# 1914 - 245 - 4914728

 

Page 1

 
 
游記 
[新疆旅行記（下篇）（一）（單騎）]  
　　上篇專記旅行程途此篇並論西北情形及改革之方法與時局大有關係閱者宜注意之 
（冷誌） 
十六日見都督談論西北情形甚久查楊都督號鼎臣係雲南人前清時以舉人大挑知縣出任州牧先任甘肅河州牧任内娶該州回民馬氏女爲妾馬氏頗具才能並通書史習拳術善應酬因之楊與回民感情尙洽後由陜甘總督長庚保薦人才過道班發往新疆差遣歷充學堂總辦繼任阿克蘇道爲人勤儉事必躬親袁大化撫新大加擊賞薦任按察使並帶新軍一協袁頗依賴之武昌起義伊犁響應反正袁大化力主用兵新伊兩軍在綏來西湖一帶接戰月餘相持不下楊時爲新軍前敵總司令共和宣布袁大化以反對共和輿論抨擊不安其位楊遂以按察使擢升都督現年五十餘歲 
新疆地面貧瘠本係受協省分改革後各省分文不解財政支絀萬分楊都督無法彌補遂印紙幣以資周轉現每日須印一萬餘兩統計每月印出之紙幣約三十餘萬兩合計前後總數巳印行七百餘萬兩空頭紙幣並無絲毫基本金爲之後援聞伊犁發行紙幣亦復不少因之全省巿面恐慌物價昻貴有朝不保暮之勢俄人乘機收買每兩銀票兌換俄幣一羅布尙須貼水三四錢不等暗中虧損不可勝計嗚呼財政一端已足亡新疆而有餘現楊都督已將支絀情形報告政府但中央財政同一支絀恐不能接濟故又議借外債矣 
新疆軍界人物以兩湖陜甘兩派居多兩湖人係左文襄西征時帶往子孫相因幾如世業積習甚深陜甘人係自行投効來去無常兩派之中互相猜忌迭起暗潮楊爲都督兩派謠言四起非言兩湖之欲殺陜甘者即言陜甘之欲殺兩湖楊恐禍及其身利用回民以期抵制不數日招成回隊四十餘營一面將兩湖陜甘人之兵權逐漸收縮甚有資送回籍此種舉動楊督雖出於萬不得已然不得基侠流弊因之日後亦一隱患也 
十七日赴城東水磨溝閱看機器局查該局機器之旋轉全恃水力其法於山水下衝最激之處製成圓形葉板置於不面其器一受水衝即自轉不已於是聯繫之各機關亦與之旋轉不過水力總不及火力之大此種機器祇能製子彈修槍機而已聞前清時曾開鑄銀元已不甚靈其用可知然秦晋諸省農家用此天然力以磨麵則殊多也同行者參謀長劉君應福劉君亦雲南人前予一月到新故於新疆情形尙多隔膜回寓拜城回王賣買提敏來見該王年三十餘歲眉宇之間英氣逼人坐定予將中央優待回民之意略爲陳說回王答云前清官吏對待回民十分刻薄可惡之至試舉一事而言卽見新疆官場之黑暗極矣前拜城有銅鑛總辦某强迫回民供給木炭每百斤發給拖價錢二百文回民已不勝其擾有時更出其卑劣之手叚致使回民欲生不得欲死不可如回民用小騾拖炭往解彼特製一不可思議之秤以抑之原來所拖之炭重百斤祇秤二十斤倘與之辨論彼卽以刑法治之回民膽怯者多往往忍氣吞聲自叱其騾曰汝騾食草數十斤祗能拖二十斤之炭喂汝奚爲甚有以小刀戕騾泄憤執此一端 
 
 
 

Page 2

 
 
而論民怨深矣今民成立百端更新新疆官吏能實惠我回民則誠西陲之幸也特恐人心日壞未易改好君不聞新疆地面現銀斷絶巿面恐慌皆由不肖官吏預備事至脫逃紛紛兌換羗帖流入外人之所致也予聞其言針針見血悚然久之（未完） 
時評 
[鹽務署（冷）]  
　　嗟首四五年前凡有一事授權外人者中國上下必紛紛以爭曰喪失國權喪失國權至於今日而喪失國權之言不能出諸口矣何則假使而欲不喪失國權則國且立萎何有於權何則國無生財之道不能不仰求於人欲仰求於人不能不以此國權相易所以四五年前外債有抵制之說而今日乃歡迎而不可得也 
嗟乎使此鹽務署章程而發表於四五年前我知中國上下之反對攻擊者不知又費若干之電爭以爲昔日夢夢而訂稅務章程今何可復效以訂鹽務章程耶然而今日則又不能出諸口矣何則鹽務署章程而不如是訂則鹽務署長不肯就任鹽務署長不肯就任則以鹽稅抵押之第二次大借欵不能有成也 
然則中國之財政非放棄中國一切權利之根源也耶嗟乎 
[命令]  
　　二月九日大總統令國務總理兼財政府總長熊希齡呈請辭職熊希齡著准免財政總長兼任此令 
又令任命周自齊調署財政總長仍兼代理陸軍總長此令 
又令任命朱啓鈐兼代理交通總長此令又令吳俊陞授爲陸軍中將此令 
又令任命劉炤爲歸綏民政廳長此令 
又令國務總理熊希齡呈據蒙藏事務局呈稱參事劉昌言呈請辭職劉昌言准免本官此令 
又令國務總理熊希齡呈據蒙藏事務局呈請任命文斌爲參事應照准此令 
又令司法總長梁啓超吾請任命陳簠暑浙江臨海地方審判廳長蔡　署貴州貴陽地方檢察廳檢察長應照准此令 
又令國務總理　希齡等呈據江蘇都督馮國璋電稱帮辦江寗下關商埠善後事宜傅春官難期得力請免去本官等語應照准此令 
又令國務總理熊希齡等呈請任命金鼎帮辦江甯下關商埠善後事宜應照准此令 
又令兼代陸軍總長周自齊呈據新疆都督楊增新請以楊得勝補喀什回城恊副將應予准補等語應照准此令 
又令國務總理熊希齡呈據蒙藏事務局轉據卓索圖盟長扎薩克和碩親王色陵祁木濟勒旺寳呈請將喀爾喀旗邁達哩呼圖克圖優予奬叙等語查該呼圖克圖贊助共和業經加給封號並賞用黄圍車在案茲復據該盟長呈請應再賞給黄韁以昭奬勸此令 
二月十日大總統命令朱啓鈐給予二等文虎章此令 
又令龍建章給予三等嘉禾章此令 
又令權量陸夢熊均給予四等嘉禾章陣福頣給予五等嘉禾章此令 
又令李森授爲陸軍少將此令 
文令據國務總理財政總長熊布齡呈稱東三省中國總分銀行督辦潘鴻賓會辦巢鳳岡電請辭職應照准所有東三省中國銀行總分行辦法仍由中國餘總裁妥籌辦理此令 
又令任命沈致堅署理山海關監督此令 
又令財政總長熊希齡呈請任命彭繼昌吕宗恪蘇世棒沈保儒何國壐楊延森爲僉事應照准此令 
又令財政總長熊希齡呈請任命潘睦先梁載熊甘　雲陳經朱祖鋐爲僉事應照准此令 
又令任命吳烈署左右翼甡稅徵收局局長應照准此令 
又令財政總長熊希齡呈稱殺虎口稅徵收局局長龍驤呈請辭職應照准此令 
又令財政總長熊希齡呈請任命李欽爲殺虎口貨稅徵收局局局長應照准此令 
又令兼代陸軍總長周自齊呈請將陸軍步兵上校吳攀桂加陸軍少將銜陸軍步兵中校曹德明加陸軍步兵上校銜王恩毓授爲陸軍步兵中校應照准此令 
又令兼代陸軍總長周自齊呈請任命游德崇爲四川都督府副官長應照准此令 
又令兼代陸軍總長周自齊呈請任命何紹賢爲江蘇都督府副官長熊炳琦爲江蘇都督府軍務課課長張調辰爲江蘇都督府軍需課課長紀書元爲江蘇都督府軍醫課課長應照准此令 
又令領參謀總長事黎元洪呈請任命陳松濤爲廣東都督府參謀應照准此令 
又令兼代陸軍總長周自齊呈請授王崇甲爲陸軍軍樂長應照准此令 
又令兼代陸軍總長周自齊呈核覆河南都督擬以敏愼毓彬補驍騎校請予准補等語應照准此令 
又令兼代陸軍總長周自齊呈核覆西陵守護大臣擬以成詠斌榮鈺鍾補驍騎校請子准補等語應照准此令、 
[專電]  
　　北京電今果如前電所料財政部昨頒布鹽務署稽核總所章程聲明係按照大借欵合同第五欵内所載訂定此總所應爲鹽政署必須之要素設華總辦一以鹽務署長兼任洋會辦一兼任該署顧問均由財政總長任用其職權（一）監理發給引票彚編各項收入報告及表册各事（二）各分所華洋人員任免均由其會同定奪呈總長核准（三）必須其簽字政府方能提欵使用（四）審計所有一切鹽欵收支帳目以及凡爲政府一切收買存儲轉運銷售鹽斤之收支並於呈總長後將該項收支公布（五）有保護鹽稅擔保各債之先後次序之職任（六）監督分所之遵章盡職其限制（一）此等均須受總長管轄（二）所發命令須總長核准及以其名義行之（三）總會辦有爭由總長核奪之任免及管轄分所及各所屬人員執行時須總長核准其狀令亦須呈報（四）各分所之簿記收條執照各式樣擬訂後呈總長查閱（五）各分所華洋經協理之職員及其各員薪費非總長核准不得增加（六）凡總所文件署長得隨時調閱（七）總所所需員額薪水及一切預算須總長核准並每年度編製之凡未列本章及此後章程各項由署長及洋顧問之帮助辦理之云云至鹽務署顧問章程本已呈請奉袁總統令與該署官制同時頒布此章程大體已備 
北京電國幣條例旣頒丁恩氏確實之意見必可提出幣制借欵必可開議 
北京電有人云熊總理數日内卽不再請辭職俟稍緩卽請病假五日再續一星期假滿仍正式呈辭此時當有代者出現 
北京電朱周兩總長並於今日就任朱曾辭兼交通職袁堅慰勉北京電梁士詒力請派己爲約法會議議員袁總統不許謂此不能兼任然梁意即犧牲秘書長亦可 
北京電趙秉鈞到京後呈請以直隷爲模範以特别法治之如余通信所豫報呈交國務院 
北京電段祺瑞確將督汴張鎭芳軍前効力段請派其辦後路糧台以田文烈爲汴民政長俟匪平段回後卽以田督汴言敦源任爲魯民政長 
北京電白狼被毅軍擊退現竄霍邱 
北京電昨得官電白狼陷霍山鮑貴卿以五營退守舒城張勲五營在霍邱頃電所言狼竄霍邱說似訛 
北京電前庫藏司長錢應清蘇人日本學生熊到任即免職本擬查辦後寛免日前通濟運米公司經理姚浚持財部欠該公司欵之支票向中國銀行取洋十餘萬該行國庫局唐局長辭以財部無存欵在行姚怒言我之支票送向錢應清四千元取來的難道作廢唐向索得筆據後即呈部起訴錢自病狀中被拘送檢廳近逃 
北京電前特命潘鴻賓巢鳳岡爲東三省銀行督辦嗣又防碍統一故均設法令其辭職並責成中國銀行總裁妥辦 
北京電錫拉胡同之袁總統私宅己賣與施肇曾價六萬元蕪湖電倪都督派探防局長王志岡來蕪會同警察今日（十日）拿獲黨人王道平趙譽船兩人擬解省訊究杭州電傳言浙省設立觀察使說似不確民政長更動亦謠傳南京電今日南北統一國慶紀念此間各機關均停辦公一日南京電省公署决計實行减政主義聞擬仿浙省辦法不日實行南京電江寗交涉局現擬撤去歸併金陵關兼辦 
南京電韓省長現飭各縣自二月份起將各縣署各科裁科員技士等每月俸給减爲五十元 
[特約路透電]  
　　北京電政治會議昨日正午開會議員出席者五十九人討論停止省議會職務後卽將取消南北統一紀念日議案付審查會按該議案僅定以十月十號大總統接任日爲國慶紀念日其餘光復後之紀念日一律取消北京電熊希齡復上書告辭國務總理任袁總統命國務院於今日下午開會挽留熊君 
北京電袁總統命令宣布鹽稅造報稽核總所及分所之章程今晨與鹽政有關之外交代表曾開會議聞曾議及政府未將全章宣布一事 
北京電北京接有消息中國實業銀行東方滙理銀行佔二萬股 
北京電飛船學校監督請陸軍參謀部將法國飛行工程司三員之合同展長一年北京電甘肅都督致電萬國改良會謂本年必竭力禁種罌粟現已在本省南部著手辦理由官紳兵士合力進行且望能於本年掃除本省烟毒云 
蕪湖電黨人首領周佩章李覺生（均譯音）皖蘇二督訪拿己久近始被獲巳於昨日槍斃 
蕪湖電張勲之兵巳到此間任保護之責北京電英文京報載有社論痛詆日本當道於海軍受賄一案搜查私人住宅 
東京電昨日之騷動毫未留有痕跡今日國慶日朝野安然遵守最高級之官員均入宫茶會海軍受賄案未有重要之發展反對政府各黨之棟樑已白豫料國民黨不致以全力反對海軍豫算案其他兩黨則均變志注意稅務問題若輩决意於全國運動反對重稅昨日國民示威之後更足證政府之鎭靜 
東京電今晚軍隊奉命出防當卽占據可施保護之重要地點以防暴民攻擊此等舉動布署極形周密蓋暴民鼓噪盛時乃均蜂擁至朝報館（政友會之機關報）暴民卽於此與警兵衝突受刺刀傷者四人内有新聞訪員二人現朝報館保護極嚴他處亦然軍警之威嚴與夫天氣之凛冽頗足弱人民之銳氣减暴徒之聲勢故於晚間十時衆卽四散惟仍恐將聚集攻擊他處以目下情形觀之似無激烈之事端 
[譯電]  
　　北京電政治會議大多數議員决議贊成解散省議會反對取消南北統一紀念日 
北京電政治會議提議得行組織省議會大减議員名額 
北京電袁總統擬派周學熙與五國銀行團商訂幣制借欵 
東京電不信任政府動議反對者二百零五票 
同意者一百六十四票故未通過首相山本伯爵宣稱卽能通過彼亦仍須留任蓋彼曾得天皇之信任也 
華盛頓電美總統威爾遜與上議院移民委員會會長談話時曾謂彼殊不以考試入境移民文學爲然 
鈕約電海地（西印度羣島之一）共和國總統哇萊斯特君巳逃至茄蔓茄革黨領袖柴芒將軍已被推爲總統 
斯托克化姆電瑞典内閣因與國王稍有意見業巳辭職國王前答覆鄉民請願鞏固國防之言　稍逾首相之意嚮 
柏林電茄漢里斯塞爾有飛艇二隻撞於空際死飛行家一人 
 
 
 

Page 3

 
 
倫敦電日者英國國會開會英皇親臨宣讀演說詞大旨謂彼與皇后巳定期出游法國且因英與德土兩國談判米沙帕台米亞問題不久可得滿意之結果殊爲欣慰並望維持歐洲東南部之和平及於亞爾巴利亞定永遠治安之基末謂愛爾蘭問題雖經設法解决卒未遂願良用爲憾願各政黨和衷共濟以籌長久相安之策云 
[公電]  
敎育部鄭重法校證書電民政長鑒該省未核准各私立法校業巳行文讼飭派員將在校學生所插班次確實查明發給在學證書惟此項証書關係重要務須將所查學生姓名班次造册報部核准後方可發給敎育部佳印 
籌備約法會議事務處電各省民政長鑒據直隷民政長歌電稱此次選舉以得票較多數者爲當選省會定額二人是否一次投票選出抑每人投票一次祈示遵等語查本條例旣規定以得票較多數者爲當選自應以一次投票選出爲宜除電復外相應通電查照佳印姜堰公電各報館鑒姜堰電局成立謹聞商會 
要聞一 
[政治會議之近聞種種]  
　　解散後之會員出路政治會議自開會至今不過月餘凡關於國家之大經大法皆逐漸解决所餘者已無甚輕車政府擬俟約法會議成立時卽將該會解散其原有議員亦擬有三種辦法其來自各省者大概用對於國會議員辦法給資回籍一部分收入顧問院其學識兼優出力最多者仍推選入約法會議云 
變更國慶紀念日交議本月十二號爲南北統一紀念日期巳經内務部飭令整理先農壇以便届期開放並照常例舉行慶典茲聞昨日陜督張鳳翽忽有電致政府請從新規定國慶及各項紀念日期探其内容大略稱應定第一任大總統就職之日爲國慶日並改十月十號武昌起義之日爲紀念日具餘南京政府成立及南北統一兩紀念一併取消等語聞大總統以事關國家慶典巳提交政治會議决議云 
籌畫八旗生計案自民國成立臨時大總統巳設八旗生計籌辦處使專事籌畫然迄今二年餘尙無何等之成績大總統以八旗之生計　艱曩曾命秘書爲種種調查巳決定以八旗人民移墾滿蒙爲一舉兩得之計但此項需欵甚巨非借債不能迅速進行擬以旗餉九百萬元爲抵借入外債四五千萬元八旗之窮民不過七八十萬人以十萬户計算對於每一户平均八口各給以四百元之旅費及開墾費使移居東三省察哈爾綏遠新疆各地開墾以爲根本上生計問題之解决並聞刻巳將所擬之成案提交政治會議不久可以實施云 
[關於外交之最近消息]  
　　覲見儀式之規定各國外交人員來華覲見大總統晋接儀式尙未規定茲聞法制局制定此項儀式草案探其大致（甲）大總統得受閣下之稱號（乙）向大總統早遞國書時得受特别之優待（丙）初次謁見得不免冠（丁）大使得直接與大總統譚話（戊）大使得坐大總統府禮車大使之妻亦受一律之優待 
聘用洋員之限制駐英公使劉玉麟呈請秘書聘用客卿充任現經外交部核議以外交機關限制聘用洋員蓋防辦理國際交涉内生種種阻力使署爲國家代表機關責任若何重大公使辦事意見秘書實可左右之宜如何鄭重其事若聘洋員充任秘書機密盡洩犯外交上之大忌所請萬難照准 
濬河交涉之函請農商總長張季直以全國水利局日内設立自應以濬修全國河道爲第一要義一切計畫業已擬定意見書事在必行其内容頗爲完善惟查中法一九零五年之濬修黄浦及九國一九零八年之濬修海河兩項交涉迄未解决若不辦結水利計畫終難全部實行巳函請外交孫總長將上兩項濬河交涉迅速辦結其關於此案一切卷宗望檢齊送局以便核對云云 
改正關稅之回答自去年政府向駐京各國公使提議改正關稅後延擱至四閱月之久上月初旬英吉利美利堅荷蘭比利時相率先爲同意之回答嗣奥地利西班牙先後正式回答表示同意前日瑞典諾威丹麥三國亦爲同一之回答聞德意志意大利今明日中亦將正式回徐贊同計此關稅改正問題回答同意者已達十一國之多所未回答者不過三數國徵於各國之趨向當不至有何等異議也 
領事裁判之收回收回領事裁判權一事喧傳巳久現在此項問題將有解决之希望並聞司法梁總長與外交孫總長日昨在國務院商議此事曾擬定領事裁判制度其大致係行四審制第一審以領事爲之置陪審員二人或三人從管轄區内之華人中選之第二審吧領事爲裁判官設陪審五人第三審關於刑事者依照法律裁判關於民事者非達一千元以上之訴訟不理第四審爲終審裁判所設於北京 
[蕪湖警廳拿獲黨人紀詳]  
　　蕪湖自白匪蹂躙六安後謠諑甚多鎭守使署薛留守員張巡閱使派駐蕪武衞前軍營務處車慶雲及警察廳長成逸安連日籌辦防範事宜甚爲嚴密前日警廳據偵探報告曾在江口萬全樓棧拿獲黨人嚴海波聶幼山等業巳訊明確供分别首從照軍法懲辦矣茲將捕獲情形及供詞判詞錄左 
破獲之情形警察廳長成逸安因某某秘密報告云刻有去秋獨立時曾充攻打壽縣之僞司令嚴海波即水白川　　本埠萬全樓客棧十五號聯絡黨羽密謀不軌云云據報後立即派司法科長熊君會同三署署長帶領巡士前往該棧將嚴拿獲又據南京馮都督偵探報告云　匪聶得應之子聶幼山現從上海受其父指使來蕪謀亂亦卽立時派員傘獲一併收押總廳 
初訊之供詞警廳司法科訊據水白川供稱壽州人年廿七歲前在安慶警察敎練所畢業後在高等審判廳當司法警察光復時還家在鄉間辦團防去歲獨立時有戴家銀李世修等率領多人舉我爲司令官攻打壽州倪都督到安徽始解散我卽四處逃奔恐人拿辦又恐人告發故改名嚴海波家中産業全被查抄没公不能歸家此次係耿傳書約我到蕪於二月四號同耿住萬全樓暗地聯合預備起事不料被拿耿巳逃走聞尙躱在河南周有新家此刻又不知沈入何處了耿傳書並有黑皮箱一只存在周有新家云云當傳到周有新妻陳氏譸據供稱丈夫外出皮箱内不知有何物件巳經耿傳書與丈夫運往運漕去了耿傳書水白川他們會議幾次定期十八日起事云云成廳長隨卽會同倪督副官王志岡電禀都督請示辦法旋奉復電云訊明正法母庸請示 
會訊之判决九日午後成廳長邀請武衞軍營務處車慶雲君王副官在本廳會訊嚴海波卽水白川直認謀亂不諱卽行判决按軍法宣布死刑又判得聶幼山係龔振　稽查長聶得應之子前仗父惡同在龔處充任　務種種謀亂行爲巳經訪實此次又承父命來蕪聯合帮匪作亂實屬罪無可逭亦即按軍法宣布死刑云云判决後卽派衞隊長於下午四時將二犯押赴曾家塘鎗斃又以萬全樓窩留匪人失於檢查立予封閉停業一面恊拿在逃之耿傳書等 
[南京政聞紀要]  
　　韓省長電各縣知事稱自治機關雖奉令停止地方敎育仍應積極進行縣知事負有完全責任該縣縣巿鄉立各學校務照地方行政预算支撥經費母稍停滯云云 
馮都督於昨日十二句鐘乘滬寗專車赴蘇隨帶第二軍禁衞軍四排並秘書軍官十餘人聞在蘇將各軍簡閱完竣仍擬赴上海吳淞等處察看礮台 
韓省長對於各縣警務甚爲注意現各知事多力求改良切實進行並呈請寗省巡警總廳分派人員以資應用江北觀察使萬承栻曾任張勲秘書現經電調卽日赴徐該缺由省委任陳光憲署理 
[雜評一（無名）]  
　　白狼一說白狼被毅軍擊退竄霍邱一說白狼擊退　貴卿陷霍山據京電言後說似信然則剿軍又敗於白狼矣剿軍每謂白狼飄忽不易勦不易勦巳難矣如何復屢敗 
朱熊熊總理辭總理而總統慰留朱總長辭交通而總統亦慰勉其辭同其留同也而其結果不同熊辭於事後朱辭於事前處地不同故其結果不同也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政治會議第七次開會紀]  
　　昨日（七日）下午一鐘開會到者六十六人李議長因事未到由副議長張國淦主席宜告開會後顧秘書長先報告近日收到文件旋由議長命秘書長朗讀整理短期外債諮詢案有人主張省略朗讀將第二案整理長短期内債諮詢案併案討論衆無異議主席報告今日熊總理來電話關於今日兩案總理自行出席說明俟至三鐘熊總理始出席由秘書延入坐於議長左側之國務員席上惟熊總理所演說者多關秘密無從探悉茲就該會議所宣布者略誌如左 
熊總理之報告略謂關於今日之提案應有兩層說明第一民國成立以來我國財政之狀態第二中國借欵之情形共和成立南北所以易於統一者蓋當時南方北方財政上皆有一種不堪言之苦况唐氏在内閣以爲民國成立信用較勝於前然六國借欵以日俄之不協俄國遂慫恿比國借我以小欵卽唐内閣時代之比國借欵自此之後銀行團本國政府對於自國之資本家有極嚴厲之訓條於是我國借欵遂陷於極困難之境况鄙人初羣財政當時於財政情形尙不熟悉彼時各省對於墊欵條件皆竭力非難鄙人隨即通電各省謂各省如能恊濟條件儘可轉圜其後地方陸續接濟中央然其數不過二百餘萬蓋革命而後其無軍事之省分多係向日之受協濟者至各財賦之區支出頓增而收入銳減且有待哺於中央之情况上年大借欵成立名爲二千五百萬磅其實除折扣匯水而外所剩者不過二萬萬元矣其充押欵不能動者有三四千萬元中央代地方還零星借欵及償還賠欵與中央所接濟地方之欵共計一萬萬元所餘僅五六千萬元中央行政費及裁兵費以及種種支出全恃此欵以資挹注目下財政上最可痛心者卽各地方不能踴躍協濟卽如印鑄局所刋行之政府公報此本極小之事然各省欠繳報費至六萬餘元印鑄局屢屢電催又繼之以財政部之代催卽此可見各省對於協濟中央之冷淡矣今財政上所最關緊要者在恢復政府信用而本年之短期外債及長短期内債頭緒紛繁若不亟爲整理財政上更不堪設想整理之法不外二策化短期爲長期借輕息還重息此一策也發行六釐公債票以契稅印花稅作擔保此一策也究採何法爲宜應請貴會公决云云 
各議員之質問熊總理演說後許鼎霖王丕煦陳懋鼎夏孫桐諸人紛紛質問總理皆一一答復後有某議員謂主席可請總理退席再行開會討論時巳五鐘半艱總理遂退席主席問在衆對於兩案有無討論有人主張不必討論請卽指定審查員由審查會報告後再行討論主席遂指定饒漢祥朱文劭王丕煦梁建章孫世偉劉彭壽龍建章林萬里李景銘汪德溥鄧鎔陳瀛洲江君等十三人爲審員遂散會 
[川大吏對於修改約法之竟見]  
　　四川胡都督陳民政長於月之五號致電政府歷陳臨時約法中亟須修改之點原文甚長爲節錄其概要如下略謂約法爲憲法其礎求憲法之適合國度不可於修改約法時詳爲甄擇立法部之開會閉會停會各共和國之憲法殆無不委權於大總統法則於是三者之外大總統經元老院之協贊並得解散代議院臨時約法第二十條參議院得自行集會開會閉會旣大反憲法上之慣例而於停會及解散之權並吝而不予於大總統此臨時約法之亟須修改者一法以任命文武官吏之權委之大總統美之憲法大總統任命全權公使及其他官吏雖必經元老院勸奬及承諾而於元老院閉會期中亦得爲單獨之任命是同意之權在法美巳非必要而臨時約法第三十国條顧强爲　效致演成前此内阁之紛更而爲國人所詬病此臨時約法之亟須修改者二宣戰講和締結條約爲國際上所不能避之事實臨時約法第三十五條則均須取參議院同意法以防戰之權委任大總統宣戰必經兩院承諾曾爲憲法所規定而一千八百八十一年突尼斯遠征及一千八百八十四年敦京遠征皆未嘗以法律形式布告開戰當時兩院議員多數皆决從内閣意見可决軍兵之募集及運搬費之支出至締結條約美有依於元老院奬勵承諾之規定法有非經兩院可决大總統不得爲合憲的批准之規定但締結條約有二種手續一爲問定彼此同意二即批准是也大總統不可不爲第一之手續元老院與立法部之所行者不過爲批准之手續此非獨政治學上之慣例亦卽政治學上之定則此臨時約法之亟須修改者三美之憲法大總統不受裁判所裁判官或其他團體之管轄不被逮捕無限制其身體上之自由惟政治法廷之元老院於代議院有所發議乃得審判在總統而此審判之進行中大總統并不受逮捕拘束亦不能强迫躬詣法廷及提出証據又不得剥奪其所有之權力法則大總統非犯大逆之罪悉無責任非代議院不得公訴非元老院不得審問臨時約法第四十一條大總統被參議院彈劾後即由最高法院之審判官組織特别法庭躬爲審判實大有碍於行政之統一且以開大總統退職及空位之端甚至蹂躪全國人選舉大總統之公意此臨時約法之亟須修改者四要之修改約法當使其爲中國之約法編纂憲法當使其爲中國之憲法允宜根源歷史審量國情毖後穂前務期適用伏冀大總統援法蘭西在在總統提議修正憲法之例先具修正約法草案提交會議俾其悉心討論用備憲法之椎輪而期國基之鞏固云云 
[近今疆吏升沈紀]  
　　許世英赴熱確期政府因熱河清宫古物被商人串通盜賣解京查點數目不符特派許世英赴熱河澈底查究刻得確息許已定期本月九號卽行赴熱澈查并嚴辦看管官吏以項此案水落石出云按據專電巳因雨改期孫道仁書請罪日來外間頗傳前福建都督孫道仁被拘看管一節茲經詳細調查實無其事聞孫於日昨尙有呈遞大總統請罪並歷述在閩困難情形總統尙未批示云 
鄂民政長辭職將准湖北民政長吕調元前電請辭職經大總統覆電慰留昨日（七日）又有電呈大總統力請辭職措詞甚爲懇切聞大總統巳有允准意將任命沈曾植以繼其後云 
贛省長電陳所見南昌戚民政長電陳所見頗蒙熊總理所採納特覆以一電略謂東電悉所陳奬廉吏禮賢土節財用三端正本清源語中肯望力行不倦樹之風聲湯陸遺規去人未遠勉之云云 
蘭山觀察使接替波折甘肅蘭山觀察使一缺自政府改任黄瑛署理後黄氏已於去歲赴甘就職迺政府昨忽接甘督張炳華來電稱據新任蘭山觀察使黄瑛電呈蘭山原任觀察使黄家謨抗不交卸并揑稱已電呈國務院轉呈人總統詳陳不能交卸理由等語查用人之權操之政府此次蘭山觀察使一缺旣經政府改任黄瑛黄家謨竟敢藉詞抗不交卸殊屬荒謬已極究應如何辦理之處請由中央電示云云聞政府巳於昨日復電該督飭其勒令交卸倘再藉詞抗令即將其拿辦解京從嚴懲治云安徽將設鎭守使政府因白狼猖獗將在安徽某處添設鎭守使一缺卽以總統府軍事顧問鄭維城任命不日發表 
[籌勦白狼之都門近訊]  
　　誤傳白狼已死之原因日前某京報載白狼在安徽六安被刺一事翌日又有某報聲明白狼並未被殺惟其手下有四人投降等語則白狼被殺之說固已知其傳聞之誤矣然其所以有此誤傳者說者謂非報館訪員之誤傳乃汴督軍報之誤傳也茲據某報發表之新聞一則爲証其文云白狼以區區一土匪竟至蔓延三省縱横四出實各地方官與軍官軍隊不能得力之明証聞白狼在上年夏間僅有百餘人王毓秀奔馳襄樊唐洛之間祗事尾追從未能探明賊蹤迎頭痛剿而屢次虚報戰勝甚謂白狼已死張督亦居然據以入告即此一事亦足以証明行政界軍界不忠不信之醜德云 
各方面報告之軍情安徽倪都督昨有要電致大總統陳述平匪辦法其在要（一）增兵駐守除六安穎州業巳派兵往剿外如大通華陽及各關山口岸一律添派精兵駐守（二）稽查船舶輪船以蕪湖大通安慶三處爲最要民船則派員往來上下游查辦（三）保護外人凡僑居之外國人及有敎堂之地點均飭不時嚴巡切實保護（四）增設偵探選派得力探員前往各處密偵冀有弋獲聞政府近又接倪電報稱六安縣業由官軍克復其他皖北各處白狼之餘匪均可一律肅清前被白狼擄去之敎士刻正與統兵各官商議救援之計皖北所有之敎堂均已派兵保護不使再受匪黨擾害云云又謂狼匪爲皖軍所追必將回竄豫省請飭豫軍嚴加堵截則數星期内可奏蕩平之效等語又政府近接秘密報告白狼於上海及各通商口岸設立交通機關與洋商貿易軍火其機關均係小商店屋不易爲人識别故政府巳命上海鎭守使等暗中察訪矣 
張勲助勦之電允白狼蔓延豫鄂竄擾皖邊連陷商城六安等處勢頗猖獗政府近日甚爲注意除巳將豫督褫職留任責令勦辦並屢電鄂皖兩督協力兜勦外日前辦派總統府秘書阮忠樞前赴徐州面謁長江巡閱使張勲約其專任勦辦白狼刻聞張氏昨日（七日）巳有復電到京允擔斯任大約日内卽可督隊進勦云 
[鄂省防勦白匪近訊]  
　　總長暫任指揮留鄂北軍第二師長王占元近經政府命令統轄二三兩師痛勦豫匪該軍隊業巳調至匪徒擾亂之區王師長則因總統電召赴京指授方略致軍臨戰地乏人指揮故段芝泉總長留滯信陽督率攻討未卽回京頃悉王師長巳於七號到信叚總長遂當日北上 
荆紫關之狀况荆紫關被匪所佔電信不通係上月杪之事茲有該處逃難至羅山之西敎士來函云荆紫關乃河南全省西南之要口一月二十五號該處防營叛變迎接匪首盛裕昌到關佔據兵匪等欲放火將房屋盡行焚燬盛未准後經南陽鎭派官兵馳至匪兵一面對敵一面將荆紫關砲壘拆毁並將官軍兵房盡行焚燒旋爲官軍擊敗遂向泗村逃去西人幸皆逃往浙川羅山二縣城未受其害 
四邑紳董聯防鄂屬麻羅黄各縣前因有白匪逼境特調多軍前往堵擊現白匪因鄂境諸軍未經勾通難於力勝皆東竄入皖距離麻羅已遠人心巳爲安定謠言漸息該地土匪亦畏軍威遠竄而該地防軍仍如前戒嚴並未稍懈聞麻羅黄及圻水四邑紳董恐軍隊不久撤去匪人又出擾害將聯合籌辦團防招募壯丁以自保衞業由縣知事據情呈報軍民二府核辦 
電調毅軍防鄂戍鄂北軍二師巳大半調往汴地其餘拱衞軍各營亦多調防於外以致武漢空虚加以更換都督裁併鄂軍謠言甚熾機關屢破拏獲黨人之案日有所聞故段香岩氏商准陸軍部電調毅軍一混成旅於五六兩號乘車抵漢分駐武昌省垣防範該毅軍服色較陸軍稍别爲深黄色之服領端有毅軍二字其訓練亦頗精熟云 
英領禁止探險漢口英人因官軍屢與白匪交鋒濳往參觀戰事者甚多殊爲危險昨英領事特通諭所有僑漢士商須於三日内到領署簽字報到以憑稽核如有私入匪地探險者查出重懲不貸云 
[葉德輝文字賈禍]  
　　湘紳葉德輝原籍江蘇學問文章均尙優美惟好爲言論以道人短長故往往以文字賈禍前歲黄興反湘前民政司仇鰲議將小西門改爲黄興門葉氏不直所爲大肆譏諷至爲唐蟒所拿卒以全體商民設法解救得免於難湯督蒞任後一切政治葉氏又不謂然曾寓書京師友人楊樹榖等於湯督多所訾議原書載入京師報紙湯督閱之甚爲忿怒遂於昨二十三號晚十一時飭派軍警多人將葉宅圍住叩門而入葉見來勢甚洶登樓避匿軍警徧搜不得遂將其子捉去經湯督面訊問爾父現在何處答以外國人請其敎書今尙未歸又問深夜何以不歸答以不知其故湯督即令歸去並謂我不要汝但要汝父來此有話分咐云云聞葉氏卽於次日清晨買舟下駛將欲潛往滬漢以避其鋒矣 
[内務部改定各省重複縣名（續）]  
　　石泉陜西省應存四川省擬改名北川縣乾陜西省應存湖南省擬改名乾城縣清河直隸省應存江蘇省擬改名淮陰縣嘉禾湖南省應存浙江省擬改名嘉興縣沙福建省應存甘肅省擬改名洮沙縣山陽陜西省應存江蘇省擬改名淮安縣海陽山東省應存廣東省擬改名潮安縣寗鄉湖南省應存山西省擬改名中陽縣東鄉江西省應存四川省擬改名宣漢縣建昌江西省應存直隸省擬改名塔溝縣永昌甘肅省應存雲南省擬改名保山縣壽昌浙江省應存湖北省擬改名鄂城縣廣昌江西省應存直隷省擬改名徠源縣新昌浙江省應存江西省擬改名宜豐縣唐直隷省應存河南省擬改名　源縣鳳凰湖南省應存奉天省擬改名鳳城縣東平山東省應存奉天省擬改名東豐縣建平直隸省應存安徽省擬改名郎溪縣清平山東省應存貴州省擬改名鑪山縣鎭平河南省應存廣東省擬改名蕉嶺縣新平雲南省應存新疆省擬改名尉犁縣樂平江西省應存山西省擬改名昔陽縣石城江西省應存廣東省擬改名廉江縣海城奉天省應存甘肅省擬改名海原縣涇安徽省應存甘肅省擬改名涇川縣華亭甘肅省應存江蘇省擬改名松江縣寗甘肅省應存雲南省擬改名黎縣義甯廣西省應存江西省擬改名修水縣廣寗廣東省應存奉天省擬改名北鎭縣大寗山西省應存四川省擬改名巫溪縣興寗廣東省應存湖南省擬改名資興縣三水廣東省應存陜西省擬改名栒邑縣寗海浙江省應存山東省擬改名牟平縣新興廣東省應存雲南省擬改名休納縣威遠四川省應存雲南省擬改名景谷縣趙直隸省應存雲南省擬改名鳳儀縣孝義山西省應存陜西省擬改名柞水縣萬四川省應存廣東省擬改名萬寜縣奉化浙江省應存奉天省擬改名梨樹縣開化浙江省應存雲南省擬改名文山縣昌化浙江省應存廣東省擬改名昌江縣餘慶貴州省應存黑龍江擬改名慶城縣永定福建省應存湖南省擬改名大庸縣安定陜西省應存甘肅省擬改名定西縣安福江西省應存湖南省擬改名臨澧縣永福廣西省應存福建省擬改名永泰縣興國江西省應存湖北省擬改名陽新縣建德浙江省應存安徽省擬改名秋浦縣永安福建省應存廣東省擬改名紫金縣廣西省擬改名蒙山縣開四川省應存直隷省擬改名濮陽縣貴州省擬改名紫江縣永康浙江省應存廣西省擬改名同正縣雲南省擬改名鎭康縣龍泉浙江省應存江西省擬改名遂川縣貴州省擬改名鳳泉縣西寗甘肅省應存直隷省擬改名陽原縣廣東省擬改名鬱南縣長甯四川省應存江西省擬改名尋鄔縣廣東省擬改名新豐縣安平直隷省應存雲南省擬改名馬關縣貴州省擬改名平壩縣平遠廣東省應存甘肅省擬改名鎭戎縣貴州省擬改名織金縣懷遠安徽省應存陜西省擬改名横山縣廣西省擬改名三江縣長樂福建省應存湖北省擬改名五峯縣廣東省擬改名五華縣（未完） 
[東三省之匪世界（續昨）]  
　　一十四條大頭目占半山長春西夾荒與懷德交界偏臉子地方近來忽有大帮胡匪匪首占半山聚衆百餘人軍火充足四出搶刦勒綁經懷德知事派警會同該縣駐紥軍隊四面園剿激戰兩次官兵失利該匪首占半山又率匪竄往四平街一帶肆掠無忌旋派奉軍馬步兵各一營在開原境内與匪接戰兩點之久大獲全勝斃匪二十餘人奪得馬匹財物無算長春旅署得前敵報告謂日内即可殱殺按西夾荒地面遼闊素稱盜藪實係該處富紳糧户庇盜比匪所致去歲九十兩月匪首孟九江天下好等襲佔楊家城子經長奉兩軍合隊攻剿平靖兩月乃近又　起爲思說者謂清盜源非嚴辦保甲聲明連坐之法萬難絶　根株也水上飄奉天行政公署昨准駐紥安東鴨渾　江水上警察廳長黄慶階來電謂江上現有匪首水上飄者聚黨匪多人出没無常亟宜設法嚴緝惟恐防匪涉及外交請卽核定辦法以免釀出交涉云云聞張省長接電後當即飭交某秘書趕速核辦以憑飭遵矣 
小李廣綏遠縣居吉省東北極邊東南越烏蘇里江北渡混同江均與俄境毗連近因兩江封固該縣紳商以現有匪首小李廣者聚匪百餘人到處搶掠惟恐乘此時期前來擾亂治安遂聯合農工各界組織民團會現已舉定王君克昌爲會長每日督催各會員沿路巡查地方賴以粗安 
一條鞭臨江縣境南有匪首一條鞭者聚匪多人到處搶掠去年林知事在任曾招募護墾隊百餘名自熊知事到任已裁撤大半只留四十餘名現正冬防吃緊時乃該知事忽又將該隊盡行裁撤故一條鞭之黨羽近來騷擾益甚地方人民頗怨該知事之養癰遺患云 
弔眼虎饒河縣近接臨江境雙馬架子地方刻有匪首弔眼虎者聚匪甚多搶刧日甚昨該地人民來省呈報謂農户被匪槍斃及鎗傷者巳十三人縣知事亦巳派隊數名前往緝捕矣 
紅大王富錦縣南林子有匪首紅大王聚衆多人勢甚猖獗近縣城舖商永增利車夫被其打傷車馬并行刧去旅行者尤有戒心 
打五城黑龍江省匪首打五城率匪八十餘名在安達縣屬甜草崗一帶姦淫搶掠勢甚汹湧經駐紥陸軍李營長率隊往剿在大溝屯南接戰斃匪二十餘名得獲槍械馬匹無算餘匪逃竄 
孫小六前年就法之孫學武族弟字孫小六率黨羽五六百人在上集廠一帶大肆蹂躪被駐紥防軍擊敗現竄至吉屬阿城縣界在老山頭農户姜姓家盤踞經江軍追至該地會同吉軍兜剿勝負尙未有聞 
好玩兒江省呼蘭縣境地處邊陲幅員遼闊胡匪馬賊時常出没强掠燒殺爲害閭閻自前年孫匪倡亂經許蘭洲旅長勦捕辇對幾斷絶根株後該旅長回防省垣値庫匪猖獗宗社黨徒日事煽惑而肅清之呼倫遂又有匪徒踵跡近更因舊曆新年匪徒强掠百倍於曩昔日前縣境江南地方有著名匪人綽號好玩兒者嘯集黨徒數百餘人姦淫强掠無惡不作當經陸軍四營恩營長查知督隊勦拿奈該匪徒勢力浩大接戰兩點之久尙未分勝負云 
地方通信 
[北京]  
　　僞造畢業文憑者日前有僞造畢業證書之林其華呈送敎育部查核備案經敎育部查出批示云前據該生呈送留學日本私立法政大學畢業証書請予查騐備案等情當以該生留學畢業案尙未據駐日經理員呈報到部應候令行該員查覆後再行 
 
 
 

Page 7

 
 
核辦業　批示在案茲據該員覆奉令飭查林其華留學畢業案當即前往該校詳細調查查悉該校於民國二年七月畢業生中並無林其華之名現在取得該校復函一件呈請查核該生僞造証書証據確　應如何懲戒之處伏候鑒核辦理等情到部查該生僞造留學畢業証書實巳大干法紀並敢朦請本部懇予立案尤屬膽大妄爲本應嚴懲示儆姑念該生愚昧無知急於干祿事之不法與否竟至全不計較本部爲保全該生人格起見特予以自新之路此後務當勉勵求學愼勿再蹈前愆否則國有常刑不能爲該生寛宥也此批証書註銷 
[蘇州]  
　　馮都督到蘇江蘇都督馮國璋於陽曆二月十號上午十一句鐘由寗乘特别專車來蘇此間軍警各界咸預赴車站恭迎至下午二句鐘都督抵蘇先在車站接見各官後乘馬車至胥門換乘大轎進城逕至都督府駐節云 
[松江]  
　　徉誌火警緣由昨夜西外石潤橋西大火曾誌本報茲查得起火者係河南人王仲益所開之羊肉點心店内王係天方敎中人該屋爲萬振甫産賃與郭六多居住是役上岸計燬萬成德水菸店門面二個殷鳳鳴鼓板店門面一個東來昇傘店二個黄姓屋外嫁粧店二個萬成泰油坊二個下岸廣豐南北貨店兩個倪永順襪店一個某枰店一個益誠藥店兩個棉花店一個裱畫店一個及羊肉店共上下岸燬門面十八個所損卽萬成德廣豐兩家巳有十餘萬之譜目下由警局將王及夥伴高鳳川拘押候訊明請華亭周知事發落 
[揚州]  
　　揚城戒嚴原因揚州因皖北土匪蠢動街巿謠言紛起以故張旅長景瑚特下令戒嚴凡各營巡街軍士每日均至旅部請給口令傳知沿街各崗警如遇夜深行走並無口令之人卽須查究拘捕以防匪人匿迹 
　塾小學之競爭揚州各小學雖經公私設立百餘處然向　私塾較　學爲多生徒往往不能足額以故縣知事温尙楨曾於客　限令　巿鄉設立小學而董事會並提議考取塾師迫令　爲小學不謂現在各私　塾師聞汴督張鎭芳有停止小學之　遂宣言科舉將復小學將停各生徒　紛紛舍小學而趨私塾设不　以維持之恐將不停自停矣 
[江西]  
　　會議救濟巿面辦法贛省財政困難久逹極點以故中央兵隊二月份薪餉巳有難籌應付之勢且巿面現洋缺乏價格日高英洋每元可作紋銀一兩有奇實爲從來所罕見金融恐慌極爲可慮現由民國銀行監理官胡培慶電奉財政部轉電戚代民政長訓令民國銀行會同商務總會妥議救濟巿面方法外並飭錢業公所一體嚴禁買空賣空云 
贛省撤回德美學生電北京敎育部鈞鑒宥電敬悉查敝省於上月篠日電朱經理員請撤回特派美國學生歐陽琳陳鋭德國學生張弛三名此電已抵北京想尙未公布又匯該學生三名回國川資曁英國私費生黄序夏津貼及墊發歐陽琳書籍操衣等費共英洋二千六百二十元至比使署請轉交經理員給發將來作何辦理均請迅速裁酌施行並希賜復爲盼戚揚魚印 
[長沙]  
　　三烈士銅像到湘湘省焦陳（前正副都督）楊（西路招撫使在常德被害者）三烈士經譚前督議准鑄造銅像旋在日本訂造現巳落成裝運到漢前由湯督派員前往轉運回湘巳於日昨運到　　像台基曾於去年八月開工建築共需經費銀一萬元由工程委員許推經理約俟建築完竣卽行分别竪立以垂不朽云 
癸丑年湘省商業興盛　湘省近年以來輪舶交通商業日臻繁盛加以去歲匯水奇昻各商加入貨價而生意不見少减反覺較前加增其因此獲利者所在皆是現届舊曆年關正各商結算總賬之時大約此一年中其獲有餘利者居大多數茲將各種行業分别彚誌如下（一）銀錢行號爲營業之大宗除公家之湖南銀行獲利三十餘萬外其次如礦業銀行獲租至八萬餘金實業銀行亦五六萬金其專屬商辦者如商錢局獲利三萬餘金此外如福盛祥德昌和致和祥裕源長達順同福和等錢號均獲利五六萬至七八萬金不等其餘獲利一二萬金者尤屬指不勝屈固從來未有之盛事也（一）綢業湘省綢業日益加多局面日益闊綽其貿易之大較數年前已逾十倍去歲春間因匯水偶落該業多所虧損旋復漸次加漲該業遂有轉機卒至大獲勝利聞太和豐一家其餘利在十萬以外以次如裕康祥介福昌中華一謙祥益等亦各有餘利四五萬或七八萬金此外由數千金至一二萬金者不計其數亦非常特出事也（一）南貨湘省南貨店之大者以胡正太惠孚慶爲最而三吉協中孚大慶祥萃豐長裕源長五福怡隆等次之去歲俱獲勝利其大者三四萬金餘則數千金至萬餘金不等（一）藥材湘省藥材其行户均在湘潭省城各店多由湘潭販運其生意較大者如河南帮之東協盛西協盛　祥盛江蘇帮之勞九芝勞養和湖北帮之同德泰本帮之壽芝福芝乾泰南協盛北協盛此外有浙寗帮之參茸局如葆康阜昌鄭種德久康等俱各獲有利益而尤以東協盛壽芝勞九芝同德泰數家得占優勝云（一）油鹽湘省油業去歲因出口貨較少價値無甚漲落故其利益較前年遠遜惟鹽業則因屢次脫擋行銷甚速甚或暗中抬價獲利頗豐且油鹽一業兼貿洋油洋紗此兩宗亦均獲利故新開之店驟增至十餘家云（一）糧食湘省糧食行棧去歲春夏兩季生意頗隹入秋以來各商以年榖豐登均擬價値必就低落不敢囤販而鄉户又以稅關尙未開禁不肯輕於出售以待善價迨弛禁之口巳就殘冬下游一帶米價平平販運出口之貨大半中途掣轉故各行棧始則以無貨可買繼則以價賤滯銷無甚利益大約以春夏之贏餘彌補秋冬之損失兩得其平而已 
專件 
[國幣條例及施行細則]  
　　條例 
第一條國幣之鑄發權專屬於政府 
第二條以庫平純銀六錢四分八釐爲價格之單位定名曰圓第三條國幣種類如左銀幣四種一圓半圓二角一角 
鎳幣一種五分銅幣五種二分一分五釐二釐一釐第四條國幣計算均以十進每圓十分之一稱爲角百分之一稱爲分千分之一稱爲釐公私兌換均照此率 
第五條國幣重量成色如左（一）一圓銀幣總重七錢二分銀九銅一（二）五角銀幣總重三錢六分銀七銅三（三）二角銀幣總重一錢四分四釐銀七銅三（四）一角銀幣總重七分二釐銀七銅三（五五分鎳幣總重七分鎳二五銅七五（六）二分銅幣總重二錢八分銅九五錫百之四鉛百之一（七）一分銅幣總重一錢八分成色同前（八）五釐銅幣總重九分成色同前（九）二釐銅幣總重四分五釐成色同前（十）一釐銅幣總重二分五釐成色同前 
第六條一圓銀幣用數無限制五角銀幣每次授受以合二十圓以内二角一角銀幣每次授受以合五圓以内鎳幣銅幣每次授受以合一圓以内爲限但租稅之收受國家銀行之兌換不適用此種之限制 
第七條國幣之型式以敎令頒定之 
第八條各種銀幣無論何枚其重量與法定重量相比之公差不得逾千分之三各種銀幣每一千枚合計之重量與法定重量相比之公差不得逾萬分之三 
第九條各種銀幣無論何枚其成色與法定成色相比之公差不得逾千分之三 
第十條一圓銀幣如因行用磨損致法定重量减少百分之一者五角以下銀鎳銅幣因行用而磨損减少百分之五者得照數向政府兌換新幣 
第十一條凡毁損之幣如查係故意毁損者不得强人收受第十二條以生銀託政府代鑄一圓銀幣者政府須應允之但每枚收鑄費庫平六釐 
第十三條本條例施行之期日以敎令定之 
施行細則 
第一條凡公欵出入必須用國幣但本細則有特别規定者依其規定 
第二條舊有各官局所鑄發之一圓銀幣政府以國幣兌換改鑄之但於一定期限内認爲與國幣一圓有同一之價格右期限以敎令定之 
第三條巿面通用之舊銀角舊銅元舊制錢政府以國幣收回改鑄之但於一定期限内仍准各照巿價行用前項舊幣用以完納公欵時每月内各地方公署懸示巿價收受之其巿價以前一月該地方之平均中價爲標凖右期限以敎令定之第四條凡以生銀完納公欵或託政府代鑄國幣者以庫平純銀六錢五分四釐折合一圓其他種平色之生銀折合價格别依附表所定 
第五條凡公欵出入向例用銀兩計算者一律照各該處銀兩原收原支平色數目依第五條所規定改換計算數目之名稱但向例用銅元制錢或他項錢文者及用銀兩折合他項錢文者又由錢文折合銀圓者由各地方公署按照收支實數呈報國稅廳核准折合改換計算之名稱 
第六條各項賦稅稅率依第四第五條所規定將實徵數目以釐爲斷釐以下用四捨五入法别爲定表率布告之 
第七條凡民間債項以銀兩計者依附表所規定折合國幣改換計算之名稱其以舊銀角舊銅圓舊制錢或他項錢文計者依第五條所規定折合國幣改換計算之名稱凡未依本條於劵契上改明計算之名稱者嗣後如有爭訟即照本條例公布日之巿價作爲標凖判斷之 
第八條凡在中國境内以國幣授受者無論何種欵項概不得拒絶 
第九條凡違犯國幣法第四條及本細則第八條者准有關係人告發經審實後處以十圓以上千圓以下之罰欵官吏及經管官營事業人有犯前項事情時經同一程序後處以五十圓以上三千圓以下之罰欵 
第十條本細則施行之地域及期日以敎令定之 
第十一條本細則如有應增改之處另以敎令公布之 
[雜評二（默）]  
　　兩辭兼職者黎副總統之辭兼領湖北都督也文詞斐麗而誠懇袁總統亦以斐麗誠懇之詞報之熊總理之辭兼領財政總長也文詞委婉而眞摯袁總統亦以委婉眞摯之詞報之二公進退雍容盡禮何其相似之甚也 
然聞黎辭兼職爲裁都督之先聲今都督之不裁如故熊辭兼職爲改内閣之先導而内閣果能不改耶此其所不同者也 
黎辭後暫代鄂都督者爲段祺瑞熊辭後而暫代内閣總理者亦有段祺瑞之說是又不同而同者雖然段以一身而屢代要任亦太勞矣 
捕狼者言汴人謂白狼在汴猖獗已久是時政府方用兵於藏蒙與南方故未暇兼顧所謂前門拒虎而後門進狼也今者集六七省之兵力合全國之知兵大員以捕後門之狼使此狼而不能獲者則所謂前門之虎又將張其爪牙矣危哉 
 
 
 

Page 8

 
 
商務 
[滙票　二月十一日] 　 
[上海匯至倫敦]  
銀行電滙　二先令七辦士 
銀行卽期　二先令七辦士零六二五 
銀行四月期　二先令七辦士二五 
銀行四個月期滙票買進　二先令七辦士五 
帶根電滙四月定貨　二先令七辦士六二五 
又　六個月期滙票　二先令七辦士六二五 
又　六個月期定貨　二先令七辦士七五 
大條銀　二先令七辦士三七五 
[上海匯至法國]  
銀行電滙　三佛郎二十五分五 
銀行買進四月期票　三佛郎三十二分 
[上海匯至德國]  
銀行電滙　二馬克六十四分 
銀行買進四個月期滙票　二馬克六十九分五 
▲以上合上海規銀一兩▲ 
[上海匯至紐約]  
銀行電滙　六十二元八七五 
銀行買進四個月期滙票　六十四元七五 
[上海匯至印度]  
銀行電匯　一百九十二個羅比二五 
[上海匯至香港]  
銀行電匯　七十四兩五 
[上海匯至日本]  
銀行電滙　七十八兩七五 
▲以上合上海規銀一百兩▲ 
[股票二月十一日上海股票收盤市價如左]  
藍格志　　買　三十三兩 
英　華　買　四兩九錢 
司買得　買　一百卅五兩 
上海紗廠　賣　一百卅五兩 
業廣　賣　九十五兩 
[錢市二月十一日北市銀拆及銀銅元錢價]  
龍洋　七錢二分 
英洋　七錢三分零三七五 
本洋　七錢二分 
小洋　六錢四分二厘 
銀拆　無市 
洋找　七錢二分四厘 
錢找　一千二百文 
衣牌　一千三百文 
銅元　一百七十九千三百文 
市錢　一百五十千文 
[金市二月十一日收盤金價]  
現貨標金　三百七十八兩 
足赤條金　三百八十五兩 
沙金合赤　三百八十六兩 
[糧食二月十一日米市各價開列如左]  
北帮機白米　七元一角五次六元五角 
南帮機白米　六元七角次六元三角 
常帮白米　六元八角次六元四角 
蘇同白米　六元七角次六元 
珠角雙轉白米　六元四角次六元二角 
機新洋秈　七元　次六元四角 
機新蘆秈　六元七角次六元三角 
機白客秈　六元三角次五元七角 
蘇同新蘆秈　六元七角次六元二角 
珠角新蘆秈　六元六角次六元二角 
機白元　八元三角次七元八角 
常白元　八元　次七元五角 
機白隂元　七元五角次七元 
蘇同白陰元　七元三角次六元八角 
珠角白陰元　七元三角次七元 
常小麥　　　五元七角次四元五角 
[油荳餅二月十一日市]  
船牛荳油　十兩零四錢 
船輕皮夾生油　十一兩 
船牛靑　四兩零八分 
[輪船進出口期二月十一日輪船進口禮拜三]  
大福丸　輪船由長江　日淸公司 
宜昌　　又　由膠州　太古公司 
亞利面　　又　由參海威義勇隊公司 
撫順丸　　又　由福州　太阪公司 
新北京　　又　由寗波　太古公司　 
[二月十二日輪船出口禮拜四]  
安藝丸　又　開往香港　郵船會社 
謙倉丸　又　開往馬崎神戸郵船會社 
江華　又　開往長江　招商總局 
[二月十三日輪船出口禮拜五]  
大福丸　又　開往長江　日淸公司 
長安　又　開往長江　鴻安公司 
甘州　又　開往靑島　太古公司 
隆和　又　開往長江　怡和洋行 
恒生　又開往汕頭香港廣東　怡和洋行 
聯益　又　開往長江　太古公司 
華平　又　開往天津　開灤公司 
塘沽　又開往靑島大連天津亨寳公司 
連升　又　開往烟台天津怡和洋行 
廣生　又　開往膠州　怡和洋行 
撫順丸又　開往大連灣　大阪公司 
新北京又　開往寗波　太古公司 
[二月十四日輪船出口禮拜六]  
襄陽丸　又　開往長江　日淸公司 
春日丸　又　開往日本　郵船會社 
臺東丸　又　開往福州臺灣大阪公司 
新昌　又　開往香港廣東招商總局 
安慶　又　開往長江　太古公司 
寗波　又　開往天津　太公司 
頴州　又　開往香港廣東太古公司 
太生　又　開往厦門　怡和洋行 
遇順　又　開往香港廣東招商總局 
[二月十五日輪船出口禮拜日]  
丹波丸　又開往美國　郵船會社 
美大　又　開往長江　美最時行 
[彚司公司男色間時式花呢小帽减半價每頂售洋七角五分　彚司公司　江西路南京路]  
[坤寶女子營業社]  
本社爲振興女界學術起見自慚愚魯乃蒙　海内女同胞不棄葑菲時賜箴言兹因營業日見發達則百貨因之粗備物必求精價尤求廉如蒙同志光臨自當竭誠以復之　新閘路坤寳女子營業社主任徐侍蘇謹白 
[滬杭鐵路開車時刻表]  
由上海開至閘口 
上海　上午八點正（快車）　九點五十分（慢車）　下午二點（特别快車）　三點廿分（區間車）嘉興止　 
莘莊　上午八點二十五分（快車）　十點三十一分（慢車）　下午四點四十三分（區間車） 
松江　上午八點五十四分（快車）　十一點十分（慢車）　下午二點四二分特别快車　四點四十八分（區間車） 
楓涇　上午九點三十四分（快車）　十二點十分（慢車）　下午三點十六分特别快車　五點三十三分（區間車） 
嘉善　上午九點四十八分（快車）　十二點三十分（慢車）　下午五點五十分（區間車） 
嘉興　上午七點四十五（區間車）　十點二十分（快車）　一點十五分（慢車）　下午三點五三分（特别車）　六點十五分（區間車到） 
硤石　上午八點卅五分（區間車）　十一點正（快車）　二點十分（慢車）　下午四點廿二分（特别車） 
杭州　上午十一點五分（區間車）　十二點五十分（特别車）　四點三十五分（慢車）　下午五點四十分（特别車） 
閘口　上午十一點三十分區間車到　一點十分（快車到）　五點正慢車到　下午六點正（特别快車到） 
由閘口開至上海 
閘口　上午七點三十分（快車）　九點二十分（慢車）　下午一點三十分特别快車　二點四五分區間車嘉興止 
杭州　上午八點正（快車）　十點正（慢車）　下午二點正（特别快車）　三點二十分（區間車） 
硤石　上午九點四十五分（快車）　十二點二十二分（慢車）　下午三點十分（特别快車）　五點四十分（區間車） 
嘉興　上午七點五十分（區間車）　十點三十分（快車）　一點二十五分（慢車）　下午三點四十五分（特别車）　六點二十分（區間車到） 
嘉善　上午八點二十分（區間車）　十點五十四分（快車）　下午一點五十五分（慢車） 
楓涇　上午八點四十分（區間車）　十一點十二分（快車）　二點二十五分（慢車）　下午四點十七分（特别車） 
松江　上午九點三十分（區間車）　十一點四十九分（慢車）　三點十八分（慢車）　下午四點五十一分（特别車）　 
莘莊　上午十點二十六分區間車　十二點十八分（快車）　下午三點五十八分（慢車） 
上海　上午十一點二分（區間車到）　十二點四十一分（快車到）　四點三十四分（慢車到）　下午五點卅分特别快車到 
[滬甯鐵路開車時刻表]  
由上海開至南京 
上海　上七點十分捷駛車星一開　七點卅五分快車星一停　八點五分滬路客車　九點三四等車　十點三十分滬蘇客車　下十二點卅分快車星一開　一點五分特别快車星一停　四點三十五分滬常客車　夜十一點快車 
南翔　上午八點三分快車星一停　八點卅五分滬翔客車到　九點三十一分三四等車　十點五十六分滬蘇客車　下十二點五六分快車星一開　一點廿六分特别車星一停　五點六分滬常客車 
崑山　上八點五三分快車星一停　十點三十三分三四等車　十一點五十二分滬蘇客車　下一點四十三快車星一開　六點滬常客車 
蘇州　上八點三七分捷車星一開　九點五十分快車星一停　十一點四十四分三四等車　下十二點四八分滬蘇客車到　二點三十八分快車星一開　二點四五分特别車星一停　七點三分滬常客車　夜一點十分快車 
無錫　上九點廿一分捷車星一開　十點五十分快車星一停　下午一點三分三四等車　三點卅四分快車星一開　三點卅七分特别車星一停　八點十三分滬常客車　夜二點十九分快車 
常州　上午六點五十分常寗客車　十點九分捷駛通車星一開　十一點五十分快車星一停　下午二點十三分三四等車　四點廿五分特别車星一停　四點二十六分快車星一開　九點十五分滬常客車到　夜三點二十四分快車 
鎭江　上午五點二十四分夜快車　九點二分常寗客車星一停　九點四十九常寗客車星一開　十一點廿四分快車星一開　下一點卅三分快車星一停　四點二十四分三四等車　五點四十一分特别車星一停　六點三分快車星期一開 
南京　上午七點夜快車到　十一點常寗客車到星一無　十一點四十分常寗車到星一有　下十二點卅二分捷車到星一有　三點四分快車到星期一無　六點十八分三四等車到　七點特别快車到星期一無　七點卅分快車到星期一有 
江邊　下十二點卅七分快車星一開 
由南京開至上海 
南京　上午七點三十分快車　七點三十分三四等車星一開　八點廿五分三四等星一停　下午一點二十分特别快車　二點廿五分捷駛車星日開　三點五十分寗常客車　夜十一點快車星期日停 
江邊　下午二點三十捷車星日開 
鎭江　上午九點七分快車　九點五八分三四等星一開　十點卅三分三四等星一停　下午二點四七分特别快車　三點四十五分捷車星日開　五點五十九分寗常客車　夜一點快車星期日停 
常州　上午七點十分常滬客車　十點五十七分快車　下午一點五分三四等車　四點十九分特别快車　五點十五分捷車星日開　夜三點十六分快車星日停 
無錫　上四點廿一分夜快車星日停　八點廿四分常滬客車　十一點五十六分快車　下午二點廿九分三四等車　五點九分特别快車　五點五十七分捷車星日開 
蘇州　上五點廿四分夜快車星日停　九點四十一分常滬客車　下午十二點五十七分快車　一點五十蘇滬客車星一停　三點蘇滬客車星期一開　三點五十二分三四等車　六點四分特别快車　六點五十五分捷車星日開 
崑山　上午十點四十分常滬客車　下午一點四十一分快車　二點四九分蘇滬車星一停　四點一分蘇滬客車星一開　四點五十六分三四等車 
南翔　上六點四一夜快車星日停　九點二十九分翔滬客車　十一點五十分常滬客車　下午二點二十九分快車　三點四六分蘇滬車星一停　五點四分蘇滬客車星一開　五點五十九分三四等車　七點十九分特别快車 
上海　上午七點夜快車到星日無　九點五十五分翔滬客車到　下十二點十六分常滬客車到　二點五十二分快車到　四點十二分蘇滬車到星一無　五點卅分蘇滬車到星一有　六點廿七分三四等車到　七點三十五分特别快車到　八點二十分捷車到星日有 
[津浦鐵路開車時刻表]  
由天津開往浦口 
津總站　上午五點十五分慢車濟南止　十點二分（尋常車）每日開浦口止　星六上十一點四八分特别浦止 
津西站　上午五點三十五分（慢車）　十點十八分（尋常通車）　十一點五十八分（特别車） 
滄州　上午九點四十六分（慢車）　下午一點卅六分（尋常車）　二點三十八分（特别車） 
德州　下午二點十六分（慢車）　四點四十四分（尋常車）　五點十九分（特别通車） 
濟南　上午七點卅分慢車徐州止　下午八點卅二分尋常通車　夜八點十二分（特别通車） 
泰安　上午十點十八分（慢車）　夜十一點十二分（尋常車）　十點廿二分（特别通車） 
兗州　下午一點七分（慢車）　夜二點八分（尋常通車）　十二點四十五分（特别車） 
臨城　下午四點九分（慢車）　夜五點二分（尋常通車）　三點二十分（特别通車） 
徐州　下午一點（慢車蚌埠止）　翌上午七點十六分尋常車　星日上五點十八分特别車 
福履集　下午二點五十一分（慢車）　上午八點四十四分尋常車　六點四十三分（特别車） 
固鎭　下午五點二十一分（慢車）　上午十點廿三分尋常通車　（特别通車不停） 
蚌埠　上午五點四五分慢車津止　十一點卅分（尋常通車）　五點五分（特别通車） 
明光　上午七點五十五分（慢車）　下午一點十三分尋常通車　（特别通車不停） 
滁州　上午十點二十分（慢車）　下午三點十分（尋常通車）　十二點五分（特别通車） 
浦鎭　上午十一點五十三分慢車　下午四點廿分（尋常通車）　（特别通車不停） 
浦口　下午十二點三分（慢車到）　四點三十分（尋常車到）　一點十三分（特别車到） 
由浦口開往天津 
浦口　下午二點廿分慢車蚌埠止　上午九點五十尋常車津止　星一下一點四五特别津止 
浦鎭　下午二點四十分（慢車）　上午十點五分（尋常客車）　（特别通車不停） 
滁州　上午四點十三分（慢車）　上午十一點二十分尋常車　下午三點三分（特别通車） 
明光　下午六點卅八分（慢車）　一點廿三分（尋常通車）　（特别通車不停） 
蚌埠　上午六點（慢車徐州止）　下午三點十分（尋常通車）　六點（特别通車） 
固鎭　上午七點十七分（慢車）　下午四點十七分尋常通車　（特别通車不停） 
福履集　上午九點三十九分（慢車）　下午五點五十八分尋常車　八點二十二分（特别車） 
徐州　上午七點五分慢車濟南止　夜七點五十六分（尋常車）　九點四十七分（特别通車） 
臨城　上午九點四十三分（慢車）　十點（尋常通車）　十一點四十五分（特别車） 
兗州　下午十二點五十五分慢車　夜十二點五十九分尋常車　二點十五分（特别通車） 
泰安　下午三點三十九分（慢車）　夜三點四十八分（尋常車）　四點三十三分（特别車） 
濟南　上午八點卅分慢車天津止　翌日上午七點（尋常通車）　星二上午六點早分特别車 
德州　下午十二點廿八分（慢車）　上午九點五十分尋常通車　九點廿一分（特别通車） 
滄州　下午五點三分（慢車）　十二點三十四分（尋常車）　上午十一點五十二分特别車 
津西站　下午九點十四分（慢車）　三點三十九分（尋常車）　二點廿六分（特别通車） 
津總站　下午九點廿四分（慢車到）　三點四十分（尋常車到）　二點三十三分（特别車到） 
（民國二年十二月一號實行） 
下關浦口往來公渡時刻表 
下關開　上午九點　下午一點　四點　逢星期日　下午十二點三十五分　逢星期一　下午一點十五分 
浦口開　上午十點二十分　下午十二點四十分　五點　逢星期日　下午一點三十五分　逢星期一　下午二點十八分 
[日本郵船開往大連灣]  
本公司經理南满州鐵道會社之榊丸每逢禮拜一神户丸禮拜三准開往大連灣並由火車接連满州内地各處船身修固水脚公道客位清潔應酬周到　各寳號欲裝貨搭客者務祈　光臨爲幸日本郵船會社 
[大英輪船公司]  
今有堅固捷快輪船名柯里烟杜准於陽歷二月念五號禮拜三上午開行往門司神户横濱等埠　貴客如欲裝貨搭客請至黄浦灘念四號本公司帳房面議船泊浦東怡和其昌棧碼頭搭客上落專備小火輪在新關碼頭伺候上落利便自後每隔兩禮拜開往一次並搭客往横濱者有特别利益可在神户轉搭火車直到横濱不再加收火車費特此奉告 
[日本郵船會社]  
啓者本公司春日丸輪船准於二月十四日即禮拜六下午一時半開往日本等埠小包收到禮拜五客票賣到當日十二時止　倘蒙　各寳號如欲裝貨搭輪者務祈　早臨爲幸　郵船株式會社啓 
[義勇艦隊公司啟]  
令有亞利而輪船准於本月十九日卽禮拜五下午開往長崎海海嵗倘欲裝貨搭客者請駕至本公司接洽可也再客票現歸本公司出售船上概不另售此佈 
[招尋鑰匙]  
元月十三日六句鐘本行洋人在電車上遺失洋箱鑰匙一串如中外人等拾得者請送至四馬路外灘新瑞和洋行當卽酬謝决弗食言特此登報 
[京奉津浦滬甯鐵路運輸時刻表]  
南行列車北行列車 
[摘要]  
上開時刻適接合南滿洲鐵路及東清西伯利亞鐵路行車時刻統計倫敦至上海十四日 
上海至天津三十一小時三十分 
上海至北京三十五小時四十五分 
[國際條約講義出版]  
應縣知事考試者　為外交官者　研究國際法學者　均不可不備 
國際條約向無解釋之書江寧陳世宜君前在江蘇法政學堂所編講義解釋精詳引證明確允推空前之作原定陽曆二月十日出版兹以各埠紛紛函購預約並催促從速出版特提前陽歴正月二十五號（卽陰歴十二月三十日）已經出版本外埠業已截止預約照定價發售每部二元六角書印無多購請從速　總代理處上海四馬路東首科學會隔壁永康里藜光社 
 
 

Page 9

 
 
   
 
 

Page 10

 
 
本埠新聞 
[鎭守使對付黨人之條陳]  
　　上海鎭守使鄭汝成君以黨人四出勾結防不勝防聞於前日擬定辦法數條陳請政府核奪施行其辦法探錄如下（一）請中央電令各省查明籍隷該省之黨人一律召令回籍以免逗遛租界缺乏盤費者並得資遣如能安分卽免予追究（二）黨人若執迷不悟甘心附逆則由中央與領事團交涉悉行引渡（三）滬上華洋雜處黨徒最易濳蹤須秘密查察防其濳往他省煽惑生事（四）黨魁逍遙海外不知悔悟反使無知之徒回國勾結須設法引渡各黨魁以絶根株 
[海軍司令部集議防務]  
　　駐滬海軍總司令李鼎新君昨在海軍司令部傳集各兵艦管帶會議防務議决每艦各派小輪一艘舢板二只（各艦共撥小輪八艘舢板十六只）於每晚六點鐘後在製造局西碼頭聚集再行出發分投龍華灣白蓮涇張家浜汆來廟北至楊家渡爲止在浦中往來巡邏以防黨人濳運軍火等事各管帶散會後當卽回艦遵照實行 
[梁營長派隊站巡]  
　　駐紥斜橋新營房補充兵六團第一營梁營長以斜橋一帶馬路地甚荒僻崗巡無多尤爲租界直達製造局之要道現旣謠言不靖自應派隊巡邏故於十號爲始每班派兵一排自斜橋徽甯會館至滬杭鐵路爲止佩械站巡以二點鐘爲一班日夜輪流梭巡晚間自八時以後遇有行人經過必須盤詰以免奸徒混雜 
[步隊擇要駐防]  
　　駐浦步隊第一營營長廖守忠前日奉鄭鎭守使令開滬上謠言蠭起有陰曆元宵前後黨人再圖起事之說風聲甚緊查黄浦江中來往船隻不可勝數現所最宜注意者爲東溝浦灘江海北關所設之火藥局及高橋天燈口之炸藥棧不可不預爲防範令仰該營長選派兵土二排分紥該二處日夜駐守以免疏虞等因廖營長奉令後已於昨日派兵二排分往火藥局炸藥棧二處防守矣 
[營兵暫緩開操]  
　　駐紥製造局第七旅臧旅長以十三團所部三營各兵士原擬開操野戰工作在附近田園内挖築溝壘現因謠言劇烈深恐人民悮會再受虚驚故於前日傳令各營長暫緩開操一俟謠言稍息再行定期操演 
[警界防範之嚴密]  
　　上海鎭守使鄭汝成君因近日謠言蠭起人心惶惑除令飭各軍團嚴密防備外並移知淞滬水陸警察督辦薩鎭冰君轉令南北分廳一體派警實力戒備茲聞各區警署自奉訓令後異常謹愼如有進出之人均須詰明來歷不准閑雜人等任情闖越以免黨人混入生事云 
[鎭守使委查自治機關]  
　　上海縣洪知事曾奉省長訓讼收冋滬地自治機關即與巿政廳總董陸崧侯君及各董事會商另組善後方法茲又由鄭鎭守使委派外交員楊南珊君會同江知事於昨日午前到巿政廳接汉洽一切卽至各科辦公處勘視一周並稽核自治機關經辦財政實産地方稅工程等項頭緒紛繁斷非一時所能查竣業巳訂定於每日午前由楊君偕洪知事蒞廳逐節清查云 
[南北統一共和之紀念]  
　　上海縣知事公署昨日發出第二十五號布告云案照前奉省令以陽曆二月十二日爲北京宣布共和南北統一之日應作爲紀念日已奉大總統命令公布在案現在届斯自應遵照辦理除分别函行外合行布告　邑商民人等一體知悉特此布告 
縣知事洪伯言君除諭令在署各科員休息一日外昨特函致南商會轉知各商號各學堂各機關届期一律升旗懸燈慶祝 
地方審判廳昨亦發出第五號布告云照得本月十二日爲民國宣布共和南北統一紀念日本廳特於是日停止辦公一天以伸慶祝特此布告 
地方檢察廳廳長汪　孫君亦於昨日諭令在廳辦公人員及司法警察等今日一體休息停止辦公一天 
南巿第一初級審判檢察廳牌示云照得本年陽曆二月十二日爲南北共和統一紀念之期應停止辦公一天仰各訴訟人等知悉特此牌示 
地方警察事務所所長景毓華君昨亦飭令辦公人員一律停止辦公一天各警察每名照例賞給小洋五角以誌慶祝 
[緝拿栽贓誣陷之奸徒]  
　　閘北警察分廳徐廳長昨日通令各區署長云案奉上海鎭守使鄭訓令内開案於去年十二月十六號據民人李發民來署報稱昨日路遇向不認識之喬文年從外回家身負米口袋一個内有子彈請派員查拿等語當經本署飭令淞滬第四區警署派委探警協同前往喬文年家搜查先後搜出子彈三百餘粒當將喬文年及其同夥張連造兩名拿獲交由該署連同子彈一併呈解來署發交軍法處迭次傳集人証到案質訊並派員切實調查此案確係李發民挾嫌誣告栽贓圖害情形顯然嗣由本署飭傳該原告李發民到案根究詎巳情虚逃避無從傳提案經訊明除將喬文年張連造兩名交妥保省釋外爲此令仰該分廳長飭屬嚴拿該李發民務獲究辦以儆效尤切切此令等因奉此除分令外爲此令仰該署長卽便遵照嚴飭長警認眞查拿務獲轉解來案訊辦並轉飭所屬各分署一體協緝切切此令 
[拘拿阜甯土匪之辯論]  
　　前在江北阜甯縣屬東坎村等處蹂躪地方焚刧全村之匪徒柴壽山（即沙紹卿）潘水順（卽張建平又名張二長腿）逃匿來申由兩淮緝私營米統領派調查員祁蔭之帶同眼線來申偵知匿居虹口地方請由鄭鎭守使函致楊交涉員轉行公共公廨飭知匯四捕房派探協同眼線將柴潘二人及形似同黨之許金富王瑞芳王壽方蒯渭昌一併拘獲一再解送公堂訊判柴潘許三人還押兩王及蒯各交一千元人洋並保候再訊核嗣因兩王及蒯無人具保一併收押在案前日午後由關讞員會同英領康君升坐公堂復訊中央政府代表高易帮辦瓊司律師及代表被告之穆安素禮明兩律師均各到堂先由中西探將柴等解案請訊卽據被告代表穆安素律師向堂上聲稱被告柴壽山原名沙雪堂曾經馬統領委任統帶江北保衞新軍等差並非土匪有委任狀呈請察核復聲請傳原告見證祁蔭之上堂詰稱江北有一裴士芹爾知道否祁答稱裴係前清盜犯巳於去年三月間由我在興化地方緝獲經該處紳士要求徐軍長（卽巳故徐寳山）就地正法穆律師復詰稱一爾當時是否亦被拘捕爾之被拘係由此案被告柴壽山通信故爾懷恨誣指伊爲土匪希圖報復祁答稱我並未犯事亦從未被拘復由穆律師向祁將前堂所供及祁前辦何事往來何處現充何差各節逐層盤詰良久旋據政府代表瓊司律師將被告律師呈案之案任狀向祁詰稱爾知有此委任狀否答稱不知惟被告等於光復時將地方騷擾不堪故由當地紳士自集欵項招撫伊等保衞地方嗣經劉護軍使查悉驅散訊至此因時巳晏中西官判柴潘許仍還押蒯與兩王各交三百元人洋並保候再訂期復訊 
[交通部取締濫發電報]  
　　交通部以光復之後各省因軍事倥偬電報紛馳往來不絶而每月電費有多至數萬元者少亦有數千元現雖大局敉平而行政機關仍以電報迅捷往往借代文牘綜計各省此項電費爲數甚鉅値此財政困難亟應撙節特令各省行政公署此後非有緊急要公一概不許濫發電報以節糜費蘇省行政公署奉文後昨已令飭本邑縣公署遵照矣 
[交通部禁銷自由新報]  
　　交通部昨讼上海郵政總局云准外交部函准檀香山領事呈稱檀香山自由新報論說謬妄此種報紙銷行外洋旣足以蠱惑華僑流入中國亦將淆亂人心呈請轉商美公使請該國外部咨行檀督查禁並通行各口海關郵局嚴禁該報入口等情查檀香山自由新報肆意詆毁悖逆實甚若任其行銷外洋輸入中國洵足以淆惑衆聽除由本部轉商美公使並函稅務處通飭各口海關查禁外爲此令行該局遇有此種報紙輸入應即查禁不得轉遞以遏亂萌爲要 
[戒嚴區域之盜案]  
　　滬南龍華灣夏家嘴一帶向多盜匪擾害商船現當海陸兩軍嚴行戒備之時若輩仍不稍歛跡復於前晚搶刧花衣船並刀傷船夥三人中以李木生受傷最重恐有性命之憂昨日經船主投告地方官長曁水巡隊後縣知事卽飭地方警察事務所偵探戴逢春及司法警察王桂華等預備於下午親自乘坐水巡隊小輪赴該處踏勘並將李木生等騐看傷勢飭送上海醫院醫治一面回署嚴緝贜盜務獲嚴辦 
[僞造貨幣之牽涉]  
　　滬南警察分廳長崔君訓令各區署云案准上海地方檢察廳函開准安徽績谿縣知事函開敝所訪聞敝縣八都上莊金山地方有僞造貨幣情事當卽委令典獄員楊甲帶領法警馳往密拿去後旋據該員面稱奉委查拿八都上莊金山私鑄銅洋一案當於該處同萬和銀樓内起獲僞造鷹洋鋼模一塊銅模一塊並私鑄人唐光輝一名正欲帶同起身詎有該村棍徒多人意圖攔刦人証並將法警汪順用石塊擊傷請併案訊究前來當卽訊據僞造貨幣人唐光輝供稱開設萬和首飾店此項僞造貨幣牽涉多人查有同犯胡浩澤之父向在上海英大馬路開設瑞生和南貨店胡浩澤畏罪遠颺或已逃至滬上藏匿業經呈請都督兼民政長高等檢察廳將該同犯胡浩澤及胡順言廣東人阿光等通行恊緝外理合照章備文咨請貴廳請煩查照恊捕實紉公誼等因到廳相應函請貴分廳查照通飭各區一體嚴拿等因准此合行令仰各該區署遵照 
[浦東火政之進步]  
　　浦東　泥渡鎭守望團會長謝酉山君總董劉志濤君等於昨日午後假該鎭蒙養學校開會提議組織消防隊一所並由該鎭衆商擔任製辦洋龍及開挖太平井等事當由該會評議長潘杏亭君書記員孫魯芹君幹事員余福生君等公同討論各會員全體贊成當衆表决　日開辦至應用各物一俟組織完備再行置備 
[應桂馨被剌近聞]  
　　應　丞（即應桂馨）前在京津鐵路中途被剌其棺木卽暫厝天津車站嗣由應父應文森偕媳應薛氏由滬往津料理喪事並具狀呈遞當道請緝兇犯茲聞應薛氏擬於日内盤柩先行回滬再至寗波原籍埋葬應文森則已往北京調查伊子在京情形再求昭雲云 
[勦匪陣亡之追思]  
　　駐紥閔行步兵第一營李營長以前駐顓橋之第二連少尉羅星漢及兵士秦學初曾於去年十月間赴上邑西鄉北橋鎭禦剿梟匪中彈陣亡特於前日在閔行鎭設位致祭十點鐘時李營長率同駐紥杜家行之第一連謝運長代表肖少尉及第三第四兩連王鄒二連長曁全體士兵戎裝排隊到場先由李營長讀朱師長及蘇旅長之祭文次由各官佐向羅君靈前行三鞠躬禮繼由水師營曁警界紳商人等挨次致祭並由第一營全體官兵在該鎭爲羅君勒碑以留紀念 
[海船夾帶私鹽]  
　　江蘇駐滬鹽捕營分統耿華堂前日查有山東海船一艘船主葉福勝舵工孫老大裝有蘿蔔乾一百三十八包每包計重二百斤過秤篩出私鹽每包夾帶一百二十五斤實屬有意販私卽飭扣留將該船主等解送司令部聽候照章議罰 
[形式上之改革]  
　　滬南警察分廳長崔君查得各區警署巡士出差所携器械均無一定殊屬有乖體制茲特訓令各署於昨日頒給黑漆警棍每人一支約三尺餘長並將制服上號碼及某排某隊等字樣改訂兩肩以便稽查 
[署長婉勸長警]  
　　第一區警察署劉署長昨日通告云照得本署長警人數較多偶患疾病在所難免本署長到任伊始對於各棚長警一秉大公不敢稍有偏袒之處妄動一人每遇有病之長警尤其格外體恤或准病假調養或送醫院醫治本署長並於辦公之暇親赴醫院看望對待長警可謂無微不至此等情形微特本署長自言卽各長警亦當共見之也茲查本署長警不乏能事之士本署長甚有厚望至日前銷差各長警皆出於萬不得巳之苦衷是豈署長之本意哉乃邇日各棚長警或因事告退或因病銷差本署長覩此情形甚爲抑鬱或待遇長警尙有不周之處撫心自問到任以來寛厚居心並未斥革一人豈長警等未之見聞耶爲此諭仰該長警等忠心服務以期各盡天職即因病告退之各長警亦宜息心調養以期速痊嗣後病愈仍可前來本署禀請錄用是爲至盼其各遵照 
[美國邀請紅十字會特别開會]  
　　中國紅十字會近接日來弗萬國紅十字聯合會通告云接美國紅十字會函請本會將舊金山博覽會總辦事處所發請書轉送各國紅十字會邀請届期赴會云云附送美國紅十字會會長等請願書譯錄如左一九十五年金山博覽大會同人謹具請書敬請萬國紅十字會於一九十五年在金山特别開會此次開會地點在金山省城乃經美國議院選擇呈由大總統核定蓋以開濬巴拿馬運河使太平洋與大西洋兩水交通爲從來最大工程今巳告竣特於此地舉行慶賀典禮此次本會所擬陳列品物不特臚列極精極新之製造曁最有趣味之美術與夫有極大之格致價値及物質進化中之凡屬最關緊要者且使臚列之品皆有智能趣味超乎從前一切博覽會所有而上之務使聰明智慧格致思想以及寰球一切重大問題均能彚集一地以供瀏覽俾人數進化能速早百年之四分之一是本會同人之所厚望特此奉請屇時賁臨會所襄助爲荷 
[紅十字會進行勿懈]  
　　本埠紅十字會支持十年成績優美近鑒於各省匪亂春荒天花喉症疫癘發生益復推廣地方慈善事業如資遣難民施送棉衣米票種種善舉力行勿懈茲因滬上天花盛行特於南北巿設防疫保赤機關四五處開種牛痘配置防疫喉痛藥水刋印衞生白話文癸丑成績撮要及好生之德圖說刻正分别出版分送云 
[新舊美領謁見縣知事] 　 
　　新任駐滬美總領事薩文祺君於昨日午後三時會同前任領事乘坐馬車至上海縣公署謁見洪知事當經洪君歡迎入内茗談良久薩君等始行告辭洪君即飭地方警察持械站隊護送 
[古巴總領事回國]  
　　駐滬古巴總領事赫林登君近因任事期滿請假回國所遺總領事一缺暫由甘童君代理業於前日到署接事 
[日人祝嘏]  
　　昨爲日本國皇誕晨駐滬日總領事署停辦公事一天各日商及浦江所泊各兵艦一律懸燈掛旗以誌慶賀 
[大連灣送回被拐婦女]  
　　婦人張王氏前被拐匪誘至大連灣圖賣當被該處商會查獲於昨日送至上海由婦孺救濟會轉送上海地方檢察廳留候查傳伊夫來案訊明給領 
[夫婦同時斃命之疑案]  
　　西門外羅家灣附近金神父路有法商某甲在彼開設花園雇廣東人葉阿逹爲園丁葉携妻楊氏同居園中歷久相安無異本月十號夜（卽前晚）葉夫婦工作旣畢入房就寢至昨晨日上三竿葉夫婦尙未起身鄰人見而疑之破門入内見房中洋油燈明亮未熄葉夫婦同斃床中體冷如氷究其致死之由則見床前吐滿漆匠所用之油綠漆葉夫婦嘴唇間亦有油漆大約夫婦同時圖盡服此油漆過多大吐而死且據鄰人等言是夜並未聞有聲嚮旋卽報知洋東邀集葉之家屬及親友查看之下皆無異言該洋東乃報知法捕房經捕頭帶同包探等到場察視以尸親旣無異詞飭卽備棺收殮而該處二十七保七圖地保陳介堂則以該花園及葉所居之地均在華界並非租界况葉夫婦同時身死案情重大應否免騐其主權應在華官遂於昨日午後至地方檢察廳具報請示汪廳長立飭法警侯鶴祺恊同陳介堂先往阻止收殮聽候派員相騐 
[澈究串拐之虚實]  
　　本城三牌樓老永泰襪店主楊少卿混名蔴皮少卿於去歲十二月問串通擺花攤阿丫頭之子阿根誘拐附近某姓家幼女由楊囑令阿根將該幼女帶赴無錫藏匿意圖販賣後爲某姓查悉將楊並阿根扭赴一區第二分署請追當奉魏署員略詰之下諭令楊等交保候調查明白再行訊辦在案茲已延宕多日尙無眉目地方廳汪檢察長以案關刑事有無串拐情事虚實亟應澈究昨巳函致滬南分廳崔廳長轉飭該分署魏署員迅速傳集一干人證解送來廳以澈究 
[女子深夜投江]  
　　前夜兩句鐘時有一女子身穿花布衣褲年約十六七歲不知何故至黄浦灘太古碼頭投江隨水飄流數十丈遇一小划船撈去不知存亡若何 
[拐匿女孩]  
　　虹口元芳路四十五號居户馬阿榮控秦德榮王金生陳長根王有青串拐伊家八歲女孩林妹藏匿靜安寺路昨由捕房將各人與女一併解送公堂訊明以王有青無干省釋王金生押西牢九月秦押半年陳押三月女交馬領回完案 
[徐廳長派代巡官]  
　　虬江橋三區中第一分署署員吳榮實前日呈報徐警廳長以該分署巡官張祭明刻患疾病請假二十天廳長以現値防務吃緊之際該分署巡官職務重要特委本廳鎗械管理員某君前往代理 
[警署又獲販烟犯]  
　　三區警署前日又在滬寗火車站緝獲販土犯毛竹山張裕義任開福沈龍山劉永祿張凱邦周海義吳廷川王阿大等九名共搜獲烟土大小一百零五包一併移送第二初級檢察廳分别收押聽候究辦又三區崗巡前日查獲費和尙王少祥二人身帶烟膏各一盒均送檢察廳聽候調騐核辦 
[聶襄讞成全孝思]  
　　俞榮甲（即小俞）因向　澤鑾騙取値銀五千餘兩之股票盜賣被控由公共公廨判交人銀並保勒限料理嗣因無人具保收押在案前晚由廨復訊據供實在無力且無從覓取人銀並保况今母在家中患病甚劇可否求請改交挼保俾得回家省視母病並可設法向原告商懇料理聶襄讞以旣據供稱母病甚劇姑准　時派捕帶同回家採視所請改交妥保一層未便照准 
[學生品行不端]  
　　庽居甘肅路永慶坊七百二十二號門牌之粤人愈新蘭在北浙江路某學尝肄業近與周某私拆同學閩人陳致中由汕頭來電向聯發糖行冒取洋二百元前日被陳查悉報請捕房昨派包探將俞拘解公共公堂請究先由中西包探禀稱除抄出現洋金表等作抵外尙少洋四十餘元繼由原告投案請追訊之愈供此洋係在逃之周某往取曾被取去五十元二房主亦借去洋二十七元餘洋情愿凑繳王襄讞商之英領哲君判俞押候將洋繳齊於禮拜五再行訊核 
[小孩拾遺不昧]  
　　匪徒朱洪才在南京路河南路口攫取陸趙氏金押髮由捕追獲朱即將贓抛棄由小孩章來生拾交捕房昨經公堂提訊屬實判朱押西牢半年贓交失主具領並令原告酌給章孩酬勞 
[私售澳門彩票]  
　　沈少卿前日在北四川路兜售澳門彩票被探查見以其違章當即拘入捕房昨解公堂訊實判罰洋五元充公無洋改押五天彩票充公 
[烟紙店聚賭]  
　　虹口華記路二百十八號小烟紙店主陳阿富近因糾合賭徒在店聚賭被捕房查悉前晚密飭中西包探同往將陳與在賭之王阿來應茂生蕭光王小娘唐錫寳徐炳奎等二十八人一併拘入捕房准予存洋保出昨經公堂傳訊屬實判爲首之陳阿富罰洋十五元餘人各罰洋二元一併充公賭具銷燬 
[賣烟犯怙過不悛]  
　　靖遠街六十七號居户張阿梅前因私售燈吃曾經公堂訊辦詎近仍在家私設煙榻售烟復經捕房查悉派探沈阿岳協同西探將張與烟客楊福生王阿福汪根元周阿來施先梅等一併拘入捕房准各存洋交保昨經公堂傳案訊明判張罰洋五十元無洋改押一月楊王各罰洋三元其餘保出不到者保洋充公烟具銷燬 
[鞋底作失火受罰]  
　　法租界寗波路天泰祥失愼巳紀前報昨由捕房飭探將號主劉玉書馬金坡及司賬盛恩林等解廨請究訊之劉供與馬金坡合開天泰祥鞋底作係於上年二月初旬開巿保有火險銀五千兩是日天明五句鐘不知貨房内如何起火查本店於前數天購進紅皮計貨本銀一千二百餘兩是實詰之馬供向在哈爾濱經商去年來滬住在本號内是夜一點鐘回店睡至五點鐘時聞劉老板大喊救火我卽奪門逃出不知如何起火求察訊之張連喜盛恩林張有成王雨如等同供均在店中巳睡迨至驚醒火巳冐穿不知如何起火聶讞員向劉馬二人反復駁詰供仍如前遂商之法副領事德君判罰劉馬罰銀二百五十兩充公一併開釋 
[西人不認欠租]  
　　無領事管束西人康德克司因欠俄商僈利沙羅夫開房租洋三百四十元被控昨由公共公廨將被告傳案訊理被告延律師上堂辯稱並不欠租因房主不將房屋修理是以將租金扣留中西官會商之下諭令退去候照會俄領蒞廨會審 
[鄰居之惡感]  
　　阿拉白斯脫路釘書作主成靜安控被鄰人汪開成用刀戳傷肩朥昨由捕房將汪拘解公堂訊係兩造之弟口角起衅所致汪雖不認行兇成則傷痕尙存遂判汪存洋二百元交保候邀到見證再行訊核 
[公共公堂瑣案]  
　　已故醫生巢崇山之子巢鳳初因虧欠張慶源洋七百餘元不理被控昨飭捕房傳案判令交保候訊 
雲南路二百十七號成衣店主張菊卿控學徒陳福康竊取金飾等情昨由捕房將陳拘解公堂訊據供稱係由徐金奎唆使行竊所質洋元亦被徐取去中西官以陳所供難　着押改良所半年示儆 
英商高德洋行控無領事管束西人康信不理貨洋三百餘元昨由捕房將被告西人傳案請追判交兩人保出候訊 
李培基控孫景魁掯交借據又華傳生控金乾生不理貨欵又唐協培控方潤峯不還押櫃洋五百元昨由捕房將被告各人傳案分别交保過堂候訊 
 
 
 

Page 11

 
 
雜評三（訥） 
[南北統一紀念]  
　　今日爲清帝遜位南北統一之紀念日昨報西電謂政府應各都督之請擬不慶祝並謂將通電各省停止惟據本館消息則此案正在政治會討論中各地因此案尙在討論而得仍然舉行南京上海皆巳通告各機關照常慶祝明年或當如西電之所料然則今日之紀念其殆南北統一末次之紀念歟國人其寳貴此紀念日矣 
專件 
[國務總理農商總長呈報擬定度量衡制度大綱文]  
　　爲呈報事查改革度量衡一事發端於前清季年由前農工商部博考古今中外之制議定以營造尺爲度之標凖漕斛爲量之標準庫平爲衡之標準當時承歷代兵燹之後部庫祖器蕩然無存乃取前創場衙門所存康熙年之鐵斗與律吕正義之尺圖互相印證因得一營造尺等於萬國度量衡通制三十二分之比較祗以閱時無多實效未覩前工商部繼續籌備荏苒經年其間主張直接採用萬國通制節經擬具說明書經國務會議通過提交前臨時參議院核議迄於國會成立並未議决一面派員前赴東西洋各國調查推行製造檢定事項各在案農商部成立以來赴外調查專員陸續回國復經謇督飭各員反覆討論僉以茲事體大不厭求詳外之須明世界日新之學說内之須審本國習慣之民情不順民情則農田巿物價格之爭必擾及相安之生計不參學說則地珠經線準據之用無以希進化之大同論者謂伊古以來黄鐘之律不足徵太谷之黍不足據似也然以爲規隨法德可以後起襲大陸派之尊則何辭於美棄絶漢唐可以强制演文明國之式又何解於英彼亦有人胡寜不省是宜有通變化裁之術庶漸收革當亡悔之功茲將擬定大綱先行呈報一當保存舊制之一種以萬國度量衡通制爲折合之標凖也舊制種類極爲繁多顧此失彼時虞不及在抵承多年所習用未經法定其經國家法律及國際條約所規定者厥惟營造尺庫平與關尺關平二種關尺關平雖亦制有定式存放海關然折合之數不能密合與前農工商部所定營造尺庫平相較亦不能符此在舊制已紊之時海禁初開之會取便核算原屬權宜營造尺庫平旣經纂入官書局官民共守而各國所希冀於我者亦祗求我之畫一並非强以從同現當修改商約之時正可由我提議改正關尺關平合於營造尺庫平之數加以原器巳成取用較便當此過渡時代自應按照舊有名稱明白釐定先求畫一其折合之數亦即按照前農工商部所定與萬國度量衡通制確定比較庶歸簡易一當併采萬國度量衡通制爲法定之制度也此制創始於法國而德意奥瑞各國繼之其以本國舊制與通制並用者英美俄日諸國近數十年各國政府組織萬國度量衡公會常川設局董理其事前農工商部定制之時曾由該會代製原器條陳辦法我國學校工廠郵政鐵路軍隊及一切科學事業多有習用此制者卽關尺關平亦曾有確定之比較現在釐定法規自當以通調與舊制相輔而行庶數年後風氣大開科學日進改從通制推行自易蓋此制所長在量衡俱由度出俱以十進視我之量衡出於度而計算得數奇零複雜爲更精整也現擬一併規定由主管官署按照事務性質分别指定行用以上各節俱經詳細研究平實可行如蒙允准即當先行編定度量衡條例呈請公布所有農商部擬定度量衡制度緣由理合呈報大總統鑒核批示祗遵謹呈批據呈已悉應准照辦卽由該部迅將編定度量衡條例呈核公布此批 
[敎育部修正審定敎科用圖書規程]  
　　第一條小學校中學校師範學校敎科用圖書須經敎育部審定 
第二條審定圖書係認爲合於部定學科程度及敎則之旨趣堪供敎科之用者 
第三條圖書發行人應於圖書出版前將樣本呈請敎育部審定 
第四條凡呈請審定之圖書須同時呈出樣本二部 
前項圖書應將擬用印刷之紙張欵式及定價等預先呈明 
第五條凡呈請審定之圖書敎育部認爲應行修改者籖示於該圖書上發打人應遵照修改印成後再行呈驗核定方作爲審定圖書 
第六條敎科用圖書爲小學校用者得以敎員用學生用二種呈請審定爲中學校師範學校用者專以學生用一種呈請審定 
第七條巳經審定之圖書由敎育部送登政府公報宣布其書名册數定價及某種學校所用並發行之年月日編輯人發行人之姓名等 
第八條凡圖書於前條宣布之事項如有更改發行人須於三個月内呈請敎育部覆核再登政府公報宣布逾期卽失審定效力 
第九條凡圖書已經審定後若變更其内容發行人須於六個月内重呈審定逾期即失審定效力 
前項變更内容如增减頁數字句圖畫註釋及換用紙張之類第十條巳經審定之圖書每册書面准載明某年月日經敎育部審定字樣於小學校敎科用圖書宜標明敎員用學生用字樣 
第十一條已經審定之圖書其有效限期爲五年自該圖書審定後次學年始期起算 
第十二條圖書發行人得於該圖書未滿有效限期五個月前呈請敎育部重行審定 
第十三條審定圖書滿五年者由敎育部於三個月前送登政府公報宣布即失審定效力 
但效育部認爲仍適敎科之用者得作爲重行審定依照本規程第七條送登政府公報公布之 
第十四條依第八條第九條第十三條第一項巳失　定效力及未經審定者不得記載敎育部審定字樣違者科以法律上相當之處罰 
第十五條巳經審定之圖書凡有二以上相同之種類者得由各校長自行　用伹須先期呈報省行政長官 
依第十三條第一項巳失審定效力之圖書各校長於最下學年學生不得擇用其擇用在該圖書未失審定效力以前者得沿用至該班學生畢業爲止　 
第十六條省行政長宫對於某種審定圖書認爲未能適合者得具述意見呈請敎育部覆審 
第十七條敎育部對於省行政長官呈請　審之圖書認爲確有未能適合者得令該發行人於再版時遵照修改 
第十八條本規程自公布日施行 
來件 
[女子文藝專修社社章]  
　　旨　國學頺廢殆將淪胥奮發振起謀及邦媛明敎化之攸始抑亦鄙人之所習也肄業所及不廢異域進而他求有藉焉耳學業分主科附科 
主科論語禮記左傳（以上經傳）孟子老子列子莊子墨子（以上諸子）史記（以上史）昌黎集河東集廬陵集老泉集東坡集欒城集南豐集臨川集以上文集）古今體詩（以上詩）楷書篆書草書（以上學書）文例（以上正字修辭） 
附科英文算學 
期限二年卒業主科每日午前日四時（半年約四百八十時）附科每日午後日二時（半年約二百時）但除日曜日及土曜日午後 
資格以能學習右列科目者爲合格但僅學主科或僅學附科者聽 
諸費主科半年十元附科半年五元食宿半年二十五元午餐半年十元書籍用品自備 
上海西門外敎育會後九十九號女子文藝專修社社長吳公之 
來函 
[會審公廨來函]  
　　敬啓者頃閱各報登載柴啓藩暗殺李榮生一案謂德領師謀君在西文解單上簽判柴押候復訊而華文解單未經鄙人簽判云云（按本報並無此語）殊深詫異查此案因捕房聲請調查證據鄙人故在華文解單上判明押候查明復訊六字案牘具在各報所載想係得之誤傳祈即日明白更正或將來函照登爲要關炯謹啓 
[張炯裳來函]  
　　報載十六舖恊新水菓行樓上聯興號主張炯裳在美租界武昌路同德里開設總會聚賭一節諒係訪事錯誤此事炯裳並不預聞敬望更正免壞名譽幸甚 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[夢謁大總統] [  劣民]  
　　余素不夢而昨晚忽夢夢在京師晉謁大總統總統内向坐余側坐大總統曰汝何官任何事來何爲余曰我平民爲自由談投稿人來述政見總統曰試言之余曰取消國會解散省會停止自治人民莫不懽忻鼓舞於大總統之勵精圖治以爲從此可以長享太平而忽有政治會議之成立約法會議之選舉殊不能測大總統之伉深疑懼滋多焉總統曰余採某秘書之說重民意也余曰總統爲人民代表總統之意即民意豈别有所謂民意乎總統點首者再忽大笑不可仰而總統之面目漸糢糊余乃驚醒 
[創立財神敎議]  
　　今日國對於宗敎問題祀孔祀天議論紛紜莫衷一是竊以當此民竊財盡之秋不如奉財神敎爲國敎於財政部内闢一席地供五路財神位每於正月初五日大總統親詣該部行三跪九叩禮并令人民敬謹奉祀以祝外債之日見發達豈不較之祀孔祀天切近可行乎（二） 
栩園詞選 
[除夕感懷] [  侍仙]  
　　頻歲徒爲草草人連催玉樹倍傷神白雲親舍成終古黄海塵居每負春廿紀儘翻新世界雙丸不輟舊車輪驚聞此夕稱除夕又酌屠蘇酒一巡 
痴獃欲賣轉成痴半爲傷春半感時倚枕銅龍聽五夜失林銀鹿痛雙馳債多竟似催詩急瘦甚方從攬鏡知愁裏閒情聊檢點胆瓶重插小梅枝 
[新年閨中詞]  
　　爆竹催回錦帳春靚妝華服仿時新小鬟扶着嬌無力萬福聲聲祝二親 
新年休作等閒過料理弓鞋繡綺羅爲底停針渾不語聞郎低唱踏青歌 
[閨怨]  
　　碧紗窗外雨纎纎一幅紅綃手自拈繡到鴛鴦交宿處忍看雙燕又穿簾 
[春柳] [  張嘉樹]  
　　萬緒千條織翠痕斑　聲斷暗消魂陌頭豔曲歌金縷笛裏春風到玉門遠水斜陽迷古渡綠烟細雨鎖孤村年年送客章臺路惹起　根與恨根 
重重金線絢新晴寫出春江畫裏城著地柔條低礙馬滿天飛絮亂迷鶯渭城客舍纎塵凈灞岸離人别夢縈過眼烟雲冋處覓江頭獨立不勝情 
汪南三月　成茵愁說東郊　送入野水仍含千縷碧風光巳換六朝春吳姬眼角輕留盼西子眉痕半帶顰一曲銅鞮太　楚陽關此去遍烟塵 
瘦影臨風拂釣磯撩人情緒惜依依濃青淺翠猶如此漢苑隋宫巳盡非少婦傷春空自悔王孫浪跡幾時歸無情不管滄桑感依舊和烟送夕暉 
傷懷最是暮春天聚亦堪憐别更憐寂寞金城牽舊恨風流張緒憶當年紅橋日暖花如雪白下宵深月似烟無限芳枝綰愁緒一經攀折一凄然 
遺聞軼事 
[夢史（續）] [  李生]  
　　予七歲時先父即去世去世前一日予母以余齒稚命乳娘促予寢予夢至一古刹刹内香烟縈擾諸神金光閃耀頃間鼓吹至則予父以輿至諸神座皆下席遄迎予夢中不解所以牽衣狂呼不讓父行而予父竟於次日逝矣先君子鍾愛予予兒時不知無父之苦但隨人哭先君子長于詩負大志未果而没予母苦節十餘年今予輩幸皆成立先君子可以瞑目地下矣詩曰無父何怗未遂趨庭之願空留手澤之存予每睹遺集而不能已也　 
前清考科之舉實足以籠絡人才而消磨英雄之志氣也予鄉有老先生某屢試不售有詩云可憐明遠樓頭月曾照先生廿四回可知其老於是鄉矣每逢南闈則皖南北一帶舉國若狂里巷書聲不絶於耳予雖未親歷其境而間接之風味亦復領略一二予館師黄君每下第歸輙爲予娓娓道場内事顧雖日習於科場而終不見錄文章憎命亦無如何也予腦内受薰陶久知出身必由於科舉而心畏其難某夜予竟夢南科矣初入闈闈中千頭百背絡繹不絶旣定聞紙筆聲如春蠶食葉予亦勉成一篇文已全忘惟詩則非試帖乃應制七律一首通首模糊難記末二句云聖明從此修仁政鳳蓋斜暉五色旗當時不解五色旗爲何物醒時亦不解光復後竟有五色旗出現其所謂詩讖者與（不受酬） 
自由談話會 
　　濳溪問梅山人舒少卿少年時曾參某姓女别字印心　主女故時曾語舒曰妾有夫之女也家變相乘以致失節君待妾不薄後當爲妾夫婦同葬一塋舒泣允之後舒遍覔女之夫塋不得癸丑冬特爲卜葬於濳溪别置一棺以其夫之姓名置棺中且係以詩曰一别人天倐數秋慨然夙諾印心頭撫棺未慟腸先斷燒蠟成灰涙不流鑒我苦衷怡我夢憐卿薄命爲卿愁遺骸此日親營窆冀慰芳魂入土休 
相傳趙子昻畫馬欲求臀狀向天而不得因以己臀遍染黑墨坐於紙上回視曰得之矣老衲爲余言 
余曾著三借廬贅譚十二卷倩人刋行三十年來巳無原本今承某君代爲重印改贅譚爲筆譚儗向索若干部分送特不知如願以償否 
黄通之館蘭臺生家八年上年醉司命前一日作故蘭臺挽之云八年講帳宏開方期白鹿傳經頑石通靈坐滿春風化桃李一病沈疴莫挽何遽黄羊同祀修文赴召行催臘鼓送旌旗陸野衲挽聯云君隨顔子修文成後起我解庖丁大武祭先生心思手筆巧不可階[  酒丐]  
舊曆正月初九下午俗名天誕余偕友至邑廟一覘若輩佞佛之現狀見燒香者絡繹不絶男婦老幼喃喃默祝香烟繚繞目幾不能睜俄頃一鄉　形色倉惶口内嘮叨踉蹌而入詢香工曰頃來燒香付汝籖金匆匆間遺一手巾包於櫃上汝····見之乎如爲收得乞還我威激無窮言次神志慘淡若有不勝其憂者香工冷然曰此間人衆手　自己物件須白照應我實未見汝之手巾包不知汝内貯何物鄉婦益流涕曰余來自浦東今日至星宿殿燒香以冀增福不意自不小心失去此包内有皮夾一只洋蚨三元小洋十餘角銅元數枚質劵二紙今一併失去奈何奈何言罷痛哭幸經好事者各醵小銀元數解勸之而偦嗚呼鄉婦不惜奔波將典質之資售冥　紙幣以佞神其情可憫其愚可憐雖屬自不謹愼然城隍如果有靈必不忍使其抱憾而歸該鄉婦福未求得禍已踵至土木之不能禍福人亦可瞭然而明矣値此人貧世富孔方來路不易母將此可寳之金錢汗血掙來揮霍於冥　紙幣之間該鄉婦即殷鑒之一質之迷信家其亦稍悟否耶（病夫）去冬亢旱今春喉痧必盛内地勿論上海一埠已發見數處可知此症萌芽早已發動吾人各宜預防潔飮食而愼起居近有一種肩挑出售烘煎魷魚之担沿門求售無知孩提喜食此物食後雖未見其害而隱患早伏於中考查彼煎魚之油多購用惡劣之花油烘魚之煤陽稱青炭實爲下劣之烟煤試問此煤此油食之有碍衞生否乎彼等小販祗知覓一己蠅頭之徵利罔顧生命世間不乏别業何苦作此損人利己之事願在睛者嚴加取締而城廂内外居民育孩之家幸各父敎其子兄戒其弟及早戒食庶免意外之獻也[  陳懷安]  
中國至今日貧弱甚矣幾於不國有儉德會之發起於節流之道誠非無補僕所尤爲諸君子期望者愿全國人民以節儉所省之金錢與光陰從事於振興實業庶幾不僅節財之流而尤有以開財之源轉貧弱爲富强其可拭目以俟之乎 
儉德會規則一不狎邪二不賭博三不必以酒肉結交四不必華服五不輕寒素 
入會者蘇州陸秀容女士華亭韓小洲紹興王愚僧慈谿寅　寳山壽西園浙湖王冠卿紹縣邵增培古越王節湘西子湖濱凌慰農吳興范逸羣安徽葉開堃上海汪海天徐驚民 
醫話 
[病人注意之要點（五續）] [  丁福保]  
　　六食物及排泄物 
病人之飲食物宜經醫師所定者食之 
飲料以煑熟水乳汁爲善然然生者不宜茶咖啡等之濃者亦不宜病人間有淡茶淡咖啡亦不可用者苟非醫師所許雖酒類如麥酒之薄者亦不可漫用之有熱之病人可食多汁果物之汁嗬囒水或可用或不可用從病决之 
病人消化器强健而不衰弱者仍食通常食物爲宜然於健康人不利之物卽如餅鮨貝類章魚烏賊類多脂肪肉類等亦不可用若消化不良者衰弱者則請醫師指定其食品爲要然原料同而烹調法異則消化之難易各殊者有之不可不注意也 
恐其饑餓非其時而與以食物者最爲不可縱所食者非停滯腹内之物然常食之則遂傷消化矣 
不能坐起之病人飮料用玻璃管吸飲之食物用匙食之食時貴遲緩不貴急促 
食物不使病人豫先見之則可助病人食機之進 
有痰之病人以痰壺中入水少許令吐於其中壺將滿則用消毒法而捨諸便所消毒法可問醫師爲之 
大便小便不能至厠者須備便器冬期恐便器之冷必以熱湯温之或周圍以布巾包之便之必給醫師視者一回所下之量即如其原物置之器中否則速捨棄之傳染病如虎列剌窒扶斯赤痢等之便尤必以適當方法消毒之 
小說 
[玉女魂（二十一）（英國羅生女士著）] [  中華雪英譯]  
　　第十九章 
彭爾考旣抵紐約即趣夢脫洛維途中自忖今日所遭嘗深賀夢脫洛維得解脫法此後享用幸福可以無掛無礙矣旣至見夢脫洛維默居枯坐若遭不堪之挫辱憤怒愁慘掬現於面乃拍其肩笑問曰好友胡不自振尙作此態爲不能忘情於澄潔親愛之美人耶夢脫洛維斗然驚覺若被冰泉猛激怒容遽退轉陳死色曰彭爾考汝所謂人面獸心辱我不淺彭爾考調之曰賊哉吾友弗假惺惺故作矜持語我非鐵石人烏能數受美人青盻一不承其雅意我以爲汝幸而有此當默感上蒼於無旣夢脫洛維曰誠如汝言惟此女未遇我之前澄潔而無垢彭爾考我害此女使無我肇禍於前渠固歡愉於家庭永保此身若璧玉我衊此女深矣彭爾考笑曰愚哉孺子天下吉士多矣獨汝能誘此懷春之女耶夢脫洛維曰我終不願爲戎首我不願遇此女我奈何遇此女旣而奮起若愁情湧激長歎曰嗟乎彼我之終身誤於法女洛羅旣復頳顔曰使無此女我可以了無牽制與彭爾考接言曰與樹黎亞弗萊克令夢脫洛維聞言侷促萬狀若觸猛電滯其靈機須臾自鎭執彭爾考之手曰止無妄言汝奈何以温靜之樹黎亞與㚥鄙之夢脫洛維相提並論我自省所爲實肆㚥誣善之梟人何敢復冀此瑩粹之玉人蹈我㚥網彭爾考知之我眼前無樹黎亞我心中萬萬不能忘情於已離之邱洛德我誠不忍棄之惟我此心脆弱而無韌以墮溷之花與無瑕之璧相較則我取舍若憑天然之區别矣二人言時忽見樹黎亞倚其世父之臂徐過牕前舉首内向作禮容展其嬌聲媚語曰二君寂居深室虚負此光風皓月矣此美人言時媚熊芳姿令人傾倒大難排却幾幾乎回頭一笑百媚俱生矣夢脫洛維取帽遽出曰渠意欲我同步也渠愛我深我當以陰慝一一陳白乞其憐而恕我妄語巳急躡而前以臂承樹黎亞徐徐步月彭爾考强拉弗萊克令（樹黎亞世父西俗多以姓代稱謂）同行所談一不入風月行勢迅疾且迂其途逕若欲遠避二少年不使之見俾可欵欵作密譚也 
惟時新秋氣爽薄雲在天而落日餘光尙微現於天末長空皓月朗遠無際温潤之雲容四嚮繞月若鋪銀絮天態澄澈亦云至矣且清風徐引習習宜人吹動枝頭息息作微響囂聲都絶靜氣迎人而月下之玉人時俯時仰若欲與天容爭高潔斯時斯景使胸懷磊落者處之開豁至於極致矣顧夢脫洛維悔戾叢身轉覺倚傍玉人遲行清風明月間無異寘身於凄風楚雨沈思黩歎但時時發欷歔之聲樹黎亞絶愛夢脫洛維見此態狀知必有故顧欲發語一破寂寥卒不可得以少女情性每羞於先語也二人徐行嘿步巳歷許時夢脫洛維開言曰樹黎亞姑娘如此美景良辰在理當在抒懷抱互證心情我以日間遭煩濁惡緒塡胸未能排釋至以慘顔向君敗君雅興樹黎亞曰君有殷憂我爲不適以我度之君苟能自由其身心以君之人才君之父兄戚畹必深望君速興！語遽止夢脫洛維曰我寒士耳寗敢妄希非分上儕樹黎亞姑娘樹黎亞曰胡不可以君交我出於眞诚聰明又不落凡近我固契之重之夢脫洛維曰我摯愛之樹黎亞聽之契重二字義枵而響索然出之君口我卽信之亦不敢承以我鬱積愁多至不敢今生再圖樂趣樹黎亞曰若是我滋戚戚何其言之沈痛若斯也夢脫洛維曰君舒尊就卑憐我之誠今我感深肌髓惟是不才無行君如悉我底藴者情根雖固當亦棄我如糞土矣言次彭爾考與弗萊克令闖至卽同行入室嘿嘿不語旣而歸舍自歎積戾之身深被美人榮寵中懷恇怯滋不自安（二） 
 
 
 

Page 15

 
 
   
 
 

Page 16

 
 
   
 
