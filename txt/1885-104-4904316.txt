# 1885 - 104 - 4904316

 

Page 1

 
 
[三十六號畵報出售] 　　　　　　申報舘主人謹啓 
本年二月間内廷挑選宫女以備上用曾於去臘見諸日報兹倩名手撫繪是圖以供衆覽其畵譜兩圖一爲沙君山春所繪一爲管君　安所繪筆致輕倩宜古宜今列人此次三十六號畵報之首准於初六出售畵報仍然九圖後附淞隱漫錄圖說一則閱者鑒之此布 
[縮印精選大題文彚告白] 　　　　　　　點石齋主人啓 
本齋去年敦請諸名家精選四書大題文彚業巳登諸報章現巳選竣共得佳文一萬五千篇製局則無縫天衣設色則翻新花樣典麗矞皇精華畢集可謂無題不備無美不臻近今罕有其匹習舉業者若家置一編朝夕揣摩何患不破壁飛去現於四月中出書分訂十二本外加夾板其價格外從亷如有躉售者速來面議遲則恐捷足者先得也此佈 
[請繳第二批古今圖書集成股銀] 　　申報舘點石齋主人啓 
本齋於前年夏倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽購地造屋從外洋置辦機器復延名手橈儔字模然後開印至今計已印成數百本雖未裝訂而書之式樣字之精湛極爲唯觀諸君儘可先來披覽惟開印之初機器人工均覺生澀故每日出書無多兹則鉛字業經鑄齊人手亦日臻㛠熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務望早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收據統限於三月廿九日以前一律交淸切勿遲延悮工是所濤盼再此書初議共印一千五百部嗣以各股友喜用大字但字旣放大則紙張亦費本數加多本齋益形虧耗故擬多印數百部藉資貼補旋見巿面欠隹且此書亦身本重大遂仍印一千五百部以符原議合併附聞 
[論捐輸之疲]  
現辦海防捐輸前經部議報捐實官統歸收足八成例銀不准再减盖捐例至同治年間而始大濫洎光緒之初而後停止迄今不過數年各省捐班人員殊形壅滯部中選例不能疏通外省補缺委署輪流差使亦無由均平往往到省數年衙叅上轅徒事勞祿非有人情千謁名氏不逹於長官卽小差例差并不得一派人才之多直有不可勝用之慨各省督撫監司因此存調劑之亷缺旣不能周徧差自可以通融不得不藉一切局務以爲位置下僚之地勿使因閒空而貶節因貧乏而改操用意未嘗不厚而無如人數實多卽有局務部議　令裁撤諭旨歲飭停并而督撫以爲現在情形實未可以遵行者終覺人浮於事不能篇用以　其才從前江南諸省創　考試之法本意欲藉此以覘其人才之賢否與品行之何如而預爲棄取地步乃相沿至今無省不有考試而無一省因考試以爲棄取者不過酌定超特壹等奬以廿千十千俾資日用而已然則何取乎養此貧員之善政哉凡若此者皆因人多事少無可設法之中勉强設法若再源源　夾上司實無術以調劑之苟坐視其貧困至死或流爲匪人則情有所不忍而亦非國家招徠後進搜剔人才之意故惟請於大部懇停分發數年庶幾來者稍截其數居者漸以流通顧部中不能久停督撫所奏無過一二年三四年逾限卽照常分發此三數年中在省人員丁憂事故者幾人按班序補者又幾人亦實不覺其少也督撫奏請展緩一再兀許至於六七年後　難更請吾知前此之人員開除者百人中之三四而分發一通來者爭爲捷足到省之員頓極其盛不特大省卽邊小之雲覺廣西亦屢請停分而屢次過限現在部中騐看不准倩代稽察認眞原以絶捐班之流弊而此捐班之領憑赴省者尙覺實繁有徒無他卽停分在前之故也往年停捐之際限内上兌者輙百倍於常時父兄之於子弟慮其讀書不聰留此以待後日且或　道中落饔飱不繼丞倅以下之官聊免飢驅未始非善於詒謀之意以故停分之後候補名册旣難删煩就减而停相到今捐案名籍猶是浩如淵海也目前以海防捐輸酌中定例照籌餉事例原定銀數實收八成而擬以補缺之新章每以三新一舊爲一輪夫新舊何所區别曰新班之銀幾倍於舊班必使使宜庶可踴躍然减成　極於同治年間固已無可再减當時豈不曰捐生觀望不前冉减若十必有來者是减主一二成亦將令其補缺非以賤價騙其資也且舊班自捐納至今從未得缺其譪選也與今之捐者同其懸望而乃或三或一以區别之公乎不公或曰如此辦理則從前减成案内之捐生叙補愈難不加裁汰而自然汰去不少有此新班卽前之大八成大四成概人舊班未經選缺者此後無所便宜朝廷方以仕途流品紛雜朂諸疆吏正苦不得其法今乃有此不汰自汰之章和計　良得然以八成較舊班而八成頓佔其先苟再以十足較八成而八成又瞠乎在後矣盖法以補救目前者爲急而事以鼓舞人心者爲先前之加少視時勢之宜今之加多示名器之貴苟其顯楊志切踴躍輸將則雖選補盡屬新班而舊班亦不得以爲怨然無如目前財用大抵匱乏雖有捐納之資節鑒於前此之流弊深恐越時更有新章則實繳八成者又不能壓班得缺以故部中自開捐以來止收捐銀二十萬而外省委員開局尙需時日待捐之人不聞備銀以望上兌約而言之較從前不及十之一二是以前日京中信息又聞有改收六成之說也竊謂　在捐務若照籌餉事例無論多收幾成以昭慎重與少收幾成以廣招徠吾知捐生終屬寥寥盖仕途之雜至今而極而民財之窮亦至今而甚尋常名器之榮不足以鼓舞人心也惟有别開一例於名器之中酌定幾項倍收其資而予以實缺隨捐隨選其次則欽賜舉人則或者有力之家尙肯輸此巨萬之金以濟軍需若仍執舊例而行以新章勢必由八成降至六成由六成降至三五成一二成捐務之壞一如前日流品之雜甚於目前而吏治乃終古不能起色矣謂余不信請騐將來 
[補述法軍挫敗情形]  
　　昨接本館派在海防訪事四友二月二十四日來信云法將庀格禮也在諒山挫敗及受傷等情前信已輕略述兹復將其屢挫情形補述以供衆覽先是尼格禮也離諒山九英里探聽軍情二月初六日爲華軍大隊所敗遽行潰退至初八初十等日疊次開伏皆遭挫敗尼格禮也因此受傷鉛彈由胸間　人立穿一孔致傷其脯至十二日晚法軍勢甚窮蹙各兵身畔祗剩鎗子四枚而華軍則有十萬光景合力將法軍兠剿尼格禮也且戰且走所有軍械行裝紛紛沿路抛棄至十三日至砠華軍始不復追法軍於是得延殘喘栢里也　警卽到祖察閱情形見 
 
 

Page 2

 
 
已解嚴遂回海防尼格禮也雖受彈傷因未中要害現已愈矣統計數日中法兵死傷者當不下六百人現有薩磨洛克輪船到夏龍灣船中似載有兵士此念四日所發信也又接念六日信云法軍至砠後離華營約有四里見華軍不復追襲因招集潰兵至蕩山地方駐紥此地介乎諒山砠兩處之中從前法人進攻諒山時曾折兵於此現在宣光地方法亦棄而不守以上皆來信語以其叙述戰事較前報爲詳故補譯之勿笑其爲失晨雞也 
[俄將據]  
　　俄國將軍在本堆地方開仗獲勝已列前報兹閱西字報言俄將軍已據有該地云 
[英租快船]  
　　聞得英國家近向英公司租定最快之公司船兩艘俟該船駛到香港卽飭將貨物起岸改作兵船云是則觀於此而英俄之戰事殆將成歟 
[津信述中日事]  
　　上月二十七日日本伊藤参議宴李傳相於日本領事署與坐者吳淸卿續燕甫兩星使及伍秩庸觀察繼稷臣直牧日官則有叅事院議官井上毅外務大書記官鄭永寗等七人是日議成飛騎人京咨商總署凡需索各條不近情理者一概作爲罷論惟允召回駐紥高麗之防兵至撫恤一層或謂全不允給或謂議給少許尙未得有確音約計三月初一日總署覆文可到天津是以李傳相定於是日在水師營務處設宴以答伊藤參議云 
[法人殘忍]  
　　平安輪船被法人掳去已列前報兹聞該船被掳後船上人紛紛躍人水中法人開槍擊之當斃三人其十八鳬水遁去尙有十二人復被法人拿獲開槍擊而斃之法之殘忍如此眞出情理之外矣 
[巡船未釋]  
　　香港西報言飛虎巡船被法人刦掠後欲遁不得上月二十八日爲法人帶赴澎湖馬宫地方仍未釋放云 
[和議餘聞]  
　　京友來函云聞此次中法議和除重定詳細條約外兩國尙須簡派大臣會同勘定界址然後由中國派一領事駐紥四貢保護華商更於蠻耗地方建立通商埠頭按蠻耗在雲南蒙自縣界爲紅河之上游○詳細條四訂定後朝廷所允以越南北圻各地歸法國管轄一節須明降諭旨布告天下云○此次和局議定後所有在事出力人員聞將從優議叙以勵將來當道見電局諸君昕宵從事倍極焦勞亦擬奏請一併議叙想頭銜榮　將在指顧間矣 
[法提督李士卑斯致浙江提督書]  
　　敬啓者本提督接奉法都電函曾云中法兩國業議定小引和睦已在法京城畫抑自法歴四月十五日卽淸歴三月初一日罷兵脩好本提督所有水陸全軍均已通知各遵軍令因此特行照會貴軍門可也未知得悉仍請卽示復音爲荷并欽日祉二月廿九日駐鎭海口法兵艦泐 
[浙江提督歐陽軍門復法提督書]  
　　敬復者頃奉賜書係聆一切承示議和之事及停戰之期敝處已奉電旨欽遵經本提督通飭水陸名軍如約停戰矣惟所定條欵尙未奉到明降旨諭是以未便赴約一俟貴國開封移兵再當彼此相會從此兩國和好化干戈爲玉帛通商如舊實天下萬世之福中外幸甚泐此特復卽請貴軍門日禧可佳二月二十九日駐鎭海大營泐 
[臺疆近信]  
　　臺灣港禁已開輪帆船均紛紛載貨而往得忌利士之南澳火輪船向走閩廣兩口者兹亦改走臺灣本擬於初二日在厦弉貨初三日四點鐘展輪東渡詎至三點半鐘時前日開往淡水之海龍輪船已返厦門據稱該船駛至淡水洋面見法兵船三艘泊於口外見該船意欲進口卽燃一空炮而各兵船之炮門亦均齊開迨後又向船前開一實炮彈子由船頭擦過海龍船因卽停輪升旗告以議和開禁之意法亦升旗言孤拔現在澎湖淡水兵船未奉明文未能弛禁可回澎湖請孤拔給予憑據始可人口故海龍折回來厦將商之行東展輪赴澎請給憑照再偕南澳船東渡也 
[臺事補述]  
　　客有從赤嵌城貽來雙鯉其中所述戰事已爲明日黄花然縷析條分亦頗纎悉畢具日月眉峯險要失守是夜王蒓農觀察卽督率威良各營勇捨命奪回次日法大隊四五千人分八路猛撲開花砲子密若雨絲各營怯而潰散觀察部下申提督道發足受重傷事後查點各營陣亡者共有二千餘人之多華軍退紥七堵暖暖鄕遂爲法人所據從前法帥孤拔暴虐無天理此次法將大反所爲專以要結軍民爲務我軍被傷之勇未及逃回者法人皆延醫療痊送回暖暖百姓被其蠱惑不但不欲報仇反若安居樂業　舺滬尾岌岌可危至二月初三日楊厚菴宫保由卑南馳抵臺灣手下各營亦已由澎湖渡到七百名大有虎視眈眈滅此朝食之概云 
[盜魁緝獲]  
　　去夏旌德縣署被刼一案首犯高一峯疊經官憲懸賞緝拿迄未弋獲現由寗國府拿獲從從犯某訊據供稱高在蕪湖擺荒貨攤當派眼線簽差赴蕪會同營縣在北門外之六度菴内拿住由蕪湖縣鄒明府訊取供詞批差押解寗國府云 
[鎭江火警]  
　　上月廿九日二鼓後鎭江西門外小碼頭簰灣巷某姓家以炊夜膳失愼烈燄横飛不可嚮邇加以飛廉助虐灌救爲難直焚至房屋間斷祝融氏方命駕而回事後查得被災者共有二十餘戶其中有力者可另賃瓦屋棲止而貧苦之家無力遷居頗有露宿風餐之苦想善堂必當照例酌加賑卹也 
[京華紀實]  
　　二月二十三日有意大利國傳教人帶同繙譯往拜總署各堂官○張幼樵學士巳於日前押解至京卽日投到刑部錄供聽候派差起解出口○前者聖意恐法人北犯特召張朗齋軍門曜督師人衛皇畿現軍門僑寓驢馬巿杭州會館日與故舊寅僚往來贈答頗有古人縞帶之風軍門面如冠玉儒雅温文不知者幾誤爲木天淸望云○三旗領侍衛内大臣惇王等傳諭鑲黄正黄正白三旗續辦事侍衛等本年例應侍衛擢陞等　之期自當按期閱看步射所有頭二三四等藍翎各侍衛每逢三八日齊集教塲以備本爵等閱箭如能五校全中者當酌給津貼銀以示鼓勵云○二月二十八日晚七點鐘時阜城門内錦什坊中布華嘉寺胡同華嘉寺内因僧徒上殿焚香致祝融氏大施威武大殿三楹盡化灰燼固不第如元人曲云伽藍火内焚也幸紅藍二旗汲桶猝至趕爲撲滅並未延燒誠辛矣哉該寺住有放帳局四家紛紛逃避驚迫異常遺失零星爲數不少誠无妄之災哉○地安門外鼓樓東寳鈔胡同内福某膝下一女年甫垂髫娉娉裊裊十三餘　蒄梢頭二月初杜樊川雜詩頗足喻其婉麗日前被粥舖夥王某誘失次日家人在前門外尋獲當將王扭至本地官廳解交步軍統領衙門懲辦鷙未成交鴻先罹網官刑之及知不免矣○伯王德統領福德統領銘等在景運門外看視上駟院侍衛拜唐阿等騎試御馬並有年甫舞勺之拜唐阿四名演怕馬墩等儀查馬墩係備皇上上騎下　之用以木製成臺堦式高二尺許寛長皆尺餘共三級皇上跨騎時司轡牽馬於前上駟院蘇拉二名設墩馬側由小拜唐阿按穩此墩扶掖皇上上下此定例也○聞總管内務府大臣福大司空等在内廷與額相　閻協揆面議現在内庫存儲無多欠放各處月費公費及應放本府　内廷各項均係迫不及待實難再爲延宕擬由戶部大庫内暫借銀十萬兩俾即時開放俟三月初解交本府各欵到京卽行撥還云○某甲住左安門外關廂其妻年方少　丰姿綽約明艷動人與魚販某乙染星前月下歡好逾但甲女年甫及笄乙亦曾　子公之　指惟碍於甲眼不能會啓無遮　母女因與乙互商將甲致死上月中旬半夜乘甲睡熟以繩勒其項用剪刀剌其軀立卽殞命 
 
 

Page 3

 
 
次日揑穩暴　　刻製棺盛殮將屍擡出掩埋隣人見事跡可疑報官請究由地面官立將母女二人送交衙署當堂究出姦情飛票緝獲姦夫三面質明供認不衛諒不日卽當綁赴巿曹處决矣按本報日前所錄某甲被妻女謀死一案地方各異而時日相同是一是二容俟攷明再登○鑲白旗護　統領德君漙近日在本署考試該營隨同辦事護軍叅領副護軍參領護軍校筆帖式及印房摺房行走之正副委護軍參領空花翎護軍校護軍等文移摺奏稿件面試淸漢繙譯文字聞官兵中文理精通者頗不多覯有隨同辦事之副護軍叅領文理欠通字畫草率已擬奏請撤差以示懲儆云 
[馭兵有法]  
　　廣東來信云聞前次諒山之失由於兵餉不足以致各勇多投人法營馮軍門子材立卽出示招撫各逃勇如能在法營倒戈相向者必當重賞口糧亦一概開支士卒聞之無不用命故能所向無前大獲勝仗可見强弱無定數祇視統兵者之權術何如耳 
[阻止法船]  
　　日前邵筱邨觀察恐有漢奸接濟法人特派洋人一名乘坐威靖兵船至吳淞口外查察情形前日下午四點鐘時該洋人駕小火輪巡至銅沙洋面瞥見大小法艦十三艘停泊該處洋人上船詢問法人僉言今晚欲進吳淞洋人急鼓輪而回訴知營務處并砲臺上各統領砲臺及各防營遂自昏至且防範加嚴朱星鑑觀察曹肯堂軍門更會銜電請曾九帥示奪至昨晨八點鐘時曾帥復電云法船已到銅少此時萬不宜聽其進口自屬至理然旣奉旨停仗又萬無可擊之理一恐違旨一恐有誤和約而壞大局頃巳轉電邵道速致俄領事與法領事設法阴止使彼勿遽人口除今夜電逹總署代奏請旨外望各營刻刻寔力嚴防勿動聲色勿大意如彼各船果開砲轟我砲臺俟彼多開數砲後兵船稍近我乃開羣砲還擊之必砲砲命中總要不慌不忙如彼登岸開仗則我軍盡力轟擊砍殺是其曲在彼不在我也萬勿先開砲尤不可爲彼所乘覆電止此現淞口居民照常安謐大約法船止游奕而已未必果欲進口也 
[此物何來]  
　　前日有滚鈎船數艘在徐六涇外打魚不期網得水雷一具用八人舁至福山禀報雷震初鎭軍鎭軍卽飭各營查明該處並未安放水雷亦無遺失不悉究從何來現水雷暫存福山鎭署中 
[委員在滬]  
　　前因法人阴運糧米海運滬局暫停騐收各委員因之回省俟開驗時再行來滬此已列諸前報近見糧米到滬者仍紛紛騐收始知尙有委員四人在滬襄辦而張少渠司馬則專理招商局漕務云 
[水師調防]  
　淞北營葉副戎向稱幹練前以蘇州一帶萑苻不靖爰在各汛境議設水栅行旅賴以安全今聞副戎自交缷兼統鹽巡水師後奉上憲飭領所屬長籠水師舢板調防太倉駐紥陸渡橋地方已於月前到防矣 
[懇賞寳星]  
　　駐滬德總領事署繙譯官施君隨辦交涉事件均能和衷共濟自德總領事推爲各國首領後公務較繁施君隨到隨辦頗著勤勞今因施君回國由關道憲禀准南洋大臣咨會總理衙門奏請頒賞寳星以爲辦事得體者勸 
[浦畔雜聞]  
　　前日裏虹口北街某雜貨舗有操外路口音者五六人進店買蒲鞋紙元寳等物一人向店主乞潮烟一筒吸畢付錢槜物而去旋因店主欲往南巿購貨人内開櫃詎所存銀洋廿七元并銀鐲一雙俱歸鳥有急尋買物之數人早已杳如黄鶴街鄰聞之相與驚駭以爲此必鐵算盤之流也○昨日虹口鐵路大橋下泊有淅西鹽捕營護衛親兵第九隊炮船一艘○虹口鐵路天后宫演戲酬神曾列於報兹悉本月十八日又有潮州廣洋貨衆商助大福壽班戯一臺二十一日又經衆商雇定原班藉祝聖誕 
[吞烟續述]  
　　初五日報列負債吞烟一節兹得其詳死者係殷俊夫年二十六歲紹興人幼習藥業曾在滬北良濟堂爲夥嗣經人荐到福利洋行今正停歇適有同業友李某欲開藥舖倩殷爲經手人殷乃爲之料理生財等物而李未將資本發出殷遂東挪西借權濟一時渍擬資本發出後卽可提還乃曾不幾時李忽稱别歎銀數百兩未能收到開鋪一節祗好作爲罷論殷聞之神魂喪失自念挪移之欵無從歸還勢必被人滬素因密購洋烟吞服毒發斃命于北泥城橋永平安北里第五百十六號門牌屋内因死者有叔在蘇城經其同鄕人發電催其趕緊來滬其老母及弟等均在原籍亦經發信往追約今日可以到滬昨日屍身尙未收殮云 
[捉賭未獲]  
　　自本埠城廂内外設立保甲局以來賭博之風稍稍歛迹近來私街小巷故態　復萌甚至逹　旦通宵呼盧喝雉若不知禁令爲何物前晚三鼓時南局勇丁及二十舗　勇巡至太師坊聞朱姓家中人聲喧雜扣扉而人該賭徒均卽聞風遠颺甚矣捉賭之非易易也　 
[並非失慎]  
　　昨報載本城失愼一節兹悉其家姓韓偶因口角將妻肆毆其妻狂呼救命鄰人聞聲悮爲失火遂奔赴長生橋東首四逹洋貨店十舖洋龍頭目家報知該店不察旋卽鳴金告警後經該處地甲探明始知並未失愼本報昨日所列盖傳聞之悮也 
[叩求免騐]  
　　前日下午有城西姚家宅人陶茂昌協同該處廿八保十八圖地保徐　投上海縣控稱伊妻正在懷孕不料前月廿八日被姚阿二推跌受傷延至本月初一日因小産斃命求請相騐莫邑尊准詞升堂提訊陶供訴前因並稱姚住在小的宅後向由小的地上出人嗣因是地應用周圍遍挿枝楊姚謂礙伊出路不間情由硬將楊枝拔去我妻向之理論非但不服反敢逞蠻推跌以致肚腹受傷晨夕疼痛延至本月初一日忽爾小産斃命邑尊問地保徐順謂陶妻旣于初一日斃命因何延至此時始來禀報答稱事經邢珍等试調停未妥　致案稽遲邑尊廉得其情諭陶先行回鄕本縣當於明晨前赴詣騐並諭地保將邢等一併帶至屍塲以俻質訊昨日陶又投縣禀稱奉諭歸家後姚復央人解勸業已調妥求恩免騐莫邑尊准如所請着卽具結備查 
[英界公堂瑣案]  
　　吳張氏稱有小孩在路玩在路玩耍被張得坤抱去見而追扭又被林阿才霸阻幸逢巡捕一併拘案張得坤供昨見小孩跌仆在地代爲抱起該氏反指我爲拐孩致與爭執林阿才供該氏與張爭執我爲解勸不敢覇阻該氏又稱張林實係同黨黄太守隨判張得坤枷號小个月期滿再責百板林阿才營押一月孩交該氏領去○二百六十七號華捕禀稱昨夜見袁桂芳在路行走往返無定爲此盤詰袁竟行兇爲此拘案袁供昨夜見該捕與幼女索茶調戱我卽阻止該捕大怒將我毆打并被拘案捕頭查得　捕係爲盤詰起見並無索茶調戲情事黄太守隨判袁桂芳笞責五十板○沈德根稱雇陳阿永徐紀春之船裝載鐵條七百三十五根及交缷忽少二十五根明知被竊爲此交捕其贜已經起案陳俯首無詞徐供係陳行竊與我無于黄太守隨判陳徐各押一月贜交失主領去○包探康阿順稱陳阿根擺　舊貨攤被陳春桂竊取香爐水烟筒交陳春富銷贜張阿寳知之欲向分肥被我撞見知照陳阿根認贜無錯一併拘案請辦陳阿根申訴前因陳春桂陳春富張兩寳均各俯首求恩黄太守隨判陳春桂管押一月陳春富减押半月張阿寳管押七天贜交陳阿根領去○包探王阿二稱有西人失竊門扇報捕旋在葉阿全家查見原贜據葉言有西人之傭人與伊挾嫌抛贜遺害今將人贜送案西人申訴前因葉則不認行竊黄太守隨判葉阿全管押一月贜交西人領去○林阿三稱被汪福生竊取地單由捕阻獲人贜爲特投案請領汪福生認竊求恩黄太守隨判管押半月贜交林阿三領去○西捕稱昨見顧壽莊將劉得生毆打一併送案顧壽莊供因行路被撞致與爭執劉得生供無心撞伊卽被毆打受傷有西捕可　黄太守騐　劉得生已受微傷判罰　壽莊洋半元給劉養傷○包探吳朗山稱昨見李四寳手持轎上門簾盤問得係從唐文連家竊來今已恬照失主前來領贜店文 
 
 

Page 4

 
 
連申訴前因該竊犯李四寳俯首求恩黄太守隨判管押七天轎簾交失主領去○陳雲堂稱開酒店昨有虞河田來吃酒欲賑錢七十文不依卽被行兇毁物爲此報捕拘案虞河田供實因醉後所致只求恩斷黄太守隨判押虞河田三天再令繳錢七十文 
[輪船來滬日期]  
　　旗昌洋行豐順輪船初四日由天津禪臣洋行甯波輪船初四日由香港怡和洋行福山輪船昨晚由香港怡和洋行新南陞輪船昨午由閩江口外開行來滬 
[江轅門抄]  
　　二月念七日松滬捐局解餉委員知縣章寅辭赴滬○二十八日指發江蘇試用道庫大使湯彬禀到由京來藩轅牌示邳州員缺前經請以淸河縣王澤震升補奉部覆准應卽飭赴新任所遺淸河縣缺以境署邳州候補知縣丁仁澤調署署安東縣　導姚武寛因病繳委又桃源敎諭伍永寛期滿卽經政委張喬森署理安東　訓導李家誥署理桃源教諭懸示在　正在發委間滴據安東縣申報實缺訓李振禧巳由撫憲領憑到任所安東縣訓導毋庸委署應行撤銷至桃源縣敎諭一缺查有試用訓導張喬森署理○念九日通判調鄭鏞奉司委解餉赴蘇並催收浙蘇絲捐等項差辭 
[撫轅抄]  
二十九日候補通判沈樂賢禀知奉委解淮軍餉赴揚州候補縣汪嗣晋禀辭赴松滬厘局差委並銷發審局差○三月初一日候補縣李　槐禀辭　委赴江北守提各屬發審修金銀兩差黄世本易子亭均禀辭赴松滬厘局差遣姚詩聲服關禀到候補按經歴姜恩普謝发署長洲縣縣丞事○初二日探聞新任松江府時於三月十三日接篆之信○初三日崔嘉勳禀知奉委發審局差直州同徐衣言禀辭赴松滬厘局差遣調補吳江縣縣丞陳叔謙禀知交御長洲縣縣丞事委署長洲縣縣丞姜恩晋禀知接印○初四日候補布理間梁文錫禀知奉藩憲札委彈壓魚花差卽辭縣丞蔡光儀服關回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奏疏恭錄]  
　　慶郡王等跪奏爲遵旨覆陳事十二月初六日欽奉諭旨謝祖源奏時局多艱請廣收奇傑之士游歴外洋一摺著該衙門議奏欽此由軍機處恭錄行知到臣衙門欽遵覈議伏查該御史原奏内稱自同治年間遣使外洋除使臣由朝廷特簡外其隨員或取在館供事及肄業官生學術旣未淹通器局尤多猥瑣卽所延幕友亦僅專司文牘並無瑰奇磊落之材其中出色人員　過學習機器通譯語言久之習與性成甚至有樂效其飲食起居便其車馬衣服者其人殊未足膺異日干城之選臣愚謂國家帖括取士經濟卽寓乎文章今翰詹部屬中不無抱負非常者可否令出使大臣每國酌帶二員給以護照俾資游歴一年後許其更替願留者聽其才識出衆者由出使大臣密保旣備也日使臣之選亦可多數員熟悉洋務之人等語臣等維使絶域者必資異材習邊情者存乎實歴今外務日繁誠宜廣爲儲材以收羣策羣力之效總理各國事務衙門查自奏請簡派出使以來其始原藉聘問鄰國爲名冀得游歴殊方周知其國俗地形强弱夷險以及練兵制器搉商開礦諸要務旣而規橂漸定分遣使臣駐紥由該使臣遴派參賛領事等官分駐通商津要勘驗記載各情隨時禀報又有出洋學生以資練習北洋大臣復屢派武弁工匠陸續前赴各國船廠砲廠學習技藝用意不爲不周歴年奉使及參佐人員亦多取材於曾任翰詹部屬之人查出使隨員向由使臣自行奏帶跋涉萬里更換不易必須爲地擇人以責考成而効指臂其不能拘定京外現任候補候選人員惟材是任勢不得不然也若夫供事學生由各該使臣奏帶出洋者取備繕冩文移繙譯書問而已其機宜重大事務何嘗取辦於末秩使盡去此曹則筆札之繁舌人之選豈能概責之使臣一身且其中未嘗無可造之材卽或有沾染外洋習氣者亦可由該使臣隨時督察分别撤叅以示懲儆至該御史請于翰詹部屬中由出使大臣酌帶每國二員一節竊惟周髀九數疇人命官考工五材庶士分職班固志前代藝文於經典外列叙兵書術數方技諸略此皆專門利用之學聖人不廢原夫古時造士器數之學本學義理之學並重故足以通經致用官効其能近世士大夫非無才識閎通學問淹博之人而限于方域囿於見聞語及環球各國交際之通例富强之本計或鄙夷而不屑道所謂少見多怪其勢然也夫外洋測算竊自中法制器相材源于考工營陣束伍乃古者司馬法步伐進退之遺開采五金仿於周禮卄人之官測繪地輿亦晉人裴秀成法禮失求野豈彼智而我獨愚特中士習爲游談其平日留心講習者良少耳是以欲周知中外之情勢必自遊歴始然各國事理與中國不同彼之藉游歴以傳教者無論已其他或默計中裔相通道里或私繪山川形勢或考求物産盈虚或陰測煤鐵礦苗非空勞跋涉者且彼士之人强力堅忍置之雪山冰嶺而不辭中土之人筋力柔脆偶涉瘴癘風濤而生畏况不習西國語言文字卽身歴其地亦與喑聾何異今人於海疆牙錯之形直省鹽鐵之數一切利病尙或未能瞭然心目而遽欲舍已芸人忽近圖遠安必其有實濟乎就目前而論我之所亟惟在察敵情通洋律諳製造測繪之要習水師陸戰之法講求稅務界務茶商牧礦諸事宜雖未能遽底於精深亦當先得其大要查出使各國大臣不乏差遣之員外國每年中例有避暑不辦事之月又多賓祭燕閒之日相應申請飭下出使各國大臣隨時分飭屬員游歴境内考覈記載分門講求並督出洋武弁學生等學習各項技藝董勸並行以收實效該員等本月支薪水毋庸另給經費至翰詹部屬中如實有制器通算測地知兵之選堅樸耐勞志節超邁可備出洋游歴者可否請旨飭下翰林院六部覈實保荐並資送總理各國事務衙門考覈再行奏請發往各國游歴由出使大臣就近照料應需出洋薪裝屇時由總理各國事務衙門酌定數目在出使經費項下發給所有臣等議覆緣由謹合詞恭摺具奏是否有當伏候聖裁訓示施行再此摺係總理各國事務衙門主稿合併聲明謹奏光緒十一年二月十一日軍機大臣奉旨依議欽此 
[姻禁綦嚴]  
　　丹徒縣馮明府近接蘇藩憲譚方伯三百里排單以私開烟舘實爲地方之害前已嚴禁在案恐日久稍鬆合再重申禁令並飭差弁不時密訪倘有陽奉陰違立卽提案嚴懲房屋發封充公邑尊遵卽出示嚴禁限三月初十日以前盡行關閉如有逾限私開定照憲章嚴辦並飭地保逐日傳鑼警衆想各煙館當不敢以身試法矣 
[次韻畣后和卿]  
　　爲貧而仕博微名久負湖山勝槩情安得如君淸雅適新栽桃李笑爭迎佳句吟來索我償瑯嬛畢竟是仙鄕幽人如坐春風裏細劈花箋赋彩章風塵久歴慣奔馳况味何嘗類牧之俗務縈懷幽興减辜他好景未吟詩有才何患不凌雲早識廬山面目眞待得秋風攀桂後馬蹄踏遍杏林春　　　　　松竹伴吾廬讓泉氏未定草 
[寫意]  
秋風惆悵捲簾時一水盈盈繫我思紅豆化成司馬淚烏絲冩就少陵詩海棠無力悲秋老燕子思歸感舊知惟祝虹橋二分月照人聚莫照人離　　　　天長后煦稿 
[書懷]  
　　逝者如斯歲月遷鯫生貧薄自年年著書難秉千秋筆歸隱緣無一角田海内文章重知巳人生譽毁不關天而今贏得逍遥福自署頭銜小散仙　　　　菱香飩主人后和卿作 
[程筠甫以病中述懷詩索和依韻奉答兼自寫懷]  
　　生成中散不覊情一片雄心對短檠擊劍無端添慷慨讀書豈盡爲功名情如魯酒何嘗薄詩比春泉倍覺淸莫用拘拘守繩墨疎狂强半是儒生翰墨三生亦夙因不妨幻境且爲眞備嘗甘苦原如我勘破榮枯肯讓人家有遺經能托術囊無良藥可醫貧與君同抱元龍概未識何時氣始伸　　　　　和卿草 
[去年九月十三日奉家君書不勝悒悒因寫此以感懷云]  
　　三徑曉霜寒天高月似刃勞人增馬齒何處覓猪肝時事關心早風塵挿足 
難梁園書一紙和涙幾回看浩浩大江流淘殘萬古愁升沈莫尤怨俯仰費營謀薄俗無靑眼高堂已白頭何如班定遠投筆尙封侯慷慨起悲歌征人奈若何半生匏尙繫十載劍空磨療病竟無藥織愁疑有梭此心無限恨知我一燈多　　　　　后煦拜稿 
[月當頭夕聚飲於悔翁家歸已三鼓]  
　　爲貪酣飲便歸遲耿耿星河夜半時三徑狂風喧竹樹一丸凉月上花杭扣門環響驚寒雀人戶燈昏走佛貍斜倚薰籠淸坐久樽前讀破劍南詩　　　　和卿后煦偶成 
[寄懷浣花仙史]  
　　雙槳摇烟别翠巒而今襟上酒痕乾銷魂南浦鯨波闊回首西窓　炬殘詩句吟成雙管秃笛聲吹徹五更寒撩人最是珠溪月一樣光明兩處看　　　　　　　　小兄和卿未定草 
[題松竹伴吾廬詩集]  
　　天涯落落幾知音誰辨焦桐爨下琴寒月梅花推古韵迴風舞雪識仙心傳成循吏官尤好句可驚人味耐尋同是浮生感飄泊樽前吟罷酒頻斟　　　　　枕琴史拜識 
[京江客次喜晤史小雲居子肅馮步梅率賦奉贈]  
　　同作京江客論文愜素襟感時雙眼白憐舊一燈靑風雨銷春色江山鬱壯心天涯多勝侣濼幸托苔岑　　　　　　　　　二月下旬飯顆山樵初稿 
[上海絲業會舘壽賑公所施少欽經收山東賑捐三月初一日第六百十八次淸單]  
　　汪樹玉求病速愈二十元廣東陳氏望母平安十四元童遜樺求胞弟遜楖諸恙速痊頴上子還舊願淸陰草堂紹郡鹽茶局文案知縣秦　奎妾陳氏求病速痊四戶各十元孔氏求病愈譚德成求側媳病痊申江樂安卢鼎記求人口平安小兒除灾脫悔三戶各五元王嘯山 
求病速痊慈谿韓梅軒代交來無名氏二戶各六元韓梅軒又交來無名氏四元翁無名氏求旅次平順三元海晏無名氏一元徐洪氏求病體速卽痊愈銀飾十件計重九錢○湖北天門縣邵募星字五千二百十五號册邵伯棠三十七兩天門牙釐總局晏三兩李引之諸友梅陳少卿儀徴練氏四戶各二兩李亦臯潘鼎茂邵小棠三戶各一兩五錢胡子脩關澤之程季安程則留姜維楨姜百泉姜定周姜元巨姜曉峯袁東卿袁金舫董芷舫陳厚甫十三戶各一兩吳吟丹陳寳杳茂昌元茂敦馥陳少泉胡蕙生胡蘭生德盛福鄭敦甫胡　卿盧雅三黄潤山胡儀卿胡黻卿盧德三胡維卿胡又卿黄亦山十八戶各五錢陳壽生陳萸生陳富生陳易生陳連生吳敬甫吳錦堂張子良全盛美元大生張子淸十一戶各二錢五分又募同字二次五千二百十五號册天門牙釐局晏三兩儀徴練氏李引之二戶各二兩李亦臯潘鼎茂二戶各一兩五錢胡子脩關澤之程則留程季安四戶各一兩吳吟丹陳寳香茂昌元茂敦馥陳少泉胡惠生胡蘭生德盛福鄭敦甫胡矞卿胡儀卿胡纮卿十二戶各五錢陳壽生陳富生陳萸生陳易生陳蓮生吳敬甫吳錦堂張子良全盛美元大生張子　十一戶各二錢五分以上兩册共八十三戶合來鄂平銀一百兩批合規銀一百零二兩零五分一釐内剔次零銀不批計一兩九錢二分○宓於　募昌字一萬四百六十號陳二田一元朱錦春袁守先錢仲禹江雲卿四戶各三百文謝玉庭二百文程思記一百文常維記一百文以上八戶合來洋兩元錢五百文○華笠齋募昌字一萬四千四百四十九號册華笠齋二元復生氏二元藴玉氏袁根元蔣蟠寳三戶各一元李稽善堂虚對開一元以上六戶合來洋七元虚對開一元○李筱　募昌字一千八百八十八號册裘定安堂完得孫愿江西平七十兩合申規七十四兩五錢五分又募昌册一千八百七十九號吳永修堂江西平九兩六錢七分合申規十兩零二錢九分八厘○錢覺夫周洗心仝募同字二次一萬三千三百號册嘯嗷補遇子二十三元錢三百文錢吟記二元錢鼎記錢堯佐錢崇德隱名氏喬記五戶各一元姚士鑑三百文王啓後三百文　鼎盛二百文周憶記二百文求病愈人一百文以上十二戶合來洋三十一元錢三百文○劉玉樵寄來馬晋翁手如臯縣東石一家甸陳印麒募同字二次二千七百三十號册共三十二戶合來洋三十五元又募昌字八百二十號册陳聯璩十元恆益一元又募昌字八十五號册曹海秋四元又募昌字八百五十八號册顧地山吳少山顧桐軒鄭紹文沈少吟沈仲述共二十四元又募昌字八百六十號册朱寳齋朱健庵二十元又劉玉樵募六元以上四册並同字二次册及劉玉樵經募共來洋一百元○松江椿廕氏募昌册一千五百六十九號醉經仙舘一元姚鉄松手一元以上三月初一日 
 
 

Page 10

 
 
[光緒十一年二月二十九日京報全錄]  
　　宫門抄○漕督吳奏請將現任候補衛官仿照文職章程分别考察摺○豫撫鹿奏審明定擬摺○直督李奏互調同知員缺摺○又奏請仍准升補都司片○又奏請借補都守片○豫撫鹿奏請旌表片○西撫潘奏爲察看知縣夾片○二月二十九日理藩院鑾儀衛光祿寺八旗兩翼値日無引見○崑岡等奏派補進六班派出寳昌文興○漙偀續假五日○文悌塔奇魁預備召見○召見軍機文悌塔奇魁○○漕運總督臣吳元炳跪奏爲請將現任候補衛官仿照文職章程分别考察以資整頓恭摺具陳　祈聖鑒事竊照衛守備雖係武官而其經徴錢糧編查丁口大致與州縣無異衛千總籖丁押運事亦煩重州縣各歸各省便於考核衛官分隸數省多與漕督相距甚遠總漕之耳目難周俻弁之行爲易肆外補之員賢否猶能素悉部選之員面且不識安知其深沉光緒六年前漕臣黎培敬通飭各糧道將所屬衛守備按半年出考一次初行之時頗知儆懼惟未經奏明立案皆有褒無貶竊恐相沿日久寖成具文杳各省實缺候補文員以甄别降革者歲不乏人臣前在江蘇巡撫内亦曾奏叅有案誠以旌别不嚴則人不知奮原非好爲奇刻擬請嗣後現任衛守備千總無論實缺署事均責成各省糧道督同該管府州認眞考核仍按半年一次出具切實考語密爲禀陳臣於平日察其政事訪其聲名與該道考語互相印証倘有庸劣不職之員卽行奏叅其部選人員自應飭令遵限赴任設遇未甚諳練之人度其難以勝任似宜留浦察看學習以定去留分别奏咨辦理此現任衛官所當考察者也查定章文職各員必須到省一年後甄别奏留方准委署序班立法甚善衛帮各有文卷不識字將受胥吏之欺升途例人標營不習武何堪異日之用擬請嗣後衛守備守禦所千總衛千總均照文職甄别之例於到標後試用一年令其繕寫履歴習練弓箭槍炮一年之後果其明白公事才足有爲再行奏咨留標各按原班名次補用未經留標以前不得署事補缺庶可杜僥倖而免悮公向來候補文職皆隸藩司武職由中軍將領鈐制惟衛官經隸漕督别無層遞管轄之員需次人多易成習氣衛帮員缺例皆屬於道府豈其候補之時遂可漫挜檢束查准揚海道駐紥淸江堪以就近管轄令其認眞究察因材教導臣仍加意訪察設有劣員隨時甄别奏叅不稍寛縱此候補衛官所當考察也臣爲整頓衛務起見是否有當理合恭摺具陳伏乞皇太后皇上聖鑒訓示祇遵謹奏軍機大臣奉旨兵部議奏欽此○○頭品頂戴河南巡撫臣鹿傳霖跪奏爲審明子婦拒姦致斃翁父按例定擬恭摺具奏仰祈聖鑒事竊據鄧州詳報民婦田祁氏拒姦致傷翁父田萬喜身死一案當因情節重大批司提省飭發開封府審明按擬由署臬司許振褘覆審解勘前來臣親提研鞫緣田祁氏籍隸鄧州係田萬喜親子田子學之妻平日孝事翁姑夫婦和睦生有子女田萬喜素行不端族鄰共知光緒九年冬間田萬喜屢向其媳田祁氏調戱田祁氏曾告其婆母田朱氏將田萬喜理斥十年三月不記日期田萬喜乘間潜至田祁氏屋内拉衣求姦田祁氏不允哭喊田朱氏在外聽聞前往喝散田祁氏氣　吞服洋烟尋死適其夫田子學回歸瞥見喊同田朱氏並族隣田盛雲等灌救得生田萬喜逃避七月初間回歸是月二十二日田朱氏令田萬喜伴送歸寗未回二十三日早田子學出外趕集賣布田祁氏在家做活午後田萬喜一人赶回走進田祁氏臥室向其扭拉聲稱今日無人在家總要成姦田祁氏不依喊呌田萬喜將田祁氏按住强欲行姦田祁氏挣拒不脫一時情急順取棹上刮布小刀將其割傷倒地田盛雲等聞聲　往查看問明情由田萬喜旋卽因傷殞命田盛雲等通知田朱氏田子學先後趕回看明投保報驗訊詳經臣批司提省飭發開封府審明由署臬司許振褘覆審解勘前來臣親提研鞫據供前情不諱詰非有心子犯亦無起釁别故案無遁飾查律載妻毆夫之父殺者凌遲處死又例載子婦拒姦毆斃伊翁之案如果實係猝遭强暴情急勢危倉猝捍拒確有証據毫無疑義者仍照毆夫之父本律定擬刑部核覆時援引林謝氏成案將可否改爲所監候之處奏請定奪各等語此案田祁氏因伊翁田萬喜將其按抱强欲行姦情急用刀捍　拒將伊翁割傷身死倫紀攸關自應按筆問擬田祁氏合依妻毆夫之父殺者凌遲處死律擬凌遲處死惟核其情節田萬喜强姦子婦本屬亂倫田祁氏獞遭强暴恐被姦污將其割傷身死當經田盛雲等間明確有証據實係割由情急並非無故逞兇干犯核與林謝氏成案情事相同田祁氏可否改爲斬監候之處相應照例援案聲明其夫田子學訊不知情應與勸阻不及之田盛雲等均毋庸議除供招咨送刑部外所有審明按擬緣由理合恭摺具陳伏乞皇太后皇上聖鑒勅部核議施行謹秦軍機大臣奉旨刑部議奏欽此○○大學士直隸總督一等伯臣李鴻章跪奏爲同知要缺揀員互調恭摺仰祈聖鑒事竊據布政使崧駿按察使松椿詳稱張家口無民同知係冲煩疲難四項邊要之缺且有中外交涉事件必須精明幹練人地相宜之員方足以資治理查升補同知尹開先年五十九歲雲南廣通縣進士以知縣卽用籖分直隸題補蠡縣知縣調補武邑邢台各縣升補張家口撫民同知因委署他缺未及到任察看該員於此缺未甚相宜應卽揀員對調查有天津海防同知禇瑨年五十五歲湖北江夏縣舉人指分直隸知縣題補新河縣調補阜城因勞績保以同知直隸州補用丁憂開缺服滿回省題補天津海防同知堪與尹開先互相對調等情前來臣查禇瑨精明幹練才具優長現　張家口撫民同知措置裕如以之調補實堪勝任甘所遺天津海防同知員缺事務較簡卽請以張家口同知尹開先調補如此一轉移間人地各得其宜庶於地方直裨與定例章程亦屬相符該員褚瑨前補海防同知尙未引見應俟覆准再行給咨送部尹開先銜缺相當毋庸送部該員等任内叅罰案件係在光緒十年十月十一日欽奉恩旨寛免以前毋庸置議理合恭摺具陳伏乞皇太后皇上聖鑒勅部核覆謹奏軍機大臣奉旨吏部議奏欽此○○李鴻章片再天津鎭標大沽協中左營都司員缺前請以補用都可祁口營守備馬雲柱升補兵部以馬雲柱前在天津城守營千總任内有疏防限緝之案應查明聲覆當經飭查咨部准部咨馬雲柱原得處分業經議結應行寛免所請升補都司之處應奏明辦理等因臣查該員馬雲柱勤苦操防遇事奮勉其疏防之案旣經議結寛免處分應請仍准馬雲柱升補大沽中左營都司以裨營伍理合會同直隸提臣李長樂附片具陳伏乞聖鑒勅部核覆謹奏軍機大臣奉旨兵部議奏欽此 
○○李鴻章片再通永鎭標通州協左營都司祥泰已題升山海路遊擊並請將所遺通州協左營都司推缺留歸外補在案照章應專用儘先人員查有通永鎭標左營守備沈大鰲年四十一歲前在軍營轉戰南北各省迭著勞績保以遊擊儘先補用由三河營守備調補今職該員篤實勤明精娴紀律堪以儘先遊擊原銜借補通州恊左營都司所遺通永鎭標左營守備推缺查有儘先都司吳炳文年三十八歲迭在軍營打仗出力歴保儘先都司奏留直隸補用該員勇幹耐勞堪以借補通永鎭左營守備均與例章限制相符應請准其分别借補除飭取履歴咨部並俟接准部覆再行送部引見外理合會同直隸提臣李長樂附片具陳伏乞聖鑒勅部核覆謹奏軍機大臣奉旨兵部議奏欽此○○鹿傳霖片再准歸德鎭臣牛師韓咨據護理遊擊左營守備俞以敬等禀稱已故鎭標中營兼左營游擊虞淸元妾楊氏河南祥符縣人年十九歸侍淸元平日孝奉高堂事嫡以禮光緒十年十一月二十日淸元因疾身死該氏視含殮畢卽乘間仰藥叩辭尊長拜别家人舉家查知急圖解救而該氏矢志甚决滴水不肯人口遂於是日未時殞命該弁等近在同城見聞確實取具文武同官印結禀請咨奏前來臣查節烈婦女例應請旌兹虞楊工式詠小星克明大義其儀不忒宜家擅淑順之稱實命不猶中道遘分離之慘觀其從容仰藥視死如歸洵能激烈全貞所生無忝捐軀殉節宜沐榮褒合無仰懇天恩俯准將虞楊氏照例旌表以示闡揚除印結送部外　會同學政臣馮文蔚附片具奏伏乞聖鑒訓示謹奏車機大臣奉旨虞楊氏着准其旌表禮部知道欽此○○潘鼎新片再准部咨嗣後道府州縣無論何項勞績保舉歸人候補班人員該省督撫卽以此項人員到省之日起子限一年詳加察看奏明分别煩簡補用等因在案兹查有候補班前先補用知縣周世昌業已試看一年期滿據藩臬兩司出具考語具詳前來臣查候補班前先補用知縣周世昌老成穩慎任事實心堪勝煩缺知縣之任應請留於廣西遇有缺出照例按班補用除將該員履歴送部外謹會同兩廣總督臣張之洞附片陳明伏乞聖鑒訓示謹奏軍機大臣奉旨吏部知道欽此 
 
