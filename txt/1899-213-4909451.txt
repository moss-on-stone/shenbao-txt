# 1899 - 213 - 4909451

 

Page 1

 
 
[讀史方輿紀要告成] [  圖書集成局代啓]  
　　本局前代二林齋排印顧祖萬讀史方興紀要本約上年臘月告竣又顧炎武天下郡國利病書本約本年三月告竣嗣因悉心　校致延時日故曾登展期三月告白刻下讓史方輿紀要巳告成准於四月初十日出售每部卅二本用潔白上等連史紙印釘格外精工是書原由二林齋出售股票請附股諸君憑票找洋向經售處取書至郡國利病書本年六月初准可告成此啓 
[新印萬國新史大事表出售] [  圖書集成局代啓]  
　　是書於各國形勢政事沿革及一切交涉公法探源溯流搜羅宏富於西史中獨得窾要閱之可以通權變而廣見聞方今時事多艱有心世　者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刋印裝訂十六本每部洋二元由上海望平街紹先書局蘇州彚文軒發售 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百世餘篇歴代名臣奏諸採之各家文集廿一史者以及文選文粹文苑文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻閣發兌此佈 
[書徐侍御請嚴懲貪吏片後]  
　　夏書曰貪以敗官爲墨左氏傳曰國家之敗由官邪也官之失德寵賂章也由此觀之臣僚貪黷之風固不自今日始矣夫朝廷設官分職所以爲民也然能不貪意外之財斯能各盡當然之分乃今之官吏内而宰相以及節曹外而督撫以迄巡典雖賢不肖各有不同而眞能自失潔淸於廉俸外一無所取者百人中無一人焉豈禁令過於寛弛耶抑人皆貪得無厭耶按之律文凡俸祿外絲毫有取皆坐枉法論贓立法未嘗不嚴至謂一入仕途卽萌貪念則百僚濟濟豈遂無一二稍知自好者何一問其宦槖所入竟皆不可告人耶嗟乎吾觀於此而不禁重有慨矣夫王道不外人情士從田間來寒素居多雖在一命之微莫不有父母之養妻子之贍幕友僕從之餽賞親戚故舊之周旋官愈大則用愈多外官體統較尊費用尤巨試問此種種耗費將何所從出若謂取資於俸祿則定制大學士祗有俸銀一百八十兩俸米一百八十斛各部院侍郎及各省總督祗有俸銀一百五十兩京官加俸米一百五十斛是區區者民間八口之家終威節儉或可敷延豈䇿名仕版者亦可因陋就簡耶至養廉一項自雍正二年加給後當時大小臣工固皆普被恩膏宦况藉以稍裕然行之旣久外省除督撫藩臬尚可照領外州縣以下早經上司先行扣除以抵種種陋規甚有乙年之養亷而甲年先已扣去者州縣官若果恃此非特不能辦公恐家室亦將凍餒矣然則官吏之黷貨營私未必由本性之貪固有迫而使之者也今者徐侍御士佳以貪墨之吏僅僅革職不足以示懲儆特上疏奏請嗣後遇有懲辦貪吏之案於處分之外復量其資財分别罰繳贓欵以充軍餉竊謂侍御此奏於維特政體澄叙官常正本淸源固無可議惟混言曰貪其中亦不可不辯蓋今日大小京官旣皆仰給於外吏之别敬炭敬冰敬外省官吏除藩司及各州縣有經理錢糧之責所得耗羡可以措置裕如其道與府悉恃屬下之陋規以資挹注倘以此爲不悖於理則今日習尚相沿固未見有甚廉之員亦未見奇貪之吏不過　此以蓄田宅長子孫而已若謂旣欲整飭官方萬不能稍子通融苟京官取外官一錢上司取屬員一錢官取所部一錢皆當以貪贓科罪說非不正然恐此議一出京外大小官員無一人得免愆尤而名登仕籍者將虚無人矣國家亦豈有如此之政體哉善乎馮氏林一之原養廉議曰京官翰林部曹歲需干金遞加之一品當萬金外官養廉本數較厚牧令視本數十倍丞倅以上四五倍至督撫二三倍皆不可少之數惟如數以與之而猶有骩法營私致干憲典者治以重罪是則旣饒其用度之資復束以森嚴之法庶賢者可以廉潔持躬而不致有簠簋不飭之慮不肖者雖貪心未化而惕於重法亦不敢肆意妄爲卽有貪冐性成黷貨無厭而一經發覺不特追繳贓私且將置之重典如此庶人心無可怨尤而國法亦不致廢弛乎至慮現在國帑奇絀倘再加養廉則驟添巨欵斷難措籌不知國之所恃者民而民非官不治倘上下均以廉潔自處則治化可蒸蒸日上而國家立見富强費雖多當亦無可吝惜也况仕途旣淸則一切中飽自能剔除國家入欵必更優裕彼此相較所得實多若不籌補救之方而徒尚高遠之論則名雖正而於事萬不能行亦何必多此一說哉 
[密電姑誌]  
　　天津國聞報云近聞皇太后電諭剛子良中堂督練南洋水師陸軍與榮仲華中堂節制北洋各軍相同剛中堂因此暫緩入都以待後命劉制軍則皇太后决意不准告病仍令爲兩江總督惟軍事不能與聞 
[稅關遷地]  
　　天津國開報云新安縣九龍司屬旣割與英國境内之九龍長洲深水步佛頭洲四處洋關皆須遷移兹已擇定一在美士灣之安濟島一在美士灣之沙都角一在珠江口之伶仃洋一在南頭之大山島惟倉卒遷徙未暇營造房室暫蓋板屋蓬寮爲吏役辦公之所 
[俄人經營]  
　　英國新報紀俄國來信云俄政府現已議定以旅順爲軍港海參威爲通商之港前一月有撥銀十三兆元修築海參威之議亦已定妥然則所謂修築者殆變軍港爲商港起見歟又聞俄國自本年一月迄五月之間派遣至海參威旅順兩處之可殺克兵計已有三萬人蓋此兵係裝作農民陸續由黑海而來其由陸　而來者尚不在其内 
[膠州近狀]  
　　天津國聞報紀膠州友人來函云德人自占據膠州灣後一意經營大興土木海岸一帶沮涂之處築爲陸地者十之六七道路溝渠亦均開濬並擬燃點電氣燈據德人言德政会以銀一萬萬元撥充一切經費本年應支出四百八十萬元駐紥弁兵計共二千五百人特建西式房屋爲各武弁棲息之所巋然高聳極輪奂之美觀附近有一小村村中人約六十家見德兵之初上岸也老幼男婦皆逃避無蹤邇已陸續歸來以鬻雜貨爲業其爲德人作工者約有一萬三千人灣内靑島設有碼頭計長二百五十尺業已竣工又有海關查勘貨物中國官吏司之但貨物之由估領地輸出及向估領地輸入者俱不抽稅以故咸頌德人之惠其他尚有郵信電報局憲兵巡捕衙門頃又開辦一新報館皆由德人管理又有一輪船局牌號美最時洋行有輪船三艘各載重六百墩行駛上海之罘天津等處每禮拜來往一次 
 
 

Page 2

 
 
[紀津海關本年夏委貿易情形]  
　　年來津河日淤淺而輪船到口則以近兩年爲最多蓋河水雖淺不能容納輪船直駛到港然淤能容納輪船直駛到港然淤泥不深故食七八尺深水之駁船易於來往本季輪船進口共有二百八十四艘載重二十六萬三千零零八墩比較去年多四十四艘多四萬五千五百零七墩輪船出口共有二百九十五艘載重二十七萬四千六百九十墩比去年多五十六艘多五萬九千五百三十九墩就進口各貨觀之本季之商業大爲增色洋樂進口三百九十七擔去年夏季僅來二百十一擔原洋布本年來五十萬零五千四百九十三疋去年來四十九萬二千六百三十八疋白洋布來有三十五萬九千五百三十三疋去年來二十三萬九千九百二十九疋色洋布本年多來四千四百九十一疋小標布去年來九萬九千零十五疋本年增至十五萬零九百十九疋英國斜布去年來三千三百二十五疋本年增至十萬零八千三百疋美國斜布去年來十八萬二千六百九十五疋本年來二十三萬九千八百六十九疋美國小斜布本年來多四千疋惟英小斜布則如數减少美國粗布本季來九十五萬七千一百十五疋比較去年增二十萬零六千四百五十四疋惟英國粗布僅來二萬三千六百六十四疋比去年猶見减少二千五百二十一疋印花布來十六萬七千八百四十疋去年僅來十一萬九千三百十九疋洋紅布棉洋縀袈裟布手帕等俱見多來棉布類减色者爲數不多荷蘭斜布去年來一萬六千三百四十五疋本年來一萬零六千三百五十疋棉羽綾去年來六萬八千五百九十五疋本年來六萬零七百七十九疋面巾去年來十二萬二千七百三十四打本年來十一萬二千一百零四打英國與印度棉紗俱見减色英國紗去年來六千六百二十一擔本年來四千九百八十七擔印度紗去年來六萬零七百二十擔本年來三萬七千八百四十四擔絨布類較之去年無甚增减本年所來羽紗一千九百九十疋羽綾六千八百四十四疋嗶嘰二千二百四十疋金類進口其增减亦無甚懸殊鐵條本季來六千一百九十一擔去年來八千五百十五擔鉛本年來三千三百七十二擔去年來六千二百六十六擔鋼本年來一萬二千一百十八擔比之去歲多三千二百六十六擔　此稿未畢 
[武林祝嘏]  
　　杭州訪事人云六月二十八日爲皇上萬壽聖節浙省撫憲劉景韓大中丞謹遵前奉部文攺於二十六日舉行慶賀之禮仁和錢塘兩縣主飭差將萬壽宮内外打掃淸潔高搭綵棚懸掛燈彩是日五鼓時各大憲賀臨先在官嚴小憇殿庭上下燈燭輝煌如同白晝撫憲偕同將軍都統織造等憲更換朝服從便門趨入文武僚屬俱隨詣丹墀下恭行三跪九叩首禮禮畢退至官廰更衣升輿回轅午後在宮外傳班演劇一臺無論軍民人等均准往觀以示普天同樂之意旂營中自恊鎭以下則在梅靑院恭設寳座謹敬恭祝并在院前演戲三天以盡敬忱 
[新軍操演]  
　　杭州訪事人云浙江巡撫劉景韓大中丞到任後講求武備將防營各旂攺爲五軍專習洋操奏調李慶堂總戎來浙委以省防統領之任朝夕訓練四月間因寗郡海防戒嚴總戎督隊赴防惟酌留數營在省垣駐紥以資防守暫由武備軍統領黃峙靑太守接帶太守卽將武備新兵移駐城内與前營防勇聨爲一氣教習槍砲陣法兹於上月二十五日太守調集全營至旗營大教塲操演陣法自辰至午始行竣事一時觀者莫不歎爲節制之師 
[操練防軍]  
　　揚州訪事友人云揚郡各營早已奉飭一律攺練洋操以收實效剛子良中堂此次奉命至江南查辦各事内有整頓防練各軍一欵是以各大憲復通飭本省水陸各營均須勤加操練以備欽使調閱本城五台山駐防南字中左等旗業經統領張春園鎭軍檄飭各營管帶每日於黎明時操演雖風雨無間　前西門外防營唐管帶玉才又將城内地藏菴及宛虹橋火神廟等處駐防各哨一律調往西門外大營會操每日東方將曙卽聞角聲嗚嗚然整隊出營至大教塲練習洋操洋陣說者謂該營平時步伐技藝本極嫻熟今復認眞操習何患不成勁旅哉 
[籌辦圑練]  
　　廣州訪事友人云南海各鄉現擬興辦圑練上月十五日各紳齊集明倫堂會議由鰲頭堡倡捐洋一千元堡中二紳各捐一百元招募丁壯訓練成軍一俟籌有的欵再請大憲札派鄭惠霖鎭軍督帶其原帶之安勇駐紥西海另擇要隘數處設立分卡派令駐守以期互相聨絡保衛閭閻 
[鄭重河防]  
　　揚州訪事人云揚屬運河東西堤每屆伏汛盛漲時卽不免險工迭出下河各州縣秋禾未刈東堤尤爲緊要邇日連朝陰雨河流雖未十分澎湃然上游來源已日漸洶湧塲工總辦馬漢卿觀察親赴工所督率河營汛弁兵役於長提上下游晝夜校巡倘有險工亦可免措手不及之患矣 
[委員勘災]  
　　杭州訪事友來函云紹興府屬之餘姚上虞等處上月突被水災房舍田廬均遭淹没現雖水勢略退而居民之被溺斃命者不下千餘人屍身尚未撈獲地方官查勘情形赶辦撫卹一面飛禀至省藩司惲菘耘方伯立卽札委忠若虚大令前往會同地方官詳加察看妥爲辦理 
[盜刼輪船]  
　　廣州訪事友人云葡萄牙商人奥蘇利奥之都平小輪船行駛澳門江門三水等埠頗能獲利月前行至距江門約五里之處突有盜匪多人乘雄馬小輪船從後追至開槍轟擊旋出鐵練將都平船扣住一擁而上奥蘇利奥放槍禦之致被拽至船面擊斃并將水手驅㐲一隅然後大加搜索搭客四十餘人所携行李輜重被刼一空臨行復挾兩人登舟鼓輪而去都平上人急將船駛回澳門據情禀知葡官葡官擬向兩廣督憲理論未知如何辦理也 
[白門火警]  
　　金陵訪事友人云上月某日通濟門外某姓家夫婦二人均詣西疇耕作家有七旬老母撫一三歲嬰兒是日嫗方午炊偶以神倦假寐灶前以致延火積薪炎炎直上及冐穿屋頂兒始大號嫗驚覺呼救業已無可如何及城中各水龍馳至則三椽茅屋已化刼灰嫗與孩亦均葬身火窟俄而子婦歸來訪悉情形失聲慟哭旋從餘燼中檢出屍骸兩具均已焦爛不堪見者爲之慘然 
[浙省官塲紀事]  
　　杭州訪事友來函云浙省臬轅監印一差現奉新任臬憲李健齋爵亷訪札委候補主簿陳少尹溶接辦所有淸訟差事則委秦少尹敏樹辦理○上月二十五日藩憲惲菘耘方伯牌示云德淸縣典史缺委義烏縣典史于注署理泰順縣典史缺委試用巡檢秦豳署理桐廬縣典史缺委試用巡檢潘運佺署理二十六日又牌示云仁和縣教諭缺委大挑教職吳忠懐署理遂安縣訓導缺委試用訓導邵燦榮署理 
[白下官塲紀事]  
　　金陵訪事友人云原任江南福山鎭總兵韓藎臣鎭軍晉昌因病出缺後由督憲劉峴帥檄委正任江寗城守協楊鏡巖軍門前往署理一面具疏保奏請以楊軍門補授此缺奉旨俞允當卽遵諭飭知其所遺江寗城守協鎭缺卽以記名提督蔣軍門良眷借補已懸牌示知矣○前者兩江督憲劉峴帥以皖北一帶飢饉相仍深虞土匪勾結飢民潛謀不軌因念壽春鎭郭善臣軍門請假赴滬就醫已閱數月卽傳檄促令尅期回鎭軍門奉諭由申蒞寗禀知峴帥卽日啓節及過安慶省垣忽奉峴帥檄飭來省面諭緊要機宜軍門因卽返斾於上月二十三日抵省卽詣督轅晉謁峴帥傳入諭話良久始出○前辦金陵城廂内外保甲總局候補道袁榆生觀察秉楨近遭太夫人之喪於上月某日由候補知縣楊伯昂大令激雲代禀督憲呈報丁艱觀察卽就花牌樓公館遵制成服省垣司道以下各官聞耗之下咸以生芻一束慰唁 
 
 

Page 3

 
 
有加○鎭江爲省垣屏蔽圖山焦山象山寳盖山都天廟等處均已建造砲臺分别委員管理惟事權不一呼應未免不靈大憲有見于此特委分省知府武太守弟統轄鎭江各砲臺官俾分守要隘者不致漫無節制云 
[宣南雜錄]  
　　京師訪事友來函云六月十七日前門外迤西三原會館長班王某偶自他處回將及門矣突一騾車飛馳而來王急避於某姓門首適門内一婦人啓扉潑水王又避婦致失足跌於階下車適飛至碰傷頭顱血溢於地車夫乘間逃逸坐車者爲西便門外天寗寺僧人正在附近飯館宴客聞信往視士已氣絶卽被官役縶送北城司次日地方官親往相騐斷令僧從豐棺殮僧唯唯聽命越日又將車夫拘獲以便按律究懲○六月中旬永定門外吊橋下水中忽現浮屍經役撈出十五六齡童子也報官相騐後越日始有人認屍蓋童子王姓居城内西柳樹井向有羊癲瘋症發則倒地昏不知人是日出城行至河邊殆因症發墜河殞命經王姓家屬報明原委官批飭領屍棺殮舁往掩埋 
[北固山訪碑記]  
　　鎭江訪事人云常鎭通海道長久山觀察前奉欽差查辦江南事件大臣剛子良中堂來檄稽查保甲興辦　練積儲倉榖各要政觀蔡因卽行文常鎭通海各府州縣轉札各屬縣赶緊遵辦近者各屬已將籌辦情形陸續禀報觀察恐辦法或未盡善爰復遴委幹員往各處逐一查察以杜弊端○督辦沙漫洲緝私局兼長江營務處范觀察德培前赴下江查閱防務現已事畢於六月二十八日乘坐官肋帶以小火輪船行抵京口觀察命駕　岸拜會各當道午後憲舟解維上溯遄返金陵○總辦鎭江下游厘局李玉芳大令於六月二十七日由大馬頭登舟往金閶謁見大憲面禀厘務聞小作勾留當卽旋鎭○上月二十八日恭逢皇上萬壽聖節因逢齋戒之期是以郡城文武各官先於二十六日日恭伸祝賀前後三日穿蟒不理刑名丹徒縣楊大令飭辦差丁役將西門内萬壽宮灑掃淸潔結彩懸燈屆期天未黎明常鎭通海道長久山觀察長江水師提督黃芍巖宮保鎭江府許紹翯太守以次各官命駕而至就官廰小憇旋由禮生鳴贊行禮各官俱趨詣丹墀三跪九叩首蹌蹌齊齊肅靜無譁鎭江關循例給假封關江中所泊各兵船皆高張五色彩旗臨風招展迨至金烏西墜萬燭齊明幾如天半朱霞臨風振彩斯時江干觀者如在山陰道上莫不擊攘而　三多云○鎭江連日大雨山水滾滾而來潮水因之益漲濵江一帶小圩間有淹没者倘再不晴霽老農之憂未有艾也上月二十六日上午十點鐘時順晶洋行華壽小火輪船由鎭江開往淸江行至瓜洲運河北首適有一大南灣船揚帆而下其時華壽輪船行駛如飛避讓不及致將南灣船撞成兩截船主之子某甲坐於船篷之上倉猝間亦被碰落水中幸岸上人瞥見赶急喊救得以撈起然已體似蠶僵腹如　大矣幸心頭尚覺渥暖而左腿受傷甚重恐難保全性命船主遂乘華壽小輪船回鎭向該行理論未識若何了結也 
[上海官塲紀事]  
　　本月初九日爲江海關道曾經郛觀察六旬華誕是日適逢忌辰因定於初七日預行慶祝屆時屬下各官躋堂介壽者當必熱閙異常○華亭縣劉謙三大令有光因公抵滬命駕入城先　道轅禀見曾觀察繼至上海縣署經縣主王大令延入花廰茗談片刻始行辭别○昨日午前十點鐘時保甲總巡戴子勵明府命駕至縣署拜會王大令商議要公茗談良久而出 
[榷需宴客]  
　　昨日署理蘇松太道曾經郛觀察設筵滬北泥城外洋務局邀請出使法國大臣裕朗西星使宴會上午十一點鐘時星使命駕前往由會觀察殷勤延入冠裳薈萃珍　紛羅美盡東南異常歡洽蓋官塲酬酢之禮宜然也 
[擬裁護勇]  
　　蘇松太道曾經郛觀察查得本轅向有護勇八十名頗糜餉項擬汰去三十六名以資撙節 
[電燈停點]  
　　南市新馬路所設電燈前經朱森庭明府購置各種汽爐機器倩某洋人在彼經辦兹因所購機器未能得力遂暫行停點數天俟禀知關道憲曾經郛觀察再行添置汲水機器一座然後照常燃點 
[鄰封相騐] 　 
　　寳山縣境劉家廠左近鄉人陸阿雲販賣西瓜與陸阿華陸阿江口角爭毆被阿華阿江用刀戳傷斃命由屍父陸永和投寳山縣署報請相騐適縣主沈期仲大令因公赴省由典史湯省尉代禀江海關道憲曾經郛觀察請委鄰封相騐觀察卽委上海縣主王欣甫大令於昨日午前十一點鐘時帶同刑仵書差人等乘火車前往檢騐 
[英界火警]  
　　前晚一點鐘時忽聞捕房蒲牢怒吼繼分四下知英界忽兆火災及出訪悉火起於石路南首鄭家木橋北堍洪字第八號門牌之某姓舊貨店因捕捉蜰虫不戒於火延及蚊帳旋卽冐穿屋頂是時風勢甚厲故祝融氏尤覺披猖跋扈銳不可當未幾卽燒入小弄中所有同興福成等小客棧十餘家盡付咸陽一炬旋又越過對街面東之某號空房成大槽坊某小客棧至八百十七號衡香齋香店而止面西自第六號起至十二號止東首小弄至王大吉弄迤南之嘴角而止幸救火會中各西人竭力分投澆灌直歴一點餘鐘之久始行告熄是役世約焚去房屋二十餘幢 
[撞沉駁船]  
　　前日午後有駁船一艘自外虹口華順碼頭滿載煤斤駛至浦中突有某商輪船迎面而至不及避讓卽被撞沉舟子六人皆係甬產均未救起吁慘哉 
[吞烟遇救]  
　　細崽阿春被人在德隣里用硝强水澆灌頭湏致傷一目等情兹悉阿春於事後思之似係姘婦認識之唐姓其人擬赴捕房及英界公廨控告事爲唐姓所聞以無端被誣仇不可忍竟私購阿芙蓉膏一盒在外吞服回家後一言不發惟向其妻言吾倘有不測可將尸抬至安康里某姓家理論可也其妻察知有異立卽倩人施救得慶更生然已險矣恐此事尚難了結也 
[上海縣署瑣案]  
　　邱阿順扭控王瑞生姦拐伊妻封氏前晚縣主王大令倩襄讞委員馬明府提訊邱供向業成衣妻子封氏被王誘到伊家姦佔向索不肯交出叩求究辦王供邱前借小的洋銀二十元向索圖賴反敢揑情妄控借據呈閱正在質訊時邱封氏自行投案供稱小婦人前夫早故被邱姦佔所生女孩亦被價賣前年又將小婦人賣與人家後又誘歸現在又欲串放白鴿小婦人不願致被毆擊是以避在親戚家邱卽誣指王瑞生姦拐實則並無其事明府得供以邱不法已極著卽收押封氏交官媒看管王斥退候示○寡婦陳顧氏控被沈阿福夫婦拐賣經馬明府提訊陳顧氏供浦東坦石橋人生有一子名阿順甫閱兩月丈夫故世由小婦人撫養成人去年經沈徐氏薦到八仙橋水木作頭阿妙處學業現已不知何往沈又將小婦人誘至南匯縣王圑鎭託名帮傭實被某姓據爲妻室小婦人不允致被幽閉數日幸得乘隙逃回求恩訊究沈徐氏供陳顧氏之子名阿順係伊自薦到阿妙處習業小婦人同送至茶館交明阿妙沈阿福供在案下當差夥家中一切事情均不知悉明府傳八仙橋地保吳桂仁至案訊問該處有無阿妙其人答稱無明府判將沈徐氏交官媒飭沈阿福於五日内將陳阿順尋獲並將阿妙一併交案以懲究辦 
[法界捕房紀事]  
ＤＤ積竊薛根前因竊取黃愛棠觀察公館中巨賊獲送英界公廨懲辦釋出未久前晚又至昇和果某姓家竊得衣服而出適爲包探所見拘入捕房捕頭令押候解送公堂禀請讞員朱森庭明府訊辦○前晚寍波賊犯阿林至源來客棧借宿乘間竊取衣服數件被棧中人察知扭入捕房捕頭令押候解送公堂禀請訊究○昨日專在長江輪船上行竊之甲乙二賊犯持衣料數件至某典質錢被包探巡見一併拘入捕房捕頭令押候解送公堂禀請究辦○前晚新開河畔裕隆皮絲烟店被賊竊去銀洋雜物值價甚巨因卽開明失單投報捕房請爲查緝捕頭允之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　南市萬裕醫國於上月二十八日晚間被梁上君子從樓窗路入潛至内室竊去紫銅烟鍋七枚報時鐘一架銀對時表一枚票洋十三元現洋十九元象牙扇洋傘衣服等物約値洋銀一百餘元次日開單報知二十三七鋪巡防局局員盛雨村二尹卽傳汛據　來諭令赶緊跴緝是晨有東洋車夫劉阿三在萬裕門首拾獲磁帽架二枚旋由店中人查見將其拘局請訊二尹訊得劉人尚誠實遂命交保　釋○前晚二十三七鋪巡防局員盛雨村二尹帶領地甲勇丁巡查至南市公義碼頭見徐福盛蔴油作門首有一餅爐爐中火勢熊熊當卽　　栅夫王勝春及蜷臥路旁之阿七均言語支吾爰卽帶回局中管押候訊明核奪 
[南市捕房紀事]  
　　萃豐馬頭船户謝慶林昨日與同業盛榮秀因細事口角旋卽互毆謝略受傷夷由水巡丁查見將其拘解捕　　頭令一併押候移送馬路工程局禀請會辦委員司徒貽芬司馬訊究○東洋車夫謝利扣被坐客陳小春將車箱内大錢一百餘文潛行竊取當塲查見扭交二十四號巡街捕拘解捕房捕頭搜陳身畔儲有質劵十餘紙知非良善之輩令管押候解工程司禀請司徒司馬訊究 
[英界公廨紀事]  
　　鎭江府屬丹徒縣人陳元弟投道署呈控同鄉人馬聘三卽席珍股開雜貨號在東洋坐莊雇殷仲興卽仲星被馬舞弊吞没數萬金請提訊追等情道憲曾觀察准詞於前月札飭英廨讞員翁笠漁直剌提訊直剌卽派皂役李元赴丹徒縣守提詎被　　差役捺阻以致未能提到李役回申據情禀覆直刺以此案所控吞欵爲數甚鉅且係道憲檄委之案必須將馬提案復飭該役前往守提旋由設將馬扭至丹徒縣管押經縣主某大令派差協同李役將馬殷押解來申禀明直刺諭飭嚴加看管聽候訊究○閻爾昌控黃瑞生擔保欠洋不還請提究追翁直刺准詞飭差協控將黃提到押候訊核○二百八十號華捕解瘋人沈桂生至廨値日差入内署禀明翁直刺諭令送棲流所留養詎行至中途沈忽大呼腹痛差役疑其吞服洋烟遂禀明直刺送仁濟醫院救治經醫生騐得並未吞烟實係發痧當給痧藥令服而愈旋由其父沈振芳投廨請領直刺准之諭令領回嚴加管束○本邑人曹發發控曹茂坤曹董氏串吞活抵田單迭經襄讞委員張柄樞司馬研訊判令飭提曹顯繁到案訊核昨由差役提到直刺諭飭管押候訊 
[美界捕房紀事]  
　　前晚北四川路仁智里某號門牌粤人鄭某家突來流氓多人向之訛詐不遂所欲大逞兇鋒由鄭投報捕房捕頭卽派包探馳往查緝時各流氓業已散去未獲一人悵然而返○昨晨小竊王阿三混入西華德路甬人某姓家竊取衣師正欲逃逸被失主當塲捕獲扭入捕房捕頭令押候解送公堂禀請讞員翁笠漁直剌訊究○昨午偷兒胡阿明持衣包至西華德路某押店求質適爲某包探所見盤　文吾因卽拘入捕房押候解請懲辦○甬人陳某稅居外虹口某里以樓底一間轉租於同鄉人吳某前晚忽然失去衣服數件疑吳所爲致相口　旋扭至捕房聲訴捕頭以控竊無憑一併斥釋 
[求資冥福]  
　　本館協賑所昨得施子英太守交來餘上賑捐洋二十元並媵手畢云前敝所承周舜卿善長慨助賑洋五百元卽求哲嗣銘甫二世兄患病速痊則敬祗領之餘方期天相吉人早占勿藥詎竟挽回無術遽爾西歸自慚誠不足以格天至深惶愧兹値七月朔日爲同人等衣冠往唁之期謹助餘上賑洋二十元送交貴所爲二世兄求資冥福並祝舜翁德門淸吉福履多綏一瓣心香至深禱頌本館祗領之下當卽掣去收據將洋如數送交元甡莊彚收爰綴數言卽請公鑒 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年六月二十三日京報全錄]  
　　宮門抄○諭旨五道錄前○鄂撫子奏爲四川臬司在途患病據情代奏片○又奏爲委員署理通判片○又奏委員署理知州片○豫撫裕奏爲剿辦渦匪在事出力文武各員擇尤請奬摺○蜀督奎奏恭報賑捐局收支細數片○六月二十三日理藩院鑾儀衛光祿寺廂黃旗値日無引見○意公載振各請假十日○麟公續假十五日○溥蔚請假二十日○官祥續假十日○祥霖續假一個月○鄧廷光預備召見○倉塲奏漕船五日回空○召見軍機鄧廷光○○于蔭霖片再據新授四川按察吏張曾敭呈稱本司於二月二十八日陛辭後當卽出京由通州寄寓束裝起程自天津航海南行泝江上駛四月二十日行抵湖北省城沿途感受風邪觸發喘促怔忡舊病調理旬餘未愈不克前進請代奏懇恩給假一月俾得赶緊醫治一俟全愈卽行馳赴新任等情前來臣查該臬司到鄂本擬尅期赴任現因感發傳疾調理未愈一時未能前進合無仰乞天恩賞准給假一月俾得醫治全愈速卽啓行出自逾格鴻慈所有臬司中途患病籲懇賞假緣由理合附片具陳伏乞聖鑒謹奏奉硃批張曾敭著賞假一個月欽此○○于蔭霖片再署漢陽府通判張志瑛在任丁母憂所遺印務亟應委員往署以重職守查有新選武昌府通判祥泰係光緒二十五年三月初四日到省明白安詳堪以署理據湖北布政使善聨按察使瞿廷韶會詳並以該員祥泰到省後未赴本任委署别缺聲請照章奏咨立案前來除檄飭遵照並另行恭疏題報曁將祥泰原領文憑咨送吏部查銷外理合會同湖廣總督臣張之洞附片具陳伏乞聖鑒謹奏奉硃批吏部知道欽此○蔭霖片再卸署孝感縣事升補隨州知州諸可權現經調省察看所有隨州知州印務自應委員接署以重職守查有現署斯缺之本任羅田縣知縣陳樹屏力圖整頓辦事迅奮堪以接署據署湖北布政使瞿廷韶署按察使孟繼壎會詳前來除檄飭遵照外理合會同湖廣總督臣張之洞附片具陳伏乞聖鑒謹奏奉硃批吏部知道欽此○○兼署河東河道總督河南巡撫奴才裕長跪奏爲查明勦辦渦匪在事出力文武員弁擇尤間具淸單懇請恩准分别勞績給奬恭摺仰祈聖鑒事竊照上年渦陽匪黨起事三省官軍合力會勦一律肅淸當經會同兩江總督臣劉坤一安徽巡撫臣鄧華熙聨銜具奏並請將其餘出力各員另行查明分别擇尤請奬以示鼓勵奉硃批餘著照所議辦理等因欽此欽遵轉行在案竊惟豫東江皖交界之區向爲匪徒巢窟時有聚衆抗官情事如以前薛家湖邵根椿之案虞城高連昌之案糾集數十百人盛踞一二村市事勢未成旋卽撲滅在事各員均照尋常勞績核奬此次牛世修劉朝棟等之亂竪旗攻城戕官拒敵擅稱漢王魯王仁義王名號焚掠數十集寨毗連三四州縣裏脅二萬餘人三省皆爲震動已成大股會匪之勢幸賴朝廷威福指示機宜將士戮力未及逾月次第蕩平此其行間從事之功誠有不容隠没者溯查此役得力關鍵先在馬村莊童溝集之軍斷賊聲援繼以燕牌坊程家樓之戰挫賊銳氣逆勢窮蹙奔潰我軍得乘其間而論燕牌坊程家樓戰功則候補游擊張廷山署永城營叅將陳錢等武職二十六員爭先越境血肉相薄鏖戰多時兇鋒始挫候選縣丞武成勳等文職十二員効力行間乘暇排隙合力交攻擒斬逆黨七八百名奪獲旗幟器械無算悍賊傷亡殆盡於是江皖兩軍相繼有張家圩叚家營之捷石弓山龍山營義門司等處以次克復皆由此一戰轉回之力至記名總兵楊鴻禮善於用間搗虚手擒悍酋魯鳳林並與候補遊擊程瑞卿先將丁浩然一股擊散以上文武三十八員皆異常勞績中尤爲出力者應給以異常奬叙其餘鎭標守備郭春藻豫正營官陶閣鳳等九員及直隸助防楚練營官陳維熊等二員又歸德府知府餘慶等三十二員或整頓防務或搜餘匪或身任司牧督飭丁壯力遏賊蹤或潛深軍情轉連糧械出入險地亦皆異常出力應卽减等照尋常勞尤爲了同力之例分奬階銜等情由歸德鎭總兵武朝聘分晰開單咨請奏奬前來奴才覆查渦匪肅淸一案三省督撫總兵大員及江皖兵備道員均已欽奉特恩寵逾常格此外在事各員奔走戎行戰功卓著倘非懇恩叙錄恐無以昭公允而勵人材向來朝廷論功行賞具有成例查吏部奏定章程拿獲大股首要會匪定爲異常勞績其餘定爲尋常勞績等因歴經循辦在案此次渦陽匪黨顯爲叛逆潛稱僞號啓立盟生堂主名目響應四五股呶聚數萬人騷擾潁亳一帶三省邊壤戒嚴實與大股首要會匪相同武職官張連山等文職官武成勳等共三十八員首遏逆氛擁鋒陷陣斬獲悍酋實在異常勞績之列自應比照異常勞績請奬其守備郭春藻歸德府知府餘慶等共四十三員廓淸餘黨捍禦邊疆亦屬異常出力惟較之前敵員弁宜從末减自應比照尋常勞績之尤爲出力者請奬合無籲懇天恩准將剿辦渦陽出力文武各員分别給奬以作士氣而符定章除查取各員履歴造具淸册分送吏兵二部備查並將兵弁另案咨部外謹繕摺開具文武各員異常尋常勞績請奬淸單恭呈御覽伏乞皇太后皇上聖鑒飭部覈議施行謹奏奉硃批該部議奏單四件併發欽此○○奎俊片再查光緒二十二二十三等年川省夔州綏定中州酉陽各屬客情甚重前督臣鹿傳霖就地籌撫開辦賑捐一切收支數目截至二十四年三月底止經前兼署督臣恭壽查照順直成案開單奏銷聲明除存銀二萬六百餘兩並各省尚有欠解尾數俟解到後一併發交各屬買補缺額倉榖如有盈餘全數報部備撥銀尚不敷仍由本省籌欵彌補等情奉硃批該部知道欽此嗣准户部咨飭令將所收銀錢各欵查明彚入何項捐輸何項案内請奬詳細聲覆並造送銀米户口淸册以憑核辦等因當經轉行遵辦去後兹據布政使王之春詳查正項賑務前次奏銷單内本省外省官紳商富賑捐銀一百九十二萬八千九百四十九兩零又收兩江總督助振銀二萬四千兩雲貴總督義振銀五千兩統計本省外省共收振銀二百零一萬二千六百五十兩零内除本省自二十三年二月二十五日開辦起至二十四年十一月二十五日止先後造册請奬十三次連同義捐共收正項銀七十七萬五千六百四十兩又各省代辦川捐自行請奬計正項銀二十九萬二千四百八十四兩零又捐銀萬兩千兩以上者專案分别奏請奬叙建坊共銀六萬七千三百六十七兩以上總共請奬銀一百一十三萬五千四百九十一兩九錢及除雲貴總督義捐銀五千兩不請奬外餘銀八十七萬二千一百五十八兩零曁所收錢文榖石全係零星湊集概歸義捐不請奬叙並無歸入别項捐輸請奬之欵現查自二十四年四月初一日以後准各省將川捐尾數陸續匯收共解銀五萬四千七百餘　連上次餘存二萬六百餘兩經各廰州縣陸續請領買榖還倉銀七萬五千三百餘兩並有因榖價尚昂未能一律買齊者約計仍不敷銀五萬餘兩應由川省設法彌補外省尾欠均已淸欵僅廣東道員李徴庸所領實收五千張係在天津就近請奬俟捐欵尾數寄到一併歸入不敷項下買塡倉投以實儲備此次賑務費至二百餘萬之多全活災黎以數百萬計所收捐欵隨到隨放並無絲臱浮冐順直賑務均係開單奏銷免造細數淸　州省事同一律亦應援照辦理以示體恤而歸簡便等情詳請奏咨前來奴才覆核無異除咨部查照外　合附片具陳伏乞聖鑒訓示敷部　銷施行謹奏奉硃批該部知道欽此 
 
