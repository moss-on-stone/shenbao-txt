# 1917 - 250 - 4916016

 

Page 1

 
 
   
 
 

Page 2

 
 
時評 
[印（冷）]  
　　今日印即古人符節之意也其意則爲有是職權之憑信也雖然近日爭印之事層見疊出何官中重視憑信若是之甚耶 
總統之印則嘗爭之議院之印則亦爭之廣東省長之印前於外電巳紀其爭之事矣今於公電又證明之至其結果大抵爲力强者所得爭之效驗固應如是也雖然何官中重視憑信若是之甚耶 
雖然印身外之憑信也言語動作身内之憑信也世人重身外之憑信爭之唯恐不得然獨輕身内之憑信棄之而一不之顧抑又何耶 
命令 
　　九月十二日大總統令財政緣長乘啓趨呈湖南財政廳廳長袁家普因病辭職袁家普准免本職此令 
又令任命周肇祥爲湖南財政廳　長此令又令錢選青授爲陸軍步兵上校王官維授爲陸軍騎兵上校齊星棟授爲陸軍輜重兵上校梁上棟授爲陸軍工兵上校此令又令陸軍總長段祺瑞呈請將祁彦孺授爲陸軍步兵中校並加上校銜蔡鍾珣授爲陸軍步兵中校應照准此令 
　　又令外交總長汪大蠻呈請任命瓊海關監督張學璟兼任瓊州北海交涉員應照准此令 
　　又令財政繼長兼鹽務署督辦梁啓超呈請任命王克均爲西岸榷運局局長熊賓爲沙巿運銷局局長應照准此令 
　　又令司法總長林長民呈請任命鄭烈署江蘇高等審判廳推事孔慶餘署四川高等審判廳推事應照准此令 
　　又令司法總長林長民呈請任命宋祥菼爲湖北武昌地方檢察廳檢察長應照准此令 
九月十三日大總統令任命王廷楨兼陸軍第十六師師長此令 
　　又令任命唐國謨兼厦門鎭守使臧致平兼汀漳鎭守使此令 
　　又令任命余建侯爲國務院統計局參事此令 
　　又令財政總長梁啓超呈安徽財政廳廳長鄭鴻瑞因病呈請辭職鄭鴻瑞准免本職此令 
　　又令任命劉鴻慶爲安徽財政廳廳長此令 
　　又令任命周嗣培爲鎭江關監督此令 
　　又令任命張伯良爲辰州關監督此令 
　　又令財政總長幾啟超呈者長沙關監督粟戡時請免署　栗戡時准免署職此令 
　　又令任命蕭堃爲長沙關監督此令 
　　又令甄用存記之陳繼曾著發往河南交該省長照章叙用此令 
　　又令財政總長梁啓超呈江蘇菸酒公賣局局長高增秩直隸菸酒公賣局局長劉傳樞京兆菸酒公賣局局長顧澄另有任用吉林菸酒公賣局局長聶汝魁業經調部均請免去本職應照准此令 
又令口國桓晋給三等嘉禾章張國垣晋給四等嘉禾章此令專電 
　　北京電政府以西南多數主張召集新國會而國會組織又必須臨時參院變更故决擬俟李開侁電到即發表召集臨時參院令同時發表籌備改選正式國會令聞預定至遲明年六月前選完八月一日前開會 
（十四日下午六鐘） 
　　北京電十四閣議（一）出兵歐洲問題法國希望我出二萬五或至三萬政府决練有世界知識 
 
 

Page 3

 
 
之學生新軍約半年後出發（二）現銀輸出禁止與日美同一辦法（三）改正關稅先組織關稅調查委員會於上海我與協商各國各派委員議速組立 
（十四日下午四鐘） 
　　北京電改訂關稅中平定貨價辦法擬以民國元二三四四年普通貨價爲根據之標準 
（十四日下午五鐘） 
　　北京電陸調停時局意見聞（一） 
召集新國會（二）不變更約法（三）西南督長暫不更動（四）聽黄陂自由（五）對湘以平和解决惟政府則謂陸未有明白表示或係劉承恩代逹（十四日下午六鐘） 
　　北京電陸巡閱致馮專函勿令傅帶兵入湘否則西南問題益難解决（十四日下午六鐘） 
　　北京電劉承恩謁段述陸榮廷意主國會改選對西南亦易調停又劉語人云陸於更動湘督不甚滿意但桂軍入湘現尚無其事（十三日下午七鐘） 
　　北京電雲南實業廳長由宗龍不日赴滇政府囑其與唐督接洽一切聞唐督亦巳來電承認速其回滇（十四日下午六鐘） 
　　北京電湘省長令傅良佐兼 
（十四日下午五鐘） 
　　北京電湘傳督擬以礦局之鉛抵借日欵二百五十萬充軍政費（十三日下午七鐘） 
　　北京電李耀漢來電亦請召集新國會可任調停（十三日下午七鐘） 
　　北京電大借欵仍繼續進行昨四國團在滙豐行會議討論巳有進步小田切擬於本月二十回國亦與兹事有關（十四日下午六鐘）　　北京電美國贊成我希望條件但彼係單獨宣戰故形式上將對我單獨提案（十四日下午六鐘） 
　　北京電陸徴祥昨宴各國駐京新聞記者（十四日下午六鐘） 
　　北京電奥使率館員各三人今日出京赴滬搭荷船取道美洲回國（十四日下午五鐘） 
　　北京電駐奥沈使電告巳由奥政府交到出境護照即率館員回國（十三日下午七鐘） 
　　北京電租船案因與滬商方面磋議未妥故復議仍延期（十三日下午七鐘） 
　　北京電國民外交後援會决議創曾外交時報下月出版 
（十四日下午六鐘） 
　　北京電敎育實業兩廳財部定經費每年不得過二萬元又係在地方應解中央欵中扣用各省督長紛薦屬員反對巳任命廳長成立恐無期（十四日下午六鐘） 
　　北京電内務部改組日内發表（十四日下午六鐘） 
　　北京電政府令張作霖懸賞六千元拿湯玉麟（十三日下午七鐘） 
　　北京電禁衛軍改編即名爲第十六師（十三日下午五鐘） 
　　北京電中央通電各省切實整頓吏治（十四日下午五鐘） 
外電 
　　厦門電昨夜此間大風損失不小日船天草丸（二五二六噸）德船建威（譯音）（一七七七噸）皆被吹至淺灘又有小輪五艘中國小船多艘完全毁壞外人無受傷者惟華人喪命者約四十人損失之數現未能估計（十三日） 
　　東京電日本决定派特别財政委員赴美以便舉行經濟會議（十二日）以上路透電 
　　東京電旣電特派財政經濟委員長目賀田男爵（昨電誤爲坂田男爵）以下委員今日奉命赴美（十四日） 
　　東京電九月上旬日本對華貿易輸出八百四十六萬元輸入二百五十九萬二千元計輸出超過五百六十九萬八千元（十四日） 
　　東京電本月二十日施行之戰時海上再保險審查畬其委員及幹事巳於今日任命會長爲農商務次官上山氏（十四日） 
　　東京電臨時外交調查委員會明日午後開會（十四日） 
　　東京電今日閣議决定派遣財務官赴中國大約任命法學博士小林丑三郎氏（十四日）以上東方通信社電 
戰電 
　　倫敦電俄國傳來之消息仍全出自臨時政府方面者閣員會議副議長里克拉沙夫氏通告某新聞家謂政局現極有望閣員除二人外均復就職政府之兵巳佔據比斯柯夫此說如確則所謂政府之兵必來自里加陣線者前傳柯尼洛夫將軍之馬隊巳向俄京進發其蹤跡今無所聞克倫斯基氏以内閣總理與總司令之名義下令曰余遵臨時政府之决議受陸軍總司令之職前任總司令與三五大將執迷不悟狡馬思逞今巳完全失敗凡從亂者均將逮交軍事革命裁判所治罪此次叛亂竟能不流血而告敉平大足表示人民與陸海軍之智識彼等固皆忠於祖國忠於法定之政府者也余今對於陸海軍將士宣布完全之信任軍中將士苟稍干犯法紀不分貴賤一體治罪時至今日斷不能再容以國家之命運供人玩弄云云俄國臨時軍事委員會由無線電發表文告謂俄京工人現巳組織國民軍又謂魯加地方柯尼洛夫將軍之軍隊心懷進退志嚮未决前敵之軍隊多數贊助臨時政府云政府現巳增設新部專事供給軍需調和聯隊委員會與地方委員會之感情保衛都城並另設一軍略部據俄京電稱柯尼洛夫將軍出示宣布彼之願望唯欲導國家入於福利之途一俟民選國會召集即擬引退云（十二日） 
　　俄京電士官黨决議如改組之内閣志在挽救内國戰爭則黨員擬加入内閣夁力助之現因運輸費益貴規定之糧價巳倍於前莫斯科巳宣布戒嚴令 
烏克蘭國會懇請烏克蘭軍人贊助臨時政府謂柯尼洛夫將軍如果獲勝則俄國民治將爲摧毁烏克蘭復將淪於奴隸之地位臨時政府所委任繼柯尼洛夫將軍統帥職之克萊波夫斯基將軍巳被黜代以巴伊維區將軍（前充羅斯基將軍之參謀長）俄軍軍工會現將七月間變端發作時所拘之美齊美爾黨人開釋蘇化里洛夫將軍被控一案須俟時局較爲安靜時再行開審聞克倫斯基氏現任臨時總司令而以亞力克齊夫將軍充參謀總長二員巳協商提携行事執械之工人現勤事操練以備抵禦柯尼洛夫因嫌疑被拘者仍不乏人前陸軍總長葛區柯夫將軍亦在内回民聯合會派代表往晤附從柯尼洛夫將軍之回兵隊伍初以電話接商繼復會晤討論均未獲效果（十二日） 
　　倫敦電俄京來電徴實克倫斯基氏任總司令亞力克齊夫將軍任參謀總長之說俄京最近消息（顯仍來自政府方面）謂柯尼洛夫將軍之行動似巳切實歸於失敗雙方軍隊可無衝突之亞力克齊夫將軍由電話勸柯尼洛夫將軍止其所　業意柯氏不致續事進行（十二日） 
　　巴黎電今日下午公報云比克斯旭特境砲戰仍在劇烈進行愛思河北面之法砲隊現扼制巨凡柯爾之敵軍排砲且阻止敵軍之攻擊敵飛機以炸彈擲擊命扣克法飛機亦以炸彈擲擊敵軍陣線後各地點（十三日） 
　　阿眞廷京城電政府巳請德國解釋魯克斯堡案之理由且以魯克斯堡伯爵出境護照送交德使署魯氏蹤跡今尚未有所聞德國如推諉魯克斯堡伯爵之所爲則阿眞廷政府將召回駐柏林之本國公使今日有羣人縱火焚燬德人俱樂部且圖縱火焚燒袒德之協和報並攻擊德使署德領署德商店繼又於外交部公署前聚衆向外交總長歡呼及詈駡魯克斯堡伯爵不置道中演說者皆要求與德絕交（十三日） 
　　巴黎電班勒佛氏組織内閣與失敗原因乃由社會黨反對李博氏加入之故社會黨昨日開會議决弗准黨員加入内閣但該黨仍擬贊助負保全國家安寗責任之政府旣面新内閣人物發表班勒佛氏以總理兼任陸軍總長李博氏任外交總長羅希爾氏任軍械總長諸閣員中無一社會黨員（十二日） 
公電 
　　廣東政務廳長楊嘉紳通電北京大總統武鳴陸巡閱使各省督軍省長各省議會各鎭守使各都統各報館上海岑函林伍秩庸孫伯蘭温欽甫諸位先生鈞鑒廣東朱省長於八月二十六日向省議會辭職聲明省長一職應如何處分由省議會取決暫將省長印信交由嘉紳代拆代行嘉紳當於二十七晨謁見陳督軍督軍當派巡捕官督帶衛兵監隨嘉紳回署逼收印信嘉紳以朱省長係向廣東省議會辭職今爲威力所迫不得巳設法將省長印信送交省議會收存以清責任廑此電聞代理廣東政務廳長楊嘉紳叩戚 
要聞一 
[中國絲茶入英問題]  
　　字林報八月三日倫敦電云華絲入口問題中國協會雖無報告然英國官場已允許其入口但不得過去年總額之半此事爲衆共知巳數星期英國有此變通辦法實爲施公使隻手疏通之力惟華茶問題雖經施公使力　讓步迄無何等進境英政府固允許華茶入口第其所附之條件確有爲中國萬難依允者今印度與錫蘭運動甚力當此限制印度錫蘭茶葉入口之時英政府苟無不可駁詰之理由能否允許華茶入口乃一疑問施公使當中國復辟之亂時患病在牀後經醫士施用刀圭始漸痊愈今尚未完全德元故　威白里志租屋歇夏 
[宣戰與中國財政之西記]  
　　字林報云中國對德奥宣戰其精神上之所得姑不置論純就財政觀念點言之其直接所得不亦多乎昨路透電社傳來倫敦消息請協約　巳允中國實收關稅百分之五並服緩庚子賠欵五年所以酬答中國之對德宣戰也凖此以言中　每月應繳庚子賠欵可展緩五年而關稅可依照今日貸值而非五十年前之貨值實收百分之五矣德奥條約因宣戰而廢除故德奥庚子賠欵永遠無須再繳查此項賠原定月繳英金六萬四千三百六十　（德六萬一千一百六十　奥三千二百鎊）卽年繳七十七萬二千三百二十鎊至一九三一年爲止此後每月應繳之欵爲數尤大至一丸四○年全數償清其總額約爲一千三百萬鎊卽此一項中國巳可省下英金千萬鎊矣每月解交各　庚子賠欵合爲三十萬四千鎊俄國佔二萬九千四百四十鎊僅允減少三分之一故連德奥賠欵在内中國每月暫可留用二十七萬四千六百六十鎊以五年計之中國於此五年内可　一千六百四十四萬九千六百鎊之巨欵以供應用查今歲年底以後中國應繳庚子賠欵之總額約爲六千一百五十萬鎊至其原來總額則爲四萬五千萬鎊德國佔百分之二十一全數定於一九四○年付清至於美國一份則美國巳逐年退還中國惟訂明此欵專作中國學生赴美留學之經費此中國所以每年選派學生赴美也昨據北京路透電美國提議中國仍宜提取退還賠欵以維持清華學校中政府刻正討論此事中國旣可於此五年内留用一千六百四十四萬九千六百鎊又可止繳德奥應得之賠欵外且得一更爲重要之利益即寳收關稅百分之五是巳尋常之人莫不知中國關稅向按百分之五　收故於目下所議新辦法之眞義或未　明瞭蓋中國旣巳按照百分之五收稅若今日新辦法仍爲百分之五究與中國有何益乎兹僅加以實收字樣則其義不待解而自明中國稅則名爲百分之五實則不然查出入稅則皆一八五八年規定一九零二年僅修入口稅則而出口稅則依然仍舊凡入口貨之未載明於修正入口稅則者仍按一八五八年舊稅則微稅究其實際言之出入稅則不過規定某物每擔或某件收稅若干而巳其所憑以規定者乃一八五八年之貨價（指出口貨）及一九零二年之貨價（指入口貨）耳事逾多年貨價完全不同而稅則則至今未變今果按照時價實收百分之五則入口貨當按所從來之國所說明之價值而出口貨當按國内巿價收稅百分之五如此辦法無異照目下稅則加倍徴收中國官場曾要求修正稅則加稅至百分之七分半日本製造商人　反對之而以紡績　爲尤甚彼等棉紗行銷中國故於數月前反對加稅問題但風潮旋平後無所聞此修正稅則之　未必樂從蓋以進口棉紗繳稅較重中國紗廠可與之爭利也據九月五日日本某報云日本製造商人逆知協約　酬答中國對德官戰之意故巳上書政府言拒絕此議之必要謂不獨爲日本工商業利益且爲中日友誼起見云云將來修正之稅則當然須費若干時日始可施諸實行 
[顧公使與美國借欵]  
　　外聞近傳駐美公使顧維鈞來　謂美國政府有以一千八百兆巨額之欵借與中國一節兹據調查此說極有根據事實上亦續　所聞溯當政變前宣戰問題將决未决之時駐美公使顧維鈞曾屢有電來報告美國政府對於中國之希望且巳經國會通過提出美金三千兆將以此分助協約各國希望中國迅行决定與美一致進行即日對德宣戰則美國必可爲經濟上之協助顧使對於此事幾經與美政府接洽旋乃復有詳電報告政府謂我國如果毅然决定外交政策則可望與美國交涉中國所需不難於提出之三千兆元中劃留迨後中國政潮疊起形勢變移此事遂亦擱置近自實行對德宣戰舊話重提於是顧使之電乃至此吾人追溯以往所得眞相徴諸從前外電所傳及目前向外交界探訪而得如上之槪况至現在美政府究以若干欵項借我内容何似則據可靠方面云美國贊助協約戰團至今未稍變計據云預備借出之金額實着四千五百兆元據顧使來電可以商借中國者數爲一千八百兆元並聞巳經借與協約各國且業經提過若干其數目之支配據所知者俄國一千五百兆占數獨巨意大利五十兆爲數最少聞我國政府巳復電顧使飭即與美政府繼續　商並又有所指示又聞顧使來電傳美政府之意此欵不得用於政治方面至協約各國前亦經接洽想亦不致發生窒礙云 
[南京快信]  
　　中央電軍民兩署公費應減百分二五軍費應減百分五俸薪應減百分十五或二十雜費應減百分六請飭所屬遵照 
財政部昨電省公署以後關於應解之印花驗契烟酒牌照稅指定專歎不得截留又電烟酒公賣彭局長以後地方軍需挪用烟酒公欵須先商部准 
　　邳縣辮兵一部分前日（十日）又譁變旋被地方保衛團擊散 
　　中央擬添剿匪會辦四員每省一員電徴李督意見 
　　徐屬八縣昨公推莊增藩陸文樁陳鏡心楊懋卿等來省代表晋謁督軍省長籲請賠償被辮兵刦掠之損失 
　　徐屬國會議員王茂材昨由京返省謁齊省長陳述辮兵改編情形並善後辦法 
　　宣戰後應設之軍務諜報兩處軍署巳着手組織其審理敵僑訴訟處巳正式成立附屬江寧地審廳李督因報傳齊省長有調直說特電中央請勿　動陸建章前日來寗會晤李督准今日（十四）午後乘津浦車回京 
　　前廣東省長朱慶瀾昨由滬來寗會晤李督軍今日午車卽回滬 
　　江寗地方審判廳長鄒麟書日前請假返里昨巳來廳視事 
　　江蘇全省水利協會訂於十六日關會並選舉職與運動會長者顧多 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東報論中國參戰之利益]  
　　日本大阪每日新聞云聯合國公使會議之結果决定關稅率改爲現實五分庚子賠欵延期五年償還中國政府之收入竟爲顯著之增加其財政狀態且得多大之改善即中國政府庚子賠欵每年應交付於聯合國方面之金額合計本利共爲二千五百六十萬元此外對於德國尚有六百萬元對於奥國四十萬元戰爭繼續中共可停付計每年約可免三千二百萬元之支出且中國政府之對德奥方針决定不屬於條約上之債務如鐵道借欵利息及短期借欵等不得爲應交還於德華銀行瑞記銀行禮和銀行及係德奥人經營之一般公司對於敵國因絕對不許流出資金此等各欵於一定之期間亦可停止償還今舉其重要者應償還於德華銀行欵項如籌還中日戰役賠償金之英德公債中由德國募集者第一次公債爲八千萬元今償還一部其額爲五千一百七十萬元第二次償環額爲六千四百萬元又日英法德俄五國團所募集之第一次大借欵中德國負擔額爲千萬元皆當然停止付還其對於德國中國財政部尚有短期公債中國陸海軍部亦有武器賣掛代金等統計約有八百萬元左右更就於鐵道借欵言之更有德華銀行所有之津浦鐵道借欵六千四百五十四萬元粤漢川鐵道借欵千五百萬元京漢鐵道買收借欵百九十萬元等此等各欵其元本雖未至於償還之期而其利息則可停止償還也以上爲中國政府於一定期間可猶豫償還之消極的利益反之關稅問題則爲積極的利益依民國六年度預算中國海關稅約爲六千萬元而其後因經濟界之狀况甚爲順調至少亦可超過八千萬元今關稅率若改爲現實五分則其收入必可超過一億元且關稅爲擔保庚子賠欵之債務今旣延期五年償還中國政府對於電稅收入之大部分約八千萬元復得自由處分是中國因宣戰所受之利益誠不少也 
[熊希齡之租船案意見]  
　　熊希齡近爲租船一案上段總理書略云查德奥租船案各商爭執恐釀風潮亟應由政府决定宗旨以解糾紛蓋此次對德宣戰原爲政府利用機會一方面圖外交之聯合一方面亦應促商業之發展由前之說政府目的專在外交則於此次租船不如直接售於協約各國旣足以表示援助之誠尤可以驟得大宗之欵由後之說則租船與本國商人其目的約有兩端一歐戰以來華商貨物堆積商埠無船輸運羣嗟朿手日美各國雖有航輪大抵一次出口先裝彼國貨物次裝各國而華貨殆居最後現聞津滬華商遇有航輪出口每家有數十噸貨物者平均只攤得四五噸之裝載滯貨愈多商本固虧國稅亦因之而減前此絕交之際華商羣懷疑慮亦畏損其貿易也今租船果爲推行華貨起見似應責成租商將運費租減以暢銷場庶華商有所懷感可收對德宣戰舉國一致之效二中國遠洋航業向所未有今旣有此機會使租商得所憑藉政府應與維持監督者亦有三項一免除押欵華商資本缺乏無可諱言一時招股萬難得此巨欵勢必貸之外商或不得巳而出於轉租不如免其押欵一力扶持二限令租商以所得餘利製造新輪此次租船平均每噸可得餘利三元以四萬餘貨噸計之每年當獲一百餘萬元應儘數提充製造新輪之費不得由各個私分則遠洋船業庶足以圖久遠三政府宜以所得租欵提出幾成奬勵製造工廠歐戰期内及息戰之時各國船隻必仍缺乏中國官商製船之廠亦尚不少惟資本力量薄弱未能興起應提欵補助以期振勵以上各節政府苟能因勢利導方能謂之有目的有政策若徒顧一時租價所入之利見利忘養實非國家政體所宜云云 
[國務會議與公府弔唁]  
　　昨日（十一）爲照例國務會議之期段總理八時到院因各部總長尚未到齊遂促張秘書長先入公府弔唁十時半回院照常開議先就汪梁二總長所報告之外交財政最近情形加以討論繼則關於西南近事略爲商榷開議之時間甚短十二時後各部總長卽相率入府弔唁並聞王參謀總長亦係同行之又聞各部總長中所未到者爲交通曹潤田氏以其感冒請假也是日最要之點爲財政總長之報告及外交總長報告駐在某國之公使有電報告重要事情昨議决仍致電某公使令其詳查電覆聞與外交財政均有重大關係餘議數件例案而四川撥欵等問題均未議及一時半巳散租船案因曹總長未到亦未提及又聞外財兩總長報告協商國關於希望條件之答覆如本日會議能有結果即可向協商國開始交涉 
另函云昨日爲國務會議例會之期其議題除奉大總統特交之租船案程克之條陳及協商國公使上星期六正式通告該國議决之程工首由汪大變報告其來文之内容及政府對之應有如何之擇别段總理略申主張均在中國應負之義務上著想但内務總長湯化龍因須籌備馮夫人之喪儀先自離席而去其他議案亦未提及後由段總理聲明今日閣員須入府弔唁可否將本日之會議改爲報告而不磋議因某項要件各省之覆電尚未到齊（蓋指遣兵赴歐言）擬於今明日再開特别國務會議以資取决至於租船一案段總理業將大總統手諭交曹汝霖自行閱看矣並聞今日閣議旣改爲報告會對於協商國致我之條件竟未能得一結束今日之特别會議能否開成尚不敢預定聞政界消息此項答覆書當在星期五六方能遞過協商國公使 
[馮周夫人開弔]  
　　馮總統周夫人逝世後聞府中定於昨晚子時入殮今日下午酉時接三所有本府職員一體入弔自明日起各機關人員及外賓均可隨時投剌赴祭巳派定禮官處令同秘書廳各員分班招待矣兹將大總統夫人喪禮應行事宜錄下（一）福祿居喪次均結蓋白綵（一）由庶務設備結綵搭棚祭品及纏臂黑紗（一）設接待所於延慶樓派員輪值（一）接待員及喪次執事員均著午禮服（軍官著軍常禮服）左臂纏黑紗在公職時除（一）來賓由福華門出入門内預備車輛來賓到門投剌由司閽指導路線（一）各官署人員公祭須預先通知禮官處排定日期（一）與祭人員文官著午禮服軍官著軍常禮服（一）外賓來弔由外交部通知禮官處並派員接洽（一）來賓行三鞠躬禮又聞周夫人實係於前晚十一時二十五分逝世其靈柩暫停福祿居内除公府承宣司巳於昨早通告京内外各機關并由公府重要職員召集會議籌備喪事一次决定就本月十三日爲開始弔奠之期其赴弔來賓均由福華門出入以免阻碍公務至公府衛兵自前晚起巳一律帶孝段總理日昨上午八時到院後聞此消息比即偕同張遠伯秘書長入府弔唁全體閣員及京内重要文武官吏亦均先後入府致弔 
[交部亦設研究會]  
　　自對德奥宣戰後各部多特設調查機關如農商部之經濟調查會財政部之財政金融審議會皆是兹聞交通部亦有交通研究會之設以次長葉恭綽爲會長其會員則分爲指派酌調及聘任三種前兩種會員巳經曹總長分别派定兹將其章程規則及會員姓名分誌於後 
交通研究會章程第一條本會以研究考查交通部所關各種事業之狀况以備戰爭期内及戰後隨時設施整理及改良爲宗旨第二條本會會員分左列二種（一）會員無定額由交通總長於部員中指派或酌調富有經驗學識者充任之（二）名譽會員無定額由交通總長聘任之第三條本會設會長一人由交通次長充任第四條本會分設各股如左第一股掌交通行政及有關交通之外交經濟財政軍事敎育水利等事項第二股掌關於陸路交通事項（航空附）第三股掌關於水上交通事項（潛航附）第四股掌關於通信及電氣事項第五條每股各設主任會員一人由會長指任之第六條本會設事務員若干人由交通部員兼充或臨時雇用第七條本會辦事規則另定之第八條本章程自公布日施行 
交通研究會分類規則第一條本會各股區分各類分任研究考查第二條第一股分左列各類第一類交通行政第二類有關交通之外交第三類有關交通之經濟第四類有關交通之財政第五類有關交通之軍事第六類有關交通之敎育第七類有關交通之水利第八類不屬於各股之本會事項第三條第二股分左列各類第一類鐵路行政第二類鐵路建築第三類鐵路營業第四類鐵路機械第五類鐵路經濟第六類鐵路會計統計第七類鐵路巡警第八類電車汽車高線鐵路及地下鐵路第九類普通路第十類各種道路之聯络及水陸聯絡第十一類國際鐵路第十二類航空第四條第三股分左列各類第一類航業第二類造船及船塢第三類船舶第四類海事第五類海上法規第六類江海圖籍第七類國際航業第八類潛航第五條第四股分左列各類第一類電務行政第二類郵務行政第三類電氣事業第四類電報及無線電報第五類水線第六類電話及無線電話第七類聯郵第八類郵政儲金第九類郵電之聯絡第十類國際通信機關第十一類其他通信方法第六條本規則自公布日施行 
交通研究會會員（一）指派者陸夢熊雷光宇蔣尊褘姚國楨關賡麟劉符誠周家義胡礽泰詹天佑施肇曾沈琪于寳軒趙啓華衛國垣黄寳楠章宗元俞人鳳王景春徐廷爵徐世章丁士源任傳榜丁平瀾温德章孫多鈺闞鐸程世濟曾鯤化夏昌熾顔德慶唐德萱劉成志黄贊熙張競立程源深張心澂葉瑞棻龍學競汪廷襄李承翼劉景山謝鏡第華南圭徐洪張恩壽郭世鑠宋眞　懿同齊之彪陸家鼐顧準曾程家頴張鑄畢燐高崙瑾鄭咸胡鴻猷韋以黻周萬鵬高恩洪羅朝漢水鈞韶鄭洪年何瑞章王文蔚鄺孫謀陳西林李大受錢鏞陳振家沈承俊鄭沆周善同包光鏞蔡國藻佘垿梁士訏趙慶華孫鴻哲章祜沈成栻李懋勳張寳榮康誥魏武英陳定保郭克興唐璧田鄧汝欽陳彰珩周思恭吳清度王頌賢孫寳鑑鍾鍔王蔚文趙松森黄曾銘郎國楨黄志澄徐書彭欲義黄桂榮（二）酌廚者顔世清辛漢黄雲鵬黄錫銓司徒頴袁齡黄仲良劉志澄梁昌誥楊慶鋆施肇祥孫謀譚瑞霖林繩武李耀祥章逹陳同壽曾廣勷任祖棻 
[涿縣水災慘狀紀聞]  
　　今歲順直水災區之廣損失之巨爲近百年所未見然究以京兆屬之涿縣受災爲最慘兹據駐涿王旅長語客云京兆隸屬二十縣被災者逹十四縣之多中以涿縣稱最本縣五六月間霪雨頗多六月十四日山水陡發先晚十二鐘起至次晨止不四五鐘瀰漫全縣矣水來時水頭有高至十餘丈勢極洶猛且在夜半令人猝不及防俄頃之間房屋倒塌什物烏有鷄犬怒號牛馬驚奔人民各自逃生罔所顧忌少壯攀登樹杪老弱即呆立水中四顧乏援覔食無方匪幾朝夕逐波漂流矣當時酣夢未醒不及躱避者慘遭壓斃尤難以數計至於數口之家母繫子兄繫弟一繩畢命生死誓不相離雖曰計拙抑亦由勢窮水定之後平日置有小划者則爭載划中逃赴城廂或素嫻於水者即援冲壞之樑木順流乘浪棲止高崗然而一身以外無長物一家之人難完全傷慘悽惻言之心痛此最初淹水時之情况也厥後來城避難者益多各村災黎翹首待哺首由余（旅長自稱）捐洋二千同時地方官吏紳商曁諸慈善家亦多樂輸巨欵成立急賑事務所廣設粥廠多備麵包後直隸曹督軍送來饅首等件亦分致各鄕災區復清檢旅部兵士殘廢之衣分給赤身露體者此淹水後籌辦急賑之大槪也旅長語畢客偕儕輩出城北門經小北關歷觀永樂蓮池各村水未退者則破屋敗灶出沒波間田畝淪於波底樹杪映夫水面其巳退者破瓦頽垣殘骸遺骨縱横狼藉莫可辨析又見千百數十老幼男婦鳩形鵠面蓬首垢足麕集一處含涙飲泣其情形眞使人目不忍覩也 
[川南戰訊（成都通信）]  
　　川南方面消息川軍二師七團二營楊天信於八月二十四號率領全營巳將井研縣城完全克復進城駐紥聞該營再佔領井城後對於警戒異常嚴密刻與其他各軍聯絡相機進行又聞井研自眉青大戰時滇軍曾委一賈某爲知事近川軍二支隊萬團長進軍千佛場即令曾駐該城之第二營楊營長率兵分住城中於二十四日午前十鐘入城各街懸旗歡迎該知事則巳他往矣 
仁壽於八月初旬克復後經舒司令嚴督各部隊分段防守堅築防禦工事並一面抽派勁旅增援眉青現滇軍重集於榮仁交界之松峯場及資仁交界之羅泉井仁壽方面刻正吃緊舒司令現將援派各部隊漸次調回仁城二十二號並將仁城附迅防區重新分劃以期周密俾免他虞成都紳商學界公推代表吳權奇前往仁壽慰勞川軍八月二十五號左翼舒司令率全體軍官在艶陽洞治席歡迎謂此次克復仁壽係軍人應盡之天職乃吳君不辭跋涉躬親慰勞慚感交集無以圖報惟有秣馬勵兵早定川局用副各界期望之至意云云 
滇軍第七師師長兼永寗道尹趙又新近通令該軍勢力範圍内各縣知事宣布與四川省長公署脫離關係並規定各知事薪俸從下月起以六成開支富順於陰曆六月二十三日開到黔軍一千餘人聞該軍卽係前由省垣退出之軍到井重行編制者又有由瀘開至之黔軍約二千餘人聞不日即開拔到自井方面一時廟宇旅館舖店民房多爲駐滿如正街（富邑只一條大正街）後街舖店稍寛敞者即揷銜旗一枝即有多兵駐宿現值天氣炎熱該軍盡將舖板取下布置街面作爲臥具店主告以舖面大開夜恐被盜該軍云（如被竊我賠）店主無可如何聽之而巳其民房如彭家灣邵湖等處亦俱有兵駐紥又據渝埠消息貴州軍隊駐紥綦江巴縣交界之處頗多聞周代督有函致滇軍長官請將瀘縣及富順兩處讓出滇軍得此函後即作工事準備作戰矣自井消息滇軍在自井地方出示云本軍息事寗人川滇重修舊好一體加入西南條件通過有效嚴禁造謡生事紳民其各遵照 
自川軍克復青神以後滇軍雖兩面受敵然眉城與仁壽方面之滇軍確取聯絡合搗成都之攻勢劉旅長禹九以重兵駐眉扼其西上这路一面飛報到嘉請援當由陳旅長抽調兩營督同黄支隊長由夾江向眉山襲其左别遣吳支隊長率兵一營扼守關子門擾其後意在牽制滇軍或相機攻取青神遮斷滇軍歸路其時滇軍已在楚歌四面之中而前方一部遂被劉旅擊潰不能再越雷池一步於是變計爲固守青神反攻嘉定之計畫（以第九團及眉州潰兵守青神以兩營拒眉兵回營攻嘉定）兵甫出發而陳旅巳拂曉進攻青神矣聞是時陳旅長親臨督陣滇軍以大砲還擊彈落身側幸未爆發得免於危然仍冒險直前躬任指揮薄城轉戰奮勇爭先相持至十小時之久會劉旅之兵亦到迎前拒敵士氣益振滇軍以攻擊猛烈城巳垂危不得已將攻嘉之兵調回一部助守復分隊由思濛河抄圍陳軍後路仍被陳旅之兵擊潰而劉旅之一部巳攻入青神城内矣惟關子門守兵被滇軍抄攻以衆寡不敵而潰敗耗甫至嘉城震驚駐嘉萬支隊長飛函告急陳旅乃於是夜先抽一營開反夾江到時巳四更翌晨由水道返嘉協同防守滇軍以全力撲取眉山而川軍又乘機擾其後不得巳反攻嘉至關 
 
 

Page 7

 
 
子門旣得之後猶不進窺嘉城此滇軍計晝之所以失敗也 
[廣東政界近聞]  
　　日前盛傳李烈鈞離省赴滬更有謂李因不贊成軍政府之組織聞將被舉爲陸軍部長故離粤以避之又有謂李在港與朱慶瀾同船北上有秘密之任務兹聞李氏並無去粤之事六日李尚在水上警察廳晚餐七日正午往謁陳督軍直至二時始返農林試驗場也 
欽廉鎭守使沈鴻英去歲隨陸使入湘著有勞績兹陳督以粤省現正準備援湘沈於湘省情形甚爲熟悉特電召來省勷贊一切計盡沈刻巳抵省寓廣東鎭守署并聞陳督擬令該使率兵偕同林虎出發 
近有中央任命龍濟光爲福建督軍消息龍恐粤中要人及海軍阻其進行因分派代表數人往謁陸巡閱使陳督軍及程總長林總司令等表明意見謂國家多故願與西南各省取一致行動請予助力云云此事確否則未敢臆斷也 
　　滇軍張師長所部月前擬議出發援湘經先後調遣多營集中韶境定期本月十號即行開動兹聞張師長以餉械服裝多未齊備自應展期出發昨巳令飭各旅團營暫駐原日防地聽候命令一面電請當道迅將應撥餉械趕緊給發庶免再事稽延貽誤事機 
江西陳光遠就任後來電云光遠奉命督贛業將到省接印日期電陳計逹在案伏念贛省與貴治毗連唇齒相依關係倍切相維相繫胥賴諸公敷治有年經騐夙富敢勞提挈願躡後塵庶形隔神通藉以共支危局敬 
奉忱悃佇候良規光遠叩麻印昨日陳督軍覆電云南昌陳督軍鑒麻電敬悉前月接奉巧電當於馬日奉覆諒登記室我公長才碩望出鎭洪都鄰境之光國家之福捧讀來電殷殷以相維相繫共支危局爲言愛國之心旣氣求而聲應救國之道亦殊途而同歸幸接鄰輝定叨敎益苟利於國願躡後塵敢佈腹心惟希亮察炳焜叩陽印 
　　財政廳昨呈復督軍文云爲呈復事現奉軍署艶日快郵代電開現據駐欽警衛軍統領馮相榮馮銘皆馬電稱欽防各營離省較遠欽餉艱辛軍糧告罄省餉寡難接濟查欽防每月應解酒稅二千五百元屠捐七百餘元烟類稅六百元請財政廳電飭欽防各分商將欵按月撥兌軍餉以省周折而濟軍食可否並候示遵等情查欽防烟酒屠捐等稅可否准予按月撥充軍餉應由該廳妥議呈復以憑核辦仰卽查照此令等因奉此查此事先准馮統領等以前情電顧業由廳長核明以所請將欽防烟酒稅屠捐等欵按月由各分商撥解充餉本可照辦惟必須將每月某處確有征存之欵隨時電廳方能指撥呈請督軍劃抵未便先事截留致滋轇葛電復查照在案兹奉電前因合將核明電復綠由呈復督軍察核俯賜轉令馮統領遵照實爲公便 
[鄂省立法界之兩要案]  
　　查辦財廳長之迅速鄂省議會此次常會開幕各議員對於財廳長張壽鏞又羣起而攻蕭延章程國璠提出查辦案二起李華穠介紹陳請彈劾案一起八日之第二次大會專爲張案特開秘密會議可見各議員視此案爲重要也當因禁止旁聽外間多未悉其詳論者謂有黄德馨一派反對逆料必無結果兹向議會探詢則殊不然蓋此案巳省略二讀三讀手續即日通過咨請省長實行查辦矣其原咨即以程蕭二君提案之全文爲根據李華穠之陳請案則另案辦理現咨文巳送省署此誠上年議會復活以來通過重大案件最爲迅速之第一次聞各議員所提查辦各欵開會前業有多人向中央財政部控告現財部特派前任湖北財政廳長胡文藻來鄂查辦於九日到鄂是此案旣巳在部控准必有結果省會又何必如是其急急或謂提案之蕭議員本爲省署科員與官場要人頗有往來今之省議會加一查辦卽逼張氏從速下台耳現張巳有趕即辭職之說矣 
　　彈劾警處長之噯昧警務處長崔振魁在上年省會常會期間曾被傳作楫唐文德等提出查辦彈刻案二三起未曾通過至今皆目爲積案兹省會陳請股忽接收有郵寄來會之公民黄耀治等陳請彈劾警務處長之新案因照章蓋有議員盧欽墀之介紹圖章巳請議長列入十日第三次會議日程内是日會議王信敷議長主席將議及是案盧欽墀忽起立聲言余不獨未介紹陳請彈劾警務處長且不識黄耀治爲何許人日程所列殊堪詫異且謂余之介紹圖章業巳遺失迄未覓獲言巳全場警詫李逢年言陳請書旣非盧君介紹而盧之圖章又巳遺失是必爲人盜用可知於本會議員信用殊有妨碍應卽從嚴追究議長言此事如何追究請各位討論辦法於是發言者紛紛有主函請地方廳實施偵查者有主卽由盧君自行清查不必送交法庭以免盧君須受法庭傳詢反爲不便者有主由在會同人代爲清查查明之後如屬議員所爲卽依會法懲戒者盧君自身亦不願煩勞法庭惟謂清查頗非易易擬先自登報聲明取消本案議長遂據以諮詢各員意見李逢年劉楫等均謂案應仍舊擱置俟盧君登報後再行定奪遂决定一面登報申明一面清查盜章之人追究此事遂暫時不論按彈劾警務處長何等重要旣有人摭拾事實臚列成篇何患無介紹之議員而必出於盜名又盜用圖章殊不可解或謂此事係有人窺見盧與崔警處長交情頗厚故欲藉此中傷亦未可知也 
[皖政界之更動消息]  
　　日昨中央命令特任淮泗道尹黄家傑爲安徽省長皖中人士聞此消息頗爲歡迎蓋以黄氏自前清迄今久官皖中各屬民情深爲熟悉蒞任後諒能爲皖民造福也現聞倪嗣冲巳電令省公署趕辦交代惟黄氏俟交缷淮泗道尹後尚須進京一行面謁總統請示一切大約接印之期當在中秋前後矣至所遣淮泗道尹一缺開有以候補道尹董某及承審處長李某署理消息不知確否 
安徽實行軍民分治所有省公署實業敎育兩科業巳撤廢由中央任命方孝遠爲安徽實業廳長盧殿虎爲安徽敎育廳長惟政務廳官制尚未發表聞政務廳長秋桐豫以該廳一職與省長有連帶關係自新省長發表後昨巳致電蚌埠辭職而黄氏極力挽留不知秋廳長能允就戰否 
安徽財政廳長鄭鴻瑞現以皖省財政困難幾逹極點而倪氏又祇顧軍餉不時電催并責以鈎稽不力殊屬難於辦理故巳向倪氏辭職自昨日由蚌回省後即飭各科預備交代並聞倪氏有保薦劉鴻慶爲財政廳長之說 
　　日前省垣突遭兵變民心惶惶所有地方治安代理警廳長周之潤不敢負責賴水警廳長程炎勳極力防護商民深爲感戴刻聞由商會發起擬聯名電呈督軍保舉程爲警察廳長未知能邀准否也 
[蕪湖快信]  
　　刻有自安慶來蕪者云安武軍第八路帮統王慶國於九日上午綑送暗殺李翰卿統領嫌疑犯之第一營兵士十八名交第一路統部訊究刻經馬統領研訊兹案又牽涉該營兵士三十餘名是晚悉由王帮統按名交到將來如何處置須俟邱統領來皖再行解决 
　　蕪湖自采石安慶當塗等處兵變後商民甚爲惶恐又因此間兵隊大半調赴省垣而當塗距蕪僅六十里路程故近來謡諑紛起一日數警商民甚盼馬統領早日回蕪以鎭人心 
安武軍第二路統領邱懋軒由蚌埠親率本路軍隊於十一夜過蕪赴安慶 
　　吳光新氏之參謀江耀庭於十日由蕪乘瑞陽輪赴漢聞吳光新氏定於十二日由鄂前進 
陸軍中將邱翰承刻由京至寗前日乘商輪過蕪赴岳州 
　　近日招商局江華江寛等輪上水過蕪均裝載湘督傅良佐軍隊停止運貨載客 
　　德僑邦祿又何恩兩名偕其眷屬由灣乘江新輪於十日晨過蕪此間軍警派員弁監護送往寗垣 
蕪湖新關頭等驗貨洋員裴野士（德國人）年六十二歲辭職後仍願居蕪前日警廳劉兆麟接交涉署訓令對於該德僑取監視主義刻巳轉令警察三署遵照辦理 
　　美國兵艦奎納司號於十日下午由下游開駛來蕪停泊江干 
[杭州快信]  
　　鎭海砲台司令官請添派魚雷艇兩艘以資掩護聞督署巳咨部核示杭報所載創設魚雷營之說實係傳訛 
　　陸軍醫院新編製巳就緒設院長副官各一員三等軍醫正三員一等軍醫三員三等司藥正一員司藥兩員軍需一員昨均分别下委 
新軍司袁思永昨謁見齊省長暢談二小時兩情頗歡洽 
　　袁運司抵任後僅委任秘書葉某一人其餘辦公人員槪未更動 
　　督軍省長兩公署諮議官金騏因事赴南京一行請假四星期巳照准 
嘉善統捐局長張嘉澍財政廳昨又促令趕速赴差巳訂期明日（十六）接篆視事 
　　齊省長添委王鎭雄爲省視學員昨巳到差 
督署門禁昨又加嚴來賓及投送函件人等出入均須詳細盤詰核對無訛然後放行 
地方通信 
[蘇州]  
　　李督軍令除祝賀蘇州文武各官接江蘇李督軍通令略謂吾國官場每逢年節及長官生辰均有公讌慶祝之舉此種無謂之周旋往往演出誤公蕩檢之行爲雖民國政治改進而此種習俗迄未禁除本督軍前於治贛時巳將此風革除净盡現當移蘇之初恐各屬尚有此種風氣特通令所屬文武各官遵照嗣後無論陽曆陰曆年節以及長官誕日均不必祝賀俾礪廉隅而崇治體云云 
　　鄕航船遭風傾覆東橋鎭開往蘇城之航船船主王金生前日由鎭開行來蘇適遇順風該船主扯滿風帆隨風而行不意駛至半途忽遇一陣狂風將該船傾覆時旁有石船一艘該航船桅捍倒於石船之上船底不致向天船中乘客老婦三人小孩一人均巳落河適遇方橋開蘇之航船經過帮同撈救將老婦小孩一併救起然皆奄奄一息而小孩吃水尤多未知能保全性命否至其所失財物聞尚不甚多云 
[松江]  
　　縣立學校消息縣立第一高等小學校自前校長陳錫朋就聘赴寗後巳上縣委任該校二年級主任敎員錢魯詹接任錢君對於校務着着進行如將前陳校長所辦之販賣部運動部農宜園等改組爲商業農藝體育文藝四部商業部以新設之校内商店爲實習地點將來擬與第二高等小學合組校外商店逐日令各該校三年生前往實習農藝部以校園爲實習地點先從種植蔬菜入手將校園分爲兩部以一部爲模範園由農藝主任在此示範巳經下種者有大蒜菠菜蘿菔等數種文藝部以研究國文爲主旨令各級學生按月會課兩次另與第二高等小學聯合會課兩次酌給奬品以資鼓勵前校長所設之美術部亦歸納文藝部中以便研究手工圖畫等科至運動部現雖改名體育部大旨仍略無差異此外仍設音樂圖書等室悉仍舊貫其泗涇鎭之縣立第四高等小學校長朱壽人平日亦甚熱心敎務近朱君因鑑於敎育潮流趨重職業决擬在該鎭組織校外商店輪流令學生前往實習巳向縣署第三科主任顧稼軒磋商開辦經費及設備方法一面並向縣立平民習藝所長翁問渠商借出品以便運往陳列至於楓涇鎭之縣立第三高等小學校長倪汗人向來對於校務辦理亦頗認眞歷年學生數亦尚發逹惟該鎭浙境各校終以畛域關係不甚與該校接近本學期起浙境之養正勵志兩初等復在南鎭倡設嘉善縣立第五高等小學故該校學生數略受影響又莘莊鎭之縣立第六高等小學校前因該鎭紳民與該校長意見不洽致成訴訟自由縣另委馬昌期爲校長後該鎭紳民意見悉融業巳正式上課並聞學生數亦巳超過二敎室洵非初料所及也 
　　銅元一律收用自輕質銅元流行後買戸與店舖屢起交涉昨日有一兵士至阜成烟店購物被店中剔出輕質銅元四枚不肯收用該兵士即出洋一元兌換銅元詎内有輕質銅元十二枚於是卽向交涉經人姚解始散而城内楊德昇茶食店亦於兵士購物時因挑用銅元致生轇轕現城内外商舖因鑒於剔用困難業於今日（十三）起一律通融收用矣 
[杭州]  
　　滬杭車在嘉善脫鈎昨日（十三）由滬來杭之早快車至與嘉善相近之三十一號橋地方機車忽然脫鈎當即停車聯接重行開駛詎抵嘉善站開出頭轍機車忽又脫鈎後將汽管略修復行接好開駛來杭僅遲到八分鐘 
　　敎育實業兩廳之預備政務廳中之敎育實業兩科業奉明令廢止關於兩項政務將改由兩廳辦理惟現在繼續之交廳署旣未成立所有政務不容一日停滯聞現在兩科人員自科長以下仍均照常辦事靜候移交至舊有兩科長改委秘書之說尚非事實又浙省礦産事務自第三區礦務監督署裁撤後由農商部派技術員在財政廳内附設礦務科兼辦頃得政界消息實業廳官制公布該科所辦礦務屬於實業範圍一俟廳　組成礦務科技術員耶須歸併辦理以一事權 
　　護報病故之惡作劇大嵩場鹽警長余星燦病故一節巳誌各報詎知並非事實聞余刻巳回杭演此怪劇者係前任邊知事之文牘員亷繩祖會計員王聯璞二人所爲因該警長揭破前任種種黑幕忿無所洩遂揑造該警長在差病殁家書家廳閱此兇耗巷爲哀慟即星夜馳往該場號咷而入見該警長據案理事一時驚喜交集現聞該警長欲將廉等起訴法庭并悉鹽運司袁思永亦主張嚴究 
[嘉興]  
　　聖廟致遭禾人公憤曾由各機關電禀省署查辦兹悉公民陸繼聖廟致遭禾人公憤曾由各機關電禀省署查辦兹悉公民陸繼奎等十四人又於前日將孫拆毁文廟情形具呈縣道省各署請求將孫校長停職查辦其原呈云竊第二師範校長孫增大毁損嘉興縣學文廟侮聖不法曾於庚日由公民等電禀省長查辦在案兹合將種種事實呈明如左一毁損之起因孫增大因校舍不敷曾函致鈞署借用文廟儀門權作膳堂鈞署以文廟爲至聖莊嚴之地未可侵犯又因奉祀官裁撤之後文廟管理權業巳移歸鈞署苟未得管有者之許可該校當然不敢擅用故以不復了之乃孫增大任性妄爲不俟鈞署答復公然拆改佔用其居心已可想見一毁損之狀况本月九日鈞署敎育科長會同地方士紳前往查勘見大成殿方磚挖起百餘塊係移鋪儀門之地面兩廡短垣及東側宫牆拆毁殆盡係將磚料移作校首牆門曁鋪地之用儀門巳作課堂提檻滾石等規模均經消滅巍然廟貌狼藉不堪孫增大是何忍心下此辣手一公祠之廢棄文廟儀門外尚有忠義孝悌祠係清乾隆間地方士紳公建去年辦師範講習所時會將栗主抛擲屋外由公民譚新嘉等電禀前省長令飭鈞署查辦責令將栗主仍舊供奉入祠乃近今查悉此項栗主巳完全消毁並神龕萬年臺等亦均歸烏有何孫增大之怙惡不悛至於此極綜以上事實觀之孫增大實爲公然毁損大祀廟宇並悍然違反尊孔憲章且身爲師表率而作此毁聖大不敬之行爲尤屬故觸法網國有常刑豈容末減爲此合詞公叩迅賜轉請查辦以重名敎面遏公憤 
[濟南]  
　　張督軍不允毛匪投誠軍署昨接張敬堯師長來電云毛思忠行將投誠巳許將伊部下編新防十營卽保伊爲統領惟伊要求改編陸軍一師是否贊成祈即電覆張督軍力主勦辦昨已電覆否諰矣 
　　新實業廳長之歷史新發表之山東實業廳長陳介湖南湘鄕縣人留學日本商業專門學校畢業回國後奔走官場歷充要差民國三四五年之間官農商部參事充工商司長極爲周子沂總長所器重去歲恢復共和谷九峰長農商將陳免職而今忽發表爲山東實業廳長魯人頗以爲異 
　　維持金融之會議日昨濟同商會物開會議以津浦改收現洋不收銀票巿面因之大受影響特討論維持金融辦法旋經議决以全體名義推舉會長爲代表與省長接洽致電交通部懇請轉飭津浦路收用紙幣以維商艱 
雜評一 
[三造共和紀念說（一子）]  
　　中國之共和巳一造再造而三造矣造之之難先進國固皆如是然經一次造必經一次改進而後共和基礎有漸臻鞏固之望也今我國之共和何如乎第二次造能較第一次稍進乎第三次造能較第二次稍進乎其和國必有民意機關而今則國會解散矣省會摇摇矣地方自治更無恢復之日矣共和國必有統一政府而今則滇省獨立矣川亦自主矣廣東且進而組織軍政府矣是今日之所造者祗共和之名而實際上之精神且愈造而愈亡矣夫欲期共和之鞏固必先重精神而後其名精神上之建設不備則其名亦易於摇動此我之共和民國所以屢造而屢傾也 
然則我國人所望於建造共和者豈僅在馬廠誓師一舉而足以留爲三造共和之紀念者又豈僅在此區區推翻張動之功哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（三十一）]  
　　德商堆棧之查封浦東楊子碼頭有德商棧房一所内有西門子等各德商存儲之電機等件兹經松滬盧護軍使查得該棧房所儲電料關係軍用物品照章應卽查封昨命本署副官長孫梓琴會同交涉公署内臨時檢查所陳世光等同往辦理孫陳等磋商之下除請熟悉電機之某君同往外一面飭科預備封條並向淞滬警察廳水巡隊借用小輪一艘以備今日同往查封 
　　被封房屋之租借大逹公司昨日致函交涉署擬請將南京路民樂里三十三號房屋由公司租借以爲辦公之處飭令啟封等因聞交涉署復以三十三號房屋查係英商哈同之産被封後一切處置辦法正在呈部核辦俟奉部復啟封再行函知逕向接洽特先函逹查照云云 
　　收容敵僑之近訊外日暉橋之德奥收容所前由上海縣公署派員主持兹由松滬盧護軍使改委陸軍第十師師部三等參謀王文山爲該所所長並派排長李鳳鳴督兵一排駐於該所藉資彈壓現收容所内鹽留者祇有奥國籍之大副二人一名巴納藩恨常一名夸爾勃又二副二人一名司敢阿逢一名夸息受恒雪去又搿立姆闊脫夸等六十三人另有土耳其人墨斯脫番一人總計六十四人現又有奥人搿來螯化與斯開矮烏二名移居租界寳隆醫院不在該所故由王所長報明軍署備考 
　　路局職員之查覆交通部前以對於德奥宣戰後凡敵國人民在我國各機關服務者均須辭退查有滬寗路線之上海站務巡察員比支爾（譯音）係德國籍於一九零七年三月間接差自應辭退職務曾飭滬寗路局遵辦在案兹由路局查得該巡察員比支爾並非德籍實係法國人氏仍可照常服務昨巳據情呈復該部矣 
[法公使蒞滬續誌]  
　　缷任駐京法國公使康悌氏於前晚抵滬巳誌昨報兹悉是晚即在法總領事署暫駐行旌於昨日乘坐早車赴杭游覽西湖風景不日即當返滬再定啓行日期回國覆命 
　　大陸報云駐華法國公使康悌君回國過滬昨日與客談及中國加入戰局事對於中國備戰情形頗爲欣慰且謂中政府現願誠心實力進行戰事云康悌君巳定星期日首途回國大約將另授他職恐無回任之望康悌君深信中政府不久將派兵若干赴歐助戰據謂中國閣員現多主張派兵赴歐一俟財政與其他諸事部署旣定即將實行派出之兵自當加以訓練大約不致能當首衝惟若用以擔負戰壕後之任務而令協約軍得以騰出從事戰役則與戰事大有裨助所難者無運輸之船耳但亦可以設法得之華兵苟能開臨前敵中國可與協約國同受其益蓋中國之軍事問題將藉以解决云云客問中國參與歐戰何利之有康悌君以機警之語作答曰共炊者自有共食之利也 
[第四次訊究海關德員之舞弊]  
　　江海關稅務司延代表律師在公共公廨刑事科指控派駐法租界天主堂街中國郵務分局之驗關稅務員德國人桑姆斯以奸詐手段竊用中國政府稅餉銀二千餘兩違犯三百六十七條三百九十一條二百四十三條等刑律等情業經捕房將該德人拘獲迭次解送公廨研訊判交五千元人洋並保候再復訊在案前日午後由捕將桑姆斯解廨復訊兩造代表律師均到堂候示至二點三十分鐘審官日副領事林書賢次郎蒞廨會同襄讞員王崧生升坐刑庭研訊先由被告代表海德禮律師上堂譯稱原告呈案之各種證據中被告所繕稅餉收條存根上之字蹟用藥水一薰即能退去他人可以仿摹被告之筆蹟塡寫是項收條存根難以辨别眞僞云云譯畢海律師即當堂試驗取各種藥水傾在杯中化合後將墨水所寫之字在藥水上面一薰墨蹟登時消滅遂將所驗之樣呈案請察旋命見證海關河泊司西人道生上堂問曰爾前堂所供被告舞弊僞造收條存根係另有僞造之器具爾巳將此項器具搜出否該見證西人答稱是的惟是項僞造器具搜查無着然收條與存根係一同僞造每見被告出入手中常携皮包一個云云繼由兩造律師互相辯駁之下中日官以時將薄暮不及再訊遂宣諭退庭判被告桑姆斯仍交原保候再訂期復訊 
[請願裁釐加稅之呈文]  
　　中華全國商會聯合會近接各省總分商會來函大致以政府對德奥實行宣戰特提出裁釐加稅議案請交評議會决定轉請政府查照前案乘此時機迅速實行以蘇商困等情當經聯合會交由各評議員討論後咸皆贊同遂即具詞呈請國務院財政部批示施行並將原呈先行抄錄分致各省總分商會曁本埠南北商會一體查照備考兹得該會原呈錄下爲呈請事竊本會於本年八月二十五據陜西評議員聶家楷等及附近各省商會提出議案内稱案查上年大會期間各省商會代表提出裁釐加稅案業經全場一致通過向參議員提起請願書去後嗣由參議院請願委員會通過提付院議全國商人引領翹首佇候實行乃參議院大會延未議及厥後聞前農商部谷總長在國務會議提出裁釐加稅案又經院議通過預備六個月實行足徴裁釐加稅之政策政府亦爲吾商民表同情也第此項問題倡之久矣頻年以來各省熱心公益之人多以爲言上年旣經本會之請願參議院審查會之通過今年又經國務會議之通過以吾國官商一致贊同之案若長此因循竊爲我國家惜之况當對德宣戰時期對於協約各國之邦交從此當益增親善政府施行此種政策係屬履行條約認可之件想通商各鄰國當亦不致别生障礙加以阻撓也應由本會呈請國務院財政部農商部咨催酌核迅予施行實爲公便是否有當即希公决等情到會經交評議會討論僉以裁釐加稅洵爲政府恤商裕課之善策該評議員根據前議請呈政府迅予施行應爲轉呈等語公决據情轉呈除逕呈農商部外理合據情備文呈請鈞院大部鑒核批示施行謹呈國務總理財政總長 
[工業專校選送赴美實習生]  
　　上海工業專門學校校長唐文治呈交通部文云爲呈請事案奉大部指令開交通事業最重實習該校本年電機土地木兩科三年級生將届畢業本部預算留學經費撙節動用尚可應付届期仰卽選送畢業成績最優者兩科共以六名爲限開單呈部核定派赴美國工廠實習惟須查照本部派送外國修習實務員章程第十九條之規定如願遵守章程方可選送日記尤應按期呈報以備考核等因仰見大部樂育人才有加無巳之至意曷勝欽佩查本校本届專科畢業生土木工科内除袁燮鈞王家齊巳由清華學校考送出洋陸承喜巳謀他就外查有陸銘盛夏全綬張紹錫三名電汽機械科查有楊耀德周琦朱端三名成績均優堪以選送願遵照一切實習規則並願回國後照章服務爲此衛文呈請大部察奪示復以便飭辦理 
[留東學生出發]  
　　各省選派留學歐美各生於日前乘支那號放洋早誌報端惟前因該船艙位不敷致留東學生未能同行刻由寰球中國學生會鑒定春日丸筑前丸二艘於今日分乘各該輪出發並由該會朱少屏君函請留東學生監督妥爲招待兹將起行諸生姓我列左並有同時選旅官費生數人尚未到滬併列於后巳行者（官費生）范治銓夏維海王文炯汪桂馨龔樹森張定成柳文典夏祖立黄御世陳文瀾於潤華（自費生）廖體仁郭峻胡傳福未行者周正煌魏儒成張元一江聖陶 
[伍廷芳不願往粤]  
　　大陸報云昨夜伍廷芳博士許大陸報宣布彼不願就廣東内閣外交總長之任且無赴粤之意伍博士不欲述明理由或討論此事 
[革除鐵路正副局長之房租]  
　　滬寗滬杭甬路局奉交通部令開據京漢路局呈稱查本月開支賬上列有局長副局長名下各給租金六十元及細加考詢乃知民國三年起仿照京奉路局例局中高級人員除居住本局公有房屋外凡自行租賃者均由局另給房租金局長等問心實覺不安擬請將局長副局長應得房租金一律廢除等情當以該局長副局長見得思義洵堪嘉許即經令准並飭將局中公有房屋一律飭屬估定租價凡屬局員均須自費租賃其向發之房租金亦一體停給在案查現在在官服務人員以及官有營業各局所員司居住房屋皆須各自爲謀鐵路局員豈容有所特異除洋員另有契約關係者外亟應將房租金或免繳賃金等名目一律屏除以示大同該局現在有無此項開支名目合將部令京漢路局原文鈔發閱看仰即迅行遵照辦理具報 
[烟酒聯合會大會之預備]  
　　中國烟酒聯合會訂定本月十六日（即陰曆八月初一日）假南巿大碼頭外灘鄭宅開第二次選舉大會該會總代表陳良玉以届時兩業商人到者必衆現在地方戒嚴或滋誤會是以先期函告第一區警察署並請於開會之日派警兩名至會場内外照料一切 
[四縣會剿梟匪]  
　　邇來江浙一帶梟匪猖獗販私聚賭强搶擄贖無所不爲雖經官廳嚴加緝捕若輩則消息靈通此拿彼竄故著名各匪迄未弋獲現川南松奉各縣擬聯合會剿以絕根株云 
[霞飛路發生越貨傷人案]  
　　前晚十二時法新租界霞飛路寳康里第三十六號門牌某姓家其主人因事出外尚未歸來詎有盜匪數人以問信爲由敲門入内將傭婦陳氏用舊布塞入其口旋即上樓搶去銀筷三雙銀盆四只携贓而逸迨由另一傭婦下樓察視陳氏巳經氣絕當卽報告捕房飭派探目沈德福包探陳順寳前往追捕該匪等均巳遠颺當將屍身車送同仁輔元堂驗屍所禀請法公廨中西官前往驗得委係被塞氣閉身死諭令伊主備棺收殮一面緝兇究辦 
另一訪函云地方廳林檢察長昨接法捕房來函略稱寳康里居民某姓家於昨晚被匪入内行刦當場將該民家中所雇女傭毆斃現在屍送同仁輔元分堂請爲派員相驗等因林君立委賀檢察官沈檢驗員等前往會同法廨中西官驗得該女傭委係义傷咽喉致命而死其主人與家屬均不到場當即塡明屍格由堂棺殮發封候核賀君乃與中西官分别返廨禀復 
[嘉善盜案在滬破獲五誌]  
　　緝私隊與匪通氣 
　　浙屬天凝莊同德典當等被盜搶刦巨贓經江蘇水警第一專署第三分署長王壽良帶同探弁眼線來滬緝獲盜匪郭守昌汪得勝（即姜老窩子）二名巳迭誌本報兹悉是案有上南川緝私營第一隊稽查員張海清等僣盜匪郭守昌（即管大肚子）暗中通氣當搶刦天凝莊典當後運贓在途適遇第一專署水警迎面而來該盜等開鎗拒捕而逸旋將匪船運贓逃進南橋港即由該稽查張海清帶領巡船前往接應將所搶之贓物一併帶至浦東蔡鎭私藏家中而在南滙縣境坦直橋吳姓家所刦之物亦私藏該稽查家内事爲江浙鹽捕統領蔡和林得悉立飭親信人員前往北蔡鎭在張稽查家抄出盜贓金銀飾物及私鹽四十餘包一併解往蘇州請爲核奪蔡統領以鹽勇稽查通同盜匪該管隊官豈竟毫無覺察爰即勒令該隊官張占忠將部下通匪之鹽勇一併交案張遂棄職潛逃蔡統領復派某副官督帶兵士數十人前往將張隊官之胞兄混名矮老班並其姪張海清（即稽查員）一併拘解蘇州押候訊明按律懲辦所有在逃之隊官張占忠及鹽勇張裕根張裕祥等十餘人現正移文各機關懸賞追緝務獲解究 
[誣控持鎗搶刦之懲治]  
　　江西人姚有卿鎭江人張少山湖北人林世昌同控粤人曾幹民李福林在吳淞路八百五十號屋内用手鎗恐嚇搶取值洋三百八十元之金表金練等物逃逸業經捕房將曾李兩人拘解公共公廨經中西官訊得此案係因原告等在福詶路振華旅館内局賭騙財起釁判林張姚三原告與見證吳馬氏等各交五百元人洋並保产李兩人押候訊核在案昨晨復訊據曾李兩人之代表律師上堂譯稱此案巳經捕房查明實係原告等用翻戲手段局賭騙財反投公堂誣良爲盜應請反侳云云訊之林等亦延律師到堂代爲辯護經王肇之襄讞商之英白副領事以原告不應誣控且林係過犯遂判林押西牢三月張押兩月期滿均逐出租界姚有卿免押着即驅逐出境曾李兩人亦非善類本應懲辦姑念在押多日着與見證吳馬氏一併開釋 
[金店防盜之周密]  
　　自英大馬路大豐永金號被匪在戈登路刦取鏢金七百兩一案發現後本城小東門内各金店咸有戒心凡與同業首飾往來並滙劃銀洋均提早時刻須在下午四時以前一律辦竣並逐日報告警署派武裝巡警爲之護送云 
[線人口中之危險物]  
　　松滬護軍使署據線人報告浦東白蓮涇左近有匪徒蔣長林葉三潛運危險物品並私造炸彈等情當派雷稽查帶領眼線前往查得該處屋内僅有小工一名詢據聲稱前月間有廣東人三人本地人四人同居此處内有蔣長林葉三兩名前在製造局當過工匠近己遷往上海法租界等語雷稽查員搜查一過並無危險物品當將眼線及守屋之小工一併帶回軍署請示發落 
[浙督軍調取剌趙嫌疑犯供詞]  
　　松滬誰軍使署昨接浙督軍署來函略謂前本署參謀長趙禪被剌案内之眼線蔡谷勳武學學海自解浙後迭次審訊供詞游移查此案嫌疑犯夏永生孫權五曾經法廨審訊因無關係省釋在案所有該案供詞希卽函請法廨抄錄一份過浙以資參考而便核 
辦云云 
[昨日進口出口之現銀]  
　　昨日外洋昌興公司輪船進口載來花旗銀行大條銀三百二十九條又匯豐銀行大條三十五條至現銀出口者祗有道勝銀行裝東洋公司輪 
 
 

Page 11

 
 
船運至大連轉赴俄羅斯寳銀九十八萬兩中國銀行運赴南京銀七萬兩尚有客帮從大連裝來洋十萬元惟銀拆仍未鬆動下午收盤二錢四分掛牌一錢三分轉賬二錢七分 
[閘北巿面逐漸發逹]  
　　閘北大統路一帶自新閘橋工竣通行以來巿面日形發逹舊有店面巿房巳次第翻新馬路亦施闊丈許車馬往來較前便利房價增加十份之三日來新造巿房巳租賃一空從前單間店面大都改爲雙間門面擴充營業工巡捐局之人力車捐向章按月收洋七角者巳定下月起加收洋三角塌車每輛加洋五角惟以前破爛車輛一律不發執照老弱車夫亦請各警區隨時取締以防危險從此逐漸整頓閘北巿面之發逹當無限量也 
[俞明頤電辭實業廳長]  
　　旅滬俞明頤君因奉總統命令任爲湖南實業廳長昨特致電農商部張總長辭職略謂眞電敬悉頤胃疾未痊媿難應命有辜盛意無任悚惶云云 
[李督軍與軍務會辦之接洽]  
　　松滬護軍使盧永祥自奉中央任命會辦江蘇軍務以後屢辭不允昨盧氏又接江蘇李督軍電開江蘇軍務素得馮大總統訓練一切規模自有舊章遵循固未敢輕事更章惟現值國家多故滬寗首尾相應執事治軍有年凡關於江蘇軍務事宜務望隨示方略其有會銜之件應請署名云云 
[護軍使續議賑務之通函]  
　　松滬護軍使盧永祥昨致各界通函云京直奉各屬洪水暴發蔓延數十縣之廣田廬漂沒家室流離竟有災及全縣者待振之急與尋常水災不同永祥迭接電耗碍難膜視前經敦請惠臨集議辦法未蒙枉顧者尚居多數兹再擇於九月十六號即星期日下午三時仍在靜安寺路哈同花園籌議一切届時乞早臨至爲感盼 
[美國圖書館催送志書]  
　　駐滬薩交涉員昨奉齊省長訓令内開前據江蘇楊前交涉員轉呈美國加利佛尼亞省國立大學敎師江亢虎函稱爲與美國國會圖書館交換書籍當經訓令照送業據句容溧水崑山靖江松江上海崇明東台鹽城漣水邳縣知事呈報遵送志書淮安揚中呈報未能檢送並訓令該員各在案兹又准外交部函開准駐京美芮使函稱據美國國會圖書館函請本公使轉送查照兹特專函附送請允准函内所請之事至盼等因查原函係欲索取中國各省地方志書惟此項志書其在新經刊印者檢送固便然各處情形不同或歷久未修或版本殘闕或版本雖存久不刷印自未可一槪而論第旣經美使函請該圖書館又函催據中美互換書籍成案爲言未便設詞拒絕相應函逹卽希轉行所屬酌量蒐羅郵寄本部可也等因除再分行各遵縣外合亟令仰一體蒐集 
[青年會商業夜校之進行]  
　　四川路中國青年會所設之商業半夜學校科目完備成效素　兹届秋季始業之際昨由校長卓鏞詩君召集各職員商議本季進行事宜並報告添開廣告貿易速記銀行簿記工業化學法文日文等科巳聘定各科專家擔任敎授又謂本校今年因分三學期故秋季開學較列届爲遲而日來新生報名者則頗形擁擠云云次議秋季課本及排班敎授各問題並釐訂各科新章至鐘鳴六下散會聞該校現定陽曆十月十一號星期四晚爲秋季始業之期云 
[演說統一字切紀略]  
　　日前本埠青年會請李談愚君演說中國統一字切聽者無不滿意嗣因我國文字形義音聲頗多複雜非演講一次可明其底藴故該會擬請李君於二十五號午後三時再在該會詳細討論俾聽者得以了解一切凡該會會員及各界有志音韻學者皆可往聽云 
[九畝地擬設菜攤]  
　　城内九畝地巿面向極冷落自開明公司新舞臺開幕以來巿面頓見熱閙惟在下午至晚間始有振興氣象而上午巿面尚覺寂寞現開明公司各股東又擬在該處設立菜攤以興巿面各攤戸聞之甚爲欣悅近兩日至開明公司報名掛號者巳有三百餘號之多昨日下午二時特假新舞臺爲會場報名者蜂擁而入該公司因該處地方狹窄不能多設菜攤擬定以二百四十號爲額卽在新舞臺門首設立掛號處三時許各攤戸持報名票向掛號處轉票入内在新舞臺正廳兩旁左面爲葷菜販戸之座右面爲素菜販戸之座二區三分所警局恐來人擁擠派警六名至新舞臺内外彈壓該公司擬於舊曆八月初一日實行設攤販賣惟恐各攤戸是日爭奪攤基故將所領之掛號單再行開票挨號設攤以免臨時爭奪議定新舞臺東首至舊營房爲止西首以大境坊爲止惟新舞臺門首南北街道甚爲狹窄未能擺設該公司又令各販戸擺設攤基後切弗蹧蹋街道攤巿至上午十時爲止不得逾時致違警律尚有額外各攤戸該公司擬令在小北門一帶擺設以維生計云 
[修路須先募欵]  
　　滬城喬家浜浜基塡築馬路業巳工竣惟附近一帶枝路俱因年久失修石條損壞行人頗不便利兹經該處紳董函請朱局長雇匠將是處近叚之跨龍橋趕緊興修當由朱局長飭路政員前往察勘旋據復稱若僅修路面不顧路底勢難經久且動工非易必須先排瓦筒陰溝流通洩水方可將路面修整改築石片並須將附近各枝路擇要動工以便車馬交通云云聞朱局長以公欵難籌須賴地方紳商籌募的欵一俟集有成數再行興工云 
[修葺小東門馬路]  
　　小東門内方浜（即花草浜）自塡平後業巳退建巿屋推廣馬路惟小東門迤西至邑廟前一帶爲車馬往來要道該處馬路巳有損壞一遇天雨即積水成潭是以該處各商號先後至工巡捐局具禀請爲修葺業經朱局長核准巳飭工匠按叚興修矣 
[大連油豆餅業之報告]  
　　本埠油豆餅業昨接大連來電謂黄豆現貨因巿面疲滯其價驟跌二角惟期貨巿價仍極昻貴昨貿易所華商售開十月分期貨黄豆六百車每石五元二角豆油三千件其價較前天增加五角均爲日商收進至現貨交易業巳停止三天云 
[瘋子在途明胡鬧]  
　　温州人羅恒昨在揚子路碼頭大發神經病胡鬧不休當被一百四十六號印捕查見將羅帶入捕房經捕頭詰詢羅語無倫次遂飭留候送請公堂發落 
[索討欠欵之倒貼]  
　　堃和糖行前與恒順勤豐等戸同至法公堂控被歇夥倪光興將貨私自運往梅堰鎭伊父倪榮堂所開之倪萬隆店内銷售被欠往來銀二千餘兩延不交付故將倪光興扭案請追判令管押並關提倪榮堂到案訊核詎倪榮堂在原籍聞風棄店逃逸曾由各原告登報縣賞緝拿迄尚未獲倪光興亦挺押不理故由各原告每月貼繳飯資洋六元繼續管押昨又傳訊各原告均願再貼飯資仍求押追訊之倪光興供稱在押難以籌措求請釋出陸續料理聶讞員以原告旣繳飯資仍着還押限繳 
[被訴人傳案候訊]  
　　聚成號在公共公廨呈控劉蒲生曾明齋不還墊欵銀七千六百九十餘兩又徐鏡清控張藝青不還定貨價洋一千五百元又劉鈞若控趙承忠不理押欵洋九百五十元業經捕房將被告各人傳至公共公廨請示中西官諭令分别交保過堂候訊 
[巡捕控訴不實]  
　　新閘捕房九百四十九號華捕李廷榮指控賣菱小販沈金生在新閘路糾黨行兇等情昨由捕房將沈拘解公共公廨請究先由李捕偕七百八十八號及二號等華捕上堂證明被告行兇情行訊之沈供稱實因李捕欲將我拘入捕房許其晚上至某處吃茶後因失約致被李捕兇毆扯破衫褲身上尚有被皮鞋所踢之痕跡今反被李捕指控行兇應請明鑒經關讞員商之美卓副領事以原告所控不實判令將案註銷被告開釋 
[控告騙取保險單]  
　　唐杏卿在公共公廨刑事科呈控皖人胡祥錫於上月十三號騙去保險單二張向福安保險公司冒騙保險費銀三千二百兩由廨准飭捕房將胡拘案昨經中西官向兩造代表律師略詰一過判胡交一千兩人銀並保候訂期研訊 
[賣烟婦人不准贖罪]  
　　婦人馬龔氏前在兵工廠附近公濟弄中私設烟榻供人吸烟經軍警查獲拘送地方審檢廳訊明判决監禁五個月候上訴期滿送監執行證物存案候燬在案兹據該氏之子馬福生呈稱今年十七歲在某學堂肄業我母自奉判决設或執行賭多窒碍且家中上有八十餘歲之祖母下有襁褓之幼弟爲此請求易科罰金贖罪等語林檢察長當卽飭警往查與事實不符且查悉該氏供人吸烟爲時巳久此次被獲到案判决徒刑巳屬從寛所請易科着不准行 
[兵士在肉店賭博]  
　　陸軍第十師師部近以戒嚴期内爲愼重防務起見凡各士兵均不得外出各商民亦不准與兵士結交乃邇有高昌廟廣東街長春肉莊之夥引誘軍醫院之醫兵在店賭博實屬有違軍規除由稽查長查明將該兵等重懲外所有該肉店夥不應誘兵聚賭亦應嚴辦昨巳函請該警區傳案申斥矣 
[無端丢掉賄洋]  
　　住居浦東陸家嘴三德里向在隆和輪船爲西崽之甬人周阿春由漢口帶米五斗鴨蛋三十箇於昨日附輪抵埠雇秦生爲之舢板裝載登岸行經浦東墳山碼頭爲淞滬游巡第四隊隊士段際峯等所見疑係竊贓當將周連同米蛋等物拘帶至隊周行至中途賄贈銅元四十六枚請免解隊該隊士等不允周復加贈洋一元該隊士益加疑心即將賄洋併解三區警署經解警正訊得周並無偷竊等證據惟不應行賄本應解究姑念年幼無知從寛判將賄洋充公米蛋准予發還 
[打盆女孩迷路]  
　　甯波女孩陳阿毛年十一歲家住新大橋南在閘北寳康絲廠學習打盆前日由四區崗警見其迷路帶入警署轉送司法科發慈善團留養候領 
[兄弟同時失妻]  
　　寗波人錢啓本錢啓堯兄弟均無家室上月由蟻媒王老太婆撮合娶李陸氏姜陳氏二婦爲妻各出洋數十元帶回原籍未幾二婦即相借逃逸錢姓兄弟前日來滬尋見王老太婆迨鳴警往拘該嫗巳經遠颺惟將其妯娌王沈氏拘入四區一分所昨解司法科押候追問該嫗蹤迹 
[妓女准許自由]  
　　濟良所昨解不願爲娼之妓女花四寳至公共公廨請示即據花妓供稱年二十一歲浙江人父母俱亡在籍時曾嫁某洋行寫字某甲爲第二妾現轉包於小花園妓院爲娼因欲從楊姓狎客被龜鴇霸阻是以投所求援云云中西官以花妓旣願從良判即開釋准予自由 
[女子暫留濟良所]  
　　住居東有恒路之寗波女子李阿娥不知何故自投濟良所昨晨由所將女解至公共公廨經中西官訊供一過判女暫留濟良所候核 
[攔路調戲婦女]  
　　女子張書珍黄阿二昨借婦人梁施氏行經東嘉興路被甬人陳高明攔住調戲當喚八百八十四號巡街捕到來將陳拘入捕房押候解廨請辦 
[人力車撞傷女孩]  
　　住居閘北大統路之婦人郭顧氏有女大寳年九齡前日在門前嬉玩被陳萬順所拖之人力車經過該處撞傷頭部等處由四區崗警將陳拘入警署昨解司法科訊辦 
[過房兒子放情]  
　　費榮祥前日在新閘路將洋傘柄戳傷潘榮全之右肋被捕查見將費拘押捕房昨解公共公廨請究據潘榮全投案訴稱費榮祥是我義父並不行兇中西官判令將案註銷費榮祥卽行開釋 
[小竊罰作苦工]  
　　通州人裴永青昨在浦東太古公司碼頭竊取紅糖少許爲巡丁查見報告買辦飭將裴函解三區警署經解警正訊判裴罰作苦工一日糖給該公司具領又施榮竊取絲頭斤餘爲崗警張福全查獲帶署判作苦工二日以儆 
[水果店偷用電汽]  
　　美租界東漢璧禮路九百八十九號門牌某水果店主甬人王榮財與夥王文尚在臥房内私裝電線偷用電汽被公共工部局電汽公司調查西員華特（譯音）查悉卽將火表拆回一面報告哈爾濱捕房昨派包探葛祖元協同八十六號西探鄧（譯音）前往將王榮財等拘入捕房經捕頭略詰一過押候解廨請辦 
[攫取婦女金飾]  
　　匪徒王阿根前日午後在北京路攫取戴劉氏金簪圖逃由捕追獲人贓昨解公共公廨經中西官訊供屬實判王押西牢九月贓交原告領回 
[追索被竊車輛之手續]  
　　滙芳公司有車子一輛領有租界執照第三百七十六號前因被竊旋爲七寳警察區扣留未予領回報由美總領事函致交涉署請即輔助等因聞交涉署接函後巳令行青浦縣知事查復矣 
[過犯摸竊皮夾]  
　　過犯王裕興日前在法租界摸竊某甲軂軂藏之皮夾同有大洋數元該竊正擬將洋化用爲探查見向之盤問支吾以對當即拘入捕房昨解法公堂請究王供認摸竊不諱中西官判王押西牢二月期滿逐出租界 
[匪徒攫物行兇]  
　　匪徒劉小三子前日在北山西路攫取張國裕西式帽子並將張兇毆由捕查獲拘押捕房昨解公共公廨經中西官訊供屬實以劉係過犯判押西牢一年期滿逐出租界 
[警廳長重申建醮禁令]  
　　淞滬警察廳長徐國楔查得城内外各區境内近來仍有好事之徒以建醮爲由向商家募捐任意抑勒更有地痞流氓藉保護迎醮爲名乘機勒索當此地方戒嚴恐有匪徒混入爲患故昨又令飭南巿各署所警正佐隨時派警查察有無違禁迎醮等事如敢有意嘗試許卽拘究云 
[工巡捐局整理捐務]  
　　工巡捐局長朱壽丞昨日諭令稅務處轉知經收地方稅各司員迅將經收各捐分别巳收未收詳細報告並將巳經收過之捐票存根簿及未收各戸之捐票一併檢齊呈候核奪限九月十四日一律繳驗以憑查核仍將欠繳捐欵趕緊催徴以重公欵 
[呈請續包清潔捐之批示]  
　　承辦中西區清潔捐之龎道宗近以認包期滿呈請工巡捐局繼續辦理並請照減定捐數認辦昨經朱局長批示云候詳請齊省長護軍使署指令可也 
[淞滬警察廳批示三則]  
　　奚雲昌禀批呈悉查吳阿五和誘爾妻彭氏前經移送法庭究辦該民有所呈訴儘可逕往請求至吳阿五自奉檢廳保釋之後膽敢與爾妻公然同居殊屬藐法如果偵悉所在地點可即鳴警解究仰即遵照婚帖暫存 
　　周錫佩禀批據呈請領各貨本可照准惟該貨爲陳掌郎携帶前陳因私販烟土案發棄物潛逃究竟此貨是否爲該商托運非陳掌郎到案證明不足以昭實在仰即迅將陳掌郎交案聽候訊明核給可也 
姜林才禀批呈及議單均悉仰候拘傳徐金生到案訊追可也再來呈未貼印花係屬違式應卽補貼以符定章 
雜評二 
[閘北巿面（步陶）]  
　　閘北與租界毗連治理頗不易易今有巿面日漸發逹之報告不可謂非滬上差足慰藉之一端也顧在三日前闖北居民以具保問題方勞洋商之起而抗議然則所謂發逹之程限其前途究將何如耶夫使此等抗議而僅出於閘北居民則以城内巳行之成例律之當無他說無如其以洋商故而在在與租界相衡則此事下文正未能遽下斷語易言之即閘北居民具保問題是否終能與城内一例推行無阻正自難知也嗚呼居民之與巿面其關係如何密切有治安之責者尚其善爲處理以無負此日漸發逹之閘北與 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[時令新樂府（五）] [  楓隱]  
蘭盆會 
　　盂蘭盆自目蓮設舉行當花中元節而今不必有定時自七月朔至晦日鑼鼓沸天聞紙襁到處焚紙糊大鬼有十餘人手持之滿道奔無當鬼頎然而長尋丈盈地方鬼拱肩縮背如猴形鬼王判官身擁腫牛頭馬面貌猙獰大兒喜鬼見之笑小兒懼鬼皦然哭我謂笑者無須笑哭亦不必哭方今世界多新鬼游戲人間恣作惡兩峯之筆不能圖東坡之說難盡錄鬼而遇人固可異人而似鬼更難避請君停笑復輟哭且與鬼混作兒戲 
放水燈 
　　放水燈放水燈水燈燦爛如明星吾吳風俗多迷信中元前後鬼成陣蘭盆會與放水燈水陸一般鬼塊賑酒肉僧衆坐樓船鐘磬鐃鈸琴沸天船頭競把水燈放燭影摇紅燈如蓮數燈停岸邊數燈中流旋有時三燈四燈散漫如蝴蝶有時連成一串如珠穿水底游魚出水聽兩岸兒童拍掌喧方今歐洲戰事烈戰艦每每遭炸裂安得水燈光照澈重洋水底潛艇不敢匿此時前敵之士皆拜水燈賜水府遊魂亦咸德較之酒肉僧衆度孤魂安能並提論功績 
地藏誕 
　　七月地藏誕香巿生意忙祗爲欲博地藏歡家家點燭與焚香相傳地藏掌幽冥一年日夕閉雙晴惟有誕日一啓視察人善惡賞罰行倘見家家多信佛自然賜福到蒼生人丁昌盛人壽延五糓滿家庫帛盈我聞其言大軒渠愚民之愚抑何愚地藏旣爲幽冥主幽冥案牘櫛比如倘使終歲閉雙眼賞罰安得無枉誣無怪今日鬼徧地每向人前施鬼計想趁地藏閉眼時逃向人間來作祟勸君且把燒香點燭錢廣行善事結善緣庶幾地藏生歡喜使汝活到十萬八千年 
九思香 
　　七月晦日晚羣燒九思香九思香何始始於民心思張王九思乃是張王字年久乃訛作狗屡憶昔士誠覇吳中不過偏安割據爾眞龍崛起芒碭中掃除羣雄如裂兕移師吳會困張王三載偕民守效死城破遷怒到農氓蘇民重賦困始此當時上有雷霆萬鈞威何人敢紀故主美無如直道在斯民託言侫佛作私祀方今孝陵樹作薪野火往往燒墓門何如家家戸戸年年此夕羣燒九思香燭光香霧干天閽乃知英雄所貴得民心莫將成敗論古人 
家庭常識 
[蜈訟咬傷] 　 
第一集所刊治法予曾親見人照法施治未得見效後以蜓蝣（卽鼻涕蟲近水缸邊皆有天寸後更多）覓二三條搗爛敷傷處約十分鐘一換痛卽隨止並不潰爛隔宿則平復如初 
[補洋磁面盆] 　 
現時之用洋磁面盆雖窮鄕購處莫不購用利其輕便而價廉然損失實較用木面盆爲鉅偶有磕碰其磁卽落而裏層之洋鐵隨卽朽漏遂成廢物頗屬可惜吾店有一徽籍學生思得一法將補燈罩之法以補面盆其法即用紫草茸（藥店購其價極廉）向火中燃滴於漏處牢固異常如用久再漏仍用可此法凡補一次幾有半年可用手續簡而費省 
[火油] [  西守拙]  
第二集蓮艙君所云劣火油煤重加以米醋但遇銅質之燈其燈卽漏反受其害如遇磁質燈則可緣銅質遇酸物無不起綠而朽且米醋滴入油内即沉於底不浮於面着銅即朽明矣近因敝店試而受損特言之以杜流獘 
[除植物害蟲]  
園圖種植蔬果害蟲甚多每患無法驅除今僕研究化學之心得特述其簡易製法以煤油一升洗濯石　六兩先將熱水五合入以洗濯石　使其溶解未冷之前拌攪注以煤油而爲乳白之液待冷至呈糊狀散佈團面以除害蟲極有效力 
西瓜鴨 
[]  
割肥嫩之雄鴨一隻洗淨後去其大骨另取六七斤重西瓜一個剖開去子以鴨盛於其中裝入大磁罐内用文火煨之爛熟半熟時加入陳紹酒一兩好秋油四兩茴香四粒食時撈去瓜筋其味鮮而且甘爲他種煑法所不及 
[捉黄狼] [  徐孝同]  
黄狼專食鷄雛性極狡猾不易捕捉可以蒸熟之蛋尖端開一只挖去其大半置於鷄舍旁人在旁伺之見其頭套入蛋殼内欲脫不能即用小羅覆之萬無一失 
工業須知 
[筆鉛製法] [  孤舟] 　　 
筆鉛爲純炭質有天然生成者人造者雖較天産者爲遜亦頗適用其製法如下法用生鐵十分上等木炭末一分置火泥罐中加大熱鎔之則炭消鎔於鐵内將鐵放冷則炭分出結於鐵面成爲筆鉛用此物爲鎔金之罐雖大熱不燬以其細末糝於機器磨擦之處則該處滑澤耐磨勝於用油以水或醋調之擦於鐵器之面則鐵不銹而鉛筆之原料即以此物壓搾而成也其爲用之廣可知矣 
[人造牛乳] [  靜生]  
卽豆乳法用大黄豆六分最乾燥之花生仁一分用冷水各器浸之黄豆祗洶清浸至適度即可花生仁須浸至嫩皮皺起時揭去其皮再浸至顆粒飽滿即同入磨磨之下受以器磨時頻加清水每物一分加水七分磨畢用布袋濾出其液汁置鍋中以武火煑之數滾去火勿使鍋底稍有焦結即成其功效得與牛乳同如一人或數人自行製服可將黄豆及花生仁置乳鉢中搗爛加水充分攪之濾過入小鍋内以煤油爐煑之但所用器具務須清潔以重衛生 
長篇小說 
[社會小說貪嗔小史] [  常覺小蝶天虚我生合譯]  
　　第九章（一） 
　　吾書於此宜舍納蘭而叙李克矣李克於納蘭出門之後亦未始無悔然料其不久必返遂亦安寢翌晨起先自下樓則見瑪瑟立於堦沿之下涕涙縱横凝望若癡旣見李克卽曰主人姑娘竟一夜未歸吾恐其不復返矣言次乃失聲而哭李克亟曰止勿哭汝主母尚睡哭且驚醒吾思納蘭必往南蔚吾當自往覓之汝勿駭此不過小兒女一時氣憤耳不久且歡笑而歸汝且俟之又曰汝主母之咖啡巳送往乎瑪瑟曰未也然吾不願再承此役吾見彼卽覺氣憤欲狂吾甯解職而去李克曰母然吾自送往可矣汝可令奈德爲我駕車吾當往南蔚邨載納蘭歸瑪瑟曰天乎上帝福我女郎但願主人此去竟與同歸也然瑪瑟之言豈能竟驗旁午而返此車仍載李克一人特其胸中眼角巳添無數之淚痕矣車抵門則見門外停一美麗之車望而知爲白倫家者李克乃起躊躇念遥入乎抑將避之然耳中巳聞高譚之聲遂亦推門而入時愛梨方展其色笑與白倫對語旣見李克則意愈得曰李克來矣來來趣見白倫先生渠蓋特來訪汝者李克面赬微微咬其鬚角而白倫巳起亦展笑曰李克先生晨安今日之來實至唐突尚望先生恕之而昨日越界之愆亦望先生見恕吾頃固與尊夫人言之矣李克茫然曰此何云然先生何時來者白倫曰頃耳吾來蓋請君與夫人及女公子明日降舍小飮藉以聯睦隣誼不敢稱宴會也李克蹙額曰辱承見召至感盛意但愛梨不但語畢立横其目以瞋李克接口言曰必來必來但求貴人不見屏耳白倫笑曰夫人謙哉但願明日必勿失約則鄙人拜賜多矣今且别去愛梨尚欲欵留顧白倫巳起立李克送之出室白倫佇立四望曰此間風景絕佳李克曰然蓋吾家傳自祖宗於兹巳數百年矣白倫作欣美狀曰此誠難得他蓋吾儕新進事事皆可以力致之而獨舊聞碩望乃殊不能企及雖然先生有公子幾人哉李克曰無之吾乃僅有一女言次面色大頳白倫曰令媛殊可愛惜今日乃未之遇明日尚請偕之來也李克時巳欲淚則囁嚅曰謝君渠！渠乃生平未嘗一入交際之場白倫笑曰此本不得謂之宴會但圖小聚耳如令媛必不欲者亦不敢强他日當再奉屈今别矣明日八句鐘務乞雙賁乃與李克鞠躬而别（未完） 
 
 

Page 15

 
 
   
 
 

Page 16

 
 
   
 
