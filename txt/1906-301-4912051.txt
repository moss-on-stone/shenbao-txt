# 1906 - 301 - 4912051

 

Page 1

 
 
   
 
 

Page 2

 
 
[電傳上諭]  
　　九月拾八日奉　　上諭張人駿奏黃河霜降安瀾一摺本年夏秋以來河水迭次增漲各壩先後坍塌仰賴河神默佑搶護平穩普慶安瀾實深寅感著發去大藏香拾枝交張人駿祗領虔詣河神廟敬謹祝謝用答神庥所有辦理河工出力之河南布政使瑞良開歸陳許鄭道曹福元河北道馮光元均著交部從優議叙候補道吳肇邦著賞加二品銜餘著照所議辦理該部知道欽此 
[論學堂貼費（二）（續）]  
　　今建議者曰。東西各國學校。無不納費。故敎育普及。無人不學。吾國欲擴充學校。而僅恃此有限之公欵。其涸可立待。是說誠然矣。然天。下事彼此相維相繫。不能問甲不問乙。見彼不見此。現今吾國工商。界實業界之發達。民情物力之豐富。能如東西各國否。敎授之合法。學科之完全。能如東西呼國否。若猶有未及。惟援貼費一端。抑徒强。人所難而未免操切也。是故卽曰納費矣。膳不能供。繳費可也。書籍操衣不能備。繳費可也。計歲僅四五十元。猶輕而易舉。若　在百元 
以外。是且令學生分任建築費敎員費矣。夫以曩者書院經費科舉。經費。罄其所有。悉數爲學堂囊括而席捲之。天下已蹙蹙靡騁。隱忍。無可言。而國家猶不以擔負此建築費敎員費。以培植入才。必取給。於學生。揆諸事理。其何以服人心耶。以現今情形觀察之。治生如是艱窘。物力如是騰貴。一邑之内。據中人產。而能歲取二百金以造就子若弟者。有幾何人。而天之生材。無所偏倚。聰明才智。富者不優於貧。好學深思。貧者轉甚於富。自今以往。雖有聰明才智好學深思之士。困於經濟。父兄長上。束手咨嗟。籌措俱窮。因是裹足却步挹挹不得遂其志者。何可勝數。且也昔之人材。不必盡由國家培植而成。今則學堂以外。可决其無人材。何則。史書所載。甕牗繩樞中饔飱弗給篤志力學。孜孜矻矻。一旦登諸廷。出其所學。足以旋乾轉坤。若范文正續書僧寺。斷韲畫粥。卒爲大儒。爲名相。試思生今世者。處希文之。貧。懷希文之志。一切法律政治聲光化電汽重格算異域語言文字。諸學。有能息居一室。獨修而得者乎。古人曰。閉户造車。出而合轍。吾恐今者車轍之不相。合未可以道里計。也然則學校少一學子。卽國家棄一人材。以今計之。貧富之數。貧必居其强半。奈何國家棄此强。半之人材於無用而不一顧耶。 
　　見者得母謂珵之喋喋不已。殆爲貧士發其牢騷抑鬱不平之意也。則誤甚也。吾特恐由是而敎育能普及。敎育　普及。則民智窒陋。民智窒陋。則無自　資格。而不能立憲。令興學十年以後。而國家仍。歏息無人材。則天下蒙其枉。至此時事亦不可爲矣吾願任學務者。其思之。其重思之母　切。母　飾。使天下不致駭愕。不致躊躇。不致。憤憤。匪持士類之幸。且爲國家前途幸矣。 
[本館接兩宫還宫傳電十八日戊刻到]  
　　北京專電云皇太后皇上定於二十六日由海還宫（孔） 
[本館接派員接收營口專電同日]  
　　北京專電云俄人定於二十五日交還營口奉天將軍趙次帥電請直督袁宫保派員接收並籌巡警等善後事宜（孔） 
[本館接人被人槍斃專電同日]  
　　北京專電云十七日晚有英人名孛來司在東城根忽被人用鎗擊斃（孔） 
[本館接振貝子徐尙書起程專電同日]  
　　北京專電云振貝子徐尙書定期二拾六日起程赴奉天（孔） 
[浙路公司第一次股東會記事（公司未稿）]  
　　本月初九日浙路公司開第一次股東全　大會到者近三百人臺之左爲經理處名譽員優待席右爲書記席陸春江中丞濮賓廬護撫樊介軒翰講陳　洲封翁諸公湖商如邱張寗商如朱李葉樊嚴諸公省城及各郡諸股東多數蒞會廣東伍昭　先生亦以股東與焉鐘十下由總副理湯劉二公屬職員報告一年任滿有三應去請辭聲明杭嘉路線即須接築及銀行煤鑛業務學堂四省學堂等件又聲告鋼軋製自漢廠枕木定於太倉洋行報告畢總副理請舉臨時議長衆股東公舉副理劉澄如京卿大衆贊成又由議長推舉張讓三　金鞏伯君邵伯　君袁文藪君爲整儀員大衆又　成爰照第一議件規正公司章程宣布開議胡藻靑君首先提議章程第三十七節謂必有五十整股始有一議决權未免遇嚴應請攺正邵伯絗君提議章程旣須更改自第三十六節至第四十節均須更動磋議再四改爲十股以内一股一議决權十一股至百股每三股加一一百零一股至百股每三股加一五百零一股至一千各股每四股加一一千股以上每五股加一不設限制大衆皆贊成於是收回舊票攺發新票伍昭　君提議攺議决權所以爲小股東計也議决權旣改若選舉一人一權大股東似太吃虧應照議决權新章辦理衆贊成隨又攺正各節時已下午五時議長宣告應議事件多照章須延長三日張菊生君議三日倘仍未决須展限一月仍在原地决議總理力稱不可公司股東會章程謂杭議不决移滬滬議不决移杭今日晚明日發布意見於是散會初十日爲股東開會第二日總理聲明昨日意見須查人數股數若未能决議非移上海不可今日所到人數已過十分之一股數已過四分之一照暫章三十四節已得决議事件俟明年二月開上海會可矣伍昭扆君亦駁原地二字仍請以杭議移滬滬議移杭爲宜張菊生君謂如鄙人所議則明年上海决議亦不必移杭以省跋涉而昭平允衆皆從之伍昭扆君提議董事有立法權其資格須先研究因規定甲乙丙丁戊五條大畧甲自已股本用堂記入股者須登記眞姓名乙自已股本用　記字號加姓入股者須登記眞名丙以公司資本入股者須登記代表人眞姓名方得有選舉被選兩權丁以地方公欵入股者須登記代表人眞姓名但有選舉　無被舉權戊婦女及未成丁者有痼疾者須用代表人眞姓名但亦有選舉權無被舉權當由議長分次收議决票可决者居多數伍昭　君提議　章五十一節到會二字宜删衆議仍從到會惟申說委託代表與到會同將抑之君提議五十節查賑人須改五人衆贊成敖孟江君提議五十一節董事限百股以上似嚴　寛應改伍君謂一味從寛漫無限制不可不防衆議仍從一萬說邵伯絅君提議總副理須得特别酬勞衆議第八十一節紅利三成以三十分之四爲創業人永遠之報酬衆决　總副理亦不辭謂可 
 
 
 

Page 3

 
 
作公益之用伍　提議股理應用自已圖記送公司存案李雲書君議花押亦可衆贊成隨即議及總副理任期薪水各節張菊生君据商律請總副理廻避衆議任期六年薪水總理月五百元副理月四百元李雲書君謂不可示鄰省以儉少亦須八百六百大衆拍掌贊成時已薄暮由議長宣告散會（未完） 
[商部允撥銀五十萬補助開辦儲蓄分行京師]  
　　商部顧問官周舜欽觀察在上海設立信成儲蓄銀行早經開辦茲擬在北京開設分行於上月到京布置一切並晉謁商部尙書振貝子禀告情形貝子以觀察辦事切實大加奬許現已於驢馬市街盤頂某金店房屋畧加修理卽須開設并聞商部允撥銀五十萬兩存放該行刻下先以到期解部之銀二十萬交行生息貝子之提倡商務卽此可見一斑（容） 
[桂撫駁飭開埠糜費廣西]  
　　桂撫林中丞接左江道丁觀察乃揚禀稱由粤東請到工程師估築南寗埠地馬路堤岸工程估價一　萬六千兩中丞以堤岸工程一項已需十一萬餘金此外關署等工勢必更需鉅欵目前庫空如洗該道豈有不知豈容任聽工程師多估工價不與再四磋商爰飭丁道凡埠地工程可緩者緩之實不可緩者亦須設法撙節仰將堤岸工程價値再與工程師磋磨減少亦不得藉撙節之名敷衍草率云云（署） 
[甘督飭查陜藩樊增祥私呑公款陜西]  
日前陜甘總督升制軍以陜藩樊雲門有私呑糧務局公欵情事特札查辦札中畧謂陜西爲本部堂兼轄省分所有司局一切公事莫不具文詳報獨糧務局從無片紙隻字申覆到轅本部堂撫陜時奏裁糧道特歸藩司兼管故其利弊尤所關懷初意紅單房需索把持厲民病兵乃近聞糧務局之弊與前無異尤有甚焉是去一紅單房又易一單房也該藩司兼管者何事委任者何人若係無心漏報則該藩司向來辦事何等精密豈宜疏忽至此若係有心匿報則是其中必有不堪令本部堂聞知者豈該藩司平日之自待與本部堂素相期許之意耶爲此札飭該藩司速將自開局之日起如何收放如保折價如何買片折價與市價是否相平夏糧秋糧每季共盈餘若干其擬作何開支是否實存在局限文到十日内逐一詳覆不准含混遺漏如敢違延即由本部堂一面奏參一面派員澈底淸查如有侵蝕情弊照例治罪至若浮濫開銷不　支而支者一併責成該藩司賠補以爲厲民病兵而慷公家之慨者戒（荒） 
[江督電飭查拿匪黨辦法鎭江]  
　　新任江督端午帥以時事多艱梟會諸匪到處充斥因電飭沿江各關道曁各防軍統領嗣後查拿匪黨倘敢拒捕准其格殺勿論如能拿獲頭目並准就地正法以懾匪胆而靖地方等因十六日鎭郡文武各官奉電後均已遵照矣（再） 
[紀海州防亂情形海州]  
　　海州地方近有外來匪徒勾結飢民乘間作亂勢甚蔓延署海州直隸州汪樹堂已電禀省憲請兵搜捕並勸諭各紳董籌辦團練一面約會紳商議設籌防公所公舉沈雲沛爲總理許鼎霖爲恊理殷克勤爲坐辦卽日禀請上台 
立案開辦（左） 
[皖撫致江督電（爲催派員查明烈山礦案事）]  
　　南京老師周鈞鑒據渦蒙徐職商馬玉書等　名電禀略謂烈山媒礦周召棠因入空股不遂私圖搶簿攪局袁道心灰不願經管礦已停工職等血本攸關守候委員至今未到求令速來速斷撤銷周召棠虚股以維礦案而保商本等語查此案前經尊處飭查礦局派員往查未審已禀復否擬請迅催該局飭委速來查明禀復以便早定辦法免案久懸並祈見復施行銘　印 
　　江督復電安慶恩新帥鑒養電悉查礦局已派李令大年於十四日往烈山查辦令其查明通禀復望尊處主政核飭示遵俾得早日開辦以保商本馥漾印（正） 
[蕪湖商會電禀免收路礦米捐蘇湖]  
　　蕪湖出口米糧因加收賣客路礦捐五分以致各米商裹足不前本月十三日蕪湖商會集議力求補救之策茲將上商部電禀錄左商部貝子爺鈞鑒蕪湖出口全恃米糧自屢加釐稅每石完銀四錢有零上冬加抽路股五分卽是眞正米捐力已難支近更抽收賣客路礦捐每石五分米仍一石捐抽數回重重剝削商民折閱米船避往他埠蕪市蕭條行户屢次罷市羣情惶迫伏乞鈞鑒電咨督撫暨李京堂停收賣客捐以紓商困而維大局餘禀續呈蕪湖商務總會協理巫祖楷暨全體會員公叩元（九） 
[江督批斥請弛七濠口米禁江寗]  
　　日前有商董胡國楨者具禀江督請暫弛七濠口米禁禀中畧謂去歲開弛米禁一載以來米價不上四元今夏忽有匪徒滋事造謠搶米奉示封禁不准米糧出口内地仍准流通無如封禁以後米價反行增　推原其故各處餘米地方藉封禁爲名不准買賣米糧下河以致來源阻滯坐賈不敢積行商不敢投市面　條商民困苦惟七濠口與仙鎭雖係均賣寗波鈞船查仙女廟之米由裏下河一帶而來年歲稍欠豐稔則有因米滋事此則當地之米似乎有妨民食本應封禁但七濠口本屬聚米之大埠而米之來源出自上江數省上自兩湖江西安徽等省各府州縣產米皆爲大宗取之不盡且蕪湖與七濠口之米同一來源同是濱江通商碼頭蕪湖輪船裝運每年千萬擔或數百萬擔尙未封禁而七濠口之釣船每年裝運總計數十萬擔不啻九牛一毛且七濠口之米全賴江西安徽來源閩浙釣船全賴七濠口聚米接濟况在此口運至彼口以内地之米接濟内地之民食非出洋可比現今上江各省新榖登場年歲豐稔求請恩准暫弛七濠口米禁試辦數月以觀米價之貴賤以全商買而蘇民困等語旋奉江督周玉帥批示云查本年夏秋以來雨水過多米糧昻貴民食維艱各處搶米之案層見疊出而尤以揚屬爲最甚當經奏准將鎭江仙濠之米禁出海口仍准内地流通現在江南北秋成歉收徐海水災甚重尙須遠赴奉天山東安徽等省購糧接濟各處米價均 
 
 

Page 4

 
 
未平減據禀請暫弛七濠口米禁試辦數月等情仍係指出海抵寕波而言與内地流通之奏不符所請斷難准行仰寕釐局卽行各局遵照並移寕蘇兩藩司通飭沿海各府縣一體嚴寗稽查母稍疎忽切切此批禀抄發（露） 
[軍營領照赴湘辦米武昌]  
　　湖北各營軍米向在本地自行購辦無如經手之人往往虧蝕公欵有賒欠等事以致米商檯價居奇受虧甚巨茲吳軍門有鑒于此特禀請鄂督備價派員領照赴湘購米運鄂以便接濟軍食云（户） 
[電飭開墾阿爾泰山地畝京師]  
　　政府昨有電致科布多辦事大臣飭將阿爾泰山左近一帶荒地委員勘丈明確一律招佃開墾以免外人覬觎藉可擴充地利（存） 
[查明回王攬權情形京師]  
　　新疆巡撫聯魁奏稱 
魯克沁吐魯番回部郡土年幼無知攬權濫刑信用頭目諸多不法經　善知縣苗茂禀揭當即查辦申飭以後該回部地方事官均歸地方官辦理不准該回王干預云云（閏） 
[蘇學務處札松江府文（爲飭查罷市抗捐事）]  
　　案查川沙廳紳士陸炳麟等禀控學務腐敗一案前據川沙廳禀該貢生所辦五路學堂有名無實應否令其停辦到處卽經札飭松江府就近查明如果確　開會演說唆令酒商罷市抗捐情事卽由該府禀候酌懲一面另選正紳接辦以儆效尤而維學界嗣奉督撫憲批示又經轉飭遵照各在案應俟該府禀復至日再行核辦仰松江府迅速遵照先後批札併案查明詳候核辦母稍遷延滋訟合行札飭該府轉飭該廳卽便遵照辦理切切特札（悅） 
[户部銀行八月分國民捐計數京師]  
　　户部銀行八月分共收國民捐計庫平銀三千五百三十四兩一錢七分龍圓二千零五十七元英圓一千三百四十八元小洋八萬九千二百八十九角銅圓七萬零四百零九枚（　） 
[松府札飭密拿革命黨]  
　　上海縣王大令昨接奉松江府排單畧謂逆黨孫汶其羽黨甚夥有在内地散放票布誘人入會之舉不可不先事預防復特札飭通屬文武各官呼哨呼卡一體嚴密查拿務獲０究辦免致逆黨支蔓釀成大患云云（嚴） 
[恭送周督行旌]  
　　昨午公共公廨讞員關絅之司馬襄讞孫耳三明府上海縣王少谷大令法讞員陳楚生明府等特備盛筵在洋務局恭餞玉帥○昨晚八句鐘周玉帥由老洋務局行轅起節登輪於十二句鐘開駛赴粤履新本埠關道瑞觀察等印委各官均恭送至淞口云（當） 
[趙御史奏陳立憲預防流弊摺]  
福建道監察御史臣趙炳麟跪奏爲立憲豫防流弊恭摺仰祈聖鑒事竊讀管子立政篇云首憲旣布然後可以布憲首事旣布然後可以布事恜恜然愼者在立法之始日本方立憲時明治帝敕國人曰憲法初步宜愼始愼終倘遺忘大計因誤國運進張之機非朕　祀祖宗之制而收立憲美果之道集思廣益務極周詳此流弊所以寡也我皇太后皇上遠稽往古旁採列邦將與天下臣民變通政體勵精圖治超越漢唐臣愚竊䚡䚡過慮以爲立憲之始有當豫防者謹爲聖主詳陳之凡君主立憲國其君有統一之大權一切關於政治之事不經君主裁正不能施行而君主之所以鞏固其權力者在有下議院以監督行政諸臣故政府權雖重而軍政議院不承認政府無從逞其强權雖有梟雄不敢上陵君而下虐民者羣策羣力有以刺之今議者雖云採君主立憲制度然其辦法臣猶有未解者民智未開下議院一時不能成立則無以爲行政之監督一切大權皆授諸二三大臣之手内而各部外而各省皆二三大臣之黨羽布置要區臣亦知聖朝厚澤深仁爲大臣者目有天良斷無異志然行之日久内外知有二三大臣不知有天子雖謂二三大臣之進退操於君主而黨羽旣成根柢深固天子號令不出一城雖欲進退之烏從下手是流弊必至陵君比未解者一也且也郡　貪　民受其虐今已甚矣而議者猶欲重郡縣權臺諫之職罷疾苦旣無由上聞監司之官裁寃抑又無從上訴雖有高等裁判將以制守令之不平然郡縣有離省數千里離京數萬里者鐵軌不通輪舟不到欲其案之達於省中京中無讑貧弱者之必不能也卽有力者能達矣而其人之死於監獄白骨已朽其家之耗於官府黃金亦盡况郡縣全歸奏任任守令者非外政府之親朋則内政府之戚黨也專摺直達君主者外僅一總督内僅數大臣民雖欲赴君門而訴之何從上達耶貪酷橫行暗無天日必千百倍於今朝是流弊必至虐民此未解者二也夫立憲本欲尊君而其弊乃至陵君立憲本欲保民而其弊乃至虐民此所謂大臣專制政體也民不堪其虐揭竿起事海外會黨利而用之必有以更憲法伸民權爲名陰行其革命之術者興言及此臣爲中國危臣爲生民慟矣故今日而言立憲必自地方自治始使地方議會組織完密逐漸而組織下議院一面就内外官制因名核實各定辦事之權限無事過爲紛更也今日欲爲立憲之基礎首當豫備者畧有六端一正綱紀記曰聖人作爲父子君臣以爲紀綱紀綱旣正天下大定朱熹曰人君爲治之本在立紀綱綱無綱而不張絲無紀而不理一家有一家之綱紀一國有一國之綱紀人君正一國之綱紀在乎馭大臣而已故德之立憲必統壹列邦日之立憲必傾倒幕府斷無綱紀不正而可立憲者近日朝廷於大臣優容過當有賞無罰有恩無威以致各省封疆自爲風氣爵賞廢置生殺予奪惟所欲爲司道以下感恩私室各樹黨羽暗竊朝權幸祖宗法制未盡破壞尙無敢明目張膽顯爲不臣乾並此禮法而盡去之不有漢末割據之憂必有唐季藩鎭之禍應請皇太后皇上力正綱紀權不下移於大小臣工　賞必罰用人惟其才不必盡謀於臣下刑人惟其罪不可偏寛於貴顯司馬光曰人君能有其臣民者八柄存乎已也苟或捨之彼此勢均何以使其下哉盖人君馭大臣嚴明則大臣不敢爲私如是可養成臣民之公德然後　法呆行當豫備者一也（未完） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[三大憲掣簽縣缺蘇州]  
　　蘇省八月分有同班同月出缺之婁縣知縣及陽湖縣知縣二缺已奉蘇撫示期於十八日督同藩臬兩司在大堂公同掣簽（甲） 
[徐州道接印視事徐州]  
　　新任徐州道袁觀察世廉已於初九日接印視事（甲） 
[道府奉文升調杭州]  
　　　波府喻太守兆蕃已升授甯紹台道十五日奉張筱帥懸牌飭赴新任所遺府篆由浙藩札飭衢州府姚舒密調署遞遺衢篆即委文紳署理寗道世觀察善交卸道篆即赴皖臬新任云（的） 
[江南水師學堂覆試取定名單江寗]  
　　江南水師學堂招考新班學生於本月初八日覆試評定甲乙茲照新定學額按成攤取所有正取學生五十名准於本月十五日一律入堂核對律跡重驗目力後卽送入學並著先於十二十三兩日由各生父兄帶同本生並保人來堂具結其備取四十名飭卽開明住址留堂存記以便遇缺隨時傳補茲將正備取各生照錄如下正取五十名 
孫鼎原蘇籍　　陳先荃贛籍　　梅庚嶺外籍　　劉純經贛籍張聲濤皖籍　　李文彬蘇籍　　杜翰章蘇籍　　程鵬皖籍傅德回蘇籍　　伍建威贛籍　　王家燕外籍　　李存碩皖籍何南炳蘇藉　　閻家驥外籍　　王旭煦蘇籍　　崇爕駐防孫德鎔皖籍　　蔣瑜蘇籍　　韓樹成外籍　　劉蓉蘇籍蔡浩章蘇籍　　李純文皖籍　　戴希彭蘇籍　　張曾福皖籍丁聯第蘇籍　　額勒登額駐防　劉立成蘇籍　　黃文奎皖籍孫丕烈蘇籍　　沙承鈺蘇籍　　郭樸皖籍　　李宣桓外籍殷葆謙蘇籍　　春暘駐防　　任治平皖籍　　江光灜蘇籍盛保生外籍　　黃振贛籍　　汪彬皖籍　　陳道蘇籍阮詒經蘇籍　　尹邦盛皖籍　　石日焜外籍　　延年駐防王炳燦外籍　　梅光金贛籍　　郭詠榮外籍　　盛世奇皖籍謝思證外籍　　梅兆恆蘇籍 
以上正取五十名江南七成計取三十五名除江寗京口駐防四名外計蘇籍六成應十九名皖籍四成應十二名贛籍一成應五名外籍二成應十名合共新定額數 
　　備取四十名 
朱華龍蘇籍　　韋炳皖籍　　陳承輝外籍　　盛麟蘇籍張錫杰皖籍　　汪繼灃外籍　　盧敏贛籍　　錫權駐防熊兆蘇籍　　丁堪皖籍　　陳作梅蘇籍　　陶國鉁贛籍梅光棟贛籍　　胡宗淵蘇籍　　柯槐外籍　　王兆麟皖籍曹家騏外籍　　徐鵬蘇籍　　趙守正蘇籍　　戴誠傑皖籍唐慶元贛籍　　熊烈蘇籍　　朱宗筠蘇籍　　百年駐防盧文祥外籍　　孫立朝皖籍　　孫新蘇籍　　沈獻廷皖籍林斯康外籍　　孟慕莊蘇籍　　朱培基蘇籍　　王聯伯蘇籍盧淦贛籍　　汪積慈蘇籍　　高元第蘇籍　　張佺皖籍盛琮外籍　　陳峻皖籍　　陶昀光外籍　　丁延齡皖籍以上備取四十名江南七成計取二十八名除駐防二名外内蘇籍六成應十六名皖籍四成應十名贛籍一成應四名外籍二成應八名合共新定額數 
　　附錄取洋文插班五名 
王　超　　朱寶淸　　黃恭威　　朱藩　　杜履端（露） 
[衢府親查控學案衢州]  
　　龍游學堂總理余慶麟近被該邑學界士紳聯名赴省上控當奉札府派委某廣文往查詳覆後詎被士紳邱望崙等續控行賄朦飾風潮益大該縣唐大令植仁亦自行求退茲由府尊姚釋筠太守親目赴龍調查秉公核辦云（早） 
[學務處批崑新學董杜元龍等禀蘇州（爲飭縣會查學事會）]  
　　查學會更名敎育會係遵大部新章辦理前據常昭紳士曾樸等具禀到處業經批准在案惟該紳所設學會據稱上年九月禀准立案本處未據崑新兩縣詳報無從核辦仰崑新二縣迅速會查杜元龍等是否深明學務鄉望素孚所設學會是否認眞研究敎育能收實效刻日會詳復處以憑核奪母稍徇延切切此繳（且） 
[撫批不准議提學費蘇州]  
　　常昭二縣紳士丁學恭等日前具禀蘇撫請提議米捐匀撥學費茲奉批示謂此項米捐展收與否尙未議妥該紳等所請將法政預備科併案提議匀撥之處應母庸議云（且） 
[票匪正法蘇州]  
　　飛划右營米管帶前次緝獲之票匪楊某於本月十五日經蘇州府保太守率同長元吳三首縣及中軍守備等文武員弁於下午五句鐘詣撫轅恭請令箭綁赴北市大校塲與巨梟丁士洪同時斬决見者謂楊犯年逾花甲鬚髮皆斑沿途顧盼自雄毫無懼色是誠愍不畏法者矣（且） 
來函 
[嘉善積榖董事來函啟者貴報八月十九日所紀覇持]  
平糶一則云際虞錦濤覇持平糶　匿欵簿經饑民搬米拆屋等語係屬傳聞之誤查嘉善積榖董事共有二十人第年五人輪流經管本届値年董事係唐步雲黃中杰周文炳孫鴻壽朱其鎭五人斷非際虞錦濤兩人所能覇持卽存欵各簿亦復何從掯匿且本年秋水成災早由値年董事曁際虞錦濤等聯名禀准開辦平糶由徐邑尊捐廉爲倡共設六局平價糶賣人所共知至搬米拆屋縣主聞警彈壓諸語尤爲不確此事實由同邑衣冠敗類挾敲詐不遂之嫌揑造謠言以致傳聞失實務請迅賜更正爲荷唐際虞顧錦濤同啟 
[代收金壇捐第一次淸單]  
　　仁厚堂六百元孫瑞康一百元李萊山規銀一百兩渭安會三十元以上上海謝蒓叔一百元吳純伯五十元樹德堂舒二十元大生莊十元朱明卿十元沛國朱五元謝延陵氏五元以上杭州共收洋九百三十元規銀一百兩所有現收欵項隨即交由虞君巽之親自帶回解赴災區給放合併聲明上海會丈局于一誠謹白並代叩謝鴻施又金壇來函屬登奉前署鎭關道陶撥賑洋二百元又鎭江府承捐賑洋一百元併以附誌 
　　今日尙有本埠及各省新聞均列入第三閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[常鎭道署添設繙譯專員鎭江]  
　　常鎭道署向無繙譯專員現榮星莊觀察擬以候選通判王倅承武充作繙譯所需薪水在本署辦公費項下支給並不另行開支已詳請南洋大臣核辦（再） 
[太守查災鎭江]  
　　本年雨水過多各鄉農田秋收絶望鎭江府承瑞卿太守特於十七日親赴金壇溧陽各縣境查勘災情俾可禀報上合速辦急賑（再） 
[禀請激查學堂賑目甯波]  
　　奉化縣風麓學堂自開辦迄今已閱數年堂内帳目向由凌紳康嗣經手前因學界諸人與凌紳意見不洽凌紳遂禀請當道另選經理當由衆公舉江君起鯤接手日前江等具禀寗府謂凌紳經手賑目不淸呈請澈查經府尊喻庶三太守批令奉化縣調齊經手各項簿據傳同諸紳詳細勾稽如果確有不符應卽令其賠繳以維學欵而全公益云（易） 
[保護註册典當蘇州]  
　　蘇垣吳縣境西城橋濟大典當資本四萬元近由盛復頣記赴商部呈明註册奉部札飭地方官保護吳縣張大令以該典係職員王次沂請帖接開並無盛姓合資字樣照會潘紳查復該典原係王次沂出名領帖與盛康合開嗣於光緒二年王次沂將股本歸併盛紳名下迨盛紳故後遺授伊孫盛復頣本年就近在京報明商部註册惟王次沂原領部帖遺失現已具結另禀詳辦等情業已由縣給示保護矣（永） 
[阻撓塘田畆捐充作學費寗波]  
　　象山縣有某學堂近因經費不敷紳董擬將大泥塘一帶田畆每畆捐洋六角以充學費經紳董與各業商榷均有贊成突有張隆德其人出而抗阻日前張等來府禀報當經寗府喻庶三太守札飭象山縣查辦矣（易） 
[委員親提庫書]  
　　玉環廳庫總書某前被人在撫轅禀報劣跡十欵經撫憲張筱帥札派委員親至玉環會同該廳將某總書提解赴省附乘海門輪船道經甬江暫寓某客棧詎某書乘委員不見私自遁入某敎堂避匿不出向之詢查據云昨曾來過後不知去向各當道亦無可如何此事已由道府設法調停約某總書親自赴省在撫轅投案云（易） 
[派委詳查砲位數目鎭江]  
　　江督近接練兵處咨以各處砲臺雖扼居要隘　砲位如何安置苟不講究精詳殊非有備無患之道特咨請派委詳查何處有砲位若干及向需何等砲式開具數目名色呈候考覈以便指飭改良現已檄行督練公所遴委袁大令於日昨先蒞鎭江詣象山東碼頭查勘一切（再） 
[商情衰敝重慶]  
　　川中出口之貨以白蠟爲大宗今歲因銀根奇緊故各商皆停買賣至絲價亦已大跌如撞川絲十四兩零減充絲九兩零山絲十三四兩尙無人過問今年出口之貨較上年西色多矣（古） 
[湘省銅元局停鑄續聞長沙]  
　　前報紀湘省銅元局於九月初一日停鑄一節茲悉惟省城西長街舊銅元局已經停工而南城外之新銅元局則因現在存銅尙多未便即停約俟十一月將存銅用罄再行停撤云（時） 
[寺僧上控豪董不法蘇州]  
　　溧陽縣境白龍寺住持僧了塵以該處董事某甲假白龍寺房屋設立團防招集鄉間無赖爲爪牙橫行不法併在局中私設公堂擅用刑　設局聚賭無所不爲因以賭籌等爲據禀呈蘇撫旋奉批示云蔡核禀詞支離扭揑顯有不實不盡第控關豪董私設公堂擅用刑責情節較重及所呈賭籌各項究從何來自應查明究辦仰按察司卽飭溧陽縣查明虚實分别究辦 
[猪船傾覆吳淞]  
　　本月十五日夜四更時有沈姓船裝猪百餘口由江北駛至吳淞行經小沙背忽遇大風頓遭覆沒幸巡警兵聞信遂往打撈計撈起三十餘口又有搭客一名不知下落想已溺斃矣（川） 
[嚴禁茶肆聚賭吳淞]  
　　寳邑尊王大令訪知各鄉有一等無賴私開小茶館聚賭滋事現已出示禁止一面設法訪拿（川） 
[縣批照錄]  
　　上海縣批金維城禀變賣遺產得價存放生息雖係至親究屬失算惟此項千金借本原借之螟蛉子吳益生旣願淸還經理店事之程雨徴何忽扯毁存據覇不付給殊不可解其中有無别項糾葛姑候飭提訊追（宜） 
[釐局批示窰貨認捐]  
　　前窰貨衆商袁瑞卿等投淞滬釐局禀陳認捐局苛累情形批云所禀是否屬實仰貨捐局訪查明確果有苛累情事自應嚴行撤究以安商旅（宜） 
[水木作業認捐創辦公益]  
　　十六日水木作業楊君斯盛函訂新董事集會認捐創辦同業公益事宜并設立學堂由新　顧蘭洲黃少山王松雲趙紀生陳裕田江裕生王慶祥沈桂生李國卿趙增濤十瑞祥薛蘭堂合認開辦費銀二萬數千兩餘欵由各董經募去（顚） 
[改諭典業派人閱票]  
　　法捕房總巡近因盜賊案内抄出之當票字跡不明特定新章諭飭典當押鋪嗣後將票上字跡件數式樣一一用正楷寫明各典鋪奉諭後即發傳單邀衆評讑僉以此舉碍難遵行遂呈遞公禀並于各店門首貼有暫行止當字條現麥君已允予轉圜令該業公用一人專在捕房閱看當票（深） 
[給示保護製革公司]  
　　關道瑞觀察接奉南洋大臣札據候補知府嚴守良沛等禀稱擬集資創辦掣革有限公司總廠並於各省設立分廠所需經常等費約計三十萬元由創辦人自認三分之一外其餘集股調查日本製法開辦庶利派不至外溢呈求轉咨商部立案並准專利等情當經轉咨商部後准予立案至專利一節查製革非出自心裁且革之爲用浩大非一二局廠足供取求應母庸議咨覆江督轉飭該守遵照並飭地方官保護等因觀察奉札後當卽轉札上海縣王大令給示保護矣（宜） 
[請設碼頭起運謀鐵]  
　　陽鐵廠及萍鄉煤礦公司擬在浦東南碼頭左近設碼頭以便上落貨物業　滬　鐵路總管理處施觀察函致滬道瑞儒莘商議核奪（力） 
[公廨女押所斤逐男役]  
　　公共公廨女押所自改良後本已 
 
 

Page 18

 
 
不雇男役茲讞員關司馬查悉仍有供役之男人愛山出入押所因飭官媒邱沈氏將其逐出另易女傭供役以保名譽（孝） 
[飭差諭媒勸令完婚]  
　　張徐氏之女憑媒唐洪川許字梁王氏之弟梁大苟爲妻擇期迎娶詎梁王氏邀媒向張徐氏退婚不允經張具控公共公廨飭媒調楚在案茲張復以梁一氏退婚情節上控道轅請飭提案斷合開導迎娶等情讞員關絅之司馬接奉道札昨特飭差諭媒唐洪川前往妥爲勸導擇娶云（力） 
[扭控冒取絲料]  
　　順記絲線作主莊泉生查知店夥朱少章胡國華張雲亭朱中和四人串同在順昌染坊内冒取托染絲料九拾餘兩胡朱逃逸將張及朱少章扭至東區控訴命解總工程局候訊（守） 
[鄉婦遇騙]  
　　昨有某鄉婦携布在王家馬頭求售突來某甲托言小南門外某宅需買嘱令隨往至則携布數疋而去婦訪問無蹤不禁大哭後由好善者湊償洋數元始抱恨而去（尺） 
[小輪肇禍]  
　　前日某輪船經過董家渡時有一划船不及避讓竟被軋壞并將船女軋去半身肢體斷折腹剖腸流該輪卽向北馳去後由家屬聞知撫屍大慟備棺安殮聞須控道查究云（尺） 
[賣屋轇轕之判詞]  
　　英商喬其登之妻與梁玉堂控陸道生賣屋租價不符早經中西官會訊一次昨日讞員關司馬與英領事擬就堂諭判斷略謂前被告禀請廢去合同一節查原議房價計十八萬元零按月訂明收租洋二千餘元自本分府與英副領事往勘及查得租金每月祗收洋一千八百餘元其自來水費每月七十餘元原被告均疎忽未提今照租價折算除各認水費一半計賣價應作十五萬零所請廢去合同未便准理著限陸道生於二十日内交房如被告不服亦限二十天内上控可也此判（孝） 
[上海縣案]  
　　邁寡潘倪氏控追陸東橋抵款一案前晚帮審洪明府提訊倪氏供在浦東洋涇鎭開設油米小什貨店本鎭陸東橋前包工作懇婦人代墊工資並賒欠各小工食米結欠洋四百元陸將方單三紙共田八畝立據作抵迄今五年本利全無向索刁賴情急控追抵據方單前已呈案陸供祇欠洋四百角明府以抵據載明四百元何能抵賴因判陸交保將抵單田地劃分四畝與倪氏管業違干嚴究○蔣鍚亭扭控婦人曹氏背逃氏亦控蔣誘佔一案由閔行司申解到縣日昨提集全案人證復訊蔣供向業木匠曹氏在王子雲所開烟館爲土娼小的娶爲妻室王　　同蔣董事等勒索洋六十元迨後曹氏本夫吳桂生又來取去洋六十元所立筆據　曹氏焚燬背逃求鑒地保張榮籌供去年蔣鍚亭娶曹氏爲妻小的亦曾到塲王子雲供曹氏在母親處服役去歲四月初被蔣誘領出外後由小的追回交氏兄領去不知如何復在蔣處明府問曹氏到爾家服役何人荐引王不能答曹氏供被蔣誘回姦佔迨後婦人不愿蔣稱出有身價不能自由吳桂生供奉　新市人妻子曹氏誆稱出外傭工久無音耗去年七月在閔行遇見給小的洋五元命小的先歸妻則迄今四載未歸明府判曹氏交本夫領回具不再賣娼結王具不再爲娼悔過結餘均斥退○張沛　犯事收押在案近有刦匪傳常山被浙江歸安縣拿獲訊曾與張夥刦該縣移文關提明府提張訊究供前在某處與傅常山同營當勇告假各散久未謀面實無夥刦情事明府判還押候解歸安縣質訊○總工程局函解范宗發控拐小孩之倪金榮到縣訊究倪供向在崇明家内帮工　弟今年十五歲與范宗發十一歲之子結伴游嬉同日失去久尋不見范邀小的來滬找尋被扭局誣控拐匿明府判押交其弟到案訊核（宜） 
[英租界捕房事]  
　　四次犯竊陳阿二昨晨竊吳炳千衣物　捕拘拿送　捕頭飭押候令　解　嚴辦○昨晨英捕房華捕見漢口　路斃男子名投報　房捕頭飭傳地　　請善堂棺殮○五福弄張榮發門前塔車一輛被趙阿四竊去由六百廿七號華捕查見拘捕○陸仁福陳菊生鮑阿全在某茶肆打架由二百廿四號巡捕拘入捕房捕頭着將陸陳鮑三人押入丐牢○昨日天明時有牛奶車一輛在南京路飛馳一百九十四號印捕見之恐其肇禍即拘入捕房後存洋保出○竊賊顧子卿竊周正福家綢布衣服爲探趙銀河查見將顧拘押捕房候辦○昨日黎明英租界圓明園路某洋房火警後即灌熄捕房飭探王長桂前往查看（力） 
[公共公廨紀事]  
　　寶順信船在南匯爲胡五八搶去被包探劉光震在租界拿獲胡五八解廨判押候歸南匯縣辦理在案昨司馬飭承繕函致南匯縣某大令請查案派差來滬迎提○前任明立投公廨控張筱紅誣拐女兒嗣張赴上海縣控告奉准移提在案茲張已將任誘至縣署訊押廨差已據情禀請將移票吊銷（力） 
[法租界捕房事]  
[法租界捕房事]  
　　歹人陳福生昨在某輪船形狀慌張爲探撞見拘入捕房押候解究○郭嘉生串騙白米三石爲事主扭入捕房奉飭保釋候查核辦○張炳南竊某甲洋五元爲探獲送押候解究（興） 
[美租界捕房事]  
　　流氓徐巧生硬搶行人布疋由捕截獲帶入捕房奉飭押候查辦○陳金榮爲百老匯路某洋貨店車夫前晚私取絲布多疋至押店求質由探朱桂生查獲押候捕房解辦○張桂發竊西華得路張阿才周四寶等家綢衣金飾由探拘入捕房押候员贓送辦葉洪生前晚至吳淞路劉洪海家用火油紙種火由劉撞見扭入捕房奉飭押候送辦○朱少祥陸根生昨將車夫逞毆由五百十八號捕拘入奉飭押候解訊○楊阿金前憑蟻媒娶周氏爲室前晚忽將衣飾捲逃當卽投報捕房飭探查辦○東　車胡水平昨曳某西人至昆明路向西人加索車資破該西人將胡交捕帶入捕房由胡存洋保出候讯（似） 
 
 
