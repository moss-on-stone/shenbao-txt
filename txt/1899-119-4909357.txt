# 1899 - 119 - 4909357

 

Page 1

 
 
[售報杜弊告白] [  申報館主人啓]  
　　啓者本館托漢口江左漢記書局代售申報已歴數年查漢口一埠爲七省通衢是以批發之價照上海一律以冀旺銷此誠格外體恤之意也乃貪利之徒竟收買上海閲過之殘缺舊報寄至漢口私售與人甚且塗攺年月日期附張亦遺矢不全有礙本館聲名殊爲可惡曾於去年三月十一等日登報誥誡無如若輩置若罔聞且有串通本館送報人互相舞弊情事但邇者帋墨之價一切皆昻若不杜絶弊端賠累伊於胡底是以本報漢口分售處自今正爲始另租洋街一碼頭内花樓後街洋房懸挂分售申報牌號歸江左漢記書局上下兩家經理敬告賜閲者請知照該處以便飭妥人按户送呈免致歹人將殘缺舊報搪塞其向來誠實之人　承送本館申報者必須立一保單倘有拖欠錢文私售殘缺舊報等事惟保人是問特此布陳諸維雅鑒 
[書畿輔練軍後]  
　　京畿爲天下根本惟王建國必擇形勝之地居高臨下控制四方畿所以樹萬世之規模源遠流長德與險固不可不兼也粤稽古昔漢唐定鼎關中高屋建瓴勢特雄壯享國亦最久長自後六朝之建業趙宋之汴梁險阻無憑祚不能永迨元代定鼎燕京明成祖益拓其制本朝龍興遼藩入主中夏以燕地枕山負海足爲子孫帝王萬世之業乃建王國屹若金湯開國規模詎不偉與至康熙間與俄人互市於極北邊徼關市之禁操縱在我於北方形勝固無傷也未幾由北漸南且又據我尼布楚佔我庫頁島混同鴨緑江之險已與敵共之邇更築鐵路於西卑利亞併日經營不遺餘力　瞬軌道告成可以由俄都聖彼德堡羅長　至中國之東三省北徼藩籬一旦盡撤言念及此可爲寒心至若東倇渤海津門鎖鑰大險固屬可憑然自海禁大開泰西兵船久已電掣颺馳直達津郡曩歲咸豐庚甲之變英人竟驅兵直入京師寰宇震驚勢甚岌岌要索諸欵不敢不俯首聽從邇者日人釁起高麗兵端遽啓中國兵矯將怯望風竄降自旅順連灣相繼矢守而京畿遂爾戒嚴朝廷慨念時艱不得不割地求和暫抒危禍迨乎和約告竣内外臣工毖後懲前咸以京師逼近敵氛斷不足爲久長之計於是紛紛然以遷鼎之説進或謂宜都秦中或謂宜都太原或謂宜都襄塲或謂宜都江寗謬説紛騰但謀一時之安不思萬全之計夫古來國家當時事艱危宼氛屢逼苟且偷安之輩無不以遷都爲可保全國勢不知我能往宼亦能往楚相之言最爲扼要且根本之地一搖薄海人心卽難堅固其患何可勝言若宫室之建置車騎之從行百官之扈從六飛所蒞計非數百萬金不足以集　際此庫藏支絀何從　此巨貲種種非宜不可殫述幸皇上聖明不爲所惑得以人心鎭定七皀晏然睿慮周詳豈在廷諸臣所能窺測雖然根本之地固不可輕搖而兵衛之嚴實不可不重嘗考周制天子六軍共有七萬五千人唐時府兵之制舉天下不敵關中蓋以居重馭輕拱衛畿甸固非此不足以建威銷萌成鞏固是圖之業也本朝禁軍自前鋒護軍步軍神機建鋭火器等營計在京師者約有十餘萬人雖不及唐府兵之多而較之周制數已加倍惟是舊制詳於弓矢略於火器且皆老弱疲緊習氣日深將帥則不識鼓鼙士卒則罔知戰陣萬一有變則咸豐時八里橋之役前鑒非遙京師爲萬方觀聽所係偶有疎虞何堪設想朝廷知其然也於去秋榮仲華中堂交卸北洋大臣篆務回京供職時特降懿旨令節制北洋各軍中堂爰擬自募萬人駐紥南苑中大加訓練又以各軍不相聨絡將來有事未免呼應不雲因將袁慰廷侍　所　之新建陸軍聶功亭軍門所部之武毅全軍作爲前後兩軍董星五軍門所轄之甘軍宋祝三宮保所統之毅軍作爲左右兩軍而以自練之萬人作爲中軍現已奏請命名曰武衞軍如袁營曰武衛前軍聶營曰武衛後軍董營曰武術左軍宋營曰武衛右軍其自將者曰武衛中軍以便互相聨絡擁衛神京自此兵威旣盛自足銷敵釁而振國威億萬世無疆之基不於此基之哉紛紛遷都之謀當亦可自此息喙矣 
[英員答問]  
　　西字報云西歴三月九號英國下議院議員毛而根問外部曰傳聞意大利人欲租賃中國三門灣并要求浙江全省利權中國政府嚴詞拒絶而我國駐華使臣陰助意人然浙江全省釐金聞已備抵十六兆磅借欵此説確否外部侍郎勃老持烈曰抵借之事我國方與中國政府互議我國但允意大利人在中國得一屯煤之地並未助索他項利益蓋允否須由中國自主也至浙省釐金備抵貸欵十六兆磅其權在執票之人此後不論何國要索利楷我政府當力爲保護毛而根曰然則我政府其殆座觀意人索地乎外部不答 
[奥艦來華]  
　　西字報云奥國二等巡洋艦名克塞理以排甫者現已行抵中華按此艦全用銅甲製成載重四千六十四噸九千匹馬力西歴一千八百九十年在栢拉埠製造船上置砲二十一門每一點鐘時行十九　脱執事人共四百五十員名 
[購緝匪首]  
　　廣州訪事友人云廣西土匪倡亂業經官軍次第蕩平惟匪首李立亭尙未弋獲巡撫黃中丞恐遺孽未除終爲後患特懸重賞購線緝拿有能將李擒獲解案訊實者賞給洋銀一萬二千元并予從優保奬 
[示期科試]  
　　昨報曾紀江蘇提督學政瞿子玖大宗師札行松江府署定期試士云云兹得松江采訪友人　函云松江府濮紫泉太守於本月二十二日之晚接奉札文適將乘舟赴申江叩賀新任蘇松太兵備道憲李健齊爵觀察任禧然後至省垣視德大中丞壽誕遂於瀕行時頒發出告示其文曰欽命三品銜特用道江蘇松江府正堂　三級紀六次濮爲科考事光緖二十五年三月二十二日奉督學部院瞿札開四月初一日取齊松屬考試生童等因到府遵此除分行各縣學遵照外合行出示曉諭爲此示仰合屬與考生童及辦考人等一體知悉届期齊集郡城聽候學憲按臨考試均毋違誤切切特示 
[學生優保]  
　　京師友人來信云總署同文館諸生每歴三年大考一次前列者例得保舉兹届大考之期上海張茂才慶桐得與斯選按茂才自前年進同文館肄黹俄文纔三年卽爲中西教習所器重此次得保以知縣補用加同知銜日今洋務需才從此精進無疆功名更何可限量耶 
[武林火警]  
　　杭州采訪友人云本月二十一日戌初一刻省垣薦橋大街凌本梳巷奎元　館忽遭火厄地保急鳴鑼馳報上下城義集水龍及各署洋龍電掣風馳爭先恐後分擇扼要之處吸水圍澆黃河之水天上來滾滾滔滔 
 
 

Page 2

 
 
何止銀濤萬斛迨馮蠵震怒戰退祝融傾聽報時鐘已琤然連擊九下矣是役也共焚去市屋九十餘椽後進披屋七十餘椽一面至東山弄某酒肆左近而止一面直達高喬巷口正興醬園起火之家有一老人臥病在牀致慘遭焚身之禍 
[禾中火警]  
　　嘉興訪事友人云本月二十三日午後四點鐘時突聞警鑼亂鳴人聲鼎沸急出視之知北門外塘灣街中市某鋪失火雲時間冐穿屋頂延燒左右鄰遠近水龍洋龍先後馳至竭力灌澆得卽撲滅當火熾時郡中各官督率差勇到塲彈壓是役也計共燬去上下岸樓房十餘幢 
[潯郡官塲紀事]  
　　九江訪事友人云江西撫憲松鶴齡中丞將次按臨校閲鎭標各營軍士已由德化縣吳儀生明府前營守備熊衛廷守戎預備供張矣○德國親王亨利乘兵艦游歴長江一帶本月十七日將晚六點鐘時鼓浪抵潯各營勇丁皆鳴砲志敬亨利小駐一宵於次晨展輪上駛徑赴鄂垣前署贛南鎭何采臣鎭軍現經兩江督憲劉峴帥檄調赴金陵本月十七日乘長龍船過潯拜會鎭道各官次晨附兩永輪船東下○九江鎭宋佩珍鎭軍以撫憲松中丞近將蒞潯校閲爰督飭各營勇勤加操練俾得各獻所長本月十七日親至大校塲閲視選鋒新勁前後城守各營走陣及槍砲雜技○九江道誠果泉觀察近將交卸潯城糾商士庶製就匾額三方文曰歌功頌德德婏古賢經世之謨勝以萬民傘六頂德政牌四扇衣冠致送以誌去思 
[蘇省官塲紀事]  
　　姑蘇訪事友來函云本月某日元和縣周莊司巡檢馬少尹繼曾因病出缺藩憲最仲芳方伯札委試用從九陸少尹應祥前往署理○武進縣典史吳少尉祖蔭丁艱遺缺聶方伯於本月二十三日牌示以試用巡檢王少尹澍署理 
[蛉洲瑣誌]  
　　日本長崎埠訪事友人云○俄國西伯利亞沿岸駐紥兵丁八百十四名現當瓜代之期由陸軍將校某君督令乘兵艦赴海參崴某日道經長崎小泊一宵旋卽鼓浪而去○本月某日有四華人行至長崎居留地廣馬塲突遇郵便局中兩日人仗麴秀才之勢揮孝　擊向之喝阻兇横益甚各華人見之急喚巡捕到來巡捕不問情由反將日本人釋去而拘四華人至警察署覊禁適警部長古川八郎出外直至八點鐘時始由事務所長鎌田君力辨其誣將四人釋出似比欺𫉶華人居是邦者能無地棘天荆之慨乎 
[雲津錄要]  
　　天津訪事友人云正任河南巡撫升受盛京將軍裕壽泉軍帥自本月初九日入京後瀛眷卽航海而至小作勾留旋乘火車北上○鎭蜀將軍恭軍帥壽卒於任所由公子扶柩回旗妥謀窀穸本月十六日靈輀抵津地方官假三岔河口某行爲茶座督憲裕　山制軍率屬往弔如儀英法德三國租界所用華捕皆寛衣博帶與民庶無殊惟衣上有巡捕字樣以及號數略示區别耳今春法界工部局董令各華捕攺服　嘰短後衣迨本月十五日換季後一律攺服灰布短後衣英德兩界聞風興起亦於是日爲始慨令短衣窄袖○北洋武　學堂例定三年開保一次以視海防必待五年方准開保者期較速而典較優故堂中員司但得戮力三年便可倖邀奬叙甚至有不數年而位至公卿者人多視爲終南捷徑現値開保之期已由總辦臚列銜名核定官階詳請北洋大臣入奏矣 
[烟臺雜錄]  
　　烟臺訪事人云登萊各屬地瘠民稠米麥雜糧向皆仰給於鄰省近値歲荒糧貴而來源又少民食更難關道憲念切民依諭令進口之糧槪免收税從此來源來漸旺民力當可稍紓矣○登州僻處海隅居民皆以　魚爲業今春魚鮮甚少兼之米珠薪桂果腹難謀江干多是釣人居笭叟漁僮無不愁眉雙鎖　○本月十一二等日市間喧傳登州某處到有某國兵船欲索取某島爲屯煤駐兵之所究之皆捕風捉影之談數日後人心始定○聞有某船裝米百餘石赴東縣之文榮地方求售不隄防被濵海人所搶掠似此飢民强横恐裝運　視爲畏途而民食更難接濟矣○距烟六七里之南山下舊有梨花園每當二三月間千林雪雪滿谷飄香誠不易多得之佳景也今年花事方興狂風疉作以致枝頭零落粉蝶齊飛士女淸遊之興遂爲之索然○官憲因糧價過昻勸諭商會由奉天省運米數百石發交廣仁堂平糶每石收庫平銀七兩二錢照市間每斗可省大錢百餘文除芝罘奇山社殷户較多自行辦理外其餘各社由縣發給憑條持赴堂中糴取 
[珠江鼓浪]  
　　廣州訪事友人云調補南海縣楊大令鎭榮到省後奉大憲飭知赴任定期本月十七日接印○番禺縣　德里司所轄南村鄉人與石湖鄉人爭占官陂械鬥頻年固結不解前經裴邑尊秉公判斷將陂由官修固禀明大憲撥勇四名常川駐守並將肇事之謝子明永遠監禁人情翕服各無異言今者劉邑尊蒞任後南村鄉人周佐平等又以石湖鄉人謝樂天等私毁官陂意圖　案於本月初八日赴縣呈控邑尊批示云據禀石湖謝樂天等窺前縣交卸瞻將定斷官陂復行砍毁爲圖　誣控地步實屬刁狡已極本應立拿究辦姑念謝樂天等人非木石案經前縣煞費苦心通禀斷結卽交卸前一日親勘後復經通禀大憲以爲防微杜漸之計尙復何隙可乘本縣現當下車伊始　徐以觀謝樂天等之悛攺與否如仍敢於嘗試則是冥頑不靈甘蹈謝子明覆轍亦不能再爲謝樂天等恕也事關兩造在謝樂天等固當存悔禍之心該　民等亦應懔終凶之戒鶔蚌相持同歸於盡果能從此永斷訟藤兩無嫌隙庶不負本縣一片婆心良藥苦口也愼之勉之○廣西巡撫黃中丞槐森籍隷東莞上月二十八日有盜多人相約至府第中行刼風聲不密爲彼處紳耆所知爰卽募集精壯嚴陣以待至夜初更時盜黨蜂擁而至鄉勇開槍轟擊盜黨頗有死傷餘人知勢不佳紛紛鼠竄而去紳耆以盜雖被創恐來報復因赴省垣禀請大憲派撥　勇若干名前往駐紥以資運壓而備不虞 
[鷺江帆影]  
　　厦門采訪友人云鼓浪嶼某成衣店係浙江密波人紀姓所開本月某日由上海購辦衣料價値洋銀二千圓左右著不報税船甫進口卽被榷署巡丁察出將貨扣住科罰洋銀十圓○有人在江蘇南通州創設機器紡紗織布局欲向六家票局貸資本十二萬圓周年七釐行息六家執事人互相推諉謂須由省城總局作主實則恐此局難於成就故不願貸以巨金也○厦關税務司某君係美利堅國人刻下因事禀請總税務司賞假回國另調蕪湖關税務司辛盛君前來署於初於月之初二日任事矣○去冬署厦防同知駱小甫司馬交卸篆務後上憲札飭留辦保商局至本月初十日另委梁少尉辦理局務司馬遂於初八日附商輪船赴省 
[漢皋解佩]  
　　漢口訪事友來函云前者江漢關署内由大憲創設會丈局董其事者爲董何林三君邇經淸軍府金司馬汝翼札飭保甲各局員限十日内將曠地空屋以及寺院會館逐細查明造册呈送○美國聖公會教民董甲前曾因事被某委員所責衆教民大抱不平羣起爲難嗣經會長余君文卿多方婉勸始得瓦解氷消○漢陽西關外人某甲娶妻某氏貎美而性不貞向與某　結露水緣近以偷度春風終非久計遂於某日與乙商通將甲用酒灌醉擬以白刃從事不料專機不密爲鄰右所聞破關而入援救得免旋將一對野鴛鴦解交縣署訴請訊徽○漢口各錢肆貲本厚薄不一曾經前任漢陽府逢子政太守諭以此後如有新開之店必須十家具結來轅環保并捐輸公欵始准開張錄業中人頗以爲不便兹者于大中丞新綰撫篆相約各具禀詞請將成例收回未悉中丞若何批示也 
[隋苑餞春]  
　　揚州訪事友來函云淮徐海各屬慘被水災數百萬生靈待振甚亟大憲派委各員分投勸募俾仁柴義栗可以按　源源兩淮塲運各商已分别慨認現惟江甘食岸等商以力有未逮等詞赴淮南總局禀訴局員批示云該商等迭次輸捐振欵　如來票所云本總局有案可稽至所稱商力拮据本總局亦所深悉惟上憲派委勸募亦實因徐海災荒出於萬不得已之舉該商等倘好善不倦源源捐輸共襄此皋固善莫大焉或實因力有未逮想憲委亦　不能强人所難能否捐助該商等儘可自行酌量又何須本總局移知各州縣也一時見者咸謹此　 
 
 

Page 3

 
 
不偏大倚措詞極爲得當然人之欲善誰不如我凡在商人亦何必推諉多方致貽爲德不終之誚乎○掦州府沈碧香太守以士子之有志上進者除時文試帖而外尤不可不講求楷法因於上年創設開鼎會專課殿試大卷由地方紳宦籌措的欵爲當年膏火經費並通詳各憲立案嗣以欽奉上諭科舉攺章此舉遂中輟兹者各項考試又復舊章太守遂商同紳士董復舉行某日出示曉諭曰照得本郡創設開鼎會課本由運憲　本府按月輪試嗣於去秋欽奉上諭科舉攺章不憑楷法爲高下當由郡紳商請將此課暫停由府禀奉運憲批示並札府學示諭在案卽於上年七月間停課兹查科舉各試業已續奉懿旨悉照舊制則此項會　自應仍舊舉行卽自本年三月起由府開課當又禀經運司批准並札府學遵照示諭兹本府擇定三月二十一日仍在府學明倫堂課試置備矮桌仿殿試之式並增作試帖一首呈候評定甲乙另行榜示是日並爲諸生預備使飯點心以盡竟日之長而爲將來殿魁之兆合亟示諭爲此示仰舉　生員等知悉先期至禮房報名届日黎明携帶筆税至府學聽候點名給卷等語想精於鐵畫銀鈎者　當各　　能錦標爭奪矣○南河下安徽會館每届歲首向有團拜之舉本年爲事所阻直至本月十九日始克舉行是日官商薈萃車馬駢閴館中執　人雇就著名菊部登臺演劇笙歌嘹喨袍笏鮮明四座歡騰主賓欵洽亦一年中之盛事也 
[吳下委談]  
　　蘇州訪事人云本月十八日之　有梁上君子穴藩署圍墻灒入三公子臥室將貴重物件竊取一空聶仲芳方伯赫然震怒立傳總捕同知王竹甫司馬及長元吳三縣主至署會同踏勘嚴飭差捕上緊稽查一面移文駐省各營恊　○吳江縣屬有地名撗扇者一小市廛也近有梟匪多人麕集於此無夜無開明塲聚賭上月十九日撫標水師某砲船前往巡緝忽觸臬黨之怒將船中槍砲子藥及一切軍裝悉數刼去舵工某甲奮勇與之格鬥究以衆寡懸殊突遭刃斃哨弁某君亦受傷○　門外靑陽地淸園烟館於本月望後某夜被宵小毁門而入將櫃内烟槍三十餘枝及烟膏烟灰各若干竊之而去事後園主開單投巡捕房報請緝查　頭鄂　生及管理租界委員李明府先後到塲踏勘　捕赶緊　緝○曹家巷陳姓子翩翩年少顧影自憐近納某氏女爲妾女暴戾性成入門後　將婢女凌虐呼號之聲達於户外某日不知因何又觸其怒百般拷打并以烟籖燒紅渾身亂刺旋又截去二指致婢傷重而斃女知事不得了濳將屍身移至城下掩埋越日婢之父母得悉情由繕禀赴有司衙門控告想嫉惡如仇之賢父母定須按律以懲矣 
[上海官塲紀事]  
　　前日松江府濮緊泉太守由松來滬午後四點鐘後命駕入城先詣道轅謁見李爵觀察旋至縣署投刺王大令飭丁擋駕太守旋於昨日赴蘇恭祝撫憲德中丞壽辰○前日新任常州府德乾一太守元蒞滬後命駕入城拜會各當道至縣署時王大令飭丁擋駕○昨日龍華巡防局委員姜二尹應芳命駕進城詣道轅禀謁面陳要公 
[賽蘭小誌]  
　　昨爲城内豫園蘭　會之第一日韶光　麗玉宇無塵淸晨園門大開各桓名花薈萃都計八十餘種有形如蟹爪花開八瓣者咸目爲羣芳之冠其餘水仙梅瓣素心奇葩異卉美不勝收幽香裴人不啻身衆香國　一時靑衫紅袖聨袂偕來花月春江亦一年一度之盛會也 
[春賽三志]  
　　昨爲寓滬西人春季賽馬之第三日例有馮河之戲卽諺所謂跳洪者是以滬人士益復興會颷舉是日也濃陰　　欲雨不雨瓊池細枊霧鎖烟迷而賽者旣逐電追風觀者更蜂喧螵　日加午繞塲十里已朱輪交　車碾晴雷團雲曵雪之儔類皆掠　掃眉爭妍鬥麗而陶猗巨賈王謝名流更團扇輕衫尋芳紫陌　貽芍藥鞭絲記北里之游儂擲櫻桃盒子賽南朝之會指花問之蛺蝶眉語濳通拜裙底之鴛鴦心期　許眞春郊之勝事海國之芳蹤也迨夫陌上花開歸途緩緩暮烟籠罩花影迷離寫上鏡屏尤足令魂　眞个豈古人淸明鬥草上已　裙所得媲此風光美滿　是日暴賽九次第一次十五馬互賽先到者爲豐茂洋行小主人　二次五馬互賽先到者爲順全隆洋行某洋人第三次入馬互賽先到者爲會德豐洋行某洋人第四次五馬互賽先到者爲洋人勿來　代謙裕洋行某洋人第五次四馬互賽先到者爲怡和洋行大寫某洋人第六次十五馬互賽先到者爲怡和洋行洋人麥合氏第七次七馬互賽先到者仍怡和洋行洋人麥合氏第八次十八馬互賽先到者爲祥茂洋行某洋人第九次十四馬互賽先到者仍祥茂洋行某洋人 
[觀達而克傀儡戲續誌]  
　　緑肥紅瘦春事將闌鄉思　懷益無聊賴偶値星期多暇又係西人春賽之期爰偕二三知已縱步於緑楊芳草間鬢影衣香蕩人心魄元人淸明上河圖恐無此　旎風光也未幾夕照銜山過酒肆小飲醉鄉風趣怡然盎然夜膳後復驅車往觀達而克技師傀儡戲至則中西土女已履舃駢闐所演諸劇悉鮮妍靈動簇簇生新俄而繡幕重張燈光忽歛蒼茫暮霞中三五漁舟中流容與唼花　鴨　綴於輕波細浪間此身飄飄然方作天際眞人想忽　艟巨艦破浪而來砲聲訇砰雷霆怒發則又驚心駭巨相顧　貽尤妙者臺後所張油畫仿佛巍樓傑閣高矗層霄雲影天光頗饒畫意聞一幀之價貴逾兼金西人繪事之妙竟爾若此異哉至所演監樓夢忽而淸歌妙舞忽而大戟長槍兒女英雄尤覺神情栩栩宜乎一　甫畢鼓掌稱快者歡聲若雷俄而燭影紅微樂聲漸止觀者相繼星散執筆人亦驅車而回時已斗轉星横露華侵袂矣挑燈書此藉誌遊蹤且以告　　諸君盍趁此良宵風月一往縱　交臂失之得毋懊惱 
[誣控免究]  
　　吳兆新投上海縣署控族弟吳長生欲毁祖墳王大令飭差拘提管押前晚升坐花廳提訊十三圖地保吳燕山供兆新前將田二畝七分絶賣與長生之故父管業確有墳墓在内長生並未轉售亦無毁墳情事日前兆新向之加價不遂所求是以揑情亡控中人周世榮供兆新賣地與長生之父係故父金生介紹今者並未聞長生有毁去祖墳之事兆新供前將自已之田賣與已故族叔三多祖墳尙未　去近日三多之子長生將地售與洋人欲將祖墳掘毁小的囑伊勿掘伊不允從是以投案具控長生　與兆新同姓不宗故父在日曾賣伊地二畝七分旣已杜絶又屢次　價今忽揑情妄控並欲將屍棺移放地上以圖挾制大令著兆新呈具誣告切結從寛免　長生亦不准將墳地出賣兩造皆遵斷而退 
[不甘被誣]  
　　月前本城虹橋左近某香店主某甲之女名阿六者忽爾濳逃疑對門不知其姓之阿弟誘出向之盤詰并勒令出洋銀若干前日甲偶至劉公祠後見女在彼卽呼二十二鋪地甲前往詰系聚華所拐且已成親遂投上海縣署喊控阿弟以此事旣明日前大受寃誣情所難忍遂控諸近處巡防局不知局員如何判斷也 
[馬路工程局瑣案]  
　　匪人朱世金在公義馬頭攫取閔周氏之耳環由囚十二號巡街捕拘獲解入捕房轉送工程局禀請會辦司徒貽芬司馬提訊先供本邑高橋人向操米業司馬判令掌頰二十下從寛開釋○前日金關榮向蔡蘭全索取所欠洋銀一元六角彼此爭論各奮老拳金忿甚將蔡扭交某號巡街捕拘入捕房捕頭在蔡身畔搜出灌鉛骰數粒以及各種賭具知非善類立卽解送工程局禀請司徒司馬提訊金供小的川沙廳人向藉肩挑餬口被蔡欠銀屢索無著反敢逞兇不得已扭請追給蔡供小的欠金之欵無力措還致延時日賭具係友人所寄並非已物司馬判令笞責四百板押候移送攺過局覊禁 
[正悞]  
　　昨報紀五馬啓行一事松江府濮紫泉太守實於本月二十三日赴滬勿促中悞二十爲初又名醫回滬一則内陳蓮　比部　大亨棧悞書大方棧合亟聲明以昭核實 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蒙塾將開]  
　　杭州訪事友人云去年大方伯圓通寺住持僧指修犯事經杭州府林太守提案訊明收押遷善所一面將　屋發封入官嗣由在籍紳士楊雪漁太史邀集諸紳籌集公欵擬就寺中設立養正書塾教習蒙童六十名凡十歲以上十五歲以下身家淸白者皆得入學學分五齋延教習五人分别等次先從四書五經史鑑入手次英文東文以及化算格致諸學師長修膳由　致送諸生月貼膳金二千四百文禀請大憲批示准行蓋太史这意以爲西學洋務必童而習之庶收效易而成功速現將房舍修　整齊禀請太守出示招考定於三月十六日起至四月初十日止無論官紳士商子弟願入塾肄業者情的實保人出具切結准其　名收錄果能愼始圖終不致有名無實則振興實學培植人材不將於此基之哉 
[覆舟遇救]  
　　武昌訪事友人云邇來春水發生江流盛漲風波險惡舟行者咸有戒心本月十八日午後有江船一艘滿載藥料順流而下行至晴川閣畔猝不及防忽與某夾板船相撞以致船身折爲兩橛舟中五人均占减頂之凶幸經救生紅船急爲援救得以重慶更生然船貨已俱付洪流矣 
[移拘凶犯]  
　　日昨上海縣署接鹽城縣張明府來文内開據孀婦沈陳氏具報伊夫沈錦春　吳春生等殺害身死正兇吳春生等逃匿上海請卽密拿解究縣主王欣甫大令立派差役薛貴將吳春生密拿到案收所候解 
[英界公堂瑣案]  
　　流氓李益堂前曾犯案解由前讞員鄭瀚生大令懲辦前日又攫取胡德林所豢畫眉百靈鳥各一頭由包探沈阿鶴查獲拘案請究胡投案申訴前情李供小的因胡欠錢　還故攫取其鳥作抵讞員翁笠漁直刺商之白繙譯官判責二百板管押半年○小竊陳阿桂闖入虹口電燈公司圖竊由公可中人扭送秿房轉解到案直刺判責二百板管押半年○賭棍蔡憶朝在天后宮前誘人賭博經包探石金榮拘案請懲直刺判押三日○小工張阿二竊取招商局某馬頭上點銅錫一條經包探竇如海拘獲送案招商局執事人投案領贓直刺判責張一百板贓給還失主○王阿三竊取張金生家銀簪一枝被包探朱阿高查獲送案請辦直刺判責一百板贓給還失主○小竊陳掌生潛至張友香家竊取銅壺經包探顧阿六拘獲解案請辦直刺判管押一月○計文元不知何許人狀類瘋癲在泥城河畔抛磚擲石滋閙不休被包探劉森堂拘入捕房昨晨解案計供詞全無倫次直刺飭送果育善堂醫治 
[法界公堂瑣案]  
　　崇明縣舉人蔡霽峯沙田案迭經讞員朱森庭明府會同何繙譯官研訊飭原中顧耀卿郁載揚等明白補詞以便譯就西文移請法總領事核奪昨日飭提覆訊信孚洋行主人兼工部局首董蒂羅呈遞帳簿向何繙譯伸訴各情明府謂谷寳瑞曰爾與蔡素稱交好故本委再三開導令爾浼人保出自行理處今觀各原中所呈公禀爾自應將前契交還谷曉曉爭辯明府謂衆供確鑿尙有何辭又謂蔡曰爾不將賣過之三百畝一并交出亦屬不合隨商之何繙譯謂谷與洋商旣有押欵著卽赶緊料理至田畝糾葛應赴有司衙門控告蒂羅請照契追給田畝明府謂洋商旣有押欵應向谷究追與蔡無涉况原中同供只售一千畞自應如數斷還蒂羅稱田契確有二套務請追給田一千三百畝蔡稱請公祖移送道署核辦明府著將谷蔡還押俟下期復訊核奪○工部局辦事人陳秋南因事被人控諸上海縣署昨由縣差持票至公堂禀請帶回歸案訊辦東供去年在英界公廨涉訟早已斷結何繙譯謂此係洋商用人如欲涉訟可至公堂控訴不得帶叵縣署來差求給名片以便回銷何繙譯准給白總領事名片所呈信票留候移送縣署○王慶蘭控陸少荃代人擔保洋銀一百元向索不還求提追繳明府准詞出票提陸到案旋經人調處將欵歸還昨日原告投案求銷明府准之○趙阿生屢次犯案昨又至法公司某輪船圖竊被包探拘獲送案請辦明府判令枷號半月期滿笞責四百板○包探禀稱偷兒徐德成犯案管押甫經釋出依然犯竊爲此拘入捕房今者捕頭令解案請辦明府曰諾卽援筆判責一百板○高阿全竊取某姓家銅盆持赴長生庫求質被包探查獲解案請究明府判責一百板 
[美界捕房紀事]  
　　昨午龍飛馬車行有一皮蓬四輪馬車駛至外虹口百老匯路轉角處突遇和記馬車行之轎式馬車迎面而來不及避讓致各碰傷車輪兩馬夫爭閙移時旋復扭至捕房聲訴捕頭令押候查明然後解送公堂禀請讞員翁笠漁直刺核辦○昨午竊賊楊阿四闖入北河南路某姓家竊取衣被適爲巡街捕所見帶入捕房捕頭令押候解送公堂禀請翁笠漁直刺訊懲○昨晨跑灘賊凌阿大至外虹口某碼頭竊取舊鐵適爲管碼頭西人所見扭入捕房捕頭令押候解送公堂禀請翁直刺究辦○昨午寍波成衣匠王阿彩冋西華德路某姓索欠一言不合陡赴爭端旋扭至捕房互相聲訴捕頭以釁由錢債而起揮之使出不予准理 
[粤東官報]  
　　藩轅牌示新選澄邁縣知縣林玉銘現已到省繳憑應卽飭赴新任曲江縣濛　司巡檢缺請以遇缺先用巡檢羅培峻補新安縣寛仁司巡檢缺請以分缺先用巡檢唐鵬年補長樂縣十二都司巡檢請以邁缺先用巡檢吳雲鵬補石城縣知縣李瑞杰撤任遺缺查有候補知縣艾淮堪以酌委署理海陽縣知縣譚作霖因病禀請交卸遺缺查有新寗縣知縣張叙賓堪以調補香山縣香山司巡檢缺請以文昌縣鋪前司巡檢徐湛光調補新安縣知縣趙新撤任遺缺查有試用知縣謝師元堪以酌委署理調補潮陽縣知縣裴景福業經奉部覆准應卽飭赴新任雷州府經歴缺請以新海防分缺先補用府　歴帖芬詳補遂溪縣縣丞請以候補班前補用縣丞劉鳳樓詳補防城縣丞請以候補縣丞侯名揚詳補 
[蘇省官報]  
　　三月十九日學憲瞿今晨船巳開行知州銜攺指江蘇試用直隸州州同魏汝駉禀到蘇州府照磨姚定信巡檢王登瀛均禀銷院試執事差主簿雷是樵禀知解首級赴丹徒回陽湖縣馬蹟司巡檢陳履泰禀到學院文巡捕候補典史衛祥椿　辭隨同學憲赴太倉巡檢唐志鈞服滿回省管帶太湖水師正前營遊擊許和生由寗回首府彥禀謝奉飭准部覆調補蘇州府事○二十日知縣楊炳震禀知由吳江審案回縣丞徐炳章禀謝奉委魚花彈壓差上海縣主簿孫禀知押解秋審入犯來省禀到元和縣主簿陳炳甲候補主簿楊世輔均禀銷院試執事差署吳淞司巡檢葉洵禀知押解秋審人犯來省禀到卽辭嗣門外武巡把總唐洪福禀謝奉飭留辦半年○二十一日藩轅牌示照得常熟縣縣丞缺查有震澤縣縣丞程柱堪以調補又華亭縣縣丞缺查有候補縣丞錢紹勛堪以請補又崇明縣縣丞缺查有靑浦縣縣丞閔榮甲堪以調補又陽湖縣主簿恩長病故遺缺查有候補班縣主簿傳琪堪以請補又寳山縣主簿吳廷瑞叅革開缺查有俸滿應升長洲縣典史陸桐華堪以升補同知梁孝能禀銷代辦院試提調並到洋藥差吳縣賴禀知下鄉公幹知縣許桂祥禀知赴十里亭稽查火藥新庫卽回又沈翰禀謝奉委騐收太倉鎭洋嘉定三州縣義倉積榖差卽辭又方敦吉禀知奉善後局濤委騐收官電局採辦材料修理　器差又賓鎭山由瓜泗厘局來總捕六總巡均禀知本日撤冬防開辦夏防城廂内外水陸各叚夏防巡查委員均禀知本日到差水陸各叚冬防巡查委員均禀知本日銷差縣丞朱成榮禀辭赴滬見道憲巡檢黃壽蕃禀辭赴寗見制憲管帶飛槎輪船陸嘉林禀辭赴滬刑部郎中張祖笏江西人由上海來 
[江西官報]  
　　内閣中書徐履端由揚州回省候補府李嘉賓缺辦吉安分局回直隸州凌祖穀委辦上高厘卡陳元焯由贛　　票簿來省陳克愼代南昌下鄉相騐湯濟川周溯源俱拔委一次吳祖昌由萬年催墊欵回准補都昌典史俞承志應行飭赴新任又署廣信府照磨董文瀾期滿更替以司獄陳開文署理知縣金昆委解第十三批漕折進京同知梁佩祥禀知湖北賑捐奬給花翎典史施伊慈由京起服來江周佩蓮往峽江等縣催道欵山東知縣郭　瀚禀回　省候補府李嘉賓調辦撫建分局姜秀瀾由湖南查探鐵價回縣丞王遐齡由瑞昌等縣催墊欵回候補道丁乃揚專管善後局營務事務知府林介弼　　俱　洋火藥蔣家駿由潯滬公幹回又往袁　辦礦務鄉貞琳由京解漕折回未入沈溥由贛辦保甲回吳祖昌往宜春催道欵祝棧接查永内保甲指分道庫朱延科騐看崇仁捐納訓導康奎考騐 
 
 

Page 10

 
 
[邗江官報]  
　　三月十二日洪　尹鼎棻由仇湖口卡來揚甄别○十三日張鹺尹承業委總局稽核差劉鹺尹鍾祥委皖岸聽差同日内傳徐鹺尹士本魏鹺尹作樞河鹺尹乃升等共二十九員新章甄别○十四日某科翰林袁太史勵埠過掦沈鹺尹學禮到南監廳藍色差姚鹺尹體鴻辭赴新河口卡 
[第三批集福册捐]  
　　心餘子助洋二元山東無名氏惜陰堂無名氏准安義生典來福壽堂無名氏五户各助洋一元沈知記經募周　甫通濟號沈徐氏無名氏沈知記五户各助洋一元又沈知記經募沈章記沈望記沈靜記沈梅記謙益號五户各助洋五角忠德堂横波閣有記徐鶴年姚拳緣蔣　榮六户各助洋四角無名氏金祥林楊炳南周星　四户各助洋五角左令德左景昌左景祐左景祺貽安堂無名氏潘厚榮樊連順無名氏孔大寳十户各助洋三角徐品三周福全平光林王祥林董汜來五户各助洋二角　　有　阿良胡小品孔阿榮李阿多王桂林邱阿明董榮華顧春三潘阿炳楊連生王永全厦迷諺陳瑞隆汪阿鰲章小生樂根金姚江順姚新連朱阿元廿户各助洋一角貲孚助銅洋四元無名氏助錢三百六十共收洋二十四元九角銅洋四元錢三百六十文[  滬北天后宮前廣益善堂司董嚴倍信厚葉成忠施則敬唐榮俊等]  
 
 
 

Page 11

 
 
   
 
 

Page 12

 
 
   
 
