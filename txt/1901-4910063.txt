# 1901 - 108 - 4910063

 

Page 1

 
 
[聲明告白] [  申報館主人啟]  
　　近有人登申報直行告白下署本報館代白五字但本館所撰箸者惟論說新聞而已至告白係櫃上收下皆由外人付價購登與本館同人毫不干涉深恐閱者不察爲特聲明於此維海内外諸君鑒之 
[再續鹽城陳惕庵孝廉呈都察院請代奏書]  
　　六曰持久職讀上諭有云以拘牽文義爲牽眞以奉行故事爲合例舉宜興宜革之事悉敗壞于無形之中而旅進旅退之員遂釀成一不治之病欲除此弊愼始尤貴愼終大哉王言至爲痛切夫皇上所謂愼終者職以爲卽持久之謂也夫事之利害有定而心之公私無定凡此旅進旅退者祗身家之私利私害而於國家之公利公害概置不問皇上以爲利而必欲興之彼且以爲害而必欲廢之皇上以爲害而必欲去之彼且資爲利而必欲留之由于所存不同故所見亦異也如皇上欲省浮費必裁冗官有一官則必有現居此官候補此官佐貳此官仰給此官者裁一缺而怨者百人裁十缺而怨者千人此千百人之騰謗飛譕無所不至鑽營煽惑機變環生皆足以摇亂視聽阻撓國政者也而且叅用西政則迂闊談道之儒斥爲變夏廢黜制藝則庸陋無識之士比之坑儒改寺院爲學堂則慈悲佞佛之徒將以因果禍福相恐萬一浮言汪靖聖意稍移倐興倐替則中朝之積弱如故而外人之侵侮無已時此易所謂不恒其德或承之羞者矣吕氏春秋曰功之難立也其必由洶洶乎中主以洶洶止善英主以洶洶立功職願皇上持之以久堅定不摇使懷姦挾私者技無所施而洶洶可息也一曰宥過已革翰林院編修某於光緒二十五年冬譔成一疏指劾權臣翰林院堂官不爲代逹某遂刊之天津某日報以廣流傳權臣見之次骨未幾翰林院學士甄别詞臣據實奏叅言某喪心病狂自甘悖謬旋奉諭旨革職永遠監禁職聞嘉慶初編修洪亮吉上書成親王及當事大僚言故貝子福康安用兵所過繁費州縣官以供億致虚帑藏末復指斥乘輿有羣小榮惑視朝稍晚語成親王以聞詔逮問　戍伊犂未幾仁宗睿皇帝以久旱赦之卽日大雨至今言者以爲美談今某之事與亮吉略同而所指權臣者非貝子福康安之比今若加恩釋放是與仁宗睿皇帝同其盛德也况釋一人縲絏之拘可作四海敢言之氣其事雖微其效甚速職故敢昧死言之至吏部左侍即許景澄太常寺卿袁昶可否賜祭廕子事蹟宜付史館立傳聖明自有權衡非職所敢瀆陳夫知恥則近乎强勇可弭敵人兼弱之謀降尊則與國人交可收舉國同仇之效貴民則邦本完固可冀苞桑磐石之安教胄則中外歸心實爲異日保邦之要循序則日計不足月計有餘而可與圖始持久則百折不回半塗不廢而可與樂成宥過則言者無憂刑畏譴之心朝廷可收集思廣益之效而扼要尤在擇相夫齊桓公變法管仲主之秦孝公變法商君創之魏宇文泰變法蘇綽助之皆非賢輔不爲功值非常之難貴有非常之舉成非常之事必待非常之才夫所謂非常者通逹經權融貴今古獨具高世之識盡除流俗之見身任天下之重不計恩怨之歸者也若夫以簿書鞅掌爲勤趨走跪拜爲恭應對便捷爲敏容悅緘默爲謹此其人心術且不可恃才德有何可取畀以樞輔重任將有折足覆餗之患豈足以濟時艱禦外侮乎昔人有言家貧思賢妻國亂思良相職願皇上眞知灼見審擇一良相而久任之使宸躬得所倚賴百司得所禀承士民條陳可令代閱督撫疲玩可以函催此乃興國之要領自治之根源否則若有椽栥而無棟梁不可以成大厦蔽風雨也職草芽一介何敢妄叅大計而食毛踐土久荷生成天下一家同憂覆壓聊竭欵誠冀補萬　無任屏營瞻戀之至伏乞代奏皇上聖鑒謹呈 
[遼東俄兵分屯表二]  
　　日本報云俄國軍隊之入滿洲者計後貝加爾可殺克兵及烏賢路夫内路氣痕司爾兵第三聨隊之六中隊駐紥哈伊辣路可殺克騎砲兵第二中隊亦駐紥哈伊辣路線列步兵一大隊駐紥愛琿狙擊步兵第十四聨隊之六中隊亦駐紥愛琿豫備步兵第一聨隊之四大隊亦駐紥愛琿後貝加爾可殺克騎兵一聨隊之六中隊亦駐紥愛琿後貝加爾獨立砲兵大隊之二中隊携帶輕砲亦駐紥愛琿狙擊步兵第四聨隊之二大隊駐紥三姓狙擊步兵第十八聨隊之二大隊亦駐紥三姓狙擊步兵第十九聯隊之二大隊亦駐紥三姓狙擊步兵第二十聨隊之二大隊亦駐紥三姓後貝加爾可殺克騎兵二中隊亦駐紥三姓西伯利亞東部砲兵第二旅團之第三第四中隊携帶輕砲亦駐紥三姓西伯利亞東部砲兵第一旅團之一中隊亦携帶輕砲駐紥三姓線列步兵一大隊駐紥哈爾賓西伯利亞東部狙擊步兵第十七聨隊之二大隊亦駐紥哈爾賓西伯利亞東部狙擊步兵第五聨隊之二中隊駐紥琿春西伯利亞東部狙擊步兵第十五聨隊之二大隊亦駐紥琿春西伯利亞東部狙擊步兵第十六聨隊之二大隊亦駐紥琿春烏蘇利可殺克大隊之第二中隊亦駐紥琿春後加貝爾可殺克兵及烏氣痕司步兵第聨隊之一中隊亦駐紥琿春覇西伯利亞東部砲兵第一旅團之第六中隊携帶開山砲亦駐紥琿春臼砲第二中隊亦駐紥琿春重砲第一中隊亦駐紥琿春以上總計步兵二十四大隊騎兵十六中隊砲兵九中隊騎砲六尊開山砲八尊臼砲六尊重砲一尊 
[會議弭兵]  
　　徐家匯匯報云萬國弭兵公會設在荷蘭國京城近已建就公斷堂入會者爲英法俄德美日奧荷班比瑞意葡賽馬諸國惟中國及羅尊勃爾治墨西哥土耳其四國使臣尚未畫押 
[使臣會議]  
　　徐家匯匯報云月初某日各國使臣及聨軍統帥在京師會議拆毁海口砲臺曁駐兵各處之事某使謂皇上如必回鑾不妨若此布置若舍京師而别營都會則是枉費經營矣今宜先請示回鑾之期再行核定各使皆唯唯而散 
[法使瓜代]  
　　天津直報云駐京法國使臣某君升任透尼斯巡撫所遺駐京使臣一缺政府以布君補授聞某君定於西歴五月二十號起程赴任 
[日探軍情]  
　　日本長崎埠訪事友人云日廷現以中國變故多端特派兵艦五號鼓浪西下偵探一切軍情計遣赴南方者爲高雄豐橋扶桑三艦遣赴北方者爲千歲愛宕二艦並另派濟遠兵艦至直隸海面勾當事務俟有警報立即傳知其關心中國有如此者 
[妖婦成禽]  
　　天津直報云客歲拳匪倡亂時有自稱黄蓮聖母及仙姑之二妖婦近被聨軍所獲上月二十九日午後兩點鐘時由西兵押上東洋車向紫竹林老龍頭去前後護以巡捕若于名一時觀者若堵墻莫不詫爲異事或 
 
 

Page 2

 
 
云已由老龍頭乘火車赴塘沽押登某輪船將遍　外洋各國然後處以死刑未知確否 
[悔罪陳言]  
　　前者兩廣總督陶芷芳制軍查知康梁諸逆黨徒在外洋勾煽華商集資謀亂因念僑居新嘉坡之邱菽園林文慶二人略有才學被其蠱惑未免自阻上進之階雖曰罪無可逃仍不忍概加屏棄特札飭駐新嘉坡總領事羅觀察善爲開導使之棄邪歸正本報前已照錄札文矣兹者廣州訪事友來書云某日邱閱悉憲札立即電禀督轅其言曰兩廣制臺大人鑒敬稟者竊職近讀香港華字報恭錄憲臺札諭新嘉坡領事羅查明邱菽園林文慶二人情形祇誦之餘仰見憲臺仁明公恕愛人以德所以督責之者甚至而期許之者甚厚欽佩無極職少讀書頗知義命儻來毁譽漠不關心况復素懍失人失言之訓平生不妄以文字干請亟亟自明兹遇憲臺謙謙下問所見者大不圖空谷得聞金玉敢不披瀝腹心以答憲臺之盛意謹先由電奉聞上慰仁厪所有委曲之忱當繕長禀郵寄鈴轅耳惟冀俯恕不備内閣中書邱煒萱叩禀再菽園係職别號合併稟明 
[肆無忌憚]  
　　漢口采訪友人云逆臣康有爲因湘撫俞廙軒中丞捕拿逆黨嚴密異常心甚銜之上月某日膽敢由海外寄函痛詆併誣圖書善化縣王大令蓋大令亦嫉惡如仇者也噫如康逆者眞小人之肆無忌憚者哉 
[整頓局務]  
　　漢口訪事友人云前福建興泉永道漢口轉運糧餉總局督辦惲莘耘觀察被人奏叅交卸後局中諸務經大吏委湖北漢黄德道兼江漢關監督岑馥莊觀察代庖觀察釐阿章程逐加整頓刻已日有起色矣 
[辟以止辟]  
　　武昌采訪友人云鄂省盜風素熾殺人越貨習以爲常去歲各屬緝獲盜案數起解由臬憲訊明暫覊囹圄嗣因乘輿西幸部臣大半隨扈入秦以致主未核辦刻下湖廣總督張香濤制軍以各犯情罪重大未便顯戮久稽自宜變通章程就地正法爰於本月某日檄飭署臬司扎鳳池廉訪督同武昌府余堯衢太守逐一覆核内有甲乙丙丁四犯實係情眞罪當因卽恭請王命飭江夏縣陳介菴大令押赴武勝門外正法梟取首級發往犯事處懸竿示衆是亦辟以止避之意也 
[孝感旱荒]  
　　漢口訪事友人云去歲湖北漢陽府屬孝感縣因旱成災自入新春雨澤仍稀河水益涸貧民謀生無計相率乞食遠方現值青黄不接之時尤覺嗷嗷待哺所冀關心民瘼者設法振之庶幾免作溝中之瘠乎 
[松試四誌]  
　　松江訪事友人云本月初五日爲府尊余石蓀太守考試南青兩縣文童正塲之期是日南匯已冠首題近之則不遜遠之未冠首題或遠或近青浦已冠首題遠之則有望近之未冠首題知遠之近通塲次題言近而指遠者善言也詩題賦得遠山望不近得山字至夜更魚二躍時鳴砲放牌隨發出奉賢金山上海三縣招覆案奉賢招覆一百零六名金山同上海招覆一百三十六名兹將奉金前列二十名及上海全案照錄左方奉　賢　戴愼修　葉錫榮　孫鍾鼎　衛朝幹　唐敦厚　莊祖喜　張曜樞　屠德馨　梅元鼎　徐鴻鼎　楊光環　何六潤　陸士雲　莊仁貞　朱緑萼　陸承朱　屠鍾毓　宋繼藩　季　新　何昌祺　金　山　劉　鎏　朱光明　倪　鵬　何良弼　張家珍　陳公瑶　丁瑞曾　丁延康　奚桂昌　張家道　錢潤青　胡文梓　黄明禮　梅舒萼　俞念椿　陳宗器　高　超　金士恭　李灝勳　陸際唐　上　海　龔錫圭　嚴　恭　許繼光　蔡景濵　李顯　　劉　濤　葛尚遠　王承旦　朱光照　陸　鑫　韓其燦　潘中良　唐祖涵　楊嘉椿　韓鴻藻　趙澄瀾　陳瑞清　王銓運　周　徵　孫承燾　莊允恭　葛士熙　唐祖滋　張光豫　瞿慶鴻　沈兆楠　盛朝爵　張　躍　李維華　范訪賢　王承綸　何　鈺　王鎭功　蔣宗詡　尤桂芬　樊葆深　丁光弼　吳繩伯　丁應星　朱　垚　張佐辰　唐鶴年　瞿　鉞　沈　澄　賈豐潤　丁文龍　孫　鷗　項鎭方　朱禮儉　曹　逹　鍾　浩　張之綱　諸崇瀾　徐世逹　姚明躊　陳其經　龔福常　顧祥麟　曹蔚深　朱文煥　劉　淇　周士清　錢書城　徐　薰　王茂功　楊我煥　曹　堅　程宗鵬　金保樂　梅祖蔭　潘光耀　曹　浩　唐書紳　張仁龍　徐文仁　徐寳璜　唐志賢　張其桐　陳德桓　魏雲飛　金宏基　沈日章　姚寳文　全文杰　高壽基　王臨訓　陳其藻　潘曾　　楊椿緑　蘇　海　曹繼曾　顧學河　楊我潤　王翰芳　胡光驊　李厚恩　瞿慶普　李秉厚　毛恒遇　黄　熾　蔣樹封　張其垚　張國華　張魯修　　鬯卣　龔　渤　楊洪鏡　周明德　徐文鏞　楊洪鈞　薛寳琦　金煥章　方彥章　朱錦標　倪鍾俊　朱樹蒸　季鴻　　葛　懷　胡明陛　汪慶　　姚明德　凌紀勛　張之紀　張景范　潘　浩　鈕永祺　喬世德　奚維塤　楊兆椿　喬國英　黄家佐　王增壽　吳熙曾　張永謙　王式森　李維楨 
[茸城火警]  
　　松江訪事友人云本月初五日之夜更魚四躍時忽聞警鑼聲鏜鏜然自貢院西偏小弄中出急起視之西北方紅光燭天照耀無殊白晝時適細雨如絲躡屐往觀知火起於舊時婁縣署西偏與松江府署後圍牆相隔僅一衣帶水其時各處水龍未至吳回氏飛揚跋扈其鋒銳幾不可當移時華亭縣林霨生大令婁縣屈吉士大令城守營楊克明遊戎中營張華垣叅戎守備朱梅泉守戎先後冐雨而來分投彈壓并督令各水龍竭力施救旋　雷聲隆隆雨勢漸猛祝融氏遂歛威而退是役也計焚燬薛加和家門樓兩座及臨河平屋兩間薛允婁署待質所管役當火熾時各押狙乘間逃避一空至肇禍之由或謂廚房遺火或謂押犯放火言人人殊未知孰是左右鄰姚查兩姓略遭殃及對門宓茂才家於去歲購地建屋因嫌路狹退進數尺竟賴此以免可見街道寛闊固大有益於民居也 
[蘇省官塲紀事]  
　　蘇州訪事友人云省垣鑄錢局總辦查大令亮采現經上憲委署崇明縣事遺差由撫憲聶仲芳中丞遴委候補知縣姚明府守彝接辦明府奉札後已於本月初一日到差矣○候補同知高司馬廷蘭經上憲札委北路保甲總巡差本月初一日詣轅謝委旋於初二日到差視事 
[京師近事]  
　　京師訪事人云德人雇夫平治大栅欄一帶道路現仍未准車馬行駛聞因路旁尚須安插燈竿也近日德人復飭本街鋪主房主速將被燬之屋修整如無力興工則須各砌短墻圈定基址否則作爲公地○德員格君前曾示令曹管界内居民每十家置一燈輪流掌管嗣前門外迤西各叚紳董擬定章程十餘條刊印佈告俾衆周知二月中旬遠近一律懸掛或十家一燈或八九家一燈某日德兵以懸燈太稀將是處居民任情毆擊於是紳董恐懼仍令比户懸掛矣○前門外西澡沿中間旅店鱗次櫛比皆有衝天招牌距檻外數尺俾投宿者一望而知現德人概令撤去或言是處將修路未知確否○二月十八日某甲在虎坊橋西德國暫管界内便溺德巡兵瞥見扭其髮　擬送捕房行不數武途遇其友某乙與之目語乙會意俯掬塵土驟向德兵抛擲德兵釋手揉目甲乙即乘間奔逃既而德兵見乙行尚未遠飛步狂追追至美國暫管界内湖廣會館前突將洋槍施放彈中乙頰再發一槍洞其腹而仆駐紥湖廣會館之美提督戴君聞之遣美兵拘德兵至案訊知乙禍由自召乃令德兵席捲乙屍遠埋荒地○二月初旬某日德員格君示令暫管界内娼家限於二月十二日以前領取執照否則一律驅逐其章程須每家捐洋銀七十元嗣後每日再捐洋銀一元並限定界内只准開設六十家迄今逾限已將旬日而若輩依然置若罔聞至美界禁娼綦嚴天橋西壇前向多土倡邇來無復有開門納客者○崇文門外石板胡同某甲織帶爲業妻某氏素淫蕩與某乙私通已非一日而甲未之知也二月中旬某日甲歸見乙高臥未起不禁忿火中燒與之爲難其妻反助乙扭甲倒地以鐵錐擊頭顱破裂而殞復謀割甲屍以滅其跡鄰人偵知馳報英巡捕房 
 
 

Page 3

 
 
捕頭飭巡兵將乙及氏拿交英叅領署審訊氏供與甲並非結髮英員惡其殘忍科定兩人斬决之罪先將淫婦遊市三日至十六日押同姦夫處决於沫華寺門外旋卽縣杆示衆 
[觀察謁客]  
　　日前簡授四川鹽茶道黄愛棠觀察由蘇來滬暫駐錢江公所昨日午後命駕赴道轅拜會袁海觀觀察面談良久而别 
[局員謝委]  
　　前日新委本邑南市高昌廟巡防局員姚殿卿二尹趨詣道轅謝委後擇吉本月十四日蒞局任事前委員馬午橋叅軍奉上憲調辦龍華巡防局事務日内亦將次到差矣 
[會勘馬頭]  
　　訂期會勘馬頭已紀昨報昨午上海縣汪瑶庭大令帶領差役亭耆人等往南市陸家渡乘舟渡浦會同義渡局委員許明府會丈局委員王陳兩明府詳細勘丈以便繪圖呈請道憲核奪至三點鐘時回署 
[提人釀禍]  
　　上海縣署前三陽樓茶肆主某甲積欠房金若干房主投保甲總巡局控請提訊押遷朱森庭明府准之昨日午前飭局差提甲訊究甲己年老突被局差所扭跌仆街中血流滿面衆人因將局差圍住肆意譁囂明府聞悉命駕至縣署拜會縣主汪瑶庭大令適大令别有要公飭丁擋駕明府隨將局差及甲一併送請大令訊核 
[獵禽肇祻讞詞]  
　　前者某西人至虹口天通菴左近鄕間獵鳥悞傷鄕人侯春林等七人控經本管總領事傳到西人及原告華人集訉侯春林徐竹雲等六人及某姓家四歲小孩同供當時西人所獵者係鄕人素豢之鴒雖被擊斃一頭並不與較不應再將小的等擊傷西人供稱當時因見多人擲石情急開槍以致釀祻領事著兩造暫退候照會江海關道查明覆訊 
[法租界公堂瑣案]  
　　鍾洪南控其妻何氏攫去皮箱十六口值銀二萬餘兩讞員杜枝園大令訊明供詞飭氏將皮箱呈繳公堂聽候覆訊核奪昨日禮拜四堂期大令會同費繙譯官升座清心書院高林二女教士偕鍾妻何氏及男女各孩投案並將皮箱繳呈大令命鍾當堂檢點鍾稱尚少屋契一套并稱何氏不應聽從女教士攫取皮箱定欲投該管總領事署控訴以分曲直高女教士稱何氏因與其夫反目將衣箱物件寄存書院一律固封今奉諭繳呈並無不合大令飭鍾自書封條將兩竹籃所儲文契封固暫存箱内衣服亦令檢點清楚當堂給還復斷令每月給何氏費用洋銀二十元鍾不肯遵斷大令命一併退去俟下期復訊核奪○廣通公司與愼瑞公司訂立合同用小輪船行駛州海門等處嗣以地方官不准駛行以致停止後股東因結帳轇轕涉訟公堂大令迭次訊供知股東潘岐生等曾將船抵押洋銀五千四百元爰飭押追繳案昨日廣通公司買辦洪秀和司帳人傳鏡巖投案請將輪船拍賣以抵押欵大令命退去候傳集案中人於下期覆訊核奪○康泰烟紙店夥沈立安訴稱店主管小山因事回南翔托小的照管店務前晚被陸生元攫去小銀錢三百數十枚當塲追獲尚缺一百七十餘枚是以送案請追陸生元供小的與店主有親誼兹因失業無聊不得已而爲此大令命押候店主到案復核○錦名洋行收租人陸承才飲酒過醉在途毆擊車夫巡街捕喝阻不理反肆兇毆昨日解案請辦大令判罰洋銀二十元以儆○包探禀稱偷兒王阿濤陳阿寳行竊南市某姓家金戒指水烟袋衣服等物現已吊到原贓解案請辦王阿濤供小的年十三歲在虹口母舅店中習業小寗波榮堂等糾同行竊囑小的望風大令命押候指提同黨究辦○包探禀稱王慶生潛上新平輪船行竊某客所帶高麗參一包當塲拿獲贓已交還失主今特解案請辦大令判令枷號一月笞責三百板 
[輪船招商局第二十七届帳略] 　 
　　綜結一該股分資本規銀四百萬兩天津存欵六萬二千八百兩往來存欵五十六萬五千三百八十七兩九錢三分九釐生息存欵二萬八千三百六十五兩二分国釐股分存息五十五萬一千三百四兩股商餘利三千二百十三兩五錢九分五釐船棧折舊九千六百四十六兩四錢六分九釐自保船險一百六十三萬七百九兩二錢二分九釐自保躉船險六萬兩各船售價溢欵一百十六萬五千兩開平股票售換項下六萬六千七百四十四兩三錢六分舊帳股票產契抵欵九萬九百八十五兩七分二釐籌發股息四十八萬兩備添船棧公欵八十七萬三千三百二十八兩一錢八分五釐共計結核各欵規銀九百五十八萬七千四百八十三兩七錢九分一釐一存户部借欵規銀八萬二千二百兩户部昭信股票五萬四千八百兩淮徐振捐墊欵二萬兩陜西振捐墊疑一萬九百七十四兩六錢六釐洋商欠欵二百二十四萬兩分局往來六萬三千六百八十三兩一錢二分往來欠欵三十萬八百六十二兩八錢七分各户欠息七千七百六十一兩五錢九分隨貨匯欵一萬四千六百八十七兩一錢八分八釐買存煤炭七萬七千九百四十四兩二錢一分五釐朝鮮本息欠欵二十萬九千九百二十六兩通商銀行股分八十萬兩上海和豐船塢股分十萬八百七十二兩九錢湖北鐵廠股分二十七萬四千兩萍鄕煤礦股分十六萬四千四百兩津沽駁船地價七萬八千八百九十九兩九錢九分五釐現銀洋錢一萬五千四百七十一兩三錢三分五釐備發輪船保險股息六十一萬六千兩共計結存各欵規銀五百十三萬二千四百八十三兩八錢一分九釐一存江寛船本規銀七萬兩江永七萬兩江天五萬兩江孚三萬兩江通一萬兩江裕五萬兩固陵五千兩快利五萬兩遇順二十三萬兩協和二十五萬兩共計結存船本規銀八十一萬五千兩一存各小輪船規銀四千兩各口躉船四萬五千兩各埠駁船一千兩共計結存船本規銀五萬兩一存總局局房規銀十一萬兩上海東棧二萬兩北棧五十九萬七千兩中棧十三萬一千兩南棧一百十一萬兩楊家渡棧二十五萬七千兩十六鋪產三萬三千兩華棧二十二萬二千兩華產十六萬兩吳淞地產三萬兩天津局產十四萬兩塘沽八萬五千兩通州五千兩北戴河地產一千兩營口局產二萬三千兩烟臺二千兩宜昌一萬九千兩沙市六千兩漢口二十二萬兩九江七萬五千兩蕪湖一萬八千兩金陵二萬三千兩鎭江五萬五千兩寍波三萬五千兩温州一萬兩福州二萬四千兩汕頭三萬六千兩澳門六千兩香港八萬七千兩廣州七千兩梧州一萬兩杭州三千兩共計結存成本規銀三百五十六萬兩一存各局生財規銀一萬兩漕米麻袋二萬兩共計結存成本規銀三萬兩統共結存各欵規銀九百五十八萬七千四百八十三兩八錢一分九釐此帳未畢明日續登 
[心香共爇]  
　　徐筱雲尚書袁爽秋京卿許竹　侍郎皆於去秋力請剿匪致罹不测兹者靈柩將回原籍約於今日道出滬江滬人士之景仰遺徽者咸思以一束生芻竭誠叩奠前日由滬商顧君松泉投函本館囑即登報布告同人其言曰去年拳匪肇釁中外交訌北地生民慘遭塗炭東南數省幸蒙劉張二大帥與駐滬各國總領事互訂保護之約得以安堵如常然當時若非徐尚書爲國捐軀許侍郎袁京卿奮不顧身則伏莽甚多難免如響斯應雖内地不致大遭蹂躪而本埠適當衝要各國兵艦林立萬一無端釁起非常勢必玉石俱焚今東南半壁賴以安全者無莫非三公之德惠也邇者三公忠櫬由津南下不日將抵申江我等商民宜抒敬意按泰西通例凡大有造於衆之奇傑出殯之日無貴無賤各志哀思今三公以非常之人作非常之事公忠體國死諫不撓敢告合埠紳商士民當靈櫬經過時門前各設香案聊盡微忱藉報萬一敬懇登報伏維公鑒又昨日得甬商何君植園葉君勉卿王君海帆朱君葆三來書云頃悉許徐袁三公靈柩於明日可到上海後日可出殯其經過路由已登貴報竊思三忠諫阻縱匪懍然大義我南方之民得以安居者實賴三忠之力今兹忠櫬南旋凡我滬上士商理應衣冠往吊並於經過之處各點香燭或備路祭以示敬意但敝帮人數太多徧告不及擬請尊處登入新聞中以便周知欽敬忠義　意想貴館必與有同心也云云合併登之藉塵公鑒 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　卜小毛糾黨至南市瑞豐馬頭陸福生米船上劫米事後公差將卜及同黨唐松林卽野蜘蛛拘獲　經縣主汪瑶庭大令訊供收押飭緝餘黨在案前日又獲張阿弟一名至晚大令傳同陸福生復訊陸供是晚卜小毛等用划船渡登小的船上劫米小的向之　阻突被扭住兇毆并用刀戳傷小的兩腿以致負痛而仆旋被刼去米十二包聞同黨中有喚卜小毛者是以知其名姓唐松林供小的並不干預實被卜小毛誣攀張阿弟供小的向在英美租界公廨當差卜小毛前有訪案由小的拘拿是以相識劫米一事實未聞知求鑒卜小毛供小的搶得米十二包由連發賣在楊家渡小米店每石洋銀三元五角小的分得四元唐松林並未分得大令問張阿弟是否同黨卜稱並非此人另有摇船阿弟及阿寳二人大令飭將卜小毛唐松林還押張阿弟尚有别案牽涉著暫收自新所候查卷訊核並著原差提收贓之米鋪主到案再　○趙發茂控韓晉卿圖賴洋銀前晚經大令提訊趙供韓父前與宋春濤之父合買田八分五釐八毫嗣被韓晉卿盜賣尚欠小的贖取田單之價計洋銀六十元求即訉追宋春濤供田契雖在小的處田單則由韓收管以致被韓盜賣小的分文未得韓晉卿供户名韓慶良之田實被兄弟賣去韓耀奎户名之單則由趙爲中抵押在外大令惡其供詞狡猾喝令重責三百板速將欠趙之六十元於五天内呈案然後領取田單劃還宋田四分二釐九毫宋存案之契當堂塗銷○大東門内汪宅失火疑是同居之陶錫麟所縱控經大令訊供飭提在逃之陶姓傭婦張氏在案前日原差提到張氏至晚大令升堂研訊氏供是日晚膳汪姓先煮小婦人後煮禍由扒取火　所致大令謂兩家均有失檢之咎然爾不應逃逸遂判令掌頰十下交人保出 
[上海巡局紀事]  
　　前日江北小車夫朱壽寳陸洪江朱小毛等至南市小南門外劉姓曠地上掘取磚石被劉所見遣人拘送二十三七鋪巡防局局員邱友林二尹研訊之下朱等供稱魏阿虎朱福羣囑小的等往掘二尹諭令各責一百板補提魏朱到案各責五十板勒令卽日前往填平延干比究○二十三七鋪汛捕陸升緝獲賊犯某甲帶往陸家浜南馬頭阿弟老三所開兩荳腐店内吊取贓物乘機索詐洋銀九元局員邱二尹知之特於昨日飭十二圖二十七鋪地甲傳兩店主到局諭候訊明核斷 
[馬路工程局紀事]  
　　日前蘇州府屬某邑人吳新維至南市十六鋪橋萬寳源義振票爲名乘機竊取彩票七條店夥吳阿生從旁窺破指交巡捕拘解馬路工程局總辦葉孟紀司馬升堂研訊吳供是日有人前往購票小的袖手旁觀並未竊取司馬飭暫禁押昨又提至案問爾能將竊票人尋獲交案否吳供如蒙釋出小的能扭交此人司馬命覓妥人具保出外限日尋交○前者周庭榮之妻周張氏將女孩　與陳仁保議定身價洋銀二十元被蟻媒王寳生侵用八元氏心不能甘至馬路工程局禀控總辦葉司馬斷令張　將所得身價　銀十二元繳案給陳具領著陳將女交案給氏領回王枷號若干日期滿交二十三鋪地甲保出限二十日内繳呈所得洋銀八元前日届期司馬傳案復訊王供小的情願繳呈司馬准之 
[英美租界公堂會訊案]  
　　葡商榮泰洋行主投本管總領事署控華人朱錦春余小貴等霸阻運載沙泥經大西洋總領事華德師君函致讞員張柄樞司馬　提朱余訉究司馬准詞飭差協同包探將余提到前日午後會同大西洋總領事署繙譯官畢禮納君升堂研訉　泰主人投案訴稱商人在浦東東溝裝運沙泥賣與洋船壓載巳於本年正月領有道縣告示不料朱錦春余小貴等竟敢阻撓致洋船不能開　冋商人索償所耗之費每日約需洋銀三百元商人受虧殊甚叩乞究追朱倩担文律師帮辦費律師到案聲稱今日會訊朱尚未知故未來案　於四十年前卽承辦裝載沙泥之事禀蒙前道憲發給示諭迨光緒十七年因楊松記爭奪此項生涯又禀請道憲出示至光緒二十一年楊　記故　復萌曾禀經前讞員判罰銀五十兩緣朱於彼處有地一百餘畝所挖之泥均係己物故能承辦如是之久一旦生涯被人攘奪心　不廿今將歴奉道　所出告示呈請察閱余所供略同司馬商之畢君謂兩造均有道縣告示遽難定斷候將各示抄出禀請道憲復訊核奪惟未定案以前未便令洋船因此久待應准榮泰在别處裝載沙泥朱余二人不得攔阻兩造皆遵斷而退 
[英美租界晚堂案]  
　　前者徐張氏投英美租界公廨控金王氏欠洋銀一百元延不清還讞員張柄樞司馬研訊之下飭押令依限繳呈迄今日久依然置若罔聞前晚司馬提案比追金王氏供稱丈夫金瑞雲避匿他處小婦人無從籌措求恩交保出外俾得尋丈夫到案籌欵歸還司馬准之著交的實人保出限一月内清理違干未便 
[英美租界公堂瑣案]  
　　包探趙銀河解周海郎到案禀稱此人竊取馮阿二家東洋車由六百三十九號華捕拘獲今捕頭令小的解案請辦讞員張柄樞司馬商之美總領事署繙譯官白保羅　判責二百板○包探邊槐洲解頑童徐阿二王富林王連生到案禀稱此三童年雖幼穉膽敢串竊周毛毛王瑞和所置之鞋及燭臺等物經小的緝獲解案請辦司馬判各責一百板遞解甯波原籍贓給還失主○包探邵潤初解李幼堂到案禀稱此人家中有喜事不領准照擅放花爆有違租界章程是以傳案請罰司馬判罰洋銀二元○包探王湘舟解陳在雲高秀山到案禀稱此二人串竊王瑞寳家衣被各一是以拘案請辦司馬判責二百板遞妥江北原籍○包探石錦榮解朱福生到案禀稱此人　取吳廷順家布衣二件經小的緝獲解案請辦司馬諭令逐出租界不准逗留贓給還失主○包探郁潤初解車夫江小連到案禀稱此人竊取洋人　河公　家銀質對時表一枚質得洋銀四元現經小的查獲解案請辦司馬判責二百板○包探趙銀河解鄕人金仁山到案禀稱此人牽病牛至馬路用棍痛擊由四百十八號巡捕拘入捕房捕頭令小的解案請究牛主周阿法投案候示司馬判令與金各罰洋銀二元○一百二十號華抽解潘金福到案禀稱此人在河南路設攤誘賭經小的拘獲解案請辦司馬判責手心一百下 
[美租界捕房紀事]  
　　前日之晚某革等衆無賴至虹口漢璧禮路某飯店果　忽與值堂人某甲口角行兇致傷甲肩背事後店主某乙偕中至捕房聲訴捕顚見甲受傷屬實令送同仁醫院求治一面派包探查明肇事之人拘解公堂禀請讞員張柄樞司馬訊辦○昨日清晨江北小竊胡三仔混入外虹口某碼頭上貨棧中行竊舊鐵若干携之而出適被管門之印度人所見連贓解送捕房捕頭令押候解送公堂　請訊　○昨日清晨鄕民張某投捕房訴稱前晚十點鐘時行經提籃橋左近突被衆流　圍住索詐不遂其願肆意兇毆忙亂中攫去小銀錢十餘枚請爲究辦捕頭允之 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
