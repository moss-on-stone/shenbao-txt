# 1921 - 129 - 4917324

 

Page 1

 
 
   
 
 

Page 2

 
 
   
 
 

Page 3

 
 
時評 
[組閣難（冷）]  
　　所謂組閣難者在未組之前求人同意難將組之際欲去舊員難及組之時配置新員難旣組之後欲他人之不反對本人之必就職難有此四難故閣即組成之後組之者旣筋疲力盡而所謂閣者依然殘缺零落也 
　　今者組閣之難已過其半矣就今日之形勢觀之閣員中之不就職者大約除敎長外當無問題而他人之反對則將於財長爲集矢蓋今之内閣不能不借外債而外債除日欵外又無可借之途財長實當其衝也故余謂此之内閣問題初以交部始者將以財部終 
　　然則組閣之難今猶未已也 
[命令]  
　　五月十四日大總統令據署國務總理兼署陸軍總長靳雲鵬署外交總長顔惠慶署内務總長張志潭署財政總長周自齊署海軍總長薩鎭冰署司法總長董康署敎育總長范源廉署農商總長王迺斌署交通總長葉恭綽等呈請改組内閣免去本兼各署職等情靳雲鵬顔惠慶張志潭周自齊薩鎭冰董康范源濓王迺斌葉薛綽均准免署職此令 
又令特任靳雲鵬爲國務總理顔惠慶爲外交總長齊耀珊爲内務總長李士偉爲財政總長蔡成勳爲陸軍總長李鼎新爲海軍總長董康爲司法總長范源廉爲敎育總長王迺斌爲農商總長張志潭爲交通總長此令 
又令任命馬金榮爲陸軍第十入師步兵第三十六旅旅長此令 
又令任命孫興武爲吉林陸軍第三混成旅騎兵團團長此令 
又令王斌修加陸軍少將銜郭際昌加陸軍步兵上校銜此令 
又令航空署署長丁錦呈請任命吳肇麟王鏞松生汪邁朱方賡池博金鼎樞顧乃鑄周培炳署僉事潘世忠董鴻謙邢契莘署技正均照准此令 
又令兼署陸軍總長靳雲鵬呈請任命曹漢鈞爲陸軍第二十師砲兵第二十團團附應照准此令 
又令兼署陸軍總長靳雲鵬呈請任命孫臣升爲陸軍第二十六師步兵第一百零二團團附應照准此令 
又令兼署陸軍總長靳雲鵬呈請任命黄榮昌爲陸軍第二十師砲兵第二十團副軍械官應照准此令 
諾爾布咨請以全瑞陞補印務參領應照准此令 
又令參謀總長張懐芝呈請任命孟傑三爲陸軍第二十六師二等參謀官應照准此令 
又令馬黎亞奈剛給予三等文虎章此令 
又令簡任職存記梁敬　着交外交部酌量任用此令 
[專電]  
　　北京電范復敎職員函决不再就敎長（十六日下午四鐘） 
　　北京電李士偉在津籌欵已有三百萬日金凑成五百萬就職今午可到京（十六日上午十二鐘） 
　　北京電敎育有張志潭兼任說財政李不就以潘升代一說仍屬張弧（十六日下午三鐘） 
　　北京電某紳等電院張勳爲察熱綏巡閱爲彼將招兵之途徑如虎附翼誰尸其咎政府果有擁護民國之誠意應速中止免貽後悔（十六日上午十二鐘） 
　　北京電旅京鄂人在天安門外開會决定驅王辦法（一）赴新華門請願（二）正式向府院控告（三）通電全國宣布王占元禍鄂罪狀全體齊赴新華門要求見徐並遞呈文由徐派殷鴻壽勸慰允訂期傳見始散（十六日下午四鐘） 
　　北京電三使經徐靳挽留出京尚無准期（十六日下午三鐘） 
　　北京電吳佩孚電馬聯甲聘老淡泊此次重膺疆任原爲中央擊念長江仲帥推重夙賢之意聘老旣厭倦仕途惟有聽其自然所囑俟仲帥回保卽轉陳（十六日上午十二鐘） 
　北京電贛陳電據前方司令報告粤北民軍屢圖窺邊均被防軍覺察因愼重戰事起見未便迎擊然大庾嶺黄泓港等處仍有粤探出没所蓄陰謀實難叵測應籌最後對待方法查贛省羅掘力盡餉項難籌乞速接濟以利戎機是否武力對待請示祇遵（十五日下午七鐘） 
　　北京電吉督電琿春王知事報前有日憲兵三名又查出便衣憲兵七名至軍隊於元日（十三）全撤並請將日聯絡員權限明定不得涉及内政應於交涉時確定免滋後患 
　　北京電外部函關係各機關日人越境搜捕韓黨曾照安南邊境對汛辦法向日使交涉因切實進行又據外交團息日使提出中日兩國邊境搜匪會巡辦法十五條 
（十六日上午十二鐘） 
　　北京電院電陸洪濤以中央自由簡甘省長爲陸改護爲署之條件徵陸同意（十六日上午十二鐘） 
　　天津電李士偉接公府咸（十五）電促速赴任當卽二次電辭 
　　天津電靳曹等集股五百萬組興業銀行總行設天津 
　　天津電聞曹錕將卽日返保（以上十六日下午十一鐘） 
　　天津電旅津美商寒（十四）開會表决抗議菲律賓簿記條例案措詞謂菲島開闢華商功偉此苛虐條例應予取銷 
　　天津電曹錕在保籌設之河北大學擬委邊守靖爲校長 
　　天津電馬家溝灤礦罷工省署派員勸慰仍未開工（以上十六日上午九鐘） 
　　漢電定黔軍删（十五）日正式取消招募衛隊悉遣散抽編軍隊各還原伍 
　　漢口電袁祖銘删（十五）晚應王督電召赴京（以上十六日下午四鐘） 
太平洋路透電 
[南北近事紀]  
　　十五日廣州電廣州將派選手二十人至滬參與遠東運動會 
　　十五日廣州電陸榮廷與陳炯明近今交換電文互相詆責後此間輿情以爲兩軍對峙之勢已成萬難撤退雙方備戰業已完畢恐不日將有重大之戰事此間各報載稱廣西近得借欵八十萬元惟未云及自何方面得之 
　　十五日北京電政府已命各處特派交涉員調查一九一五年内戰外人所受之損失 
[日本電工之示威]  
　　十六日大阪電此間被開除之電氣工人於星期六夜開會有某工人之少婦演說詆責公司之舉動衆大歡呼警察旋出干涉會衆乃例隊入市旣而復與警察衝突警察與示威者各傷多人星期日晨間工人結隊游行並全日集議至夜未已後復與警察衝突警察拘工人首領而去工人之數遠逾警察一呼百應卒迫令警察將其首領開釋於是羣衆乃散共人聲勢洶洶恐將續行暴舉 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[上西萊西亞亂事之各國意見]  
　　十五日柏林電德國備文答覆法國言上西萊西亞叛變事謂西萊西亞亂事係柯方蒂機關報所煽成此報在上西萊西亞發行登載虚僞消息言協約國已决定以大部分上西萊亞土地給予德國波蘭人叛變之謀早已籌備多時藉此虚僞消息同時發難今事態甚爲嚴重柯方蒂已爲操縱時局之人協約國委員會無充分兵力未足遏亂至於法牒詆責德國各節全無根據即協約國在上西萊西亞之委員會主任勒朗將軍亦承認法牒所指各節爲不確 
　十五日柏林電德總理章士對德報記者發表意見謂德政府願行其能行迅速依從協約國之要求此星期當可發出訓令以表明德國準備盡力行事之態度至於上西萊西亞事件協約國擬根據和約並依允公民大會之結果决定此問題渠甚贊成之 
　　十五日巴黎電巴黎微言報云法總理之言不過表示公道而已無他意也法國之欲人尊重和約無異於英國但不能許英總揆有隨意解釋約文之專權耳小巴黎人報云英人之見解已載見於其牒文中英人指波蘭人領袖柯方蒂氏欲以旣成事局迷惑協約國並指指國在西萊西亞之代表贊成波蘭叛黨之行爲法國覆稱上西萊西亞亂事·波蘭人或負有苦干責任但波蘭政府究竟維持正當之態度封鎖邊界法牒縷述德國之責任並聲明在上西萊西亞之法代表從未贊成造成時勢之政策亦未有如外間所傳與叛黨締結休戰約之事巴黎迥聲報云法總理白里安已照會德政府如德國以英相喬治之言爲出兵西萊西亞之理由則德國將擔負破壞和約之責任巴黎時報云英相之言已引起比國激昻輿情比國報紙皆詆斥其言如比國獨立報與自由報雖皆贊同尊重和約之必要但對於上西萊西亞事不與英相抱同樣之見解 
　　十六日倫敦電英相於星期五日在下院演說上西萊西亞事後英法意見頗相牴牾法總理與法國人民不滿意於英相之言已無疑問故時局頗須愼重對付法人解釋英相之言謂含有歡迎德軍入西萊西亞相助恢復秩序之意故起根本上之異見法人謂不能容許德國出兵且指德人有意造成今日之亂事以期逞其私圖法國官塲聲稱德國出兵干涉須視爲戰爭行爲法國必立有軍事行動先以集於來因河口之法軍進占魯爾全境星期六日法總理對新聞記者言德兵必不可入西萊西亞否則必有不利云 
　　十二日巴黎電（遲到）法國報紙聞德國接受協約國哀的美敦書皆表示滿意惟鑒於從前經騐對於德國之信義不無懐疑須視其實行兵燹區域事務部長向外國新聞記者言法國經營兵燹區域修復事宣之努力謂已用用二萬七千兆佛郎此欵早應由德國償付法國爲嗜好和平之國但在德國武裝未全能除以前法國須凖備事變云 
[法報記美名人法事談]  
　　十五日巴黎電巴黎晨報載拉門德氏之言論拉氏曾爲和會美代表團財政經濟事件之諮議員今之言論係以美國銀行家製造家與商家之名義出之據謂美國銀行家製造家商家等皆視德國之接受倫敦决議爲法國之勝利德國人今迅速接受倫敦哀的美敦書美人極表滿意與英人同美人覺法國行事有正當可嘉之温和氣度法國依此政策進行定可保持美人將來之同情與友誼拉門德氏又謂近數年來法人恢復其經濟狀况之進步甚爲美人所滿意而統計所載兵燹區域之優好結果尤爲美人所驚喜美人頗注意法國幸福今願因賠償問題之議定爲法國賀並請法國始終表示同樣之德性與常識 
[美國之礦工暴動]  
　　十五日維康斯道（西佛其尼亞州）電明哥區因礦工罷工發生暴動歷三日之久死六人傷多人據華盛頓消息當局已調軍馳入西佛其尼亞州 
　　十五日華盛頓電哈定總統已簽定在西佛其尼亞州及康土克基煤區宣布戒嚴之示文該文之發表聽陸軍總長維克斯氏之裁酌維氏待詳細消息傳至再定主張 
[英國新芬黨狙擊]  
　　十五日倫敦電昨夜聖愛爾班斯地方有新芬黨三人入前服務愛爾蘭警隊中之某氏住宅以手槍擊傷主人主婦而逃去利物浦同時發生與昨夜倫敦所遭之暴舉多次 
[各國近事紀]  
　　十五日華盛頓電參議員康容氏主張置强固之海軍據謂政府僅贊成一部分裁減軍備至於完全裁減軍備永不能成事實又謂美日兩國人民雖均不願彼此開戰但美日戰爭之說頗盛有趨向戰爭之勢今宜以有名人物組織美國委員會與日本同樣之委員會會商一切　　十四日新新拉蒂電美國勞工聯合會幹事會議前贊成在太平洋濱及西部各州招募中日工人之議今日取銷之 
　　十五日華盛頓電參衆兩院已採納兩院聯合會議臨時限制移民案之報告今將提交總統批准之 
　　十二日華盛頓電衆院提出議案建議在中國及其他各國之美國領事區域内實行禁酒案修正條例此數國之條約均不妨礙此種條例之實施 
　　十四日舊金山電礦務專家六員將於六月間由西雅圖赴華爲南美鐵路研究滿洲鐵礦及煤礦之地質與工程事務該員等將設辦事處於大連鐵礦位於距大連北一百五十哩奉天附近之安山河旁 
　　十五日倫敦電日太子今晨在克蘭福特校閱童子軍後乘摩托車赴乞克斯首相别墅與首相等午餐餐後觀覽鄉景旋乘摩托車回抵倫敦 
[公電]  
　　安慶來電申報新聞報民國日報轉安徽旅外各團體聞中央以全皖礦產抵押外債五百萬元是中央甘棄皖民皖民惟有速謀自救希一致反對安徽各界聯合會銑 
國内要聞 
[北京通信（穆）]  
　　内閣改組令之因果内閣之爭今日令下總算告一段落交系退出以後影響如何及直隷方面平日對靳之不滿是否由此解釋現時尚不必預言然靳雲鵬張志潭之目的固已達矣至所以先總辭職再任命全閣之原因則仍是對葉而發此數日中因葉之不肯退而發生許多調停之方第一步謀靳葉並存以潘復代理財政此爲潘氏所暗中主張者而靳氏聲言非葉辭則已辭此層已不能做到第二步則葉自請假四十日以次長代理部務然此次改組之癥結在張志潭欲得交通故其說亦辦不到但如孫洪伊故事逕免葉職雖靳側亦有人主張而旣礙於奉張之面子且東海亦不贊同躊躇至再思及葉有同進同退之說乃以全閣辭職另組新閣之面目使葉不能人反對全體獨不列名於總辭呈而靳亦辭去陸軍以示相陪之意庶各方面皆說得去也但聞閣員之假總辭於今日閣議通過而辭呈及准辭任命兩命令則同時送府立蓋印立發表葉氏未到閣議並未並與聞也此爲比諸命令免職稍存體面諒葉亦無話可說也 
　　李士偉之入閣至於昨日一般聞者猶在將信將疑之中李在天津迄今未來昨日下午猶紛傳其本人並未同意論者以爲李現任中日實業公司之理事長明明有日本後盾之嫌疑李或鑒於張弧之受攻擊不敢登場亦意中事然李旣成事實恐輿論上即有不滿已成馬後砲矣紛傳財政次長爲三菱公司之王某此事若確則倚賴日本之財政政策昭然若揭於靳氏經濟之困雖可稍紓而前途實不堪設想且各報之攻擊張弧亦屬徒勞愚且將爲張弧呌屈也 
　在此新閣中有一最大關健即靳氏聯絡直系之手段也直系以奉張操縱靳閣頗致不滿且有倒閣之聲靳氏之欲以曹鋭長財政即以此故以爲彼有人在即可不倒我也且此次曹錕來京與人談及内閣竟謂彼爲國務總理則内閣之事自可主持何必要人帮助我如能爲彼助則何如我自已去組閣即其見王士珍也王以滑稽之語問天津會議有多少利濟民生之陳绩曹謂不相干之内閣巡閱使尚糾纒不淸利濟民生從何談起不獨曹之本身也即其部下亦有與曹相似之口吻故今之以蔡成勛長陸軍實爲聯絡直系之重要表示不過曹氏一派感激與否則不敢知耳但有一可見成效者蔡成勛之地位現已懸空名爲甘肅督軍而因陸陳同盟之故如由陜西入甘則陳樹藩有中途邀擊之預備如由寗夏行則隴東鎭使張兆鉀又已在隴東方面嚴陣以待而馬福祥赴保赴津又隨同至京亦在求赴新任故蔡一入閣而甘肅督軍可下陸洪濤署理之令馬福祥又能到綏亦實解决一難題也 
　　於此更有一事可以連帶解决者則張作霖爲張勳求爲蘇皖贛巡閱使有不達目的不已之勢而曹王則皆不贊成近一兩日來聞特别區巡閱使業已確定而張勳之意則非蘇皖贛不幹奉張則勸以權就此職爲赴蘇皖贛之先聲今蔡成勛長陸軍於直系算有交代即可進而爲張勳赴蘇皖贛之交涉而作爲交換條件即令以地盤關係尚須再商而熱綏察巡閱使必須發表矣 
　　特此次三使會議雖無何種解决之事項而據直系人言所生之反感已不少上月三使在津所發之感電並非各督長親自簽名者而浙盧閩李已有不滿意之聲見諸電報謂不先求同意而徑發此電閩浙方面對於孫派之應付將益陷於困難且催辦選舉之電迄今未能發表固恐閩浙之反唇而直鄂亦不願意故此次内閣成立後雖因李士偉之關係各督可索得若干而前途茫茫問題正自不少也（五月十四日） 
[内閣改組之别報]  
　　内閣改組問題十四日命令表後已告一段落茲節錄北京各報消息於左以見京中對於此問題之空氣 
　　北京晨報云内閣改組之計畫因葉薛綽作梗停頓許久前夜始有葉氏决定下台消息昨日果然有兩道命令發表此次新内閣雖然調動財交兩個大缺實際只來了三任新官其餘都是陳人局部改組儘夥了爲什麽要用倒閣組閣的形式不消說是爲對付葉恭綽了昨天的閣議葉氏雖不到會大家認爲「多數决」的高妙法理足以拘束葉氏所以午後二時就决定捧出閣員總辭職的呈文中間並不要葉氏自己署名五點鐘就請總統發表初先還有人主張辭呈遞上之後發函給葉氏照知大家說不必多此一舉也就省略了新閣員的位置自然以財政部爲最重要周自齊因爲葉恭綽表示不讓交通之後周氏態度也變向人說「我遞過兩次辭呈他們都退還我我從此也不再遞辭呈看他們怎麽樣」這回内閣總辭職主目的固然在擠倒葉薛綽一面對於周氏也未免帶點硬送台駕的意味這是顯而易見繼任的人物骨子裏實在是張弧和潘復競爭張弧的人說總统不高興潘復潘復的人說總統不高興張弧其實都是各說各的謊話内幕的眞形極力要潘復幹是靳總理的主意潘氏說怕財政上弄不動心裏的毛病實在捨不得鹽務署他的條件是要敎他的親信人李某（湖北人）幹鹽務他自已幹財政無奈李某是個鹽務外行連姓名都没機個人知道實在提不出來於是潘氏的總長希望就打銷了張弧也因爲有人反對所以纔落到李士偉頭身來李氏也同張弧一色的朋友現在是中日實業公司的理事長前天忽然總統派人到天津請李氏上臺這中間有什麽奥妙現在還没人能言其詳昨日午前遇政界某君據說天津來的電話李氏業已答應出山同時又有財政界某君說李氏絶對不幹已經有正式辭電到京這兩種極端矛盾的消息很敎人委决不下誰知至昨晚上兩頭都證實了下命令敎他做財政總長是眞的他打電表示不幹也眞的（李氏辭電云大總統國務總理鈞鑒近日屢承使命擬畀以財政一席迭經堅辭未蒙垂允伏念士偉仰荷恩知苟能裨益國家雖捐摩頂踵亦復何惜但際兹國步艱難財政爲庶政根本斷非菲材所能勝任再三循省决不敢承萬一不荷鑒原惟有遯跡海濱靜待嚴譴掬誠上達無任悚惶伏乞垂鑒李士偉鹽）據說李氏不幹的意思很堅决並非三揖三讓的形式如果李氏眞要「遯跡海濱」擠來擠去或者仍是張弧上台亦未可定新内閣内舊内閣有個大特點就是舊閣員都是署新閣員全改了特任大概也是願意他們大家「長命富貴」的意思好在眼前並没有國會議員能夠搗淡不會發生同意不同意的問題我們也不必去議論他 
　　新社會報云閣潮到了昨天十二點鐘居然告一结束新閣名單大致與前幾日所傳無甚出入只有陸軍蔡成勳是出人意外據聞蔡氏自從甘肅方面生了問題躭擱在京已經多日眼前没有地位所以靳總理拿陸軍一席讓給他這是昨天十二點鐘以前臨時决定的内中只有范源濓還不能算十分確定因爲靳氏自接到范君回信後昨天又寄去一封親律緘件說得十二分懇切不曉得究竟能夠挽回否靳氏自决計更換財交兩部總長後葉譽虎就表示强硬態度聲言不肯辭職據葉氏的自白說是這種態度並非戀棧是怕拆臺戀棧拆臺名字是一樣不好聽的所以我們只得暫持冷靜坐觀其變但靳派得了這個消息發愁了好幾天後來想出一個抵制的辦法就是在國務會議的時候由靳氏提出總辭職的議案要是閣員多數贊成那就可以辦個呈文遞送入府無須葉譽虎個人表示辭職因爲閣議向來採用多數决的制度只要多數决議葉譽虎當然要服從昨天十二點鐘本來是國務例會就由靳氏如法泡製當時出席閣員除薩范兩個本來缺席外到的閣員共有四位就是顔總長張總長王總長董總長和財海兩部的次長統共六人大家當然贊成會議散後一面呌秘書長辦辭呈寫命令一面呌郭嘯麓以個人名義作缄通知譽虎說是今天閣議通過總辭職一案閣下旣不在塲奉諭呌我轉達左右請煩查照云云葉氏昨天在頣和園宴客雖曾接了電話因爲自已正在那裏做主人當然不能分身到回家時間接得嘯麓這封信這才明白只得以少數服從多數承認這不署名的辭職罷了新内閣旣已發表此外就是次長問題和外邊連帶關係幾個官吏都在醖釀如財政交通海軍内務敎育等等外間傳說不一且暫緩記載至於蔡成勳旣做總長那甘肅督軍自然是陸洪濤了馬福祥的都統也可以到任了聽說張勳的位置不久也要定說是熱察綏巡閱使一席三使已經允許他了交通部的各司長以及各路局的局長恐怕也有一番變動國務院秘書長一缺聽說也有問題大約楊熊祥是很有希望但郭肖麓總得有了安頓纔能夠騰出這缺給楊熊祥交通次長恐怕是孫多鈺兪人鳳因爲張遠伯身邊人物懂這一門的只有孫多鈺兪人鳳兩個人路政司關係很大鄭韶覺已經長示辭職將來或且給魏聯珉也未可知新閣財政一席旣帶有親日的色彩此後對日一方面自然受了束縛那欠欵的本利總得有個着落其餘日本所不能忘懐的幾條路線恐怕也都要請新任交通總長替他多多的簽幾件的正草合同 
[京學界之三角會議]  
　　昨日（十四）上午九時校務討論會·敎職聯合會·及學生聨席會·三方面在女高師開聯合會議首由女高師代表陶玄說明此次開會理由（一）此次罷課校長團往返奔波極形勞苦敎職員種種犧牲學生等深抱不安且以學生自身而論虚耗光陰荒廢學業故不得不急求一解决之道不得已惟有出於請願之一途（二）今之政府一再失信視敎育界如無物若不予以直接之剌激恐終無過問之一日有上兩層原因故學生等有請願之提議但僅以學生一方面之請願恐不足促起政府方面之注意擬要校長團及敎職員全體加入共舉代表一同前往云云旋即公推法專王校長家駒主席再由法專代表何玉書重行申明學生聯席會星期五議决（一）請政府宣布財交敎三部所訂之條件（二）請政府指定每月撥欵日期（三）請政府撥付四月份應攤還之積欠經常費（四）請政府說明失信之原因由主席請校長及敎職員發表意見北大代理校長蔣夢馨謂一致進行甚好但須注意兩事一時間問題現在内閣問題尚未解决財交敎三部無人負責昨日往謁國務總理晤翁秘書詳述種種困難情形翁答稱政府正竭力設法可見此刻政府無人負責不外敷衍塞責二態度問題校長敎職員及學生所處地位不同校長係政府官吏只能以調停人自居所以對於時間及態度應當審愼敎職員聯席代表李大釗謂同學生主張請願一事意思甚好但三方面所處之地位不同只能就所處地位用各方便之手段以達共同的目的前敎職員辭職後只能以債權者之資格向政府索取欠薪然亦爲促政府早日解决後政府議决三條辦法同人經校長懇切挽留乃允留職然尚未復職現政府失信留職條件尚未履行同人恐不免再有辭職之舉現同人以時機緊迫非常焦急將有一種行動不過與同學所取之手段不同主席王校長發言謂現在時間緊迫應促政府於最短期間解决苟再不解决則學校不能維持影響於敎育前途甚大不但暑假不能招考新生恐下學期開學亦遥遥無期不過此問題受内閣影響昨日晤翁秘書渠答稱今日（十四日）下午有確實答復可否待今日下午有了答復三方面再聯合討論學生方面多數主張以現在政府不顧信用時機緊迫應存破斧沉舟之心三方面共同向政府請願高師鄧校長發言謂到京不久以前經過不大熟悉照目下情形看來所有行動一方面屬於理性即如何使政府知到敎育之重要一方面屬於感情即如何使政府知之而又積極實行總之校務討論會同人當負完全責全以謀從速解决此問題言至此北大學生汪瀚發言請主席注意今日是否爲談話會或三方面聯席會醫專學生梁鐸主張此會爲聯席會敎職員代表李大釗以學生代表前來交涉旣未明言且前未徵求敎職員聯席會意見不能加入主席王校長亦以此會若果認爲三方面所組織之聯席會則將辭去主席北大學生鄢祥禔以三方面地位不同故各有團體有交換意見之時可開談話會並謂共同請願一事校長方面旣以地位上之困難應不必勉强醫專學生梁鐸謂共同請願事係多數議决略有辯論當由女高師代表陶玄提議暫行散會將此議案帶回待三方面自行討論後再行公决遂由主席宣告散會時已正午十二時各校學生代表在女高師午餐餐畢又開學生聯席會討論五鐘之久散時已近六鐘計議决六項（一）再推代表前往接洽校長團及敎職員聯合要求同往請願（二）如校長團及敎職員不便加入則亦不强其加入即用學生名義請願不過屆時將校長團校長及敎職員聯合會敎職員帶同前往（三）派代表向中小敎職員學生聯絡以備請願無效再行大同盟之罷課舉動（四）下星期二約中小職員學生代表在女師開會（五）如請願無效則北京學界全體齊到國務院請願（六）下星期三再開三角聯席會議云 
　　下午三時八校敎職員代表聯席會議在美術學校開臨時會主席馬叙倫仍病假由李大釗代理主席首先報告代表等本日上午出席學生聯席會情形次由某君提議范靜生氏有回長敎育部消息范氏對於此次敎育經費根本問題同人等苦心孤詣百方運動范旣不負責代同人進行且令參事蔣維喬發表侮辱同人等人格之言論散見於京滬漢各報同人等實難緘默經詳細討論结果議决由本會議發函警告並議决例案數起兹將聯席會議致范靜生函錄左靜生先生閣下聞大駕業已入都並有再長敎育之意同人聞之深爲詫異先生在職時期對於學界究竟盡力與否社會自有評論惟同人等祇見先生忽而病假怱而辭職其他成績都未之見然猶爲先生之地位境遇諒不敢苛責乃先生對於此次罷課問題旣不諒解復在各報宣布意見謂敎職員等右手拿錢左手即持書上課云云此種言論同人視爲於全體敎職員人格爲莫大之汚衊在先生方面旣有不屑辦此敎育之表示而同人方面亦有不能歡迎先生再辦敎育之勢君子愛人以德敢盡忠告尚希審愼想明達如先生當亦不致以敎育經費之有無爲進退之標準也專此布達順頌台綏五月十四日 
[醖釀中之新借欵]  
　　北京某報消息云連日政府中人繼續進行其將成立未成立之大借欵綜合各部所預訂者約有七項其中已簽字未簽字合計有八千一百萬元茲將調查所得彚誌如下（一）順正實業借欵農商部近有與順正公司締結實業借欵由中日合辦經營一種實業事業該借欵總額爲五百萬元以安徽未經開採礦山擔保日内正擬積極進行（二）京綏擔保借欵京綏路特向日本三井洋行訂購貨車客車機關車計一千餘輛共爲二千五百萬元之借欵已於日前訂約簽字（三）漢水浚渫借欵新任湖北省長劉承恩近以漢水浚渫工事名義向美商訂立二百萬元借欵已由王占元在京向政府接洽積極進行日内可以簽字（四）海軍北歸借欵海軍部近以上海海軍造船所爲擔保與美商締結五百萬元之借欵利率八分其用途以二百萬元專充廣東海軍北歸用費以二百萬元爲漁業銀行基本金其餘一百萬元則以之充海軍部經費（五）東三省林礦借欵政储最近以締造延會線三千萬元及東三省林礦八百萬之借欵先訂草約其正式契约有於新閣員確定後即行簽字之說（六）京綏線延長借欵京綏鐵路之延長線建設費日内已與日本東亞興業公司商借三百萬元聞有不日即訂借欵契約之說（七）電話電燈擔保借欵交通部近以電話電燈爲擔保與美國商訂三百萬元之借欵此事正在進行不日亦可簽字 
[旅京贛人反對楊慶鋆大會]  
　　贛省長趙從蕃爲陳光遠所拒不能接事折回滬上贛人憤慨馳電力爭不料前日政府居然徇陳光遠之請委楊慶鋆署理省長贛人聞命憤不可遏特召集全體職員開緊急大會於江西會館到會地得極爲踴躍當公推吳鈁爲臨時主席宣告開會宗旨（一）政府已違反贛人民意任命楊慶鋆署江西省長本會應籌如何挽救方法（二）請葛莊君報告南昌情形繼由萬兆芝痛駡江西民意消沉略謂王占元排斥夏壽康繼任之劉承恩仍爲鄂人尚不失鄂人治鄂之精神陳光遠排斥趙從蕃則繼任者爲其黨徒走卒吾省人民如毫無舉動何以自解前此「贛人治贛」之主張胡家鳳主張江西省議會從此與楊慶鋆斷絶關係以示决絶之意衆贊成葛莊主張由龍議長欽海回省提倡省會不開會鄺摩漢起而演說云趙省長能否到任不在政府而在江西之民氣觀政府昨日之明令對於趙長似欲根本推翻之意其所以先令楊慶鋆署理者爲試江西之民氣如何耳如江西民氣消沉則藉口趙久不蒞任更進一步而免其職直任楊爲省長以徇督軍之請求本會爲維持「贛人治贛」之初旨計當推派代表赴府院爲最嚴厲之質問一面並敦促趙氏早日消假視事衆贊成遂决定辦法如下（一）推舉代表蕭治品朱羣鈞葛莊熊闢周王澤民楊緒昌鄺摩漢李濟川等八人赴府院請願（二）電省議會與楊斷絶關係（三）電趙從蕃勿遽辭職遂散會兹錄電文如下（一）致省議會電云本會昨接歐陽南雷君函云趙省長十日後准可赴任本日政府突發楊署省長明令深爲駭異贛人治贛京内外同鄉呼號半載幸達目的似此情形又將功敗垂成本會誓不甘心兹經同人議决除向府院嚴切質問並電促趙省長仍速赴任外務請諸公協力進行停止開會並與楊護省長斷絶一切關係俟趙省到任再行執 
 
 

Page 7

 
 
行職務全省人民人格攸關千乞鑒納爲禱江西旅京同鄉會叩寒（二）致趙從蕃電云南函敬悉楊署發表同鄉憤極本日開會議决種切辦法另函報告務懇萬勿辭職切禱江西旅京同鄉會寒 
[東三省通訊（二續）隱]  
　　滿洲境内俄稅關遷出之爭論右述第二文欲以消極手段爲要挾之具此亦俄稅關一種無聊之學也又技術部爲主持路務之重要機關自俄人失勢以來技術部非常佔有勢力對於俄稅關遷移事於四月六日致函各方面並函濱江道尹文云「逕啓者協約國技術部中國長官曾知照綏芬河俄國稅關長官將稅關於四月二十三日遷移過境至索斯那窪亞復聞中國長官擬將滿站俄國稅關移至八十六號道岔查協約國技術部受託留管俄國鐵路通車事宜雖非自恃有質問中國長官命俄國稅關遷出中國境外之權然此項命令定能發生以下情節本部爲維持俄國鐵路通車起見不得不起而干涉之索斯那窪亞即中國長官令俄國稅關長官於四月二十三日遷移之處刻下列車來往之便利頗爲缺乏是無富餘岔道停放車輛或列車以便查騐亦無站臺或房間以爲查驗之用是以上項命令如果實行必致滿站至海濱之車務停頓蓋索斯那窪亞旣無行車及停車之利便自無法檢驗貨物必俟其行車與停車之便與在綏芬河者相等始可談及遷移二字滿站以西第八十六號岔道其情形相同亦不能談及遷移查管理中國稅關臨時規章有下列三條（第八條）凡遲誤中俄商務之障碍須一律除去（第三十一條）出口貨物中俄稅關會驗（第六十五條）旅客及行李由中伯稅關會驗除於索斯那窪亞曁八十六號道岔備有正當利便外此三條中國稅關規章萬難辦到協約國技術部請將限定之日期四月二十三日寛展俾俄國官長得於索斯那窪亞曁八十六號道岔建築房間備辦查驗各項利便并祈暫勿干涉滿綏俄國稅務直至備辦遷移之後而後已協約國技術部正式函請中國海關注意上述各節凡其作爲須遵照上述之第八條並請王博士（即王景春）速將此節轉達中國長官核奪辦理本部已將上述請求展期事通告中東鐵路並飭該路於中國境外車務利便未經備辦齊妥之先勿自滿綏遷移稅關特此附聞」（仍未完） 
[鄂議員淸查官票之阻力]  
　　鄂議員簽定三十五人分組淸查官票因當道誤爲直接查辦加以阻止各情均詳前報省議會接到軍省兩署阻止函電後當於十日召開緊急茶話會討論應付辦法僉謂淸查爲一事查辦又爲一事本會旣已提案咨請省署查辦則可證明淸查不涉於執行查辦範圍以内當道遽認爲本會直接查辦無論爲誤會或故意本會可照預定計畫進行不達淸查目的不已遂决定分途函電解釋並再定期前往淸查次日省會開正式會書將駁覆王督電文及咨覆省署公文交衆通過即日咨出致王督電云「庚電誦悉本會舉員淸查官錢局事項民國七年第一届三期常會曾經舉行此次公决分組淸查每组亦僅數人不至有所紛擾且前函只言淸查並非執行查辦事實旣不相屬職權自無妨碍除函省長解釋再行定期前往淸查外相應申復」致省署函大致與此相同省署接到省會覆函後仍無所可否昨日劉省長特至督署與方參謀長談及此事表示完全聽王督主持在王督未返鄂以前省署暫不答覆而王督接省會覆電後並不認爲誤會以議員分组淸查無殊直接查辦職權旣有未明影響亦虞重大如省會果認官錢局有淸查必要儘可提案咨請省署照辦省會亦可派員隨同淸查如認該局有舞弊嫌疑自應聽部局派委到鄂時再行澈查昨已將此意特電來鄂在議員分子中多數隷於崇正派與當道接近今見前議發生波折已不敢再爲堅持惟平社派仍主張進行大有不查不休之勢但議員中旣不一心團體即無力量將來結果亦不難預料而各社團中以督軍干涉民政自身已陷於非法省長反依爲從違多表示不滿查票監視團之組織日來風起雲湧武漢兩商會亦以此案與商民有直接關係擬即召開聯席會議推舉董事七人加入議員團體淸查第默察形勢非得王督允許恐終難實行也（五月十四日） 
[醴陵饑荒之續聞]  
　　湖南醴陵饑荒前經該縣紳商何陶袁家普等通電各省官紳商界請求援救曾誌前報茲悉該縣飢民數萬於前月中旬羣集醴陵縣城要求知事公署發給護照出境就食知事黄經綸以該縣公私交困無策救止祇得電請省政府設法振濟當經趙總司令一面委員查勘一面頒發省倉穀一萬二千石散放急賑後經該委員會同黄知事查勘得悉此次紛起之飢民僅止東北兩鄉之一部分其他各鄉各境困苦頓連忍飢待救者尚十數倍於此旋飭該縣兵災善後所協同各區區董詳細調查計自陰曆二月中旬起至六月中旬止共須賑穀十八萬餘石現在省政府所發倉穀實爲杯水車薪無補萬一若非急籌巨賑則嗷嗷待哺之衆勢將盡轉溝壑趙總司令因復電請湘災義賑會及東南各省督軍省長援助現聞義賑會總理熊秉三已派員前赴該縣調查一切矣至該縣所以致飢之由其遠因爲南北戰爭該縣居湘東孔道所受焚死擄刦煩徵苛稅較他邑爲慘而又最久重以紙幣低折現金缺乏故富者降爲貧貧者流而爲丐其近因爲八九兩年迭遭蟲災農事登場十損六七該縣生產農爛居其大半餘爲碗業紅茶夏布鞭爆諸物品兵燹以來多未恢復比户罄空僅恃此農業三四成之收穫其何能久故入春遂成錢穀兩荒之象云 
[國恥紀念日之福建]  
　　往年國恥紀念日福州各中小學校學生均有游行之舉本屆則由學生聯合會發起组織公民游行大會先期分函各界請其參加並稱凡願加入之團體應備隊旗一面大鼓二個會員各執白旗並預備傳單於出發時分散至九日上午七時半由南校塲出發都三十九隊除中小學校學生外有利華紗廠福華紗廠綢緞帮布帮蘇廣帮等加入並無軍樂喇叭祇聞鼓聲震天雜以國恥歌甚爲悲愴沿途分佈傳單散給麵包九時至十二時適下大雨學生及商人均冒雨游行又有婦女演說團數十人尾其後沿途講演觀者麕集各商店壛行休業并懸白旗上書「五月九日」勿忘國恥等字頗足以表示愛國之意 
　　國恥紀念之前一日（八號）厦門各中小學校假座赖厝埕大同學校開會討論游行事宜警察廳長易兆雯亦於八日致函敎育會請勸令各校學生確守文明秩序並令第一第二兩署長及各分駐所派警沿街維持秩序九日晨大雨滂沱八點鐘到城内馬路集合者爲同文書院·省立十三中學延陵學校·競存學校·吉祥學校·桃源學校·三育學校·和安學校·厦港義務學校·崇實學校·雙十學校·鴻麓學校·敦品學校·思明義務學校·女子公學·華僑女學·大同學校·道源學校·紫陽學校·勵業女學·粤僑寳善學校·通育學校·蒙泉學校·計二十四校學生四千餘人九點半出發冐雨而行並不持傘沿途高呼國恥勿忘臥薪嘗膽並唱國恥歌是日所發傳單計有三育學校傳單崇實學校傳單省立十三中學傳單桃源和安兩校傳單延陵學校傳單大同學校傳單均是鼓勵國民勿忘國恥之意所經内外街各商店除日商外無論何項商店一律閉門停止貿易店門均貼國恥字樣其游行路線由城内馬路出發經南門·橋亭街·刣狗墓·天使宫·五崎賣圭巷·島美街·鎭邦街·港仔口·亭仔下·廟後街·恒勝街·新馬路·老葉街·打鐵街·洪本部河仔墘·福壽宫·竹仔街·外武廟·石埕街·懐德宫·關隘内朝天宫·大西門到原馬路始各散隊而去亦可謂熱心矣厦門大學校址原指定厦門港演武亭地址其圖式早經美國工程師毛麾繪就於五月九日（國恥日）舉行奠基式上午九時厦門道尹陳培錕·陸軍第二師第三旅長高全忠·警察廳長易兆雯·思明縣知事來玉林·省立十三中學校長黄琬·鼓浪嶼英華書院院長洪顯理·厦門大學校董陳嘉庚·及大學敎員學生男女各來賓先後蒞場計二千餘人其式場即假南陀古寺十點半鐘奏樂開會（是日校長不到塲者因校長鄧萃英已於五月三日辭職四日由厦搭船赴上海矣）全體學生唱國歌在場各官紳各來賓全體向國旗行三鞠躬禮由校董陳嘉庚主席報告大學籌備之經過是時舉行奠基禮適大雨滂沱惟陳道尹高旅長易廳長來縣長陳校董及各敎員各學生到演武亭地址舉行自道尹以下各三鋤其土其餘賓客均在寺内叙談迨奠基禮畢回入會塲由全體學生唱校歌次陳道尹演說高旅長演說來知事演說黄琬演說各來賓相繼演說均表祝賀及希望之意最終陳校董答詞畢奏樂撮影閉會時已正午十二點在南普陀寺内午餐始各散去厦門女子公學校舍亦於五月九日興工建築蓮河通俗演說團亦於是日開成立會是晚厦門刣狗墓幼稚園泰山口關隘内竹樹脚等禮拜堂均有演說極言國恥之痛切聽者莫不感奮云 
[厦門大學校長辭職（遂夫）]  
　廈門大學校校長閩人鄧萃英於本月三日辭職即早九時候輪離廈赴京該校開校僅閱月忽有此波折外間頗滋疑訝據知内幕情形者謂鄧之辭職原因固甚複雜而與校董陳嘉庚意見不甚相得實爲最大原因近日陳氏以原定預算聘敎職員二十人今祇十二人招學生百二十人今祇七十餘人用欵不無出入預算即須改編鄧氏不特不以爲然且謂須再聘數學家一人法律經濟家四人專司編輯該校雜誌月薪須一千元要陳氏承認陳氏主張廈大敎員旣係第一流人物自能兼任此事無庸另聘然表面上對鄧氏亦不加可否第云且與集美校長葉采眞商之鄧氏頗愠以爲此即不信任之表示遂提出辭職雖經葉校長及第十三中學校長黄琬從中疏通顧卒無效四日鄧氏已附輪北上陳氏亦不加挽留讈大敎職員乃請陳氏到校宣布善後辦法陳氏表示渠對於廈大之捐欵絲毫不變動敎職員繼乃提出條件（一）須另聘名望素孚者爲校長（二）須以全權付校長（三）不承認預科主任制（四）不承認備員會制（即指去年在滬所開者）（五）須儘本年六月以前聘請相當物人物爲校長（六）校長未聘定以前須儘一星期内指定一代理者（七）希望永久董事在範圍内行使職權陳氏對於所提條件首先答覆校長一職非一時所能聘定前據鄧君說渠留廈一星期即當北上此後校務可託何鄭二君等語今鄧君辭職可照此辦法否則由敎職員中公推一人鄙人亦無不承認嗣復謂諸君欲悉鄧君辭職情形乎時何鄭不欲其將内幕當塲揭破力阻之下午學生開會請陳氏宣布校長辭職經過情形陳氏乃和盤托出學生中雖有商科方樹雷理科周幹文科葉俊生等提議挽留然贊成者祇有浙閩兩派而閩南學生則又多數反對鄧氏當不復來而廈大校長一職恐亦非短時期内所能物色定當也 
[浙省會臨時會開幕]  
　　今日（十六）上午十時省議會行第三年第一次臨時會開會式沈省長曁全體行政長官咸蒞席議員僅到三十二人首由周議長述開會詞繼由省署第一科長孫智敏代表致祝詞議長復致答詞畢即由陳財廳長演說財政困難情形謂民國四年尚有餘欵報解中央近則左支右絀無可維持尚希諸君妥籌良策救濟次由馮政廳長演說謂本屆臨時會重在十年度預算今歲收入太少其原因在浙西減賦諸君爲浙民代表應爲浙民造福宜如何酌盈劑虚以全桑梓復由議員胡炳焜孫宋卿祝紹箕陳琪相繼登台演說大旨不外責望省長籌備自治要貴貫澈精神不可徒尚虚文祝紹箕又謂臨時會僅三十天望大家不可放棄責任心比散會已鐘鳴十二下矣其開會詞祝詞答詞等從略 
[杭州快信]  
　　廣東省敎育會昨來快郵以英屬海峽殖民地三州府及馬來聯邦四州府先後所頒學校註册條例一致認爲於華僑敎育前途有礙已由南洋殖民地華僑團體向英政府力爭請一致聲援 
　　西湖丁家山舊有焦石鳴琴係歷代勝蹟被康有爲築室掘毁現由省議員鄭邁提起質問 
　　杭嘉湖紹各地繭行均定陰曆初八日及初十日開秤每觔定盤自四十二元至五十元不等惟本屆絲繭因天時寒燠不齊且雨水過多收成大爲減色 
　　蔣運使昨分委各屬查缸委員杭縣城區張文灝塘栖各鎭趙祖望等二十九員 
[南京快信]  
造幣廠定二十日停止鼓鑄銅元 
北京幣制局昨電南京造幣廠即日鼓鑄銀元並派僉事杜某押運現銀三十萬來寗王廠長擬派趙總務科長赴滬購生銀以備開工鼓鑄之需 
　　駐京美公使克蘭氏由漢乘吉和輪抵寗後即已轉津浦車北上昨傳赴滬未確 
　　嚴財廳長昨晚已由滬返寗并聞因所得稅難實行已電北京財部請示遵辦 
　　王省長以省議會選舉期近刻正調查初選名册昨特通令各縣知事務須切實調查不得有冒濫浮開等情弊以維選政 
　　胡敎育廳長以義務敎育人才缺乏昨飭各縣設立師範講習所以宏造就 
　　江都縣知事王聞長吳縣知事温朝樑將調省有改委王履占李作消息 
海軍艦隊司令杜錫珪昨由津抵寗 
寗航空站地基已購定二百畝定本月二十日興工 
　　靑年會昨下午七時開全城主日學聯合友誼會由殷志敏講演主日學之進行八時復放電影以助餘興 
徐州鎭守使陳調元電告十三日抵京 
地方通信 
[蘇州]  
　　道署催送自治學員蘇常王道尹近以各縣選送自治講習分所學員間有尚未足額者故於前日快郵代電各縣知事略謂查道自治講習分所畢業期限定爲六個月現距開學已逾兩旬查該縣等或因遵查具覆補充證件或因選送尚未足額陸續查選漫無期限對於畢業時間關係甚鉅兹定於五月十五日爲各該縣查選學員截止之期如有合格人員務於期前呈送以憑審核 
　　管讞員補習所開學江蘇高等檢察廳長王仁山前奉部令組織管獄員補習所通令各縣管獄員到所補習並派員分赴各縣代理職務現該所已於十六日開學各縣管獄員已先後來蘇大都寄居胥門内道前街一帶旅館故該處旅館營業驟形發達 
[常熟]  
　　童子軍敎練員會議記昨日（十五日）下午一時常熟縣童子軍聯合會在寺前于公祠該會事務所舉行敎練員會議到會者顧詠仁丁子受倪衛源鄭宗瀚兪可師沈淑芬夏永貞黄驥良等議决各項如下（一）全國童子軍會操服裝問題由黄驥良赴滬與總會接洽如用布服裝顔色亦總會所規定者能否加入（一）各團經常費問題擬定每團中每隊二十元由本會函請勸學所核給（一）副會長問題縣敎育會副會長旣於本屆選曹涵學則本會副會長亦應由曹涵學擔任（一）副總敎練員辭職問題朱受之旣經因事辭職現改選時近不妨暫缺（一）各團職員隊員名册問題限兩星期填送到會以便稽核（一）頒發證書問題由會長呈請省聯合會由省聯合會頒發各團敎練員證書（一）各團敎練員俸給間題俟各團經常費由縣核准撥放各校長應予敎練員俸給（一）成立各團備案問題已經成立報告本會由本會派員考騐合格者計共三團即行呈報省聯合會備案（一）男女童子軍服裝問題男童子軍衣靛靑色（即藏靑色）褲橙黄色帽即普通童子軍所用者女童子軍服裝俟省聯合會規定後再行知照各團 
[鎭江]  
　　請禁銅元入境鎭地銅元充斥近日洋價每元已可兌一百五十枚以上各業物價騰貴殊於平民大受影響日昨鎭江商會已函請丹徒縣張知事呈請省署電咨稅務處轉電各海關禁止銅元運入蘇境以維商市 
　　設卡征收繭稅丹徒稅務公所商所長以本屆新繭瞬將上市除循案設立分所遴派員役擇日開辦外一面出示布告各繭商凡採辦乾鮮繭者經過各卡務各遵章報稅勿稍觀望 
[揚州]  
　　郵局擴充郵務江蘇郵管理局以蘇省未通快郵及匯兌之地方甚夥特次第增設以利交通兹錄各區地點如次（甲）通快郵之局宿遷·沭陽·金壇·靖江·吳江·阜寗·海州·碭山·儀徵·漣水·睢寗·沛縣·新邳州·豐縣·蕭縣·江浦·揚中·泗陽·盛澤·瓜洲仙女鎭·十二圩·板浦·西壩·掘港·姜埝·唐家閘（乙）滙兌之局·上岡·新浦鎭·平望·東坎·蕭縣·泗陽·大伊山·滸浦口·張渚鎭·和橋·響水口·横林·益林·寳埝·揚中·江浦·黎里·賈家汪· 
石塘灣·揚舍·姚家橋 
　　運使由京返揚兩淮運使丁乃揚月前因事晉京勾留甚久兹以事畢已於十四日晚返揚矣 
　　巡官獲解盗犯江都宜陵鎭警察分駐所巡官吳開御近緝獲搶刦楊家橋楊桂林家案内要犯張玉寛一名於十四日解縣解辦　　屠宰稅委員被控江都屠宰稅委員朱雨祁近被合股包稅之股東周漢卿等在縣控其舞弊蝕稅業經王知事批准傳朱訊究　　緝私劃分後之疏通兩淮緝私表面雖劃分淮南北兩统領而内容雙方尚未水乳近鹽署爲化除意見起見除委四川運使張英華來揚劃分南北兩統領權限外並商明國務院委員往寗疏通齊督刻張英華因接署電已於十二日由揚往寗等候院委來寗接治矣一切 
[淸江]  
　　警隊捕盗波拆駐防淮陰老張集之警備隊陸排長前日（十一日）在該集附近放哨途次遇土匪馮某狙擊陸即率隊追捕馮遂逃匿李姓莊内陸追至該莊除將馮匪捕獲外並獲得其他匪徒二人鋼槍二支被抬財神一名詎陸行後有餘匪多人開搶圖截陸見勢不佳當趕入近劉皮鎭以免危險一面派人來浦請王隊長調隊接護至十三日午後王已將匪等鎖帶來城矣 
　　軍官劉匪互訐陰曆本月一日泗陽吳城市民羅石成由縣城回家途遇多匪當被抬架而去旋藏在該縣曹家碼頭北邊周姓家内事爲本地鄉團偵知隨即報告縣署防營四面會剿保衛團圍西面縣警備隊圍南面防營牛營長圍北面吳營長圍東面由午迄酉匪徒困未得逃匪首孫大龍知陷死地遂向東面衷告以所抬財神鋼槍爲條件求吳放脫吳頷之孫匪等即將羅石成與鋼槍一支交出逃去於時羅姓之外尚有財神一人亦由土匪交出其人身背包袱適爲牛營長人瞥見疑爲匪之賄金因而牛吳兩人陡生意見初五日遂一齊來浦面見師長互相訐訴聞師部目下尚無何等辦法 
雜評一 
[汚衊問題（默）]  
　　敎職員以范源濓宣言右手拿錢左手即持書上課認爲莫大汚衊吾爲此不足爲汚衊也敎職員之爭欠薪爭基金爲何事乎錢到手而上課乃當然之事無所謂體面亦無所謂汚衊也敎職員接錢而置敎育於不問或校務廢弛誤人子弟或隨意浪費損壞校譽是乃莫大汚點若接錢而上課何汚衊之有乎 
　　夫錢亦問其正當不正當耳此不僅敎育界爲然譬之政府右手接錢而左手簽賣路礦約以主權送人是爲莫大之恥辱譬之武人右手接錢而左手棄槍不盡當兵責任以出兵欺人是爲莫大之恥辱譬之地方團體右手接錢左手納入私槖中不爲地方辦事是又莫大之恥辱苟其不然而人以此加之此之謂汚衊 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中國學生在美國之榮譽]  
　　復旦大學畢業生兪大維君留美數載近在美國哈佛大學得哲學博士學位哈佛哲學博士須經兩年每兩星期考試一次兩年中考試如有一次不及格則前功盡棄與兪君同讀哲學者數十人畢業者僅兪君一人哈佛大學自開辦以來得哲學博士學位者亦僅兪君一人該校對於兪君極深欽仰已備資遣送兪君赴德國柏林大學研究哲學是誠中國學生未有之榮譽也 
[前晚歡迎門羅博士者之失望]  
　　美國大敎育家門羅博士定於十五晚由日本船抵滬一節已紀昨報乃前晚南開大學代表凌冰君北高師代表汪懋祖君并美國敎員一人赴新關碼頭迎候過十點鐘自大洋丸來者紛紛並未見門羅踪跡均失望而歸或者博士因嚴範孫等殷勤相招乃變計由日本逕赴天津亦未可知但來滬之期不遠今日凌君等已啓程北上會晤矣 
[米價繼長增高]  
　　粳米每石十一元糯米十二元米董會商平價連日米價又漲至十元之外迭誌本報昨日米業中又接無錫快信謂農人正値育蠶之際適四鄉存底甚枯所以到錫糶米者日少今日（十六日）天時又下大雨來源更鮮以致高糙粳等價續漲洋三角有零早市售開高糙粳八元二角次至七元八角糙元八元二角次至八元糙大子秈七元三角至六元九角糙羊尖七元二角至六元八角糙客尖六元七角至六元五角粳稻每百斤四元一角云云於是閘北特别白粳須十一元又白元十二元南帮白米十元六七角機客尖十元上下矣 
　　南北市米業董事張樂君·錢貴三因鑒於近日米價又漲至十一元與民食大有關係特於前日邀集米業董中重要份子開談話會擬設法將米價限至每石十一元爲止並呈請縣署曁英法兩租界出示曉諭一面派人至各洋機調查囤積之米究有若干靳令即日平價售脫至無錫常熟蘇同靑角崑新等各產米區亦須派人前往會同各該商會勸令各米行即日起不許抬價爭購俾可將米價平定云 
[南市米行公會議定限止米價]  
　　南市米行公會前日接米業董事張樂君函後當晚八時召集同業在豆市街厚德里本公會開緊急會議經衆議决遵照張業董來函最高特别白米每石以十一元爲限不得超過分毫但南市常錫北帮高貨來源與銷路均較閘北爲少數而米業中之抬價放盤較南市爲甚應請張董善商北市米董錢貴三轉令各米行照允勿使南北兩歧云云於是决定遵限辦理並擬就通告分發各同業通告如下敬啓者今接業董張樂君先生來函云及常帮米價竟放至十元零八角時甫四月初旬米價如此浩大雖然内地來源稀少而市價頻增但我同業須顧全民食起見有關地方治安祇能照市壓制不得再漲每石以十一元爲限曾經電話咨照閘北米行公會明日（即初九日）一致遵行切弗出關免生危險特此咨照貴會迅速開會轉知各行照今開之價不能再大云云敝會接函之下立即邀集各行特開緊急會議到會諸君僉云我業向係代客買賣叨取微用行情大小與行家毫無出入旣業董來函限制理遵照恐未週知特此通告云南帮米商公所因近日來貨缺少米價飛漲恐重見去年荒米景象對於米業各行限價亦表同情昨日下午在公所邀集各米客會商之下將上海行家常帮頂高之米限盤函致蘇同靑角𧈢蚇松江各内地行家以十一元爲標準俾來貨易於經售云 
[最近金融消息]  
　　大條銀來滬甚少寗造幣廠將開爐銀拆看漲邇來美國之大條銀來滬甚少因銀價頗不合算之故昨日花旗公司輪船從歐洲來滬儎來中孚銀行向美國所購之銀盎斯（即大條銀）八十七條當爲廣帮大德昌所悉向該銀行如數購買即日裝往香港矣 
　　南京造幣廠於去冬本埠洋釐跌至七錢一分半之時停鑄迄今已久邇因墨洋由各外國銀行收回裝往英國者月有二三百萬元是以我國國幣不敷應市目下洋釐已回高至七錢二分五釐左右繼續開鑄稍有微利可圖以是仍由本埠中交兩銀行每日各墊銀四萬兩大陸金城東陸鹽業四銀行各墊銀一萬兩共計十二萬兩將此銀鑄成銀幣照以上之數逐日裝滬已與北京財政部訂定合同故該廠擇定本月二十一號開爐計每月需用銀三百六十萬兩適無大條銀接濟預料日後申地銀拆當在一錢以外云 
[購認北京電車股份之踴躍]  
　　北京電車公司股份自發表招認商股後認股者非常踴躍聞北京方面股額兩日來認股者超出一倍上海方面僅半日間認股者亦已超出原額一倍云 
[航業消息零拾]  
　　昨日招商局之江裕輪船由長江裝來現洋六箱又太古公司之順天輪船由天津裝來金城銀行之現洋七十五箱合銀二十萬零四千兩又有麗記銀號裝來大洋九箱合銀二萬七千兩又小洋六箱合銀九千兩而今日開赴港粤之新疆號裝有錦經綸之銀子三十箱金鎊兩箱計重八千磅又有陳瑞記等裝去現銀二十一箱　　此間俄國義勇艦隊得海參崴消息謂該隊之輪船莫斯科號現有脫離該艦隊不服其隷屬之舉動云 
　　提督商輪公司經理美國之巴勃輪船其航行線現已規定爲寰行世界班先由美國紐約經太平洋而至上海然後由上海開往南洋從蘇彝士河而至英法荷比等國茲聞在遠東方面經驶者刻已定二十輪往來云 
　調查昨日停泊滬港之各國兵艦計有十艘較本月八日所查少英艦二艘法艦一艘多美旗艦一艘兹將各艦名查誌於下屬於美國艦者五艘（一）Palos（二）Pompey（三）Ouiros（四）Monocacy（五）New　Orleans英艦兩艘（一）Scarab（二）Bee日艦兩艘（一）Akashi（二）Sumida法艦一艘D.de　Lagree 
[繭汛與絲市消息]  
　　立夏以來已將一旬天氣寒冷異常且多雨少晴以致江浙皖各屬蠶汛大受影響昨日繭業中接杭州快信謂該處四鄉繭行已於十五日一律開秤每擔扯價四十八元統盤收成約四成所以葉價跌至八角二三分云又接嘉興快函謂西南鄉育蠶者甚多今届天時關係大爲不利桑葉價已跌至每洋一元可買二擔各繭行在陰曆十五六開秤 
　　近旬日來絲經對外交易甚呆廠絲等美莊法莊均無續辦之消息並聞日本絲頭號價已小至日洋一千三百六十元廣東絲亦跌小銀一百兩觀此情形我國絲經之價已難立定也 
[滬杭車運來之舊繭]  
　　本埠各絲廠自上次蘇州河上海公棧被焚之後絲繭缺乏曾經分向蘇浙兩省採辦以資調劑近來上海北站由浙屬陸續車運來滬之上年舊繭（新繭尚未開運）共八百餘包尚有百四十餘包約今明日可以抵滬上海南站陸續來貨亦有千餘包均經南北匯通公司承運聞係大綸之貨云 
[農田受淫雨之影響]  
　　昨據江浙等省之農家到滬述稱立夏之後淫雨連綿致田中小麥蠶荳菜子等春熟皆受損傷日後收成恐無上年之多云 
　　江蘇松太通崇海各縣鄉民恃植綿爲生活該處棉花出產亦爲各花之上乘惟地臨海濱沙田低窪本年入夏以來霪雨連綿寒暖不匀昨據棉業中之調查報告謂花田播種之後雨水過多沿灘積水不退潮漲時幾成澤國田中盡被浸没棉苗均遭漂泊雖天時立即晴和補種已虞不及今歲棉花收成之不佳已可預定云 
[造船所抵欵之電爭]  
　　江南造船所昨致北京電云北京海軍部薩總長徐次長各參事各司長均鑒閱滬報連日登載海軍需司科員鄭某建議將江南造船所抵某國金額五百萬等語本所全體職員至爲憤激以船廠乃海軍之根本爲修造軍艦之所棄軍艦猶能再造棄船廠則根本旣失永無造艦之望後欲圖之而不可得矣此議提自外人我海軍理應力爭豈忍由我海軍提議乎實與自戕無異且查本所當接辦時僅有一破壞不全之船廠開辦費二十萬早經本所由南洋修船費扣還此後所有歷次擴充廠塢添購機器建築地基一切資本俱係本所將歷年營業盈餘公積撥充并未承受政府接濟資本及補助經費是現在本所得成爲今日完全之船廠悉皆各職員等同心戮力竭盡十數年之精血而易之耳一旦奪以予人於心其何能甘不得已仰懇鈞部俯念船廠乃海軍根本重地毅力維持勿爲少數野心家所摇惑海軍幸甚中國幸甚江南造船所劉冠南鄺國華王開治曁全體職員等同叩銑 
[李鼎新進京]  
　　海軍部參議海軍上將兼將軍府將軍李鼎新氏於日前携着到滬兹因被命爲海軍總長於前日乘滬寗快車到南京轉乘津浦火車赴京履任並携着屬同行本埠海陸軍界中重要各人均至車站恭送 
[美艦隊司令謁晤海軍當道]  
　　美國艦隊司令海軍上將史特拉斯氏於前日由美乘旗艦休倫號到滬前日偕同副官乘坐汽車詣滬南海軍總司令公署拜會何代總司令預接史上將照會當飭副官處預備迎迓史上將於是日下午一時抵署時海軍總司令署前排列海軍陸戰隊舉槍示敬史上將入署後與何代總司令握手爲禮略用茶點茗談片刻興辭而别 
[全國商會聯合會開會之籌備]  
　　上海總商會及縣商會均接全國商會聯合江蘇省事務所函云敬啓者本月十三日敝事務所開本省商會聯合會委員會討論本年在上海開全國商會聯合會臨時大會籌備事宜曁徵收經費方法出席入數計共人會已逾四分之三當即議决具體辦法六條茲特抄請台閱即希查照爲荷計開一議决在開會經費約之爲六千元另加預備費六千元共爲一萬二千元一議每省應繳六百元由各省事務所自行支配於開會時交由該省代表繳會一議本省每總會繳四十元每商會缴二十元每事務所繳十元均於接到開會通知後缴由省事務所轉交到會如有不足歸九委員會承擔至少以凑足一千二百元爲限一議籌備事俟定期後先一星期由九委員會齊集上海公同籌備一議開會日期由蘇州無錫兩商會就近與上海總商會商定後函由省事務所通告之一議開會會期假定爲二十天如應議之事未畢得公决延期 
[審查取銷投標認稅案報告]  
　　上海縣商會會長姚曾綬請省議會議維持原案取消投標方法案經請議審查會審查結果報告大會云上海縣商會會長姚曾綬陳述該縣地方商業貨物稅自民國元年由本會議决各業貨稅應由各同業自行認定年納額數目嗣後雖一再增加商人爲免除稅卡員司留難起見含痛負擔至十年之久未敢稍有異議現在蘇財長意在驟增稅收改用投標方法不顧商人困苦請賜建議維持原案等情於本會暫行法第十六條第九項之規定似無不合請大會公决 
[認稅加額之邀議]  
　　上海稅務公所兪所長前奉江蘇嚴財廳長令滬上各業認商現擬改爲新章以投標接充等因一案當將將次期滿之皮裘業火腿業生漆業火柴業洋廣貨業等先行訂期上月杪爲始按日令各該五業赴所投標詎屆期該同業等俱不願照新章投標以故並無動靜後經兪所長據情詳請嚴廳長核示飭遵兹奉指令云仰即會同商會會長轉知各該業認稅商人務各激發天良酌量增加稅額自照原額必須加增四成或三成著即會議呈復等因業經上海縣商會接准函令後即訂期五月十八日即舊曆四月十一日午後三時開會邀集各業認商代表等到會討論進行之法一面催促各該業之未繳春振者應即將認定之春振欵項迅速彚繳來會以便實行支配云 
[滬杭路轉運業罷運續紀]  
　　滬杭甬鐵路轉運同業現以浙省財政廳於本月十五日起實行運貨知照單且於鐵路各站統捐局附設查騐處派員檢騐來往各貨殊於轉運業方面有所妨礙故羣起反對停止裝貨以待開會解决等情已誌昨報茲悉滬杭鐵路各站貨物於十五日起各轉運一律停止裝車昨日（十六）上海南車站無貨上車亦無來貨情形甚爲寂寞北站所運卸者皆屬滬寗鐵路之貨滬杭之貨不與焉滬杭轉運公會會長孫少卿高子嘉於昨上午十時召集全體同業開會討論僉以知照單之辦法實行後各行號商家頓生惶惑情願不走車運改走他運似此情形非特轉運業頓生危險即鐵路營業不無影響討論結果除將貨物暫行停運外一面敦勸各行號商家各貨暫勿别圖他運以待辦法一面懇請鐵路局長代爲轉呈浙省財政廳長准將知照單取銷悉照舊章辦理以維營業惟聞該路避長趙慶華昨日因公赴杭尚未回滬此案輾轉遷延解决尚須時日並據滬寗鐵路消息此項知照單係交通財政兩部通飭實行之案凡國有各鐵路皆已一律遵行滬寗方面於本年三月間實行當時該路轉運公司及行商客家亦曾反對卒歸無效現在滬杭轉運業已以停運爲前提其結果尚難逆料但據稅局方面消息則以知照單之施行係恐商家所報貨稅或有不實不盡之處擬藉鐵路運貨數目互相核對便於稽核初無改章增稅之意云 
[昨日舊松屬七邑會議紀]  
　　會議爭執慈善敎育欵產事　　結果將兩方意見呈請省長核奪舊松屬七縣爭執慈善敎育欵產一案曾經王省長令知滬海道尹訂於五月十六日下午在道署召集該屬七縣士紳共同會議以資解决昨日屆期江蘇王省長特派敎育胡廳長來滬預議鐘鳴三下適値大雨各縣代表 
如上海縣勸學所李宗鄴·欵產處姚文枬·朱日宣·敎育會曹棟·省議員黄申錫·姚明善·松江縣敎育會吳驤·倪世昌·省議員錢銘銓·葉理封·朱世瑾·盛元音·沈明爔·欵產處李修則·張福孫·張宗祥·朱昌楣·周鑄·耿葆煃·勸學所張樹勳·南滙縣敎育會許言·羅穀晋·勸學所顧忠宣·省議員朱祥紱·川沙縣敎育會陸培亮·勸學所張志鶴·金山縣敎育會黄端履·勸學所畢治安·欵產處蔡德純·奉賢縣欵產處胡德望·敎育會刁明一·勸學所朱聲鳳·靑浦縣省議員章紀綱·勸學所蔡鍾秀·欵產處支頌堯·戴克寛·敎育會李維藩等三十餘人均冒雨蒞止官廳方面除省委胡敎育廳長王道尹外尚有余芷江高恩圃趙春芳三君亦奉委參預至三時十五分摇鈴開會由胡廳長主席報告奉王省長委派來滬預議之旨趣及省長希望速行解决故特召集七縣士紳共同會議之意旨次王道尹起立演說該案有速應解决之必要 
今日開會應遵照省令修正八年所定六條辦法爲斷希望到會諸君各本開誠布公之心理和衷商議議定一解决辦法以便呈請省長核准施行云云次上海代表姚文枬提出意見書七條（見後）請衆公决五縣全體代表（除松江）聲明均願附議而松江縣代表認該意見書在八年所訂辦法範圍之外起而駁辯約歷兩小時之久其大旨六縣代表主張所有敎育慈善欵產明在府屬範圍之内各縣均有顧問之權故願尊重省令修正民國八年所訂之辦法而松江代表則口頭聲明謂敎育欵產在民國八年議定六條辦法時原無問題現在仍當不生問題姚文枬所題意見書中議董會松江絶對否認云云遂亦提出修改八年所訂辦法六條（見後）主張應準是議决兩方辯論甚烈當經胡廳長宣稱今兩方面所提辦法本廳長均甚明瞭但本廳長與道尹均 
無斷决應行採用何方面之權故此時請諸君亦必互以意氣用事姑俟本廳長將兩項辦法與道尹會呈省長核奪諸君以爲何如衆贊成遂宣告散會時已傍晚矣兹將兩方面所提之辦法錄後 
　　松江方面修改八年所定六條辦法（一）松江慈善敎育（修改删「敎育」二字）所有名義及一切管理權悉仍其舊（二）以原有欵產（修改加「在原有地點」五字）辦原有事業不得移充别用（三）該項事業由所在地行政官廳實行監督以一事權（四）每年陽曆九月二十日爲各善堂公開日期屆時預由監督呈請本管長官遴派隣（修改「隣」字爲「事業所及之」五字）縣公正紳耆數人爲臨時稽核員蒞堂參觀（修改删「參觀」二字）考察並指導（修改删「並指導」三字）之（五）民國八年以前所有歷年欵項迭經查明呈報者不得追溯旣往以免紛擾（六）向刊徵信錄各機關每年仍照舊舉行惟須報由監督轉呈本管長官分布之 
　　六縣方面所擬七條辦法「第一條」本條約以舊松府屬欵產爲範圍（說明）凡舊隷華婁兩縣今爲松江縣有之欵產不在本條約範圍之内「第二條」以原有欵產就原有地點辦原有事業認爲永不變更之宗旨「第三條」常年預算决算及舊章須修改者由各主管人提出於議葷會議决之「第四條」慈善事業主管人由道尹委任之敎育事業主管人由敎育廳委任之名義皆仍其舊但須得議董會之同意「第五條」議董會以七縣縣議會選舉每縣二人組織之縣議會未回復以前由縣行政會議推舉或由籍隷該縣之省議員會同敎育會農會商會長副會長公舉前項選舉由各縣知事辦理由期限由道尹定之議董會第一次會議由道尹召集其期限由省長定之「第六條」議董會議决案如違反本條約之宗旨得由主管人呈請道尹或敎育廳糾正之「第七條」本條約以省長批准之日施行（總說明）原案第一條冠以松江二字舊府新縣最易混淆影射今改用舊松府屬四字并說明府縣界限原案第一條内名義仍舊云云今移入第四條内原案第二條今仍爲第二條用補充法修正之意義較原案似更完備原案第三條官廳監督云云含糊浮泛今於第四第六條指定道尹敎育廳兩公署並規定委任管理人糾正議决案監督事權似較確實原案第四條最爲輿論所不滿因欲以臨時稽核充意思機關之代用品其居心太不堪問也今全删原文而於第五條規定議董會以爲正當之意思機關原案第五條不溯旣往確爲六縣代表最初之公意但不必列入條文暴露弱點故今删原案第六條向刊徵信錄云云按之現行法令不能適用今改用預算决算字樣移爲第三條 
[華僑聯合會聯席會議紀]  
　　華僑聯合會因南洋英屬四川府華僑代表廖衡酌君爲學校註册條例回國請願爰於昨日午後三時增邀集各團體在老靶子路一三三號該會開聯席會議共商辦法列席者共約四十餘人公推趙正平君主席先由廖君報告一切前數月回國之代表余佩臯女士亦有報告經衆詳細討論决定組織「南洋英屬學校註册條例研究 
會」公推楊少川君爲主任李登輝·趙正平二君副之韓希琦·黄展雲·謝碧田·劉士林·許兆豐·王蔭喬君等爲會員另行開會研究約至六時始散會 
[寗波同鄉會新會所開幕二紀]  
　　昨日爲寗波同鄉會開幕之第二日會場内贈品有該會印行之紀念册·南洋興業兩公司之香烟·邵萬生天福之寗式點心等會所各層之招待由柳鈺棠劉耀庭嚴蓉卿陳伯剛姜子祥五名及其餘各招待員分司其事午正十二時許到者即達二萬餘人至一時許益形擁擠總主任李徵五親至大門外維持秩序另由孫梅棠應季審李孤帆及該會公學各敎員分頭在三層四層各梯口主管照料該會爲維護女賓起見特留月樓爲女賓招待處不令男賓闌入二時振鈴開始游藝六時至八時暫行休憇晚膳後繼續進行至夜半十一時許始散游藝者先爲各公學學生玲瓏活潑至可喜悅次爲惠兒院之音樂滬江大學之國樂童星門之滑稽談兪素靑女士之鋼琴獨奏精武體育會之拳術儉德會之西樂文社之詩鐘各極其妙午後四時至六時第四第五層樓招待西賓暫停來賓參觀西賓到者男女八十餘人由李祖賢李祖範昆仲爲引導員交涉員許秋廳及余日章陳世光諸君等爲招待參觀各室聞諸西賓對於該會所陳列之寗波產品·及張掛之各件風景寫眞片如鎭海關東錢湖·月湖·慈湖·北溪城·淸道觀·三門灣·象山軍港等全景大照中尤爲注意稱美云 
[海工程師改良上海港口計畫]  
　　浚浦總局總工程師海德生近具浚河計劃及改良上海港口報告呈請江蘇特派交涉員（即該局局長之一）簽字俾呈政府核奪聞其計劃内容伊（海工程師自稱）於一九一一年就任浚浦局總工程師曾調查關於浦江必要之關浚須需大工十年自第一年至第十年分别工程進行程序及預算經費須需一千萬之譜今則十年已屆所辦工程成績已超出計劃之外而用費祗用去數百萬足見辦事上之精神優美當此歐美競爭商業時代運輸最關緊要經幾許之調查始作成港口將來進步之報告一俟本年十月間經萬國工程委員會議决後實行云 
[復旦學生歡迎運動員回滬]  
　　前日下午四時復旦大學學生四百餘人手持校旗數十租汽車四十餘輛赴北火車站歡迎該大學運動健將由蘇返申火車到時該大學學生大呼歡呼於是請運動員登汽車比時四十餘輛汽車往西而行經過四川路大馬路霞飛路等及抵該校爆竹之聲不絶於耳此次該校運動員在蘇各項比賽共得七個第一三個第二三個第三其姓名成績已誌前日要聞欄聞該校運動員得第一者成績優勝爲以前六大學運動會所未有已經遠東運動會幹事議决請該運動員等在遠東運動會代表中國云 
[沙船洋面遇盗]  
　　前日有金順發船在淞卸去沙泥行駛出口船中帶有食米數十石駛經吳淞口外銅沙洋面突遇盗船數艘攔住去路全船被擄同時有船目睹情形折回吳淞昨晚進口告知經報行家矣 
[史敎士在陜被匪拘留消息]  
　　文滙報云本埠中國内地會接陜西鳳翔消息據稱該處内地會敎士史梯芬氏爲佔據鳳翔之匪徒所拘留陜督兵士駐城外某處聞匪徒領袖現以史敎士爲質以期保全自已生命情勢頗爲嚴重史敎士之夫人亦在陜省但未在鳳翔云 
[滬寧車碾斃鄉民]  
　　昨日滬寗路下行快車開至滸墅關以下四擺渡地方突有撑雨傘年約三十餘歲之鄉人在軌道跨過不及奔避被車頭碾斃身首異處血肉糢糊碾成數段慘不忍覩當由該處鐵路警察調查死者家屬報官騐屍棺殮 
[國内船運貨進出口之調查]  
　　進口貨（福州）招商局之新濟輪船昨從閩省運來大件茶葉一千七百五十二箱小件茶葉五百五十二箱紙頭一千七百十六件紙二百四十二件笋乾一百十二件蝦米一百零一件蝦乾一件藥板二十七件上木板四副雜貨一百零一件（厦汕）又有該局之愛仁輪船由汕厦運來氷糖二百二十箱白糖七十五包小包氷糖二十五包竹篾一百九十九件赤糖六十五包電機一具烟絲三百十二簍白蠟五十件罐食三百五十件汽船一具紙頭一件（長江）昨日鴻安公司之長安輪船由長江裝來白米三千六百五十包夏布一百二十件皮油五十桶棉花及機花一百五十件綢緞五十件土酒七十壜土布二十五件樟腦及油一百零二件紙頭六百另三件蛋黄三十五桶黄荳三百零一包火腿十四件海帶菜十件藥材四件及招商局之江裕輪船昨亦運到苧蔴一百九十件機花一百件棕片九十四件夏布二百零七件黄荳一百零七包鷄子二百十二簍皮油一千零二桶五連紙八百二十三件生漆六十二件紅茶十箱藥材三百零二件絲綢貨三件鹹草四百十七件生油十三聽雜貨五件雜皮十五件 
 
 

Page 11

 
 
白荳十三包（烟津）太古公司之順天號昨日天津烟臺運來羊皮二十八件花生二百五十包草帽邊三十箱汽筒二十九個鐵管九個古玩玉器三十八件米醋四百壜川菜六千二百五十二壜土酒三百罎生梨八十三擔精鹽二千二百四十包沙呢十八擔毯子七件雜貨三十三件 
　　出口貨（寗波）寗紹公司之新寗紹輪船昨日運往寗波之出口貨計有白米五千二百六十包香烟六十箱芝蔴六十包生油五十桶玻璃一百五十件鹹魚十八件鐵器一百八十七擔八十七斤麫粉二千四百零九包飛花九十件洋布七十件點錫一百五十塊洋燭六百箱藥材六十四件鋼條五十件生油五十簍棉花一百包洋松二百件雜貨四百十五件又有太古之新北京號昨日裝出白米麵粉三千包點錫二百方靑鉛一百二十件拷皮三百件香烟四十一箱餘爲雜貨（長江）招商局之江新輪船裝出紥鐵等七百件疋布六百件肥皂五百箱香烟六十箱精鹽四百包鹹魚二十包紙頭二百件雜貨一千三百件同日太古之安慶號裝出精鹽三千五百包葵扇一千一百包靛靑四十桶洋貨三十件紙頭十五件餘爲雜貨 
[外洋輪船進出口行程紀]  
　　永安公司經理之奥國郵船華丙號原定星期日開出今改期至十八號出口 
　　怡和洋行經理美滿公司之新輪上海城號自三月二十四日從紐約鄂倫開出後經巴拿馬至日本神户因須先赴大連故來滬時當在出月十日左右尚有新造輪船馬德里斯城號係三月三十號由紐約開出從蘇彝士運河先赴南洋星加坡小吕宋伊羅伊羅等處然後至香港上海故進口須在下月中旬矣 
　　藍烟囱公司之羅密登號係駛行太平洋商輪之一上月二十二號從紐約開出亦經蘇彝士河行駛先到檳榔嶼及菲律濱再來上海惟抵申之後須赴場子江各埠據報進口期須六月下旬云　　大阪商船公司今年於德國一路積極推廣現又有新造輪漢代丸HavreMaru從德國開來預定本月三十一號到上海六月二日赴日本又將暹邏丸自六月三日起調開上海至英法荷德各國 
[運輸公會今日會議]  
　　滬寗鐵路恒泰轉運公司於本月一日由南京運來某客之牛油三十簍時逾半月不來提取計欠洋五百五十餘元該公司以爲日已久特行扦樣察看不料簍中全是泥土冲塞除有一成眞貨外其餘九成皆係泥土顯係冒騙行爲該公司以人心險惡至此殊與轉運前途有礙昨特發出通函邀集全體同業訂期本月十七日下午三時在北火車站界路運輸公會開會討論辦法以免日後再有此項情事發生營業致受損失云 
[請禁踏莊取巧之代電]  
　　江浙絲綢機織聯合會昨上浙江沈省長代電云浙屬設立踏莊原爲接濟無力購繭繅絲之户扶助鄉民生計起見惟取巧者故向縣署領取踏莊牙帖喑託私販收繭接濟外託踏莊之名内行烘繭之實影響絲綢原料紊亂繭行規則關係兩省工商實非淺鮮際此繭市已屆不得不防微杜漸萬懇鈞長按照民國八年份財政廳稟准踏莊辦法迅賜令行絲區各縣曁統捐徵收局就地揭示諭禁並請咨飭水陸各警隨時巡查俾取巧者無所施其技不勝企禱 
[日人朦領賽馬奬銀之敗露]  
　　字林報云星期六日江灣賽馬第八次甫畢有一日人持第三奬票第三十五號一紙向付欵處索取奬銀收票者檢視之顯非眞票乃詢以此票何時購得日人答稱午後購得之收票者乃往詢售票處則知第三十五號票係一西人所購云遂詳細騐視日人所交出之票始查知此票號數原爲第三五一號日人擦去第三碼字混爲得奬票其擦痕頗不易辨偶不經心即可混過當將此日人拘送閘北警署轉送虹口捕房解交日領署訊辦聞前有訓示不許在滬日人購賽馬票但近來日人之赴江灣跑馬塲者已見增多矣 
[地檢廳長奉令更調之近訊]  
　　上海地方檢察長譚辛震前奉部令升調蘇州高審廳民庭庭長遺缺以江西高審廳民庭庭長王義憸署理遞遺江西一缺以蘇州高審廳民庭庭長蕭敏調署等因已紀前報昨日譚廳長接奉蘇州高等廳來文着即趕緊移交俾得來蘇履新而王義檢不日亦當首途來申接任云 
[少年宣講團歡迎會紀]  
　　本埠少年宣講團總部於前日（十五日）下午假普益習藝所開歡迎十屆新團員會來賓到者四百餘人團員二百餘人並有松滬何護軍使代表廖秀山·江蘇許交涉使代表沈頌閣·全國各界聯合會代表郝兆先·周劍秋·滬南工巡捐局姚局長代表范通甫·通俗宣講社代表袁頌豐·工商友誼會童理璋·張占剛·韓志士·金弘叙諸君首由該團總幹事汪龍超報告徵求成績及團務茲將秩序錄下（一）報告（二）歡迎詞（陳孳何）（三）贈奬（護軍使代表代給）（贈奬者爲汪龍超周生發陶雪生得奬者李士林孫馥銓周生發顧雲翔汪龍超）（四）演說（來賓各界代表說詞略）（五）絲竹（花三弄新六板）（六）灘簧（職業游戲）（七）三弦拉戲（楊德齡）（八）演說（國員鄭鷓鴣張一鳴周劍雲谷劍塵說詞略）（九）新劇（誰之罪）各種游藝以助餘興頗得各界歡迎散會已六時餘矣 
[縣立第一高小校旅行紀]  
　　上海縣立第一高等小學校於本月十四日爲春季旅行之舉參與旅行之學生計分甲乙兩隊甲隊由潘贊麟校長及敎員韓紀英等率領往吳淞口眺覽海景參觀省立水產學校至傍晚即返乙隊由敎員孫廷方等率領往蘇州參觀八大學聯合運動會復順便赴無錫游覽惠山梅園風景至翌日始回聞諸生均於途採集理科材料飭問各地風土以資考證而供研究云 
[通惠學校敎育品函請免稅]  
　　中法通惠工商學校由法寄來敎育用品兩箱打字機一付由該校校長梅雲鵬函請江蘇特派交涉公署轉商江海關稅務司准予免稅聞許交涉員據函後已函轉江海關姚監督查核辦理矣 
[女子儉德會捐欵振災]  
　　女子儉德會本年春季大會時議决籌措振欵協濟北方災民當經該會各會員或慷慨解囊或分投勸募截至陰曆三月底止計捐得洋一千四百餘元日昨公同商定以一千元匯交天津華北振災會歸入旱災善後股支配以四百元撥交河工督辦熊秉三氏接濟湘振所有匯費由該會捐助不另開支云 
[松江旅滬同人懇親會將開大會]  
　　松江旅滬同人懇親會定下星期日（陰四月十五日）開春季大會假座法租界鴻運樓舉行屆時將照章改選會長及各職員云 
[浦東同人會開會預紀]  
　　浦東同人會現定本月二十八日（即陰曆四月二十一日星期六）午後三時在馬家廠浦東公所開企業儲蓄團儲户大會報告經過情形公舉查賬員及辦事員並請名人演講又該會以照章大會後四星期開職員會其期爲本月二十九日（即四月二十二日）下午五時援去年例仍舉行聚餐會餐費每人一元會員如願加入者須於一星期前函告而職員中有未能加入者亦須先期函告其地點俟屆期再行决定云 
[家庭日新會常會紀]  
　　前日（星期）午後家庭日新會開常會於西門體育塲會員到者三十餘人三時開會發油印品三張於各會員所載爲北京醫專校長湯爾和君近游德之柏林抒寫所歷各事及所經之各種見聞係致沈信卿黄任之兩君之專函湯君本其積年所研究之生理解剖由世界科學的魔窟之柏林大學紹介其著作於專門雜誌實開留學界未有之創例不特湯君一人之榮也後通過家庭預算表及日用簿記方式又公定會員與贊助員之證書繼穆抒齋君提議每會抽籖輪任會塲檯桌上整理淸潔職務頗見興趣最後乃觀大華廠各種國貨陽傘旋散會已五句鐘矣 
[廢止限制藥用鴉片等品營業章程令]  
　　江蘇省長公署通令各道尹各警察廳各縣知事各關監督云本年五月五日准内務部咨開本部呈請廢止限制藥用鴉片嗎啡等品營業章程一案已於十年四月二十一日奉大總統指令呈悉准如所擬辦理等因除通行外相應刷印原呈咨送查照此咨等因准此合行鈔發原呈令仰查照此令 
[西商訂期在靑陽港賽船]  
　　本月二十一二十二兩日爲僑滬西商在崑山縣屬靑陽港舉行賽船之期特由游艇會呈經領袖領事函致江蘇交涉公署業於昨日咨請水警趙廳長轉令第三區選派師船屆期駛往靑陽港河道妥爲照料以免碰撞云 
[水警保護繭商]  
　　南黄浦之夏家嘴王家渡一帶素爲水盗出没之區繭汛期内照章應派師船開往該處上下游浦面巡查藉資保護駐滬水警一區第三隊王隊長昨特派槍划舢舨八艘並撥巡官一員督同駛往夏家嘴等處浦面擇要設防俾便往來施弋云 
[水警區長讌賓紀]  
　江蘇水警第一區區長沈葆義君昨午假座南市半淞園正廳設筵柬邀本埠何護軍使上海防守司令榮旅長混成旅第一第二兩團長淞滬警察徐廳長上海縣沈知事滬海道尹王賡廷兵工廠讚謝總辦上海地方檢廳譚廳長等會宴以聯寅誼云 
[西捕推升副捕頭]  
　　英美總巡麥高雲氏以老閘捕房專查妓寮之三十五號三道頭西捕摩豪辦公勤奮應推升副捕頭職任仍留該捕房專辦調查妓寮事宜刻已令知摩豪遵照矣 
[日人之書畫癖]  
　　日人好書畫尤精鑒别計其在我國輦金搜羅爲數頗鉅不但古書畫也今人如吳昌碩君等一年之中得其餽遺實不在少比年錢君劍秋所書日人亦頗喜之謂其得南北朝書髓云 
[衛生處注意淸潔]  
　　虹口公共公部局衛生分所西員以時届夏令尤宜收拾淸潔以免發生時疫故除遺令小工分發傳單勸導有孩之家趕緊赴局施種牛痘外並派令工人多名携帶避疫藥水火油等物分赴荒野低窪積水之處澆洒俾便蚊蚋絶種而免疫厲之傳染云 
[福佑路發生刦案]  
　　城内福佑路裕泰當於本月十四日下午七時正在結賬之際突來匪徒三人先以質衣爲由袖出手槍嚇禁聲張典内夥友見勢不佳慌忙逃避該匪等遂躍入櫃内當被刦去現洋二百四十三元而逸事後由該興經理方某報告警所請爲查緝矣 
[投浦遇救]  
　　陳忠行前日奔至法租界黄浦灘投浦圖盡爲捕瞥見喚同舟子設法救起帶入捕房將衣換去昨送法公堂請究先由捕頭上堂稟明前情詰之陳供南京人日前來申找尋朋友謀事無着不得已投河圖盡請求超豁判送南京同鄉會資遺回籍 
[汽車傷人兩則]  
　　公共租界蘇州路博物院路口昨日下午有某號汽車駛過據倒駕乘脚踏車之郵差鎭江人戎元福跌傷頭部足部由老巡捕房四百三十七號華捕瞥見當即前來抄錄汽車號碼另雇車送該郵差往仁濟醫院醫治一面報告捕頭請究又南京路勞合路口昨晚八時半有江北人李阿林在路行走被一千七百四十九號汽車撞倒跌傷手足等處當由老閘捕房華捕前來押令汽車載送受傷人往仁濟醫院醫治旋即帶該汽車夫入捕房禀候捕頭核辦 
[拐案候提証再訊]  
　　住居爛泥渡婦人張闞氏之女阿金年十九歲楊家渡婦人張瞿氏之媳王氏年二十四歲同在陸家嘴紗廠做工今年三月初九日阿金與王氏同時失踪闞氏瞿氏四處找尋初無踪跡嗣後查悉阿金遭揚州人陸小狗·王氏遭鹽城人潘仁貴等拐去爰由該氏等將陸之胞姊司徒陸氏（即陳陸氏）扭控警署移送地檢廳曾奉檢察官訊供判押限交在案旋有該處小流氓混名梅雨及燕兒等二人向該原告聲稱陸小狗潘仁貴誘拐阿金及王氏避匿之處我等皆知須出尋費方可尋回等語該氏等當被詐去洋四十二元而陳陸氏之夫以妻遭訟累因此設法找尋即在揚州地方將小狗仁貴及阿金王氏於前日一併尋回到申即在楊家渡小茶肆茶聚梅燕二人亦得悉趕到與之閑談旁人遂向原告通知立報三區警察一分駐所飭派長警前往將陸小狗潘仁貴並阿金王氏分别拘獲梅燕二人已乘間逸去該警將一干人押送警署轉送地方檢察官提案研訊一過判阿金王氏分别押候交保陸小狗潘仁貴着押候補提梅雨燕兒等到案再行訊辦 
[逃妻被賣爲娼之尋獲]  
　　常州人何林豪之妻何秀弟於今年春間背夫逃來上海旋被毛阿大得洋二百餘元售與法租界小東門一枝春街鴇婦朱劉氏所開之花烟間内爲娼現爲何林豪偵悉來申投報捕房飭探唐雲卿前往將秀弟及鴇婦一併帶入捕房昨解法公堂請究先由何林豪稟明私逃情形並將婚帖呈鑒詰之何秀弟供婦人因與丈夫口角故逃來上海等語朱劉氏供秀弟雖由毛阿大領來然當時原告亦在塲且洋亦山何取去有人可證中西讞員判以供詞各執候傳見證到案再行訊核 
[婦人指控被捋金鐲]  
　　住居閘北虬港橋之寳山婦人金徐氏前日在天通庵火車站上車欲往吳淞車抵江灣該氏鳴警拘淸江人孫之成至六區一分所控稱上車後被孫捋去臂上金鐲一枚交與其同類之手請爲究追等情昨解閘北司法科收押候訊 
[攫金飾當場攔獲]  
　　王小三子前日下午在虹口東鴨綠路攫取婦人王張氏之金挖耳一枝飛奔圖逃經氏之同伴張陳氏大聲呼拿由探葛祖元與行人穆阿三帮同將王攔獲搜出原贓帶入捕房詰問口供一過押候解送公堂訊究 
[攫取學徒金圈]  
　　九畝地永記皮鞋店學徒朱鍋江自幼耳上帶有金圈一只昨午出外突被劉金標上前將朱扭住攫取金圈奔逃朱大聲疾呼由警追獲抄出原贓並當票五張傳同店主唐永傑解送二區一分駐所連同人贓轉送地檢廳訊究着唐帶同該學徒投廳領贓 
[辱駡巡捕罰十元]  
　　無賴江王義前晚在法租界寗波路地方向野鷄妓女戲謔被一百三十一號站崗捕查見上前勸阻詎江竟糾同多人在華法交界之處辱駡經該捕上前將張追獲餘均逃逸帶入捕房昨解法公堂請究先由一百三十一號華捕上堂禀明前情詰之江供民人是日至華界探望朋友經過該處致被拘案餘供支吾中西官判江罰洋十元充公無洋改押十天以儆 
[售土賣烟之科罰]  
　　法租界大自鳴鐘捕房捕頭偵悉寳裕里陳江富張一鵬夏榮卿三人私售烟土又范丁氏陳金生徐王氏等三户私設烟榻客人吸食鴉片均係違背租界禁章爰於前晚帶同包探等前往各該處抄出烟土烟膏烟槍等物甚夥一併帶入捕房諭令陳等交保昨日傳至法公堂請究先由捕頭上堂禀明前情並將烟土等物呈鑒詰之陳供認私售不諱中西官判陳張兩人各罰洋三百元夏罰洋二百元丁氏罰洋七十五元陳金生罰五十元王氏罰洋三十五元充公烟土没收 
[拘獲花會聽筒]  
　　寗波人謝金標近充虹口猛將堂花會大廠之聽筒誘人賭博花會歛財昨經新閘捕房包探張盛全該悉協同五號西探在新閘派克路五百三十一號屋内將謝拘獲抄出證據帶回禀由捕頭飭令收押候解公共公廨訊辦 
[轉借銀洋之糾葛]  
　　山東人李金山有洋十元借與太陽廟鹽城人徐學勤昨向索討徐稱此洋已轉借與放車租之李長壽遂同往長壽處質對長壽以徐前曾欠伊洋十元此次所借之欵正可抵還前欠以致互相爭執扭控四區顔署長判解司法科核辦 
[　　平吉甫在公共公廨控屠履之不理擔保衡道莊往來欠銀一千七百零一兩又沈仲怡控沈仲平不理定貨損失銀二千五百十七兩又應月發控毛連元不理擔保兪錦芳用空洋一千七百二十七元各案連日由駐廨包探將被告傳案諭着各交舖保聽候排審 
[米包當路堆置之傳究]  
　　在新閘重慶路五百九十九號門牌開設米店之張少園昨將食米三十包堆於店外之路上當經一千一百二十號華捕查見以其 
有礙行道回禀捕頭轉請公共公廨出單傳究 
[旅客失竊財物之追究]  
　　寓居南市十六舖太平碼頭旅泰旅館之崇明人施丕成挈眷同居某號房間前日淸晨起身時見房門洞開室内所懸衣架上之花緞夾馬褂縐紗夾衫並衣袋内所儲之小皮夾一枚内儲鈔票洋六十元均已不見當向棧主張賢卿詰問詎反被指爲訛詐施心不甘服立投第一區警察署報告請爲追究經王金山署長立派長警往查屬實即將茶房李小康傭婦沙沈氏一併帶署詰問言詞支吾飭即申解警廳司法科訊究 
[扭鎖行竊之敗露]  
　　朱逢時家住閘北胡家木橋前日因出外將門鎖閉被積竊陳阿四扭斷鎖簧入内行竊爲鄰居婦人秦周氏聞知聲息鳴警將陳拘入五區三分所昨解司法科經段科員訊明判移地檢廳究辦 
[供認竊取木料]  
　　寳山縣彭浦鄉東南第二區保衛國團丁前晚巡至天通庵地方見有竊賊三人在該處楊裕興木怍内行竊木料當獲吳淞人王阿毛一名解經五區杜署長研訊之下王供已三次行竊該作内木料共七十餘株云云昨解司法科押候核辦 
[誌謝]  
　　昨承生生美術公司惠贈第二十六期「世界劃報」一册内容甚豐美書此誌謝 
來函 
[嗎𠯿呷商學兩界來函]  
　　上海申報館曁外交敎育兩部諸團體同鑒日前接得三洲府華僑請願代表余佩臯女士來函據云星洲中華總商會托伍領事轉外交敎育兩部聲明不承認佩臯爲華僑請願代表等情按余佩臯女士確係受叻嶼呷三洲府代表多數之委托詣京向外交敎育兩部請願以求達到取消學校註册條例目的請登刊貴報爲感嗎𠯿呷商學兩界公啓 
雜評二 
[榮譽問題（訥）]  
　　此次東方八大學聯合運動復旦得第一此復理之榮也然僅就目前言之耳將來遠東運動大會我國敎育界得佔優勝斯乃我國敎育界之榮譽不僅偶然一次之優勝也將來在遠東運動會中時時佔優勝更爲我國敎育界之榮譽 
　　此次留美學生兪君在哈佛得哲學博士此兪君之榮也然僅就個人言之耳將來留美學生人人所習之科學皆如兪君有優美之成績斯乃我國敎育界之榮譽不僅留美之學生然也將來留外學生無論何國皆有優美之成績更爲我國敎育界之榮譽 
　　國人希望於敎育界無窮盡故對於敎育界榮譽之事亦責望無窮盡更望各國之政府與敎育界相與誘掖奬勉消除我國外敎育之障碍提挈我敎育界以共登於進步之途同負發展世界文化之責斯則榮譽不僅在我國矣 
公布欄 
[上海地方審判廳]  
　　判决主文（民一庭）一件判决盟興順與梁致中等會欵控訴一案主文原判撤銷控訴人應償還被控訴人洋二十六元控訴人其餘控訴及被控訴人在第一審其餘之請求均予駁回本案訟毁兩造平均負擔一件判决宦成忠與仲懐仁借欵糾葛一案主文仲懐仁應償還宦成忠本洋三十元利息洋三十元訟費歸仲懐仁負擔一件判决劉毅夫與金朱氏貨欵糾葛一案主文金朱氏應債還劉毅夫洋九十七元八角訟費歸金朱氏負擔一件判决張德維與張盛祥因飾物糾葛一案主文原告人之請求駁回訴訟費用歸原告人負擔 
　批示一件田芝卿狀交欵洋由准交此批一件王洪珍呈爲夫根寳按月貼費及張氏保管衣飾請求備案由據呈爾夫根寳按月貼費及張氏保管衣飾各節旣經憑同親友書立字據毋庸再請備案此批一件池福生呈爲妻逃日久聲明脫離關係請求備案由據呈爾妻李氏於民國九年陰曆四月携子秋江遠屬無踪請求備案脫離關係於法殊有未合礙難照准此批一件陸阿莫狀領單據由准領此批一件曹陸氏等狀領筆據由准領此批一件童季通狀領欵洋由准領此批一件蔣陳氏等狀述請求要點由狀悉仰即來廳候諭此批一件金長根狀請給領曁執行由狀悉周根瑞已交案洋一百五十元准即來廳繼證具領　欠業經限令被告於本月二十一日如數繳廳矣仰即知照此批一件趙大狗狗狀交地圖由准交此批一件趙大狗狗狀請續續執行由狀悉着即來廳候諭此批一件徐楊氏狀請省釋由狀悉着仍遵照前諭取具妥實店保出外理楚可也此批一件兪龍虎狀領保證金由准領此批一件韓生發領房屋由准領此批以上五月十六日 
[上海地方檢察廳]  
　　批示孟子祥狀悉案經偵查明確已爲不起訴處分在案至孫麻子應否負賠償責任係屬民事問題所請應毋庸　此批薛木生等狀悉該案業經本廳偵查明確毋庸多凟候被告人傷痊後核辦可也此批程紹南狀悉所稱究否屬實候集訊核奪此批朱火堂狀悉候集訊核奪此批張郭氏狀曁相片均悉候傳案核辦此批陳阿籌狀悉本案業已起訴仰候將原狀并呈繳銀鏘二十元送請同級審判廳核辦此批以上五月十六日 
[上海縣公署]  
　　批示染業吳學行呈爲同業解體宣告脫離請予撤銷原案由批呈悉查該業但有公所並無公會來呈所云公會不知何指楊嘉梯爲公所業董並非公會業董係由入行各坊具名公舉如實有不洽與情之處或該業詢謀僉同願將公所撤銷仍應由入行各該坊全體具吾核奪可也此批南洋貿易股份有限公司董事李雲書等呈爲繕具文件請予核轉註册給照由批呈件均悉仰候據情轉呈繳到註册費銀三十元另案彚解附件分别存送此批陳德　呈爲前呈　列廠主姓名請予取消由批呈悉已於前呈批示並候發給布告可也此批陳德耀呈爲設廠織造洋式布疋請予册由批呈悉現據續呈准予註册填發執照給領繳到註册費銀三元存此批 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[絲業團旅行日記（七）] [  李登魁]  
　　正月十九日下午由美國檢查所長道迪君導觀生絲檢查所參觀五小時見内容設備非常周密此事關係吾國絲業前途非常重要吾等攷察亦加注意余當另錄尊篇以寄正月二十日上午道迪君與絲商茂蘭君偕吾等往聯山UnionHill參觀許華曾勃絲織廠九時許分乘汽車三輛先至赫特生河畔汽車入渡輪渡過對岸渡輪分二大間一渡客一渡車大者可容汽車四十餘輛洵屬巨搆十時至廠經理露愛　君導觀各部露君云此廠開辦二十七年從不容外人入觀日人要求十餘次均經拒却此次吾國絲業團來美該公司亦爲歡迎團中之一故逾格招待並指示一切頗爲週詳可爲難得露君並云該廠年用黄白廠絲四千包灰經七里絲二千包黄白廠絲購自日意者十之八購自中國十之二其用日意絲超過中國絲之故一因中國白廠絲摇力條分均不及日意絲之省工一因該廠所織各綢係先染絲SkeinDying而後織綢者居多華絲性較堅紉不宜染絲故不得不多用日意絲吾等答以摇力條份一層吾人必當竭力改良至於染絲一層諒因泡煉不足之故華絲生性較堅非多加泡煉不可道迪君亦細爲解釋並允共同研究露君亦加贊可繼至檢驗室TestingDpt摇絲室WindingDpt.𦅶線室TwistingQThrowingDpt.織綢室WeavingDpt.光潔室CleaningDpt.經線室WarpingDpt.染綢室烘綢室FinishingDpt.打包室各部細加參觀（各部手續組織當另錄專篇）該廠所用灰經及七里絲年來日加減少良因人工太貴灰經因摇力不足費工較大而所織府綢不若他種綢緞之能賣高價目下所購不過用作他綢之緯線而已七里絲一則摇力不足再則條份欠匀且有廠絲相競故無用織上等綢緞者在該廠所見不過用織領帶一種余等參觀至十二時興辭而去下午本擬至該處華而華幾廠參觀因是日該廠有罷工風潮而止下午四時半同人等赴美術總會之茶話會至則該會會員到者一百餘人女美術家居十之八九招待頗殷四壁所懸油畫琳琅滿目美不勝收蓋均出當代女畫師之手者該會會長珂白夫人將其新編英文華劇Jotkly請美琳女士當塲表演雖不能顯吾華自然之美而淸歌慢舞怡神不淺 
筆記 
[修仙記（五）] [  仌泠]  
　　沙彌曰今君在師掌握中已吾力未逮耳奈何則憤然曰吾求神仙竟至此然則吾受紿矣死於火與凍餓而後斃等耳今小和尚亦不能爲吾力則請殺吾不然亦即自裁沙彌引之起曰噫胡至此幸徐圖今吾亦在縲絏中成不成未可必苟敗俱死雖然吾勿在意願盡綿薄也卒救之出某因布其况於外人 
　　忼雲先生曰吾鄉某氏父子修仙南海者七八年矣新有隣人朝山回言其狀類某節飮食斷言語面瘦削惟起居得自由則異是余曰山中和尚不盡善凡修行人信心最堅而讀書者則使之自由惟　以術使之自就死次者則監之僻幽量衣食而后給其卒也亦必至死此所謂修仙也信乎隣人曰吾謂言耳和尚甚慈悲何嘗禁人人亦何嘗死凡誠求者罔不仙去吾他日苟塵緣了亦必火化兹皮囊蓋修眞者此爲徑最捷余笑曰和尚以此術進之仙人誠大慈悲吾俗人未敢事此惟苟得山水淸幽之地則亦願居之耳 
　　忨雲又曰居大海深山之中食不得飽足不出户終日寂坐如死則盛夏御夾亦事理之常吾俗人亦能金剛之語甚易洞明度和尚亦欺人之言耳（終） 
劇談 
[天行室劇話（二）] [  天行室主]  
　　探母祇有坐宫西皮正板一段尚未唱完至我的娘領人馬來到北番便戞然停止遂成一且聽下回分解與賣馬（祇就其一面之片而言）碰碑等同一無可奈何中以坐宫院之院字落在尺工之間最妙他人無此淸靈也南來雁一句之一唱三嘆予昔年在京爲寓公時殆遍街皆摹此句者然百中僅有一二形似得神似者眞無之可發一噱也改二六 
[久已如是毋怪其然]  
時一塲二字重重頓住然後血字要一小腔是深明擒縱之法者予學此二字凡三月有餘率僅得皮相固足見予質之鈍然其難能亦觀止矣我的娘三字酸楚異常悽然欲絶游子思鄉之景宛在目前此固老譚唱法得神有以致此然娘之一字亦下得頗有斟酌只須按正音讀去便不期然衷感動人矣蓋娘字屬陽平一入鄂韻即成津音之陰平而　京音上聲爲近四聲之中惟此部之音最悲惋悽惻如後見娘畢見妻之前摇板句云「到後帳看一看我的妻娘的兒媳我去去就來」（或有作「到後帳看看苦命的女帬釵我去去就來」者然亦無傷此說）最末合轍之一字亦陽平其哀惋爲何如耶此等處前人於創造皮黄之時已隱隱中有意無意安設妥當使後之來者只須就範圍之中致力不必再求解放與改造便已取之不盡用之不竭也 
　　賣馬一劇爲英秀名作末年幾乎將此齣唱爛學之者亦滔滔皆是可無待於論然其中之不由得三字予留心聽唱數年票友内行凡歷數十人卒未聽有一人逼肖此三字與戰太平中之大將二字雖高下制度不同然其自下翻上則一皆所以達其憤懣牢騷之衷曲也 
新聞拾遺 
　　迷信南京聚寳門外普德寺日昨紛散請帖上書夏曆四月初八日爲釋迦佛誕辰本寺特開浴佛大會並備消災水凡納香資五角者敬贈一盃飮之心神淸爽延年益壽尚祈諸大善士駕臨是幸等語一般迷信婦女信以爲眞紛紛前往進香該寺將大小佛像齊抬至院中沐浴一百餘僧繞佛誦經午後住持施散消災氷所謂消災水者乃浴佛水也内中灰塵積滿有碍衛生而一般婦女飮之宛若甘露云迷信如此可發一笑[  隱厂]  
　　假冒　　日（十五）爲本埠寗波旅滬同鄉會開幕之第一日參觀者擁擠異常頗極一時之盛旁晚七時許忽有蘇州人某甲因無參觀劵遂冒稱寗波人至騐劵處口操甬語「阿拉寗波和總自爱人相相嘸高」招待員明知其假因其來意至誠不能却之及入内又操吳語云「啊唷軋得來啥場化微影戲」聞者爲之絶倒[  筆花]  
小說 
[社會小說衆醉獨醒（三三八）] [  瞻廬]  
　　第五十一回興土木另闢桃源試族槍特開茶會 
　　還粗舊村所有而新村所無的如茶坊酒肆賭塲烟窟土地堂猛將廟等類新村裏早訂規約永遠不許發生華女士建築這個村落曾經許多頑固人物種種阻撓種種破壞女士振起全副的精神和那舊社會奮鬭好容易戰勝魔難才奠定了模範村落的基礎一切設施力求擴充便聘請了張錦心女士相助爲理錦心和華女士旣是同鄉又是累世的交好錦心的祖父張嘯歌（三字着眼）在日和女士的父親華宗海在日彼此奠逆錦心的父親張達夫和女士的哥哥華少海又是十分莫逆有此種種淵源所以女士把錦心聘請到來做個得力的帮手這番陸慧姑奉母移家又肯在學校裏擔任敎務華女士素慕慧姑的才德超衆怎不竭誠歡迎他們移家來時女士聯合同志曾在村中開一個歡迎大會古語道得好禮無不答慧姑和母親商量妥帖才揀定了這天的下午開一個茶話會柬邀女士一輩人到家答謝他們的盛意客單上開列的人名原定八位校長華女士村長華師母葛孝思醫士葛師母張師母張錦心女士李人文先生李師母後來在名單上面又添列了兩位賓客一位是華人傑先生一位是美國白愛魔女士人傑從北京大學畢業回南逕到蘇州在劉邦平家裏住了一宵昨天才從蘇州返家卸裝白愛麗是蘇州敎會學校裏的敎師和華女士很爲投契今天才從蘇州到來參觀新村裏的規模制度急姑得此消息所以把兩人的名字臨時加入客單...... 
餘瀋[  澹人]  
洪範五福壽居其一壽誠貴矣 
然而盗跖之壽轉不如顔子之夭蓋顔子雖不壽而德固壽矣盗跖雖壽乃身壽耳何足道哉 
或曰大丈夫不能流芳百世亦當遺臭萬年此桓温之自壽也 
噫今世之如桓温者豈尠也哉 
 
 

Page 15

 
 
   
 
 

Page 16

 
 
常識 
常評 
[說望] [  老圃]  
　　吾國向有氏族之學雖源於家族制度而盛於貴族政治然嚴類族之辨區漢虜之域亦自成一種專門之學爲他國所無魏晉以來以門第取士單寒之家屏棄不齒當時士大夫皆以郡望自矜故氏族之學於斯爲盛王滿聯姻乃掛彈章豈有六卿貴胄納女於管庫之人宋子河魴同穴於輿臺之鬼當時以爲警句今誦其辭鮮不駭且怪矣 
　　自科舉之法行而氏族之學始微因就試者但競才藝之高下無門第郡望之别故也然唐代初行科舉猶尚氏族故當時譜牒猶奉勑第其甲乙頒行國中及五季之亂譜牒散失宋以後私譜盛行國家不復過問人民遷徙無常亦忘其郡望特習俗相沿嫁娶名帖猶書某郡婦女自稱猶曰歸某郡此其遺跡猶存於今日者也 
　抑今人稱郡望率多可笑今世最盛之族曰張王李趙即風俗傳所謂黄帝賜姓也張之郡望有淸河南陽吳郡安定燉煌武威范陽犍爲沛國梁國中山汲郡河内高平共十四望何以張氏必稱淸和王之郡望有太原琅邪北海陳留東海高平京兆天水東平新蔡新野山陽中山章武東萊河東金城廣漢長沙堂邑河南共二十一望何以王氏必稱琅邪李之郡望有隴西趙郡頓邱渤海中山襄城江夏梓潼范陽廣漢梁國南陽共十二望何以李氏必稱隴西趙之郡望有天水南陽金城下邳穎川共五望何以趙氏必稱天水凡此皆盲從習稱其所祖何人遷自何方皆置不問可謂數典而忘矣試以張氏言如果爲季鷹思曼之裔其望當曰吳郡如果爲茂先道濟之裔其望當曰范陽如果爲西平公軌之裔其望當曰安定如果爲平子之裔其望當曰南陽而一例稱曰淸河不大可笑耶 
　　漢書眭孟傳顔師古注曰私譜之文出於閭巷家自爲說事非經典苟引先賢妄相假託又蕭望之傳注曰近代譜諜妄相託附乃云望之蕭何之後追次昭穆流俗學者共祖述焉觀此則唐代氏族之學未廢私家譜諜已不足信而託附之風則自漢以來已有之左傳其處者爲劉氏一語蓋劉歆輩所增近世託附之風愈出愈奇即劇盗如張獻忠亦與文昌帝君聯宗矣 
國民常識 
[加稅問題] [  蔡行素]  
印花加稅已屆實行商人續續請求政府置諸不理并且文告迭催急於星火商人爲國民一分子詎無愛國熱心苟爲力所能負當不十分反對但政府於商人捐稅加之無已從無保商政策有以慰商人之望有義務而鮮權利已爲商人所難堪矧此次所加商人負擔未經民意機關承認而擔負之欵是否用於國人欲意之事業抑或將來不免挪移依照政府歷來信用其所宣示不盡可恃所以此次商人羣起否認其所持理由雖有種種而以二者尤爲國民所應認定之點 
　　（一）未經國會承認不負何等義務國内課稅以及因國用不足舉辦内外公債等事皆須由國會承認未經國會承認擅自借債者不負償還之義務未經國會承認擅自加稅者不負加納之義務 
　　（二）非有確實監督權不再增加負擔民國十年政爭未息全國正苦兵多國庫所入不可謂菲大半供給軍費猶嫌不足即使再行羅掘亦不足飽軍人慾壑從前種種借欵以及加收稅項大都實業善後其名軍用政爭其實現在苟非國民確實有監督權不可再增擔負以供養兵之用 
　　國民認定此二點則（一）可納國家入於法治之域（二）可减少内爭免致生靈塗炭各業彫殘此實國民自衛之良策正不獨免增擔負舒目前困難已也（乙種酬） 
農業常識 
[我之植桑法] [  蔡庚年]  
　　（一）桑地宜高平而不宜低濕因低濕之地積潦傷根萬無活理 
　　（二）栽桑之法不宜太密須隔五六尺而栽一株行行參錯如品字樣且於栽處掘地成坎深尺五六寸廣二尺許儲水糞其中和泥攪均取桑秧栽之加乾土於上築之使堅則不須日日澆灌矣將栽時桑根用水洗靜翦去根之直下及腐而無用者所留之根安置舒暢不宜稍有拳曲 
（三）栽桑之時宜於隆冬遲至正二月者雖未嘗不活易生蟲 
　　（四）肥桑之物不一人糞力旺畜糞力長豆餅菜餅最耐久而河泥之爲益尤鉅蓋一歳中雨淋土剝專藉此泥培補根乃不露諺所以有桑不肥少河泥之說也去河遠則取諸池塘 
　　（五）立夏後桑已開剪桑脂從剪處流出最易受傷必須鋤圭令鬆沃以水糞則桑根暢達且得所養自能攝脂使不上溢 
　　（六）采葉時不宜壅肥蓋甫壅即采流脂更多且恐蠶食肥葉易於生病 
　　（七）桑下不可使有草有草則分肥而地力易窮不可使多石多石則礙根而生機不暢須於農隙時以四齒鐵鈀鋤去之 
　　（八）桑有壓條法所栽之桑有旁出之條長二尺許而去土不遠者於雨水後春分前鋤鬆樹旁之土攀條就之壅肥泥於上用石壓好露其梢使之上向一年之後則條之在土中者根已散布可剪斷移栽矣 
　　（九）所栽之桑歷年未久人功地力俱足而其葉黄瘼多枯枝者蟲傷故也蟲有二種一生皮内一生皮外内生者其母爲桑牛口有雙鉗其利如剪新發之條齧之輒折其下卵也必齧破樹皮而藏其卵於皮内治之之法於樹之本身及大枝上見有脂膏流出之處剔破其怪中有卵如米粒者取而碎之若已成蟲則須尋著蟲所出入之户用鐵線蘸油剌入户内其深入而非鐵線所能及者以百部草（藥名能殺蟲）切碎納小甕中用水浸爛取其汁灌之無不死者皮外生者常在五六月間狀與蠶同而差小俗謂之白蠶專食桑葉葉雖肥大一經此蟲便如麻布而明春所發之葉必不能繁治之之法用烟油（即烟筋所熬之汁）和水以　帚於葉上密密灑之蟲食其葉即死然宜於初生時即治稍遲數日便成無用小繭繭出飛蛾蛾又生子治之益費力矣 
（十）桑老而枯或中空此年代久遠不能不敗者也於樹之 
[摩善慈謂之此]  
前後或左右補栽一株兩三年後將已敗者伐去而養其新者則土不曠矣如不補栽則將已敗之樹離地六七寸截去而留其老椿以肥土堆積其上俟明春另發嫩枝養成低桑亦一善法也（乙種酬） 
經濟 
[調查餘姚鹽場製鹽方法] [  奚楚明]  
　　浙江鹽務發達爲全國所著名全省產鹽之所分浙東浙西兩大區其產鹽最旺之地首推餘姚縣鹽塲爲第一查該縣產鹽之處皆在縣城之東北隅離城七八十里之菴東市一帶緣該處適臨東海傍邊地多低窪海水易於滲入故產鹽最多其產鹽各區之地勢一如扇子形自東至西長九十餘里自南至北中爲十六里極東爲五里極西爲七里一起貫通皆屬鹹地土多砂泥地質疎鬆稀有雜草若在鹹性最重之地則草屑全無此爲產鹽最盛之區據本地老者所言該地自昔原爲大海由前淸道光年間迄於今日海灘漸漲漸大居民移於此者亦漸多民性勤勞頗尚樸實惟知識上多鄙塞耳計全塲鹽民共有二萬數千餘人左右男女老幼皆以造鹽爲業務其製鹽方法非常簡單但於晴天乾燥之日用鐵鈀將鹽塲上面發白鹹泥括取四五分先行挑聚一堆隨時將此鹹泥裝入泥造之滷碗内此所用之滷碗大小不等小者可裝鹹泥十五擔大者二十擔在滷碗之下先穿一孔孔上鋪以稻柴下通竹管管口一端用大缸接之鹹泥裝入之後用足踏實上面徐徐灌以池水則泥中所含之鹽質爲水溶化由滷碗下所通之竹管中瀝出流入接受缸中成爲鹽滷又稱滷汁惟此泥有鹹淡之分譬如小滷碗裝鹹泥十五擔内含鹽質多者可出鹽滷四五擔淡者二三擔不等所瀝出之鹽滷該處用帶殻蓮子以試驗其濃淡度如放入蓮子十料鹽滷淡者則蓮子浮起三粒濃者浮起五粒至七粒最濃者則十粒俱浮試驗濃淡茺相宜後即放入有槽之晒鹽板内並列鋪曬場中俟曬乾水分即成鹽粒每鹽滷一擔約可曬成食鹽二十五斤其所用之曬鹽木板用寸許厚之杉木板造成内長英尺六尺八寸半闊二尺九寸半四邉框高一英寸板縫處用水石灰粘嵌即將瀝出之鹽滷放入板内晒之平均計算每鹽板一塊每日可晒成食鹽半斤餘乃至一斤有餘每年通扯共可製成食鹽三百數十斤是因天時有陰晴滷汁有濃淡夏日易晒冬天難乾故有多少之差異依現在調查所得平均核算該處鹽場每日造鹽可產三千二百數十擔全年共可產出食鹽一百一二十萬擔左右占兩浙產鹽總數約有三分之一當地鹽斤塲價每斤祗售六七文均由厫商收買每擔加繳課稅二元二角然後捆運銷售各處（其造鹽場除正產之食鹽外尚有副產物滷晶即滷硝一項每年可產五千六百餘萬斤此項副產物之利用與銷路已投載前報常識中）今全國鹽稅自政府抵押外人後所收稅銀已被監督支配悲夫我民尚在沉醉濃夢之中悲夫政府尚以競借外債爲快若將來國家財政盡行抵完悉被外人監督掌握則咽喉被制欲食不能之時恐悔之不及矣嗚呼國民其知之否耶（乙種酬） 
法制 
[釋重婚罪成立之要件] [  吕鍊百]  
　　一夫多妻一妻多夫之制爲未開化地域所流行泰西諸國早經懸爲厲禁矣吾國現行刑律關於此點訂有專條雖曰維持風化寗非寓有强種强國之至意乎是故已有配偶者有不得更娶之規定（見五年大理院上字一一六七號判例）夫欲更娶者必以已與前妻離異婚姻關係消滅爲限（見五年大理院上字第八五七號判例）弗如是則雖在許婚時明白通知已有妻室其後娶之妻僅有妾之身分而已就法例言娶妾不得謂爲婚姻有妻復納妾者不成重婚之罪（載六年大理院非字一五一號判例）不寗惟是即未婚納妾並不得據爲解除婚約之原因緣納妾無何種方式係屬契約關係不必具備婚姻之要件也故亦無發生重婚罪之可言惟發生重婚犯罪須具有下列之要件（一）有配偶而配偶關係存在重爲婚姻者（二）已成立正式婚姻者（三）其犯罪行爲成立於舉行婚禮之時（四）知有配偶而與爲婚姻者按刑律二百九十一條規定上文爲一夫多妻之限制下文明明含有一妻多夫之垂戒焉是重婚犯罪之主體並無男女之别此爲吾人所不可不具之常識也（乙種酬） 
識字捷法 
[應用字] [  濟滄]  
　　涉渡水也艸行曰跋水行曰涉从水从步古作　从二水與字義尤合又凡有關連者曰涉如干涉交涉 
巛害也从川一壅之水宜流通壅塞之則成災害 
 
