# 1921 - 267 - 4917462

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
敬告太平洋會議代表（冷） 
　　中國之太平洋會議代表將續續來集滬上依次出發矣記者有一言敢爲代表諸人告者凡此代表團中無論上至總代表下至微末之隨員人人當以下列數語解釋明悉於胸中而後乃可出發 
第一當知何者謂之太平洋問題第二當知太平洋會議何由而來第三當知太平洋會議之中國代表當爲何事苟能於此三者詳細思索日以爲念雖至日後之應付如何才力如何成敗之結果如何且置勿論而代表之普通資格或可勿缺矣不然或則以是爲榮升之階或則以是圖私游之便或則因而相爭或則流而自放循名核實且無所知罔論會議中之勝敗哉 
[命令]  
　　九月三十日大總統令陸軍總長蔡成勳呈准鑲藍旗蒙古都統端緒咨請以廣信陞補公中佐領應照准此令 
[專電]  
　　北京電顔外長定眞（十）（一）夕赴滬删（十）（五）渡美胡維德又來電促行謂内田不往公能遠行國之福也 
　　北京電王鴻年東京電船到卽渡美連日訪政黨國民黨對魯案謂日政府應大讓步憲政會則主二十一條日宜撤廢（三十日下午八鐘） 
　　北京電本年五月某華員送一調停魯案意見至日本現日外部據以宣布認爲中國先提直接交涉意見此事引起國際疑慮但該案係某華員個人意見日外部何得據爲闗係文件殊昧外交方式查該華員非吾外部人員實以資本家名義提交日人絶非外交手續已載本報九月二十京電 
　　北京電東乙彥函參陸處謂本屆秋操允許陪觀四員駐日武官在内貴國多派一員容電詢能否辦到請原諒（三十日下午八鐘） 
　　北京電銀行公會連日反對烟酒借欵滬烟酒聮合會電反對尤烈該合同勢難成立（三十日下午八鐘） 
　　北京電美政府覆阿卜脫電中國煙酒債應照原契約向華索到期數如無欵將利併入本内不得找付現金美國事事公開該借欵權巳付新銀團不必多此一舉據予觀測將照小野來華結債辦法以到期本息訂一小合同作新債政府無欵還本只有此法舊債未清資本家何苦再投新資 
　　北京電吳佩孚二十九日提出停戰前提託英人轉交劉湘但懋辛促川軍退出秭歸巴東以王坪沱爲鴻溝西自夔府東迄巴東爲緩衝地帶依此前提卽行互派代表商訂停戰條件（一日下午三鐘） 
　　北京電曹錕電靳郭堅餘部在鳳翔蠢動陸洪濤巳派隊進剿因之陸眞除將發表（三十日下午十一鐘） 
　　北京電姜桂題謁徐謂毅軍毆傷陳司長應嚴懲惟前允發給三十萬元請速撥徐頗爲難 
　　北京電新楊電哈薩貝子郡王等與俄舊黨通聲氣已飭前敵總司令張鳴遠勒繳械槍歸軍法審辦（三十日下午十一鐘） 
　　北京電哈逹忒公司第二次借欵一千萬法郎利息每月一分九釐回扣八七佣金八分之一每華幣合五法郎九十生丁（按巿價七法郎合華幣一元）作現洋算付欵將來法郎漲落總以現合同所定價計還欵時亦然現在交欵并不用現金以整理公債六十萬折合現洋三十八萬（按巿價五七五此則三六以上）餘則付一月以後之期票此項借欵利息合計在九分五釐擔保品係某種官產不日哥簽字（三十日下午一鐘） 
　　北京電前電取締運銅元辦法茲聞共五項（一）旅客携帶銅元每人不得逾五千枚（二）凡在本省内往來運送銅元各闗應憑有監督所發護照驗放（三）凡由此省運往彼省各闗應憑幣制局核發護照騐放（四）如運往本省某處中間經過他省地方者應照運往他省辦法由幣制局核發護照（三十日下午一鐘） 
　　北京電開辦郵政二十五年紀念票計一分三分六分一角四種定雙十節開始發行該票式樣中列總統肖像左右分列總理及前交長像（三十日下午一鐘） 
　　北京電明晨靳親祭闗岳乘此銷假（一日下午三鐘） 
　　漢口電上游自儉（二）（十）（八）起無戰訊川軍整師緩退卾軍已抵距秭歸三十里之龍馬溪在宜登陸外艦海軍陸戰隊艶（二）（十）（九）徇吳請撤退　　漢口電奉張派陶礪清代表陷（三）（十） 
到卾謁蕭東（一）（日）乘輪赴宜謁吳聞仍係接商奉軍援宜事 
　　漢口電吳擬定議和條件電劉湘接洽並催速派負責代表來宜 
　　漢口電聞卾省九月分結算軍費尙需七百餘萬在卅節前至少須籌足二百萬 
　　漢口電武昌高師全體學生因校費問題定東晚赴京請願宣言不得根本解决誓不南旋 
　　漢口電武岳路東（一）（日）晨九時開始通客車（以上一日下午四鐘） 
　　漢口電劉承恩接見宜代表謂恤欵不易籌集且應請示督軍東（一）（日） 
午後五時偕同代表等百餘人赴督署僅劉及熊維羆等入見餘在署外守候八時尙未散 
　　漢口電高師學生二百餘人東日晚車赴京（以上一日下午十鐘） 
　　漢口電梅馨陷（三）（十）由長沙到漢據稱長沙尙安靜惟炎午諸事不自由梅定冬（二）（日）北上 
　　漢口電宜昌災民代表百餘人東午赴省署要求恤欵兩百萬劉派員接見熊維羆王邦銓等八人餘由警驅出頭門聞入見代表因省長答覆不滿意巳有數人出署在表忠祠開會討論辦法 
　　漢口電孫文派周震鰲赴湘勞軍巳由洪兆麟護送首途日内可到長沙（以上一日下午五鐘） 
　　香港電滬葡僑有回澳作戰說益動公憤當局於主權華僑統籌兼顧力持鎭靜候解决報載艶（二）（十）（九）巳擬有和解法由交涉員李錦綸向葡領提出四項要求（一）葡政府應向粤政府道歉（二）懲辦主張開砲之葡艦員（三）此後無論何種葡艦不得駛過銀坑灣仔華界（四）澳門須定期一律禁賭未知葡領如何答覆 
　　香港電龍仍未下惟僅餘韓申兩殘部並祇有十天糧食 
　　香港電孫將於雙十節閱兵北校塲（以上一日下午八鐘） 
[公電]  
　　伍廷芳復太平洋問題討論會電太平洋問題討論會葉譽虎等列位先生均鑒上海聶雲臺等列位先生鑒庚電奉悉國事至此孰不痛心然自太平洋會議問題發生以來國人怵目警心呼號奔走原因安在則以遠東問題實以中國爲樞紐而中日二十一條高徐順濟滿蒙四路密約及其他秘密協約有一不應均足以戕賊國脈手訂此種禍國密約者即今日北庭竊位冒據之人前此巴黎和會我國即因是被屈國人懲前毖後朝夕戒懼然語云亡羊補牢當爲未晚今諸君主張迅籌建設一致對外母亦此意惟觀北庭現籌秘密借債如故國家破產不恤也軍閥截財擁兵如故疆土喪失不恤也凌辱學子敎育破壞不恤也種種蠧國禍民變本加厲疇昔所布僞統一之滑稽令與今日仍欲黷武以圖　一本無誠意外欺友邦俾多借償自肥内制國民俾莫予毒而横旣無補牢之心唯求促亡之道世界焉有此種共和國家而可以求安圖治焉有此等行政首領而可以安内對外者中國誠非一人之中國然歷年禍國者固巳衆目共見共和誠非一黨之共和然愛護共和者斷不忍共和由是斬絶欲求撥亂反治必當正本清源不此之圖奚救危亂和平統一固所深願然求之必以其道徵諸己往證諸今日北庭不獨無絲毫懺悔且加甚焉和平统一從何說起諸君明逹將何以善之伍廷芳馬 
世界路透電 
[國際聮盟會紀事]  
　　三十日巴黎電聮盟行政會今日又討論增多行政會會員人數問題智利總代表愛德華氏提議另添常駐會員二人以代表西班牙與巴西兩國聞巴西代表不贊成西班牙列入常駐會員之列巴黎時報載巴西總代表闗於此事之談片其言曰余對於西班牙所將得之榮譽並不反對且願盡力助成之余不爲私利妬忌所動余之立論點非僅爲巴西但爲美洲夫歐陸國家之在聮盟會者其數爲二十四共有人民一百八十五兆佔有行政會常駐會員三席今復擬以第四席給與西班牙而美洲國家之在會者數爲十人其人民合爲九十兆對外商務逾英金二千兆鎊竟無一常駐會員之席此不能謂爲公允也拉丁民族之美洲應有一行政會常駐會員他日美國加入聮盟後美國當然亦須有一常駐會員　　三十日日内瓦電俄賑問題辯論甚久南森氏迫切陳詞請國際聮盟會之援助但聮盟議會卒通過委員會之議案主張暫無行動以待比京國際俄賑會議之决定英代表費歇氏南斐代表薛西爾氏對於此案所提出之修正文亦由議會通過列入原案薛西爾氏請聮盟會勿稍弛其對於俄賑之注意如遇必要時應出塲干涉議會繼論辦理鴉片事之困難請在會各國予以注意謂此事非由一國際機闗辦理之鮮克有效各國之未簽准一九一二年鴉片公約及一九一四年草約者宜速簽字波斯代表建議聮盟會宜擔任宣傳以勸化溺嗜鴉片之東方人民 
　　三十日日内瓦電聮盟議會已通過主張積極國際行動俾鴉片貿易得受更嚴密管理之報告 
　　三十日日内瓦電日内瓦德領事今日以德政府於星期二日致協約國之牒文一份遞交聮盟行政會會長石井子爵附以上西萊西亞各團體所上之書謂自舉行公民大會以後上西萊西亞輿情已變前主張屬波蘭者今大多數願以上西萊西亞全部併入德國而不願分割之 
[國際勞工會之開會期]  
　　三十日倫敦電國際勞工會議定十月二十五日在日内瓦開會其議事程序中之主要事件爲規定農務工人之工作時問·與待遇羊毛之清毒·禁止油漆中用白鉛工商界受僱者每星期休息日問題等 
[澳相之太平洋會議談]  
　　三十日墨爾邦電澳相休士氏今日在衆議院述帝國會議涉及太平洋會議之事業謂澳洲乃太平洋一强國其前途之命運繫於太平洋而太平洋問題就澳洲而言乃日本勢必膨脹之問題不屏除軍備之原因而遽言解除軍備徒屬空談故不能舍太平洋種種主要問題而作解除軍備之討論苟太平洋難題不先解决則未見有解除軍備之希望至於帝國防務無論如何决定總須有可充分保障安寗之海軍蓋太平洋之和平即帝國之和平也 
 
 

Page 8

 
 
   
 
 

Page 9

 
 
   
 
 

Page 10

 
 
世界路透電 
[新芬黨與英之近事]  
　　三十日芝加哥電新芬黨駐美財政代表宣布停止捐集用於愛爾蘭之經費並凖備於十一月間募愛爾蘭借欵美金二千萬元 
　　三十日倫敦電伐勒拉氏巳允參與十月十一日倫敦會議其接受請書之電文甚爲簡短電中重述及喬治氏前函所載不能爭辯之言論 
[英國之失業問題]  
　　三十日倫敦電英國註册之失業人數九月二十三日爲百四十四萬五千人較諸九月十六日减去二萬五千人 
　　一日倫敦電英國利塞斯特失業工人集衆持棒趨赴警署意欲要求警署釋放所拘留之領袖當衆人擬衝入警署之際警察忽從内衝出與衆奮鬭致傷十二人並拘獲十二人 
[各國近事記]  
　　三十日倫敦電九月底以前三個月英國收入共二五二○○○○○○鎊去年同時則有三○四○○○○○○鎊三月份至九月份之六個月收入今年較去年减少一六三○○○○○○鎊 
　　三十日巴黎電美國報紙消息謂美政府擬向法國收賈瑪葵薩斯島與杜會島連台希提島在内其價以前買丹麥安提勒斯島二千五百萬元之價格爲基礎而於法國對美僨欵内扣除之法國殖民部現發出半官式之否認文謂不欲以海洋洲或任何他處之法國土地割讓與他人 
　　三十日雅典電希王已由亞拉土尼亞回抵希京 
　　三十日維也納電此間各報載有傳說白根倫國防會發表之示文宣布占領西匈之之爭地擬使成一獨立政府　　三十日柏林電衆院已贊成對美和約共產黨則投反對票 
　　三十日華盛頓電今夜商定參議院於十月十四日起辯論對德對奥對匈和約每次發言以一小時爲限 
　　三十日瑙威京城電國會已批准俄瑙商約 
[華人海外近事記]  
　　三十日里昻電中國勤工學生一百十六人近抵里昻要求寄居華法學會該會允加收留惟言明馬賽有中國學生一百二十五人將抵抵時須讓出但届時勤工學生不允遷移後由警察勒令遷居他處馬賽學生已於星期日抵此男生均居華法學會女生十六人寓於旅館今遷出學生一百十六人仍要求學會收容謂彼等來法乃信賴法人所辦中國學生儉學會之約言該會曾受中法兩國政府之輔助故彼等陷於窘境實非自尋苦惱惟華法學會經費有限供給已註册之學生已覺拮据勢難普及且此一百十六人乃留法中國學生會會員該會會員共有一千五百人據稱均將來里昻學會乞援此事甚形棘手 
　　三十日倫敦電有某輪船中國火夫一人因私藏鴉片及烟具被控判罰英金一百五十鎊裁判官主張將該犯驅逐出境 
　　三十日馬賽電英水手五百人開會反對某英國航務公司在馬賽新購之輪船兩艘雇用中國水夫要求改用英人 
太平洋路透電 
[宜昌戰後記]  
　　三十日漢口電據今日宜昌無線電稱各領事已應吳佩孚之請撤退外國衛隊吳佩孚現擔負保護外人生命財產之責任宜昌現頗安靜惟距城二十哩内之各陣線戰事仍在進行中現信川軍司令但懋辛率新軍駐紥南沱上游航路已通 
[中葡交涉之解决]  
　　一日香港電廣州外交界消息中葡間欄於澳門界務之衝突業巳和平解决不致再起釁端 
[英太子來港日期]  
　　一日香港電香港接奉英國殖民部大臣來電據稱明年四月六日午前英太子可乘英艦萊龍號到香港四月八日午前離埠 
[日本近事記]  
　　三十日東京電駐亞力山特羅夫斯克日領事松村氏已被任爲駐海參崴日總領事 
　　三十日東京電日本婦女戒酒會會長矢島夫人年八十有九今日乘香取丸赴美携有日本婦女五十萬人簽名之建議案擬上諸芝加哥國際婦女禁酒聮合會會長視華府會議能告成奠定和平之功夫人參觀該聮合會各支會後將於十一月十一日抵華盛頓散布傳單其標題爲和平女神之詔書 
　　三十日東京電駐日美使署參贊裴爾氏定十月十一日啓程赴美將在華盛頓會議時入國務院供職 
　　三十日東京電伍特將軍今日抵此日本海陸外三相及駐日美使皆準備招待 
國内要卷 
[北京通信（鏡）]  
　　内閣與財政 
　　内閣問題羣注目於王迺斌回京後對於財長問題之態度王現已由奉專車回京至津停兩小時以電話約張岱杉同入京强之數四是奉之態度已可不言而喻張氏以爲此時財政實無良好辦法且靳爲總理亦必以其同係人掌財政始可指揮如意决不能輕易財長辭不肯往昨日（二十八）張景惠趙玉珂張志潭秦華王迺斌等在舊刑部街王迺斌私宅開重要會議討論留靳問題自上午十一時許至傍晚始散據友人言奉天方面對於靳氏仍主以全力維持以現下實無相當之後繼也至於財長一席則頗願尊重總統意思惟於選擇人才則仍由總理自主其意即謂公府所推之人奉天難表同意而奉天夾袋中亦少相當人才靳果用其所推薦之人彼當然滿意即屬他人亦需不太與己隔閡者直隸近亦聲言留靳惟須去潘說者謂此次内閣風潮與其謂爲府院之爭不如謂爲係張（志潭）潘之暗鬭較爲切近以去潘固張所主張也但潘去後財政後任確成問題邊守靖爲直所提而奉派以全力反對之張弧在天津會議時亦爲直曹所提該派亦可同意惟其本人態度消極近正與王占元等組織實業公司表示不願上台今日來京即避往西山故王宅會議之結果仍主由靳自决今日午間張王趙秦等同赴靳宅堅决留靳且以昨日會議之結果報告對於財長一席之易人與否由靳與公府方面商議决定各方决無異辭靳至是始表示可以勉爲其難現財長一席公府方面因毅軍打陳威事不得不留潘惟主以潘爲總長以姚煜爲鹽務署長故尙有人勸潘不幹潘未能决據接近潘氏者言明日或可决定態度刻下財政實處於無辦法之地位空支票之在外者四百餘萬雖有二項借欵已告成功不日可以交欵然爲數至微烟酒借欵除前借之本利及回扣外實淨餘美金二百四十餘萬合華銀不足五百萬今日所成立之阜通銀公司借欵全額三百萬阜通公司爲郭人漳等所組織無地址無商店僅有一空名此次借欵實爲天津某外銀行之欵某銀行以不便單獨借欵乃由阜通出面由津海闗道李有忱經手九一交欵還欵期二年月息一分八厘原定預扣一年利息財部以所得止二百零八萬力主預扣六月息星期一本有可以成立之說以此延至今日聞銀行方面已讓步可實交二百四十萬六千抵押品爲鹽餘最遲下星期一可以交　然此區區者誠不足以補中央財政之不足而烟酒與鹽餘兩項實巳抵無可抵前途實不堪設想也今日下午有人在財部與潘商十年公債事據潘之左右云潘曾謂公債已不在財部身上各銀行於中秋前多有爲政府墊欵者今滬上金融因交易所繳四分一存欵而緊津京皆受影響各銀行如將公債售出則可以收回墊欵蓋售出則票皆散於社會而銀行可得現欵金融可以寛裕不信則銀行徒受窘十年公債之銷否與財部無與銷亦無有收入不銷亦無錢償墊欵究竟公債銷路如何固不敢决然公債盡售亦無補於中央財政則固此言所肯定也中央儘恃借印子錢度日恐不久且無錢可借靳閣倒於財政終必成爲事實也 
[赴美代表團出京南上]  
　　第一批共七十三人 
　　我國赴太平洋會議代表團昨晚（二十九）由京出發八時許團員齊集東車站專車六輛花車二輛政界送行者有總統代表黄開文國務院代表郭則澐及外交部要人九時五分開行沿途絶不停車約一日午間即可抵滬昨晚出發人員除秘書長刁作謙業已放洋帮辦秘書長曹雲祥由歐洲直接赴美專門委員王鴻年由横濱上船外共七十三人當代表團出發之際各界赴站送行者不下數千月台上毫無隙地團體歡送者有高師全體學生八百餘人與高師附中男女學生二百餘人兩校學生列隊高舉國旗校旗與歡送旗歡送旗上大書北京高師全體同學歡送赴太平洋會議代表團敬祝成功丨成功丨成功丨）附中男女學生手執白色歡送旗數十面上書種種鼓勵與希望之語兩校代表王卓然·王育黎·林耀山·董春華·余國源·等六人面見代表團中蔡會辦廷幹道逹歡送誠意並有致顧施王三專使函件三封託之轉交蔡會辦當即表示極懇摯之謝意並下車代表代表團諸人致感謝之意於全體學生蔡之演說云（今日承高師與高師附中全體同學諸君到站歡送同人等實感激之至諸君之歡送不是歡送代表團中的個人乃是歡送中華民國國家之代表團團體是歡送我们能把中國之光輝與中國靈魂帶到美國諸君歡送我们爲歡送我们能取得外交之成功諸君諸君國勢如此我们能否逹到目的殊不敢自信所能自信者即同人等必竭盡精神才力之所能爲國家効力以不負諸君之期望還望諸君鼓勵我们協助我们作我们的後盾諸君别矣丨感謝諸君我们惟有努力自勉而已）高師自治會並散有傳單兩種皆是鼓勵代表與指示代表作何主張的意思（其一北京高師全體學生歡送詞赴太平洋會議諸位先生你们這一去闗係中國的存亡世界的安危我们誓不惜物質上精神上的犧牲作你们的後盾望你们皷着勇氣去折種撙爼以保持國家合世界的安全更祝你们永遠的精神愉快身體康健其二北京高師學生自治會歡送詞代表諸公曾記得我全體同學歡迎陸專使由巴黎回京之事乎今我全體同學又以最誠懇之態度來歡送諸公想明逹如諸公不難洞悉我同學之意義矣顧吾同學所希望於諸公者謹當諸公面前一陳希垂覽焉（一）增高國際地位我國在國際間向爲各國所蔑視此次太平洋會議望諸公表彰我國特有之精神俾各國明瞭我國實爲東方文代之代表共認爲世界頭等國（二）爭回旣失權利我國自與各國有交涉以來每次條約無不成於（城下之盟）以故所有政治上經濟上種種權利無不喪失殆盡此次太平洋會議望諸公戰勝於壇坫之上將一切旣失權利完全爭回（三）外交公開我國旣往之外交種種失敗槪由於當外交之衝者每以（外交秘密）爲詞送斷各種權利此次太平洋會議望諸公本現（新式外交）之趨勢一切公開（四）尊重輿論代表爲全國國民之代表一切主張自當以全國國民之意向爲歸宿不得以個人或片面之意見爲進退此次太平洋會議望諸公一反從前大病服從輿論時間迫促詞不盡意陳此原則以當臨别贈言至其詳情明逹如諸公自能滿我同學之望也將來凱旋歸國我全體同學更當竭誠歡迎謹此預祝）又高師校長鄧萃英爲敎育部所派之專門委員高師與附中學生又另對之表示一番歡送之意思鄧校長亦有極簡之感謝演說勉勵學生用功培植國家永久的根本車將開時高師與附中全體學生一齊歡呼其詞曰（太平洋會議我國生死闗係諸位代表成功再歸奮鬭努力成功再歸奮鬭努力中華民國萬歳中華代表團萬歳萬歳萬歳萬萬歳）人衆聲洪莫不感動歡呼凡三次繼以掌聲雷鳴旗巾帽手歡擺於空中其熱烈爲前此所未有諸代表感動之餘氣爲之大振 
聞此次代表團各員因治裝費在京只發一半頗受影響治裝費原定專門委員每人一千元秘書編纂五百元隨員繙譯等四百元各員奉命赴美時趕置衣裝預算可由治裝費開支後忽定只發五成故多有臨時告貸始能將所製衣物取出成行者按太平洋會議代表團使命何等重要當局亟應設法籌欵以供現在將來之需否則貽誤外交匪淺區區治裝費尤其小焉者也至外交部之太平洋會議籌備處因各員業已赴美亟應另派人員接辦聞昨已派定參事唐在章爲副主任正主任一席仍由次長兼充其餘人員日内當即發表 
又總代表一席顔外長初以經費無着不願擔任主張以顧維鈞充任日前在閣議席上曾提出顧維鈞施肇基王正廷伍朝樞四人付諸討論惟當局以顔外長若不出席太平洋會議於外交上影響匪淺勸以國事爲重不得輕缷責任昨晨東海並召周自齊入府磋議辦法並命其向顔氏勸慰結果由周自齊潘復設法籌挪太平洋會議經費三十萬元由周擔負完全責任颜氏乃將辭意打消故昨日閣議顔氏已决定擔任總代表擬十月十一晚由京乘專車南下十四日由滬放洋此船係直抵温哥華不繞舊金山距第一批代表團到美之期僅遲三日同行者共三人外交部已預定頭等艙四間並派庶務科科員方祖寳先期赴滬照料至中國總代表命令有俟顔外長出發後再行發表之說 
[魯案仍有直接傾向]  
　　外交當局態度尙徘徊 
　　我國對日本提出魯案節略之覆文現確已擬就所以尙未送逹日使署者蓋因當局對魯案之最後方針尙未决定聞當局之多數及我國駐外公使深信山東問題如果直接交涉較爲有利惟報紙與輿論迄今仍甚反對故政府處置此問題須取折衷辦法旣不損失國權又不違反民意方爲適當其所擬覆文内容一面否認日本條件一面另提新條件以爲談判之根據所謂答復中之另提條件一爲山東鐵路及沿路各礦歸國際新銀團管理一爲青島應開闢爲萬國租界完全由中國管理可按天津漢口德奥租界管理權之例至青島闗稅一節須照通商口岸條件辦理質言之即由中國政府完全管理不按日本佔據該地後單獨管理之手續又不得援照德國佔有該地時之管理法又聞此次施履本赴魯調查日人在魯之動作即爲準備提出對等之條項將視日政府根本上讓步程度如何以决定直接交涉與否故近日當局對於魯案已陷於徘徊歧路之狀態矣 
日使此次提出之魯案條件九條前據上海字林西報載稱係根據中國政界要人之擬案而來國人尙疑信參半不料此項消息東京政府亦有此種表示據神州通訊社東京通訊似乎確非無因特錄如下本月七日日使小幡氏向我國外交部提出之交涉條件九條日本政府預料我國政府必然與以拒絶刻已爲拒絶後之種種準備一面宣傳日本此次提案爲極公正藉求列强之諒解一面並聲言日本此次提案係根據中國身居要衝者之草案而來略謂此次日本之提案九條係以本年五月中國身居要衝者研究之結果完全以非正式的表示中國之意響而擬成之草案爲基礎日本政府遂根據此草案作成八條對案後又將第八條之第二項改爲第九條藉以表示日本之讓步至於當日中國要人所表示之意思其概要大略如下（一）中國當着手組織膠濟鐵路特别巡警隊日本接到中國組織巡警隊之通告後立即撤退駐兵（二）膠濟鐵路及附屬礦山爲中國國有日本由德國繼承之權利作爲日本之債務限向後四十年償還之其債還期限内之經營作爲中日合辦（三）膠濟鐵路之延長綫日本若提供於四國銀行團則希望其速行築成（四）青島之稅闗應完全歸中國之所有（五）製鹽事業應作爲中國之國有（六）凡日本設備之電信郵政機闗等由中國備價購還歸中國國有（七）日本應抛棄膠州灣租界及中立地帶之權利中國以租界全部地域作爲青島巿且開放爲商港巿之行政依照中國自治法規以巿民（外國僑民亦在内）之數爲比例選舉行政委員（八）租界内之官有財產作爲中國國有自來水電燈等公共事業作爲巿營由青島巿政廳經營之以上八條聞尙非中國政府之完全草案其中尙有重要條件或秘密條件以日本政府嚴守秘密不允宣布故無從探悉至條文中之（膠濟鐵路）日本均作爲山東鐵路所謂中國政府之草案是否用（山東）二字抑用（膠濟）二字不得而知並聞日本此次提出者尙係大綱其中細目仍當另行協定日本以現在中國政府忽有拒絶之表示頗抱不平謂日本此次提案已完全根據中國草案何得出爾反爾但彼亦知中國政府不能自由行動須視國民之意見如何現我國國民旣激烈反對直接交涉日本知大勢已去必不能逹交涉目的故一面宣傳此案係以中國自提之草案爲根據以抑壓我國政府一面亦决定倘中國果然拒絶日本亦不再事交涉祗聽其自然惟對於中外表白日本之公正態度藉以安插其地位即華盛頓會議中國提出此案日本亦不退縮中日兩國立於原被告之地位亦可立於對敵地位亦無不可中日間並無先得諒解之必要祗以第三之地位待遇中國惟英美兩國政府對於日本提示之條件迄今尙未表明態度故日本尙不敢遽下最後手段惟到處宣傳若中國拒絶交涉是罪在中國日本不負責任而已至於我國政府當局本年五月問曾否提出此種草案固不敢妄測但東京方面則盛傳此事而日本報紙間亦有記載此事者按兩說相證之實覺事出有因也 
[外部對美日之新抗議]  
　　爲耶泊島海電問題 
　　外長顔惠慶以上海至耶泊島海底電線與我有闗不能由美日兩國自行處分今聞美日協定以甘姆耶泊間電線屬美耶泊上海間電線屬日事前並未通知我國决定向美日兩公使抗議大約今日可以送出 
又據另一消息前日外部曾有闗於耶泊島問題之照會送逹美日兩使署請其轉逹各該國政府略謂近日報載耶泊島問題業已由美日兩國妥協之說如果屬實則與中國之主權及國際間平等之原則大相違背若非得中國許可美日兩國不得締結協約准日本於耶泊島與上海之間安設海底電線蓋德國安設上海耶泊間電線之權利當中國於一九一八年八月對德宣戰時對已消滅未經任何列强承繼似此若美日兩國任意處置之實侵犯中國之主權云云並聞外交當局之意有擬將上海耶泊間安設海底電線問題提出太平洋會議之說 
[日本與赤塔之談判]  
　　赤塔已容納日本緩議出兵之要求 
　　大陸報二十九日北京電云日政府與赤塔政府已在大連復開談判日本所提出西比利亞撤兵與恢復通商兩事另案辦理之要求已由赤塔政府承認九月二十七日日代表以十七條提議送交赤塔代表專論取銷從前限制商業自由種種障礙之辦法而撤兵問題則留待將來再議按撤退日兵一層赤塔政府原來主張甚力以此爲開始討論商約以前所應履行之條件茲因對華對美之商約皆無成議故不得不承認日本緩議撤兵之要求而莫斯科政府且有表示以爲赤塔苟不迅速恢復國際交誼則將中止其財政上之接濟 
[優林三度來京之任務]  
　　赤塔外長優林氏業於前晚（二十八）十時抵京約今明日往見外交總長聞此來任務在解决車站檢查行李之轇葛一案待解决後即可重行商議通商問題 
又據大連消息云優林氏於二十七日正午乘日本天潮丸由大連出發其未出發之前屢與彼得羅夫密商前可哲尼可夫氏未行時亦曾爲數度之接洽此次臨行時對各方面之公開的談話則謂此次來京有兩種任務一爲謁見我國外交總長顔惠慶氏直接爲通商開始之交涉一因赤塔與大連之電文往復殊多轉折擬在北京雙方轉送而爲通信之聮給是優林此來不惟闗係中俄交涉即大連之日俄秘密會議亦以優林爲樞紐並聞優林氏此來於通商開始交涉外且預備爲交換正式代表之交涉及邀請中國加入大連會議並其他種種重要事務均須一一順序交涉云 
[陳威被毆案餘聞中行呈請維持金庫]  
　　財政部因庫藏司長陳威被毆致部長次長以下全體罷職陳威並向法庭起訴後經某要人調停聞姜桂題已向陳氏方面道歉而對於財政部機闗及中國銀行如何辦法尙未解决惟潘復以總統府已將此案交陸軍部查辦且退還辭呈故昨日已到部視事中國銀行則上一呈文對於銀行業務自由之保障及財政部濫發支付命令之限制均有所建議該呈原文如下呈爲支令空濫應付困難軍人暴行妨碍營業呈請指示方針以資因應事竊近年庫欵支絀本行承墊軍政各費已逹二千餘萬良以受任經理金庫雙方兼顧未敢諉缷即如本年秋節於金融萬緊之中尙且勉力羅掘代墊軍政各費至數十萬之鉅曾不一旬乃於九月二十四日有毅軍軍需官持有藏字二百九十號支付命令計銀元十萬圓來行坐索維時因金庫無欵無從支付婉言遣去昨日又有該軍需官率兵來行催索而金庫仍無存欵未允照付當即電告財部該軍需官乃派兵監視本行職員跬步追隨並聲言將加派兵士來行等語各員行動不能自由異常恐慌適財政部庫藏司司長陳威因事來行該軍需官遂與陳司長當面索欵數語未終兵士即行毆打經本行行員再三勸解嗣由陳司長允期撥付乃相率退去伏念本行代理金庫對於支付命令之付欵全視庫欵之有無若遇庫欵缺乏商量墊借亦必視行力何如商允以後方可再出支令設不問庫欵之有無先出支令領欵者又復不問情形强硬索欵始不過一二軍官來行爭論近則率領軍人示威恫嚇一有不遂則監視行員妨擾營業甚且在行喧嚷肆力毆人循此以往豈但行員不能安心辦事即巿面亦將因而恐慌本行爲金融最高機闗若有牽動何堪設想理合據實上呈仰懇大總統俯念行艱迅行飭下財政部嗣後支欵必須庫有的欵方能填發支付命令並對於已發之空頭支付命令妥籌辦理以免領欵人誤會發生意外一面嚴飭領欵各機闗領撥欵項必須切實遵循秩序以免擾亂國庫妨害營業無任感悚屏營之至 
[北京中國大學之革新（靜觀）]  
　　北京各私立大學中規模之大學生之多當以中國大學爲第一自王正廷被舉爲校長後特委託陳容爲該校校務主任銳意革新不遺餘力從前當姚憾長校時該校經費異常支絀敎員薪水專門部每一時僅一元有零中門部僅七角且不能依時發給近則王氏對於經費一層已允完全負責至闗於内部一切設備及敎授事項均託由陳氏一手經理聞陳係蘇人曾在美國留學多年專習敎育南京高師創辦之始彼實爲有力之一人故王氏於陳極端信任當陳氏初到校時猶在署假中即由上海方面滙欵若干將所有房屋修理一新王氏嘗謂内容外表不可偏廢外表不整亦足以减殺精神該校經費旣無虞缺乏於是陳氏乃首將敎員薪水增加凡敎授大學部本科者每一時均三元敎授專門部者每一小時均二元敎授中學部者每一小時均一元 
 
 

Page 11

 
 
其有改文或另編講義者並得酌加若干陳氏對於舊有敎員一概不辭惟敎授時間多寡則另行支配蓋不願居辭退敎員之名也本年新聘敎員二十餘人其中西洋留學生殆佔十分之九陳氏自言聘請敎員應各國留學生皆有參證比較乃可以取其所長陳氏對於敎授上之意見（一）增加國文敎授時間從前大學本科無國文今亦擬一律加授彼以爲文學之應用方面極大其在西洋也雖學實科亦不廢文學而况中國現在社會實况對於國文一項需用之處尤夥（二）作論文凡大學本科二三年級及專門部三年級均須增加論文一課以便學生爲較精美之研究（三）設補習班凡已在校之學生如某門功課不及格應强迫補習概不增收補習費其有志願補習或非校内學生到校請求附入者須酌收補習費（四）提高外國文程度並須設第二外國文功課現在學術進步學生非有多讀參考書之能力不可僅習一種外國文猶虞不足故應兼習第二種外國文且須將外國文之程度提高以上四項均議定自本學年開始後次第實行其闗於組織上之實施除各科設有主任外如全校國文英文兩項並各設一主任以資統轄主任由敎員兼任略酬津貼今年該校因有革新之風聲傳播遐邇赴校應考者人數較昔益衆現計全校學生巳有一千八九百人昨二十六日舉行開學禮敎職員學生咸集來賓甚多陳氏當將辦理該校主旨向衆逐一說明聞者莫不滿意認爲中大前途頗可樂觀云 
[贛敎育界罷工巳緩和]  
　　贛垣中等以上九校敎職員因反對薪俸搭發庫劵議决要求官廳依照部章每月二十五日發現否則翌日即總辭職詎官廳方面九月份各校經費仍不依期發出致各敎員二十六日不約而同皆不授課各校長見職敎員全體罷工方臨時邀請各敎職員齊集省敎育會開全體大會疏通意見各職敎員以此次罷工本是一種示威舉動若實行停課則鐘點躭擱照例扣薪且誤擲學生光陰良心上亦說不過去乃互相討論議决辦法三種（一）九校經費准通融至每月底全數發現（二）如每月底不全給現則於下月一日開全體大會仍照前議總辭職（三）决定本日下午起照常授課於是偌大罷敎風潮形勢遂告緩和矣 
[皖太平洋後援會之表示]  
　　太平洋會議闗係我國前途至重且巨皖省太平洋會議外交後援會成立伊始推舉黄書霖爲會長嗣以黄對於省長問題首鼠兩端名譽上巳遭破產昨日會員大會議决將黄宣布除名公推程慶福爲正會長仍以徐方漢爲副次討論代表人選問題當由文牘股擬具電稿通電南北政府·及各省各公團表示意思全體一致通過旋即拍發茲錄電文如下太平洋會議爲吾華生死利害所闗期迫勢危國人方奔相警告共籌應付乃武人醉心權利直湘劇戰專逞内爭當國者亦莫之省悟以此對外寗有樂觀吾民日夜徬徨深恐棟折榱崩僑亦將壓所首當注意者即列席代表人選問題應請南北執政捐除私見速即互爲協商特選聲望素著全國信任之外交專家充任全權代表庶能折衝壇坫爲吾華力爭國際地位并解决對日一切懸案以保主權其凡有帝制復辟嫌疑及親日闗係者吾民斷不承認其有代表資格務請嚴予屏絶免誤國交披瀝直陳統祈採納并請諸公速抒讜論一致主張力促南北當局之覺悟臨電無任惶悚 
[蘇議會開幕紀]  
　　本日（十月一日）上午十時江蘇省議會第三屆第一年常會行開幕禮式齊督軍代表劉玉珂王省長·朱政務廳長·謝諮議長·嚴財政廳長·胡敎育廳長·張實業廳長·蔡金陵道尹·王警務處長·以及省署各科長主任科員咸列席議員到者一百二十四人依秩序單（一）督軍省長議員入禮堂（二）督軍省長議員向國旗行禮三鞠躬（三）督軍省長議員行相見禮左右立一鞠躬（四）督軍省長議員入議塲就席（五）主席致開會詞六合議員張肇炘年五十八歳在塲議員中年最長因被推爲臨時主席（六）督軍省長致頌詞（七）主席致答詞（八）主席宣告散會遂攝影茶點而散附詞如左 
（一）江蘇省議會第三届第一年常會開會詞域民而成國故一國之主權在民民不能以共治而委其立法之權於議會更委其行法之權於官廳官廳也議會也以法制民而己胥受制於法故曰法治民制於法而法不越於民意故亦曰法治更進言之民以其委任官廳之權保留其一部而自執行之曰自治其保留愈多者其自治之範圍愈廣故世界之民智愈進則自治之保留愈多迺者自治自治之聲震全國已然起而視於巿鄉巿鄉自治未成也觀於縣縣自治無有也其自治必有其起點有十三州之獨立而後有合衆國聮邦有清敎徒各小部分之自治而後有獨立之十三州譬之築室然萬間之厦其重心不在連雲之畫棟而在最低之基礎基礎不立則百堵不興縣巿鄉不自治則聮省自治不成回顧前清時代猶有縣城鎭之自治獨至民國而自治機闗乃鹵莽滅裂并固有者而悉去之惟此省會機闗上不接國會下不接縣巿鄉徬徨孤峙保殘喘於官治之間而民治遂陷於悲觀是豈我民程度之退化歟夫亦委任執行者把持政權而不還之我民而已耳夫是之謂不法管子其知之巳故曰鄉與朝爭治又曰朝不合衆鄉分治也夫鄉爲國之分國爲鄉之積鄉爭自治即國無不治國主於民而民範於法故自治也民治也其實皆法治也同人等負全省人民付託之重承兩届省議會之後蹌濟一堂外迫於世界之潮流内惕於閭閻之疾苦法基未固民隠未宣勿空爲稷下之談應念自田間而至規前毖後遺大投艱敢不掬誠以自矢曰必以自治還我民必以法治範吾省民國萬歳蘇省萬歳 
（二）省長頌詞民國十年十月一日爲江蘇省議會第三届召集始期謹製詞爲祝曰泱泱大邦襟淮帶海文明南耀菁英斯宰猗歟盛會崇論慷慨舉措咸宜迎刃而解建議以來彌歷三載里選初來想望丰采十月之交乃展閎旨馬足船唇後先戾止議席生輝蛟騰鳳起舊職蟬聮輔車繼軌就熟駕輕相助爲理新知初臨便楠杞梓偉抱發攄願爲傾耳蒿目時艱俯仰興嘆斯世狂瀾相期共挽各矢眞誠六轡在攬於事有濟瑚敢不勉經營自治此其基礎參畫雲材竚觀翹楚互共提携豈惟聚處國計盈虚民生疾苦是滌是新研之有素興學勸農大本當務通商惠工不泥前古精益求精相持相輔近事疚心才疎德薄惟我不祥致水爲虐黍稻浸朽廬舍漂泊江北江南同茲蕭索惻隠之心人所固有振此哀鴻立待援手飢溺闗懷十計八九定有嘉謨以善其後仁人之言惠民孔厚凡諸大端熟籌緩急聞道就謀鑒此心赤槃槃大才與胞民物發展以時羣策羣力計縣六十幅員袤廣安得周知閭閻近狀凡諸君子國民所仰各陳所見如措指掌儼合全境周諮博訪言文行遠捷於影響推心置腹自今以往務稱事情權衡銖兩有典有則不偏不黨期共勉之掬誠相餉謹祝省長王瑚（三）督軍頌詞中華民國十年十月一日爲江蘇省第三届省議會開會之期英儔俊彥萃集一堂甚盛事也鄙人治軍茲土欣逢嘉會私心慶幸曷可言宣竊惟地方議會爲羣洽發逹樞紐厥任綦重就蘇省情勢言之江淮扼形勝之衝蘇松號財賦之藪而滬巿尤綰中外要津土地之廣山川之秀交通之便田疇之沃物產之富生齒之繁文化之盛爲各省冠自前清諮議局成立以來蘇省地方事業即已弁冕全國歳月遞嬗積累俞宏迨共和建國兩屆省議會成續茂美皆有足多者今又值貴會伊始諸君子負枌榆之雅望受森梓之重託衰然膺選羣慶得人必有更能出其嘉謨嘉猷維持地方使之法修政舉躋三吳於福利之途鄙人承乏珂鄉期望之私彌深慶幸謹掬誠悃爲貴會諸君子祝爲　省人民祝江蘇督軍齊燮元 
（四）議會答詞歳月駸駸尺波電謝自有民國於茲十稔自有議會倐焉三屆瞻彼旣往念茲方來艱鉅萬端胥待董理迺荷長吏載錫嘉言勗望逾恒更滋愧恧政治本原歸納民意民意消乏百政失軌治本之道厥惟聮省積省成國若網在綱維湘與浙省憲觀成而吾蘇民瞠乎猶後急起直追匪異人任矧值今秋　霖肆虐大江南北其魚興嘆瀹水弭災補牢已晚同仁不敏忝膺議席投艱遺大恒虞隕越願與官廳坦懷交勉導揚民治蔚爲國光敢掬愚誠謹酬雅貺 
[蘇督捐建東南大學圖書館]  
　　東南大學校長郭秉文博士以大學業已開辦急須建一規模巨大搜羅宏富之圖書館以爲濬瀹學者知識之淵藪特聘請專家擬就計畫繪具圖樣估計工程需欵約十餘萬元此項經費以學校預算未能依照需要爲適量之擴充擬以募集捐欵充之日前特晋謁齊督軍請其力爲贊助齊督自述謂當爲學生及敎員時代深受圖書缺乏之痛苦對於東南大學建築大規模之圖書館極誠贊許特禀陳其太翁孟芳擬獨力捐建以期償其歷年來提倡敎育之志願惟捐數較巨一時力有未逮擬撙節廉俸分期捐足全數以竟宏功現已决定於東南大學正式開校日行圖書館立礎紀念該校職敎員學生等聞此消息莫不喜形於色擬於館成之日爲立一相當之紀念以表示感謝誠意 
[杭州快信]  
　　省議會今日（一日）開談話會連日發現一種印刷品謂黄羣杜棣華王理孚金錢運動議長一部分議員反對甚烈將來開選舉會時恐不免蹈二届覆辙 
　　本届省議會交替案前議長周繼濴虧短甚巨乃將省憲會議用欵列入六千餘元官廳方面以未經公布萬難承認各議員亦嘖有煩言必有極大周折 
　　省議會上年修理房屋用欵在萬金以外由工頭應克昌承攬現經省署委技正王濟組覆勘浮冒五千金以上查係秘書陳某等扶同弊混擬澈底嚴究 
　　全省小學講演會已閉會各縣小學會議之勸學所長及視學員昨已一律回籍 
　　各屬縣自治講習所本早開辦現因會稽金華兩屬道自治講習所尙未畢業因此暫緩至甌海道屬已委鄭國藩李浩爲温屬自治督察員吕騰英陳西爲處屬自治督察員 
　　高審廳昨委江肇岷充本廳民庭書記官陳錦章充寗海縣承審員張希白充杭地審廳民庭書記官 
　　紹屬辦理清鄉軍民誤會寃斃多命總辦盛旅長開第現已召集紳商開會决定辦法注重各鄉區推廣團練清查户口以資補救 
地方通信 
[松江]  
　　考核水警成績水警專署長沈葆義因現届考核水警成績之期委派該專署勤務督察員徐公庶前往舊松府屬分别檢閱以重防務昨徐已由閔行到川沙即由駐川山警分隊長蔣祖鴻陪往該分隊所轄各汛逐一點騐所有各槍划砲船中之櫓錨篙鍊繩索風篷桅舵吊　以及槍式　碼子彈數目均經分類列表其查看操防油修尤爲注意 
[蘇州]  
　　常熟呈報災况蘇常王道尹昨據常熟縣知事朱元樹·省派勘災委員司馬龢·呈報會勘該縣水災情形略謂沙洲巿潰决外堤一百十餘處廠舍漂没及坍塌者約五百餘家淹斃人口十四名儲糧什物漂没殆盡災民之流離狀况目不忍覩福山等鄉沿江一帶高處雖遭風雨尙有歉收可望 
　　定期議辦平糶今秋風雨爲災田禾收成無望米價因之飛漲地方人士迭電省署請予飭縣清查積穀以備平糶吳縣郭子埜知事亦知此事闗係地方治安不容再緩已定本月十二日邀集積穀倉董及田業公會巿公所巿鄉公會各董事在署會議籌備平糶辦法 
保全族墓之辦法蘇州王氏·大族也該族以家譜爲稽考同宗之根據爲我向重家族制度之國所不可少特推王凌霄君爲主任從事續修王氏家乘詎王君編查之後即發見無祀族墓多處因欲設法保全特擬辦法意見陳諸族長其文云竊查我族自遷吳始祖以來䅪數百年之久歴代祖墓完全無遺揆厥原因皆有子孫相承祭掃無間藉以保全亦云幸事焉惟聞比來支派紛歧墳墓繁多間有嗣續中斷奉祀無人所有其一部分之墳墓經管無主將來鄉人盜賣其墳地抛棄其骨殖在事實上勢所雖免蘇鄉惡俗此等行爲恒有之事且亦人咸知之非好爲過激之詞聳動聽聞夫以同爲祖宗一脈設有不幸竟遭毁墓棄骨之慘禍言念及此能不惻然於中死者已矣生者當思有以善其後然善後方法亟應妥爲規畫不厭求詳方足以垂永久庶幾無紀族墓得以永久保全藉此而安幽魂茲擬籌畫保全無祀族墓辦法數則附列於後事屬義舉常荷贊同至所擬辦法究應如何斟酌損益之處并祈公决施行（附擬辦法）（一）籌畫經費基金及基金處置方法（二）調查繪圖及製簿登記以上圖籍均由本祠主管人指揮辦理保存之（三）立石於墓誌明此墓由太原王氏臯橋史家祠内經營等字樣（石宜稍大）（四）本祠經管祭掃祭掃人逐年春祭時舉定之（五）近房擔任經管祭掃應由各房自行認定之（六）祭掃經費由所籌經費基金之出息充之（七）無論本祠管察及近房管祭每年必須祭掃一次每次祭掃後應報告視察墳墓情形（製定報告單及登記簿）與主管人登記之每年墳糧應由永記賬内欵項支給（永記賬者王氏之公賬也）並將納稅證保存之（九）將來各房人丁加多得以繼續有人所有其一部分之墳墓仍應由承繼人經管祭掃之 
　　縣預算訂期會議吳縣十年度預算前經縣署將預算副册送由各公團開會審查經一再删減仍不敷銀三萬五千餘元覆請召集地方行政會議公决辦法現郭知事已通函農商敎育各會并各巿鄉董事於十月十一日下午在本署開會討論預算抵補方法 
[鎭江]  
　　日艦蒞鎭日昨午後三時有日本巡洋艦一艘由滬抵鎭下椗江心旅鎭日商多赴艦歡迎少頃該艦弁兵登岸至烏洲山游覽一周翌晨展輪上駛逕赴南京蕪湖九江等處考察彼國商務 
　　籌辦平糶丹徒各鄉田禾盡淹米乏來源價格飛漲一般貧民大起恐慌現經丹徒縣張知事與各紳董籌措巨欵派員赴下江產米之區採辦秈米約數日内即可運到以便設局開辦平糶 
[揚州]  
　　皖岸電催鹽引皖岸榷運局長孫多褆儉日電兩淮運使以該岸南北各鹽均缺甚有祗存數票者菜巿在即需鹽孔亟值茲年穀歉收民情惶恐誠恐再鬧鹽荒釀成事故務懇迅速轉飭南北各運商顧全岸引從速設法源源領運到岸以濟急需而免脫悮聞運署已諭四岸公所令商查照辦理 
　　調解鹽商爭執四岸運商與濟南淮南各塲商因錢價漲落爭執發生停運風潮相持數月迄今尙未解决茲聞經人調和得局部之同意運商購鹽前　成價值以現時錢價計後繳尾價以銀計（以五錢二分算）究未識能否依此辦理也 
[南京]  
　　華洋義賑會成立二十九日軍民兩長飭嚴財政廳長温交涉員於金陵闗署宴請旅寗外賓英國哲領事·日本深澤領事·曁各國主敎校長醫士僑商全體蒞止極一時之盛陪座者有王警務處長·及警務處王秘書·電報局徐局徐局長·席次温交涉員起立言上年北五省大災南京組織華洋義賑會成續甚好今屆本省奇災深望諸君繼續组織藉　賑務闔府贊成座有上海華洋義賑會幹事蘇育往君新自北京到寗詳述沿途目擊之災况請於本日作爲華洋義賑會成立之期全體鼓掌一致贊成遂决定下星期四日重行集議積極進行並於三元巷賑務處内擇定船廳三間趕加修葺以爲義賑會辦公之所 
[清江]  
　　馬鎭守使赴寗日前馬玉仁鎭守使自泗陽返浦後本擬即時赴省報告剿匪情形嗣因張南通有來淮之說遂暂緩行期茲聞馬氏已於廿四號傍晚乘輪南下本邑縣警各機闗均集河干歡送　　部委不日來浦今歳運河水勢倍常吃緊所幸河務人員搶辦得力致未發生重大危險昨聞揚州督運局曁内務部委員李曾麟周象賢二君查勘運河各汛工程有不日來浦之說現本地河務各機闗已着手準備歡迎矣 
[安慶]  
　　農校易長風潮省垣農業學校昨二十八晚因換校長起釁學生與敎員聞大起衝突竟至用武該校技師敎員被毆受傷者數人已赴懷寗地檢廳請騐起訴緣該校有皖南皖北兩派舊校長孫小初皖北人新委校長胡國　皖南人皖南一派擁護胡國繆皖北一派則竭力反對互相傾軋暗潮起有日矣迨至昨日暴發至於不可收拾該校離城有五里之遥衝突時無人救護以至釀成刑事案件聞實業廳高炳麟廳長擬派員調停新舊校長一概取消另委相當人員接充未識能否消弭風潮也 
[嘉興]  
　　劃分縣選區域嘉興縣選行將着手進行縣署曾於日前召集各區自治委員集議一切當經公决縣選投票區域依照清季辦法劃爲二十五區以免爭執業由縣署呈省核准於日昨佈告週知茲將所分區域錄下城區·王店·新塍·王江涇·廉讓·尖墩角·渠東·新豐·新篁·漢塘·餘賢·鳳石·新塍·濮院·陶涇·鋪埭·雙橋·樓篁·塘滙·三店·玉溪·池西·澄溪·南匯·梅湖 
　　施醫局已終了嘉興夏季臨時施醫局於陰曆六月十六日開局施診後至昨日（陰曆八月二十九日）已屆期滿共計診期二十三期診治號數約有七千餘號所施藥數亦誥數千帖所有收支業由該局辦事人員詳細列表刊刷清册分送各機闗以昭翔實來函 
[廣州證劵物品交易所來電]  
　　申報轉各報館均鑒本所自經政府批准立案積極籌備均已就緒業於本日午前十時行開幕禮即日開巿各界來賓濟濟極商界未有之盛謹此奉逹廣州巿證劵物品交易所東 
[原頌周來函]  
　　敬啓者此次江浙皖三省同罹水災各界奔走呼號官廳撥帑振濟此救急政策無可非議顧吾國旱潦迭見不及早防備終覺後顧無窮故救災不如弭災早爲識者共見矣即如江蘇一省據第六次農商統計表民國五年田圃古八千萬餘畝歳值豐稔每畝夏作物平均約得利益八元即以八千萬畝計算當得六萬萬四千萬元現查各處狀况田盡失收者有之短收至七八成或五六成者有之即匀計七成損失已在一萬萬九千萬元之數散振最難普及縱籌欵百萬彌補尙不及百之一可知急賑效力有限應從根本着想使農有可播之種收效乃宏此次水患廬墓爲墟民間所留麥種或被淹壞或充口糧不預爲之謀恐貧者棄地輟耕或至再釀荒歉届時續議放振不尤棘手耶爲今之計宜由官民捐集鉅資廣購麥種按災情之輕重爲相當之給與庶貧民有賴曠土無虞此則毖後懲前深願體察災情者爲根本上之救濟也各界經此剌激誠能注重農業協力提倡以民食爲前提以儲蓄爲善後即偶遇天災儘有憑藉若更能疏瀹水道栽植樹林爲永久弭災計畫則尤望於官民之合力矣貴報觀聽所集務請一致提倡爲災民造福並將弟函登報爲荷東南大學農事試騐總場原頌周啓 
魯案之離奇消息（默） 
　　一星期前西報曾載一離奇之消息謂中國官場曾將討論魯案之意見錄留外部不知如何爲日人所得星夜携回上之日當局日當局乃根據華官意見提出此項節略意謂此節略由於華人自擬也 
今日京電又傳一離奇之消息謂某華員曾送一調停魯案意見書於日當局日當局乃據以宣布於衆意謂中國先自願直接交涉也 
此二說絶相類不過前一說僅謂我國有此直交之意見後一說則直謂我先自表示直交意見於日本意皆在宣傳此說以迷惑世人之耳目然其實我國人之拒絶直交早已表示一致官塲中縱有此種鬼鬼崇崇之人暗中活動而旣非出自負責當局之意見又非出自正式接洽當然不能資爲口實惟於此可見外交上之疑陣尙日出而不已所以製造直交之空氣方法亦愈出而愈奇今日外交當局雖已對日提出答覆然非出以毅然拒絶之方式僅可視爲一種對案將來有無變化尙難預料魯案之隠憂亦正未有艾也 
 
 

Page 12

 
 
   
 
 

Page 13

 
 
自由談　家庭週刊第七號 
[破除迷信宜自家庭始] [  枕綠]  
　　人類沿正軌而前進破除迷信之說或賴楮墨宣傳或仗口頭演述大聲疾呼乃洋溢乎世界良以迷信觀念一日不破除進化事業在在受其障礙其勢實不兩立其解决之時機即爲今日一班稍具普通智識世界眼光而無作用存乎其心者固亦深知是說之適應潮流矣然試觀破除迷信運動之成績今何如者煌煌崇神之廟香烟缭繞如故也蓋其影響之程度諱言之等於耳吾嘗測其原由乃知破除迷信宜自家庭始試言其理 
迷信觀念非發於人心環境有以養成之也人自呱呱墮地以迄成人處於家庭之時期爲多其耳所渲目所染日常所務者旣在在包含遺傳的迷信性質即有機會得受學校之新敎育而家庭中尊長所施之舊訓其勢力又至强有力足使盡棄其所學而從之環境之一大部分若此其迷信觀念自養成於不自覺中又家庭中有知迷信之應破除者不爲家長則無權可施其改革之方法於家庭之間即有爲家長者亦以習慣的闗係不願從事改革偶若獨標異格而與世俗相違也是亦保存迷信之一大原因也 
讀吾是篇之好友乎汝知迷信之於今世亟應破除矣汝務實行自汝之家庭始！汝爲家長必力矯流俗俾知行合一汝家灶角之紙神將焉用者歳時之祭究於實際何補者汝曷弗敎汝子女作必需之助力與夫有益身心之游戲乃令其燃香燭摺冥錠任其請神學祭也汝試乘此權力可及之時着手改革必有起而爲汝應者人皆懦夫汝固非也汝爲家庭中無權力之分子亦宜隨時發揮汝之主張雜以引人興趣之論調說理淺顯而正確足矣見人談狐說鬼量力辯其謬妄可矣家庭之間最多談話之機會力行弗怠其效可期也 
[婆媳列傳（家庭苦惱史之一）] [  瞻廬]  
　　（八）婆婆熱 
　　舉一雄甫彌月呱呱者泣襁褓中爲之母者屈指作預算表曰（某歳吾兒可訂婚某歳吾兒可娶婦新婦人門吾年當不逾四旬堂皇南向坐受子婦參拜樂何如耶）此等口吻奶奶社會中習聞之蓋即所謂婆婆熱也婦人貧做婆婆十人中居八九其希望之迫切無異秀才之望榜學生之望畢業文憑一旦克遂其願南面而作姑嫜其志得意滿之狀難繪難描窮秀才獲充考官苦學生充任校長無以喻此樂也吾鄉有陸寡婦者早賦别鵠撫其孿生之二孤雛辛苦備至鄉黨交口稱其賢二雛玉雪照人𡟯婗可愛婦以𠙦𠙦孀雌一生屬望者止此二雛朝祈夜禱惟盼其早日成丁得佳婦以爲之耦二雛甫髫齔汲汲爲之訂婚未弱冠汲汲爲之娶婦兩房新媳同日成禮紅氍毹上雙兒雙婦向尊長行參拜禮寡婦意大快謂十餘年含辛茹苦悉取償於今日之一拜此樂無異登仙也二媳亦善媚其姑婆婆呼聲輕圓流利阿婆聞之直欲心醉二雛結婚纔數月阿婆已作抱孫痴想時向其媳探喜信噫嘻喜信無憑而凶兆則已見矣二雛體質素弱又斵喪於早婚越三月而一雛鎩羽越五月而一雛又折翼陸氏門庭傫傫三寡婦婆想相對泣然流涕婆更哀楚欲絶曰天乎余之無罪也記者曰二雛夭折咎不在天而在其母之婆婆熱（婆媳列傳畢） 
[夫婦之稱呼] [  古月草堂主人]  
　　家庭稱呼固有尊卑之分若父母伯叔兄弟姊妹子姪孫男等此爲家庭中一定不易應有之稱呼至於夫婦之間其稱呼頗感不便蓋夫婦雖伉儷惟終覺羞於稱呼也（此人人心理所然）昔者婦稱夫曰官人夫稱婦曰娘子近年以來此種稱呼耳不多聞矣今人新婚後之稱呼夫婦呼喚曰噲與人言以他字代之不知噲與他爲普通稱呼之一種代名詞乃加之於夫婦之間故時發生笑話余二年前曾在友人處友新婚未一年余見案上有繡巾一遂詢以何人剌繡者友囁嚅曰他余知其意固詢友不能却赬然曰妻耳此種不便即局外人亦苦之而女子之與女子言又大率類此然竟無如何也迨育兒女後於是以兒女名字爲夫婦稱呼之代名詞如兒名阿狗即以阿狗娘阿狗爺稱呼之此種稱呼雖較噲字爲有把握然終覺其鄙俗或有以姊弟兄妹相呼者又不適於久後則夫婦稱呼不可不加改良也明矣年來文化潮流所趨盛倡男女平等之說則夫婦稱呼一項亦爲破除階級之第一層然欲得一普通稱呼頗不易易則不若以夫婦之名字作爲稱呼譬夫名海如爲婦者竟呼之海如婦名麗貞爲夫者竟可呼之曰麗貞至於信札中之稱呼則信筆所至固無足改良近有竟稱婦人爲先生者雖爲奇例然亦尊重婦女之良旨也有志改良家庭者曷不起而研究 
[居室衛生談] [  周免煩]  
　　人之居室最爲重要宜多闢窗户常加洒掃使空氣易於流通陽光易於透入塵埃無由堆積蓋室中清潔則各種微生蟲病菌不得孳生空氣充足則肺部舒暢血脈調和日光能殺微蟲故人之身體曁衣服器物宜使常見日光以免微蟲繁殖也 
花木能吸炭氣而放養氣裨益人身實非淺鮮故若家有庭園宜多植花木以養身體且隨時賞看亦足以怡情悅目也 
鼠虱蚊繩之屬爲傳染病疫之媒務使驅除絶盡鼠生於污穢之處每伏息於天花板上或地板之下故室中有隙孔之處亟宜填補有食物切勿亂置以免其竄入盜食蚊出於污水蠅生於糞缸中或其他納垢之處若預以洋油或消毒藥水洒之可絶其生路惟此種方法均爲根本去除如仍未能盡除則宜施各種方法以防之如蓄善貓以捕鼠購蠅紙蠅拍蠅罩以捕蠅皆是蚊之驅法可以燈置諸門外則蚊向火而飛室中無有矣 
室中牆壁飾以白堊則潔凈而美觀窗牖嵌以玻璃則明亮而透光其他如天花板地板俱宜髹以白色之漆使塵埃易見則掃除自勤 
[家庭趣話] [  徐遯影]  
　　某兒失慎碎碗其母雖悍甚然愛子篤不忍咎之因遷怒其女欲施夏楚女曰事不我涉胡竟責我母怒曰汝在弟側奚不慎之尙推諉耶汝弟是將來丈夫吾不之罪汝則終爲女流雖死何傷言已益怒力撻女女憤然曰吾代弟罪固無妨惟是阿父日受母譴眉無啓鎖之日父固堂堂鬚眉者母奈何以施諸兒者兼施諸父豈阿父亦一女流而遭蔑視耶 
某女士好冶容其妹謂之曰姊日事豔裝不求節儉吾誠不審吾輩有何豓裝之必要姊盍詳言之女士曰痴妮子獨不聞佛要金裝人要衣裝之語耶脫吾人不事裝飾殆無妍媸之别矣是故衣愈豓美益甚吾之爲此不欲人之媸我也妹啞然笑曰無鹽嫫母昔之醜女也今且盡人而知矣意者彼等之所以爲醜或即裸體赤身不衣半縷之故歟不然當不至此 
弟謂兄曰蟋蟀好鬥究爲何來兄曰性好勇也初無足異第據好之者言則謂蟋蟀善媚雌兩雄之鬥雌實禍之階也弟作色而言也誠哉斯言蓋彼秋蟲性猶人也吾叔日遇吾父尋爭覓鬥必吾嬸吾母有以玉成之也明矣然則父叔之爭媚内已耳 
某婦與鄰家女閑談婦以女已剪髮因讚之曰汝願剪髮不受環境之束缚逹哉可羨也女未及答婦子已跳躍而言曰母無羨剪髮當推母爲先進曩者母與阿父以事爭母嘗以剪髮爲後援卒伏父脫今傚學時髦輕輕去髮則此後阿父忿起圖强母不將興後盾缺乏之嗟耶 
[家庭之樂] [  烟橋]  
　　一個圓渾渾亮晶晶的明月似乎滿面堆着笑向這玻璃窗裹射進來七歳的亨利說（姊姊！月兒來了好啊！比燈要明亮得多咧）十一歳的自强急怱怱走到風琴邊拖了一隻櫈開了琴蓋便悠悠揚揚的奏起來十五歳的梅麗正在那裹低着蝤蠐替他的弟弟做花鞋兒聽了琴聲便抬起頭來和着唱道（明月幾時有把酒問青天不知天上宫闕今夕是何年正在唱得敲金碎玉般清澈却又來了一陣拍手的聲音原來二十歳的和平剛從外面走來拍着手却按準了四分之一的快慢替他们點拍那時節將要入夢的嬰武也醒了他禁不住喝道（好丨好聽丨） 
曲終人散各做的功課和平却起了做詩的興致咿咿唔唔的寫出兩首七絶來了自强把字典翻着一面嘴裹念着（一二三共總十四畫）一有了丨音什麽？私妙切私妙私妙笑對了）亨利把石筆在石板上横七豎八的畫着人字寫做了算學裹的乘號他心裹知道不像了把食指醮醮唾沬用力的一揩卻揩成了一個九十度的角形他急的姊姊哥哥亂喊自强放下了字典走過來好容易相帮着寫像了這一回卻寂靜了有三十分鐘的光景裹邊喊吃夜飯大家走進内堂去團坐在一個圓桌上他们的父親和母親坐在上面以下依着年紀按順的坐下在那吃的時候大家没有說笑吃過了飯他们的父親和和平輪流講了兩椿故事梅麗說（我有一個謎子猜得出的有東西送给他）亨利搶着先要問是怎樣的東西我可是用得着的倘是我没有用處的我便不猜自强便按捺他說（好妹妹你不要性急讓姊姊說出來罷）梅麗先闗照和平說（哥哥你不要去敎他们）然後清朗的說（怎麽一回事是人間最快樂）亨利不加思索的問題姊姊可是唱歌麽自强說（不或者跳舞呢）梅麗微微的一笑摇摇頭猜了有三四分鐘的時候梅麗把一張畫片拿出來說（這個是人間最快樂的一回事（大家看着原來上面畫的一幅合家歡畫得狠特别他们一家子個個放開了嘴笑着這一回他们的父親母親也笑起來了中天的明月似乎也笑得合不攏口了所以格外的光明 
[家庭簿記] [  澹人]  
　　治家宜用簿記用簿記利莫大焉一家有不動產幾何能出穀幾何核算記之量入爲出所出之資每日登賬瑣屑必錄一日合算十日總算一月統算一年年終即將統算細賬立一用賬總數表若此可知一年用費之數倘所入不敷所出則崇尙節儉焉如此審慎周詳又何致濫用而虚耗哉余故曰用簿記有利也 
 
 

Page 14

 
 
本埠新聞 
[首批太會代表團抵滬紀]  
　　中國派赴美國華盛頓太平洋會議代表團第一批人員已於昨日午後四時專車到滬茲詳紀其情形如左 
　　到滬之人名昨日抵滬之代表團員中以各部專門委員爲多如高等顧問前外交總長梁如浩顧問稅務處會辦蔡廷幹印鑄局參事王家瑞法律館副總裁羅文幹諮議吳南如專門委員外交部參事張煜全内務部司長王揚濱陸軍部司長李鐘岳海軍部司長李景曦法律館纂修鄭天錫敎育部參事鄧萃英農商部司長王治昌農商部僉事周典交通部科長吳昆吾稅務處提調陳鑾秘書廳主任秘書兼議案處處長徐兆熊編譯處處長黄宗法秘書靳志·張祥麟·及趙鴻業·刁　榮·劉大鈞·孟繼賢·劉毓瑚·龔德柏·王錫麟·張福　尙毓霖·李景銘·馬世祿·陳道源·楊曾翺·朱荇青·陶鼐文·李天祿·樊紹英·路濬·林葆恒·葉大澄·于德濬·陳天駿·方祖寳·高英·尤文藻·黄宗麟·闗霽·劉家愉·沈覲鼎·祁彥樹·劉震東·虞魯柏·廬春芳·李郁·俞俊傑等全體約七十人由外部委託梁如浩爲一分領袖云 
　　沿途之狀　該項專車係於二十九日下午九時由北京開行次上午抵濟南田中玉督軍及交涉員施履本等均到站歡迎田督並與梁蔡諸人有所接談不外希望盡力解决山東問題之語車過徐州蚌埠均有軍隊奏樂歡送昨早八時車抵浦口隨即過江換專車下駛　　抵滬之情形專車於下午四時到站車站内外業已聚集多人車將停軍樂齊奏淞滬警廳預派探警在站照料各官署亦派代表到站歡迎有美豐工人手執（歡迎太平洋會議代表團）旗幟向車中略述工界歡迎代表團之意隨有交涉公署人員登車招待一切站外備有汽車馬車多輛各員下車後即分别至滙中西旅社及大東旅社（聞匯中計定包十個房間大東定包二十九個房間）梁如浩蔡廷幹等住匯中其餘各代表住大東移時許交涉員即率同陳科長楊秘書詣匯中西旅社正式拜訪茗談甚久現聞本埠官塲如護軍使海軍總司令王道尹海闗監督交涉員沈知事徐廳長等七公署爲主訂於下星期一（三號）午時假大東西餐館開歡迎會並邀九公團爲陪屆時觥籌交錯必有一番熱鬧聞在京臨行時各員均經領得治裝費之半數其餘當可在滬發給又本月四日出發之船艙位均經派定外交部太平洋會議籌備處更在大東旅社設有辦事塲所以便與赴美各員接洽一切云 
　　續來之人物又聞尙有重要人物外交司長吳葆諴因與顔總長有所接洽故二十九號未及同時出京昨交涉公署接准吳司長來電已定於一號出京約二號晚可到滬希即查照云云聞許交涉員已派第二科長陳世光到站迎迓云 
[全國敎商聮席談話會記]  
　　預備起草會議規則定正式開會期組織研究會昨日下午四時半全國敎育會與全國商會聮合會在總商會常會議事室中闗聮席談話會計敎育會到五省代表計共九人江蘇三·直隸二·浙江二·福建一·湖北一·商聮到二十八人談話事項共三（一）聮席會議規則（二）正式聮席會開始日期（三）太平洋問題研究會（一）理由沈信卿君提出袁觀瀾君謂再商李傑贊成汪得深君謂俟各聮合正式會議時提出李傑君謂須先預備以免臨時不易着手孫增大君謂彼專爲聮席會議而來故於此事贊成先行預備湯節之君謂不妨兩聮會各推三人擬一草案以便聮席大會討論細則時作爲參考袁觀瀾君謂先有接洽萬事均易解决蘇民生君謂時間爲貴該項規則本爲一種草案尙須聮席大會通過起草亦不妨無須爭執結果由發起聮席會議之上海總商會與江蘇省敎育會起草（二）沈信卿君謂聮席會議本爲解决闗於太平洋會議重要問題而起其定在十月一日者乃欲於中國代表四日啓行之前有所表示今　須於十五日放洋則無論如何須於是日之前開議現已决定爲五日商聮代表所差無幾敎聮方面明日汪精衛君到後已及六省則二三日間或足法定數擬即於五日舉行衆皆同意（三）黄任之君謂太平洋會議闗係非常重大而其内容又甚爲繁複商敎因各有職守大體雖甚明了究少切實研究擬於開會之前組織一研究會汪精衛余日章二君於外交頗多探討蔡子民君新自海外歸來於外交上必有新事實供獻可否在五日前請三君將太平洋會議問題演講一次俾各代表尤明其眞相庶於聮席會議時討論尤爲精細結果贊同者多數蔡輔卿君謂闗於闗稅事項亦當請示事實並多收集材料以供參攷沈信卿君當介紹闗於太平洋之論著二種會議旣畢即聚餐而散時已七時半云 
[全國敎育聮合會談話會記]  
　　全國敎育聮合會本屆常會地址本在廣州繼以上海總商會及江蘇省敎育會發起乘全國商會聮合會在滬開臨時大會之便擬十月一日開商敎聮席會議以解决國内外交重大問題决定敎育聮合會代表均先在上 [Ｉ < 
[火車站歡迎太會代表團攝影]  
　　海集合俟聮席會議畢再往廣州昨爲預定聮合會議開始之期奈自發起至今僅隔十日各省代表遠者尙在途中故該會蘇省代表沈信卿君於前日先到全國商會聮合會臨時事務所接洽一切昨日由商會聮合會派代表三人到該會覆商决於昨日下午四時開聮席談話會乃假總商會先開敎育會談話會到代表五省九人由沈信卿君報告開會宗旨曁蔣夢麟往粤情形明日汪精衛蔡子民兩君可到本會現到代表五省今日即與商會聮合會開聮席談話會共商進行手續衆均贊成黄任之君主張每日開談話一次其餘未到代表之省份速再電催沈信卿君謂談話會會址可暫借申報館三層樓會議室袁觀瀾君主張每日四時半至五時爲止全體贊同惟今日因歡迎蔡汪兩君不能開會决定明日起實行云云茲將該會報到代表錄誌如下（江蘇）黄任之沈信卿袁觀瀾（均寓省敎育會）（浙江）李傑（寓白克路懷德里二百零九號）孫增大（振華一百五十三號）（直隸）杜含章（南京法心中學）徐汝梅（二馬路新旅社五十二號）（湖北）余日章（青年會全國協會香港路二十號）（福建）鄭貞文（虬江路馨德坊三十號） 
[全國商會聮合會臨時會紀（十）]  
　　全國商會聮合會規定本月五日開正式大會昨日報到代表又有四川成都總商會胡公訓江蘇吳淞商會俞惟珏浙江嘉善縣商會顧振庠浙江象山縣箴浦鎭商會陳澤蓬史經藏諸君收到議案六件（一）取締輪船行駛川江案四川萬縣商會提出（二）撤銷糖捐分局案浙江象山縣提出（三）組織弭兵會案湖北總商會提出（四）賬簿摺據加貼印花案濟南商會提出（五）調查全國經濟狀况案海寗袁花商會提出昨日下午四時事務所開談話會代表到者二十八人蘇民生報告黑龍江代表來電囑示開會日期業巳照覆並報告與蔡輔卿湯節之二君往敎育會聮合會與黄任之沈信卿二君接洽聮席會議情形又議事細則一項因商敎開聮席談話會未及討論今日續議並討論五日開正式會議種種手續云 
又函云昨日該會接得江蘇宿遷商會代表周彝臣君提出統一中國菸酒稅則意見書一件又山西事務所交到提案二件（一）遵守簿摺貼用印花稅原章以維法律案（二） 
向政府要求國會省會增加商界議員額案昨日該會拍出熱河綏遠張家口之特别區電催促該處商會速派代表因大會决於本月五日開幕云該會因臨時大會開會期已决於本月五日舉行故所有議事日程等已在預備排定會場則亦在佈置旁聽劵記者劵亦在蓋印分發該會昨日公决以已到會之各處代表列名公請南通張季直先生到會原函略云（此次開會闗於發展商業改良稅則重要問題諸待研究先生爲吾國實業先進羣情欽仰公議請臨會指示一切）又致張公權先生一函亦由到會之代表列名略云（此次闗係金融商業諸重要問題執事於吾國及世界商業金融諸問題不特深加研究且富有閱歷故公議請台端惠臨）該會昨暮接得黑龍江商會白良棟君來電詢問會期能否展改大衆因會期業已公布未便再爲延改故當即覆電該處商會轉請白君星夜來滬開會云 
[王正廷之魯案意見]  
　　不主張却回日本說帖 
　　前晚太平洋協會開會時王正廷氏曾發表對於魯案個人之意見謂近來輿論多主却回日本說帖其實此說殊令外交當局難於辦理蓋兩國邦交未曾斷絶而逕行却回一國所提之說帖實不合於外交上之禮節也余（王自稱）以爲彼國以說帖來我亦何妨以說帖往彼之說帖陳述彼國處置山東之意見而我之說帖亦可詳言我國國民所希望者待至太平洋會議開會時再行提付討論此種手續似較妥善至中日兩國將來總有直接交涉之時即使在太平洋會議席上我國果得如願以償然交還手續亦非中日直接交涉不可也總之外交方面總以不失禮節而有利國家爲前提兩者失一皆有不可云云許交涉使亦頗以王氏之主張爲然云 
[山東外交協會歡送會]  
　　本埠山東外交協會江蘇分會因該會贊助員山東省公署秘書徐東藩君此次由外交部電派爲太平洋會議代表團諮議已於日前由濟來滬預備本月四日放洋故該會特訂於三日下午六時假座悅賓樓菜館開歡送會並請徐先生即席演說及該會名譽會長王儒堂博士爲主席屆時來賓濟濟必有一番盛况云 
[各團體反對煙酒借欵電]  
　　銀行公會華僑團體國貨維持會皮絲業公會上海銀行公會致北京銀行公會電云芝加高烟酒借欵報紙喧傳物議沸騰查烟酒收入之一部早已指抵整理公債基金且去年發行之烟酒庫劵亦未還清是吾國人民對於此項收入實有莫大之債權應請尊處迅速質問政府并向芝加高代表阿卜脫君聲明抗議情由即使舊債到期亦祇能以舊合同展期爲限不能增借新債史蒂芬君曾宣言美銀團不爲中國人民所不欲爲者請就近忠告史君務令美銀團在團分子均履行宣言以保持中美兩國人民相互之信用交涉情形請隨時電示滬公會卅 
華僑聮合會等昨致北京總統國務院財政部電云烟酒借欵早爲海内外人民所反對迭經電請取消在案今報載徐恩元又與阿卜脫密商抵押美金二千萬並設稽核所以西人衛立姆爲會辦等語以國家稅權内政受稽核於外人實開監督財政之先聲務乞迅速阻止以安民心而保國權華僑聮合會華僑學生會粤僑商業聮合會叩東又致新銀團代表電云北京美公使署轉新銀團代表司梯芬先生鑒各報載由貴國芝加高商業銀行出面以烟酒稅抵借美金二千萬元與敝國政府等語此項借欵旣有背貴銀團昔日不爲政治借欵之宣言亦違背我國人民之公意我國民萬難承認中美邦交素篤想貴銀團斷不以此傷中美人民感情也華僑聮合會上海粤僑商業聮合會 
又國貨維持會及上海皮絲烟業公會亦均有電致北京反對此項借欵文從略 
 [P省敎育會請救僑學電 
　　省敎育會昨致北京外交部敎育部電云准南洋檳榔嶼各校電稱敎育總會被封七州一律停課等語懇速謀挽救以維僑學江蘇省敎育會東 
[廣告公會秋季交誼會紀]  
　　中國廣告公會昨假南巿半淞園舉行秋季交誼會由英美烟公司作東道主下午二時半在北京路外灘碼頭備有民船四隻由小火輪分兩次拖乘中西男女來賓約三百人駛至南碼頭上岸入半淞園由英美烟公司廣告部主任史德孟君·與該公會戴思穆·張廷榮·洛赫 
[桑德士君Ｍr·B·Sanders消影]  
　　君等殷殷招待會場在園内之四方廳佳木葱蘢風景絶美開會時先事跳舞和以留音機發出之音樂次舉行三種游戲（一）香烟競走結果鮑威爾（Ｐowell）女士獲奬銀粉匣一件費吳生（Geo·fitch）君獲奬自來水筆一枝（二）針線競走結果王巧生夫人獲奬銀粉匣一件黄詠台君獲奬銀烟盒一隻（三）匙蛋競走結果瓊絲（J·Jones）女士獲奬銀粉匣一件戴森（Dyson）君獲奬磁香烟嘴一個游戲旣畢遂相將入廳前草塲環立作弓形攝影並由史德孟君演說云（鄙人代表駐華英美烟公司歡迎來賓今日斯舉吾人深信將永留任何人之腦海中并使諸君愈與中國廣告公會相接近也此公會組織於四年前此諸君所知者而會中中西青年會員頗多係敝公司廣告部識員此吾人至以爲榮者本公司以廣告爲一大事業而本公司於此事之發展在中國實爲最先故於可以促進廣告事業之舉本公司極樂贊助本公司以爲廣告非箇人之事業必羣衆合力從事研究乃能得美滿結果故深歡迎廣告公會以其聚中西人士而研究廣告其結果必深有益於信仰廣告之能力者也本公司得此機會相助舉行此會至以爲快蓋此實造成良好工作之初步工程師欲建廣厦以適於吾人之用必先盡心繪圖猶之吾人必合力研究廣告事業乃大有益於中國也）海格君遂代表該會致答辭云（今日因敝會會長魏紹楨君已回美國副會長張竹平君攫恙新痊均未能蒞會鄙人謹代表敝會奉謝英美烟公司之盛意並有本會英文書記桑德士（Ｂ·Ｓanders）君對於會中服勞已久桑君本任慎昌洋行廣告部主任今於本月四日即將回美吾人應請桑君出席俾同人瞻仰云云）遂由桑德士君出與大衆相見衆咸鼓掌繼復共入會塲再行跳舞並有猜廣告之競爭游戲結果因昨晚時晏未及發表又有幻術·影戲等餘興約至九時始復舟送來賓而散 
[雙十節發紀念郵票]  
　　郵政開辦二十五年紀念郵票前定本年十月一日發售旋因十月一日不如十月十日之爲佳故郵政總局特電知各管理局謂此項紀念郵票應定於本月十日即雙十節日發售各管理處接電後業已準備並通知各方面知照矣 
[新任德總領事抵滬]  
　　文滙報云新任駐滬德總領事鐵葉爾氏今日偕其眷屬乘俄后號輪船到滬鐵氏前曾充駐日德使署參贊 
[同濟大學歡迎會紀]  
　　敎授倍倫子自德到滬携有各名廠贈送該校機械吳淞同濟醫工大學於昨日（一號）十時在本校禮堂開會歡迎該校回任工科學長大學敎授倍倫子氏氏爲手造同濟工科之一人對於該校極多貢獻嗣因一九一九年吾國遣送德僑返國該校師生實深惜焉今以該校長阮介藩君赴德之便敦請返校並帶來德國各名廠資助該校價值千餘萬元之機械儀器專件於上星期抵滬故該校全體學生於昨日特開會歡迎首由校長致德文歡迎辭大意謂倍倫子敎授與本校之闗係及其闗切本校之處諸君當已洞悉惟此次返校其有助於吾校尤不淺如在德爲吾校宣傳得德名廠之助致有大批機械來校此實吾人對於敎授當非常感謝者也再鄙意以兩國之邦交當致力於兩國學術之提携故敎授此來對於中德文化上尤有相當之影響也云云次工科學生崔延升君代表全體致德語歡迎辭次倍倫子敎授演說首致感謝歡迎之意繼謂當鄙人回國時對諸君非常想念以爲此後在德或能一遇不料去秋阮先生來德問及同濟情形竟日盛於昔此不能不感諸君向學之殷欣喜之下故决計返吾校此次携來機械儀器鄙意大可滿諸君之意不但供授課時之實習即將來闗於工業上之試騐品亦復不少雖各廠主之盛意要亦可見中德邦交之日趨親密也至於此後敎授方針當擇德國現行新制度行之云云次該校學監主任趙厚生演說詞畢時已鐘鳴十二由主席宣告散會又該校新校舍由部欵四十萬建築該校土木科敎授歐白來係德皇家建築師此次新校舍圖樣均歐氏手製惟工廠一部前因須俟機械到後方好興工現機械已到聞已動工大概全部校舍年底可以告成 
[交通大學上海學校近訊]  
　　學生會五四以後學生界之唯一產品學生會現已漸形减色或至完全消滅此亦大可痛息南洋之學生會雖亦經不少波折但至今仍翹然特立本學期執行評議兩部職員均已選出皆能勇於任事評議部於九月二十九日下午四時開成立會到者有邱凌雲諸葛恂茅以新戈繩武沈昌唐子穀高爾松陳開孫邱褚聮等十餘人選舉茅以新君爲評議長沈昌君爲書記茅君本南洋老同學去年因事轉學唐山今又重來南洋任此要職必能聮絡南洋唐山兩校同學以圖學生會之向上也是日學生會會長楊立惠君有極長之演說痛言學生會之失敗都因一般人誤解學生會爲對外之機闗所致欲今後學生會之永存當注意對内爲第一要務楊君主持學生多年極有經驗是以語多中肯也 
　　南洋週刋復活聲南洋週刋雖出至十餘期即停刋而同學中之抱復活之志者實未嘗或息今南洋改爲交通大學規模自必擴大消息亦必繁多而無一發表之機闗實爲憾事同學陳體榮邱凌雲等因創復活之議現已得多數同學之贊同於九月二十七日開會選定職員定於十月十日出版每期售二分想必愛讀此刋者所樂聞也 
　　義務學校南洋義務學校自開辦至今從未間斷其始由俟紹裘君主持校址設於虹橋路自侯君離校即由趙景澐君主持一切校址改設於徐家匯自上學期起又於校内設立校役班惟以房屋有限至不能多取學額本學期因與張主任商量得設在南洋之校外宿舍將校内外兩部合併茲聞一切均巳辦妥定於十月三日正式開校擔任敎務者爲趙景澐茅以新尤佳章趙曾鈺湯天棟須養粹鍾兆麟高爾柏許廣圻楊夕彬童友籛王汝芳等云 
　　技繫部該校爲普及體育起見特將技擊部大行擴充定每日四點至六點爲操練時間入部者現已近三百人云 
其他如南洋青年會體育會及新創之工程學會均已成立限於篇幅不能一一紀載 
[日紙電車查票韓人之辭職]  
　　三上請願書四十人全體辭職 
　　九月三十日上海日報云本埠公共租界電車公司之電車查票員韓人四十名此次全體辭職之事迭紀本報茲將此事眞相錄之如下查此四十人辭職以前尙有種種情形而公司方面之態度殆容有未妥焉方其雇用韓人爲查票員之頃距今約十年公司派代表至朝鮮稱初給每月四十元每半年增給五元至六十元止由韓至滬之旅費由公司支付並供給宿舍有家　者則與以房租疾病治療須六星期以上之時則回歸本藉地而給以旅費契約照此約定遂行募集當時雇得七八人旣而公司之運轉部長更調暫由麥克斯氏代理遂將上定制度廢止而定爲每年增給五元至七十元止其他有利雇員方面之條件悉行取消時無何種紛擾而得圓滿解决上年六月間韓查票員對於公司方面提送增給請願書其故由於物價騰貴房租陟增而工資標準與八九年前無何等變更生活困難不待智者而明云云公司中以社長公出究應如何解决須俟社長回滬再奪旣而社長歸閱二三月不聞何等回答該查票員等遂提第二次請願書時杜龍運轉部長以口頭答稱觀以後成绩而量爲增給然至本月七日爲發給薪俸之日各人却見减俸謂因病請假須行扣除云云然向無此例也事前亦無何等通告而竟突然出此因之該韓查票員等提出第三次請願書公司觀此書以其文字有類脅迫故令該查票員等向公司道歉否則予以免職查票員等接此通告遂舉代表三人向公司陳述無須道歉之理由該代表等即被免職查票員等以三人旣被免職欲罷不能遂於二十一日全體四十名（韓查票員全部）向公司提出辭職書在該查票員中有希望復職者惟公司方面態度强硬故仍未就職云 
[航業消息彚紀]  
　　太古公司新加港滬班之定期輪船山西號昨由青島來滬裝來大桶烟葉一千二百七十五桶現正在起缷定明日赴港聞此間有大條銀五十條裝去云 
　　英商天祥洋行之砲台輪船公司本年於紐約上海綫中添入新輪兩艘均爲一萬二千二百七十噸該兩輪前在德船廠所造至去年底方始竣工現在指派於上海綫内一名慶臺爾砲臺號ＫendalCastle一曰惠雷砲臺號ＷaryCastle均有四百十六英尺長五十六尺闊三十二尺深現惠雷砲臺號巳在中途將於二十號到滬同時十月内該行經理之澳輪船公司亦有兩新船開出一曰羅克烈號現甫經過巴拿馬一曰抱佛烈號則開行未久也 
　　太古公司刻因香港方面之外洋輪船調駛至　者頗多該處行駛之船已少且又特闢香港至曼谷一路故在英國定建二千九百噸之海輪一艘刻已出廠命名爲江淮云 
　　大英輪船公司由印度喀爾喀特開來之輪船格萊葛愛加號已於上月二十九日駛出香港三日午前可到上海 
 
 

Page 15

 
 
又倫敦開來之薩定尼亞號亦於二十九日由香港駛來上海二日午前可到又鄧尼拉號定於十月六日從香港開赴上海 
[一週間之金融伏况]  
　　本星期中洋價受銀巿影響巿面頗有變動銀兩適當陽曆月底各項介欵甚多拆息漲至七錢先令掛牌較上週長二辦士計三先令十一辦士標金巿况平平今錄詳情如後 
　　洋釐本星期中洋價最高爲七錢二分五厘半最低七錢二分四厘二毛五其趨勢似向高漲蓋本星期來洋厘去路甚廣客帮以天津去胃爲最大一週中約裝出百萬元其他如香港烟台等處亦均有去路故星期初洋價即漲高至五厘以外其後拆息逐步抬高買户逐見减小價始略回來星期拆息可望較鬆客帮需要即將復起且目今各錢莊存洋已紛紛向洋商銀行抵做押欵本街存底益見枯窘洋價不免仍將高漲矣 
　　銀拆本星期銀拆最高漲至七錢最低二錢二分本星期中適當陽曆月終故各種介欵非常之　且先令日趨長風做套頭者需用又旺其他廣帮大條介欵亦不下百餘萬兩故拆息逐步見緊銀行雖有做出押欵規模旣少又須有銀元抵押故巿面仍無補濟來星期月終已過拆息即可逐步望鬆至出口銀元各埠均少去路南京杭州之造幣廠略有需要 
　　先令大條本星期中大條迭趨長風星期三來電報長二辦士其後略見回縮昨日縮去半辦士掛牌計四十二辦士六二五先令自大條長二辦士後星期四掛牌即改長一辦士最近掛牌計三先令十一辦士内盤結價爲四先令二辦士三七五至一二五且今先令仍望長風據一般人之觀察以爲不久即將改長至四先令云 
　　標金本星期中標金巿價大跌星期一日由三百零數兩跌至二百九十兩嗣後因大條上落不定先令巿面較軟故金價稍稍回高近數日中巿面平靜惟據金商觀察在近今期中金價斷難望三百兩出闗苟大條繼長則金價或將跌落云 
[一星期紗巿狀况]  
　　成交紗數本星期值舊曆秋節後客帮辦貨不旺故棉紗巿面較形清淡印紗毫無成交英日紗廠開出各牌價共計三千一百包中計十二支三百包價一百四十七兩十六支各牌二千三百包價自一百七十兩至一百六十一兩不等二十支五百包價一百九十兩均係九月份至十一月份期貨本紗成交共千包左右價如採花五福等牌號均與上期相同小包紗成交四千五百包　　進口外紗本星期中印紗進口計二萬六千零七十六擔日紗計五十一擔自元月迄今進口總數計印紗十二萬三千六百六十二擔日紗十萬零四千三百四十四擔本週中出貨計印紗四千二百三十三擔日紗四百七十擔計運往南京印紗一千二百二十一擔蕪湖印紗三十擔九江印紗三百九十三擔漢口印紗三十擔日紗三百二十擔高州印紗四百九十五擔烟台印紗一百二十九擔天津印紗六十擔牛莊印紗一千三百九十五擔香港印紗三十擔本地印紗四百五十擔日紗一百五十擔本週止本埠計存印紗三萬四千零三十七擔（尙有四百六十六包在船上未出）日紗十一萬零零零四擔云 
[美盛公司棉巿報告]  
　　中美新聞社譯美盛公司棉巿報告云上星期間棉巿狀况升降不定貿易雖尙活動仍多投機棉產後種者因天氣晴明頗可樂觀棉紗巿頗見沈寂貿易幾於停頓巿價跌去三四兩利物浦棉巿中等美棉現貨一五·二一紐約巿現貨二一·二○孟買巿十二月份爲四四七盧比上海棉三三兩通州棉三七兩太倉棉三四半兩華棉出口總額自一九二一年九月至今日爲一萬五千六百二十三擔 
[增加斛力問題米行仍未同意]  
　　碾米業與南巿各米行因斛費攙肩事糾葛已久舊曆上月二十八日因碾米業張樂君錢貴三兩董勸告在公所開會表决照舊例每石加錢二文爲十二文致函仁穀堂公所轉致南巿米行公會米行公會接函後已於昨晚開會磋議之下因多家反對不能通過議定再由仁穀堂公所訂期開會如能得多數同意方可照辦 
[織布廠工人罷工三誌]  
　　工人代表及股東均巳開釋 
　　高昌廟衾泰織布廠全體工人近因該廠减少工資於舊曆八月二十五日起同盟罷工並舉出代表魏品樹殷三才王四等向該廠股東吕家才王裕如黄傳民等交涉致起衝突彼此互毆受傷由警將一千人拘送地檢廳訊判分别收押嗣經張檢察官傳集兩造人證到庭詳細研訊後於昨日下午飭將在押之六人傳案逐一開導一併省釋並諭令兩造趕緊出外解决即日上工免致發生意外風潮兩造咸遵諭而退 
[浦東公所開會籌振]  
　　以南奉爲主要議决辦法三條 
　　浦東南川奉一帶水災情形迭誌本報昨日午後二時本埠浦東公所邀集各職員開會討論籌振方法南匯馬蝶醒唐子陶奉賢陶晋卿等蒞會陳述災情爲災民乞振馬謂王公塘李公塘一帶延長四十餘里盡成澤國欽公塘以南亦積水兼旬不退災地棉稻皆無收穫之望柴料亦因腐爛缺乏災民蕩柝離居待哺嗷嗷懇滬地諸大善士籌募急振唐謂南邑災民約有十萬之衆陶報告奉賢境内災情極重積水尙未退盡損壞橋樑道路甚多致交通不能恢復原狀懇請籌振與南邑一體進行當由主席傅佐衡報告開會宗旨並謂川沙方面災情較輕已接該邑紳士來函暫時可母庸急振他日由本縣自辦故此次籌振以南匯奉賢爲主要云云次倪菊裳起述此次籌振對於南匯奉賢界限不生問題酌量災情輕重辦理當經各職員討論議决（一）浦東公所籌募浦東急振一面請滬南慈善會籌募振濟（二）浦東公所職員皆負代募振欵之責及其他熱心公益聲望素著者由公所備具公函捐册懇請勸募（三）公推王濟川倪菊裳爲起草員繼由黄星階提議研究此次水災狀况較諸光緒十五年天雨四十五天時災情尤爲重大其大原因由於黄浦近年來被浚浦局濫收升科費一任兩岸洋商填泥築駁而以浦東方面填出填高日甚一日實爲農田洩水一大障礙應籌議設法遏止云云當衆公决此事列入善後辦法比及散會時已傍晚矣 
[地檢廳焚土紀]  
　　烟土三千餘兩烟其五千餘件 
　　尚有烟膏烟灰烟泡及嗎啡 
　　上海地方檢察廳王檢察長將没收烟土烟膏等示期十月一號當衆焚燬昨已届期午後護軍使署委派副官廖守忠·海闗監督委派庶務員李德煥·滬海道尹委派科員顔德清·高檢廳委派書記官李世驤·淞滬警廳委派衛生科長賈煜·上海縣公署委派警佐主任熊烈·同級審廳委派書記官龔鴻揆等先後到地檢廳經王檢察長率同各檢察官歡迎入内欵以茶點而看守所旁隙地焚土塲上由司法警長楊芝階率同法警會同淞滬警廳派來游巡二隊巡官劉文秀·巡長賈雲祥·隊士二十名等在該塲四周照料鐘鳴三下各官入座王檢察長命法警將没收各物計烟土三千六百二十九兩四錢六分烟膏一百六十八兩九錢烟灰烟泡十五兩八錢嗎啡五兩六錢二分烟具大小五千零十一件逐一提出排列塲上由各官驗訖即命加上洋油松柴並食鹽等舉火焚燒直至四時許始畢各官乃興辭而别 
[新審廳長接任紀]  
　　新任上海地方審判廳長梅貽穀於昨日上午八時許乘坐馬車蒞任當由該廳屬員迎入旋由戚前廳長將一應手續完全移交清楚興辭而去復由梅君在辦公室令飭書記官長等各屬員按班接見諭令照常辦公聞戚廳長擬在申稍作勾留即赴九江地審廳長新任云 
[檢察長代理有人]  
　　上海地方檢察廳王義檢檢察長奉令調理大理院推事遺缺奉部令着鄭天錫接任鄭未到任之前着蘇州高檢廳首席檢察官黄用中代理茲悉黄無意來滬地檢廳昨日接到部令改委本廳首席檢察官郭壽璜（號少葵浙江金華人）暫行代理現王檢察長已諭令書記官長督促各科主任書記官趕速預備移交矣 
[縣欵產處改組後之交接]  
　　董事會成立 
　　上海縣公欵公產經理處正副經理員現奉省令改組所有舉定之總董秦硯畦副董張吉門均於昨日上午到處接事前經理員姚子讓因丁憂未到由副經理朱福田將移交文卷册籍租摺銀洋欵項逐一點交秦張二董接收當日即將接收移交情形呈報上海縣知事公署轉報省公署備案又該處新舉之十董事亦於昨日上午十時開成立會除姚子讓劉志瑜未到外其餘如陸崧侯沈步瀛劉擷雲李焦軒曹幹臣李逖先湯藴齋施安生等均准時到會昨因初創兼因總副董接辦頭緒紛繁並無提議事件僅將成立會日期呈報縣公署備案緩日再行定期開會討論一切 
[義勇軍將舉行總賽槍年會]  
　　公共租界萬國義勇軍循例每年十月間舉行總賽槍大會一次凡屬各國義勇隊員無論何項資格均可報名與賽（上年練兵課程未畢課者不在此限）本年大會業由總司令部擇定本月十五十六二十二二十三四天（均星期六星期日）在靶子塲舉行其比賽課程共分八種第一種義勇軍得勝盃係公共租界工部局特贈比賽法分爲三塲第一塲照報名全數公賽二百碼三百碼各七響取分數優者六十名餘師淘汰第二塲以第一塲所取之六十名比賽四百碼五百碼各七響再取優者三十名其餘半數亦歸淘汰第三塲以第二塲所取之三十名比賽六百碼各十響合三塲结果最優者一名得享此榮譽以上比賽第一場用小號牛眼靶第二三塲用大號牛眼靶均係臥射慢槍限定槍械不准自備以義勇軍所用之槍爲合宜槍上皮帶及風尺均禁用惟第一塲射分得加入（總分數彩）及各班（香賓彩）第二三塲祗限得勝盃所用其第二種至第八種均分班比赛大致五百碼以内至一百碼之間快槍居多且有立射·坐射·跪射·行射·并受種種短促時間之限制不外於採取戰塲實用爲經騐上練習槍上均加刺刀皮帶風尺亦不准用賽員均御操練服報名費每員洋三元子彈公備報名限本月四日上午十二時截止聞日來各隊報名者異常踴躍想届時靶子塲上又有一番大競爭也聞又設婦女賽槍劵數百張以備紳商婦女購買限十二日截止據云西俗凡地方兵士賽槍婦女頗多爭購如果獲中奬品以占家運之順利賽射代表用抽籖法規定未賽之前揭曉中外各報聞本年定第四第八兩種比賽作婦女彩之勝負售票處在總司令部華人分售處百老滙路順利五金號及五馬路景泰洋行每張售洋兩元 
[上海學生聮合會開會紀]  
　　昨日（一日）午後二時上海學生聮合會開理事會出席理事計東吳法科蔣保釐聖瑪利亞女學湯潤德·中西女學黄雪琴·聖約翰大學張鵬翼·浦東中學許忠塘·復旦大學陳肅儀等六人由張鵬翼主席（一）報告本會一切來往函件（二）推舉理事長結果東吳法科代表蔣保釐當選（三）推舉財政科三人結果中西女學聖瑪利亞女學聖約翰大學三校當選（四）推舉出席太平洋外交商榷會全權代表一人結果蔣保釐當選（五）籌備慶祝國慶紀念經衆議决一方面加入本埠各團體國慶籌備會以資聮絡一方面由本會通告各方會於是日日間在各校舉行慶祝典禮晚間聮合提燈並詢各分會屆時提燈人數以便分派職員沿途照料（六）維持義務學校案經衆議决首先徵求各分會意見再提交評議部討論（七）規定每星期六爲理事會常會星期日爲評議部常會至五時半散會 
[青年會組織南通旅行團]  
　　重九登高古稱韻事南通勝景中外爭傳青年會交際科因乘雙十節國慶紀念之期組織南通旅行團參觀張四先生手創之空前偉大事業如各處學校·工廠·以及商場實業各公司·各種慈善團並登臨狼山五山苗圃軍山氣象臺遍覽勝蹟效孟嘉之閒情作共和之紀念定十月七號出發十一號回滬凡湯慕名區注意工商實業者可向該會事務所簽名隨納旅費九元准七號晚九時出發 
[太平洋交易所籌備會紀]  
　　太平洋物產證劵交易所於昨日（一日）午後四時在該所所員養成所開第五次籌備大會首由籌備主任陳蘭勳報告開會宗旨畧謂各種籌備手續目下均已就緒亟應開創立會及定開幕日期鄙意開幕日期擬定於華盛頓太平洋大會開會之日以誌紀念云云於此公决至十一月十一日與太平洋大會同日開幕至創立會期則决定本月十五日舉行繼由江收卿籌備員報告籌備經過情形末由楊小川錢貴三張樂君尹村夫等討論選舉手續議畢散會時已六點餘矣 
[老公茂紗廠之拓展]  
　　楊樹浦老公茂紗廠年來營業日形發達該廠買辦周慶生君對於擴充廠務積極進行前月間曾商由大班惠勃司脫氏從倫敦購到細紗機三十餘部新添錠子一萬枚因舊有細紗間範圍不大此項新機不能完全容納故將與該細紗間接近之空地劃入建築一極大之細紗間日來正在大興土木趕緊工作以期早日落成裝置機件云 
[法界之火]  
　　法新租界愷自邇路第二十六二十七號門牌恒餘衣莊店於昨晨六點餘時樓上不戒於火一時烟火四射冒穿屋頂當爲嘹望台查見鳴告火警經各救火會會員立驅洋龍皮帶車到塲灌救始熄延燒左鄰福和銀樓右隣醉仙樓合茂長棺材店並通源酒店樓面是役住居恒餘衣莊店樓上之醫生楊伯寅因欲施救致灼傷手臂後由捕房飭探前往將楊送往醫院醫治並查得該店保有火險一面將恒餘莊主帶入捕房聽候查明起火情形再核 
昨晚八時許法租界帶鈎橋北新街（現名麥底安路）一百二十三號門牌協興昌新衣店樓上失慎登時冒穿屋頂該處適爲法捕房右旁捕房聞警立即驅皮帶車及中西探捕竭力灌救始熄然已延及鄰店仁泰祥新衣店事後由捕房將起火之家拘入捕房聽候星期一解廨訊究 
[賣墳盜骨記]  
　　費之鵬費筱雲兩人前延逖百克律師代表投法公堂控費家增盜賣墳地一案奉判再核昨又傳訊先訊楊網州·稱於七月間由薛阿炳偕同費家增到來謂有二十七保五圖内地皮一方約一畝零須售銀一千餘元商人信以爲眞即向某洋行洋東言明後以三百元即與薛等在福園茶館書立定據先付一百元餘洋俟地保簽字墳墓遷去後再行交付旋由商人向地保韓雲甫詢問據稱此地另有糾葛須俟定局後再行蓋戳等語致於墳内骨骸究被何人取去不得而知地保韓雲甫供前由楊網州至民人處欲令蓋戵民人以此地係屬原告之產故此拒絶後由民人托楊網州將定據抄錄一份通知原告當立據時民人並不在塲故不知底細原告費之鵬稱於七月二十六日韓至商人家稱墳地已經被人掘平並未言及將墳内屍骨取去旋由商人等前往察看始知骨骸被掘無踪故此起訴韓實有串通行爲求究中西讞員判薛交一百元人銀並保韓雲甫交五百兩人銀並保出外限韓於三天内將屍骨尋出聽候核奪 
[開槍傷人犯定罪]  
　　陳萬生程阿四徐永興各押西牢五年 
　　陳萬生程阿四（混名生瘡阿四）徐永興（又名柴月阿毛）三人均因與吳炳泉之弟榮福於八月二十六號夜在福州路倚虹樓菜館相近被人開槍擊去手指一案有闗被捕後並查得陳等對於去年十二月十二號錢耀茂在大沽路被衆毆傷致死一案亦有闗係解由公共公廨押候查究等情昨晨捕房傳同人證將該三人解至第二刑庭由陸襄讞會同日副領事田中氏升座研訊首由西探目柏生華探目張芝卿分别上堂證明據程阿四在捕房供八月二十六號由陳萬生邀往法租界游玩後隨同四人至四馬路金濟和酒店内飲酒其時見吳炳泉走過有一人聞放手槍伊聞聲即逃等語然其所供殊屬不實云云並將程之供單呈察次由吳炳泉上堂訴稱是晚從倚虹樓菜館餐畢與弟滎福等出外甫至對門之階沿上即被人間槍雖未受傷然衣服已被彈穿又據吳榮福訴稱當時我目覩係陳萬生開槍因其朝南而逃我乃追趕追至清和坊弄内陳又連開兩槍遂被彈去手指又由婦人餞蔣氏到堂證明伊夫錢耀茂常時係被陳萬生在馬立師糾衆毆傷身死情形質之陳萬生供八月二十六號夜之槍聲係小浦東開放餘語支吾程徐兩人供詞亦多推諉問官核供以該三被告開槍傷人均經事主證明無可推缷判各監禁西牢五年期滿一併逐出租界 
[殷行鎭附近之竊盜案]  
　　吳淞迤南殷行鎭鄉間有庵一所内設東區國民學校敎員松江人陸錦臣偕役二人宿於其内地頗冷僻前日夜半陸等正酣睡之際突有匪徒數人挖洞入内當將房内儲有衣服之皮箱一隻竊去該匪徒繼至相離殷行三里許之村莊前鄉董孫聽濤家破門入内各執兇器將孫氏長子伯賢衣箱刦去行刦時該匪用手义住伯賢頸項阻其聲張後孫家鳴鑼告警詎匪徒即在柴推縱火焚燒紅光瞭亮遠近見之悮爲失慎不知其爲盜刦也待到來救火匪徒遂乘間逃逸矣 
[偵探演放手槍]  
　　法捕房前因匪徒搶刦時均持手槍器械探揮等手無寸鐵難以拘捕故每探各發手槍一支俾便隨身佩帶該匪等如敢拒捕准予格殺勿論在案現今總巡以各探目及通班包探雖均帶有手槍開放時須常敏捷平日若不操練純熟臨時恐難命中故於十月一號（即昨日）起諭令各探目及各包探同至盧家灣靶子塲操演開槍手法以便臨時應用 
[野雞掮客緩刑有例可援]  
　　甬人徐成生混名小金子因被公共捕房一千一百零一號一千三百九十一號兩喑差華捕指控代各雉妓院行賄囑勿干涉在途拉客雉妓等情由探將徐拘解公共公廨經中西官訊明判徐押西牢三月在案迄已匝月昨晨忽據徐之家屬延代表律師上堂譯稱被告所犯案情與前美捕房包探王少廷所犯之案相同而王奉公堂訊押西牢二年於本年正月間由其家屬延律師聲請緩刑當奉英包副領事照准查被告所犯之案較王稍輕照六十三條定律可以從寛是以敝律師亦要求堂上核准被告緩刑云云即據捕房代表費斯福氏到堂反對以捕房視此種案情甚爲重要蓋因闗礙警務人員名譽之故等語經張襄讞核供商之義副領事費君判准照被告律師准予緩刑着被告具結於二年内不再違犯刑事 
[公共公廨訊案彚錄]  
　　昨晨公共公廨民四庭由俞襄讞會同英包副領事訊理（一）源昌公司主王善根訴房客李錦清無故退租請追租金及損失案結果着李錦清償還原告房租洋二百七十四元餘欵因無確實證明免追堂費被告負擔（二）李錦清訴房東王善根將電門闗閉致受營業損失案結果證據不足註銷（三）王福順訴房客桂順昌擅將房屋轉租與他人請求押遷案結果再　桂順昌並傳現住東嘉興路一千零十二號房客到案改期下禮拜六再訊（四）張維衍訴曹子培不理擔保華成廠欠租銀案結果限被告於兩星期内到案交保候訊 
[誌謝]  
　　昨承中華書局惠贈第一二七期（英文週報）一册又中華圖書館贈第一二九期（禮拜六）兩册誌此併謝 
雜評二 
[太會代表之責任（无用]  
　　太平洋會議爲國人所重視之一會議亦即列邦所重視之一會議也會議旣爲國人與列邦所重視則參與此會議之代表亦當然與此會議同爲重視就日來滬中各界之情况觀於代表之未來也喁喁以望於代表之甫來也殷殷以接將於代表之旣去也則竊竊以聽質言之所希望於太平洋會議者舉希望於代表代表之責任顧不重且大哉 
代表諸公亦以此次會議將形成如何之現象乎列邦各派代表參與會議其政客之接洽社會之交際輿論之鼓吹凡有重大利害闗係者要必不憚煩勞周旋奔走以試其外交家靈敏之手腕而收最後之成功我代表團聮袂偕行度亦於此數者詳盡計盡準備無遺如名伶獻技配角之斟酌鼓手琴師之選擇與夫顧客心理逐一研究處置妥洽然后登塲定博擊節此例雖鄙理實相同而不然者進行缺步驟辦事無布置議論欠條理不盈庭聚訟即推諉缷責貽笑天下機緣喪失則非記者之所敢知巳 
 
 

Page 16

 
 
   
 
 

Page 17

 
 
   
 
 

Page 18

 
 
（第一百零五期） 
星　期增刋 
一週間國内外時事撮要 
[本國之部（默）]  
　　宜昌戰事之新局面此一星期中之宜昌戰局情勢稍爲判明蓋川軍已由優勝而轉入於敗退之途矣川軍自二十二日被直軍猛烈轟擊後防線移動頗受損失至二十三日後方援軍馳至奮勇返攻復將所失各地奪回宜城形勢又爲一緊同時當陽方面川軍亦抄至玉泉出界荆沙亦爲震動此時吳佩孚大爲憂慣至二十四晨吳親率二十四師四十八旅及第三師一部向北岸川軍猛攻盧金山趙榮華率所部分撲南岸各要隘另以楚振江貞軍艦掩護直軍進攻川軍漸形不支直軍又分六個衝鋒肉薄登山二十五日克復南津闗北岸川軍失此險要南岸亦被牽動安安廟磨子山均行退出是爲直軍之一大轉機是日午後川軍雖返攻然卒被擊退直軍追奪距宜三十里之平善壩東南北岸之交通至是亦始回復吳遂於二十六日發出告捷電謂有日擊敗川軍於宜昌附近我軍現正追擊卾西各縣不日可告肅清其得意可知也二十六蘇趙兩旅又進攻川軍向秭歸興山方面退却卾軍進克南沱官報稱秭歸縣亦已於二十七日克復但徵之私家消息似未證實二十八二十九兩日無大戰事吳現正爲逐出川軍於巴東之計查直軍對川雖已估有優勢然湘軍之謀返攻陳樹藩之聮川粤軍之出兵武漢種種活動仍在積極進行中惟尙無顯著之發展故略而不書 
　　内閣問題之近勢閣潮至本星期初始漸入轉圜之狀態惟靳尙不肯驟然銷假耳靳之所以不肯銷假之故一因曹張雖表示挽留而仍索欵不已張且要求張勳爲三特區巡閱志在必得實爲難對付之問題一因東海方面並未有一好言慰留且諷以將財潘辭退然靳 
實不願離潘潘又挾靳同去留此又爲難對付之問題一因毅軍打庫藏司長陳威激起財部全體辭職風潮姜本東海方面人而與奉張又極齟齬此事之起難保不含有報復章而故予靳以難堪靳亦實無法以應付因此種種靳雖允暫維現狀而對人言余候有繼任之人即交代二十六晚王逎斌由奉返述張意留靳辭潘二十七日晨閣議前閣員先集靳宅討論此事靳以潘故仍不允銷假故截至今日（十月一日）止内閣問題仍在不生不死之中說者謂靳之辭職大原因究爲財政上無法應付各方面苟一千六百萬美金之烟酒借欵確實成立則目前又可暫特敷衍靳之辭或即因此轉圜亦未可知也 
　　魯案與太議山東問題在上星期末即有拒絶直接交涉之傾嚮謂此項覆文已在起草中乃旋又傳内容實不盡然當局初未决定若何主張故對於小幡之催覆仍以尙待考慮答之時有人主張延宕到太平洋會議時在美磋商又有人主張有條件直接交涉因是山東問題又於迷濛暗昧之局而引起國人一度之攻擊至近日當局始决定答覆其覆文大意首言拒簽德約以來經過次言小幡節略無誠意末示吾國意旨必須無條件交還青島並反對中日合辦膠濟路如吾無欵贖回該路提新銀團等語答覆方式亦用節略不冠銜名仍以非正式行之當事者主張送出後與日本商定同時宣布據外交家觀察此項答覆非拒絶方式係拒絶事實以對案看法亦可云二十九閣議已决定照此答覆矣我國太平洋會議委員團分兩批出發第一批二十九晚南下共七十五名至出席代表閣議决定除顔外爲施顧王伍四人因顔不能自提故由府特簡顏或俟第二批行一說顔尙堅辭首席且有不願赴美意刻正在勸駕中也 
 
[太平洋會議吾國代表之一（王寵惠博士]  
　　王寵惠博士字亮疇廣東東莞人一八八二年生一八九五年就學於天津北洋大學一九○○年拳亂作東渡日本專攻政治學及畢業復留學美國一九○四年得雅魯大學民法學博士學位習年游歷英法德諸國研究法學一九○七年受清政府任命爲二次海牙平和會中國代表陸徵祥氏之參贊一九一一年革命起廣東政府推選博士爲代表出席南京會議旋任臨時政府外交總長一九一二年正式政府成立博士爲第一任司法總長其年七月唐内閣辭職博士亦聮帶缷任來滬充中華書局總編輯自是以政象惡劣專致力於敎育事業除中華　編輯外兼任復旦大學副校長迨袁氏稱帝反對尤方一九一六年回京爲法典編制局總裁嗣調大理院院長今在瑞士當選爲國際法庭裁判員 
[世界之部（圓）]  
　　太平洋會議太平洋會議聲浪愈趨緊迫而此週消息仍極混沌美國試提議程草案後各國確實答覆未見傳出吾國對案雖曾一見諸上週本報京電而此後即歸沉寂究竟如何對付殊難懸揣外電所傳各國輿論殊難樂觀如倫敦觀察報謂研究縮減軍備之基礎則中國之内弱騷亂似爲永遠不定之要素將何以穏定之此乃扼要問題故大會於此不獨應用好意且應用可施於實際之政治手腕云云此其語氣猶謂中國長此内訌不已積弱不振則縮减軍備將不成問題而華府會議仍不脫舊時代之政治手腕也澳洲首相休士對人談話曰美國於國際外交猶是無經驗之書生將來開會時美國政治家或將遇見諸多出其意料之事件故華府會議是否能奏成功獲得良好之成績此時猶難預言云云此猶謂往日巴黎和會秘密外交操縱時勢威爾遜理想政策終歸失敗之故事不難重見於今屆之華府會議也又北京得美日京城來電言魯案已無提出太會希望美日間似已有所接洽云以上諸訊與吾人期望固相剌謬而默察時勢或竟不遠於事實亦未可知蓋吾國設能不事内訌對外不暴露其弱點人自末由藉口以採行舊時代之政治手腕世界設能擯棄秘密外交則美國書生式之國際外交自爲永遠和平之正途至於美日之事前接洽則觀七月二十七日之日本致美牒文雅泊問題之甘心讓步以及美國各方對於魯案直交之輿論蛛絲馬跡其事或非盡虚彼方外交手段愈靈敏則吾國拒絶直交之本志愈當堅决蓋此時一上圈套斯眞無提出大會之地步矣 
吾國赴會代表政府已决定顔惠慶王寵惠顧維鈞施肇基伍朝樞五人伍屬南政府是否接受猶未可知王顧施俱在外國可以就近列席外總顔氏爲全國所矚目惟以政潮與經濟闗係曾一再請辭近雖有十日出京十五日放洋之說而屆時是否不生問題猶在惝恍迷離之中命令之所以不遽下者此亦其一因赴會經費自原議之二百五十萬一再減至七十五萬今並七十五萬亦尙拼湊不到代表團職員七十餘人二十九日由京出發昨日已抵滬聞將與國民有所接洽四日放洋云國民方面之活動北京各團體國民外交聮合會有全國國民外交聮合大會之發起將於國慶前後在上海召集昨日上海有全國商會敎育會聮合會之集議將以表示國民一致之精神而謀對外有所活動云 
日本代表已任定貴族院議長德川公爵海軍大臣加藤大將駐美大使幣原男爵三人代表團職員亦已發表其工商界人物亦有赴美觀光團之組織定十月十五日出發雖曰其主旨在考察實業游覽風景不涉政治問題而彼人明悉美之外交勢力在輿論在議院則安知此行目的之在此而不在彼乎他家國民之爲外交後援者若是其甚可驚也已 
　　二次國際聮盟會本屆二次國際聮盟會以九月五日在瑞士日内瓦開始集議包羅廣大議題萬端未始非世界之大問題然歐兩週來電訊則亦無甚重大成績國際法庭裁判員選定矣波羅的海岸愛沙尼亞里特侖立陶宛三小國加入聮盟面盟員增至五十一國矣聮盟約章第十第十六條或經解釋或經修正矣此屆聮盟會差可告慰之成績唯此而已此外則波蘭立陶宛間闗於維爾拉之爭端經行政會考慮比國代表研究後仍行斷歸兩當事國自行解决塞爾維亞希臘阿爾巴尼亞三國闗於阿爾巴尼亞南部界線之爭端塞阿兩國仍在武力爭持中聮盟會無術調解亦惟交大使議會處理耳南美智利與玻璃維亞之界務問題以聮盟會不勝修改界約之任而玻璃維亞自行撤銷請求矣上西萊西亞之德波界務爭端先由巴黎高等議會移交聮盟行政會處理者今行政會亦尙未有排難解紛之决議以中歐小協約國所疾惡之匈牙利亦竟不願加入聮盟矣以闗繫人道主義之俄國振濟問題竟因挪威代表南森博士與勞農政府訂有條約而惹起聮盟會劇烈之辯論延宕實施賑務之計畫矣裁減軍備限制軍火製造問題自益無從着手卒經决議須俟明年議會討論觀此種種可知二次議會能力之薄弱成績之消沉益不如去年之第一次聮盟會矣（去年聮盟會之成績參閱太平洋會議之參考資料後編世界問題） 
[闗稅自主問題（通一）]  
　　中國所受列强之束縛其端不一影響於其自由發展者亦甚大就中以中國境内進出口稅受條約規定之一端爲患最巨中國海闗稅則由列强共同協定不分輕重此項協定其爲害不亞於侵佔中國之領土於中國之理財施設固爲一極大阻碍而有碍於世界之經濟發展亦匪細也中國有鑒乎此嘗在歐洲和會要求列强解除此項束缚茲將中國稅捐之與條約有闗係者分别論述而於其所以釀成不平予中國以困苦之處尤三致意焉 
　　海闗稅則中國喪失徵收闗稅之完全權自一八四三年始是年之前中國海闗稅率由自國政府釐定派員在廣東徵收進出口稅之輕重因物品之不同而有區别且可逐年自由修改之一八四○年英國以中國嚴禁鴉片重懲私販對華宣戰中國爲武力所迫於一八四三年六月二十六日在香港簽定南京條約承認各貨進出口稅一律值百抽五（按現行稅則值百抽五祗有虚名一九一九年前之物價以一八九七至一九○一年者爲標準現今稅則以一九一二年至一九一六年之平均物價爲根據一八九七年來世界物價騰漲不已中國政府因此項協定而所受之損失實屬不貲）南京條約並無互讓條件英國得偌大之權利而中國則未嘗獲分毫之酬報故此項稅則之規定僅爲戰爭之解决條件耳或謂英人以中國官員暴徵外人貨物故特定此條以相抵制然完全束縛中國自制稅則之權以杜絶稅官横征之弊未免固執太甚不合公理矣蓋若指定物品明定稅則已可防弊固不必定一普通一律之稅則也 
英國旣獲此權各國自必羣起效尤以得同樣待遇爲請中國旣爲自主國家爲道義所束縛對於友邦無論大小自當一視同仁於是法美貨物亦得值百抽五之優待矣迨至今日凡與中國訂有商約者莫不得此利益故中國爲表示對於各國無所徧袒起見被迫而以此 
特殊權利援南京條約先例讓予各國以自增痛苦其用心至苦情亦大可憐矣 
自一八四三年後中國對外條約之續訂而修改者項背相望并曾數度重定貨物價值以適合更變之巿價貨物之列於免稅表或定有特别稅率者較前亦已有所更變一九○二年之中英條約英國聲明若中國廢止釐金英國可允以值百抽五之進口稅增至值百抽十二·五惟又附以條件曰（凡各國與中國在本約前後之所訂條約内有利益均沾平等待遇之條欵者亦須一律允立此約（即裁釐加稅）又各國不得明白要求或秘密要求中國給以政治權利或給以獨佔之商務利權爲允諾此條（即中英約第八條闗於裁釐加稅者）之基礎英國方能允照此條所載各條辦理）然即使此項諾言能見實踐各國自定稅則之自由仍不恢復而所遭之根本不公平依然存在也一九一九年初在上海舉行之修改稅則會議闗於此種不滿意之事端並亦未嘗提及也 
　　邊境稅率上述稅率之不平不祗限於沿海之闗稅而已即西北邊境陸上稅闗亦皆適用此項條約俄國自一六八九年後對華陸上通商未嘗間斷嗣見各國得此優異待遇遂於一八六二年中俄商約中特訂稅則其特著之點爲中俄通商稅率當减爲普通稅率之三分之二日俄戰後日本亦援例請求一八八五年後英清相繼爲此請求英貨由陸地進出中國邊境者其稅减爲海闗稅則之十分之七法貨减至十分之六由此以觀邊境闗稅猶不及值百抽五之率也（未完） 
[太平洋會議之原因談（霄）]  
　　（一）會議之起因太平洋會議何自而來乎第一則美國因未加入國際聮盟於世界地位上顯有孤立之勢而國民中亦有放棄世界平和政策之謗新握政權之共和黨·在野之時即以此攻擊民主黨政府故從政之後不得不踐前言以維黨綱第二則軍備縮減一事不論共和民主雨黨皆抱同意然負實行權之國際聮盟闗於此事並無澈底决議上年十二月日内瓦國際聮盟總會所議軍備限制一案僅以不超過一九二○年預算爲度美國以不符所望故另開會議以謀解决第三則哈定總統之世界平和策欲以法律的國際爭議付之世界裁判所政治的爭議付之國際會議分别處理今以國際軍備競爭問題及太平洋遠東諸問題付之國際會議正合總統之初衷 
考美政府於此等問題早有啓齒之意本年五月六日對聮合國回答之文承認最高會議之恢復并使其駐英大使喬治哈維列席其中提出五個問題爲特開國際會議之造端所謂五問題者（一）軍備縮减問題（二）英日同盟中美國利益之保護（三）雅泊島之美國權利（四）米索泊太米亞Ｍescpotamia之英國委任統治及石油問題（五）中國門户開放主義之維持由此觀之此次太平洋會議實美政府自身之希望也 
然促進開會者英國亦與有闗係哈維大使與英外相冠戎侯Ｃurzon談話之際宼戎侯實利用此機以慫恿美政府然則英國輿此會之闗係不可不知也 
（二）英帝國會議欲知英國與太平洋會議之闗係必須考察本年六月二十日英國會議之性質意義欲知此次帝國會議之性質意義尤宜追述旣往之英帝國會議而考究其差異之所在第一次英帝國會議係在一八八七年其先有西黎氏者著ExpansionofEngland一書大倡帝國聮合之論第一次帝國會議大爲世論所推崇其議題爲帝國互惠主義及國防問題等一八九四年開第二次帝國會議於加拿大議題爲通商事項及帝國鞏固問題一八九七年之第三次帝國會議則議殖民地與母國之接近策並聲明其後按期開會一九○二年愛德華七世舉行加冕式時又開第四次會議一九○七年及一九一一年則開第五第六次會議其第七次會議應在一九一六年而適值大戰方酣無暇召集遂遷延至今 
其中可注意者爲一九一一年之第六次帝國會議　今年之帝國會議相去十年而其地位資格性質全然相異從前之帝國會議不過一諮詢機闗該時澳洲加拿大南非洲等均係自治殖民地一切内政安然無事外交軍事和戰諸端各屬地無發言之權且當時之帝國會議以英本國殖民大臣爲議長故實際與殖民地會議無異今則情勢變易逈非昔比南非洲首相斯末資將軍Ｓmuts之言曰各自治屬地並非英本國之附屬乃在英國皇帝之下與英本國同爲對等國如是則與昔之奥匈國髣髴故於國際聮盟會中加拿大澳洲南非洲等均脫離英本國而有獨立之投票權此次英帝國會議遂爲英帝國各部首相之聮合會議議長一席自宜以英本國首相充之從前之殖民地會議性質今遂爲帝國内閣會議自治地位旣高政治現象亦生變異其主要事實列舉於次 
一澳洲加拿大南非洲對於外交問題有發言之權如英日同盟　太平洋問題等彼等均參與主張 
二權利義務之對等澳洲加拿大等旣於外交問題有主張之權則國防義務亦與英本國同等負擔 
本年六月之英帝國會議即爲以上各事取决之始實歷史上重要之變化也 
（三）海軍防備問題此遞嬗變化之英帝國會議與太平洋會議究有如何闗係乎以作者所見約有二端第一英帝國會議中之海軍防備問題於太平洋上闗係甚大必須英美日三國公同協議第二英帝國會議中對於英日續盟一事頗感外交之困難有此二因遂致促進太平洋會議之召集以爲解决地步 
日美兩國海軍擴張之際英國反中止造艦立於勢力減退之境本年美國海軍僅有戰鬭艦十七隻巡洋戰艦無而三年之後（即一九二四年）則有戰鬭艦二十七隻巡洋戰艦六隻本年日本海軍僅有戰鬭艦七隻巡洋戰艦四隻而三年之後則有戰鬭艦九隻巡洋戰艦八隻獨英國不增無論現在及三年之後皆爲戰鬭艦二十六隻巡洋戰艦六隻以上比較係艦齡在十五歳前後者悉行算入若祇就艦齡十歳以内之精銳各艦列爲比較則一九二四年之三國海軍力美有戰鬭艦十七隻巡洋戰艦六隻合計二十三隻日有戰鬭艦八隻巡洋戰艦六隻合計十四隻英有戰鬭艦十隻巡洋戰艦三隻合計十三隻今日世界海軍最優勢之英國行將退落於美日之後此英本國所最憂慮者也 
然英國所以中止造艦者原因複雜其一因戰後財政困難英本國人士以澳洲加拿大新西蘭南非洲等自治殖民地旣與英本國立於對等地位國防經費亦應分頭擔任各自治殖民地因地位闗係自不得不勉爲承認然有三種主張以爲海軍縮減之策（一）務將不生產之軍備費負擔减至最小度（二）太平洋上英國海軍力强大時美國海軍亦即擴張於是軍備競爭起而英美間之軋轢將無已時（三）各國海軍應各分警備區域并撤廢築城工事 
解决以上各件非英國一國所能爲必集太平洋上有闗係之英美日三國協議而解决之故英國之希望國際會議其理甚顯此次太平洋會議之促進英國實與有力焉 
（四）英日續盟問題英帝國會議中因海軍防備問題而涉及太平洋會議已如前述其次則帝國會議中之英日續盟問題亦爲促進太平洋會議之一因英日同盟條約成立於一九○二年一九○五年及一九一一年經兩次改訂一九一一年改訂之際加入第四條曰（兩締盟國之一方另與第三國締結仲裁裁判條約時在此仲裁裁判條約之有效期間兩締盟國之他一方不負與該第三國交戰之義務）蓋此時英美兩國正有仲裁裁判條約之說英國爲避去日美戰爭之參戰義務起見特將此條加入盟約但美國參議院拒絶仲裁裁判條約之批准盟約第四條遂致失効其後一九一四年九月英美兩國又有平和促進條約一名平和委員條約之締結然於法理上言之終不得爲英日同盟條約第四條所謂之仲裁裁判條約乃英國政府於一九一四年九月十四日致書日政府解釋此項平和條約即爲仲裁裁判條約日外相加籐高明從而默認之於是美國及同情於美之英國殖民地頗以美日糾紛將累及英國爲慮英日續盟一事遂於英美闗係上發生問題此次英帝國會議中新西蘭澳洲兩首相贊成績盟加拿大首相反對之而主張太平洋問題之協調南非洲首相雖不反對續盟而於太平洋上英美協同一層亦極重視此時國内政治家意見不一與情龐雜欲謀英美之協商調解日美之衝突者惟有促進太平洋會議之一途耳 
蓋英國方面對於太平洋會議之觀念以爲日美衝突問題倘能解决則英日續盟即易進行或者乘此機會將英日同盟擴張而爲英美中日四國協商且英本國與殖民地間久懸不决之海軍限制問題亦得藉以解决英美兩國究以人種相同移民雜居壞地相接（加拿大）思想制度相同之故闗係較爲密切日本於此自將退讓一步故預料太平洋會議中英國必能獲有利之結果此所以因英日續盟問題而助成太平洋會議也（譯外時） 
[巴黎和會魯案失敗之秘史（一）任堅]  
　　（美國前國務卿藍辛氏平和會議秘錄之第十八章）藍辛氏所著平和會議秘錄出版於威爾遜缷任之後叙述和會内幕甚詳本年三月間本報曾登其一節惟當時所載係譯自大阪朝日新聞日文譯本轉輾重譯恐與原文不無出入處茲得留美學生任堅君譯本較爲信逹又值太平洋會議與拒絶直接交涉聲中國人魯案智識慾極爲澎漲之時亟爲揚登（圓註） 
自去年二月十一日美國國務總理藍辛氏免職令下一般人民對此中眞相頗欲詳其究竟然有識者早知藍辛氏必不肯受此屈辱長此默默而無以表白於天下也及威爾遜任滿哈定當選而藍辛所記歐洲和議經過竟公然出版矣全書分十九章附錄公文六七起將和議隠情盡形披露而闗於山東問題對威氏當時之爲日人脅迫而斷送膠州之失着指摘尤力此書出版大激起美國一般與論記者因急急向作者請得譯權先譯其闗於處置山東問題一章以供國人披覽不特使國人得以明了和會中秘密外交之眞相即於世界史上亦不無參考之價值也 
是書第十八章論山東問題之處置大致言由秘密會議處置山東問題其事雖未有如解决阜姆問題之證據確鑿盡人皆知而卒之以此法而得結果則一也夫德國在山東半島之財產權利屬中屬日直至對德和約告成之最後五分鐘時始行判决蓋外界之壓力日緊一日其勢不得不速將公文遞致德國代表於是威總統·克里滿沙·喬治三氏不顧意國渥蘭杜首相之缺度而遂指揮和議起草委員據會議判决預備和約條文矣此項判决爲與日代表秘密處置之結果當然袒護日本照此辦法日本因不再有不簽和約之脅迫遂亦撒消種族平等之提議不復堅欲附加於盟約之上口頭宣稱將來當以數種在山東土地之主權歸還中國然此信約從未見諸公文即對於公衆亦未有明白之宣示也 
揆諸事實設此中國土地上闗於德國權利之中日衝突由和平會議委派公正委員判决之其結果必與此（三大人）所判者廻異誠以公正委員判斷事理必不至如若辈之惴惴焉惟恐日本之或將脫離聮盟或將堅持種族平等問題定須附載於盟約也自有秘密談話秘密合同而後日代表得以奏其恫嚇之功其處置當然不顧所謂正義與夫法律上之權利原則矣此種外交上之舊式慣例惟當道之主張秘密會議者始得行之日人聲言不得德國在山東權利則將退出國際聮盟威總統信以爲眞是誠中華民國之不幸而又公然載諸盟約之上實爲公道正義留一大污點也威總統又虚日本不加入盟約若不設法阻止則將釀成巨禍威總統有此顧慮亦一不幸事也而尤不幸者則威總統重視巴黎和約所造成之國際聮盟加諸諸事之上以爲此着一成縱犧牲萬事亦所不惜豈不異哉以余觀察所及當解决山東問題之際意相渥蘭杜松尼奴之負氣返國而不確言其是否來法正式簽約或足以大增總統對日惶懼之態度蓋恐日本或再離法五國去其二則和約不成國際聮盟功敗垂成其結果之足以引起本國反對派之攻擊也無疑此其推想力未始不合論理然余則始終斷言總統之疑日不得德國權利則將拒絶和約不入聮盟其前提實已大誤蓋日本在和會係五大國之一其國際之地位極崇一旦聮盟告成必爲組織行政議會之主要國東京政府必不甘恝然捨去其代表安肯步意大利之後塵冒險而爲孤注之一擲意日之情形固有不同者在也 
自意大利方面言之無論其動作如何按國際之分等仍不失爲大國之一即使不簽和約不加入聮盟其在國際組織上勢力亦决非薄弱故其代表之簽約或加入聮盟與否固無甚闗係也日本則不然在組織之始本 
不得躋入主要國之列將來欲在國際間求一如斯隆崇之地位恐匪易致和會中日本代表之列入十人會議已經引起許多批評顯有表示不滿意者厥後各國代表領袖會議竟將日本除去足證其地位之毫不穏固矣此種情形日本代表决不致漠然不覺其必詳盡報告東京政府也明矣是故自外交政策上言之日本若斯之脅迫誠足以低減其國際上之威信苟其外交家眞圓活謹慎者必不肯出此孰意威總統不此之悟而吾兩人（藍辛自指并指威爾遜）之意見遂大相逕庭矣 
 
 

Page 19

 
 
[限制軍備聲中之日人議論（霄）]  
　　日本法學博士松波仁一郎論日本不當限制軍備 
（一）日本與列强之軍備比較軍備云者包括陸海軍而言作者於軍事本爲門外漢不敢妄加議論但就日本現在之陸軍而論則信其斷無縮減餘地日本陸軍在世界上之比例實不爲大對於世界事件亦無跋巵行爲而世之政治家往往目日本爲軍閥國不知其何所見而云然茲舉各種比例於下以見日本兵力之一斑兵一人對於人口之比例（參謀本部調查） 
現在歐戰前 
英國二○○二七○ 
美國四三○一○七○ 
日本二三○二四○ 
法國五四五○ 
意國一二○一一六 
中國三六○四七○ 
荷蘭一八○一七○ 
日本二百三十人中有兵一人比之美國四百三十人中有兵一人其比例似爲較大然以美國陸軍於美洲大陸上之闗係與日本陸軍於東亞方面之闗係相比較則日本兵力當不過大又况法國五十四人中有兵一人意大　一百二十人中有兵一人英國二百人中有兵一人其比例均大於日本乎 
人口與兵數之比較 
人口（本國人）陸軍兵數 
日本五七○○○○○○二六○○○○ 
英國四五五○○○○○三五○○○○ 
美國一○五七○九○○○四○○○○○ 
法國三九六○一五○○八○○○○○○ 
意國三六七○○○○○二五○○○○ 
國富與國費總額之比較 
國富國費總額（千位從略） 
日本五四七億間一五六二五四二圓英國一四○億磅一一八四一○二磅美國三二五四億金圓三九七三七九七金圓法國二一四一億法郎二五八五三三○一法郎意國九二二億利六二五二四八二利陸海軍預算比較 
陸軍費（千位從略）海軍費（千位從略） 
日本二六三一四四圓四九八六三七圓英國一四六○五七磅八四三七二磅美國九二九一一五金圓五七五○○○金圓法國四二四七六八八法郎八五○八六○法郎意國四一八七三二利二三○八四八利陸海軍預算合計對於總預算之百分率及國富率之比較 
陸海軍預算（千位從略）對總預算率對國富率 
日本七六一七八一圓四八六○○一三九英國二三○四二九磅一九四○○一六三美國一五○四一一五金圓三七八○○○四八法國五○九八五四八法郎一九七○○二三八意國六五五五八一利一○四○○○七○國民每人所擔陸海軍費之比較 
圓 
日一三五 
英三六七 
美二八四 
法一九三 
意四三 
以上所列不過日本一面之調查茲更以美國所調查者揭之於次以資參照 
人口兵數比例 
日五五九六一一四○二五○○○○○四五 
英四五五一六○○○四五二○○○○九三 
美一○五七○九八○○三二二九○○○二一 
法三九六○一五○○七三五三○○一八五意三六七四○六○○四六四○○○一二七據以上調查則除美國而外日本之陸軍兵力實爲世界强國中之最小者矣而美人猶誣之爲絶大之陸軍國不亦寃哉嘗記印度加爾格塔之某報論曰我人望日本之强盛即所以維持極東之和平世人鑒於日本之以武力加諸隣國多所非議殊不知日本之兵力即法律秩序及進步之保障試思朝鮮而仍屬中國者今當何如俄黨人自相攻伐之際苟無日本軍之毅然介立强力抑制者海參崴之現象今當何如願華盛頓會議三反斯言 
（二）日本不願縮减海軍軍備日本人並非欲有過大之海軍也過大之海軍不但危及世界抑且禍及自身日本之海軍只要能保護帝國爲巳足並無侵略他國之志設使政府欲養過大無用之海軍者我國民决不肯加以同意然則日本海軍力量須至如何程度方能盡護國保疆之能事此不可不研究也惟作者於軍事本爲門外漢此種问題不敢妄自臆斷據軍事專門家之斷案則所謂八八艦隊者實爲日本護國之最低限度日本將來在軍備限制會議中之主張想亦不出乎此 
自美國提倡軍備限制會議以來世人之言曰日本海軍當局現正銳意籌議以謀縮减之方云云作者於此說殊爲否認蓋日本國防方針夙有一定苟無特别原因决無一二年中忽然變易之理且日本之所以異於美國者在對外事項一經吐露决不自行取消當初國際聮盟會議中提起軍備限制問題之際日本即十分籌議而確信八八艦隊之至當此一九一九年事也豈有甫經二年而須再籌者乎旣以八八艦隊爲國防海軍之最低限度則萬無再减之理若漫然再减則國際聮盟會中宣言於中外者豈非詐乎 
雖然一國之軍備恒以其假想敵國爲標準日本軍事當局於國防方針上雖謂未有假想敵國然此非未有實不可明言耳若此對手國而减少其海軍者日本之八八艦隊亦何嘗不能减至八六或八四乎 
余實不欲明言假想敵國之爲何國然彼美人則已明言 
[日本新建之大戰艦]  
　　日本軍艦之在建造中者有戰艦七艘巡洋戰艦八艘七千噸以上之巡洋艦四艘輕巡洋艦二十二艘一千噸以上之驅逐艦三十六艘一千噸以下之驅逐艦三十四艘内河砲船艘潛水艇無數是圖爲第一艦隊旂艦長藤號及前在英國建造之金剛號長藤號三萬三千八百噸裝置口徑十六时之巨砲八門五时半之砲二十門魚雷筒八個速率二十三浬金剛號二萬七千五百噸裝置十四时口徑之巨砲八門八時十六門魚雷筒八箇速率二十七浬半 
謂大西洋之英國太平洋之日本矣觀美人之論曰日英海軍若能全廢美國亦當全廢日英擴張海軍則美亦當擴張日英而大擴張其海軍者美當更大擴張至能擊破日英之聮合軍爲度云云此種論調余甚欽佩余亦云日本海軍之縮减或擴張當以英美爲標準也 
余於軍備限制决無反對之意惟以目下海軍微弱之日本而爲縮減之主張則頗不贊同余曾與尾崎行雄討論此事尾崎氏謂日本當起而提倡限制軍備余頗反對之余謂國際聮盟存在之時日本即欲提倡亦當與聮盟會議中列席諸國共同討議以昭大公惟日本對美國之邀請則亦不必拒絶倘美國果能縮减其海軍者日本自亦應酌量程度實行縮減云云余於此說至今猶一貫不變也 
（三）日本當掃除美國海軍根據地海軍之限制須分當局現正銳意籌議以謀縮减之方云云作者於此說殊爲否認蓋日本國防方針夙有一定苟無特别原因决無一二年中忽然變易之理且日本之所以異於美國者在對外事項一經吐露决不自行取消當初國際聮盟會議中提起軍備限制問題之際日本即十分籌議而確信八八艦隊之至當此一九一九年事也豈有甫經二年而須再籌者乎旣以八八艦隊爲國防海軍之最低限度則萬無再减之理若漫然再减則國際聮盟會中宣言於中外者豈非詐乎 
雖然一國之軍備恒以其假想敵國爲標準日本軍事當局於國防方針上雖謂未有假想敵國然此非未有實不可明言耳若此對手國而减少其海軍者日本之八八艦隊亦何嘗不能减至八六或八四乎 
余實不欲明言假想敵國之爲何國然彼美人則已明言二部分立論一爲活動的海軍如軍艦潛水艇水上飛行機等是一爲固定的海軍如海軍根據地砲台敷設水雷等是固定的海軍之中目下所成爲問題者爲日美兩國海軍根據地之比較若美國附近而有日本之海軍根據地則美將受日本之威嚇若日本附近而有美國之海軍根據地則日本亦將受美之威嚇故如其有之必首先裁撤以保安寗夫美國附近並無日本之海軍根據地而美國海軍之根據地及軍備上之設施散在於日本附近者太平洋中　望皆是檀香山爲美艦東航之要道瓜姆Ｇuam迫近日本本士斐律濱瞰祝台灣此皆脅威日本者也不使撤去其何以保日本安寗 
（四）海軍限制實無良法日本之國防海軍須維持至如何程度乎如欲研究此問題不可不知國防之原則國防原　有攻勢守勢之别眞確之國防實攻勢之國防也彼美國之兵學家馬亨亦力持此說而美國政府亦即本此學說以定其攻勢的國防今也果然以新大海軍國之資格櫎跨太平洋直向遠東方面壓迫而來世之政治軍事家皆以日本之如何防美爲慮而絶無論及美之如何防日者彼美人口吻亦絶無恐日之念以爲一旦美日戰起日將立見撲滅美人之言雖驕而日美二國勢力懸殊日本終非其敵手今日日美之闗係猶之昔日之日俄也當時論者亦以日本能否抗俄爲慮絶無言及俄國能否抗日者而其結果則何如故今日美闗係旣已如此日本斷無縮减軍備之理且事闗國防所擊非淺當就事實著眼决不可偏於理論感情也限制各國海軍果以何者爲標準乎其說不一上年國際聮盟之軍備限制會開第一次總會之際挪威國委員提出一案以不超過一九二○年之海軍預算爲範圍但無人參同可見其不足凖也此外有持海岸長短貿易多寡船舶噸數之說者此雖具有理由而廣汎無垠亦不足以資决定國際聮盟約章第八條之規定曰聮盟國得有足以保持安寗之最低軍備其程度則按各國之地位狀况而定云云此固理論之標準然而實行之際各國究應有若干軍艦則生難問題矣解决此難問題之先必須知各國現在之勢力然欲考查其勢力而爲公平明瞭之比較又爲難事蓋一國軍備闗係秘密無論何國不肯明以示人故作者於此點實覺難於措手茲據本年二月一日倫敦電報稱英國白皮書中所載各國海軍現况列之於左（在建造中者亦包在内） 
戰鬭艦戰鬭巡洋艦輕巡洋艦飛行機母艦水雷艇潛水艇英二九八六二六二五九九七 
美四七六二五二三一八一四九 
日一五九一七一一一二三八 
德八八四四 
法一一五一二九六五 
俄一四四九一二六五八 
意一三一○一六三六八 
輕巡洋艦水雷艇潛水艇及飛行機母艦等於現在之海軍力頗有左右局面之勢故美國參議員金氏Ｋing對 
於向來之大艦主義極力反對欲以現在計畫中之戰鬭艦數隻改造爲飛行機運送船其海軍總長縢珮對於飛行機運送船之建造亦有支出三千萬美金之勸告然世之抱大艦主義者尙未泯滅今爲便宜起見仍就各國大艦爲之比較英之戰鬭艦及戰鬭巡洋艦合計爲三十七美五十三日二十四是美國之海軍力已凌駕英國而上之所謂軍備限制乃自此始然此乃一面之調查美國必顯然不服惟余本不以此表爲基礎願將來之華盛頓會議另事確實之調查以爲根據 
英國方面有持極端之限制論者擬使英美海軍勞力相同各以主力艦十隻爲限日本海軍則比照此數而酌定此乃薛雪爾ＲodeitCesill派之主張以其純屬空論不能入識者之耳且如此極端縮减之論事實上究難通行哈定總統已表示其反對矣總統旣反對則美國之三年海軍擴張計畫决無中止之理 
所謂美國之三年海軍擴張計畫者欲於三年之中建造超弩級戰艦十隻其艦名爲Ｍaryland　VladivostokVirginia　Colorado　Washington以上各艦排水量三萬二千六百噸主砲有十六时砲八門速力二十一哩Soutlr　Dakota,　Indiana,Montana,　North　CarolinaIowa,Msasacbusets以上各艦排水量四萬三千二百噸主砲十六时速力二十三哩其中Maryland　一艦目下已在　裝其他各艦均在建造中至一九二四年必可完全告成 
日本这八八艦隊須至一九二七年方能完成以視美國瞠乎其後矣且美國計畫之大部分均已着手建造而日本八八計畫内之紀伊尾張十一號十二號戰艦四隻及愛宕高雄八號九號十號十一號巡洋戰艦六隻則方始動工設美國於一九二四年以後更有新艦之設計則日本海軍眞望塵莫及矣 
（五）日本並無擴張海軍之煽動家美國自動車大王福德Ｆord之言曰彈藥製造家爲戰爭之禍首昔之德國曾蒙其害今之日本又將蹈其覆轍野心銀行團亦爲世界葛藤之根源云云是說也適爲彼美寫照日本則不然實業家製造家甚至直接從事軍備之專門家均無勢力之可言余可何其必無醖釀戰爭之勇氣與策略也全國商會聮合會嘗爲縮减軍備之主張然而正惟其無勢力之故於世問並無反響設彼等大呼軍備擴張者恐世間亦未必有何反響日本幸而有此無勢力之實業家庶不致爲戰爭之禍首也至日本之銀行家則更爲怯懦一聞戰爭便致膽落平時兢兢業業安分守職而誣之爲戰爭之煽動家不亦寃哉余非故爲辯護日俄戰爭及世界戰爭之際不乏事證可尋美人無庸過慮也（六）海軍限制之具體案華盛頓之軍備限制會議美國所首倡者也首倡者不可不率先躬行以示模範至少亦應率先着手以資倡導更退一步則應宣示具體辦法以慰衆望然美國則否此届軍備限制會議當以日英美三國爲主體法意中等國雖被邀列席而徒具形式無闗重要故日英美三國海軍限制之意見願聞其詳英國十餘年　所採之二國標準主義（即對於日美兩國聮合海軍匹敵之意）今已放棄而改爲一六主義（即日美海軍二○英國一六之比）然仍屬難行夫英人特性向不肯落人之後其自世界最大海軍國而降爲最大海軍國之一實非得已以公平之觀察言英國必須有絶大海軍方足以保護散布全球之屬地然新興之美國不肯居人下位英人知不可强不得不退與同位故有限制主力艦各備十隻之議但此種建議終不能見之實行聞英美二國皆以八四艦隊爲戰略單位即大艦十二隻爲一隊集四隊而成共計四十八隻日本以八八艦隊爲戰略單位（日俄戰時爲八六艦隊）共爲十六隻英美之眞爲限制論者謂八四艦隊之四隊當減半爲二隊即共計二十四隻日本之八八艦隊亦當减爲八六艦隊共計十四隻 
英美之限制論余不反對之不過以日本之十四隻當美國之二十四隻似覺甚少論日本之國力爲美國三分之二則其海軍艦數應有十六隻方爲適當軍艦爲活動兵力美國之二十四隻平時雖均分於大西洋太平洋而一旦有事即可全集於太平洋日本十四隻之海軍何克當之所幸日美二國决不肯輕易開釁日本即定十四隻爲海軍最低限度亦無不可 
抑一國海軍力之大小不得以面積人口財政爲比例也論面積日本當中美十之一而日之海軍實不得爲彼等十之一論人口日本僅及其半而海軍亦不得爲彼之半論財政美之歳人大於日十倍而日之海軍决不能爲彼十之一蓋當國家危急存亡之秋實有不暇顧慮之勢恰如人之重生命而輕金錢也世人常謂軍備充實即國家破產試間國家重乎抑金錢重乎 
[美英日三國聮盟論（通一）]  
　　美人對於英相喬治謀創英美日三國聮盟之評論 
　　美國費城記錄報云美人今而始知英相喬治對於華府裁减軍備會議所抱之主旨矣喬治所願者爲美英日三國之常締結聮盟也喬治在衆院中論及帝國會議英日聮盟裁减軍備會議諸問題時嘗曰（若能使英日聮明擴而大之得一更大之了解使英國與日美互相携手以處理一切太平洋問題斯爲盛事並足以保持世界之和平）凡一種了解演成呼聲則其重要不僅限於了解而含作用矣其中必經一度之誓約相授受者矣簡言之此項了解必爲一種協議之結果而其主張則爲美英日三國尙有新式同盟也歐洲人士以美國之時時反對聮盟爲大不可解事美國嘗拒絶加入與德戰爭之協約聮盟而祇以友誼的資格參與歐戰美國亦嘗拒絶英法美三國保法防德之聮盟蓋美人之血素與此等盟約不相融合者也此爲美國世守不變之政策三國聮盟爲喬治心目中首要之事項其次者律以今日之情勢更爲重要哈定之召集華府會議非爲製造聮盟實以舊式的機械手段鞏固各國之勢力也據美國人民所知者華府會議首要唯一之主旨厥爲設法裁減軍備倫敦與論頗以喬治之計劃可以開闗世界和平之途徑惟其開闢之方法仍嫌抄襲陳古耳喬治之主張爲一種構造霸權國之新程式英美日者現代海軍國之領袖也喬治欲聮合之此種結合極爲堅强雖然稽諸往史此種堅强之結合亦嘗有之矣前此堅强結合之成績果何如乎德奥意昔嘗聮盟矣其所構成之勢力頗稱雄厚英法棄積世之仇忘血戰之怨英俄捐喜馬拉亞山間累世相爭之嫌亦聮盟焉英法俄之三國聮盟所以抵制德奥意之三國聮盟會者也英美日而聮合固爲强有力之結合然苟今日紛亂之俄疲弱之德起而携手以與三國抗則吾人將有一變態之舊世界煩吾人之考慮矣察歷來國際間之形勢初則數强相合不能插足於其間者頓覺失所憑依繼則被擯者互相結合與前者相抗此種相依相抗之形勢昔日果然今亦仍然苟欲廓清太平洋中惡氛防止將有之變故則當用一極大之掃帚尋覓此種掃帚顯　華府會議之首要職務然此項職務之施行萬不可托諸二三與太平洋最有闗係之强國而當請一般與太平洋問題有闗係之國家共同籌計之若喬治挾組織三國聮盟以支配太平洋勢力範圍之意旨而赴華府會議則其可以助此會議者當極纖微也美國不願偱舊途以謀新建樹彼所願者乃欲革除舊習以創新猷也 
[英日同盟之恐怖（續）美國柯恒著有懷譯]  
　　美國横梗中途美國主張門羅主義者也抱定開放門户政策者也故美之於中國負有道德上援助之義務履行此義務即鞏固根本上之政策日本侵略中國即破壞美之政策也美人安得不設法對付之惟美國對於日本過去之侵略以未爲之備僅以一紙抗議書了之今則美商屢次訴受日人之苦矣日本一再逼美預備美將取實際之抗議今其時至矣日本以美國之梗阻其侵略進取之途徑也故其輿論界大聲疾呼激勵其國人謂美之干涉足以阻止其覓食之途非以武裝相見經濟上必不能脫離束縛云云又復恫嚇美人曰如不退讓當用武力解决但美國决不願退讓近頃本非自私之主義曾在歐洲一戰矣今後之戰因强權勝公理之主義更爲顯著閥閱之黄種較之普魯士之軍國主義尤爲可懼非徒美之根本主義寢受打擊即外交上基本政策亦將處於極危險地位對華之貿易利益猶在其次然則美國安樂而不出之一戰乎 
日本擴張軍備今已由一百五十萬陸軍增至四百五十萬矣海軍用費竟超過全年收入十分之六裁減軍備之議日本是否願意附和猶是疑問現在日本正從中國搜括生貨儲蓄軍糧苦心經營備戰甚亟美人深知日之備戰實爲對美而英日同盟則猶爲可畏也 
　　英日同盟之條欵一九一一年三次英日同盟盟約之第二條曰如同盟之一國因他國侵略之行動而不得不開戰以保衛盟約緒言内所載之土地權利及勢力範圍時則締約之又一方當即出兵援助共同作戰非得雙方同意不得媾和 
案此條約日而與美作戰英國不得不負助日之義務約文措詞明瞭實無置疑之餘地蓋在日美戰爭之時明使英國負對美作戰之義務乎 
不特此也近來日英二國之解釋其脅迫美國實較約中措詞爲更甚盟約如法律然一經解釋即可擴大其範圍英日兩國解釋同盟之機會即在七年以前歐戰開始之時一九一四年八月德軍越境攻比利時英在未宣戰以前即有正式公文請求日本依據英日同盟出而援助日本歷史家鎌川氏於其（日本與世界平和）一書中載有八月三號（英國宣戰前一日）英國駐日公使高乃漢克林Ｃonygham　Greene奉英政府命正式要求日本按照英日同盟條約援助英國次日日本外交大臣加藤男爵與首相大隈伯爵會議後即通知英公使曰日本不欲避免按照英日同盟所應負之責任八月十四日日本對德下哀的美頓書要求德國立即放棄遠東權利哀的美頓書中所述理由即保護英日同盟約中所載之利益及維持遠東永久之和平讀者其注意此種理由即英日同盟約文中所載及而日本則履行條約上之義務也（未完） 
　　太平洋會議參考資料之内容 
　　本書所蒐材料上起吾國拒簽德約下訖我政府接受太平洋會正式請書（本書稿底發排之時）卷首有本報冷老圃默訥漸覺隨之評論二十四篇本質分前後兩編前編爲太平洋問題先述太平洋會議倡議之原因始於英帝國首相會議討論英日續盟問題而終於美政府發出正式請書次接前年美參院拒絶批准德約以明美國之主持公道而堅吾國民拒絶魯案直接交涉之本志次接巴黎和會中吾代表團種種文件及闗於魯案之種種密約以探山東問題之根原而彰往年拒約之義聲其次由大日本主義（即東亞門羅主義）接於英日同盟有三次盟約全文有外論六篇次接滿蒙問題西比利亞問題加利福尼亞問題雅泊島問題海軍問題最後殿以新銀行團問題領事裁判權與闗稅問題從缺因已有專書論述不敢掠取他人之美每一問題必探厥原委詳其系統而空論不與焉後編爲世界問題將戰後世界政况融會貫通編爲有系統之紀載分爲巴黎和會高等議會國際聮盟西歐政局俄國問題近東問題數章可作爲戰後世界史讀 
 
 

Page 20

 
 
   
 
