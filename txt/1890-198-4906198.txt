# 1890 - 198 - 4906198

 

Page 1

 
 
[圖書集成告白] [  本局謹啓]  
　　本局開印圖書顀成一書早巳告竣屢次登報催人領取迄今尙有百餘部未經來領而本局存諸頗非易易今定於西歴七月底卽華六月十五日爲止逾期每月卽須另加棧租保險等費凡執有書票者務請從速來領特此預白伏希　垂鑒 
[購求　大清一統志] [  圖書集成局啓]  
　　啓者本局現欲購求　大清一統志一書不論竹紙白紙但須旣經增補者如有願脫售請函致申報舘帳房議價　不忍割愛則用後不妨將原　奉趙仍當從豐酌酬想海内收藏家當必樂于從事也肅此佈　聞伏維　雅鑒 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[利害辨]  
　　近者炎威肆虐驕陽逼人靜觀子乃俟夕陽西下約卷藏主人訪智慧禪師適有曲師拍拾金一曲傾耳之餘智師曰旨哉爲此曲者其知道乎天下之攘攘而往者何爲熙熙而來者又何爲曰爲利耳富者持籌握算貧者奔走馳驅何爲乎曰爲利耳泰西之人不憚數萬之程不顧重洋之險挈妻孥偕朋友來通商於中國何爲乎曰爲利耳中國之人講洋務習西法購機器聘教習不以異言異服爲憎不以非我族類爲忌何爲乎曰爲利耳利之時義大矣而作此曲者獨思頓　利鎖解去利索荀非善知識曷克臻此卷藏子曰子爲此言是以利爲不可言也而吾茫茫四顧見四海之大五洲之衆非利無以行中外通商以後凡環附於地球者無一不互相交易以通有無當今之天下實爲千古未有之利塲當今之人心亦遂爲千古未有之利窟且利之足重不自今日始矣結繩之治吾未之知文字之開莫先於易而乾卦四德利居於三以後文王加彖辭周公作象辭孔子發明文言亦處處不脫利字有曰利見大人者有曰和涉大川者有曰利西南不利東北利君子不利小人者人但見夫子罕言其一曰利故道及此字似有所愧於心乃夫子平素所罕言於易而再三言之可見利之一字實有不可一日離者聖人之治天下也曰懐利以相接則亡去利　仁義以相接則王然其所奔走豪傑馳驅天下者操何術乎亦不過爵祿而巳爵則利乎名祿則利乎實名　相須未有實不至而名可倖得者亦未有名旣至而實不偕來者吾固不敢曰印纍綬若者盡爲貽子孫誇鄉　而無一人爲國爲民第上觀千古下觀千古無論其懐抱瑰奇皎然不滓苟其賞罰不當無有不扼腕咨嗟者矣朝廷如是草野何獨不然父子之恩天性也然或父母生有數子其有能張羅酬應振其家聲者父母必愛之憐之若其中有不能自立者而父母亦賤之是父子之間以利親也兄弟之情如手足也有酒湑我無酒沽我飲酒旣飫和樂且孺豈不怡怡然樂也然或兄富弟貧或弟富兄貧相形之下卽富者不嫌其貧貧者且恧然自愧是兄弟之間以利和也朋友之交則古人先有通財之說日徵逐於酒肉之　此來彼往日益以親苟其脫粟難謀供張乏具則有避之不遑者矣是朋友之交以利合也夫妻之間鹿車共挽鴻案相莊一與之齊終身不攺固無利之足云然　羅被體則颦笑皆妍井臼躬操則怨咨先作是夫妻之情亦以利重也倫常日用不能離一利字利之重可知已有攺禮記者曰利無當於五倫五倫弗得不親此雖玩世不恭其實亦有至理蘇季子之嫂曰季子位尊而多金庸婦何計位之尊卑其所以欣羡而欽敬者仍以其多金耳人生世上利其可忽乎哉智師曰子之言特見利之爲利而不見利之爲害也天下有一利者必有一害利愈重而害亦愈甚腰千金者不野宿以防害也而其所以招害者則千金之利也干將莫邪之鋒非不甚利也及其久也　缺則折反不若鉛刀之得保故常象之有齒象之利也而卒以焚其身利亦何所樂哉盖天地氣化止於此數厚於此者必薄於彼勢固不能兩全得者欣然失者憤然所欣愈大憤者愈衆一人之欣安能敵衆人之憤故多藏者厚亡勢固有然矣子輿氏曰王曰何以利吾國大夫曰何以利吾家士庶人曰何以利吾身上下交征利而國危矣孔子曰放於利而行多怨此眞爲貪利者下一針砭蓋充人好利之心非盡收天下之利不能饜欲而不知利之所在害卽隨之以一人而收天下之利洵可樂也以一人而叢天下之害不亦危乎則此曲空諸一切超然於利害之外其胸襟眞不可及矣靜觀子曰卷藏子之言近乎有智師之言近乎無吾請筆而兩存之世不乏明眼之人當不難辨其利害之所在也 
[遼陽客夢]  
　　營口於上月十七二十兩日連得大雨嗣雖時露晴輝而寒氣偪人頗似深秋景色至二十六日天氣始轉而和煖蕉陰小坐頗覺暑氣薰人矣○河水暴漲舟楫通行油荳餅三宗日下源源而至聞上城尙有黄荳百萬石以致價值頓貶囤戶折閱良多云○張營管帶官張協戎之公子殤後瘞玉於西潮溝船廠地被人掘棄於途協戎知之飭丁持片告諸海防廳廳尊提棄者至笞責八百板枷號兩月有某木工在旁多言亦責四百板枷號兩月 
[丁沽夏汛]  
　　天津來信言及連朝宿雨河水頓漲三稿緑膩鴨頭杭堪一葦現在海河深一丈有咫輪船本可抵紫竹林而西人猶恐水乏來源勢難耐久是以寍遲勿悞擬緩至六月初審定水勢如何再定入津與否現在水流湍急潮漲時冲没鹽攤多處食鹽到處漂流豫河水巳平槽楊柳靑後低下之區竟成澤國上月下浣栗大王到津由地方官迎入大王廟供奉并演劇以酬云又前報紀英國某兵船定於二十日出口兹悉此船沿途濡滯至二十三日駛抵塘沽有事勾留定於二十七日出口矣 
[盜賊横行]  
　　天津訪事人云似盜非盜似竊非竊之流夤夜登屋嚇詐錢財彼中切口謂之打單前獲王瞎雨明正典刑若輩遂稍稍歛跡近則萑苻之類故智復萌鋪戶居民幾致寢不安　天津鎭道遂派弁督兵昕宵巡緝並論令閭閻守望相助如遇此種打單之盜格殺弗論似此巡邏嚴密意當戶無庬吠盜鮮鷄鳴矣不料上月下浣城内城隍廟街某姓被詐錢文未遂遂如飛將軍從空而下毁門入室刼去多贓翌日以刼案報聞地方文武勘騐屬實勒捕緝拿 
 
 

Page 2

 
 
曾未兩夜而針市街某錢舖又有賊黨十數人在簷際飛行絶跡嚇詐從同鋪中人知事不諧取懐而予閱數夜南門内四美當又覩賊蹤如前索詐朝奉恐結小人之怨爰卽如願以償賊瀕行復與朝奉約如或鳴官緝捕定當火其居而刃其人朝奉以多一事不如少一事果未投報然事已通國皆知矣有捕務之責者果將何法以弭之哉 
[織局紀聞]  
　　湖廣總督張香濤制軍欲就鄂垣設立製造紡織等局前已委員擇地建屋以便次第興辦自香帥啓節赴荆州後卽於上月二十四日由某某輪船二號運到各項機器下椗漢陽　川樓外江中所有紡織局基邇已擇定襄河内漢陽大别山迤北新磯上首水師操塲一帶隙地業經漢陽縣朱邑尊飭傳花戶業主到案諭令檢呈契據並開明實在丈尺俟丈量後一律發給官價現在襄河漢江水勢浩大幾于拍岸平堤因調升字等營弁勇負土築堤以遏水勢並將右邊之月湖堤加高數尺至所到機器約竽二千數百墩逐曰用駁船裝運帶以小火輪入襄河至水師操塲一帶空屋暫存據云尙有續購者將次到來云 
[豐年有兆]  
　　湖北來函云天時微覺炎蒸江水雖添漲痕並不爲害日内早禾巳刈將次登塲隴上黄雲一望無際據云今歲暘雨得宜農夫偃臥緑陰無須藉桔橰之力而崇墉比櫛大有可書是以鋤雲犁雨之流無不歡生雀抃云 
[彝陵艣唱]  
　　上月廿二日早江通輪船抵宜逄太尊潤古卽乘此船來宜數日前招商局碼頭早搭彩栅以備　迓鵠候多時未見襜帷涖止不料是早憲旌已至城中文武官員趨　不及操防營兵弁及河下砲艇均不及站隊惟砲船得信較早放砲迎接其聲隆隆城内官員方出城恭迓逄太尊當卽入城於是日接印前任存太守暫住墨池書院又有四川川北道亦坐江通船來宜因此時川水大漲攺由旱道入川不日卽可成行云○上月二十内外大雷電以風江水盛漲陡高丈餘廿二日早見房屋木架六畜隨水流出者不知凡幾有小划船撈得物件後訪聞係川峽起蛟以致水勢大漲也○往年墨池書院山長每於春前聘定本年以難覔其選遲至今日方始聘定荆州張子登孝廉名士瀛者來主講席現已入院不日卽可開課矣○近日時疫流行某姓婦感受猝斃訃至母家不料母家不問皂白以爲其女身死不明邀同婦女數人乘坐大轎一路哭喊而來想又有一塲大閙也 
[盜刼航船]  
　　近來寗波一帶時有盜刼之案月之初三夜奉化大埠頭公興埠航船將開往寗波突來盜　四人携帶包裹雨傘扮作客商模樣口操台州音同趁此船舟子名朝貴因中艙客位已滿令在前艙棲身時交四鼓舟子聞前艙有爭論聲不以爲意猶以好言勸慰一盜故問此處是何地名舟子答以將近周韓盖周韓離寗波尙有三十餘里之遙盜黨所以問明地名者盖恐近時不及動手也舟子尙不覺察後聞中艙連呼救命不類一人聲音知必有變入艙燭之則見一客已死鮮血淋漓中艙共有八人帶有銀洋者均被搜去倔强不肯卽與者無不受傷内有一老者販運蟬衣因船在江中行駛無可逃命只得躍入江中不諳水性以兩手緊攀船舵盜黨查檢人數尙少一人徧覔之下卒被尋獲老者恐被殺害哀求饒命盜始將老者釋放舟子見此情形心胆俱裂盜欲登岸舟子唯唯從命將船攏岸任其呼嘯而去四盜去後將船駛到甬江濠河頭舟子赴縣報案請騐適徐邑尊隨同府憲胡太守往鄞江橋一帶賑卹去秋被水難民並勘閱該處河道將行開濬邑尊於初四晚始得回署初五日早堂正在提問舟子被害情節外面忽報稱鄉人已拿獲是案盜匪一名邑尊傳至案下問其如何拿獲據供我係周韓小橋頭人在此處管守瓜棚於初四日黎明見一人滿身徧沾血跡將身上之衣脫下在河灘洗滌旁有尖刀三柄洋銀一包形跡可疑當卽兠拿盜遂棄物赤身逃遁倐忽不見於是知會該處團練局勇知該盜並未遠颺終日守候至夕陽西下盜始從江濱蘆葦中逸出衆人見而協拿盜又躍水逃遁幸局勇内有善泅者亦躍水追之始得就擒又提該盜鞫問初猶狡展鞭藤條數百始洪認我曾分得洋銀一百零二元所有尖刀三柄現已棄在河灘在逃三匪一喚摩羅皆屬奉化某寺邑尊得供之下一面飭差將該盜釘鐐收禁一面賞給鄉人洋銀一百元許以汝等如能尋獲兇器及贓洋者將贓洋賞給外更當加倍給賞鄉人領賞叩謝而去邑尊退堂後卽帶仵役前往濠河頭騐屍棺殮揷標待認 
[花田涼雪]  
　　廣州訪事者來函云增步鄉曹主娘廟不知建自何代所奉何神俗傳五月二十五日爲神誕辰鄉人資雇梨園登臺演劇傾城士女聨袂來觀匪徒每混跡其間肆行竊物有一花舫内載男女十餘人服飾麗都逈超流輩匪徒濳伏水内鑿穿船底乘危行刼未幾水滿船沈諸人均因之溺斃無一生者吁慘矣○五月二十三日府試新寗縣首塲有李姓文童交卷出塲旋往大市街購荔枝付價時在衣内取出白銀數兩適有旗人數名見之頓起殺機借端肇　扭李至五仙觀門内肆行毒毆飽以老拳隨卽攫銀而去李傷重不能行動僵臥路旁翌日由地保舁回時已口不能言奄奄待斃惟執筆書被害情節旋卽殞命死後由親屬控諸南海縣騐明塡格移請旗官拘兇究辦新寗闔縣文童復聮名通禀各大憲求爲昭雪云○五月望後天公大放晴曦赤日當空炎威可畏河水逐漸消退各圍基均保無虞日來禾稻將次登塲約有八九分收成民情大爲歡悅省垣米價亦漸從廉耕出鑿井之　不致呼庚呼癸矣 
[東粤官塲紀事]  
　　准補惠州府盧太守秉政奉到憲札飭赴新任遂將讞局差事料理清楚隨向憲轅禀謝辭行馳赴惠州新任○候補府張太守佩緒奉委厘務總局提調差業巳赴局視事矣○南海縣危帥臣大令之長公子在籍遊庠日前吉語傳來官紳等人次第衣冠踵賀 
[嘉興近事]  
　　前報紀秀水縣劉邑尊兼理嘉善縣事等因兹悉邑尊接篆後整理一切并啓徵上忙錢粮　於日前回秀水本署矣○日前嘉興縣趙邑尊赴省禀見各憲隨與前任結算交盤事畢遄回刻已抵郡矣○候補府阮太守因公過境入城拜客各官亦以禮答拜聞太守此行係奉憲赴嘉善查辦窰墩捐事云○霖雨連朝農民得免戽水月之朔日赴郡廟等處燒香者絡繹於途亦昇平景象也 
[金華盛會]  
　　杭垣金華會日期巳列前報兹悉浙撫崧振靑中丞去年四月間恭摺奏請　御筆匾額并請加封七月間　硃筆圈出誠感字樣奉　旨後卽將殿宇攺建規模宏敞金碧輝煌現已落成擇於月之初一日神駕先出湧金門至表忠觀設玉帝位上表錢王祠朝叅畢進城詣　萬壽宫行禮謝　恩復游社巡視二更後由西轅門回殿其尋常旗鑼傘扇外更有高蹻地戲檯擱肩擱爐子旛杆龍燈船香亭香盤神槍神馬等助會一時瞻仰者鳬而趨鳩而集鵠而立鷹而視鑼鼓喧哄卜畫卜夜斯眞舉國若狂矣 
[船行涉訟]  
　　杭垣萬安橋開設烏山船行歴有年矣去年九月間純佑橋西首某甲新立船行招集客商由是烏山船生意爲新行佔去十之六七聞舊行主已於上海縣呈控近又至杭仁和縣高大令前控告想不日卽當訊問也 
[淮揚近事]  
　　揚城田家巷某氏婦遇人不淑時占脫輻之爻上月二十九夜偶因細故兩相口角始尙低聲詈駡繼竟搗枕捶床喧譁暴跳夫一時忿極抽身而起將婦痛毆其姑聞之不但不爲喝阻反披衣起助紂爲虐婦負痛大放悲聲延至翼日遽爾魂歸泉壤當由夫族送信至婦之母家尙未收殮不識作何了結也○近來寒燠不齊　急痧者甚多往往不及醫治而斃殊可愍也上月杪有某氏婦携一幼子經過教塲街正在蓮步姗姗忽然踣地亂滾有詢之者則曰頭疼腹痛勢難忍耐言畢四肢皆冷旋有好善者灌以痧藥數粒不識能轉危爲安否又是日清晨夾剪橋一賣花者遽爾倒地躺臥路隅無人過問後不知其究竟○揚城地廣人稠輙將汚穢之物隨手抛棄大街小巷幾於無處蔑有現當夏令 
 
 

Page 3

 
 
行人觸受穢氣最易致疾刻經棲流所紳董飭令長夫逐日沿街灑掃並於墻隅安置大竹簍一個以便傾棄瓜皮等物洵功德事也雖無知愚民不知其意之所在依然任意堆儲倘地方官再行出示禁止或飭各坊保按叚傳諭勿再亂傾垃圾庶不負該董等一片婆心也 
[螳臂當車]  
　　飛龍島自行車開設以來游人之往者每日絡繹如織無不歎爲得未曾有因憶從前吳淞築鐵路時有一華兵笨拙異常欲在前面攔住輪車去路卒爲輪車輾過壓成兩截前晚有一西人自恃孔武有力欲從後面將自行車拉住無如車力更大飛駛而前此人亦隨之而去高高下下大受損傷雖不致死然其笨拙與前之華兵正復何分軒輊聞日來車價已减爲一角及時行樂者大可挈伴往游也 
[並非强奸]  
　　昨報列强姦幼女一節兹得其詳合再照錄盖某乙年已二十六歲其父開棺材鋪乙素喜尋花問柳以致沾染瘡毒惑於男女過毒之說常與隣婦李唐氏之女名美郎者嬉戯將爲接木移花之計初無觀兵問鼎之心也美郎年僅六齡未知人事迨旣染瘡毒痛極哭喊其母詢問情形始據實　知騐視下體果已腫爛卽邀乙到茶館理論乙與其母同去不肯承認旁人不服哄傳以爲强姦幼女扭乙至捕房捕頭問明情形立卽派捕移送英公廨旋有人出爲調停兩造均願罷訟自行醫治蔡太守准如所請飭將乙開釋然乙之所爲究出恒情之外律所謂不應爲而爲者也理所必無事所或有天下事往往類是 
[上海縣署瑣案]  
　　本城西門外紫竹庵住持宛劉氏頭上八千根煩惱絲依舊綰成靈髻而其齋魚粥鼓竟日焚修則又與優婆夷無異不倫不類是謂異端上月廿一晚被賊竊去衣箱等物約值數百金遂據情禀請西門外巡防局飭查正紛擾間附近鄉人倪阿男曹云山拾得遺贓告知九圖地保何炳咸赴局禀報朱明府立傳倪曹到案略訊情形卽於前日送縣辦理晚堂幫審委員竇明府飭　質訊沈劉氏遞禀訴稱小婦人夫故無依是以　入空門焚修苦度上月廿一晚因事他出及回知巳被竊報局後聞係倪曹所竊今奉送案叩請究追該地保禀稱小的於二十五日聞該氏菴中有被竊事卽於次日赴局禀報拘獲倪曹起出衣箱等物倪供稱小的家世耕田並未學過做賊是晚母親在宅畔園中挑菜拾得衣箱三口箱内均是破衣今己繳案曹供稱小的係農家子惟知耕田鑿井不敢爲非二十四日清晨妻子在田中拾得舊褲一條不知竊贓叩求鑒宥明府以倪等雖無行竊實據然所供各節　尙可疑遂喝令倪跪大練良久仍執定前供遂飭連曹收所贓給該氏領去諭候查　核辦○昨記陸大令定期會訊同昇庄一案兹悉前晚已提到該庄執事人王禮春升堂訊究供稱庄係祥茂洋行買辦沈炳順所開延小的爲之經理連年虧負勢不能支遂於去年十一月初十日倒閉人欠王芝記等八戶銀七千零三十餘兩至十二月十二日被扭至英公堂請追節經蔡大老爺訊供飭理本年三月交保出外由沈央王姓等理處迭向原告懇商講定歸還三折現銀並由小的出立二成期票計八戶中已有五戶允許正欲付銀沈忽然翻悔此事遂作罷論今送憲案叩請明察大令着姑退下聽候次日會訊核辦至昨日午刻蔡太守函致縣署略謂已由公廨傳原告及沈先行訊斷王可無庸帶往陸大令因亦暫緩會訊云○前紀晉成錢莊蕭子餘控會源號主邱生慶欠銀以致釀成命安前日之晚陸大令提訊之下兩造仍執前詞問邱母將斃時可曾施救蕭稱曾倩劉其祥田云生二人救治大令着分别退去候傳到劉田再行訊鞫 
[法界公堂瑣案]  
　　錦名行收租洋人某甲偕華人某乙訴稱房客阿海前欠租洋二元七角五分今又欠四元七角五分錢唐氏之夫阿壽前欠二十元今又欠八元四角徐錦昌前欠三十八元今又欠十元王兆泰新欠十元之譜一并扭案請追新欠租洋至舊欠者願一應讓去宋二尹謂爾等舊欠之租房主現願情讓可將新欠者火速還清錢唐氏供稱小婦人家中現有鷹洋三元願先繳案餘求寛限至月杪再交阿海當繳小洋銀十八枚供稱餘洋容再措繳二尹限三日内一併還清違則押遷收租人又稱徐之舊欠前經葛大老爺提訊限繳如今務請照追王則將屋轉租與炒麵店吞用房租二尹商諸祁繙譯官將徐王押候追繳○通事禀稱賭徒沈阿金將賭檯寄存趙連生家趙不允以致口角不休今特拘沈請究宋二尹謂趙曰沈旣將賭具寄存爾家諒爾必相識可知賭首是誰趙供稱小的二歲時移居醬園弄迄今已三十餘年從未與賭徒來往請大老爺查訪可也二尹謂爾旣是規矩人免子深究遂略加訊斥叱令退去復謂沈曰爾將賭　硬寄并敢行兇是何道理沈低頭不語二尹卽商諸祁君判令先行枷號一月期滿再責三百板○法公可小火輪船夥吳阿金訴稱舟子沈陽春因舟相觸以致口角驀將小的兇毆扭請究辦宋二尹訊得沈行兇屬實遂判令笞責一百板○寗波人洪正棣扶胞弟阿三至案訴稱小的等均係挑夫素來安分前日有向充野鷄小工之鬎鬁頭吳阿冬向胞弟硬借洋銀五元胞弟小本營生安能如願致遭毆擊身上受傷吳供稱小的本與阿三爲友數年前曾承伊借過錢文前日至伊家伊方與飯店中人互毆不料突被巡捕悞拘至案洪訴稱吳有黨與助毆吳供稱當時有奉化人林木在塲帮助二尹着候提林再核諭洪自投仁濟醫館療治○包探王榮培禀稱前晚積竊劉阿仁跣而掩入醬園弄人家意圖行竊其家見門外遺屨知必有賊入内兠捕劉遂躍上屋簷衆隣得知帮同拿住今特送案請究宋二尹笑謂劉曰爾能上屋足見本領遂判令重責二百板○某包探禀稱小的查得揚州人楊雲亭在江天輪船竊得考籃一具當卽拘入捕房到今並無失主來領考籃旁寫南渡堂趙庚寅歲立八字啓之見内有曉恒欵扇一柄曁田契一紙今特將楊送案楊供稱小的初次犯竊求恩鑒宥宋二尹謂然則賊可再做乎遂判令押候笞責二百板贓存捕房待領○顧松林沿路攫人鵰扇經王李郁三包探協同拘住吊到原贓己紀昨報昨晨失主羅榮訴稱前晚行經四馬路盤記棧前忽然被人攫去手中之扇疑是友人戲耍不料竟杳無蹤跡今聞包探拘賊吊贓爲此投案請領顧一味抵賴堅不承招宋二尹謂今巳吊到眞贓尙何抵賴爲且爾本著名流氓前曾有案遂商諸祁君判令先行枷號兩月期滿責三百板鵰扇給羅領去○小東門外一家春茶博士奚海榮訴稱前日五點鐘時王珠玉來啜茗坐至八點鐘時始去去後查得桌上水烟袋一支早經失去急追上扭其袖而搜之原贓其在爲此送案請懲王仍嘵嘵抵賴宋二尹怒謂誰人作賊肯直任不辭者旣獲人贓惡容狡賴遂判令押候笞責一百板贓給奚領去○合興客寓夥鄧長元訴稱寓客張德勝串同他客竊取水烟袋一支扭案請究宋二尹問鄧如何串竊現在何處答稱水烟袋放在樓下桌上張等用鈎吊上付質後將質券撕碎塞在披屋瓦維中張供稱小的借宿其家不敢竊物是日在比隣小烟館過癮鄧突來毆擊扭入捕房二尹謂兩造各執一詞未便斷定着將張還押飭包探持撕碎之劵吊出原　再行核辦○護城河畔衣攤夥陳永春訴稱昨日有閩人某中選購衣服被袁會長掩入竊去雪靑紡紬馬褲一條當塲拘獲人贓送案請究宋二尹問袁曰爾係何處人竊過多少物件袁供稱小的原籍湖北向未犯竊何得以賊相誣二尹謂原贓在爾身邊尙敢狡賴乎遂判令笞責一百板解回原籍贓給陳領去○胡川寳前控掮客劉新卿買去火酒計價洋十五元有奇交下新泰板箱店期票一紙屆期向收竟　賴去等情斯時葛同轉在堂　案飭將新泰主洪姓提案研訊着兩造限日將劉尋到再行核訊兹宋二尹查得案懸日久飭包探傳原被覆訊先問洪曰爾出外多日可曾將劉尋獲洪供稱此票先向胡言明令伊退與前途後不知如何收下胡供稱用票時曾至伊家照對無悞不料逾期已久向索無着二尹問洪曰票是否由爾店中立出答稱是謂旣是本票理應付銀洪稱求大老爺寬限將劉扭案叩請公斷可也二尹謂然則姑寛限一禮拜如違提究○元盛凉鞋店主陳錦標訴稱歇　夏成玉虧欠店中洋銀十元歴久不還扭案請究夏供稱小的前在伊店時講明製鞋二雙工資若干所借之錢均已扣去歇出時結欠三元數角會將鋪盖抵存不料今忽被控求大老爺吊到辛工帳查核可也宋二尹着出外自行理處○范丁氏之女被王潤生誘藏一 
 
 

Page 4

 
 
案前已屢記情由昨日該氏投案請追宋二尹命帶王至案問爾母究將該氏之女藏匿何處若不供明定當送縣辦理王稱情願大老爺送縣辦理范丁氏復呈王母借洋據二尹謂今將王送縣請陸大老爺辦理爾須投縣候質借項亦可在縣控追范丁氏稱小婦人孤苦伶仃如欲進城家中無人照料矣可奈何二尹謂此案公堂上一時不能斷結終須縣署照例究問追還爾女爾之家中諒有親串照料可勿憂也該氏乃叩謝　去○有崑山小孩失路無歸暫　捕房安置云云已詳前報昨日通事禀稱此孩年十四歲由家中隨公差來滬尋訪母親迷失路途送請安插宋二尹問爾家尚有何人爾母來滬已幾時矣答稱父親已故五年母親出外四年毫無音信聞在四馬路爲傭尋訪數天尙無着落問爾母今年若十歲近處有親戚否答稱母親中三十八歲胞姊嫁在靑浦北門外大村兪家壇問送爾至靑浦爾可能訪見胞姊答稱如大老爺送小的至靑浦自能尋見二尹遂飭包探將孩送往靑浦航船交船戶親送其姊處交代妥當回來禀覆賞給船資○抱呈徐姓禀稱母舅錢姓四年前在虹口埾粤婦李梁氏之女阿梅卽錢李氏迄今數載月前忽潛逃至申經小的查知因將錢李氏及其生母李梁氏假母張陳氏扭案請究李梁氏供稱女兒嫁錢爲室目下由外甥徐姓帶來意欲另行設法宋二尹謂錢李氏旣已嫁錢着卽還押諭令徐函追母舅來申領回管束李梁氏供稱女兒年甫二十有一獨自珍　管押恐有未便小婦人自願陪押捕房二尹謂此事亦無不可然旁觀咸謂其必在押所教供司讞者不可不防之于預也○通事禀稱唐張氏家所畜之鴨闌入隣人韓李氏家在淘　缸中游泳韓李氏惡其汙穢持物擊斃張唐氏遂偕　婦葛周氏張王氏至韓李氏家吵鬧以致互毆擊傷老嫗頭顱扭入捕房管押昨巳經人保出今特送案請懲宋二尹謂一鴨之微烏容深究惟老嫗頭顱旣破自須赶緊醫調着送口濟醫院騐明敷治唐張氏及帮兇之二婦一併押待核究○同成冷店主劉阿三因私造播喴牌號對時表控經葛同轉判罰鷹洋一百元昨晨劉繳呈二十元宋二尹謂爲何尙不繳足答稱因生意清寥一時不及湊足求寬兩禮拜後定當續繳二尹謂不能如許之久限一禮拜内如數繳到如再延玩定當提究 
[招認屍身]  
　　保安堂來信云啓者所有寳清輪船被難屍身今又在太倉蕩茜口一帶收來屍身二具一係和尙均有衣服可　現俱載回廠内凡有親人望速來認領○又同仁輔元堂來信云本月初五日巡船在陸家嘴撈來男屍一具年約廿七八歲身穿藍布小袖大衿短衫柳條布大脚覃褲千針帮布面皮底鞋曰頭繩二根頭　線當經本寠殮埋義塚如有親屬來堂認領可也 
[饋藥情殷]  
　　炎威偪人易生痧症無藥施救性命堪虞昨承施少欽封翁以自製純陽正氣丸及全亨所製萬應痧氣丸見貺又承同仁輔元堂以痧暑藥及藥茶相贈高情厚誼感荷良深除代爲分贈同人外謹志數語以表謝忱 
[靈丹濟世]  
　　謹啓者頃奉到梁隠名氏大善士賜函云日前忽染霍亂吐瀉痧氣急症當購老巡捕房對門廣福林蠟丸號各種救急藥丸服之卽效當卽許愿助洋四十元又各友集資洋十三元照數向廣福林定購各藥丸分作兩份以一份助於敝堂施送計急救萬靈丹六百服痧氣丸五日瓶紅靈丹五百廿瓶竊以今歲寒煖不勻易滋疾病有此金丹度世何愁二豎爲災梁善士之存心濟世與廣福林修合虔心均屬難能而可貴也祗領之餘謹此鳴謝[  上海六馬路仁濟善堂董事施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邦江官報]  
　　五月三十四日泰　李　　　　卸事　委管淮南　局起鹺尹紳綸委南掣監秤差六月初一日胡分轉光國由滬來揚公幹監掣魏司馬秉鉞禀知赴省初二日汪鹺尹聲濟委清江餉差 
[英界公堂瑣案]  
　　　探　金隆稱昨日在路見王阿大私帶小錢搜出十九千據言有曹同寳雇伊送往城中今特解案請　　阿大供上海人有人雇喚我送小錢到城中如今只求施恩蔡太守問送到城中何處答稱其人與我同行及被包探拘拿卽乘間逃　故不知交到何處太守飭　王阿大押候備文連小　一倂移送上海縣訊辦○魏少山稱雇沈阿弟之駁船裝載棉花被陳阿丁等竊去一百餘斤由沈阿弟　同拿獲陳　丁等交捕送案沈阿弟供與同陳阿丁供福建人吳阿四供南京人此次實是三人行竊尙有福建人阿榮業己逃遁蔡太守飭將陳阿丁　阿四等交捕房帶回查掌在逃之阿榮到案候禮拜四覆訊○一百八十五號華捕稱在路見陸萬成手持布衣三件情有可疑盤詰來源言語支吾再四究詰始稱在南翔地方小車上竊來今將人贓送案尙無失主來認陸萬成供河南祥符縣人以後不敢行竊蔡太守判陸　成笞責一百板遞解回籍贓存捕　俟失主認領○前有潮州人張阿掌染患瘋症乘汕頭輪船來滬船資無着解案後由蔡太守飭送潮州董　安插已列前報昨據巡捕頭申訴前　并稱張阿掌仍在租界中隨路滋閙故又拘　張阿掌供不成語太守飭仍交董　安置○曹　郎稱　耶松船廠支更昨夜見嚴晋生竊鐵両塊當　人贓交捕送案嚴晋生供浦東人向爲小工拾鐵原是不合蔡太守判嚴晉生管押三天起　之贓　曹毛郎領　○三百十號巡捕稱見茅東甫隨路溜馬顯　工部　章程爲此拘案請罰茅東甫供以後不敢違章蔡太守判罰茅東甫洋一元撥充西醫院經費○巡捕解送在路爭毆之楊阿三周阿三請訊楊阿三供伊索欠錢五百文一時無從措辦兩相口角致被凶毆周阿三供索錢　付遂致爭　蔡太守以釁　細微槪　皆釋所有借欠着自行料理毋再擾釁取咎○王沈氏被唐阿大竊去布袄一件追獲人贓交捕　案唐阿大供蘇州人失業　落　犯　竊蔡太守　唐阿大管押七天贓交該氏領去 
　　海寗附賑公所五月份捐數第八次月報海寗船金同安船金怡安船保定船臻祥五戶各助洋一元五月底止并上結存八九規元四百十六兩○五厘紋銀三十五兩四錢礬平銀四十兩本洋二元英洋八百五十五元七角五分銅洋八元如有解付再行聲明寓滬海寗附賑公所　人謹啓 
[庚寅五月初十日第三十八期戒烟名單]  
　　傅大森年三十四歲浙江寗波慈谿縣人現住鐵馬路恆慶里就作輪船爲業上癮五年每日吸烟一　保人二馬路囗裕愼祥烟舘○　萬金年廿五歲江蘇松江府人向業輪船水手上　三年每　吸烟　錢保人英大馬路萬生徐靜芬○陶啓發年三十九歲金陵人現住美界天后宫紅坊爲　每　吸烟三錢保人盆湯衖口申華樓田阿福○謝清泉年三十五歲常州無錫縣人住小　門董家渡向爲洋貨生理上癮一年每日吸烟三錢保人二馬路大有里怡源祥薛惠　○沈梅坡年三十二歲江蘇吳縣人住英大馬路五福衖内向爲綢緞業上癮十五年每日吸　二錢七分二洋涇橋義隆曹錦山○莫常榮年三十七歲南京　住美界　后宫紅坊　業上癮十二年每日吸烟二錢保人亦申華樓○徐森林年四十歲浙江海寗州人悅來客棧爲業上癮十年每日吸烟三錢保人本棧徐棣山○鐃正混年三十一歲江蘇海門　人住大東門外大街旗帶作爲業　癮八年每日吸烟一錢六分保人大自鳴鐘對門趙同和　錢德友年三十歲寗波人住晝錦里向業衣店上癮五年每日吸烟三錢保人五馬路口公　祥○汪振源年四十七歲鎭江丹徒縣人住法大馬路向業錢莊上癮　年每日吸烟三錢保人住法大馬路萬昌錢莊徐文彬年三十三歲南匯縣人住　東魯　匯京貨爲業上癮五每日吸烟三錢保人王家嘴角泰義　店○薛雪王年廿六歲蘇州吳縣人住英大馬路向業船行上癮五年每日吸烟　錢保人亦公和祥○蕭顯揚年三八歲湖南永州府人現住江蘇撫標滬營後哨三隊上癮八年每日吸烟三錢保人廣　豐十店○曹兩章年廿一歲上海人住十六鋪就丹靑業每日吸日三錢保人又公和祥○周　志年廿八歲紹與人住老北門内向爲玉器　上癮八年每日吸烟三錢保人四馬路祥威號董潤生○蔣文元年三十　湖　人住盆湯衖鞋店爲業上　五年每　吸烟　錢保人廣　豐　秋江○陳榮春　三十一歲寗波鄞縣人住法界陳家木橋肉　爲業上癮七年每　吸烟二錢五分保人西棋盤街裕錫牛肉莊○顔炳奎年三十一歲杭州人住新北門　銀墻爲業上癮六年每日吸烟四錢保人吉祥街徐松亭○張子田年三十五歲上海人住本城向爲布業上癮十年每日吃烟三錢保人三洋涇橋長記水菓店以上各名五月廿六日均巳除鎗出局第三十九期名單俟後再錄以供衆覽[  上海平康里恆濟局何鏞鍾洪南啓]  
[上海北市絲業會舘籌賑公所施少欽經收山東江逝福州賑捐五月初九至十七日第二千四百九十至九十八次清單]  
　　無名氏洋廿元趙變再　航海平安由楊西樓先生來十元傳嫩六免災移樵資十元洋人白蘭爲求病愈保平安回德八元李氏查利各二元常熟顧環秀募季善士完願二元鎭江魏春如募漢槎氏求膝痛速念二元吳　崑爲長孫身弱　溺病求速愈由木凟寄來　元郭士功求安順一元以上初九日○滬南叢桂堂林規銀十兩李氏祈佑生産平安洋四元銅洋一元叚山弟子求保免災晦洋四元楓涇施亦秋　孫幼泉求父病速　二元臨平周錫祥爲子病求愈二元常熟福泰有心無力子求體　一元　善記一元銅　一元無名氏銅洋一元以上初十日○山陰褚少湖求嗣巳得先捐並求母子平安洋十元褚士佺人學酬愿十元泰華歸來客由慶泰來五元太倉張祥樹同男樹荆爲孫週歲求保易長二元施新泉二元銅洋三元陳　　　愿保右長成無災晦陳　么還愿各洋一元沈氏求病愈一元周益記求平安一元蘇州金鼎一元蔡蓮英還愿爛板洋一元○　合泰來祈保康健老　九二八平銀七兩合規元七兩四錢半豫章羅張氏求合家清吉並媳徐氏保産平安洋十元初　眞子學　過人各五元以上十一日○天水棻記病　完願規銀七十三兩製造局廣方言舘節省端酒資移助洋十二元朱子卿十元徐宗增十元浙紹係姓還愿十元鄭氏二元無名氏二元嚴增榮求兩女　季平安由如臯孫堯欽寄來一元又求領保斷乳平安　元沙市謝　源一元有心無力人銅洋二元以上十二月○山陰王金　求係病愈由餘大莊來洋一百元賜玉軒一百元金煥堂求保病平安廿元　涇不留名求身與孫男足恙速愈十元志實氏求愈疾免災由滬報舘來十元又譚新頴新豫祈祖母病愈十元袁　甫求財旺三元吳麒康保人口平安三角以上十三日○崇川彤軒氏　愈左臂風濕並求身體平安洋廿元蘇州孫　生募高同善堂求號夥平安十　大力不從心人求病全愈廿元沈　煥十元閩省拙安才求病愈由立大莊來五元池州匯通典吳志昴四元香山韋勳熙一元閩省勉行堂劉居敬齋周愼獨齋吳寶田堂朱忠恕堂千五　各錢六百文不書名量力齋王敦厚堂李樂善堂鄭守拙山人五　各四百文共十戶合洋四元四角半以上十四日○朱胡氏由朱大全來洋廿无又無名氏四元無名氏爲胞兄求得子洋　元江浙同人祈保稱心如意人口平安洋十元傅經　劉　神移助洋十元水之鑫洋六元陸小寶洋四元唐無名求病速愈二元陸子英沈坤益郭志成爲鄰居　愼承友　物移謝筵資二元江右衡記由杭城萬成志堂寄來銅洋五元以上十五日太倉陳文桂爲妻陸氏涉症求速愈十元寗波隠名氏還願四元單瓢屢空子爲二女求免災晦二元以上十六日江義　錢莊江綺章爲子病愈還愿一百元覺緣　由惠泰莊來廿元沈伯春求病速愈廿元依仁堂由孫冠臣兄來十元又厚　堂四元徐　山五　雲記爲子求病愈完愿四元寓杭　南松鶴堂陳氏　病愈還愿四元金陵金石募印心子四元　藍龍眼玉屏氏求保家室平安四元胡氏二元盧公興交來寓滬龍岡同人募南京蘇新　蕪湖蘇新泰蘇海如湖南盧公興林裕　林敬堂林樂中林三和盧公興盧時村蘇新泰蘇玉　蘇玉崑蘇玉湖十四戶各十元林藴亭林介南蘇泰昌三　各六元盧萬春　鑑齋各五元愧少氏四元林　卿乾盛泰蘇和太三戶各三元林玉堂蘇　川蘇友吾蘇卓軒四戶各二元王麗臣王麗山蘇安全林仰三林培初林汀蘭蘇昌祿戴月溪陳小泉林　湖林增仲十一戶各一元共三十八戶合洋二百元助福州以上十七日 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
