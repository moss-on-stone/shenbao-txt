# 1906 - 141 - 4911891

 

Page 1

 
 
   
 
 

Page 2

 
 
． 
[電傅諭旨]  
　　閏四月初四日奉日奉 
旨翰林院侍讀學士著黄思永補授欽此同日奉旨翰林院侍講學士著朱福詵補授欽此同日奉旨翰林院侍講著柯劭忞補授欽此 
[直督奏商部所定路務議員章程窒礙難行摺要摺代論續初三日]  
　　其所謂各路監督總辦者。既以辦事之員。而兼議事之名。其派目商部章京學生者。又以議事之人。而擅辦事之權。無論權限不分。而監督總辦之外。復添此項人員帮辦路務。十羊九牧。一國三公。勢必牽掣齟齬窒碍叢出。當局互相推諉。在下靡所適從。且議員而果賢耶僅使之帮辦路務。未必足以盡其長。其不賢耶。則恃爲大部所派。將愈足以增其弊。况以在路供差各員。爲不足信。尙賴有議員以糾察之。設以議員帮辦路務。而亦不足信。又安能增置多員。以糾察之乎此議。員在路辦事之有所不可也。夫使議員而非在路辦事則是。仍爲部員。自可與部直接。既使之幫辦路務。則隷於管路大臣之下。而各路之可以與部直接者。祗管路大臣得爲之。猶之各疆臣直接各部。而司道以下不與也。今使各議員皆得與部直接。則置管路大臣於何地。且管路大臣所恃以鼓舞衆人者。必以賞罰黜陟爲大端。乃獎勵撤參等事。概由商部主之。則管路大臣尤爲無權。無管路之權而擁管路之名非愚者不爲也。卽勉爲之。而任重權輕。終必無。效設有僨誤咎將誰歸。此議員直接商部之更有所不可也。要而言之。部中爲立法之地。非行政之地。部員爲中央議事之人。非地方辦事之人。今使議員在路辦事則侵各路監督總辦之權。而監督總辦可裁又使議員直接商部。則侵各路管路大臣之權而管路大臣亦。可裁矣。夫果舉。管路大臣及監督總辦等員。一切裁罷内而由商部統轄外而由議員分任猶之可也。乃管路大臣與夫監督總辦等悉仍其舊。而徒使議員横加於中。又重之以事權。則是權限不分。而路務必因之大壤。方今朝延勵精圖治。疉設新部。如部臣昧於中央制度之義。侵及地方治安之權。將商部派員而赴各路辦事。使各路員失其職。各部亦派員而赴各省辦事。使地方官皆失其職。竊恐天下紛紛不靖。而危亂隨之。此臣所不得不鰓鰓過慮者。也臣先後蒙派督辦關内外暨京鎭鐵路兩差常以兼差太繁才力難勝屢疏目陳辭不獲命。方冀稍輕夫擔荷。豈願與部臣爭事權。卽部臣諒臣素心。亦决不至以此見疑。實因政體攸關。治亂所繋。臣受恩深重。曷敢緘默不言。况立制不厭求詳。折衷務期至當。在部臣公忠體國。亦必樂善而從。謹就管見所及。縷晰上聞。仰懇敕下政務處另行核議。請旨施行。路務幸甚。是否有當理合恭摺具陳。伏乞皇太后皇上聖鑒訓示。謹奏。（同） 
[歐美會同抗議中國稅務之問題]  
　　初三日栢林電云美國已與歐洲各國會同抗議中國更攺稅務之辦法○初四日倫敦電云得華盛頓海線電信謂駐北京美使柔克義君已奉有訓條與英國會同應付中國海關稅務之事譯文滙報 
[西報紀威海衛交還中國之說不確]  
　　初三日威海衛電云華人所傅威海衛將交還中國之消息此間皆不之信英國辦理威海衛事務大臣陸克哈德君前往濟南省城與此一問題並無關係譯字林報 
[俄國力籌與日本競爭满洲鐵路利益]  
　　俄國維立姆雅報載稱俄政府欲整頓由吉林長春至哈爾濱之鐵道以保守海參威之興盛並預籌將此路歸併烏蘇利（譯音）鐵路管理使日本所有中國東方鐵路之貿易日減海參威現頗發違凡運往西北利亞之貨物皆薈萃于是而日本有於中國東方鐵路之情形則甚遲鈍云譯文匯報 
[德公司覬覦湘省礦產]  
　　初三日北京電云德 
國公司要索湖南省衡州永綏彬州寳慶四屬之開礦權譯字林報 
[法人窺伺雲南之朕兆]  
　　初三日北京電云法 
國安南總督前往雲南調查事件現已公畢譯字材報 
[瀋陽日軍現已全撤奉天]  
　　瀋陽城内前駐日本 
聨隊刻因不日開埠攺派領事官軍政署卽應裁撤故該國先將聨隊撤退以符條約日來省城已罕見日本軍人矣（丙） 
[安東開埠頗多轇轕奉天]  
　　安東縣沙河子開埠 
事宜前派張道錫鑾錢道鑅赴東邊辦理已志本報嗣聞張錢二道察勘地勢電禀軍帥畧謂商埠地段業經日本購買殆盡現在開埠須轉向日人購回價既甚昻且多轇轕殊形棘手云云（丙） 
[擬闢遼東海濱閒島奉天]  
　　岩岫州濱海之區尙 
有八島聞内有一島面積甚大地勢雄壯趙次帥已派員前往勘騐以備聖闢（湯） 
[盛京新官制之最近消息奉天]  
　　盛京新攺官 
 
 
 

Page 3

 
 
制已列表登報兹續得消息政務處擬將行部大臣攺爲東三省總督吉林黑龍江兩省攺將軍爲巡撫歸總督節制以一事權吉黑兩省亦設參贊叅議分判各同聞盛京叅贊各員第一次由外奏請簡放嗣後如再出缺即由内放云（丙） 
[考察密保記名人員北京]  
　　昨日軍機大臣諭飭章京將各省督撫密保記名人員彚錄一册呈堂考察並通飭本省現任大吏再行出具切實考語由本處奏請分别擢用（下） 
[奉天提學使司簡放張鶴齡之原因北京]  
　　奉天提學使司一缺學部榮尙書奉旨開單時電商趙次帥囑密薦人才次帥以張小圃觀察鶴齡屢次泰調均被兩湖挽留不克如願故以張觀察擬正葉揆初太守景葵擬陪覆電後學部卽開單進呈遂濛簡放（丙） 
[鄕民不願串費興學九江]  
　各州縣開辦學堂均於糧串中每張加錢三十文以充經費南康府屬之建昌縣因風氣未開鄕民不願樂從聚集萬餘人齊至縣署哄閙抗繳並將某櫃書家什物撃毁一空（治） 
[奉省擬攺辦統捐奉天]  
　　奉省捐稅名目繁多其實所收之欵與各直省亦復相埒故趙次帥擬仿江西湖北兩省統捐辦法以歸劃一現已交財政局籌議矣（丙） 
[警部經費請由滬關稅項動支京師]  
　　警部經費前經電商各省認籌撥解日前江督咨明户部所有警部經費請在滬關洋稅項下動支（吕） 
[紀皖撫委查各營注意攺良事安慶]  
　　皖撫於上月杪札委宋郎中調查新練常備等營略謂常備各營亟宜認眞訓練以備練兵處考騐調操整頓之方調查尤要茲查有由江南調來之候選郎中宋芳賓暨陸軍畢業生蔣輿權彭毓麟劉俊騏李亨薛哲等於陸軍學術頗有研究堪以派往合行札飭札到該郎中卽日率同蔣輿權等會同督練公所坐辦楊道奎綬暨兵備處提調華守炳章前赴各標馬砲各隊按照册藉將各官長之敎育學術正副目兵夫匹各數及兵士行營禮節職務定則鎗砲射撃敎練體操各項學術以至講堂營舍各事務所均一一逐細調查分别程度高下是否合法並將督練公所所辦事務現行章程一律調查詳紀禀報以便設法攺良力加整頓云（多） 
[浮梁縣徐令禀請撥勇鎭亂九江]  
　　敬禀者竊卑職於四月初五日據保樂兩軍哨弁面稱訪聞景德鎭河西地方有外來會匪數百人煽惑鄕民欲圖起事正擬飭弁帶兵往拿旋據該鄕地保帶同民人報稱伊鄕洋湖灘地方有匪徙百餘人闖人該處立卽傅訽據稱該匪由鄱陽梘田街茅屋嶺一路而來均持有軍器隨帶馬匹旗幟聲勢洶洶向其索食並聲嚇不准洩漏隨卽飭弁督兵尋蹤追捕匪徒業已四散遺積草鞋破襪稻草成堆訽諸鄕民僉稱匪黨衆多持刀傷人勢聲猖獗並製旗幟上大書滅洋暨另有悖逆字様一路播散流言聲稱燬敎堂刧監獄因景鎭防備緊嚴遂四散滋擾其意難測又據鄱陽朱田阪報稱初五日有匪徒一　餘人在該鄕經過見有水晶頂金頂各一人餘皆頭裹紅巾在梘田街早飯又至濠園弄此後不知去向並稱該匪在鄱陽山時張有僞示言之鑿鑿似非謠傅可比卑職聞此雖不敢故意張皇亦不敢稍涉怠忽惟查浮梁舊有駐紥樂安兩軍共僅二百十餘人以之保護官銀號敎堂深虞不敷分佈理合禀請調撥營勇前來鎭攝拿辦以遏亂萌是否有當伏乞憲台核奪施行）本（ 
[江都縣電阻瓜口行輪鎭江]  
　　江都縣因瓜河水勢巨漲如小輪旦夕往來圩堤勢將頽倒特電請鎭江關道迅賜商准稅司暨領事官諭阻輪商不得駛進瓜口（工） 
[六續修律大臣編定刑事民事訴訟法]  
　　第五節　　拘提圖匿被告 
　　第一百二十一條凡兩造爭訟之件除田地及不動產外被告有意離公堂管轄境外或將貨物全數或一分出售與人或移出公堂管轄境外者原告於初控告時或於公堂未决定判詞之前可申請公堂令被告具結取保保其於判决時必到堂聽審並遵守判詞 
　　第一百二十二條如公堂察核情由原告所控被告有意離公堂管轄境外或將貨物全數或一分出售與人或移出公堂管轄境外等情尙屢可信將來如判被告理難令遵守判詞者公堂有　發拘票拘提被告到堂訊問聽其自辯　　第一百二十三條若被告無辭自辦則公堂可令其具結取保保其必到堂聽審並遵守判詞 
　　第一百二十四條如被告並未具結取保呈請將銀欵或財產作保者公堂查明如判被告理曲該銀欵或財產足抵被控之數並堂費卽可允其所請將被告釋放 
　　第一百二十五條若被告既不具結取保又不呈銀物作保應暫時拘留俟判案後釋放如審判理曲者俟遵判結案後釋放 
　　第一百二十六條被告既被拘提公堂查得原告所請拘提被告之故不甚適當或其後公堂將該案注銷或判原告理曲或咎在原告於該案不應興訟者被告可申請公堂索取賠償賠欵多寡公堂務須持平不得逾一千圓若原告所訟之値在五百圓以下者亦不得逾所訟之數既經賠償之後被告不得因此復控原告要求賠償 
　　第一百二十七條如兩造爭訟事件係田地或不動產者概不請發拘票拘提被告 
　　第六節　　判案後查封產物 
　第一百二十八條　凡公堂判斷被告理曲飭交原告欵項及堂費被告不能如數繳納經原告申請公堂即可發封票將被告產物查封備抵 
　　第一百二十九條　凡封票祇查封被告本人之產物如產物係一家之公物則查封本人名下應得之一分他人之分不得株運本人之分所値若干一經呈繳立即揭封 
　　第一百三十條　凡左列各項不在查封備抵之列 
一　本人妻所有之物 
二　本人父母兄弟姊妹及各戚屬家人之物 
三　本人子孫所自得之物 
　　第一百三十一條凡違例封查產物者准本人控索賠償係官員並予降革未完 
[商會集議鐵路籌欵長沙]  
　　湘省鐵路籌款商務 
 
 

Page 4

 
 
總會各董認定四十餘萬元並刋發傅單定於四月二十三日開會已誌前報聞是日午後二句鐘開會到者數百人先由商會坐辦周郢生大令布告開會宗旨次由來賓曾鯤化禹之謨陳鳳洲等先後接演均言攺歸商辦之利集欵之急聞是日認定股分者已有四十萬股之多（每股五元）連以前各會董所認已多至二百餘萬元之譜似此認股踴躍則湘路之成尅日可待（佐） 
[户部造幣廠别名造弊天津]  
　　天津户部造幣廠因總辦於製造情形甚爲隔膜員司又不得其人工匠雖非拙劣然因稽核賞罰均不得當漸生懈怠致十架大機而僅開兩架且每日出數不能及定額之半又奏定章程每紅銅百斤攙銅五斤者近竟加至十斤以上以鉛抵銅而蝕其價銀幣開鑄幸尙無期若照此辦理則開鑄銀幣以後其流弊更不堪設想天津某觀察讀中國書不多每與造幣廠書札輒寫户部造弊廠誠哉爲造弊廠矣（陽） 
[江蘇學政考查上海各校分别等第表]  
　　　等（龍門師範學堂）各科請義清新切近非尋鈔胥可比敎育修身算學地理化學物理尤　此校官紳合籍規模畧備已立造就師範之基　再能設法擴充　臻宏闊蔣來培義人才收效自遠獎給匾額（私立澄衷中學堂）堂中所輯國文讀本國史敎科書格致　本外國地理敎科書俱善敎員所編小學本國地理中等本國史中等東洋史中等西洋史物理學講義化學講義均井井有條學生中文程度甚佳西學亦漸能深造此校爲葉紳獨力創建規制宏闊經費充裕學科完備員衆多訽足爲私立各學校之冠獎給匾額（公立南洋中學堂）各科敎員完備選擇尤精敎課書及講義俱精美敎員程度較高復善於引導學生於繙繹理化算術圖董俱有特色頭班尤　可愛以之充出洋預備科極屬合格獎給匾額（敬業兩等小學堂）各敎員所編課本俱秩然有條理地理尤　分縷晰切寔有用學生國文俱清暢圖書有特色算術頗可觀生理係繹均有門經歷史地理亦有可採處 
中等（公立師範第一傅習所）管理敎授倫理心理諭理歷史地理物理動物諸講義俱井井有條敎員講授之法深合简易科階級學生各科成績均有可觀敎育圖書國文間有特色此校半年畢業開辦兩年已屢收效深合造就師範之法獎給匾額（公立第二師範傅習所）各敎員講義俱備地理講義有條理諭理講義淺顯無影響之談國文講義所選古文極佳文法講義有厚味敎育講義條分縷晣學生於文法科有會悟理科與地有門徑圖畫有特色習字一科爲敎授兒童設想最屬有用此校一年畢業與第一師範傅習所稍異獎給匾額（私立小學師範講習所附設小學堂）敎員授課有條理師範生國文清暢歷史議論頗可觀研究地理有心得算術亦有程度敎育爲師範所重各生於敎授法原理敎育史兩種頗知留心小學生尙無成績可觀獎給匾額（廣明高等小學堂及附設師範學堂）此校爲楊紳斯盛獨力創設兼設師範班三十名各敎員講授有法學生程度亦均可觀該紳以鉅資創興各校志願宏大爲海内所罕覯可敬可重獎給匾額（公立上海中學堂）各敎員所編修身課本歷史課本地理課本官話課本行書課本俱清新顯朗學生國文具見功力歷史地理用洋文知已漸能融會中西算術圖畫英文於中學程度業已辦到再求變化以臻精妙研究理化亦能推闡其理議論間有新頴處此校由蘇紳創捐開辦苦心籌欵具有規模深堪嘉倘獎給匾額（私立兢業中學堂）棧長吳紳治恭管理法度整肅嚴明該紳等苦心籌畫創成此校規模大有可觀開校業已四年洵　難得倘宜保此基礎盡力設法爲持久之計獎給匾額（公立中等商業學堂）敎育所編講經修身歷史商業畫法諸講義均條理明晣指授有法監督胡紳爾霖篤實嚴明管理有法惟商界開通風氣尤湏注重商業二字不負立校之本意將來造就人才收效自遠勉之望之獎給匾額（梅溪高等小學堂）此校由書院攺辦有年學生已成材者不少國文課本簡明所選古文亦合法蒙學世界地理敎科書明晣顯朗易於領悟學生百餘人雖程度不一均堪造就（官立餋正兩等學堂）敎員所編地理講義物理講義俱有條理其餘課本亦可用學生頗知研究中外歷史地理亦有心得國文清暢圖畫亦佳（私立利　小學堂）此校校長　紳獨力開設已五六年所擬章程宗旨正大識見開通頭班生國文清暢議論頗有通違處修身經學歷史地理格致俱可觀　學漸知理法所分生計商業兵學憲法諸門尙知逐項研求繙譯整飭圖畫可學獎給匾額（私立三育兩等小學堂）校長黄紳慶瀾所定敎室與寄宿舍規則知於學校制度實能用心考查故能照此辦理所用課本如讀本一新國文敎授進階明白如話俱屬善本國文選讀亦佳學生程度雖淺尙有可觀獎給匾額（公立義務小學堂）敎員所編講義俱有條理修身講義親切有味地理講義亦見新頴由周紳宗頣等興諸同志　苦籌畫創成此校専收貧寒子弟俾知得沾敎育用意可嘉獎給匾額（公立西成小學堂）姚紳文相等十人同心籌畫創設此校敎習二十員均盡義務甚屬難得學生整齊倘堪造就獎給匾額（公立二十三七鋪小學堂）管理法度整肅觀學級日誌及敎案知此校查課甚嚴極爲得法文法課本明白如話甚佳學生俱有静氣知能遵守規矩尚易造就獎給匾額（龍門師範附屬小學堂）各料課本均平正手工科敎法極新學生程度亦可觀手工尤有　巧之致 
[東鄕大將遊歷英國之期]  
　　初三日倫敦電云電信報載稱日本海軍 
東鄕大將未必於一千九百零六年率領艦隊前往英國哇的島游歷大約此行當在一千九百零七年矣 
[日本優待遠臣]  
　　初三日東京　云御前大臣奉日皇諭旨宴待駐日英公使瑪克道納爾及缷任駐華英公使薩道義於宫内薩道義與新任駐日德公使穆默男籌定於西五月廿九號趁西畢利亞號郵船由横濱起程穆默男籌留於明年西正月回至東京 
[美國外交政策]  
　　初三日倫敦電云美國與坎拿大因邊界及漁業曾起爭辯國務大臣路　　擬派員調停其間上　院紳之素關心於與國之邦交者皆以其言爲然 
[英屬南斐洲多亂]  
　　初三日倫敦　透電云駐紮潑列多利亞之英國軍隊已奉命准備一切以蘇羅蘭土匪情形現甚危急也譯字林報 
[俄國民政黨創宗敎自由之議]  
　　初四日倫敦電云俄國立憲民政 
黨已將所擬淮各敎有自由樓之條講呈於國民院 
[德國主持世界和平政策]  
　　初三日栢林電云德國外部大臣在議院 
發言謂德意奥三國同盟未當有稍衰之處至德英兩國之誤會亦已成爲往事德國所行之政策但求世界之和平而已 
[德相接見市長]  
　　初三日栢林電云德國首相蒲盧親王在諾端納地方接見自英回德之布長並與彼等長談 
[英大宣言並未與俄立約]  
　　　法報載初三日倫敦電云英外部大 
臣愛華德格雷君在下議院宣言英俄邦交雖漸親密惟兩國並　　約 
[俄國内政之紛擾]  
　　法報云俄國猶太農入皆威嚇國民院之會員 
[德艦奉調回國]  
　　初三日柏林電云德國巡洋艦漢森號已奉調回國另遣一同式之盤以代之 
[俄皇不允國民院之所求]  
　　初三日柏林電云俄皇已將一已反對國民院要求大赦之意宣布然俄皇亦願釋放罪情稍輕之犯俄政府决定與國民院抗爭聖彼得堡防軍業已加增 
[英皇出巡之期]  
　　初三日柏林電云英皇愛華德定於秋間巡幸满令白 
得地方已降旨通諭該處之民政官矣 
[土耳其防禦亂事 
　　初三日栢林電云土耳其已下令微召海備軍第二隊以抵禦愛爾白尼境之亂事譯文匯報 
[志謝贈書]  
　　商務印書館贈一柬綠小説一册描寫西國祉會上欺詐情狀與夫婦女貪憎妬嫉之心頗足箴砭愚頑醒世俗又聲學一册爲新會伍光建所編中學敎科書中善本也（顚） 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示勸紳民興學紹興]  
　　新昌縣楊大令葆光前在龍宣平等縣提倡學務頗形得力茲於蒞新後首先整頓高等小學堂親自校課外復興士紳設法興舉并勸城鄕分立蒙學懸出歌示云興辦學堂當務之急科舉已停出身難得非由學堂不能上逹學堂之中蒙養尤亟初等小學人人當習經費無多房屋易覔可向學生仍收脩貼可將寺祠權時借設從前蒙師可爲敎習奏定章程應所共悉只須敎科大致合格循序漸進自能有益凡爾紳民桑梓關切各於村内蒙養多立卽將學堂何人創業借何公地若何敎法生徒幾人名姓年籍一一開單來縣禀白轉詳立案升學可必地方要圖共期努力（早） 
[禀請撥解留東學費安慶]  
　　日前有無爲州人武備學堂學生程茂材等在學務處禀陳該州謝家鴻留東學費求欵撥解等情奉批查謝家鴻前經本處咨送出洋皆學成師範嗣據該生面稱該州中送文結係聲叙完全師範字樣當經本處札飭該州迅速查明有無的欵按年接濟去後嗣據該州申稱州境開辦學堂地方各欵俱已羅入所有速成經費已屬勉强挪移完全更無從措手公欵支絀萬難籌辦請將該生仍舊列入速成師範班内等情前來業經咨明出使日本大臣在案茲復據該生等禀稱該州積欵甚鉅是否屬實本處無從懸揣應由該生自行邀集經董切實妥籌如有餘欵可以擬助卽由該州批解到處以憑匯寄給領可也（士） 
[丹陽學堂運動會鎭江]  
　　丹陽縣學堂於本月初二日在城内萬壽宫空地舉行運動會縣屬各學堂敎習届期帶領諸生赴會兼演兵式體操（再） 
[擬提廟產興學鎭江]  
　　鎭江府承太守近以擴張學務籌欵維艱爰於日昨通飭各縣密查不在祀典之廟產開列清單詳報以便提半歸公充作學堂經費（再） 
[鎭軍巡緝江面鎭江]  
　　瓜洲鎭總兵高藎臣鎭軍以沿江一帶近有梟會諸匪勾結爲患因於初二日督率炮艇馳赴圖山沙頭下遊等處江面巡緝以安行旅（再） 
[鄂督擬留余肇康在鄂襄辦政事武昌]  
　　贛臬余肇康廉訪因敎案降撤鄂督與梁署臬深以其才可惜擬留鄂省委用襄辦政事藉收駕輕就熟之效聞已發函招致矣（既） 
[孫廷林不允辦膏捐之原因武昌]  
　　新任荆宜道孫廷林觀察日前奉鄂督電調來鄂面詢宜昌膏捐情形仍擬以觀察辦理此事觀察因與督辦柯大臣意見不洽故力辭此差（户） 
[梁臬署理提學使消息武昌]  
　　聞新簡湖北提學使黄紹箕一時不能到任擬以梁鼎芬暫行署理其臬台一缺擬以鹽道馮汝騤署理鹽道則委寳豐署理官塲傅述如此然尙未見明文也（既） 
[撫署添設繙譯官安慶]  
　　皖撫恩巾丞以近來各國官商來皖謁見絡繹不絶交涉事件日益加繁因擬設英法繙譯官各一員俾遇交涉可以直接商辦日前已委向充高等學堂敎習何大吉充當署内英語繙譯候補直隷州德直牧昆允當法語繙譯兩委員均已奉到札文矣（多） 
[法艦駛抵皖垣安慶]  
　　上月二十九日有法國某兵艦自南京到皖云爲商辦閙敎案件皖省東門外砲台劉台官已奉皖撫命於該艦到時放砲十九響以盡敬禮（多） 
[關道敦勸府縣紳商注意鄕學鎭江]  
　　關道陶觀察初蒞署任卽籌撥公欵先於西鄕東石城村立一初等小學以資提倡詎數月以來繼起無人觀察因敦勸鎭江府承守丹徒縣郭令暨善堂商會紳董以全力注重四鄕宏興學務總期需費省而收效多云（巧） 
[史都護將奏簡二品叅贊奉天]  
　　盛京將軍趙次帥因史繩之都護判理財政頗著成效此次新政官制擬奏請簡放都護爲二品參贊以資臂助惟都護蒞奉期月除専理財政外他事概不預聞每晨七鐘到局裁判午餐後卽回寓不復出故仕途中之趨附無門者轉因之造謗云（丙） 
[奉省郵政東北兩路漸通奉天]  
　　奉省郵政將推行東北兩路一事現在東路如鳳凰城一帶北路如昌圖一帶業已設局寄遞信件並可代寄包裹笨重之物（丙） 
[軍門接篆松江]  
　　委署江南提督徐吉雲軍門傅隆於初一日蒞郡暫駐普照寺南施姓行轅定於初四日卯刻接篆（夕） 
[歡送徴兵誌盛松江]  
　　松郡華婁兩縣第一次徴兵分數起徴足初三日排隊起行届時各學堂學生齊集貢院府縣各官亦先後戾止先由府中學堂學生行贈旗禮嗚琴唱歌次由融齊師範華婁高等小學崇文兩級學堂懹新高等小學振德甘棠育賢餋眞商會日新又新毓秀披雲通波餋正華陽粹存幼幼商學會農工商小學公立蒙學春暉蘭毓半日青村各學堂以次贈旗歌祝各徴兵舉手答禮旋卽整隊啓行各校學生歡送至祭江亭碼頭登舟學生脱帽三呼始整隊而返邦人士空巷出觀途爲之塞（夕） 
[匪黨黑夜截刧紹興]  
　　越郡有混名吃苦星之朱阿友與七夥星沈法慶均曾充當山陰差捕犯案斥革後流流爲匪専事竊掠上月十十九夜在鼓時有謝某行經脂溝滙地方朱等突出截劫謝急喊救迨里中聞聲馳集已被撃傷并失洋銀數元搶去衣物刻已禀縣查緝矣（早） 
[曹江水勢泛溢紹興]  
　　越郡自上月杪以來連朝驟雨山水下注不及踈洩二十九日復大雨傾盆以致曹娥江水勢泛溢左近村盧幾成澤國底窪之區積潦盈尺雖翌日水勢卽退鄕民已窘迫不堪矣（早） 
[札擬官錢局辦法安慶]  
　　安省大吏擬設裕皖官錢局經恩中丞札知藩司卽照前次兩司會商所議章程十五條速行舉辦先在省中設局試辦後再通飭各屬設立分局其辦法尙須參仿他省章程錢票並不另立戳記均蓋藩印以昭民信云（士　） 
[叚委擬用武弁安慶]  
　　皖撫以警察無效前有攺用武弁不用佐雜候補人員辦理期有起色之說現巡警營管帶已另委蕭錦標游戊接接人約將有一番變臾矣（多） 
 
 

Page 10

 
 
[更補知縣蘇州]  
　　震澤縣夏輔咸現經上憲撤回遺缺先以特用知縣羅良鑑請補旋羅令禀報丁憂經濮方伯牌示以候補知縣張寳瑔更補（永） 
[中學斥退學生多名蘇州]  
　　蘇州府中學堂學生因嫌飯菜不佳與司帳人衝突經提調敎習等出爲理勸諸生不從旋復糾集二十七人面禀府尊孫太守以諸生嘵嘵不休許將該司帳　退諸生始唯唯而散太守遂據情禀知撫憲提調等亦詣院禀報陳中丞以學生無禮太甚因飭將二十七生於初二日懸牌一併斥退以儆效尤（永） 
[艙長冐充醫生刺死鄕嫗蘇州]  
　　鹽捕後營管帶朱小汀麾下陳姓領哨所帶之某號巡船艙長劉某於上月念九日在胥門外某鄕冐稱醫生得洋四元將某姓嫗用針戳斃翌日經屍屬投該營劉統領處控告統領飭朱陳將劉交出朱陳答以並無其人統領乃飭調集全營師船令屍屬指認當將劉指出發交吳縣訊辦（永） 
[福建商董理論誣良自盡案蘇州]  
　　日前中營水師謝管帶率領師船在某鄕拿獲梟盜十一名内有九名係該鄕土著在該處採桑致被悮拿經吳縣張大令訊實後飭傅董保具結開釋一切情形均志前報茲悉有一褔建人某甲因一時氮忿在飯館自盡現經建帮商董詣縣向大令理論大令答以本縣憑營弁拿解報告並非擅押無辜應候禀請撫憲核奪商董乃退（永） 
[僞造裕蘇官錢票犯翻供蘇州]  
　　蘇垣破獲僞造裕蘇官錢票之匪犯何杏生經吳縣嚴訊供爲首者係王雨田旋王犯在上海獲案經大令禀請上憲飭將王犯提至省垣發交蘇州府訊辦前日由發審局提該二犯質訊何供與縣詳咨脗合王犯忽然翻異謂在上海不能熬刑衹得妄供云云問官飭掌頰鞭背併跪練良久仍矢口不移因飭還禁縣獄候再研訊（永） 
[紀九南鐵路籌欵之難九江]  
　　九南鐵路設局迄今籌欵並無成數而鹽斤加價民怨沸騰蔡閣學從前允籌二十萬之數現在只能辦到十分之二三而局用一切已用去不少殊爲難也（户） 
[驗收馬路工程漢口]  
　　漢口後城馬路業已竣工督憲張宫保札委桑鐵珊觀察王幹臣太守於廿五日蒞漢騐收工程（千） 
[撤追比較揚州]  
　　前署甘泉縣徐會辰今春委辦大河口厘捐局差未及兩月照原定比較欠繳欵數甚鉅現已撤委查追（引） 
[邪巫宜逐松江]  
　　郡城東門内下塘近有一婦與姘夫同居自稱爲陳三姑娘所附醜熊百出並在家安設香堂供人求籤有命輿往請者必多方婪索求遂其欲金澤鎭之惡習近且蔓衍郡城誠爲可異（夕） 
[斃媳免騐松江]  
　　西門外杜姓斃媳楊氏其父楊某亟往視之見兩腕現青紫痕檢其身則傷痕纍纍兼似灌毒乃投報婁署請騐迨代理縣篆之沈大令到塲復經親族排解提當時奩贈八百元以三百元爲棺衾之費以五百元托商會捐購洋龍充作善舉事遂了結（夕） 
[搶案縣寗波]  
　　慈谿縣境三七市地方張姓於上月二十六日被盜匪搶刦盜黨開槍反傷某盜迨盜去後檢點所失頗巨由事主赴縣報案並將某盜捆送縣署邑尊吳喜孫立將該盜鞫訊供出同時行劫十四人大令得供立卽飭差分緝一面親往踏勘（具） 
[巨棍獲案寗波]  
　　鄞邑姚家浦巨棍姚阿夏經浙撫訪聞飭縣密拿鄞邑尊星夜帶同差役親兵多人前往該處拿獲帶縣後卽發押刑房嚴加管束一面禀請寗府轉禀撫憲核辦（具） 
[四月敎職選單]  
　　敎授陜西安延安李步瀛西甲湖南長沙丁明爕靖州拔廣東高州黄禹襄廣州舉廣西梧州蔣名材桂林舉貴州銅仁楊通野思南舉奉天錦州董浚澤正紅漢舉浙江金華孫鏘寗波甲山西澤州張謀傑太原廩四川順慶楊有成邛州舉雅州屈爲龍叙州舉正諭安徽全椒鄭世鳳寗國人浙江山陰陳蔚章台州舉山西保德州張裕代州舉四川劍州謝聯輝資州舉順天大城步以墉冀州廩直隷安肅解塋河間廩永年夏景賢遵代廩山西襄陵李仲大同歲曲沃趙本禮汾州附猗氏李丙光平定廩湖北麻城鄒卜善漢陽歲鍾祥袁崇奎黄州歲廣東南海巫其蔚韶州廩海陽盧潤清廣州附陜西商州李毓清西安附安徽廣德周之冕徽州廩訓導直隷安平雷本廉冀州廩安徽旌德程彬廬州增山東霑代劉玉瑨濟南副冠縣劉嵩嶽曹州廩高苑蕭含英萊州副河南孟津靳祖怙開封附四川大足葉田嘉定附吉林磬石劉遇善廂白漢附山西汾西李登顯太原附廣東封川蘇若瑚廣州舉豐順彭樹榮廣州附廣西雒容施彬文南寗歲四川南江黄河全資州舉湖南永順胡鳳儀長沙舉復諭山西交城衛萬篇蒲州繁峙王朝瑞平定州雲南江川張維宗昭通四川銅梁吳克讓成都俱舉復訓湖北德安府權量武昌附貴州安順府徐臣輔石阡舉 
[來函]  
　　復貴陽電貴陽岑撫台鑒勘電悉頃由天順祥交來上海規元一千六十五兩據稱合貴平一千兩當送商會掣取收條仍交天順祥寄上一面由商會彚兌美金匯交梁使收撥用副德意海宣等江錄長沙龐劬帥電上海籌賑諸公暨施子英同年均鑒湘省水灾奇重前承賑濟三萬両銘感無已惟灾區太廣急賑善後均難籌措雖經各省恊濟仍屬不敷不得不再爲將伯之呼尙祈會同各善士廣募接濟至爲叩禱鴻書 
[曾少卿經收湖南振捐第一次清單]  
　　義務君洋四百二十元馬君德驥洋三百元裕豐號洋一百元李沈氏淑儀求病愈洋五十元胥江釣叟洋四十元周君伯揚洋三十元陶君晉笙前月遷居承親友賜賀本應設筵致謝因念湘省水灾較重特以筵資移助洋三十元章君仲英洋三十元無名氏洋六角共收洋一千元六角用特登報以揚仁風　 
[商會經收舊金山賑欵第十六次清單]  
　　福建崇督帥飭財政總局匯到光洋一千元正合亟登報以頒公忠宏抱 
今日尙有各省新聞及本埠新聞均列入第三張閱者注意 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[禀准開辦衛生學報京師]  
　　聞衛生局總辦前經禀明巡警部開辦衛生學報已蒙核准現由該總辦委員赴津調查一切衛生事宜並禀請徐菊人尙書撥欵開辦已蒙允可矣（下） 
[電飭揀員支應秋操雜差京師P ] 
　　日昨練兵處會商以本年舉行秋操一切支應差使關係緊要必須預先派員料理以免屇時趕辦不及擬電飭直督豫撫務將在省候補正佐人員擇其精明强幹者卽速點派使該員等早日籌辦不至臨期貽悮（下） 
[電告札薩克金砂卽日開採京師]  
　　庫倫辦事大臣電告政府略謂車臣汗部逹拉札薩克前因禀請開採本旗金砂業經咨明商部在案現據該扎薩克禀稱集欵已有成數卽擬招工採挖並聲明决不招人外股云云（下） 
[贛省定期考優九江]  
　　本年爲考優年分江西學政黄册菴宗師札行各府廳一體出示曉諭定期五月二十六日齊集（本） 
[寳山開辦徴兵吳淞]  
　　寳邑學務公所初二日下午特開徴兵會縣尊王大令學董袁希濤統領周維藩等均次第演說古代兵農合一之義至傍晚始散是會到者約五百餘人聞應徴合格已具保結者有四十餘名俟數日送省人伍（不） 
[購買沙船出口吳淞]  
　　淮揚道蒯觀察以防堵海州曾禀調外内洋等營炮艇茲又在上海添購大沙船二艘特備文委派單枊二弁到滬禀由上海道給領護照並順帶耀徐廠煤數十墩藉作壓 
艙初二日二弁押駛至淞報請淞口常關查騐出口（不） 
[黄沙碍難抗捐吳淞]  
　　江浙交界洋面之泗礁山隷歸江蘇崇明縣管轄四圍山　向無别產祇有灘地淤漲黄砂商船挖運至吳淞上海售賣前經崇邑紳士禀請崇邑尊出示將商船所載黄砂每墩抽捐洋五分取作泗礁學堂經費又以吳淞進口易於稽查又禀請寳山縣在淞設立分局將捐欵二成助人淞學堂之角不料該山忽有寗波人李某等唆同船户邱小娘金阿有等違諭抗捐私立公所計圖中飽事爲崇邑紳董倪維高蔡日暄等查悉聨名赴道控究前日已奉瑞觀察批飭崇明寳山兩縣查明嚴究以儆效尤（川） 
[挖取海塘木椿吳淞]  
　　淞口獅子林陸旗塘炮台一帶外海塘爲去秋風潮沖毁定期撥帑興修在案詎坍毁塘脚處木椿時有營兵挖取攺作器具地甲塘長見係營兵不敢詰阻塘工局近在咫尺亦不查究所以鄕民無賴時亦效尤挖取按定例有人挖取一木罪須監絞（不） 
[滬城官事]  
　　滬軍營管帶龍葆珊鎭軍貨捐局總辦鐵松巖太守昨均由蘇回申到道銷假○出使和國隨員候選縣丞王吉甫二尹廣圻金陵洋務局委員候選知縣彭中　明府意鰲住北市佛照樓留日高等工藝學生張君祖繩巡洋委員候補知縣馬明府瑞熙綢捐北卡委員鮑明府德和等昨均先後到道禀謁（事） 
[蘇學務處札知投禀新章]  
　　蘇學務處以近來赴處具禀往往不關學務事件紛至沓來或爲假公濟私或爲挾嫌誣控逕山郵局投遞及至行查率多揑冐究詰無從　屬不成事體現經議計章程五條除牌示外合行札飭各屬遵照辦理本縣汪大令已奉到此項札文矣（宜） 
[中西書院開運動大會]  
　　昨日爲美租界崑山路中西書院開運動大會之期滬上各學堂學生均往與會（似） 
[請訂妓院新章]  
　　日前濟良所函禀公共公廨關絅之司馬請釐訂租界内妓院中不准以十六歲以上二十五歲以下之婦女爲妓司馬接函謂俟商議妥協再行出不曉諭（則） 
[法國商輪又到]  
　　法商永興洋行上年在法國某廠製造輪船四艘前日有二艘先已造就來申已經開往各埠昨又到一艦名立豐現停泊浦中惟房間一切尙須裝修俟工竣卽開往長江各埠載客裝貸（深） 
[支河撥歸船塢修理小輪船]  
　　江督周玉帥前准南北洋總 
統薩軍門面商以船塢修理小輪船殊多不便請將製造局支河一條撥歸船塢以便應用玉帥當卽札魏總辦候軍門回申詳細履勘前日魏觀察會同軍門及船塢總辦吳盈之副戎詣勘明確當將此河劃歸船塢以作修小輪之用現已繪圖貼說以便飭匠興工（尺） 
[修橋開工]  
　　本埠西門外方板橋本與法租界毗連前因橋身年久失修法工部局將出而修理由總工程局總董禀明道台設法阻止一面赶緊由局自修前日已撥匠興工矣（尺） 
[諭知另訂罰欵執照]  
　　昨日上海縣汪大令發出示諭一道錄下照得警察局違章罰欵向由各局遇案隨時送交同仁輔元堂撥充善舉由堂掣發收照附卷而受罰之户無憑執守茲特另訂章程發給受罰人聨票以昭憑信爲此示仰軍民人等一體知悉如有違章所出罰欵隨時領取局收如無收據交執卽屬假冐准予立時投控以憑查究母違特示（事） 
[安卷送道核示]  
　　公共公廨讞員關絅之司馬奉上憲札飭所有公廨訊理華洋各案按月將已結未結摘錄事由開摺　報查考等因昨司馬飭承將四月分各案開一簡明摺並查吊公廨派西捕來廨日期案卷呈候核奪司馬又飭承將去夏六月初任事以來所有捕房解辦犯事華捕各案共有若干起一併開單呈候道憲核奪（孝） 
[呈控吞没股洋]  
　　黄業修投公共公廨控葉有春吞没股本向論行兇一案前晚堂奉關司馬提訊黄供與葉有春各出資本洋二百元合開仁昌炒麵店後因意見不合所立合同並未簽字不能作憑司馬以黄所控無憑判一併開釋自行邀公正人理楚（力） 
[履勘佔地]  
　　新北門有唐姓房地售於王姓轉售於沈姓竪立界石佔及營地由提右營函請上海縣汪大令查究大令委水利廳孫少尹會同城汎周千戎前往踏勘禀覆核示（宜） 
[拘獲流氓]  
　　前日英租界包探米順訪得著名惡棍胡進卿卽小徽州藏若美界乍浦路某姓家因於夜深時入内在床下將胡拘獲昨早解至公共公廨關司馬商之德副領事師謀君着將胡押於捕房俟拿獲餘黨再行訊辦（似） 
 
 
] 

Page 18

 
 
[嚴懲流氓]  
　　包探米順在龔少卿所開客棧内拘獲著名流氓胡掌生王阿毛張福生王連生吳阿生吳王秀岳阿六邱屠林陳明書等多名解奉公共公堂訊供判押候查辦昨解案復訊米供胡王張三人卽係戳斃顧德勝之流氓兇刀尙在其餘各人均非安分之徒請察訊之胡毛毛供已死顧德勝係叔父某日在正豐街同義茶樓被戳求恩伸雪訊之蔡阿炳供正月初七夜初胡掌生王阿毛等三人攫取衣服法包探供吳阿生卽係逃犯王阿毛亦係搶張桂林馬褂之犯興阿蘭爲同黨請帶回歸案訊辦旋有信大馬車行主崔姓投供陳明書係行内馬夫實係安分之人愿爲保出司馬判吳阿生邱屠林各發押西牢兩年吳王秀岳阿六各押西牢一年王連生押西牢兩年作工期满吳送法捕房歸案訊辦餘犯逐出租界其胡王張三人還押捕房候再復訊核辦開客庽之龔少卿罰洋一百元充公（命） 
[妓女發堂]  
　　妓女李竹琴向在昌壽里爲娼前日與福林里雉妓彭張氏均被惡鴇凌虐到縣喊求超豁判發堂擇配（事） 
[飭查庽客病斃]  
　　英租界香粉弄六十六號房屋榮昌客棧前日有寓客甯波人胡阿有因病身故棧主董某投報捕房捕頭飭探劉光震至棧查詢旋經查得並無别情卽著該圖地甲查明有無屍屬著卽收殮禀覆（則） 
[拘究起火]  
　　滬城邑廟後園有某要貨店昨日不戒於火救熄後由警察東局郁少甫二尹前往察勘飭巡士將店主某甲拘局罰辦（宜） 
[上海縣案]  
　　法公堂前送王尙堂陳靜卿控季子卿吞没股銀等情到縣奉訊判令核對帪目再核前晚縣主汪太令復提訊問王供前與季合股販物至外洋赴賽共得洋一萬二千餘元季欲獨吞奉諭核對帪目寳被吞没五千餘元有帪呈鑒訊之陳供係司帪餘均相同質之季供此次貿易衹有銀九千餘兩大令判將季掌頰五十下斥退著照帪歸還○無賴陸阿毛陳阿根有向張順卿詐洋情事爲道訪知飭探拘獲發縣前晚經汪大令訊問張供被陸陳無端訛詐乞究訊之陸陳同供係爲修輪工匠張因欠給工資向索　頼並因小的等包修之輪船張亦曾攬包因此　妬大令判候查核訊辦○前在西南門謀斃江二之兇犯顧和尙卽化名王金標由外國牢監提案訊押後前晚汪大令復提訊究先據要誕張立　供稱顧因江佔姦其所包烟妓糾同談小狗小快　等誘江至西南門城根將其腎　挖傷致斃當時顧曾糾小的同往小的不允越日顧來相告故知其事訊之顧供多狡賴大令判重責二百下掌頰一百下釘鐐收禁擬辦○新逕巡局什長鄭延甫拘拿賭徒被拒傷斃由　先後獲到陳阿根胡少香等訊供均　行兇分别交保前晚汪大令又傅地保沈桂之王鍚卿朱其林等到縣訊詰均供兇犯已分别潛逃外洋難以緝獲大令判刻日將爲首行兇各人訪拿解辦如違嚴比○陳高郎昨在西門外小桃源毆傷周忠海頭額由西局巡士拘解到局局員卽備函將原被一并移送到縣請汪大令訊辦（事） 
[總工程局紀案]  
　　浦東川沙人薛裕其前由伊子阿虎將田單兩紙向盛桑華抵洋四十五元近因阿虎已故裕其向之　取田單被盛　勒因卽控請總工程局正裁判官孫耳山明府准即提集研訊盛供抵借已四五年言明二分起息刻因本利無著求斷薛稱　　　日祇借廿五元明府以其情詞各執薜交洋四十元令盛交還田單詎盛堅執不　明府怒着限　三天交單○划船婦李莫氏在南碼頭承裝芝麻黄豆舊鐵等賊贓無賴魏阿三周子奇冐稱包探向之勒索爲總工程局包探查知恊同四十二號巡長將人証一并拘解到局孫明府判魏責三百下押一月周責二百下押兩禮　涽從寛開釋贓充公○温心行在　家匯某營當兵前日乘閘港小輪來滬因不給船資與茶房沈耕初爭　　忽失去棉被一條　控總工程局孫明府提　飭所丁帶同原被到船查明寳情著茶房賠給洋兩元（尺） 
[呈控滋擾]  
　　住西門外九　内之婦人沈張氏前日　其所歡王義發至巡防局控稱與王業已分離詎王時常來家滋聞故　局請究章二尹研訊之下王供詞含糊二尹判從寛一併斥釋以後王不得再向氏　擾張氏則驅　回籍（深） 
[英美公廨晚堂案]  
　　西班牙商人王叔平投該管領事署控華人汪啓綬汪勉齊汪季寅與紫陽觀　菜店糾葛等情由領事照會公共公廨讞員關司馬簽差恊探將各被告傅案訂於前日午後會　届期由西洋領事繙譯官沙嘉士君蒞廨曾同襄讞孫耳山明府升訊原告王叔平延　　思律師主控禀稱王在上海貿易於本月正月間與華商汪啓綬股關紫陽　　　　資本二萬兩作爲十股汪得四股王得六股股單見議爲劉子謙可以到堂作證至二月初九啓綬將股推與王叔平立有推股據據上載明商務局與夫　陽觀之據均已註銷店係三處一在山西路一在福州路一在法大馬路至二月十七日見日報登有告白謂店已歸被告所開因之邀同見議將店索回詎料執事汪勉齋汪季寅不肯將店中賑目交出聲稱如要帪簿須償還洋二千元爲持求請　令被告將帪簿交出汪啓綬所延高易　辦　司律師聲稱原告所控各節汪均肯承　惟簿據係勉齋與季寅等取去請著其交案汪季寅汪勉齋所延博文帮辦恩特律師禀稱前次公堂斷令勉齋買店係向商會拍下明府謂現在只須証明案内之語其從前案外之語不必產涉汪季寅供啓綬係叔父伊賣出紫陽觀商人並未得知再如帪簿一節當時我等在店被印人　出均是空身何有帪簿帶出明府復將啓綬與叔平交接推股一節訊明隨商之沙君判原被暫退去俟與　事商妥再當下諭導行原被均導斷而退○前者祥茂洋行洋東函致老巡捕房請查辦華商假冒北忌洋皂等情由捕顧飭探趙銀河姜長明等在租界内外查出售　壯忌洋皂之家請公廨出傅單傅　計十一户訂於前日午後會訊届時祥茂洋東投案聲稱本年二月間外洋裝來北忌牌洋皂始則消塲頗好後日漸滯消細查之下有華商以字様相似之將忌皂混售但本行之皂一面係華字北忌洋行一面係繪　蜜蜂窠商標查得假冒貨一面係壯忌洋行字様一面係亭子蜂窠鷄鶴等式不一大都形式相似茲由捕房查出務請訊辦趙包探將售賣壯忌皂之王一香江揚夫葉金祥趙順源趙春生顧祥順潘定其陳仁德周茂林等九家傅案並在九家購到之壯忌皂呈案英副領事與關司馬詳加比對訊之各被告　雞牌係新閘義源廠所造蜂牌係德豐廠柴阿慶本貨亭子牌是降茂公司本廠所造副牌均用壯忌爲號司馬得供著將各被告交保靜候堂判遵行（似） 
[英美公廨早堂案]  
　　王雲卿違章售賣春片由捕解究判押一月○陳阿福前犯竊案今又竊取　橋别墅妓院内銀水烟袋一支由捕解究判押三月○宋伸　之姪宋國　因向著名麻雀賭棍小白三卽王秀　追索賭洋起　互相兇毆控奉司馬訊供以各有不合判將案註銷○過犯胡　法誘人賭捕由捕解辦判押三月○崔甫云崔甫泉因認租房子與嚴周氏口角互毆由捕　究判一併開釋○傭婦高陳氏竊取高公館衣服解奉訊供高陳氏供實被女主人裁　　竊司馬判押官媒七天　釋（力） 
[法租界捕房事]  
　　婦人屈陳氏向住城内憑媒聘定女子名桂林者爲　媳前日忽被私逃匿迹法界爲陳氏訪悉扭人捕房捕頭以氏居城内命歸縣署訊　○秦阿福陳毛閣串竊碼頭上藥材數包在途求售爲包探查悉拘獲解人捕房命一併押候解　訊辦○積竊陳阿三携所竊衣服什物至某押鋪求質爲包探查悉拘人捕房捕頭命押候解堂訊究（深） 
[美租界捕房事]  
　　工部局管理垃圾西人查得裹虹口老朱家宅婦人張朱氏雇工人朱錫　等多人在皮將垃圾塡路知照捕頭飭中西探往查屬實禀復捕頭函請公堂出單傅罰○某西人乘醉至百老匯路一帶胡閙由一百十六號印捕拘入捕房奉飭押候醒釋○李乾昌之子昨在百老匯路沿途啼哭由三百四十八號捕帶人捕房旋由李投請領回捕頭允之○百老匯路陸金標之妻某氏前晚忽出外不歸由陸投報請緝捕頭允之○王裕成之東洋車昨至禮查路將朱榮生馬車板撞碎由捕將王朱一并帶人旋由王自願照修了事（似） 
 
