# 1890 - 248 - 4906248

 

Page 1

 
 
[珍物求售] [  申報館協賑啓]  
　　日前承某大善士以翡翠記念全副囑爲變價以助賑捐昨又承粤東無名氏助以伽揇香朝珠一掛數到牟尼之串鼻觀香通分來　琰之珍　田露潤拜登嘉貺永爇心香已諸君子有欲得奇珍者請速惠臨展玩或祇購其一或一并購歸但肯解張總無不可葢合之則二美離之則無雙也特綴引言伏維共鹽 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[點石齋發售各種精本石印書籍]  
　　硃批雍正上諭御纂五經經策通纂五經文準經　淵海五經備官三屠佩文　府三屠淵　皇朝各直密地　十三　　　史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元　女成增補角山樓先正事略○本正事略○本齋種類繁多不及備載擇其尤者登報以供海内文人賞鑒價當格外從產卽希光顧爲盼售處一在三馬務　報舘東隔壁又設分局在二馬路横街三層樓紅墻洋房内此佈 
[臺基案答客問]  
　　客有造余而問曰臺基何爲而禁也余曰爲其導淫也客曰上海之地五方雜處眞所謂五都之巿各處富商大賈紳民過往皆由於此則生意之所薈萃資財之所聚處以故各處良賤之來滬地者不知其凡幾而女閭三百不啻齊管夷吾之所召集而行旅之人往往無有家室則於是乎作秦僂楚館之遊問柳尋花之計上等者或全書寓開筵竹肉聲中樂未闌也或在長三選勝倡條冶葉任可攀也其次爲么二則攀相好呌移茶花錢不多入手極易也又次者則有花烟間爲下等之人行樂之所若此種種何一不爲導淫而乃獨於臺基乎禁之拿之如此其嚴辦之則亦何説哉余曰否否彼書寓長三么二等所謂妓院卽女閭之濫觴宋元所謂衏院者是唐宋時官設之以便行旅卽管子之遺意故有所謂官妓者曰香山之花褪紅蘇東坡之琴操皆是也又有所謂營妓者則專以便營中兵弁尋樂之地厥後漸故其制營妓專以供大帥之役而軍士絶不得與甚至大帥則紅粉兩行清歌一曲朝朝取樂夜夜尋歡而軍士偶一犯之卽以爲有干軍法損下以益上人心爲之不平於是有王者起舉此流弊悉以革除營妓之名永裁而上卜之情以平然善用兵者猶於此事稍爲寛假僞作痴聾俾兵士之情稍舒而後兵士之力可用鮑武襄之用兵所以勇往無前也夫飲食男女人之大欲存焉聖人且未嘗諱言之乃必使人人屏去嗜慾唾棄女色未免近乎不情故租界之中旣爲商旅所屬集卽聽妓院之開設竟至明目張膽而不之禁凡所以曲體人情者卽所以招徠商賈也降而至於花烟間則濫極矣然地旣爲通商碼頭則富貴者有於斯貧賤者亦有於斯不得謂富貴之人爲有情貧賤之人皆無情富貴之人皆有慾貧賤之人皆無慾富貴者之情懷旣有可遂之處貧賤者不敢覬觎而又不能稍稍適情故此等下賤卑污之區官府初未嘗一律禁絶者正以開一線方便之門使若輩貧賤者流亦有適情之所此等處初不得與臺基並論也客曰若論宣淫則臺基與妓院何以異若論卑污則臺基與花烟間又何以異且妓院之開與夫花烟間之設明輸烟燈之捐大張旗鼓一若奉憲開设也者鱗次櫛比計其數不下數千百家而臺基雖有不過偷雞摸狗之類較之私窠子半開門猶爲隱藏則作此生涯者諒必不多若論引誘則彼花烟間所費不多而尋春最易豈尚不足以誘人以淫而乃於彼大者多者則不之禁而於此　者少者則禁之不幾疑其説之顚倒耶余曰不然凡爲狎邪之事者先亦自知爲非試觀翩翩年少赫赫土孫其初入妓院之門必左右望次早出妓院之門亦必探頭四顧急急遄行一似有赧赧之色也者及其回家雖無父母拘束妻子訕誚而終覺有所恧然於心迨積而久焉在天良未盡澌滅者或尚不改其舊否則視爲故常不足爲怪矣且彼妓院中本以賣笑爲生涯淫則有之尚不足以當一姦字若臺基則所招誘者初非妓院中人而悉爲良家婦女實乃犯姦非僅宣淫而已也且臺基之名不知昉於何時余所習聞則已不下十許年而朋輩之中究亦無親領其風味者官府早已欲爲密查嚴禁無如狡兎之窟無從根尋則亦可知此等臺基尚不敢大張艶幟不過熟游其地者暗中往來而已至今日松江老太婆之案則蔡太守往拿時正在肆筵設席舉杯相酌則若輩直將漸忘其爲臺基而亦視之如妓院行將獨樹一幟於花叢中别開生面是其壞人心術引人邪淫其罪且有擢髮難數者此時而再不辦則久且習以爲常而於廉恥禮義全然不知爲何物其所關乎世風者豈淺鮮哉有此一番雷厲風行卽使不能從此凈絶亦使人知此事之非是較之宿娼挾妓尤爲可恥則或者稍歛戢乎此一舉也厥功偉哉客唯唯請少間 
[本館接奉電音]  
　　昨由京友電傳上諭二道敬謹譯登○七月十八日奉上諭光禄寺奏請簡員暫署卿缺一摺光禄寺卿着漙良暫行署理少卿着桂勛暫行署理欽此同日奉上諭依克唐阿等奏請調員差委等語吉林驍騎校尉富保防禦德英阿藍翎長烏勒興額雲騎尉連科候補主事晉昌着長順飭令該員等卽赴黑龍江聽候差委該衙門知道欽此 
[宣南小誌]  
　　吏部示傳所有在部投供之坐補國史館漢謄録張玉麟洪定宣二員限五日内取具六品以上同鄉京官印結塡寫履歴親供赴部騐到以憑咨送國史館○新放江西分巡吉南贑寗兵備道恒介眉觀察壽由舉人歴升禮部員外郎滿擋房總辦祠祭司掌印京察一等記名以府道用恭辦大婚典禮保俟得道員後加二品銜旋充殺虎口監督今春差滿回京仍回禮部適吉南贑甯道文觀察出缺遂以恒觀察簡畀其榮任之期雖未涓定大約梅開嶺上時方克履新也○阜成門内錦什坊街麻線胡同西口外路東萬聚烟錢鋪於本月初四夜四更突有妙手空空兒從街墻躍入後院將櫃房後門撬開入鋪潛將銀櫃打開内存現銀錢票全數掠擄仍由來路而逸次晨始知被德於院内拾得原存銀票五十金櫃内白鏹皆歸烏有計竊去銀三百七十餘兩當卽報明本管正紅蒙官廳步軍校 
 
 

Page 2

 
 
勘騐竊跡申請通緝所怪者銀櫃上有人安睡盜開櫃携銀櫃上人一無所覺豈用悶香作弄歟○聞京北沙河等處一帶地方於本月初八日下午風雨交作雷電轟掣加以氷雹大小不一其大狀如芡子幸歴時未久卽止據稱東逾孫河西抵楊房其間高麗營廻龍觀馬房小西門皆見氷雹寛約四五十里長約百里左右云○新授詹事府少詹事徐東甫少宮詹會澧擇吉於本月十四日未刻到任已由主簿廳傳諭本署官役人等至期進署伺候一體謁見各宜凛遵勿違○十四日上往醕王府看視鐘鳴六點駕已抵府皇太后皇后至府已及已初據謂醕邸連服良劑珍重調聶病勢漸形輕减慈懷聖慮少釋厪念於府中傳用晚膳畢上於申初二刻先還南海皇太后皇后還海時已及五點三十餘分隨侍王公大臣侍衛官弁兵丁校尉醕邸一切預備賞項悉如初次並謂步營連日備道尚無貽悮賞六百金匀分以資津貼云○興隆木廠商人馬潤田物故已綴前報兹聞馬商柩停在堂時連日僧道番經對臺懴諷擇吉七月十一日發引因雨水載塗暫於阜成門外下關慈慧寺中停厝是晨發引前舁明鏡一座以二十四人抬之此明鏡以藍白彩綢結作高坊高二丈做成房樣脊瓦如式圍皆垂以彩頭大繐中則白布一幅大書皇清誥授武顯將軍潤田馬府君之靈旛字樣後列官銜紅牌二十餘對旛傘五堂色分紅藍緑白青香旛沓傘八寳鎗大刀金瓜鉞斧槊掌朝天鐙龍頭鳳尾槅　粉棍黑紅帽劊子手令旗令箭松亭松獅松鶴松鹿松人影亭誥勅黄亭龍鳳扇龍旂龍棍黄牌提燈中執曲柄黄傘八擡官轎官車官馬亮轎鼓吹數十名分作三撥並有清音十番喪鼓谷一部大槓四十八名人夫以舁靈棺上用青雲縀眞金坐蟒大罩前列穿孝小男二十餘人托以紅頂花翎冠及各陳設後擁白旛三排出魏爾胡同經西四牌樓阜成門抵廟沿途献茶桌三十餘處執紼之官商士民如雲如荼車馬動逾二百沿途觀看之人咸嘖嘖稱羡以爲商人如此誠罕見也 
[尚衣開吊]  
　　杭州織造文尚衣騎箕而去於初十日接喪十七日開吊駐防將軍吉軍憲學憲潘文宗藩司許方伯臬司唐廉訪運司惠都轉道憲豐觀　曁文武員弁絡繹而至奠醊靈前至四點鐘時撫憲崧振師亦呼殿而來略坐片時旋卽辭去二十五日舉襄由武林門外下碼頭登舟至二十七日開行北上 
[禾中小誌]  
　　去秋水災時浙撫崧振帥調撥護軍旗親兵來禾分駐兩縣關帝廟等處藉資彈壓月經撫憲抽調百名回杭尚有百餘名前日復奉撫憲札調郭統領奉文後卽託兩縣雇船裝載赴杭或謂係調往開河未知是否○嘉興縣署前某姓充當縣署旗牌小班於去年逝世其妻年約三十許人皆呼爲蔴于二太婆自喪故夫旋有外遇去秋與駐防之某兵有染情重如山恩深似海近日某兵奉調他往悵臨歧而灑涙思同夢以無從於是不願生離甘爲死别密購阿芙蓉膏吞服次晨毒發斃命經隣近知覺赶往施救勢已不及祗得飛報親族到來料理後事其事不足論其情亦可憫矣 
[鄂渚官報]  
　　七月初八日管帶問津輪船補用守備張彪赴新堤赴兩院禀知辭撫轅文巡捕補用縣丞翁守範由蘇浙賑捐奬給藍翎行知奉到實收赴兩院禀知候補州判劉樹仁赴宜昌　土税局差遣禀辭辦理府河口厘金分局候補巡檢萬光遠見辭赴局辦理湋源口厘金分局候補巡檢張福元禀見赴兩院禀辭初九日調辦黄石港厘局候補縣楊湘雲赴兩院禀辭赴局十一日候補縣潘誦捷奉委赴四川巫峽巴峽一帶公幹赴兩院禀謝海防　分湖北試用縣丞梁鼎蕃禀見來省赴兩院禀到十二日新選宜都縣劉肇甲來省禀到候補同知章嘉謀候補通判黄文桂俱奉委解三批京餉禀見知十三日候補道黎進見奉委查城鋪赴兩院禀謝調署蒲圻縣陳樹楠見辭赴任候補巡檢蕭國禧奉委帮辦鸚鵡洲竹木厘務禀謝藩憲牌示巴東縣知縣印務詳委候補班本班儘先補用知縣康士銓棗陽縣平林店主簿事務詳委試用布照磨王嘉瑞俱署理 
[白晝刼搶]  
　　漢口自互巿以來巿面素稱繁盛衙署羅列營卡森佈防範不可謂不嚴不意亡命之徒紏集烏合之衆竟敢於白晝在熱閙之處横行刼奪殊足駭人聽聞緣有王姓者素居上碼頭存仁巷王早年曾在軍營中建立功勳承平後帮帶襄　砲船並充當督銷淮鹽局委員年逾知命前年因病逝世家中僅遺老妻並女三人長者許字漢陽紳士黄姓爲媳次者許字某孝廉爲媳幼者許字某明經爲　皆未出閣老嫗弱女相依爲命匪徒見其門祚單薄早已生心近嫗病殁匪徒因此下手本月十八日紏集孝感壯漢百餘人駕舟來漢停泊土擋一帶一聲呼嘯齊至王姓家將室中所有盡數抄掠而去漢陽黄姓早年曾在衙署中爲幕友今雖老矣常　舟渡漢與二三知已詩酒往還是日正在漢巿行走忽聞有人呼救命翁喝阻受壯漢毆辱帶傷卽向彭大令及都閫府禀明情形蒙派兵勇五十名紅船兩隻沿湖追赶拘獲頭目三人聞當夜在都閫府審問每人笞責數百板現聞是家業經禀詳各憲行將提省審辦也又聞與王姓同住之徐姓家亦被匪徒行搶云 
[星傳過營]  
　　營口訪事人來信云欽差查辦吉林事件敬汪二星使隨帶司員六人供事七人於本月十四日午後分乘操江鎭海兩兵輪馳抵營口時則大雨初霽載道汚泥旣下椗東營官碼頭卽有海關道城守尉遞呈手版上船謁見星使隨登岸海葢兩縣及各局委員各營統帶齊遞職名迎迓兵勇則擎槍鵠列以志敬忱星使旋駐節海關官廳隨員供事等人則分住磚圍子鎭海營各處一時黄童白叟爭以一瞻霽範爲榮翹首望跂足觀者捱捱擠擠途爲之塞有三人被擠落水經人救起得慶更生至十七薄暮星使卽乘官舫啓行隨員供事則另雇小牛船卅餘艘就道據道途傳述咸謂太平川于姓自待縉紳世族勢力滔天作福作威不勝枚舉近被言官叅揭故二星使銜命往查也 
[營口業談]  
　　正任海防廳章司馬樾俸滿卓異例須兩次引見新正某日交卸入都至本月十一日始回營近又得海運保舉以知府升用想尚須到省禀謝然後接篆也○入秋以後時疫盛行霍亂轉筋幾於比户皆是邇日疾風暴雨天氣頓凉咸謂疫司稍止矣不料夢中二豎依舊爲災病者甫閲四五點鐘卽不能救山東祭古祠每日舁柩來厝者多至八九十具誠可駭已○火神廟後某姓整容店内有一售水角之回子偶與流氓高連生口角有陳某者見而解勸回子抽刀亂斫高陳俱受重傷想一經對簿公庭定必從重懲儆也○荳價漸次加昻去冬南中買存之貨目今每石需加銀七八錢以致沙寗船裏足不前中而因之大壞説者謂關道憲若訪知源委當必及早示禁汉嵐遠商也 
[甯波官報]  
　　甯波府經廳顧叅軍因病出缺胡練溪太守委許二尹玉書代理○船捐局委員張大令丁憂交卸經釐捐局總辭錢太守委梅二尹振宗代理○招商局總辦盛君樸人赴卾省選辦電桿局事暫委盛君藕　代辦○前任鄞江分司鄧秋泉少尉因事交卸去任之日士民公送匾額一方德政牌二對 
[盜案道批]  
　　奉化滕姓被盜行刼日久無獲上控道轅吳福茨觀察批示曰此案前據鄞縣禀報卽經批府飭縣嚴拿贓盜訊辦在案兹據禀逸盜贓洋迄無追獲强盜殺人重案緝捕如此懈玩九屬非是仰甯波府嚴飭該縣卽再移會水陸各營曁鄰封犯籍一體上緊嚴拿逸盜催追原贓勒限於一月内悉獲究報毋任遲延致于咎戾一面飭將現犯高培銀赶緊訊明禀辦弗遲 
[偷兒枉死]  
　　七月十四日下午有妙手空空兒在厦門太史巷偷竊賣蕃薯粥某甲之雞一隻被甲拘獲當將該竊飽打一頓勢將垂斃卽推置旗昌洋行後門口此處在租界之内經巡街西捕見而驅逐該竊已不能動甲僞爲路人以錢數百文令人抬往新路頭該處居民於晚間 
 
 

Page 3

 
 
七點鐘時拾至卅六崎竹寮内望高石醫生館海邊抛桑以圖滅跡事經地保查知次早往覓屍身已不知去向大都隨潮飄出港外矣偷雞小竊罪不至死乃竟畢命須臾葬身魚腹嗚呼慘矣 
[鎭江近事]  
　　某日有數旗人相约至租界盆湯巷某妓家尋歡龜奴以帥邑尊嚴禁烟花婉言謝却旗人大怒奉以老拳繼復掣佩刀嚇之謂爾敢藏匿名花定使爾流血五步之内龜奴大駭伏地求饒正喧閙間巡捕聞知前來彈壓旗人卽向巡捕選事揮拳互毆鎭江營得信之餘立派弁兵捕得二旗人餘遂紛紛遁去營官飭將二旗人送縣旗員聞信急片請帶回按律嚴懲邑尊允之事遂得了○水利廳葉少尹佐清因案罣悮於本月初八日交卸所遺篆務經鎭江府福太守委義渡局員錢君暫行代理○京口東鄉有地名張家門者烟户數百家聚族而處每當夏秋之際新稼將登例得按畝集資酬神演戲今歲分外興高采烈戲旣畢復就臺前高搭木架施放烟火三宵如蜈蚣叮秃子砲打襄陽城天官賜福萬壽無疆之類銀花火樹璀璨新奇緑女紅男皆不遠數十里而來藉資眼福放至第三夜偶一不愼有多人被火灼傷其中某串傷勢甚重恐難免性命之憂一八歳女郎秋水雙瞳火忽射及眸子已壞竟類扣槃捫燭之流本欲尋歡因以肇禍戲無益一語古人豈欺我哉 
[豸節莅申]  
　　江蘇按察使張笏臣廉訪已於昨日上午十點二刻時乘招商局新裕輪船來滬停治金利源馬頭旋換坐小火輪船駛至四馬路浦灘登岸以平和洋行對面廣森昌號爲行轅道　廳縣以次文武各昌咸投遞職名衣冠入謁 
[開館有期]  
　　本報後幅登者告白略言西童書院刻已延就名師定于八月初二日開塾想春風化雨沾漑無涯桃李盈門又當廣被絃歌之化矣 
[馬車傷人]  
　　昨日十二點鐘時有公一馬車行轎式馬車在四馬路行駛撞倒一人將頭顱碾破其馬驚躍直奔由印度巡捕將車拉住送入巡捕房將車夫管押一面送受傷人至仁濟醫院其車經别馬夫領出行未數武馬又驚躍亂竄撞倒東洋車三輛受傷之人已於午後二點半鐘時斃命管押之車夫當於今日解請公堂訊斷也 
[馬房雀鼠]  
　　怡和洋行西人哈甫所用馬夫劉二被馬販所窘報知英捕房並禀請蔡太守傳到馬販郭福長隨由怡和洋行主兼署丹國領事某君拜會太守及英國梁副領事旋升堂訊關哈甫訴稱香港怡和行西人飭劉往口外購馬二匹來滬暫寄泥城外龍飛馬房郭　販馬來此亦交龍飛出售久之無人顧問疑劉出言攔阻以致西商裹足不前因掦言欲與之爲難劉懼不敢出門今晨竟糾同數十人欲將劉置之死地當經行中馬夫頭目李牛爲之解圍嗣途逢劉及郭等劉卽將情告知隨令劉隨回行内郭等不允勢甚洶洶無奈遣人報知捕房捕頭卽派中西探捕到來郭等尚言將劉交李具保劉供稱小的係天津人向在哈甫處當馬夫曾代香港西人購馬二匹暫寄龍飛馬房後郭等販馬來申無人受買妄疑小的從中佈弄紏人邀吃講茶小的隨之而行驀被扭住髮辫聲言欲將小的處死幸逢行主用力解紛郭等不依逼令小的央李擔保務請根究否則性命恐難保全矣李訴稱小的係寗波人在怡和洋行當馬夫劉被圍時經小的保出現旣涉訟公堂小的可無涉矣郭遞禀聲稱小的家在天津年六十三歲與同鄉人金清泉王占魁胡恩榮等二十餘人販來馬七十五匹均交龍飛行求售怡和洋行馬夫曾代西人購馬二匹每匹實祗銀十二兩妄報一百兩且言小的等所販之馬皆老羸不堪惟謝姓馬販有馬三十五匹將次到來極爲英駿並聞劉曾青　繕成西字信分致怡和沙遜裕泰等各洋行言小的等所販之馬一無所用若欲購馬須待謝來盖劉與謝各股贩馬來申故行此害人之計也現在小的等之馬無人顧問飯食馬料毫無着落且奔馳數千里全家老幼倚此爲生窘迫情形實難言喻不得已邀集各馬販與之評理不敢逞蠻更無欲將劉處死之語包探何瑞福禀稱怡和西人報稱馬販將伊馬夫軋住小的因偕西捕及某包探前去其時並不見吵閙情形據言先已閙過劉稱小的先被扭去頭髮兩綹請騐傷痕梁副領事謂太守曰往年春秋二季沙遜怡和兩家選購馬匹甚多馬販皆可以獲利今秋兩行均不購馬以致販來馬匹均不易消諒馬販不知以故將劉錯怪太守將情諭郭並謂爾等所販旣皆駿馬難道西商不知好歹但憑劉一言乎爾稱劉有西字信分致怡和沙遜裕泰等行試問何由而知有無証據如果劉有佈弄情事爾等亦應據情控擡豈容恃衆逞蠻爾曾稱劉以十二兩所購之馬報稱二百兩此事與爾何干郭唯唯稱是並稱小的不敢逞蠻太守問劉曰郭所遞禀詞有二十餘人列名究竟首先與爾爲難者有若干人劉稱請大老爺究郭便知郭曾言雖有西人出首將來仍須將小的處死太守商之梁副領事飭將郭暫行管押俟查明肇釁之人再行訊辦 
[續獲逃犯]  
　　虹口捕房脱逃押犯二十九名麥捕頭諭令各包探先後拿獲十名帶至捕房仍行管押俟獲起意脱逃之馬裕林然後解歸公堂懲辦 
[上海縣署瑣案]  
　　金陵人劉松年控朱元照賴婚陸邑尊請王雁臣司馬升堂提劉供稱小的向操機坊業生向操機坊業生有一子自幼聘定朱女爲媳現在子已長成不料朱竟將女售與川沙人唐姓爲妾向論不理無奈控請究追朱供稱小的家在本邑南門外女兒確曾字劉去年已因病夭折遣嫁川沙唐姓者實係侄女劉悮信人言以致興訟司馬謂爾旣稱遣嫁川沙者爲爾姪女應有婚帖爲憑遂飭差押同吊取婚帖聽候覆訊察斷○前日孀婦瞿盛氏控王竹坡王邱氏盤踞滋擾陸邑尊飭差理諭嗣查得王有索欠等事遂將兩造帶回讯供之下瞿盛氏供稱夫故多年前曾向王借用洋銀二百四十五元現已一倂清還執有收清票據本月二十四日王糾同數嫗來家踞擾無奈控請究懲票據呈閲王供稱小的係本邑人開設小烟舘度日三年前瞿盛氏私向妻子借去洋銀二百四十五元迄今本利俱無邇來有人調停讓利還本本月十三日收過一百七十元尚有七十五元約日歸楚後該氏忽然圖賴故向坐索當借時立有摺據二扣該氏僅書二百元小的被其所愚求賜訊究王邱氏所供與夫略同邑尊以王所呈摺據繕明瞿盛氏借洋二百元旣已收過洋一百七十元着瞿盛氏再繳三十元給王具領至無據之四十五元未便追繳王紏人踞擾亦有不合着收所一宵以示懲儆兩造皆遵斷而退○林文亮控栛昌茶機主鄔渭山串同黄遇春張洪謙盜賣茶葉陸邑尊飭提鄔黄到案請王司馬研訊林訴稱有茶葉一百五十餘簍於本年正月載運來申其時因巿價平平向鄔抵銀四百兩邇悉被鄔串同黄張等盜賣求賜究追鄔供稱林貨抵銀由張介紹當時取過銀四百兩業已算清現在張不在申叩求明察黄供稱並未盜賣不過代爲報關而已司馬以林貨旣由張經手張不到案無從訊關飭尋張到案核辦 
[英界公堂瑣案]  
　　西人亨偷控朱阿根修理金練缺少十六節等情已詳昨報昨日覆訊亨倫未到朱供稱小的係粤人在治下開首飾鋪此練如何缺少並不知情當交修時未經點過修好後亦卽交還捕頭稱朱向來聲名不甚佳蔡太守商諸梁副領事以此案憑証全無姑飭將朱交人具保如果查明被朱竊取尚須究辦練存捕房以待亨倫來領○包探張松樵陸阿長同禀稱小的等緝獲竊賊楊阿波盧成杰鄭阿彪吊到所竊衣物由失主鄭蕙超梁秀石等認明無訛并查知楊等另有竊案今先解請訊究容帶回細查楊盧鄭均供詞刁狡蔡太守飭交該包探帶回查明有無别案再行解候訊辦○老松茂管機人區愚直訴稱有人遺失洋布棧單一紙計共二包每包價銀一百十二兩已來掛失昨日吳鈞 
 
 

Page 4

 
 
星持單來棧由貨告以早經掛失吳竟逞蠻强欲提貨因此交捕送案棧單呈電吳供稱小的係紹興人前在福泰昌洋貨鋪爲夥棧單在公和祥寫字房外樓卜拾得持以往問並不强欲提貨區稱旣不强欲提貨卽無事矣察太守商諸梁副領事以吳拾得遺單不應前往提貨判發捕房管押二月枷號十四天示衆單交區領回塗銷○侯陳氏訴稱小婦人乘東洋車出外携有被面扇子突被王阿寳搶去由捕阻獲人贓王供稱小的不敢搶物惟見有人抛棄在途是以拾取包探沈金隆禀稱小的查得王前曾兩次犯竊原非安分之人蔡太守飭該氏將贓領去王押候查明有無别案再行究辦○包探黄四福禀稱寗波人王阿二因犯竊案奉大老爺判令遞回原籍後又來滬拘鞌請訊供稱現在法界挑賣餛飩不敢再至英界隨經開釋　知其仍在英界逗遛因又拘案請辦王供小的偶至英界取菜刀尙求恩恕蔡太守判令笞責一百板仍備文遞解回籍 
[法界捕房瑣案]  
　　姚榮生在鎭東輪船竊取鐵箱一案已紀報端昨日宋莘樂二尹發落各案時飭提覆訊謂爾行竊時冐　局中司事究在何處局中姚抵賴不承二尹曰包探拘爾時爾將押票吞入腹中究竟所押何物答稱小的常與賭徒來往所吞係賭徒僞造之銀票僞金手釧亦由賭徒交付二尹謂爾將贓物交出方可從寛辦理姚一再求恩供稱小的一死不足惜但父親曾中副榜年已老邁侍奉無人將若之何通事禀稱鎭東輪船夥投捕房指定姚行竊且查得前曾犯案受刑一尹着押候質訊核辦○楊春山因與竊賊爲伍經某包探拘案訊押交保押至數日並無保人昨晨宋二尹訊案時驀在押所喊冤二尹着帶至案卜問爾有何冤如何與賊爲伍答稱小的本業剃頭奉母由松江來滬借居日暉港是日出外覓業誤被拘來供畢涙涔涔下少頃復稱母親已七十餘歲將餓死矣二尹憫之飭卽開釋○前紀壽星行竊其兄貨物拘送公堂宋二尹訊鞫之餘飭提姘婦王趙氏待辦昨晨二尹着將該氏帶案謂爾爲何抛撇翁姑私餅竊賊喝令掌頰八十下該氏一再叩求情願自行回籍二尹不允着押候備文送縣遞解復將壽星提案着笞臀八十下管押半年隨由其兄顧長星繳呈票銀十兩有奇小洋四角合共鷹洋十四元請分償各押鋪質本二尹傅各押鋪夥當堂具領當受責後有人嘲之曰今者將拆貢老壽星矣特不知要討砒霜喫否壽星低首不答○昇泰錢庄主土祥和禀請訊追嫁粧店主張福福王安康欠欵銀三百餘兩宋二尹着提張王究核 
[善與人同]  
　　仁羲忠信樂善不倦亚聖謂天爵已備於我無庸汲汲他求也福建興化府施敏先太守俯賜續募各善士八十七户振欵合規元四百四十六兩四錢由源豐潤號來其清單已登列報章矣以太守孳孳濟世善與人同甦民困而樹官箴靡不嘖嘖稱羡云上海北市絲業會館籌賑公所愚弟施善昌謹誌 
[蘇省撫轅抄]  
　　二十一日卽用道沈守謙辭行回江寧候選道莊兆銘辭行回東洋候補知府吳道中禀知委驗正前營各師船加修工竣差○二十二日開缺松江府柘林通判潘兆芬禀知交缷本任回省過知府班○二十三日典史薛觀起服回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市絲業會舘籌賑公所施少欽經收山東福州直隷賑捐六月廿四至三十日第二千五百三十五至四十一次清單]  
　　浙江鄞縣王澄大善士爲父病求速愈由萬順豐來洋一千元求河南叔氏康健合宅平安四十元屠姚氏由金磺局來規元廿兩羅店燭業五元林湘君五元銅洋十五元金裕卿四元杭垣織署　慶蹸求平安免災二元璜經陸聨信爲長女淑貞求病速愈三元金陵女史宋雲卿二元不欲人知名祈合宅平安一元對開一元如臯李愼休求子病愈由愼記來一元無力人求合宅人口平安諸事集吉一元隱名氏二角閩省仙如縣署王文高五十壽辰節省席資移助爛板洋十元○宿遷縣鹽局募張次卿一千文無無氏周聚源慕記三户各五百介記三百文志恢朗記指記耀記康記仁記六户各二百文共十一户合四元○蘇州宏像莊募性命子無名氏臥林室主三永氏蕉東居士不留名梁溪蕉子杯水室留餘書屋算一分多一分十一氏各一百文共合洋一元錢一百文以上廿四日○慶在七十三元新安誠愿氏求母康寗求父冥福由漢口寄安慶船十元還愿氏十元金華植心堂龍燿求病速愈十元江蘇試用縣丞周國昌保平安五元常熟德大無力子求妻病痊二元白下老人二元張蓮生求妻產後平安二元周永昌求病愈二元蘇州乾興號心愿氏一元孫斷恆昌悔樓一元仁記一元太倉潤興布莊汪允中六个月捐一元錢二百文葉季氏一百葉蔚孫二百文以上廿五日○趙陸氏胎勳求安十元趙　生前勳驚風病愈一百元由日昇昌來金陵介福昌東號募悟修子善士由福成莊來曹平寳銀五十兩合規元五十三兩三錢南沙袁增毅求保平安清吉五十元皖中負罪人求保妻子病速愈由公大莊來五十元樂善堂周爲母祈福由恊源莊來三十元又清江公濟局同人十元種德堂六十元錢堂姚紀任求室人吳氏病愈速孕廿元龍游捐厘局不書姓氏爲母求佑增福十元沈袁氏十元信成興王興邦廿元休寗吳學餘求保平安六元濮雪堂求病愈五元泰州張祖蔭四元合肥李同泰由恆興來本洋三元銅洋七元○蕪湖大成祥敬畏齋求各事平善規元一百兩又募朱胡氏求保嬰孩潑脾廿元○又慕無名氏廿七元二錢未胡氏求合家平安十元平安氏十六元小吉山房求嗣悟生氏各五元困學居士求小兒潑脾三元保安居士培生氏隱名氏不肖氏無名氏德本堂吟春山房七户各二元不書名二元五角子逹氏理齋氏知不足齋不肖氏不書名景張氏捷三氏潘皖生氏慕張氏蔗亭氏不肖氏偶卿氏智氏十三户各一元聿日氏慈竹氏求手愈氏印生氏無名氏五户各五錢慕　氏四錢勤業氏三錢求病愈接生氏成緖氏三户各二錢共三十七户合洋一百元以上廿六日○圓園子由謙愼安來廿元又向美記許子記吳子記李惺記隱名氏五户各二元蘇州隱名氏求瘧疾速愈十元三洲代六元無名氏五元嘉和隱名氏求病愈四元嘉郡姚家康放生室由海鹽糧廳署寄來四元張門朱氏保平安四元上元懐德堂夏還心愿二二毗陵效孫求合家平安二元張耕言求病愈二元揚州胡階雲二元黄如來求妻病卽愈二元盆湯弄公醮餘二元求事成二元平湖兜率子對開一元月中桂銅洋三元○太倉潤興布莊汪允中募汪幼湘嚴慶齋各錢二百葉蔚孫黄桐君吳又元唐吉士汪麗泉汪迪吉許受昌曾秀溪柔芝子固氏何醒人十一户各一百文共十三户合一元錢五百以上廿七日○尚志軒二百元燕中閒人二百元存養齋主人由徐昌言先生來一百元文藻堂陸爲母祈却病延年三十元常州申德庚書院膏火資十三元陶鳳儀續助求目疾速愈十元蘇州孫雨生募力不從心人十元黎氏求合宅平安十元杯水救車薪子十元無錫廣平氏募屺望六元嘉郡頴川守來延瑞氏同求外堂父吳鍾病全安康四元觀樂詞人二元無名氏一元常熟田莊鎭洞庭保安求室邱氏肝胃氣速愈一元○徐石士兄交來慶記添丁求永保平安規元七百廿七兩福記求永保平安規元一百八十一兩七錢五分曙記求永保平安十元萬成莊衆友求永保安十元以上廿八日○無名氏三十元丹桂趙星聚求痰症速愈由太古昌棧來十六元神户洋服缝工陳春才纏亂行規奉蹇明府判罰十元又勸捐洋服公項内十元友康號鐵主鼎舘主各二元湖州恆裕典何馥泉募嗣善堂放生會撥助十元如臯巖子呈爲女領娜病求速愈十元南翔震泰布莊募梅花主人十元又心禄　屋一元江都史蔭美祈慢驚風速愈十元粤東葉東初爲子病愈完愿十元杜氏爲壻周作賓祈保病全體寗十元省過氏由安孚莊來十元吳秋如八元銅洋一元顧嘉桂嘉榮求父病速愈五元清江父山知非子四元古稀王黄氏患骨巢風求速全由蘇州寄來三元古歙許氏二元蔡禮房一元甬北升記行盧姓酬願銅洋廿七元黄柳氏銅洋七元楓涇陸新得病愈完願四百文以上廿九日○周琛求祖病愈愈日昇昌來一百元松江馮谿橋翁募覺緣悟非子梧樓九思氏五十元又怡　答願洋十元又錢省氏答願聊自娱齋各五元信者氏求夫君延年益壽廿元福建　安縣學生員涂明淵奉學正堂張左堂鄢勸由盧公興號來番銀十兩合洋四元楓涇古菇居求病速全五元嘉定暉吉醬園醮事移助五元程大豫由五山鹺業託餘大莊來四元陳世澄求父病速愈由元源莊來四元阮敬齋四元周梅生求保平安三元南清芬堂二元王楊氏合家大小人等平安二元知非子二元葉潔記二元吳吉雲爲子病求速愈一元王寳善一元以上三十日 
　　美國佛羅斯製　邦補益藥水 
　　專治肝勞肺癰癆瘵飲食停積胃口呆滯心悸多諸君賜顧請向上海四馬路中西大藥房大馬驚四肢酸軟身虛體弱陰損陽虧宗筋不舉氣血衰敗路亚隆洋行寳善街晋隆分行曁良濟藥房　酒色過度水土不服小兒不長成小兒血不强壯病後四家購辦大瓶一元五角中瓶一元起碼小瓶元氣未復精神委頓吸烟人身體瘦弱烟癮新斷精神恍五角原箱十二瓶價目格外公道批折另議惚傷寒症初愈軟　以及五勞七傷等患服此皆效美國佛羅斯醫生謹啓 
　　英商正義洋行公司彩票 
　　本行公司發財大票出售售價從　得彩較易每張售洋四元半張二元分條五角躉買批發另議公　　票兌現格外克己頭彩得洋一萬三千元二彩得洋五千元三彩得洋二千六百元四彩得洋一千四　元其餘小彩或數百元或數十元共計得彩有三千號之多詳載封面得彩號碼悉照吕宋對號單爲憑照吕宋對號單一今號之外自頭　起至九彩止每彩再加上　　副彩下一號副彩二張均可得彩共合成三千號得彩本行兼售吕宋大票售價與得彩數目照吕宋老　一　兌現遠處信購原局回件來往信力貴客自給漢口洋街一馬路仁濟醫院北首英商正　洋行啓 
　　同文書局告白 
　　本局石印不惜工資除自辦鉅册外機器尙多海内珍藏圖籍或新著詩文均可代辦倘蒙鑒賞亦可定辦價必從亷印必盡善惠顧者面議殿本全史早經訂齊附股若速來取　除附股外尙餘十數部每部實銀一百二十兩永無增减此外史記十元前漢十二元後漢十元三國志六元舊唐念元新唐廿元明史四十元吳清帥古玉圖攷四元星輶攷轍詳記鐵路四元中西算學大成十六元此外新出加說文六本大字典又七本小字典附攷證駢字類編全唐詩通鑑綱目大題三萬選五經文府五經四書類典集成佩文齋書畫譜五經味根錄分類賦鵠孫批胡刻文選增廣事類統編四書本義匯參綱鋸易知錄翁　困學紀聞等書無論零躉一槪從亷本局開設上海虹口分設二馬路橫街其餘京都琉璃廠四川重慶府廣東雙門底廣西山西江西湖南湖北均有分局發兌 
　　譚立善堂 
　　鳴謝 
　　内人久患白帶醫藥罔效今蒙抛球塲○譚立善堂主人持贈白帶丸一盒服之果愈無以爲報特登報章申謝並告諸同患斯疾者曷購試之桃源坊楊寓啓 
　　照相樓出售 
　　啓者今有照相樓一所其中所用各種器具一律齊全在上海洵推巨　每年生意可有三千兩之譜現四我欲回　故欲出售如有人承受者未能卽形熱悉我可小住幾時將情告知買者卽付現銀三千兩如合意者請開明姓名住址冩信至申報舘轉交可也 
　　尋拐騙西人獲到賞洋一千元 
　　今有名西及士門吉立司係貿易人在蕪湖代人賣貨出身是奥國人說的頗好德國大英法蘭西意大利各國言語年約三十五歲身長英尺約五尺七寸面黃瘦眼有黑眶似有病容髮棕色剪短鬚亦棕色剪短身長瘦小行路似另有欵式斯文人樣看來像頗有銀錢交往皆有體面人同一中國西仔于英八月二十四號在燕臺趁中國約船動身或去高麗亦未可知如有人知風報信者因而捉獲此人者卽照上花紅洋給賞若有尋獲者卽通知上海奥國總領事處可也因發有牌票飭拿英一千八百九十年九月八號 
　　聲明裕祥失物 
　　廿二十點鐘在永安街復昌恆門口換車之際彼失去藍布搭連一只内有洋針燕腦洋琴客信本局空白回照及全泰洽回單圖章等件竊思貨物有價而空白回照恐有填冩暖追當卽咨明本局凡界夥所出回照須登簿爲憑並余親筆加盖纒口圖書方准亟應聲明俾衆咸知倘如將原物送還者謝洋四元全泰洽信局 
　　鴻毛坭出售 
　　啓者本行今有新到青洲鴻毛呢有限公司之施們釘呢出售價格外公道各寳號合意者請至冩字房面議瑞記洋行特白 
　　德昌質 
　　滿衣出售格外克己定價劃一每兩七角倘蒙賜顧童叟無欺在麥家圈尙仁里口恐未週知特此登報 
　　雙獅牌硫黃自來火聲明 
　　本行向外洋包定雙獅牌發黃自來火巳有數年素承商家辦運暢消四遠馳名誠恐目後有無恥之徒假冐雙獅牌戕次貨混消漁利故特登報免後貴客將來受其欺也附列雙獅牌樣子一方務祈仔細認明辦貨庶不有悮再此貨只有本行一家包辦消售别家並無此牌如别家亦有此項自來火卽係假牌祈　陽之地亞士洋行啓 
　　大東惠通公司 
　　本公司集本英金一百萬磅又公積四萬磅英國倫頓總董首領係怡和行愷錫其餘總董係恩利行之恩利匯豐銀行之麥格林　昌行之彭末來前沙遲行之沙遲與都阿行之都阿公平行之愛未生共七位銀行往來悉歸匯豐號董係旗昌行司密美最時章生招商局馬眉叔沙遜行馬士怡和行麥各　克五位其查勘掛產者係監工陶德耳本公司設在浦灘第六號門牌備存現銀專做房產貨物押欵其他生意皆可按本公司章程辦理此佈光緒十六年四月十五日經理公司事宜陶耳薄啓 
　　夫妻感謝永遠不忘 
　　余夫婦年近四旬婦患經期腹痛赤白帶不離將有八年之久余今春忽染五淋白濁尿管剌痛陽頭腫碎諸醫罔效各處丸散均仝試過仍然如常終無法治奈何奈何夫妻憂念己極屢閱貴報常有多人誌謝上海盆湯弄中巿廣東譚寳宦齋大寳號秘製單方婦人調經白帶丸馳名珠珀白濁丸服之皆能斷根永無後患余與婦談婦曰由我主意余急托恊興公記局寄洋兩元採得婦人白帶丸二料馳名白濁丸二料夫妻分試藥到病除仝感大德登報傳名並鳴謝　衢州華埠高譽　徵啓 
　　拍賣車糖 
　　本行准於每逢禮拜三早十點鐘在本行不限價拍賣Ｂ唆四呍半糖拍定卽收定銀限兩禮拜出清姻遇期不出將定銀罰去下期另拍此佈老太古帳房啓 
 
 

Page 10

 
 
   
 
