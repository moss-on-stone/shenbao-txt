# 1887 - 32 - 4904960

 

Page 1

 
 
[覆白田吏隱] [  霧裏看花客拜上]  
　　久違芝宇彌殷結轖葭蒼露曰我勞如何獻歲以來維道履勝常慰如所頌昨承遠頒手畢歡喜無量雒誦廻環宛如覿　壺天錄四册己收到容遲日代爲排印學春寒料峭伏冀餐衛自珍此復卽請道安不一 
[一百三號畫報出售] [  點石齋主人啓]  
　　士子臨塲干犯功令輕則扣考重則枷號所以飭行詣覘學術拔眞才也廣東槍冐之風甚於他省今學使者按臨惠屬歸善博　兩縣槍　頗多當塲察出枷責不貸茲圖之爲凡爲士者勸焉報首仍列告白一張後附松隱漫錄圖說一則准於十六日出售此佈 
[佩文韻府展期出書告白] [  點石齋代啓]  
　　本齋代晉記招股石印佩文韻府並附拾遺一書原儗正月底卽印成嗣因天寒墨沍機器未能迅速而修字校對諸君又以臘尾年頭各有事故紛紛告假回籍坐是稍稽時日誠恐售股諸君引領盻望用特先行奉告一俟二月底全書印竣當再登報佈聞此啓 
[石印賦學雞跖正續集出售] [  點石齋主人代啓]  
　　賦學雞跖正續兩集羣分類聚片美靡遺摘句解題寸圭悉拾蒐羅旣富選擇尤精早爲士林所膾炙原本已漶漫翻刻錯悞更多且從未有合二編而彚刻之者茲覔得善本聘請名人詳校精抄付諸石印仿照古香齋袖珍版式以便舟車體例一如　書編次毫無差謬裝潢極其美緻　料選用精良計其篇目合共四千餘題誠賦苑之大觀文塲之極軌也每部分裝六本外加綾匣售洋兩元今已出售各埠各書坊均有分售如欲躉購者請向千頃堂著易堂掃葉山房讀未樓議價可也此啓 
[郵政客談]  
　　有客問余曰聞中國將自設郵政局信乎余曰去年曾聞江海新關之葛稅務司奉到總稅司奉到總稅務司公文欲辦此事後經工部局董會議似有未便之意故迄今尚未舉行其果否自行設立尚未可定也客曰中國之所以必欲自設郵局　何爲乎余曰惟自收其利權而已外洋各國皆有垂政局皆由本國國家自設他國之人不能問鼎焉今中國之地外國皆有書信館之設中國聽其開設而不之問是失其權也書信館旣爲外國所設則往來信資亦皆歸之是失其利也今若按之公法仍由中國自行設立以收其權而裕其利他國亦不得而阻之此中國所以汲汲於此也客曰論一事而但言其利不言其害此一偏之見耳僕請爲之統利害而籌之中國自設郵政局所謂收其權則有之利則未必能收也且不特不能收而已並恐不免折耗何則外洋各國其輪船行駛不拘何國皆可到焉以是書信往來速於置郵而且信資極廉若中國爲之則本國十八行省自不難於通行而外洋之信殊有所不便若區而别之外洋之信仍交外洋書信館則是多一轉折信資必倍且卽使照常傳遞而外洋必須另設分局多用送信人以爲之分送卽此一端經費已屬不貲倘中國亦照外洋之用公司輪船寄去則所費更鉅或者將來中國之商務興旺貨物之運出外洋者漸多則另開公司船以運貨而兼帶書信未爲不可今則非其時也若書信寄至外國不另設分局而由駐紥各國之中國欽差衙門與夫分駐之中國理事官兼司其事飭人分送一則中國無此治體未免有所窒碍難行一則用人亦必加多方足以副分投之用由是核計信資亦必加多以視外洋之書信舘茯便不便固不問可知矣嘗考日本郵政之法亦照泰西諸國而稍爲變通之有郵便局轉運局之分郵便局則專收空信轉運局則專送貨物猶之中國信信之傳遞錢莊匯欵銀洋等類其信函先以脚划送去銀物則另用信班船裝去亦卽此法盖無論官商其往來者未必皆係空信若有銀洋以及一切物件郵便局不能寄則以轉運局輔之而行此法頗善今爲中國計亦可仿而行之國家所設之郵政局專寄空信銀物之信則仍歸信局照常收送如此則信局仍可不廢而於郵政之事實有所裨殆兩便之道也惟須明定章程各信局不得收送空信盖寄信者空信多而物件少各信局但知惟利是視旣准其收送銀物各信則或潜收空函以圖自利不顧郵政大局此實意中事也是當嚴定其罰查中國官法惟斬絞徒流笞杖而已並無罰鍰之律罰鍰之律秦漢以前尚有之三代之時所謂金作贖刑者是也盖或其人係有體面者若竟予責懲則視爲終身之玷於是多有托情求免者而刑法乃反成虚設不若日本以及泰西各國有罰例之爲得也今以郵政之故亦當另定罰例如查得信局有收送空信者按照路之遠近信資之多寡而十倍其罰則彼因貪利而反失厚利自不敢以身試法而令出惟行矣然此皆所以言郵遞中國十八行省之法也若外洋書信則其不便之處甚多而信資過昻則未免與便民利商之意相悖若亦照外洋書信館現在遞信之價則其勢必將耗折又安能持久也乎或曰外洋書信中國旣無輪船不能逕達外洋則不如以香港爲止境凡各處外洋信件悉爲送致香港而外洋之公司船卽在香港收取信件轉寄外洋其有外洋來信亦卽交與中國人爲之轉致各内地如此則似爲妥便然由中國一轉手則不但多一轉折而且必多用熟諳西文之人在各處辨認分投竊恐所費亦巨而郵政局之不能收回利權者反因之而大損其利是烏可不審愼而出之耶余曰子之於郵政可謂精矣子之論郵政可謂詳矣近日中國雖有此意而實尚未舉行或者亦慮及於此而有所躊躇未可知也中國値此庫欵不能盈裕之時凡有舉動必當統盤籌算果其有利則行之未必有利則不如止之其行止之宜全賴乎審愼於幾先若見此事爲有利而貿貿然爲之馴至於大失其利則悔將奚及郵政一事固係自收利權名目正大但利權之果可收得與否亦當瞻顧遲回而後出之此則善全之要道也吾將錄客之所言告以中國之經辦此事者 
[監犯滋鬧]  
　　香港西字報言正月初八日港中所監犯人計有七八十人令其作工忽然拒命不服謂因所食之肉欠多是以不願執役紛紛譁衆幾至釀事嗣經管獄西人與西犯等合力驅之各歸監房一面將情禀官飭提五十四名著名獷悍　當堂各責籐條十二下仍令監禁云 
[會件赴越]  
　　西字報云法國擬于今年在東京河内地方開設博覽會近日法人之裝運各種物件而至越南者已有四千墩之多想屆時必可以大廣眼界也 
[東藩雜錄]  
　　日本敦賀丸逾期未來商人初以爲停止頗覺不便後訪知是走上海一路較走津沽須緩數日人心乃安○去臘某夜聞鳴金聲自遠而近人聲亂作雞犬皆驚其實如鄉儺之意藉以驅邪耳○有私設烟室者被官 
 
 

Page 2

 
 
查出將房屋封鎖並將開烟室者押解内渡頗覺雷厲風行此後犯法者或可知所戒矣○傳說國人入邪黨者有數千人之多行蹤詭秘狼狽奸將有不軌之志古來邪教斷不能成事不必爲杞人之憂但人心摇惑終非國家之福耳○去臘底商家皆急欲歸欵以致銀價爲之陡長每爲兩値錢三千文洋價每元値錢二千文較之滬上大不相同○有賣假錢者被人指破將執送于官其人知罪屈膝叩頭哀求再四始放之去其相率爲僞有如是者○官書局有活字板一副無論何人欲排印者皆可用之一時文人學士皆以爲便排印日多而價亦甚廉從此棗梨可以少受其災矣○有在外道之華人以行醫爲業在某村買得房屋居然娶妻生子其爲人也好交遊推解不吝習東語鄉里有事出一言以相排解人皆信從之月前病死一鄉之人莫不哀悼童叟婦女爲之挂孝殯之日盡號哭失聲並鳩聚資財養其妻子此殆朱家郭解之流亞歟而鄉人之報之者亦可謂厚矣○揚江船已來泰安船内渡解回遊商游勇約十數人○朝鮮所鑄之洋不甚盛行以銀色太低須打七折故也○押解内渡之犯有一二人自行投案者盖以窮途落寞難措船貲故甘居押解之名而不顧耳凡窮困之時遂至不惜身名亦可憐矣○米價甚賤其故一由於米多一由於錢少也想今春價必提昻有見及此者糴米於家以待新年出糶得利三倍定可操劵○漢江之氷尚未甚堅人不能履行冰上往來舟楫依然可通惟氷片浮沈殊令駕舟者不無惴惴耳○醫院之廢久矣近又重設一院額曰惠濟内有洋女一人爲人診視然服其藥有效有不效良醫固如是耶○國中謡言四起謂邪教之黨王京内有數千人散處於外道者不下數萬人編有教號滋蔓難圖並謂宫内亦有被剪頭髮者可見人心之紛擾然見怪不怪其怪自絶紛紛喧擾奚　者○從前日本之洋貴於英洋今則英貴於日盖日洋至中國其價較英洋稍跌商人視之遂判重輕也○從邊城運來元寳百餘只價頓跌落每兩錢二千五百文懐寳者恐不能爲奇貨之居矣○銀旣跌價洋價亦爲之跌每元索價一千六百文尚無肯兌者銀洋漲落無常於此可見○日洋向無僞造近亦有作僞者數日之間查出五六十元○某通事袖紅參數包被役搜出求人央說費洋四十元始行了事○由仁川走漢江之小火船機器損壞盖爲礁石所觸也現尚未加修整恐又成廢物矣○帆船名劉泰興者到仁港後以氷凍未敢駛入漢江此船行數十日之久始行到港在洋中屢遇風濤甚是危險一日突見一物頭出于水約數尺嘴尖有鬚上下如筒皮作黄色有緑黑斑點逐船而行有無知者大聲疾呼指以相向風浪頓作船幾覆没船長知觸其怒令指物之人對之叩首焚香化紙共相羅拜物始隱而船隱矣卽老於航海者亦不知爲何物也○私參賣者絶少雖由於禁令之嚴亦由于所出不多作此生涯者未免廢然思返矣 
[聞諸道路]  
　　金陵信云江寗所屬厘捐以大河口爲最盛而歷辦大河口之官府以聶大令爲最善此江干估販者之公評也上年冬有某輪船載米三千石過大河口某管駕意圖免稅大令以稅有常經米非公欵烏得以輪船之故遂視功令如弁髦管駕見事不諧徐徐出一札給之且私語曰姜太公在此百無禁忌大令視其札實某候補道之公事也大令又謂某大人在江南綜核名實者數十年事事潔已奉公從不强屬員以非分此符恐有人竊之於臥内者一紙書不足抵國課于是某管駕大怒呼其名而駡之曰旬月之間有不令拔趙幟易漢幟者非夫也憤憤下船去時岸上圍而觀者數百人咸欲大令稍爲之下大令卒不聽未幾代者果至去差之日行路至代抱不平而大令無愠色盖大令起家寒素通籍後能以儉養廉平　不以鐘鳴鼎食爲豪故無患得患失之見大河口向恃米捐爲大宗自粤商移米埠於蕪湖此項捐款遂爲洋關所奪歷任委員悉據見爲口實大令獨不爲人云亦云悉心補救存仁厚以廣招徠比較視上屆果大有起以故大令嘗稱恤商卽所以裕課彼以朘削爲事者皆知其一不知其二者也現在代者爲謝直刺見大令所定規模洵係斵輪老手故一切多率由舊章云○新正之三日凍雪初霽世界成銀客有逸興遄飛者亟披王恭鶴氅棹扁舟思燕子磯最得江山佳處斯時尤當淸絶遂逕泊　下仰望翼然亭在空際卽欲上掃凍石下釣寒江正着屐間忽封家十八姨掠舟而過檣舵遂一無所用但覺順風直駛瞥若鴻毛渡黄天蕩自分驚濤駭浪中與舟子從此羽化登仙不復食人間烟火少頃忽爲斷罾所挂戞然而住罾師從岸上來問客欣然告以故且求宿乃相邀入蝸舍此時覺蓬萊貝闕亦無似此間之安逸語次始知水程行已百餘里亦險矣哉罾師善飮酒自述其賣魚在酒家聞估人說厘局事因拾牙慧以佐岑寂 
[皖上語新]  
　　新正初七日有湖北候補道胡觀察鏞押解漕剝三百餘號行抵皖境小泊東門外官碼頭聞不日卽須揚帆東下云○客臘望後雨雪交加直至新年尚未停止貧民不能出外謀食嗷嗷待哺慘不可言初五日成寳岩太守范映泉大令設壇城隍廟稽产祈晴先期曉諭民間禁止屠宰翌日晨起果放晴光信乎至誠感神上蒼必有以默佑也○懐甯縣孟少尉德坤行至金保門外跌斃云云前已錄登報牘矣初三日農民某中上街挑糞行至是處亦卽跌斃家中聞信倩人抬回亦慘矣哉同日城内同安嶺某公館之家丁一手抱幼孩一手提花籃行至梓潼閣下路滑跌仆折其一足昔人禽言云泥滑滑路難行頗切此時風景也 
[宜昌瑣誌]  
　　操防營兵前經鎭憲挑選四十人派董千戎管帶晋省送本省制軍閱看兹經制憲閱畢各有賞賜已于去臘底回宜○自客臘十六日雨雪紛霏平地約積雪三寸餘天氣寒冷未卽融化至二十日略晴廿一二日又有釀雪之意廿三日又降大雪平地積四五寸深較前更厚臘月見三白農人以爲今　豐稔之兆云○官昌城内鹽局總辦爲陳觀察建侯觀察福建人辦理局務有年近因荆宜施道張觀察調陞廣西臬司新任荆宜施道尚未抵任遂由省憲札委陳觀察暫署荆宜施道其鹽局事務另委蔣觀察銘勳接辦陳觀察須俟蔣觀察到局將局務交代明白然後赴荆宜施道新任陳觀察公館在城内鼓樓街東首奉札時街之兩頭紥成轅門宜昌府及東湖縣立刻派差至公館伺候並紥就鐘鼓兩樓樂工早晚吹奏自他有耀觀者莫不艷羡不置云○臘底雨雪交加小民艱於謀生且市面極其淸淡凡有收帳角口之事無處不有並無年下風景而大小洋船亦遲遲其行不及速抵宜埠米糧較平日昻貴固不僅長安市上有居大不易之歎也 
[潯陽雜誌]  
　　九江府王信甫太守於初九日起程往省垣叩賀各大憲新禧初十日已刻德化縣金雨卿明府用全副儀仗乘坐顯轎出署循倒迎春董捕廉亦乘顯轎前導潯城内外紅男緑女之看熱閙者幾至萬人空巷無不熙熙然如登春臺也○九江洋藥厘局及洋藥公所現已一律裁撤　口洋藥厘侣併歸新關稅務司徵收是以新關差使較常年尤爲煩冗關道李亦靑觀察現已札委彭二尹騰瑞襄辦新關厘稅事務彭貳尹籍隷嶺南精明幹練久爲上游所器重兹復委以要差當必勝任愉快也○大碼頭怡和洋行去年蓋造大鐵屋一所以便存貯茶箱及進出各貨物新年大雪積壓兼以氷凌膠固愈積愈重遂致不能支持初八日東邊一帶鐵墻鐵瓦砉然一聲立時坍倒有石破天驚之勢鄰近無不駭異棧夥以及各貨物俱已先時移徙不致壓傷萬幸矣 
[袁江雜錄]  
　　去臘小除大雪紛紛漫天匝地直至餞歲之夕滕六君尚飛舞遥天迨換罷桃符始旭日曈曈照遍千門萬户計三晝夜得雪四寸有奇想灞橋驢背上定當詩興一新已○有某甲者於黄昏時出自北門登舟待發河漘冰滑一失足卽跌入波中呼救數聲無人答應想已與波臣爲伍矣翌晨官憲聞知以舟子漠不關心逮案痛責而釋之○某貨郎摒擋資本販得雜貨回家珠兒翠兒盈筐滿篋大抵皆供麗閨之粧飾者行至某鎭附近突來暴客數人掠之而去貨郎懊喪欲絶喪氣而歸地棘天荆固如是夫○某甲寄居親串家雖不爲座上客亦未嘗視司灶下厮一日竊得親串名片向皮貨莊冐取羊裘兩襲一去不還莊夥赴親串處收錢親串無可推辭如數付給急覔甲則已聞風遠颺杳無蹤跡 
 
 

Page 3

 
 
矣○湖北剝船抵廣陵一帶漕憲循例委員迎上彈壓聞已派統帶淸淮副軍曾太守爾昌前往矣 
[迎春紀勝]  
　　正月十二日立春節循例先一日府州縣官各穿朝服迎春於東郊蘇省向由蘇州府率同長元吳三縣赴婁門外三里許之柳山堂行迎春典禮今年例應於十一日舉行是日適値孝全成皇后忌辰遂改期於初十日迎春是日也釀花天氣半陰半晴燕語鶯聲都含春意淸晨蘇州府魁文農太守元長洲縣王雲莊明府樹棻元和縣程序東明府其玨吳縣馬雨珊明府海曙各排全副儀仗簇擁出城禮畢而回互相稱賀一時傾城士女聨袂游觀杏子衫輕桃花扇小山塘七里幾成繡地錦天亦一年之勝事也 
[群毆逆子]  
　　吳甲家住吳縣西南鄉後桃村放誕風流素行不檢新年無事偶往茶寮作葉子戲迷龍陣入樂而忘歸其父趨而視之見已輸錢千餘文叱令返不應拉其衣反揪父髮辮父曰爾之行爲若此我若不置之死地將來必斃於衆人手中盖恨之旣深故不覺言之過激也言未已卽有某乙攘臂而起唾甲之面曰汝竟敢於儔人廣衆中兇毆親父乎隨揮拳毆之某丙某丁亦羣起交攻毆甲仆地人多嘈雜悞被釘鞋踢傷肚腹洎衆人散去扶傷回家欲倩某某等持械鬥毆以兾報復其父不許甲忿而長嘷傷處忽痛不可忍遂暗囑人購洋烟二錢吞服殞命親友以其死於非命　由乙丙起意遂向乙丙二人理論乙丙不服謂甲無天倫罪應繯首今雖毆傷究因服毒而死與我等何干親友忿甚擬欲送官究辦乙内乘間脫逃親友無所洩忿將其住屋拆毁并聲言當覓乙丙二人處死以報甲讐乙丙懼急託人理處經隣居地保斷令各出洋九十元爲甲棺殮事始寢此新正初七日事也 
[命途多舛]  
　　書店主王姓住京師地安門外興化寺街娶妻李氏瑟靜琴諧雖嗟伯道無兒尚幸中郎有女去歲夏秋之交雨水連綿　房坍塌惟冀貸諸親友繕完墻垣不料人情薄似雲竟無一肯雪中送炭者遲之數月坐食山空裋褐不完形同乞丐去臘初二日途遇某親串憫王苦况慨假京鈔二百緍王得資大喜返家收存箱櫝中意於次日興修店屋是晚卽和衣而睡時交四更忽聞屋内有步履聲爇火視之則室門大開遠見一人踰破垣而逸心知被竊急喚妻醒共騐櫝中餘物皆存惟京鈔已不見遂號喝痛哭幾不欲生旋復倦眼麻茶和衣睡去至天明夢醒啓目見床上惟女尚在而其妻已如奔月結璘毫無影響矣疑而尋覔已懸梁自盡體冷如冰矣遂携女哭赴官廳縷訴顚末廳官爲禀報步軍統領衙門次日經中城司官相騐尚未聞步軍统領衙門如何辦理也諺云横財不富命窮人如王者炊烟久斷纔欣蚨翼之飛來錦瑟無端又悵鵾絃之中絶謂非命窮而何然天下之命窮者豈獨王也歟哉嗚呼傷已 
[鳩兹叢話]  
　　蕪湖關道雙錫五觀察於新正初十日乘招商局江寛輪船晉省拜賀撫憲年禧並禀陳關務○皖南總鎭崔鎭軍萬凊月初由蕪往金陵叩賀督憲新禧旋自下關乘安慶輪船於十二日過蕪湖轉往皖城拜賀陳六舟中丞新禧標下防營咸排隊鳴砲以申誠敬○寗國糧捕分府德别駕壽前日來蕪拜謁道憲並賀寅僚新禧各官咸紛紛答拜輿馬塞途别駕旋卽晉省○洋藥稅釐併歸新關征收各口一律開辦雙錫五觀察特出告示謂正月初八日以前爲洋藥稅釐局截止之期其有各行棧在該局納稅之土限至二月初八日止此一個月中准赴移局請領分運單銷運出口逾限皆歸新關辦理前報所列以前進口之貨限至六月十一日止是新關所定限制也至洋藥分局及前辦之商董等現已紛紛裁撤矣新關封存洋藥棧則暫賃新關以上之洋房以資存貯○十一日夕陽西下新月東升忽見西北方紅光一道上燭霄渙歷一時之久始隱或謂是火光或謂是日光返照或又謂是霞光言人人殊莫知其究竟也○前兩淮運使洪琴西都轉病殁珠江靈櫬於舊臘杪盤運至蕪現已由躉船駁過宣舟泊於河下俟二月初卽當出殯於北郊 
[普天同慶]  
　　昨係皇上親政之期蘇松太道龔仰蘧觀察松海防劉司馬上海縣莫邑尊英會審員蔡太守法會審員翁太守厘捐局督辦朱廉訪洋藥局總辦裴大令及其餘印委名員并陳叅戎以下武員咸於黎明時穿朝服至西門内萬壽宫行朝賀禮現任諸官回時往各廟拈香本營及駐紥本埠之各營均各升砲其聲隆隆不絶於耳停泊滬江之各國兵輪商船與招商局之各輪船皆扯五色彩旗以表敬賀之忱化行鶼鰈德被垓埏誠煌煌乎大一統之盛軌也 
[衣業演戲]  
　　本埠以衣業爲大宗今悉城内各衣莊于去年創設公所定於今十六七兩日資雇名班仍在泉漳會館演戲酬神藉整規例其細情已登告白在本報幅云 
[邑尊公出]  
　　昨晚上海縣莫善徵邑尊乘輪赴金陵恭賀制軍新禧 
[救護月蝕]  
　　今日申正三刻三分爲月蝕之期屆時文武各衙循例鳴金伐鼓各員均換穿素服行救護之禮城隍神亦率四司出堂救護查此次蝕盛在酉正初刻三分至戌初一刻二分復圓云 
[彈壓游人]  
　　昨爲元宵佳節銀花火樹不夜城開邑廟豫園徹夜游人如蟻莫邑尊恐深夜易於滋事特知照該處四鋪地甲妥爲照料總巡馮刺史城守李千戎曁各局委員亦均於傍晚時督率兵丁前赴彈壓 
[准充訓術]  
　　本縣新充訓術司汪鼎卽汪新之經莫邑尊查得並非土著與例不符擬卽另行召募云云昨已紀諸本報旋經邑尊察得汪雖非土著然已入上海縣籍且此缺虚懸已久遂仍着汪接充業已頒給鈐記矣 
[瑣事類誌]  
　　英租界西棋盤街某妓院内之傭人等聚賭各人均有勝負而某甲獨贏旋被某乙覻破甲係取牌掉換者遂致口角爭毆俄各糾人復至芳園烟館評論當經人出爲解勸命甲還乙洋若干元事隨寢息○甯人某甲客寓夥也因向某乙索取寓資因其不付而相口角繼以用武致傷甲之頭顱由甲報捕拘乙立送英會審公廨管押候訊一面送中至仁濟醫院醫傷 
[傳言更正]  
　　初七日報登家丁舞弊一條兹悉該家丁由前任荐下龔道憲見共人不甚勤謹因于去年底斥退至前報所述一切實傳者之悞也亟更正 
[和騙睡軒主見贈原韵錄請高昌寒食生申左夢畹生大法家指正]  
　　不道忘年誼詩盟訂最深傾君才八斗惠我字千金累世綿家學多情託旅吟麈談竟忘倦暮色上遥岑大噐成偏晚天心本至公且教消勝日莫漫怨秋風我愧詩囊澀君眞學海同幸叨開奬　銘感兩　中○西湖花隱以留别詩索和别緒縈懐不能成句口占四絶藉送行旌準擬常開翰墨筵何堪忽値送君旋儘教鍊石媧皇手莫補當年離恨天同是風塵作客忙萍交異地莫相忘君偏問到歸期有一棹扁舟泛夕陽腸到斷時不自知驪歌同唱聽叅差試看隄畔依依柳也是替人惜别離無端鄉思滿腔縈恨煞催人爆竹聲還約明年氷泮後春申浦上迓吟旌[  梁溪倚紅未定草]  
[念奴嬌奉題何桂笙先生琈山房紅樓夢詞集卽和驪睡軒主秋丞吟丈原韻錄請粲政]  
　　司香仙尉逞閒情鈴護萬花叢册風月紅樓今已冷韻振詞壇白石艷跡重描么絃乍觸替補情天隙芳魂何處看朱休悵成碧還喜夢裏繁華新開牛面暈透何郎筆玉茗風流今又見繪出美人聲色十二金釵三千粉黛同付紅牙拍悲歡離合佐君淸話一席[  七十二峯閒人品蘭鄭祖貽拜稿]  
 
 

Page 4

 
 
[殘夏無事適方錦川以奏綠主人述近况詩二首囑和勉步原韻寄呈法政]  
　　蒿萊滿徑賦間居笑我情懹白不如乳燕學吟依舊壘涼蟬破夢落前除淸風蘭蕙流香遠明月簾㰍度影疏枯坐不生塵外想一爐烟細靜觀書小園風定雨絲匀雲樹丰標契合神儘有琴書消畫永却無花鳥爲留春沿隄柳缐空牽恨掛壁苔錢未療貧遥憶元龍湖上士何年同証雪鴻因[  三衢鄭渭川永禧稿]  
[倚紅生與驪睡軒主叙談甚暢聨吟一律錄請夢畹生大詞宗正刊]  
　　雄辯高談共有情倚紅客中怕作不平鳴誰云塵世無知已秋丞漫說書生亦好名倚紅世載自憐荒日月秋丞千秋未必屬公卿拾遺補闕君堪擬倚紅我愧才疏負品評秋丞韻香僊侣錄稿 
[送别惜花外史錄乞高昌寒食生粲正]  
　　　唱到驪歌意轉凝含情脈脈語遲遲憐他蠟炬燒殘候正我柔腸欲斷時當筵把酒强成歡爲祝長征涙不彈聚散明知原莫定恐愁行路太艱難[  東海歸來客汪啓琛松坪氏甫草]  
[卽席送别惜花外史瘦狂生錄乞高昌寒食生斧正]  
　　别酒不成歡停杯涙欲彈我心誰可表明月請君看訂交祗在神何堪語外人恨不爲君影行坐常相親[  石城夢覺生王與齡受九氏甫草]  
[金縷曲病蕉和驪睡軒主秋丞吟丈原調]  
　　褪盡窓紗翠驀添來蕭蕭瑟瑟一番顦顇縷縷衣隨蝴蝶去彷彿殘何賸芰抱一樣芳心如醉聽雨當時憐汝忽絮嘶風更擾寒衾睡攙鐵馬弄淸吹不堪回首高僧寺更難尋烟雲變幻緑天奇字霜雪無端欺病骨論瘦評肥　　可領略炎凉情味畢竟靈根還不昧仗東風再轉陽春氣陰展後看生意○八聲甘州冬　聽西風咽住玉關聲幾番繫離情漸芳魂霜逼熏　褪丨眉樣難成偏惹梢頭凍月對影伴凄淸夫婿封侯未空誤浮名慢羡徐娘風韵日　腰瘦損猶弄輕盈剩雪飛似絮依約認三牛渺　尋攀條俊侣枉俜婷舊事憶春城休惆悵待東風　看我靑靑○買陂塘待雪和驪睡　主秋丞吟丈原韵悵西風斷鴻罷去前途誰認泥爪騷人雅有尋梅興非惜跨驢嫌早還住了看晚景荒寒先譜新詞稿新豐酒好較帳煖銷金淺斟低唱樂意未曾少孤吟處魂斷湘蘭沅　相思空繫幽抱尖風逼樹鳴淸韻彷彿何成郊島霜信到悔夢裏鄉關未把歸途料銅龍漏悄把萬種閒愁幾番惆悵兩兩寸心攪七十二峯閒人品蘭鄭祖貽未是草 
[蘇省撫轅抄]  
　　十二日光祿寺署正程炳全奉委官藥局卽日到差○十三日候補縣何芝齡銷解京餉差候補巡檢廖思涌禀知奉委齊門旱關盤查差 
[江督轅門抄]  
　　元旦日文武各官俱禀賀○初二日○初日呂耀珍由皖解餉來郭鴻雲奉姿解京餉差○初四日知縣周士金儀棧來○初五日陳湧泉　赴汜水○初六日河河南候補道魏綸先見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日報彚譯]  
　　大扳東區船越町二相目擬建設紡績塲一所由岡橋治助氏集資本銀三十萬圓業已議定一切機器皆須購自歐州農商務省派出　師荒川新一郎氏至大扳承辦○法人名簸帖魯者乃係積賊因在横濵犯案拘留於法國領事署内未幾於夜間撬開天窗逸出復直入領事内　竊取金表並其餘貴重之物旋卽脫逃西歷正月十七號乘法船眠姆雜立號來神户爲船長識破捕獲暫繫神户警察署拘留所内該所前有巡查伍長正在梭巡忽見所内投出紙包一個伍長拾取開看乃係各式假鬍鬚知是簸帖魯得之物然莫解其故仔細尋思或者駭　逸出恐人識破面目故裝　假鬚猶狄靑之戴銅面具伎倆雖同而心之邪正判若霄壤矣○神户達姬路地方兵庫縣建議安設鐵道招該處殷户入股已彚集十人每人名下出資本銀一萬圓尚不敷用再由内海縣令通信縣下各舊藩主勸其入股可以保名譽沾利益所賴衆力維持庶不功虧一簣○對馬島添置警備隊現已派遣熊本鎭臺步兵中隊前往接充○法國傳教師　葉氏久在長崎縣下西彼杵郡黑崎邨以傳教爲事稍有餘暇則謁求農事購得各色粮種親手試種此次抱病欲赴香港就醫便道至神户大扳屬下察訪農務已先在長崎縣廳呈報啓程日期並懇咨照神坂廳署照料一切○長崎官吏兩三年前着洋服者不過十分之一自去年洋服盛行於是洋服縫工生意在各業中首屈一指○郵便電信兩砃明治十九年十二月份内各處之局呈報郵便收入銀二十六萬三百三十三元電信收入銀六萬三千九十五元此帳見於遞信省○　坂東區新造警察署一所本擬正月十五號行開署之禮因諸事不能就緒改期二十三號該署地廣四百餘坪按一坪方六尺也做德國警察署式樣辦公之廨廣百坪其他有議事堂警部巡查休憇所出差巡查所退食堂等共十處外監房六間每間廣一坪半又有犯事拘留所一間繫馬所二間人民待質所一間安放水龍倉一間厠屋四間浴堂二間井户二間如投到質訊之室原告人叅考人證據人皆椅坐被告人以下皆竚立凡署中規模一切悉具○畆傍艦　今不知下落由海軍省雇英人寫母魯氏出洋搜訪○東京電報陸軍大學校長滋野少將已補近衛步兵第二旅團長之缺○據香港新聞紙云日本畝傍艦　知下落英國特派兵輪歇樂伊姆號在洋面察訪○伊大利國恰力逆馬戲自日本東京至神户大坂西京開演　十執事人塔魯弗爺樂氏於正月十九號親至朝日新聞社言欲假大坂府知事建野太守官邸東首空地搭蓋草篷爲演劇定塲坂於二月上旬開場 
[上海陳與昌協賑公所起解山東第廿一批賑欵]  
　　啓者今文報局解庫平銀二千兩高易賑所解銀二千兩敝所解銀三千兩合　解山東庫平銀七千兩共付出規銀七千六百五十一兩統交潘振聲先生騐收查放現下直東春賑猶亟尚祈諸善士絡繹佽助傳可緩解不勝叩禱之至[  竹坪陳煦元謹啓]  
[上海高易賑所來信照登]  
　　初七日逢星期凡執業於洋商者無所事事少思生約二三知已擬喚馬車遊味蒓園以遣淸興折回至聚豐園以供晚膳計遂定正欲聨袂以行適送申報者　見報　夾有李秋坪善士勸募春賑啓勸人節省移賑誠佛口婆心法良意美也旣而少思生曰就以今日馬車之貲移充賑需另喚東洋車代步可乎同人曰善游竟將赴聚豐園之約西河子曰何不至德元館小酌盍將聚豐園之資同充賑需豈不美哉同人亦曰善一轉移間省得英銀八翼卽送交賑局彚解災局雖然杯水車薪無補於事其實坐車依舊坐車晚膳仍是晚膳而于閒遊者毫無所損我知海上爲繁華之區匪獨馬車酒舘兩項卽如戲園歌院烟室書塲之中各節浪用之金以行種福之道庶乎於捐務不無小補但願同志者仿而行之推而廣之以期積少成多聚沙成塔節縻費以充善舉雖不敢冀具邀福或可籍此消災耳與遊人述 
　　附啓者頃接與遊人交來賑洋八元原稿一紙拜讀之下不禁欣然佩服雖則英洋之數無多而難得少思生西河子兩善士用心之苦可見共在　樂塲中常懐飢溺之命誠謂海上繁華之地日中浪用者不知凡幾若人人能於花耗之中節縻費以充賑於捐務大有裨益眞是藹然仁人之言用將原稿刊錄於報以供衆覽藉揚仁風[  李朝覲秋坪氏謹誌]  
[昨覽報得奏錄主人述近况詩二首卽步原韻寄呈斧政]  
　　碧雲紅樹繞山居傲世孤標若个如高士襟懐原脫裕名流結習未全除漫將舊曲翻金縷　把新詩簪綺疏忽憶故人秋水闊一簾風雨夜修書滿紙龍蛇字體匀詩成如畫亦通神燈前覔句常忘夜花裏提壼共買春魚鴈情勞寄遠琴書坐擁不辭貧此身久作浮雲看重結天涯未了因[  浙西石龍山人趙淦未是草]  
[奏緑主人惠寄述近况詩二首謹步原韻郵呈法政]  
　　魚鴈迢遥感索居升沈由命復何如烏啼落月人初靜燕剪秋風暑乍除帳下論心前誼召軍中投筆　懐疏於今辜負平生志惆悵多年讀父書雨霽空庭草色匀倚闌遥憶暗傷神新詞白紵填初穩舊事靑樓夢不春落日相思增别憾對花小飮莫嫌貧天涯風雪懐人夜欲掉扁舟訨夙因[  柯城花月廬主錦川如弟方壼求定稿]  
[上海四馬路高易公舘籌賑公所李秋坪經收直順山東元月十二日賑欵淸單]  
　　十二日謝福記五元○永義昶信局交來壽字册知命庸人求本年諸事順利四元江海關汪師德心願各二元三户其洋八元○乾發源號募壽宇册乾發源張瑞恩堂各二元乾發源各友一元三户共洋五元○壽字册姚日旭徐岩泉陳義文劉夢璋莊樂合顧長裕翁仁明童友槐八户各半元共洋四元○漢口茶業公所交來福字册燃眉子求兄弟患難助洋三元三角○壽字册愼德堂力不足各一分無各氏八角求陞氏求安氏無名氏餘慶生無名氏各半元微肥子三角力不足仁裕堂各二角十一户　洋六元○不留名四元鄭陳氏一元○無名氏二十元繩武軒郡十元○同吉祥衆友錢三千一百○由寳順局來壽字　皖北金粟山房主人爲子求目疾速愈三十元浙東頤性廬主人求疾速愈願十元二户洋四十元○永和局交來廣昌興募壽字册惟善最爲高一元平安福有心無力　寄生各半元不留名二角汪永年李幼舫張壽各一角八户共洋三元○本日共收洋一百零九元三角錢三千一百文 
[上海三馬路興昌協賑公所陳竹坪經募山東直隷賑捐丙戌十二月廿一日第五百十六次淸單]  
　　新　錢唐陳壽菴錢唐陳壽菴仲菴祈母病速痊洋一百元由本埠協源庄交來○安慶船交來無名氏洋六元又銅洋四元○申字單倪公舘洋十元王槐堂五柳堂二户各洋七元積善堂積慶堂二户各洋五元教經堂洋一元以上六户共洋三十五元由德泰庄交來○梁積峰洋十元伯記洋一元有心無力人求室人乳患速愈並產後平安洋一元孫小記銅洋一元○新開搗州灣頭潜捐局徐仲年洋六元本埠益記茶棧交來漢口益記棧募永逢化吉英洋四元○新册崇明陳少伯募玉森堂錢三百藻齋陳少伯徐麟書漢記仲記思補齋楊春山芳秀喬施吟軒陸雲岩高鶴記天和利各二百慶善堂愼德堂同記李記辰記施子泉張記倪記大元宿記列記張記寒記來記各一百以上廿七户共洋三元錢八百文○新册吉安府全泰盛局寄來吉水縣署募無名氏勉善子二户各洋二元張寳恕早昌福號紹悉堂三户各洋一元德和　天保堂二户各錢二千知勉子松厚堂豫德合堂三户各錢一千致遠堂五百八十無名氏淸和堂理扶堂三户各五百以上十四户共來爛板洋十六元申兌英洋十五元錢三日○新册何培厚堂洋八角○本埠王匯生求病速愈洋廿元又求母身體康健洋四元王寳和酒店門前桶捐重請發堂册葉雨香洋三角温旭初不留名張徐子華各洋一角奎泰船朱聘文各五分六户共洋七角散銅洋一元散小洋七角半散錢二千二百廿文○陳一鶚齋門前桶捐知足齋洋一元凝香書屋洋一元散銅洋一元散小洋五角散錢一千六百五十文又當押票二帋○紹興府正堂霍交來第三批餘杭羅仰菴募塔册新號洋二角五分又册徐炳華乎朱葉氏錢四百張培基二百高永發一百源潤號五十又册唐森川募廣大行洋一元沈可彬靜齋各洋五角毛士延黄海屏各四百沈春潮吳松山各二百又册宋養田洋一元復汝記各洋五角施增泉洋二角陰順洋一角又册無名氏黽勉子各錢一千設有人五百文一止軒錢三百補全氏二百又册岑福生黄裕然潘泉記王商記黄輔廷各四百四愿四户各二百文二愿二户各一百又册甡記四百文四愿三户各　百文二愿六户各一百文又册滕氏七百溶氏二百二愿六户各一百又册三餘堂洋五角陸鳳齋錢五百四愿十二户各二百陸云姑五十又册嘉愼堂洋一元傅子餘洋五角張士芬四角袁保泰樹德生各三角李廷笙三餘堂各洋二角楊思棠王昌各一角半五户各洋一角以上十册共洋廿一元四角一分一厘○硤石來黄灣署趙仲純洋十元○本日共收英洋二百廿元　洋七元小洋三十六角六分一厘錢一千九百五十文押票二帋以作廢帶合併聲明 
[上海三馬路與昌協賑公所陳竹坪經募山東直隷賑捐丙戍十二月廿二日第五百十七次淸單]  
　　本埠衍大庄交來蘇州沈載之祈病速愈洋五十元寗波隱名氏祈兒病速愈洋廿元錢唐刼餘子獲彩助賑洋十元陜西三原縣梁寳林病愈完願洋五元山陰夢鯈女史洋一元常熟凝記生銀洋一元銅洋一元本埠同豐永赤金鋪助竹布十六疋係承友贈送移賑無名氏壬戍生子丙戍生大小平安洋二元胡步卿洋一元京口無名氏洋一元柯橋鄔生順翁續募金利記金靜記金盈記受益軒陳維記五户各洋一元金浩記金枚記章鎬記葉復記四户各錢百兪祥記二百五十以上十户共來洋七元錢一百五十文○新册杭省王棟臣經募不具名將中金移賑洋二元六角王佐良姚氏馨榮祈合家平安洋二元四角以上二户共洋五元○新册蘇州補過子經募杜彥祥爲母顧氏百日懺資移賑以求冥福洋五元耕硯書屋槐蔭堂仁記二户各洋一元五角以上三户共洋八元又册陸姓經募有心無力人錢六百逍遥居士德蘭書屋斅耕書屋思善居士歡妙書屋江夏第湯品記勤補堂馬玉如陸崇善擬翠記慶麟張怡記自新居干有宜堂祝笙童梧記戚熙書屋王麟各一百文以上廿户共洋二元錢四百六十文○本埠昌字册春生鑑銀六兩又募吉誠升銀七兩元順五兩順記福慶站二户各銀四兩張遵五祥記行公正行三户各銀二兩曹永昌銀一兩二錢聚昌福大生全二户各銀一兩輔記德昌公二户各錢四千文行記文記忠記信記楨記元順裕聚興公劉光興唐世仁九户各錢二千文春生炳錢一千文以上廿三户共來規銀五十四兩四錢六分○紹興府正堂霍交來餘姚縣正堂經募趙琴山洋一元謝信齋洋六角丁國棟洋四角又册王芝庭洋二元陳薛氏無名氏二户各洋三角　册無名氏洋一元四角又册董月明洋五角兪滋安洋四角金香舟孫棠蘭二户各洋三角又册徐心照洋一元三角存仁堂洋一元二角又册樂善堂洋三角又册陸安氏洋六角名氏洋四角又册杜月樵洋八角婁鳳齋蔣仲興二户各洋三角惜花主人洋二角半無名氏二角沈懐祖一角半又册蕭選芝洋八角增廣生六角史韵五角金硯三洋一角又册映雪堂洋八角陸娥新五角孫鳳記四角凌雲閣皇甫氏各二角又册劉文淸洋九角王墨成洋六角半趙文敏四角半又册馮展雲洋五角王丞洋四角半何蹟三三角七分管楷二角八分又册鍾匀洋七角張文毓三角王辜樓洋二角又册董作舟洋一元五角幽雪軒文滸二户各洋一元鴻遠堂洋二角董文裕一角又册芝香閣洋一元蔭桂軒九角江林經藝堂各洋五角又册錢蘭洋八角林靜洋七角文潤洋五角馬心助四角汪巢二角以上十六册共合洋三十六元○○本日共收英洋一百四十八元規銀五十四兩四錢六分銅洋二元錢六百十文竹布十六疋合併聲明 
 
