# 1908 - 175 - 4912722

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
上諭 
[六月初一日奉]  
　　上諭前因京師雨澤稀少迭經派禮親王世鐸虔詣大高殿醇親王載澧虔詣覺生寺恭代拈香派貝勒載潤等分詣時應宫等處拈香並經開壇祈禱仰荷昊蒼默佑疊沛甘霖朕心實深寅感允宜敬謹報謝用答天庥本月初四日仍派禮親王世鐸敬謹前往大高殿恭代拈香覺生寺仍派醇親王載澧恭代拈香時應宫仍派貝勒載潤昭顯廟仍派貝勒載洵宣仁廟仍派鎭國公溥倫凝和廟仍派鎭國將軍載　　於是日分詣拈香派鎭國公毓璋詣白龍潭拈香行禮報謝大高殿覺生寺即行撤壇仍冀頻邀鴻貺甘澍應時以慰農望欽此 
宫門抄 
六月初二日召見軍機田振邦 
論說 
[論銅元充斥之害]  
　　貨幣者所以例懋遷而爲易中者也。自圜法壞而其害遂不可勝言。夫貨幣供社會之使用。莫不視爲。價格之標進。交易之媒介。惟必經國家之法令。視爲法貨。而後可以完其効力。自前　鑒於錢荒之弊。令各省鼓鑄。銅元。一機之出每日約數百萬緡。而於是銅元充斥之害愈於錢匱。推其禍 
 
 
 

Page 5

 
 
之由。來悉數幾難盡。述幾難盡。述夫中國幣制之本位。旣無銀與銅之可言。然旣認銅元爲法貨。而完賦納稅不收。其胚胎輸自外洋。則入口又無限制。現各省鼓鑄雖已暫停而入口旣多私鑄無限。無非由於價格微賤。而相扺甚鉅。一元之值。約二三文。而相抵乃十利之所在。法所難禁。必然之理。蓋貨幣之適於交易之要件有六而銅元則僅有其一。一價格　有一定之標準爲適。而銅元則有。畸輕畸重之分有九錢十錢之。判則價格旣無一定。 
之標準。一須具社會一般公認之價值。而銅元則本二三而當十九。更無公認價值之可言。一須本質一樣。而銅元則質本不佳。而糅以鉛質。本質旣異。成色亦殊。則無一樣之本質。一須適於鑄造。而銅元則鏤刻不精。難杜僞造。則無適當之鑄造。一須量少而價高。而銅元量雖少而價不高。不利於貯蓄。則無高尙之價格。而所有者惟有不易磨滅耳。夫造幣之初。旣違其性質。而承其弊者。又不能善爲補救。而無識者方且挾其减折之說。以爲提倡。不知此不特不足以止其流弊。而其弊更甚。夫銅元之本質旣微。固無論折至九文八文而其充斥如故。即折至五文六文而其充斥仍如故。蓋折至五文六文其利雖微。而其利仍。在乃今之所謂杜絶銅元充斥之弊者不外以下諸說一禁止銅胚進口。一禁止銅胚進口。一禁止各省私鑄。而究之進口難戎禁絶。私鑄未易盡除。而行商坐賈小紀營生者流。受其影響。於是起而議槪用洋碼者有之。起而議銅元减折者有之。甚至如寗波小販。欲减折銅元。而致成罷市之舉。實爲減折無當於挽救之明證。且減折之舉一行。則折多折少。任意高下。而幣制之壞更將不可收拾。今若補苴隙漏不於根本上。竭力設法。而僅議遏議禁議減議改之爲無當於事實也。蓋不按其貨幣之性質。而因陋就簡其勢必至防弊而弊愈甚。除害而害愈多。故救其弊者一須具社會一般公認之價值。貨幣爲交換媒介。夫欲換取有價。值之物則其本體不可無價值又欲標準各物之價格。則其。值不可不爲社會一般所公認。一立法償夫欲立法償當先正本位中國號稱用銀之國。其實無本位之可言。故必本位旣定。而後他貨皆爲補助。而限其法償。民間貿易。滿大洋者不准用角。滿角者不准用銅元若是則於圜法商情。兩有裨益否則外洋之私鑄旣未遏除。而京師之銅元轉瞬。又至。銅元之。值將愈賤。銀兩之值壯○愈昂。商賈不能不將物價抬高貧民營業所得甚微。而日用所需或將倍蓰。近蹈京師之覆轍遠沿咸豐鐵錢之禍在於是矣 
專電 
[電一（北京）]  
　　某御史奏東省股票奬官辦法有碍學務請立限奏奬逾期作廢再捐賑捐學數逾萬金即准專案奏奬者亦不無流弊應請嚴覈 
[電二（北京）]  
　　湘撫岑春萤電復政府黄忠浩患病夫愈一時未克晋京 
[電三（北京）]  
　　江督奏兩江師範學堂敎務長雷恆請照進士館畢業例授職奉硃批該部知道 
[電四（蕪湖）]  
　　兩粤水災　致蕪湖隆泰昌號速糴米十二萬石 
緊要新聞 
[廷寄趙爾豐妥籌藏事北京]  
　　軍機處電致駐藏大臣趙爾豐云奉上諭張蔭棠　面奏藏事異常急迫宜與邊防事務統籌並顧着該大臣迅即妥籌辦法奏明辦理 
[郵部收回電股最近之策畫北京]  
　　近日電報股東紛紛電禀郵部謂收回股票須照時價最高時計算否則無論如何勒買終有抵制之法等語加以軍機處某某兩公對於此事深恐喪失商民信用亦不肯盡力贊助故該部雖己奏陳改歸官辦然其近日計畫甚形困難 
　　又另一函云郵部向某某兩銀行合借銀一千萬兩聲言因路欵不足其實預備收回電報之欵亦己包涵在内京師輿論謂郵部所言路欵不足係指汴洛正太滬寗　路入不敷出而言其實京奉京漢兩路每年餘利足以抵之而有餘現因收回電報慮人反對故以路欵爲藉口并聞此項借欵除收回電股尙有贏餘外擬以之擴張航路云附譯西報字林報載北京訪函云郵傳部尙書陳璧現正竭力經營擬即收回郵政總權歸政府管轄並擬將電政改爲國有陳尙書以此事已奉上諭照准不久將强逼股商售諸政府每股作價一百七十元照正市 
 
 

Page 6

 
 
每股值洋三百元現因政府堅欲收回自辦故强將價值抑落云 
[京漢鐵路暫停行車]  
　　字林報載三十日漢口電云京漢鐵路有鐵橋兩座爲雨所毁現正修理至速須五日始能通行 
[預防滇亂復起北京]  
　　軍機大臣電寄雲貴總督錫良略云奉上諭錫良電奏悉餘匪復燃本所難免全賴該督督飭所屬購覓眼線嚴密搜緝首要漏網雖多　逆果已離滇匪膽漸寒根株自絶劉春霖計己抵滇並責成該督會同將善後清鄉迅速妥籌認眞辦理被擾村莊着即加意撫卹欵由雲南藩庫發給聞錫埱督此次電奏到時兩宫適召見軍機慈諭前次錫良連日奏報將復要隘一若即可肅清何以十餘日中迭有搶掠殺戮等事前次錫良所報恐不免虚飾慶邸面奏餘匪復燃本係常事且此次首要漏網尙多更慮復燃細閱錫良迭次奏報尙無虚飾孫逆旣己離滇劉春霖業己到滇一面責成錫良會同劉春霖將善後清鄉兩事速卽籌辦不難即日肅清慈諭逆黨行蹤莫測但不知究竟己離雲南否滇桂接壤總是可慮云云醇邸亦以滇匪　燃恐　暗中資助再起變端特面奏請起用黄忠浩爲桂滇邊務大臣添練軍隊增購機械責成擇要分駐防禦當蒙慈允己電寄湘撫傳諭黄忠浩來京陛見 
[于大臣奏報抵德情形北京]  
　　考察憲政大臣于式枚奏報抵德日期摺略謂此行由奉天東至吉林北至黑龍江所有境内各處民情尙稱靜謐平原廣漠素號膏腴興利實邊正資籌畫入俄境後則林木成列村鎭相連北出赤塔西沿貝加爾湖又西度烏拉嶺一帶溪山勝處田疇廬舍乃與江南蜀道相似其東部之伊爾庫斯克西部之鄂木斯克皆大都會建置雄麗殆近歐西連日所見西來移民之車前後相屬往年俄臣維德請于東方廣撼遷政弳營累歲生聚日繁西比利亞全部包我三垂昔俄皇告前駐俄使臣洪鈞云俄境雖甚緜長自西趨東處處皆側面中國由南嚮北處處皆正面言地勢最爲明瞭乃彼日繁盛而我猶空虚古之治生家有言人有十畝之地其家即不得言貧豈有坐擁萬里之饒乃令荒廢多年之理近年邊陲多　東隅勢力已分西北兩面猶屬完全桑榆之收誠不可緩目入德　以後所過田野開闢氣象又勝於俄臣初到暫庽旅館在柏林之西十二年前猶爲曠野今則市廛櫛比樓閣雲連進步之速令人可驚其市政精詳尤多可法云云 
　　今日因告白過多尙有緊要新聞接入第二張 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞（　摺移入第三張） 
[廣東水災要電]  
　　（一）廣肇公所粤西北江水驟漲崩基數十處人民財産損害無數飢民百萬慘甚省港籌賑乞貴埠協助東華 
　　（二）廣肇公所馬電諒達廣肇韶惠災黎數百萬露宿待斃賑糶迫切欵速軍交盧心 
　　（三）廣肇公所鑒東西兩江水暴漲廣肇崩　二十餘處飢民百萬乞助振平糶公所馬 
　　（四）上海蔡道台西潦成灾向所未　慘不忍言省紳捐振乞鼎力并聨同鄉官商格外捐助電匯西關文瀾書院内研究社華熙學清晟等叩宥 
　　（五）廣州鄧小赤中丞易蘭池農部楊小邨京卿曁平糴局及香港廣華醫院諸公同鑒各電均悉現擬官紳合力捐助俟集有成數照統捐分解請各鄉台協力同辦爲感乃煌曁各同鄉陳維翰譚國忠徐潤唐國泰羅崇齡唐元湛黄以權潘宗道鄭殿勳等謹覆世 
[京師近信]  
[民部議改内部之原因]  
　　民政部改爲内務部消息喧傳己久其表面所持主義謂如皇宫警察國家警察等多非民政二字所能賅括其實該部經費除上月由支應處息借商欵五萬敷衍過去外本月己萬不能支故支應處力能借欵各員均己托故請假本月經費竟至分文無着遂不得不另想别法聞該部站崗巡警近月以來逐漸暗減向日内外城約八九千名現只得　半云 
[部選州縣仍須繳銀]  
　　在部報供候選州縣己奉諭作爲改選班三月後即停選籤飭分發各省由督撫考試任用茲聞吏部會議向章候選人員無論何項勞績不得保分發現因停選籤分不繳分發銀兩雖係體恤之道究未免章制倒置擬除遇缺先等大花柆外其餘仍按五成兌繳分發銀兩一俟與樞堂商定即行會稿出奏 
[進呈禮經飭交閱看]  
　　蘇撫陳中丞奏保郎中曹元弼學問優裕並進呈禮經校釋一書請賞給清秩樞堂初擬硃批賞加京銜嗣某相國以爲曹某學問夙所深知然不知此次進呈之書究竟内容如何不如請旨餾交南書房閱看後再行商量請旨加恩慶邸亦以爲然遂擬旨交南書房閱看後再行請旨（上月二十七日己降旨） 
[張中堂之名譽心]  
　　學部近日議辦帝國大學張管學謂此爲我生平第一期望之事大學朝開我雖夕死無恨云云或謂張相實爲身後名譽計蓋近日對其親近幕僚往往談及諡法謂不知能否　美曾湘鄉李高陽云（曾李皆諡文正） 
[西報譯]  
[政府經營四藏近聞]  
　　字林西報北京訪函云中政府因達賴喇嘛將次晋京特召張蔭棠來京會同外務部與達賴磋商西藏建省事宜郵部尙書陳璧擬在拉薩成都之間設立電線俾便交通 
[太后注意間島交涉]  
　　字林西報北京訪函云延吉　吳道祿貞近在京與外務部會商間島問題謂該處日員貿然以該島爲韓國領土干涉刑訟敎育各事殊爲不合云云按吳道在吉林任事已歷十五年此次係奉東督徐制軍特派來京俾袁唐兩大臣與日使交涉時可資臂助并聞此事須俟日本新使伊集院抵京後始能開議伊使不日將由東京赴華近有某御史具奏略謂間島一事關係甚重如辦理不善則各國皆將效尤邊疆交涉勢將蠭起云云慈宫閱奏頗爲動容立召慶親王袁軍機會議後兩大臣即諭令唐紹儀交涉此事務須格外謹愼並派吳道襄同辦理又聞陳道昭常前曾與關東總督大島交涉此事現此案旣移京辦理故東督巳派陳道辦理保護間島華人事宜 
分類新聞 
[政界]  
[擇期會議司示行政權限奉天]  
　　奉天各級審判檢察廳成立己久惟司法行政權限久未分明往往因畛城而生意見因意見而起衝突亟應劃清權限俾有遵守而免紛爭昨己由高等審判檢察兩廳呈由提法司請示督撫應如何議定章程以資確守現聞督撫已札飭各該司法行政衙門會擬權限關係厘訂詳章將來草案告成先呈送諮議廳核議决議後再行咨明法部大理院憲政館立案刻正在會議草擬時期云 
[自治會議舉調查員蘇州]  
　　蘇省地方自治會上月三十日由蔣季和等諸紳士會議選舉職員及調查員到者一百餘人由諸紳士相繼演說將地方利弊切實指摘敦勸同人不得始勤終怠又僉以該會開辦逾月尙未振興一事即前次選舉職員亦尙未妥定茲奉撫憲飭加調查員專查各處分會及一切風俗事宜自應一併複選云云惟討論逾時仍無辦法旋以爲時已晚訂期下次再議 
[位置警察畢業生湖南]  
　　湘省警察傳習所自去冬第班畢業後當經莊方伯札飭各廳州縣量爲位置分别派委等因在案月前有湘 
 
 

Page 11

 
 
潭縣畢業生周顯達等以日久未奉差委聨名禀懇方伯加札到縣縣尊杜大令遵於本月初交卸時會商警局紳董暫就各分防處位置四名以晏文瀾一名補充部長其餘易子春唐輔臣周顯達等三名於城内第一二三等局各添設查戶監一員即以該三名分任其事 
交涉 
[預備迎接美艦隊廈門]  
　　厦道劉子貞觀察前接閩督來電准外部電開美艦改西九月八號到厦嗣又接督電謂美艦將到修理一切需欵孔鉅現度支部准撥四十萬兩核實開支云云聞劉道與薩鎭冰軍門會議後擬將鼓浪嶼修築碼頭座爲美艦兵上岸之路至各古廟名勝地方及街巷操塲又須大加修理云 
[敎堂購地改用三聨官契安慶]  
　　敎　購買房屋改用官格契紙早經藩司議定章程式樣詳由皖撫咨部照會各國公使飭遵在案茲因前項契紙各國多有藉口歧視之說故皖省司道等又復會同核議擬援照寗省契式民敎一律均用三聨官契并將同治四年總理衙門頒定敎堂置産簡章載明契内以杜爭端刻己會詳皖撫俟核定批准後再行刋刷式樣詳請咨部立案 
軍界 
[電復陳管帶被害情形海州]  
　　淮北緝私定字旗管帶陳有才在海州被匪殺害一事曾志前報茲悉海州謝直牧元洪戴叅戎鶴松電復蘇撫云養電敬悉洪在東鄉捕蝗吃緊勢難分身移會叅將鶴松並陳管帶輪流梭巡緝匪松十三下鄉十八甫回陳即去二十上午陳巡至竹溠遇匪六人往捕被拒鎗傷洪在蝻局聞信星夜會松馳詣該處業經　爲棺殮匪己重賞緝拿地方安謐餘另禀 
[秋操預備紀聞南京]  
　　江督端午帥於初一日電飭駐鎭江南洋三十五標統帶蕭先勝着將所部徵兵三營一律調回金陵以便會同各標營認眞訓練赶緊預備蕭統帶奉電後定於初三日拔隊赴寗 
　　江鄂秋操　事前經江督酌定江北派第二十五標前往會操故江北提督徐固帥已派督練公所委員干化龍等於前日赴省會議辦法 
[李鎭軍赴海州剿匪鎭江]  
　　海州東下各蕩一帶梟匪竄擾己志昨報茲悉淮北緝私統領李定明已於初一日親率勇丁二營馳往剿辦 
[擬設憲兵分局鎭江]  
　　兩江憲兵總理陶駿保觀察以鎭江後街小巷娼寮林立兵丁最易生事故面商常鎭道劉觀察請將小街聖壽寺公地改充憲兵分局以資就近彈壓 
[分别撥還水陸提應管欵項廣東]  
　　粤省水陸提兩缺早經遵飭分設所有案卷檔册與水陸弁兵等事當即劃交管理惟　陸奉裁各營汛地草坦變價銀兩及罰欵花紅等瑣必須細核清楚分别劃撥方免凌亂現聞陸提中軍己會同委員督飭書吏將前存清摺息銀各件逐一核算清楚分别水師陸路一一撥還以甭界線而充公用 
學務 
[陸軍部電催學費北京]  
　　陸軍部近致各督撫電内開公使經管各省旗所派留東陸軍學生學費前經咨明自本年七月起改由本部墊匯轉發再由各省旗匯還等因在案現李公使交卸在邇應提前自陽歷七月起各省旗將留東學生各費按半年彙解本部兌收以清界限 
[敎育總會請懲陸紳之撫批杭州]  
　　師範坍屋一案經敎育會禀催懲辦己記前報茲奉撫批云罰欵保險僅屬財産問題云云誠持平之說總以速請丁師勘驗修改務祈鞏固以免危險爲要勞生傷勢聞己稍差靜養百日後再請西醫診視究竟殘廢與否以定相當之赔償現暑假在即乘此時隙興工最爲方便修改之欵責成陸紳兄弟賠償仍著具結保固倘敢不遵自當嚴予懲處仰藩學兩司督同首府迅即會紳籌辦母得遷延 
[師範學生禀留監督情形浙江]  
　　前月二十九日兩級師範學生開會禀留監督土孚川君此事由紹屬人發起對衆演說略謂師範腐敗不能爲王監督諱不過原因在於監督屢易各存日京兆之心所致今擬挽留辭未畢温屬人先起而反對台屬處屬衢屬嚴屬金屬亦均繼起反對之未及畢會即各紛紛散去聞是日并有互毆之事惟禀稿則先一日已由紹屬人擬就未知果呈撫署否 
實業 
[競爭内河航業杭州]  
　　前年有懸挂法商旗號之立興公司置備小輪五六艘擬駛行杭滬各内河嗣經三公司極力運動將立興輪拖各船槪由三公司承租並津貼利益若干其議始寢及至去年三公司復開湖州至上海散班立興以爲三公司有意傾軋適現在租用各輪拖期限巳滿遂决擬一律收回獨立自辦以競航業云 
[仿造軋花機器招禍漢口]  
　　漢口日商中桐洋行因浙商吕芳根所開泰記機器廠有仿造該行軋花機器冒牌奪利情事爰禀請日領事照會夏口廳要求將泰記廠封閉昨金煦生司馬傳吕芳根到案並將兩處機器查驗冒牌屬實惟吕亦係體面商人未便遽將該廠發封爰將此案移請商會調釋聞日領不願和平了結己照會關道要求嚴懲矣 
[四縣商會禀控鹽棧鎭江]  
　　浙鹽棧私造秤眼短觔剝民一案除醬業自赴南京督院上控外四縣商會復聨銜具禀蘇撫控告該鹽棧罔法營私力請從嚴罰辦以平人心 
[寗紹商輪股份有限公司暫定簡章]  
　　第一節本公司謹遵欽定股分有限公司律定名爲寗紹商輪股份有限公司 
　　第二節本公司以收回上海寗波航路權利爲宗旨訂購明牕暗輪大號快艦两艘按日往來上海寗波惟訂購需時暫租合式商輪两艘先行開駛 
　　第三節本公司在上海寗波兩埠均已租定合宜碼頭 
　　第四節本公司專招華股自辦不附洋股 
 
 

Page 12

 
 
　　第五節本公司以第一次到會组織者爲發起人 
　　第六節本公司先由發起人甲暫舉義務經理五人主持一切俟第一期股本收足開股東會選舉總協理及董事查賬人　　第七節本公司定總理一人協理二人董事十一人查賬人五人俟第一期股本收足開股東會公舉 
　　第八節本公司認股至五千　以上者開股東會時有被選舉爲總協理及董事查賬人之資格代招五千元以上者均作爲議員 
　　第九節本公司股東會（議决選舉權以二十股爲一權二百股爲十權過二百股權數逐漸遞减 
　　第十節本公司定招股本洋一百萬元每股五元共念萬股每股作三期分收現第一期先收洋銀两元第二期　收兩元第三期収一元共第一期發起人巳認之股以本年七月底繳齊餘則隨認隨繳以九月底截止第二三期關收股銀日期由本公司登報宣布 
　　第十一節本公司已由發起人認定股本洋銀四十萬元其餘聽附股者向經收處購買（經理處俟指定後登報布布告） 
　　第十二節本公司以廣招零星股本爲宗旨如零股踴躍不敷購買發起人應將所認股本减讓以期股分普及利益均沾 
　　第十三節本公司股息周年七厘以收到股銀之次日起算 
　　第十四節本公司所収股銀先由暫時經理擇就近殷實銀行錢莊分存以重股本 
　　第十五節入股給據票後如本人願將股分讓出或分售者先儘各股東收併亦準易他人過戶註册換給據票并息單但不得售與外人 
　　第十六節如有遺據票并息單者準其隨時取同保人證書報明公司將遺天號數查銷一面登報聲明俟三個月後另行按號補給惟應繳據票并息戰費銀每張一股以上者洋一角五股以上者洋兩角十股以上者洋三角五十股以上者洋五角一百股以上者洋一元 
　　第十七節本公司招股以光緒三十四年六月初七日開收滿額截止 
　　第十八節本公司借英大馬路福和烟行内爲創辦事務所 
　　引係暫定簡章殊多簡陋俟開股東會議决後再訂詳細章程 
雜記 
[帮匪劉海峰審供詳情蘇州]  
　　傅都戎其中在常熟拿獲靑紅帮匪首劉海峰解寗審辦等情已記前報茲悉該犯劉海峰前在徐海一帶犯案纍纍與湖南桑澤縣彌陀會匪張妙松在徐海一帶結黨起事及至上年匪首嚴步恒作叛招劉爲軍師槪呼爲賽諸葛海峰先生（因劉匪素習金錢課之故）迨後嚴匪被擒張妙松濳逃劉匪知難漏網曾兩次親筆書函托李某在委辦稽查徐海飢民局鍾太守處荐保情願投誠允獲張妙松贖罪太守己在端午帥前面保兩次詎劉匪失信前言反在江浙一帶明目張胆廣收徒黨欲圖不軌事爲太守訪悉遂派弁拿獲現經午帥委派道員汪樹棠觀察督同江寗府楊太守上江二縣提訊該匪始則狡展不承僅稱投營曾蒙保過把總汪觀察以本道前在海州任内深悉爾之惡跡飭拿未獲今旣到此乃天網恢恢如不實供必用大刑該匪又以世代書鄉清白門第等語堅執不認爲匪觀察以爾旣爲書鄉清白人家家中可有人出爲保汝該匪云有觀察乃給筆箋令其自書一信回家請一來保該犯隨即自寫一信係寄與其子令其請某某人來寗具保寫畢呈經觀察閱看即將鍾太守交呈該犯前次函托李某荐保投誠之函取出比對筆跡相同觀察即將兩信給劉自看此信是爾親寫耶該匪知難狡賴始肯供認在裡下河一帶販賣私鹽曾與官兵拒捕又認爲靑紅帮首領先在江北一帶收有徒黨二三千人均係鹽梟光蛋今在江浙一帶乂收徒黨一千餘人半多在營食粮之人南海王係他人送的綽號精演金錢神課前曾與彌陀會爲伍迨後在北海王嚴步恒處爲軍師事實有之等語觀察等諭飭加釘雙鐐還禁旋據桃源縣禀報獲到拒捕傷斃官兵之匪首張樹元供認是該匪劉海峯之徒聽從拒捕等情午帥　悉以劉匪實爲各敎會匪之首無疑應即飭縣將張樹元解寗質審擬辦 
[河水盛漲長沙]  
　　湘省自入夏以來雨澤稀少河水逐漸銷落致往來輪船不能逕抵省埠突於五月二十日近省各處連日大雨是夜河水陡起丈餘二十一二兩日又加漲二丈以外西門外一帶河街凡屬低　之處多被水淹現在大雨不止仍有加漲之勢 
[梁節菴最近之行蹤宜昌]  
　　開缺鄂臬梁節菴廉訪前送趙次帥入川因漫遊巴東歸州等邑久無消息茲聞廉訪己圻回宜昌在府城東門外張孝子祠暫住避暑該祠臨山面川帆檣絡繹祠旁有巖曰孝子巖極其幽僻日前廉訪閒步林間忽見一黑鹿詢之土人均云從未見過廉訪聞之大有仲尼獲麟之感爰出資二百千倩東湖縣令雇工建一見鹿亭自撰序文記其事玩其詞旨大有磊落不平之槪 
[記事]  
[孔夫子借債]  
　　世風不古。愈出愈奇。竟有孔子借債之事。日前高密學界。聨名在學署遞禀。控該邑敎諭尹某。品行卑汚。濫竽學堂講席。實不知敎授管理爲何物。且勾通二三劣紳。依勢舞弊。於去歲冬間曾假先聖名號。借得學堂底欵京錢　百千文。似此汚衊先聖夻没學欵。實爲學界所公憤等語。其借貼原件。爲該邑學界同人所得。遂據以上聞。聞學司已札行膠州州牧查明禀覆核奪矣。惟借帖文理　奇亟錄之以供閱者一噱。 
　　立借字大成至聖先師孔子。因屋漏抱愧。歲脩費缺屢向學堂告貸。經管賬紳董會議。幸蒙縣尊關說。將學堂懸擱不用之欵借出八底銅元五百弔正。以濟固窮。並承該紳董。赦却利息。如此周急。實深銘感斷不敢久假不歸。貽羞廟貌。恐後無憑。立字存証。廟祝尹押代字張押見人傅押 
[文苑]  
[虎倀行（儀）]  
　　競爭之世。弱肉强食。彼環伺我旁者。皆虎也。雖然。人知虎之可畏。亦知虎之噬人。有爲之倀者乎。作虎倀行。 
　　倀之鬼兮。是曰虎奴。虎蹲於山倀詢於塗。一解 
　　有虎在山。日利其齒。人行於塗。虎尾莫履。二解 
　　有倀伺之。語虎虎喜。倀何媚虎。爲虎所使。三解 
　　虎也不仁。以人爲生。茫茫大陸。虎何縱横。四解 
　　一怒眥裂。吼聲决雲。亞洲之族。皆其狐豚。五解 
　　謂虎不祥。虎兮宜防。彼胡人斯。胡不畏虎。而甘爲虎之倀。六解 
　　倀非人而人。於人何讐。於虎何親。豈人類之不盡。而不能得虎之歎心。七解 
[虎倀謠（忍）]  
　　彼朝廷兮。頻頒苛政。捐稅重重。如虎之猛。乃有廷臣。甘爲之倀。輪路郵電。奪以媚上。 
　　彼社會兮。自治無才。地方劣董。如虎而冠。乃有愚民。甘爲之倀學校善堂。拱手以讓。 
　　彼外人兮。藉口均勢。伺釁乘機。耽耽虎視。乃有國賊。甘爲之倀。土地主權。代彼搶攘。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[李灼華奏籌復海軍宜先設各項學堂摺]  
　　給事中臣李灼華跪奏爲籌復海軍宜先設各項學堂以儲人物而資任使恭摺仰祈聖鑒事竊維閉關時代防在陸交通時代防在海目列國注重海權彼築軍港此練艦隊急起直追爭雄海上英日爲海國無論己以俄德陸軍之强勁亦汲汲以擴張海軍爲先務即如素循孟祿主義之美利緊亦歲增鉅欵爲海軍之用時勢所趨　難延緩方今世界大通國際交涉日益繁難若無海軍爲之後勁　能　以無恐西人以海軍之强弱定國力之漲縮職是之故列國爲進取計固重海軍中國爲保守計尤宜重海軍也我自甲午以來海軍散失軍港租借門戶洞開藩籬盡撤臥榻之側他人鼾睡而一切内政亦多牽掣不能自由近年振興陸軍草創伊始尙未普及海軍毫無預備一日海疆有事沿海七千里港　紛歧以少數之陸軍供海瀕之設備顧此失彼防不勝防且津沽爲畿輔之屏蔽自庚子肇釁砲台平毁載在約章旣無戰艦捍禦於外乂難設險守衞於内長驅直入隠患難言去歲海牙平和會議竟以中國無海軍不與列諸頭等國恥所在關繫尤鉅近日内外執政亦旣日以興復海軍爲當務之急祗緣庫款支絀人才缺乏不能立時大舉然列國每借外債增練軍旅者不得巳也至人材器械不宜借材異國若太阿倒持操縱在彼一旦有事束手而己故居今日而議復海軍徵桑蓄艾莫如多設海軍學堂添設船艦艙礮各學堂增置練船派員留學以爲興復海軍之預備一面籌撥的欵設立專部徵訪舊日海軍員弁劃築軍港購配戰艦編練艦隊創設二海軍工廠持之以漸濟之以堅敎訓十年而人材日衆艦械自造而免購外洋則海軍之基礎固矣倘不從本原入手則製造無方管駕乏材雖日事海軍仍與無海軍等也擬請飭下政務處王大臣會同陸軍部妥議辦理張國威而禦外侮舍此末由矣臣爲培植海軍根本起見謹繕摺具陳伏祈皇太后皇上聖鑒訓示謹奏 
本埠新聞 
[寶山縣外人購地交涉近聞]  
　　寶山縣境鄉民與外人購地遷墓交涉屢誌前報茲文匯報乂載寳山縣與白其脫君書謂鄉民並未毁壞白君花園所施種種舉動全在墳地之内云云觀此書之意一若該園並非白君之産不過屬於墳地之一部分而己該産契紙現爲寳山縣所有故目下又將起爭該地主權問題矣 
[查復並無售賣山島情事]  
　　前有洋人擬購崇明縣境之馬鞍山建造避暑房屋經華官查悉以該處係屬内地責成該縣勒令原業戶退價贖回將契註銷並由江督札行蘇松狼山福山三鎭台查禁沿海各山島不准私售在案茲由該三鎭台具詳督撫謂本年春季沿海各山島基地查無私售情事惟祗有各國洋人前來游獵亦均時來時往並不久駐 
[滬道禁革門包節規]  
　　滬道蔡觀察以道屬印委各員來轅禀見向須門包節規等費飭令自後槪行禁革不准收受如有家丁人等向索滋擾情事准予指名禀究惟屬員等亦不得私自致送破壞禁令昨巳示諭各屬員遵照矣 
[詳報驗解漕米總數]  
　　蘇省各州廳縣應解三十三年分冬漕糧米均解交江蘇海運滬局兌驗轉解業已一律解清至上月撤局日止共計驗解各屬漕米六十六萬五千六百餘石茲由該局會辦盧太守等開報各憲查核矣 
[洋貨同業上控苛罰]  
　　洋貨商業公會呈請商會代禀滬道略云同業廣章號於五月初十晚失愼存貨生財四萬餘金悉付一炬險行因該號素來信實並無違言詎至五月二十六日忽英公廨飭傳該號東葉古蟾及夥友葉亦池即於次日投案乃堂上謂失火旣欠小心臨時又未曾投報捕房斷令葉亦池押捕房四月葉古蟾罰洋五千元帶回捕房押繳竊思大凡失火之家俱係禍起創猝安能從容不迫先行投報捕房且英美捕房亦從未有此項諭告租界華洋共處失火之事層見疊出即洋商洋棧亦時有所聞或數十萬或百餘萬不等從未未聞有幾成之罰與幾年之押誠以罰欵之設爲放火非爲失火也乃租界失火之案幾於罰欵項著爲常例此次廣章罰欵之巨尤聞所未聞商等經營斯地孰不有身家性命之憂用敢不揣冒昧環求照會英美領事一面札飭英讞員即將廣章號東葉左蟾及夥友葉亦池先行釋放再行訂期訊斷實爲德便 
[工程局保全華界道路]  
　　總工程局查知租界工部局擬將西門外城脚外國坟山附近道路雇工修理曾禀請滬道照會領袖西拂君駁阻在案茲局中己囑路政處前往勘明即於前日興工改築石片一路以免藉口 
[杭廠棉紗免納進口稅]  
　　農工商部分行各海關道謂嗣後有如浙杭州府屬之通益公通惠公兩紗廠棉紗報運進口領有完納正稅單據者應予免納進口稅銀即行驗放飭即轉致稅司一體查照 
[德副領事起程]  
　　駐滬德副領事師謀君現奉駐京德使調升他埠正領事已於昨日起程 
[瑞記洋行承辦機器]  
　　德商瑞記洋行近與中國政府訂立合同承辦北京城内自來水廠機器全副價值在一百五十萬兩以上中國政府前次曾向該行訂購製造灰沙磚廠機件頗能合用故此次自來水機器仍由該行經辦云 
[暑假脩業]  
　　梵王渡聖約翰大學堂初級諸同學擬乘暑假時仿歐美各校例設一假期修業學堂己在法租界菜市街懿德里賃定房屋一所俟堂中放假後即日開課 
[紹介神州國光集]  
　　國學保存會昨贈神州國光集一册古香秀采撲　眉宇内如黄本漢石經尙書篇唐人寫經殘字王麓臺王煙客羅雨峯蔣南沙楊椒山萬年少等之字畫皆爲希世珍物從前古人墨寳爲富貴家珍藏深秘一經兵火以致流亡滅絶者不知凡幾今有此集一可以永古物之流傳一可以飽寒士之眼福三可以引起國民美術之思想 
 
 

Page 19

 
 
正有功社會不淺其爲公衆所歡迎可預决焉 
[觀影戲略記]  
　　天然有音影戲公司開演以來新戲日出不窮前晚所演各戲（奇蛋）鷄蛋中倒出金洋數百枚一奇也（蟒精）箱内竄出蟒蛇忽變紅人二奇也（網利）有多人張網海中忽獲鮮魚數千并有海風激浪聲三奇也此外如地窟異人冰車坐人汽車撞物火山爆裂六角骰子有人出入等類亦各目迷意眩引人入勝此誠影戲之别開生面也 
[城内]  
[札委會審襄讞]  
　　發審局稽核兼緝捕清鄉公所裁判委員候補同知李修梅昨奉滬道札委公共租界會審襄讞差司馬耶辭行赴蘇銷去蘇垣差使再行來滬到差 
[巡局牌示兩則]  
　　一路一區巡警分局遊巡官昨出牌示兩道照錄如下（其一）照得本區巡查巡長陳光明於夜間巡至南區喬家棚地方見一年老之人倒臥弄口上前查問噤口不言知因病重難支隨喚南區站崗巡士唐瑞亭護送至普育堂收養醫治現經查明係名金益山住大南門外欲入城就醫行至喬家栅不能行動是以倒臥刻經該堂調治當可無恙該巡長陳光明克盡厥職著記功一次以示鼓勵（其二）照得城内清道夫役原定六十六名路燈夫原定二十六名每名每月共良錢五千四百文夫頭六千文該夫役等每藉口工資較少半日在局工作半日别尋生活遂不免敷衍了事功效難期自本委兼辦以來禀准總局憲裁减人數加給工食酌定燈夫十九名夫頭一名清道夫五十名夫頭五名散夫工食每名每月六千文夫頭每名每月六千四百文清道夫分派各區就近管理終日掃除所有工資亦即按名發交各區如數轉給乃近聞各清道夫間有以茶爐酒館炭灰過多挑運爲難另索酒資之事現已飭警密查如果屬實定予罰辦斥革不貸至如路燈夫前定十九名夫頭一名自四月十八日起燃點電燈一百四十八盞收回路燈二百九十六盞即裁去燈夫七名現祇用燈夫十二名夫頭一名該燈夫等輒以地叚較遠情愿照五千四百文開支求多用數人本委細加查核礙難准行仍照十二名每名六千文發給工食至加用之人本委槪不給資又查原案十冬臘正二五個月晝短夜長每燈每夜照二兩八錢發油至三四二月則二兩六錢五六七月則二兩四錢八九二月仍二兩六錢現自五月初一日起準二兩四錢發給通夜燃點倘該夫等以求加人數不遂暗中抽油或燈光故小或不能通夜燃點一經查實即扣罰工價另予革辦决不姑寬 
[參將赴松]  
　　提右營參將萬隸華參戎奉提台劉軍門諭令赴松即於前日啓行 
[學堂暑假]  
　　城内華實小學堂貞元小學堂銀樓公立學堂先春公所小學均因天氣漸熱定於初十日暑假 
[瘋婦]  
　　普育堂董事以瘋婦某氐留養已久無人認領解送縣署請核李大令以該氐語無倫次難以取供仍飭送回該堂暫爲留養再核 
[官事]  
　　候選道李經滇試用同知徐嶽候補知縣林建樞安徽駐滬勸股彩票公司程延昨均到道禀見 
[南市]  
[擅行吊贓]  
　　總工程局查知法捕房十六號探夥丁順華昨晨與十九號巡士至乾茂押店吊取絲帶未經報局當即告知警務處將該巡士斥革一面函請法捕房查明該探是否奉公而行嗣後吊贓務須禀局協吊以符定章符定章 
[拆除坑厠]  
　　大碼頭各商家以該處坑厠甚多有礙衛生禀請總工程局飭令拆除昨路政處巳傳諭各地甲限初四日一律拆去 
[無辜被押]  
　　魏炳榮前控舒永德誘匿伊妻蔣氐經工程局訊明氐由唐沈氐同魏母胡氏串賣飭將舒押候　訊在案茲舒子湘福以伊父無辜被押填道上控昨即由局傳到唐沈氐魏胡氐蔣王氏及鄰居王洪氏訊不供認孫明府以唐沈氐素爲蟻媒事實可疑判戒責五十下押候詳請道憲核辦舒永德等一併交保 
[瘋婦送]  
　　張黄港瘋婦周尤氏前因迷路由南區送堂留養迄已日久無人認領昨由堂董發還該區轉送總工程局查明氐夫周岳雲業已身故當即送縣請示 
[責成管幇]  
　　米業志成堂司事毛天林昨至工程局禀稱划船戶徐天喜騙取學徒所簽米樣扭交管幇胡正文看管仍被縱逃請爲查究局中即飭傳胡正文到案諭限三天交徐訊究 
[扭控媒人]  
　　周維新扭陳桂華至焉區控稱前由陳爲媒娶朱姓女子爲室詎上月中忽然逃出想係串合請爲追究西區即轉解工程局判陳交保限期尋覓 
[閘北]  
[拐女]  
　　郁九思與阿丫頭串拐史竹梅之女賣與北新涇鎭由史控奉閘北巡警總局飭提未獲前日史與伊戚徐賡虞至該處將阿丫頭扭獲仍被土棍顧某刦去昨史徐復至總悞禀明由裁判員孫在令飭派偵探兩名協同原告前往拘拿嚴辦 
[拐妻]  
　　闞學貴控金梅林拐匿伊妻一案昨由巡警總局孫裁判復訊據二房東朱長福供稱闞係與張姓女子同去訊之金亦不承認判金責二百板候再訊 
[英租界]  
[逆子行兇]  
　　全萬春控逆子富泉違忤行兇由探拿獲解廨請究判押西牢一年 
[雉妓拉客]  
　　雉妓王三寳陳大寳陳王氏前晚在馬路拉客昨由捕房傳至公堂判王三寳陳大寳罰洋五元陳王氏押女所五天 
[設攤誘賭]  
　　姚根堂控陳阿成設三四賭攤誘賭被搶去銅元三十九枚昨奉公堂提訊判押捕房六禮拜 
[搶匪收押]  
　　流氓王春泉搶顧張氏金挖耳由探拿獲昨解公堂訊明屬實判王押西牢半年唐阿虞搶沈阿根銀洋由探追獲昨解公堂訊究判押捕房三月 
[拐匪收禁]  
　　吳天福羅瑞初串拐孟金元之男孩阿順控奉公廨將吳判押西牢在案前日又由包探將羅緝　昨解公堂請究判與吳各押西牢一年期滿再核　 
[誘拐婢女]  
　　宋友山誘拐山西路老甡記絲莊之婢女寄匿新閘某浴堂樓上由探將宋緝獲解廨請究判押候查明於下禮拜二再訊 
[看管淫婦]  
　　蔡高琴控包瑤東姦佔寡嫂蔡李氐一案包巳由廨判押在案昨晨由探將氐傳案判暫交官媒看管候訊 
[公堂瑣案]  
　　李榮卿竊范楚記紗馬甲判押两禮拜陶金金竊衣傘等物押捕房十天甬人孫海餘失竊珍珠金戒疑係傭婦潘陳氏所竊控奉提訊氏不認竊判押候查明復訊金福來摸竊東洋人洋元押捕房一月過犯王阿增復至租界行竊押西牢二年期滿逐出朱巧富湯阿五串竊王福記鉛條等物朱押二月湯押三禮拜 
[美租界]  
[傭婦受傷]  
　　派克林路十二號洋房内傭婦卓阿妹與出店阿三口角被阿三用茶盃擲破頭額昨日報知捕房飭探查辦 
[幼孩迷路]  
　　二百四十二號印捕昨在乍浦路查見迷路幼孩一口當即帶回捕房留候家屬具領 
[女子濳逃]  
　　前有年約二十歲之江北女子濳逃來滬匿居狄思威路某飯店昨由家屬尋見報知包探將女及店主拘押候究 
[子走失]  
　　住居有恆路高阿祥之妹根弟年十四歲前晚忽然走失報捕查緝捕頭准之 
[男女毆打]  
　　蕩婦魏阿英王阿三與無賴林阿法口角互毆由捕一併拘入捕房申斥逐出 
[法租界]  
[阻碍電車]  
　　永安街天泰亨報關行學徒高雪連在途將石子嵌八電車軌道内又車夫秦寳明亦將什物阻塞軌道一併解廟訊究判秦押二月高罰洋十元交其師高文炳帶回管束 
[不容於夫]  
　　甬婦劉陳氐上年濳逃來滬 
 
 

Page 20

 
 
與陳福姘識上月間由本夫劉意根尋獲控奉公堂判陳押三月氐押一月在案茲該氐在押期滿解廨發落劉以該氐不守婦道不願領加判發堂擇配 
[蕩婦罰洋]  
　　八仙橋德順里吳張氐之姘夫某甲誣指途人某乙與氐調笑肆行兇毆控奉公堂傳訊景明府以該氐咎實難辭判罰洋十元充公 
[誣指收贓]  
　　王阿二行竊歸化城都統眷屬珠飾一案前日由捕房將代銷贓之殷炳年解廨請訊旋有楊嘉裕代原告投案禀稱除弔到各贓外尙少嵌寳金戒兩只求追殷供寳戒在小東門内景福銀樓兌去計洋十九元有零訊之景福夥友沈桂林供並無寳戒來兌有賬可查判沈　去王殷還押候補提同黨到案再究贓給楊具領 
[竊賊還押]  
　　壳件洋行出店沈三田竊取洋箱内洋七百餘元寄匿虹口陳寳林家一案前日解廨請訊景讞員以陳寳林尙未到案判沈還押候英捕房將陳移解來案再訊 
國外新聞 
[俄政府津貼航業]  
　　初一日東京電云俄國議員己准撥補助金羅比六百餘萬津貼海參威至中日韓之航業以十一年爲限海參至尼科來伊佛斯克（西伯利亞之大城）之航業亦經津貼七十五萬羅比以一年爲限 
[駐日美使回國]  
　　初一日東京電云駐日美使奥勃林氏己於今日下午自横濱啓程回國奥擬在美艦隊抵日之前約西十月間乘西伯利亞火車遄回東京 
[墨西哥亂事日甚]  
　　初一日華盛頓電云墨西哥北部革命黨亂事日益蔓延現己派大兵馳往鎭壓 
[英國艦隊會操]  
　　初一日倫敦電云英政府已諭令後援艦隊明日開赴北海會操三星期聞此次大操之盛爲歷來所未有計大小戰艦共二百六十一艘内大戰艦及裝甲巡洋艦四十八艘與操者爲英倫海峽艦隊内國艦隊及大西洋艦隊之一部分 
[波斯亂黨獲勝]  
　　初一日倫敦電云聖彼德堡電稱接波斯電報台勃里之亂黨現己獲勝攻毁該處兵工廠刧去來福鎗及彈藥甚夥並以慘刑擊死著名守舊黨之兄弟某氏以報昨日之虐待 
[調停亂事]  
　　初一日倫敦電云波京德黑蘭各公使與波斯各大臣曁政界各領袖會商調停亂事之策以上譯字林報 
[法國女子要求選舉]  
　　二十四日倫敦電云巴黎電稱法國近亦有女子要求選舉權以與英國女子合力經營惟英國女子之爲此事純屬政法性質而法國女子並在改良社會之志願 
[波斯騷亂近狀]  
　　初二日倫敦電云聖彼德堡電稱台勃里之反對黨已請俄國總領事調停爭端故目下砲火已停同日又電云據泰晤士報德黑蘭訪事電稱目下各事仍形下靖居民大遭騷擾加以粮食缺乏無以充饑而兵隊等專横特甚皆以刦掠爲事俄員里柯夫現方統領全軍鎭壓亂事波王親兵現己逐漸增加聞目下己有萬名之數 
[葡國政界之衝突]  
　　初二日倫敦電云葡萄牙議院近討議今王接位一事頗爲激烈共和黨員開大會反對前任及現任各大臣所行各　攻擊不遺餘力其首領考斯台宣言葡王應自　辭位 
[軍中之新利器]  
　　二十二日倫敦電云法國軍隊大砲員不日將試騐電氣快砲該砲每分鐘可發彈一千二百枚而砲面並不覺熱亦不出烟 
[鼓勵國民生育]  
　　二十二日倫敦電云法國戶口總册報告去年死數約多二萬人故民政大臣已派特員調查戶口擬將人丁興盛之家減輕稅欵以鼓勵國民生育以上譯文匯報 
小說 
[短篇小說登徒子遊上海記（五）]  
　　兩人走上小廣寒茶樓。泡茶坐下。漸見幾個妓女。慢慢的上來。到了七八個後塲敲起一番鑼鼓來。諸妓陸續登臺。吚吚然是胡琴聲。肂肂然是絃子聲。拍拍然是。尺板聲先唱一套開片。接着就是京調。還有什麽梆子調。東鄉調。眞正是鳳曲遏雲。鸞歌盪水。細看這般妓女們。好似花團錦簇。登徒子到此。不禁手舞。足蹈起來。未幾乂來一妓。走到臺卜。這幾步路。走得娉娉婷婷。大有羅襪凌波之態。登徒子一看。不覺衝口而。出說道。好啊。（腰如束素）坐定後。又見他一笑。微的露出這個。樱桃口。登徒子又說道。好啊。（齒如含貝）再把他細細打量。覺得這個姿色。眞是傾國傾城。别的妓女。個個望塵不及。於是又贊了一聲。好啊。（眉如翠羽肌如白　）章華大夫接嘴道。你不住的贊好。何妨點一齣戲呢。登徒子道。什麽叫點戲。章華指點臺前所挂的粉牌。說給他一塊銀元就得了。登徒子一看。什麽二進宫啊。取成都啊三娘敎子啊。都是著名的戲目。章華大夫因喚堂倌過來。詢問這妓女名字。堂倌道。這就是瀟湘閣。住在兆貴里的。登徒子道。哦這個名字論不定是我們同鄉呢。說罷。堂倌己送上牌來。請他點戲。登徒子道。他擅長唱什麽。便唱什麽。我們不是一定要點的。於是寫上一齣天水關跟局娘姨。把銀水烟袋送到章華大夫面前章華大夫指着登徒子道。是這位大少點的。娘姨問過尊姓。也不辨清是那一個字。遂裝了幾筒水烟。登徒子正在細看瀟湘閣。瀟湘閣的眼波也斜射在登徒子身上。一面唱一面又嘻嘻的笑起來。登徒子對章華大夫拍手道。這個眞是（嫣然一笑惑陽城迷下蔡）章華大夫道我看你越覺發臊了。旣而曲終人散。娘姨過來招呼。說了幾句照例的話。瀟湘閣又回頭眇了一眼。下樓去了。兩人於是走出小廣寒。在馬路上盪來盪去。看看天色已晚。章華大夫道。我們不必回棧房。就在這裡買了夜飯吃罷。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[國内勸業會陳賽章程]  
　　一開會日期自光緒二十五年四月初一日起至九月三十日止每日以早九鐘至六鐘爲　 
　　二赴會物品至遲須於三十五年四月初一日十鐘以前設置齊備逾時者不得陳列其一切工匠人等並不得逗遛會塲 
　　三凡陳列各物可於三十五年三月初一日以前各自派人安置妥貼其貨物即歸各人自理一切賠償損失均與會塲無干如此項貨物　須預早安置始臻妥協者亦可於四月以前向本會管理員聲明經允許即可提前辦理 
　　四凡會中所陳列之機器行機時設有不測及一切器具安放未妥致或傷人無論游客工人一律由本人自行賠卹與本會無干 
　　五各人所租會者塲地段其租價在給地以前先交半數餘俟開會之前一月付清如屆時不能找價者本會即將此地轉給别人其己付之半價充公不得索回 
　　六所有貨物由何處進出應遵守本會指定處所不得淆亂 
　　七凡寄貨至本會賽會者外面須用華文寫明寄交南京賽會塲字樣本會即可點收代爲安放在該人所租之地段内其一切輪車等費本人須先期自行　楚否則本會不能代收至貨物由某某碼頭撇至會塲門口每嚬費用不過若干此指尋常物件而言如貨件格外重大者另議至由會塲門口搬至各人所租之地段會中豫備小工承攬具工價亦極公道惟搬運時或有破壞等事本會不管賠償 
　　八凡陳列各物　應搭架設櫃者須按照本會定章辦理 
　　九各人所安字號招牌其横　不得逾所租地叚之外高處不得逾所租架位二尺之外也有必須加高者亦須由本會管埋員體察情形發給字據方能照辦倘與旁人有碍一經理論即當拆讓不得爭執 
　　十各人有因陳列物品須在地板上釘定者祗許用螺絲釘不得用鐵釘或有必須揭起地板之處亦須經本會管理員允許且須用會中工人方能改造其因賽會致損傷會塲房屋者按價賠償 
　　十一各人所有陳列物品不得於賽會期内自行搬運出塲須俟會事己畢由會中管埋員察看並無經手欠欵發給字據始能搬運如有欠欵未清者本會管理員有扣留其物品及代爲發售以抵欠欵之權 
　　十二會塲以内來往道路務須打掃潔凈不得堆放物品以碍行人物件之傍不得堆積紙草以防火燭 
　　十三本會預備特别照票以爲赴會人員請客入塲歡會之用此項照票本會另有定費及一定章程 
　　十四賽會物品宜保火險本會亦當諄囑塲中人等格外小心照料惟遇意外之事本會不擔責任設有不幸所租地段被焚即於失火之日將其人與本會一切合同字據註銷 
　　十五赴曾者來會指租地叚但使此段之地未經他人指定在前者本會管理員必極力設法以如其人之意而止惟所陳物品或與左近之人不相宜者本會碍難允許 
　　十六赴會各人有欲於所租地叚之内陳列花草者可向塲内花廠商議其租價　應公道惟遇有該廠弗願出租之件不得勉强 
　　十七各人所租地段均由本會發給號牌此項號牌須挂設明亮之處 
　　十八本　另設處所專備赴會之人安放重大機器物件惟此項重大機器物件个人須於租地時在本會所發之空白入塲單内註出並聲明如因行機不愼致傷旁人一切由本人自理 
　　十九各家物品每日早九鐘起至六鐘止務須悉數陳列如有不守此規則者本會管埋員有代爲陳列之權設因代爲陳列致　物品損壞仍由本人自理本會並可於此等不守規則之人每日罰銀若干兩 
　　二十凡一切炸裂藥品無論大小一經个會管理員以爲危險即不得携帶入塲惟以他物倣造而無炸裂之性者　許陳列未完 
 
 
 

Page 27

 
 
   
 
 

Page 28

 
 
   
 
