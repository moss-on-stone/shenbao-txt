# 1919 - 139 - 4916619

 

Page 1

 
 
   
 
 

Page 2

 
 
   
 
 

Page 3

 
 
時評 
[北京政府其注意] （冷） 
　　此次人民之發動蓋鬱積數年來政治之汚濁與内爭之痛苦無可吿訴之故也故有一部分表示意思之人而其餘之人絶無反對之者非但不反對也蓋巳默許之矣何也人同此心心同此理也 
　　是故數年來汚濁政治主張内爭之輩苟不自悔悟而罷政權政府又不能解除之則今日雖似因一時一事而表示其表示者雖又似僅屬一部分之人民然而其實全國人民之意由此可知矣政府其注意也 
命令 
　　五月二十四日大總統令毛遇風加陸軍少將銜此令 
　　又令陸軍總長靳雲鵬呈請授王世卿爲陸軍步兵中校孫旭昌爲陸軍輜重兵少校並加陸軍輜重兵中 
 
 
 

Page 4

 
 
校銜劉萬春爲陸軍步兵少校劉玉書爲陸軍騎兵少校葉景全爲陸軍砲兵少校鄒廷賀王殿佐加陸軍步兵少校銜趙海珊加陸軍砲兵少校銜洪維國授爲陸軍二等軍法正均照准此令 
　　又令陸軍總長靳雲鵬呈准鑲紅旗漢軍都統奎芳咨請以景和陞補印務參領瑞陞陞補參領王富安陞補副參領文澤陞補印務章京年德壽陞補公中佐領均照准比令 
　　又令呂鑄陳時利余詒均給予二等大綬嘉禾章曾維藩陸增煒均晉給二等嘉禾章延齡林彥京唐堅均晋給三等嘉禾章吳之瀚伍晟王煥文韓鈖堂夏循垍金子直傅汝勤孫潤峹李葆忠李權均給予四等嘉禾章此令 
　　又令劉道仁孫培均給予三等寶光嘉禾章葉于蘭結予四等寶光嘉禾章此令 
　　又令周崇岳毛樹駿均給予四等文虎章此令 
　　五月二十二日大總統令國務院存記胡長年著分發直隷冰鍇孫著分發浙江交各該省長酌量任用此令 
　　又令陸軍總長靳雲鵬呈陸軍第二十七師步兵第五十四旅旅長張作相另有差委請予免職張作相准免本職此令 
　　又令任命蔡平本爲陸軍第二十七師步兵第五十四旅旅長此令 
　　又令任命馬金榮爲陸軍第十八師步兵第六十九團團長張俊尋爲步兵第七十一團團長寇英傑爲步兵第七十二團團長此令 
　　又令陸軍總長靳雲鵬呈請任命傅崇倫爲陸軍第十八師步兵第六十九團團附周立廷爲第一營營長呂玉貴爲第三營營長何鴻恩爲步兵第七十團團附宋永安爲第一營營長徐以賡爲第三營營長張連發爲步兵第七十一團第二營營長張學廉爲步兵第七十二團團附張誠熙爲第一營營長李春山爲第二營營長龔鶴齡爲第三營營長史錫三爲砲兵營營長唐慶珊爲步兵第三十五旅少校副官均照准此令 
　　五月十六日大總統令陸軍總長靳雲鵬呈准步軍統領李長泰咨請以鮑維翰陞補副將王雲卿陞補參將王貴陞補游擊均照准此令 
　　又令司法總長朱深呈陜西第四監獄監犯聚衆脱逃王雲清被脅不從情堪嘉尚請宣吿減刑等語本大總統令照約法第四十條將該犯王雲清原判無期徒刑減爲一等有期徒刑十五年以昭激勸此令 
　　五月十七日大總統令王賡廷沈寶昌朱佩珍均晉給二等嘉禾章杜純沈鏞顧履桂均晋給三等嘉禾章柴之　曾永奎王昭鈞廖守忠均晋給四等嘉禾章此令 
　　又令温朝詒徐國樑均給予三等寶光嘉禾章此令五月二十一日大總統令買買皆敏給予二等文虎章此令 
　　又令楊飛霞晋給二等文虎章楊慶明晉給三等文虎章此令 
　　又令上田統給予四等嘉禾章此令 
　　又令茲制定鐵路旗公布之此令 
　　五月十八日大總統令海軍總長劉冠雄呈請任命林培熙爲利捷軍艦艦長陳永欽爲海籌軍艦副長均照准此令 
　　又令王柏林晋給四等文虎章此令 
專電 
　　北京電朱啓鈐所抱謀和意見與某要人不甚融洽昨晚赴津休息不復再回滬任 
（二十六日下午二鐘） 
　　北京電學生團和緩分子擬組維持會目的在勸同學即日上課所有各要求暫不責政府履行俟將來由政府容納爲釜底抽薪計（二十六日下午二鐘） 
　　北京電敎部訓令各校長限三日内上課（二十六日下午六鐘） 
　　北京電衆院密會議外交結果對政府方針贊成惟原約未交難表决應將原文退回補提再議（二十六日下午六鐘） 
　　北京電美使爲益世報訪徐 
（二十六日下午六鐘） 
　　北京電府因本月軍餉責曹陸借外債即以自贖（二十六日下午六鐘） 
　　北京電山海關海面發現某艦四艘院部電詢停泊理由未復並聞尚有若干派出將赴西南各省游歷（二十六日下午二鐘） 
　　北京電黑督據巴司令電近有日俄艦多艘裝兵在黑河停泊或赴上游關係我航權派兵艦一事須急行（二十六日下午一鐘） 
　　北京電昨接崴埠報俄鄂政府業經協商國議决承認 
（二十六日下午一鐘） 
　　北京電交行股東會改選協理以任鳳苞當選（二十六日下午二鐘） 
　　北京電浙督電據旅長伍文源等報梗日駐厦童副司令保暄病故當派第二師長張載揚馳往接任派旅長潘國綱暫代第二師長（二十六日下午一鐘） 
　　　香港電昨日廣州學生大會逾五千人通過關於膠事國賊留日被捕學生及學生工廠等議案十條（二十六日下午二鐘） 
　　香港電黎元洪遣黎澍來粤接洽二十四日與岑春煊伍廷芳晤談兩小時不日赴桂晤陸榮廷（二十六日下午二鐘） 
　　香港電二十四日兩院聯合會多數主張對時局取鎭靜態度緩决對唐八條之提案以待發展（二十六日下午二鐘） 
　　香港電二十四日留學生開會决定請求廣州英美法領事轉請駐京公使主持公道 
（二十六日下午二鐘） 
法國無線電 
　　二十五日里昻電藍超伯爵於星期六日晨由斯巴遄返凡爾塞出席和平會議各辦事領袖亦於昨晨返凡爾塞 
　　二十五日里昻電巴斯勒消息德國報紙得斯巴消息休戰委員會會所開有大會由斯希特芒氏主席會議中對於德國反提案之原文完全同意該案由打字機繕成一本計六十頁即日提交和會 
　　二十五日里昻電蘇里克消息德國輿論漸趨緩和弗朗克褔爾日報載稱德國理應屈服而受條件興發堡上將曾要求瑞士當局准其居留瑞士 
　　二十五日里昻電星期六日下午協約國領袖因承認柯爾察克海軍大將爲俄國政府首領問題集議審查承認後所發生之效果畢全體一致贊同無論何國不得有所决定惟正式授權於西伯利亞政府之决議巳同時由巴黎·倫敦·華盛頓·羅馬·東京政府通過日本委員珍田氏曾遞一西伯利亞現狀報吿書 
　　二十五日里昻電星期六日晨和會審查全權憑證委員會集議奥國委員團領袖勒南首相繳呈全權憑證到者爲加朋氏·惠脱氏·哈定貴爵·及松井氏 
　　二十五日里昻電鐵甲艦公道號巳離薩洛尼加鐵甲艦彌拉巴號巳自君士坦丁駛抵都隆該艦因遭擱淺損傷須立即入塢修理 
美國電 
　　里昻電國際同盟之事務准自七月一日起辦事處設倫敦之代望罅取士屋而第一次之會議則在華盛頓時期定十月一日第一次會議後國際同盟永遠設於日尼瓦 
　　巴黎電四國會議巳將奥國邊界劃定意國將代奥國管理沿邊高山再和約將於二十五日交奥代表 
　　巴黎電奥代表團共四十餘人領袖爲雷納公爵到巴黎時祗德總代表藍超在車站迎接 
　　巴黎電挪威亦向和會提出要求並派代表到巴黎參與和議令德國賠償在戰時所失之挪威船舶與生命 
　　巴黎電阿德里亞克海問題尚未解决意國與九角雙方困難之點太多一時不易調和 
　　巴黎電列强現議土耳之將來主張遷都並驅逐土人出歐洲 
　　巴黎電四國會議决定先議德代表所提出之勞動條件 
　　巴黎電此間意見以爲德國必簽約因若不簽約斷無所得也 
　　華盛頓電國務院聲明政府將擔保各銀行所借與中國之新借欵惟一切辦法必依照新銀行團所規定者迫中國必先允許照辦厲行各項規定今美國銀行願出借者巳有三十七家云 
　　華盛頓電此間紅十字會總事務所宣布組織紅會同盟之計劃將請二十四國加入中國與印度亦在其中此同盟之發起者爲英法意日美五國 
　　華盛頓電據聞巴黎會議將改康斯丹丁爲自由城歸各國公同管理之 
　　沃姆斯克電過激黨現正調集兵隊二萬人在烏拉方面携機關槍二百八十五尊野戰砲九十三尊又調查過激派之兵隊駐滿門斯克者約二萬人駐芬蘭者七千人駐俄境者二萬人又駐波蘭伊松尼與北里望尼者約各二萬人云 
　　沃姆斯克電協約將皆承認哥却克政府並竭力扶助反對過激派之各方面哥將軍之兵在西方進行頗順利 
　　華盛頓電美國參議院現對於德國和約及國際同盟約章之辯論巳經開始因美國所有條約必須經參院通過此次辯論定必延長而劇烈加立芬尼亞州參議員强生氏提議將和約全文宣布致全院辯論極爲劇烈民主黨議員贊助國際同盟共和黨議員則幾一致反對而又居多數故曾屢次衝突强生之議案巳經通過但尚列在星期一日議事日程中將重行討論贊助此案者將竭力設法使其通過强生氏痛恨美國巴黎和會之代表團及其不公布於美國人民之政策並公然指摘威爾遜總統贊助此種不使人民知悉之政策參議員洛奇及休門兩君亦爲同一之宣言 
路透電 
[和議與德奥]  
　　十九日柏林電藍超氏致克勒滿沙氏牒文抗議和約中規定排拒協約國境内德敎士之條欵藍超氏巳偕陸軍專家希區將軍德意志銀行理事華塞滿氏等四十餘人回此 
　　十九日聖哲滿電奥代表與協約國國際委員會今日午後交換國書其禮節歷時五分鐘 
　　十九日丹京電伏瓦資報載有社會黨領袖彭斯坦博士之演説謂非常苛刻之和約條件非全出於激怒與讐念蓋德國政策旣不能見信於人則當然受此待遇彭氏並謂政府不應派藍超氏爲總代表且承認一切破壞咎在德國德國之履行各項要求僅屬補償彼前所奪於人者而巳彭氏殊不以一般人士所發激烈之演説爲然又警吿彼等不可再具一九一四年八月四日之氣燄 
　　十九日柏林電有責任之某界發表文吿切實宣稱德國負責任之人無一夢想再興干戈陸軍參謀總長絶未籌及下動員令之計書 
　　十八日柏林電媾和委員會請經濟總長貫澈研究德國於和約所受之經濟影響經濟總長覆稱協約國之要求使德國國内所需之煤减少百分之五十經濟生活更將爲之不堪德國交出航海漁船隊後水夫因以失業者將有六萬四千人戰劵停付利息則爲施於小投資家之刦奪行爲且因禍亂紛乘將使德國沉於深淵云 
　　十九日巴黎電時報柏林訪員電稱德軍總司令諾斯克氏發表文吿謂任何政府不能迫令人民遵守和約條件如加强迫則即毁滅各個人之謂今唯一解决之法乃在國際同盟會基於相互之利益共同行事時報訪員豫料德政府中將起風潮 
　　十八日柏林電公决日報載有自凡爾塞歸來之德代表吉斯堡氏所著一文謂政府斷不能簽定深信不能實行之和約向習於戰鬭之德國工人必不能受奴隷之衡軛 
　　十九日柏林電柏林日報載稱孟格拉斯氏與台爾白魯克氏巳赴凡爾塞參與討論戰爭責任事宜 
　　二十日丹京電凡爾塞德國半官電報謂藍超氏等諸代表與經濟財政專家在斯巴開會議决媾和草約實不能受納惟德國將竭力覔一適於實行之媾和基礎注重敵國正當之要求俾德國能擔負而履行之 
　　二十日柏林電柏林日報載稱國會媾和委員會秘密討論媾和答案後即送交凡爾塞 
　　十八日柏林電國外歸來之德人今日集隊至威廉街向總統愛倍爾氏等呈反對和約之抗議書愛倍爾總統演説謂吾人决不簽定奴約此約乃敵人報復性之結果凡外國之知德國廉直與懃懇者當不排斥德人今和約對於海外德人攻擊最力云云總理施特滿氏在總理邸前對示威之德奥人演説謂協約國擬防阻德奥之聯合但决無效果因德奥血統關係極爲堅固也云云 
[和會與各國]  
　　十七日巴黎電四代表會議今日討論土耳其帝國問題印度事務大臣孟台格氏偕印度有聲望之回敎徒代表團與會解釋土國版圖如過於削小則印度回敎徒必將大抱不平之理由土耳其亞洲土地分爲數區域問題尚無决議 
　　十九日巴黎電十六日君士坦丁消息云加爾索勒海軍大將通吿士麥那總督謂依照休戰條約第七欵協約軍將佔領士麥那砲臺希臘佔領士麥那城云協約軍之一枝隊巳登岸保護領署而法兵亦保衛斯丹布爾埠各大回敎堂以防騷亂 
　　十九日巴黎電四國會議今日研究土耳其帝國之前途惟無所决議現信土耳其在政治上將仍爲一主權國惟法國在叙里亞之權利須加擔保談判進行頗爲順利不日可以解决阜姆與逹加瑪希亞海濱問題未有决議 
　　十九日巴黎電亞德里亞海問題依阜姆爲國際公有之範圍將次議决 
[各國近事記]  
　　十九日倫敦電今日下院中韋爾森氏宣布航業部之豫算謂航業部之政策乃欲於研究解散動員遣回軍隊兩事後從速免除船役約在七月底所有澳洲加拿大與紐絲綸之兵可以遣回者當可盡離英國航業部亟欲恢復各航路原有之噸位五月六日新式船隻二百四十艘共百萬噸業巳造成一九一四年八月間世界洋面商船共四千萬噸英船占一千八百五十萬噸一九一九年初洋面商船共三千六百五十萬噸英船占一千五百二十五萬噸云 
　　十九日巴黎電士麥那官場消息徵實希臘兵與突厥兵交戰之説據云在士麥那登岸之協約軍以希臘兵爲最多英法意三國各有兵五百人 
　　二十日倫敦電新組織之國際紅十定公會將以瑞士日尼瓦城爲總機關地點總辦漢德森氏不久將駐於該處公會之條例將由美英法意日紅十字會及他國所設經政府承認之紅會編擬之此公會由一委員會管轄之凡各紅會許派代表五人加入委員會但僅有一投票權 
　　十九日丹京電里特倫軍巳佔據里加該處之過激黨委員多被槍斃 
　　十九日丹京電愛沙尼亞公報云愛沙尼亞軍仍在拉伐與彼斯柯夫間廣一百基洛邁當之陣線前進巳抵距彼得格勒西一百二十基洛邁當之魯加河愛沙尼亞人所統之俄兵一師巳克復彼斯柯夫俘敵二萬五千人獲戰品甚夥 
　　十九日倫敦電葛斯特氏在下院答覆某議員之質問謂過激黨現用煤氣在北陣線作戰英刻正準備報復之 
　　十九日倫敦電路透電社探悉愛加特林堡之英國陸軍委員團主任電吿陸軍部謂台尼金將軍親在柴里新督戰俘敵萬人獲砲二十八尊又機關槍一百二十架 
　　二十日墨爾邦電從英國至澳洲飛行比賽之奬例現正規定凡澳籍人民在一九二○年底以前乘英國飛機由英國首先飛至澳洲者澳政府給以獎金萬鎊 
　　二十日倫敦電海軍部在今晨十一時半尚未續接關於飛行家郝氏之消息 
　　二十日倫敦電食物部麥扣第氏今日在下院稱食物部現設法防止茶葉躉賣價格之漲起擬以大批茶葉發與躉賣商人六月間至少有三千萬磅茶葉交拍賣場售出如再不敷尚有二千五百萬磅出售云云此消息傳佈後除上等茶葉外茶價頓落 
　　二十日華盛頓電國會開幕共和黨兩院皆占優勢以四十七票對四十二票舉出克明氏爲參院議長以二百二十七票對一百七十二票舉出基勒特氏爲衆院議長 
公電 
　　雲南唐繼堯力爭青島之通電各報館均鑒頃據電傳歐洲會議議决將青島交付日本由日本自願擔任將青島主權交還中國但得保留前許德國之經濟特權並於青島設居留地鐵道得設特别警隊華人充之敎習日本人由中國政府委任日本軍隊於最短期内騰出山東等語查我國自對德宣戰凡屬敵人租借之地方以及一切債權物權當然由中國直接收回我國代表在歐洲和會要求退還青島實爲正當不易之舉如謂膠州之役日本以兵力驅逐德人即應繼承德人一部分之權利則美國軍隊於法之亞爾薩斯羅倫兩省英國軍隧於比之法蘭特爾斯地方均協助驅逐德人犧牲尤爲重大未闻藉口有一二權利之要求茲乃以青島交付日本未能直接退還而日本復保留種種特權是無異以敵易暴旣背吾國人民之公意亦失協約國際之平衡此不獨山東問題實國家存亡之關鍵現唐總代表巳致電巴黎陸專使等請其力爭勿予簽字尤冀我國上下一致堅持爲議和專使之後盾並電請協約各國主張公理維我主權不勝迫望之至唐繼堯叩簡印 
　　壽州各公團來電申時兩報館鑒敝縣全體决議青島不還不用日貨壽縣神商學公叩 
　　揚州學生聯合會電申報館轉商會暨各商號鑒國人竭盡心力抵制日貨原爲振興國貨利及國人起見不料竟有奸商利用機會加高國貨價格喪心病狂莫此爲甚應請商會設法勸導并懇各商號自行維持國民幸甚揚州學生聯合會叩五月二十六日 
 
 
 

Page 5

 
 
   
 
 

Page 6

 
 
   
 
 

Page 7

 
 
各通信社電 
　　北京電中政府今日與馬可尼公司簽定合同組織中國無線電報公司資本英金七十萬鎊半由中國籌集半由馬可尼公司供給俾在中國設立公司以中國工人製造無線電器械並維持現有與將來之無線電台大約將在上海附近開辦一總廠天津或北京立一修理廠以維持巳購成或巳設立之電台此項中國無線電報公司依此合同可在與馬可尼公司相通之國際無線電報公司中成一重要之連瑣（二十四日） 
路透電 
　　北京電政府决定一週内與安福系商定最後讓步限度再向西南疏通有結果後再派代表續議朱啓鈐不願返滬安褔系運動欲得總代表徐世昌錢能訓未允北代表惟施愚徐佛蘇未返京中央擬局部媾和其程序先桂滇次川陜最後再商之粤省院電李純商撤消八條件事朱啓鈐語徐世昌錢能訓南京制憲决不可行即至最低程度亦須由新舊兩國會合併制憲滬某要人電詢徐世昌和議續開方式或令朱啓鈐仍來或另派總代表或令分代表先行接洽俟接洽妥當然後再令總代表來滬簽字徐尚無法回答字褔派現竭力運動參加和議張瑞璣昨晨到京朱啓鈐與徐世昌談話多不滿意唐少川又謂軍政府電中有貫澈初衷等語似非讓步某要人謂和局須二三日後方有定局（二十五日） 
以上平和通信社電 
　　北京電院電各省巳勸朱勿辭並籌備繼續開會 
　　北京電各公使因銅幣數巨請停鑄 
　　北京電晋督電八年公債礙難行用惟中央財政困難擬設法將流通券推行 
　　北京電警備司令部佈吿照戒嚴令禁止學生集會發行新聞違者罰辦 
　　北京電今午元首傳見陳樂山（以上二十五日） 
　　北京電朱啓鈐昨下午赴津聞中央無論易代表與否不使和議中輟所有前次審查之件均認有效 
　　北京電駐法胡使電對於山東問題有七大不可不簽字之理由政府定感日（二十七日）開會討論 
　　北京電政府對於青島附約電陸便與日使務須定明交還時期及手續 
　　北京電張瑞璣今日抵京 
　　北京電昨交行開股東選舉會推選任鳳苞爲繼續協理 
　　北京電蔡元培有不再回京消息（以上二十六日）以上中華通信社電 
　　北京電院再電各省區徵維持和局方法備採擇 
　　北京電日使質問案定宥（二十六）日閣議答覆 
　　北京電參陸處電楊善德准以汪鎬基暫代浙軍第二師長職務 
　　北京電張瑞璣今日見徐報吿陜中眞相頗牢騷 
有赴陜初衷豈料結果如此等語 
　　北京電朱桂莘密陳和會難言之隠府院對和局意向趨重於與有實力者商洽（以上二十五日） 
　　北京電在津磋議小借欵三百萬元巳簽字 
　　北京電警廳奉部令學生有越軌舉動即嚴厲干涉昨日學生在西城散布傳單被警阻止 
　　北京電五七報將更名出版益世報總編輯可釋放暫難出版 
　　北京電魯案閣議多主簽字惟仍俟兩院議决再定徐昨特商王揖唐請將此案列議 
　　北京電警視總監辭職政府以維持京師現下治安舍吳氏外甚難其人不予批准 
　　北京電山東國會議員受當局請囑勸該省各界人士對外舉動務出萬全勿生意外事端 
　　北京電提田應璜長敎案主緩期票决并未撤回 
　　北京電楊晨電外部遵宥（二十六）日晚北上列席籌商滬廨會議（以上二十六日） 
以上中孚通訊社電 
　　北京電政府與英國馬爾哥尼公司訂立中英合辦國立無線電報局之合同巳於昨日簽字資本金七萬鎊兩方各認出一半總局設於天津製造處設於上海局中報事全用華人（二十五日） 
　　北京電衆議院今日午後開秘密會議對於政府所提出保留山東問題而簽字於媾和條約之件巳表同意（二十六日） 
　　北京電朱啓鈐於昨日午後歸天津聞朱氏對於南北妥協之意見以爲於其由雙方之文治派協議寗不如武人派協議較有效力（二十六日） 
　　北京電政府取締北京及各省學生風潮及抵制日貨問題從兩三日前起又加嚴厲昨日巳宣布總統令命地方官盡力禁阻有不遵命令即以法律處治云 
云（二十六日） 
　　北京電政府就於鐵路共同管理案巳决計將現　　留巴黎與所謂中英公司有關係之葉恭綽召還北京蓋政府以此表示絶對反對該案也（二十六日） 
　　廣東電探得李根源於二十三日赴漳州前電所述赴桂之説不確（二十六日） 
　　廣東電二十四日開國會聯合會决議和戰問題俟再觀望形勢後再行討論民黨方面彈劾唐紹儀案亦當然不付討論（二十六日） 
　　東京電對於美國提議之對華新借欵日本一部之人士深憂慮將喪失日本利權頗有反對之聲然一般人士皆贊成政府方針必將組織新團體加入新四國銀行團也據美國之提議從前旣得之借欵優先權讓與中國或新借欵團則其結果日本必因此喪失旣得權之大半唯關於滿蒙者不在此例巳得諒解云云 
（二十五日）以上東方通信社電 
　　東京電美銀行團代表阿卜脱氏到日京訪二三實業家搭今日啓輪之西伯利亞號輪船返美 
　　東京電海參崴日本海軍第十五號倉庫失火損害頗大失火原因傳由過激派所爲 
　　東京電因中國排貨勃發日市面因之趨於蕭條棉絲生絲突抬昻價定期價四百圓内外尚有再一番抬價之狀 
　　東京電日政府發表對於對華新借欵團之美國提議大略贊成事後日人一般議論皆慮喪失其日本所得之山東及其他權利現反對之色政府部内反對者亦不少（以上二十五日） 
　　東京電對於新銀行團之計畫日重要銀行家多數之言日各條固大略贊成惟望勿因此使我旣往之借欵歸其包攬或消滅云（二十六日） 
以上共同通信社電 
國内要聞 
[京師輿論界之阨運]  
　　益世報被封 
中美通信社云北京主張公理最力之益世報忽於前日（二十三日）晚間兩時許被警廳封閉一般人士聞之莫不憤慨茲將該報被封情形略誌於下上午十二時許有便衣警察二人至該報詢問該報是否兼營印刷事業該報答稱並不兼營印刷事業該便衣警糾纒良久堅謂該報並未領取營業執照而確曾代人印刷違背警章當即傳印刷人葉某至廳葉至廳後則警廳所詢者並非違章印刷問題只問該報魯軍人之通電由何處得來及社論與安福派與强盜一稿係何人所著葉答稱巳係印刷工人此係編輯部事不能知悉該廳亦即釋回未加深詰至晚間一時許忽有警廳電話請該報編輯人潘蘊巢談話適潘因事返通州回館未久巳在休息電話來勉起與談來電謂警廳有要事與潘君接洽請潘君在館稍候潘君許之約十餘分鐘即有警廳派人至館與潘君接見堅請潘君到廳謂有關於該報之問題與之磋商並請與經理杜竹軒君同往因杜君赴津遂單帶潘君赴廳潘君去後即來警察兵約三四十人包圍該館並於該館門前張貼下列之布吿於是該報遂被禁止發行矣公文錄後京師警察廳布吿第五五號本廳准京畿警備總司令部函　五月二十三日益世報登載魯軍人痛外交失敗之通電一則近日本京各處並未見有此項通電該報所載顯係煽惑軍隊鼓盪風潮查戒嚴法第十四條載戒嚴域内司令官有執行左列各項事件之權因其執行所生之損害不得請求賠償同條第一項載停止集會結社或新聞雜誌圖畫吿白等之認爲與時機有妨害者各等語本司令部認爲該報所載與時機有妨害自應即行封閉並將該報負責人查傳　究以杜煽惑而示懲儆相應函請密速辦理等因到廳除由廳令知該管區署執行封閉停止出版并傳該報經理等解廳訊辦外合亟佈吿該館知悉仰自文到之日即行停止發行母得違誤特此布吿云云昨日該報門前仍有許多警察圍守一切辦事人及工人均被禁止出入荷槍實彈如捕大盜惟據本社調查警備司令部所謂該報妨害時機之新聞實首先刋載於上海某報北京晨報京報及其他報館均曾轉載而警備司令部獨專歸罪於益世報豈得謂平一般人之評論均謂該報對於政治問題素主張公道北京政府恨之巳久最近學生之愛國行動該報又極表同意政府忌之故有此舉並聞事前該報曾接有匿名恐嚇信多封謂該報若不改變論調必以暴烈手段相見該報置之不理不料所謂暴烈之手段即在於此但該報曾在美使館註册美使對於此事頗極注意 
　　北京通信社云京師警察廳及警備司令部以近日京中有數報對外交及學生問題屢作偏激之論調遂於前日晚間派警察往各該報館檢查前夕晚間警備司令部曾開一重要會議所討論者不外維持地面及取締言論界諸大端開會之後即决定飭察報館警廳遂於當晚派警員分途飭察各報館之發稿及禁止益世報出刋其原因有二（一）攻擊日人排斥日貨之輿論事項（一）登載青島交涉簽字事項計派警察檢閲稿底者（一）晨報（一）國民公報其飭禁出刋者（一）益世報（一）五七雜誌（一）救國週刋五七雜誌救國週刋所主撰及幹事者皆係某某校之學生因警察禁止出刋該生與之辯論遂皆被捕現聞北京大學學生巳聯名出保請警廳將被捕者釋放 
　　北京日報云前夜九時政府訓令警廳取締妨碍時機之言論並指明益世報國民公報二家特别注意當時因益世報發表之言論對於某方面有激烈之記載故 
將編輯潘君傳去該報當時勒令停刋至晨報國民公報兩家則由區派員前往檢察其時國民公報巳將當日新聞發交印刷部排印内有兩條警察認爲不妥即行撤除故昨日國民分報新聞欄有空白兩處聞益世報之禁止發刋爲該報刋登山東馬舒龍來電認爲有妨治安之故至其干涉内幕實受駐京某公使抗議之影響 
[政府干涉學生之嚴厲]  
　　北京學生聯合會發刋行之五七日報前日警廳巳禁其發行昨日仍舊刋發當有内右一區之巡警在中央公園列隊搜索見茶客閲者即奪之而去並將代爲刋印之文益印刷局封閉經理拘押又向北京大學傳去學生徐驥等四人至今仍拘留警廳迄未釋放今日各印刷局以積威之下不敢代印未能出版又女學界擬出女界鐘亦以警廳預禁代印亦未能出版至學生講演團露天演講者巳暫停止現改爲四種辦法（一）家庭講演（婦女救亡會爲講員）（二）個人講演（三）書社講演（如各戲園各茶社）（四）城外講演但如此辦法學生方面以爲係最和緩之舉動而官廳仍未容許蓋近日警廳當局之諭令對於學生巳一變而取一種相當的干涉昨日學界聯合會又欲在北京大學開會爲警察强行干涉而止聞内務部並於二十三日通電各省區電云各省督軍省長熱河察哈爾綏遠都統上海寗夏護軍使阿爾泰辦事長官川邊鎭守使鑒查自青島問題發生以來我邦學子感於外界之激刺發其愛國之熱忱奔走呼號不遑寗處冀以國民之朝氣策助政府之進行用意至深殊堪慰許惟是愛國之道應以擇術爲先旣以拯救祖國爲前提應有恪守範圍之表示若夫徒尚意氣激生事端招友邦之責言貽國家以鉅患是其志願本欲愛國而其行動適成禍國之謀當非莘莘學子所忍出此淪胥之懼原爲血氣所同第救國之方當求正軌無益之舉必誤歧途本部有維持治安預防危害之責用特掬誠相吿俾期弭患無形邦人君子其韙斯言除分行外相應電請查照轉飭布吿各屬一體周知是爲至盼内務部漾 
[京學界之最近行動]  
　　中美通信社云北京學生今日散布一種傳單將中國製造品概行寫記上有屋内用品化妝用品各種小品並載明中國商店約二十二家普勸小販及躉買商人照單直接向店購買貨物以實行抵製學生會宣言抵制日貨日見其效雖進行稍遲却甚堅强較一千九百十五年爲二十一欵抵制時逾期甚久彼時僅抵制十日而巳學生講演團沿山海關漢口各鐵道實行講演今晨巳派四人離京沿京漢路下二十英里之市鎭曰長辛店者勾留該地兩日演説且散佈小册子與人民星期一彼等乃往保定府其他之學生被舉沿京奉鐵路實行演説至山海關而止或在車中或沿路線之市鎭皆演説焉但求經費充裕彼等演説之舉必不中止據彼等所云現巳得各處捐欵不少此可以鼓勵前進靡所底止也傳聞京中學生將於星期一各回本校上課因各校敎員曾與錢總理磋商一過也又中央政聞社云學界風潮至昨日而愈形急迫當局以學生全體罷課固出於愛國熱誠但以此抛棄光陰荒廢學業計非良善故特授意各校校長温慰學生勸令上課各校校長旣承授此項意旨不得不代爲宣佈其結果并未收何等效力惟聞公立第二中學校長對於本校學生昨日巳强令上課事被第四中學學生所聞當即馳赴質問該校長何故單獨上課交涉許久二校學生乃復重行罷課又美術學校校長亦擬强迫該校學生於下星期一全體上課委該校學監二人於昨日上午召集寄宿學生宣講上課意見因此引起多數學生之憤詈始相率鼠竄而出又聞昨日下午北京大學學生在該大學法科開會忽有武裝警察二百餘人列隊而至密佈該校内外嚴行監視故開會未成高等師範昨日亦與北京大學情形相同至學生所組織之救國五七兩種報紙因印刷問題昨日巳未出版前日赴警廳交涉該兩報紙立案之學生代表四名則被拘留後至昨晚尚未釋出 
[朱啓鈐返京後之形勢]  
　　朱總代表於二十三日抵京當晚朱氏入府陳述滬議情形後即赴錢總理宅中長談至十二時始散聞朱氏表示堅决不復再赴上海之意並提出二項原因第一係上海南北各派政客包圍不容雙方代表審酌情理研究解决一切問題動遭政客干涉一問題未了第二問題又到無能再担此艱鉅第二以國内和議原冀以歐和會形勢促進早日成功今歐議巳了此後求和議速成益覺難望第三大借欵問題恐仍不免有支配不均更起激爭情事故東海及錢雖仍促朱早日回滬而朱據此理由力辭不允但據别方面消息則謂朱總代表雖尚未表示是否即行赴滬但亦未堅决辭謝昨日府院方面對於和議均有討論聞關於進行方針尚待考量未有具體决定究竟是否再令代表赴滬以圖繼續開議及是否仍由朱氏前往現在實難斷言至朱氏此次毅然北返或謂係未接到政府阻留之電或謂係朱氏表示絶决不幹之意但據李蘇督前日來電呈報情形似較近情理原電略謂號電敬悉中央堅持和平初衷一貫切電朱總代表勿遽引退以期迅謀賡續和議進行逖聽之餘益般景仰粤中當道亦巳慰留南代表當可從容商榷未始無轉圜之地今晨九時朱總代表自杭來寗當經轉述尊恉竭力慰留開誠敦勸桂老衷懷坦白以國家爲前提祇以其間委曲實非文電所能罄盡特於午後二時半乘專車北上晉謁面陳請示辦理伏祈加勉敦勸仍請擔任早日旋滬共策進行以慰薄海喁喁之望云云李督此電報吿朱總代表等北上原因係須面商機宜並非决然辭職顧李督所陳如此朱總代表入京後自仍有斟酌之地所以現在和議前途如何朱是否即日赴滬仍在不可知之數也 
　　又據大同通信社云朱桂莘昨日赴公府時東海甫見朱氏即謂桂莘汝事尚未了何遽北旋朱氏當語東海謂北代表在此次和會席上費盡許多心力以前之所以苦心維持者其一求有裨於歐和會我國列席代表之發言其二求善後借欵之速行成立今歐和會巳吿一叚落而善後借欵美國袖手絶無希望於此毫無聊賴之際唐少川又提出强硬條件故不得不出於辭職政府旣巳照准辭職而又出以慰留命我暫留滬上但我即留滬亦無辦法故只得返京報命至對於將來之和局啓鈐以爲若仍如以前之滬會不過徒供一般政客之操縱利用反不若與南方之各當局直接謀和較爲便利云云東海當時與朱縱談二小時之久嗣朱赴國務院錢總理之密宴錢語間望朱仍返滬瀆朱亦以此言却之 
　　又中美通信社云朱總代表啓鈐吳代表鼎昌於昨日下午六時到京即曾入府謁見並赴錢總理宅晤談至夜間十二時方散聞朱君對於再赴滬繼續議和之事雖未允認但亦無决絶不肯之意今日閣議提出南北和會問題加以討論其結果爲催促朱總代表速返上海繼續和議當局又向朱總代表勸駕矣 
[外人仲裁中國和局説]  
　　中美新聞社云兩月以來北京之中外人士恒發生一問題曰外人曷不干涉中國之内爭乎自上海和會南北代表因不能解國會問題而辭職後此問題益饒興味倘南北兩方果業正式求外國之贊助則國際著名之外國人士必樂爲仲裁之任至欲中國和會自决其爭端能否成功實爲疑問即成矣亦不過暫時甯息不久仍必破裂而内亂復起蓋南北兩方皆有武力派彼等皆不誠心求和故爲中國和平之大障碍者厥爲武力主義但此外尚有兩方文治派領袖之個人野心與自私之見亦足爲和平之梗假使全國督軍皆能消滅假使日本眞能不干涉中國内政又假使政治上之陰謀能用强力制止之然南北代表能否議决各問題議决後又能否實行仍屬疑問故據中國某要人之意外國仲裁乃中國大局惟一救濟之法彼以爲凡關心　事之列强對於此後將組織之中國新政府應竭力贊助之據許多外人方面意見彼等極樂爲南北仲裁但須先保證彼等之判斷得受雙方之尊重而照行茲將某要人之談話照錄如下余信南方將歡迎仲裁彼前以陜西問題致函北京外交團卽可見其態度凡願此爭端公平解决之人亦將不反對仲裁卽使南北和會果能議决各事而裁兵等軍事問題如無外人贊助兩方均未必能實行以有軍人爲之梗也若一經仲裁則各問題皆易解决然解决方法必須以合法公平及永久爲本萬不可用苟且偷安救濟一時之法而欲如此根本解决尤非藉外助不可至實施之辦法應由外人仲裁員將各爭端判决後立一中國應爲何事之詳表交與南北代表執行之再組立一著名法學家團體（其在職任期應有保證）凡關於此詳表中各事或發生爭端時由此法律家團加以解釋按此項解决法凡爲人民利益計者必歡迎之但恐恃武力之軍人反對故須經仲裁之國予以精神上之助力如必要時并可取相當之行動此項行動不得視爲干涉蓋凡事是非旣明憑是非而行動即非干涉即如兩月前列强請中政府勿動用存在中日匯業銀行之日金一千七百萬元以練國防軍而防害國民之利益亦不認爲干涉也日人屢對華官言列强此舉爲干涉然列國爲中國和平計則毅然爲之假使中國内爭繼續不决致外人商業大受損失則眞不免干涉故中國亟宜於仲裁及干涉兩者擇取其一况仲裁者不必爲外國政府可以國際有名之人物任之此更可免外國干涉之嫌據余意此乃解决中國政爭最善之策其反對者祇有信武力而棄正義之人而巳云云 
[政府拒絶鐵路共管之要電]  
　　中英公司在歐洲和會呈遞説帖主張中國鐵路公同管理問題經陸專使來電報吿後政府於十日曾電復陸專使囑其堅持反對據公言報所載電文如次鐵路統一問題發端於一二外人歆羨海關總税務司鹽務稽核所會辦可以握實權而享厚祿擬照此項組織於鐵路方面一逞野心乃以收回南滿東清雲南山東等路之説餂我國中三五無責任之反對政府者不察内容且爲利用意欲以交通實權聽由各國平均支配以冀打破外國勢力範圍後經各方研究僉謂南滿東清各路含有軍事作用政府固願設法收回惟將所有各路交由各國平均支配以冀打破各國勢力範圍深恐勢力範圍未除而我國鐵路行政之主權先巳旁落故多數持極端之反對即此無責任之反對政府者雖受外人蠱惑主張統一借欵之説然亦不敢主張共同管理移主權於他人但二者有相因而至之勢統一路債卽共同管理之先導耳因前此路自爲債外人尚多方把持今若准許擁護偌大債權自必伸管理之全權不肯略爲放手中英公司説帖所謂使外國利益關係人滿意是也且僅以統一偕債言之亦有百害而無一利舊債提前清還旣須額外補償重募新償復有折扣一出一入無形損失以現在之匯價計約合九千餘萬元之鉅而此項損失之利息尚未計算在内依此辦法益使路債增加財力彌蹙况總借必須總還縱剩萬分之一亦不能恢復我管理之自由加以吾國幅員遼闊路線推廣無巳即增加債額無巳所謂若干年債務清償純係欺人之語此等謬説久爲識者所睡棄而該公司説帖中一則曰中國人擬將云云再則曰中國人並願云云是以上三五人之私見而概括我全國人民誣衊實甚至該公司所擬董事會辦法合我國交通總次長僅足當彼英美法日之一代表尚何行政主權之可言是可忍孰不可忍一切運價金融人才材料諸問題無非彼利而我害國家命脈將隨之以亡人民生路亦隨之以絶至於收回外人自築各路以泯各國之猜忌而保東亞之和平不但吾人久有此心願即各國果能開誠相見亦應助我政府依照他路借欵成案訂立借欵合同逐一收回歸我國有方表輯睦邦家之誠意若假美名以攘路權實非文明國人所應爾希將此意表示並表明國人反對此論較之附和此論者不啻千萬與一之比例也國務院外交交通部 
[京華短簡]  
　　青島問題政府於昨日閣議時將各使來電彙齊核閲以主張簽字者爲多數大體巳有决定惟以外交次長陳籙因病假未列席下届閣議尚須正式表决聞駐法公使胡維德（日内離法）昨有一電致汪伯唐叙述巴黎和會中各國態度及吾國簽字與否之利害胡使之意謂膠澳問題旣得三國保障效力即極宏大不虞更有反汗若以不簽字爲最後辦法不惟於事無補徒傷各國感情非吾國之福云故閣員中主張簽字者益堅昨日公府開緊要會議軍警兩界及府院中各要人俱列席關防非常嚴密聞討論者約分數項（一）時局不定維持京師市面辦法（一）統一軍警責任問題及衛戍司令設置問題（一）防範學生舉動及保護日僑問題（一）防範排貨過激舉動會議結果未詳惟聞關於保護日僑明令不日即可頒布 
　　湖廣鐵路問題政府前者答覆英美法三國主張兩種辦法其一由致府委託任何商人繼承德國權利受同等待遇其二若由三國繼承須交付一百五十萬鎊茲聞日前又山三國具文答覆政府内容頗不以我國辦法爲然略謂德人權利繼承問題尚待研究中政府所擬之辦法理由不甚完全惟此時三國亦不能决定辦法非俟三國銀行資本家再行磋商一致决定不能表示態度云云於是此案遂暫行擱置矣 
　　前日駐京各國公使均照會我外部係請政府勿再鑄發價値低廉之銅幣埋由略謂近者中國數省多發現新鑄之銅幣市面流行爲數甚巨以致市價跌落商務恐慌茲經調查此項大宗銅幣之所以鑄出者實因中國二三當局乘銅價低落之際以有從中漁利之謀中外商民經濟上均受打擊應請中國政府嚴令該管停止鑄發以圖補救事關重要卽希望查照施行 
　　農商部爲提倡對外貿易擬設國外貿易機關昨有咨文通致各省略稱歐戰吿終商戰必日趨劇我國土貨輸出向無一定機關轉運以致銷路不暢茲擬由部籌集資本於天津大連上海漢口等大商埠創設貿易機關調查出產入手請轉飭各商會將土品出產多寡價値運輸釐税等項列表報部以憑考核 
[國會問題之西南觀] 平生 
　　自上海和會開議而後粤省兩院沈寂久矣日來乃漸有爭議然亦僅各人發表言論意見於報章因議員離粤者多卽開會亦恐不足法定人數也近來書函之發表者以關於北方經濟調查會者爲最多蓋經濟調查會所列之人名多屬議員而議員有巳離粤者有未離粤者一經報載其名卽紛紛投書辨正其實眞巳晋京列名其中者實不乏人也日來爭論之點則巳移於國會問題因和議中日逼日緊巳及於此最難解决之事目前唐代表雖巳辭職而軍政府意欲慰留稍示讓步使和會不致破裂究竟南方要人對於國會果屬一致否殊難預言在軍政府之正式文吿固屢言國會當自由行使職權然據傳説者言某某要人讓步之方法意 
 
 
 

Page 8

 
 
在恢復國會至南方制憲爲最終結束然所謂恢復國會者究竟爲現今之國會乎抑爲民國六年之國會乎自舊議員易宗夔到粤後關心時事者謂其有所勸導欲勸議員贊成六年國會而激烈者則極力反對故易巳匆匆去粤然此恢復六年國會之傳説極盛一時至令新補國會議員心殊不安故新補國會議員有所謂新新俱樂部者特開會議以研究應付　方策其結果乃派出代表兩名一　趙中鵠一爲孔昭成皆前赴上海與唐總代表接洽將爲打消是説之運動至其他發議反對恢復六年國會者亦有數起矣又同時有發生舊國會决難恢復胡漢民亦預備辭職之風説故國會中有一部分人益爲不平議員鄒魯等質問書云軍政府改組之初本員早知有人謀握其機關犧牲國會以遂私慾曾力反對乃同人多數以爲人心不善未必至此而軍府至今亦仍以國會自由行使職權爲表面號召而實際則軍府代表之章士釗郭椿森早發表其犧牲國會之主張萬目睽睽中外共睹軍府不聞撤換懲辦本員不幸其言中軍府當局何以自解而解於人敢依法質問請於三日内明白答覆云云此質問書到後不知軍府何以答之也至軍府内各總裁意見殊不盡一致孫中山飄然離粤其見解不同固屬顯然而陸幹卿前旣發表辭職書近聞又有書致岑勸其相率歸隠并聞陸於北方似巳有所接洽北京專使林紹斐於月之十日復由北京抵港十四日復由港上省分謁軍民當道磋商要公隨即由粤赴桂謁見陸幹卿大約此行必有重要磋商其於解决時局必有關係矣但南北大局雖磋商進行而廣東局部之間恐不免仍有爭執因滇桂兩系均根據地盤極深統攝殊非易易此則殊費躊躇者也 
[陳光遠力爭青島電]  
　　（一）致北京電北京大總統國務總理鈞鑒中密阮電敬悉外交變幻和會瞻徇予奪出於偏私從違視乎强弱宰割我疆土蹂躪我主權是可忍也孰不可忍鈞座毅力堅持苦心應付尤復高瞻遠慮博訪周諮審利害之重輕爲折衝之進退仰承警牖彌佩虚衷德人租我青島純出武力脅迫往事未遠萬國咸知此次列邦仗義興師我國同仇敵愾原爲昌明正誼伸張公理保國際之平等躋世界於大同故和會一開即首返侵地遠及普法之役德佔法國領土割讓有約尚須歸還矧我青島本係租借中法事同一律處分詎容兩歧此以國際成例言不能不力爭者一我國參加歐戰不惜重大犧牲舍巳從人殫精竭力惟期有助未敢吿勞本冀摧鋤强權索還故土乃戰勝之後各國皆享克敵之功我國獨蒙削地之辱揆情論事夫豈謂平此不能不爭者二日本與我原係友邦夙號親仁善隣允當見利思義將青島交還中國曾有宣言在先後來協約參戰靡不推誠提挈若名爲同心禦侮實乃利吾土地我則拒虎進狼彼則翻雲覆雨張儀詐楚信誼何存此以友誼言不能不力爭者三和會出於協約公意議案須得當事同情敵若不認條約媾和且全無效吾國爲參戰國一份子並非征服降國可比青島爲吾領土關係國家主權豈能不容我代表主張和會遂自由處置是不能施之於敵者竟施之於我此以國際法理言不能不力爭者四慨自大連旅順失後遼東巳屬在人掌握青島再歸彼族便直封鎖渤海青徐幽營皆在囊括之中踞巓鹽腦扼吭拊背雖有智者莫能爲謀匪獨疆場得失直關國家存亡自當誓死力爭不能絲毫讓步如果抗議無效惟有嚴拒簽字苟公理未滅於天壤則正義自有日獲伸如今人方爲刀俎我方爲魚肉盡力參戰結果如此即便加入協商聯盟亦不過供人指揮事理至明無待著卜鈞座外觀大勢内察羣情救亡圖存必有成算光遠忝總師于不能執干戈以揚國威致令外人憑陵宗國危辱憂憤塡膺痛哭無淚曲荷慇懃下問用敢昌昧直陳至對江西各界業經宣示德意均知仰體政府苦衷靜候主持挽救人心安定謹抒厪注光遠叩銑（二）致各省電·承准國務院中密阮電通吿歐洲和會情形關於青島問題當電請政府切飭專使據理力爭如果抗議無效惟有嚴拒簽字伏念茲事關係重大諸公老成謀國必有嘉猷至計濟險扶危引領下風佇領明敎抑光遠更有進者外交勝負之數全視國力爲衡我若不能自立人亦愛莫能助故鬩牆之釁未終毁室之警巳吿如果我國内外輯睦上下同心縱云勝利難操何至挫辱如此折失之喻取譬至深現在因應極爲困難存亡爭於呼吸趁此速息内訌合全國之心結全國之力一致對外猶懼不足以爭勝壇坫保全海疆若再手足相殘腹心自裂授人以隙不敗何待吾恐門户之爭未决而國事己不堪問矣遠鑑前明近觀高麗當時爭執問題視爲神聖不可侵犯者於今安在不過家國同歸於盡徒嗟噬臍而巳一念之差萬刧不復後之視今猶令視昔事機危迫一髮千鈞雙方務念兄弟急難之情感胡越同舟之誼屏除意氣宏濟艱屯寗屈己以伸人勿以國爲孤注降心抑志斟理酌情議題期於能行高論持之何益促成和議注重外交此則光遠爲我五千年宗國四百兆同胞所百拜祈禱於我當局之前也諸公愛國百倍光遠人之好善誰不如我忠吿善導同願拜聞嘉言去殺勝殘共期誕登彼岸臨電無任企祝光遠篠印 
[贛省會亦秘密加薪]  
　　省議員自行秘密加薪醞釀巳久曾經與當局接洽其交換條件（一）不駁七年度决算（二）不減削八年度預算（三）自後不得藉故與財政廳爲難昨晚（二十一）十一時復由兩系議員公推代表十餘人就該會樓上審查股會塲開加薪秘密會及至兩句鐘始散聞其結果除議長議員照原薪加倍外所有會内辦事員以暨衛警雜役月薪均有增加惟多少不一茲爲調查如下正議長每月原支薪水百四十元現加爲二百八十元副議長每月原各支薪水百元現加爲二百元議員百三十七人每月原各支薪水八十元現加爲百六十元以上就議長議員計算每月共增加薪洋一萬三千九百四十元秘書一員每月原支薪洋八十元現加爲百元課長四員每月原支薪洋四十元現加爲四十四元速記四員每月原支薪洋四十二元現加爲四十四元課員四員每月原支薪洋十六元現加爲二十六元守衛長一員每月原支薪洋二十三元現加爲二十八元司書校對共十員每月原各支洋十二元現加爲十四元印刷生七員及衛警雜役六十名每人每月增加一元以上每月共加洋百八十四元總共每月增加一萬四千百二十四元計每年增加十六萬九千四百八十八元以上支配數目巳經編定預算案俟明日開大會時將草案報吿大會通過即爲實行並不將該案印散以免張揚惟該會司書等以在會内辦事最爲勞苦今僅加薪一元大爲不平有連同辭職之説至本省各界對於省議員此舉非常憤慨巳有人通函北京及廣東兩方面報吿此事並有人將具函呈請當局以省議員所加之十餘萬元撥充地方敎育實業經費决不能聽議員之自行肥私據聞當局對於此案現仍持愼重態度尚須徵求地方各界輿論如果無人反對未始不可批准但不欲遽徇議員之請致陷於代人受過之地位惟外間現發生有交換條件之説究不知眞意果何如也 
[寗垣緞商之厄運] 重公 
　　浙省議會議决廢止浙省繭行條例寗垣緞商聞之大恐亟籲懇南京總商會電陳浙省長請爲迅予維持電云浙江省長鈞鑒據江寗全體緞商呈稱閲報載浙省議會有變更前限制繭行原案商民聞聽之下驚駭萬狀查江蘇全省製造綢緞經絲非購自浙地海寗硤石等處者不能合用若依照議會所議任繭商一網打盡將來原料缺乏即以吾寗而論數十萬機工生計盡絶勢將激起風潮爲此籲請貴會電懇浙省長維持原案母任變更等語查蘇省機織原料全仰賴於浙絲若任原案變更則繭行愈設愈多勢非將原料吸收凈盡不止影響所及關係匪輕該商所陳並非過慮用特據情電懇鈞座俯念全省工商命脈所繫查照原案迅予維持無任企禱號日接浙省長復電云南京總商會鑒電悉浙省會議决廢止繭行條例案事前曾經本省絲綢各業紛電該會請予維持原案該會未能採納仍由大會通過咨請公布省署處於執行地位愛莫能助復希查照云云寗垣緞商得此消息焦急萬分刻巳舉定劉某代表赴滬與緞絲各帮協議補救方法但省署巳准咨公布矣挽回一節恐難辦到也查南京出產品以玄緞爲大宗每年出貨在十三萬疋左右惟寗地所產之絲僅肥絲一種作緯則可其作經者爲細絲則純購自浙江海寗硤石諸處者每年約銷五千包價値三百餘萬元即以肥絲一項論平時尚須仰給於皖省之滁來合及江浦六合江北各鄰境今浙省忽廢止繭行條例則每年五千包之細絲來源巳絶十數萬之機工生計恐將不保矣緞商亦將受一極大打擊矣 
[江蘇烟酒商之呼籲]  
　　江蘇煙酒商人因閣議欲將各省公賣事業收回官辦大起恐慌特由烟酒維持會電陳北京參衆兩院請予維持電云參衆兩院鈞鑒前閲報載閲議烟酒事務署取消設棧代徵改設稽徵所發還各省區分支棧押款等語此事見之閣議諒非虚傳查烟酒公賣一項當時政府因思驟攫鉅欵巧立名目以命令頒行並未經國會通過商力薄弱無從抵抗而又鑒於釐捐秕政由官徵收弊端百出留難苛擾在所不免不得巳由商認辦缴納押欵組織分支棧機關以爲維持本業之計伏思烟酒捐税名目繁多如出產税如釐捐如認捐如門銷如坐賈如營業牌照此外烟鉋捐酒缸捐不勝枚舉而外來烟酒一税經過通行無阻以彼較此繁簡逈殊方今洋烟洋酒　斥内地巳足扼我之吭而制其死命我政府不思提倡國貨反而壓制之摧殘之謂非敺魚敺爵乎總之商人痛苦無可呼籲此次閣議果能歸併税則將從前捐税各種名目悉予剗除酌定統一率一次徵收一面設法交涉將洋烟洋酒一律照辦以期税則平均商人曷敢有異説如竟收回官辦仍襲舊有釐捐之故智以擾害商民商人誓不承認再風聞此項公賣費收回官辦後有抵押巨欵之説如果成爲事實則税權操諸外人之手其害更不勝言矣貴院爲人民之代表伏希主持公道迅予維持母任迫切陳請之至江蘇全省烟酒維持會公叩 
　　烟酒維持會又致北京國務院全國烟酒事務署電云前閲報載閣議烟酒事務署取消設棧代徵改設稽徵所發還各省區分支棧押欵等語此事見之閣議諒非虚傳伏查我烟酒兩業捐税重疊名目繁多較之外來烟酒一税之後通行無阻者其繁簡逈殊而我國之烟酒巳在天然淘汰之列當時創立公賣本屬名不副實商人等因勢在必行而又鑑於由官徵收弊端百出留難苛索商人更不堪其擾不得巳繳納押欵組織分支棧機關爲維持本業之計今聞取消公賣果能歸併税則將從前捐税各種名目悉予剗除酌定統一税率一次徵收一面設法交涉將洋烟洋酒一律辦理以期税則平均商人方感激不遑曷有異議如將商辦改歸官徵重蹈舊有釐捐故轍商人誓不承認據烟酒兩業商人合同公籲前來用特電陳伏乞垂鑒江蘇烟酒維持會叩漾 
[南京快信]  
　　政府對和局擬另謀方法進行現决在京召集特别會議昨電李督派員到京列席 
　　北代表均巳由滬過寗返京惟施愚尚留寗仍住軍署西花園 
　　李督日昨又電滬商請唐總代表撤回所提八條俾和議重開唐仍無復電 
　　李督派赴天津謁黎黄陂之謝顧問傅安昨來電報吿敬日（二十四）晋謁黄陂商請出維和局黄陂答云雙方各走極端尚未到説話時機 
　　黑龍江山東省議會均來電請誓死力爭保全國土以救危亡豫省議會來電和議决裂請協電南北挽留代表以維大局 
　　旅滬直閩甘黑魯蘇等省議會議員通電各省請組織省會聯合會解决時局 
　　省議員張宏業提議京師學校罷課危及國本請立電北政府挽救緊急協議案卽日列入議程付大會公决省議會因懲戒議長案重行提出又起暗潮中立派議員均紛紛回里 
　　昨日調查在省議員衹七十餘人日内恐難開大會 
　　東海派赴南寗與陸武鳴接洽之譚啓瑞昨來電報吿巳抵廣州 
　　寗垣各公團因聞政府對青島問題有電令相機簽字之風説昨由總商會領銜電請轉電陸專使無論如何切勿忍辱求全以保國土 
　　駐寗日本青野副領事日前赴蕪湖調查交涉事件昨巳乘嵯峨兵艦回　 
　　敎育廳長胡家祺因滬上學校有罷課説前日特親赴滬勸導今日早車回寗 
　　蘇軍第十九師師長楊春普電軍署報吿禡日（二十二）由吉安拔隊開赴贛南剿匪 
　　我國參與遠東運動員二十餘人昨由滬來寗今日往遊各名勝下午學界開歡迎會明日早車北上 
[杭州快信]  
　　省議會昨開第二十次大會上午出席一百十人缺席者吳清等十五人請假陳宜慈等二十一人下午出席一百二十人缺席者陳宰埏等十一人請假何文龍等二十七人今日（二十六）議事日程共列三十九案未條即查辦經亨頣縱令學生搗毁本會案主張提前表决准二十八日閉會 
　　留美學生監督咨請將留美官費生暫時空額經費作爲自費生臨時津貼（每名月可得四十元）巳由敎育廳提出議案呈准省長咨請省議會公决 
　　前駐杭英領事寳述德奉該國駐京大臣札調牛莊領事昨巳起程赴任 
　　楊督昨臚陳童保暄戰功事略電請陸軍部轉呈優卹此間軍界亦預備開會追悼聞童現年僅三十有三因患傷寒誤服凉劑以致不起 
　　烟酒公賣局委楊兆榮充第四區局清理積欠員張翰青充第六區局清理積欠員 
地方通信 
[蘇州]  
　　文明勸吿蘇州楊交涉員迭接駐蘇日領事大和久吉君函以近因山東問題各校學生結隊游行講演排日報紙鼓煽請公函鎭道廳縣加意照約保護云云楊交涉員接函後立即轉函知照警察廳高代廳長特訓令各區略云抵制日貨純係愛國熱誠志實可嘉惟須文明勸吿所發傳單言詞不應滿篇詈駡非惟惹起國際交涉且亦貽人口實並有畫圖遍貼通衢竟如小孩口脗均非抵制之良策嗣後各區遇有招貼此種俚俗吿單務須勸阻免貽人笑 
　　電請澈查林局長得賄事蘇垣烟酒業同人因聞第三區烟酒公賣分局長林金藩巳將八縣烟酒牌照捐一項給與錢雨人包辦林分局長有得賄情事特邀集八縣同業代表會議後公電省長及公賣省局文局長請求查辦原電云三區分局林將全區烟酒牌照賄賣與太倉錢雨人包辦由局司周涵永介紹七千五百元爲運動費以機關爲市場視商民如魚肉乞派員澈查以期裕國恤商蘇常屬烟酒同業何紹論等公叩 
　　護送日商至蘇前日有丸三藥房日人政二金次郎等二人由蘇雇船裝運仁丹等項藥品至常州銷售抵常之時即爲該處童子軍所見以日人不應違約至内地經商一時哄動商民頗衆羣向詰難當經武進縣姚知事得悉立派軍警到場解散即由水警吳錦標隊長率帶巡船四號護送該日人至無錫商由無錫縣楊知事轉派警備隊長劉子久水巡隊長湯飛帶領巡警二十四人巡船二號護送至蘇一面由武進縣姚知事電呈蘇州交涉員公署略謂近日丙地因外交關係誤聽謠言致有種種舉動請轉吿日本領事於此期内勿使日人游歷内地以免意外事端或有請給護照者亦請一律免發爲防患於未然之計云云 
[太倉]  
　　革除梱征之籲請太倉公民張姚兩君致南京電云省議員徐鳳標黄守孚朱毓賢王鴻飛諸先生均鑒傑等云歲請議革除梱征忙漕一案即蒙紹介於本年貴會第一次臨時會開幕時審查成立現届第三次臨時會尚未議及而吾邑忙漕依舊梱征變本加厲更甚於前倒懸莫解言之痛心敬求執事於大會時聲請緊急動議提前議决迅咨省長執行以除苛政而慰民望太倉張傑姚鶴齡叩漾 
[嘉定]  
　　國民大會紀詳嘉定縣商會縣敎育會縣農會以外交失敗全邑民情憤激發起於本月二十五日下午舉行國民大會是日下午在明倫堂開會各界人士到二千餘人各校童子軍（第一團第二團第四團）均到場擔任維持會場秩序並招待事宜下午二時搖鈴開會由農會會長候史封君報吿開會宗旨並推定商會代表趙卓孫君爲臨時主席次由潘仰堯顧輯卿顧秋濤陳淵如楊羲如朱石麟陸鴻吉葛允三諸君及第一高小販賣部總理鄭濬童子軍陸昌祖上海商業學校學生顧賡祿等相繼演語聲淚俱下又有一高女校學生唱國恥歌歌畢即由主席提出討論辦法議决組織國民大會事務所推定縣商會縣敎育會縣農會正副會長爲籌備幹事並設調查講演等員繼即草擬拍發督軍省長電報在場會員一致通過茲附載電文如下南京督軍省長鈞鑒北京學生呈求政府之六事皆本全國民之公意倘政府務拂民意取快一時風潮激蕩寗知所届土崩瓦解立見淪胥本日開全邑國民大會人心奮激一致議决籲懇鈞座急電中央速予圓滿之解决以冀轉危爲安不勝迫切待命之至嘉定國民大會徑 
　　反對省議會加費電南京齊省長鈞鑒省議會議决八年度預算减削敎育實業費以增加議員歲費代表失職倒戈殃民是可忍孰不可忍本日開國民大會公决籲請咨交覆議勿 
予公布臨電迫切伏希鑒納嘉定縣商會縣敎育會縣農會徑 
[無錫]  
　　繭市雜聞繭業公所自經召集各商公議定於陰曆本月二十五日開秤定盤看高每擔計洋四十元昨爲各鄉開收之期西南路如錢橋西漳等處各繭行因第一朝出貨甚稀至下午始行開秤所收之貨係夏繭爲多價亦較廉扯盤每百斤在四十元以内鄉人聞此消息咸以葉價昂貴成本甚重售此繭價未免虧折故一時大都擯延不欲輕賣有待價而沽之概至翌日即開收之第二朝鮮繭出數較湧繭身亦見整齊每百斤價自四十元放至五十元大扯盤約在四十五元左右情形尚稱平允一般鄉民以舊有繅絲木車久置閒散未曾動用多半朽壞或早改作他種器具無從繅絲雖因售價不合逼得出售緣時日遲延恐蠶繭化蛾折耗尤鉅也本届繭市正是中原鼎沸之時向年繭市中必有日人携欵來錫租行開收今庚早由國民大會通吿繭業公所議决拒絶日人收繭然而内幕中恐仍不免又據繭業中人議論今届春繭身分薄弱實因葉價過昂大都飼葉未足更兼上簇時氣候不適寒煖繭身隠受巨害至於繭價一節如出貨能連日擠擠則預定之四十元不致過遠倘不幸而出貨寥落恐各行相率放盤仍踏上年覆轍深慮下届繭業陷於悲慘地位通計今年向公所報開之行爲一百九十三家比諸上年略爲減少云 
[鎭江]  
　　新繭開秤鎭屬金壇溧陽兩縣蠶絲向爲出產大宗近年以來各處繭行林立育蠶各户咸喜售鮮繭因取其利厚且省却人工也本年新繭刻巳上市金溧兩邑各繭行業於夏曆二十五日一律開秤因來貨湧旺繭價祇扯四十元左右故此路收繭各商頗爲滿意 
　　女學生之表示近自外交風潮起後本埠學界紛紛有所表示茲有向任女學敎職之王女士暨畢業女生等二十餘人組織中華國民女子救國團意在喚起女界同胞作同一之進行頃巳發表宣言簡章矣又丹陽縣城中各校學生出隊游街女學生亦加入實爲第一次各學生會集於城之中心點相繼演説秩序極整齊 
[楊州]  
　　銀行否認借欵濟南大德等七公司前以鹽產湧旺需欵收鹽呈請運使飭塲運局轉向中國銀行息借欵項現該行長葉瀛仙因現値江浙兩省繭汛絲銷正旺用欵浩繁所有存欵正在陸續提用實無餘力接濟特函塲運局轉諭該公司遵照　　會商國民大會本邑學商政農各界人士於二十五日上午假圖書館樓上籌議開國民大會推第五師範敎員葉惟善爲臨時主席報吿宗旨經各界公决以團體名義加入該會會址議設公共體育場内推張少齋等爲臨時籌備員訂期二十九日在校塲舉行按國民大會本由學生聯合會發起聯合商農會勸學所於今日舉行乃因手續尚未完備故另組辦法 
[杭州]  
　　瓶窑商界之愛國熱現因外交失敗各處函電紛馳昨午杭餘兩縣瓶窑鎭商會特開大會由會長張丙熊君演講前年之二十一　上年之軍事協定及現在之青島膠澳問題聞者莫不感動遂議决從即日起各商號一律不再進運東洋貨即在杭滬等埠巳定未運之貨亦令停止裝運迨議畢散會巳日落崦嵫矣 
　　罷課風潮之醞釀省敎育會連日召集評議員開會議决對於學生聯合會事邀各校學生代表到會商酌藉　勸導之責計出席代表敎育會方面有會長及張羽生許緘甫蔡寓仁范傚文張中虚華挺生諸君學生方面有甲商一中廣濟之江蕙蘭工業安定宗文一師醫藥法政英文夜校等十二校對於省議會加費事件表示反對對於罷課事件主張不罷課盡力維持一面函請蔡孑民君早日北上請蔡谷清轉交聞學生方而巳呈請敎育廳長代電北京要求三事（一）山東問題不簽字（二）懲辦賣國賊曹章陸（三）挽留傅總長並請蔡校長回校如三日以内政府無滿意之答覆仍一律罷課 
[海州]  
　　學生之愛國熱海州第十一中學校成立年餘成績尚優有學生兩級共九十餘人日昨（二十一日）於課餘時請明校長在該校第一敎室開會定名爲江蘇省立第十一中學校學生愛國團當舉胡劍岡逮殿卿爲正副會長議定聯絡海屬各校一致倡用國貨並沿街宜講以醒海人 
[九江]  
　　潯總商會之表示九江總商會昨致上海漢口函云外交失敗立見危亡莽莽神州黯無天日傷心之事未有再甚於此者近來全國之士氣激昂呼聲徧野全國商界亦均以維持國貨抵制日貨爲唯一之宗旨足見人心不死天下事或尚可爲所慮者抵制徒託空言將不徒無益而反有害欲求實在必先斷絶來源欲斷絶來源又必先由各大商埠之各行棧始終抱定愛國熱忱寗可犧牲販運權利决不甘爲亡國奴隸方不至貽譏外族存亡危急一髮千鈞爲此除敝埠對於此事巳在積極進行外用特函請貴會協助時與熱心停辦停運之各棧接洽嚴定取締永久辦法以便堅持到底是爲至盼 
來函 
[張致果來函]  
　　貴報二十五號登松江殺人刦財案内載稱張妾在滬醫治因傷重巳去世一節係不確刻在窗隆醫院醫治傷勢日佳不日可愈恐鄰友戚族見之驚駭特請更正爲荷張致果白 
[蕪湖敎育界來函]  
　　記者足下近閲報載蕪湖學生因青島交涉有暴動情事云云不勝駭異鄙人蝨於蕪學界有年矣内幕眞狀知之較悉略述數語請登報端俾國内仁人君子知蕪之學生猶之北京上海之學生非暴民也蕪湖爲安徽之一部此省敎育如何可於其每年全省敎育經費總額卜之皖之常年收入不下八百萬敎育經費僅居二十分之一其窳敗情形可以想見當道頻年倥偬戎馬論道未遑而所謂敎育界中人亦止於補苴罅漏無由擴大至於學風己被政潮所衝盪幾如近死之心不可復陽學生與敎職員所講誦大都不出乎口耳四寸之間遠且不及日本遑論歐美軍國主義尚不足比肩遑論庶民主義人道主義縱有少數稍明思潮趨勢之士亦皆懾於千鈞之威而莫敢有所主張敎職員中十有八九日夕所經營每日鐘點費耳學生中十有八九蚤夜所作思者畢業　書耳畢業後若何而得議員若何而作神士耳對於國事早如秦人視越人之肥瘠矣此次北京大學及近畿各高等大學犧牲一切爲國家民族爭留一線生機凡有血氣莫有感激涕零是以上海武漢南京浙江各地學生激昂慷慨車馳卒奔而各界人士亦四處響應蕪湖學生因安慶學生團體傳單紛至沓來遂不能不思略略表示之法於是集合各校學生及紳商各界議决通電北京政府及巴黎和會代表一以懇求釋學生之拘囚一以懇求力挽青島之厄運至於經衆公决之國民大會露天講演結隧游行諸條均因形格勢禁而莫之能行以如此之敎育界如此之學生而謂其能暴動敢暴動其誰信之然事非無因謠諑之興不可不有以辨之當北京學界風潮初起時消息傳來學商兩界之青所當然陡起其五分鐘的熱度紛紛傳單或警吿散布如蝴蝶有詳述青島交涉失敗史者有詳述高麗亡國之慘狀者有勸用國貨以示抵制者一般社會旣巳有所感動又兼國恥紀念之日日本人俱樂部酣歌嬉舞蕪之人士益憤懣不可抑肇事之前夕日人二自上海來携有廣吿二箱勒逼人力車夫拉赴公司車夫以夜深力罷不克應允該日人等强迫不巳適有安武軍二名在旁山東人也大抱不平上前代車夫抗辯日人不理大起衝突而消息一傳滿城風雨矣次日爲星期一自早七時起馬路之上一般勞働者或兵警均實行檢查行人所戴草帽是否爲日本貨日貨則取而毁之適有賣藝者二人假日本人之名在馬路隙地售技並請安武軍二名保護觀者如堵中有一人納費未如其量賣藝者唾而駡之於是觀者大憤而保護之兵士亦山東人也亦大憤遂大呼曰日本人奪我青島爾爲中國人尚借日人之勢欺我同胞耶於是（打打打）之聲相率而起賣藝者抱頭鼠竄於日本商店羣衆逐而擲石擊之誤破門窗玻璃數塊他事毫未傷損也而日人且小題大做當地官塲亦要借題發揮張冠李戴鄙人悲人心之巳死懼海内之士不察蕪學界眞狀用述數言以釋衆疑至於羣衆所爲是否爲暴動抑爲國民正常愛國之行爲識者當能判斷之不待贅也請將此函揭橥貴報爲幸安徽蕪湖敎育界一分子啓 
雜評一 
[國際與個人之别（默）]  
　　此次之青島問題國際間之問題也國人旣爲國際問題而爭則其目的在獲伸國際間公道而止對彼國家須一致表示一種嚴重正確之主張而不入以私意與個人感情也我國多數之國民能知國際與個人之别故其表示雖激昂而甚文明其行動雖堅决而不越範圍不涉仇視個人之嫌此我人之所欽仰不巳者也苟久持此態度以往非特不致引起意外之枝節抑必能見諒於各國矣所慮者或有一二無知識之徒不明此義致波及個人感情則亦爲多數國民所當加以注意而 
不容稍忽者耳 
 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[上海學生聯合會宣誓典禮]  
　　昨日（二十六日）上午十時本埠公私立中等以上男女各校學生二萬餘人齊集西門公共體育場舉行宣誓典禮先由執事人員在場之中央竪立旗桿並搭講臺先後到場各校各以校旗標明行列依次排立由會長何君登臺略述開會宗旨即由貧兒院軍樂隊秦樂童子軍升旗旗上樂止脱帽向國旗致敬三鞠躬次讀誓文（民國八年五月二十六日上海男女各校學生二萬餘人謹在中華民國國旗之下宣誓曰吾人期合全國國民之能力挽救危亡死生以之義不返顧謹誓）又次高呼中華民國及學生聯合會萬歲禮畢卽發開始游行號令由場之東門出循大吉路北走民國路過西門老北門新北門小東門走中華路過大東門小南門大南門走蓬萊路過縣公署仍由大吉路回場游行次序復旦大學愛國女學中國體操學校博文女學文生氏英文學校惠中書院女青年會體育師範學校南洋路鑛學校省立第一商業學校中華工業學校滬江大學裨文女校民立中學震旦大學院同德醫學專門學校圖書美術學院上海公學江蘇省立第二師範學校　　上海學生宣誓游行攝影（其一） 
　　貧兒院軍樂隊及宣誓檯 
浦東中學兩江公學南洋中學亞東醫學專門學校聖約翰青年會學校清心女中學聖約翰大學城東女學英華書館南洋公學澄衷中學大同學院寰球中國學生會學校嶺南中學民生女學東吳第二中學南洋商業專門學校清心實業學校青年會中學震亞學校守眞中學神州醫藥專門學校神州女學滬濱英文專門學校承天學校柏美蘭女塾啓秀中西女塾聶中丞公學南洋女子師範中華美術專門學校勒業女子師範學校民國女子工藝學校晏摩氏女校東吳大學法科全隊共五十二校約二萬五千人首尾經過約二時之久步伐整齊精神嚴肅絶無凌亂之狀夾道觀者無不爲之興感回體育場後仍照原定地點排列由會長臨時請京津學生代表方豪君及俞希稷君爲簡短之演説大致均謂令日之舉動實足以表示青年堅决之精神長此保持則前途希望正未可量演説畢仍全體三呼萬歲而散散後卽將情形通電全國其文如下 
　　全國各地學生聯合會鑒有電諒巳悉今晨滬中等以上男女學生二萬餘人在體育場舉行宣誓典禮並游行全城秩序嚴肅特聞並請一致行動上海學生聯合會寢 
　　又聞淞滬警察廳長徐　榤昨日查知木埠一學校學生列隊出外游行經過中華路民國路及城内縣公署等處惟恐地方人民或有誤會愉事爰特用電話傳令第一區第二區及所屬各分駐所警正佐轉令各長警隨時注意妥爲防護　 
[學生罷課後商業公團要電]  
　　上海商業公團聯合會昨致北京電云北京大總統國務院鈞鑒本日上海中等以上六十一學校學生一萬二千餘人同時罷課遊行街市聞江浙内地各校巳相繼而起風潮激盪羣情洶懼萬難遏抑自外交失敗内和停止東南氣象愁慘日甚一日似此情形勢必激成商界罷市全國立見縻爛商民等一再呼籲前奉院電仍無切實辦法政府果有保國誠意應俯從商學界之公意所有屢次請求各端萬望立即施行速令總分代表回滬重開和議庶幾國家命脤尚有一線生機臨電涕泣不知所云上海商業公團聯合會六十一公團同叩宥 
[學生罷課之求援]  
曹慕管昨致虞洽卿鄒靜齋湯節之函云洽卿靜齋節之先生大鑒逕啓者外交失敗激動學界北京各校首先提出六條公呈政府乃當軸延遲至今迄無詳明滿意之答覆近日對於學生行動更加嚴厲取締本埠六十一校義憤塡胸不可遏止因於今日一律罷課據報章記載南京蘇州杭州均有繼起響應之勢國家前途之危險不堪設想公等商界鉅子平時對於國事熱心卓著此次學潮關係國家存亡不宜緘默誰無子弟忍令失學而不爲之援手乎爲此提出臨時緊急動議願請開會籌議對付方法並請嚴詞電詰政府立即讓步以維學術如能通電各省商會一致行動事無不成收效更大青年拜公之賜爲尤多矣迫切陳詞惟公等利圖之順請台安曹慕管謹啓五月二十六日 
[沈寳昌對於罷課之注意]  
　　護理滬海道尹上海縣知事沈寳昌昨因本埠中學以上男女各學校業巳一律實行停課恐生意外事端除據情電呈軍民兩長請求核辦外並委派縣道兩署敎育科長分赴各校切實磋商勸解 
[罷課中之震旦學院]  
　　震旦學院昨日與各校學生取一致行動全體學生皆不上課相率赴西門體育會場加入學生聯合會舉行宣誓典禮散出後復各分成數小隊至僻弄空地露天演説及歸院忽見副監院高懸校諭於禮堂云如星期二（今日）有再不上課者即行開除出校云云各生見之僉以事前曾向正監院接洽巳蒙許可今何以忽有此諭遂公推代表質問正副監院昨晚尚無切實答覆 
[昌世中學加入學生聯合會]  
　　虹口昌世中學自聞外交失敗全校學生異常憤激茲因悉入學生聯合會之各校巳全體罷課該校正科各生因亦開會討論罷課辦法各級舉代表二人與學生聯合會聯絡一致進行現正在分佈傳單及行各種學生應盡之義務 
[各界提倡國貨之消息]  
　　點春堂北貨業點春堂沙輪車運北貨業昨日通吿云通吿者此次青島問題外交失敗國家存亡千鈞一髮滬上各團商業靡不具發熱忱羣謀抵制日貨以爲挽救之策查我北貨範圍本無日貨惟對於航運之抵制亟宜有所表示聊盡國民天職爰特會議自舊曆五月初一日起凡外埠各處無論何種貨品由日船裝運來申者一律不得提售並不准藉口下船托樣如申地運往外埠貨件亦不得交日船裝運以示拒絶事關愛國極爲重要尚　協力同心堅持到底設有陽奉陰違察出應照本同業第九條罰規辦理希同業各行一體注意爲荷再凡我同人個人對於日貨雖一文錢至賤之日本貨品各宜奮發精神誓不買用莫逞一時之意氣有失人格體面母抱五分鐘之熱忱徒被外人譏笑齊心一致愼厥始終愛國救亡端賴於此又佈 
　　茶行公所民國路茶行公所邀集同業開會經董事翁長岐報吿開會宗旨並徵集同意全體决定自五月初一日起對於日本貨品一律不買不賣云云 
　　西書同業永志會西書同業永志會前日（二十五）二時假座斜橋公共體育場講堂開救國演講會計　學生及各界三百餘人由該會領袖周生發主席振鈴並發布會旨後全體起立高唱中華國歌卽請佈道團總幹事龐子賢講同業永志會五字之意義繼由戈朋雲講不用日貨之必要十人團團員董天爵講日貨與救國之關係前國貨維持會幹事徐春榮講提倡國貨之手續青年會幹事葛覲采講抵制日貨之善後辦法旣而趙國鏞及主席先後略爲宣講末周君當衆將刃刺左手中指血流如注遂援筆濡血寫泣吿書二十餘字次攝影次邀來賓在客廳茗點暢談而散 
　　押業公會華界三等公典（押業）公會昨日因抵制日貨事通吿各該同業略云外交失敗國民競起爲後盾之助凡我同業亦商界一份子理當籌付良法共同救濟日前接到衣業公所來函亟應一體同情今定於本月二十八日（今日）下午二時開全體大會討論公决辦法積極進行務望同業諸君届時撥冗　臨潮惠會館爲盼 
　　組織國貨代辦社中華國貨會會員計健南近見吾國外交失敗乃推銷國貨極好機會故糾同志組織國貨代辦社現設辦事處於西門外方板橋富潤公司正着手徵集各種貨樣價格以及何種貨品可以替用何種日貨詳載月報分贈各界 
　　寗波軟蓆傳習所招生上海勸學所昨接沈護道　　上海學生宣誓游行攝影（其二） 
　　各校學生脱帽行禮 
尹文云案據甯波翔熊軟蓆傳習所函開敬啓者敝所前由實業廳轉詳省長願將巳所發明部准專利之軟蓆一種犧牲個人利益創設傳習所招生學習是項工藝欲期普及全國藉謀抵制外貨茲又續行新創布傘及日用凉帽鞋扇等之草織品多種藉得擴充國產廣事抵制前經擬具簡章辦法當蒙實業廳轉呈省長贊許核准施行迄茲半載計浙省資送來所傳習學徒七十六名非惟與原定名額二百人相去逕庭抑且於是項工藝未能普及是以呈請浙江實業廳長雲轉咨江蘇實業廳長張按照浙江省長批准成案施行迄茲月餘計遴選資送來所傳習者僅溧陽泰興靖江三縣而巳稽延時日未能踴躍殊爲實業前途憂且際此國帑竭蹶抵制外貨之秋若再不及時振興積極提倡將何以堪查日屬台灣軟蓆每歲行銷我國不下七百餘萬又東洋蓆不計其數漏巵外溢言之涕血且敝所新創軟蓆及攺良蓆將國產原料以自造機器紡織成線用穖織成統塊一式花色隨意長闊自在光澤摺疊遠出外貨將來傳習普及不但大利得挽抑且貧民生計有所攸賴素稔鈞座熱忱實業挽回利權務望竭力提倡即行各屬遴選學徒保送來所傳習藉逹振興實業挽回利權之至意等情除分行外仰即　照辦理云云 
　　測繪公會通吿公啓者邇來國　　　巳逹極點愛國之士羣起而謀挽救全國響應　待終日或組聯合之會或集十人之團吾會亦爲公團之一自應見義勇爲當仁不讓以與各界一致進行共纾國難特於二十一日開評議會議决自今日起凡吾同人測繪所用儀器紙絹鉛筆顏料及圖樣中指用各種建築材料一律不得採取某貨即日用之品無論鉅細亦一概屏　諒吾同志具有天良當能臥薪嘗膽爲國雪恥也肅此通吿諸希鑒察中華測繪公曾謹布五月二十五日 
　　滬東各小學聯合會自青島問題失敗後楊樹浦橋滬東公社屢次開會演講外交失敗事及抵制之方法昨日該社又柬請各小學敎員及學生集於該社　堂共謀抵制之方與會者除該社之男女學校外計有八校學生四百餘人並請滬江大學演講團團長沈　薌及薛錦升二君演講後議决實行之事如下）一（各生勸導家庭永遠勿購日貨勿與日人來往）一（組織鄕間演講隊分印傳單勸人勿購日貨）一（敎授貧兒國文書算等以期普及敎育）一（注重體操散會後各校敎職員亦另集於課室討論進行方法議决之事如左）一（每日對學生講述時事）一（與學生家庭聯絡並講述中日之關係（一）注重敎授體操）一（遇機講演時事）一（與各商店聯絡勸其勿賣日貨）一（組織敎員聯合會共謀改良方法散會時巳鐘鳴四下矣 
　　浦濱公益會義務學校浦濱公益會義務學校學生救國團曾編成抵制日貨歌及警吿單於昨日由校長湯有爲敎員朱家祥秦哲鄕等率領學生百餘人往四鄉村莊及沈家行市一帶高唱抵制日貨歌分發警吿單藉以喚醒鄕民俾知巳國之危機云 
　　縣立第一高小上海縣立第一高等小學敎職員及學生組織一通俗宣講團每逢星期日出發地點不一業於昨日上午在城内關帝廟廣福寺二處實行露天宣講宗旨勸用國貨杜塞漏巵詞極和平懇切聽者數百人咸爲感動附錄該團簡章如下一宗旨（甲）開通民智喚起愛國心）乙（俾學生練習口才一團員本校敎職員及學生皆得爲團員按照人數編定隊數一材料由團員自定一地點臨時酌定一日期每週日矅日 
　　南匯學校南匯縣立第一校學生前昨等日分發印刷品鼓勵商界一致不用日貨并於昨日開學生會由管理員姚紀常宣布開會宗旨敎員倪耐侯郭君美李建奇吳聾僧等相繼演説學生秦望雲謂須聯絡當地商民由本校名義函致商會俾收衆警易舉之效衆贊成旋由學生組織十人團一至六團卽日成立 
　　青年衛國團青年衛國團於昨日上午九時假閘北北公益里四百六十三號開第一次常會首由陳熙昌團長報吿開會宗旨提議各項進行方針謂本團對於提倡國貨當先以調查爲入手僉以爲是旋經衆公推朱爾昌陳年鄭鍾琦姚肇祖章頌高江慧生分往各業調查繼由湯受武出席宣言本團旣經推定職員務須分頭進行鄙意尚應推定代表聯絡各界其籌挽救經衆議决公推湯　武爲交際部幹事兼代表與各界聯絡進行 
　　救國宣講團閘北工商界救國宣講團昨日（二十五日）舉行第二次宣講由小沙渡經曹家渡直至眞茹鎭一帶由團長張海星率團員王經明黄筱華馬德福張文弼時星輝趙作霖俞士楨謝福基袁士興等十人經四十餘里力勸鄕人忽忘國恥務用國貨鄕人均爲感動至六句鐘偕青年會學生團同返並在滬寗車站會同攝影以留紀念 
　　女子救國團中華國民女子救國團簡章）一（本團宗旨爲抵制日貨提倡國貨爭回青島廢除密約喚醒女界同胞永久堅持到底爲目的）二（本團純係女子組織而成凡屬女界熱心愛國皆可簽名入團爲本團團員）三（本團成立通電全國一致進行協同對外）四（本團如有名門仕宦之家熱心加入未使親臨本團請派代表到團或函知加入隨時通函報吿進行方針）五（本團加入團員報名時捐納洋一元補助經費之不足倘有熱心愛國慷慨捐助應聽各便）六（本團設團長一人副團長二人幹事若干人一切事務由發起人分任）七（本團之内分設文書課演説課勞動課調查課籌欵課每課設課長一人幹事數人（八）本團經費暫由發起人籌濟）九（本團事務所暫設上海法界具勒路鴻儀里西四十二號（十）本團辦事細則另定之本章不妥之處可隨時修正發起人胡李琴貞李樂嚴允龔文淵周棟先郭卓如廖謹芳李光璧李同璧同啓 
　　浦東）洋涇鎭（浦東洋涇鎭學界成輔鄉陸思尚潘光啓黄樹人等組織星期游行演講會前日携帶印刷品於上午九時出發赴裘家木橋倪家宅等處作露天演説至薄暮始散）老白渡（浦東沿浦一帶各碼頭扛貨小工前日在老白渡開會集議到者數百人一致表决凡遇日本船隻抵埠不爲起貨並分發傳單勸導各碼頭勞働界繼續實行 
[政府對青島問題之辦法]  
　　聞松滬盧護軍使接政府電令對於青島問題現巳擬定三種最後力爭辦法）一（乘未簽字時直接在巴黎和會提出德國應直接交還我國这抗議）一（擬與英美各國聲叙埋由請援友誼關係再將日本意見疏通）一（如届簽字時仍無爭回效果始行宣吿退席云 
[和局茫無端倪之消息]  
　　平和通信社消息朱總代表自返京後當局雖懇切慰留面能否南來尚不可知北京政府現電詢軍政府嗣後議和取何種方式軍府亦無覆電唐總代表近又提出第二次辭職書現仍未見軍府表示具體意見至於各和平團體雖仍熱心調停奔走軍動亦復茫無端倪和局固未决裂而長此停頓一無發皇氣象觀察 
各方形勢可稱混沌至於極矣 
　　聯合通訊社消息昨日代表巳星散京南北兩總代表本身言之皆有精神上之痛苦試舉兩事證之唐總代表之第八女公子年方四齡秀慧聰明唐君絶愛憐之出入必偕去旬女公子患病唐君頗引爲憂不料天不假年女公子竟於前晚十時謝世唐君旣悲國難又失掌珠獨坐愁難形神俱瘁聞其左右言唐君爲國焦思廢寢者巳六日矣昨晨有印電兩通自廣東來致唐君個人者大約爲慰留代表事唐君商之無語歎息而巳至北總代表朱君則於昨日自天津致電靜安寺路某君大意謂眷屬在滬多承照拂深用感謝茲巳團聚津門作久居計國軍艱難因和局難期區區一身不能任兩方之交責云云然則朱君對於和議之悲觀亦巳逹於極點矣 
[平和期成聯合會所接來電]  
　　廣東政務會議來電全國平和期成會聯合會鑒文電敬悉同人等内察我國之現狀外審世界之趨勢以爲欲圖對外務須先息内爭故有海上和議之舉成立至今幾經周折凡具天良均當覺悟詎意北方對於唐總代表等提出八項條件完全拒絶是直無絲毫容納西南之餘地言之痛心夫旣舍戰言和當具有交讓精神方可漸圖融洽若復極端相抗尚何和議可云然軍府爲維持和局起見對於唐總代表等聯名辭職巳復竭力慰留凡此遷就之苦衷當爲海内所共諒諸公熱誠愛國素所心欽尚希忠吿北方破除成見促進和平至所盼禱政務會議漾 
　　南京李督軍快郵代電上海全國平和期成會聯合會南京省議會鑒頃接國務院養電開據滬全國平和期成會聯合會寗省議會電請留滬會代表賡續開議挌等情此次和會停頓實由南方代表故爲苛難近奉明令巳剴切勸吿繼續開議中央决望和平固始終不渝也希即分别轉知等因特逹詧照李純敬 
[張載揚赴閩過滬]  
　　浙軍第二師長張載揚於前日午後由杭乘坐快車來滬隨帶差并三員在北站下車擬乘新濟商輪定於明日由滬赴閩蓋因浙軍第一師帥長童葆喧在厦病故張師長奉命赴閩接任云 
[交涉員北上]  
　　江蘇特派交涉員楊小川氏近因外交事須與政府面商前曾去電請求晉京謁見巳奉覆准乃於昨晚乘十一時五十一分滬寗夜車赴甯隨行者有該署通商科長卓健伯一人所有該署往來公牘暫由總務科長吳少華代拆代行 
[德電局早由中國收管]  
　　江蘇特派交涉公署近接外交部電略謂對德宣戰後所有德電報局及吳淞水線電局等器具巳未交由電報局接收希即查明具復云云楊交涉員查得此項敵產巳早交由中國電局收管業巳據情具蕧矣 
[第九師裁兵回籍過滬]  
　　駐閩陸軍第九師現有裁汰之兵士八十八名應行遣回京津一帶原籍故由該師長派委步兵三十四團　附沈鴻儒督帶差弁五名將裁兵八十八名押乘新濟輪船由閩起程於前日抵滬就金利源碼頭登岸當至北車站乘坐火車赴甯換坐津浦火車送往北京天津等處遣散 
 [P新式旗語練習兵士畢業 
　　烟臺海軍練營於前年附設新式旗語練習所敎授員兵巳誌前報茲聞此項學習練兵巳經畢業經該營謝營長咨送回滬請爲考試以便派往各隊効用經海軍司令公署藍總司令派委參謀王壽庭於昨日在公署前草地上按名面試尚稱純熟當經藍總司令諭飭各該員兵各回原艦服務除呈報海軍部備案外並巳分令各艦隊行挑選員兵送往烟臺隨營學習云 
[薄子明等引渡後消息]  
　　松滬盧護軍使署自據公共公廨將薄子明紀小樓藍湘臣等六人引渡來署後因查得薄等曾經魯皖等省懸賞通緝有案爰特飭科分電各該省將案由詳抄移送到署以便訊辦故現在尚未交軍法科鞠訊云 
[張元凱禁押五年]  
　　海門人張元凱因與巳經詳解護軍使署懲辦之盜匪陳楚郎張慶郎袁大等持械夥刦公共租界雲南路會樂里鴇婦周姚氏値洋六百餘元之衣飾現洋逃匿閘北華界經特别機關中西探目將張獲解公廨訊供收押在案昨晨收廨復訊據西探目売羅香投訴查得被吿與山西路三十九號門牌甘荗林吳兆華愛多亞路一千三百七十八號門牌張瑞記等三家被盜擔刦去金珠飾物巨贓案頗有關係故傳同各事主將張解案請究並將在張年居之處搜出之手槍子彈呈案請察嗣據華探目鍾星南李星福等上堂禀稱被吿在捕房承認隨同在逃之沈大郎等搶刦甘茂林吳兆華張瑞記等三家不認夥刦周姚氏案錄有供單方至此將中西文供單呈案又據事主吳兆華匡茂林相繼投案訴明當時被刦情形惟被吿是否在場不能指實等語訊之張元凱供在海門原籍開設元興酒店此次因與在逃之沈大郎索取酒錢十六千五百文來滬不知沈爲盜匪兩次隨往山西路愛多亞路搶刦當時尚有江北阿四老六阿星阿慶等四人事後我祇分行贓洋數元買得褲子一條雲南路之刦案實未與聞手槍子彈係沈大郎交給囑令帶回天保里家内中途被捕請求明鑒關讞員核供商之英卓副領事姑念被吿直供不諱從寛判押西牢五年期滿帶堂再核手槍子彈充公 
[六誌春暄里之刦案]  
　　公共租蚧愛爾近路春暄里五百四十六號門牌江人毛耕園（即毛根賢）家於本月十一號清晨被盜匪多人持械侵入刦去値洋一千八百元之贓物業由該管匯司捕房包探王桂亭陸連奎西探目泮林士及出事地點之一千零八十六號一千三百六十九號兩站崗華捕先後拿獲山東人劉玉山郝文忠直隸人王惠祖抄出尖刀一柄連同與王同居之平湖婦人陸四寶迭次解經公共公堂訊押嗣劉等又在捕房供出前充警士之直隸人孫少華亦與本案有關巳由捕房禀請公廨出票緝拿外並經刑事科發出賞格懸賞購緝等情巳五誌本報昨晨由捕傳齊事主人證將劉玉山等男婦四人解廨續訊先由中西探目上堂禀稱尖刀係在劉之身畔抄獲並在郝之身畔搜出原贓珠花一朶現被吿等巳在捕房供認糾黨夥刦不諱至此將口供單及兇器贓物逐一呈案請察斷由見證顧阿大王佐才投案證明是日早晨經過該處初聞捕盜之聲旋見被吿劉玉山郝文忠向外奔逃遂即帮同巡捕追獲云云並據事主毛根園偕妻周氏到堂訴稱是日早在摟上見被吿郝文忠與另一盜匪持械進内登樓入室禁阻聲張迫令周氏將鎖匙交出後用繩將我夫妻二人捆挷由郝監視另一盜匪乃任意搜刮財物事畢兩盜從容下樓而去又據傭婦徐吳氏上堂證明郝與另 
 
 
 

Page 12

 
 
一盜匪旣上樓搶刦我乃被劉王兩盜持刀看管不能行動故亦不能呼救云云詰據劉玉山供稱年二十三歲前在嘉興當兵現住城内無業本月六號早途遇一人其人以向我借火吃烟爲由各通姓名始知伊名沈二旋偕至飯店飽餐當時沈允代我荐舉充當巡捕次日又偕往長樂茶館吃茶沈謂有一有少伊之錢令我同往索討約定於十一號晨八時在花世界門首會齊届時我如約而往見沈與郝王孫同來遂乘電車至愛爾近路下車步至原吿家門首擁入沈給我尖刀一把王則奔至廚房取一菜刀與我分守前後門監視傭婦不令呌喊沈二並在後門弄内望風郝孫二人上樓嗣聞樓上婦人呼救我即往外而逃被捕拿獲又據郝文忠供稱前當過警察甫於今年三月銷差住居小客棧宿無定所孫少華係本月初旬相遇據伊言與外國人熟識可荐我充當巡捕嗣後屢次會面於出事之日在長樂茶館會見孫云有親戚少伊之錢邀往索討如不還可以搶他餘供與劉相同又據王惠祖供稱係沈二邀往搶刦事後因去新閘楊德明家找尋沈二被捕等語又據婦人陸四寶供稱伊等爲匪我不知情求鑒俞襄讞核供商之英副領事包君以劉郝王三人持械夥刦罪巳成立着帶回捕房押候飭承抄錄全案供詞備文詳解護軍使署按律懲治兇刀附去起案珠花一朶給原吿領去陸四寶訊無關係應即開釋 
[續誌酒館坍倒之慘劇]  
　　滬城邑廟前官驛橋堍人和酒樓坍倒樓房壓傷人一則巳略誌昨報茲悉人和館爲邑人某某所開雇用潘晋奎爲執事巳歷數十年該館房屋爲六露軒麵館主韓文俊之產去年春間由韓雇工將該屋翻造共爲二埭前埭門面爲樓房後埭爲三層樓完工至今只一年有餘去年夏間樓上工料巳經走動由韓派匠復去條理前日該人和館承接清芬堂並周姓陸姓等四家酒筵二十一卓日間吃去七卓晚間共吃十四卓三層樓排四卓二層樓設十卓各吃客正在開懷暢飮猜拳發令之際詎三層樓怱然坍下壓在二層樓二層樓亦支持不止轉坍樓下因此各矻客多被壓在内該店生財器血及店夥等亦遭壓傷損壞一時人聲嘈雜當經崗巡報吿一區二分所警署由王警佐督率巡長趙汝蘭並各巡警等蒞塲彈壓先將閑人驅散然後飭警入内在坍屋中將受傷之二十餘人悉數救出除輕傷有計外受重傷者爲許德生邢阿六何阿大張奎三等吃客七人又人和館夥徐桃桃張妙生二人經王警佐立命分雇黄包車車送南市紅十字分會醫治一面飭警將該店防護并於昨晨據情詳報淞滬警察廳核示徐廳長據禀後昨日午後飭派衛生科長等前往人和館詣勘該樓屋工程即前埭未坍房屋接縫亦巳損壞乃命傳該房主韓文俊不到該科長乃向潘詢問數言遂返廳禀復 
[米業仁穀公所開會紀]  
　　滬南米業仁穀公所增設成單一事前經碾米公所開會討論所訂規章難以一致行用故前日由碾米公所評議員蔣敬文曾影毫朱安生邀集南帮公所董事嚴少泉莊檢清暨常錫分所各董事及各行家各米客至仁穀堂開會到者二百四十餘人下午二時由董事張樂君宣稱現在端陽節將届成單一事亟當實行使用請衆議定遂經衆磋議僉以包子行以後向廠家買貨各立個人成票前次所議之三聯票不能一致適用作爲取消又議行家雇駁船至客船斛米往往斛時有將校準斛子内定勝撬脱致斛子放大作弊等事近日巳有查出經衆商議之下由南帮常帮兩公所要求仁穀堂另設公斛二隻分存南常兩公所以備較試其容積嗣後斛米皆以較斛單爲準繩云云散會巳七時矣 
[西商宴客紀]  
　　昨晚七時喊厘洋行西人假座廣東柬路馥興園後廳宴請洋貨帮華商到者八九十人觥籌交錯盡歡而散 
[昌興公司輪船定期往港]  
　　美商昌興輪船公司之日本皇后號定於六月十七日開往香港 
[滬杭路紀事四則]  
　　浙繭陸續運滬浙省蠶繭連日由滬杭甬鐵路報運來滬巳誌本報茲悉嘉興楓涇一帶巳經陸續起運昨日（二十五）由楓涇許村來滬亁繭四車計五百五十包今日（二十六日）由許村嘉興續來十一車計一千四百餘包昨日全數卸入貨棧由江海關派員看騐並將空車即日掛往杭段各站應用 
　　　特開貨物專車近日因浙省各處乾繭上市各站均趧將繭車儘先裝運來滬除將平常貨件擱置現統計各站存車各貨待掛者巳逹三十車之譄昨日早晨五時許由杭州閘口特開貨物專車以便沿途各站將存留貨車盡數附掛來滬計由南星閘口杭州等站共貨車二十八輛於昨日下午一時許抵滬當由上海南站長催令各轉運公司趕卸以便將空車送杭備用 
　　杭來車輛逾時昨日（二十五日）滬杭甬鐵路杭州來滬之四等車駛至楓涇時該機車小烟筒漏汽不能行駛當經司機匠請由楓涇站長發電請派機車前來接拖後由新龍華車站發出援機至該處與該四等車相値然後雙機並駛來滬到時巳逾時一點餘鐘又同日杭來之特别快車駛至臨平車站亦因機車輪軸發熱誠恐危險不能照快車速度開行祇得沿途緩駛來滬到站逾規定時刻至一點半鐘矣 
　　允建莘站雨棚滬杭甬路局復莘莊商會函云敬復者兩奉台函轉據莘莊舖商等環請於莘站南月台添建雨棚以順商情等因當即飭據車務處查明事屬可行刻巳知照工程司籌備建設相應函復旣祈察明轉知各商爲荷 
 [P法軍官贊助善擧 
　法國駐京公使近據該國駐在西比利亞陸軍部特派員介紹其軍隊中之音樂名家二員一爲上尉斯密君一爲上尉加格勞君二君擅長琴技此次來華於北京天津兩處獻技中外人士詫爲得未曾有現巳蒞滬訂於本星期三（即陰曆四月二十九日）新鐘九時假座靜安寺路夏令配克西劇場獻技所得售資全數充作中國紅十字會經費聞本埠中西政商各界巳先時擔任分銷劇券此外則二馬路中國紅十字會代爲售券云 
[上海貧兒院開會誌略]  
　　上海貧院於昨日開紀念年會學生所演各種學藝以職業科爲最多陳列之各種成續如金工木工籐工剌繡等均中學程度各生所製頗有可觀院董如陸維鏞葉鴻英許松春趙晋卿蘇頴傑蘇筠尚等均先後與會沈知事亦派代表到會由院長施子英招待興盡而散巳鐘鳴五下矣 
[弔奠夏母紀]  
　　五月三十五日爲南翔鎭後米街夏頌菜君太夫人弔奠之期適逢星期休沐火車抵南翔站時下車者甚擁擠鎭有名園曰古漪園裙屐雜沓游侶如雲是日在園茗話者莫不談及夏家賓客之盛謂設同日下午嘉定城無國民大會之舉到者當更多云南翔風習及其宅第構置與上海徵有不同處大門右爲客廳正中懸一奠定素幛係申報同人公同致送者旁有一聯詞甚切合係外交部周傳經司長手筆有（徽音播彤管况聞三鳳早蜚英）句蓋夏君昆季凡三人均有聲於當世者也更有施淑儀聯尤能概括一切聯云（誄柳下甫三年白首同歸此去倡隨仍挽鹿）（授東坡惟一傳青燈回味一生辛苦是丸熊）自客廳左側進爲禮門門懸白地彩繡雙鳳禮愇大小適與門齊此乃南翔喪禮中特色也禮門外爲衆賓止息處陳酒肴者若干席聯幛之多不可勝紀有敎育次長寶山袁觀　一聯爲（練水家風勤樸著）（桐江政績贊襄多）十四字詞簡意賅弔者莫不三復默誦蓋夏君封翁曾於浙江嚴州遂安等處爲賢令君也禮門内爲靈儿太夫人遺容慈祥可親靈几近旁不置拜墊弔者咸鞠躬瞻禮而退 
[定期追悼吳懐疚]  
　　　　上海縣勸學所長吳懐疚於本月十一逝世巳誌前報本埠各界人士以吳君生平對於公益　具熱忱對於敎育尤賣提倡爰由地方紳界自治團體市鄉經董訂六月十日午後舊鐘一時在城内也是　開會追悼又十一日午後　鐘二時由省縣敎育會職業學校縣屬童子軍聯合會體育場勸學所六團體就公共體育塲開會追悼昨由兩事務所發寄各外埠及本邑各界人士通啓一千徐份如有與吳君生前交好凡　誄詞致送者請先日逕寄兩所收納云 
[新任川沙縣知事蒞滬]  
　　新任川沙縣知事賴豐熙號葆忱福建閩俟人近交卸崇叫縣知事任於昨晨來滬即赴護軍道尹交涉各署謁見禀知即晚赴省再行履新云 
[催繳押店税欵]  
　　華界押店（即三等公典）同業應繳縣公署之營業税向章按年措繳茲上海縣沈知事特函該業公會領袖着將本年份應繳營業税欵催令速行照繳彙解來署該公會即行分知各該典業每家應缴税洋七十五元從速措齊繳會以便集數　繳縣署 
[第三期利濟券開獎紀]  
　　昨日中華利濟有獎券第三期正券仍在南市久大碼頭總發行所開獎清晨八時始至下午四時始行畢事其開出之頭二三四五大獎號碼及承銷各店牌號等如下頭獎四四三○六號（本埠瑞源承銷）二獎一一七七號（無錫寶順承銷）三獎四七○八一號（無錫聯發承銷）又四九二九四號（杭州中英承銷）四獎七三六七號（本埠大善元承銷）又三二五二六號（漢口湧記承銷）又一八四九七號（杭州源源來承銷）五獎三一六二○號（寗波張蓮記承銷）又三五一○二號（南京霞源承銷）又一三四七一號（本埠大得利承銷）又三七二三八號（本埠瑞綸承承銷）又三百三十六號（寗波王文正承銷） 
[棕榻店兩藝徒迷路]  
　　浦東三林塘男孩戴良更年十三歲又郭振聲年十五歲均在北市海寗路成永泰棕榻店學業被師責打同逃出外在南市迷路山警查見帶至第一區署間明前情飭一併留候召屬認領 
[爭築墳墓之衝突]  
　　夏曆本月二十三日有錢基者雇令小工夏火金等十餘人在本邑西鄒虹橋鄉間開築墳墓忽有杜如山等前去阻止聲言此項工程應由彼等承做夏等不服彼此衝突互相毆擊各受損傷内中以夏受傷爲最重報由該管警區飭派全班長警馳往拘獲杜如山等二人由警將杜等二人並受傷之夏火金等數人一併解區訊供判押而受傷各人分别回去自醫茲夏火金之傷遂漸加重於昨報吿該區一面倩人抬赴地方檢察廳禀請騐究檢廳諭着補詞並　該警區將杜如山等解案再行核辦 
[前晚之兩火警]  
　　前晚九句飤餘鐘公共租界廣東路滿庭芳西上林街五十八號門牌居户戴春華家不戒於火　時昌穿屋頂紅光燿天經巡街捕查見奔訴捕房用電話通知救火會西人立驅皮帶車馳往澆息焚燬樓屋兩間又同時新閘路一二三號門牌近水臺茶館亦吿火警經救火會西人分驅皮帶車趕往灌息計燬樓房三幢事後各該管捕房捕頭恐有别情分飭中西包探往查起火情形禀候核奪 
　　又函云公共租界金隆筀街（即滿庭坊）曲金里五十八號半門牌居户前晚九時餘不愼於火時風勢甚猛致比鄰五十八號五十七號兩幢樓屋皆被延燒當經巡街捕鳴笛報警立山救火會驅皮帶車至極力撲滅靠西房屋始免延及當撲救時救火會人員廣東人鍾洪桂足被焦木戳傷痛倒於地當經救火會人車送醫院醫治老閘捕房捕頭得悉即飭探往傳起火者入捕房訊辦又前晚十一時許新閘路北興里一號門牌慈北方姓與四明傅姓合寓之房屋爲小孩潑翻洋烚燒著床帳撲救不及頓時昌穿屋頂其貼鄰新閘路一號魚龍近水臺茶樓霎時亦被延及當出巡街捕趕即通知救火會立來皮帶車數輛竭力澆救逾時火始完全熄滅計焚燬前後樓房屋八間某姓保有傢具火險五百兩近水臺茶樓保有生財火險一千兩各該保險公司聞警即馳往調查起火情形救火會中有一廣東人劉永泰當上樓砍拆被焚屋柱時所立之樓板巳被灼毁因之墜落於地爲一焚焦木类戳入肛門致穿破大腸受傷甚重當車送醫院昨日特由醫生由手術爲之剖腹縫治未識可保無恙否其肇禍事主昨巳由新閘捕房捕頭傳訊一切矣 
[售賣土渣水之判罰]  
　　法租界大自鳴鐘捕房捕頭查得有鄭阿弟陳友記兩人在界内菜市街擺設龍頭渣攤將渣煮成烟水售與各車夫各苦力人等過瘾違背定章且碍衛生特於前日親自帶同探捕前往將鄭陳兩人連同煮成烟水一併帶入捕房候究等情巳誌昨報昨日將鄭等解送法公堂請訊先據捕頭上堂禀明前情詰之鄭陳兩人均供認圖利不鍏中西官判各罰洋二十元示儆 
[婦人賣烟之處罰]  
　　法租界小東門外閔行街三十八號門牌婦人范陳氏在家私設烟榻售賣洋烟容人燈吸過瘾事爲東捕房捕頭李望君值悉前晚帶同包探並暗差捕等前往氏家抄出烟具等物連同該氏一併帶入捕房管押昨晨解送法公堂請究先據捕頭禀訴前情並將烟具呈鑒詰之范陳氏供認私售洋烟容人燈吸不諱中西官判從寛詞洋二十元充公烟具銷毁 
[圖竊墜浦從寛開釋]  
　　船户羅少浦前扭浦東人施者寳至法捕房聲稱施於深夜時前來民人船上圖竊失足墜浦經民人設法救起故此扭案求究捕頭諭令管押候究在案　解法公堂請究原吿未到詰之施供民人是晚至該船上找尋朋友不敢行竊求宥中西官判從寛　釋 
[騙取聘禮之扭控]  
　　湖南人劉阿貴住居閘北虬港橋積善里昨扭黄鳳舞劉德海李月東三人至四區警署控稱日前黄等以代民作伐爲由騙去聘禮洋三十元匿不見面今始尋獲請爲究辦張署長諭令由押候查核辦 
[扭控逆子肆毆]  
　　住居閘北新民路太平里之江北人洪玉發前日扭其子阿二阿四二人至四區警署控稱二子不務正業專事游蕩向之誠斥反敢恃　肆毆請爲究辦等情張警正諭令收押聽候訊辦 
[塌車碾傷巡捕右足]  
　　塌車夫周錫香在南潯路拖車不愼將一千三百三十三號站崗華捕之右足碾傷　被拘入捕房捕頭飭將該捕送醫院醫治周抑候解廨訊究 
[六次過犯又搶金鐲]  
匪徒羅三龍與在逃之翁阿星在公共租界克能海路攫取婦人嚴曹氏家小孩値洋十五元之金鐲一只兆逸經氏報請捕房前日由探目王潤甫將羅緝獾吊到原贓於昨併解公共公廨請究原吿投訴當時被攫情形訊之被吿供稱實係在逃之翁阿星所爲中西官核供以羅即六次過犯王小春屢辦不校實屬不法判押西牢一年半期滿仍遂出租界贓交原吿領回 
[踏毁草帽之審訊]  
　　英美電車公司一百八十五號司機人王漢成與四十二號同事周漢明前日下午落差後在新閘卡德路見有徐阿春孫月方徐國連余寳林等九人均頭戴日本貨之草帽糾衆上前將徐等所戴之草帽除下踏毁當被喚捕將王周兩人連同巳毁之草帽一併帶入捕房押至昨晨解送公共公廨請究據徐阿春等四人上堂訴明前情訊之王漢成供稱清江人此次日本人侵佔青島中國國民均有愛國熱忱發起抵制日貨因見此種無恥國民頭戴日本草帽僨恨之極故令伊等除下云云惟周漢明供詞推諉關讞員核供商之英卓副領事以被吿等此種舉動殊碍治安會判王漢成押西牢三月周押一月未壞草帽有主者着即領回無主者存捕房候認 
[淞滬警察廳批示三則]  
　　朱小田批呈悉查貿易經商本享有警察保護之權利如果匪人藉端恫嚇發生滋擾行爲崗警近在咫尺當然爲之查禁該商儘可安心營業母庸鰓過慮也 
　　王毛毛批呈悉查拐賣爾妻之陳妙發及收賣爾妻之成掌泉既有確實住址可查應將狀訴法庭拘辦仰即知照 
　　沈王氏批據呈領女秀林回籍各節事實未明無從核辦仰即來廳候訊可也 
來稿 
[娼妓營業論（續）] 醫學博士卜明慧撰文上海進德會論文第一號 
　　（十九）此等病流行如何此等病症盛行於世世之肓人因生時感受淋毒所致者約占全數之半淋症流行之癀世界各國皆然爲害之盛殊與痲疹仿彿世人注意撲滅痲疹綠何而不注意除滅淋症耶至梅毒之爲病其毒固劇其勢尤盛故特以危險稱在抵病於梅毒之人有百分之十五即由这而喪生也 
　　（二十）花柳病非但害於健康抑且害及經濟言花柳病之害及經濟首當注意病人療養之費半身不遂之病百分中有九十五由梅毒而起單就紐約城而論每年因半身不遂及痴癲病人所致之損失即有五百三十九萬八千六百四十四金鎊之多英國因此等病所致之損失每年自三十萬至七十萬不等其他各國海軍陸軍官廳就此病症莫不受有損失蓋在扶養費用而外病人辦事能力又復衰减其害國殃民詎可以數量計耶人之不能生育多根原於此等疾病其原因在於男子者約占五分之二在於女子者約占三分之一然女子之病多由男子傳染而得故其要因仍在男子夫人至不能生育即有害於國民誕生之率其影響於家運國運者爲何如歟本篇之論料雖難自許完全然就此慨略言之娼妓營業害人害家害國之巨蓋亦可以想而知己（完） 
來件 
[美術展覽會徵求全國美術簡章]  
　　宣言世界俞文明美術愈發逹一花一木藴天地之眞靈百藝百工發古今之妙趣羅兩峯繪事絶世公輸子巧奪天工他如風景仕女動物植物之屬而能現諸尺幅者美術也又如黏羔雕石堆絹貼花鑄銅像造舟車之類而能形諸模型者美術也無如東鱗西瓜泥散如沙欲求璧合珠聯薈萃一堂良非易事然於美術前途莫大障碍本公司以審美之志願盡提倡之天職廣輯名人佳作開一代之奇觀搜羅世界　華普九州之敎育茲定於民國八年六月二十日起假座大世界共和廳特聞美術展覽大會尚祈海内同奸進而敎之則幸甚焉 
　　簡章第一條凡海内同志如有美術品陳列本會者除古玩外無論油畫水彩畫古法畫木炭畫蠟筆畫鉛筆畫鋼筆畫剌繡畫以及雕刻石像石膏像或泥塑紙質木屬銅類等模型一律歡迎其鏡架裝飾均由出品人自備第二條凡陳列本會省請於民國八年六月二十日以前送至本會籌備處其價値或非賣品須當時聲明台銜住址亦須註出本會當具給收條第三條凡陳列之物品在會期内巳售去者本會照定價提出二成以充經費餘俟閉會後憑由條取資未售者憑條取件第四條各種陳列賣品與非賣品本會由管理人隨時更換布置如在會期之内未便索還第五條外埠寄件須由郵局保險以免中途遺失寄還之費亦須附入第六條開會預備手續及一切印刷招待等事宜均由本公司擔任所有陳列各品經評議員審查後當奉贈優等美術證書生生美術公司主任孫雪泥訂美術展覽會籌備處上海二馬路跑馬廳生生美術公司 
來函 
[江淮公所來函]  
　　頃　貴報登載江淮公所董事問題之調查一節叙述云云想係貴訪員傳聞之誤張福增與吳鶴富調　均於民國七年三月二十四辭職議　部成爕春徐團佐二人於民國四年八月初四日在江淮寄　開同鄕討論大會公决將該成徐正副所長各職一律取消凌　堂並非本公所議　而江蘇省議會議員朱紹文與本公年首先發起之金玉芝經本所大會正式推選早經上海地方　判廳　滬海道尹淞滬警察廳與寶山上海諸公署批准立案撥派巡警駐所保　經徐廳長批准乃四區警署保衛治安之專職何能要求撤回種種傳聞　誤應　登入來函更正無任禱盼　何之至江淮公所發起人韋彥臣朱子青議輩張助瑞咸退菴等 
雜評二 
[上海學生罷課）庸（]  
　　北京學界罷課而後上海方面即有取一致行動之議其躊躇而未即實行者猶望北京政府或能容納北京學生之要求則罷課風潮可以平息無如連日以來北京政府之所表示在在與國民心理相反學生之願望巳鄰於絶地計無復之不得不出於罷課之一法而昨日之舉動乃爲我江蘇敎育界樹一絶大紀念矣 
　　北方近日舉動實使全國人民皆感失望以外交言之青島問題始則宣言拒絶簽字繼則力言一部分之保留今則併此保留亦决意犧牲而爲全部之簽字雖國際間之形勢或有以促成而當局自始無堅持之决心要不可諱前之信誓旦日皆非由衷更以内治言之南北和議南方未有决裂狀態而北方代表巳先自撤回及見南代表軍府剴切慰留乃虚與委蛇電朱暫留滬瀆夫旣准其辭職則朱之代表資格早巳喪失留有何用且最近覆期成會等電竟以悔悟字樣加之南方對等精神完全棄置以此言和豈非南轅北轍至其他用人行政亦無一不與羣衆心理背道而馳而助長黑暗勢力强抑民氣尤其顯著故學生之要求吾知其終無容納希望也 
　　上海學界因北京學生之要求無容納希望而罷課然罷課以後恐亦終無容納之望北京政府如此瞻念前途吾又安知所届哉審 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百十二）] [  一之]  
　　予述世界潮流鼓○之切而歷溯其遷變之跡復得一事以實予説蓋即各大報紙面相之不同耳我國報紙當以上海爲中心點以上海方面之日刊言其數之多寡雖若起落無定然約舉○其犖犖大者至多不出十家彼美利堅固報紙發行者與新聞著作家龍騰虎躍之場而紐約之一城尤爲各日刊風馳雲捲之第一大都會常人以意度之其號稱大報者當可什百倍於我中華民國元二年之北京報界）其時北京報紙約九十種）而有九百種或九千九萬種矣而孰知其强有力者亦竟不能過十種也此事乍視之若甚寄而細察之殊覺無足深異蓋報紙面目之不能蓋嶯亦猶舞臺上人物有）生旦丑淨末）種種之殊别也演戲之人無論其若何增多若何末減而所謂）生丑旦淨末（者其種類之多寡固不便强以人意　減或變易也人各有其所長美國風習恒能就巳所長而發揮之譬如丑角專才心不强之爲生旦旦角專才亦不能忽以變成丑角而見長也美國赫思德派之報專以於記載上言論上飾詞鋪張聳動一般中下社會淺識者之觀聽爲能事亦專藉繼續其所固有之方針爲發展勢力擴張銷數之不二法門若一旦騋轉而爲詞意審愼記載翔實之報而與他報爭取其對於上流社會之原有勢力鮮有不一敗塗地而自失其原有之地位也惟美國以爭自　樹獨立旗建國其人民咸具一種獨立性質即甚小之營業亦以仿效影射爲大恥故無論何　事業一能自顯其所長即不復變更其趨向若其趨向間偶一不愼或落他人之範圍中則雖銷數上極有起色亦决不能獨當一方更何衛以獨占一種之勢力歟昔我國以萬能爲貴所謂萬能總長萬能道臺者每以萬能之名而顯其一無所能若彼美國則祇知人當有專長當有獨到處不知所謂萬能　故美國不數百年不敗之事業而我國之各公司各行廠欲求其有二十五年以上之壽命者每若不可想望也茲就紐約最著之十大報列舉其特點如下 
　　）一（世界報TljeWorld於全世界購讀界佔勢力爲溥利槎君所創設報館全部即名溥利槎大樓在紐約偏南（三大城）總滙處世界第一長釣僑之一端其地爲高架電車地底電車河底通車）三要道（接軌之點又爲垣耳街（WaliSrieej)金融機關百樂匯街（Brocdwly)商業社會第五街FijthAvenne名紳住區（三交又綫）凑合之一交角故其規模之宏大爲他報館所弗逮至其取材之富廣吿之多與編輯法之有一定程式尤足以得遠方人士之信仰蓋在他館報端材料往往忽甚美瞻忽甚空乏也紐約第一流大報舍日日新聞别有所注重外其以學術思想或政治思想見長者惟世界報及時報所集材料一年三百六十五日之内恒得其平他國人之訂閲者最足安心滿意也至世界報星期特刊之具（三種不同之印刷品）尤足發抒美國報紙特色其他各埠惟詩家谷cbcago之届理平報cbicagoTribune差足與之相彷彿也世界報分售處遍全世界並我上海之輪船埠亦嘗見有星期增刊之發行可謂盛矣 
　　（二）紐約日日新聞TlieNeivYorkjouinai（因Journal占有日日之意今爲新聞二字之普通名詞故）於勞働界最占勢力其記載主　張其激動力殊可　最足左右中下社會之觀聽其本埠銷售數最擴大每日銷數逹八十萬份以上　　（三）紐約時報ＴbeNewYorkTiloe於政界最占勢力其述錄最精審其論調最雄厚其長　通信（或專著）最富　但其銷數不出二三十萬能以少許勝人多許　似英國之倫敦時報（一作倫敦泰晤士報） 
（四）太陽報TboSun於上等商界及美術界占勢力其印刷物最精美其品格最細膩在美國報界中歷史上之價値頗多 
　　（五）屈理平報NewYorkTrlbune在共和黨總統執政時極占勢力其編輯法分類最精其科學智識譯錄最詳其星期　報在數年前最具精采 
老申報 
[孝女伸寃（中）] （見光緒二年七月十七日） 
　　案了後諸弟益揄揶之生之女年十六矣性至孝巳字於人是日隨母祝禱於外家目覩父死於叔手母亦垂危痛不欲生者累日旋返圖中泣吿父妾曰頃聞舅氏替父鳴寃詎料賄賂公行寃不能直然父母之仇不共戴天阿父身死叔手叔乃我仇也此仇不報焉用兒爲乞阿姨相助爲理勿爲仇家再中傷耳妾泣答曰兒若此洵孝女也當以身左右汝日久叔輩漸有所聞乃潛倩水人請期娶女女曰身在墨絰之中結褵不吉且父死未久膝下又鮮兄弟三年之喪兒所當盡幸勿陷兒於不孝也媒氏語塞而去諸叔聞之相戒曰藐爾諸孤倘若出門即舉而投諸水以絶根株何如女竊聞之不露聲色依然日事女紅　　西湖風景　（古蹟圖一百零一） 
然臥薪嘗膽苦楚備嘗雖出入庭幃言笑自若而父仇報復未嘗一日或忘於心迨半年後諸叔之設防亦懈女以言探小婢悉叔他出急忙吿庶母曰仇家遠適隙可乘矣祇以此處伸寃若在宜郡是自投羅網不但父仇難雪恐兒命亦不能保不如徑赴荊州上控道轅庶幾父寃可得白也庶母曰兒言良是宜速爲遂檢釵珥鞏之以行旣抵荊適逢觀察呵導出巡女乃遮道呼寃卒爲伍伯鞭驅寃不能理女遂懷牒於衣呼姨作伴環哭於道署之宅門外且泣且訴聞者莫不酸鼻如是者三日不食不宿乃傳女入詢悉女父死事狀情甚慘毒而又重女之孝且賢復故詰之曰東湖令爲汝父母官何以不吿得無有人敎汝越控耶女曰暮夜之金賂行上下如投牒徒作獄底之燐誰復揭此覆盆言未巳鳴咽不能成聲當道惻然 
雜錄 
[梅伶在神户演劇紀]  
　　神户華僑約梅蘭芳於五月二十三至二十五在聚樂館演劇三天以八千金爲梅郎涛此外收入除去一切費用悉數捐入華僑所辦之華强同文三江三學校云劇目排定如下 
　　二十三日二十四日二十五日 
　　馬上綠（姜趙）洪羊洞（高贯）虹　關（梅姚姜） 
　　游龍　鳳（梅高）得意綠（姜趙）坐樓殺媳（贯趙） 
　　桑園會（贯姚）春香學（梅姚高）舉鼎觀畫（高姜） 
　　嫦娥奔月（姜趙）（梅姚）游園驚夢（姜趙）（梅姚）天女散花（贯姚）（梅高） 
　　姚玉芺贯大元　月二等四元 
梅園　　梅蘭芳姜如　特等十元三等二元 
　　趙　秋高慶　一等六元四等七十錢 
小説 
[騙術奇談] [  碧梧譯述]  
　　威爾頓乃移其全神看護此婦人時其面衣巳卸姿首頗娟好察其貌似爲二十許人威爾頓更足恭曰夫人痛巳稍止否婦人曰謝君下問更遲數分鐘或可全愈但以吾之故留　君行於理殊有不合威爾頓曰夫人母謙虚吾旣諾之終當伴夫人安然返婦人復調其鶯聲曰君實仁人言時欠身欲起顧以不 
能自支乃復坐曰吾夫以要事去巴黎與之接洽者當己鵠立而待苟誤時不　事且立敗威爾頓曰吾固知其如此故力促之行婦人曰吾夫爲鑒識家此行蓋欲審定一名畫威爾頓曰名畫耶婦人曰然乃一風景畫爲名畫家考洛得之手筆價値絶巨或有疑　贋鼎者故吾夫往决之噫一空車至矣言時即自椅起緩步登車曰吾刻巳全愈不敢更勞君君請自便威爾頓曰我曾言親送夫人歸豈可失信且吾不見夫人安　尊居終難釋然於心爰即坐於其側婦人向御者曰干新頓街卡林弄二十號車旣行威爾頓復自念曰考洛得之畫爲美術界中之巨孹實不可多得之寶貨也車行絶速未幾巳抵卡林弄威爾頓復扶婦人下婦人忽撫胸長號似心疾復作威爾頓急承以臂付車資訖向之曰夫人猶未全愈婦人曰將愈矣并出其柔荑曰謝君遠道伴吾歸感激之忱匪言可喻祝君大安威爾頓曰祝夫人安方收其臂婦人以失所憑依幾致仆威爾頓曰夫人猶難自恃病仍未巳吾旣來此曷送夫人入室婦人亦不之拒威爾頓導之升階方及門婦人出一鎖匙授威爾頓曰君其速啓此門威爾頓如言行之旣進爲一小客堂陳設雅潔乃曰夫人可喚僕從至吾往召醫士婦人猶未及答巳頽我仆於地似巳暈矣威爾頓大愕四顧寁中曰殆别無一人在耶時側門忽闢一女婢出威爾頓疾言曰汝主母病殊劇昔嘗爲之診治者爲誰氏醫士婢曰吾不知威爾頓沈吟少頃曰吾輩必移夫人於臥室吾榛其肩爾可肩其足於是舁之至榻上復出召醫士舉目四矚見街之彼方懸一銅牌與日光相映光彩耀目知爲醫寓遂疾足往適門闢一冠高冠者緩步而出威爾頓率然前詢曰君殆醫士否曰然吾爲莎兜得醫士威爾頓捉其臂强之同返曰一婦人病其劇言時巳引之至臥室彼則待於會客室中約閲十五分鐘莎兜得出曰尊夫人病勢殊險惡威爾頓曰吾非其夫莎兜得微笑曰縱非其夫然必（句）威爾頓曰否吾特其友耳莎兜得頷之曰立特里夫人爲流血症苟不立施以剖割法則頗棘手 
[自由談之自由談] [  不冷]  
　　養兵千日古語有云養兵千日用在一朝今日中國之兵固但有養而不有用也即有用者亦徒貽自害之内爭而巳然而豈但兵然爲兵所養者亦復如是今日軍閥黨之爪牙何以默而息也 
 
 
 

Page 16

 
 
   
 
 

Page 17

 
 
[上海自來火公司煤氣發動力]  
如有欲需用煤氣發動機者不論大小可向本公司選擇或租或買均可聽便此種煤氣發動機管理極便費工儉省所佔地位無幾且本公司定有特别煤氣價格以示優異如承惠顧請至本公司南京路二十九號陳列所或西藏路五號寫字間接洽可也 
[古今第一婦科降生丹]  
京都天寶齋婦○科種子仙丹○服後受胎極速○如不信者有法可試素未生蛋之鷄飼以此丹半月後蛋自生矣虚言欺人罪我惟天 
夫婦人固無不育之理不育者卽有病也然病多起於月經月經不調則非受孕之兆氣血不和必致經候失常諸恙所以漸生也續嗣勢所必難也凡經水不調前後無常或腹痛躉積或崩血過多或傷於七情致墮情志或感及風寒致損營衛或體虚盜汗不止或血枯面黄肌瘦及白帶淋漓胸腹脹悶五臓虚損子宫寒冷等症此皆體虚血虧所致故種子之難所上來也此丹係葉眞人所傳能調和婦人衝任之血平定肝鬱之氣去瘀生新開鬱解悶煖宫止帶聚精旺血固本調經却病壯體之功凡婦人望子者苟能連服一月中途不間斷無不應手而得素未生育之婦服後成孕晚年經斷血枯常服且能育子幸勿輕視旣孕服此産必雙胎眞婦科聖藥種子仙丹也全料一斤價洋八元料四元起碼二元　另有小兒救命丹名曰萬應保赤散專治小元初起身受寒熱哭泣咳嗽痰壅百病急慢驚風服一馬上見功每瓶洋一元　遠埠函購須托郵局最妥信局屢次作弊　上海二馬路中西鼎新里内京都天寶齋啓 
[諸君欲房屋牆頭乾燥乎]  
諸君如欲水泥或石子並磚頭外牆乾燥者請用本行經理之脫羅司康之司東推克司漆其顔色共有十種皆美麗可觀如用本行經理之脫羅司康之避虫漆能使各種牆頭淸潔及驅避各種之虫類其顔色共有十六種均甚美麗再如欲水門汀之地板淸潔及有益於衛生者可用本行經理之脫羅司康之地板漆現在申報館新建築房屋内之水門汀地板均用本行脫羅司康之地板漆甚爲美好且價廉而又堅固諸君或至該館參觀便可知曉再如欲室内之光線充足可用本行經理之脫羅司康之白漆以上貨物均係特别置備以應各大學堂廠家之需用另備有油漆等件貨美價廉以應各種建築之用倘有欲購以上各物者請逕向枯行在中國爲脫羅司康鋼廠總經理也　茂生洋行啓 
[江蘇銀行廣告]  
本行開設七載素承各界信用總行設在上海江西路五十一號專收存欵兼做滙兌滙押貼現抵押放欵買賣生金銀及銀行應辦各項格外克己優待自有堆棧堆存押欵貨物及客商寄棧各貨並在　蘇州無錫鎭江南京南通等處設有分行下關徐州蚌埠設有滙兌處又於上海總行蘇州南京兩分行内附設儲蓄處專爲存儲零星欵項丹有銀元一元以上均可存儲活期利息長年四厘定期存欵利息特别從優面議並有特别定期儲蓄存欵利息可分四期每三個月支取一次以資便利倘蒙惠顧本行無不竭誠招待也總行設上海英租界江西路五十一號電話二四五二分行蘇州閶門内德馨里　南京城内黑廊大街　鎭江風神廟巷　無錫竹場巷　南通西門關帝廟滙兌處南京下關惠民橋西首　徐州東門内　蚌埠頭道街堆棧上海蘇州路第四十五至四十六號六十三號門牌南京黑廊大街淨覺寺内 
[老飛馬牌盖燭紅粉]  
此粉有三大特色（一）蓋燭永不變色（二）六百斤之油祗須用粉六兩（三）鮮紅奪目絕無紫色黄色隔雜如蒙試購另有優待辦法以答盛意小樣函索即寄此佈　上海四涇路六號名世公司謹啟 
[推盤聲明]  
啓者老垃圾橋北堍鉅源昌煤油燭皂號今因乏力經營由各股東議决將店内一切生財店基底貨自願挽中出盤與萃昌泰執業所有鉅源昌名下人欠欠人及一切事宜均歸鉅源昌股東完全負責不涉受盤萃昌泰分毫之事特此聲明　推盤鉅源昌各股東啓 
[受盤聲明]  
茲有老垃圾橋北堍鉅源昌煤油燭皂號今各股東議决無意營業將店内生財店基底貨等自登報日起由萃昌泰接盤營業惟鉅源昌人欠欠人及一切之事均歸鉅源昌股東自己理直分毫不涉萃昌泰之事特此登報聲明　受盤萃昌泰啓 
[國貨雙斧牌超等鉛粉白漆最亷價]  
願我同胞專用國貨能挽利權能雪國恥請急圖之敝公司開辦有年信用夙著今又加大資本添足機器擴張營業出品增多貨益優美價更低廉以副　愛用國貨諸君之盛意如蒙大宗批發另議特價以答　高誼外埠經理尤爲優待極表歡迎欲知批發章程價目表及樣辦等函索即寄製造廠上海閘北寶山路中巿總電話租界北三一○一華界閘北三十七分銷處民國路新北門外電話南巿二七四代理處各大五金號　上海開林鉛粉有限公謹啓 
[欲强國先强種欲强種須食最新出滋養品]  
每盒大洋叁角 
各大商店均有代售　北蘇州路新垃圾橋西首　上海興華製麫公司　電話北二三八五 
[亨逹利修理部通告]  
本公司修理鐘表自改良以來深受各界歡迎修理部經修鏑表日益增多近更添聘高等技師整理規章以期精益求精實臻美備凡至本公司修理鐘表者　訂定期限　取件不誤　保票限内　免收工資　旣修之後　重配原件　不取貨價　鐘表舊面　能翻新色　原件存修　另借備和　包對包修　亦可照辦　凡此種種爲他家所未有本公司獨出心裁别注意各界諸君幸希　惠臨無任歡迎 
[諸君歡迎之電風扇現己到貨]  
本行總廠設在英京倫敦及惠敦以及盤明海姆等處復設分廠於美京紐約克地方專門承辦電器一切材料在華行銷十有餘年刻自英美各國名廠運到大宗電風檯扇大小尺寸平頭搖頭以及掛風扇各種磅數均有物質精良定價從廉零購躉批備極歡迎如蒙　賜顧請移玉至甯波路一二號本行面議訂購是荷通用電器洋行謹啓 
[交通銀行發息開會之通告]  
啓者民國七年股本利息兹經本會議决官利六厘紅利八厘定於五月十五日（卽舊曆四月十六日）在各地本分行始發給並定於五月二十五日（即舊曆四月二十六日午後一時在北京宣武門外大街江西會館開股東常會本屆協理任滿照章應重行選舉務請　股東諸君屆期親携股票息摺前往各本分行支取利息隨將舊股票息摺交由各本分行轉寄北京總管理處更換新股票業巳另有通告其詳細章程可向各本分行取閱並於會期前五日携帶票股或更換新股票之憑證到北京本行總管理處騐明領取赴會之入場劵其有遠道不克親自到會須委託代表者應請先期親携股票或更換新股票之憑證到就近之本分行開具股票戶名號數股數作委託書由該分行騐明蓋章交由代表人携赴北京本行總管理處騐明照領入塲劵赴會可也特此通告　交通銀行董事會啓 
[交通銀行換給新股票廣告]  
本行現爲整理股票起見經董事會議决於發給民國七年份股息時將舊股票息摺一律收回註銷另行換給新股票概不收手續費各股東如有欲知換新股票詳細情形者請向各地分行索閱更換新股票通告可也除發付七年股息日期另行登報通告外特此廣告　交通銀行總管理處啓 
[蔭庭氏秘製立止咳嗽茶業]  
咳嗽一症關係最重若不速行治愈日久變成癆病甚至見紅失音因而夭壽者大都皆由輕視所致此茶統治傷風咳嗽無論日咳夜咳熱咳冷咳新起久遠凡屬咳嗽之症服之立見奇效如年老之人常飲此花永無氣喘痰迷之患劇員坤角常飲此茶保無口乾喉燥之虞誠爲咳嗽藥中之聖品衛生之至寶也　每瓶大洋五角　每打大洋五元　外埠函購原班回件郵票九五寄費加一　特約總發行所上海老北門外大行老汪裕泰茶號 
本埠分售處四馬路望平街口汪裕泰茶號西門外方板橋富潤豆乳公司　英大馬路泥城橋西汪裕泰茶號　北泥城橋平橋路口馥泰茶號　五馬路正豐街口汪裕泰茶號　南巿竹行碼頭春茂茶號龍華大街華興洋貨店 
外埠經理處　杭州聯橋方福泰　蘇州元妙觀潤昌　蘇州山塘街怡大　嘉興北門外吳榮泰　漢口後花樓四逹瑞　福州南街太和堂　汕頭懷安街張同和　此外各埠店舖均有分售　總批發處上海九畝地春源里三弄五十八號門牌汪氏採芝廬 
[三炮台香烟]  
照通常價每兩聽售洋一元　在英大烟廠製造 
駐華英美煙公司　有限英國公司 
此處作爲廣告地位顯豁呈露極爲動目如欲登者請與廣告處接洽 
[美商和康洋行廣告]  
本行開設上海廣不路皮字三十七號專辦著名廠家各種洋紙文具機器大小五金皮件雜貨現下新到大批上等水泥（即水門汀）各種粗細外國紙以及鋼板等定價格外從廉倘蒙惠顧無任歡迎之至此佈 
[瘋症百效丸]  
凡患瘋症皆有濕阻經絡滲入筋骨以致四肢麻木筋骨痠痛偏正頭瘋口眼歪斜半身不遂手不能提携足不能伸屈俯仰難安困苦不堪若不醫治終身成廢本醫悉心研究秘製此丸功效甚速屢試屢騐舞效還洋單料　一元雙料二元批發價格從廉外埠函購郵費加一種總發行所上海四馬路丹桂第一台對面濟生藥房費伯英秘製 
[周祥泰聲明]  
今有派克路廿號門牌興昌汽油燈店主黄姓名姜女此人名雖營業性質實則借此拷詐爲生同路念四號門牌周祥泰向其租燃汽油燈言明每夜點五小時之久計洋七角點時因無火油囑周祥泰代買言明結賑時照扣不意祗燃十八十九兩夜欲索燃費洋二元須需一元一夜矣向除代買火油洋二角豈料即成口角其即聚集流氓將周祥泰子婿全身打損傷重臥床不起即今日廿四十一時事同進捕房未蒙拘理爲此商人受寃無訴處特登報鳴寃祈商號公察誰是誰非乞爲公評爲幸 
[理林化學廠啟事]  
敝廠開辦巳經四年所製防疫臭藥水久爲海内各大藥房及各衛生居戶所歡迎近有昩良之徒利用抵制日貨之機將亞林所製之臭藥水買去雜以賤質欺騙巿場以求魚目混珠望提倡國貨者注意　又去歳張演濤代敝廠兜售生意早經脫離關係不意張漢濤仍假敝處名義在長江各藥房收敝處之帳項望各藥房勿爲所騙爲　　上海閘北恒通路口亞林化學　謹啓 
[聘請紙廠工程師]  
今有紙廠擬聘請工程師一人須在學堂畢業及在國外東西洋各紙廠管過各種工作滿五年並工藝精良者薪水從豐如願就者請將履歷籍貫年齡詳開寄上海申報館第二號信櫃内可也 
[亞林化學廠眞正國貨抵制日貨]  
防疫臭藥水每桶四十介侖大洋三十八元　納天脫林每箱一百十二磅大洋二十八元　伊打每磅一元　立斃蚊虫香每盒小洋三角　臭虫藥水每瓶小洋一角　神效晶明水比日本的大學眼樂好每瓶小洋一角　黄黑皮鞋油每盒小洋一角其餘各種要品甚多皆可以抵制日貨先施永安兩大公司及各大藥房各雜貨店皆有出售　上海閘北恒通路口亞林化學廠敬啓 
[上海新設美國友華銀行廣告]  
本銀行採用美國銀行制度發展遠東與美國之商務爲目的所有一切業務如存欵分定期活期儲蓄三項不論規元英洋美金金磅佛郎均可照辦利息面議進出口押滙放欵收買中外滙票或代收欵項及辦理各國各埠電滙票滙並銀行應辦事務如蒙　惠顧無不竭誠優待也　總行美國紐約自由街六十號六號　上海分行英界九江路十五號 
 
 

Page 18

 
 
   
 
 

Page 19

 
 
專件 
[中華民國七年通商各口華洋貿易情形總論（再續）]  
　　綠最新海關貿易册 
　　本年茶市中外茶商俱受損失爲向所未有湖南紅茶因人工少船隻缺加以南北軍佔據各處有茶難製宜 
昌一帶地方亦因兵氛不靖茶商裏足故運至漢口之茶極少且裝置不善箱内並無襯貼之鉛皮湖北江西產茶之處未受政爭波及上年茶商因受虧耗加之中國錢莊墊銀不多以致產茶一帶地方價値減跌所以出貨甚少其故即係頭茶僅採半數二茶幾全數未採大約剩下之茶不過供華不自用而巳本年預備銷售之茶計十五萬擔上年計二十六萬擔前年計三十三萬擔本年之數可謂供過於求因來年三月間尚有五萬擔未曾售出山家得價較往常爲賤約少百分中之十分至四十分之間漢口與上海茶市情形亦復爾爾各處茶商竟無獲利者惟安化茶稍有微利可沾聞業祁門茶商虧損竟及三十六萬兩之鉅茶之品質較往常爲次其故係製之過遲質地改變祁門製茶之遲綠初時價低不願遽售湖南製茶之遲因婦女避亂乏人作工查紅茶出口往俄銷售爲多上年前年運俄者約出產全數占四分之三就每年平均計之重最大率有二千八百五十萬磅現因該國内亂除西伯利亞稍有銷場外貿易全無以致本年運出重量跌至三百萬磅英國止限政府一部分略有祁門寗州兩茶之銷數計三百萬磅惟無船可裝運往之時較遲美國貿易鋭減本年僅有一百萬磅上年則有一千萬磅此因爪哇茶之競爭兩年來該茶運美者甚多並非先有受主乃姑存棧房靜待銷售其所以然之故係因澳洲銷場有　英茶一概不得進口之禁令加之俄國銷場斷絶　兼和國銷場受協約國之東縛不准多運停戰以後爪哇與　國貿易恢復將來該茶運入美國想當減少但在美存茶尚多待其銷售淨盡尚需多時福建紅茶本年預備銷售者較上年不及半數其故係因俄無貿易美減銷數英有限制與漢口市情正復相同漢口磗茶莫斯科題客迄無過問者幸秋間有海參崴顧客除將現貨悉數購致外且復定製甚多内地出產綠茶照常惟熙春茶製之有限山家得價較上年低百分中之二十分平水茶因價値較上年略貴存而未售者尚有一萬五千擔至一萬六千擔之數綠茶與紅茶相較覺綠茶之利爲人攘　者較少惟匯價高運費貴本年價値因之更昻以致美國貿易縮小但在美需用之數許未絲毫變動摩洛哥及非洲北面其他各處因戰事影響轉運　艱以致市場到茶甚少故法政府於十二月間曾在上海採辦二萬五千擔係由法國輪船運往該地上　　上海學生宣誓游行之攝影（其三） 
　　（一）婦女青年會學生 
　　（二）啓秀中西女塾 
　　（三）裨文女校 
　　上海學生宣誓游行之攝影（其四） 
　　（一）愛國女校 
　　（二）南洋女子師範 
　　（三）（甲）民生女校 
　　（乙）伯美蘭女校 
　　泉 
海存茶因此稍得流通綠茶貿易由孟買運銷南波斯及阿富汗近兩年間銷數陡增綠錫蘭綠茶業經停製惟中亞之波嘎拉撒麻爾干等處因交通不便貿易完全停止但巴東姆路來年可望暢行竊料中國茶業按照新法改良製造爲期不遠安徽省巳由農商部提倡設立茶葉試騐場寗州茶葉振植有限公司巳創用機器製茶中國模範種茶有限公司近亦力求改良種植之法當此大戰之後貿易情形多有變遷以及俄國現正不靖將來茶葉貿易必能如人之夙昔籌畫將漢口九江福建茶市各種華茶薈萃一處轉移至上海一事大概可以履行俾與各方面均有利益雜貨類純銻生 
銻銻砂出口擔數與價値較上年爲少紫銅錠紫銅塊出口上年有六十八萬九千八百二十三擔價値九百九十四萬六千七百五十六兩本年减至四萬四千七百十擔價値八十三萬三千六百四十九兩其所减之故因中國自製銅元之用鐵塊生鐵出口較上年多三十七萬一千擔他類五金及礦產較上年擔數計多三倍而價値反少他類礦砂上年出口二十七萬五千三十一擔本年六十八萬七千一百四十六擔内有錳礦砂四十九萬一千一百九十五擔鵭礦砂十五萬五千四百八十五擔荳餅上年出口一千五百五十一萬二千七百三十九擔本年一千六百三十六萬六千八百五十四擔但各種荳類出口較上年則少一百十七萬一千九百四十五擔糧食因世界各國需要这亟故各國穀類出口較上年爲多麫粉出口較上年多至二倍有半價値則多四倍花生仁各種油及各類含有油質種籽出口均增熟皮與蓆及地蓆等出口减少未硝山羊皮出口較上年少二百七十九萬四千九百八張綿羊皮少一百萬五千五百六十一張巳硝山羊皮多六十五萬一千六百二十五張各種糖較少草帽緶多一萬二千八百十四擔價値一百七十六萬九百七十六兩牛油上年出口二十七萬七千二百八擔本年僅有十四萬七百二十擔輕木料較上年出口多四百七十一萬六千六百五十一平方尺惟重木料略形減少 
（未完） 
小説 
[義丐]  
　　天下事有不可以概論者彼醫而有俠婦女而有俠居嘗聞之矣孰知丐而有俠乎夫衣食足而禮義與乃人之常情今窮至於叫化而能知大義於足嘆爲不可及焉丐瘋其手足舉止舒遲視之殊無異於常丐且拙於丐日不得一飽焉誰知其竟有大過人者在耶一日臥亭側亭當要道有當商某就之休及行遺其囊丐得而啓視之則實其中者粲粲然黄白物也計其値不下數萬金丐且覘且駭唧唧自言曰危哉斯人何其芥耶因藏而俟之未幾當商狼狽至四顧作倉皇狀丐格格笑不休徐謂之曰君何所爲而作是態耶得非遺金之客乎當商噭然應曰然丐曰來往人各自東西君何自而訪之耶幸金入我手不然君殆矣當商不禁泣拜曰僕衣食於斯惟仁人見惠丐遂出而與之當商欲贈以半丐不受曰余不取君之全而取君之半乎强之執不可曰薄命人無所用於此幸勿見害語竟掉臂而去當商知不可强卽亦不之追遙致聲曰余卽某鎭之某某有便還祈惠臨言巳乃别事後人莫不非笑之而丐泰然也厥後丐有事夜行聞有哭聲甚哀跡之而叩門焉内人不應扣愈急而哭愈哀久之始有老嫗應門曰阿誰叩門得非姚家耶小媳昨晚他走矣君如急欲償惟一老命任宰割耳丐含糊答之門闢嫗知爲丐怒曰何處惡丐來此作夜呌化耶丐揖而進曰主人息怒丐者有問於主人望主人指示之刻過貴宅聞有哭聲甚哀但細聆所訴似非喪者家果緣何事而一悲乃爾老嫗益怒曰人各有事與丐何干去去遂欲閉其門丐擠之曰丐或有助於主人請聯示一二嫗乃泣曰謝爾厚忱然此事非若年能爲力也速離此母增余心悲丐曰不妨説之如不能也即吿别斷不相擾也嫗無奈因訴所苦而丐乃知嫗所以悲者爲里中有富豪某覘嫗家貧而覦其媳因貸以資重利盤計之是時計本利四十金脅嫗清還嫗無以爲償乃欲嫗獻媳焉然嫗依媳爲命而媳又節孝旣不忍巳之厭膏梁而委姑於溝壑也又不忍背其故夫而别抱琵琶也誓不從奈一又掦言曰不從必今夜往刦之是以哀耳嫗訴未畢巳咽鳴不成聲而屋内之哭聲亦縱矣丐曰闔爾户余于三時内報爾好音愼勿悲兼囑爾媳余行矣遂彳亍行抵當商家羣犬數十環而進丐揮其瘋手曰休休犬欺其懦也益肆其聲丐者不假顧以拳擊門不應繼之以首又不應當商自夢中驚覺疑爲盜使僕自門隙窺之報爲丐當商知其爲義丐也急啓門而禮納之且扶之上坐送香茗焉丐汗收氣定即朗言曰容丐一言且乞思准當商立許之曰無他也願貸金四十爲君市義也少頃取而來丐見金急欲挈之行當商不之詢亦不之留命僕與送之將逹丐揮從者去適富豪率惡奴呌囂亦至丐即笑謂之曰先生率諸壯士星夜來此作何貴幹抑不怕鬼耶一健者叱曰賤人汝胡言瀆人豈不畏乃公拳耶丐曰佳久不飽嘗此滋味矣乞壯士勿吝健者益怒揮以拳丐遂詐跌大呼救命一村盡起未幾人山人海環覩若牆矣丐至是卽不怒疾起至富翁前曰聞君依富壓貧久矣今日果胡爲乎至此哉富豪攘臂曰咄臭丐有眼不悉泰山其狂乎彼欠我四十金宜償乎丐曰焉有不還之禮曰宜還耶然彼貧不能償余取其媳宜乎丐曰是亦禮之宜者然彼還汝金汝當寢其事矣富豪大言曰咄死丐苟還吾錢者吾此時巳高臥矣尚待乃翁之跋涉耶且曰吾豈必欲此尤物哉所以如此者亦無可如何也丐曰信乎苟有人代償之汝將何若富豪大笑曰痴哉此丐人之利巳誰不如我益人損巳直矯説耳試觀人衆若是誰肯拯人者卽爾亦利巳者流日向人丐三餐爾自問有疏財仗義乎苟還我錢我自朿手歸耳豈有他説哉丐笑顧衆人曰諸君子幸爲我一證衆齊曰諾丐乃出金交富豪富豪瞠目不知所措許久始强顏曰義哉此丐遂怱怱而去然醉翁之意不在酒恨丐之壞巳事也謀所以侵陷之會邑有失竊者捕役方無計富豪乃虚搆左證誣丐爲竊執之丐固訥者不能辨惟馳書吿當商當商聞訊馳至爲述其歷史事聞邑宰邑宰義之謀所以獎之初邑中有特税各米舖每日須納米若干於縣署名曰樣米蓋所以防奸商之作弊者於是命移給與丐而當商又爲之營居室丐因得娶妻醫疾稱小康焉余客京師江君汝涉爲余言之余至今猶不能忘爲記其大略若是 
 
 
 

Page 20

 
 
   
 
