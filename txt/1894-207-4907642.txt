# 1894 - 207 - 4907642

 

Page 1

 
 
[訪事已定] [  申報館主人啓]  
　　啓者本舘前登告白欲在漢口請人采訪新聞兹已訂定一人請諸君子不必修函下問矣此啓 
[經策通纂續集出書啓] [  點石齋主人告白]  
　　經策通纂一書久已紙責一時不脛而走天下矣其引用之繁夥體例之詳贍無煩贅言兹有浙東名宿及延陵君高足數十人竭三年之力攷正　之少備者補輯攷正成書百卷周秦諸子皆句梳字櫛編蒐經學家攷訂之語如正集經史之例毫無遺漏又攷諸史藝文中古　之存嘗者皆祥成其大旨并板本之源流皆不憚遐搜又於金石門及東三省西域輿地爲加祥焉又加禁書目錄一門以便多士知功令之當遵此外一一照原書部分補輯可謂絲髮無遺憾矣現付本齋石印其體製式樣悉照原書想海内君子必以先覩爲快焉刻已印竣出書惟此書皆由隋儒辛勤纂輯而成卷牘並少於原書而成書較難採輯更難不准翻刻願諸君弗與寒土爭此區區焉此啓 
[代印萬壽盛典點景工程圖説告成] [  圖書集成局代啓]  
　　是書於萬壽盛典點景工程地叚做法分門别類井然秩然閲之無異掌上螺紋本局爲人代印今已告成每本價洋一角半由掃葉山房及各書坊發售賜顧者請卽移玉爲盼　　　 
[論和議可恃而不可恃]  
　　廿七日本報載倫敦電信英外務大臣在議院宣言英廷已請於德俄法意等國相與飭知駐紥中日兩國欽差竭力爲之勸和夫戰者凶事也和者美名也假使兩國果出於戰無論孰勝孰負兩國之兵将彼此必互有損傷兩國之庫藏彼此必互有耗費兵連禍結非旦夕所能了况桴鼓晨驚烽烟夕警輪舶爲之阻滯貨物不能流通不獨兩國商務頓形寥落卽各國之通商其地者懋遷有無亦必大爲减色故中西明理之人皆不欲以黷武窮兵爲事東方商務當以英國首屈一指英與中國素敦睦誼迥越尋常此次見日本屯兵朝鮮中國亦多調勁旅捲甲長驅彼此相持恐不免以兵戎相見遂請德俄法意等國飭知駐紥中日欽使爲之勸和隆情美意在中國固當感佩樂從其請在日本雖有睥睨一世旁若無人之槪然迫於各國之公請必不敢毅然拒絶况此次興師動衆蓋因國中将有内訌故欲使之爭戰於外免致蕭墻禍起實則外强中乾兵心離渙餉糈不繼其勢必不能持久旣有各國爲之排解亦樂得唯唯應命然則和局将自此成乎猶未也日本旣已擅調大衆扼守韓京及仁川釜山各要隘以五欵相要挾肆意横行不顧公論其肯聽排解之言遽爾脱甲釋兵晏然歸國乎有以知其必不然矣今設一譬於此有甲乙二人共處一室積不相能勢将攘臂忿爭鄰舍不忍坐視必相率前往爲之勸解告以爭鬥之下彼此必有損傷不如葉嫌修好之爲愈甲素長厚本不欲多上人一聞勸解之語自必樂於遵從乙素桀騖雖不敢大拂衆意必故作懌懌之色以示不肯　允之意吡時排解者必将審强弱之形從而上下其手使長厚者稍有所虧桀驚者稍有所得方可調停了事中日之事若出於和能保其不類此乎爲中國計一面添兵備戰厚集其力自立於不敗之地一面允各國之請再覘日本之動靜日本如亦允釋兵修好卽當與之重訂和約不償兵費不割朝鮮寸土尺壤此後朝鮮事日本永不得干預日本如亦道肯然後兵之立約修好如其不然中國所調陸路大兵已有五六萬海面復有鐵甲兵輪數十艘或往來施弋以絶其接濟或泊守隘口以扼其咽喉軍威旣壮撻伐大張正正堂堂與之决一死戰此時日本若以兵船擾我沿海各口日下李傅相坐鎭北洋老謀深算運籌帷幄之中决勝千里之外麾下又多知兵宿将貔貅萬隊密布如林陸則有砲臺水則有水雷防守極形嚴密日本何敢正眼相覷他如福建浙江江南廣東臺灣等處亦皆增調雄師扼要駐守聲勢連絡壁壘森嚴日本如以兵艦來攻陸路之砲臺但須守以精兵施放得法自能命中摧堅駐泊海口之兵船與砲臺相爲表裏放砲夾攻海口以有水雷魚雷以截其進口之路我軍以逸待勞以靜制動彼軍進不得逞退無所得相持日久必不能支而我派赴朝鮮與日本交戰之兵如其所向有功屢戰輙勝大加懲創戢彼凶鋒使朝鮮陸地無日本之一兵朝鮮海面無日本之一艦固是極大快事卽使開仗之初偶然小挫亦不可少餒其氣必當激厲将士諭以敵愾同仇之義一戰不勝必再戰再戰不勝必三戰中國地大物博兵餉充盈陸路之兵可以陸續調往以補前敵諸軍之不足日本調兵赴鮮費用浩大早已羅掘一空　日持久勢不能爲無米之炊加以兵數無多罄通國之兵不過二十一萬其中除去警衛兵及防守各處之兵不能調赴他國並當兵年限已滿不再應調外其可調赴他國者約計不過五萬有奇而中國除防守各海口須用重兵其調赴前敵之兵可以增至數十萬用以敵日本五萬有奇之兵是猶以泰山壓卵不待智者而始知其立碎也大勝之後再以兵船擾彼海口待其力竭請成我則索償兵費必如此而後和局可以永保要之戰亦和不戰亦和使不戰而和可以無傷國體不損國烕則亦何必輕開　釁借曰不能固不得不出於戰况日本乘我不備刦我藩屬截我師船實爲有生所其憤　無不戰而遽與議和之理必能戰而後能和是在顧全大局者熟思而善處之耳 
[諭旨恭錄]  
　　六月十九日奉諭旨本月二十五二十六二十八日均著推班欽此○六月二十日奉上諭前據孫家鼐等奏請於江蘇浙江每年起運漕米内各撥五萬石爲順天備荒之用陳彝奏順天積榖請於每年抵通南糧内酌給一二萬石建倉存儲當經諭令户部妥議具奏兹據奏稱河運漕米合江南北不過二十餘萬石萬難分撥卽令江浙兩省改本爲折爲數太多亦虞窒礙至請撥漕米一二萬石分儲各州縣辦理非人亦多流弊擬請将湖南歲辦京漕折價解部備用等語著照所請所有湖南每年應辦京漕三萬石嗣後毋庸辦運卽将米價水脚等項共合銀七萬二千三百餘兩按年解交部庫以備緩急備荒經費一欵每年共應解部銀十二萬兩遇閏加增銀一萬兩著自本年起由户部專催各省逐年如數報解另欵存儲專備順天賑撫提用餘依議欽此同日奉上諭張之洞等奏在籍紳士三品頂戴前四川補用道王樹漢重遇鹿鳴筵宴應否恩子加銜等語著禮部議奏欽此軍機大臣而奉諭旨本月二十二日朕恭奉皇太后還宫所有是日進内值日當差執事各員均著穿蟒袍補褂一日欽此同日奉上諭順天府奏請以霸州知州沈示謨陞補北路捕盜同知一摺著吏部議奏欽此同日奉上諭國子監司業瑞洵奏請清查民人冐入旗籍以别流品一摺民人假冐旗籍本干例禁若如該司業所奏竄名報捐送考等弊諸多朦混該管叅佐管領各官從不舉發殊屬不成事體著八旗都統内務府大臣按照原奏各節確切查明叅酌成案奏明辦理欽此同日奉上諭國子監司業瑞洵奏現在道府捐例旣停請将捐資道員非由正途及曾任實缺者先補知府藉令練習公事等語著吏部議奏欽此同日奉上諭奉天府府君著福裕補授欽此同日奉　旨廕生恩特恒額著以文成用　　户部主　秉 
 
 

Page 2

 
 
彝刑部主事董翊清俱交部記名以直隸州知州用太僕寺主事惠崇者交部記名以撫民同知用明保候選道陸元鼎著以道員發往江蘇補用並　軍機處存記保舉浙江候補知府張毓麟貴州倨補同知直隸州知州李鍾杰江蘇候補知縣陳其璟山東補用知縣陳伯和浙江候補知縣洪禧俱照例用擬補吏部郎中承玉著准其補授兩浙清泉塲鹽大使偒金輝兩浙廬瀝塲鹽大使蕭鴻章俱照例用京察官翰林院編修周錫恩上諭處行走工部筆帖式承安俱准其一等加一級卓異湖北建始縣知縣姚學康著准其卓異加一級仍註册回任候升捐復官前廣東饒平縣知縣上崧著准其捐復原官照例用盛京户部銀庫掌關防郎中員缺著瑞綸補授欽此 
[舜陛熏琴]  
　　本年甲午恩科武會試滿漢提調經兵部堂官揀定正陪各二人於六月初三日帶領引見本日奉硃筆圈出武會試　提調著擬正兵部員外郎有泰去漢提調著擬正兵部郎中沈維誠去欽此○吏部爲知照事文選司案呈所有俸滿截取以同知用之大理寺左評事朱莘生一員本部於六月初三日帶領引見本日奉旨截取大理寺左評事朱莘生著照例以同知用欽此欽遵到部相應知照大理寺查照○五月分騐看郎中等官循例於六月初五日經吏部堂憲在署掣簽分部行走計新海防郎中劉錦藻掣分工部行走張元賓掣分刑部行走周煥奎掣分刑部行走潘盛年掣分工部行走員外郎蒋國璋掣分刑部行走王廷材掣分户部行走主事劉家諶掣分户部行走洪汝冲掣分刑部行走勞績保舉分部主事何葆麟掣分刑部行走除飭傳各該員遵照外已分咨户刑工三部查照辦理矣○多羅端郡王載漪門上添設長史一缺經兵部會同宗人府堂官於上三旗各項保送人員内揀選得前鋒侍衛海明擬正三品頂戴公中佐領文奎擬陪交由兵部於六月初三日帶領引見本日奉硃筆圈出多羅端郡王載漪門上長史員缺著海明補授欽此○吏部示傳所有擬補内閣中書渠本翹高繼昌等二員限於三日内親身赴部騐到毋得違悞○户部縀匹庫員外郎墨麒調任銀庫所遺縀匹庫員外郎一缺業經咨取内閣等部院衙門保送人員在案兹聞禮部已将本部員外郎宗室麒德保送矣○兵部爲移咨事武選司案呈前准直隸馬蘭鎭總兵文瑞咨送拔補直隸馬蘭鎭標左營把總一缺揀得經制外委蒋沛宗擬正經制外委李潤普擬陪引見到部今本部於六月初三日帶領引見本日奉硃筆圈出直隸馬蘭鎭標左營把總一缺著擬正蒋沛宗補授擬陪李潤普著記名欽此欽遵到部相應移咨馬蘭鎭總兵兼總管内務府大臣查照辦理○户部爲片行事俸餉處案呈所有鑲紅正藍廂監三旗應領本年六月季兵丁甲米折色銀兩現准銀庫付稱於本月初十日開放等因爲此片行貴旗傳知承辦人員務於是日辰刻以前赴部承領莫悞並轉傳護軍營○本月初八日清辰福壽長三金吾奉命調集右翼步營官兵前往寳禪寺胡同西口内務府員外郎慶副郎寛寓所逐将家産查抄開繕清單畢門窗户壁一律黏釘封條派步營官兵在彼看守将慶副郎交愼刑司看管聽候辦理聞由鍾侍御糾叅致有此事也 
[日使覲光]  
　　日本國署理公使小村壽太郎聲請覲見迭經總署商議奏聞請旨奉旨著於六月初十日在承光殿覲見欽此聞此次小村公使並欲覲見皇太后皇太后慨然准之屆期就殿上垂簾俾得面陳其意廷臣以酌派文武扈從慈駕爲請皇太后諭以有子一人隨帶近支宗親數人侍側足矣何待廷臣從扈耶傳言如此確否未敢必也 
[記西友述高麗事]  
　　有西友之僑寓高麗者馳書相告云自仁川至韓城行旅頗爲不便目下兩軍相見舟行險甚人皆策馬入京圉人故意留難向索重值京中華人店鏞悉皆閉户遄歸惟粤商數家猶有開門交易者日兵雖各携帶食物而新鮮蔬果仍須按日購諸市中目下市景清寥時苦無從購取其兵多不服水土得病而亡壁壘之旁屍骸稠疉其中少年鹵莽者困守多日往往剖腹自裁華兵皆預備交鋒常有躍躍欲試之状聞日兵每日費用多至銀二萬五千元刻下已所費不貲深恐後難爲繼倘華人按兵不動再延數月日兵資糧旣竭自裁者當益復衆多聚而殲旃可操左劵也 
[譯東報記高王被刼事]  
　　日本西字報云日高之事大鳥公使有書呈高麗王與西國哀的邁敦相類其中大意限高王於三日内請華兵一律退去高王無可奈何不能覆答日人遂調大隊兵赴中高交界之鴨緑江邊扼住華兵之由陸路調至者韓城至仁川沿途亦派兵扼守其意欲攻我中國駐高之兵猶恐兵數不敷尚擬添調厥後日兵又圍住高王宫妄欲将高王及大院君拘去高人因此憤憤不平将日兵攻擊而日兵悍甚高人力不能支致高王及大院君仍被日兵刦去本館按二十六日報記高王被刼電音意者卽此事乎鴟張跋扈竟至於斯凡我食毛踐土之民當無不存食肉寢皮之想矣 
[沈船詳述]  
　　怡和洋行之高陞輪船爲中國運兵赴高麗致被日人所擊沈電信傳來人皆驚愕兹悉是日高陞装兵一千餘名将抵高麗護送之某兵輪船飛駛而前相離較遠突有日本之高千穗比叡秋洲島三兵艦衝波而至見高陞懸英國旗號卽放一號砲掠高陞船首而過令其停止高陞卽不復展輪日船令人乘小艇上船告以中日旣啓兵端爾係局外之船何故運兵來此今應從速回去或則駛往日東高陞　主未定從違驀被人開槍擊死李傅相所延之德人漢納根亦在船中同時盡命日人隨乘小艇回去三兵艦卽施放格林砲将華兵擊斃許多繼而齊放船邊諸砲致高陞立時粉碎沈入海心華兵在水面浮沈日人更施放　槍恣行轟擊附近有法兵船見之竭力救援得以救起四十餘人送到烟臺安插此外西人中大副二副三副大車二車三車及中國弁兵船中司事皆畢命於洪濤漭瀁之中有二西人泅至日船卽被日人開槍擊斃尚有中國一運兵船則稍受損傷毫無妨礙噫日人之狡甚矣明知高陞租自怡和因卽用法擊壞此其陰謀詭計誠可謂毒若　蛇矣其亦知開罪英人决不肯默爾而息乎 
[輪船無恙]  
　　日前滬上紛紛傳説或謂美富或謂圖南於某日運兵至高麗陡被日人所擊兹得北洋來電謂美富在大沽口圖南在鴨緑江並皆安然無恙可見人言之未足信也 
[華兵遄返]  
　　昨有烟臺來電云華兵之運往高麗牙山者　被日兵所阻不能登岸刻已載返烟臺矣 
[之罘訪事人函述日高事]  
　　烟臺訪事人云我中國駐韓通商大臣袁觀察下旗回國後使署及高國王宫俱被日人佔據高王不知下落所有各處關隘日人層層扼守按此卽頃所譯高王被刦之事也查公法凡使臣所居之署與本國無殊今日人旣将我使署據之是有心損我之國體矣雖欲再忍烏可再忍同仇敵愾能不有望於薄海臣民乎○本月二十六日有朝鮮平民若干一律從日人斷髮諒必日人要挾之也朝鮮不乏義民似此被侮難堪恐不免斬木揭竿将日人薙獮凈盡矣 
[荼火軍容]  
　　本館派赴天津訪事人來函云我國兵士之赴高麗者本擬於秋後遄征以免道中暑喝兹李傅相以日本肆無忌憚勢難稍緩須臾遂卽命将出師於本月十七日派出廣濟普濟新豐豐順等船十八日又派出海晏高陞等船在大沽口装駐紥新城小站之精兵四千名就道仍恐不敷征戰續派精鋭若干以期必勝計装兵船已共派十七艘矣○前報紀賈制壇軍門起勝奉命招募勇丁八營兹悉軍門回至安徽頻亳壽州諸處開招不日當渡海至天津載赴高麗與日人决戰云○十六十七兩日李傅相又調馬隊若干乘火輪車至山海關遵陸前進以便分途抄襲抑或兩面夾攻十七日行至胥各荘大雨傾盆鐵路衝開一叚以致火輪車半途停止聞須暫停三日俟鐵路興修告蕆然後拔隊長征云 
 
 

Page 3

 
 
[有備無患]  
　　目下中國當軸者擇烟臺扼要之區添設兵若干營大砲若干具嚴爲保守以備敵人之侵犯又有登瀛洲兵船装水雷八十具至江陰安設并派招商局江孚輪船至武昌載兵四千名至吳淞口如此有備無患日人雖悍然亦伎倆難施矣 
[日本查船]  
　　上海德國署理總領事官接烟臺德領事官電信云日内日本兵船見有德國商船行經高麗海面卽阻截稽查觀此是日人所作所爲與前者法人攻越南時無異矣狡而且悍其奈之何 
[俄國調兵]  
　　日本日日新聞記琿春電信云俄人已於　春調集陸軍三營及列陣圖兵一隊水師船七號将赴高麗意者高國其更有所不利乎 
[日本火災]  
　　香港中外新報云聞日本軍装局於前數日被焚局内軍装傷殘過半兵端甫啓而刧耗迭聞殆有爲之先兆者乎 
[利賴無窮]  
　　廣東南海縣屬金利神安兩司向乏蠶桑之利前有某鄉人在金利司屬集資試種南阡北陌遍植柔桑並招雇素諳朁事之若干人俾鄉中子婦丁男是則是效無如振興雖切而土地未宜竟至資本多虧旋卽報罷邇日神安司屬東鄉又有人創興是舉經營伊始獲利已有可觀行見相習成風與南邑之西樵九江順邑之龍江龍山等鄉後先嫓美鄉民衣食之費不更得所取資也哉説見香港報 
[私購軍米]  
　　漢友信云日本産米不多加以連年荒歉顆粒無收近日圖佔朝鮮興師動衆深慮餉糈不繼暗託華人之爲諜者在中國代辦糧食數萬石以濟軍餉目下潢陽一帶米粟倐爾暢銷各色米糧每石俱漲二錢餘兩國交兵凡關繫軍需兵餉者例應禁絶賣買今日本已禁煤出口而中國反任其購米而去豈當道尚無所聞耶奈何不設法禁止也 
[吳宫蟬噪]  
　　署柘林通判候補同知張司馬福謙現經省憲另派差委所遺之缺本月廿四日經藩轅牌示以候補同知直隸州周司馬煦山署事○師林巷附近曠野之所有谷樹一株大可合圍附近小孩恒成羣結隊游戲於此攀登樹顚摘取樹子以供飽啖某日傍晚有年甫十一齡之何姓子亦隨羣兒猱升攀折正在顧盼自得之際不料一枝中斷何姓子隨枝而墮竟爾斃命羣孩慌甚急報知其家父母聞信赶至則已返魂無術惟有撫屍慟哭而已慘哉 
[日地又震]  
　　華歴六月十五日夜十一點鐘時日本地又震動人皆鑒於上月之險往外奔逃幸此次震勢較微然房屋已軋軋有聲矣 
[飛鯨回滬]  
　　中國運兵至高麗之各船中有名飛鯨者賃自和衆公司昨日正午十二點鐘時回至上海船上西人言及本船所載之兵已在高麗登岸矣 
[下旗志悼]  
　　昨日滬上傳聞高陞輪船噩耗招商怡和太古等諸公司皆下半旗以志哀悼所可異者日本郵船會社亦復下旗嘻其眞諺所謂假慈悲乎 
[扣留食物]  
　　日本郵船會社各船不復開至中國所有上海往日本之書函客貨用英國安及斯輪船載至長崎昨日出口時携帶雞羊蛋米之類經海關一律扣留日本總領事大越成德向關上人説情關上人堅不准其携帶蓋萬國通例宜然也 
[喬遷有日]  
　　新任江海關道黄幼農觀察久居海運局行轅諸多未便是以聶亷訪之瀛眷擬假湖南會館小住俾觀察可以遷入道轅并以人口甚多擬就署後添造房屋云 
[擬仍堵口]  
　　中日搆兵其勢岌岌江海關道黄幼農觀察請示上憲定欲将吳淞口兩旁塡塞中間留一輪船出入之地用巨船載石停汨其間倘有日艦到來卽将船石沈下 
[巡防嚴密]  
　　近來中國以日本無故稱兵不可不繕修武備上海五方雜處懲奸戢暴尤當格外認眞關道憲黄幼農觀察飭令保甲總巡葉臨恭司馬督飭城廂内外各叚保甲巡防局帶領勇丁加意巡緝所有茶坊酒肆烟館客寓每晚擬户稽查不准私留生客一至晚間槍聲徹耳絡繹如珠亦防患未然之意也 
[定期舉辦]  
　　上海縣黄大令定期七月初一日與圑練董事汪曹兩君及各鋪董開辦圑練事宜每鋪招募壮丁十人糧餉由局董向各鋪店商捐募日内将由縣曉諭矣 
[法界火警]  
　　昨日黎明時捕房警鐘亂鳴探悉法大馬路鴻運樓對門新盛泰酒店後披屋内失愼緣晚餐時遺火積薪未及　覺至四點一刻鐘時濃烟四塞赤燄騰空轉瞬破屋而出英法美三界洋龍及火會西人各携皮帶及救火器具爭先馳至吸取自來水竭力　灌旋卽息滅事後查檢酒店後樓面轉租與嚴某開設大有烟館曾經巴勒保險行保銀七百兩當卽知照該行遣夥審視一週據云於忙亂之際失去象牙槍一枝並烟膏一百餘兩現在雙扉暫閉須俟修整後方任烟霞痼疾一流人得以流連呼吸也 
[黑人被獲]  
　　前日午後滬上喧傳江南製造局拘獲潛往窺探槍廠之日本人發縣訊鞫初惟市中讕語旣而稍有知識者亦一唱百和一若目擊身親也者本館訪事人急往偵之則其人面黑若鍋底煤兩目灼灼然頭戴小圓帽不覺恍然曰此阿非利加洲人也奈河市虎杯蛇竟猜疑至此哉跡其事之緣起因有一洋人掩入製造局中窺探情形每過一廠任意東張西望稽查局務之某委員見之飭勇拘獲禀知總辦劉康侯觀察解送道轅黄觀察發縣訊鞫黄大令立請道署譯員徐蘭齋司馬至訊問情形其人言語不通不知其籍隸何國大令又請蔡二源太守到署研訊仍苦鈎啁格磔沈譯員訊之亦然大令遂赴道憲行轅禀明觀察昨晨觀察令喚一印度人赴縣詢問惟知其向在法公司某　上執役昨日獨自至製造局閒觀卽被拿住此船閲二日将開往香港然後至外洋問以船名答稱苹利通泥再問細情其人装作痴癲不肯實説大令飭公差小心看管卽鳴騶赴法公堂拜會葛蕃甫同轉告知一切同轉問之法公司中人據云確係船中火夫然並未令伊赴局窺伺同轉将情回告大令大令擬商諸法總領事将其人帶出訂於翌日十一點鐘時在法公堂會訊 
[日人揮刃]  
　　虹口鬥鷄塲每有人設攤售西瓜藉博蠅頭之利前晚鐘鳴九點有廣東小流氓乘機竊食攤主往南追逐路遇中乙丙三日人面北而行見其舍命飛奔疑是與已爲難突出利刃相向攤主見而驚恐大聲疾呼隨有十餘人蜂擁來援三日人見勢不佳濳行遁去 
[芙蓉解厄]  
　　陳茂全由鄉間駕駁船装泥至滬前日午後駛至虹口某繅絲棧之後適有潮州人相約在河中洗澡不知因何起釁與陳互毆陳亦非懦弱無能者呼集船户十餘人旂鼓相當潮州人受虧而去昨日糾約數十餘人身藏器械尋陳復讐陳懼央二圖也保爲之排解隨至廣東街恊源烟館吸烟始了其事 
[薤露同歌]  
　　有名祥餘者不知何許人在南市董家渡地方設肆營生有一女年甫十三歲愛如掌上珠前日将食剩之西瓜皮至樓窻外披水板上晒晾正欲回身不料偶一失足翻然墮下祥餘見之疾趨而出頻呼不應蓋已赴西方極樂世界矣慘哉○昨日有一状似乞丐之江北人某甲行經小東門外之南倉大街萬林堂藥材店門首忽然倒地水省人事有見者云此係急痧急喚薙髮匠至爲之挑治則已魂返泉臺有知者謂此人家在南門外向來游蕩被其父母逐出遂有心存惻隱者報知其父備棺收殮○前日下午三點鐘小東門捕房廿七號華捕在途巡綽見一人倒臥於地有似跌傷當卽報知捕房值班捕頭命捕送往仁濟醫館療治因傷勢沉重延至昨日黎明時身死查悉死者水姓甬産也向 
 
 

Page 4

 
 
爲輪船水手近因失業無聊寄居滬上家中尚有妻子由同鄉人向四明分所買棺成殮暫免釘蓋一面發電至甬待屍屬來滬定奪 
[步武魯連]  
　　震源正錢荘於光緒十六年倒閉荘主黄鎭心控執事人黄楚寳虧空等情其時陸春江觀察方握縣篆提案訊明交差清理楚寳遂将自已虧項理清尚有銀十三萬餘兩被寍波咸德荘拖欠觀祭備文派差往寍波關提執事人馮珊琳并司帳人俞配德陳采純到案究追管押年餘於前歲之冬交保清理詎料陳俞竟置之不理兹者鎭心赴藩轅上控鄧小赤方伯准詞派員姚君到申将一干人提省訊究黄大令遂飭差役往寗波關提回時行至黑水洋解差方睡熟俞突躍入波心無從撈救無奈據情回縣禀陳不知大令如何辦理也 
[論令補詞]  
　　王錫記扭孫望寳劉三妹至英捕房訴稱有煤五十墩寄存招商局北棧被劉串同管棧人孫望寳私行提出迨至上月持棧單出貨突被棧中人塗銷與劉理論先尚游移旣而與孫互相推諉迄今月餘並不理明爲此将劉孫扭來請暫行管押捕頭令王赴公堂控訴王稱劉孫刁猾異常可否派探解送捕頭允之遣包探秦少卿将原被解至公堂宋通剌飭将劉孫交差看管著王明白補詞呈候晚堂訊核 
[爲嫂寃]  
　　昨報記丐婦蕭氏赴上海縣呼寃黄大令飭交丐頭管束兹有蕭氏之夫弟以寡嫂身受重傷飲食不進堅求騐明究辦大令准之飭差帶候堂訊騐明再行提究 
[法捕房紀事]  
　　招商局金利源樓房巡丁拘獲竊米之犯解送捕房捕頭命押候堂期解訊○偷兒某甲在十六鋪竊取竹布一疋贓已抛於同黨爲失主追至法界巡街捕帮同拘獲解入捕房捕頭飭探送至十六鋪北局請祝二尹發落 
[眼前功德]  
　　武林眉壽堂許大善士爲子佑生祈病速愈樂助施醫給藥洋一百元周芸卿爲妻病愈完愿洋三十元陳洪記洋二十元袁沈氏洋二十元均助醫樂項下無名氏生産平安完愿樂助養狗經費三十元比來酷暑症候繁多敝堂每日施醫給樂幾及千號之多而養狗所自四月開辦以來救狗亦將及千頭經費之鉅衆目昭彰惟冀遠近仁人玉成義舉施千金而布地錫百福以自天頂祝慈雲佈希公鑒上海六馬路仁濟善堂董事施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　游方僧濟興乘孔阿寳之東洋車至某處遣孔将僧衣三件絲縧一條付質孔得衣卽棄車逃逸濟興無奈投報捕房捕頭遣包探黄四福拘孔送案宋通剌研訊之下孔供稱小的係寗波人自知不是叩乞恩宥通剌判令管押兩禮拜贓存捕房待領文公館　家丁控庖丁郭阿松擅将綢衣一件翡翠約指一枚付質通剌令将郭管押捕房俟繳到質本然後開釋○徐文學被賭徒陸卿雲等誘令賭錢輪去洋銀三百十二元通剌以案中人証未齊著将陸暫行交保限期将同賭之林阿寳卽陳阿寳交案昨晨陸母許氏帶林到案聲稱不肖兒子　徐控伊誘賭蒙大老爺著令将林交案日來兒子患病在家故由小婦人投案叩求恩典林供稱小的係蘇州人當日同賭時赢得洋銀現已繳案叩乞老爺恩宥通剌以陸係著名賭首且僞稱職員未便任其逍遥事外仍著原保人交案以便訊懲林亦賭棍著管押捕房一月期滿遞解回籍○包探施富寳拘送行竊周同泰布衣二件之康月明請究宋通剌判令管押一禮拜贓給還失主○積竊王阿根串同朱桂林行竊自鳴鐘綢布衣等物經包探陳阿九緝獲送究各失主投案領贓王俯首求恩朱供稱小的悞與王爲伍以致犯此嗣後决不敢再犯矣通剌判令将王管押半年期滿笞責一百板遞回寍波原籍朱管押兩禮拜贓給各失主分别認領○包探秦少卿解送在大馬路陸稿荐肉店旁弄内寳鑫園聚賭之陶炳炳等十二人及園主姚竹亭請罰通剌判罰姚洋銀二十元如不能繳則管押一月陶等十二人各罰五元不繳則各管押十日賂具存堂候毁○張四寳行竊王紹雲家布衫錫酒壺等物經包探唐清山緝獲送究通剌判令管押五日贓給還失主○張陳氏控比隣洗衣作主傅松林産桂林有意毁去竹笆向之理論突将瓦片擲入屋中且被毆傷眼角通剌著傅顧赶緊将所毁竹笆修好再具以後不復至張陳氏家吵閙切結存案備查○一百八十八號華捕禀稱小的於巡路時見祝蘭記鐵行隨路平鐵喝止不理傳案請訊通剌判罰洋銀一元○粤東人盧永旭連竊江柏松等六家自鳴鐘四架衣物若干由包探唐清山拘請究懲江等俱投案領贓盧供稱小的來滬後失業無聊故學爲竊賊今旣破案惟乞施恩通剌判令管押一月然後遞解回籍贓給各失主分别認領○四十五號西捕拘送塗改赤金彩票號碼冐領洋銀之王少卿至案旋由曹鳳崗投案聲訴前情請爲究辦王供稱小的由松江來此此票在途中拾得不知其塗改號碼通剌以票旣在途拾來且赤金票情同賭博不便究辦将原被一併斥退○包探孔阿才解送行竊陳阿大家布棉被之朱阿時請訊通剌判令管押四日贓給還失主○包探孔阿才禀稱帥石逸李道生在某書局　書乘間竊取局中照字鏡一面由小的将帥緝獲送究書局執事人邵子堂申訴前情請爲究辦帥李同供稱小的等二人尚有寫字工銀未經算楚通剌商邵曰伊等可有薦保人答稱有通剌著出外自行清理○某包探拘行竊余瑞生衣服之凌道三到案通剌判令笞責二百板贓給失主具領○聞和生行竊方阿江家夏布長衫一件萬仁祥家摺扇一柄經包探黄四福拘獲送究通剌判令笞責一百板押候備文遞回蘇州原籍○包探何瑞福禀稱周阿小及甲乙丙四人在裘阿榮所開之錦春祥烟膏店内聚賭有違租界章程是以拘案請究通剌判罰裘洋銀二十元如不能繳則管押一月周及甲乙丙各罰五元不繳則管押十日 
[浙省官報]  
　　六月十六日通判陳迁杰禀奉委鎭海營務處禀見叩謝平陳縣沈禀知藩司飭知回任禀見叩謝江山縣左天台縣李均禀知　司飭知赴任禀候見　　補縣邵同珩禀知藩臬司委遷善局差畢奎景叩辭解餉赴都白曾蔭由京引見回省禀到禀銷京餉並海運　○十七日通判貢廷楨禀知釐捐局委平湖釐局差禀見叩　　錫康禀知　司飭知蒙恩給咨赴都陳海仁禀銷長興釐局差禀見黄秉鈞禀知臬司委兼餘杭保甲差禀見牌示仰　選桐廬敎師周崇錡湖州府訓導葉廷　處州府訓導馬　康知悉於本月十九日來轅聽候本部院考騐給憑毋違特示○十八日縉雲縣陳其昌專丁禀謝飭知調補秀水縣缺○十九日通判陳廷杰禀見叩辭赴鎭海營務處代理常山縣汪開化縣李俱禀見叩辭赴任前署嘉興縣金廷棟禀知臬司委督審局提調差禀見叩謝候補縣趙曾槐禀知　建茶捐案内加同知銜　直賑捐案内奬叙花　大到　　禀見叩謝新選湖州府訓導葉廷枚桐　教諭周崇　均禀謝考騐給憑轅下文巡捕江錫齡禀銷江厦釐局差禀知本日到差府照麿李天民捐免騐看來省禀　　　十日天台縣李禀銷督審局提調差請補瑞安典由陳溶禀謝飭知禀見叩謝 
[鄂省官報]  
　　六月二十一日署安襄鄖荆道錫見辭赴任淮軍收支局候選道薛見辭赴天津湖南候補同知劉桐封禀辭赴京署蒲圻縣典史事胡毓　　辭署理水山縣縣丞事　補府經歴周冕禀辭代理荆門州石橋巡檢事李學寅謝委○二十二日候補府劉翰翔奉委赴揚州催運淮鹽制辦漢川釐局候補府蒋斯崧回省禀到並奉委辦　查交代局　務代理漢川縣劉家隔巡檢事李鶴齡謝委代理鍾祥縣豐樂河巡檢事高守謙謝委 
[金陸官]  
　　六月二十五日　應局候補道吳謝委文闈點名差籌防局候補道曾軍械所候補道　試用道李維翰老湘後營提督　桂林到各位均見縣丞胡智　從九蔡　見均奉示驗看候補道楊募　奉示　寫履歴通花布釐捐直隸州蒋體梅分省知州陳其鏕均到清補早寗縣盧知縣孫友革徐樹鍔王世楨鄧遷經均奉　文闈　老又張壮彩禀知分寗差委劉木樑叩謝請補蕭縣又曾家謨揚州府屬巡檢蒋家澤通屬海門均銷催提上忙差指分江蘇試用府照磨宋引年縣丞揚顯樞巡檢倪世　均禀知捐免　看到省督轅牌示照得署中恊劉鎭另有緊要差委所遺署缺本部堂查有現署江寗城守恊楊提督堪以署理遞遺城守恊以管帶親軍營袁副将大升接署補昨日委辦大通掣騐候補道馬先松銷會辦城外保甲卽辭赴差藩轅牌示蕭縣王敬修病故遺缺以　特旨先儘補用知縣劉木樑堪以請補 
　 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年六月十九日京報全錄]  
　　宫門抄○諭旨兩道　前○将軍裕等奏叅革防禦勒追欠欵摺○湘撫吳　奏請改奬片○又奏本屆新漕仍請折扣解部並　籌採運摺○又奏籌撥文闈鄉試經費摺○豫學政邵奏請旨尊崇正學摺○江督劉　奏請照擬給奬片○六月十九日吏　翰林院正紅旂值日吏部引見十五名户部三庫十名廂白滿六名鑲曰蒙二名兩翼二十名○松溎恩普名假滿請　安○潘炣　張亨嘉預備召見○召見軍機崇禮錢應溥潘炳年張亨嘉○○奴才裕祿濟祿興陞跪奏爲特叅經徵厘捐延不清解之　禦請旨革職嚴訊勒限追繳並将該員旗籍任所財産查封備抵恭摺仰祈聖鑒事竊查奉省自咸豐年間辦理糧貨厘捐所有　城徵收小數錢文向有經徵各旗民地方官按户截數造報聽候盛京户部撥放春秋季各城兵餉法庫邊　防禦文會自光绪　　年到任起經徵該處厘捐除每年由部投放兵餉外其未經　盛京户部指撥動用之欵尚多奴才前聞該防禦将此項徵存未撥小　錢照向章寄存殷實鋪户候撥與各鋪商有帳目轇轕情事經奴才等派委佐領李玉琢前往清查提解隨據查覆該防禦文會歴年徵存厘捐在光緒十九年十一月以前分作該處殷實鋪户錢欵詳加查算除由盛京户部提撥外實應存小數錢十六萬四千九百四十一千二百八十五文内據文會聲稱有因公借用者有與鋪商帳目轇轕不清者該防禦與鋪商恒德彩等互以帳目各相狡執推　延宕禀請提省究訊奴才等當将該防禦文會先行撤任調省查辦勒限令将經收十九年十一月以來撥積年厘捐存欵曁十二月以後經收厘捐存欵小數錢二萬九千三百五十八千八百文一併如數清解一面調取該門歴年經徵厘捐存提底册及提傳文會所稱向交寄存厘捐之恒德彩等家各鋪商飭交發審處委員等澈底訊究致今勒限已滿該防禦於解欵迄未清交仍與各鋪商以彼此歴年帳目不清互相控訴狡執推延殊屬異常胆玩更難保無與各商串通欺隱虧侵情弊亟應從嚴究辦據發審處委員等詳請奏叅前來相應請旨将法庫邊門防禦文會卽行革職嚴行追訊一面由奴才等委員會同旗民地方官曁該員本旗恊佐領等先行查明該防禦家財資産封存備抵仍再勒限一個月飭交令将追交之欵如數繳清倘再任意宕延逾限不交或交不足數卽分别是侵是挪照例治罪監追以重庫欵而肅功令理合恭摺具陳伏乞　皇上聖鑒訓示謹奏奉硃批另有旨欽此○○吳大澂片再臣於會奏迭次懲辦會匪彚案保奬摺内前署攸縣本任衡山縣知縣景天相請以直隸州知州在任候補本年三月十六日奉硃批著照所請該部知道欽此欽遵咨行去後兹據該員禀稱先於光緒十七年採辦京米海運案内蒙前撫臣張煦保以直隸州在任候補經部核准具奏奉旨依議欽此又於十九年八月十九日在京報捐知府雙月在任候選並免離任蒙部給照在案此次拿辦會匪案内蒙保以直隸州知州在任候補係屬重複禀請改奬前來臣覆核無異相應仰懇天恩俯准将雙月在任候選知府湖南衡山縣知縣景天相拿辦會匪案内請保以直隸州知州在任候補之案改奬俟補知府後以道員在任候補以示鼓勵謹會同湖廣總督臣張之洞附片具陳伏乞聖鑒謹奏奉硃批吏部議奏欽此○○頭品頂戴湖南巡撫臣吳大澂跪奏爲湖南本屆新漕仍請折扣解部並照案兼籌採運恭摺仰祈聖鑒事竊照湘省漕糧自咸豐初年改徵折色迄今已閲三十餘年循行旣久小民視爲常規且各屬漕倉早已朽壞連漕船隻亦變賣無存其應支米價運費等項卽在漕折並漕項内開支給領造報據湖南糧儲道但湘良會同布政使何樞詳請奏咨前來除分咨户部及倉塲總督查照外所有湘省本屆新漕仍難起運本色擬請照案折徵並派員採買京米三萬石運通交倉緣由理合會同湖廣總督臣張之洞恭摺具陳伏乞皇上聖鑒謹奏奉硃批著照所請户部知道欽此○○吳大澂片再湖南省每屆舉行文闈鄉試一切經費除科舉本欵外再於地丁銀内撥銀一千兩以資應用又舉人牌坊銀兩亦於地丁項下支給歴經奏明撥用在案今據潘司何樞詳稱光緒二十年甲午科鄉試所需經費除動用額徵科舉本欵銀二千六百三十六兩三錢四厘外尚不敷銀一千兩又捐輸加廣中額酌增經費銀六百兩又本屆應中舉人四十七名捐輸加廣永遠中額十名共應中舉人五十七名需用牌坊銀五百七十兩總共應支地丁銀二千一百七十兩循照歴屆成案在於地丁項下支用等情請奏前來臣覆核無異除批飭在於光緒十九年地丁銀内照數開支事竣造册報銷並咨明户部外理合循例附片具陳伏乞聖鑒謹奏奉硃批户部知道欽此○○河南學政臣邵松年跪奏爲請旨尊崇正學以正人心而維風俗仰祈聖鑒事臣竊維堯舜禹湯文武周公之道至孔子而集其大成删詩書定禮樂贊周易修春秋六經明而聖人之道備宋周程張諸儒崛起千百年後倡明絶學至朱子而集其大成大學中庸有章句論語孟子有集註四書定而聖人之道彰故自元明以來四書五經家絃户誦學校之教士以此朝廷之取士以此先儒所謂爲天地立心爲生民立道爲去聖繼絶學爲萬世開太平朱子有焉迨至我朝尊崇尤至臣伏讀聖祖仁皇帝御製朱子全書序文曰朱夫子集大成而緒千百年絶傳之學開愚冡而立億萬世一定之規窮理以致其知反躬以踐其實朕讀其書察其理非此不能知天人相與之奥非此不能治萬邦於袵席非此不能仁心仁政施於天下非此不能合外内爲一家朕讀書五十載只認得朱子天語煌煌尤足昭垂萬世臣又讀高宗純皇帝上諭朕聞謝濟世将伊所註經書刊刻傳播多係自逞臆見肆詆程朱甚屬狂妄從來讀書學道之人貴乎躬行實踐不在語言文字之間辨别異同况古人著書旣多豈無一二可以指摘之處以後人而　論前人無論所見未必悉當卽云當矣試問於已之身心有何益哉况我聖祖将朱子升配十哲之列最爲尊崇天下士子莫不奉爲準繩而謝濟世倡爲異説互相標榜恐無知之人爲其所惑殊非一道同風之義等因欽此仰見列聖尊崇朱子表章正學二百餘年學者服膺誦習道一風同粹然一出於正雖其學問淹博之士自攄心得立説著書未嘗不可羽翼經傳然功令所著塲屋文字不得有背朱註故釋經儘可兼採諸家而應試無敢稍恣異議皆列聖洞燭後世小儒雜學之流弊有以維持以至於今也近年臣見洋印各種書出價廉易購誠有便於寒畯而毛奇齡所著四書改錯亦已洋印徧行天下竊謂毛奇齡博聞强識豈後世學者所能及改錯一書間有心得何嘗不有功朱子無如一體私心自逞才辯詆毁先賢不留餘地其言曰四書註無一錯合九州之鐵不能鑄此錯是何言歟此等議論風氣澆薄之區聰明頴悟者競尚新奇不求實際得之足以助其燄而揚其波其爲士習人心之患實非淺鮮而北五省向未之聞者以其書原未廣播也今河南已有他省可知倘任其流傳高明之士惑於其説以爲程朱不足法抑知經書義藴精深淺學豈能一時窺得乃舍程朱而别求治經之法将徒博虚聲毫無實際其爲患於學術尤大擬請皇上降旨嚴禁其書並諭令中外大小臣工及天下學校凡有教士之責者咸懍遵列祖　聖訓恪守程朱遇考試文藝有不遵朱註妄生異議者雖高才槪擯弗取庶學術以正人心可維士習旣端風俗自厚誠國家久安長治之本也臣學識愚昧深知僣妄惟仰見我皇上勵精圖治百務整飭而正本清源之道不外乎明學術以正久心臣蒙恩忝司文柄管窺所及緘默不言實學有負聖肯謹冐昧上陳是否伏乞皇上聖鑒訓示謹奏奉硃批另有旨欽此○○劉坤一片再接准部咨核覆光緒十八年江北河運十七年分漕糧在事出力各員請奬案内在任候補知府江甯府江防同知興奎請俟歸知府班後加三品銜查該員履歴册内聲叙由江蘇候補同知光緒二年因催䟎船隻拿獲攙水倒換運米船犯多案奏准補缺後以知府用之案並未聲叙奉旨日期應俟查明覆奏再行覈辦等因當卽轉行去後兹據署江甯布政使胡家楨江安糧道馬恩培詳稱飭據候補知府江甯府江防同知興奎禀覆前於光緒二年江蘇海運出力案内由候補同知保俟補缺後以知府用先換頂戴經部核准於光緒五年四月初一日具奏奉　旨依議欽此擬請仍照原保俟歸知府班後賞加三品銜等情詳請附奏前來臣覆核無異合無仰懇天恩俯准敕部照擬給奬以昭激勸理合會同漕運總督臣松椿江蘇巡撫臣奎俊附片陳請　　　聖鑒訓示謹奏奉硃批覽欽此 
 
 

Page 14

 
 
[光緒二十年六月二十日京報全錄]  
　　宫門抄○諭旨八道錄差○江督劉奏保奬運漕出力各員摺○皖撫沈奏拿獲匪首懲辦片○又　奏請更正片○直督李　　調補都司片○豫學政邵奏請奬勵教官摺○楚督張奏江漢關徵收華洋税鈔及支解數目摺○川督劉奏調署知州片○大月二十日户部通政司詹事府廂白旗值田内務府引見十六名○克們泰請假五日○張元奇李桂林預備召見○侍衛處奏派　萬壽升殿遞酒之王大臣派出怡王○召見軍機善毓張元奇李桂林○○頭品頂戴兩江總督臣劉坤一跪奏爲查明江北河運漕糧出力各員籲懇天恩分别給奬恭摺仰祈聖鑒事竊江北廳屬辦理河運出力人員均經奏准給奬光绪十八年分江北河運漕糧於十九年三月初六日開行七月初八日挽抵天津因順天直隸等省被災欽奉恩旨截留江北河運漕米五萬石賑濟其餘米石於七月二十日挽抵通壩二十三日全數兑竣所有在事出力各員據署江甯布政使胡家楨江安糧道馬恩培開單詳請具奏前來臣查上年漕船開行後運河底水甚小加之入春以來雨澤稀少以致愈形枯涸且桃源宿遷邳州一帶淤淺極多赶　多雇剝船逐起提剝設法上駛詎抵林工水尤淺涸節節阻滯當令加成起剝拽磨　行迨抵瀠流閘山東河水鋪到溜勢較大隨飭加備關纜勉力上挽及抵大泛口逆溜湍急縴挽維艱受淤處所又未疏濬深通遂飭各船帶剝加縴拉行層遞灌塘套送挽過濟甯之天井閘本屆文河泉源收蓄雖旺但分水口以北運道近年受淤過甚河底高仰不平復飭将北柳林閘以下抝板抬托並啓放馬踏湖水接濟催令各船仍帶長剝迅速遄行推挽拽磨煞費人力始抵十里鋪較量清高於黄二尺有奇擬俟黄水稍長卽可啓壩出船適上海東平汛内長路地方河堤决口大溜旁趨清水陡耗三尺餘寸船隻大半淺擱船户俱各愴惶旋将該减閘酌提板塊引黄倒灌設法挽入黄河停泊候汛詎黄水日見消耗陶城埠業已掛口逐日詣廟祈禱幸黄水復漲當卽啓壩進船無如入口後卽抵新閘溜勢湍急　下一船隨溜旋轉時虞磕碰迨至阿城七級周家店李海務等處河身淤墊較高近來水俱漫閘雖據間閘加做埽工而溜尤湍悍放船仍屬不易旋令添雇人夫推挽保護嚴催星夜趲抵臨清套送入衛赶至天津督催北上始得早抵通壩交收無悞在事文武員弁相　　辦百計經營不避艱險悉皆始終勤奮謹擇其尤爲出力者擬請援照成案分别給奬除出力稍次武弁另行咨部給奬並遵章　取文職履歴咨送吏部外理合繕具清單恭呈御覽合無仰懇天恩俯准一體給奬以示鼓勵謹會同漕運總督臣松椿江蘇巡撫臣奎俊恭摺具奏伏乞　皇上聖鑒訓示謹奏奉硃批該部議奏單片併發欽此○○沈秉成片再在逃會匪頭目歐蕢卿　據已獲正法之龍松年等指供有名爲開立山堂誘人入會之匪首經臣咨行嚴拏此次獲辦之劉高升又供明該匪首歐蕢卿與同立會潛蹤於長江上游一帶臣又密派委員州判趙景彬府經歴王開甲守備褚銑衛千總焦占鰲分途購綫設法捕拿蕪湖大通保甲局緝捕委員副将李振標又偕同州同楊兆鏊縣丞朱宗藩隨帶綫勇追蹤躧緝訪明該匪首匿在湖北廣濟縣境暗聚黨徒仍行不法　趙景彬等偵知先至合力兠拿當塲擒獲解省由臣飭發臬司營務處會同確訊據送供詞已認先曾聽糾入李漢高德華等匪會總在九江開堂放飄麕集匪徒自爲頭目惟該匪首尚有戕害出會充綫之湯二狗等斃命重情狡展不承除飭提犯覆訊明確照章懲　外理合附片具陳伏乞聖鑒謹奏奉硃批知道了欽此○○沈秉成片再臣前在廣西巡撫任内遵旨彚保勤捕南甯等府武緣縣屬古零土司各股匪出力各員案内候補府經歴許文照請俟補缺後以知縣補用經吏部核准覆奏於光緒十五年八月初一日奉旨依議欽此咨行飭遵在案嗣查該員許文照底銜係分發試用府經歴臣開單請奬列作候補府經歴係屬繕寫筆誤兹據該員禀請更正相應奏明請旨飭部查照更正出自鴻慈謹附片具陳伏乞聖鑒訓示謹奏奉硃批吏部知道欽此○○李鴻章片再准兵部咨通永鎭標寳坻營都司徐祥林係天津縣人是否距籍在五百里以内行令查明核辦等因臣查寳坻營都司徐祥林距該員原籍天津縣係在五百里以内例應廻避應卽揀員對調查有正定鎭標忠順營都司恩秀年四十二歲正白旗蒙古恒安佐領下人由冶儀正選補今職於光緒十一年三月二十六日到任該員熟諳紀律堪以調補通永鎭標寳坻營都司所遺忠順營都司員缺卽以徐祥林調補距籍係在五百里以外核與例章相符應請准其互相調補除飭取恩秀出身履歴咨部外理合會同直隸提督臣葉志超附片具陳伏乞聖鑒敕部核覆謹奏奉硃批兵部議奏欽此○○河南學政臣邵松年跪奏爲教官學行堪資表率懇恩鼓勵以昭激勸仰祈聖鑒事竊維學臣有考核教官之責教官訓迪有法則士子有所師承士子品行克端則閭閣有所矜式故司鐸一官稱職非易臣到任後於歲科兩試留心訪察查有密縣訓導兀煥勳陜州歲貢學術純正天性孝友曾公舉孝廉方正未赴前學臣廖壽恒以學行奏保教職選授密縣訓導在任十年教士一以小學近思錄爲主諸生服膺其説頗知敦品立行讀聖賢書該員年近八旬精神强固恪守程朱老而彌篤足爲多士楷模洛陽縣訓導何家琪封邱舉人學問淹雅長於詩古文辭而持身謙謹淡泊自安在任十餘年訓迪有方士情翕服六品銜在任候選知縣河南府訓導杜夢麟汝州禀貢品學優長才具開展尤究心訓詁考據之學在任二十餘年爲士林推許可否仰懇天恩准将密縣訓導兀煥勳洛陽縣訓導何家琪各賞加内閣中書銜杜夢麟前在鄭工出力保有俟知縣選缺後賞加同知銜擬懇恩将杜夢麟仍以知縣卽用先賞換同知銜頂戴以示鼓勵而資觀感出自鴻施謹恭摺具陳伏乞皇上聖鑒謹奏奉硃批另有旨欽此○○頭品頂戴湖廣總督臣張之洞跪奏爲江漢關第一百三十三結期滿徵收華洋税鈔及支解各數目遵照部章開單恭摺具奏仰祈聖鑒事竊照前准户部咨抄奏内開各海　洋税收文數目辦理未能晝一應令遵照定章按結開列清單奏報一次仍扣足四結開單奏銷一次槪不得以收支數目串入原摺以致混雜不清仍一面造具四柱清册曁支銷經費銀兩清册分送户部曁總理各國事務衙門以憑核銷等因光緒十年二月二十五日具奏本日奉旨依議欽此又准第九十五結期滿清單僅有收支欵自以致各結總數未能聨貫嗣後應令将舊管舊收開除實在分爲四　逐欵開列以昭明晣等因均經轉飭遵照辦理兹據湖北漢黄德道監督江漢關税務惲祖翼詳稱江漢關徵收各項税抄及支解各數目前經截止光緒十九年八月二十一日第一百三十二結止詳請奏咨在案兹查自光緒十九年八月二十二日起至十一月二十四日止第一百三十三結期滿徵收洋商各項税鈔六成洋税除支解外計不敷銀三萬二千九百六十一兩七錢七分零四毫二絲四忽應在於下結所收六成洋税項内照數彌補又四成洋税除撥解外計不敷銀三萬三千七百五十四兩七錢七分六厘應在於下結所收四成洋税項内照數彌補又欵收招商局各項税鈔除撥解外計存四成八厘各税銀七萬一千零二十五兩四錢一分八厘已如數歸併六成洋税内開報又五成二厘局税除撥解外計不敷銀五萬零五百一十五兩四錢二分一厘應在於下結所收五成二厘局税項内照數彌補又上結報存洋藥税厘銀及本結遵照新章徵收洋藥税厘銀除解外計存銀五千二百五十八兩五錢二分二釐又局商在漢口販運土藥出口徵收正税銀二十二兩二錢復進口税銀四兩八錢已歸入華税項内開報等情詳請奏咨前來臣覆覈無異除俟一年期滿按結造具收支經費各册另繕總單分别報銷外所有第一百三十三結徵收洋商華商各項税鈔及支解各數目謹會同南洋通商大臣兩江總督臣劉坤一湖北巡撫臣譚繼洵恭摺具陳並繕具四柱清單恭呈御覽伏乞皇上聖鑒謹奏奉硃批該衙門知道單併發欽此○○劉秉璋片再前調署崇慶州知州成都縣知縣鳳全請咨引見遣缺查有彭山縣知縣鄧維琪堪以調署兹據藩臬兩司會詳請奏前來除由臣批飭遵照外理合附片具陳伏乞聖鑒謹奏奉硃批吏部知道欽此 
 
