# 1903 - 118 - 4910789

 

Page 1

 
 
[九通全書告成并附送校勘記啓] [  圖書集成局白]  
　　本局用大號鉛字鑄印九通全書其皇朝三通續三通正通志正通典早經印就發交各股友現正通考亦已告竣諸君在滬購票者請即日至申報館繳票取書其各省經售處速將短繳之欵悉數匯申以便核數將書裝出此項書籍運至六月杪爲止逾期則須持票逕行來滬領書至局刻訛誤脫落之處正三通已據元明本校正付刊皇朝三通續三通則敦請名宿赴杭垣就文瀾閣本重校繼又全蘇垣借程氏家藏精抄本核對計成校勘記百餘頁叧訂兩册隨書附送敝局所以不惜重貲延聘通儒碩彥經時歴日再三讐校者原因此書爲掌故淵藪稍有不愼必致貽誤藝　彼外間所行石印九通僅據浙本因陋就簡全未詳校者其得失優劣有識者必能鑒及也區區苦心諸維諒察 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏　集部都八百三十二種其大指自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系　目條分縷析開卷瞭然舊章新政依類比附西政西藝經奏辷通行者亦臚陳終始備舉靡遺方今崇尙實學朝野上下咸究心經世之務官書卷帙繁重購寘匪易私集事　龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緒不啻舉八百餘書之菁英彙爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請到申報館索閱樣本可知全書之厓略矣外埠各坊均有出售此啓 
[美儒李佳先生講義]  
　　幼觀列史天下最古之邦首推埃及次中國次印度蓋埃及開闢六千餘年中國開闢四千餘年印度開闢三千餘年之三國者時人譏爲老大良有以也中印政治前已再三言之惟非洲事蹟曾未論及夫非洲之有埃及其情形與列邦　異諸君所宜留心研究者也今以埃及與印度政治比而論之而覘其異同焉一曰太槪情形埃及處非洲東北土地七百萬方里人民九百萬印度處亞洲南方土地一千三百萬方里人民二萬九千萬是埃及土地只印度二分之一埃及人民只印度二十七分之一耳埃及土質不如印度幸有來尼河水灌　庶免饑荒是埃及以來尼河爲福不似中　以黄河爲患也其上產棉花爲最通行　矣其古　金　石　　　　　至今猶存識宇宙之大觀也曾以二塔移於美之紐約法之巴黎心爲記念三千年前居然大國有獨立自主之權三千年後國勢大替始屬波西繼屬西　羅瑪亞拍伯等邦終屬土耳其先是四百年前亞拉伯回民得埃及地後土耳其回民又逼埃歸服歲貢一百二十萬兩以至於今印度三千年　爲自主獨立之邦迨百年前始屬英國三十年前始奉英女王維多利亞爲大皇帝總之埃印皆今不如古彼寺宇遺蹟可以　之此埃印大槪情形之異同也二曰自主權埃及自主之權敢漫無常英俄德法等十四國皆得行其權於埃地約而計之可以自主者十分之二爲英國主者十分之四爲土國主者十分之二其餘俄法德　意西荷比葡等邦其權不甚參差蓋二十年前埃及外債難清以上各國咸派員收稅半入國庫半償借欵其權隨失　土耳其王曾與埃立約軍國大事如製艦購械之類非土王允准不得擅爲又以歐人旅埃者頗多故各立官長以司訟事即埃人與外人爭訟亦由此等官長判理且領事官在埃權勢亦隆故埃不第無治外法權且並已固有之法權胥失矣二十年前埃人大亂英之戍兵三行名至今未退且埃兵亦歸英國武員練之英之欽差在埃施其權力才智爲列國所畏服印度則自主之權雖小然僅受英國轄治他國無敢憑陵焉此埃印自主權之異也三曰國主按埃及有一大總督管理一切政務然權力甚微須受制於列國印度國主首爲英王次爲英王所派之大總督此埃印國主之異同也四曰外人之權外人在埃及之權頗大可以管理埃人可以掌理軍事其官制分爲十部四部大臣皆爲外人其餘六部如内軍户律學工雖爲埃人而須用外人爲顧問官埃律多從法律另有回律以治回民印度外人之權僅理英人故印民服英之制易而且須此埃印外人權之異同也五曰民權埃及人民甚少主權彌多故人民鮮有權印度人民數十倍於埃目屬英後准人民有自主之權而至今鮮有用之者此埃印民權之同也六曰興衰埃及於三千前民豐物阜三千年後國勢　衰至今則更甚矣印度二千年前猶爲亞洲大國後漸衰頽至今雖爲英屬而民則得益無窮此埃印興衰之同也嗚乎人世之遷移國家之興衰有令人悚然惶然者諸君其警醒哉 
[電傳宫門抄]  
　　昨日薄暮京師友人專電告知本館云四月初八日皇上召見軍機大臣及　　松　樂平淸泰是日　無明發上諭 
[揭曉電音]  
　　昨日午前本邑友人得開封來電云本科會試定於四月十三日揭曉泥金報捷在指顧問不禁爲公車諸君翹首而望已 
[堅拒俄人]  
　　日本東京某日報云頃得本館派赴中國京師訪事友特發電音大旨謂目下外務部領袖　親王已將俄人所求堅詞拒絶聞俄人所求者共有七欵一爲中國不得將東三省仿内地之制派設總督　撫等員一爲除營口外不許各國在東三省開埠通商一爲東三省各處礦山除俄國外不准他人開采一爲東三省鐵路許俄人派兵保護一爲中國東三省弁兵專延俄國武員訓練他人不得干涉其間一爲東三省各處海關須延俄人司槒政一爲准俄人在奉天府設立通商局閱英美日三國駐使咸謂中國若不將滿洲　爲各國通商口岸則此後我輩無意向中國進言矣 
[俄]  
　　日本東　某日報云近得京師來　　本月某日中國　軍機大臣宣言於衆曰此次俄人心七 
 
 

Page 2

 
 
事相要實極違背萬國公法所最不能承諾者係俄人獨占東三省權利不許聘用他國之人若是則不特中國主權因之盡失且更妨害列國利權矣似此行爲不將合天下同深義憤乎旣而俄人堅請慶親王批准所求諸事其意謂今者中國已收回滿洲治理之權自應力排各國利益均沾之說美人聞之卽移書華政府謂俄人如此舉動將來恐致失和彼旣欲廢棄物美與貴國所定約章則我美自當聯合英日各友邦以與之抗貴國切勿任其恣行要挾請堅以拒之可也 
[請開商埠]  
　　天津直報云近日英美日本各國使臣互相酌議擬俟俄國撤兵之後即力請中國政府將滿洲闢爲商埠以維東三省平和之局而免俄人蠶食鯨呑 
[美人獻策]  
　　英京倫敦來電云近日美利堅外務部移書中國駐美使臣痛陳將土地割讓外人之害謂若不堅詞拒絶以後必致危迫不堪并照錄原書遍送各與國政府 
[勸興蒙古]  
　　日本東京某日報云頃得京師來電知某日俄國使臣白諸中國政府謂貴邦如欲維持蒙古政權須將軍制學業革故鼎新并振興一切物產切勿將自有之利讓與外人 
[爭求伐木]  
　　高麗漢城來信云西歴一千八百九十六年韓廷准俄人捕利諾伐取鴨緑江邊淋木以十五年爲期兹届期滿叧由利殺伊卡痕其耶糾合華商請於韓農工商部准在鴨緑江邊采取木料隨有日人阿部順助者浼本國駐韓使臣林權助商請韓政府援照捕利諾之約得以利益均沾尙未識韓廷能否允准也 
[英求韓礦]  
　　高麗漢城來信云西歴四月十五號英國駐韓使臣移書韓外部指定礦山一處請准英人於此采金有知其事者謂英使注意之礦在潢海道遂安縣境 
[　　天津直報云月前兩宫駐蹕保定本擬親閱大操後因某國使臣照會外務部意欲隨駕前往憑軾而觀外務大臣奏請懿旨裁奪皇太后躊躇再四謂此事未免駭人聽聞因卽傳旨樞臣覆以兩宫並無在保定蒐軍之意而將閱操一事欽派肅王代行 
[徐侍御士佳奏請鄉會試增設洋文中額摺]  
　　奏爲譯才有裨時局請因時變通將順天鄉試會試增設兼通洋文中額以廣造就而應急需恭摺仰祈聖鑒事迭次欽奉上諭力圖自强欲將西國之立政行軍理財興學各節取彼之長以益我之短此誠今日切要之圖也臣查各國散居海外其變榛狉而臻强盛遠者或數百年近者祗數十載若日本之維新且即三十餘年之事而所以轉移如此之速者無非取法泰西蓋師其已民之效急起直追故事不勞而變化更捷也聞明治初年變法其入手處無非多遣出洋學生並令國中俊秀精習洋文因得廣譯西書采有西法而轉瞬之間遂致富强我中國遣生出洋之舉始於曾國藩實在日本之先今猶沿用其法京師之同文館廣東之方言館以及福建船政上海製造各局雖皆有延聘西師教習華生之事然而經費出自公家成就究屬無幾且就學者大率孤寒子弟與市井之家爲多若名門望族資性聰敏又理通達者猶多狃於俗見往往以練習洋文爲恥以致與洋人會晤則舌人鮮能達意動多隔膜至繙譯西書尤爲今日之至要然譯文陋劣類多得粗遺精英發原書之奥義此皆譯才太淺先由中學未深之患也今欲化積習開風氣不費國这帑項而使深通中學之士咸樂從事於譯文則莫如增設洋文中額矣擬請自明歲順天鄉試爲始凡應試士子有兼通洋文者於試前一月由外務部出示招考該生卽取具同鄉京官印結將兼通何國文字先期報明由該部定期考試點名時出結官眼同識認挨次入塲酌照大考同文館學生之法當堂考試彌封試卷由該部大臣酌帶譯員秉公校閱將取列者榜示坐號次日再面加覆試以對筆跡然後拆封將姓名册送貢院名曰兼譯生監臨卽將該生　中試卷加蓋兼譯生之戳仿照官卷之例叧編坐號勿令散處以杜槍替之弊三塲旣畢奏明兼譯生人數恭請欽定中額並將試卷叧爲一宗謄錄後送入内簾其中數在原額之外其名次則仍同列榜中會試亦如之如此則被以科目之榮自足移其輕視洋文之習此即宋臣蘇軾所謂利祿使然臣知此議一行必有通人名士出於其中不數年間而譯才不可勝用將來即外部之章京與出使之隨員亦均可於此取材而用其所習矣至本届創辦之初於鄉會試原額不妨暫仍其舊以後兼譯生日衆即中額自必漸增所有順天鄉會試原有正額應如何逐科遞减心劑其平之處由部臣酌度情形隨時請旨辦理臣愚昧之見是否有當伏乞皇太后皇上聖鑒飭下政務處外務部禮部覈議施行謹奏 
[惠匪肅清]  
　　香港循環日報登粤東惠州友人來函云邇者此間各匪首陸續解散墟塲得以貿易如常西山爲歸善縣境著名匪鄉昔曾糾聚匪人逞强拒捕自信勇到防之後縣主劉大令卽會同成字喜字振武各軍將各匪鄉圍困衆匪懼而潛逃當將匪屋查明縱火焚燬一面派勇跟蹤追逐擒獲甚多内有何亞鳥何百安二名訊之直認拜會謀逆不諱因連迭次擒獲之李錦華等七名陳亞晚等五名陳亞才等六名黄譚裕等四名電禀上游就地正法現有誠勇一營喜勇一營振武軍三旗信勇六哨分地設防日來吳鎮軍亦已移節郡城所委淸鄉各員辦理不遺餘力諒小醜當潛蹤歛跡地方從此平安矣 
[宜昌火警]  
　　宜昌訪事人云上月某日之夜一鼓時忽聞警鑼亂鳴人聲鼎沸探悉城内府正街某姓家失火幸各處水龍到塲施救祇焚去瓦屋一間先是有江湖賣藝者豢一猴甚馴擾一日忽脫鞅而逸奔入某姓荳腐店中某姓愛而留之不虞事爲無賴某甲所聞串令公門中人恃强攫去飼以果餌導令作種種戲劇賣藝者知勢非所敵不敢與爭是夜甲家二小孩手持火油燈猴使追跳躍猴向燈直撲油翻身上火勢炎炎負痛狂奔然及牀帳二孩駭甚東竄而逃阻於圍牆苦不得脫須臾目迷而仆肢體悉化刦灰迨水龍到來四圍噴激而板垣葦壁接雜摧燒一個毛團　已隨水簾洞美猴王遨游極樂世界矣事後東湖縣某大令飭將国拘獲笞責二百板以示薄懲君子曰此眞自取其咎耳與人何尤與猴更何尤 
[越郡官塲紀事]  
　　紹興訪事人云浙江餘姚縣縣丞某二尹刻届瓜代之期藩憲翁筱山方伯委吳二尹煜光前往接署○各屬所出蠶繭以嵊縣爲最佳本年增開繭行十三家日前大憲已委安大令炳文到嵊設局辦理繭捐矣○濵海之區士性最宜鶯粟每年官中所收落地稅爲數不貲現又議加三成業此者遂專以偷漏爲事兹由稅務局員高大令赴省禀陳擬請大憲設法維持俾士稅漸有起色 
[輦下紀聞]  
　　聞之京師友人云近日大學堂英文教習某君不知因何告退現已聘定美國大學堂畢業生李君主講席惟日來堂中諸 
 
 
] 

Page 3

 
 
人意見時多不合以致規模朝令 
時若再不足分數即須革退叧招矣○京師向有溝渠開舉子來之諺因每年修濬陰溝必在二三月間如逢會試之年正適公車畢集也今科會試暫借汴闈雖無擔簦負笈之人而開濬溝渠仍遵曩例日來鳩工庀料粟六異常臭氣薰蒸行人掩鼻車馬稍不留意往往傾陷其中帶水拖泥大爲苦事 
[津沽迎夏]  
　　天津直報云津巡警局總辦曹觀察嘉祥因事經上憲撤委遺差委候補府趙太守秉鈞接辦三月二十七日已赴轅謝委大約日内卽可到差矣○籌欵局總辦陸硯香觀察奉上憲諭令迅將各屬烟燈捐及關繫小民日用所需苛細已甚者槪行豁免因卽札飭各分局一律遵行惟　酒土　等捐仍照舊章辦理 
[飭究謠言]  
　　日前本埠忽有無藉之徒散播謠言謂廣西巡撫王芍帥以軍務棘手議借法兵剿匪并稱貸洋欵以充軍餉云隨遍發傳單煽動寄居滬上之兩粤人民迭在張氏味蒓園集議聯名電禀兩江總督魏午帥懇卽會同各省督撫由電奏請嚴行阻止等情午帥得電立即電詢芍帥旋接芍帥回電云此間從未議及借兵貸欵况軍事頗稱得手烏用爲此挖肉　瘡之舉即偶乏軍餉亦當奏請飭部指撥滬上定有匪徒造謠生事事關大局此等造謠之人應請札道示禁密拿訊辦因於本月初五日電飭蘇松太兵備道遵辦昨日道憲袁海觀觀察遵飭出示曉諭略謂仰兩粤紳商毋得輕信浮言動輙聚衆除嚴密訪拿造謠之人懲辦外並著各該紳商查明何人所播謠言禀請擇尤提究 
[添設電燈]  
　　本邑南市馬路工程局總辦翁子文术守擬將裏街攺築馬路以興市面前日傳諭工頭地甲人等在裏鹹瓜街相度地勢安設電燈此後來往行人當不致有冥行之苦矣 
[盜犯候訊]  
　　前日陳福生汪茂生林慶生王慶雲劉桂廷陳步雲馮鶴鳴陳桂宗等人深夜至法界新北門外吉祥街某小客棧借宿棧主見若輩帶有手槍單刀僧衣因之報捕拘押昨日克總巡捕頭向之詰問福生稱僧衣在蘇州府屬長洲縣境某寺劫來茂生稱手槍在美利輪船上竊得慶生等六人堅不承認刦竊遂一併押候解送公堂禀請讞員孫建臣大令訊明核辦 
[四續議設學堂]  
　　二尙賢堂議定設在上海亦由會衆批准此係商約大臣吕鏡宇尙書創議稅務司賀碧禮君賛成吕尙書曰在會諸君請聽李君佳白今在敝國成此美舉本大臣實深欣悅且欲敬贈數言以表同志猶憶數年之前本大臣大京供職獲交李君彼時卽樂與往還飫聆雅論其後奉使德國李君因創辦尙賢堂事游歴歐洲道出栢林又獲相見去歲差滿回華寄迹滬瀆更與李君常見快聆教益又常於申報得誦李君講求各國政治之文崇論閎議欽仰良深現在敝國舉行新政朝野上下無不汲汲於開豁民智是李君此舉在敝國今日情勢相需更亟裨益實多鄙意李君辦理此事必須建堂立舍俾得規模宏整埀示久遠庶無負李君一片造就人才之苦心曠觀各處惟上海之地最爲相宜上海綰南北之樞各省人士流寓甚多冠蓋往來無日不有則創辦之初雖在一隅久之遐邇宣傳全國皆受其益尤盼更加推廣凡李君聲望所及之處皆能逐漸分設則其益更大本大臣不勝頌禱之至講畢會衆皆鼓掌鳴歡旣而稅務司賀碧禮君曰尙賢堂大旨諸公皆已詳言余不必再贅敢以尙賢堂改設上海一節陳之夫尙賢堂原議設立京都首善之地後以情形大變各贊助尙賢堂之人皆議改設上海他人不免喪志灰心而以鄙意觀之尙賢堂設立京都不如上海爲尤益也蓋上海爲通商總匯保守彌堅一切產業儘可安枕無憂故華人旅居上海者多有樂不思蜀之慨其益一華人之游歴至上海或聚族於上海者無論官商皆以中國古學非今時所宜多令子弟肄業上海以爲跨竈之計而尙賢堂亦有搢紳子弟肄業其中其益二旅居上海之紳富固多而晉京出洋之顯貴道經上海流連數日以增見聞者亦時有所聞其益三上海華報館林立各主筆皆可各抒已見發爲議論或與國家有關係者以補政府之不足而開斯民之愚睞其益四然則尙賢堂設立上海不較就都爲有益乎吾甚願與會諸公不以此議爲左也講畢衆皆鼓掌應之 
[英界火警續聞]  
　　英界火警已登昨報兹悉火起於博古齋骨董店樓上幸各救火會西人施救得法僅穿屋頂不致蔓延然已險矣或曰起火者係王興隆兩説互歧未悉孰眞孰僞 
[上海官塲紀事]  
　　署理常鎭通海兵備道郭月樓觀察於前日由鎭江任所來申昨日午前命駕赴道轅拜會蘇松太兵備道袁海觀觀察及辭出復至上海縣署投刺縣主汪瑤庭大令以禮欵之○昨日福建候補道徐子靑觀察因公過申午前命駕赴道轅拜會道憲袁觀察繼至縣署投刺縣主汪大令迎入花廳暢叙良久而别 
[上海縣署瑣案]  
　　前日張鑑堂扭張其祥至縣縣主汪瑤庭大令升堂訊詰鑑堂供小的有地若干計田單兩紙賣與其祥管業因一單抵押他處故先付一單俟得價贖回再付詎料其祥竟扣去洋銀一百七十元是以控求訊斷其祥供小的買地時言明單契交清然後付價今僅交一單是以扣留洋銀若干况伊之伯母前曾投保甲總巡局控伊盜賣公地局憲朱大老仰飭小的將單呈騐小的未允今反被扭控尙祈俯鑒下情大令向鑑堂申斥一番限兩日内將田單呈案一面責令鑑堂繳齊應付價銀○徐金氏携姪女徐氏投縣控徐瑞林霸吞洋銀等情大令研訊之下徐金氏供丈夫向在伯翁徐廷山所開成大米行爲夥積存薪水洋銀四百元故後伯翁叧給小婦人二百元合成六百元仍存行内迨伯翁逝世行務歸瑞林經管未及一年行卽倒閉以致所存無著去年小婦八臥病瑞林偕其妻前來探望乘隙竊去存摺求賜究追徐氏供父親早故由祖父廷山及母親朱氏主持贅黄仰山爲婿祖父去世後立瑞林之子爲承重孫成大米行卽歸瑞林接管當祖父在日因小婦人遣嫁時未備妝奩分給洋銀八百元存於行内現亦被瑞林吞没叩乞訊追黄仰山供瑞林另開成餘米店接管成大米行未及一年遽爾倒閉查成餘米店曾欠成大洋銀七百七十元今將帳簿呈核瑞林供伯父廷山去世後行務歸張佩芳經管至前年冬倒閉時堂嫂朱氏尙在洎去夏因病殂謝雖由小的之子承嗣然成大行事小的並不與聞大令察閱帳目端林亦欠成大行洋銀二百元而各户之欠成大貨銀者數亦不少因判令瑞林先將二百元繳案聽候補提張質訊 
[南市捕房紀事]  
　　昨日午前滬南董家渡大德榨油公司傭人黄榮生在永須馬頭搬運棉子花曳過浦濱鐵攔五十七號巡街捕見之向之申斥黄不服齟齬之餘毆傷灵捕面目後經他捕到來帮同拘獲捕頭令押候轉解馬路工程局禀請總辦翁子文訊懲○前日有某甲者由某處乘舟來滬小泊南市浦灘至晚突有偷兒伺隙入艙竊去行李若干件昨日開具失單投報捕房捕頭立遣包探英量海前往勘踏一週以便從嚴偵緝 
 
 

Page 4

 
 
   
 
 

Page 5

 
 
   
 
 

Page 6

 
 
[立愈小腸疝氣除根神藥]  
　　廣東陳恒德堂神藥到申 
本堂秘製立愈小腸疝氣膏藥其功之速無出其右無論陰囊腫脹陰核偏墜甚至坐臥不安痛苦難忍速將此膏貼之立覺陰囊縮小氣鳴脹消極至兩天包能除根屢試屢騐百發百靈倘年久根深宜貼正號則藥力大而取效愈速矣每張正號一元副號六角○外有第一神效疝氣丸每盒一元倘外貼内服雖十年二十年之老症愈後可保永不再發誠治疝氣之神藥也○假冐甚多購者認明○廣東陳恆德堂分設上海英大馬路萬康醬園對門德仁里内石庫門函購信力自給 
[上海榮昌祥洋貨號]  
　　本號開設英大馬路泥城橋東首洋房内自運泰西各國定織時花綢緞紗羅呢絨嗶嘰花素異色羽縐羽綢羽紗純絲海虎絨各色緞帶時花布疋金山五彩羢毯鴨羢被褥八音鐘表大小洋鏡縫衣機器男女全身新式洋裝衣服以及學堂營兵四季西式操衣一應洋貨花名甚繁不及細載承蒙　賜顧價格從廉特此佈聞 
[説教出書廣告]  
是書乃前美日秘叅賛彭觀察光舉在美洲合衆國施家各萬國行益會演說中外宗敎名義異同之故發明新理爲振古　作我國　家能於域外自宣經敎三千年來一人而光緒二十二年恭錄進呈　御覽五洲各國以各種文字重譯戰行不下二十萬部分藏各大書院間爲盛事惜中華學者轉多未見茲覔進　御定本精印行世每部實洋四角意在廣傳非以牟利可比書經存案翻印必究總代售處上海飛鴻閣書林分售處商務書館千頃堂會文堂格致書室蘇州開智書室廣東點石齋京都鴻文書局天津文　齋官書局保定　雅堂官書局烟台善慶書館總售處兼有百漢硯碑洋五元渤海藏眞洋六元續西學大成洋二元並售各種蒙學書籍 
[上海新開嘉惠書林發售書籍]  
　　本局始創各種新書平價發售各省學堂應用時務格致算學新書俱已全備以及小說閑書尺贖地輿各書板樣放大字跡淸楚外埠函購立奉酒資自給躉批格外克已名目繁多另備書目單略據數種於左　資治通經補正十二元○應試必讀七角○國朝名臣言行錄一元○御批通鑑輯覽二元○九通提要六角○廿四史通俗演義四角○袁了凡綱鑑一元三○綱鑑易知錄一元二○泰西事物通攷七角○王鳳洲綱鑑一元三○經濟新論二角○萬國公法二角○壬寅直省闈墨四角五○論海七元○聖武記四角○十九省地圖七角○萬國地興圖四角○直省地輿圖六角○亞東亞細圖五角○坤輿地圖五角○正續東萊博義四角　外埠分莊江西省城點石齋介記發兌上海四馬路口南晝錦里嘉惠書林告白 
[戴生昌蘇常鎮開班]  
　　去　臘　河　水　淺　涸　停　止　邇　來水　已　漲　滿　擇　於　三　月　廿　四日　照　常　開　班　特　此　佈　聞 
[招商局内河輪船蘇常鎮班四月初三日起单日開行]  
[上洋畫錦里始創成康杭線號]  
　　眞不二價　童叟無欺擇於三月十一日開張 
　　本號向在杭城有年今設上洋畫錦里專辦浙湖細絲監工督造門市京莊各色衣扣枯淸繡線珠瑣馳名加染深紫大紅帽緯太古琴絃淸水綜線本機滿漢朝帶加市片帶各式網帶淸水緞帶京式三須純經辮線龍鳳帳須各式回須中西欄杆杭金貢帶一應俱全花式繁多不及細載定價格外克已以廣招徠凡蒙　紳商惠顧認明本號圖章爲記庶不致悞 
[寳昌珍珠號]  
　　開設上海抛球塲楊慶和對門如蒙中外紳商賜顧買賣珠寳自當格外代勞以副雅誼 
[奏辦湖北籖捐彩票頭彩五萬元四月廿五日開彩]  
　　本局奉　湖廣總督部堂　奏明開辦第十五會額設票五萬張每張售洋六元中彩共六千五百零七號計七優張有零中彩一張以八成零派出彩銀之高比各公司爲准期四月二十五日在漢口開彩得彩紅票憑本局對號單核兌銀元本總局設在漢口鎭上海分局設在南市久大碼頭吉祥弄○外埠往來信力票力本分局一槪不付統歸自給龍洋唖板槪不進出○再得彩紅票如無本分局騎縫圖章及長方上海分局小印者槪不收兌因無票根可查也特白 
[日商大東輪船公司蘇常鎮班於三月廿七日起隔日開班]  
[新開安和祥靴鞋號四月初六日開張]  
　　本號特請名　採辦貢緞定織時新花色專製内城京鞾生油伏底雨靴鑲繡儒履玲瓏童島挽線名鞵各種時式靴鞋一應齊備茲當開創伊始定貨格外克已限期不悞且精益求精定價劃一包退包換以廣招徠而埀永久凡官商　賜顧者請認明牌號庶不致悞　　上海石路中安和祥啓 
[奏辦浙江善後彩票頭彩弍萬元五月十二日開彩]  
　　本公司自奉　浙撫憲　奏明開辦以來通消各埠至公無私第十五會已於四月初八日當衆開彩紅票憑號單實足兌洋今售第十六會票仍設一萬五千張每張改爲念則售洋五元彩額增至一千五百四十五張之多較他省之票容易獲中准於五月十二日仍在拱宸橋本公司開彩務祈　官紳士商届期　光顧是幸此佈　浙省協濟總公司上海南市分公司啓 
 
 

Page 7

 
 
[禮拜二拍賣]  
　　啓者准於本月初九日十點半鐘在本行拍賣天福洋皂一百七十箱各式洋酒數百打東洋花瓶景泰磁噐電鍍金銀刀叉茶酒式毛巾檯布外國衣帽大小油畫鏡八音琴洋鐘保險燈外國新到大小鐵床中外上等木器大菜檯房間式椅子式零星雜貨不計此佈届期請中外貴客紳商降臨是荷　瑞華洋行謹啓 
[香港太古糖局車糖出售]  
　　本行由港自運ＢＡ唛五温Ｂ唛四温半ＯＷ唛四温二五０Ｘ唛四温ＨＸ唛三温七五Ｈ唛三温車糖出售如　貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白 
[禮拜三拍賣准十點鐘]  
　　本行於計初十日拍賣人馬緯牌羽毛大紅馬頭虎圖雙鳳單鳳虎牌　單鳳呢　藍獅三Ｄ三Ｊ雙瓶布十磅藍鐘綠羊絨心三Ｄ媾錢布十二磅將軍雙梯飛熊人其林花盆綿布等貨此佈　怡和洋行告白 
[禮拜四拍賣]  
　　本行每逢禮拜四准十點鐘不限價拍賣羽毛嗶嘰小呢羽綾羽縐市布原布洋標細布細斜組布漂布及花旗粗布斜編紋等貨皆列明拍賣部內屆時請到本行面拍可也　元芳洋行啓 
[洋房出售]  
　　啓者茲有新道加市洋房平房住宅一所在新把子路張子標住宅斜對　該洋房住宅内装成房間四間住宅後另有西隱房廚房各各完俻平房周圍均做成　地另有花園一所其地數四圍共有四畝此屋是一千九百零二年造成屋之内外門窻装修均精緻華麗倘中外紳商合意者送信至申報館轉交或自己亦可去看得價銀七千五百兩　主人謹白 
[聲明]  
　　啓者本館於二月十四日被鄰失愼所有上行存項一律淸楚各股東亦均統統了結　單一律收歸惟元號至十號股單未曾收歸據云有遺失等情但股洋股東已經取去爲此登報將後股單如檢出均作廢紙特此聲明　錦谷春白 
[失票]  
　　茲遺失安廢匯昌支大通同大和兌一百六十四號票卽期鹽文二百五十二兩一錢九分三已向前途說明作廢望各寳莊號切勿收用爲要此佈　張嘉成啓 
[失單聲明]  
　　今遺失田單二張上海縣廿四保廿三圖毀字圩第四百七十六號業户陳四觀則田一畝七分四厘一張又第又第五百六十七號業户謝金榜則田三畝四分一匣一張已經存案有人拾得送還自有重謝否則作爲廢紙如有在外抵押等情望勿受其欺特此聲明　上海新北門外中西書室告白 
[祥泰水火保險公司P ] 
　　啓者本行向爲保險總董設立水火險公司在英國倫敦已七十餘年專保華洋屋宇棧房局厰店號家宅貨物生財装修衣服等倘逢不測立卽照賠凡本公司○祥氣所鍾眞是○泰山可靠故○水波不興或○火無俱舉咸歌天○保定爾共占履○險如夷此皆○公道待人要亦○司理无已所致耳如蒙賜顧請至北京路英國書信館對門本帳血訂爲盼此佈 
[日本郵船會社]  
啓者本公司弘濟丸于本月十三日卽禮拜六上午九點鐘開往長崎神户横濱由長崎接續本公司輪船轉運釜山仁川元山城津海參威等埠小包收到十二日午刻客票賣到禮拜五日五點鐘止倘各寳號欲裝貨搭輪者務祈早臨爲幸　日本郵船會社啓 
[元芳洋行新添兼做代客拍賣生意告白]  
啓者本行所做拍賣洋布疋頭生意已數十年矣久蒙各商深信誠信相孚然向所拍賣者皆係本行自已所到洋布羽綢羽綾小呢嗶嘰等貨如外來客貨槪不代拍茲因常有客商以傢私疋頭等� 
物囑爲代拍前因不做此中生意故一槪推却有失　諸君雅意今特爲推廣起見由英五月一号卽華四月初五日起兼做代客拍賣貨物生意不論中外新舊傢私零碎什貨水漬貨火險賣房子地皮洋布疋頭　器衣服等件樣樣均可代拍如各寳行欲囑代拍者請至本賬房面議銀期格外從速以廣招徠務祈　惠顧是幸此佈　三馬路元芳洋行謹啓 
[聲明]  
　　啓者棋盤街義豐利廣洋貨號所有傢私生財等物乃係李姓物業今先登報聲明以免後論此佈孚愼德堂啓 
[遺失九通股單]  
　　今有集成局三千四百零一號九通股分單一紙今已遺失與該局說明作爲廢紙恐未週知特此佈告應松記白 
[聲明作廢]  
　　今遺失在元記投占元五元民卷芥字根一條已向該號掛失倘有别人拾得作爲廢紙中式與拾得人無涉先此聲明以免後論梁卓記謹啓 
[耀華照像]  
　　小號設館將近廿年照像放大素稱亷美故不多贅兼售保命續嗣丸金精玉液精每罐一元戒烟平安水五角此佈 
[衍慶丸眞能易子]  
　　種子丸之騐惟二馬路京都天寳齋第一余望子情切購服身壯體健去冬果舉一子喜以誌謝　浦東姚守梅啓 
[ＳＥＮＩＣＩＤＥＭ　ＳＮＩＡＬＲＥＢＭＡＨC]  
[曾伯廉各藥料]  
　醫生云小孩咳嗽夜晚更甚及哮喘之症痰在喉間不能咯出卽用曾伯廉所製之咳嗽藥服之病卽可鬆動咳嗽漸止痰亦易吐曾伯廉所製咳嗽治咳有效决無危險之事一　發痧一症須立時醫治不可稍緩爲此家中應儲曾伯廉痧藥此藥可隨便用之其中並無毒物無論小孩成人用以治痧别無他患曾伯廉所製止痛油爲至妙之劑無論人身因何疼痛敷之立刻可止頸子生硬風濕疼痛筋絡疼痛骨節不和諸病因曾伯廉所製止痛藥油敷之眞絕好方法分寄各藥鋪出售每小瓶洋五角大瓶洋一元上海新晉一隆洋行總經理 
[包愈遺精第一靈丹神童二仙丸]  
　　此丸專治身體虚弱遺精夢洩溺後淋濁四肢困倦腰膝酸軟或酒色勞傷思過度見色流精本堂獨秘奇方尊用上藥○製志在濟人無論年久遺精不愈服之可能包愈輕服一料重者二料此丸温和不寒不熱常服非但身健體壯而且功能延年種子卽日初服一天立覺神淸氣爽是晚安眠固精止遺保無遺洩之患功效大見不靈還洋水火旣濟淸心安神每張七角上洋自來水橋北認明四百卅二門牌廣東老益三堂發兌○僞店串通信局魚目混珠函購藥書爲憑 
[粤東籌餉票大彩聲明]  
　　三月廿三日開彩頭彩廣東十三行利亨零則沽出二彩廣東北帝廟前榮昌售出三彩東莞盧如兄得四彩付去澳門　上海恆豐公司分局啓 
[名醫]  
　　孟河程蔭軒男婦傷寒方脈兼理難産調經種子肝胃夾氣消痞塊癆病　脹淋濁緼毒等症寓新閘馬路中朱聚興鋪内 
[失票]  
　　今遺失廣生莊票一紙第二千零九十號四月十六期此票已向前途說明作爲廢紙望各寳莊號切勿收用此佈秦柏榮啓 
[聲明作廢]  
　　茲在南市兆昌所買之五元劍卷乎字進士闈姓該根在途遺失今向該號言明作爲廢紙　同發昌啓 
[招請售貨人]  
　　茲者敝行創設五十餘年久日馳名今欲請專售本行老牌牛奶希老夫一人每月能消售一千箱或八百箱者其薪水從豐另有用金如欲意者望寫明住處寄信至申報館帳房轉交可也此告 
[黃夢畹啓]  
　　嫁綫勞人日鮮暇晷荷蒙諸君枉顧請於午後二下鐘前移玉如有緊要公事仍可隨時賜敎惟乞恕簡慢不恭耳肅陳維鑒不宜 
[廣東陳恒德堂淋濁妙藥珍珠琥珀立止白濁丸]  
　　此丸專治五淋白濁小便刺痛難忍溺管閉塞點滴不止日久不愈致成血沙等症無論一切淋濁此丸服之立刻淸濁止淋止痛利便消腫化毒去濕袪熱輕症兩天重則四天包可全愈倘若不效原洋奉趙輕者一大瓶重者二大瓶定可除根愈後非但病除而且身壯體健培元養精眞治淋濁之第一妙藥也每大瓶二元小瓶一元分設上海英大馬路萬康醬園對門德仁里内石庫門交易 
[京都天寳齋中外第一耳聾丸]  
　　耳聾丸一藥市上售者雖多祗有稍瘥之功實無復聰之方惟本齋選藥以騐而知靈覔方以試而知效秘製是丸廣濟世人無論男女老幼遠年重聽服丸一料當能轉聾爲明患者請速試之始信中外第一也每料一觔洋四元每盒洋一元鋪在上洋二馬路西鼎新里庫門内 
[江南票每洋四條經理浙江票]  
　　湖北恆豐照市公道回艙尊給上海快發財 
[零躉批發得月樓]  
　　售出上月江南二彩聲明前報售浙江江南票分條三角湖北分條七角函購遇漲不加上海萬裕碼頭　 
[遺失莊票]  
　　今失落鉅豐莊票一紙第五千三百六十號計元一百卅三兩六錢五當向該莊言明該票作爲廢紙望各寳號切勿收用爲要　波彌文洋行告白 
[楊州左衞街萬來彩票行]  
　　本號兼售東洋印色朱油各種香烟香水洋燭西洋雜貨顔料富强戒烟丸各種丸散蒙士商賜顧零躉批發格外克已]  
 
 

Page 8

 
 
   
 
 

Page 9

 
 
[上海巡局紀事]  
　　昨日布捐局司事某甲行至南市浦灘查見桃夫某乙挑　布十餘捆未報落地捐因就近扭送一十三七鋪巡防局遂由局員某君函請二十三七鋪局員提籮間頭到案訊供○前日歹人某甲向南碼顯　鐵店主任情訛詐被店主扭赴二十三七鋪巡防局局員徐錫臣一尹飭押候訊懲 
[馬路工程局瑣案]  
　　前日元亨木行傭人陳阿香肩負木植俯首疾行悞將陳林和之函撞傷血流如注林和怒喚令巡街捕將阿香拘入捕房轉解馬路工程局總辦翁子文太守倩襄讞委員黄衡堂二尹研訊察得林知所傷甚微僅令阿香給小洋銀五角爲養傷費不復深求○泰州船户易洪桂扭沈裕興至捕房訴稱被欠洋銀三十元屢索不還請卽送局追究捕頭允之隨卽轉解工程局黄二尹研訊之下易供去年十一月某日沈央人向小的借去洋銀三十元今者向索不還求恩追給沈供此項洋銀係趙羅畢所借現在趙已不知所之尙求寛限日期容小的措資料理二尹子限二日務將趙交案以便質訊嚴追 
[英美租界公堂瑣案]  
　　包探劉光震解兪家海陳阿二到案禀稱伊等二人行竊鄭伯昭所開某店内吕宋烟九十餘箱及衣物若干約値洋銀一百餘元報由小的拘獲帶至兪阿生處吊出原贓今特解案請究襄讞委員魏蒓塢大令商之英總領事署代繙譯官竇君判將兪陳各責五百板收禁西獄二年期滿之後遞解回籍阿生罰洋銀十元○陳恒業投上海縣署控嚴理三圖賴借欵等情縣主汪瑤庭大令查知陳在英界四馬路開設北恊成烟館爰移文公廨讞員張柄樞司馬派差拘獲昨由魏大令訊究嚴供小的向業成衣與陳並不相識安得欠伊洋銀大令飭交人保釋聽候函復縣署將案請銷○包探沈阿岳解李阿三到案禀稱此人前曾犯竊數次今又行竊管友林家衣飾報由小的拘獲送案請懲大令判笞責五百板收禁西獄一年期滿之後再責五百板然後遞解回籍○包探錢盈堂解沈阿四到案禀稱此人行竊洪興棧内衣服被單等物報由小的拘獲送案請懲大令判責二百五十板贓給棧中人具領 
[法租界捕房紀事]  
　　偷兒朱珊志行竊朱江氏家銀首飾三件報經包探拘押捕房房昨日讞員孫建臣大令飭提至案笞責五百板枷號一月期滿之後再責五百板○積竊李阿四王阿二串竊某姓家衣服棉被被包探所獲送押捕房昨日解案請訊大令判令各責五百板○上月某日小利徐阿永戴天元串竊某包探家衣服銅器拘案請訊大令飭各枷號一月在案昨已期滿諭令提案疏枷各責三百板然後釋之使去○積竊徐桂和行竊晏姓家洋銀八十元由捕拘獲解案大令飭枷號一月昨已期滿諭令提案開枷笞責五百板然後發押改過局三月○日前小東門外洋行街義生祥熟果店因炒落花生火星延及洋臺以致回祿爲崇昨日大令飭傳到店主王阿春詰訊供稱事出無心尙祈鑒宥大令從寛斥　○上年王芬控無錫人榮錦芳呑没小麥價銀二千一百兩歴經大令研訊榮挺押不繳大令遂飭探齎文往無錫請縣主派差協探標封房屋昨日提案比追榮供此項小麥實由小的運往天津轉售與劉子音價銀尙未收到求恩釋出尋劉至案請追大令諭令具結送縣交人保出限兩月内將劉尋交如逾限期准將發封之產變賣抵償 
[美租界捕房紀事]  
　　徐海松被著名惡棍皮鞋錦三挖去雙目旋於昨日奉其母某氏投訴虹口捕房捕頭以事起於西華德路提籃橋左近令投彼處捕房聲訴○前晚有羣賊塗臉掛鬚攻破華記路馬義生家大門刧去金銀首飾衣服等物約値數千金天明馬卽開明失單投報捕房捕頭允派包探留心查緝 
 
 
 

Page 10

 
 
   
 
 

Page 11

 
 
[五洲事類匯表告成]  
　　歲閱庚子　詔罷帖括風會改良學戰日亟我　朝之制度典章及各國之政藝學術今昔時遷彼此力競比較之學决爲要領邇來譯本列表尤夥殆風氣早自中而外而力求通今者不能不資爲攷鏡是編搜輯東西書百數十種分統治學術天文地理財政兵事交涉通攷八綱系子目四十八類積五十卷削舊擷新歛繁通簡表中有非說不明者前後悉照原書酌留開卷一覽燦若列眉實爲留心時事者所必俻之書每部實洋五元分售處上洋新民叢報支店廣知局愼記書莊點石齋千頃堂醉六堂普新學書室總發行所醫園衖仁記印局寳善街西長仁里吉志社此啓 
[匯豐銀行告白]  
　　啓者本行收足資本洋一千萬元公積英金値洋一千萬元又銀洋五百五十五萬元共合洋一千五百五十萬元另議定備用股本洋一千萬元總行開設在香港分行在倫敦廈門暹羅包帶維亞孟買加拉吉打古隆北福州德國漢口神户長崎意陸伊羅法國呂宋紐約檳榔晏貢西貢舊金山新加坡蘇拉巴啞天津北京横濱其上海行與各商往來暫存本行之銀每日結帳者其息長年二厘存至二十萬兩爲止存一年者其息照長年四厘算存六個月者其息照長年三厘半算存三個月者其息照長年二厘半算代付本埠匯票並辦理銀行一切應辦事宜匯票可以匯至倫敦及歐洲印度新金山美國中國東洋等處大通商碼頭特此佈聞　　光緒二十九年正月廿七日 
[横濵正金銀行上海分行新行鈔票洋圓]  
　　本總行創自橫濱一千八百八十年資本金洋二千四百萬圓公積金洋八百九十一萬元分設各國名都大邑廣有通交中國上海天津牛莊北京分設亦已年久今在上海分行新行通用自一元五元十元之鈔票洋圓奉准本國政府允行始于中歷十一月初二日起以便行旅經商之一助其外 
[新式存单以及相與徃來支觧簿集]  
　　各埠專辦銀行應有一切交易無不克已招接存欵更竭誠實久蒙中國達官均用華文專備中國仕商樂取便捷易於通鉅票交相稱贊本行格外精心研究接應惠顧現由總行刋到曉惠然顧臨者之用爲特布告仰祈　俯鑒如欲存欵在横濱總行册者半年期息五釐長年期息六釐如存欵期滿准在横濱支取金洋上海取銀亦可如在横濱存取換算則以日本金錢交付隨時註明定價如在上海則以元錠銀價交付庶幾市面仙零上落於　貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚同文之來誼云爾其餘匯票押匯電匯承接周到有美悉臻如蒙　惠臨請至本分行面訂可也經理人長鋒郎謹白 
[西學關鍵]  
　　是書專論天文力聲熱光磁電氣化之學設爲問答由淺及深窮源竟委爲匯報館教士翻譯經兩載有餘而成八卷持議名通繪圖精細本局商請藏本付諸石印幾經校正亥豕無訛誠應試之餽貧糧訓蒙之益智　也装成四本計一函近己出書價洋一元五角新出教科叢書價洋五角永嘉先生八面峰價洋二角增廣尙友錄統編價洋八角九通序例全錄價洋七月此佈　　上海鴻寳齋書局啓 
[昌壽里積山喬記書局]  
　　開設新馬路陳家浜設立石印機器等件一應俱全近年以來朝廷百度維新詔立學舍注重求才專尙實學本局不惜重資購就上等各件精益求精如蒙　賜顧不拘大小各種書籍印板均當格外克已以廣招徠八十一號門牌　　本局開印　正續資治通鑑○御纂五經○康熙字典○海國圖志○萬國輿圖○直省闈墨 
[華俄道勝銀行告白]  
　　本銀行蒙　國家批准備足資本俄金六百萬羅卜合華銀六百萬兩總行設於俄現京定於華歴光緒二十二年元旦在上海黄浦灘二十九號開設分行卽前法蘭西銀行原底該行經手事件自元旦起歸本行接辦本行專作銀行應辦諸事 
本行備足資本俄金六百萬羅卜合華銀六百萬兩專作代客存欵每日往來者按日計算及存至一年或半年者來行面議並作押欵及零躉匯票等事匯票可匯至各國大城及各商埠若匯至俄國更爲利便 
[新輯最新經世文編發兌]  
　　按現行經世文統編及新編等類皆從戊戌以前著述爲主本編旣以最新爲宗旨凡戊戌以後新政新學靡不精要彙舉數千百種新著述新編譯諸書萃於一帙方今新政丕基新學競起科舉改章尤以中外通才取士凡中土現勢及東西各國政策最新之科學有志進取者罔不思新備之書節練揣慕以副靑錢之選本齋有鑒於此爰集同人將是編分政學兵學計學農學商學工學文學理化學教育學美學十目都一百三十卷計三十二本装四函價洋六元條分綫晰無美不臻以補諸經世文之不足以公求新學者之雅懷賜顧者盍至棋盤街北首寳善齋書莊購而觀旃 
[上海分設和囒銀行]  
　　本銀行創自一千八百廿四年至今七十九年之久總行在和囒愛姆司脫台地方并在中國日本香港及歐亞洲各大埠均有代理分行已收足資本和金合計金磅三伯七十五萬磅約合規元三千五伯萬兩逐存公櫝和金合金磅四十一萬七千磅約合規元三伯九十萬兩今在上海暫庽二馬路外灘設立分行於正月十四日開張專理銀行一切應辦交易以及各處匯票進出無不格外周妥如蒙存欵其息存十二個月長年五厘存六個月者四釐半存三個月者四厘十天者三釐每日結算者二釐特此佈聞伏希　公鑒　　　　　上海經理人汪禮啓 
[急救保命衛身藥水]  
　　治時瘟癘疫腹痛如絞頭暈眼花四肢抽卛者每二十分時服此藥水三十滴温水少許冲服　治霍亂吐瀉攬腸痧痛面色紫靑者每促半點鐘服二十滴　哮喘氣喉隔風腫痛者每點鐘服十滴温水冲服　咳嗽傷風呼吸不利每點鐘可服五滴及時照服不可加减　此藥水惟本醫院一家製售購者察之小兒减半每瓶一元小瓶半元　　大英醫院啓 
[機器茶磗批發]  
　　本公司開設唐信和號内專接定各式茶磚並有現貨出售價亷物美　貴客光顧請至本公司面議此佈上海悅興隆合記總理人黃亮臣啓 
[泉司前大街洗馬池中市福順祥江西廣吉祥]  
　　湖北票全張英洋六元二江南票五元四批發格外克已函購立奉 
[浙省和通票行]  
　　開設杭城太平坊大街石庫門内專批各省彩票格外克已收兌紅票比衆公道並代理浙江恊濟公司出票恐未及週知特此佈聞 
[明治火險]  
　　三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[保火險告白]  
[１８０３ＩＭＰＥＲＩＡＬ]  
　　啓者本公司今託美查有限公司經理上海分行事務於一千八百零三年在英國倫敦開設迄今已歴九十餘年計貲本銀八百餘萬兩中國客商賜顧者請至申報館帳房面商可也其保險之費照大市一律特此佈聞英國倫敦永平公司上洋經理人美查有限公司仝啓　 
 
 

Page 12

 
 
[絲廠召盤召租]  
　　杭州世經廠絲車有二百七十二部一應機器引擎鍋爐無不俱全房屋宏廠烘竈亦有且各處尙有繭莊如有合意欲盤欲租均可向上海乾記弄口源豐潤匯票號内王眉伯先生處面議可也 
[請得頭彩源源來]  
　　屢獲大彩已念有餘次去臘江南票頭彩亦由分條售出得主　經聲明現售各種彩照價皆克已批發票 
市函購指明上海南市集水街分設老北門東吊橋 
[諸錦章西法鑲牙]  
　　余乃黃德馨起首鑲牙之經理人今另設於四馬路盤記棧東隔璧價廉法秘如外埠　仕宦聘請亦可面議 
[眼科良醫]  
　　目疾沉重已瞎多時今蒙打狗橋北堍程德茂茶葉號内程禎祥先生一劑治明喜之不勝以告世之同病者金志山啓 
[茂生經理火險]  
　　啓者本行經理皇后火險公司代客保火險事務其費格外公道如有不測迅速賠償不必函問外國總局此佈華正月十一日三馬路茂生洋行啓 
[石印書局召盤]  
　　機噐兩部引擎石頭一切俱全因主人另有他就願便宜讓盤倘合意者請向四馬路惠福里勤益紙號接譚可也 
[戲館房屋召租]  
　　在英界帶狗橋山東路戲館房屋壹所如欲租者請至外虹口老順記内樹德公司面議可也樹德公司經理啓 
[招請寫字]  
　　茲本行欲請中國人寫字一位要精通英法二文如願就此職者祈移玉至法大馬路庚興洋行　房面議可也 
[小照批發]  
　　新到各省名妓小照批發價錢公道賜顧者請到泥城外跑馬塲對門耀華西號面議 
[心胃痛眞騐]  
　　心胃氣痛散之妙惟上洋盆湯弄壽榮齋最靈余與室人等均有是疾醫治未效購藥一元依方服下其痛除根合家戴德登報誌騐　　姚體信具 
[札得利獸戲]  
　　每晚八點鐘開門九點鐘開演 
　　啓者本班現已抵滬在跑馬塲對面空地上支棚開演由禮拜六卽華歴本月二十八日之晚爲始本班在地毬上行過多處茲從美利堅來此所演各戲前未之有班中諸獸無一不教練純熟中有　獅子　猛虎　大象　名馬　及狗猴　飛鳥之類外加妙伶能在空中飛舞來觀者官房能坐四人每間收洋十二元如一人坐官房則收洋三元椅位每人收洋二元板位每人收洋一元立看每人收洋五角倘欲預定官房請至謀得利洋行議訂可也准定於禮拜四及禮拜六三點鐘全班演日戲徐立看處外小兒减半除常日後全班游行特此佈聞 
[失票作廢]  
　　今遺失致祥莊申票一紙計第三十一號聚昌抬頭支申義善源莊兌二月初十期元一百兩因在中途遺失曾經電咨申莊止解將此票作廢永不作用緣恐未及週知是特登報聲明望中外客商切勿收用此啓　黟城聚昌布號告白 
[遺失派司] 　 
　　　今失落富士山丸英１０，１０，０２進口煤派司二百五十五頓除報銷外還剩五頓又阿蘇山丸英２０，１０，０２進口煤派司二百三十三頓除報銷還剩三頓又台灣船２，６，０２進口煤派司一千零零五頓除報銷外還剩十五頓又元山丸英２２，１１，０２進口煤派司一千五百頓除報銷外還剩一千三百十五頓當向新關言明作廢特此佈告　太古輪船公司啓 
[聲明假冒]  
　　近有無賴之徒冒刻松郡張信來書柬并注名徐仲生經手向申江甡元絲莊冒取貨物幸該莊看出破綻尙未騙去想該拐騙私刻圖章不止一處望往來之各寳號加意留心騐明圖章爲要倘有受騙與小號不涉特此告白張信來主人啓 
[聲明]  
　　本行向無銀洋票據在外倘有無恥之徒私刻本行圖章揑造僞票在外招謠撞騙各處莊號切勿收用以免受愚特此登報杭州江于德昌隆木行主人告白 
[英商巴勒火險公司]  
　　本行經理北英商火險公司資本銀四千餘萬兩○○又家定火險公司資本銀三千餘萬兩在申開設最先迄今已數十餘年專保房産貨物機廠一切火險遇有不測無不立卽照賠保價格外公道如蒙　紳商賜顧請至五馬路口第二號門牌本公司帳房面議自當悉心照辦以副○光顧者也此佈 
[遺失泒司]  
　　由馬施里船進口ＭＳ唛４５'４號棉紗派司廿五包已向海關申明作廢望各寳號切勿收用此佈　美大行白 
[浙省和通票行浙江大票三彩聲明]  
第十四會三彩第二千三百十三號並上下附彩均由小行門莊售出嘉興吳同泰椿亭翁四條新市李少翁四條濮院陳閻翁二條嵊縣天源染坊五條新昌同福糟坊姚先生五條共合得洋二千元雖得主之鴻運亦小行之榮幸也恐未週知特此聲明現售各省彩票全張分條格外公道如蒙函購原班回件請至杭城太平坊石庫門内便是 
[告白]  
　　謹啓者瑞華洋行開設上海老旗昌四川路四十五號新造洋房所有小行洋東在滬多載經營交易頗有聲名熟悉中外五金疋頭木器雜貨等代客拍賣佣金划算便宜信實通商荷蒙中外客商照顧者小行自當格外克已先行登報容後擇吉拍賣是荷瑞華洋行主人謹白 
[四世儒醫]  
　　故友董蘭卿先生世傳醫家寓滬行道數十載手到春回活人無算被其德者今猶嘖嘖稱之伊嗣如蘭兄早游泮水克承父業望聞問切精細不羣謹守庭訓養成有用之學今　濟世者濟人扁盧復起矣寓老閘偷鷄　保康里午前門診午後出診蔡小香俞騰夫徐杏圃啓 
[遷移]  
　　本行向居四馬路今已遷移至四川路南首第十七號門牌卽前三井洋行舊址　諸君𣐅駕請　移玉至該處可也特此佈　聞裕豐洋行 
[永茂洋行告白]  
　　啓者本行新到德國新式貨物甚多内有緊身衣服襪子一口鐘羢毯等類本行現在新到印書墨存在行中如欲看樣請卽來取回試用可也特此佈聞 
[燕製補丸]  
　　善能利大硬背四肢等處　 
　　此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用經瀉者此丸洵推第一小盒洋一角大盒二角五分此藥各大藥房均售 
[密采里西菜館告白]  
　　啓者本館設在上海法租界精製法國大菜刻下大菜間重加装飾另設一房名曰京廳凡官紳巨商請客極其相宜每日正午至二點鐘午餐每晚七點鐘至九點鐘晚餐每餐每客洋一元酒賬另加倘諸客欲另定餐房或點菜由客自便此佈密采里經理人啓 
四月初八日銀洋錢行情列左 
　　新匯劃收市　　七錢四分三五 
銀拆　　　　　　　六錢 
龍洋找頭　　　七錢三分八 
錢找頭　　　　七百八十文 
市錢　　　　一百零九千 
卡錢　　　一百零八千 
衣牌　　　八百八十文 
　　大淸郵政收信時刻曉諭傳單 
　　寄往輪船名　某日　　截止收信時刻 
靑浦朱家閣　　初九日　　小火輪　上午九點一刻鐘 
南潯湖州　　又　　　上午十一點鐘 
江南製造局　郵差　　下午五點鐘 
寗波鎭海餘姚定海百官　　江天　　下午三點半 
吳淞　　火車　　又 
蘇州杭州常熟嘉興紹興　　小火輪　下午四點鐘 
莫干山　　小火輪　　又 
淞江　　　　航船　　　　又 
長江各埠南昌府九江臨湘雲溪　吉和　下午六點鐘晚八至九點 
福州羅星塔三都廈門飛鯨蕪湖又　　　　 
烟台塘沽天津北京　泰順嘉興　　又 
塘沽天津北京　廣濟廣平又 
掛號信件包裹什物匯票洋銀統於五點鐘前送交郵政局郵票每日上午八點售至下午五點又晚刻八點至九點至九點鐘止 
 
