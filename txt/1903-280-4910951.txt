# 1903 - 280 - 4910951

 

Page 1

 
 
[新印大字遼金元三吏出版] [  點石齋啓]  
　　遼金元三史爲近時梗要之書大小試塲命題皆兼及三史局　繁重价值又昂海内塞儒每苦力　　置且三史中地名人名之類事皆　牙佶屈記憶難清臨時若不檢查卽素經流覽著亦往往有差舛之虞貽悮匪淺此　最宜付之石印以使取携而竟無人計及於此今始由本　期影石法編印選取頂上紙墨故能字跡明顯明若列眉平日用功旣屬不費自力而携帶則尤極相宜裝訂廿八册价極克已祗收回工本洋銀四元八角欲購者請臨英大馬路本齋三馬路申報館申昌及各書坊購取 
[聯日拒俄策]  
　　俄人定於八月十八日撤退駐守東三省之兵斯言也宣布中外人人聞之皆引領延頸之觀俄人之舉動乃今已逾期數日矣而中外士夫紛紛傳述謂俄人仍未撤兵論者或咎俄人之無信或咎俄人之狡詐吾以爲皆非也俄人本無撤兵之心其云撤兵者因於東三省有要求之事如其願則兵可如期而撤不如其願則兵不肯如期而撤此言雖未嘗出之俄人之口然以意度之蓋有不待言而知其必出於此者獨不解政府諸鉅公何以輕聽之而輕信之一若俄人此次撤兵之期决不失約有無庸爲之疑慮者則試問俄人要求東三省各欵政府諸鉅公能允之乎抑不能允乎如其不能也則俄人所定八月十八日撤退駐守東三省之兵固已早知其不能如期撤退矣吾不知當若何焦急若何籌畫使之必撤東三省之兵而後此心可釋抑竟任其藉口於要求之未遂永久駐兵於東三省乎若果如是用意則正中俄人之陰謀東三省雖未彰明較著割畀俄人而已非復爲我之所有嗚乎俄人不折弓矢以得之我竟默無動靜以失之在俄人之計固得矣試問政府諸鉅公之心安乎否乎然則爲政府諸鉅公者當奈何曰時局至此措置艱難此固盡人皆知當爲天下之所共諒然斷不可因辦理棘手竟不出一語不設一法拱手以東三省之地讓之於俄人也度已力有所不能則當求援於他國倘歐西有所不可則當密謀之近鄰夫所謂近鄰者如日本是日本與我同處亞洲同爲俄人所眈眈而視俄之强非日本之利俄人蠶食我疆土尤非日本之利蓋脣亡齒寒之語日人必有深明乎此者我苟遣一介之使開誠布公陳説利害則我雖兵力不足餉源不足而日人亦必願出其力以助我此固揆之地勢而知日本之可聯者一也甲午中日一役我遼東之地已爲日本之所得矣俄人仗義執言逼之使退而日本遂不得不從然是豈日人之所甘哉懷恨之心至今未已　　　　人　　　　已蹈日人之覆轍竟思不撤東三省之兵夫同一中國之地也日人佔之俄人必逼之使退　今　　　　日人　　　逼之使退乎此又揆之報復之道而知日本之可聯者二也况乎今者日本知中日地勢相處甚近報復之道又不可不明方亟亟焉修其軍實備其戰事　俄人如不於八月十八日撤退束三省所駐之兵則日人决計與之開戰今已逾約日人當　有所聞假使我能與之同謀協力吾知日人斷無不　之心北又默揣日人之意計而知日本之可聯者三也或曰日本之可聯者雖有三端究之兵力之强尙非臻於極盛而我之孱弱則又較甚於前卽兩國恊以謀俄恐終勢力之不敵則應之曰日本本有力拒俄人之心卽或不幸而至於敗我且勿爲日本計而但自爲我中國計則固未嘗有所大損也何也不如此東三省亦非　之所有也若　俄人乘勝之後席捲東下則今卽卑辭厚禮以東三省賂之俄人能保其不得寸則寸得尺則尺乎其覆國也蓋亦祗爭時之略遲略速耳吾故謂與其束手待斃無寗作孤注之一擲猶得謂爲無策之策也不知政府諸鉅公以爲何如 
[本館接奉電音]  
　　昨日午後二下鐘越二刻時京師飛電傳來上諭三道敬謹譯登○八月二十二日内閣抄奉上諭理藩院尙書著溥興補授欽此同日奉上諭本日御史王乃徵奏參樞臣袒庇一摺御史雖得風聞言事然必確有憑據方可登之奏牘王之春蘇元春辦理廣西軍務先後貽誤降旨將王之春革職蘇元春交刑部治罪皆出自宸斷非樞臣所能擅請朝廷賞罰目有權衡並無軒輊於其間至謂湯壽銘爲王文韶姻親希賢爲奕　姻親旣有私函奉託岑春煊該署督卽有電奏兩員留辦軍務奉旨著不准行等語該署督並無此奏王乃徵輙以臆度之詞登之彈章殊屬非是姑念時事艱難朝廷虚已求賢從寛免究王乃徵著傳旨嚴行申斥嗣後言官奏事有關軍國重大者務當據實直陳不得以臆度無據之詞率行人奏以副朝廷實事求是之至意欽此同日奉上諭此次軍機處繕進清字檔册總司校對之在任卽選知府内閣侍讀鍾珙著俟服闋後以道員遇缺儘先卽選四品銜吏部無論額選咨留卽補郎中裕隆著仍以本部郎中補用筆帖式祥山著賞加五品銜候補筆帖式簽分六部遇缺卽補理藩院候補主事成林著賞加四品銜譯漢官户部主事彞叙著賞加四品銜候選筆帖式雙常著仍以筆帖式不計旗分遇缺卽選存善著以筆帖式簽分六部遇缺卽補吏部候補員外郎文明著仍以本部員外郎無論咨留遇缺卽補延昌著以筆帖式不記旗分遇缺卽選王堃著以筆帖式簽分六部遇缺卽補筆帖式富英著仍以筆帖式不記旗分遇缺卽選其尤爲出力之供事候選未入流河福鴻著以鹽大使分省歸候補班前補用俟補缺後在任以知縣補用並加五品銜同知銜直隷州用分省補用知縣夏鴻逵著以知州不論雙單月歸勞績分缺先選用並加四品銜候選未入流李麟閣著以鹽大使歸勞績分缺先選用並加五品銜候選從九品于五典著以州判分省歸候補班前補用俟補缺後在任以通判候補提舉銜分省補用鹽大使魏光詩著以知縣不論雙單月分缺先選用俟補缺後在任以直隷州知州補用同知銜勞績不論雙單月卽選知縣曹逢年著俟補缺後在任以直隷州知州歸候補班補用分省補用知縣房慶五著以知州不論雙單月歸勞績分缺間卽選俟補缺後在任以同知直隷州知州升用分省補用縣丞王兆樞著以知縣不論雙單月歸勞績分缺間卽選俟補缺後以直隷州知州在任候補候選未入流趙洪尊著以縣丞分省歸候補班補用俟補缺後在任以知縣補用候補縣丞包文濤著以知縣不論雙單月分缺先選用　補缺後在任以直隷州知州補用候選未入流史錫華著以縣丞歸候補班補用候補缺後在任以知縣用候選從九品姚建福著以鹽大使分省補用俟補缺後在任 
 
 

Page 2

 
 
以知縣用候選府經歴石儒貞著以鹽大使分缺間卽選俟補缺後以運判補用供事魯魁圖著以縣丞歸候補班補用俟補缺後在任以知縣補用候選未入流茅培生著以鹽大使分省歸候補班補用並加五品銜卽選從九品紀日濓著以鹽大使歸勞績分省先選用並加提舉銜候選縣丞沈懷我著以知縣不論雙單月分缺先選用俟補缺後以直隷州知州補用議叙縣丞于作松著以知縣分省歸候補班補用俟補缺後在任以直隷州知州補用議叙未經題覆主簿包維藩著以縣丞分省歸候補班補用議叙縣丞杜宗邭著以知縣分省補用以示鼓勵該部知道欽此 
[電傳宫門抄]  
　　昨日午後二下鐘越二刻時京師友人專電告知本館云八月二十二日皇上召見軍機大臣是日並無明發上諭 
[再續中美商約]  
　　第七欵中國因知振興礦務於國有益且應招徠華洋資本興辦礦業故允自簽押此約之日起於一年内自行將美國及他國現行礦務章程迅速認眞考究採擇其中所有與中國相宜者將中國現行之礦務章程從新修攺妥定以期一面振興中國人民之利益於中國主權毫無妨碍一面於招致外洋資財無碍且比較諸國通行章程於礦商亦不致有虧美國人民若遵守中國國家所定爲中外人民之招礦及租礦地輸納税項各規條章程並按照請領執照内載明礦務所應辦之事可照准美國人民在中國地方開辦礦務及礦務中應辦之事至美國人民因辦理礦務居住之事應遵守中美彼此會定之章程辦理凡於此項礦務新章頒行後始匯開礦者均須照此新章辦理第八欵納税之存票須自美國商人禀請之日起如查係應領者限於二十一日之内發給此等存票可用在發給之新關按所載銀數除船鈔一項外以抵各項貨税至洋貨入口後三年之内轉運外洋凡執有此等存票者卽准任便向發給之新關按全數領取現銀倘請發存票之人欲圖混騙一經新關查出照美國天津條約第二十一欵所載懲罰影射夾帶情事之辦法辦理該貨若已運出中國界外則應由本國領事將犯事人罰一合宜欵項其所罰之銀送交中國查取第九欵無論何國人民美國准其在美國境内保護獨用合例商標如該國與美國立約亦允照保護美國人民之商標中國今欲中國人民在美國境内得獲保護商標之利益是以允在中國境内美國人民行鋪及公司有合例商標實在美國已註册或在中國已行用或註册後卽欲在中國行用者中國政府准其獨由實力保護凡美國人民之商標在中國所設这註册局所由中國官員查察後經美國官員繳納公道規費並遵守所定公平章程中國政府允由中國該管官員出示禁止中國通國人民犯用或冒用或射用或故意行銷冒仿商標之貨物所出禁示應作爲律例第十欵美國政府許中國人民將其創製之物在美國註册發給創造執照以保自執自用之利權中國政府今亦允將來設立專管創製衙門俟該專管衙門旣設並定有創制專律之後凡有在中國合例售賣之創製各物已經美國給以執照者若不犯中國人民所先出之創製可由美國人民繳納規費後卽給以專照保護並以所定年數爲限與所給中國人民之專照一律無異第十一欵無論何國若以允給本國人民版權之利益一律施諸美國人民者美國政府亦允將美國版權律例之利益　與該國之人民中國政府今欲中國人民在美國境内得獲版權之利益是以允許凡專備爲中國人民所用之書籍地圖印件鐫件者或譯成華文之書籍係經美國人民著作或爲美國人民物業者由中國政府援照所允保護商標辦法及章程實力保護十年以註册之日爲始俾其在中國境内有印售此　書籍地圖印　鐫　或譯本之專利除以上所指明各書籍地圖等件不准照樣翻印外其餘均不得享此版權之利益　及彼此言明不論美國人所著何項書籍地圖可聽華人任便自行繙譯華文刊印售賣凡美國人民或中國人民爲書籍報紙等件之主筆或業主或發售之人如該件有碍中國治安者不得以此欵邀免應各按律例懲辦第十二欵中國政府旣於一千八百九十八年將船艘可以行駛之内河開爲特行註册之一切華洋輪船行駛贸易以便載運搭客及合例貨物美國人民行鋪公司均可經營此項贸易其所享利益應與給予他國人民者相同嗣後無論何時或中國或美國如欲將當時内河行輪各章程再行修攺視爲有益之舉顇上中國查察所擬修攺之處果爲贸易所必需且於中國有利則由中國政府應允和平斟酌辦理中國政府應允俟立約批准互換後將盛京省之奉天府又盛京省之安東縣二處地方由中國自行開埠通商訂定外國人公共居住合宜地界並一切章程將來由中美兩國政府會同商定第十三欵中國願設法釐定國家一律之國幣卽以此定爲全例之國幣將來中美兩國人民應在中國境内遵用以完納各項税課及支付一切用欵惟彼此商明凡納關税仍以關平核計爲准此約仍未登畢容俟明日續登 
[監督將回]  
　　聞之日本友人云中國留學日本諸生總監督汪伯唐京卿俟新任駐日大臣楊星垣星使星軺蒞止卽須航海回華因月前已奉旨簡任外務部左參日内急須赴任也 
[電留領事]  
　　聞之日本友人云中國使署頭等參贊銓君林近奉新任駐日大臣楊星垣星使電文委充神户正領事隨員袁君遜初委充横濵副領事是以此次蔡和甫星使任滿後二君卽須料理赴任不復隨節回華矣 
[登守履新]  
　　烟臺訪事人云新任山東登州府知府吳太守筠孫於本月十四日由京南下行抵烟臺屬下各員齊赴碼頭迎迓太守小作勾留卽於十六日起程前赴新任 
[議加膏捐]  
　　紹興訪事人云各屬所繳烟膏捐原用以恊濟賠欵每膏一兩收錢二十文開辦年餘頗有起色兹奉上憲札委蔣大令本鑑來越與紹興府能再靑太守會議加捐並重申前禁不准佐雜各官及差保人等需索陋規 
[盜犯正法]  
　　烟臺訪事人云盜匪林七久在東三省殺人越貨案積如山本月初九日忽易服來烟經芝罘汛高君汝霖拘獲解送道轅登萊革兵備道　某觀察飭押赴福山縣交縣宰吳大令訊明監禁一面將情電禀盛京將軍增軍帥軍帥得電卽委候補同知屠司馬慶溥馳赴福山會同大令覆訊隨於十五日午後四點鐘許绑赴市曹斬首梟示 
[邗江錢貴]  
　　揚州訪事人云邇者孔方兄身價昻貴異常雖經各憲竭力維持迄未平减目下墨西哥銀每元僅兑足錢八百十餘文龍圓止八百文小銀錢每枚兑七十二文當十銅圓之自粤浙來者每枚僅作錢八文安得在上者體恤民艱一籌整頓圜法之計乎 
[錢江觀潮記]  
　　杭州訪事人云本月十八日爲潮神誕期護理浙江巡撫翁筱山大中丞先一日委臬司陸廉訪赴江千秋潮宫運司許都轉往翁家埠潮神廟分投致祭是日城廂内外往觀者人海人山幾無容足之地比三點鐘許但見　子亹外濤頭一線起自天空轉瞬間已到江干高約數丈江中船户俱解纜以迎潮隨波逐流忽隠忽見及潮頭已過而舟始出險入夷蓋老於駕舟者熟習有年當不致於失事也潮至三郎廟被石衝激分而爲二一轉入西興一直達閘口而水勢亦稍殺時弄潮兒咸在江滸撈取魚嘏俄聞鼓掌羣呼曰二潮至矣則見白浪滔天高 
 
 

Page 3

 
 
至二丈有奇恍若風馳電掣各木行所堆木料被衝而墜者計有三處排上觀者被潮激下四五十人幸在沙灘不致從三閭大夫以去然已狼狽不堪矣 
[荆沙譚屑]  
　　沙市訪事人云日前荆宜施道余堯衢觀察因公出城行經金龍寺左近適有翩翩少年鮮衣駿馬昂然而來停輿詰之知爲沙市某局員之快婿隨命駕至局談次詢及東牀并請相見及少年出觀察大加訓斥戒以後不可旋談片時一揖而别○荆宜施道余堯衢觀察因有要公於本月初五日附洞庭輪船赴宜昌所屬文武印委各員均詣江干恭送○本月某日之夜荆宜施道余堯衢觀察便服赴城内外各處梭巡見城門未鎖傳委員申斥並禀商荆州將軍綽留守立撤差以示之儆閲日之夜行至某城門以小洋銀賄守門人僞欲出城者然守門人受之次日觀察卽將某守弁傳案訊明枷號某門委員因守城不嚴亦被嚴詞申斥以故往日積弊近已一律肅清矣○本月初三日有文某者　芝麻若干行經洋碼頭左近某分卡巡勇瞥見叱令報捐以致口角毆鬥文病起未久被勇所傷未幾卽殞家屬知悉立卽鳴保報縣次日江陸縣主張雲生大令帶同件役人等詣騐用酒精將傷痕蒸出塡明屍格備棺收殮迨飭緝兇犯已乘隙逃逸矣○邇者湖北荆州駐防開設學堂由軍憲將荆州三衛屯餉平餘銀一概撥充經費業經奏奉俞允兼署荆州衛江陵縣知縣張雲生大令遂於日前出示曉諭經書屯頭及承佃糧户一體遵照○本月十一日之夜魚更四躍祝融氏税駕於九十埠接路巷左近陳洪聚絲線店至翌日黎明後回祿君始返旆計焚去陳洪聚絲線店王玉豐頭繩店正大全竹貨店某姓茶葉店彭鎰隆雜貨店安吉祥衣店文某山貨店等七家所燬房屋貨物約值萬有餘金誠浩刼也 
[竹西月色]  
　　揚州訪事人云本月某日儀征鹽棧總辦蒯禮卿觀察鼓棹來揚拜會兩淮鹽運司恩新甫都轉晤談良久始辭回花園巷分棧小駐征驂十二日之晚都轉設席署中柬請觀察讌飲簉座者爲陳觀察重慶徐觀察兆英及揚州府余太守江都縣盧大令甘泉縣沈大令○入夏以來暘雨應時高下田疇秋收皆稱中稔目下市中上白秈米每石已貶至洋銀四元三四角一時數米而炊者無不喜形於色 
[擬興團練]  
　　邇來本邑浦東高家行鎮迭遇盜劫汛弁王衡樵十戎與鎭董等議興團防以致守望相助之效昨日策騎至上海縣署謁見縣主汪瑶庭大令禀陳一切 
[未便更章]  
　　日前法界某猪作中人驅猪至南市馬路中巡街捕見其有違工程局定章拘獲一人解入捕房管押旣而作主浼法界捕頭謝爾諾前往請卽釋回次日復詣工程局禀請總辦翁子文太守弛其禁令太守不允謝捕頭遂禀請法總領事巨籟達君函致太守仍申前説昨日太守據情照覆略謂局中所定章程驅豕自有時刻過此始干禁令未便率議更章諒巨君聞之當可釋然於心矣 
[頌揚德政]  
　　昨日棲流公所董事俞軾等以英美租界公廨讞員孫建臣直刺交卸在卽特製就德政牌四扇文曰侯尊百里佛號萬家名揚中外澤遍商民媵以紅羽紗三層傘一頂鼓樂一班衣冠送至署中直刺謙遜再三然後收受 
[定期案]  
　　新任英美租界公廨讞員鄧鳴謙司馬擇於前日接鈐隨卽照會各國駐滬總領事官定期本月二十五日訊理各案雙鳬飛蒞丕煥新猷租界居民不禁拭目以俟矣 
[押解巨騙]  
　　前者江蘇硝磺局員程文炎爲上海舉人王省三孝廉加捐道銜騙去銀一千餘兩控由縣主汪瑶庭大令提案訊押嗣因南通地方有重案由州尊某直刺移文來滬關提迨解通發押典史署未幾伺隙潛逃致典史某少尉因之撤任近日程忽在蘇州被州另官拘獲解歸上海大令以南通州案牽涉洋人累及典史其情較重因卽備文飭差押解前往歸案訊辦 
[鑄匪破獲]  
　　邱三郎不知何處人在本邑虹口美相界中賃屋一椽用銅鉛私鑄僞銀錢洋串同某小錢店中人蒙混出兑昨經包探沈阿岳拘獲搜出僞銀錢甚多解入捕房捕頭令押候轉解公堂禀請新任讞員鄧鳴謙司馬懲辦 
[　　日前美界虹口某木作中甲乙丙丁四工人偕至南市雇乘麻誉杉板船至某兵輪船工作忽遇風浪舟子力不能支船遂傾覆甲乙丙丁四人俱與波臣爲伍迨前日始經救生局巡船撈獲屍身帶至老白渡交工頭某戊認明備棺收殮寄厝義阡以待家屬前來舁回埋葬 
[美界火警彚登]  
　　前日之晚虹口吳淞路穿虹浜左近第三百四十八號門牌玉利昌木器店樓上無端火起經救火會各四人竭力施救約歴一點鐘許始得火滅烟消除全店悉付劫灰外向北延燒第三百四十九號某鐵店三百五十號某煤炭店三百五十一號某糕團店三百五十二號某炒麫店向南延燒三百四十七號某老虎灶茶肆三百四十六號楊信昌洋鐵器物店三百四十五號周元成小烟館樓面三百四十四號某鐵器店樓面共計燬去樓房七幢樓面二間其起火之王利昌曾倩錦隆洋行保火險昨日捕頭查知令茜包探前往查明有無縱火情事迨昨日薄暮五點二刻時西華德路某姓家又不戒於火救火會西人急驅皮帶車往救閲時許久火始漸衰 
[上海縣署瑣案]  
　　十六鋪巡防中局委員某君移送周維良控周和桂朱瑞硅奎作弊串吞一案至上海縣署前晚縣主汪瑶庭大令升堂研訊周維良供小的與王范等在治下英租界中後馬路股開大豐布莊共資本銀三千兩於本年正月某日開張令堂姪和桂經理莊務朱爲跑街夥至中秋節閉歇不特資本均歸烏有且欠外欵數千金定係和桂與朱串同舞弊令請嚴求和桂供實因貿易虧本難以大局難以支持大令喝令笞責二百板朱供小的在大豐布莊經理買貨和桂預存侵吞之意將布私運出外寄存他處兼之販售洋紗虧耗貲本至中秋節周轉不靈遂爾閉歇厥後和桂又將布匹雇車三輛私行運出小的查悉在路截回計共三十件理仍儲諸棧内目下莊中尙欠常州布客銀若干曰向小的催　小的命和桂將帳結算一味支吾此係實情尙求鑒宥大令究詰和桂布寄何處供宼存裕發元大令飭一併交差押至署前將帳結清呈候核奪○積竊汪少靑前在某輪船上行竊王某行李中公文物件獲送縣署大令研訊之下供出同黨丹徒縣境泰生棧夥祝得之因卽備文赴鎭江兹提旋接丹徒縣洪大令復文言並無其人提汪復訊執定前供遂於前晚備文派差押解丹徒請就近提祝質訊○靑口人許阿四前在英租界戳傷同鄉人嵇茂林身死逃逸無蹤前日大令飭提地保王世昌至案勒令從速拘拿王供稱許阿四肇禍後卽逃回原籍礙難獲解叩求恩鑒大令謂　是則當移文原籍地方官關提到案訊辦許保乃唯唯而退 
[上海巡局紀事]  
　　前日有胡某者飭丁送已歇傭人唐洪生至十六鋪巡防南局局員賈楚玉參軍研訊之下著地甲領去交胡約束○前目鳳翔銀樓主人某甲投保甲總巡局控南市郎家橋左近孫春記水木作主孫某虧欠房租等情昨日總巡朱森庭明府飭差傳集兩造聽候訊供 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　八月初十日商部鑾儀衞正紅旗值日無引見敬中堂謝管理宗人府銀庫恩楊晟謝交軍機處存記恩召見軍機○十一日吏部翰林院鑲白旗值日吏部引見七十五員熙貝　假滿請安秦炳直預備召見軍機及秦炳直 
[索逋釀命]  
　　京師訪事人云有土棍嚴某者專以放水帳爲生水帳者貸欵與娼家重利盤剥之謂也當庚子之前某土娼貸嚴京錢數十千文及拳匪作亂嚴避亂出京娼亦從某甲以去迨亂定甲在宣武門内開一骨董鋪與娼同居未幾嚴返京訪悉情由屢往索債而甲貲本折閲殆盡苦無以償至本年七月杪嚴復往申前説娼一味支吾嚴怒將娼所生五齡女孩携之而去猖尾追至宣武門外路經官廳大聲疾呼兵丁馮某聞之與嚴爭扭嚴將馮推倒口吐鮮血一息奄奄廳内各兵遂將嚴及娼一併解官請訊旣而馮家屬聞信馳至將馮舁歸比至家業已氣絶報經北城司相騐仵役報稱耳後有致命傷一處聞之斷斷爭辯堅不畫供乃於次日請請南兩城會騐翌日復由五城覆騐仵役稱面上劃傷兩處皆非致命實因推倒震所致嚴仍不承認大約此案須送交步軍統領衙門嚴刑訊鞫 
[購緝逸犯]  
　　鎮江訪事人云日前署丹徒縣洪鷺汀大令接陽湖縣孫大令由驛遞來賞格卽飭地保張貼通衢略謂陽湖縣監盜犯王采林卽耿産林一名越獄脱逃無論軍民人等有能拿獲送案者賞洋銀一千元知風送信因而拿獲者賞洋銀五百元捐廉以待决不食言須至賞格者 
[潤郡官塲紀事]  
　　鎭江訪事人云日本派駐江甯領事天野君於月之十七日乘某輪船抵京口假江邊某洋房暫駐行旌翌日帶同繙譯官入城拜會常鎭通海道兼鎮江關監督郭月樓觀察觀察迎入花廳欵以酒饌主賓酬酢歡洽逾恒○調辦蘇浙鐵路事宜前五河鹽釐局總辦沈期仲觀察於月之二十日乘舟南下道出京江拜會道府各官翌晨卽附某輪船赴滬江謁見督辦鐵路大臣盛杏蓀宫保○前者駐防鎭郡之南洋續備護軍副四旗分統徐翰臣軍門命駕赴金陵謁見兩江總督兼南洋通商大臣魏午帥事畢後於月之二十一日附永清小輪船回京口麾下各營員弁均赴江上恭迎 
[馬路工程局案]  
　　前日俞信卿至王家馬頭同昌京貨店向執事人索取元興錢莊往來摺聲稱莊主囑帶回結算適元興夥吳雪卿在店當卽扭交巡街捕帶入捕房捕頭轉解馬路工程局總辦翁子文太守倩襄讞委員黄衡堂二尹研訊吳投案請究俞供小的係靑浦縣屬珠街閣人現在集水街張謙記烟館當值堂之役前由名子豐者倩小的往同昌取摺不知其中有假冒情事求恩明鑒二尹謂爾能將子豐交案否俞稱伊在某油麻店執業俟小的出外偵尋二尹予限三日交到子豐違于懲辦 
[英美租界公堂瑣案]  
　　讞員孫建臣直刺以交卸在卽將所積案牘逐一清釐昨晨升坐公堂飭提奔案嗚冤之流妓陳桂卿訊究有陳少堂者投案禀稱小的係安徽桐城人來滬索欠苦無貲斧不得已向朱松亭借洋銀二十元向令妻子胡氏傭於朱處不决被朱逼令攺姓陳字曰桂卿在某處賣娼今債已清償叩求將妻給領桂卿供丈夫所欠洋銀早已還清現願隨夫回籍直刺判令將陳責手心四十下然後領胡氏卽桂卿回籍○某號巡捕解管押期滿判定責釋之匪人嚴善海到案請示直刺判責二百板逐出租界○保裕洋行主人該管總領事署控米楚玉定貨不出等情總領事函請提案究辦直刺簽差將米提到發押捕房聽候訊奪 
[法租界公堂瑣案]  
　　隆興洋行失去高麗參數十斤報經包探查得此貨已售與南市鹹瓜街養源參行實由虹口義大源米店繕單作保蓋印圖章因卽前往吊出原贜並將收贜之養源夥張如茂董瑞發作保之義大源夥陸志高售參之王阿四龔美生一并拘獲昨日解案請訊張如茂供小的在養頭參行爲夥此參由董買進計重十四斤八兩共付洋銀一百七十元有奇董供王與伊友將貨前來求售確由小的買進陸供小的在義大源米店執業與王素識此次伊倩小的缮立保單蓋印圖章以便收取參價洋銀一百七十元有奇不知細情尙求寛有王思中供小的設攤販售食物被葉阿二賖去貨物積欠洋銀二十餘元聲稱由濟平輪船帶有高麗參售與養源每斤計銀十兩共合洋銀一百七十元小的除收得帳欵二十元外其餘均交葉阿二收去王阿四供小的與阿二同鄉伊倩小的將參照管實不知係竊贜讞員魏蒓塢大令判罰張洋銀二百元陸與王思中各罰二百元限王阿四於一禮　内交到葉阿二張如茂龔美生各交妥人保出　老北門外大街蛋業認捐公所因回販户收捐被誘至英界扭入捕房解經孫建臣直刺訊供懲辦昨日大令傳到公所司事人甘梅林陳上勳謂西人租界不准收捐爾不應任情違犯者罰洋銀二百元立將公所遷至捕界之外所有生財器物悉數充公甘送回英美租界公廨○朱秦氏前將田十餘畝售與王雪香由王永遠租與通和洋行輾轉入倍發洋行主人之手旣而朱秦氏之夫弟朱鏞朱子清以此田爲祖遺公産氏不得獨自賣去遂倩洋商談華投道署立案致買主不能轉領道契涉訟公堂前讞員孫建臣直刺研訊之下著氏分給二朱洋銀一千元存在公堂飭朱鏞投道署將前案禀請註銷之便洋人轉立道契迄今已逾一載尙未了結洋人迭次投案求追昨日大令飭提覆詰朱鏞供前蒙斷給洋銀職員並未收到大令商之法總領事署費繙譯官著於下　拜一復訊核奪○某姓家丁何某禀稱小的主人附江裕輪船上駛在五十四號房中失去衣物報捕查獲竊賊劉奇山今已解案請卽訊追劉供此贜係湖北人某甲所竊與小的無干大令著押交甲到案訊究○偷兒徐阿四吳長明在往來長江上下游之某輪船上行竊炳槍衣服鋪蓋等物被捕查獲解案大令判責四百板押攺過所三個月吳枷號半個月責四百板贜給失主具領○應長發遣楊阿根沈鶴廷用車裝運桐油二桶巡街捕以爲時已晚向之盤詰楊沈給子小洋三元八角巡捕不受一併拘入捕房昨日捕頭叙解案請訊大令著押候嚴比應交妥人保去○偷兒陳阿榮陳連三行竊某姓家水烟袋衣服被包探拘獲解案大令判將阿榮枷號半個月責四百板連三責二百板 
[美租界捕房紀事]  
　　昨日小車夫周阿榮御車至吳淞路被某西人所駕馬車撞仆於地傷及左腿適爲二百號巡街印捕所見帶入捕房捕頭令轉送同仁醫院醫治○前日傍晚時某姓家所雇東洋車夫陸明高曳車至百老匯路偶不留心將甬人孫阿明之子撞仆於地輪從身上碾過致受重傷適爲二百四十六號巡街捕所見一併帶入捕房捕頭令將孫扶送同仁醫院求治陸押候解送公堂禀請訊辦○昨日馬夫某甲駕車至百老匯路正在逐電追風之際不隄防四千四百七十八號東洋車迎面而來不及讓避致被撞壞車輪巡街捕見之一併帶入捕房捕頭詢得情由令甲償給車夫修費若干從寛釋出○前晚有一西兵深入醉鄉在百老匯路任情滋事適爲二百二十八號印捕所見拘入捕房捕頭令押至酒醒後釋出 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
病源之所在固由委員不得其人亦因辦法未能盡善蓋立法所以防弊法太繁則防弊適以滋弊現擬删繁就簡酌定章程十條俾愚民易於遵行黠吏無從欺飾其章程之前七條係就原章量爲變通後三條則補原章之所未備一併繕具清單進呈御覽恭候命下遵留卽刊刻多張榜示通衢俾衆周知奴才廷杰卽日馳赴各圍履畝勘丈仍將行繩分界各事宜認眞督查務使弊絶風清惟查工部侍郎鍾靈前經勘過二十圍内其勒夫得恩圍歸勒嚇哈達圍並未勘畢今奴才廷杰入圍接　尙有二十五圍之多固期奮迅趨功亦難草率從事竊恐年内未能辦竣理合先行聲明所有奴才等勘辦西流水圍荒酌擬　程緣由謹會同恭摺開單具陳伏乞皇太后皇上聖鑒訓示遵行謹奏奉硃批著照所請該部知道單併發欽此謹將酌擬斷辦西流水圍荒章程十條開具清單恭呈御覽計開一各圍丈出浮多之地前已封除者擬仍令原墾户繳價領回然亦未便漫無限制其浮多之數不過原領地　者准其每畝繳價庫平銀一兩二錢照章請領新照永遠執業如此外再有浮多罰令按畝加倍繳價方准承領若不願承領撤出另放　丈過各圍有地不足數者擬各就本圍山荒照數補撥發給新照未丈各圍請均照此次新　辦理一有照無地之户請以廢鎭荃及各圍閒荒撥補如有不敷請以山場生地按三七折放有不願折領山荒者山浮多地價項下擲還原交荒價執照註銷其山場熟地多係貧民私墾擬俟有照無地各户放竣准其照章交價承領一有地無照之户如所報地叚字號册查並無重複准其取具地鄰練長切結照補給新照免交荒價其與册開號數重複卽係無照揑報夫照雖有地鄰練長保結仍令按畝補交座平銀一兩二錢照章請領新照如於臨清丈時始稱執照丢失者亦如之一收價執照分　執照及添註多宇執照均以蓋有關防鈐記者爲眞分别予以熟田閒荒鎮基山場准其照章換照概免交價其無關防鈐記已得地者擬仍令照章交價換照未得地者卽子註　至繳照逾限每畝再交荒價六錢蓋從嚴以催其速繳也旣據繳到但查其　　訛舛交價一節應請寛免惟此次定章以後再有繳照者不在寛免之列一樹川一項前經奏明以已收執據爲定地後一律截止不收查已收装據一百三十八紙合銀三十一萬兩兹查得札克丹哈達圍有風島樹川長三十里寛十五里以里計畝約得地千方有零折除西成溝途窪墊可得地六百餘方擬請每地一畝照朱朱湖圍上等膏腴章程作價四兩計地一方合荒價銀九百六十兩謹需地三百餘方卽數撥放已收之執據餘地及别圍樹川容俟到圍查勘明確再行奏明辦理一已廢鎭基擬减　每畝收荒價銀一兩一錢照費仍照章每畝收銀一錢未放山荒收銀三錢照費减爲三分更名之地擬照田房税契例每荒價一兩更名費三分一收支分局設開原縣城内爲圍中各户交價領照之所惟距圍較遠民多未便查西豐縣治地居全圍之中擬請移置該縣治所清丈分局向以平正通達四字分爲四局今擬裁併二局一不堪耕種之山荒擬留作樵採牧養之地嚴禁貧民私墾私刨防日久沙石輕鬆被山水冲刷而下淤墊良田一各圍大小不同均宜酌留義地或數十畝或百餘畝不等其田畝櫛比鱗次無車馬行走道路者宜於各户地邊酌留一弓之地以便運載往來免啓爭端擬請由浮多未領地内撥充義地及公用道塗一西流水圍荒旣設西安曲豐兩縣當必加教學田宜預爲留儲况現正興建學堂學田尤多多益善擬請由朱朱湖圍原佃墾種歴經納租地内酌量分撥飭各該縣另與議租免交荒價其餘地畝仍照奏定章程上等膏腴每畝收荒價銀四兩中等三兩不及中等者二兩奉硃批覽欽此 
[盛京將軍增奏派勷辦圍荒事務片初二日]  
　　增祺片再自古有治人無治法今圍荒事務紛繁弊端百出非遴委得人難期集事奴才廷杰仰蒙聖訓周詳此次用人尤加愼重必須體查有素而資望相孚者方敢委以重任兹查有　翎一品銜奉天試用道王志修明敏幹練堪以派　西流水圍荒總局文案處總辦花翎二品銜奉天候補班前先補用道朱樑　篤實廉明堪以派充西流水圍荒總避　支處總辦除會同分札飭遵並將邦辦以下分局任事各員銜名開單咨部外所有派員勷辦圍荒事務緣由理合附片具陳伏乞聖鑒謹奏奉硃批該部知道欽此 
[直隷總督袁奏查明武衛右軍收支正雜各欵第六届造册報銷摺初二日]  
　　太子少保北洋大臣直隷總督臣袁世凱跪奏爲查明武衛右軍收支正雜各欵第六届造册報銷恭摺仰祈聖鑒事竊臣所部武衛右軍收支正雜各欵業經截至光緒二十六年十二月底止分案造册請銷在案兹自光緒二十七年正月初一接算之日起扣至是年十二月底止計十二個月内收支餉雜各欵作爲第六案報銷飭據承辦局員查明造册揭報前來臣復加查核上届第五案報銷册開實在項下尙不敷銀三萬三千零二十五兩八錢五分三釐五毫四絲九忽新收截　山東京餉項下正雜各欵總共計銀一百十一萬三千九百九十九兩一錢六分内除彌補舊管項下不敷銀三萬三千零二十五兩八錢五分三釐　毫四絲九忽實歸新收項下應收銀一百零八萬零九百七十三兩三錢零六釐四毫五絲一忽開除造報馬步砲隊工程等營及水局所薪公月餉教習繙譯學堂經費考騐兵丁奬賞解部軍需飯銀應歸户部六册請銷銀八十九萬六千一百十四兩三錢四分八釐一毫二絲二忽造報搬運子藥夫口糧故兵埋葬添購騾馬轉運脚價官軍餉乾應歸兵部五册請銷銀五萬四千三百六十兩零八錢七分九釐二毫造報更換悵棚製造軍衣採購軍火料物釘鎮錢箱應歸工部四册請銷銀十七萬九千六百三十兩零一錢五分八釐三毫二絲統共請銷銀一百十三萬零一百零五兩二錢八分五釐六毫四絲二忽除銷實在項下計仍不敷銀四萬九千一百三十一兩九錢七分九釐一毫九絲一忽委係實用實銷並無絲毫浮冒此項不敷銀兩應請俟准銷後再行籌補以清案欵除將清册照造分咨核銷外理合專摺具陳伏乞皇太后皇上聖鑒敕部核銷施行謹奏奉硃批該部知道欽此 
[直隷總督袁奏武衞右軍奉調移駐用過脚價銀兩造册請銷片初二日]  
　　袁世凱片再查世所部武衛右軍於光緒二十七年五月間奉調北口遵卽派全軍翼長甘肅捉督姜桂題統率左翼步隊各營由東開差行經直隷博野入都駐紥兵餘馬步砲隊工程等營亦於是年先後分起隨起到直分調至京城及保定府等處駐防所有各 
 
 

Page 14

 
 
營軍裝子藥帳棚及兵夫行李等件均按行軍章程雇用車輛裝運用過脚价錢文按照市价折合銀兩陸續支給兹據承辦局員查明分晣造册請銷前來臣查此項運費前後經臣奏請撥領銀七萬兩在案當卽在於東省撥領銀三萬兩在於直省撥領銀四萬兩開除册報各欵均係按照定章並援照天津官車局章程雇用車輛核計途程遠近如數給价計共用過脚價應歸兵部請銷銀七萬二千七百六十八兩三錢六分除原領銀七萬兩外計尙不敷銀二千七百六十八兩三錢六分委係實用　銷並無絲亳浮　此項不敷銀兩業經設法挪墊應請俟准銷後再行籌補以清案欵除將清册照造另案分咨核銷外理合附片具陳伏乞聖鑒敕部核銷施行謹奏奉硃批該部知道欽此 
[陜甘總督崧奏報徵收紅白蔗糖釐金數目片初二日]  
　　崧蕃片再前准户部咨甘肅省徵收紅白蔗糖於照章完釐外每斤加抽二成釐金另案彚存造報等因當經轉行道辦在案兹據釐金總局司道詳稱甘肅省自光緒二十八年正月起至十二月底止各局卡收獲糖釐欵目彚爲一宗計新收二成糖釐銀三百七十九兩八錢一分二釐已照數批解藩庫造册詳請奏咨前來奴才覆核無異除飭將清册另咨送部仍飭司局按年列山報查並令各局卡嚴稽偷漏實收實報以裨釐務外謹恭摺具陳伏乞聖鹽飭部查照謹奏奉硃批户部知道欽此 
[大臣瑞奏爲具摺自劾請旨從重治罪摺初二日]  
　　奴才瑞洵跪奏爲具摺自劾請旨從重治罪仰祈聖鑒事竊奴才前於六月初二日專摺奏陳力疾銷假並定期馳往阿爾泰山辦理接收借地安插哈薩克各緣由旋於是月十二日起程因山路太多駕杆車窒礙難行騎馬前往不料於是月十七日未刻行至第六台過薩克賽浩喇什大壩奴才因馬逸被傷情形甚重萬不得已現已回城醫治仍接管參贊　務收安之事英秀力顧大局願效馳驅英秀另摺詳細奏報奴才已囑其一切遵旨辦理伏念奴才受恩深重未報涓埃計自邊寄忝膺屢以病狀上瀆宸聽已極悚仄兹於奉旨交辦之件之不能始終其事竟無由收一簣之功午夜捫心愧憾　　辜恩溺職實屬咎無可辭惟有籲懇天恩將奴才從重治罪庶稍　隠微之疚略贖貽悮之愆叩沐生成永　銜結謹具摺自劾伏乞皇太后皇上聖鑒訓示謹奏奉硃批瑞洵著交部議處欽此 
[護贑撫柯春爲俸滿保薦摺初三日]  
　　新授廣西巡撫護理江西巡撫臣柯逢時跪奏爲俸滿保薦攺題爲奏恭摺仰祈聖鑒事竊照前准部咨嗣後首領佐貳雜職歴俸已滿六年者該督撫調取騐看詳加甄别其中實有人材出衆及有勞績堪膺保洊人員詳維確查出具切實考語先行具題等因遵照在案兹據署藩司陳慶滋者臬司汪瑞闓會詳安義縣典史羅詩源年五十五歲湖北漢川縣人由監生報捐典史咨署石城縣典史於光緒十八年八月二十四日到任十九年丁母憂回籍服滿起復分發江西原省補用領照到江咨補今職自光緒二十二年正月三十日到任起連閏扣至二十七年十一月三十日初次六年俸滿該員盡心獄務緝捕勤能堪以保薦叙明政績詳請加考具奏前來臣覆加查看安義縣典史羅詩源老成妥愼資格亦深堪以保薦可否仰懇天恩准其升用恭候欽定至該員任内並無叅罰案件臣謹會同兩江總督臣魏光燾合詞恭摺具陳伏乞皇太后皇上聖鑒訓示謹奏奉硃批吏部知道欽此 
[護贑撫柯奏爲甄别知縣片初三日]  
　　柯逢時片再前准部咨嗣後道府州縣無論捐納勞績到省一年後察看考覈等因兹查有捐納試用知縣袁勵楨張淮楨陳尙彬馬獻廷陳錫圭易延禧何如璟胡慶瀾顔邦政各到省一年期滿臣詳加察看捐納試用知縣袁勵楨學識俱優張淮楨年力正盛陳尙彬人尙謹飭馬獻廷趨公勤愼陳錫圭舉止安詳易延禧年壯才明何如璟通達治體胡慶瀾講求吏治顔邦政文采可觀均堪留省補用理合會同兩江督臣魏光燾附片具陳伏乞聖鑒謹奏奉硃批吏部知道欽此 
[護贑撫柯奏爲甄别知府片初三]  
　　柯逢時片再前准部咨嗣後道府州縣無論捐納勞績各項人員應於到省一年後察看考覈出具切實考語分别補用等因兹查有捐納分發江西試用知府陳萃禮曹廷珏翁庚孫丁毓瑾徐士豪魏紹濓各到省一年期滿臣詳加察看捐納分發江西試用知府陳萃禮才具明敏曹廷珏講求吏治翁庚孫明幹有爲丁毓瑾辦事勤能徐士豪安詳謹愼魏紹濓留心吏事均堪留省補用理合會同兩江督臣魏光燾附片具陳伏乞聖鑒謹奏奉硃批吏部知道欽此 

護贛撫柯奏開辦廣西餉振各捐請旨飭部頒發空白執照片初三日 < 
　　柯逢時片再臣前請開辦廣西餉振各捐仰蒙慈鑒查捐事已成弩末各省名目不同而廣西相需甚迫所有各項推廣升銜職銜及三品以上虚銜實官報捐花翎請援照各省振捐及貴州籌餉捐案概准收捐虚銜升銜封典及减成貢監仿照山東西川以四成塡收其十成貢監均准留支又報効鉅欵請奬實官曁報銷銀二萬兩請奬舉人並援照山東成案准隨時專摺請旨遵行懇恩敕部先行頒發各項空白執照二萬張以資鼓舞而期迅速謹附片具奏伏乞聖鑒訓示謹奏奉硃批户部知道欽此 
[護贛撫柯奏籌解第九期償欵片初三日]  
　　柯逢時片再前准户部咨公約賠欵騰出江西漕折銀六十萬兩匀作十二次按月先期解滬等因當將光緒二十八年奉撥前欵如數解清又動撥二十八年漕折銀四十萬兩解過二十九年八期償欽均經奏明在案兹據兼署督糧道唐椿森詳稱於二十八年漕折項下動支銀五萬兩作爲二十九年第九期償欵隨解關平補水銀八百二十一兩五錢一併發交江西官銀號具領限七月 
 
