# 1934 - 309 - 4908826

 

Page 1

 
 
[長江各埠赶早發報告白] [  申報館主人啓]  
　　長江數千里埠頭林列本舘所銷申報向來依期寄送惟歴來有人在滬收銀閲過之舊報寄至各埠求售往往紙幅破壞附章不全購者憾之　致信本館饒舌是以本館今特赶緊印寄較前早到一日以副諸君子先覩爲快之意如有遲到者卽係閲過之　報可向經售報紙人詰問　　拜日無輪船開發須於下一日并寄閲者鑒之 
[杭州申昌書局遷移] [  本館謹啓]  
　　杭垣申昌書局向設在保佑坊兹於十月初四日遷至鼓樓前十五奎巷口坐西朝東洋樓内專售各種書籍并發售申報都人士欲閲報紙及購買各書者請認明住址移玉購取可也 
[閩刻武英殿聚珍板叢書寄售] [  本館謹啓]  
　　刻有友人寄售閩刻武英殿聚珍板叢書計共一百四十八種釘成一千本板旣精緻紙猶潔白裝訂亦工欲購者請移玉至三馬路申報館及申昌書畫室閲看可也此佈 
[答客問前論所云今世正途中無安身立命之處一説]  
　　客或問於執筆人曰孔子有言小人喻於利孟子有言鷄鳴而起孶孶爲利者蹠之途也又言好名之人能讓千乘之國苟非其人簞食豆羹見於色太史公言汲汲於名者猶汲汲於利也故曰貪夫狥財烈士狥名然而自來名利關頭非聖賢誰能勘破所謂天下熙熙皆爲利來天下攘攘皆爲利往又謂三　　患好名三代下患不好名是知利爲生人養命之源聖人雖罕言利而究非不言利其上者以義爲利次則以名爲利猶較勝於放利而行者故朱子云學者以治生爲急良以聖賢道理不能枵腹而談也今世讀書士子眞以幼學壯行致君澤民爲志者能有幾人其餘中材以下自束髮受書無不以登科及第爲志所以志在科第者實志在仕宦耳所以志在仕宦者實志在利祿耳非因發財之故何爲而作官非因作官之故何爲而應試非因應試之故何爲而讀書然則士人讀書正所以榮其身富其家享妻妾之奉貽子孫之蔭莫不有眞實受用在焉至於顯親揚名猶虚言也雖近數十年以來捐例屢開仕途厐雜然異路中人究不敢望正途之項背惟正途爲仕宦之所宗故科第猶爲士人之所慕試觀今秋報續所　各省千佛名經莫不仰之如天上神仙至於江浙豫章粤東楚北諸省科名佳話尤屬指不勝屈雖名塲蹭蹬不乏其人出手得盧不過白中之一二然惟其科第之難能乃益覺正途之可貴今如九月廿五日報首康了餘音一論所　　世正途中之况味可想而知卽使成名亦無安身立命之處者豈過激之談歟抑確有所見歟走也惑之請申前説執筆人曰先輩有言學問與文章是二事文章與科第亦是二事由今觀之豈特學問文章科第各爲一事哉學問與文章固爲二事文章與舉業亦爲二事儘有才華宏富而帖括未工不合有司繩尺者且有工帖括而終身下第者更有占巍科而淪落下僚者并有敭歴中外頭銜烜赫雖身居清要不能如好官之多得錢者則知舉業與科第爲二事科第與仕途仕途與利藪又各爲二事也士子所以盼中舉者欲更中進士耳惟中進士而後考試之事畢故曰成進士進士錄用之途有四曰庶吉士也主事也中書也知縣也中書以年爲限故合格者少若夫知縣與京官則有内外之分庶常與部曹亦有仙凡之判向者人情莫不重京官而尤重詞林今也不然自軍務興而疆吏之權重州縣苟合疆吏意可歴任美缺數十年不轉一階其視兩司與疆吏近稍稍忌憚若道府以次意蔑如也是以各省州縣官爲天下利藪之最捐職惟此兩途較多而正途亦轉以外用爲幸試觀近科榜下知縣之數不及庶吉士可知京官之苦矣蓋翰林循常格非二十年不能開坊非三四十年不能躋卿貳每放學政試差一次祗彀償三年京債其不能常得試差索米長安沈淪苦海者不知凡幾部曹在兩衙門亦非三十年不能補缺非三十年不能京察外放其以章京侍御選者亦祗百人中之一二而户兵刑工四部之補缺無期者更無論矣京官之苦如此然知縣惟散館可有實缺若卽用大挑以下欲補實缺亦非二十年不辦總之正途無論京官外官須二十歲中進士則四十歲可得意五十歲可發財如有六七十歲之壽尙可享用一二十年若三十歲中進士便已無及彼大腹賈仗錢神之力累千盈萬不轉瞬而身家俱泰名利兩收正途中人有不瞠焉在後者哉而謂尙有安身立命之處哉如謂正途亦可加捐則試取歴届捐例查之彼以俊秀起家者較之進士特多費子餘金耳較之舉人特多費數百金耳有錢捐官何必正途無錢捐官更何取乎正途鄙人確見正途之不足歆羡故以科　爲無足重輕而固非有激之談也 
[貸欵傳聞]  
　　天津采訪友人云此間鐵冶公司係擬糾集股銀開設冶廠知機　　　河南所　之鐵禀奉北洋大臣批准開辦計已兩年而附股者類皆觀望不前局勢因之不振今夏局已有中較之勢孟嘗門下三千食客大都散而若晨星日間忽舊事重提在事諸人又赴京師向俄商貸得一百萬金據云卽以局中　業作抵嘻其果有志竟成耶抑仍係空中樓閣耶非局外人所能懸忖矣 
[航海觀兵]  
　　天津采訪友人云本月下旬爲日本第六第七師團合操之期外部大臣奉日廷之命照會和好各國派員前往一觀荼火之容當駐京公使道出津門時亦曾以是舉請於北洋大臣王夔帥近日夔帥又接得總理衙門咨照著就北洋營伍中遴選知兵將校航海而前夔帥查得督轅親兵統領王少卿總戎得　曾在德國陸　學校學習操防計歴五年之久蘆臺武毅軍亦倣德國陣式營務處鄢君玉春於西法講求有素是以酌委　　赴日本憑軾而觀兩君同於本月初九日禀辭擇期就道 
[鳴砲禮旗]  
　　前報譯登德國亞爾高納兵船上某武員游歴武昌被頑民辱侮等情兹者西字報云　　湖廣總督張香帥深抱歉忱傳諭砲臺上鳴砲二十一門藉以敬禮德國國徽亞爾高納統領某君遂不復向之黄問矣 
[考官起程]  
　　江西正副兩主考於十月初二日由行臺命駕至滕王閣由撫學藩臬糧鹽府縣　憲迎入官廳寄請聖安禮畢兩主試卽命登舟正主試則攜同瀛眷由贑河直上入粤赴督學新任副主試則由章江直下至潯晉京覆命 
[公宴尙衣]  
　　新任蘇州織造海雲舫尙衣豐接篆視事已紀前報缷任織造莊乾甫尙衣健當卽鶯遷出　暂假八旗會館駐節因急欲回旗故小作勾留卽須北上省中各當道訂於初八日假座湖南會館爲之祖　并請海尙衣洗塵是時藩司聶仲芳方伯臬司吳廣涵廉訪儲憲陸春江觀察府憲桐子霑太守長元吳汪李賴三邑宰及牙厘局督 
 
 

Page 2

 
 
辦朱竹石觀察並在省各候補道府等員均先後鴉騶戾止頃之莊海兩尙衣亦呵殿而來彼此相遜入座是日并招大觀戲園菊部以侑　政一時袍笏登場氈毺貼地主賓歡洽水陸畢陳頗極一時之盛迨至四五下鐘始各酒闌席散兩尙衣先鳴騶而去各官亦皆分道揚鑣各回衙署 
[尚衣北上]  
　　缷任蘇州織造莊尙衣健擇於初九日啓節取道上海航海入都先期赴各當道處拜會辭行迨至是日各官咸在胥門外官碼頭恭送少焉撫憲奎樂峯大中丞亦飛輿而至恭設香案行三跪九叩首禮寄請聖安畢然後各官次第遄回 
[雷災續述]  
　　循環報云雷州府屬猝遭風災迭紀前報兹有自該處回者言當時山洪漲發浩瀚奔騰所過之處屋宇傾塌田園淹没雖經閉關堵禦而城不没者三版文武各官走避高阜越兩晝夜幕天席地抵飢捱寒迨潦水漸退官民復歸故居而倉廩儲積盡被馮夷君搜括净盡無以爲爨翌日始有由鄰境販米至者而登壟斷以左右望高擡市價千錢不能易斗米民人遘此奇厄室如懸磬野無青草將何以購食多有轉乎溝壑者乃禍不單行附近邊界又有末路英雄潛蹤草澤乘機煽聚飢民劫掠富户地方官避災方已辦賑尤殷不暇查辦以致賊匪愈横行無忌民心益爲惶惑友言如此諒非子虚現聞兩粤廣仁善堂議雇小輪船以便載運米石前往灾區察看情形糶賑兼辦以濟民食想民心旣安地方卽易臻安謐矣 
[武闈關防]  
　　廣州中西報云鄉試最重關防文塲武塲其法一也今年武科以運轅關帝廟爲闈務關防公所凡有武闈鄉試奉調來省同辦闈務各員例應嚴密關防以愼乃事藩憲張方伯示諭一應閒雜人等不許在關防公所窺探攪擾生事如敢故違許守門人役立拿解究然則在外諸人固不敢妄爲窺伺其中執事自更當勉以清勤矣○一法立一弊生凡事皆然而科塲尤甚亦在乎防之而已更恐防弊之法立而作弊之端卽由此而生則防之可不加嚴乎向來武闈派有武弁責以管弓之任而本届鄉試主試許大中丞燭照幾先恐防弊之中因而生弊特懸牌示云諭武闈應試諸生知悉本部院主試武闈三次一切俱有成規不派武弁管弓凡有取中一秉至公該武生愼勿託人照應空費寃錢一經查明與受同爲科罪决不寛貸凛之特示憲示如此不亦公明之極哉然則應試諸生果負六鈞之力足學顔高定邀一顧之知能逢伯樂强弱總求自我重輕絶不因人亦可各盡其才不至退有後言矣○傳曰有文事必有武備故國家開科取士文武並隆誠以讀書明理宜收麟鳳之才命中挽强亦重虎貔之選也惟是試塲積弊自古已然作弊之法旣月異而日新防弊之方當前懲而後毖天下無無弊之法而有無弊之人亦在乎考試之人矣今年武試主試監臨兩憲躬逢大典力拔眞才歴陳種種之弊端不憚諄諄之勸誡剔碔硤而求美玉去稂莠而植嘉禾原非循例之具文自有掄才之實政有告示兩道焉今且連類識之其一曰監臨太子少保頭品頂戴兵部尙書兼都察院右都御史總督兩廣等處地方軍務兼理糧餉譚主試頭品頂戴兵部侍郎兼都察院右副都御史巡撫廣東地方提督軍務兼理糧餉許爲曉諭事照得鄉闈大典功令森嚴欲其拔取眞才必須力除積弊粤東試塲考試馬步箭技勇每有不肖之徒自揣技藝平庸倩人代替並有父兄子弟爲之頂名代考且有一人而頂兩名朦混重考者此等弊端亟應嚴行查禁兹届塲期伊邇合先剴切曉諭爲此示諭闔省應試武生武監生及諸生父兄子弟人等知悉本科武闈考試馬步箭技勇各該生務須正身應試倘有倩人頂替情弊許同縣諸生及互結之人卽時扭禀定照科塲舞弊例問擬軍罪至父兄子弟冐名替考卽照凡人槍倩例一體治罪其一人而頂兩名朦混重考者亦照此辦理斷不能曲從寛典枷號了事倘敢通同徇隱一經旁人首告或被本部堂本部院察出定將互結諸生及該生教師並知情不舉者一併黜革嚴行懲辦决不姑寛再該生等應考必須取具五人互結如無結者不准入塲各宜凛遵毋違特示其二曰爲考試武舉事照得武塲以騎射技勇爲重内塲祗須默寫武經本部堂本部院就其材藝悉心簡閲一秉至公招摇撞騙之徒自無所施其伎倆但武經亦須熟讀深思入塲方能默寫若平時漫不寓目臨時雇倩代書則是有于功令自取罪愆合行諄切曉諭爲此示諭應試各武生遵照毋違特示九月廿六日合觀二示而除積弊拔眞才夫亦情見乎詞矣彼鷹揚之選虎步之英不當絶藝爭呈看取巍科共掇哉 
[武試章程]  
　　江西采訪友人云本科丁酉武鄉試德靜山中丞先期牌示曰今届武闈前經定於十月初一日開考業已牌示在案惟現在隂雨連綿馬道泥淖勢難騎射若待大放晴光深恐有延時日不得不稍爲變通以期迅速今本部院酌定於初四日開考先赴貢院閲看步箭次閲馬箭地毬再行接閲弓刀石技勇仍照例步箭以中二箭爲合式准其接射馬箭如僅中一步箭卽不准接射馬箭其馬箭如中二箭准其補射地毬如地毬未中及馬箭僅中一箭者均不准接試弓刀石技勇似此一轉移間不特不致有荒時日並可免爾諸生久覊在省徒費盤川合行出示爲此仰應試武生武監生及執事員役人等一體遵照伺候仍聽號砲毋得違誤特示 
[縣試定期]  
　　蘇州府屬縣試聞已定於本月二十日取齊想至時童子軍自必磨厲以須各肆奪標手叚惟不知誰是謫仙才耳 
[開闢馬路]  
　　蘇垣盤門外青陽地自經通商於兹將及二載前者由中國商務局先築馬路一道自盤門吳門橋直逹葑門密渡橋爲止餘尚闕如也惟前繪圖貼説時共擬開闢馬路十三道英美日本三國領事官咸駐於此今悉本月十二日英總領事官柯韙良君偕同美正領事克伯耳君副領事衞理君及日總領事吉岡彦君均詣蘇海關署拜會陸春江觀察請觀察偕往租界勘明界限旋至洋關暫憇與税務司孟國美君晤商一切少選進城晉謁撫憲奎大中丞禀明其事中丞頷之欵以茶點旋卽辭出分道各回聞年内必須開工共築横直馬路八道然後營造房屋開設洋行想一經洋商踴躍從事商務當日有起色也請拭目俟之 
[鋪夥逞兇]  
　　蘇垣閶門内虹橋西首有廣東人新開之五和昌茶居兼售廣點及料雜各貨開設於兹生涯不惡所用鋪夥二十餘人咸係粤東年少性情强暴買客稍忤其意動轍與人鬥毆本月初七日黄昏時有住居山塘之甲乙二人欲購乳腐詢以價目鋪夥答以每塊二文每瓶八十塊錢一百六十文問能略廉否繼經别夥云一百四十文旋又有一夥云定須一百六十文甲以語出兩歧略帶譏剌謂買賣不應如此不公鋪夥等聞而大怒卽效劉四之駡人甲乙亦不肯稍讓口角之下詎夥伴一閧而出手中均持兇器猛將甲打倒於地又一夥遽以刀向乙砍去乙用手奪之被傷手指鮮血直流暈昏於地時觀者不下數百人咸抱不平意欲羣起爲難左右鄰居恐釀巨禍竭力勸散嗣經人取得藥物與乙敷治舁往北路總巡局伸訴原委請胡大令騐傷鋪中見事不了目將玻璃廚窓等物擊碎迨局差提人研訊謂渠等糾合數十人前來打店致毁器物請臨踏勘質諸甲乙乃是懦弱者流無語回答大令遂判令各自修理醫傷飭兩造具結完案 
[拐犯已獲]  
　　前報紀安慶道友小金福糾合同黨馬德元孫東生誘揚姑蘇青陽地某麫館夥某甲之妻某氏藏匿大石頭巷孫之客妻某蕩婦家閲數日復携至湖州售入某花烟館得身價洋銀二百三十圓旋經氏夫某甲訪悉投吳縣署控呈縣主賴大令准詞飭差提蕩婦及馬之客妻某土倡刑訊之餘供吐實情略不諱飾大令立卽飭差將三犯拘案嚴懲一面移文湖州關提甲妻歸案辦理兹得姑蘇采訪友人來函述及孫等三犯皆已得資遠颺惟小金福匿跡閶門外同類某友處某日清晨經差役訪知掩入拘獲解至案下大令嚴加推鞫小金福初猶狡展不認大令怒喝令用藤條鞭至一千數百下始將實情供出大令飭釘上脚镣發化莠堂收禁俟獲到孫馬二犯一併治罪 
[鄉民報荒]  
　　姑蘇采訪友人云今歲風雨不調以致秋收告歉米珠薪桂小民苦累不堪現當農隙之時據云高阜之田禾稻被蟲嚙盡低窪處則水潦浸灌以致大半顆粒無收老圃老農莫不嘆東作之徒勞慨西成之無望已數日前吳縣各處鄉民結隊成羣投縣署哀求蠲緩賴 
 
 

Page 3

 
 
大令卽下鄉履勘至准否現尙未見明文也十一日午前又有滸墅關一帶鄉民約計百餘人各執瓣香及稻草一束蜂擁至長洲縣署求請汪明府騐視適明府公出未歸迨至午後回署鄉民圍繞輿前環求恩准明府撫慰一番許以代求上憲核奪鄉民乃叩謝而退 
[提調不情]  
　　鄂省自創設自强學堂以來頗著成效惟學生中賢愚不等潛心伏案者固不乏人而性情浮躁喜於生事者亦所在多有習俄文之某生因萱韋抱恙向提調錢念劬太守請假數日太守竟堅執不允同學諸生聞之心竊不平嗣某生以將母情殷無心肄業向太守面禀願開除出學太守疑其有心挾制厲聲斥責同舍生謂堂上有疾回侍湯藥亦屬孝思太守駡人殊於情理不合於是羣起而攻勢將用武一時人聲鼎沸擾攘異常太守見衆怒難犯始婉言向衆謝過衆人仍不肯罷休竟將太守臥室擊毁有搥碎黄鶴樓踢翻鸚鵡洲之勢勢太守乘機趨避未及遭毆事後乘輿赴督轅逞其簧鼓之詞面陳一切張制軍勃然震怒謂學生恃衆横行目無官長此風斷不可開欲將爲首滋事諸生查明斥革究辦但誰爲禍首辦别良難尙未知如何了結也 
[鄂省官塲紀事]  
　　蔡毅若觀察病故後所遺武備學堂差使現由張制軍檄委江漢關道崔觀察兼管又鐵政洋務各局則委王雪澄觀察接辦日内已分别視事矣○襄陽縣縣丞員缺由王方伯牌示以新海防遇缺先用縣丞朱壽松請補長樂縣縣丞缺則以遇缺先用縣丞張臨臯請補一俟奉部覆准卽可分道履新矣 
[上海求志書院丁酉秋季題目]  
　　經學题棄稷益稷解維清奏象舞解文四年甯俞一作甯速説鄭仲師以尙書周官爲卽周禮説○史學題鄧禹論莊光論法眞四徵不至論崔實舉獨行不對策而退論○掌學題江浙海防論閩廣海防論四川邊防論雲南邊防論○算學題圓球體上下各截去積一叚令兩截面平行有球徑有截體高有兩截面徑之和或較求兩截面徑三角形有底有底與任腰夾角有兩腰和或較求兩腰夾角法置和乘餘割以底乘餘切减之於上又底乘餘切以較乘餘割加之或减之於下以上位或下位乘底倍之爲實底羃加上羃或下羃爲法各以法除實得兩腰夾角正弦有腰較者所知角旁爲小腰或大腰則較乘餘割爲正號或負號依前題求底與另腰夾角法置和乘餘切以底乘餘割减之於上和羃底羃相减爲實和冪上冪相加爲法法除實爲長方積再以法除上位部底乘之爲長闊較若所知角旁爲大腰則開平方得長若所知角旁爲小腰其上位内負數必大於正數則開平方得闊各爲所求角正弦或置底乘餘割以較乘餘切加之或减之於下底冪較冪相减爲實較冪下冪相加爲法法除實爲長方積再以法除下位倍底乘之爲長闊和所知角旁爲小腰或大腰則下位内較乘餘切爲正號或負號開平方得闊或長各爲所求角正弦試證之假如負三之平方根爲或正或負之數各以正一或負一加之皆爲方根各自再乘得立方積爲負八或正八故負正之八可爲負正之二再乘所得亦可爲餘二根再乘虚式消盡所得旣知根源卽可將負正之八依丙申春課題開立方法求得各根又旣知虚式消盡但留實數之理亦可推於實數消盡但留虚式之理今有負三之平方根以負甲之立方積乘之八因九除之爲立方積此積爲實數消盡之式試開立方求得三根然後任以一根自乘再乘所得必與題式皆合○輿地題少水考説温泉中西地學異同論論美日爭檀香山○詞章題棗荔蓼賦以大學祁神用此三果爲韻鹿鳴宴歌鷹揚宴歌擬昌黎燕河南府秀才詩用原韻 
[升科遷局]  
　　許朗軒太守前假滬城魚行橋浜某姓民屋數間暫作辦公之所現因該處房屋窄狹不敷所用今已遷至唐家弄口前保甲局張牧九司馬公館之屋爲升科局 
[捐局易委]  
　　南市籌餉貨捐局帮辦蔡小溪明府世廉刻奉藩憲調往五庫卡所遺員缺札委候補縣孫玉裘明府接辦明府奉札後已諏吉本月十一日入局視事矣 
[委襄讞政]  
　　英美租界會審公廨案牘紛繁新任讞員張賡三直剌蒞任之初深慮不遑兼顧因禀請江海關道蔡和甫觀察遴委他員帮審觀察准之業已札委金陵泮務局員候補縣邵虎伯大令到申襄理讞政矣 
[添雇巡防]  
　　本邑南市十六鋪一帶最爲流氓地棍　聚之所小而拆梢訛詐大而刦物傷人爲害閭閻實非淺鮮自上月廿九晚萬裕錢莊出店人馮阿長爲凶徒圖刦不成刃傷身死後日内南市錢業董事吳錫祥劉炳耀諸君在錢業公所會議以十六鋪一帶錢莊最多匪徒如此横行殊爲同業之害雖巡防局亦設勇稽查而人數稀少不足以資防衞爰特議定在各錢莊中公同攤派每月青蚨四十八千繳入十六鋪中局由蔡二尹另雇精壯團勇八名於本月十五日爲始至明年正月杪止每晚於九點鐘起至二點鐘止在十六鋪中叚各家錢莊門首往來彈壓想從此匪徒可以稍稍歛跡矣 
[服禮了事]  
　　篾竹匠王阿琪在南市小九華左近開設篾竹店前晚與同夥對飲俄而瓶罄爰持青蚨四文至附近江萬興槽坊内購酒該價須八文士請四文暫欠店夥某甲不允王卽將坎肩抵押店夥囑以先購四文後可再購王復以小洋一角爲抵店夥勉爲應允翌日往贖卽以小洋付之王以昨付者大洋也今何以小易大遂忿忿而去率領多人至該店滋擾執事人楊某卽喚二十三七鋪地甲會同十六鋪地甲到來王知事不妙登時避匿無蹤潛挽鄰居潘王兩姓以香燭向該店服禮始得了事 
[吞烟遇救]  
　　前晚八點鐘時有江北某縣人江寳順至美租界漢璧禮路第六十號門牌某客棧投宿夜半時江忽有呻吟聲同寓諸人聞知偕棧主入内探視見某面色有異知爲吞服洋烟所致棧主駭甚立卽奔告捕房捕頭飭捕將江設法舁至捕房然後送往同仁醫院求救經醫生如法施治得以轉危爲安然究未知其何以忽尋短見也 
[無端溺斃]  
　　有本邑人張土根者向在南市小南門外倉基弄口開設荳腐店生涯頗不寂寞前日之晚乘晚餐之餘步至街頭閑遊詎至更深時尙不歸臥家中人四出招尋杳無蹤影至昨晨正在疑惑間由十二圖地保顧桂榮至該店報稱爾家主已在西門外斜橋左近積骨亭畔河中溺斃矣於是家中人聞報奔往看視果然無誤家屬撫屍大慟至午後始得備棺收殮至其如何溺斃之由實無從索解也 
[求請免騐]  
　　現任德國欽差前上海道吕鏡宇觀察訪拿著名流氓張桂卿訊供正法外又續獲羽黨錢森春經黄大令訊供押所候核現錢在押患病經派官醫診治而藥石罔效延至昨晨病斃屍母某氏投縣求請免騐自愿備棺收殮未識蒙大令允准否也 
[履騐吞烟]  
　　前夜英界三圖地保投縣報稱小的圖内有永升中客棧日前有一湖州王姓客人赴該棧投宿不知何故吞烟圖盡棧主察知急送仁濟醫院求治奈毒氣過深延至今晨斃命求請相騐大令閲禀之下卽於昨日上午飭傳刑仵人等前往屍塲履騐 
[是眞妄人]  
　　有住居南市施家弄之汪姓子某甲前晚二鼓時乘坐東洋車由北市而來道經十六鋪地方欲在浮橋上將車拉過工程局差役上前禁阻某稱我乃汪大少爺誰人不知爾何人斯竟欲阻止乃翁耶於是下車命車夫將車拽過橋面復率領短衣窄衣者四五人將差役扭赴工程局中委員譚少柳太守聞知以不欲多事飭差役縱之使去囑其以後不准推行詎某聞言不服僞稱車被差役擊毁須爲賠償將車抛置街心局差代爲收進至三鼓後某又率領多人蜂擁而來至工程局將大門亂擊稱差役在各車夫處每輛索賄二十文我等不與彼卽狐假虎威在門首滋擾其時已值深晚局中人置之不睬某自覺無味默爾而退翌晨朱森庭明府查悉其事不覺勃然謂汪係本邑劣生積慣滋詐已 
 
 

Page 4

 
 
非一次今又胡爲若此今將東洋車存局候核 
[押候復訊]  
　　黄愛棠大令前奉許朗軒太守札查張益祥將田賣與洋商一案經大令訊供著張邀吳少卿及前充地保之沈曉岩到案復訊昨據地保吳阿桃將舞弊之前保沈曉岩扭獲解案昨夜大令親自提訊張益祥供當時賣此田時由沈姓爲中後轉賣與楊顧吳三姓亦均沈姓作中今吳轉租洋商私冐監生名字由沈簽押求請鑒察吳阿桃供稱此案實係沈姓一人所爲質之沈曉岩一味含糊大令判沈吳管押張交保候禀明許太守照會丈量局將餘田丈明再行核訊 
[振欵彚誌]  
　　本協振所承各大善士樹德堂助銀一千兩俞賛臣助銀二百兩黎茀臣助洋二百元燕翼堂助洋二百元范潤之助洋一百元袁榖亭助洋一百元雙槐書屋助洋一百元植芍軒助洋五十元隱名子助洋五十元張巡舫助洋五十元命寄川鄂以資振濟又吕開泉善士來函云九月初一日慈母病在呼吸羣醫束手默禱神祗願助振洋五十元初二日閲申報知名醫陳蓮舫比部在滬延請診治得卽　　兹將振洋五十元如數奉上煩解災區又助移頌陳名醫資洋一元五角煩爲一併彚解以上諸君誠心濟世哀此窮黎不吝解囊叚助善舉書曰皇天無親惟德是輔諸君子推此施濟之心他日者福報無窮自可操劵以待焉 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 [ >赶印京報[  申報館主人啓]  
　　本館京報悉照邸抄原本赶緊排印並不抽去各摺以省紙幅且隨到隨登免積壓之　凡　　　　所　信現在格外赶緊印出售人皆先覩爲快閲者鑒之 
[船覆傷孩]  
　　昨午有船户顧曉出恊同十圖地保投縣禀稱小的行船經過　闈地方　　英工部局垃圾船相碰將小的之船碰翻合船人均遭覆溺雖經隣船救援諸人得慶更生尙有七歲之孩撈起時已經　　向伊理論置知不理爲此恊同地保投求相騐值日差據情禀明未知大令作何判斷也 
[駕長鹵莽]  
　　上海縣黄愛棠大令前日排導出城至小東門外集水碼頭　謁某憲命家丁雇福建人戴阿喜之划船前往投剌詎戴萬分鹵莽人未下船卽行撑開以致家丁墮入浦中幸時值潮退不致爻占滅頂　將戴拘住禀明大令帶回署中前午大令升堂研訊戴供原籍福建興化縣人來滬甫經數日語言未諳致有此誤叩求恩宥大令以其駕駛不愼判令枷號一月發集水碼頭示衆候期滿再行責放 
[劣保妄干]  
　　前日上海縣黄愛棠大令訊案時二十四保方十二圖地保張渭忠具請事稱小的所轄圖内有首善堂業田四十餘畝由江北各邑貧民一百五十餘户出資分賃支搭草房今有倪姓者以重價賃取其地意欲建屋出租著小的來案禀求　江北人驅逐大令勃然大怒謂爾旣身充地保竟敢得受賄賂欺害百餘户貧民乎倘肇事端　任其咎張保連稱小的知罪大令將禀擲還叱令退去 
[僞捐敗露]  
　　四川振捐局委員某君飭家丁持名片送售賣假照之薛淦生卽薛心齋至英界公堂禀請讞員張賡三直剌究辦前晚直剌升堂提訊邱紹貞訴稱小的原籍廣東大埔縣兹在治下開設廣義祥烟　店與　素稔親戚黄培綸欲由監生捐納例貢小的知薛與賑捐局委員老爺相識是以轉託代捐前日薛將實收送來並無移文　疑之　楊姓友人持往局中照對並領取移文局中司事察知其僞盤詰來由將薛送至大老爺案下然小的銀已付去安知實收之虞爲叩乞原情薛供稱監生原籍常州府屬陽湖人前在香山辦理硝磺局事務與陳思甫卽陳德之同事今陳來滬把晤之下自言理充西川振捐局委員囑監生代租房屋器物所延司事葉紹篤曾與監生會面兹者邱稱黄欲捐例貢倩監生代往報捐監生允之　日邱將黄履歴交下囑赴取實收適監生患病是以飭兒子送交葉司事旋由渠友張姓將空白實收送來在監生家中塡寫明白交邱收執本日邱來説及此項實收實係僞物但監生並不知情叩求察奪直剌飭差傳葉究問供稱此事並未經手前日適有公務赴杭州今始回滬直剌研訊良久互相推諉遂着將薛押候核奪邱交人保出 
[上海縣署瑣案]  
　　昨日本報登奚羅氏扭控陳介全等人圖搶女兒一案黄大令　將剌史升堂訊理着邀同親族到案覆訊昨日奚羅氏邀同甲乙丙丁戊己六人投案備質剌史訊問之下奚羅氏所供與前次相同旣而甲卽奚康元乙卽奚拿奎内卽　土生丁卽奚阿狗戊卽奚秀春先後供訴訪事人未及備錄供詞剌史詰問地保顧　杳所　　　偏袒勃然大怒喝令笞責二百板諭以若不從實禀陳本委定當嚴辦顧保始叩首禀稱此事實由阿狗與陳嬉戲以致口角戲有業銀桂者欲毆阿狗碰壞奚羅氏家門窓氏之族人咸抱不平揑稱陳欲强搶氏女伏求大老爺恩鑒剌史判令將介全笞責二百板及罰洋銀十元賠償奚羅氏家所機門窓亦笞責二百板枷號一月阿狗笞責二百板枷號示衆奚羅氏聞之急欲叩首代求　　　　十深究並叱令退去○陳友生控女兒阿珍被繼妻誘匿黄大令倩蔣剌史秉公訊理陳訴稱小的係江寗府屬句容人素操恃　業前妻楊氏故世生有一女小字阿珍旣而小的娶杭州孀婦錢氏携之來滬賃屋城中二十鋪開設整容店已歴八年前月某日　氏忽誘令阿珍倦物潛逃始查知氏與棍徒姚小金林私識避匿四圖中因卽喊地保尋獲詢悉阿珍被伊等押入某姓家是以抵案求究錢氏供稱小婦人年三十有五前夫姓許故後與陳私識偕來治下阿珍現年十二當三歲時由小婦人以洋銀四圓買得　爲　蛉因時被陳毒毆不得已　之　出寄養姊家姚並不相識安有私情陳呈閲婚書并稱阿珍確係義女剌史詰問二十鋪地中禀稱陳在小的所轄鋪内開設　髮　至錢氏是姘是娶小的實出不知四圖地保禀稱日前陳喚令小的往尋錢氏訽之屋主　公妣屋由姚携婦來居剌史以男女　　恥之尤判令各責一百下候拘姚并提阿珍到案究辦錢氏交官媒看管 
[英界公堂瑣案]  
　　蘇州府屬某邑人金致明前曾屢竊各娼院金珠首飾計價不貲經前任讞員訊明懲辦遞解回藉今又濳來滬上出入娼院包探黄四福見之拘入捕房昨晨捕頭令解送公堂張賡三值剌研訊之　　供稱小的何以販珠寳爲業所犯之案自知罪有應得業已改過自新今蒙訊明願覓妥人具保直剌准之○包探沈金　　　　　　雇蘇靜蘭爲夥被蘇私收客帳洋銀一百零四圓事後查知卽投捕房報案兹者捕頭令小的將蘇拘獲吊出洋銀六十五圓　知其餘業已用盡因特解案請追唐投案請追餘欵蘇供稱小的係浙江寗波府屬某邑人在唐處爲夥已兩月矣所收洋銀實在途問遺失直剌著押候查吊原帳再行察核○包探竇如海禀稱昨日賊犯余金鰲竊取北京路自來水公司中水表兩枚計值洋銀四十圓報捕後捕頭令小的緝獲人　解案請究自來水公司執事洋人勿蘭千投案領贓余供稱小的不自習上以致流爲竊賊自知死有餘辜惟乞開恩直剌以一時無從判斷著留候核辦○包探洪阿寳解劉阿光至案禀稱此人由某洋人雇令服役前日　　主人所置刀义等物報捕後捕頭令小的緝獲解請究究懲洋人投案聲訴情由劉供稱小的係廣某邑人偶起貪心致犯賊案叩求　宥俾得湔滌前愆直剌判令笞責二百板然後遞解回籍○包探孔阿才禀稱賊犯孟生寳竊得藍布一叚小的緝獲後再三盤　　得主名今特告知捕頭解案請究孟供稱小的家在本邑西鄉此布在途間拾得直剌判令笞責一百板○水巡捕唐寳榮解船户　阿昌陳各才至案禀稱二人攔江剌船有違海關章程事經小的查知拘送請太老爺訊判胡陳同供稱小的等無知悮犯叩乞原情直剌判令各　洋銀十五圓 
[法界公堂瑣案]  
　　昨禮拜二法公廨堂期鄭大令會同繙譯升府訊問各案童記如禀稱流氓王三江子糾同　　瞎子高長三等向小的拆梢先遣高長三將小的誘至寳善街鳳鳴樓茶館啜茗旣而拳脚交加小的被毆受傷卽投捕　　訴兹剌高長三扭案請究高長三供與王三江子並不相識童又禀高與王及賣牛肉諸人帮同毆打大令得供將高長三押候交　復　包探帶同原告提王三江子張小瞎子等到案訊究○陳心齋禀稱上月二十八日雇車裝運行李至江天輪船附輪回甬有流氓馬雲洲費　根張子元先在輪船佔住客位小的將行李安放突被抛棄以致失去考籃一只當時適有　夥在船巡緝將馬　三人拘入捕房解案請訊馬等同供向索酒資並無他意包探又禀此輩羽黨甚多共有數十人請爲嚴辦大令與何繙譯會商着將馬雲洲　　根張子元三人押候枷號半月發碼頭示衆期滿各責一百板○前晚二點鐘巡街西捕在睦和里拘獲深夜聚賭之洪阿新洪周氏徐仁 
 
 

Page 10

 
 
堂三人連麻雀牌一副大洋五元昨日堂期解案請訊洪等同供偶然戲弄不敢犯賭小的等均生意中人身畔尙有票洋一百五十元金戒子二只對時表一枚均存捕房大令得供各罰洋一元西官以帶有鉅贓聚賭未能輕縱與大令會商著押候查明復核○包探禀稱方子仰在浦東竊取衣服一包茶壺一把兹在法界拘獲請訊方子仰供家住浦東新塲鎭與兄嫂不睦將衣竊出質錢置備棉衣大令著笞責一百板贓存待領○包探禀稱周阿二在金利源碼頭新豐輪船竊取菉豆數十斤雇孫金福杉板船裝運現將人贓一併拘獲解案請辦周阿二供爲小工在船中掃得餘豆數升不敢犯竊大令判責二百板孫金福姑念無知從寛斥釋○包探禀稱日前江寛輪船運來紫銅數百擔被陳景之陳子卿偷竊數十塊今將人贓一併解案請辦大令接閲招商局來函謂此係貢物豈容偷竊著各枷號三日發碼頭示衆期滿各責二百板○包探禀稱偷兒陸　竊取衣服一包向質鋪質錢爲失主拘獲人贓送案請辦陸春供向在安徽某著爲家丁朱業來滬覓就大令判責一百板○隗仰軒俞協卿宋春元等前控鴻利火油公司股東張福堂吞没股本銀三千五百兩經大令訊供交人保出限日理明兹案懸日久昨日原告偕經勸之嚴廣元吳吉甫投案呈具切結聲稱情願認虧償銀二千五百兩求請銷案大令著當堂畫押准其銷案 
[美界捕房紀事]  
　　寗波人王和尙前晚掩入虹口蓬路第五百七十四號門牌某姓家竊取布衣四件事主控諸捕房昨經包探韋阿友緝獲拘入捕房捕頭令押候解送英界公堂訊究○昨有寗波人李某在蘇州河畔所泊之某烏山船上竊得布篷持至天潼路某押店求質經包探王阿虎所見將人贓一併拘解捕房旋傳失主到案以事屬細微從寛禁押半天以儆物給原主具領○前晚有某西婦爲糟邱所困躑躅於文監師路與行人滋擾旋經五百廿五號華捕拘送捕房捕頭飭暫爲看管俟其酒醒時開釋 
[江西官報]  
　　九月十二日候補府蔣德幹接辦軍裝所並查章江門候補縣黄錫光石守謙俱代新建會　山案圓　　　期服假從九洪國光玉山辦保回崔　　　闈報箭孫烺西闈報箭程仁漢西闈報箭○十三日剛字營申道發由吉安查哨來省知州郎　謨由貴州來江領運官書　　　往興公幹○十五日准補萬安灘頭可孫　　　起新任○十七日候補縣黄麟由饒州查私回○十八日户部七品小京官張文瀾由京來省候補縣包國瑚楊青選俱解　丁　京縣丞崔鴻順安福辦保甲回○二十日侯　　中朱疇回上海從九張介福辦吳城分局嚴濬源監寫親供李光杰看送供應錢炘充當撫院文巡捕並辦文報局 
[邦江官報]  
　　十月初六日姚鹺尹體杰韓鹺尹燾均辭押北鹽起程丁鹺尹秉彝錢鹺尹同訓王鹺尹　章許鹺尹立　采鹺尉世煐宫鹺尉殿春鮑鹺尉彭齡鮑　　　等共十員均報考○初七日運轅紅示十月初十日萬壽 
[杭州傳道堂同仁集募川鄂賑捐自八月初二至十五日第十二次清單]  
　　陡門朱昌經大善士求保母病痊愈　　實元勿藥子洋二元朱胡氏無名氏無名氏三户　洋一元孫秉芳張勉齋史企堂無名氏四户各五角潘守言四角韓志慶鮑逹記各三角沈澐洲沈杏槎各二角以上共收　繕一　潽八元四角上海六馬路仁濟善堂　賑公所制施則敬等謹誌 
[上海六馬路仁濟善堂籌賑公所施子英經收山東順直湖北川東賑捐九月初一至二十日第廿六次清單]  
　　初一日　許氏善信洋一百元甘棠昌記求八口平案　十元無名氏洋五元慈東棠蔭書屋洋三元章公儀一元○初二日天水椿記大善士元五百兩王宗鎭爲長子求病愈洋廿元　　　洋一元○初三日悔罪子洋一百元張　　求病愈十元王隱名二元求合店順送人一元求雨記三弟從此亨通人求如愿人各五角○初五日王氏爲子求病愈洋五十元無名氏五元恆孚桶捐零户四元公記三元五角無名氏三元雲記病愈完愿張翠麟心愿氏三户各二元濟陽易記求平安一元同德銅洋一元○初六日方文德洋五十元崔　　病愈完愿葛楊氏求消災延壽山隂余寳堂三户各十元○初七日皖北衍慶堂洋一百六十元占越章世德堂福州無名氏各洋五十元山東徐景山求合家平安王福麟求　　三户各十元榮陽無力子求母康健合家平安五元陳智房子笙氏各二元無名氏一元○初八日天水椿記元五百兩甬江瑞康莊公記洋十二元銅洋十九元無名氏四元　蓮桂三元司証鄭代得彩友造福一元郭隱名銅洋二元○初九日楊吳氏求夫病愈洋廿元隱名氏十元陳仁餘一元○初十日孔佑誠續助洋十元萬昌米行洋七元銅洋三元浙寗新記號洋五元銅洋三元　門汪氏洋三元銅洋七元蘇靜卿銅洋十二元不要收照人一角○十一日聚源荳行吳也安洋一百元源仁當十元悔過子孫爲妻丙氏　　愈五元○十二日杭州傳道堂同仁集募第十三　洋二百三十六元七角仙鎭汪陶庵十元錫堂氏求母康健兒子易錫五元蕙芳氏四元盛　臣爲子和尚求病愈二元○十三日　錫五祈平安洋十元天元參號二元胡端　一元○十四日陳金谷洋五十元黄程氏黄侯氏均求女平安各洋二十元善　堂求内外人口平安洋十元銅洋四十元胡誓明　孫女兒求病愈五元金陵無名氏保子出外平安又無名氏保合家平安隱名氏三户各二元時奎元銅洋二元○十五日韋鄒氏求病愈洋五元不留名王姓各二元○十七日　　榮陽氏代已故張孫氏求來生安樂洋一百元浙乍霧裏看花生銅洋廿七元○十八日靳幹泉洋四百元松郡朱聯記爲得子湯餅移賑求祖父母嗣父資冥福洋廿元一　　　動十元錢稚梅二元○十九日徐曹氏求　　洋四元無名氏二元○二十日錢曹銘求母病愈洋五元 
[上海陳家木橋電報總局内籌賑公所經收指明合助四川宜昌義賑第八次清單]  
　　處州府雲和縣署來分省　　　　建基洋四元南潯天成經號第一次來覺菲住棉衣三百件棉褲二百條又第二次來覺非牛棉衣四百件棉褲一百條○以上共收英洋四元棉衣七百件棉褲三百修正 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十三年十月初三日京報全錄]  
　　宫門抄○諭旨三道錄前○豫撫劉奏查明太康縣考試出題錯悮士子喧譁縣官抱病不能彈壓緣由摺○奏天府丞李奏因病懇恩賞假並請改派鄉試繙譯提調摺○總兵陳奏　接署鎭篆日期　○總兵黄奏報接署鎭篆日期摺○江督劉等奏上海機器局軍械房失事情形片○浙撫廖奏遴員接署總兵片○十月初三日内務府國子監廂紅旗值日無引見○恭王等得賞謝恩○桂公等由南苑回京請安○榮惠舒存各假滿請安○掌儀司奏初六日祭奉先殿慶王行　○引見軍機○○頭品頂戴河南巡撫臣劉樹堂跪　奏爲查明太康縣考試出題錯誤各士子因巡役攔阻校正喧譁縣官抱病不能卽時彈壓緣由恭摺仰祈聖鑒事竊臣承准軍機大臣字寄光緒二十二年十二月初二日奉上諭有人奏河南已革知縣文策前署太康縣任内催科滋擾文生王瑾被差毆辱並不懲辦該縣縣試時因彈壓諸童令練軍施放槍砲斃致二命等語著劉樹堂確切查明悉心研訊按律懲辦據實具奏原片著抄給閲看將此諭令知之欽批遵旨寄信前來遵查此案先經臣風聞太康縣考試文童入塲後有滋擾情事正查訪問卽據民人張榮才廩貢郭健等以傷士誤考等情來臣衙門具控當經批司將代理太康縣知縣文策撤任一而由司委准補光州直隸州知州何　清會同陳州府知府善承查訊稟覆因所叙案情不甚詳細復批飭確查在案欽奉前因遵復轉飭查辦去後兹據代理陳州府知府馬永修查訊明確禀由藩臬兩司會詳請奏前來臣逐加覆核緣代理太康縣知縣文策奉文科試於光緒二十二年十月初三日舉行正場應試文童九百五十名尙稱安靜初七日提覆文童七百名文策時患瘧疾力疾進塲點名出題其横逆由是也一句因疾中精神恍惚將由字悮書作猶卽退内室睡歇衆童見題字錯誤紛紛上堂校正巡塲差役李朋治因本官有疾見而攔阻衆童不服遂各喧譁文策在牀寒熱交作不能起坐飭請學官進場彈壓該役等卽起門走請衆童忽見開門亦俱相隨而出適駐劄考院後街之練軍李萬順等查夜回歸帶有槍砲衆童聞聲疑懼益加吵嚷維時天時黎明塲外有不識姓名民人乘勢閧閙抛擲磚瓦致傷童生張養源腦後尉遲景高脊背營典前在彈壓因人多擁擠亦各碰有微傷迨儒學聞報赶至衆童已驚懼四散張養源之父張榮才尉遲景高之父尉遲校忠並廩貢郭健等卽以傷士悮考等情控經陳州府善承親往查騐張養源等各被碍傷屬實開單飭醫一面督同文策將試事辦理完竣張榮才並郭健等復以前情赴臣衙門具控批司將該代理知縣文策撤任並委員前往會同該府善承查訊禀覆因聲叙不甚詳細復批飭確查去後兹善承因廻避缷事該代理知府馬永修查騐張養源等傷均平復差役李朋治業經病故提集人證訊明禀由兩司具詳前來查考試爲掄才大典宜如何謹愼將事該代理縣文策於二塲出題並不細心書寫致將題字錯悮迨衆童校正喧譁又不卽時改正輒邀請學官彈壓以致衆童相隨出塲雖由病中恍惚所致辦事究屬疏忽惟該員已另案叅革應毋庸議巡役李朋治於衆童上堂校正時並不回官更正辄相攔阻以致不服喧譁釀成事端咎有應得業已病故亦毋庸議練軍李萬順等訊係是晚查夜回歸練習槍砲並非因衆童出塲施放嚇禁惟在塲後放槍致諸童驚疑各散究屬不知檢點飭營嚴責革伍郭健等所控雖非無因惟並非切已之事隨同張榮才等具控究屬非是應發縣移學戒斥示懲張榮才等因子被傷具控尙無不合應毋庸議張養源等傷已平復亦毋庸議又原奏内稱文生王瑾被差毆辱一節現據該府查得王瑾卽王錦於上控後不知去向一時未能集訊應歸另案辦理又原奏内稱文策月課内有皂隸子弟一節現在查無確據除飭縣查拿擲傷張養源等正犯務獲究報外所有查明太康縣考試山題錯誤各士子因巡役攔阻校正喧譁縣官抱病不能卽時彈壓緣由理合恭摺具陳伏乞皇上聖鑒訓示謹奏奉硃批該部知道欽此○○調補奉天府府丞兼學政臣李鴻逵跪奏爲微臣因病懇恩賞假並請迅賜改派繙譯鄉試提調恭摺仰祈聖鑒事竊查文闈鄉試揭曉之後一日接辦繙譯鄉試滿監臨與提調仍一同入闈辦理塲務在案現臣於本月十一日傍晚在闈偶遭傾跌手足頗形笨滯初擬十三日出闈後調理一天十四日仍行入闈無如並未稍减非靜心醫治難期速痊恐以病軀入闈致多貽悮應請賞假十日俾得徐爲調治並懇思迅賜改派提調接辦繙譯鄉試事宜以重塲務理合恭摺具陳伏乞皇上聖鑒謹奏奉旨欽此○○提督銜記名簡放總兵署理陜西延綏鎭總兵官奴才陳元蕚跪奏爲恭報奴才到任接署鎭篆叩謝天恩仰祈聖鑒事竊奴才於光緒二十三年五月十四日由管帶精選後旗在甘肅靜寍州防次接奉陜甘督臣陶模照會内開陜西延綏鎭總兵印務飭委奴才署理等因奉此隨將防營遣散清楚起程於本年八月初十日行抵任所十二日准總兵蔣雲龍委員齎送印信前來奴才當卽恭設香案望闕叩頭接署任事訖伏念奴才江西陋質隴右從戎由軍功歴保專閫荷蒙聖恩迭沛洊補甘肅洮岷恊副將方愧涓埃未報五夜懷慚今又奏署鎭篆益切冰兢查延綏爲邊陲要隘彈壓巡防均關緊要奴才惟有殫竭精誠愼勤倍矢武備則實力講求營伍則認眞整頓自當隨事隨時禀商督臣妥辦俾免隕越以期仰酬高厚鴻慈於萬一除將奴才到任接署日期恭疏題報外所有奴才感激下忱理合敬謹繕摺叩謝天恩伏乞皇上聖鑒謹奏奉硃批知道了欽此○○新授廣東南韶連鎭總兵調署瓊州鎭總兵奴才黄順德跪奏爲恭報奴才接署瓊州鎭篆日期叩謝天恩仰祈聖鑒事竊奴才前署處州營叅將任内接奉兩廣督臣譚鍾麟行知准兵部咨奉上諭廣東南韶連鎭總兵員缺著黄順德補授欽此正禀請代奏籲懇陛見旋奉督臣札飭署理瓊州鎭總兵篆務遵於本年八月初十日行抵瓊州由缷署總兵武萬才派員將關防文卷于命旗牌等項齎送前來當卽恭設香案望闕叩頭謝恩祗領任事伏念奴才一介武夫渥蒙恩遇畀以專閫重任兹復攝篆瓊州奴才　有將營伍操防一切事宜認眞整頓遇事禀商督撫臣妥愼經理以期仰答高厚鴻慈於萬一除將到任日期循例題報外所有奴才感激下忱謹繕摺叩謝天恩伏乞皇上聖鑒謹奏奉硃批知道了欽此○○劉坤一片再查上海機器局砲隊營原設望台一座本年七月十一日夜忽被狂風摧折壓坍軍械房一間内因儲有該營操用之銅帽觸機發火燃及用餘藥條並槍砲子彈轟斃勇丁十二名受傷者六名曁牽倒營房四間其餘附近營房亦均有坍損經該營管帶人等極力撲滅幸藥庫曁營外民房均未延燒據上海機器局道員劉麒祥等禀報核辦前來臣查該營係江蘇候補知縣劉毓湘管帶軍械房由劉毓湘派委候補守禦所千總劉林芳專管此次軍械房失事傷斃勇丁牽倒營房雖係望笞被風吹壓非人力所能預防究屬咎無可辭現已責令將坍到營房分别賠修傷斃勇丁妥爲撫卹應仍將該管帶劉毓湘並專管官劉林芳一併撤差並將劉林芳摘去頂戴以示懲警除批飭遵辦並分咨兵二部查照外理合附片具陳伏乞聖鑒謹奏奉硃批知道了欽此○○廖壽豐片再定海鎭總兵余朝貴上年蒙恩簡放是缺當經籲請見因時届漁汛該鎭應出洋巡護且值汰留標兵一切尤資熟手商辦經會同督臣奏懇恩准暫緩入覲奉到硃批著照所請欽此轉移欽遵在案旋調署海門鎭篆捕務一切深資整理兹正任海門鎭總兵余宏亮己飭赴任余朝貴交缷署篆並無經手未完事件應卽入都陛見據該鎭具報前來除定海鎭總兵員缺仍由副將吳粟護理暫緩交缷外理合會同閩浙督臣邊寳泉附片奏報伏乞聖鑒謹奏奉硃批知道了欽此 
 
 

Page 14

 
 
[光緒二十三年十月初四日京報全錄]  
　　宫門抄○諭旨四道錄前○給事中蔣奏爲疆臣徇私殃民據實糾叅請旨查辦摺○又奏爲申明靈川縣折納糧價情形片○又奏爲隨叅各員請旨一併查辦片○湖督張奏爲江漢關埽解籌備餉銀摺○粤督譚奏爲委員匯解固本各餉進京摺○十月初四日理藩院鑾儀衞光祿寺正藍旗值日無引見○鄭王等考試宗室步箭覆命○睿王大額駙各假滿請安○李中堂等得賞謝恩○　貝子續假十日○阿克東阿請假十五日○召見軍機○○吏科給事中臣蔣式芬跪奏爲疆臣徇私殃民蒙奏釀亂據實糾叅請旨查辦恭摺仰祈聖鑒事竊維廣西去京窵速民貧而鷙官吏欺之太甚遂至激成大變前粤匪之亂可爲殷鑒乃現任撫臣史念祖奏報去年六月靈川縣閙糧一案證以臣近日所聞有大相歧異者臣聞靈川縣知縣陳國華素行貪酷任用門丁借催糧爲名於二十一年十二月鎖拿茶民趙五孫秦天盛等五人濫用非刑奏天盛因傷斃命勒趙五孫等錢各二三十千始釋廪生趙毓麟因趙老七無端被押代爲取保遂誣趙毓瞵抗糧酷刑凌虐索銀五十餘兩始釋民人曾二覓現排唐四福皆受刑押斃於覊所不許領埋廪生李杜民人唐天保皆誣以抗糧拘禁之各索銀百數十兩勒完同里錢糧始釋欠糧者奪其耕牛公堂常繫數十頭故違向章加價折徵且有重徵者此皆閙糧以前該令貪酷之事也靈川距省四十里該撫詎無聞知乃至去春縣民數百赴省控訴撫臣竟徇庇該令不爲准理遂有六月之事先是五月二十八日該令赴省謀調美缺六月初一日門丁巢玉田卽曹玉田乃自派差持印票拘生員秦兆璜民人陽子安等五人到縣初二日秦石玉龔五六等以門丁擅權集人赴縣申理迨至覊所只見陽子安一人而秦兆璜未經斥革竟收監獄衆怒遂不可遏矣是縣民之撞監縱犯殺人辱官皆漸次激之而成也陳國華聞信泣求署臬司何昭然署首府向萬鑅代爲營求何昭然等卽慫恿撫臣派兩營往剿藩司游智開請叅辦堅執不允智開遂懷退志該縣十日無官至十一日白玉書始往接印使民果愍不畏法聚而不散恐已闌入省城肯坐以待斃乎其後拿獲秦石玉等三人向萬鑅往審並無確供遽行斬臬苟且了案至獲龔五六之妻亦未率涉秦鍾毅唐德運二人乃閲該撫所奏竟以秦鍾毅兩人爲首謀且謂陳國華六月初一日赴省初二日因龔五六聚衆差役拿獲秦兆璜等初三日始將秦兆璜奪回日月歧異可疑其爲遷移日月徇情蒙奏已可槪見且距省半日程何以有聚衆大案不告該令卽行拘人果誰主之其謂事後各犯懾以兵威始散亦出飾詞至謂飭署縣白玉書將錢糧章程再爲釐定尤露瘋亦奇非不遵向章又何煩釐定乎是違章重歛之顯證也其後白玉書爲陳國華搜求重徵糧票以滅跡拿獲平民嚴刑逼供逃避者向其妻子人民離散早稻無人收獲該撫果毫無聞見乎臣又聞去年二月横州汶井村因州差滋擾爲民所逐知州賴久棠遽派營往捕致斃哨長揑禀史念祖遂飭南寗府張塏帶營往剿滋事者已逸乃不分良莠殺戮多名以首要盡殲報該撫不察據以入告又二十一年平樂等府歉收民請禁米出境四月間永安州江鑑得贓賣放飢民閧署平樂知府趙淶彦妄拿平民逼令供招至讞局乃盡翻供署臬司何昭然一味徇私囑自具禀而所擬斬决中竟有將腿打落沿途呼寃者卒皆如禀斬决似此徇私殃民之案層見疉出該撫非受其請託何以瞻徇庇縱至於如此誠恐激成大變重加兵力此不可不嚴行查辦者也且聞史念祖嗜好甚深日吸洋烟二三兩午後方起從不衞叅抵任一年州縣有未一見者卽有緊要亦須午後進謁除丁祭文昌悉委員代祭當坐朝慶賀必遲至黎明始出查閲軍政至柳州縱令隨弁毛敬銘强索陋規供應省標各營皆需百數十金其赴柳州也八月二十六日抵柳初六日回省僅只校閲武弁兵勇操演委員代閲該撫兩次奏報俱稱親至柳州思恩兩府其實未至思恩城並未入思恩境也回省校閲武弁在先墜馬者轉調他缺在後墜馬者則撤省學習現當整頓武備之時該撫仍顚倒苟且敢於欺罔如此豈復堪勝疆寄乎該撫長子史濟義竄名電報局濫保知府與次子濟禮招權納賄聲名狼藉喝令親兵毆傷舉人龍煥綸勢將京控何昭然向萬鑅爲之排解含糊了事又毆打文案候補縣鐵錫寳亦向兩人説合委錫寳下關厘差了事其故縱子弟又可知矣爲此伏乞簡派公正大員前往查辦以期水落石出庶足靖閭閻而安反側再靈川一案所奏曾與督臣會銜查辦可否令其廻避出自聖裁謹恭摺具叅伏乞皇上聖鑒謹奏奉旨欽此○○蔣式芬片再臣聞靈川糧賦向章每相銀納庫平一兩一錢四分倉米每石折納錢三千八百文道光間刊碑爲據該員陳國華擅改定章倉米每石錢五千二百文又完納七錢四分之洋元只准折丁銀五錢無洋元卽勒交净錢二千一百文作銀一兩貪虐如此何怪激成巨案自有此章各縣效九臨桂縣徵收其有向章每米一石折銀二兩四錢銀錢均聽民便亦勒碑城隍廟者也乃縣令以錢貴銀賤不許繳銀必照錢價合銀始收每糧一石勒交三兩五錢有奇在搢紳猶可勉從而村氓不勝其累矣其不能完納者出票傳案並傳案外之親友向之索人儻再不到則令其親友出差費銀或數十兩數百兩不等名曰傍票凡案皆然然疆吏索賄無厭州縣遂肆行苛虐無辜之民何以得免此又當嚴禁者也謹附片具陳伏乞聖鑒謹奏奉旨此欽○○蔣式芬片再著臬司何昭然署桂林府知府向萬鑅皆善鑽營而候補知府趙淶彦徐炳文爲之羽翼與史念祖由滇調來私人同知董嗣鎔副將彭惠俊把總毛敬銘結爲兄弟淶彦爲善後局提調委嗣鎔辦軍械俾其浮冒爲北上資至京則爲史濟禮代捐同知以媚撫臣毛敬銘派撫署巡捕彭患俊派帶水師武弁之求差者皆毛彭爲之關説千總鈕士權以末弁委龍防營官而功高秩崇者不得與惠俊帶省河水師侵蝕口糧並不操練包攬私貨偷漏税厘派嗣鎔甥袁家裕充艙長在昭平縣馬江塘索賭規釀命私自説合僅革艙長仍留營食糧諸人中何向兩人最爲該撫所親皆爲之請補道缺以酬其過付賄賂之勞昏夜營求皆由撫署箭道便衣出入凡所汲引皆貪酷剥民者也何昭然與徐炳文兒女烟親並不呈請廻避以未經引見之員爲之賄説委署梧州向萬鑅胞姪向淦委管厘局收支亦不遵倒廻避萬鑅在衡州强買潘姓養媳爲妾此又諸人附勢爲奸不可不嚴行查辦者也謹附片具陳伏乞聖鑒謹奏奉旨欽此○○頭品頂戴湖廣總督臣張之洞跪奏爲江漢關掃解本年第五批籌備餉需銀兩恭摺仰祈聖鑒事竊照前准户部咨丁酉年籌備餉需銀兩奏撥江漢關四放洋税銀十二萬兩六成洋税銀十六萬兩等因業經籌撥本年第一批至四批籌備餉需四六成洋税銀各十二萬兩委解赴京交納奏報在案兹據湖北漢黄德道江漢關監督瞿廷韶詳稱在於第一百四十七結所徵六成洋税項下動支庫平足色銀四萬兩作爲本年第五批籌備餉需飭委候補知縣朱宗翽試用知縣朱承均管解赴京交納所有本年奉撥籌備餉需銀兩現已埽數解清等情詳請奏咨前來臣覆核無異除分咨外理合會同湖北巡撫臣譚繼洵恭摺具陳伏乞皇上聖鑒謹奏奉硃批户部知道欽此○○太子少保頭品頂戴兩廣總督臣譚鍾麟頭品頂戴廣東巡撫臣飭振褘跪奏爲報解回本兵餉等欵銀數日期恭摺仰祈聖鑒事竊照廣東省光緒二十三年分應解固本兵餉銀一十二萬已解十萬兩又籌備餉需銀二十萬兩已解十五萬兩又東北邊防經費銀八萬兩已解六萬兩又旗兵加餉銀十萬兩已解六萬兩先後奏報在案兹籌解第四批固本兵餉銀二萬兩籌備需銀五萬兩東北邊防經費銀二萬兩第三批旂兵加餉銀四萬兩共銀十三萬兩委候補知縣葆椿等督同商號日昇昌等於光緒二十三年八月二十六日起程匯解進京赴部投納以上四欵均己全數解清據廣東藩司張人駿詳請奏咨前來臣等覆核無異除咨部查照外謹合詞繕摺具陳伏乞皇上聖鑒謹奏奉硃批户疗知道欽此 
 
