# 1881 - 189 - 4902947

 

Page 1

 
 
[論閙房陋俗]  
　　新婚之家向有閙新房之例不知起於何時最足爲人心風俗之害聞浙省寍紹兩府此俗尤盛然紹郡之閙新房不過雜坐房中嘲笑談謔百計千方必求新娘子一笑而後爲樂尚未至於動手也寍波則有動手者矣啓其手啓其足自上而下自前而後皆欲燭照靡遺口中喃喃作祝頌之詞而目淫手淫其情形殊覺不堪有較　院中相視妓女爲更甚者且俗諺有三日新人大家有分之說無論其爲長輩幼輩族黨戚黨爲親爲友莫不雜沓紛來其內眷之來襄事者亦或雜厠其間履舃交錯嘲謔間作實爲無禮之極此等風氣不但鄉間小戶爲然卽搢紳之家亦莫不然其有家長深知禮法欲行阻止者則衆人皆斥爲　情矣至於娶妻之人更屬不能置喙至三日之後長輩疎親之理應避嫌者不復進房而幼輩近親無須　嫌者則仍嬲之不已直待彌月之後始得安靜昔嘗在寍郡見之頗歎其褻禮　分而風俗因之愈壞人心因之愈蕩殊足令有心世道者見而慨然　閙房之俗雖盛而以此釀禍者則猶未之見也前報載松江尹某親婚之後因其叔氏鬧房惡作劇直言斥之其叔變羞成怒大肆咆哮復取烟具設於新人床上臥而吸烟以致其姪忿忿不勝鬱鬱莫洩取烟膏夻脹畢命嗚呼是則尤足駭怪者已夫其姪之死大抵少年寡識不辨夫當死與否而血氣方剛無從洩憤遂激而出此其死本屬不值不必深論爲之叔者竟以一戲之故而致其姪如此其將何以爲人乎吾嘗謂鬧房之事其害約有數端亂男女之別一也紊長幼之序二也調笑於閨房開家人嘻嗃之漸三也爭手口之　導　溥佻達之風四也人多手雜小人覬覦其側乘間攫取奩具則近乎誨盜五也男女雜坐奸徒藉此恣意勾挑以遂其私則近乎誨淫六也新婦初來不以荘容正色示之而競以褻押之語媟嫚之狀使之耳濡目染仔細思之尚復成家法耶而况叔姪之分與父子一間耳豈有姪婦床中而容其叔翁臥而吸烟者哉雖曰因羞成怒一時不及三思然當其姪已成婚數日之後猶復扮作鬼形與同人濳入新房亦復有何趣味如曰弱而好弄則其後聞厥姪正言何又遽以叔父面目向人乎總之此等人胸中全無經緯當其樂興未盡之時但知有目前之樂而不知有後日之患及其敗興之後又但知逞　前之憤而不　夫他人之安迨夫其姪因此而死其姪婦因此而寡設或成訟則其家且因此而毀如官必照例懲辦則身亦因此而受刑戮彼時悔之則莫及矣故吾謂尹某之叔亦不足責也習俗之移人賢者尚有所不免該處旣有此閙房之惡習尹叔仿而行之亦屬常事初不能預料其姪之因憤而自盡也茍該處無此習俗尹叔又何由效之欲禁此習俗非官爲之立法　可良有司出一示諭詳言閙房之陋俗歷指其害而嚴爲之禁有犯者聽隣右親　地方舉報查有實據重罰無赦家長明知故縱罪亦及之如此則民間旣知此事之非又恐違而受罰自必湔除此習數年之後習爲固然直不知有閙房之一端而人心由是返其樸風俗由此歸於醇不但可以免滋事端而且足以扶持禮教事雖細微其所裨亦非淺鮮也茲因昨報列甯波山北某姓閙房而幾釀火災一節因憶前事拉雜書之願賢有　早爲申禁焉 
[恭錄　論理旨] 　○六月十二日奉　上諭李鴻章奏請調員差委等語翰林院編修章洪鈞候選道金福曾袁保齡均着准其調赴直隸差委該部知道欽此同日太常寺題六月二十三日祭　火神廟奉　旨遣載英行禮欽此同日又題六月二十八日　萬壽聖節祭　太廟後殿奉　旨遣晉祺行禮欽此同日又題七月初一孟秋時享　太 
廟奉　旨遣隆懃恭代　後殿遣載勛行禮東　遣載瀛西　遣恩慶各分獻欽此 
[保險創聞] ○日本度基澳京城尼治新報云　素卑思公司近擬創一保險公司其法最爲新奇盖不保貨物房產船隻而專保人之年壽此誠於貿易道中別開一例而凡爲該行所保者皆將爲之默囑遐齡使利祿相沿而並永東瀛人士且將擬之於壺嶠之仙自有此行而函人之仁不能專美矣 
[寍波火災] ○寗波來信云本月十七日晚寍波江東地方有一大油行失愼維時風勢猛疾遂延及近隣紙舖並延燒　舍幸四面公墻高峻火爲所阻　卽滅熄約計被焚估值洋一萬五千元光景云按寍郡本有洋龍屬兵丁管理每逢火起輒出灌救後來收入城內派委員看管現聞此龍業已損壤不堪適用故是日火災僅以中國水龍澆救無補於事大呼洋龍迄未見到茍非公墻高矗則有不堪設想者矣 
[丈地生事] ○天津法國租界丈地一節於五月二十二日復行丈量仍越過原界五丈有咫一時人心不服羣起阻撓其情形疉經列報繼歷兩旬未見動靜而海大道旁英法交界之區有木搭高臺一座預備竪杆牽線時從高瞭望曲折阻碍者此臺尚未拆去比六月十一日復行丈地竪杆未半日已沈西是日會同丈地之中外官仍係張達兩委員與法國副領事領事問委員明日能否蕆事達君答謂自此至彼爲程不過里許如按原界丈量今日便可完事否則不能逆料前事豈非殷鑒耶領事默然翌日復丈其竪杆視原界相去無幾本有民間男婦袖剪子撓鈎從旁窺伺預備割線至是中止從九點鍾起至十二點鍾竪至土炮臺安靜無事行將告竣矣詎埋杆而後復以牽線不直爲詞起出另埋又過原界有七八尺至丈餘者於是男女老幼譁然而起謂適纔已經過界特以爲地無多故未計較今相逼而進豈以小民易虐遂爲得寸得尺謀耶婦女尤肆口謾罵語雜人多中西各官　如充耳教堂有蕭某者居人稱之爲蕭先生是日衆怒屬於是人　蕭某雖經委員微詞以警仍從房上指點埋杆方向特不敢站立街頭而男婦老少有抱杆不令竪者有廻護其地不使掘者或哭或罵或指畫而伸訴喧聲一片勢如亂麻未幾地仍另掘杆仍遷埋衆乃攘臂而起斷線拔杆中有一嫗突致頭破血流聲稱被蕭打破一時衆人擁向海關道署喊控云按衆怒之餘計蕭未必出此而竟羣口一詞指名控訴蓋地居下流惡皆歸之耳是日計被拔杆五根未悉道憲如何發落也 
[騙子遇騙] ○江右　甲年三旬餘書算頗擅長且工心計固貿易中之矯矯者惟蕩檢踰閑視銀錢不甚愛惜于酒地花天爲尤甚屢至落魄然一得志　故態依然因此人皆弗敢用乃甲於水盡山窮之際忽然奇想天開謂 
 
 

Page 2

 
 
其族弟已卯孝廉某乙曰故事舉人有抽豐一節弟志向遠大區區勞心勞力之財諒所不屑盍畀我嘗試之在弟無所失而我得稍覓蠅頭何如乙爲所嬲不已竟任之甲於是辦裝　門幷帶同里某丙爲僕知寍州茶市上荘逕往其地拜客散卷旣而送禮來者僅十之三四乃令丙以辭行名帖催取詎丙詭譎異常於散卷時已向多處收訖至是肩負錢兩緡餘歸故爲不悅曰如此薄禮直待向問方出反以冷語相侵殊無味也甲聞言喟然卽改而之他內又如法施行遂爲甲所覺面詰其非丙不諱反應之曰我固非矣汝豈是乎甲不復敢多言怱怱束裝返里云以上皆甲之同鄉所述確否不可知惟聽其詳細曲折似非盡出無因噫詐僞一萌奸謀隨入黃雀捕螳螂挾彈者又伺其後非卽斯之謂乎 
[闖竊衙署] ○本月初十邊蘇郡元和縣署宅門內某幕室中有人於壁上竊取掛鍾一具兩手捧持東探西望正思走逸適爲家人看見卽時拿住將其人板責枷號其看宅門之皂役亦以稽察不到重責示儆衙門重地竟敢闖竊不知其有幾許胆量或者本係署中家人僕隸今已除役貧窘無奈迫而爲此故門皂不及細察而邑尊亦姑從寬典云 
[賭犯遊街] ○凡賭博之塲一經拿捉卽有賭具可騐近聞蘇地譚護撫禁賭號令森嚴嗜賭者皆改弦易轍花樣翻新不用骰子不用骨牌每於隙地空階隨取青蚨三文輪流拋擲以分勝負賭亦極陋而其彩殊屬不少爲此者自謂賭無賭具卽經拿捉到官亦可狡辨脫罪且不須桌椅不須房屋時聚時散或東或西旣省開銷亦易逃避乃本月十五日由撫署幹役捕獲得此項賭犯三名解轅經委員訊問擲錢賭博是實本欲重懲因念初犯從寬笞責數百板荷校遊街示衆云 
[督撫會銜告示] ○兩廣總督部堂張廣東巡撫部院裕爲出示剴切曉諭事照得粵省貧民多有搭船出洋自謀生業如果本人情願出外並無別情原可聽其自便但定章民人出洋必須自備川資者其中用意民間未必深知今特爲爾等一詳言之查民人由粵出洋道途　遠盤川在所必需現在每有華商洋船搭客至檀香山埠凡華商租船之費用卽出自搭客之川資若爾等果能將應給川資備足交清然後上船出外則抵埠後我　朝設有領事官一切下情不難赴愬卽傭趁營生均可自由己便不致受制于人倘不能自備川資因向租船之華商立單借貸約期以償在爾等以爲到埠後設法圖維卽可清還借項不思爾等在中國梓桑之地尚無力自備川資豈遠涉外洋數萬里之遙人地生疎轉能籌償欠項勢必受人挾制逼令當工寫立合同分年還欠又將人作押轉揭銀兩扣還所借川資爾等遠適異邦身難自主或聽其轉賣他處或被其勒當苦工雖有中國領事官無從查悉必將異地稽留痛室家之遠隔甚且終身淪落歸鄉國以無期去就死生皆難逆料矣是以定章民人出洋川資必須自備者職是故也近日省城有等奸商租賃外國船隻搭客出洋往往借與川資議立期單於到埠後當工償欠又慮稽查委員查詢究出弊端則誘令搭客混認川資係由自備愚民無識往往墮其術中該奸商等　張狡譎各搭客因爲所欺卽外國洋船之 
船主人等亦只知其租　搭客　知其以搭客影射招工此等奸商設陷愚民實屬罪無可逭本部堂院已札飭地方官嚴拿究辦以警將來至華民出洋向章應由各舖戶出具保結聲明各搭客均係自備川資並無被人拐騙情事並不許濫保匪人各該舖戶人等如果訪查明確各搭客委係自備川資情願前往並非被人招誘拐騙平日亦屬安分之人自可仍照向章出具保結不致無端波累悮受株連倘該舖戶等並未查明輒將借貸川資之搭客及不安分之匪人率行濫保一經告發或被查出定卽一並查究决不姑寬除各行查照外合就出示曉諭闔省居民舖戶人等一體遵照知悉其各凜遵毋違特示光緒七年六月初八日示 
[狐仙述異] ○狐之爲物也善媚而多奸能爲人害而說部所載恒有情深義摯者未可深信乃近得揚友郵來兩事幾有如說部所云其事確否　知姑照錄之亦足見狐而人者迥勝於　然面目者也揚州舊城雙井街東嶽廟香火甚衰只一羽士及一香夥居之屋多人少遂爲彼族所據風清月白時現形出遊廟後之羅祖殿爲其聚居之所與羽士彼此相安無虞無詐本街有巷名十八灣內有王永者年三旬餘赤貧未娶以力養母甚孝初猶售賣水果度日繼因虧折無貲爲茶社挑水博工貲以供叔水晚歸必沽酒食娛母晨起爲母淅米始出母亦憐子之用費以其所入者深自節省積有青蚨數十千文易銀儲之將謀娶媳又因屋小防有意外埋銀牀下端午夜其子因飲節酒醉臥茶社未歸至四更母醒聞有喘聲甚急壁泥索索下疑子之醉歸也敲火起視則見一人長跪牀下手捧銀包兩頰青紫如受掌責者駭極審視知爲隣某子問其故哭云某不肖知母有銀穴墻入徧尋無得見牀下土鬆掘之果有方欲竊出見一長大人拉我跪此掌嘴數十云此係節母孝子之銀汝何敢竊母見銀尚在不與仇取銀令去乃某雙膝如釘住不能起立母因問長大人知何神否此時何在賊哭云住羅祖殿姓胡母悟代爲叩求賊始得遁次日子歸告之同　燒香叩　近日王永感疾甚重奄奄待斃念母無次子死則俱死因大慟忽見一人云几上藥服三劑卽愈勿悲也試之果然因又往謝忽門內飛出一帋云憐汝孝故助之勿招搖吾去矣感歎而返云又據傳揚州新城彩衣街某屋開設某姓南貨舖交易頗旺店主某由勤儉起家而性極樫吝店屋三進前進爲舖面後二進棧貨兼住眷屬自去冬至今共起火九次幸皆未成災始疑仇人所爲繼乃知狐仙作崇此屋亂前係徐姓公館本有狐仙居住徐係雅人狐極與浹洽每當花晨月夕徐輒設酒於樓下相邀仙亦或現形晤對唱酬談論居然文字交及赭寇難作仙早徒去徐則全家陷歿復城後燼餘之屋入於某去秋仙忽至現形語郡廟道士陸杞陵謂我歸原地若爲我告地主讓屋一間與我安頓細小當隨時佑之第今主俗物也如不允將令僕輩擾之陸告某某果不信次日陸又傳仙語云仙非無他處可居所以戀戀於此者不忍忘舊主耳某仍不信且秘其言崇果小作某婦大肆詬詈仙怒遂日擾之然猶戯也而某無戒心仍任婦侮犯今年元旦婦忽自解上衣露雙乳以手拍之作聲游唱于市數人曳歸灌　湯甫甦愧極愈罵當夜火起於箱衣燼其半幸卽施救未致焚如有一小徒私詈之忽騰身高踞儿上自掌其嘴數十湯夫婦跪於徒前曳之不起過後問之均不自知數月以來不堪其虐方焚香叩祝請潔一室立位製幔爲　人居朔望祀以酒食自此安然當其擾時隣有缸店夥偶出戲言一夜啓　出溲見某店檐下立一叟鬚髪皓然神情颯爽衣冠不類近時一驚而入從此信畏焉前之狐能助節孝是仗義一流跡近俠後之狐愛騷人戯傖父而繫戀舊居慨然有人琴之感則又多情而疾俗者品全乎仙俠耶仙耶無耶有耶如此狐者可以勵善可以論交 
[會議車路] ○本埠創議建設車路一節於十六日西人在工部局會議或云恐有害道路幷恐滋閙諸多不便然言不便之人少言便之人多故已定議興造矣未識何時開辦容再探錄 
[乘醉拉車] ○前日下午本埠虹口有搖舢板船之甲乙兩華人飲酒共醉至太平路見一馬車停於門前此車係一華人之開店者所乘此时馬已缷下該店之妻女等在車上閒坐納凉二人見之乃挾輈而走直趨浦灘二人雖醉見係水邊亦欲退回而車勢向前不能推之使後因卽釋手連人帶車翻落浦灘幸潮水未至不至隨波而去人亦不至受傷而婦女小孩皆爲爛泥所污車亦損壤二人急思免脫尋爲巡捕 
 
 

Page 3

 
 
捉住一人送入捕房想當解案懲辦也 
[和衆輪船被撞初訊] ○招商局和衆輪船被英兵船拉不暈碰沈一節屢列於報本月十八日經英　按察司及英公司未祿乃輪船主弗林西里輪船主曾審先是招商局控告拉不暈船主繼則拉不暈船控告招商局兩造各執一詞招商局所延狀師爲哈華托担文二人拉不暈所延狀師爲駱皮生梅博閣二人據招商局呈稱爾晚大方起霧找船正行之時遙見相隔五六里遠近有一黑物初不知爲輪船因該兵船並未點燈直至相去旣近見有烟氣上騰乃知是輪船其勢由南而北赶忙向右駛去而該輪船忽向在駛遂撞在我船相近機器房之處彼時大約該兵船亦有損傷故不能速來救援船隨漸漸沈　拉不暈船主禀稱和衆船上本無留心察看之人我船由北而南且船上點有燈火何至云見一黑物至云不速救援尤属誣說若此番兩船相撞實係和衆船不能留心之故哈担二狀師駁稱拉不暈船上何故不點燈火且和衆船旣向右避讓拉不暈卽不應左駛此實拉不暈之咎云審至下午一點鐘莫衷一是按察司着令兩造暫退至明日早九點鐘再爲覆訊其覆訊情形如何容再探登 
[水手竊表續聞] ○前報載法國公司輪船水手竊取搭客西人金表一節前日解法公堂錄取口供聞此事當將人証卷宗解歸法國麥西里地方審辦也 
[幼女墮河] ○前日午後裏虹口河灘有年僅十二三歲之幼女洗衣失足落河經人打撈無蹝及女家父母到彼雇杉板船五六艘撈屍亦未撈得惟有臨流痛哭蓋其墮河時適值落潮想必順流而漂至浦江矣殊可慘也 
[瘋婦臥地] ○英租界久樂園西首荒地傍臥一裸體之婦年約五旬巡街捕見之知照二圖地保往視該婦尚能開口問之據云蘇州人子名阿虎習剃髪生意現在失業躭擱在頤園烟館間壁剃頭店內及地保往問該舖據云阿虎果相認識却不住於此間地保亦無可安置該婦則仍臥是處見者慘然　經婦之隣人給與布褲穿着幷給點心充飢據鄰人云該婦向住鐵路附近因落魄無依氣成瘋症云安得好善人設法安插俾得生全則陰德誠非淺鮮也 
[小竊押禁] ○華捕至英公堂禀稱前夜見一賊撬門圖竊一賊望風被我獲住帶至捕房搜出銀洋二元銀練一條一併送請究辦余阿炳認竊求恩稱銀洋銀練係同鄭阿三從四涇鎮鄉間竊來者鄭阿三供與余同陳太守判余鄭二人各押兩月銀洋銀練存堂俟失主認領 
[同伴逞兇] ○李世美投訴英公堂稱在輪船做小工有同伴李意不許我做工爭論之間李竟用鐵鈎戳我致左眼傍受傷甚重當訴 
捕拘李一面投醫院看治據云急切不能就痊求辦李意供在此輪船做工向有定規李世美强欲作分外事與論爭扭悮傷其眼惟乞施恩陳太守飭將李意管押着李世美仍投醫院醫傷俟傷痊再斷 
[違章示罰] ○租界中用病馬駕車干違工部局定章者書不勝書然罰者自罰違者仍違昨又有王阿三將傷馬駕車經華捕拘送英公堂請罰王惟求恩陳太守判罰王洋一元撥充醫院經費 
[南海邑尊徐明府覆張制軍幕友某書] ○陛半刺浮沉十年潦倒仰振帥特識于風塵之外拔置首善之區知遇之恩非同常格故奉檄之後戰兢怵惕恐聲名稍玷上辱國士之知當此勵精圖治之時尢當以易俗移風爲酬知之具不能以依草附木爲固寵之求也明矣乃奉檄之始先生兩函推薦門人昔之婉詞以謝者非畏先生也蓋善存先生也乃先生屢請不已始則中以投鼠之忌繼則臨以榷使之尊終且以順手二字爲虚聲之恫喝先生亦知振帥爲何如人乎如果坐嘯是間甘受先生之蔽則陛何敢不懼若剛毅明决自有權衡先生又何能使陛必不順手耶先生爲振帥之友當以振帥之心爲心振帥下車之始卽嚴檄有司無得濫受家人幕友卽居幕府尤當謹受拘束爲風氣先乃振帥則禁之而先生則違之將何以使振帥昭大信示同官乎法行自近卽振帥終不負先生先生不得謂不負振帥也且幕友一道貴席珍以待聘不自炫以求售錢某聲名何如姑不具論卽此百計　綠萬端要挾操品何在學問可知不圖先生之　而有此高足也且陛與先生一面之交耳署中延友何煩代籌卽事多棘手叢脞堪虞大吏旣能用之大吏自能罷之陛不自慮而先生轉爲慮耶先生之言曰如此則順手錢丞之言曰宜平心細思先生與錢丞之意不過以陛患得失　殊不知士各有志利祿足以動小人而不足以惑君子無論自我得之自我失之固不足憾卽使先生　菲之使不能久安其位吹求之使必致終陷於罪陛甘之如飴雖隕首殺身亦惟命况先生未必能操縱自如也願先生熟思鄙人之言善體振帥之意無恃勢以脅下吏無樹黨以植私人則先生之聞望當與振帥之勳名蔚然並美矣狂妄狂妄之言自知萬死謹覆　右書爲友人所函致廻環　誦殊覺正氣凜凜能使人敬又能使人慕能使人畏又能使人愛洵足以廉頑立懦而一洗官塲中泄沓之風脂韋之習也亟錄之以風有位至事之是非情之確否則固可存而勿論已　選香港循環日報 
[光緒七年六月初八日京報全錄]  
　　宮門抄○發抄　旨四道○豫撫涂　奏恭報回任日期摺子○御史英　奏內務府撥用部欵請令造册報銷摺子○大臣祥等　奏恭報開操日期暨支給口分數目摺○又　奏擬請飭叅領帮同教練片○河督李　奏恭報交缷豫撫篆日期摺○又　奏互調署知縣片○又　奏調署同知片○六月初八日兵部太常寺太僕寺八旗兩翼值日無引　見○伯都訥副都統明春請　訓○廣東高州鎮總兵莫雲成請　訓○熙拉布請假十日○召見軍機　莫雲成　明春○發抄　張樹聲等奏審明東莞縣民張揚換因瘋致傷親母黃氏身死案定擬奉　旨刑部知道欽此○又考察勞績捐納之候補守薛謙等等第奉　旨吏部知道單併發欽此○又考察試用道李蕊等等第奉　旨吏部知道單併發欽此○衛榮光奏請將江浙紳士續捐晉賑銀兩立案請獎奉　旨戶部知道欽此　○○河南巡撫臣涂宗瀛跪　奏爲恭報回任日期叩謝　天恩仰祈　聖鑒事竊臣前交缷撫篆遵　旨入　仰蒙　召見二次訓誨周詳並叩謁　孝貞　皇后梓宮哀感寸衷交榮莫釋　陛辭後四月十七日出京五月初十日抵汴經兼署巡撫河東河道總督臣李鶴年於五月十三日委署開封府事河南府知府唐咸仰臣標中軍叅將穆特布將巡撫關防　王命旗牌書籍文卷　送前來臣卽恭設香案望　闕叩頭祇領任事伏念臣三年述職方慚建樹之毫無　九陛瞻雲渥荷　溫綸之迭被跪耹　宸訓銘誌勿忘茲已回任供職惟有殫竭愚誠於吏治分益加整頓遇事破除情面實力講求不敢稍易前轍以期仰答　高厚鴻慈於萬一所有微臣囘任日期暨感激下忱理合繕摺叩謝　天恩再臣經過地方民情均各安靜豫境河北一帶秋禾已種間有被風傷損之處倘再得雨仍可滋茂合併陳明伏乞　皇太后　皇上聖鑒謹　奏軍機大臣奉　旨知道了欽此　○○掌浙江道監察御史奴才英俊跪　奏爲內務府撥用部欵請令造册報銷以昭核實而免滋弊恭摺仰祈　聖鑒事竊維內務府撥用戶部銀兩曾於同治十二 
 
 

Page 4

 
 
年經翰林院侍講寶廷條陳請令內務府造册報銷以節糜費嗣經該管大臣覆奏請將從前動用之欵免其造報以後如遇供支部欵再行核實報銷等語迨至光緒元年又撥用部欵銀四十萬兩恭理　穆宗毅皇帝喪儀各項動用銀兩並未造報本年又值　大行慈安端裕康慶昭和荘敬皇太后　升遐內務府復請由戶部撥銀四十萬兩因思此項巨欵旣已含糊支領於前豈可再令朦混開銷於後奴才風聞內務府於發出之欵多係京平一切具領之文公然註明原庫平字樣其承辦此次各項較前浮冒尢多該管大臣等深知庫欵艱難欲於欵內酌令按三四成發給約計已需銀三十餘萬兩且向來各衙門動用公欵例有定章豈有聽人意爲多少之事近聞該堂郎中堂主稿等於發欵中視扣成之多寡定發項之先後專意管私顯而易見該管大臣皆係各部堂官兼管或因別衙門事煩不能專顧該堂郎中等專司其事遂得高下其手無論何事但能合伊等之意卽先行看稿畫押呈堂舉辦倘以後用項紛煩請領部欵恐尚不少若任其浮冒侵蝕流弊伊於胡底伏思此種用欵本屬萬不能緩之要需而際此庫欵支絀之時尤宜嚴杜浮開以節糜費况　大行慈安端裕康慶昭和荘敬皇太后諄諄告誡　命從儉約慈諭昭垂海內臣民莫不同深欽佩現值內務府用欵紛煩宜如何懍遵　遺詔力除弊端以歸實際應請　飭令內務府將此次借支部款造册報銷並元年借支部欵應行查明一併造報至承辦司員因何含糊朦混之處並請查明奏　聞奴才爲撙節帑項起見是否有當伏乞　皇太后　皇上聖鑒謹奏奉　已錄　○○奴才宗室祥亨奴才永德跪　奏爲察哈爾練軍駐營開操日期暨照安支給口分數目恭摺具奏仰祈　聖鑒事竊查前因口外駐紥防軍不敷分布擬再添練隧伍限於籌餉維艱奴才祥亨因與直隸督臣李鴻章合詞具奏請將現收口外廠地押荒銀兩撥允練餉各半分用奉　旨着照所請戶部知道欽此遵由察哈爾八旗備調官兵內挑選精壯五百名交巳革總管達爾濟統帶擬於　石口　薩達克圖一帶地方枙紥訓練以聯聲勢應需騎馬飭由各旂差操馬內撥給月支口分等項擬就現收押荒項下照案動支昨因部欵竭　勢難分撥當將什巴爾泰博羅柴濟兩處分紥蒙兵一千名奏請遣撤回旂以節帑項第以該處地方遼闊時有馬賊出沒近賴防兵梭巡商買始得暢行地方極爲安謐現在防軍遣撤似覺空虚請將續練察哈爾官兵五百名飭令改駐前營適中之地常川訓練以資鎮攝用　盜　等因先後奏蒙　聖鑒在案現據達爾濟報稱遵飭管帶此項官兵已於四月二十二日在於什巴爾泰博羅柴濟適中之地紥管開練呈請核辦前來奴才等查此項官兵旣經齊集紥營開練所有統帶營總等官三十五員兵丁五百名應領月給口分心紅以及冬春餧養津貼等項悉照前次防營從減核發奏准數目成案開支應目安營之日起卽由押荒銀兩內分　按月發給以昭核實彚案造册報部核銷並照案刊刻木質關防一顆營總木質鈐記二顆發父承領以便開用而昭信守伏查察哈爾八旗額設蒙兵八千餘名習於游牧馬上馳騁均尚嫺熟惟於操演技藝陣戰機宜未能精熟必須精益求精始有實効現在督飭該統帶營總各官勤加教練奴才　仍隨　前往校閱務期兵歸實用餉不虚糜此項兵丁一俟練有成効擇其技藝精熟者留營委充敎習冉由察哈爾各旂備調額兵內另揀精壯五百名來營更替飭令統帶等官認真操演如此教練數年八旂額後可期有勇　方悉成勁旅用資鎮攝地方而固邊圉以仰　　聖主訓誨豫籌至意所有察爾練軍擇地駐營開練日期暨照案支給口分數目謹恭摺奏　聞伏祈　皇太后　皇上聖鑒訓示遵行謹　奏軍機大臣奉　旨知道了欽此　○○祥亨等片　再查此次操練察哈爾馬隧官兵五百名奏委已革總管達爾濟統帶駐營訓練俟練有成効再由各旗額兵內另挑精壯夾營更換　續教練爲日經久必須得有妥員襄　方可以收速効茲查有察罕托羅海軍台　叅領嘎拉桑車林諳悉戎機才堪任使前曾奏明飭赴總管　　所部防營差遣委用在營一載一切操防甚爲得力現已遺撤回台擬飭該員前赴察哈爾馬隊官　練營帮同已革總管達爾濟統帶教練以資臂助其月需口分仿照帮操章程之案每月給銀十二兩卽由押荒項下開支除咨部查照外理合附片陳明伏乞　聖鑒謹奏軍機大臣奉　旨知道了欽此　○○頭品頂戴河東河道總督臣李鶴年跪　奏爲恭報微臣交缷兼署河南撫篆日期叩謝　　恩仰祈　聖鑒事竊照光緒七年五月初十日河南撫臣涂宗瀛到汴臣卽飭委撫標中軍　將　特布署開封府知府唐咸仰將河南巡撫關　等　於十三日　送撫臣接收訖臣仍專任河防現在節近夏　伏汎將臨黃運各工一切修守事宜在在均關緊要惟有督率各道應加意防護益矢愼勤以冀仰答　高厚鴻慈於萬一所有微臣交缷兼署撫篆日期理合繕摺具奏伏乞　皇太后　皇上聖鑒謹　奉軍機大臣奉　旨知道了欽此　○○李鶴年片　再知縣爲親民之官必須人地相宜方足以資治理臣與藩臬兩司於通省州縣中留心察看茲查有開封府屬　杞　係沖煩難　三要缺政務紛煩且地當　道差使絡繹該縣知縣張微於此缺不甚相宜查有　華縣知縣楊彥修堪以調署杞縣印務所遺西華縣係次難簡缺治理　易卽以張　調署亦堪勝任臣　任未及三　例不加考茲據藩臬兩司以該員楊彥修才具　長通　治理張薇居心篤實舉止安詳並據查明各該員任內均無盜劫巳起四叅及錢糧有關降革之案請先行互相調署俟察看果各相宜冉請調補等情具詳前來除批飭檄遵外所有實任知縣調　緣由理合附片具奏伏乞　聖鑒謹　奏軍機大臣奉　旨知道了欽此　○○李鶴年片　再浙　廳撫民向知金崇幹因案撤任所　　務係煩難要缺治理匪易自應揀員調署以重地方查有開封府鹽捕　知陳希謙堪以調署浙川廳撫民同知印務臣到任未及三月例不加考茲據潘臬兩司以該員揀希謙才具穩練辦事精詳任內並無盜劫巳起四叅之案應請調署等情會詳前來除批飭檄遵外理合附片具陳伏乞　聖鑒謹　奏軍機大臣奉　旨知道了欽此 
[蘇撫轅抄] ○六月十六日知縣　保齡稟知奉護　憲委洋務局差　指分河南試用府經歷謝庭芝禀知奉直隸爵閣督憲札委會辦蘇州電報局差　○十七日委辦蘇州電報分局廣東試用知縣劉庭來常州藉來　典史張　服滿回省 
[老德記傳髪水]  
此傳髮水係本行所始創者歴十五年在印度日本新嘉坡等處銷售日盛一日凡婦女髪上所用之油膠等物所有之美處此水兼而有之且無其黏污諸弊用之頭皮亦甚爽快髪更易於生長頭屑全無此係上等之料做成煎熬時亦甚留意 
[用法○將小些傳在頭上擦於髪根内]  
油膠等都不須用若遇大病之後髪必脱落　用此水必有大效因此大　滋培於髪根髪若變白　可漸漸復原然内並無染色　物也若常用之果必使髪　落用亦甚爲　　且　　　少其全無渣滓故用　水　必先爲摇動也上海一千八百七十六年十二月十四日上海大馬路老德記藥房告白甲 
 
 

Page 5

 
 
[萬藥回春丹]  
此丹耑治癩狗咬人用燈草點兩大眼角三次如日久恐腹内生狗急點大眼角七次其效如神耑治毒蛇咬者用油縄扎住咬傷處上下二寸用藥油調丹敷傷處用白芷五錢煎湯和丹三釐吞服再點紅眼角三次即安兼治各症一治蜈蚣蜘蛛蝎螫一切毒蟲噬該用河水調塗立愈一治無名腫毒楊梅瘰癧一切悪瘡疔毒用酒調塗患處立消如經潰爛調於毒外四圍乳　初起米醋化塗神效一治時行痧疫初起嘔噁少許吹鼻再塗臍中另將此丹焚燒爐内可免疫氣傳染傷寒邪毒未發疹癍不達用丹三　葱姜湯和酒送下一治文武痴癎痰迷心竅四肢發軟用丹一分燈心湯調吞即安一治中寒中暑中满神昏心煩眩晕胸腹急痛絞腸霍亂等症用丹少許吹入鼻中病危用丹一分清湯送下立愈一治小兒患急驚風五疳五痢吹鼻點兩大眼角臍中病危用丹三釐吹入喉内鈎滕薄荷湯送下神效一治雙單乳娥一切喉症風火蟲牙疼痛用丹塗患處立愈偏正頭風用丹調薄荷油塗太陽穴一治山嵐　癘中河豚野菌狐並死畜等毒吹鼻再用三釐山豆根湯送下即安一治口噤流涎牙闗緊閉手足麻木一切中痰中風等症用五釐姜汁竹茹湯送下一治腦漏照丹吹少鼻痔鼻笋用碱水磠砂水鹽亦可調丹吹鼻内每日三次數日即消一治胎氣受傷子死腹中吹鼻塗臍中再用當歸一兩川芎童便煎七錢龜版醋　三錢煎湯用丹七釐送下催下死胎極其靈騐謹將藥方開列於后擇五月五日午時虔製更佳六月六日七月七日八月八日九月九日權用老式雄黄一兩上硃砂水飛淨一兩射香當門子五錢製火硝一兩西月石一兩梅冰片五錢煆枯明樊一兩以上七味務選路道眞正細研和匀磁器盛貯切勿洩氣若藥料不正多不見效願有仁人修合施送或十料或一料半料照方递增递减諒力而行功德無量患者立願施送更其神速奏效孕婦忌吹忌服此方異人傳授神效無比忌煎炒諸發食板存浙甯寳和森號寓靈橋門内 
[禮拜五拍賣]  
啓者本月二十日十點半鐘在金利源棧房拍賣白　材木板木另白石粉十件由思利化經手特此佈告輪船招商局啓丙 
[禮拜五拍賣]  
准於禮拜五十點半鐘在本行内拍賣頂上香水香肥皂香粉黄皮皂數十箱外國白碱五桶各色洋酒醎牛肉數桶大鐡水櫃一只舊桅木板一應什物等不計此佈隆茂行啓丙 
[禮拜五拍賣]  
於二十日十一點鐘在本棧拍賣人鎗三營花牌人馬色羽毛金烏草銀雙獅竹布30金三人棉梭小漬花旗人鎗市布十包以上均不限價此佈老公茂啓丙 
[禮拜五拍賣]  
啓者今日十點鐘在本棧房拍賣各式火油燈品藍花露香水自鳴鐘等件各寳號請來面拍爲盼丙天源行啓 
[禮拜五晚拍賣]  
啓者本行於禮拜五念日拍賣時式鐘痰盂千里鏡衣帽各色物件木器一切另物不計虹口司通行謹啓 
[禮拜六拍賣]  
本行於念一日十點半鐘在豐裕棧房内拍賣小漬花旗飛馬A字W英牌粗布共一伯餘件特此佈聞老公茂啓丙 
[禮拜六拍賣]  
於念一日十一點鐘在公平棧内拍賣水漬藏青元色哈喇念餘包此佈丙老公茂啓 
[甯波送醫局]  
本莊自備資斧敦請世傳内科舒耕陽先生施送診視上午門診不取醫金號金過午出門無論城厢内外不取與金局設在城内縣東巷國醫第劉宅便是出診遇有實在赤貧患病本局並送藥劑七月初一日至壬午年六月止縣暑前愼和莊啓 
[善檢]  
吾友趙君號眉蓀江南人游幕西川好丹青精於花卉羽毛因北上道出南邦值此時皓暑薰蒸借筆墨以消長夏諸公如欲繪事現寓上海紫來街復興棧内佚秋風乍動拌君即鴐舟而去矣恊子三角册頁三角帳簷二元屏條大小随意子俊拜啓 
[新到雲南眞大理石]  
啓者今新到雲南大理石其價相宜其石天然山水樹木車顯倘蒙仕商合意者請至上海寳善街錦潤堂代爲面議可也漢鎮祥記啓 
[告白]  
出售照相機器照相紙照相玻璃價値甚爲公道貨物不多客商賜顧者請速至虹口百老滙路北川屋購買石渡白 
[印度]  
意勃斓謙行本號常有綢布洋傘嚤咾絲外國紙筆信封時式花布大小呢法蘭絨雜貨凡成衣店所用各物俱全亦可零拆貨眞價實格外便宜請至大馬路一洞天外便是甲 
[帆船往長崎]  
兹有帆船一隻准於念四日開往長崎凡貴客欲附裝貨物者請來本帳房面訂可也此佈壳件行啓甲 
[聲明]  
袁化查泰豐絲行於六月朔夜被匪竊去長筐細絲三袋短筐細絲兩袋散絲六十七車計公秤共八千餘兩惟袁化細無論長筐短筐車様水色與别處不同最爲好認如有仁人君子遇見該賊變賣者請即飛示本號以便追究酌量從重酬謝並先酌犒報信之人决不食言 
[新到]  
本號有外國馬車東洋車心油出售每磅價洋一角五分此油比本地車油倍用貴客光顧請至面議可也虹口張利昌謹啓 
[建昌生吕宋票]  
英八月吕宋票全張六元半張三元並有頂舊公膏出售貴客賜顧外埠由信局寄奉二馬路九章綢莊斜對門啓 
[杭州吕宋票]  
英八九月票全張六元半張三元外埠由信局寄大井巷慶餘堂對門學古齋古董鋪並收得彩票即付現洋不悞 
[遺失期票]  
南潯復記絲行六月廿一期七十八號票銀一千兩申向震泰棧王憩棠先生照發此票業已遺失已向前途說明作爲癈紙特此聲明望各寳號切勿收用爲要南市蒋宏泰棣記告白 
[青浦儒醫]  
珠街閣陳廉芳表叔傅徐伯揆大方脉兼理外科常寓上洋大東門　呉家衖口楊同來油蘑號内 
[眞假辨]  
本堂凸凹戒烟丸濟人甚衆最奇者服藥後腹中積滞烟油悉由毛孔而出故能除心瘾愈百病冬月手脚不冷夏天身體不熱鬓髪竟可轉黑旣痿復能種子但丸形凸凹不平五味俱備質堅而柔入水難化如丸形味質不符即係假藥錄外省碼頭近有奸商假冒本堂分局者甚多以致悞買假藥者致病倘有外方主顧寄銀轉托信局悞買假藥者務祈另由他處寄信知照本堂自應查明奉復仍换本堂眞藥寄上再本堂開設上海只此一家金陵城内另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
[新造華文時辰鐘出售]  
此鐘係本行新創新造向來未見日夜週身一轉走廿四點鐘即十二時辰是也其上四刻長針從左邊走下四刻從右邊走日中午正兩針對照夜半子正兩針相連見之一目瞭然價廉而貨高可走半月報點與報二刻倘蒙貴官紳客商合意者請至本行面議特此告此佈甲亨達利洋行啓 
[存貨押銀]  
所有本行公和祥順泰琼記等棧房貴客所存貨物不拘多寡随時均可揭銀息亦公道如合意者祈至順泰帳房張藴卿處面議可也甲怡和行啓 
[萬應臭虫藥]  
刻有新到萬應臭虫藥粉放在床内臭蟲與蚤聞味盡斃甚可高枕安眠每瓶價洋三角甲大馬路東首科發藥房啓 
[旗義泳吕宋票]  
英八月份票出售每張六元半張亦可並收得彩票即付現洋遠處由局寄至四馬路儀和棧閣壁樓上便是 
[請看大象]  
遏羅國新到大象一隻身高一丈有餘能懂人言随來安南國披髪人爲象奴或有看客另買瓜蔬與食或與洋錢其象鼻能分大小磕頭跪謝可稱第一靈獣也諸君欲矌眼界祈請觀看每位一百文男女好看謹此佈聞四馬路一品香告 
[告白]  
本號自運廣洋雜貨生熟名烟發行兼有八月份吕宋票出售價極相宜貴客照顧請祈光臨是荷虹口大橋頭廣申昌謹啓 
[私刻圖章]  
頃知有人私刻小號怡成兩字圖章在外冐取貨物刻在查訪究辦惟恐再到各寳號冐取特登申報通知怡成號啓 
[吕宋發財票]  
英八月票出售價六元分半亦可並收買得中票格外公道遠處由局寄申無悞上洋二馬路南首同發馥洋行啓 
[元記洋行]  
英八月彩票出售每張六元半張亦可並收得彩票即兌現洋遠處由局寄取至棋盤街北首天源洋行對門便是 
[請看飛虎]  
天台雲霧山來飛虎一隻以西官托辦現因西官前月回英國暫賣半月後即寄外國每位念四文寳善街元亨棧啓 
[老太古輪船]  
本行晏顚拿輪船往福州客位每人收洋四元正此照六月十日九日本帳房啓甲 
[夾板往長崎]  
今有兩枝半夾板一艘船身堅固准於本月念四日由上海開往長崎貴客如有貨物搭裝其水脚格外公道請至本帳房面議可也和昌成啓 
[告白]  
啓者本行買賣各種銀票洋錢兼辦各項貿易以及借貸銀錢等事凡有來借者各貨可押取利格外相宜與前兌换銀行無涉老旅昌波利洋行謹啓甲 
 
 

Page 6

 
 
[夏季縉紳]  
文武八角秃文六角附張隐庵註塲寒論五角王氏醫存六角十科策略五角石天基全集一元上海棋盤街文瑞樓啓 
[出售]  
兹有小號刻有自運美國新抵異様銅鐡各種門鎖及生鐡鉸鏈掇手螺螄鑽各鑿等如各貴客欲買者價且平直此佈六月日老順記啓 
[核實批拆]  
前小號登報十二根水流鋼骨綢洋傘仍照前價批拆外兹又新到玲瓏二號綢洋傘以及各種羽綢洋傘另拆並有小支吕宋烟連牙嗷口並套袋精緻可愛價且公道賜顧者請至五馬路東英昌照相樓隔壁小號購取可也此佈有記號特白 
[尋兒]  
住浙江乍浦鎮於辛酉壬戌年失散文勳五官文杰六官文熊七官至今未回如在即寄信上海小東門外福森春行王心三 
[京都新書出售]  
黎園集成是都中新著選刻文武名班排成雅調全本全曲計集四十餘劇每部念本定價兩元翰苑分書呉可讀誄文三角金科輯要每部念四本兩元半上海棋盤街文瑞樓及各書坊代售 
[恊記吕宋票]  
英八月發財票出售每張六元半張亦可並設漢口馬王廟河街下第二家餘外别無分出如遠處由局寄購希指明本號信到即奉祈細認圖章以杜假冐棋盤街北首 
[電報]  
昨接吕宋電報英七月份票開出頭彩第五百六十六號二彩第一萬四千八百五十二號某處所得容後報聞廣豐謹啓 
[悦來吕宋票]  
按月運售全張六元分半亦可並收得彩票格外克巳號設英大馬路大興街口外埠函購即奉不悞 
[吕宋發財票]  
今售英八月票全張六元分半亦可　購者遠處由局寄上洋棋盤街四馬路口分設漢口洋街發兌元號行啓 
[遷移]  
本行今遷在老旗昌西首三層樓洋房即江西路第念九號門牌内便是播喴洋行告白 
[發財票]  
今有八九月發財票出售每票價洋六元並有萬應膏藥寄售每大張錢百文每小張錢五十文此佈棋盤街北首永記啓 
[和順告白]  
本行所到　門國發財票藏諸翁喜買此票刻己書通約三禮拜内有到如欲購者請來本行定買客也遠處賜　信資一概　客自出此佈甲 
[輪船往琿春]  
今有白來克好司火輪即日内開往長崎琿春等埠倘各寳號欲裝貨物等水脚相宜搭客飯食俱備此佈裕昌洋行啓六月十六日甲 
[廣豐吕宋票]  
英八月發財票出售每張六元分半亦可本行並無分出如遠客由局寄購務祈指明信到卽奉並祈細認圖章以杜假冐四馬路廣豐洋行啓 
[得發吕宋票]  
今有英八月份吕宋發財票出售貴客欲購全張半張均可並收得彩票克己外埠由局寄來原班即奉不悞本行在上洋抛球塲北首便是 
[新開洋貨號]  
開設法馬路紫來街東首朝北門面自運大呢哈喇羽毛花素洋布等貨發客如蒙惠顧其價格外公道先行交易擇日開張此佈大源永號啓 
[本鋪自運東青鹏翎扇仍設寳善街公興緞號内凡蒙賜顧格外克己代客裝修新舊毛扇寄售廣東薯茛膠綢洋印熟羅手巾褲带乙瑞芝室啓 
[同發錩吕宋票]  
本行出售英八月份票全張收洋六元半張三元外埠分售照舊由信局寄買原班回件不悞上海三馬路慶和里對面同發錩洋行啓 
[詠記吕宋票]  
英八月吕宋票每張六元半張三元貴客賜顧　由局寄电江二馬路外國墳間壁石庫門内便是 
[清陳公膏發兌]  
本園開設在上海棋盤大街坐北朝南東選頂舊公班精製清陳公膏零躉發兌日久並無底脚其價格外相宜倘蒙仕商賜顧者須認明本園招牌外埠或由信局寄購决勿有悞並附錄本園價目開列於左福字頂舊清膏每洋連灰一兩錄字清膏每洋還灰一兩六錢夀字陳膏每洋還灰一兩九錢喜字小土陳膏每洋還灰一兩九錢吉字公膏每洋還灰二兩一錢外加秤頭以上還灰六成懷園謹識 
[鼻烟出售]  
啓者今有新到頂高鼻烟出售其價公道另拆亦可如蒙貴客賜顧者請來本行面議可也此佈上海和順洋行啓甲 
[神效白带丸]  
細考婦女奇經八脉一曰衝二曰任三曰督四曰带五曰陽徵六曰隂徵七曰陽蹻八曰隂蹻此八者皆通流月經環衞保孕不侔男人也其带脉形各束腰拘維百脉假如带脉一傷則時下白物顔色各殊病名白带任其淋漓勢必面黄肌瘦氣血漸虧絶隂不生醸成勞怯其中惟有寒熱虚實之外總由带脉之損今本藥房精製白带丸藥無論虚實寒熱照法服之自然带漸减而食漸增形容頓旺氣血並資約及旬餘霍然全愈賜顧者本藥房招牌庶不致悮每日三次每次一粒用開水送下上洋大馬路東首老德記本藥房謹啓甲 
[八寳眼藥]  
嘗考人之兩眼中按五行而應五臓其珠中瞳子係腎水之精光明燭照全仗瞳神此寳人身最關緊要之物或受風寒暑濕初則紅腫羞明眵涙淋癧繼則旋生障翳遮蔽神瞳若不急行醫治必成　目而作廢人今本藥房不吝工資精製眼藥無論新舊眼痛以及紅腫昏花生星生翳速來購藥立見奇功倘年邁氣血交困雙目迷糊者常用此藥亦可復明每日約搽數些極宜避風惟藥性猛烈切勿口吞至囑至囑賜顧者須認明本藥房招牌庶不致悞甲上洋大馬路老德記藥房謹啓 
[請看神龍]  
今有西圖國白法師用仙法在龍潭伏來五爪眞龍一條身長丈八頭如笆斗眼如銅铃鳞如盆大脚長尺半爪有二寸龍角三寸今在寳善街吉慶公栈内老虎同處男女可觀每位連老虎錢七十 
[泰山堂烟膏减價發兌]  
本堂開設上洋寳善街中市朝南門面自製清陳公膏新增冷籠小土膏並運廣東久年陳膏承蒙賜顧認明招牌外埠信局可寄每洋價目清膏一兩一冷膏二兩四陳膏一兩八熱膏二兩七公膏二兩一小土膏二兩久年膏一兩以上除清膏久年膏俱要六成還灰外加平頭現因土價驟漲同業公議暫時改價 
[新到夀板]  
本棧専辦婺源老山血結夀板在滬交易有年今當閏月之年新到之貨甚多家極相宜凡欲配合增夀者請至法大馬路西寳興里汪以記板棧交易不悞 
[新到]  
啓者本號自運外國大小保險洋箱新式水龍其式様玲瓏用之精巧久不損壞仕商賜顧者價目公道特此佈聞南順記啓 
[永利吕宋票]  
現售英八月票價較别家公道貴客賜顧由局寄購並收兌逐月得彩紅票價格外克已此佈棋盤街緖泰庄内 
[輪船往東洋美國各埠]  
啓者本行托局慶鲁輪船於禮拜三即華六月念五日天明時開行往長崎西門舍革神户横浜旣抵横浜即有倍而其克輪船接赴美國等處如貴客欲裝貨及搭客者請來本行預訂可也此佈六月十九日三菱公司啓 
[聲明失票]  
兹有南京灘木客復順琳於五月十八日在上海輪船被竊帳箱一個内失昌記行程和記同昌益兪恊記客木價約計銀一百六十兩二百廿兩六十兩共三紙其復順琳木客旋即回到南京在江甯邑暑存案已與昌行各客言明嗣後如木價約出來作爲廢紙特此告白復順琳木號謹啓 
[招領欠款]  
啓者所有法租界二洋涇橋南首之西人香利馬行前因該洋人病歿後所有該欠各人洋元業今已經核實酌議定妥每百洋元折還洋六十九元四角五分定於下禮拜一即六月二十三日起三點鐘至六點鐘爲止如有被該馬行欠洋有據者請至大自鳴鐘法巡捕房給發可也恐未過知特此佈聞中歴六月十九日甲 
[茶捐將停]  
兹本號代辦閩省茶捐請奬現聞部議定止仍侯上諭到日即當止諸君有志顯揚趁此便宜望早來號報捐幸勿再延是　粤東西榮巷香港上環上海法界同愼長啓 
[起首創製華字鐘錶發售]  
此鐘表按中國時辰十二宫每宫分八刻每刻十五分以便閲者一目了然因從前鐘表之面只有西文故僕處心積慮别開生面於戊寅年始耑托向在中國最著名播喴洋行起首創製工料堅固身本較貴可走二十九時辰歴蒙仕商賜顧風行海内遐邇馳名近來照様仿造者實繁有徒唯小號精益求精非尋常所能及計開一尺二寸半高走二十一天報點報二刻播喊黑石鐘每架規銀三十兩二號九朶菊掛表丁字輪擺每隻規銀廿五兩又馬擺每隻規銀廿二兩二號八件馬擺掛表雙餘喴每隻規銀十二兩雙怡嗱每隻十三兩五錢二號八件馬擺掛表雙播喊每隻規銀二十兩又眞金每隻規銀五十兩三號八件馬擺盖表雙怡嗱每隻規銀十二兩雙播喊每隻規銀十八兩三號雙怡嗱掛表每隻十三兩五錢四號雙播喊掛表每隻規銀十八兩六號播喴金錢掛表每隻規銀二十四兩以上各貨定價劃一誠信無欺寓上洋大馬路抛球塲西首親仁里惜分隂齋主人何天生謹啓 
[治内外痔効]  
凡痔瘡因濕熱停久薰蒸腸臓有脱肛不收有大便带血其症不一其治則同故本房深知患痔每苦無術不惜工料熬成藥油久已歐洲馳名千試萬應仕商賜顧者請至本藥房購取爲禱甲上洋老德記藥房啓 
[告白]  
我現在上海代辦東洋達架西馬之煤如有人要定買祈請至三菱公司内開利師便是甲 
 
 
] 

Page 7

 
 
[樂善堂藥房各種妙藥]  
本堂虔製各種丸散膏丹藥水俱係祖傳秘方揀選地道上等藥料濟世爲懷加意修合務期藥到病除同登夀域専望各方紳商代爲售實以廣銷路凡零售則定價劃一躉賣則减價廉譲本堂不過只收回藥本工資而在代售者殊爲格外利潤如有貴客願代售者批發章程另有仿單新到本堂取閲若在遠所可由信局致書來問本堂即日將仿單寄呈以便查閱所有照碼折扣等情形均列於仿單内若合尊意請速商議兹將各種藥名并價目開列于左千金保眞丹最能益精補髓添氣力莊筋骨久服百病消除四肢强健元陽充固夀高多子眞海上仙方也務期能制煙毒而復元氣無論瘾之新久輕重俱服聖惠戒烟丸此藥皆能戒斷兼治諸虚百損神效非常徐福玉壺丸此係東海徐眞人遺方最能壮元陽滋腎水専去上部之邪火而補下元之虚損服之功效莫測調經種玉丸専治婦人經水不調子宫虚冷久不受孕或滑胎半產等症服之自能生育並治婦人百病極效廣濟至寳丸専治時疫中暑霍亂吐瀉腹痛絞腸等一切痧症服之奏效如神夏天備急之藥莫踰於此人參大補丸専治身體羸弱精神疲倦或房勞過度下元虚損或久病初愈元氣未復等症服此最效經驗截瘧丸専治諸般瘧疾無論久近輕重不拘隂瘧陽瘧隔日三日等症俱用此藥脱然全愈萬無一失產後養榮丸専治產後諸症凡體弱婦人產後榮血不足衞氣失守精神疲倦或腹痛或頭痛其他神效服以知之滋腎回春丸最能益精補髓壮元陽滋腎水耑去上部邪火而治下元之虚損眞衞生種子兩全之靈藥也神效消毒碗専治楊梅瘡下疳便毒及一切花柳毒等症初時須用此藥除根永無結毒之患百試百騐幸勿輕視托裹消毒丸専治楊梅結毒經久不愈骨節疼痛或過服輕粉手脚攣痛百藥不效等症服之全愈無不神效四仙追蟲丸専治諸般蟲疾面色黄瘦飮食不進口吐清水有時腹痛發熱悪寒小兒疳積口鼻紅爛等症宜服之萬應立眞膏専治諸項風濕氣血凝滞骨節疼痛手脚冷痹及跌撲損傷等症貼此其痛立止應騐如神神仙玉容膏専治冬天面皮皺破手足凍瘡夏日汗斑及男婦年老面生縐紋等肌膚一切諸病俱用此塗擦神效此外尚有光明眼藥精琦水滋腎回春丸補養丸不老長春丹頭痛即愈膏神效疥癞藥暈船藥等藥品繁多不及備載倘蒙紳商賜顧者請認明上海北市河南路老巡捕房對門面日本分出藥善堂藥房爲記庶不致悞此致東洋岸吟香謹啓 
[頭彩喜報]  
閲電信知英七月份頭彩第五百六十六號二彩第一萬四千八百五十二號其頭彩并上下副彩兩張均經本號售出其買客姓名佚對號單到日聲明棋盤街口寳生啓 
[泰記吕宋票]  
今有英八月分發財票出售每張六元分售半票亦可貴客賜顧請來購取如遠處均由信局寄購原班即奉開設棋盤街北口此佈 
[大有發財票]  
英八月票出售全張六元半張三元外埠信購原局回件不悞並收得彩紅票即兌現洋開設棋盤街北首大有啓 
[張利昌吕宋票]  
今有英九月份吕宋票出售每張價洋五元八角分半張亦可或定貨請至面議可也虹口禮拜堂東首 
[寍波源號]  
英八月分吕宋票出售全張六元分售亦可兼收得彩票兌現貴客光顧請至江北岸認明居址招牌不誤 
[發財票]  
本行出售英八月票每張收英洋陸元半張收洋三元外埠分售仍由信局寄購即付回件不悞三馬路發記吕宋票行 
[保險洋箱出售]  
兹者本號現有外國新到保險洋箱出售其欵式最及雅緻鑰匙巧妙倘蒙諸客欲購者請至小號面看可也六月日老順記啓 
[自来水公司告白]  
本公司前所買定之股份現議得第三次抽提之銀計每股提英銀五磅須在本年英七月廿一日以前付楚不得過七月廿二日之後如在中國或香港或日本等處之買股份者其銀必須付在上海之滙豐銀行轉交本公司照收爲盼甲德興洋行啓 
[寄售秘製止痛葯水]  
啓者本行現有大美國百里得未司醫生寄售秘製止痛藥水無論内外症應用如神立時見效内症如夏日發痧腹瀉瘧疾傷寒筋骨疼痛等外症如湯火刀傷毒瘡蛇蟲咬刺等並皆奏效此藥在世上行用已五十年試過者靡不稱讃價又公道藥瓶外有中國字包紙治病者更可一目瞭然或買一瓶或買一箱均可随便也甲上洋大馬路晋隆洋行啓 
[書籍發售]  
御批通鑑輯覧十二元足本海國圖誌十八元七修類稿二元批點兵書七種六元薛氏鐘鼎一元兩漢金石記三元徐批外科正宗白紙一元六角竹紙一元癸巳類稿二元春暉堂叢書一元二角金石文字一元醫學叢書一元半金石索八元上海四馬路萬卷樓謹啓 
[吕宋票]  
本行出售按號價彩均照前同外埠貴客賜顧請由信局寄至蘇城察院巷中仁康恆棧内購取原班回件不悞易得行啓 
[吕宋票]  
今售英八月份票每張價洋六元半張三元貴客賜顧請由局寄購並兌收逐月彩票價格外克已此佈棋盤街廣惠和啓 
[科發藥房告白]  
本藥房専賣戒洋烟白藥紛每元計紛六十包但此白藥比衆不同然而多年老瘾若服此紛其瘾不久自去刻有秘製疳積餠發售倘食而不化或肚内生蟲若服此餠積食自消或有蟲者能随大便而出倘諸君服之有益無損最爲靈騐近因天氣漸暑仍增汗斑及雀紫斑二藥倘满身汗斑及满面紫斑若搽半月自能退去而且日後再不重發眞如仙丹之效又有養髪長潤藥或髪短而不長或髪稀少或病後秃髪若用此藥敷之則短髪能長其秃髪能出而且甚有光彩刻有秘製固精丸婦人調經丸萬應咳嗽丸神效白濁丸一切餘藥不及細載倘貴客賜顧者須認明本招牌庶不致悞上海大馬路科發藥房謹啓甲 [P治幼孩疳積藥片> 
本老德記行日賣藥片内有一種可祛逐幼孩腸内所生之蛔蟲此藥五百年來凡歐洲著名之醫士皆取用之又幼孩驚風及身瘦及疳　等疾用此藥亦皆可治盖諸疾皆有蟲起也又如長大男婦亦皆可服於身子毫無干碍而蟲之祛出萬無能免也甲五歳以内幼孩每日服二個只湏服兩日如長大者每日三個亦只兩日每瓶洋五角老德記藥房啓 
[新出學詩要覧]  
是書乃便於童蒙做詩作對爲初學之要領也每本一角古文資鏡四角沈二藥文稿二角兪蔭甫燈謎一角硃套一角二分十五　燈謎二角四分袖珍唐人萬首絶句選二角半寄在四馬路萬卷樓三洋涇橋讀未樓四牌樓寳順堂書坊發售 
[新出書籍地圖]  
朱氏讀書志一元白紙一元二角董方立算學坿駢體文一元六角御批通鑑輯覧十元白紙十二元湖海文傳二元呉可讀奏疏誄文三角敏果齋兵書七種六元白紙古今銭略十元仿宋本管子二元兪蔭甫右台仙館六角白紙一元七修類稿二元袖珍漢魏叢書十元京板策學渊萃二元五角鐘尊書院合刻五角五餘尺牘二角半希夷夢八角五大洲平方總圖三角上海城厢租界圖五角上海三洋涇橋讀未樓啓 
[必得吕宋票]  
英八月份票價随大市出售遠處信來原局带回不悞望平街外國墳對門必得 
[大英醫院新到辟瘟藥散]  
此散係德國林棧醫士創製行世多年聲名久著凡逢氣侯不正天行時疫暑天穢氣逼人處人偶一受之痢瘧等病登由於起而我西人於此一端愼之又愼中國素來不計及次凡隂清垃圾堆蒸出之氣其毒不淺故患斯症者華人多於西人也時逢夏令更宜謹愼將此散盛諸盆内書軒臥室各設一盆其香味清馥能收滅諸般穢毒霉爛發出之氣如有病人處置此散一盆能令病者清心養神即無病人雖同居一處亦不致傳染每隔十日换去一次可保永無疾病也善于攝身者請來本醫院購取爲盼每匣只取半元甲上海外洋涇橋北堍大英醫院謹啓P>浙紹山隂胡氏重修家譜 
吾族方伯愚庵公創譜追省元公爲越郡始祖探本溯源派分枝晰謹按舊譜東派則有大分二分三分五分西派則有泰三房泰西房泰五房泰六房又東派可久公遷孟家封爲孟派西派文德公遷新街爲新派其各派以下遷居各處者復不一而足今距乾隆辛巳歳續葺以來百二十年矣族屬繁衍轉徙徧處不此之修日後愈難稽考今年春同族邀商鳩資集事定以一年爲限凡省元公以次子孫其散居各直省州縣者務各詳溯自出開具世系履歴凖於限内寄致浙紹山隂西郭門外賞祊村胡氏修譜公所幸勿遲悞是所厚望山隂胡氏闔族謹啓 
[往長江客位價目]  
搭客每位上海至鎭江一元二角南京一元六角蕪湖二元七角大通三元二角安慶三元七角九江四元六角武穴四元九角漢口洋五元上海招商局太古行仝啓甲 
[神手捏像] 維揚袁潤之善捏男女各像鬚眉必肖面目如生精工技兿久遠馳名賜顧者請至西棋盤街寄園隔壁鐘表店樓上 
[煤油躉棧]  
本行在浦東新造鐡棧房耑躉煤油三个月每箱計棧租金五釐辛六月十七日立德洋行甲 
[和順吕宋票]  
今有英八月票出售每張洋六元半張亦可分售如欲買者請來購取甯波漢口均有和順分行發賣此佈上海和順洋行啓甲 
 
 

Page 8

 
 
[英八月吕宋票]  
今有英八月發財票每張洋六元半票三元遠處欲買者寄信到取不誤棋盤街口榮昌茶楼内新記啓 
[杭城發財票]  
英八月吕宋票出售每張六元分半亦可並收得彩票即付現洋遠處賜顧由局寄至杭城官巷口申昌號啓 
[分設銀行]  
本銀行現於天津分設一行其經理該行之人係米士佛郎克代波威此人即從前在香港本銀行内之副經理也此佈滙豐銀行啓甲 
[昌記吕宋票]  
今有英八月份票出售每張六元半張三元外埠信局購寄原班即奉在上洋大馬路望平街寓長豐綢緞莊内便是 
[吕宋票]  
英八月票如購全張半張皆可貴客光顧至上海老巡捕房北首九章總莊對門便是老祥記洋行啓 
[吕宋票]  
英八月票出售每張六元半張照算兼收得彩票格外克已賜顧祈至望平街長　綢庄對門便是必發啓 
[興記吕宋票]  
今有英八月吕宋票出售每張六元半張亦可遠處由信局寄購原班即奉貴客賜顧請至大馬路抛球塲此佈 
[萬利吕宋票]  
英八月份票價随大市出售貴客信顧務宜指明本號招牌原局带奉兼收得彩紅票格外克已望平街外國墳對面萬利啓 
[泳記吕宋票]  
英八月票出售每張六元分半亦可兹恐魚目混珠故於票後今添三點兩字貴客信顧務宜指明九章斜對門并在漢口黄陂街太平巷間壁恆豫銀號内陳志海兄處照售餘外别無分設寄售祈細認圖章庶免假冐 
[怡和隆吕宋票]  
今有英八月分票出售每張六元半張均可外埠分售托各信局寄賣以便買者往返其各處代售局名前以登明今不贅述倘蒙賜顧請速購是荷怡和隆洋行啓 
[扶陽種子乾健丸]  
此丸専治男子先天不足房事太過以至陽事不舉腎元虚冷夢遺滑精夜溺頻多及年久便濁頭暈眼花神短胃弱四肢沉倦步履艱難甚至精枯髓竭妻妾满前久而不孕者將此丸每日早晚服三銭淡鹽湯送下戒食魚腥生冷則筋骨强健精氣充固益髓壮陽有轉老還童之妙助弱變强之功矣若能常服則受孕易如反掌何患後嗣乏人的確屢試屢騐予見此方由功於世不敢私秘但愿知我早來斷無老翁乏嗣之歎也每瓶重四兩實價洋一元另有自製參茸大白鳯丸専治婦人調經勝藥每粒洋二角半邇遐齋原鋪在廣東分設上洋英老巡捕房對門開張 
[精製活命痧藥]  
本齋選料精工虔製救急痧藥八寳紅靈丹辟疫午時茶藿香正氣丸並監製各項蠟丸膏丹發售凡士商欲做善事者請來購取貨眞價甚公道廣東邇遐齋分設上洋英老巡捕房對門開張 
[天吉吕宋票]  
英八月票每張六元分半亦可賜顧者寄信至上洋棋盤街北首四馬路口震元洋廣貨號間壁城濟堂内發售 
[婦人調經丸]  
嘗謂婦人之病與男子迥異者無非胎孕經水而已然經水不調孕亦難受故體寒則經水來遲體熱則經水來速其中或多或少均屬病侵必一月一行届期而至方稱無病而後可以受孕也一有不調急宜醫治若任其因循則始尚病輕繼則漸重或成崩漏或成乾血以致死命甚爲可憐今本藥房特採道地藥材不吝資費合成調經丸専治婦人經水不調以及血崩乾血等症應騐如神百試百效如蒙賜顧須認明本藥房招牌庶不致誤甲大馬路老德記藥房告白 
[告白]  
本行開設在上海四馬路第七號門牌専辦機器鎗砲水電氣活動鐡路等事専代英國糯等飛及麻衣會發售糯等飛機器鎗砲並麻衣會水雷此係新様得中國所未曾有如有貴客紳商擬行購辦請移玉至本行細談并有圖様呈閲如果合式面訂價目可也此佈光緖七年五月廿二日甲英一千八百八十一年六月十八日前統带英國水師營游撃土耳其國水師總兵官上海施立盟洋行謹啓 
[聲明假冐]  
1874SPUSEEVNOPRANDVINPROMIUMWEISSLQCK（WHITOSAAL）POIME 
MESSIEURSOVERBECKCIEESHEDPHAISEULSAPENTXPOURLACHINEELEJAPON 
本行現知有人賣香餠酒私用本行牌子粘在瓶上故特通知各什商須細爲詳察本行所出賣之香餠酒其塞頭之旁有PRAEMINM西字塞頭底下亦印有一瓶其瓶口上又有一星所有星與瓶印之四周又有OHARLEAHEIDSIECK西字爲記所以有假冐本行牌子出賣低酒一經本行查實定將此人送官究辦凡貴客有賜顧本行者酒飮完後務乞將瓶上牌子撕毁免人拾去冐充西歴一千八百八十一年五月順發洋行啓甲 
[機器軍械出售]  
啓者本行在滬専辦軍械歴有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐡大砲來福洋鎗大小銅帽粗細火藥挖河機器大小各種俱全倘有貴官紳應需各種各式祈至小行視様面議價目格外公道特此佈聞甲同治十三年六月日地亜士行啓 
[益記吕宋票]  
英八月票出售每張六元半張亦可分售外埠由局寄售原班即奉又分漢口流通巷正慶棧代售并有救解吞烟木棉花敬送　　　付上洋二馬路益記洋行啓 
[吕宋票出售]  
啓者英八月份票出售每票價洋六元半票亦分倘蒙貴客賜顧即來購取外埠由信局寄带不悞此佈别發洋行甲 
[永吉吕宋票]  
今有英八月票發售每票洋六元半張三元如貴客蒙顧者外埠交信局亦妥請至棋盤街北首永吉洋行 
[拿能洋行吕宋票]  
英八月份票全張六元半張三元本行經售之票得彩極旺倂收得彩票格外克己諸君賜顧請移玉棋盤街 
[得來吕宋票]  
英八月份吕宋票每張六元分售亦可外埠客商由信局寄带對號單到得彩諸君即來兌洋開設二馬路望平街 
[甡甡源吕宋票]  
今有英八月票出售每張洋六元半張三元如貴客賜顧者外埠指明信局亦妥請至棋盤街北口甡甡源啓 
[萬福來]  
英八月份吕宋票全張六元半張照價遠方由信局來購者原班寄奉並有吕宋烟出售鋪在上洋大馬路望平街口 
[富昌吕宋票]  
英八月份票出售欲買者請來購取遠處由局賜顧祈指明二馬路　　對門即奉回件　代辦亦可面議富昌行啓 
[發財票]  
今有八九月份發財票出售每票價洋六元倘貴客賜顧請速來購取専此布聞棋盤街口同芳茶居對門寳生號謹啓 
[發財票]  
今有八九月份發財票出售每票價洋六元貴客賜顧請速來購取可也専此佈聞棋盤街口同芳茶居對門獲利洋行啓 
[Blain]  
兹本行自製英國頂上顔料其頭號藍二號藍之色格外鮮濃易於鎔化而清較比别家之藍色竟然倍勝價亦相宜瓶上乃有雙龍招牌爲記如有貴客欲購者請至本行面議可也此佈甲公道洋行啓 
[新設保險公司即扣三分之一]  
新設保險公司所有中國貴客貨物銀兩等項往來概可保險本行在中國貿易多年甚爲妥當如有賜顧者其價格外便宜即將其價銀現扣三分之一今將各埠頭開設計香港省城上海天津烟臺牛庄漢口九江鎭江一切等處倘有貴客賜顧請至本行面議特此佈聞甲同治十三年六月吉日太古洋行謹啓 
[大英醫院再聲明]  
本院創製發司夫對晤壯陽酒歴有多年馳名中外近有無恥之徒效學叠出不自愛臉妄言首創本院不與深較願購者自辦眞僞但泰西藥性甚猛諸公請亦洞察倘合者不善則受害不淺也誠恐因本院而悞諸君貴體故不敢不告也凡蒙仕商賜顧須認明本院招牌庶不致悮向在外洋涇橋北堍第一家如托信局務請註明庶不受愚欺而甲大英醫院謹啓 
[京都新到]  
蜜桃花菓酒清甜香冽能痛中解暑並能解腥辣之毒辟時邪痧氣每瓶二角加品三角上品四角上洋石路中廣濟啓六月十九日銭洋行情並匯票列左 
英洋七銭三分四厘二五本洋七銭九分二厘銀拆四銭九分洋拆四角貼新三元卡銭一百五十四千文衣牌一千一百六十文銀行現銀票五先令零八七五六個月期票五先令一辨士七五又五先令零五商人票六個月期五先令二辨士 
[六月十九日進口船禮拜四]  
江天輪船由甯波招商局保天又由天津招商局托局唛鲁又由東三菱公司泰和又又長江怡和行北京又又長江太古輪公司央思又又香港襌臣行 
[二十日出口船禮拜五]  
江孚輪船往長江招商局保大又往天津招商局惇信又三點半鐘往甯波太古輪公司羅希拿又晚往香港美國英公司 
[念一日出口船禮拜六]  
大沽輪船晚往天津怡和啓泰和又晚往鎮江九江漢口怡和啓北京又晚往長江太古輪公司央思又晚往香港粤省襌臣啓 
[二十五日出口船禮拜三 
晏顚拿輪船往福州香港老太古托可唛鲁輪船天亮時往東洋美國等處三菱公司即日出口船列左白來刻好司輪船往長崎琿春裕昌啓]  
 
