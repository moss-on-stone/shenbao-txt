# 1892 - 199 - 4906916

 

Page 1

 
 
[新印玉堂字彚告成] [  圖書集成局啓]  
　　玉堂字彚一書檢字最爲便易是以文人墨客坐賈行商罔不家置一編奉爲枕中之秘惜坊間輾轉翻刻不免帝虎辛羊本局憾焉特用新印大字排成校對精詳一無訛悞刷印裝釘務極美觀刻已告成分爲兩本每部僅收碼洋兩角誠可謂亷之又亷矣諸君子有欲增鄴架之　者請臨上海申報館帳房及各處經理申報處購取也可 
[新印正續新增刑案匯覽出書] [  圖書集成局啓]  
　　刑案匯覽一書爲申韓家金科玉律向來雖有印本苦於漫漶模糊兹本局代鏡古書屋用新式鉛字排成印以上品洋墨紙則精選雪白連史校讎諦當裝釘精工盛以木箱式亦古雅兹已告竣因將股票停售每部四十本連箱核定實價洋銀七元正由申報館帳房出售所有從前八股者再向申報館繳洋銀三元卽可取書一箱特此布陳伏維雅鑒 
[論宜設鐵甲船塢]  
　　海防之所重在海軍海軍之所需在鐵甲海軍與敵人戰於大洋之中所恃以衝鋒陷陣操必勝之劵而與兵輪互相聨絡用以保疆而禦敵者莫如鐵甲戰艦鐵甲戰艦分駐南北兩洋控扼要隘以樹聲威必先事以預防然後臨事乃無恐至於製造鐵甲兵輪亦必精求其術非可常購之於外國以假手於他人者也近如粤東福建上海天津均有船塢自造兵艦顧規模尙未擴充制度尙未詳備今旣有戰艦必有戰卒使之精練於平時然後能著功於倉卒常駐之船必須按時會操無令其一日懈惰廢弛鎗礮之光滑船舶之潔凈須與西舶相同勿令其彼此比較生鄙夷心凡地方迎送轉運勿得擅調海軍就南北形勢於要害之處先設六軍每軍備鐵甲四艘礮臺船二艘此外又有砲船快船魚雷水雷蚊子船相輔而行以後經費充裕由漸酌增工弁倂計不得過三四千人額旣不多務求其精必擇操演嫺熟膽略充壯者優予糧俸老弱疲憊删汰務盡庶可以少勝多統將職任綦重一船之安危一戰之勝負繫焉今時求才匪易應就文武大員中擇其確有經猷才識兼著者任之勿拘資格以觀其效而亦必有熟諳海舶戰務者佐理其間至洋面島岸遼闊何處應築礮臺何處可安水雷何處可扼何處可堵何處可救應截擊何處可設伏安衆形勢不等應早周歴細勘參酌布置務在完善精密以重防務卽以山東一省而論各海口地勢平衍洋舶喫水深者雖不能入遽爾傍岸而砲艇無難載人登陸延袤千數百里口岸林立防之不勝防今惟於威海烟臺設戍置兵更於登萊靑三州要隘之所分駐各營俾得互相呼應若其紆徐曲折可以屯士卒藏船舶突出以邀擊者莫如膠州旣入海口紆遠取勢尙有四十里而遙此眞天設之險也海軍所重在鐵甲今雖購自外洋將來亦必自行製造卽歴年旣久亦必自行修理今南北洋尙未有製造修理鐵甲戰艦之船塢福州上海天津三處並嫌其狹隘粤東黃埔所設或者尙可試辦然恐未能也威海雖形勢雄壯入之不深藏之不密易啓敵人覬覦之心則將來或駛至長崎借日本船塢以資修葺堂堂中國乃不如蕞爾一日本詎不貽笑於遠鄰今請莫若擇地於膠州以成此巨功竊維廠塢之設厥有數要一地勢寛廣二形勢鞏固三轉運近便有此三要實爲妥善應請撥給經費尅期興工至日本長崎船塢前時建造需費若干可以密遣員弁往彼訪探務期得悉其詳此外應須築造砲臺與船塢相輔藉壯聲勢而杜覬覦乃克有濟考之西式有尖圓蓋露之殊或作聨堡子堡或建大壘以當陸路之衝或蓋浮臺以守水路之險或用鐵或用石或用英之合土泥其制不一英國穴地藏砲亦爲靈捷中國瀕海沙磧鬆軟易於傾頽尤須堅實相應各就地勢酌量興築以鞏海疆以固防務若造洋式礮臺亦必取材異地洋師洋匠德爲最宜美丹次之英則必先有明健幹敏者爲之駕馭此外則人皆夸詐不馴未可假手其工之優劣費之贏縮全在經辦之人必當選派廉員始免影射侵漁之弊至於大礮有戰攻守三等之用近來不明洋務者所購各礮往往不適於用徒耗金錢漸至廢棄礮臺之砲重足以鎭守長足以及遠必使敵人鐵甲戰艦之砲不能及我而我砲臺之砲一發足以制其死命則敵人自然望風生畏不敢輕犯砲臺之後必設重砲臺則用攻砲戰砲務使近砲與遠砲長砲與短砲相間排列藉以取效不得於此卽得於彼易所謂主公設重險以守其國者是也大抵海防一處所用鎗砲宜以一律平日用之純熟操演打靶遠近有準應手從心彈碼均期劃一以免手法參差此亦行軍者不可不知海防旣固外侮不生各國之來互市者皆涵濡聖澤汪洋之内中外一家於斯爲盛嗚呼豈不懿歟 
[承平雅頌]  
　　年例萬壽聖節皇上率諸王大臣觀劇二日俾聽鈞天雅奏藉以共慶昇平經奏事處繕列諸王大臣銜名單進呈御覽六月二十日奉旨派出六月廿五日廿六日在閱是樓聽戲王大臣銜名照登於後東邊照料和碩禮親王世鐸總管内務府大臣福錕東邊第一間和碩禮親王世鐸郡王銜多羅貝勒載瀅郡王銜多羅貝勒載濓多羅貝勒載涵第二間多羅貝勒載潤貝勒銜固山貝子奕謨固山貝子溥倫奉恩輔國公載澤不入八分輔國公載瀾鎭國將軍載瀛鎭國將軍載津鎭國將軍溥侗鎭國將軍載濟第三間大學士額勒和布大學士張之萬兵部尙書許庚身第四間大學士恩承恊辦大學士戶部尙書福錕恊辦大學士吏部尙書徐桐吏部尙書麟書戶部尙書翁同龢禮部尙書崑岡禮部尙書李鴻藻兵部尙書烏拉喜崇阿刑部尙書貴恒工部尙書熙敬第五間都察院左都御史孫家鼐毓慶宮行走吏部左侍郎松溎南書房行走吏部左侍郎徐郙南書房行走詹事府左春坊左庶子陸潤庠南書房行走翰林院編修陸寳忠南書房行走翰林院編修張百熙西邊照料親王銜多羅克勤郡王晉祺總管内務府大臣立山西邊第一間親王銜多羅克勤郡王晉祺多羅慶郡王奕劻喀拉喀札薩克親王那彦圖郡王銜多羅貝勒載漪第二間正白旗領侍衛内大臣廂黃蒙都統容貴喀爾喀貝勒熙凌阿科爾沁貝勒温都蘇科爾沁輔國公那蘇圖科爾沁輔國公博迪蘇固倫額駙符珍和碩額駙札拉豐阿第三間御前侍衛廂白漢都統桂祥正藍漢副都統福森布廂黃滿副都統芬車廂白滿副都統賡音布正藍滿　都統希朗阿廂白滿副都統希隆阿正白蒙副都統明安廂紅滿副都統色楞額第四間戶部右侍郎立山兵部左侍　師曾兵部右侍郎巴克坦布工部右侍郎崇光理藩院尙書松森都察院左都御史懷坦布第五間上書房行走詹事府詹事徐會澧上書房行走國子監祭酒王文錦上書房行走國子監司業張仁黼上書房行走詹事府左中允李培元上書房行走翰林院編修高賡恩　大學政李文田閩浙總督譚鍾麟浙江巡撫崧駿 
 
 

Page 2

 
 
[太液荷風]  
　　大淸欽命總理各國事務多羅慶郡王恊辦大學士戶部尙書福軍機大臣兵部尙書許軍機大臣刑部尙書孫吏部右侍郎徐戶部左侍郎崇戶部左侍郎廖戶部右侍郎張兵部左侍郎洪爲照會事光緒十八年六月十一日准出使李大臣電稱現丁母憂例應開缺請代奏等因本衙門於十六日具奏請旨簡派出使大日本國欽差大臣一摺本日奉上諭記名知府翰林院編修汪鳳藻賞給二品頂戴派充爲出使欽差大臣欽此相應恭錄諭旨照會貴大臣查照可也爲此照會須至照會者○兵部爲知照事武選司案呈所有行走四年期滿漢藍翎侍衛奚鴻文一員本部於光緒十八年六月十四日帶領引見奉硃筆圈出著以都司用欽此欽遵相應知照領侍衛内大臣處查照○右翼前鋒統領德爲咨覆事印房案呈准兵部文稱和碩肅親王隆懃門上長史廣仁病故出缺咨取本翼三四品人員保送入揀等因前來查本翼正黃旗前鋒叅領伊蘭保堪以保送肅親王門上長史之缺相應將該員銜名咨覆兵部查照辦理○新派稽察内倉掌江南道監察御史富侍御亮擇吉於六月十七日辰時進倉視事至期倉内外門皆懸掛綵綢監督倉書花戶斛役人等一體進倉預備○吏部爲示傳事所有光緒十八年五月分分發道陶森甲等三十七員本部定於六月二十一日卯刻給照相應示傳該員等務於是日親身赴部承領毋得遲悞○禮部示三傳覺羅官學候補教習童錫笙限三日内親身赴部騐到並携帶筆墨以備塡寫親供當堂核對筆蹟毋違○内閣典籍廳爲片交事前准禮部移稱請撰擬前任江寗將軍宗室瑞聨滿漢祭文一道等因兹已將祭文撰妥相應片交禮部卽日派員持片赴廳領取○刑部爲咨報事所有補放滿提牢一排二人奏補筆帖式一排一人奏請留部漢主事一排二人奏請留部七品小京官一排二人奏請留部繕本筆帖式一排二人共五排人九名相應另繕排單二分咨報奏事處查照 
[北地大水]  
　　渾河水漲楊柳靑後河漫口民嘆其魚業經列報迄今豫河水勢又復繼長增高析津城北之丁字沽水已漫堤而過城西南之線河莊西北之馬家口亦已潰决泛濫橫流附近村莊悉成澤國更有小西莊二十餘戶被水冲没無一存者居民奔避不遑大半死於洪波巨浸之中嗚呼慘矣海河於上月二十三日長水六尺廿四日又長尺餘現在水已平槽河東索地深恐飄没鹽包連夜集夫打埝河東以及河北一帶街道水泛間有没踁者紫竹林水師營務處之旁亦被水浸没河旁擺渡船以水勢洶湧大半停橈以待九河船隻上水則牽挽維艱下水則如弩箭離弦一發而不可遏倘把握不牢便至失事浮家泛宅者流均有戒心吊賈居奇壟斷自廿四日起玉麵每斤抬價二文說者謂今年之水似較前年尤爲湍急此係津沽訪事人所述又接北通州信云上月初十日夜大雨傾盆山水暴發運河之水陡漲丈許東西南北一望汪洋渺無津岸至十二日城南浬仁泗下小聖廟圩堤被水冲潰水由南下直入香河武淸寳坻等縣此後時雨時晴水亦隨升隨落十八日午後濃雲密布急雨狂飛簷溜如繩迄未稍止歴四晝夜山水自北而來驀坡越澗有高屋建瓴之勢城北近河之雙阜頭阜河婁子莊馬莊范莊焦莊小臨淸裏橋平家疃鄧家窰牛作坊西流坆下關賈莊岳莊等處被水衝没或屋蕩如舟蛙生於竈或入畜禾麥一洗而空夜間風雨聲水溜聲婦孺呼救聲遙聞數里令人不忍側耳北門外騐米長堤被水漫越進大光樓至石壩署門前南北堆米號房浙江外局廳室小聖廟大率在水中央窪下之處甚有没及門楣者載米剥船散置高阜以避急湍婦孺乘舟遠避十室九空男子不去者架木爲巢宿露餐風凄凉萬狀東門甕洞水深數尺紥筏以渡行人道憲楊觀察親詣平家疃督飭員弁夫役搶護堤工幸保無虞沿河圩堤雖有夫役搶護均岌岌可危城南喬莊長堤漷縣大堤城東南呂叙大堤均相繼决口水入絳桿河淹没數十村落復由南流入香河武淸寳坻等縣居民携男挈女紛紛逃避蕩析流離有非鄭監門所能摹繪者今春麥秋顆粒無收繼以蝗災尙未殄滅而山水又汨汨其來小民何事遭此巨祲安得呼蒼天而一叩之 
[會匪訊]  
　　前由水師營兵將會匪陳姓一名解至金陵已將寄監緣由登諸報牘兹聞被獲之由因該會匪與族人結訟歸揚州江都縣審訊族人私將前十年陳與會首王覺一附和謀逆情形控訴琴堂江都令飛禀制軍奉批押解來省及抵江寍卽收上元縣禁上憲委江寍府李小軒太尊上元縣陶仲彝江寍縣藍雲峯二大令會同研訊已閱數堂供辭大略附記於此據稱武弁係湖北人名慶年四十一歲爲前統領陳軍門胞兄之義子投効軍營歴保都司銜守備之職每年中半住湖北半住揚州因兩處均有家産故往來無間十餘年前住湖北時曾與王覺一認識並未入會且不知渠爲會匪後有人言及王覺一係哥老會中頭目約定某月某日謀爲不軌等語當卽訪聞確實赴武昌府出首並作眼線隨同兵役兠拿共獲逆黨數十人訊明正法衆人知係武弁破此陰謀銜恨入骨故供詞中謂武弁是李鴻黨羽與王覺一爲莫逆交時王覺一業經漏網無從質對湖北各大憲明知仇攀亦置而不問現族人控武弁入會有案卽指此也其實與王覺一並非同黨近來安分守己更無在會情事所供是實求請詳察李太尊曰爾向來旣未入會僅與王覺一有一面之識必不能深悉彼之蹤跡何以指名拘捕發而卽中目下不能置身事外爾須從實招認倘能知王覺一及眞李鴻現在何處一一指明因而獲案不特開脫爾罪不追旣往且可留爾在營委以差缺若執迷不悟狡展支吾斷不能稍稽顯戮陳供稱王覺一自　次破案後迄今未通消息實難懸揣至李鴻之爲人夙　謀面更何從知其底藴如大人派捕快多人押同武弁沿途根查如有端倪不難拘獲到案此係實情不敢一語欺朦訊至此太尊商諸二大令姑將陳慶還禁候請憲示辦理近日聞已飭人赴鄂吊閱前卷核其虛實大約不久卽可定讞以上各節係在茶寮酒肆中聞諸差役人等者所言是否符合容再補述 
[粤撫履新]  
　　新任粤撫剛子良中丞傳電至粤筮期上月十五日起程由海道而來准於廿一日已時接印官塲一接電信卽委候補縣陳大令慶篪黃大令思堯預備供張所有衙内鋪墊各物及銜牌儀仗一律備辦齊全撫衙内外堂皇冠冕氣象一新文武巡捕官紛紛出境迎迓聞中丞來電有云一切　張毋庸過爲豐盛仰見整躬率屬亷潔自持將來造福於粤民者正無限量紳民逖聽之餘無不額手稱慶嗣悉中丞航海南下先至香港換坐鎭濤輪船來省二十日下午行抵省河停泊天字碼頭水陸各營知憲駕旣臨立卽出隊迎接江干一望旗幟如雲槍砲之聲隆隆不絶俄而屬下各官均詣憲舟呈遞手版中丞傳見有差旋卽排道登岸其時督憲軍憲及左右兩統制已在日近亭迎候中丞降輿而入相見之下各道寒暄有頃辭出鳴騶進署其時五羊城畔紳民士庶皆欲望見顔色駢肩接踵空巷來觀中丞進衙後卽頒發紅示擇廿一日已時接印屆期由兼署撫院李制軍委廣府李太守遊擊吳遊戎將印信文卷恭送撫轅中丞朝服出迎拜受如儀省中各憲次第前往道賀轅以内冠裳蹌濟轅以外車馬喧闐洵極一時盛事也 
[禾諺]  
　　六月廿七日爲嘉興府宗太守懸弧令誕闔屬印委各員紳士以及本署房書各具壽儀衣冠叩祝復議集公分擇於二十六七兩日傳京都四喜菊部就内署演劇稱觴檀板一聲萬花齊放絲哀竹脆樂可知已○有貧家婦挈其媳蟄居北門外中街栅堰草棚中爲人浣濯縫紉以餬其口某日其媳忽發痴癲之症揮拳攘臂滋擾不堪至夜半時裝裹整齊注牀前自縊及天明知覺已無及矣其姑哭之慟至午後亦氣絶身亡噫哀哉○邇日天氣暢晴熱如炭熾鄕民翹盻甘澍昕夕焦勞桔橰之聲耳根不絶意者痴龍其鼾睡不醒耶不然碧翁翁何靳澤若此也 
[石城樵語]  
　　金陵沿江砲臺多年未經修葺兹聞劉制軍籌欵十餘萬兩委營務處曾觀察爲總辦程麗生司馬爲提調分　各勘明　以便卽日鳩工從此壁壘森嚴旣足以壯觀瞻又足以　守禦不誠有備無患之上策歟○劉制軍以暑天炎熱屬員旅進旅退未免汗氣蒸　因諭令文武巡捕官如有印委各員來轅禀見如陳緊要公務不得阻攔其循例逢五逢十上院衙參著停止一月此亦體卹屬員之意也 
 
 

Page 3

 
 
[嚴懲敲詐]  
　　瞽目婦王黃氏投法公堂訴稱向在人家爲乳婦目下失就由趙張氏卽阿照娘經手向治下新橋賃屋居住不料伊陡萌惡念串通姘夫金良和邀同流氓十餘人冒充包探王榮培之夥向小婦人藉端敲詐趙張氏僞爲調停令小婦人出洋五十元可以了事小婦人不得已允出洋三十元當付十一元尙有不敷將金耳環並約指等交伊作底事爲王包探查知將阿照娘並金良和等拘案務求究追趙張氏供稱代王黃氏賒得眠床一隻至今尙未還洋知伊與人姘識向索床價不敢滋詐王黃氏又稱趙張氏從前向小婦人借洋十二元尙未交還故將眠床作抵同轉謂趙張氏曰王黃氏與人姘識與爾不相干涉不應藉端索詐著神候先交洋銀再行比交冐充探夥之人到案究辦 
[押候質訊]  
　　台州蟻媒王李氏串逼李金氏將七歲女孩秀英出售一案屢列前報嗣經包探將被拐來滬押在妓院之台州女子金三妹查獲昨日解送公堂同轉究問之下金三妹供家中尙有老母並十四歲之妹名玉鳳因度日惟艱託大姆娘王李氏帶同來申言明爲娼問將爾押與誰家妓院是否得洋二十八元供稱妓院在何處小婦人不得而知因嫌容顔醜陋祗押洋二十元問爾父去世已有幾年爾之大姆娘王李氏是否慣做巖媒供稱小婦人於十一歲時喪父年尙幼穉不諳人事大姆娘每年必由家鄕帶女孩來申問前次到堂之阿英是否被騙來申供稱阿英確係伊之外甥女並非拐騙謂女子長大自應澤人而嫁爲何陷入火坑中供稱因家鄕無人作伐是以來申母親現在台州小婦人情願回去問爾家在台州何處供在西門内趙家宅地方同轉謂王李氏尙在押所著押候質訊再核 
[奇案難斷]  
　　昨報紀有奇人奇事一則一時哄傳遠近好事者於昨晨十點鐘時往法租界觀看自大自鳴鐘起至法公廨止馬路兩旁駢肩接踵俄而捕房將阿三解送到案尾隨其後爭先探望者尙如潮湧一般法廨讞員葛蕃甫同轉與祁繙譯先後莅止飭將阿三帶案先據包探郁庭湘禀稱阿三於前日下午三點餘鐘時喬扮女妝宛然妓院中之大姐偕同鄕三人上招商局江天輪船欲往寍波船中有人見阿三小便時形狀與男子無異疑爲男扮女妝報知小的立卽前往拘拿騐視之下果具陰陽二體所謂雌雄人也今解案下求請訊究同轉問阿三曰爾因何扮作女妝供稱自幼生成異體經父母作主於五歲時纏成小脚十三歲時留髮作婦女看待至今不娶不嫁終成廢物自恨生不逢辰在人家傭工問爾在榮錦里第四家妓院内爲大姐可知該妓院鴇婦爲誰爾所隨之妓女是何名字迄今二載餘何以竟肯容留供稱本家婦係張翠雲我乃本家娘姨妓女文卿等三個房間均歸我一人當値伊等亦知我具陰陽二體不以爲異故能容留至二年之久今因家中有信來說有要事前日隨同鄕人搭輪欲去不料爲包探所拘務求施恩開釋同轉謂爾旣爲妓家傭何以管押數日無人來保恐有别情著暫押再候覆訊 
[邀人理處]  
　　人和冰鮮行樂寅發控泰昌公順兩行多扣用費葛同轉將泰昌之肅茂中張茂祥公順之符渭年王雲卿等傳案訊問據符渭年等禀稱人和新行係泰昌店已歇之夥所開不照舊章以致扣用不符樂寅發聲稱冰鮮黃魚生意給付客家均係期票待收價時均以九八照付餘作行用符渭年等禀稱常例冰鮮票均照九四付銀大小一律今樂寅發獨創條例恐衆行家皆不肯從且樂寅發並非人和行股東可訪可查同轉謂魚業中總有董事爲何不向董事說明榮供稱祗有公行先生余桂堂然不肯帮同理勸符稱人和行不守行規公行先生亦已勸過凡冰鮮行如有新行必須各家老行担保關卡始不阻難人和行開後不與同行通曾被關上阻留仍由小的等担保方准裝貨同轉著兩下請公正人限七日理處禀覆 
[騙衣續訊]  
　　合大衣莊夥陳茂榮控陸英伯串通東公和里妓女王素香及章瑞卿等騙去衣服洋一百九十六元葛同轉將王素香飭提到案訊問情形已死前報昨晨捕房將王素香解案陳茂榮投案禀追章瑞卿亦到堂候質同轉訊問之餘王素香供稱恩客陸英伯係由章瑞卿做媒遂相繾綣賒欠衣服與小婦人無涉實被誣告求請明鑒同轉問陳曰爾之衣服究竟送交誰人之手答稱衣服由陸英伯繕寫字條囑王素香之兄陸金章前來取去尙有女熟羅夾袄熟羅　等皆由小的親自送父王素香收下想此衣係向陸英伯抄得之小貨也富陸英伯欠洋後王累香當塲願爲陸擔保今日到堂不應諉卸同轉問王素香曰爾兄陸金章曾否至合豐衣莊取衣供稱小婦人之兄名福生今在妓院内爲燒湯並未代取衣服旋據章稱陸福生本在妓院内爲燒湯烏龜但在押陸金章亦係該妓之兄四月十五日陸英伯走避由王素香藏匿在醬園弄陸荐頭卽王素香之母處迨包探往查陸英伯用棉被裹在身上躱入門後遂被含糊過去此種情形均係王素香之兄陸金章親口告訴同轉問王素香曰爾家姓陸因何取名王素香供稱此身押在妓院中不由自主祗得移名改姓問誰人將爾抵押供係母親作主同轉着將王素香章瑞卿分别管押再行比究 
[提集人証]  
　　川沙人陸春春被李惠生誣指竊牛控諸新閘巡防局由局員桂二尹刑訊之下陸旋卽斃命道憲聶觀察札委靑浦縣錢大令來申開棺相騐並由前任上海縣袁大令一再集訊均已詳列前報兹聞此案共有人証十三名日内當由代理縣篆之竇明府飭差將一千人提集轉解蘇省訊辦 
[解犯起程]  
　　行刦引翔港某布店盜犯徐兆奎張子安等由縣訊實解司發回仍收内監此爲前報所已紀兹聞此案業經上憲判定徐兆奎等三犯治以軍罪二犯發往陝西一犯解往廣東昨日由代理上海縣竇明府備文飭差押解午後由捕廳蔡少尉升堂騐明三犯　貌卽著解差一路小心解差遵諭立卽押解登程 
[縣案彚錄]  
　　胡毛豆卽胡泰生之妻葉氏與已歇夥徐阿順卽徐阿生犯姦由胡偵知往捉葉氏羞忿吞烟斃命徐亦情急取刀自刎傷及喉管當經前任袁海觀大令詣騐訊供飭將胡交保徐送往醫院療治此已詳列前報者也近由代理上海縣竇奠高明府查閱前卷卽飭原差往傳左鄰顧阿德右鄰土阿榮到案於前日升堂研訊胡由保交案徐由原差帶案胡供稱係寍波人在英大馬路開設豐泰小客寓髮妻葉氏素性輕薄與徐通姦徐前在小的店中爲夥嗣因其舉止輕佻擯之門外而徐情絲不斷仍以借宿爲名與妻作不端事至今正廿四日小的查知奸夫　婦均在房中立卽入内提姦剪去男婦髮辮不料葉氏一時羞忿吞服洋烟施救無效遽爾斃命徐亦取刀自刎叩求明察顧供稱係本邑人今在大馬路開設洋鐵店藉權子母與豐泰小客棧爲鄰棧主婦葉氏與人犯姦小的不知其詳至肇事後始聞人言藉藉究竟有無奸情難以指實土供稱係寍波人在豐泰棧間壁開設飯店雖係比隣各勤其業不暇管他家事葉氏有無犯姦小的實不知悉明府一再盤詰顧王堅執前供明府判將胡仍交原保顧王斥退徐收所聽候查明實情再行覆訊○楊嘉福控被徐阿木毆傷經前任袁大令騐明楊受傷屬實卽飭原差往拘阿木不料阿木已聞風逃遁該差將伊兄徐和尙逮案訊供收所已紀前報前晚經竇明府升堂研訊和尙供稱胞弟阿木現在不知何往求恩將小的交保出外招尋阿木一俟尋獲立卽交案明府准如所請著覔的實人具保限半月將阿木交案違十比究 
[英界公堂瑣案]  
　　二百六十五號巡捕禀稱昨日小的巡路時見陳錦山糾黨二三十人扭住蕢財寳恣意攢毆適小的拘拿時陳尙拉蕢之髮辮今特送案請懲蕢供稱小的係本地人父親開設木作塲時時失去木料曾向嚴阿五之胞弟查問伊竟指爲誣竊糾同陳等至作塲拉小的出外毆擊並聲言尙須拽至鄕間吊打幸逢巡捕阻獲請大老爺嚴辦以警兇頑陳供稱小的係浦東人向在治下當薙髮匠與嚴相識是以邀同前往查問偶將手搭在蕢之肩上並不拉伊髮辮嚴供稱小的亦浦東人向業木工蕢誣指胞弟行竊故向理論如今只乞施恩蔡太守判令 
 
 

Page 4

 
 
將陳嚴各枷號一月發交捕房帶往犯事地方示衆○三百八十一號華捕禀稱昨日小的巡至裏虹口見有棍匪設攤聚賭遂遵章驅令散開不料陳忠土竟聲言巡捕不穿號衣不妨毆擊致被多人毆擊受傷今特拘陳送案副捕頭禀稱屢赴虹口查賭必見陳在賭塲之外可見係賭徒雇令望風者陳供稱小的係寍波人曾在淸園烟館値堂今年端節歇出現在並無生理是日因有友人借去棉綢短衫前往索取路經賭處致被悞拘小的並不賭錢亦未毆捕華捕堅指陳爲賭棍蔡太守判令押四禮拜再候查明候示○前者包探秦少卿緝獲竊賊汪來興起出眞珠銀飾洋銀解送公堂蔡太守訊明竊自松江華亭縣境楊光德家遂飭秦探傳楊來認隨移送華亭縣歸案訊究此已列諸報章者也兹華亭縣吳邑尊訊得楊尙失金飾眞珠洋銀汪供明寄存源大寓主金三和處因特備文至公堂請太守派差恊同來差及秦探至源大客寓起出玉七方大小眞珠一包洋銀六十元銀練二條銀鎖一具耳環一副質劵九紙昨日解送公堂楊訴稱職員家中被竊先後起到各贓認明是實惟據汪賊在華亭縣署供稱尙有金壓髮簪質劵一紙寄存金處目今尙未交出職員願酬包探洋銀十元所有華亭縣訊問汪之口供抄呈台電金供稱小的係寳山縣人向在治下寳善街開源大客寓汪確曾借宿寄存洋銀六十元並袱包諸物小的先未查看是以並未知是竊贓現奉查吊隨卽交出並無金壓髮簪質劵留存只求大老爺恩典太守查核吊出各贓與華亭縣來文不甚懸絶惟所少典押洋銀十九元之金壓髮簪質劵一紙應令來差帶金赴松江備質各贓已由楊認明准卽檢點具領包探孔阿才禀稱德元麫館主投捕房報稱樓上失去洋銀三十七元小的查問睡在樓上之堂倌韋四福韋指爲誣竊致被伊父親纏擾不休現在追到當時脫逃之王倍之詰知與韋串竊然韋以並無憑據堅不肯招是以送請大老爺訊究張大元訴稱小的係蘇州人現在治下開麫館當失去洋銀時王卽逃逸及向韋查問韋四福指爲誣竊纒擾不休無奈著荐保人將王追到詰之自認與韋串竊如今送請訊懲王供稱小的亦蘇州人正欲回里因有急需適韋預先配有限房鎖匙遂卽商同行竊韋臨時膽怯將鎖匙交與小的竊得洋銀三十七元小的分得十九元隨卽逃回蘇川今已　消凈盡矣韋供稱小的係金陵人在樓上値堂王如何行竊小的並未得知並未配過鎖匙安有分贓之事實被誣扳叩求恩釋潘又有遞禀聲稱四福卽世福係小的之子幼時承繼在小的妻父韋姓家故改姓爲韋此案實被王誣扳故向理論如蒙開釋不敢再　滋擾事端矣蔡太守判令將王笞責一百板管押一　韋交人保出候查幵諭以不得再向滋擾○三自六十三號巡捕稱小的奉捕頭之令常至陸利卿客棧查看有無形迹可疑之人陸不服稽查竟將小的毆擊陸供稱小的係寍波人不敢兇毆惟求恩宥蔡太守判令管押一禮拜○謙吉號夥某甲訴稱曾雇江如川等小車載錢一百五十餘千被竊十千尋見人贓交捕送案江供稱小的係江北人現在治下當小車夫此次應雇裝錢忙迫中被張阿紀多裝十千交卸時見有贏餘卽裝回寓所分給小的二千文張供稱小的亦江北人無心錯數尙乞鑒原蔡太守判令將張管押三禮拜江管押兩禮拜贓給失主領去○包探顧阿六禀稍某龜子娼院中報失千里鏡一枚經小的查得何阿彩串同浦阿根行竊得贓後倩王桂咸售與王石亭王已轉賣與不知姓名之人無從吊取何浦均曾犯竊送請大老爺遞解回籍龜奴阿春供稱小的在某娼院爲傭千里鏡由狎客潘梅軒置諸窗口致被何竊何供稱小的係無錫人千里鏡由小的一人獨竊售得小洋銀八角浦知情索贓分給二角浦供稱小的係蘇州吳縣人確曾分得小洋銀二角桂咸供稱小的實祗經手變價並未分用石亭供稱在治下開舊貨店收買千里鏡卽轉賣與路人如今已無從吊取矣蔡太守判令將何浦笞責二百板押候遞解回籍桂咸管押兩禮拜石亭管押一禮拜 
[法公堂瑣案]  
　　十三號西捕禀稱李阿五醉後行路欹斜遇人卽碰喝阻不依將伊一推倒地頭顱稍有損傷伊之黨羽朱阿狗沈阿三等助伊行兇將小的號衣撕碎爲此將三人送案請辦轉同轉明朱阿狗沈阿三不干此事當卽釋放李還押候訊○復興小客寓杜永康控丁文元行竊夾被一條拘獲人贓送案請究同轉訊據丁供初次犯竊判押候掌責二十下○包探王榮培禀李老三行竊大通輪船搭客之搭連袋當被拘獲人贓又在身畔搜出押票十餘張送案請究同轉訊據李供向在鎭江挑湯糰擔來滬覓業尙無頭緒前日在輪船上向友人借錢二百不允反被誣指爲竊語畢卽將左手中指咬破以憑心跡同轉念事屬細微令包探將李押送長江輪船赶緊回去不准逗留○施溪雲控李德寳於黎明時將包車上銅皮挖去當卽追獲人贓送案請究同轉判掌責八十下○通事稱車夫王雲芳失去坐客　子一條坐客疑其行竊送案請究同轉以王不肯認竊原告亦不來質訊將王從寛釋放○日通公司鄧松亭控包事夫曹阿三於正月間竊取衣服四件逃回崇明今又來申昨得扭獲並搜出原贓押票數張送案請究同轉詰訊之下曹認竊不諱同轉謂鄧曰曹係爾所用非外賊可比贓物未便吊取著將曹押候笞責二百板鄧稱有押票兩張業已滿期貨尙未出向贖被掯務請飭吊同轉著將押票留下再候吊取○修外國皮鞋之馬阿坤串同塘橋人陳桂發等至法公司輪船使用銅洋經水手某西人將馬送案訊押飭隄陳桂發等到案已紀前報昨晨包　王榮培禀奉諭飭查陳桂發業已聞風避匿今將廿四保十七圖地中沈錫卿嶼來請訊同轉訊據沈稱陳陸　並無家室往來不定同轉著將馬阿坤交沈領去協同查拿陳桂發到案再行核奪 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十八年六月二十二日京報全錄]  
　　宮門抄○諭旨三道錄前○發抄硃批四道○護晋撫胡奏仍委道員兼管稅務片○川督劉奏紳士捐修萬縣白巖書院並助膏火懇請立案分别給奬摺○又奏飭藩司赴任片○又奏請准建坊片○又奏請准建坊片○又奏請奬滇黔官運鹽局出力各員摺○將軍裕等奏已故大員前在奉天功績卓著請准捐建專祠摺○六月二十二日兵部太常寺太僕寺正藍旗値日無引見○四川成都將軍恭壽到京請安○順天府奏京師得雨深透○恩中堂徐樹銘安興阿各請假十日○召見軍機恭壽洪鈞孫楫○發抄黎榮翰奏西同鳳乾邠歲試情形奉硃批知道了欽此○鹿傳霖奏存儲土藥捐輸烟地稅土藥厘金銀數奉硃批戶部知道欽此○又本年烟地稅土藥厘金因旱减色情形奉硃批戶部知道欽此○又本年春季委署各缺奉硃批吏部知道欽此○○胡聘之片再歸化關稅務每屆一年例應預期奏明委員兼管歴經遵辦在案兹據歸綏道文保以該　監督印務自上屆光緒十七年七月十三日由該道接管起連閏扣至十八年閏六月十二日一年期滿咨由署布政使張汝梅循例詳請奏委前來臣查文保管理稅務以來實力稽徴尙無貽誤兹屆期滿相應請旨將歸化關監督印務仍委歸綏道文保兼管以資熟手而專責成除該關徴收稅課銀兩應俟年滿另行題報並咨戶部查照外理合附片具陳伏乞聖鑒謹奏奉硃批知道了欽此○○頭品頂戴四川總督臣劉秉璋跪奏爲游鑑洋捐修萬縣白巖書院落成並周仁勳陳壽齡等捐助膏火懇請立案分别給奬恭摺仰祈聖鑒事案據署理萬縣知縣蔣履泰詳稱近來縣屬人文蔚起士類實繁向有萬川丱峰兩書院屋楹逼窄不能多容生徒兹有同知銜游鑑洋遵伊父四品封職游道桂母四品命婦游鍾氏遺命在於城西相傳爲唐時李白讀書處之白巖地方購地縱橫約數十丈建立書院一所名曰白巖書院共計院宇五重中立講堂三間學舍四十八間書籍器用咸備栅門頭二門並環房共十餘間繚以垣圍二百餘丈於光緒十六年夏間興工十七年冬間落成由該紳等禀請現署縣蔣履泰驗收工堅料實規模宏壯核計實費銀一萬二百四十五兩零係游鑑洋獨力捐資復捐助生童膏火山長束修錢二千串又四品封職周仁勳捐助錢八千串二品封職陳壽齡捐助錢六千串前任萬縣知縣彭脩亦捐廉銀三百兩一倂發商生息以資應用現已延聘山長定期於光緒十八年正月二十二日考取收錄送院肄業並聲明同知銜游鑑洋前於光緒十六年鄂省被水成災曾遵其父遺命捐銀千兩恊助隣賑業經湖北撫臣奏請在籍建坊在案現値捐修白巖書院巨工落成詳請分别給奬奏咨立案前來臣覆查該職同知銜游鑑洋克承先志慨捐鉅資洵屬樂善不倦合無仰懇天恩准將該職員同知銜游鑑洋曁其故父四品封職游道桂母四品命婦游鍾氏交部從優給奬其捐助白巖書院膏火之四品封職周仁勳二品封職陳壽齡俱予照例在籍各建樂善好施專坊用昭旌奬而示激勸出自鴻慈再此項工程係游鑑洋獨力捐修並未動用公欵倂懇免予造報合倂陳明除咨部查核立案外理合據情恭摺具奏伏乞皇上聖鑒訓示謹奏奉硃批該部議奏欽此○○劉秉璋片再新授四川布政使龔照瑗已於四月二十五日到省應卽飭赴藩司新任以重職守其卸署藩司篆務按察使德壽前接京電欽奉上諭安徽布政使着德壽補授欽此一俟接准部咨卽當束裝北上跪請陛見現不復回臬司本任免致輾轉交替合倂陳明除由臣分飭遵照外理合附片具陳伏乞聖鑒謹奏奉硃批知道了欽此○○劉秉璋片再查定例士民人等捐助地方公欵銀至一千兩請旨建坊遵照欽定樂善好施字樣由地方官給銀三十兩聽本家自行建坊如係有力之家免給建坊銀兩各等因遵行在案兹據署理萬縣知縣蔣履泰詳稱職員陳綬捐出縣屬小茶坪及外郎壩兩處田業共値錢七千二百串又孀婦向羅氏率妾向熊氏捐出大垣子太坪兩處田業共値錢三千四百四十串作爲縣屬育嬰公欵洵屬樂善好施照例建坊等情彚詳請奏前來臣查該職員陳綬捐育嬰公田兩處向羅氏率妾向熊氏亦助捐田業兩處所値銀兩均在千兩以上洵屬樂善好施核與各建專坊之例相符合無仰懇天恩准予該職員陳綬向羅氏向熊氏自行各建專坊遵刊樂善好施字樣以昭　旌奬而示激勸謹附片陳明伏乞聖鑒訓示謹奏奉硃批著照所請禮部知道欽此○○劉秉璋片再查定例士民人等捐助地方公欵銀至一千兩請旨建坊遵照欽定樂善好施字樣由地方官給銀三十兩聽本家自行建坊如係有力之家免給建坊銀兩各等因遵行在案兹據石砫直隷廳同知劉廷恕詳稱廳屬孀婦馬熊氏捐錢一千六百串折合銀一千兩作爲廳慈幼堂公欵收養遺棄嬰孩經該處紳董馮慶修等聨名禀廳詳請奏奬建坊前來臣覆查孀婦馬熊氏樂捐慈幼堂公欵錢一千六百串以廳屬市價折庫平色銀一千兩洵屬樂善好施核與建坊之例相符合無仰懇天恩准予該孀婦馬熊氏自行建坊遵刊樂善好施字樣以昭旌奬而示激勸理合附片具陳伏乞聖鑒訓示謹奏奉硃批着照所請禮部知道欽此○○頭品頂戴四川總督臣劉秉璋跪奏爲滇黔官運鹽局已丑庚寅兩綱出力局員遵照部議開具淸單援案請奬恭摺仰祈聖鑒事竊查前准部咨議覆原摺内開查辦理官運鹽務究係局務勞績與專管鹽務人員不同旣據奏稱承辦人員每歲徴銀均在數萬兩請變通給奬並請立案照辦自係整頓鹽務起見應卽酌核奬叙章程以昭激勸臣等公同酌議應請將原單内開癸甲兩綱出力之前叙永廳同知蕭國英等四十二員均各給予議叙加一級並請嗣後每屆兩綱出力人員卽援照此案辦理每屆仍不得過四十二員亦不得請奬升階升銜以示限制光緒十四年八月十九日奉旨依議欽此遵行在案兹據滇黔鹽務總局候補道夏峕鍾肇立詳稱接辦已丑庚寅兩綱配運引張經徴數目較前益臻豐旺所有在事出力之眉州直隷州知州尹壽衡等四十二員於配運經徴　事宜均能實力奉行始終罔懈鹽課旣已全完軍餉不無裨益開具淸單援案詳請奏奬前來臣覆查無異合無仰懇天恩勅部將川省辦理已丑庚寅兩綱出力人員查照另單援案准予各加一級以示鼓勵而昭激勸出自鴻慈除咨部查核外理合繕具淸單恭呈御覽伏乞皇上聖鑒訓示謹奏奉硃批戶部議奏單倂發欽此○○奴才裕祿濟祿興陞跪奏爲已故大員前在奉天功績卓著遺愛在民據情籲懇天恩俯准捐建專祠以彰勳藎而順輿情恭摺仰祈聖鑒事竊據興京協領恩善署撫民同知徐慶璋詳據舉人恒孚恩貢生永成阿廪生王鳳陽增生郭元鳳等聨名呈稱已故伊犁將軍色楞額前以頭等侍衛隨前盛京將軍都興阿來奉統帶吉林黑龍江馬隊官兵同治十二年間奉省遼陽各村屯曁興京開原一帶被賊肆擾邊外馬賊與内地土匪互相勾結燒殺搶掠勢極猖獗色楞額帶兵剿辦往來於興京遼陽開原等界内隨地布防奮力馳勦所向有功陣斬匪首王大並生擒匪首滿地立楊安張榮等多名餘匪殲除俱盡地方得以肅淸其在開原縣界八家子李家臺之戰賊衆麕集色楞額所帶馬隊不足三百名以少擊衆勇往無前身受重陽猶復裹創力戰出奇制勝履險如夷保衛之功至今猶赫赫在人耳目迨升授興京副都統適値土匪吳太等因抗稅聚衆倡亂色楞額設謀捕擒惡解散黨與使作逆者無一漏網被脅者槪無株連聲色不動而巨患頓消區處之善尤足動人謳思至於在副都統任内律身廉正處事公平修石路以便商民設河防以詰奸宄凡地方一切利弊靡不悉心整頓規畫無遺實惠及民迄今利賴兹聞該將軍故於伊犁任所士民追念舊時功德感戴殊難自已情願捐資於該將軍興京立功地方建立專祠以伸報饗等情合詞懇請呈由該管協領同知等具詳請奏前來奴才等伏查已故伊犁將軍色楞額前在奉天帶兵剿辦馬賊功績卓著繼任興京副都統鋤奸興利保衛地方至今遺愛在民兹興京士民人等因聞其故於伊犁任所追念舊日政績思慕不忘各願捐資建祠實出愛戴之誠旣據合詞呈請不敢壅於上聞合無仰懇天恩俯准將原任伊犁將軍色楞額於興京立功地方建立專祠以彰勳藎而順輿情出自鴻慈謹據情恭摺具陳伏乞皇上聖鑒訓示謹奏奉硃批色楞額著附祀都興阿等專祠所請於興京建祠之處著毋庸議欽此 
 
 

Page 12

 
 
[光緒十八年六月二十三日京報全錄]  
　　宮門抄○諭旨一道錄前○東撫福奏河工出力武弁請仍照異常勞績給奬摺○又奏請改奬片○又奏請仍照原案給奬片○護成都將軍雅等奏合操省標官兵技藝情形摺○粤督李奏仍以原擬之員請補都司摺○又奏揀補守備員缺片○六月二十三日刑部都察院大理寺廂藍旗値日無引見○恭壽謝賞朝馬恩○良伯假滿請　安○兆伯續假一月○佛佑明桂各續假十日○烏拉喜崇阿奕年各請假十日○召見軍機廖壽恒阿克丹皇上明日用膳辦事後還宮○○尙書銜山東巡撫奴才福潤跪奏爲河工出力武弁請仍照異常勞績給奬以示鼓勵恭摺仰祈聖鑒事竊照原任撫臣張曜奏奬連年河工搶險並堵築高家套漫口出力員弁一摺於光緒十七年五月十六日奉硃批該部議奏欽此嗣准兵部核覆援引光緒十五年四月議覆張曜奏奬搶險摺内聲明山東黃河漫口早經合龍嗣後不得再行援照如再保奬搶險出力者仍照尋常勞績核奬等因並高家套合龍案内出力人員一律改照尋常勞績給奬奏奉諭旨依議欽此欽遵咨行前來奴才查出東創築長堤加修民埝兩岸袤延各千餘里河面甚狹河身日淤每當大汛屆臨溜勢冲突防不勝防稍有疏失堵築之費賑恤之資動糜國帑關繫甚重全賴各營將弁履危蹈險奮不顧身始能力保完善是以原任撫臣張曜奏定變通奬案章程每搶護險工一處照異常勞績保奬文員二人武員四人其餘仍照尋常勞績請奬光緒十四年張曜奏保各武弁經兵部照章核准於十五年四月覆奏在案此次自應循案辦理且同案文職異常勞績各員已經吏部核准若將武職改照尋常勞績給奬未免向隅至堵築口門合龍歴屆俱照異常勞績給奬高家套堵口出力各弁亦應照案給奬以昭畫一除原照尋常勞績請奬各弁已經兵部核准並部駁千總以下武職另行咨請更正外所有連年搶護險工及高家套合龍案内照異常勞績請奬各武弁合無仰懇天恩俯准勅部查照原保淸單給予奬叙以昭激勸出自鴻慈逾格謹恭摺具陳伏乞皇上聖鑒訓示謹奏奉硃批著照所請兵部知道欽此○○福潤片再前准吏部咨議覆前撫臣張曜奏保韓家垣海口修築堤壩出力人員案内五品銜候選知縣宮元焜請免選本班以知州不論雙單月儘先選用查該員於光緒十六年西紙坊合龍案内已保知州不論雙單月儘先選用此次所保係屬重複應令另核奏明請奬等因於光緒十七年九月初七日具奏奉旨依議欽此欽遵轉行在案兹據該員禀請改奬前來奴才查東省前辦韓家垣海口堤壩各工該員奮勉從事著有微勞原保旣係重複應請改奬俟選缺後以知府用合無仰懇天恩俯賜照准給奬出自鴻慈逾格謹附片具陳伏乞聖鑒訓示謹奏奉硃批吏部議奏欽此○○福潤片再前戶部咨議覆前撫臣張曜具奏章邱紳士江蘇補用知府孟繼笙捐助山東賑銀一萬兩又捐助棉衣褲二千件照章作銀二千兩請將該紳以道員仍留原省補用並加三品銜核與成案不符應令查照賑捐章程並按報捐年月分别另請封典虛銜並准移奬子弟等因於光緒十七年二月初二日奏奉諭旨依議欽此當經轉行遵照在案兹據賑撫局司道詳稱遵飭該紳另行請奬據稱前項捐欵本不敢仰邀奬叙亦無應請移奬之人伏查東省頻遭水患賑繁欵絀現在舉辦遷民需項尤鉅全賴捐輸接濟别無他欵可籌歴年捐賑官紳均經給予奬勵該紳捐此鉅欵洵屬好義急公若因其無可邀請卽令向隅恐不足以昭激勸而勵將來應請具奏仍照原案給奬等情奴才查近年以來各省督撫以官紳捐助賑銀至一萬兩者奏請從優奬叙均蒙特旨允准光緒十五年廣東升任廣州府知府孫楫捐助山東賑銀一萬兩亦經前撫臣張曜奏奉硃批孫楫著在任以道員交軍機處遇缺題奏欽此欽遵在案該紳孟繼笙先後所捐賑銀棉衣數至一萬二千兩部議僅准給奬封典虛銜未免向隅在該紳情殷桑梓原不求乎聞達而推其好施樂善之忱實未便聽其湮没查新海防例知府捐升道員仍留原省補用並加三品銜共計實銀五千一百餘兩該紳捐數業已加倍卽按十成實銀計之共銀一萬八百餘兩亦屬有盈無絀且與成案相符合無仰懇天恩俯准將江蘇補用知府孟繼笙以道員仍留原省補用並賞加三品銜以爲捐助鉅欵者勸出自鴻慈逾格謹附片具陳伏乞聖鑒訓示謹奏奉硃批著照所請吏部知道欽此○○護理四川成都將軍副都統臣雅爾堅頭品頂戴四川總督臣劉秉璋署四川提督重慶鎭總兵臣錢玉興跪奏爲合操省標官兵技藝情形恭摺仰祈聖鑒事竊照成都省標官兵向於每年春秋二季合操一次以申紀律兹屆春操之期臣等於四月初一日調集軍督提城十營官弁兵丁齊赴較塲考校各兵排演新舊陣式步伐整齊施放槍炮聲響連貫長才籐牌各技亦俱進退便捷按照各營官兵册籍逐名考核弓馬槍砲内馬步箭中靶統計九成有餘弓用六七力不等各兵演放抬槍中靶亦在八成以上爰擇其技藝嫻熟者當塲分别奬賞記拔間有生疏者卽勒限練習以示懲勸其十營抽練精兵亦將陣式技藝逐細校閱均極熟習伏思川省爲邊陲重地省標爲各營表率武備尤應認眞講求臣等嚴諭各將備等督率弁兵仍按日輪操勤加訓練務使技藝日益精熟咸成勁旅不得因春操已過稍形懈弛以期仰副聖主整飭戎行綏靖邊陲之至意所有春季合操省標官兵技藝情形謹合詞恭摺具陳伏乞皇上聖鑒謹奏奉硃批知道了欽此○○頭品頂戴兩廣總督臣李瀚章跪奏爲都司員缺緊要懇恩俯准仍以前次請補之李紀榮補授以重地方恭摺具陳仰祈聖鑒事竊照廣東永靖營都司田潤芝病故遺缺前准兵部資稱係陸路部推之缺應用儘先人員旣據扣留應令揀員請補等因當經臣會同廣東陸路提督臣唐仁廉奏請以奏留兩廣差委補用儘先都可李紀榮補授兹准兵部議覆其名次在前之陸成貴等雖據該督摺内聲稱或已年力就衰或於此缺人地不宜均不合請補惟已逾二十名之限核與定章未符應毋庸議其廣東永靖營都司員缺應令另揀儘先人員請補以符定制光緒十八年二月二十六日覆奏奉旨依議欽此等因咨行前來伏查永靖營都司一缺地當衝要伏莽最多非精明幹練熟悉情形之員難期勝任該員李紀榮幹練有爲辦事結實委署斯缺於兹兩年緝捕勤能深資整頓匪徒因之歛迹地方藉就敉平已屬著有明效准咨前因遵復逐加遴選其名次在前之陸成貴等非營伍尙欠歴練卽人地實有未宜臣等爲地擇人未便稍涉遷就今請補之李紀榮委係人地相需特再隨摺聲請合無仰懇天恩俯念要缺需人准仍以李紀榮補授永靖營都司俾於營伍地方諸有裨益如蒙俞允請俟部覆到日再行給咨送部引見以符定制臣爲員缺重要人地相需起見謹會同廣東陸路提督臣唐仁廉合詞恭摺具陳伏乞皇上聖鑒　勅部核覆施行謹奏奉硃批兵部議奏欽此○○李瀚章片再准兵部咨廣東水師提標右營守備余景華病故遺缺係外海水師題補第七輪第一缺應用儘先人員旣據扣留應卽迅揀合例人員請補等因查定例儘先各官均按奉旨先後挨次補用又題調武職各缺如因員缺緊要人地實在相需將不合例人員保奏應於摺内聲明請旨交部核覆恭候欽定等語兹會同廣東水師提督臣鄭紹忠在於經部覆准註册序補之外海水師儘先守備班内詳加揀選其名次在前之周榮宗請假赴浙江措資尙未回營湯廷相籍隷本府不合請補查有湯江營儘先守備彭連勝年四十四歲陽江廳人由武童投効貴州軍營隨同勦匪遞保藍翎儘先千總嗣因攻克香爐山牛角坂各堅巢出力案内保奏同治十三年九月二十八日奉上諭着免補千總以守備儘先補用欽此銷差回粤歸標改用外海水師試騐期滿保題送部光緒六年三月初十日帶領騐放請旨發回本省照例用於十一日奏奉旨依議欽此應以此次騐放奉旨之日爲始歸入儘先水師守備班註册序補該員年壯才明船砲練習前在外省軍營並無叅革朦保情弊以之補授水師提標右營守備洵堪勝任雖儘先名次略後與例稍有未符惟在前各員均不合請補謹隨摺聲明合無仰懇天恩俯准以彭連勝補授水師提標右營守備俾營伍操防藉資整頓如蒙俞允該員於改用外海水師保題案内曾經引見毋庸再行送部應請勅部給與劄付令其赴任謹會同廣東水師提督臣鄭紹忠合詞恭摺具陳伏乞聖鑒勅部核覆施行謹奏奉硃批兵部議奏欽此 
 
