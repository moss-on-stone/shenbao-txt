# 1910 - 226 - 4913485

 

Page 1

 
 
   
 
 

Page 2

 
 
[上諭]  
　　監國攝政王鈐章七月十八日内閣奉　　上諭署甘肅提學使陳曾佑著開去提學使署缺以道員發往陜西差遣发用欽此 
　　上諭甘肅提學使著俞明震署理欽此 
　　上諭雲南提學使著葉爾愷補授欽此軍機大臣署名奕劻毓朗鹿傳霖假那桐徐世昌 
[交旨]  
　　七月十三日軍機大臣欽奉諭旨沈家本奏敎習期滿懇恩改給奬勵一摺着依議欽此 
論說 
[論内外財政之不均]  
　　經費奇絀。内外同聲。裁减撙節之方。督促倍至。然而新政進行。實無可緩。行政經費。方且日以增加。於是無米難。炊籌措無策。各省督。撫乃大有進退維谷之勢。平心論之。當此司農告匱。新政日生。亦减其所當减。裁其所當裁。以其所裁减者。用之於所當用者而已矣。然即當裁者盡裁。當减者盡减。盡以其所裁所減之貲。用之於新政。損彼益。此猶恐不給。乃吾觀今日之大勢。似乎糜費猶多。裁减未至且。不特未至而已。并有可裁而不裁。可减而不减。而又反加甚焉者。日日言貧。日籌所以救貧之策。而考其實則耗費滋多。循是以往。財政前途。其堪問乎。 
　　謂予不信。請徵之各部。昔之部六。今之部十一。以六部之人。散之於十一部。宜乎各部之中。人數必加少矣。乃數年以來。各部之額外司員。日以加多。以今日計之。每部中之額外司員。率逾百人。此百餘人者大都日日到部。一若各有所事者。實則皆無所事事也。日必淸晨而往。飯於部中。過午而返。徒僕僕而已。其在部中時。實未嘗治一事也。人數日多。故部中飯膳之費。亦日以加多。然使僅僅耗此膳費。其所耗者猶微也。今外務部司員。已擬月給津貼十。六兩農工商部亦。有發給津貼。其津貼欵項。索度支部設法籌撥之說。試即以每人每月十六兩計之百餘人之共數。每月。即需銀二千兩左右。若而人者。給之以津貼。而可稍資其臂助。猶之可也。然固日日往來。而於部務無絲毫之益者也。人數旣多。將有稍。稍分任以事之意。於是乎差缺之可。裁者不裁。而可併者不併。亦其勢然也。吾見夫部。中之。得烏布者。其爲事蓋亦微矣。然而不裁不併者。非以人衆事少。留以。爲赡養司員地耶。然猶曰此項人員。皆朝廷拔之於稠人之中。以俟將來之補用者也。則試言其他之糜費。近聞度支部澤尙書。以外省冗員冗費。屢電飭裁。而中央各部費用之浮靡。差缺之冗濫。不特毫未裁減且較前尤 
 
 
 

Page 3

 
 
甚。奮然力欲思所以裁减之。嗣以各部人員。要求其本部堂。官與度支部反對而止。是則部中之浮費。固不止額外司員一項。其可裁可减者。固尙不一而足。然雖欲裁减。而卒不能裁之减之也部中之浮費。悉不能裁减。而所以飭督撫者。則惟恐其裁减之不至。其何以服督撫之心。而立内外一致之。標準乎。部臣之對於各省督撫。旣飭其裁减。又飭其協濟。協濟之不至。則督促以催之。是何其不爲督撫地也。又何其不爲各省行政地也。各省長。官奉大部之命。極力撙節。兢兢乎有稍縱即逝之。虞而憲政之進行。且有不能兼顧之勢。近者鄂省學堂。至以經費無著。不能開學上課。此非以經濟。恐慌。致碍憲政進行之明證耶。假使由是而及於他項行政。則所謂籌備立憲者不將徒托空言乎。部中之情形若彼。各省行政之竭蹶若此。故吾謂今日之淸理財政。尙未能有條理有次序者。此也 
　　雖然。此特就内外言之。而見其財政。之不均也。若夫統計吾國經費。其浮濫未除。而弊竇滋出者。則尙有在。京奉鐵路也。津浦鐵路也。皆以積弊日深。聞於時。雖迭經奏參。未聞淸查而澈究。也夫有一弊。即有一弊之浮費。試思此鐵路之經費。夫獨非財用乎哉。而可令其浮濫而無度乎。亦旣仰屋。興嗟。而致妨行政。自宜就濫出之欵逐一釐察之。逐一删削之。不然其何以。謝督撫其何以謝各省之士民。 
　　今者。上自督撫。下至於。州縣。莫不以財政之困難。咨嗟而太息。而究其眞相。則浪費猶多。而未盡歸於實用。操財政權者。其亦熟思而深察之。而善爲完全之策也。 
專電 
[電一（北京）]  
　　濤貝勒力主速開國會昨日請見攝政王面陳人民請願出於萬不得已朝廷自應體諒否則人心渙散恐欲利用民氣而不得 
[電二（北京）]  
　　徐世昌入樞後對於粤漢借欵問題頗費躊躇昨日召見時奏陳爲難情形甚詳攝政王諭總須盡力爲之勿稍退讓 
[電三（北京）]  
　　慶邸昨語朗貝勒曰軍機事繁責重年來交涉尤多逐事謹愼猶虞貽誤愼铁稍涉疏懈余年老多病决計乞退汝其善爲圖之 
[電四（北京）]  
　　攝政王以各省亂事不息大都激變擬懲治一二大員以安民心經某大臣竭力代求始從緩議惟各督撫必有更動不日當即發表 
[電五（東京）]  
　　韓京電稱英國巡洋艦比那弗士在濟州島近旁觸礁日本軍艦淀號已前往救助 
[電六（東京）]  
　　美國紅十字社托日本駐使阿武來因寄赠救助日本水巡義捐一萬圓 
[電七（東京）]  
　　巴黎電稱法國统領饗日本軍船生駒號將校午餐該船定於西八月二十一日開往波利城 
緊要新聞一 
[中央政界大更動之種種原因北京]  
　　考察軍政大臣濤貝勒此次回京覆命詳陳各國對待我國情形並歷陳整頓之法監國攝政王大爲之動初擬令濤貝勒入軍機隨同辦事繼以濤貝勒係是胞弟究嫌不便且已有軍諮處及禁衞軍之重任因改派朗貝勒入樞至徐尙書素有德望且從前曾爲軍機大臣頗能辦事故令其重入樞垣以資襄贊 
　　攝政王以世中堂人雖謹飭而於現時世界大勢尙覺茫然一切新政亦多隔膜至吳侍郎之入軍機本爲世中堂引進且新入軍機過於謙退不欲驟有建白故日久未得實授日前又因會議剪髪一事頗主反對故有同時退出之命 
　　攝政王因濤貝勒瀝陳時局之危迫擬選幹練大臣入値軍機故召朗澤兩大臣同時入見蓋欲於兩大臣中擇一入樞也召見後兩大臣互相謙讓攝政王以朗貝勒資望較澤公爲深遂定議以軍機一席屬朗貝勒 
川粤漢鐵路事宜久未解决攝政王以此事於外交交通兩方面均大有窒礙而唐小川尙書向以長於外交著稱於世又於路事閱歷甚富故以郵傳部尙書屬之俾得與外人妥爲辦理 
日前本有令盛宮保爲郵傳部尙書之說旋因政府意見不同盛亦力辭故僅令回右侍郎任澤公亦言盛長於理財有令至度支部之意盛亦力辭故祇帮辦幣制事宜又聞盛力陳氣體不宜居北故派以錢幣事俾便時至申漢調查且便隨時赴申辦理商約 
　　此次世徐朗吳唐盛之調動攝政王頗極經營籌議數日而後發表且聞數日前太后召見攝政王密議良久外間雖不能知聞亦因此事而發云 
[法部維繫法權之愼密北京]  
　　法部日前通咨各省 
 
 

Page 4

 
 
督撫云憲政編查館所訂司法統計表式解說係總攬大綱統籌全局故處處均以京師直省分别冠首以爲内外總括之詞會審公廨雖僅爲上海所有然究立于直省之下以直省冠之未便以一事而亂全表之通例且以現今之事實論之如改良之監獄新設之法庭未能省省皆有表内亦以直省冠之可見直省二字廣言之固賅全體狹言之仍指一隅與各直省之各詞可合而不可分者逈異此表内所以言直省而不言各直省之義也第名詞之解釋不詳而外人即藉以爲口實上海會審公廨固爲我國司法之缺點即天津准其在審判廳觀審本部亦不以爲然萬一外人執直省之廣義要求會審彼時未免費詞應否將表内關于會審公廨各條特别解釋即希憲政編查館酌核見覆至天津各國領事要求設立會審公堂一節茲事爲條約所無迭經直督拒絶本毋庸再議惟今年係各省會及商埠審判廳成立之期則凡從前行政官審理華洋互控之案自不能不預爲解决近日談外交者大都以光绪二年中英烟台會議第二端六年中美續補條約第四欵兩次觀審之說爲拒絶會審之計不知觀審約内明明許其有逐細辨論之權又許有查訊駁訊案中人之權有此二權名曰觀審與會審何異我國司法獨立現始創辦法官程度本不能齊若移觀審之制于審判廳萬一口實辯論彼優我絀其流弊必至名爲觀審實爲承審此處失敗他處仿行其流毒何可勝言本部之意不惟拒絶會審且欲設法不令於審判廳行觀審之事蓋改良審判匪獨爲内治所關而與領事裁判權尤有密切之關係造端伊始若不將利害熟思詳較竊恐利未至而害已深本部現擬各省城與商埠審判廳對待華洋互控案件辦法凡已設審判廳之處無論東西各國商民如有來廳訴訟者均照我審判廳新章辦理一切審判方法俱極文明與待我國人民無異其願來廳旁聽者亦准其入廳旁聽但得坐於並通旁聽席内不得援觀審之制如外國人不願來廳訴訟則暫由行政官廳照觀審條理辦理天下事固不能持保守主義而忘進取之方惟事關全局尤係外交萬不可於着手時輕忽相將致貽後患再會審制度本係混合裁判之變相而上海會審公廨章程尤屬損失主權故當時外交諸公有鑒於此力求挽回遂有光緒二年中英條約六年中美續補條約均易會審爲觀審自同治七年上海設立會審公廨後各國從未見要求他處亦未見再設此次天津領事迭次要求實屬無理本部當經電復直督始終拒絶並擬通咨各省督撫如有領事要求會審公廨者當援照烟台條約及中美續補條約嚴詞拒絶毋稍遷就庶防患於未然免生交涉於事後茲事爲司法與外交最重大之問題以行咨商憲政编查館並外務部去後旋准外務部復稱天津各國領要求設立會審公堂顯與條約不符應行通咨各省督撫一律據約力駁至省城及商埠審判廳本爲我國司法完全剃度與烟台條約第二端會同觀審一節毫無關係如外人自願來廳訴訟應如貴部所擬按照審判廳新章判斷以維法權並准憲政編查館覆稱上海會審之制本由特别條約而生其他觀審逈與會審不同不能藉詞援引現旣籌設審判廳應即一律遵照審判廳章程辦理自無疑義各等語本部查各省城商埠各審判廳均限本年一律成立若不預定辦法不足以愼始基而昭劃一旣經館部一再詳核均屬意見相同除咨復直省外相應咨行貴督查照辦理 
[代表圑最近之議决案三北京]  
　　旅京國會請願代表圑於本月十一日開評議會討論一切當經各代表議决議案三件探錄如下（甲）代表圑自辦事件（一）原議决案定本年九月代表圑對於資政院上書請開國會茲擬擴張其範圍迅速函催各圑體之代表至遲須八月以前來京（二）日俄新協約關係中國存亡代表圑應上書政府質問對待方法並通告一般國民徵求意見（乙）對於聯合會提出之件（一）國會不開應實行提倡不納稅主義各省諮議局於未開國會以前不得承認新租稅並須由各該局限制各該省之民選資政院議員均不得承認新租稅（二）各省諮議局今年通常會應祗限要求速開國會一議案如不能逹此目的各局即同時解散（丙）對於聯合會報各國民公報預算决算及一切經過情形並援章請該會擔任籌欵 
[各省要塞不准外人借佔之籌議北京]  
　　軍諮大臣濤貝勒日前與政府會議以現値整頓軍備之際各省均須設置要塞乃邊省等處常有被外人藉口屯兵借佔不還殊於軍政前途有礙嗣後無論如何地叚是否要塞之區如有外人藉口要求均不得照准並須將情形詳報軍諮處查核以免貽悞並擬分電各省督撫查詢有無以上情事詳覆核辦 
[袁督自謂粤亂尙不致成巨患北京]  
　　軍機處前以粤省人心不靖謡諑繁興且聞有匪徒在廣東廣西湖南一帶地方暗中勾結希圖起事亟應嚴密偵巡妥爲防範特電致粤督飭令各關認眞稽查毋任私運軍火入境致成巨患近得袁督覆電謂粤省與港澳接近私運軍火勾結起事謠諑繁興勛先有所聞早經派員分赴港澳嚴密偵探一面督飭文武加意防範並飭各關釐卡認眞稽查但沿海千里港澳紛歧輪船絡繹不絶防不勝防惟有嚴飭各路文武隨時加意防維毋任私運軍火入境迭據該管文武禀報搜出炸藥及拿獲會匪當經飭令訊明分别嚴辦在案近日惠州府屬龍川縣與嘉應州屬長樂興寗兩縣連界地方有菲徒勾結潜謀起事現會商陸路秦提督調營馳往相機勦撫解散脅從設法偵拿　首要不致成巨患除照來電再飭地方文武海關 
 
 

Page 5

 
 
隨時密緝嚴查杜絶私運軍火入境以遏亂萌外謹此電聞請舒藎厪 
[廷寄各省查蠲地方雜捐北京]  
　　軍機大臣前日召見後特由軍機處電傳各省督撫廷寄一道畧謂奉監國攝政王面諭近來各省地方雜捐名目紛歧動輒激成變故上月念五日特頒明諭曉諭申儆在案惟詳查各省一切不列正欵之雜捐甚多無補公用有害民生徒資貪吏劣紳之中飽殊堪痛恨應即責成各督撫藩司即行嚴查所屬一切不列正欵之各項雜捐分别蠲免以蘇民困相應電知貴督撫希即轉飭所屬一體欽遵辦理 
[貴胄法政學堂强迫入學北京]  
　　貴胄法政學堂因貴胄子弟多有幼失敎育不通漢文者現擬施以强迫敎育凡不通漢文者一律勒令入學聞日前已禀請朗貝勒奏明請旨辦理又聞克勤郡王門上昨接宗人府來文據貴胄法政學堂文稱查新襲王爵克邸例應入本堂讀書相應知照該門上刻卽禀明本王於本月二十日辰刻穿官服來堂行禮聴候分堂授課毋得自誤 
[度支部堅不以禁運外土爲然北京]  
　　山東巡撫孫寳琦五月間曾附片奏請禁運外土入境當奉硃批該部議奏即由内閣抄交度支部欽遵辦理茲經度支部覆奏云查原奏内稱山東辦理禁烟分年减種至宣統元年春已全省一律禁凈各屬歷年存土雖屬不少實力理辦公行就公行出入之數稽查綜核責令分年遞减吸户自可不禁漸除所慮者内地存土日少土價日昂外土蠭擁而至近年東膠兩海關土藥進口之數業已年增一年漏巵不塞後患詎有窮期擬請自本年秋季起一律禁止外省土藥入境等語臣等伏查禁烟一事禁笙禁吸禁販三者均關緊要而扼要辦法尤在禁髣蓋吸者禁除種者販者無利可圖自不禁而止山東辦理禁烟本年四月間據該撫奏稱擬查照民政部會同臣部奏定禁烟稽核章程由官設立公行就公行賣土買土定以限制茲又以境内存土日少土價日昂東膠兩海關進口土藥年增一年奏請禁止外土入境夫該省自禁種以後外土日見暢銷則是吸户並未减少已可槪見若因銷塲暢旺徒以禁運爲挽救之策恐外土雖經禁絶而吸者未已種户貪利偷種爲害無窮防維不易臣等公同酌核該省辦理禁烟旣就公行出入之數稽查綜核責令分年遞减如果辦理認眞稽查嚴密外省土藥運入東境亦不能私行售賣加以嚴禁吸食使土藥無路銷售則販運自可絶迹應請飭下該撫督率所屬認眞辦理公行嚴查私賣私吸之弊一面將全省境内吸烟人數切實調查發給購烟牌照勒限减少由少而無庶烟害可以廓淸而外省土藥運銷無路亦不禁自絶矣七月初四日奉旨依議 
[雷提督奏陳江北練餉奇絀情形北京]  
　　署理江北提督雷震春奏稱江北據南北之衝途連四省之邊界古稱重鎭爲自來用兵之要區是以國家訓練新軍按省編鎭於江北特設一鎭所以規中原之大勢居中控制不能不駐以重兵也惟籌兵莫先於籌餉江北本非行省餉項必須仰給於人是以前提臣劉永慶會同前督臣周馥籌畫練餉指撥四岸溢釐淮安關稅徐州膏捐永州裁餉淮商票本五項爲江北調練新軍之費奏明奉准在案指撥之初約計每年溢釐六十萬兩膏捐十三萬兩關稅二十萬兩裁餉十六萬兩票本二萬五千兩共有銀一百十餘萬兩之譜爲數不爲不多然五項之中惟永州裁餉十六萬兩與淮商票本二萬五千兩兩項爲的數此外溢釐膏捐關稅三項則視歲時之豐歉征收之衰旺以定數目之多寡自撥定以來向之號稱一百十餘萬兩者遞年扯算每年不過解到五十餘萬兩無論不能成鎭即一協之餉已屬不敷是以前提臣王士珍有一再請撥現欵請籌的欵之案雖奉部准兩次由兩淮鹽斤加價内共撥銀一百二十萬兩聯濟目前之急而非經常之需也臣到任後又接兩江督臣張人駿咨稱永州裁餉十六萬兩與撥抵膏捐之鹽斤加價銀十萬兩江南無欵可籌咨部改撥雖未奉部准而永州裁餉已自前年夏季欠解至今膏捐抵欵亦自去年迄今未解總計兩項共欠銀五十餘萬兩臣查江北練餉原議指撥之欵即使年年解濟如額已不敷編成一鎭之用而年來短解去其半欠解又去其半每年所入就現在而計僅有三十餘萬兩以十一營之衆計口授食過此以往必有不可支持之一日臣忝膺重寄目覩情形若不預爲之謀萬一有事譁潰立形臣罪固無可　如大局何况臣處受協之地位無籌餉之主權際此淸理財政之時預算出入之實軍餉所關事體重大臣尤不敢自安縅默貽誤事機查陸軍部奏定各省編年成鎭成案江北一鎭限四年編成計宣統三年即是成鎭之期限期如此其迫而餉項如彼其難臣日夜焦思惟有將窘迫情形籲陳於聖主之前以冀補救於萬一伏祈我皇上俯念江北與行省不同餉源實無所出准予飭部妥籌的欵指實撥付俾得早日成鎭練成勁旅以仰副朝廷整軍經武爲國圖强之至意至就編練一鎭而論年需餉項一百六十萬兩就現在混成協而論年需餉項八十餘萬兩就江北現在所入協欵而論年除短欠僅有四十萬兩左右其短絀之數不敷甚鉅應如何筦算全局俾微臣有所依據以治軍旅則惟恃聖主之明鑒與部臣之代籌而不敢妄爲擬撥者再江南欠解永州裁餉自前年夏季起至令年夏季共銀三十六萬兩又撥抵膏捐鹽斤加價自去年起至今夏共銀十五萬兩並請飭部咨催照解以资接濟七月初八日奉硃批該部議奏 
 
 

Page 6

 
 
[京師近事]  
　　外務部各堂近以禁烟一事各國公使屢有函詢而本部於各省現在之禁種禁吸及土膏减餉各情形尙多無案可稽特分電各省略謂現據各使詢問請將近二年所有各省土膏减餉及戒烟吸烟人等數目辦理情形查明知照以便協助等因請即詳加調查列册具報以憑答覆 
　　剪髪之說自濤邸回京後復行提議茲聞内廷人云政府諸公近日迭次會議某樞相颇不賛成惟濤邸以考諸德國兵制其髪以寸爲限他國亦然惟我國獨異政見旣定持之甚堅擬仍由軍界先行舉辦年内即當實行 
　　學部唐尙書近查各省學堂添級插班補額等事每有流弊因特嚴定章程咨行各省羈後如有添招此項學生應先禀明提學司及管學官核准如未經核准以前不得私收及雖經核准而不照部定辦法以致朦混越次者即將該生及堂中職員究罰如查有關於他項賄賂情弊即另行嚴懲以示儆戒 
　　軍諮處前電粤督詢問粤省規復陸軍本年所成協標營隊應需額活 
雜支經費若干飭即速行調查詳晰具覆現准袁督覆稱據督練公所會同陸軍財政局具報五月以前本有四營自火月起續謀規復成協約共需銀七十一萬八千餘兩 
　　度支部尙書澤公近與左右兩堂提及本部前爲新幣交換起見曾于四月十一日通電各省請將各處制錢兌換各該處通用平色銀兩實數確查報部各省均已陸續電覆在案查鄂省尙未咨報到部特飭丞絫廳電致該督迅速遵辦以憑彙總列表通行 
　　督辦鹽政大臣澤公近聞外省屢有假托調查鹽務爲名往各處招摇者如果屬實尙復成何事體特通電各省督撫略謂本大臣督辦鹽政調查人員銜名均給印札倘有不肖官吏假冒朦騙干涉請托等情一經發覺務即據實禀揭從嚴懲辦希飭屬遵照爲要 
　　理藩部壽尙書昨謁濤貝勒陳商藏防政策謂西藏事機較急宜速添練精兵分守要塞擬請於藏地日帕克里甘覇及江孜等處添兵防守以爲前後藏之保障濤邸甚然其議並擬添撥滇甘新兵入藏暫爲駐紥輪流換防俟該處兵隊編成再行撤退 
　　資政院議塲係借用法律學堂近倫貝子審查該塲地勢狹仄所有入塲旁聽議事者不能多容故現擬量其地位限定額數發給入塲劵其無入塲劵者槪不得進入一俟資政院本院工竣後即准任人觀聽 
[時評]  
　　其一 
　　禁種禁吸禁販。三者均爲禁烟扼要之圖。顧禁吸禁種。其勢散漫而難爲力。獨至禁販。則一省隘口有限。稽察易密而收。效亦較速而且鉅。此理固昭然而爲國人所共喻者也。 
　　異哉度支部之駁魯省請禁運外土入境也。曰吸者禁除。販者無利可圖。自不禁而止。不知禁烟最終之目的。不過在禁絶吸者。吸者。旣已禁除。則禁烟事已告成。復何待於禁販所以欲禁販者。正爲吸者一時未易禁除。故將藉。以絶吸者之望。而爲禁吸之後盾耳。且也禁吸雖嚴。而外土之來。旣一日不絶。則何處不可得烟。彼愚民存嘗試之心。而以身試法者隨在。皆是又何從而稽察乎。但恃禁吸。而漫不禁販。審諸事實。夫安。在其有效也。 
　　且記者更有詞以問大部。比者國家以亂黨之日。滋詗伺之不易。爰創拔本塞源之法。嚴禁民間有軍。械海關之。稽察密於蝟毛焉果。如大部言。則國家當責守士官之詰奸宄。而不必。督關吏之搜軍火。何則奸宄旣盡。軍火運銷無路。不禁而自絶也爲問大部然子否耶。 
大部職。在度支。苟可增國家之歲入。其他利害。所不必問。計臣之知足國。固有足自誇者。雖然其如全局何 
　　其二 
　　新疆僻在窮邊。改省未久。風氣之窒僿。人民之蠻魯。蓋依然一未開化之地也。 
　　積是之故。選人之投效是邦者。非以爲盤根錯節。而欲自表見也。不過利其俗。野民愚。可以予取予求。而恣行其大欲耳。 
　　以故新。省吏治之腐敗。官吏之恣橫。暗無天日。百倍於内地。愚民至忍無可忍。乃至於變亂。今果民與兵。聯合爲亂而焚燒官署局所矣。此後之爲患。正不知伊於胡底也。 
　　記者敢爲一言以告當局。未開化之民。壓力所施。固較開化者爲易馭。獨至變亂以後。則彼已自立於死地。縱以刀。鋸鼎鑊待其後。而亦夷然親之而無畏。故欲其事之敉平。有斷非威力所能奏效者。竊願深維其致變之原。以定弭亂之策。而愼勿使邊幅之患延及於腹心也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[萊陽官紳激變之眞相山東]  
　　萊陽亂事連日所載已至詳盡茲適有自彼處來者畧述始終情形極爲確實爰照錄如下萊陽前因新政辦捐由朱大令札委紳士四人辦理然公正紳士本不甚多且不免畏事故出而任事者皆向來把持之豪紳四人中一爲王覺生乃王閣學堂叔倚其姪爲京官向有豪霸之目本應捐二千者輒改爲四千萊民不服後探諸縣令知實係二千於是大忿遂起抗捐之意王因此大肆煽動請朱出示嚴禁抵抗民益忿遂推曲詩文爲首相抗（曲時至東三省爲混混而鄉居時則極爲安分）閧至縣署王即指曲等爲匪徒且張皇其辭朱令急甚乃電省言匪類乘機起事當由省派兵往勦王指曲所住左近之三村爲匪村盡行洗盪砲聲聞數十里王又乘此報怨凡平生讎家亦指爲匪居民除逃散外均死鎗砲之下約共十餘村事平之後逃者歸來多無家可歸者婦女六七十人無地棲宿人謂縣署今日正以做生辰唱戲汝輩可羣往向之索食伊若不理汝輩卽死署中且汝輩已無可歸計死之遲早一耳諸婦女即相率闖入縣署奎大令急令閉門諸婦女謂無庸吾輩已無可歸即死亦不妨因大哭遂各出剪刀生鴉片烟自殺其情至慘然奎令到任時若將捐事暫停一面出示安民尙可無事乃奎令仍用强硬手叚出示限六日内將捐繳淸因此民民僡忿至釀此禍也 
[紅燈會匪黨分别定罪武昌]  
　　大治會匪柯玉山結黨橫行擾害閭閻經鄂督派兵先後拿獲柯匪及頭目方漢臣（即方幹臣）軍師柯春山等八名現已訊明實情鄂督以其抗官拒捕罪不容誅除將從匪熊金山柯益譽柯益俊盧春和等五犯分别判定監禁廿年十五年外其柯玉山柯春山方幹臣三犯應即正法以昭炯戒特於十四日午後戍刻傳督中軍尙其奎協戎親賫大令率衞隊一百餘名　江夏縣署會同李令曾麟在模範監獄將該三犯提出騐明正身即綁出在照牆前斬决暴屍一日由官用板棺裝殮抬赴官山埋葬 
[鄂督更委鹽關巡三道原因湖北]  
　　湖北荆宜關道吳觀察品珩奉旨擢授皖臬亟須入京陛見而新授之荊宜關道卓觀察孝復尙未來鄂到任須時其荆宜道一缺應遴員署理昨瑞制軍特委現署鹽道金觀察鼎調署荊宜道遺下鹽道印務委巡警道全觀察興署理遞遺巡警道仍委前署警道候補道黃祖徽署理以資熟手至金觀察調署外道原因實綠制軍惡其爲人因觀察恃有京中某大老爲之奥援不便撤參故以荆道瘠缺予之聞金禀謝時制軍調之曰金觀察以後少會了勿謂荊州距省寫遠我耳目不能及也若全驚道調鹽道係因鹽務出息較優於警務耳 
[洵貝勒過漢紀聞漢口]  
　　海軍大臣洵貝勒於十四日出京乘京漢鐵路快車來鄂十五日下午四句鐘准到漢口在劉家廟車站下車並不勾留即刻登聯鯨兵艦（此艦係新造海軍大臣座船）由海籌巡洋艦護送東下長江艦隊統領海軍協都統沈壽堃巡洋艦隊統領程璧光海軍副參領黃鍾英等諸人均先行來鄂照料鄂督瑞制軍鄂提張軍門率同文武均於十五日午刻一點鐘分乘楚材楚安江淸等兵輪由省渡漢齊至車站預備恭迎車站及沿鐵路數十里均派有陸軍梭巡警備車站起至江干復派有軍警防隊二千餘人作兩翼站班不准閑人攔入以防意外 
[浙籍小京官藉端撞騙結果杭州]  
　　浙撫增中丞日前接准民政部咨開紹屬舉貢金元瑞應試赴都橋寓中先賢祠平日素有烟癮到京後並未遵章領照私行吸食當由外廳司法處訪聞派偵緝隊檢查無照吸烟屬實即將金元瑞曁煙具等帶廳審訊供認不諱案關違背禁令移送地方檢察廳照章辦理不料同鄉譯學館畢業生奬給舉人七品小京官籤分民政部行走之沈寳晋私向金元瑞家人關說索銀四百兩極力向總廳運動即可開釋家人方在情急得此機會商懇同居胡君紹初代向源豐潤借銀如數交沈斡旋詎事隔兼旬杳無消息同鄉京官疑而追究紛紛向沈詰問無詞謊飾不得已將原銀交還事機不密爲外廳訪悉據情申報民政部各堂憲以事關職官撞騙情節重大亟應從嚴澈究即日派員會同内外巡警總廳詳細密查情節確鑿除將金元瑞照章罰辦外以該員職居部曹應如何潔身自愛膽敢勒索重金聲言請託雖事後繳還究屬有心撞騙有玷官箴即日具奏請旨革職勒令尅日回籍不准在京逗遛以示懲儆業奉諭允相應抄錄原奏咨行貴撫轉飭欽遵等因到院本日由院特札紹興府欽遵辦理 
[蘭海鐵路果何日興辦與黑龍江]  
　　江省擬修呼蘭至海倫鐵路一案疊由諮議局列入議案規畫方法終以民智未開招股不易公家財力艱絀墊欵爲難屢議屢輟前該局又議急進辦法數條少帥發交公署會議廳已議定爲官商合辦先修由松花江北岸通至呼蘭一叚再圖進行股欵須本地紳商分途勸導官家從而提倡近少帥以此案决議已久商股募集久無消息深恐諮議局全無擔任實力致要政久以不舉爰箚詢該局迅速具報現在籌股情形 
西報譯要 
　　坎政府輕視華人字林報載十六日倫敦電云泰晤士報駐土郎托通信員電稱坎拿大首相勞利安君通告文戈佛工黨聯合會謂坎政府 
 
 

Page 11

 
 
現將籌議增加華人人頭稅問題惟此事不能加之日人雖内閣因而傾覆亦斷難承認此議云 
　　橡皮股票之流毒文匯報轉載七月初四日新加坡某報云新加坡近有著名中國商店二家先後倒閉聞均因購買橡皮股票所致倒欠之欵約百餘萬元尙有其他商店數家亦均摇動 
分類新聞政界 
[增撫糾正運署分科辦事原因杭州]  
　　杭垣各署自浙撫首創分科辦事後藩臬各轅業已分别照辦運司爲全省鹽政機關迭奉撫札嚴催始於前月底擬章申報鹽政處未奉批迴突然下札計分五科派委科長科員二十人銜名全單發布經中丞詳查内容所謂在省鹽務人員列名者僅僅五人其餘半係地方紳士及虚銜虚職約居多數尤奇者科長五員内二人遠在北省向未到浙當經中座傳見詰問據稱已發電催召等語增帥云貴署分科事務殷繁鹽務中不乏可用之材似宜量材任使俾免向隅致招外界物議等諭都轉不得已業於昨日改滛鹽經歷王軌大使劉可均分别補充矣 
[臬司愼重人民訴訟之一斑杭州]  
　　臬司李橘農廉訪以近來改良訴訟頒行印花深慮人民未及周知業於日前撰發白話告示頒發七十八廳州縣曉諭然遠道鄉僻不知禁令時有違式被斥等弊特於本日牌示民間略稱訟獄之興基於詞狀而兩造曲直審定是非莫不以此爲依據現在詞狀紙業已實行每於三八告期委員收呈類皆遵用正式其不遵狀式投匭郵遞者亦復不少甚至匿名揭告大千例禁本月初八期有淳安附生胡炳旺秀水民人岳廷榮等率用白禀並不親身或遣抱投遞乃輙投匭致收呈時無從傳訊照章應作無效不予批示誠恐未及周知今再牌示諸色人等及該附生等一體知悉尅日遵用正式狀紙聽候傳訊核批檄發須知此項狀紙爲統一法制當愼庶獄起見嗣後來轅訴訟無論民事刑事及地方種種公益務須一律遵辦如仍有前項違背情 
弊槪不閱批作爲無效 
[電詰道縣禀報水災不符情形揚州]  
　　江甘方萬兩大令奉江督電稱據奭李二道禀六月念九酉刻起至七月初一午刻止大雨水漲揚州城内被淹水深二三尺聞西山出蛟冲塌民房不可數計並有損傷人口等語實深廑念惟核與該二縣所禀得雨情形及起止時刻均不相符究竟有無發蛟情事速查明電復 
[蘇撫整齊風俗之一端蘇州]  
　　蘇撫札巡警道文云本部院訪聞閶門外馬路一帶有官紳子弟又雀冶遊毫無忌憚實屬不成事體當此時局艱難民生凋敝苟略具智識方將寳貴光陰研究學問之不暇乃尙耗精神于竹戲糜金錢于花叢靑年墮落殊堪痛恨應飭巡警道嚴諭長警遇有上項情事無論何人一體嚴拿重懲毋謂言之不預也 
交涉 
[飭議巡緝租界匿匪辦法廣東]  
　　香山協馬副將德新現因港澳洋界匿匪協緝提解諸多爲難擬特雇覓漁拖專司偵緝港澳逃匪禀陳督院請示奉批盜匪竊入租界必須從速搜捕免致别釀事端查該協前議雇覓漁拖裝載線勇巡緝海面業准水師提督咨商行司核議在案仰臬司會同藩司併案速議詳覆 
[威海擬設稅關之交涉山東]  
　　中國擬在威海衞設置稅關一事茲悉已與威海衞英國政廳會商稅關事宜即派登萊靑道徐觀察及前道臺余觀察爲專員余觀察已由濟南經靑島來烟漁於日内前往威海衞以便交涉查該地當英國租借之初進出貨物甚少殆無庸設關然近時進出貨物漸增各貨往往有經由該地運送内地者迭經發見故議設稅關以防此弊 
軍界 
[札司籌畫擴充新軍欵項杭州]  
　　浙撫增中丞以浙省綠營裁撤後陸軍即應接續舉辦雙方並進所有步隊第八十三四兩標自應刻日成立惟財政困難不得不變通籌議現擬兩標先徵兩營曁馬砲丁輜各營隊逐漸再行編足特專札藩運兩司赶籌的欵以備九月初一日提鎭一律開缺後即可請新派第二十一鎭統制官呂軍門接任籌畫新軍事宜該司等務當勉爲其難共圖宏濟云 
[粤軍籌議組織電信隊廣東]  
　　粤省督練公所以各國陸軍均有電信隊之設期於消息靈通現本省陸軍將次成鎭秋操及會操均須此項電信隊藉通消息擬聘日本敎習巖本秀彥　講武堂組織　信科專門敎授昨特具禀大吏察核當以部定章程尙無電信隊之編制惟此項爲行軍要需刻已據情咨請陸軍部核示矣 
[咨查各軍隊駐紥地區廣東]  
　　粤督昨准軍諮處咨稱本處有籌畫國防之責所有各領軍隊駐紥地區自應參仿東西各國之制按照國防作戰動員計畫以及衞生上之關係妥定駐紥地區擇要分配以裨國防而捷戎機惟查各省軍隊多半駐紥一區其擇要分駐者甚屬寥寥亟應按照以上各項妥籌變通之法以爲永久之規顧此等事項各省情形攸關本處未便懸揣應如何分配之處相應咨行貴督查照飭行妥爲籌畫繪圖立說限文到一月内咨覆過處以憑核辦 
學務 
[鄂督核准裁撤各學堂監督武昌]  
　　鄂垣各學堂有堂長有監學實爲各學堂糜費之一原因目下學堂財政萬分支絀遂創議裁撤各學堂監督以節經費聞財政局正監理程京卿提學司高文宗已詳請督憲瑞莘帥核准以兩湖總師範學堂劉監督洪烈每月薪水三百金爲各學堂監督特色又兼五路高等小學堂監督致往歲有五路財神之笑柄今議酌量删裁方言學堂堂長兼監督尹君每月薪水一百六十元今議停支方言堂長月薪模範初等小學堂兼女子師範學堂監督馮君每月薪水共二百四十元今經學司飭專管模範初等小學堂之堂長事務薪水減去三分之二云 
[高初小學添設簡字科駁議揚州]  
　　兩淮學務委員毛昌竣禀增都轉云案奉憲飭據江南簡字學堂畢業生卜易禀請於高初等小學添設簡字一科自願充當義務奉飭會議禀復等因查簡字原爲下等社會不識之無者而設此項簡字除該生所稱南京各堂外他處罕有肄業及 
 
 

Page 12

 
 
之者况又未奉有部飭通行全國即令該生等敎學有成亦不免曲高和寡不如漢文之能處處通行也蓋此項簡學貧民學校極爲合用若高初兩等已識漢文何必更多一舉再四思維似屬碍難添設云 
實業 
[大生恒倒閉之影響湖北]  
　　鎭郡大生恒木號倒閉後欠欵甚多與武漢各商俱有牽涉武昌商會遂於十一日致鎭江商會電云灰電悉大生恒各埠貨產均應按照債欵數目統計匀攤萬不能分省界請勿遽行分派致滋糾葛武昌商會眞同日復致鎭江丹徒縣電云佳電諒達左右大生恒武漢債户已起程赴鎭該木號鎭埠存貨扣留匀攤以免偏枯而滋紏葛武昌商會眞漢口商會聞信後並致武昌商會函云據早昌隆晋康生裕大昌等錢莊來會略稱以江夏縣大生恒木號主劉舜之肥騙各該莊等銀兩共計估平寳三萬九千九百餘兩已略蒙貴會將劉舜之一名送荷江夏縣押追并將該號所存木貨及房屋等項先行發封一面由貴會分電金陵鎭江等處查封大生恒貨帳催收備抵惟劉舜之所繳帳本係屬僞帳其逐年眞帳槪未繳騐所指存貨外帳房屋地皮等項亦僅憑劉舜之信口開報其中多有遺漏懇爲函請貴會始終成全迅調眞帳盡數坻償並於貴總協理及諸董處先爲道謝等情前來敝會查大生恒木號近年生意甚屬發達論理不致虧倒今遽出此殊於武漢商業大有關碍幸荷貴會迅速維持將劉舜之送縣收押一面分電封其貨帳使之無可遁匿各債主帳欵或不致遽歸無着凡屬商家無不同聲稱頌當不僅債主感激也謹先爲阜昌隆等代嗚謝悃仍乞轉懇江夏縣尊力追眞帳並究其遺漏未報之產以便公同攤抵幸勿稍延從寛致開效尤之門至禱至禱 
[勸業道籌設勸業銀行湖北]  
　　勸業道高觀察爲提介實業起見與各科長商議招集股欵（計銀十五萬兩）開設勸業銀行無論何項工藝善術如有實著成效苦於無資經營者准其報名來道試騐後准由該銀行領借資本經營製造以資提倡 
[館委考察商品陳列所蘇州]  
　　考察憲政館員劉太史福姚到蘇各情已記前報茲悉劉太史於昨日出城至農工商局商品陳列所内察看調查各項商品蘇撫程中丞及藩司以下各官均預行齊集該所一時頗爲熱閙云 
雜記 
[贛省司道同日接篆誌盛江西]  
　　贛臬陶大均因病出缺經馮中丞傳集司道會議奏委巡警道張檢署理臬篆候補道陸長佑署理警篆已見本報專電惟馮撫以臬警兩篆均關緊要當日備札印發張陸奉委後卽定七月十二日接篆張於寅刻在警署接受臬每陸於已刻在繫馬椿本寓接授警篆一時官塲均以張陸曾任首府現署司道傳爲佳話分往道賀者絡繹不絶惟警界人員大有飛張跑陸之勢汗揮如雨亦見官塲逢迎之不易也 
[蕪城平地湧出紅水誌異揚州]  
　　揚州小東門内通衢兵馬士巷突於十二日晚磚縫内忽然湧出紅水高射二尺許附近張君經過該處衣襪濺色殷紅嗣經多人用汚物掩覆始行停上次日視之衣襪紅色甚濃且硬洗之不去甚屬奇異詎料十三日午後六點鐘該處又復湧發紅水如前府縣續往查看仍用汚物掩止爰是衆說紛紛或謂有蛟欲現者或謂有妖欲發者在該地四旁各懸紅燈謂古有是法可以鎭壓左側張君并議申請縣令會同掘挖以資實騐方邑令不許命人用鐵扦扦之不能深入究其是何原因實難追索安得地質學家一詳考之 
[出洋畢業生請設經濟學堂武昌]  
　　湖北留日畢業生蔣羲明因現在中國經濟困難特具禀學司請設國民經濟學堂以造就理財人才如學欵難籌則在法政學堂内添設經濟一科高澤畬學使核其所陳國民經濟消長之理與中國國民經濟困難之故究委尋源深中奥竅設立國民經濟學堂講求國民生活以爲裕財之本亦頗有見惟現在民力艱難財源殆盡强制徵收以爲設學則勢有所不能查法政學堂所設學科一切均遵部章法律與政治分門原係正科功課現設别科係爲急造法政人才起見用意不同學科自不能强爲剖析但其中可否分立經濟一科應候移請法政學堂斟酌情形核議辦理當已批示該生知照矣 
[孝廉方正員請除市并三弊武昌]  
　　鄂垣汪介宸係此次選舉孝廉方正中錄取堪備召用之員日昨特上條陳於督院謂近年變法圖强舉凡弊政弊俗皆一掃而空然鄉曲市井中有瑣屑數事不合乎法度有累於治安者三事一優戲之害風俗二賭局之傾家產三香會之崇迷信三者併計其事雖微其影響甚巨且合一歲之所耗其數尤爲不資若非一體禁革則大弊雖去小弊尤留於憲政前途大有妨礙擬請通飭各屬嚴行禁革以除積習而挽澆風 
淸談 
[形式歟精神歟]  
　　維新之眞髓不在形式而在精神。使徒沾沾以形式爲尙。則彼所有之物。我亦有之。彼所尙之式。我亦尙之。而國勢之不競者如故。大局之危迫者亦如。故 
　　記者曰此所謂不揣其本而齊其末者耳。夫是之謂買樻還珠之政策。 
　　嗚呼念及此吾滋懼矣。 
[其然乎其不然乎]  
　　朝延日日言愛民。而民變之聲。紛然四起。政府日日言節用。而縻費之端。名目滋多。 
　　說者曰。今日之汲汲于此者。殆亦有萬不得已之苦衷耳。不然。夫豈不知民爲邦本歟。而何以一任地方官吏之吸骨敲髓。至於如此。且豈不知謹財節用歟。又何以一任新設各署之用如泥沙。至於如此。　　噫嘻其然。豈其然乎。 
瀛談 
[羅馬訪古錄（二）]  
　　神聖路大石門之下有一小路。俗稱神聖路。路右地闊。多殘礎。西北隅甎壁　遺者。乃古法庭址。路左有堂址一區。與法庭對。爲古議政堂。頽柱斷礎。往往而存。其南有廢墟。中央三大石柱之地。乃加斯特拉木廟址。其南爲火神廟。多女巫。有池有溝。架小橋。議政堂。東有二小柱。紀元前四十四年。該撒被刺。置遺骸於此地。該撒古稱蓋世之雄。征服四鄰。威權赫赫而。今柱歴寥落斷。碑古像山歸然僅存。廢井無水。野草自芳。亦可慨矣。 
　　巴勒稽努邱議政堂址西南。有頽壁用甎砌成。二三層樓之跡猶存。窻户梯階之處。約略可指。或有壁畵丹靑駁落可觀者。頽壁之上有丘。　巴拉稽努丘。登丘而望。議事堂址一區。地勢頗低。其西南獨稍高或云低處。因地震而陷。或云高處係土壤突起者。未詳孰是。 
　　羅馬帝宮丘上有羅馬古帝宮址。御座之地。聽政之處。一一可指。有斷碑爲証。附近大跑馬塲一區。地陷二丈許。 
　　觀闘場過稽斯特王公斯坦丁王等所建凱旋門。至觀闘場。場成在紀元八十年圓面五層。用磚砌成。高百七十九尺。徑五百八十四尺。中尺闊處則爲人與人。人與猛獸相闘之地。常時貴賤來觀者。以此爲樂。此以天下慘事爲快事者。豈非顛倒之見哉。今則四壁壞頽。僅勞髴　觀耳。然其廣大。　可。糜見。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[湖廣總督瑞澂奏江漢漲發民隄漫潰籌賑 
搶築情形摺]  
　　奏爲鄂省本年江漢漲發各屬民隄漫潰現在籌辦賑撫搶築均已就緒恭摺具陳仰祈聖鑒事竊查湖北濱臨江漢各州縣全恃兩岸隄防以資保衞上年大水爲災各屬隄防潰口者不下數十處均經撥欵分别修築業已先後完工本年三月以後陰雨過多江襄並漲迭經切飭各州縣將境内新舊各隄認眞防護嗣復諄諄電告不啻三令五申詎五月二十間 
連日大雨襄河迭漲至一丈有餘由老河口建瓴直下洶湧異常兼之江水甚大抵塞下游一時難以消退致將濳江縣之馬家拐民隄漫潰一口監利縣之雙湖口丁家月隄嚴小垸鐵老垸胡家溝等處民隄漫潰五口水勢下注將沔陽州新築之九合垸隄帶潰並淹沒州河兩岸排湖一帶及朱麻官洲龔垸等四十餘垸又沔邑濱襄南岸之高嚴泗垸新挽月隄同時漫潰一口帶淹漢川縣蓮子打鴈臨江白魚等垸當水至時附近居民均已遷避尙無損傷人口之事飭查監利潰濯五口以雙湖爲最寛約有七十餘丈濳江馬家拐潰口約有六十餘丈當即籌撥欵項嚴飭監利縣知縣劉延坦濳江縣知縣陳福蔭趕緊搶築以期及早斷流痗時補種並將災民妥爲賑撫毋任紛紛外出輕去其鄉高嚴泗垸新隄係候補知縣惲鍚蕃承修甫報完工旋即潰濯原修不盡堅實已可槪見惟惲鍚蕃現在正修呂蒙口要工難以分身飭由督辦沔濳漢天賑務候補道盛春頤派員搶築一面查明被水災民散放急賑以資安集九合垸地極低下爲向來積淹處所多年並未修隄去冬候補知府馮斆彭聽信劣紳楊玉堂之議請欵修隄乃工程甫及八成即已被水衝潰馮斆彭輒於已潰之後先行揑報完工次日始報潰决希圖朦混並訪聞所用員司頗有侵尅工費情事現已飭提來省發交督審處訊辦至九合垸毗連之姣老新隄亦係馮斆彭所修甚關緊要責成馮斆彭認眞防護務保無虞其該垸之被水災民多已移避　垸户口混淆無從查放急賑現將平糶展辦藉資接濟又江陵縣之丁家灘官隄湯長垸劉　灘洋長上下等垸被水衝洗坍塌成口計寛數丈至一二丈不等業經酌撥欵項委員會縣搶修松滋縣新修之楊家腦月隄小有坍矬殘缺責令原修之員馳往該處如式賠修並留在工次防汛須俟秋後水落方准銷差他如宜都縣安福鋪之馬腦河及東湖當陽兩縣連界之玉泉河蛇水陡發附近一帶多被淹沒並帶淹枝江縣之合興垸蒼茫溪太平保寗等垸以及六合下百里洲等十餘垸所幸消退尙速不致汛濫爲災饑民均經安撫並無流離失所之事此外濳江之龍頭拐京山之渡船口各隄或先期撑帮或臨時搶險均得轉危爲安荆州之萬城大隄濳江新修之袁家月隄天門新修之黑牛渡月隄以及其餘各屬新舊等隄該印委等防守得宜均各一律完固茲據監利縣電稱丁家月隄嚴小垸鐵老垸胡家溝四處潰口均已堵築斷流雙湖口現在多集人夫听夕搶築如得天氣晴霽約計二十日内即可完工又據濳江縣電稱已將馬家拐口門築斷並另修隄埂一道將來挽月之基等情前來臣伏查本年陰雨之多襄河之漲咸謂不减去年事前經臣預飭加意防護迨至潰决數口又復嚴飭搶修電檄交馳不遺餘力各該縣尙能認眞遵辦已將各處潰口搶修就緒是雖疎防於前尙屬奮勉於後惟候補矩府馮斆彭承修九合垸隄被水衝潰已屬咎無可辭且於已潰之後猶復揑報完工更屬荒謬相應請旨將馮斆彭先行摘去頂戴一俟秋後水退勒令將九合垸隄如式賠修倘再玩延即行嚴參治罪並將該隄原用經費追令如數繳出以示懲儆侵尅工費之司事等飭由督審處審明確情照例詳辦候補知縣惲錫蕃承修之高巖泗垸新隄被水衝潰亦難辭咎應俟該隄補築完固核算增用經費若干責令惲錫蕃如數賠繳違即絫追除仍飭將各隄趕緊加修以期舠固並被水各縣應予蠲緩錢漕届時勘明辦理外所有本年湖北各屬民隄潰口賑撫搶築情形理合恭摺具陳伏乞皇上聖鑒謹奏宣統二年七月十一日奉硃批著照所請該部知道欽此 
本埠新聞 
[海軍大臣蒞滬續誌]  
　　海軍大臣洵貝勒前日由漢乘輪抵寗換乘快車來滬以製造局海軍籌備處爲行轅已紀昨報茲悉是日先由滬道蔡觀察札委綢捐北卡委員吳樹滋二尹爲文巡捕洋務局駐局委員鍾銘齋千戎爲武巡捕當晚由海軍處各兵輪管帶等員假北市滙中西飯店設筵公宴昨日早晨滬道蔡觀察製造局總辦張觀察船塢總辦鄺觀察上海縣田大令公共公堂讞員寳大令法公堂讞員聶司馬江南提台劉華軒軍門提右營參將周子安參戎等武文各員均至行轅禀見聞蔡觀察於昨日申刻假滬北陳家花園設筵宴饗此次貝勒所帶隨員共有十餘人均同寓行轅並聞定期二十日痗輪出洋先赴美國攷察 
[農工商部札上海商會文（爲接待美商事）]  
　　前據禀稱美商領袖來華需用接待經費並請咨郵傳部預備花車免收車費等情當經電覆由本部協助經費銀一萬元仰撙節動用並咨商郵傳部在案茲准郵傳部復稱該美商領袖到時可由上海商會逕知京漢滬寗兩鐵路局預備頭等車車價致送作正開銷等因前來合行札飭該總理知照届時查明美商人數若干逕行函電京漢滬寗兩局可也 
[華商反對縮短莊票期限]  
　　本埠各外國銀行日前議定於本月十八日爲始凡以中國莊票提貨者其付銀之期槪以五日爲限所有從前五日期莊票至第六日始付之例（即滙劃票）亦擬革除華商對於此舉反對甚力竟有倡議凡不收十日期莊票之洋行槪不與之交易者十六日下午曾在商務總會集議此事旋經議决公請各銀行緩期實行以便詳細討論現各銀行已允將止收十日期莊票之議展緩兩星期實行一面並派員與商務總會代表協商一切想會商之後必有完善之結果也 
 
 

Page 19

 
 
[撤銷追欵代表]  
　　信義銀行儲蓄户代表蔡明德前日赴縣遞禀請詳滬道墊發存欵田大令以蔡曾被控向各儲蓄户勒索二成酬謝爰即飭差留候訊究昨日提案蔡供得過洋五元並無勒索二成之事大令以蔡充代表難保不招搖生事諭令除去代表名目以後不准干預如違提究 
[後母未必無此狠心]  
　　城内羅姓家丁趙文卿被俞天順漆店小主俞龍弟扭至南區禀稱後母成氏指使趙文卿欲將小的置之死地當由該區送至一路巡局前晚經德正巡官審訊俞龍弟偕同母舅顧志淸投局候質顧志淸供龍弟與後母向來不睦今由女外甥蓮弟聽得成氏與趙商量給洋二百元囑趙將龍弟謀死希圖將所有家產歸成氏所生之子獨得因此親族不服投案禀明求請嚴究趙文卿供在羅姓處爲家丁與俞成氏貼鄰氏夫俞錦祺病故後曾由其子龍弟喚小的到家帮忙與氏裝吃洋烟並無商量謀斃龍弟之事小的因被家主將生意停歇勢將流落故向俞家索討盤費致被送案求鑒巡官諭顧志淸等曰俞成氏與龍北分屬母子旣因爭奪家產起釁應由親族善爲理處諭畢判將趙文卿暫行收押飭傳伊母到案具結領回 
[考察軍械委員驟難起程]  
　　前由陸軍部委赴各省考察製造局所造軍械之朱菊樽京堂恩紱於上月間由京來滬寓居江南製造局業將各廠所出槍械逐一考察聞邇因患病須俟醫治痊愈後再赴湖北等處分别考察 
[傳詢王潤身原因]  
　　英商愛爾德具禀公共公廨請查已故王益甫之家產是否歸其子王潤身管理業由公廨將王傳案判令交保在案昨日傳訊王供有契地數畝抵於李平書業已過户茲李托愛爾德掛號轉換道契該英商恐别有糾葛故請傳商人到案一詢寳讞員得供後商之西官判候函覆英領准其過户 
[旅館竊案已有頭緒]  
　　四馬路龍興旅館寓客北京人安厚齋失竊値洋四千餘元之珠飾控奉公廨將該棧茶房沈少臺等押候查辦在案昨日復訊原千延穆安素律師到堂請究該旅館延聖文律師聲稱原告所失之物係安徽人王少裕所竊業由城内一路一區警局查獲與該旅館無干應請將沈等交保開釋判候函致警局將王送廨訊核 
[奸商誑騙存欵四誌]  
　　范吉甫與俞召棠趙久康等在河南路虚設鼎裕錢莊串騙協泰祥等各號存欵洋一千六百餘元一案昨日由探將范及該莊夥李淸甫出店陳玉堂見證戴國成併解公堂請究各原告均呈摺據求追訊之范供該莊係趙姓所開求察韏陳戴二人交保范李一併押候覆訊核辦 
城内 
[訟棍宜懲]  
　　宋寳楚等與宋亦生因佔地造屋涉訟多時昨日宋寳楚等又投縣禀稱此案實因宋亦生聽信訟棍王某等唆使纒訟不休請提王某等到案訊辦方可了事田大令諭候提案究辦 
[押交賊黨]  
　　王阿根在虹橋菜攤上竊取梅家弄某姓家女傭朱周氏之铜元一百枚當塲覺察由巡士拘至一路巡局審訊王供認不諱惟稱铜元已交同黨小寗波取去判責四百板收押限交小寗波到案追贓 
[道批三則]  
　　蘇仁欽禀批沈陳氏旣已由縣提案訊革所有該生奉判有洋究竟給還與否亟應由縣移廨提回訊明分别辦結以免拖延仰上海縣遵照辦理仍具復毋遲 
　　杜胡氏禀批該氏並不遵批逕禀藩司核辦輙又來轅混瀆殊屬可惡仍不准朱孔楊禀批該商被英商畢德控追欠項應照公廨原斷辦理早經本道核發堂諭行廨宣布該商迄未遵繳斷欵輙求交保自向商理殊屬有意狡延不准 
南市 
[改良街道]  
　　小南門外水神閣以南至葉家弄西鈎玉弄等處石條路年久失修每逢陰雨積水更多殊於行旅有礙刻由南區長查知商請自治公所董事改築石片平路下設瓦筒陰溝俾易洩水昨已興工矣 
[徒勞往返]  
　　行竊陶姓家首飾之　婦金陸氏由縣訊供贜寄南市大東門外埧基橋顧姓處昨由本縣田大令飭捕徐文帶至總工程局協吊原贓局中准予派探往查並無顧姓旋即帶局詰問供多含糊仍飭該捕帶回禀請復訊 
[開唱淫詞]  
　　集水街義交樓小茶肆前晚開唱雙珠鳳淫詞被總工程局二級巡長查悉當將店夥徐福慶帶局罰洋三元充公並責令捐領執照惟不得再唱淫書改干查究 
閘北 
[賣地紏葛]  
　　方逹才前至四路一區控倪桂林賣地不交經黃正巡官查得被告住居三路境内移請蕭正巡官傳訊因蕭置之不理方復投道署上控奉蔡觀察批准札飭黃正巡官集訊核斷 
[並非竊取]  
　　徐春堂家之傭婦范薛氏前日竊取棉被一條逃逸昨被徐尋獲扭控四路分局經黃正巡官提訊氏供實係借用並非竊取巡官以原告臨訊不到判將該氏開釋免究 
[各有不是]  
　　徐茂卿昨與夏長卿因索欠起釁在途亙毆由崗巡併送四路一區經黃正巡官訊得兩造均有不合斥退不理 
英租界 
[誤認雉妓]  
　　漢口婦人張周氏前晚與其夫張錫卿同在南京路行走突有鄧春模者誤爲雉妓上前調笑張向理不服反欲行兇當即控奉捕房昨派包探將鄧拘解公堂請究張夫婦偕見証洋人上堂訴明前情質之鄧供多推諉判押滿兩天以儆 
[其可再乎]  
　　李徐氏曾將假珠四十粒向南京路裕祥典鋪質洋三百元前日氏又將假珠二十粒至該典圖質洋二百元當被察知報請捕房派探曹錦珊將氏並同黨唐竹林一併拘獲昨解公堂請究該典櫃夥韓其卿上堂訴明前情質之唐與徐氏供稱珠係城内公所内之阿毛並王三娘娘托掮判氏與唐分别押候查明於禮拜五訊核 
[拐婦入獄]  
　　江西女子林新囡被同鄉婦人曹吳氏錢楊氏串拐來滬賃居廣西路德仁里二百四十號屋内强逼爲娼一案昨晨解廨復訊屬實判吳楊兩氏各押女所半年女暫發濟夏所候核 
[人銀並保]  
　　和瑞豐外國木器店主王榮孝之弟王恆孝因冒簽威麟洋行買辦之名向洋人騙洋二百零七元六角並私收帳洋三百十四元被控公廨押限繳洋在案昨由捕房將王解廨復訊由其兄王榮孝具禀代求交保出外料理判王交五百二十一兩人銀並保限兩禮拜淸理 
[傳訊保人]  
　　蔡杜氏控施成之担保借洋不理昨由包探將施傳至公堂過堂候訊 
[違背合同]  
　　沈杏村控陳福隆周官官違背合同昨由包探將陳周二人傳至公廨判一併交差候晚堂訊理 
[欠租私遷]  
　　英商新瑞和洋行控胡阿坤欠租私遷昨經公堂訊實判胡交保限三月淸理 
[流氓收押]  
　　廣東巡警局差王坤即于坤控流氓陳淸山任有才孫福慶串同剃頭德標嚇許一案昨經公堂復訊明晣判陳等三人各押六禮拜于私用局内托購物件價洋亦應查究着交保候核 
[汽車傷人]  
　　何才生控被汽車夫王慶山駛車不愼撞傷脚骨昨由捕房將王傳至公堂訊明判罰洋三十元充公再給原告醫費 
 
 

Page 20

 
 
洋十元 
[拐匪何往]  
　　許有賢之女孩連元被拐匪余春閣誘匿控奉捕房昨派包探將許女查獲傳同見証陳桂生解廨賣訊明晣判陳開釋女交其父領回仍飭拿余匪解究 
[累及房東]  
　　九江路一百號門牌竺元生家容留房客沈阿福私售燈吃沈已由捕博至公廨訊明判令枷示在案昨又由探將竺傅案判罰洋十元充公 
[是否親戚]  
　　詹余氏冐認新隆泰茶棧客洪益山爲至戚洪恐該氏圖詐控由捕房昨解公堂訊供各執判各邀公正人查明是否親戚禀候核奪 
[减折賠償]  
　　王柳州控江西路中和客棧主楊弼臣吞沒値洋四百餘元之衣箱兩只昨由包探將該棧帳房樂勳臣傳至公廨訊明判樂押限折賠原告洋二百四十元 
美租界 
[並無證見]  
　　馬夫嚴梅全昨日駕車至有恆路碰損韓阿生所乘之脚踏車亙扭至捕房捕頭因詢無証見一併斥退 
[爭風起釁]  
　　施阿炳前晚至元芳路岳阿全家敲門被岳以木棍擊破頭額由捕併送捕房捕頭詢得釁起爭風斥退不理 
[横行不法]  
　　張阿利前晚行經北四川路被流氓四五人扭住肆毆搶去現洋數元當報捕房捕頭允爲查緝 
[咎由自取]  
　　謝淡菊前晚在斐倫路調戲婦女被人扭毆謝報捕房捕頭以其咎由自取斥退不究 
法租界 
[追繳房租]  
　　陳義彥欠首善堂房租四個月計洋二十二元由收租人報知捕房將陳傳至公廨訊追陳供已住十餘年陵續欠下 
求恩寛限判限三天付淸 
[移提匪徒] 　 
　　匪徒朱連生即吳連生收押期滿昨由捕房解廨請示發落旋由蘇州吳縣差役胡榮投案禀稱朱在蘇省犯有搶案求請給予帶回歸　究辦聶司馬尙之　副領事准將該匪給予帶回 
[親戚行竊]  
　　王純伯借庽三茅閣橋堍老誠濟藥店樓上被該店親戚王連生竊去四百元金戒一枚衣服十六件已誌昨報昨由捕房解廨請究連生供純伯係小的之表姊夫誠濟店主係是母舅小的因向借不允出此下策各物業俱吊案尙少現洋三百四十元已在妓院被翻戲騙去求鑒判押候將贓交案再行訊辦 
[誘騙爲娼]  
　　松江婦人楊王氏被同鄉婦人陸張氏誘騙來申在八仙橋德順里内爲娼後因王氏不願在該里口與張氏亙相吵閙被探查知一併拘捕解廨訊究王氏供住在松江府前街丈夫爲成衣匠婦人來申帮傭致受其愚判張氏押捕房一月王氏押候伊夫來案具領 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
 [G吉眞牌火油燈 
此燈係天下最佳最大之燈用燈一盞可照極大之廳堂可容千人或極大貨棧且無𤍽氣並可照二十餘畝空厰之地請看本行門前夜間所點之燈其光遠勝電燈况此燈用油甚省一箱火油可用十二天每天燃點十小時之久諸君賜顧請至本行購辦可也　五馬路口四號天祥洋行廣吿 
　　旅行必讀 
諺云·男兒志在四方·又云讀萬卷書·不如行萬里路·矧當此萬國交通時代·逈非閉門家食·可資歷鍊·可致富强·是則遊歷遐方·實爲急務·顧我國人·養尊處優爲多·其跋涉長途·探討風土人情者·雖不乏人·然尙居少數·且孱弱之人不耐辛勞·往往畏難苟安·半塗而廢·以故薄言旅行·大都索然興　·惓懷時局·誠不可不有以振刷之者·欲振刷旅行者之精神·如之何而後可·諸君諦聽·厥惟上海五洲大藥房發行之樹皮丸·足以當此重任·此類之樹·產於亞非利加洲之亞破拿高山·其皮狀如華藥之杜仲·經化學博士文生氏之化騐·大有益於人體·提取其精·如桂哪之霜·以之入藥·有絶大效力·用貯以小瓶·極形輕巧·家用固已稱便·尤便旅行·隨帶數瓶於懷袖間·尙不嫌其累墜·遑論寘諸行篋·蓋旅行每携藥餌·必虞笨重·惟此丸獨擅靈便之勝·其利用於旅行者爲何如·飯前呑服一丸·日服三丸用藥甚少·受益甚多·有病立去·無病衛生·其補益於旅行者又何如·有此利用補益之品·諸君何患乎旅行·諸君何樂而不事乎旅行·　一言以斷之曰·樹皮丸者足與旅行諸君蛩駏相依者也·吾國有志旅行者·其亟起而圖之○茲將樹皮丸主治各症摘列如下·先天不足·後天失調·色慾過度·夢遺精滑·陽萎不舉·見色即流·腦筋薄弱·精神委頓·筋肉瘦削·皮膚枯槁·諸般虛損·各種勞傷·手足麻木·左右癱瘓·腰酸腿軟·筯骨酸痛·心神驚悸·胃呆便秘○附列主治女子各症·體虛血少·月信不調·赤帶白帶·流產難產·晝夜潮熱·瘀血不行·手足浮腫·坐臥不甯○價値·每瓶一元·每打十元·郵局函購回件迅速·不論遠近·不取郵費○上海總發行所四馬路五洲大藥房○杭州總經理處在宗陽宮前百歲坊巷内○各埠各大藥房均有出售 
　　全昌　自製金銀離鼻眼鏡 
專售全鋼鑽珍珠寳石自製精巧光滑工細各種金銀眼鏡又新發明離鼻眼鏡可免壓鼻生㾗鈎耳生厭種種舒服折脚眼光鏡異樣玲巧簡便並經高明光學醫生考驗格致晶片黑白藍片近光老光平光均能保護其光如配鏡片有光線表校正其價格外克已若配眼光分文不取珠翠彈簧眞金耳圈每副元翡翠紅藍寳石洋鑲眞金戒每只八元半眞金挖耳每支三元以上之價均是起碼各式鑽石珠寳洋鑲金銀首飾風凉頭針揷針等類一應俱全花色繁多不能細載眼鏡首飾均用本金足赤煉就倘有毁爛原金仍可收回兌換如來樣定造樣式無有不能劃一不二老少無欺上海二馬路西跑馬廳電話一七零四分設蘇州閶門外馬路 
　　惠羅公司廣告　開設上海南京路十三號 
本公司專運歐洲上等商品以供中國紳商閨秀　賜顧選購本公司夥友能操中國各處方言貴客幸勿以不能英語裹足不前如貴客寓稍遠者請以華文致書敝處索取貨品目錄本公司即當寄奉尊處今新由英國運到闊狹花邊多種此貨係本公司定織專爲供應中國購客需求起見花色各異其價不一此外尚有新到各貨略舉一二於下手帕每打洋八角洋傘每柄洋一元花邊每碼洋二角洋紗每碼洋三角半絨布每碼洋三角洋綢每碼洋一元縫衣機器每部洋十五元絲袖飾每碼洋二角半襪子每對洋七角半英國錶每只洋二元半自來水筆每枝洋一元盃碟每打洋一元半盆子每打洋一元帽子每頂洋七角半鞋子每雙洋二元新布每碼洋一元絲帶每碼洋一角敬請貴客速臨本公司閱看各貨如不合意儘可勿購本公司絕不介意也 
　　英商巴勒火險公司 
本行經理北英商火險公司資本銀四千餘萬兩在申開設最先迄今已數十餘年專保房產貨物棧廠一切火險遇有不測無不立即照倍保價格外公道如蒙紳商賜顧請至五馬路口第二號門牌本公司帳房面議自當悉之照辦以副○惠顧心意此佈 
　　由粤新到怪眼山人謹啓　相 
風鑑如鏡妍媸何逃余得異人秘傳見面知人眼前富貴之差等男相斷四季氣色前後得失妻財子祿女相斷夫子財星榮枯造化試談前事相符决斷後事直言無欺常相流年起碼四角　寓三馬路晝錦里口益豐和棧内 
　　衛生名酒ＭＡＲＴＥＬＬ'Ｓ　ＢＲＡＮＤＹ 
　　馬台爾所製之勃蘭地酒最合衛生若於飯前飯後常飲少許可免霍亂痢疾寒熱各症諸君如飲勃蘭地酒惟馬台爾酒最爲合宜今自上海南京路第十七號維納洋行充當東方專理賜顧諸君請向商辦可也　電話一千六百八十七號 
　　靑州水門汀 
　　靑州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目混珠貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉吿　新旗昌洋行謹啓 
 
 

Page 25

 
 
   
 
 

Page 26

 
 
專件 
[署晋提學使翁斌孫詳覆遵札懲處留日學 
生禀]  
　　爲詳覆事宣統二年五月二十五日蒙憲台札開宣統二年五月二十日准日本出使大臣咨據監督處呈稱前准山西提學司咨解庚戍年上期學費八千五百十元内開預算表列四百元官費生内之王用賓已請假回籍張之仲已充法政學堂敎員榮福桐已充山西督練公所編輯員此三名學費及一成活支均應扣解等因准此除本處將收欵數目日期另文呈請咨覆在案外查山西學生張之仲榮福桐谷思愼等三名並於上年因本省公益事請假回國張之仲學費支至上年九月分止榮福桐谷思愼並支至十月分列入已酉年下期銷册咨送晋省亦在案該生等迄今未來處銷假逾限日久照章應行開除學額另行序補部章應補之生惟該生等請假時曾因川資無出由張之仲前後借去日幣二百二十九元谷思愼榮福桐共借日幣二百元共四百二十九元言明俟銷假後在學費内扣除本處念係公益事件是以暫行允借現在准咨稱張之仲榮福桐已在本省供差谷思愼雖未經咨明惟久假不復回東照章均應開去學額此項借欵未便任其虚懸除由本處按借支原數列入晋學司經費支項内於本學期終彙總册報外應將該生等借據五紙咨送晋省就近傳詢該生等分别淸理惟查本處章程凡官費生中途輟學回國者準按省分遠近酌發川資該生等上年請假並未支過此項川資所有該生等借欵四百二十九元應否准其抵作開除川資或分别飭繳之處應由晋省酌核辦理又學生王用賓於上年下學期私行回國並未請假其本名下官費摺據亦未呈繳在外抵押經本處查明扣發並批明非本人到處不能發還以杜冒領嗣於十一月間該生復來處領摺本處會計因無假單且未悉該生面貌當由晋省官費生王蔭藩作保將王用賓官費摺領出自上年十一月起至本年東四月分止共憑摺領出六個月學費日幣一百九十八元茲准來文知照該生並未在東跡涉冒領本處因於發東五月分學費時再將該生官費摺據扣住傳詢本人不知下落當向持摺人根究據稱係受人轉託代領等語旋據原保學生王蔭藩函稱上年確係王用賓本人領用現於前月回國其摺押與吳姓等語本處以私函未便作據復由王蔭藩另具保證内稱山西官費生王用賓之官費確係王君本人領用此學生敢作保證者請即備文查照倘王君不認收領學生敢自認失言照數賠償想王君素明逹决不致累我也等語又據王蔭藩函稱王用賓去年回國蒙山西提學司委充山西學務公所總務科長嗣以同僚意見不合自行辭差就山西晋陽日報主筆等語王用賓私行回國究係何日旣未請假無從查悉且將官費摺不遵章繳回本處私行在外抵押實屬不合且所有該生名下支過各費無論是否本人支領均屬不應支之欵按照來咨應行開除學額其自上年十一月至本年東四月六個月學費旣據官費生王蔭藩承保在案應將王用賓領費收據六紙並王蔭藩保狀來函一併鈔請咨送晋省就近傳詢該生認對印章筆跡飭令繳還以重公欵並請飭令不得私自來東别滋事端等情前來相應備文咨請查照辦理等因並王用賓領費收據六紙照鈔王蔭藩函稿一紙張之仲榮福桐谷思愼借領據共五紙到本部院准此（未完） 
小說 
[寫情小說玫瑰淚（四十三）]  
　　一日。華福方坐與露第語。忽華福之至友麥拿遽至。華福出見麥拿。良久始入。手執一紙裹之物。喜溢於面。目睛閃閃作光。笑謂露第曰。露第。此事乃大奇。汝知此一束之紙幣爲何人物。露第曰。殆麥拿君所寄存汝處者乎。華福曰。非也。此紙幣蓋爲汝物露。第大詫曰。君言何指。吾乃不知。華福乃述其事以語露第。蓋麥拿於拍賣所得一寫字之案。置諸已之書室中。昨日忽其幼子。無心中蒲匐行入案下。舉首觸其中堅。幼子大哭。而案中之秘鑰忽開。在適中之處。出一小匣。啓之則四萬磅之紙幣。並托而根之遺囑一紙。麥拿頗悟爾日托而根之家具。盡付拍賣。茲案决爲托而根之物。麥拿固鉅富。則舉此紙幣遺囑。還諸華福。遺囑中亦第言財產皆歸其女露第。他無所語。露第得此遺囑。則且悲且喜。立出客室。見麥拿。執手表其謝忱。至是而托而根死無遺產之疑圑。亦已解决。華福雖長於露第十餘年。然露第乃絶無芥蔕情苗。愛葉。胥欣欣然向陽發其心。坎之萌芽其爲樂。直無紀極。露第自得產後。即購歸惠爾文之老屋。儲爲别墅。暇即偕華福徜徉其中。追憶過去之景光。流連無已。廣塲如故。籐棚如故。而日月忽。忽已踰十年。華福年將四。十露第亦漸近中年。托而根之墓木拱矣。露第。行至籐棚之下。與華福並坐鐵椅中。手執一深紅之玫瑰。不期喟然而嘆。華福曰。吾至愛之露第。何爲。長嘆。露第曰。吾追念前事。乃同流電之馳。當吾與吾夫結婚之前一日。吾夫贈我以一叢之玫瑰花。且曰。露第。願爾顏色。永永如玫瑰。吾樂極至於下。淚今事隔十年直同一瞥。此玫瑰之紅酣。一如往日。而吾輩老矣。語旣。淚光瑩然。直墮此玫瑰之上。華福曰。此語宜我言之。吾妻年未三十何爲言老。須知吾之愛汝。直同性命。吾至願吾二人之靈魂。融合爲一。白頭偕老。永永無復有離隔之時。語次。力親露第之吻。露第亦納。首華福懷中。引其澄澈之秋波注視不釋。兩兩相視。情波蕩漾。此二人直。沈溺其中。吾書至此。亦僅能羨此華福尼喀之豔福。無倫乃偶此都麗之天女。不期而爲之擱筆。今與讀吾書者别矣。（完） 
國外新聞 
 
 

Page 27

 
 
[澳洲防務大臣演說]  
　　十六日倫敦電云泰晤士報雪梨訪事電稱聯邦防務大臣裴爾斯君近在上議院演說防務議案時詆斥主張以政務歸萬國公斷之人據謂澳洲於擯拒亞人入境一事行將不允公斷並必預備維持自有之律以拒爲人侵犯云 
[居留島問題近聞]  
　十六日倫敦電云據雅典電稱希臘國會候選議員中有居留島領袖三人近因列强詰問已均將名字註銷 
[波俄磋商撤兵問題]  
　　十六日倫敦電云德黑蘭路透訪事電稱現聞波政府已與俄國磋商撤兵問題 
[日本巡洋艦行抵巴黎]  
　　十六日倫敦電云日本巡洋艦生駒號已行抵巴黎其士官曾登岸赴日本大使館會宴法國海軍大臣時亦在座 
[英國新戰艦落水]  
　　十六日倫敦電云新戰艦哇里盎號業已落水由温哲斯脫夫人執禮該艦爲世界戰艦中最有力者艦上將裝十三寸半口徑之大砲十尊該艦有一萬二千五百噸之排水量每小時能行二十一海里並配有新式二十一寸之水雷其射距有四英里之遥其價値在英金二百萬磅以上云 
[美國政黨分裂近聞]  
　　十六日倫敦電云據美國各報載稱薩拉托格共和黨開會反對羅斯佛君爲該黨州會議長之舉實由羅君自行部署蓋其欲於充當共和黨變志者領袖之前借一事故與塔孚脫君及其他保守黨互分也羅斯佛君如於一九一二年選舉總統時不喜共和黨之政策則將推爲候選總統此爲共和黨分裂之特點 
[俄國外務部大臣將赴巴黎]  
　　十六日柏靈電云俄國外務部大臣伊斯伏克君將於西九月間赴巴黎曾晤法總統及法國外務部大臣闢匃君 
[英政府擬重建比京陳列館]  
　　十六日栢靈電云英政府已在籌畫重建比京萬國博覽會該國陳列館事宜（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
