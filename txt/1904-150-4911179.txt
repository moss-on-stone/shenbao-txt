# 1904 - 150 - 4911179

 

Page 1

 
 
[重印明季稗史發售] [  圖書集成局白]  
　　明季稗史一書搜採名人箸述十有五種所紀皆前明鼎革時事中聞如廷臣門户之爭疆吏撫宼之　以及　　之　官　爵奄宦之納賄擅權舉凡勝國之遺聞皆是爲盛　之發鑒惜坊間向少刊本本局曾用大號鉛字排印成書紙張潔白校對精詳每部六本僅售洋蚨六角定價尤極從廉以是海宇風行久爲有識者所　　兹特重行付印以廣流傳售價仍照曩例海内士大夫之欲研究明季遺事者請臨申報館及各書坊購取可也續編葺華尤廣不日　以出書肅此佈陳諸維雅鑒 
[重印大字康熙字典出售] [  圖書集成局啓]  
　　康熙字典一書爲君求字音字義者不可不備之善本惜本版卷帙繁重不便携帶石印字跡　小又費自閲　　焉茲本局特　　　　　之鉛版重印校　縝密　憾無遺無部定價碼洋三元卽日出售賜顧者請向申報館中昌書　　取可也此佈 
[金山匪亂記實]  
　　客有自金山來者叩以金山匪亂情形客曰敝邑處黃浦之南自去歳奉賢南橋土匪擾亂後蔓延所及遍地匪蹤臘月之杪底縣主蔣大令禀請省憲調撥飛划左營師船二十餘艘駐泊袾涇鎭西巿開場聚賭騷擾百姓並未一至各　搜剿以致匪燄日盛擄人勒贖之事更僕不可數其巢窟所在以干巷呂巷張堰松隱錢家圩等爲最各有頭目主持互通聲氣全以敲詐爲生活今歲二月十六日大令訪得泖灣匪目王子平聚衆歃血將圖大舉密飭通班捕役到鄉掩捕拘獲匪黨施阿妹李阿寶二名王匪見事已敗露疑鄉董黃孟寶之通報也遂糾合大股梟匪於二十日清晨來鄉攻　尙未渡河圑丁瞥見立卽報知黃董鳴鑼告警各圑丁隔河接仗一面遣人赴縣告急大令亟請飛划營弁勇　救弁勇以統領不在未敢擅往爲辭許以厚賞始相率登岸至曬花埭渡船口又以天色已晚再三推諉　巡不遽選是日黃董親率民圑與匪交戰槍砲齊施相持至夜半斃匪數人匪黨始稍稍却退翌晨復來攻撲著名匪目陶子良蔣　　小　生吳小財根孫美成邱四弟沈子祥姚祥芝錢阿照等各率黨羽百人列陣猛戰民圑力不能抗正危迫間　近　　良陸瑞榕黃大椿毛仲康諸人督率圑丁前來援救平湖縣主亦飛飭水陸弁兵到　　　　　旣得援助　氣愈豪會集諸圑奮勇迎戰擊斃匪目吳小財根一名餘匪斃者傷者共數十人圑丁僅傷二人迨飛划營弁勇遲遲下鄉而匪已四散遂向空鳴槍數聲並至附近斃家掠奪雞鴨充晚膳揚帆逕去匪目小蘭生見勢不桂央紳董徐某作保自願投誠効用大令倩汪委員　往查察　生　以　　　以重金汪旣醉旣　覆稱地方一律平靜後小蘭生田松隱拿獲四匪解縣王子平之弟王阿三亦在其列經飛划新營黃統領保出得以漏網先是有李愼來者打牛埭匪棍也因案覊縣署其兄愼興偕同黨二十餘人駛往鄉間適匪已戰敗遂謬言小　根係彼槍斃洋洋得意某董事從而和之游揚於大令前大令不及細察稱賞不置一十五日又有提標續備軍二哨至洙涇暫駐旋偕飛划營各船拔隊赴鄉而飛划營勇惜捕匪爲名闖入人家肆掠某氏婦適屇臨盆驚而致斃説者謂民間旣被匪禍又憑兵擾元元無未伏其辜何以堪此現匪首王子平等雖已正法而周少蘭久覊縣署且事後獲解者不一人未予重懲良可怪也三月一十九日傍晚匪類又冒充鹽販經過泖冀爲小財根報復幸泖灣南北二圑勇曁飛划左營留意稽察不爲所蒙旣而匪類乘其不備先行開槍　丁亦卽鳴鑼召衆與飛划營勇合力抵　獲匪二名押解金山縣署大令惟加以鞭补並未重懲兹又可怪也客　竟于不禁喟然嘵曰今日松屬七縣之中　仗　　匪者惟金山蔣大令據客所述大令亦不免爲　使劣　所蒙其前痛恁匪類頗著風厲之名今旣拿獲未及重懲似此　望遷延有一大憲馬一　中匪　　聚旣多恐有　獄之　二在　匪類潛通聲氣轉　劫獄之禍此亦可不防也而况來日方長後患靡已不用重典餘　　清爲民上者又安可無以善其後哉 
[本館接奉電音]  
　　昨日午後三下鐘越十五分時京師飛電傳來上諭一道敬謹　登○　月十七日内閣抄奉上諭刑部奏審明風憲官持摺索賄被控復朦混入奏按律定擬一　御史攀桂著卽革　　往軍　効力贖罪參領嵩靈平日有無不法著該管大臣隨時查看餘依議該衙門知道欽此 
[電傳宮門抄]  
　　昨日午後三點鐘越十五分時京師友人專電告知本館云四月十七日皇上召見軍機大臣及承　 
[日軍占據青泥窪電音]  
　　昨日承駐滬日本總領事小田切君　示華歴四月十七日下午五點三刻　東京來電内開奥古將軍奏報四月十六日我軍已得青泥窪其地有營房棧房等一百餘間並電報局火車棧房　火車二百餘輛均屬可用惟所有鐵路小橋則已損壞矣船廠及木植均未受損有一大木已沈入於本船廠口内月小輪船一艘亦已沈毁 
[譯日本官電紀偵探旅順情形]  
　　昨日承駐滬日本總領事小田切君　示華歴四月十八日上午十一點五十分鐘東京官電内開東鄉司令官奏報十六日我軍以砲船四艘滅魚雷船二隊水雷船二隊至旅順口偵察情形俄砲臺發砲猛擊我死下士一名傷水兵三名并毁一砲此外均無損傷是時在老　山東查得俄人新添照海燈一座附近山巓有砲二排 
[俄艦觸礁]  
　　日本大阪某日報云此間得有電信内開海參威有最巨最　之俄國著名巡洋快艦名薄卡氣路者於本月某日駛至口外偵察敵情適逢毒霧迷漫以致悞觸礁石艦身破壞立時沈入波心按薄卡氣路重六千七百五十墩壓力六千六百七十五墩速率每一下鐘二十三海里又十之四馬力一萬八千匹製自西　一千九百零二 
 
 

Page 2

 
 
年艦中置有十五寸口快砲十二尊七寸五寸口快砲十二尊四十七米列以下快砲十尊魚雷筒二具將弁勇士五百八十員名 
[俄兵駐韓]  
　　日本東京某日報登高麗元山來電云某日鏡城監察使札行各郡守内開由鏡城南至端川駐有俄兵一千六百名左右刻已拔隊南行臨發傳諭民人各獻稗三升雞一尾雞卵五十枚某日有俄國馬步兵共四百名運到麥粉若干爲製造饅頭之用其常駐鏡城之馬隊或云祇一百七十五騎或云多至二百二十騎實則二百零三騎携有砲二十尊此外吉州臨溟中間有地名川蓮洞者俄人置有載運軍需之車三十二輛據慶興郡守禀報謂有馬兵五百餘騎渡豆满江而南未知向何處進發 
[俄修軍艦]  
　　烟臺來電云頃有俄人來自旅順述及俄國各軍艦之遭敵砲損傷者刻方從事修繕有名拔路辣逹者係巡洋艦重六千六百三十墩大約一月之後卽可告成目下旅順口内有培列司烏愛之托戰艦重一萬二千六百七十四墩培路他華戰艦重一萬零九百五十墩息排司秃薄利戰艦重一萬零九百五十墩立秃何怡釀戰艦重一萬二千七百墩亞斯誇利之毒巡艦重六千五百墩拔陽巡艦重七千八百墩排露臘沓巡艦重六千六百三十墩其耶納巡艦重六千六百三二墩諾何伊苛巡艦重三千墩此外尙有軍艦八號滅水雷艦二十二號水雷艇一十三號當修繕時需用機器及泳汽鐘船塢三者日役工人二千七百名 
[俄人購艦]  
　　俄京聖彼得羅堡來電云俄人向捱真丁國訂購巡艦價已照付掯不將艦點交又法京巴黎司來電云俄人探知諾矮國方在製造額利拔其式之矮路晴氣痕軍艦三艘遂向之議價購歸刻已訂立契約矣又美京華盛頓來電云俄人向法國貲購水雷艇數艘矮路晴氣痕巡艦兩艘及德國運船兩艘計價銀一億五百萬圓付楚之後其德國運船已駛抵國境矣 
[債劵贬價]  
　　日本大阪某日報云我初瀬吉野二軍艦沈沒之電傳至倫敦債劵行情因之驟贬常年利息四釐之債每百磅减去一磅又四之三實値七十二磅半俄國債劵則價値反得稍高 
[失人疑案]  
　　華歴四月十八日威海衞來電云有英人沙白者在青泥窪爲俄人所雇沙白自有船一艘偕二俄人乘之至威海衞未幾沙白忽然杳無蹤影寄居是處之英人聞之莫不稱異以爲此中必有别情也 
[智人售艦]  
　　英京倫敦來電云智利國有鐵甲巡艦二號一名愛司美臘路逹重七千零一十墩製於西歴一千八百九十七年一名殺卡部誇重四千五百墩製於西歴一千九百零三年刻已售與美國紐約克商會矣 
[請設縣治]  
　　重慶訪事人云川南瀘州所屬九姓鄉前係土司所轄厥後攺設分州今者民夷互仇邊事不靖洪分司錫　因禀請四川總督錫清帥將雲南接壤之地割歸汶川縣汶川縣境與九姓接壤者割歸九姓攺爲縣治名曰瀘衛聞已入奏九重矣 
[蜀興礦政]  
　　重慶訪事人云四川寗遠府境瓜别地方產金最旺刻已由大憲派鄧大令鴻儀前往勘辦又雅州府屬大全州蘆山縣太穴頭魚拖碉二山銀鑛甚富亦已飭朱通守大鏞綜理開採事宜矣 
[火車通郾]  
　　漢口訪事人云蘆漢鐵路現已築至汴之郾城經理豫漢貨捐局事務之某君特在郾城設一分局以便火車往來隨時榷取貨税聞開車之後生涯日盛僅計劉家廟至確山一處上月所收車費已有洋銀五千數百元其他槪可想見矣 
[慮囚大典]  
　　蘇州訪事人云本月初十日午前江蘇巡撫恩藝棠中丞督同藩司效述堂方伯臬司朱竹石廉訪提勘各屬所解秋審人犯先期由蘇州府許子原太守派定執事各員分投照料迨將各犯提到中丞一一勘訊後各賞給凉席一條蒲扇一柄　首兩枚青蚨一百翼分别發回收禁遵舊典也 
[蒐軍盛事]  
　　蘇州訪事人云本月初十日江蘇巡撫恩藝棠中丞命駕至北寺後大校塲校閲駐紥楓橋之續備後營勇丁亦整軍經武之道也 
[錢局釀命]  
　　金陵訪事人云此間官錢局員司人等每遇小民换錢必鞭笞橫施如狼似虎而赴局兑换者依然趾接於途且有士林中人以辱侮難堪入見委員理論者委員陳世輔遂朦禀大憲請委五城商圑局總辦吳大令錫官帶勇彈壓大令到差後卽派中城圑練局管帶吳鐵珊每日率領圑丁到局監察顧發票發錢各司事大半巿井無賴浮蕩性成吳鐵珊刻意逢迎遇有男子及老婦來换錢者輒以鞭撻從事惟青年女子則入門無阻甚且捫胸摸乳無所不爲敗俗傷風幾等桑中濮上某日爲男子换錢之期有某宦者遣家丁某甲持銀往兑甲戇直性成見散票處有少艾夾雜其中與司事調情以致守候移時未獲小票不禁忿火上熾大聲斥之司事怒甚呼令圑勇鞭逐甲益不服遂效劉四罵人吳鐵珊仰承司事之心喝令圑丁將甲縛而撻楚甲始猶詈罵繼漸無聲蓋已斃於　楚之下矣某宦聞耗往見府縣陳説其事旋由縣主拘提吳鐵珊到案收押候懲噫誰實使之以至於此恐辦理官錢局者不能辭其責矣 
[局員敗檢]  
　　漢口訪事人云前者鎮上某局總辦吳君與司事人等圑坐賭博事爲上憲訪聞委員前來查辦旋查得吳君尙有挾妓飲酒等情據實禀覆恐不免名列彈章矣 
[刑人于巿]  
　　蘇州訪事人云本月十一日署江蘇臬司朱竹石廉訪接奉刑部釘封公文遵卽札知元和縣知縣金苕青大令少選大令飭差由長元吳三縣獄中提出盜犯七名如法綑綁會同某武員督兵數十名押赴北寺大校塲分别斬决 
[蘇省官場紀事]  
　　蘇州訪事人云江蘇候補道馮觀察祖蔭現經撫憲恩藝棠中丞札委省城警察局總辦已於本月初十日蒞局視事矣○江蘇候補道徐觀察炳偉以太夫人鄭氏於本月初九日壽终金獅巷公館飭丁詣撫轅禀報丁憂隨筮期十三日申刻舉行大殮之禮○江蘇巡警飛划水師右營管帶黃子香副戎近經撫憲恩藝棠中丞札飭酌留前左二哨師船二十號駐守金山旋於本月十一日帶領中右後三哨師船回省 
[京華瑣錄]  
　　京師訪事人云三月中旬某日忽有年約二十許之某甲至琉璃廠工藝局投刺謁見黃殿撰之公子自稱總管太監李連英之胞姪適有急需故來告貸公子與之寒喧微露與李素識之意甲頗有窘態急攺稱適在前門外某店購物祗欠番餅數枚公子慨然允諾隨邀赴米巿胡同便宜坊小酌用言詰問疑竇益多迨席散公子遣人往李處探訪則李實無此姪知被誑騙幸爲數無多置之弗問洎十六日局中某司事遇甲於宣武門外扭之回局仔細盤詰盡發其覆蓋其人王姓係某部已革書吏遊蕩無業時以詐騙爲生乃遣人扭送鐵廠西河汛守戎署訊究刻尙未知如何發落也○日本人某甲租定西珠巿口天和戲館演唱女班鉦鼓喧闐夜以繼日上月十七日正在粉墨登塲忽中城練勇 
 
 

Page 3

 
 
奉城憲之諭勒令卽時停演一時觀劇之人紛紛如鳥獸散○上月某夜四更後東便門外距城數里之某村突來强盜若干人闖入某姓家搜取財物席捲而去事主某媼年逾五旬俟盜去盡尾之而行移時天色漸明羣盜見媼相隨疑而詰之媼言將赴東便門外關廂乞粥盜遂信而不疑旋遇東便營汛兵丁媼乃告以前情兵丁急由捷徑馳赴守戎署約同各兵拘獲四盜解回官署啓視所負之包果有媼家失物守戎立加刑訊供出夥犯三十餘人皆城内南東偏各糞廠糞夫是夜结伴踰城而入一夜歴刼四家皆隸左營汛地末至某村不意爲媼所賣云云守戎因派弁兵跟蹤跴緝續獲夥盜九名餘尙在逃未獲 
[浣紗艷蹟]  
　　紹興訪事人云山陰會稽二縣經征南米歴由書役於定價之外任意浮收歴年中　之資不可勝計近由各紳　名禀准按照官價劃一計算於是各書役以無利可圖不願承辦擬求大憲酌給津貼以資辦公○正任會稽縣俞　　大令自奉飭回任以來甫將一月目擊公務　集措置爲難又自顧年届古稀精力已衰不耐勞苦因禀知上憲乞骸歸里以息仔肩○郡紳馬太史傳煦邇以曾邀一品　　封典之故紳徐仲凡觀察捐資創設學堂及藏書樓并置田產收租取息以充常年經費其子仰體父志又捐若干金共計數逾三萬近復叧認常年學費洋銀一千元自願移獎故父等情邀集同志聯名禀由縣主某大令轉詳撫憲聶仲芳中丞奏請建坊旌表是亦足以矜式里聞矣○現届蠶汛之時各處洋商咸遣人來紹收繭所帶銀兩勳輒巨萬途中恐有意外之虞往往禀由西員行文各地方官請爲設法保護大憲綢繆未雨深慮鄉僻之地匪徒充斥防範難周爰檄調吳副戎玉成率領常備軍分投巡緝○蕭山縣境湘湖近以淤泥日積漸成平地經人察得土性肥沃禀請認賦開墾以闢利源事爲左近農户所知以平日禾田皆賴湖水灌漑一旦失此情何以堪羣出阻止未識能免雀鼠之爭否○越中綢貨本爲商業大宗近因各處銷路無多各機户紛紛停織機工無可覓食時時滋生事端不早設法安輯亦地方之隱憂也○邇來餘姚縣境梟風甚織僅去冬刦案至四十餘起之多署臬司陸廉訪因念縣主李大令思敬業已期满力保胡大令爲和往署以弭隱患而安　　 
[續訊假冒親王案]  
　　巨騙曹芳忠張茂生陶品賢趙光德四人被獲後經上海縣主汪瑤庭大令訊明飭差役薛貴將賃屋與曹之蔣顧氏及同居之張三兩名口拘解到縣當晚復提曹張陶趙訊鞫曹供小的實係一時受愚尙求恩宥大令謂上方寶劍祇有綃與　柄僞旨部札所繕之言竟如兒戯惟僞印旁鐫龍紋法不容寛究竟是否由爾自製曹堅稱實由魏孔遣人送到小的　大令喝令用藤條鞭背八十下仍不吐實又用竹梢鞭背八十下亦執定前詞蔣顧氏供稱小婦人籍隷江北某邑賃居西門外揚暉橋左近將餘屋賃與曹等暫居前日忽稱有王爺送來之物小婦人見係布包一枚不知其中所藏何物亦不知僞印是否包在其中張三供小的與氏同鄉在滬上當車夫從未見有僞印送來張茂生供前日齎送布包之人小的實不相識趙光德陶品賢同供當送物來時小的等適在外間均未目覩大令謂觀此情形顯係曹自造各物　騙人財乃敢妄稱王爺及魏孔等人殊爲可惡著釘鐐收禁張茂生還押趙光德陶品賢無干省釋蔣顧氏張三叱退 
[定期送學]  
　　昨日上海縣知縣汪瑤庭大令發出紅諭高貼頭門定於本月二十六日將縣學新進生員一律送入學宮肄業蓋遵循舊典也 
[梟匪送縣]  
　　著名梟匪高阿虎前奉蘇松太兵備道袁海觀觀察查知匿跡租界中因札飭英美等國租界公廨讞員黃耀宿司馬拘獲前晚研訊之下高供小的於四月十三日隨同黃大人來申並未犯事司馬問未來申之先爾在何處答稱在金山縣境洙涇鎭司馬飭移送上海縣署請縣主汪瑤庭大令訊懲 
[嚴究蟻販]  
　　日前英美等國租界公廨讞員黃耀宿司馬接江甯縣知縣某大令移文閲悉彼處普育堂内工人孔三之女小字水子近被匪人拐去旋卽獲犯詰知此女實爲徐某及何二等人串拐倩劉得藻携至上海六馬路開設雞鴨鋪之著名蟻棍張胡氏家由氏浼平湖阿姐及阿和等人輾轉售去會香里鴇兒張奶奶卽王奶奶備知其細請俟拘案訊明核辦等由因卽簽差恊同某包探拘獲張胡氏張奶奶前晚升堂研訊張奶奶供稱張胡氏係張順潮之母劉得藻曾寄名伊膝下與小婦人素識某日小婦人至伊處購鴨適劉拐帶水子來申倩平湖阿姐及阿和等人經售今者此二人或云在义袋角開烟館或云在六馬路玉壺春茶館左近司馬詰以前者曾拐過何人爾知其事否張奶奶答稱第一次由劉從金陵拐得一女年已二十餘與張胡氏等售入大興里張四家未幾劉遂復至金陵拐水子來此張胡氏聞之大呼寃枉司馬謂張奶奶所供核之江寗縣來文尙屬符合爾敢在此逞刁乎如不吐實本分府將爾解往江寗縣定當備受酷刑及早實供尙可網開三面張胡氏稱小婦人實與張奶奶所私王復興有嫌致被誣陷兒子順潮亦係辦公之人小婦人安有知法犯法之理隨與張奶奶嘵嘵置辯司馬著分别還押聽候提到證人再行訊辦 
[法界火警]  
　　昨日三點二刻鐘時銀河西没曙光未開忽報法界公館馬路首善里十二號門牌永順豐東洋雜貨號不戒於火霎時熊熊烈燄上燭雲霄英法兩界各洋龍聞警馳至竭力施救約逾一點鐘始熄是役也延及比鄰泰源生永順昌二號共焚去樓房七幢永順豐夥俞承昌及司帳人陸小華不及逃出葬身火窟之中迨事後檢出遺骸斷骨殘肢慘不忍覩捕頭查悉號中曾保火險銀二萬餘兩令包探將號主尋獲以便解送公堂禀請讞員陳楚生大令訊明核辦至晚七點鐘時法大馬路西同春樓橫街第九號門牌某姓家不戒於火突肇燎原幸經救火會西人急驅皮帶車至竭力灌澆始得熄滅計焚燬房屋若干俟明日詳錄 
[美界火警續聞]  
　　美界天潼路失火情形略誌昨報兹悉火起於董天頤藥店時適鐘鳴九下購藥者踵趾相錯店中人應接不遑因令學徒某甲登樓取貨怱怱躡梯而下忘未携去火油燈少選火星飛入所儲草藥中店中人尙未知覺幸途人大聲呼救各店夥始爭先取水以澆旣而救火會西人聞有鐘聲急驅皮帶車馳往噴救約歴一點鐘時而熄已延及比鄰大盛祥新衣店焚燬樓屋三幢矣聞董店曾倩荷商好時洋行保火險銀五千兩 
[英美等國租界公廨晚堂瑣案]  
　　前日粤妓李大有奔赴公廨求恩超豁讞員黃耀宿司馬飭交官媒留養當晚升堂研訊李妓供小婦人年一十有六本年二月被拐來申鬻與高姓由高轉售與梁姓由梁轉售與李姓出身價洋銀一百九十八元數月以來備悉風塵况味不願再操賣笑生涯叩求拔出火坑感恩無旣司馬著送棲流女所擇良婚配○某號巡捕送一迷路女郎至廨禀請妥爲安插前晚司馬升堂研訊女呆若木雞不發一語惟初入捕房時曾言蘭仙二字司馬疑爲迷藥所中著送棲流女所留養候招家屬認領 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[美租界捕房紀事]  
　　前晚本邑人沈順福行經裹虹口忽被衆流氓詐去洋銀數元心不能甘奔赴捕房聲訴捕頭允派包探緝查○昨日馬夫王阿法駕車至北蘇州路適某號傭人陳士洪曳車載貨飛駛而來突被將車輪掽折事爲七百零十號巡捕所見一并帶入捕房捕頭詰得情形令王自投公堂具控○昨日寄居北四川路之某西人以庖人林章全竊取刀盆停工不作因唤令一百六十號印捕拘入捕房捕頭令押候解送公堂禀請讞員黃耀宿司馬懲辦○昨晨妙手空空兒王阿三掩入西華德路某姓家行竊衣服若干件携之而出適爲包探朱桂生所見連贜帶入捕房捕頭令押候解送公堂禀請訊辦 
 
 
 

Page 10

 
 
[江城笛韻]  
　　武昌訪事人云鄂中大憲以比國開設博覽會出示曉諭商人如有運物往賽者卽赴商務局報名○上月下旬某日火車由許州回漢時有公車孝廉二百餘人已將行李裝入貨車而客車竟無坐位不得已留住站中迨車抵漢皋司車人卽禀請江漢　監督轅飭夏口廳同知馮少竹司馬親赴車站曉諭諸客須俟諸孝廉到後方能搬取行囊○武昌芝麻嶺地本低窪自修造菜巿後四面填高街心尤易積水每値陰雨行人咸裹足不前兹由警察局撥欵興修已於四月初六日從事畚鍤矣○湖北所設文武普通學堂向不收錄南省學生兹有湘中人土來求收考者經學務處牌示略謂武普通學堂前已從寛錄考文普通等學堂則格於成例毋庸探詢○麻城縣設立小學堂工事剛竣而圍墻忽然倒塌經邑令詳報上憲日前端午橋中丞委覃大令兆　前往查勘○日前端午橋中丞派各處畢業學生百人前往日本留學並有自備資斧者五十餘人就中以宜昌施南二府爲最多東湖一縣多至二十餘人其果有志嚮學耶誠可嘉也 
[京江夏浪]  
　　鎭江訪事人云郡治西門外近有無賴之徒開設牌九賭館抽頭漁利迭經常鎮通海道郭月樓觀察札飭丹徒縣及保甲總巡各局員嚴行查禁本月初九日縣主洪鷺汀大令親帶差勇拘獲賭棍數名從嚴懲辦意者自此各賭徒當稍稍潛蹤乎○前者鎭郡各小販不願將攤遷至菜市聚衆滋閙釀成焚燬營房之事兹者上憲以警察局總辦竇甸高大令辦理不善立予撤差聽想查辦○自本月初五日起連朝苦雨檐溜聲潺潺不絶大街小巷積水成渠氣候轉寒居民靜坐斗室中非棉衣不可稍疏調攝卽疾抱河魚瞻望四郊宿雲如墨中田二麥未見黃雲聞之老農云如蒼蒼者再不放晴恐新秧亦將浸壞矣可奈何○本月初八日之夜更魚三躍時城外西塢街左近道生錢莊被梁上君子踰牆而入竊去日斯巴尼亞銀二千元次晨禀請保甲局及縣丞主簿各官勘明飭緝未知能合浦珠還否也 
[上海縣署瑣案]  
　　王掌生控王福泉糾同沈富根等奪去耕牛等情縣主汪瑤庭大令飭差提到沈富根升堂研訊沈供王福泉與王掌生係同族兄弟前因借錢不遂牽其耕牛以去小的並不相助惟當時五福泉曾呼小的之名致爲掌生所聞砌詞誣控實則小的並不在塲尙求明察王掌生供王福泉無端勒借不遂所欲卽牽去耕牛一頭與沈實係同黨叩乞究懲大令著將沈交人保出候提王福泉到案訊追○張文治扭控喬金如訛詐等情前晚大令升堂研訊張供生員籍隷南匯來滬購物行經南巿被喬糾黨圍住勒索洋銀二百元是以扭送案下叩乞究懲喬供小的與張同邑在滬上駕駁船月前南匯人某姓將妻某氏毆斃屍屬本欲報縣請騐張恃爲彼處董事勸令某姓以洋銀八百元賄和不料得銀後不給屍屬徑自携至滬上開小輪船局屍屬不服仍投縣署報請相騐某姓覓張無著因倩小的留心偵訪以便送案究追今得途遇間其如何逃逸不料反被扭案誣控務求大老爺移解南匯歸案訊辦大令飭一併交人保出候行文南匯縣查明有無其事然後核奪○前日唐陸氏携其孫唐和尙及媳弟顧阿松投縣控稱媳婦顧氏曾與同族唐俊卿之妻扭毆二次以致嘔血殞命叩求蒞驗伸寃大令諭以扭毆時已逾一月不能以因傷身死論旋由地保閔海和勸令唐俊卿出資從豐棺殮兩造業已允許前日閔帶唐陸氏等投縣求銷大令略加研詰閔供小的充當浦東四十四圖地保唐俊卿願出洋銀二十元助棺殮之費唐陸氏已首肯爲此叩求銷案大令著飭諭唐俊卿務出洋銀三十元准予　案　　 
[上海保甲巡防局紀事]  
　　小南門外陸家浜四弄居民馮錦堂向操　人業昨日鄰人王小二及其子錫臣其媳陸氏互相口角不知如何擊毁室中器物心不能平浼蘇松太兵備道轅幕友何某函請二十三七鋪巡防局員李伯屏二尹提究二尹卽命地甲陶陞傳王父子到來押候訊核○賣饎飯人沈秀甫近以南巿馬路橋左近舊日攤基被同業陸德甫强佔向之理論紏衆行兇因詣二十三七鋪巡防局聲控局員姚谷蓀二尹飭地甲錢德妥爲調處○前晚輪應南巿十六鋪巡防中局會哨之期局員黃衡堂二尹預設茗點以待俄而二十三七鋪曁十六鋪南北兩局員次第戾止二尹延入客廳略叙寒暄旋繞往各叚巡察一周而返 
[英美等國租界公堂瑣案]  
　　前者英商伊德投本管總領事署控華人鄭湘藻僞稱開礦騙去股本銀三千餘兩等情經前任英　領事迪比南君會同讞員黃耀宿司馬訊供押繳後以鄭管押捕房無人具保請將伊子代押以便出外變產抵償昨日捕頭將鄭解案襄讞委員王松丞刺史謂爾挺押日久置諸不理現將如何鄭無詞以對刺史商之英繙譯官德爲門君攺押公廨著赶緊央的實人保出料理延干嚴比○洋人某甲訴稱細崽董金生不告而去請即訊懲董金生供稱洋人不時將小的毆擊故於三月某日辭歇並非不告而去訊至此有華人某乙者投案聲稱前者董囑小的保伊至洋人處執業伊之停歇未向洋人説明刺史商之德君判罰董洋銀八元○某包探解某洋人家細崽林章泉至案禀稱此人無端停工不做由洋人函致捕頭拘請究辦林供稱洋人每日給小洋銀一角爲購煤之用實在不敷是以不願工作刺史商之德君從寛斥釋○前晚四百六十二號五百二十九號二華捕巡至西藏路拘得流妓陸小妹妓傭王時氏旋又在雲南路拘獲王才寶陸李氏昨日一併送案請究刺史判各罰洋銀十五元○二百八十四號華捕拘送張鳳良二百二十六號華捕拘送王子卿三百四十二號華捕拘送凌福奎至案禀稱伊等不遵章程傾倒垃圾叩求究罰刺史判各罰洋銀一元○剪綹賊汪阿根前因犯案收禁西獄六月甫經釋出即竊取黃耀忠衣袋内小洋銀八角昨被包探沈阿岳緝獲解案請懲刺史判收禁西獄六月○偷兒史阿榮行竊王右卿家對時表一枚報由包探趙銀河查獲送案請懲刺史判責一百板管押兩禮拜○包探王阿巧解送偷兒蘇阿毛至案禀稱伊行竊葉紀生家綢棉襖一件報由小的查獲解案請究葉投案領　刺史訊得蘇年祇十五判責手心一百下發押攺良所半年 
[法租界公堂瑣案]  
　　掮客毛葆卿央方廷榮浼萬全雜貨號執事人桂益寳籌墊銀五百兩卽由伊胞弟毛慶餘擔保後陸續收回銀三百兩嗣因向某洋高承辦油花二千擔虧欠資本控經讞員陳楚生大令訊供著邀同中保妥爲理處迄今日久尙未理明昨日大令提案復訊桂求追所墊銀二百兩毛堅求斷還所虧銀兩方供此項帳目業已算明曾經友人勸桂减收銀一百兩無奈兩造均不允從求恩核示大令商之法總領事署蘇繙譯官著毛繳銀一百四十兩給桂具領毛抗不遵斷大令著押候繳呈延干嚴比○前晚張利生李子堂被賊竊去衣服數件報捕查獲賊犯王阿榮陳子登詰知贓已售與舊貨攤主許阿四因之解案請究大令判罰許洋銀十元王陳各押十日期满之後各責四百板贓給失主領回○朱伯明手持雕翎扇行經老北門外突被流氓陳金榮攫去當塲追獲送案請辦大令判責二百板贓給朱領回○陳振之被賊竊去衣服七件報經包探拘獲賊犯陸阿生吊到原贜送案請辦大令判責三百板贜給陳具領○前者曹龍生向人混用銅質僞洋銀報經包探查知匿跡孫福林家疑係同黨因連孫妻杜氏解經大令訊供判責曹四百板杜氏押候將孫交案昨日孫自投案下大令向之詰訊孫狡展不承因著將杜氏釋出孫押候嚴辦 
 
 

Page 11

 
 
   
 
 

Page 12

 
 
頭品頂戴浙江巡撫臣聶緝槼跪奏爲請補選缺知縣恭摺仰祈聖鑒事竊照浙省於濳縣知縣鄧之鍈於光緒二十九年十二月二十七日在任病故應以本日作爲開缺日期所遺員缺係繁難中缺業經咨部聲請扣留外補在案查銓選例載扣留外補選缺如坐補原缺無人應先儘裁缺卽用次用廻避卽用又次用留省另補均不積各項班次之缺如均無人方准以各項班次請補又二十九年九月准部奏定新章内開曾任實缺丁憂服满分發人員道府以至未入流等官如遇選缺出時除坐補原缺裁缺卽用廻避卽用新選薪補之留省叧補仍照定例請補外其餘無論何項到班先將此項人員儘數請補均不積各項班次之缺各等因今於濳縣知縣缺坐補原缺裁缺卽用廻避卽用留省另補均無人查有曾任實缺丁憂服满候補知縣胡裔麟年五十二歲廣西蒼梧縣人由光緒乙酉科舉人丙戍科進士引見奉旨以知縣卽用欽此簽分浙江領照到省捐加同知銜准補山陰縣知縣丁毋憂開缺回籍服满起復領咨赴部光緒二十七年九月十五日經欽派王大臣驗放堪以照例發往二十二日覆奏奉硃批依議欽此十月初七日給照是月二十二日到省據布政使翁曾桂兼署按察使陸襄鉞以該員請補於潛縣知縣不積各項班次之缺會詳前來臣查胡裔麟年力正强老成諳練以之請補於濳縣知縣缺實堪勝任與例亦符如蒙俞允該員係曾任實缺丁憂服满應補知縣今請補知縣銜缺相當毋庸送部引見理合會同署理閩浙總督臣李興鋭合詞恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
[浙江巡撫聶奏爲浙江省奉撥光緒三十年第一批地丁京餉銀兩摺二十三日]  
　　頭品頂戴浙江巡撫臣聶緝槼跪奏爲籌解光緒三十年第一批地丁京餉銀兩恭摺仰祈聖鑒事竊准軍機大臣字寄欽奉上諭户部奏撥光緒三十年京餉限五月前解到一半十二月初間全數解清不准截留攺撥藉詞延誤等因欽此並抄單内開撥浙江地丁銀四十萬兩當經恭錄行司遵照籌解去後兹據布政使翁曾桂詳稱勳支本年春撥報存銀五萬兩作爲光緒三十年第一批地丁京餉飭委候補知縣邱鴻文管解至滬附搭輪船運津解京交納等情詳請奏咨前來臣覆核無異除分咨查照撥護並取起程日期咨報外理合恭摺具陳伏乞皇太后皇上聖鑒謹奏奉硃批户部知道欽此 
[浙江巡撫聶奏爲浙江省奉撥光緒三十年地丁京餉仍擬儘動春秋撥欵湊解摺二十三日]  
　　頭品頂戴浙江巡撫臣聶緝槼跪奏爲浙江省奉撥光緒三十年地丁京餉仍擬儘動春秋撥欵湊解恭摺仰祈聖鑒事竊承准軍機大臣字寄光緒二十九年十月十六日奉上諭户部奏豫撥本年京餉一摺著該將軍督撫監督等務於本年五月前解到一半十二月初間全數解清不准截留攺撥藉詞延誤等因欽此並准抄單内開浙江省地丁銀四十萬兩當經恭錄行司欽遵籌解在案兹據布政使翁曾桂詳稱浙江省年額應徴地丁銀二百一十餘萬兩兵燹後荒蠲尙多兼以災歉頻仍實徴銀數儘借本省年例一切支放以及派還洋債曁奉撥京協各餉尙多不敷所有地丁項下奉撥本年京餉銀四十萬兩欵關要需惟有循照歴辦成案將應入光緒三十年春秋二季撥册報存各欵銀兩一併儘數動支湊解不敷若干在於本年地丁項下如數動撥依限解交等情詳請具奏前來臣覆核無異理合恭摺陳明伏乞皇太后皇上聖鑒敕部查照施行謹奏奉硃批户部知道欽此 
[湖南巡撫趙奏爲查明各屬徴收光緒二十九年分上下兩忙錢漕等項銀數開具比較清單摺二十三日]  
　　湖南巡撫奴才趙爾巽跪奏爲查明各屬徴收光緒二十九年分上下兩忙錢漕等項銀數開具比較清單恭摺仰祈聖鑒事竊同治八年二月初五日奉上諭户部奏請飭各省整頓丁漕按限奏報等語著各直省督撫自同治八年爲始督飭藩司將全省一年上下兩忙徴收丁漕各實數及上届徴收總數開具比較清單詳明專案奏報統限各該年年底出奏以備稽考等因欽此欽遵在案同治十年經前升撫臣王文韶奏明年終出奏自須先期截算究非通年徴收總數請展限至次年開印後辦理庶歸核實經户部議准咨行照辦兹據藩司張紹華查明光緒二十九年分徴收各屬上下兩忙地丁起運存留驛站正耗錢糧截至年底止共完銀七十九萬八千五百九十七兩零比較上届光緒二十八年分各屬完解銀八十二萬八千三百九十一兩零計少完銀二萬九千七百九十四兩零據署糧儲道任國鈞查明光緒二十九年分徴收各屬漕南米折等項正耗錢糧截至年底止共完銀二十三萬一百四十二兩零比較上届光緒二十八年分完解銀二十萬一千九百十兩零計多完銀二萬八千二百三十二兩零分别開具比較清單詳請奏咨前來奴才覆加查核除將未完各欵錢糧嚴飭司道督催上緊徴解務於奏銷前全完造報並咨户部查照外理合照繕清單恭摺具奏伏乞皇太后皇上聖鑒謹奏奉硃批户部知道單併發欽此 
[湖南巡撫趙奏爲所有購辦槍彈先後由委員等運解回湘綜計價値銀兩俱由局分别借挪欵匯解片二十三日]  
　　趙兩巽片再湖南省鄰氛不靖籌辦邊防自光緒二十九年春間陸續調遣各營旗分駐粤湘邊要各路請領軍械爲數甚夥局存無幾應付維艱嗣又添募忠字四旗學習新操需用槍枝自當設法籌購方足以備應用經奴才飭據湖南善後局司道詳請上年七月間派委知府李常度前往金陵製造局購辦毛瑟子五十萬顆每千顆庫平銀二十二兩共需價庫平銀一萬一千兩又於十月派委知縣沈保宜赴江南滬局購辦毛瑟子彈五十萬顆每千顆庫平銀二十四兩共需價平銀一萬二千兩復經該局於本年正月在日本三井洋行訂購積存德國老毛瑟槍彈五百萬顆每千顆價銀十七兩共需銀八萬五千兩所有前項槍彈先後由該委員等運解回湘照數點收綜計價値共需銀十萬八千兩俱由局分别息借挪欵匯解在案前後運脚○費容俟叧册彚報等情詳請奏咨前來奴才覆核無異除咨户部查照立案外理合附片具陳伏乞聖鑒謹奏奉硃批該部知道欽此 
[浙江巡撫聶奏爲杭州满營官署兵房借欵修理分年扣還摺二十四日]  
　　頭品頂戴浙江巡撫臣聶緝槼跪奏爲杭州满營官署兵房借欵修理分年扣還恭摺仰祈聖鑒事竊查杭州满官兵衙署兵房前於光緒二十一年因遭潮濕朽損奏明籌欵借給修理所借銀兩於各官兵應領俸餉内分年扣還業已扣還清楚在案上年 
 
 

Page 13

 
 
七月間准杭州將軍臣常恩副都統臣德濟咨稱杭满營官署兵房歴經修理現在柱木𡮦朽墻壁倒塌不堪棲止據入旗恊領等禀請援案借支俸餉興修仍分八年扣還等情開單咨請援案借給計黏單内開協領八員每員借銀二百四十兩佐領二十四員每員借銀二百兩防禦十六員每員借銀一百六十兩驍騎校三十二員每員借銀一百二十兩筆帖式二員每員借銀八十兩前鋒校十六名領催一百七十六名前鋒一百八十四名每名借銀三十六兩馬甲一千二百二十四名借銀二十四兩統共借銀五萬六千一百九十二兩經前護撫臣翁曾桂飭據署布政使崔永安核案相符現已陸續酌動司庫雜欵共籌銀五萬六千一百九十二兩借給修理聲明此係原借原還於庫欵並無出入自核放杭州满營光緒三十年三月分俸餉及秋冬大俸起分作八年按次扣還歸欵工竣由營造册保固等情由現任布政使翁曾桂具詳前來臣覆核無異除分咨户工二部查照外謹會同杭州將軍臣常恩副都統臣德濟恭摺具陳伏乞皇太后皇上聖鑒勅部查照施行謹奏奉硃批該部知道欽此 
[浙江巡撫聶奏爲所有報解三個月浙東釐金銀數緣由片二十四日]  
　　聶緝槼片再浙東釐金提歸税司代徴經總税務司赫德派令副税司來浙經理核定每月應解銀八萬三千三百餘兩業自光緒二十四年閏三月十二日起按月解至二十九年九月初十日止均經分别奏咨在案兹據釐捐總局司道詳稱自光緒二十九年九月十一日起至十二月初十日止計三個月共應解銀二十五萬兩按月分次解交副税司兑收等情詳請奏咨前來臣覆　無 
異除分咨查核外所有報解三個月浙東釐金銀數緣由理合附片具奏伏乞聖鑒謹奏奉硃批該部知道欽此 
[湖南巡撫趙奏爲整頓田房税契仿照河南湖北辦法略從輕减摺二十四日]  
　　湖南巡撫奴才趙爾巽跪奏爲整頓田房税契仿照河南湖北辦法略從輕减恭摺仰祈聖鑒事竊奴才准兵部火票遞到軍機大臣字寄奉上諭現在國步艱虞百廢待舉而庫儲一空如洗無米何能爲炊如不設法經營將大局日危上下交困後患何堪設想飭卽將田房税契切實整頓各直省每年派定銀三百二十萬兩湖南省每年派銀二十萬兩必順籌足定額不准稍有短欠等因欽此欽遵轉行司局籌議去後兹據湖南布政使張紹華會同善後釐金各局司道詳稱查湘省税契一項從前各州縣徴解甚少自二十七年攺歸釐金局辦理以後無論買契典契一律三分收税以一分留作州縣辦公二分批解省局凑解新案償欵截至二十九年十二月二十五日止共收銀四十二萬九千餘兩均已掃數湊解償欵攺章之初各屬民間積有往年未税之契收數尙形　躍近則舊契搜羅殆盡此後税收斷難如前暢旺値此時事艱危伏讀詔書殷切敢不力圖整頓查田房税契河南湖北均照六分收税湘省雖不盡饒裕難與豫鄂兩省頡頏然民間典買田房者究係有餘之家當今籌欵艱難分應報効又近來各屬興辦學堂警務往往取資於此叅差不一不如定劃一辦法較爲無弊並酌留官紳辦公經費以資持久因公同商酌擬仿照河南湖北收數略從輕减自光緒三十年四月初一日起凡民間田房賣契典契後價銀一兩均按五分收税以三分批解省局内仍以二分湊解新案償欵一分解部備撥下除二分以一分留充本地學堂警務經費一分留作官紳吏役辦公之需均一律照庫平足銀徴收折算必照巿價不准稍有浮溢並擇向來税缺較多之州縣委員前往駐辦會同地方官切實清查以杜流弊似此辦法公家所取仍在常例之内各屬用項亦可統歸一致信從較易中飽胥除公私兩有裨益等情詳請奏咨前來奴才覆核無異除咨户部查照並出示曉諭尅期開辦外理合會同湖廣總督臣張之洞恭摺具奏伏乞皇太后皇上聖鑒謹奏奉硃批户部知道欽此 
[湖南巡撫趙奏爲廣西舊餉勢難補解摺二十五日]  
　　湖南巡撫奴才趙爾巽跪奏爲廣西舊餉勢難補解恭摺瀝陳仰祈聖鑒事竊照户部咨開内閣抄出署兩廣總督今春煊等奏邊防緊要恊餉欠解太多懇恩嚴飭各省按期籌解等因一摺光緒三十年正月初五日奉硃批著户部分别飭催欽此欽遵抄出到部咨行補解等因准此遵卽轉行司局籌解去後兹據湖南布政使張紹華會同善後局司道道詳稱查湘省庫欵奇絀奉派歲恊廣西邊餉久已停解積欠甚鉅上年因該省軍務緊急庫儲空虚湘桂脣齒相依未便稍存膜視業經陸續解過恊餉九萬兩搜括轉輸不異創舉復於十一月内奉准部咨派撥各省關光緒三十年認解一年廣西協餉湖南派八萬兩飭令按月攤解更屬無米爲炊設法騰挪先後解過三次均經詳請奏咨在案以後能否如數籌解實無把握今復奉准部咨飭催籌解舊欠明知粤湘休戚相關苟財力有餘斷無不力任其艱以期仰紓朝廷南顧之憂與部中統籌全局之意無如近年餉源日竭挪借俱窮所有舊欠廣西協餉委係無力籌解事關邊餉亦不敢以虚詞延宕反滋遺誤維有據實籲懇詳請奏咨叧行指撥前來奴才覆查湘省奉撥舊辦桂餉久未籌解實因有撥無指是以積欠纍纍歴經前撫臣迭次奏明有案兹又加以償欵之期限新政之費用邊　之軍火餉需支用日繁艱于羅掘上年奴才到任適値桂疆告急迭次索餉函電紛來湘桂誼切輔車患難相共奴才獨排　議督飭司道實力籌畫先後共解過銀九萬兩實屬不遺餘力奴才忝膺疆寄目擊時艱念深宮宵旰之憂睹鄰省待援之切苟可爲力豈忍因循推諉惟財力所限萬難兼顧不得不據情籲懇求諒於君父之前今歲無論如何自當督飭司局將新派一年協餉八萬兩竭力籌解以資接濟至舊案積欠斷難兼籌委係實在情形合無仰懇天恩飭下户部查明湖南撥册有無可動之欵指項撥解抑俟湘省庫藏稍裕再行補解之處出自聖裁謹會同兩廣總督臣張之洞恭摺具陳伏乞皇太后皇上聖鑒訓示謹奏奉硃批户部議奏欽此 
[湖南巡撫趙奏爲購買槍彈先後裝運回湘綜計價値銀兩均已由局分别息借挪欵匯交清楚片二十五日]  
　　趙爾巽片再湖南省因廣西匪氛未靖籌辦邊防陸續添購槍彈附片具奏在案嗣查調防邊界各營旗均應一律攺用快槍局存無多仍屬不敷分給又經奴才飭據湖南善後局司道詳稱光緒二十九年九月訂購德國瑞生洋行九　毛瑟槍五千桿子彈五十萬顆每桿連子彈一百顆價銀六兩五錢共需銀三萬二千五百兩復於十一月由日本三井洋行購買明治三十年式最新快槍 
 
 

Page 14

 
 
二千桿配件備件皮帶皮盒俱全並無烟子彈二百萬顆每桿連子彈一千顆價値日金七十一元共計日金十四萬二千元照金價扣銀十一萬七千五百七十六兩以上槍彈先後裝運回湘如數點收綜計前項價値共需銀十五萬七十六兩均已由局分别息借挪欵匯交清楚在案擬請在光緒六年十年裁减各局薪糧項下積有成數並俟叧行籌有欵項陸續清還挪墊又本年正月由日本三井洋行續訂購三十年式快槍無烟彈子二百萬顆議定每十顆價値日金四十三元共計日金八萬六千元照金價扣銀七萬一千二百八兩約定本年七月裝運回湘再交全價所有各運脚匯費及應付全價届時彚報等情詳請奏咨前來奴才覆核無異除咨户部查照立案外理合附片具陳伏乞聖鑒謹奏奉硃批該训知道欽此 
[湖南巡撫趙奏爲孀婦節孝好義捐資興學摺二十六日]  
　　湖南巡撫奴才趙爾巽跪奏爲孀婦節孝好義捐資興學恭摺籲懇天恩仰祈聖鑒事竊據在籍江蘇試用知縣梁焕　等聯名禀稱已故節婦唐黃氏係在任候選道四川重慶府知府黃濟之女歸善化縣已故中書科中書唐鍾峻爲妻生子女各一侍姑疾刲右肱和藥以進夙夜劬事姻黨咸服年二十九歲夫故該氏誓以身殉碎磁盌吞之經救得　喉破血溢歴久不瘥矢志撫孤親教育適値欽奉懿旨飭令各省開建學堂並頒章程勸導鄉邑該氏慨念時局首先捐貲於光緒二十八年在長沙縣東鄉創設影珠中學堂又立長清蒙養學堂先後捐助常年經費共銀三千兩該氏家非素封典產質衣毅然不顧卒成美舉遂樹風聲湖南鄉間民學權輿實基于此旋于二十九年十二月病歿年三十四歲計守節五年鄉里聞之莫不歎惋職等誼屬桑梓見聞真確不忍聽其湮沒禀請核奏前來隨卽行司飭縣確查詳復無異奴才查唐黃氏矢志堅貞無慙賢淑事姑克孝訓子有方懿德所流一方稱歎况復洞切大局慷慨輸將當民智未開之先爲捐產興學之舉識見卓越超邁恒流非尋常施濟可比合無仰懇天恩將　故節婦唐黃氏特予異常旌表以昭激勸出自逾格鴻慈除分咨部館外謹會同湖廣總督臣張之洞湖南學政臣吳慶抵恭摺具奏伏乞皇太后皇上聖鑒敕部查照施行謹奏奉硃批著准其旌表禮部知道欽此 
[大臣德奏爲漢爵出缺有子未報送襲據控查實案情摺二十六日]  
　　奴才德麟跪奏爲漢爵出缺有子未報送襲據控查實案情恭摺具陳仰祈聖鑒事竊據敦都克多爾濟控稱係原任圖什業圖漢車林多爾濟嫡親長子前故漢共娶三妻嫡妻正福晉名車林都勒瑪二名塔木扎布三名多勒格爾扎布伊係車林都勒瑪所生那遜綽克圖係塔木扎布所生因伊母與塔木扎布不睦將伊母分居遠處伊生時塔木扎布不准山報當交與隨侍人養育嗣塔木扎布生有那遜綽克圖因爲親子爭爵持刀向伊父肆閙逼令預保那遜綽克圖爲長子以致伊各自此沉壓未入册檔同治二年四月間伊父車林多爾濟因病重唤伊母子前往伊於四月十二日先到伊父告以爾弟承襲爾不得多言當飭伊三庶母多勒格爾扎布由櫃内取出印據一張交伊收存日後執此好支用度等語伊父故後伊遵嚴命赴藏遠避家難於光緒二十六年回旗見伊弟出缺無子承襲遂同本旗盟長等訴明原委請爲報襲該盟長等並不秉公出報惟言業將色勒依囊多爾濟報襲又由該旗給爾應付飭　出具畫押遵依甘結存案現色勒依囊多爾濟身故該盟長等仍未具報竟將遠族台吉九人開列報部伏思嫡派有人爵歸遠旗實屬寃抑太深現有執存印據可憑多勒格爾扎木可問沙畢喇嘛班第及巴令等可證呈請確查前來奴才恐其冒認　子行令該盟長查明具報據該盟長等呈覆敦都克多爾濟是否原任圖什業圖漢長子協理台吉官員等均因年幼不知確情惟册檔並無該名不能憑信且光緒二十七年間業由敦都克多爾濟出具甘結由本旗應付該終身需用卽無意爭奪漢爵何係背意呈控合將畫押原結一併抄錄呈送等情奴才詳查呈覆旣據稱無册名應驅逐何以又由該旗應付終身情詞矛盾顯有不實不盡遂復派蒙古七品官棍雅爾前往該旗會同署理印務之協理台吉等確查現據印文呈報會同訊問故漢三妻多勒格爾扎布供稱正側福　實因爲子爭爵不睦分住當故漢病重時由伊在櫃内將黃縀包袱印文取出眼同該管旗章京依逹不協埋台吉德勒克字付敦都克多爾濟收存並囑三人勿告他人等語又據故漢叔父原任公桑都布多爾濟之妻女僧森登供稱敦都克多爾　係正福晉所生伊曾親見該名未能入册伊夫亦曾言及等語各具斗記甘結一併呈送同時又據沙畢呈報喇嘛班弟之弟薩拉沁來報敦都克多爾濟實係車林都勒瑪所生當時交與該旗隨侍入棍楚克養育等語並據故漢親女色特德布多爾濟之夫巴令來報其妻常稱敦都克多爾濟係其胞弟並由藏回時姊弟亦曾相認各等語具文報查奴才統查前後所報各情與原控均屬相符奴才面提訊供亦矢口不移是敦都克多爾濟係原任圖什業圖漢長子因塔木扎布爭爵未經册報承襲屬實查蒙例載凡呈報承襲漢爵時本人有子而揑稱其無子事發將該扎薩克及恊理旂務之台吉等俱革退辦理旗務之職此案係原任圖什業圖漢變起家庭與例載該旗揑報者有别惟於二十七年經敦都克多爾濟訴明原委知有此子應卽立於報院乃因避處分僅與供給不爲具報應請將該管旗台吉等從寛薄懲以戒規避敦都克多爾濟旣係漢子可否准其承襲圖什業圖漢爵出自聖裁除將敦都克多爾濟並鈔錄全案咨送理藩院查核外理合恭摺具陳伏乞皇太后皇上聖鑒再蒙古大臣綳楚克車林因漢爵送襲有人不願　銜合併聲明謹奏奉硃批該衙門議奏欽此 
[知貢舉内閣學士熙等奏爲會試借闈及新科舉人亦借闈覆試事竣並試卷解部緣由摺二十七日]  
　　知貢舉内閣學士兼禮部侍郎銜臣熙瑛知貢舉河南巡撫兼管河工事務臣陳䕫龍跪奏爲奏聞事光緒二十八年十一月三十日内閣奉上諭前據據禮部奏請新科舉人覆試於會試揭曉後舉行惟思士予守候日久旅費維艱著攺於會試三塲畢後卽行覆試以示體恤此項試卷著知貢舉嚴密包封解送到部由該部奏請簡派大員閲看　此又禮部會議奏准變通會試章程内開會試借闈舉行新科舉人亦應借闈覆試其覆試題目由總裁官恭擬等因各在案本年會試三塲完竣業經臣等恭摺奏報其各省應行覆試舉人臣等遵於三月二十日循例點進共一千五百零八名扃門考試照章由總裁官擬題會同提調監試等官逐號稽察士子均屬安靜於酉刻次第交卷出塲議將收到試卷一千五百零八本彌封完固嚴密包封除委員解送叧行造册咨部查照辦 
 
