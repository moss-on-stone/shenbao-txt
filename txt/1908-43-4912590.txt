# 1908 - 43 - 4912590

 

Page 1

 
 
   
 
 

Page 2

 
 
[宫門抄]  
　　正月十七日召見軍機姜桂題 
 
 
 

Page 3

 
 
論說 
[論政府心理上之四大敵]  
　　今日之掌外務者。莫不言交涉之棘手。掌兵事者。莫不言防禦之棘手。掌度支者。莫不言財政之棘手。是誠然矣。抑知政府旣無實行立憲之决心。雖百計彌縫。萬方涂飾。忙誠忙矣。然無補於事。政府即有實行立憲之决心。而仍此一般貪庸昏劣之大吏。把持政權。雖朝改官制。夕易司員。亂誠亂矣。亦無益於事。蓋政府諸公日夜憂慮。所憂慮者何事。宵旰計晝。所計畫者何事。或撥稅關銀兩。或調姜軍南下。或募剌客暗殺。或責督撫交涉。則知政府諸公所每飯不忘。昕夕籌慮者。其手段亦窮於是矣。一言蔽之。今日政府之性質。一孤立無助之性質也。政府之行動。一苟且粉飾之行動也。政府之現象。一四面楚歌前後受敵之現象也。試舉其例。 
　　一列國夫列强視耽慾。逐非一日矣。或要求我土地。或要求我路礦。或要求我債欵。或要求我緝權。政府對於種種之要求。無不惟命是聽。於是責備政府之持媚外主義者有之。贈禮主義者有之。然於政府心理上觀察之。亦未始不引爲大敵。惟引爲大敵。而對付此大敵者。一味出之以調停。加之以柔順。而别無所以對付之良法。於是外人之要求日烈。而至於國不堪命。此政府對付之失策者一也。 
　　一國民國民者國家之主體。自預備立憲之令下。而一般國民乃有實行立憲之望。以獲其参與政事之權。敵借欵事起緝捕事起。而國民乃函電力阻。以逹其實行立憲之目的。而政府遂以主體爲絶對的大敵。旣以認爲大敵。而未敢顯然宣布諸國民。乃勉强而許代表之選舉。以塞衆論。此舉非出於政府之本意。固已昭然。故未久而遂有箝制學生。束握輿論之號令。而國民之心意。遂生觖望。。此政府對付之失策者一也 
　　一黨人夫黨人之專以傾覆政府爲主義者。非傾覆政府。而實欲傾覆專制也。揭幟不成。出以暗殺。彼其伈伈俔俔。未嘗一日忘其破壞之志願。故黨人亦爲政府絶對的大敵。其始政府亦欲以預備立憲之名號以牢籠之。牢籠之不克。於是派兵勦除。勦除不克。乃出錢購賞。購賞不克。乃募人暗殺暗殺。不克。乃乞諸外國。而卒未能逹其除獲大敵之目的。此政府對付之失策者三也。 
　　一匪亂夫匪亂之跡。遍内地矣。勦之旣不勝其勦。招之又適以張其毒螫。今乘機猝發。而江浙且爲之騷然。莫非爲政府絶對的大敵。雖電飭督撫痛勦。而兵。匪聲氣。大抵。相通。往往虚張聲勢。不能實力痛除。故匪之害可除。而非匪之不可除也。。此政府之對付失策者三也 
　　總之不能建責任政府。立民選議院。於根本上實力整頓。而專欲改頭換面。徒事粉飾。則其所謂大敵者。終無消除之一日。蓋此數大敵者。不能盡以兵力壓。之不能壓。之而遂出之以不痛不癢之手。段旣欲顧全邦交。又欲母傷民氣。旣欲募人暗殺。又欲電請驅逐旣。欲立憲其名。又欲專制其實。旣欲主張勦除。又欲主張招撫。政府之用心果云憔矣。何如盡出於敷衍之策。而欲望其有補於事實也難矣。 
專電 
[電一（北京）]  
　　姜桂題今日請訓先赴曹州布置再至江南駐紮又奏調楊鴻禮韓大武夏愼大等隨辦軍務奉旨允准又奏籌議江防辦法擬改爲巡防並改編馬探隊歳需餉銀六十餘萬請飭部指撥的款奉旨著度支部速籌撥定 
[電二（北京）]  
　　郵傳部奏陳議訂鐵路用地納稅章程奉旨依議 
[電三（北京）]  
　　軍機處接鄂督復電定七錢二分爲一元十角爲元十銅元爲角現暫減成試鑄以免虧折俟度權劃一再定一兩銀元又接桂撫覆電請先調查各國金幣情形定金爲主幣銀銅爲輔幣惟刻無一兩重之銀元必與金幣有礙 
[電四（蘭州）]  
　　已革提督董福祥在籍病故甘督擬將家產充公故已查明罪狀列欵入奏 
緊要新聞 
[編制局核改報律北京]  
　　民法兩部奏定報律四十二條奉旨交憲政館核議後該館先飭交編制局詳細覆核現聞編制局科員於小小節目略有改竄惟局中科長以租界各報館未曾明定辦法擬再 
 
 

Page 4

 
 
加入幾條特爲呈明該館管理王大臣請其咨商外部從長計議大約出奏之期須在二三月間矣（山） 
[郵傳部訂定商辦鐵路草案北京]  
　　商辦鐵路律例由郵傳部訂定草案共分四章三十七條總綱三條如左（一）凡商辦鐵路公司應確遵本律辦理（二）各公司前定章程有與本律違異者應即照改倘實有爲難之處准其具情呈部核行（三）商辦鐵路公司除本律有特設規定外悉遵奏定公司律辦理（望） 
[蘇浙防匪彚聞]  
　　瑞藩禀商清鄉事宜緝捕督辦瑞方伯晉省謁見撫憲曾誌前報兹悉方伯於十五夜半時蒞蘇黎明逕入藩署駐節旋卽謁見陳中丞面商辦理清鄉事宜先期已令地方官賃定胥門内廟堂巷龔公舘房屋設立清鄉總局一面諭飭蘇府何太守札催各屬迅送輿圖又以辦理清鄉須從水道入手前次曾飭各州縣將各項船隻編號給照嗣後如各關卡查無執照者當以通匪論從重治罪併令總捕同知將漁船册籍送縣以資查考聞方伯布置一切略有頭緒定於十七日赴杭與馮中丞商定會勦事宜始可回蘇接印云 
　　協統建議水陸大舉蘇省混成協統劉協戎連日禀見陳中丞商辦勦匪事宜以現在長江各處緊要門户業經督憲派兵堵截是梟匪後路已斷亟宜乘此大舉水陸各營至太湖各處協力痛勦則梟黨無處逃遁不難一鼓盡殲云云中丞深韙其言聞日内將大調師旅矣 
　　重固鎭又有大幫梟船統帶左路巡防隊林統領開武據偵探隊密報十五日早青浦縣重固鎭地方突來梟船一百餘號勢甚猖獗等語林統帶聞報立派兵士六棚飛馳前往勦捕猶恐兵力單薄即行電禀省中求速加派師船至重固鎭協力兜勦以免竄逸 
　　鹽捕營仍委瑞藩兼統浙西鹽捕統領一差自劉華軒軍門堅辭後江督督商蘇浙兩撫本擬委余道大鴻接辦嗣因瑞方伯已奏准督辦江浙梟匪擬將此差改派瑞方伯兼統仍另委分統一員以資臂助現聞浙撫擬委淮北緝私統領李鎭定明接辦當經電商江督惟午帥則以淮北緝私關繫緊要李鎭辨理有年未便遽易生手仍請將鹽統一差歸瑞方伯兼統以一事權昨日已會兩帥銜札委矣 
　　蘇撫准給辦團鎗械蘇撫陳中丞據松府戚太守電稱辦團需鎗請電飭製造滬局憑府給文准購以備緩急等因除電復照辦外一面電致張楚寶觀察遇有該府購鎗公文即行驗明照發 
　　南洋新軍分兵出防南洋新軍蕭統帶到松後即會同戚太守跴勘地勢以便駐兵現聞業已勘定數邑之兪匯塘金邑之查山廊下新鎭等處爲松郡界浙門户均宜各紥一隊即於十一十二到防惟梟匪往來多由水道必須飭縣酌雇船隻方足以備緩急而統帶則仍駐郡城相機籌辦云 
　　策電兵輪疑兵爲梟蕭軍兵隊日前經過金山五庫地方適該處泊有策電兵輪見其排隊而來疑係梟匪遂即開放排鎗當場擊斃船户一名松府戚太守得報除飭縣驗報並撫卹外一面電禀撫藩臬三憲迅飭該輪嗣後宜加愼重勿得鹵莽從事致啓釁端云 
 
 

Page 5

 
 
　　沈弁招募舊部足額已革鹽捕中營管帶沈葆義奉藩憲瑞方伯命招舊部三百人編爲一營曾記前報兹聞都戎已在南橋招募足額不日即開赴滬瀆矣 
　　江督飭屬保護教堂江縣端午帥以匪黨蔓延一經嚴勦勢必此拿彼竄潜入内地所有各屬境内教堂應責成各該地方官嚴加防護以免又生枝節已嚴札江蘇各道府轉行各廳縣一體凛遵 
　　補錄江督致蘇撫電沁電悉劉令摘頂記大過五次蔣令摘頂記大過三次分别輕重辦法甚妥松江地段綿長太倉僅沙溪一處已電飭蕭統帶與戚守英牧妥籌分布以資得力梁道儉電想邀鑒察日領所言上下數十里竟無一兵巡護固係過甚之詞然梁道所謂深恐藉口竟自派兵前往似亦不可不慮究竟飛划巡防各營現均何往祈卽查明嚴加訓飭責成認眞巡查防護以杜藉口方印 
[周玉帥覆孫中堂電（爲皖路事）]  
　　孫中堂電悉皖路南綫近有議抵屯溪者北綫應速勘測防他變是宗旨尚未大定須邀衆董復勘定議總理方有依據行事熙）周學熙（稱望輕難勝任且北洋尚有經手商務南北相距太遠難照顧望勿速奏當囑熙晉京面陳 
[西報譯要]  
　　日本船主同盟會集議字林報十六日東京電云日本船主同盟會對于中國拘留之大津丸决議竭力協助船主要索中國不惟交還船隻且須給償賠款 
　　鐵嶺荳餅業罷工字林報十六日東京電云鐵嶺荳餅廠工人三百餘名因事一律罷　嗣因官員出而理勸已照常工作一 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[江督奏上海製造局第十九案報銷摺]  
　　竊查上海機器製造局製造各項軍火動用二成洋稅截至光緒二十七年十二月底止業經分案開具清單奏銷在案兹據蘇松太道梁如浩會同總辦該局道員張士珩將光緒二十八二十九兩年分支用各款遵照部覆併年開報計舊管項下上屆册報存庫平銀一百三十萬一千二百三十七兩一錢三分三毫新收項下二十八二十九兩年續收江海關二成洋稅庫平銀二百二十六萬三千四百九十九兩二錢有奇又收稅釐項下奉撥二十八二十九兩年三廠常費庫平銀十三萬兩又收鎭江關淮運司三廠常費庫平銀各四萬兩又收蘇藩司庫平銀四萬五千兩又收蘇糧道江糧道江南籌防局江西督銷局湖南督銷局庫平銀各二萬兩又收金陵釐捐局庫平銀一萬兩又收福建善後局解還軍火工料庫平銀六千五百兩雲南善後局八萬二千七百六十兩江西省一萬九千二百八十八兩九錢有奇湖南善後局一萬二千兩奉天省一萬二千六百兩共收庫平銀二百七十六萬一千六百四十八兩二錢有奇管收兩項共合庫平銀四百六萬二千八百八十五兩三錢有奇開除項下共用庫平銀一百九十一萬六千七百九十兩六錢有奇實存項下計存庫平銀二百十四萬六千九十四兩七錢有奇此項存銀或係存而未用物料之價值或係造而未完各件之工料均係已經動用之欵今俱照案核作銀數列存歸入下屆開報俾清眉目其支用一切欵項均經遵章先行詳請咨部立案兹將收支銀數及委員司事中外工匠薪工購製軍火器具各項細數照章分造清册詳請核辦並聲明自光緒二十八年正月起至二十九年十二月底止遵照部章應扣六分平銀共扣提庫平銀三萬八千二百八十六兩五錢有奇存儲候撥等情具詳請奏前來伏查該機器局製造諸事悉仿西法用料多係洋產工資物價均無定例支用款項難以常例相繩此次册開各欵詳細察核均係實用實銷毫無浮冒謹照成案彚繕清單恭呈御覧合無仰懇天恩俯准核銷以清款目除將送到清册分别咨送外務部度支部陸軍部農工商部查照並飭將以後收支各欵接續造報外所有上海機器製造局自光緒二十八年正月起至二十九年十二月底止支用各欵列爲第十九案報銷緣由謹會同北洋大臣署理直隷總督臣楊士驤江蘇巡撫臣陳啟泰摺具恭陳伏乞皇太后皇上聖鑒訓示謹奏正月初七日奉硃批該部知道單併發分類新聞政界 
[通飭繳納收存票様南京]  
　　江寗裕寗官銀錢局曾將各種票様分發各局卡州縣鹽塲収存以便各商民完納關稅釐金地丁漕粮鹽課鹽釐一體通用近日江督訪聞各州縣鹽塲及局卡委員於此項様票並不謹愼收儲竟有丁差胥役竊取於鄉僻巿鎭朦混冒用實屬貽害商民且於鈔票名譽亦屬大有窒礙又查上年鈔票甫經通用之時不得不將様票先行飭發以資比對現在行用旣久本無須様票再行核對遂札飭各州縣鹽場將原發様票於文到三日内封固呈繳發局核銷其從前曾發様票處所現在無票繳銷者必係吏胥人等竊取詐騙即責成該州縣鹽場委員從嚴追究勒限賠繳聞各州縣及鹽塲委員奉札後已紛紛將 
 
 

Page 11

 
 
様票如數呈繳矣（十） 
[委員接辦江西土稅武昌]  
　　駐鄂督辦土膏大臣柯逢時侍郎刻以江西土稅局總辦魯道鵬因事辭差亟應委員接辦特委卸辦雲南土稅局命觀察貞琳前往接辦以資熟手鄧現已起程前往矣（生） 
[自治研究會成立鎭江]  
　　金壇縣劉大令日昨傳集商學兩界中人商辦地方自治研究會招生入會講習自治制度定八個月畢業日内即當開辦（射） 
[請撥自治局經費未准蘇州]  
　　通州紳士張殿撰等禀请江督轉飭寗藩酌提官欵撥充目治局經費藩憲以庫欵支絀難以籌撥所請應母庸議一面咨請蘇藩學臬三司會銜具復（命） 
交涉 
[續誌搜獲私運軍火情形廣東]  
　　寶璧兵輪在中國海面緝獲大帮軍械一案連誌本報兹聞當葡國兩兵艦再至時吳管帶即力催日船主駛入内地船主堅拒如初吳乃曰現在葡船紛至我爲保護此船及中國領海權計不能不與之開仗若仍扯貴國旗章彼此均有不便必須改掛中國龍旗方易措手船主無奈遂許之吳即着小兵輪放一空砲以示戰意葡艦聞之倉皇而遁吳又慮駐港日艦或來干涉更日夜防範不使稍洩消息乃將該商船捕回現在該船主及買辦已由吳送交日領事看管其買辦爲粤人鄭某所有鎗械均放在頭艙内計現查起快鎗九十六箱每箱廿四桿逼碼四十六大箱夥數未悉此外貨物煤炭亦值十數萬金其船身之長大凡中國内河無一可以容載者照萬國公法所規定自應將全船貨物一律充公并當追究包庇之國云（有） 
[新寗教案已結廣東]  
　　新寗縣廣海地方閙教一案現聞因教民爭佃起釁幾成械鬭幸吳牧卽於初三日抵新寗初四日會同新寗縣傳齊兩造教士善爲勸導業將此案了結日昨吳牧即以散情形禀覆省憲核示（子） 
軍界 
[飭議開辦兩湖陸軍中學武昌]  
　　鄂督趙次帥以湖北陸軍小學開辦已有五年其頭二班學生具中學之程度者頗不乏人亟需添設中學以爲遞升之階特飭陸軍統制張鎭彪曁陸軍小學提調黎副將元洪籌議開辦陸軍中學辦法禀覆核辦（音） 
[欽州弁兵講堂將次開辦廣東]  
　　欽州原設弁兵講堂爲調集各巡營弁兵講習學業之所去歲被匪將該講堂焚燬迭經督院電飭龏道等籌議建復在案現龔道以此項弁兵講堂對於軍事教育前途關繫實大已會同廉軍分統等將原有講堂地址及應需各工程逐一勘明估工興建即在欽酌提經費三千兩以爲建復之資刻下工程各事議有頭緒擬今春即行開辦故已將籌辦各情詳報到省矣（爲） 
[詳准統帶記功南京]  
　　陸軍第九鎭徐固卿統制詳請江督略謂去年八月江西南康民教滋事贛軍調往彈壓奉派寗軍步隊第三十五標統帶官肅先勝督帶一三兩營塡駐九江旋奉將第一營進駐南昌並由寗派南三十三標第三營駐紮九江歸歸節制該統帶自出防以至回防歷數月之久雖未臨陣接仗兵民藉以相安兹旣回防似應酌予奬勵當奉端午帥批云查標統蕭先勝前駐九江以接眷到防之嫌疑經該統制詳請記過在案此次臚叙該標統在防督率營隊駕馭有方軍聲日振等情具見該統制賞信罰必令出惟行本部堂殊深嘉慰應如詳准將標蕭先勝記大功三次並將前記大過一次撤銷仰候行知兵備處遵（小） 
　　按何功之有 
學務 
[借撥存欵以助學費武昌]  
　　鄂省各學堂均定於望後開學刻提學司高澤畬文宗以學務公所存欵無多所有各堂開學均須請領欵項急宜預先籌備特與官錢局總辦高松如觀察會商擬借撥該局存欵十萬兩應用聞高觀察答覆須奉鄂督明文方能照撥（水） 
[官紳組織兩等小學蘇州]  
　　太平廳同知李前晉司馬邀集紳董籌議在三茅鎭地方設立兩等小學堂額定學生二十四名延聘教習二員管理兼收支一員課程分修身讀經講經國文算術歷史輿圖格致字課體操手工各科高等生四年畢業初等生五年畢業所需開辦經費由廳捐廉並撥魚肉捐充作常年經費又擬於校士館經費内提撥洋一百元各牙户認捐洋一百餘元業已將開辦情形通詳各憲立案（眞） 
[常郡學務彚誌常州]  
　　常州中學堂於十三日攷驗各縣申送學生是日投考者計中學生三十四人師範生三十五人惟有宜荆縣學生十人自行報考並不由該縣勸學所申送又武陽公立小學堂今歲擬添設初等高等一年生兩班額定六十名並添招插班生五十名十二起至十六日止續行招考高等生學費全年八元初等四元又分設南北區初等小學兩所東西區職業學堂兩所公議由楊君芝亭兼任校長以專責成（木） 
實業 
[女士創辦實業學社長沙]  
　　湘省醴陵縣女士李振華曾充淑愼女學堂教習現就省垣貢院西街創辦實業女學社以剌繡爲專門科以國文算數圖畫音樂爲普通兼習科并擬添設紡織染色諸科學額定六十名無論本籍客籍均可入學三年畢業定正月初五起至二月中止爲報名之期一俟招足即當開學（亦） 
[鎭江罪犯習藝所開辦鎭江]  
　　鎭江尾犯習藝所建造竣工由承太守璋派員驗収後即於去臘開辦其常年經費月需洋三百餘元已禀奉鎭關道每月撥銀五十兩又從陽壇溧四縣每縣月解洋五十元如有不敷由府籌墊現鎭府承太守已分飭各屬將到配及已結軍流徒各犯即行解所學習一面詳請省憲核示（眞） 
[呈送捕魚船模型烟台]  
　　山東漁業公司督辦王侍郎錫蕃現將 
 
 

Page 12

 
 
東省慣用之捕魚船一名瓜簍一名燕飛飭匠按照船身三十分之一締製模型一件並船網原式及用法標籖註明咨送農工商務局並請轉解商部以便陳列刻已由局派弁送京矣（乙） 
[設立速成工藝學堂宜昌]  
　　宜昌府丁太守創設速成工藝學堂於本月初八日報名起至十六日考驗擬定章程十條額定五十名學科一天然墨二粉筆三洋燭四洋皂五彈花六織布七染色八毛由九洋肥十紡紗（青） 
雜記 
[旗丁與伶人之衝突鎭江]  
　　十四日有旗丁八名相率至娼竂游讌忽有武伶七陣風等三人搴簾而入旗丁即向兇毆伶等因寡不敵衆衣服盡被剝去警避提調饒子敬别駕以娼優姘識幾傳爲美談若不嚴加警戒殊與風俗有碍爰即將該伶等驅逐回籍（庶） 
　　按娼優姘識誠有礙風俗而旗丁宿娼爭風兇鬥獨無傷風俗耶　 
[電復劉典史開釋要犯原由嚴州]  
　　嚴州府電復浙撫云微電敬悉遵查徽信客馬目盜案去臘十八徽商指拿子祥其人謂有兄弟三四人不知姓氏並未指及何照魁建德增令因病密委劉典史會同譚弁德貴晏弁宏章當夜督率兵役前詣查得客董翁恩仁僅有一子名曰子祥患病在家遂入室遍搜毫無贓證亦無盜械因指名請拿即將翁子祥及子英與鄰佑陳清財吳超羣四名帶縣並無何照魁在内次日該莊董姚開貴等以翁子祥四人向均安分並無爲盜出具保狀禀求雪寃增令以旣無贜證又有莊董結保暫准保回並非劉典史開釋至徐法水訊認聽從王道某糾刧屬實業據增令禀報病故札委鄰封驗祥傳林狗在蘭谿縣訊不承認是否狡展並翁子祥果否同行上盜除飭增令着落莊董交案究明驰報外肅先電復（子） 
[示禁庸醫僞藥鎭江]  
　　鎭道劉襄孫觀察以醫藥一門於人生關係至重日昨特出示諭禁略謂各醫如自揣所學未精僞藥欺世卽日撤牌改業倘仍欺世害人一經查覺定即照例懲辦（御） 
[官膏准由土商分售蘇州]  
　　蘇省長元吳三縣官膏公司前由職商華銓良認捐包辦定章土店不准零售旋經各土商以其有碍生意已請英領事迭次函致蘇撫札飭禁烟局籌議具覆現禁烟總局沈勗初觀察派員與各土商等商議定妥准各土棧舖户零星售賣不必限止公司專賣業經禀奉蘇撫陳中丞照會駐滬英總領查照辦理（鎭） 
[裡河倒賑之影響揚州]  
　　裡下河某商店忽於新正倒閉聞虧空揚州莊欵將及十萬鎭江亦受虧非細以致巿面大爲震動（射） 
[倒店議准續開常州]  
　　德泰油號虧倒鉅欵等情已誌本報現在該號已邀同各錢莊在商會籌議允先解還五成仍照舊開張交易餘五成須延緩四年由三十八年起分五年還清各錢莊已一律照允矣（巾） 
[推廣黄梅郵政漢口]  
　　漢口郵政司吳樂福君以湖北黄梅縣郵件向由九江郵局轉遞殊多不便該縣爲濱江之區交通尚稱靈例特派供事二員前往開辦郵政以便傳遞（音） 
路股報告 
[浙路公司接各處函]  
　　旅陜浙江同鄉第一次報告　張碧丞三百六十股　張立軒二行股　阮鶴卿一百四十股　聞子牧一百股　劉禹泉二十股　沈稚沂二百股　湯少霞一百股　褚穉昭一百股　徐萬石四十股　陳梧岡二十股　陳　臣六十股　郭介人八十股　吳煥堯六十股　程小亭四十股　任廿臣四十股　余谷逸五十股　王鶴孫三十股　桑扶初三百三十股　邵仲輝三百股　王在蓬一百二十股　沈杏卿二百股　周文翼二百股 
　　旅陜浙江同鄉第二次報告　勞純甫一百股　章葆雲四十股　馬幼梅一百四十股　沈伯循四十股　松盛三四十股　嚴向臣二十股　尹和蓀五十股　尹和蓀爲親友代表三百股　姚湘洲一百股　朱質齋二十股　施季陶五股　施毅五十股　孫孟臣四股　朱筱軒五股　郭治臣十股　李仲華三股　王勉齋二股　徐卓雲二股　徐民臣十股　張仙槎五股　孫德儔五股　李子祥六股　周家祥十三股　邵仲輝爲代友認二十股　桑扶初添十股 
　　上虞北鄉函去臘在虞北學堂開第一次集股會公舉袁和卿爲臨時會長投票舉定羅葆堂爲正會長揚石林爲商界副會長曹子安爲界副會長當場認定三千七百三十五股 
　　松陽公益社由葉維鈞君函報認定六百七十三股先交洋五十元 
　　陶堰陶聯琇函報陶錦祭二百股　陶習勤二百股　陶翰孫十股　陶榖孫十股 
常山徐希俊諸君函報第一次開會認定二千餘股 
　　美國留學吳乃琛君一百二十股已由香港上海銀行票匯股洋六百元 
　　旅黔同鄉開會集股先認五千餘股 
　　慈北明强公學　慈北化成學校各二十股 
　　本埠同福昌衣莊陳炳奎君認股五千元 
　　徽州胡子賢六十股 
清談 
[鐵路借欵]  
　　借洋欵。造鐵路。數年前之失策。今之士夫。已知其非矣。然而借欵有回扣。有小費。故雖心知其非。苟有可以借之之道。仍當設法以借之也。於是乎有間接借欵之舉。 
　　（一）江西鐵路去春江西鐵路公司派人赴日借欵。報紙一載。致興訴訟。江西辦路諸公。表面上似非眞欲借款也。然而一百萬兩借款合同。早由上海大成公司締結。蓋自去臘中央新聞宣佈後。已欲諱無從諱矣。間接者一。 
　　（一）蘇浙鐵路去秋政府徇銀公司之請。　借蘇杭甬路　。兩省人民。籌股抵拒。蘇浙　路諸公賓　上不欲無端惜欵也然而一千萬兩借欵合同。將由北京郵傳部締結。蓋自代表人南北往還後。已欲拒無可拒矣。間接者又其一。 
　　大成公司耶。郵傳部耶。果與路事有涉否耶。抑有造路借欵分爲兩事之善法耶。願拭目以觀其後。 
瀛談 
[世界諸巿之人口]  
　　倫敦　　　　　　　　四八七二七一○ 
　　紐約　　　　　　　　三四三七○○○ 
　　巴黎　　　　　　　　二七一四○○○ 
　　伯靈　　　　　　　　二○四○○○○ 
　　東京　　　　　　　　一八一九○○○ 
　　芝加哥　　　　　　　一六六九○○○ 
　　維也納　　　　　　　一六一五○○○ 
　　聖彼得堡　　　　　　一二六五○○○ 
　　莫斯科　　　　　　　一○三九○○○ 
[英國殖民地之人口]  
　　加拿大　　　　　　　五七六六六六○ 
　　澳洲　　　　　　　　三七七四二八二　 
　　喜望峰殖民地　　　　二五○○○○○ 
　　杜蘭斯窪　　　　　　一二六九三五一 
　　拿打爾　　　　　　　一十○八七五三 
　　新西蘭　　　　　　　九四八七五三○ 
　　紐芒蘭　　　　　　　二二五○○○○ 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（十四）]  
　　美芬見勃恩士之狀態。至覺恇怯。顧爲華特恩之事而來。遂亦不懼。從容以謂伯爵曰。妾固華特恩之婦也。今爲華特恩之事而來。美芬之語未竟。而伯爵已大咆勃。且曰。汝賤婦。何敢與我對語。速走速走。美芬備受伯爵之叱辱。殊不顧。力引其步。至於伯爵之左。忽長跪不起。涙落如繩。嗚咽有頃。乃不能出一語。伯爵雖固獷悍。然目覩此青年之麗質。長跪於已之座次。涙珠續續下。墜不已不。覺惻隱之念遽。自心房中騰躍而出。顧一念及華特恩倔强之態。則又大怒。斯時之美芬乃發聲矣。其言曰。我所最尊之伯爵。上帝佑君。請聽妾之一言。君與華特恩非至親之骨肉乎。華特恩者。非夙昔君之至愛。而欲傳以遺產者乎。顧何爲以妾之故。而忍置華特恩於困阨之境。伯爵乎。君當知天下之少年人。無一不鍾情於女子。而華特恩以娶妾爲妻之故。竟罹若是之艱苦。天乎君竟忍心出此乎。美芬語次涙又自頰而落。斷續不能成語。聲至酸楚。 
　　勃恩士聞美芬之語。大怒。顧在伯爵室中。不敢肆其咆勃。第力回其銳利之目光。以視伯爵如何者。伯爵聞美芬之語。悽動心魄。欲强作大言以恫喝之。乃竟不忍出口。良久乃勉振其精神。大聲謂美芬曰。華特恩者。本老夫最愛之猶子。今以汝之故。已盡喪失其一身之幸福。天下惟至美之女子。亦爲至不祥之物。每足以奪人之生命富貴。而不自覺。咄女子聽之。老夫徒以惡汝。乃并絶華特恩。汝果能絶此華特恩。而誓不再與相見者。老夫亦可復回華特恩之權利。汝當知吾輩貴族之子弟。安能割棄名譽。與平民之女子結婚。果若是者。貴族之聲榮。亦且立敗。吾又安能以至可寶貴之勛爵。而傳此無行之蕩子。伯爵語旣。忽觸昨日之事。忿然謂美芬曰。汝試觀彼昨日之將態。乃視老夫若無物。吾安能忍者。 
　　伯爵言已。目光閃爍。怒視美芬之面。美芬此時。聞伯爵之語。如銛刃之割其肝膈。心房中之慘痛。乃不可以言語狀。力迸此千百點之血涙。出於喉舌之間。以與此執拗之老人。爭華特恩之幸。福乃决然謂伯爵曰。忍心哉伯爵。君欲妾絶我至愛之華特恩乎噫。我至愛之華特恩。果何。∶∶∶美芬語至此。聲顫而細。幾不能成音吐。喉舌之際。如有至堅之骨鯾。阻格其言語之自由者。 
本埠新聞要事 
[洋行大班自盡]  
　　十六日文滙報云本日上午十一點半鐘拔維晏洋行侍者忽聞鎗聲兩響上樓查閱見該行大班拔維晏僵臥牀上血流不止該行西人當即至英領事署報告又據訪員報告云聞該洋人未死之前先繕二信一致匯豐銀行一致道勝銀行略言回國七月行事均托副手代辦云英領事署得報後即派人前往將屍身舁至鞄子路病房暫放一面將該行各寫字房封痚以待查核聞擬於今晨十名鐘出殯 
[流氓搶刧地圖]  
　　瑞藩札飭各屬將四鄉形勢繪圖送核以便布置勦梟事宜已迭詳前報昨日南滙縣王大令派差送圖至滬因瑞方伯已于前日到省該差擬乘車往蘇又因末班火車已開祇得俟明日赴蘇投遞詎行至小東門外被流氓撞見疑係貴重物件將圖搶去該差追捕未獲甚爲惶急云 
[盜首認供]  
　　盜首蔡文卿在法租界内就獲後前晚卽由巡警總辦汪觀察提訊蔡供去年端午節至嘉定縣境南翔賽划龍舟目覩錢姓家殷實是以起意糾夥搶刧至杭班小輪被刧一案小的雖亦知情實不在塲觀察復詰别案堅不供認遂命責籐條二百下又供天定山同夥甚多小的爲首求恩成全判釘鐐看管候電知江督及瑞藩司核示嚴辦 
[電車將次行駛]  
　　法界電車開駛在即該公司已飭工匠將軌路上所積泥沙一律挖清以免阻礙 
[滬道回轅]  
　　滬道梁孟亭觀察已於前晚由蘇乘坐火車回滬 
[右營參將赴松]  
　　杭班小輪被刧一案松江提台劉軍門以失事地方係由淞南營管轄今該營孔參將多方推諉亟須澈查爰於昨日諭飭提右營萬參戎即日到松面詰一切 
瑣事 
[城内]  
　　釁起鬩墻○金戴氏昨日投縣喊稱氏夫維勛因房產轇葛被夫兄福林毆傷求請查究李大令諭令補具呈詞聽候核辦 
　　購運軍械○山東軍械局泒員至申購辦軍裝二百五十件已於前日辦齊運往青島交卸 
　　騐屍○監犯陳金汰病斃後昨由松海防秦司馬蒞騐委係因病身死餘無别故隨卽由堂棺殮 
　　官事○通州知州關烱之直剌上海縣李紫璈大令滬軍營管帶吳子仁千戎前英公廨襄讞楊燕貽明府留學日本畢業生候選布理問張言倫等昨日均到道禀見巡警總局警法科長候選主事張玉輝禀明奉委巡警學堂監督差法公廨讞員聶宗羲禀請病假二天塘橋巡防委員何紹先赴蘇未回由丁禀請展假三天道轅探弁楊金續請病假三天 
[南巿]  
　　判官到差○總工程局新舉正裁判官孫星垣明府於昨日午前到差 
　　挑夫悞事○總工程局清道處查知挑夫倪三疲玩悞事遂請裁判所戒責三十下以儆 
　　賭徒互毆○王晋發同陳生福在某茶肆賭錢口角毆打致王傷及面部扭至總工程 
 
 

Page 19

 
 
局請究陳裁判以各有不合判陳罰洋五元充公王自行醫傷一併斥退 
　　捕房弔贜○英租界老巡捕房昨派中西探帶同强剝行人皮衣之匪人陳才雲至總工程局請爲泒探至乾茂押舖查弗狐皮馬褂一件隨將原贜弔案交探帶回 
　　扒手就獲○某米行出店陳福林在泉漳會館觀劇被劉三寶等摸竊大洋五元小洋十一角當場獲住扭送總工程局訊判戒責三百下押一禮拜 
　　車夫犯竊○朱湯氏被車夫袁發坤竊取銀洋七元銀簪一支扭送總工程局判押限交還 
　　總工程局瑣案○周阿二竊江裕生金挖耳判押候原告到案再訊戴潮鳳竊門帳棉被戒責一百下押五天陳小喜子掩入奚林一家圖竊當被拘獲送案判戒責二十下逐出 
[閘北]  
　　西探聯絡警局○英美工部局西探頭阿姆斯脫郎昨偕九十一號西控至巡警總局與偵探科長汪二尹晤商嗣後如有竊盜等案須互相知照以便協同查緝 
　搶犯押解縣署○范阿民李少卿（卽陳少卿）王俊堂等持刀傷人搶取布疋經騎巡遂拘獲後昨解巡警總局訊供不諱判一併送縣究辦 
[英租界]  
　　圖賴票銀○英商馬海延某律師控華人李炳南劉翰卿等圖賴票銀一案昨由公廨王襄讞與英巴副領事復訊海稱李等承辦　砂呇未交齊所出期票銀兩延不照付應請追究李劉等供求寛限判仍還押候禮拜五再訊 
　　交還帳洋○施品士私収沈雲甫帳洋控奉公堂判押在案昨日復訊施繳洋一百元餘求交保出外措繳中西官判限七天交人洋並保再繳洋三十二元核奪 
　　流氓黨○流氓康合興强搶路人什物經公堂判押在案昨又由包探張寶榮拘獲康之同黨張福根陳才雲兪炳全等三名帶入捕房押候解究 
　　小妓女○幼妓花多福在某妓院内違章接客由濟良所查悉拘解公堂請究妓供年十四歲先在蘇州賣娼現甫來滬不知違禁愿隨母回蘇求恩成全其母葛氏亦投案求領判罰洋三十元充公仍覔保其領一面由所拍照備查以杜取巧 
　　不認拐孩○拐匪朱桂法陳可榮朱陳氏袁施氏邱胡氏章朱氏等專在租界内串拐小孩經捕房訪悉飭探將朱等先後拿獲昨解公堂請究朱等均不承認判分别押候禮拜六再訊 
　　反悔賣女○孔萬隆前將楊瞿氏之女賣於王公館爲婢得價洋六十元經氏至公廨控追判押候訊在案昨日復訊氏供女兒小七子被也以荐生意爲由賣於王姓應請究辦訊之孔供由瞿氏托賣後來反悔是實王襄讞以供詞各執判還押候查再究 
　　折償畫價○何竹漁前將古畫托李仲英銷售因被吞没報捕押追曾紀前報昨又解至公堂請追李求交保出外變產折償判償銀四百兩交人銀並保限七天理結 
　　拾獲金表○葉友和前日在馬路拾獲金表一只爲探查獲解廨請訊判將表遵章送存捕房召領人卽開釋 
　　失火○美租界桃源坊李如金家失愼後捕房因保有火險恐有縱火圖賠情事於昨將李解至公堂請究李供由樓上木作場木花内起火實無縱火情弊中西官以李不知謹愼判押捕房兩月示儆 
　　爭風○平阿四與李雲祥爭風互毆由捕拘入捕房解廨訊究判平枷示七天李枷示三天 
　　拐匪收監○劉二龍誘拐宋煜奎之妻倪氏一案昨日由公堂復訊宋亦投案求追訊之劉供詞支吾判押西牢二年再核 
　　公堂瑣案○萬家生竊宏大莊玉如意押五月巴友仙收押賊贜脚踏車一輛罰四十元充公兪阿福偷折籬笆押三天吳金風掩入某姓家圖竊押三天蘇龍元王海雲瞿光富陳德法唐有林兪有明違章在馬路攅毆各枷示兩天過犯劉阿福誘人賭博押兩月沈小弟被吳周氏疑竊金戒交保開釋李三子竊楊昌順紙皮等物判押候查明再訊羅子香竊談姓家衣服押一月 
[美租界]  
　　放火○前晚有人將油棉花懸在吳淞弄吳姓家竹笆上縱火焚燒幸吳姓覺察尚早得以撲滅昨特將將情告知捕房泒探查究 
　　聚賭○流氓小銀泉前晚紏同賭徒數十人在吳淞路萬陽茶樓後某姓屋内聚賭抽頭經捕房派探往拘已逃逸無蹤矣又天潼路胡阿林所開小烟間内違章聚賭由探查知報明捕頭函請公廨出單傳究 
　　押銅戒○昨有粤人某甲持銅質僞金戒一只至吳淞路錦興押舖質洋被夥察破甲卽逃逸該夥遂將銅戒呈送捕房請爲查禁　　搶銀洋○陸楊氏前晚行經西華得路永吉里口被流氓多人扭毆搶去銀洋數元事後卽役報捕房派探查辦 
[法租界]  
　　謊報殺人○某洋鐵店小主張某昨至捕房報稱被人持刀至店將母妹殺死嫂子亦被刃傷現送醫院醫治等語捕頭立飭包探往醫院詢問並無其事旋至該店查究知張某素患痴癲均係謊報該探送囑家屬小心防範勿令再生事端 
　　供認串竊○陳大寶王三仔串通立興輪船管艙周九寗竊去芝蔴三百餘斤事後被該輪查悉將陳等拘入捕房詰知有一百五十斤已售於菜巿街張三寶蔴油作内拘張詢問亦供認不諱前命張交保餘人管押候解公當地訊辦 
　　英廨提人○萬喜文兪炳全張才榮因在英公堂犯案由英界包探至捕房移提帶回訊辦 
　　包探獲賊○姚阿亭在城河浜搶帽子高學文在某作場竊木植俱爲包探拘入捕房押辦 
國外新聞 
[芬蘭總督歷史]  
　　十六日倫敦電云俄國比克美羅將軍前曾勦平波羅的省亂事極爲殘忍今已派爲芬蘭總督 
[美艦隊出巡之由]  
　　十六日紐約電云日本新簡美使昨日行抵紐約有人進謁據稱美國艦隊出巡藉以宣示國力乃美國一已之事與他國無涉各報謂將有戰禍實屬臆說日本不信其言云該艦隊刻已駛過肥倍來沙矣 
[葡萄牙工黨尊崇兇手]  
　　十六日倫敦電云葡京有工黨多人崇拜剌斃葡五之兇手特於坟上安置花圈甚多警察見之不加阻止僅禁其相聚演說云以上譯字林報 
[日人被拘續誌]  
　　十七日倫敦電云加拿大俄士華埠日本副領事因日人二名入境被拘一事往謁加拿大國務大臣自行交涉現法部已奉飭將該日人被拘之理由聲明以便顧全日本條約之權利 
[俄土交涉將了]  
　　十六日柏林電云土耳其官場聲稱土政府並無仇視俄國之舉動而俄國則謂土國曾集重兵於邊境故俄國特行調集哥撒克兵以爲防備現土國已將所駐之兵撤去矣 
[奥國鐵路問題]  
　　十七日倫敦電云色斐亞報章力駁奥國鐵路之議深以英法俄意四國報章對於此事之議論爲可感謝又謂奥建此議實欲統轄德國所助之巴耳干人並欲减去斯拉夫厚遇德人之心十七日倫敦電云柏林路透訪事電稱據官場消息德國視奥國鐵路之議爲推廣風氣注重經濟利益之謀德國亦欲商酌多腦河及阿得利亞海鐵路之事聞俄國亦有此意柏林外交官員謂奥國提議此事似嫌太早若稍遲則佳矣以上譯文匯報 
來件 
[甘肅農工商礦局移上海商會文]  
　　適緣今歲煙坊石末業已備就攤本甚夥仰蒙憲台格外體恤准以二成攙用自示禁後倘有攙過二成或私相受售者一經查出定按成本十倍處罰如今歲改良烟運蘇杭能以暢銷准其永遠卽按二成造辦倘仍銷行不暢明歲率行改章通做凈絲石末一槪禁革再不准用如有意違禁者議罰尚不在十倍之例奉諭之下莫不懽欣感戴理合禀請立案實爲德便再查本城烟坊向有自運涇陽發賣售出者及臯蘭縣屬條城鎭清遠縣金縣屬買子堡金家崖一帶各處烟坊做攙甚鉅境隔遠窵訪察實難周妥並照一律禁辦以歸劃一而重商務合併聲明烟商烟坊兩行各舉商董二人附入總會隨時稽查流弊同心協力以期永遠遵辦倘有末盡事宜再行禀明商會酌量損益爲上具禀鑒核施行又據烟坊行首利源通和盛泰等禀稱 
 
 

Page 20

 
 
叩禀者爲禀懇條烟改良以利銷路事竊查蘭省曩產水烟運售東南各省銷售江漢地氣濕熱往往霉爛變壞若糞土嗣因稍攙石末雜以寒凉之品旣可堅固成塊亦舞陳腐之慮赴銷數十年來有利無害日久弊生希圖取巧不免攙和過多致阻銷路光緒十八年蒙稅釐總局憲前蘭州道黄嚴定章程凡各烟坊所造條烟每十兩攙和二成石末以示限制並禀覆前督憲楊批准導行勒石在案近來任意濫攙工於牟利恐終窒碍烟業致失利權刻因同行住滬者以今年條烟銷路太滯懇求上海商會逕電蘭州總會飭烟莊並絲子行商同作速改良維持烟業寺蒙恩憲大人允准代除積弊迭飭委員傳諭行商詳明開導照二成攙用石末倘有取巧混攙或串通作弊者均按成本十倍議罰行衆等奉聆之下感激莫銘甘願各舉商董二人附入商會同心協力互查弊竇理合禀請立案以期永遠遵行自改良後倘東南各省銷路仍滯准以明年爲率改製凈絲以濬利源而保公益再查本城烟坊有自行脚運涇陽出售及金縣買子堡一帶並臯蘭縣屬條城以及靖遠各處烟坊地隔　遠訪察難周並懇一律禁辦以歸劃一實爲德便合併聲明各等情到本會據此敝道竊思立法太嚴恐難實踐擬照該商等所禀略爲從輕分爲三等初犯則五倍議罰再犯則七倍議罰三犯則十倍議罰於求改良者不指其意於敢玩法者予以自新除詳明督憲立案並移稅厘統捐總局查照曁移蘭州道分飭做烟各州縣嚴禁不准多攙石未違則照间議詞以濬利源而保公益外擬合移明爲此合移貴總會請煩查照施行須至移者 
楓涇來函 
[新軍不法]  
　　自去歲婁金交界三公司輪船被刦後上峯派南洋第三十五三十六兩標新兵先後到楓涇鎭扼要駐紮該鎭士商不勝歡迎詎該兵等終日游行通衢遺棄職守煙酒茶肆座爲之滿於正月初三日上午十時有三十六標新兵某在聖堂北首途遇甲乙兩婦任意調戲該婦驚喊而逸又於十四日上午十二時有三十五標新兵十數名飲酒過醉結隊横行在天怡閣茶肆無端歐辱茂才某茂才知該兵等係保護閭閻而來不與之較詎該兵等尚不滿意追至聖堂前復毆并攫某之小帽及眼鏡傍人咸抱不平幾釀禍端幸隊官某聞知極力解勸乃得無事然該軍係治梟到此乃竟其勢驕横擾亂治安不知該管帶及地方官若何處置也 
[謝贈]  
　　寰球中國學生會十九日在四馬路一品香開新年大宴會浙江旅滬學會二十二日在西門外斜橋浙紹永錫堂開特别大會均蒙贈劵又學報社惠贈學報第六第七號兩册彚書誌謝 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
