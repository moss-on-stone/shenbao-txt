# 1905 - 23 - 4911414

 

Page 1

 
 
[禮延天津采訪友人] [  申報館主人啓]  
　　天津爲神京門戸咽喉鎖鑰守衛森嚴自拳匪作亂以來雖樹臺毁城時局大變兩官紳商賈行李往來軗撃　摩較疇昔尤爲繁盛如有通才碩彦熟悉一切新政新法與夫官塲事故商旅情形不吝珠　頭任本館采訪之職者請肅緊要新聞數則并開列姓名住址付郵寄示俾卽以禮相延專此布陳惟冀雅鍳 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝聖秋帆尙書作　集双祗阪朱元明代尙付　如　史者每以爲據當塗夏明府劉有見於叱爰將有明三百餘年之事跡本之正史參之稗野以至諸家紀述凡可以訂典故之得吳　吏傅之是非者遠紹旁搜折衰至當　成明通鑑一書非惟讀正續二鑑者所當蟬聯而下卽彼究心明吏者亦不可不以此爲孝鏡之資也兹由本寗用潔白違史紙石印告成每部裝釘十二本定價洋玫元卽日出售此佈 
[俄兵殺人案閒評]  
　　有客問於執筆人曰甬人周生及之被俄兵戕斃也始而甬人之旅滬者莫不疾首　類　得俄兵而甘心旣面各省人民之旅滬者亦莫不疾首蹙類欲得俄兵而甘心今則不獨旅滬之人爲然也凡中國各行省以及久旅外洋之華商亦莫不義憤塡膺深惡俄人之無理其故何哉夫周生友一工作食力之小民耳初無所謂權力也何能激動旅滬各甬人乃非惟甬人哀之旅滬之各省人民亦哀之又非惟旅滬之各省人民哀之凡中國各行省以及久旅外洋之華商且共哀之其相感之廣且遠若是是非與周生友有親故之情也亦非眞篤於同鄉同種之誼也良以周生友係中國無罪之民一旦被俄兵無故殺之道憲袁海觀觀察力顧大局再三照會俄領事請交出兇手會同華官訊明定罪又迭次電禀外務部南洋大臣催請俄使轉飭俄領事照辦而俄領事竟置若罔聞是其蔑視華官草官人命竟欺我中國之無人也亦已甚矣旅滬各甬人與旅滬之各省人民目撃心傷以爲我等託跡租界中向賴工部局探捕之力得认共保安全者今以俄兵之來以致如周生友者命且不保何暇望安乃又不將肇禍之兵明正典刑則安知此外各俄兵不復以施之周生友者轉而施之他人而人心用是滋懼矣其距滬較遠者逖聽風聲謂滬上久稱樂土以有工部局及各國領事爲之保護維持也今周生友以猝遇俄兵遽被持斧砍斃而俄官又任情偏袒可見外人之欺蔑華人皆有不可終日之勢於是因疑成恨積恨成仇其甚者見有碧眼亂髯異言異服之輩竟不問其爲英爲法爲德爲美爲奥爲荷以及意比諸國之人輙誤認爲俄産或明知其非來自俄國亦謬指之曰是皆俄人之類也是欲殺我華人而無如何者也而羣不　者復從而煽惑之一呼百應利害胥忘而各國人民之入我内地者可危矣夫此俄兵之殺人無與於各　也而極其害不至於此不止前年拳匪之亂妄稱滅教仇洋座至釀成大禍其原皆由辦案不平所致奈何俄人竟不深長思之耶執筆人曰俄兵此案已在俄領事署目開公堂訊明口供判令正兇監禁四年并罰作苦工又寄禁法界工部局獄中可以任人觀覽非若前次各國所辦各犯解回本國人莫能知似按律以懲人心亦可稍慰矣子何猶以偏護疑之客曰俄兵所斃如係俄人如此訊懲本無不合今所害者係屬華人卽尋常俄人犯之亦應與華官會審况此等俄兵係由旅順敗北逃避來此幸得觀察設法保衛得免殲滅無遺是全船弁兵觀察皆有約朿之責旣出此重案卽由觀察執而誅之亦不爲過乃觀察通融辦理祇請俄官會同華官訊究俄人苟稍知事理自當欣然樂從何避乎執　性成雖迭經官紳據理力爭終置不顧是無論甬人之心不服卽官紳之情面亦何以堪袒一兵而忍失官紳之心并失天下士民之心竊爲俄人不取而俄人竟毅然爲之非藐視我國威之不振何至如斯然亦思人惟不平則鳴人心所不肯從者國家不得而强遏之中國雖處積弱之際而民氣之憤激正自可虞昔年英人東粤之師及去年法人病州之役軍力所不敢與較者惟民情能困之蓋人人迫以身家性命之念斯艱險有所不避而强敵可摧矣今甬人以俄兵之殘暴致周生及横罹慘禍俄官又不與華官會審擅自判斷一時公憤且惕於懼禍之見幾有躍躍欲試之心猶幸甬紳盡心竭力勸解於下觀察舌敝唇焦爭論於上尙不至激成變端若俄官必成見堅持始終不肯處以公允吾恐隱患之伏正無己時執筆人曰子言誠是顧今者朝廷愼重邦交恐民間輕於開釁特命盛杏蓀宮保就近商辦俄官亦知人言之可畏不難稍示變通藉慰衆望倘必因一兵之故相持不下近以損租界和平之局遠以啓海内疑欋之心恐俄人亦不至此也子盍靜以觀之客唯唯而退遂詮次其語錄之報端 
[諭旨恭錄]  
　　十二月初四日奉旨順天府糧馬京府通判著陳祖蔭補授湖北羅田縣知縣著危圵修補授山東曲阜縣知縣著劉晉庚補授山西太谷縣知縣著方榮　補授山東沂水縣知縣著奎保補授河南新鄉縣知縣著徐引源補授直隸博野縣知縣著鄧彦芬補授直隸樂城縣知縣著劉瑞璘補授湖南新化縣知縣著郭中廣補授截取舉人黄文德著以知縣用陳鍾濬著以教職用張廷鈺著以知縣用孫維源著以知縣用劉榮　著以知縣用邱鴻光著以知縣用俸滿教職李恩銘著以知縣用張兆桓著以教職用丁樹銘著以教職用廕生蘇勒圖著以侍衛用恩秀著以侍衛用全明著以旗員用岳盛著以旗員用内閣典籍著札克丹補授升補黑龍江理刑員外郎全瑞著准其升補擬補吏部主事李紹烈著准其補授吉林拉林倉官著湖圖禮補授截取内閣中書胡鑅揆著照例用保送知府理藩院員外郎長泰著以知府分發省分補用保送同知都察院都事福全著交部記名以撫民同知用保送直隸州知州戸部堂主事鵬雲著交部記名以直隸州知州用保舉分發江蘇試用道袁照藜著照例發往保舉四川候補同知知州趙萬春山東候補直隸州知州陳同善馬吉梅山東候補知縣劉榮綬俱照例用補授廿肅寗靈撫民同知成謙擬補盛京刑部聿帖式成安俱准其補授欽此 
 
 

Page 2

 
 
[外部封奏]  
　　京師訪事人云十二月初八日外務部呈遞封奏聞係詳報旅順情形並請電飭辦將軍祺設法磋商俄帥撤退城内之兵等事 
[擬添兼行章京]  
　　京師訪事人云前者軍機大臣慶邸擬以本處爲參謀政事總匯亟應與外務部聲氣相通特派頭班章京承佑文澂等在外務部兼行刻下因交涉益繁擬再添派章京二員藉收指臂之助 
[兵部添設劄記]  
　　京師訪事人云兵部昨奉堂諭略謂近來戸部自趙尙書竭力整頓後大有起色本部當倣照戸部所訂章程添設劄記一所有各司員等均可各抒所見排日錄記以備採擇 
[飭興地利]  
　　京師訪事人云商部通飭各督撫略謂現查各省所屬地方荒地甚多近年以來雖已舉辦墾務然皆未嘗認眞考究以致地利不興民生彫敝刻値講求農政之際除前已派員督墾荒田外其荒瘠土地雖難播種五榖亦可種植桑樹果木以興地利而養游民 
[預備日官閲操]  
　　外務部接准日本使臣照會明春該國派大員來直閲常備軍各操經外部咨行直督預備臨時妥爲接待並飭各鎭認眞操練以達我新軍之目的勿令貽笑於外人惟練兵處軍政司正使劉觀察永慶北洋常備軍第二鎮翼長吳鎮軍長純均以日本派員閲操臨時身膺要差於軍事上之運動必須通達深恐不能應對未免隕越遺羞請另遴員接充吳尤再三力辭却袁宮保均未允准 
[黔撫電陳遣散各軍情形]  
　　日前黔撫曹中丞電達京師政府陳明剿辦廣西叛勇及遣散各軍情形云十月十五六七等日有叛勇二三百人至西山與防勇接仗黔軍哨長王正寅陣亡陣斃散勇多名餘由招洞大年河竄出黔竟古州下江永從一帶現已安靜查劉春霖所部一營惟達字正副後兩營因叛變無從稽考其謝有功一營早經回滇張畢紹謨兩營巳往都匀郎岱原籍遣散謝鳳生一營抵黔據稱多湘人已電禀丁振鐸劉春霖准令就近遣回其行抵茘波古州之駱家訓李豔枝張紹謙三營已飭令趕緊開拔只有莊德炳一營尙在思恩縣屬剿匪未入黔境 
[法人見機]  
　　廣州訪事人云僑居越南境内之人向以籍隸廣東者爲最多粤人素性佞神往往在彼建立寺廟初時法人按廟抽税人心已多不服近則建議擬加税至洋銀千元或五六百元於是華商譁然而起廣布流言頗有仇視之意法人聞之知事難相强遂照舊章一律免加並捐洋銀三千元助修孔子廟衆始安謐無言 
[鄉民閙漕]  
　　鎭江訪事人云本年山鄉田禾因夏秋之間乏雨滋培收成歉薄業經署丹徒縣知縣張星五大令親歴各鄉按畝履勘分别剔减禀奉藩憲嚴加批駁飭令銀米照額全徵上月二十七日大令親赴姑蘇禀見大憲一再面求多减徵數惟大憲以目今庫藏奇絀時局多艱碍難允减大令隨於十二月初八日遄回鎭江並與各紳董再三籌議念各山鄉民情拮据擬於來春撥欵開塘以工代振並議定將漕米每石减讓公費錢五百文稍示體恤所讓之欵均係大令自行認墊遂出示曉諭筮期十三日祭倉開徵詎料南鄉各區農民迫於荒歉異常困苦不得已到處鳴鑼十四日聚集老幼婦女千餘口羣赴城中擁至縣署求免完糧維時大令步行大堂婉言開導均不肯散未幾大令乘輿到南門外大覺寺小座傳集各區紳耆里運排年等諭話一面飛禀省憲請示辦理旣而常鎭通海兵備道兼鎮江關監督郭月樓觀察深恐匪徒乘間閙事有碍大局立派新湘武威各營弁兵在城内外及大街洋馬路一帶晝夜梭巡以備不虞復據情電禀督撫憲旋奉署兩江總督兼南洋通商大臣周玉山制軍復電己遴委幹員赴鎮查辦至十五日清晨各鄉男婦愈聚愈多蜂擁而來所幸四城門口均有武威左營勇丁在彼彈壓不許若輩進城至晚仍未散去午刻大令發出告諭謂鄉民被唆恃衆閙漕業經本縣禀奉督憲電諭已派員來鎭查辦其爲首主謀各犯已據現獲之犯竇加海等逐一供明除會營按名嚴拿務獲儘法懲辦外合行出示曉諭爲此仰被唆鄉民人等一體知悉自示之後務各回家安業勿再逗留同罹法網各宜凛遵 
[羊城寒柝]  
　　廣州訪事人云有增城縣人湛某者在省城内舊倉巷狀元第舊屋設塾課徒日前因一六齡學生讀書不熟遽持戒尺撃其頭顱不意腦殻被破登時昏仆急命人舁送回家旋卽斃命湛聞之大懼遂逃匿不知所之亦可謂鹵莽滅裂之至矣○前月某日有英國夾板船駛至粤東海豐縣屬菜嶼洋面忽遇狂風不及趨避登時沈没封姊之惡洵可畏哉○欽州境内所駐綏遠前營勇丁前奉粤督岑雲帥檄飭裁撤旣而雲帥查知此項弁勇久經訓練尙屬可用因令暫緩遣散仍在彼處防剿 
[蜃海寒潮]  
　　温州訪事人云前月某日之夜魚更　躍時三角門外妙果寺旁某甲家忽兆焚如當經各洋龍馳至堨力澆灌僅燬去房屋三間得卽熄滅有一瞽媪及二少女葬身火窟中時有西門卡巡船司事某乙素與某姓婦有染是夜因病在彼亦遭火危越數日永嘉縣轄境蒲洲上埠離城六七里春記行又火焚去鄰右十餘家有八十四齡老嫗殉焉慘哉○永嘉縣程子良大令近以老和記私販軍火一案失於覺察致遭上憲撤任士民以大令尙多惠政咸有借宼之情○温州鎭趙又新總戎現奉浙江提督呂道生軍門諭示期考校標下將弁及候補世職卽於十一月十九日在大教場詳細校閲令各打靶三槍以别優劣 
[滕閣晴雲]  
　　江西訪事人云袁州府城北門外秀江石橋有涵洞八寛約數丈長數十丈爲袁州各石橋之冠當建造時所費約數十萬金邇因年久失修本年夏間坍塌中間一涵洞餘亦有損傷者估計修費須數萬金以地方欵項難籌尙未能動工也○贑縣沙地墟有陳姓者家擁鉅資久爲匪徒垂涎於月之某夜更深人靜時忽有盜匪二三百人明火執杖撞門而入行刧銀錢衣飾共値萬金似此鉅案未知能否破獲也○鉛山縣後阪地方近有奸商紏集股本私鑄當十銅圓混入巿廛行用地方官若不嚴禁恐流行日廣爲害殊非淺鮮也○省城鹽價向係每斤十六兩制錢四十八文的年再三加價已漲至六十文入冬以來因鐵路經費加價四文已漲至六十四文民間議論平民不能食淡雖漲至百文亦不得不購但私鹽乘間而起是亦不能不慮耳○江西興國縣民情强悍素喜械鬥本年七月縣主孫大令啓瑞於交卸篆務時忽有械鬥一案兩造　斃人命辦理頗爲不易因之新任歐陽大令保福延不拉篆府道聞知深恐激成變端札飭歐陽大令刻日接篆孫大令離任留緝俟案結方可回省至今已閲數月仍未獲案恐難免參處矣○省城捐局不下數十起外府州縣爲數尤多其中眞僞殊難分辨近聞某屬有僞捐局騙人貲財被地方官查獲起出僞部照僞實收若干并牽涉省垣某局不知作何辦理也○分宜縣向無教堂亦無摶教之人近有某某等五人前往臨江府投入教堂日前偕教士回鄉查勘地基以便建一教堂鄉人少見多怪與教民爲難互相投縣控告門丁某未及禀明縣主將教民管押迨縣主聞知急令開釋教民忽稱失去錢票六百千文必須歸還不知縣主某大令將如何處置也○新昌縣汪荃香大令因棠浦一案賠欵尙未議定 
 
 

Page 3

 
 
特於日前來省與主教郎守信面商定奪主教以兇手尙未拘齊不便議賠大令卽禀明大憲立飭洋務局員李少徵觀察向主教商酌大令仍回任所 
[鄂垣譚屑]  
　　武昌訪事人云湖南官紳流寓鄂中者曾在省垣設立中學堂興辦之初請梁集菴太守爲監督現太守因公務紛繁無暇兼顧已婉詞辭却矣○工藝局前因缺額甚多曾挑補天津學生數十人近因仍不足額出示招考○自湖廣總督張香濤宮保飭將各州縣應解賠欵改爲學堂經費各州縣遂紛紛來省聘請教習日前由學務處遴選畢業生數人分赴各縣以廣教育兹錄其姓名於後紀景福傅麟祥宜昌府中學堂覃其蔚范德明張正鈞宜昌各小學堂舒雲錦蔣壽銘襄陽師範學堂潘榮禧李鍾藻黄罔縣小學堂殷紹章某縣學堂 
[皖江客述]  
　　安慶訪事人云撫憲誠大中丞於前月二十三日出轅乘吉安輪船赴蕪一路巡閲過欄江砲臺及江口續備軍操演又在鳩兹查閲營務事畢仍乘吉安輪船於二十九日下午四下鐘返皖○本月初一日藩轅牌示寗國府教授程元愷貴池縣教諭吳煥周建平縣訓導江紹明均飭赴新任○前聞皖省籌議局所籌欵項連烟酒税在内祇有六十萬左右現聞此項烟酒税並不歸籌議局由各屬按四季解歸牙釐局以備兵餉之用今歲始行議辦計秋季所解約近十萬兩如各屬盡行解齊每季尙可解至十萬兩以外 
[邗江談薈]  
　　揚州訪事人云儀徵鹽河爲各場産鹽運圩要道去歲雖經疏濬近日又有淤淺情形現値通泰兩屬遵照運憲定限將場鹽掃數運圩南北鹽船轖連而至祗因水小不克駛行咸停滯於三㲼河一帶棧憲蒯觀察查悉其事因飭於大漲溝外築壩蓄水入内以使擬次魚貫而入○近聞下河一帶梟匪出没無常到處滋擾各鄉民皆敢怒而不敢言雖有鹽捕各管更番巡察奈彼拿此竄防不勝訪甘泉縣主白朶鄉大令聞悉特發簡明告示多張分貼各處示曰匪徒擄人勒贖沿途强賣私鹽差勇恊拿訊辦按律治罪從嚴不識若輩聞之亦稍稍欽跡否也○楊郡東南隅之萬福橋長約半里許爲揚州仙鎭往來孔道經升運司程雨亭廉訪撥欵欵興脩完整並派紳董常川駐彼照料往來行旅莫不頌之日前城内通衢忽有揭帖大旨謂此橋石刻定章不准重載牛車過橋以免壓損橋面磚石重載柴船亦不准經過橋下免碰橋椿此亦在上者保護橋工之意乃近來重車及柴船有過者有不准過者殊令人不解並聞今年各壩工亦係該董承辦日前壁虎壩走占此橋適在下流撈獲料柴不少輾轉售買獲利甚豐云云然歟否歟局外者不得而知矣 
[上海官場紀事]  
　　内閣中書孫蓮舫中翰由蘇來滬昨詣道縣各署投剌拜會○委署上海縣縣丞沈鴻生二尹恩湛己於昨日午前接鈐視事○昨日巡防北局委員汪禹臣二尹詣縣署謁見縣主汪瑤庭大令面禀要公良久始退 
[暫緩濬河]  
　　南巿薛家浜一帶河道年久淤塞近經是處各董聯名禀准蘇松太兵備道袁海觀觀察撥兵興挑原擬年内開工邇者觀察以時届歲暮爲日無多遂展至明春再行咨請滬軍營撥勇挑濬 
[歲暮習操]  
　　昨日滬軍續備右旗管帶龍葆珊游戎以歲聿云暮循照向章飭各哨弁督率勇丁每日清晨在管前操演各種陣圖亦及時講武之意也 
[機匠受傷]  
　　本邑人機匠吳松法向在浦東和豐船廠執業前日傍晚時吳正在工作時忽汽鍋爆裂不及奔避以致鍋中熱氣衝出遍體受傷奄奄一息當經廠中司事舁送同仁醫院求治未知能免性命之憂否 
[女巫被騙]  
　　女巫陳張氏賃居南巿十六鋪大王廟門首自稱仙人爲人醫治疾病積資頗裕日前被比鄰成衣匠某甲誘至滬北某里與著名賭棍賭博致輸負洋銀千餘元不得已將首飾暫抵始得脱身而歸事後始知受騙遂訴知法租界某包探請爲迫究 
[因姦釀命]  
　　新閘北首永順里某姓木作有夥名小毛者與同事吳某之妻有染前日之晚小毛在吳室中吳歸適與之遇因之互相毆打小毛年輕力大吳不敵以致身受重傷當晚卽口吐鮮血而殨 
[唐左丞致北京報館論商部事書]  
　　前得姚君柳屏來書述及盛名良深仰慕彼此往還未及一晤無任馳系兹有啓者貴報第一百三十四册内載張君殷雲論火柴公司招股事列陳流弊欽佩良深惟論中所慮各節有與事實不符之處且於敝部提倡之苦衷亦似未曾明晰特致書左右將該公司開辦原委一爲執事陳之查丹鳳火柴公司係商人温祖筠等禀請剏立並非敝部自行開設惟敝部以其事足以開闢利源抵制洋貨故撥給官欵五千兩以資提倡此外一切之事祇飭以應遵守奏定公司律辦理此有案可稽者敝部此舉誠以火柴一項爲民生日用所需而年來洋貨充斥暢銷至數百萬之多漏巵滋甚該公司之設實挽回利權之一端故特予以資助俾足與外界爭衡耳論者乃謂敝部不應自營商業無論該公司非敝部所立卽使敝部自立公司各國政府均有官業亦並非無此成例如鹽烟葉鴉片樟腦等日本均由政府專賣卽以火柴而論法國曾以與外貨競爭之故由政府　爲官業而用官督商辦之法然則敝部此舉並非有違各國成例而論者乃加以種種推測亦不諒之甚矣若謂官商合辦將來若有詞訟難以處置　賞未免過慮敝部之於公司不過股東之一人至於詞訟之事其是非曲直自有公司律爲之準繩敝部亦無所容其成見至與外人交涉之事假令其藍在我無論敝部有官欵與否自應一體保護斷無因敝部有官欵而加意出力敝部無官欵而任商人有受屈之理也論者又謂敝部旣爲股東不能調和股東之爭權不知敝部爲股東係一事敝部綜理商政又係一事權限分明據律處置本無所用其左右各省官商合辦之事如鐵路礦務輪船紡紗等項不一而足不聞因有官欵而公家反致束手也至謂敝部人員不應向人招股此尤事實之誤該公司本由商人創辦敝部人員不過於接見商人時揄揚其事勸其通力合作而己其附股與否均由商人自願敝部本未嘗强之也總之敝部此舉全出於提倡商務之心敝部與該公司之關繋與尋常股東均係一律乃論者謂爲外託保護隂存呑併尤惑之甚矣敝部辦事一秉大公深願廣採輿論以爲繩愆糾繆之助惟論者不問局中實情並不究各國成例輒加揣度敝部自問無失本可置之不論但慮展轉相傳或者因誤致疑則敝部信義所關不容不辯且如偶辦一事局外者卽從而訾　之摧抑之務使新機斬絶利源盡失而後快然則我國前途將復何堪設想有志之士當亦不願出此也貴報主持公論鄙見所述如以爲當請卽刊布以存公道惟希亮察爲荷專此布泐敬請撰安愚弟唐文治頓首 
[萬國紅十字會來函]  
　　十二月十四日金陵周制台來電云十三日奉電旨奉省兵災地廣人衆著周馥轉飭上海紅十字會總辦多延員紳速撥巨欵前往奉省會同地方官廣施振濟以全民命欽此請會内中西諸公速卽欽遵辦理至擬延員紳何人前往携欵若干如何查放並望會籌辦法一面電示北處以便奏慰宸厪馥寒[  上海萬國紅十字會同人謹錄　]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[女子中西醫學院簡章]  
　　一緣起中國醫學日就荒蕪而於女科尤甚古稱扁鵲爲帶下醫其重女科明矣後世醫士專研女科者無人而女子讀書者少習醫者尤少故從來醫籍中未見婦女所著之書卽有涉獵醫書者亦鮮通材絶學近惟教會女士習西醫者有之然亦不能多觀夫婦女所患之病多於男子且往往有隱情不能言者以男醫審女病不過十得其五若外症之在下體者更無論矣伊古以來婦女之枉折者不知凡幾豈不大可悲耶至收生一道專付無知老嫗之手戕賊尤多近雖知西醫有收生妙術而華人斷不肯請桛國男醫收生若西女士來華行醫及華女之習西醫者惟海口及省會之地間有一二内地無聞焉每遇難産名醫束手穩婆妄爲産婦幼孩同歸於盡尤堪憫惻是産科爲女科最要而女科非女子不能備學且非兼中西學之不可此所以急急於女子醫學院之設也○宗旨在贯通中西各弚醫學而專重女科使女子之病皆由女醫診治通悃愫而達病情三學額開辦伊始風氣未開先約後博額設四十名爲女醫學基礎四年歲從十四歲至二十三歲爲度必須資質聰明身體强健曾讀書識字者五學科分正科豫科兩途學生文理已明兼有普通學者爲正科文理未明須先習普通學者爲豫科六學期正科以五年爲畢業之期豫科以六年爲畢業之期須先具願書聲明始終願學不得半途告退七學課正科生授以中醫課本修身國文算學理化西語音樂八門豫科生授以修身國文算學理化西語音樂中醫課本七門一年後升入正科再習西醫課程點鐘另列八學費膳宿費醫學須備中西書籍圖畫儀器標本開辦經費不貲卽常年用度亦較他學堂繁多故學費不能不重兹定學費每年六十元開學日先繳一年中途退學者不扣還膳費每月四元宿費每月一元三個月一繳有事請假滿一月者膳費照扣宿資不扣不滿月者膳費不扣九假期每年正月二十日開學小暑後五天放暑假立秋後五天開學十二月二十日放年假逢節逢星期各放假一日平時不得出外十憑照畢業之期聘請中東西著名醫士蒞院按照科學考試合格者給予文憑准其行醫如院中助教需人須留堂充當教習薪水優給以上簡章十條除寄宿舍規約另刊外尙有詳細課程表俟開學後再行刊布本院現定光緒三十一年正月二十日開學暫設新馬路梅福里對門洋房如願來學者至本院及小花園醫學會報名上海李平書番禺女士張竹君仝訂附合同稿立合同上海李平書番禹女士張竹君因憫中國女界疾病之苦生産之危創設女子中西醫學院招考女學生延請名師分授中西醫學及各科學以六年爲正豫科一律畢業之期一切經費及中醫教術由李平書擔任西醫教術及宿舍事宜由張竹君擔任六年之内李平書不出仕不赴他省當差張竹君不回粤辦事不往他處各盡心力務底於成特訂合同以堅信約見訂歸吳興章籣 
[薄懲搶米]  
　　前日傍晚時鄉民嚴阿巧行經大南門外突被流氓張富生攫取所携食米嚴大聲呼救始由所駐勇丁帮同追獲送至二十三七鋪巡防局局員汪瑨橋二尹提案研訊張俯首求恩二尹判責二百板送改過所管押嗣以張再四苦求命覓人保去 
[上海縣署瑣案]  
　　前日妓女沈寶珍卽袁雲仙控鴇婦周王氏霸阻從良等情縣主汪瑤庭大令訊供飭交官媒看管旣而周王氏以沈寶珍携帶珠花逃逸禀請訊追前晚大令提訊王氏供前年曾出價購沈寶珍爲女雖已於去歲贖身而伊所插珠花一枝係小婦人之物不應徑自帶去求恩追還沈妓供王周氏處賣娼已閲八年所得纒頭甚巨去年償還身價洋銀四百五十元後有狎客朱姓願娶小女子爲室又付周王氏洋銀四百五十元不許接客俟朱赴京後回滬迎娶不料朱旣去後周王氏仍逼令送舊迎新無奈投案陳情求恩超豁大令以周王氏不應再逼賣娼所控珠花無憑不追叱之使退沈妓仍交官媒准朱到案繳官價領回○鴇婦陳方氏卽老三前因凌虐幼妓賽桂芬逃匿漢口現經縣捕徐文居勝關提到案大令提訊之下陳方氏供桂芬學習彈唱不甚勤敏故加斥責並無烟扞刺腿等情大令判令鞭背一百下交官媒押候究辦○浦東楊春華家被盜一案經浦東保甲總巡謝岳松明府拘獲萬三毛等送縣大令訊得供詞不實因著押候再核後果緝獲正盜蘇阿金談步金等四犯始知萬實無辜因於前晚提案略詰數語判交人保釋 
[英美等國租界晚堂瑣案]  
　　屠景記洋布號主屠景山控包紀生定貨不出等情前晚襄讞委員孫耳三明府傳案研訊屠供本年七月包來定購庚興大狗頭牌洋布若干箱七月初七日及八月十九日兩次出去四箱嗣以巿價稍跌到期竟不照出向之理論置若罔聞統計被欠銀二千餘兩目下年關已近銀根緊急爲此投案請追包供商人於苯八月間曾向屠購貨三次厥後付銀出貨毫無拖欠至十月内所定大狗牌布因彼以禪臣牌布搪塞是以不出且屠已許退還何得又來誣控明府以供詞各執礙難判斷著包暫交人保出俟照會洋貨公所董事秉公理處禀覆核奪○前者周全全控呂萬利郭祝三串拐男孩等情前經讞員黄耀宿司馬訊供將呂郭押候交孩再核前晚由孫明府提案覆訊周投案訴稱前奉黄大老爺訊明後四出尋訪蹤跡杳然叩求嚴比呂郭同供小的等知周失孩故往報信實未深知底藴無辜被累叩求施恩明府訙得郭旣不相干著與呂繕尋交甘結先行開釋限十日内務將周子交案如違嚴比不貸 
[英美等國租界公廨紀事]  
　　本年六月二十六日朱王氏因誘拐小孩四口解經讞員黄耀宿司馬訊明判各責手心二百下發押二年在案近日氏在押患瘡司馬著交棲流所醫治俟病痊再行送回管押○永泰絲廠執事徐金榮被吳銘齋欠賈絲價銀所付甡大莊票銀一千六百九十餘兩向之收取莊已倒閉故於昨日扭至公廨請究値日差禀知司馬著交妥人保出一面令徐明白補詞候訊○四百四十二等號華捕解送病民王阿二陳銀生張晉生等四名到廨司馬飭差一併送至棲流所妥爲醫養 
[英租界捕房紀事]  
　　前日午後某號華捕巡至黄浦灘南京路見一老婦聳身躍入浦江卽著杉板船戸急爲救起帶入捕房捕頭詰其有何寃抑稱小婦人林蕭氏年六十三歲直隸大名府人來此投親不遇無處安身因萌短見捕頭派捕將氏送至公解禀請讞員黄耀宿司馬安插○梁上君子唐寶生竊得某姓家衣物携至某押店求質適爲包探劉銘芝所見拘入捕房捕頭令押候解送公堂禀請訊究 
[法租界捕房紀事]  
　　徐松林前將帽店生財租與同業李竹山近已退還昨日忽有縀客俞啓泰向徐索取縀價銀三百餘兩徐以銀係李欠互相爭執遂被扭訴捕房捕頭詰悉前情令交人保出限三日内將李交到以便解送公堂禀請讞員陳楚生大令訊究○積賊沈阿金釋出未久昨又行竊某輪船上衣服一包携之而逸適爲包探所見拘入捕房捕頭令押候解送公堂禀請訊辦○某甲至小東門外某洋貨店乘間攫取外國縐紗一疋後經包探查獲帶入捕房捕頭令押候解送公堂禀請訊究 
[美租界捕房紀事]  
　　昨日偷兒袁阿大至百老匯路某烟館開燈過癮乘間行竊烟槍一支携之而出適爲某包探所見連贓拘入捕房捕頭令押候解送公堂禀請讞員黄耀宿司馬究辦○賃居江西路七浦路口孫李氏以門前之路被比鄰某西婦用竹籬圍住致難出入遂於昨日將籬笆拆去致相口角西婦即以被氏逞凶爲詞投訴捕房捕頭令六十六號西探偕華探陳三林將氏拘獲押候解送公堂禀請訊辦 
 
 

Page 10

 
 
光緒三十年十二月京報 
[直隸總督袁奏爲河工州同等缺試署一年期滿循例實授摺初一日]  
　　太子少保北洋大臣直隸總督臣袁世凱跪奏爲河工州同等缺試署一年期滿循例實授恭擢仰祈聖鑒事竊查定例河工州同以下佐雜等官遇有缺出先行咨部署理俟一年後察看果能勝任再行保題實授等因查有署北岸四工上汛涿州州同陳維垣自光绪二十九年八月十八任事之日起扣至三十年八月十八日試署一年期滿又署　州管河州判王進修自光緒二十八年七月十八任事之日起連閏扣至二十九年六月十八日試署一年期滿又署南岸六工霸州州判李福銘自光緒二十九年五月初六任事之日起連閏扣至三十年四月初六日試署一年期滿又署河間縣管河縣丞張文詳自光緒二十九年六月初七任事之日起扣至三十年六月初七日試署一年期滿又署北岸二工下汛東安縣主簿莫鈞自光緒二十九年八月初八任事之日起扣至三十年八月初八日試署一年期滿據該管司道查明造册詳請具奏前來臣查陳維垣王進修李福銘張文祥莫鈞自任事以來歴經三汛期滿修防無誤均堪勝任其任内亦無未清錢糧違礙事件應請照例准其實授除清册咨部外理合恭摺具奏伏乞皇太后皇上聖鑒敕部核覆謹奏奉硃批吏部議奏欽此 
[署理貴州巡撫曹奏爲揀員請補苗疆署缺知府摺初一日]  
　　署理貴州巡撫布政使臣曹鴻勛跪奏爲揀員請補苗疆署缺知府恭摺具陳仰祈聖鑒事竊照都匀府知府區維瀚病故遺缺業經咨部俟揀員請補在案照例應以光緒三十年七月二十七目區維瀚病故之日作爲開缺日期歸七月分截缺係苗疆署缺例應在外揀員請補查都匀府地處苗疆所轄州縣多與廣西毗連現値游匪滋櫌出没無常非精明幹練熟悉苗疆情形之員不足以資治理查定例應題缺出先儘候補人員題補等語臣督同藩臬兩司逐加遴選非現居要缺卽人地未宜查有卓異班補用知府潘家懌現年三十歲江蘇武進縣監生由郎中職銜遵新海防例報捐同知指分貴州試用於籌辦湖北賑捐案内奬叙花翎光緒二十四年閏三月十七日吏部帶領引見奉旨著照例發往欽此領照起程五月十五日到省試用期滿甄别留省補用二十七年七月遵新海防例捐升知府仍指貴州試用請咨北上並委解運京鉛二十八年五月到京六月初四日引見奉旨著照例發往欽此旋因京鉛依限運交足數戸部帶領引見七月十八日奉旨著照例給奬欽遵領照於十一月十四日回黔奉准吏部咨開俟該員回省銷差後毋庸計其從前到省先後遇有知府應題應調應選之缺悉准題請補用俟補缺後將卓異之案查銷改爲加一級帶於新任等因後因在黔勸辦振捐出力保加三品銜二十九年十二月初九日奉旨依議欽此業經期滿甄别留省補用在案該員年力富强才具明幹以之請補都匀府知府人地相宜與例京府據署布政使袁開第按察使全楙績會詳前來合無仰懇天恩俯准以卓異班補用知府潘家擇補授都匀府知府實於苗疆要缺有裨如蒙俞允該員係候補知府請補知府銜缺相當毋庸送部引見亦毋庸列欵叅罰除履歴咨送部科外謹會同署雲貴總督臣丁振鐸遵章改題爲奏恭摺具陳伏乞皇太后皇上聖鑒勅部核覆謹奏奉硃批吏部議奏欽此 
[署理貴州巡撫曹奏爲查明剿平仁懷縣屬妖匪案内疏縱各官據實叅劾以儆效尤摺初一日]  
署理貴州巡撫布政使臣曹鴻勛跪奏爲查明剿平仁懷縣屬妖匪案内疏縱各官據實叅劾以儆效尤恭摺仰祈聖鑒事竊查前署撫臣李經義具奏會合川軍勦平仁懷妖匪袁清芬等地方如常安謐案内曾經聲明將善後各事宜妥爲籌辦隨卽分飭印委各員前往逐一查明辦理在案惟查該匪等此次聚衆倡亂雖幸撲滅迅速教堂亦皆保護得力不致釀成巨患然事由傳習邪教而起　使該處印佐各官果能留心治理與民相親則平日之化導查禁均足消患未萌乃查分駐温水认經歴吳亮祖近在咫尺　不能防禁於事前迨逆迹已露猶任掩飾匿不禀報遂令乘間竊發重煩兵力玩泄貽誤殊堪痛恨又仁懷營分防温水汛千總姜世昌一聞匪至卽張皇失措擅離汛地亦屬庸懦無能至署仁懷縣知縣唐汝霖接到警報如卽帶圑馳往相機解散奏功猶易乃中途逗留不敢前進且因兵未派累民間尤爲荒廖已極從來禍變皆起於細微而釀自地方官吏懲前毖後未敢因匪亂已平稍從寛貸飭據遵義府劉寅浚禀由藩臬兩司會同營務處善後局揭叅前來相應請旨將署仁懷縣事運同用候補知縣唐汝霖遵義府分駐温水府經歴吳亮祖分防温水汛千總姜世昌一併革職以示懲儆再温水府經歴缺黔省現有應補人員應請扣留外補合併聲明除咨部查照外謹會同雲貴督臣丁振鐸恭摺具奏伏乞皇太后皇上聖鑒訓示謹奏奉硃批著照所請該部知道欽此 
[花翎凉州副都統玉奏爲循例點驗過涼州莊浪兩滿營官兵額設各項軍器遵章改題爲奏摺初一日]  
花翎凉州副都統奴才玉崑跪奏爲循例點驗過凉州莊浪兩滿營官兵額設各項軍器遵章改題爲奏恭摺仰祈聖鑒事竊查例載各省滿營額設軍器每年於年終委員點驗具題等語今届光緒三十年點騐之期奴才循例飭派左翼協領托經阿佐領連玉右翼佐領全安佐領夔勝會同認眞點驗去後旋據左翼協領托經阿等旦稱協領等奉派點騐軍器查得涼州八旗官兵額設各項軍器内自咸豐三年起至光緒二十二年止屢次調赴各省並新疆出征及在涼州附近地方防堵官兵帶出軍器與賊打仗戰殁官兵遺失各件隨時咨報開除在案現在實有旗纛盔甲弓箭刀矛鍋帳撒袋並經各前任副都統奏請先後領到火槍洋槍均各齊全並不短少理合出具甘結造具四柱清册一併呈明奏報又據莊浪城守尉托雲泰循例將莊浪八旗官兵軍器派委佐領成齡兆成點騐分晰舊管新收開除實在將前領過來福槍一百杆仍然點騐解交涼營並此次經副都統玉崑奏請由省新領格林等砲十尊及隨砲配帶現在實有各項軍械等仵造具四柱清册加具甘結呈明轉呈各等情呈請轉奏前來奴才覆核無異除將清字册結照例咨送兵部查核外所有派員點驗過凉莊兩營軍械各緣由理合恭摺具陳伏乞皇太后皇上聖鑒謹奏奉硃批兵部知道欽此 
 
