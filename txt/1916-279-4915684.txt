# 1916 - 279 - 4915684

 

Page 1

 
 
   
 
 

Page 2

 
 
時評 
[國慶日（冷）]  
　　何謂國慶日民國成立之日也民國成立之日年年有之是以年年慶祝之雖然年年慶祝而今年今日慶祝之盛獨非他年比者何也譬之於人無異旣死而復生也人生則羣賀人死則羣弔旣死而復生則易弔而爲賀其賀者之歡樂視僅賀初生者爲何如耶 
　　雖然旣復生矣尤必羣謀所以長生之術養其元氣去其疾病康健其四肢百體使此民國者永永不死而此國慶日者亦得舉行而不已是則我全國之人之責也 
[命令]  
　　十月八日總統令張作霖譚延　呂公望陳炳焜馬福祥均特加陸軍上將銜此令 
　　又令陳樹藩柏文蔚均授爲陸軍中將並加陸軍上將銜此令 
　　又令特任劉承恩署廣西省長此令 
　　又令淞滬護軍副使盧永祥著開復陸軍中將原官此令 
　　又令陳炯明熊克武劉存厚均授爲陸軍中將童保暄陸裕光周道剛均加陸軍中將銜鈕永建方聲濤張開儒均授爲陸軍少將並加陸軍中將銜王文華授爲陸軍少將未余良李煒章韓紹基潘國綱熊其勳陶祥貴均加陸軍少將銜岳兆麟管全聚均授爲陸軍步兵上校並加陸軍少將銜此令 
　　又令内務總長孫洪伊呈據兼任雲南省長唐繼堯電稱騰越道道尹張翼樞呈請辭職等語張翼樞准免本職此令 
　　又令任命囗人龍爲雲南騰越道道尹此令 
　　又令浙江高等檢察廳檢察長王天木廣東高等審判廳長沈其昌湖南高等審判廳長陳彭壽均著免職另候任用此令 
　　又令任命陶思會署浙江高等檢察廳檢察官范賢方署廣東高等審判廳長殷汝熊署湖南高等審判廳長此令 
　　又令據江西督軍李純電稱前褫職江西内務司長程道存前清歷任湖北知府所至愛民政聲卓著迨回贛省力催修復隄埝全活災民厥功甚偉嗣以贛亂嫌疑致遭廢斥家居養親三年不入城市其守分明養於此可見擬請昭雪以彰輿論等語程道存著卽銷去褫職處分並交國務院存記此令 
[專電]  
　　北京電國慶日㈠追祭忠烈上午辰正在先農壇舉行㈡天壇農事試驗場等處一律開放古物陳列所減價入内㈢各官署銀行學校等一律停止辦公敎育部之模範宣講所開特别演講會及影戲㈣限制參觀人員參院僅有劵十八張衆院四十張文官限於薦任以上武官限少校以上布置極謹嚴又大總統閱兵分爲排演禮與閱兵禮二種上午九時大總統即蒞南苑服大元帥禮服軍官用陸軍大禮服文官用燕尾服各國公使館皆已到府聲請到苑參觀 
　　北京電國慶日舉行大典㈠給有功民國各員勳位勳章㈡開復民黨要人官職㈢致祭先烈㈣南苑閱兵㈤犒賞軍警㈥赦免被禁黨人 
　　北京電明日閱兵禮節㈠大總統蒞塲時奏軍樂全場官兵行敬禮總指揮官前進奉迎報告部隊數目㈡引導官在大總统前左引導總指揮官在右隨行由隊頭遞次巡閱㈢大總統到隊頭二十步時營長下舉鎗口令并奏號音下同㈣到離隊頭二十步時師長撇刀報告營數畢在右旁隨行閱竣退回㈤旅長砲馬團長工兵機關鎗長十步前撇刀餘動作與師長同㈥閱兵畢因演武廳總指揮官下稍息命令肜號音即變換隊形凖備演排又聞參觀劵歸陸軍部發限制極嚴參議院僅十八張衆議院四十張文員薦任以上武員將校以上定十點半到場十一點起往南苑馬車及小火車均止交通劵蓋演武廳戳陸軍部專員在廳招待餐棚備有茶點休息時得入棚自購 
　　北京電明日慶祝較前興高彩烈各栅欄上均紥彩牌天壇農塲等處一律開放古物陳列所加增物品減取劵價官商學界停公敎育部模範宣講所開特别講演會並演幻燈中央公園開提燈會 
　　北京電國慶各部榮典國務院昨始决定凡新任總長槪給一等嘉禾章次長三等嘉禾章已給者晉一等參事司長僉事等亦以三等爲止每部不得過十 
 
 
 

Page 3

 
 
員 
　　北京電憲法審查會點半開到四百四十二人王正廷主席繼續審議解散權　主張限制解散付表决不足三分二主席宣告大會解决接議總理同意權分二派㈠主删廢㈠主全部閣員同意表决均少數原案表决成立時三鐘延會文日補選副總統决定憲法審議終了後實行 
　　北京電聞政府新發現空前絕後大騙案一起主犯爲自稱手創民國元勳亦嘗有功於袁者從犯係現公府某軍事幕僚前某省長漢上某銀行長事實爲借運食鹽組某公司現由某巨紳列證舉發元首閱竟盛怒主交法庭嚴密究辦 
　　北京電魯省來電反對中美運河借欵三百萬又日本藉口我與德國前訂山東鐵道鑛務條約内有以後山東省無論興辦何事如需外資德先承辦之文現日本繼承此項權利聞已向政府對於美團借欵提出抗議恐此事尙多波折云 
　　北京電運河借欵三百萬美金以抽出河捐作抵早與美人成約近又加一附約未涸前在魯省畝捐内提三十萬爲保息還本地日使藉口繼承中德礦約向我外交部抗議魯省會又以土地田賦作抵歷來成案所無反對尤力來電聲明誓不承認　　北京電商會聯合會議决廢興亞約組銀公司收制錢鑄輔幣案已送衆議院請願所定資本千一百萬廢約日實交五百萬各省代表已簽字認繳者直八十萬鄂三百萬蜀三百萬魯五十萬江浙二百萬呂賴兩會長各百萬未滙到前蜀代表孫鴻猷願全數任墊 
　　北京電商會聯合會請願參議院加入全國商會議員名額轉鹽署陳述川鹽務得失兩案頃已送出 
　　北京電某政客言現有之憲法研究會等至憲法頒布之日將槪標爲政黨 
　　北京電近因議員主張中行先行開兌北京又發見公民名義之傳單聞此與政擊唐少川之傳單同一作用且有關係 
　　北京電昨今（九日）市間發布署北京公民傳單反對衆議院中行先兌主張謂使交通幣大跌與居民爲難痛詆褚輔成何雯蕭晋榮等顯係有人主使 
　　北京電報載内部與平政院之爭議總統意欲提出於國會依法解釋但現議憲法案已不主張有平政院約法中雖有該院名稱而其官制未經國會通過恐影響於該院之根本問題云 
　　北京電唐乘太古盛京號回滬臨行言雖辭職對於國事前途不放棄個人責任當以在野地位陳述意見 
　　北京電唐少川於昨日仍由海道回滬黎總統派秘書韓玉辰前往勸其暫緩唐不願留 
　　北京電張于潯張益芳爭缺席案今日審查表决推翻大理院判决認張于潯爲有效 
　　北京電汪大燮堅辭外長意在推孫寳琦孫聞之昨即出京引避 
　　北京電谷鍾秀糾參巴會監督陳琪溺職營私令交周樹模付會懲戒 
　　北京電駐英施使電告大借欵條欵已經審定覆京銀團代表本星期内即下式開議 
　　北京電内務孫財政陳昨就農商谷宅會籌興設全國貧民工廠事 
　　北京電國務院昨致密電於奉天張督軍指示外交某案方畧並徴求添設省長之意見 
　　北京電電飭張孟畢三督軍速開蒙政會議至遲不得逾十一月一日並擬派蒙藏院熙副總裁前往與會 
　　北京電日小幡參事不日回國 
　　北京電孫系議員在外散印刷 
品反對汪大燮目的在曹汝霖 
　　北京電滬軍使所保夏則楊准以關督記名 
　　北京電段總理今辰赴南苑督操午回明日將躬自指揮 
　　北京電許總長擬籌設鐵道專門大學 
　　北京電叚馮及王士珍將予特殊榮典 
　　北京電美國駐日大使昨偕其夫人抵京 
[譯電]  
　　北京電華字報云張勳報告政府謂徐州會議業已解散渠無干涉政事之意云云張勳辭皖督職政府不准（八日） 
　　北京電雙十節第七第十一第十二三師及拱衛軍舉行大操（八日） 
　　北京電日使林權助昨日初次磋議陳家屯案要求條件之細目（八日） 
　　北京電唐紹儀昨日離津赴滬（九日） 
　　北京電政府諭令郵局鐵路與電局收用中國銀行與交通銀行鈔票（九日） 
　　北京電日兵一師明日在南滿長春附近開始操演此舉並不爲示威舉動（九日） 
　　北京電俄國拳匪賠欵讓與日本之談判迄未完畢（九日）以上德文電 
[東方通信社電（日本人組織）]  
　　東京電寺内内閣閣員今日已經發表如次内閣總理大臣兼大藏大藏伯爵寺内正毅外務大臣子爵本野一郎内務大臣男爵後藤新平陸軍大臣（留任）陸軍中將大島健一海軍大臣（留任）海軍大將加藤友三郎文部大臣岡田良平司法大臣松室致農商務大臣仲小路廉遞信大臣男爵田健次郎本野子爵就任以前寺内首相兼任外相法政局長官現樞密書記官長有松英義内閣書記官長伯爵兒王秀雄鐵道院總裁（兼任）男爵後藤新平警視總監後任恐以樺太民政長官岡田文次氏補授新内閣閣員親任式於今日午後舉行（九日） 
[戰電]  
　　（英人路透電） 
　　巴黎電今日下午公報云松末河陣線兩軍不時交轟德軍以砲隊猛加轟擊後進攻薩伊萊至薩伊里塞爾西面法軍新陣地爲砲火擊潰未有一人進抵法軍戰壕法軍以重砲隊轟擊華愛佛之運送隊與軍營及錫哇芒之車站（八日） 
　　羅京電半官公報謂北陣線之羅軍已退至險要之陣地以便固防由羅馬尼亞通至白拉沙之四山隘蓋敵軍進逼者勢力頗大内有德兵甚衆窺德奥軍之意似欲加一大打擊於羅軍現方由其他各陣線調集軍隊凖備一切（八日） 
　　倫敦電首相愛士葵君復請戰費英金三百兆鎊軍興以來英國所用戰費共計英金三千一百三十二兆鎊（七日） 
[公電]  
　　廣東維特國體會電維特共和會報界公會唐少川孫中山先生鑒國慶日本會在東園開大會議特聞維持國體聯合會古伯荃叩 
要聞一 
[春明珍聞二十四（湛存通信）]  
　　昨日衆議院開會之始徙覺暗潮甚烈望氣之士胥知其不祥箕踞而坐目中率熠熠有　湯議長請假陳副議長主席或謂有托而逃不知確否主席甫欲啓口報告卽有人高呼借欵廢約久無消息應速請財農兩長來院報告又有人高呼交通銀行尙未聞速籌兌現應請交通總長來院質問又有人高呼特别區域問題異常重要應速開議正在紛爭未决又有大聲起自東北隅諦聽之則謂大總統任命陸徴祥爲外交總長咨請同意一案應將原文退還語發衆聲驟作有拍掌附和者有㣲笑稱快者亦有搖頭嘆息者形形色色有可方物紛亂約歷五分鐘始有人提起退還之說究據何項法文本院但有同意不同意之權並無退還咨文之權衆乃恍然大悟又有人提議變更議事日程先投外交總長之同意票附議者在一人以上蓋謂無論同意不同意不宜久延議云伸頭一刀縮頭一刀要爲不可避者主席乃逐項諮詢全院凡遇請國務員出席衆意莫不贊同旣可爲個人出風頭之機會又可使國務員受窘國會中之質間俱可作如是觀偶有一二動人心目之說誠如鳳毛麟角不可恒覩耳秘書廳遂以電話分告院部請陳谷許三總長來院遲之又久始答復音院云已回部部云已出署不知何往時在辦公鐘點以内三總長竟不知何往幾如失蹤頑生逃學劣兵逃陣不圖今見之三總長也變更議事日程之動議旣附議在一人以上即付表决多數贊成有人提議通過國務員時應由國務總理說明該員歷史來咨亦旣聲明今應俟總理到院說明後再行投票有駁之者云照法律規定無說明之必要况陸君是否勝任爲外交總長院中無人不知奚待說明忽有一人云我不知道陸君徴祥爲何如人請貴議員說明衆和之以笑或主說明後投票或主不必說明其時世傳某總長座下哼哈二將之一之某議員發言矣彼謂陸君徴祥在袁政府如何如何無人不知可即投票不俟說明蓋宣布其歷史藉爲不同意之運動在必請總理到院說明者除不予同意外并欲使總理受一番質問以爲提陸之懲儆場中偶語一部分人頗致憾於總理也爭論甚久乃先由院電詢總理今日能否出席答云即刻來院衆始無言主席仍照例報告議員之請假者衆無異議又報告議員告假滿兩月尙未報到者應如何辦理其中有由英國回華船停安南未克依期到京者有由靑海起程事實上兩月决不能到京者有在四川擔任軍事由督軍鎭守使代請展假者討論之後衆意院法規定開會後兩個月仍不報到者須除名萬無通融之餘地不問事實如何院中應以法律爲根據否則應先政院法遂决定凡已滿兩月仍未報到者一律照院法辦理此層前函已言之今茲除名者若干人卽其結果耳報告已畢方欲先議他題適總理已到院卽請出席說明陸君歷史段總理登如略謂陸君久任公使并三次爲外交總長外交上聲望極重心思極細實爲外交上不可多得人材望貴院即予同意云云卽有浙議員某君新自海外來華率爾起立云今日外交重要可否先請宣布外交政策衆譁笑止之謂今非宣布政策時也不知某君是否以段爲陸而欲其宣布政策抑欲段代陸宣布誠莫名其妙又有一人起云請問段總理今日提出之陸徴祥是否即係洪憲國務卿之陸徴祥抑係另有一人衆又起而斥之云議員發言不應如此輕薄叚總理無可置答遂㣲笑點首悠然退席遂發票迨投票完竣開票檢點共三百八十八票内有廢票一張計過半數爲一百九十五票結果不同意票爲一百九十九票同意票爲一百八十九票相差六票宣告後頗有拍掌稱快者亦有搖首止令不可拍掌者主席宣告休息今日之事舊國民派聞於上午曾開一度會議雖未知其結果如何必爲一致之不同意蓋非若此無以對唐君紹儀也觀於哼哈二將之發言可以憬然悟矣非國民派亦間有投不同意票者則本人自由意見實有不滿於陸君出處之間太無標準其要則在洪憲時代毫無表白也但外交重要現無負責之人險象環生政府中不知再提何人危言報爲某總長個人機關亦可代表該派一部分意見此日在衆議院門首逢人便送其中論著悉悼唐君之去而拒陸君之來又謂經驗如某學識如某某俱足令長外交云云其實外交總長非特須具對内資格尤須兼具對外資格非圓顱方趾能操英語者便可上台也陸君誠有不滿意處恐繼陸而爲政府提出者必不如陸外間擬議者在内如曹君汝霖必更不得將國會之同意在外如劉君式訓胡君惟德未必卽駕陸君之上或云將爲孫君寳琦所得亦意中事也國會方面恐此後提出者除曹君外必爲多數同意若再不同意即無結局固不必與陸比較高下此次拒陸與其謂爲選擇人才毌寗謂爲報復之計也回憶臨時參議院對於内閣全體不同意後第二次卽全體同意若論閣員之各個人固遠遜第一次也意氣之爭結果每出於此休息後多逃席者經秘書廳四出偵查終不足法定人數有人主張查明即付懲戒又詢上次逃席議扣公費曾否實行紛擾多時由秘書逐號點百而散備諸醜態議員腐敗至此眞不可救藥猶欲得社會之信仰其可得哉議員奈何不知自省 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京特别通信（十九）飄萍]  
　　選舉副總統案之形勢 
　　通過外交總長之艱難 
　　關於選舉副總統一案記者前函曾述各方面意見爲公平之記載蓋茲事　大關係政局前途至爲重要吾人苟自　爲負責任之言論家卽不可不審愼以出之也 
　　主張卽行選舉副總統者之意見前函已略述之而吾人所注意及在反對者方面之意見如何但此事又無所謂反對者蓋選舉副總統爲兩院應有之事卽令反對心中有是而不能出諸口也但此有須注意之點苟於執行職權鎭定時局鞏固國家之意味而外尙含有其他政略授反對者以確實證據則茲事必難求善良之結果今固不能發見此種確實證據然立於對待地位之黨淚尚未能絲毫無所疑慮故雖不反對其根本而頗持時間可否之問題昨以此叩參議院議長王家襄氏王君答記者之言殆足以代表該派一部分之主張其言曰 
　　選舉副總統一節自係兩院應行之職權惟現正值憲法開議之時副總統之選舉是否有亟於舉行之必要要時間問題此中尙須研究耳（書至此接衆院議長湯繼武君電話約於星其六略談此事容事爲介紹於讀者） 
　　王君之言其價值如何憲法會議是否有與選舉副總統不可並行之事實皆讓諸讀者之自行評論記者不贊一詞但欲有此評論有一須細察之點目下我國政局之裏面究竟安否何如所謂駭人聞聽之謠言是否或有其事若曰有之是否選舉副總統可以消弭欲以選舉副總統消弭時局隱患必預備如何之人然後可謂適當凡此皆宜通盤籌算愼重將事而不容稍有政略之見存焉者也但苟主張者本無政略之見而反對者必目之爲政略是亦政略之一種亦足陷政局於糾紛總之各派處此皆不可以不自省 
　　立於對侍方面者之意見旣如上述而主張即行選舉者方面之最近動作則何如乎其初王乃昌宋淵源等提出此案頗足令人疑爲孫洪伊氏於此中有何作用蓋宋王諸議員與孫爲同派乃不可掩之事實然近日活動範圍似已擴張而延至於舊國民系方面國民公報載張繼在南京雖未言其何事以意度之殆與此問題不無關係又胡漢民氏來京一方其自身有相當之資格一方實爲孫中山之代表聞近日對於此案頗贊成主張即行選舉者則孫中山之意殆不見爲特别之主張而黃克强在滬聞近有人产往商榷黃不久可以表示其態度且表示其主張選舉何人至唐少川在津各報言其今日業已返滬實則唐氏尙須少作勾留而議員多人往詢唐氏聞唐亦贊成即行選舉綜合各方面觀之所謂時間問題究主現在抑主將來恐提出之案不能因時間問題之說而打消之况聞憲法研究會方面藍公武等亦有同樣之提案乎或者時間問題之議論未必可與逐漸發生之事實抵抗亦未可知者也 
　　自正式内閣成立以來波折最多者厥惟外交總長唐氏之掛牌而不出演無論矣如陸子興者皇帝夢一劇方始閉幕又欲身爲馮婦一　登臺聞段總理稱許其人言其凡事心細宜於外交平心論之在我國之外交人、 
才陸氏固亦其一也惜其在洪憲時代心太不細遂不能不有今日之失敗耳 
　　自黎總統有國務員提出於國會以來不同意者僅一陸徴祥此無足奇之事彼袁氏口中所製出之（搗亂）兩字更不能加之於此次之國會乃竟有一二報紙不知何故輒悻悻然以搗亂大罪斥責議員又獻其不必先求同意無妨永久署事之策大似徐樹錚勸段總理聲口斯誠共和政體之下言論界之怪現象幸政府尙不受其迎合也雖然陸徴祥方抱頭鼠竄以去而大名鼎鼎之汪大燮來矣據國務院傳出之消息今日有議員朱念祖君往謁總理談次頗及外交總長問題段公答以將提出汪大燮也朱君問曰汪君余個人並不反對之但如其曾爲袁家參政院之副院長何段公答此有須爲之剖白者汪君爲參政院副長時正院長名義上實爲今大總統苟無汪君忍辱搪塞其間則今大總統勢不能不任院長故汪之爲此不啻維護今大總統以使仍得爲一完全無缺之元首資格此在黎公亦所深悉者也其後俟有可去之機汪君即遠引以去初未贊成帝制我敢爲之證明朱君言曰如又不通過則如何叚公曰必不得已惟有曹汝霖耳曹汝霖又何如者言下似表示國會縱不通過而彼夾袋中除這幾位大才以外已無當意之人物曹汝霖本參議院議員而院中選舉委員外交股之投票曹尙不滿十票則其萬萬不能通過也可知叚公言此殆含有消極示威之意味蓋汪而不通過則將再提曹汝霖或者諸君聞之恐其提出曹汝霖遂降格以求而對於汪大燮之投票於同意兩字之上免再加以（不）字也數 
　　今日星期四爲國務會議之期已决將汪大燮提出於國會請總統先咨交衆議院一方則派人竭力疏通希望不做陸徴祥第二汪氏現住天津想已爲秘密之認可果能通過與否須視日内疎通之成績如何今尙未可以預定也 
[湯議長之談話（飄萍）]  
　　通　外交總髭問題 
　　選舉副總統問題 
　　借欵與國會期間 
　　政府之方針如何 
　　記者於前月七日上午十一時曾與衆議院議長湯繼武君一晤於其私第距今旣一月矣近頃以來如選舉副總統問題通過外交總長問題等外問多傳說之詞因於今日（六日）下午一時電約湯君在衆議院議話湯君所答頗關時局乃記者所深感謝也 
　　新任外交總長政府之意擬提出汪大燮昨日星期四爲國務會議之期將此問題議决吾昨已詳細電告矣湯君言此項咨文頃尙未送到大約今明數日内必可到院須下星期四開會可以投票至通過與否漫無把握外間言政府疎通政府却並不向國會有所疎通且今日旣無政黨亦無黨義可以拘束投票乃純聽其人之自由主張即如陸徴祥之不通過各派皆無絲毫作用惟陸對於洪憲之關係實太鮮明爲維持其個人之氣節亦不應爲之通過也此事余（湯君）晤段總理已表明一切報紙或以搗亂詈國會實爲奇異之言論今汪大燮與陸徴祥又不相同且外交界情形日緊一日德國公使曾對余（湯君）言中國今無外交當局如陳錦濤者苟以財政之名義訪之或者可得一晤若與言外交事則簡直不見從他方面所聞外交團恐不久將有質問即向我政府凡關於外交之事究應向何人接洽是也然則以汪大燮旣與陸徴祥不同而外界情形又復咄咄逼人如此個人之觀察此次或可以通過亦未可知也 
　　至此記者再叩以選舉副總統問題湯君言此問題在法爲兩院應有職權無可以反對之理由顧亦有持時間問題爲今尙未達其時者然何種時間爲適何種時間爲不適實無眞確之標凖大總統選舉行旣爲憲法之一部又何必俟憲法全部通過而後選舉乎惟此有一須表明之點苟以此問題爲見好於一人爲政治上之策略則實不敢贊成其用意而果有此用意與否亦有可以明言不如因勢利導從速解决却可利用之以解釋無數糾紛故衆院擬於下星期四提出討論通過以後立行組織不數日而事畢矣所以不在國慶日以前通過者因外間雖有國慶日如何如何之謠傳而國會决不爲其所動故非俟國慶日安穩過去而後選舉以證明謠言之無價値不可也 
　　記者又叩副總統選舉之結果君意云何湯君言此次選舉副總統並無劇烈之爭竸如段芝泉如徐東海以余所聞並無希望副總統之意此外如岑春煊等或亦志在淡泊或欲之而其勢不可以地位言以資望言除去馮國璋殆無第二人夫當此無甚爭竸之時可簡直授之於馮亦可以備政局上萬一之變調和政治多一有力之人此吾所尤認爲適宜之時機者也 
　　記者又曰國會之開會期間聞有延長之說君意云何湯君言國會監督政府最要之點厥惟財政此次大借欵問題如可早日解决則余意國會開會期間不必延長至憲法會議原無限制一方停止普通立法一方專注重於憲法乃吾人之所希望也云云湯君又慨然曰以言借欵談何容易且政府亦未有一定之方針據陳總長報告年内過此難關須八千五百萬然如何支配如何劃分且勿言大政方針更須有一短期之方針焉未果政府做事而有一定方針則國會亦必因時局難關而協贊之也云云 
[國慶日閱兵與賞勳]  
　　國慶日舉行閱兵大典爲期已近刻聞南苑準備業已就緒大總統及全體國務員各重要官吏是日准俱蒞會共和再造備歷艱辛今値國慶盛典大總統特念西南起義領袖對於國家之功勳定於是日對唐繼堯陸榮廷等諸公頒給勳章而唐公繼堯爲首先發難之元勳擬褒賞特重藉作表彰又從前參預辛亥革命創造共和諸人經袁氏褫奪其勳章者是日將一律恢復云 
[汪大燮提出後之投票譚]  
　　外交總長决定汪大燮已記昨報聞此事已經提出下星期二即將投票一說謂政府咨文已於昨日提出衆議院何日投票聞尙未定因今日無會而下星期三爲國慶日則投同意票勢必在數日之後一說謂汪大燮請求同意之咨文今日衆議院尙未收到至於議員方面對於汪大燮之提出尙未聞有何等有力之表示但聞亦分贊成反對兩方面贊成者謂汪於帝制關係不如陸徴祥之深且曾棄參政院副議長而赴滬似乎可以通過反對者謂汪之外交喪失權利如從前浙路交涉原爲輿論所不許似乎不能令長外交此二說各有理由不知投票時究誰佔勝也昨又得一消息謂政府之提交外交總長確有循環周始之意此時决提汪大燮如汪通不過即提曹汝霖曹被拒則提陸宗輿陸被拒則仍提陸徴祥此種滑稽推測之談當不至現於事實也 
[交部停職人員之答辯]  
　　交通部裁員控案許總長答辯書已誌昨報茲再將該部停職人員羅國瑞等之答辯書錄下書云竊國瑞等於本月三日奉鈞院第一百八十七號批示内開受理國瑞等陳訴交通總長違法擅退部員等情一案准該部咨送答辯書前來相應將答辯書副本發交該原告等仰即查照行政訴訟法第二十二條之規定於三日内答辯到院再行聽候核辦此批計發交通部答辯書副本一件等因奉此茲查該答辯書年稱各節仍不能掩其違法處分之實謹依法分别答辯於下一謂國瑞係屬技術官不在應受文官保障法草案保障之列一節查文官保障法草案第一條規定本法除特任官公使秘書及其他法律有特别規定者外凡文官皆適用之技術官之保障現在旣無特别規定自應適用文官保障法草案且此次具訴人等之提起行政訴訟國瑞僅以職位較崇之關係被推領銜卽令國瑞一人不應受該草案之保障亦不得影響於具訴人全體之陳訴是原答辯書所指爲根本上之錯誤實無理由至稱文官任免執行令第二條規定文官保障法草案於已經大總統任命甄别合格之員適用之具訴人等均與此條不合當然不適用保障法草案一節查文官甄别法草案第一條云本法適用於文官考試任命之官吏但有甄别委員之資格者不在此限具訴人中司長袁齡吳應科按照甄别法草案第十四條規定均具有甄别委員之資格當然受草案之保障是原答辯書所稱具訴人等均與文官任免執行令第二條資格不合理由亦不充足又其列舉二年一月三年七月交通部改組事實援據前列自資廻護不知提起行政訴訟本隨被害人之自由從前本部兩次停職部員未經陳訴係屬自棄權利不能於兩次停職處分之違法性質有所變更此次詎可引爲辯護之具至官制一層適用元年官制迄今未經大總統明令公布其爲違法無可諱飾自不能引國務院咨復暫行照辦證明其合法簡任薦任各職之進退胥有法律之規定免官休職胥載律文停職之名不見法令自不能巧藉派署及另候任用字樣自掩其違法之跡况查元年七月十八日公布各部官制通則第六條亦載各部總長統轄所屬職員簡任官薦任官之進退會同國務總理呈請大總統行之此次該總長規違法令擅行進退事後雖有彙　辦理之令絕不足以飾其不守程序之過矧旣稱最後准否之權仍在大總統則於未奉准否明令之前亟亟焉以部令行任免處分在法律上究竟有何根據原答辯書一則曰派署與任官不同再則另候任用與免官不同三則曰最後准否之權仍在大總統并無侵越之處飾詞曲解適以證其違法侵權之實第二謂國瑞等或係技術官或係未經　别人員或係由總長專行委任之官雖無保障法第六條之事實亦可停其職務可袁齡吳應科應受保障法草案之適用具於前段及任祖棻洗應勳雖未經甄别但旣係舊任官無論以何種理由休職均應按照各部官制通則第六條程序會同國務總理呈請大總統行之今程序旣有不合處分卽爲違法此與文官保障法草案之是否適用無關委任官中如邱其裕彭飛鶚夏毓汶鄭福元等四人均經過普通文官甄别自非依法懲戒草案第十四條組織懲戒委員審查不能加以處分是答辯書所辯爲非違法處分者亦有不合第三謂保障法第七條係指依法停職人員而言國瑞等或不適用保障法或不合文官任免執行令第二條之資格當然不能適用此條袁齡吳應科合於文官任免執行令第二條之資格　具述於前則該總長此次進退處分之違法業已顯然可見卽將任用馬振理涂恩澤等之事事辯明亦無以自解用就事實言涂恩澤游學日本學有專長是以最予錄用而國瑞負笈歐洲專攻工學回國服官數十寒署於新進則加以錄用於熟手則無端罷免主指所在令人莫解至如無故罷免工科出身之唐山路礦專門學校校此趙士北而代以學法科之駱通以及以曾見於福建參案之汪洋充任上海電報局長等事鄕黨朋暱聯翩競進其任用私人之事雖非具訴人等答辯之範圍略述一二以供鈞院裁决之心證第四謂辭職轉任休職各項手續均包括於彙案呈報之列並稱改組以後先將裁併各機關及節少經費情形呈報大總統奉令嘉慰查辭職轉任休職均有一定程序所以尊重官吏任免之權若可出以苟簡先由長官任意進退大總統僅有最後决定之權何以副法治之精神至所引指令嘉慰意在自衛不知大總統乃嘉慰節省經費之事實絕非獎勉違法處分之行爲事理至明詎可欺人第五謂此次僉事改爲主事各員均未經甄别自不得爰保障法草案第五條之保障查任祖棻於三年一月二十七日薦任僉事是年底甄别案内因到部未滿一年歸入下屆辦理嗣後迄未再辦是甄别之未再舉行非任祖棻所能過問顧旣以明令任職當然應以明令去官在未奉明令以前僉事之資格仍在擅加降委於法何依總之此次該總長所爲進退部員之行爲若以保障法爲依據則呈訴人中固爲合於文官任免執行令第二條資格之人呈訴人以外同受停職處分者亦有曾受甄别之人如僉事王念祖等因離京之故未經列名呈訴然原答辯書所指摘爲不能通用保障法草案之理由旣已不能成立則該總長此次進退詞部員之爲違法處分案已確定無疑非巧所能諉卸至其進退手續有違程序尤屬顯而易見鈞院鑒定衡平尙乞依法裁决無任屏營待命之至 
[長春兵變之結束]  
　　長春兵變事兩誌前報探聞此次肇事原因係由督隊官郭某扣餉數月未曾發放各兵目擬在長埠購置棉衣屢請未准因而激成變動孟督軍查明譁變情形遂於四號午前七時將郭隊官綁赴巴虎門外黑山頭法場明正典刑其餘一槪發餉驅逐歸　又關長春變兵全數送省後經督軍問明首從於二日在東營槍斃叛兵二十五名初四日午刻軍署又將該代理營長郭續容以武人遇難避縮事前旣無覺查事後又鮮佈置亦綁赴九龍口鎗斃查郭營長乃督隊官代事營長係南省籍此次叛兵變　先一日該營長曾來電話請命旋令明日即　赴省　　　聞知始以未放餉爲詞遽行搶掠該營長遂避匿不敢出頭據聞該營長前因畏　　　有案故由營長降爲督隊官此次督軍甚爲震怒雖經陶裴高三旅長再四懇求未蒙允許聞郭新納某妓爲妾眷屬尙在長春有二女長女此月出嫁比當就法時向跟役云吾死後可致信家中戕吾輿櫬送回故里云云亦可憐矣 
字林報十月三日吉林通信云三日前有一　可悲痛之不法奉動發生於長春該處有華兵若干因鄭家屯事新從延吉縣調來者乘司令在吉林時竟於星期六日午後一時譁變城内大商舗被搶者六家各大街兌換銀錢之小錢攤亦遭搶刦被殺者遇變禁阻之巡警二人及某舗掌櫃一人原駐該處之兵未曾附和亂事旋即敉平但有房屋一所已被焚燬矣搶物之兵當場拘獲若干餘者亦俯首聽命據變兵云欠餉未付乃謀變之原因亂兵解至吉林候審昨日審昨有罪者二十餘人當卽鎗斃一場變亂得以迅速撲平尙稱幸事滿洲全境皆慶豐收十餘年來以今歲收成爲最佳各種收穫皆視往年爲豐各處人民皆喜形於色中國本部大商家多有派人經商於哈爾濱者故哈埠房租爲之驟漲大約將有大宗大豆豆油與雜糧等輸往俄國生意甚鉅故華商來哈欲分此利益也 
[龍去陸來中之粤防務]  
廣東朱省長以振武軍正在陸續開㧞省坦垣内地不免空虛且當龍氏離省之際謠言紛起故昨特電梁永燊將現駐石龍之張營長所部調回其餘北路高塘石井大朗各警衛軍亦飭令㧞隊回防至各軍未抵步以前老新城各該城門暫由憲兵警察協同守禦復由省長派出所部游擊隊兩營分班巡邏藉資鎭　水上警察廳長蔡春華昨將最近派防各段艦地點呈報省長察核龍驤泰和（泮塘口）安禺（花埭口）西興（芳村口）廣利北江（南石頭）同濟（三山口）安平（南平口）雷龍（淡水河）廣元左江（中流砥柱）廣乾雷中（四沙尾蓮花山）安濟陽江（沙灣市橋）元和獵德普安（新塘）東江巨安（石龍）綏江西慶（虎門坭砲台口） 
　　頃據政界消息龍濟光確已於昨二號晚二句鐘由粤秀山出小北往東門離城係由小輪送至黃捕轉乘保民出發馳往瓊崖送行者有團長商聚發等數人陸督軍亦已定期本月六號田肇動身七號到佛山八號抵省城晋署軍署中人得此消息業已預備一切而陸督軍昨有電到則請省長轉飭在城文武官員不必遠道迎迓致乖職守云云聞陸督日前曾派游擊隊司令馬愼堂遄返武鳴接其三四公子來粤昨已有電至不日可以抵肇至其晋省之期大約當在重陽之前所部軍隊皆已准備一切矣 
　　陸督軍詢悉龍濟光已於二號離省當即分飭佛山總司令莫榮新佛山前鋒陸軍十二團長劉　陸迅於六號早開㧞進省該員奉飭後已於昨日派員來省與陸督軍所派現駐軍署之主事員接洽聞劉志陸指定東門内舊皇華館爲駐軍所莫榮新指定天小　鎭守使署爲駐軍所陸蘭清則隨陸督節麾晋城 
 
 
 

Page 7

 
 
[廣東之財財政問題]  
　　財政爲今日急務粤自軍興以後財政支絀危急異常朱省長因財政廳長嚴家熾中國銀行行長馮嘉錫均已抵省財政易於整理故於二十六號午特在本署開會互相討論聞係先以籌備中國銀行恢復兌換最爲注重　據粤報消息云當局已向比國銀行借欵五十萬又托東方匯理銀行交大元四十萬與龍濟光凖二十八日交欵並聞中國銀行擬向沙面某銀行借欵一百萬爲開業之用以某某兩處公產及官有業抵押前日已電中央一俟財政部覆電允准即當交易嚴家熾遲遲接事之原因亦與財政有關聞嚴於二十五號抵省即進財政廳内四堂（卽金庫後）駐節本擬翌日接事適以中國銀行行長馮嘉錫返省而朱省長亟欲該行恢復兌換以救金融故連日召集會商設法籌欵現擬先將大沙頭抵押借欵一百萬元並促各縣解欵到省酌還借欵因須嚴氏赴肇就商岑陸意見是以二十八號下午嚴即乘搭火車前往接洽一切約於三十號回省仍定一號接事又聞粤省中國銀行得國務院會議圓滿辦法復設之期甚近昨行長馮嘉錫自京抵港卽同嚴廳長來省謁見朱省長籌商一切次日即返香港不日約同各行員回省十月一號即布告開張又聞馮行長前次入京力保貝祖詒爲副行長已得總行允許矣 
　　粤省政局破裂久矣各處機關林立軍政旣不統一財政更形紊亂故省庫久無收入近益窘絀一切政費籌欵極難聞朱省長抵任後署中員司九月份薪水未發而十月份應發之期又届迭次飭行解繳均以金庫中不名一錢萬難提解爲詞具覆頃聞朱省長將以嚴厲之文分飭征收機關務將收欵速解省庫并分飭駐近軍隊不得强行將欵截留以明統系惟各處繳餉者仍多觀望不前督徴者殊無起色也 
[桂林弛賭禁之害]  
　　字林報九月二十七日桂林通訊云賭風大盛遍及桂林及外縣貽害民間莫此爲甚官場初僅見城外開賭以致城外悉成賭穴今則公然允許賭商在通至城門各大街開設賭館東門外昔爲商舗者今皆改爲賭館僱工修造惟恐不速而原住該處之商人則巳得優厚之遷徙費而他適矣賭害甚烈茲雖爲日無多然受害事件已不可臚述輕則店夥因賭虧空累及主人或店主嗜賭傾家破產重則鬻賣子女甚至自戕此種情事屢見不鮮綜之官場因弛賭禁而得之資乃人民赤血之代價也吾人希冀有輿論之責者當出而反對賭毒另籌政府理財之方法勿爲此墜喪道德之舉動斯　矣民間頗信任黎總統商業不振但收成尙好近數月中桂林無事可記惟近日曾有火患一次燬去城内房屋七十五所内有貧民典質冬衣之大當舗一家雖傷數人幸無性命之虞云 
[省區聯盟之鄂中觀]  
　　徐州會議爲世人注目之一事其識决各議案凡到會之各軍官代表皆須遵守秘密故外間詳知其眞相本月一日函鄂督軍署派往徐州公幹之參謀姜維傑（並非代表）携帶議决案先行回鄂適王子春往省議會慶祝返署之時即飭入見王命秘書王嵩懦將議案朗誦一過聞王當時頗露憤怒之色未知其何因也旋陳二菴及王耀廷盧責庭等師旅長增來署復開秘密議會飲讌而散南人謂王氏近經總統派金永炎吳兆麟來鄂勸解後已變更主張特旁觀態度矣陳二菴氏初來漢時與王交誼頗疏現聞往來頻頻甚爲親睦云 
王氏在同盟各團體中不能不目爲强有力之人物　自攻擊唐少川一電出現後忽傳王之代表不肯簽名且傳王因爲馮之舊部與李　同一宗旨視馮之態度爲轉移實則不然聞自徐州會議發生以來中央對於王氏行動備極注重陳二菴之留滯漢口吳兆麟金永炎之聯翩奉使南來皆與會事有　王不欲開罪一方故暫持旁觀態度外間謂王電責倪嗣冲擅代簽名及自電中央聲明均屬確無其事現同盟派以其宗旨游移猶方謀聯絡昨有前充彰武將軍行署需課長程昌恒由北來鄂携有東洋良驥一騎價値千金鞍踏亦非常闊綽聞係段芝貴所送又有人云係袁芸台寄贈又聞薛子奇昨亦潛行來鄂云 
[詳紀湘省會之第一幕]  
　　一日爲省議會正式常會開會之第一日譚省長蒞會時隨行者有范政務廳長向道尹袁財政廳長林警察廳長陶審廳長林督辦粟交涉員陳氷督廳長等由彭議長接待入室休息未幾即振鈴開會行禮畢首由陳時代理議長彭兆璜出席報告略謂湖南省議會成立已届三年從前曾開一次常會一次臨時會因遭非法的解散致同人等未克盡代表之職回思不勝憤慨獨立以後又開一次臨時會因時期過短亦無大建白且清理財政一案雖於閉會後特設委員會從事清釐奈册簿無存迄未竣事擬俟常會開幕後賡續清釐務期水落石出是本會以前經過情形實未足以慰全湘父老之望至此後進行務排去從前囂張之氣以實事求事自勗以開誠布公勗政府我會中同人自解散後多流亡異域數年來巳受絕大敎訓定能和衷共濟造成完善之民意代表機關爲湘民造幸福云云次由譚省長出席演說略謂今日省議會重行開幕延　復得與諸父老携手一堂不勝慶幸廻思癸丑之變延闓在湘種種措施殊多不當致使湯薌銘乘機入湘荼毒吾湘生靈此心中實生有一悔字以才能薄弱之軀當此百端待理之任遂由悔心而生懼心蓋從前錯誤之最大者厥有二事第一爲黨見當時各黨分立互相傾軋僅爲黨派是分並無所謂政見出主入奴無公是非卒至債事此後延闓當與諸公共勉之第二爲湖南人輕視湖南地位湖南省之利害關係爲全湘人士所共擔凡我湘人如放棄此項責任勢必發生外首人侵入荼毒之結果因一省之執政者爲本省人終有桑梓之觀念不敢違法不敢爲非如此次湯督兆走時苟非掌兵者槪爲本省人具有不忍擾寗桑梓之心其蹂躪當不堪設想延　旣悔從前之誤當本此懼心兢兢業業黽勉從事凡力之所能辦者無不勉爲甚難諸公與闓在公義上爲監督代表在私誼上爲患難朋友凡有不到之處無妨質問以期共同研究務符眞正共和之旨爲全湘父老造福云云詞畢譚公復宣讀祝詞彭議長致答詞維時已十一時半遂搖鈴散會是日議員到者六十八人 
[記川西之妖敎邪匪]  
　　四川崇慶距縣五十里之普照寺地方有一道士目言來目九江有異術傳習紅燈敎謂附我者給以金錢並常有大清元寳字樣之錢一枚重三錢一分有孔能穿聞已聚集六七千人皆紅帕其首盡夜操演蓄長髮爲記 
　　崇寗縣地方近有邪匪鄧天平周燈杆爲糾衆號稱大清勤王軍在該縣之平樂寺曁灌屬之牟家灘等處聚集意欲進圖崇城肆其刦掠又該縣屬之豐桂兩場逆匪施海山勾結散軍刑牲祭旗揚言聯合鄧匪攻取崇寗勢頗猖獗羅督軍以該匪等倡其邪說裹脅肇亂殊堪髮指除已飛飭李支隊駐彭之楊營長曁第四第六兩師派隊馳往會剿外並出布告勸喻人民勿爲所惑已被惑者從速繳械投誠槪予免死矣 
[蜀省會近事紀]  
　　四川省議會自開臨時會議以來對於自治與行政兩方面均時有要題討議近日所咨達於省公署者聞有兩要事一爲請准開縣議事會其文云案據筠連縣臨時縣議會議長劉紹斌宣漢縣臨時議事會議長冉崇根雅安縣議事會議長姚秉廉達縣臨時議事會議長陳炳堃等先後呈報開縣議事會臨時會議各等因前來經本會於九月七日討論僉以川省兵燹之餘地方臨時應議事件甚多此次各該縣會同該自治區域内發生特别應議事件宜召集從前縣會議員開臨時會自無不合惟川省糜爛不止一縣自治機關極形重要自非早日成立不能維持現狀當經本會議决此案認爲必要應咨請貴省長通飭巳未開會各地方自治機關遇有特别情形必須開會議决者准予開臨時會議以達民隱而維法治實爲公便云云一爲請查辦財政廳長其文云案據議員甘均馬文勳王仲賢等先後提議財政廳鄒憲章違法溺職一案到會當卽交付審查旋據審查會報告前來以該廳長違法屬實應請付大會公决茲於本月十一日開會討論僉以呈川財政自軍興以後紛如亂絲該廳長受任以來應如何振刷精神以圖整頓而乃毫無計畫坐視財政紊亂公私交困且猶不知自責一味諉過於人跡其率亂財政破壞幣制之行爲大爲法所不宥應查照省議會暫行法第十八條咨請省長查辦當經表决多數贊成除將甘議員等提議原案另抄附送外相應咨請貴省長煩爲查照原案所列各欵實行查辦併希將可辦情形迅予賜覆實爲公使此咨 
[魯省會與濰縣事件]  
　　由京濰縣民軍首領趙仲玉尹錫武致省議會電昨已經該會轉電中央其文云北京大總統國務院鈞鑒頃准濰縣趙仲玉尹錫武等電稱曲會辦點驗民軍後分給濰軍大洋十萬元迄未發放不知作何支銷計自五月至今業耗濰人洋五十餘萬元刻日需米麥約萬五千斤一切雜費稱是近因天氣漸寒綿衣綿被各項仍責濰人趕辦而因糧局每畝稅洋一元其種烟草之地外加四元八角鹽稅十分抽一所收之欵軍中未得分文等情查濰昌兩縣民軍給餉十萬久經曲會辦通告在案而濰軍則謂並未發放此項軍餉究歸何人之手濰縣因糧局橫征苛派本會調查均屬實情而濰軍則謂未得分文所征之欵究屬何人中飽居正領袖濰軍責無旁貸應請嚴飭居正迅速來東宣明用途以清欵目而安軍心曲會辦編練民軍尙未就緒遽行赴京東省事局致益危急請飭該會辦偕同張督軍早日回濟設法速决免生意外山東幸甚大局幸甚山東省議會張介禮王　廷孔祥柯等叩歌印 
[杭垣舉行國慶典禮之秩序]  
　　新市場舉行雙十節典禮會場備有影戲灘簧夜間有提燈會屆期游人自必衆多夏廳長已派警嚴密彈壓以免滋生憲端茲錄慶祝會場中秩序如左十日上午八時由督軍兼省長率各屬舉行追祭禮十日上午九時由督軍兼省長率各界舉行慶祝禮九日至十一日由省公署選擇未經發還之巴拿馬各賽品在湖濱路房屋内陳列以資比賽又女子職業學校發起聯合省會各女校組織之陳列室在會場左近房屋内舉行女校成績展覽會又南灣貧兒敎養院諸生在慶祝會場所設壇舉行技擊又杭州通俗敎育講講演傳習所畢業員組織通俗敎育講演會輪流講演俾游人得明慶祝之本旨又靑年會舉行衛生展覽會幻燈講演會室内運動會室外運動會等此外有男女學生之音樂會提燈會南灣貧兒敎養院諸生之西樂浙江陸軍第一師之軍樂隊以及劇界之品曲社改良灘簧改良評話活動影戲文學界之南詞楚曲詩鐘社文虎社與夫各界睛相爲點綴之臨時商店販賣團號外新聞等種種籌備暴常完美誠民國回復以來第一次之大典禮也 
[杭州快信]  
　　省議會因政府征收地丁公費人民不堪負擔昨特請願國會請予取消 
　　省議員許祖謙昨向呂省長提出質問書略謂商人認捐名爲代表實則包攬設局征收苛細更甚於官辦且所認數目不過十之一二於財政前途關係甚鉅云云 
　　呂省長通令廢止浙省防務條例 
　　呂督軍令飭陸軍第二團第三營開往湖州駐紥 
　　陸軍被服廠因時届冬令籌辦棉衣甚爲忙碌現悉叧添工場一所 
　　嘉興公　抵押所　　本省愛國公債票二千餘元現悉此項債票係　僞造聞已請財政廳查辦 
　　金華永嘉兩處地方審檢廳將即成立 
地方通信 
[蘇州]  
　　吳縣各校第二次運動會預聞吳縣敎育會以本届應行全縣各學校第二次聯合運動會特開職員會議定辦法具呈縣公署由縣於星期六召集學務行政人員開會議决辦法六條昨已公布茲照錄如下（一）名稱定名吳縣全邑學校第二次聯合運動會（二）會場以蘇城草橋南首省立第二中學操場爲會場（三）日期十一月十日至十一日爲開會日期各學校應於會期前半個月開明運動種類及所占時間曁與會人數送交事務所以便編排節目布置會場（四）事務所暫設蘇城胡書記橋舊皇宮縣敎育會（五）經費會場設備經費由縣敎育費項下支給四百元（六）幹事縣公署第三科科員縣視學縣敎育會會長蘇州市敎育會會長縣立學校校長各學區學務委員均爲幹事 
　　爭繼案近訊吳江公民錢汝梧上訴沈李氏沈鍾英等呑產僞繼一案前於九月一號經高等廳民庭傳訊因沈鍾英未到棄律師拒絕徐同二律師雙方爭執請求延期審理各等情已誌報　現聞此案已經高等審判廳民庭定於十月五號開庭傳訊詎至期僅有錢汝梧等報　其沈李氏沈鍾英均稱病不至取具藥房二　由陸費律師具呈請求績行延期而錢汝梧之代表律師潘承鍔君以此案業經開庭審理數次辯論偵查手續完備此次沈李氏等又復託故不到明係情虛規避照例似可缺席判决等詞聲請開庭然卒未開庭嗣探聞舊庭長意見以沈鍾英等雖兩次不到惟此次旣呈有藥方尙非無故俟下次傳訊再有託故不到之事自當照例缺席判决也聞沈李氏等對於此案近已深知沈氏不能兼祧錢氏然錢氏田產全在其手上年租米由其照收（照例　受訴訟拘束停止征收）本年又將届期故延宕日期俟收過本届租米後再作他計也 
　　劉警官捲餉潛逃南區第四分署巡官劉雲庭前日至本區張署長處領得本分署官警等九月分餉洋二百四十三元分文未發於翌晨悉數携之潛逃無蹤經崔廰長得悉立傳南區張虎臣署長查訊情形責成派警追緝一面飭令偵探隊長潘秀清派探四出偵緝而該分署各長警等齊赴廳署要求發餉旋經崔廳長允許將此一月餉銀由廳先行墊發俟獲到劉巡官再行追繳歸欵聞劉巡官係直隷人來蘇未久未帶家眷其人性喜嫖娼濫用無度虧空頗鉅除携去餉洋之外尙有虧欠米店洋一百數十元曁洋油等項店賬數十元又用空各長警火食洋六七十元共計二百數十元合之餉洋共虧五百元左右已由張署長呈報廳署核示 
　　巡緝隊捕獲大帮梟匪匪首殷阿昭率領餘黨十九名匪舟二十艘在崑山縣一帶滋意搶刧先期函知各紳董略稱有白銀首飾數十斤銅元二十餘袋銀飾每斤作價十三元銅元每元二百枚限三日内備齊現洋届時雙方交換不允則另有對付方法云云各紳接函後當禀蘇州水警廳保護經宋代廳長密派巡緝隊隊長李標勝率領鎗船馳往崑山捕拿前日在火車站上捉得殷匪羽黨陳少洲等十三名尙有六名在後聞風警逃匪首殷阿昭中途潛遁昨日經李隊長押解到廳已發科訊究供出　穴匪船所在地點及匪首羽黨姓名惟因關防嚴密無從探悉 
[揚州]  
　　預備國慶紀念揚州商團體操會擬於國慶紀念日在該會特開慶祝大會内供諸先烈神位司令劉瀧溪君率各會友前往致祭並於是日晚間舉行提燈會燃放烟火等以助餘興 
　　派員履勘水災江都高郵寳應淮陰淮安毗連天長六邑湖面災民聯袂公推代表赴寗謂見省長面陳災况已北派委於日昨來揚會同各縣查勘回復誌椿限制俾下河民田得以耕稇云 
　　警佐察驗城垣揚州新城歲久失修時有倒坍之處今年又因雨水灌注更多坍塌昨縣知事署據警察第二分區禀報城　倒坍數丈當由該署特派三等警佐王寳畊君前往察看云 
[安慶]  
　　皖議會第三次茶話會皖省議會於七日開第三次茶話會議員到會者四十餘人一時開會首由副議長趙春木提出丁 
加征一五改爲地方附加稅之　　案次討論議事日程（一）議員　座次（二）宣布徐　安辭副議長職（三）　　響議長（四）公推垎股審查員議决以上午開審查會下午開常會如有要事臨時通告各議員開茶話會討論如有　　案須先一日通告各議員研究云云遂散會茲節錄趙　木提出之丁漕加一五改爲地方附加稅案文於下查四年三四月間財政部曾通令各省於田賦項下酌加三四成各省尙未禦辦吾皖竟先實行惟查此項命令未通過正式國會當然不能發生效力　巳加征在先地方財政正苦不足應即將此項一五加征改訂爲地方附加稅歸入地方稅項下始爲合法敬擬辦法四條請公决（一）民國四年施行之丁漕一五定名曰地方附加稅（二）此項附加稅分省縣兩級各半支配（三）縣地方應得附加稅之總額增數其支配法按縣境之大小民事之繁簡依官治行政之五級制辦理（四）各縣應得之附加稅最多額假定爲每年五千元最少額爲每年三千元每級遞差五百元（爲最多額十分之一）其總額之支配有贏餘或不足時依此類推又聞歡迎旅滬議員代表何練霞　鳴鑾兩君今日巳與各議員偕同到省矣 
[山東]  
　　魯省國慶日之布置魯省各長官以今年十月十日爲共和復活後之第一國慶紀念日自應特别注重昨特發出通知盡云月之十日爲我國慶日是日午前七時督軍省長率同文武職富曁各機關職員在公園禮堂行慶賀典禮十一時十二時卽在公園茶會招待外賓午後一時二時各學校職敎員率同學生遊　三時起至晚十時止爲普通遊園時間是日公園不收票費除分函外特此通知山東督軍行署山東省長公署同啓 
[廣東]  
　　譚根在肇演放水面飛機情形譚根飛機師於十月一日在肇慶試驗新裝成之水機自下午五時由黃江稅廠附近河面動機漸漸騰起沿河東下至塔脚地方復駛上對岸繞過山側斯時已逾二千尺後落第二塔脚大蓮塘地方復趨向河作婧誔戲水舞一高一低極其可觀旋因支撑飛機前面之木柱忽爾斷折以致全架發動機　壓於譚君背後譚君伏在船面并被壓入永際歷數公鐘之久然觀者均以飛機行駛不停而譚君墮水後未幾又隨機俱起蓋益歎譚君之神乎其技而不知木柱中斷以致誤事也現譚君業將該水機設法撈運埋岸拆卸修理并聞譚君面呈岑都司令陸督以此次裝置水機各項材料均屬就地採購木質不良故致誤事應請電催留日代表迅將前在日本購備之水機材料一并寄回俾使改換再行試演云云岑陸二公當允發電往催矣 
雜評一 
[保存共和之能力（一子）]  
　　以民國已成之局面而忽有去年之變更則共和之得也不可恃我人宜思之而懼也以民國已終之局面而忽又有今日之復活則共和之得也出意外我人宜思之而喜也夫此喜懼之兩念皆由於愛共和而來吾謂旣愛之矣必思所以永永保存之然而吾問我國民有此保存之力量否吾再問我國民有此全國一致之心以永久保存此力量否如其有此心有此力量也則我民國之共和雖萬世可也政局雖有更端迭起之動搖外患内亂雖有乘機交迫之危險我敢决其無害我共和也如其否也則時勢日在變豐中我之共和亦卽隨以飛揚飄蕩國人且熟視而無如何矣 
　　雖然此保存共和之實力何自而生乎發展國民之愛國心增進國民之智識才德務使我國民性日漸向上而自立之能力日漸增加此我人之所恒言也人人有共和國民之資格則共和之基礎自固共和與國民粘合爲一體則共和誰得而動搖之所謂保存之力無有强於此者也 
　　是故今日之國慶人皆祝共和之永久我則祝我國民有永久保存此共和之能力 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[今日之大祝典]  
　　陽曆十月十號爲武昌起義之日民國成立以後即經國會定爲紀念日人皆稱之爲雙十節每屆是日須舉行慶祝民國元年初次舉行因國體方改民困未蘇未見十分熱鬧至二年之雙十節適因二次革命舉國騒然故亦無甚舉動而三年之雙十節則國會已解散自治已取消遂乃蹉跎過去而四年十月尤爲帝制全盛之時商民一舉一動輒爲軍警所壓制故是年之雙十節更無人道及若今年之十月十號則爲共和復活後之第一國慶紀念日全國人民因鑒於歷年名爲共和實則專制之痛若故對於此次之國慶紀念莫不歡欣鼓舞誠意慶祝今日屆期滬上之盛况當可想見茲再將昨日所聞之種種預備彙錄於后 
　　松滬護軍使署昨就大廳陳設禮堂中供大總統肖像分别海陸軍旗由署門以至禮堂均懸燈結彩滿紥松柏蘇花並用五色綵棚裝設電燈定今日上午七時在龍華操場排隊舉行典禮飭掌旗官並傳知所部預備一切 
　　交涉公署因須招待來賓設備尤爲精緻門前均用綵圈滿紥冬靑遍挿鮮花並用五色電燈綴成共和萬歲國慶紀念等字樣禮堂陳設尤極美麗上有五色彩棚下鋪地毯招待室特設西餐檯備有上等西式茶點烟酒等品且於大廳裝有乍明乍熄之五色電燈尤極輝煌奪目 
　　道尹公署門前高搭彩棚署内陳設禮堂大廳上供五色國旗兩面並大總統肖像禮堂中分懸萬國小方國旗且綴有乍明乍滅之五色電燈並備有上等西式茶點淞滬警廳特派長警四人荷鎗保護 
　　地方審檢廳前以冬靑翠柏紮成牌樓中以菊花嵌成民國萬歲四字四週懸掛五色國旗並國慶紀念紙燈數十盞廳前之四區救火會前紥牌樓二座中嵌五色電燈並慶福維新四字上海縣公署内外亦懸燈彩審檢廳袁林兩廳長遵例於是日停止辦公一天並於下午邀推檢各官在廳設筵慶賀 
　　救火聯合會定於今晚出賽水龍燈會前導爲馬隊軍樂隊並人拖皮帶軍拖皮帶車火龍洋龍升梯拆屋車摩托卡救火車復加入各社各員所紥各燈彩惟昨日天雨應否改期已於昨日晚由該會各領袖集合議定視今日天氣如何再定行止 
　　閘北救火聯合會與第一段已製成八仙十二花神並共和紀念民國萬歲等牌燈另製極大猴燈一盞猴身立於鰲背兩前足一持皇冠一執命令昂昂然有目空一世之槪猴燈之後卽繼以鶴燈白鶴一頭立於大砲之上口啣五色國旗旗上一面書復我共和一面書民國萬歲（猴燈係指項城鶴燈係指蔡鍔）二三段救火會門前亦各搭牌樓一座徧綴冬靑松柏各種鮮花並裝五色電燈此外更備有各種燈彩燈隊經行之路由自寶山路公立醫院出發向南由滬寗鐵路車站向西走北浙江路朝西經過華興路新民路至大統路朝北轉灣走共和路至恒豐路折回至大統路慈善團爲止先期由聯合會致函英美租界各段救火會邀請各會員來會參觀 
　　閘北各段救火會慈善團舉行燈會聞有中西務商學校廣智學校商業學校肇基學校廣生行閘北市立第一國民學校等均願加入已製就各種燈彩預赴閘北慈善團接洽其順序卽依報名加入之先後以免紛爭 
　　公共租界内各商號各學校及江海關公共公廨昨亦分别雇工懸掛燈旗並聞閘北救火聯合會之燈彩水龍皮帶車須至滬南與各團體合併遊行届時須經過租界故昨由麥總巡預飭各捕房中西探捕俟其經過時妥爲照料 
　　今日本埠各國領事署亦均停辦公事一天美界各學校學生放假童子軍於午後三時齊集泥城外操場舉行提燈會 
南商會在毛家弄東西兩面各搭牌樓一座遍綴松柏鮮花其門首用松柏等紥成匾額文曰國慶紀念共和萬歲綴以五色紙燈又稅務所烟酒公賣局棉紗認稅所洋布認稅所工巡捐總局並其所屬各認稅所亦皆懸燈升旗木商錢業兩公所潮惠會館商船會館浙寗會館第一區及一分駐所等亦均懸燈紥彩高揭國旗 
　　華商電車公司前高搭彩牌樓綴以五色電燈紙燈並預備二號車一輛爲花車均以各色電燈編爲字形約有千餘盞之多其餘各車均揭國旗南市電燈公司則以五色電燈綴成紀念等字樣 
　　淞滬徐警廳長令知各區署所警正警佐務於今日午前十一時來廳同行祝典至各區署所舉行升旗懸燈及怖置一切費和准予開報支領惟晃得逾額 
　　寗波旅滬同鄕會預備於國慶紀念日升旗懸燈邀集全體會董齊集事務所開晚餐會擬定入席時刻先述慶節祝詞並由會董演說武昌革命之源流及本會對於共和之責任另備音樂歌唱同鄕團體當無不興高彩烈也 
　　上海市學務委員辦事處因昨日天雨今日恐難放睛各校舉行燈會或不踴躍故特繕發通函知照各學校略云市立各校國慶紀念燈會届時如逢天雨應延至天睛補行云云 
　　學務委員賈豐芸以各學校舉行提燈會業經分别函知籌備昨日又派辦事員徐在仁爲臨時督率員並將公私立各學校燈會先後順序預爲配列由各校敎職員自行督率以免臨時爭先恐後預定秩序如下㈠市立和安軍樂隊和安初高等小學校㈡市立養正初高等學校㈢梅溪初高等學校㈣時化初高等學校㈤巽與初高等學校㈥市立比德初高等學校㈦崇正初高等學校㈧市立農壇學校㈨本處軍樂隊㈩西成初高等學校㈩㈠倉基初高等學校㈩㈡朝宗初高等學校㈩㈢隆德初高等學校㈩㈣東明初高等學校㈩㈤東明初高等學校㈩㈥貧民初高等學校（以上均屬市立尙有高昌江涇兩校因離城較遠又萬竹學枃單獨舉行均不列入）㈩㈦私立廣智學校㈩㈧銀樓業初高小學㈩㈨靑年普益社英文夜社㈡㈩私立啓明蒙學校㈡㈩㈠私立貞元初等小學校㈡㈩㈡私立同岑初等小學校㈡㈩㈢私立先春初等小學校㈡㈩㈣私立速成英文夜館（以上均私立） 
　　昨日滬上各學校續到寰球中國學生會報名參與提燈會者有中國體操學校江蘇省立第一商業學校二處約翰大學及靑年會復旦公學之童子軍亦預備同行午後五時各校代表會議議决各事如下（一）十日午後六時前無論晴雨均須預備舉行（二）各校各自備馬一二匹隨行（三）寰球中國學生會特備房間爲各校辦公之用（四）各校代表定今日午刻用在學生會會所開會集議由學生會備供午膳議至七時而散 
　　九畝地市立萬竹學校學生適足千人先期發出通告於國慶日舉行祝典以人數過多不能加入市校團體昨日男女兩部均巳紥彩懸燈大門聯語爲（當回憶去年景象願毌忘此日艱難）頗足玩味女子部定於上下午分班開會其節目爲國慶歌演講改良家庭頑童感化擲球競爭舞蹈游戲校歌男子部下午開會其目爲行禮唱歌燈會（由校出新北門經民國路入尙文門由虹橋大街返校與會者五百人）七時晚餐七時半繼續開會其目爲演說運動游藝十時半散會自門首至學校園已徧懸紅燈間以汽油燈數盞花香樹影中燈火煇煌届時當别饒雅趣也 
　　上海童子軍會執行部代表李啓藩君發起率領上海中華童子軍共十一團約五百人於國慶日上午九時在西門外江蘇省敎育會公共體操場行升旗致敬禮並邀請楊交涉員蒞場檢閱此爲童子軍成立後第一次之盛舉也 
　　閔行鎭商會先期通告各商舗於今日一律升旗懸燈該鎭敎育會亦在會場門口紥成松柏牌樓中嵌燈彩又水警第一專署除在署門懸旗結彩外並飭各師船警士定於十號晚舉行提燈會又該鎭學校係由鄉立第一第二兩小學校會同縣立乙種農校全體學生集合敎育會場先行升旗禮次對國旗行三鞠躬禮并三呼共和萬歲禮畢排隊遊行街市定於今晚舉行提燈會全商舗並各捐欵演戲三台藉襄盛典 
[各區救火會聯合操演]  
　　本城救火聯合會昨日會集各區分會洋龍火龍在滬杭火車站後面隙地操演午後二時各區會員各駕洋龍火龍皮帶車等齊集小南門外救火聯合會俄頃出發前導有淞滬警察廳之軍樂隊全部繼以各區會員所拖之皮帶車及洋龍火龍又有馬拖皮帶車及馬拖救火應用之拆房器具並扶梯等車殿以救火汽車各會員皆頭戴銅帽身穿制服由小南門往南至滬杭車站後面空地站齊侍候火龍洋龍分列左右該處會場已高搭彩棚一座以備各官紳駕臨參觀俄而滬海道尹徐元誥上海地方審判廳長袁麟伯檢察廳長林仲立護軍使楊善德派范副官爲代表上海縣沈知事因丁母憂亦委代表淞滬警察廳徐廳長因另有要公顏司法科長爲代表其杭州嘉興楓涇無錫蘇州崑山等處各火會亦均派代表涖場至二點三刻由臨時司令陸錦麟命令開演各會員無不奮勇上前各盡所長俄頃陸司令指揮各會員操演人拖皮帶車之速力會場前面預搭木靶三架每區火會以會員六名上前會操裝接皮帶扒上扶梯開自來水射激木靶於是各會員皆竭力操演經核得第一區三分鐘第三區二分九十七秒第四區三分一百五十秒第五區三分一百二十五秒第六區三分一百六十秒第七區三分二百五十秒惟第二區史有二分五十秒而以二區附屬之新舞台火會會員爲日取速所有應得大銀牌一方當由毛子堅穆抒齋兩會長呈交徐道尹命傳該舞台各會員前來面加獎勵數語即將銀牌給領是日雖逢天雨觀者仍人山人海直至四時始各整隊而歸惟錢業同安會永安會平安會消防社均未到場試演云 
[旅滬黨人集議善後問題]  
　　旅滬各黨人因辦理善後事務延未解决特於昨日下午二時邀集在滬各省黨領在法租界仁元里第三號門牌開會籌商對付辦法到會者共有百數十人開會後首由主席柏文蔚起言此次辦理在滬黨人善後原定應需經費由政府撥發十五萬商會認籌十五萬現商會僅允籌撥十萬兩共有過二十五萬以旅滬各省黨部人數二萬餘名計之按數公攤雖非充裕儘可支配今事務所成立將届兩月之久各黨部名册早經送逹而審查遲延至於今日旣未宣布又不發欵種種手續殊欠光明令人生疑現在冬令將至各黨人在滬旅居無衣無食實有迫不及待之勢若非早爲發表後患何堪設想應請公同商籌督促進行經衆討論决定辦法四端（一）詰問審查員經過手續何以遲不發表之理由（一）請減少各審查員之欵數（一）向官廳交涉及與紳商籌商趕速措欵資遣之辦法（一）請先發各小部分之欵並議公推代表前往該會面商一切俟該會如何答復再行繼續開會宣布遂告散會茲將推定各省代表名姓錄後浙江夏爾鈞盛碧潭河南曾孟起湖南蔣宸予趙連城江西劉仲英金維繫安徽王孟棨闞蘭布畢省山岳相如李公采李筱南江蘇胡抱一王占一丁少希吳江左吳陽侯湖北袁曉嵐 
[地方自治研究會紀事]  
　　上海地方自治研究會前日在也是園開成立大會公舉李右之吳叔田沈潤挹爲正副會長並舉定各項辦事員會場情形已詳昨報茲悉該會因是日當選之文牘會計庶務等職員旣經公同舉定應即到會視事促進會務故於昨日分别具函通知當選之楊東山賈粟香等六員即日應選就職又聞該會現定於雙十節（即今日）上午十時開第一次職員會討論會務進行事宜昨亦通函各職員届時一體蒞會 
[取銷旅滬皖省議員通訊處之通電]  
　　其一北京大總統國務院鈞鑒旅滬通訊處庚日取銷議員等文日返皖謹聞旅滬皖省議員公叩庚 
　　其二北京段芝泉先生轉國會皖議員曁旅京同鄕諸先生公鑒旅滬通訊處庚日取銷同人等文日返皖謹聞旅滬皖省議員公叩 
　　其三抄送安慶省議會督軍省長敎育會商會並轉各界諸先生均鑒旅滬通訊處庚日取銷同人等准文日首途返皖知注謹聞旅滬省議員公叩 
[鈞和艦長報告勦匪情形]  
　　著匪徐老窩子管大肚子等率黨竄匿小黑沙海島由水警鈞和兵艦等駛往剿捕若輩已竄往橫沙迨至橫沙亦已他竄　將鈞和艦長董仲發等呈復水警廳長文錄下竊查九月二十四日奉廳長快郵代電飭令艦長前往吳淞會同水警第一廳艦船立赴崇明小黑沙等處相機進剿大帮梟匪等因奉此遵經艦長於上月二十八日午刻由龍華起錨於四時抵淞卽往第一廳商承温廳長派督察長胡兆瓊趁坐本艦隨同出發二十九晨因靖湖等艦船身過小不能駛入海洋故由水警第一專署三分署長王壽良靖湖艦長懷宗邦督率官警四十餘名換登本艦於上午七時起錨出口到崇海兩岸繞駛於下午五時至川虹港會派探弁潛往該處秘密偵察一面由艦長等與胡督察長同赴策電兵輪訪詢一切並商辦水陸集剿機宜三十日早由王分署長親率官警二十餘名由川虹港上岸逕向白港出發本艦則於上午十時由川虹港開赴白港以期水陸包剿互相策應旋據探稱該匪等曾在西一濠鎭口等處聚匿數次惟現已他竄等語本艦卽於傍晚趕駛小黑沙港停 
 
 
 

Page 11

 
 
泊會派警探密往附近水陸秘密偵緝十月一號復經艦長等遍訪距港六里遠之永昌鎭紳董王聲培及駐防該處之江蘇陸軍二師步兵八團二營七連連長劉斌智等據稱該巨匪徐老窩子等自搶刦吳縣陸巷鎭裕裕德當典即竄往林田港銷贓迨經水陸軍警會同兜拿之後即又竄至崇明海門連界之永昌鎭楊家橋一帶避匿乃於九月二十八號帶同羽黨三四十人均有槍彈至海福鎭肆行騒擾經該鎭墾牧公司保衛團前往迎擊詎該匪等竟敢拒捕並鎗傷該團團兵二名駕船逃竄至崇明東沙尾新出港口外該匪船擱淺當經水陸軍警追往捕拿該匪等情急而逸强佔民船逃竄即由軍警同上匪棄船内察勘遺有匪尸一口年約三十餘歲並快鎗一支子彈數十粒一併交由水警扣留船户兩名送縣暫押茲聞官廳有水陸會剿之令知已無處可藏是以逃竄橫沙地方潛匿故即優購眼線於十月二號展輪三號至瀏河再往崇明於是晚密派探線另雇民船密至橫沙及各沙灘偵緝本艦現暫泊崇寶沙一俟偵行該匪實在地點再當相機進剿理合將進剿情形先行報告 
[九誌薛華立路西牢之兇劇]  
　　法新租界薛華立路西牢内各重要押犯希圖越獄未成詳情迭誌前報昨日又經法公廨讞員聶君會同法副領事德君升坐特别刑庭研訊王洪元供是日民人並未出外工作當肇事之時民人正在吃飯並無强搶管牢西捕手鎗之事聶德兩君飭提目見王洪元搶鎗之押犯章許桃到案質證據供是晚聽見鎗聲之後出外觀看見王手内持有手鎗一支如何搶奪實未知悉訊之王供手鎗係在四百九十八號押犯章許桃手内奪下後因不能開放即行抛棄高國寳供向在牢中木匠間工作並管牢内樂水鈴是晚至監門口開鈴聽見鎗聲旋有一彈飛來擊傷腿部即回押所並無搶奪西捕手鎗之事旋由五號管牢西捕禀稱是晚高亦隨同各犯將巡捕搿住後開鎗將高擊傷方始放手該西捕並用空槍裝演當時轟擊情形請中西官察閱陳阿根供是日出外工作時聽見已自縊之黎浦春及一百七十五號押犯張志高互商越獄之事並糾民人帮同辦理民人一時糊塗貿然附和求宥張志高供出外工作與已被鑿斃之押犯薛慶華同伴薛向民人言用鐵絲灣成鑰匙將練上之鎖開去即可逃逸民人不允是晚肇事時民人正在吃飯並不附和聶德兩君重復飭提陳阿根到案質證據稱實由張志高唆使越獄張始無可抵賴供認不諱訊至此時已過午判一併還押候再訊辦 
[省立第一商業學校開會紀]  
　　本埠睦家浜省立第一商業學校自開辦以來已經二載設備完善成績卓著敎員職員均極熱心該校設别科一班二年畢業畢業式尙未舉行而畢業生已多數就職茲於本月八日舉行二週年紀念會及畢業式下午一句鐘齊省長楊護軍使徐道尹所派各代表及各界來賓絡繹而至卽於一時半振鈴奏樂開會先由校長黃迺穆君報告開會宗旨略謂本校别科學生定期二年畢業今日爲二週年紀念日舉行業式此次畢業學生二十人於署假前考試完了現在已經服務者在北京中國銀行内有三名省立第一至第七工場内每處一人計七名南京電燈廠内一名鐵路局内一名官紙印刷廠内一名上海閘北水電廠一名洋行買辦一名洋行寫字二名高小敎員一名已就職者在三分之二以上餘亦均有希望今日特請各界來賓蒞校訓示所以勉勵諸生云云繼由齊省長代表戴伯閑君宣讀省長訓詞繼由楊護軍使代表參謀長趙聯璜君演說道視學余芷江君宣讀徐道尹頌詞次蔣季和吳衡之孟保羅朱德軒蔣林七諸君相繼演說末由校長演說道謝來賓並勉勵各畢業生次由在校學生讀頌詞畢業生讀答詞及讀北京中國銀行就職學生祝電後由省長代表同校長發給文憑時已鐘鳴四下乃奏樂散會并攝影以紀念焉 
[上海縣知事喪母續誌]  
　　上海縣知事沈寶昌君之母高太夫人因病逝世昨已在法租界呂班路四合里寓所由沈君等親視大殮本埠官紳各界均經吊唁聞靈柩暫不出發須俟長子山西省長沈銘昌等到滬再行擇日舉殯扶柩回紹興原籍安葬又聞沈知事前因因母病電禀齊省長准令景警佐代辦在案現齊省長因沈知事已經丁憂遂委景君暫行代理茲將往來原電錄後 
　　齊省長來電上海縣景知事崧覽沈知事丁憂給假已委該員暫行代理仰卽遵照省長齊庚 
　　景知事呈省長電南京省長鈞鑒庚電謹悉遵令暫行代理即於靑日接任視事謹矢愼勤以期仰副委任除呈報外謹先肅電敬謝代理上海縣知事景崧叩靑印 
　　又呈南京督軍財政廳電南京督軍財政廳鈞鑒奉省長庚電沈知事丁憂給假一月委該員暫行代理知事遵於靑日接任視事謹矢愼勤以期属盡職務除呈報外謹先電陳代理上海縣知事景崧叩靑印 
[工商研究會常會記事]  
　　八日下午二時中華工商研究會在斜橋交涉公署開常期討論會由正會長楊小川君主席提議招聘速記略謂本會負責重要諸事急待進行開會討論以及研究品物尤賴速記錄記詳確俾便露供國人採納擬聘一專門速記之人爲本會速記員至速記薪水會中經費尙無的欵由鄙人擔任并捐廉一千元以充本會費用衆謂會長擔負職務工商已受惠不淺今會中辦事尙無進步豈可重累會長楊君謂此刻工商會尙無成績故會費由鄙人擔任日後會務發達會費不患無人擔任等語务皆感謝决定登報招請速記繼謂陳列所乃研究工品發揚國產最爲重要需費浩大不易舉辦今承樓外樓主任允以茶亭一間於下午一時至六時爲本會出品陳列時間於工商出品極有裨益本會應即廣發通告徴集改良各貨標本陳列以促發展务謂此事關係重要凡有徴集貨品應請會長指定收貨地點收條上亦請會長列名以資信守旋即决定以交涉公署通商科爲經收陳列品之處並在該科附設臨時事務所以昭簡使至五六時散會 
[華茶貿易之疲滯]  
　　我國土貨出口向推絲茶爲大宗茶葉一項因近來日本印度錫蘭等處種植日繁以致華茶銷路年不如年上年因俄羅斯等國發生戰事以茶代酒故出口頗爲暢旺價亦漸昂業此者尚墈獲利及至今歲各產地旣以春多陰雨收成減色而洋莊生意又以航路梗阻先合增高兵險水脚等費莫不加重因此種種頗不合算多改由日本印度錫蘭等處就近購辦故華茶市而極爲疲滯調查本年茶市惟俄法兩國購入最多其餘英美奥諸國亦稍有交易所銷各貨以珍眉貢煕爲首屈一指婺源屯溪銷路平平其最疲滯者則爲浙江之平水茶上年每擔售銀三十五兩今已跌落十兩之多尙鮮顧問故業此者無不愁眉雙鎖云 
[棉紗價値驟漲]  
　　調查本月二號起至昨日止此一星期内之棉紗銷場甚爲平淡本廠紗除漢口天津秦皇島江西烟台等帮購進十六支大包水月雙虎雙象文明結婚寳鼎等牌十四支雲龍胭脂虎水月寳塔寳鼎等牌三千餘包及東洋紗二千餘包外其餘杭嘉湖寗波等處則祇購去小包一千餘包此七天内之本紗價每包漲銀五兩五錢東紗漲至七兩以外聞此次紗價之驟漲該業中亦均視爲奇異惟因日本大阪之三品紗價旬日間每包加漲日幣十元之譜我國紗價遂亦飛漲誠非意料所及况今届棉花收成甚佳最旺者每畝可收籽花一百七八十斤最低者亦有七八十斤售價亦頗韱廉紡十六支大包紗一包成本約銀九十四五兩今則十六支水月小包紗已售九十九兩五錢大包須售一百零二兩五錢二者比較相差甚遠惟據蘇常等處内地來信謂棉紗銷數近頗呆滯江陰利用廠十四支九獅牌現售一百三十七元無錫振新廠之十四支團燋祇售一百二十九元蓋因各鄕農民正値收穫禾稻之際無暇購紗織布云云觀此情形則目下之紗價必不能持久也 
[又弱一個健兒]  
　　本埠萬國商團中華隊隊員丁錫祺君係浙江奉化人旅滬有年設商店於城内長生橋爲人誠樸無華且熱心任事不避勞怨癸丑之役地方賴以治安者君亦與有力焉詎丁君忽於陰曆十二日與世長辭當由家屬等報告華隊公會華隊長徐通浩君聞信之下深爲痛惜今日上午十時殯殮徐君親率全體隊員前往致祭並派西隊員用炮車扶柩由丁宅出發出小東門經民國路過法大馬路至徐家滙達四明公所屈時沿途觀者必極熱鬧也 
[護軍使爿獎勵地方警察]  
　　上海地方警察事務所警佐首領景毓華於上月間督同偵探購線緝獲行刧南滙縣屬魯家滙鎭滙豐典當案内之首盜金老二並盜船一艘由司法員王君訊明禀明縣長備文解送南滙歸案訊辦一面分詳松滬護軍使曁省長等查核昨日警察所奉到護軍使署指令内開上海縣呈緝獲南滙縣滙豐典被刦案内首盜金老二解南訊辦由呈悉獲犯金老二旣據訊供移解南滙縣歸案訊辦仰俟該縣訊明詳候核辦至該縣警迭在租界協同西捕拿獲隣縣搶刦重案盜犯並得隨時引渡歸案訊辦具見督緝認眞不分轸域各縣巡敬果能盡如該縣警之勤能盡職盜匪無從託足盜案何致發生深堪嘉許仰即照章詳請省長咨部給獎以示鼓勵 
[空地上發現屍身]  
　　前晚八時又袋角水電廠後沿河二十七保十二圖内空地上發現無名男屍一具年約四旬左右有鬚身穿紫花布衫藍布褲脚穿草鞋無襪頭戴草帽經四區二公所長警查見卽傳該圖地保潘金實趕赴地方廳報告請驗 
[洗衣作内之慘劇]  
　　甬人朱阿祥在束嘉興路二十六問頭二百三十五號洗衣作内爲夥前晚站立作灶上在滾水鍋内撈取衣服偶不經心跌入鍋内當經同伴瞥見趕卽設法救起已受重傷一息奄奄不知人事由作主畢某雇車送入同仁醫院延至昨日黎明傷重身死由屍戚邱金順偕同該作主到院備棺牧殮 
[異鄕人陳述苦况]  
　　南海縣人瞿益因貧不聊生在靜安寺附抽赫德路廟宇内用刀自勒經九百六十號華捕查見送至公共公廨訊供留候核奪在案昨晨復訊據供來滬謀業無成川資告罄不能回里是以圖盡中西官判候函送紅十字會皖省議賑會收留轉送南海縣所有川資准該會開單呈請公堂發給 
[郵局用人舞弊之結果]  
　　北京路郵務局控檢信人劉渭蔭舞弊一案昨經公共公廨復訊由管理西人上堂譯訴被告迭次舞獘情形訊之劉供認不　會審員王肇之君商之英卓副領事判劉押西牢三年以儆 
[調查員並無執照]  
　　小東門捕房一道金線華捕施海全至法公廨禀稱昨有自稱洋業公司調查員之王阿福將途人某甲軋住指爲私販紅土互相爭執我問王有無調查員執照王稱我非調查員係由調查員陳鶴庭托我稽查後陳到來亦無執照故一併拘入捕房至某甲所帶之土貼有印花並非紅土已經捕頭論令開釋今將王陳兩人解請訊辦陳供民人實充洋藥公司調查員執照存在公司中並非假冒王供民人向爲戲館生意今由陳囑我代查私土民人受陳之愚現頗自侮自宥聶讞員判陳罰洋五十元王罰洋八十元一併充公 
[救火車空勞往返]  
　　前晚一句三刻鐘美捕房瞭望台上西人見東北方面火光冲天似在鴨綠路梧州路一帶因卽鳴鐘報警英美兩界救火會各驅皮帶車到場始知火在胡家木橋北首鄕間且已熄滅遂即折回 
[不認私販紅土]  
　　庽居孟德蘭路二百二十四號門牌之潮州人　瑞餘私藏紅土被洋藥公司查悉前日協同新閘捕房中西包探前往搜獲前項烟土將　帶入捕房昨解公共公廨請究先由洋藥公司代表上堂譯訴前清訊之蕭供係由友人囑令代送並非私販求察王襄讞商之英康副領事判蕭交一百元人洋並保並着呈出代送證據於禮拜五復訊再核 
[婦人幸得脫險]  
　　粤婦羅何氏住武昌路仁智里二百五十一號門牌前晚因親戚家有喜事該氏前往賀喜歸途遇匪二人見氏所戴金珠首飾値價甚巨一路跟隨及至該里口氏即大聲呌喊巡捕聞聲趕來二匪均已逸去當偕巡捕報告捕房請爲查完 
[强剝小孩衣服]  
　　常熟人陳阿春（即張春寳）在台灣路大福弄轉角强剝小孩戚阿桃衣服由捕追獲人贓昨解公共公廨經中西官訊供屬實判張押西牢半年期滿函送上海縣公署遞回原籍 
[婦人領囘兒子]  
　　粤人陳麥利在斐倫路投河　盡由捕救起解送公共公廨訊供留候傳到其母再核昨晨復訊由其母陳周氏投案請求給領中西官准卽交氏領回管朿 
[婦人尙難質訊]  
　　陳阿毛控木匠邵阿三誘拐伊妻沈氏由捕將邵與氏一併拘解公共公廨訊供判邵交保氏因患病着送醫院醫治候愈再核昨晨由廨復訊原告投稱家居漢碧禮路二百五十九號門牌髮妻被邵誘奸藏匿業奉提案請究中西官以沈氏病未全愈判邵仍交原保候氏病愈再行訊核 
[爲小失大]  
　　英美電車公司控自稱在北四川路某學校爲敎習之陳阿動坐車不給車資昨由捕房將陳拘解公共公廨經中西官訊明判陳罰洋二十元充公並諭以後務須自愛 
[工資准予領取]  
　　甬人李德林前因犯案經公共公廨判令逐出租界有案茲李於前日自投新閘捕房聲稱我因無生意不能度日惟某領事署尙餘工資未領可否准予住取捕頭諭令暫留昨送公共公廨經中西包探禀明前情請示中西官准派包探何正喜帶往索取工資後押送出境 
[請求會勘之駁斥]  
　　滬海道公署昨批寳山縣孀婦王楊氏呈爲單地不符再請派員認眞會丈由此案前經該氏以單地不符呈請周前道尹令縣查復去後茲據縣詳前來迭次派員履勘並吊閱舊卷該氏故夫遺產僅有房屋七間半餘地二分五釐之多供詞繪圖核與現業相符且吊驗嚴姓契據均與册載原丈步尺無異各無侵佔等語是該氏所稱減少地畝云云顯係揑詞朦混所請再行派員會勘一節着勿庸議仰卽遵照此批 
[工商研究會職員姓氏續錄]  
　　中華工商研究會職員姓名大半已見昨報茲將舉定海外調查交際員姓名錄下鄧鑑堂　鄧宛煕　吳鶴泉　吳紫山　李柳農　謝碧田　王蔭喬　黃則登　朱遐九　朱士能　吳晋椿　王衡達　邱心容　楊新如　潘卓宏　楊天后　吳錦文林伯權　楊灼如　楊錫珍　曾昆甫　謝少鉛　游蔭喬陳海英　宋煥三 
[介紹道州常熟眞蹟]  
　　清末書家推道州常熟爲第一海内咸知無待贅述茶陵譚組　先生將家藏常熱與其先德文勤公往還手扎數十通付諸石印藉供後學模範并有湘名士曾農髯先生署簽題跋滿幅琳瑯足稱合壁史有舊藏何子貞臨轩女志墨蹟亦爲希世之品現歸望平街震亞圖書局一家出售取價從廉世有欲覩道州常熟眞蹟者幸速往購焉 
氣候報告 
[上海徐家滙天文臺]  
　　已過者之報告十月八日太平洋中颶風中心以氣壓升漲而融解僅留一低度勢頗平和行向斐得濱之東蒙古低度行向北直隷高氣壓現於中國東南揚子流域及直𨽻稍雨九日雨氣壓大降風向退至北方九日下午四時前二十四小時内上海氣候温度至高六五·五至低六三·二去年同日至高八三·六至低六三·五 
　　未來者之推測九日下午四時三十分預測中國海濱全晨天氣陰而有霧斐利濱兩面天氣惡劣 
雜評二 
[國慶與憂患（訥）]  
　　今日之國慶自中央以至各省莫不意興倍增其果置一切之憂患於度外而姑樂此一日歟抑有感於一切之憂患而欲藉此一日之樂以鼓動國人之奮興歟前說我知其不然如後說者則今日之國慶誠可慶矣 
　　從前中國每有一次祝典必有一次謠言起事之防範今除中央稍有謠言外其餘外省均甚平靜如上海素爲謠言之出產地今亦人心安定絕無浮言其興高彩烈之倍於　昔者固其宜也 
　　吾於是發生兩種之感想其一足徴國人之心理好治惡亂地方苟有一線治安之機即隨地表露其欣慰之意况我國家擾攘已久望治尤殷當此一致盼望代息時而有欲鞜武力以擾亂之者必爲全國人民所棄矣其二人民之實愛共和經此次之改革而益信第一次之國慶尙無如此之盛者以其得之也易犧牲一切也不甚巨今則代價加重困難加增其寳愛之甚於　昔尤爲勢所必然然則欲乘機以傾覆之者亦可以廢　返矣 
　　嗚呼我國人苟推此一念之奮興則一切憂患皆足爲我愓勵之資時局之危又何害哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[國慶曲依趙秋紷拜月曲] [  鵷雛]  
　　（南商調黃鶯兒）大地正昏黃倏山河别樣粧千街燈火銀花樣旌旗寳光樓台夜霜馬龍車水洋場上閙笙簧無端感慨獨自付廻腸 
　　（前調）往事細端詳告蒼穹一炷香兵戈烽火千般樣　弘血凉唐衢淚橫萬家野哭悽凉賬算流光五年風雨把琖向斜陽 
　　（前調）帝制溯登場萬貔貅擁北方痴心亂夢憐洹上建牙岑唐深謀蔡梁義師顰鼓滇池響笑徉狂彌衡檛鼓有屈有餘杭 
　　（前調）成敗本無常萬夫雄一病亡道場散了天光亮孫劉李楊雷江葉梁逍遙齊把神山上料無妨功臣難做還是當家郎 
　　（琥珀猫兒墮）雲收霧散杲杲有朝陽看妙手傳來却病方莊嚴國會又登場洋洋且看那法治精神萬歲流芳 
　　（前腔）人歸天與仁義自無疆又肥水英雄輔弼强至誠相感不提防提防只要在蚌埠兇猊徐海香　 
　　（前腔）創痍滿眼百事仍難量况逼伺强隣交涉忙折衝樽俎付誰强荒唐又見那武人干政反對外交唐 
　　（前腔）飄搖風雨難覓渡河梁願萬衆同心把國步扛猜嫌疑忌盡消亡堂堂畢竟是起陸龍蛇神胃炎黃 
　　（尾聲）銅壼銀箭丁冬響早燈燼香消一味凉兀自看那萬衆歡聲徹譊光 
[憶江南（國慶紀念詞八首）] [  塵夢]  
　　共和好皇帝永無蹤百姓都蒙平等福萬家徧打自由鐘至處樂融融 
　　共和好五色掛新旗總統追蹤華盛頓民權並駕法蘭西千古令名齊 
　　共和好進化讓吾先湯武誅奸能革命唐虞遜國亦傳賢往事四千年 
　　共和好五族共榮光先把猜嫌冺滿漢更將界限化回藏蒙古亦相當 
　　共和好最好是中華人物秀靈眞可愛幅　廣大亦堪誇風俗更清嘉 
　　共和好代價本非輕多少頭顱多少血幾番口舌幾番兵造得自由成 
　　共和好暫死本非眞專制魔王終短命中華民國又還魂從此萬千春 
　　共和好紀念會爭開燈火滿街明似盡歡聲動地響如雷此樂信悠哉 
塵餘觚剩 
[宣南感舊錄（續）]  
　　梅蘭芳藝譜 
　　態雲破月來天驚雨泣 
　　態之愉快者易工愁苦者難合雁門屬頭本之怒二本之盼之　三木上殿之窘廻腸盪氣心戰身搖眞化工也皆實境也汾河亦有之愉態之工更難枚舉 
　　僵九　香炧六扇屏欹 
　　僵者猝死之謂紅頭主人謂作戲此工最難太象不得不象不得畹華實能近似四者作工之枝體也而或以大意失之或以小節忽之畹君必斤斤焉使各有所當也 
　　袖翩若驚鴻捷於戲蝶 
　袖或謂翻袖畹君最饒逸致奮如廻帆撾拂如離彀箭輕揚廉利罕有倫比筱川云他人水袖厭其長畹君水袖疑其短雖拖丈二之組建五丈之旗未足妨其生動也 
　　舞錦帶當風銖夜𢌞雪 
　　醉酒之銜杯折腰有譜可踐奔月之揚裾翳袖無跡可尋畹君於有譜者則好整以暇於無跡者則冥搜孤詣慧心毅力一時無兩其踞勝場宜爾（未完） 
一串珠 
[羅霄女俠彈詞（五續）] [  寄塵]  
　　變幻風雲在眼前惡因緣又好因緣陳阿靑此時曉起窗前走慕地相逢一少年只見他容貌端莊衣服樸掩不了蓬蓬英氣在眉端阿靑一見低頭避只是依身主婦邊主婦此時先說道我兒聞命快來前這便是千金小姐陳家女落難飄零最可憐 
　　店家主婦向少年說完此話便回頭向阿靑道他便是我的兒子名呌五兒這回我喚他拜見小姐阿靑道主婦有福原來這便是令郎了正在這時主人報道早飯齊備大家入席同餐阿靑以五兒在座推着有病不食片刻主婦等早餐過了阿靑獨坐沈思方疑惑五兒不類傖人之子不提防主婦又向他問長問短絮絮不休主婦道 
　　姑娘飄泊在天涯回首關山道路賒風雨瀟湘歸未得有家却也似無家你可是年齡三五如明月怎禁得帶限含愁度歲華你可有姊妹第兄和伯叔莽關山竟從何處覓親爺倒不如寄居寒含爲吾女待你須將靑眼加這便是寒門夫婦福無涯你小姐暫此安身也不差 
　　阿靑聞言暗知主婦用意倘非欲拐賣自已便是五兒起了不良之心禁不住怒火中燒氣得半死却還是裝做笑容婉言回答（未完） 
小說 
[國慶聲中之一席話] [  鵷雛]  
甲····先生怎麽今天市上這樣的熱閙掛旗咧張燈咧結綵咧大家都　着說是國慶日這國慶兩字到底是怎樣說法 
　　乙····唔你難道長得這麽高還解不出這國慶兩字的意義 
　　甲····先生那意義人是曉得的不是說我們中國自從辛亥那年清廷退位之後便南北議和舉定了大總統建了一個三權鼎立的國家便是人人心目中的一個中華民國今天便是我中華民國完全成立之一日所以拿他來作爲萬世的紀念先生這話可是不是 
　　乙····唔不錯這話很對明白 
　　甲····但是我又有一層不很明白的便是去年也有個十月十日也是雙十節國慶紀念何以便無聲無臭的過了呢 
　　乙····這有個原故你沒知道便是從前的大總統他發個很要想把一個匣變做他一個家 
　　甲····呀拿一個國變做他一個家 
　　乙····他存了一個家天下的意思便要消滅那個國慶紀念日另外換個家慶紀念日 
　　甲····呀消滅國慶的紀念換做家慶的紀念 
　　乙····他不曉得天下者天下之天下國家是國民共有的國家到底不能把四百兆人的公產放到他自已腰包裏去所以到了今年那璀燦光明的共和紀念日又出現了 
　　甲····呀璀燦光明的共和紀念日又出現了 
　　乙····現在人人心中有個共和國家便人人心中有個共和紀念日人人心中記着那共和紀念日那共和國家便好似四百兆人大家有的這不是本來是國慶日倒變了各人的家慶日了嗎 
　　甲····呀本來是國慶日倒變了各人的家慶日 
　　乙····那想把國慶變做家慶的到底没有成那以國慶爲國慶的倒變做了家慶了這便是共和的眞理共和國民的眞幸福 
　　甲····呀共和的眞理共和國民的眞福 
　　合之共和萬歲共和國民萬歲共和紀念日萬歲 
譚言微中 
[國慶日之感念] [  鵷雛]  
　　人情喜熱鬧惡冷淡 
　　無論婚喪凶嘉凡繁華煊爛聲足聒耳色足堆目者皆爲熱鬧而非冷淡 
　　國慶日一熱鬧日也作國慶一熱鬧事也 
　　英國皇帝加冕日本皇帝加冕熱鬧事也我滬人趨而觀者若狂焉 
　　法蘭西民主紀念日一熱鬧日也我滬人趨而觀者若狂焉 
　　前清皇太后做萬壽一熱鬧事也 
　　某顯宦某富高大出喪一熱鬧事也 
　　反觀我中華民國共和紀念日則何如我人不可徒以熱鬧日熱鬧事觀也 
　　此雙十節之紀念日以辛亥五年來英雄頸血良民之脂膏堆垛積累而成 
　　更溯之此雙十節之紀念日實以清末葉至今數十年來豪傑之腦隨健兒之身手文人之血淚良民之脂膏堆垛積累而成嗟乎此何如日何如事而徒曰熱鬧而已哉 
　　自是而後此雙十節之紀念日將爲千百世下英雄健兒文人良民所馨香持奉沒世不忘之一日將爲千百世下英雄健兒文人良民所立鵠以矢之樹的以赴之之一日 
　　由前之說如此其慘怛也由後之說如此其莊嚴也而熱鬧云乎哉 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
專件 
[江蘇省議會草議案]  
　　黃議員申錫提議請願國會將國家稅地方 
　　稅提前劃分案十月四日到 
　　贊成人　沈　周　陳世垣　秦錫田朱祥紱　李維翰　范　鎔莊以涖　沈嘉樹　陸　渠 
　　國家之歲出恃夫國家之歲入地方之歲出恃夫地方之歲入歲入之大宗稅項是也我國稅項國家與地方未經劃分致同一稅源中央以爲國家之歲入而支配於國家用途各省以爲地方之歲入而支配於地方用途窮其結果不特預算均有搖動之虞且使國家地方同冒攘奪之不韙本議員在省言省查省議會暫行法職權之規定實以議决本省預算决算爲最重要之任務顧會期不過六十日即延長二十日總計亦祇八十日方今本省議會業已開幕在行政長官於預算一案斷不似專制時代僅以報解中央若干數支用地方若干數作一含混之報告然使歲入範圍未曾劃清本會關於本省財政各案固難議决即行政長官編制預算亦恐無從着手若依據二年度預算則近二年間報解中央之欵未必不牽動本省特稅及地丁等項下一百三十分之三十分之附加稅今欲回復原狀事實上在中央一方面能否承認如其不能而質然列入議决旣啓歲入之紛爭復失議决之信用若以中央限令報解之額爲標準則餘欵無多地方將一事不能辦而舍加徴附稅外更無他法豈人民所樂從鄙意應從速請願國會將舊有之稅項何者屬於國家何者屬於地方辨别性質確定範圍提前議决咨請公布俾本會議决預算時得定支配之方針而其他各項關係財政事件方有議决否認之可言請公决 
[朱議員鏡明提議海屬應速設第八工場案]  
　　十月二日到 
　　贊成人　戚麟祚　葛錦城　沈濟安　李　壎　許桂清 
　　查省立工場遍於各屬即以徐州銅山而論設立第七工場已經數年則海屬於事實上當然有第八工場之設置且蘇省區域以海屬爲最瘠苦邇來比歲不登民生凋敝飢寒所迫流爲盜賊若能早設工場多收一失業之民卽少一害民之匪於地方治安貧民生計裨益匪淺用特提出議案請速咨少長列入預算敬候公决 
[江浦縣十三圩代表請議撥欵修圩以工代賬案九月三十日到]  
　　請願人十三圩代表邢泰階　翁世恩 
　　介紹人　詹其桂　張嘉行　屠宜厚 
　　爲請議事竊江浦北區十三圩曰阜成圩曰邵勝圩曰夏家小圩曰王家小圩曰饒子圩曰陳郎圩曰馬家圩曰小圩曰毛家圩曰中圩曰俞圩曰邢圩曰和慶圩毗連皖省滁縣全椒等屬本年夏令霪雨爲災山洪暴發滁水椒水激盪成蛟浪頭高起丈餘圩民幾遭滅項搶救不及以致田廬牲畜漂沒無餘此誠數十年未有之奇災而亦數千家同罹之浩刦也以上災狀曾經禀請縣長轉詳各大憲雖蒙省道公署派員蒞查莫不咨嗟太息嘆爲奇災然至今未奉有救濟明文辛苦墊隘之民大有轉死溝壑之慘爲此迫不及待伏乞議長先生俯電下情付大會公决咨請省長速籌工㖘之資拯此顚連之衆無任跂禱竊念浦民自入民國以來迭遭兵凶生機埀絕此圩未破以前即有剛野蔬煑莓豆以充飢者刻下啼飢號寒更屬傷心慘目且隄埂不修無異石田目前之荒象已成此後之資生何恃綜計十三圩面積三萬一千三百餘方丈田種三千六百五十餘石人口一萬四百餘缺口十七處倒塌冲陷一百餘處計長九百九十餘丈修堤工價八千七百六十餘元並另具清册略圖呈覽若能請有的欵擬即以工代㖘舉埀斃之民有來蘇之望皆出自貴會之所賜出臨楮不勝急切待命之至謹陳 
[黃議員如驤提議擬裁汰警務冗員及不合格之長警以利警政進行案十月一日到]  
　　贊成人　陳世垣　陸　渠　姚天一　范鎔　莊以涖 
　　按行政警察保障人民福利而服務於行政長官以防危保寗爲唯一之宗旨前清乙已年後各縣城鎭創辦行政警察迄今已有十餘載此數載中辦事動懇成績優良者固有其人而敷衍塞責日趨腐敗者正復不少腐敗之原因由於縣知事所委任警佐區員悉以親暱之人濫等充選旣非警察學校畢業則其不明警政可行所招之警察半係退伍兵士半係地方棍徒目不識丁警章何從而知曉以致增日站立街頭與茶坊酒肆之人談笑者有之與居民婦女戲譃者亦有之站街時尙钉落差後更無論矣是則非惟不能維持地方之安寗抑且大受其騒擾無怪人民之仇視警察甚於盜賊何則盜賊不常有而警察則當在目前也而欲得警政之進行焉可得哉然欲得良善之效果非有合格之警員警察不可警員如警佐以下至巡長須得警察學校畢業以及現任警官中雖或警學不足而辦理警務多年確有經驗及成績較佳者充任之警察之不識字不守規年逾四十以外者剔之當選擇稍通文義年富力强謹愼勇敢者補充其額在站崗時責成巡長梭巡崗位考察其勤惰使無敢或懈而落差後又復敎授警章使各具警務的知識克盡厥職毌貽衆差地方秩序藉以寗褾亂情形不復見仇視者轉現樂觀反對者旋變贊成將見警政之進行有良好之一日矣管見所及是否有當請爲公决 
[嘉興絲業帖請杭總商會咨請省議會提議限制繭行文]  
　　嘉興絲業協源裕綸王恒森爲帖請事竊開放繭行一案迭經各屬少數商民要求官廳將條例酌予修改以冀推廣業經省長認該條例爲單行法已提交省議會公决仰見我當道關心實業尊重民意之至意惟浙省本爲絲綢出產最富之區在嘉言嘉年出產額向以萬計農民業此以求生活者亦在數萬户以上絲綢成績頗有可觀自繭廠林立以來農民習於售繭形勢頓落繅絲之家平均不及十分之四五以致絲業萎靡日就退化機坊織户失業日多不獨業等痛受切虜即實業前途頓現消縮之象推其原因厥有數端繭廠多則售繭夥而繅絲少絲少則價昂價昂則成本重而銷路滯絲綢二業同受其害此其一農民味於大勢以售繭之便育蠶漫無限制致蠶燊求過於供價格奇昂多有棄蠶不飼者在蠶户耗失血本在絲業間接受害此其二洋商收繭仍以絲織品輸入中國繭廠愈多卽外貨輸入愈衆將使吾國數千年繅絲成績淘汰於無形數百萬紡織機民埀斃於無日行見鄕間不復有一絲一縷之存在尙何有吸收外貨之足云農商生計更何忍言此其三推廣國貨現正竭力提倡絲綢爲固有之優美國品逐事改良已著成效而固有之原料不思所以保全反以輸出爲得計國貨前途關礙非淺不獨絲織品爲然也此其四由是以觀多設繭廠於農於商實無興利之可言况就嘉屬共計廠家已有二十八家之多應有盡有更無餘地可設乎歷年同業影響切身痛苦已懼無復生之望何願再聞開放之惡耗在請設者目的不同主張自異利之所在安顧大局而業等稔以經過之情惕於將來之禍害不得不請求仍照原案嚴予限制之處以留絲業將絕未盡之生機苟能將絲綢繭三業現狀合力維持則將來蠢　或有共同爰展之日實業庶無消縮之憂不獨吾絲業食其賜即在繭商當亦樂於觀成也迫切陳詞務希貴會迅予據請省議會併案提議詳加審查仍將繭行條例嚴予限制以維大局實爲公便 
 
 
 

Page 19

 
 
   
 
 

Page 20

 
 
   
 
 

Page 21

 
 
[頌辭]  
　　於戲今日奚篤其慶維我民國是日發祥五色華幟五稔載張缅懷已往蓽大蘉蘉繄我袓國深遠流長考我國土旣大且臧瞻我民族氣象堂堂溯我文物炳炳煌煌仰我禮敎厥重綱常數千年事史乘遺芳十九世紀橫舟競行羶逐赤縣胡虜冠裳爲年三百國是蜩螗達人哲士遠走遐方臥薪嘗膽爲劍求鋩五年前日共和肇芒漢臯聲鼓鳴聲鏜鏜兼旬抵定國幟飄颺不期國步未躋康莊拿翁再世念切帝王廉來助虐勢益狓猖郡殘閭左兵起漁陽乾坤搖動子弟參商揚子江流士戈是將蹇運未已義潰潯漳驪駒露草胥蒙禍殃稱尊改號共和中戕惟天有相風勁巖疆滇池神馬繫紫羅繮先登蜀棧繼躍熊湘兩粤策應獨夫悽惶蒲龍艾虎孽妖潛藏共和重建神州再光繄歟休哉乃繼乃昌臯夔管樂躋躋蹡蹡我文惟善我武惟揚從茲景福雨若時暘於戲今日奚篤其慶維我民國是日發祥九天鐘鼓鳳凰翺翔美哉此日民毋或忘 
　　黎大總統肖像 
[世界共和國之國慶日樂觀]  
　　今日者吾國四百兆人所懽欣鼓舞之國慶日也回憶五週年前之今日春雷載起於菟初生漢陽之樹改觀黃鶴之樓易色其時今大總統黎公一夫作難劍及屨及奮迅而起爲民請命成敗利鈍寧復措慮卒鼓其萬死不願一生之氣冒大險倡大義成大功何其壯也共和告成内奰迭起癸丑革命天動地岌一二宵人狃於蒲騒口含天憲譸張其間倒太阿之柄挹帝臺之漿忍心害理無施不可乃至遷怒於國慶日而欲摧毁之卒之義氣所激西南崛起昆明池水汎濫徧於大地血風肉雨駸駸半載元凶告殂粗得安枕顧其餘波所扇猶使人談市虎而色變語伯有而心驚何其痛也職是之故吾嘗不國慶日之觀念以推測吾國民之心理殆有兩種焉其一以爲索索待盡無復生趣苦中作樂聊以永日免使國旗黯色提燈無光已耳此悲觀者之心理也其一以爲停辛佇苦乃得獲報再接再厲請自茲始世間一切萬事譬如昨日已死今日復生焉知來者之不如今也此樂觀者之心理也雖然吾姑舉世界共和國之國慶日攷其歷史標其事實爲悲觀者進一解爲樂觀者著一鞭小者弗論論其著者請舉法美二國以爲談且可乎 
　　法國之國慶日則七月十四日也法國自路易十四以來朕卽國家淫刑以逞貴族敎士蔑視平民醞釀之久激成奇變因於一七八九年七月十四日暴動於巴黎濫觴之勢竟成江河於是第一次共和成然而自茲以後每年之所謂七月十四日者從根本上廣義解釋之殆無往而不爲右恐可慮之日也吾試列一最簡單之大事表如下 
　　法國革命紀念像 
　　中央係一女神右手持劍左手提共和黨宣言書左側像爲帝黨舉手求救 
　　一七八九年七月十四日法國大革命告始（第一次共和） 
　　一八○四年十二月二日拿破崙爲皇帝（第一次帝政） 
　　一八一四年四月一日拿破崙退位 
　　一八三○年七月二十八日七月革命起 
　　一八四八年二月二十三日二月革命起（第二次共和） 
　　一八五二年十一月二十二日拿破崙三世爲皇帝（第三次帝政） 
　　一八七○年九月三日拿破崙三世降普 
　　一八七五年一月三十日共和政體成立（第三次共和） 
　　總之自一七八九年至一八七五年凡八十七年間皆未可謂國基鞏固之日也其革命之二次二次三次也與我同其野心家之爲帝也與我同其三次共和之初舊王室之蠢蠢欲動也與我同其政黨衝突之不可名狀也與我同其戰亂所受炎苦痛也與我同凡與我可以比較者更僕數焉而不能終也然而必經八十七年間而後定者何也曰由帝王專制而進於民族共和蓋如此其難也 
　　美國之國慶日則七月四日也美國本爲英國殖民地英國之待殖民地素不與本國人同壓抑偏枯靡用不至自印花條例頒布憤激之度達於沸點乃挾其不出議員不納租稅之論調起而抗辨舌戰忛戰惡雲密布復以茶稅之媒孽而波斯頓港暴動之事起一七七六年七月四日遂宣言十三州殖民地獨立血戰八年創成偉業然而各州之間意見衝突競謀自利不美國自由神像一七七六年七月四日建在紐約港外島上遑相顧北部諸州主張中央集權南部諸州主張地方分權根 
 
 
 

Page 22

 
 
本違異勢如水火畜奴問題不過導線自十九世紀初年以後至南北戰爭以前從根本上廣義解釋之每年所謂七月四日者亦未必悉爲完全無憾之日也吾試列一最簡單之大事表如下 
　　一七六年七月四日美國獨立宣言 
　　一七八九年三月四日選舉華盛頓爲大總統 
　　一八二○年美政府認可米蘇利之用奴 
　　一八三○年排奴奴成立 
　　一八六○年十二月二十日南方宣言分離 
　　一八六一年四月南北戰爭起 
　　一八六五年四月南北戰爭終十四日林肯被刺 
　　一八六五年五月二十日副總統吉勇生繼爲大總統 
　　一八七○年格蘭德爲大總統南北諸州圓滿合併 
　　總之自一七七六年至一八七○年凡九十五年間皆未可謂國基完全鞏固之日也其制定憲法之疊經波折也與我同其共和黨與民主黨之競爭也與我同其各地方之分峙而未易團合也與我同其國内之反目而有南北戰爭也與我同其戰亂所受之苦痛也與我同凡與我可以比較者亦更僕數焉而不能終也然而必經九十五年間而後定者何也曰由地方分權面進於中央集藲蓋如此其難也 
　　由斯以談法國惟一八七五年後之國慶日卽第八十八次之七月十四日始足以言共和完成美國惟一八七○年後之國慶日卽第九十六次之七月四日始足以言統一完成我所最寶貴最神聖之中華民國今年方祇五年今年十月十日方祇第六次之址月十日耳夫以法美二國民力之厚國氣之盛而其顚沛流離之運辛夺艱難之事猶且假以優游之歲月各歷八九十年之久顧尙覺旁風下雨牽蘿補茅倉卒之間殊苦不暇而我中華民國以襁褓之兒尩羸之軀誕生墮地逢此百罹盜賊水火兵戈飢餓舉人生所極不幸之境遇他人於八九十年中徐徐焉歷試諸艱者我乃紛紜離遝交派并注於此五六年之最短期間鐵石之質亦將消磨嗟我同胞如之何其能堪也此悲觀者之心理所由起也 
　　雖然痛定思痛絀數此五六年間地方之分裂也南北之戰爭也政黨之軋轢也憲法產出之艱難也革命之一次二次也帝政之复活也帝政之推倒也乃至總統之中道天殂而副總統繼任也舊皇室之蠢動而卒歸無效也他國亙一世紀之大事我於最短之時期中如妖夢之已應如惡讖之已驗一彼一此若合符節且舉其重要者言之由帝王專制而進於民族共和法國須八十七年而得者我以五年間之簡易科卒其業矣由地主分權而進於中面集權美國須九十五年而得者我以五年間之速戰法奏其凱矣我中華民國第六次之十月十日卽法國八十八次之七月十四日也卽美國第九十六次之七月四日也人千能之已百之人百能之已十之豈非古今歷史上之可以自豪可以自賀者耶且就法國言之第一次共和以一七八九年始以一七九九年終最初之五年間彼猶在暴徒橫行殺人如麻之恐怖時代也就美國言之獨立戰爭以一七七六年始以一七八三年終最初之五年間彼猶在兵凶戰危惴不自保之時代也他人當孤舟起椗望洋興歎茫無津涯靡知所屆之時我已片帆穩渡誕豆彼岸策勛飲至觥籌交錯矣彼則棋局依然我則斧柯已爛彼則長夜未旦我則日之方中别有天地非復人間豈非古今歷史上之可以自豪逢賀者耶 
　　吾非爲是屠門大嚼之言以慰我岑寂無聊之國民也亦非爲是滑稽突梯之論調以自欺而欺人也世界萬事萬物以天行之進化人爲之經驗常駸駸焉趨於比較便利之途其進步之速其加速力之鉅一日千里匪可言喻彼法美二國歷八九十年之久千辛萬苦而始得此共和獨立者此特十八十九兩世紀歷史上已往之迹烏足以律我二十世紀新天地之新中國耶無已吾且與之論歐戰歐戰至今不過兩年耳此兩年中戰爭之經驗與成績若在十九世紀恐非十年不辦此若在十八世紀恐非三十年不辦此卽以歐戰結局論遠則五年再遠則十年此有戰事知識者所公認也夫以如此亙古未有之大戰若在已往之歷史上吾恐其爲三十年戰爭也吾恐其爲百年戰爭也吾恐其爲十字軍之二百年戰爭也然則我中國人而苟非好亂性成自埋自搰也彼在舊世紀八九十年而得之者吾在新世紀何不可以五六年而得之耶天時人事適逢其會我中華民國且將爲時勢之驕兒豈非可以自豪而可以自賀者耶吾知悲觀者之聞吾言而破涕爲笑樂觀者之聞吾言益當洗盞而更酌也 
　　四年來上海中國銀行界之回顧 
　　民國以前上海除外國銀行外固無所謂銀行業操金融業者不外兩種一曰錢莊二曰銀號是時南北錢莊共五十餘家放欵達三千餘萬勢力可稱極盛各省官銀號無不設分號于上海山西票號亦十數家此外有大清分行之設然所謂官銀號山西票號及大清分行其主要業務在管理中央及各省分款之收解滙兌其名雖異實則皆屬於銀號之類也當時雖不無三五商業銀行如興業四明浙江信成信義之類但信義以辦理不善終至倒閉一時銀行信用隨以牽動其他各行雖於營業極意擴張但皆未合乎歐美銀行原則或則放款過多終至存該不能相應或則投資於難於變售之產業使營業資金盡變呆賬或則以辦事人私人關係任意放款故名爲銀行實與舊式之銀號不相懸殊論其勢力亦不敵錢莊銀號故民國以前上海市場謂之無銀行業可也民國以後中國銀行首設於上海舉凡大清行商股商存一律改爲中國銀行存單分期發還夫經變亂之後人民之受損失者不知凡幾乃獨於大清銀行之商股商存絲毫不受影響人民始恍然知銀行之有信用民國以後之銀行確不同於民國以前之銀行而對於銀行之信用如稍稍增加一方則各銀行値此變亂亦稍稍覺悟蓋自武昌起義上海金融大起恐慌錢莊倒閉銀行擱淺辦事人年受之艱難困苦不啻躬受敎訓於是力求改良使銀行營業漸趨正軌始見發達之機顧細考此時各銀行之改良者在放款一途均以往日銀行失敗弊在濫放故對於放款無不至爲愼重至於銀行根本之道如分布賬目多儲現金等各要端尙無注意者未幾二次革命起恐慌之象雖遜於辛亥而銀行之受擠則不亞於辛亥提存款兌鈔票途爲之塞幸中國銀行信用充足不受動搖其他交通浙江興業江蘇等行亦素有預備均能力禦風潮銀行界得以安然無恙此銀行界第二次之躬受敎訓也銀行界經此風潮經驗益富一知中國之變亂如疾風暴雨無從預測二國民心理已如驚弓之鳥稍見紛擾卽生恐慌因是不可不籌預防變亂及減少恐慌之策多儲現金及少發鈔票年以防變亂也用西人查賬略所以增信用也上海銀行界用洋員查賬自江蘇銀行始惟近該行已改用華人矣現如上海商業儲蓄銀行每半年用洋員查賬一次上海中國銀行本有總行之查賬員或一月一次或數月一次均秘密派遣不先知照故行員對于賬目均極愼重從事本年三月復爲鞏固信用起見聘克佐士查賬一次此爲政府銀行用洋員查賬之始人民信用因以益堅現上海商業儲蓄浙江地方實業江蘇銀行每半年刋報告一次浙江興業銀行每年公布一次中國銀行則總行彙總公布本年曾以克佐士查賬結时將賬畧公布蓋自各行有賬略公布人民始確知各行之内容而别其優劣信用程度隨以增減今後上海中國各銀行若能相率効法一律刋布賬畧俾人民知凡爲銀行無不可以内容宣示於衆凡以内容宣示者無不有確實之信用而使人民知上海吾國人自辦之銀行無一不良善其内容其實力無一不等於外國各銀行則對内對外信用昭著不但此也現在上海各銀行之辦法完善者均多儲現金力求充實如上海中國銀行照克佐士查賬報告計負債總額一千三百六十七萬七千七百三十二元一角五分而準備之現金共六百九十九萬五千一百九十九元九角四分實占十成之五一有零發行鈔票一項則爲十成準備資產表内存兌換準備金三百三十八萬二千二十四元負債表内爲流通兌換劵三百三十八萬二千二十四元以與各國之中央銀行相較則上海中國銀行之準備實駕而上之再觀上年十一月中各銀行之報告英蘭銀行之存款準備僅十成之二九鈔票準備僅十成之七五法蘭西銀行之現款與其負債之比例僅十成之三俄羅斯銀行爲十成之二六意大利銀行爲十成之三九德意志銀行爲十成之三四日本銀行之存款準備爲十成之二五鈔票準備爲十成之六四彼此相較可知理上海中國銀行準備之充足實爲各國國家銀行所不及更調查各私立銀行其準備充實者首推浙江興業銀行去年底該行結賬其負債一方各種存款及票據約五百二十餘萬元其資產一方儲存現金約二百六十餘萬元準備爲十成之五本年六月底結賬負債一方各種存款及票據約五百五十餘萬元資產一方儲存現金約二百五十餘萬元準備爲十成之四五該行於辛亥之役癸丑之役驚濤駭浪之中營業卒無一日之停者皆準備充足爲之也近如後起之上海商業儲蓄銀行本年六月底結賬負債一方各種存款約一百三十萬元資產一方儲存現金約四十五萬元幾佔十成之四此皆公私各銀行之力求準備充實之明證也所謂少發鈔票者卽各銀行知鈔票之爲物最易引起風潮若多數準備則無利可圖若少數準備則時虞擠兌故爲穩確計均不願多發鈔票聞之本埠中國銀行凡向該行購領鈔票非確實供之零星用途者不願濫發餘如浙江地方實業銀行則不發本行鈔票領用中行鈔票儲準備于中行以免鈔票風潮浙江興業銀行繼而效之因之市上卽有鈔票擠兌之舉二行決無影響之虞可證私家銀行均孜孜於去危險求穩確是以今年雖有停兌之令而中國銀行之兌現自若三日間兌現取存約三百萬而該行屹然不動庫存尙二百萬其他各行如浙江興業浙江地方實業上海商業儲蓄均能安然如故不可謂非吾中國銀行界前途之好希望也所惜者上海交通銀行以敷衍政府墊款過多終至停業大失信用所痛者殖邊銀行發鈔票四十餘萬收存款百餘萬乃賣買先令虧數十萬行員挪用及呆賬占二十餘萬終至閉門歇業貽銀行界以莫大之辱所望政府從速將交通開兌將殖邊嚴懲以恢復銀行之信用金融前途其有豸乎 
[中華書局槪況]  
　　記者日前赴中華書局總店新屋參觀晤局長陸費伯鴻氏出示該局新刋五年槪況該局以四歲餘人弱齡發展至此者不勝敬佩爰爲擇錄如左以介紹於國人 
[一歷史]  
　　該局創始資本僅二萬五千元辦事人並編輯員不過十餘賃屋三椽聊蔽風雨而已是年秋冬之間遷於河南路資本額十萬元分局六七處一年間之營業計二十餘萬元二年春移總公司編輯所印刷报於東百老匯路延范靜生先生任編輯長添設分局擴充編輯印刷所用之屋約二百間編輯員七八十人辦事人連分局二百餘矣三四年日有進步資本增至百萬分局三十餘處合併文明書局盤入民立圖書公司全部又併入印局數家印刷機械大小數百臺一年間之營業計一百餘 
 
 
 

Page 23

 
 
萬本年資本又增一百萬元已收四十萬元自建總店總廠均已落成分店增至四十餘處 
[二組織]  
　　該局組織分立法司法行政三機關立法機關爲董事會以董事十一人組織之司法機關爲監察行政機關以局長爲首領執行局務各機關均屬之與局長連帶負責主持各務者有副局長一人理事四人所長三人助理事所長處理各務者爲幹事主任各務者爲部長課長 
[三房屋]  
　　中華書局有限公司總店 
　　在上海四馬路棋盤街轉角 
　　自建五層樓新式洋房 
　　總店之屋在四馬路棋盤街轉角最新式建筑五層樓洋房共屋百餘間沿馬路店面十間全用鐵架水泥築成樓下爲上海店二層爲總公司三層爲陳列室餐室會議室及儀器棧四層爲書棧五層備用屋用平項登臨其上全滬在目總廠在靜安寺路爲地四十餘畝已建築者樓房五幢平中華書局有限公司總廠在上海靜安寺路哈同路口房四幢共占地十餘萬方呎第一宅樓房上爲編輯事務兩所下爲印刷所事務室會客室餐室藏書室第二宅爲鉛印部第三宅爲石印部裝訂部第四宅爲寫眞製版部東首樓房平房各一宅爲貨棧西首平房三宅一爲證劵印刷部一爲單色石印部一爲鑄字紙版木工等課西南空地可添造印刷所用屋三四宅東面家地可添造貨棧二三宅 
[四人員]  
　　該局現任編輯員百餘辦事人八百餘職工千餘人董事監察及重要職員如左 
監察　潘憲臣　郭亮甫　董事　施則敬　唐紹儀王寵惠　梁啟超　周扶九　蔣汝藻　陸費逵　王正廷朱幼宏　沈芝芳　廉　泉　局　長　陸費逵　副局長沈芝芳　理　事　陳　寅　戴克恭　王祖訓　編輯所長　范源廉　（按范源廉先生解職赴京暫由局長事務所長兼理）事務所長　戴克敦印刷所長文明書局總理俞　復法律顧問　王寵惠　幹事上海店長夏清貽　幹事　金兆棪姚漢章　沈　頤　高時顯　唐　駝　陳　育　戴克紹　 
[五榮譽]  
　　該局前年赴舊金山巴拿馬賽會得頭等金牌獎九去年北京農商部國貨展覽會書籍印刷品得特等獎十儀器標本模型風琴得一等獎六江蘇地方物品展覽會全得頭等獎去年農商部調查全國大實業七家該局與焉得富擬瑯環匾額出版中小學校敎科書均經敎育部審定本年批新式小學敎科書更有在最近敎科書中洵推善本等語 
[六營業]  
　　該局營業由十餘萬元增至百餘萬元盈餘由二萬餘元增至二十餘萬元每屆官紅利均在二分以上結帪折減甚鉅版權每屆折二成四屆折完不計印刷機械帪欠均每屆減五厘現已減至七五折存書照定價作一六折至二折公積除分派外尙有六萬餘元地產房屋共値五十萬元 
[七計畫]  
　　該局目前計畫分印刷編輯兩大部如左 
　　甲印刷 
　　中華書書局印刷所 
　　（一）添購新式器械增廣印刷之實力（二）延聘高等技師輸灌歐美之技術（三）派人出洋留學養成完備之人材將來印刷日有進步凡最精之商標證劵等件均可自印不欲利權外溢則所以助文化之進步者非淺鮮也 
　　乙編輯 
　　中華書局編輯所 
　　（一）改良普通敎科書及學校用品以助敎育之普及（二）注意高等科學書及字典辭典等以求學術之進步（三）多編通俗講演書及有益小說以端社會之習尙其餘如精印古書以發揮國粹廣譯西書以輸入新學自製儀器標本以供科學之研究皆在計畫中期於二三年内一一實施者也 
[民國大事日誌]  
　　紀元前一年十月十日武昌革命起推黎元洪爲湖北都督二十一日湖南光復二十三日陜西光復二十五日貴州光復二十八日山西光復二十九日雲南光復三十日江西光復 
　　十一月一日清以袁世凱爲内閣總理大臣六日蘇州光復浙江光復八日廣西光復九日安徽光復十日廣東光復福建光復十三日清袁世凱入北京二十七日四川光復 
　　十二月二日蘇浙聯軍克南京六日清攝政王載灃退位九日清以唐紹儀爲議和全權代表十四日江蘇浙江福建廣東廣西湖南湖北江西安徽河南直隷奉天山西陜西四川貴州十六省代表四十九人會於南京始建臨時共和政府十七日以伍廷芳爲全權委員與清議和 
　　民國元年一月孫文卽位於南京建國號爲中華民國始用陽曆紀年三日舉黎元洪爲副總統 
　　二月十二日清主下詔遜位十三日孫文辭職十五日南京參議院選舉袁世凱爲臨時大總統二十日選舉黎元洪爲臨時副總統十日袁世凱卽位於北京暫守約法十三日以唐紹儀爲國務總理 
　　四月一日罷南京臨時政府 
　　六月十七日以陸徴祥爲國務總理二十日陸徴祥罷以趙秉鈞爲國務總理二年一月十日召集國會 
　　五月一日趙秉鈞免以段祺瑞爲國務總理 
　　七月十二日李烈鈞湖口獨立歐陽武以南昌應之十五日黃興南京獨立十七日以朱啟鈐攝國務總理十八日陳烱明以廣東獨立十九日復以段祺瑞爲國務總理二十日福州獨立二十二日令馮國璋張勳督師攻南京二十五日湖南獨立三十一日段祺瑞罷以熊希齡爲匣務總理 
　　八月九日福州平十三日上海及湖南平十八日段芝貴克南昌 
　　九月一日張勳馮國璋及雷震春等克南京何海鳴走十二日重慶平 
　　十月四日頒大總統選舉法六日選舉袁世凱爲大總統七日選舉黎元洪爲副總統二十三日咨國會修改臨時約法 
　　十一月四日解散國民黨二十六日召集政治會議 
　　三年一月十日解散國會二十六日召集約法會議 
　　二月十二日熊希齡罷以孫寳琦爲國務總理二十八日解散各省議會 
　　五月一日改約法廢國務院官制設政事堂於大總統府以徐贡昌爲國務卿八日設統率辦事處 
　　六月二日甘軍敗白狼於伏羌白狼逃三十日設將軍府於京師將軍院行署於各省改授各省都督上將軍將軍有差 
　　七月二十八日奥塞宣戰 
　　八月五日趙倜繫白狼於石莊戮之二十三日日德宣戰以英國兵艦攻靑島 
　　十一月七日日本陷靑島二十九日改大總統選舉法 
　　四年一月十八日日本以要我條件一十一事來 
　　五月七日日本以絕交書來 
　　八月六日日本始歸我靑島海關楊度孫毓筠等假美國人古德諾學說設籌安會於北京提倡君主立憲國體二十三日朱啟鈐周自齊梁士詒等以四十五字之文電各省徴推戴書其文曰國民代表等謹以國民公意恭戴今大總統袁世凱爲中華帝國大皇帝并以國家最上完全主權奉之皇帝承天建極傳之萬世二十七日國務卿徐世昌辭職以陸徴祥爲國務卿 
　　十月十一日代行立法院決定改中華民國爲帝國自稱國民代表大會總代表上書勸進十二日大總統袁世凱承受勸進十五日封副總統黎元洪爲武義親王不受設大典籌備處二十三日蔡鍔唐繼堯以雲南獨立討袁世凱二十四日楊度孫毓筠奉表勸進三十一日以明年爲洪憲元年 
　　民國五年一月一日以總統府爲新華宮雲南軍民開擁護共和紀念會三日大典籌備處通電京外對内稱洪憲元年對外暫稱民國二十五日戴戡以貴州獨立大典籌備處解散參政院二十九日令參政院代行立法院三月一日停止大典籌備處經費十五日陸榮廷梁啟超以廣西獨立二十一日陸徴祥罷復以徐世昌爲國務卿二十二日罷帝制復稱大總統二十三日以段祺瑞爲參謀總長廢洪憲年號 
　　四月十一日浙江獨立十七日廣東獨立二十二日以段祺瑞爲國務卿 
　　五月七日護國軍設軍務院於廣東肇慶以唐繼堯爲撫軍長岑春煊爲撫軍副長遙奉副總統黎元洪爲大總統八日改政事堂復爲國務院十二日梁士詒以國務院令停止中國交通兩銀行營業十三日陜西獨立二十二日四川獨立二十九日湖南獨立 
　　六月六日袁世凱死七日大總統黎元洪卽按民國至此爲一小結束本篇卽止於是記者誌 
[短篇小說雙十節瘦鵑]  
　　國旗十丈在一扇碧紗窗前獵獵的翻着那萬道黃金色的陽光恰照在上邊彷彿是五色彩雲一般這時窗下有兩個影兒並在一起你偎我依的分外親密陽光蕩處把他們的並頭雙影寫上粉壁相去不到一分幾乎連一滴水兒都潑不進去那窗外國旗的影兒恰也被陽光扶上了粉壁元在那裏晃動個不住兩口兒含笑瞧着好久不語一會驀地裹有一種銀鐘也似的聲音朗朗的起來道親愛的今天可不是並天同慶的雙十節麽此刻雖在季秋却是風和日麗春滿一天簡直把我們大中華民國一派承平氣象全個兒烘托了出來就我們倆一塊兒在這國旗的影下也覺得温黁甜蜜心窩裹塡滿了樂意料想今天震旦家家也一定歡聲動地呢接着就有一種黃鶯兒嬌囀也似的妙聲嚦嚦說道這也是該當的事可是我們經了好幾年的驚濤駭浪難得如今又還我們個霽月光風那得不要曲踊三百距躍三百呢當下那男的接品道但我們今天有這一天最可紀念最可寳貴的日子也很不容易的要知道以前曾有千千萬萬的英雄瀝了滿腔熱血曾有千千萬萬的志士抛了大限頭顱纔見這莊嚴燦爛的大中華民國從血花中湧現出來所以這大中華民國便是那千千萬萬英雄熱血志士頭顱的結晶體我們該同心協力永遠保護着纔是那女的曼聲說道這原也是我們做大中華民國國民的人人應盡的天職不論袓國有甚麽千萬斤的重擔我們都該把膀子肩去萬萬不容通縮有退縮的就算不得是大中華民國的國民我們不但保護着他罷咧還須努力進行定要使這袓國一天一天光大起來二十二行省的疆土算不得大總須開拓出去瞧那世界處處都有我們大中華民國的領地都有我們大中華民國的屬國那男的拍手歡呼道着啊着啊我們該仗着大刀濶斧殺將出去這幾百萬方里中間局局促促的可容不得我們迴旋呢那女的又道不但如此整頓内政也是要着那敎育總得竭力振作使我們四萬萬國民個個都受敎育沒一個不識字的人那男的接口道不錯這敎育一層原是整頓内政中着眼之點那女的又道那實業也總得盡心提倡富國之道全仗實業況且我們國中富源很多甚麽金鑛銀鑛鐵鑛煤鑛各處都有只消大家放着十二分勇氣持着十二分毅力着着實實做去那男的又接口道不錯這實業一層也是整頓内政中着眼之點那女的便又氣呑雲夢的說道將來民旣智了國又富了内政外交都振作了陸軍海軍都整頓了怕我們大中華民國不能平地一躍變做世界第一等的富强之國麽那男的也大呼道着啊着啊這麽一來將來我們袓國定能變做世界第一等的富强之國咧就是這一個雙十節也永遠是個最可紀念最可寳貴的雙十節咦親愛的願你恕我此刻我有一句好久欲吐不吐的話兒向你一吐咧那女的道甚麽話兒那男的囁嚅了好一一纔鼓勇說道親愛的你可能當着這雙十佳節以身相許如此我們這一天訂婚之日豈不借重了雙十節也永遠做個最可紀念最可寳貴的日子麽那女的聽到這裏香腮上𣤛的飛上了兩朶桃花羞答答的把頭兒低了下去半响忽又抬起粉頸來放聲說道這個不能這個不能那男的急道爲甚麽不能那女的含着兩個笑渦兒嫣然答道因爲我别有所愛所以不能愛你也不能嫁你那男的立時泛白了臉兒嘴唇兒一陣子顫着忒楞愣的說道這是那裏話來你平日不是一向很愛我的麽那女的依舊微笑着道然而我心坎裹頭還有一個比你更可愛的在着我一片愛你的深情就給他斜剌裏奪了去咧今刁我便須當着這雙十佳節和他樝婚你該向我道賀啊此時那男的目定口呆幾乎軟癱在椅兒上邊一會兒纔悲聲說道他至底是誰我倒要請敎他的尊姓大名那女的驀地從椅上让將起來挺直了玉體鳳鳴朝陽似的朗朗說道他便是中華民國便是大中華民國那男的聽了這話不覺吐了口氣兒破顏一笑道怎麽說你今天可是要和大中華民國訂婚麽那女的莊容答道正是今年的雙十節我和大中華民國訂婚明年的雙十節我便和大中華民國結婚從此以後須要盡我心力做這大中華民國的賢内助振我大中華民國的威靈揚我大中華民國的天聲更要使我大中華民國莊嚴燦爛的五色旗兒風翻到太陽出沒的所在那男的聽了這一派話便也躍起歡呼道很好很好你旣做大中華民國的老婆我便做大中華民國的丈夫大家各自盡力擔負這做老婆做丈夫的天職從前英吉利女王哀利沙白嫁他所愛的英國意大利首相嘉富爾也娶他所愛的意國以後我們倆一個做東方的哀利沙白一個做東方的嘉富爾豈不很好願你努力前途好自珍重我很望你把纖纖素手扶住江山咧那女的笑着說道只你也須努力前途好自珍重把你的心兒魂兒全個兒向着你老婆說時伸出那雙羊脂白玉似的纖手來緊緊把住了那男的手兒又把那兩道水汪汪的眼波注在他臉上末後兩人就倚身窗外各自拈了那國旗的一有親了個甜甜蜜蜜的吻一壁又同聲祝告道願我們大中華民國的國魂永遠存在於天地之間願我們大中華民國的國威永遠發揚於四海之外雙十節萬歲大中華民國萬歲 
 
 

Page 24

 
 
   
 
 

Page 25

 
 
   
 
 

Page 26

 
 
f論說 
[國慶紀念感感想（步陶）]  
　　自民國正式成立以來舉行國慶大典者此爲第二次而時序遞遷呱呱墮地之民國則已五歷寒暑此五年中有民國之形式者僅元年一月一日至三年一月十日及五年八月一日至今日之兩時期介乎其中者則自三年一月十一日至四年十二月十日爲民國形去名存之時期自四年十二月十一日至五年三月二十二日爲民國空名亦不允存之時期又自四年十二月十二日至五年三月二十二日爲呼帝稱臣舉國若狂之時期又自五年一月一日至三月二十二日爲洪憲年號威逼勢迫橫行一世之時期要之以上四時期皆世界民國歷史中至奇特至荒誕之時期而實際上直無異襁褓中之幼小民國旣染虛弱内症又橫來各種外邪其脈已息其氣已絕弔者已在門哭者已盈室所未即了者僅此三尺桐棺尙未即行掩覆耳呈人試閉目凝思一爲追念當時情事固萬萬不能自必其以屬纊在即之民或遺蛻猶得再演借尸還魂故事以重與世界諸共和先進國相見以亞東平民之本來面目也然而今日何日慶祝慶祝之聲浪則又喧然充塞於吾人之耳鼓矣起而視之行者歌於途居者宴於室諸凡所以點綴物華而爲一般社會所樂道者無不形形色色更翻遞進以紛呈於吾人之眼簾嗚呼此蓋民國重生後之第一大紀念日也凡人於能力所易致之物得失必無所容心其不可必得者而勉求以自得之愉快自不可言若旣得而屢瀕於失卒以天工人事之巧緣倖獲保其一線未絕之途程則其情意之感慰尤覺有不自知其涕泣之何從者今大病初起之民國其經歷苦難旣如上述而絕處逢生又逈出尋常意計之外撫此良辰追維五年前締造之情况吾人胸臆間之所感想者其爲歡笑也耶抑爲愴惻也耶我知必將有悲歡交集啼笑皆非而不覺常有懔乎朽索六馬之危懼焉雖然徒懼亦奚益也中國人皆性往往於一時情感之來至易奮起顧逾日則其力漸減逾月則其情漸淡至逾年而詢之且茫然矣故徧國中之任何紀念會第一次必異常踴躍否則中絕後猛然提起亦必較常奮發外此時起時落恒無可述之狀况今次五族休戚與同之一大紀念尙其有以力矯舊習乘此天然來復之回顧念茲在茲一息勿忘時而有集會有演詞有一切助人興趣之景色民國誕生之肖形固常留其印相於腦海時而各事所事各思所思而所謂民國誕生時之一切集會一切演詞一切助人興趣之景色亦宛然常列於吾身之左右斯有所事自必以民國利弊爲前題有所思自必以禱祝民國福壽康强爲第一觀念而所謂民國誕生之嘉會乃眞可久可大歷盡劫塵而必無一事之足以爲難矣且本是心以推之一月十日也則思民國國會之厄運十二月十一日也則思危害民國之國體投票十二月十二日也則思甘心背叛民國之帝孽一月一日也則思直接攘奪民國名位之洪憲年號三月二十二日也則思民國復活之去果來因其他民國以來之外交上種種失敗紀念尤難更僕悉數總之由今日而上溯吾人當腐心刻骨以求所以無任此紀念等於虛設者自今日而推來茲微立大功建大業以亞東大國民之本色常留天壤外甚不願我民國版圖中再有若何惹人紀念之事更端而起此爲記者區區微意而竊願與國人共勉者也 
小說 
[國旗語（鵷雛）]  
　　余爲旗族其姓國也文錦爲裳勁竹其體修飾旣工風采爛然自余墮地迄今五年實爲余族中之最後進先日余族有名黃龍者以善飛得寵於人君賜姓國氏顧龍無賴好上人内荏而色厲與異族金鷲太陽三色諸輩遇輙敗衂無敢與齊久之毁謗益烈人君不得已舍之而去余乃緣是得代其幟有曰總統者挈余又登未一年名佈中外國人之想慕風采者每見余必磬折致敬爲禮絕恭即黃髯碧眼之兒亦往往若是焉其果爲禮余或别有所崇禮而假余以爲之的也是弗可知然習之旣久亦遂安之余職分旣崇輒不輕茁惟有隨星使適異邦者則長日高踞星使之館不少自暇蓋　以示異邦之人使知此間有余輩在也 
　　余輩有渡海適異邦者歸爲余言其國俗掌故綦詳蓋彼國之俗其崇禮我輩實較吾國爲尤甚往往國體之爭君民之釁卽以余輩爲失的昔有一族繪我輩以百合之花以與其他之文我輩作三色者競迨後百合花果不支而三色者乃踞高位俯視國人睥睨兀傲不可一世然流血數百十萬矣余輩生涯固甚顯赫特有時亦瀕於危境每見兩軍交綏　旅之士皆自注我輩大呼而前被創流血至於瀕絕猶力呼我輩之名而仆我輩見之亦爲怛然轉念彼糾糾桓桓之士胡乃愛戀我輩至於如是則亦不期而樂茲宜節繁言叙我事矣 
　　我事絕簡特每一歲中有至繁劇之一日每屆是日必嚴妝端坐不容少休卽風雨交至天地爲晦而余乃蕩漾臨颼轉見整暇是日何日則十月十日我中華民國共和紀念之日是已我生五年凡歷是日三度而亦三易其主余固自悲其身世飄零轉徙無定而轉因是而得飽閱世情觀察各界對於是日之心理則亦不容不自得其樂其始余之產生乃在一大商店中肆陳舶來品絕夥瓶盎巾飾無不具備璀璨陸離不可名狀特無一土產面肆中之人亦喜服洋服操英語舉止息作匪不模效西俗余孑然顧影幾興異邦流落之悲以是肆之狀直當於海外見之其懸我於市乃至弗稱顧余旣入其手當稱之曰主人主人之爲人又烏可妄議者主人旣得余乃置余一布裹中倒植於地裹外復倚以巨櫃絕重櫃中皆新至之舶來品主人所恃以爲利者舶來品似亦有知　傾其全體之重量力壓余身幾欲絕余之喘息殆與我國政府之被逼於强鄰同其蒼熊顧余能忍一不與較乃未幾而余脫穎而出之日至矣國慶日旣　余主人乃出余於灰積之布裹中加以指拭以余平日幽閉之身其得主人靑眼至難今日之事殆爲創舉拂拭旣已立命二夥承余以二竿而植余於肆門之外主人則負手巡視觀其繫結余念肆中所陳强半貴重之品以余厠之殆至弗偷則不能不感此十月十日之紀念日其福我至也顧我謂果優禮我者當思其所以優我禮我之故豈國人心目中之有我僅此紀念日一日已耶彼異國行間之壯士遠矣 
　　自是而後余仍居敗裹中無所事事幸余之幸運則已續續而至蓋不數日而余易主矣先一日有主人之友來肆友蓋有職於官署中彷彿爲庶務科員也語次乃曾及我名次日余主人乃命一夥挾余而送之署中途余之欣幸幾欲從敗裹是力躍而出意謂公署中人當知大體我輩負代表國家之責殆與官吏有休戚之 
 
 
 

Page 27

 
 
相關則其遇我自不愁弗渥於是居署中可數月初無一事枯寂無聊乃較商肆中爲甚以商肆雖寂而居通衢門外車馬往來乃無時而息蕩子黃驄美人高　我乃時時於破裹中張目外覻以爲消遣其在官署則並此而無之冷落衙齋有如憎舍雜役無賴乃幾欲以我代囑衣之竿果不有交的之國慶日之希望者則我良鬱鬰不能耐 
　　歲月不居秋風容易次年之十月十日至矣先一夕署中遍張燈彩乃至門窗堵璧無不煥然户次懸燈壞壁亦加以白堊余喜極乃不能寐熟知乃有大失望於次日者則次日之日署中乃虛無一人以是日停止辦公署長以下皆休沐去乃至司閽之人亦聚飲於市肆而司閽之職乃以余代之矣是日之枯寂乃較恒日爲甚 
　　今年國慶日爲余躬逢盛節之第三次而余亦易主在一小學校之中主之者敎師五十許和平温厚人也以署中體制物必求新余老而敝乃不適用署中庶務爲敎師之戚乃易新者而以余贈此敎師校舍固小尤敝陋不蔽風雨敎師固貧學生乃無一年過十五而衣履整飭者余思余之否運來矣顧乃弗然今日晨起敎師摒擋一切即敬謹出我於厨中（讀者誌之我厨居不布裏矣）標我於門而率全體學生肅然行一鞠躬禮軍樂旣作愛國歌發吻矣洋洋乎盛哉我平生所未歷也 
　　中華民國五年八月一日國會開院攝影 
 
 
 

Page 28

 
 
   
 
