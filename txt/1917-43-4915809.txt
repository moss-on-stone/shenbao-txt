# 1917 - 43 - 4915809

 

Page 1

 
 
   
 
 

Page 2

 
 
時評 
[權利義務（冷）]  
　　今日之外交與平時異平常可用縱横捭闔之術而今日則以實際蓋縱横捭闔之術所以備戰事而今日己在戰事之中舍實際外無所用也何謂實際權利義務是也 
　　今日而盡義務多者他日之受權利亦多今日而得權利多者他日之任義務亦多而所謂權利義務者對於今日交戰之兩方面而言非僅一方面也又爲國力相等者而言非爲不相等者言也故欲日後之得權利非盡今日之義務不可欲多得日後之權利非多盡今日之義務不可而尤其要更非自增其國力不可 
專電 
[北京電]  
　　駐德顏使昨來回電抗德全文尙未達到 
[北京電]  
　　前日政府連接駐德顏使十三日自柏林發兩電其一内容未詳但未提及抗議之事可證明抗議書十三日尙未達柏林其二係報告晤德政府當局據稱得俄京消息中國政府有與德絶交情形甚詫德新計畫志在必行英且受困何必此時失和德國云云顏電語氣似主持重與駐日章使異 
[北京電]  
　　某顧問上書復建大沽砲台有三必要四不可緩説 
[北京電]  
　　公府今日有重要會議 
[北京電]  
　　國務會議第二步手續實行後處分德人方法决定取寛大主義除公使領事　半官式之通信事業等應在援例外其宣敎師普通商民服務各官署之人不帶條約意味者决不驅逐 
[北京電]  
　　據某要人觀察謂德美必有戰事現因布置國内德系美人未周妥故難發表云云 
[北京電]  
　　六國公使前晚又在法使館會議我國外交問題 
[北京電]  
　　外人消息德近託瑞典政府告美言與其封鎖計畫不相妨礙者外美之要求俱可容 
 
 
 

Page 3

 
 
認美覆文謂德苟不對於去年五月四日之宣言加以保障斷難讓步 
[北京電]  
　　兩日來政府對外交頗冷靜視美與其他中立國對德新舉動如何再進行政府中現仍有主愼重與急進兩派 
[北京電]  
　　今日各報均詳載上海禁烟大會情形對於收買存土極形反對指摘馮副座尤力 
[北京電]  
　　某系鼓吹内閣改組之聲復盛運動外省來電主張聞巳有被動者但段不表示熊度一時决難成事實 
[北京電]  
　　齊耀琳保沈寶昌王賡廷擇一爲上海道尹下次閣議當可决定發表 
[北京電]  
　　財政大會議准期三月一日開幕各省委員報到者巳有多起 
[北京電]  
　　審計院請革奬勵金交財部覆議現訂有單行法大綱（一）由官營業純利項下提取以百分之五爲度（二）限勤勞者給予（三）年終結賬後施行（四）歸各該長官分配須報主管部備案 
[北京電]  
　　段總理手製軍事密碼電本頒發各督軍備用 
[北京電]  
　　丁佛言巳辭公府秘書長職十九日出府總統仍慰留 
[北京電]  
　　汪大燮使日令將下 
[北京電]  
　　田文烈今日辭歸本任 
外電 
[北京電]  
　　華字報云德人之有債權者若干人於星期五日齊至財政部要求淸償所有債欵（十八日）路透　 
[北京電]  
　　順天時報云各省來電反對中國加入協約者較贊成爲多（十八日） 
[北京電]  
　　陸徵祥被任爲外交委員會會長孫寶琦爲副會長徐世昌曹汝霖夏詒庭蔭昌胡漢民魏宸組高爾謙爲會員（十九日） 
[北京電]  
　　今日總統府開外交會議討論德國未覆中國通牒一事（十九日） 
[廣州電]  
　　廣州省議會議員通電大總統副總統國會及各省督軍省長反對與德絶交撤銷中立（十八日）以上德文電 
[北京電]  
　　中國政府因時局所　聲請各國改訂關税及他之件經日英俄法意等國公使於十六十七兩日連開會議接洽一切旣略决定現由各使分别電請本國政府訓示（十九日） 
[北京電]  
　　德國資本團昨詣財政部要求將德國資本家及洋行等貸與中國之欵約一千萬元一氣發還蓋恐中國加入協約國方面故出此以牽制之也（十九日） 
[東京電]  
　　寺内首相定於二十一日在官邸招待陸宗輿氏開歡迎晚餐會本野外相及他閣員等均當出席（十九日） 
[東京電]  
　　近應交通銀行五百萬元借欵之日本興業台灣朝鮮三銀行傳聞現與中國交通銀行股東會長陸宗輿氏之間議設資本五百萬元之中日合辦銀行（十九日） 
[東京電]  
　　中日實業家及對華金融業者所組織之中日銀行資本業巳收足二十五萬元數日内可奉正式批准準於三月一日在長沙設立總行開始營業（十九日）以上東方通信社電 
戰電 
[華盛頓電]  
　　官中宣稱一七九九年美國與普魯士所訂之條約規定兩國如不幸而以干戈相見則彼此均當保護旅居國内之人民與其產業今仍有效美政府巳宣布如果開戰决不佔用美港之德船（十八日） 
[亞姆斯特丹電]  
　　柏林某報謂美國决議准商船置武裝自衛一舉將增戰爭之機蓋德潛艇司令今後爲自保計不能顧及美船搭客與員役之安寗也（十五日） 
[華盛頓電]  
　　政府因報載約洛台爾號輪船被拘之中立國人業經釋放故須查明此説之虚實始能再向德國提出要求國務部巳託駐德西班牙公使查詢第二火車所載之美員遲遲不發之原因（十七日） 
[華盛頓電]  
　　比京不魯塞爾之德員命美使署除去美旗政界承認此舉將令兩國交惡更甚（十六日） 
[倫敦電]  
　　英船西米里亞號佛加號瑪加里太號及英國漁船三艘均被擊沉計五千　 
（十六日） 
[倫敦電]  
　　英船華塞斯特希爾號（七一七五噸）聞巳被沉（十八日） 
[倫敦電]  
　　孟哲斯特指　報論商船遭殃問題謂慘酷潛艇戰爭施行之第三星期商船損失之數小於十二月份商船今常易航路且用水雷闢安寗之狹道而敵潛艇復屢被擊毁故危險可以日減吾人每星期必毁敵潛艇三艘俾與德人自詡每星期所能造之數同步進趨今若謠言足信則吾人所收之功效實勝於此云（十八日） 
[巴黎電]  
　　巴西京城電稱巴西輪船自本月一日至今赴歐者共三艘（十五日） 
[倫敦電]  
　　德國公報宣稱英軍在亞美蒂愛爾北面列里西南拉巴塞運河北面蘭薩爾附近猛攻均爲德軍所敗敵軍復跨安克河進攻數次其結果勝負不一德國俘敵一百三十人德軍巳棄前鋒之地雷陷穴英軍在比斯南面猛攻受挫（十八日） 
[倫敦電]  
　　俄國公報云德軍在特文斯克西南面取攻勢破俄軍陣線但即爲俄軍逐出德軍襲擊哇克拉西南面固守之高地一處未發一彈而佔據之（十八日） 
[倫敦電]  
　　奥國公報宣稱敵軍今晨攻擊嚇斯特洛西面與布成山隘東北之奥軍陣地戰事進行未巳（十七日） 
[倫敦電]  
　　漢德森君昨在孟哲斯特演説謂政府對於戰爭結果之自恃從無如今日之堅彼信本年夏季必可痛擊德軍而使協約國收滿意之效果云陸軍大臣竇比貴族昨在波爾登演説謂戰爭尙非一時可了且將更烈於前全國仍須犧牲更大之精神德國後勁尙大且竭力圖勝後六個月内之時局將甚危急彼信協約國必可獲勝但非一蹴可幾云（十八日 
[亞姆斯特丹電]  
　　漢台爾斯白拉特　載稱荷蘭自明日起民間糧食由當道按人數派給俾杜濫費（十八日） 
[亞姆斯特丹電] 　 
　　柏林發表解釋一九一七年預算案公文謂順徵收新税彌補尋常預算案中缺乏之英金六千二百五十萬鎊故擬按價徵取煤税及鐵路所載之旅客與貨物税並内國航業税此外尙擬增收分外餘利税（十八日） 
[華盛頓電]  
　　古巴有惡戰革命黨敗於哈伐拉西十七英里（十七日） 
[倫敦電]  
　　每日新聞載稱帝國大會展期至四月間舉行（十七日） 
要聞一 
[辛博森論戰局之中國]  
　　十七日英文京報載英人辛博森論文一篇題爲世界戰爭中之中國舉動其言頗長茲節譯其大意如下 
　　略曰二月十日記者著一短論指中國對德抗議一舉爲中國對外政策之發軔且爲將來幸福之先驅記者之爲此言實非無故蓋自中外結約以來中國對外舉動從未有超越北京城以外或包羅世界政治者有之則自此次對德抗議起以自命滿足遺前昧後之中國今竟慨然願擔負其國權利所賦予之職務此誠民國成立五年後之大發展是以民國六年二月九日可與民國元年二月十二日（即南北統一日）並垂不朽也或謂中德絶交後則德國應有之庚子賠欵可以緩付於中國財政大有裨益（每月解交德奥之欵共一百八十萬元）中政府有鑒於此故有抗議之舉動蓋爲自利計也此説也似頗近情實則荒謬絶倫中國雖貧然中政府於决議之際確未置念及此德國與遠東相隔甚遠中德兩國間亦並無眞正仇隙之間題今中國所以有此一舉者不過爲政治作用中最精微而最難説明之乘機應變主義所鼓動而巳德侵比境英國乃向之宣戰德背約言美國遂與之絶交中國之行動亦猶是耳中國擇此時機以佈告其獨立之主義申明其尊重公法之决心夫公法者固獨立之所賴也 
　　中國雖願與他國聯合盡力備戰然不願以主動權授諸外人之手今有人謂必用特任之外人始可收發展中國實力之功要知此説必非中國所願聞蓋中國巳從艱苦之經驗中而有所覺察也今以與中國最近之日本言其在戰局中雖僅有半戰國之資格然能利用此機會以自濟其所企圖當此局勢渠將告協約國曰日本最近中國能就地擔保中國聨合進行之效力莫日本若然彼即藉此以深植其勢力於中國矣日本外相近謂中國决定行動之前惜未與日本先行商榷否則日本必勸其立即斷絶邦交云云惟九日以前日本報紙載有顯係日本外部直接授意之言論其文曰北京消息謂英法巳開始運動引誘中國加入協約中政府意見若何尙未探悉但若加入協約之條件優厚而有將來議和大會之發言權則中國當可允許此間恐協約國若予中國以堅實之擔保中國必不猶豫至於日政府對此問題之政策今尙無所聞惟聞關於純粹生計問題適用巴黎生計大會之决議則日政府並不反對蓋日本願德國在東方之商務與勢力全被掃除也但若歐洲三協約國誘引中國加入戰團日本或將反對以此舉將更引起中國之亂事而擾及東方和平也云云事前日報之論調如此事後日外相之議論又如彼何其自相紛歧之甚也（未完） 
[東報推論中國對德問題]  
　　大阪朝日新聞云德國對於中國提出抗議之熊度尙未明暸然略可推測焉中立諸國對於德國宣言潛艇戰之熊度不盡與美　同　抗議則一然則德國答覆各國之措詞宜相類似矣德國若以撤回宣言答各國則不成問題非然者德政府之答覆辯解亦不過如德使辛慈對段總理所語者耳中國對此之不能滿足固無待論而中德斷絶外交關係亦爲勢力所必然雖然斯中國之大問題也不容操切從事也當中國熊度未决之時中政府嘗叩日本意見旣得同意遂提出抗議自此而後中國加入協商國方面乃其結果也中國旣出抗議駐京日英俄法各公使屢開外交會議駐日各國大使亦連日與日本本野外相密商引入中國及此後之方策焉中國國内不無持異議者然少數人之主張不足左右中國至於美國之熊度亦堪注意美德絶交後美國雖無積極的熊度然而德國屈服與撤回宣言之舉皆屬幻想無實現之望且美國船舶一再爲德艇所擊沉故美國亦不致軟化如往昔也由是觀之中國當不以抗議爲止必且進取第二第三步矣 
　　大阪每日新聞云德國宣言潛航艇戰後中立諸國多提出抗議要求德國中止其宣言然皆保留最後之手段故德國答覆與否惟德國擇之獨中國以正義人道爲言提出抗議若德國不納此請終爲斷絶國交而巳惟其如是德國有答覆中國之義務而中國盻德國答覆亦綦切也德國答覆與否不可知然其不能使中國滿足則不難想像外交社會頗疑德國是否不答覆也假令不答覆或答覆而不能滿意則中國除與德國斷絶外交關係無他法可圖雖然德國是否實行其宣言尙屬疑問苟不實行中國未嘗不可謂不必絶交然而時勢上不容中國如是也何以言之聯合國方面與中國政府對於上述情形似巳擬有辦法即中國離美國加入聯合國是也 
[中德問題之各方籌議]  
　　六公使與德公使 
　　國務會與委員會 
　　美德間之形勢日漸切迫惟據旅京美國人聲稱開戰與否尙非斷定之時昨日午前美國公使芮恩斯氏特訪段總理晤談約兩小時關防嚴密内容不可得聞又據某方面消息美使館前晚曾向華盛頓發一長電報告東方情形數日以來北京各使館亦有種種接洽前日日本芳澤代理公使歷訪英俄法各使館是晚五時英俄日法意比六國公使在法使館聚齊開一重要會議内容如何雖不可知自是協商關於中國加入種種問題聞會議結果巳略得一種决定至七點鐘散會後當晚俱拍電各本國政府報告一切日本使館於前一日接到東京政府訓令一道頗關重要前晚協約國公使與此有何等關係亦未可知在日本政府之意因欲促中國早與德國絶六聞最近之訓令傳聞頗含有具體的性質但迄昨日止與政府方面並無交涉而協約國公使會議之後昨日一日亦並無他項發展又自我國提出對德抗議後德使當時即謂協商國之封鎖行爲亦有與德相同者今中國獨向德國抗議未免不當及後又進謁總統總理力陳中美地位不同不當與美執同一熊度並就抗議書之内容有所詰難而德國駐京訪事亦有特謁總統面陳此意者特其詰難之詞外間無從深悉僅知其接受抗議時所發表之意見亦爲其詰難之一端而巳茲聞其所陳對於抗議書之意見凡分三層（一）抗議書謂德國潛艇損害中國人之生命財產此爲貴國人乘坐交戰國船隻及貴國蔑視中立條規輸送勞動者於敵國之結果罪不在德（二）此次劃定封鎖區域英國前巳實行妨害中立國與中立國及與德國之通商其時中國並未抗議而獨於此次抗議未免不公（三）抗議書謂違反國際公法然潛艇之使用國際公法中尙未規定我國當局當卽就其所陳述者一一反駁惟據外交界所推測以爲德政府對於我國之答覆當亦與此無大差異以時日計之大約德國之答覆日内即可電傳來京矣並聞德使一方面又於昨日向在華各德國領事發出訓電一道陳叙國交之危急情形並命令於萬一之時須沈著從事勿得驚惶云 
　　昨星期六爲國務會議例會之期聞開議後臨時會議外交問題根據最近中外報告詳加研究其他議案多未及討議會議情形雖不可知但據一般觀察則目下時局尙未呈切迫不狀又梁任公昨日亦到國務院與段總理密談良久始去同日上午衆議院外交股委員亦因目下對德外交問題特開委員會出席者十二人（按該股原有議員二十一人因張益芳資格尙未確定只有二十人）當卽推定劉彥孫潤宇徐傅霖胡源滙張洽祥邵瑞彭六人專與政府接洽擬請議長用正式公文通知政府每遇星期二此六委員者即赴公府國務院外交部訪問對德交涉進行之狀况臨時有問題發生仍卽隨時接洽此外各人分擔調查又定每星期六開委員會一次就外交上之情形詳細討論庶將來由國會决定對外大計時稍有把握 
 
 

Page 4

 
 
   
 
 

Page 5

 
 
 [G 
[國貨展覽會一等嘉獎氣急丹立保平安]  
哮喘一症有輕重緩急之分外感内虚之别要不免乎肺系受尅氣不通暢所致大凡寒邪壅遏失於表散留於肺俞或因根源有虧腎氣不足濁隂上衝釀成痰涎窒塞肺孔呼吸不靈則哮喘氣急之病發矣如不從速醫治淹延時日愈久愈深甚至臥不安枕食不下咽口張鼻扇氣促痰鳴危苦形狀真有求生不得求死不能之憾本主人屢見斯疾惄焉如搗爲特悉心研究無間寒暑博訪周諮搜索秘傳妙方精選王道藥品親自督製歷試多人功效卓著是以發售以來久巳風行各省及外埠南洋羣島各處華僑絡續函購病愈之後來函道謝頌揚此丹奇騐絶倫幾於異口同聲早爲有耳所共聞無待本廬自述也此丹藥性和平功力偉大補肺無膩滯之虞降氣有自然之妙無論感冒風寒痰壅氣喘或腎虚火旺肺金受爍痰涎彌盛吼哮喘急及老年氣虚行動發喘壯年色傷痰咳肺痿小兒天哮痰哮寒哮水哮鹹哮風哮各症久年不愈遍醫無效者此丹服下立能平喘降氣消痰止咳輕症一瓶全愈重則一料斷根如桴應鼓百發百中誠不世之靈丹回生之秘寳慎勿藐視辜負本主人博愛濟衆之宏願也大盒價銀兩元小盒一元每料六盒收藥本五元不靈加倍罰還上海盆湯弄寗波路口崔氏瓣香廬總發行所啓分設北京觀音寺街青云閣商場○天津東北城角○長沙粮道街○杭州陳列所○南京下關大馬路○安慶軍署西○無錫北門外江隂巷内 
[上海中法實業銀行廣告]  
本銀行係股份有限公司股本四千五百萬佛郎中華民國政府認購股本三分之一計一千五百萬佛郎　本銀行章程業經中華民國政府於一千九百十三年一月十一號批准立案總行法京巴黎聖喇札街七十四號分行北京上海天津本銀行職員如左董事局局長白德洛副局長廖世功亨烈法總裁斐洛德華總裁王克敏上海分行經理李雍本銀行專辦各種實業借欵及各項押欵經理各種定期往來儲蓄等存欵其利息請至本行面議惟儲蓄存欵長年四厘並貼換期票代收中外票據欵項買賣貨幣金銀承辦信滙電滙可達巴黎倫敦及歐洲各大埠並辦理銀行一切交易無不格外公特道此通告　本行開設法租界外洋涇橋一號 
[義品放欵銀行廣告]  
啓者本行開設上海巳有數載專做各租界内或華界内相宜頭等房産押欵及空地代客打樣墊欵建築各式華洋伶巧房屋及經理代收華洋房租又本行經理法商著名老來安火險公司事務本行押欵合同章程之妥善繪圖之精美經租之清爽火險不測賠欵之迅速以及本行辦公人員之週全早蒙各界稱讚倘蒙賜顧以上所述者請駕至本行面議可也英大馬路口黄浦灘二十號義品放欵銀行啓　ctedit　Fonojes　dExtreme　orjent　shang　hei　 
[中華銀行廣告]  
本銀行開設北巿福州路第十三號交易經營商業經理儲蓄迭經登報通告凡有零欵存儲儲蓄櫃者計息三個月週年四厘五毫六個月週年五厘一年週年六厘活期週年三厘凡有躉欵存儲商商業櫃者計息三個月週年四厘六個月週年五厘一年週年六厘活期週年二厘以及商業往來滙兌各欵無不克巳如有洋棧貨物保有火險者欲抵押銀兩須有殷實保人可向本銀行抵押倘蒙惠顧請駕臨本銀行面議可也此佈　中華銀行董事郭竹樵謝綸輝朱葆三周金箴貝潤生朱五樓顧馨一李詠裳王一亭經理林蓮生 
[上海四明銀行廣告]  
本銀行總行開設上海寗波路分行先設寗波江北岸温州府城内兩處重整營業章程商業櫃存銀活期三厘計息定期三個月四厘六個月五厘一年六厘存洋活期二厘計息定期六個月四厘一年五厘兼營各業商號往來逐日收解無不克巳儲蓄櫃存洋活期三厘計息定期六個月五厘一年六釐二年七釐其餘滙兌各欵格外公道賜顧者請至本行面議可也 
[患咳嗽痰喘者宜看]  
上海義商彭壽堂始創化痰止咳半夏露今因杜絶假冒推廣利濟起見凡購批代售五打以外九折十打以外八折零買無扣 
本堂秘製四寳半夏露專治傷風咳嗽飲氣喘吐血喉痛等症立效服立效有起死回生之功因此遠近爭購馳名天下海内得此回生者數以萬計僉謂無論何種藥品均無如此露之神速效妥者兹特節錄來函數則以示勿欺彭壽堂主人雅鑒僕病後尚未調理適舍親邀辦急事雪夜長征風寒飽受方抵江西即發寒熱繼而咳嗽大作氣逆且促寢食俱廢困苦難言醫藥求遍咳終不止乃蒙諸君不棄指購寳號化痰止咳半夏露三瓶服僅二次果見輕减一瓶服完病竟全愈尚多二瓶什襲而藏今春小兒驟患咳嗽加以寒熱往來亦將此露使服寒熱立退咳亦旋止愚父子受惠實深爰申謝悃并寄洋十元再購一打速付爲荷福建南台趙玉臣頓首彭壽堂諸位執事均鑒弟賤軀肥胖動輙氣喘頑痰終日不絶近日愈多每日幾吐碗許日前稍受寒邪即起傷風咳嗽頭目昏暈等症服藥調治僅有小效月初小婿來舍帶贈寳堂半夏露二瓶照單試服夙疾全消頑痰化盡行動勝常十年來無此康健矣敬呈念元祈發五料寄下藉作護身符籙無錫三里橋李鶴卿拜謝彭壽堂諸位台照僕素有血症又加痰喘每届秋冬其患更甚屢經名醫診治輙無一效近聞貴堂化痰止咳半長露聲名藉甚適友人自滬來向之細詢據云實在靈效即託郵局滙購兩瓶開寒試服清香甘和巳令人神清氣爽及二瓶告罄不但喘止咳定抑且飲食加增面目光彩身受之餘始信人言不虚也特寄報費十元將信照登以彰殊功江隂巿橋堍尤銘啓參茸龍香發四草戒烟長生丹第一靈驗每盒大洋一元四角每打十四　上海河南路七號義商彭壽堂錄只此一家並無分出乙 
[感謝本鎮各界救火之踴躍]  
本鎮後東街不幸於隂曆正月二十一日下午十時餘由擺設水菓灘之陸來元因賭滋閙潑翻洋油火燈延燒二十餘家其時火熖參天勢難撲滅除由軍警商業各界召集水龍分投澆灌外幸有在鎮春社各劇員亦即下台馳至攀高越遠竭力施救以致敝號等未遭回祿感紉無旣特此登報用鳴謝悃而揚義勇閔行鎮商潤康北號杏記孫德昌大興莊同豐顧聚興源康周復興鄭瑞康源昌祥祥源汪開吉樂善尝藥房得秦莊閔行耶穌敎省立會堂汪得隆義記高萬祥葉萬成號韓仁茂萬康協昌祥葉裕大義和行閔行益大組記閔行春申泰南脮裕源順沈源昌同豫順大興衣莊王一義興閔行劉裕興閔行太和堂萬昌南園閔行張永興莊源豐泰乾盛震興協天生成記 
[磚灰同業廣告]  
敬啓者敝業磚灰二種近因柴煤昻貴泥坯氷壞工食運費等項莫不較前增漲以致同受虧累現經同業公議訂定劃一規條互相遵守自本年正月起州蒙諸君賜顧貨價必須預先講定因銀根甚緊每逢月底明光付銀倘照清單有不符處請當時彼此交接清楚不得日後減讓分文抛盤定貨漲跌各聽天命貨額均須依限交清倘有延不履行者公司交涉决不含糊了事特此聲明磚灰行同業謹啓 
[大力精]  
廣州漿欄街黄灼生新法大力自來精爲健陽宜子之秘寳○立能真液充足大氣磅礴有虎猛熊壯之精神凡精力疲萎子嗣艱難均奇效○並治腰酸腿軟遺洩夜尿久濁神短胃弱痰咳哮喘調經止帶男女諸虚價二元四元八元○代理處上海棋盤東街厚豐祥○天津東馬路共和藥房○杭州鼓樓灣保合和○汕頭至安街廣發○蕪湖鷄窩街廣泰○漢口打扣巷復興和○南昌樂平中街曹三陽 
[新奉贈品]  
時裝美女圖 
三陽開泰萬象回春本藥房爲仰答各主顧之雅意特倩名手繪成時裝美女一幅題曰採花鍊藥圖彩色精印鮮艶絶倫自即日起凡門莊賜購各種藥品化粧品等滿洋一元贈圖一張五元以上贈二張十元以上贈四張惟新發明强種精血丸補品另訂贈例如下 
强種精血丸 
大瓶價洋一元二角半購一瓶贈圖一張小瓶價洋七角半購二瓶贈圖一張 
此丸補助腦筋添精益髓增長血液發力調經並能理肺止咳潤腸利便退熱化痰種種功效不能盡述 
上海中英大藥房謹啓 
[受業聲明]  
蕪湖長街葉同慶銀樓坐南朝北門面房屋基地以及生財裝修等件一併盤賣與寳成福號管業所有以前葉同慶名下各處銀錢往來賬目存欠等項概歸葉同慶自理與寳成福號毫不相涉特登申新兩報聲明　蕪湖寳成福號謹啓 
 ]P>勿貪賤價貽禍將來 
禁烟期迫良藥難逢此烟界諸君處今日窘境之普通心理也惟困受諸般苦惱致每急不暇擇而購服猛烈之藥者有之或貪賤價而不顧危險者有之或爲傳聞而因循誤事者亦有之不知巿上通售各藥旣難收急效之功又隂貽後來之患故烟癮未除而諸病麕集者比比也　君鴻蓀爲滬城紅十字會救護特别醫員得道學淵源擅歧黄淹博婆心濟世妙手回春深知此中流弊良不認同胞受此苦痛潜心研究竭力揣摩費十年面璧之功三折其肱之力始克製成一種名爲營衛丸性旣和平功參造化以治各症如響斯應發行以來而戒斷烟癮及療愈痼疾者實難僕數本藥房惟恐各界昧于所擇敢献之社會尚乞曷興乎來一試則不難數年流毒一旦肅清也此佈●服法後癮一次服丸七粒每星期减去一粒服四十餘日自能完全戒斷永無後患●價目顧製營衛丸每盒二百十粒洋三元小盒七十粒洋元富强參餅每盒四十片洋二元四角金錢果餅每盒四十八枚洋一元●分銷處三茅閣橋復興祥五金號四馬路中巿久大玻璃號十六舖口法界外灘同德錢莊外埠函購原班回件批發面議不加寄費●總發行所上海八仙橋德順里八號黄胄藥房 
[中國帆布]  
三星商標天津小西關宜彰公司製造天津東馬路宜喴商行批發上海經售處二洋涇桥南人和里同順長及各五金店 
本公司自織各色防水帆布專造各式防水箱篋等品均精巧堅固其防水功用堪稱獨步屢經賽會得有獎評中國帆布刻擴展銷路凡欲代售者祈函商是荷 
[一分時立止心肝胃氣痛藥]  
此藥無論何種心肝胃氣痛痛到人事不省祗須吞服二分其痛立止兼永斷根每大瓶一元中瓶半元小瓶三角本號遷移上海東棋盤街口門牌念二號　廣東保太和啓 
[婦科良藥國貨種將湯]  
種將湯一藥曾經中西醫藥名家考究配合之良方藥材純用國産其功用專治婦女各疾與經血不調等症功效奇速屢蒙購服者來函贊謝本公司之種將湯實有神功絶妙之驗凡望子情殷者速服此湯無不藥到種生誠爲婦科治病無上靈藥兹將療治各症開列于左内務部京師警察總廳化驗批准農商部註册立案 
每匣定價二角五分四角五分七角五分一元四角總發行所上海棋盤街交通路嚴大生製公司 
[治咳醫生唐拾義每日限診十二人之原因]  
本醫生診例每日以診十二人爲限不知本醫生之苦衷者强求多診孰知咳症病原甚繁難於稽察若診時稍有疎忽勢必累成重症生命何堪設想本醫生痛惜此症悮人極多故業醫以來即專門研究此點凡就診者不惜多費時間詳加考察除用中術望聞問切外又用西法聞症筒以辨其病音何狀行敲診錘板以定其病體何級施顯微鏡診脈表探熱針量肺尺以審其病根何由驗病旣真方行療治或有藥石達之不逮者則用注射法水療法電療法空氣療法營養療法及各種衛生法補助其功排除其害旣診察周全斷難多診故每天祇能診察十二症特陳理由奉告明達尚祈就診者諒之　　上海三馬路石路口唐拾義披露 
[鏡明牌擦銅油]  
鏡明牌擦銅油可擦各種五金器物工省而效速苟能用之能使家中各物常光亮也 
經理處四馬路一號　美豐洋行啓 
INSTANTANEOUS　BRILLIANCY　CLEANS　AND　POLISHES　ALL　METALS　NO4 
[世界第一縂統牌精神丸]  
如患四肢無力舉動勞頓神思恍忽夜不安眠等精神病者速服世界第一縂統牌精神丸也可 
大瓶五元中瓶一元購丸一瓶贈五彩美女啚一張購大瓶一瓶贈小瓶六瓶搃發行上海中法大葯房分售處各埠各大葯房 
[耳中福]  
本公司新到異樣唱機多種並有各省新片一律齊備金鋼鑽針不勞掉換當此春光明媚長日多暇撥機細聆怡情悅性排愁解悶誠爲消遣之良好佳品也欲享耳中清福者盍請購面試之當憾相見之晚乎　百代公司啓 
[南洋製藥公司]  
上海棋盤街三茅閣橋堍 
特别放盤 
良好機會 
展期一月 
幸勿錯過 
兼大贈彩 
本公司發行各種馳名良藥性質和平靈效快速荷蒙各界歡迎同聲贊美遐邇信用兹因減價限期巳滿尚有遠埠交通不便之處不及購辦者紛紛函請展期是以本公司承諸君惠顧之雅意因再展限一月兹自元月十五日起仍照前次減價贈彩今將各種丸片列後以便各界購辦焉 
本公司出品 
參茸第一丹人參精力丸 
補身青年丹三隂瘧疾丸 
海外真仙丹黑色人參片 
第一真靈丹紅色人參片 
一粒金丹衛生參片 
參茸龍涎丸戒烟精水 
强身補精丸淨白咽噶草 
○特約總經理○代售批發辣克紅補丸廣昌丸 
强種百補丸魁靈丸 
本公司自運金鷄納霜先告那膏粉大黄甘草龍旦草糖粉生粉滑石粉等零躉批發格外克巳 
諸君如需人照料産業代收房租請與恒孚洋行接洽最爲可靠　南京路十三號電話四七五七號 
[上海順亨洋行]  
啓者本行經理那威國著名電機廠專門製造各種電話器具及電話應用各式材料兼售高等海立森乾電貨真價實與衆不同久巳馳名中國各大城鎮近年以來京津粤濟南長江蘇浙電話各局無論内地新設公司等均向本行購買應接不暇極蒙各埠同聲贊美有口皆碑上海均歸本行一家鋿蒙軍政商界賜顧者請至上海黄浦灘十號本行華經理傅榮慶君接洽無不格外歡迎 
[咳嗽茶葉二盒斷根余咳嗽痰多吃苦多年買上海小花園對門永壽大藥房咳嗽茶叶二盒一元分四夜煎吃五天斷根又荐李君咳嗽一年有餘買得咳嗽膏藥一個一元常貼膏肓穴又買止咳丸藥一盒一元分四日姜湯吞下又咳嗽茶二盒一元分四夜煎吃至今斷根二月故而感謝徐氏小兒膏藥貼好　楊君棠謝 
[上海自來火公司煤氣燈]  
無論住宅或商家行號所用燈火總以煤氣燈爲最廉美而最可靠凡華人房屋裝設煤氣燈概不取裝費在上海亦祇有煤氣燈不取裝費其他皆不能免如欲知詳細情形請問西藏路五號自來火公司工程處或南京路二十九號樣子間可也 
[同文圖書館大亷價廣告]  
足本金石苑六厚册定價洋念元○漢書補注四十册定價洋十元○歸方評點史紀念四册定價洋五元○翁方綱詩集十六册定價洋四元○翁方綱文集十册定價洋三元○趙松　全集四册定價洋一元○王夢樓詩集六册定價洋一元○沈石田詩文全集六册定價洋一元○顧亭林詩文集册定價洋八角○桂未谷詩集二册定價洋三角○榕城詩二册定價洋二角五○王漁洋詩話一册定價洋二角○吳禮部藏海詩話合刻二册定價洋二角五○惲南田畫跋二册定價洋二角五○蘇批孟子二册定價洋三角○爾雅圖三册定價洋五角○尚友錄統編本紙十六册定價洋一元○汪中述學二册定價洋四角○黎大總統政書十六册定價洋二元五○說部擷華六册定價洋八角○衛生要術圖說一册定價洋一角五分○易筋經坐功圖說二册定價洋一角○二十四史九通合編六十册定價洋十二元○吕東萊十七史詳節三十二册定價洋六元鉛歷代史論六册定價洋一元○中外地輿圖說集成念四册定價洋八元○皇朝輿地通考四十册定價洋四元○萬國輿地圖考八册定價洋八角○鉛印西學十六種十六册定價洋二元○朱琰陶說二册定價洋四角○陽羡名陶錄二册定價洋三角○曹倦圃李秋錦尺牘合刻二册價洋四角 
將此券剪下向本館購以上各書一律對折外埠函購郵費加一 
上海望平街北英大馬路口 
同文圖書館廉價劵 
[欲謀政界高尚位置諸君]  
可函詢上海北四川路三多里五十三號 
中國速記函授學校 
即有詳細方法奉告 
[廣東仙壽窩百補人參再造丸加料衛生丸]  
此丸專治男女老少氣血不和諸虚百損心腎不交遺精流帶兼治戒烟斷癮之後氣力不佳精神不足飲食不舒本窩精工監製此丸有培養元神之力能補先後天之功價廉物美藥到病除如欲體壯者實有再造焉加料每洋一粒雙料每洋二粒單料每洋四粒衛生丸同價 
[參茸烏鷄白鳳丸]  
本窩秘製良方耑用麋茸烏鷄遵法製煉專治婦人虚弱經期不調隂陽兩虧産後失調久不受孕及赤白帶下等症一切服法另載仿單每洋四丸加料每洋二丸加料每洋二丸經期腹痛丸每盒一元寗坤至寳丹每盒洋五角舖在上海二馬路晝錦里請認鐵拐李爲記廣東仙壽窩啓]  
 
 

Page 6

 
 
要聞二 
[北京最近發生之政團]  
　　北京政團林立陸續發生每隔數日輒有新招牌出現其内容如何人數如何雖號稱精通政團消息者亦不能詳舉也最近數日内又發現數處有名蘭社者内容如何毫無所知有日健廬者聞江西人所辦又有所謂尙友會者係東三省議員發起此外有醒社全部河南人大抵此等新政團皆爲俱樂部性質或爲一種同鄉會之變相民彝社小政團之一也近頗欲積極活動主持其中者爲李盛鐸氏現正極力網羅議員而爲之出面奔走者鄭江灝氏是也聞凡入社之議員該社皆與一支票簿許其自由宴客由社開帳但只准請客不能作别用及約來議員之後則由李盛鐸氏接洽一切至其政綱主義若何外問尙無所聞大同俱樂部初開時到者百人巳不能以小團目之惟原來三團體至今尙未取消是猶在合併未合併之間據聞因俱樂部章程尙未定出故尙不得爲成立目下派代表議外交仍由三團各自爲政此三團體中最惹人注目者蓋莫若憲政會因其中大有力者爲楊士聰楊爲楊士琦之弟而楊士琦則交通系之領袖也此次三團合併楊又被舉爲會計主任於是外界評論以爲該俱樂部之經濟當爲楊所擔任惟據個中人聲言憲政會爲湯松年胡璧臣所創辦楊本不甚注意三團合併後楊之勢力如何未可知又有友仁社者爲自衡社分裂之一團其中領袖有劉瑩澤葉爾衡等皆四川省中昔日之官僚也目下兩院議員視兼團爲常事有一派人專喜出風頭多立名目以相尙其實形勢如此混沌有何眞力量發揮充其量不過派代表幾人而巳 
[梁任公主張整理關税]  
　　梁任公近日有對於財政上之意見發表其主張略謂吾國外交方針决定之後關於種種凖備所費必不資非於財政上立定基礎必至臨時一籌莫展整頓財政方法多端就中整理關税如得各國同意似爲輕便易舉現時物價騰貴較之與各國協定關税時相去甚遠若不改正物價表是輸入各物以絶重之價僅完絶輕之税太失其平故所謂整理關税初不必增加税率卽就改正物價表論之所得即巳甚大余意改正之物價宜以歐戰前兩年之物價及距今前一年之物價平均之數爲準至税率一層前呂盛兩大臣所訂商約謂裁釐後關税可由值百抽五增至值百抽十更加子口半税值百抽二五共爲值百抽十二五由是一税之後任其所之但今裁釐萬辦不到斷無要求值百抽十之理今擬與各國商者在裁釐以前各物仍照值百抽五例徵取惟將子口税合併計算共爲七二五不問該物之是否運至子口也但以此層與各國商辦全爲增加收入起見决不帶有保護本國物產之意凡本國物產茲爲增加收入並須重徵又與各國協商全本諸國際間之好意爲之亦决不含有交換條件之意外問不可誤會云云此係聞之任公與某君之談話　刻正與當局熟商進行方法也 
[憲法會議爭論兩院制]  
　　反對贊成均不足法數 
　　昨日（十六日）下午一時憲法會議開會議長王家襄主席延長時間至兩點始足法定人數計參議院出席者一百八十八人衆議院出席者四百二十五人巳足法數報告議員請假在七日以上者計參議院二人衆議院六人均無異議遂開議第四章標題國會無報告發言者以原案表决在場人數六百五十八人起立人數六百二十七人巳足四分三法數第三條云中華民國立法權由國會行之無討論以原案表决在場人數六百六十三人起立六百五十一第二十一條國會以參議院衆議院構成之劉崇佑首先提出修正主張一院制呂復反對謂主張一院制之理由不過爲便利行政權起見參議院代表地方衆議院代表人民並非出諸一途故本員仍主張兩院制王敬芳贊成修正案羅家衡復反對修正案辯論甫畢時巳三點五分議長宣告休息二十分三點二十五分繼續開會延至四點五十分始克開議計參議院出席者一百八十三人衆議院出席者四百一人繼續討論劉崇佑修正案黃羣首先發言贊成劉案主張一院制葉夏聲反對之主張維持原案參議員章士釗亦贊成修正案劉景烈提議討論終局附議者在五十人以上議長以討論終局付表决時在場人數六百三十人贊成者大多數乃以劉議員修正案删去第二十一條付表决在場人數六百三十人起立人數二百六人少數繼又以原案付表决起立人數四百四十七亦不足四分三之法定數某君提起疑義反證表决反對原案者起立人數一百五十五不足四分一而劉崇祐又提起疑義附議在三十人以上議長宣告點唱表决某君又提議用投票表决附議者在五十人以上議長宣告用無記名投票表决法並宣告對於原案以爲可者用白票以爲否者用藍票又抽定檢票員參議院高家驥等四人衆議院黃羣等四人各議員依次投票畢議長報告投票結果共發票六百三十張四分三應得四百七十三現在贊成白票者四百四十三張不足四分三法定數議場中紛喚散會議長遂宣告延會時五點五十分昨日投藍票者據在場者之調查大略可分爲三種一國敎團體之一部分二討論會研究會各一部分三退職參議員一部分又據確實調查參議院議員投藍票者有二十八票故主張一院制者參議員中亦非無其人也章行嚴之一院制論與昨日表决不無影響章君到院後昨日第一次發言章君語音稍微全場未必了解惟先有文載之甲寅日刋故衆得明其意旨第一次反證表决差三人不足四分一劉崇佑大呼差六人可提疑義今差三人我也提疑義於是乃投票昨日兩院議長皆投藍票此爲一可注目之事實也 
[張一鵬請解釋訓令]  
　　代理平政院院長張一鵬君對於前月十日訓令問題屢向政府陳述意見迄未得要領茲聞昨又特具呈文詳陳補救辦法其文曰本年一月十日奉訓令第二號内開據國務總理呈請關於平政院受理訴訟之範圍應依照行政訴訟法以各官署違法處分之令爲限其巳經各官署呈奉令准之案平政院即可毌庸受理等語應准如所擬即由該院遵照辦理此令等因到院詳繹訓令之意似謂總統非行政主管官署其呈請令准之案即非各官署處分之性質不在行政訴訟範圍之内此項解釋不無疑義試詳陳之按國家政務與各官署行政事務絶不相同國家政務以國務員全體負責其事項皆與重大政策有關不盡有法令可以依據至各官署事務大半皆有行政法可以依據本無庸呈請令准致與政務相混况令准之令表面上雖得總統之許可實際上仍由各官署自負責任不得以經由呈准之形式遂以各官署自行處分之事務變而爲元首處分之事務也本院之設專爲受理行政訴訟其權限以各官署之違法處分爲斷違法有實體與形式二者實體違法與否必至裁决時方能表現故取消變更之外尙有維持一途至形式上所謂違法則人民或因解釋之不同或因援引之互異但能持之有故即可爲受理之根據並非一經受理必至取消變更也今如訓令所稱令准之案毌庸受理等因而未分别政務事務之性質流弊所及各行政官署處分欲預防人民之陳訴當無往而不用其呈請一經呈准便難起訴不啻對於約法上民人陳訴權加以極端之限制綜以上窒礙情形自非詳加解釋無以袪人民之疑惑而維法治之精神本院籌商再四擬請於訓令呈請令准之案加以解釋專以無行政法令可據者爲限其巳有行政法令可據者不在此例是否有當伏候訓令遵行謹呈 
[廣東借欵中變後之紙幣（平生通信）]  
　　粤省庫空如洗自中國銀行停兑以來紙幣低折商民受損失甚大粤人日夜盼望惟冀借欵成立中行可以復業當道前與荷人保文氏訂約借欵三百萬元一切手續均巳議妥原擬定期二月二日即行開始交付不料事忽中變緣保文氏原有動產只一百萬元存貯香港某銀行原擬借約成立即間接由某某銀行集足此額以轉貸與粤政府旋因某某銀行未能履行契約以致第一批交欵卽巳愆期此事或將來續訂交欵工議案即此打銷其結果如何殊難逆料最近聞當道又與北京美國銀行團商議借欵二百萬元爲廣東中國銀行復業之準備並聞此事巳有端緒朱省長昨巳委任朱焜在京代表與該財團磋商一切手續刻正在進行中 
　　自　商借欵中變後紙幣日益低落紙幣之征收諸多窒碍日來各縣人民之控告各縣知事者源源不絶如順德羅定縣均被告拒收紙幣而三水尤甚由香港僑商梁星墀等函告省長謂三水縣莫知事國鈞膽敢違抗命令徵收錢糧契税勒收銀毫敝邑人民異常憤怒云云當經朱省長令行財政問題屢向政府陳述意見迄未得要領茲聞昨又特具呈文詳陳補救辦法其文曰本年一月十日奉訓令第二號内開據國務總理呈請關於平政院受理訴訟之範圍應依照行政訴訟法以各官署違法處分之令爲限其巳經各官署呈奉令准之案平政院即可毌庸受理等語應准如所擬即由該院遵照辦理此令等因到院詳繹訓令之意似謂總統非行政主管官署其呈請令准之案即非各官署處分之性質不在行政訴訟範圍之内此項解釋不無疑義試詳陳之按國家政務與各官署行政事務絶不相同國家政務以國務員全體負責其事項皆與重大政策有關不盡有法令可以依據至各官署事務大半皆有行政法令可以依據本無庸呈請令准致與政務相混况令准之令表面上雖得總統之許可實際上仍由各官署自負責任不得以經由呈准之形式遂以各官署自行處分之事務變而爲元首處分之事務也本院之設專爲受理行政訴訟其權限以各官署之違法處分爲斷違法有實體與形式二者實體違法與否必至裁决時方能表現故取消變更之外尙有維持一途至形式上所謂違法則人民或因解釋之不同或因援引之互異但能持之有故即可爲受理之根據並非一經受理必至取消變更也今如訓令所稱令准之案毌庸受理等因而未分别政務事務之性質流弊所及各行政官署處分欲預防人民之陳訴當無往而不用其呈請一經呈准便難起訴不啻對於約法上民人陳訴權加以極端之限制綜以上窒礙情形自非詳加解釋無以袪人民之疑惑而維法治之精神本院籌商再四擬請於訓令呈請令准之案加以解釋專以無行政法令可據者爲限其巳有行政法令可據者不在此例是否有當伏候訓示遵行謹呈 
[廣東借欵中變後之紙幣（平生通信）]  
　　粤省庫空如洗自中國銀行停兑以來紙幣低折商民受損失甚大粤人日夜盼望惟冀借欵成立中行可以復業當道前與荷人保文氏訂約借欵三百萬元一切手續均巳議妥原擬定期二月二日即行開始交付不料事忽中變緣保文氏原有動產只一百萬元存貯香港某銀行原擬借約成立即間接由某某銀行集足此額以轉貸與粤政府旋因某某銀行未能履行契約以致第一批交欵卽巳愆期此事或將來續訂交欵或議案即此打銷其結果如何殊難逆料最近聞當道又與北京美國銀行團商議借欵二百萬元爲廣東中國銀行復業之準備並聞此事巳有端緒朱省長昨巳委任朱焜在京代表與該財團磋商一切手續刻正在進行中 
　　自荷商借欵中變後紙幣日益低落紙幣之征收諸多窒碍日來各縣人民之控告各縣知事者源源不絶如順德羅定縣均被告拒收紙幣而三水尤甚由香港僑商梁星墀等函告省長謂三水縣莫知事國鈞膽敢違抗命令徵收錢糧契税勒收銀毫敝邑人民異常憤怒云云當經朱省長令行財政廳卽便查明該知事有無前項情事分别禁究其他各税關之中拒收紙幣者亦夥文昌商務分會董賴錦堂昨電呈當道以瓊海關收入貨税歧視紙幣商情騷動請飭查辦以維大局朱省長卽飛飭瓊崖道尹就近查明詳覆以憑核辦上海廣潮公所潮州會館亦有來電謂接潮州各行商電稱東關税收忽改原章拒國幣納汕幣限制顯分商民駭異無門呼籲電請速籌救濟等情敝公所會館謹按國幣本係發自中央今又拒納税收在中央則自墮國信在商業則殊形困難敬懇省長俯恤商艱迅令沈局長仍照舊章無論國幣汕幣一律兼收或規定國幣汕幣　半匀搭量予限制云云省長自接種種告發後遂通令各機關云照得紙幣一項久巳通行迭經通飭不准低折在案乃近查各屬徵收機關收入各項官欵往往有歧視紙幣勒繳銀毫情幣殊屬不成事體亟應查禁爲此令仰嗣後對於徵收各項官欵一律以紙幣爲本位毌得多端勒索致干查究云云未知此種文告有無效力否也 
[廣東之存土與銷膏辦法]  
　　運銷蘇粤贛三省之印藥前與上海洋商訂明合同期限至本年三月底爲届滿現中央以禁運期限將迫飭由税務處特派專員陶志俊前赴調查三省印土情形聞查粤省所存之土截到去臘底止尚有八百三十餘箱省城内外遍設藥膏檢查所於合同届滿後可否再行發賣刻巳將調查情形報告中央察核 
　　廣東藥膏專賣新商陸蓬山擬具銷售辦法呈由當道核准聞省垣内地賣膏不賣土省外各屬賣土不賣膏省垣開燈館分甲乙丙三等領牌甲等准開燈十盞至二十盞牌費六十元乙等准開燈六盞至十盞牌費四十六丙等准開燈一盞至六盞牌費二十元售土之法係將各屬劃定區域按段開投招商售賣開投之日每人須繳按票銀五百元一經投得限三日内繳價購土一箱如期不克購買即將按票銀元充公此策　實行則不啻公然弛禁矣 
[紀廣東第六次大運動會]  
　　運動會之歷史廣東之有運動會自前淸光緒三十一年始是時岑春煊爲兩廣總督命學務處總辦主持其事由政府撥欵辦理於十二月十六七兩日舉行因私立學堂學生與官立學堂學生續分不平致起衝突私立學堂聯行出會僅一嶺南學校在場與各官立學堂競爭而巳第二次名尙武運動會由南武學校發起於光緒三十二年十一月二十日舉行第三次係光緒三十三年舉行第四次係宣統二年舉行第五次係民國元年正會長爲陳炯明副會長爲鍾榮光以國民黨粤支部爲辦事地方不以校計而以人計會場畢後提出一問題即挑選此次最優勝者赴東亞第一次大運動會當選定廣州三人旅港十五人前赴　島與東亞各國人爲聯合的運動五次以後以地方多故提倡又不得其人僅於民國四年遠東運動會在上海開二次大會時選派運動員十六人與會而本省大運動會則并未再開天佑中國共和復活第六次大運動會乃由正會長朱慶瀾提倡名譽正會長陸榮延贊成於本年二月十三四五等日開會三日一切規模多仿照遠東辦法所有運動種類會場建設俱係新式與前五次之舊式恍然劃一新天地焉 
　　運動場之佈置此次大運動會會場設在東較場分東西兩門東門向沙川馬路口西門在省議會前兩門各蓋大牌樓一座瑰麗雄壯用生花組成横額砌廣東大運動會六字旁附生花門聯門外懸掛大燈籠一對并綴以花串旗幟場之四方高樹大旗四面　國旗軍旗南部體育會旗廣東大運動會放四旗之外滿掛萬國國旗數百面臨風招展極爲美觀場内位置共分四重每重以竹圍成楕圓形最内之圈爲田賽用處第二圈爲徑賽用處第三圈各校學生團體駐紥處第四圈爲各界參觀處向西面者爲普通席向東面者最初爲頭等席次爲名譽會員席再次爲外賓優待席名譽會長席女界席正南正北正東正西各有軍樂台一座評判部則在正南之右與衛護部及會場辦事處爲鄰再右則爲學生休息處競爭之起點由東而西會場界限各别參觀者入門後卽依其標誌沿斜板路而到各人應坐之位次因旣爲間格所限不能涉入他圈頭等座名譽員座女界座均以木板爲位外賓及名譽會長座則有木椅棚頂且結旗彩生花普通席則無板位坐立任人自由場内有先施公司招待飲食全場面積約二千井横四百英尺縱一千英尺走圈長可四百四十碼係仿遠東運動會略加改削故佈置異常周妥其最大特色有二（一）會中無論何人站在何處一望即能將全場普見無遮隔之弊（二）參觀者各有一定位置不能越過運動場内無雜沓之弊此皆主任者苦心經營之結果也 
　　運動員之統計此次運動員分個人團體兩種個人運動之數共八百二十三人團體運動之數共有十四團體但常有一人而認運動種類至五六種以上者故雖八百餘人而全場合計則至少當變作二三千人卽如認徑賽者有一千三百八十一人認田賽者有六百一十人認球賽者有十四隊可知人數雖八百餘而運動之數則在二千以上也至運動種類大别分徑賽田賽球賽三種徑賽卽直走之類如高闌賽跑低闌賽跑徒手賽跑替換賽跑競車競馬等共十一種田賽卽跳高跳遠之類如走跳高走跳遠竿跳高擲鐵球擲鐵餅等共五種球賽卽排球足球兩種其餘有團體運動一類即男女學生體操又有國技游技武術等以爲餘興每類皆分甲乙丙諸隊以報名者身長之尺寸爲標凖其組織之人數徑賽類（一百廿碼高欄賽跑）甲隊三十五人乙隊二十一人（二百二十碼低欄賽跑）甲隊四十五人乙隊四十五人（百碼賽跑）甲隊七十九人乙隊八十九人丙隊八十人丁隊五十三人（二百二十碼賽跑）甲隊七十一人乙隊七十五人丙隊五十一人丁隊四十七人（四百四十碼賽跑）甲隊五十六人乙隊四十七人丙隊二十人丁隊十九人（半英里賽跑）不分隊六十七人（一英里賽跑）不分隊四十七人（半英里替換賽跑）甲隊七十六人乙隊八十八人丙隊六十四人丁隊四十人（一英里替換賽跑）甲隊四十八人乙隊三十六人丙隊丁隊各二十四人（單車競賽）不分隊二十一人（競馬）不分隊十三人（限演馬術）田賽類（走跳高）甲隊四十五人乙隊三十八人丙隊十九人丁隊二十人（走跳遠）甲隊六十二人乙隊五十六人丙隊四十四人丁隊三十七人（竿跳高）甲隊二十一人乙隊二十一人丙隊二十一人丁隊十六人（擲鐵球）甲隊五十三人乙隊三十九人丙隊十八人丁隊十二人（擲鐵餅）甲隊二十五人乙隊三十五人丙隊二十人丁隊十六人球賽類（排球）五隊（足球）七隊聞會場内原定有女學生千人體操現願聯合者巳有二三百人將來雖不能達千人之數然亦極可觀也 
[閩常關改革之風潮]  
　　閩省小駁船近因常關飭領執照有類徵收船捐以訛傳訛遂至相率罷港總商會自會長以至各職員亦因船捐除電達農商部轉咨財政部飭令禁止外復呈省長設法阻止並於二號晉謁省長面陳船商苦况復定四號開全體大會籌議對付方法其勢亦劇烈矣惟閩海常關中人言此項小駁專爲運俄往來内河根據海關章程應令該駁到關請領週年執據一次首年徵收二元五角次年只一元二角五分外加船鈔開港費年不過數元云云意蓋謂並不苛待也 
　　費妥瑪正税司原駐泛船浦閩海關近因常關改革税則後恐各船商有所誤會隔日必到常關一次每遇船户必親自開導俾勿誤會但小船不堪重税勸導亦徒費唇舌耳 
　　正副税司以常關所發執據商人誤認爲船捐而商會亦不察眞相遽行轉電中央殊爲憾事故亦將情形電陳中央並請申斥 
　　近傳言小駁旣巳實行罷港而大小商船（指南北船）亦定陰曆十五日實行停運惟聞商船公會以此次加税大船無甚差異損害不大且以新正開業之初省内外需船運貨甚急苟遭無謂之擔延於航業前途關係不淺特力勸照常營業勿爲浮言所惑故大船隨衆罷港之説當可無形消滅也 
　　水警廳長蔣棻自得外間傳説大小船户將定期罷港消息特親到商船總會查明船會數目并力言實無其事至小駁停運一節亦係誤會所致云云蔣復於二日午後晉謁省長請示辦法以釋羣疑 
[長沙通信]  
　　湘當道易人之不確湘省軍政整理日有起色乃自譚氏丁艱後吳光新氏之督湘説時起時落最近據軍界某要人由京回省者言中央對於更易湘督之舉巳經作罷蓋總統對於譚氏信用未替故人雖屢以吳氏督湘之説進均未允許益湘人反對之聲浪愈唱愈高因之湘督易人説遂無形打消矣任可澄氏長湘説亦暄傳巳久此説之所由來則以任氏由滇入京不循海道而繞道湖南一般神經過敏者流疑其必有他意於是任氏長湘之聲由茲而起近日之間此説忽又傳播然譚氏現巳定期本月十三日任事則是説斷難成爲事實某要人亦謂此實全無根據之談或者以任氏行將來省遂摭拾舊説以供譚助耳 
　　定期續選候補參議員前次湘省改選參議員以各議員中意見紛歧遂於選出候補當 
[嗽病普渡]  
咳嗽病有本猶草木有根不去其根時到病發病因雖有風寒酒色寒方濕處隂虚戒烟之不同病狀則有乾咳喘息痰粘腥臭白沬嗽血之不一病本由日積月累而成斷不可以治標强抑此藥靈胎公遺法以調肺運脾納腎爲主善治病根愈人無算尚恐未悉病家曾服多藥無效疑爲一邱之貉意存灰心則是旣悮於前過慎於後也　上海天后宫橋德安里二百八十八號半徐氏（燕橘散）每瓶一元半料五元分售英大馬路寳成德記銀樓大東門老寳成銀樓寳善街源康銀樓中虹橋寳興銀樓松江德豐銀樓嘉興寳成銀樓杭州三元坊同泰豐綢莊又菜巿橋裕通皂廠紹城水澄巷陳源泰金箔號江西翹步街和興順洋貨莊瑞州府福生昌中西藥號 
[白濁香甜露]  
此露治五淋白濁真如仙丹一般靈驗且極香甜可口如溺管十分剌痛小便不出痛苦到要命一服此露立　　水止痛　　每瓶三角上海抛球場北杏林軒啓 
[振新染織工塲新發明美彩花洋紗細呢夕法條布]  
上列出品由化學精染美彩絲光線建造良機織成其色鮮艶奪洗樣晒不退其質光潔匀淨歷久猶新兼之經緯全用雙線尺幅豐足花目新奇誠以價廉物美中外爭購士女樂用南洋羣島及中國各埠均有出售本工場以雙手牌爲記經農商部批准中國境内由滬完納正稅一道其餘關卡落地概不再征惟崇文門仍要照捐如荷光顧請至上海法租界三洋涇橋德銘里公和來號接洽可也 
分銷處　漢口公和來小吕宋隆泉公記 
上海振新染織工場謹啓 
[化州橘紅寄售]  
余宦遊浙省道出申江帶有消痰止咳平喘順氣真　　　　橘紅百餘盒托上海抛球場北首杏林軒寳號代售每盒一元如　假貨包可退換廣東化州李文　啓 
 
 

Page 7

 
 
　　選人章士釗之後卽由范代監督宣告停選茲省會巳定於三月一日開第三次常會依照選舉法規定應即續選候補當選人九名以府定額且内務部亦曾來電催促請將此項候補當選人從速依法選出范代監督遂於日昨咨行省議會以三月二日爲續行選舉之期並巳委任劉庚先充任事務所所長矣范氏並以省會第三次常會開會在即爰擬定交議案三件（一）官商合辦茶業案（二）補助各縣擴充國民敎育案（三）保存地方公產辦法案昨巳飭令秘書妥爲繕辦以便届時提交 
　　派員歡迎梁任公梁任公以蔡松坡葬期巳近擬卽來湘會葬曾經湘省當道去電歡迎並請爲蔡公撰著墓誌茲聞梁氏巳有電來定月半由津出發等語趙范兩代表以湘江水涸須專備淺水輪船前往迎迓爰特派岳琛率南安小輪赴漢迎接又聞熊秉三氏亦將來湘日前梁任公等發起之蔡公遺孤敎養協會巳經呈請政府准予備案茲聞趙代督軍巳於日昨接奉大總統來電謂梁氏此舉實爲扶植忠裔崇德報功之要　元洪極爲贊成茲特撥洋一萬元以爲蔡族敎養經費仰即分别轉知查照云云 
　　財廳長定期入京湖南財政廳長袁家普氏以中央定於三月一日開全國財政會議前曾奉到部令飭即届期與會現在爲期巳近爰定於十號前後首塗赴京並具呈省長公署請以劉師陶代行廳長職務以專責成現在巳奉批示准予照辦矣 
　　舉行週年追悼大會去歲二月二十一日正湖南民黨龔鐵錚等在湘城亟謀改革之時曾率其黨百餘人撲攻軍署以力弱失敗慘遭殺戮茲届週年紀念之時擬即開會追悼以慰英魂現巳由撫卹調查處長龍璋等發起於本月二十一日假烈士祠開追悼大會昨巳通告各界知照矣 
[杭垣商業最近之狀况（靜眼）]  
　　自美德失和之風聲傳至凡業進出口貨者莫不被其影響絲本出口貨之大宗近因旅華美商有所觀望銷路頓滯加之綢商採辦之數絶㣲故價格日落茶以來源無多現時尙足維持據個中人言綠茶銷路遠不如紅茶自歐戰事起巳減色不少美德邦交若再决裂茶業前途不堪問矣木棉向銷日本加之近日各紗布廠紛紛開工需用日繁而存貨又異常缺乏將來價格繼長增高正未有艾絡麻亦爲杭產出口貨之一聞每年銷數約達百數十萬金自歐戰起後其價頻跌均受損不貲 
　　進口貨以洋靛爲大宗自德貨之價日昻國產之價亦隨之而起近日如江山富陽等處來源雖旺以洋靛過少供不應求故價尙不至跌落金巿向隨上海爲轉移金價之跌自不待言洋貨邇日來源甚缺加之外交日迫各布莊及洋貨店均紛謀囤積如各色洋緞洋布以及煤油肥皂等均巳飛漲西藥亦爲進口貨之一杭垣售原藥者僅中華醫藥公司及杭州藥房二家聞上年如退𤍠� 
消毒等藥價值漲至十餘倍數月來雖巳減跌然仍不能回復原狀 
　　杭垣金融近頗富足調查金庫曁各銀行錢莊共存現洋逹三百十餘萬元故巿上升水可望打消銅元前因有人私運他埠巿價驟貴近日嘉湖紹蕭等處來源日多價漸恢復綢緞向銷上海天津九江漢口各埠近以鐵機花樣日新營業亦因之日盛聞滬上有某巨商擬來杭創一極大鐵機綢廠近巳組織就緒云食米向仰給於錫金常昭等處上年因天時奇寒各路河道冰凍來源斷絶目下存貨無多價亦飛漲此杭垣商業最近之狀况也其餘如油漆柴炭等業均瑣碎不足錄至於旅館戲園茶寮酒肆自獨立後暴發者日多加之西湖名勝遊人不絶故亦尚稱發達 
[杭州快信]  
　　財廳長莫永貞以新任廳長張厚璟不日來浙任事趕辦移交不能北上特派本廳捐税科科長陸慶楹先行晉京 
　　齊省長以一月分硤石局捐數短收在五成以上嘉興局短收在三成以上巳嚴令財廳長查明具覆核辦 
　　兩浙胡運使以紹蕭各場肩灶巳於去年十二月底止一律停煎現在嘉杭兩舊屬亦將運銷餘姚晒鹽以杜私銷擬仿紹蕭辦法將浙西各場肩灶分别廢除業巳呈請中央核示 
　　浙東各鹽商欠繳鹽釐爲數甚鉅胡運使今日（十九日）特派委員多人分赴各地催繳 
　　菸酒公賣蕭局長昨巳將上年十一月二十一日起至本年一月分止各區分局解到酒類正倍捐及缸照捐五萬元咨解財廳 
　　紹興菸酒公賣分局長因事免職巳委總局第二科長韓志榮接充 
　　官產清理處自五年十一月至六年一月止共收官產銀七萬元 
　　省長通令各縣現有平民習藝所應根據法案仍改爲貧民二字 
　　省垣各布廠女工同盟罷工巳由官廠總理吳位南調處和解即日上工 
　　敎育部昨咨齊省長凡在服務期間之師範生曁管理員不准營謀他種職業以重敎育 
　　近日下城一帶白喉症盛行傳染甚速 
　　杭垣昨日天氣驟寒下午又降雪積厚寸許今日巳霽計此一月中雪凡三見矣 
地方通信 
[揚州]  
　　房東會議去歲施曼仙與房客丹鳳銀樓店主劉濤　加漲房金致起衝突由商會議定規則四條（一）房東巳定之價不得無故加增（二）客不欠租東不辭房（三）商議所置裝修生財如房東無故辭房應由原中代　不受虧損辦法（四）凡有一切事宜應由原中居問秉公理論房東不得以强暴手段對待房客函請江都縣知事出示佈告現城響各房東以此種規則有　房東向來權利特於十七日假　書館聯合會議研究對付方法擬在省公署　起訴願當由到會之六十餘人公推胡震爲全權代表赴省訴　 
[鎭江]  
　　電燈加價鎭郡大照電燈公司坐辦郭鴻儀現以電料奇漲煤價昻貴成本不支擬酌加燈價藉資補助倣照上海英工部局電氣處加價新章酌量變通即按每　十六支燈光計算每日每　加價五釐燈頭大小以此遞推合之原價僅加百份之十二五至原裝火表者則照原價加百份之十二五以昭公允統於舊曆正月一日起一律照加以維營業 
　　撤消檢查鎭郡對岸爪洲江干檢查所有　行旅現警局長周君徇地方士紳之請巳於日昨將該所撤銷 
[杭州]  
　　部電核減政費原因財政部因浙省認解協欵上年報解寥寥特電齊省長請將政費酌減騰出此欵補解中央務照原認每年四百五十萬元之數齊省長以浙江爲二等省非蘇粤可比去電力爭惟以特飭之件不得不交案會議故十六日在署召集莫廳長各秘書議定查照五年度預算令各機開核減開支每月可省三十三萬五千餘元業巳將大略情形電部查照 
[濟南]  
　　周村請設善後公所周村紳商發起善後機關日前巳訂定簡章具呈公署備案其呈文云竊自吳薄佔據周村農民失業商務停滯學校廢弛地方凋敝情形久巳不堪言狀幸於陰曆年前蒙督軍毅力將該軍調往濟南人民得以重覩天日惟是兵燹之餘恢復秩序手續繁難非專設機關不足以資整頓周村向無行政官廳自治團體尙未設立且距離縣城二十餘里遇事往返常有　長莫及之勢伏見去年省議會開會時曾有議决籌設被兵區域善後章程一案業蒙鈞署答覆照准今謹遵原議發起周村善後公所於本年二月二日在本村明敎寺召集農商學各界同人八十六人開會研究進行手續當時推定正副所長並職員十餘人辦理地方善後事宜理合呈請鑒核批准立案附善後公所簡章（一）本公所設在周村輔助官廳辦理被兵一帶地方善後事宜（二）本公所公推所長一人副所長二人董理全所事務此外設評議員七人總務交際調查救濟每項職員各二人以資襄助辦事（三）本公所應辦事務（甲）總務員主管事務一關於公文函件收發及保存事項二關於編輯文件記載表册事項三關於印刷及報告事項四關於經費出入事項五關於其他一切庶務事項（乙）交際員主管事務一關於本區域内與各機關有交涉事項二關於接見賓客酬酢往來事項（丙）調查員主管事務一關於被災區域内損失動產不動產事項二關於被災區域内有無寃抑及志士仁人貞女烈婦枉死事項三關於被災區域内有無被人侵佔土地及其他權利事項四關於調查匪人及私藏財物子女事項（丁）救濟員主管事務一關於辦理振撫事項二關於請免雜捐苛税事項三關於恢復警察及籌設防禦保衛事項四關於整頓巿場清理户口安集流民事項五關於平糶平巿及各種慈善事項（四）本公所遇有繕寫事件酌用雇員充作書記（五）本公所除雇員外均盡義務不支薪水（六）本公所開辦經費　由本區域自行籌定（七）本章程如有不適宜之處可隨時修改 
雜評一 
[廣東之烟土（一子）]  
　　廣東烟膏專賣之不巳而復有分三等准開燈館之建議使果實行則於烟禁届滿之際而反公然弛禁試問成何景象耶據粤　關調查廣東存土尙有八百三十餘箱此八百三十餘箱之存土化而爲烟膏燈吸流毒於粤人巳不知凡幾况乎私土之攙運無法阻遏則此八百三十餘箱之存土焉有盡期而流毒於粤人亦寗有盡期耶 
　　粤人素富自治力對於弛賭一事不憚舉全力以爭之縱未克立收全效亦可告無罪於國人而對茲禍害更大之烟土將何法以善其後也 
　　雖然粤固如是而收買存土後之江蘇將何如 
 
 
 

Page 8

 
 
[人造棉花]  
保證关惠溥君所發明人造棉花確實精美　衆議院議員陳太龍　　　　中華民國五年十一月九日 
利益棉花是萬國日用之品鄙人發明用人工製造無論造多少總歸三天成功比天産棉花還要温煖製法易資本輕銷路廣利錢厚 
材料稻草桑皮麻皮舊棉等皆能造棉製造的時候全用人工同藥料製造的器具是鍋竈缸簸等物家家都有所用的藥料中國到處皆有價廉易辦有數十元資本即能製造獲利 
出品製成之棉性質温煖永不霉爛顔色同白雪一樣光彩同真絲一樣絨頭長短同花旗棉一樣而且柔軟堅靭可以舖衣可以紡紗可以織布可以紡洋絲線可以做毛頭繩可以做醫院用的藥水棉花如若不請來看樣便知 
面授鄙人爲普及實業起見盡心傳授如有人學造此種棉花不限年齡資格只須親到本所報名交納學費五元看鄙人當面製造小試一次只要三點鐘功夫就可將棉造成交學者帶回三天包會 
函授本所另備有詳細淺顯之講義專門敎授外埠之人内有稻草造棉法桑皮造棉法絲光棉造法舊棉花製成新棉花法醫院用的藥水棉花製法都能照法自造如外埠有人願學此數種人造棉花可詳書姓名住址連同學費五元寄至上海霞飛路鼎慶里二十五號實業傳習所本所收到學費後立卽將正式收據連同各種官話講義造成棉樣一併寄回學者對於講義一目了然如有疑惑可以寫信質問本所立刻詳細答覆以學會爲止 
造　　　　　報　　　　　　　　　　　　　　明人造棉花　在滬　　　習工　　　　　　　自應　人　　　　　　　　　　　造　派朱　　　泥彩　　　　　　　　　　　　　　　　　朱　　　　　　　　　　　　造　　　　　　　　棉　一拼招　　　研究　　　　　　　　　　　　　山西督軍公署唘 
大總統府軍事諮議官陸 
軍中將馮嗣鴻先生來函 
惠　先生大醫　　 
手書亞棉　二包　　 
　揚新理 
　　明星　　　　　 
山斗　吾國之　　　以　　　　　　授　　　　　　 
大道德　　　　　　　　　　　　道　國　　　民富國强　　　寳　　獨　　　　　　　　　　　美利堅　　　五五　　　　　前　　　　　　　　　　　　　　　　　　　　　惟　無　　　由債醜　　　　 
先生　　　　　　　　　　　　任　　　　　　　　　　　　　身　　　 
　　　　臣　　　　　　　 
登　　　　　　　　　　　 
唘發　　　　　　　　　　　　　　 
　　　　　　　　　　　 
　　　　　　 
　　　　　　　　　　　　　　　　　　 
誓約本所保學者能造如不能造學費奉還發明者兼教授主任吳惠溥 
注意　本所設在上海法租界霞飛路（原名寳昌路）巡捕房對面鼎慶里内函索章程棉樣或問事件須附掛號郵票一角三分空函恕不答覆 
[受盤聲明]  
上海湖北路大興街五十五六號振成呢絨號所有生財裝修一并盤賣與天生西藥公司管業所有以前振成號名下各處銀錢往來帳目存欠等項概歸振成號夏哈弄宓松齡二君自理與天生西藥公司毫不相涉特登申新兩報聲明　天生西藥有限公司 
[粤路總公司廣告]  
敬啓者一月八日股東大會經衆議决將粤路招商包辦由敝董局草擬章程兩月後開股東大會表决等因業經電部備案現在敝董局巳徵集本路同人意見著手擬訂章程並訂期陽歷三月二十日開股東大會請衆表决事關重大各股東務請於三月一日起持股票到本公司驗票取劵入場仍以三期股一百股換劵一張頭期五百股二期二百股各換券一張以期全體股東均得入座討論并懇各省埠股東研究此項包辦章程將意見先期於三月五日以前寄交敝董局以憑彚集衆意纂成章程届日公决統乞注意爲荷　民國六年一月日　商辦粤漢鐵路總公司董事局謹啓 
[注意各大藥房醫院西醫士五金號諸公鑒]  
啓者慨自歐美互巿萬國薈集商戰之劇于斯爲烈舶來品之輸進旣廣我華人之漏巵逾大愛國志士愛心如焚爭以推廣國貨爲當務之急敝廠實習代驗各藥品物質之純悉心研究間有勝于輸入各品自歐戰迄今原料貴昻人所共知自製之品旣廉且美成效巳著惠顧諸君購辦或定貨者請移駕舢板廠新橋北恒通路西首認明顯微鏡商標庶不致誤今將本廠巳製出之品列下（一）防疫臭藥水每桶四十軋倫小聽一軋倫半磺倫均有（一）納炭養（一）納夫脫林（俗名臭丸藥（一）鐵磺養（一）伊打（一）甜硝伊打（一）松節油（俗稱松香水）（一）凈松香（一）銅磺養（一凈樟腦） 
[亞林化學製藥廠啓事]  
本廠現巳歸完全華商自辦精考化學製造化粧西藥一品其巳製成品物有現貨可購者列後未製出之品類落續加增製價格亦最便宜以享諸國民愛用國貨蒙不棄我華人第一家創製西藥原料之雅意兹准於夏歷二月初一日即陽歷二月念二日開工除函柬各界道謝祝詞外恐不週致特此謹佈 
[烏鷄白鳳丸乃婦科獨一無二之聖葯]  
廣東種德園新到北鹿茸●北鹿尾羓●北鹿胎乃製白鳳丸之用諸君欲購取價公道 
本草有云烏鷄丸能治婦科百病乃本園獨得秘方加以參茸鹿尾羓鹿胎各種貴品藥料監製成丸耑治婦女月經不調經期腹痛氣血兩虧久不受孕旣孕小産赤白帶下腰酸頭痛等症屢試屢驗真乃獨一無二之婦科聖藥也價目一品每丸洋一元雙料每丸洋五角中每丸二角半單料每丸一角小丸每兩洋二角半外埠函購立即回件●諸君惠顧請認明上海河南路老巡捕房對門不誤●另備各欵藥目全集函購即寄　廣東種德園啓 
[感謝中國公立醫院]  
余於本月初間忽患喉痧勢甚危險當求醫於中國公立醫院蒙諸醫士施救不旬日而痊愈可知該院確有起死回生之功特此登報鳴謝鄭仁業謹啓 
[鍊雲大藥房盖世耳聾還聰丸]  
凡世人患耳聾之症甚多巿上所售該藥林立不少然往往不得方法萬難收效然患耳聾皆因腎水下虧相火上炎鬱火傷肝以致耳聾目昏聽視不靈隂虚氣虧血脉不能流通呼吸不能靈捷故有耳鳴耳脹耳聾耳痛言語不聞等症本主人得世傳秘藏良方加工精製久煉成丹專治男女老幼兩耳重聽雖二三十年老症服之立見神效轉聾爲聰補真隂生津液除浮火退虚熟妙在服後神清氣爽身體强壯永無復發之患屢經試驗萬無一失愈外差名專治耳聾况有再造之功早蒙仕學商界信服至效今至驗允推萬國九洲耳聾聰之妙藥也一二年之新症二三盒告痊雖十年廿年老症購服二料包可全愈每盒一元每料六盒洋五元郵局函購原班回件妥速無弊因原處翻造房屋仍遷返上海三馬路大舞台對面鍊雲大藥房謹啓 
[上海瓷業公所通告]  
竊我瓷器採辦時例須先付價銀而後挑貨且又艱於運輸重於關稅由湖而達江由江而入海風浪險惡輸運靡易自歐戰釁啓金融驟緊我瓷業頗受影嚮故於去年正月經同業議决無論本埠客帮批發於發貨時一律先付貨價之半數餘欵限一月結清無如日久弊生因再重申前議願各遵守並望惠顧諸君原諒爲幸此佈 
[盤典聲明]  
兹者英界西新橋協茂押當今正自願央中將典内貨物裝修生財店基等一應盤替與協茂振記執業當日銀洋貨物兩交清楚所有前協茂舊東在外往來銀錢擔保作中並一切欠人人欠會項等情均歸舊東理清與新東振記絲毫無涉恐未週知特登申新兩報一併聲明　協茂振記白 
[人參牌高麗參精登錄商標]  
朝鮮總督府專賣局所管 
官麥之精粹送禮之寳貴服食之便利 
特用高麗别直官參照最新製藥方法提煉精華去渣存液製成並無分毫他種雜質攙入滋味之純力量之厚原枝參力實難與之比美而注意人參脾可免買假參欲得完全麥力之滋補者請早爲試 
總經理上海泗涇路九號大秦商會高麗參品部 
本外埠各大藥大參號藥材號均有出售 
特價大盒五錢量服三十天四元六角中盒一錢量服六天一元一角小盒五分量服三天六角郵寄費每兩角六盒以内十五盒以内三十盒以内 
服我們官參精粹有如是之快樂 
[京都天德堂老醫藥局遷移廣告]  
本堂在京懸壺多年分設上海廿餘年治好男婦新舊梅毒透頂穿喉遍身紅斑瘋癱鼻削紅白痛濁下疳魚口一切凶險惡症無數臨診累萬見多識廣醫法改良使患病者茫無痛苦不出毛病現因原址翻造房屋今遷移在三馬路大舞台戲館斜對面民德里口照常開診凡來就醫者認明京都天德堂牌號庶不致誤本堂奚占一大醫生惟恐南北言語不通特將包治價目說明以告就醫諸君五淋白濁新病四元日久血淋痛黄濁十五元四天保好小便腫爛五元至十五元五天保好魚口便毒起初四元破口流膿十五元七天好痔瘡漏瘡初患五元久病面議楊梅瘋癱念元起另元止小腸疝氣初起四元日久面議婦女白帶血崩●以上各症均可包醫包愈出立保單門診一元隨到隨看另五元●備各種靈驗丸散膏丹外埠函購更爲妥當 
[福美明達喉症要藥]  
百靈商標 
新出影戤本行葯片甚多新認明老牌百靈商標為要 
五大特色 
（一）有滅穆及療治喉部脹痛之功能（二）能防禦各種傳染病（三）漱口葯水祗及咽喉前部此葯片淂津液溶化後葯力可以普及（四）精製成片隨時可以含服（五）甘美　　常人易以入口小孩脹食尤宜 
縂發行所上海黄浦灘壹號華發大葯行本埠經理中英中法華英五洲葯房亨大西葯公司 
[霞雪沫油膏]  
上海科發葯房秘製 
此膏能使容顔　　　髮光茂皮膚　　且能使粗者變細黑者轉白凡皮癩紅疹等疾搽之立愈　誠妙品也 
嫩膚長髮 
每罐大洋七角五分郵費在外 
來函請提明在本報見過廣告 
[全昌]  
上海跑馬廳二馬路西口　分號蘇州閶門外馬路 
真金翡翠紅藍寳石洋鑲戒每只八元半 
真金别針領針風凉頭針每支洋二元半 
真金珍珠洋鑲彈簧耳圈每付洋十元 
真金香烟咀每只洋五元 
真金香烟插咀每只洋二元半 
真金時樣彈簧耳圈每付洋四元 
真金彈簧及照相戒指每只洋十元 
真金各式戒指每只洋三元 
真金結婚戒指每對洋十元 
真金新式挖耳每支洋二元 
真金時樣手鐲每付洋十五元 
外埠函購郵費歸客 
本號專售金鋼鑽珍珠寳石精製真金首飾巳歷多稔至於金色之真足工藝之精良早蒙各界稱揚無庸贅述兹求推廣國貨起見更將價目定廉真不二價不拍不扣真金用舊仍可收回兌換現洋如荷賜顧請卽惠臨無任歡迎 
[舒服之鞋]  
WALKOVER 
凡患足痛步履維艱者幾全至華革和服鞋行購鞋以愈之蓋本行所製之鞋極爲舒服且精於選配故也 
華革和服鞋行　南京路十七號 
[三和合牌]  
HIBNOYOKO　NANKINGROADSHANGHAL　HIBINOYOKO　 
本行現有新到日本名廠最新發明三和合牌羣青顔料顔色鮮濃比衆不同兹因初次到貨故特登報奉告其價格外公道如蒙惠顧請駕臨敝行可也總發行所上海英大馬路虹廟弄口日商日比野洋行電話二千七百二十一號 
[中華立鶴牌化粧品]  
花露水每瓶四角　二角五　一角五　一角 
香粉紙每本二角　一角 
玫瑰粉膏每瓶五角　三角 
生髮香油每瓶五角　三角　二角　一角 
其餘名目繁多不及細載批發格外從廉 
上海振亞公司製造 
總發行所法大馬路天主堂街口電話二四六二 
分公司英界五馬路寳善街中巿 
[鼎豐肥皂廠]  
廠在上海西門斜橋新橋路總發行所上海興聖街許永利 
本廠精製上等洗衣匣皂塊皂條皂及桂花香皂玫瑰香皂芝蘭香皂檀香香皂麝香蘭花香皂歷年以來頗受各界歡迎前年國貨展覽會得有特等金牌及新嘉坡地方物品展覽會得有最優等獎憑故貨之佳與價之廉無待贅述刻又蒙農商部批准本廠之貨於上海江海關值百抽五正稅一道其經過各口岸概免重徵兹因擴充起見添得極大機器現巳告竣故無論各皂均可仿製如蒙惠顧請至本總發行所接洽不勝歡迎之至 
[戒煙金錢果餅]  
本主人前染烟癖體弱𢛞煩致卸政商諸務作山水游一日偶與樵者久談適余癮發難支渠似悉余病逕入叢林深處旋取一物曰此金錢果也子果食之余急嚼之覺醍醐灌頂烟癮頓失遂廣採而歸親友同病移贈者無不奇效如神竊思靈藥如不濟世有違上帝好生之德故將此不傳之寳公諸社會即名金錢果餅每服二枚深淺類推世如有斯癮者速到法界八仙橋德順里八號門牌本藥房購取勿負本主人公世之心焉爲幸戒烟金錢果餅大盒四十八粒洋一元小盒二十四粒洋半元每包四枚小洋一角黄製箴竺脯每包錢四十文顧製營衛丸大盒洋兩元小盒洋一元　總發行法界八仙橋德順里八號黄胄藥房 
分銷處十六舖法界外灘同德錢莊法界三茅閣橋復興祥五金號四馬路中巿久大玻璃號　外埠函購原班回件批發面議不加寄費 
[煙癮諸君注意]  
嗜烟諸君非不欲戒苦無藥畏難苟安幾成通病鄙人製有普濟烟汁宜老宜少不吐不瀉無論新癮夙癮病癮非病癮設服斯藥無不脫除完全如欲來局親戒另有簡章函索即寄謂予不信請嘗試之方知鄙人之不欺人也價目大小瓶二一元上海寗波路雲南路轉角二百八十一號普濟戒烟局謹啓經售處上海英大馬路西勞合路同濟大藥房 
[一瓶全愈花柳下疳水]  
專治男婦花柳咸疳鵝袋涙燭等疳陽物腫爛膿水流注痛到要命可用此水浸洗毒即拔出腫痛立能消止即愈每瓶五角大瓶一元如腐爛不堪再用本號○珠珀下疳散摻能生肌埋口永無後患每瓶五角本號遷移上海東棋盤街口門牌念二號　廣東保太和啓 
[信昌仁現銀收買珍珠鑽石]  
上海三馬路中美仁里對門專收各種精圓珍珠新光老光金剛鑽石上等翡翠寳石等件出價特别從豐並發兌各種珍珠新光老光鑽石等作零售門莊照事批發格外克巳如蒙賜顧無任歡迎此佈 
[包愈吐血永遠斷根]  
吐血一得由身症體虚　或咳嗽而　肺而其病原尤在憂鬱思慮過度日久不愈致成癆瘵性命攸關本齋利天下之第一良藥也若有虚言神明共鑒每大盒四元小盒二元先試二元亦可惟假冒甚多購者認明○遠埠函購原班回件信力自給另有立止哮喘氣急靈丸每盒洋一元咳嗽順氣化痰丸立服立止每瓶洋五角另有小兒救命丹名曰萬應保赤散專治小兒百病服下馬上見功每瓶洋一元如不靈驗可退還洋以昭信實○舖分上海二馬路西鼎新里内京都天寳齋啓 
[一瓶斷根靈驗心肝胃氣痛]  
此散不論何種心肝胃辛痛凡痛極難能忍不特此苦更有性命攸關如遇經症請嘗試驗之妙藥一有服下馬上即速止痛縱以遠年幾無可治之頑症氣及結核成塊時痛時止腹胸腫脹濕痰邪熱勞鬱殪氣瘀滯等氣痛即服此散限定一瓶包能斷根永不再發大瓶一元小瓶 
半元　上海英大馬路盆湯弄廣東杏濟堂 
 
 

Page 9

 
 
   
 
 

Page 10

 
 
本埠新聞 
[昨日滬埠之金融調查]  
　　昨爲星期一鎊價減縮東滙加長故現期與遠期標金之價每十兩均漲銀二兩有餘銀樓足赤金亦每兩漲洋一元（計四十四元五角）至進口之銀洋計由中國各口岸裝來者有汕頭現銀三萬兩福建花洋五萬元長江現洋十五萬元杭州現洋十萬元由滬出口者祗有麥加利銀行裝英公司輪船運往孟買現洋六十萬元並調查中外各銀行南北各錢莊結至昨日止共存銀二千零八十三萬兩洋一千七百四十八萬元大條銀六十一條 
[近四年棉花出口之比較]  
　　吾國棉花出產甚富上海一埠尤爲運往外洋總滙之區每年出口不知凡　惟近來巳逐漸減少亦可見棉業之不振矣茲將近年出口總數自西曆一千九百十三年至十六年分别錄後以供留心實業者之參攷 
　　一千九百十三年至十四年安兑伯二千五百八十四擔伯勒門九千六百三十四擔遮尼法五千一百五十五擔罕伯五萬一千三百五十三擔阿佛三千零八十二擔香港二萬九千五百十九擔日本四十萬零四千八百十擔利物浦七千八百八十一擔倫敦一千一百八十四擔瑪色勒七千六百三十五擔盾格六百六十一擔波斯盾四萬九千一百零二擔牛約革三萬一千九百零二擔中國各埠八萬二千八百五十八擔雜銷二萬九千七百三十六擔共七十一萬七千零九十六擔 
　　一千九百十五年至十六年安兑伯無伯勒門無遮尼法無罕伯無阿佛無香港三千三百六十一擔日本二十八萬三千九百三十五擔利物浦二萬六千零四十六擔倫敦一千七百九十擔色勒瑪六百四十八擔盾格無波斯盾四萬七千四百二十四擔牛約革三萬八千零五十五擔中國各埠十萬二千五百八十擔雜銷二萬零六百六十擔共五十二萬四千四百九十九擔 
[裁釐加税問題之近訊]  
　　全國商會聯合會因中央對於裁釐加税一事巳由財政部知會税務處預備磋議擬先開會集議以促進行特於前日函致本埠國貨維持會正會長王文典君請速北上會同　議王君以滬上尙有他事未克遽行巳於昨先行函復一俟滬事稍舒即當赴會參預云 
[縣會代表報告請願近况]  
　　江蘇縣議員聯合會爲恢復自治問題公舉費玄韞等代表晋京向政府斷續請願巳迭誌前報茲悉該聯合會昨接請願代表費立韞自北京來函謂十六日晉謁段總理請恢復地方自治開誠宣示以慰衆望頗蒙贊許惟以全國人材不齊尙須妥籌辦法云 
[國民禁烟之會之進行（二）]  
　　國民禁烟大會前日開籌備會推定籌備正副主任及職員並通過簡章巳誌昨報茲將宣言書及簡章錄下 
　　宣言書自鴉片流入中國而中國日以貧且弱　至辱國賠欵之事亦莫不導源於鴉片之役如甲午庚子之敗衂其尤顯著者也鴉片之爲毒害在數十年前巳有倡而禁之者不謂天禍中國反致肇　割香港償賠欵准五口通商授外人以領事裁判權粗知近世史者莫不痛而恥之何幸天心悔禍禁約旋成本年三月末日爲鴉片禁絶之期方冀禁絶期届蕩滌瑕穢爲國民除毒　爲國家增榮譽而富强之基於焉以立詎知嗜利之徒多方運動某當局竟有以二千萬元詎額公債收買此辱國殃民存土之議忍使十年禁烟之功隳於一旦無數禁烟之費擲諸虚牝陽以修合藥丸爲名陰以販賣烟土爲利是使刑律鴉片烟罪完全失其效力鴉片烟禁根本受其打消違法罔民莫此爲甚况以國家官吏買賣烟土尙復成何國家國家公債收買烟土又復成何政體公債爲國民所擔負而參衆兩院爲國民代表尙無正式提出質問於政府者近且有某當局收買存土之約業經訂定之説凡我國民稍知國民責任者無不駭異急欲起而糾正之爰集同志創設中華國民禁烟大會本良心之主張作莊嚴之呼籲務期設法取消成約煙禁如約禁絶以合法之程序爲進行之手續惟公惟愼勿激勿隨矢志矢誠不屈不撓邦人君子倘亦鑒而許之盍興乎來 
　　簡章一定名本會定名中華國民禁烟大會二宗旨本會以請願國會敦促政府取消收買存土之約務使烟禁如約禁絶爲宗旨三組織本會以中華國民具有禁烟𤍠� 
心者組織之四會務本會以實行本簡章之第二條之宗旨爲唯一之會務得以左列方法行之（一）請願國會提出相當質問務使政府取消收買存土之約（二）通電各省作一致之主張（三）其他之辦法五職員本會設主任正一人副二人評議長一人員若干人會務科長一人員若干人文牘科長一人員若干人會計科長一人員若干人交際科長一人員若干人調查科長一人員若干人六會員本會會員以中華國民具有禁烟𤍠心經本會認可者充之七會議本會會議另規定之八� 
經費本會經費由本會會員任之九解散本會在時機上無設置必要時得以會員之同意解散之十會所本會事務所設在上海白爾部路新民里附則本簡章未盡事宜得於會議時修正之 
[法租界取締開會]  
　　代理上海法總領事那君出示布告云一在本租界内如未得本總領事或其代表允准一槪不准開會集議一如有欲在本租界内開會集議至少須於四十八點鐘之前先至本捕房總巡處報告開會宗旨及何等人集會所議何事聲明原委應俟允准後方可舉行 
[交涉公署記事兩則]  
　　聞駐滬楊交涉員於前日深夜接到政府密電兩道維時楊君業巳就寢因標明機要兩字隨即披衣而起親自繕譯次晨並未發科其内容頗爲秘密 
　　又聞駐滬德總領事於昨日上午九時許往謁楊交涉員當由楊君率同交際科長陳世光延入茗談良久聞係以友誼訪晤並未涉及其他問題 
[三誌私售軍火之敗露]  
　　皖人王宣汪炳恒（即王瀛州）因在公共租界山東路惠中旅館内私販軍火被總巡捕房五十號西探總目安姆斯脱郎偵悉諭令華探目陳雲忠西探目彭山等僞爲買客與王等訂立合同購買大批軍火取到樣本等憑證卽將王等拘解公共公廨訊供收押並經捕頭向王等研詰口供各情巳兩誌本報茲經捕頭問明此項軍火係某國製造與寓居虹口之日本人某甲頗有關係巳於前日派探將甲拘送該管領事署拘留候究並悉王宣等兩人以伊等係由甲托爲介紹一時受愚並非有心犯法業巳同延律師預備到堂辯護云 
[解脱殺人越貨之嫌疑]  
　　江北人張壽子奚福海經捕房查與僑居江灣鎭某西洋人家被刦值洋三百元之金飾一案及在華界擊斃匪類俞六一案均有關係業將二人拘解公共公廨迭經訊供不認判均押候函請閘北警區查復核辦在案昨晨由廨復訊據中西包探禀稱查得被告二人與擊斃俞六及西洋人被刦一案似有關係惟該被告等堅不承認閘北警署亦無切實復函請爲訊核訊之張奚雨被告仍不承認爲匪會審員王肇之君商之英白副領事因無實在證據且在押巳久判將張奚兩人一併開釋 
[黨人預備剖白]  
　　姚炳卿朱文進於本月十六號挾帶實彈手鎗同在虹口百老滙路鶴勝樓茶館内啜茗被總巡捕房華探目陳雲忠西探海明惠得悉前往將二人拘獲搜出手鎗並詰知同伴汪玉卿住居新閘路復往該處將汪拿獲抄出法國手鎗子彈及指揮刀一併解送公共公廨訊供管押在案茲悉朱等均係民黨份子現在本埠某軍統領部下當差不認爲匪聞巳延請律師爲代表該律師當至捕房向朱等詳詢一切預備到堂辯護云 
[私販烟土之懲治]  
　　粤人劉金初近由海參威私帶紅土來滬串同黃捐於前日在北四川路販賣被五百零一號華捕查見當將二人連同私土帶入捕房昨解公共公廨請究據管理烟土之代表律師上堂聲稱被告販賣私土違犯中國第二百六十六條刑律請爲訊究訊之劉黃兩人同延律師到堂辯稱此項烟土係由被告購來預備自吃並非販賣應請察核會審員王肇之君商之英白副領事以被告私販烟土罪巳成立判劉押西牢四月黃押三月私土送關銷燬 
[驗契限滿後未驗契據之處分法]  
　　財政廳昨訓令各知事云案照蘇省驗契限期前奉財政部電令續展半年截至本年六月底爲止業經通行遵辦在案所有半年限滿以後發現未驗契據應行處分方法現奉部電分别規定茲特摘錄電文條列於後合行訓令各該縣知事遵照布告周知一面認眞催辦切實勸導務使限期以内投驗淨盡勿任事再有隠匿致滋自誤附驗契逾限辦法（一）舊時印契大契照最後驗費數目加收查驗費一元註册費一角共收六元六角小契仍照收二元七角五分不再加收（一）舊時白契應令照章投税再分别大契小契補繳驗費大契四元小契一元註册費一律二角（一）新立白契歸入税契案内辦理不得再收騐費 
[記尙賢堂之敎育研究會]  
　　法界霞飛路尙賢堂於十八日下午四時半開敎育研究會中西敎士蒞會者約數十人其題爲謀國民敎育之發展應以何級學校爲本美博士李佳白演説大致以中國現時敎育應從初級爲入手方法不務高深但求實用如以歐美敎法施諸中國難收效果猶中國之文學灌輸歐美亦難融洽所謂易地皆然也今爲中國敎育謀發達應於鄉僻之區多設初等小學及識字學塾授以識字習算俾全國男女人人均能書算立其始基至其應需經費擬由各鄉村自行擔認云云李博士演説畢繼之者四人對此問題陳少卿擬注重道德開通智識葛敬業則以小學識字宜隨時練習梅東閣則以敎授之易而推尊師道何奭臣則以普及之法而注重强迫於敎育之道各抒胸臆旋即散會 
[南貨業公所落成]  
　　上海南貨業向無公所現因生意日益發達城廂内外巳多至一百餘家不可無公所以爲集合機關近由大順公南貨店發起與同業紏集巨欵在尙文門内凝河路購地建築公所業巳工竣昨行落成禮公請黃輯虞爲業董擬訂公所規約十二則呈請縣公署立案給示遵守 
[紙業認税之爭奪]  
　　本埠紙業認税去冬曾由該業王承興至税務公所具禀以景綸堂名義認定每年繳税洋一萬八千元迨所長核准詳奉財政廳立案後舊認商秦馥記未肯移交相持不下雖經商董虞洽卿及縣商會等出而調停迄逾三月尙未妥洽茲秦馥記又願加繳認税呈請財政廳繼續認辦胡廳長以两造如此爭奪必於認數尙未充足當即訓令吳所長着將此項認税撤回散收於陰曆二月初一日爲始實行現景綸堂以此次認辦出於同業全體認可秦則個人出名應請將認税事宜仍歸同業景綸堂承辦巳請該商董等電禀財政廳長撤銷散收成命未卜能達目的否 
[匪徒擾累行旅續誌]  
　　甬人童振紀携帶衣包銀洋來滬在浦東太古公司碼頭被匪攫去大洋一百八十元小洋一百十四角由童投報三區解警正立派巡官倪文彪督同長警前往該碼頭拘獲陳阿二一名帶區訊辦等情巳誌本報茲悉解警正因陳供不承認復傳該公司看門巡了張茂林到署證明是日早晨七時許值班守門目見陳阿二陳根寳由内走出質之童振紀供稱被搶時陳阿二確在其内共有六人内有鑲金牙者首先動手當經解警正查得鑲金牙者卽係碼頭匪徒陳根寳業巳逃逸除飭長警嚴緝解究外卽於昨午飭將搶匪陳阿二失主童振紀證人張茂林併解警廳司法科訊究 
[上海公棧洋查賬員之報告]  
　　上海中國銀行交通銀行鹽業銀行浙江興業實業两行及上海商業儲蓄銀行六家於前年組織上海公棧共有棧房三所一在北西藏路一在北蘇州路一在成都路專堆客貨歸上海中國銀行爲總經理年來堆存貨物日臻發達近因鑒於大豐水事件發生深慮辦事人容有不盡不實致失信用特請克佐時查賬專員詳細查騐茲錄克氏報告如下上海公棧總經理中國銀行台鑒竊本查賬員遵命檢查上海公棧巳於前數星期内將各棧所堆貨物檢驗數次第一次於一九一六年十二月三十日先將各棧所存貨物總數種類對照尊處所造表册查點一週均屬相符第二次復將各户存貨逐户抽點並抽開包箱檢查内容亦與賬簿所記一一相符至堆置客貨情形及保存方法至爲周備較之其他經營完善之棧不相上下要之以鄙見所及對於堆存貨物並無絲毫疑慮之點且所需查詢各節亦均由辦事人一一指點接洽不見稽延極可滿意特此報告西曆一九一七年正月二十二日克佐時查賬員具 
[嘉興同鄉議建會館]  
　　舊嘉興府七邑旅滬同人昨午假一品香番菜館開同鄉大會到者百數十人集議建築會館到會諸人當以會館基地前經在盧家灣購定嗣因劃入法新租界内不能建築殯房今當另購新地並籌募經費卽席舉定徐冠南姚募蓮爲坐辦董事以便常川辦事至舊設之辦事處改爲籌備處移至寗波路徐冠南宅内鐘鳴四下始畢會而散 
[旦華小學改歸巿立]  
　　城内旦華小學本係私立爲郁屏翰所經辦現經上海巿收爲巿立擴充學額征收學費其經常費由學務經費項下　支巳由學務委員賈豐芸呈請縣公署立案矣 
[日暉橋設立學校]  
　　上海巿學務委員賈豐芸查得西鄉日暉橋地方現在居户日多亟應添設小學特詳准縣公署籌設巿立暉橋國民小學校一所派委張疇一經辦所收學生槪予免費其校中一切開支亦歸該巿學務經費項下支撥 
[女子體操學校之近况]  
　　西門外慶安里底中國女子體操學校自經中國體操學校校友會籌備恢復以來種種設施疊載本報茲悉該校巳於本月十三日開學共設两級學生巳有二十餘人云 
[同義學校之擴張]  
　　同義義務學校今届新闢校舍於法租界喇格納路（打鐵浜）增設生活科擴充學額業巳佈置妥貼於本月十九日遷入聞該處地址寛敞光線空氣均極合宜云 
[民黨鉅子之祝嘏]  
　　明日爲民黨鉅子柏烈武君之封翁執卿先生同德配朱太夫人七秩雙慶由江朝宗孫多森章士釗虞和德等二十八人領銜先期撰成徵文公啓分致京滬官紳商學界各同志（北京訂舊曆 
 
 
 

Page 11

 
 
正月十五在西總布胡同五號上海訂正月二十九日在法新租界霞飛路漁陽里八號）舉行慶祝聞日來贈送之壽文聯　巳懸滿壁間矣 
[酌定購運危險藥料之護照期限]  
　　江海關監督施理卿君昨奉税務處訓令云查各省火柴公司以及其他華洋商人凡爲工業製造所需之原料如硝磺燐質等類含有危險性質者其須購運應用者向由陸軍部核准後再由該管各機關發給護照方能報運進口此項原料有分批報運每批請領護照一紙持用者亦有將年需數日估計總額祗能領一護照將額數若干塡入照内隨時持照報運進口者其每批領一護照者於每批運到後照卽作廢自不至發生問題其估定年需總額僅領一護照者往往有甲年所領護照貨色運未足額遲至乙年或丙年仍持甲年護照補運進口關員以爲此項護照年分旣差即不能再視爲有效往往與運商時生齟齬亟應明定辦法俾有遵循本處詳加酌奪此項原料大抵購自外洋甲年年内所定之貨延至乙年運到亦事所恒有自不能視甲年所領之護照爲無效然任令漫無取制又恐易生　端經本處酌中定一辦法凡甲年所領護照一年之内貨色運未足額准展至乙年六月爲止如過此期限則護照即視爲無效當以似此辦理究與商情有無不便由本處備文咨商農商部去後茲准咨復稱華洋商民購運藥料其估計年需總額請領一護照者往往遲至次年補運進口關員運商時牛齟齬誠有如來咨所云者此次貴處明定辦法凡甲年所領護照展至乙年六月爲止過期即爲無效撥諸商情當無不便本部深表同情咨復查照辦理見復以便通咨各省長轉飭華洋各商人等曁各火柴公司一體遵照等因前來查前項辦法旣經農商部咨復同意應亟由關遵照辦理並布告商民知悉除咨復農商部曁分令各關外合亟令仰該監督遵照辦理云云現施監督巳函致税務司並通告各運商一體知照矣 
[閘北第三叚救火會選舉職員]  
　　閘北第三段救火會自民國元年成立迄今每遇火警各會員踴躍赴救成績卓著内部組織亦漸臻完善前日下午三時半特開選舉職員會由會長俞宗周主席用投票法選舉仍舉俞君爲正會長鄧志揚王寳訓爲副會長李文光爲正隊長鄧業成盧邦隆爲左右隊長顧宋臣何啓昭爲稽查金全福鄭洪斌爲幹事會計由王寳訓兼任並公舉王星齋韋淥泉陳炳謙胡耀廷潘明訓卓鏡澄鮑咸昌俞星耀王禮堂黄務生邵晏卿徐士品顧寅基龎道宗鄧傑卿李筱庚高勇醒陸維鏞張竟成謝秉臣紀威廉爲該會董事並因是日各董事未經到齊訂於本月二十五日下午四時開董事部大會會議進行方針 
[馬團長暫緩奔喪]  
　　步兵三十八團團長兼任松滬護軍使署參謀長馬鴻烈茲得原籍保定來電因其祖母病故催速回籍料理喪務馬參謀長當卽報告盧護軍使請准辭職以便奔喪盧護軍使以近來署中事務甚繁且團長一職一時無人接替諭令暫緩回籍以重職守 
[蔣秉仁爲兄請卹]  
　　前上海商餘學會畢業商團團員旦華小學敎員胡定成（卽蔣定成）於辛亥年九月武昌起義後不告而往逕赴武昌投効民軍充敢死隊隊長與今馮公戰於陽夏陣亡茲奉黎大總統令查死難志士遺族巳由其胞弟秉仁具報商團籌備處備文呈縣請卹矣 
[盛宅失竊靈前玩具]  
　　英租界靜安寺路斜橋總會巳故前清顯宦盛可蓀宅中向有四桨船模形一具金篷銀船約值銀六七百元爲其壻台灣林姓所餽贈盛在日甚愛之故其家屬於盛歿後陳設靈前以爲點綴不意前日晚間被人竊去現巳報告捕房請爲查緝 
[錢幣司過滬往寗]  
　　財政部現　調查造幣機器鑄造銀幣銅幣之手續特派錢幣司陶德琨赴寗考查昨日陶君由海道抵滬即乘火車往寗與新任造幣廠長宋發祥接洽一切 
[浦灘木駁告成]  
　　滬南外馬路自大碼頭迤南至關橋北堍爲止沿浦灘建築木駁六百丈原限去歲舊曆年終告竣嗣因安插椿木工程浩大不能如期竣工刻由承築駁岸之久記公司連日督工趕築始於前日一律告成所有木駁内之塡泥工程亦在此一星期内趕竣昨巳報請工巡捐局派員驗收矣 
[憲兵乘騎遊巡]  
　　憲兵營張營長以十六舖裏外馬路及城内勸業場左近福佑路一帶每於上燈前後發生匪徒搶奪婦女飾物情事憲兵原有輔助巡警保衛地方之責特於昨日起自下午四時至十二時飭派憲兵八名分作兩班乘騎佩帶手鎗馳往各處游巡以保公安 
[小輪船艙底進水]  
　　戴生昌公司行駛内河之泰順小輪前日停泊盆湯弄橋河畔不知如何艙底忽然漏水不及抵塞登時沉沒當由舵工馳報新關水巡捕房梅捕頭飭派探捕前往喚同鄰船帮同設法拖起移至岸灘以備雇工修理 
[坍牆傷人]  
　　浦東陸家嘴英美香烟廠東首奚阿土所開之荳腐店房屋年久失修昨午牆垣坍下壓傷店夥張生寳頭部胸肋等處當由該店主告知房東經租處一面立卽延醫療治未識可無性命之虞否 
[押犯掘洞脱逃]  
　　竊賊陳連生前因糾黨在外掘洞行竊當場由警人贓並獲押送地方審檢廳於本月十號判决監禁一年又二個月還押第一看守所候上訴期滿送監執行在案不料該犯於前日半夜時在該所浴室中掘洞逃出迨看守所丁覺察該犯巳不知去向當即報告黄所長轉禀地方廳林檢察長昨飭全體法警四出緝拿務獲解究 
[火警迭報]  
　　前晚十一時公共租界芝罘路五十六號門牌林寳生黄器店内忽然起火當經捕房皮帶車馳往澆息焚去樓房兩間又前日午後五時半甘肅路源昌里一千一百九十四號某姓家亦不戒於火霎時冒穿屋頂旋經救火會西人駕車趕往灌息惟巳延及比隣燬去房屋三問又前日午後四時新閘蔓盤路太平街五百六十號門牌倪姓家起火延及比隣馮雪帆家燬去樓屋兩間新老閘兩捕房因林寳生與馮姓均保有火險飭探查核又前日傍昨閘北共和路某翻砂廠因鎔化銅鐵起火幸卽撲滅未經延及房屋閘北各段救火會聞警出發均中道折回又前晚八時許滬城廟東街來泰典當厨房中不戒於火幸第一區救火會近在咫尺立時救熄僅焚去厨房披屋聞四煑膳造火積薪所致昨晨一區二分駐所派警往傅該典執事到所詰問 
[春記鞋店失愼之查究]  
　　上海救火聯合會致淞滬警察廳長徐輔洲君函云敬啓者據第二區救火會主任毛宗灦函稱竊本月十五日上午四時九畝地大境路三十五號門牌春記小鞋店火警敝會趕卽驅車到場施救卽聞人言該店保有火險此次起火殊有可疑因於救熄之後即進内查看見其樓上祗空床三架並無他物樓下橱窻内祗男女鞋五六十雙亦無别項貴重物件查其所保火險係向先施公司保銀七百两若以現在貨物證之巳與所保銀數大不相符據其鄰承云該店樓上本住有家眷近來忽然搬去即起火患此中弊端顯而易見現聞該店主至今不知去向其情虚畏避昭然若揭若不澈究可以儆刁狡而安地方爲此函請轉函警應飭傳查究等情到會准此敝會當卽派員覆查據稱近來時有保險舖户每遇火患輒稱起火之際店主不在店中以爲不負責任之計此次春記鞋店火起雖經會員即時救熄其店中所存貨物全未被焚詳爲計核與保險銀兩所差甚多詢其起火時店主何在亦以出外未歸爲詞訪諸四鄰謂店樓本住有家眷遷出未久遽生火患益令人有所疑惑惟事關刑事虚實均應澈究覆請移究等情爲此函請貴廳長迅賜飭傳春記店主到案訊明起火情形是否無心過失抑是有意縱火務使水落石出以敬效尤而靖地方實紉公誼 
[崗警追獲拐匪]  
　　丹陽人丁福記昨日午後行至南碼頭三角街地方見有某姓家三歲男孩在途嬉戲丁即雇乘人力車將孩挾之而去後由旁人代報第十八崗警察洪錫泉追至三泰碼頭外灘始行扭住帶至一分駐所詰問口供一味含糊飭送警廳司法科訊究未幾該孩之父某甲得悉到所認領當飭自赴警廳報告以便具領 
[拐子忽然出現]  
　　安徽人殷忠明向在英租界石路泰和藥房爲出店家住楊樹浦地方生有一女今年十五歲名小寳曾於十一歲時被同居之張松亭誘拐無蹤張亦避匿不見迄巳數年前日殷在本境鄉間將張尋獲扭控地方警區轉送縣警察所由司法科提案研訊張供認誘拐殷小寳不諱並稱小寳現在厦門等語問官以案屬刑事巳於昨日移送地方檢察廳請爲訊辦 
[拐匿小孩之追究]  
　　本邑人胡根德在訂書作爲夥家住閘北寳興里六弄第八家有七歲之子名金康於去年陰曆十二月二十二日被匪拐失現據方於清向胡報信謂該孩係由張廣興串同婦人陳氏誘拐藏匿胡卽偕方投報閘北偵緝隊將張逮案押候解科訊究 
　　另一訪函云閘北寳興路客民胡根德之子晋康現年七歲去年舊曆十二月二十八日忽失所在各處找尋毫無蹤迹及至前日忽有拐匪張廣興偕同婦人陳氏將該孩領至方子卿家求售方於胡根德失子情形稍有所聞乃密報胡根德到來察看果是己子遂卽招呼巡警將張陳男婦二犯拘送警廳昨午連同證人方子卿並胡父子一併函送地方檢察廳訊究 
[女孩被拐之嫌疑]  
　　浦東人沈少卿在閘北姚家宅開設烟紙店有五歲孫女名金和於去年陰曆十二月二十八日被匪拐失四尋無着昨沈扭寗波人徐雲村至四區警署控稱與徐同居伊媳某氏於孫女被拐之日出外不歸翌日歸來即遷居提籃橋情有可疑請爲訊究當經姚警正質訊徐不承認判解司法科訊辦 
[匪徒攫取珠飾]  
　　瑞裕祥南貨店主洞庭山人吳彬生家住城内東木橋龍鑫里第一弄第二家其妻陸氏於前日（十八號）午後四時由北巿返家路過老北門城内穿心街被匪二人尾隨其後搶去新光珠花一朶計大珠一粒價洋一百二十元中珠二粒價洋八十元小珠四十切粒價洋四百七十元共值洋六百餘元當時陸氏即大哭喊呌當有行人代爲追拿卽由巡警獲住一人因身無贓物即行釋放昨失主巳報告警廳請爲查緝未知尚能弋獲否 
[金環來歷不明]  
　　皖人石明華前日持金耳環一副至虹口百老滙路某押店内付質適被包探周耀庭查見向之詰問不能指出來歷當即拘入捕房昨解公共公廨經中西官訊供一過判石押候查明失主於禮拜三再訊 
[半年内必須謹愼]  
　　甬人李長富控陳阿毛前日在靶子路攫取現洋一元六角昨由捕房將陳拘解公共公廨經中西官訊供不認判陳交五十元人洋並保如半年内再犯刑事案件除提案嚴懲外並着保人繳洋五十元充公 
[流氓搶帽]  
　　流氓金桂生前日在垃圾橋附近搶取行人某老者之皮帽一頂持至蕪湖路消贓被一百八十七號西捕查見向詰支吾當將人贓帶入捕房昨解公共公廨經中西官訊實判金押西牢半年贓存捕房候失主認領 
[告貸不遂之威嚇]  
　　南京人張炳貞前日午後至墳山路一千三百二十四號門牌向其堂姊王張氏借洋十元不遂持刀威嚇經隣人吳夢闌聞悉鳴捕將張拘入捕房昨解公共公廨經關讞員會同英卓副領事訊問因其語無倫次似患神經病判送棲流所留養醫治 
[盜犯患病而死]  
　　盜匪田嘉茂前在皖省迭犯刧案經皖省督軍移知松滬護軍使署派員來申將田緝獲解至軍法科研訊禀請上台核示嗣奉飭知以該犯解皖訊辦往返不便卽由該科就近判决科以監禁三年之罪判發陸軍監獄執行在案茲因該犯在獄患病　發第一看守所派令醫官入所診治無如病極沉重巳於昨日斃命當由軍署函請地方廳林檢察長派委賀檢察官沈檢驗員蒞所驗明委係因病而死並無别故塡明尸格判由善堂棺殮發封厝壇 
[竊賊禁錮半年]  
　　浦東人吳阿毛在公司碼頭竊得泰西緞兩疋　贓　消被捕查見拘解公共公廨訊供收押在案昨晨復訊據包探張林泰禀稱此案失主現在尙未查明請爲核奪中西官判吳押西牢半年贓存捕房候失主認領 
[瘋婦在途胡鬧]  
　　昨日午後有年約三十餘歲之瘋婦身穿狐皮緞袄手持大洋六元在南巿新碼頭電話局附近中途胡鬧從而觀者甚衆當由崗警查見帶入一分駐所詰問語無倫次惟稱夫家姓周餘則不能取信當飭移送警　司法科請爲安插 
[追繳田單案辯論終結]  
　　朱其良朱阿虎等前至法公堂禀控同族朱東生朱松林私售祖墳餘地判候移請會丈局丈明再核在案後有沈姓投案聲稱前向朱松林購得基地四分五釐有驗契賣據爲憑嗣又向沈王氏購下基地四分五釐此地亦由朱松林之祖上售於王氏商人兩次購買時因知田單早巳遺失故以驗契爲據今朱氏涉訟公堂原單出現故將民人所買之契據呈驗請求察核將單給領判候飭傳沈王氏到案集訊昨又開審據朱松林聲稱前有四分五釐之地售於沈姓當時祗知併於四百三十六號田單内故未裁交今旣丈明兩次售出之地共計九分係在四百三十二號田單内應請公斷聶讞員判於七天内聽候宣佈堂論 
[仍是變產公攤]  
　　范其昌前至法公堂控稱前有銀洋八千餘元存於魏連記經租賬房内今被倒去請向魏連奎訊追等情訊據魏供各債權人曾在城内地方廳起訴業巳判决將商人之大吉大慶兩里房屋破產公攤范亦列名在内有地方廳判决書爲憑且有各債權代表季省三江聚之兩人可證請求傳案集訊惟范其昌堅稱並未在内地官廳禀控仍請嚴追中西讞員判魏交二千兩人銀並保着將判决書呈候察核並傳到季江兩代表再行訊斷在案昨又傳訊先由證人季省三聲稱魏連記倒欠存欵共十九户當由各債權人公舉商人與江聚之爲代表並延律師同至地方廳禀控曾經判决將魏連記坐落華界之大吉大慶兩里房屋破產公攤後因該兩里之房屋早由魏連記抵押於某公司計銀四萬一千兩故未攤派刻由商人執管俟將房屋售去再行照數公攤惟照算祗有一成左右商人故將各户存摺仍歸原主收執至范其昌先亦列名在内判决後不知何故不願公攤今將判决書呈案請察中西讞員察閲之下遂向范其昌問曰爾旣列名在内何故翻悔范稱商人前因有事出門故將存摺寄於父親處後由父親以存摺給季觀看結算欠數迨商人回申後始知控告之事惟商人實未親自禀訴亦不簽字因悉魏連奎並非無力還債之人故商人不願公攤巳將存摺取回仍請向魏訊追中西讞員以范其昌旣由其父范良春作主交出存摺列名具控巳經内地官廳判决不應再來越控遂判將案註銷被告開釋存摺給范領去仍俟售產公攤 
[調查債務人產業]  
　　趙長清前至法公堂控稱林志堯於前年借去洋四百元向索游約今更置之不理聞林在外埠開有店舖並非無力償債求請訊追林志堯供借洋屬實刻難措還聶讞員判限十四天着原告查明被告產業禀覆核辦 
[警界人員之債務]  
　　宋錫三在公共公廨呈控前鎭江警察廳長袁藎之（卽袁忠漢）不還借欵洋一千一百元茲袁因事來滬經捕房得悉昨將被告傳至公堂請追中西官諭令交保如無保人押候訊理 
雜評二 
[放火圖賠之罪惡（庸）]  
　　南巿救火會揭發縱火圖賠案屢　此次舉發小鞋店縱火嫌疑謂其現存之貨核計保險銀數相差過鉅以常情論之商店貨物本屬流動未必常能保持其一定之限度苟舊者垂盡新者未來則有貨之價值當然不能與保銀相　合惟人心險詐縱火　賠者往往有之旣有可疑自不得不究也吾嘗言之社會間之罪惡殺人之外當以放火爲最縱火圖賠者所縱之火雖在自己所有之物但其結果往往延禍於居隣且以嚴格論之彼之意旣在　賠則所欲燬者實無異他人之所有物也故自其意思與行爲及結果言之對於此種罪犯科以刑律一百八十六條之罪不爲寃抑固不特爲懲一儆百計也敢以告上海之負有司法責任者 
來函 
[楊樹浦望福里住户公啓]  
　　寗波慈谿人嚴慶元向爲藥材生理現在湖州爲夥其妻在申住楊樹浦路望福里一千三百四十九號每日在廠工作生有二女長八歲名小寳面圓帶黑身魁大次女六歲面長帶白均甯波口音本月十八日其母放工回來不見二女詢問鄰右亦不知悉知必被匪拐去次晨托人四歲找尋杳無蹤跡悲泣終日是晚竟尋覔短見經人覺察解救僅存一息同人目擊情形頗堪憫惻敢乞登入來函俾好善者見之代爲留意如能骨肉重叙幸甚幸甚 
[聖文大律師函]  
　　逕啓者頃閲貴報有刑事不能成立一則載稱該案判將刑事註銷被告交保候原告具禀歸民事案起訴等因按敝事主瞿汝鑫並無交保情事况前次所簽保結業巳收回事關名譽卽希更正以免誤會聖文律師啓事 
[補錄命令]  
　　二月三日大總統令阿拉瑪斯圖呼晋封爲鎭國公並加貝子銜此令 
　　又令參謀總長王士珍呈請任命高傳符爲吉林陸軍第三混成旅參謀長朱炯爲江蘇陸軍第一混成旅參謀長應照准此令 
　　又令參謀總長王士珍呈吉林督軍公署上校參謀王玉珍另調他差請免去本職等語王玉珍准免本職此令 
　　又令任命王瑞林爲吉林督軍公署上校參謀此令 
　　又令參謀總長王士珍呈請任命陳鴻逵董恒奎爲吉林督軍公署中校參謀應照准此令 
　　又令陸軍總長段祺瑞呈請任命閔朝楝爲陸軍第十三師砲兵第十三團第三營營長應照准此令 
　　又令陸軍總長叚祺瑞呈請任命閻玉城爲陸軍第二十七師步兵第一百八團第三營營長崔鳴山爲陸軍第二十七師輜重第二十七營營長應照准此令 
　　又令陸軍總長段祺瑞呈請以潘樹元充任陸軍第八師步兵第十六旅少校副官應照准此令 
　　又令陸軍總長叚祺瑞呈准綏遠部統蔣雁行咨請以錫拉琫阿補　口防禦克什克圖錫琨德克吉珂補左翼驍騎校蘇魯岱德音泰文寳補右翼驍騎校應照准此令 
　　又令國務院存記之鄭德凝著發往江西徐福田著發往奉天由各該省長酌量任用此令 
　　又令農商總長谷鍾秀呈請任命翁文　吳瑞爲僉事米逢泰署僉事應照准此令 
　　又令宗卓安晋給二等嘉禾章此令 
　　又令余德給予三等嘉禾章此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[反反送窮文] [  風隠]  
　　召侯君於陽曆窮九日作反送窮文極筆歌墨舞之樂今又逢陰曆窮九楓隠戲效爲此讀報諸君見之得無笑其爲東施效　邯鄲學步乎 
　　蓋聞飲啄莫非前定縱鑽頭覓縫而難求富貴本屬在天豈狗苟蠅營之可獲是以横財可羡不富命窮之人賭神有靈偏輸窮極之漢一兩黃金千兩福詎容予取予求做日和尙撞日鐘不妨得過且過乃世之妄人或謂人定可以勝天智士何妨造命但使　緣有術卽爲致富之階梯苟其心計能工卽屬發財之捷徑於是逢人獻媚不甘窮鬼之揶揄到處乞憐翼脱窮神之束縛究之造化弄人每多顚倒彼蒼降福不問黠痴有如入朱邸而乞殘羹馬屁徒工偏遭馬脚之踢過屠門而思大嚼羊肉未喫徒惹羊味之羶如是則智窮蘇秦學連横之術賞音未遇書十上而誰憐馮煖懷會計之才知己莫逢鋏三彈而孰恤如是則學窮相如工文及封禪之書成巳值輪臺晏駕子雲晚遇逮美新之論出恰逢春陵起兵如是則文窮藉總長之脚力方欣碗飯奪來忽聞提起訴訟乞大老之薦書正喜乾脩領到又遇裁汰冗員如是則命窮通聲氣於豪門方謂氷山可恃孰知其見硯而頓消附蔦蘿於貴室自矜大樹堪依詎意爲狂風所吹倒如是則交窮而且借欵之回扣甚巨偏逢銀團之刁難存土之收買有期忽遇國民之反對此大吏之窮也縣知事地皮善刮忽來敲竹槓之上司警察局罰欵可呑突值拆壁脚之鄉董此下僚之窮也一底雀牌輸半月不能天高幾檯花酒擺全家將喝西風此社會之窮也得來優館學生忽入學堂箸就諧文投稿未能入選此文人之窮也綜而言之窮漢亦多發跡此中自有前缘窮人欲作富翁其事每多失敗試觀室有銅山黃頭郎依然餓死家藏金穴朱公子未以賄生是知生成寒乞相雖帝王難以違天身有窮骨頭縱豪傑未能逆命所以君子安貧不貪銅臭逹人知命勿媚錢神窮且益堅馬伏波以之自勵貧原非病原氏子不以自慙楊執戟逐貧作賦不過藉以解嘲韓吏部送窮有文終當延之上座非然者富貴可求孔仲尼何以不作執鞭之士點金有術呂純陽不將反受　指之刑也哉（某小説載呂純陽遇一人憫其窮點金與之其人不受純陽問何欲答曰欲得君指頭耳）（四） 
家庭常識 
　　小兒玩具多用木竹爲之偶一不愼卽有木刺等刺入肉中以針挑之出頗不易易茲有一法可用象牙磨水敷之其刺即能自出魚刺等類亦然屢試頗效如無象牙則以　榔代之亦可惟功用不及象牙耳 
　　石灰穇入目中最爲危險可以極細之白糖化爲清水取其濃而淸者將眼皮展開以糖水滴入目中則即無害[  務實] （二） 
　　面上雀斑最不雅觀余有一法以茄子切成小片搽面歷試其效如神 
　　避蚊之法有二燒砂糖於居室之牆隅蚊聞氣即遠颺一法燃椲腦燻居室亦有殊效[  逃虚] （二） 
笑話 
　　醫生某恒以盧扁自命一日其愛子病且死某大戚幾不欲生人慰之曰良醫之子多死於病令郎不死君且不成爲良醫矣 
　　美德邦交斷絶某甲閲報紙知時事因以語某學究學究不知世界有美德二國因曰里仁爲美中庸之爲德中間尙隔學而爲政八　三卷自然斷絶關係如何連得䌬來[  南錚] （一） 
　　某性素懶累月不整容髩髮鬅鬠有友人詰之曰君何久不沐耶某曰余之鄰嫗死耳友曰鄰嫗死與君何干某曰然則余之不沐又與君何干耶[  梅魂] （二） 
長篇小説 
[絶塞奮椎記] [  野鶴]  
　　第十二回過茶肆驚聞謠語探寢室乍展奇能 
　　却説劉麗京一見那人慌忙作揖説道不知江兄來此眞個多多得罪那人聽了從夾袋裏取出一幅狠潔的巾兒不住的拭他衣上的雨點一面徐徐答道這是小弟驚擾的不是劉兄話的太過了説時便相偕着進去了看官你道那麗京稱的江兄究竟是那一個原來非别便是横戈躍馬的江毓忠他在涼州不知爲甚緣由先前凌霞請酒那一天告别了許多同志獨個兒望着蒙邊前進匹馬秋風斜　若泣顝身流轉誓墓未忘不作蘆中之歌却有看羊之槪一肩蒼莽正不知擔負下幾許事業這一夜旣晤見了劉麗京一則江湖拓落欣逢投轄之陳遵一則覊屑天涯乍聽足音於空谷翦檠道故各自憮然當夜便下榻劉家這也不必細表到了明天午牌時光毓忠午餐纔罷便匆匆的别了麗京一揖去了行蹤暫歇又逐天末之飛鴻舊雨無多忽盡陽　之杯酒這回忽忽忙忙的舉動究竟爲些甚事含着那樣的作用下走此刻也沒明白祗知道那毓忠將次啓行的時光麗京親手給他一封信兒那信兒粘封得非常重密毓忠接了也便鄭鄭重重的藏了懷裏還恐偶然造失索性塗了厚膠貼在這裏衣上面照此看去是最也緊要不過的了毓忠旣得了那信還有三首詩留别麗京那詩道 
　　烏石岡頭共習兵也曾聯曫看秋榮天風忽遣翔鷗散被酒還成絶世鳴江漢滔滔流日夜孤襟落落挾風霆憐他一卷秋征草竹石槎枒寄不平 
　　横朔南天事巳斯毳雲氈霧正迷離春氷虎尾人爭險大野鴻飛事巳違夜月窺人成慘照哀笳度雨助秋悲龍泉此夜應酬我鬼吼當空作意奇 
　　野哭蒼茫萬淚彈剩能抵几一相看餘生巳分呑周粟矢立何當似射干野史亭高迷望斷賀蘭山色向人寒他年著翅重來此風誼騷心恐巳殘 
　　毓忠寫這三首詩的時光也並不推敲眞是文不加點一揮而就至于這詩做的是唐是宋是好是壞在下並不是知音沒敢給他一句批語只請看官藻鑑便了（未完） 
[繡雲天]  
在四馬路大新街口電梯三角盤梯二角 
樓下　羣芳小京班　日二點至五點　夜七點至十一點半 
二層樓　商塲百貨俱全　别有趣菜館　中餐劵半元普通西餐劵半元特等西餐劵一元電梯游資在内 
三層樓書場新劇 
袁澄泉史鑑文　文明宣卷一點至二點 
朱蘭庵朱菊庵　西廂二點至三點 
吳玉蓀　白蛇傳三點至四點 
邵文濱　東鄉調四點至五點 
袁澄泉史鑑文　文明宣卷七點半至八點半 
朱蘭庵朱菊庵　三笑八點半至九點半 
程小舫果報錄九點半至十點一刻 
謝鴻飛落金扇十點一刻至十一點 
邵文濱東鄉調十一點至十二點 
培德社（女子新劇）日三點至六點半　夜八點至十二點 
四層樓　髦兒戲　日一點半至三點半　夜七點至九點 
影戲日四點至六點半　夜九點半至十二點 
五層樓　鄭少賡蘇灘二點半至三點半 
女校書彈唱　三點半至六點 
范少山蘇灘七點至八點 
也是娥何處女　金台傳　灘簧小曲　八點至九點 
女校書彈唱　九點至十一點半 
二十九日日夜戲 
新女子劇　日戲送花樓會 
夜戲美人刧 
小京班　熊義芳陳金芳吳蘭芳黄永芳　日戲　清河橋　牧羊卷　賣絨花　蓮花湖 
熊義芳吳蘭芳楊慧芳黄永芳　夜戲戰盤河　斷太后　虹霓關　一枝桃 
影戲　恨海苦恨 
髦兒戲 
白鳳英林月梅王鳳卿白鳳奎　日戲明月珠　祭江　取城都　雙獅圖 
沈小琴王鳳卿白鳳奎（林月梅）　夜戲　潮陽縣　雙投唐　遊六殿　（玉玲瓏） 
繡雲天開放商場 
本公司因振興商務擴充範圍起見特於二層　以上並在沿馬路門面增添各種商品無論商　商櫃擺灘以及游戲等事但與工部局定章相符不限何業均可開設　價格外　廉無不竭誠歡迎如合意者請駕　二層樓敝賬房接洽可也此啓 
[勸業塲邑廟豫園]  
游藝時刻一覽表 
下層影戲　日一時起二時止　二時一刻起至三時一刻止 
夜六時一刻至七時一刻止　七時半起至八時半止 
日三時半至六時止　夜八時三刻至十一時半止 
二層樓 
郭少梅評話三國　日二時至三時 
謝鴻飛彈唱三笑　日三時至四時 
筱桂生　攺良蘇灘　日四時至五時夜十一時至十二時 
吳玉蓀　彈唱古今　日白蛇傳五時至六時　夜描金鳳八時至九時 
王綬卿　彈唱倭袍　夜七時至八時至九時　夜七時至八時 
金繼祥評話金台　夜九時至十時 
朱酉山中西戲法　夜六時至七時十時至十一時 
三層樓鳳鳴社女子新劇（開演時刻） 
日一時至三時三時半至五時半　夜七時至九時九時半至十一時半 
四層樓華子卿改良宣卷　日一時至三時　夜七時至九時 
也是娥　女說書　日三時至四時止夜十一時至十二時 
天津班　王祝三王雙鳳王雙桂王鳳祥歌舞别墅　改良大鼓快書八唃鼓　張小軒歌舞别墅（邢萬年）孟吉春　大鼓說書　文武雙簧　姚文彬駱彩武時調小曲戲法日夜登檯　日四時至六時　夜九時至十一時 
女子改良蘇灘夜六時至七時 
上午十一時前下午七時後上午十一時後下午七時前（價目）電盤梯二角童菜一角僕劵中菜每客五角電盤梯三角減價二角半目大餐特等一元在頭等五角内游資在内 
動物院設在二層樓北來車輛免查車照南北線電話一百三十七四千四百六十九 
[國耻小志第五版又出版了]  
痛莫甚於滅國辱莫大於忘恥編者怵陸沈之禍迫於眉睫奴隸之慘愈接愈近用是編印國恥小志洋裝袖珍本廉價發售意在使普天下國民讀此書後起圖强之觀念奮雪恥之雄心出版以來幸荷購者紛紛初版再版三四版各一萬册或一萬五千册未逾一載銷售一空而雲南唐督軍（蓂賡）直隸曹督軍（仲珊）陜西陳督軍（伯生）對於此書亦竭誠提倡曾飭發參謀廳各訂購五百册其價值可知内容分國恥論說國恥歌謡國恥楹聯國恥詩詞國恥童經國恥格言國恥表解國恥灘簧國恥五更調等欄文字簡顯婦孺都解現巳五版每册售洋一角二分外埠函購（書資可由郵滙或由民局寄下亦可）原班回件異常迅速（如零購不滿洋數可用一角以下之郵票代之） 
總發行所上海北山西路一八九號滬報館 
[西門外方板橋共和活動影戲園]  
今晚戲目一覽表萬國事實事實 
女偵探（破）獲巨盜 
共五大本 
大偵探女兒繼業美嬌娥胆略過人辨公室父女閒談領事館老丈來訪甫入門倒地而斃檢衣袋毒藥尚存報警署喬裝女僕入旅館纔識歹人喚工人剛逢賊父觸電汽險些傷身假鈔票布滿巿上真强盜豈容逃生救火會救出偵探炸藥廠炸死兇人 
黑種婦女　詼諧 
（日戲）每逢禮拜三六以及禮拜日亦開影片 
[美租界海寗路愛倫活動影戲院鳴盛梨園原址]  
每晚七時起十一時半止輪流排演二次逢禮拜六禮拜日加演日戲二時半起五時半止禮拜一五換新片今夜繼續前部接演後部偵探新片 
後部十四集第念七八本 
全部連臺四十四本科學偵探影片 
前部計廿六本後部計十八本 
後部十五集第念九卅本　怪手 
（滑稽）野蠻調情（詼諧）騙妻新法 
（趣史）跳舞甲蟲（風景）南人風俗 
准于禮拜五即隂曆頭二大部最新風流二月初二日起開演三卷艶史影片將軍十六七僔第三十一二三四本（偵探劇）怪手　准于禮拜一即隂曆二月初五日起繼續接演此佈 
（價目）登樓○特等三角○頭等二角正廳○頭等二角○二等一角 
[吳品如（燈彩戲法）遷移廣告]  
中西幻術貴府喜慶堂演介紹請至英界馬立師小菜場西同裕醬園隔壁馬安里六百十一號通信處打狗橋浦五房肉莊或六馬路朝陽樓東首雲森祥鞋店接洽日期不誤 
[驥製半夏奇驗]  
余與姪女小梅由川考察女學敎育從揚子江流域於二十八日始抵申江途中感受風寒將一月矣後因再受輪船風浪更覺氣急喘咳女界諸君疊贈藥品巳屬不少並無稍驗愈形苦楚昨錢雪泥女士持送貴製半夏一大盒服之一句鐘似覺氣喘尤甚余大有悔心適李鳳笙女士至余告以故李曰姑俟片刻覘其後驗余無奈逾數分鐘忽腹中作響響後作瀉瀉後咳喘立止至此余始不勝感激鳳笙向余曰先生善書何不作函以謝之余曰可即書始末不雜繁詞即請瓣香廬主人道安寓法界朱家橋寳安里二弄二號四川富順淑梅女士程昭啓上海盆湯弄寗波路口瓣香廬驥雲氏抄登價大盒洋二元四角小盒洋一元二角●每料六大盒洋十三元二角●本廬分設天津東北城角●長沙糧道街●安慶軍署西●南京下關大馬路●北京觀音寺街青雲閣商場 
[賛揚周鳴岐大醫士]  
周君鳴岐六代世醫四明巨族也在申懸壺二十餘年於内外花柳科尤爲擅長奏效神速毫無痛苦所需藥品悉遵王道與巿上稱爲秘製聖品種種包治者不同同人等因見周君存心濟世並知其對於貧苦病症尤能格外體恤實無滬上惡習用特登報贊揚爲病家指示南針焉局内設有男婦病房極爲清雅雇用男女工人伺候所有症名診所開錄於後内科外科花柳科眼科喉科瘋科在二馬路新旅社隔壁良濟局便是介紹人朱葆三顧馨一蘇筠尚錢達山聞蘭亭沈聯芳虞洽卿楊信之徐菊如張樂君仝啟 
[包愈立止夢遺聖藥]  
凡患遺洩病症皆因腎水虚耗命門受損或思慮太甚以致心腎不交久之面黄肌瘦腰酸腿軟四肢無力虚損勞傷由此起矣若不醫治將來根深蒂固望愈甚難治藥雖多對症者少本齋深悉病源覓得異人秘方名曰純陽必愈丸專治遺洩各症服之立見奇功當日可愈精神充足則身體雄壯百病不侵如患遺洩即是隂虚之現象此丸功能鞏固骨髓滋隂補益輕者二盒包愈重者一料除根永不再發若能連服兩旬大補氣血諸病不侵精神倍足每盒洋一元每料六盒洋五元如外貼遺洩膏取效愈速每張七角膏丸並用功效益彰必須認明牌號　上海二馬路西鼎新里石庫門京都天寳齋啓 
[塊塊淡]  
快活戒烟糖 
老虎牙粉廠主人發明此糖多年邇來烟土日貴若能醒悟食此糖者無論新老癮均得脫離黑籍且可身壯力健非他種戒烟有害者可比每包小洋角每盒大洋一元總發行所上海四馬路晋戴春林 
[感謝存濟局周文卿大醫士淋濁聖藥治白濁血淋剌痛真正當日立止功効如神]  
余患淋濁者纒綿兩閱月受害無窮先則臨溺剌痛繼而紅腫破爛苦不勝言延醫診治殊鮮效驗繼服各藥房丸丹一變而成血淋危城日坐寢食不安嗣承我友指迷六馬路朝陽樓茶館對面存濟局周文卿先生包治即服先生湯藥覺稍愈並服先生秘製珠黄止痛止濁丸每料一元最可奇者服丸僅半點鐘而血淋立止其痛亦瘥再服先生立止白濁丸雙料一元癥竟斷根久未復發足徵存濟局藥丸可推滬上第一也該局秘製珠黄下疳散每罐一元珠黄花柳掃毒丸每料二元横痃魚口内消丸每料二元横痃魚口退消膏每張一元要皆靈驗無比特此登報鳴謝三馬路貿易公司紀才駿謹謝 
[懷安施醫局聘請陳伯威醫士毒門第一]  
花柳毒莫多於滬上而花柳毒藥之廣告亦遍貼通衢稍不審慎誤服藥品或劇烈之劑以致殘廢終身痛苦萬狀殊堪深恨至貧苦小民醫藥因價昻而失治者尤堪憐憫同人等因于六馬路電車轉角處和興米店東首間壁五家石庫門左設立懷安施醫局久仰陳伯威君行道有年于花柳一症醫藥均得自秘傳經其醫治無不立奏奇效特請其逐日來局施治僅收號金小洋二角以資津貼局中設有男女病室如願駐局就醫者雇有男女工人伺候並設有醫局所有各種掃毒靈藥如珠黄下疳散立止白濁丸均一律平價出售患者幸注意焉遠近多假冒請認明四十二號門牌勿誤贊成人朱葆三丁欽齋錢達三孫彌卿傅筱菴謝衡牕 
 
 

Page 15

 
 
四十年前之釐金 
[論釐金（見本報甲戍年九月二十一日）]  
　　近閲邸抄八月二十五日奉上諭前據御史袁承業奏請酌滅釐金當經降旨着户部議奏茲據該部奏稱請飭現辦抽釐省分按照户部歷年奏案體察辦理等語同治八年十二月間迭經户部具奏令各省督撫酌減釐卡嚴察局員均有成案可循所有現辦抽釐省分設立收捐局卡或量爲裁減或核實歸併着各該省督撫查照户部成案隨時體察情形妥爲辦理倘有不肖局員侵漁民商即着糾參懲辦欽此凡屬商民得讀此旨無不額手稱慶蓋此事通國攸關亦無不仰望各督撫實心遵旨酌量裁減矣查各省抽收之繁重似無過於江蘇者整頓裁減似亦應以江蘇爲首彼封疆大吏及地方大員於商民之公禀可以置之不理豈現奉皇上之諭旨仍可置若罔聞乎想皇上旣諭以裁減而大憲必加以整頓則從前之苛收定當可以減少豈非商民之大幸哉江蘇現值更調撫憲之時故商民尤引領以望新任撫憲之恩施若撫憲蒞任之新政即以裁減釐金爲首務則闔省商民必將感激歌頌歷萬世而不朽亦當與湯文正公奏減錢漕同使民不能忘也浙江與江蘇隣省也浙江之釐金惟貨物進浙時省卡完納此後輾轉販運在浙省境内但須驗票卽准放行聞係左伯相撫浙時所定章程伯相眞可謂知恤商即以利國之遠謀也乃浙省如是之輕何以蘇省若是之重也天下十八省之商民孰非國家赤子皆應同沐皇仁豈忍太分畛域獨令江蘇之商向隅耶夫懋遷有無古訓昭然何以今辦釐金反似禁令貨物流通耶方今釐金之抽收萬難停止惟求弊去其太甚耳蘇省抽釐能如浙省僅抽一次或如上海赴蘇之貨僅抽一次餘皆驗放不抽至蘇城再運他處亦照如此辦理則商民之受恩巳屬不淺於國家之釐務似無大碍若落地進境出境諸捐再行斟酌裁減俾貨物在此滯銷可以運往彼處則轉输之貨物將必倍增而貨物之價值亦必頓減卽民間之用貨物者亦必日多如此大商可大沾其利而販賣貨物者亦必日益則各處之土產必無餘粟餘布之憂而農工亦必因之以獲利矣農工商賈無不獲利則百姓足君孰與不足哉果能如是將見商頌於途農歌於野工賈相慶於巿肆矣豈不盛哉 
尊聞閣筆記 
[讓妻（見本報癸酉年三月初二日）]  
　　禾城某甲者娶妻而美生一女方四五齡庚申四月張總統玉良川勇自吳門潰歸浙粤逆乘之禾城不守某甲爲賊目所掠其妻獨携一女出奔敝衣垢面雜丐婦中行乞諸賊館乘間逸出城竄王店暫避倀倀何之母女相持哭無所爲計適遇其鄰成某乙亦避寇其地作小經紀度日略可自活見甲婦及女將塡溝墾心甚憫之留之歸取衣衣之推食食之甲婦謂之曰君以小經紀度日平添兩口之累受者將何以爲情且君獨無妻子待養於君乎則曰嘻予之妻子巳陷城中不知存亡吾今日之留爾母女者亦冀吾妻子或能逸出或亦有留養如我者耳婦感且泣因爲執烹飪司針黹而以女爲乙之女居久之婦終不自安乃乘間言曰君之妻子旣不見來而妾以鄰人之婦贅居於此雖曰無他人言將不吾信念因亂離而得婦者多矣不如以妾事君則妾可以報收養之恩而君亦不必爲瓜李之避他日某甲若歸可使另娶君婦若歸則妾願退居婢媪之列也乙執不可曰吾之留汝憐汝無所歸也若竟私汝是乘汝之無所歸也烏乎可婦遂不强惟事之竟如夫禮焉及賊退某甲得歸探知其事即踵門見乙曰君之惠眞不可忘也君之心又眞不可及也吾婦吾女非君何以至今日今日之事理宜君取我將另圖矣乙大駭曰君婦居我家三載於茲曾無絲毫苟且何出此言甲曰此非疑君也乃中心感服故有此肺腑語君其勿辭甲乙交讓久之事不能决其婦曰是何不兩家合爲一乎君無婦而有婦妾失夫而得夫是誠不可以獨享請公之若何至此女則巳爲君之女矣是莫如合居便甲乙皆以爲然甲遂襥被來乙家同力合作者數年乙旣大有所獲甲亦可以自立乙遂辭甲而卜居他所其女則竟領之歸新宅云異哉甲妻調停之説也不知甲乙合處時其婦之奔走承迎於兩人者若何寢處飲食於兩人者又若何計亂定十餘年乃始分析而論乙之成則主反退而爲賓論甲之婦則新終不能間舊此眞當世之異聞也 
花叢談屑 
[蓮眞（見本報癸酉年七月二十四日）]  
　　瘦腰牛鑑湖舊家子也隨父宦粤眷一姬名蓮眞弱不勝衣使舞向掌上當不減漢宮飛燕也而雙翹之瘦小僅若紅菱一角更足令人魂銷姬有母恃姬爲錢樹子而生又簪纓門第不知稼穡之艱半年而資用不支懼見責於親庭來滬上遊作避地計繁華如夢回首都非雖不能屏絶路枊牆花而曾經滄海月下花前常有撫今追昔之感姬亦念生無虚日適珠海有花叢之禁風月無邊瞬作烟霞過眼姬言於母曰鬱鬱處此何以爲生曷遷地爲良耶實則意不忘生也航海來滬就居老旗昌之遇祥樓日候樓頭而生杳無音耗一日夜漏二下生有友邀飲其家賭酒鬭歌聲傳户外姬審聽之曰意中人固在斯耶何其聲之相似也搴簾一睇遽倒生懷掩泣不能成語良久始曰前情具在君竟水流花謝置身月地花天耶曾一念及蓮眞尙在風塵否慰藉良久破涕爲歡洗盞更酌留宿姬家如是半月餘生不言歸姬亦未以纏頭相索會生有族叔赴京陛見欲挈生偕行生語姬姬曰宴安熓毒不可懷也妾洞悉君今非昔比恐君以妾貧富易心故半月以來伴君岑寂以表妾心勾欄中豈妙手空空兒久居之所妾不汝索其如姊妹行白眼何君行矣母以妾爲今如富貴逼人未必無相見期也生北上姬巳徐娘半老候生數年門前車馬愈形冷落漸至不能自存扁舟返粤改名鼓鳳杜門謝客以待生歸生援例得通判烏紗歸里而姬於兩月前巳近白頭未遂紅粉先埋生曰王伯輿爲情而死我甯從姬於地下矣所難堪者薛濤墳上巳落桃花關盻樓頭空歸燕子耳奠墓畢哭失聲而仆爲從人灌救方甦生殆深於情者而紅顏薄命振古如茲爲誌端倪俾天下有情人咸爲靑衫之濕也 
 
 
 

Page 16

 
 
   
 
