# 1884 - 339 - 4904192

 

Page 1

 
 
[第二十二號畫報出售] [  申報舘主人啓]  
　　天子之孝與庶民異以天下養是謂大孝今年十月初十日恭逢皇太后五旬萬壽皇上預飭工部在宫中興建土木　茨丹護美奐美輪宫名　容列九鼎九獅於其庭玲瓏嵌空斑爛毛色洵屬　觀再本埠浦灘新建一球球質非銅卽鐵製片鑲成形同橘絡遠望之如細絲圍繞棼而有理觀其升降以騐時刻亦奇觀也兩圖俱編入此次二十二號畫報准於十六日出售後仍附淞隱漫錄圖說一則閱者鑒之此佈 
[論中國餉需可借資於他國]  
　　中法搆兵和議未定其大勢恐必出於戰此時法國籌餉之法尚未見有定議前此曾聞法國巳有開議院集議之說但其所云四千三百萬佛郎乃以爲今年東京之用者若文匯報所載電音云六千萬　郎繼又攺稱一千六百萬佛郎其說恐未足盡信但以意揣之則法之汲汲籌餉自是一定之理而法之籌餉止須開議院集衆共議應用若干衆議僉同則卽各各首肯各人出資以輸將於國用之集鉅欵而無難也若中國籌餉之法則與法人不同目下防軍各處咸備添兵增餉度支浩繁廣東以餉需支絀甚至稟請開辦闈姓以濟軍實夫闈姓一事近於賭博平時官憲所出示嚴禁者而乃不得巳而稟請試辦雖其立論謂闈姓賭博粤省雖巳禁止而實則不能淨絶根株轉使澳門葡人藉此得以收華人之利值此需餉孔殷之際何妨借此以資挹注然論則如此而其籌餉之别無良法巳爾槪見夫國家歲入有限而用兵耗餉正無窮期兵一日不能靖餉卽一日不能絀如此而欲量入爲出仍照尋常辦法而一無所取於民其勢决乎不能然而籌餉於中國誠有戞戞乎其難也者昨有西友謂余曰子亦聞近來中國籌餉有良策乎余曰未之聞也西友曰中國此時何不告貸於他國余曰若是則不害於公法乎西友曰子知其一不知其二也國家度支倘有告匱之時則貸於隣邦按年計息以償之此常理也設此時或有兩國相爭一勝一敗勝者例索兵費於敗者敗者無以爲償則貸於隣國以償之若是　有害於公法耶外洋凡扵戰事共悉以取之於民則民將弗順巿面貿易必致蕭　非戰事之有碍於商務也國家兵餉一再取之於民則民間將有所懼假如一人而有巨資可以開行鋪數處數十處者因此而不敢放胆經營恐國家閔之而將令捐貲則不得不逐漸收起開行十者减爲五甚至减而爲一又甚而杜門謝客不敢役志於懋遷夫如是則大行舗日漸滅少巿面焉得不壞生意焉得不衰故凡泰西各國遇有戰事往往有告貸於他國之舉民間知國家餉糈業經貸就有所恃而不恐不至擾及於商民則閭閻安堵巿肆不驚照常貿易無所臺懼凡富商巨賈亦不懷惴惴之見可以各安其業直與古時民不知兵之道相合而各與國知其國中有烽燧之警亦未有故爲掯勤而不肯借與者是以西國有戰務而仍無碍於商務也中國此時兵事初起中法相持未及一年而國中軍餉巳有日不暇給之勢於此而增田賦則必至於病民於此而增厘金則必至於病商病民則或恐激而生變外盡未消内訌又作雖有良平韓岳亦將無以善其後此危道也病商則又恐商賈裹足無志懋遷巨商大買咸謹其蓋藏而不敢操奇計贏以逐什一之利巿面因之而蕭索銀根囚之而閉塞一處如是各處皆然若此則不但因戰事而害及商事且將因商事而并害及戰事蓋商務旣衰厘金亦將無從抽取兵士不能枵腹以從公則譁潰槍掠之禍勢且不免秉鈞諸公又將何以爲計乎故吾以爲此時爲中國籌餉計莫如告貸於他國夫日前曾聞中國有向怡和洋行貸銀之說云所假計五百萬兩刻巳有二十萬兩先行交付此說也得諸西字報中或有疑之者謂旣假五百萬何以先付者止二十萬且聞此項借欵將以爲鐵路之用因思京西現造小鐵路一條計費五十萬兩或者卽此一事因訛傳訛遂悞傳以爲卽係國債此固不見確信不足爲據然亦並非事出無因造鐵路之銀可以告貸則兵餉銀兩又豈不可以告貸乎貸銀以養兵卽貸銀以拒法餉足則兵精兵糧旣足則於民無擾而内變卽可無虞士飽馬騰餉源不竭如是而有不勝算獨操者哉余曰此一說也昔者僕亦曾屢言之但不若子之所言尤爲透澈爰再錄而登之 
[諭旨恭錄]  
　　十月二十一日奉上諭着派崇綺廖壽恒馳驛前往馳驛前往江西查辦事件隨帶司員着一併馳驛欽此同日奉旨汪鳴鑾轉補翰林院侍讀學士惲彦彬補授翰林院侍講學士欽此 
[公擬勸和]  
　　昨得都中訪事人來信傳得駐京各國公使近有照會致總理各國事務衙門約于二十二日齊赴總署會議盖欲爲中法勸和云 
[淡水消息]  
　　香港西字報載有淡水信息云該處華兵患病死者甚多每見其輿櫬出葬又聞孫軍門日前亦染有微疾現巳就痊矣 
[公司攺章]  
　　法公司輪船之來中國者向至上海爲止本年六月間更易新章但至香港不復駛抵滬江近悉該公司章程又變輪船至香港後卽繞道臺灣來往東洋以便裝運人貨本館以爲前次馬江之戰中國師船被毁不少目眄該公司船旣在中國洋面經過我軍亦可設法扣留以爲報復地步無任其衝波　浪出入自如也 
[軍械充公]  
　　六日香港有某華官之僕裝軍械等物於飛龍小輪船巡捕見之恐其有護照也姑俟之旣而見其船將開並未騐照乃將人船一并拘獲佔計所裝值洋三百五十元解送公堂該僕認錯請寛遂判將軍械充公釋僕以去 
[賭徒拒捕]  
　　香港西字報言本月十三日九龍地方有巡捕查得有賭塲在彼是晚西捕三道頭一人帶華捕十餘人往捉獲住數人其餘欲逃不得遂羣起持鐵棍等器拒捕所獲之數人均被逃去三道頭被傷厥耳華捕亦有數人受傷其一人傷最重送往醫院就醫諸捕不能禦遂退然賭徒諸人捕有識其面者乃探得其宿處至十四日黎明突往捕得十人解送公堂因受重傷之捕未知生死何如飭令押候核辦至十五日捕傷略愈復解刑司訊究判各監禁三月并罰作苦工 
[津事摭要]  
　　十一日天津演放魚雷巳登前報查魚雷係軍中最要之物殺敵致果凌厲無前但放時須在在 
 
 

Page 2

 
 
留心方無意外之事大沽口灣曲最多帆檣林立平時輪船每點鐘祇行十一二咪而該魚雷船竟行至二十咪可謂神速絶倫矣十二日騐畢後駛出大沽口誤碰某輪尚無大碍兩魚雷船管駕一係從德國回華曾當教習之劉君芳圃一修理電線之劉君華庭也○大沽設有帶水公司專帶輪船夾板及中國商船出入津河口岸由大沽界口至部臺共設三浮樁初入口爲紅樁中間爲黑樁近炮臺爲花樁帶水西人於樁旁各置一小船日夜測量水汛如過十尺則日懸號旗夜　號火每長五寸然火一次由是遞加以便來船酌量入口昔時招商局每年補給該公司銀一千數百餘兩以資經費現商局併與旗昌此項津貼亦卽裁去聞日前該公司以中國兵輪出入亦獲裨益禀請北洋大臣李傅相酌貼若干俾成集腋刻傅相巳批允准行矣○初十前後津河業巳見氷南船皆趕緊出口以防膠滯有閩人所駕之鳥船一艘於凍河前倩帶水公司拖帶出口未及出界遽爾擱淺拖船猛力拖拽纜爲之斷西人　該船以多報少也卽去而之他不復顧問時適風狂水激潮頭忽漲忽落船卽顛播波心撞擊逾時船底滲漏水卽汨汨而入未幾底裂沈下貨物盡付波臣惟人尚遇救得免聞該船有運閩軍火若干該公司恐難辭其咎也 
[鶴巿郵音]  
　　吳中入冬以來爲子女了向平願者桃夭迨吉比户喧闐初八日爲第一周堂總日城廂内外秦晉聯權者不下百十户綵輿迎送倍極紛紜賓相喜婣竟有身充數役尚應接不暇者扒手撞竊之流遂竟於賓朋廣衆之中肆其狐鼠伎俩聞是日某姓在客座失去皮外褂一襲又某宅内帳房竊去烟槍水烟袋各一支稠人叢雜竟爾無從查獲更有白賴之流桓假造燭酒等禮票帖寫世愚弟某某扮作家人模樣隨處致送以博使力喜封迨喜期巳過主人頗怪某某等素昧平生何遽以禮物相敬及查其券　燭酒均爲贋鼎新奇騙術真妙想天開哉本月二十一日城中男婚女嫁之家尤極繁多緣申年子月固於配合最宜而尤以是日爲天德上吉之辰數十年艱於一遇故也○霜威肅殺花事闌珊巳成閉塞成冬之象而夕陽楓葉時露嫣紅殘雪裏芭蕉微留嫩緑巳視爲異卉奇葩當作唐花供養迨護花鈴索偶一思牽則又爲凍　頑蝶盡將枝葉剷除矣叩其萌蘖之所在無非歸根北里移植西湖或錫山之麓或玉峯之椒花開鄰縣居然艶奪河陽論者謂曰圭治水以鄰爲壑恐非探源之道則甚矣由絢爛而歸平淡此境真未易造也○仁泰錢莊虧倒官欵匿逃一案曾經詳錄報中其店主許姓現尚無從訪獲另有股東某姓巳由鎮江原籍解省押追該店所出錢籌錢票散佈在外爲數最多雖極零星亦不下青蚨數百千翼當閉歇時曾標貼約期照付是日持籌取錢之人自朝至午紛至沓來無以遍給汹汹之勢巳不可遏至下午錢罄而籌仍滿櫃衆遂入櫃登樓見物便攫甚至門窻板壁樓板桌椅搬拆無存道前街宣閙一日酒肆茶寮滿坑滿谷至次日尚有聞風來取者率皆望望而去蘇城籌票巿廛遂各有戒心矣○吳誼卿太史大衡自粤督署歸吳省親暇日聞其緒論言張香濤制軍抵粤後卽飭吊本署及藩運各衙從前成案曁一切巷宗連日夜一一披覽無餘亟思大加整飭以治晉者治粤僚屬多慄慄危懼至劣幕盤踞之風向惟憲署最甚香帥到任後凡刑錢各席槪不以老於蓮帷者充當其任惟於需次各員中擇素通是學者面加考試酌量延入幕中此外書啓硃墨各席亦多挑用候補各員且關防嚴密無事不准請假回寓每月捐廉致送束修每員數十金十餘金有差無分日晚團坐辦公制軍則徹夜無眠以爲常各員中或有精力稍弱者隨時憇息聽其自便日前有某員以家祭禀請給假半日憲諭雖准歸寓治祭而限令二點鐘務須入署故近來省幕聲氣願形隔閡巳有操申韓術者數人治裝遄返不作席珍待聘想矣○誼卿太史又言刻下清帥仍駐節直隷之昌黎縣境雖所部不滿萬人而訓練之精卽老於治軍者咸自鏡弗及清帥固短於視者每日黎明必令樹　營中箭道自戴眼鏡遍視凖頭手燃前後膛槍數十響無不一一中靶且能短衣匹馬馳驟軍中聞者多詫爲奇事按清帥自戊辰通籍後服官京師潛心朱程性理之學都中多目爲道學先生一自簡金前往吉林邊徼辦理軍務遂研習戎機卒造妙詣文武通才實爲近世所罕覯又聞清帥於放槍凖頭諸法除參用泰西格算之學外且能旁通機妙手纂一書書中備載前門後膛各式槍子遠近中靶凖的以及晴雨相去若干度風色方位各種手法高下無不詳哉言之均係試騐　訛飭令各營教習仿照訓諫逐日操演弁勇中率多精究而師其法故部下將士較他軍倍臻勁整北洋有此長城尚何强敵之足畏哉○寳山令張秋泉明府因病乞假一事本館巳據蘇友電音列之報牘聞大令尚有老親在籍日内接到竹報知病勢甚爲危篤以致思慕成疾或云寳邑海防吃緊政務殷繁大令到任以來幾於眠食不遑以致積勞成疾所聞異詞究莫名其故云 
[會勘城垣]  
　　皖城共有五門兵燹後曾鳩工修築煥然一新寒暑數更又多圯壞日前大憲飭首府成太守安慶劉協戎會同閱勘估定工料擇日興修從此樓櫓崔巍連雲蔽日金城屼屼不足爲江上之壯觀乎 
[修築要道]  
　　昨下午淞口各防營之統帶吳安澄彭振卿張子亨宋真卿四軍門及高昌司廟統帶仁義忠信四營之陳美仙軍門等均按陳舫仙方伯從金陵遞來手簡内開由淞口温草浜起至上海高昌司廟一帶旱路綿亘數十里凸凹不等橋樑欄干亦多損斷如遇緊要軍情各勇或南或北不能一律同走故擬令各統帶派各營勇卽日興修無負我前駐淞時議妥之章等語各統帶遵卽派勇築道高昌司廟由陳美仙軍門飭仁義忠信四營興工淞口由吳安澄軍門會同各軍門均定於明日動工說者謂方伯雖巳離營而猶惓惓於地方公事宜乎淞水軍民謳思勿替也 
[淞烟小誌]  
　　彭振卿軍門飭令各砲勇於每日黎明輪流演砲周而復始不准錯亂昨晨隆隆之聲至九點鐘始止○前報修築擺渡碼頭一節兹悉此項工程由虎威船主虞遊戎堯卿捐廉興辦並非該處同人紏資集修也○昨報太湖水師新昌營由曾副戎閱操一節兹悉該水師哨宫係黄樹亭李景甫張立山三君並無莫婁兩姓合附正之 
[供認帮凶]  
　　徐阿春毆斃陸海金案内之帮兇丁金林前日由法公堂解歸縣署經莫邑尊研訊各供均列前報前晚又經莫邑尊飭提丁金林并前拘案内之張阿榮及屍屬楊縵龍到案一併質訊邑尊先問丁金林據供向以撐船爲生不與徐阿春相識又詰張阿榮陸海金遭徐毆斃時丁金林在塲否答稱丁却在塲小的並不指誤又據屍屬楊縵龍稱丁與正兇徐阿春誼屬甥舅邑尊謂丁金林曰張阿榮指爾帮兇是實爾亦無從狡賴研詰至再始供認毆打邑尊謂有無兇器答稱並無兇器惟用拳打數下邑尊得供後飭將丁金林等帶回監禁諭屍屬楊縵龍靜候覆訊 
[明鏡難沈]  
　　地保羅晋甫串同蔡昔宰等匿媳搬物一案經莫邑尊着羅蔡兩人交出張春申詳列前報前晚又經莫邑尊覆訊由羅等交到張春申據供沈周氏託我招尋伊媳曾許給我英洋十元迨後將伊媳尋到沈周氏祗付我洋五元又錢一千文其餘屢索無着是以將伊門窗搬出寄存於左近之土地廟中至花布等物並未搬取邑尊廉得其情飭將張春申荷枷又令將蔡昔宰重責一百四十板着羅晋甫取保速去料理並將沈媳領還再行核辦 
[美廨新例]  
　　美公廨近出告示一道謂每逢禮拜六日准於十二點鐘封門停辦公事如遇公司船來往則照常開門云 
 
 

Page 3

 
 
[教士被竊]  
　　前有西人挈其眷屬由吳淞回滬行至沈家巷被鄉人搶去皮袋洋傘等物經該處某教士勸釋護送西人回滬禀官辦理拘獲肇事鄉人究責並奉道憲出示諭禁在案兹悉某教士在沈家巷教書係孑然一身時至虹口同仁醫院當時因某西人之事究辦鄉人鄉人均疑某教士指使遂乘其赴虹口時將其室内物件肆竊一空某教士往報捕房捕頭以事在租界外未便查緝不知某教士其能默爾而息否 
[關提凶犯]  
　　南匯縣境張紅栅地方有秦以學者投南匯縣控稱因與訓蒙之龔某挾嫌被龔指使地棍周金標糾人毒打屢次推入坑厠妻孫氏聞之奔來乞免又遭毆辱妻受毆逃遁尚被追趕以致跌落河中身死請騐等因當由南匯縣騐明該氏因傷落河身死一面飭將屍身安殮一面查拿各人當巳拘龔到案供明並不唆使周金標毆秦及其妻孫氏南匯縣將龔暫行看管候提周到冉訊查得周巳避至上海虹口地方南匯縣派差投上海縣衙門呈遞公文邑尊又備文至英會審公廨請添差恊提尚未緝得下落旋據原告秦以學自在虹口含香閣烟館尋見周金標當欲報捕拘拿詎被潘錦堂周有林覇釋祇將潘錦堂交捕解案潘則不認覇釋黄太守飭潘交保俟南匯縣差投案再訊昨日南匯縣差巳具禀投案矣 
[奉札提妓]  
　　江北婦人王聞氏前投上海縣署控有女名居子者抵押在喬文雲處計洋十四元旋卽回籍措　來滬欲冋取贖巳不知其蹤跡再四訪尋始知居子巳彼喬之女卽妓女胡雙寳所領陷入妓寮求爲提究等因邑尊當卽飭差提妓旋據差覆胡雙寳在英租界因又備文移請英會審公廨派差協提旋據公廨差覆查無胡雙寳之下落且聞居子巳經身死等因又據胡雙寳之弟喬某具禀聲稱上聞氏所控之案姊不知情惟我略悉王聞氏將女居子初押與父親喬文雲旋被贖去又賣重價後又從良往南京業經患病身死王聞氏顯係藉端圖詐英會審員黄太守據情覆縣去後王聞氏又赴松江府上控聲明胡雙寳現在上海英租界女居子亦在並未身死公廨差役延不恊提揑詞朦覆等因府尊博太守卽札飭上海縣趕緊提集人証訊供詳覆邑尊奉札復備文至英公廨黄太守又攺差往提前日該差同地保查明胡雙寳卜落一面知照捕房派捕將妓提到先至捕房捕頭謂該妓須解公堂未便逕行帶去昨由四包探頭目麥根至公堂稱胡雙寳巳經帶來然是案不情不實德國領事尚須傳問原差禀昨持票到捕房言明德國領事巳經簽字盖印請爲派捕西包探先言德國之印不是真印故令西捕頭往問始知非假而仍不肯將妓交與小的今始解案翟副領事謂蓬案應由捕房將妓帶交德署詰問再行解案太守謂此係上控案由縣移提旣巳提妓應交來差帶去與貴副領事及捕房無干倘移提之人不准歸案則將來西商所控之人或住租界外何以請提况旣言原告有不實之處儘可投案申明本分府未便阻難翟君謂捕房將妓送德署卽可送案太守隨命唐繡繹同往德署說明情由 
[不念藁砧]  
　　王東生投英公堂控稱妻瞿氏挈同次子炳陶久回母家現悉妻在昇寳洋行爲傭我因父病需人侍奉欲領妻回家妻不肯故請提究黄太守准詞飭差提人迨該差持票前往詛被洋東將票勒住不肯放人該差禀覆後太守又函致英領事着該行交人昨由昇寳洋東同瞿氏到案王東生申訴前因瞿氏供嫁王巳十餘年共生三子長年十歲次卽炳陶去年病故又領一螟蛉子第三子現甫週歲因丈夫不務生業成親二三載卽在母家度日今母家亦拮据不得巳而出外帮傭詎夫嘗來索錢搆釁實不願隨夫歸家且阿翁並不患病昇寳洋行東稱該氏如被夫領去定遭磨折情固可憐好捕頭稟王前曾犯事在捕房管押兩月翟謝領事請免該氏被夫領去太守謂王與該氏旣係結髮夫妻未便不准給領太守又諭該氏爾且隨夫歸家如爾翁無病爾夫不能養汝仍可出外帮傭若有毆打圖賣情事儘可喊控該氏答稱倘能如是我願隨夫回去太守隨飭王東生領妻孰料該氏甫出外卽被各女傭等一擁而去王欲上前攔阻被洋東拳打脚跌王又回至堂上喊寃太守又請翟君着昇寳洋行東交出該氏再行核辦或謂以堂堂太守而號令不行於一婦人何以儆將來乎則且應之曰彼有恃而不恐 
[情願交契]  
　　昨報列多言觸怒一節兹悉孫竹亭巳願商之錢庄將道契呈案再請追洋由原差將情轉禀黄太守准其開釋諭令赶將道契繳案以便知照美領事着休思太司繳洋 
[將伯誰呼]  
　　昨報列土人落魄一節昨日捕頭將該土人等解案禀稱老沙遜洋行中之同鄉人祗肯帮貼三元該土人不願收領若遣往香港輪船價每名須洋十元黄太守商之翟副領事飭捕房將該土人暫行帶回問明香港輪船何日開行卽行資遣 
[英界公堂瑣案]  
　　包探康阿順拿獲行竊古銅香爐之賊犯經黄太守飭將人贓帶回查明再訊等因巳列前報昨據該包探稱杳爐係長茂洋行之物被何阿狗張海全行竊輾轉經顧金永朱阿六顧長發之手黄太守商之翟副領事判何張二人各押六個月顧朱等各押二十天香爐交長茂洋行領去○包探張阿五稱發昌號之莊小寳方安雲到捕房訴被王阿生沈錦雲冐祥生行之名取去銅鐵器及西國鎖值洋六十九元請爲緝拿由伐獲到王沈二人據言鎖巳賣在鄧永昌銅匠店當往查問果有西鎖二把據鄧所言鎖向發昌行買得一打祗剩二把該行亦認鄧向買今一併送案黄太守商之翟副領事判王沈各押兩月鎖交鄧永昌領囘 
[來信照錄]  
　　貴報於八月十四日暣登長洲縣境某茶棧茶客畢命一事其中情節諸多不實不盡請爲貴報詳陳之以免傳聞之異詞焉所謂長洲縣境某茶棧卽蘇州閶門外葉家衖同順茶棧棧主姓沈名汝金號香舟本年閏月間該棧函致氏夫說蘇地茶價每担現銷十三兩屬帶數十件到蘇代銷氏夬卽於六月初四日裝貨四十八件到棧約計值洋八百餘元該棧先後付洋二百元寄回屬其在棧候銷詎該棧一味延約不肯結帳氏夫向在嘉善開設元發祥茶行及茶葉店至是行店皆需人料理屢信催歸氏夫以帳難結昇爲覆氏因於七月十六日到蘇面晤氏夫催令該棧當夜結帳約於次晨在城中親戚家會括比次晨久待不至氏卽屬令來蘇船户赴該棧去接詎該棧中人託故攔阻不許入内船户在外連候四次終不得見至晚因事有可欵亟請氏戚出城適值送氏夫有病字條者至時巳夜深城閉氏不得出次晨氏戚奔回告知昨夜往見氏夫巳口不能言頃刻殞命究竟因何驟死始終不明問諸該棧皆閃爍支吾一無實話如果病死或服毒何以該棧見死不救並不早報信息且有船户在棧候至上燈時節尚禁勿觀入將氏夫閉置樓上絶不與通其中是何緣故直至氏夫口不能言始以有病兩字來除搪塞耶氏到棧後見氏夫雖死一無病容惟體上有數處靑痕莫明其故檢查氏夫所携帳據銀錢又一無所有問諸棧中皆以不知爲對因思十六日晤面尚有該棧數百元茶找未曾結歸何以十七日並未出門無端身故卽至一物無存殊深疑駭氏因夫死不明立卽函邀胞兄弟來蘇看殮詎沈等不許停屍擅行棺殮比氏胞兄弟來知此情狀卽爲作抱控請　騐而氏禀又到處不收不得巳至攔輿遞呈始諭抱呈以如果目覩謀害須指明實在致死情形方可禀詳大憲咨調江西仵作　騐否則不准　呈胞兄本係書儒可欺又見官有此諭知旣非目覩何能指明正擬再行上控而該棧巳屬人出爲調處許承認殮費折歸茶欵洋一百八十元於八月十一夜逼令釘盖　材勒令氏等連夜登舟氏等方以含寃莫白飲恨未忘乃忽見貴報所載影響模糊事多失實不得不泣陳顛末詳細確情寄請速爲更正貴報有聞必錄望卽照登冐瀆清神存殁均感含寃未亡人羅吳氏泣啓 
 
 

Page 4

 
 
[安徽省祁門縣災區上籌賑公所施封翁書]  
　　少欽封翁善長大人閣下謹禀者連拜讀申滬兩報莊誦募捐山東山西兩省賑捐兼籌勸棉衣大啓足徵厪懷飢溺一片婆心望風拜手久旱同傾惟敝邑自六月初一日一連三日大雨滂沱東北鄉蛟水齊發城中陡漲二丈餘居民咸登樓隨屋漂没男婦屍身不計其數及畜牧等物均奔湧鄱湖哭聲遍野令人目不忍見耳不忍聞較七年五月蛟水尤爲酷慘現在鳩形塞巷鵠面填街二十二都數十萬殘黎嗷嗷者方待哺之奚食颯颯者又禦寒之無衣雖地方官爲民請命迭次籲陳蒙撫憲盧大中丞　請撫卹又承上憲委員會勘賑撫兼施然被災太重恐杯水難救車薪因念東魯豫章被水之區皆賴　喬梓法力無邊多方勸賑竭力維持俾數百萬生靈出水火而登袵席况敝　僻處萬山其困苦情形更難殫述第思大君子痌癏在抱澤遍災黎素慕先生古道熱腸惻隱爲懷中外咸仰萬家生佛景鎮大劫巳蒙集成鉅欵籌賑籌衣灾民均沾再造之恩感戴二天惟敝邑萬萬生靈飢寒交迫無日不盼望大善長立沛恩施當此岌岌可危之時斷無不援乎一拯也如能奉邀令少君駕臨敝邑核實賑濟並懇多賜棉衣赶爲查放庶幾無告哀鴻得以稍舒涸轍感荷仁人之恩於無曁矣倘蒙俯如所請當望空九頓馨香以祝恭迓光臨不勝叩禱待命之至專此拜懇敬請勛安伏乞慈鑒祁門闔邑災黎同叩首謹狀十月初一日 
[爲嬌吟女史喜閱華字報因作一律銘呈教政]  
　　深閨雅亦嗜多聞寶鴨沉香座上焚抛却繡工頻問字拈來詩句總成文韵搜險處天將暮詩被催成日巳　更有餘閑消剩墨秋風團扇寫湘君[  怡紅園惜花侍者葆靑錢鋆稿]  
[自感一律錄呈高昌寒食生太痴生司花使者同攻]  
　　平生心事劇多愁回憶韶光又一秋投筆有心空洒涙懷才無遇不封候病深知巳交多絶貧到無聊錐亦休記得西窓吟咏候新詩那得解新憂[  怡紅園惜花侍者葆靑錢鋆稿]  
[讀王紫詮先生著作有感]  
　　足跡半天下遨遊海上來時人漫相識此老是奇才激烈歌猶壯飄零賦寄哀等身多著作問世又何猜夙慕東皋子翩翩軼世才文傾兩漢液詩脫晚唐胎風骨標新穎襟懷有别裁明朝撥塵事載酒訪君來[  南州逸史初稿]  
[浙省撫抄]  
　　十月十七日署温州府李士彬　飭調署温州府交缷金華府來省禀到候補巡檢蔣致遠禀知奉委分紹府差遣○十八日署嚴州府周禀見禀辭赴任前署桐鄉縣金交卸回省禀見候補縣王貽信禀知臬委發審局差禀見 
[蘇省撫轅抄]  
　　二十一日調補元和縣程調補吳縣任均禀知本日接印署元和縣馬海曙署吳縣陳志銓均禀知缷事李嘉榮婁門均禀知奉委調辦旱關差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東國稗談]  
　　日本埼至羣馬兩縣亂民揭竿騷動被脅良民一萬有奇蔓延至長野縣境四出劫掠官軍馳往剿洗竟屢次抗拒幸各縣添募巡捕相助爲理匪徒見卵石不足相當始各鳥獸散初四日地方官出示自首免罪連日納欵投誠者巳有數百名是役也日人戰死及負傷者白有餘名生擒者數百名警部官及巡查人役亦死傷數十名業由東京派刑官前赴該兩縣查辦亂民皆深入山内潛匿無踨現東京及神奈川等鄰縣十分戒嚴搜捕餘匪　遺餘力至初九日海口地方拿獲巨魁田代榮助开拿匪徒十餘名聞此事實由自由黨人及滿期兵丁賭徒等糾合作亂云○上月十五日茨城縣復有匪人蠢動之事查茨城貧民前曾聚衆抗官肆行劫奪目下甫經就撫又肇事端直可謂愍不畏死者矣○又聞靜岡縣富士郡亦有亂民起事緣鄰縣埼至貧民潛議嚮應地方官聞信會兵密捕獲到匪徒六名皆係賭博中人刻尚擬嚴究餘黨云○日廷准檀香山國政府就日本國内招募無業游民前往該國墾荒業巳出示曉諭人民願移住該島墾荒者仰卽禀報地方官給以川資妥爲照料聞各處之報名願往者以大坂府爲最多其出洋局則設在尾上町二十五番户云 
[懷夢畹生]  
　　詩派宗山谷襟懷澹水雲知君仗風義隨處結同群落紙多新句揮毫博異聞高山如在望何幸挹清芬南州逸史 
[秋日友人來書索予近况拉雜賦此寄以解嘲]  
　　堂堂歲月漸成空老大徒傷等阿蒙雲影壓低難舞鶴雨聲零斷可憐蟲無才合忍詩書氣多病難資草木功輾轉中宵聊顧影悽惶漸對一燈紅塵間我亦負昻藏數剩悲懷實可傷本乏佳名調衆口况無吉語慰高堂魚鴻尺素勞懸目絲竹中年聽斷腸豪氣巳除心亦碎敢將世態話炎凉靜拈斑管自沈吟第一酸衷說瘞琴大有曠懷參幻夢那堪中道失知音愁深欲訴空題畫骨瘦驚寒獨抱衾看到膝前兒女涙茫茫百事　灰心論交時作百花看臭味相親擬素蘭啓秀敷榮偏閏厄投桃報李忽盟寒羅綠依附緜延易柳爲蕭疏藴藉難畢竟牡丹稱富貴趨承多當畫圖觀也學人間作磨驢貧窮遑敢論錢愚先知合讓龜前列後起還多虎負嵎恰喜烟雲供粉本儘教風雨伴琴書閉門謬把皋比擁終勝西華日歎吁草草年華百感并邊腔迭奏更心驚狼奔豕突殊長技官富民貧實亂萌漫說人情形刻薄從知天道示虧盈酒徒靜拭瞇　眼看取誅茅斬不平[  靜觀有得人待定稿]  
[邱履平大令心坦東征集詩]  
　　懷周玉山觀察馥天津秋風臥病石頭城稱藥分金感至情滿眼故人誰似此酬恩無路尚孤征津沽木落潮聲急湖海樓高雪色明聞道饑黎方北走使君辛苦爲蒼生魏耆莊棫平生友更讓湖州戴望真回首諸賢成宿草喜聞鄉思爲秋蒓微茫江郭聯吟地夢想金臺說劍辰西望海天意飛動正思鋒鍔靖邊塵○贈林怡庵林生江海士新自閩中來昔作俟官客今同幕府杯遼山含夕照梁苑巳蒼苔我亦夷門卒登臺首重回君年方四十我巳近知非東海同爲客南征未解圍縧鷹思一擊梁燕恣高飛飄泊吾儕分何妨醉作歸○寄懷計苦村師今我不樂懷舊遊識君汴泗當交流感君拔我千夫長都護戰死還復休飄然西上黄鶴樓側身南望無輕舟襄陽誰笑山翁醉浮沈鴻鴈逾十秋憶昔參軍推國士談笑能令公怒喜拂衣偉論驚王侯挾策何如獻天子我今從事來東海海風吹人顔面攺胯下王孫尚典敖鹿門高士今何在十月邊寒渴飲冰憶君才氣爲飛騰幾時策馬訪君去酧酒夷門吊信陵○九日送别王懋軒廣文黃花白酒無由見塞上山多苦欲攀坐見黿鼉生海角若爲風雨憶鄉關微時鷹隼依人飽長路波濤羡客還天際停雲應念我相思端恐鬢毛斑○贈王伯恭書生狂蹈海老將議防邊壯歲從都護論兵悔昔年江淮秋色共遼海暮雲連欲借枚生筆重題馬上篇○贈朝鮮具少年送客東風折柳枝東來惟愛具生詩萍蓬聚會仍何地樽舄逢迎奈别時羽檄交馳心尚熱鄉關迢遞鬢添絲中原旱潦逢多難直欲携家傍九夷○送張季直明經昔君淮水曾相訪今我勾驪却送行十載戎旃孤客夢萬山風雪一宵明來時芳草兼天碧到日寒梅照胆明立馬勒銘知有日元戎片石待班生○寄張廉卿裕釗先生侯門賓客散秋煙淮水相逢巳黯然遠别况當多難日論交翻悔十年前高秋燕趙悲歌地獨客勾驪蒼莽天三楚文章惟屈宋知君端不負前賢○飲金石菱叅判草堂我騎白龍東海來故人置酒山堂開但道重陽菊花好不知白髮還相催黄州順安兩叔季四十　 
能爲老萊戱君家兄弟獨聲名觸我望雲墮雪涕向來樂事何其多嗚呼遊子當奈何 
 
 
 

Page 10

 
 
[光緒十年十月十六日京報全錄]  
　　宫門抄○發抄旨九道○晉撫奎等奏請援案辦理摺○杭織造連奏奉傳活計完竣解京交納摺○將軍希奏郎中丁憂回籍片○晉撫奎奏請旌揚片○雲督岑奏請議卹夾片○十月十六日禮部宗人府欽天監正黄旂值日無引見○莊守和謝獎叙恩○廢員等各謝賞職銜恩○召見軍機醇土○發抄劉秉璋奏審明生員鄭鳳輝戴鹿甡京控定擬奉旨刑部議奏欽此○奎斌奏太原令薛允釗調補徐溝令奉旨吏部議奏欽此○又畢齊克齊巡檢等缺改繁無缺可換奉旨吏部議奏欽此○又晉省丁耗酌歸簡易精單具陳奉旨户部議奏單併發欽此○潘霨奏建昌令董沛署上饒令奉旨吏部知道欽此○何環等奏邵武縣絞犯李庚池過渡船覆溺斃奉旨刑部知道欽此○又請將短解地丁之署寍德令吳樂鼎摘頂限繳奉旨着照所請該部知道欽此○譚鍾麟奏大馬營遊擊韓廷芝河州營遊擊魏世祿對調奉旨兵部議奏欽此○慶浴等奏遼陽紳士李敏芬捐立義學請旌奉旨着照所請該部　道欽此○○暫署山西巡撫布政使臣奎斌綏遠城將軍臣克蒙額山西學政臣吕鳳岐跪奏爲口外七廳尚難遽定學額擬請援照直隷成案酌量取進恭摺仰祈聖鑒事竊查晋省歸綏道屬之歸化薩拉齊和林格爾托克托清水河與現在奉准改隷之豐鎮寗遠十廳地面遼闊户口繁增民俗敦龐不乏俊秀可造之士祗緣該處向未設學士子進身無路未免向隅上年升任撫臣張之洞奏請設立各廳文武學額經部議以各省未經設學之區經各該督撫奏請設立專學者向係查明應試人數若干有無附考他學取進有人報部定額酌量添撥光緒八年直隷張多獨三廳設學成案卽係照此議辦今山西歸化等廳土著及寄居合例人民亦應查其現在應試人數並向來曾否附考他學有無取進之人行令詳查辦理等因正在飭議間欽奉光緒十年正月二十五日上諭王賡榮奏邊民服教有年請添設廳學一摺看山西巡撫山西學政綏遠城將軍會同妥議具奏欽此欽遵分别咨行併案核議去後兹據署布政使高崇基詳稱七廳寄居民人多在百年内外儼成土著無籍可歸卽或本籍間有親朋亦以離鄕日久勢成隔絶冒昧赴考必致阻攔而阻攔之人所以嚴防冒越卽可以藉端訛頼有如該御史王賡榮所云者原籍如此附考他籍更無論矣旣無赴試之所卽難計其應試之人惟歸化廳舊有書院查其現在赴院考課者計數業有三四十人今若准其就近應考自必聞風興起人數日增各廳亦均有奮志讀書之人更必同斯踴躍因查直隷張多獨三廳設學事宜係按應試人數查照宣化府取士規模酌量取進於光緒八年經部議准有案晉省七廳情事相同擬卽援案自下屇歲試爲始七廳文童由各該廳就近招考一俟學政按臨大同府屬時照案錄送附棚應試仍由學政按其實到人數多寡比照大同府現在取士規模酌量取進數名考過三五次後察看情形如果人文日盛再行議定學額以及廪增名數奏明辦理其現無廪生之先照章暫取地隣保結送考此後續有寄居者仍須照例扣滿二十年方准入考免致跨冒武歲試一體照辦惟查張多獨三廳所附萬全赤城兩縣學本係均隷口北道屬兼管自易今歸化等七廳均隷歸綏道大同府分隷鴈平道不相統屬若附大同縣學兼管未免諸多窒碍自應酌於歸化廳設立總管七廳學校事務教諭一員卽將臨縣教諭查照原奏裁缺移攺該廳本有文廟無庸重建應置學署俟奉准部覆後再行勘估工需銀兩卽在新徵豐寧押荒項下動支至綏遠駐防向隨右衛考試今歸化旣有專學自應卽予改歸原奏請設土默特繙譯學額現在漢學旣歸專設是否一律舉行應候部議此外如尚查有未盡事宜隨時報明立案等情具詳請奏前來臣等查邊方煩要之區本應導以文教况復七廳地面生聚日衆絃誦日多自非澤以詩書無由振興士氣惟是事屬創始應設學額一時旣難遽定自應因地因時酌籌通變可行之法覆核該司所議均尚切實易辦亦與直隷成案符合臣等詳細籌議意見相同所有七廳學額現擬酌量取進援案辦理緣由謹合詞恭摺具奏伏乞皇太后皇上聖鑒勅部議覆施行再此摺係臣奎斌主稿合併聲明謹奏軍機大臣奉旨該部議奏欽此○○杭州織造奴才連明跪奏爲奉傳活計謹將緙繡各件先行赶辦完竣委員解京交納恭摺仰祈聖鑒事竊查造辦處傅派上用緙綉龍袍褂氅衣襯衣馬褂緊身褂襴縀綢紗縐實辦二成共三千九百五十八疋件限本年五月交進等因奴才當經估計工料銀二十萬兩經撫臣奏請在於地丁厘金鹽課項下通力合籌從緩陸續籌解奏奉諭旨着照所請俟有可籌之欵赶緊陸續報解織辦欽此嗣於四月十九日准運司移解銀一萬兩到織奴才以欵不敷辦原限將届奏請展限並請撥給欵項欽奉寄諭着准其暫行展緩惟此項活計係屬要需亟應赶辦所有前項未解料工銀兩着劉秉璋卽飭藩運各司等赶緊如數撥解俾資織辦毋稍遲延等因欽此旋准造辦處發交畫樣十紙更攺緙綉花樣黄單一扣奴才遵卽照單趕辦於閠五月十三日先行開辦緙綉奏報在案一面隨時咨催撫臣藩司等趕緊撥欵接濟自五月二十三六月初九七月十九等日先後准藩司移解過銀三萬兩奴才因欵項欠解甚鉅期限日近請速撥欵緣由於八月初六日專摺具奏八月二十一日奉上諭連明奏奉傳活計工限日近請飭撥欵一摺等因欽此欽遵當卽咨催撫臣撥欵一面嚴飭承辦畫匠不分晝夜加緊赶綉現巳將緙綉衣料四百七十八件遵照頒發畫樣敬謹緙綉齊全定於九月十七日遴委妥員由杭起程航海赴京呈送造辦處交納謹繕清單恭呈御覽惟此項所解活計應需料工銀兩除八月十三日准藩司移解過厘金銀一萬兩現咨商撫藩如數照撥僅准藩運司於初九十三兩邜先後續解銀二萬兩共計解過銀七萬兩不敷甚鉅現由年例大運項下暫行借發俾得起解除附片奏請飭下撫臣迅速撥還　欵並將未解縀綢等三千四百八十疋件俟續欵解到再行接辦外謹將委員起程日期恭摺具陳　乞皇太后皇上聖鑒謹奏軍機大臣奉旨該衙門知道單併發欽此○○希元等片再刑部候補郎中彭光譽於本年七月初二日服闋經怒才希元奏請准其在營起復奉旨該部知道欽此兹於八月二十六日又據該郎中呈報聞訃丁繼母憂陳請終制情詞懇摯未便再留當飭將所管文案切交代清楚卽行給咨回籍此外並無經手未完事件除飭耶具供結另行分咨外理合附片陳明伏乞聖鑒謹奏軍機大臣奉旨知道了欽此○○奎斌片再據候補知府劉鼎新候選知府王楫瑞等稟稱同鄉現署太原府同知張承熊之嗣母巳故節婦張甘氏係陜西平利縣職員甘文仲之女幼嫻姆教賦性清貞年十七歸同邑附生張大模爲室相夫以禮十九歲夫以暴病殁氏痛夫絶粒經家人勉勸得甦經營喪塟茹苦守節教子至以成立同治九年氏以疾殁時年四十六歲計守節二十七年又據署臨汾縣知縣馬存樸曲沃縣知縣盧壽昌等詳稱同鄉現署洪洞縣知縣李榮和之次女直隷祁州巳故節孝婦張李氏系出儒門夙嫻内則年十九適同郡從九品張錫朋爲室事奉翁姑克盡孝道鄉閭稱賢同治七年正月捻匪竄擾州城氏夫隨同登陴守禦城陷被害維時氏年二十二在母家聞信冒險奔視收骸營葬欲以身殉經翁姑勸慰氏明大義含痛事親雖抱重病孝行不怠光緒十年二月氏以病殁年三十八歲計守節十七年該員等誼切梓桑聞見旣真不忍聽其湮没均各造具事實清册加具印結由署藩司高　　　詳前來臣查該巳故節婦張甘氏張李氏秉心淑慎矢志清操或茹蘖而飲氷撫孤成立或含辛而忍痛盡孝無虧洵爲巾幗完人宜荷旌揚盛典且核與年例相符合無仰懇天恩俯准將巳故節婦張甘氏張李氏勅部照例旌表以維風化除册結咨部查照外謹會同山西學政臣吕鳳岐附片陳請伏乞聖鑒謹奏軍機大臣奉旨張甘氏等均着准其旌表禮部知道欽此○○岑毓英片再隨營瘴故文武員弁前經臣迭次附片奏請議卹在案兹續有開復貴州獨山州知州郭拉豐阿候選州同霍永光指發雲南鹽大使韓再勳雲南試用巡檢周良才都司銜補用守備楊秀林補用把總梁元高劉國章李春發外委張玉斗共計九員均於夏秋兩季内在防營先後瘴故據營務道員湯聘珍記名總兵覃修綱等禀報前來臣查該故員等均係隨同出關勤勞日久因染受烟瘴先　捐軀深堪憫惻合無仰懇天恩勅部將該故員郭拉豐阿等九員分别從優議卹以慰忠魂謹附片具陳伏乞聖鑒訓示謹奏軍機大臣奉旨郭拉豐阿等均着照所請交部分别從優議卹欽此 
 
