# 1906 - 98 - 4911848

 

Page 1

 
 
   
 
 

Page 2

 
 
[電傳諭旨]  
　　三月二十日奉　　旨錫濟爾琿著賞給副都統銜作爲伊犂索倫營領隊大臣卽行馳赴新任欽此 
[電傳宫門抄]  
　　三月二十日召見軍機徐宗溥英俊 
[說髮]  
　　記者閒居無事。招理髮師薙髮。同人某君突然問曰。髮屢薙。則屢生長不己。不薙則長至二三尺而止。不復再長。此其理何也。記者默然無以應。退而攷其故。深思而得其理焉。作說髮。 
　　天地生物之機緘。日新不己者也。不芟薙其舊者。則其新者無由發生。此蓋生理學。之公理。亦卽天演爭存之公例也。是故天然。競新之理。與人事競新之理初無二致於萬物化生之理。可以驗天然之競新。於改良進化之理。可以騐人事之競新。然天然競新。與人事競新。互相維倚。人事競新。有時必。藉天然之運以動其機。天然競新。有時必藉人爲之力以收其果。騐之於植物之生理如。樹木花草等類。或須斬其枝。或須剪其葉。或須接其幹。大抵必由人力以去繁薙老。而後新機始能勃興。我人之髮。薙則長。不薙則止。卽此理爾。記者因此研究世界進化之理。而慨然於競新之必先薙舊也。 
　　今日者天將以開新中國之運者也。吾國上下。丁此時代。非薙其舊而競其新之日乎。乃以觀近日之政府。則仍是徘徊瞻顧。猶吾髮之欲薙而刀。不敢下也。近日之國民雖有盡力競新之意。然猶如吾髮之薙而不盡也。試言其故。 
　　今日政府於舊政之不便者。事事改革矣。於新政之良善者。事事舉行矣。何嘗有徘徊瞻顧之意也。然立憲爲舉行新政根本政府雖有改良政體之說。祇恐立憲之後。君權有限。官權更有限。故大吏時有阻止立憲緩行立憲之請。而政府因亦鄭重遲回。猶與而不敢發。學部爲振興新敎育之機關。雖今己設立。而一切章。程辦法。遲遲而不發布。舊日學政敎官等制。仍未刪除前此奏定學制之未善者。仍未改良。（如强迫敎育等條例。均爲改良敎育最要之事。尤宜早日宣示。）非猶是欲薙其舊習而不願遽薙之意乎不知舊政體不變。則新政務不舉。舊學制不改。則新敎育不生。競新之公理如此。不能强也。 
　　今日國民之對於國家。對於一已。己無一不薙其舊而求其新矣。於政治上則羣謀所以行地方新政治矣。於權利上則羣謀所以闢新利源矣。於學問上則羣謀所以發明新學理矣。於工業上則羣謀所以振興新製造矣。何嘗薙之而不盡也。然觀於近日各種社會之情形。於學界則辦理學堂之經理敎員。往往未能盡去其舊日之習慣。於工商業界則往往未能盡除其舊日傾軋營私之成見此外於風俗上各種積習。如賽會佛事嫁娶等種種奢侈糜費。及一切無謂之周旋酬應。大都沿而不改。則於整齊學務。提倡工商。及改良風俗等事均不免阻礙新機。而生氣不能驟然勃發舊習不除之窒碍生機如此。此又一例也 
　　然則天然競新與人事競新之理大而騐之。於天地生物之公例。小而證之於絲絲之髮。莫不皆然遠而攷之於人羣進化之大道。近而究之於薙髮之原理亦莫不皆然。嗚呼。人亦烏可不除其舊而競其新。 
[本館接到吳御史奏南昌敎案不宜提京議結專電二十日未刻到]  
　　北京專電云御史吳煦奏請派大員督辦南昌敎案若提京由外部議結必致顢頇了事損失國體奉旨外務部知道（孔） 
[本舘接到梁道携帶南昌全案到京專電同日戍刻到]  
　　北京專電云此間最近消息南昌敎案由梁道敦彦携帶全案己於今日來京不日與法公使開議（仁） 
[中俄因撤兵事衝突續誌]  
　　東報載舊金山五號電云據華盛頓傳來消息謂俄國駐紥滿洲軍隊遲遲撤退屢經中國促催俄總漠置中俄兩國恐總有衝突之一日中國責備俄國滿洲軍隊不應對于中國農民加以虐待並强令農民等爲其操作防禦工程俄國己定不撤去駐防西比利亞東部之軍隊苦洛利夫將軍亦接奉訓條預備不虞兩國恐將于哈爾賓兵戎相見俄國評論日本之舉動謂其暗助中國日本亦謂如日本軍隊至無可忍耐之時恐日俄両國又將起釁矣譯字林報 
　　按此電較昨譯東報略詳姑譯之以備參觀 
[美國修改禁例之好消息]  
　　十九日倫敦電云美國禁工條約已在華盛頓議院提議擬大加修改期與中國泯爾我之嫌益敦睦誼 
[續廈門民敎平和會章程]  
　　（一）總恊理有派局中帮理調查各事之權（一）協理係帮賛總理者凡總理不在局諸事協理均可一律舉行（一）民敎有事當先行到局據實呈遞節略卽爲調查確實會議處息如有不服者再行求官判斷（一）民敎有事不先到局求處逕行赴有司控告或由敎士函請或由領事照會者官卽著其先行投局理會或由官將案情諭局調處理息不服者禀官判决庶案情無隔閡之弊民敎均受其益（一）造報局中每季應將理息禀覆起數造表送官及領事稽核（一）局中經費先山局董担任局中設捐册一本凡官紳士商聽其自捐多少不捐者聽 
 
 

Page 3

 
 
　（一）所有捐欵出入均當造册登報一秉大公并捐款芳名懸牌局内以誌感德（一）初擬章程或未盡善俟開會後再行公議改良禀請存案（中） 
[議飭各处清查已結敎案京師]  
　　外務部王大臣前擬嚴訂敎案約章已誌前報日昨王大臣會商擬卽通咨各省督撫飭屬速將近年己結民敎涉訟之案及起事緣由賠欵數目詳細查明造册送部以便彙總編輯酌改新章（下） 
[留學速成政法生宜緩理渡日本]  
　　東京函云日本東京法政大學現已截止中國學生之來東學習是科者刻己不能插班新班於上半年亦不能再開聞須俟十月中再行定奪惟窺梅總理之意以近來留學法政者更多而各省官吏又每多任性不肯謹守規則舉動之間不知自愛大有不欲再開新班之意故十月中之語能否實行亦尙未可預必也（容） 
[擬設八旗敎練處分科敎授京師]  
　　日昨練兵處王大臣以八旗兵丁疲敝擬設敎練處一所督飭訓練旗丁其宗旨分列敎育叅謀輿圖會計四科復分數門輪飭各旗官員到處學習以期速成勁旅（甘） 
[調查寳蘇銅元新廠盈餘銀數蘇州]  
　　寳蘇銅元新廠自三十一年五月試印銅餅起至十月分止鑄本盈餘銀两總數調查如下　收銅元兌出漕銀共銀五十七萬七千四百四十六兩三錢四分六釐支購銅元坯漕平銀四十三萬五千七百一兩九錢六分八釐以上收支両抵餘多漕銀十四萬一千七百四十四兩三錢七分八釐内除支鋼模物料煤炭水脚員司薪水伙食工匠辛工雜用等項銀二萬六千五百八十七两六錢九釐外凈餘曹平銀十一萬五千一百五十六兩七錢六分九釐内提公積三厘部飯二釐花紅五釐共提一成外實凈餘利曹平銀十萬三千六百四十一兩九分二釐一毫（永） 
[案徽鐵路集股之困難安慶]  
　　李京卿總理皖省鐵路四出招股應者寥寥推原其故以皖人前附京榆股份發還老本利盡歸官以此觀望不前月初李京卿兇此情形與同人商酌别籌紳商信從之策適蕪局總辦鄭菊舫觀察於月之十三日病故鄭爲人精細家亦殷實素爲商民信服經此挫折集股益覺困難故日來李京卿商議接手辦理之人甚爲躊躇云（望） 
[陜撫曹批洵陽敎諭蔣聨捷倡集路股禀西安]  
　　西潼鐵路業已奏准立案不久開工惟股本未集經理需人現在正費籌畫該敎諭以學校儒官居然首倡千金創開風氣並願假歸鄉里身効馳驅使吾陜富室大紳人人具此熱忱具此高義則陜路之成可尅期而待也千金之裘始於一腋衆人之志可以成城當創事之初得此一賢曷勝嘉慰閱其禀詞亦頗開通仰鐵路總局札調該敎諭來局加以考詢或即派充議員委令前往各屬勸捐集股以成其志以收指臂之助并將原禀及批叙入告示卽速刋發各州縣以爲風勸仍候學院批示禀鈔發 
　　附原禀敬禀者竊維陜西據天下上游關隴爲新疆後勁鐵路實國家命脈籌欵乃開辦先聲近年疊閱報章各省大吏士夫莫不急急於鐵路爭先恐後惟懼旁落而陜西寂焉無聞伏讀憲台函商豫撫手書擬築咸潼鐵路竊幸陜西富强在此一舉（中略）但思築路必先籌欵籌欵必須集股卑職祖遺布庄歷有年所首願集股銀千両以開其端身先報國響應諒非過難况籍隸涇陽近鄰各邑多殷戶富室如不棄犬馬微才予假得歸亦願一身馳驅勸集股欵爲憲台分指臂之勞且卑職竊窺主意尤不僅爲陜西起見蓋陜西據天下上游關隴爲新疆後勁此路一成東北可接續蒲泰出井陘而蘆溝則京師之咽喉通西北可接築蘭會出玉門而通新疆則邊防之呼應靈然皆以咸潼鐵路爲起點故憲台急籌開辦之法卑職願倡集股之風夫土壤泰山所以成其高細流不擇河海所以就其深卑職股資僅此除禀學憲曁藩臬憲外肅此具禀（霜） 
[九廣鐵路之糾葛京師]  
　　九廣鐵路光緒二十六年二月盛杏孫侍郎與英商銀公司訂草合同五條歸其承辦長二百七十華里上年春間銀公司派工程勘查路綫復由英使照會外部請改訂正合同按照蘇杭甬鐵路辦理以便早日開工然粤督岑宫保因該路佔粤省要地以爲關繫全省休戚禀請外部擬廢草合同歸粤省自辦而英使照約堅持不允廢約爾後外部與英使屢費磋商竟無成議於是岑宫保稍爲退讓因該草約内有銀公司未開工以前宜與粤督商定華路辦法然後開工等語故岑督按照此約擬由廣州到九龍鐵路歸中國自辦而九龍租界内鐵路歸英國承認然英使仍然堅持請按照蘇杭甬鐵路草約辦理茲聞日前岑宫保電致外部畧謂英使要請按照蘇杭甬路約辦理築路須借英欵所需材料由英購買等因萬不可承認粤省官紳須築廣州路綫英國宜築九龍路綫但須彼此同軋互相接續以便交通此事關繫全省大局請由唐侍郎與英使交涉保全大局如英使不聽請置諸不理云云（閏） 
[商部札覆鐵路統一規制開封]  
　　河南商務議員胡觀察翔林前以中國各處鐵路規制一切未能劃一勢須設一全國總公司統轄各路以維路政條陳商部核奪昨奉商部札文以條陳利弊所籌甚是容俟酌定妥善再議舉辦（仁） 
　　按胡觀察條陳創設鐵路總公司己見二月二十九日北京專電 
[咨請酌核通州鐵冶公司稅釐北京]  
　　張殿撰季直在通州唐閘開設鐵冶公司前經咨請南洋大臣酌定稅釐辦法以便照章完納日前經南洋大臣核照稅生不稅熟例槪行值百抽五如由出口後再行進口往銷内地各處值百再加抽二所有經過關卡一律照納日前己咨行商部酌核矣（兄） 
 
 

Page 4

 
 
[袁大京兆己抵粤廣州]  
　　查辦官紳衝突事委員袁升尹樹勳於十五日到粤午刻上岸是日將弁學生新舊班及武建軍共三千餘人到南關天字碼頭迎接（昃） 
[禀設鐵煤白礬公司不准重慶]  
　　有聚勝魁煤炭廠勾串德人設一鐵煤白礬公司欲在南川綦江地方開辦照會重慶關監督立案經張振之觀察禀陳督憲謂以上兩處係溥利公司禀歸官辦之地業已開採有效未便允准他人干預致生轇轕故己照駁不准聞該商尙須入京運動云（殆） 
[奏請飭查逃兵扣餉京師]  
　　李灼華侍御近上一摺奏北洋陸軍各鎭逃兵扣餉請飭查辦奉旨練兵處知道（吕） 
[飭籌刑部罪犯習藝所經費鎭江]  
　　鎭道陶觀察頃得江督電飭籌認解京師刑部新近奏設之罪犯習藝所經費擬卽設法籌措（再） 
[信成銀行定期開辦]  
　　商部顧問宫周舜卿觀察廷弼大上海倡設信成銀行辦理儲蓄營業两項儲蓄所以便各人之存放營業所以便各商之往來觀察曾親至日本考察章程刪訂賛修極爲妥洽茲擬定於四月初五日開辦利益民生信從必衆觀察誠當今商界之偉人哉（容） 
[中俄會商交收東三省全案廿四續三月十六日]  
　　李傅相來電○吳克谓俄主病痊應致國電慰問並謝交還東三省力保中國土地主權頃巳奏准由京發洋文電逕遞黑海行宫免由彼得堡外部展轉稽延俄主必有覆電允諾以堅前約東省交收或更妥速　另電維特贊成希興接洽鴻養十月二十四日 
　　電李傅相○養電譯寄維特並加函懇贊成俄主覆電外戶回都尙未定期儒有十月二十五日 
　　李傅相來電○有悉格使譯交俄主覆電畧謂電内所表之情誠爲鳴謝朕夙益中國之心如何重大惟望大皇帝亦百方圖謀冀速復兩國夙誼云語太空闊吳克與格意見不合卽日回俄仍許遇事襄助維特望告戶部於東省交收事勿聽格言鴻勘十月二十九日 
　　電李傅相○勘悉遵告戶部務踐前約勿聽格言報傳藎躬偶有違和巳大愈否便乞電及以慰懸念儒冬冬月初二日 
　　盛宗丞來電○奉旨楊儒著授爲全權大臣與俄國商辦接收東三省事宜此事俄廷深敦睦誼允許交還一切辦法須臻妥協著楊儒審時度勢悉心籌畫隨時電商弈劻李鴻章互相參酌並著弈劻等傳諭東三省將軍遇事妥爲經理毋綃歧誤欽此文宣轉元冬月十四日　　電李傅相○肬盛轉文電旨授儒全權商辦東三省事外部尙未歸屢次譯轉公與江鄂督各電其答語非空卽宕竊慮此事彼方屬意格使突宣此旨倘竟不允在儒失色猶小而輕却諭旨此端斷不可開正在躊躇適維特至自黑海晤探語氣始悉此乃俄意由公奏請而維特訝儒不知情當將諭旨譯寄黑悔得外部覆再聞藎躬諒復元甚念寒冬月十四日　　李傅相來電○授公全權本係外部意前令杏蓀將電奏轉致格意將此事全推執事鄙谓仍須隨時請旨增祺與阿提督小有齟龉長順與俄同住至今未通函牘黑新簡綽哈布係善慶胞姪尙在途人雖和平亦恐自出意見將來不易結束公與三省通電由俄綫發爲便應否自訂密碼告之頑軀全愈鴻效冬月二十一日 
盛宗丞來電○邸相蒸電奏揚迭奏俄主願將東三省交回由外戶部而允在案嗣吳王及格使均以事關重大東三省將軍號令不一賢愚不等商辦恐難劃一須另設法今與王己回國格使接政府電商議在彼得堡舉行較便宜照請奏懇大皇帝於摳使大臣　授以最寬之全權俾不曠時日與俄政府悉商議定一切等因臣等查從前交收伊犂曾派曾紀澤爲全權大臣往俄商辦今東三省關係更重事由俄外戶兵三部士　自宜在俄商訂爲妥楊洞悉時勢與其各部推誠聨絡情形最熟可否俯如所請授以全權大臣重任俾得乘機妥議交收事宜當於大局有裨仍請嚴飭東省將軍遇事電商揚勿稍掣肘俾臻妥恊云宣轉敬冬月二十六日 
　　慶邸李相來電○格使謂電旨隨時商弈李互相參酌恐轉折遲誤全權不專告以樞廷弄筆故套全權只須請旨不必與我等參酌彼允將正欵轉達外部至此間與三省驛電不通無從傳諭己請阿提督設法電知格謂交收尙在未定不知何意吳由滬行到後可向詢一切慶李號冬月二十二日 
　　電李傅相○維初閱電旨卽謂全權不足告以事體重大斷難專主來電正欵何指吳未到維頗不滿於彼恐難爲我用外部歸尙未晤儒漾冬月二十四日（未完） 
[俄國内情]  
　　東報載巴黎電云俄國選舉一事現頗平穏通國情形亦不復如前之紛擾惟俄京反對首相韋特伯爵意見日甚一日政界中時有詭謀故逆料俄國將來選舉告竣政界中必大有一番更動 
[意大利火山噴裂續聞]  
　　十九日倫敦路透電云斐蘇斐俄火山左近四處荒凉寂寞狀甚悽慘鄉村市鎭皆淹没灰燼之中有深至六尺者與前者邦貝依城情形畧相髣髴估計是役死亡之人民有謂係五千者有謂係八千者尙無確數目前各處天色異常　淡斐蘇斐俄火山殆渺不可復覩該處時起暴風碎石灰燼每隨之而墜意皇及皇后親臨那波利城該處居民雖處困苦之境然歡迎御駕之誠意仍不稍衰居民終日沿途悲哭彌堪矜憫灰沙飛颺之勢昨晚稍殺十八日栢林電云斐蘇斐俄火山噴裂之勢較前更猛硫磺横飛四散密如雨點禮拜堂及民房之傾坍者甚多意皇偕皇后親赴各災區察勘法國戰艦亦駛往那波利海灣恊同救護難民法報云那波利城有市塲一區爲石屑壓損死十人傷一百人聖其斯潑村有一敎堂塌倒死五十人 
[英德邦交]  
　　東報載巴黎電云愛耳其西亞斯恊商事畢此後英德两國邦交料當親密有加德國半官報皆謂英德兩國協商關于斐洲之問題頗有進步 
[英敎會反對敎育條件]  
　　十九日倫敦電云英國各敎會監督在蘭姆拔地方會議後决意反對英國學部大臣所擬之敎育條件 
[俄國選舉情形]  
　　十九日倫敦電云據目前情形而論將來俄國民政黨在下議院必占優勝之地位惟上議院則仍守舊黨居多 
[法國考立曷斯煤礦失事餘聞]  
　　東報載倫敦電云外間傳言謂法國考立曷斯煤礦失事之處曾有工人十餘名得慶更生此說不確茲悉獲救者一人 
[美國煤礦工人同盟罷工]  
　　東報載舊金山電云美國工黨領袖約翰彌基爾君布告謂本月二十七日將爲美國歷史上絶無僅有之同盟罷工若礦主不允礦工所請俾其得如願以償則五十萬煤礦工人皆將一律罷工日前礦主鑛工各派代表商議一切美總統羅斯福君竭力調停務使两得其平以免决裂又電云彌基爾君己與無烟煤礦礦主商酌謂彼望此事總可和平了結美總統不願直接預問其事惟諭彌基爾君徇礦主之請一切按照前裁判官所斷續行三年聞基爾君允代勸鑛工接受鑛主之請續行會議譯字林報 
[贈書誌謝]  
　　條約爲國與國交際間最要之關鍵國家權利成敗得失咸視乎此自湖南出有分類輯要後距今六年無人賡續留心交涉者憾之項城袁宫保爰命顔觀察世清總纂約章成案匯覽一書自康熙已巳以迄光緒甲辰凡外部曁北洋所有擋案廣搜博採分二十門誠爲研究國際交涉者必要之書甲編爲條約類乙編爲章程類茲承觀察以甲編見贈附誌數語以鳴謝忱（奭） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[學堂全班停課聨誌長沙]  
　　湘省南城外中路師範學堂於上月十七日星期有永久班學生在講堂宣布規則並擬立法自治演說之初亦頗近理後忽議及該堂辦事之人並牽涉敎務長庶務長齋務長一若此數人竟成虚設宜一併裁撤也者其初持此議者僅止數人繼則隨聲附和多至數十人並相約各不上課致敎務長諸君聞之一併辭去數日後忽有該堂速成班學生恐因此曠課出與永久班反對並齊赴監督譚祖盦太史處歷陳原委請出調停太史卽邀請學界中羅君宜麓周君道腴等設法轉圜旋卽偕赴學務處禀商總辦張廉訪擬將永久班倡首八人開缺該八人亦自願退校其餘則依舊留堂並請敎務長諸君照舊入校至兩星期後始得照常開課○官立求忠中學堂有某學生在外不知何事爲警兵所執詢知爲該學堂學生始得釋放歸校後同堂學生引以爲恥由是大申公憤意欲與警局爲難竟至停課數日嗣經監督兪紳蕃同與警察分局某委員一再磋商卽由該委員至學堂說明始得和平了結○民立經正學堂名譽素隆與明德學堂同爲湘省學校之魁上月二十六日有學生某故意與國文敎習爲難敎習責以非是該學生遂邀合同學數十人齊聲鬨鬧至欲將國文敎習剔退其時主辦龍紳紱瑞頗不以學生爲然致各學生全體停課並徧發公啟痛詆龍主辦及國文敎習龍主辦亦出公論以駁斥之數日後學生中又有一部分另出其意見書大張公理顯與發公啓之學生相反對至是而全堂之敎習學生俱各散去校舍爲之一空旋經學界中某某等出爲周旋將自願退校之學生四十餘人一併開缺其餘則依舊畱堂至敎習中除國文敎習决計辭去外其餘則仍皆入校己於本月初三日照常上课○警官學堂於上月下旬有某縣申送學生數人入堂肄業在堂學生意頗不服以爲某等均係於多數人中考選入校頗覺爲難嗣後各屬申送槪以不能半途插入未予准收茲某縣竟憑一紙申文卽准收入何獨厚於該縣遂相約不上講堂停課數日旋經監督理處令將新送學生暫予存記俟下學期續招新班時再行隨同考試各學生見此辦法妥善始各上課如常○警兵補習所因某敎員意氣太盛出羋過激各警兵有所不堪亦卽相約停課至有自願退學者聞現在亦已調停妥愜照常上課矣（車） 
[嚴定局卡司事得贓科罪新章鎭江]  
　　省中大吏查近來百貨稅釐收數日形短絀大半由不肖司事串同商販舞弊賣放該管委員或毫無覺察或明知故縱侵蝕公欵徒飽私囊殊堪痛恨若不嚴定章程切實整頓釐務何由起色嗣後各局卡司事如再有從前賣放等項情弊一經發覺卽照新定計贓科罪責令該委員加十倍賠繳其扶同隠匿者立予撤參勿稍寬貸至土藥稅局各卡司員賢否不一積弊亦復相同應併一律照辦以示儆戒仰釐金總局分别移行貨土各局卡一體遵照等因十六日瓜洲泗源溝兩釐局委員均己接到此札矣（拜） 
[閩書假造印信福州]  
　　鐵商採辦生鐵製造請領護照署中向有規費有閩書陳同者圖吞此欵擅將公事積擱趁縣官卸事時膽敢私造護照私刻閩篆蓋用如此者已歷年所此次福州府吕文起太守十分精明察出護照稿内所印之閩篆硃色不符因詰之前後任閩縣始露出破綻新任閩縣舒大令前日由府署回衙卽密飭幹役將該書獲案一面派差到該書家樓上櫃内搜出閩縣假印並歷任邑令之小圖章數十顆以及歷年假造之稿件盡行繳案嗣舒大令復提訊問詰責再三陳書無詞可答叩求超生不知以後如何辦法也（其） 
[瀋陽南關外搶刧駭聞奉天]  
　　三月初三夜三鼓後瀋陽省城南關外一里許忽來匪徒數十人連劫店鋪二十餘家並傷斃數人迨城中巡警局聞信前往該匪等己席捲而去或云此股匪徒卽係西鄉前抗標營之鬍匪或云另係盜匪現趙次帥甚爲震怒己飭懸賞緝拿（丙） 
[德山商店被搶之謠言湖南]  
　　常德府自搶劫錢店後西路各屬商店被搶之事亦復時有所聞近日市面異常恐懼由是人心皇皇謠言四起上月二十六日郡城紛紛謠傳謂德山地方有商店接連被搶並殺傷人口情事其時印委各員均以郡城風聲未息尙須保護不敢擅離府尊周太守計無所出急飭警務總辦楊參軍督同警勇並巡防各軍馳往彈壓仍恐兵力單薄復商請提督曹軍門檄調駐常之强字二旗整隊偕往及至德山見市面安堵如常詢之商民俱云並無其事惟相傳郡城錢店復有放火圖劫之謠彼此詢明始各廢然而返似此兩地互相謠傳或係匪徒故意作弄使兵力偏注一方不能兼顧得以乘機圖劫亦未可知也（時） 
[奉省一律興修馬路奉天]  
　　奉天省城道路極其汚穢騾馬糞盈滿街衢刻經巡警局議定章程一律改修馬路街道左右挑通溝渠現已出示居民凡城關内外所有商民佔用官地無論棚房統限十日内將坐落丈尺詳細禀明聽候核辦（丙） 
[馬路工程將興鎭江]  
　　仙女廟至揚州東關門之馬路延長計十八里前經通州張殿撰議定籌欵興修以王君仰之經理其事刻己倩測量家按段繪圖大約四月初旬即可開工興辦矣（拜） 
[租界修建馬路將次開工蕪湖]  
　　蕪湖租界開辦在卽關道己飭蕪湖縣沈大令洋務局湯直刺將會丈局改爲工程局並調前蕪湖巡警管翼卿游戎來蕪彈壓租界工程應建馬路五道業己丈量估價出月當可興工矣（九） 
[監追欠繳屯租鎭江]  
　　丹徒縣郭令以鎭江衞伍丁宋魯柱經收屯租錢文抗不繳出且宋出必乘輿冒充廣東候補知縣遇事招謠現已提案訊實宋係捐職從九恃符狡展應請批飭斥革監追嚴訊詳辦等情通禀各憲核示（永） 
[鎭郡烟膏增價鎭江]  
　　鎭城内外烟膏鋪戶不下三千餘家向來蘇廣鎭三帮貨物旣不一律價目又甚參差而各家銷數則一律有增無减近年自加收膏捐後售價陸續加增較之往年已貴十分之一茲聞該業大小店鋪以現在銅元暢行洋價日漲不免暗受虧耗特約同會議於三月十五日起相率增價每錢三文云（拜） 
 
 

Page 10

 
 
[開戒烟演說會松江]  
　　自鴉片有由官專賣之說松郡學界中人姚君詠華等定於二十一日借普照寺設立戒烟演說會專爲下流人說法云（手） 
[官輪賠償商輪損失鎭江]  
　　順昌江平商輪被儀棧江平官輪撞沈一案至本月十八日始由儀徵縣及鎭江洋務彈壓委員在常鎭道署會審官輪理屈斷令賠償損失計洋三千五百元兩造各具銷案切結而退（工） 
[查立肇事武備學生蘇州]  
　　武備學生醉打三雅園両記本報茲朱署藩聞知其事以武備生等係充常備軍官長不應仗勢閙事亟應查明同塲幾人一併究懲己知會督練公所查辦矣當鬧事時西路總察李相鈞大令雖見巡捕被毆不敢過問現聞藩憲飭令查辦李亦出爲查詢該店主打閙情形並欲索賠號衣皮帶云（永） 
[信成商業銀行營業章程]  
　　第一條查日本明治三十七年報告通國儲蓄銀行共六百八十五家其中兼營普通銀行業務者二百一十六家儲蓄銀行支店八百七十七家其中兼營普通銀行業務者二百九十一家茲倣其例以普通商業銀行兼營儲蓄銀行業務禀奉商部批准立案行中分設二櫃一爲商業銀行之櫃一爲儲蓄銀行之櫃除零星存欵由儲蓄櫃檯收付外其躉欵出入俱歸商業銀行櫃檯辦理 
　　第二條本銀行禀奉商部批准發行鈔票並蒙貝子尙書頒給肖像謹敬慕寫印入鈔票以增信用而杜僞倣係銀行中之有發行鈔票之權者 
　　第三條本銀行按照東西各國商業銀行通例以存欵貸欵貼現匯兌發行鈔票爲營業之大宗　　第四條存欵之大别有五一曰定期存欵一曰往來存欵一曰知照存欵一曰囑託存欵一曰儲蓄存欵其儲蓄存欵另有專章歸儲蓄櫃檯辦理 
　　第五條定期存欵卽外國銀行之FiXeddePooic須於存入本銀行之時豫先約定支取之期限本銀行卽於收到之日塡給定期存欵單一紙書明存欵人之姓名支取之期限共存之日數利息之定率本息之總數交存欵人收執到期憑單向本銀行收取本息按照東西洋各銀行例非到期之日不能支取如逾定期方來支取亦不於單載利息之外另加利息此項存欵計息最爲優厚 
第六條往來存款係活存之款卽外國銀行之Ｃurrentaccount不拘期限隨時均可收付其存款往來均憑本銀行所給往來存款簿記載收付之數並另給支票簿cbeoue一册交給存銀之人該存戶遇需用之時可將需用數目及支取人之姓名塡明支票上加盖圖記向本銀行支取其圖記式樣須先期留存本銀行以便付欵時比對如欲仿照滬上各錢莊憑手摺往來者亦聽其便此項支票支銀之數以存欵付盡爲度倘存欵已支取無餘再塡支票本銀行卽不照付 
　　第七條通知存欵亦不拘期限可隨時收付惟至支取之時必須於若干日以前先行通知本銀行以便豫備現欵屆期應付此種存欵其利息較之尋常往來存欵亦可畧爲加增 
　　第八條囑託存欵卽有一定之宗旨者如或備災患或擬創業或備嫁娶等用均於存入之時豫先聲明日後支取須至實辦所約定之事件之時本銀行方可照付除取辦所約定之事件外無論如何不能支取此種存欵其利息格外優厚 
　　第九條凡有欵項欲交本銀行存儲作爲定期存欵或往來存欵或通知存欵或囑託存欵者無論官紳士庶不拘多寡久暫本銀行均可照章代爲存儲辦理 
　　第十條貸欵之大别有五一曰抵押貸欵一曰保證貸欵一曰往來貸欵一曰信用貸欵一曰通知貸欵 
　　第十一條抵押貸欵須將物件質與本銀行然後可借給欵項倘到期不能清還本银许卽將所質之物件拍賣抵償抵償有餘交還本入倘尙不敷仍由欠銀之人如數補償其抵押之物件一須無論何時可以售出者二須其價無跌落之虞者三須無滅失損壞之虞者抵押之例假如其物件本值百兩者至多祇可質至六七十两爲限其受質之物品列左甲貨物棧單乙貨物丙金銀（未完） 
　　今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[江西帮洪油號倒閉鎭江]  
　　十七日鎭地江西幇洪油號忽然倒閉執事人等均已遠颺約虧空銀七千餘聞積記油行受虧最巨（工） 
[上海官事]  
　　前四川榮經縣孟桂廷江蘇候補縣高士彬江蘇試用巡檢顔丁履總工程局正裁判官孫乃洛候補通判彭莪士候補縣唐庚英典史王文炳昨日均到道轅禀見○湖北試用縣丞劉永資江蘇試用巡檢王襄昨日均到道轅禀辭回省○裕蘇銅元局總辦候補府應德閎至江寗迎接新蘇撫陳小帥昨日返滬詣道署禀見並卽禀辭回省繼又至縣署拜會○前任丹陽縣知縣劉炳靑前任江陰縣知縣劉有光昨日均到縣署拜會劉有光住吉陞棧○本縣縣丞王錫章王簿孫傳楨典史趙熙天通菴巡局委員王清芝昨日均到縣署禀見○丁憂浙江補用府尹良由杭來申昨至道轅禀辭赴奉天○會捕局委員沈國鈞松海防同知秦錫鎭會丈局委員高邕之籌防局委員魏詩銓水利局委員兪都昨均先後到道禀見（容） 
[致祭先農]  
　　昨晨滬道瑞觀察松海防秦司馬縣主汪大令提右營周叅戎城汛周千戎學師杜廣文縣丞王二尹主簿孫少尹典史趙少尉齊詣大南門外先農壇拈香致祭並行耕藉大禮（尺） 
[預備新蘇撫行轅]  
　　新任蘇撫陳小帥約日内到滬瑞觀察特飭汪大令在泥城外老洋務局預備行轅（臨） 
[滬道照會英領飭繳稅捐]  
　　增裕麫粉公司曾運麥駛至潭子江釐卡扣留由米捐公所具禀滬道准卽照會德總領事轉飭該公司照繳稅銀在案茲經德領事照復滬道略云查增裕麫粉公司應歸英領核管並非德商且該公司係入籍英册請向英領轉飭補繳云云是以觀察又據情照會英霍領事轉飭照繳稅銀矣（宜） 
[滬道咨覆習藝所借欵]  
　　蘇州府近因起建習藝所曾禀奉臬司咨請滬道籌借在案茲經瑞觀察查得外欵項下無欵可籌昨己咨復臬司請向别處籌借（宜） 
[米商遵諭息事]  
　　元吉泰米行學徒與巡士糾葛一案迭紀前報昨晨道憲瑞觀察致祭先農壇時面諭汪大令勸令息事祭畢大令卽到總工程局總董曾莫兩君米董張君迎接入内大令傳諭元吉泰不可爭執祇谊和平息事張董禀稱該行當遵憲諭决無他事大令卽詣道轅禀復（尺） 
[飭提聚賭劣董]  
　　昨報載浦東顧家路口鎭信成等各商號四十餘家環控鎭董武生顧柄等聚賭被控挾仇尋釁等情一案昨奉道憲瑞觀察批示云開場聚賭大干例禁如果劣董顧柄等於該廳簽提之後復被挾該商店等環控之恨糾衆持械尋仇殊屬目無法紀仰川沙廳迅卽查明勒提到案照例訊究母稍寬縱仍具復察奪母違（容） 
[查詢升科地畆]  
　　上海縣承發書張允明卽張鈞臣前將發交册書清查地畝諭單藉爲印諭向業戶騙洋六十元案發傳訊責押現經汪大令諭催該書將騙洋繳案再核外以該地究竟升科局是否充公出售飭差往詢一面著該業户自往升科領單復核（曰） 
[將成賭案交涉]  
　　近有廣東無賴串同洋人在華洋交界寳山縣境三元里洋房内以開設總會爲名擺設番攤及龍門賭檯開塲聚賭並廣招無業游民四出誘人賭博該處係在租界之外己由滬道瑞觀察訪聞當卽飭探前往密查禀復以憑核辦（似） 
[累及保人]  
　　前張予懐投控李子馥不還欠銀一案曾經關司馬判李人銀並保刻因逾期不理張投案請追司馬復飭差恊探石金榮將李之保人殷錫田提押捕房於今日解案請究（當） 
[東洋車行失火]  
　　昨晨三點鐘美租界篷路某日人所開東洋車行失火當卽撲滅僅燬車板篷布等件幸未成災（似） 
[移請恊緝盜匪（上海縣汪大令昨接華亭縣來文略謂縣屬陳家莊二十七圖事主陳煥家被刦首飾銀洋除比捕保限緝外誠恐贓匪遠颺移請貴縣選撥幹差一體恊緝○又按嘉定縣來文略謂敝縣制號北七圖事主朱人裕被盜十餘人明火執械刦去錢洋衣飾等物當有蘇捕營鎗船停泊鎭河得悉跟追不及開鎗轟斃一匪餘己遠颺除勘緝外合亟移請貴縣一體恊緝幸勿有稽（容） 
[借船裝運垃圾]  
　　總工程局近因乏船裝運垃圾殊爲不便茲查水利局前有充公駁船三艘應可借裝卽具禀滬道核准昨己札飭水利　員兪明府將船移送該局俾便裝運矣（宜） 
[相騐一洋両命案]  
　　崇明人楊洪開在五福弄内開設鞋作其子楊錦三前日向貼鄰戎啓泰雜貨店小主人戎振芳索欠賭負洋一元振芳以楊欠房租藉圖劃扣以致互相口角詎錦三竟吞生鴉片烟斃命其兄錦寶將錦三之屍舁入啓泰店内不意振芳之兄增桂適有病坐　帳桌一見抬進死人驚嚇倒地亦卽斃命當由楊洪開投報捕房捕頭飭包探邊槐洲傳兩造至捕房訊明肇事情由一面飭地保報縣請驗汪大令於午刻蒞場相騐驗得委係吞烟生死俟捕房將人証解廨訊辦（當） 
[續十九訊誣控拆稍牽涉通匪案]  
　　應桂馨扛帮王毛毛朱海郎誣控錢鼎成拆梢牽涉通匪一案前日己經十九訊分作兩堂其上午所訊一堂己紀昨報茲將下午一堂錄下十九日午後孫耳三大令又與德君升堂復訊應桂馨所延之愛理思律師申訴曰應桂馨能操英語與否請將西探羊之口供核之自明羊曾供明並未與應互操英語應之不能操英語卽此可見至潘子甫係錢毛毛之証人亦未指出誣控實據潘供錢毛毛被拿時陸頌和亦在　今堂上己將此節銷去至應桂馨並未與王毛毛串謀誣告惟王被錢索詐乞應代報捕房皆因應較王等體面如堂上不信尙有捕房案由文書可憑王毛毛等是原告應是見証至錢控應桂馨接濟范高頭及盤陸頌和之源來報關行皆無絲毫實據訴至此錢所延穆律師起而申說時己薄暮中西官遂分别令退候下禮拜二上午十點鐘再訊（力） 
[上海縣案]  
　　蔣老生投縣報騐伊子阿咸被張阿梅糾毆斃命山地保拿獲從犯王阿大嚴阿大嚴阿新一案汪大令親蒞陳家行相騐後前日蔣又舁媳吳氏到縣禀求　傷訊問吳氏供十六晚隣人告稱丈夫阿咸與張阿梅在沈寡婦家互毆婦人卽往勸夫歸家至夜二更張阿梅糾同吳阿美陶阿錫王阿大嚴阿新共五人打開後門進房將夫由床拖至灶問各執鐵尺凶毆婦人跪求亦被毆傷當時夫被毆斃　尸河中求雪大令飭仵騐得腿際受傷飭令舁回自醫王阿大供同居之張阿梅常到沈寡婦家十六下午被阿咸中斥互毆經小的勸散阿梅因日間受虧夜間糾人報復小的 
 
 
] 

Page 18

 
 
未往不知嚴阿新供十六午後回鄉張阿梅邀到伊家張之母舅吳阿美先己在彼張命小的隨往阿咸家報復日間被毆之仇祗吳手執樹棒張與小的徒手同往打關東門進内阿成僅穿衫褲在房迎出至灶間紏倒吳卽舉棒毆　黑暗中不能看清阿咸後自跳入河中淹死大令核與所騐不合喝令鞭背一百五十下又跪鐵練仍矢口不移地保嚴錫香供距蔣家三里之遙毆打時並未知　大令　王阿大嚴阿新押候再審○初七夜沈載三家被刦　内由北新　巡局　縣　犯　十　于生　德興二人復訊成供上的等五人往單山　路做抬石小工　九單至眞如相近被沈姓指爲賊盜拘局解　徐供被拘到局時局　命小的　衣查　並未言及小的身穿馬甲絨衫是伊失贓大令判　押再究○攺過局函解期滿三犯到縣發落大令核得　雙全開釋三天復又犯竊拿案命責三　下粤人張阿林並串攫法界押店小洋之查德友一併省釋各　原籍（宜） 
[總工程局紀案]  
　　法界洋行街信昌糖行執事徐莘如扭歇夥潘自濤到總工程局控其串吞帳欵由副裁判官陳二尹提訊徐供潘於去年九　放出貨物五百餘两到年終收過一百元尙少四百八十四两　追潘供此貨係湖州客人陳子清買去刻不在滬故未收到二尹判限五日尋陳交　否則照賠　　妥保○　工程局四號小工盛光明因在董家　悞開自來水龍頭　濕路人衣　口　經巡士拘局陳二尹訊得事出無心中斥而退○駐防所九十一號巡士江金龍前因調戲婦女罰洋一元茲被　董查悉仍不安分著敎習傳諭辭退（尺） 
[公共公廨會審案]  
　　英商責　洋行西人投該管領事署控華人朱錫臣卽小朱及莊盟　賣地不交道契照會公廨飭差將朱莊傳案前日關讞員會同英德副領事會訊責賜西人供去年西正月痱失錫臣莊盟詩稱華通棧碼頭左近有地擬賣惟道契押於王姓須先贖出經商人兜售與太古洋行議價每畝銀二千两因太古洋行不允墊銀贖契故由商人代墊銀二千两向王姓將單贖出復往相地並與太古洋行西人至領事公館查詢始知贖出之單並非該地之契詰問朱等竟不將眞契交出亦不將墊銀及中費銀五百兩理還請爲追究朱莊延博文律師幇辦恩特到案譯稱原告所控各情與被告所說不相上下今原告欲追還墊銀則賣地一層未曾成交所有中费未便照給請斷司馬商之英副領事以朱錫臣莊盟詩不將眞契交出以致售地不成實屬不合判朱莊交差覔保出外限一月繳還　賜洋行墊銀及利銀共二千一百兩如違提追（當） 
[英美公廨晚堂案]  
　　恆豐鼎盛等禀控洽順米行主沈潔齋與擋手　　相虧欠往來帳銀五萬六千餘兩　　究追一案前晚　奉讞員關司馬提訊恆豐等各遣夥　瑞生等供與洽順米行往來計被欠銀有五萬六千餘两之多該行東逃潔齋一人挪川已逾四萬餘皆蕭國相用去請爲究追訊之蕭供店東沈潔齋不日抵　求恩殿限俟沈東到案赶緊料理司馬判蕭押候限工十天理厯睛而　追沈　齋到案訊追（當） 
[英租界捕房事]  
　　昨有浦左人葉某投稱小女鳳金年方七齡去冬爲人拐去近知爲錢某誘拐來滬寄頓於龔張氏處後由錢之姘婦陳高氏領出價賣與住居美界海寕路之某姓龔徐氏亦分用洋三十四元其餘爲葉與陳高氏所用　爲提究捕房立飭包探陳金標將龔陳二氏拘獲轉送公共公廨　爲暫行管押俟葉某到案會訊○前晚九點三刻有某西人乘醉至蘇州　廣東妓院尋歡不遂卽出手槍向擊詎行至公大馬車行亦欲開鎗轟　經該馬房　報老捕房捕頭立飭西　　邱華探王阿巧至該馬戾將甲拘入捕房後由甲存保洋五十元　　○昨福建路　天福客棧於午後來一男子借宿到棧卽睡至晚七點鐘病危當由　主報捕　　　包探劉光震將該男子送入仁濟醫院求治詎料到院卽死禀明捕頭立傳三圖地甲唐全坤至捕房查明並無屍親在申實係因病身故當由唐保投報善　　棺　飱　人認領○西藏路五十六號房屋之袁李氏前因事至蕪湖路突來歹人將頭上之金　耳攫去經該氏報捕請緝捕頭卽飭探嚴緝究辦（當） 
[法租界捕房事]  
　　積　　子山魏渭通在途行竊均爲捕拘入捕房○又張炳生竊掛鐘衣服等物被探查獲拘入○流氓陳景堂攫取婦人首飾　捕拘獲解捕○都阿根竊木料崇明人袁阿虎竊芝麻呢夾襖楊福生吳喜二人串竊皮夾子沈子仁竊取花盆王阿三竊其棧房草晫邊陳阿三　得猪肉求售　經發覺拘入捕房諭候堂期解案訊究○周阿來積欠房金洋十二元向　無著爲房主扭入捕房捕頭諭管押候解堂訊核（臨） 
[美租界捕房事]  
　　陸小毛行竊蘇州河船戶林景之　布衣服由探劉阿炳查獲押候送辦○王阿慶掩入西華德路徐姓家圖竊由徐撞見扭交五百六十六號捕帶入押候查辦○張三寳行竊伯頓路徐榮　家綢衣等件由探倪順全拘究押辦○某馬夫駕車至百老匯路將唐根郎東洋車　壞並碾　唐右足由六百二十三號捕將两造一併帶入奉飭給傷費二元了事○七百三十九號捕巡至塘山路見有孩屍一具回報捕頭飭傳地保拖埋○二百六十二號印捕巡至西華德路見有四五齡之女孩一口沿途啼哭帶入捕房旋由母張氏投請領回捕頭允之（似） 
　 
 
 

Page 19

 
 
   
 
 

Page 20

 
 
大員分赴各國考求政治所有經費著外務部戶部議奏等因此項經費歲需甚鉅山東歲能認籌若干酌定咨覆等因伏查親貴出洋考求政治實爲圖强鴻業之基東省無論如何爲難目應勉力籌備當經每年認籌銀四萬兩先在工賑捐欵内措撥銀四萬兩由上海義善源商號解交上海道侃上作爲山東認解光緒三十一年分專使經費茲　藩庫在酌提錢糧盈餘項下籌銀一萬兩運庫歴年積存尾欵項下籌銀一萬兩東海關洋稅六成及商局稅二成項下籌銀一萬二千両洋稅四成項下籌銀八千兩共銀四萬两解交工賑局歸欵等情據藩運両司曁東海關道先後詳請奏咨前來臣覆查無異除分咨外務部戶部查照外謹附片具陳伏乞聖鑒謹奏奉硃批該部知道欽此 
　　宫門抄正月十六日榮公富侯後黄寺聽經完竣覆命阿王文泰各續假五日黄伯假滿請安召見軍機 
[山東巡撫楊奏爲光緒三十一年分山東運庫應解内務府常年經費銀一萬兩片]  
　　楊士驤片再光緒三十一年分山東運庫應解内務府常年經費銀一萬兩前已解過頭批銀五千兩平餘抬費銀一百六十五兩詳經奏報在案茲據鹽運使張蓮芬詳報在于鹽課加價等欵内動支第二批銀五千兩平餘抬費銀一百六十五兩飭委試用鹽大使錫志解赴内務府交納等情臣覆查無異除分咨查照外謹附片陳明伏乞聖鑒謹　奏奉硃批該衙門知縣欽此 
[東撫楊奏前准盛京將軍趙電開東三省辦理善後事宜需欵甚鉅嘱卽設法籌解以期集腋成裘俾濟急需片]  
　　楊士驤片再前准盛京將軍趙爾巽電開東三省辦理善後事宜需欵甚鉅嘱即設法籌解以期集腋成裘俾濟急需等因臣查山東儒欵浩繁庫藏支絀騰挪周轉已同剜肉補瘡惟念東三省善後事宜攸關犬局茲于無可籌措之中勉籌恊濟由藩庫新案盈餘項下籌銀二萬兩工賑局捐欵項下籌銀二萬両共銀四萬兩作爲恊濟東三省善後經費先後撥交山東工賑津局轉解奉省以省周折而應急需據布政使吳廷斌曁工賑局司道詳請奏咨前來臣覆查無異除分咨查照外謹附片陳明伏乞聖鑒謹奏奉硃批戶部知道欽此 
[鄂督張奏爲宜昌關第一百七十九結期滿收支各欵稅銀數目照章開單摺]  
太子少保湖廣總督兼管湖北巡撫事臣張之洞跪　奏爲宜昌關第一百七十九結期滿收支各欵稅銀數目照章開單恭摺具陳仰祈聖鑒事竊照前准戶部咨抄奏内開各海關洋稅收支數目辦理未能畫一應令遵照定章按結開列清單奏報一次仍扣足四結開單奏銷一次槪不得以收支數目串入原摺以致混雜不清仍一面造具四柱清册曁支銷經費銀两清册分送戶部曁總理各國事務衙門核銷等因奉旨依議欽此歷經遵辦在案茲據湖北荆宜道宜昌關監督陳夔麟詳稱宜昌關徵收稅銀前經截至光緒三十一年二月二十六日第一百七十八結止詳請奏咨在案茲自光緒三十一年二月二十七日起至五月二十八日止第一百七十九結期滿所徵各項稅銀除照章開支並解外務部三成船鈔總稅務司七成船鈔洋貨辦足值百抽五免稅之貨完稅增收稅銀光緒三十一年英德第二次本息加撥磅價内務府頭批經費撥補湖北宜昌鹽釐兵工總局經費京師習藝所經費本結出使經費各委員解費曁沙市關借撥銀兩外實存銀七萬二千二百二十七兩六分四釐一毫四絲此項銀两遵照奏案除解還俄法英德本息外歸入一年報銷案内掃數解清本結並無洋藥進口亦未徵收洋商自備華式之船鈔毋庸造册報銷等情詳請奏咨前來臣覆核無異除清單清册分咨外務部戶部戶科外謹會同署理南洋通商大臣兩江總督臣周馥恭摺具陳並繕具四柱清單恭呈御覽伏乞皇太后皇上聖鑒謹奏奉硃批該部知道單併發欽此 
[宫門抄正月十七日慶王全福各假滿請安亨公由西陵回京請安王福祥續假二十日召見軍機]  
　　山東巡撫楊奏茲先籌措奉天俸餉銀三萬兩黑龍江俸餉銀二萬兩又臨清關應解光緒世一年奉天俸餉銀二萬兩片楊士驤片再據布政使吳廷斌詳報山東藩庫應解光緒三十一年奉天俸餉銀十一萬两黑龍江俸餉銀七萬两又補撥奉天甲辰年俸餉銀五千兩茲先籌措奉天俸餉銀三萬兩黑龍江俸餉銀二萬兩又臨清關應解光緒三十一年奉天俸餉銀二萬兩如數支出發交山東志成信商號具領匯解盛京戶部交納臣覆查無異除咨部查照外謹附片陳明伏乞聖鑒謹奏奉硃批戶部知道欽此 
[山東巡撫楊奏濰縣等處抽收土藥稅銀向歸東海關派員稽徵業將截止光緒廿九年十二月底止收支銀數報銷片]  
楊士驤片再濰縣等處抽收土藥稅銀向歸東海關監督派員稽徵業將截至光緒二十九年十二月底止收支銀數報銷在案茲自光緒三十年正月初一日起至十二月底止照章每土藥百斤收關稅銀十六兩共收銀五千三百七十二兩内除留支一成局用銀五百三十七両二錢實存銀四千八百三十四兩八錢據東海關監督登萊靑膠道何彦昇造册詳珇奏咨前來臣覆覈無異除清册咨部外謹附片陳明伏乞聖鑒謹奏奉硃批戶部知道欽此 
[直隸總督袁奏爲天津道徵收海稅一年期滿摺]  
　　太子少保北洋大臣直隸總督袁世凱跪奏爲天津道徵收海稅一年期滿恭摺仰祈聖鑒事竊查天津海稅每年定額銀四萬兩以二萬六千兩作正解部内應開除例支書役工食以一萬四千兩作爲盈餘解司充公道光以前輪船尙未通行所收稅銀有盈無絀迨輪船暢行以後收數日見短少幸有江浙海運漕糧沙輪各船准免帶裝二成稅銀並給事中洪昌燕御史胡壽椿奏免米稻雜糧各稅約計每年共免徵銀三萬一千餘兩尙應徵解部正額銀五千二百餘両解司盈餘銀三千一百餘兩歷年雖無盈餘尙敷報解迨甲午中東之役海道梗阻稅收益絀經前督臣王文韶奏准儘徵儘解後雖復額歷任均多賠累庚子之變海船毁失過半其未毁者亦多歇業而輪船較前益多奉省又開鐵路水陸暢行運貨尤便以致海船無可攬載收數寥寥臣於二十八年間奏請儘徵儘解欽奉硃批著照所請戶部知縣欽此嗣准部咨令將本年稅銀按額徵解復經臣奏准儘徵儘解在案茲據署天津道周 
 
