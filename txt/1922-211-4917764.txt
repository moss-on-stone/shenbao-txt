# 1922 - 211 - 4917764

 

Page 1

 
 
   
 
 

Page 2

 
 
   
 
 

Page 3

 
 
時評 
[新閣名單（冷）]  
　　新閣名單已產生矣又已宣布矣然謂新閣已經成立則尚未也何也尚須視本人之意也更尚須視國會之意也 
　　觀此次新閣人員之名單尚無大怫人意之處然其間大抵已曾試驗之人所謂成績亦皆可想當此紛亂繁劇之際苟非大多數人悔禍而厭亂欲藉此輩以挽危局亦正難恃耳 
　　雖然今日時局之樞機原不在内閣内閣特爲一種粉飾之具耳又奚用多言哉 
[命令]  
　　八月五日大總統令署國務總理兼署外交總長顔惠慶兼代内務總長署農商總長張國淦署財政總長董康署陸軍總長吳佩孚署海軍總長李鼎新署司法總長王寵惠兼代敎育總長署交通總長高恩洪呈請辭職顔惠慶張國淦董康吳佩孚李鼎新王寵惠高恩洪均准免本兼各職此令 
又令特任唐紹儀署國務總理此令 
又令特任顧維鈞署外交總長田文烈署内務總長高凌　署財政總長張紹曾署陸軍總長李鼎新署海軍總長張耀曾署司法總長王寵惠署敎育總長盧信署農商總長高恩洪署交通總長此令 
又令唐紹儀未到任以前特任王寵惠兼代國務總理此令 
[國内專電]  
　　北京電黎歌通電告咨衆院聲叙解散國會經過補完民六正式辭職手續以免法律地位爭議此舉緩和反對派氣勢不少唐閣總理一員先咨衆院并派員說明先行派署其餘閣員俾唐閣正式提出先派署閣員維現狀（六日下午一鐘） 
　　北京電唐閣王兼代令均下外交顧維鈞内務田文烈財政高凌霨陸軍張紹曾海軍李鼎新司法張耀曾敎育王寵惠農商盧信交通高恩洪（六日上午八鐘） 
　　北京電閣事至昨（五日）亥刻始得保洛覆電贊成同時發表田文烈長内係去張國淦後由黎擇一人意敎育無人擔任王寵惠願任卽電洛洛覆敎長兼代總理是尊重敎育誠意謹以國民資格表歡迎 
　　北京電黎諭王今日召特别閣議王云閣員尚有本人未允者今日再勸一天（六日下午一鐘） 
　　北京電曹錕對於此次内閣祗電保財長高凌霨餘均不問政府已提唐閣同意案（五日下午十一鐘） 
　　北京電外團議請將九江華軍一律撤退（六日下午一鐘） 
　　北京電使團息唐繼堯以軍費無着將箇舊錫鑛東川銅鑛全部抵借法欵（六日下午七鐘） 
　　北京電交部航政顧問戴理爾回國養病未愈請解約（六日下午七鐘） 
　　北京電使團息將有照會政府催築烟台至濰縣鐵路（七日下午六鐘） 
　　北京電處電蔡成勳九江兵變究竟如何眞相卽希查辦迅覆 
　　北京電九江變兵係第一師第一團日英艦兵均上陸警戒日輪公司受損（六日下午一鐘） 
　　北京電今晨黎派王懐慶赴洛接洽熱河及對奉善後問題 
　　北京電吉孫咨部延吉電話分設後軍事外交深資便利請寛予 
 
 
 

Page 4

 
 
年限給照營業以酬前績策將來 
　　北京電郵政總局呈府郵政大會定民國十三年在瑞京舉行本局對該會草案視爲將來提議之根殆無不可應請於本年十二月三十一日前答復瑞士公署 
　　北京電王景歧函外部一九二三年萬國航業第十三次大會經各國於本年議决明年七月在英京 
與行所議均屬技術問題我能派專門委員列席較宜（六日上午十二鐘） 
　北京電津浦局冬日電部本路逾期支付劵擬自第三期起按照劵面展緩三個月收用已飭遵辦 
　　北京電日橘三郎函電信借欵去年八月今年二月利息未付若拖至本年十月則不得不講求對應方法派員監守擔保品（六日下午一鐘） 
　　北京電京銀公會函財交兩部三四五六到期未兌之鐵路支付劵今旣由京綏於七八九十四個月内攤收以挽信用自應勉爲照辦 
　北京電吳佩孚電飭不收梁葉發行之一千一百四十萬以付劵 
　　北京電贛人請撤免蔡成勳函電多至十餘通（六日下午一鐘） 
　　北京電港探報告孫軍敗許軍失勢但廣州領事報使館則謂十天内粤境無大戰雙方皆缺實力 
　　北京電政府委託協和派員參預暹京紅會禁止毒物股（六日下午一鐘） 
　　北京電哥倫比亞華僑代表呈稱該國向美借到鉅欵興農業招華工十萬請速訂約通使保護外部電刁作謙就近商辦（六日下午一鐘） 
　　天津電王承斌微（五日）下午三時到津歡迎者甚衆王下車卽赴曹家花園訪曹鋭談甚久旋入省署定魚（六日）接省長印 
　　天津電直隷省議會微日開第三屆第一次臨時會邊王米三議長均提出辭職書惟各團仍在積極反對中（以上六日上午八鐘） 
　　漢口電全省法團聯席會議籌備已妥將先在漢靑年會開一籌備會卽正式開幕商聯會及武漢兩商會另組商事法團聯席會議亦係討論省長問題並聲明與全省法團聯議並行不悖 
　　漢口電蕭派二十五師機關連由楚威運往下游協勦九江變兵 
　　漢口電但懋辛電鄂質問鄂軍援川理由蕭已電孫再電聲明鄂方嚴守中立（以上六日下午四鐘） 
　　漢口電地檢廳微日午審理劉承恩被控案原告屈佩蘭時象晋等共七从僅韓玉宸未到結果認劉氏貪贓枉法罪名成立將再出二次拘票聞劉已由津浦轉隴海赴洛（六日上午八鐘） 
特約路透電 
[總统補行辭職文]  
　　六日北京電據華人消息黎總統今日致文衆議員議員追述民國六年解散國會之前後事實並謂曩因國會不復存在不能正式辭職故將職權移交故總統馮國璋並言當時爲軍人所迫不得已而卜解散令未言今國會復行召集渠當正式提出辭職文以供國會考慮王寵惠今晨與黎總統會談甚久兩院議長現邀議員多人討論新閣員任命事 
[新内閣之宣布]  
　　六日北京電今蝴明令宣布新閣總理唐紹儀外交顧維鈞内務田文烈財政高凌霨陸軍張紹曾海軍李鼎新司法張耀曾敎育王寵惠農商盧信交通高恩洪唐紹儀未到任前由王寵惠代理 
[贛省長未就]  
　　五日北京電蔡成勳報稱謝遠涵在軍事未了時不願接省長任謝已赴贛南與南軍協商停戰辦法如有效果能卽報告云 
[海州開埠費]  
　　五日北京電齊燮元韓國鈞電致政府謂海州開爲商港之舉已因缺乏經費延緩一年請准由將來增加關稅所得項内撥欵二百萬元興辦此舉 
[港澳近聞]  
　　四日香港電二日汕頭遭颶風死多人堆棧碼頭及其他產業均大受損失輪船吹擱岸濱者五艘太古公司之東興（譯音）輪船怡和公司之山東輪船均擱淺廣生輪船現泊於東興之旁怡和公司之總機師美克茂萊氏今日午後將赴汕頭該公司已僱拖船亨利基斯維克號赴汕頭援救東興號 
　　六日香港電英軍艦美格洛里亞號已開往汕頭以防擱淺輪船爲海盗搶刦 
　　四日香港電澳門各處昨晚有炸彈爆炸五次一在團練隊司令部附近一在供給澳政府食料之華人商店附近此處傷店主眷屬數人死路人一澳政府知炸彈之目的乃在恫嚇華工已禁止不領執照之人離澳 
　　四日香港電昨電所傳船主之請願書請港督注意英日航業今競爭甚烈若不不有以鼓勵英人航業則難望興盛日本航務公司今方建造新船多艘英人航業苟不受良好之輔助則日公司不久將成英人不可匹敵之競爭人竊意際此時代不應使英人航務公司蒙受損失云云 
[英議員之華留學生問答]  
　　五日倫敦電昨日下院華特佛里斯爵士建議英人在華商業殊關重要故朱邇典爵士留英中國學生敎育委員會之報告應提交英人商會外部次官哈穆斯威氏稱此舉尚早須俟英政府與有關係列强已决定對於十二月間應付拳亂賠欵之態度後方可爲之 
[法國對德停付規欵之計畫及懲戒]  
　　五日巴黎電半官場消息法總理普恩賚擬向英相喬治建議可准德國停付現資自四星期至八星期而附以下述條件德國須於同時内實施整理財政之完全計畫及稅關之監督等事又須允征德人實業資本稅百分之二十六並允協約國開採來因河左岸之國有礦產與森林或將此權利之一部份讓與協約國半官消息又謂如德國不允服從此條件則協約國將在停付現資時期終畢時在來因地與魯爾流域施行强迫手段如監督交通等事再停付現資專指賠欵而言與私人債務付欵無關如德國不付私人債欵則普恩賚將行其所擬之威迫計畫云 
　　五日巴黎電駐法德國代使將德政府答覆七月二十六日與八月一日法牒之文送交法政府内稱馬克繼續跌價致使德國經濟財政之現狀减少德國付債之能力請法政府重行考慮全部賠償問題並暫緩决議以待協約國對於英國戰債通牒之談判法總理普恩賚爲實行其哀的美敦書起見已令將下述五種懲戒辦法先實施之（一）巴黎與斯特拉斯堡賠欵局停放德債（二）法國所淸理之德人產業其賣出之欵暫停交付（三）在法德產淸理所得各欵應繳還德人之通告暫爲無效（四）亞爾塞斯勞蘭省之德人動產暫不給還（五）亞爾塞斯勞蘭省採行對待德人之計畫 
[協約委員搜獲德軍火]  
　　四日柏林電協約國監查委員會昨在西萊西亞之尼細砲臺搜見軍械槍彈一千噸又砲彈一千三百枚德軍官擬阻協約國軍官之來查收藏軍火處門前立一德軍官據謂此中埋有地雷協約國軍官復招鐵匠將通至砲臺各處之門一律開放 
[意國黨戰續聞]  
　　五日米蘭電法斯西斯蒂黨今日襲擊社會黨阿凡蒂報館搗毁編輯部並縱火焚燒印刷部毆鬭之際共死三人 
　　五日羅馬電各城已恢復常狀法黨已退出米蘭市政廳米蘭知事已派員辦理公共事務聞法黨與共產黨在柏瑪與巴里兩處衝突甚烈 
[法海員脫離萬國海員會]  
　　四日巴黎電法國海員工團行政會因其所提採行强迫舉動俾實行每週工作四十八小時並規定工資最低額之議不爲萬國海員會所通過故决定脫離萬國海員會另行召集萬國海員會議以討論全球商船人員實行每週四十八小時工作制之問題 
[希軍攻土之防制]  
　　四日倫敦電雅典消息稀希軍哨隊八月二日在塞拉斯越過邊界一事現已查明越界希兵僅十二人並未携帶武裝出外採薪誤越界線嗣因被人伏擊當即退回已被擊死三人再佔據一村之希兵業已撤回云君士坦丁之意軍總司令已偕英法軍官赴查太皆往晤希軍總司令以期勘定界線並於兩界之間立一中立區域以防哨隊及飛機越界 
[國際聯盟會議]  
　　四日海牙電國際聯盟議會九月四日在日内瓦開第三次會議時荷蘭將以駐法荷使洛登博士海牙仲裁法庭史特魯克根博士萊丹大學伐萊新加博士爲代表 
　　五日日内瓦電國際聯盟代管權委員會已草定其對於日本報告之意見書擬呈送聯盟會 
[英報界注意無線電]  
　　五日倫敦電今日帝國報界聯合會開常年會議時 
主席杜拉爾特氏極言他國之無線電事業已超過英國而英國仍未能大事整頓使臻完善今各高力無線電臺急宜互相聯絡帝國無線電制應統一事權云云 
[北極探險消息]  
　　五日諾馬電北極探險家阿孟森氏之船瑪德號發出無線電稱船在氷中距藍格爾島不遠阿孟森氏現往巴羅角如氣候相宜擬年内探北極否則明年再往 
[英法間之航空定期]  
　　四日巴黎電定期開行之倫敦馬賽間載客航空業定八月十一日行開業禮飛機每逢星期一五兩日由倫敦飛出星期二六由馬賽啓行專攬載往來東方之行客航空時間連巴黎换機在内共需十小時 
[各國近事記]  
　　五日印度德里電英國陸軍少佐白萊克氏已飛抵此間 
　　五日里伐爾電莫斯科消息虎列拉疫患現傳至沃木斯克及巴洛爾區 
　　四日倫敦電下議院已休會至十一月十四日止 
　　六日里加電莫斯科消息在俄外國賑濟事業事將於九月一日停辦 
　　六日里加電莫斯科消息共產黨大會開會時加米尼夫氏宣稱列寗氏現暫時休養身體日健 
　　五日倫敦電愛爾蘭國軍激戰後已占據基爾瑪克該鎭爲黨軍主要防地 
　　五日華盛頓電班西爾伐尼亞鐵路宣徭地今日有工人五百八十七名上工目下工作者共有四萬六千六百令三名平常則有六萬零一百五十七名 
　　六日倫敦電駐美華使施肇基已率其子女回美 
交通大學無線電 
[日本批准華約]  
　　東京電攝政太子已簽字華會各約日本之批准華會條約至此完畢 
[美議院之食塘稅則]  
　　華盛頓電參議員哈利遜氏辯論食糖稅則謂傳說現有參議員五十人已約定贊成古巴原糖每磅二分煉糖二分四釐之稅則民主黨將於十一月選舉時反對此舉 
[美議員攻擊報紙]  
　　華盛頓電參議員某提出議案謂紐約某發行人因個人對歐關係唱反對稅則案論調請予調查又謂其他報紙如波士頓捷報等皆參與將美國利益賣與歐洲製造家商家之計畫其財政内容亦宜調查云凡抨擊保護稅則案最力之報纸如芝加哥講壇報等亦被羅致於提議調查之列 
公電 
　　黎黄陂補行向國會辭職通電各省巡閱使督軍省長總司令各都統各護軍使鎭守使省議會敎育會農會各埠總商會各報館均鑒本日咨衆議院文曰大總統爲咨行事案查民國六年五月據吉林督軍孟恩遠湖北督軍王占元等呈懇將參衆兩院即日解散另行組織當以約法無解散明文置不准行嗣安徽省長倪嗣冲等先後發難安徽督軍張勳復率兵入都請尅日解散國會如不發明令軍隊即自由行動京師根本重地關係極鉅迫不得已始有民國六年六月十二日之令曾通電瀝陳苦衷俟大局稍定即辭職以謝國人節經官報公布在案其後復辟變作特任段祺瑞爲國務總理督師靖難並援照約法第四十二條因故不能視事請副總統馮國璋代行職權當時亂定之後未克正式辭職現在兩院繼續開會應即補完民國六年七月向國會正式辭職手續以昭鄭重相應咨行貴院查照希即公决爲荷又咨衆議院文曰大總統爲咨行事案查大總統選舉法第五條有國務院攝行職務之規定本大總統現已另案辭職應先援照約法第三十四條提出國務員案徵求貴院同意兹擬特任唐紹儀爲國務總理除特派委員出席說明并先行派署以維現狀久相應咨達貴院依法辦理爲荷咨文業經國務總理王寵惠副署送院維持約法踐履誓言不得不補行辭職邦人君子當所共諒第時局阽危南北尚未統一本大總統膺國民付託之重在職一日即當盡一日之責未經國會解决以前决不稍圖推卸貽悞國事特此通告黎元洪歌印 
　　黎黄陂通告唐閣任命電各省巡閱使督軍省長總司令各都統各護軍使各鎭守使各省議會敎育會農會各埠總商會各報館均鑒本日命令特任唐紹儀署國務總理特任顧維鈞署外交總長田文烈署内務總長高凌霨署財政總長張紹曾署陸軍總長李鼎新署海軍總長張耀曾署司法總長王寵惠署敎育總長盧信署農商總長高恩洪署交通總長唐紹儀未到任以前特任王寵惠兼署國務總理特此通告黎元洪歌二印 
　　桂林林俊廷通電各報館均鑒滇軍此次分兩路入境一由黔之荔波入桂慶遠此張總司令開儒所部一由黔之榕江入桂長安此范石生蔣光亮所部當其將入境之初迭據來函藉名北伐寄徑東下桂省政治概不與聞俊廷以民國肇建頻歲糾紛物敝民凋公私塗炭全國上下方羣謀統一渴望和平爰派代表以此理喻於北伐軍行始終反對惟假赴粤勉予通融當經往返磋商指定路線雙方訂明始而通過滇軍張總司令開儒深明大義表示態度按照定約循途前往而長安之范蔣亦准照路線不日啓行乃有盧燾由黔被逐狼狽回桂迭據函稱行李甚夥乞派兵南丹護送俊廷以盧係桂人兹正回桂必能盡桂人一分之責是以卽飭南丹莫统領加意迎護詎盧某圖謀不軌行抵荔波運動滇軍張部爲彼援助逞禍桂省該軍謹守宣言不爲所動而盧以計不行復由荔波轉赴榕江運動范蔣兼勾通駐長安之何中權并由何密召土匪同時蠭起且陰通柳之降兵爲彼内應布置旣竟乃以函來謂日内率兵抵柳取道赴粤并磋商要件闔城人民驟聆此耗驚恐異常環請拒阻俊廷勉循地方之請特派敝部副官長黄均超副官陳傑前赴長安表示歡迎并與之磋商經過條件而盧以事機敗露拘超倖脫回報俊廷卽知會柳州各法團及敎堂趕赴前途向之質問盧不由理喻竟於篠日率衆犯柳俊廷不忍地方糜爛督率各部暫退出城通告全省再圖收拾查廣西當改造之初外兵四集慘虐殘酷不忍目覩時盧某方握黔中軍權省内人士奔走呼號乞其退兵并請其設法解脫危險盧竟置若罔聞及至各軍飽載而歸省内軍人乃將全省恢復方冀驚魂甫定稍事休養乃盧某復召外兵蹂躪桑梓入柳之日縱其客軍及何部綠林大肆淫擄殘殺何辜似此人格卑下惟利是圖敢冒不韙甘爲公敵俊廷旣承省内各界一致推舉謬綰兵符豈能坐視不日集合大軍除此横暴爰將經過事實據實公佈尚懇海内明哲不善鄰封共戢野心主張正　省議會諸公爲全省公民代表希卽開會研究凡我袍澤切望勿爲所惑一致聲討務使桂省不復受外兵肆殘得以徐圖整理不惟桂省之幸民國前途實利賴之臨電翹企佇候明敎廣西總司令森俊廷叩冬印 
 
 
 

Page 5

 
 
   
 
 

Page 6

 
 
國外要聞 
[美國務卿論對俄政策]  
　　世界新聞社譯美國務卿休士氏論美國對俄政策云有人慫恿余對於俄國時局有所論列此誠爲凡有同情心之人所十分關切之一問題此泱泱大國今所遭之痛苦爲自黑暗時代以來所未有彼推翻舊日制度數世紀惡政一掃而空此爲吾美人民所極表同情者唯彼毁壞太過經濟制度全歸破裂今即旱乾區域以外人民亦日就於死亡彼之毁壞乃由於内部而非自外來蓋以生產方消失故也人民痛惡戰爭與暴亂彼等獲救之希望在進展而不在革命今彼社會之懸錘復向後擺共產主義變而爲一駁雜不純之個人主義及較爲緩和而同一不能實行之一種社會主義實則共產主義或社會主義亦本未與儀羅斯人民有固結不解之關係今日俄人信仰此等主義者已减至極少數但無論信仰此等主義之人爲多爲寡要之俄國之政治及經濟制度必須俄人自行努力而發展之 
　　吾美對此問題之關係祗能依於一種根據而成立必依於此一種根據始能以眞助力給予俄國人民吾人若以感情爲根據則能以慈善事業救濟俄人此則可暫而不可久吾人所予　國之慈善的救濟其量超過其餘世界所給予者十倍全活俄民不下一千萬人然此非根本解决之道生產力不恢復慈善的救濟終有時而窮眞正永久的救濟端在冷硬之經濟問題非由此入手俄國不能有眞重造與眞恢復 
　　俄國遭此大刧其責任應有何方負之今非討論之時唯有一點可爲說明俄國有若干官員及彼等在美國之黨附者圖以此項責任加諸美國其立論所根據之點殆爲戰後繼續鎖港一端按此項封鎖係一種戰時方法以抵制俄國之與德提携者媾和後曾續行一年余當時爲不贊成此舉之一人因覺外貨輸入俄國可免俄民個人痛苦不少爲世界計當取銷此種經濟上之試驗然今日則悟當時卽絶未施行封鎖亦無補於俄民之經濟狀况蓋俄國經濟力之毁壞由於内腐而不由外爍彼試行共產主義生產力因而消失即使可以通商亦無物產可以交換今封港取消已二年矣此種情形乃益明瞭兩年以來外國商人及資本家如願送貨投資於俄國均不受限制然外國商人等未嘗利用此種情形俄國生產力與工業機關皆繼續逐步廢壞從可知僅使俄國與外界接觸尚非根本解决之道除美國輸入俄國之賑濟物品及依俄國舊時存金而輸入値美金二三百兆之商品外其普通對外貿易情形言之可憫人民依然有飢饉之虞一九二一年俄之出口品不滿一千萬美元戰前則有七萬萬美元之多 
　　有人以爲吾人若能進一步而計蘇維埃政府派一大使駐於華盛頓則外國商貨將陸續流入俄國然而商品决不流於一種經濟的眞空管中總之此問題非政治上所能解决解决之道首在恢復生產力及投資之穩固根據此兩事之基礎皆須俄國自造之非美國所能爲力 
　　有若干俄員發表諾言謂吾人若願重行交換駐使給俄國以經濟上之助力則俄國當以大便利給予美國彼等反覆聲稱俄國有極大市塲容納美國貨品可用數百萬之美國工人並予美國資本家以鉅利實則此等說詞之誇大無實無異於布爾什維克的盧布今日美金一元可購此等盧布四百萬枚之多 
　　俄國萬戰前極盛之時吸收美國出口品百分之一以美國工人及農民之工作時間計之殆無異雇用美民三萬人耳然則吾美民物質上之幸福决非有賴於俄國者美國果須於慈善事業之外予俄以經濟助力者必須從實際的觀察點考慮此全問題則有兩莊嚴之事實如下第一俄國現已破產彼無生產能力其工廠礦田卽以本國原料及修繕機關爲基礎者其生產量亦已减至百分之二以至二十五鐵路運輸量不滿戰前百分之七農產品不足本國之需要全國精力枯竭此後將有一長時期無出產以易吾國工人之勞力與投資者之儲金是故吾人若供給工作資本及材力以重造俄之生產力則非基於信用必基於慈善無他道也第二吾國人民旣被請從事於投資勢必考慮投資之鞏固與償還之可靠於是有復返於生產問題蓋必生產有望投資之歸還始爲可恃 
　　吾政府曾於兩年前說明吾人之態度大致謂「俄國目下逐步窮乏之原因一日不除則一日不能得良果俄民之希望全繫於恢復生產力生產之經濟的基礎不確立無恢復商業之望生產之條件有四即生活之安全私產之保證契約之有效與自由勞動權之承認」 
　　此項宣言完全基於冷硬之經濟上事實不涉道德或政治臭味實爲表同情於俄民實際的利益而發自此宣言出後俄國對於上述之根本條件已曾爲若干之進步然制度雖略爲改變而生產之是否鞏固有望仍不穩定此則美國之投資家與商人不能無慮爲俄國計必須予以充分之說明 
　　若不能得投資家與商人之信任則除少許貪得之投機者投十數之金錢外决不能有何種賒欠吾國民考慮此等事情天然提起吾少數同胞已投資於俄國者所受待遇之一問題此不僅爲彼等少許投資張目乃爲彼等所得之待遇即爲他人進退之所繫而尤要者則爲此處關涉國際貿易之根本原則不能不加以注意原則維何即一國商人投資者在别一國經商投資其財產與契約必須在該國制度之下受保護若有損失應得賠償否則全部國際貿易之構造失其根基世界大亂矣凡不尊重財產權與契約神聖之國家間决無國際貿易之可能一百年前各國已足以自何抵制此種震動目下世界則已絶對互相依賴一國人民之生活全恃國家間商品貨物之往來財產權並非一種偶像乃工商業之一種工具其不可少有如船舶除非保障外人此等權利之鞏固則無從取得貨品之交換與投資今欲强迫執行國家間之財產權與契約則除非訴諸戰爭然此非美國所願是故吾人惟有不與往來至此等情形能保持而後已國際生活之全部組織實以國際間確信此等原理爲基礎此無可否認者 
　　以上所述並非空談理論乃一種問題關涉俄國以外 
依賴國際商業爲活之數百萬人民之生死此等原則爲對俄關係之經濟的基礎必得此基礎俄國始能重造俄民始能得救除此之外皆屬枝節與根本解决無關惟是俄國現已逐漸回復於吾人所信彼欲恢復之必要根據美國亦樂爲補助的救濟於下届收成之前美國俄災救濟部在全指導之下將再用五千萬美元以救俄民於飢餓並供給下次佈種之種子此舉之影響殆不止救活一千萬人民且足以慰安俄民之靈魂不至陷於極恐怖之失望之境此乃美國人民同情心之明確證據 
　　俄國官員上星期曾向吾人聲言美政府之對俄關係乃受可怖之托辣斯之支配彼等蓋以恢復財產爲目的吾今請語彼等曰吾美於下届收成之前所用之慈善費殆將超過在俄美人財產之全部價値而較之他國所與俄國之救濟欵項則有數倍之多雖然慈善事業雖爲美國所樂爲終非一種解决法此則吾人所無可如何者也 
國内要聞 
[唐内閣卽日提出國會]  
　　唐紹儀組閣案至昨日（四日）下午四時已經完全决定咨達國會徵求同意文稿業由府秘書廳擬就呈請黄陂閱定俟繕正蓋印後即可發出今晨（五日）定可送達衆院又因同閣中斷主持無人署閣命令决定提前發表聞昨晚府秘書廳已擬就三道命令（一）准顔惠慶及全體閣員辭職命令（二）特任唐紹儀署國務總理及全體閣員署理命令（三）王寵惠暫兼署國務總理命令均經王寵惠以代理總理　義署名其上卽晚當可發表吳佩孚並已來電向王寵惠道賀矣兹見錄大總統咨衆議院文稿如下大總統爲咨行事現在内閣亟待成立兹擬特任唐紹儀爲國務總理顧羅鈞爲外交總長田文烈爲内務總長高凌辭爲財政總長張紹曾爲陸軍總長李鼎新爲海軍總長張耀曾爲司法總長王寵惠爲敎育總長 
盧信爲農商總長高恩洪爲交通總長除另行派員出席說明外相應依照臨時約法第三十四條備文咨請貴院予以同意可也此咨衆議院 
　　惟此案尚有小小問題者下星期二雖爲兩院常會之期而議員中尚有贊成不行使職權者此案即使提出能否舉行投票尚不可必此爲國會方面對同意案之形勢此外　唐繼堯反對政學會分子之入閣聞該電係於二日到京指名謂張耀曾等對西南毫無信用且感情甚惡若令入閣實爲統一障害云云有謂唐氏此電與袁祖銘會銜抬發保洛方面亦均接到但不知對此新閣又生如何影響耳 
　　此次新閣員名單中財政一席已爲高凌霨所得董康無蟬聯之望董爲保定所排彼初不自知聞本星期二（八月一日）董尚大高其興預備將張嘉璈張英華兩財政次長提出閣議一則借以聯絡銀行界一則以見好洛陽（張英華爲吳佩孚所賞識董氏初以其人聲名極壞不肯用至是忽變計引爲次長兼監務署長蓋欲媚吳以固位也）及到國務院乃以閣員不齊會議不成董始悵悵而退尚冀於下期會議提出而是夜保定推定高凌霨爲財政總長之電已披露矣董聞此消息非常沮喪向人云軍閥眞難與周旋我到任不三月爲保定籌欵七百餘萬而猶不免有今日之結果後此尚有誰願爲此輩効力耶說者謂此或董氏憤激之談不必果係事實否則庫空如洗各署罷工之際所謂七百餘萬者從何而來殊爲一大疑問也董康理晚卽須下台然張英華之爲財次仍屬有望據聞張之得寵於吳係因張在河東運使任内曾以鹽稅數十萬報効某重要軍人某軍人近在吳佩孚前爲之極力揄揚故吳氏喜之然曹錕對張並無好感最近張又出一討好曹氏之計卽條陳再行借運蘆鹽六十萬引計柗得欵三百餘萬保定方面正苦軍餉無着對張表示籌欵大有把握自肯認可其爲財次所以日來外間仍傳張英華將爲新閣之財次也 
[敎育經費難望由關餘撥付]  
　　王寵惠之談話國立八校經費自交通當局不履行撥欵之條件後其間幾生波折迨後財政拮据敎育經費遂完全停頓敎次湯爾和以去就力爭始獲通過閣議由關餘增加項下撥付然亦未經總稅務司承認依舊等於具文前日（三日）王家駒秦汾因是項問題特訪代理總揆王寵惠氏詢問一切兹擇其談話要點如下（問）關稅實行値百抽五之時其究在何時（王答）華府會議後係二月四日閉會我國修改稅則委員會即於是時開始其規定期間爲六個月約至八月四日以前始須終結俟其將議决公布 
必經過種種之程序至遲當在十月四日前後或可實行（問）關稅增收至百抽五之時能如約撥充敎育經費否（王答）總稅務司安格聯氏提議將關餘移在整理公債基金已通過閣議據熟悉公債情形者所言每年增收値百抽五之關餘若抵充九六及各項公債基金尚有不敷之處撥充敎育經費一節依其情勢恐無辦法（問）關稅値百抽七·五之時敎育經費能提撥否（王答）華會議案經參預之各國政储批准後於三個月内再召集特别會議以决定我國關稅値百抽七·五之用途而敎育經費是否在内尚不能定因當初提案確有敎育一項旋因英·美·日及我國代表間之主張不能一致未克作爲定案但華會條約批准者寥寥可數其特别會議俟至十二年十二月或有開會希望敎育爲立國之本當局必設法使之有一定鞏固經費即予本人亦同此意旨極力進行云 
[吳張尚無釋嫌希望]  
張作霖令東三省省議會刻期制憲當經政府去電　止並派王占元出關疏通兹聞張氏於有日（二十五）曾覆黎總統一電宥（二十六）日致電各省區聲明調憲純出人民之本意並將吳佩孚痛駡一頓觀此可知張氏尚不能與吳佩孚釋嫌也兩電原文如下「覆黎總統電」奉直携手數年於兹所有誤會本可磋商無如吳氏一意孤行在中央方面淘汰未籍之官吏在保定方央驅逐關外之人民其心地之毒辣恐蛇蝎難以　是他如地畝加捐貨物增稅種種罪狀罄竹難書　誠人神之所共嫉天地之所不容作霖生長在關外與三省父老有痛癢之關係義不容辭責無旁貸鈞座素以忠厚著名此中情節諒早洞悉至於三省制憲純出人民之本意作霖無提倡之必要亦無取消之能力明達如公當能寛宥張作霖有印「致各省區電」自奉直失和以來瞬及二月有餘雙方經過之情形諒早在洞鑒之中誠恐全國人民對於作霖方面有懐疑之點兹特掬誠披瀝陳之庶乎曲直可分而疑點可去夫舉直兄弟國人共知釁自誰開必早分晰不待作霖喋喋爲也吳佩孚以小人之腹度君子之心　桀驁不馴之狀中外目覩逼走東海其罪旣已不逭玩視黎宋卿其心别有所圖他如顚倒政令獨斷獨行不恤人言不憚國法往　歷歷一按即得今因關外一隅中央甘爲放棄作霖忝任疆寄數年於兹决不忍以父母之邦作外人砧上之肉乃黽勉圖治俾臻完區旋由三省各法團公舉作霖爲三省自治保安總司令以便維持一切作霖義不容辭責無旁貸乃照章蒞任復由三省各法團根據湘省辦法定期制憲苦心孤詣不得不然光明磊落無逾於斯乃各省多未喻此旨日來仍紛然電質特此奉聞諸維鑒察張作霖宥 
　　又據開封消息趙爾巽於艶日由洛陽來開封在其至戚景家停留四日據云此次奉中央密命及各方委託向吳子玉磋商直奉修復舊好問題惟吳之口氣異常强硬聲言張雨亭尚在積極布置軍事志切復仇修好云云 
直屬欺人之語我公盛署之下僕僕風塵殊爲不値總之直之於奉絶對不爲過甚但彼若不服前次之敗故相侵逼則彊場上再度之周旋亦所弗辭倘其尊重和平誠意續好應先有一種服從中央命令之實在表示 
方足取信否則絶無商洽餘地云云聞趙氏此次由洛來省原擬晤見馮玉祥託其隨時向吳疏解嗣守候四日迄未得馮氏回省確期乃由隴海路赴歸德預定晤馮以後搭車至徐州改取津浦路北歸瀕行曾致黎總统密電一則交豫省長張鳳台囑爲轉發 
[吳佩孚與陳炯明代表談統一]  
　　前日（一日）陳炯明曾派代表某氏赴洛謁吳磋商一切該代表見吳即問吳云對於現在之時局果從何處着手吳云我所希望者粤省戰禍早日解决我即與競存商辦統一否則愈弄愈壞將來西南與關外必發生極大變化我惟有盡力維持成敗則視中國氣數若何耳該代表又詢吳對於中山之待遇條件吳云我認中山爲護法之元勳若以非常總统號召全國我則反對孫氏如只言護法有功則與以相當償功條件若堅持非總統不可將無以應付矣該代表又云中山待遇條件在中山本無若何苛索中山素喜虚榮倘统一有效果孫氏不難下台所難者孫派黨人難於對付李協和許崇智等非有地盤不可此外如孫洪伊能左右孫派黨人倘無相當位置則民黨不易接近吳云孫洪伊現處地位我已明瞭並與我常有信使往來彼之位置固屬不能虚當黄陂初入京時我即主張孫氏組閣請中山同時下野嗣爲二三宵小所破壞然現在北京政局已立於羣雄競爭之地步毫不計及成敗利害我惟有持不干政主義且奉張又在山海關進兵不可不防競存如能早將粤事解决再看政局如何我自有相當辦法也 
[吳佩孚請議員專意制憲]  
　　對憲法上提出兩項意見北京參衆兩院議員諸公均鑒我莊嚴璀璨之最高立法府别首都着有年矣回憶此經過期中綱紀凌夷於朝尸骸暴露於野國爲無法之國民爲無告之民茫茫浩刦以視曩昔洪楊之役殆尤過之而諸公艱貞徇法於崎嶇嶺表間　跋涉之餘壯老衰逝蓋亦極人世之至痛也已國運循環剝而復始邦人公意所在法統於以告復諸公先後翩然蒞止克於兹日集會首都仔肩略息差慰初衷父老昆仲心目中所謂神聖之立法府適注於諸公憂患之身俯仰今昔感慨系之昔賢有言以前種種譬如昨日死以後種種譬如今日生斯言而不誣則請以今之八月一日爲新紀元焉一羣之善惡瑕疵恒迭呈互見非如涇渭之自劃於終古道在優俊先覺之士負其職權樹其規範提掖民物以納於正軌諸公而克荷兹責則寰宇之内胥拜長安久治之基雖皆爲今日生可也其不然者禍變遞演今兹旣悼過去來爲復哀今兹雖永爲昨日死可也佩孚與諸公痛定思痛久矣休戚與共雖在吉日不　以頌禱之辭進謹以國民之資格獻其屬望之曝誠攄舉所懐以爲請益當否要所弗計然拳拳自信固亦所以報國家酬同志也諸公其許之乎立國必有憲典法縱不良猶愈無法必有共認確定之法而後可責人以信守兹義而荒則信守之道不足言矣民國肇基十有一稔根本大法迄未成立僅有若存若滅之臨時約法以砥柱於其間而約法之爲物本係草創資以爲暫行之規約縱令未遭刦變偏畸不完收效幾何况兩度破壞重損威靈奉以周旋於横流之會終難望撥亂返正之功斯固盡人而知之矣夫監督行政於軌範未具之秋誠議會固有之天秩然必本身樹基者固鞏衛者嚴而後範我馳驅庶無債轅之懼若空洞以與行政機關肉摶於軌範之外犧牲雖鉅補救蓋寡憲典者諸公之所以樹基鞏衛者也念已往之餘痛知來者之可追悠悠萬事惟此爲大職權固期能完全行使然殫力宜以制憲爲準方諸公疇昔之集會也固亦　制憲從速之要迫惟以政象紛錯横不見首縱不見尻旣馳騖於政象紛錯之境則制憲之精力自不能不有分此一憾也以馳騖於政象之故勞精敝神角一事之勝負操捭闔之陰謀甲迎乙拒論議暝眩始猶曰吾固先有所入而後有所出也其繼也見其入而不見其出及其入而不出則恒與被監督者同受踰軌之裁判終局發不能止輒以制憲爲殉此又一憾也前塵歷歷諸公思之能勿痛乎今者漢官威儀重與父老相會諸公共必捐除成見權衡於本末緩急之間有以自盡其責而慰答國人失今不治亂以濟亂海内洶洶後益難矣斯佩孚所竭誠敦請者一也廣土衆民之國情異習殊襲千百年官治之遺名爲集權而實則放任名曰内重而實爲中乾晚淸弊制可覆按也宜分者而昧所以分之法則并其應集者以俱亡宜集者而闇所以集之道則累其已分者而並墜故制無絶對之善惡道在因時酌勢以制宜而非可膠柱以鼓瑟閉門以造車處今日而拒絶自治妄斥分權斯誠非愚則錮之人也顧改絃而更張之須以單一之形式貫澈分權之精神若以一時之政象特殊之幻狀遂不惜分崩割裂以立法施之豆剖瓜分則可若以列强環視之國家供冥想之試騐則期期不敢贊同聞斯議必有以爲謬者士君子立言應期實踐不可虚僞以盲從同流合汚取悅多口佩孚所不敢出也今之言者率以政象與立法相混合在吾人所認爲之法之統一法之自治而他方或視爲人之統一人之自治斯誠不可不辨以政治言之貴在承認現狀妥協調和勿違平流共進之旨以國家之百年大法言之則應維護堅定分配精審宜民自治不宜軍自治宜全民政治之自治不宜少數階級之冒名自治宜集權於國分權於民不宜於削除中央變相酋長皇帝之後而復演無量之小酋長小皇帝以荼毒吾民由是以言自治誠天經地義也分裂以求之則破壞國家違背約法實非今日之所宜關於兹事簡言要不能盡具體之獻稍缓以聞先就其略而易明者敬舉兩端一省長問題是也地方制度中之省長問題任命 
與民選兩議迄爲聚訟之點官治式之任命没無根制本不容於民治之邦斯何足論顧以言民選則名　俱病未能也民選云者議會選乎抑普選乎行之普選則誠不愧其名若普選而不能行之於旦夕則一省之大由最少數之議員行之稱曰民選非獨難副其名羣流公意恐亦未克徵現自治是一事省長民選又是一事組織未備鍜鍊未成不擴充於政治策源之地而倒果爲因斤斤於省長民選以謂盡自治之能事究其終極省長而入選非軍閥則賈氓縣長而入選非鄉愿則地痞才學優長毅勇廉明之士必致擯棄觀於粤之民選縣長可引伸而證也來者不可知政治甫入軌範之日民選之利尚在無何有之鄉而其爲害已不可勝紀省長地位一方爲國家行政長官一方爲自治董長省長自應有參與之權國家尤宜具過問之責地方制度旣已確定有監督機關有期限規定一切用人行政及財賦之出納均集於公開之下省長出諸任命亦復何害若 
 
 
 

Page 7

 
 
以中央任命爲不足恃則人之可恃與否不在任命與民選而在法治精神之能否貫澈法以内之省長任命無所逞其私法以外之省長民選適以增其亂耳復次則國軍問題是也今日而言國軍有兩要義須先標明者一軍事應絶對與民治分離一軍事編制統率之權應完全屬諸國家東西蓋未有不循兹定例者辛亥以來沿督撫巡防之舊而襲以國軍之名並無正確之制度項城别有所圖但求諸將之擁戴不問藩鎭之蜕形帝制護法兩役先後迭作寰宇騷然各省始則尚有名義之爭繼則互爲萁豆之煎縱横戰伐省軍之名於以大著近或定之省憲處變良非得已然創制於久遠以省軍而代國軍禍變相尋斯誠亡國之道也統一之後國軍首宜凖據内外形勢於民政區域之外另劃駐軍之區用符分治之義而杜干涉民事之漸軍民混淆延而不易軍人之所以自殺在斯武力之所以禍國亦在斯矣他如國防軍制之規定義務民兵之施行警備陸軍之分配均宜從容研討得一至善之歸採納當事之見永爲弭亂之基夫事之不可待者時也言之須盡其情者理也如上所陳以不可待之時抒務盡其情之言不以異衆而沮敢爲垂涕以道斯佩孚所竭誠敦請者二也民而失敎國返於野列世界而爲一國不問其物力之優劣如何先計其敎育之是否實施是誠盛衰存滅之端也以視吾邦則非徒高等學府泰半荒閉即國民敎育亦可謂根本未舉全國識字之數百或未具一人源泉不濬侈言遠大飾者愈高僨者愈鉅培植元氣則强迫敎育之文宜定之憲章以昭嚴重勞働問題先進之邦其政家恒殫精疲神於斯以求調劑然雲湧波興終無妥適之方我國物產豐富原料充斥政治休明數年以往必爲工業繁盛之國勞働旣爲社會實力之中堅其保護待遇尤不能不具確定之保障建設肇基一在適時一在慮遠政治問題多聞適時之法社會問題夙膺慮遠之義故保工規條亟應附之根本大法事有目爲迂闊而實涉要圖有視爲可緩而實須預爲先定者强迫敎育保護勞兩端蓋其顯著者矣斯佩孚所竭誠敦請者三也方今需要奚止三者區區之愚謹就三者以進瀆於諸公之前希望儘先制憲鑒前車也略陳自治意見捄時弊也興學保工固民本也昔合衆立國血戰八載在事將帥能挫强權之英倫而卒厄於内部之紛亂費府會議終賴哈米頓佛蘭克林諸賢峙立羣疑衆難之中短期通過憲法國基乃定盛德偉業到於今兹今之民國創建終局將如美乎抑有天壤之别乎斯將繫於諸公佩孚敬以哈米頓佛蘭克林望諸公矣語有之古今人不相遠佩孚固知諸公之不讓昔賢專美也用是恭謹薰沐於我最高立法機關集會之第一日額手爲我艱貞不屈之同志諸公祝萬歲任重致遠諸公勉之吳佩孚叩東 
[張作霖扣留車輛鹽稅之交涉]  
　　日本政府决定抗議▲已由小幡與各國公使接洽張作霖截留東三省鹽稅及扣留京奉鐵路車輛問題現已惹起各國政府之反感日英兩國均已進行種種對付辦法據東京通信云張作霖截留鹽稅及扣留車輛問題日本政府已决定提出抗議蓋因鹽稅自民國六年善後借欵作爲担保後英美法日四國政府均極注重此項收入此次張作霖之行動各國均認爲違法早已向北京政府嚴重交涉乃張氏竟毫不悔悟一意孤行即以扣留車輛問題而論京奉路之機關車貨車之總數計貨車三千八百輛客車三百五十輛機關事一百八十輛張氏扣去之客車約二百五十輛貨車約三千五百輛已被扣去十分之七八不特全線運輸不能暢行僅山海關内一部分亦幾有交通杜絶之勢而受影響最大者又爲日本甚至南滿鐵路之交通亦受其波及滿蒙一帶之貨物輸送及日本人旅客之往來均感莫大不便長此如斯則今後秋季滿蒙貨物之出口必更受莫大之損失故日前日本政府已將此事提出閣議討論决定電令小幡公使與北京各國公使交涉擬共同對中國政府提出嚴重抗議聞小幡日使接電後已興關係各使交涉至京奉鐵路與外債之關係外間頗不明其内容兹從某方面探得其大略情形如下京奉鐵路爲一八九八年中國政府與英國銀團中英公司間訂立契約而築之借欵鐵路近年始由中英公司借與交通部以美金二百三十萬磅實行修築查該借欵不特訂明以該鐵路收入爲担保並以滬杭甬鐵路亦歸入爲担保品内自借欵之年月起第六年後即一九零五年以後四十年間每年應償還本利十二萬二千五百鎊迄本年止尚餘一百三十二萬二千五百鎊未還近數年間每年平均收入有二千五百萬元除開支該路應用經費外尚有約一千萬元之盈餘即由此盈餘中按約歸還中英公司借欵但自本年三月直奉戰事起鐵路經營驟爲紊亂收入亦鋭减據專門家言若長此推移本年收入必减少一千八百萬元以上不特經營費不敷無從償還借欵本息且山海關以北之鐵路收入全數已爲張作霖提去而貨物旅客又已驟减鐵路本身且將不能支持矣 
　　又據朝日新聞東京電話云張作霖截留鹽稅受各關係國之嚴重抗議後迄今猶不覺悟仍舊截留不允移交因此最近北京公使團經協議結果决定責其非法行爲要求其即日反省並由奉天領合團領袖赤塜總領事向張作霖提出抗議其趣旨略以鹽稅盈餘旣爲借欵之担保當然不能截留倘竟截留是爲不法且衊視國際信義若今後依舊如此行爲外交團勢不得不出斷然之措置云云若張氏尚不容納則當開公使團會議研究對付方法 
[吉黑兩省近訊（隱）]  
　　吉省長商辦對日三交涉　　黑省長問題與于駟興哈埠取引所日人不待我當道之許可於七月二十二日開幕省吏曾電飭濱江道尹兼哈爾濱交涉員張壽增向駐哈日領提出嚴重抗議一面由省垣交涉署長蔡運升向駐吉森田日領交涉嗣據張道尹覆稱日領謂此事已與奉天方面接洽妥協實無法再提抗議請仍由省主持辦理等語而蔡署長之與森田領事談判亦無具體辦法且日領反催議天圖鐵路與哈埠電業兩案吉哈兩埠團體則反對該三案甚力哈商會長張香亭於前日到省與各界一致力爭省議會并派副議長劉樹春等六人爲全省代表赴奉面懇張總司令孫督軍設法制止頃據奉信劉代表等到奉後迭次晋謁張孫二氏陳述三案利害務請嚴重交涉不達取銷目的不止惟亦未聞有何等成議代理吉林省長魁陞氏係吉林縣人當然順從民意以去就力爭兹見情勢緊急羣情憤激無可再緩遂於今日（二十九）上午十一時五十分乘吉長貴賓車赴奉向張孫商承對付三案辦法署事委由政務廳長周玉柄代拆代行未悉魁氏到奉後能否貫澈初衷也 
　　東三省宣布自治後奉人治奉吉人治吉之目的已達獨黑省則否前經奉垣張總司令指派該省政務廳長史紀常升任省長當以史非黑籍（係江蘇常州人）不合自治本旨與地方人士意見吵洽辭不就職各方亦紛紛電請改派本省人充任並謂在未另委人以前仍責成吳督軍兼省長負責辦理以樹拒史之幟會其封翁病重電促回籍史氏遂即請假南旋省議會乃乘機於七月二十一日召集各團體開聯席會議本三省自主之宣言於省憲未制定以前援照奉省先例推定省議會議長梁聲德代理省長職務旋卽電達張總司令轉令吳督軍遵辦而吳督軍以議會推選省長旣非張氏授意又無法律規定未便移交當於二十二日赴奉請示辦法刻已决定改派敎育廳長于駟興代理省長職務即以梁聲德調任敎育廳長以爲調劑由奉電飭軍署通知各機關一體周知省議會及各法團聞耗驚駭異常二十六日又公開緊急聯席會議討論對待方法列席者有省敎育會總商會學生聯合會憲法研究會自治協進會縣敎育會縣農會等代表共二十餘名及全體省議員僉以于爲皖籍皖人治黑誓不承認结果一致反對並堅持原舉之梁聲德擔任代理省長宥電張總司令請照原議辦理未蒙允准且恐各法團與于氏爲難促吳督返江吳已於今晨過長將效孫督保護魁陞長吉成法使于氏安然接任也（七月二十九夜） 
[蕭兼省長後之鄂潮（漢口通信）]  
　　雖言聽中央解决▲然已正式交代鄂督蕭耀南自兼省長一時全省人民頓呈不安定之象日麩函電紛馳無不以請蕭交出印信迎湯到省接任爲正當解决之不二辦法並有主張罷市罷工以爲最後之抵抗者蕭以各方責難備至已覺悟自行兼任之冒昧顧勢成騎虎又不能率爾下臺而一般失業軍人自認爲擁戴功臣又多方要求如曾尚武之警務處長石星川之江漢道尹唐克明傅人傑之官錢局長造幣廠長皆紛紛提出促其履行顧粥少僧多支配不易又不免發生暗潮有由擁蕭轉而擁饒之擬議二日蔡漢卿住宅連開三次會議即彼軍人派與饒派開始爲利益條件之磋商據傳擁饒電報已經發出而蕭亦已電京保李開侁夏壽康饒漢祥擇一任命政府對此問題除已將鄂省函電交院核議外已來數電囑湯暫勿在漢設署亦勿遽爾離鄂對於蕭兼絶對不能承認保定亦有電致湯語多慰藉勸待中央解决因是湯氏態度極爲安閒一日召宴紳商各界二日召宴武漢中外新聞記者除致謝前日到站歡迎之盛意外並聲明奉命長鄂是服務桑梓並非爲做官報載吳使保我長豫長陸無論如何均不願就至對鄂省長之得失個人亦無所容心惟聽中央解决日來有上書請在漢就職者有赴行轅請願就商塲督辦處實行省長職權者均經婉言拒絶至各法團對於蕭兼皆一致否認惟用何方法以表示公衆之主張則意見頗爲龐雜因是有各法團聯席會議之組織業設籌備處於漢口律師公會内並推定籌備交際各員多人刻下已經開會推定列席代表者有湖北全省商會聯合會及武漢兩商會其他各法團亦正開會推舉大约二三日内即可正式開會商會三團體二日開會除推舉代表列席法團聯席會議外並議决各推代表二人謁見蕭督質問對於省長問題眞意三日午後二時商聯會代表吕逵先蔡輔卿漢商商代表萬澤生汪美堂武商會代表吕珩伯盛伯常等六人聨袂到督署由蕭親自出鎼代表陳述來意畢蕭答余就兼任職是迫不得已並無希冀省長之心業已電京保洛請迅予解决耀南如坐針氈度日如年云云又言諸君爲我想想他們無非都是要糖吃我那裏有許多糖給他們吃言下頗爲慨嘆末言請諸君原諒原諒我的苦衷一時也說不盡俟我解職後再請諸君來署面談並於省長問題解决後連督軍本職也擬辭去代表等謂督軍光明磊落極所欽佩惟一切浮言久面自息請仍以治安爲重切勿灰心某等即將督軍眞意電請政府及曹吳兩使迅賜正當解决蕭答甚好代表遂興辭出以三團體名義致電京保洛其文云北京大總統國務院保定曹巡閱使洛陽吳巡閱使鈞鑒本日因省長問題謁詢蕭督軍當承蕭督軍愷切聲明此次爲地方治安計不得已委曲求全絶無希冀兼省長之心等語查省長問題久懸不决人心惶恐商民等特籲懇大總統俯念湖北地方重要迅賜正當解决無任叩禱湖北全省商會聯合會武昌總商會漢口總商會叩江 
　　蕭氏受各方責備後已有所覺悟二日覆饒漢祥一電亦深致不安之意其電云「北京僑務局饒宓僧先生鑒展誦東電責備彌殷感激之下我罪伊何第查湯省長艶日到漢弟曾派員歡迎乃因商民拒絶者過爲激烈下午五時環集署前請願者達數百人秩序幾至大亂弟爲省垣治安計不得已權兼一二日聽候中央解决皎皎此心天日可悉外間不查互相攻擊然弟亦不能遍爲洗白　是非自有公論亦不待弟喋喋爲也刻佳特復弟蕭耀南冬叩」 
　　薦又以外面有罷工罷市之謡深恐一旦實現必致不可收拾除下令緊急戒嚴外並於昨日布告各界再爲剴切之表示布告云「本督軍治軍桑梓倐忽經年律己以嚴待以厚凡所設施懍懍祗懼軍民分治宿具主張出位越俎引爲大戒捫心淸夜自問無愧乃者省長問題發生物議紛起本督軍成見毫無礙難偏袒然職守所在非不力維秩序以期緩和無如迎拒兩方日趨激烈擾攘紛紜幾成巨變本督軍權徇衆禱暫允兼攝是否爲個人計抑爲地方治　計明達自能辨之無待贅述若論個人得失其　已甚鋒鏑餘生飽　憂患權利二字早已置之度外此時惟有靜候中央正當解决自信無絲毫希冀於其間知我罪我所不恤也爲此再行佈告仰武漢商民人等各安生業勿聽浮言是爲至要特此佈告」此外又通令各縣聲明兼攝係暫時維持其正當解决仍應聽之中央其態度已可想見矣但昨日省署忽又正式移交蕭氏居然接收並派江漢道尹周英杰武昌關監督卓竣爲監盤員業已自認爲兼省長矣鄂省議會正議長國會議員高仲和等昨電王代閣請其維持中央威信促蕭卽日交印不知政府對此究竟有無辦法也（八月四日） 
　　另據北京消息云蕭耀南自兼省長事實上無異對黎總統宣告獨立然各方面俱淡然視之若毫不足怪者誠近日政局中一奇觀也吳佩孚向人言蕭耀南此舉實出其個人主意洛陽方面初不與聞而蕭耀南對人言則又謂此舉非其本願因受某方面意旨不得已而爲之兩說未知孰爲眞相金水炎銜命前往保洛商議要公聞其復命時述吳佩孚之意希望總統轉圜收回湯薌銘長鄂之命改任熊炳琦則彼可設法令蕭耀南讓出省長服從中央命令彼對湯氏亦深爲抱歉但其不贊成湯氏長鄂實具苦心只要湯氏退讓鄂長一席則内而海陸兩部外而河南省長俱惟其所願黄陂對吳氏此種提議亦表示相當的讓步但須湯氏一度接收湖北省長印信將中央命令之形式的效力敷衍過去方肯明令將湯氏改任他職否則此事姑且作爲懸案聽其自然變化此府方對於鄂長問題之態度至吳佩孚保舉熊炳琦爲湖北省長表面上似爲迎合曹錕意旨推舉其親信之人實則此中尚另有一原因因熊炳琦有欲得山東省長之意吳氏不知何故甚不願熊炳琦謀得此席故以湖北省長易之一面以抵制湯薌銘一面即以 
搪塞熊炳琦之省長熱合此兩事而觀似乎吳氏意在反對本省人爲本省省長（湯湖北人熊山東人）以貫澈其反對聯省自治之精神者然又何以默認蕭耀南爲湖北省長耶個中有何神妙作用殊不可解聞熊炳琦所見頗與吳相左大有非本省省長不就之意此篇文章眞不知如何結束矣 
[長沙通信（華）]  
　　聯省自治與吳趙趙炎午致曹吳長電討論聯省自治力言聯省非割據可比將以釋吳大將軍之疑也該電係前湘省憲法起草員李劍農手筆趙氏細閱一過甚爲滿意即傳觀在湘之偉人政客均點首稱善始命發出此文發出以前尚有一小小曲折卽由洛歸來之湘代表趙某報告洛吳最近之態度是也 
　　洛吳自命本人可以左右湘省當其力　統一之時卽謂湘省必先贊成故撤岳州之兵以市小惠不意川滇諸省反較湘爲恭順湘在肘腋之下尚不甘受彼之挾持僅發一空洞不着色彩之東電敷衍洛吳面子吳始愕然而驚深悔撤防之失計迭電趙氏勸其再作鮮明之表示趙見粤局敗壞川贛不寗不欲取下自治招牌貽譏中外佯爲允諾陰則不卽不離一面進行所謂聯省自治主義吳旣不能加兵於湘於是忿然嫉視聯省自治一聞其名幾欲掩耳而走此吳趙貌合神離之眞相也吳在洛陽川滇皆有代表甚敬憚吳各省雖亦標榜聯治主義但其意如足自固吾圉無須堅持政治之主張因此態度甚爲軟弱吳謀统一認聯治爲分裂之局趙則謂聯治爲統一之良國兩兩捍格吳嘗忿然語湘代表謂湘首創自治而兵匪之禍倍於他省旣無成續可言何必使人同化趙氏與吳主旨雖微不同而與之心心相印已久且諗吳氏足以左右北京國會議員之一部分以武力論以勢位論萬不可開罪吳氏故先解釋其誤會勿使爲聯治之敵人此感電之所由發也趙已再派參謀鄒禮（今改任岳州榷運局長）赴洛接洽蓋洛吳近有密電達趙意謂汝不眞心傾向统一則西南必因而解體至少限度當照川滇之承認大總統趙命鄒氏報命大致謂湘省無不贊成統一之理惟須順應聯治潮流務請我公登高一呼云云此蓋趙氏情動勢導之政策也 
　　趙之迷信聯治主義豈眞高瞻遠矚認爲救時良藥乎凡明湘局者皆無不知昔日湘之倡此呼聲蓋欲脫離南北兩政府之覊絆耳惟近頃以來西南要人爭來電揄揚趙氏之主張趙氏左顧右盼樂不可支且章太炎譚組庵諸人迭來文電謂湘爲改造民國之先進不可因吳佩孚不贊成而自餒其所以勗勉者備至趙氏受此空氣之包圍與指導遂不得不决定方針以自全其人格與地位近有主張在長沙召集聯省會議者趙則認爲尚須考慮所謂考慮云者蓋恐長沙集會衆目昭彰洛吳眼睛冒火耳 
[川中戰局之近訊]  
　　省軍將過永川▲東路準備大戰國職通信社二十六日重慶通訊云成都方面各將領聞一二兩軍在下川東已發生戰事當卽於十一日發出通電請求停止靜待公决二軍方面置之不理並加派所部猛攻綏定全川各將領因卽在省由軍事會議票舉第三軍劉成勳爲川軍總司令並由在省各軍共同出兵以對付二軍討共出兵七十九營（三軍九營川北邊防軍十九營第三師十五營第八師八營第七師十營第八混成旅第九混成旅第二十二師各出兵六營）川北邊防軍及第三軍籃旅部隊集中榮隆與駐永川之第七師聯絡第三師鄧旅部集中遂寗與原駐順慶之第一軍第五師潼川之第一軍第一師之吳團胡團聯絡第八混成旅田部·第九混成旅劉部·由南部出發經蓬溪進駐太和鎭與鄧何各部互爲犄角進逼合川第二十二師唐廷牧部隊移駐富榮第八師陳洪範部隊擔任叙瀘一綫各軍部隊均已陸續出發代行前敵總指揮川北邊防軍旅長張英已抵榮昌總司令行營進駐資中代行總司令總指揮鄧錫侯賴心輝及第七混成旅旅長藍世鉦等已抵内江第八混成旅旅長田頌堯第九混成旅旅長劉斌部隊亦抵順慶遂寧等處涪陵方面北伐討賊軍第一路總司令石靑陽所部湯子模旅長部隊已與二軍第四混成旅袁彬所部激戰湯部佔領涪城渝中二軍第六混成旅王陵基聞耗率隊往援湯部於二十五日後由涪陵退出扼守小河刻間雙方戰事正烈綏定方面第一軍迭次歛兵北避在綏經一度之激烈拒戰於十八日退駐三匯卽由一師六　及二混成旅各部防禦二軍來攻並由第五師師長何光烈由順增派兵三營擔任警戒當成都各將領出兵之初總指揮鄧錫侯賴心輝已有通電歷數楊森禍川罪狀並由總司令劉成勳佈告誓師務止殘民之戰二軍軍長楊森在梁山聞耗兼程返渝與劉湘籌商一切據楊森之意擬趁省軍尚未與永川第七師部隊聯絡進攻之際用掩襲忠開手腕先將七師解决惟劉湘則擬用緩兵之計一面停戰一面備戰並電吳佩孚請令孫傳芳率隊入川然後抽調二軍全部以應省軍惟連日軍界傳說省軍現已節節前進合川方面二師四師及一混成旅各部已有與省軍田頌堯劉斌及一軍五師何光烈部接戰消息東路省軍已將過永川與二軍防老關口等地之傅旅部隊接觸二軍九師亦將於一二日内由梁山方面開返渝城往東路抵禦省軍楊森决俟九師開渝後卽同往督戰是以數日以内二軍與一軍等部隊在合川永川方面必有一場之激戰而涪州方面之湯子模部隊綏定方面之一軍部隊在此戰期中又必實行反攻二軍四面受攻形勢殊惡將來恐頌句變萬方面潰退若北方再接濟劉錫助長川　則戰事恐　延長也 
 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[九江兵變之情形]  
　　昨晚（二日）九江發生兵變焚燒百餘家被刦者尤衆人民死傷數百今日（三日）風聲仍緊城廂内外十室九空而離城十餘里之唐家坂同時亦有變兵搶刦以致携男扶幼逃走者哭聲震天洪楊後未有之慘劇也 
　　鎭守使吳金彪日前因公晋省方於前日回潯適昨晚變生倉卒未及預防變兵數百峰擁而來竟將鎭署包圍聲稱要餉不數語槍聲已作吳知不妙乘間退入後院由耳門出走僱人力車至汽車所即換汽車避往蓮花洞始得脫險聞此次變兵係省防第四團二營因積欠至五個月無餉又新換團長接事纔數日以致暴發時官長不能制止旣發之後更無與抗者故當晚變兵在市無絲毫顧忌任所欲爲從黄昏七時許起直至次早六時始漸稀散水龍亦敢出救火八時許火勢方息 
　　九江商埠警察廳長韓振山聞變卽刻傳知各署戒嚴一面令將龍開河之大橋中段開離並不許民船划船傍近右岸以防變兵渡過賓興洲因此得保無恙亦不幸中之幸也 
　　警備隊營長向得高日前奉令暫行代理警備隊統領職權故在省城昨晚兵變由鐵路上電話遞傳至省今日已乘專車到潯調查兵變之情形並回其營部勸慰部下不可附和欠餉定可補給故警備隊兵士尚形安謐昨晚兵變被燒被搶者共有數百家之多今日全城閉市且風聲仍未能安靜已成草木皆兵之概總商會以官廳旣無力維持不能不籌自衛况城廂内外居民不下十萬若長此閉市何以度日恐愈成紛亂之局特召集全體開會商議補救方法結果未悉 
[蔡成勳否認詎謝]  
　　其言果信否蔡成勳阻止謝遠涵到任國務院特於三十一日致電詰蔡聞蔡昨有復電到院原文云國務院鑒昌密三十一電敬悉謝省長到吉因交通梗阻事前未准知照當時實無所聞嗣經風聞謝爲洋人保護而來彼時因河水暴漲電報不通不能遽得其眞象即經飭令廬陵道尹曁駐吉將頒迅爲調查旋得稟覆始知其到吉安寓紅十字會當電該道尹曁將領等前往接洽面爲郭請嗣接復電謂據謝省長云此來並非就任省長實因南北如斯贛疆首當其衝不自度量欲以第三者居中調停期於早日寗息蒞任一層須軍事結束後方能議及云云成勳以其語皆至誠隨復電令該道尹等促其速臨旋據覆稱謝省長謂吉安在當省贛之中雙方通欵均較便利擬在吉稍住便於協商彼此應行磋議事件先可派員商洽倘有必須面議者或進省或旋贛臨時再酌不必拘泥各等語謝省長酷愛和平之志與成勳正同不禁令人肅然起敬惟以贛事雖經商酌尚無具體辦法是以未及電告謝省長昨爲疏解贛局已由吉暫返贛南約明俟辦理有緒即行折回省垣情形如何届時再爲電陳謝省長爲特任疆吏成勳素以服從中央爲志詎有抑留之理遠道傳聞未免失實嗣後務懇詳查毋使悠謬之口從中混淆不勝企禱特此電復並希代陳蔡成勳叩東印 
[劉茀航在靑島被捕之交涉]  
　　濟南電燈公司大股東劉恩駐字茀航沂水之大富豪也日前到靑島醫病住利根町門牌三號突於昨晚（二十九）被人架去索價百萬元省議員張介禮等特爲此電京請向日使嚴重交涉原文如下北京大總统國務院外交部魯案善後督辦公署鈞鑒自華府會議魯案解决方慶膠澳故土歸還有日乃不意日人居心破壞遇事阻撓甚且利用土匪政策擾害地方治安俾我官府人民交受其弊近年以來派遣浪人密輸軍械與盗賊勾结情事屢有所聞如月前張宗昌假奉軍名義擾亂蘇魯根據即在靑島運輸動假日輪幸天心厭亂瞬歸殲滅最近又發生一駭人聽聞之事實即巨紳劉恩駐僑居靑島市内突於七月二十九日晚間有日裝巡捕並日人數名闖入室内口稱奉司令部之命有事見招强挾以去至今尚無着落並據探報現有匪徒數千隱藏薛家劉家木瓜各島日署竟派憲兵多名爲之守衛且令缴現金四萬爲之保險咄咄逼人莫此爲甚盗匪無肅淸之望日人有可乘之機從此靑島市民均將淪於危險境地接收前途勢將蒙有重大影響言念及此不寒而慄失今不治禍其有極爲此籲懇我大總統總理總長督辦爲山東人民計爲魯案善後計迅予向日本公使提出嚴重交涉轉飭靑島日署制止盗匪行動並着將現被架去之劉恩駐從速釋回以全民命而維國權庶地方之治安可保日人之奸謀不逞接收前途同深利賴迫切陳詞伏維鑒察山東省議員張介禮國進修·莊英·劉文驤·王家廷·聶澄澤·王在福·常壽宸等江叩 
[蕪湖近事]  
　　皖軍第五混成旅旅長史俊玉初三日晚由寗乘吉安差輪來蕪庽申江旅館本擬在蕪有數日勾留因九江前日發生兵變恐潰軍竄皖故與馬帮辦接洽後即回安慶 
　　皖省財政已到破產地步財政廳長馬振憲無法支持特通行六十縣知事及三十七釐局舉凡經徵之正雜等稅嗣後均應呈解來省存儲金庫再由財廳分别支配撥給各機關應用但此事須視武人方面意思能否實行尚屬問題也 
　　第二屆省議員周培之等創辦蕪宣汽車公司一事前經呈請交通部立案並懇租用寧湘鐵路路基經前總長葉批示謂該路抵借中英公司一百萬每年息金五萬元須由蕪宣公司擔負又須認繳養路費每年一萬元當時周君以每年六萬元未免擔負不起故未進行現周仍在京師俟國會開幕後請願皖籍國會議員襄助進行以期其事之必成 
　　蕪關監督何炳麟接許省長電有要事就商何因此於四日晋省 
[蘇省財政會議紀（二）]  
　　昨日（四日）韓省長根據大會指定黄伯雨等三十一人爲財政審查員於午後三時開審查會於財政廳公推黄伯雨爲審查長審查報告則推黄任之起草本日開大會討論午後三時共到四十四人依秩序單（一）開會主席及會員人席（二）審查員報告先由黄伯雨報告大略次由黄任之分案說明（一）節減支出案爲收支相抵計節减軍政費一百六十三萬元（二）組織財政委員會案其組織條例由省長定之（三）財政廳長報告軍民兩長會商之結果計照預算册歲入一千七百五十五萬元歲出一千九百九十二萬元收支相抵不數二百三十七萬元發行新公債本息約一百八十萬元共應籌四百十七萬元查原預算内應删减災歉善後公債本息一百十一萬元各銀行借欵利息四十三萬元又查原預算内應增入撥留中央各項稅欵一百萬元再由原預算册内實減軍政費一百六十三萬元以上適符應籌之數報告畢主席介紹張滌珊出席陳述意見張君謂刻見審查報告覺有兩點意見用口頭陳述請諸先生見敎蘇省財政如此人民恐慌久矣今幸諸先生來此會議全省人民咸希望有良好結果當不待言但觀審查報告不免有兩點令人懐疑（一）節减軍政費一百六十三萬元究竟軍滅若干政减若干竊以爲節减軍費美名也旣順應世界潮流又足以慰全省人民之望且足以爲其他各省提倡何樂不單獨標明而必與政費牽連至於民政之减爲不得已之减爲忍痛之减如敎育如水利交通方擴充進行之不遑核實則可减删則不可卽本省齊督軍亦曾捐資於敎育方面又何能將民政與軍費並行節減而不分别說明（二）組織財政委員會由省長定其條例旣稱條例卽爲本省單行法似應經一種議决手續爲免除誤會及反動計尚請諸先生加以討論劉伯昌龐惕齋董冠吾等均贊成張說董冠吾并謂人民所希望之節減在軍費不在民政史量才謂當先討論公僨發行問題沈信卿謂祇求收支適合董冠吾謂天時人事不定人民痛苦已極如能還欠而有餘當留爲利益地方計沈先生僅在收支適合上注意我確進一步想劉伯昌謂還欠愈速愈好募債愈少愈好史量才謂此事最要緊在擔保品嚴廳長謂所欠各欵有可還以公債者有非變賣現金鑜還不可者數約七八百萬史量才謂照此說來卽發行七百萬足矣請大家注意於此點沈信卿問將以何品爲擔保嚴廳長答謂爲信用計最好以上海無錫及附近之稅所主席付表决結果債額定七百萬期以七年能提前淸結更好議至此因天甚炎熱坐已二小時遂休息二十分鐘續開後徐瀛主張將擔保品緩議衆贊成並謂張滌珊先生所提三點軍政費究竟如何節减應當討論我意一百六十三萬應全歸軍减龐振乾謂應請宣布黄任之謂能宣布固好不能希望於最短時期内登諸公報徐瀛請官鎭守使宣布宫謂不能董冠吾謂人民希望軍費多减不可與民政同日語我輩今日居主體地位理應自動的分别盧紹劉謂表示意思可已不必過慮遂不得要領黄任之登台將其所提組織財政委員會審查報告之修正案詳細說明龐惕齋鮑勤士等提出許多疑點謂如此組織恐難得全省人民之諒解劉伯昌董冠吾等竭力維持董龐爭論甚久結果照修正案通過時已七鐘韓省長對與會諸人道歉宫鎭守使謂已備專車歡送遂散附錄組織財政委員會案如下爲監督公債整理收支起見應於每年度開始以前舉行財政會議會議旣畢組織財政委員會其職務除依據國家預算案審核出入外並應注意下列各點一稽核在蘇省内國公債基金之確實與否二限制在蘇省内國家預算案以外之開支三其他財政會議議决留交辦理事件其會員資格以不在軍民兩公署及各附屬機關服務者爲限其他細則由省長定之 
[杭州快信]  
　　取締銅元辦法財政警察兩廳奉令核議迄未擬定現訂七日下午在財廳續開會議取决已函邀商會會長及銀行錢莊經理共同商榷 
　　廣西代省長蒙仁潛代電致浙法團七月十日接到篠日代電欣悉盧公實行廢督敝屣尊榮至爲欽佩貴會諸公曁軍界全體公推盧公爲浙江軍務善後督辦從此兵銷甲解先爲模範之邦講藝投戈佇見文德之治邊陲逖聽遠播休風謹電馳陳藉申賀悃　 
　　杭縣地方檢察廳廳長劉以茀因病出缺後其弟以臧（江西任用簡任職）已來杭治喪法界同人擬開追悼會繼任廳長以首席檢察官謝鴻恩呼聲最高 
　　浙省水陸各警察廳署增設統計員本月一日起已實行成立 
　　黄岩警察廳長章壽齡奉令調省遺缺以天台警察所長王傑調署又吳興城區警佐昨委趙斌接充嘉善楓涇警佐胡家駿奉令與桐廬候差員魏立身對調 
　　此間亢旱月餘錢塘張道尹自昨日起率杭縣惲知事在西湖虎跑寺設壇祈雨 
　　餘杭温台客民糾衆搶米案迭經紳民電呈盧督辦昨已飛電該縣金知事會同營警尅日嚴拿首要務獲究辦一面解散脅從以靖市面 
　　麞山石工案昨獲嫌疑犯高某等兩名 
地方通信 
[蘇州]  
　　小學成績審查會吳縣勸學所敎育會於一日起開全縣小學成績展覽會現於昨日閉幕該會陳列物品計有四千八百餘種復於今日起開審查會評判優劣由龔會長延聘陸藴玉章伯英錢琢如周劍虎黄頌林張書紳楊琴南等分别擔任評判事宜 
　　老翁因誣自盡閶門内施棼巷紅被橋堍王姓婦人因圖詐同居之程姓老翁指稱强姦十四歲之幼女由警區解送檢察廳將該女檢騐騐得此女的係處女並無姦汚行爲顯係誣衊圖詐諭令將母女二人發所收押程翁釋放詎程某出廳後卽在檢廳附近之茶館内將鬚髮剃去是夜借宿於護龍街某金舖内翌晨卽投河自盡浮屍於崇眞宫橋河内經該處地保具報到廳經檢察官於昨日午後帶同檢騐吏錄事等前往依法檢驗委係投河身死一面命屍屬自行棺殮 
　　請辦鄉糶之又一省批湘城市董事張世璋以城糶開辦已久鄉糶尚未一律舉辦前日特以快郵代電省署請令吳縣郭知事督促市鄉籌備平糶董事趕速開辦四鄉平糶兹聞日昨已奉省批如下元代電悉前據具呈當經令飭吳縣查明妥辦究竟辦理情形如何尚未據復候再電令該知事查照尅日妥爲核辦 
　　少女因誣自盡蘇鄉周莊鎭朱姓豆腐舖有女及笄沉默寡言詎日前有附近無賴少年某甲饞涎女色施以勾誘均被拒絶甲因是懐恨倩人作書郵致女之父母書中造作蜚言述女有外好情事女父接書後誤信爲眞即將女頻施夏楚女冤無可洩即於前日絶粒不食而死迨至女死後女父母始知誤中奸計云 
[無錫]  
　　無錫協會之籌備大會無錫協會自上月二十二日開第一次理事會議决八月十五日開成立大會一切均由理事會籌備昨日（六日）下午三時在江陰巷内開籌備會到理事周含茹廉諫鐘馮國鈞石淸麟唐增源朱樹卓等用聯席式不推主席是日議决要件凡五（一）辦事股置辦臨時徽章周含茹籌備庶務廉諫鐘石淸麟石爵顯石書鳳薛根侫潘耀祖籌備西餐周含茹會塲招待（男賓招待）程頌嘉顧采章王夢盦周樸臣王實恨楊錫類宋景祁王範我華瘦梅王獨醒吳石天馬景蘇等十二人（女賓招待）裘藴琦劉淑周維唐頴芝等四女士簽名處莊瑞琦許錫綸馬季良盛伊美叙餐處招待周樸臣蔣耀鏞會場秩序辦事員司令廉諫鐘述開會辭周含茹報告經過情形唐增源過持志答詞馮國鈞會員演講臨時酌定（二）繳費股收費唐發源周文敏寫入會證尤耀庭蔣耀鏞委員簽名處沈一士楊榮鈞（三）文書股馮國鈞廉諫鐘朱樹卓周含茹石淸麟（四）治療股請衛質文華汝明兩西醫士擔任（五）餘興另請名人擔任並定八日下午仍在會中辦理一切進行事宜仍由各理事主理並請名人演講所有外埠通告開大會期亦定於該日辦竣議畢散會 
[常州]  
　　省委查辦姚知事武進縣知事姚浚任職以來已歷有年處事圓滑與地方士紳尚見接洽惟對於烟賭娼 
等案不免有賄縱情事故控案迭起前日又有西河人韓湘赴省署控告姚知事貪贓枉法凟職殃民韓省長批令謂該民所控是否屬實候派員前往查明核辦省委許拙菴已於五日下午來常與姚知事接洽後現正在調查原告韓湘有無其人並偵察姚知事政績以備呈復暫寓縣横街大成旅館云 
　　看守所開釋輕犯武邑姚知事因天氣酷熱時疫流行前日拘留所押斃商人祝和尚致輿論大譁而地方監犯劉小狗子又相繼病斃昨特諭令第二看守所所長宋桂華將以前陸續判押之輕犯具保開釋聞釋出者已有周榮生唐二王二周桂林劉小富多名 
　　警察所淸理河道武邑縣警察所衛生委員朱大文以河道中抛棄瓜皮等物易致腐爛爲傳染時疫之媒介現擬實行淸理河道昨已籌備船隻曁打撈器具如鐵义竹耙等件並製方旗一面以爲表識日内卽須雇定夫役由衛生警察督促撑行城廂各河道從事打撈矣 
[松江]  
　　續纪調解警捐潮之會議縣商會於五日午後召集全體業董開聯歡茶話會松防王精甫司令偕同孫凱庭副官列席調停商家罷納房警捐風潮開會情形已略紀昨報聞是日由閔　芝會長報告情形後王司令起立發言大致謂余係軍人本不當干預民政但余防松五年誼無坐視加以護軍使之函督不能不出而調解警餉猶之軍餉捐欵爲餉源所出斷無停理警察雖不甚完善然究有勝於無况亦斷無不能促進改良之理此次商家所提二條件官廳已完全容納第一條撤換二區巡官問題但巡官並無大過撤雖不能辦到調則未始不可第二條推舉區董問題亦有磋商餘地旋討論推舉區董辦法商會方面主由會選舉司令主由縣函聘時忽有人起立質問謂司令所稱調換巡官一事究竟繼任何人請明示司令謂汝未了解余意暫緩發言繼有年老者起立聲稱大衆均贊成司令之意俟條件實行後卽照常納捐云云王司令見納捐已無問題遂離席散會現在官廳方面於調換巡官一事已於六日發表原任二區張紉秋巡官調充松江縣警察總敎練官以泗涇之梅少樵巡官調署二區巡官遞遺之泗涇巡官委徐亞伯署理區董問題大致一二日中亦必產生城廂四區作第四區另有區董不必另推外其餘預擬各董一區楊鏡心二區馮靜岩三區張若水官廳已凖備函聘惟尚須徵商會之同意云 
[鎭江]  
　　所長赴省瓜泗稅務所長劉恩鑑於本月四日由鎭乘早班快車赴寗謁見韓省長報告徵收稅務情形不日卽須回所 
　　時疫可慮天時亢旱疫癘流行前昨兩日炎熱尤甚華氏寒暑表已達九十七度聞小馬頭京峴山兩處昨日因患急痧未及施救而死者計有九人此外東南鄉因患時疫斃命者日有所聞地方人士不可不預防其蔓延也 
　　派兵剿匪淮北睢寗邳縣兩境交界之劉家圩大龍集一帶日前均被土匪攻破搶掠刻下該處異常吃緊徐州鎭守使聞信已派隊前往痛剿矣 
[淸江]  
　　南圩外之刧案淸江南圩外福田庵東南隅農民陳名高之子於陰曆本月初十日早牽驢入城售賣小麥得價大洋十一元當日十鐘時回歸過福神廟後簷小路突來有身穿白布小褂褲年約三十餘歲者一人手持利刃將陳由驢上揪下嚇以非搜查不可陳大懼不敢與抗遂聽其將所有洋錢十一元完全攫去迨駐防福田庵内警備察覺什長李幹臣隨卽帶隊十餘人跟踪追趕直至龍鬚砲台而該剸盗已杳如黄鶴矣 
　　測量委員被架江北水利局坐辦王寳槐日前委派局員王某前赴淮安境内高家堰等處測量河工於二日回歸報告完竣當由淮安縣署遣令警隊六名沿途護送詎行至淮陰淮安兩縣毘連之十三堡地方突來股匪多人將該委員曁警隊等一併抬架而去淮安縣署得息後除趕飭所有警隊馳往跟追外並已函請淮陰縣署令飭警備隊長王振鵬督隊協緝匪徒查起被架之委員人等朱玉峯知事已准飭辦理矣 
　　縣警遍查行帖淮陰縣署以現在所屬境内城市集鎭多有開行牙商所領財政廳之短年證帖皆過期拖延不繳免再請領新帖財政廳以其規避取巧曾三令五申仍復置之不理朱知事遂特飭法警人等於昨日（三日）跟同委員徐起先由城廂内外各行調查然後再赴鄉集其過期數日或十數日者則令其趕速呈繳其過期一月或二三月者則將其提案罰辦以示懲戒 
[揚州]  
　　習藝所停費江都貧民習藝所每月經縣補助經費一百二十元刻經任政會議决停止支給卽以此欵爲另組游民習藝所之用由縣飭該所遵照矣 
　請兵械剿匪江北匪勢蔓延淮揚鎭守使所部之軍隊已四出兜剿惟以兵單械鈍不能得利特具情電報督軍請助兵械業經齊督核准訓令第二混成旅駐寗第二團三營携帶快砲兩尊機關槍兩連於五日在寗出發開往淸淮間協助矣 
　省令辦拐案韓省長訓令縣署案查楊朱氏呈訴拐犯朱聾子等串拐謀斃一案曾經令飭該縣提訊擬辦迄未呈復仰卽嚴密拿辦專案呈復以憑核辦勿稍寛縱 
[南通]  
　　伶工評藝會開會南通伶工評藝會五日爲開會之第一日由主任歐陽予倩率同社員獻藝以舞盤曲盤絲洞歌舞及女起解𧈢蜡廟諸劇爲最佳是日觀都約九百餘人 
　　時疫醫院之籌備南通基督衛生會近爲保持居民健康預防時疫計特醵金組設時疫醫院業經勘定城西世燈菴城中南關帝廟爲設院地點刻已延聘中西名醫臨診聞俟籌備竣事卽行開幕 
[南京]  
　　東大南高暑校近聞往年暑校主任由陶知行先生擔任今年因陶任中華敎育改進社駐社幹事遂請孫洪芬先生擔任孫君精數理科學辦事富於科學精神學員數目男生約七百餘人女生約八十餘人分高等組中等組小學敎師組與童子軍等組今年遠道學員遲到與過期報名者一律不准通融致遠道學員抱向隅之憾者甚衆該校校工對於贖路助振一事異常熱心曾於前月二十九日下午八時舉行贖路助賑游藝大會於該校體育館蒞會者約千餘人每奏一幕掌聲雷動八月四日晚七時該校特開音樂大會節目繁多興味盎然并請沈信卿先生演說我之人生觀聽者約有七八百人八月五日晚八時該校敦請梁任公先生演講中國敎育問題并請長期演講國文敎授法往聽者均覺津津有味六日上午該校特開歡迎大會歡迎梁任公先生韓紫石省長蔣竹莊敎廳長及參與財政會議之諸紳老届時當有一番熱鬧景象也 
[安慶]  
　　謝錦堂自盡原因火藥一項自光復以還卽已廢置無用省垣庫存前淸廢火藥不下數千擔前經督署提議招商承領變賣規定章程限令賣與花爆店窰獵團防等人惟時人多以有利可圖競爭承買爲余德民所領認缴保證金兩萬元余係督署顧問并非資本家其所缴保證金以及運動諸費皆省垣商民謝錦堂等集股措繳張督批准後余等卽在省垣東門内電燈廠前設立督銷廢火藥處嗣因奉直戰起皖省戒嚴駐省第五混成旅並戒嚴司令部以戒嚴期内不准開庫遷延數月始准變賣惟督銷廢火藥處則早已成立該處一切開支儼若一獨立機關每月需費數百元現在開庫變賣固已有日僅售出二三百擔進欵不過五六千元銷路極滯謝等負累頗重而謝錦堂個人所墊欵項較多皆由挪措而來因週轉不靈焦灼萬分竟患精神病昨日淸晨謝忽至伊所開之榮盛祥雜貨店内先將店内來往賬目閱過一遍隨卽登樓自縊及店夥上樓取貨見而喊救已經氣絶亦云孽矣 
來件 
[爲廢棄大總統選舉法曁天壇憲法草案另行草擬致兩院同人商榷書（蔡達生）]  
　　凡一國之大法須具有兩種特性一曰順應性一曰促進性其國國情合於時代潮流者則其國之大法須具順應性以順應之其國國情不合於時代潮流者則其國之大法須具促進性以泥進之蓋國情旣不可背而潮流尤不可逆也明乎此而後一國立法始有途逕之可取而後一國文化始有進步之可言非然者非以求治將以媒亂也民國成立十有一稔憲法未布論者惜焉顧以鄙意言之憲法之不成實爲民國之大幸何也天 
 
 
 

Page 11

 
 
壇憲法草案大都採取歐美日本憲法揉合而成譽之者謂爲東西憲法結晶　之者謂爲東西憲法糟粕此種毁譽今亦不必論列然自國二年以來我國國情之特點旣已顯露無餘而時代　流又復洶湧澎湃而不可　　　令民國二年憲法安然公布恐亦將汲汲於修正之是　矣則天壇憲法草案之不合本國國情時代潮流固無辭以解之也今揭五義順與兩院同人一商榷之民國總統本爲公僕職務雖有不同而其私人地位則與齊民相等自阿諛者流尊其人曰元首曰主座崇其居曰公府曰白宫遂使野心之徒狡焉思逞未獲總統以前不惜百出其陰險手腕以攘之旣獲之後其獷悍者則思變而爲皇帝謹愿者又日日與國務院爭權而一事不能理十年以來國事敗壞未始不由於此南美北墨之慘劇離未見於民國而履霜堅冰其來也漸識者憂之鄙意民國中央行政組織如大總統選舉法及草案中國務員等名目悉予廢棄應取法瑞士由國會選出行政委員若干人組織中央行政委員會即由被選各委員互推行政委員長副委員長各一人以爲會議主席及接待外賓之用而一切政事則以中央行政委員會之名義行之旣有行政總匯之權又無激烈政爭之害十年積弊或可消除此應與兩院同人商榷者一國會代議制度久已不理於人口然此時苦無良制以代之則亦惟有補偏救弊已耳補救之道無他即以創制權複决權召回權等三者賦予人民使人民有參與之機會此學者之所創議亦先進國所採用者也而天壇憲法草案尚執國會萬能之說齗齗不捨欲求無弊其可得乎此應與兩院同人商榷者二一國當專制之時人民權利剝奪殆盡於是人民之奮起爭持者前撲後繼始得載諸憲法以爲保障如英之大憲章法之人權宣言其先例也自是各國之制定憲法者莫不有人民權利一章垂爲鉅典而天壇憲法草案第三章亦頗規定詳密然細按草案第五條至第十二條均有非依法律不得侵犯或制限之文就表面言之何嘗不嚴爲保障實則法律之力過於憲法憲法之所賦予者法律皆得撤銷之則又何貴有此憲法爲也此應與兩院同人商榷者三地方制度今將爲南北紛爭之引線矣在南則以爲須由各省奉權於中央故主聊省自治在北則以爲須由中央分權於各省故主地方分權二者持論之根本本不相同然破除中央集權之結果則兩無所異鄙意地方制度一章不可過於拘束使地方無活動之餘地亦不可過於放任使地方有割據之嫌疑本此意而斟酌之地方制度中有不可不規定約有下列八事（一）省得制定省憲及省憲如何產出（二）省行政及縣市行政之組織均以行政委員會行之及委員如何選出（三）省及縣市議會議員如何選出（四）軍事外交交通敎育四項行政完全由中央執行（五）省不得設省軍（六）關稅鹽稅所得稅印花稅營業稅遺產稅均爲國庫收入（七）省憲及省法律不得抵觸國憲及國會制定之法律（八）省以外各區域由中央直接行政以上八綱果能規定於憲法之中則其餘各事省自爲謀有何不可固不必侈談聯省自治之義亦不必膠執地方分權之說也知壇草案此義似頗忽略此應與兩院同人商榷者四自新式工業發達而後社會經濟組織日趨變更富者愈富貧者愈貧貧富之間截爲兩級鬭爭之事日有所聞歐戰以還其爭益顯社會破裂宛在目前歐美賢明政治家幾無術以處此此誠今日亟待解决而不容稍緩者也吾國新式工業雖在萌芽時代而其機已露似不能不杜漸防微而人民困苦顚連之狀稍入社會觀察者類能知之今當制定憲法之際鄙意以爲凡土地工場及其他一切生產機關苟有助富抑貧之趨勢者亟宜於憲法中列爲禁條或規仿德國憲法之制增加一章設立國民經濟會議由全國農工商各業選出若干人組織之以爲社會經濟平衡之所則社會革命庶可因而减輕天壇憲法草案全部僅僅規定政治關係而於社會經濟未嘗一字道及恐不足以應今後百年之大勢也已此應與兩院同人商榷者五由是觀之天壇草案誠可謂不完不備矣以如此不完不備之草案與其大爲修正此加一條項彼增一但書致使凌亂蕪雜而無統系不如逕與廢棄另行草擬之較爲得也或曰大總統選舉法已公布矣草案大體亦已通過二讀矣而子欲一律廢棄子將由何道以行之也應之曰大總統選舉法雖已公布亦已十年即以此次憲法會議之修正手續宣告廢棄可也至於憲法會議規則雖有拘束會議之効力然以兩院會合年數通過之規則竟使憲法會議隨之俯仰已足令人駭怪若謂經過二讀以後之憲法草案即大背於本國國情大逆乎時代潮流亦不得不苟且遷就敷衍成章不顧天下後世之唾棄是視規則何如此其重而視憲法又何如此其輕耶此達生所大惑不解者也即讓一步言之憲法會議規則固宜遵守顧通觀規則内議事一章並無草案經過二讀後不得廢棄之規定又何得以是相訐 
乎今擬於會議規則第十三條之次增加一條文曰憲法草案經過二讀尚未交起草委員會整理時如發見大部分不合本國國情及時代潮流而有提議廢棄者須有三十人以上之連署提由議長交付大會得以在場人數三分二之可决宣告廢棄交起草委員會另行草擬定期提交大會云云此則憲法會議規則之効力及憲法會議之進行兩不相妨矣若必俟憲法公布以後即再開一修正會議忽而公布忽而修正則人民之於我輩其不視爲舉動無常輕率躁妄也幾希且亦甚非所以遵重憲法也達生鄙見如此質之同人以爲何如 
雜評一 
[貪贓枉法（默）]  
　　貪贓枉法之官恒與有勢力之武人表裏爲建有勢力之武人借軍隊之力以擾民貪贓枉法之官因獻媚武人而羅掘其擾民尤爲普篇而殘酷故貪贓枉法之官必有大力者翼庇之保障届權之法律與主張公道之民意俱不敵翼庇此貪贓枉法者之勢力而貪贓枉法者遂得膽大妄爲於前并逍遥事外於後也 
　　卽以鄂事論王占元之失敗而逃也鄂人欲扣留之索償查產勢甚激昻而結果杳然無聞焉魏聯芳之却職而去也鄂人又欲扣留之追虧算賬亦甚激昻而結果無形消滅焉今劉承恩之退鄂人又控之於法庭貪贓枉法之罪名雖已成立然經一番奔走即不難彌縫無事則其結果又豈不能逆料耶 
　　有武力以爲貪贓枉法者之後盾而後法律無所施民意無所用此貪贓枉法之官所以接踵而不絶歟 
 
 
 

Page 12

 
 
   
 
 

Page 13

 
 
本埠新聞 
[章太炎忠告劉湘電]  
　　重慶劉甫澄先生鑒君昔以孤軍支拄滇黔卒成大捷川中自治之基由斯而定去歲助湘援鄂師雖無功足伸大義於天下近聞軍情不輯與一軍三軍開釁吳佩孚孫傳芳仇川素深祇欲激之使亂區區接濟豈有所厚愛於君而二軍　校樂與通欵勝算未成人心已去楊森等行險徼幸無足深責如君勳績本當俎豆川中乃以坐延外寇累及淸名假令行師不利退保夔巫孫傳芳之待君又當何似名實交喪更爲他日之憂鄙人於西南建立自治者無所黨偏靡不視爲良友觀君舉動　張深爲痛惜是用陳其愚戇懸崖勒馬端在此時愼始敬終庶其無困章炳麟歌 
[旅滬廣東公民大會紀]  
　　宣布陳炯明禍粤▲决議擁護孫中山國聞通信社云昨日下午三時旅滬廣東公民假虬江路廣舞臺開公民大會到者二千餘人塲内擁擠無隙地公推崔通約主席首上主席報告略謂粤局糜爛不堪民淪於水深火熟之中是誰之過吾粤民旅滬者不下數十萬人祖宗廬墓皆在粤境今爲武人蹂躪無狀吾人對此能無一言月來雖有旅滬粤團體之通電然其主張乃爲一二人所操縱措詞又不公允非吾粤民大多數公意也今日集公民數千人於此請自由發表意見云云次楊志成鄺公耀彭偉安張炳榮王化民張渭川林大松顔伯棉陳文吳淑女士陳廣海等相繼演說畢由陳榮海提議（一）宣布陳炯明禍粤罪狀（二）質問廣肇公所（三）擁護孫中山全塲贊同次推定鄺公耀吳公幹爲會計當塲募集電報費六十餘元次推定執行委員四十人計工界代表譚偉安莫幹生歐陽桂生顔伯棟等十人商界代表張炳榮吳植之黄煥南陳廣海等十人學界代表張漢池等十人女界代表吳植之夫人黄徐宗漢陳鴻璧周文其洗瑞祺等十人次通過電稿（一）致孫中山電「廣州探送孫大總統鑒天福吾華我公不死逆賊敗亡當在旦夕故盼速復公府行使職權維持秩序俾廣州四民如常樂業徐圖補救幸甚禱甚旅滬廣東公民大會叩」（二）致粤總商會電「廣州總商會鑒日前省議會商聯會文瀾書院所發出禮請中山先生之通電及省議會謬推省長公民等均認爲無效敬請貴總會覺悟痛定思痛速行歡迎孫大總統上陸維持秩序而保治安拯粤人於水火不勝切禱之至」（三）致陳炯明電一惠州陳競存先生鑒糜爛粤局瞬及兩月實由足下甘心賣友背黨通敵開之請速解散叛軍恢復公府歡迎孫大總統行使職權泥首向國人謝罪庶保令名否則終不汝容也」次决定下次開會地點定武昌路仁智里粤僑工界聯合會事務所至六時散會 
[昨日傍晚颶風已作]  
　　據昨夜八時徐家匯天文台報告稱日本有電報到滬颶風現正吹過Naha附近之琉球羣島已逼近浙江温州及長江口之沿海一帶今日或明日台灣及馬鞍島之天氣或將見惡劣矣 
　　昨日午後五時許颶風大作浦江船隻紛紛駛入陸家嘴附近各小港暫避風險海關水巡捕房梅捕頭深恐船隻肇事特飭中西探捕駕駛巡江小輪駛赴各處梭巡照料 
　　前日福州發生大風招商局之新濟在閩至不能卸貨飛鯨亦略爲所阻昨日飛鯨輪已安然回滬矣惟太古公司之四川號輪本定昨日上午卽應由滬開赴香港廣東旋得警告以本埠將發生風暴若輪船出吳淞口恐洋面内發生意外該公司遂令停止出口將在上海留泊兩天俟颶風息後再行赴港因是四川輸之行期已臨時宣告改班刻定星期二出口云 
[海員罷工第二日]  
本埠招商局之海員增薪問題計自香港議决增加辦法以來迄今已及五月太古怡和等輪已經先後增加獨該局猶未照約履行雖經各輪之海員一再要求亦無切實的答復遂有星期六之新康新豐新江天等各輪水手一律宣言罷工之舉其大略情形業誌昨報兹將續聞各節爰再分别報告如次 
　　招商局方面在各海員罷工以後昨日適遇星期汝未曾有若何之表示但據海員方面之要求須照約追溯至一月一號加起以符成案微聞該局祇允由七月一日起增加海員工薪而不允追加之請求據熟悉情形者言該局現有外洋輪十八艘江輪十二艘卽此加薪一項若自一月一號起算須多支出洋七萬元至八萬元之間因此尚未曾允可推鑒於加薪事之勢難避免故昨日已聞將該局已准定於今日（七號）十時有切實辦法答復罷工之海員云 
　　各輪船方面已罷工之各輪若新康新豐新江天江天及公平等號均停泊於金利源碼頭各船皆未生火水手人等早經離舟登陸矣而新康輪中之客貨現仍裝載輪中其官艙旅客悉皆上岸獨留統艙及甲板面之旅客依舊在船上守待開航至於新豐輪旁駁船載客貨頗多因罷工而致不克裝輪公平號亦然若江天新江天兩輪則沉寂無聲息以坐待雙方之解决連日於罷工以後續到者有江輪江安江新號及福州班飛鯨號兩江輪則留抛浦江飛鯨船靠泊碼頭船内來貨均不能起卸今且受罷工波及之影響矣論者設若久延不决恐風潮益爲擴大云 
　　海員方面聞各海員今次之罷工其主意甚爲堅决抱定須該局允予加給薪工履行香港合同並追加至一月爲止期與怡和太古一律不如此卽不上工故其允許從七月份增薪而各海員乃未肯認可也至海員之所根據者爲三月五號由海員公會及船主代表廣州之英領事等在香港所會議協訂之合同其第一條中載明罷工事開始於一月十二號而追加工薪准於一月一號起議定增加海員工資之成數計（一）中國内河商輪加百分之三十分（二）滿一千凈噸以上之其他中國商輪加百分之三十分（三）港粤澳門公司輪加百分之二十分（四）其他英國輪船之航行香港廣東及澳門者加百分之二十分（五）沿外海綫商輪加百分之二十分（六）南洋爪哇綫商輪加百之十五分（七）往來太平洋綫商輪加百分之十五分（八）往來歐羅巴綫商輪加百分之十五分（九）往來澳大利亞綫商輪加百分之十五分 
　　上海泰晤士報云五日正午十二時招商局因水夫罷工特開董事會議至午後三時始散會並未有所决議聞招商三北寗紹三公司因目下商業疲滯均决計不依允水夫之要求蓋近來航業不振水脚因以减低故未便考慮增薪事水夫要求增薪應自本年一月一日起算尤不能照允如是則局中於此一項須喪失十餘萬元惟調停之門並未閉塞航業界中人之意以爲一二日内當可調停就緒 
[絲廠女工罷工之昨訊]  
　　閘北絲廠各女工前日全體罷工已誌昨報兹悉閘北絲廠計有二十四家虹口絲廠十四家胡家木橋三家及日暉港二家統共女工約有萬餘人之譜而各女工此次罷工並非要求增加工資乃爲要求廠家減少工作時間而起蓋本埠各絲廠定章每日自淸晨四時半進廠至下午六點半鐘停止終日計有十三小時半之工作且因每一女工皆須扣存工資一個月領取甚爲艱難兼之工資頂高者僅有四角次者祇得三角有零對待女工亦極苛刻故各女工於本年四月間公推女工首領劉鴻道穆志英趙蘭英等二十五人發起創設上海女子工業進德德擬訂會章具吾王前省長批准立安一面令行淞滬警廳給示保護嗣爲絲廠方面得悉以各女工一經成立會社則將來各女工必多挾制殊與雇用女工一層多所障碍曾由絲業董事出而反對並請警廳免予給示擬將該會無形打消旋爲各女工偵知廠董之内容僉以爲組織是會煞費苦心今忽阻止實不甘心又請該會贊成人省議員吳彝伯由寗來滬援助無效以致各女工大動公憤相約全體罷工並以無錫常州等處之絲廠女工每日祇作八小時工資頭等者可得四角六分比較本埠工作時間增出五點餘鐘而工資反形减少是以全體停工若不達到减少工作時間及免扣存工之目的誓不上工勢頗激烈昨日午後各女工首領聚集於閘北漢中路女子工業進德會要求該會維持詎該會發起各人以本會未奉警廳頒給示諭朱便干涉拒却不允嗣由各工公衆討論對付方法（一）要求减少時間每日一律工作十小時（二）扣存工資一層卽日取消不得扣留分文（三）每日工資須一律給洋四角（四）各女工或因事無暇到廠者不得扣罰工資以上各條如能允准當即全體上工業經要求省議員吳彝伯君代爲呼籲矣 
　　國聞通信社云閘北絲廠於前日一致罷工已見昨報昨日爲星期日絲廠向例停工故情狀殊爲混沌本社記者昨特往訪女工人某女士據云本年三月間有絲廠女工五十餘人及省議員吳彝伯朱雪門張天一等發起上海女子工業進德會一面函請各絲廠表示意見一面呈請官廳予以保護乃各絲廠並未置答而官廳方面則實業廳長張軼歐前省長王瑚新省長韓國鈞俱已表示贊同會中乃復呈請淞滬警察廳予以保護一俟領 
到護照再行正式開會訌本埠絲繭公所總董沈聯芳專函淞滬警察廳意謂有妨營業請其停發護照於是護照迄今未能領到至開會後所要求絲廠改良之條件唯一乃在改工作時間爲十小時加資一節並未提起因賃資多寡在法律上并無明文之規定至工作時間則文明國家俱有限制且將由十小時之限制進而爲八小時六小時矣現在絲廠方面因出貨不及於如是炎酷之天氣中更欲增加工作時間以致工人有暈倒者故要求限定十小時工作爲最合理而符合於法律之要求也本會旣因領護照未成未能開會各女工因此壓迫（增加工作時間）遂迫不及待於昨日羣起自由罷工矣現在上涨絲廠所有女工俱爲本會會員故必將取同一態度以冀達到此目的而後已至昨日衆女工因欲通告西虹口一帶紗廠之故爲捕房禁阻而拘入女工二名至匯司捕房後不三十分鐘卽行釋出報載之九姑娘（即九蔴姑）其實並未拘去九姑娘係會中發起人朱雪門之妻朱已去世九姑娘因守孀之故已不問會事昨日旣未參與更無被拘之事徒因彼發起本會致招人忌故每次有紀述本會必及九姑娘現在全體絲廠女工旣已罷工靜候絲廠方面之答覆一面已電本會發起人南京議員吳彝伯請其來滬一俟到滬再召集開會籌議對付云云女子工業進德會狀况復經詳查如下「宗旨」以尊重女子道德改良女子習慣·而日尚進化爲宗旨「義務」每星期日午後一時在會所演講會長會董無故不得缺席調查員專爲稽查女工妨害會務兼任維持女工出入工廠時秩序之職（如流氓在路滋擾等情）若非本會會員本會概不負責「會規」本會會員凡係作工絲廠者（一）不得無故罷工妨害職業（二）不得吵鬧車間紊亂廠規（三）不得偷絲竊繭敗名損德（四）不得擅進賬房尋事滋擾（五）不得與管車者爭吵致傷和氣如有犯以上諸條本會得令其歇工並追繳其入會會證不許入會「會長穆志英」「發起人」吳翠英劉鴻英王筱紅沈秀貞王秀英徐阿榮陳鳳珠王阿富穆志英劉金屏張桂英劉鴻道吳文君洪翠英趙蘭英王秀琳高桂英白素英常才英湯阿五徐阿四曹緒林朱貴英曹彩英徐三妹「贊成人」張天一陳寳元劉少靑凌石渠與彝伯仇子蘭吳筱餘倪崇章朱雪門曹連熙袁海山查本齋馬蔭亭陳一東張重衡陳芝云 
　　國聞通信社又云昨晚六時絲繭業總公所爲女工罷工風潮開臨時大會該所董事及各絲廠代表到者有丁汝林等百數十人會長沈聯芳主席報告出事原因略謂此次女工風潮内將中一定有人唆使繼由大衆詳細討論對付辦法結果請租界捕房知照各絲廠照常開工如有女子阻鬧當有切實辦法對待而華界閘北四區境内共有絲廠二十五家准候官廳明日如何解决辦法再行開工要知此次罷工旣持白旗有男女平等保障人權等字樣自非尋常爲爭添工價而致罷工者可比非要求官廳規定取締辦法不能貿然開工尚有胡家木橋天通菴顧家灣海界楊等處均在五區警署範圍之内應卽知照署長先行預備明日開工保護之法再會衆以昨（五日）早黎明有别處女工二十人及短衣男子工人乘早至胡家木橋在橋上瞭望各廠烟囱可見阻止上工之女工故不出自本廠而由别處前往此種惡風斷不可長應請中國官廳盡力取締保護商人云該總公所董事丁汝林特於昨晚專誠赴各捕接洽知照今晨租界各絲廠一律開工並請多備探役人等以便臨時捕押阻碍上工人之罷工工人云 
[邑廟攤販反對增捐會議]  
　　本城邑廟豫園爲全埠名勝之　中外人士之來滬者莫不一履其地以爲幸因此攤販林立儼若市塲平時營業頗爲發達然若逢天雨則園内游人絶跡故於營業上亦受有特殊之影響惟設攤營業必須先向滬南工巡捐局領取執照方可營業其稅率視攤基之大小定納捐之多寡迺者工巡捐局局長姚君爲整頓路政增加稅收起見特頒取締規則二十條對於攤基則規定尺寸對於捐稅則從事增加因兹該攤販特於前昨兩日邀集全體於文昌殿内會議共商對付辦法當時到者約有三百餘人僉謂値此米珠薪桂度日艱難之際斷難再加負擔况此次加捐前爲數角者則須加至一元或二元不等而且尚有特捐等名目如此無端暴歛實屬萬難承認當經公决先行具函工巡捐局述明不能加捐之理由請爲收回成命以紓商艱而資體恤不知工巡捐局若何批示也現聞豫園聯合會亦爲此事特假文昌殿召集緊急會議討論援助辦法云 
[罷工聲中華租二界之防範]  
　　公共捕房招商局輪船海員與絲廠女工均因要求增加工資不遂於前日罷工海員舉動文明繅絲女工罷工因公共租界當局預有防範故界内絲廠現猶未被波及而麥警務長對於此兩大風潮則已非常注意通令所屬各捕房捕頭傳諭出巡探捕如遇有罷工男女結隊成行者立即善爲勸散免擾租界安寗並遴派中西幹探分向招商局等各輪船公司海員聯合會絲繭公所等處詳細調查各方面所持態度與應付方針云 
　　法捕房法捕房總巡費沃禮君邇因招商局寗紹公司等各商輪海員因欲增加薪水不遂一律罷工紛紛集議行動雖尚文明惟恐人數過多攸關治安故飭各探捕前往各碼頭偵察並調查一切情形隨時報告以備查考 
　　閘北警區鹽城婦人九姑娘阿大等發起絲廠女工聯合會前日在閘北竟内率衆游行向各絲廠要求增加工資不遂囑令女工停工淞滬警廳徐廳長已於前日下午諭令四區二分所（該會所在西漢中路鴻安坊五號係二分所轄境）倪署員尅日派警解散一面通令所屬各區署所隊隨時防範免生事端 
　　南市淞滬警察廳徐廳長以各輪船船員等前日在十六舖橋南堍河南中華樓茶肆内邀集會議有聚集至三百餘人之多相約簽名聯絡罷工不達加增目的不止等情特令南市一區警察署王金山署長據實查明並着事後遇有此項聚集會議務期妥爲勸導立時解散等因當派巡長前往詳細調查有船員十餘人於淸晨至該茶樓啜茗並無聚衆會議之事當即據情呈復並知照該處崗警注意查察嗣後如有發生聚集人衆會議等事務即報告來署以憑核示云 
　　軍署松滬護軍使何豐林昨據探報是禮拜六本埠招商局輪船全體海員曁閘北二十四家繅絲廠女工同時罷工要求增加工資减少工作雖經各該業商　設法調停迄無效果云云何使以年來滬上迭出罷工風潮揆其發生原因類皆增加工資爲要挾雖爲生活程度日高不無可原然長此同盟於公衆安寗不無妨礙於是秘密委派稽查員詳查此項罷工有無唆使着卽具報云 
[外報紀廣東時局]  
　　陳友仁之談話大陸報云孫中山私人代表陳友仁頃日南方來滬語人云現在粤中局勢尚未决定孫氏並無北來之意目下仍居沙面其意欲留居彼問直待攻克陳炯明恢復被陳纂取之權力時爲止今雙方尚未有决勝負之大戰滬上所傳上星期内孫氏軍隊在廣州以北大敗之消息絶非事實許崇智現駐英德附近許氏以欲候齊援軍故至近今始與黄大偉協力作戰黄軍現在韶關附近陳氏大軍即在此築濠爲守至昨日北京傳來李烈鈞陣線禽居吉安南二十五哩之泰和與南豐間之消息業經陳氏證實並稱目下留贛北伐軍約有二萬人不及初出發時之半但尚易維持其在贛地位因吳佩孚慮張作霖在北方有所新活動不敢遣其部下入贛而指揮北軍之蔡成勛已證明其材力不足以處理北政府所予之任務據報蔡氏在南昌附近約有二萬人陳氏對於南方前途頗抱樂觀料孫中山於今後數星期内當能制服敵人且最近數日間廣州或將見新發展惟渠（陳君自稱）於此祇能述其大略蓋有向过中立之軍隊今已爲利於孫氏之行動其於大局將有重大影響繼有人詢以中山不久有來滬之意否答稱目下並無此意 
[旅滬贛人求援電]  
　　北京各省區自治聯合會全國裁兵促進會上海聯省自治促成會各報館曁全國父老昆弟鑒吾贛自蔡常沈各軍入境横遭蹂躪省無完區尾瑣災黎坐待僵斃各省人士咸予哀矜正滋感激吾贛人要求自治要求撤兵奔走呼號聲嘶力竭北庭置若罔聞毫不容納贛南各屬正苦戰禍重開無法制止而九江所駐北軍突於冬晚譁變大肆焚掠自西門至招商碼頭舖户堆棧數百家悉成焦土難民避上廬山者約三千人貲財損失以千萬計該北兵飽刧之後歡呼歸營並未潰散觀其情形顯是高級軍官所命令勒索旣窮繼以搶掠此等軍隊直同盗匪蔡成勳統率匪軍盤踞贛境初譁變於豐城又發難於九江不出旬月必蔓延於全省吾贛孑遺寗留噍類北庭仇視自治故意摧殘吾贛以爲殺雞嚇猴之舉吾贛人萬難忍受除謀相當對付外敢請主張公道予以援助必使北庭盡撤駐贛北軍還吾贛以自治則感戴恩施寗有涯旣臨電神傷墨與涙俱旅滬贛民自治促進會旅滬江西第二屆省議會議員同叩魚 
[入學試騐加試理科之廳令]  
　　省立第二師範賈校長曁上海縣沈知事昨日同奉敎育廳長令云案奉敎育部訓令内開據中華博物學會會長袁希濤呈稱謹按格物致知古有明訓歐戰以還各國學校尢重實騐關於自然科學之敎授日益精密潮流所趨我國未可獨後現在各省師範中學等校入學試驗於理科方面過於缺略似非所宜經本會會員公同討論擬請通飭各省師範中學等校今後入學試騐一律加驗理科庶高小學校以銜接程度關係亦可知所注意是否有當謹附具理由書陳請鑒核施行等情到部查該會擬請中等學校入學試驗加試理科一節係爲注重高小學生理科知識起見仰即令行所屬高小學校按照部定理科要旨循序敎授以植其基母得任意缺略並飭省縣視學隨時考查其有學力不逮者務令設法補習以完學業似此辦法將來學生畢業程度當無不合所有中等學校入學考試應照中學校令施行細則第四十二條之規定辦理除批示外合亟令行該廳遵照辦理可也此令等因奉此除分令外合行令仰該校長知事遵照此令 
 
 
 

Page 14

 
 
[撤銷外郵之預備]  
　　撤銷外郵一事我國方面現正預備接收手續郵務長希樂思因此事對我國將來郵務之發展關係甚大特於上月消假回任着手布置一切希氏在華辦理郵務成績卓著想於此事定能使吾人滿意也據郵務中人云本年年底我國完全接收以後各國郵局原址擬不取消改爲支局惟辦事人員尚須招考云 
[郵局出售司法印紙之通告]  
　　江蘇郵務管理局昨發通告云爲奉郵政總局總辦令飭頒發通告事現在郵局出售法定案卷等件上應用之司法印紙其銀錢兌换價率悉與郵局職務上所規定者無異印紙種類共分八種如左銀圓二分（淡靑色）銀圓五分（綠色）銀圓一角（紫色）銀圓二角（棕色）銀圓五角（赭色）銀圓一元（藍色）銀圓五元（黄色）銀圓十元（紅色）凡購買之司法印紙須由購買人自已黏貼於所用之法定用纸上仍交由售紙郵員用郵局日期戳記銷印方可再將此項印紙取去且購買人須自向法庭或司法長官證實每案需用數目若干並視其所用者是否確係法定案卷蓋司法印紙一經售出銷印無論如何不能再由郵局收回也兹將江蘇郵務區内發售司法印紙各局局名列後南京（江寗）大功坊鎭江（丹徒）堰頭街蘇州（吳縣）徐州（銅山）無錫寺後門句容·溧水·高淳·江浦·六合·丹陽·金壇·溧陽·揚中·常熟·吳江·常州（武進）宜興·江陰·靖江·通州·如臯·泰興·淸江浦（淮陰）淮安·泗陽安束（漣水）阜寗·鹽城·揚州（江都）儀徵「東臺·興化·泰州（泰縣）高郵·寳應·豐縣·沛縣·蕭縣·碭山·新邳州（邳縣）宿遷唯寗·海州（柬海）板浦（灌雲）沭陽·贛檜再此項司法印紙定八月一日起出售此告 
[徵求工程技師之省令]  
　　滬海道尹公署昨奉韓省長訓令云案查接管卷内准交通部咨開兹准中華全國道路建設協會呈稱本會爲袪數千年來未除路恥以謀四萬萬同胞交通福利起見乃組斯會期能挽救而促進行成立以來各界士女毅然加入達萬一各餘人而各省區之組織分會籌組長途汽車公司者亦日形踴躍可見羣衆心理注重交通故能舉國一致志同道合比者化兵爲工裁兵築路之聲浪洋溢中外本會提倡職責因而彌重順此潮流關於兵工築路之事勢將普遍全國則土木機器測量等技亦必需用甚多按本會宗旨第四項介紹專門人材之規定故特先爲徵求各地專門人材紹介於全國以應時勢之需求舍此不圖誠恐創辦道路者欲求本國之技師而無由勢必遠聘不諳國情土宜之外人匪特利權喪失抑且障碍滋多而國人之抱有專門識驗者未克施其所學以貢獻於全國懐才不遇借箸異邦殊可惜也擬懇鈞部通咨各省省長嗣後各該地關於留學國内外之專門畢業工程技師除由各該地方官調查報部註册外並函知上海霞飛路中華全國道路建設協會以便列表登載本會道路月刋紹介全國以促交通便利實業文化之進步而蕆名實相符福國利民之偉業臨呈不勝祈禱之至等因到部查興修道路以便全國交通自屬當今急務凡留學國内外之專門畢業工程技師誠宜預爲訪求以備應用相應據情轉咨即希查照施行等因准此除分行外合行令仰該道尹即便遵照辦理並隨時具報 
[記者聯歡會開會紀]  
　　鮑威爾演說華會中之新聞事業上海新聞記者聯歡會昨日午刻假一品香二樓開叙餐會並請密勒氏報主筆鮑威爾J.B.Powell演說會員到者二十七人酒半謝福生君起立致詞介紹鮑君與各會員相見並請其演說鮑君起立演說由許建屏各譯述略謂上次巴黎黎英·法·日締有密約行動一致美總統威爾遜一人雖竭全力以扶助中國亦難收完全效果此各國新聞記者所共聞者也此次華府會議各國新聞記者一千二百人向會塲要求列席事事公開但會塲有限僅挪出六百座位以招待記者首相休士每散議時各記者多就詢問各國記者於每一議案提出亦多有互相諮詢意見者譬如山東問題一面詢之中國記者一面再詢之日本記者以資印證會議甫散即飛電全球靈捷之至哈定總統復將華會種種議案·及討論表决之經過·各種文字共九百餘篇在美國最大之印刷機關於二十四小時内印出分送各方面及各記者每人一册俾人知議案眞相投票結果頗稱順利又有美國法律家Willodghby著有「中國與華府會議」China　at　theWashngtonCornfcrence一書由JohnHarsin,sPress印刷出售此書頗可備參考之用亦記者必要之書也云云次主席致辭並將鮑君携來之各種紀錄及華府會議照片請各會員傳觀許建屏君提議謂美國有一新聞記者俱樂部願與本會携手擬由鮑威爾君謝福生君及鄙人偕本會各會員集資製贈地氈一幅能爲紀念衆贊成次投票通過新加入會員王廷魁（泰晤士報）馬崇淦（時報）二君與本報陸以銘君三人再次報告新願入會者四人待九月份提出表决至下午三時許散會此次聚餐中菜係由任矜蘋君託一品香預定淸潔可喜西賓極爲讚美各會員亦極滿意也 
[陳列所絲綢展覽會籌備消息]  
　　上海總商會商品陳列所於前日午後二時邀請絲綢兩業領袖到所討論對於本年全國蠶繭絲綢展覽會徵集調查事宜列席者有沈田莘王介安席嘉蓀陳保欽吕永淸陳鶴年沈琴齋王葆三嚴杏村曁該會會長宋漢章方椒伯委員徐乾麟商會坐辦章伯初陳列所坐辦李華堃等二十餘人當公推王介安君主席按照議事程度提出討論經衆决議除原聘定絲綢各帮主任外另添請鎭江南京丹陽濮　寗波廣東各帮領袖十餘人爲主任並推定沈聯芳丁汝霖兩君爲本屆展覽會絲業正副總主任王介安陳保欽兩君爲綢業正副總主任以資统一即請於今日下午三時到所就職兹將其議案列下（一）本會所發出之徵集物品函件均錄另簿備查應請各主任過目如有未周之處請另開明地址以便繼續發信徵集俾期周備（一）會期轉瞬即届而各地出品尚無送所者准由本所再行登報及通函各地催送出品并請各主任向本地或本帮竭力勸導請將預計需佔若干地位知照本會所以便預先規劃陳列地位（一）關於徵集調查事宜（甲）蠶繭類除各地公私已立之機關可通函徵集至各地民間出品應另設法徵集（乙）絲經類及絲織江浙皖魯豫蜀各省已通函滬上各公所轉達各地籌備出品至廣東四川等處亦爲產絲繁盛之區應設法聯絡以期出品種類增多俾符名實而擴國人眼界（丙）剌繡類此類多家庭工業並無正式機關及公所應另設法徵集俾揚國粹（丁）機件類蠶繭絲綢成績精粗於機件之良窳有密切關係深恐各地出品注重本品對於此種副品或有疏忽亦應設法徵集如各物件重笨不便轉運則可繪成圖說以資比較（戊）各地蠶絲飼製等法各有不同應設法調查俾資切磋本國絲綢之統計應設法調查以爲國際貿易之張本 
[金業交易所開第一届股東會]  
　　金業交易所昨日下午三時在該所市塲開第一届股東會到會股東計有六萬三千一百五十六權理事長施善畦因患重聽委託常務理事徐補孫報告營業情形大致謂本公司自十年十一月十四日開幕至本年六月底止共計七個半月除去休假期間其實在營業日數僅得一百八十一天適爲六個足月共收佣金及存欵利息押欵利息曁其他收入計洋三十二萬八千八百六十九元七角九分八釐除去營業費及攤提興業創立交際各費外計得純益金十八萬九千五百四十八元五角三分二 
釐就此純益金分配公積營業稅股息紅利酬勞均另有細表其盈餘滚存歸入第二届結算核計每股股息連紅利可得長年一分七釐創辦時代一切用費不免較鉅以後用度較省辦事人駕輕就熟當能力圖進步藉副各股東期望之厚意云云繼由監察人王蔭三報告賬略畢各股東均甚滿意遂摇鈴散會回憶去年此時各交易所紛紛設立今則風流雲散消滅殆盡所存在者幾如鳳毛麟角不可多得金業以固有團體其成立時煞費苦心故能根基鞏固揆厥原因實由該所專營金業不做本所股票得以巍然獨存云 
[本星期之成交紗數]  
　　本星期中紗市岑寂異常印紗日紗均無交易本紗則交易異常暢旺計一週中成交凡二萬包而各方詢問甚多勢頗活動成交各紗中計十支五百包價一百二十五兩五錢十六支六千四百包價一百三十八兩五錢至一百四十二兩五錢十六支二十支九千三百包價一百四十一兩二十支三千六百五十包價一百五十二兩五錢至一百五十七兩四錢大都以現貨及本月期貨居多八九十十二月期亦有交易市面之盛實爲從前所未有也小包紗成交計五千二百包云 
[本星期之進口印日紗]  
　　本星期中進口印紗計三擔日紗計一千零三十八擔自元月迄今進口總數計印紗二萬八千七百四十三擔日紗八萬五千七百零七擔本週中運往各埠計印紗二千一百零四擔日紗五百十四擔計運寗波日紗五十二擔宜昌重慶日紗四十八擔牛莊日紗七十六擔温州日紗二十八擔日本（轉口）日紗一百六十擔香港印紗一千二百九十擔本地印紗四百五十擔日紗一百五十擔其餘别處印紗七十六擔本週止本埠計存印紗萬零九百三十五擔日紗三萬三千五百十四擔云 
[一週間之茶市]  
　　上週洋莊茶市市面甚形堅固嫠源高莊珍眉珠茶各茶棧多已售罄珍眉總計消去五千六百餘箱珠茶一千二百餘箱售開盤價均比前週見高大帮去路似在不暢不疲景象消去三千三百餘箱售盤三十兩左右仍與前週相仿惟其中摘出拆賣之貨針眉頗爲平穩芽雨眉雨已無前此之堅俏眉熙雖有少數成交然市價極爲低廉且無增漲之希望祁紅粗貨消去一千三百餘箱係由怡和洋行購進寗紅市面亦大爲發展售盤均比前週見高惟市上存底缺乏難免不敷需求平水大帮全週均無交易惟零星碎貨貶價售一千數百餘箱云 
[米業所接無錫米市之報告]  
　　閘北米業昨接無錫同業快郵報告米市狀况略謂今市糙粳又見昻一角之譜看高九元六角中次者又帶升色惟新秈米業已見市尚未湧暢故大勢看疲又見鬆七八分售開八元五角五分餘下各貨均與上日市價相仿云 
[土靛業前途之悲觀]  
　　靛靑產地向以兩廣贛浙爲最多用作染料本極充裕前自德國靛油侵入後較之土靛料省價廉又復設法兜銷盡爲所奪迨歐戰肇起來源斷絶其時價格飛昻每桶銀二十五兩曾漲至三百兩尚難購覔土靛乘此良機各省山客廣爲播種出品漸多利亦豐厚本埠專營土靛行號接踵而起大有恢復舊觀氣象近自和平成後中德通商規復此項靛油即有大批輸入自春到今價亦步跌土靛經此傾軋祇得降價爭售近已减至三十兩以圖脫手惟據各山客聲稱此種價格合之成本約虧十之二三若長此以往吾國靛靑市面不出幾年當又爲舶來品所獨攬矣 
[上海商業市况彚錄]  
　　金融昨日星期銀行休息今日又爲銀行暑假之期續停一天銀幣用塲不多是以早市行情七錢二分二釐五略小一毫二忽半午市仍與前日相同爲七錢二分二釐六二五洋釐一時難看起色云 
　　銀拆連日拆息常在二三分現銀亦乏用途惟浙江造幣廠稍有大條裝去昨爲星期故銀拆早午兩市均係三分較上日略加一分云 
　　米市近三日來安南仰光小絞西貢等外國秈米各輪船進口裝到較前更爲湧旺銷路稍爲淸淡市面亦回小一般購貨者見到貨擁擠尤以粳米價疲小放大都觀望未敢放手辦貨致市面更形寂寞價格跌去一元至七八角不等參差不一小絞米開八元八九角安南米九元二三角仰光米八元九角次貨竟跌至七元八九角調查此一星期間到貨共有三十萬包之多銷路各客帮及本街各米店開去共有十七八萬包各洋棧存貨亦甚充足均有七八十萬照此情狀市價尚須跌落惟西貢米近日來源稍少因直魯等省自在西貢直接辦貨故價比安南米大三角 
　　麵粉麵粉自新麥登場以來客麥來源不旺致原料未能鬆動粉價亦恒平穩反較上月最小一兩七錢七八分回高一錢之外現貨内地銷塲因夏暑素齋消塲活動交易所期紛本月份星期一在一兩九錢二分七五交易日有三四十萬包星期三四五等日則見疲跌小去地二分之外星期六收盤又回漲分餘惟股票市價仍不振本週之内统扯較上星期六又小去一兩左右現市上紅藍車綠砲車等廠盤仍一兩九錢五分紅飛艇等雜牌約一兩八錢中關粉用途極廣洋粉存底亦甚微薄是以本 
廠粉尙能立足云 
　　糖市車糖近兩日市面較爲活動開出甚鉅市價亦漲上二三錢惟並非實際銷路實係行家及做心思者所收進因聞日本横濱等糖廠因糖坯原料缺乏减少出貨致來貨一時未能湧旺市價開者必定增加故而廠家紛紛開進太古車糖兩日開出十餘萬包每擋漲上二錢三温半開七兩九錢日本各廠糖開出甚鉅横濱糖昨開十二元三角共售開有五萬包大里糖開十二元二角行家划進二萬包後盤十二元四角行家划算不合故未曾做開神户新高等糖廠共開出有十四五萬惟帝國廠因糖坯原料價昻尚無可買减少出貨有數日未到貨故未有開出東白三半温划六兩三四錢江浙及長江帮等聞知亦紛紛向行家辦進行家以市價尚看好不肯多開致市面愈趨愈上據云自端節以來未曾有如此奇大之交易開出照目前情形後盤尚有升上之象云 
　　蔴市　　春絲高貨市上存底極少故市面仍趨緊俏上週星期一大畈麻統票客盤扯開二十四兩黄觴口標頭二十八兩五錢均由南市油蔴號取進而内地號家存貨已多聞此市面均將手貨拖消不再來添故後去市面提高已至此步勢恐轉呆矣而沅麻因來源稀少市已漸趨起色前日茶會議開客盤上達公杆春沅統票二十一兩則批才沅應許二十二兩五錢頭號絲二十一兩五錢矣　　桐油支白桐油近洋洋莊少辦内地亦多備足漢市已轉平穩南支刻批十三兩六錢申地老牌本支洋棧交貨批十四兩七錢桶白十三兩洪江桐油三盤已在動議因數少一時不易叙談大致將來開盤總在十五兩八錢之譜申地今日副洪售十六兩云 
　　國貨顔料川角棓近因產地來源沉寂自上週被天津帮在漢口大批購進後市價逐漸抬高現又有牛莊烟台兩帮續有進胃惟爲數無多市價做開每擔十七兩本街及外埠各染坊均用施南角棓以其價廉皆有樂而購用本週内各帮染坊購進者甚多昨售開高等貨價每擔銀十六兩次者十五兩川壯棓市上存貨亦少幸而銷塲見懈惟價目受角棓提高後亦已跟漲較上週升漲四五錢云川黄本週内到貨雖略有無大宗躉批運來各路進購略淸淡不及上週之暢旺各棧存底寥寥市面仍屬堅穩現市售價每擔六兩三四錢如到源不多後形或有看高之勢 
　　菉豆菉豆近日東西兩洋莊行家訂辦者絡繹不絶所辦皆高貨市價甚堅惜高貨缺少故日商某洋行自向長江各產地收貨昨日明光貨開至四兩比前盤漲上二錢有西洋莊做開四十包云 
世界商業電報（特約路透商業電） 
[倫敦證劵金融週報]  
　　七月二十三日倫敦電云（證劵）本週證劵交易大見淸淡其主要原因爲正値常年休假期與新近有證劵發行及須付稅之惟因金利甚低故證劵市價仍有向上之勢三釐公債價五十九鎊二分之一價與上週同大戰債劵價一百鎊二分之一低三先令八便士中日債劵市價均堅五金股票亦隨五金商業之起色而呈堅象（對外匯兌）馬克市價之跌落爲一般人士討論之資料衆料馬克價落不全由賠價問題之故其根本原因乃在戰後德國採納之財政政策德國商業地位今殊不穩六月份入口貿易總額超過出口四·一○○·○○○·○○○馬克加以紙幣流行之數有增無已此皆足使馬克價難起色也佛郎之價本週亦隨馬克而低落但英法兩總揆之定期會議已起人之樂觀美金元之商業需求頗好（金融）本週因國庫劵及債劵付欵之故金融較緊每日拆息爲百分之一·七五較上週减低二五三個月期票拆息爲百分之二上週爲百分之一·八七五（銀行報告）本週因紙幣流行增多之故力量續减 
[倫敦五金市週報]  
　　七月二十九日倫敦電云本週五金市活動購貨之傾向視前爲切但售者有採取謹愼態度之象海外詢價者較前更多銅市堅三個月期貨成交數頗多美國工潮與燃料困難現延緩該國貨物之裝運用户詢價者日多英國某大用户購進八月期運貨之電氣銅一大批每噸價七十一鎊匯價之弱使歐陸之購買不能擴大點錫市本週甚有力殊形活動投機家豫料供給尚將續减購入甚多馬口鐵商亦陸續購買但皆係小批貨惟入本週後數日因有人淸結及恐價格漲至某數則政府點錫將出現於市之故市價遂有反動之趨向 
　　靑鉛衆皆注意於遠期貨近來到貨漸多已能應目前之需要豫料八月間美國將運出大批墨西哥靑鉛亞鉛受歐美市場之影響市况頗堅存貨現有人把持所到之貨均直接運交用户 
[紐約證劵金融市週報]  
　　七月二十八日紐約電云（證劵）週初證劵價不穩因工潮延至何時不能豫决故現貨外交易欠活動賭者皆存戒心投機家恐各工廠將因缺乏燃料減少出產紛紛售出惟星期四五兩日價有向上之勢蓋聞政府也力終止工潮之故鐵路鑛工爭端將早日解决之私人豫料亦足感動市面於是一般人士紛紛購入而空頭者亦趕緊補進市價因以抬高（對外滙兌）本週對外滙市殊欠活動大部分咸隨倫敦之傾向而下趨（金融）金融頗寛因證劵市淸淡之故現欵甚富本週收到倫敦來金九百萬鎊 
[去年美國產銀總額]  
　　八月二日華盛頓電云據統計局地質科報稱一九二一年美國共產銀五三○五二○○○盎斯 
[一年間英德互市貨値]  
　　四日倫敦電云格里梅氏今日在下院稱六月底止一年内德貨輸入英國共値英金二千一百萬鎊英貨輸入德國共値二千五百萬鎊 
[蘭開夏棉市週報]  
　　七月二十九日孟却斯德電告一週棉貨市况云在若干過去時期中布市以本週爲最岑寂因棉價較鬆使商人觀望而無信任也重布銷路頗滯尤以狹門面者爲甚製此者頗有無人問津之苦廠家願作相當之讓步但價格鮮有人過問本週之杪較有樂觀布市希望集於印度印度時李風之好消息頻來此乃興奮之一事也至於紗市則紗廠多以定貨者旣稀而出價又復無利爲言但料布廠常年休假期滿時紗之銷路必有起色目前紗業固覺蕭索然由渥爾丹運出之紗仍屬不少惟紗廠有縮短二時之建議紗業中人一般意見則謂最惡劣時期今已過去引後數日紗業將逐漸有進步云同日利物浦電報一週棉市云宜棉氣候之影響可於了結投機事業之賣出增多及空頭方面之新活動見之抛賣旣多價乃驟落後因空頭補進市况起色收盤市况穩定云 
[孟買棉市週報]  
　　七月二十九日孟買電告一週棉市云本週之初紐約棉市雖價格低落但七月期白落去價格仍穩大部爲多頭軋空之故昨日市况全部疲弱以抛賣多而出口需要少也新陳白落去棉兩者價格異常懸殊大概新棉抛出多故價鬆陳棉爲多頭所軋故價堅以目前氣候言本届印棉可望豐收棉田旣視昔爲多棉產現狀又甚佳也但最後結果須俟九十月氣候而定時季風仍甚良好本週印棉輸出數如下 
　　　　上週　　　　　　　本週 
輸往歐洲　一○四一一包　　八二○一包 
　　日本　二二八二○包　　一四九○二包 
　　中國　　二一五二包　　 
[倫敦橡皮市週報]  
　　七月二十九日倫敦電云本週美國照現價源源購入惟價稍漲高卽足遏阻需要成交之數甚巨多屬運往美國内國交易頗旺曾源源定購急需之貨頭等出產家現任意掜售限制出產之計畫刻仍在審愼考慮中 
[紐約糖市週報]  
　　七月二十八日紐約電云本週原糖市面較定購者出以謹愼市價高下靡定製糖家已脫離市塲顯因目下需要已購足之故有貨者態度頗堅不欲急於脫手古巴消息稱現有十三廠仍在榨糖種植家因市價高刻皆竭力增多出產衆信將來收成可超過豫料之數熟糖市更堅出口需要頗好内國聞即期貨價者亦多製糖家交貨多愆期 
[纽約糖市（八月三日紐約電）]  
　　　　　　　　　　　上日價每鎊　　　本日價每鎊 
糖（Cenimfugai）廠交貨稅付過　五·三六　五·四九 
糖（向上）八月期C·F·紐約　三·八二　三·八八 
　　尚有本埠新聞等轉入後頁 
雜評二 
[告留學諸君（豫）]  
　　比年來留學生年有增加壯志飛揚鵬程萬里可爲預賀吾國工業不振國計民生坐是日蹙而本届留學生求工業之學識者特多知所本末可爲預賀雖然愚於此竊有感焉感夫今世之士非有課外之學問不足以爲用其有閉户自精爲學生唯一之本分者孤陋寡聞則奚取焉今世之士非有脚踏實地之功夫不足以爲用其有借留學爲終南捷徑將來回國侈然號於衆曰吾之學自海外來也則畢業證書一保舉單耳更奚取焉如此而欲望其振興工業有補國計民生不猶南轅北轍乎故課外之學問與夫脚踏實地之功夫雖不獨爲留學之要旨而留學之要旨固亦在是昔南泉大師常使人呼其側曰主人翁惺惺否則曰常惺惺蓋暮鼓晨鐘有足發人淸醒者竊附斯義以告留學諸君 
 
 

Page 15

 
 
本埠新聞二 
[京戴間實行飛行郵遞之滬聞]  
　　聯合通信社云北京北戴河間之飛行郵遞已於星期五（四日）開行由飛機寄遞之郵件在普通郵費以外須貼特别飛行總郵票兹將新訂章程照錄於左（一）普通信件每二十格闌姆取費一角（二）掛號信件單掛號每件取費一角五分雙號每件三角（三）包裹信件一基羅格蘭姆以上者取費六角每加重一基羅格蘭姆加收洋三角 
[汽車肇禍三起]  
　　挾妓兜風三男女傷勢尤重昨晨上午一時許某汽車公司有潘山森携妓女前往租賃汽車往鄉間駛行兜風至天明六句餘鐘猶未停輪汽車夫倦極欲睡致行經江灣時誤撞於路側大石碑上乘客皆跌出潘肚腹受傷甚重二妓均跌斷脊梁骨汽車則毁壞不堪汽車夫見肇禍當即逸去旋由鄉人路過見三人僵臥路隅血肉糢糊問悉其情代爲雇車送往呈仁廣仁醫院醫治聞三人皆屬致命傷深爲危險云又有江北人蔣小山陳文龍於昨晨八時許先後在黄浦灘及小沙渡路行走各被汽車撞倒受傷當經該管捕房分别將汽車號碼抄錄另雇車送受傷人往仁濟醫院醫治又有七歲女孩張金才於昨晚八時許在西華德路遭一千七百零五號汽車撞傷胸愎等處經虹口捕房九百十五號華捕到來押令車載送受傷女孩往廣仁醫院醫治一面持傷狀單帶該汽車夫入捕房請究 
[各學校消息彚紀]  
　　飛虹小學本月三號飛虹學校校友會開評議會討論會務進行到會者有周樹範蔡引之等先由評議長周樹範君主席宣述開會宗旨繼由凌君等發表進行辦法當塲表决議案如下（一）徵收會費推定周樹範鄧遂初凌瞻曾羅金林邵恩鼎察引之等六人爲徵收員（二）徵求本屆母校畢業同學入會（三）收費事結束後再由評議長周君召集評議部開會報告 
　　市民公學北京路商界聯合會市民公學籌備暑期游藝會於昨晚開第二次委員會列席者凌國樑朱恨生錢靜山等十餘人兹將議决事項彚誌於下（一）會塲假座民國路老北門外自來火街浸會堂已派代表接洽妥當（二）會期由委員會議决定陽曆八月十二日即陰曆六月二十日下午一時起至十一時半止（三）入座劵採用長方摺疊式日夜通用業已有印（四）會塲職員除由委員會職員擔任外另推招待員數位會塲幹事糾察急救等均由該校童子軍選派擔任屆時必有一番熱鬧也 
　歇浦甲種商業學校西門内夢花樓路歇浦甲種商業學校自開辦以來對於佈置校舍考取新生頗形忙碌該校創辦人多半係南京高等師範商理兩科畢業同學及國内外大學卒業者近來請定郭秉文汪顯明張士一吳叔田諸君以及其他實業界名人爲該校名譽校董不日即可開校董成立會云 
　　旅滬安徽公學法界打鐵浜安徽公學開辦已經半載頃聞該校已得該省政府准予列入預算案補助常年經費該校校長李振亞特將校址遷移西門唐家灣大加擴充敦請專門學者擔任各科主任採取最新學制先設初級中學曁師範商業兩科並設高初兩級小學各級皆有義務學額定於九月九日開學日來報名投考者甚衆云 
　　平民女子職業學校上海平民女子職業學校定於舊曆本月十七日午後一時至六時假座夏令配克影戲園開游藝大會會中有龔文淵之報告凌肖之新劇·李劍靑西樂跳舞今將開會秩序列下（一）奏樂開會（二）主席報告（三）校歌（四）跳舞歌（五）文明醒世新劇（六）墨西哥裝滑稽跳舞（七）夏令配克最新滑稽影戲并來賓游藝此次開會爲該校補助經費起見所售劵資悉數充費想届時必有一番熱鬧矣 
　　夏令兒童義務學校基督敎夏令兒童義務各學校於二日在總部召集緊要會議討論改組計劃决定自下學期始各校設立永久機關俾可於暑假前從早預備云又於前日在總部開第四次代表會議到者五十餘人討論關於聯合休業式各事聞今夏在上海區所設學校計四十餘處學生三千人將於下星期五即八月十一日下午三時在四川路靑年會舉行聯合休業式當日秩序中並有各校優選生之表演凡熱心普及敎育者均一律歡迎云 
　　肇義學廣肇公所設立之廣肇義學一校至八校又廣肇半夜義學廣肇女學男女學生共一千五百餘人於昨晨六時在海寗路廣肇醫院大堂行暑假休業禮開會秩序如下一奏樂廣肇義學童子軍二唱歌廣肇女學生全體學生三報告監理馮少山四訓詞監理霍守華羅芹三五給憑廣肇公所董事吳冕伯六给奬廣肇公所評議員陳禮明七茶點八散會 
　　競立學校北山西路競立學校爲張子瀛君獨力所辦已歷十餘載成績素著計受該校造就得以直接入政商工學各界者達千人之多現由該校第一屆畢業生費相學發起趁該校暑假期内組織同學會擬先從調查歷屆各同學住址職業編印題名錄入手一方尋覓相當地址闢作會所現籌備會將次成立分頭從事調查籌備事腚積極進行一俟稍有頭緒即行召集正式成立聞成立後將有同學雜誌及年刋之編輯云 
[烟兌業衆和社公會選舉會]  
　　國聞通信社云昨日午後二時本埠烟兌業衆和社公會假天津路大美烟公會開會到者百餘人先山書記報告經過手續畢推董可良主席謂衆和社現已聯合辦事需人應組織總務交際幹事三部以資進行而便接洽衆以爲然公選總務部長沈子卿交際部長董可長交際員厲超賢陳耀彩謝畦成常慶貴刁恒忠樂新元顧少卿孫惠堂幹事部長陳廷春幹事員湯炳生兪潘成顧少甫柴文華戎楚衡王文章范榮華刁樹堂張仁星張奎庭書記沈維挺瞿瑞書選畢由職員部提議前衆和社無形停頓尚有餘欵洋四百元分存邵明珊黄蓮卿兩君處現衆和社重　組織應將此欵提取公議向邵黄兩君接洽提取存銀行以備公用准於十七日二時開歡迎職員會旋即散會 
[閘北滅除蚊蠅會之調查報告]  
　　閘北滅除蚊蠅會昨據調查員孫绮恨報告謂蚊蠅之繁殖都由於遠年之冀坑及汚穢之積潦而生查四區二分署金陵路及北梅園路一帶道旁糞坑不下數十上無隻蓋更有無數草蓋豬棚烈炎薰蒸蚊蠅麕集臭穢難堪綺恨職司調查當盡勸導之責連日以來邀集同志數輩宣講衛生之利害關係何如該處客民竟難理喻絶對不講衛生理合具函報告希即轉咨四區二分署派警速令該糞坑主及養豕之家將糞坑填没豬棚撤去以重衛生而免疫癘是否有當惟希酌奪施行實爲公便云云 
[聯泰新印刷公司開創立會]  
　　法租界東新橋街民國路口聯泰新印刷公司昨在該公司樓上開創立會下午二時到各股東權數已過半數隨即開會首由籌備主任徐喬笙報告籌備經過情形次選舉董事及監察員當塲開匭當選董事及監察員郭秀夫徐喬笙徐玉笙朱祥符李　宗等五人次提議進行事項茶點而散按該公司籌備爲時無多現所排列之機器爲英國最新式者計有兩部尚有定而未到之橡皮機兩部聞此項機器每小時能出三千餘張之多機件精良裁判裝疊毋須人工云 
[交涉署對於國籍問題之審愼]  
　　駐滬美總領事近函交涉公署謂卜斯德易克現經註册爲美籍人氏囑爲查照等因聞許交涉員以卜斯德易克不知其原有國籍如山華人轉人美籍一方面歸化外國一方面即喪失本國國籍依照中國國籍法之規定本人應由現任該管地方官轉報内務部許可方完手續業已函復美領查明見覆云 
[浦東同人會職員會紀]  
　　浦東同人會企業儲蓄團爲淸理結束事宜昨開職員會議决案如下（一）報告本團共收儲欵洋四千七百三十六元五角照議决先發七成辦法已發還洋二千六百六十二元外尚有六十餘户未曾領去（一）議决未領各户定陽曆九月十日即陰曆七月十九日上午十時起下午五時止再行發還倘屆期不來領取應俟總結束時一併發還（一）議决尚有小工商貸欵未還者計洋一千四百零六元已到期者應向保人催索未到期者通知提前還欵以本年陽曆年底爲限一律還淸（一）議决除發還七成後之餘欵及催回之貸欵併存儲久和襪廠（一）議决倪經理故後團務不可無人主持推舉倪步莊君繼任負責（一）議决一俟小工商貸欵催後即柗提早結束完全發還 
[東吳校友公餞應存一]  
　　前晚七時東吳大學一九二一年級公餞其同級應存一君於大東旅社應君爲其級高材生畢業後充任敎職者一年將於本月十三號赴美國芝加哥大學研究社會學席間主席張原絜君請應君略述此行之宗旨應君略謂當此新舊潮流中西文化互相衝激之時守舊維持臭味不同舉動各異各走極端非運用社會學的原理不能挽救故此行以研究社會學爲宗旨是日到者除應君外有伍克家兪錫九殷文元盛振爲張原絜陳寛珊楊安麟裘家奎潘天民等九人云 
[貧兒院之防疫手續]  
　　斜橋貧兒院辦理有年邇因天氣酷暑時疫流行特商請南洋醫院院長顧南羣醫師到院實施疫手續業於前昨兩日顧院長 
偕該院醫生陳天樞蒞院對全院學生注射血淸其藥品手術概不取値現聞該院同人銘感之餘特由院内女子剌繡部繡成是迺仁術四字送陳顧君以誌紀念云 
[滬杭路管理局庶務課鄭副課長撤差]  
　　滬杭甬鐵路管理局前奉交通部令畧謂該路庶務課副課長鄭誌賢乃鄭洪年之弟聲名狼藉著即撤差云云現悉該路任局長業已令行知照所遺庶務課副課長一缺即此取銷並未委人惟鄭誌賢曾兼充該路閘口站路校學務委員所有經手校務即由路局派委錢某接充 
[昨日運杭之米石]  
　　滬杭甬鐵路日暉港車站昨日由均益轉運公司代運浙省食米三車計八百石掛於下午十點零五分由滬開杭之一百二十號夜貨車運往拱宸橋車站卸貨云 
[檢騐汽車撞傷身死之男屍]  
　　八月二號淸晨七時許有一形似小工之男子年約三十左右身穿籃布短衫褲秃頭赤足兩脚皆有瘡疤在南京路東段南洋烟草公司門首被二千六百五十三號汽車撞倒碾傷當由巡捕送往醫院療治汽車夫沈阿虎拘解公共公廨押候訊究在案兹因該男一受傷過重醫治無效業於前日身死由醫院通知總巡捕房查　尸屬將尸舁往虹口斐倫路騐尸所當日廩請張襄讞會同日副領事田中氏蒞所騐明尸體升座公位據車務處捕頭禀稱該汽車夫當時肇禍後並不停車依然疾馳圖逃旋爲一工人認明該車號碼報告捕房始將該汽車夫獲案云云並由見證陸阿六與五百十二號華捕證明當時情形問官向沈略訊一過即判曰騐得已死無名男尸係生前被汽車撞傷身死查無尸屬着地保領尸棺殮厝壇候認汽車夫沈阿虎押候美領堂期解訊 
[塌車碾傷女孩足部]  
　　塌車夫曹阿五等駕車經過四區一分所附近小菜塲地方偶不經心將婦人姚陸氏六歲女兒阿頭碰倒碾傷足部由警將曹拘送該所連同該氏母女函送地檢廳昨奉張檢察官訊供之下判阿頭交給乃母領回自醫曹阿五押候該女傷愈再核 
[楊椒山墨寳出現]  
　　浙湖望族某君藏有明賢楊椒山眞跡屏條十二幅相傳數百年來未曾問世楊公彈劾嚴嵩直聲振後世此屏書法魄力雄厚矯若游龍足與其人並傳不朽誠爲希世之寳某君前見報載蘇州書畫會有楊公墨寳未飽眼福心殊歉然今將家藏眞跡携帶來滬不日登報廣告供好古家之瞻仰云 
 
 
 

Page 16

 
 
　　蘇屬緝私石統領以時屆炎夏正値油修船隻之際故於前日通令所屬各營切實勘查各該隊之巡船如有應須油修迅速開報以便飭匠興修而重緝務倘有不堪修理者亦當將破壞情形詳報聽候派委勘明另行換釘　船着即尅日具報云 
[暑期體育學校之同樂會]  
　　前日下午中華武術會暑期體育學校開同樂會到者不下百餘人首由吳志靑致開會詞略謂此次暑期學校多承各省體育家不遠千里而來今日叙在一堂研究體育甚爲愉快云云次演武會員羅叔靑王明坤鄭啓亨敎員于振聲馬錦標王鳳章來賓蕭格淸等表演武術一塲龍爭鬭甚爲壯觀繼以王振廷　梅笙柴岳生徐介夫京調字正腔圓聽者贊許不已殿在茶點暢談而散時已七句鐘矣 
[聯益善會收殮疫屍]  
　　天津路中國紅十字會時疫醫院於七月三十日下午有浙江餘姚人洪福標患疫求治據云住盆湯弄新橋下塊興園茶樓做小工爲業今由不知何號在差華捕給錢喚車指伊到院醫治等語詎意洪福標延至八月五日上午四時因醫治無效身死該院以洪旣無家屬當即報告虹口胡家木橋香烟橋路上海聯益善會請爲收殮該會即給材飭令扛夫舁葬會塚云 
[龍王廟改建缘由]  
　　南市龍王廟及風神殿等因與肇嘉浜填浜退屋關係前經滬南工巡捐局姚局長迭次函知該廟住持羽限令將廟基房屋退建乃因乏欵延擱多時兹聞近始由米業中代爲籌欵補助業已招工承攬退建訂於陰本月十六日實行動工云 
[華探獲盗得奬]  
　　在公共租界迭犯越貨傷人重案三十六起之大帮劇盗王寳生（即蘇州阿榮）陳長順王阿二陳阿三張阿六秦阿狗盛桃桃等被匯司捕房緝獲解由會蕃公廨訊實除將王寳生等十三名判决解送松滬護軍使署按律嚴辦外其餘各盗分别處以徒刑各情已屢誌前報業經英美麥總巡查得承辦此案之華探目金福壽包探陸連奎王桂亭侯阿　費克倫劉永茂等贓盗併獲並起出實彈手槍二枝頗爲出力除賞給包探陸連奎洋一百元外照章給予嘗格洋共四百五十元以示奬勵昨已將賞給格洋如數發交滙司捕房給予各包探平均分領矣 
[拘拿剌花黨徒]  
　　剌花黨以本埠而論南北一帶何止數千其中以黨派記號流入匪黨者實繁有徒邇來剌花黨迭生事端已爲淞滬警察廳徐廳長訪悉前日已通令所屢各區隊按名拘廳發科訊究云 
[歡迎兄弟博士紀]  
　　上海學生聯合會舊職員前晚七時假座一品香歡迎該會前會長何君世楨及其介弟世枚到者除兩何博士外復有新自美留學歸國之趙家遹君及該會舊職員狄侃彭昕邵高襄岑德彰蔣葆釐馬　淦潘公展裴國雄及其夫人張淡如女士等四十餘人公推狄侃君主席首述歡迎詞畢嗣何世楨博士演說畧謂去國一年感想苦難盡言華會集碩彥於一堂議訂九國公約而笑話尚多則法律之效能可能想見鄙人雖學法律今日所以不敢妄談者以此惟願以此身獻諸社會勉力服務以雪留學生被駡之恥云何世枚博士亦略道謝忱並謂美國每當選舉時期不論所選者爲大總统爲議員各政黨領袖人物無不運動當選不過運動之方法與吾國不同吾國用金錢而美國則用口舌筆墨自願當選者到處演說宣布其政策與主張以求國人之贊許並不有暮夜包苴之行爲此深足爲吾國政客效法云云此外孫鏡亞黄宗漢亦相繼演說席間中華紗業公司贈送紗帶以資提倡云 
[山東副劵開奬記]  
　　昨日爲第三次山東河工有奬副劵開奬之期在南市久大獨頭利濟總局内舉行開出之五大奬並經銷各票號照錄如下頭奬一萬八千四百九十八號本埠飛來福二奬七千五百九十八號本埠廣萬源三奬三萬六千四百三十八號本埠廣萬元轉大利元四奬一萬八千五百五十號漢口大達又四奬三萬一千二百四十三號寗波大達利五奬一萬九千六百二十一號本埠善中又五奬二萬一千二百二十七號本埠老通源 
[鄭煥章否認販土]  
　　謝鼎鏞日前投法捕房報稱有住居法租界黄河路八十七號門牌内之鄭煥章前在九江地方私販烟土案發後逃來上海該處地方檢察廳將民人朋友拘押聽候補緝鄭到來方可了案故由民人來滬將鄭尋見今有信函可證求請提案訊究等語捕頭得供即派包探將鄭拘案諭令交保昨日傳至法公堂請訊先由捕頭上堂禀明前情詰之鄭煥章稱商人父親雖在九江營業惟商人向在上海並無在九江販賣烟土求請查察中西讞員判退去聽候函致九江檢察廳俟覆到後再行核辦 
[設烟具牽累二房東]  
　　法捕房探目沈德福唐雲卿偵得小東門外陳春生邇將餘屋轉租與王阿寳私設烟具容留外人在内吃食洋烟有違禁令爰於前日稟明西探同至該處抄出烟具等物帶入捕房諭令交保昨日傳至法公堂請究先由捕頭上堂稟明前情詰之王阿寳供認私賣燈吃陳春全供民人實不知王私賣燈吃故敢租賃求宥中西官判王罰洋三十五元陳罰洋二十元充公烟具没收 
[火車小工帶烟]  
　　滬杭火車上小工周桂泉徐阿小李全寳等三人私帶烟土六包被閘北游巡隊隊士查獲連贓解送司法科收押候訊 
[無照擅開汽車之押究]  
　管阿掌昨駕一千七百九十五號汽車經過滬西白利南路被二百零一號西捕查悉並未考得開車執照旣無司機經騐私自開車違犯定章將管連車一併帶入捕房稟請捕頭核示 
[英商控陳文鑑違背租約]  
　　英商屯艮麥克尼耳查祖斯登司等具狀公共公廨以靜安寺路一號至九號之地皮係由陳文鑑承租嗣陳轉租與新世界建築游戲塲事前未得伊等之允許違背租約等情請爲傳訊日前由廨簽發傳單將陳文鑑傳案着令具結出外聽候訂期會訊 
[窺探絲棧房之押究]  
　　湖南人張海卿陳福生昨日步入九江路八號半門牌八巴利洋行堆絲棧房内窺探管棧人以其意存圖竊報告該管捕房派令中西包探到來將張陳一併逮捕收押候查明解送公堂訊辦 
[客棧主違章之科罰]  
　　法租界錢杏春所開之客棧邇因不將旅客姓氏籍貫載明循環簿上事爲專查旅館之包探苗永興查知以其違章當即稟明捕頭於昨日傳至法公堂請究先由捕頭上堂禀明前情詰之錢供認違章不諱中西官判着罰洋二十元充公以儆 
[姊控妹捲逃]  
　　婦人羅謝氏昨投法公堂控猺地婦人前與胞妹同嫁羅銀山爲妻不料丈夫於六年前身故詎胞妹於日前被拆白黨張才寳誘拐私行偕逃並捲去飾物當由婦人報告捕房由探至張才寳家查究胞妹始知不妙自投捕房求請訊究詰之被告謝氏供婦人前次確隨才寳私逃此次實至杭州游玩不敢私逃餘供支吾捕頭稱被告在捕房由其親生子求其回家不料被告堅執不允故此解案請核中西官判以被告不應私逃着罰洋十元充公示儆交原告領去如再私逃重究不貸 
[誘拐婦女之涉訟]  
　　梅園路福康里成衣匠奚渭渭之妻奚陳氏向居蘇州原籍去年陰曆正月初五日有奚之連襟張玉春往邀奚陳氏往江陰伊家原籍地方游玩不料一去之後音信杳然奚情急旋偕伊母奚邵氏等同往江陰找尋不獲不得已返蘇延宕到今事隔年餘毫無信息兹據有人向奚報稱爾妻陳氏實遭伊之胞姊戴陳氏等串通拐匿賃屋上海等語奚母子於前日來滬當在閘北共和路將戴陳氏並張太春以及從中牽涉之石玉東趙潤生等扭控四區警署於昨轉送地檢廳訊辦當奉檢察官提案研訊奚母子投稱陳氏實遭張玉春串通戴陳氏等拐賣無蹤自去年正月到今所費一切已經不資但小民係一手藝中人安能受虧要求嚴追我妻陳氏到案給領質之張石趙並戴陳氏等供詞互相推諉不認誘拐問官得供判令各被告分别押候嚴追奚陳氏到案再訊奚母子斥退候示 
[迷路女孩留養待領]  
　　前日淞滬警察第四區第二分所崗警瞥見迷路女孩袁變喜一口詢據聲稱年七歲泰興人父名老二在小東門開花烟間我因出外泡水迷失歸途等語該孩身穿白布衫紫方格布褲現送閘北慈善團留養該家屬可向該團領回云 
[搭客落水溺斃]  
　　前日由浦東新場開滬之豐和小輪駛抵閘港外浦江有搭客某甲失足落水打撈不及隨潮淹斃其人姓名籍貫現尚無人知曉云 
[划夫違禁罰鍰]  
　　浦東爛泥渡口前有划船三十餘艘定意每船只准載客六人每人渡資銅元二枚乃該划船等近日濫載搭客多至八九人每人需索銅元三四枚不等前晚經三四崗警上前禁止反被扯破制服當即號召鄰崗巡警拘獲違抗禁令之划夫王振才王阿金二名解署昨經曾署長略詰之下判各罰洋五元以儆 
[剖售西瓜之傳究]  
　　蘇州人連雄錩在湖北路一百十號門牌開設水菓店因將西瓜切片售賣違犯公共工部局衛生處條例被衛生處西人查悉業已咨照該管捕另轉請公共公廨出單傳連到案訊罰矣 
[養狗不捐執照]  
　　同孚路三百零九號居户闞阿四厦門二百九十五號胡阿根因養狗均未向工部局捐務處請給執照被巡街捕查悉其違章禀由捕頭輔請公共公廨出單飭傳闞胡兩人到案訊罰 
[私娼拉客之查究]  
　　私娼花月樓吳洪仙陳小寳華金寳李阿寳吳阿媛陳阿金曹鴻大等均於前夜在南京路厦門路各處强曳行人前往狎游被捕查見先後拘入捕房捕頭飭各存洋十元保出聽候公堂傳訊 
[童養媳去而復返]  
　　滬杭甬南火車站張家宅地方有鄉民張文義張王氏夫婦家有養媳張邵氏今年十八歲尚未完婚不料今年陰曆閏五月二十七日邵氏私行脫逃張文義各處找尋無着嗣有張惠卿者向文義聲稱我願爲爾包尋須要找尋費洋六十元方可合浦珠還文義以其語不近情却之不理但張邵氏逸出後先到伊姊徐邵氏家繼到母舅張阿榮及堂兄邵雨亭處被此商議之下乃於前日將張邵氏送還夫家詎張惠卿亦跟踪到來勒索尋費六十元張文義張王氏見而大怒報告崗警將一干人拘送二區警署據張邵氏供稱此次出走實受張惠卿之唆使李區長又飭警將張惠卿拘獲於昨晨備文派警將原告張文義張王氏邵雨亭張阿榮證人徐邵氏被告張惠卿張邵氏等移送地檢廳訊辦 
[鬭口擊破頭顱]  
　　甬人王紀元昨在大連灣路不知因何與劉榮生口角起釁將劉擊破頭顱受傷當經包探劉問軒查見將傷者劉榮生送院醫治一面將王紀元拘入捕房禀請捕頭核辦 
[竊衣賊人贓并獲]  
　　紹興人朱維昌前晚在東西華德路四百八十九號門牌錢瑞林家竊取衣服一包携贓逃至西虹口被包探劉永茂查見將人贓拘入捕房押候解究 
[婦人潛逃被控]  
　　常州寡婦潘萬氏住閘北大統路發祥里其夫潘容朝已故三載前日忽有同鄉朱二和尚在四區控稱去年在原籍由該氏翁姑主張轉嫁與民爲室詎被潛逃來滬云云奉顔署長判着朱退去聽候偵查再核 
[兩竊賊押候解究]  
　　滬西麥特赫司脫路十六號門牌西人住宅内侍者本地人陳玉林行竊其主鈔票洋二十五元又常州人尤金生在南京路摸竊方慶根衣袋内銀洋十元均被各該管捕房包探先後拘押候解公共公廨訊辦 
[誌謝]  
　　昨承世界書局惠贈第十三期「快活」大東書局惠贈第二十三期「星期」各一册中華圖書館惠贈第一百七十三期「禮拜六」兩册書此併謝 
公布欄 
[江蘇高等審判廳]  
　　民庭判决▲張漢泉等與陸餘魁爲河港涉訟上訴一案（判决主文）本件上訴駁斥第三審訟費由上訴人負擔▲沈詠樓與奚隆金爲贖田涉訟　請回復一案（裁决主文）本件聲請照准▲陳妙生與葉阿兆爲賠償損失涉訟上訴一案（判决主文）本件上訴駁斥本審訟費歸上訴人負擔▲沈詠樓與奚隆金爲贖田涉訟上訴一案（裁决主文）原判關於上訴人帮同丁天龍贖田之部分撤銷被上訴人在第一審對於上诉人之請求駁斥本審訟費由被上訴人負擔▲振興電燈公司代理人華子怡因移撥官欵事件抗告一案（裁决主文）本件抗告駁斥抗告訟費由抗告人負擔 
　　批示▲周文山呈爲與包連桂等贖屋糾葛一案縣吏串賄捺擱由呈悉所稱縣吏串賄捺擱等情是否屬實已令縣澈查並從速限傳訊辦矣仰即知照此批▲沈杏園一件爲滬地廳執行違法請救濟由呈悉此案究係如何情形無從懸揣候令仰該廳查明迅予依法辦理此批（以上八月四號） 
 
 
 

Page 17

 
 
自由談 
[座右銘] [  許衡]  
　　責已者可以成人之善責人者實以長己之惡 
雜說 
[釣] [  蔣湘蘭女士]  
　　漁翁之垂釣也設餌於鈎繫鈎於竿執竿以入水游魚見食揚尾而來食未下咽而鈎已上口卒至受斬割蹈湯鑊供人作下酒物窮其致死之由實貪耳 
雖然魚無智者也有智者可以警矣 
閒話 
[消夏雜話（一）] [  禹鐘]  
　　朱明旣届烈日縱署余每歲長夏咸在客裏獨今者以久客思家且旅舍窄小苦熱尤甚遂於百忙中偷暇賦歸暫息麋務故鄉有敝廬可居雖無明窗凈几之雅然一室盤桓科頭跣足於此弄翰墨消永晝亦大足自娛也積日稍久紙墨遂富斯作也蓋自記日常之瑣事以視日記特不標列月日而已 
　　余於滬墨將歸之際芙孫力止余行蓋以靑社將於星期日舉行成立大會余亦爲社員之一理當列席其間躬與斯盛苟余以先期而歸者則成立會人數有闕焉靑社者爲海上治說部諸同志所結合期以聯絡情誼研幾文藝並督察出版界之趨向而於當世作者之著述亦爲加以正確之評隲使國人有所適從用以增高中國文學之價値意至美願至偉也此社發起時芙孫厪父實爲之首倡余與苕狂紅蕉舍我枕綠亦力主其成先經少數同志之討論者凡四五次遂漸事進行嗣又得天笑鈍根瘦鵑獨鶴寄塵卓呆諸公之贊同而北京之何海鳴杭洲之畢倚虹蘇州之程瞻盧程小靑同里之范烟橋咸來書加入且託在滬同志於開會時代表列席焉以是始於滬南之半淞園開第一次茶話會討論會務在滬同志多數蒞止惟卓呆以病阻鈍根獨鶴以事阻不到者僅彼三君而已半淞園水竹淸華亭榭幽勝爲海上惟一之佳處一時俊侣紛集人地兩相映櫬信能相得益彰矣 
筆記 
[天韻樓雜記] [  萱百]  
　　斷腸詩譏李　素廣州名妓也本良家子父宦粤以贓罪流關外妻子寄食客中素素年十三母病死無以爲殮遂鬻身葬母初爲人婢後輾轉入勾闌年已十七矣幼曾讀書通文翰喜誦斷腸集所爲詩亦頗似之以詠秋海棠得名有句云瘦到腰肢凉到骨夜深風露泣嬋娟爲一時文人墨客所賞鑒謂其娬媚動人不讓斷腸佳什也有周生劍厲者倜儻多才方自東瀛歸一見傾心留連者匝月生潮州人父官楚北以省覲至鄂遂别去素素送之所謂臨　幾點相思淚滴向秋階發海棠爲情殆無以過此也周生去三月仍返粤與素素重相見益珍愛欲爲落籍而苦於資不足素素曰我有私蓄可以相濟遂脫其籍生婦悍妬聞之大興問罪之師生不得已語素素曰我孤負汝苦心今受制河東不能自由奈何素素曰無害妾當再返省城重張艶幟尚非花落色衰之時何憂門前冷落車馬稀乎此言也素素有激而云然非本意且欲一探周生口氣也周生曰我愛惜卿才痛卿所遇故謀脫卿籍今我不能庇卿又使重墮苦海則我罪重矣我當再往東京誓與卿俱但須一游楚北向老父索取川資行與卿同渡矣素素深感之乃同往鄂中旣室寄素素逆旅而自陳於父以再游日本入高等專門學校爲言詎料父已先得媳婦之報告悉知其情大加申斥責以不務正業留戀烟花將來必敗家聲所請東游竟不許命即行束裝回里生惘惘失所僅領得返粤之資不足兩人用度徙倚逆旅大有牛衣對泣之狀時革命潮流日益澎湃生本同盟會中人有友挾之返粤乃與素素同歸寄居省會不復旋里旣而黄花岡蹉跌周生以身殉李素素聞之遂祝髮爲比丘尼終年素食誦經爲周生懺有識之者謂如雨後梨花顔容慘悴矣若素素者固可謂之深於情者也聞其有斷腸詞三十首爲周生殉義而作惜述者不及記然則昔年喜誦朱氏斷腸集寗非不祥之讖哉 
 
[食之無味棄之可惜文辳]  
小說 
[社會小說人間地獄（一六九）] [  娑婆生]  
　第二十四回和氣生財狐言驚鼠膽同心參佛雪女引冰娘 
諸復馥齋見孫桐耘忽然臉紅狠覺奇怪忙問你近來也應酬應酬嗎諸馥齋道不題了我們行裏一位外國同事他新從外國來第一次到中國他和我談得狠投機他有意思要關查關查的中國風土人情他一定要我帶他見識中國的妓館的情形你是曉得的堂子裏我是從不敢進門的他出了這難題目眞不好缴卷如在别人我可以回絶了他無如這位外國同事和大班是最密切的狠有權柄狠能在大班面前說話其勢非敷衍敷衍他不行我只得同他兩人前禮拜到三馬路沿馬路名字呌王鳳姐家樓上去吃過一抬赤脚花酒諸馥齋道三馬路没有什麽王鳳姐大概是王熙鳳罷你弄錯了變成王鳳姐孫桐耘道紅樓夢上王熙鳳不就是鳳姐兒嗎諸馥齋道你眞把那倌人當作璉二奶奶看了嗎但不知你們這一對中西合壁的嫖客怎樣一個局面孫桐耘道我一切外行到了那裏只得說明白了我們是來吃花酒的頓時呌他擺起檯面我和那外國同事並肩坐下淺斟低酌髣髴同中外官員會審什廣交涉重案似的加之那位外國同事又不會使用中國筷舉動頗僵却引得許多娘姨大姐圍攏來看以及隔壁的人家對過的堂子裏人都遠遠的瞧著好似瞧新鮮把戲那外國同事不覺得我可面紅耳赤難受非凡今天說起來還覺着臉紅還有一樣可笑的事吃完了酒我問娘姨要多少錢他說酒席錢每桌十元此外賞錢呌下脚多少聽客人隨便賞我問他至少要賞多少呢那娘姨再三不肯說他說洋大人决不會小出手的我急道我是來請大洋人的不是洋大人自已請客我們是同胞不必欺人你老實點說了罷那娘姨道我們堂子裏規矩没有自己開口要多少下脚的道理我們雖是開堂子也是一種行業也自有一種行規要我們破了行規是不行的我想了半天我便付了他一塊錢那娘姨問道請問這一塊錢是算呌局的錢嗎我道不是是下脚娘姨笑道一塊的下脚我們吃了三十年的堂子飯没有收過我說嫌少嗎下脚也不過是一種小帳上海灘上小帳加一十塊錢的酒席我付一塊錢也不算少了那娘姨道堂子裏和酒菜館是不一樣的老實說我們這裏幾户客人什麽陳制台劉道台紗廠裏的朱大人虹口的余大人住在法蘭西的黄八少他們來請一次客每一桌的下脚至少二十三十有時候還是一百八十請問一塊錢我們怎好收說罷那娘姨和一屋子的倌人大姐全笑了起來我被他這一笑更殭了那外國同事還要追根問底的問他們笑什麽事又問他們和我們辦什麽交涉我眞難以回答 
隨便說說[  瘦鵑]  
　　寗波同鄉會天文鏡觀星前兩天寗波同鄉會因由德國新到天文鏡一具特在屋頂邀人觀星說甚麽明月如氷球咧火星如金彈咧北極星如晶丸咧還可以看見金木土諸星我聽得有這種絶好的天界奇景可看不覺神往了三天追悔自已没有去看平日間我原常發奇想以爲亞當夏娃所造的世界年代太多了委實舊得可厭况且我們生在這世界一部分的中國一年三百六十五日兀是鬧水災鬧旱災鬧兵災實在不是人住的到别處去呢也總要遇見人眞眞可厭得很最好是能跳出世界到别的星球中去頑頑叵耐這種痴想發了十年却始終没有做到如今寗波同鄉會且天文鏡看星雖也可望不可卽但是望屠門而大嚼也正有趣呢至於地球和别的星球交通之法還須請世界大發明家趕快發明纔是 
 
 
 

Page 18

 
 
   
 
 

Page 19

 
 
   
 
 

Page 20

 
 
常識 
（一）投稿本增刋者其材料除衛生法制道德經濟四項外增敎育科學宗敎市政雜錄問答六項其　涉攻　個人者恕不登載 
（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其顧以酬者投稿時須署名蓋章於標題下（但署名不蓋章以不願取酬論）如登載一日後經人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君寛有疑義藉便討論起見當擇要登載恕不給酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增刋得酌量增删其字句（一）投稿不登載者原稿恕不發還 
常評 
[鐵路國有之弊] [  覺]  
　　美國現方發生鐵路國有或民有問題其民有派所揭鐵路國有之弊有大足供我國民之研究者 
　　其言曰鐵路國有之第一結果將爲產出一政治上少數握權之團體此誠不啻爲我國之鐵路事業寫照也吾不知美人之爲此言者其鑒於我國之往事而發歟抑揣測其自然之趨勢歟 
　　且我國所受鐵路國有之弊尚不止此因鐵路國有而不良之政储可以濫借外債甚至所借之債移之於極不正當之用途而鐵路之建築反置之腦後是則爲我國不可思議之現象矣現我國膠濟鐵路已定爲民有民有之成績他日將於此路試驗之余以爲民國之所謂國有固無非民有也國且民有何論國中之一部分事業然而我國之民能知國爲民有者幾人哉則其對於民有之事業能不放棄其所有權者幾人哉 
道德 
[西方格言（三一九）] [  謝介子選]  
瘋人以爲人皆瘋（席勒斯）（Syrus） 
慈母之愛永如春日（法蘭西諺） 
愚昧而知奮勉則幸福隨之（英吉利諺） 
定時早起能治多事（法·丹諺） 
人以善問增見識（英吉利諺） 
見解愈高始愈不驕（丹麥諺） 
學問如心之眼（英吉利諺） 
未躍當先審視（意·法諺） 
世有以虚想自欺者（英吉利諺） 
「設若」一語最足調停事實（莎士比亞）（Shakespere） 
[立身處世之要言星實] [  ]  
　　人能守着一忠字遇事必無苟且心人能抱定一恕字遇人必無爭競心 
養生以少惱怒爲本立身以不妄語爲本待友以有誠意爲本 
畫坐當惜陰夜坐當惜燈遇言當惜口遇事當惜心 
閒時忙得一刻則忙時閒得一刻 
立品要和中有介處事要精中有果認理要正中有通 
遇大事要擔當得起遇疑事要參勘得透遇逆境要有堅忍不拔之志遇順境要有持盈保泰之心 
　　將啼飢者比則得飽自樂將號寒者比則得暖自樂將患病乾比則健康自樂將遭禍者比則安閒自樂 
　　名譽者人之第二生命（英吉利語）窮困者人之第六官能（德意志諺）抱樂觀者常舒泰抱悲觀者常憂鬱處心績慮要在悲樂之間 
　　不可以一己之情性概能人之情性不可以他人之過惡恕自己之過惡 
只要人人去了我心便是天淸地寗世界 
　　事有急之不白者寛之或自明人有迫之不從者容之或自化（乙種酬） 
衛生 
[公園及體育塲等應闢游泳池] [  金一]  
　　游泳爲全身運動乃體育之一種人在水面上之一技能也苟從事練習（一）可以去積垢（二）可以助長筋肉之發達並使皮膚堅强（三）可以識水性之緩急强弱（四）天熱之時可以調劑人身高度之體温（五）倘禍遘覆舟可以避免危險爲益甚大故外國凡公共場所多闢有游泳池導人練習至於靜水之外其活水游泳（潮水所及之内河及海濱）近亦提倡甚力 
　　游泳之法計有三種（一）昻首游泳即俯伏水中僅露一首而將手足運動前進者是（二）背水游泳一名朝天游泳即仰臥水上而運動其手足前進者是（三）潛水游泳即鑽入水中屏氣不息迨至首出水面後始行呼吸者是至其姿勢亦有二種（一）蚌式（二）打鼓式蛙式者將兩手向前撥水而兩足時在水平面線下向後緊伸者其發聲不巨故又稱靜姿游泳此前於遠東運動會見之打鼓式者其手足時上下於水平線發聲甚巨故又稱跳躍游泳現鄉間之所見者多屬此種一歲之中最適於游泳之時期即此夏日以其天氣炎熱初時練習可以有益無害也而最宜練習游泳者則爲住居大商埠之人因其平時運動較少又進出頻數習之足以增進健康且可免意外之危險也乃鄉間於此則尚間有習之者而如上海之大埠則除西人及少數之靑年年中人外其習此者竟未有所聞非皆不欲習乃實因無地可習耳 
一地方之行政及衛生機關首須注意社會上個人之健康與安全現學社會上旣有此需要則即官廳與各公園及體育場等主任之分内事也望即急起圖之（乙種酬） 
經濟 
[移茶酒費贖路之我見] [  峰]  
　　吾人試遍歷中國城市繁華之處鄉鎭貿易之所茶館酒肆不數步間簾帘相望座上常滿樽中不空其一日之間所費之財以一肆論最少亦必在數元以上以一鎭計最少亦必在數十元以上一肆之間如是一鎭之間如是則推而廣之一縣一省至於全國統計合算蓋不知其幾千萬也使移此費而作贖路之費不數月間即可绰綽有餘且茶雖有興奮精神之作用而日沈溺於其間每易致頭痛失眠等事酒雖有助行血之功而濫用過度則内贜諸器官將受其害而身體之抵抗力亦因之而减少故知茶酒之爲嗜好此有害於身早宜除絶之况羣聚一室炭酸氣之從口吐出充塞屋間必倍多而人端坐於其間呼吸將爲之受害（此指普通一船茶酒館而言若大埠肆館有換氣裝置者不在此例）是一涉足於茶酒肆間旣費金錢又害衛生誠能以每日茶酒之費爲贖路之金則於國有益足以稱愛國之民而於身有益亦足以稱衛生之人一舉兩得善莫如之敬告諸涉足茶館酒肆者急宜自省爲國家計爲一身計則庶乎其可也 
（乙種酬） 
法制 
[離婚後發生之效力] [  劍芙]  
夫婦間因離婚而發生法律上之效力其大要如左 
（一）離婚後妻之復籍及其身分回復凡因婚姻而入於他家者一經離婚卽應復籍於其所自出之家而回復其從前所有之身分 
　　（二）離婚後夫婦間之親屬關係消滅卽夫對於妻親及妻對於夫之宗親外親因婚姻而生之宗族關係均因婚姻之解除而歸於消滅 
　　（三）離婚後子之監護由父任之未及五歲者母代任之但在兩願離婚若訂有特别契約者依其特約（如兩造訂定年幼之子至若干歲止别託乳母養育是）又在呈訴離婚審判衙門得計其子之利益酌定監護人（民草一三六六條）（四）離婚後妻之財產仍歸亽妻但在呈訴離婚時其原因應歸責於夫者夫應暫給妻以生計程度相當之賠償（民草一三六八條及一三六九條） 
　　至效力發生之時期則因兩願離婚與呈訴離婚而異在兩願離婚自其呈報之時即發生效力在呈訴離婚須俟裁判確定之時始發生效力焉（乙種酬） 
科學 
[麫粉發酵之現象] [  國璧]  
　　當吾人欲食用麫粉而先期和之以水時常加少量之鹼及舊經發酵之麫塊以引起其發酵作用迨已發酵則必有三種現象顯焉即（一）發酒香（二）現甜味與酸味（三）體積增脹是試略釋其理 
　　麫粉成分大部爲小粉「（CoHloO5）n」（小麥中約71%大麥中約63%）小粉中含有一種麩質得相當之温度與濕氣則變而爲Diastase（無生酵質）此物能作用小粉使成麥芽糖ClzH22O11」及糊精「（C6H12O5）n」其反應式如左 
　　3（C6H10O5）n（小粉）+nH2O=nC12H22O11 
+nC6H10O5（糊精） 
而麥芽糖與糊精又皆能生成葡萄糖「C6H12O6」其反應如左 
C12H22O11+H2O=Z·C6H12O6， 
C6H10O5+H2O=C6H12O6 
葡萄糖得因空氣中酵母菌之作用變爲酒精「C2H5OH」 
C6H12O6（發酵）=2CO2+Z·C2H5OH 
酒精更得因空氣中醋母菌之作用養化而成醋酸「CH3CO2H」 
　　C2H5OH+O2=H2O+CH3+CO2H 
共和麵時所加之鹼「CO3Na2」於時亦起當相之反應而生成無水炭酸「CC2」 
　　CO3Na2h2O=Z.OHNaCO2 
此多層之變化即上述現象之所由生也 
　　蓋當發酵時小粉之一部變而爲麥芽糖與葡萄糖於是乎有甜味再變而爲酒精於是乎有酒香再變而爲醋酸於是乎在酸味而鹼及葡萄糖所生之無水炭酸則使體積大爲增賬者也試觀其質之疏鬆而有彈性内部又具許多空隙可以知之矣（乙種酬） 
雜錄 
[雄黄無毒] [  愛博]  
　　端陽節前後本報載養氣君稿件一篇（題目忘却）中有謂雄黄爲砷化物之一凡砷化物俱有毒故雄黄亦爲毒物之一然歷考各化學書均謂砷之硫化物無毒（即雄黄AszS）今値暑假無事爰爲養氣君及閱報諸君陳之此亦常識之一也其未盡或謬誤之點有以正之 
　　凡一切有毒之藥物入人體中必先溶於水中（組織内所含之水分）而後與體内物質起化學作用奪去組織中重要營養成分而害其生理其終也某器官作用停止人遂陷於中毒狀况而至於死如衰脂鉀之類入人體中溶解而與血中鐵分起作用先成爲鐵衰（K4F6C6N6）YellowPrusiate　of　Potash繼變爲第一鐵衰化第二鐵（Fe4IFe(CN）6「Ferric　ferrooynide爲藍色不溶解之物質血中鐵曁被奪去卽失去其鮮紅之色終乃循環作用停止人遂中毒而死卽其例也若不溶解則不能與組織内物質起作用亦不能毒人矣 
　考雄黄爲硫化砷之一種不溶解於水及普通酸類之内故不能與組織中物質起作用是以凡砷（砒）化合物均有毒而硫化砷（雄黄）獨無毒此所以千百年來未曾有一人中雄黄之毒者也養氣君其亦以爲然否 
　　（附）砷（砒）毒之解毒劑最有效者爲氫氱化第二鐵FerricHydroxideFe（OH）3 
其製法爲硫酸第二鐵加氫氱化鈉成硫酸鈉同氱氫化第二鐵（紅棕色沈澱濾過卽得）其化學方程式如下Fe2（SO4）3+6NaOH个3Na2so42Fe（OH）3（乙種酬） 
 
 
