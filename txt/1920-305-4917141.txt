# 1920 - 305 - 4917141

 

Page 1

 
 
   
 
 

Page 2

 
 
   
 
 

Page 3

 
 
時評 
[問曹張（默）]  
　　我問曹錕馮旅爲曹所有之軍隊乎抑國家所有之軍隊乎何以不能受他人節制而援庫 
我問張作霖飛機爲張私人所備之飛機乎抑公家所備之飛機乎何以因春天所有而不能用以援庫 
我問曹張庫倫爲五族外之庫倫乎抑民國國家之庫倫乎何以民國國家之軍隊與飛機不能爲援民國急難之用 
我問曹張養兵置械僅以供武人對内之私爭乎抑以供國家對外之用乎何以國防之軍隊與飛機而反不能爲國防正當之用 
直奉與蒙關係最切者也曹張尤北方軍人之領袖也段派失敗而後軍隊瓜分之飛機瓜分之一切戰事上之利器無不視爲直奉之禁臠他人不得垂涎我人方謂曹張蓄養精銳備國家一日非常之用而不謂其據爲私有僅以備個人爭戰之用耶四郊多壘卿大夫之辱也而曹張不以爲辱執戈衛國軍人之責也而曹張不引爲責則又何怪他人之漠視庫急而推諉觀望哉 
 
 

Page 4

 
 
   
 
 

Page 5

 
 
   
 
 

Page 6

 
 
命令 
十一月三日大總統令任命趙傑爲南陽鎭守使此令又令派朱寳仁爲龍烟鐡礦公司會辦此令 
又令任命傳疆署哈爾濱高等審判廳廳長此令 
又令據全國煙酒事務署督辦張壽齡呈江蘇烟酒事務局局長文龢請免職另候任用文龢准免本職此令 
又令任命鄭焯爲江蘇烟酒事務局局長此令 
又令署司法總長董康呈請任命胡寳麟署大理院書記官應照准此令 
又令署財政總長周自齊呈請任命單寳德爲技正虞錫麟署技正戴正誠邵繼全周葆鑾邱豫煖鄭寳賢沙曾詒金煥章爲僉事高瑩署僉事朱家楨卜綸章爲編纂彦德陳向元黄鳳華朱大璵潘敬署編纂均照准此令 
又令署内務總長張志潭呈准直隸省長曹銳咨請府保定警察廳廳長王縉免去本職應照准此令 
十一月四日大總統令兼管將軍府事務姜桂題呈請任命曹樹桐爲參謀程步墀爲副官均照准此令 
又令參謀總長張懷芝呈請任命　蔭淸署陸軍第十三師二等參謀官應照准此令 
又令兼署陸軍總長靳雲鵬呈准正黄旗漢軍都統鶴春咨請以徐連慶補副參領聰桂明補印務章京陳吉安補公中佐領均照准此令 
又令穆希勒都物萊那司勒脫都物萊馬夏爾雷司永爾脫納均給予一等大綬寳光嘉禾章祉賢滿都物萊愛脫拉永爾脫納均給予一等大綬嘉禾等安脫柴穆摩爾克給予二等嘉禾章馬挨維納都物萊罕沙剛花爾柴納均給予二等嘉禾章此令 
又令龍驤給予二等寳光嘉禾章此令 
又令梁上棟晉給二等文虎章此令 
又令藤川利三郎松倉淸次郎均給予三等嘉禾章此令 
又令徐方震晉給四等文虎章此令 
十一月五日大總統令署司法總長董康呈黑龍江高等審判廳長陳彰嘉因病懇請辭職陳彰壽准免本職此令 
又令任命朱孝曾署修訂法律館總纂此令 
又令參謀總長張懷芝呈陸軍大學校校長熊炳琪另經調用請免本職熊炳琪准免本職此令 
又令任命賈賓卿爲陸軍大學校校長此令 
又令任命吳家駒署黑龍江高等審判廳廳長此令 
又令參謀總長張懷芝呈陸軍大學校敎育長張厚琬另月任用請免本職應照准此令 
又令參謀總長張懷芝呈請任命阮肇昌爲陸軍大學校敎育長應照准此令 
又令署内務總長張志潭呈准安徽省長聶憲藩咨安徽省會警察廳試署警正夏崇讓懇請辭職應照准此令 
又令茲修正司法官官俸條例各條公布之此令 
專電 
　　北京電今晨靳接見中外記者述形式巳統一事實係另一問題先組善後會議次進行選舉憲法確定行政權限陸軍基礎整理財政改良敎育六項第五項最重主公開欲結束及建設難免借債但條件如妨主權則决絶不信總之非因統一而借債尤非因借債而統一（五日下午十一鐘） 
　　北京電靳語記者此次選舉聽人民自由競爭政府絶對不干涉但據另一消息靳系及某系巳派募籌備員分赴各省預備（六日下午五鐘） 
　　北京電統一善後會議由北方國員全體南方各省長賔及與和局有關之在野人物組織之國務總理自爲會長内容設總務軍務政務財政四處並有參議顧問等職凡善後問題均交該會議决 
（六日下午五鐘） 
　　北京電靳電桂陸詢對粤事究取如何方針陸復兩廣旣取銷自主桂軍巳宣言離粤此後粤中各項問題應由中央主持辦理榮延不便過問（六日上午十一鐘） 
　　北京電密電奉張吉鮑據日使復稱琿春事以不逞鮮人跳梁區域極廣剿滅必須相當時日與多大勞苦不能因華兵開到卽認匪黨已滅須視軍隊活動結果乃可定斷請電奉使吉督速收肅淸實效等語查此案各界極爲注意電請嚴重交涉之電日必數起究竟現在我國軍隊到延數目共有若干剿辦結果能否收效希將詳情電知（五日早午九鐘） 
　　北京電院電奉張庫事萬急偵察軍情須資飛機仍希抽撥四架運往解圍又電直曹所派援軍譚慶林一部火速出發（六日上午十一鐘） 
　　北京電奉張未允撥飛機赴蒙並謂駕駛無人（六日上午十一鐘） 
　　北京電張景惠報據援庫張營稱冬（二）（日）抵叨林擬魚（六）（日）輕裝赴庫已飭多帶械彈速赴援救又電援庫第二支隊江隊續開援請將駐通朱部騎團調補察防（六日上午十一鐘） 
　　北京電駐日王代使鴻年電晤日外部告以琿春案華兵已陸續開往實力足維地方日軍無再留必要應速撤退答前已聲明事平卽撤决無久駐意當轉告内田大臣至未撤前轉飭日軍注意免生誤會一節允照辦（六日下午四鐘） 
　　北京電駐義王使電山東問題此間各方意見聯合會當可受理應將拒簽理由列要著論印成中英法文傳播世界輿論先有公評會議可得援助（六日下午四鐘） 
　　北京電邵領電俄遠東各政府决在崴部設聯合委員會以優林充會長（六日下午四鐘） 
　　北京電外顔派洋顧問狄谷赴日來弗襄辦聯盟提案（六日上午十一鐘） 
　　北京電陜陳電告結束陜軍除于右任應再接洽外岳維峻等部均願來歸正商辦中（六日上午十一鐘） 
　　北京電蘇皖贛巡閱决裁擬派李廷玉赴三省接洽（六日下午五鐘） 
　　北京電院電各省謂借欵條件嚴酷所不忍言應内外一心力圖補救（六日下午五鐘） 
　　北京電奉張派于沖漢赴日隨帶禮品多件（六日下午五鐘） 
　　北京電張懷芝因與蔣次意見不合提部欵一萬元他往並已提出辭職書（六日上午十一鐘） 
　　北京電連日張垣一帶大雪凍死災民千人（六日下午五鐘） 
　　北京電夏壽康眞（十一日）赴鄂 
（六日下午五鐘） 
　　北京電徐電賀美新總统當選（六日下午五鐘） 
　　香港電林葆懌不受滬軍府命令擬集海軍會議海軍内部事不受外界干預（六日下午七鐘） 
　　香港電湯决辭職擬今日再將督長印送陳謬仲凱昨午就財廳長任籌餉局撤銷（六日下午七鐘） 
　　香港電陳電辭省長昨日遷駐軍府（六日是午七鐘） 
　　香港電肇訊林虎東晚回肇譚浩明冬早帶韋榮昌親出峽禦粤軍已有據戰陸榮延在桂佈防甚急梧增廿餘營肇增數千南寗興業鬱林一帶由陸裕光防阻欽廉軍人桂（六日下午七鐘） 
公電 
　　交通部公布修正運賑糧食條例電總商會各善團各報館鑒國有鐡路運賑濟平糶糧食條例係本年二月間經前任公布恭綽世章八月就任時値軍務初平一切軍隊運輸與夫各路商貨囤積不下五六十萬噸各路車輛已極不敷周轉第恭綽等念北省災情之鉅權其緩急輕重當由恭綽於九月間提出國務會議將本部前定條例所定運費酌爲修正減輕除平糶米麥按七五折核收運費外其振濟粗糧係按照四折運費核收業經本部飭由各路通告遵辦在案然一月以來振運絡繹各路商貨囤積又續有二三十萬噸之多迭經各商會文電請求振運商情頗難兼顧但恭綽等體察現狀雖經各善團散放急賑轉瞬奇寒冬賑尤關緊要民命至重但能減一分費即多活若干災民經恭綽於支日提出國務會議議决將賑濟糧食物品一律免費裝運其辦理急賑人員亦得酌發免費乘車證以資利便而赴事機至前項所謂糧食係指小米玉米高梁山芋麥麩蕎麥及其他可充饑之粗食糧以期實惠及民期副各善團利濟之意但車缺振急於普通客貨運輸或有未能周顧之時望各商會轉告各商各團體垂念鐡路應付之艱災民流離之苦稍寛責備諒此愚忱至各站站員如對於振運商運有藉詞操縱舞弊需索不予便利等事望各商會各善團隨時電知本部以憑查究本部决不寛假本部亦隨時派員密探有犯必懲但站員等職務至繁倘辦理容有未周係屬無心過失亦望隨時指導相見以誠母使辦事者灰心恭綽世章忝爲公僕係爲人民辦事望各團體隨時見敎以匡不逮除將修正條例公布飭各路遵辦於本月十一日實行外謹電述繁縷諸希鑒察葉恭綽徐世章支印 
世界路透電 
[美國選舉總統後情形]  
　　五日巴黎電據最近消息美國選舉總統之結果哈定氏共得四百零四票柯克思氏共得一百二十七票　　四日芝加哥電參議院將有共和黨議員五十八人民主黨議員三十七人 
　　四日倭海窪州瑪里盎電全城出賀哈定氏之獲選並聆其獲選後之第一次演說哈氏同黨數千人列隊經過哈之宅外中有六樂隊並以哈氏總部職員中之某女童爲導哈氏出謝大衆之歡賀並與多人握手後乃發簡短之演說謂凡爾塞條約所定之國際聯盟今已死矣惟新政府擬見國家在根據和平與公道成立之新國際聯合會中盡其責任 
　　四日華盛頓電威爾遜總統今日乘輪椅在白宫東廊出面大衆蓋已一年餘未與大衆會晤矣是時有主張國際聯盟者數百人在草場向之歡呼此次白宫之門開啓乃本年之第一次 
　　四日華盛頓電參衆兩院海軍股員會聯合會今夜離華盛頓前往調查上届國會核准之西部海濱海軍造船廠計畫及海軍發展事宜 
[比皇及内閣]  
　　四日比京電比皇已由巴西游歷回京其末段行程乃由葡京乘飛機畢之比皇抵京後首相台拉克羅瓦氏即提出内閣全體辭職文 
　　五日比京電目下正在開政治會議討論組織新内閣事 
[埃及代表與英國]  
　　四日倫敦電埃及代表團近回倫敦重與米勒貴族會商英埃關於埃及未來政體之條約者不日將離此間據彼等聲稱目下尙無解决之象蓋埃及非與英國商定數事如正式取銷英國保護權種種則未便接受英國提出之計畫也 
[美德之新通商]  
　　四日紐約電德商船一艘懸掛德旗駛抵此間此爲一九一四年七月後之第一艘該船之抵此表明美德現復通商該船乃於戰時在德造成 
[各國近事記]  
　　五日巴黎電英國各礦業已開工並未發生事端　　四日巴黎電此間接有消息謂德布及叙利亞將開聯合會議申請容許彼等加入國際聯盟 
　　四日紐約電共同通訊社紐約訪員電稱藍格爾將軍親自指揮後路騎隊之猛攻在薩爾柯伐衝散紅兵兩師　　四日巴黎電現信擁護希前王之反對黨擬利用保魯親王覆書之機主張將繼阼問題由公民大會投票表决首相維尼齊洛斯氏之機關報則謂按諸憲法國會得以三分之二之多數選出國王 
太平洋路透電 
[日本對於美俄之權利]  
　　五日東京電外交都某員與客談及外間所傳樊得里浦氏在西比利亞得有讓與權事曰俄國勞農政府尙未經各國承認此種私人合同無論屬何方面日政府斷不能承認自無庸言一切計畫凡侵害日本關於俄國之條約權利及妨礙因地理上或其他關係發生之重大利益得日本亦未便承認 
[日本之對華賑災會]  
　　六日東京電中日商業會社特别委員會及各報代表今日開茶會商議募集救濟中國荒災之捐欵事由大隈男爵主席議决在日本全國各區勸捐並請各報竭力扶助首先助捐者爲三井商行與三菱商行各助洋三萬元横濱正金銀行助洋二萬五千元東京各報館現派員考慮各報聯各運動勸捐之最佳計畫捐欵之分配辦法尙未决定東京委員會將詢問天津靑島日僑之意見彼等將會同使署領署提出意見書 
國外要聞 
[美國新當選總統之軼事]  
中美新聞社譯大陸報社論云美國一百四十四年以來屢次獲救今者似又將得救於後　四年之中蓋吾美每四年得救一次已成習慣矣今新當選之大總統乃一撲克專家吾人聆其運動中之演說即已懷疑於此今乃得著名新聞家及撲克家克勞福特之證實彼聞新選總統於二十五年來每與克氏博克無不敗者克勞福特君旣與參議員哈定君爲撲克之交歷二十五年之久必能深知哈定君之爲人不僅撲克之造詣而巳也日者克氏寫哈定故事一篇登諸竭力擁護州長柯克司之紐約時報對於哈定頗多頌揚之詞其文云（吾人恒欲得見一社會中大人物哈定君殆足當其選矣吾人試遠望哈定即覺其態度儼然使人起敬彼之衣服必取堅實之材料潔凈整齊其容儀和而肅不愧老派之君子人也見人含笑欵接露其整潔之齒同時目光奕然出右手相握極懇切殷勤與政治家之酬應握手不同口大口角微下向鼻作羅馬人式兩目距離頗闊廣頰巨耳高額關肩髮作鐡灰色其爲人也和藹而圓到慣於調和善能以理說服人面是達彼之目的與羅斯福之剛健不屈者逈異故生平無敵凡識彼者莫不喜之皆視爲友也一日余坐哈定辦事室中有少年（沃海屋産）書記人告得電訊知母病且死必乞假歸省以口附哈定之耳而語若家人父子然哈定許之並竭力慰勸又予一支票俾作川資其待人之厚如此哈定之語音低而柔入耳可聽然於演說緊要之時亦能大聲動人其演說頗佳用語得當而無劍拔弩張之態彼爲總統後决不至如威爾遜之與參議院中人爲敵必能和衷共濟甚至民主黨人亦將爲彼之友縱使行政立法兩部間有意見不同之處亦必能互相讓步而得解决行政部决無越權之事也哈定之家庭生活亦至美滿彼與其夫人愛情極濃無異新婚之時哈定夫人因丈夫爲參議員不能不稍事社會上之交際然其心則在家庭而以丈夫爲其最愛之物也夫人服飾樸素不好奢華時時以丈夫安樂爲職志夫婦二人嗜好相似每晚哈定讀書於書樓中夫人旁坐治針黹怡怡如也哈定之友卽夫人之友哈定之所注意即夫人之所注意時時治具邀客談笑爲樂哈定博聞多職然不欲上人凡客之議論彼恒頷首稱善焉哈定頗信宗敎爲浸禮會之一員然不至信道過甚致全與世裕相扞格怒時亦能駡人即其好打撲克亦其嗜好之一斑也凡公衆良好事業彼皆贊助如紅十字會募捐戰時募捐莫不踴躍勸募尤好提倡國民道德云 
國内要聞 
[北京通信（直言）]  
　　各省區自治聯合會第四次會議 
十一月三日各省區自治聯合會開第四次常會地址在江蘇會館時間乃炡午二時遵三次會議之規定也是日北風甚疾黄沙飛舞行人不能開口目而代表到省廼有六十餘人之多除前巳加入之蘇鄂粤閩贛魯豫甘川晉十省代表外復新加入廣西安徽及川邊特别區三省區廣西出席者有廖秉鈞林魁黄夢麟三人川邊出席者爲充寳琳安徽出席代表爲竇以珏許植材吳觀光江壽椿四人茲四人者本非安徽正式代表安徽旅京同鄕舊有一自治制度討論會成立已一月餘在安徽會館開會多次已舉出代表高一涵余積高虞維鐸等五人爲請願廢督代表奔走運動聯絡各省一致進行已垂一月各省代表多有接洽惟彼等嫉惡過甚聲言安福餘孽萬不能令加入於是安福分子大憤乃於上星期開大會用選舉法選舉正式代表以備出席各省區聯合會設法阻撓使選舉不成一面復邀集同志五十餘别在安慶會館開會推出代表吳觀光等七人本日出席聯合會者即此派當未開會前蘇鄂贛代表曾爲此事有所討論對於承受其代表與否多數主張以非正式接待其所以不全拒絶者以民治運動本當竭人民全體之力以進行對於各黨派苟宗旨相同亦當與和衷共濟惟以大多數人監督之使不能爲惡耳以皖旣有兩團體故其未併合前聯合會對其代表止能以非正式接待此外有北京代表包庸杜若虚景文要求加入推聯合會以省區爲名擬請其聯絡直隸或京兆公推代表一同加入其代表亦以非正式接待是日公推福建代表陳榮光爲主席主席請新加入省區報告皖竇以珏起立謂彼等四人爲自治促進會代表以皖省當南北之種連年困於兵禍民生凋疲（當竇言時各省區代表皆向之注目）皖民以爲長此將莫能堪故相結合以謀自治别有自治制度討論會現尙未成立次北京代表杜含章報告運動自治曾兩上書公府及内部而批示多敷衍辭故組會加入運動次廣西代表黄夢麟謂廣西雖有自治然爲僞而非眞故亦欲加入惟正式代表以同鄕會方在組織中未能産出次川邊充君報告次復由主席報告各省區代表證明書四川代表吳鐮聲明四川已舉王式仜有具公函惟在某代表身尙未到故權不能奉川人受苦甚於各省對於廢督裁兵一致主張願積極進行次請萬兆芝君說明會章起草理田萬君逐條解釋畢復謂當起草時起草員曾有提議組織一出席代表資格審查委員會者此事是否必要倘衆贊同可另加一條主席付表决大多數赞成廼請萬君别起草次即討論章程第一條（本會定名爲各省區自治聯合會）張煊謂此定名有當商酌虎即各省區自治聯合會止能有一 
 
 

Page 7

 
 
今以各省區在京同鄕組織是否即足以代表全省如其不能則當於會名上加旅京等限制字否則循名責實各代表卽當負代表全省責不能但代表京同鄕各代表多以爲加限制則範圍隘遂以原條文通過第二條原文爲一本會以廢除督軍制度杜絶軍人干政並實行國民自决政治爲宗旨駱繼漢以爲當加限制軍費且謂廢督裁兵皆實行自治中之先决問題在自治内而不在其外劉立夫（川代表）王若璧陳定遠王玉樹等多有討論而蘇代表錢崇固陳匪石王紹　則主加省自治字樣以標明地方分權之意張煊聲明前次會議曾决定定名與宗旨互相補助今定名已有省區字樣則此義已明瞭不必再加於宗旨中廼以修正條文『本會主張限制軍費廢除督軍及類似督軍制度以實行國民自治爲宗旨』付表决大多數通過第三條原文爲『本會以各省區旅京同』鄕會正式推出之代表爲會員前項代表每省區至多不得過十人各省區旅京同鄕會未成立前各該省區省議會省敎育會總商會農會省工會推出之正式代表亦得爲本會會員但巳成立同鄕會之各省區如有上項正式代表到京時得加入各該省區旅京同鄕之内一張煊主張定名旣用各省區則所出代表似當以本省數千萬人所推者爲正式不能但限於旅京同鄕所推孫幾伊說明起草時以欲成立永久固定之會故規定如此各本省代表來京當然亦在同鄕列可由各該省目相接洽派爲代表廼修正文字於第三項加學生會移爲第二項第二項改爲每省區代表至多不得過十人移爲第三項付表决通過張煊起立諸各省區代表注意聯絡本省全體人民以符名實第四條『本會設代表資格審查委員員其辦事細則另定之』新加入者原文通過第五條『各省區就所推出之代表中自行推選六人爲本會幹事』第六條『本會幹事平均分配爲左之五股（一）文書（二）會計（三）庶務（四）編輯（五）交際幹事之分股由各省區推選之幹事自行認定第七條『本會會議分爲全體代表會議及各股幹事會議兩種其議事細則另定之第八條全體代表會議議决本會一切事務每省區止有一表决權第九條各股幹事會議議决各股事務但遇關於兩股以上之事務得開聯席會議議决之第十條各股幹事執行全體代表會議及各股幹事會議議决之事務（以上諸條皆照原文通過就中以表决權之討論爲最久）第十一條本會會所設於江西會館（原文未定大衆以江西會館較大故借之）第十二條本會經費由各省區旅京同鄕會平均擔負之但旅京同鄕會未成立之各省區由該省區推出代表之公團擔負之第十三條本會會章遇有必要時得由兩省以上之提議經全體代表會議議决條改之（原文通過）以全文付總表决全體通過孔庚請皖代表自謀統一竇氏起謝盛意時已六時四十五分遂散會 
[北方之統一進行法]  
　　統一明令宣布後政府方面鑒於大勢所趨恐紙面文章尙不足恃决計分向南方實力派切實疏通俟彼此意見一致後再行召集善後會議協商一切昨日閣議由靳總理提議將上次議决頒發之善後明令六道一律緩發一面並派專員即日赴滇與唐繼堯磋商最後之辦法粤派方面已經密電閩督李厚基向陳炯明竭誠聯絡此後統一局勢如何純視上述滇粤兩處接受商洽之後方能定其結果至孫文唐紹儀伍廷芳輩雖無實力亦不能不有所安頓昨亦巳由靳氏發去一電略謂此次統一勢在必行蓋財政外交南北均陷於困境若再分峙則將召瓜分之禍岑陸兩公能犧牲一切公等亦當化除意見贊助統一南北一家共禦外侮則國家幸甚云云 
政府宣布統一後卽有電促岑春煊來京昨日上午九時東海又傳見其駐京代表文羣告以中央望岑之切令文氏先達此意如仍不肯入京則俟其抵滬後卽派文氏南下代爲速駕文巳首肯一說則謂岑氏旣已下台毫無實力政府招其來京不過敷衍面子此後西南局勞之能否收束實無所借重於岑氏其理甚明惟岑陸代表章士釗文羣丁乃揚郭椿森及谷鍾秀韓玉辰等素與徐靳接洽皆希望政府力邀岑氏來京名爲收拾時局實則爲政學會在北方政局發展計耳 
政府以統一實現之後萬端待理特擬組織一善後委員會召集南北要人討論一切關於此事聞將於日内先行成立籌備處刻正在積極進行中並聞籌備處坐辦一席將以鹽務署署長潘復氏兼任至該處地點巳擇定南海瀛臺又東海對於組織善後委員會確巳視爲最要之圖據聞擬議中之善後委員如錢能訓龔心湛王芝祥張耀曾王正廷谷鍾秀文羣章士釗等均有被聘希望政府當軸軸現因統一命令旣經頒佈對各友邦亦當照會以便進行各項外交聞總統已交諭顔惠慶外長辦理一切並聞府院當局實欲藉此種照會視察各國對於我國統一所持之態度是否有誠意上之信任又據國務院某職員云關於此項昨日（四日）閣議席上雖曾研究惟無何等結果 
[庫倫猶在危急中]  
　　俄黨亂庫雖經我軍痛擊尙未完全撲滅聞政府連接陳毅三電及張景惠電報告戰事情形原文如下第一電云據庫倫褚旅長等卅電稱敵圍緊急兵力過單恐難持久前允即派飛機來援迄今無訊未知巳出發否交通截斷市面恐慌務懇火速催部千萬乞飭飛機多架星夜前來目下敵圍勢迫無力攻破設有飛機敵自畏憚或可救濟萬一倘再遲廷恐領土生靈不堪設想待援孔急不勝呼籲待命之至再據無線電局局員報告試驗收發兩機尙可到請知院部所有致庫要電送交北京無線電台發寄茲已派方局長赴叨欵項尤望多滙接濟又據庫倫突圍專員王兆鋆三十一酉電稱庫倫被圍已七日血戰各軍晝夜作戰現俱人疲馬乏危險萬分陷日之戰尤劇敵軍以七生半大砲二尊機關槍十架據東望北面高山分三路進攻至今日指曉戰尙未停此戰我軍頗受損失乞查照所陳辦法從速進行爲盼兆鋆於本日乘前攻擊坐汽車突圍出庫巳托庇安抵叨林於支日可進京等語查庫圍愈急餇彈垂罄危在旦夕承撥各援軍雖經毅騰自乘汽車並廣行購集汽車輸送計十日内尙難逹到非得前請准之飛機飛艇多配炸彈卽日開駛前來難紓危難萬乞催部嚴限飛駛赴援急盼催詢示復陳毅叩先第二電云庫事萬急情形迭電計逹各路援軍雖能如期開拔長途輸送需時猶恐緩不濟急現查庫地鞍馬尙可補充即騎兵亦可乘汽車先進請速籌購大宗堅實快便之車飛馳備用爲禱陳毅冬第三電云據褚旅電稱外患旣迫恐生内變活佛已延人公署保護勾引俄兵之彭楚克多爾濟車臣王均經拿獲又據桑寳電稱車貝子希王嘉亨尊及各賢明王公僉稱二三無知小人造此惡果現恐玉石俱焚後悔無及前曾由桑卓特巴赴俄軍阻止被俄軍槍斃退回干請鎭撫使速督重兵前來解此困危現車貝子等均在王署辦事處等語毅現駐滂江因所乘汽車均發回興和城運輸軍隊候調集即馳赴烏得居中指揮特電乞鑒陳毅叩江又據張景惠江電云頃接褚旅長等電稱庫蒙三面包圍均經我軍奮力擊退惟據確報該黨現又增數千擬圖反恰庫一帶已被佔據糧道電線一筆斷絶無法接修迫請各路軍隊星夜馳援等語特聞又察哈都統張景惠昨日來電報告調軍赴庫情形原文云前由烏得開拔之張勞長永勝現據庫商來稱已遇於塞爾烏蘇地方計日内當抵叨林興和一營日前巳雇妥駝脚出發去訖由興至滂中途無電局無憑據報承電飭再由哈區增派援軍速解庫圍遵經暫編察軍援庫兩支隊第一支隊以袁天順騎兵團爲主幹第二支隊以十六師騎兵團爲主幹各村山砲機關槍各一連第二支隊巳完全開拔第二支隊現正趕即預備指日出發並於本署軍務處内暫設察軍援庫總司令部以專責成張景惠叩冬印 
昨日張作霖有江電聲覆到京謂迭電均悉庫事緊急遵由奉省酌撥援軍業經飭令開拔急進惟飛機炸藥等项目前駕馳乏人碍難辦到希速轉達云云又聞政府因外蒙問題與保全領土極有關係曾屢次研究日昨復將極要者提出數項以供討論聞其内容（一）速行設法禁止外人干涉蒙政（二）加添外蒙各處駐軍（三）酌量允由外蒙方面自行設法練習蒙　（四）籌備速辦各項外蒙敎育實業 
大陸報五日北京電云中東鐡路股東今日午後集議選與董事庫倫消息謂俄人於一二哩外砲繫庫倫北京外人因此對於僑庫倫之英美人安甯頗爲憂慮 
[琿春案交涉之近况]  
　　琿春交涉外交部派沈覲　赴琿實地調查計程可以到珲於沈氏未詳報以前外部與日使尙不能爲正式之交涉所有十月九日及十二兩日日使赴外部之交涉共同出兵一案顔氏始終未允前月下旬曾兩次向日使抗議撤兵直至三日日本始行答覆謂時機未至等語聞政府之意對於琿春事件我國軍警疏於防範一節可引爲歉事但關於間島條約及雜居區域條約無論如何引爲歉事但關於間島條約及雜居區域條約無論如何不能有所變更而共同出兵之舉與中日外交歷史上無先例可援且此絶小區域之鬍匪與韓民殊無兩國共同出兵之必要云云 
[政府對付激謝兩黨之要電]  
　　俄國激謝兩黨開戰迭次擾及我國邊境業經孫黑督來電報告聞滿洲里司令部冬日復電政府云謝米諾夫一敗於烏里源再敗於小宋現集合所部僅一千二百餘人欲退至滿洲里再圖恢復激黨已完全佔據烏里源及小宋一帶如何應付請示方略聞參陸處接電後當即開會核議結果决定辦法如下（一）無論激謝兩黨一律不得入境（二）如勸止不聽則以武力解决故政府於昨日電致黑龍江孫督云激黨佔烏里源一帶自應嚴重交涉母和在我邊境内開戰並不得有一兵一馬侵人我境至謝軍如退滿站宜勒令其御除武裝如不服則以武力從事 
[權量被拘之原因]  
　　吉長路督辦竟成嫌疑犯 
　　吉長鐡路督辦權量向駐北京局事祗委一處長代行乃本月二日督辦忽被法庭傳去當卽拘留至昨日又由交通部參事某某等將其保出在外候審聞其犯罪嫌疑係因辦理該路某段工程原報支銷二十餘萬後忽補呈稱原報二字係三字之誤請按三十餘萬數目核銷以此大惹部中注意尋根追查遂發現重大侵佔之嫌疑當由交通總長一面呈請總統免其督辦之職一面行文法庭請其依法起訴故權氏被捕卽在免職呈上後數小時之内或謂權氏被逮係因奉天張作霖來電指摘非出本部總長之意當被逮時葉恭綽尙以電話向警廳代爲緩頰昨日之取保亦係得葉氏之助力者此說似不甚確查權氏曾一度代理交通次長當田文烈淸查曾毓雋賬目時聞於該部積弊頗有所揭發多爲田文烈　採此次自陷於罪其原因决非簡單可了者事旣交付法庭想不久當有眞相以告吾人也 
[北京新議員之勝利]  
　　新國會雖已停會然以歲費尙未發齊多數議員尙在京坐守最近兩院秘書廳會計科與財政部迭次交涉請求發放財部雖已承允辦理惟以數目太鉅庫欵竭蹶已决定稍緩時日歸作一齊發放惟兩院議員以緩不濟急皆極切盼現仍在接洽之中又自認違法宣言前經討論以一部份人士之提起疑議尙無結果聞某方面對於此種宣言亦懷疑問以爲議員但有立法權是否有銷法權尙須研究本此理由宣言即發布亦無甚效力此問題之歸着點大概不甚困難也昨據該字某君云是日討論時因意見不同雖略有爭執最後結果巳趨於一致通過之件分爲三端（一）因政府明令以舊法另召新會兩院議員巳不負責公决推定代表十人向政府接洽歲費（二）每省自行推舉代表二人會同籌備召集臨時會（因大多數贊成臨時會反對宣言書）（三）添舉起草員五人（前會推定起草員五人中有三人因反對發表宣言書故未到會）此當日之實在情形也又聞所舉之代表巳於日昨分向府院接洽東海深恐因此再發生法律問題已擬定在各部添設顧問酌予位置或諮議云 
[京聞紀要]  
　　據外交界消息新銀行團成立不久我國卽有二萬萬元大借欵之磋商彼時南北相持廣州軍政府反對甚力新銀團雖有扶持政储盛意尙恐反對方面諸多阻滯近軍政府打消統一命令已經頒布其他三數在野政客動輙反對政府本爲常有之事故新銀行團甚願趁此機會與當局接洽借欵聞其間幹旋甚力者爲拉門德氏但因條件甚酷恐不易成功耳 
靑海喇嘛寺院近有被人拆毁情事聞政府昨已電令甘肅寗夏長官查究保護原文如下近聞靑海等處喇嘛寺廟多有被人拆毁情事如拉加色廟及熱布公地方各寺廟均係多年古蹟亦經拆毁查信敎自由載在約法保存古蹟定有專章該地方人民對於喇嘛寺廟何得歧視任意拆毁務希尊處迅飭所屬查明前項情事如果屬實應即酌予懲辦嗣後並應切實一體保護用副中央懷柔之意是所至盼院肴印 
河間兵變一節前以得之傳聞未便揭布茲據政府方面查明所變者係第十一師李奎元所部其旅長爲魏淸和變之日期爲前月三十日變之時刻爲下午九時至三十一日上午七時河聞城内商號五十餘家均被搶奪當時變兵看守電局故外間消息不通嗣經曹銀派隊馳往得以鎭平 
[粤軍回省後之結束談]  
　　三十一號紛傳陳總司令已由虎門乘寳璧兵輪抵省是日由虎門陸續運來之兵士约有八千人前鋒各隊及敢死炸彈等軍一概入城駐守所有前時駐桂軍之地現均一律由該軍隊塡防云云茲悉是日下午陳總司令仍未抵步現尙逗留石龍各方歡迎　電信使絡繹不絶惟明後日定可到省也 
李魏聯軍收束軍事善後辦法昨已議定分别辦理茲撮紀如下（一）即日撤消聯軍辦事處所有案卷文牘分别移交保管（一）撤消臨時珠江艦隊司令部所有各兵艦分别交回江防司令部及海防辦事所接管（一）撤消南石頭俘虜所所有俘虜之桂軍軍官兵士五百餘人一律給資派員妥遣回籍（二）集中河南南石頭之福魏兩軍各部隊定期分批回防或調省防紥巳指定駐紥地點分飭各統領營長等陸續開拔（一）撤消廣三路曁三水河口之戒嚴令所有水陸沿綫地域照常通行（一）各軍臨時徴用民間之軍用品船艇建築物一律交還原主如係雇用性質者並酌給租稅（一）日前調至河南之武裝警察一律遣回各區照常出勤（一）福魏各軍此次聯兵首義各營連之軍校將官共賦同仇勞績不少應將最出力著有勳勞之員弁及因公死亡者詳列表册具報督軍省長請予分别優叙撫恤以勵有功 
三十日和平維持會未開議各社團代表蒞會約有四十餘人衆詢李芝畦何往是否赴湯督處抑或往籌欵衆以不知答繼由宋俊堂發言謂和平維持會之成立原爲愛護和平故有是會今幸和平目的巳達我輩應當將和平會解散後經多數贊成卽日將和平維持會取消如有事時另組織團體解决隨議决准三十一日開會討論至三十一日和平維持會開議李芝畦岑濤黄鷺塘主席起言本會成立巳届一月爲維持和平起見不能不勉爲其難今莫氏巳去陳軍巳回省會幸無戰事發生是本會職責已盡但外人不諒諸多毁謗且有謂本會藉端營私者人言龐雜是又不能不速籌結束隨宣佈今日議案二條衆謂本會責任已盡所有關於和平維持平時一切議决未行之手續均贊成即日取銷以備結束隨函請湯督陳總司令曁各軍司令嚴令軍隊制止騷擾以維治安并即擬本會自行解散宣言續擬函電各稿遂散會本日議案（一）據報東南北關等處連日多被軍隊騷擾及有尋仇報復或藉搜查騷擾等情現當商民驚魂甫定之時社會秩序８水陸交通正宜速籌回復應速函陳請湯督軍陳總司令曁各軍司令嚴令制止以維治安之處（二）省會桂軍業經開拔大局已抵和平是本會希望和平之目的巳逹則凡關於維持和平一切議决未行之手續應提出取銷以備結束 
粤軍方面消息二十九晚各軍官動議以桂系殘敗應乘機犂平廣西適黄明堂王和順在座即告奮勇願率師充前敵而李耀漢日昨亦得陳炳焜電力請帮忙討陸將來或即以該三人領軍先行此事日内當可實現也 
[杭州快信]  
上海美術學校旅行寫生隊男女學員七十餘人來杭後寓西湖照膽臺連日在各名勝寫油畫水彩畫粉畫多種於一星期後擬在靑年會舉行臨時成績展鑒會 
蘇督代表趙瑞泉曁省長代表祖福廣等昨俱到杭與盧沈兩長有所商榷 
嘉興第二區於酒事務局肯張安泰因該屬全體醬坊萬豐等號停釀風潮於稅收大有妨碍昨特晉省商善後辦法 
女子習藝所所長袁民芳因經費不敷勢難支持昨巳呈請省議會改爲省立 
[南京快信]  
　　宫鎭守使王警廳長王憲兵司令以謡言繁興恐有奸人希圖煽惑昨特會銜出示嚴拿造謡之人普取締各旅館容留形跡可疑之客如違定即嚴辦 
齊爕元連日上午十一時傳見本署内外各軍事機關人員演說詞大致對於李故督平日政見蕭規曹隨一切設施無所更張並諭令各人安心供職母存五日京兆之心云云 
齊燮元昨委姚國璠充本署一等秘書兼承行股主任聘商衍　充參議任壽祺充顧問 
晉閻錫山派孔庸之來蘇勸募山西旱災振捐昨抵寗晉謁軍民兩長准今日午車赴滬 
内務部所辦災賑奬劵派吳僉事南下昨過寗赴滬設局開辦 
警務處昨委王固磐充全省警務視察員江寗地審廳長鄒麟書昨由籍回省銷假省署令李廷琳試署宿遷縣知事許鴻翔充省署第一科股員傳永森充統計處辦事員范啓華充禁烟處辦事員 
[尙有要聞二及地方通信轉入後頁]  
雜評一 
[蘇議會與督軍（黑）]  
　　魯省議會因督軍兼省長遂聲明與督軍斷絶往來即省署開會亦不往所以示主張軍民分治之堅决也而蘇議會與督軍則開一以文字往來之特例焉何謂特例即督軍省長交議北方旱災　酌提省欵救濟案是也督軍交議在蘇議會爲創見而蘇議員表决付審查是即所謂與督軍文字往來之特例也特吾不解蘇議員日日高談分治而對此督軍交議之特例非特默無一言且從而周旋焉則又何故耶今日之分治雖曰空名然在形式上省議會固儼然一民治機關與督軍絶不相干者督軍而交議并分治之形式而消滅矣 
 
 

Page 8

 
 
國内要聞二 
[魯公署之救濟財政會]  
山東田兼省長定於本月三號下午二鐘在省署邀請各界開聯合會討論救濟財政事宜省議會亦於本月二號爲此召開各界聯合會决定以田兼省長業經通電反對並與之斷絶往來根本上田氏之省長巳不承認此次會議當然不能前往經會據以函復軍署故昨日到會者僅因有私人關係之寥寥數人而山東地方之八大團體到者僅商埠商會孫仲藩劉湘晨二君其餘一概未到於是已經聲明辭職不忍遽去之張壽鏞見此大窘竟至放聲大哭並云鄙人係巳辭職之財政廳理不與會惟因省長之督促不得不到旋又提出討論救濟財政大綱五條其第一條已經到會各員議决即日設立其餘之四條則俟該會成立後再行研究至將來該會之反響如何揆之今日各團體到會之不踴躍如此而田兼省長毅然决然爲之之迫力又如此是其結果非記者所敢知矣茲將討論救濟財政大綱臚列於下（一）設金融財政研究會說明金融如何維持財政如何整理非集思廣益不能盡善應由各團體酌推十五人再由本省公署於政界中指定十五人共三十人組織金融財政研究會其如何组織即由會員公同討論今日請解决（一）討論淸理債務具體方法說明東省債務總計銀元三百二十一萬八千餘元日金四百二十萬元又由歷存各欵挪用三十餘萬元欠發軍費政費一百五十餘萬元非將債務性質分别中央負擔與東省負擔無以減輕債額其詳細辦法俟研究會成立詳細研究今日宜討論具體方法（一）討論金庫劵如何辦法說明東省現金缺乏金庫劵能否推行以有無確實凖備金爲斷而準備金如何籌備及發行至多以若干額爲限度至少以若干額爲限度請衆討論（一）討論地方銀行應否設立說明地方銀行爲調劑金融機關其如何组織應公同議决惟此項銀行究竟有無設立之必要並請衆討論（一）財政公開應議定監察方法說明本省財政自應特取公開以冀力加整頓所有監察方法應如何規定請衆討論以上五項略舉犖大者此外　於金融財政應行討論各端諸君如有所見均可表示或另具條陳名於地方有裨無不採納尙求諸君不吝敎言 
[蘇議會記事（九）]  
十一月二日蘇議會開大會出席八十八人鮑副議長主席計討論十一案（一）督軍省長交議北方旱災應酌提省欵以資救濟案表决付審查（二）顔作賓等提議組織江蘇各縣欵産經理處并制定條例咨逹省署通飭各縣從速舉行以杜侵蝕案表决付審查（三）薛學潛辭職案以非本人自陳撤銷之（四）張援等提議推舉江蘇銀行檢查員案付審查（五）朱德恒提議預備春荒補救案付審查（六）王詠梅提議愼重積穀存倉預防米荒緊急案（七）章紀綱等提議咨請省長通令各縣實行整頓積穀案合併討論結果付審查（八）郝應泰提議修正任桂森提議揚州應設第四女子師範學校案（九）周嘉詠等提議對於省長交議設第四女子師範於淮陰追加經費案認爲違法武斷不能成立緊急動議案合併討論爭議頗烈都爲地點問題惟朱紹文有第四女師範應否設立實成一問題及劉伯昌當從經費研究數語爲最扼要孫劍虹就交通上立論亦頗振振有詞結果以付審查表决（十）朱世瑾等提議滬海道屬應設省立女子師範學校案（十一）胡給瑗等提議請將武進女子師範學校改爲本省代用女子師範學校案結果付審查時巳五鐘遂散會 
三日　决算及各項審查會四日又開大會出席九十二人鮑副議長主席計討論十案將開議時盧瀚蔭提議變更議程將原列第二十六之胡允恭等提議省長齊耀琳違法剝奪本會議員請求召集權應予彈劾案提前討論衆贊成隨付表决以八十人對於在場八十七人之大多數通過咨請内務部懲戒不贊者七人（爲王鴻藻劉文辂龐振乾鍾善道龔廷鴞及某某二人）隨按議程開議（一）章紀綱等提議電請政府迅催江蘇省長王瑚到任緊急動議案與補列議程第一案孔昭晉等提議請電府院貫澈蘇人治蘇主張案合併討論旋議決致電北京文曰『北京大總統國務院鈞鑒江蘇省長　題全省民意原主蘇人治蘇嗣奉大總統令以王瑚長蘇蘇人爲尊重中央威信起見暫棄主張委曲求全當爲中央所諒惟命令發表日久而王瑚到任無期近日滬報且傳有大總統阻令不來消息現在本省吏治財政亟待振刷究竟王瑚何日到任應懇迅卽電覆以釋羣疑蘇議會印』（二）省長交議追加江蘇銀行鐡路局水電廠絲織模範工場九年度特别預算案（三）省長交議官紙印刷廠改編九年度特别預算案均否决（四）省長交議追加如臯縣立師範學校九年度預算案（五）高元陞提議如臯縣立師範學校請照原案改爲代用追加九年度預算案合併討論表决付審查（六）内　審查會審查周議員承基朱議員世瑾凌議員恩錫等提議將本會上期臨時會扣除公旅費移撥北省急賑案報告依審查報告表决（七）孔議員昭晋等提議咨請省長實行整頓縣知事兼理司法案議决逕咨省長（八）鄭議員立三等提議修正江蘇銀行條例案付審查 
地方通信 
[松江]  
勸學所抗爭拉收學租之文電松邑勸學所因該所所　奉賢縣境學　被該縣勸學所長朱聲鳳派員拉收租籽於江日電懸省廳滬道維持　情已誌五日本報支日該所復電省敎育會請予提付公議其文云奉賢縣勸學所假七縣敎育慈善聯合會所擬辦法首先發難拉收本縣坐落奉賢縣境内田租據本所派駐奉賢徴租員報告十月三十日該所竟派人盤踞本所設帳房内拉收租籽樹勳馳往察看屬實似此强權攘奪擾亂敎育莫此爲甚竊以此項學産田租爲松江全縣敎育命脈所關聯合會所擬六條辦法已向行改官廳申訴在案而本所坐落奉賢縣學産田租並無融齋府學田産在内此次横遭蹂躪全縣敎育人士咸深憤激勢將釀成軌外舉動事勢急迫不得不陳請會長察奪迅賜提付公議以遏該所之非法行動而維松江全縣敎育不勝感禱松江縣勸學所所長張樹勳支叩又張所長於五日進省請示辦法時曾携去呈文一紙詳述　賢勸學所拉收租　情形其文從略 
[蘇州]  
　　電話局加收賑捐蘇州電話局接奉交通部訓令内開查本年北省旱災綦重迭奉明令籌辦急賑以資救濟本部直轄之各鐡路郵政電報電話一切營業均經擬定加收賑費辦法提出國務會議議决並分别令行遵照在案所有部轄各電話局應每號每月加收賑費大洋五角至分機長途電話及裝機移機等費一概免加以免繁瑣此項加收賑費自本年十一月一日起一年爲限所收賑欵按月彚解本部查收轉撥茲附發細則一份仰即遵照並分别通告各用戶一體週知云云錢局長奉文後已將施行細則刊印通告各用戶一體週知矣 
　　保護紙板廠吳縣公署准蘇州總商會函轉據華盛紙板廠有限公司經理蔡鍾麒函略稱該廠在　門外鳳凰橋購地興建業已落成並經遵章呈部註册茲緣開工伊始誠恐有閑雜人等任意闖入妨碍工作情事懇請出示禁約等情温知事當即頒發布告並訓令該管第二警察分所隨時保護一而函復商會查照 
　　孫署三科主任將就職吳縣第三科主任自蔣宗城辭職他往後即由第四科主任申彤藻兼代遷延已久近因吳學界中有以縣公署蔑視敎育赴省具控者温知事乃延訂原任吳江縣三科主任之蔣雲階來欵　乏業於　日正式就職 
[無錫]  
　　各界助賑　本年北方旱災奇重錫邑縣公署自接奉省令後即在署設筵宴請邑中各紳董籌議此事議决刊印捐册分送各市鄕董事商會各業公所並勸學所極力勸募邑紳周肇　君自接縣署公函後首先捐洋五百元秦效魯君等則在公園設一籌賑會共籌得洋六百餘元均送縣署轉解勸學所亦募得洋百餘元紗業公所經募得洋五百元西門外開原鄕第五國民學校學生等助洋十元交由該鄕學務委員轉解縣署 
[鎭江]  
　　商業最近巿況鎭郡各工場所織之各種國貨套布每交冬令銷路頗爲暢旺今因北五省災荒奇重客帮不動生意淸淡江北淮徐等處雖稍有去路而無躉數是以本塲機布巿價繼跌較前每疋跌去三錢左右荳餅一項專銷廣東香港汕頭等處秋後以來因桂粤戰爭屢電止辦止裝凡有存貨者均受虧折刻下廠餅每片已跌至八九錢銀拆洋釐近因各花莊派人紛赴南通等處收買新花需用現洋浩繁以致龍洋每元提至六錢九分有零銀拆亦高至三錢五分（每月每千兩計算）嗶嘰呢絨較爲暢銷黄白絲經祗有本地零星銷塲洋莊客帮交易全無紅白兩糖近日到貨不多且屆冬令正各處進貨之時以致太古車牌白糖昨日又漲四五錢赤糖亦漲三四錢江北落花生新貨已源源而來銷塲尙未十分活動現在宿遷貨開盤每石祗五元四角徐州貨五元一角芝蔴因稍有出口價已漲起二錢現巿開價在六兩三錢五分小麥一項連日由火車運滬銷售者爲數甚夥價格步漲每石三兩七錢左右 
[揚州]  
　　小麥價高翔邇來滬上麫粉銷路活潑各廠咸令各埠麥莊辦麥故在揚長豐各莊紛紛購買是以價値高翔五日敎場陸陳交易處售出之山籽每石（一百六十六斤）已達六元六角設來源稀少仍將繼續增漲云 
　　取締領鹽劵淮北垣商韓甡記前在運署請領狀許製鹽證劵開辦新漲淤灘現濟南大德公司以韓甡記以私灘朦領證劵流弊甚深呈請運署取締經文司長令飭該場知事查復是否私灘以憑核辦 
　　委任壩工員督辦江北運河工程局近以界溝廣福橋壩工委員出缺特委姜石溪承乏以專責成 
[九江]  
　　電催李盛鐸來潯南潯鐡路總理李木齋於前日乘津浦車到寗旋電坐辦張毅謂俟赴揚州後即返潯張坐辦以股東大會在即所有一切事件亟待李來商榷當覆電云路事諸多待商乞先回潯再赴揚大約李明後日當能蒞止也 
　　淸理財政之困難九江地方士紳前組織地方民政淸理處由各鄕公推淸理員二人住城辦事淸算各公團出人賬目乃該員等索賬數次而各公團大都觀望不願將賬交出現尙相持不下聞淸理處擬提起訴訟說者謂其中頗含有黨派臭味故一時不易了結也 
來函 
[江蘇公立法政專校學生來函]  
　　申報館鑒敝校自鍾福慶校長任事以來九載於茲設備不完精神不振同人等鑒於現代政治設施需才孔急不力謀改革難以培其基而厚其植於十一月三日全體同學將應行改革事宜條請實力履行校長自以才力不勝潮流不合願引身而退於十一月五日對全體同學宣佈一定堅决辭職萬不戀棧倘官廳挽留雖至再至三終必至辭去而後巳信誓旦旦磊落光明全體同學已於當日開會歡送專此奉聞江蘇公立法政專門學校全體學生同啓 
 
 

Page 9

 
 
   
 
 

Page 10

 
 
本埠新聞 
[英商會聯合會開會四紀]  
英商會聯合會第四日會議通過之議案如下 
（一）賑災附稅本會依允入口關稅加收一成移充賑欵以切實時期十二個月爲限規定此項經費之分配須及外人充分之監督而詳細收支亦須公佈本會在主義上反對近日各種附稅之征收旣無充分布告亦應限定時期 
（二）裝船名詞近來外國銀行不允接受注有關於裝船某種條欵之提貨單滙票金融之周轉乃因以發生困難本會爰舉史考德安諾爾畢台與昌興輪船公司之一代表及本會書記爲委員立即調查此種困難而擬定平允迅速之解决法此委員會有增加委員人數及更易委員之權本會因此事之解决極關重要故授權與此委員會得於已獲上海英商會之同意後依據其所可得之最優條件解决此事俟此問題解决後委員會可進行如昨日議案中所决定之其他提單條欵 
上述議案旣巳通過會衆乃討論關於聯合會組織之問題至此分股委員會主席羅斯氏起離主席時會長裴基爾氏因病缺席上海英商會副會長馬凱氏遂請香港代表賀氏起讀裴基爾氏所撰關於英商對日感情之文（見下）旣畢羅斯氏略述此届大會之結果主席詢會衆有無疑問衆無問題提出約翰斯通氏乃動議致謝會長諸人至是第二次年會遂造終結 
會長裴基爾氏之文略曰星期三日開會詞中余對於安東英商夏氏在韓被　逮一事未置多言者因此事關係政治在英代使蒞會時未便討論也英代使克萊武定於今晨返京余今不妨公然宣布英商會聯合會對於日本與其政策之意見余當先言夏氏一案述其事實夏在安東經商多年安東接近韓　英商之在其地者僅夏氏一人夏不獨自勞商業且爲上海最大商行兩家之代理人夏乃上海英商會會員滿洲華人及與有貿易關係者咸欽重之許爲愛國之人蓋夏於歐戰時曾擁護協約國主義而不稍弛也今年初謡言紛起謂日人不滿意於夏指夏所經理之船裝載朝鮮暴徒由滬入韓此種流言夏初復作六月杪奉天英領事赴安東調查此說之是否翔實並勸夏勿與聞韓日間事且愼重聲明如對於安東英人有何控案則自有英公堂在可以起訴乃罪案並不提出而半月後夏竟在韓境被逮矣被逮理由爲未領執照擅入韓境夏之安東住宅有日兵駐視夏則繫於監獄此後常有種種罪狀之傳說旣謂其無照入韓又謂其縱容不法韓人携帶武器與炸彈乘其船隻由滬赴韓要知夏僅爲輪船之安東代理人船在上海載客裝貨非夏所能遥爲管轄也且安東關員盡爲日人舞論何人船隻苟有不法韓人欲將武器炸彈由船起岸其不爲日人關吏所許也自無待言至於夏容留不法韓人之說則吾人未有所聞若在各國之内許多顯要人物不獨容留他國不法人民並且以更實在之形式向之表示同情而此種同情從未有人指爲犯罪而起訴之也然則日本當道何爲拘禁夏氏乎就吾人所知日人從未將夏送法庭審判故吾人不知其罪何在惟日本報紙載有官塲授意之文可供吾人之推測耳綜其所言無非謂夏與謀亂之韓人相友好日本當道遂指其與聞妨害國家安寧之謀日本當道對夏之態度在法理上有一可注意之點卽甲國人民犯罪不在乙國疆界與其法權之内者乙國有無得因其罪而審判其人之權是巳此點各國互異法德等國以爲此種犯罪之人一人其國境即可拘審英美兩國則不承認此權夫日人所指夏氏所犯之罪係行於中國境内應歸英公堂受理乃日人拘夏於朝鮮囚之於日人監獄斷其交通四月於茲此種舉動吾人不能視爲日政府温和行爲也今晨吾人接夏來電謂巳交保出獄然此尙非此案美滿解决也如夏有罪何不早於適當法庭之前公開審判如夏無罪則　賠償其無妄之災綜之　　　拘英商事體重大各商會對之無不憤慮日本　　靑島之態度與政策及夏間所施輪船檢疫之可憎章程（在吾人視之乃一種變相的經濟利器）本　對之近巳詳加討論故余不復置言人或指英商　排日態度余願乘世機會對衆聲明吾人並不反　　　合法企圖吾人就日人之觀念點而知日本許多目的之重要性質甚願日人逹此目的吾人固知提携互讓則兩有所獲嫉忌仇恨則兩有所失故吾人甚願與日本共事而不願反對日本但吾人固願不反對日本而日本所行動者則與吾人利益背道而馳此吾人所不能不爲日本明告者也如不告之則吾人旣欺日本且欺自己矣吾人對於靑島問題夏氏案件與妨礙章程之訾議實有理由而云然也 
　　歡迎美國主日學代表攝影 
[敎會歡迎美國主日學代表記]  
　　昨日（六日）本埠全體基督敎會因美國主日學代表佈道寰球新由日本來滬特開各種歡迎會以盡東道之誼茲將兩處開會詳情撮記於後 
[歡宴會]  
　　正午十二時特假大東旅社開歡宴美國代表全體大會由徐可陞君主席李恒春牧師祈禱史襄哉君領唱讚頌詩都春圃牧師介紹原定余日章碩士演講因余君有事赴南通遂由周亮亭牧師代表致歡迎詞略謂諸君佈道寰球造福人羣熱心毅力莫名欽佩今蒙惠然肯臨匡我不逮我基督徒之厚幸亦即中國前途之福利也云云詞畢卽由美代表大著作家白朗博士Ｄr　F　LBrown起立致謝詞意除感謝歡迎盛意外對於中國頗抱樂觀主義此亦勉勵吾人之厚意也 
[歡迎大會]  
　　大東歡宴旣畢復於下午三時在北四川路靑年會操場開歡迎大會茲將開會情形分述如左 
　　曾場佈置會場爲一大圓形分内外二圈内圈中問一部設一講台臺左爲音樂隊唱詩班臺右爲軍樂隊再右列椅數十乃虚右以待美肛表者外圈爲各敎堂男女敎女曁男女各校學生坐席之地而場外半里許即遠設路由牌示並有童子軍懇切指導 
　　開會秩序時至三點先山　華軍樂隊奏樂次救主堂西樂隊奏樂全體合唱『愛國歌』『基督精兵』『傳至地極』『耶穌領我』四詩繼浸會唱詩唱歌唱畢由戴調侯牧師領禱禱畢即由主席鄔志豪碩士報告宗旨略謂今日所以萬人空巷來此歡迎美代表者蓋具有兩種目的請述其緣由（一）仰賴先進助我發逹因該代表團悉具世界眼光富有高尙思想又能順應世界潮流奮圖革新事業此次佈道寰球乃抱普及靈德造福人羣之宏願純係耶穌博愛主義且極願輔助中國使臻發達而其目的尤在培植有思想能進步之靑年以服務於社會効用於國家而其方法在先鞏固基督敎使臻發逹而期普及此皆該代表團之殷殷盛意不可不先歡迎以感謝之也（二）該代表團此次由美出發道經日本該國朝野特耗鉅欵在表面上殷勤招待以圖聯絡中美邦交素睦烏可自後於人以慢良友且國民外交近世盛行放特開會歡迎以期永敦睦誼而增國際人格報告畢美代表相繼人席全場起立鼓掌歡迎坐甫定由本館派人攝影旋鄔主席致英語歡迎詞繼美代表喬騰君WEJordan代表美國大富翁慈善家全球主日學會會長華輪美構ＪＷannamaker演說略謂予素信貴國之可臻發達故常抱樂觀今甫至貴國即覺地廣人衆物産豐饒且可造之靑年類具靈敏之頭腦活潑之躸軀體而懇切仁慈尤爲貴國人之特性此實耶穌博愛主義之結晶亦即世界和平之胚胎也貴國人民今能若此我道不孤矣云云詞畢復由該國本薛文義亞州著名牧師愛微謀君EFEvemeyer演說演詞大致相同不贅斯時又由本館攝影台上連鄔主席合共三人（此影片明日續登）攝畢由女靑年會舞蹈靑年會童子部游藝講演注音字母靑年會國技部曁精武體育會七旬老叟李會亭八齡幼孩孫永龍獻藝以娱代表末唱國歌畢遂散會時已薄暮矣 
　　美國主日學校代表名單亞特姆司女士（紐約）亞爾勃羅夫婦（屋克拉）亞力山大夫人（本雪文義亞）兩阿潘爾女士及阿潘爾夫人（屋哈爰華）擺南司夫人（紐约）牧師比特華夫（印第亞那）敎會女司事畢丁傑女士（巴爾底馬）勃郎夫婦（紐約）勃郎女士（南勃拉史加）柯奇恩夫婦（屋哈爰華）柯羅司蘭牧師（本雪文義亞）柯寧海姆夫婦及其女公子（蘇格蘭）苔爾女士（柯羅拉杜）愛維美亞牧師及其夫人（本雪文義亞）奇里裴司夫婦及其女公子（屋哈爰華）希酬林登夫人（紐約）康信家女士（紐約）卡登牧師（本雪文義亞）奇克（蘇格蘭）特司女士（本雪文義亞）蘭特司夫婦（本雪文義亞）拉金夫婦（紐約）馬可司（依里那）麥克亞萊博士（屋哈爰華）米杜司女士（南逹柯太）那立司（紐約）屋亞女士（威斯康新）卜德夫人（屋哈爰華）薩近脫（南逹柯太）司拉德萊女士（紐約）司密司牧師（威斯康新）斯密司夫人（蘇格蘭）發愛脫女士（紐約） 
　　到會團體人數開會前各敎堂各學校約近萬人相繼入場共計敎堂二十五所男女學校二十餘所各敎堂則有救主天安天恩懷恩慕爾浸信浸禮浸會等男校則有滬江靑年會靈生等女校則有中西晏摩氏裨文等場中旗聲獵獵軍樂洋洋頗極一時之盛晚八時復在靑年會殉道堂開遊藝會歡迎由蔡式之主席其游藝有國樂戲法音樂中國影片等今日復須請各代表赴老北門新堂及靑年會演講云 
[公共租界救火會大操紀]  
　　公共租界救火會於昨日午後三時在虹口沈家灣救火會舉行大操中外人士參觀者達百餘人其後在會所門外實習運水灌射時觀者益衆途爲之塞該會先在會内塲一設救火梯一架梯凡三段有機疊而連之其下有大輪二每次操演由該會會員五人先排立塲隅聞司令之口令立趨梯側扶輪及接機者各二人餘一人後梯而立司令者再發口令則扶者推之按者轉之後梯而立者御之將至六層樓紐約司令者復鳴笛梯隨機動遂升高至三層樓窗口一人急猱登之復引一小梯至四樓之窗口梯端有鈎復猱登之又二人相繼登三樓各負一假人出餘二人各引皮帶水管由梯背猱升分灌兩樓因救負假人出者同時由梯之正而下行　三人旣下一人復急往守自來水之管如是者凡演四次其最勇猛而敏捷者僅費時一分又四十一杪耳繼復操演跳網術會員十餘人先登平房屋頂之簷邊其下由其他會員共綳執一粗繩之網網下有絮包之屬山登屋各會員次第從簷邊跳墮網中衆乃上下簸盪之如簸錢然全塲爲之譁笑塲内操演旣畢遂更實習灌水救火術衆相將出會所門閉司令者指揮救火車四輛先 
　　公共租界救火會大操攝影之一（升梯術） 
　　出發警笛一聲門忽應機關而大開會内之救火車爭急馳出赴附近之蘇州河等處取水頃之復次第駛來急卸車上之救火梯倚會門而登皮帶之水管噴射甚遠忽見會中六層樓頂亦有一人挾水管下射蓋先駛入而急登者於是上下四周水花亂濺誠大觀已五時許始竣觀者無不滿意云 
[英比兩公使返京]  
　　駐京英國公使克來武君及駐京比國公使愛佛慈及其夫人於昨（六日）晨乘滬寗路花車掛在由滬七點五十五分開行之特别快車上赴寧轉車返京英比領事及道尹知事交涉員等均到站歡送 
[瓊崖旅滬同鄕會致瓊州電]  
　　瓊崖旅滬同鄕會昨致瓊州電云瓊州靖國聯軍趙總司令曁蔡何梯團長鈞鑒讀滬報載公等將瓊崖鎭道二職卽日廢除各縣議會盡行恢復等語竟毅然决然將數千年來小民最受痛苦不適用的野蠻制度一旦根本掃除殆盡還我自由賜我生命歡欣歡欣快樂快樂蕞爾海疆重見天日稍有血氣之倫無不感激涕零敝同人謹代表吾瓊三百萬人民向公等九鞠躬敬禮爲吾瓊父老三呼萬歲謹電奉聞瓊崖旅滬同鄕會叩魚 
[敎育會聯合會第九次大會]  
　　昨日（六日）下午二時全國敎育會聯合會開第九次大會出席會員三十人先由主席報告浙江省敎育會代表何紹韓君因事請假回杭又報告續到熱河代表王玉樹君繼討論乙組審查會報告各案（一）敎育經費獨立案（二）促進本曾議决案件實行案均將内容及文字修正　表决通過省三讀五時主席宣告散會明日（八日）續　大會 
[同濟建築費之部電]  
　　同濟醫工學校接敎育部電云同濟醫工學校沈信卿先生鑒卅電悉已咨請財部迅電蘇省長聲明巧儉兩電允撥在前未便提作軍費並飭蘇財廳仍將該項地價悉數撥交學校特覆敎育部歌 
[兩商會同接印花稅分處公函]  
　　上海南北巿兩商會同接江蘇財廳印花稅分處公函云逕啓者案奉財政部訓令内開查人民向官廳所具甘結切結保結以及民間各項擔保字據等件亦屬於人事憑證之列前據福建財政廳呈擬此照貼用印花經本部核准將甘結切結每紙貼用印花一角保結曁各項擔保字樣未載有銀數者每紙貼用印花二角載有銀數者卽按照稅法第二類各項保單依累進率貼用印花令行照辦在案查上列各項字據均係民間通行之件各省區自應一律依照貼用以重憑證合　令行仰即通行各屬一律遵照辦理此令等因奉此除分别咨函令行外相應函逹即希貴會查照通告各業商號遵照辦理可也又函云逕啓者案奉財政部訓令内開查本部呈請將銀錢支票貼用印花並更定憑摺賬簿稅額一案於本年九月二十三日奉大總統指令准如所擬辦理即由該部轉行遵照此令等因除分行外茲特抄錄原呈令仰該處長遵照自十年一月一日起所有銀錢支票及性質類亿支票之憑證貼用印花一分憑摺及賬簿各改貼印花一角先期出示通告以便届時實行有不遵貼者依法處罰以資推廣至此項支票貼用印花手續按照稅法第四條之規定應由存戶於使用支票時貼用其稅欵本由存戶負擔如銀行爲便利存戶起見或於發給存戶支票簿時先行代爲按張貼用由銀行自負擔亦聽其便合行令知該處遵照辦理可也此令並附件奉此除分别咨函令行外相應函達卽希貴會查照通知各業商號遵照辦理可也 
[旅美華僑組織國民外交會]  
　　旅居美國華僑近鑒於世界大勢知國民外交實爲今日之急務特聯合僑美同胞在美發起僑美中國國民外交會公舉僑商單兢爲會長巳經組織成立日前特致函本埠華僑聯合會請爲彼此聯絡協力提携云 
[智和里刦案首盜將嚴究]  
　　盜匪劉三即劉金山改名王少淸糾合同黨姜老强刦智和里醫生孫鑑菴妻孫薛氏金鐲嗣由警探將劉姜二犯先後拘送法庭訊供判押候辦在案茲悉此案業奉地方廳譚檢察長查得劉犯昔犯盜案於民國六年由法庭判决監禁五年送監執行今春二月初二日反獄脫逃化名王少淸猶復糾黨肆刦今旣獲案若不嚴加究懲不足以儆將來遂據情詳明高等廳請將該犯劉三卽劉金山等按照懲治盜匪法歸人軍事範圍究辦 
[十五屆赴法學生姓名錄]  
　　華法敎育會第十五屆赴法學生一百九十七人將於今日乘法郵船包島斯號起行茲將此届學生姓名錄下奉天（儉學）李一民金用楨金載勛李晶燮錢鴻逹方之化徐嶺海包咸采李浩金永潞崔昌顯濮守重李龍濟韓秀龍狄一華鄭錫海許元盧鳳麟袁亨澤莊源林金鐘聲徐尙璋馮兆異干锡恩孫佩蒼（勤工）劉文彦浙江（儉學）王行素沈立成周昌熾胡封童致和劉德襄沈頌年褚鳳儀張鎭謙周經楷毛賓陳孝可徐賢焯周恩來（勤工）王光埏郭頌銘喬國儒鄧孝勤張明章明田有秋周志恕陳修杰安徽（儉學）鄧穆王若怡勤工）董桂陽沈宜壬汪同祖董效舒劉樹屏張明德張正道章韞　曹自譧吳本智楊傑楊剛江世義陳坦夫李昌煕劉文錄姚保之方濤直隸（儉學）郭夢吉趙曾隆李福景王　姜船石張少武（勤工）張呈祥巴廣亨孫壽明張湜張進輔張德剛李廷釗王道宣孫嶽峯尙鋕張見超李澤棠郭慶雲盧宗藻戴仲虎武肅翟薪傳胡蘭罄張汝鑑蔡無李恒安齊鎭莊王守義張漢文段其燕葉雲啓鄧毓珩佟寳銘錢啓福錢家鼎湖兩（儉學）蔡曜庭余平陳泮藻婁硯齋黄聚星（勤工）蕭振聲潘融馮克毅彭樹茂黄雄湖北（儉學）董鴻才董黻才（勤工）傳祖林陳鎭灜程士斌李林周家襄林永裕游華國楊興培莊世法袁敦懷劉崇厚王澤潤寗守恪陳聲煜江西（儉學）劉克俊金樹章謝承瑞（勤工）李凌鶴汪恩廣黄國俊謝遠灞王仍郭志汾陳發祥四川（儉學）左紹先宋德璋施瑋（勤工）繆仁傳鐘黄恒光何肇緒李　楊　盧丕謨宋法明舒輝　熊天錫江蘇（儉學）鄭德祺陳廷輝劉大綬徐　吳坦（儉學）左元華孫銳孟稜崖邱炳生顧堯階沈沛霖舒開舉楊品蓀柏勁直于履中姚亮朱增璞河南（儉學）丁肇靑（勤工）鈕秉甲張景仲趙漢鼎楊中方李秉煊王衍會連成中趙同功宋建寅綏遠（儉學）李士林巴文峻（勤工）閻偉陜西（儉學）李景銘謝樹英（勤工）李榮春閻潯白筮益山東（儉學）孫鶴翔貴州（勤工）殷權楊開榮廣東（勤工）陳天麟廣西（勤工）覃仲霖又女學生河南李洖直隸郭眞隆張若茗 
[第二師範運動會紀]  
　　昨日省立第二師範學校假西門公共體育場舉行秋季運動會午後該校學生全體出發前赴該場道縣兩公署第三科科長余芷江錢紳齋縣視學失伯華勸學所長李頌唐巿學務員賈叔香並賈校長邀請之評判員龐醒之孫和賓王壯飛胡少元俞元爵顧蔭千石慕雄等亦先後戾止塲之内外有附屬小學童子軍照料一切並有貧兒院音樂隊到會奏樂各學校團體與男女賓到者數達六七千人十二時振鈴開會先向國校旗行敬禮次奏樂唱歌山司令員倡導指揮按照所定節目由甲甲乙兩組選手開始運動至傍晚始畢結果如下百碼賽跑甲組（一）楊師曾（二）吳禎基（三）姚宏功（時間未詳）乙組（一）夏立江（二）錢繼堂（三）沈玉元（時間十一秒五分之二）附屬小學百碼賽跑甲組（一）王福慶（二）徐培元（三）朱震（時間十一秒五分之三）乙組（一）王元良（二）張乾晋（三）余懷淸（時間十一秒五分之二）二百二十碼賽跑甲組（一）楊師曾（二）姚宏功（三）張光聲（二十八秒五分之二）乙組（一）夏三江（二）錢繼曾（三）程文彬（二十八秒五分之二）附屬小學二百二十碼賽跑甲組（一）王福慶（二）徐培元（三）曹華秋（三十一秒五分之二）乙組（一）王元良（二）傳典瑛（三）吳國冠（三十五秒五分之二） 
四百四十碼賽跑甲組（一）楊師曾（二）陸念宗（三）張光聲（六十五秒五分之三）乙組（一）錢繼曾（二）賣起鳳（三）程文彬（六十七秒五分之四）又附屬小學甲組（一）　福慶（二）包勝才（三）朱震（七十秒五分之四）乙組（一）　元良（二）傳典瑛（三）鄭廣漢（八十二秒）八百八十碼賽跑甲組（一）楊師曾（二）張光聲乙組（一）錢繼曾程文彬（二分四十二秒五分之三）撑竽跳高甲組（一）顧應崗（二）吳禎基（八尺五寸之三）乙組（一）唐宗福（二）曹起鳳（八尺五寸四分之三）跳遠甲組顧應崗（十六尺十寸）姚宏功（十六尺四寸又二分之一）乙組唐宗福（十六尺八寸半）夏三江（十六尺五寸）擲鐡球甲組顧應崗（三十六尺六寸半）沈玉光（二十六尺十一寸半）周其超（二十六尺十寸）一英里賽跑甲組陳念宗（六分十四秒）王庚乙組曹起鳳程文彬跳樣賽跑甲組陳念宗（十六秒五分之一）顧應崗乙組唐宗福（十五秒五分之二）跳高甲組姚宏功（四尺九寸）吳禎基印廷華乙組唐宗福（四尺八寸三分之一）劉守平以上各種選舉運動畢經賈校長令振鈴閉幕運動員成績總分俟帶回校内核結後再行揭曉遂散歸時已人晚矣 
[國内各輪船進出口貨物紀]  
　　進口（香港）怡和洋行之永生輪船素在香港行駛不至上海此次因赴蕪湖裝運糧食故於昨日來申裝來之貨有黄白糖一千八百五十包水門汀三千零二十桶鹼粉三百件沙泥一百桶罐頭食物二百三十六箱烟絲九十五件大梱蔴袋六百十六件紙頭一千三百九十一件靛漿二十桶神紙六百三十二件菉柚一百零一件雜貨二百零六件本日卸淸各貨即往蕪湖又花旗輪船公司之委内瑞拉號昨日從小吕宋香港來滬停泊招商局中棧碼頭裝來之貨有大木板一千六百三十八塊石塊五百十五方原根杉木十桿蔴袋二十五件定本日開赴新金山（長江）招商局之江橷輪船山長江各埠裝來之貨計麵粉三千袋黄豆一千包紅棗五百二十七件夏布三百八十件水烟八百零二十 
 
 

Page 11

 
 
件下紙四千三百五十七件白米三千包上紙三百二十二件芝蔴二百九十四包皮油一百三十四桶小麥一百三十九包瓷器六百四十八件菉豆四百包皮蛋一千一百件白豆六十四包茶葉一百六十七件苧蔴七十二件生漆一百零一件藥材五百六十八件銀洋二十箱水銀二十件箱茶一百零七件鵝鴨毛五十七件桐油五十桶花果三十八件絲繭三十件土酒二百三十甏機花三百二十一包紅土一百四十件蓮子五十件栗子四十四件白果四十四件髮藍三十六件貝母皮貨玻璃六件棕片一百零七件官布一百七十件白棗十二件草帽十五件牛筋十件銅香皂香粉木耳洋貨雜貨等九百零三件又太古洋行之盛京輪船裝來各貨有白米九千六百九十五包芝蔴四百包麫粉二百包黄豆二千零四十七包靛油一百七十一桶綠礬五十件烟梗四十三件烟葉九十六件藥線二十六件藥材五十三件生漆二件雜貨八十件又太古洋行之吳淞輪船裝來各貨中計白米九千五百九十七包黄豆六千一百六十六包芝蔴五百七十包苧蔴一千二百零七十件麫粉二百包瓜子二百二十五包蓮子一百四十九包白果一百七十九件茶梗一百零六件皮油三百零一桶珍珠米一百三十三包紅棗二十八件粉絲三十四件栗子六十一包烟葉一千四百五十一件桐油九百八十六桶艙板五百塊猪油二十七桶瓷器五十四件藥材三百四十二件海放一百零六件羔皮九十八件銅器十四件茯苓二十九件水銀二十六件花菓二十四件（烟營）招商局之公平輪船昨日由烟臺營口至申裝來各貨有鹹魚二百二十九件鹹菜六百十三件生果一百三十三件土野參一百零六件生仁一百七十四件猪棕六十七件蝦瓜六十六件土酒四十八　綢貨十九件粉絲八十件金條一件顔料六件花生六件鹿耳八件魚干蔴袋雜貨一百九十一件（福州）招商局之新濟輪船從福州來申裝來之貨計靑菓一千八百四十七件笋乾一千五百十七件上紙三千一百十五件大蔴二百七十三件桂元茘乾二百四十件鹹果九十件下紙二千零八百件橘餅三十二件香菇二十三件藥材二十件錫箔十六件紙烟十二件香果七十七件空瓶十七件絲頭五件魚翅三件疋頭一件雜貨一百三十三件（石浦穿山海門）平安公司之寳華輪船裝來之貨有橘子二千三百九十九件松板八千二百塊冬笋五十二件炭六百九十件柴二千擔箱板八十七件冰魚八十六件蛋五十三件厚板一百二十塊草蓆二十五件棕索二十一件棕衣棕尖十件笋于六十件 
（寗波）招商局之江天輪船從寗波裝來各貨有土酒三百八十四　鹽草南三十七件錫箔六十一件洋烤三十件海草三十七件藥材二十件糟酒十甏當歸二件甜茶四件草蓆十六件香烟五件雜貨一百三十七件（揚州）大　公司之大和輪船自揚州來申裝來之貨有麵粉二千包花衣八百十包小麥九十包鷄鴨一百八十六簍鮮蛋二百四十五件乾繭七十七件生油一百六十五桶花生米五十五包鴨毛二十四件鹹肉二十四件鹹菜十九件花生三十六包猪六十一只羊十五只破衣十七件洋布十三件芝蔴三十一包云 
　　出口（寗波）昨日招商局之江天輪船由寗波抵滬卸淸進口貨後當日即裝出口貨有豆餅五百件花衣二百包粉乾二百件生仁七十三件花生一百七十五袋洋布七十三件（石浦穿山海門又平安公司之寳華輪船昨抵滬卸貨後所裝出貨計麵粉二百包山查二件土布四件洋火三汀餘爲雜貨等項（烟營）又招商局之公平輪船自煙臺營口抵滬後昨日所裝出口貨共有麵粉五千袋白米二千四百包酒二千七百甏洋布土布二千件紙頭一千五百五十件鐡一千九百件茶葉一千六百件腐乳六百零六件棉花一百包 
[國外各輪船之行蹤]  
　　中美怡泰經理格林公司之格林顯恩Glenshane號輪船自美國紐約來華經波士頓斐拉杜爾斐亞已於上星期三到日本神戶不日可抵上海該輪至申卸去各貨後定本月十七號開往意國之熱乃亞並須至荷蘭之落得旦姆云又有大來洋行之西卡特郎號WestCadron自上月二十從新金山開來將於十六號行抵上海在申約停一旬至二十五號開赴香港小吕宋又有西漪蘭號WestIra刻將抵滬該行本定今日進口至九號還美又有天祥洋行之鮑露登砲臺BoitonCasile自上月中旬離開美國紐約現接來電報告預定出月十四日可以進口抵滬又中國輪船公司之尼羅（Ｎile）號本定於本月（十一月）九日由上海駛經長崎横濱檀香山至舊金山現因在香港躭擱大約須於本月十九日始能自上海開行 
　歐亞英火輪公司之拿物蘭號Ｎovara自本月五號由日本還滬後停泊虹口浦心中裝貨原擬今日即開往倫敦馬賽以出口貨不及裝齊遂臨時改期展延三日定十號離滬又有太古經理藍烟囱公司之愛而配腦Ｅlpenar自從利物浦來申以後初定本月十一號直放至德國之漢堡後亦因一時裝貨不得齊全遂延期一旬刻已决定十八日山中開行矣又有怡泰洋行之格林亞奇爾號Ｇlenogle自倫敦熱乃亞開來下星期六便可進口到此在滬卸除各貨尙須開赴東洋大抵至　月十號開往荷蘭取道英意兩國云又法國郵船公司之支利號Ｃhili自上月中旬由馬賽出發現在公司中已接到電告在本月十八日可到上海船上載有十月十三日以前之法國郵件又有日本郵船會社之北野丸KilanoMaru載重一萬六千噸刻己定星期二開赴馬賽倫敦取道哥倫布瑞士及星加坡以至北山云 
　　日印英公司之日本號Japain已於今晨開赴日本之神戶在上海裝出之貨有菜子及菜餅兩項又有鄧尼拉號Ｄunera將於下禮拜四從孟買開駛來滬儘本月底趕至上海 
[一週間之金融調查]  
　　進出口銀洋數此一星期（一日至六日）英美等國並無大條銀并金洋來滬惟現洋裝往香港三十五萬元現銀裝往日本大阪三十五萬兩國内南京杭州漢口等處共來國幣一百二十八萬元寳銀裝赴南京杭州兩埠者九十五萬兩又大條銀一百六十九條國幣裝赴無錫蘇州厦門汕頭烟台南通州等處共一百萬元此屆銀洋出多進少所以洋釐增漲銀拆除昨日下午二錢外餘均三錢至五錢不等茲將逐日進出口細數銀洋錄下一一日交通銀行由南京來洋四萬元大陸銀行二萬元通商銀行從杭州來洋二十萬元又中國銀行八萬元中交大陸三銀行各裝南京去銀三萬兩中交兩行又裝赴南通州洋各三萬元通商銀行裝赴杭州銀十四萬兩本街裝往厦門洋五萬元又花商裝南滙去洋三萬元『二日』交通銀行由南京來关四萬元又大陸銀行三萬元又中交兩行各裝去銀三萬兩大陸亦裝去銀二萬兩本街裝赴汕頭洋二十萬元『三日』中國銀行從漢口來洋二十萬元通商銀行由杭州來洋二十萬元本街各商亦從漢口來关二十五萬元通商裝赴杭州大條銀一百六十九條本街各商裝無錫去洋二十萬元滙豐銀行裝香港去洋三十五萬元中交兩行各裝南京去三萬兩（兩日）中國銀行由杭州來洋二十萬元中交兩行各裝南京去銀三萬兩『五日』中國銀行裝山東去洋十萬元又通州去洋五萬元又南京去銀三萬兩交通銀行裝烟台去洋三萬元又南京去銀三萬兩本街裝蘇州去洋十五萬元『六日』正金裝大阪去銀三十五萬兩中交兩行各裝南京去銀三萬兩 
　　洋　上屆（三十日）洋釐爲七錢二分二釐半自十一月一日以來因中交兩行裝運各埠及籌備十二月份發給政府元年六釐公債票之息金四百萬元故最高之價爲七錢二分五釐五（二日午後）昨日收盤略平爲七錢二分四釐八七五 
　　國外滙兌本週間鎊價共長二辦士美滙漲起一元七角五分法滙共長四十九個法郎印滙小去十羅比大條銀近棋有共長一辦十三七五遠期亦長一辦士半東滙小去一分七釐半新加坡匯水長一分半荷金漲起一盾半觀此情形銀價跌而復高於是金價較上週（三十日）跌去銀五六兩據有經騐者預料下星期鎊價等不致大縮恐銀價難平云 
　　查倉數昨爲星期六調查中外各銀行總計存銀三千七百十四萬兩洋二千七百六十三萬元大條銀二百八十八條押欵銀五百七十萬拆票銀六十五萬兩銀較上届少存三十二萬兩洋多存三十三萬元大條銀少存六百七十九條押欵銀少存一百五十五條拆票銀少存十五萬兩茲將各銀行所存細數錄下麥加利存銀一百十五萬洋一百三十萬押欵五十萬滙豐存銀一千一百十萬洋存四百三十萬押欵二百萬道勝存銀一百六十三萬洋四十五萬東方存銀二百八十萬洋四十五萬花旗存銀一百萬洋一百三十五萬大條銀二百八十八條押欵銀一百萬華比存銀八十萬洋三十五萬荷　存銀四十九萬洋九十三萬中法存銀七十七萬洋一百五十七萬通商存銀五十萬洋七十萬中國存銀一百五十二萬洋六百九十萬押欵銀一百六十萬各莊存銀四百萬洋一百八十萬交通存銀八十五萬洋四百十萬有利存銀五十萬洋三十五萬菲律濱存銀四十萬洋五萬友華存銀四十萬洋四十萬安達存銀三十萬洋十萬滙興存銀一百十萬洋十八萬押欵銀六十萬懋業存銀四十萬洋二十六萬拆票銀五十萬華義存銀四十五萬洋二十二萬拆票銀十五萬尙有人中國銀行團之聚興誠大陸四明浙江地方興業等銀行十餘家之存洋存銀皆不在其中 
[一星期之鎔銀調查]  
　　查本星期間北巿泰亨源方記等各銀號鎔化　　大條四百六十九條加之土銀俄洋飾紋數在五千兩已烊見寳紋九千四百二只核計規元五十萬零六千七百九十六兩現滙豐等各銀行倉存大條洋尙有六百八十九條云 
[美盛公司棉巿報告]  
　　中美新聞社譯美盛公司報告云上星期華棉狀况無根本變動紡織家方而頗多要求以彌補缺乏巿價每擔已漲張一兩同時到貨日多故種棉者以觀望爲宜恐價須跌也棉紗巿價上星期初因謡言南京不靖致跌價五兩後知不確買者頗多天津方面亦有詢問者故價又逐漸鞏固云利物浦紐約孟買棉巿皆穩固華棉出口自去年九月至本年八月共四十五萬九千九百四十七擔 
[各方面之籌賑聲]  
　　華洋義賑會華洋義賑會曾將賑欵賑品滙運開封交張賢淸君妥爲散放頃得張君來電謂束電悉今日往開封收到第一批洋二萬元賑内黄用尊處劃付高神父五萬元已與賈主敎高神父雪牧司議定衛輝萬元臨漳萬元濬縣萬元内黄萬元豫西五千元餘未定養電棉衣餅乾收到云云又查賑員江漢調查直隸肅寗縣最苦災民食糠粃靑菜樹葉草根普通災民食紅糧穀豆玉米攙雜糠菜等物全縣災民有八萬二千餘口現經縣知事邀令富紳借欵一萬五千元以一萬元辦理平糶以五千元設因利局貸與災民營生惟極貧災民無衣無食朝不保暮若再無各慈善團體到縣賑濟則必凍餓而斃云云又調查饒陽縣災民有極貧七萬七百餘口現吃樹皮草根次貧六萬四千餘口食樹皮攙雜紅糧等物該縣官紳擬辦平糶工賑粥廠苦無經費云 
　　北方災童由漢抵滬昨日招商局之江新輪船自漢口開來於下午三時許抵埠船上儎有災區幼童二百六十八名起岸之時即有大昌公司所派司員分班領行各司事均手執『大昌公司收撫災童）之白旗上岸後向愛多亞路而去各災童均年在十歲以上十五歲以下身衣舊布棉絮襖云 
　　四舞臺演劇籌賑情形前晚由紅十字會請四舞臺藝員在新舞臺演劇籌賑等情迭誌前報茲悉是晚觀客甚形擁擠新舞臺門前特備軍樂隊歡迎之英美烟公司贈大哈德門香烟及火柴一大箱所得售資悉充災賑並有靑樓助賑團入塲兜銷香烟鮮花是晚觀客當塲解囊者亦甚衆散場時已夜半一時許矣 
　　證劵物品交易所上海證劵物品交易所曁經紀人公會同人對於南北各省災賑共捐助洋四萬元已誌報端茲悉交易所前曾單獨助洋一萬元交華洋義振會放振加以此次捐數共計洋二萬五千元與經紀人公會捐數相同故兩處合計實爲五萬元云 
[國民大會策進會評議會紀]  
　　國民大會策進會昨日午後五時開第二十次評議常會公推周劍雲主席張振遠紀錄首由主席將出發代表曹慕管朱定一自南京來函逐一報告次提議幹事部交議對於現時局内政外交問題擬通電全國喚起國民速組國民大會一案當由主席將電稿宣讀旋經趙南公邵仁傑林炎夫等詳加討論公决交幹事部原起草員修改譯發議華時已七鐘乃散會 
[胡家橋典當被搶]  
　　閔行鎭附近胡家橋懋興典當前日午刻突來携帶軍械之盜匪三十餘人闖入櫃内將典中人概行綑縛典中衣服物件搜括一空直至下午三時許始整隊而去當搶刦時附近店戶人家相率閉門盜猶鳴槍示威一彈擊中寓居典當對門之五十一歲老婦金李氏右手腕筋骨皆斷昨日始來滬投紅十字會北巿醫院求活醫生因其手骨已屬無用爲保全生命計擬爲之鋸去金李氏不允乃包裏藥料後自投石路大陸旅館居住當日胡家橋董保即星夜馳來上海報告官署請求派隊追緝 
[辣斐德路發生搶案]  
　　法新租界辣斐德路四百二十二號門牌愼康醬園於前晚八點時突來身穿短衣江北口音之盜匪十餘人五匪在外把風餘盜一擁入内各出器械嚇禁聲張當將櫃樹上售下之大小銀洋及銅元十餘千文共計三十餘元搶取而逸事後由該園主開明失單投報捕房立飭探目黄金榮包探程金和前往查勘一週並詢明該匪等面貌服色據情回禀捕頭諭令務緝該匪等到案究辦 
[投函嚇詐之查究]  
　　寓居公共租界南京路大東旅社内之强運開（即夢漁）與劉季焯二人兩次接得郵遞嚇詐信函曾被詐去洋二十元於前日報請老閘捕房派探沈阿岳姚　卿與西探鼐鐡查係皖人汪洋（即一龍）與河南人易宗培（即漢卿）串謀往將往易兩人查獲搜出各種信件及捐簿並上有五等文虎章陸軍步兵中校銜易宗培之名片一併帶入捕房押至昨晨解送公共公堂即據該探等上堂禀稱原告係政界中人被告假退伍軍人名義於上月十九號及昨日兩次投遞嚇詐信函向原告詐去洋二十元等語訊之被告汪洋等同延律師到堂代辯要求准被告等交保候訊經張襄讞核供商之義副領事費君判被告兩人押候展期一禮拜解訊 
[開審汽車撞斃人命之舊案]  
　　本埠滙業銀行股東張丹榮之子叔逢（即張賢寳）於夏間淸早乘坐汽車自行司機駛往各處兜風經過北西藏路將邱金根之獨養子阿惠撞倒碾斃邱以張丹榮縱子傷人故延律師在公共公廨提起民事訴訟要求斷張賠償損失銀一萬兩業已由廨於九月十一號堂諭被告滅交一千元舖保並提前排審經誌前報昨晨李蕚仙襄讞會同英包副領事升座第四民庭傳訊被告父子均不到案僅延一律師預備辯護惟公堂定章當事人不到則其代表律師無發言權故本案審訊終結被告律師雖欲有所言均爲原告律師駁退當未開審之先原告律師聲稱自減輕被告交保後仍未到案據謂係屬傳提無着但敝律師幾於日日見被告乘坐汽車在外而被告亦未照章具訴今臨審又復不到此皆屢次藐抗公堂之表徴前次堂諭旣准提前排審故今要求將本案進行缺席判决並請求原告尙欠訟費一百元未繳准予判决得賠後補繳問官磋商之下决定開審並准原告所欠訟費暫時免繳於是原告律師令邱金根站入證欄向其詰據訴稱祗有一子名阿惠今已十八歲在北西藏路協興機器號爲夥今年每月工資已得二十元前去等年歲底曾分得紅利三五十元不等我今年五十八歳向爲飯司因年老歇業已有五載家中尙有一妻及兩幼女曁一十八歲之媳均靠阿惠月薪爲活自被撞死後被告從未撫卹分文喪費一百二十元係向該機器號之婦所借云云並由協興機器號主婦邵夏氏上堂證明借與邱用爲其子喪費一百二十元是實並稱阿惠於十二歲來店習藝三年畢業後予月薪十二元遞加至死時己有二十元去年分與紅利五十元若今年必增至七八十元我店經理月薪四十元以阿惠之手叚再過三四年當可爲經理届時若往外埠就業不難月致百金如我店前有一學徒現在漢口已臻極佳境况云云時原告代表律師即稱關於此案有兩層應請堂上注意（一）以死者之年齡若至保壽公司投保壽險至少有四十年可保（二）中國習慣視獨養子非常綦重如將其致死則屬斷人香烟祭祀云云中西官核供援筆硃識曰被告傳提迄今已逾三月抗不到案原告代表律師聲請缺席判决訊據原告見證各供確鑿候商明堂諭改期宣佈 
[洪瑞亭改交五子元舖保]  
　　劉育民洪瑞亭等春間朦混蕪湖海關將運津之米轉口出洋致使代向該關擔保之美勝碾米廠賠累來滬訟於公共公廨將該兩米販拘案訊押迭紀前報茲悉爲之作保者蕪湖日新報關行亦在其内故亦受賠累損失銀四萬五千餘兩業已投廨起訴昨晨由陸襄讞會同日副領事林出賢次郎升座集訊洪之律師聲稱被告因無一萬兩巨保故仍在押彼雖就業於日商建祥洋行因其經濟素窘而洋行主前爲覓之擔保公司經交保處查該公司有台灣籍民之股份故不允作保現洋行主又爲洪壽得現洋一千元請堂上准其以此欵存案作保且查日新報關行之爲原告時期係在刑事取消之後始行具訴云云而日新關行之律師即起駁稱被告代表律師所請求殊屬不成問題實無一辯之價値敝律師極端反對問官得稟磋商之下判定被告洪瑞亭改交五千元人洋舖保候訊 
[破獲僞造鄂錢标機關三誌]  
　　上月十五號特别中西探目在福建路五十六號門牌浦江旅館内破獲僞造及行使湖北官錢局之假鈔票機關拘拿陳阿南胡芝卿陳文良戴莘才婦人唐月仙連同抄出假票及製造器具解經公共公廨命押候函致該官錢局派員來廨再訊詳情兩誌本報茲悉陳阿南乘昨晨原審官陸襄讞及日副領事林出賢次郎之堂期特延律師通知捕房律師到堂請求准陳交保出外候訊據其代表律師所陳請求交保理由略謂陳向在江西路三十八號門牌美商洋行執業常有數千金交易往來即彼個人景况亦殊不惡逈非無業之流可比捕房抱探往該旅館詢問時彼因知胡芝卿等寓室據直指導對於本案祗處見證地位今已邀證人前來作證遂令一西人上堂據稱在江西路三十八號洋行執業陳亦係該洋行僱夥云云時捕房代表費斯福律師即起發表捕房反對被告聲請之言曰此案業經排定本月十五六七三天繼續開審距被告此次請求交保之期已屬非遥届期各被告儘可各邀證人到堂作證今被告不應突邀案外之人來案且捕房之拘留被告確知彼於本案有關並非以其當時因指導而拘留之是以被告律師請求極端反對云云問官得稟磋商之下諭被告律師請求未便照准 
[精武紀念會繼續開會]  
　　提籃橋倍開爾路精武體育會於上月三十三十一兩日舉行十週紀念及精武公園開幕第一日會塲來賓達二萬人第二日適天雨致未能依期開會當即改期今天續開一次等情已見本報今日游藝節目較三十日尤多除該會男女會員表演拳術器械及軍用實施外尙有同源之二十餘團體同操拳術與操人數當在千人左右其他工界音樂部音樂女子體操學校舞蹈愛國女學舞蹈該會會員京戲化裝辯論滑稽操滑稽雙簧人塔該會女子部無聲新劇等技藝共二十餘種并該會是今天在會塲歡迎全國教育聯合會全體代表並徴求紀念會員原定額二百名第一日巳逾半數想今日入會者當愈形踴躍紀念會員每年止繳會費六元學生僅收半费以示格外歡迎至日前發出之入場劵仍一律有效云 
[女靑年會徴求會紀]  
女靑年會之徴求會原擬於十月二十號起至十一月六號止今已届完畢時期其所募之欵尙未達到目的僅有八千餘元（目的一萬三千元）是以其同人商酌展期一週以待各界贊助 
[北區公學今日開游藝會]  
　　海寗路北區公學於今日假座愛而近路紗業公所開游藝會除該校男女學生表演游藝及敎職員演新劇外並有多數團體之贊助己誌本報茲悉該校特商請第二十六團童子軍到會維持秩序又有馬玉山公司及泰豐公司均輸助出品在會塲銷售售得之資悉充該校經費云 
[新劇公會選舉職員]  
　　新劇總公會於去秋成立所舉職員已一年任滿日前投票選舉當衆開匭鄭正秋當選爲正會長沈氷血爲副會長韓達心爲評議長徐寒梅爲理事長並推定譚志遠爲副議長董天涯魏優哉爲總務員嚴忍厂陸嘯梧爲交際員顧覺因江若旡爲會計員韓滌　陳平卿爲書記員吳冷笑爲調查長又推定各埠調查員王無知顧醒愚（上海）陳鏡花羅慧因（寗波）朱孤雁華劍俠（北京）董天民夏影花（浙江）葉鴛痕（福建）胡悲天（江陰） 
[浦東學校開會籌賑]  
上海楊家渡縣立第二高等小學校爲八省災荒曾由敎員學生捐洋五十元於保要隊茲又定於陽暦十一月十三日下午開籌賑運動會是日表演節目有木棒啞鈴等均係平日訓練有素之運動十四日下午續演新劇劇目爲滿堂笑家庭害吾等係　俊超手編併在揚指導一切劇情足以　世入塲劵第一日每劵六十文第二日每劵一角該兩日上午開菊花大會任人觀覽不取游資聞該校菊花有二百餘種多係貴品茲爲籌賑起見特廉價出讓同時兼售名人書畫手工出品所得之欵悉充賑用云 
[昨日公共公廨訊案紀]  
　　昨晨公共公廨民四庭由李襄讞會同英包副領事傳訊民事案七宗除邱金根訴張丹榮之子將伊子以汽車碾斃請追損失一案另行紀述外其餘六宗彚誌如次（一）南京路四十三號門牌鴻昌銅器店訴南洋華暹保險公司華經理蘇澄如積欠房租案該公司係租賃原告三層樓上爲營業地點開幕未久而自蘇以下各人均逃避無蹤積欠原告房租兩月以一切損失是以具訴『結果』以該被告避匿業經原告登報聲明應即將一切生財拍賣償還原告銀五百九十兩（二）三陽泰張永茂霍振元同訴徐炳記不理絲繭價銀案張霍兩原告以困苦非常本案訟費無力措交故延律師到堂請求豁免『結果』准予免費（三）譚石卿譚瑞銘兩弟兄共同禀請給諭准予執管其故父譚同興之遺産案『結果』以旣經登報聲明無人反對所有譚同興遺産應准給諭該續人管理（四）得勝公司股東安委祥訴孫昌盛賠償損失洋三千七百二十元又孫訴安不理墊欵洋一千元之互控案前判安孫各照控數交保候訊茲孫以無此巨保故由代表律師到堂請求將保數減輕『結果』孫昌盛减交一千五百元保（五）滙和莊訴蔣煜庭不理欠銀一千八百五十餘兩案原告代表律師請求改期再訊『結果』照准（六）華天才訴婦人王氏不理其故父王儒堂因違背租屋合同應賠損失洋八百九十餘元案被告辯訴狀内完全否認被控案情故雙方各邀證人作證審訊至午未畢『結果』改期續審 
[婢女被誘爲妓之發覺]  
　　廣東人梁德餘於舊曆重陽節出外在途略誘虹口北四川路一千九百二十八號門牌同鄕婦人顧梁氏家之十八歲使女梁彩花至百頓路四十七號門牌粤妓院内住宿一宵棄於彼處梁婢遂一變爲妓近由其主母之戚李王氏得悉通知顧梁氏控由該管捕房飭探將梁德餘及彩花並該妓院之鴇婦梁雲葉分别拘押昨解公共公廨由原告與證人上堂證畢案情旋據梁彩花供稱是日出外購物途遇德餘彼邀我往觀劇旣畢同至梁雲葉家與德餘宿一宵次日雲葉令我爲娼歴兩禮拜接狎客五人我未得夜度資等語質之梁德餘供將彩花帶至梁雲台基場内同宿一宵次日曾令彩花回去故以後之事我不知情梁雲葉供該女係德餘挈來押娼六個月押價一百元因我欲其立據未允故洋亦未交付而該女亦不回去自願接客等語並延律師辯護中日兩讞員核供會商之下以梁德餘略誘引姦兩罪俱發判押西牢三年梁雲葉容留女子爲娼業已證實發押女所三月彩花交梁顧氏領回管束 
[監犯鬨閙之查究]  
　　漕河涇鎭第二監獄於今春舊曆二月初二日反反獄之後雖由軍警各機關當塲捕獲多名其中漏網者尙不計其數茲有逸盜程和玉匿居城區爲探警拘獲送歸法庭曾奉審檢廳推檢各官訊明判决照原判監禁六年外着再加徒刑十二年飭令還押昨日上訴期過午刻奉諭備文飭警將程犯發送第二監獄執行去後詎押所中押犯竊賊王學禮大聲胡鬧經魏檢察官提案詰問據王供稱有棉襖一件今遭程和玉取去要求追還俾得禦寒問官即據情回禀譚檢察長辦示辦理譚君據稟後大爲震怒於午後親率法警錄事人等入看守所第七號舍内調查詰之同號各押犯　稱王學禮曾向程和玉借得小洋二角今日程送監執行向索借欵無着故取其棉襖作抵譚君向王詰問借洋之事有否王俯首無言譚君廉得其情立派法警往該獄將程犯並棉襖一併提回到廳再行核辦 
[法大馬路火警]  
　　法大馬路二百七十四號門牌廣東人張樂昌所開之祥和彈花衣店於昨日下午四點二十分鐘被學徒林桂華遺火於棉花中登時火勢四射不可收拾冒穿屋頂爲瞭望台查見鳴鐘告警急由救火會中西員役立驅皮帶車到塲竭力灌救始熄計是役延燒左右鄰居榮齡軒鑲牙店潘興隆鐘表店榮順昌京貨店元大洋貨店新大南貨店等房屋六幢事後捕房飭探張鏡波前往調查詳情有無保險並將火首張樂昌學徒林桂華二人一併帶入捕房當經捕頭略詰一過諭令管押聽候查明詳細情形解送公堂訊辦 
[三樂里之火警]  
　　前日下午四時閘北虬港路三樂里一百二十六號門牌粤人由姓家起火延燒左右鄰樓房五幢由各段救火會到塲灌熄火熾時五區二分所署員米沛田派巡官徐逢時率同長警在塲彈壓事後將起火之由有好傳案候訊一而飭週番巡長姜春崧調查由姓曾否保險如何起火再行核辦 
[迷路女孩待領]  
　　三區長警前日傍晚在浦東陸家嘴地方查獲迷路女孩金弟一名帶署詰據該孫聲稱年十歲寗波人現住法租界鄭家木橋西首家有父母等情曾署長判送警廳候屬認領 
[汽車撞壞黄包車之罰賠]  
　　本邑人周阿六前日在黄浦灘開駛一千一百六十九號汽車不愼將錢阿福之黄包車撞壞被一百二十九號印捕查見將周拘入捕房昨解公共公堂先由該印捕上堂稟明被告肇禍情形並經捕頭訴明被告未向工部局領取開車執照請究又據錢阿福投案求追損失訊之周阿六供詞支吾中西官核供以周不應擅開汽車判罰洋二十元充公再賠原告修費洋十五元着令繳洋開釋 
[汽車碾傷行人]  
　　某號汽車於昨日下午五時許駛經浦灘招商局碼頭撞倒紹興人陳才永碾斷左足小腿骨當由小東門法捕房一百三十八號華捕前來抄錄汽車號碼另雇車送受傷人投仁濟醫院醫治一面持傷狀單呈報捕頭請究 
[地保請騐溺屍]  
　　浦東南二十四保列四圖地保李上達昨午投上海地方檢察廳報稱圖中三林塘鎭張萬興米店主張興元此次因家有喜事倩庖人薛正元承辦喜筵及至結算賬目忽起衝突雖經旁人勸散薛竟氣忿投河登時溺斃直至今晨始將屍身撈獲爲此來案請騐查薛係入贅於薛姓故其妻薛氏行將來案稟訴請求派員往騐譚廳長諭候該氏到案再核 
[誌謝]  
　　昨承生生美術公司惠贈世界畫報第二十一期一册又中華書局贈『中華英文週刊』第八十二期一册新靑年社贈『新靑年』第八十二期一册均此謝謝 
雜評二 
[印花稅（訥）]  
　　政府在今日借欵旣急不能成而索欵又急於星火不得巳而謀及搜括其情固亦有可原者也然搜括之所得無幾而人民已騷然不靜則所得殊不償所失甚非計之得也如今日所行之印花稅本已搜括無遺乃又進而素及細徽晰及毫末在中央所得初不足以裨補於萬一而在商民則感竭澤而漁之痛不爲政府諒苦　必責政府行苛政矣 
是故政府不從根本上謀整理財政之方而第以搜括爲惟一方法恐終至財政與人心兩俱不堪收拾也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[游美隨律（二）] [  南洋烟草公司選派留美哈佛大學學生陳其龐]  
　　時上海南洋兄弟烟草公司有考送出洋之舉予遂寄函至北京大學報名七月二十八日予在家接到北京大學函知施君仁培與予以分數最多在可以應試之列遂即於翌日乘火車到上海南洋兄弟公司報到公司開會歡迎應考各生總理簡公照南起立演說略謂『此次歡迎諸位前來應試獨限於農工商三科者所以希望將來諸君回國之後能以振興實業富强中國惟歷届出洋之學生回國而後往往用非所學人才之不經濟莫過於此鄙人有鑑於此故予所派諸君將來回國之後可以在予所設立之工廠或公司任事月俸照給庶幾諸君之才學可以有發展之機會也本年限於船位不敷祇派六人明年則可派二十四人』云云予默察簡公爲人沈默寡言笑鎭定而有决斷慷慨好施知人善任其所辦烟草公司不過爲其實業之發軔藉資挽回利權此後方將辦銀行工廠貿易公司以償實業救國之夙願焉 
八月一日起考試予所考商科科目有四國文英文會計學（包括商算）經濟學是也主試國文者爲黄任之陸規亮先生主試英文者爲余日章先生主試會計者爲鄭萊先生主試經濟者爲朱進先生皆滬上鼎鼎大名之敎育家也五日揭曉初試錄取十二人七日上午挨次口試所試皆關於經驗而不關於學問試畢由俞鳳賓君騐體格十日揭曉分别正取六人備取六人其名次與初試無大更改顧耀　張秉勳龍純如赴英陳其鹿傳耀誠唐啓宇赴英美 
劇談 
[羣芳艶影（十二）] [  夢華]  
　　三日廣舞台日演三劇是日爲上海各伶會觀之日伶界到者如趙如泉毛韻珂李吉瑞尙和玉賈璧雲白玉崑等雪芳是日到臺甚早趙如泉毛韻珂經台主陳玉吕介紹親抵後台與雪芳略談數語 
第一劇打洞結拜林月卿之宋太祖陳湘紋之京娘俱能唱做傳神大鬧勾闌夜深兵困一場月卿之唱工頗佳打洞門救京娘結兄妹陳湘紋之京娘態度娉婷月卿之太祖英姿颯爽並稱佳妙 
第二劇羅成寫書譚劍秋之武生在坤伶中不可多覯於馬陷泥湖拔劍高歌剌血修書一場描演出一種激昂慷慨憂國憂民之狀雖鐡石心腸亦不能無動也 
第三劇陳姑追舟爲雪芳生平傑作之一崔笑儂之潘必正雪芳之陳妙常雅艶兼至觀妙常必正由詩稿而戀愛而成情而締盟步步皆能生出妙趣追舟一塲雪芳與笑儂泣别唱情在在動聽尤爲難能可貴 
雜錄 
[蘭簃雜識] [  瘦鵑]  
小蝶新婚賀以詩詞者甚夥衆美兼妙不遑　舉周拜花賀新郎調云蕃榻留春住聽良宵琴調一曲鳳求凰侣詠絮才華誇道韞眞個名花解語看月下憑闌延佇共把合歡杯酒菊對淸尊皓魄盈三五檀口笑快爭覩元龍自此抛愁酒乍相逢眸迎却扇合巵如許想到神仙成眷屬一樣柔情縷縷最難寫開中夫壻苟氏熏香何傳粉惜紅顔莫被花容妒彈錦瑟妙年駐魏春影四律云燭影摇紅鬢影靑萬千珍重拜雙星新裁雲錦聯鴛牒小試桑弧中雀屏月照團圓心作鏡窗開和合玉爲櫺阿翁强作凝聾態雅韻催妝帶酬聽周紅樹四絶云仙女疑逢萼綠華彩雲扶下七香車催妝倘索新詞句小令天然蝶戀花華燈高館沸笙歌隔座相望抵絳河爭似兩行紅燭下者番親切覷羞蛾次首切指本事妙絶劉豁安五絶四章末韻云但有巵言戲鷄窓莫過情恐防招薄怒玉手奪靑燈張洛卿一聯云畫眉還級一枝筆携手同登百尺樓妙切兩姓而懸之梯次尤覺得宜餘則不勝記憶矣老蝶新婚時嘗作本事詩八章其第一首云幾日前頭細忖量如何靦覥作新郎高堂阿母還相笑何况聰明姊妹行寫家庭趣事韻絶小蝶新婚之次日郵使遞一匿名詩簡爲銅筆所書詩云人生第一驕人事絶世才華絶世姿綺閣月來統一一線龧光 
窗四面璚筵春到燭伶枝珠簾試卷花爲笑眉樣偷來月未知他日紅閨添韻事不妨夫婿自爲師又贈新娘二首云百輛迎歸張　華朝來擲果兩盈車華燈影裏凭肩坐錯認人間姊妹花不將正眼覷檀郎側坐　聞鬢角香要識芳情深幾許耳根紅處耐思量箋尾綴小字云試猜我是誰小蝶答以詩云蘇家小妹太聰明寄到詩函不署名願把紅綃收絳帳爲君添個女門生蓋知投詩者乃其女弟小翠也啞謎葫蘆引人噱笑可謂盡家庭之樂事矣 
新聞拾遺 
[拜新] [  光]  
　　靑浦新橋盛某本一宿儒設一塾課童子十餘人束修所人頗堪赡家乃某近怱異想天開自謂舊學係腐儒所習特於晚間至摯友某君處請示蟹行文日間轉敎於學生某口念愛皮西提揚揚意得面一般就近兒童咸競聽某之開講云 
[禮鬨] [  露]  
　　本埠英界愛文義路石姓家有後妻一及前妻所生子一母子素不和石子年巳弱冠石某爲聘城内張姓女爲室定於日前完姻迨彩輿臨門交拜禮畢例宜拜見諸親長謂之見禮於是石某與後妻同出坐位畢而石子忽不肯下跪衆親友大鬨乃相勸石子石子謂余母已逝彼烏得爲吾母於是石與後妻均大怒而退後母哭甚石乃更怒當塲詈子爲不肖於是親友等均未見禮草草了事新郎新娘歸房痛哭不休各親友亦均不歡而散云 
小說 
[社會小說衆醉獨醒（一八六）瞻廬] [  ]  
　　第三十一回千百個蜂蠅作怪響五十年鶼鰈證前盟小賓皺着眉說道眞個不凑巧委實不凑巧靠着老頭兒七十生辰你祖姑母和姑母那邊暗地孝敬的壽儀多雖不敢說大約四五百金一定可以穩取荆州偏偏老頭兒病得這般模樣距着壽辰雖沒多天只怕他一絲殘喘捱延不到這個好日子不是說一句口硬的話他要嗚呼便捱過了壽辰嗚呼（四字連同可謂奇談）旣有壽儀到手又有喪費津貼老頭兒前後總是一死這般死法死也値得（有是女必有是父）父女俩正在書室裏談話小賓娘子急怱怱的走來見着翠娥忙說好了好了你卻回來了快快和我到裏面去牀上的病人嘴裏嘮嘮叨叨專說些怕人的話我一個人陪着渾身的汗毛根根都要豎起要是不陪你那姑爹姑母少停便要到來瞧見病人房裏沒一個親人相陪見得我們不孝順你老子又是鼠子般子膽不肯在病人房裏多坐一時半刻好女兒來來來你和我同到病人那邊好呌我壯一壯膽說着拖了翠娥便走沒多時進了病人的房翠娥揭起蚊帳把祖父瞧了一瞧他祖父柳用賓倒插着雙睛只向帳頂裏望手脚直僵僵動都不動翠娥喚他他不理會忽然白鬚飄動口角翕張喚出一聲我那親親熱熱的好姻伯母（奇怪）翠娥打了一個寒噤鬆手把蚊帳下了拖着他娘出房去不肯在這裏相陪小賓娘子道不行不行現在兩次差着人請你公公婆婆到來他們來了見房裏沒人便要發話翠娥笑道娘這麽大年紀卻一些兒沒主意就算公公婆婆要到來也不是一步便跨進了房我和你到隔壁房間裏坐坐離開了病人膽兒也壯些落得躺在榻上吸一支紙烟休息一回兒倘然聽得公公婆婆的聲音我們便三脚兩步趕到那邊陪伴病人也不爲遲 
[自由談之自由談] [  鵑]  
　　秋中無腸公子大行於時酒馨菊影中老饕之食指大動烹而食之致足樂也然東北有二大蟹在一旣加其螯於琿春一復伸足以入庫倫横行無度欲制之而不可得世有老饕其亦能烹食此二蟹乎 
大昌煙公司徴文揭曉（丙等） 
[大小嬰孩牌香烟白話文] [  朱大可]  
　　阿英和阿美原是孿生的兄弟阿英先一個時辰出世做了哥阿美後一個時辰出世做了弟弟他們小時倒也是兩小無猜到了大時阿美便不願意起來常常和他哥哥吵閙說一定是我先得了胎所以後生你後得了胎所以先生怎麽反要呌你哥哥阿英却總耐着性兒說你須有個確實證據方可信你阿美無奈只得罷了有一天他又逼着阿英改口阿英仍舊問他證據他却不慌不忙從懷裏掏出大昌公司新出大小嬰孩牌香烟指着說道大昌公司從前發行的呌小囝牌這回發行的呌大囝牌你瞧他的封面一模一樣這不是孿生兄弟弟先兄後麽阿英聽了沒得話說果然以後阿英趕着阿美喊哥哥阿美趕着阿英喊弟弟了 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要] [  圓]  
　　英國煤礦罷工問題英國煤礦工人自上月十六日罷工後至二十四日而政府與礦工代表開始非正式談判二十六日而正式磋議解决辦法其原因與事前事後之經過俱誌前屆增刋彚觀本週傳來電訊則醖釀月餘卒致决裂之大風潮巳因政府與礦主礦工之磋議而形勢轉見和緩去平靖不遠矣其解决辦法發表於二十八日大旨謂礦主與礦工兩聯合會應各盡力聯合進行以增多煤礦之出産因是之故將組織地方委員會與全國委員會辦理之兩委員會應即籌定辦法釐定工資以盈餘爲依據而非基於産額儘明年三月底以前將新辦法提交政府在此辦法未籌定之前按照下列基礎發給暫時工資最高額之二先令工資立即加給應在明年正月三日結算今年十二月十八日以前五星期之産額酌定所加之工資至正月底再酌定之此後每月依照上月之産額釐定增加工資一次其增加工資應以每星期輸出煤斤數量之折中數爲根據如超過每年平均數二一九○○○·○○○噸者爲逾額出産又爲使礦主與礦工雙方同負增多出産之責任起見條件中規定如出産額不及增給兩先令之制定水平線則不獨兩先令增資應照比例減少即礦主依法應得之餘利亦應酌減上述條件雖經政府與礦工幹事議定然非經礦工投票　决猶未能逕行接受也本月一二兩日爲礦工投票表决應否依允之期事前礦工幹事開會勸令礦工承認然南威爾斯地方極端派漸佔勢力堅决拒絶聞此外各地巳有贊成和平調停之趨勢據四日巴黎消息投票結果雖反對票居多　而不滿總數三分之二未可繼續罷工礦工大會已决議宣佈罷工終止矣 
　　波蘭立陶宛問題波蘭立陶宛兩國以俄軍假道事由齟齬而用兵國際聯盟行政會乘機行使職權數度調停旣毫無成績之可言矣而波蘭齊里夫斯基將軍更置排難解紛之國際聯盟委員於腦後率兵逕襲立陶宛京城維爾那而據有之召集國會組織政府儼然獨立國（俱見第五十八期以前本報星期增刋）英法乃致牒波蘭政府嚴　勸令中止行動退出立京波蘭覆文對於齊軍行動完全脫卸責任並以陸軍行將譁變之說對付英法之責備則波蘭之不欲放棄雜爾拉而其軍隊之已爲齊軍後盾也顯而易見矣　際聯盟旣無實力調解兩　爭端因倡議爭執區城舉行公民大會自行决定其隸屬前途　兩國是否承認此議即使承認矣將來公民大會開會時是否不遭武力之脅迫猶未易知也 
專錄 
[美國新選大總統哈定氏生平事蹟及政見] [  通一圓]  
　　哈定華倫WarrenGHarding氏之思想言行純粹爲美國式者也前届當選爲共和黨候補總統非因其平生有一言一動聳動全國觀聽而翕然酬以斯位也蓋其守道有恒有願必償於是名日高譽日隆而今日之尊榮有若拾芥焉哈氏之寡慾克己堅忍耐勞守襲乃祖乃宗首蒞新大陸者之遺風少時居於鄕鄰里都爲儉厚之家哈氏得其陶　而復爭尙之遂脫然露頭角焉 
　　髻齡時之哈定哈氏故一鄕望族華僑以一八六五年十一月二日生於屋哈華州之考西茄村爲諸子之長故對於家庭及自身之責任心自小有之及就傳卽以大器自期逈異於鄰童人高等學校後常爲各項學生行動之領袖同學所刋雜誌推氏爲主筆嗣後氏之能創設一報爲全國小城中日刋之表率者實濫觴於此近嘗語某著名雜誌之主筆曰余之能厠身於言論界而稍有所建白者在學生時代嘗主校中雜誌筆政故也不知哈定氏之得有今日者亦賴乎此 
新選大總統哈定華倫及其夫人 
上哈定氏現在之宅第下哈　氏誕主之宅第 
（在屋哈華州之邁里昂巿）（在屋哈華州草羅巿） 
哈氏之學生生活未必異於鄕間孩童冬令入學入夏而耕於田畝惟哈氏之或耕於田或傭於廠其志不在謀生實在增加閱歷故工作之時興味濃厚常身先儕　伐樹也鋸鐡軌也植藩籬之秧也飼畜也種植也收穫也皆能優爲之並喜爲常童所不願爲之工作曾充苦力手築自托雷駝Ｔolod至屋哈華Ｏbio之鐡道爲傭工而夜問仍任印刷房中之職務其勤勞可知惟哈定首先顯其材能之機會實爲敎讀於小學哈氏得此位置欣然就之讀者須知當時充一規模陋小組織腐敗之小學敎員實較統治一州爲難哈定竟得措之裕如成效卓著然哈氏自非終老斯席者故不久即去敎讀而就他業 
　　經營言論事業之哈定迨哈定壯歲美國民意已能獨立而有所作爲惟民意必假輿論以闡揚哈定有見於斯遂立意投身言論界初則受傭繼則收購而主有之其報名日日明星DailyStanr發刋於邁里昂Marion小城中哈定經之營之頓形發達今其勢力不祗限於邁地而直普及於全國矣該報篇幅頗少邁地居民僅四千擴充報務誠非易事哈定入該報時即思據爲己有時人對於此報將來之是否能臻發達咸極懷疑然哈定不計成敗决欲得之幸其父頗具知子之明並願其得酬素志遂竭力爲其羅致之其時邁城屬於民主黨勢力範圍内明星報則並欲爲少數對持黨之機關報而亦不能可知哈定接收是報時前程之極爲昏黑也然哈定不避艱苦不爲氣餒竭盡能力以揚明星这光輝使之根深蒂固而無有能動摇之者哈定果是可兒其志卒酬明星在今日爲令名卓著銷路極廣之報西美中部凡有居民三萬城巿中之日報莫有能與之京者矣其評議紀事之被他報轉載者日有所見論調雖常好高務遠大言炎炎然從未被人抨擊哈定由言論界轉入政治旋渦而明星中未嘗有一字爲哈定張揚鼓吹此尤爲難能而可貴者也明星之論調常偏於守舊然其剛强不屈孤高尙潔之氣實足動人而日進其於發達之程此氣之魂靈則哈定是也 
　　哈定之投身於政治界以哈定之才能志趣家世籍貫時會而論自必捲入政潮被選爲屋哈華州州議會上院議員任滿後復一聯之而被推爲副州長旣據此地位復濟之以論著之才聲勢遂漸及他州所發言論每傳佈全國名人産生之地若麥金萊MCKinley哈那Hanna福蘭克Foraker諸氏之所在地亦皆知哈定其人焉一九一○年全國共和黨内訌蠭起輿論誹之遂影響及哈定之州長運動哈定之敗非僅一時一官之得失而實加大打擊於一帆順風有志必酬之大政治家也哈定遇此挫折大有浩然歸去永離政潮之思然兩年後哈氏又大見活動爲　奔走總統選舉運動矣哈氏之於斯役復遭失敗再越二年（一九一四年）哈氏竟敗其前此在其上列之福蘭克氏而以一○○·○○○權之多數被選爲國會中屋哈華州所出之參議員 
　　哈定之忠於其黨哈定以强項之黨員著渠生於南北戰爭之末葉牙牙學語時　染共和黨之陶鎔梢長益傾向於該黨自是至今未嘗稍變斯念南北戰爭之軼　及林肯白蘭Ｂlaine麥金萊福萊克羅斯福之故事能感動哈定一身之觀念竟有若是其甚哉 
一九一二年之選舉競爭哈定爲塔夫脫竭力奔走論者頗譏其賣羅斯福氏然哈定之爲塔氏奔走者乃先忠於本黨而后忠於塔氏也羅氏旣組新黨哈氏自不願盲從之矣雖然終羅氏之任哈定仍竭力擁護之四年之後有攻訐塔氏者哈定祗爲之解脫而巳其宅心之忠厚純正於此可見在參院時哈定對於進步黨之提案常爲辯護不遺餘力婦女選舉權案進步黨所倡者也哈定非惟助之通過且爲之運動各州批准之焉 
哈定對於勞工議案若孩童工作法最低工資限度法濟助殘廢勞工法設置婦女勞工部提携共和進步兩黨等皆始終主倡之不稍退沮 
　　哈定之擁護政府哈定以爲美國代議政府制基於憲法而憲法这得生效力者以法律常得相當之尊榮也然憲法與法律自有别憲法者萬不可輕易改動法律則可因時制宜以適合時勢故憲法爲永久的法律可隨時而變惟美國人民近頗斤斤於法律之修改不以萬事之正誼爲主體未免趨於極端蓋一切改革若定須望諸立法機關變法以實行之則窒礙殊多若立法機關奉行不力則攻擊横來政府並受其責而社會爲之不寧矣總之哈定以擁護憲法以維持政府之安穩注重正誼以減立法界之紛糾而平社會之風波爲職志三權並立而互相調劑则全國可安矣 
波士頓州長辦公室中之新選副總統柯里奇 
　　哈定之政見非純偏於舊者哈定之視政府非祇爲理想的而亦爲實用的美政府之能實之三權分立實當爲各國所稱許者據其生平政治閱歷三者不可重其一而輕其二彼之所以斤斤以司法當完全獨立不受外界拑制者實以此惟司法苟有可議之　仍不能以其具有獨立性質而亡行庇護之也 
哈定之具斯見解論者遂訐其爲守舊人物然深知其人者自　諒之哈定之爲人非固執舊習而故步自封者亦非崇新若迷而不知所止者觀其於參院中所得之　績　可知其爲維新而亦穩健之人物也 
　　虚懷若谷之哈定哈定爲極崇拜輿論者然未嘗因崇拜而至患得患失正理所在雖赴湯蹈火亦不憚扶之其所主張苟能爲　拜　誼者所諒則未嘗不毅然爲　頗有林肯麥金萊之風焉　　善　諮詢　諮詢之　仍以自已之判决力爲衡斷當被推爲候選人時人有戯言勸其爲某事者彼傾耳以聽狀極懇切一若必從之者然終未依之而行其識力之堅襟懷之寛可見一斑哈定美德之一爲善與助彼者磋商方略而不以分神亂志爲患有斯才能將來組織内閣必能羅致一時俊傑爲美國造福而林肯麥金萊羅斯福輩恐不能專美於前矣 
　　堅信政治上必須有政黨之組織或者謂政黨有百弊而無一利哈定氏則堅持民主政治必須有政黨組織之　蓋人民意志之得以發揮疏導者全賴政黨其在人民爲主體之國家此理尤顯氏旣堅信政黨故亦尊重敵黨之地位又主以行使國家政事之責任令在朝黨（即多數黨）負之同時須造成强有力之在野黨（即少數黨）則國民得假手於在野黨藉選舉之手續以校正在朝黨政策之舛誤也昔者麥金萊　統不願有非政黨之大選舉氏亦似之威爾遜旣爲總统仍是一黨領袖而非全國之元首氏則不欲效之 
　　爲參議員時在外交上之成績哈定氏之政治行動雖僅限於參議院而其充參議員時頗能左右大戰所發生之重要問題美政府之外交政策如對墨西哥問題之觀望政策WatchinlWaitingPolicy及威爾遜總統之文書往還習慣NoteWritinghabil在此二年半之重要關鍵中優柔無能缺少活潑精神致使美國之榮譽大受打擊等哈定對此均不以爲然 
　　主張準備時機哈定氏堅决主張應有準備之計畫以保障美國之榮譽及國家生命之安全當威爾遜總統之宣示世界謂美之加入戰爭爲保全世界民主政治之穩固而非爲捍衛美國一己之榮譽生命也哈定氏則首先揭　共和黨之態度謂美國不當自視爲改造舊大陸之一份子以建設特種政制於歐洲蓋歐洲之事宜待歐洲人民自行處决吾人不當越俎代庖也 
美國之將有戰事氏亦首先覺察并能致力於時機之應付使全國上下咸知三千哩外之有極危險之大敵也羅斯福少將之被派率隊赴歐助戰及國會中軍事條例修正案之通過氏均爲重要之倡議份子氏之爲此豈爲取悅於美人心理而已哉蓋知非此則無他術足使人民瞭解美國之眞實地位并喚起人民使知平時應有必要之準備庶能應付時機也 
國會頗多識時勢之流對於大戰以後之問題極爲關心哈定氏卽其一也　休戰條約之締結也美之對於和平未有　準備甚於其未備戰也歐洲和議席上必至之複雜問題顯而易見者也然　會之代表則爲平易安閑之威爾遜總統和議席上多歐洲之詭譎政治家皆欲乘時得利以補償其戰爭　遭之損失美國代表籠罩於此空氣之下爲强　力者所箝制安得而不失敗哉凡此種種事前哈定氏固巳數在參議院中發爲警告者民 
　　贊成國際法庭一九一九年二月十四日國際聯盟憲章發表於巴黎和會威爾遜自以爲赴歐出席和會之主要目的已見諸事實矣而哈定氏則在參議院外交委員會席上首先倡言苟如擬定之條文悉數承受則自有條約以來危及美國之主權獨立者莫此爲甚矣彼即要求修正以保衛國家攻擊國際聯盟不遺餘力而於國際公法則主張繼續發展以支配國際之種種關係昔年華盛頓傑弗孫門羅諸總統所制定及南北戰爭後自林肯至塔虎脫諸共和黨民主黨總統所發揚之政策允宜賡續履行之如能設立一種國際法庭遇正當之問題卽用法律之手續歸其制定將來在一定時期内即可希望弭兵哈定氏對此政策亦極贊成 
威爾遜總統所擬定之國際聯盟行將發生顯著之難題輿論對此頗爲驚惶哈定氏即默察其將來之危險故要求對德和約及國際盟約兩件之應分别研究并主張在此盟約難題未解决之前儘可終止對德戰事狀態不必如威爾遜之見以和約盟約二者爲膠結不可解之一體也六月八日芝加哥共和黨大會所定黨綱中對於國際聯盟之態度卽完全根據哈定氏之意見也（黨網全文譯載次期本刋） 
　　芝加哥共和黨大會之候選總統六月八日共和黨在芝加哥開大會十一日選舉候選總統是日投票四次票數哈定位居第五似絶無希望之人物也次日第五次投票哈定票數突增十餘然猶列第五祗八十餘票耳第六次進爲第四位第七次爲第三位第八次仍居第三位得票一百十三半至第九次以第八次投票後休息磋商之结果哈定竟和三百七十四票原居第一位之華德將軍突自第八次之二百九十九票降爲二百四十九票原居第二位之羅登則自三百零七票降爲一百二十一票半哈定得票雖多然去額定之四百九十三票猶遠於是再爲第十次之投票結果哈定得六百九十二票定爲共和黨候補大總統 
[美國當選副總統柯里奇] [  通一圓]  
　　柯里奇CalyinCoolidge者麻薩珠賽州人以一八七二年獨立紀念日生於阜蒙州Vermont之潑拉買烏司Plymonth村現年四十六歲於此四十六年中謂柯氏未嘗離學校亦不爲過蓋柯氏好學成性無論接友處事常有求學之念也平生寡言語尤爲其特著之性彼嘗謂富貴何爲哉凡事皆可舍此以成功柯氏眞可謂於淡泊功夫得三味者矣先卒業於黑河學校BlackRiverAoodemy又攻讀於亞姆黑司脫高等學校Amherstcollege者四年當學生時代並未顯有特出之材能所足爲之表顯者祇在各高等學校學生文會中曾獲得獨立戰爭原理一文之第一名奬章耳出亞姆黑司脫校後在諾藏布頓Ｎorthampton著名法院實習法律事務二十月繼而爲巿政廳之書記爲巿議會之參議爲律師爲巿長爲本州下議院議員爲本州上議院議員爲副州長爲正州長歷任各職從未爲人排擠而常膺聯任之榮去秋波斯登警察倉卒罷役不待麻薩珠賽司一州爲之不寗即全美亦大受震　柯氏身爲州長首當其衝鑑於此風之萬不可長公衆安全之不可一日淪於危境遂毅然遏抑之鄭重發言曰『無論其爲何人在何地於 
 
 

Page 19

 
 
何時發　罷工以危公衆安全者均爲違法』罷工風潮幸得柯氏推誠排解旋即平卢全美人民之崇拜柯氏　自此始 
柯氏初次入州議會年事在三十有奇聯任數次後被選爲本州參議院議　柯氏之職位雖日崇而淡泊簡樸之志未或稍變對於金錢則廉潔尤甚所居祇佔小旅館之一房其値日僅一元每逢星期必歸省其家迨升　州長以職位較高居處自不可過於簡陋柯氏遂在旅館中增租一室以解决此難題云 
柯氏自立法者轉爲行政官其政續有足多者麻州議會之反對專利權法律限制對待罷工人施行禁止令之法律皆柯氏之成績也又曾爲婦女選舉權爲美國國會參議院直接選舉制而奔走奮鬭旣爲州長即擬定一種科學的改革本州行政制之計畫向立法機關提出預算案又爲本州婦女礦工制定每週工作四十八小時之制爲全州工廠頒布增加工資之令是故無論勞働界資本家與夫公衆社會莫不翕服即諾藏布頓巿尹民主黨黨員某氏亦曰吾曹政見雖異而其誠樸爽直確足以服人云柯氏旣在芝加哥當選爲共和黨候補副總統即席爲接受之演說其結語曰美國之前途即在家庭之間如在國民家庭中敎以儉樸勤勞之美德發爲犧牲一已之徴象養成高尙廉潔之意想則美國之國　即獲安　内而政治鮮明國力張盛外而信用昭著令譽藉藉永享和平之幸福苟不然者家庭無美德國雖有武力不足爲也氏之行爲見解可於此數語見之矣 
 
[副總統柯里奇及其夫人公子宅第]  
商業 
[八年度上海口華洋貿易情形概論（三）]  
　　修改進口稅則旣於上年十二月間藏事復得各關係國同意遂於八月一日實行惟照議案所定凡洋貨在八月一日以前起運者雖於八月一日以後抵滬應完之稅仍照舊稅則徴收以故新稅則之施行實際殆遲至歲杪職是之故實行新定稅則可增稅項若干年内尙未能下一斷語惟鑒於冬季稅欵之增益（見第二節本關稅課）可以略見端倪歐戰告終人工問題轉爲急務本埠與各國如出一轍種種工程端賴下等苦力以策進行此種苦力遂爲經濟界不可少之主體歐戰未停之際航業停滯所有船廠工人大半均被遣散本年春際工業復興工人遂大見爲不足且工人中多半兼事農業六七兩月佃工大忙工人愈少所餘工人乘此時機同盟罷工要求增加工價其罷工者不獨苦力爲然如木工鋸工廠工亦均聞風興起作一致之要求蓋物價昂貴生計困難致迫而出此也據工部局報告本年罷工情事竟有二十五起之多迨工界要求旣遂即仍回復和平以故地方治安尙不致爲所擾亂 
（二）本　稅課本年共徴關平銀一千四百二十九萬兩較之上年增百分之三十即較民國二年稅收最旺之年亦僅短徴二十萬兩而已然民國二年所徴之數　有洋藥稅銀二百四十萬　本年並無此項稅收故以本年爲本口歷來稅收最旺之年洵非虚語各項稅欵增加之數極爲平均如進出口稅子口稅及内地稅均有確實之增加船鈔收數較之民國二年最旺之年僅虧銀數千兩而較上年則增百分之七十三以本年所收稅銀兌換金鎊按英國倫敦電滙平均價格五先令七辦士又八分之七計算可得英金四百五十萬鎊按美國紐約電滙平均價格一百二十四元四角一分計算可得美金洋一千九百八十萬元中國以關稅作抵之外債類以金幣爲本位就中國政府方面言本年稅收之成　固巳極爲滿意矣上文所云新修進口稅則本年八月一日實行一節其始收數亦屬平平直至冬季始覺十分暢旺其最可注意者本年進口稅額較之上年增至百分之三十其中尤以冬季爲最盛較之上年冬季多徴百分之一百二十六此項異常之增加固由進口貨物之多而實行新稅則亦獲益匪淺蓋又顯而易見者 
（三）洋貨貿易洋貨由外洋逕運進口及由通商口岸運來者自歐戰停止各國出口無復限制運銷甚爲便利觀於本年貿易之發達可以證明所有進口及前因歐戰滯銷之各貨俱已運輸便利銷場暢旺惟銀兩需用之加增於販運進口貨物之商人不無影響至若電報之阻滯歐美工黨之罷工存貨之短少貨價之變動不定以及運貨之遲延皆足阻礙商業之進步進口洋貨之估價約關平銀二萬六千五百五十萬兩較之淸光緒三十一年實增六百萬兩較之淸光緒三十四年則增四千四百七十五萬兩（達百分之二十）但僅以估價爲比較尙未見爲確當一緣各處巿價之不同一緣金銀兌換價格之不定故以進口貨價爲比較究不若以進口貨數爲比較之易臻翔實也南開沙工黨罷工以致棉花短少棉貨價格大張各國及中國之布問乃乘此時機於年内俱獲厚利其始數月購者之意以爲必有跌價之希望詎料轉致增高迨至年終銀價雖昂亦不能不趕爲躉買進口布疋總數較之上年增百分之三十但仍少於歐戰以前就中增加最多者爲由英國馬其特運來之布就全年貿易而論英國布疋一項最爲興盛以進口素布加增爲多如原色布白布斜紋布及白洋布之類羽緞羽綾均見增多羅緞羽綢略形減少剪絨較之上年僅及四分之一至停銷日貨之影響及歐洲商業之重復竸爭觀進口貨物之數目可以概見以日本進口布疋與其他各國布疋相爲比較則日本布疋大爲減少其中有數種布如細斜紋布日本所　者減少一半英國所製者增多一半美國原色布及斜紋布亦大有增加上年進口原色布九萬疋本年增至四十三萬六千疋上年進口斜紋布三十疋本年增至八萬七千疋進口棉紗較之上年約增一半印度棉紗增至兩倍半日本棉紗减少百分之五十九綜計進口棉紗仍不及民國二年之半數蓋歐戰期内中國紗廠大興也其最足注意者民國二年進口洋紗一百二十萬擔出口土紗五十萬擔本年進口洋紗減至五十萬擔出口土紗增至一百萬擔進口生棉較之上年增百分之三十較之民國二年幾增一倍於此益可證中國紗廠之擴張進步殊爲迅速也洋毛織品無甚差異惟棉毛各半者所獲之利可及成本之數 
進口五金較之上年大有增加即較歐戰以前亦屬有增無減倘使有充分之存貨及定期之輪舶此項營業當可更期發展溯自歐戰時期前項存貨已將用竭然購者仍屬紛來以故存貨愈多獲利亦必愈厚蓋五金物品均由英美兩國運來其他歐洲各國經營是項商業者尙未能恢復在華之貿易也鐡條鐡片較之上年增百分之一百五十五銅塊以及銅塊均增百分之一百或二百此外惟進口鐡管減少百分之十一稍形减色機器營業因原出産地受工界風潮或製造軍需物品以致未能定期交貨營斯業者往往於定貨次年方能取貨甚至無貨可定即已定而工廠亦未能如期交貨至紡織機器則大爲社會歡迎將來購置是項機器者必以按期取貨爲必要之規定而價値之昂貴則在所不計是項機器倘得運至本口其獲利自可操劵也以上所述雖有種種困難然進口機器估値尙達關平銀六百五十七萬二千兩較之上年增百分之一百四十四設有充分貨品並可定期交貨此項營業之發達定有可以預卜者進口紡織機器估値二百六十八萬兩（大半由美國進口）運動機估値略及半數外此尙有麵粉機磨油機造油機抽氣機及各種附屬品摩托車一項本年進口九百八十四架估値一百二十萬兩上年僅七百二十二架估値八十三萬六千兩此項車輛竟爲估値一百萬兩之進口貨品誠屬向所未有大概供乘客遊覽之用車用零件進口亦日見其多火油一項雖波羅島及蘇門答臘兩種大爲減少然本年進口總數較之上年增及百分之五十計二千五百七十萬加倫此項增加數中美國火油較上年增至三倍其銷用之數未必遽增若是之鉅度有積存貨棧補前此缺乏之數者汽油及擦機油國内各處銷用甚廣其故由於　汽油行動之機器運人國境者日多本　進口數目不特較上年加增即較戰事以前亦不見減少比年以來進口流質燃料蓋有不得不增之勢緣用該項燃料之輪舶日見增多將來此項貨物將於貿易册中占一重要之位置也紙烟一項雖本口各廠皆出全力相爭本年進口之數仍達五千五百二十五兆枝較之上年尙增百分之十重木進口之數稍勝於上年輕木因上年存貨過多進口之數致減百分之十七糖亦較上年減四分 
之一洋煤進口爲六十七萬八千噸略與上年相等 
洋貨復出口往外洋本年共估直關平銀一千一百三十萬兩約及進口洋貨總估値口分之四就中最多者爲布疋約合此項貨物估値四分之一其餘則燃料（即煤炭並流質燃料爲輪舶行動機器之用一及石腦油煤油擦機油皮貨藥品等運往地點爲海參威日本以及香港洋貨復出口往通商各口雖本年進口洋貨之估値定稱爲本口之新紀元然復出口運往通商各口之洋貨其數則較少於淸宣統二三兩年及民國二年以上三年每年該項貨物復出口與進口之比例爲百分之七十二百分之七十百分之六十本年則僅及百分之五十其減少之原因蓋有多種惟最要者則由外洋逕運他口貨物加多而本埠進口在疋向所列爲（復出口貨之大宗者）則略形減少也體察商務情形固不能於歐戰過去之第一年遽行决定本埠地方將來是否爲商貨轉輸之總樞機云爾 
（四）土貨貿易土貨出口運往外洋及能商口岸（連復出口在内）本年土　出口極臻繁盛徴之册報足以證明雖當時滙水不佳爲歷來所僅見而土産及製造品輸出極稱暢旺統計估値關平銀四萬四千九百萬兩較之上年增百分之三十爲本口歷來最高之數一月間出口貨物無多殊無佳朕益以船舶稀少巿面未免蕭條春間歐美各國弛進口貨物之禁是項贸易乃復舊觀開往各國之輪舶因各國需貨甚殷無不飽載而去其繁盛之勢直至十一二兩月始因匯水太高且伸縮無定商家難於應付致形稍殺然年終情形尙稱平穩綜覽貿易淸册覺各項出口土貨均有快意之進步所較上年稍爲减色者僅棉花與生牛皮二項而已 
生絲出口較上年增百分之二十四絲價之奇昂幾出意料之外中等缫絲六月間每擔値上海規銀七百兩十二月問竟漲至一千一百五十兩如按上述價値核以收買生絲各國通行之金幣則六月間每擔値美金八百六十元十二月問已漲至一千六百八十元此種突然之增漲大約由於世　絲料之缺乏而美國對於絲料需求之重要亦爲一種之原因蓋在美國凡絲襪等物無論男女幾皆不視爲華麗物品而視爲必需物品也絲價雖高品質　非佳美此蓋山於蠶　之選擇及蠶蛹之養育均非依科學法則而行近日各國絲商在滬所設之改良中國蠶業會對於育蠶之法雖竭意研究俾有進步然其效力尙屬細微所設育蠶所五處每年僅能出良好之蠶紙二萬張上海左近一隅每年需用之蠶紙已逹一千萬張供不應求相懸之數已可概見然中國絲業苟能合法整理實屬大有可爲不觀夫日本僅以輸人美國生絲而論其所獲之代價在二十年間已由二千萬元一躍而逹四萬萬元之鉅乎 
歐洲各國廣需食用物品亦爲本年出口土貨興盛之一大原因舉凡出口蛋品猪油菜油種子等類　不獲有莫大之利其間以出口芝蔴爲最顯而易見上年該項　物出口總額僅二十萬擔估値九十六萬七千兩本年竟　二百八萬二千擔估値一千一百三十三萬兩一年之内　增十倍有奇至芝蔴需求之切要　始於三　問其時歐洲各口岸進口芝蔴價値每擔四十金鎊六月間即增至五十二金鎊八月間復增至六十五金鎊雖銀價之漲運費之昂各國兌換價格之不定而此項負易對之竟覺無甚關係本年十一二月間本埠巿而竟至有貨即空出口蛋白蛋黄亦較上年增加一倍猪油及棉子油等則增至二倍半或三倍半不等出口花生二十七萬二千擔較之上年增至四倍之多出口小豆五十萬擔佔値一百二十萬兩爲民國二年貿易總册未　載入之貨　别種豆類稍有遜色出口茶葉四十八萬三千擔較之上年增二十一萬五千擔計百分之八十雖較歐戰以前尙未能及半數然就種種妨碍而論如印度及日本茶葉與華茶之競爭俄國茶葉巿行無定以及金幣兌價之低之最爲不幸則本年是項貿易之成績固猶得稱爲良好也出口紅茶較上年增百分之一百二十六運至英國者占總數三分之二至英美法三國允爲中國綠茶之絶大銷場本年該項茶葉運至各該國者較之上年增百分之五十俄國茶磗之業近亦恢復原狀較之上年增及百分之八十此亦頗堪注意中國政府爲振興出口茶葉計逕運外洋茶葉出口稅項於十月間持免除（未完） 
 
 

Page 20

 
 
   
 
