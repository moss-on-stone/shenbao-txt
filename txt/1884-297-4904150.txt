# 1884 - 297 - 4904150

 

Page 1

 
 
[第十八號畫報出售] [  申報舘主人啓]  
　　臺軍大捷法人死傷無數華人聞之同聲稱快劉爵帥畢竟能軍於此益見兹特購求玉照摹繪成圖以慰薄海人民之欽仰粤省大吏押令法人出境不准逗遛圖其扶男携女負笈提筐情景亦復逼眞兩圖俱編入此十八號畵報准於初六日出售仍於畵報之末附送淞隱漫錄圖說一則閱者鑒之此佈 
[經辦軍火宜懲流弊說]  
　　自西人肯以軍火售中華凡縁營額兵防營勇丁無不練習泰西軍械通計天下各標各鎭協諸營常額之兵與夫從前軍務省分招募調撥之勇事平之後遭散未盡酌留幾成蓋不下百萬之衆以例定擡鎗鳥鎗藤牌刀矛諸器酌攺十成之二或十成之三四其習西國鎗砲者又不下二三十萬加以海防練軍南北洋各口兵輪之所增設盡習西器不可謂之不雄每年所費國帑及隨事籌欵今年此省明年彼省委員購辦者接踵而來皆彚齊於上海自同后三四年至今巳及二十年外洋之易諸中國者何止千萬宜乎以西器帥西法皆臻轉熟一旦强敵交綏幾幾可以戰矣然歴數天下諸軍果何處足恃以禦敵也微特技藝未能精熟卽器械之欵式價目在西國分其等差者我之統兵大員尚不知何者爲優何者爲劣如購礮則　總名爲砲購鎗則但總名爲鎗購火藥彈子則但總名爲火藥彈子而已此何故哉盖在上者並未目睹其製器之法與用器之能雖置砲與鎗與藥彈於其前挲摩拂拭審視終日而不知其所以然苟告之曰此爲某某砲某某鎗某某藥彈則頷之而已矣有領兵之責者大率皆然無怪輕辦者之欺罔掩飾也西國軍火精益求精有林明敦鎗逾年而云者士出矣有格林大砲逾年而克虜伯來矣華人耳食能詳一聞新出名目卽不惜羅　之資從而攺置要其究竟彼固茫然不解欲其指出前不如後後愈於前之故而亦無從也故西人之器愈精則中國之資愈費前年英將戈登謂華軍如能以實力搏戰而不於海中而於岸上但當購置次等之器巳儘足用不必視泰西之所出以爲風尚也噫此言誠中華軍之病奈何出自西人之口也夫西人有精益求精之器而華軍能用之豈不甚善取法乎上僅得其中可也苟謂不得其上而取法乎中奚其可者然而戈登確見華軍不能善用西器其屢屢攺置者徒聞西器之名而并不識其器之果爲何等也上海通商大埠百業稱雄十數年來乃增出軍火掮客一行生意其人非洋行之小夥卽遊閒無業之徒始而各營購辦軍火委員到滬人地生疏掮客遇之逢迎交結納賄親隨爲之稱譽於是奔走於洋商指貨定價訂期付銀委員以爲洋商交易公正無欺深信勿疑彼掮客則不出數年而已成巨富迨後則官塲微知其事掮客之底藴約略可窺漸有攘之之意而爲掮客者亦因此出衆於是委員之來掮客與之互爲狼狽　肥分潤兩無所傷而軍火之弊愈滋矣繼而洋商之業此者亦日見多兠攬薦斡又與掮客委員相爲表裏終且洋商與洋商被此攻委員與委員張李擠排於是統帥疆吏又明知軍火帳目如此之圓通靈活亦思有以彌縫而掩飾之而其弊乃至于不可問嗚呼國家整飭邊防修明武備而上下交征内路盤剥惟私利之是圖此何等匪名也所以敢於爲此者竊忖中朝柔遠休兵敵釁雖開終以一和了事不至於戰卽諸事之覆不至於發也前年有某防營委員在上海與某西人訂買洋鎗僅二兩銀一桿言明係舊式廢鎗所立合同委員以摹寫者呈之統領統領微有所聞方召洋商將以質明其事忽奉旨徹防遂不果問此則幾幾發覺而幸不發覺者也一事如此餘事可知防堵如　平時可知七月初法兵猝犯馬江官軍預設水雷法船過之督師者喜其中計急命撥機發動竟不轟擊再試他雷亦然繼而剖雷騐視則中貯炭　石子等物始倍造雷者之奸閩事糜爛大都此輩悮之現在左楊二公到閩聞有查辦之事此言果確不知如何處分竊意此種弊病何止福州卽他省之辦海防者所用軍火豈能一無差悞平日之經手侵蝕事猶可恕臨時之貽悞軍機罪無可逃也中國積習本在上下相蒙然别事尚無大礙而此則兵事之得失卽國家之榮辱且有泰西各國笑睨於其旁安得窮原溯流一痛懲之而使知所儆畏也耶 
[本館接奉電音]  
　　昨接北京友人來電内有九月初九日諭旨二道敬謹譯登○九月初九日奉旨内閣侍讀學士員缺着福楙補授詹事府左庶子員缺照例將錫鈞轉補所遺右庶子員缺着擬正之岳琪補授孫逢源着以通判用欽此同日軍機大臣面奉諭旨本日引見之補用知府陳慶滋着於初十日預備召見欽此 
[省帥電音]  
　　本月初四晨金陵官塲接得劉省三爵帥電報謂法人現仍在基隆盤踞連日並未開仗惟土匪猖獗異常未免事多棘手殊切隱憂耳 
[西商傳言]  
　　昨日本埠西商傳言謂法人已將澎湖佔據以便灣泊兵輪然本館未得確音不敢信以爲實也 
[臺北大風]  
　　本埠法界外洋涇橋堍西人設有旗杆以報風信昨觀所懸之旗知臺灣北邊當起大風想淡水基隆等處所泊法船定必顚簸於驚濤險浪中矣法師其危乎 
[法兵多病]  
　　西報云前月法京巴黎斯發來電報言東京所駐法兵染疾者多至四千五百人云 
[分道揚鑣]  
　　劉康侯觀察麒祥前陜撫劉霞仙中丞之次公子也昔年隨曾劼剛襲侯出使英法派充叅贊辦理一切悉合機宜襲侯深資臂助今歳任滿回華左侯相極爲器重首列剡章春間奉旨派赴南洋隨辦議和之事現侯相督師八閩奏調同往札委總理福建營務處其難兄伯固觀察現亦管理神機營營務金昆玉友分道揚鑣他日飮至策勛南北輝映洵可爲當代之佳話也 
[議員囈語]  
　　本埠西人傳言近得法京巴黎發來電信知議院又復闢門議事各議員議得目下兵費無出餉項倍艱擬電飭孤拔一軍將中國台北各口盡行封住然後以全力攻佔台灣卽行設關科税以濟軍需乃可另撥兵艦北犯旅順等處云云狂悖至此該議員眞如夢中之囈語也 
[挖泥暫止]  
　　津沽來函云前官塲由外洋購到挖泥船一艘本擬將旅順威海營口所有淤淺碍船之處一律 
 
 

Page 2

 
 
挖深現以中法生衅暫時中止而該船機器亦小有損壞不能圓轉自如聞俟軍務稍閒當駛來滬上修理也 
[倒舖搶物]  
　　天津紫竹林寶聚豐錢店倒閉後一切情形早經列報兹悉其先有河東之增泰成其後又有河東之萬益成兩舖荒閉然皆資本無多帖欠亦不至過鉅惟津道西之益昌於八月三十日閉歇則局面旣大逋負亦多是日清晨現錢偶缺轉折不靈取帖者紛至沓來門前如市該處又名東大街本係往來孔道行人駐足間觀路爲之塞遊手好閒之輩卽從中喧譁滋事一瞬息關櫃擡椅桌鐘表字畫紛紛搶攫一掃頭空甚至門外所懸錢幌招牌及店内之解風竊槅特件平日所未易動彈者俄而亦歸烏有後掌櫃及司帳人投訴黄堂稱一切帖欠均有抵欵不過一時措手無從詎竟被街坊無賴某某等人乘機搶刼一物無存現帖欠願限期如數發清惟搶物之人請提究辦地方官准詞當卽標差將指出各人拿究　　舖錢帖究於何時開發則尚未有定期也 
[蕪湖雜錄]  
　　蕪湖令鄒雋之明府日内政體違和請假調攝除緊要公牘自行披閱外其餘一切案件悉委李少尹金池代辦想天祐吉人當早占勿藥之喜也○邇來城廂内外有一種匪徒每於黑夜在僻靜地方扮演淫戱雲情雨意盡態極妍舉國若狂皆以先覩爲快待士女鱗集之時若輩卽令黨類潛入人家鼠偷狗盜或混至戲塲乘間攫取簪珥且璿閨怨女瓊闥貞姬目炫心迷往往墮名失節傷風敗俗無過于斯官斯土者曷其奈何弗禁○有廣東糧台委員至蕪採辦米石由旗昌洋行輪船裝至上海轉運粤垣以濟軍餉委員共四人姓氏尚未訪悉○皖南鎭標有派駐蕪湖之練勇二哨管帶官楊千戎訓練頗極認眞每日在營前隙地教以棍棒鎗礮桓桓夫子赳赳武夫于城腹心洵乎無愧巳 
[邗水苔箋]  
　　距揚十里之璧虎橋壩爲歸江十壩之一如六七月間上游水漲卽開此壩以引水歸江啓閉之費約數千金列由運厚支撥今年大汛時水勢未見漲盛故此壩未啓日前守壩人禀稱壩身業已過水張都轉因於初三日黎明親往履勘當晚回轅聞尚無大碍惟稍有滲漏隨飭令加廂俾免汛濫都轉之先專預防可謂無微不至矣○曾文正公督兩江時在揚城創設淮南書局俾將一切有用之書逐漸刊成行世禮延司事六十餘人類多本地紳士迄今十餘年日久弊生儘有人在他方而名仍在局者加之近來鹺務不旺經費日絀發刻書籍寥寥司事等薪水修金積至半年未發彼嗟此怨無可如何現經張屺堂都轉深悉寒士苦　設法整頓裁汰司事二十名將積欠薪修措欵照給其留局者酌减薪修以免度支竭蹶從此去者留者皆得寶惠親沾節省之中尤寓矜恤之意士林感戴咸頌都轉之德不置云○灣子街鐵鎖店某甲小本營生某日夜鼉更三下夢　黄粱殘燈已滅聞屋上有聲錚錚然靜聽之非猫人也遂臥語曰我等手藝人家無擔石日夜窮愁梁上君子曷他往言未竟屋上答曰爾毋恐借路耳旋聞大踏步向東南角去異哉何此竊之落落大方乃爾其愍不畏法之情已可慨見安得有緝捕之職者設法梭巡俾庶民得以安枕也○黎觀察福保仙逝後家屬扶柩回籍舟抵邗江自都轉以次均親詣余奠觀察前曾任揚州太守棠隂敝芾遺愛在民故往奠者殊形濟濟云○本月初司前三北坊井内撈獲一年約四旬之男屍地保張靈報縣經甘邑尊朱大令騐明的係投井身死卽出示招認一面錄案塡格通詳云 
[嘉郡瑣聞]  
　　日前嘉署捕役在西塘鄉間拿獲大盜一名解縣收禁前日邑尊升堂研訊該盜供稱姓胡台州人直認盜首矢口不移本月初一日邑尊諭飭通班捕役前往緝捕餘匪不知能弋獲否○杭省來船述及前月杪省中驀有羣盜搶刦某營軍械火藥席捲一空銀錢則並不擕去該營弁兵急呼衆兠拿營官某君竟遭刃斃噫戈戟森嚴之地竟容匪類横行平時緝捕之疏巳可概見不知以後宜如何整頓也○郡城精嚴禪寺爲禾中第一叢林煮宼之亂已毁爲瓦礫塲事定後由僧濟延鳩工重建花花月皎蘭若香濃士女之喜結佛緣者莫不稽首慈雲昄依獅座嗣濟延退院令其徒貴誠爲主院貴誠齡尚稚驟居方丈未免趾高氣揚闔郡紳衿大半側目前數年貴誠在寺後左側添建一樓額以西方二字樓高與秀邑文廟隔河對峙邑中之青青子衿者謂其有礙風水囑令拆去貴誠置之不理諸生遂約期雇匠往拆貴誠無可奈何惟合掌念佛號而巳三四年前貴誠晉京取藏經回禾思重建此樓以爲庋經之地以後又不果日前貴誠糾合女檀越數人買舟至蘇進香衣香鬢影一水瀠洄而貴誠則頂上如濯濯牛山亦居然雜坐其際適被譚序初方伯所見喝令一併帶回并將該船鎖住略加盤詰揮令諸婦女囘船着邀親族前去取保貴誠則發縣管押或有問貴誠曰和尚旣剗去八千根煩惱絲何仍自尋煩惱耶貴誠稽首合十曰南無大慈大悲無量歡喜　菩薩 
[清查庳欵]  
　　譚序初方伯蒞任至今整躬率屬寛猛兼施數年來綱紀畢張不遺鉅細現值海防多事省城辦理保甲一切非方伯之援古法以治今民安有此尨吠無驚景象小民頌嚮之私幾比之召父杜母惟是筦稽庫務仰屋興嗟各路防軍恊餉幾於環檄星催因擬將數十年棼若亂絲之庫款一舉而清查之兾追舊欠而應新逋稍作補苴之計現核明蘇省各州縣自兵燹後牧令欠解正雜各項庫欵共二十六萬兩有奇其中有現居要缺者有聽鼓省門者有巳經降革成亡故者都八十餘員詳加考覈嚴立章程限定現任者於半年内如故完繳不准絲毫諉欠候補者一年已革巳故者一年半均勒令限内清繳逾限則查抄備抵除先經詳院咨部立案外已一律下札催令星速繳呈其中又以欵之多少分列上中下三等聞最鉅者爲前南匯令顧竹城大令計歴任欠解藩庫銀一萬八千餘金大令僑寓省垣兩袖清風宦釁艱澀正不知何以彌縫并聞各員及各家屬大半景况蕭條爲裔零落而天家帑項又未便日久虚懸甚矣廉吏可爲而不可爲也 
[水勇溺死]  
　　管帶蘇防水師焦藎臣都戎於初八初九日在胥江閱視水操計水勇共三十人係挑募最善泅水者以充此伍操法各勇掮鎗裸身站立船之兩旁號令一張遂各躍入波心舉鎗向上轟然發響如是者三起三落鎗無虚發而操始畢觀者莫不嘆其技之神初八日操演正在得勁之際各勇没水而升先後登舟計三十名中祇得二十有九遲之又久四處打撈尚未獲其屍身於是全伍中弱了一个祇得停操回營聞已續募挑　矣 
[宜事述新]  
　　宜昌鎭羅軍門自八月十八日爲始日督軍士操演各營周而復始無稍弛懈操時先開槍砲務期打靶中的次步箭次馬箭至上燈後方散軍門之留心戎政眞可謂餘力不遺矣○近日彝陵船又走宜昌聞因江水將枯恐江通船吃水太深故抵岸時須令彝陵轉運貨物也又聞彝陵近亦租與旗昌前日抵宜時祗搭客十餘人貨數十件而已○宜昌肆中之酒以錫鍋爲佳鐵鍋之味似較不如近襲價極廉每石十八兩秤百斤值錢二千六百七八十文青州從事頗不聲價自高彼馬龍車水馳騁於軟紅中者盍亦挈搕提壺一訪杏花村店乎 
[頑梗輸忱]  
　　厦門西北隅數十里桕頭潘塗兩鄉皆林姓聚族而居族大人多最爲强悍往往託名捕魚仕洋搶劫官軍往捕卽肆行抵拒愍不畏死有類化外頑民自經李與吾　門帶兵痛勦後若輩稍知畏法然私販洋藥擄人勒贖稱兵械鬪之案仍時有所　今歳中法衅　該鄉　製逪十二槳以船數十艘首尾各安劈山砲一門船中難置槍砲軍器　來廈門包送私土巡船往捕卽燃砲遥轟如臨大敵巡船無可奈何只得退避三舍前月法人有來犯厦門之謡居民大半遷避各鄉有其姓眷屬路經　塗鄉卽被鄉民將婦女刼去縱令男子回家限期取錢往贖 
 
 

Page 3

 
 
卒後事主赴厦門提道兩　呈控提憲派右營竇遊戎及介弟五大人帶領中營兵弁道憲委厦防廳李分府帝勇　十名水陸並進往勦　鄉並派師船爲之護助詎該鄉早經防愚築有砲臺數座燃炮以擊官軍夜間兵勇出外被鄉民捉獲殺斃　名次日官軍　力攻擊鄉民亦捨命相拒致傷兵勇十數名各官見無法可施遂回廈稟　提道二憲添兵勦洗八月二十二日彭軍門孫觀察親帶營兵乘坐長勝官輪船前在該鄉聞知將　女遷往山上男丁千餘人預　死命厮殺提憲親兵奮不顧身將該鄉砲台轟破兩座兵勇受傷者又數十人鄉人力不能敵四散奔逃提道二憲不忍不　而誅飭員向該民再三勸導曉以利害諭令交出兇犯祗罪爲首之人餘民一律宥赦鄉民感悔輸忱愿將兇犯交出二憲遂於二十四日回轅至廈防廳李分府中軍叅將王叅戎及五大人等則各帶兵尋駐彼俟兇犯交案方能撤師回厦云 
[吳淞紀事]  
　　前脆深更後雨師税駕箕伯揚威波濤洶湧之聲無異千軍萬馬慶營砲臺上遥見輪船一艘黑暗中莫辨是否法船曹肯堂軍門立刻派營哨各弁帶勇駕駛民船往該輪查勘砲臺各勇一律嚴陣以待一聲令下卽可施放巨砲嗣知實係他國之船人心始定○前晚馭遠兵輪載滿勇丁駛進淞口駐泊砲臺之前昨黎明卽展輪往申浦云○前日河泊司某君乘輪至救生局及張華浜軍營往返數四不知有何要公也○鈞和輪舶於前日十二點鐘時開至張華浜小泊卽返原處○昨午後虎威鐵甲船由張華浜駛至大關前下椗○兩日有美兵艦二艘相繼駛出淞口並未停輪 
[保護照會]  
　　爲照會事奉南洋通商大臣爵督部堂曾札開光緒十年八月初六日准兵部火票遞到總理各國事務衙門咨前接俄國慱使照會内稱凡駐華法人中法兩國未復往來之先均歸俄國保護請行知各省官員以便能知遇有關涉法人事件應告知俄國各領事等因前來當經本衙門覆以兩國失和彼國人民旣未驅逐出境得邀此國保護係屬格外施仁至請局外公使代爲保護亦公法之常例但考之公法所謂保護有照料之誼而無管轄之權且須俟此國允准方可施行本月初一日本署接謝署使函稱在華法人請中國一律保護並請俄國公使代爲保護等語中國保護法人已奉諭旨宣示天下貴國代爲保護一節按照公法應由中國請旨允准方可施行兹准前因擬卽奏明請旨定奪再行遵照辦理旋於本月二十七日本衙門奏奉諭旨現留内地之法人業經諭令一律保護所請由俄國使臣代爲照料着依議行欽此除照會俄使外相應咨行貴大臣轉飭上海福州漢口各地方官遇有關涉法人事件卽行咨照俄國領事可也等因到本爵大臣承准此札遵照辦理等因奉此除照會各國並移行知照外合行照會爲此照會貴總領事請煩查照施行須至照會者九月初十日 
[本埠船事]  
　　昨有兩江總督部堂留防淞滬巡緝水師後哨一號砲船一艘停泊英界觀音閣碼頭○日前有兩枝半桅美國兵船一艘三枝桅及一枝半桅英國兵船各一艘停怡和碼頭浦内昨三枝桅英船移泊虹口琼記碼頭一枝半桅英船則已駛往口外矣 
[禍起蓮船]  
　　前日裏虹口肉肆主孫紹林與隔隣同業某甲在門前嬉戱悞蹴江北老婦之足致相口角該婦之子在工義局當勇聞之糾集多人批肉肆夥某乙之頰且聲言欲扭出評理經旁人勸解令孫等出青蚨三四千作爲茶酒之資始得了結 
[无妄之災]  
　　前日傍晚有年約五十餘歳婦人行至英租界大馬路慶雲樓茶館門首被野雞馬車撞倒碾傷左脚疼痛難行及巡捕到來馬車已加鞭駛去遂雇東洋車將該婦送至捕房捕頭命送往仁濟醫院醫治飭諸包探稽查滋事馬車究辦云 
[捕房捉賭]  
　　日前法句探嚴頌眉孫寶生等偵知法馬路西德銘里浴堂樓上有粤人聚賭情事當卽稟明捕頭時備捕頭已亦有所聞因於初十晚六點鐘時不動聲色傳集中西各捕分兩路往捉嚴頌眉恊同各捕由城河浜穿興聖街孫寳生恊同中西捕由洋涇浜穿吉祥街兩下會合一處正欲動手拘拿而值班之三道頭捕頭亦至遂蜂擁入内四面圍拿該賭館雖在浴堂樓上然另闢一門不由浴堂出入諸賭徒正在呼盧喝雉見衆捕闌入急紛紛逃避有男女十餘人從樓窓躍登後面披屋逃去當塲獲住賭徒二十人多半粤産在隔屋搜出婦女兩人獲到紙牌竹牌摇釭骨骰及錢兩袋約二百餘文包封十數包或數千或十餘千最大者三十餘千包封者何賭徒將銀洋首飾等物交與開賭之人由開賭者給以一小紙包内有青蚨二三敉包面註明可作錢洋若干持此卽可入局角勝捉進捕房後在衆人身畔搜出洋九元六角錢四千餘文手摺三个押票一百十五張旋經捕頭研訊據稱開賭者係潮州人名阿德捕頭着將各男婦暫爲管押俟明日解案請辦 
[酌給恤銀]  
　　甯人董阿大在余大財煤船墮水身死一案本館已疉列前報前晚黎邑尊升堂研訊屍子董阿生供稱連日在下海浦一帶打撈父屍杳無蹤影不知是否漂出海口抑係沈入江底然所費已屬不貲惟求恩斷邑尊命提余大財等質訊供與前同邑尊謂董曰現已衆供確鑿爾父實係失足落水不能憑爾空言致令無辜被累本縣姑念爾父死於非命當酌斷撫恤若干以釋爾等訟累董阿生俯首遵諭邑尊謂爾仍去打撈屍身候提集人証再行核斷 
[英界公堂瑣案]  
　　高易洋行東梅博閣投英領事署訴有地基租與葉誠忠王福起造房屋其租地銀兩按季照付立有合同載明租銀逾期二十天不付將房屋歸地主收管今已逾期格外從寛冋渠索銀葉等情願托我收租除已收到租金外尚應找銀二百五十餘兩乞爲傳追翟副領事據情照會黄太守飭差傳葉王到案昨據葉遣某夥及王投案候訊梅博閣亦到申訴前因并稱設不將應找之銀追繳定照合同辦理某夥供奉傳東人因患病未能投質故令職員到案至與王合租高易行地基造屋本銀一萬八千兩其中葉與王對合王又與曹慶莊對合實在刻下房租大爲减價且空閉者多所收房租不敷地租之欵然所缺無幾故托高易收取歸償地租今尚要找銀如許必有租户未付東人情願吃虧一照合同將屋歸地主惟王係手藝中人可否求恩以示體卹王供初租是地造屋因後面無出路以致房租欠佳屢冋該行東商减租價則稱我亦經手之人須致信外洋定奪躭延至今此已吃虧不少將房屋之圖樣呈閱求請酌減太守着限兩禮拜將應找之銀料理明白再議减租如再逾限定照合同辦理○富捕頭禀稱有西婦交范長春洗衣詎被將單被等件私自質錢報捕前往搜得押票吊閱皆是西婦之物今特送案請訊西婦亦投案稱令范洗衣言明每月包洗工洋十元今照算尚要我伊二元半不應將我之件典押范供初言每月工洋十元後因衣被太多又論每百件定洋三元如是則被欠洋七元有零向索無着兼之患病實屬拮据不得已暫爲抵押原欲收到工洋以使贖還自知非是奈出於窮困無可如何翟副領事請判范管押一月黄太守謂范雖不應然情殊可憫判押兩禮拜以示薄懲○前日有甯波婦人扭一粤裝之少婦至英公廨控稱少婦係伊親生女兒現不認我爲母是以控請訊斷少婦稱並非不認母親實因幼時母親將我售與粤人現已嫁某西人爲婦路遇母親向我借洋五元我不允母親卽脱　臂上之釧並聽人唆使將我扭控黄太守飭一併發官媒收管候訊 
[分發人員騐看名單]  
　　籌餉掣籖分發郎中許之淦浙江員外郎花翎象厚滿洲○籌餉指省分發同知徐作忝福建廣東陶廷楨浙江湖南知州鄧士儀廣東廣西通判唐錫齡山東江蘇鍾楠江西江蘇胡昌庚湖北河南提舉銜盛錫蕃浙江廣東鹽運判孫厚雲南兩淮知縣謝維曾江西陜西孫淦四川江蘇鹽大使沈福年直隸兩淮州判丁恊宣江蘇直隷鹽經歴陳祖惠 
 
 

Page 4

 
 
浙江兩淮府經歴陳載颺廣東福建張炳曦江西湖南萬國華江西雲南縣丞楊振庸浙江直隷從九品陳賢安徽江蘇程晉浙江江蘇閘官陶廷桂順天東河典史黄廷光順天貴州李雲卿江西湖南李賡颺江西湖南未入流夏烺浙江河南彭凱順天四川○勞績掣籖分發縣丞藍翎六品銜左湛恩河南○勞績指省分發知府花翎鹽運使銜李惟丙江西湖南知縣花翎知州銜周祥貴州雲南○孝廉方正掣籖分發州同何開洛甘肅○教習掣籖分發知縣劉冠英山東○應補呈請分發知縣兪功懋浙江廣東縣丞李東齡直隷山東巡檢暴式昭河南江蘇從九品鍾錫淇順天廣東未入流常晋榮直隷陜西趙英浙江直隷 
[節錄九江洋關委員朱崧雲司馬復上海北市山東江西籌賑公所書]  
　　少欽先生鄉丈大人閣下承寄到賑銀一箱計庫平足紋二千兩藥丸兩箱萬善同登捐册一包并致李筱翁信一封照數收到當卽轉遞江省確交景鎭放賑局李筱翁查收不悞至另寄來之萬善同登册二十扣關聖灶紳保病延生兩疏各十道遵卽備函分托各友一俟募齊卽當彚奉報命常大約旬内奉公北上往返約須兩月承示尚有棉衣續寄巳托此間洋藥局委員鄭幼戟兄代收轉寄必能妥當幼兄亦歸安人極好善者也請卽徑寄轉解是荷常差旋後仍當遵命料理鄉晚朱寶常頓首 
[無錫通濟公典黄烈文善士致上海籌賑公新書并附勸捐小引]  
　　少欽善長大人閣下連閱申報知山東黄河又遭决口江西祁門景鎭蛟水大灾傷人倒屋不計里數流離情况耳不忍聞僕新安鄙人聞此灾情自恨囊無餘資不能慨助躊躇至再代刊勸募小引分送各寳號今先募到英洋九十四元開單一併寄奉請給各户收單以便轉交明知杯水車薪無補於事亦不過聊盡鄙枕敬求分解災區俟後有收下再行寄奉今附呈募捐小引請托登報以廣勸募專此奉託恭叩籌安[  教弟黄肇慶頓首拜上八月十六日]  
[謹募江西祁門景鎭蛟災山東黄河决口水灾小引]  
　　盖聞鴫形鵠面飢民菜色堪憐水溢田廬各處流離困苦凡兹情景見諸報章江浙福地二麥與蠶桑豐收秋稼同木棉大有江浙人心樂善不倦上蒼非無爲善之報去歳此時撲亦曾勸募一次若論近來市景蕭條本不敢啓齒似覺不合時宜然連閱報章兩省待賑急迫不得不沿門托鉢再請發棠我等安居樂土者務請同志善士各發天良解囊樂助福田廣種救兩省之灾黎結無窮之善果謹書小引請　台銜[  無錫通濟公典晚生黄肇慶拜啓]  
[張彩雲眉史索贈卽席口占二絶錄請氣短英雄政和]  
　　絶妙丰姿二八年輕盈楊柳倚風前他時若得藏金屋願作鴛鴦不羡仙脈脈脈閑愁訴與誰頻將彩筆畵雙眉雲鬟霧髻風流在萬種纒綿繫我思[  申江濂溪後裔夢花館主筆君氏醉筆]  
[輪船來滬]  
　　禪臣洋行北京輪船前日由香港旗昌洋行海定輪船前日由天津均開行來滬 
[江督轅門抄]  
　　九月初一日候補道陳鳴志謝委恪靖全軍營務處劉麒祥謝委總理福建營務處○初二日署城守恊譚文秀禀知任事署城守恊劉漢章禀知卸事○初三日直隷州陳嘉穀奉委恪靖行營支應差知州張兆鹿奉調恪靖行營隨員差藩轅牌示贑榆清口司劉鉅家期滿查有試用從九兪則李如臯典史王潤江期滿查有按司獄張志洪句容龍潭司胡子成終養查有從九高昴干均署理○初四日署江浦縣未之幹卸事回 
[浙省撫轅抄]  
　　九月初三日候補府劉至喜禀見辭赴湖州接辦鹽厘局務同知龔泰崶禀知藩飭請補石浦同知缺禀見叩謝○初四日前貴州藩台沈應奎禀奉左侯相札調赴營進見卽辭胡福保交卸處州同知回省禀到○初五日正任鎭海縣于萬川禀辭回籍調理 
[蘇省撫轅抄]  
　　初七日鹽運使銜補用道浙江候補府傅斯懌山東籍來卽辭赴浙江候補府照磨王殿臣禀銷接辦南路四段編查保甲差胡隆　服滿回省主簿朱之祤銷隨辦保甲總局差○初八日吳江縣程禀到並謝飭知奉准部復調補元和縣缺准補嘉定縣龍景曾禀辭赴任有於本月十三日接篆李玉方禀知到城外周巡差同知銜分發湖北卽補通判王乃元河南來回浙江籍候補道庫大使裕森禀知到帮辦保甲差府經歴兪同慶謝委署元江青縣丞事○初九日二品銜候選道唐廷樞上海來卽辭行回滬候補府黄基禀知奉委代辦試院提調差候補布理問李世煒銷太屬緝捕差禀知聞訃丁親母憂候補按經歴查湄禀知奉藩憲委蘇郡女普濟堂會同堂董催收租米家人來榬禀報江蘇候補道王大温於九月初八日申時在三賢祠南首公舘病故擇於十一日未時大殮○初十日孫詒紳銷松江就醫假並禀知奉委鎭江上游厘局差分發江蘇試用同知高邕浙江人由京騐放來省禀到准調武進縣金禀知交卸署長洲縣事元和縣馬禀知本日接兼理長洲縣事候補縣周相輔謝委署崑山縣事並銷常昭海口釐局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
