# 1885 - 147 - 4904359

 

Page 1

 
 
[四十號畫報岀售] [  申報舘主人啓]  
貓可以爲田獵蛙可以爲戲嬉雖屬創問要有確據特繪兩圖以供好奇者之觀覽其畫譜之兩圖一人物一山水均係任君伯年所繪格老氣倉自有　實力量與一味趨時以爲能者有上下床之别畫報仍然九圖准於十六日岀售後附淞隠漫錄圖說一則閱者鑒之此佈 
[論中國將材] 　 
　　西人論及中國戰務輙謂苦於無將材盖西國之將皆岀身於兵由行伍中歴練老成凡於戎機諸要莫不身親經騐不但能開鎗燃砲命中及遠卽布置之機宜進退之法度起伏之靈警奇正之變化無不由身歴而來則其措置裕如自必克勝其任中國之大將則多有由科甲岀身者所長者非其所用所用者非其所長卽其由行伍岀身者亦或未經身親戰陣卽身親之亦係内助之匪如赭宼稔匪已稱大敵若海疆之間與西人相馳逐於鎗林砲雨之中則竟無一人焉此其所以貽西人之笑而注蘭西敢於横侵强擾至於如此也然近來西人則亦未嘗不服中國之大有將材其所服者以林劉爲最林則文忠公劉則一係劉軍門淵亭一則劉中丞省三也林文忠之事昭然在人耳目不待言矣其言劉軍門也則以其崛起於越南覊旅之中而屢挫大敵法國大帥喪其手者前後二人法兵之死亡更無論也以一人之智謀運一手一足之烈部下僅數千人而挫動法人銳氣此其神勇爲何如故西人稱之頌之交口譽之不置其言劉中丞也則以家居宿將一旦召用提區區舊部能有幾人而畀以臺疆重寄以陸兵禦水師轉戰多次銳氣不衰屢挫法人勞苦功高雖法人恃其船堅砲利自爲天下無敵一遇劉中丞而攻圍臺北歴時旣久終不得尺寸益基隆之退則以報警之時告奮勇者僅四人若專顧基隆則淡水滬尾必然有失而全臺遂不可問實有不得不退之勢倘爾時有一萬精兵或有砲臺可以扼守或有機器局以造軍火則中丞豈特不退而已厥後滬尾屢捷全臺獲安則中丞之勛業自足炳千秋也西人之欽服至於如此此其人爲何如人此其事爲何如事哉顧吾以爲劉軍門雖勇猶有所憑藉者在也越南東京地多險峻其憑藉者一李威利之死法兵實無多人恃勇輕進乃墮伏中故至帥殲兵盡其憑藉者二越南之人雖有暗助法人者而隷於劉軍者頗亦不少越南王亦潛助之其憑藉者三軍門奮其前茅以與法人從事而中國大軍雲集響應以爲劉軍後勁胆氣自是益壯其憑藉者四糧餉軍械皆由中國接濟取之無禁用之不竭其憑藉者五有此五者而劉軍門得以奏功則其功業雖隆尚非全恃淵亭軍門一人之力至於劉中丞則五者皆一無所恃也臺疆海口處處可危並無天險可守又無炮臺可扼生熟各番又未有若越人之助劉軍門者孤拔利士卑士統數十鐵甲兵船以全力相攻撃大有欲得甘心之勢非若李威利之兵少力單援臺之軍雖曰雲集然皆因法船封口不能前進欲得南北洋各兵船遥爲聲勢且不可必糧餉雖臺南無潰乏之虞而鎗砲藥彈則海道梗阻轉運綦難又無船政製造各局以䟎造接濟以孤懸海外之地道途隔絶呼應不靈所謂撐一木以支大厦而被圍日久終不少隳其志氣屢戰屢勝再接再厲卒使法人奪氣此其智深勇沈當在劉淵亭軍門之上且中丞之赴援由于家居應詔倉猝成軍臺灣之兵本多老弱與劉軍門之久在越中自成勁旅者又有不同故吾以爲中丞前者剿平髮逆功成身退優游於秦淮莫愁之間大有似乎韓蘄王之湖上騎驢其奉詔赴援獨奮神威逕趨臺北法人一見心胆俱裂則又似乎郭汾陽之單騎兒回紇其力禦法人以少勝多以弱撃强以陸禦水激勵士氣惟日益奮岀奇制勝捷書屢報强敵相顧色沮又有似乎狄武襄薛總管平心而論之其忠義謀勇皆在劉軍門以上特劉軍門以一草茅崛起之人而能屢挫法人於重譯絶徼之外其成名也尤奇故西人之論中國將材者亦與劉軍門並舉耳然則中國固大有人在彼狡焉思啓者曷亦見機而作知難而退忽自取天朝斧鉞之誅也哉 
[本館接奉電音]  
　　昨得京友來電有四月十八日諭旨四道敬謹澤登○四月十八日奉上諭張之洞倪文蔚奏請調員差委等語前山西河東道黄照臨着前往廣東交張之洞等差遣委用欽此同日奉上諭本日京祭補行引見之内閣侍讀學士志顔着照舊供職欽此同日奉上諭都察院奏已革河南汝甯府知府周冠遣　以被叅寃抑等詞赴該衙門呈訴據稱鹿傳霖札調赴省會審汝陽縣教匪一案係於十年正月到省並非抗不遵調乃因禀詞拂意逞忿誣叅實屬　抑等語前據鹿傳霖奏叅周冠于教匪要案原訊未能得實且有剛愎任性聽信劣幕等情當着降旨革職並非僅因抗不遵調一節何得藉詞瀆訴妄生希兾所呈着無庸議欽此同日奉旨西安左翼副都統着德漙調補欽此 
[造船開工]  
　　外洋新聞紙云中國前在德國船廠定造鐵甲船二艘嗣以中法開戰遂卽停工近來和議就緒仍復開工赶造一俟工竣卽可駛回中國也 
[日船被搜]  
　　日本三菱公司納格約麥魯輪船由長崎赴滬行至中途遇法兵船放砲喝令停輪隨遣人上船搜查見無違禁物件始准放行 
[學憲抵禾]  
　　浙江學憲劉叔濤宗師於十八日午刻牴嘉興府城船泊東碼頭隨卽起岸嘉興府宗太守及嘉秀兩邑尊迎進試院　例閱牆拈香講書放告至考試排單及塲中題目容俟續錄 
[賻唁英將]  
　　戈登陣亡後英國臣民念其平日勲業之隆臨時死事之慘擬集資建一醫院卽以戈登名之俾千百年後起瘡痍而登仁壽者皆沐厚賜而仰英名我國向曾借宼不忘其勞特賜英金一百二十磅由曾劼剛爵憲付去并修函唁其家屬云勲賜寳星戈登韓利閣下謹啓者本爵大臣近聞令同胞戈登將軍去世噩耗謹代中國朝廷並文武各官及兩江直隷兩廣總督部堂與全國民人向尊處及貴府諸位處敬致吊唁之意本爵大臣早擬作函奉慰祇緣日盼好音轉凶爲吉是以稽遲以令同胞之雄威赫濯與智慮週詳公忠在抱而卒至如是殞命殊屬難料盖如此德望素著之將軍卽在圍城攻城之殘暴敵人視之亦當肅然起敬而不欲加害也令同胞曾爲中國打仗岀力聲名鼎鼎遠近咸知本爵大臣旣忝中國駐英之使理合肅此唁候一伸悲悼欽佩之忱順候台安 
 
 

Page 2

 
 
[京師紀要]  
　　本月初十左右京師人士傳聞法公使巴特納函囑看守使署之瑞士國人二昆玉將一應房屋打掃潔凈以便不日駐節其中該二人當卽遵辦布置一新和議之成不已於此見端哉○西班牙新任使臣挈其夫人到京駐節於東交米巷御河橋東首之使者中國書交總署轉遞與王大臣等投報往來亦頗輯睦惟京華地土旱亁天時燥烈塵沙飛撲穢氣薰蒸該公使及其夫人俱有格格不相入之勢不得巳奏明該國政府請作滬上之行政府允之該公使遂卽起程南下并於四月初七日三下鐘後將署中動用物件招亨逹利祁羅弗二西商至署拍賣各西人及華人之欲得便宜物者莫不聨袂而往門前馬車填咽一時○京中疾疫尚未稍减各國使署隨員及赫總稅務司處辦公西人等惠者實繁有徒而許星叔少司農亦以王事賢勞不遑啓處致爲二豎所侵病勢亦頗不輕天相吉人當可早占勿藥也○此次考取之漢膽錄熙瑛王昭善等一百二十名吏部擬送國史館業巳一律示傳着各取佐領圖片及同鄉京官印結到部投繳等因然其中有醉翁之意不在酒者頗覺觀望徘徊緣本年恭修玉牒亦不得不用謄錄誠能咨送　舘明年大功告成可得從優議叙也○法人所擬條約十條前報載内有三條中國不能允許等因兹聞法國外部接到赫稅務司電報後業肯降心相從允爲略改法使巴特納仰承政府之意已不十分作難一俟彼此商妥卽擬繕就中法合璧畫押施行○初九晚間日使榎本武陽大排筵宴遍請各國公使及有名望之西人各公使及諸西人感其厚意莫不挈同眷屬携手偕來席中用西國酒肴十分豐美席散後復放奇巧烟火以爲樂如榎本武陽者眞能以杯酒而聨情誼者哉○岀使美日秘三國大臣鄭玉軒京卿德器深厚學識優長久爲九重所倚重雖近患微恙自請開缺然聞上意以京卿熟悉洋情尙欲諭令入都授爲總署大臣以辦華洋交涉事件○英人襲取巨文島一案中朝鑒於法人故事未能置若罔聞擬俟法事結後卽與英廷理論傳說如是不敢斷其確否○順天府府丞楊少京兆示於十五日甄别金臺書院舉貢生監是爲夏季之課○上届北闈以粤東人士紛至沓來號棚不敷於用周筱棠大京兆愛才情切捐廉增搭席棚四千餘號於是不遠數千里之士子方得不遭擯棄入號觀光至今彼都人士猶嘖嘖稱道不置今歳粤東旣添號舍而北闈棚號之舉卽作罷論成均錄科亦必嚴加厘剔云○法事大定以後中國尚多善後宜須爲料理將來於安南西貢河内順化等城聞將設官駐紥以保華商而雲南蠻耗廣西龍州恐亦如上海租界之例設立華官以會審交涉案件也○比利時國新任使臣名維禮用者到京接印後卽於四月初八日往總署拜會投遞國書總署於次日答拜 
[雲津雙鯉]  
　　初十日法領事林椿偕工部局董丈量法租界連及紫竹林北至上園娘娘廟爲止該處與租界毗連曲折約長二百數十弓卽前年工程局新置姜姓産業碑界上所謂工程局産也是地雖歸工程局收租然換主不换佃其間田園房屋佃戶仍得耕種安居現領事忽越爼丈量居人心旌摇摇不免群相忖測云○怡和行主人茄士域於本月十二日抵津庽居德稅務司公舘查去年我國擬借該行銀兩茄君曾晉京一次現復　駕來津大約非動大工卽需巨欵也聞須作平原十日之留然後鼓輪南下云○海運委員近已陸續到津江浙兩儲憲刻下尚未莅止大約粮米之來需俟和約定後也江蘇糧道行轅現經錫鄧兩星使駐節其内江北河運聞格外提前天中節後卽可到津矣○十三日南門外南臺子岀一命案十四日經官騐屍聞死者係因鬥亡身是日西門大街混星子又群起鬥毆兩造雖未至死亦巳各受殊傷城内及紫竹林亦紛紛爭鬥日有所聞古語云治亂人用重典所望地方官弗姑息養奸弗畏難苟簡辟以止辟刑期無刑庶械鬥之風或可稍息乎○祈雨前已撤壇而甘霖仍未渥沛兼之旱亁日甚一日疹癘所釀疾病叢生聞府尊不日又將設壇禁屠求雨矣○府縣六班差役每有混混托足其間因事鬥毆愍不畏死屢經天津縣陳序東明府盡法嚴懲無如若輩玩視官刑竟以笞杖徒流爲兒戲十四日明府又將差役二名站籠示衆云 
[臺厦要錄]  
　　洋藥局所招哨勇大半皆無業遊民局中新定章程哨勇不穿號褂祗以腰牌爲憑狹路相逢猝難辨認日前鼓浪嶼龍頭地方在碼頭登岸之人及由美打洋行岀入者哨勇一一搜查甚至鄉間年輕婦女路經是處該勇亦借搜土爲名遍身摸索嶼中人大抱不平羣起毆繋該勇皆狼狽而逃後居民究憚於局中勢力分送檳榔與勇以謝毆撃之罪云○臺灣南北海口港禁一開輪船羣往百貨雲集巿價頓平刻洋藥及皮縣烟價較厦門尤賤物極必反此之謂歟惟鉛錫每百斤仍須售銀二十六兩五錢緣法人以鉛錫爲軍器禁不准運現在正届新葢上巿茶箱必用鉛襯一時紛紛爭購以致昂貴異常也○臺厦隔絶海外文報每致稽遲去夏劉省帥擬創電局嗣因法人敗盟以致中止現在議和之際海禁已通省帥欲赶設電綫以逹厦門日前海龍輪船開赴淡水有電報委員數人附之而去大約此事卽當開辦矣○春間奎樂峯觀察奉調分巡厦門適值海疆有事之秋故官眷及太夫人等均暫住省垣日前南澳火船往省觀察包定大官艙數間往迎太夫人來厦十二日下午該船入口觀察先在碼頭伺候隨卽登舟接見自彭紀南程從周兩軍門以下印委文武員弁皆至船中請安然後排導進署想此後板輿奉侍愛日舒長退食餘閒當不少庭幃樂事也○初十日下午五點鐘時有德國輪船岀口貲雇某西人引水該西人飲酒過醉誤認海程致輪船直衝寳記洋行後岸船主見勢不佳赶緊倒輪而退已將華人金義興商船後截撞壞幾致沉没船中貨物均已濡染淋漓柁樓皆碎成板片事後華船卽赴旗昌洋行稅務司領事衙門控請追賠云○前報所登小孩命案兹悉廳尊騐後卽經王姓紳士岀爲調處給屍親洋二百十元以爲撫恤棺殮之資後葉紳聞知又增送屍親銀九十元恤人命而息訟端誠莫大之善事焉○厦門道路崎嶇人烟稠密溝渠又堵塞不通春夏之交天時炎熱汚穢薰蒸行人多感受疫症奎觀察見之卽飭厦防廳赶緊勸捐清理水道並先捐銀二百兩以爲之倡聞此項工程大約需銀五六千元想鷺江各紳富無不好善爲心集腋成裘並非難事也 
[殊堪齒冷]  
　　有人自臺北至厦門述稱法人自聞和議後不但無退兵之意且修築砲臺唯日不足自經停仗本地鄉民咸思復我邦族法人卽以重眥爲餌誘令作工見有官兵獨自一二人在路行走者亦卽掠當徭役步步看守艱若異常夫旣已議和自應彼此敦睦乃仍恣睢暴戾逞意妄爲法人其能免列邦之齒冷耶 
[竹西雜誌]  
　　本月十二日午刻教塲後西營陶姓吉泰來客棧午炊遺火頃刻蔓延幸人手齊全立時撲滅僅焚去瓦屋兩楹有某姓客甫經缷裝行李舗陳同付一炬說者謂有定數存焉他客之零星物件聞亦各有遺失○初十日三鼓時丁家灣沈姓家有妙手空空兒挖門而入幸房内有人驚覺僅竊去堂前零星物件若干比隣周姓家同時被竊柴草二束及木料等物兹已由該兩姓呈請保甲局追緝矣○日前元寳巷孫宅被竊經保甲總巡周明府履勘益飭捕緝拿迄未弋獲數日前江都縣謝邑尊親往騐勘當街訊責地保更夫勒限嚴緝復至孫宅對門利大客棧内查點住客名姓來歴始升輿而去據聞該棧向置名花以欵住客時已先事暗藏故邑尊未及深究否則春色滿園關不住將有蘭摧蕙　之嗟矣○逹士巷沈姓家堂前時聞穢氣初疑爲　鼠僵蟲不之怪也一日天氣驟暖其臭愈甚細爲尋覓見神櫃之下有一巨蛇肉已腐爛遺　猶存遂卽雇人扛岀時沈袖手在旁覺臭氣一縷直入鼻觀須臾奇癢而腫至夜半頭大如五石瓠醫治不遑輾轉斃命或謂沈係前生寃孽以致中毒而亡然余則未敢深信也○教塲等處地租向歸參府征解日前曾鏡亭叅戎見木器店主陳萬順盛春茶社主陳長林逞刁藐抗延不繳清 
 
 

Page 3

 
 
隨備文移請甘泉縣朱邑尊從嚴提比並於十四日將該兩店房屋發封矣 
[吳淞雜事]  
　　昨報游勇串許一事兹悉並未送縣當經吳少尉申斥釋放矣○開烟舘婦人訴被營勇滋擾一事嗣經周副戎查得滋事之勇丁三名各交管帶官責軍棍數百立卽斥革治兵之嚴如此何患軍律之不明哉 
[二尹視事]  
　　上海縣縣氶劉二尹由上憲調省騐看今日午時經新任范二尹接篆任事矣 
[公堂停訊]  
　　江海關道邵筱村觀察之次女公子聨姻常熟翁姓擇於今日在觀察介弟公館舉行嘉禮英界會審委員黄芝生太守例應赴轅叩賀故知照捕房所有一切公事併歸明　解訊云 
[新捕換帽]  
　　英捕房華捕帽上向用藍緯昨已一律改戴紅纓凉帽矣 
[未准發押]  
　　專設局賭之李雲卿枷號期滿各情節經列入前報捕頭請發歸捕房管押黄太守以李曾報病未之允准 
[銜寃案結]  
　　前報載寡鵠銜寃一則兹悉前日下午帮審委員王鴈臣司馬提訊原被人証先據奚周氏供訴前因並稱夫故後事翁撫 
子全賴耕織爲生今春翁亦病故照顧無人遂屢遭族人奚義狗欺侮本月初六日向索舊欠錢文反遭辱詈至晚義狗偕子新新紏領棍徒葉木木等十餘人至氏家中强將氏拉至地保楊壽卿家諸空　屋至十一日始得乘間逃向及檢點家中什物已被搬運一空求請　究司馬傳楊壽卿上堂禀稱本月初六晚奚義　將伊姪媳周氏並奚松濤兩人捆送來家據稱釁起捉姦該氏旋卽逸岀控訴案下現奉票提因將奚松濤等一併解案請究義狗供稱向來耕種爲生周氏係小的姪媳其夫故後不守婦道與同族松濤有私本年正月十二日其翁又故該氏竟將松濤勾引至家宛同夫婦小的見其行爲不正前往勸導詎該氏非但不依反敢恃蠻滋閙因將該氏及松濤扭送地保家評理旋卽私自脫逃揑詞誣控松濤供稱向爲成衣匠不敢犯姦司馬謂爾旣　　姦何致被人捆送答稱周氏家有餘屋招小的前去同居後經氏之族人奚義狗索借不遂以致被　求恩　察司馬謂爾族人現均在案尚敢逞刁實屬可惡飭卽重笞一百板押候究懲復謂奚周氏曰爾夫旣故理應守寡現旣犯姦反敢揑詞誣訴本應重辦姑念無　從寛免究　著義狗將周氏領回管束松濤摆候究辦 
[拆梢判責]  
　　施金郎被親家倪　郎拆梢一案研訊情形疉經列報前日施復投縣呈詞訴稱倪美郎拆去銀洋一節業由倪倩人前來 
一再說情自願岀立期票到期向收小的因念親戚之情已經允許爲此投案求銷莫邑尊隨於下午升堂擬訊土載興潘小弟倪美郎三人同稱以後不敢犯事求請施恩邑尊謂爾等拆梢寔屬可惡本應重懲今姑念爾親家再四叩求槪從寛宥隨判王潘二人各責八十板倪紏黨拆梢亦應重責因念板痕未愈减責三十板並着各具以後改過切結分别交保范德昌無干省釋銅洋交施具領完案 
[瑣案彚登]  
　　陳寳書訴稱在吉祥街善善館飯店爲夥兒子阿二常被陳阿道引誘岀外初八日不吃飯卽岀去至晚回來携有竹牌小 
書鉛筆等物稱是陳阿道所給又領至浦東擺渡錢及飯錢均是陳阿道所岀至初十日兒子忽不見于十七日遇見陳阿道扭送捕房伊年　輕頗有名聲兹將竹牌等物呈騐翁太守見陳阿道所穿衫褲甚爲破碎包探禀稱拘陳時惟有破單褲一條所穿破短衫尚是别人給伊旋據陳阿道供今年十四歳父做成衣現往蘇州母已去世孑身在滬衣食難謀夜問向人家簷下睡宿如此行徑安有餘錢買物給公翁太守謂諒另有人在内倩爾作引爾須說明卽送爾到善堂去安插陳阿道仍執前語太守看管押候訊○前夜巡街捕緝獲形　可疑之人搜岀鑿子一柄鎖起數个紙張一卷似係空白捐稅單昨晨解案據稱名徐阿二吳淞鎭人在淞口開仁泰報稅行楊祥通　船扦錯白米三百擔是以到滬查問詰具楊祥通是何船隻所裝何物滬地由何行報關幾時到淞可曾看艙淞口仁泰有兩行爾　誰家答稱我店係朝浦門面在　頭店對面該船係章悅來稅行報關我故到滬詰問楊詳通於十一日抵淞報稅由士師爺看艙計雪山女婿平姓扦騐船上裝有磁器翁太守謂楊祥通何曾裝有磁器報關時係在同順蠟　店對面别事今且不問祇商　藏鑿子何用况章悅來稅行在南巿爾何以深夜尚在租界西馬路實堪託異答稱鑿　在陳家木橋相近買　我因家眷住租界新橋相近回去時巳夜深以致被拘翁太守着將徐阿二帶往查問再行核辦○昨據同仁輔元分局司事方南山投案訢稱捕房舁送病危之人及至則已斃命卽放在門外俄聞人聲嘈雜岀外覘之見有乞丐模樣之人欲剥死人不服當卽拘獲送辦詰之陳阿金據供我給茶與伊並不剥衣翁太守謂陳阿金居心甚毒未便姑容着責六十板○趙金書在江寛輪船圖竊未成被包探緝獲送案并稱前經海定輪船報失金表一隻尚未查到詰之趙金書據供　間從木偷竊惟竊英界過路人物件太守謂旣供在英界犯竊着送英捕房追究○八仙橋捕房查獲擺紅黑籌之陳阿三昨日解訊據供仝黨共有四人有名春山者囑我爲此翁太守以陳阿三年歳尚輕前曾枷責釋放今敢再犯實屬可惡着仍責一百板枷號一個月示儆○開同豐昌烟舘之張姓訴稱流氓徐順金不給烟資反誣我用女堂倌將招牌携去嗚捕送案詰其究竟用女堂倌否答稱不用及詰徐順金據供十四夜同鄉人吃烟　十六文付四開洋一個應找之錢伊扣作女堂倌小帳因之齓齬女堂倌綽號小白菜我　開錦雲閣烟館因虧本停歇張欲頂開囑我不必將房退租曾付定洋一元越三可又有異議然已過期不能退租伊並不將房租交下實岀情理之外翁太守問張有是事否答稱雖有其事當卽回覆定洋亦不收回翁太守謂租房之事不必論至伊用女堂爾當投案控告或嗚捕拘人則不但携招牌且不難將房屋發封今爾無端尋釁遽携招牌明係拆梢本應嚴辦今姑從寛免枷責一百板以儆又謂張本分府尚須查　爾如果用女堂倌亦干未便 
[英界公堂瑣案]  
　　趙梅軒訴稱小的失去衣服二件岀店陳榮高亦失衣一件報由捕房查明係岀店人之友王阿春行竊垷已獲到人 
贓送案請辦王供與趙相識向之借衣服典押不敢犯竊黄太守判管押兩禮拜贓交趙領○三百十五號華捕禀稱昨有津人以陳阿才在途搶帽向索紛爭因卽拘陳請訊津人今未到來陳供帽在仁泰码頭拾取並非向津人搶得黄太守判笞責百板帽交捕房給還津人○包探孔長生禀稱　竊朱金元同沈木金竊得李阿大家　登當經眼見獲住然李亦不應先用私刑然後交捕李稱家中時時失竊故此次獲賊略毆幾下朱沈同認行竊求用黄太守謂犯竊原應懲辦旣先被李毆打姑且從寛各押五天以儆李擅用私刑本干咎戾　念無知免議○李阿大訴稱被李祥祥竊去衣服中捕拘獲贓李供衣服係毛毛訐我變賣小的　敢犯窮黄太守判管押十四天以示薄懲贓交李領○王阿桃訴稱失去衣服八件報由捕房緝獲人贓請爲究辦沈甫春認竊乞恩黄太守判管押兩禮押贓交王領 
[奉憲設立開講鄉約日期]  
　　恭奉本朝皇太后聖天子仁敷德厚各省頒行敦孝弟以重人倫本堂特請閔行鎭紳士范養田先生 
宣讀　聖諭廣訓開講鄉約挽回人心整頓風化伏祈在臺前衆姓洗耳恭聽有則改之無則加勉但望一人傳十十人傳百推廣行之人心向善災刼能消庶幾時和世泰人壽年豐實有厚望焉○宣講每月日期除本堂外另設四處開列於左本堂大門前十八二十兩期四門京江公所十七廿五兩期新閘新春園茶室面前十七二十廿五三期靜安寺左廂十九日一期北新涇仁濟分堂十八十九兩期今先登報奉聞俟後如能經費充足逐漸推廣再行定期如逢大雨下日補講謹呈公鑒[  乙酉四月上海北巿六馬路仁濟善堂施善昌拜啓]  
 
 

Page 4

 
 
[秋闈餚點助賑說]  
　　近歳以來灾荒迭見朝廷以愛民爲心議蠲議賑無不立見施行而各處大吏及諸善士又能仰體好生之德設 
法勸捐不遺餘力遠近聞風急公好義或移壽筵以助賑或省年酒以助賑或以醫藥助賑或以書畫助賑若此類者指不勝屈無非節不急之需以拯垂盡之命矧在讀書明理之君子問灾區之廣灾民之多有不惻然動念哉近日山左一帶灾祲未息雖經施少欽封翁陳　生殿撰等實力辦賑然羅掘旣空難望源源接濟無已爲之擬一策焉今歳適逢大比塲中例有餚點以供士子之食若以此頂經費作　賑捐洵屬目前救灾之良策夫士子入塲必自偹糗糧本不藉餚點且以其不能適口或給號軍或於岀塲時置考籃中帶岀餽送　朋皆屬可已之事故士子少此一項初　所損而灾黎得此巨欵便可多活數百性命就一省而計已成巨欵若合數省計之則集欵愈多造福愈大矣惟國家以餚點給士子所以示優禮在大憲自未便擅撥此欵移充賑費而在士子深明大義厪念時艱正不妨爲移緩就急之計惟賴省會巨紳倡率端正之士聨　具禀大憲自無不允多士自無不服亦何憚而不爲况文章自古無憑脩德乃能獲報今日香聞白粲少枵腹之人他日餅啖紅綾多一登科之客此固可爲濟濟多士預操左劵也質諸讀書明理之君子當不河虞斯言 
[俚句奉贈高昌寒食生以誌欽慕并乞指疵]  
　　未遂　衣願聞名繋夢思青燈抒偉論黄絹譜新詞一管江花艷千秋史筆埀蘭芬如可 
挹海上擬追隨○柬蔗農休論地角與天涯但得安身使是家人到中年增閱歴事難如意莫吁嗟愧從後進盟車笠擬向先生　齒牙小立排徊猶未已西風江上鼓聲撾○臘八粥本來饘粥舊家風沾佛餘恩　不同别具甘鹹饒嗜味爲爭菜菓閙兒童一年領略今番飽五色紛羅異樣工偏是有情憐巧婦欲炊無米恨何窮○有贈卽用綺禪閣主韻亭亭碧玉好年華滿面嬌羞欲泛霞卿是慧　兼彗舌我非名士伴名花事難如願千秋恨酒到微醺四座譁寄語玉容須愛惜莫教江上怨琵琶○怨女吟鎭日深閨性轉慷欲將心事訴無從怪他鸚鵡偏緘舌剌到鴛鴦有怨容末必清才憐吐鳳祗　薄命望乘龍含情不語支頣坐驀地鄰家姊妹逢○聞左侯有東渡援臺之信喜而賦此援臺日日費　蹰一誤何堪再誤乎潞國晚年彌矍鑠吕端大事不糊塗龍韜早作三軍氣鼠輩徙羞七尺軀爲問激昂成底用談兵無復有狂奴謂馬江統兵大臣三山五嶺樵人呈稿 
[浙省撫轅抄]  
　　四月十二日王寳鋆禀銷仁錢海催地丁差十三日運副局縉禀知運委嘉興鹽局邦辦差○十四日候補縣田獲禀謝記功 
[江督轅門抄]  
　　四月十二日知縣朱之幹曹明志均到江浦公幹回○十三日新授兩湖總督裕大人到會○十四日鹽海釐卡西門外保甲通判李汝霖到直隷州謝陶赴滬採辨洋木洋鐵鹽大使瞿鴻勛禀到由湖南解餉來○十五日廷佐禀知奉司委解運庫淮軍銀兩差○十六日運判任文蘭禀知奉委　管電報商局事兵部主事武傳誠自京來江西補用直隷州判焦成里樾南來前雲南按察使李元度起服進京分省知縣周衍齡自京來見 
 
 
 

Page 5

 
 
［G>　　有名無實 
　　去年五月杜陳氏控趙樂園壩娶氏女翠玉中途悔賴拋辭不管等情經會審黃憲飭提抗不到案氏枯侍數月母女困苦不得已到趙宅候信俟其出來扭喊請訊乃有趙妾楊氏挽其寄父袁某出為勸解以洋二百五十元交袁聽付杜家日用並翠主冬間生產等需無如如掯不不自八月至十一月僅給洋五十元翠玉產一男孩苦不可支而趙於託袁之後乘間避杭又難尋覓追問再四袁始令其第三如君同氏赴杭到杭又不究見趙但令在船聽信直至臘月廿七甫據說定以四百元了結回滬付洋詎回滬之後袁止付洋數十元聲吉具禀銷案見批付款延至三月初旬實出無奈只得求銷詎料出批鈔給袁看僅找洋百餘元口稱扣去赴杭川資五十元二八回頭八十元再除前給五十八元總共前後收洋二百七十元竟將楊氏交付之二百五十元藏過不提面四百元內任意尅扣伏思氏以趙允完債將女許嫁不圖玷辱身體遺下種草遽爾悔賴此冤此恨誰能甘忍今趙姓出洋六百五十元而氏所得止二百七十元訟經半年典賣盡絕債利房租如何能了因閔外間都說趙宅先後以六百五十元交給袁手了此轇賴有名無實是以聲明登報伏請當道官長仁人君子共評此事謹我苦衷云爾 
　　每逢禮拜二柏賣 
　　茲者小行經手每逢觼拜二在寶順棧拍賣各貨在信和棧拍賣谷貨均不限價特此佈聞 
　　麥葛林行啓 
　　足本楞嚴經蒙鈔 
　　海印蒙叟疏解計六十卷每部廿本售價洋四元此板家藏故印訂精工海內考究內典者向上海文端樓購閱 
　　帆船往牛庄 
　　啓者本行今有帆船一艘卽日開往牛庄貴客如搭船裝貨者請至本行面議可也此布 
　　賚賜洋行啓 
　　英六月份票 
　　呂宋票出售每張洋六元分半均可紳商函購原局奉上請認圖章無悞大馬路老旗昌斜對過南首 
　　福利行帳房啓 
　　杭州大井巷德記 
　　本號開設有年蒙客賜顧交易照常外埠信購原班寄奉不悞並有外國各種藥水戒烟藥粉代售貢邦藥水 
　　着彩不登報現售六月份大票　發記 
　　本行自向呂宋運售按月發財票倘得大彩住址姓名槪不登報受實患而免物議已列前報現售英六月大票雙張單張四開分條均可價照大市遠處託局立速回件上洋棋盤街北首 
　　發記行啓 
　　萬利發財票　一本萬利 
　　本行運售英六月大票全張十二元半張四開分條照市遠客函議祈指明愼盤街北首原局寄奉不誤 
　　四五六彩誌喜 
　　頃接英五月對號單到申查本行售出四彩二張第二千九百號得洋一千元拆與同業天源號第三千七百八十二號得洋一千元拆與同業發記又五彩一張第二萬六千二百八十三號得洋五百元拆與同業天祥其餘六七八彩售與本埠繁多不及細載雖諸公鴻運小行可稱財氣旺相特此誌喜 
　　萬豐洋行啓 
　　學英文英話者賜鑒 
　　本齋今印成各種互潘華英文字書籍今另行開列淤後請向本申報舘 
　　申昌書畫室購取 
　　英字入門價洋一角五分 
　　華英文字合璧二角五分 
　　華英字典每部五角 
　　華英說部撲要價洋四角 
　　是書將平常官話分部互繙並將紅樓夢傳家實等書摘繙英語較諸華英通用要話已進一層矣 
　　是書係擇中國經書中成語之要者歸成英文大有助於閱讀英文各書之用 
　　是書係英話繙華文五車韻府每部紙而價洋八角 
　　是書係以華文繙英語凡華人與西人交接者甚為便捷蓋華人操西語或一時不能達意則將此書查出給與閱看便明故各人人宜身藏一部也 
　　無師自通英語緣價洋五角是書係常用之語分類譯成英文註以華字最便學習 
　　上海點石齋主啓 
　　遺失提單 
　　茲有馬立師行經理臻祥鴨屁股船由漢裝來　麥下紙一百五十件此提單在途中遺失當向該行說明作為廢紙望各寶號切勿收用　怡順昌 
　　德律風局告白 
　　啓者本局德律風現巳日夜通行各租界之報火警處各巡捕房各鋪號各醫生公濟醫院江海北關徐家匯之天文台多半銀行及有名各行家均巳通用本局德律風統計數目巳過一百三十家之外每年各出捐洋五十元現用德律風者俱巳刋有名單可向本局取閱并有德律風應用一切器具或售或祖悉聽尊便　貴客光顧請向本局訂定可也謹此佈聞 
　　神仙列傳 
　　重刋大板六卷附陰符兵法洋五角琴學入門連史五角毛太四角寄四牌坊寶順堂北市千項堂萬卷樓醉六堂還讀樓蘇域小酉山房發兌 
　　貿易指南四時通候尺牘 
　　此書紀載童年習業以至行商坐賈交人接物之規模外增附四時通候尺牘價二角上海還讀樓發兌 
　　保德歸四門町坭出售 
　　才培齋利嘉脫　勃勤特四之四門町較別種均高久已馳名今運銷中國如欲購或定辨者請移玉來行面議可也經手中國各處 
　　義記洋行啓 
　　六月大票　廣發 
　　雙張十二元分半四開條頭鈞可大小得彩向不登報以免招搖來信寫四馬路 
　　告白 
　　萬字典直隸天津府城各書坊發售每部價銀二錢如有比此書查字再快者作者送銀一百兩 
　　增彩大票　同泰榮 
　　英六月票出售雙張十二元單張四開鈞可外埠函購原局寄奉上洋四馬路 
　　新到 
　　本公司由外國辦來機器火油燈其用法與舊欵式火光三倍宜且能用廿五年之久放在檯面或裝在墻壁或吊　或船上面用俱能就便其價相宜此佈　福利公司 
　　其法果除 
　　敝友吸烟多年用上洋中和里內詹誠德堂三香戒烟膏戒除烟癮語於予日該堂之藥非但戒烟除癮之妙而且能使見烟不能復吸據及云　癮後偶敢烟呼吸覺難入口一似昔年無癮之時可見該藥功能洗餘腸腹歷年積毒蒙友力勸予購用果至三十五天除根予商於友登報傳揚俾眾周知早除惡毒非有私意代人標榜也　蘇城童家萬顏渭仝頓言具 
　　大彩票　萬寶源 
　　本行由呂宋香港二埠分設於上海棋盤街北自運逐月呂宋票並呂宋烟零　批發收兌紅票價均克己今售英六月大票雙張單張四開條頭價照大市如蒙外埠賜顧當班回件不悞 
　　棉花藥 
　　本廠有硝强水及黃强水合於製造棉花藥之用與平常所用考略有分別如各　貴官欲辦者請至新閘大王廟對岸本廠面議可也此佈江蘇藥水廠發 
　　大呂朱公司英六月大票出售 
　　英六月份大票雙張十二元單張六元四開三元單條足洋七角票額二萬五千號頭彩五萬元二彩一萬五千元三彩一萬元四彩王千元小彩起碼加增百元其餘彩額未便細錄另刋仿單隨票附送開期率歷四月廿六日在呂宋開彩卽晚大彩有電報到申惟開期日促宜從早購是幸遠處局寄指明牌號交送並祈說明各號信式回件圖記庶不致悞此佈 
　　大呂宋公司分設 
　　各洋行列後　立發天祥盈利廣和天成必得協記萬有利同得利 
　　立止白帶丸 
　　孫眞人論婦科醫法首重奇經八脉八脉者為先天之根本後天生育之門戶也八昹者何乃陽蹻陰蹻陽維陰維衛任督帶是也按帶脉橫圍於腰狀如束帶所以總束諸脉不使諸脉妄行者也張子和日衛任督三脉同起而異行一源而三肢皆絡於帶脉因諸經往來上下遺熱於帶脉之間客熱鬱抑白物滿溢隨溺而下綿綿不已遂成白帶一有此症則腹脹滿腰溶溶如在水中之狀病久不巳致虧先後二天根本遂難孕育殊堪惻惜僕精究孫眞人奇經之奧旨博採前諸賢八脉之秘方製成丹藥治騐神奇能升降陰陽交濟水火鐲除客熱臻於和平使八脉循行常道永除帶下之疴行見大地回春醖醖樂育不敢自秘公之壽世云每服三錢淡鹽湯送下每兩大洋二角半 
　　廣東邇遐齋臘丸號分設上洋英老巡捕房對門開張 
　　格致書室 
　　本書室專售製造總局益智書會同文舘博濟局等處所薯天文地理機藝算法醫化地礦光熱聲電動植各學之書並各圖畫與格致彙編及格致器料凡賜顧或寄售或託辦各種書器或問格致理法者均可移玉面談上海三馬路格致書室謹白 
　　文瑞樓發兌書籍 
　　武備志洋十八元德國練兵要書一元洋務用軍必讀六角巾箱本漢魏叢書十元增篆康熙字典四元硃批歷代史論二元四咸淳臨安志八元　瓜錄二元說文通訓定聲六元一行一篆本說文二元說文句讀十元說文引經例辦二角駢邪訓纂二元駢體文鈔一元七十家賦鈔五角急就編五角鑑摘典要二角策學總纂大成白一元二竹一元萬斛珠楨文海十元時文文　二角袖珍尺牘新裁二角尺牘集錦三種一角半雙鯉庵尺一角筆耕齊寫信要覽一角婦嘍心法一角喉科秘授二角明齧舌珍一角蓮仙笠翁巧對一角半俞蔭甫楹聯一角 
　　上海棋盤街本坊啓 
　　抵欵聲明 
　　啓者所有大觀園主黃月山憑保人將行頭抵押到本行銀兩累追延約迄今逾期抵銀未楚至今再寬限七天倘仍然如是准於廿六日將抵押行頭各件等先行拍賣再四難挽如拍賣後不敷之數仍向保人處歸償預先登報特此佈聞 
　　兆豐洋行啓 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇州松滬捐釐比較單]  
　　劉河厘局知府張炳生通判吳式晸較 [X>六年二三七九六七二一八六六七二三三二六七二三八厘六年一二八一六七六五六七六九六七二一一三六七二一八厘六七短九毫盈二厘六七六七一七六七短一成二厘盈八厘六七年 [X>短八盈二六七一二[上海北巿絲業會舘籌賑公所施少欽經收山東賑捐四月十七八日第六百六十三四次清單]  
　　陳蓉山爲子嘉銓患病求痊續助七十元陸隠名求病速愈五十元梁溪十 
二齡童子華承英爲母病體已痊完愿三十元載姚氏病愈完愿五元茗溪愧無力子求胃痛卽愈五元胡念堂十元祖蔭堂胡求保平安一元○福州普安堂王子芸經募李門林氏求病脫體平安番銀一百元大興如願子十元宣化再生氏錢二千文共來規元七十七兩四錢五分○桐城裕泰號募昌册五千九百四十八號程昌期本洋二元求母病速愈本洋一元求合家平安本一元裕泰本一元又募富貴源頭同字二次一萬六千七百五十七號册保母康健合家平安求母病速愈無名氏裕泰五户各本洋一元以上二册合來本洋十元○琴川鰥鶴募富貴源頭同字二次一萬四千五百十七號册不書名琴川鰥鶴不留名不自知四户各一元沈辛來虚對開一元五户合來洋四元虚對開一元○江虔青先生第七旬醫金助賑角洋三元錢五千一百文以上十七日○朱世衡妻病求速愈五十元壽記病愈完愿五元無名氏求病愈二元酇縣楊春生母病求愈一元○象山信泰典募寫貴源顧同字二元一萬四千一百六十八號册馮川如兩元半耕軒吳一元○古松主人經募平記名記慶記三户各五元○雙林鎭人經募富貴源頭同字二次二萬三千二百十六號册鄭杏元費盈黄門徐氏陸如松鄭隆楚隆楝費斯潮斯瀠藍田玉七户各一元敏麟子虚對開一元溪南居士半元悔過生半元國子楝黄敦廉黄敦吉不留名平安子黄敦怡黄黛如七户各四開洋一元黄承照四百文王三珍隆順枚免過子不留名步瀛洲藝香主人借問者四季平安桂芝九户各二百文江夏蓉葉媽姜夢三户各一百文以十三十户共來洋八元虚對開一元四開七元錢二千五百文○江西李君小浦募昌册一千八百七十二號劍光閣主人江西平紋五十兩又託渴子舟轉募昌册一千八百七十一號楊崇德堂九五錢十千文昧菘督屋九五錢一千文楊健庵九五錢一千文丹桂山房余心舫余心模張澄軒强恕堂袖園主人六户各九五錢五百文以上兩册合來九八元六十二兩五錢二分○太湖殺生局嚴募富貴源頭同字二次一萬九千三百四十三號册延陵吳兩元濟陽蔡一元○硤石泰豐恆沈景山募昌册一千九百十二號册石門兩全氏九元○張秀夫募昌册四千五百八十七號張秀夫二三至友十二元○于賓四募昌册四千五百八十四號曹加祿湯駕雲蘇復興蔣永珍四户各兩元張丙初黄倬雲湯義和王恆盛恆茂陳仁壽仁福周恆聖張萬和樊永隆王正興顧丁氏十户各一元十四户共來洋十八元○汪養梧募昌册一萬三千七百九十一號張義豐三元釀翰書屋一元南湧隆一元三户合來洋五元以上十八日 
 
 
 

Page 10

 
 
[光緒十一年四月十三日京報全錄]  
　　宫門抄○諭旨五道錄前○大臣文等奏謹擬建卡處所酌定章和摺○豫撫鹿奏調署知縣片○漕督吳奏漕船挽上清江各閘開行日期摺○皖學政徐奏報科試完竣摺○疆撫劉奏請叅革都司嚴追片○大臣文等奏請補總管員缺摺○又奏請補協領員缺摺漕督吳奏請開復知州處分片○大臣文等奏擬正陪請補放協領片○又奏換回操防練軍片○四月十三日户部通政司詹事府鑲黄旗值日無引見○醇王謝伊子命名恩○卓公由西陵回京請安○詹事府代奏鄧容鏡謝右中允恩○掌儀司癸十七日祭奉先殿載津行禮○侍衞奏處奏派保和殿監試之王大臣派岀頭班肅王大額駙惪銘愛隆裕禮二班漪貝勒德福恩燾富林布弈功○召見軍機醇王卓公○○奴才文緒祿彭跪奏爲跴定沿江建卡處所現已派兵前往坐放謹酌擬章程恭摺仰祈聖鑒事竊奴才等前經附片陳請沿江建卡添兵籌給鹽菜經年搤守委員跴勘地方再行擬章繪圖具奏欽奉諭旨允准當卽飭令前派委員記之協領雙福等詳加履勘妥擬禀覆去後兹據禀稱於上年十一月二十七日遵札帶入兵山履雪踏冰穿林越澗于正月初三日始抵漠河山當將開導情形業已馳禀在案兹順大江周履以王哈逹起至莫里勒柯河等處止計程約一千六百餘里跴定建卡地方二十處隨時標記繪圖貼說禀報前來奴才等詳加考核地均搤要各卡相距均在八九十里聲氣亦尚屬聨絡現届春融積雪漸化自應趁時舉辦以資搤守惟建卡之處距各城太遠曠野深山渺無人烟不特坐卡官兵日需口糧尚須兵力轉運源源接濟且楚止華民續入亦最關緊要若僅靠新設卡官一員兵十名搤守當此之際力量單薄不足以資鎭作奴才等擬由黑龍江齊齊哈爾墨爾根布特哈四城練軍步隊内按每卡添兵十名共計新陳卡倫二十二處共撥練軍二百二十名協同坐放仍委記名協領雙福佐領常雲等前往各該處節制各卡妥籌辦理以上共建卡房二十處應需銀兩並坐卡官兵月領鹽菜照依奏准數目共需銀七千八百兩均由庫存俸餉項下借動發放俟洋藥厘捐集有成數卽行提歸原隷已於三月十五日飭令一律起程和赴指定處所認眞坐放以固邊防謹擬嚴懲章程建卡處所繪圖貼說恭呈御覽伏乞皇太后皇上聖鑒謹奏軍機大臣奉旨户部知道單圖併發欽此○○鹿傳霖片再署内黄縣事准調永城縣知縣楊恩銘因病岀缺所遺内黄縣係煩要缺亟應揀員調署以重地方查有現署獲嘉縣事内鄉縣知縣董慶恩勤奮急公才具明練堪以調署又虞縣知縣李映東調省差委所遺該縣地屬冲途差使絡繹亦須揀員調署查有本任永甯縣知縣楊嶒前調因省察看現在察看得該員穏練精明才堪造就以之調署虞城縣知縣洵堪勝任據藩臬兩司查明各員本任内並無盜刼已起四叅及錢糧有關降革處分均與調署之例相符詳請附奏前來臣覆查無異除分别批飭檄遵外理合附片具陳伏乞聖鑒謹奏軍機大臣奉旨吏部知道欽此○○漕運總督臣吳元炳跪奏爲江北漕船挽上清江各閘開行日期恭摺由驛具陳仰祈聖鑒事竊照本届江北漕船仍行河運業將籌辦運道情形奏明在案臣一面儧辦各工一面嚴催各帮船雙開行於二月二十八日抵浦共係十起計船五百零二隻裝運正耗餘米十三萬八千九百餘石臣騐明後親赴各閘督同江安粮道及在事員弁催儧上挽三月初二日全數挽過清江閘三月十四日一律挽過福興通濟惠濟各閘連檣北上徐屬築壩撈淺等工均經完竣蓄水尚能得力現經通飭沿途地方文武各員催提前進並飛咨東河督臣山東撫臣照章啓放湖口壩鋪水下注務使各船中抵東境乘汎渡黄以冀仰慰宸厪所有漕船挽過各閘開行日期理合恭摺由驛馳陳伏乞皇太后皇上聖覽謹奏軍機大臣奉旨户部知道欽此○○安徽學政臣徐郙跪奏爲科試一律完竣恭摺陳明仰祈聖鑒事竊臣於上年十一月間業將考試廬州等府情形恭報在案本年二月初八日科考太平府屬應試人數積多於前臣愼密關防認眞校閱生童均恪守規矩尚無槍冒等弊塲中極爲安靜現於二月二十八日竣事計通省科試一律全完各屬選拔生員亦均錄取如額臣周歴全省蔡看士習民風類多馴謹樸實臣仍隨時隨事勛各生童讀書立品以仰副皇上作人之至意各屬去歳農田豐稔雪澤深透現在麥苗暢發共卜有秋江防亦極嚴密民情安謐足以上慰宸厪所有微臣科考全畢情形理合專摺具陳伏乞皇太后皇上聖鑒謹奏軍機大臣奉旨知道了欽此○○劉錦棠片再臣據署哈密通判婁紹豫詳報商民吳占魁余有望張雲栓等具控都司金昌翥改造簿據昧騙銀兩等情當經查核簿據反覆審訊情弊已露尚敢恃符刁抗詳請奏叅革職以便比追前來臣覆查無異相應請旨將花翎儘先補用都司金昌翥卽行革職拔去花翎以便嚴追理合附片具陳伏乞聖鑒訓示謹奏軍機大臣奉旨着照所請兵部知道欽此○○奴才文緒祿彭跪奏爲循例請補總管員缺以重職守薛摺具奏仰祈聖鑒事竊據呼倫貝爾副都統蕯克愼報稱索倫左翼總管逹密蘭因病岀缺亟應遴員請補以重職守查該處廂白旗索倫副管花翎記名總管塔清阿現年五十七歳前在河南等處岀征著有勞續於光緒二年因辦海防勸捐馬匹岀力經調任江甯將軍豐紳保奏以總管儘先補用先換頂戴請咨赴部引見經欽派王大臣騐看照例用於光緒五年七月十一日覆奏奉旨依議欽此欽遵在案查該員辦事勤愼管轄嚴肅今逹密蘭病故遺缺擬請以塔清阿補授實堪勝任部落亦屬相當如蒙俞允該員巳經引見母庸送部卽令任事以重職守所有奴才等請補總管緣由理合恭摺具奏伏乞皇太后皇上聖鑒謹奏軍機大臣奉旨着照所請兵部知道欽此○○奴才文緒祿彭跪奏爲循例請補協領員缺以重職守恭摺具奏仰祈聖鑒事竊查齊齊哈爾城廂紅旂協領伯順因病岀缺亟應遴員請補以重職守奴才等查有齊齊哈爾城廂紅旂佐領富色訥現年五十四歳前岀河南等處兵差著有勞績於光緒二年奏派帶隊剿辦呼蘭巴彦蘇蘇盜匪岀力經調任將軍豐紳保奏以協領缺岀儘先卽補先換頂戴於光緒八年請咨赴部經缺派王大臣騐看照例用於六月二十一日覆奏奉旨依議欽此欽遵在案查該員老成穏練辦事細心今伯順遺岀協領之缺擬請以富色　補授實堪勝任旂翼亦屬相當如蒙俞允該員巳經引見母庸送部卽令任事以重職守所有奴才等請補協領緣由理合循例恭摺具奏伏乞皇太后皇上聖鑒謹奏軍機大臣奉旨着照所請兵部知道钦此○○吳元炳片再光緒八年分江甯安徽漕項奏銷經前漕臣楊昌濬題並將經徴未完一分以上職名先行開單奏報在案兹據江安粮道張富年詳稱光緒八年分漕項奏銷案内署滁州知州袁愛存未完正耗銀五百二十五兩七錢一分三釐於光緒十年三月二十九日續完收庫准署宿松縣知縣雷　棠未完正耗銀一百七十三兩八錢九分九釐於光緒十年十二月初四日續完收庫詳請歸本案奏懇開復前來臣查袁愛存雷　棠未完光緒八年分漕項銀兩均在二分以上經户部會同吏部各議以降職三級帶罪徴收今旣續完合無仰懇天恩俯准將署滁州知州候補直隷州知州袁愛存准署宿松縣知縣雷恩棠開復處分以符定章而昭懲勸除原叅未完不及一分現在續完各員及經催督催各職名照例咨部扣除免議外理合附片具陳伏乞聖鑒訓示謹奏軍機大臣奉旨着照所請該部知道欽此○○文緒等片再查部議鄂倫春人丁編旗建治章程内開所放官缺卽令任事嗣再岀缺仍照旗營體制挑擬正陪惟該丁外居山中不尚積蓄窮苦甚多遠道赴京不無糜費急切難辦徒曠職守擬請將擬正之員奏請補放先行任事照品食俸擬陪之員請旨記名遇缺坐補均候差便陸續給咨補行引見以示體恤等因奏准在案今興安城鄂倫春廂紅旗驍騎校札善補授佐領遺缺據該總管揀人送揀前來奴才等揀選得廂藍旗多爾精阿佐領下領催委官訥西深年力精强堪以擬正廂藍旗胡　　克佐領下領催英崇額當差勤愼堪以擬陪相應請旨補放先令任事俟有差便再行補送引見以符定制謹附片具陳伏乞聖鑒謹奏軍機大臣奉旨着照所請該部知道欽此○○文緒等片再呼蘭附近深山盜賊潜滋時岀乘搶曾經前任將軍定安並奴才等先後由省城練軍馬隊内撥駐該處七百五十名迄今五年之久巡緝剿捕屢有擒斬盜匪尚属歛跡而伏莽未清須兵力鎭攝一時難以遽撤惟該西丹在外年久迭據該統領詳報多有人馬疲乏目應整頓第現在省城僅剩馬隊練軍二百五十名東西搜緝難以撥替奴才等擬挑布特哈正兵一百名省城正兵二百名揀選布特哈記名總管業普春帶往換防俟該隊到後卽由統領蘇勒本在旅該隊查其人馬疲乏者撤回三百名交員管帶來省以該西丹遺岀口分卽以派去正兵抵領以資口食一俟汰弱留强精加挑補足數再將正兵換回庶操防練軍兩有裨益理合附片具陳伏乞聖鑒謹奏軍機大臣奉旨知道了欽此 
 
