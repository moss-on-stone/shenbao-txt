# 1902 - 349 - 4910661

 

Page 1

 
 
[彚解東振] [  申報館協振所]  
　　山東患潦民盡爲魚乞振之函稠如雪片本所屢承諸善士源源佽助刻骨銘心兹特集成规銀五百兩交絲業會館仁濟善堂振所施子英觀察彚解災區擇尤散給際此冰天雲地砭骨風嚴北省哀鴻其苦尤甚所願慈大發義槖同傾鼇戴愷馱襄兹善舉則本所所望雲九叩者爾肅此布陳伏惟垂鑒 
[直隷提督馬軍門奏首逆已誅請獎在事各員摺]  
　　奏爲攻克朝陽縣花子溝山卡先後拿獲首要各犯訊明懲辦餘衆悉就安撫謹陳辦理情形並將在事出力各員擇尤開單懇恩將叙恭摺奏陳仰祈聖鑒事竊奴才於九月初八日自通州起程二十日行次平泉州疉據探報並署陽朝縣知縣繆桂榮禀報鄧萊峯自聞奴才出關之信日夜修繕卡房聚蓄軍火紏同花子溝内牌四十餘村外牌百餘村設卡二百餘座約期十月初三日開山起會爲抗拒計奴才比卽選派員紳持示前往會同繆桂榮勸諭鄧莱峯朿身投案并散脅從一面飛飭各營分三路兼程前進一由永平府出冷口繞出二十家子王家店等處力扼其東南一由建昌之南分隊由平建大道徑赴朝陽縣街居中調度十月初一日各營先後到齊扼要圍紥鄧萊峯仍不服開導率其死黨守險抗拒幸兵至神速該溝内外牌不得聨合聲勢隔絶其外牌各村先已懾服兵威不敢復逞初二日先鋒馬隊行至該溝東北白廟山前突有鄧黨數十人憑卡開槍狙擊經我軍奮勇進攻連奪四卡生擒十三人餘黨竄散訊據被擒之畢鳳岐等供稱均係被脅入夥當予從寛釋放並令入溝傳語鄉民此次官軍所至原爲調和民教綏靖地方凡屬善良槪不株累溝衆見當塲被獲之人尙邀赦宥始各深信不疑漸見冰消瓦解初三日傍晚奴才親帶馬步各隊馳赴王家店察看山形道路鄧黨在卡瞥見連發大砲擡槍二三百響併有騎馬悍黨百餘名忽從斜道衝出邀截奴才忽調七名餘黨被槍子中傷者十餘名遂各紛紛敗潰抛棄槍械如烏獸散時已昏夜我軍乘勝賈勇前進連奪險卡十餘座如入無人之境二更後直抵鄧莱峯所居之臥佛頭溝舉火爲號其西南西北東北各卡遙月火光知鄧逆巢穴已失靈時亂竄一空鄧萊峯率親屬及其死黨乘夜翻山驀澗而逃此十月初一初二等日各營四面合圍初三日乘勝攻克花子溝山卡之實在情也初四日黎明奴才整隊入溝督同知縣繆桂榮出示安民各村百姓見兵到之後秋毫無犯扶老携幼漸次来歸奴才派員在鄧萊峯家搜出槍砲火藥門旗刑具各項違禁之物找出教婦王夏氏送還教堂飭屬領回卽日分飭馬隊四出追捕逸犯仍懸賞購綫嚴緝是日申刻卽在朝陽西南杏磨村拿獲鄧萊峯之謀主王副泰及鄭壻程義二名嗣又拿獲砲手陳倭瓜一名初六日復經黑山嘴子練長李大海將首犯鄧萊峯誘獲因該犯帶有洋槍懼其拒捕密囑練丁王玉振韓明泰看守一面来營請兵拿解不期官軍趕至鄧萊峯等先已賄通練丁釋放分路潛逃無踨奴才已回朝街立卽勒限各營實力跟緝毋任漏網並添派幹員督同弁兵責令李大海作爲眼線跟踨偵訪旋於二十四日經本軍員弁在奉天義州與朝陽交界之清河門地方將鄧萊峯並其弟鄧雲祥其子鄧住同時弋獲二十七日押解到營奴才親提各犯嚴訊均供認守卡持械拒敵官軍等情不諱實屬同惡相濟罪不容誅隨將該犯等六名一併就地正法其鄧萊峯鄧雲祥王副泰三犯並加梟示以昭炯戎此十月初四至二十七等日先後將首要各犯拿獲訊明懲辦之實在情形也伏查鄧萊峯等自乘庚子變亂後抗官聚衆時閲二年上次奴才遵旨馳赴朝陽疊派員紳前往開導解散嗣復親入該溝凱切面諭勸令悔罪歸誠仰荷聖恩不加深究宜如何感戴皇仁洗心革面痛攺前非乃竟反復無常負嵎自固設卡至二百餘座糾黨至百數十村迹其兇燄日張幾至釀成巨患幸頼皇太后皇上德威遠被卒便脅從效順首要成擒未及三旬剿撫大定實非奴才意料所及現在各山逆卡業已一律削平各處居民均已如常安堵收回槍枝二百餘桿而利器漸已歸公身膺顯戮不過數人而頑梗庶幾知警從此地面可期綏靖卽民教當不至再啓釁端在事文武各員或則運籌决策或則冐險爭鋒恊力同心始終勤奮核其出力實與軍營異常勞績相符應擇尤分别優獎繕具清單恭呈御覽合無仰懇天恩俯准如所請獎叙以示鼓勵除飭取各員履歴送部併查明千總以下各弁咨呈兵部核獎曁將此案一切善後事宜咨商署熱河都統臣松壽妥籌辦理仍通飭熱河各屬一體嚴拿逆匪王玉振韓明泰務獲究辦外所有攻克花予溝山卡拿獲首要懲辦請將出力各員擇尤獎勵各緣由謹會同署熱河都統臣松壽恭摺具陳伏乞皇太后皇上聖鑒訓示謹奏奉硃批著照所請該部知道單併發欽此 
[本館接奉電音]  
　　昨日午前京師飛電傳來上諭三道敬謹譯登○十一月二十一日內閣抄奉上 
諭善豫伊立布良泰均挑御前侍衛欽此同日奉上諭善耆著加恩賞穿帶膆貂褂欽此同日奉上諭載灜載濤載振逹賚均著在御前行走欽此 
[宮門抄]  
　　十一月初十日外務部廂白旗値日侍衞處引見四十八員値年旗二員廂紅漢四員頣和 
園五員湖北正考官寶熙到京請安科多布帮辦大臣英秀謝恩春祿預備召見阿公請假十日召見軍機及寶煕英秀春祿○十一日吏部翰林院廂紅旗値日無引見直隷總督袁世凱到京請安陜西正考官朱延熙副考官叚友蘭到京請安希朗阿請假十日召見軍機及朱延熙叚友蘭袁世凱 
　　 
[銀行索欵]  
　　暹邏政府下令攺用市金幣前已譯列報章兹閲南洋新加坡叻報云暹京濱角各銀行因此 
之故大受虧耗刻已禀陳政府中人要求補助計香港上海銀行索償英金十五萬磅渣打銀行索償英金十萬磅法國 
 
 

Page 2

 
 
銀行索償法銀一百五十萬佛郎克未卜暹廷將何以應之 
[直督入都]  
　　聞之京師友人云直隷總督袁慰庭宫保假滿回津旋乘火車入京就東華門外錫拉胡同駐節十一月十一日蒙 
　　皇太后皇上召見垂詢一切宫保隨定於十五六請訓出都 
[大學文言]  
　　聞之京師友人云此聞大學堂由欽命管學大臣張冶秋大冡宰釐定章程於本月某日出示曉諭其文略曰本大臣奉命管學先立速成一科所有仕學師範兩館學生均以造就人才爲國効用二者本無畛域之分旣入學堂不論何項官職何項出身相待之法卽應一律惟人數較多無規矩以繩之科條以一之必致紛亂而少秩序此各項規條所由立也查歐美日本學堂皆有寄宿之所學生居住所以使學業專注絶放心其監督條規尤極嚴密誠以處此舉世爭競之時必以合羣爲當務之急非有以約朿之督迫之住之日卽於文明即無以自立亦有所不得已也遠賢先聖逸居無教之言慨念今代智力並爭之故間繹古訓人偶相親之義傍以近哲羣居合德之條同舍所生宜各以親愛爲主退讓爲師勿以人欲而害天和勿以私利而病公益夫各國學校以倫理修身爲本以忠君愛國爲先大學堂樹二十一行省之風聲示四百兆人民之模範固將以提倡天下綱記羣倫本大臣少非勤學長不競時上無以答朝廷眷眷之恩下無以塞草野喁喁之望憫來畛之方遒喜新知之多彥誠樂與凡百士夫勉圖奮勵共濟艱難所有此次刊發條規惟取簡明期共循省各守分際無俟費詞如或乖違不相假借其各遵特示 
[直臬課吏]  
　　聞之保定友人云本月初二日爲直隷臬憲楊蓮甫廉訪課吏之期政治題漢唐之間官少而民守法五代之後官多而民玩法法愈密而民益多奸試斟酌古今推求事理詳言其故財賦題中國物產之富甲於全毬五金礦產幾徧於二十一行省歐洲財賦罔不旺自工商果能盡發物產之蓄安見尙憂貧弱試申其説洋務題西人以飬生治生爲第一要義視國與家與身爲一貫與宋儒所論有異同否河工題畿輔水利究心者極多何以從不盡力農田以除凙國之害試陳其義 
[操演行軍]  
　　聞之京師友人云十月下旬某日姜軍門傳諭麾下勇丁二千餘人迤邐出安定門操演行軍列陣之法先將此軍分爲南北兩大枝北軍陣於德勝門外土城關迤北南軍陣於土城關迤南先遣探馬彼此偵探情形旣而兩軍前隊相離漸近卽傳令開槍北軍忽地分爲數小隊或憑垝垣或隠於墳墓樹林間南軍則在土城之南向北臥撃北軍力漸不支南軍遂飛越土城至城濠北坡下向北跪擊當鏖戰方酣之際兩軍統帶在土城之上以千里鏡遙觀逾時始鳴號收隊同入德勝門 
[雲貴總督魏午莊制軍請將揑報剿匪濫斃多命之文武官革職訊懲摺]  
　　魏光燾跪奏爲特叅揑報圖功累及無辜之知府請旨暫行革職歸案審辦恭摺仰祈聖鑒事竊臣前於本年二月内迭據雲南開化府知府蹇念咸電禀府屬漫雲等處地方有游匪數百人執持快槍竄入邊境擬親督所部緝私營前往剿辦旋據電稱安平廳屬歸仁里馬廠洞匪首王春勾通游匪招集亡命多人若不趁此撲滅恐致滋蔓已飭幫帶緝私營前革遊擊田南亭帶兵馳往該洞一面示諭散脅缴械如敢抗拒卽加剿洗各等情均飭詳查妥愼辦理去後嗣據該守禀稱田南亭前往該洞土游各匪及男婦等悉數燒斃並於水溝内搜獲逸犯取供確鑿等情當查前後禀報情節互異迭經先後委員並飭該管道署臨安開廣道陳燦署署迤東道石鴻韶查明該匪王春平素磕詐不法固罪不容誅惟並無糾集亡命勾串游匪情事田南亭帶兵圍攻竟將逃入洞内暫避之各村民男婦老幼四十餘人及王春全家九丁口一同燒斃開具姓名年歲列册附報洞外亦查無砲臺石碉各等情次第禀覆前來核與該府禀報情形迥不相侔顯有累及無辜揑報圖功情弊當經批司將該府撤任並將應訊一干人証及田南亭行提來省發委審辦在案相應請旨將開化府知府蹇念咸暫行革職以便歸案訊究除俟訊明確實情由分别按擬叧行奏報並咨部查照外理合恭摺具陳伏乞 
　　皇太后皇上聖鑒訓示再雲南巡撫係臣兼署無庸列銜合併聲明謹奏奉硃批蹇念咸著革職歸案審辦田南亭濫斃無辜多命情節甚重著卽從重治罪欽此 
[雪兆豐年]  
　　聞之京師友人云本月初七日之晚由京師以至郎坊同雲一色雨雪紛紛彼都人士莫不歌益之以霢霂旣優旣渥旣沾 
旣足之詩以爲來歲豐年可預卜云 
[官賊熬刑]  
　　典史作賊已志報章昨得武昌采訪友人手書云本月某日之夜武昌府梁集菴大守飭提賊犯董忠杰卽董春山嚴加訊鞫釘上脚鐐收禁獄中其妻弟胡祥林僕人王升暫押候審所翌日又拘董犯之妻胡氏妾梁氏到轅隔别研究二氏將董犯夜間踰牆出外竊物情形和盤托出至十四夜太守復會同發審局承審帮審各員曁江夏縣陳介菴大令提案覆訊以便定讞董犯忽盡翻前供不肯服罪加以刑法噤無一言或曰董犯實卽徐春山按徐曾於昔年西人梅生私販軍火濟匪案內幾至處以極刑洎前年唐鄧諸逆謀亂漢皋又竄名其黨意圖斬木揭竿大吏通飭緝拿迄未弋獲此説如確則身首異處當在指顧間矣 
[拳匪定罪]  
　　金陵采訪友人云前者江寗縣捕役在境内某村落緝獲傳習義和拳之匪類三名縣主盧肅卿大令研訊口供解田江寗府朱子文太守詳加覆訊申禀督轅旋經署兩江總督張香濤宫保批答大致謂該匪被人煽惑從習邪拳究與眞正拳匪有間予以大辟尙覺罪不至此但此風實不可長若稍輕縱無以儆匪黨之心飭將該三犯先行割耳游街示衆三日然後發縣監禁五年限滿後發往極邊充軍大約不日卽將照此發落矣 
[桐廬教案]  
　　杭州訪事人云浙江嚴州府屬桐盧縣離城二十餘里之黃埔村向有天主教中人在彼建堂傳教偶値教民齟齬縣主不 
善判斷以致土人積忿難平邇者糧價奇昻民難果腹匪徒遂流言布散指爲外人販米出洋愚民信以爲眞於是句通兩邑匪徒私立社會名曰地主專與天主教爲難放火焚燒房屋而耶穌教中人並不傷害以示區别當肇事之初邑宰劉大令因兵力單薄飛禀省垣護理巡撫　果泉中丞札飭馬叅戎竭力保護將教士交周少軒司馬沿途護送已於本月十七日行抵杭州矣 
[新城告警]  
　　杭州訪事人云浙江新城縣本與桐廬接壤現因桐廬亂民揭竿起事懮及新境民心惶惶邑宰高大令飛禀到護理巡 
撫誠果泉中丞檄飭杭州府宗子材太守馳往查勘本月十六日太守已捧檄起程矣 
　　 
[武林興學]  
　　杭州訪事友人云前由胡　趾祥捐資在葵巷建立安定學堂禮延中西教習招集生徒六十名現届年終例應甄别本月 
初八日復出單招考凡聰頴子弟年在十四歲以上十八歲以下身體充實已通漢文者准其邀請的實保人於十一日起至十二月初一日止每 
 
 

Page 3

 
 
日午後三點鐘後赴堂報名塡册聽候傳考堂中規例一如中學堂之式本籍子弟槪不收取修金每月祇收午晚膳洋銀二元現又增設客籍十名每人除膳金外按年收修脯三十六元如考列正取者卽令入堂肄業備取者俟有缺出按次序補如無的實保人及體氣柔弱素有習染或資質愚魯者一槪不收 
[浙學將回]  
　　杭州訪事人云浙江提督學政張夑鈞大宗師按試寗波早經竣事本月初十行抵紹興示期十一日開考大約須半月始可竣事長至節後必可返省垣矣 
[浙省官塲紀事]  
　　杭州訪人云省城防軍局會辦差由護理浙江巡撫誠果泉中丞札委候補道時蓬仙觀察接○候補判余别駕肇龍前因丁艱回籍守制服滿後捐升同知仍歸本省補用已於本月十六日來省禀到矣○嘉興絲捐局員魏大令象書現届一年期滿由牙釐局憲札委候補縣張大令椿年接辦○本月十五日兩浙鹽運司兼署浙江藩司黃幼農方伯牌示湖州府青鎭司巡檢員缺委候補巡檢徐灜署理 
[吳江楓冷]  
　　蘇州訪事友人云本月初三日有自稱朝鮮國遭風難民者結伴三十六人不知由何處來蘇沿途向各鋪户攫取食物旣而擁至長洲縣署盤踞大堂任意喧閙縣主蘇静菴大令命給發米四五斗若輩意猶未足復向大令堅索洋銀各十元大令每名賞給小銀錢四枚旋禀知撫憲恩藝棠大中丞調撥營勇數十名督以甲乙丙三哨弁押逐出境○閶門内某姓老虎灶開設已久邇來房主忽令遷去某以此業各有地叚不相溷淆婉陳苦衷籲求免徙房主不允陰令某署差役某甲向之恐嚇某情急揮刃自刎地甲見已釀成人命立卽投報吳縣署縣主田春庭大令諭候臨塲相騐○本月初旬某日新陽縣治某鄉某姓家忽來梟匪五人闌入倉厫攫去白米五石長工某甲併力追之被傷肩背不得已負痛而回 
[縣署延賓]  
　　昨日江蘇候補道余海谷觀察因公來滬命駕至上海縣署與縣主汪瑶庭大令晤談片刻而别旣而太湖水師營帶劉季安遊戎前水利局總辦周秋江司馬先後詣縣拜會 
[議增水費]  
　　本邑內地自來水公司前已議定遇有火警每架洋龍貼償洋銀二元前晚四鼔時上海縣署西街穏婆陸氏家失火延燒鄰右諸家各洋龍齊集施救不料自來水管內竟無涓滴留存以致多所棘手事後由各洋龍董事公禀道轅請蘇松太兵備道袁海觀觀察向自來水公司詰責公司中人答以夜間開放總水門須費洋銀三百元各洋龍貼費太輕似難應命因在同仁輔元堂會議定以每龍一架酌加一二元並有每月貼洋銀四元者刻下此事業已允洽矣 
[請查水手]  
　　前日傍晚時有某國兵艦中甲乙丙丁四水手同乖划船游覽浦江忽爾人船俱查不知所之旋由艦中船上某弁遺人投 
報南市捕房捕頭立遣水巡捕頭目陳向榮爲之查緝 
[銀濤飛灑]  
　　前日薄暮時本邑南市大馬頭中國内地自來水公司所建水塔忽爾鐵管坼裂水卽從高飛灑幾若銀濤萬斛倒瀉長空某號巡街捕見之急投報捕房捕頭令報知公司中人設法修繕 
[法界火警]  
　　前晚四點鐘後法界公館馬路寶興里口傅順興鞋店忽肇火災霎時烈燄飛騰冐穿屋頂法界捕房及英租洋龍皆由救火會西人飛速舁來帮同救熄是役也共燬左右鄰樓房五幢翌日包探將傅順興學徒某甲拘入捕房捕頭盤詰之下暫准交人保出俟堂期解請讞員孫建臣大令訊究 
[西兇定讞]  
　　前者浦東耶松船廠小工賈阿榮被美國某兵船水手戳斃一案迭經上海縣汪瑤庭大令命駕至美總領事署會已紀報端兹悉當日大令會同美總領事署譯員白保羅君傳訊受傷之宋四勝楊裕春羅老柳趙東生四人以案關人命未便草率援照西例延公正人四名觀審甲乙丙三兇手同稱籍隷美屬小吕宋並未入塢肇事宋等則以指認不清對大令見賈身受刀傷六處登時殞命殊爲可憫反覆推鞫歴四點鐘之久兇手中有華搭爾者理屈詞窮知難遁飾爰卽據實承招白君遂禀知總領事古衲君加上刑具覊禁獄中並謂大令曰此案旣有端倪自當從嚴治罪請再訂期覆訊以憑定讞可也大令頷之迨回署卽據情通禀督撫臬道府各憲兹閲西字報知正兇已判令監禁一十五年罰作苦工亦可謂公允而又嚴厲矣 
[上海縣署瑣案]  
　　浦東人張永林不安本分遇事生風經松江府許子元太守訪悉札飭上海縣江瑶庭大令拿辦大令奉札後飭差拘獲前晚升堂研訊張供小的向在南市訓蒙並不與歹人爲伍忽被拘案求恩鑒原大令著交人保出靜候查明再核○流氓烏木開泰之弟范東林因事到案前晚大令升堂研訊供稱長兄開泰素不安分業經父親逐出今又犯事由保甲總巡局憲朱大老爺拘案訊明送押攺過所小的向在某鋪執業並不與兄爲伍求恩鑒宥旣而其父范某投案禀求開釋大令准之飭卽具結領回如後犯案一併究懲○粤人黄富記控羅內宸揑帳吞銀大令研訊之下黄訴稱去年小的邀集各友凑成銀三千兩開設九成公油豆行由張伯齡舉羅執事自十一月初十日開市至今年端午節資本耗折殆盡尙欠小的墊欵一千餘兩及查核帳目有收進之銀漏未登列並揑付貨欵等情以致各友啧有煩言咸同小的根究今將被吞各欵開帳請追張供此行集股時小的雖亦見議並未薦羅求鑒羅供小的係寗波府屬某邑人雖在行中執業諸事皆由黄主持初時資本三千兩均由黄携去行中如遇正用須向伊支取去冬販運芝麻出洋每擔獲利七八錢至今春黃忽抛出空盤數千擔以致虧銀四千餘兩除資本耗盡外尙欠莊銀若干帳由沈姓經管小的毫無弊混叩求明鑒大令察閲帳目欵項繁多且兩造各執一詞無從核斷著黃另開清帳交羅邀同司帳人沈姓逐欵結算禀復核奪羅交人保去 
[浦東總巡局瑣案]  
　　浦東人張阿昌卽王王阿昌投唐橋鎮巡防局訴小的自幼爲王姓螟蛉子今被族弟王妙福將祖遺之地擅行價賣等情旣而妙福繕詞赴總巡局呈控局員謝岳松明府研訊之下以妙福不應私售阿昌之地姑念貧苦不堪令阿昌自行備價取贖○浦東保甲總巡謝明府訪悉局差嚴坤有向所中押犯任情索詐稍不遂意肆行凌虐事情爰於昨日傳案研訊立將卯名斥革不准化名復充並傳各役到案諭令勿蹈嚴之覆轍如違查出革究不貨 
　　 
[正字]  
　　昨日本報首登續造雷船一則其中列入一等巨艦句巨艦二字係雷船字之悞入水重二百五十墩及入水重八十應作載重一百五十墩及載重八十九墩合卽校正於此 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[整頓譯局]  
　　漢口訪事友人云湖北崇文官書局經大吏飭攺譯書局委陳佛心觀察總理其事觀察隨行局中冗費乾修汰除凈盡每年約减去經費數千金局中司事等人亦悉行更換 
[馬路工程局瑣案]  
　　日前有馬六寶者濳入董家渡劉源順油坊竊取洋銀九元小銀錢十枚被坊夥某甲扭交巡街捕入捕房轉解馬路工程局總辦翁子文太守倩襄讞委員黃衡堂二尹研訊馬供小的係川沙人前在源順供執爨之役今已辭歇偶往探友叩乞原情二尹詰其所穿西捕號衣從何得此供稱小的僑居虹口此衣實田友人小豆腐竊來二尹判責二百板枷號半月○無賴王阿珍自稱鄭洽記土行夥持燈至長豐土行以僞票購大土四枚經行夥覷破扭控工程局黃二尹研訊之下限交同黨前日提案復訊王狡展不承二尹判責八十板枷號五日 
[英美租界公堂瑣案]  
　　包探趙銀河解江阿二王阿根到案禀稱伊等串竊大昌洋行之絲售與吳成昌號主吳潤芝報由小的送案請究吳供稱原絲早經賣去願卽照賠襄讞委員魏蒓塢大令商之德總領事署繙譯官麥令豪君判將江王各笞責一百板吳罰洋銀五十元再賠原贓三十七元○趙阿根行竊趙阿喜家銅匠擔一副押與某人得洋銀二元報由包探陳金標吊到原贓送案請究大令判笞責二百板贓給阿喜具領○包探朱桂生解徐雲慶到案禀稱伊先後行竊高廷裕等六家烟槍報由小的吊到原贓解請懲治大令判笞責三百板枷示一月贓分别給高等具領○包探石金榮解鼎陞客棧茶房李有林李茂林到案禀稱有陳蘭薰者僑寓棧中失去洋銀五百八十餘元報由小的解案請究有林供棧中良莠不齊不知何人所竊旋有蔣宗盛者投遞呈詞稱陳旣有洋銀五六百元自應交明櫃夥自不小心與人何尤求恩公斷陳叩求訊追大令飭將二李交人保出予限七日嚴查如無贓賊應賠三分之一○包探劉光震解張才春顧甫壽張阿本到案禀稱有王長桂者被蕩婦陳氏誘入法租界家中姦宿至次晨房主張阿本糾同張才春索詐洋銀一百元已付二十元昨日遇諸北海路追索餘欵適爲小的所見解送請懲大令飭押繳洋銀二十元給王具領然後取具攺過切結開釋回家○包探倪順泉解金裕隆到案禀稱伊與人互毆事後忽投捕房報稱被盜劫去洋銀四十餘元及金對時表一枚捕頭倩小的前往查知並無其事爲特解案請究大令判笞責一百板 
[法租界公堂瑣案]  
　　法商克伯魯脚踏車行失各物疑細崽王和尙邱永德所竊送案請追讞員孫建臣大令訊取口供候追比此已見諸報章矣昨日王父忠全偕克伯魯投案聲稱小的情願償洋銀一百五十元請將兒子釋出大令飭連將邱帶出取具保狀著忠全繳呈洋銀一百五十元給克伯魯具領○京江棧茶房裘炳初訴稱被顧振生竊去小的皮衣一件質在城内某押店報捕查獲搜出質券兹已解案請卽訊懲大令判將顧責五百板質券給裘具領自行備本贖回○余仁甫在某西人處當細崽昨日西人以被竊物件送案請追大令判枷二禮拜貴一百板○浦東人馬阿四流落滬江沿途啼哭被巡街捕帶回捕房解請安插大令著發交某善堂留養○有一婦人行至西新橋左近被匪人陳言華攫去挖耳簪一枝當由巡捕拘獲昨日解案請辦大令判枷一月責八百板○竊犯洪阿二王阿福陳阿二李阿榮在途行竊由包探緝獲解案大令判各枷一個月責五百板○竊犯王長根前由包探解奉大令訊明判押攺過所兩個月兹已期滿送回捕房大令著驅逐出境○榮錦芳圖賴王某麥價銀二千餘兩被王控案時杜枝園大令方操讞政迭次訊供押比迄今案懸日久置之不理昨日王偕榮之族人榮家秋等五人到案聲稱榮圖賴屬實并稱家中尙有產業可抵大令著查明產業實數若干具禀前來以便歸王執管○南市生泰協順裕康元和四米行控傅萬泰欠洋銀一千七百餘元傅供此係外甥奚阿蘭之事與小的無干大令著交的實人保出限期將奚交案○唐善良馬葉氏王曾氏携帶男女孩四口來滬包探疑有誘拐情事拘入捕房解奉大令訊供著邀各孩父母到堂質證昨准招商局來函請將唐等保釋大令准之○吳仲安控湯漢卿欠洋銀四百七十元大令准詞飭包探提案交人保出向吳懇商年内先歸若干禀復核奪○徐復記蔡茂盛韓永興各牛乳棚主將水攙入牛乳被捕頭查知解案請罰大令判徐洋銀二十元蔡五韓三十元 
[美租界捕房紀事]  
　　前日午後鄉民某甲掉一小船載雞卵若干枚來滬販售駛抵裏虹橋左近突被某號裝運煤炭之船將船頭撞破甲忿極將煤船篙師某乙扭赴捕房據情聲訴捕頭詢悉情由令乙償給洋銀數元爲修船費○昨晨偷兒劉阿四混入寄居東唐家弄之某姓甬人家竊取衣物携之而出適爲某號巡街捕所見連贓帶入捕房捕頭令押候解送公堂禀請讞員張柄樞司馬訊辦○前晚有一西人醉態酕醄在外虹口百老匯路滋閙適爲某號印捕所見拘入捕房捕頭令押至酒醒時開釋 
[貧病有依]  
　　蔣近候洋十元李冠英病愈酬愿洋五十元陳姜氏求病速愈洋五十元餘記銅洋二十元米捐得劉春榮洋五十元陳之楨關令仙裔各洋十元周湘雲姜蘭亭永吉棧湯蓮生各洋二十元譚同興鄭竹舟各洋六元成記新製棉衣褲五十套兪順利棉襖四十八件與時堂新棉衣褲六十件似此念切痌瘝情殷推解旣令輾轉呻吟者在牀沐再生之德又使流離困苦者合家具卒歲之需善念無窮報施不爽用鳴謝悃乞附報章[  滬北天后前廣益善堂司董嚴信厚龔心釗施則敬朱佩珍唐榮俊葉貽釗等謹誌] 　 
[皖省官報]  
　　十一月初四五日候補知府姚肇椿知接辦支應局報銷提調差知縣朱祖折知接辦救生局差陳懹棟到赴引桐謝維階辭赴回城清理交代陳兆煊知奉委課吏館文案通判左楨知奉委赴合肥騐收義倉工程縣丞濮永熙到起復來省准補蕪湖縣李文斛知丁内艱東流縣晉綸到五品頂戴指分安徽試用府經王琪到江蘇人初六日新任安慶府桂鍈知奉委交代局提調差新選休寗縣齡安到鑲黃旗人號鶴亭四品銜指分安徽試用知縣左運奎指分安徽試用知縣儲炳年均到江蘇人缷署建德縣永豐司古彝到候補通判左楨辭赴合肥騐收義倉工程巡檢沈衍桐奉江西撫台奏給五品頂戴初七日指安徽試用知縣胡毓芬到湖北人候補知府文蔚面試知縣馬經源辭赴皖北措資初八日委辦棕陽釐卡知府梁泰亭辭缷辦鳥溪釐卡知縣華國文到東流縣晉綸辭提轅監印委員巡檢張昞章到銷當繁牙捐差回知縣鄭秉璘知奉委解京餉嚴國棟謝超酌一次委董玉璋謝超委次初九日缷代理濳山縣丞劉璲到知縣杜葆光知赴懹甯四卿查辦牙捐典史陳冶知奉府委加札仍管候審所 
 
 

Page 10

 
 
   
 
 

Page 11

 
 
   
 
 

Page 12

 
 
   
 
