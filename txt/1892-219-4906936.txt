# 1892 - 219 - 4906936

 

Page 1

 
 
[重印經籍籑詁出售] [  點石齋啓]  
　　是書爲儀徵阮文達公所輯公當視學浙江時以經術倡進士子思治經必先通詁訓庶免鑿空逃虚之病爰集經生若干人分籍籑訓依韻歸字而公復以精心卓識總其大成可謂經學之統宗詁訓之淵藪矣本齋前用横行三層式縮成五本頗蒙士林稱賞迄今銷售久罄而賜顧者尚源源而來因仍遵前式用潔白聯史紙重印成書較之初印尤爲精美臨文繙閱一目了然現己告成卽日由本分局及申昌發兌每部碼洋二元五角今躉售與雪印軒主人此佈 
[石印玉樞寳經出售] [  點石齋告曰]  
　　是經爲九天應元雷聲普化天尊講道寳笈世人但冥心默想焚香虔誦自能有感必應爲衆生解釋種種災厄幼孩佩帶並能驅邪逐疫明世宗嘗御製序文敕爲重鐫今本齋復爲石印首冠以天遵寳相後附篆數章用文木夾板裝潢精雅每册實洋一角躉售另議准於卽日由分局申昌出售此佈 
[書本報茶市述聞後]  
　　嗚呼中國之茶市至今日而尚何言哉論中國之生意惟茶與絲實爲大宗大宗生意倘有起色則凡百經營皆沾利益無如積疲己久挽救頗難絲市情形己如斯矣茶之一業亦年不如年大有江河日下之勢余於此事不憚苦口言之再三兾於此業中人有所警覺知所戒懼以爲失之東隅收之葉榆之計卽去年總稅務司亦曾咨照該業中人認眞整頓並請督撫通飭地方官等會同該業董事悉心考究必求大除積弊重布新猷然迄今此業中人仍苦一籌莫展說者謂茶業之所以頽者由於稅厘之重也作僞之多也製炒之不得其法也人工之不如機器也吾獨以爲由於貪之一念害之蓋厘稅固重然前此業此者尚少皆因此而大發其財不以重征而致虧耗也作僞者原有其人然當前此生涯極盛之時僞茶之攙和售出者正不知其凡幾西人亦曾受其蒙至於今日則稽察彌嚴挑剔愈甚當此洋莊滯銷之日誰復有以　鼎相嘗試若夫製炒不得其法人工不如機器是則精益求精之說耳前此茶業大盛之時何嘗不照此製炒何嘗不用人工祗以近年以來連年折本貿易中人乃以此爲畏途而吹毛求疵有此批剥嘗遇西友談及中國絲茶兩業謂中國之業此者苟年年有一定之額而不逐歳加增則生意未有不佳者卽必不能大獲亦必無大耗此則正與余去貪之論相合余不敢固執己見蓋實有見夫該業之壞其原在此不塞其源而欲其流之不溢烏可得也昨聞茶棧之業平水茶者與　客等會同商議本年之售平水茶者以十四萬箱爲止此卽有定額之說也夫此說果行適與西人之意相副必有欣然以喜者何則中國之茶業年年虧耗外洋之奈商亦未嘗不虧耗也華商有利可沾西商乃亦有利可獲倘年不如年茶業凋零又豈西人之利乎以故西商亦欲中國之出售有定額一有定額則西商可以通盤籌算億則屢中若一無定額則其數無準將從何處揣度惟此時始議及此山户未免吃虧聞今年山上所產之茶約有十七八萬箱今議只銷十四萬箱而止則所餘之三四萬箱必置高閣爲山户計者自不無嘖有煩言然平心而論近年茶業疲敝至於此極所謂琴瑟不調必改絃而更張之倘仍泥定成見拘定古法勢必至於無從補救今該業有此一議則必援爲成例永爲定額適與西人之所望於中國者其意符合雖山户有受虧者而從此茶業可以有補救之望或者從此業此者日漸興旺則未始非中國商務之一大轉機也論者又謂近來歐洲出茶日見其多東洋亦出緑茶故西人取其便而皆購歐洲之茶與日本之茶此中國茶市之所以益疲不知日本之緑茶色杳皆佳而味薄歐洲所產則未之見但就西人日報中論及則謂遜於中國之所產并聞有醫生騐之謂多食恐致病然則由此觀之中國之茶其銷塲雖减於昔年而苟自限定額不於此額再有所增則此數之銷西商且取保其險又何慮問津者無人耶夫中國官塲中向來不與商務卽如茶之一業日形疲敝有以爲應請减免厘稅者從無有一官起而爲該商請命若聞一有定額必且潔以爲非蓋其志在厘稅之數亦必有定額而無從舞弊也此則但知爲私不知爲公之見不足聽也夫茶業絶無轉機人將裏足不前爭欲舍此以别謀生計則業此者日見其少而稅厘又將從何而出幸而議定額數度彼必有把握深知此數之銷售可以立定則商業有復興之時於國家所益豈淺鮮哉閱竟不禁爲該業中人欣然額手而不能己 
[上新也]  
　　吏部爲知照事所有揀補福州理事同知一缺本部於閏六月初三日帶領引　竟相應知照貴衙門傳知應行列揀之鴻臚寺鳴贊景文都察院筆帖式英志太僕寺筆帖式雙印禮部筆帖式長勇起居注筆帖式舒隆阿内務府筆帖式興瑞通政使司知事容順翰林院筆帖式瑜璞淞林奉宸苑苑丞普恆等十員於是日五喜穿天青褂備帶荷包手巾赴西苑門外六項公所吏部公所内書到聽候非班帶領引見萬勿遲延因用印不及徑行白片○止黄旗滿滿都統　碩禮親王世爲咨行事印房呈稱准兵部咨開現出有郡王銜多羅貝勒奕絪門上司儀一缺咨取本旗保送人員入揀等因到旗查本旗印務章京兼公中佐領圖　阿公中佐領善泉等二員堪以保送入揀郡王銜多羅貝勒奕絪門上司儀長之缺相應將該二員銜名咨行兵部查照辦理○吏部爲知照事所有揀補浙江道漢監察御史一缺本部於閏六月初三日帶領引見相應知照貴部傳知名次在前之記名御史刑部郎中陳芾棠易俊楊宜治等三員於是日五鼓穿天青褂備帶補褂青褂並對子荷包手巾赴西苑門外六項公所内書到聽候排班帶領引見萬勿遲悞因用印不及徑行白片○新簡閩浙總督譚文卿制軍出都南下己錄前報當制軍瀕行時敬繕恭請聖訓安摺交吏部筆政於初二日子刻齎送奏事處呈遞並將膳牌一併遞入制軍旋於寅正趨抵西苑門外仍在吏部公所小憇旋由内特頒御用蒸食一盤命首領齎出　賞給制軍祗領如儀少頃由軍機處傳旨令於第一起入見制軍遂入西苑上於勤政殿詢問何日起身及抵省後妥籌海防諸要事制軍逐一陳奏畢循例陛辭跪安退出復抵樞垣與樞臣晤談良久然後步出西苑乘轎回宅○吏部爲知照事所有鴻臚寺少卿一缺本部於閏六月初三日帶領引見爲此知照貴衙門傳知應行入揀禮科給事中舒普掌浙江道監察御史榮山宗人府理事官宗室祥祺户部顏料庫郎中宗室明啓鴻臚寺鳴贊覺羅寛裕等五員於是日五鼓穿天青褂備帶補褂元青褂並佩帶荷包手巾赴西苑門外六項公所吏部公所内書到聽候排班帶領引見幸勿延悞因用印不及徑行白片○京師迭見飛蝻蔽空而 
 
 

Page 2

 
 
下皇上痌瘝在抱深虞有碍田禾遂於初二日諭軍機處傳令順天府府尹孫楫於初三日寅刻赴西苑門預備召見聽候垂詢仰見聖天子勤求民隱洵自無微不至也○正紅旗蒙古都統宗室麟爲咨報事本旗現有補放驍騎校一排二人於閏六月初四日加班帶領引見相應開具滿漢排單各二分咨報軍機處查照○山西右衞城守尉文順病故遺缺經御前大臣會同兵部揀選擬定正陪經值年旗於閏六月初三日帶領引見奉硃筆圈出山西右衞城守尉員缺著鑾儀衞冠軍使國順補授欽此 
[河决續聞]  
　　前紀永定河盛漲漫溢成口云云兹聞奪溜之水由河槽循新開減河東南趨固涿良等屬匯入大清河惟新城雄縣一帶又添盛漲河堤防汛又須加意護守矣至低下之處己被淹没者由地方官輕騎駛往躬歴勘騐以便詳報上憲妥籌辦理又接天津信云津郡附近一帶低下之區依然一片汪洋而附城街道則全行乾涸河水亦退尺咫不復平漕河旁園地水退泥淤較前更稱肥沃三津農圃赶於日内下種不種萊菔便種菜蔬津有頭伏萊菔二伏白菜之諺迄今播種尚未爲晚且有晚田一二可作桑榆之補不似前年水後之颗粒無收也總之今年水勢雖大幸來時尚早退又迅速故爲害尚不甚烈惟目前被災較重之區仍有在水中央者但望南中諸善士慨解腰纒源源接濟嗟我黎民庶可出水火而登袵席乎 
[潞河泛櫂]  
　　江安江蘇河運己於六月二十五日渡黄入運連檣北上○江蘇海運通局王幼賡總辦於閏六月初二日乘舟回南○倉帥於閏六月初一日進京奏報江浙海運漕糧收兌完竣初二日回通○聞倉帥臚列剥船户攙水舞弊情形奏請飭下刑部嚴定罪名以則弊絶風清○順天府府丞李丞憲於閏六月初一日未刻抵通文武各官在西關天成庵迎謁丞憲少坐旋卽乘輿進東門入貢院各官次第上謁俄而丞憲牌示初二日辰刻恭謁聖廟初三日考古學初四日考通州霸州東安涿州昌平五屬文童初六日考保定寳坻武清香河固安五屬文童初八日考房山三河寗河大城順義五屬文童初十日考密雲縣密雲衞平谷懷柔良鄉文安永　蘇州八屬文童○今年各州縣或被水災或被蝗災民生困苦儒冠儒服者每多無力應試本届考試人數較上届科試約少三分之一○學憲李仲約宗師擇於七月十五日由京南下按臨通州考試惟尚未見明文也○江廣海運漕糧抵壩曾列前報兹聞初九日倉憲提騐江廣第一起漕糧初十日提騐江廣第二起漕糧○京都喇嘛四十名戒僧四十名由通州往天津赴督署談經○初五日楊觀察進京謁見尹憲面禀地方事宜○雲南起解官銅若干萬觔到通後由裏河船運進京○初二日潞河書院官課因值府試暫緩舉行○聞鐵路公司擬由唐山接修東至山海關西至通州未知果否○陳小亭司馬嫉惡如仇前署通州篆務嚴懲本地棍痞聞者不寒而慄由是打架之風爲之一清今司馬調署東路刑錢府暫住西街周公祠莅任之始有王某在西街行走適遇載糧大車轆轆然來微濺泥水王大怒刃傷車夫血液淋漓車夫卽赴公館喊控司馬立拘王至重責一千板送州懲辦又有曰宣者與秦瑞在妓院爭風白楊威耀武率衆而來秦亦嘯侣呼朋持械而去適在河沿萬壽宮經過司馬正在後廳披閱案牘聞喧嚷聲出外看視見兩下聲勢洶洶誓不兩立卽調捕盜營兵偕同差役將兩造拘獲次日在州署會同孫直莿審訊並責令供出帮兇之人以憑按名拿辦彼横行不法者孰不聞而股慄耶 
[行旌將發]  
　　聞駐紥漢口英領事將乘愛斯克兵船啓行赴湖南省城謁見撫憲惟啓行之期尚未預定云 
[夢谿筆談]  
　　本月十四日夕陽西下時鎭江太平橋畔有一婦年約三十許聳身躍入河中幸橋下柴船中人見之得以泅水援起婦以死自誓仍幾次欲赴清流岸上立一中年人更惡聲相向始知爲夫婦反目意圖自盡者後經衆人勸令回家○江北人某甲在鎭江某龜寮當男班子因移家僑居一善巷其婦雖小家碧玉亦頗楚楚可人顧男子往往喜野鶩而厭家雞近與一小大子有私視閨中人如贅瘤婦遂時時向之詬誶甲惑於杯弓蛇影疑婦有外心一日持利刃歸意圖殺害同居人見而奪去甲大肆謾駡誓不與之俱生復購一刀出入携佩婦惟終朝啼泣無可如何鄰右勸解再三中雖兇燄稍衰究未能和好如初也君子曰己欲姘人而禁其妻不與人姘此之謂不恕 
[鷺江雁影]  
　　厦門訪事人云入夏以來寒暖不時隂晴靡定晴則熱如熾炭隂　凛若履氷以致疫癘叢興秋瘟大作其爲症也嘔吐狼籍似痧非痧醫者以感冒治之十無一得活者邇日如吳春波鎭戎保甲局趙禮門二尹以及董事蘇某余某均患此症未及兩日卽赴泉途衞生者當如何珍攝哉○保甲局趙二尹逝世後所遺保甲一事亟須另委他員刻經許秋槎觀察檄令潘君暫行庖代想能勝任愉快也○德國三枝桅船名阿禮桑地哪者於本月十一日由香港開赴厦門寄椗虎頭山下當入口之際高懸大清國旗號升砲二十一門碼臺上卽懸德國旗升砲二十一門以答禮也旋於十四日鼓輪往福州上海游歴○寮存後一帶客館如林富賈巨紳之于役厦門者皆於此安行李焉本月十三日午刻廣祥發空屋樓下忽然火起說者謂樓上雖有流娼賣笑而樓下鶴鑰常銜不知火從何來忽作燎原之勢幸時當白日人手衆多取水澆之立時撲滅僅燬房屋半椽然寓客己受驚不小矣○夏門風俗謂茶性過寒飲之有損乃用炒熟紅米泡水以潤枯喉三星客館主人曾於樓下開設盆湯俾諸客可澡身浴德兹復添設雅座煮茗供客每碗錢十二文客有欲向芙蓉洞中領略烟霞風味者但費青蚨八十翼卽可短笛横吹客皆便之得以座上常盈利市三倍○浙江寗波人陸沛泉都戎以彎兩石弓不能識一丁字爲恥遂决計就文棄武改捐道銜以知府指分江蘇試用業己引見卽擬利省當差前月下旬由厦回籍忽一病不起卽赴泉途日前厦門接得電音聞者皆深爲惋惜○淡水茶之轉運到厦者多至六七萬箱本月初十日嘉士洋行向某客議定價銀計市辯而茶每擔三十四元至三十五元左右是日卽售出四千餘箱核計本年春夏之交茶賈無甚大利日内和記德記水陸義和各洋行己開大盤大半不出三十五元之數云 
[袁江雜錄]  
　　清河縣翁邑尊牌示各武童定於六月廿四日取齊廿六日開考○本月初一日袁家集某姓家被盜匪刦掠一空揚長而去盜風之熾若是竊恐居人寢饋不安矣○油價前次陡漲每擔加錢一千六百文兹己仍如原價○浹旬無雨三農望切雲兒本月初七日黄昏雨師始破空而至滂沱勢盛幾疑三峽倒流歴一時許乃止四民咸呼曰好雨好雨○前月晦日河北清眞寺旁某烟館被盜所刦呼人援救詭言曰火對門饅首店中甲乙二人父子也並馳而出盜於暗陬出洋槍擊之甲乙俱受傷乙更因傷殞命邑尊檢騐後飭差跴緝道憲復將保甲局員摘去頂戴○運河水勢前忽盛漲兹己陸續退去防汛之舉可告無虞矣 
[南湖風月]  
　　新任嘉興縣金邑尊於本月十六日舟抵東碼頭排導入城禀見本府及辭出復拜會文武寅僚旋出示公館前定於十七日接印前任王邑尊交卸後賃居報忠埭杜方伯家○甲乙兩人途遇於北門外吊橋堍不知有何事故遽爾忿爭互扭入城洞途打架直至孩兒橋下甲牙墮血溢復有某丙者助乙肆毆以致胸腹受傷暈倒於地旁觀不服將丙扣住交地保看管以待報請邑宰騐傷有識者謂中姓蕭遂飛報其家舁赴縣署劉邑尊騐得甲僅傷外皮並無妨碍遂賞給醫藥貲兩元令回家安心調養乙則押候甲傷痊後央人保釋○有某鄉民載西瓜入城求售突有數無賴肆行攫取不名一錢向索被毆鄉民遂抱頭大哭有憐而問之者謂此次售瓜得值擬以完納錢糧今若斯是將受追呼之苦矣衆大怒爲之追獲二人捆交地保至嘉興縣訴明該管庄書稟知王邑尊以待懲辦○管帶嘉秀塲巡勇雷君振邦奉秀水縣劉邑尊委往天凝莊捉賭雷君卽帶勇乘舟前往拿獲兩名於十六日解郡回禾邑尊飭暫行管押以待嚴懲 
 
 

Page 3

 
 
[剖腹出兒]  
　　廣東築横沙地方某蛋婦操舟之暇輒販賣食物以博蠅頭荳蔲胎含己將數月一日腹大震動勢欲臨盆坐草己一日夜時依然不下其夫迭請穏婆導產皆曰技無所施氣息奄奄瀕於危矣有言當求西醫治之婦夫遂以舟載至博濟醫院求治適院中之女醫士富氏因事外出男醫士關君以人命爲重不顧男女之嫌爲之診視謂兒己抵產門惟交骨不開故絰礙不下母子之命祗爭頃刻間若剖腹出之幸則或可望活若不幸而死則惟有自安於命而己其夫以妻危在頃刻與其歛手待斃曷若徼倖於萬一因聽醫士剖腹醫士施以迷蒙藥爲之奏刀及腹破腸出則女也呱呱而啼尚未致斃隨縫其腸理而納之腹中復縫中腹撫之安臥敷以藥令勿少動旋以牛乳哺其兒婦臥數日創愈而起且能乳哺其兒乃抱之以歸噫如關君者眞神乎其技哉 
[金陵官報]  
　　閏六月十四日知府陳鍾蕃奉司委山東賑捐分　差裕溪營叅將李全彪通判鍾楠奉調太平門稽查兼後湖保甲差運判許星璧謝考卽辭祥雲輪船李家泰湖南回均見署太湖恊朱德明辭閻寳麒漢西門縣丞劉佐成水西門巡檢德齡阿朝陽門並到差均謝委稽查差水雷輪船馬超君辭送歐陽霖赴安慶十五日前京畿監察御史徐家鼎到會由籍來起服進京藩臺瑞臯臺陳巡道謝候補道懋績江隂恊鍾明亮瓜州鎭標中營遊擊張華照三江營遊擊顏世玉孟河營都司韓輔忠均到府經歴金其相巡檢殷廷植奉示繕寫履歴營務處隨員安徽大通巡檢周啓運押解通判胡覲來轅見首府李兩首縣陶藍均傳見管帶督標水師前營將良眷委署鹽城營遊擊劉本桂赴任遊擊李厚回湖南禀辭長江提中恊謝濬畬到通判羅繼琛委赴六合差使正任句容縣張沇清禀知藩署閱卷江隂縣劉有光專人禀知十三年海運案内蒙保在任以直隸州用並稟謝山東賑捐奬給花翎知縣黄煊梅長元禀知隨同歐陽道憲赴江西公幹府經歴崔霈㴻到由蘇分寍縣丞劉佐成到水西門稽查差訓導沈臻福王道垣奉示考試世職趙鴻猷叩謝咨文進京補昨日前廣西題奏道趙沃補用知府高積勳到浙江來卽辭均見十六日提督郭寳昌見丁憂同知李炳銷太平門保甲卽辭回籍守制通判鍾楠銷漢西門稽查並到太平門稽查兼後湖保甲差知縣閻寳麒到漢西門稽查差十七日長江大通營叅將張澍霖借補江西撫標右營遊擊王國權饒州營都司胡民望吳城營都司鄧汪席臣湖口營守備黎受田由京來東臺汛千總湯懷仁東臺來均到見江隂協鐘明亮千總田接勳均見辭總辦沙漫洲緝私鹽厘候補道楊鍾琛稟到朱之幹禀知知縣黄德衣病故南捕通判鄧心茂禀知龍王廟撤壇回署縣丞王以采稟送龍神神印回茅山卽辭候選縣蕭淦辭回湖南上元縣典史蘇有烟禀知撤八卦壇並送水回靈谷寺兩淮候補鹽知事朱有齡到由揚解銀來 
[東戲七誌]  
　　古今一幻局也天地一幻境也人生一幻影也自其不幻者而言之則凡與目謀與耳謀與心謀者皆其有定者也自其幻者而言之何一不可作電光石火觀何一不可作鏡花水月觀而又何必斤斤焉辨其孰爲眞孰爲假也哉安達操一挾其術以遨游滬上有日矣禮拜四之夕筆墨偶暇乃復偕友往觀所演諸劇或化無爲有或移彼易此或呈形於咫尺之前或迷目於須臾之頃總之不離乎幻者近是試舉其尤幻者言之術士向座客索一錢置之琉璃杯中覆以巾帕令客自摇之錚然作響阿堵物固在其中也轉瞬啓視己失所在張皇四顧旣而曰在是矣乃於客之座下索得之俄至臺下徧向座客摸索隨意所指取之不竭復取汗巾絞之應手而出擲之鏗然母一耳其子乃以什伯計卽增至千萬億兆當亦非難術士有此神通固可安坐作富家翁何必挾術以遨哉一女子盛鬠豐容年可十四五楚宮腰細湘水裙拖盖以東瀛住麗效西國裝束也珠喉乍轉似花外鶯聲嚦嚦持一氈帽調雞卵作餅餌然之以火光作淺碧色一刹那間餅餌己熟取以餉客氣芬而味美在昔曼倩細君未諳割肉東坡少婦僅備芳醪若見此君當向石榴裙下甘拜門生少焉明燈忽滅布幄高張樂聲嗚嗚然如泉流之幽咽衆影雜遝憧憧往來跳躍騰挪頃刻萬狀其酆都之變相耶抑黎邱之别派耶夫詩客工愁慣聽秋墳之唱文人結想侈搜禹鼎之奇特借以寫其牢騷抑鬱耳兹所見者果何爲乎繼演米雅諾阿都利正在盤旋作勢適伻來以事告乃趨車歸昔少陵觀公孫劍器不勝今昔之感今者看花北里風雅全非歌響繁興舞衫零落亦旣覯止又爲塵鞅所紏孰使余臨去躊躇怊悵若失者非兹花也歟 
[拜客續聞]  
　　昨報紀定期拜客一則兹悉上海縣黄愛棠大令實定於本月廿六廿七日拜會駐各國領事官云 
[啓行有日]  
　　前署上海縣袁海觀大令丁艱交卸篆務尚住署中定於本月廿五日開吊己列前報兹悉大令擬俟開吊後卽於七月初旬乘輪回湖南原籍守制 
[淞濱談屑]  
　　金陵人某甲向以拐騙爲事本月中旬甲在邑廟春風得意樓啜茗適有爲麻袋生理之某乙亦在一旁領略玉川風味甲知其姓氏引與傾談異常欵洽旋卽代惠茗資同乙出城至英界某酒館開樽小飲約計酒飯資需洋一元有奇甲詭言下樓溲溺乙不以爲意候至多時杳如黄鶴祗得慨解慳囊懊恨而去蓋甲本欲騙乙之衣幸乙隨處隄防未墮其計但耗去酒飯資耳前日乙又至邑廟湖心亭茶樓見甲高踞其中陶然自得乙笑謂疇昔之夜胡竟不告而行得無爲騙食計耶其時啜茗者議論紛紛咸以甲爲不是甲迫於公論允償銀餅一枚無如阮囊羞澀未能卽付遂向袖裏摸索取藍夏布衫馬中各一件暫行抵押乙曰此區區者不值一元之數甲不得己加以銅表一枚乙始首肯分道各散金陵人素多拐騙甲殆此道中之雛耳不然何以賠了夫人又折兵也○昨午有某氏携五六齡幼孩行至小東門孩忽患急驚風該氏驚駭異常倉卒不知爲計孩己昏暈倒地旋有善治急驚者道經此處代爲施治始得轉危爲安氏稱謝再三携孩而去 
[飭傳地保]  
　　顧壽星管押八仙橋法捕房内前日午後在押所自縊身死經上海縣黄大令騐明旋由胞兄備棺收殮己列昨報昨日大令以四圖地保陳炳華當時並未禀報因之飭傳到案著令補報以符向例 
[毆傷請騐]  
　　前日有陸陶氏偕夫兄陸松甫倩人舁陸雲甫至上海縣控稱丈夫被陸木金强借錢文行凶毆傷及向理論置諸不理不得己來案喊控求請騐究值日差稟明後黄大令諭飭看管候訊 
[訊案嚴密]  
　　本邑西南鄉閔行鎭東首廿一保九十一圖人宋新香偷竊五圖内徐阿木家衣服由徐拘獲私刑吊打並有喬榮發帮毆刺毛狗卽張毛狗將宋之手指砍落曹阿富將宋綑縳擲入河中由宋叔光華投縣報騐黄愛棠大令詣騐之下立飭幹差薛貴將一干人解案候訊此己詳列本報前日之晚大令在敬業書院公館研訊至三鼓後始行退堂至供詞若何因訊供嚴密無從探悉惟據外人傳言徐阿木並喬張曹各犯均己供認大令著還押聽候發落 
[英界公堂瑣案]  
　　包探沈金隆禀稱南慶公客棧夥盛如良報失客衣三件洋銀二元查獲葛瑞章供認行竊布衣一件吊贓送案餘不承認盛如良申訴前情裁瑞章供與盛相識借穿布衣押錢使用並未行竊洋銀盛如良又稱衣服三件洋銀兩元係陸續失去惟葛當取衣時並未言明此不可解蔡太守判將葛瑞章管押十四日贓給盛如良領去○慮金生訴稱在客棧爲茶房與跪碼頭之王福生因細故口角被伊毆傷後由棧主調停由王出養傷費了事並將王福生卽行停歇王福生因此挾怨與其兄王降生在碼頭守候不許該棧接客棧主囑令報捕拘王福生送案棧主某甲供與同王福生供與盧口角遂致忿爭此非小的一人所爲今己改過不敢再向饒舌蔡太守判將王福生管押三日著覓妥保具以後不再滋事切結始准開釋○包探張九意禀稱新沙遜洋行有木排因斷纜溜去一排計木六十餘根報捕查明有宋阿廷目覩蔡茂榮船 
 
 

Page 4

 
 
上存放木植拘蔡詢問則稱祗有四根己劈作柴薪聞此外被售者不少尚無証據今特解案請訊宋阿廷供有人知蔡茂榮將木植出售蔡茂榮供收買柴坏早己焚去並未將長木轉售蔡太守謂捐竊尚無實據飭將蔡茂榮交保俟查明再訊○包探江阿三禀稱緝獲竊賊陳錫泉吊到衣被等件查係李才蘭沈阿文等失贓今將人贓送案請訊李才蘭沈阿文投案請領贓物陳錫泉供係本邑人屢次行竊尚求恩宥蔡太守判將陳錫泉笞責一百板驅逐出境贓給失主分别認領○訓蒙之何石文控被隣人翁金坡擲磚傷額由蔡太守訊問翁金坡不認擲磚遂飭捕房包探陸阿祥查明禀覆此己列報昨據該包探禀稱查得粤人何石文家與潮州人翁金坡爲隣隔有披屋翁家不能擲磚至何家細查起釁之由因翁家在披屋晒衣竹竿碰碎瓦片從空墜下適傷何額何石文伸訴前情並稱磚有二塊但知其從翁處來未見爲何人所擲翁金坡供以販賣舊衣度日與何爲隣牆壁被拆一洞前日何之學生從洞内擲磚過來不料磚在洞旁激回反傷何額何又稱學生斷不敢擲磚太守謂翁金坡雖非有意擲磚然何額受傷究因翁家屋上墜磚所致判罰翁洋兩元給何石又養傷何稱謹遵憲斷請將洋撥充賑濟○三百十八號華捕禀稱昨夜在閘北馬路巡緝見沈阿林持火在馬路中照耀小的深恐馬車行過見火驚躍易肇禍端向伊喝阻沈不但不依反敢辱駡不休與之理論被伊扭毆將號衣扯碎小的不得己急吹號筒由别捕前來帮同拘獲　案請究號衣呈騐沈阿林供係寍波人昨夜建醮後以火照視物件華捕前來阻止不敢逞蠻如今只求施恩蔡太守判沈阿林罰洋二元充公　華捕禀稱今晨見陸阿全持棉被錫壺情有可疑阻住盤詰據稱在寳山縣境竊來將人贓送案陸阿全認竊求恩蔡太守飭將陸阿全押候連贓移送寳山縣就近究辦○張阿三禀稱在虹口開設飯店藉圖微利有熊三英等入座大啖算帳之下應會錢六十二文熊祗允給六十文兩相爭論吳阿五竟將檯子推翻致碎碗盞傢伙約值洋兩元爲此報捕拘案毁物呈驗熊三英供向以扛挑度日與吳阿五同至張阿三飯店脩五臟神殿因伊多算二文兩相口角小的被伊擊傷手臂吳阿五供與熊同張阿三又稱吳阿五推翻檯子碰傷熊三英蔡太守判吳阿五管押兩日熊三英己受微傷從寛免究卽行開釋 
[法捕房瑣事]  
　　李張氏前控石寳友火故夫洋銀五十元向索不還反敢行兇葛同轉准詞後立飭包探提石訊問旋因石聞風避匿當將其妻石浦氏帶案訊押一切情形己詳前報在後石浦氏雖經交保而此案依然未結石寳友自知難了遂與李張氏之姪李純子串通一氣另揑收清票到案遞呈李張氏亦投案禀追同轉問曰爾姪李純子所呈禀詞言及此洋早經付過究竟如何李張氏稱夫姪李純子自幼經丈夫留養迨成人後甘入下流屢次竊物以致逐出在外自丈夫逝世後欠債纍纍日後終須逐一清理丈夫在日與石寳友往來甚密待以心腹被石屢次哄騙丈夫信以爲眞與伊合做生意竟虧折洋三百餘元丈夫因負債難償服毒自盡視性命如鴻毛實爲石寳友所害至借欠之洋有田契抵押筆據鑿鑿尚敢串同夫姪李純子揑詞妄禀此誠不顧天良姪兒旣己來案務求大老爺作主令伊將丈夫所欠之債一併料理同轉謂石曰爾借欠李張氏之洋有田單抵押自應照數歸還不應串同小流氓到案朦禀希圖賴欠遂將原禀擲還李純子叱退旋有太　碼頭小工頭目周阿勇投案請保石出外同轉謂石狡猾異常斷難輕恕著押候交到欠洋並利息等再行核奪周一再代求同轉諭令出外與原告商議明白再來禀覆○寍波人張瑞寳沈有才等前控富寳珠向伊親串　金和處藉端敲詐剥去衣服一案屢列前報昨晨張瑞寳偕張長元之妻陳氏戚金和之妻丁氏投案聲稱戚金和等以出外營生尚未回滬是以來案代追同轉卽帶富寳珠至案嚴加詰問富堅執不承喝令批頰一百下富始稱衣服己押去押票寄存别處同轉飭包探帶富寳珠恊同原告前往吊取押票再行核奪○鄉人馮錫甫被紅面人誘往蔣渭賓所開老虎灶内洗澡搶去布洋十九元有奇當紅馮將店主蔣渭賓扭送公堂訊押此己列報昨晨葛同轉蒞八仙橋捕房馮錫捕投案禀追同轉著將蔣渭賓逮案覆訊將供與搶洋人素不認識務求明察同轉謂其人至爾處與爾招呼豈不知伊之蹤跡本委初時見爾人尚誠實姑准爾交保一面飭包探察訪情形迨郁包探至爾處查問爾何以串同别人出頭覇阻不准該包探說話可見爾實非安分之人况洋在爾店中失去須由爾交出搶洋之人答稱搶洋人不知去向不能尋交同轉謂若不將人交案爾須如數賠洋答稱小的以小本營生無力全賠僅可賠洋四元同轉謂若賠一半亦應出十元著押候究追令馮錫甫邀同布主人徐晉甫到案再核 
[助賑獲佑]  
　　謹啓者敝堂接奉川省李階平大善士祈病速愈康健樂助山東小清河工賑由蔚豐厚票號交來洋一百元仰見見義勇爲樂善不倦吉人天佑善氣可以回春救命功深勿樂更占有喜功德無量福壽駢臻請登報章臨風叩祝上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海六馬路仁濟善堂籌賑公所施少欽經收永定河山東熱河賑捐閏月初一至初十止清單]  
　　永定河不留名信女求病速痊樂助英洋四百元承德堂何洋十元又銅洋二元王佐良求父病速愈洋二元無力子求母病速愈一元以上共收永定何脹洋四百四十一元銅洋二元○山東楊子萱翁來無錫無名氏洋一百元謝湘娥洋一十元乾泰求生意興隆十元武穆後裔十元又銅洋一元無名氏求病愈完愿愼修堂祈太原福盧關和四户各五元章大李長燦二各二元郭公舘吳誦先王管氏三户各一元豐和蔣銅洋八元以上共收山東賑洋一百七十一元銅洋九○熱河香雪草堂主人洋二百元鐘春漵求佑小兒逢吉病愈洋一百元德佩女史求母病速愈洋五十元吳輯瑞求佑胞兄病速全愈二十元鵝峰子十元鍾養之求姊馮鍾氏病速愈七元又銅洋一元松壽堂六元榮陽仲子爲子病愈完愿仙鎭王陶庵翁來榮記二户各五元隱名氏吳冠亭二户各三元王伯蓮病愈完願張樸茂堂黄序根三户各二元雲龍書屋一元守信居銅洋三元以上共收熱河賑詳四百十六元銅洋四元 
[上海北市絲業會舘籌賑公所施少欽經收山東順直臥牛山賑捐閏六月初一二三日第三千二百五十至五十二次清單]  
　　初一日勾章餘慶堂東海氏完願洋五十元又求得子洋廿無名氏求母病速愈洋廿元元和黄家村沈鏡求添得好子並求眼明十元甬江聚康莊五元知足氏祈保室人汪氏身健體安諸病不發四元通德堂鄭爲子病愈完願四元萬順昌二元銅洋三元張昧專一元松江萬成衆友一元不留名太厚子各三角莫釐樵夫莫釐釣徒各一角無名氏銅洋二元○初二日射眞琅牙無名氏代胞姑己木檔仙信女求消陽罪乞賞冥福由惠泰莊來洋六十元又射眞琅牙叢木信女求消病延壽無名氏求消災各洋廿元毛存裕堂病愈完願洋廿八元三角湖北陸峻甫明府因前令郎病愈完願由江裕船來銀十兩隱名氏求内人病卽愈洋十元蘇州隱名氏十元京口積慶堂平安願五元張愼德堂二元至德堂無名氏各一元劉越千三多堂各四元邦幹一元登瀛登甲劉煥章劉延齡四户各五角常熟願康福爲孫曾病愈完願三允鄭喬氏求肝氣嘔吐頭眩速愈三元鄭簇九肝瘡速愈日本洋二元日新盛號隱名士等二元彭繼伯一元漱愚子一元楊昧吟一元無名氏一元法昌合伴七角劉阿慶瑞小子各一角無名氏求病愈一角○陳西岡馮瑞海林泰祺寳善王鎭卿五户各一元姚守梅思齊子各五角共七户祝趙安甫壽分○蘇州同龢室留德裕後張退思枕善堂半似僧一户各一元仙雲居錢五百文補過子五百四十五文共七户合洋六元○久大莊棉力子不知名各五角無名氏五角又三角又二户各二二角求平安無事邵筱園求合家平安各二角共八户合大洋一元小洋十六角又助銅洋一元○丁王氏洋二角中和募不書名許山民無名氏求體康健勉力子楊冕廷修竹齋主六户各一角蓮花室人廉溪世裔風月山人無名氏求目光明楊蓉仙隱名氏翠華眉史古月老人邵順茂徐元祥汪愼卿陳運來程瑞卿十三户各五分共廿户合小洋十四角半○初三日蘇州趙徐氏洋五十元蘇垣鼎隆日新室主求隱疾速愈廿元青浦縣署錢培德堂廿元燕詒堂二元無名氏無能子無名氏三户各一元無名氏保平五元無名氏二元慶和永一元揚駿裕求脚症速愈一元鄭蔭記求病愈一元吳永奇求妻陳氏咳嗽速愈一元蘇州金鼎一元貝瑋二角蘇州無名人一元滸圍鹽棧聊以塞責一元寗波張肇岑爲兒善麟媳童氏因各患𤻤瘡吐血求速愈四開十個吳淞寳和樓五角費輔綏三角葛維良韓昌橋各一角杭垣公信銅洋廿三元○金陵慶華銀樓募張成記二元聊寄春莊桂記各一元朱得記馮宗記鄭載記傳亦記四户各五角陳厚記孫寳記各三角陳慶甫無名氏錢芸記裘爾記徐安記茅茂記張孫記七百各二角聯寄春四户各二角又一角孫友記李時記趙炳記兪賢記朱松配李春記董恆記王坤記宋日記劉啓記不書民十一户各一角共三十二户合洋十元○安慶曹際雲募隱名山樵洋一元五角曹佐軒一元彭楚麟五角劉　楨錢二百文潘承勳一百文○生大不得知五角仲文氏思省子吳士智啓氏莫彭年張麗氏六户各二角程秀文錢桂　夏德辰三户各一角共十户合小洋廿角 
[上海六馬路仁濟善堂經收南北兩市各米寳行米來雜糧捐閏月初一至初十日止第十六清單]  
　　恆祥寳行錢十一千五百八十五文永愼和錢十一千四百八十三文同吉泰九千五百三十文元昌公九千五百十六文豐和七千二百四十四文恊昌泰六千九百七十文穗祥六千七百三十三文同順六千五百五十七文生源五千四百六十七文裕祥五千三文萬順公四千三百五十五文振豐三千六百二十文愼茂豐三千五百六十三文乾利三千三十七文豐記二千一百十八文聚源八百三十文義記公四百四十文德盛八百九十七文　祥三百八十七文同德三百四十三文恆源三百六十二文晉泰三百六十一文元生長三百四十二文恊豐二百十文恊記二百七十八文義生二百十七文啓昌一百五十一文萬昌一百二十六文三和一百六十文　茂一百七十三文永順一百五十六文永茂一三文唐永愼一百二文宏茂九十二文同發七十文同泰八十五文恆裕六十五文萬愼生六十四文恆隆五廿一元衡大一百九十八文高昇記一百五十文錢恆泰八百十八文德大七百八文源順恊六百六十三文合記五百四十二文同興二百八十一文元吉泰八千四百四十四文仁和利六千六百九十六文裕昌五千二百八文長義四千五百九十三文潤和二千七百十文長豐二千一百十三文松盛一千六百五十四文寳泰一千五百四十文鼎昌源一千三百七十二文萬生一千二百六十七文潤泰一千二百六十一文正義隆一千二百十九文震大一千一百四十三文元和一千九十文衍源九百五十七文萬隆九百二十九文三泰八百八十六文餘大八百二十一文生泰七百四十七文葆生五百七十九文愼餘四百六十三文天和三百九十九文天元三百六十九文愼生三百二十三文南元昌三百十四文義記二百八十九文三穗二百七十四文愼益二百六十二文長泰二百三十四文公正二百二十一文萬盛泰二百四文鎭生一百九十七文和記一百七十二文葆茂一百七十五文元泰一百四十七文同泰一百三十四文萬祥成一百八文萬成八十八文甡義八十二文聚泰七十三文和生生義六十八文萬祥五十六文和泰三十三文新興三十文以上九十户共收錢一百五十六千六百十九文再補六月下旬愼茂豐九千四百八十二文義記公一千六百三十五文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十八年閏六月初十日京報全錄]  
　　宮門抄○諭旨三道錄前○發抄硃批四道○將軍長等奏吉林省城上年徵收土稅虧短數目懇恩寛免摺○大臣克等奏飭令指調換防官兵押解餉銀摺○粤督李奏廣東文報局當差各員五年期滿懇恩奬叙摺○又奏委解銀兩起程日期片○閏六月初十日禮部宗人府欽天監正黄旗值日無引見○山西巡撫阿克達春到京請安○慶王請假五日○召見軍機崑岡阿克達春○發抄福潤奏步隊練軍收支銀兩報銷奉硃批該部議奏單併發欽此○又江浙官練捐助賑銀奉硃批户部議奏單併發欽此○又善後局五十七次收支銀數奉硃批該部議奏單併發欽此○又善後局調練馬隊收支銀數報銷奉硃批該部議奏單併發欽此○○奴才長順富爾丹跪奏爲吉林省城近年土稅物產少出收不足額謹將上年徵收虧短數目據實覆陳籲懇天恩准予寛免緣由恭摺仰祈聖鑒事竊吉林省城應徵山海土稅前於同治四年奏定稅額每年以市錢二萬八千千文内開支一成五收稅人役工食錢四千二百千以二萬三千八百千交抵俸餉如有盈餘儘徵儘解倘盈虧大相懸殊隨時奏明辦理嗣因吉林現錢短絀不敷周轉於光緒十二年奏奉部議覆准將稅欵錢文照依原定按市錢三千五百三十文作銀一兩折交計應改折稅銀七千九百三十二兩零一分内開除一成五人役工食銀一千一百八十九兩八錢外凈應交銀六千七百四十二兩二錢一分自光緒十二年起改折呈交等因各在案無如吉林近來連年灾歉土產物色少出加以各處分徵來源又减以致稅課遞見虧短上年曾據經徵土稅恊領慶雲禀稱自十七年正月接徵起至九月底止僅收得稅銀二千三百七十六兩五錢七分一厘六毫時届年終市景蕭條土產少出目覩情形恐難足額等情　經飭派雲騎尉文棟前往該局調查稅簿底根按日稽查並提各商納稅細帳互相核對均屬相符並無侵隱中飽情弊奴才等誠恐尚有不實不盡復加明查暗訪皆稱均因上年歉收今歳自夏徂秋雨水頻多迭降嚴霜以致物產來源甚减至東山一帶山海所產各物多被海參崴船運南行兼之各處荒地招放開墾後山樹伐盡遍處人烟野牲逃匿以致鹿茸及各色皮張遞見少出稅課因之更减博訪周諮輿論僉同當將稅課少收並嚴飭經徵委員實力稽查緣由於光緒十七年十二月十四日附片具奏在案兹據去歳經徵土稅恊領雲慶將經收山海土稅銀兩儘數呈交加結禀請核辦前來奴才等按照部册逐欵詳核自光緒十七年正月初一日起至十二月底止一年共收土稅銀四千六百二十一兩二錢六分内遵照定章支給一成五收稅人役工食銀六百九十三兩一錢八分九厘凈存正稅銀三千九百二十八兩零七分一厘核計實虧正額稅銀二千八百十四兩一錢三分九厘奴才等深知此項稅課係例抵俸餉之需何敢任其虧短自蹈愆尤委因吉林應徵土稅原以山海土產三十六宗按則徵收從前按年痱有虧收而來歳卽報豐稔各處又未設局分徵所虧正額無多可以責令賠補足額近年連遭歳歉以致蘇豆麻油青靛等物無不少出卽參茸皮張亦因各處墾荒草萊日闢野牲無藏遞見稀少且海參崴開行船運多一漏巵外城應稅土產又均設局截徵另額報解以致正額更虧明查暗訪係屬實情並無徵多報少藉飽私囊情弊至收稅員弁均係旗僕僅賴歳得减半俸銀支持應差别無養廉津貼領項若令賠補足額殊形困累欲以增稅彌補虧額而應稅三十六宗各照定則徵收己久若再量增不惟滋病商民誠恐無濟於事惟有嚴飭經徵員弁務期實力稽徵如能多收一分稅課卽可多抵一分餉需斷不准藉詞欺隱以資中飽合無仰懇天恩俯念近年應稅物產來源均减准將上年短徵歳額銀二千八百十四兩一錢三分九厘准予寛免俾免賠累而示體恤出自鴻慈逾格除將呈交正額稅銀飭庫收存備抵餉需外所有上年土稅虧額懇恩寛免各緣由理合恭摺具陳伏乞皇上聖鑒訓示謹奏奉　硃批户部議奏欽此○○奴才克蒙額奴才奎英跪奏爲飭令指調換防官兵押解餉銀由驛前往恭摺具陳仰祈聖鑒事竊奴才等前於本年正月間准烏里雅蘇台將軍永德等咨稱烏里雅蘇台滿營戍守官兵向係三年期滿奏請更換在案兹屇更換之期將應開額缺兵十四名揀派佐領一員管帶按照本處奏准押解餉銀由驛來烏以資辦公咨行查照辦理等因前來奴才等當卽派換防兵十四名並派委世襲三等輕車都尉哲爾精額管帶查晉省籌撥島科二城本年分餉銀九萬五千三百六十六兩並江西省籌撥烏科二城經費五千兩共銀十萬零三百六十六兩均己管解到綏除科城應領銀五萬二千六百三十三兩飭交該委員文奎管解銀二萬四千七百一十六兩五錢候補外委朱鴻管解銀二萬七千九百三十三兩飭交烏城催餉委員恩綸管解銀二萬七千七百三十三兩換防世襲三等輕車都尉哲爾精額等管解銀二萬兩陸續分起啓程赴烏科二城交納惟原差催餉之騎都尉恩綸補用驍騎校文奎候補外委朱鴻均不支鹽菜新派換防之三等輕車都尉一員兵十四名例應分别借支俸銀並給發製裝一往路引鹽菜等項銀兩遵照户部新章核給曁携帶軍器等項仍照舊章辦理除移知前途各站一體照例委員護送並應付烏拉駝馬廪羊以利遄行而昭愼重並造册分咨外理合恭摺具陳伏乞聖鑒謹奏奉硃批該衙門知道欽此○○頭品頂戴兩廣總督臣李瀚章跪　奏爲廣東文報局當差各員均己五年期滿遵照部議海軍保奬年限懇恩奬叙恭摺具陳仰祈聖鑒事竊照廣東文報局前此當差出力各員業於光緒十三年九月内經前督臣張之洞會同前撫臣吳大澂查照津滬成案奏請奬敘欽奉硃批著照所請該衙門知道欽此旋准吏部咨光緒十二年七月十四日經海軍衙門奏定章程凡沿海省分應保營局各員尋常保奬以五年爲限不得優於常格粤省創辦文報不遇尋常局務差委與天津文報局辦理南北洋要務有間亦非出使外洋可比仍照尋常勞績核議奏奉諭旨依議欽此復經前督臣張之洞前撫臣吳大澂以廣東文報局經始創辦倍屬煩難且當南洋首衝之地較之津滬局員遵守舊章接遞文報者其營勩祗有過之斷無不及似不得目爲尋常局務請將三品銜遇缺前先選用知府蔡錫勇仍照原保給奬等因欽奉　硃批著照所請該部知道欽此並准吏部議覆欽遵註册惟尋常文報究不得援照辦理嗣後文報局出力各員仍應照海軍章程年限按尋常勞績保奬以符定章而示限制等因欽奉諭旨依議欽此均經轉行欽遵在案兹據廣東海防兼善後局司道詳稱文報局帮辦委員試用縣丞祺威曁洋文司事馮應瑢繙譯文童文緒三員名現均當差五年期滿查取該員等出身履歴並在局富差年月造具清册請奏奬前來臣查該員等自到局當差以來歴年辦理一切往來文報均能愼密妥速並無貽誤核與海軍保奬年限亦屬相符自應奏請奬勵俾昭激勸文報局帮辦委員六品銜指分廣東試用縣丞祺威擬請俟補缺後以知縣仍留原省補用並加五品銜洋文司事文童馮應瑢擬請以從九品不論雙單月歸部選用繙譯文童又緒擬請俟補甲兵後以驍騎校補用合無仰懇天恩俯准照擬給奬以示鼓勵出自鴻慈除將該員等履歴清册咨送吏部查核曁咨呈總理各國事務衙門查照外臣謹恭摺具陳再廣東巡撫係臣兼署毋庸會銜合併陳明伏乞皇上聖鑒訓示謹奏奉硃批該衙門議奏欽此○○李瀚章片再准户部咨添撥内務府光緒十八年經費案内指撥廣東太平關常稅銀十萬兩聲明以五萬兩批解部庫歸墊以五萬兩徑解内務府應用等因當經轉飭分别籌解兹據廣東布政使覺羅成允詳稱查太平關常稅道庫並無别欵可籌自應仍由司庫設法挪墊以顧要需除應解部庫歸墊銀五萬兩容俟另行籌解外兹先向殷實銀號日昇昌百川通蔚泰厚蔚長厚新泰厚借墊銀五萬兩隨解加平抬費銀一千六百五十兩作爲第一批太平關常稅撥解内務府經費卽由該商號匯兌赴京仍俟太平關稅收有銀兩發還歸欵飭委候補知府貴全等領齎匯單於光緒十八年四月十九日起程由海道進京支取銀兩解内務府投納等情具詳前來臣覆核無異除分咨户部内務府查照外理合附片具陳伏乞聖鑒再兩廣總督係臣本任毋庸曾銜合併陳明謹奏奉硃批該衙門知道欽此 
 
 

Page 14

 
 
[光緒十八年閏六月十一日京報全錄]  
　　宮門抄○粤督李奏開支防勇薪糧各項奏咨立案摺○又奏驗收兵輪情形片○又奏仍請以前次擬補之員准補都司摺○又奏委解銀兩起程日期片○將軍長奏設立分局徵收稅課片○粤督李奏廣東省輿圖繪成送交會典館片○閏六十一日兵部太常寺太僕寺正旗旗值日無引見○陸潤庠愛隆各請假十日○孫毓汶續假一個月○召見軍機烏拉喜崇阿徐樹銘洪鈞○○頭品頂戴兩廣總督臣李瀚章跪奏爲粤省前辦六路緝捕及省城防勇開支薪糧各項照章奏咨立案恭摺具陳仰祈聖鑒事竊照光緒十五年前兩廣督臣張之洞奏明添勇二千餘名分六路緝捕並添勇三白名在省城地面分叚巡查臣於是年冬間到任查看情形將勇丁船隻大加裁减於光緒十六年二月初六日具奏在案其未裁以前支發薪糧船價等項數目應核實造銷先行奏咨立案現據管理廣東海防善後局廣東布政使覺羅成允等詳稱六路營勇旣有水陸之分而水師之中又分内河外海所支薪糧數各不同皆係查照光緒十四年以前支銷舊章核實給發兹查緝捕勇丁均於光緒十五年八月二十日成軍暫截至是年年底止計内河扒船弁勇薪糧一起共支銷銀一萬四千四百四十餘兩外海拖船營員薪水公費弁勇口糧一起共支銷銀五萬四千三百八十餘兩陸營弁勇薪糧一起共支銷銀九千九百十餘兩又租雇輪船十號自光緒十五年八月二十日立營起至十二月初三日裁减五號尚存五號至十六年正月十五日全行裁撥今暫截至光緒十五年十二月底止共支銷船租銀七千五百七十餘兩帶水工食銀二百七十餘兩又省城防勇三百名自光緒十五年九月初六日成軍暫截至是年十二月底止共支銷薪水公費口糧等銀五千一百五十餘兩均係查照營制减半核給其十六年正月十五日未裁以前及以後裁存各勇均係照章開支毋庸再行咨報等情照章詳請奏咨立案前來臣覆核無異除咨部查核外理合繕摺具陳伏乞皇上聖鑒飭部立案再廣東巡撫係臣兼署毋庸會銜合併陳明謹奏奉硃批該部知道欽此○○李瀚章片再光緒十三年前兩廣督臣張之洞奏明由閩廠恊造兵輪八艘先成廣甲一艘大加修改派赴北洋合操廣庚一艘難涉外洋留粤差遣丁辛壬癸四船臣奏明緩辦惟廣乙廣丙二船其式與廣中相將可備戰守之用仍由閩廠成造先後試洋臣前派叅將銜遊擊用儘先都司林國祥管駕廣乙兵輪四品頂戴儘先補用守備程璧光管駕廣内兵輪卽飭選募弁勇赴船照料將砲位魚雷電燈諸旗以及一切器具逐一鑲配齊全工鉅費繁至光緒十八年四月甫經竣事適北洋海軍提臣丁汝昌以事南來臣咨會該提臣至閩騐收所有機器馬力試放各砲均屬妥協其行駛速率應視升火大小與煤質高下爲定一時未得準確惟小馬力機器稍有未妥業飭改修如式五月初間駛至粤省臣親詣該二船逐加察看與該提臣所騐相符每船各用弁勇匠役一百四十餘人悉照北洋海軍營制分别開支查管駕廣甲兵輪副將余雄飛在北洋合操有年熟諳一切此次乙内二船鑲配各件派往隨時指點均能合宜現派該副將統領甲乙丙三船前赴北洋隨同操演其廣甲一艘卽派該船大副花翎都司北洋海軍精練右營守備吳敬榮管駕以期得力至此項經費除閩廠恊濟造船一半工料外其餘皆係官紳鹽商逐年籌捐嗣又捐辦槍砲機器均經前兩廣督臣張之洞奏明在案惟是船炮等煩支用浩煩有原奏所無而實不可省者如修改廣甲添置魚雷電燈砲位支發薪糧之類爲數甚鉅無可籌挪户部墊發移鄂槍砲廠經費尚有未還銀十萬兩應於本年歸欵各官商目擊時艱情殷報効皆願接續樂捐以資協濟其前解閩省造船經費仍有餘銀存廠倘此後粤省財力稍裕尚擬添製中號兵輪一二艘與現有三船配成一隊庶可以備緩急所有騐收廣乙廣内二船各緣由理合附片具陳伏乞聖鑒謹奏奉硃批該衙門知道欽此○○頭品頂戴兩廣總督臣李瀚章跪奏爲内河水師都司員缺緊要懇恩俯准仍以前次請補之員補授以重海防恭摺具陳仰祈聖鑒事竊照前准兵部咨廣東前山營内河水師都司湯恩改補羅定協右營陸路都司所遺前山營都司缺係内河水師題補之缺應用應升人員行令揀員請補等因經臣會同廣東水師提督臣鄭紹忠奏請以水師提標中營儘先都司吳良儒補授兹准兵部覆稱查該省内河水師守備雖無俸滿合例應升入員惟尚有歴俸未滿曾經赴部引見人員亦准該督照章題請升署今請過班以外海水師儘先都司吳良儒補授核與定章未符碍難議准其廣東前山營内河水師都司員缺仍令照章另行揀選請補以符定制光緒十八年四月初七日覆奏奉旨依議欽此等因咨行前來伏查前山營都司一缺地隣港澳該二處向爲盜匪逋逃淵藪往來伺刦出没靡常非精明幹練講求捕務之員實難勝任遵復會同水師提督臣鄭紹忠在内河水師守備歴俸木滿曾經赴部引見之新會營左營守備馮玉德肇慶水師營守備梁錫侯二員内詳加考察均屬人地不宜臣等爲地擇人未便稍涉遷就復查該員吳良儒年力正强師船諳練委辦緝捕素稱得力且於港澳情形尤爲熟悉以之請補斯缺洵屬人地相需例得專摺陳請合無仰懇天恩俯念員缺緊要仍准以吳良儒補授前山營都司俾營伍海防藉資整頓如蒙愈允該員於改用外海水師保題案内甫經引見毋庸再行送部應請勅部給與札付令其赴任謹會同廣東水師提督臣鄭紹忠合詞恭摺具陳伏乞皇上聖鑒敕部核覆施行謹奏奉硃批兵部議奏欽此○○李瀚章片再案照同治五年欽奉上諭直隸固本餉項前經諭令廣東按月解銀一萬兩現著仍照原定數目改解部庫交納等因欽此久經遵照辦理查此欵向在洋藥厘金項下支解嗣因藥厘改歸稅司辦理迭將情形奏明隨准部咨固本餉銀前經奏定每月籌解銀一萬兩應令無論動用何欵赶緊接續報解等因兹據廣東布政使覺羅成允詳稱光緒十八年分連閏應解固本餉銀一十三萬兩業經先向號商挪借銀六萬兩作爲光緒十八年正月至六月固本兵餉分作兩批飭委試用通判許培楨等及候補知縣李汝璠等領解赴京投納在案兹再向商號日昇昌百川通蔚泰厚蔚長厚新泰厚訂借銀三萬兩作爲光緒十八年閏六月至八月固本兵餉仍交該商等匯兌至京俟籌有欵項再行歸還遴委候補知府貴全候補知州王清傑領齎文批於光緒十八年四月十九日起程由海道進京支取銀兩赴部投納等情詳請奏咨前來臣覆核無異除咨部外理合附片具陳伏乞聖鑒再廣東巡撫係臣兼署毋庸會銜合併陳明謹奏奉硃批户部知道欽此○○長順片再查吉林徵收菸酒木稅向在省城設立總局二處並於省北之法特哈邊門設立分局一處嗣經前任將軍銘安整頓稅務擇要於省西之伊通河岔路河雙陽河設立分局三處稽查繞漏均經奏明在案兹查伊通州所屬之磨盤山與奉天海龍城接界近來荒地全闢省東商民販運菸木多由此路遶走幾成通衢以致省城伊通總分各局稅額遞年短虧若不另設分局嚴杜繞漏實於稅務大有妨碍現擬於磨盤山設立分局遴派委員赴彼經徵菸酒木稅一面出示曉諭凡委員巡役有勒索重徵情弊准被累商民來省控告庶無碍於商行而有裨於國課謹附片陳明伏乞聖鑒謹奏奉硃批着照所請户部知道欽此○○李瀚章片再光緒十五年十一月准會典館咨稱現辦會典輿圖擬就圖式附圖說式奏明頒發限一年内繪齊解送等因臣當飭廣東藩司設局專辦並遴派官紳延致耆儒妥愼經理光緒十七年准會典館咨發表格一紙又續發表格正誤一紙均經臣飭局遵照兹據廣東布政使覺羅成允詳稱繪成廣東省府直隸州總圖十六分廳州縣分圖九十四分彚訂爲十二册又欽防大圖一分其圖各具詳說彚訂爲十二册叙例一册統共圖說二十六册均係按照初次頒式依法測繪分次纂輯校勘無譌惟續頒表式奉到之時業己成書過半勢難更改聲明未能遵辦緣由詳請奏咨前來臣覆核無異除將圖說解館查收並將未能一律遵辦實情咨明查核外所有廣東省輿圖繪成送館緣由理合附片陳明伏乞聖鑒謹奏奉硃批知道了欽此 
 
