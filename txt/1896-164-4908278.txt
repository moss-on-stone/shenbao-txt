# 1896 - 164 - 4908278

 

Page 1

 
 
[廣學會新著中東戰紀本末出售每部一圓五角] [  圖書集成局代啓]  
　　中東之戰千古奇變懲前毖後宜策治安上海廣學曾經總稅司赫德榷使駐滬英總領事哲美森亷訪曁英美德諸名士創立八年久抱振與中國之志朝鮮難作林樂知進士主政延蔡君芝紱成戰紀一書中外兼權本末畢具事皆從實意必求新全書八卷都四億七萬言宏綱細目其詳二月卞浣三月朔十二念二等日申報後幅告白今由申報舘曁其東西鄰申昌書畫室格致書室并北京路美華書舘虹口中西書院代售外埠託售申報處敎士售書處各分售 
[變國俗說]  
　　昔華周杞梁之妻善哭其夫而變國俗此雖細故亦可見習俗相沿不難攺變今之諭時事者僉曰宜法泰西以變國政不知國政宜變國俗更宜變雖麻冕從衆獵較可爲從俗從宜聖人不廢然而善俗可從也陋俗不可從也本館前論中國醫生俗說之謬此特陋俗之一端耳試更推而廣之一則醫之屬有穩婆也穩婆卽收生婆爲六婆之一職司婦人生產之事西國此事自有醫生專科中國男女之别甚嚴醫生僅知胎前產後調理至臨盆之際不相顧問故業此者不在男子而在婦女且不在大家閨閣知書達理之婦女而在貧賤婦女不識藥方不知脉理母女姑媳猥曰衣鉢相傳夫婦女生產爲人生第一險事死生呼吸兩命所關何等任大責重而乃屬之若輩僨事則不尸其過幸而集事索酬倍於醫生更有心術不良奸詐陰賊或婦女望子情切則以熱藥劣品私售厚貲詭謂秘方實足致疾更有閨房曖昧爲寡婦處女墮胎設有不測釀命者立見嗚呼幸而平安縱慾者益無忌憚忍心害理莫甚於斯今縱不能如四國以醫生業此宜令醫生妻女家屬須識字辨藥能切脉定方而能官爲考騐授以憑據俾司此事又於身家不淸名目内除去穩婆一項庶名門大家始願考授其利不爲村姑里嫗所專斯諸弊自除保全不少一則醫之類有巫覡也男爲巫女爲覡楚人尙鬼自　有之今江浙各處此風不絶大率城鎭猶少而獨盛於鄉間凡有病人之家不知求醫惟知禱鬼倘不用此輩僅求醫藥則親戚鄰里羣非之於是邀以舟輿迎如上客裝腔作勢滿口胡柴火把薰天金鼓震地合家大小耳目迷眩不知所爲而榻上病人奄然待盡矣病或得生皆謂非巫覡之力不至此費以十數千及數十千不等人卽不亡家亦殆破按此陋俗實干左道惑人之禁地方官本當嚴辦其有占卜賈卦等人　合串詐者與之同罪惟愚民信之甚深宜責成鄉約講生曁亭長父老常以聰明正直惠吉逆兇之理時相曉諭俾愚民知此事之無益斯爲正本淸源之道若夫由巫覡以類推之則有如僧道尼姑平日以福田利益之說騙人布施財物已足爲地方巨蠧所最可哂者居喪人家用僧道誦經禮懴作諸法事鐃鈸笙蕭連宵累日種種妄費勞民傷財至於庵觀寺院開壇作會遠近咸集男女混雜其弊更不勝言無怪華人佞佛重爲西人所姗笑雖彼教中天堂地獄之說亦襲佛氏唾餘而化學家則無之誠能以西學牖華人格致之詣旣精則無所謂鬼神矣此外九流之家爲世害者堪輿爲甚星命次之相士則較爲可取相由心生　中形外目動言肆舉趾高心不固古人觀人於微不特孟子眸子之說確乎不易也許負以下相書著目於史志今之術士雖遜於古要有一二可憑若命理則較多穿鑿世俗合昏往往以男女生辰任其推算合則訂定不合則否以致　耦失之交臂壯夫鰥處怨女愆期其弊皆由星士流俗之見痼蔽甚深有難以理喻　至堪輿一道自郭璞作俑以後門戶紛歧唐世曾懸厲禁自宋儒崇尙此道於是舉世宗之於今爲烈停柩之家累世不葬雖有司常申禁令而弊俗難除卽士大夫亦多以古訓爲藉口其實孝經所謂卜其宅兆祗以安先人體魄非以博後嗣盛昌卽相其陰陽觀其流泉度亦非今世三元三合之比奈何流毒至今使爲子孫者躬蹈不孝之罪而不自知自西人論之何者爲吉兇何者爲禍福非可以惝恍無憑之說欺世而盜名也綜斯數者以觀華人生育之初則有隱婆之誤長而頖合則有星命之誤病則有巫覡之誤死後喪葬則有僧道堪輿之誤人生一誤豈容再誤而况於屢誤不一誤且誤以中身哉欲免數誤非變國俗不可欲變國俗非精西學不可風會遷流物極必反有不期然而然者謂予不信請於數十年後徵之 
[蘭臺走馬記]  
　　京師采訪友人云三月初十日街道察院示外城溝渠伊誰之職官督民淘淘之必力豈容過夏蓬蓋未得穢氣薰蒸中瘟頃刻本院從公例章定式三月淘竣期限在卽接連開通毋使壅塞禁止需索查究侵蝕牌仰司坊騐工實實各叚鋪民催工亟亟凡爾溝夫毋貽罪慝曉諭懍遵通行嚴飭○吏部爲示傳事所有分發道張振棨知府田承熙許以增徐乃昌同知王芝祥寳謙宋振麟朱恕直隸州德存符瑞郭賡平徐楨祥知州邵元瀚鹽運判松壽知縣羅鼎焜平步元王以寀徐樾翁隼劉尙文李燦章陳沐松齡陳樹涵劉廷鳳黃樹琦王毓江樊榕李秉彝應大坤周昌壽吳琳和庚吉黃葆謙劉肇坦謝裕棠莊楷鹽大使經文布章榮本孫克謀張世福等四十一員於三月十一日帶領引見相應示傳該員等於初九日午刻衣冠赴部演習口奏履歴如是日不到卽行扣除引見並傳令該員等於初十日在内城左近住宿於十一日子刻穿元靑褂備帶補褂並佩帶對子荷包忠孝帶赴左翼門外吏部朝房書到聽候帶領引見如排班不到卽將該員緑頭簽撤下毋違特示○吏部爲曉諭事現據湖南巡撫陳咨請揀補靖州直隸州州判一缺查在部投供之候選直隸州州判人員不敷揀選相應出示傳令未經赴部投供之候選直隸州州判人員如有情願列揀者限十日内取具同鄉京官印　赴部呈遞以便查核揀選毋違特示○欽天監爲曉諭事查本監候補天文生懸缺前經出示招考在案今定於本月二十九日考試爲此示仰報考諸生務於是日黎明携帶筆墨赴監伺候聽候點名入塲考試勿得遲悞特示○某日巡視中城張侍御偶經中西衙門忽欲稽察暫押人犯遂下車查點查得鋪甲未將枷號示衆人犯二名枷示通衢疑有賄囑情弊遂將鋪甲及差役一倂收禁聽候究辦行未數武邂逅一男一女互相扭結拳脚交加爰飭拿交中西衙門收禁聽候送城究辦○本月初八日之晚刑部街刑部衙門對面煤鋪夥四人同牀而臥坑中添煤過多以致煤氣薰人昏迷不醒天曙後掌櫃者呼之不應急從窓戶入見四夥口流涎沫知其受毒覔凉水灌之三夥得以復蘇其一則已赴巫陽之召矣○初十夜玉兎西沈樵樓更盡突一無賴子奔至前門外前營某龜花窟與某妓糾纒妓惡之潜呼混混某甲至兩相爭競幾如大敵當前適有某乙者突如其來助無賴子肆擊將混混按倒於地拳脚交加旋又出木棍擣之妓解勸之餘亦被摧辱混混肆口漫駡然已身受重傷無賴子及乙等見勢不佳如鳥獸散妓欲赴地方官衙門控訴無奈不識若輩廬山眞面目惟有仰天呌屈而已 
[白門火警]  
　　金陵友人來函云本月十七夜魚更二躍時城西磨盤街李姓宅内失愼因炊晚膳廚丁遺火積 
 
 

Page 2

 
 
薪間已就寢矣夢寐中爲烟勲醒爲急起視灶下柴草皆已燃着無能爲計霎時冐穿屋頂其時因東風着力雖急雨傾盆而燎原之勢曾不少减幸該宅後進鄰近湖南會館館中人手衆多見勢將延赶用長竿鐃鈎將被災之屋拖倒再爲極力灌救迨鋪水龍洋龍馳至火已樸滅並未延燒他姓計共燬去樓上下六間 
[武昌新柳]  
　　漢上訪事人函稱官製臺票何等鄭重乃近日武漢地方竟有僞造者惟妙惟肖某日漢上高瑞記疋頭店接收數紙越日赴局照兌局員看出破綻立將來手拘案追究一面禀明大府立飭漢陽縣薛誠伯大令嚴行拘懲嗣經捕拘獲慣造僞票之王炳文丁寳亭等到案五刑頻加堅不承認大令因使以毒攻毒潛將案内周姓交保開釋使其暗地偵訪案破後另子賞賚云云現悉張香帥擬將此項臺票槪攺換機器紙章以期杜弊云○有自澴川來者云距城南五十餘里有古郊焉靑草滿地老樹庶天一望平原絶無烟火每屆靜夜常有鼠竊出没其中本月初旬某夕有邑人肩負靑錢六貫踽踽過此有數賊從茂林中躍出持棒恫嚇不虞用力過猛將此人擊中要害立刻倒地一命嗚呼若輩相率遁去翌晨經該鄉董赴縣報案縣主立飭幹捕分途查拿能否緝獲容俟續登○湖北牙釐總局李竹虚觀察謙前奉憲諭飭辦長江輪船各竊案計自黃州以下至南京爲止沿途查拿以靖江面而保行旅觀察棒檄後卽會同漢鎭緝捕局傅太守屺孫曁蔣參戎坐問津官輪東行從事萑符深處矣○漢陽鐵政局去歲將所製各式鎗砲與外洋所購應用物件由本廠提調候補府黃太守國璸開明淸摺進呈憲覽所以考廠工計廠費也香帥覽畢恐有叅差特委候補縣劉明府徽典前往照單查騐收數刻已禀知蒞廠矣○相傳鎔化鐵質必乞靈於銀光石銀光石者卽俗所謂削鐵如泥之物也不知何據然漢陽鐵政局之化鐵爐内確用此物有人云此物產黃石港之内山一帶極爲易得采來殊堪配用故邇日該廠理事西人白君又因遊玩水山察知黃州附近某山亦產此物山内鐵苗亦旺擬將禀明督憲設法採取云云可見五金之礦我中國無地無之特非洞達礦學者莫克窺其奥窔耳○長江水師漢陽鎭周鎭軍前赴下游閱操兹於十四日由田家鎭起節回鄂先詣兩院面陳閱操情形迨麾旌旋漢已日落崦嵫矣○兩江總督劉峴莊制軍於新正十七日回任後飭僕前往寳慶迎接官眷現於十四日遙見漢陽江岸繫有畫舫乙艘桅懸兩江總督旗號想小泊數日卽須東下矣 
[琵琶亭雜誌]  
　　九江訪事人函云總辦電報招商等局正任津海關道盛杏蓀觀察因公赴鄂附江寛商船於十四日午刻過潯電局委員廖緝誠汪芑蓀兩明府招商局總辦黃梅西太守史錫之司馬前代南昌電局王建亭明府俱往接見旋卽上駛○總辦湖口厘局聨敷靑太守因公晉郡寓龍開河厘卡聞奉檄創辦房捐事務○代辦九江電報局廖緝誠明府係上海電報總局稽核處委員兼帮辦安慶電局前奉正任津海關道盛杏蓀觀察札委修理鎭江一帶電線適九江電局委員盛菊蓀司馬病故遂就近委代斯局現又大修九江至南昌一帶電線准於十七日開工九江電務已委江西候補知縣汪明府承豫及菊蓀司馬之二少君我授二尹道頤接辦不日卽須交接廖明府俟工程畢仍返總局任事云○署理九江後營遊擊周協戎席珍接印後連日點名督操并閱看所屬九處卡房有倒塌者飭令修理○督辦湖南鹽局江蘇候補道李藝淵觀察前赴金陵謁見劉峴帥後返棹至潯拜會鎭道各憲蓋觀察昔年以知府需次江右者也○新關委員周作賓參軍現奉關道憲札飭兼稽查洋藥稅務○調署姑塘分司陳雨農少尹占春候補巡檢于蘭軒少尹桂芬徵收姑塘魚苗稅朱明齋少尹徵收官牌夾魚苗稅○茶已上市覓生理者紛至沓來每屆必增男女盈千累百近茶商見山價貴而銀價賤移裹足不前節逾淸明二批僅匯交張瑞豐信局運山茶銀八十二擔三批亦只四十擔云○每逢春日都人士具隻雞斗酒出郭十五里至譚家畈地方瞻拜周蓮溪先生之墓此地山明水秀古木翠蒼昔年彭剛直公重修作記至今琅詞琳句鶴柱贔坊令人景仰不置○西門外裕豐祥錢店十三日有一安徽靑陽人持贋鼎九枚換錢旋又持二枚而來爲店夥看出扭送保甲局究辦局員方茂齋少尉嚴詰堅不肯招喝令笞責四百板交保釋放 
[成山摩崖]  
　　烟臺訪事人函云有自金塲來者叙及該處礦務前已奉文停辦刻下工作業已止歇所有當日蓋造之屋宇鱗次櫛比儼如都市今則半屬罄懸良可惜也因念東海一隅山皆至此而止龍脉甚促雖云到處有金究係零星沙磧若聽貧民藉此餬口由官權其輕重以定稅課未始不可倘欲集巨股大施工作則請以前車爲鑒○相傳三月三日爲西王母誕辰羣仙於是日齊赴蟠桃會上爲王母祝壽計前後數日必有暴風謂之蟠桃暴行船之家奉行惟謹期内皆抛泊靜候不敢輕行○東莊地方一夜之間被賊穴壁者數家皆因内帖板牆失意而去按烟街五方雜處胠篋者流大半祗穿穴踰牆之類無所謂飛簷走壁者可見海隅人材卽此中人亦復短絀如此○西圩外之繅絲局近聞已兌與順泰洋行管業計絲業生涯連年以來頗有利益而該絲局自創設以來東道疉更不知何故○鎭標各營兵額前已酌量裁减以節經費近聞又將就各營中挑選二成作爲練軍藉備緩急未悉確否○某姓農家子勤於拾糞有善士某見之欲雇其攺拾字紙某喜而允之詎其子不知存何意見反滋不悅父强之乃不告而逃○迤南五六里奇山之陰梨樹成林每當盛開之際往往有邯鄲挾瑟倡與烏衣年少相與就樹下作竟日游千樹梨花一斟竹葉亦海畔寂寥中之佳景也本屆因細雨連綿旬日不止以致空山絶屐深院閉門令人想像玉容寂寞涙闌于梨花一枝春帶雨於不置矣○威海人來言該處倭兵不日將退出不知是何意向我國附近駐防之營亦擬派撥前往駐紥云云然目下尙未見動靜也 
[南漕抵津]  
　　據訪事人函云江浙海運漕白糧米由輪船攬載而來者早已到津其沙寗各船亦並連檣北上頭帮於月初啣尾入大沽口緣海河水淺駛至楊莊以及吳家嘴等處距津不過十數里之遙碍難前進暫就停泊刻下江浙海運委員均已到津開局查海河水深不過八尺非得淸河水刷泥淤終恐糧船驟難抵埠開艙兌米期難逆料○江蘇江北河運十帮糧米每屆由江安糧道督派委員循運河連檣北上雖在途有數月之久而又適當夏令炎暑逼人然差使較之海運爲優如不悞公下屆便可陳陳相因以資熟手去歲都中紛紛有折漕之議以爲海河兩運費鉅途艱均不如折色之便而河運尤當先撤一時任差各員嗒然若喪抵津後如北人之筮仕南方者竟遷延未卽回南迨至河氷旣泮就道未免稽遲向例河運差事早於臘尾春頭由糧道一律派定本屆河運依舊舉辦而上屆之濡滯未回者至是悉望塵弗及始悔人言之悞信云世事渾如一局棋官塲尤爲近似可勝浩嘆 
[雨師掃興]  
　　白下每當暮春時候民間有東嶽大會會分兩起廟亦一南一北南則聚寳門外之石子岡下此爲前會　賽三日北則雞鳴山下卽前明雞鳴十廟之一也每屆城南賽罷卽相踵接賽會中人往往有踵事增華之舉亦鼓吹昇平之樂事也近來城西驍騎營復創行都天會惟城北東嶽會向訂於三月十二十三兩日而此兩日中每逢雨阻則攺期如是者有年矣本屇十一日午後新晴各會首事齊來叅廟大開廟門聽人赴廟拈香以爲來日當可試踏靑鞋與諸君子奉神駕出巡矣乃未抵暮忽見箕畢二星同時稅駕未幾雨點漸粗詹溜聲淙淙竟夜會中人爲之意沮故本屆又不果出云 
[杭省官塲紀事]  
　　浙江學政徐大宗師於本月十五日黎明出城詣下馬頭登舟案臨湖郡先期傳點書吏差役點定後卽將各人封入署中關防可謂嚴密矣○杭州府理事同知溥曉泉司馬奉藩憲札委赴部請領茶引所遺員缺委補候同知鍾司馬匯署理○鎭海縣長山巡檢孔少尹照漣患病呈請開缺現委試用巡檢王家槐署理又烏程縣大錢巡檢于少尹儉前經藩憲札委調署長樂縣泗安巡檢遺缺委試用巡檢黃寳璋署理 
 
 

Page 3

 
 
[上海官塲紀事]  
　　松滬厘捐總局督辦福和笙觀察之金昆安徽候補道福觀察康向在安院當差近忽在差次仙逝觀察因前往治喪刻已事畢昨日附招商局江裕輪船返申○上海縣縣丞呂蘭階二尹前蒙上憲奏奉諭旨以知縣仍留江蘇補用當經赴都引見兹以在任候陞與例不合是以禀請開缺留省候補藩司鄧小赤方伯據禀查有江蘇試用主簿蔡少尹保昌堪以署理當卽札飭赴任少尹奉文到申昨日禀見江海關道黃觀察然後遍拜各同僚旋卽發出紅諭定於本月二十六日午時履任○昨日爲江海關道黃幼農觀察之夫人帨旦松海防同知葉臨恭司馬上海縣黃愛棠大令保甲總巡鍾明府江海南關及縣署帮審委員曹明府縣丞呂二尹主簿孫少尹典史蔡少尉以及文武印委各員弁咸於午前趨轅叩祝 
[幽香生色]  
　　昨日爲本城邑廟内園蘭花會之第一日正廳及唱臺等處供花八十盆或爲紅蘭花或則素心以及荷花瓣梅花瓣水仙瓣黃瓷綺石掩映生姿直至五點鐘時遊人始渐散 
[春賽紀實第二]  
　　昨日爲上海西商春季賽馬之第二日是日也適逢立夏樹頭梅子活翠迎人晴日麗空菊塵微扇舉凡烏衣公子紅袖佳人油壁靑驄相逢紫陌詠玉溪生扇裁月魄羞難掩車走雷聲語未通之詩覺旖旎風光非楮墨所能描畫矣日方卓午怒馬分馳洎乎殘月如鈎柳梢高掛賽者始興盡而返觀者亦緩覓歸途計仍賽十次第一次入會之馬每馬由馬主捐銀五兩計跑一里有半先到者得一值銀一百兩之銀杯次得銀二十五兩計七馬共賽西人唐林馬首先馳至西人古名馬第二第二次入會之馬每馬由馬主捐銀十五兩會中更添銀二百五十兩計跑四里有半先到者得銀七成半次得一成半又次得一成計十一馬共賽西人古司馬首先馳至西人白西馬第二怡和洋行馬第三第三次入會之馬每馬由馬主捐銀五兩計跑四里先到者得袋内所盛金銀係各西婦所贈者計九馬共賽西人四德記馬首先馳至第四次入會之馬每馬由馬主捐銀五兩計跑五里先到者得一值銀一百二十五兩之銀杯次得銀二十五兩計九馬共賽順全隆馬首先馳至會德豐馬第二第五次入會之馬每馬由馬主捐銀十兩計跑四里有半先到者得一德國總會所贈銀杯次得銀四成又次得一成尙有五成歸入會中公欵計十三馬共賽平和洋行馬首先馳至西人大拉司馬第二新和洋行馬第三第六次入會之馬每馬由馬主捐銀五兩會中更添銀一百兩計跑四里先到者得銀七成次得二成又次得一成計十六馬共賽西人普拉馬首先馳至西人谷發馬第二西人白西馬第三第七次入會之馬每馬由馬主捐銀五兩會中更添銀一百兩計跑三里先到者所得之銀須分出五十兩贈次到者計十四馬共賽西人古名馬首先馳至平和洋行馬第二第八次入會之馬每馬由馬主捐銀五兩凡今春入會者不論何馬定必捐銀會中更添銀一百兩計跑四里有　先到者得銀七成次得二成又次得一成計十馬共賽順全隆馬首先馳至怡和馬第二西人法蘭格馬第三第九次入會之馬每馬由馬主捐銀五兩計跑三里先到者得一蘇松太道所贈值銀一百五十兩之銀杯次得銀二十五兩計十馬共賽西人瑪立師馬首先馳至西人白西馬第二第十次入會之馬每馬由馬主捐銀五兩計跑二里先到者得銀五成次得三成又次得二成會中更以銀一百兩贈先到者計二十一馬共賽西人唐林馬首先馳至西人法蘭格馬第二西人古名馬第三 
[名醫返滬]  
　　靑浦名醫陳蓮舫比部應蕪湖關道之聘小作勾留正欲首途又經金陵官塲電請診疾是以昨日始回滬大約小住數日卽須旋返靑溪矣 
[告示照登]  
　　江蘇松江府海防分府葉上海縣正堂黃爲出示曉諭事奉蘇松太道憲黃札開光緒二十一年十二月二十八日准湖南振捐總局咨開案照湖南本年雨澤稀少長沙衡州寳慶各府屬秋收歉薄窮民難於得食不免蕩析離居業經前撫憲吳奏請截留漕折銀三萬兩復蒙前撫憲吳撫憲陳先後奏請撥照順直章程開辦振捐現奉戶部議准核覆在案應卽設法勸辦惟湘省本非富饒之區加以災區旣廣民力益艱不得不求助他邦以集厚資而濟賑撫咨請垂念湘省數百萬生靈喁喁望賑飭屬廣爲勸辦一俟捐有成數隨時咨解來浙以便核收彚獎等因到道除將實收分致勸募外合將實收捐章札發查收設局勸募一俟捐有成數隨時解道核轉等因到廳縣奉此除遵飭在海防廳署東側土地祠内設局會同勸辦外合行出示曉諭爲此示仰合邑紳商士庶人等一體知悉凡有志顯揚情殷報効者開具三代履歴報捐職銜封典貢監及推廣升銜頂戴等項備齊捐銀赴局按照順直賑捐章程上兌以便隨時核明例銀塡給實收一面彚案詳請奏咨給獎毋稍觀望切切特示 
[照例停訊]  
　　昨禮拜二法公廨堂期緣是日適逢立夏節期且在賽馬期内例應停辦公事中西問官先期咨照捕房停訊一期 
[飭暫停訊]  
　　昨係天后聖母誕辰英讞員屠興之别駕由道憲黃觀察飭往鐵大橋天后宮拈香且值立夏令節所有早堂案件停訊一天 
[觀賽敗興]  
　　有徐某者本地產也家在滬南因滬俗當西商賽馬之日必到跑馬塲一走以爲榮昨日午後携其幼子望泥城橋一路安步當車是日觀賽者人山人海幾無容足之地行經胡家宅會香里口偶一擁擠似覺身畔有人摸索立卽看視則對時表及眼鏡袋早已不翼而飛只得徒呼負負而歸 
[馬車肇禍]  
　　昨日午後五點鐘馬車往來正在熱閙之時有某少年衣服麗都高駕兩輪高板車行經新署前正在揚鞭自得之時適有一老嫗手携六七歲之小孩兩人不及避讓致將小孩撞倒在地傷及指頭當經巡街華捕上前將一干人拘入捕房一面將受傷之小孩送至仁濟醫院醫治想今日須當解案訊判也 
[小孩誤傷]  
　　英界小菜塲南首有某煤炭店昨晨有小孩兩人互相戲嬉一孩手持洋刃將一孩戳傷一時血流如注當經店中人將受傷之小孩送入至仁濟醫院求爲醫治不知能否無碍耳 
[賭事二則]  
　　每值西商賽馬之期捕房向弛賭禁以故賽馬塲一帶賭攤林立凡有劉盤龍之癖者莫不麕集其間並邀無業西人出爲領袖竟日呼么喝六之聲不絶於耳由是無賴之徒垂涎其利而不得則藉端以滋事昨有甲乙兩流氓因賭起釁互相扭毆嗣恐巡捕來拘始各一哄而散○賭棍王梅溪此次在蘇州騙得某巨賈入局賭博王早會合一班牌九司務在塲相角某不知也迨某輸去洋數千元始覺此中大有不實不盡欲與理論王知事不妥乃於日前買舟來滬某亦尾隨而至昨在某茶肆遇見紛紛爭論有頃始散以後不知若何了結也 
[吞烟得甦]  
　　寍波人胡某携妻賃居虹口新記浜路甘入下流常與流氓爲伍其妻再三勸導終不聽受以致時常反目昨晨又占脫輻之爻妻憤甚立購紫霞膏吞服胡察知情節雇人舁送同仁醫院求治曹陸諸醫生如法施救幸受毒未深一嘔而愈 
[上海縣署瑣案]  
　　前者縣署差役袁慶在東北鄉引翔港拿獲賭徒十一名解請訊究黃大令飭看管候訊前晚帮審委員曹明府升坐花廳提案推鞫地保羅俊甫禀稱小的不知若輩賭錢叩求恩典丁鳳占供稱小的家住丁家宅耕田度日是日因諸培松等人在小的家推牌九輸贏甚小不出三百文不料竟被公差拘押諸及祁鍚錫祁世咸沈阿大奚虎寳張全全沈煥中曹福寳張阿春王世泉同供稱小的等或事耕種或習手藝或開豆腐店是日實以小賭消遣且係初次違犯籲乞施恩明府判令將羅保笞責二百板丁笞責二百板餘人各笞責一百板飭具以 
 
 

Page 4

 
 
後再不犯賭及攺過切結然後交人保釋○昨報紀胡竹堂　逆子阿三請辦黃大令飭差看管候訊至晚曹明府升堂提訊胡訴稱監生現在治下老北門内操米業兒子阿三素習糧食生意屢薦屢歇虧空錢數百千監生賠累不淺刻又失業在家時向其母索錢滋擾且擅將器物質錢是以送請收入攺過所阿三低首無辭祗求恩宥明府喝令拖下笞臀其兄阿二跪求免責明府准之飭差帶往攺過所請揭明府收押 
[法捕房三則]  
　　法界三茅閣橋沿浜一帶排列菜蔬食物入市者頗樂其便以故日復一日該處菜攤林立又以浜北毗連英界捕房並不收捐惟至九點鐘後飭令一律收齊毋許少緩時刻此向章也邇因浜北翻造房屋此項菜攤均遷至法界幾無揷足之地往往因攤基爭論扭訴捕房捕頭以沿浜地面並不收捐無從核奪總以先至爲主後至者不得爭奪此語一出莫不爭先恐後故邇來天尙未明牟利者早來集於市矣○廿三號華捕巡至浦灘金利源碼頭相近見扛夫竊取煤一擔當塲拘獲解送捕房行至新開河橋突遇某兵輪砲手某甲欲捕將扛夫釋放該捕遂一并拘送捕房捕頭詢悉情由命將甲交人保出扛夫押候解送公堂究懲○積竊王榮桂屢經遞籍此次又同黨類馬金標潛來行竊爲包探拘入捕房捕頭命將馬押候覓保如無人保俟堂期一并解請問官訊究 
[撈屍四誌]  
　　謹啓者敝堂前因安和輪船失事所撈之屍按大小男女編號拍照先行收殮聞得該船艙中積屍尙多商之治和洋行謂該船已交待馬立師洋行設法卽至馬立師洋行蒙主人卽允寫信致末士買登當面晤商據云現在中西熟識水性人俱備先往水中摸到該船損傷之處然後再撈屍身卽由敝堂添載棺木石灰棉被等物再去等待俟有撈獲再請登報招領頃奉虎威兵輪來函各屍身共檢得大小洋四十八元二角零星首飾換洋四十六元附來瑞華號兌單一紙又本輪捐湊洋五十五元八角共洋一百五十元以助棺葬之用云云足徵善念宏深無微不至其功德眞不可言喻又餘慶堂日新盛同業各助洋四十元陸全木洋五十元隱名氏洋廿五元白川通票號交來永康安吳記洋八十元先後祗領莫名感謝除具收照外請登報章伏祈公鑒[  上海六馬路仁濟善堂同人謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂案]  
　　英人惠爾生投英廨控稱永遠租二十三保十三圖内糧田三分五厘有唐雲卿立據並有截角田單一紙交執及往管業始知有朱毛毛私行盜買查得該圖地保韓俊卿知情串通業奉另案拘押今乞速提朱毛毛到案屠别駕得供飭差提朱前日晚堂訊得韓俊卿供詞支吾質之朱供此田前由小的父親價買唐雲卿名下計一畝有餘今由小的母親出租與美商管業旣奉投案求大老爺恩准交保出外與母親商議料理官謂前本分府派差趙金押令遷棺並勸令帮貼遷費爾母膽大妄爲竟敢復行盜賣本應嚴懲今　從寛著限三日内將田交出如不交田卽將原價交還倘再玩延嚴比不貸判畢仍飭還押 
[美界捕房瑣事]  
　　老賊王桂生自去冬迄今犯竊數十起從未破獲前晚在裏虹口地方經包探范進才緝獲拘解捕房昨晨帶出吊贓計有水烟袋十餘支棉被數十條餘物不計其數押候解送英公廨訊究○安慶帮流氓裘塘明以小工餬口溷跡虹口華順碼頭陸續竊取棉花數十擔昨經包探張阿五查獲拘解　房押候吊贓送廨究辦○本邑人顧銀全賃居裏虹口文昌閣附近家豢洋犬一頭異常珍愛前日下午被巡捕房捉狗夫捉去顧與爭奪揮拳扭入捕房捕頭以顧初犯從寛斥釋○南羞人駱瑞生向充某洋行庖司刻因失業殊形窘迫前日往百老匯路四十八號洋房友人處借宿翌晨臨去友謂其竊去衣服遽前追獲據情扭控捕房捕頭令將駱押候派包探竇如海查明並無實據因卽斥釋○前日下午有甲乙二寗人在天潼路互毆四百三十二號華捕上前喝阻甲母誤認捕拘其子連批捕頰捕怒甚一倂拘送捕房捕頭立飭送英公堂請辦○北蘇州路公濟醫院門首昨晨有四十歲左右某甲倒臥於地經一百十一號三道華捕雇車送至捕房捕頭見有病容立飭送英公堂請爲安揷○某甲之友某乙現在法界八仙橋王家宅地方某日甲至乙處謂楊樹浦織布局女工缺少工資甚昻爾妻何弗前往工作如願意可我爲保薦乙信之將妻交甲帶往楊樹甫刻已旬餘乙往探訪並無下落不得已四處偵尋前日下午行至虹口吳淞路見妻與乙同載小車得得而來立卽揪住適包探竇如海巡邏而至一倂拘送捕房捕頭令將婦交該夫領回管束乙略禁片刻釋放 
[白門官報]  
　　常州營遊擊李永陞因公晉省到通判許炳常調辦泰興釐捐差丁來省禀謝○本月十三日督轅牌示新授九江鎭宋朝儒前經飭赴新任在案茲查該員現在安徽撫部院留繞練軍自應另行委員署理　有記名提督劉靑煦堪以署理又鹽城營守備員缺本部堂查有鹽城營左哨千總劉鎭標人才壯健堪以升補泗州都司員缺本部堂騐看得安徽撫標左營守備朱天慶堪以請補 
[上海陳家木橋電報總局内籌賑公所自光緒二十二年三月十一日起至三月二十日止經收湖南義賑第四次淸單]  
　　十二日無名氏小洋十角十七日瑞芝記洋二百元又姚安記洋四百三十元○以上共收洋六百三十元小洋十角 
[申報舘恊振經收順直山東湖南賑捐三月十一日至三月廿日止第七次淸單]  
　　三月十一日萱頤堂助湘振洋一百元○十二日仁者壽銅洋一元江陰老福興來陳壽山洋一元○十三日無名氏銅洋六元五角○十五日金陵陳宅洋一元徐順軒洋三角常熟敬勝堂爲原配陳安人卅冥誕將懺資移助洋廿元○十六日知過軒主求家口平安洋十元○十七日毛善餘堂洋一百元福堂之妻范門方氏典裙助振洋二元一角蘇州全盛來江天微末吏求病愈消災解危洋廿元○十九日養氣齋主得子酬願洋十元已故黃張氏助湘振洋一百元辛紀助湘振洋一百元黃摺臣求妻產後平安洋十元○廿日沈樹庭洋二元以上總共收洋四百七十六元四角銅洋七元五角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
