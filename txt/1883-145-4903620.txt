# 1883 - 145 - 4903620

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[續玉峰游記]  
　　夜將半矣僧去客　輾轉深宵不能成寐晨鐘數動宿鳥亂鳴俄而窗紙通明漸如脂赤推戶視之天半朱震映射成彩日輸將湧光泛於東呼同游者起道人進盆盂潄頮已乃與僧別僧啓殿後扉屝外有隙地大可三畆以山爲垣壁立千尺西偏斜通鳥道指以示余日循此步隨徑轉不半里直達後峰之頂傍有華藏寺古之叢林也燬於兵基址猶存舊觀難復七級浮圖遠立寺門之外矣淤覽之次卽跨中峯取道前山以歸視所來境易險爲夷非復樵徑之崎嶇他日重來知所趨避當延故人於巖下之扉余頷之去紆折東行過祠後巖猶見僧倚扉而望也踰此又崖升數十丈得平原殊空闊祠僧所稱華藏寺在馬寺門畫閉門外有盤石可容數十人與主人趺坐其上見一緇衣以杖叩門雙扉豁然將入復廻身肅客余及主人趨而入庭際有古柯楷下有奇石石高三尺許大可四圍根著於地色紺質堅文彩陸離斑大如錢或黃或赤如菊如蓮以石叩之聲錚錚然入禪室茶鼎初沸揮塵清談意甚閒遠僧自陳蜀人名靜悟余以祠僧爲詢曰此道修也有定力道心深固不失爲苦行頭陀談次起視四壁所懸畫幅款署西來葢住持也時出游未歸其人物皆蜀僧竹禪所作筆致略彷癭瓢山水皆蜀僧覺悟所作在大小米之間而又不拘拘於法若有意若無意筆墨氣幾於脫盡余甚稱之靜悟曰技也非道也吾道尚虛無是非禪宗所貴余意其精內典略與談禪機鋒觸發日卓午辭之歸靜悟導余蟾塔復同上峯頂天風吹衣颯然有凌霄之想主人謂余曰昨自山麓仰而視疑有眺者爲仙今何如矣相視而笑顧盼問遙見一水空明皎如白練葢羊腸壩上諸湖也穹窿靈巖在其西天馬橫雲在其北靈巖勝境有館娃宮響屧廊西子遺跡在焉橫雲山爲二陸讀書處吾因之有感矣山川秀靈之氣不鐘於男子則鍾於婦人今之驚才絕艷如機雲西子者誰乎豈代有其人抑間世面一生也低徊無已想像深之返步玉峯下與靜悟別送至中峯指前路告余曰政則東之是爲下山之路余偕主人越中峰度前山履磴道窮百餘級折而東路旁有幽壑鑿石爲梯踐之而下見崖際有石屋闌以石不可入內列坐石佛五就地鑿成皆連於山余謂主人曰願寒士依人座地穩如此佛主人笑余以目仍循故道而出稍東行過一平原原西北有石亭已殘破楹聨壁詩漫漶不可辨原下有涸井深不見底殆卽道修所稱湮塞之泉歟踰原歴坡坂石之嶙峋偃仰不可名狀應接不暇屢前屢却步爲之廻日晡至山口旁有磨崖赤書其文云道光甲午夏四月長沙陶澍來游時宿雨初霽四顧曠然同游者上海道吳其泰太倉州牧李正鼎也按歲在甲午爲道光十四年余俊文毅之游九年而生又四十年來游於此前賢游覽處草木皆可敬是亦甘棠之比也斯游獨遺山之北聞北山有洞深數十丈石瑩澈如玉最深處石質温軟可模出而風之始硬郎世所寶之崑石也逆旅主人湯其姓雲其名紀游例得備書不以其賤而遺之是役也以訪夢鶴而行作平原十日之飲情義眞摯而不略載其事何以無與於游山也余以辛已仲冬月旣望歸海上歸二年補而爲之記 
[諭旨恭錄]  
　　○三月二十九日奉　上諭興恩奏病難速痊懇請開缺一摺盛京工部侍郎興恩着准其開缺回旗調理欽此 
[本館自己接到電音]  
　　○本館於昨日接得在津友人專發電音到本館內有四月初三日　上諭一道敬謹譯登○初三日奉　上諭張緒楷補授光祿寺卿欽此 
[外洋消息]  
　　○外國新聞帋言中國與俄羅斯勘定伊犁兩國交界一節刻已劃定兩國俱各允洽也又云琿春俄國地界有俄國家船廠在焉以水師提督文哥味克爲總辦乃該提督用空銀洋甚鉅現經俄廷查知將該提督審實革職永不叙用並聞其手下各員亦頗有侵挪云 
[東瀛雜聞]  
　　○東瀛新聞紙言高廷近托日本某行製造德律風機器七架將次可以運往高麗矣又云日本戶部近在大阪神戶兩處地方屯積米石甚多又云前所言日本欲造電線直達高麗一節兹已定局由海線通至釜山然後由陸通至高麗王城又云由神戶至大阪之鐵路上時有人拋磚石等物意欲使火車傾覆且常有人擲石拋擊坐客日官欲查究其人爲未查獲三月廿四日有兩華人坐火車至大阪途中被人擲石入車俱受微傷誠不解其是何居心也又言日廷以花房君義質爲駐俄公使兹該公使已發電音云於三月廿一日已抵俄京履新矣又云高麗在日本講買銅船兩物計洋五十萬元以備鑄錢之用又云德國新簡駐日公使於三月十八日早九點鐘謁見日皇呈進國書日皇率王大臣等多人迎犒禮意優渥宴待豐盛至十點鐘始成禮而出是日下午兩點鐘又有美國派駐高麗使臣福忒進見日皇并辭行福君本請日本外務大臣派給善於高麗語言文字及知英語英文之繙譯數人同往高麗今外務大臣山派令司員齋藤修一郎隨同福君往高定於三月廿六日乘美國兵船啓行又云日國前以馬關之役付與美國之兵費贏餘銀兩現經美國交還日本由駐美日公使匯至日本交與外務大臣計七十八萬五千零七十八元並有一信內言此次還銀之故並費日本與以從此益敦和好日人亦以書答之言不特朝廷感情卽舉國臣民亦莫不心感願與美國益堅情好又有橫濵日商以三月念六日爲橫濵開埠通商之第一日且馬關一欵亦蒙美國交還故邀集各西商相與宴飲爲樂以詰慶幸而日皇亦親筆作書以謝美總統云 
[東瀛多盜]  
　　○日本有巡捕某甲見盜欲捕之盜力與爭持正在扭結之際又有巡捕某乙前來相助捉盜卽拔刀奮斫乃盜則無所傷而將甲耳割去盜遂乘機而𨓜甲訴之官飭令罰乙洋十元並革去捕役以爲鹵莽者儆　三月十八日有盜二人至神戶相近之某姓家行刼將某姓家諸人盡行捆縛而令一小婢指引藏銀之所小婢懼其威一一 
 
 

Page 2

 
 
指示盜艉席捲所有約計一百十三元携贓竟去至今尚未緝獲○三月二十三日有盜六人入某米行肆搶先由外將該行夥友悉皆繋縛繼將入行主房內乃繋縛夥友時不免喧囂行主早已知備見盜將入大聲喝之並以大言恐之謂汝等六盜何足懼來則盡殺無唯類如捫虱然六盜見其形勢洶洶恐非敵手逡巡𨓜去不失一物○有日人名育蘇格向充包探現已辭役其家素與盜往來一日育蘇格出門未及數步突爲人所斫死並將其妻捆縛兩足倒懸梁上以鎗搠而斃之此殆有夙恨者歟 
[高員罷職]  
　　○東洋報載有高麗信息云前駐日本之高麗使臣本係高京之大員近則已經罷去不解何故聞緣前者駐日本之英公使飭駐神戶之英領事赴高與高人相商進出貨物照價完稅五分高人答以此時國內諸事尚未定局再容緩商領事遂廢然而返該高員頗喜西法大有相助英領事之意而此時高員之信從中國者衆故以爲異已也而去之然究未知其確否也 
[印王來滬]  
　　○前日法公司輪船來滬有印度某王附輪而來昨日乘馬車至各處遊玩盖欲領畧中華風景也 
[西員行程]  
　　○三菱公司輪船於前日抵申美國駐滬之總領事前以有事遄返今次附輪言旋卽於昨日接印任事矣又本埠瑞典國領事官現以要公擬將返國領事署內一切公事請奧國副領事官夏君士代爲辦理云 
[船捐新章]  
　　○日本報載有日本戶部大臣告示并章程其章程係收取日本各船捐及船停泊地界倘有移動須禀知各該處官長如有互相售買亦須禀明在捐照內加註其捐照則置之船上以便查騐其捐項輪船每百墩每年捐洋十五元西式帆船每百墩每年捐洋十元本地船可裝五十担以上者每百担每年捐洋二元五十担以下者及長一丈八尺爲止者如渡船駁船漁船等類則每年捐洋三角如有長過一丈八尺以上每六尺加捐洋一角五分遊船如長一丈八尺爲止每年捐洋五角如逾此數每六尺加捐洋二角五分其餘小船及雜項船隻一槪免捐收捐之期每年分作兩次以西歴正月初一起至正月底止是爲第一次七月初一日起至七月底止是爲第二次此條新章定于本年西歴七月初一爲始倘有不遵當加罰五倍 
[武漢要聞]  
　　○日來武漢地方傳有教匪起事其情形疉經錄報兹聞上月二十八日漢鎭都閫府胡都戎密盼得蔡家巷後煙室內有痞棍鄧五爺語言文離當飭弁兵拿住送道同日又拘到忠義殿和尚查訊劣跡胡都戎又攺裝至川船見有在艙拜燈口念咒語者亦卽喝兵捉住數名並查見包袱內有違禁等物關憲差役與都戎協查得土壋打銅街一某飯店有謀不軌者遂捉得熊老八等諸犯並一婦人起出白洋布旂幟號衣領褂及新九等件約有担餘於是各官憲如夢初覺知前此民間之遷避實非誤信風聞也土壋一帶爲藏奸納污之淵藪都戒與道憲差役疉次𥡳查先後拘到十三名其中男婦不一並有一作縫工者是日道憲訊出熊老八之惡跡並據熊老八供出有黃表紙畫符護身等語爰在轅門內當夜斬訖其首級均懸於接駕嘴以上所拘獲者除青山河南各一人餘皆𨽻黃孝兩邑所獲新刀有已製成者有未成者據傳號衣背上有大書替天行道字樣旗上則書湖吉堂三字又聞兵勇查得石碼頭某翰林院公館之跟班兩人其主人出而未返且無眷口提審後未知如何發落二十九日胡都戎之兵在敦實堂後蕩邊見一十餘歲之童在蕩邊戯嬉向隣童曰吾有人付錢一吊囑放火燒江柴垸子蕩內有刀待火燒時取用該兵聞之向童根究童卽不語詢其居乃指破蘆蓬家有母在該兵甚疑使人試摸蕩底果得長刀六把約長二尺許洗淨泥土鋒利無比又在菜園內搜得照樣之刀三把上有鐵店招牌當卽帶童携刀至鐵店查問果是該店所造復拘鐵店主一併送縣究辦又有人云堤上某鐵店去年內所造之刀不知幾多現不知藏在何處云以上皆漢皋二十八二十九三十日之情形也詎知武昌省內亦有此事先是有把總朱文度歸入撫標候補居常無事而景况食貧因在梳粧台開一烘糕店帶賣新絮念八日風聲遙遞遷徒者多朱忽遇某甲於途約啜茗談心甲先勸朱搬家朱以爲家無長物惟此烘糕店又何畏哉甲曰遷之爲是免受驚嚇朱不聽甲又曰我有言奉告君能出微資可保無事甲遂携朱同至梳妝台某尼𤲅入一私室告將起事朱卽隨口應允甲對同夥曰此乃朱把總留下名字日後當可收効復令立誓朱曰我令無錢止有軍器數件助之可乎匪黨大喜約薄暮到朱店檢取屇時朱以酒點待甲比天色已晚將軍械取出送甲回𤲅匪黨中有欲殺朱以滅口者或云須臾間我等卽動手聽其回家安頓似亦無礙朱脫身後直至協臺前密報協戎先不相信禀至再三乃令具結方肯上禀朱卽具全家罪結遂同乘馬至抚憲白其事立召营勇至𤲅獲八人并女尼同去訊得尚有漢陽門內之紅墻巷有已收之客棧屋內有大頭目在焉該棧門前有豆絲館平日皆從館出入且有便門當卽傳兵　拿其中有武藝者竟飛簷走壁而去祗擒獲數十人是夜乃傳令次早不準開城閉門搜查故念九日止許挑水賣菜者進出當夜搜得各匪身上有藍白洋紙畫如佛形者每人各二塊又有尺許長之利刀聞有一十七歲之童蹤躍如飛莫能捉摸又搜出緑黑綢家將擔數頂如戲劇中武松所戴者藍頂緑邊前有小鏡及火彈火油數桶蘸浸大把布練子盖將放火爲號也二十九日早晨審實者三十五名立卽斬决首級號令至晚復斬六名又斬賣豆絲之母子與尼姑共四名總共四十五名其首級分發漢陽漢口五顯廟接駕嘴大碼頭龍王廟等處懸示督撫憲嘉朱把總之能破鉅案許保都司銜先賞銀百兩又恐匪類報仇着帶兵十名護衛往省城內查街現聞惲道憲着某千總赴黃孝兩邑查拿餘黨另飭人往蔡甸查船又出賞格緝捕匪首此鄂垣上月底之情形也餘俟有聞再錄 
[查拿教匪賞格]  
　　○湖北布政使司按察使司善後總局總督營務處爲出示賞格事本日拿獲教匪多名業經訊明供詞就地正法惟尚有總頭目鄧玉亭及散目朱敬民王先生熊定國熊正彪楊怡茂王金榜等尚屬漏網現任城門未啓該匪諒難逃走合行出賞如有將首犯鄧玉亭拿獲送官者賞錢五百串拿獲散目者每名賞錢二百串送信指引帮同拿獲者酌賞一半如有知情不舉仍敢藏匿一例治罪此外餘黨准其自新概不株連切切特示計開　首犯一名鄧玉亭漢川人年三十歲身中面麻無鬚散犯六名朱敬民山東人年三十餘歲黑臉大麻長大身軀　王先生手掌有字紅色　熊定國嘉魚縣人自稍候選知縣常來省賣書籍字畫　熊正彪黃陂人又名熊老八稱熊虼蚤　楊怡茂卽王占魁漢口開篾貨店　王金榜住漢口鮑家港又名鐵羅漢 
[趕設電錢]  
　　○中國電報局續設浙閩粵線業已隨聞登報兹聞南潯支線於初四日已過蘇州平望而至梅堰距南潯僅三十里不日卽可通報又聞從抗州至寍紹支線已添派委員分路建造自杭州至廣州正線亦擬分爲三路赶辦如此分頭赶造工程自可速竣又於本埠添設吳淞支線一道己於本月初五日由上海道憲泒委幹員會司中國電局員董及華洋總管督率工匠人等一面從鐵路徐家花園起一面從吳淞開沙局東首起分頭開工所設鐵桿皆從英國購來極爲堅固據聞數日之間卽可赴成自此英線傳來電報必從此線至滬中英兩公司已訂合同剖分報費從此信義交孚當可利市三倍又聞廣東公司電線有接至越南之說殆因法國之事歟 
[稅司瓜代]  
　　○營口友人來信云海關稅務司李君華達已屇瓜代之期而接任者爲光緒三年曾任營每關稅務司之謨君云 
[營口大風]  
　　○營口書來言上月念八日十二點鐘正値潮來忽西北風大作波濤怒翻人聲鼎沸河中潑沉舢板船三十餘隻駁船一隻 
 
 

Page 3

 
 
及一點鐘時漳州輪船進口風大而雨及下椗後天忽晴霽將近兩點鐘時利運輪船進口吳復慘暗風雨又至芝罘台灣兩輪船于十二點鐘出口行不三十里猝遇狂風不敢鼓輪前進說者謂春夏之間如此大風在營口亦不多見也 
[寍郡火災]  
　　○月之初三日上午十二點鐘時新橋頭大街朝南之某木作因午炊失愼火透屋染幸長安水龍首先馳到噴救兼是處木匠甚多立卽拔開火道得以救滅僅焚去樓屋一幢云 
[青蚨飛去]  
　　○鄂省蔡甸鎭距漢口六十里航船往來如織朝發可以夕至該鎭有張姓者家擁厚資富甲一鄕人皆艷稱之平日業油榨坊生意頗佳招客亦廣常有現錢一二萬串不料前月杪該坊所堆之錢忽於白畫破屋而飛人雖知覺而不能救望之若霧氣然又如火藥轟擊一般不堪近視向北而飛高亦不過丈計由該鎭過襄河對面有鄕農在田間作工忽見空際若羣鴉亂飛舉鋤一擊遂落下錢三串拾之而歸不勝歡喜該坊富日查點堆錢約失一千串左右不但該坊人深爲駭異卽通鎭之人亦無不驚怪也次日訪之閒其錢飛至漢陽所屬之栢泉村某廟自落錢六十串其餘皆入黃陂縣境盡落於某姓家此事頗近荒唐有友自蔡甸至漢口談之鑿鑿姑錄之以質諸愽雅 
[黃鵠高飛]  
　　○某甲者楚北人布帆一葉水宿烟餐葢以船爲家者也舟中一妻一女妻年已逾不惑而女則韶顏稚齒顧盼動人絕不類貧家產去年甲染疾死母女不諳操檝遂將船售與他人而牽蘿補屋另搆茅舍三椽於金陵下關岸側前日有江西木商偶過其地見女臨流浣衣雖裙布荊釵而風致娟妙心竊艷之繼探知爲窶人子以爲可以利誘遽訐舟人婦往作蹇修許以事成重謝婦貪得厚酬欣然至女家與甲妻絮語繼見女至故問爲誰甲妻以實告婦問已受聘未甲妻以飄泊異鄕苦無良匹對婦曰姑姑具此麗質自是金屋中人斷不可草草令嫁田舍郎他終身恨甲妻頗嘉納之後日婦復至云返自城中紫纜候載並贈女脂粉數事每邀甲妻赴已舟小叙至則巨艦峨蛾酒肴已備遞相勸酬肝瞻互陳各恨相見之晚繼乃微露作伐之意甲妻曰此舉極承美意但須與女商之再行報命言訖而散次日清晨甲妻自來招飲婦喜從之酒闌婦復申前說並云商資本極厚人亦誠篤且値斷弦時不可失甲妻曰事雖佳但老身止此一女後須倚婿以老且現須聘命三百除稍置粧奩外餘欵卽留爲送終之資如將來彼此無嫌則此欵仍可交婿營運但此時當先說明耳婦悉許之歸與商謀商念聘禮雖鉅然母女過門之後仍歸我掌中不過此時暫寄外府耳遂慨然允諾擇日行聘第以銀數太鉅恐有不妥乃與婦偕往面交甲妻並約三日後迎娶是日女自室中薄窺見商鬢點吳霜已過半百竊自悔恨夜間輾轉思維不可復忍乃告母曰以女之年何患不得佳偶嫁此龍鍾老叟設一旦先犯霜露我母女復何所賴况家中有無正室尤不可知不可不早自爲計甲妻以業經行聘恐難中止女曰明告自不可行若效昔人暗渡陳倉輕裝返里則黃鵠先已高舉矰繳其奈我何不過拚棄數椽破屋耳甲妻恍然大悟次日故作入城購物狀而邀婦與女作伴使不爲備迨入夜婦去遂同附輪舟宵遁及期商預遣人來探則門鎖雙環絕無動靜歸以實告商大驚與婦偕至果如所言急叩鄰人則稱母女於昨日入城未歸爲對商疑信參半心如轆轤待至斜日西沈仍無蹤跡心知有異急報明地保破門同入則見惟敗簏縱橫木器數件而已與婦互相抱怨然已無如何只得將破屋變價以償前失然不過十獲其三耳聞者無不笑商之愚而嘆女如神龍露爪不見全身其變化爲不可及云此金陵友所述雖然誰知之而能道其詳若此哉想其中尚有轉折特傳者未晰言之耳 
[搶親笑柄]  
　　○搶親之風盛於鄕間推原其故蓋因男長女大而女家則苛索聘禮男家則貧窘無財彼此齟齠勢若氷炭於是串合氷人乘間竊發舍親迎之隆儀出搶親之下䇿此猶曰勢實迫之也乃竟有女年尚未迨吉氷人亦不預謀而夫壻情急輒欲以東洋車代彩輿此亦事之罕聞者矣英租界北香粉弄有某氏婦者僑寓于此有兩子一女子均成立女年祗十二曾字某甲某甲者以船爲家者也父母早故惟祖母一人同住於船水宿烟餐歴有年所甲自分年長而中饋尚虛遂毅然作搶親之計雇東洋車而往其時恰在午刻某民婦在門內洗衣女適在外甲見之卽將女抱置東洋車中而囑車夫疾走無如地方逼窄車不能急行而某氏婦已聞信又値二子歸家三人同出追之遂將車扭住隣人亦紛紛而來率女以回現當邀媒理論不知如何了局也 
[代犬乞命]  
　　○咋接放牛局來函云本局收到英法兩工部局交來之犬截至三月三十日止實存犬四百四十六隻英工部局恐本局看守不愼曾遣巡捕前來點數並剪耳邊以作記爲言局中養犬其數已多因於四月初三日起將所捉之犬不分善惡依舊慘殺前用鎗轟或用藥斃今則用溺斃之法浸水缸中拖起已斃則已未斃再浸其可慘情形實爲目不忍覩查本局原冀收犬多多益善以免慘殺除尚在力請將所捉之犬仍給本局外伏祈善士仁人體好生之德存愛物之心不勝盼禱之至今將三月分收到各善士送來養犬捐欵開列於後　無名氏十元餘生氏六元見犬慘殺不忍人五元母壽代買物放生五元靜宜書屋四元衍慶堂四元鋤梨書屋二元隱名氏一元共收洋三十七元凡有捐欵送南門外放牛局或城內各善堂均可 
[愼防火燭說]  
　　○滬上自二月以來南北火警頻仍日前太平弄地方又遭祝融之虐雖曰天時燥烈實由人事粗疎古詩云無人房內莫烘衣壁掛棉花燈遠移點紙吃烟防板燥當風剪燭慮風吹水缸熄炭方爲穩木桶盛灰大不宜通淨煙囱尢緊要休教柴草灶前遺今則火油一物最易失事務望各自檢點時刻小心庶幾人定可以勝天而高枕無憂矣 
　　芝竹軒主人謹述 
[分發人員騐看名單]  
　　○籌餉例掣籖分發　郎中　何彥達江蘇何彥昇江蘇陳鳳章江蘇張祖笏江西沈銘照安徽　主事　李家玉山東陳鴻年浙江劉怡福建劉學愷福建張星垣廣東員外郎銜朱崧生江蘇　大理寺寺丞　張錦文山西　通政司經歴　錢壽仁江蘇　中書科中書　陳錫麟山東褚煇祖湖北蔡源清江蘇　內閣中書　蔡卿雲湖北　詹事府主簿　白會焯順天　光祿寺典簿　錢炳奎直𨽻道　花翎三品銜鄭崇黼浙江花翎多齡正藍　知府　黃仁黼湖南　同知　高徽梓山東　通判　同知升銜兪廣齡江蘇　鹽大使　葬敦培江蘇　縣丞　郭頤山廣東劉裕陔湖南　典史　楊光祖安徽○籌餉指省分發　道　吳炳祥安徽江蘇高驂麟浙江直𨽻花翎吳恩桂河南湖北　知府　花翎三品銜松峻廂白安徽石承霖貴州廣西　同知　福盛正紅東河庄彥份江蘇湖北張恩灝安徽江蘇李大鎔順天東河李朝覲廣東江蘇吳興綬福建河南郭勗河南北河郭昂河南東河張霖四川雲南周文鎬湖南雲南　直𨽻州知州　王茂中廣西江蘇　知州張兆珏山西直𨽻世襲雲騎尉朱之模浙江江蘇　通判　鹽提舉銜姚壽春湖南江蘇李西銘山東江蘇周維新江蘇安徽吳達江蘇河南歐陽明江西河南張樹槐江蘇廣西王世釗直𨽻東河陳嵩申順天廣東陳柏森順天廣東趙延珍浙江江蘇王鍾瀚河南江蘇袁保晋河南安徽鹽提舉銜張樹森陝西日肅周光昌四川河南何國珵浙江湖北鹽提舉銜許承俊浙江江蘇杜煥章浙江湖北廖瑜四川雲南　鹽運判　鹽提舉銜梁佩年福建兩淮鹽提舉銜沈秉模浙江兩准王福璠浙江兩淮任文瀾安徽兩淮　直隸州州同　王希曾浙江江蘇　知縣　羅祖翼湖南廣東姜惟寶湖北江蘇馬霈恩山東江蘇王延年湖北江蘇同知銜秦基浙江江蘇世嬰雲騎尉李連昌甘肅直𨽻程元鎔安徽直𨽻花翎四品頂戴 
 
 

Page 4

 
 
陳錫霈江蘇湖北曹福燕江蘇廣東李祖榮江蘇廣東李淇順天河南　布政司庫大使　張康遜湖北安徽　鹽大使　郭曾尚福建兩淮景淇正黃兩淮范德培湖北兩淮錢溯旭江蘇廣東張成熙江蘇長蘆温繁熙江蘇長蘆施官𥿈江蘇廣東張紹棠安徽兩淮曾家彥江西兩淮祝傳望河南兩淮朱灝四川雲南李嘉福浙江廣東周端濓浙江長蘆胡詒翼浙江兩淮錢毌珣浙江廣東梁慶和浙江兩淮張文田浙江兩淮雲騎尉世職鄭鴻鈞浙江　布政司經歴　金寶常浙江直隸　布政司理問　唐松森廣西陝西　州同　王尚恩順天東河王顯鉁湖北江蘇　直隸州州判　謝錫慶湖北山西春林正白甘肅石芳采浙江直𨽻　州判　許葆成福建東河任蘭言浙江北河王紹誠山西東河鹽提舉銜楊宗錦湖南廣西　按察司經歴　瞿念慈江蘇湖北戴極順天江蘇　鹽運司經歴　程全保江蘇廣東盛曾緒順天兩准倪光熊浙江兩淮張克勛浙江兩淮婁賜書浙江兩淮　府經歴　蔡起鵬江西廣西甘增籌江蘇湖北理問升銜馮世錦江蘇湖北查宗仁安徽江蘇陶家隲江西江蘇潘奏棠安徽江蘇王曰端安徽直𨽻孫鼎湖南江蘇閻駿業山西直隸韓濤山東直𨽻溥仁鑲黃河南李若順天江蘇　縣丞　蔡世儀浙江北河劉寶綸河南北河姚寶炘浙江直隸李九波鑲藍廣東闕樹蕃河南安徽沈同文浙江江蘇唐應庚浙江北河張世鈞河南直隸沈崧年河南東河唐繼祖四川河南沈德型浙江江蘇項季芳浙江江蘇洪棠在浙江江蘇阮保燕浙江北河周懋照湖南安徽陳繼泰湖南湖北湯東暉順天江蘇傳培裕順天東江施以鎕順天江蘇魏琦福建廣東金兆魁安徽河南布理問銜維績正白甘肅劉保仁江蘇廣東呂烈鴻安徽江蘇劉獻謨安徽直𨽻鄧端黻江蘇湖北鍾天緯江蘇廣東馬克嘉安徽北河苗燮江蘇河南戴恩駿江蘇湖北　鹽知事　厚格鑲藍兩准鮑美璜安徽兩准趙曾畬湖南兩准謝濓湖南兩准　按照磨　祝震鈞江蘇安徽　按司獄　王家駿浙江安徽錢用賓安徽河南朱葆光江西安徽　府照磨　謝敦化安徽江蘇　道庫大使　舒蘭升安徽江蘇易家鼎湖北江蘇許承湛浙江江蘇　縣主簿　郭紹庭河南東河王振乾山東東河　州吏目　戴福星江西江蘇吳英華安徽江蘇張樹甲廣東廣西　鹽巡檢　李振聲順天兩淮王乃濟浙江兩淮 
　　此稿未完 
[贈謝吟香校畵]  
　　○美貌娉婷不染塵年華碧玉正青春阿儂管領風兼月綽約丰姿愛煞人　琵琶學弄指頭工宛轉歌喉響徹空一曲宜償珠一斛忍教腸斷畫樓中　渾是蟾官降下仙更兼才思湧於泉閒情都入新詩詠寫出珠嘰累白萹　我從銀漢望牽牛風景秦淮此暫留難得畵圖人第一狀頭名欲播青樓 
　　申江夢花館主筆君氏作 
[壬午之冬合肥方子箴廉訪寄懷齊玉谿老友申江詞調寄聲聲慢用周公謹傊]  
　　○拖泥帶水冒暑遄征兩年再到揚州若箇題襟故人常挂心頭魚書迭番相奇這顚翁不媿名流居海上耐清貧至老何慮何愁　竟把珊瑚作杖記吳門出難總是天留握手緣慳小春已棹歸舟往時也曾按拍賣魚灣腔壓歌樓算我輩儘陶情風月胸有千秋 
[八十老人齊玉谿寄懷方子箴廉訪合肥詞調聲聲慢并和原韻]  
　　○盈樽美酒滿座高朋十年夢覺揚州一旦分飛燕勞事怕回頭詩筒往來如織夢園翁儒雅風流拋敝屣賦歸田到處尋樂銷愁　萬里清風兩袖壓歸艎有石巫峽雲留偶一相思渡江重駕輕舟相逢恍如夢寐一年餘同詠西樓別許久聽鳥鳥高唱一日三秋 
[滿江紅用稼軒江行簡楊濟翁周顯先韻寄懷方子箴廉訪]  
　　○縱目滄瀛見鷗鳥似曾相識從不擇波濤深淺飛南飛北賞菊不辭元亮酒遊山常著東坡屐閱人間八十歲華新猶爲客　頭九至田占坼天霏雪寒無敵想梅花樓外有人行跡笑索茅簷清徹骨香縈鼻觀光生白歎吾儕聚散總無常今非昔 
　　齊玉谿倚聲 
[送心泉居士回日本]  
　　○長風吹海渡雙輪對眼烟波島嶼春從此相思愁落月何年重獲謁清塵有懹莫遣緣孤憤異地同心証夙因寄語東瀛諸碩彥漫將强富詡良臣○卽席贈張筠孫朱襄侯　無端風雨負良宵着屐登樓赴寵招隔院笙歌聲不斷誰家鶯燕舌初調隣君杜牧情懷在笑我元龍意氣銷倚徧玻璃屏六扇新秋疉疉酒頻澆○寄鳳卿女史　聞道容華遜舊時人間方信有相思璇閨觸恨拋殘綉騷客工愁好賦詩明月情多憐夜永寒潮信斷失秋期緘成錦字憑論寄惆悵江南鴈到遲 
　　鐵少奏緑主人志雲氏稿 
[江督轅門抄]  
　　○三月二十九日甘肅候補道周崇傳銷儀棧差　前直隸提督劉銘傳合肥來　○三十日監掣同知金福新揚州來　縣丞李暢榮銷神策門差　准補通口營都司尹嗣興　城有守備章宗瀚均謝飭知　○四月初一日孔家涵厘捐知縣舒朝冕　候補道陳鳴志　同知陳光烈知縣聯俊均辭赴朱家山　知府葉永恆禀知丁母憂　通判李孟康辭赴大河口厘捐並銷瓜埠緝私差　同知章銓銷保甲發審差　巡檢王殿楣分寗　主簿方希灝銷儀夙門差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[小工保出]  
　　○昨報挖泥被拘一節兹聞該小工等已央人保出願將所挖之處自行塡築富捕頭已允之矣 
[匠人跌傷]  
　　○虹口下海浦地方之造紙公司房屋尚在盖造前日有川沙泥水匠十餘名在陰架上作工因人數太多架板折斷十數人紛紛跌下其受重傷而送同仁醫館者計有四人一爲周和尚年十六歲墊傷小腹一爲張章發亦十六歲一爲毛毛磕傷頭面一爲楊春傷眼而四人中惟周張兩人受傷尤重也 
[挑泥轇轕]  
　　○有沈阿三者於前月下旬投法公堂呈稱因包挑大東門內孫家弄之泥墩被欠錢又等情翁太守閱禀之下卽傳錢春水殷三毛殷錢兩人又供出陳茂和屠金蘭胡金桂等數人太守亦飭法包探往傳或傳而不到或到而未齊至前日原被六人始各到案原告沈阿三稱大東門內之泥墩乃萬生火腿店包與我挑講定洋五百五十元由我包與屠金蘭挑山城關暫置城脚立有承攬計洋四百二十元其洋由我向萬生收到轉付於屠立有手摺呈騐旋據屠金蘭稱爲沈阿三包挑泥墩計洋四百二十元是實但其洋乃自向萬生收取沈阿三處並未付過沈阿三堅稱手摺現在陸續取洋而屠則稱可向萬生查對沈則以五百五十元包下我取洋四百匹十元沈取贏餘洋一百十元但此泥堆在城根總非了局因招商局欲塡金利源碼頭需泥塡築經陳茂和胡金桂向招商局包下而殷三毛與錢春水二人乃做掮客卽將城內運出之泥賣與陳茂和不知議價若干據聞按方算價而殷錢二人許沈阿三洋三百元雇船將泥載至金利源碼頭交卸沈阿三以泥在城根必須運出浦江故沈阿三卽照原價三百元之數仍包與我今雖完竣除收到外尚少洋數十元未有着落翁太守謂然則萬生之事雖已完結究竟洋元由何人所付此摺何來沈阿三答稱乃向萬生處抄來太守謂然則洋元實由萬生付屠矣卽詰屠金蘭以承攬旣寫定洋四百二十元爾收四百四十元何以浮收屠亦言語支吾太守謂此事各有不實不盡隨詰殷錢兩人曰應付沈阿三之欵則言定洋三百元今已付出若干而爾等向陳茂和包下之數講過若干殷錢答稱初時我等與聞後來不知如何太守謂若沈阿三請追當惟爾等是問汝等向陳追討倘有數目亦可嚴追殷錢兩人竟仍不說數目太守復詰陳茂和胡金桂兩人據金桂答稱姓奚並不姓胡所塡金利源碼頭包定二千方爲率今殷等祗交到五百數十方之泥每一百方卽給洋元故亦陸續付清矣翁太守以各人均有含混着於禮拜六將各據檢呈再爲核斷各人分別交保 
[拆屋案補述]  
　　○昨報列拆屋一案兹悉此次原告係王福泰非陳阿桂也前日午後又訊王之夥友供與王同副按察司訂期於今晨十點鐘再訊陳太守仍須前往聽審已飭捕房停解一日公事云 
[英界公堂瑣案]  
　　○工部局管理街道之西人好司稱垃圾車夫李阿大在白大橋堍掃垃圾因有泥漿濺在曹阿金之褲曹欲李賠褲夫頭何阿三解勸反被曹紏衆拖過大橋痛毆受傷是以報捕拘曹送案請辦何供與同并稱左膝受傷兼被摸去銅表一只曹供擺設水菓攤因垃圾車掃除陰溝有泥漿濺在我身我向理論伊卽掌我頰經傍人喝散俄而又有夫頭前來毆我我亦不敢興較詎料又被訴捕拘我今伊又妄稱失表然我之頭面確被毆傷陳太守謂工部局之垃圾車夫殊屬凶橫本分府早有所聞今旣稱李阿大與曹爭執由何解勸何又被毆殊見何之不善調停而其狐假虎威之情不問可知且未見李阿在投質何也何乃邀李投案供與何同司副領事謂曹行凶致毆失何之銅表應請究辦太守判曹管押七天以示薄懲失表無憑姑不准理○浦東鄕人嚴裕林稱昨因挈妻渡浦至引翔港之親戚家吃喜酒曾在大東門外大碼頭雇小車二輛一輛則妻子與我同坐一輛裝衣包首飾匣等件從黃浦灘向北至大橋將近詎裝物之車或前或後致我不遑兼顧及到虹口已被週逃特報知虹口捕另由包探緝獲人贓今始投案包探禀嚴来報失時立時查緝風闻有車夫胡錦長携衣包等件寄存在張金奎處前往根尋卽獲胡張二人并起原贓等語胡俯首無詞張供胡來寄衣包實不知其他包探又禀胡寄衣包與張張圖吞沒互相爭執故得風聞張豈不知此物來歴不明陳太守判胡枷號二月張則從寬管押二月贓交嚴領嚴又稱願酬包探洋六元太守謂該包探破案甚速而得贓未缺自應獎賞以示鼓厲然酬洋六元似覺太多姑令酬洋三元○周公舘遣家丁周升呈稱居會香里內曾用家丁鄭升近與伶人爲伍并爲私識婦女各情屢斥其非伊欲告辭故不再斥詎於前日清晨傭婦上街買菜見鄭手持衣包問其何來則稱主人令彼當錢及傭婦歸來道及前情始悉我之衣箱放在鄭房中恐有不妥立卽查看已被扭鎖竊去綢縐皮衣八件迨將晚時鄭仍回來聲言所持之包係自己之藍呢夾袍尚圖抵賴當在鄭箱中搜得當票三帋係皮馬褂手爐脚爐等件卽我前失之贓特將鄭交捕送案質票呈閱女傭亦到案鄭供並未竊主人之衣實係取自己衣服質錢至起案之質票三帋係向主人借來者亦非竊賊陳太守謂鄭行竊有據豈容抵賴着將竊贓交出惠頭捕禀女傭旣爲見証何致前後言語不符恐有不實之处太守謂现在之衣雖無贓據前失之贓已獲何謂不實姑令捕房將鄭帶回查吊原贓再核○戎長生稱烟舘中屢次失竊現又失錫茶壺二把查係被夥韋光達串同堂倌張阿川行竊特將韋張交捕送案開單請究餘贓韋供曾向戎言明借押錫壺現在伊要索還我已贖出還伊詎伊又欲追前贓然我並未行竊張供韋令我代押錫壺是實陳太守謂戎控失難憑不准究追司副領事謂竊壺可據請辦以儆太守判韋張各押三天壺交戎領○包探陳阿九稱見康才心肩負一包內皆棉絮及營勇號衣一件爲此送案請究號衣呈閱陳太守騐得號衣係提標新營後哨第三棚等字樣而無姓名康供向王聚興舊棉花店買得棉絮往各鄕販賣至號衣係向友人戴姓處借來之舊號衣每逢趁船時卽將號衣暫穿船資祇給半價此係貪圖便宜起見別無他故包探又禀尚在康身畔搜出銅洋二個呈閱太守又問銅洋何來康答稱茌茶舘內有人買我棉絮二個給我洋二元及倩人估洋而回棉絮已被拿去祗存銅洋隨有王聚興投案稱開舊棉花店康實我之老主顧今被包控拘案所禀皆是實情我可担保求恩開釋太守准之號衣存堂銅洋劈毁 
 
 
 

Page 10

 
 
[京報第四百十二號]  
[光緒九年三月二十七日京報全錄]  
　　宮門抄○諭旨兩道錄前○接續前稿○大臣李等　奏請優䘏建立專祠將事蹟宣付史館摺○浙撫劉　奏爲查明知府開缺另補緣由夾片○三月二十七日理藩院鑾儀衛光祿寺正白旗値日無引　見○八額駙等謝議叙　恩○熙敬謝賞二品頂戴　恩○奕功等謝賞二等侍衛　恩○山西按察使奎斌到京請　安○察哈爾總管貢果爾謝　恩○廣順請假五日○順天府奏京師得雨二寸有餘○召見軍機　奎斌貢果爾　○○接續前稿　鎭平縣知縣馬翥初審此案於王樹汶是否係胡體安並不虛衷研鞫輒用非刑逼供其於幕友途攺贓物亦未詳細檢查率行定案迨王樹汶呼寃以後業已詢知劉學汰有賄縱胡體安情事又復聽從劣幕虛寫劉體安名字並揑稱在押病故等情禀覆希圖矇混糊塗謬妄意在故入人罪開封府知府王兆蘭候補知府馬永修覆審此案於王樹汶所以呼冤之故始終並未根究乃揑飾各節一味彌縫遂將王樹汶與胡體安扭合一人寔屬鍛鍊周內查該縣錯謬於前該府等支飾于後厥罪維均若僅照草率定案予以革職殊嫌輕縱王兆蘭馬永修應與馬翥均請　旨卽行革職於承審官草率定案証據無憑枉坐人罪各以革職罪上酌加一等發往軍台効力贖罪以示懲儆馬翥據供母老丁單應不准查辦留養均係現任職官仍恭候　欽定至程孤堆王牢夭本係罪干斬决人犯該府等忽引一並無根據命案監候傳質雖與無故出入死罪有間究屬有違定制業已從重問擬軍台此層卽無庸再議合併遵　旨聾明候補同知臧政倬身爲派審人員輒同署鎭平縣鄭于僑向吏役教供侯補知縣丁彥廷教地保金振梆揑供並勸事主冐認贓物均屬巧于逢迎應請　旨交部議處其餘覆審各員是否商同主稿抑係隨同畫押之處應俟該撫查覆到日再行分別核辦前任開封府知府唐咸仰曁洛陽縣知縣張佩訓均係先行赴任並非始終其事大挑同知吉元訪禀此案情形語多近實應與並未會審業經遞呈聲明之大挑知縣張亨嘉均請從寬免議河南巡撫李鶴年河道總督梅啓照以　特旨交審要案明知王樹汶寃抑不能據實平反徒以廻護屬員處分朦混　奏結迨提京訊間李鶴年復以毫無根據之詞嘵嘵置辨始終固執前議實屬辜負委任惟均係督撫大員應如何予以處分伏候　聖裁前署河南按察使麟椿于招解重囚並未詳加究詰因犯未翻供卽照擬勘轉前任撫臣涂宗瀛具題均属疏忽應與隨題照覆之臣部堂司各官請　旨一併交部分別議處察議前任南陽府知府任愷業已病故應毋庫議劉全汰劉學汰劉黑十圖得胡體安贓物輒敢縱令遠颺施游伯删改案情串通差役舞弊致累及本官均罪有應得惟皆已身死應毋庸議地保金振梆差役牛振江書吏王青元王棠堦解役王殿杰均扶同揑供訊係出於逼迫且到案卽行供明應與無干之王得訓閻城淋趙玉劉升均予免議案內人証除事主張肯堂寨長趙榮潰准其自行回籍外其餘均咨送兵部解交該撫一槪省釋調到卷宗連贓物一併備案存庫此案係刑部主稿合併聲明所有臣等會同審擬緣由理合恭摺具陳並抄錄全案供招恭呈　御覽伏乞　皇太后　皇上聖鑒謹奏奉　旨已錄　○○太子太傅前大學士直隸總督署北洋大臣一等肅毅伯臣李鴻章太子少保暫署北洋通商大臣署理直𨽻總督兩廣總督臣張樹聲跪　奏爲已故道員功績卓著籲懇　天恩優䘏准於立功地方建立專祠將事蹟　宣付史館恭摺仰祈　聖鑒事竊原任直𨽻天津河間兵備道吳毓蘭於光緒八年四月二十七日在任病故臣鴻章前據天津紳士臚陳政績禀懇建祠致祭業經據情奏請祔祀天津曾國藩專祠以彰治行仰蒙　兪允感戴同深兹據淮軍統領浙江提督吳長慶湖南提督周盛傳直𨽻提督李長樂　記名提督劉盛休等以該員戰績甚偉詳叙事實呈請奏懇　恩施並據江蘇揚州府紳士直𨽻懷來縣知縣何承緒調署東安縣知縣張鈺候補通判方觀國舉人劉啓彤以該員功在江淮呈請奏准建祠報享各等情前來臣等追維往事重念該員勞苦功高實有未可湮者謹再將此次諸統將及揚紳所呈事實爲我　皇太后　皇上陳之伏查該員吳毓蘭安徽合肥縣人家世儒素自少讀書敦尚志節咸豐間皖境羣賊蜂起該員卽慷慨投筆與其兄吳毓芬等集練助勦粵捻二匪解壽州城圍同治初元臣鴻章由安慶督師赴上海該員兄弟隨軍東下是年克復松江柘林奉賢等城擊退虹橋大投悍賊二年克復嘉定縣城北新涇四江口之圍擊敗吳江八折同里等處援賊該員率隊赴陣所向有功二年委帶華字副營淮勇是爲該員成一隊之始十一月攻克浙江平望黎里石營十二月調守嘉善縣城三年正月前江西南贛鎭總兵程學啓進規嘉興該員率所部攻合歡橋踞賊冒險渡河破堅營遂逼嘉興府城與諸軍環攻拔之嗣守溧陽當縣城新很賊分列屯城外突有金壇竄匪萬餘驟至南渡距城一舍而遙人心惶駭該員與兄毓芬念外賊初至乘未定破之則衆志自固立出隊設伏截擊獲勝會僞直王約常州西路賊萬餘亦至南渡賊勢益盛乃與毓芬分兵兩道該員率精銳由山腹出招仙橋截賊正道之軍銜枚疾進夜漏二下至南渡登山分隊圍擊賊驚亂自相踐踏𨓜至招仙橋復斃無算窮追至建平縣界陣斬僞直王林得英僞秫天安黃有才愚天福李六洞天福袁得勝等十餘名生擒僞元勳天得黃金龍溧陽遂定旋調守浙江長興縣當是時大軍已克湖州僞堵王黃文金率衆𨓜出該員偵知賊由林城橋達四安與兄毓芬夜率八百人冒雨至觀音橋渡河奪賊營進破午山橋林城橋之賊追至四安降其衆千餘遂克四安鎭而梅溪竄賊適至中夜扼橋截擊賊大奔潰追降復四千人全浙遂以肅清四年東豫捻氣方熾豕突狼奔揚州襟江帶淮裏下河完善之區尤慮賊垂涎臣鴻章令該員統所部華字一軍駐防揚州於是獨當一面矣五年冬間捻首賴汶洸任柱分股東竄六年冬任逆殄斃各軍合力會剿壽光一捷賴逆悉衆南趨十二月初七日夜搶渡沐陽縣六塘河十一日竄至揚州城東北灣頭地方追剿各軍皆在後該員聞報卽集隊迎擊獲勝星夜泒兵分四路追截親督部將由運河東岸追殺遇賊瓦　舖天大風雨昏黑混茫咫尺莫辨逆騎出死力抗拒該員督戰益急至五鼓時賊見官軍四合縱火焚屋兾乘隙越竄我軍冐雨衝火而進試員從火光中瞥見一騎馬老賊手執黃旗指揮知必逆首發數槍賊馬倒擒之卽逆首僞遵王賴汶洸也賴逆爲粵匪餘黨慓悍善謀躪蹂楚豫薺魯地方十數年臣鴻章與故大學士曾國藩先後受　命討賊慘淡經營定計防運自安邱海州壽光諸役迭次以全力痛勦賊氛乃㸇窮促南竄雖節節追擊黨與多榷而渠魁猶在所遣死黨皆百戰之餘縱橫飄忽遠近震驚大江南北皆閉城不啓藉非該員激勵將士急起力追立收全局設一縱卽逝死灰復然蔓延江淮何可設想彼都士庶歴久不忘爭欲永以馨香之報良有由矣該員薦保侯選道生擒賴汶洸一案經臣鴻章以謀勇兼優特請破格獎勵奉　旨交軍機處記名簡放並　賞加布政使銜十年臣鴻章調至天津委辦海防營務處天津機器局光緒五年九月　特簡天津河間兵備道其在軍誠信愛士甘苦與共平居若弱無能每遇艱險輒以身先故將卒皆樂爲盡力當官講求吏治孜孜實踐事關民生利害苦心焦思尤必得當乃已而精氣之耗亦以此臣等跡其才守歴練漸深庶可任重乃以積勞過甚一病不起年未五十未竟厥施省其遺囊蕭然素士亦可傷已查近年監司中立功後積勞病故者如前直𨽻按察使丁壽昌經臣鴻章臚陳事蹟前署甘肅西寍道張宗翰經督辦新疆軍務通政使臣劉錦棠奏陳志卽仰蒙　恩准優䘏祔祀立傳在案該員吳毓蘭戰功治行嫓美一時亦無愧以死勤事合無仰懇　天恩俯准將已故布政使銜天津河間兵備道吳毓蘭照軍營立功後積勞病故例從優議恤並於揚州府城建立專祠曁將該員戰功及臣鴻章前奏天津紳士臚陳政績一併　宣付史館立傳以彰勳勤而動觀感出自　逾格　鴻慈臣等謹合詞恭摺籲陳伏乞　皇太后　皇上聖鑒訓示謹　奏軍機大臣奉　旨着照所請該部知道欽此　○○劉秉璋片　再准護撫臣德馨交到前件軍機大臣字寄後　欽奉　上諭另片奏杭州府知府龔嘉㑺才本平常性耽安𨓜等因欽此臣以甫經到任龔嘉㑺居官如何未悉其詳詢據德馨面稱龔嘉㑺在任多年尚無劣跡上年自京旋省其時杭州府属被水成灾民心　惑正値勘辦之際未便遽易生手因未飭回本任迨後嘉興府許瑤光因病出缺飭委該員暫行署理已在灾荒旣定之後督辭漕務尚稱平妥惟首府爲通省領袖時有發審案件事極煩重該員才具稍欠開展人地殊有未宜正擬請　旨開缺另補因烏程一案委查尚未覆到未及核辦等語臣晋省時途次接見該員察其人倘安詳才非肆應寔與首郡繁劇之區不甚相宜應請　旨將杭州府知府龔嘉携開缺留省遇有相當缺出酌量補用所有杭州府知府員缺緊要並請　旨迅賜　簡放以重職守新授嘉興府知府宗培將次到省爲日多署事之龔嘉儁請免撤回必專責成所有查明知府人地未宜請開缺另補緣由理合會同閩浙總督臣何璟附片陳請伏乞　聖鑒訓示謹　奏軍機大臣奉　旨着照所請吏部知道欽此 
 
