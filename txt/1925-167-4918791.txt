# 1925 - 167 - 4918791

 

Page 1

 
 
1;第一萬八千七百九十一號;中華民國十四年 西曆一千九百二十五年六月二十四號
星期三 * *   
 
 

Page 2

 
 
1;第一萬八千七百九十一號;中華民國十四年 西曆一千九百二十五年六月二十四號
星期三 * *   
 
 

Page 3

 
 
1;第一萬八千七百九十一號;中華民國十四年 西曆一千九百二十五年六月二十四號
星期三 * *   
 
 

Page 4

 
 
1;第一萬八千七百九十一號;中華民國十四年 西曆一千九百二十五年六月二十四號
星期三 * *時評 
[不平等（冷）]  
　　改正不平等條約是誠根要消弭糾葛之方也因不平等條約行用久於是不平等之心理生因不平等之心理於是一方輕藐一方鬱勃一遇事故隨地觸發其根原誠由於不平等條約而其演化更由於不平等之心理 
　　不平等條約之改正北京旣巳提出交涉若不平等之心理亦宜於交涉成事中外有識之士共同設一補救之方以消除久習之成見然後如滬案之慘劇不至復見而糾葛亦不易起矣 
[國内專電]  
　　北京電　閣議决定照會使團滬案中外委員在滬未有結束應移京辦茲將滬議未結十三條賡續提出謂另照修改不平等條約明日送出另照大意不平等條約巴黎和會曾提希望條件華會亦經提案若不修正邦交與和平無緣進步此回滬案其明證請轉關係公使爲鞏固邦交永久和平計派員會同本政府委員將條約不平等點加以修正（二十三日下午九鐘） 
　　北京電　章士釗以各校未疏通好仍遞呈辭敎長兼職（二十三日下午十鐘） 
　　北京電　漾（二十三）酉刻曾宗鑒回京 
　　北京電　漾（二十三）外沈語人交涉地點俟蔡曾回京後再定滬案發生雖在英界然光緒二十五年改公共租界故交涉仍應與使團談判不能單獨對英（二十三日下午十鐘） 
　　北京電　英勞工黨議員恩培由日赴滬調查滬慘案（二十三日下午十鐘） 
　　北京電　李佳白約各界調停滬案今日開會到甚多（二十三日下午十鐘） 
　　北京電　梗（二十三）閣議滬案俟蔡曾回再開府特别會議决定繼續談判 
　　北京電　蔡廷幹於漾（二十三）六時由滬返京見段後赴部（二十三日下午十鐘） 
　　北京電　陳籙電部學生來館請願以愛國過甚未擇手段致將使館電話切斷及迫籙署名反抗帝國主義經婉勸有數名爲搗毁公物警察驅散（二十三日下午一鐘） 
　　北京電　各國組長江聯合艦隊英十一艦日十美八法六（二十三日下午一鐘） 
　　北京電　日使表示滬紗廠案决由滬領事與廠主單獨解决至此次交涉係槍殺案因華人之激慨予亦不禁同情此案務速决中外皆利若時間過久恐未必能滿華人期望（二十三日下午一鐘） 
　　北京電　赴潯查案之萬兆區敬（二十四）起程 
　　北京電　總商聯會對學生組檢貨調查團空啟爭執主商會巳組委員團調查將英日貨物暫行封存又檢貨團干涉商舖英貨商舖反詰團員旗白竹布購自何方經人勸止此外商學間感情很好 
　　北京電　泰平公司參戰借欵軍械借欵原以國庫劵爲擔保現財陸兩部議展期契約 
　　北京電　馬廠六師二旅養日南下 
　　北京電　交部電張宗昌第一軍在黃台站運鹽三千四百餘噸無照請查究 
　　北京電　倪道烺漾（二十三）電復任鳳陽關督 
　　北京電　閣決撥庚欵十萬於五大私學 
　　北京電　滬案全權代表擬徵孫寳琦王正廷蔡廷幹同意（二十三日下午十鐘） 
　　北京電　財部節關經費巳備支票華比二百四十萬係内國銀行合凑因内國銀行不信政府故由華比出面實則華比有金案欵可扣故對華比放心（二十三日下午一鐘） 
　　北京電　漾（二十三）閣議（一）國民代表會議議員選舉程序令通過（二）綏遠警務處長門致中免李旭繼（三）王景春爲巴黎國際電政會代表（四）參政薪比參議員月薪四百開會日起支（五）國民會議籌備處預算每月四萬九千二百二十元均通過 
　　北京電　楊宇霆電府請拒絶俄飛機入境 
　　北京電　段擬通電促國民會議早開爲國家治本大法嚴密監督打破前之運動包辦等弊竇段言以雙十節爲約逾期本人即下野但通電不將此語加入（二十三日下午十鐘） 
　　北京電　敎育界爭配金欵以昨爲烈李思浩昨託故離宅各校代表把守部宅兩處迄不獲（二十三日下午一鐘） 
　　北京電　楊希閔電告在滬留一星期會唐紹儀後回京（二十三日下午十鐘） 
　　北京電　姚震請爲沈家本設紀念圖書館内部巳允（二十一日下午三鐘） 
　　張家口電　庫倫來訊俄郵用飛機七架定眞（十一）出發經庫倫張垣至沿河各埠同行爲自由飛行隊聯歡社員新聞記者攝電影員目的在聯絡俄蒙華感情及試練夏季長途旅行 
　　張家口電　倫敦工人星期報主筆甘培來電徵求馮督對滬案意見 
　　張家口電　徐謙謁馮商救濟滬工人事馮主張先撥用電報附捐再加鐵路客貨等價京漢工人以加工之欵輔助京綏亦可採用徐今晚回京 
　　張家口電　本埠交涉員包世傑漾（二十三）視事 
　　張家口電　西北航空司令王乃模來張報告在津謁張情形（以上二十二日下午八鐘） 
　　哈爾濱電　王省長令各校以考畢業者外今日起放暑假爲有時症一說慮有所鼓動各界募援滬捐積極進行 
　　哈爾濱電　安達日商才木松太郎皓（十九）又犯嗎啡鴉片案此次領館日員到場同搜黑省交涉員照會日領令該商二十日内停業否則强制執行 
　　哈爾濱電　特區純粹華人案大理院解釋歸特區法院審理將變前此屬人主義爲屬地主義殊正當特高廳現準備公文到即實行（以上二十二日下午八鐘） 
　　漢口電　北京各校滬案後援會代表王造時禡（二十二）午到漢任務（一）調查漢口案眞相（二）慰悼被難同胞（三）聯絡各界爲反抗英日全國大組織（四）請蕭保護愛國運動（五）報告北京各校主張及進行禡晚巳開始向各方接洽准漾（二十三）午謁蕭回鄂八代表漾日可全到蕭派專車至豫歡迎 
　　漢口電　武漢學生組長途演講宣傳團分赴各屬演講又組暑期外交後援會由留省男女四百餘人分任會務現各屬紛組後援會實行英日經濟絶交（以上三十日下午十鐘） 
　　長沙電　雪恥會養（二十二）開會討論水口山工人因滬案舉行示威運動爲鑛警制止並槍傷多人被拘三十餘人聞該局長以土匪名義呈准政府就地正法嗣經軍務司審愼修改果係土匪則照辦此事頗關重大討論良久最後决定去電唐督辦生智與該局鄧局長加意保護工人並推代表謁趙說明該水口山工人此次運動係愛國應請收回正法成命 
　　長沙電　端節舉行大示威運動由雪恥會各部職員負責辦理雪恥會對於挨户募捐事决定漾日起實行該會又議决致函各縣雪恥分會及各學校實行檢貨須加蓋戳記並决定先從各敎職員學生着手檢騐 
　　長沙電　戒嚴司令部奉令預防紗廠開缺工人造謠煽誘工人罷工 
　　長沙電　雪恥會養（二十二）電蕭耀南請將對外團體之外交後援會及學生會啟封 
　　長沙電　議議以近日謠風漸息戒嚴時間太早特請當道准於每晚十二時後舉行戒嚴 
　　長沙電　議會養（二十二）開會决定漾（二十三）抽定紙烟捐監察員由中西南三路各推兩人 
　　長沙電　趙咨議會請將鄉制案保留覆議 
　　長沙電　趙將令各軍圍剿零陵陽明山匪巢 
　　長沙電　造幣廠有長久停鑄說 
　　長沙電　楊伯笙所部軍隊兩團巳分交劉興劉雪軒兩旅改編就緒楊本人定即日來省請罪（以上二十三日上午十鐘） 
　　靑島電　各機關放餉收入機關發至五月份非收入者祇三月分 
　　靑島電　本埠設立山東軍事執法分處尹德山充處長（以上二十三日下午六鐘） 
　　香港電　香港梗（二十三）情形如昨政府下令各華人銀行及銀號所有存户起欵不得過貯欵總額百分之十警察偕陸軍結隊出巡均配長槍上刺刀秩序如常港督宣言對人民糧食擔保足用電燈過海小輪設法使其不斷 
　　香港電　汕海員定敬（二十四）罷工 
　　香港電　洪兆麟部哿（二十）抵潮安原駐許軍楊錦隆部退揭陽洪派員來汕恢復粤軍副總指揮部委胡午澄爲財政局長汕各機關許軍舊人均巳離汕葉舉部之陳修爵練演雄巳抵饒平（以上二十三日下午九鐘） 
　　厦門電　英商和記洋行華員漾（二十三）全體辭職漾厦銀行錢業接港電暫停滙兑 
　　厦門電　李鳳翔以粤軍接防潮汕派隊入永定接防洪兆麟電阻謂粤軍僅潮屬四縣不敷給養請緩來 
　　厦門電　汕訊·粤軍巳入澄海饒平張貞部自詔安退汕頭張隨許入省詔安由林乾元繼佔（以上二十三日下午十鐘） 
　　甬江電　養（二十二）晚日人戳傷華人四華人憤將日人家具擲在馬路中焚毁集觀者甚衆軍警臨場彈壓并往領署敎堂各外僑住宅保護均得平穩當晚外援會學聯會均開緊急會議决請交署向英領事嚴重抗議并請外界一致援助等五項梗（二十三）晨外援會學聯會聯席會議討論對工人組織及訓練方法下午鎭署召開各機關各公團緊急會討論交涉及治安辦法 
　　甬江電　梗（二十三）海關及各英商均停業梗晚八時半美艦到甬泊白沙軍警在領署海關及各要衢防衛森嚴 
　　甬江電　啟明女校等學生多人乘夜在江北岸向勞動界講演（以上二十三日下午九鐘） 
　　下關電　張學良確巳離寗北上（廿四日上午一鐘） 
　　蚌埠電　漾（二十三）卯刻張學良專車過蚌北上皖軍各官長曁軍樂隊均到站迎送未刻東三省陸軍第六師二旅團長邱宗濬率本團一二兩營抵蚌住車候令前進（二十三日下午七鐘） 
特約路透電 
[北京交涉之外電]  
　　二十三日北京電　今日午後意使代表有關係之各國致牒外交部略謂六月二十日來牒巳收到有關係各國代表對於中政府有意牽强叙述各案不顧審愼證明之事實殊爲惋惜此種態度非利便和好解决各案之性質各代表不勝扼腕且不能容忍中政府任意非難滬案之延綏解决各代表匪特未曾延綏且儘速進行一切此以六月二十日致外交部之牒文可以證之故未能負解决延綏之任何責任云云 
[北京對於滬案之近聞]  
　　二十三日北京電　抵制英銀行及英紙幣之徵象更顯兑換肆多不肯收用此外大局未有變動 
　　二十三日北京電　大局甚安靜華官禁止二十五日之總罷巿罷工 
　　二十三日北京電　内閣决議下令批准召集國民會議之手續豫料段執政不久將通電各省切言儘速舉行國民會議選舉之關係 
[香港與廣州罷工記]  
　　二十三日香港電　華商各銀行均巳閉門以防擠兑各銀行門首均置重衛 
　　二十三日香港電　商團現巡邏各街道英文報館華僱員幾全罷工各報均縮小篇幅 
　　二十二日廣州電　營造業工人數百名今日罷工太古碼頭工人一百二十五名宣布定明日罷工陸軍學校學生數隊沿街演講學生與工人定明日舉行大示威沙面安靜大約無變動 
[英相拒絶工團派人調查滬案]  
　　二十二日倫敦電　英相包爾溫今日在下院答工黨議員史密士之問拒絶應派工團代表調查上海工作狀况之建議外相張伯倫答工黨郝業思之問謂上海調查可假定其查及向衆警告與下令開槍兩事間相距時間及公共租界當道處置街中游行有何權力之問題但政府現訓令北京代使務必查及上述問題云 
[巴黎華僑擁入使署之外電]  
　　二十二日巴黎電　昨擁入中國使署者顯係來自中國各省衣着整齊之工人使署意見以爲擁入者之目的爲愛國因中國外交官未採行充分活動之步驟將華人請求解放外人管轄之理由提交其駐在國政府所致但使署惜其所行方法反與中國理由有害並謂此輩並不代表巴黎全體華僑但或係與中國境内激烈份子有關係之激烈派使署以其舉動顯然係預先愼重佈置者疑幕後有非華人操縱之察使署之意似謂莫斯科又從中活動法警察現調查此事或有可注意之發現昨日因此案被拘之華人名陳康卿（譯音）者現巳開審警察大約查知領袖數人之姓氏彼等或係中國共產機關之會員其總部設在拉嘠任在哥倫布之郊陳康卿室中搜見鴉片故又因藏烟被控尙有與陳同居之兩華人亦被拘此外又發出逮捕狀數紙 
[英國之中英間之保險]  
　　二十三日倫敦電　泰晤士報稱保險行對於中英間貨物之内亂或戰爭損失險現索保費每百鎊十先令有時保險行寗願保中國輸出各貨之兵險而不願保由英赴華之貨因英貨未必即能到中國也若貨到上海入棧後尙須保一個月兵險則其保險共須每百磅二十先令但保險行並不歡迎此種交易 
[公電]  
　　寗波學生聯合會電　申報轉各報館全國同胞昨晚日僑施兇傷五人除提出交涉署嚴重抗議外乞一致聲援詳情函知寗波學生聯合會 
國外要聞 
[日本之滬案觀]  
　　駐日張代使對於上海事件之聲明華日通訊自上海事件發生以來我國居留日本之學商工各界業經屢爲開會討論援助及對付之法而我駐日張代使亦在日本各新聞上發表聲明書將此次上海事件勃發之眞相詳爲說明俾世人知其肇事之眞實情形藉以消滅世人之誤解茲述聲明書之大意如下（一）五月三十日在學生行列講演之際事實上並無何等暴行之意圖工部局巡警竟濫用職權逮捕殺傷多人乃爲釀成此次激變之原因（二）英國警官某氏向學生並不與以何等之豫告即命發槍然其實際並無迫於不能不發槍之必要因學生此際離捕房之大門尙有六尺之距離即使以武力解散羣衆此時亦應取相當手續如按之英國法律於發槍前須先由警官長對於羣衆宣讀將用武力之警告文按之法國法律於事前警察官長連續鳴鑼三次以示警告之意又依中華民國之法律不服解散之命令時不過加以逮捕處以四等有期徒刑而巳乃工部局警官竟對於無何等反抗之羣衆遽用槍擊實屬非法（三）學生此次之行動旣非赤化亦非排外乃彼等竟揑造此謬說加之學生欲以此離間各國與中華民國之友交也特此聲明云云 
　　兒玉右二氏與新聞界　日本各界人士對於上海事件擬議討論極爲注意而政友黨本部特派兒玉氏赴上海調查罷業眞相藉作向其政府建議解决之方針兒玉氏抵滬後即將上海事件之調查報告本部内有謂「我日本上海新聞通訊故意誇大其辭有誤國論」等語日報亦將此報告揭出而上海之日本通訊界遂對於兒玉氏羣起責難大加攻擊謂兒玉氏於事件鎭定數日後始來上海並未見當時悽慘之狀竟以該氏個人之觀察即斷上海通訊有誤國論其大膽言動實足驚人云云兒玉氏見此遂趕速於報端聲明取消其報告文中之字句並向通訊界表示遺憾之意 
國内要聞 
[北京通信（迢）]  
　　滬案聲中之三閣員 
　　五月卅日滬上霹靂一聲全國震駭北方密雲不雨之政局經此一震亦覺烟霧頓消舉其最顯著者言之如陸吳之銷假法章之復職財李地位之暫時穩固皆受此一震之賜若舍此共同關係更進而求其主因則吳之銷假由於奉張之力勸章之復職由於内憾之潛消財李地位之穩固則交葉斡旋之力爲多請分别述之爲留心政局内幕者告 
　　陸吳本執政姻親甲子戰後受奉張股肱之寄在閣員中號爲富有奥援者視事未久忽以某種誤會爲奉張所不慊吳乃躬往奉天力謀洗刷巳渙然冰釋矣然吳尚不敢返任適張宗昌督魯問題起命令未下吳先往魯省爲奉軍疏通魯省海陸軍隊時有駐德州附近之某軍及溫樹德之海軍籍隸登靑者皆不易就範吳則力任其難百計勸令歸奉皆如願以償事關於奉張張大激賞兩次薦吳爲某某省督辦段皆不許上海變起奉張一再以銷假爲勸吳固辭不獲始允銷假陸部部員甫聞吳銷假而吳巳到部皆下詫足證吳與部員相忘巳久事前未嘗作銷假想也 
　　法章在新進羣英中最得段氏信任其手段亦頗敏捷兼敎長後尤敢作敢爲其主張合併大學實欲銷減北大文科使歷任當局心目中所畏懼之分子失其依據至今尙無人發其覆（八校合併則北京大學文科與女子師範大學科目重複必取銷其一八校方注重庚子賠欵但求將來分欵分子之減少不期適中其計）其心計之工可見一斑段氏左右未嘗無工心計者章氏旣以此稱蛾眉之嫉自不能免章氏因五四風潮引咎辭職素嫉章氏者頗樂其去以故慰留之令遲遲不下今滬案起章以研究滬廨問題之說進段嘉之章遂因以復職矣 
　　奉張因金案致疑財李人人知之張遠在關外畢竟以何因緣疑及金案據馮軍某要人言馮軍共得金案欵六百萬馮軍重要分子莫不知前馮軍使者出關謁張張問馮軍得金案欵若干使者據實以對張檢視財李支配金欵帪單所列馮軍所得之數僅一百萬相差五百萬之多張以馮軍使者斷不致以少報多財李亦無以多報少之必要不可不切實查核遂有查帪之事段疑奉張將與財李爲難爲堅奉張信用計乃令曹汝霖擔任查帪曹不知奉張致疑之點安在雖力白財李無他而終莫由袪張氏之疑交葉慮此事將造成段張裂痕影響大局竭力從事斡旋據接近葉氏者言葉與財李雖無甚深之私交而民國政史交部與財部常有不可解脫之關係現在交部雖瀕於破產在内國銀行一方面信用尙比財部爲强上海變起中央因某項急用急須二十萬元寄滬財部無欵謀之交部交部亦無欵尙爲財部開出遲期支票一紙此事與交葉主張交通自足自給之旨不相容而葉乃不憚自棄主張者蓋深知財李爲人非萬分緊迫絶不求助若易他人或不免每事輒求則特别會計政策必將破壞以盡此交葉不得不斡旋其事者一財李與段執政關係甚深段初聞財李辭職有要去大家同去之言段萬一與李同去則北京政局必將動搖葉爲北京政局穩固計允宜先謀財李地位之穩固此交葉不得不斡旋其事者二自上海禍作奉張目擊外患之深交葉之言頗易見聽最近奉張與財李巳無嫌疑現在李氏巳竭力作度過蒲節之預備矣 
　　政海波瀾如白雲蒼狗智者難前知近日執政府内閣根基安定閣員亦無復皇促之態方謠言最盛時報載梁士詒將組閣梁爲避嫌計表現態度消極即財政委員會亦不到曰我不表示消極則謠言將不止今謠言息矣是果梁氏表示消極之功歟 
 
 

Page 5

 
 
1;第一萬八千七百九十一號;中華民國十四年 西曆一千九百二十五年六月二十四號
星期三 * *國内要聞二 
[旅京鄂同鄉爲漢案驅蕭（勗公）]  
　　將宣布蕭耀南殺人罪狀 
　　旅京湖北同鄉前爲漢案曾組織後援會成立以來迭經召開會議對於此案交涉决取嚴厲之主張（曾致電卾蕭並上書執政）頃聞督辦蕭耀南槍殺同胞情事態度尤爲憤激除報告北京各界雪恥大會去電詰責並呈請政府撤懲外自身復繼續爲驅蕭運動連日會商結果意見一致議定即日上書執政請速頒罷蕭命令（並推代表赴卾調查此案情形且蒐集蕭氏歷來違法證據）全文業己脫稿書中大意首叙蕭氏年來在卾種種劣跡中段詳陳此次殺人罪狀末則聲明應負責理由請求政府即以明令將蕭褫職并提交法庭訊辦此外復擬定自動辦法萬一政府不能撤蕭或蕭戀位不去時即連合全卾工商學各界一致罷工罷巿罷學示與蕭决絶之意一面疏通在卾軍隊說明全國一家之義及此次對外之要旨請其以馮軍爲模範遇必要時並擬請願國民軍照奉軍辦法速派勁旅赴漢口一方保護租界附近華人一方對蕭嚴重監視當公衆討論時某君提議謂應先禮後兵主張先去電警告如蕭仍不覺悟再以激烈手段對待駁之者謂蕭巳自絶於同鄉惟有即時驅逐等語衆贊成因决定依上述辦法積極實施務達目的而後巳縱有若何犧牲亦所不惜云云 
北大對滬案之宣傳運動水谷 
[敎職員與學生分途進行]  
　　自從滬案發生漢案不旋踵繼之我國北大之敎職員及學生急起而爲國際與國内之宣傳運動其在敎職員方面巳於六月九日組織一北京大學敎職員滬案後援會内中專設文書一股以林玉堂爲主任每日於上午十時至十二時辦公凡關於國際間之宣傳文件通以英德法三國文字普告於世界以求剖白滬案之眞象而取得世界上之援助現聞該校敎職員對於國際間之宣傳事業今巳完成十分之六七故復轉其𤍠烈之精神與毅力專從事於民衆之宣傳與指導並推定徐炳昶李宗侗沈士遠三人爲講演籌備員籌備各種公開講演六月十七日該校敎職員即開始舉行第一次之講演員即爲北大法律系之主任敎授王世杰在該校講演滬案問題之性質其演講大綱要不外該校敎職員在晨報上所反駁梁起超氏之意見閲者當能披而讀之本日下午之講演員爲北大哲學系敎授之胡適氏該氏講演時非常憤慨認上海此次英捕對於靑年學生之槍擊行爲實爲違反人道又該氏對於漢滬二案之入手辦法主先調查事實而對於罷工罷巿之舉動則頗慮其不能持久此蓋北京鄭重派同一之論調也至於北大學生方面則除從事於國際與國内之宣傳外對於結隊游街講演加入者亦異常踴躍以是二週以來無日不有數十隊之出發茲爲持久起見於本月十八日特改成五隊分頭講演以求普遍（一）遠道講演隊赴天津張家口諸處並沿鐵路線至各大小城邑作大規模之宣傳運動（二）四郊講演隊分赴北京四郊如南苑通州四平台黃寺諸地向鄉民講演（三）固定講演隊在本校學生會附設之通俗講演所與學務局之通俗講演所作固定之講演（四）提燈講演隊由本隊隊員每晚提燈出發至天安門前門等處及夜巿等𤍠閙處所向衆講演并唱國歌及國恥歌以激起人民愛國心（五）軍隊講演隊與本校敎職員合作向軍隊方面作最有力之宣傳使明白滬漢案眞象并促其愛國心之發達現在五隊業巳組織就緒準定明日出發將來並可作爲大規模之政治敎育運動也 
[滬學聯會代表奔走京津之槪况]  
　　上海學生代表趙澍等自抵京後即分頭進行不遺餘力除謁見段執政沈外長並歷訪各國公使外連日在各學校各團體報告事實宣傳主張各界聞之莫不憤慨各代表又痛述罷工工人之苦况及積極援助之必要各界對此大爲注意刻代表等巳推趙澍倪文亞二人先行赴津接洽一切巳於十九日午車前往矣 
[鐵路總工會贊成六卅總罷工]  
　　據北京確息全國各業總示威日期尚未定妥但工界方面則贊成上海提議昨聞中國鐵路總工會爲此事專電各地贊成在「五卅」之週月「六卅」日舉行茲照錄該電如下廣州中國總工會工人代表會上海總工會香港海員總工會湖北全省工團聯合會各鐵路總工會各海員礦山紗廠鐵工工會支部各地工團均鑒滬漢靑各地慘劇爲吾民族奇恥全國民衆巳舉行反帝國主義之浩大戰鬥各界提議總罷業示威一日敝會深表贊同惟日期尙未確定敝會贊同上海工商學聯合會意見於「五卅」之週月「六卅」日舉行北京前擬六月念五日舊端節舉行之議實不足以昭鄭重敝會除通告各路總工會屆時一致罷業並舉行示威外特電奉聞望我工界團體一致主張全中國鐵路總工會叩 
[哈各界切實援助滬案（特）]  
　　哈爾濱特約通訊上海英捕慘殺徒手華學生一案哈埠初得此訊在六月二三日間一時聞者頗爲驚異旋得各方報告至爲確實靑年會方面首先提倡開會援助晨光報亦發布號外以爲援助滬案之鼓吹當地官廳慮及哈埠新爲九四命令鬧得風聲鶴唳幸經各方面接洽得以解决倘再爲此事鼓動羣衆難免不横生枝節故初時極主鎭靜然商界方面極爲𤍠烈哈爾濱總商會主不碍當局主張而爲軌内之運動特由會長徐善梅主持發電上海表示同情習日此電稿刋載各報各界頗爲感動故募欵捐助之辦法巳爲一般人心理認爲無問題矣會吉林方面學生要求游行鄭政務廳長初勸不必旋於敎育廳長謂對於學生過於遏抑轉易滋生誤會不如許其有秩序之發洩遂允於十日游行此事由鄭政務廳長電報王省長王以一面爲吉林省長一面爲特區長官吉林旣許遊行哈埠似不便嚴締於是除遊行罷課罷巿罷工外予以通融各法團亦巳議舉代表謁見王長官王首肯遂由三十六團體之集議結果由各團體每月以千元援助上海罷業工人此外各方之進行者實不少如各洋行之華員·江浙工商聯合會·基督敎徒等分别進行頗有活動氣象即路警處方面亦分别募捐此爲政界捐金援助之嚆矢警察方面雖狃於初時之嚴締亦表示可以通融之處故於募捐等事亦不加以阻止此爲哈埠關於援助滬案之情形也此次哈埠由漸而進雖似不甚激烈而切實進行實足爲滬上同胞之一助友益社俱樂部同人亦正接洽擬演義務戲以集金匯滬云（六月十九日） 
[漢案交涉之近聞]  
　　滬學生代表與交涉員談話　上海學生代表梁楝君等來鄂巳有四日對於各界接洽均略有端緒茲將最近情形紀述如下十九日下午二時梁楝君張毅德女士赴武漢學生聯合會歡迎會講演五卅慘案遠因近因及發生眞相滬上憤慨情形并陳述此次奔走各地宣傳之任務蕭伯巖陳勳兩君則因十八晚突有巡長率領警兵多名來寓意欲迫令離漢乃於次日下午二時往警廳交涉由包科長代見蕭陳說明蕭督辦巳允許特别保護包科長謂巡長奉長官命令並非故意爲難自當妥爲保護云云蕭陳二君又於四時赴交涉署見胡交涉使蕭陳說明來漢任務并問漢口慘案交涉情形及各國領事態度胡交涉使謂漢口慘案發生後巳提出二次抗議第一次抗議英領事謂漢案係先放空槍羣衆不散始再放實槍某領則謂係機關槍余（胡交涉使自稱）答以無論空槍實機關槍均非對待徒手無械巿民之手段日領事謂此次日人損失應由中政府負責余答以事起於英租界當由英政府負責第二次抗議所爭論者在保護問題日領事謂自後在漢之日人生命財產應由中國政府負責保護余答以如日政府將日租界交還中國中政府當可負責保護否則不能負責至於意德比法奥領事均未發言英領事稍强硬日領事較溫和諸君可於明日上午十時來署余派科長同諸君赴各領事交涉余自二次抗議提出後各領事巳有相當諒解約三日内可望解嚴云云又南方大學范少圃曾廣勳二君於九時半在大陸旅社公宴滬學生代表表示慰勞至十一時始散 
　　胡鈞二次駁覆日領照會　外交部特派湖北交涉員胡鈞六月十八日駁覆駐漢日本總領事林久治郎照會云爲照覆事查十一夜不幸之事貴國店舖人民受有損傷本特派員奉督辦命令往貴領署慰問前接貴署第一二七號公函當即照覆在案茲又續接第一二八號來函謂有暴徒破壞北面以闖入英國租界爲敝政府責任查當夜大智門英界聚人之多原因不一有因花樓鐵栅關閉沿路而來者有在太古怡和日淸各碼頭向後街行走在此經過者有因英租界警號驚動駐足圍觀者由北面入界者不過居少數耳且英捕及軍隊旣爲保護租界而設何以聽其在租界聚集並聽其由北面破界而入尤不可解者貴國商店住民旣巳託庇英界何以視若化外劃出防線而置貴國生命財產於不顧故貴國人生命財產之損失其責任將來自有公判計數日來貴領署迭有電話公函單册對於華界日商與敝署接洽或有逕與警察機關接洽要求我國官廰保護者并未提及英界貴國商店足見貴署並未希望敝署立即顧及租界以内之事是敝署即欲顧及租界因暫時間租界之關係未能一一指揮如意因而攘成如此不幸之事至來函所謂排外排日等項查敝國近年華洋交通並無若何衝突此次因上海事件引起其遠因基於靑島事件其中責任尤易判明况此等事關係雙方縱謂近來中日感情頗有不好現象然此種現象必有對待中國不好之處此種感情必待雙方有善意之諒解方能融洽貴署所送照片三十七張業巳存照云云 
[湘各界對滬案之近訊（庸）]  
　　長沙快訊長沙碼頭工人之對外罷工原巳决定後因軍警嚴密監示工人無活動餘地舉事數次均被壓止因之罷工未能實現惟各界進行則不因軍警之高壓而停頓昨日下午二時商會召集省議會·省農會·總工會·省敎育會·律師公會·全省學生聯合會·縣議會·縣農會等團體開聯席會議議决組織各公法團聯合會推舉葉芝喬爲單章起草委員定期開會成立同日下午三時雪恥會舉行代表會議到會者百六十餘人推曹子曹爲主席除議决（一）電北京政府請嚴重交涉電上海總商會及工商學聯合會請堅持到底（二）注意經濟絶交二案外隨即投票選舉職員結果當選爲正式委員者四十九人爲候補委員者十一人 
　　趙恒惕昨又發一佈告云照得上海學生及工人被英國巡捕命傷一案蔑視正義慘無人道凡有血氣憤慨同深本省長業經電致北京政府請其嚴重交涉并分電各省區一致援助要求達到懲兇道歉取消苛律苛稅之目的以伸公理而保國權湘省學生得此慘耗舉行游街講演義憤所迫良非得巳但此種運動務須恪守秩序不可逾越範圍即外僑之生命財產仍當受法律上之保護萬不可過於激烈發生枝節致貽外人口實反爲交涉前途障礙此則本省長顧慮所及不得不諄諄誥誡者也須知欲求自强之效宜有遠大之謀（中略）至於外交事宜應由政府切實負責純用穩愼手段妥速進行庶得圓滿結果苟或不明此義惑於訛言冒昧從事非特不足爲外交之聲援適足以自增其痛苦務希師誡其弟父誡其子勿入迷途致貽後悔倘有不逞之徒藉此問題宣傳過激主義甚或造謠生事希圖擾亂治安本省長惟有執法以繩决不寬貸云云 
　　學生聯合會·工團聯合會·雪恥會均有電致北京政府·上海總商會·工商學聯合會大意謂靑滬慘案未决漢口又肆屠殺務須堅持廢除一切不平等待遇結社集會出版言論罷工之自由尤宜抵死力爭斷不可徒以懲兇賠償苟且了事云云（十八日） 
[豫新鄭學生爲滬案全體遊行]  
　　自滬案發生豫省各縣學界紛紛響應新鄭縣學界亦於十四日假甲種蠶業學校開全縣學生代表大會選舉職員正式成立學生聯合會十五十六兩日各校全體學生復於蠶校集合游行示威到者有甲種蠶業學校·曁附設蠶業專修科·新鄭縣立完全小學校·第三小學·第四小學·第九小學·第十小學·第十二小學·第二十二小學·第四十二小學·及縣立完全女子小學等十餘校計有男女學生千餘人於上午八小時出發皆手執小旗上書打倒帝國主義·與英日經濟絶交·援助慘殺同胞取消不平等條約·等字樣散發宣言沿途演講聲涙俱下並大呼上述種種口號聞者動容聞該縣學生聯合會巳籌備開全縣巿民大會討論對於滬案一切援助事宜羣情頗爲激昻 
[鄱陽巿民與學生之大游行]  
　　自滬案發生後鄱陽各界異常憤激外交後援會日前曾召集各界開巿民大會通電全國一致援助昨日復由商會通知各業各帮工商兩界罷巿罷業一天舉行大游行十六日假陳家山爲集合地到會者各企業團體各工幫不下三萬人推太古車糖經理余襄丞主席次由鄧鶴鳴報告并提出抵制方法繼有姜伯彰姚文宣等演說畢即宣佈游行由該地出發經鍾家巷張王廟東門十八坊横街務巷口下河由張王廟上街至原地點散會沿途高呼『經濟絶交『堅持到底』等口號聲勢悲壯聞者堕涙 
　　鄱陽自五卅案發生民情憤激異常連日各界游行每次下不萬餘人學生罷課後一致努力於游行演講查貨五中三年級學生湯君一征素日對於國事異常關切某次演說竟至暈絶於地連日見報載滬上外人暴行不巳一腔𤍠血無處揮灑忽於一昨下午五時許出利刃將右手斵下一指血書『望大家努力去奮鬭』等語計二十紙一時全校無不泣下厥狀至爲悽慘次日各校齊集將湯君血書張於木板游行街巿見者皆爲感動 
[山東各界救國運動之𤍠烈]  
　　濟南通信自靑滬漢各地流血慘案相繼發生後噩耗傳來山東各界均極憤慨故皆先後組織救國機關羣起力爭電促政府與英日當局嚴重交涉以冀得外交上之最後勝利至各校學生對此次救國運動尤爲𤍠心逐日出發游行講演以喚醒巿民並分頭募捐救濟各地罷工工人現在濟南方面日人所僱用之華工陸續罷工飲食問題悉由學生會代爲籌欵今日上午龔省長傳同敎養局長及商會會長協商救濟辦法當决定令罷工工人暫借敎養局内居住由商會設法代謀職業捐欵辦法軍界由督署李副官長負責辦理政界由田政務廳長負責辦理商界由商會負責辦理各界現巳决定本月二十五日與全國一致舉行大示威游行巿民雪恥會定明日開會籌備一切又學生聯合會因各校放假在即特於今日（二十一）召集各校代表開會討論一切進行事宜是日到會者共計三十餘人由秦茂軒主席其議决之案件如下（一）各校放假後由學生回縣組織學生會農工會並聯合地方團體公同組織巿民雪恥會發表宣言通電同起作救國工作（二）商埠某商私由靑島購來日糖兩萬二千餘斤火柴五百餘箱現巳發覺應由本會派人赴商會交涉共商懲辦辦法（三）緯三路建築公司工人罷工由本會交際股去人與木廠交涉令暫勿要索木料費（四）肄曲俱樂部及育化社開游藝會募捐救濟罷工工人由本會派人帮助一切（五）募捐問題省長巳規定辦法本會募捐日内即行停止（六）現有人向靑島購買日紗每日匯欵竟有八九十萬一面派人與商會交涉一面由調查股調查一切（七）有人冒名赴兵工廠募捐由本會派人調查議畢各案又由靑島學界代表劉忠文劉文彬二君報告靑島各界救國運動情形至下午五時散會（六月二十一日） 
　　商界滬案後援會二十一日下午四點開會到會者評議幹事五十餘人總商會坐辦李月樓主席首先推定會計庶務文牘交際宣傳調查等各股職員次即討論捐欵公决捐欵五千元援助上海濟南靑島三處罷工工人最後討論經濟絶交事商埠商會副會長劉向忱以與魯大公司有重要關係主張僅可抵制英貨不宜抵制日貨其理由爲樹敵勿多當時在場者未加注意巳經通過後商業公所董事十餘人起而反對然巳無及并聞商界滬案後援會亦巳發表宣言矣 
[泰安學生援助滬案]  
　　泰安山東省立第三中校學生自聞滬地慘耗業於十二日全體罷課各持白旗分組講演並繪慘案圖畫到處張貼十七日團體游行分散宣言及泣告書每行數十步高聲同呼慷慨悲哀聽者涙下沿途商民招待茶水兗州張鎭守使夫人張侯芳緣寓居本城西關當飭差送京錢一百千作學生茶水費聞該校答謝後即轉寄上海分給輟業同胞十九日二次游行行抵車站駐站軍隊招待甚殷及至西關張公館門首張夫人出而招待長辭演說大衆鼓掌演說畢即由該校職員答謝該校郝校長近與萃英中學陳牧師聯合各界募捐曾開二度會議各界極表同情一俟募齊即行悉數寄滬以資救濟茲將泰安各界公民致段執政電錄下北京段執政鈞鑒滬案發生羣情憤激公民等不忍坐視除募欵匯滬以資救濟外懇請鈞座嚴重交涉據理力爭以息衆怒而維主權泰安各界公民巧叩 
[大通各界爲滬案募捐踴躍]  
　　大通紳商各界鑒於滬上工人因五卅案而輟業者不下二十餘萬人若不急籌救濟恐難堅持到底因由胡佐樹等十餘人發起於夏曆閏四月二十六日假金城茶園開紳商學全體大會籌議辦法并勸募捐欵是日到會者千有餘人下午一時商　　　胡佐樹君報告開會宗旨及徵求辦法次由發起人陳芷原君演說歷半小時之久備述該案始末情形及國民平日弱點爲外人輕視嗣後務宜通力合作萬衆一心爲有秩序之運動奮起精神到底勿懈以謀外交之勝利復次由李榮卿君演說大意國民對於此次外交固宜一律奮鬭即對於内政亦宜振刷精神以謀改善而爲根本之勝利次又由方鉅卿君演說對於工商學各界人士多勗勉之詞語極懇切餘如趙克明汪嘯山王同榮諸君演說亦皆娓娓動聽演說畢復由陳芷原君募捐到會諸人異常踴躍當場募得銀幣八百餘元次日再由商會派員沿街勸募復募得若干此時適有江蘇第一農業學校·南京志成中學·蕪湖農業學校學生·來通募捐除撥給若干交由該三校學生携往轉交外餘由大通商會匯至上海總商會發給輟業工人矣 
 
 

Page 6

 
 
1;第一萬八千七百九十一號;中華民國十四年 西曆一千九百二十五年六月二十四號
星期三 * *[曲陽滬案後援會游行情形]  
　　自滬上英日兩國慘殺華工學生後噩耗傳到直隸曲陽縣紳商學工各界羣抱不平遂於月之十四日成立曲陽縣滬案後援聯合會習日紳商學工各界三十餘團體男女達數千名游行城廂各街各執白旗上寫『與英日經濟絶交』等字樣運動示威並痛哭講演散佈傳單喚醒羣衆一般人民塞街塡巷莫不誓死力爭各願捐資援助滬上罷工團體並齊集縣署要求縣長轉電督辦省長協助外交誓雪國恥縣長鑒於曲民之𤍠誠當即應允並慰勸各守常業勿亂秩序時巳午後二鐘各團體始行散會休息茲將申知事電附後『督辦省長道尹鈞鑒寒日縣屬紳商學工各界爲滬案成立曲陽縣滬案後援聯合會並集資援助滬上罷工團體分路講演提倡國貨删日午前舉行游行示威運動參加者三十餘團體人數達千二百以上秩序井然並至縣署請願求轉呈鈞座協助外交誓雪國恥等語知事鑒茲𤍠誠同伸義憤除慰令各守秩序各安常業靜待最後解决外伏以鈞座爲國柱石爲民保障民意所在合電以聞除分電外祗希鑒核切電政府嚴重交涉不勝爲國感盼曲陽縣知事申鍾嶽叩』 
[寗波工人搗毁商店之交涉]  
　　由該店驅逐學生演講而起 
　　甬埠江北岸葆山西食店自滬案發生後即爲衆人所注意學生聯合會曾派各校學生每日夜輪流巡查二十日晚九時許有學生在葆山店附近演講聽者甚多葆山店夥出而驅逐門外聽衆又復毆打鄰居某童因是聽衆大譁責問葆山毆人理由是時人聲鼎沸觀者愈擁愈衆葆山乃電告一分署及保安隊請派兵警彈壓學生亦電各校童子軍來店維持秩序當時工人等以葆山假兵警威力壓制益形憤怒遂闖入該店及棧房將所有物件搗毁一空學生竭力勸解不聽兵警童子軍彈壓亦無效當羣衆搗毁時玻片紛飛罐頭亂擲傷學生二人工人三人受傷較重者即抬至傳炳醫院醫治事後即由各校學生代表在總商會召開緊急會議首由工人代表何松茂報告肇事原因及搗毁情形次討論辦法議决（一）安慰受傷工人並予醫資（二）此次發生搗毁應由葆山負責因葆山夥友言語衝突至釀成工人之忿此事應提各公團聯合會討論之（三）將該店陳某（葆山經理）照相游行並登報警告少數奸商至葆山西食店方面自被工人搗毁後甬埠英領事誤認爲學生搗毁並謂此種舉動不啻實行禁絶西人食物主義函請交涉署轉咨地方長　並請官廳即日答復救濟辦法聞外交後援會及學生聯合會等定今日（二十二日）下午召集緊急會議討論抗議辦法甬埠交涉員李厚祺亦爲此事於二十一日午後三時邀集林廳長·江知事·商會正副會長·各公團聯合會總幹事王思成等在署會議被害人陳筱寳亦與席報告肇事詳情及損失數（約七八千元）後各長官及王思成等以此案雖有碍地方治安理應嚴究惟事出愛國𤍠忱不無可諒旣往不追將來當預爲嚴禁以防不測至究竟如何善後尙須再行會議一次又外交後援會昨開臨時會由主席報告開會宗旨略謂昨晚江北岸葆山牛肉莊被羣衆毁壤售品及器具等本會應商議善後辦法云云次金臻庠報告是晚肇事目擊情形次學生聯會代表裘古懷報告該會對於葆山肇事辦法次公决對葆山牛肉莊旣巳肇事將來應設法禁止除勸告工人以後勿再暴動外學生方面無論何校應懸徽章以便識别學生如有大隊出發時最好預先電告警廳以免再有肇事又寗波各公團聯合會昨開會議决（一）調查委員應添舉七人（二）組織商品審查委員會（三）預定二十五日舉行全國大游行經費五十元籌備員由後援會負責游行日請各界一律休業半天又後援會於二十日開第十四次委員會時由潘楓凃提出二條（一）以慘案經過情形布告世界（二）嚴厲經濟絶交堅持到底通過又調查委員會昨開第七次委員會到十五人討論調查及處置查貨等辦法 
[關於滬漢案之要電]  
　　北京學生聯合會代電　武昌蕭督辦鈞鑒十一日武漢各界憤英日帝國主義之横暴靑滬同胞之慘死起而舉行示威運動以示决心乃大隊游行竟扼於制下軍警之壓迫而避入租界復逢英國水巡捕之怒而劇遭慘殺是漢江流血君爲罪人乃復不知省悟更頒格殺勿論之禁令於事後蕭英被害多衆被囚實爲荒謬絶倫之舉動此邦人士憤激異常尙望即時悔悟本省民之要求爲雪恥之後盾陳電迫切至祈鑒察北京學生聯合會叩銑 
　　湖北旅京同鄉漢案後援會代電　武昌蕭督辦屈議長漢口胡交涉員均鑒漢案發生羣情憤慨道途遙隔眞象莫明披讀通電心腦俱碎措辭顚倒多有失當全國交涉所關何等重大一言以興一言以喪允宜審愼立言特别注意現輿論巳大加指摘實爲吾卾之羞若外人引以爲口實尤爲國家之禍居今日而言英案舉國上下莫不一致反對公何甘爲之左袒世界潮流莫不提高民氣公何忍加以抑壓此同人百思不解者也武漢乃長江重鎭綰　南北英人勢力夙有根據萬衆一心以圖抵制尙虞不及凡有血氣靡不同情我公總攬軍民兩政於國有禦侮之義於民有保衛之責衆口騰騰均道公作悵助虐果如此則卾民將無噍類矣惟望立去前非順從衆意以謀補救容納民氣置於正軌利用爲外交後盾勿使溢出其範圍一也英人行徑隨時偵察務自居於不敗地位二也精研國際成規以資對付三也搜集抵制善法俾有借鑒四也此皆急切不可或緩之圖省議會爲吾卾全省人民代表機關事關國家大權地方重案豈能緘默若噤口寒蟬任全省人民永罹水深火𤍠之境交涉署尤貴尊重國權民意據理力爭急起直追端在此時臨電迫切諸希鑒察湖北旅京同鄉漢案後援會諫 
　　湖北漢川各界外交後援會代電　全國各督辦各省長各師旅長各鎭守使各團體各敎育會各學生聯合會各報館公鑒滬案發生慘悽萬狀凡有血性憤慨同深茲我同人固結團體一致援助堅持進行以護國權以重民命願吾同胞直前奮爭國家幸甚人民幸甚湖北漢川各界外交後援會叩宥 
　　國立西北大學學生會代電　上海學生因援助日本紗廠慘殺華工事游行演講横被英租界連日開槍擊斃數十人傷無數聞聽之餘實堪髮指視人命如兒戲等公江若允髦辱國喪權至此巳極敝校覩此忍無可忍現己一致罷課矢志力爭此交涉一日不能得完滿結果同人工作即一日不休凡我國人望速猛醒臨電憤膺不勝悲育國立西北大學學生會叩 
　　湖南鐵路恊會代電　上海申報館轉各公團各法團各學校均鑒靑滬慘耗舉國慨憤六一之交涉未竟五卅之糾葛又起死亡枕藉國體凌夷愛國志士不惜奔走呼號以罷巿罷課罷工及經濟絶交爲抵制同人不敏願竭駑鈍作政府後盾掬誠電佈毌任憤惋湖南鐵路恊會全體同叩巧 
 
[蕭耀南槍殺之漢口人道醫院院長蕭英氏]  
　　蕭英四川眉山人糼從德醫士習醫不畏强禦時於漢上各報論當道是非與前年爲蕭耀南槍斃之施洋最友善曾出鷄鳴月刋·人道週刋·人道畫報·及晨鐘白話日報鼓吹平民主義有子女三人皆糼大者不及五歲小者僅週歲耳 
　　重慶航業公會等代電　萬急上海申報轉上海商工學聯合會均鑒中華不幸鋒烟滿地内爭外侮觸處悲觀彼英日兩國在我境内屠殺拘捕戕我人民大肆其帝國資本主義之侵略近復調集海陸戰隊直壓境内同人等痛心國權之喪失哀我民族之待斃本國家興亡之責𤍠血憤湧自願犧牲營業實行與英日經濟絶交作消極之抵抗有國無家誓死不變專電奉聞尙希明敎重慶航業公會率同渠河船帮保寗船帮遂河船帮合州船帮嘉陽南河船帮叙府船帮合納船帮富鹽船帮津渝船帮綦江船帮資内瀘糖船帮長涪船帮忠酆石船帮萬縣船帮雲開奉巫船帮巴歸長旗船帮秭歸短旗船帮宜屬黃陵廟船帮宜昌船帮大紅旗船帮各工友十一萬二千七百餘人同叩删 
　　四川奉節縣平民敎育促進會代電　上海申報館轉全國同胞鑒此次滬案發生連口同胞横遭慘殺噩耗傳來羣情悲憤敝會謹代表全縣人民一致抵抗以作外交後盾不達目的誓不終止涕泣陳詞諸希公鑒四川奉節縣平民敎育促進會叩 
　　福建永春滬案後援會電　福建同鄉會全國學生會總商會許交涉員蔡曾兩調查員各報館鑒五月三十日慘殺事發生後復陸續殺我同胞公法公理均置腦後英日領事直以印度朝鮮相待是可忍孰不可忍懇竭力奮門一致進行務取有秩序而和緩之手段拼命對付一息尙存不容少懈非達懲兇恤賠目的不止此間巳限期禁絶英日貨組織後援會軍民一致雪此大　福建永春滬案後援會叩皓 
　　雲霄黃庭經電　申報館轉全國父老　　兄弟姊妹均鑒吴天不弔滬上降凶殘殺慘　公憤難忘此　民巳籌　嚴重辦法作世界人禽之爭爲國家存亡之計望我商埠社團盡量對付庭經不敏當率羣衆隨諸君後臨電涕泣伏祈亮鑒福建雲霄縣警備司令黃庭經叩哿印 
　　江西省敎育會代電　上海各報館轉各學校各團體及各界同胞均鑒頃上北京段總執政敎育部外交部一電文曰北京段總執政敎育部外交部鈞鑒上海血案未結漢口又復繼起全恃强權蔑視公理一再屠殺慘不忍聞若不嚴重交涉行見國亡無日務乞據理抗議早日結束以平公憤江西省敎育會叩儉等語敬希毅力堅持以雪奇恥而保國權本會誓爲後援特電馳聞江西省敎育會泣哿 
　　宣城滬案後援會代電　各公團公鑒自五卅慘案發生巳近兼旬輟工罷巿犧牲億萬長此以往後患何窮似宜認明界限凡無關係諸國一切工商職業均應照舊恢復對於諸國表示好感對於同胞減輕擔負對於輟業工人亦易兼顧一舉而三善皆備是否有當尙希採擇安徽宣城滬案後援會叩皓 
　　祁門外交後援會代電　各省各埠各團體各機關各報館各學校均鑒此次日英肆虐戕我同胞聞訊心傷血氣之倫同興義憤敝縣於本月十八日開各界聯合會一致主張組織祁門滬案外交後援會誓與日英兩國奮鬥到底電請政府用正當手續嚴重交涉並一面籌集義捐匯滬援助仍希望國内當局諸公速弭内爭一致對外祁門滬案外交後援會叩巧 
　　舒城各公團電　申報轉各報館均鑒五卅慘劇薄海共仇本日學校工廠聯合遊行講演號停止營業一致援助滬案除捐募欵另匯滬商會外先此電聞安徽三河鎭商會敎育協會省立第三工廠合肥公立學校女學校舒城公立學校合肥汪氏私立學校同叩馬 
　　大通總商會曁紳學各界代電　上海申報館轉各公團鑒英人殘殺激成罷工輟業工人亟待援助通埠於銑日開會募捐各界共捐集大洋千餘元除分給江蘇乙農學校募捐股洋八十元南京志成學校募捐股蕪湖二農學校募捐股各五十元外其餘一千元巳由敝總會送交中國銀行逕匯上海總商會查收請其量爲分配惟以杯水車薪深慚棉薄特電奉達尙希互策進行毌任盼禱大通總商會曁紳學各界全體公叩苛印 
　　安徽涇縣各學校電　申報轉各界各團體公鑒滬漢 
慘案全國共憤交涉多日未得要領尤深鬱悒務希繼續奮鬥堅持到底敝校等全體同人誓竭血忱力爲後盾除捐欵援助外僅先電陳涇縣縣立高小校三隅初級小學三隅女子高小校沈氏初級小學養印 
　　寗波外交後援會代電　上海申報館轉全國同胞鑒蕭耀南捕殺人道醫院長蕭英等草菅人命摧殘民氣本會巳電請執政立予罷免祈一致聲討寗波外交後援會叩號 
　　鎭江外交後援會代電　各報館轉上海總商會鑒前見報載貴會所提出十三條交涉條文就文字言似病軟弱就内容言更嫌狹隘爰有數義爲諸公陳之（一）宜認淸此次運動爲我『民族解放』運動實爲我國存亡之關鍵非僅賠償撫恤所能巳事（一）交涉條件應遵國民公意由各地公團電陳要點交一確定機關歸納提出（一）吾人罷巿罷學罷工罷業如許重大犧牲若僅換得撤銷書記及工部局未曾通過之議案爲代價則將何以慰死而安生（一）與其提出『撤銷非常戒備』『收回會審公廨』何如『收回英日租界』『廢止英日領事裁判權』爲一勞永逸（一）諸公身蒞商場當深知中國工廠之所以停閉變賣商業之所以凋零不振以至土貨歇業金融停滯無一非海關不能自主之故想諸君困苦艱難備嘗巳足何爲不此之圖竟爾遣棄若預爲外人留地步以爲與此案無涉者則中國所有外人居留地之租借香港台灣之割讓以及種種不平等條約之訂定何一與發生事實有關哉近聞六國委員尙以貴會所提出者不在其責權内爲辭遽爾北上故意延宕是其手腕甚願貴會徵求國民公意與滬上工商學聯合會一致運動再接再厲作根本之企圖吾人爲國爭存誓爲後盾公理之所在雖肝腦塗地亦所不惜鎭江外交後援會 
　　靑浦各界外交後援會代電　申報館轉全國各團體均鑒同胞不幸日受欺凌滬上之流血未乾漢臯之慘殺又起消息傳來敝縣人士悲憤之餘特組織靑浦各界外交後援會誓與全國人民一致進行非達到圓滿解决目的不止謹此電達不盡欲言靑浦各界外交後援會養 
[江浙各界對於滬案之援助]  
　　南京　江都符秀芳女士肄業南京第一女師年僅十九學識冠儕　上海五卅事起南京學界起爲援應符女士適抱微疴力疾於課餘出任演講募捐奔走酷暑烈日中致感時疫同儕勸其稍休女士不允本月十七日卒至不起女士沈默明靜由上海中西女學轉學該校己近三年轉瞬即可畢業服務社會今竟犧牲於五卅女士師友咸感傷不己聞該校尙　爲女士發起追悼會以　　魂 
　　　江　　江和　　號前日修煤七十噸給某日船經駁船工人報告外交後援會議罰大洋七百元詎該煤號日昨又由日船運進日煤四千三百噸爲外交後援會查覺擬罰該號七萬七千四百元以爲地方創辦平民工廠之用該號不肯承認遂於昨日（二十二）下午二時假商會地方函請地方各團體公議解决辦法當到有和興代表旧介眉馬步洲外交後援會代表曹麗靑·楊植之商團陸小波巿董會王蔚卿楊殿八巿議會顏德身農會嚴則明商會王近如李臯宇等茶業方鏡淸綢業蔡雲蓀洋廣業鄧寄梅及潤州崇德六中九師等四中學代表十六人公推陸小波主席先由和興代表田介眉報告十九日售煤與日船及議罰情形並謂當日議罰時曾聲明尙有日煤裝運在途並交騐定單一紙有六區區黃湯夑堂及商會代表顏又蓮作證並經外交後援會代表楊植之盧兆褀簽字認可今日運來四千三百噸之煤即是當日聲明之貨云云後楊植之曹麗靑等即相繼起駁謂該號當日聲明之貸祗二千五百噸今運來者爲四千三百噸數目不符顯係影射混運不能承認此貨爲當日聲明之貨後又由兩方相繼辯論質問最後由主席陸小波提議謂此事無論如何總由和興辦事手續不淸至解决辦法須由在場各團體討論明日午後四時半仍在商會答復學生代表等贊成遂宣佈散會又鎭江各救火會義務員昨日下午二時在衆善救火會召集各會會員開會常到第一·萬安·普安·同濟·同福·同安·永靜·消防隊·熒昌·衆善等二十家義務員即討論辦法議决由鎭江各救火會共開一游藝大會移資濟工入場券分一元·五角兩種預定每會擔認一百五十張並公舉姜子安爲籌備主任馬懋卿·徐罄山·韓裕發·謝研生·翁夑堯爲籌備備員現巳將該議案函違救火聯合會一經董事會議决即將實行矣 
　　松江　松江各界滬漢慘案後援會於馬日議决電請政府撥欵接濟滬案罷工工人生活及警告蕭耀南電彙誌如下（一）北京段執政·財政部均鑒自上海五卅慘殺事起滬漢各地愛國工人罷工迄今巳逾半月此　向賴勞動生活國家受辱憤激之餘甚願輟業忍痛護國其志良嘉惟輟作而後生活艱難食宿費用日需數萬雖有各地捐數接濟但人衆費巨難於持久現在上海交涉停頓開工自必有待大部前雖撥欵十萬元想亦早巳告罄應請再行繼續撥發鉅欵從速接濟以維生活而全國體（二）武昌蕭耀南先生鑒英國帝國主義者此次在滬在漢頻以排槍機開槍擊殺我同胞血氣之倫莫不引爲中華民國之奇恥大辱先生旣爲官吏亦屬國民乃事前則因循溺職不知保護同胞任肆虐殺事後復極力禁壓愛國運動甚出格殺勿論之佈告並令敎廳提前放假摧毁民氣當此外侮侵迫國勢阽危之日猶有此媚外凌民之舉試問天良何在國人雖弱是非賢奸尙能判别千夫所指必無倖存曹陸章前車可鑒王占元覆轍尤存先生勿以爲坐鎭江漢無奈我何也特此警告幸祈鑒納 
　　崇明　自滬案發生後崇邑由城巿敎育會通知各團體於六月四日集議援助六日開各團體代表會議通過崇明國民外交後援會組織大綱用委員制由本邑各界人士組織之當以召集大會一時不及故先推臨時委員二十四人七日開臨時委員會由會再添聘委員九十六人分股進行一面徵求會員以備正式組織現會員有五百餘人陸續入會者尙源源不絶茲定於六月二十五日下午一時在縣立第一高小學校開會員大會修改組織大綱選舉委員正式成立並通知各界啟事如下六月三十日由上海工商學聯合會發起全國各界休業一天爲滬漢被殺同胞誌哀并舉行全國大示威以示一致本縣由敝會各股代表聯席會議决於是日一致舉行凡我各學校各商號各公團及各界人士屆時務請一體加入與全國同胞一致舉行辦法如左（一）各界人士休業半天（二）遊行時間六月三十日下午一時起（三）集會地點公共體育場（四）誌哀儀式設位公祭（五）游行範圍城橋各界以城橋爲範圍（六）臂纒黑紗各人自備 
　　杭州　各公團聯合會宣傳股幹事二十九人定每日分上下午兩組出發宣傳昨（二十二）開幹事會恊定輪流値日實行宣傳日期並定宣傳地點計大世界鳳舞臺第一舞臺公共講演廳城站拱埠江干等七處今（二十三）日下午四時又開代表大會推方悌主席陸啟紀錄總務股主任朱章寳報告（一）省議會轉來滬總商會復電表示謝意並願與工商學聯合會合作一致對外（二）褚　僧君報告滬上各界議决開巿日期並與各團體接洽情形（三）上海總商會函復收到本會第一次捐欵二千四百二十二元七角三分第二次捐欵四千六百二十一元角九分（四）蘭州陸洪濤來電云巳通告各省軍民長官捐除成見一致對外（五）洛陽孫岳重慶劉文輝等通電一致對外嚴重交涉（六）廣西省立第二中學學生來電報告遊行示威並與英日經濟絶交情形（七）通電各縣商會於端節一律大游行並下半旗閉巿半日誌哀報告畢乃討論温州同鄉會會長林大同來函請援助温州藝文全體學生事將函詢確實情形再籌援助辦法查大偉提議編印英日貨商標並記入各商店包裹紙上將函請商會照辦廣濟女學生章雪琴來函請速建新校抵制新廣濟保持人格國體將付第一委員會速籌辦法杭城房東聯合會否認捐助一月房金將再發勸告書有效與否不必置論時巳六時遂散會杭總商會定明（二十四）日上午趕發傳單謂五卅慘案各界定於五月初五日大遊行我商界亦加入在内實號參與游行者准於初五日上午四時齊集本會以便出發萬勿遲誤下午停業半天初六日照常開巿拱宸橋商會二十三日開重要會議决定加入各界游行並擬於端陽日全體休業半天上海總商會養（二十二）電杭總商會謂五卅交涉怱告停頓勢將遷延滬埠停業工人數十萬逐日濟助爲數不資即希源源接濟以期持久飛電乞請迅賜籌滙並轉貴地各界同爲輸募迫切待復杭州學生聯合會提議組織學生單十九日開第一次會議决參照陸軍編制今日（二十三）上午又開正式籌備會討論進行 
　　紹興　紹興學生會以滬漢慘案交涉停頓經濟絶交急須實行特組織調查團於本月二十一日在縣敎育會開成立會除原認定三十六人外當埸又加入八人共四十四人由王保身主席决定名稱爲紹興學生會仇貨調查團並議定組織辦法分全國爲四組每組十一人分向各處商店從嚴調查自即日起於三日内新進之某貨一律加封寄存商會三日外倘有新進者即由該會拍賣接濟滬上失業同胞並予以薄懲是項議决案於二十二日午後在敎育會開會之商學工三團體合組之調查團要求聯會承認將來擬定每校派團員三人出席於聯席調查會 
　　嵊縣　嵊縣自得上海慘案噩耗後當由縣參兩會發起組織慘案後援會分總務交際檢查宣傳四部辦事公推敎育局長周霞岑君爲總務主任縣議會議長喻當君爲交際主任縣中校敎員盧德虎君爲檢查部主任敎育局局員商蔭莊君爲宣傳主任後以檢查仇貨日期問題意見稍歧總務主任宣告辭職而各界對於應行宣傳檢查各事仍貫澈精神進行不巳縣參兩會同人鑒於愛國運動必須各界聯合一致共同動作方有統系有秩序於本月十九日下午三時邀請各界重事改組當場公推縣參事楊懷生君爲臨時主席先由主席說明改組之必要次修訂簡章公推人員當場一致通過 
[陜議會反對參政院]  
　　西安通信陜西省議會對執政府之設參政院頗多懷疑迭次開會研究結果一致反對并即電知善後會議之陜西代表胡仕學迅即回省茲將致段執政電錄下北京臨時執政鈞鑒頃接致本會議長庚電令查照臨時參政院條例第一條第五欵之規定迅即來京與會披閲之餘不勝駭異查臨時參政院係臨時暫設機關似無考覈該項條例之必要惟是第二條議决事項多屬國會職權第五條極端專制違反國體均係國家根本問題則亦何敢緘口不言致類默認茲就二五兩條駁議如下查國會解散須於四五月以内再行選舉召集此乃立國要素除專制國國體不同不適用外其共和立憲民主各國通例胥同一經參考理解何難國會應否存在雖係别一問題而民國十四年來國民承認之約法是否一併推翻殊難索解况國會之不可以他項機關代行職權在世界各國同一法理執政或恐國會久擱致起責言爰有臨時參政院之設置名稱雖云不同職權實無二致院内人選係軍政人民三方雜糅正副議長由臨時執政特行派定彙勢力逈相懸絶之人於一院上加以臨時執政威權而欲其和衷參政議國會所議之事行國會所行之權此等特殊措置在澳非半開明國猶不敢直情逕行而執政乃悍然爲之不稍顧慮民國名稱猶存國民人心未死惑世誣民孰甚於斯如謂國憲尙未制定國會亦未成立不得不作此臨時處置則何不於最短期間勸告國民迅開會議請其速制國憲俾國會早日成立併解决民國以來一切重大問題旣不違反共和亦不擾亂時局乃計不及此反設一臨時參政院使代行國會職權加入軍政各人臨以執政威權違反國體於意云何且更有出人意外者國民代表會議條例中之國憲起草委員會人選全屬軍政兩界特權從未加入國民一人縱令憲法成立誰復能予承認知而爲之於民國爲不忠不知而爲之於個人爲不智執政愛國𤍠誠當不後於國民乃明知國民雜制之憲法當然無效而利用之以蹉跎歲月遷就軍閥更設臨時參政院使代行國會職權參用專制手段冀飾天下耳目置國體於瀕危之地則令德之累百世莫滌事關國家根本問題謹奉忠告并聲明誓不承認除通電全國請一致否認外特電陳明尙祈亮察陜西省議會（六月十五日） 
[徐州匪禍之慘烈]  
　　蘇皖魯三省剿匪總司令姜超六氏在徐就職甫及兩旬即赴天津與奉張會晤至今尙未回徐故雖軍隊密佈而匪氛迄未少減附郭各地如西關敎場王姓之女被匪架去小吳莊張永淸陳景龍二人被匪攔刦陳且被匪擊斃駱駝山被匪架去三人内有甫經結婚之新婦一人胡莊劉會山家兒婦被匪架去并刦去馬三匹槍三枝張權樓趙鈞禮家被匪架去男女三人槍傷婦女二人斃男子一人此皆徐城附近發生之事若去城較遠之地則匪徒更爲猖獗蕭縣淸鄉會辦王孔法帶領警備隊下鄉緝匪至郝窪與匪相遇匪據郝窪之砲樓警兵仰攻不甚得手排長朱玉淸當被匪擊斃所帶盒子槍亦被匪搶去駐祖老橋之排長苗獻靑聞郝窪槍聲率隊往援行至蔣新樓被匪邀擊苗排長當亦中彈身亡其尤形慘烈者碭山縣警備營與豐縣警備營因匪氛日肆相約於豐碭交界之周寨附近地方會哨碭山第二巿余樓之保衛團排長張魁元帶團勇十六名先期趕到致被土匪圍攻張排長身中三彈立時斃命團勇十六名被匪擊斃六名活捉去八人僅有二人逃回被匪活捉者有二人被匪用刀剖開胸膛將肝腸抉出其餘六人被匪將手足縛起放置麥楷火内焚燒現檢查尸身皆拳屈不能盈尺令人目不忍覩刻下𥓘山官民巳向徐州報警徐州剿匪軍今晨有一列車由隴海路開往塡防 
 
 

Page 7

 
 
1;第一萬八千七百九十一號;中華民國十四年 西曆一千九百二十五年六月二十四號
星期三 * *國内要聞三 
[浦口商埠租建章程之修正]  
　　外人不得設立工廠 
　　江蘇浦口商埠章程經主管各部詳加修正並添入第三條外人在界内不得組設工廠茲錄部文如下 
　　財政部爲咨復事准内務部咨開准督辦浦口商埠事宜處咨稱浦口商埠地點南北之要區貫長江之上下一經發展振興當爲中外會集最繁盛之商埠惟自該埠成立中間多故官業民業均連帶坐誤時機至爲可惜民國七八年間前督辦李純亦曾積極進行悉心擬訂浦埠租建章程復加說明書逐件解釋惜未及公布而中法實業銀行停業浦埠亦無形停頓茲鑒浦埠計畫之坐廢痛法債本息之累增亟思救濟之進行爰繙舊卷而研究遂將此項章程令發該埠之九洑等州公會代表王綱等共同討論僉謂逐條查閲均極妥恊自應承認查浦埠範圍跨九洑·柳永·三洲官業一千二百餘畝外皆係民業面積廣闊均與租建有關此項租建章程旣爲開埠所必需又爲中外商民及該三洲民業所希望合將該章程曁說明書分繕成册咨請會核公布等因正核辦間復准臨時執政府秘書廳函奉執政發下浦埠擬訂租建章程曁說明書請查核辦理等因復核所訂浦埠租建章程大致尙無不合本部所認爲應行修改之處業經分别簽註除原文業准分咨不另抄送並分行外抄錄簽註各條咨請查核分别簽註見復以便會同辦理正核辦間復准貴部咨開准督辦浦口商埠事宜咨送浦口商埠租建章程曁說明書請查照會同核定呈請公布施行等因並准臨時執政府秘書廳函交查核辦理查原送浦口商埠租建章程所訂各條尙屬妥恊惟從前濟南商埠租建章程對於洋商准其任便居住貿易而於不准開設工廠一層並無明文規定故山東省長於核辦濟寗商埠章程案内曾經來咨請將外人不得開設工廠及一切内政外交事項明白規定以免外人藉口是此項商埠章程對於外人不得在界内開設工廠一節實有規定之必要本部擬於原送章程第二條後　另立第三條其文曰内有約國及無約國人民在商埠界内均不得開設工廠其原列第三條改稱第四條以下類推照此規定似較周密如主管各部一致贊同即請逕行咨由内務部主稿會同呈請令准施行各等因前來查浦口商埠租建章程曁說明書前准督辦浦口商埠事宜處咨請會核等因並准臨時執政府秘書廳函部查核辦理各在案此次内務部簽註各條及貴部修改各條本部復加查核均表贊同除分行外相廳咨貴部查照可也此咨 
[宜昌軍訊紀要]  
　　八師師長自王汝勤去職以後中央即擬以劉玉春繼任無如王與劉不洽故在京向執政力保劉建章而十八師盧師長亦數電保劉中央遂電令以十五旅旅長劉建章升任八師師長其十五旅遺缺着十六旅旅長劉玉春調任十六旅旅長則以三十二團團長張福臣升任三十二團團長則以該團第一營秦營長升任云云張福臣得令後再三固辭無如八師全體軍官兵士一致擁戴張氏乃於日昨就職八師風潮於此可告結束矣 
　　荆宜鎭守使自蕭督電委宋大霈繼充後宋氏業於十五日在巴東就職茲聞盧金山總司令擬調宋氏坐鎭荆州而以十六旅旅長張福臣氏駐巴　一帶故宋氏奉命之下不日即可率所部來宜 
[新皖長發表後之皖政局]  
　　安慶通信吳炳湘長皖命令十九日下午電傳到皖是日上午予探諸省署要人據稱王揖唐巳赴北戴河歇夏并電囑政務廳長趕辦交代王達繼任日内即行發表云云參政凌毅致其弟之家書亦云皖長繼任人選執政巳許王達皖垣各界業巳傳播王達現充皖省官礦督辦成績甚佳辦事素具能聲此項消息到皖後各公團多數表示歡迎不期命令發表竟與所傳之消息兩歧實屬出人意料二十日淸晨各公團即接旅京皖民公會之反對電報其文曰敎育會商會農會工會律師公會學生總會學校聯合會報界公會均鑒帝　吳炳湘勾結倪四龔三圖謀長皖命令巳下羣情駭然祈籌對待旅京皖民公會叩自津發云云各公團接電後均尙無表示微聞省敎育會舊委員頗表同情即日拍電響應緣該員中有許世英之關係份子除許外無論何人均有一度反對之表示即王達果成事實亦且不免吳更有所藉口矣 
　　各廳道接奉命令後紛擾尤甚警務處長兼省會警察廳長孫熙澤聞信之下當即飭科預備交代手續其位置在廳道中可謂最重要亦自知無蟬聯之希望其次如敎育廳長江𪿡追隨王揖唐浮海北上早巳不作回任思想再政務廳長蔡祖年與省長有連帶關係當然隨省長爲去留實業廳長方時簡安慶道尹舒鴻貽·及蕪湖道尹江紹杰·蕪關監督張汝鈞·淮泗道尹唐啓垚·均係王揖唐携帶回皖之人物將來皖政界又不免有一番大更動也至於各縣知事釐金局長旣無權力及於皖北故所注視者惟皖南中各屬前日尙將舒城石埭涇縣等縣知事大事更調有謂此一批新人物完全由政務廳長私相授受現在省長巳經發表各新委人員恐不易接事也（六月二十一日） 
[倪道烺撤銷停職處分]  
　　巳於二十一日復職 
　　鳳陽關監督倪道烺前因姜案停職審訊遺缺委由劉鶴慶暫行代理迄今數月案經京師地審廳裁决應不起訴多年未結之懸案始告完竣倪氏恢復自由後當呈請撤銷停職處分巳蒙允可由秘書廳函達倪氏並一面電知安慶省署因倪奔走京津各處料理手續以致稽延未及回蚌復任現皖局亦巳大定督省兩長均經明令發表倪氏乃於前日由津乘快車南下抵蚌後隨派程時兩科長向德和樓劉鶴慶之代表人接洽並知照接任時期巳訂於二十一日上午十時劉代理監督雖先期赴省聞巳早有預備遂於昨日按照所訂時間派員將關防賚送前往由倪氏接收所有一班舊日職員均聯袂趨前參謁倪因偶患目疾均未延見傳諭仍各安心任事稍緩再爲接洽各職員只得推某某科長代表道達賀忱所有監督公署辦公處仍係曩時舊居是日門前交义五色大國旗兩面藉以表示慶祝所有各職員前在倪氏停職時雖均寓居其中究不免稍覺冷落自昨日起又復頓形𤍠鬧倪氏接印後隨於門首張貼紅紙布告其文如下爲布告事照得本監督前次因案停職遵於本年四月一日將鳳陽關監督篆務移交劉監督鶴慶接收代理現在案巳裁决於本月六日接奉臨時執政府秘書廳第一千一百七十二號公函内開敬啓者奉執政發下來呈一件内稱被誣敎唆殺人一案現經裁决應不起訴應否令准撤銷停職處分乞鑒核施行等語奉批可等因除電知王省長外相應函達希即遵照此致等因又奉執政面諭迅速回任遵即馳抵本署於本月二十一日准劉代監督將華字第二百五十八號銅質關防備文移交前來本監督即於本日接印復職視事除呈報並分别咨令外合行出示布告爲此示仰商民一體知悉此布 
[粤省滇桂兩軍覆沒經過（毅廬）]  
　　親臨戰陣之某軍官所述 
　　粤省此次東北西三江聯軍以半天之血戰將根深蒂固之滇桂軍勁旅二萬餘人全數殲滅其戰績頗有可紀者當聯軍三路回師之經過及滇桂軍被覆滅之情形外間尙未多悉茲據是役親臨矢石之某軍官所述當日東北兩江戰事與滇桂敗退之情形甚詳爰錄如下（東江）此次潮汕許軍及蔣部黨軍係於前月（五月）二十二·三等日分由梅縣潮安動員此項東路聯軍計分兩縱隊蔣介石之黨軍敎導團許濟之粤軍第四師歐陽駒之警衛軍兩團以上爲第一縱隊粤軍第一旅陳銘樞部第六旅何彤部爲第二縱隊由蔣介石任總指揮第一縱隊自前月二十二日由梅縣出發取道河源·永安·河田·公平·於本月二日集中於平山第二縱隊前月二十三日由潮安出發取道揭陽·普寗·海豐·陸豐·於本月二日集中白雲巿兩縱隊自出發之日起兼程前進日行七八十里每日由上午三時起行至中午十二時如始行開炊抵平山以後惠州方面因楊坤如部向滇軍反戈并無大戰三日休息一天兩縱隊會合後即於習日（四日）向淡水前進六日兩縱隊集中廣九路之樟木頭八日早全部向石灘滇軍開始攻擊前進維時守石灘者不過有滇軍第三軍胡思舜部四五百人略一接觸即退走增城佔石灘後即於十日拂曉追敵至筆村羅岡十日午十二時後隊繼至滇軍敗退守火爐山者千餘人是日下午二時警衛軍第一團黨軍第一旅第二團第二營及何彤旅分由珠村羅岡攻火爐山滇軍無心戀戰抵抗約一小時即向龍眼洞退却與東郊外之滇軍會合下午三時東路聯軍遂佔火爐山是日第二縱隊抵烏涌站宿營第一縱隊派許濟之第四師由石龍出龍門埔追擊增城之敵而黨軍則駐塘頭警衛軍則駐大村十一日由總指揮蔣介石派第二縱隊何彤旅向廣九路正面之石牌站進攻派第一旅陳銘樞部會同第一縱隊之黨軍及警衛軍爲主力任右翼向龍眼洞前進而蔣部黨軍則當龍眼洞之正面警衛軍則由火爐山攻龍眼洞之側與滇軍胡部二千人接觸同日許濟師亦在龍門埔與增城滇軍胡思舜部之第五師開火十一日下午六時許第一縱隊即完全佔龍眼洞滇軍胡思舜部之第一·二兩旅及桂軍一旅退守龍眼洞後方之大坦嶺及三寳圩一帶村落十二日上午晨四時聯軍陳旅派第一團會同黨軍攻大坦嶺滇軍復不支上下元岡陣地被聯軍盡數佔領滇軍總司令楊希閔在白雲山新旗亭督戰見龍眼洞等滇軍節節敗北即檄調駐白雲山一帶之滇軍第一師趙成樑部二千餘人第二師廖行超部千餘人爲生力軍赶赴三寳圩增援滇軍兩翼聯軍第一旅及黨軍乘敵人未展關佔領陣地之前即下令衝鋒攻擊雙方激戰約三小時聯軍增兵右翼并發砲向滇軍　地射擊連發七八砲均命中此時滇軍新　到之趙廖兩師亦不能支持所部被砲彈擊斃者無算紛紛潰退并廋狗嶺之險要亦不能守聯軍步兵旋佔領　人戰濠滇軍第一師長趙成樑即陣亡於此時滇軍旣不能守瘦狗嶺全局大勢巳去故一敗塗地兵士之後退者如排山倒海過巿内而竄出西郊是時聯軍陣旅遂佔領東郊外之舊省議會·製彈廠·小北之觀音山·滇軍殘部未入巿區者由三元里而北逃黨軍旋佔白雲山與各軍分兵向三元里追擊同日北江聯軍程朱等部巳抵西村西江李部開到石井將滇軍殘部全數包圍繳械駐粤之滇軍從此遂全軍覆滅矣（北江）北江劉震寰部之桂軍兵力約七千餘人由省城黃沙站起沿粤漢路北上至花縣屬之軍田站皆其勢力範圍與楊希閔胡思舜聯合計議滇軍擔任東江作戰而桂軍則據粤漢路之下段抗禦政府之北路聯軍南下由劉震寰親行指揮取攻勢防備相機掃除北路之聯軍并設法與韶城内之滇軍一師二旅聯絡嗣因北江聯軍巳由譚部湘軍將韶城内之滇軍第二旅包圍韶州以下聯軍如程潛朱倍德部巳由源潭節節下迫桂軍遂由軍田調前鋒部隊回駐新街蓋九日以前北江淸遠之滇軍第四師朱世貴部巳脫離楊希閔關係與朱倍德軍會合由潖江口南下至九日形勢益緊張前鋒步隊着着失敗桂軍之第一三四師由新街郭塘敗回高塘桂軍大營遷大朗北路聯軍譚程朱各部跟踪前進十日兩軍在江村高塘一帶接觸正相持間西江聯軍李濟琛部之第一師第二旅陳濟棠部及三師第五旅巫琦部由西江三水分路抄出北江粤漢路側擊桂軍之背是日粤軍二五兩旅分由三水之蘆苞淸遠之石角抄出炭步五和直逼高塘桂軍左翼及後方預備隊立即動搖前鋒及正面之桂軍紛紛潰散幸劉震譞偕同師長陳天太率駁壳槍隊增援始能稍爲支持然軍心巳盡喪同日劉在高塘接到探報謂東江聯軍巳進至龍眼洞立即電詢楊希閔楊答以東郊陣地尙佳勉以努力堅守北江防地但是日大朗之桂軍總部巳被聯軍砲擊前鋒節節失利同時劉下令將桂軍大營移回太和巿大隊退回太和巿宿營冀與東郊外滇軍互相策應除第一二三師防守高塘及左翼外餘悉數移往太和巿右翼以韋冠英率第一師任前鋒二三師爲中隊十一師長陳天太部及警衛團劉震華部爲預備隊劉震寰正在軍中向士兵演說西江聯軍巳渡河北江聯軍繞道左側包抄全部桂軍陷於重圍劉震華（劉震寰之胞弟）被亂槍擊斃所部警衛團二千餘人先被擊散桂軍第一二三等師陸續潰走劉氏所乘之戰馬中十餘槍人馬倒地劉爲衛兵所救狼狽而逃全部桂軍被西北兩路聯軍擊至七零八落殘部盡爲湘軍及粤軍收編粤軍陳濟棠·巫琦·徐漢臣·卓仁機·梁鴻林等旅共繳得步槍五六千桿餘爲湘軍所得十二日桂軍一小部退回石井固守兵工廠及西南一帶高地午後五時三十分又被湘軍擊散佔回兵工廠繳械三千砲二門劉震寰沿粤漢路步行逃回省時巳十二日上午十時許而省垣巳被聯軍克復矣因避入沙面租界由某國人保護其逃往香港北江桂軍旣全數解决而西北兩路聯軍遂會師在西北郊外截擊由東江敗退之滇軍楊劉所部滇桂二萬餘大兵至是遂一併結束矣（六月十七日） 
[滬潮聲中之南京（明）]  
　　南京自滬潮發生後各方景象立呈不寗狀態茲將軍隊行動及下關現狀報告於后（一）軍隊之行動南京原駐之剿匪軍第二路邢旅巳於三日前開往上海任戒嚴司令另有砲隊原隨張宗昌南下業於前日調回山東靑島駐防今（二十三）日姜登選所部之直隷第一混成旅第一團由徐州來寗轉車赴滬張學良之衛隊敎導團午後一時抵寗聞徐州尙有軍隊陸續南下滬寗貨車又停開區間車因中途讓車遲點兩小時始到（一）張學良之行蹤張氏昨日抵此并未北上現駐城内侯府衛隊一部份己進城盧氏雖復電張作霖遵召北上但尙無動身確期張氏是否同盧往津抑留寗鎭守尙在關心時局者推測中也（一）下關巿面極澹和記公司依然停工工人五千餘人待振甚急江面有美國二百二十八號艦一英國大小艦各一日本七號艦一中國建威艦及小砲艇各一商輪僅有招商寗紹三北三公司來往外商輪船巳兩週不見形影矣 
[南京快信]  
　　張學良二十二日下午九時專車抵寗入城謁盧後即渡江北上盧有預備北上說但日期未確定鄭有今明日返寗消息 
　　南京學界救濟罷工委員會二十三日携欵赴下關發放由全體委員按號點給並負責維持秩序罷工團結力巳臻穩固 
　　三十日巿民大遊行巳經各界决定關於遊行秩序及起訖地點待國民外交恊會二十四日開會討論取决 
　　江蘇賑務處曾以本省繭稅帶徵二成附捐抵借賑欵現在巳屆償期財政廳現委張之坤赴武進李文玉赴蘇滬陳迺動赴江陰均守提此項附捐以濟要需 
　　漢雲公民陳　恕等呈控准北緝私第七營營長王玉崑兄弟同惡枉斃多命請　職法辦巳由省署咨請蘇皖宣撫使查核辦理 
　　省署據鹽城紳民呈報該縣盜匪猖獗當令鹽城縣知事嚴行勦辦 
地方通信 
[松江]  
　　鉅劫案又獲盜犯　松屬金山衛油車被刦現洋鈔票七千五百元經水警第一區弋獲是案盜匪劉世業等三名並起出原贓鈔票現洋解送來縣訊辦等情曾誌本報茲悉又由徐亞伯部下之分隊長施祥生·及第一分隊長盧照生··探員楊彪等在柘林地方獲到是案正盜高正福一名並在高盜身畔搜出原贓鈔票洋十一元即經楊區長督同徐亞伯隊長提案審訊該盜供由李小老窩子糾合上盜夥刧得贓等語楊得供後又將該盜及搜出贓洋錄供移送來縣歸案經楊仲韓知事略詢一過命即釘鐐候判 
　　縣議會談話續紀　松江縣議事會於二十三日下午二時續開談話會出席議員二十二人由議長張芝主席提議事件（一）「忙漕徵收盈餘」忙漕徵收費約數年收共二萬四千六百元除兩櫃直接向縣領支一萬四千六百二十四元外約尙有銀九千九百七十六元該項餘欵迭奉省令應充作地方自治費之用去年本會約數列入警費應否由會函縣將十三年徵收盈餘約數若干列入警費預算專册以資應用（二）「十四年度地方預算及警費預算專册」前兩項預算旣未見縣署造送本屆臨時會期内當然不能審核但年度將終即函縣催追而時　手續實縣不及下年度　始時應如何定一辦法俾有率循（二）「地方上支用各　應如何支銷」按管理處於預算外所發臨時各種經費計共銀六千四百八十四元又六月份偵緝隊經費於事實上不能不付合計共銀六千六百十八元應否於何項公欵項下核　俾淸賑目定二十四日開十四年度臨時大會提議前兩日談話會所决事件 
[無錫]  
　　昨日過境之兵車　昨日（二十三日）上午十一點四十五分張學良之敎導隊士兵由滬過錫共計三等及鐵篷車三十三節在站稍停即行開寗本邑車站上備有茶水供各士兵解渴又十一點五十分陸軍第二路第一團士兵由寗過錫共計車三十一節亦在站稍停當即開行赴滬下午三時餘又有兵車由寗過錫赴滬 
　　堵剿常熟逸匪誌　　縣署於前晚接常熟莊知事來電請派重兵堵剿大帮逸匪經林知事派省警備隊及淸鄉游擊隊警察隊偵緝隊等由宋警所長統率下鄉追剿茲悉宋所長等巳於昨日下午返城據云此次率隊先至羊尖次至陳墅昨日率隊至張涇橋沿途並無匪蹤故於昨日上午即行返城惟昨據羊尖鄉人來城者稱前（二十）日常熟方面有逸匪四十餘人向西北而逃在距羊尖五十餘里之某鎭大肆刦掠嗣以常熟追軍巳迫遂紛紛向江邊逸去當被獲住匪徒一人己解常熟縣署訉辦故該匪等巳無暇再向無錫方面刦掠至此項匪徒實係以前投降改編之蘇軍二師近以餉糈無着故紛紛携械逃去又一消息昨據江陰來客稱該縣華墅鎭於前（二十）日到有逃兵四十餘人携有槍械在該鎭大肆刦掠時有鹽梟鮑老四率衆上前抵抗致被刦去盒子砲四枝嗣因鎭人愈聚愈衆始向長江邊逸去 
　　洋溪河盜刦傷人　　　　村　船户　　　父子三人於十二三日　　小麥五十餘石來　　售　赶距　　　　五　許之洋溪河該處水　　　　　　菴附近旋即停泊過夜至二時許突來匪船一艘係由六區橋跟蹤前來内有盜匪七八人各報　尺利刃蜂擁上船將船主阿福之子阿全頸項　止用刀亂戳當即斃命盜等棄屍該河南岸當被刦去小麥三十餘擔一切零物即揚長呼嘯而去至昨日（二十三）黎明爲開原響藉塘橋保衛得悉即由全體裝團員二十餘人追捕至富安鄉詎匪早巳　　當由二十二八圖地保繆某立即來城投縣報告請騐而事主　盤根亦由六區橋來城投訴縣署請緝林知事據報巳派淸　除并水陸各警一體嚴密跴緝并派承審員到鄉履　 
[揚州]  
　　内河日輪停班　由鎭開往淸淮揚鎭各内河之日商小輪因受打擊無人乘坐巳於昨日始一律停駛矣 
　　派員守提軍餉　通海鎭守使張仁奎以該使上月份省餉三千元經盧宣撫使核准在江都縣撥付遂派委高肇楨於前日（二十二）來揚守提矣 
[湖州]  
　　槍决嵊匪蔣老法　槍殺偵探洪集慶曁警察周某案匪犯蔣老法自經警所引渡地方分庭後曾由斯檢察官一再審訉當經直認不諱並據供稱迭在餘杭一帶綁票殺人犯案纍纍實屬罪大惡極乃依法宣判死刑業經省峯核准故於二十一日上午九時由監提出正身押赴城南校場執行槍斃以昭烔戒 
　　大規模之衞生運動　吳興夏令衞生會因天時日趨炎𤍠進行甚力連日在城廂四區輪流映演衛生影片竭力宣傳並於昨日舉大規模游行沿途散佈傳單鼓吹羣衆注重衛生 
 
 

Page 8

 
 
1;第一萬八千七百九十一號;中華民國十四年 西曆一千九百二十五年六月二十四號
星期三 * *   
 
 

Page 9

 
 
1;第一萬八千七百九十一號;中華民國十四年 西曆一千九百二十五年六月二十四號
星期三 * *本埠新聞 
[華界戒嚴後之關於慘案消息]  
　　鄭謙昨晚返寗　王文豹今日北上 
　　軍隊續有到滬　海員罷工愈多 
　　要人與軍隊之行動 
　　鄭省長昨晚返寗　蘇省長鄭鳴之日前奉命來滬襄辦五卅案交涉茲因移京辦理且寗垣别有要公急待料理業於昨晚（二十三）十一時半乘滬寗路特備花車（ＰＣＩ）附掛夜快車赴寗到站歡送者如常警察廳長·許交涉員·李縣長·等及警廳軍樂隊游巡隊均齊集北站第三號月台上致敬如儀 
　　又函云江蘇鄭省長鳴之奉命來滬會同政府特派員蔡曾兩大員辦理五卅慘案業將旬日祇以交涉停頓移京辦理并因南京盧宣撫使刻又赴京公幹省城内部乏人坐鎭爰將滬上一切應辦事務悉行移寗辦理巳於昨晚十一時夜車附掛花車返寗本埠各官長均到站歡送 
　　鄭謙最近之談話　國聞通信社云昨有人訪蘇省長鄭謙詢問一切先詢交涉情形鄭氏略謂蔡曾兩委員返亦交涉完全移京上海方面自巳無可進行繼詢以返寗日期鄭謂前日接南京來電盧宣撫使即將赴津果爾則南京治安急須有人主持故一二日内即須離滬至赴京一節尙未有定因交涉情形旣有蔡曾兩公報告本人晋京非必要也次詢戒嚴原因鄭氏謂愛國之事鄙人亦絶對欽佩惟因愛國而危及秩序實非國家法律所許前日浦東方面曾有不穩之風說吾人爲維持地方治安便利外交計不得不宣布戒嚴惟此與壓迫巿民純粹是兩事處官廳地位非人民地位可比外間當或諒之末詢以開巿問題鄭謂罷巿過久己國經濟上自受損失且恐生活發生影響擾及治安對方亦曾表示决不畏罷巿故開巿實爲應該之事又詢以外間有請軍隊入租界事鄭謂此事極有考慮恐非事實所許云 
　　王文豹來滬之經過　司法次長王文豹爲籌議收回會審公廨事宜於月之二十一日偕國際聯合會事宜討論會秘書長梁敬惇抵滬日昨王次長拜會鄭省長及許交涉員并與地審檢沈孫兩廳長關炯之張一鵬等有所接洽江蘇高檢廳長周詒柯亦於前晚來滬晤談良久即於昨午回蘇現王次長巳定今晨偕梁秘書長搭車回京着手辦理云 
　　王文豹今日北上　司法部次長王文豹携帶卷宗來滬準備交涉收回會審公廨一節巳誌本報茲悉王次長以交涉地點巳移往北京上海無重開會議之望將於今日乘頭班火車離滬昨日江蘇高等檢察廳周廳長來滬至滄洲别墅謁見王次長後即陪領王次長赴漕河涇江蘇第二監獄參觀對於該監設備之精良頗加贊許今周廳長伴同次長啓程至蘇州將稍作勾留鎭江亦須下車云 
　　韓麟春過滬返津　韓麟春軍長前隨張學良來滬調查五卅慘案等事嗣又因事赴杭未得與張同時離滬茲悉韓氏於昨日由杭來滬即日返津 
　　昨日續到之直隷陸軍　直隷陸軍第一混成旅第一團第一二兩營步兵昨晨（二十三）由寧特開專車於下午三時五十四分抵滬該專車計掛車二十六輛裝載兵士一千餘人由第一營營長郭潤身·二營營長馮子順督率以駐紥地點尙未指定故均未下車又第二列專車於同日下午八時三十七分開抵北站計掛車二十七輛裝載第三營步兵一營機關槍兩連迫擊砲隊一連野外炸彈隊一連由該旅團長劉縞·第三營營長包禀恭督率亦均留車中未下聞今日尙有兵車一列掛車二十五輛預定今夜可以抵滬 
　　敎導隊完全離滬　隨同張軍長（學良）來滬之敎導隊一團奉命如數撤回北上其第一列車載一千人於前晚十一時十分離滬巳紀昨報茲悉第二列車載敎導隊一營曁迫擊砲隊一連及雜物等掛車三十二輛於昨晨（二十三）六時四十分由麥根路站出發北上現該敎導隊滬上巳無一卒留存云 
　　駐紥滬西奉軍昨日之情形　姜登選軍隊駐防滬西以來地面安謐匪徒絶跡昨爲該軍到滬之第四日該軍五團第一營牛永和部及三營杜鳴臯部仍駐法華·曹家渡·三涇廟·等處惟所駐法華第一營兵士昨晚由該營三四連連長督率游行察看海格路至虹橋路一帶地勢間有一部分演習野戰因該處曠地　邱陵不少頗爲相宜晚間放哨徹夜不絶徐家匯肇家浜南天籲橋·謹記·斜土·各路駐軍仍無變更放哨防護一如昨日惟各營佈置均巳畢事故所駐閩嶠山莊軍隊昨晨由各連長督率在謹記路操練精神煥發步伐整齊嚴肅五團團長張鳴謙因天氣炎𤍠昨晚親蒞各營部察看訓誡各兵士注意淸潔令飭軍醫官多備暑藥防止疫癘並勸告各界略謂滬上華洋雜處自五卅發生慘案以來各界人士激於一時𤍠忱意氣激昻刻交涉雖告停頓商民應力持鎭靜本軍奉命來滬負保境安民之職志務望各界居民人等萬勿稍事張慌因滬西爲華洋交界　區五方雜處良莠不齊無業游民離保不假借愛國運動乘機紛擾本團爲保全地方安寗秩序起見不得不嚴加防護云 
　　奉軍與保衛團互通口號　徐家匯天主堂保衛團李團長以姜部軍隊駐紥謹記斜土各路距離甚近且該處爲滬西門户馬路銜接又爲華洋各界之區軍隊放哨團警站崗均關重要昨該團長偕天主堂相公往謁團長張鳴謙及各營營長表示歡迎並說明保衛團與軍隊同負防護地方之責每晚出防時須通口號張團長表示親善之意隨即佈告軍隊凡遇保衛團團員須互相敬愛一致保護地方云 
　　軍隊昨巳開駐浦東　鄭省長以浦東工廠林立擬抽調步兵渡浦駐守等情曾誌昨報茲悉此項軍隊係蘇皖宣撫軍第二路二團二營六連及直軍第一混成旅二團二營八連計共兩連己於昨日上午十一時由淞滬浦江水巡隊小輪裝運渡浦自太古公司碼頭上岸經過爛泥渡·吳家廳·直達共昌棧駐紥沿途由保衛團及三區警署長警照料聞尙有一連定於今明繼續渡浦駐紥云 
　　（二）華界戒嚴後之種種 
　　邢士廉之戒嚴佈告　淞滬戒嚴司令邢士廉昨發佈告云淞滬戒嚴總司令邢爲布告事本司令奉執政命令率隊來滬保護中外人民維持境内治安遵於即日就職查五卅慘案事件舉國鼎沸政府人民皆同此心衆志不難成城公理終必伸張國人倘能持堅忍不拔之志結萬衆如一之心勿涉軌外行動致爲對方藉口正義所在自有圓滿結果倘有散布流言妄生是非意存破壞大局者本司令即當根據戒嚴條例從嚴懲辦特此布告 
　　戒嚴司令部委定職員　本埠閘北共和路省長行署自昨宣布戒嚴後昨四區總署舊址内己着手組織戒嚴司令部由戒嚴總司令邢士廉·副司令常芝英會委各項職員并以閘北各華租交界地方易於發生交涉尤需外交人才聞巳向交涉公署調取洋文秘書一員以便就近辦理交涉 
　　昨日閘北之治安會議　中國新聞社云閘北自宣佈戒嚴後輿論對之頗一致關於對外對内事件尤多急須妥爲規畫各官長特於昨日下午三時在共和路司令部會議鄭省長主席許交涉使·邢司令·常廳長·李知事·等均與會至四時始散關於對外設法勸諭民衆堅忍靜候交涉對内與保衛團及各公團共維地方治安所有戒嚴時期内一切事務則由邢常兩司令負責維持云 
　　華界戒嚴後防範情形　本埠華界自前日（二十二日）宣布戒嚴後淞滬警察廳長兼戒嚴副司令常芝英於昨日上午召集所屬各區署隊各官長等到廳會議戒嚴後防護辦法當經議决一二四五六等區及各該分署所轄境區關於華租交界之處各要隘地方於入晚後一律加派崗位嚴加防護並由游巡隊分班巡邏以助防範所以昨日華界城廂内外一帶防務頓形嚴重惟往來交通行人並無阻礙云 
　　華界劃分戒嚴區域　東南通信社云淞滬戒嚴總司令邢士廉副司令常之英第五團團長張鳴謙第一營營長牛永和第二營營長王多義第三營營長杜鳴臯以及敎導隊隊副王汝華等於昨日上午十一時在閘北共和路第一軍司令部内開會討論當時因軍事秘密禁止旁聽内容如何無從探悉惟聞昨日會議係關於戒嚴問題其區域當己劃定計分滬南·閘北·滬西·三區分配如下（一）法華鎭南自虹橋路起北至大西路止由第一營牛永和部畫夜梭巡（二）新西區謹記橋路以及齊魯山莊一帶由第二營王多義部負責（三）曹家渡白利南路山沙渡一段以及三涇廟由第三營杜鳴臯部負責（四）閘北各區由邢旅及敎導隊駐防（五）滬南區由淞滬警察廳游巡隊等負責維持 
　　（三）關於罷工之消息 
　　日郵船决議停行　海員罷工以來此間日本郵船會社之輪因所用海員日人占十分之九僅一部份西崽罷工故中日各郵船不受若何阻碍尙得照常往來及碼頭小工罷工後該社即用海軍陸戰隊彈壓仍令逼工人照舊起卸貨件日來駁船帮與船頭工人加入罷工後該社由日來滬之輪如阪神班四艘名古屋横濱班三艘等載貨抵埠後無論如何設法貨件終不能上棧除非退還東洋别無出卸之計該社鑒於百工全停出口貨更無絲毫可運僅略載搭客郵件營業上損失日甚磋商結果决計將上海至大阪神户等一路之郵船班停航名古屋横濱上海輪亦暫休業僅留上海丸·長崎丸·二輪備旅客郵件之搭載故從本日起中日交通海運亦受阻滯矣 
　　香港罷工後消息　香港罷工以來蔓延甚速至昨日本埠所得消息則謂海員離船上陸退還廣州者刻下巳有九十餘輪不能開航合上海方面之罷工船滬港兩埠共有一百四十餘艘罷工之海員約七千名以上現在本埠各外洋輪公司非常嚴防昨聞各外洋輪公司决定辦法約有下列三條（一）必欲赴港之貨輪祗開到距香港巿十海哩外之外港卸去所載之郵件外即開往他埠（二）太平洋線内之各郵船除不用華海員之輪船外餘均一槪不到香港並上海赴港之客票即日起亦一律拒絶勿售矣（三）中歐各郵船中有華海員輪則從上海直放到新加坡即此辦法滬港海道己經不通至於招商局輪因吾華商輪船照常開行維持港滬間之交通及往來之郵件又聞汕頭海員即日亦將罷工刻醞釀將熟矣 
　　外報之海員罷工訊　大晚報云香港消息稱昨日昌興公司亞后號華水手及侍者俟船抵香港即行罷工但詢之本埠昌興公司猶未得是項消息且冀望該船仍可於星期一自滬開往溫哥武現外洋輪船爲免華海員罷工起見將避去香港明日麥金雷總統輪即自馬尼刺直駛來滬於星期日抵埠再往西雅圖荷蘭公司輪船奥斯脫柯克號亦將避去香港沿海及長江航綫僅有華輪行駛怡和公司之東京城輪船今日抵埠所載上海貨物因無人起卸將載往日本卸存出口貨物亦告停頓現有價値各三百萬之生絲及茶葉停搁棧房待運歐美及斐洲云 
　　浦東罷工後之昨訊　浦東沿浦一帶英日各工廠相繼罷工各情迭詳本報茲將昨日情形彙錄於下（一）大英烟公司職員同志會昨日上午九時在楊家宅事務所開會到者百餘人由會長李駿範報告與總商會方副會長接洽經過情形次由副會長王善甫報告與吳家廳總工會辦事處接洽情形次由應啓佩提議現陽曆用終將屆設廠主欲吾等人廠結賬如何應付經衆討論結果先致函各部分重要員司征求同意再定方針並决定追隨工人之後如工人不上工吾職員亦不必到廠辦事議畢正午散會（二）吳家廳總工會辦事處昨日派員向罷工諸人演講略謂總商會巳與工商學聯合會磋商先行開巿方法以免自殺並由各商號每月担任經費若干捐助失業工人切勿自相驚擾須鎭靜堅持到底冀達最後勝利爲目的（三）昨日午各輪埠槓棒小工約共二千餘人齊集小洋涇廟經濟安會憑手摺各發維持費二角並經總工會派人在場監視勸諭若輩嚴守秩序不可爭吵（四）海員工會昨日上午在冰廠地召集英日各小輪老大水手等約共百餘人宣佈罷工後生計問題由工會設法維持惟不得私自上工妨碍公共團體羣衆一致允諾至正午始散 
　　碼頭小工昨日之領欵　浦東上海各碼頭之小工自實行罷工後所有日常生活均向濟安會總工會學生總會要求接濟其消息迭誌前報昨日上午八時餘學生聯合會門首聚有碼頭小工三四千人要求發欵維持生活學生會即派員奔至總工會濟安會接洽迨二下午一時餘工人愈聚愈多而總工會濟安會始於二時半派人在華豐製造鐵廠門首散發總工會主張每人發四角濟安會則擬發二角後由總工會學生聯合會等會商至下午四時許在滬軍營每人發出洋四角至七時許始各散去 
　　上海運輸會社華職員宣言　逕啓者溯自五卅慘變舉國痛憤而各界早巳紛紛表示冀使對方早有覺悟不憶滬案未了漢案迭起且事將匝月交涉又未見效果而英日態度仍崛强如故長此以往實藐視吾華胃無人弱國凌辱可欺是可忍孰不可忍同人等早俱勇心一致奮鬭巳於本月二十號起脫離關係非達到圓滿解决誓不復職藉作交涉之後盾使彼横暴無理之當局稍資警惕謹此宣言上海運輸公司同人鞠躬通信處中虹橋堍廣東魯班師後李榮記賬房六月二十三號 
　　恒豐工人上工宣言　我們因爲日本人槍殺工友顧正紅英國人在南京路大屠殺同胞才起來罷工我們的罷工完全是對外我們罷工到現在巳經三星期了我們的廠主屢次請我們去上工我們都置之不問我們以爲此次純爲對外運動與中國工廠無關爲援助學生及外國廠的工友們表示我們的憤慨最近廠主又要求我們上工承認我們下列三個條件（一）承認工會（二）不開除罷工工人工會辦事人可請假事畢可復職（三）罷工期内工資發給半數并且承認於上工一星期内將廠内印捕換去我們以爲恒豐爲本國工廠同外國工廠有别因此决定上工了不過我們要鄭重聲明我們上工純是因恒豐是中國廠并且我們上工後仍然要與帝國主義者繼續奮鬥並竭力與外國廠工友以經濟上實力上之援助我們不是凉血動物啊救國自救不敢後人這一點要請我們外國工廠的工友們注意恒豐工會 
　　（四）關於公祭追悼之消息 
　　工商學聯合委員會開會紀　國聞通訊社云工商學聯合委員會前日開十五次常會林鈞主席報告接洽總商會經過情形後討論（一）對於全國罷工罷巿罷課問題如何决定案結果依照北京來電决定於二十五日舉行大示威全國一致罷工罷巿罷課即通電各省又公祭日期仍定三十日舉行又本埠法租界華界商店由上海學生會派代表及本會公函到法華兩界接洽（二）對於華界戒嚴問題如何對付案結果派四代表往謁常之英代表有鄔志豪·劉少峯·張超·瞿雲（三）訓練工人案結果請上海學生會宣傳部與總工會恊商辦法演講以便使工人明瞭（四）發工人維持費問題結果决定每月發兩次每次發五元（五）明天與總商會聯席會議由總務部四人出席 
　　學生會與警廳接洽開追悼會事宜　五卅殉難諸烈士定於本月卅號上午九時假公共體育場開會追悼現在着手籌備進行昨日上海學生聯合會因華界宣布戒嚴恐於開會追悼並舉行游行有礙進行特致函淞滬警廳常廳長屆期請爲加派游巡隊並令該管警署一體予以保護一面該會又派員赴警廳會晤常氏接洽云 
　　（五）關於慘死者之消息 
　　潘大受屍巳撈起　昨日下午四時許有浦東地保黃臣汶著專足陸阿林向潘宅報稱浦東新港碼頭於前日午時撈起屍身一具經該地鄉董陸君認明身上名片係容百烈士無誤以天時炎𤍠先行權殮一面立即遣人搭小輪來滬通告等語聞該家屬業經恊同餘姚同鄉會於今晨派人前往迎櫬准由小輪運至十六舖寗紹碼頭起岸約下午五時許可到埠 
　　楊叔雲慘死之續聞　二十二日本報登載浦東某洋棧買辦之弟楊某因奔上舢板失足落水溺斃一則茲據當時目覩情形之劉君來函言當時事實與報載略有不符死者爲楊君叔雲年少老成在藍烟囱辦事年餘平日謹愼將事爲人和靄可親同輩均所推許其於家庭中尤爲孝友此次五卅慘案發生日夕爲之憤慨時浦東碼頭巳罷工三天楊君因係帳房於是日回去料理欵目罷工與不罷工楊君係職員之一故無左右之權·死後同人無不痛惜其死於落水與否一時尙難明悉楊君於二十一日出喪同人百餘皆往執紼其待人接物可見一班云云 
　　（六）租界一部之撤防 
　　新世界南部水兵巳撤退　新世界南北二部所駐水兵約有二百餘名並在樓上裝設機關槍數架昨日（二十三）起南部所駐之水兵奉長官命令巳一律撤退聞北部亦將於日内撤退云 
　　英海兵一部巳撤英國由香港調來之陸戰隊派駐在南京路者昨日有一小部份業經撤退午後仍令至駐浦江之大亞米第號軍艦中矣聞意艦聖喬治號所遣上陸之海軍亦有先撤還一隊之訊 
　　（七）外人方面之會議 
　　領事團會議流會　本埠領事團會議前日（二十二）開會原擬依據北京公使團之訓令討論種種重要問題嗣因至午後二時開會時公使團訓令未到未有討論即行散會 
　　日僑委員會開會期　本埠日僑居留民團行政委員會自五卅慘案發生後每日開會一次討論應付方法現因形勢稍趨緩和决定以後每逢星期一·三·五·之三日午後一時起間日開會一次 
　　（八）提倡與抵制 
　　提倡國貨會巳着手組織　本埠各商業團體鑒於五卅慘案交涉停頓擬合組提倡國貨會以便同心恊力拒絶劣貨以冀對方之覺悟此項章程巳擬就草案主一方勸國人皆用國貨以免利權外溢一方調查對方貨物商標勸國人認明後不再購用雙方並進庶操勝利云云 
　　五卅誓用國產同志會之意見書　五卅誓用國產同志會昨致工商學聯合會意見書云謹啓者頃見報載徐春榮君致函貴會陳述提倡國貨一節讀之頗與敝會宗旨相同惟其辦法尙須詳加研究敝會特補充其理由 
 
 

Page 10

 
 
1;第一萬八千七百九十一號;中華民國十四年 西曆一千九百二十五年六月二十四號
星期三 * *提出意見爲貴會陳之藉資合作查敝會自五卅慘案後即於六月五日由物品交易所一百三十三號經紀人曁辦事員等聯同紗布交易所二十五號經紀人曁辦事員等立誓簽字共同組織而成今據徐春榮君所云違反本旨學生應受出校之處分夥友應受停職之處分以上二種以敝會所見應稍變通俾資普及而挽漏溢茲錄大意四項如下（一）東家及經理或校長初違應將所購貨物照價處罰再違照價倍之三違照十倍計罰（二）夥友及工友初違罰薪一月再違罰薪三月三違停止職務（三）學生初違罰學費一學期之三分之一再違罰學費一學期三違即令出校（四）所罰之欵由工商學聯合會保存由各公團派員監視存於指定之銀行或充慈善之費或籌辦工廠創國貨惟茲事體大應請貴會一致提倡以期早見實行國民幸甚國家幸甚 
　　國貨服用會組織宣言　略謂吾民欲翦除前此恥辱保存國民之人格必先實行抵制劣貨而起用國貨以表找愛國之心實行振興實業以挽回利權以斷其經濟之侵掠茲敝人等特本以上宗旨下永久之决心組織一會命名國貨服用會用精密之辦法拓廣大之範圍並訂嚴重之約章以勗吾人之自愛 
　　國貨游行之展期　中華國貨維持會因籌備國貨游行事連口積極籌備并逐日由各委員開會討論各種應備手續茲悉自昨日止國貨工廠報名來會加入游行者將近百家游行人數巳逾一千六百餘人各廠籌備情形極爲踴躍昨開第八次籌備委員會由汪星一主席適徐春榮往警廳接洽後來會報告云警廳以現値宣告戒嚴之際此種集會游行之舉自干例禁應請改期俟解嚴後再行召集大會定期舉行云云當由主席提付公决將緩期舉行情形除通函各加入工廠外并登報公佈三天以便周知議畢散會 
　　洋布業開會之結果　國聞通信社云振華堂洋布公所前日開會討論實行抵制辦法計到會經註册之同業一百數十人當經討論議决如我方提出之十三條件不得圓滿解决以前誓不定貨議决後由董事及到會同人逐一簽字留存該堂備查昨日函致英商公會云敬啓者接六月十三號尊函聆悉巳轉告同業矣茲者敝公所日前復接同業來函云自五月卅號發生慘案以來未得圓滿解决激動全國人民公憤致有不用英貨之謠茲内地各處巳次第成爲事實英貨裝進内地碍難銷售所以各客帮買定之貨均來取消民意激昻趨向一致故不得不向各洋行將所定之貨未裝者一律止裝并不承認利息巳到之貨俟有銷路當陸續出售但利息棧租等費槪不承認此次被英捕慘殺造成人禍以致激動公憤民氣發生不用英貨事實因此同業於巳付銀而未出之貨受重大損失用敢專函奉達即請函致英商公會等因前來據此向各方調查確屬實情爲特備函轉請貴會并希通告各洋行爲盼此致英商公會台鑒並頌日祉振華堂董余葆三謹啓六月二十三號 
　　呢絨公會請總商會忠告英商　上海呢絨同業公會昨函總商會謂五卅慘案發生全國悲憤激成罷巿存貨難消客帮藉詞退貨交涉苟不能圓滿解决英貨勢遭國人擯棄爲切身利害計有取消定貨之提議苟成事實彼方寗有利益望將敝會意旨轉函英商會切實忠告請其力促本國當局毌違公理早日解决以免貿易之阻礙 
　　商帮聯合會之通告　公平通信社云各省旅滬商帮聯合會於昨日下午四時開臨時會議汪雪琴主席即提議實行經濟絶交案各商帮巳訂將至之貨當報告本會備查即日起私與二國訂購者一律充公其通告云敬啓者五卅慘劇全國同憤敝會前經議决主張自六月十二日起對英日經濟絶交以促進交涉之成功敝會昨復召集臨時會議討論履行辦法僉主凡各商號在二十三日以前向彼國訂定未到之貨即將貨色數量報告本會彙存爲顧全血本計通融交諸巿塲公賣自二十三日以後如有私自貪圖厚利向英日二商訂購者一經查獲除以半數變價充作救濟工人費外一半當衆焚燬以示懲戒素諗貴號𤍠誠愛國不後於人即祈查照議案切實辦理爲荷六月二十三日 
　　滬南商輪公會實行抵制之轉知　總商會昨函工商學聯合會委員會云逕啓者本月二十三日接滬南商輪公會函稱五卅慘案盡人痛憤各公團提倡與英日兩國絶交敝公會應趨一致之行動召集同業議决准照總商會大會所議定案抵制限度鄭重聲明通告各裝户於六月二十五日起不得再裝英日兩國貨物爲實行抵制之辦法用特函呈貴會并請轉函學生聯合會接洽爲荷等語到會除函復滬南商輪公會外用特據情奉聞即請查照爲荷 
　　輪船公會之通告　輪船公會昨通告各商號函云逕啓者五卅慘案人人憤痛由本公會邀集同業公决准於陰曆五月初五日起照總商會大會所議定案抵制限度如提案不滿意廠案不了結以前各寳號應遵守定議不得再將英日兩國貨物裝運倘有冒充朦混裝運等事被各公團檢舉本輪船槪不負責用特鄭重聲明諸希亮鑒 
　　（九）各方之文電 
　　總工會對於商界開巿之意見　遠東通信社云昨（二十三）日遠東通訊社記者往晤總工會總務主任謝文近詢以商界將於舊曆初六日開巿工界對之意見如何謝君云商界罷巿以來犧牲固大然同爲國事應當有此種精神今商界開巿我等工界固亦未便强人所難前日曾召集會議徵求大多數之意見對於商人開巿一節尙能諒解惟希望有條件之開巿目下總商會巳允許盡量接濟工人生活維持費總工會方面則派員從事演講勸各工人一律堅持罷工非待交涉終了决勿輕自上工並勸告工人對商界切勿發生誤會彼此協力合作以與英日相抵抗將來之勝利可操左劵云云 
　　淞滬維持糧食會致鄭省長電　淞滬維持全國糧食會昨致鄭省長一電云省長公鑒竊食爲民天古訓昭彰滬上中外匬萃之區米糧稍形缺匱則影響全國矣近年滬埠米巿日益昻貴稍有人心無不憂之敝會欣逢鈞座履新曾於上月二十六日電陳下情當奉鈞示宥代電悉巳通飭各屬一體照案嚴切查禁私運矣仰即知照在案五卅慘案罷巿罷工罷課巳逾兩旬當商界休業事出倉卒幸有總商會·各路商總聯會方·袁·兩會長·葉議長·諸人鄭重於先陳許兩交涉員維持於後關·俞·各會審員持平判結各案於其間致無軌外行動省長移節滬埠如保赤子凡屬人民感頌良殷復蒙垂卹商艱分函上海總商會并頒布告勸諭先開商巿以資嚴重交涉各在案敝會同人日事奔走宣傳省長德意明達事理者固多而藉口慘案結束毫無眉目無顏自動開巿者亦不乏人殊令杞憂莫釋迥憶昔年租界因菜巿糾葛大鬧公堂商界罷巿一案遷延多日實賴上海總商會陳會長作霖在日偕會審公堂關讞員由南京路浙江路一帶步行勸諭各商號一體開巿一極重大交涉案件頃刻即有了結基礎中西感情日見融洽迄今猶頌地方官之誠意似此彰明成案有例可稽爲此公推代表孫鏡湖幹事長密陳詳細情形並懇鈞座俯賜察核迅賜援案密飭前任陳交涉員現任許交涉員上海總商會各路商總聯會·虞·方·袁·會長·葉議長·曁各界𤍠心家隨同貴公署代表刻日分途勸諭曉以大義官廳願負何障無限責任預料寓滬百餘萬居民悉仰呼愛民如子之賢父母於無旣矣是否有當竚候鈞裁 
　　姚公鶴等函請各界速泯意見書　各報館轉全國各界公鑒中華民國根本之大患在不統一而不統一癥結之所在則在全國無一致之意見故南與北分裂矣而南與南·北與北復内鬨焉官與民互持矣而官與官民與民復枘鑿焉歧路又歧路遷延復遷延乃成今日政治之現象不幸滬案發生全國軍民共趨一的此正與一千八百七十年普法開戰後之平息聯邦内爭而昔日俄政府之以啓釁隣邦爲銷弭内亂之唯一政策相同殷憂啓聖多難興邦反言之即孟子所云無敵國外患者國恒亡公鶴等憤痛之餘又不勝欣盼不置也然而履霜堅冰其機宜愼執政一再聲明服從民意而蕭耀南以槍殺蕭英致啓國民之詰責則同屬在官而疆吏對政府抗命矣總商會提出十三條而工商學聯合會以提案未徵同意致登否認之廣告則同屬在野而商界與工學分途矣同床異夢分道揚鑣嗚呼此何時乎則弱國無外交之時也此何事乎則强權滅公理之事也各界竟不能略忍須臾耶眼光宜稍遠大意見儘可磋商偶一不愼引起内政之糾紛徒滋對方之匿笑皮之不存毛將安傅何若於迷復不遠之時姑守乘墉勿攻之訓則安危一髮國命攸關黃帝四千年在天之靈實隱相之矣公鶴以各界對外發言時有錯誤尙不惜瘏音嘵口冀有挽回同處漏舟應思共濟涙己揮盡敬此告哀姚公鶴·曹錫卿同叩 
　　楊步仁羅赤霞主張擴充救國十人團　自滬漢慘案相繼發生世界所謂人道公理完全破產交涉前途必無樂觀來日方長大難未巳吾人乘此時機速籌擴充救國十人團從事宣傳與聯絡以爲普遍持久之計或亦可以少資救濟也（一）組織即就滬上各團體推舉十人以爲發起領袖設總事務處於滬由十而百由百而千由千而萬每四萬人爲一組十人之中互推一人爲十人長十個十長互推一人爲百人長十個百長互推一人爲千人長十個千長互推一人爲萬人長四個萬長互推一人爲組長凡各省區成立十組以上者設分事務處於各該省區（二）任務組織旣定則巳成爲大規模之有力團體由總事務處將滬漢慘案情形及一切不平等條約中國歷年種種痛史彙印專書作爲歌曲發交各省區轉發個人盡力宣傳俾四萬萬同胞咸知現在國家之危險狀態及與己身關係之密切貧者出力富者出資團結一致與英日經濟絶交及不合作進而運動廢除一切不平等條約增進中國之國際地位與列强平等（三）經費凡團員每年每名納常費一元遇特别事故由總事務處或分事務處向各團員捐助如須開設工廠容納罷工工人組織銀行發展國家經濟即倣照銀行公司股票募欵法行之（四）資格不拘但每人當其組織十人時須視此九人確有愛國思想及能再組十人者爲最合格蓋確有愛國思想方能持久不變能再組十人其人交際必廣信仰必孚愛面子重感情是我國人特性十人旣巳聯絡則平時相處必以愛國事件相勸勉其中雖有奉行不力者亦當爲維持朋友感情救全自己面子所拘束不扶自直矣以上四條不過就管見所及略提大綱以供討論如蒙各團體或個人表示贊同者請即於滬上各報發表意旨以資研究而便進行 
　　方菊影醫生致全國同道書　日報公會轉全國中西醫士諸先進公鑒我民族遭人蹂𨈆侮辱應如何臥薪嘗膽以雪國恥若再蹈五分鐘𤍠度之覆轍則慘無人道之施加必愈臨愈烈五族同胞恐將無噍類矣竊不敏擬請同道各於診室以病痛喻外侮之痛懸下列之警告文云（人生最不幸莫如疾病痛苦呻吟呼啼凄慘萬狀君痊後當知我國民受人蹂𨈆侮辱之痛苦較疾病之痛苦更重千百萬倍五卅以來被慘殺之同胞巳先遭其毒手矣君欲免自身及子子孫孫未來之慘痛乎當速立志愛國不用彼貨牢記國恥永久奮鬭爭人格勿空言）伏乞廣其意義舉辦用以相勉其效實非淺鮮此頌道祺方菊影醫生啓 
　　閘北保衛團致交涉員函　閘北保衛團昨因日人時在華界秘密集議誠恐引起事端特致函江蘇許交涉員云敬啓者案據敝屬第四支團呈稱竊據職團團員范更新報稱六月十九日下午九時半在大德里站崗見一日本人探詢名係藥馬達郎身穿雨衣腰懸手槍外露白布向三幸酒店而往團員疑有意外會同團丁前往查詢彼即向三幸料理店後門潛逸斯時虬江路團員亦來當時日本水兵亦排隊在華租交界處站立嗣經警察說明而散又據團排長張靜迪報稱虬江橋五區一分署對面松柏里三好館及天理橋東洋廟兩處常有三四十東洋人身穿便衣有喬扮我國人每三四人一組分道向小衖穿過吳淞路底時有日本水兵一排全副武裝站立在該處該便衣日人等時與之交頭接耳舉止令人疑慮又新寳興里鐵路脚邊二百三十四號由日人末政芳一領袖於夜阑人靜之候常聚集多人開會密議行動詭秘前夜排長查崗經過瞥見勸令散去似此舉動不知是何用意誠恐圖亂假禍實屬防不勝防爲特具報仰祈轉呈各等情前來理合據情呈報伏乞鑒核等情據此相應函請貴署查照轉函日領事行知該處僑民不得再有前項秘密會議舉動以免誤會至紉公誼 
　　浙孫復南京路商聯會電　南京路商聯會昨又接到杭州孫傳芳代電文云上海南京路商界聯合會鑒銑電誦悉危言至論怵目劇心當此危急存亡之秋方同舟相救之不暇並力一心外禦其侮庶幾有濟如有利用時機以便私圖者是自絶於國自棄於民也鄙人以衛國衛民爲職志本此宗旨始終不渝諸希察照孫傳芳號印 
　　總商會復廣州商會電　總商會昨復廣州總商會電云廣州總商會轉各界對外協會鑒養電敬悉諸公仗義興起積極援助各地慘案增厚實力義聲所播舉國感奮承示對外統一組織尤佩偉略謹此電復上海總商會漾 
　　靑浦陳廣辰鄉五卅慘案後援會宣言　上海法政大學學生會轉各報館·各公團·公鑒五卅慘變以來各界無不義憤塡胸悲同胞之受害感國亡之無日不惜罷工罷巿罷課而甘擲鉅大之犧牲者蓋深知夫與國民之生存及中華民族之獨立均有重大之關係敝會由農工商學各界組織於六月十七日成立衆議以爲上海工商學聯合會提之十三條爲最低限度非完滿解决不足以平公憤而保國權應請各界堅持到底内以作外交之後盾外以促對方之覺悟則國民天職義無多讓否則失此不爭國將不國本會本匹夫有責之義誓爲後援 
　　（十）各團體開會彙紀　 
　　工商學聯會總商會聯席會議紀　國民通訊社云日前總商會派代表曹慕管等三人赴工商學聯合會商議開一代表聯席會議解决開巿與善後問題當得工商學會同意於昨日（二十三日）派代表鄔志豪·林鈞·劉鐘嗚·李立三·王漢良等·五人前往總商會出席聯席會議下午一時開會計總商會方面出席者有　方正副會長·及曹慕管·陳光甫等五人關於開巿宣言將工商學聯會·各路商聯會·及總商會所起三稿由總商會方面參酌在總商會會議中通過後發表開巿期决定初六並决定於初五日起全滬各商店一律懸掛白旗各店員均一律臂纏黑紗以示哀痛關於開巿後之辦法總商會巳决組織國貨提倡會以爲經濟絶交之後盾並决定援助工人繼續罷工總商會並允擔任籌欵接濟但尙未有一定的欵尙有其餘關於關巿之善後辦法等問題定今日十二時仍在總商會開聯席會議討論云 
　　商總聯會今日開會　上海各路商界總聯合會昨發通函云逕啓者五卅慘案全國憤慨交涉停頓責在對方千鈞一髮稍縱即逝目前之方針最後之步驟均當研究茲定六月二十四日下午二時假座上海總商會開臨時會議並請當地長官到會報告交涉經過情形及討論最後方針務請台駕准時到會幸勿稽延爲荷 
　　工團聯合會開會記　昨日下午二時上海工團聯合會開第九次常會張志餘主席報告函電畢次安徽勞工會提議請補助組織分會事當經衆議决以此事重大從緩再議次委員徐錫麟等報告昨日在浦東十八間發給碼頭小工接濟費事昨早九時由工團聯合會同濟安會等團體委員十餘人於午後一時開始點名發給每人發洋二角共發一千一百四十五名秩序井然爲此次發給碼頭工所未有惟聞當發欵之初有人從中破壤當時秩序幾致破裂幸經各委員勸告旋即寢事又有日本留學生外交後援會代表衛君報告留日同學對於國内此次慘案之憤慨願努力與國内工團之合作并述及日本勞動之情形甚爲詳盡當塲極表歡迎 
　　參戰華工會開會紀　參戰華工總會於昨日午後二時在滬軍營會所開會到一百十三人總工會派唐榮訓代表工商學聯合會派徐錦裕代表學生會派鄭光中代表到會公推徐忠華主席報告略謂參戰華工實爲中國在歐戰之首功無論在中國在國際均有歷史上相當地位中國在國際所得權利如華府會議收回靑島退還庚子賠欵等均爲我參戰同人血汗換來此次五卅慘案以後各界工人均有組織是以本有整頓之必要云云次由卞仲飛述歐洲上海組織之經過一九一七年在法格蘭丁華僑恊會中潘振東組織參戰工會迨一九二十年吳三氏在上海成立工會統計會員在法·英·比·三國共三十萬人次議决各案（一）通電各國請主張公道（二）電告世界工友援助（三）庚子賠欵應予參戰華人死傷者之卹撫及敎育費五時散會 
　　華純織襪廠女工開會紀　華純織襪廠女工一百三十餘人於昨日下午二時開會公推鄒懿德女士主席報告開會宗旨略謂五卅慘案發生全國國民同深憤慨現交涉移京成敗難卜各工廠起組工會固結團體我女工如欲覓將來來可靠之生路亦當自告奮勇設立工會次任雷軍·陳惠琼女士·等演說均主張設立華純織襪廠女工會全體贊成遂討論組織大綱推舉委員至五時散會 
　　甬同鄉會召集聯席會議　寗波旅滬同鄉會因理事任矜蘋君之函請於昨日發出通告定今日下午四時召集會董理事聯席會議討論報載虞洽卿氏受賄事任君原函附錄如下寗波旅滬同鄉會執事諸公台鑒謹啓者自五卅慘案發生以後全國羣衆一致奮起商罷巿工輟業學廢讀捐欵者近百萬捐軀者逾百人但求有益於國金錢生命皆不足惜民氣之盛至此而極故向以壓制人民勇於私爭之軍閥亦爲義憤所震爭爲聲援於是中華民國之精神得賴主人之意旨爲廣大之發揮實中國外交史上從來未有之紀錄也此吾弱國人民所當稍以自慰者也所謂自慰者不敢必交涉勝利足以醒五萬萬人之睡夢而同爲救國之努力耳國之不亡或繫於此乃閲十九日𤍠血報忽有不幸之紀載謂甬人虞洽卿受英人賄金六十萬元越日登有虞洽卿各報辯白之啓事而羣衆一致之結合受此紀載啓事之應響忍呈破裂之醞釀果此醞釀成爲事實不僅貽笑國外而罷巿·輟業·廢讀·捐軀·所造成之精神將同時失眞價値事之可危似未有更甚於是矣故吾人於悲痛之餘對此可危之事不能不切實注意而謀所以救濟之也今爲吾會中執事諸公陳述救濟之意見而請求召集會董理事聯席會議以討論之虞洽卿爲甬人苟𤍠血報之紀載能有確實證據證明紀載爲事實則虞爲甬人之害馬而負有破壤國事之責吾會應施用權力所及之懲罰與國人共棄之如𤍠血報之紀載不能爲切實之聲明僅屬一種傳說或爲有意中傷者所揑造則是非即可大白而吾人所畏破裂之醞釀可以立見消滅而無害於民衆愛國思想之發展則弱國外交或非無望庶使死難殉國諸君子可以瞑目於地下也此上僅頌公安任矜蘋啓十四年六月二十二日 
　　中華基督徒聯合會近訊　本埠中華基督徒聯合會經濟委員會與全滬敎堂恊力募捐救濟罷工失業工友至昨日止巳募集一千元之譜又揚州基督徒聯合會日前匯到四十元該經濟委員會定於今日下午三時在廣東基督敎會内開會總核第一批之募捐全額並討論繼續募捐辦法又聯合會執行部亦定於今日下午四時半召集會議討論（一）修改國際不平等條約宣言（二）本會此後之進行方針又執行部昨巳通函各敎堂牧師請其詢問男女信友願赴六三追悼大會者共若干人準於是日上午九時在老北門浸會堂取齊領徽章携帶旗幟一同出發赴會云 
　　南京中華基督敎徒聯合會委員郭秉文夫人·周寄高·王治心等以滬案發生西文報紙每有不符事實之紀載一般西人每誤認爲排外之舉南京西人中亦有少數不明眞相以訛傳訛爰特於十七日下午借座基督敎恊進會開中西交誼會由陳維屏報告調查眞相及熊祥煦彭長琳夫人劉靖夫相繼演說西人畢範宇沙女士發表意見是日中西領袖出席者約七十餘人郭夫人主席并佐以音樂茶點冀一般西人對於此次愛國舉動·能得諒解主張公理云 
　　尙有本埠新聞轉入後頁 
 
 

Page 11

 
 
1;第一萬八千七百九十一號;中華民國十四年 西曆一千九百二十五年六月二十四號
星期三 * *本埠新聞二 
[（十一）學界昨聞]  
　　上海學生會昨日情形　（甲）代表大會到會代表復旦上大四中等四十二校主席邵華議决各案如左（一）急電蕭耀南請勿取締大示威行動否則將其捐欵退還（二）電政府請張漢卿軍長表示態度（三）邀請各界開一茶話會疏通意見（四）救濟及安插失業工人（五）從速請經濟絶交委員會審查英日貨（六）請宣傳部派人至華界各處商店於端節一律罷巿（七）派人勸導工人（八）宏偉女校當局壓迫學生應派人前往交涉（乙）對英日經濟絶交委員會第三次臨時會議到會代表大同四中等五校因不足法定人數改爲談話會張毓昆主席吳健英紀錄討論對英日經濟絶交各項辦法極多並擬登報徵求各界意見（丙）總務部發出二電一致段執政請求免畢業考試一致葉交長（丁）會計科　今日共收三千元付總工會六千五百元其餘監察及檢查食品委員會均有集會 
　　約翰離校學生委員會昨聞　約翰離校學生籌備建設新校臨時委員會决定新校名曰光華大學並舉出朱經農爲籌備校務主任巳誌昨報現該會除進行募捐覓租臨時校舍聘請敎員釐定章程預備暑假即行開學外並擬就各項計畫公布離校學生及其家屬俾其明瞭進行之程度云昨日王省三·朱士嘉·丁桂龍及學生代表費毓洪·等往南洋兄弟烟草公司募捐由該公司許君接見會談一小時之久許君聲明對於建設新校頗表贊同該公司當盡力在經濟方面相助並允將此意代達簡玉階及勞敬修諸君妥爲設法云云南洋兄弟烟草公司對於社會敎育及慈善事業素主提倡此次對於約翰離校學生新校計畫當不至抱旁觀態度新校校舍圖樣巳由楊才淸君擬就計樓三層作鎖形樓上兩旁作宿舍樓下作課堂及聚會所約占地三畝云 
　　學生會代表赴江北宣傳　江北各團體對援助滬案極爲𤍠心前函學生會派員指導昨該會以事關重要特派交際部主任高蔭祖赴江北宣傳定今晨首途 
　　南京法大請抄寄五卅關係之案卷　上海總商會接南京江蘇法政大學校來函云滬案發生後敝校敎授即組五卅滬案研究會擬專從法理方面研究一具體辦法以備各界採擇茲爲研究便利起見先行廣羅各項資料請貴會將關於此案有關係之案件隨時惠賜以便討論云 
　　靑年會高中消息　靑年會中學執行委員會自成立以來調查股出外撫恤傷亡捐欵股巳達六千元編輯股出版「五卅三日刋」故擬本月二十六日結束但暑期中仍有委員會之組織辦事所由各委員擇定每日並按時辦公以資堅持到底云 
[（十二）關於輸捐之消息]  
　　各界消息　「商務印書館」商務印書館同人五卅事件後援會爲維持罷工工人生活起見除前捐付總工會一千元臨時濟安會五千元及上海學生聯合會一千元外茲又繼續捐助總工會二千元又該館北京分館日昨亦有捐欵匯滬託該會轉交各救濟機關分發罷工工人云　「上海風琴廠節筵助捐」閘北虬江路一百十一號上海風琴廠自五卅慘案發生後對於各團體前往募捐無不竭力應募茲因端節在即廠中例有筵宴該廠主以國難方殷不忍歡宴昨特向在廠各工人婉言勸導除初五日禁止飲酒并减少食品外提出洋二十五元送交總商會作爲濟助工人之用「吳興醫學會報告捐欵函」申報轉各公團鑒五卅慘案薄海同憤交涉停頓尤所痛心曠日持久端賴救濟敝會捐洋五十元以助罷工同胞巳託敝處商會轉交濟安會雖知杯水車薪亦冀集腋成裘耳特此奉聞吳興中西醫學會叩「東區商聯會」滬南東區商業聯合會經募援助工人捐欵前募到各户業誌前報茲又陸續收到各經募人捐欵如下沈長春洋十九元小洋十四角沈少雲洋二十四元小洋十角龔籌昌洋二十七元朱啓榮洋六十四元小洋六角閔子賢洋十四元小洋二十二角童寳卿洋二十五元蔣德春洋十一元小洋六角朱秉祿洋九元董伯偉洋四十元楊養生洋十六元小洋十六角周靜齋洋十三元曹龍田洋十元蕭壽卿洋二十元高鑑靑年八十四元小洋十六角經收各欵均彙交學生聯合會矣又該會昨致各會員通告文云敬啓者我國每値端陽節各界例有宴會之舉一日耗費數非微尠茲考滬漢慘死之同胞沉寃未雪各廠罷業之工友生計維艱凡在血氣之倫疇無悲憫之懷縱不能臥薪嘗膽抑何心式宴開筵各路商總聯合會議决以商界節下筵資移助工人一案本會極表贊同想本區各商號大都深明大義𤍠心救國即祈共起實行藉資援助出資不計多寡集腋自可成　凑齊即轉解救濟機關發放各商號之欵或繳至各業公所致送或交由本會彙轉均可如交到本會者當具奉臨時收條俟彙轉後再取回正式收據以昭核實專此馳告伏維公鑒云「仁濟堂筵資捐助工食」六馬路仁濟善堂施行義舉如醫學材米學校等等需費之巨爲滬上冠年例遇節向有設宴醫敎及各部辦事人員之舉本屆由醫敎兩部同人發起僉以現下罷業工人正在困難萬分擬移資濟急當經一律贊同並具函駐堂董事聲稱將筵資移助工食該董即將筵資飭送濟安會云「四馬路商聯會捐欵報告」四馬路商聯會籌募特别捐欵昨巳將第一日所收登載報端茲將第二日收到各數報告如下計海華鞋店三元新羣印刷所六元怡和渝同興樓南洋鐘表公司各五元源新呢絨店夏滄舲王項賢朱金生黃德馨謝錦齡德勝公司諸錦章李淸泉壽康寗光華堂晋和唐仁根各一元紀松浦接元堂梁煜臣周成樑沃少甫各二元云「天廚廠節省筵資援助」福建路天廚味精總發行所同人等鑒於五卅慘案發生後失業工人應有量力輸助之必要聞該總行同人全體一致願將端節例需筵資五十元槪事節省撥助工人食用數雖涓滴然集腋成裘不無少補其數早於日前交由中華國貨維持會轉送工界總界查收云云「南區商聯會」上海南區商業聯合會自五卅慘案發生即分電執政府並蔡曾兩專使許交涉員請爲據理力爭嚴重交涉近又分頭募欵接濟工人巳募到大洋四百三十二元小洋七百六十四角銅元六十六枚業於昨日公推副會長傅佐衡面交臨時濟安會轉發救濟尙有未繳之捐現在還有數百元俾收集成數再行彙解資助工人云「游藝會全體同人」本埠游藝會全體同人近因救濟工人問題現由蔣煥章范少山蔣婉貞董别聲吳品如李子雲等發起集合灘簧新劇戲法口技等五十六班定於古曆本月初五初七初八三天假城内點春堂開游藝大會所得劵資（每劵售洋二角）悉數送請濟安會資助工人所有各遊藝家之車資飯食等均各自給云「周益大布號捐納筵資」東北城商業聯合會日前自發通告懇請各商店將端節筵費移作援助接濟罷工同胞後昨聞有小東門内周益大布號首先將同事節省筵費洋二十元繳到該會請爲轉繳濟安會作爲援助罷工經費藉示提倡該會當即暫爲收存一俟集有成數即行轉送 
　　各學校消息　「姚西中河鄉學界報告捐欵函」申報館曁各界聯合會鑒本會爲接濟失業工人募集捐欵先由中國銀行匯滬總商會洋四百陸十元正藉貢河海細流之助至乞公鑒姚西中河鄉學界滬案後援會啓「高郵縣立第三小學函寄捐欵」寰球中國學生會朱少屏君前日接到該會會員高郵縣界首鎭第三小學校校長曹伯鏞君寄來所勸募之捐欵二百五十元囑爲轉送上海學生聯合會當即由朱君如數送去取得臨時收據（正式收據由學生聯合會直接寄去）並由朱君復函代申謝意云「上海美術專門學校」該校學生會爲救濟五卅罷業工人特發起書畫展覽會連日海内書畫家紛紛捐助書畫者十分踴躍各界購劵者亦頗樂從准定本月二十六日起開幕至二十九日止開會展覽四天每日上午八時半至十一時半下午二時至五時抽籖售劵每劵一元憑劵得書畫一幀藉誌紀念該會所得劵資悉數捐助工人現收到劵資陸續捐送本埠新北門濟安會巳五百餘元尙有劵資俟收到再行彙送該會撥發工人聞該校學生會除舉辦書畫展覽會籌資救濟外又敎職員自由捐助得百五十餘元並請該校敎授賣畫巳得一百數十餘元七月一日並擬借座新舞台舉行游藝會演新劇「棠棣之花」請郭沬若歐陽予倩等導演售資亦悉數捐助罷業工人之用云「昌世中學」本埠狄思威路昌世中學滬案後援會除個人認捐外特請該校新劇團於二十·二十一兩天表演「當仁不讓」所得劵資悉數捐與工人兩天來賓共七百餘人計劵資四百餘元聞巳於昨日交到總商會大洋陸百四十元小洋四百角託該會代給工人云「同德醫專學生會」同德醫學專門學校校舍被英水兵佔居後該校學生會遷至閘北恒豐路三育學校對於愛國運動仍積極進行連日男女學生各執捐册募欵援濟工人不遺餘力共巳募得洋六百元·尙未收齊該會擬分三期交總工會代爲發給昨巳由該會總幹事李一鶴交到二百元「濟南靑年會學校之欵助工人」本埠靑年協會余日章博士近接濟南基督敎靑年會英文初校服務團來函云滬案發生全國憤慨恤亡固應要求救生亦須計及聞上海工人爲此事罷工約數十萬人之多需用甚鉅待哺堪憐共負同胞義務理宜責任分肩本團同人發起募欵游藝會計得五百元賚郵寄奉請即費神代爲酌量分配是禱云云業巳如數送交本埠濟安會收放矣 
[字林報所紀寗波梧州消息]  
　　字林報云本埠稅務司接寗波海關來電稱下級西人會食室巳爲羣衆所摀毁幸未傷人等語英日當道鑒於寗波形勢驟變决定各派驅逐艦一艘前往保護僑民生命財產此項兵艦巳於今日下午出口嗣後本埠續接寗波電稱海關英人上級助手住宅亦爲羣衆闖入摀毁幸無死傷者今日海關又接報告稱梧州稅務司某日人被戕但記者下午訪賴稅務司稱伊雖接此項報告料非確訊云 
[職敎員同志會與鄂蕭來往文電]  
　　本埠職敎員救國同志會因蕭耀南行動荒謬曾於十五日發出代電嚴辭詰責昨日得蕭復電頗自辯解該會同人以爲蕭果言出至城宜從實施上有所表示即本此意再去一電今將來往文電一併錄後（來電）職敎員救國同志會鑒删代電悉滬漢相繼發生慘案鄙人身當其衝爲國爲鄉悲憤之懷非言可喻來電詰責益深愧悚但傳聞失實抑何可怪所謂格殺勿論之語歷查敝署佈告絶無其詞即此有以時局多故風聞不逞之徒思乘間設立機關擾害治安亦不過假設必以治繩之詞相宣示此正保護民生必要之辦法與此次外交截然兩事以此相詰所不敢承至國體所關民命所繫當然一本國人之公意以相周旋我縱不德豈昧大義諸君𤍠忱愛國自所欽佩然亦望從穩健中行之事實中求之庶足以共趨所嚮也特復佈意即希公鑒蕭耀南馬印（去電）武昌蕭珩珊先生鑒馬電誦悉君子言必由衷同人自無復疑惟報載先生近日設施與來示頗不一致同人以爲先生欲使心跡大白於天下宜即日取銷戒嚴令言論集會一任自由庶幾謗無自至特再陳詞幸善自審擇上海職敎員救國同志會梗 
[英按署審訊英人被暗殺案之外訊]  
　　英人麥根西被人暗殺一案昨由英按署警務公堂開審等情巳誌昨報茲據字林報紀載當時證人馬醫生聲稱檢查麥屍計上身右臂及脛部共有槍傷十八處在體内檢出子彈五枚等語嗣由各證人作證畢問官判稱麥根西於一九二五年六月十五日爲不知姓名而不受本公堂管轄之人開槍擊傷致死倘開槍之人在本公堂管轄下者當控以謀殺罪云云 
[第一軍參謀長李藻麟北返]  
　　山東陸軍訓練副監兼第一軍參謀長李藻麟（字伯仁京兆人）前因奉軍官格鬥來滬調查爲時十餘日現在一軍所有收束事項均經辦竣李副監趕於節前北返到濟南後如張效坤督辦未回尚須赴津面陳一切故昨晚十時特開專車由北站起行在滬官場多到站恭送軍警亦排隊如儀并聞與李氏同行者尙有前上海電話局長鮑啓元及全省煤油稅局長李士奎兩人云 
[浙孫派員過滬晋京]  
　　浙江督辦公署駐滬辦公處處長宋瑞卿奉浙孫命晋京公幹於昨晚（二十三）乘坐夜快車赴寗轉道北上 
[滬杭路調車運輸積貨]  
　　滬杭鐵路閘口站積存繭子箱茶爲數甚夥急待裝運來滬惟該路杭段車輛缺乏特電滬段各站調集車輛裝載專車來滬故連口間滬段各站巳調撥貨車五六十輛掛往閘口站以便裝運積貨來滬外傳浙孫調車扣用並非事實云 
[捲烟稅訴訟開庭審訊紀]  
　　辯論終結...二十七日宣布判詞 
　　上海南巿閘北捲烟業大同行在地審廳狀訴上寳捲烟特稅局長張際昌副局長戚維新會辦洪德疇等違背契約等情張際昌等亦提出辯訴昨日上午該廳傳集原被開庭審理原告方面到者代表沈維挺彭壽昌陳恩祺及律師張一鵬蔡倪培湯應嵩等被告不到延律師張家鎭全權代理九時半鐘由吳與興推事官升坐第一庭審理當有小行代表楊夏正陸伯周參加訴訟先據楊陸兩人訴稱代表小同行烟紙雜貨業聯合會現因大同行認稅後加徵補助費小行以負擔太重故而反對且大同行所收之稅並不公開爲特來案參加請求察核官問該商認包係在四月間爾等當時何不反對且爾等同業甚多今爾二人是否代表全體答稱商人到庭係爲維持同業起見減少負擔官命原告沈維挺至案訊據供稱商人爲上海捲烟業聯合會代表本年四月一日起與捲烟特稅徵收局訂立合同認包特稅每月繳洋六千元並預繳保證金六千元並由陳良玉爲擔保人當認稅之前經二次會議且蔣處長亦委陸鳴熙來滬一再會議認招商認包頗爲合宜雙方立有契約呈請處長批准試辦六個月詎辦理僅及二月而新局長張際昌竟將認商契約撤銷改爲散徵違背契約爲特起訴請求維持彭壽昌陳恩祺所供略同繼據被告代理人律師張家鎭起而述稱本案敝當事人張際昌等均因事不到委任本律師代理查敝當事人張際昌於本年六月一日接任移交案卷共有三十五種詎末一種第三十號卷内發現私包捐稅合同等件惟此種合同係前局長私自訂結現局長不能負責故將合同退回吳前局長自行理處且查原告起訴此事頗有種種研究按之事實不涉司法範圍係行政處分該商係與吳前局長訂立契約現局長不負責任請求駁斥官問此項特稅現在是否由局徵收答稱照章由局散收並將各種信件等證物呈案問官察得内有信件卷證退回日期在本案起訴之後遂問現局長旣將認商契約撤銷何不將合同等早日退回被告律師起答退回往來巳經多次之故官又謂應在六月一號退何以遲至本案起訴後方始退回答因該證夾在卅一號案卷内故不甚注意官命原告律師陳述意見即據湯應嵩律師起稱本案按照法律違背契約且此項契約經南京蔣處長派委會同雙方議訂呈准有案手續完全乃現局長對於認商迭次繳納稅欵拒而不收憑證又不發給故認商將所收之稅解存銀行以待解决而今日參加訴訟人對於事實上習慣上固屬不合請將原訂契約維持履行又據張一鵬律師起稱本案最重關鍵有三（一）是項認稅契約係呈請蔣處長派員會同三方訂立後局長不能變更有維持履行之必要（二）被告律師呈出後局長接收卷内關於本案之信件證物係在本案起訴後退回前局長其中頗有研究之價値（三）後局長不收認商稅欵不發憑證因此認商將所收稅欵彙存銀行以待本案判决再行辦理並將所立合同契約呈請庭上察閲問官又謂本案情形今日巳據雙方陳述現有無請求即據原告湯律師起稱本案現正訴訟但雙方均在徵稅按照法律上規定應受訴訟拘束雙方均停止稅收以符法律問官謂應當如此當又諭曰今日辯論終結聽候本月二十七日宣佈判决旋即退庭時巳一時三刻矣國聞通信社云華界捲烟風潮因大同行承包問題爭執巳久昨日上午地方廳爲此事開庭辯論旁聽者數百人推事吳與新·稅局代表張家鎭·烟商律師張一鵬·湯應嵩·蔡倪培首由烟商沈維挺等到案陳述承包時經過情形復由張一鵬律師請求繼續承包稅局代表律師起謂此項契約吳前局長私相授受原告所請應受駁斥且訴訟依據第二百九十條屬於行政範圍原告旣在司法起訴要求迅予判决當時有烟紙雜貨公會代表楊夏正·參加訴訟當庭詳述大同行承包壓迫小行情形并將額外補助收據以及僞印執照等呈庭檢閲稅局律師亦將敎育廳批示等呈請查核末由兩造律師互相辯論後經法官當庭决定原告旣承包時未經省處批准依法當然無效所請各節認爲無充分理由其關於捲烟稅欵應歸稅局徵收張一鵬等羣起反對法官又調國稅綦重損失應由何人負責本廳所判原告無更改之權辯論終結遂各紛散 
　　東南通信社云華界捲菸特稅問題自張局長宣布减折實貼取消承包後捲菸業聯合會以契約期限問題向地方審判廳起訴菸紙雜貨同業公會亦參加訴訟反對繼續承包等情迭紀本報昨日上午十時地方審判廳特開第二法庭公判原告方面到沈維挺彭壽昌陳恩祺三人又律師張一鵬湯應嵩蔡倪培三人被告方面代理侓師張家鎭一人參加人烟紙雜貨同業公會代表楊夏正陸伯周二人首由原告沈維挺等陳述起訴意旨略謂彼等承包特稅與稅局訂有契約雖局長更迭不能變更云云繼由參加人楊夏正陳述承包人種種勒索不公情形陸伯周陳述承包人本係同業團體名義今多數同業旣經反對另組公會則其團體業巳破裂不能再行主張權利等語次由兩造律師對法律方面詳細辯論原告主張與吳局長所訂辦法係屬契約性質不能變更被告主張此係一種官廳處分不能認爲契約又原告認爲機關名義所訂契約不能因人的更易而改變被告則以此種辦法與稅則不合且未呈省立案故今局長不能承認最後原告請求在訴訟未終結以前暫停收稅被告律師聲明反對問官亦以影響敎育經費未准所請原告又要求暫由第三者徵收或即由審判廳代收官答無此辦法遂諭辯論終結俟二十七日下午一時宣判是日旁聽者約百餘人座爲之滿 
[華界捲烟稅風潮昨訊]  
　　强迫停業請求查辦　小同行請願兩商會 
　　聯合通信社云華界捲烟業因受公會承包壓迫紛擾巳久現在該會繼續失敗遂用最後對付辦法日前請願警廳亦無效果商會雖有函請稅局在法律未解决之前稍示通融等語然法律經年未决則稅收損失何人負責况反對者少遵章者多故昨日南巿有生大·義大·和永康·王祥豐·怡康·郭長豐·沈萬成等號因上寳公會强迫罷巿巳具呈警廳文云呈爲强迫停業擾亂治安請求嚴厲取締以維秩序事竊捲烟特稅局新局長取消承包減折實貼大多數小同業均巳遵章實行惟承包人上寳公會因喪失承包私利希圖反抗昨該會忽發傳單令各同業停止營業本店等以該會反對實貼毫無理由故仍照常營業詎本日午前忽有上寳公會錢文達·彭壽昌·陳恩祺·蔣佩淑·陸斐遜·顧少甫等率領形同流氓數十人前來本店等强迫停業聲言如不遵照即行摀毁本店等無力抵抗只得暫上排門以避兇鋒惟查彼等旣巳起訴地方審判廳自應靜候法律解决今乃竟出此擾亂治安之舉强迫停業殊深駭異本店等無端受此損失不得不呈求鈞廳飭警保護並嚴行懲辦以維生計而保持安不勝迫切待命云云 
　　又昨日烟紙雜貨同業公會致總商會縣商會函云（上略）捲烟特稅因上寳公會承包後只由六十家大同行包辦并不公開辦理該六十家多數設在租界與特稅無關每月繳欵五千四百元開支二百五十元而收稅若干並未宣布此中黑幕不言可喻又復藉口稅收不足非法勒加補助費强令增加票面故小同業一致反對情願减折實貼此次該會鼓動罷巿只大同行數十家全體小同行一致照常營業該會又復率領流氓强迫罷巿業由被迫各店向警廳呈控似此營私舞斃强迫罷業擾亂治安種種不法小同業受累非淺爲敢略陳貴會請爲秉公主持勿爲少數大同行所朦蔽云云 
[商標註册再展期五月]  
　　商標註册期限續展至本年六月三十滿期農商部迭據外商聲稱各國商家在華使用商標爲數甚多中國商標法頒布後商家遠處海外對於商標法第四條意義頗不明瞭請再展期該部巳核准再行展限五個月至民國十四年十一月三十日爲止昨巳訓令上海總商會通知各商遵照 
[閘北巿議會昨行開會式]  
　　閘北巿議事會於昨日在大統路慈善團宣告成立上午十時行開會式下午二時起選舉議長未有結果而散茲錄詳情如下 
　　開會式之經過　是日上午十時起行開會式議員到五十三名會場在慈善團靈雲台中懸國徽及會徽四壁懸各公團所贈之祝詞及鏡框屆時由鍾玉良司儀先行奏樂次振鈴開會由行政長官代表來賓巿選委員及議員挨次入席公推議員中年長者張澤如爲臨時主席奏樂後全體向國旗行三鞠躬禮官長來賓與議員行一鞠躬禮次由巿選委員王彬彥報告籌備經過情形次由張澤如君致開會詞（另錄）次由上海縣李知事代表錢灝·寳山縣馮知事代表陳維翰·滬北工巡捐局長代表王康民·致訓詞各法團致頌詞者計有上海巿董事會·南巿救火聯合會·南巿保衛團·上海縣議事會·寳山縣議事會·閘北救火聯合會·閘北地方自治會·江灣鄉各法團·劉行鄉各法團·四區户籍事務所等復次由來賓邵如馨演說末由主席致答詞散會後在廣場合攝一影即在該處共進午餐 
　　到會之來賓　是日到會來賓官廳方面有許交涉員秋颿常警廳長代表張雅雲上海縣知事代表錢灝寳山縣知事代表陳維翰滬北工巡局代表王萬初上海巿總董李平書南巿救火會穆抒齋上海縣議會李味靑寳山縣議會俞葆村江灣鄉許亦甫李壽彭王繼庭刁浩春王選之劉行鄉朱阜山三林鄉喬朋之翁益三馬橋鄉王益仁塘橋鄉施濟羣麵粉公所王錦文吳淞商會會長張玉墀總商會保衛團團長江政卿及尹村夫曹讓之邵如馨葛建時等六十餘人 
　　主席開會詞　閘北自闢商場始於前淸光緒二十四年其原因爲反對推放租界經江督劉坤一批准商家築路興巿官廳設警保衛官商經營商場粗具民國實行自治設立巿政廳徵收捐稅開闢道路發展尤有一日千里之勢惟議會並未成立以巿民公會爲代議機關民國三年自治非法停辦直至十一年始得恢復地方人士均盼議會早日成立然以户口尙無正確之調查不得逐步進行去年又値戰事略遭停滯所有選舉辦理經過巳請巿選委員出席報告今日爲本會開幕之日亦閘北第一屆巿議會成立之日同人等鑒於地方托付之重自當本良心之主張盡代議之天職尙望地方長官巿鄉羣彥隨時指敎不勝感幸之至 
　　上海巿公所頌詞　中華民國十四年六月二十三日閘北巿議事會成立開會辱蒙柬招與觀盛禮至爲榮幸竊維滬埠繁盛甲於全國而閘北巿與上海巿接場租界尤爲衝要之區閘北之宜有自治機關在辛亥以來地方紳商早經計劃自袁政府以非法命令停止自治遂阻進行然地方行政如工程學校慈善一切公益事宜雖有官辦之工巡捐局執行職務仍賴諸君子協力匡助以贊其成今者以全巿人民之公議組織自治巿議會旣正式立成有建議即有實行因其固有者而推廣之或改良之行見巿政日新不惟閘北一區地方蒙福即我上海巿相觀而善他山之益借助良多今茲五卅慘案風潮交涉未了諸君子或有嘉謀嘉猷風議當軸俾華洋蠲忿早日平停是亦吾儕服務巿區之所同深企望者也不揣固陋敢進蕪言惟亮察爲幸上海巿總董李鍾珏董事楊逸·顧履莊·沈維耀·敬頌　　下午之集會　下午二時起開選舉會到議員約五十人公推徐乾麟主席致開會詞後朱和鈞發言謂今日舉行選舉正副議長應先草一選舉細則俾有所依據鄭緘三謂照巿鄉制二十五條選舉細則應由規約規定陳翊庭贊成朱說朱和鈞謂爲求選舉便利計業由張澤如預擬細則請付决表鄭緘三管際安所對謂應由會中公推起草員結果公决推出起草員五人當選者管際安·周由　·孫啓英·魏芝祥·蔣介民遂休會六十分鐘爲起草　　迨　則草就議員多因公私　　强半散歸不足法數决延期選舉云 
[閘北保衛團丁玩槍誤傷五人]  
　　閘北保衛團第二支團派團丁武得廣在新民路洋務職業公會守衛該團丁守衛門口馬路上其所荷槍械内遺有子彈一粒不知如何觸動機關槍珠炸裂致傷路人王許氏·小孩吳如禮之腿間任繆氏李阿囝之腰部當由崗警將武拘入四區受傷人送普善醫院療治 
　　中國新聞社云閘北新民路新民里洋務職業公會事務所門前守衛之保衛團丁昨日下午三時四十二分在該會門前玩弄槍械不知槍内尙有一實彈觸機彈出適該里内居民各坐在門外乘凉一彈飛來連傷五人計李錦榮（天津人現充滬寗鐵路總所處稽查員）三十三歲女（名囡囡）彈由胸前擦過王以仁婦人（江北人現年三十歲業販菜）彈由脚上穿過任氏老婦（現年六十有餘）彈由腿下擦過吳六蓮之八個月小女彈由腿下擦過又有洋務職業公會會員一人現正在調查故姓名未詳聞彈亦由腿擦過肇事後即由李君將受傷人雇車送往寳隆醫院一面將該保衛團丁押送保衛團總部懲辦 
[吳淞商會請撤沙田會辦]  
　　上海總商會致電盧宣撫使及鄭省長謂據吳淞商會函稱江蘇沙田滬海區域部派吳徵爲會辦有違民意請鈞座迅電大部收回成命以順輿情 
[武定路殺妻之陸文祥自縊殞命]  
　　滬西武定路一千一百七十九號門牌小京貨店夥紹興人陸文祥殺妻傷父並自刎未死等情巳兩詳前報茲悉陸自經捕房送入工部局醫院經醫生將其頸項刀傷用藥水治療將布包裹後巳有生望但陸則以所犯之案情節重大故於前晚乘隙解帶自縊經人覺察巳氣絶身死該醫院即知照捕房派探將屍舁入斐倫路驗屍所聽候報請公共公廨檢驗核辦 
[裕濟代當請縣給示酌賠]  
　　曹行鄉紳商曹正書日前爲該代典被盜搶刦請求縣長給示以便酌賠典户昨由李縣長給示如下據裕濟代典曹正書呈稱竊商民在本邑西南鄉曹家橋鎭開設裕濟代典歷有多年僻處内地向稱安靖不意五月二十日（即陰歷上月二十八）夜八時許突來盜匪五六十人明火執械合鎭搶刧商典亦被刧多贓前巳開報失單在案查典規設遇盜刦理同蟲傷鼠咬火毁兵災各安天命向例槪不賠贖商民姑念鄉民困苦擬照當票上面二成酌賠巳贖之小票除將本利發還外加給二成以示體恤而昭公允尙有倒亂衣服十二號中缺少二件待取　時由當户自認所少之衣亦照前例酌賠仍恐鄉愚無知藉端滋擾爲特請求鑒核給示施行請遣派就近警所巡警保護以安商業等情在案該商於本月十六日奉到縣批呈悉巳出示布告並訓令縣警察所轄飭該分所派警保護云 
[新印花稅票展緩實行之部咨]  
　　財政部咨各省區行政長官文云財政部爲咨行事查本部前擬整理稅票治本辦法提交國務會議議决照辦飭令印刷局另印新式稅票擬定於本年七月一日實行業經通行各省區查照並迭在政府公報刊登通告通知各商民向發行所購票者祗可購買少數之票不可囤積大宗之票致受損失俾衆週知各在案現查各商民價購之票尙有未盡貼用者自應酌予展緩至本年九月一日實行以示體恤一面由部飭令印刷局將鐫製鋼版印刷稅票及一切手續迅速籌備齊全以便頒發各省區應用應請貴省長再行轉飭該省各縣商會轉告各商民所有舊票祗可零購應用即巳購之票未盡貼用者應於新票未實行以前儘數貼用不可囤積大宗之票致受損失除分行外相應咨請查照辦理可也此咨 
[行使假鈔票分别押儆]  
　　周東陽·戚炳炎·唐金發·狄康爵·金道森·楊炳華·顧仁生·等因行使僞造中國銀行十元之假鈔票被總巡捕房華探長李星福·探目謝水泉·包探張金龍·獲解公共公廨押候訊究在案昨由關讞員會同英馬副領事提審即由張包探上堂禀明拿獲各被告情形楊顧兩被告承認兩次代人往法租界某處購買每張十元之假票十張計價三十二元不諱金供伊介紹姚某將假票售賣與狄價目由彼兩人自定伊未從中賺其分文等語狄供認向姚購假票是實唐供係戚託伊購買假票因向狄轉買嗣狄將假票一千元送到客棧當時在塲者除伊與狄外尙有周戚及不相識者兩人如交易成就伊等可得車資十餘元戚供一千元之假票買價係三百餘元渠本知此事極危險周亦供認此爲犯法之事中西官核供磋商之下以行使僞貨幣擾亂金融依照刑律處刑極重姑念被告初犯從寬發落判决周戚唐金四名各監禁西牢三年金前曾犯案期滿着逐出租界楊顧狄三名各押二年票洋三十元交還交通銀行 
[駐淞水警屢獲盜匪]  
　　吳淞浜南張華浜南首張栢芝家於本月五日夜半被盜並被開槍繫斃伊媳張張氏一案當經事主報請寳山縣派委下鄉檢驗屍身詳情巳紀本報茲悉駐淞水警第四區區長何嘉祿當時曾經派員前往查勘被盜情形及盜黨面貌服式後飭屬嚴加緝捕連日經探長李虎臣探員居尙元許鳳山于美居侯豫吉會同吳淞警察局巡長戴天錫警探王耀等在虬江橋地方拘獲是案盜匪張玉庭高思成二名並在高家中床下搜獲手槍一支子彈十粒空壳一顆昨經何區長訉據高思成供稱是日並未同往搶刦惟手槍則曾由在逃首盜張春和前來向吾惜去等語訊之張玉庭供稱天津人前在閘北五區二分署充當巡警現巳　差本月五日由所張春和前來邀吾同去手槍亦張春和所拿　　婦人亦伊 
 
 

Page 12

 
 
1;第一萬八千七百九十一號;中華民國十四年 西曆一千九百二十五年六月二十四號
星期三 * *爲同去　刦者共五人現在張春和在某烟草公司做工等語訊畢何區長命將高張兩盜匪並手槍一併移解寳山縣公署歸案訊辦一面着令各探設法拘拿盜首到案以便結案云 
[和姦案之發落]  
　　住居法租界程范氏之女兒程阿三近與陳阿三姘識於前日私行偕逃匿居某旅館内現爲原告查知報告捕房飭探前往將兩被告拘獲帶入捕房昨解法公堂　究先由原告范氏投訴女兒私逃情形詰之程阿三供實因時遭胞兄毆打故此逃出與陳姘識是實陳供實由女子自願與吾私姘求宥中西官判陳阿三押西牢一個月以儆程阿三交伊母領去管束 
[搶土禁押一月]  
　　無賴方阿四於前日在法租界地方强搶鄉人費伯衡所帶之烟土當爲巡捕瞥見將方拘獲帶入捕房昨解法公堂請究詰之方供認搶土不諱中西官判方押西牢一個月以儆 
[婦人自縊身死之呈報]  
　　住居滬南襲造局一百九十號門牌王森標之姊友梅前日不知何故忽萌短見於晚間背人在灶披内自縊身死迨伊弟森標覺察解救不及巳經氣絶昨日由二十五保十三圖地保曹志祥投報地檢廳請求相騐王森標投廳請求免騐孫檢察官諭飭靜候示下 
[贖飾糾葛案之傳訊]  
　　順泰當程斯德前延農復律師代表投法公堂控王佳炳冒贖王仁生所質當之珠花珠　等飾物等情茲由捕房將關係人蔡根福提案昨又傳訉詰之蔡根福供民人於去年正月間即至王仁生家爲傭人於六月間即由東家王仁生托吾與謝先生其人銷售珠飾當票起先向顧海泉兜售未成後即賣與王佳炳掛失備本賣出因原票被封英租界房屋内當由王佳炳交出票價二十元交與王仁生後來王仁生將原票尋出又至順泰取贖無着聲言欲與該當交涉民人即向王仁生責問爾旣將失票賣與王佳炳何以再可往贖王仁生稱與爾無涉旋即將民人停歇是實王佳炳供前由蔡根福至民人處言稱其主王仁生有珠飾質當在順泰當内無力取贖欲將該珠飾之票售與民以惟原票巳經遺失須掛失贖出故由民人信以爲眞將飾贖出後其時民人亦在天香樓茶館與王仁生會面等語王仁生稱此項珠飾由商人質當後即將當票抵與李順楚並未托蔡根福銷售餘供支吾中西官判王佳炳交保出外着王仁生詳細補詞到案再行核奪 
[賣烟犯各罰五十元]  
　　毛子　·陸春生·黃祥和·李白生·俞阿方·陳阿三·戴仲禮·陳秀榮·等八人邇在法租界地方私設烟榻容人在内吃食洋烟事爲捕頭查知於前日帶同包探等至各該處抄出烟具等帶入捕房昨解法公堂訊實判各罰洋五十元充公烟具沒收 
[綁票案牽涉總巡捕房廚役]  
　　總巡捕房廚役紹興人王忠信於前日代巳獲之綁票匪徒傳遞書函致該匪黨羽將匪窟遷移肉票藏匿未能破獲嗣經特别西探長壳羅香·華探目白忠麟·魏金福查出係王洩漏將王拘押並抄出信函數通昨解公共公廨由關讞員會同美貝副領事質一過諭令押候展期再審 
[誘拐三女孩圖賣之查獲]  
　　安徽婦入高邵氏前日在愛爾近路一百五十一號門牌吳王氏·及 
同路四百八十六號門牌朱宗益兩家誘拐十五歲女吳秀林·十六歲女朱靜六並某姓之女三口藏匿意圖帶出口販賣被控捕房昨派包探尙武李興棠往將高邵氏查獲拘人捕房捕頭略詰一過諭飭轉送公廨管押候解公堂請辦 
[賣書報之被拘者]  
　　總巡捕房指控小販寗波人王阿才在福建路售賣有碍治安之小書等情昨晨將王連書解送公共公廨經中西官質訉之下判王罰洋十元無力改押七天以後不准再賣此項小書 
　　寗波人楊金　前日在界路呌賚「公理」「𤍠血」兩種日報被滙司捕房西捕頭麥根泉查見將楊連同報紙帶入捕房昨解公共公廨控其不應出售此項造謠擾害治安之報紙等情經陸襄讞會同美海副領事質訉之下判楊罰洋三十元無力改押一月報紙銷燬 
[閘北小火警]  
　　閘北金陵路八號門牌某姓家前日不戒於火致肇焚如由各段救火會到場救熄計焚樓房一幢 
[公共公廨訊案彙錄]  
　　昨日公共公廨訊理民事訟案併誌於下（一）美商利達洋行延博良律師訴鋆記紙號主穆增銓欠貨欵案堂諭分函淞滬警察廳上海縣署調查該被穆增銓產業是否去年三月間始售與石皮弄嚴愼德堂爲業候復到再核（一）謝培德訴邵炳記不付票銀案堂諭准將該被告房屋啟封拍賣（一）朱子純爲浙江第一旅社聲請破產案債權代表梅華銓朱斯芾等律師反對堂諭該請求人所呈賬薄十五本交本廨理賬員調查報告該旅社發起人及各股東分别飭　該聲請朱子純前經飭提無着着交五千元保候訉（一）仁德公司訴顧耀記覇屋不遷案堂諭限被告一個月遷讓所欠房租照房票每月二十六元九角餘原告讓去二月分一個月分其餘着按月淸付自來水爲被告要求裝接應由被告照付（一）仁德公司訴莊姓覇屋不遷案堂諭原告請註銷照准（一）陳美泉延甘維露律師訴謝金泉欠借洋案堂諭該被逃不到案據其答辯承認欠欵應着償還原告洋一千四百十一元（一）朱鶴林訴郭邦楨欠借洋案被告代表朱樹楨律師請求改期堂諭照准（一）鴻源漆號延蔣保釐律師訴袁祥發欠貨洋案堂諭兩造請求改期照准（一）王鼎鉉訴俞善貽等不付墊欵案第二被告蔣初懹延蔣保釐律師辯護堂諭第二被告之請求改期俟本案開審後再核（一）恒大號訴嚴持梅不理借欵及股票糾葛案堂諭陳稚記朱肖記今日提出之證據係不合法定時間所請復審不准（一）依巴德電器行訴馬裕生欠電料價洋案堂諭馬裕生理賬員第二次報告書内載應交欵洋一千七百九十八元一角一分着於七月一日·八月一日·九月一日·三期分交其向各股東主張債權准具狀起訴其餘各股東應交之欵着於七月一日起赴理賬員處照繳速即飭提到案追繳理賬員第二次報告書照准（一）尤葛民延慕思律師訴徐克明欠借欵案堂諭被告延不遵判履行應准原告所請飭到案執行（一）黃可芳延博良律師訴姚俊奎定花不交請追損失案堂諭原告代表律師有商團職務請求改期准予排第一件審理（一）生泰米店訴陳榮昌欠米洋案堂諭被告臨訉不到原告呈出證據證明應准缺席判决償還原告洋六十四元九角並堂費原告前次執訊不到應着罰洋二十元充本廨賑欵（一）生泰米店訴同順水菓店欠米洋案堂諭被告傳喚不到原告呈據證明着付還原告洋七十元零三角五分並堂費（一）南陽和記燭皂廠訴談悦明欠貨欵案堂諭准予具結出外設法理楚毌得違誤（一）祥豐木行訴王榮堂不付支票銀案堂諭姑念該被失業無產准予將餘欠二百五十兩至夏曆年終止分三期拔還不得再延 
[介紹愛國草帽]  
　　四馬路大生草帽莊所售中國原料製成純粹之愛國草帽頗合一般人之用茲該莊　喚醒國人起見特削本出售甲種每頂售大洋七角五分乙種每頂祗售大洋五角發售以來購者踴躍當此署天將屆提倡國貨之愛國諸君盍往購之 
商業巿况 
[北京專電（二十三日下午六鐘）]  
　　前場玖陸開盤三一二收盤三一六七五成交一百八十餘萬後場玖陸開盤三一七二高至三一七二五低至三一四收盤三一五五成交九十餘萬 
[神户英美匯巿電訊]  
　　昨日神户英美滙兑巿午前電日美賣價四十元零五角較上日跌二角半買價四十元零七角半較上日跌一角二分半日英賣價一先令八辦士較上日跌○六二五買價一先令八辦士○六二五亦跌○六二五正午來電日美賣價四十元零六角二分半較午前回高一角二分半買價不變仍爲四十元零七角半日英賣價一先令八辦士○六二五計高○六二五買價一先令八辦士一二五亦高○六二五午後電日美賣價不動買價跌爲四十元零六角八分七釐半計跌六分二厘半日英賣價一先令八辦士○三一二五較正午巿價跌○三一二五買價不變仍爲一先令八辦士一二五 
[法滙掛牌價改賤餘無更動]  
　　昨日星期二先令掛牌勿動仍掛三先令一辦士半印滙仍掛二百零七羅比半法匯大二十法郎改掛一千六百三十法郎美滙仍掛七十五元八角七分五香匯仍掛七十四兩東匯仍掛五錢三分八七五荷匯仍掛一百八十八盾二五新滙仍掛七十五兩二錢五分 
[英美日滙巿况續疲]  
　　昨日星期二銀行匯價巿况全日一致見疲茲將各滙巿價分述於後 
　　英滙　掛牌不動仍掛三先令一辨士半銀行上午賣價爲三先令一辦士八七五至三先令二辦士○六二五買價爲三先令二辦士至三先令二辦士一八七五午後賣價爲三先令二辦士一二五買價爲三先令二辦士二五 
　　美匯　掛牌不動仍爲七十五元八角七分半上午賣價爲七十六元六二五至七十六元七角半買價爲七十六元八七五至七十七元午後賣價爲七十六元八七五至七十七元買價爲七十七元一二五至七十七元元二角半 
　　日滙　掛牌仍爲五錢三分八七五銀行暗盤賣價上午爲五錢三分二五至五錢二分八七五買價爲五錢三分至五錢二分六二五午後賣價爲五錢二分七五買價爲五錢二分半 
[大條銀及國外滙兑]  
　　昨日星期二大條銀來電近期長一八七五計掛三十二辦士遠期長一二五改掛三十一辦士八七五美滙兑開收盤均勿動　掛四十八元六角一二五銀價大半分改掛六十九元三角七分五日英勿動仍掛一先令八辦士三一二五日美小一二五改掛四十元零七角半 
[紗花仍堅]  
　　美棉略跌　現紗價格仍俏 
　　昨日星期二美棉初因華爾街帮購進而漲後因紐奥倫售出及多頭了結巿况回軟計期貨跌八至十三磅音現貨跌十五磅音英棉期貨漲二十點現貨漲十六點印棉初隨美棉消息上漲旋因歐洲出口商購進巿價益昻計孟加拉漲七羅比奥姆辣漲五羅比白羅溪漲六羅比大阪現紗二十支藍魚漲一元二十支紅財神未動十六支福島漲二元十六支三馬未動本埠期紗花因交易所繼續停巿未有巿况現紗方面川帮進十六支雙喜五十包厦門帮進六十包漢口汕頭内地三帮各進五十包其餘濟南寗波福建野鷄等帮共進一二百包價漲五錢至七錢五分溥益紗廠開出二十支地球一百包價一百八十二兩又十六支地球一百包價一百七十二兩均扣佣餘牌巿價列左 
十六支地球一七○·○○　二十支地球一八○·○○　十　支雙喜一五二·五○十六支人鐘二六九·五○　二十支人鐘一七七·五○　十　支人鐘一五五·五○十六支雙象一六六·二五　二十支三羊一八三·五○　十　支金鷄一五五·○○十六支鴻禧一六五·五○　二十支歡喜一八一·五○　十支童子軍一五三·○○十六支藍鳳一六六·五○　二十支寳彝一七五·○○　十二支人鐘一六二·○○ 
十六支寳彝一六八·五○ 
　　公會現棉消息廠商仍有進胃巿價如左 
鄭州花　四一·二五　鼎新進　三○○件　送火車站陜西花　三九·五○　申新進　一○○件　現貨送廠陜西花　四○·五○　裕中進　一○○件　現貨棧交 
　　三品公司方面期貨交易進步（二十三日大阪電） 
三品巿場公司對批發處期發貨交易八月貨巳成交不少東紡合同兩廠則巳談至九月貨其他二流以下公司八月貨亦抛成半數批發處因存底漸减買進甚力故行情稍漲而公司日來購買原棉亦非常踴躍近巳成交二萬包照目下原棉行巿二十支以下粗紗尙有赢餘細紗則無利可圖且曩時購進之原棉行巿頗高目下尙有棧存現原棉存底日豐不得不向批發處將製成品趕急求售也 
[期粉客胃不暢]  
　　獨現粉棧單打出不弱...各廠均赶製交解 
　　連日麵粉非正式交易經紀人仍在場外互相抛購惟各客帮對於期粉進意甚淡蓋以上月份現期粉價祗作價二兩二錢結價交割而巿上現粉巿價須二兩三錢餘故津帮等紛向交易所打取棧單以備初十出貨運津最近數日中共計打出棧單達六十餘萬包粉公會巳議定函請各粉廠擔任若干計福新茂新担任三十餘萬包其餘五六萬及二三萬不等惟聞祥新以修理停機爲詞復函拒絶現各廠正在日夜赶製以便陸續交解查内地存麥甚夥懹違等處因車運不通無貨運滬而姜堰臻　麥價祗開四兩二錢江北小麥連日到貨甚旺開價較廉故各客帮期粉進胃沈寂昨祗談成四五萬包連前日不滿十萬包粉價五月份開二兩一錢八分六月份開二兩一錢六分七五七月份開二兩一錢七分半本街現粉售價二兩三錢二分半云 
 
 

Page 13

 
 
1;第一萬八千七百九十一號;中華民國十四年 西曆一千九百二十五年六月二十四號
星期三 * *敎育消息 
[專電]  
　　南京電　蘇敎育經費委員會漾（二十三）開談話會協商十四年度預算標準定敬（二十四）開大會（二十三日下午七鐘） 
要聞 
[蘇省敎育行政會議紀]  
　　江蘇省廳爲敎育經費問題在寗敎實聯合會開六團體聯席會議昨（二十二日）下午二時省敎育行政委員會單獨開會袁希濤主席由主席提議省欵支絀敎育經費究應如何維持經各委員再三討論議决原定五年計畫上本年度應行添校添部添科各項因經費關係一律從緩次議第二案四中遷建問題可暫從緩第三案省立各中學對於本省現行學制之意見應俟將來另組中等學校設施委員會再行審核議辦第四案蘇州工專請示經費辦法案議决作爲編製預算時參考第五案　專改組大學案議决改組大學以現狀論應予認可惟經費應就十四年度决定標準爲範圍繼併議六·七·八·二案農業改進計畫案議决（一）省立第三農校有與束大農科聯合改組之必要束大農科經費仍由國庫支出第三農校經費仍由省庫支出（二）國省經費均甚困難應仍各就本屆預算標準規定後之範圍辦理以上二點應由第三農校長與束大農科主任恊議辦法報候行政長官核辦第九案水產學校改進計畫案議决改進計畫認爲可行惟購船經費須由校長設法籌措報由行政長官核准辦理第十案選派留學生案議决省費異常支絀本屆暫停選派議至此巳下午六時散會（魚） 
　　又訉二十二日下午二時起敎育行政委員會單獨開會對於前定五年間計畫以戰後經費奇絀暫緩實行如此則第四中學遷建及另設第十師範等案遂成停頓之局說者謂旣免實支虚收之弊又可省却崇明太倉嘉定等縣爲十師地點爭持之煩在事實上確爲必然之趨勢醫專改大學以原提議人聲明爲事實土學理上所必要且無需增加預算因得通過該校升科去年巳經省議會議决當時行政當局以行政委員會之否决未肯公布今旣打破此一重難關江蘇又多一大學矣但以後是否無須增加預算恐亦無十分把握耳省立水產學校請求購置漁輪及改組計畫討論多時總以預算收入空虚太多無法實行此案亦無形停頓尙有討論學校聯合會意見書原書巳見前數月本報茲不贅述至於所提之案詳細議决案該會以尙需整理容後發表云 
　　又訉茲再錄其議案及議决情形記於下端（一）審核十四年度省敎育經費預算案議决歸併聯席會議解决（二）省立第四中學應如何遷建案議現在經費不敷甚鉅所有前定五年問計畫十四年度應行改添各項展緩實行（三）省立各中學對於本省現行學制之意見案議略加討論可備參考（四）蘇州工專請議高中工業科辦理困難致十四年度預算暫難造送案議俟預算標準訂定後應請趕編（五）公立醫學專門請改組大學案議旣可不增經費可以照准（六）（七）（八）關於江蘇全省農業敎育計育劃案及省立一二三農校改辦專門案合併討論議决三項第一項三農校照趨勢有與束大農科併組大學之必要第二項三農校仍支省費東大仍支國費不相混涉第三項應照本屆預算標準不得增費以上三項之外统由三位農校長會同東南大學恊會辦理（九）省立水產學校改進計劃案議計劃可以照行關於經費一項借債辦法應由該校長妥商周密呈請行政長官核辦（十）本年度選派留學生案議停派一年所有該會議案至昨晚（二十二）完全議决文字上尙有修正之處應以省署公布爲準記者僅就旁聽所得記其議决　　　　惟　財　兩廳長及管理處長等會商預算標準以收支相差太鉅直至晚間未得相當解决今日尙須續議據昨日聯席會議席上敎育經費管理處之報告附稅可得六十餘萬　如數收足至多不過一百零六萬加之捲烟稅七十萬至多一百八十萬光景而尙有欠發數十萬合之照十三年度預算二百七十萬相抵不足在百萬以上開源無法節流無從王財廳長云雖寢吾皮食吾肉還是無法亦實情也（潮聲） 
[蘇敎育團體聯席會議紀（二）（潮聲）]  
　　江蘇敎育經費委員會等六團體二十二日上午在寗會議情形巳誌昨報當時以稅收所入與預算支出相差一百數十萬之鉅無法救濟省校方面與行政方面各有困難情形未能解决最後由黃任之等提議以前因别項移挪而虧空之欵由財廳設法劃還本年度究竟預算收入總額可得若干請財敎兩廳長及管理處長省署三科長會商酌定於次日上午再交聯席會議討論主席付表决全體贊成 
[江蘇省立校長集會記（依）]  
　　江蘇省立中等以上各學校校長本定於二十三日上午九時在寗垣省敎育分會開大會是日因省公署財政廳敎育廳與經費管理處捲烟稅處及省敎育行政委員會省敎育經費委員會各代表開聯席會議討論十四年度省敎育經費預算收入及支出標準與各校本身攸關乃全體出席該會以便共同討論故於省敎育分會集會時未暇議事聞省廳方面對於前次允籌於端節前發一個月費之約雖則借欵巳妥此時實礙於上海罷巿金融不活周轉欠靈巳收入者僅能凑發七成各校長因出席預算會議於此事未遑作詳細之討論若按諸事實各校節前只能領得七成經費也 
[浙財廳核發四五兩月敎育費]  
　　浙江敎育廳日前呈請迅令財廳發給省立各校館埸經費昨日（二十二日）奉到指令第五三四二號内開呈悉候令財政廳迅速查照分别核發此令據確悉本年度四五兩月敎育費財廳今日（二十四）可以核發云 
[浙省署咨請小學檢定合併舉行]  
　　浙江省公署昨咨敎育部云據敎育廳呈以據小學敎員檢定委員會呈查檢定小學敎員規程第十二條試騐檢定每年舉行一次同條第二項舉行試驗檢定須於三個月前宣布日期並同時咨陳敎育總長等語去歲呈奉九月一日爲第六屆試騐檢定開始日期嗣因軍事影響未及舉辦茲擬與第七屆試騐檢定併期舉行並擬定本年十月一日爲第六屆第七屆全省小學敎員合併試騐開始日期請轉呈宣佈咨陳理合轉請分别宣佈咨行等情查浙省第六屆小學敎員試騐檢定日期上年據該廳呈報曾經轉咨大部在案茲據稱因軍事影響未及舉辦自是實在情形據呈前情除令准並宣布外相應備文咨請大部查照 
[留英學生庚欵交涉經過之詳報（一）陶]  
　　留英中國學生退欵興學研究會　對於英退欵主張完全用於敎育督促進行不遺餘力最近又將該會會務狀况報告國内敎育家亟錄之以供全國敎育界之參攷原函云逕啟者英國部份庚欵問題自英現政府於去歲十二月十二日二次提出衆議院後中英各界均極注意爾後英衆院遂於三月三日將庚欵案二讀三月三十日及四月二日晚審查會審查五月四日三讀旋移送上院又巳先後一讀二讀現正在審查中不久或能成爲法案正式退欵矣惟關於用途一層此案所規定者仍屬「用於敎育或其他事業」（ＦｏｒＥｄｕｃａｔｉｏｎａｌｏｔｈｅｒｐｒｏｆｅｓｓｉｏｎｓ）詞意含混巳極將來處分此欵爭執必多稍不注意而解釋伸縮之權又將落於英外交部所設之所謂諮詢委員似此我國方面對此數事不能不格外防備也本會因於本月（五月）十六日召集留倫全體會員會議到會者十餘人報告及討論之處極多爰分錄如次（甲）書記報告略謂本會前因英衆院將開讀會討論庚欵問題曾派代表五人造訪羅素（ＬｅｅｎｏｒｄＷｏｏｌｆ）龐純白（ＡｒｔｈｅｒＰｏｎｓｏｎｂｙ）ＪａｍｅｓＨｕｄｓｏｎ（最後二人均衆議院議員）及他人等請其代爲鼓吹此欵專辦敎育尋因英敎部次長亞淑公爵夫人之紹介邀派代表五人往見英外交部遠東司司長ＳＰＷａｔｅｒｌｏｗ會議約一小時彼始終謂英現政府亦如英前工黨政府欲以此欵用諸敎育但不欲明白規定以免他日遇有利於兩國事情時反束手無策後言及委員會事彼聲明此會純屬英外交總長一諮詢機關）將來倘爲情勢所需或於北京另設執行機關多約華人加入英國委員人選問題彼再三表示不肯論及也本會時備有意見書一紙内容分五項要求（一）明定庚欵專作敎育事業之用（二）中國委員人數須充分增加（三）如第二項失敗中國委員即須有特别否决權（ａｖｅｔｏ）（四）中國委員之聘請須得中政府及其敎育家之同意（五）重聘羅素狄鏗生二氏爲委員退時將此交彼存查（乙）書記繼續報告謂亞淑公爵夫人又曾來函略稱本會無妨檢寄所印之小册二十本寄交外交次長轉交將來委員會參考意欲雙方介紹冀以英政府主辦敎育事業相號召消弭反感本會以英外交部人多腐敗官僚必不易與僅將小册交Ｗａｔｅｒｌｏｗ轉達（丙）衆院審查庚欵案兩次本會亦有人往聽並臨時請托某某議員設法挽救但當時各黨議員提出修正案雖多效果極小僅於中國委員一條改一人爲二人而巳（其詳見英衆院庚欵審查會會議錄共二册價共一先令零由倫敦ＨｉｓＭｅｇｅｓｔｙＳｔａｉｓｏａｔｅＫｉｎｇｓｎｔａｇｒｓ出售）（丁）庚欵案前（本月十二日）在上議院二讀時本會亦曾間接托ＬｏｒｄＫｏｗｍｏｏｒＬｏｒｄＡｒｏｌｄ與ＢｉｏｌｅｏｎｓｏｆＥｘｅｔｅｒ等提議修正或加入辯論表示反對ｆｏｒｏｔｈｅｒｐｒｏｆｅｓｓｉｏｎｓ等字句據ＢｉｓｌｅｎｓｏｆＥｘｄｔｅｒ回信彼巳根據本會公函意思在上院二讀會時力言「或其他事業」數字之不明瞭易使中國人懷疑并將此意與本會原函轉寄英外交部冀能挽救於萬一（指將來解釋此議案時）衆院議員龐純白覆函亦稱曾將本會去函交與上院某某議員觀覽央其鼎力發言但結果均無效此案竟未修改遂通過二讀會矣（戊）對於英欵專辦敎育之論英國國會以外之學者敎育家鼓吹確極盞力如牛津劍橋倫敦各大學敎授均表示與本會主張相同彼輩不僅上書英外部條陳意見且聯絡著名敎職員投函報章引導與論劍橋大學更曾約集敎授）如ＰｒｏｆＨＡＧｉｌｅｓＳｈｉｐｌｅｙＤｉｃｋｅｎｓｏｎ與ＳｉｒＢｕｒｔｌｅｒＭＰ及中國學生數十人開會討論本會劍橋大學會員時會出席陳述意見并駁斥某英人對華敎育計畫（己）中國委員去歲固巳聘定王亮疇先生尋彼因事辭職此缺迄今虚懸現聞北京外交部巳推薦曹本章·胡適·羅宗詒·陶履恭·吳健·丁文江·胡仁源諸君請英政府就中遴選二人 
本埠 
[童子軍聯合會定期開董事會]  
　　江蘇童子軍聯合會昨發出通告示逕啟者本會定於本月二十八日（即星期日）上午十時開董事會屆期務希早臨爲幸祗頌公綏待議事件（一件）張寄周君來函本屆蘇常道區聯合露宿無錫聯合會會長蔣仲懷辛伯森總敎練員裘伯晋駐會幹事高仰山調度有方錫紳陸培之𤍠心贊助均應函請大會具函申謝並贈感謝章一枚以資鼓勵又如臯混合團長途跋涉精神飽滿請核給褒狀（一件）張寄周君函請核撥爲露宿來往川資銀二十元 
[滬江女體專改爲滬江女學]  
　　西門唐家灣滬江女子體育專門學校創辦三載成績頗佳下學期謀擴充起見巳改稱滬江女學招生除原有體育專門科外并添設英文專門科及中小學科校長一席巳由董事會推定浙江武林會總主任平雪士君擔任主事一職仍請孫和賓君擔任敎務長則由英國倫敦大學經濟學學士部睿驥君擔任力圖擴充該校將來定有一翻增進云 
 
 

Page 14

 
 
1;第一萬八千七百九十一號;中華民國十四年 西曆一千九百二十五年六月二十四號
星期三 * *   
 
 

Page 15

 
 
1;第一萬八千七百九十一號;中華民國十四年 西曆一千九百二十五年六月二十四號
星期三 * *本埠增刊 
[天氣預報] 　　 
　　徐家滙天文台昨日下午四時三十分氣象預報云天𤍠揚子流域有雷聲黃海有和暖之旋風揚子江口以南風無定向並有降霧地方雅泊　風顯復開始向西北西方進行將過呂宋之東南又昨日下午三時前二十四小時内本埠氣温最高九九·五最低七三·六去年同日最高八九·三最低六四·○ 
[救濟工人之我見] [  吉誠]  
　　五卅慘案發生震動全國本埠三罷迄今猶未解决愚意學生罷課不過損失寳貴光陰商界罷巿則犧牲絶大然開巿有期尙能維持每日生活至工人罷業犧牲尤大蓋工人全恃手藝爲生一日不作即一日無食身家性命關係尤非淺鮮是以不可不加以注意也邇者各處同胞憫茲工胞義不獲辭紛紛解囊故數十萬工人得以稍延殘喘惟各地小學前亦曾罷課多日其後風潮稍平即行開課蓋幼年兒童雖志在救國惟年輕識淺反不若多習書算免荒寳貴之光陰在風潮緊急時道途戒嚴行走爲難停課數日是　萬不得巳耳惟查停課期中學宿各費巳納校中無甚問題膳費一項一日不食即餘一日之費數日不食即餘數日之費校若取之似乎不義發還學生個人爲數無幾愚意觀之應聚集多數學生停課期内之膳費交之工會以爲罷工同胞之費用雖曰杯水車薪無濟於事然究不無小補也願各小學之當局者採用愚見則當代失業工人泥首拜謝矣 
[糖精與飲料] [  松盛]  
　　糖精英文Ｓａｃｃｈａｒｉｎｅ爲一種煤黑油化合物ＣｏａｌＴａｒＣｏｍｐｏｕｎｄ其味較糖甜五百倍社會人士每以其爲糖類實則否也乃一種有毒之藥料耳 
　　糖精之遍用於歐州即從大戰時爲始蓋斯時百物缺乏不得巳每用他物代之糖旣不敷應用遂不得不以糖精代之但自一九一二年各國政府即下令禁止遂不復用糖精以製各種飲料矣 
　　中國今日糖精之用途政府殊無暇顧及各種飲料如汽水菓子酒等仍有用糖精代糖者考其原因一則成本可望低廉二則收效較爲宏大不知爲害人身實非淺鮮目下暑氣逼人又屆夏候汽水一業正在發展之時深望各製造公司注意及之愼毌因弋小利而害羣衆幸甚幸甚 
[少年宣講團化裝股近聞]  
　　少年宣講團化裝股自接得該團委員陸文韶·陳賢本·申夢世三君委請服務國貨商塲書後即於二十日晚間召集全體股員開會討論一切由顧君梅主席王彭齡提出意見略謂此次服務該會亟須負責有人各股員一致贊同當塲公舉陳秋心·王彭齡·爲臨時主持並請陳賢本編製劇本云 
[半淞園裡賽龍船]  
　　端陽佳節半淞園例有龍船之競賽今屆由水上俱樂部承辦准於初五日起連賽四天並由良社出版部發行龍船特别想屆時定有一番𤍠鬧也 
[平民援工游藝會盛况誌丁緝臣]  
　　前日（二十二日）晚平民援工游藝會假座公興路小菜場樓上爲該會末次表演之期是晚往觀者人山人海萬頭攅動汗流浹背國人之愛國𤍠忱於此可見一斑七時半振鈴開會節目如下（一）蕭眞道君之拿技（二）袁明卿高雪唐兩君之雙簧（三）絲竹（四）張玉亭君等之空中拉戲（五）六和散人之改良時調（六）寓意趣劇表演畢眞頗受觀者歡迎（七）正劇（流血史）三本表演該劇之主角爲史某（扮阿三在某紗廠爲工友後被英捕槍殺慘死者）詞句悲憤激厲觀者皆爲感動至末幕時其父（阿三父）向衆呼籲一轉瞬間在座觀者均慨然解囊擲錢台上有如彈雨結果共募得大洋一元小洋八角錢三千數百文散會時巳將夜深矣 
[兩皮鞋公司近訊]  
　　中華　中華皮鞋公司今年新到月光皮一種質地堅固色澤光艶選製夏季皮鞋極爲相宜該公司新近又 
 
 

Page 16

 
 
1;第一萬八千七百九十一號;中華民國十四年 西曆一千九百二十五年六月二十四號
星期三 * *　據美國今年新樣製就女鞋多種均輕盈有致茲以開巿在即特加工赶製以應時需云 
　　大東　南京路抛球場口大東皮鞋公司所製各式皮鞋素爲各界所贊賞聞該公司因時屆溽暑特製夏令男女最新式白皮鞋數種以供現時之需巳將新樣皮鞋陳列窗内歡迎各界參觀云 
[華南新到大批石棉絨]  
　　閘北永興路采芝坊華南石棉製造廠新由直隷石棉礦運到大批石棉絨每磅價自四角至六角該料即可以製造各種出品聞該廠爲導揚國貨起見樣品部特贈送該料小樣本埠只須附郵花二分即可向該廠直接函索 
[安樂園運到廣東食品二種]  
　　武昌路安樂園酒家新近運到廣東著名之土產食品二種一爲石敲白檸檬醬一爲河塘葱菜頭此二種食品均異常可口爲暑天食飯至爲衛生之菜品邇來天氣炎𤍠茹素者大不乏人當尤爲此輩歡迎� 
[鵬社消息]  
　　本埠寳山路寳興西里鵬社爲華法政學兩界名人創辦内容專以研究文學及其他關於學術者無不極力提倡該社西文名爲ＬｅＲｏｃＳｏｃｉｅｔｅＬｉｔｔｅｒａｉｒｅ自今春開辦以來巳設有法文函授及出版廣告等數部現聞該社同人擬大事擴充添設影片·政治·經濟·農工·商業·航空·鐵道·航海·探險·等部函授方面亦擬添辦電·理·醫學·各科聞該社昨日招聘各部職員應聘者異常踴躍 
[出版界消息]  
　　小小電影研究社出版之電影報巳曆六閲月發刋四十三期嗣因時局不靖暫行停刋日昨經該社第二屆職員議定决改爲半月刋裝訂成册由該社編輯部辦理一俟平靜後即行出版聞内容將增加彩色銅版十餘幅更極力從事於藝術方面云 
　　上海中醫專門學校學生會編輯之血痕特刋自第一期出版後各界索閲者極爲踴躍現第二期業巳出版内容分宣誓·社評·言論·短刀·調查·雜感·等項詞意感嘅淋漓發人深省索函即贈以副刋行之初衷云 
　　近有劉文煥·王乃康·二君擬出一游叢週報内容專載游藝消息及各種關於游藝之作品特約撰述均爲海上著名作家並有鄭正秋·王鈍根·沈禹鐘·諸名家之祝詞作品定七月一日出版 
[無線電話播送音樂時間表]  
[介紹名著]  
　　商情調查法ＭａｒｋｅｔＡｎａｌｙｓｌｓ南浮大學敎授徐佩琨君鑒於吾國經濟科學之不發達商業之凋敝以及經濟各科缺乏適當之課本因編著各種經濟書籍商情調查法一册用英文寫定腹部計分七章（一）製造與貿易之關係（二）貿易之要點（三）貿易之範圍貨物之分析 
[本刋投稿條例]  
　　（一）來稿在千字以内長篇篇幅須不收 
　　（一）本刋潤資並無限制亦不必以字數計算如極有趣味極有價値之稿件酬贈格外從豐（譬如極有價値之新聞字數雖僅一百本刋可給以五元至十元之酬資）（一）插畫以時裝仕女社會寫眞兩類爲限政治諷剌畫不收每幅分三種致酬甲種二元乙種一元丙種五角 
　　（一）來稿不登載者恕不發還 
　　（一）投稿者篇末須開明眞姓名及詳細地址署名之下並加蓋圖章核對時以便取酬 
　　（一）投稿者信面上須寫申報館本埠增刋編輯部收切勿書個人姓名以免混雜 
（四）巿情之分析（五）電力洗衣機及掃塵機之分析（六）電力洗衣機及掃塵機巿情之分析（七）巿情分析之他種問題尾部計分九項（甲）馬虚氏之演說稿（乙）美國一九一七年人民進欵表（丙）美國電力業務之情形（丁）美國電力事業經紀人之分配（戊）一九二○年美國電力物品推銷圖（庚）電力洗衣機表（辛）電力掃塵機表（壬）家用電力表附錄選文五篇（一）馬丁氏貿易之科學方法（二）柏林氏製造家必須調查商情之理由（三）佛蘭特克氏及佛克氏調查有用之事實（四）密克氏來年商業經營之計劃（五）美國『印刷』報銷路之擴充是書以解决一問題爲目的並附有通論以貫澈其理論其優點有二（一）目標淸楚使讀者有所適從易於研究（二）所有關係密切之通論一一備載以便參考是書現巳付印八月間可以出版又經濟科學大意（ＯｕｔｌｉｎｅｓＥｃｏｎｏｍｉｃＳｃｉｅｎｃｅ）一書亦用最新方法編輯者不久亦將脫稿　　啓事　洗塵君鑒函悉請示通信地址以便奉復記者 
[集會表]  
　　時日　　　　　地點　　　　　召集者　　　　　　　　事由 
三十日上午九時　　公共體育場　　五卅烈士追悼會籌備處　追悼會七月一日下午一時　凝和路也是　　江蘇縣議會聯合會　　　常年大會 
 
