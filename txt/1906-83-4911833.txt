# 1906 - 83 - 4911833

 

Page 1

 
 
   
 
 

Page 2

 
 
[電傳諭旨]  
　　三月初五日奉 
　　上諭太常寺奏請簡署卿缺一摺太常寺少卿著孫寶琦署理欽此同日奉 
　　上諭荆州右翼副都統德禄因病懇請開缺一摺德禄著准其開缺欽此同日奉 
　　旨著於三月二十日換戴凉帽 
[諭旨恭録]  
　　二月二十五日奉 
　　旨廕生多壽著以文職用麟治著以侍衞用麟濟著以旗員用截取江西道監察御史劉汝驥著照例用分發直隷補用道丁惟魯直隷試用道李同卿河南試用道齊鴻聲四川試用道周善培直隷試用知府李大防北河試用同知范金鏞直隷試用同知梁鍾浚安徽試用直隷州知州石振埏湖南試用直隷州知州毛慶亮直隸試用知州程立江蘇試用通判劉繼昌江西試用通判祭壽鏞四川試用通判宋振鈞錢增葆江蘇補用知縣王壽朋高光第楊開運山東補用知縣王鏡明甘肅補用知縣劉秀柏福建補用知縣王秉籙江西補用知縣鮑誠炎湖南補用知縣吳有倫四川補用知縣裘文蔚林福熙廣西補用知縣牟會文直隷試用知縣祝際淸江蘇試用知縣高廷捷毛慶琦沈定銑安徽試用知縣王壬癸山東試用知縣傅楳蓀河南試用知縣靳樹棠陸守仁陳慶麟饒祖蔭陜西試用知縣李俶趙訓衆甘肅試用知縣瞿壽康浙江試用知縣裕昌江西試用知縣張伯芳湖北試用知縣熊振軒王修安湖南試用知縣趙文萃四川試用知縣晋懷禮貴州試用知縣王晉英兩淮試用鹽大使馬祖蔭俱著照例發往吏部考功司員外郎員缺著蔣廷黻補授科布多糧餉章京著慶泉去保舉直隷補用知縣馬桂春雲南補用知縣文恒俱著照例用卓異前廣西太平府知府何耀章著准其於知府任内卓異加一級獲犯陜西佛坪廳同知唐沛霖著以知府在任遇缺儘先補用欽此同日軍機大臣面奉 
　　諭旨本日引見之前廣西梧州府知府馮應龍奉旨著以簡缺知府用欽此 
[論女子國民捐]  
　　國民捐之議創始於都中京津各報時時載其事間嘗觀所登捐欵淸單列名者大率滿人居多否則王公貴人之日侍禁近者也否則各部官員之得有優差者也若平民則寥寥罕見焉而於婦人女子尤如景星慶雲之不易一覩嗚呼此何故耶蓋凡納捐者皆有所爲而爲者也雖國民捐言明並不請奬然事旣起自宫庭孰捐孰不捐或捐數之或多或寡耳目極近消息易知此中機括固有耐人尋昧者不然上海之辦國民捐亦己多日矣乃日前聞戶部銀行所收僅得銀三十兩今雖又隔數日收欵諒亦未必遽增夫以上海之地大物博而所收僅得此數然則有所爲而爲與無所爲而爲其相懸固如是甚耶 
　　桐城吳紫英女士錫山廉部郎之夫人而女界之熱心志士也書法之精文字之美海内己盛稱之邇者慨然於滬上國民捐之一無起色於是創立簡章（己豋本報第二張）演爲白話遍勸女同胞共盡義務定名曰女子國民捐女士并將小萬柳堂屏帖各件盡行印售且願終年臨帖隨寫隨印售價則全數報捐嗚呼如女士者誠可謂能盡國民之義務而增女界之榮譽矣吾聞從前法蘭西爲德所敗法須賠德國兵費十二萬萬元不及三月法人將欵湊齊悉數還淸其時法國婦女有典衣服賣首飾以欵充作國債者曩歳日俄開戰時聞日本妓女亦有激助軍費之事良以國與民最關休戚雖下至婦人女子亦未嘗不與有責焉今者中國新賠欵四百五十兆其數可謂巨矣然分而任之亦易易也茲吳女士旣巳提倡於前中國女學正值開化之際吾知此舉一興熱心愛國之女志士必有聞風與起各隨心力踴躍輸捐者然則此次賠欵雖巨亦不難舉而淸之吾中國人心安見必不敵法國之齊一哉 
　　雖然吳女士之意固專爲女界言也吾聞滬濱一隅地逹官貴人富商大賈填溢充牣幾不可以數計揮霍豪邁令人可驚其魄力雄厚較之婦女不啻萬萬乃獨於國民捐則相率袖手不願一解其囊是豈窺收捐者之心未必果以此欵爲代償賠欵之用故爲此遲疑不决耶然天下事但能各盡其心而不必故生逆臆彼吳女士亦安敢謂所辦之捐果足以集事哉特婦女亦爲國民一分子能盡一分心力卽能任一分義務而己此外實安足計哉記者故持表而出之爲世之女子勸并爲世之男子愧焉 
[四報紀中俄議約事]  
　　初四日北京電云中俄约事現尚停議外務部雖屢次催促俄使續議而俄使仍托詞有疾請再展緩其實因俄國所派往滿洲各處調查礦産人員尚未竣事故也譯字林報 
[德皇謂中國宜注意海陸軍]  
　　初四日北京電云考察各國政治大臣端戴二使電稱觀見德皇時德皇謂凡有國家者皆應有强盛之海軍陸軍以備不虞而中國尤宜注意德皇並表明其意謂中國可從容取法各國之政治云譯字林報 
[外交官會議開埠事件京師]  
　　二月二十二日英法美等國駐京公使與外部堂憲會議一事己紀前報茲悉係探詢中俄約章簽定各條並議東三省開埠及添派領事等事惟不知各大臣如何作覆（受） 
 
 
 

Page 3

 
 
[奉省馬賊勦撫兩難奉天]  
　　奉省各屬馬賊出没無常賊股人數多少不等專以虜掠行旅爲事聚則爲賊散則與良民雜處故剿撫兩難日前省城西鄕某堡中聚有馬賊二三百人槍械甚利並在堡外建築礮台自守省中聞信派督標新軍一營往剿於二月十九日與該賊開仗標兵大敗管帶受傷哨官陣亡一人次日續派一營往剿又復不勝次帥甚爲焦灼己電調錦州北洋常備軍來省剿辦務絕根株（丙） 
[電告多巴等處安謐續誌京師]  
　　二月二十三日西寗將軍電致政府謂巴燕戎屬下多巴地方及貴法廳屬時有番民勾結土匪聚衆滋事勢甚凶悍前經親赴該處查辦飭令地方官弁勦撫兼施現己如常安謐其邊遠之處雖有匪黨盤踞己嚴飭官弁隨時密訪搜獲不致星火燎原伏祈代奏云云（訓） 
[元氏匪亂直隸]  
　　正定府屬元氏縣境内有會匪千餘名欲謀揭竿爲亂己派人四出糾集羽黨約同起事幸該縣葛令先期查知督同兵役突往圍捕匪等因無准備東于就擒計獲數名現己解府番辦惜匪首己聞風遠颶矣（閏） 
[修律大臣改易破産律十三條北京]  
　　商部訂定破産律三十二條咨請修律大臣沈伍兩侍郎核訂日前經修律大臣重加參訂就原訂之律改易十三條咨送商部核奪（仁） 
[議飭法律學員嫻習裁判北京]  
　　二十六日政府王大臣與刑部堂憲會商法律學堂宜須督工速修俾早開辦一面揀選廉幹司員入堂肄業飭令專心嫻習以備廣儲裁判人材派往各省佐理新政分治地方實爲培固立憲之基礎云云並聞此舉係因政府諸公曾奉兩宫面諭也（調） 
[奉省財政總局之内容奉天]  
　　奉省財政總局係分五所一收支所二俸餉所三稅務所四糧租所五庶務所督辦爲史都統念祖會辦爲錢觀察鑅葉太守景葵總文案爲任參軍毓麟每所設總理委員一人主稿委員十數人不等（以所務之繁簡定員數之多寡）各所掌管卷宗文件之字識書手皆招考士人充之不用書吏該局開辦半年以來督會辦皆按日八點鐘蒞局綜核一切將軍趙次帥亦間日一至隨事調查現稅務庶務兩所己辦有成效糧租尚無眉目約計今年進欽己可有六百萬兩之譜從前奉省各項進款每年不過一百二三十萬兩其餘皆歸中飽上下相朦惟利是視實爲名直省所無故財政局中所用皆新到奉省之員從前舊人一概不用以杜取巧惟鹽釐木植兩項亦爲奉省財政大宗現辦理尚不能十分得法若再切實整頓每年進欵可逹千萬（丙） 
[奉省於酒稅之巨欵奉天]  
　　奉省所産菸葉及燒鍋蒸酒每年出數甚鉅爲關内各省所不及近經財政總局籌議仿直隷章程開辦菸酒稅約計每年酒稅可收六七十萬菸稅可收三四十萬兩項共可徵收百萬之譜亦入款之大宗也（丙） 
[預算奉省度支奉天]  
　　趙次帥飭財政總局將奉省按年度支預爲計算並擬練新軍一鎭曁開辦各等學堂約需銀八百萬目下可以操劵之欵僅六百萬尚須加意整頓以足度支（丙） 
[咨催各省設立銀行北京]  
　　日前財政處會同戶部堂官議商各國凡辦農工商礦諸事皆以銀行爲樞紐有官立民立者亦受成於戶部上下聨絡然後財貨流通而中國官商隔閡遂至多所掣肘應卽咨催各省督撫查照前次戶部奏定章程著於要隘設立銀行無論官紳商民均准附股惟不准搭入洋股以免日後糾葛（伯） 
[議擬通行銀幣辦法京師]  
　　日昨財政處王大臣會議謂因戶部造幣總局所定新式銀幣業己源源鼓鑄不久積有成數俟直隷江蘇湖北廣東等省鑄齊以便發用己擬通咨各省無論督撫及官商軍民人等需用新式銀幣均可備銀交造幣總廠或各分廠代爲鑄造按照限定成數以銀色所餘抵充鑄費並飭外務部轉行照會各國使臣各埠領事及稅務司俟此項新幣發行時一體遵用勿任挑駁常時慶邸議俟此項銀幣通行决計鑄造命弊以期整齊畫一而維幣政云（諸） 
[咨催盛宫保核覆鐵路帳册款目不符北京]  
　　日前唐侍郎紹儀行咨商部畧謂京漢正太汴洛道淸鐵路各項報銷未經接辦以前應由盛大臣自行報部自接辦以後應歸本部堂造報惟查京漢道淸汴洛三路帳册欵目均不相符碍難核送仍請貴部咨催盛大臣速即核算造册呈報（仁） 
[贖回奉新鐵路擬由財政局撥欵奉天]  
　　奉省至新民屯一百廿里日本敷設軍用鐵路迄今仍歸日本管理刻聞北洋袁宫保己議定出銀一百五十萬兩贖回以便與關内外鐵路相接續大約此贖路之欵卽由奉天財政局籌撥（丙） 
[擬奏請直督叅預政事兼轄各省兵權京師]  
　　日昨政府王大臣會議以直隷總督袁宫保爲皇太后所倚重擬奏請叅預政事除機密重要飭令來京與議其尋常事宜往返卽以電傳並請仍飭兼轄河南山東盛京吉林黑龍江各省兵權惟慶邸以茲事體大必須先商袁督如有肯爲擔任之意再行保奏（和） 
[新蘇撫接印有期蘇州]  
　　蘇垣接到豫省來電謂新蘇撫陳筱帥准初七日交卸豫撫篆務由漢蒞蘇聞約十五日可到十六日接印按本館前接豫省官電謂陳撫於初三日起節三字當係七字電碼之誤附正於此（容） 
[奉省菸酒稅之巨欵奉天]  
　　護蘇撫濮紫帥前患痰厥症似中風現在服藥調理己能起坐遇有緊要公事卽傳司道面商大約再閱數日卽可精神强固矣（容） 
[議飭查核武職大員京師]  
　　日前練兵處王大臣 
 
 

Page 4

 
 
　　議商現在變法自强亟宜破除積習應飭各省督撫隨時考核提鎭以至都統等官如有任職年久才識超越勳望卓著熟諳治理者准其出具考語臚列事實具摺奏陳再由本處覆核如果相符卽當請旨飭令軍機處存記遇有京外對品文職缺出一併開單呈進聽候簡用以示無分畛域之意日内卽可咨照各省矣（諸） 
[再續湖南省城各學堂調查表長沙]  
校名組織職任校地 
　隂師範學堂公立監督仇道南南正街 
湘鄕中學堂同上監督上林寺 
湘鄕師範速成科同上同上同上 
湘潭師範學堂同上監督楊昭樸副爺坪 
求是學堂民立監督唐濟榯大古道卷 
黄炎 
思益中學堂民立監督李克璜天心閣 
新化中學堂公立監督鄒代藩黎家坡 
邵陽中學堂同上總理馬鄰黄泥塅 
監督劉庚先 
督範小學堂兼附蒙養院官立監督馮開濬舊糧道署 
武岡州中學堂公立監督府正街 
蠶桑學堂官立監督路孝植北門外 
楚材小學堂民立總理周家邊北正衛 
養正小學堂民立監督王振沅 
算學專脩速成科同上總理言煥彰黎家坡 
選升高等小學堂同上監督兪誥慶犂頭街 
選升藝徒學堂同上同上同上 
周氏女學堂同上監督周季蕃通泰街 
初等小學堂四十所官立總監督田分布七城（時） 
[商部申明不准賽會之品類鎭江]  
　　北京商 
部頃據駐比楊大臣呈送黎業斯華人賽會貨物淸單如煙具賭具神像木主及婦女弓鞋之類不一而足頗貽外人訕笑因特通劄各關道遇有華商赴賽之事務須逐一核查遵照部訂簡章二十條内第六條凡有害風敎衞生者一概不准與賽云（工） 
[御史杜彤奏息借民欵非信不行摺]  
　　奏爲息借民欵非信不行宜先事圖維以備將來籌借恭摺仰祈聖鑒事竊維募集民債之法泰西諸國行之民皆踴躍近年日本仿辦截數届期動浮數倍收效甚大由其見信於民者深非一朝一夕之故也往者中國亦嘗仿行之矣息借之初戶部奏定章程儼如鐵鑄迨至還欵到期或改令報効或使轉充商務局股本或令轉售捐生作捐納之費均與初議章程不符因此商民遂多縱畏行一時之權宜忘久遠之至計官民旣不相信有無何能相通近時直隸廣東舉辦公債募之甚難其明証也朝廷銳意維新要政迭舉自强之策相繼振興將來有大建設大軍役不無藉助於民之處臨時募集必難措手何以籌鉅欵而濟急需臣愚以爲民不見信之後求便民相信之方莫如試借少數短期之欵以爲立信之基礎數少則不難募集期短則可以屢試到期淸償本息全付絲毫不得有所虧欠盡變從前之所爲竊意初次行之民必不免於疑他至于再至于三則漸信矣行之旣久民信愈深而信之維持於其間者無論籌措如何爲難終不可以或爽如此則雖多數長期之欵各省商民亦將奔走恐後輦金競集以上佐國家之急矣以中國二十二省之大數百兆之衆收數多而集款易當有勝於他國者擬請飭各省督撫遇有所需妥愼試辦先借數少期短之欵以堅民信始卽仿商鞅徙木之法終必有號令朝頒鉅資夕集之效臣爲籌借民欵緩急可恃起見是否有當伏乞皇太后皇上聖鑒謹奏 
[美總領事回滬]  
　　文匯報云駐滬美總領事羅思德 
君因公赴杭茲悉己於昨日回滬 
[德皇以摩事罷幸地中海]  
　　初四日倫敦路透電云德皇以摩洛哥協議業巳展延故地中海之游作爲罷論 
[英國改良預備軍]  
　　初四日倫敦電云英國陸軍部大臣赫爾登君擬一攺良豫備軍之條件其意欲强迫寄居國外己經退伍之兵士擔任義務而凡在印度及各殖民地者亦應署名兵籍捍衞地方 
[日本新稅則]  
　　初四日東京電云日本新定稅則巳由貴衆兩議院會同據准譯字林報 
[美保險公司之缺點]  
　　初四日倫敦電云英國盎斯魯伯爵在上議院教請設法保護英人在美國保險公司所有之保險股分因美公司近頗不見信于人故也革蘭那伯爵謂政府之監察誠有未周並云政府以此事行將選派一委辦譯字林報前紐約人險八司總經理潘金司君因曾私助民政黨故己被捕但後經禀懇總按察院業邀釋放譯文匯報 
[美國礦工亦將滋事]  
　　柏林電云美國煤礦産地於數日内殆將有罷工之舉傳聞撇次布革地方之礦工己要求工作時刻定爲八小時並認其爲工人聯合會倘於西四月一號以前無允許之信則將有礦工五十萬人同時罷工譯文匯報 
[法國罷巿暴動漸平]  
　　法國來恩斯地方罷巿暴動現己平靜罷巿人數己漸減少當可望其續行工作矣譯中法匯報 
[俄國亂耗]  
　　柏林電云俄國莫斯科舊京恐如聖彼得堡及華曠兩處又起罷巿之釁動 
[德國外交官之更動]  
　　柏林電云派駐俄國華駱之德國總領事男爵黎慶褒君現奉德廷簡充德國東斐洲屬地總領事官因前任高承伯爵巳辭職故也黎君曾在徐排地方爲德國代表人至一千九百零四年爲止故頗熟悉於東斐洲情形譯德文報 
[俄簡日使起程]  
　　文匯報云俄國新簡駐日公使白克姆笛夫君己於二十三號由美國新金山落高麗船起程 
[摩洛哥問題]  
　　初四日倫敦路透電云昨日愛耳其西亞斯會議告竣時會長阿爾慕道佛爾君發表己見謂彼此現又和衷共濟矣譯字林報初四日栢林電云摩洛哥警察用瑞士或荷蘭人爲總監一　法國初極反對現己允准該總監有每年巡閱摩境各處之職兼有查問緊要案牘之機德國以摩洛哥銀行之檢查員應授以官職譯文雁報 
[贈書言謝]  
　　頃蒙廣智書局惠贈商業敎本一册是書係英國商業學校最善之敎科書爲該國闢脫門君原著現經嘉興曹雲祥譯以華文元和蔡俊鏞爲之潤色其書中無意不晰無語不詳以之爲我國商業敎本極爲適用循誦一週藉鳴謝悃（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[紀路礦彩票二則北京]  
　　日前豫撫陳筱帥奏請開辦洛撞 
鐵路恊捐彩票奉旨依議○督辦安徽鐵路大臣李伯行京卿擬訂安徽路礦彩票若干條咨送商部核訂俟參酌妥善後卽請代奏遵行（仁） 
[幾釀凶敎案寗波]  
　　日前鄞南孔浦王地方舉行賽會時有某甲向天主敎民丁某捐寫會費洋一元丁不允遂互相口角旣而丁訴諸堂中主敎由主敎函告鄞縣旋經高子勛大令星夜派差多名前往該處彈壓得以息事否則又未免釀成敎案矣（具） 
[日本東斌學堂擴充辦法日本]  
　　東京麻布區地方向有東斌學堂一區創于法學博士寺尾亨君專爲中國有志學兵者而設今歳再加擴充另設大學部（分法政文學理工醫學四門）專修部（政法理工師範音樂體操）大學豫科分三部專修豫科分兩部速成部分四科兵學豫科小學部女子部速成部該校所有寄宿舍及講堂自習室饍室浴室等處皆按照新法建築者系統整一建設完善誠足爲吾國有志游學之津逮也（望） 
[士官研究所開課杭州]  
　　浙省雖己設有武備速成科然各營將領每皆不克往習故就督練公所内另設士官研究所挑選由日本畢業回浙之陸軍學生爲敎員現於月朔開課分爲戰術軍制操典測繪野外算術操練打靶等八門其年畢業分上下午兩班現共學生四十人聞尚需增廣（的） 
[蠶學館咨送擁擠杭州]  
　　杭省西湖金沙港之蠶學館於本届招考時旬日之間己得報名者三百餘人而安徽山東等省由本省學務處商務局咨送來杭者又逾百名奈館中所遺正額僅二十餘名附課亦未能多收雖由各省津貼膳費仍難照取未識能因其遠道嚮學而爲之設法否（獨） 
[紀無錫秦紳籌辦學堂無錫]  
　　距無錫城二十里有地名秦巷鎭鎭紳秦喘岩大令曾鳩集同志議辦一公學堂正在籌欵遽因病逝世其兄曙村剌史不忍事敗垂成竭力籌辦己於二月十六日開校學生先招集三四十人常年經費約須七百元茲將禀奉錫邑尊趙大令批詞列後來牘閱悉該職等擬於秦巷鎭就舊有保嬰堂房舍借設陡門公立小學堂並附設師範傳習所具見勢心敎育嘉惠士林良堪佩慰此爲地方育材要舉有力之戶自應深明大義慷概捐輸以資經費該職等提倡經營足孚衆望不求苛細之捐但勸隨緣之助應無不踴躍樂從似無須縣中給宗也希將開辦日期及一切敎科章程規則校舍經費曁敎員學生姓名出身年歳作速分欵詳細開送來縣以憑立册填表具文轉詳此有關諸生卒業年限而發起人造就有功亦須循案請奬幸勿稍稽是所企盻（顚） 
[組織私墊改良會杭州]  
　　杭省現設師範速成科成效尚需時日故由學界中人集議組織私塾改良會擬訂規則俾各蒙師略知敎育新法（運） 
[法政學堂開辦安慶]  
　　安省法政學堂議將課吏館改設現大憲擬一面改建校宇一面於四月初一日就課吏舘舊所先行開辦日前己委候補知府胡逢恩爲法政學堂敎務長候補直隷州委有聲爲庶務長候補知縣陳兆煊爲書記員巡檢章復祖爲會計員並飭兼監人修新校工程差（士） 
[學務提調易員安慶]  
　　學務處提調許太守炳榛現己撤差月初由大憲札委候補知府郭振墉太守接辦（士） 
[浙撫瀛眷來杭杭州]  
　　浙撫張筱帥於去冬蒞杭時因歳序 
將闌其瀛眷等不克同來茲於月朔由晋來湘當卽迎之入署（獨） 
[温州府銷案復任浙江]  
　　前任温州府啓迪臣太守續於庚子拳亂時被西人列入罪魁名單内掛冠他去直至去秋方始到浙由前撫委署嚴州府篆茲又奉到部文前案及咨行各省之公文一律撤銷適值現任温州府王雪廬太守琛業經有人運動開缺故仍以啟太守補授原缺現己由嚴來省禀知矣（的） 
[守備被控寗波]  
　　提標左營學習人員周啓汝擬自備資曲斧往武備學堂肄業曾禀請該營守備王瑞昌守戎轉禀上憲給文前往奈王守備心存需索有意留難將公事捆而不禀日前周啓汝己赴提中參署及左營遊署具禀上控矣（故） 
[蘇垣課吏揭曉蘇州]  
　　署蘇臬陸二月分考試候補同通州縣各員月課案刻己揭曉（超等五名）嚴寶騏杜子彬沈運樞程宗洛樓蔚然（特等八名）戴壽昌謝垚孫樹稷錢錫麟王樹敏查燕緒黄紹瀛吳光煜（一等十六名）吳邦彦朱棠文煥李庚昶畢兆熊吳祖恩倪文范歐陽蕚蔡殿襄程鴻逵潘起鏞周祖憗黄元吉雷舫吳汝繹（永） 
　　按歐陽萼前因承辦警察學堂工程報銷浮冒及被靈鷲寺僧深諦上控拆賣寺中物件藩臬兩司以官册查無其名飭府查明訊追各項詳復核奪迄今案尚未了是該員係有差有案且官册無名之人員何今一同考試取列一等之内殊不可解 
[陶道實行淸理街道政策鎭江]  
　　常鎭通海道陶榘林觀察以整頓警察必自淸理街道始無如街道兩旁旣被店鋪水櫃侵佔復有地攤排列以致行路節節阻滯爰一面出示曉諭飭令店鋪將水櫃縮入門内地攤則概行遷讓并照會商會從中勸導免生阻撓（工） 
[風雨破壞圩岸楊州]  
　　江都境内有濱臨大江之某洲圩上月二十六日傍晚風雨驟至時江水陡高數尺衝破圩岸水卽奔騰而入傷損房屋人畜甚多聞江都縣令己前往履勘矣（莊） 
[盜犯正法]  
　　鄞邑西門外賣　橋陳姓被盜匪搶刦報縣後由高子勛大令飭差緝獲盜夥戎阿昌徐阿紅訊明口供申詳上憲昨接奉省中釘封文書飭將該盜就地正法大令當會同城守劉都戎將戎徐二盜由監提出押赴南門外明正典刑（故） 
今日尚有各省新聞及本埠新聞均列入第三張閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[英領事照會赴縣會審]  
　　鄕人王阿狗戳斃印人立開一案迭由上海縣照請英總領事派員會審均因領事無暇故未臨訊前日縣尊汪大令接准英領事復訂於今日午後三下點來署會訊等語故大令昨飭原差預備一切以便屇時會訊（君） 
[補録前蘇撫陸奏復江浙兩省近來並無梟匪片]  
　　五承惟軍機大臣字寄光緒三十一年十二月二十三日奉上諭有人奏江辦匪恙己深松太嘉湖各屬爲甚着各該督撫會商妥籌認眞辦理等因欽此遵經會商署督臣周馥浙撫臣悵曾敭妥爲籌辦在案臣杳蘇省梟匪大半隷籍巢湖經前署撫臣端方嚴治後臣上年三月到任恐裊患復熾熟　辦法查知治梟以禁賭爲先當飭營　嚴禁拏辦並責成各屬先淸匪寓仍　示居民遇匪肆擾拒捕格殺勿論一面懸賞購　迭獲著匪靳啓發等多名立置重典由是賭風稍息地方較爲安靜惟太湖一隅與浙接壤巢匪擾浙不免有彼拏此竄之虞上年五月間匪由浙境　入太湖横扇地方經飛知副左旂擊散當塲楂斃王老大卽王三一名擒獲蘇裕祥引克有二名解省正法探聞匪首董道　負創奔逸斃于吳樓地方嗣竄太湖之元山負險辕搞兵至匪伏互有損傷迨開炮猛攻匪卽黑夜遁去卒以兵力單薄湖而遼闊未克聚懺然經此兩創匪胆稍懾時浙省湖州匪勢正盛即派飛划四十艘赴浙會勦旋准署浙撫臣瑞興電咨浙匪己靖蘇屬冬防正值吃緊當飭各營仍回防地盖此等梟匪治之不嚴　聚衆滋事一經痛剿則散而爲民道而回籍其常事也至各屬所報刦案均己責成破獲吳縣蠡巿一案情節較重亦己獲犯正法訊係河南客民所爲此外並未有以梟匪聞者臣以爲時艱民困游民散勇靑紅幇匪勾結爲患固不止鹽梟一類蘇省濱江一帶有外江水師鹽捕緝私各營扼要防守若内地則湖港紛歧四通八逹就形勢論正宜擴充水師有與分布雖經臣于原有水師之外添設飛划副右一旗攺造飛划槍船二十四號並購製靖湖淺水兵輪一艘扼駐太湖要口兼備防勦總因籌餉匪易布置尚覺未周且蘇浙　省諸待商辦未敢急切從事此則臣雖去任而不能釋然于心者也欽奉前因除移交護撫臣濮子　會商籌辦外謹附片具陳伏乞聖鑒謹奏 
[女子國民捐簡章]  
　　（一定名）國民捐創自京城推及各處今由桐城吳紫英女士創議專募女同胞共盡義務故定名曰女子國民捐（二創議者之責任）先將手寫小萬柳堂屏帖各件盡行印售所售之錢悉繳存戶部銀行專備提還賠款之用以後終年臨帖隨寫隨印售價全數報捐（三收捐處）暫由上海英租界新馬路永年里廉公舘代收當面掣会攸條積至百元卽彚交上海戶部銀行收存並詳登報章以昭大信（四名盡義務）如有熱心愛國之女同胞慷慨捐貲不拘多少皆是各人自盡義務隨處勸人認捐亦屬分内當盡之義務並非强派勒捐（五分期交捐）如有願多捐者認定若干數儘一年内分數期繳淸亦可（六務實）捐戶姓名籍貫詳細實填不可用無名氏等字樣以便核實（七生息）存戶部銀行後照章常年四釐起息將來提還賠欵時所有息銀一并助捐（八退款）如將來提用並非預還賠欵則照北京成議憑原收條如數退還原主所有生息一并交還右簡章如有未盡事宜乞諸女同志隨時指敎修改以期妥善女子國民捐收捐處謹擬顚 
[西儒講學]  
　　美國名士李佳白先生自今年開學每特定每兩禮拜演說一次本禮拜六下午五旬鐘爲第二次講期題爲意大利國之名人馬博羅此人於元代曾至中國游歷爲中國効力李先生特採其事實以表彰之己請意總領事首座並聞適有意大利兵艦名馬克博羅者來滬該艦將校届時亦到堂與會堂極一時之盛諸君子公餘之之暇盍亦往眙偉諭乎（也） 
[出洋考察製造之華洋官匠將回]  
　　製造局會辦李觀察經叙去年奉江督札飭帶同工匠及洋工程師柯尼斯君機器廠委員楊鳳儀二尹等赴英德比奥各國考察新製各種機器茲己考竣發電來申乘德國公司起程約於今明可以到滬魏觀察因卽遣丁在美最時洋行馬頭迎迓（寶） 
[製造局總辦回滬]  
　　滬南製造局總辦魏觀察日前因公赴蘇昨己事畢回滬矣（寶） 
[房租擬充學堂經費]  
　　昨報紀本城段董諭甲淸查邑廟房屋租費一則茲悉各董等查明之後有擬禀請縣尊汪大令將此項房租費移充上海學党經費之說（事） 
[道憲諭禁賽會]  
　　滬南高昌廟本定本月初八日賽會道憲瑞觀察飭縣及巡防局嚴行禁止以免匪徒乘間滋事（尺） 
[大東門内擬築馬路述聞]  
　　總工程局各董事近聞擬自大東門内迤西直逹道轅翻造馬路一條以便官紳馬車出入當將四至基地拆改情形繪圖貼說以便呈道核示（事） 
[飭差催造丁册]  
　　上海縣汪大令查得光緒三十一年所造各鄕人丁册未經一律造齊故丁前日飭差諭保速造報（嚴） 
[松府札飭限破命盜要案]  
　　松屬上南各縣境内所報命盜要案久未緝獲者甚多近經松府戚太守查閱案卷分别札飭該縣赶緊勒限差捕務獲訊詳核辦（嚴） 
[函提命案要犯]  
　　在西南門交界被人挖破腎囊謀斃之無名男子由捕緝獲顧小二子戴陳氏到縣訊悉被兄顧和尚因姦謀斃和尚因在租界犯案管押西牢應請提訊己志前報前日縣尊汪大令備函照請捕房曁領事署公共公廨將顧提回訊辦一面將案禀道核示（嚴） 
[滬南賭風難絕]  
　　南巿二十三七鋪及十二圖地方今春賭風甚熾雖經縣局查拿依然懲者自懲犯者自犯前晚南京街乂有己革滬軍營什長趙某抽頭聚賭有某樹行之寶寶賭負被賭徒捋去金戒寶寶不服糾黨在陸家浜鬥毆經二十七鋪地甲拘局請究局員江鹺尹諭令押候提到頭家一併究辦（尺） 
[騙婚敗露自盡]  
　　美界伯頓路劉炳章之妹阿桂頗有姿色有鍾寶慶者見而艶之仁以族人央令作伐爲詞向劉說合近日被劉查得實係寶慶自娶爲妾當向詰責寶慶知事敗露潜吞生烟斃命家屬以劉威逼自盡大肆口舌劉卽投報捕房捕頭飭探朱桂生查復核辦（似） 
[路斃棺殮]  
　　前日六馬路滿庭芳街有無名男子路斃經捕投報捕房捕頭飭傳三圖地保唐全坤往查有無屍親旋經死者之親戚到場收殮卽將棺木領去（命） 
[西又斃押犯]  
　　昨晨提籃橋西獄内又斃押犯范慶福一名由管獄西人知照捕房飭傳地保查殮（俄） 
[上海縣案]  
　　　　丁孫氏控　　　　　　　　　　奉注大令提訊孫氏倩人扛抬至案供患　　故夫丁承榮在西門外　合興皮坊夫世己久因無兒女由姑甘氏在　堂領養一孩給氏爲子取名家　今十九　　姑未故之前曾　田地　洋分給夫廷一人田産皮坊均　　　　　　　　　今有　妹萬丁氏　丁氏　戚甘良柏等强附許丁氏之于許　　　　不　　　　内叩擾行凶爲此控究丁家 
 
 

Page 18

 
 
　　賢供詞相同許榮發供幼承母舅丁承榮允繼爲子家中兄弟二人小的居長大令以例無長子出繼外家且無繼書顯係覬産滋擾喝常頰五十下許丁氏甘良栢尚供榮發碰曾繼丁爲嗣大令飭各掌頰萬丁氏供在金陵家内接寡嫂孫氏來信命婦人到申餘語含糊大令判交官媒押候遞　許丁氏母子及甘良栢不計再到丁家違准提案嚴辦○馬夏氏扭楊勝榮控追欠洋亦奉訊究夏氏供開福生碍灰行楊勝榮係水作頭去秋包造房屋結欠碍瓦洋四百十三元索至年終立一借票載明本年正二三月三次拔淸詎料迄今分毫未還求請究追楊供包造壓價尚未收齊求限　節中秋兩次償楚六令判楊責一百板交保限三四五月三斯淸還具結存查○前當地保之楊鶴亭慣將業戶單地移花接木塗改盜賣以致屢次被控責押今有曹王氏上控楊與魯寶生盜賣田地札縣提審楊卽聞風逃避昨提伊父楊芹齊訊究供稱鶴亭於一月前往蘇情願喚回交案大令判覓的保限半月内將子交案訊究（嚴） 
[總工程局紀案]  
　　花衣街義昌錢莊前日有恆裕米行學徒楊華生持二百五十元之卽票向收現洋莊夥察係僞造扭住盤問稱由成衣匠王福堂托收卽喚巡士拘楊解局請究莊夥王本一投案禀請訊辦質之揚供票由王在侘中出錢三十文囑令代收王供與楊素不認識並無此事明府判責手心二百下抑候查明核奪楊交保○鄭洽記土行庖丁毛寶順與槽坊夥任杏生誘拐行中婢女來順連陞至美界提籃橋居住正欲派探往提被該行夥在途　見當將兩婢帶回遣丁送案請究二婢同供被毛等領往北巿看戲住在美界是實明府以毛任拐女屬實復責手心二百下發押改過局一年二婢以近奉督憲新章不准價買奴婢判發普育堂擇配○副裁判官陳良玉二尹昨日帶同地甲人等至各街查看垃圾在太平弄内查見廣素興煙間樓上有八抺牌拘獲朱阿有范順金盛鳳鳴及烟間主曾阿寶立命解局由孫明府提訊之下判曾責手心一百下朱等三人各責五二下從寛釋放○王金桂今正在小南門外邱姓家竊取皮箱一只及衣服等物前日被包探拘獲並在身畔抄出當票解局請究孫明府判王責手心五百下押捕房一月贓給失主（尺） 
[押限交人]  
　　鄭熙樵在英美公廨控執事翁阿葉透支洋无盜賣貨物前晚奉關司馬提訊鄭供開寶昌押鋪用翁經理各事去嚴透支工洋二百餘元又盜賣押主各貨洋一千五百餘元請追訊之翁供所欠帳洋現將自己裕興隆廣興隆兩店作抵旋有翁阿卿投供阿葉並無存銀司馬以阿葉欠銀屬實判押限一月繳還阿卿交保候查明有無存銀再核（當） 
[英美公廨早堂案]  
　　同知公報關行失竊洋布馬頭包探陸阿四拿獲收贓之楊榮生及船戶姜錦堂楊林生等解訊不認己志前報昨日復訊見証張才本將沈老四交案陳關林即老三未到沈供在三馬路恭園見老婦曾告陸探愿賠贓洋五十元是實同和公遣夥投供前堂供明楊母到失主處懇情乃向行中陳姓央懇質之楊姜二人尚供見証張阿本乃陸探之夥串令誣控關司馬以案证確鑿商之美白副領事判楊榮生收贓楊實罰洋一百元充公仍賠贓洋二百十元與姜還押捕房候再定罪○揚州人陶順隆與和尚史德水貧病無依前日先後投蘇州河自盡由七百廿六號華捕等救起昨日解請安插司馬判送棲流所調治再核○王金渭夏友田共挖耶松廠大門圖竊爲印捕拿獲交由水探解究司馬判發押本廨兩月○胡榮太掩竊洋人皮靴　物由捕解究判押一月○侍者林明法被洋東疑竊戒指交捕解訊不認奉飭交保在案昨日復訊司馬以林未到判將投案之林母釋出於下禮拜二晨著林親白投訊○馬夫錢阿全因快馬違章撞壤東洋車由捕解訊中西官判罰洋念元充公再罰賠修費洋五元（當） 
[法租界捕房發落]  
　　張陸氏前日有事赴蘇託同居之沈陳氏看守房屋回滬後見皮箱巳被　關竊去洋一百十八元當向查問知係該氏姘夫所竊具控公堂奉判將氏押追在案前日陸氏續求訊追陳氏求恩交　陸續拔還陳大令淮子保出限一月内交淸如延于究○打包店夥施九郎被同業查根寶　傷後查卽逃逸拘到店主姑沈徐氏及幇凶之項阿大判氏交保項押候澈查在案昨日覆訊堅供在旁解勸並未行凶大令姑念己押月餘諭令保釋○擺糕攤主施金輩扭控倪瑞郎糾黨搶去銅元八千文昨日提訊倪供銅元係姜瑞生所搶大令飭探帶倪將姜緝獲解案再訊○竊衣之嚴裕金獲案之後因原告不到奉判交保在案乞今日久無人具保昨由大令恩予開釋（臨） 
[美租界捕房事]  
　　周紹羣飲酒過醉在楊樹浦路胡閙由九十五號印捕拘獲押候醒釋○車夫潘瑞標前晚在揚樹浦路悮將工部局所燃修路燈撞碎山捕拘獲奉飭賠洋二元了事○長江積竊胡增元連竊德興華利等輪般搭客衣服由探劉阿炳拘獲　候吊贓解辦（似） 
來函 
[來函照録]  
　　江蘇工藝局提調何乃蔚敬拜首上書申報館主人先生譔席謹啓者竊聞西國報館言政治有官報言商務有商會報言器藝學問農工物産天地格致以及兵戎機謀鄰國舉動凡一切新理新事莫不皆有報上起國君下至庶民觀聽所注卽莫不皆以報爲目的國中報館之多如日本三島地尚以数百千計故覘國之强弱亦可於其報館之衆寡準焉我中邦爲三千年聲名文物之區曩時謝客閉關因承積習竟未聞有以斯迪人聰明者始自貴館創立日報導士夫之智慧開氣化之先聲三十載以來四海馳聞宗風滋暢民間稍稍知閱報之有益則皆貴報爲之功臣而貴報之宏名嘉譽深入人心雖婦穉亦無弗能稱道足徵貴報立例之善載筆之信最爲首屈一指矣欽仰欽仰茲敬有南言者竊維工藝爲富强實業乃蔚承乏斯差一年餘矣程途日遠功效難期尸位素餐莫名慚恧乃入春以來各報館記載敝局事噴有煩言其間有謂敝局尅扣工資者有謂短給飯食者有謂扣留工徒不使畢業者卽如此次貴館所登工徒祇六十三名以廠長矇充教習各節亦一端也　局晋有定章可稽考月報可抽查雖疊經局外之品評或尚呆望上台之鑒核至於不知爲何人邀集賭愽抽頭至七千餘金一節在執事據有聞必録之例論議本無所容心不明揭乃蔚之名忠厚爲懷己足深感無如敝局爲乃蔚經理自三十年八月到差從無一日離局忽蒙此毫無影響之危詞是必有欲得而甘心者夫蘇州省城也各大憲耳目之所寄工藝局公所也局内則司事工徒雜役麕集局外則居民鋪戶舟人聚觀七千金巨 * 
欵也賭博人所好也乃竟一無傳播塲而如此秘密何其神也噫烈火爍金積毁銷骨 * 
自古若斯良深慨歎乃蔚以孱弱之餘獲膏盲之疾自分苟延殘喘了此餘生有何名利之可爭是非之足計耶無如貴報一出中外皆知上無以慰諸父諸兄之屬望下吏無以示若子若孫之楷模乃蔚不辭爲江南不謹官實羞爲何氏不肖子至於敝局公事自有公論不敢辯不必辯亦不暇辯也爲此不揣冒昧專函奉懇可否卽請將乃蔚原函登入貴報耑之處出自鴻裁倘荷代爲更正尤感尤感敬此卽叩貴報諸執事先生均安諸惟雅鑒不旣乃蔚謹拜啓 
 
 
