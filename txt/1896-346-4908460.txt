# 1896 - 346 - 4908460

 

Page 1

 
 
[重印明季稗史告成] [  圖書集成局啓]  
　　明季稗史一書分子目一十有六曰烈皇小識曰聖安本紀曰行在陽秋曰嘉定屠城紀略曰幸存錄曰幸存續錄曰求野錄曰也是錄曰江南聞見錄曰粤游紀聞曰賜姓始末曰兩廣紀略曰東明聞見錄曰青燐屑曰吳耿尚孔四王合傳曰揚州十日紀大抵雜紀前明末造佚事體例雖近乎任史要皆得諸目擊非同耳食之談披閱再三實足與正史相印證本局前曾覔得舊本用活字板印行寰海流傳爭先購置茲復印以雪白連史紙校讐裝釘精益求精每部六冊碼洋七角請臨三馬路申報館帳房申昌書室及各書坊隨意選購各外埠申昌亦皆有寄存 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据力書臚列治法斧藻羣言足稱黄岐之功臣青囊之盛業誠醫學入門之階梯刋印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈 
[閱本報所譯中俄和約略抒管見]  
　　俄羅斯西卑利亞鐵路興築至今已歴年所適中東一役議和使者將遼東半島割畀日人俄人仗義執言索還中國日人懾於俄人威力唯唯遵從我中國思有以酬之乃與俄人重訂約章准將鐵路接至奉天吉林諸處而以奉天之旅順口大連灣山東之膠州借與俄人以備日後駐軍之用其約見於西字日報本館悉心譯出已列諸本月二十三日報章矣執筆人取而閱之不禁喟然而歎曰我中國於此其眞處心積慮臥薪嘗瞻之秋哉高目一二十年中安南入於法　甸入於英琉球臺灣又次第歸日人掌握朝鮮更准其自主不復奉我共球我中國屏藩早已蕩焉無存無復有備侯甸奇荒之列者所賴满蒙一帶雖與俄壤地相接依然如無缺之金甌一旦將旅順口大連灣及膠州准俄於有事之時屯兵設戍東北諸要隘失其形勢其何以嚴屏蔽而守疆圻乎顧僕以爲中國之轉弱爲强安見其不在此一舉攷中國之准俄人造鐵路以三十年爲期其借給膠州也以十五年爲期此三十年及十五年中中國苟有志振興則修我甲兵嚴我守備精心擘畫奮發有爲興創海軍者有年整頓陸師者有年講求製造器械者有年測量疆域形勢者有年崛起爲雄毋稍委靡誰謂堂堂二十一省袤延一萬數千里不足以鷹瞵鶚視執牛耳於亞細亞洲之中乎且兩江旣創自强軍延德人以爲之訓練俄人又准中國師其成法調出色之員弁訓練東三省練兵他日者舊習胥捐新機頓起亦如日本之稱雄於東亞出人頭地特一轉移間耳抑欲强必先謀富中國旣於各省大興礦政而長白山黑龍江吉林諸礦准中俄人鳩工開采以濬利源行見山澤菁華取之不竭煤則以之供爐火鐵則以之備製造金銀銅則以之利貿易裕蓋藏富國之經可操左劵遲至十五年三十年之後漸漸收回鐵路卽膠州所築之兵營兵庫船塢機器房亦得一一取而有之而我旣歴練多年不須借異國之材卽可自行管理當此之際中國必威聲大震中外傾心更何患乎日人之偪近東方俄國之毗連北鄙以及歐洲各大國之眈眈虎視昕夕垂涎哉雖然我中國固可以自强而日本則已多所束縛矣何則日本自倣行西法僅二十餘年卽已威武奮揚取勝中國由是朝野上下無一不志太言大趾高氣揚其保護朝鮮也豈僅樂居保護之名哉實欲陰據爲已有耳不虞俄人突然而起横梗其中兵船數十艘游於海面陸軍十餘萬屯於邊陲數閱月中無日不躍躍欲試日人雖自矜武勇以俄人臨於其上幾乎不如牛之僨豚向猶謂俄地嚴寒冬天無泊船之所今旣借得大連灣旅順口常年不憂膠滯可以行駛自如而又可設軍鎭於膠州屯煤峙糧安營築塢進可以資攻擊退可以備製械修船其由膠州以逹長崎航路可通毫無紆曲苟欲與日人兵戎相見易如反掌無待躊躇而又可假道高麗以取直捷日人卽俯首聽命不與交鋒而置械購船增戍設壘勢必疲於奔命庫藏漸空所得中國之二百三十兆金悉數棄捐猶虞不給苟一接仗焉俄人乘勝而進風捲雲飛兵費之償更不可以數計然則俄人此舉安見其非中國之福而日本之殃日本不乏有心人其亦知塞翁得馬之非福乎至謂俄人之欲蠶食中國則日後縱難逆料目前尚未見端倪總之中國苟有志自强則不特俄人不敢存覬覦之心卽歐美諸大邦亦不難使之俯首帖耳日本更無論已有志者其好爲之 
[松江試題三志]  
　　松江采訪友人云江蘇提督學政龍大宗師於本月二十七日考試府學華亭奉賢婁縣四學生員府學四書文題仁以爲已任不亦重乎華亭民可使由之不可使知之奉賢人而不仁疾之已甚亂也婁縣不在其位不謀其政通塲策問漢世中外藏書凡幾何劉向據秘書分任其事與同奏事友何人班志藝文於劉歆七略時有出入省並試詳舉其篇目申明其義例詩題賦得玉壺傳點咽銅龍得壺字五言六韻 
[松江生員經古案]  
　　松江采訪友人云江蘇提督學政龍大宗師科試闔屬生員經古於本月二十七日薄暮發案計經學正取五名朱貽翼南阮惟和奉于鬯南胡常惪婁張維南備取五名孔憲和上張家鎭青胡咸亨南莊禮柔奉朱贊臣奉古學正取八名王宗毅上李鴻膏上夏景仁府馬超羣府葉人華顧德鈺南唐元斌府蔡勤恪華備取十四名張葆馨華宋經湛府徐彭齡府濮煥章婁楊文鳴華張錫謹婁高崇珩華李宗鄴上盛廷猷青蔣壽祺青趙鴻書青徐揆卞上趙世修上錢學乾青散文一名俞一夔婁史學正取三名朱祥黻府葉秉常金朱玉書府備取四名王植善上孫承綸府周承燕南陳金鑾府算學正取三名項文瑞府張在新上徐鍾瀛上備取三名項鍾　青王國賓上周以南華時務三名朱惪淵婁陳思謙上馬文堯南兵學一名陳修琦府 
[塲期續錄]  
　　江蘇提督學政龍大宗師科試松江所定塲期前經登報兹者采訪友人又函述云派定塲期之次日文宗查得其中尚脱却覆試一等生員一塲因略改日期再行牌示兹特照錄左方計九月二十九日覆童生經古十月初一日奉上童生正塲初二日覆試生員經古兼補歲考初三日金南童生正塲初四日覆試一等生員初五日提覆奉上童生初六日青浦童生正塲初七日提覆金南童生初八日華婁童生正塲初九日提覆青浦童生初十日第一塲考優十一日提覆華婁童生十二日第二塲考優十三日貢監錄科十四日第一塲考拔十五日覆試新進童生十六日第二塲考拔十七日新生總覆十八日奬賞十九日起馬 
[祭纛盛儀]  
　　九江訪事人函云十七日黎明鎭憲宋珮箴鎭軍標下前營後營城守營選鋒左右營新勁營各將領各率所部隊伍齊至大校塲祭大纛迎喜神由鎭轅至大街出西門走租界迤邐回營前有馬兵百十匹大旗數百面洋槍千百桿映日凝霜并大刀虎又護衞盔甲亭銜枚而進隨後馬上背印背敕背令箭等色目皆年少之俊者顧盼 
 
 

Page 2

 
 
生姿各將領率皆騎怒馬擁健兒氣宇軒昻兵丁裝束如火如荼如熊如虎望者生畏營中以迎喜神爲大典故霜降後類擇風清日朗之天舉行盛事焉 
[漢皋火警]  
　　漢口采訪友人云本月二十二日傍晩上燈時漢口正街利濟巷口永春堂藥店學徒在樓上烘焙藥料遺火爐旁頃刻間回祿神卽惠然肯來作不速之客轟轟烈烈銳莫能當幸賴附近紹興會館京江會館大王廟福善堂武聖廟諸水龍聞警齊來四面政擊火鴉十隊始戢羽而回僅燬後進樓廳鋪面尚獲無事 
[甬江火警]  
　　寗波采訪友人云九月二十六日之晩鼕鼕街鼓方打四聲忽聞警鉦聲自遠而近披衣探之知東渡門外小江橋茂昌土行棧房不戒於火時已紅光高燭漢霄霞蒸各水龍聞警馳來吸水噴激移時卽告熄僅焚去後進一層約計樓房四五幢○某日天寗寺橋大街某布頭店小孩因冐風寒以致發熱其母以爲失魂也思以巫術禳之夜靜時用一紙燈籠幕以孩衣更以清水一甌面糊以紙若符籙然移灶上鍋於他處而置甌米篩内安放鍋框令一人以手蘸水彈紙上隨彈隨呼孩小名一人手提燈籠在灶下應之視紙下起水泡則以爲魂已歸來將燈籠懸諸帳内不隄防火燄勃勃四散飛揚被褥枕衾悉付楚人一炬迨火撲滅而孩已化作灰塵矣慘哉 
[倫常大變]  
　　天津采訪友人云龎四龎五從弟兄也昆曰士舟季曰作舟同居郡城丁家胡同萁豆相燃違言屢起五更性成狂暴且視金銀如糞土邇已揮霍一空拮据之餘時向其兄稱貸兄以無底之壑雖竭西山木石亦所難塡每有所求輙婉詞以却旣而五又擬將未分産變賣四不允五曰是非手足情深直欲制吾之死命矣與其我死而彼獨生不若以命相拚庶得同歸於盡於是潛購取手槍一桿卽俗名牛腿者實以子藥往覓四而尋仇焉其婦恐一死一償頓釀家庭變禍勸之不聽乃乘隙取繡花針釘其槍眼俾不得發彈傷人而五因未之知也比見乃兄扳機便擊四眼明手快立卽趨避兇鋒急不擇途仆於屋外五趨而出揮刀亂砍遍體鱗傷旣而審其槍有沒鼻針在火門内知其婦所爲不禁遷怒於婦搶步入室出尺組勒婦使氣閉隨自取洋烟服之子女駭極而號五斥之悮以爲亦將置之死地奔向街頭喊救一時親鄰畢集地保亦聞信前來一面料理四之傷痕一面解救五夫婦及四蘇甦卽偕地保赴縣控陳縣主正訊騐間五服毒之報又到爰飭將四舁回醫療俟五灌救得活再行提究詎料五遇救回生後卽逃不知去向不知牧民者將何以讞之 
[批帖重開]  
　　營口自甲午年邊烽告警後抺兌銀兩每寳銀一錠加色至七八十兩之多事定後遂分新事舊事新事概用現銀舊事或分年或折扣至今未了月來銀兩緊逼仔爐千兩取銀不過一二百餘則仍須過帳日間已有暗加貼色每錠三錢之事然秋成以後所有各處販糧船隻皆須現結現銷不能留難刻下新來小船皆一律現銀交易故住客之行家異常棘手衆油坊議開批帖豆油現價四兩五錢賒期明年六月交銀者四兩九錢皆明春開河船到付貨以紙劵易現銀藉以流通市面亦不得已之變通辦理也然以本年收成而論豆價實不應如此之昻故客帮觀望有行無巿餅價今尚五兩八錢爲數十年來所未有聞東洋年内尚須去餅八十萬片通計營口衆油坊後日至多出餅三萬片恐不敷用今年廣汕厦申寗各口所去之餅豆不如去東洋之多華商在大坂抛盤賣餅至中歴十月底交貨爲止所知者八十萬不知者不在此數時將冬令田事早竣日人儲此多餅其意可想而知 
[首善紀聞]  
　　京師訪事人函云春夏間屢奉皇太后懿旨命重修圓明園大工思規復舊制嗣因四十八處工程太鉅廷臣請從緩辦理刻議定暫將　北隅七處興修派定官商二十三家已於八月十八日開工旋因瓦匠聚議向工頭勒漲工價每匠一名日須京蚨當十錢三千六百文較前每日增漲四百之數九月十一日諸商會齊公議未允匠人之請故迄今瓦匠尚在停工只遣小工清厘基址然磗瓦灰木諸料均已堆積左近崇如山阜矣○近傳懿旨皇太后准於九月二十七日由頤和園還宫皇上迎進阜成門沿途官弁恭迓鑾輿敬謹將事○李爵相於九月十四日到京榮仲榮協揆派兩翼兵弁迎迓鈴轅出郊數里爵相入城後照例暫息行驂遂就金魚胡同賢良寺内下榻俟覆命後方回宅第○前門外廊房二巷義成首飾樓突來一人輿馬氣度頗類旗籍富貴人定打珠翠頭面赤金首飾金釧寳鈿多件計值白金二千三百兩有奇議妥啓囊出銀票一紙三百金留作定銀囑俟諸件做齊送至内城總布胡同某宅交貨找付價銀八月杪遣夥送去則朱門廣厦居然大家閽人檢點送入内宅旋出謂夥曰適我家老爺高枕未醒清夢無人敢擾太太只管收物不管找價奈向夥躊蹰間閽又曰無已我先墊付可也乃翻篋探囊取銀票數張檢付夥手恰符欠數夥接閱視一色皆東四牌樓恒利錢店之票閽者復喚一健僕至囑偕夥同往錢店一對免致將來有舛僕唯唯與夥同去至錢店時則僕已落後夥恃銀票在手亦不介意及出票交錢店一對則盡膺鼎也覓僕已無蹤影急返某宅則房門虚掩闃其無人送來諸物亦已飛去矣夥懊喪欲死向附近居人詢此房房主乃亦不甚了了度其形迹似與若輩一流人物迄今已近二十日尚未尋出端倪○前門外迤西大弘廟福聚糧店主爲孫燮臣侍郎族人九月初忽一人芒芒然來手持侍郎長公子名片謂店夥曰公子刻在瑞林祥東記購買洋貨一時囊鈔不足遣我來借京票六十千店夥答言無票有錢乃遣一有力學徒荷現錢六十千隨來差送去其人見錢不到手知計不行出門逕趨徒負重隨之十分喫力比至大街來人已渺徒自至洋貨店詢公子蹤迹則未曾來徒驚詫急負錢歸趨蹶太急邪火上衝嘔血斗許昏倒於地移時始甦刻延　調治尚未痊愈惟孔方兄則幸無恙京城賭局騙局向皆施之富豪近則寒素亦受其欺詐往往有因非已財或有急需致受人騙尋死覓活眞可謂暗無天日矣○琉璃廠迤東地名百花園徑本偏僻有甲乙輩在彼布置窩巢若住戶然復使人四出探望見可魚肉者設計誘去詐騙其財千奇百怪想入非非八月中一鄉人擔鮮果入市售得銀七兩懷之而歸路經此處被若輩瞥見猛自身後呼之曰鄉親貴處答以京西某村其人曰恰好與舍親某村相隔不遠鄉人曰諾其人曰請代寄一信可否答曰可其人遂約鄉人同至窩巢入室先有四五人在内方圍坐賭寳其人謂曰請君少待我寫信去衆互爭勝負似不暇與鄉人語者鄉人坐待旣久移步近局立看開寳人忽顧鄉人曰我出小便請老哥代看片刻千乞勿令伊等揭看此合鄉人首肯開寳者出衆索一窺紅黑鄉人始不允力按寳合旣而衆曰汝眞呆子看以後汝亦可壓一 
寳大占便宜再四慫恿鄉人心活微啓合蓋竊視衆曰四也僉移注壓四開寳人時已回矣入座回有壓者否鄉人急探腰内槖出七金孤注壓四上壓畢啓合則二也衆相顧失色鄉人金盡囊澀咄咄駭嘆寄信人出曰鄉親我信暫且不寄不煩勞兄駕矣鄉人無可如何喪氣出門○步軍統領衙門堂憲於九月初間張貼告示諭八旗兩翼五營兵弁有地面責者令嚴拿詐騙匪徒指稱近日京師地面往往有初更後在偏僻小巷詐開門戶搶掠者有白晝假冒熟識計騙平民者又有搶人勒贖丢包訛詐種種不法不一而足以及無恥婦女沿街詐索或者爲人驅使圈套控告各等情諭地面兵弁明察暗訪嚴密鎖拿倘奉行不力定將地面官弁叅處責革云云經此次嚴諭後地面官弁皆振刷精神訪拿若輩一時詐索之徒或可少形歛迹矣　　　　　　　　　　　　　　　　　　　　　　 
[南海竹枝]  
　　廣州訪事人函云許大中丞瀛眷前月由新建坷里越大庾一路東來船到南雄此爲下水卽可順流而下日前已派克虜輪船往北江迎迓旋抵省垣泊天字碼頭差役人等四營將官排隊出城迎接旌旗耀日甲仗連雲車馬喧闐道途壅塞○迪隆里横街雖非娼寮大抵皆龜窩眷屬也某日南海縣書差人等恊同地保將容安街某住宅查封左右近鄰莫知其所犯何案均皆驚訝不置後頟被熬龜膠一黨人所告謂其買良爲娼情事未知的否○逢慶北街横巷崔某遊手好閒日以誑騙爲生凡受其害者一聞其名莫不髮指去年由篷萊新街遷居於 
 
 

Page 3

 
 
此交過租銀一季此後分文無著并引誘匪人窩藏聚賭爲屋主所聞恐防拖累先投街集廟竟不爲動後投訢練局郭紳發勇捉拿綰以黑索始能押解到局現擬解官懲辦其母托人再三求情並允卽日遵斷出屋○老城内大石横巷陳某家稱小康前因喪妻遂納一妾係外籍人已生一子矣妾兇悍異常横行無忌諺所謂好吃懶做之外加以嗜賭非常高興其夫不遂其所求卽吵閙不休每富河東獅吼其夫每以子稚爲之容忍去年因勒索夫銀持刀砍傷頭面鮮血淋漓街鄰恐釀大案勸其夫將妾送官南邑尊訊明後准其遞解回籍陳某方謂從此可免擾累矣不料日前又由原籍協同匪類數人到陳某家要見他所生之子一面陳某無奈又交銀七十圓完結閱日又來滋擾更甚陳某迫得請街鄰集廟理論街衆見陳某毫無丈夫氣置之不理恐亦非孔方兄不能遣之使去也○鄉村盜竊非有内應未敢問津其獨往獨來者必確有絶跡之手叚所謂獨行千里者也瑶臺鄉離城有八九里之遥某夜鄉中某宅因天氣炎熱大門未關此處係窮鄉不近大道夕陽旣下厖吠飛行無驚眞絶好村落也詎賊垂涎及至因見門外有义桿一枝卽緣桿而登其屋復循簷而下伏於無人之處俟更深時掩入内室聞其家人睡熟卽倒匣傾箱揀其綢衣細軟用紅毡包好并將自已所穿之衣褲脱下著過著莨香雲紗衫褲并穿新鞋携贓而逸迨賊去人始驚覺起檢衣物計失約值四五十元當卽通知更練四處追尋適賊携贓在流花轎茶館左右遊行其時天色尚早茶館門尚未開而前途巡勇尚未下夜故此徘徊不進恐被查獲也時瑶臺更勇已跟蹤尋至見其形迹可疑并認見賊身上所穿之香雲紗衫褲上前捉獲帶回審訊據供係前在黄婆欄處造鞋生理並無　内人指引贓物放在茶寮後竹樹坡上用物遮蓋云云於是立將贓物起回將賊割去一耳釋放○萬善里近採虹橋有小園一區地頗幽雅園旁有隙地園主貪圖小利聽人搭蓋竹寮作賭館一間此處四鄉往來通衢生意頗爲某紳垂涎向索規費園主吝而不予紳忿不可忍卽赴縣呈遞禀詞并牽涉園主窩贓包庇縣尊准詞後飭差查封并要園主到案於是園主驚惶無措連日入城打點未知能消案否也 
[憲旌蒞滬]  
　　新任江海關道憲吕觀察定於二十八到申等情已誌前報前晩鐘鳴三下本埠接到電音觀察已乘均　　輪船入吳淞口由是駐紥九畝地之道轅親兵滬軍營勇丁整齊隊伍出城迎接文武各員早在金利源碼頭伺候至天將黎明憲旌抵埠各官紛遞手版觀察乘輿進小東門前後有親兵擁護直至敬業書院公館移時各官又到轅禀見 
[令節欵賓]  
　　昨日爲日本天長節駐滬日本總領事官珍田君捨已就署中陳設一新肆筵速客下矴浦江之三井物産會社日本郵船會社各輪船皆高揭彩旗鮮妍耀目午前鐘鳴九下寓滬日本官紳士庶咸服燕尾服羽織褲趨詣署中正樓上向明治帝后御容行三鞠躬禮御容以攝影法映出一則戎裝佩劍望之儼然一則踠地裙長衣裾古雅祝嘏旣畢次第散回午後四下二刻時邀請各國官紳同赴茶會卽日本人所謂立筵車馬衣冠絡繹而至領事一一款之至七下二刻始畢時已西山日薄暝色催人署前矗立長竿遍綴紙燈通衢照耀適大島艦游歴來滬艦長遂命諸樂工爲之奏樂摐金伐鼓厥聲喤喤九下鐘時日人士衣冠麕聚聽樂稱觴亦有命婦閨媛嬝娜娉婷相携而至者飲次羣呼日本天皇萬萬歲領事萬歲邦人萬歲蓋日本以萬萬歲祝帝后萬歲則通稱也其與中國之俗尚不同如此 
[秋賽二志]  
　　昨爲寓滬西商秋季賽馬之第二日時則清輝朗照薄煖宜人紫陌塵香紅樓日麗傾城士女聨襼偕游團扇輕衫微映柳陰斜照周昉傳神之筆當亦難繪此妍麗風光日加午騄駬黄騮爭先飛駛計賽九次第一次共賽八馬怡和洋人首先馳至第二次共賽九馬麥加利洋人高奪錦標第三次共賽二十三馬馬立師獲全大勝第四次共賽十二馬怡和洋人得意而回第五次共賽四馬牛奶棚洋人先鞭早著第六次共賽十馬亨泰洋人獨占先籌第七次共賽十馬大藥房洋人居然首選第八次共賽十二馬大馬房洋人爭先一著第九次共賽十一馬怡和洋人捷足先登賽至此黄葉村前已見夕陽欲下於是各西商皆乘欵叚而返觀者亦成羣結隊漸漸散歸惟聞燕語燕聲沿途笑語或誦第六才子曲曰破工夫明日早些來則應之曰曷若倩疎林你與我掛住斜暉莫謾一聲聲道不如歸去也　　　　　　　　　　　 
[稽查絲廠]  
　　近年來滬上機器繅絲之廠先後崛起者不下數十家大都洋商居多間有華商亦必以洋商出面兹者英界捕房惠副捕頭令某某等包探一一清查旋查得租界内外共有機器繅絲廠二十九家其中大豐等四家尚未開辦目下已開辦之二十五家以寳昌怡和公和永等五家爲首開設已歴十有六七年其餘或開設十數年七八年一二年不等至機器之多則以振綸爲首屈一指亦可見近來華人之競尚洋務也　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
[名醫返滬]  
　　前報紀青浦名醫陳蓮舫比部應秣陵某大員之聘約有半月勾留兹悉比部察得病係不治之證是以並不覊留卽於昨日乘招商局某輪船回滬尚須小住數日然後遄返坷鄉想踵門乞刀圭者又將如鄭尚書之門前車馬如市矣 
[路工雜誌]  
　　本邑南市由十六鋪橋迤邐而南沿浦一帶曠地前經官議開築馬路以利行人目下自集水街以南直至洪昇碼頭一帶工程將次告竣惟洞庭山碼頭之南尚在用機器釘立木樁並在大關碼頭港口建立木質大橋一座日來各小工亦正在彼打樁所有一切船隻出進均由工程局委員朱森庭明府傳齊各帮船埠頭到局諭令知照每天祇准早晩兩次日間不能擅自出進如違送究不貸○昨日午後有江北船戶某甲偶至關碼頭造橋工程處將木料戲弄工人斥阻不服反敢與之爲難正在紛擾之際適朱森庭明府督率丁差迤邏而來小工等乃禀訴情由明府立卽升座提訊甲供稱小的自知不合惟求施恩明府謂阻擾工程形同匪棍不法已極判令笞責一百板本應枷號姑念無知從寛斥釋 
[上海縣案彚誌] 無錫人袁和尚控惡棍陸掌華鯨吞洋元一案前晩蔣刺史升座訊之袁供係鞋匠住浦東老白渡年二十七歲因髮妻朱氏不安於室遂賣於陳家行某姓得洋一百二十元上青廿九在陸掌華茶館内取洋交人陸係著名流氓硬令將洋寄於伊處因不得不依後零星取回洋廿九元其餘均遭吞沒求追陸掌華供小的開設茶館内室聚賭袁賣妻洋爲流氓白毛囡贏去刺史大怒喝笞始認因祖母患病借用情願想法料理刺史判先押入自新所限卽交洋聽候嚴辦違千嚴比○王敬倌控金黄氏不還押産一案前晩亦由蔣刺史提訊王供本地人年六十有六小的自屋五間於咸豐紀元押與金黄氏計本五百千說明本利均還以租作算屈指三十年房租約有千餘串因向取轉押豈知不肯况上年氏姪阿二有清帳付來呈閱金黄氏供稱年五十八歲此房氏翁在日押下計本七百千房係七間月只收租三千五百旣欲取贖何能不還本錢求斷黄金蘭稱是金黄氏之弟小的曾做過中人此番相勸不聽金阿二供小的向在北市晉隆棧作夥此事理勸不依求斷刺史以各執一詞著再自邀公正人清理○鄉民周慶福之寡媳邱氏爲武生周渭濵誘匿本城廿二鋪經周慶福等尋獲指交地甲金茂生副甲顧加倌得賄縱匿周因將加倌扭至上海縣喊控奉飭看管均誌報端前晩刺史亦提訊慶福供浦東人耕田爲活寡媳邱氏被周渭濵誘令捲物匿於廿二鋪内經小的尋見指交地甲夥請其解局甲夥顧加倌索洋十元方肯出力小的願以身畔兩洋爲壽加倌不允因將人指交允往友人處措借比回則已被放去求請著追顧供係廿二鋪甲夥不敢索賄求開恩邱氏實爲其舅父領去現願催令投案刺史以該甲夥如此瞻玩尚敢花言巧語著笞三百板限將邱氏交出再訊嚴辦○南市正德錢莊經事監生洪承標前年投上海縣控同裕板行主曹守三虧欠莊銀狡賴求追經黄大令拘曹訊追延不料理嗣洪赴府上控批縣飭追曹係平湖籍本埠小東門外沿浦有市房數十幢誠恐查封備抵囑其妻勇顧詢虞出面經管爲供查知果請查封備抵未奉批示前晩蔣刺史帶曹比追曹守三供文生虧欠正德莊銀五千兩一時無力所有小東門外産業已爲妻舅顧詢虞 
 
 

Page 4

 
 
　管不能准抵原籍房屋正德錢莊又不肯受求關提顧詢虞來案著將小東門房屋交管否則請寛限待又生回籍變産料理刺史謂顧係爾妻舅至戚相　何以諉稱不知下落現已至湖州青浦各處關提均無其人實屬荒廖兹姑交原保保出限一月赶爲料理曹叩謝而退 
[英界公堂紀事]  
　　太倉州屬崇明縣人郭金魁僦居老閘順風茶樓内日以喚賣餻餌爲生與同鄉陸氏卽可二娘有私歴十餘年儼如夫婦邇者氏見郭衰老龍鍾心頗厭惡又姘永順水果行夥勝全私去明來亦已有日前晩竟私下議定將郭家中所有首飾衣服洋銀等類席捲而逃潛匿寳善街满庭芳某小客棧中事後郭卽投報捕房捕頭令包探趙銀河將男婦一併拘獲吊到原贓解送公堂訊究○李金桂扭高鑑泉至案訴稱妻子王氏被高誘匿請卽究追屠别駕諭令分别押候訊核○昨日何宦函送某甲至公廨稱此人曾向家丁曹福借去洋銀若干向索不還請爲追給别駕著押候訊奪○袁松山之妻王氏忽於日前逸去旋查知匿跡梅春里王朱氏家昨晨前往領回朱氏堅不肯故以致爭閙不休經三百六十六號華捕拘人　房捕頭令轉送公堂别駕飭分别留候訊核　 
[法界捕房紀事]  
　　前晩跑灘賊某甲混入招商局行駛寍波之江天輪船竊取某客所帶衣包旋經包探獲住帶入捕房捕頭問悉情由令押候解送公堂禀請鄭大令訊究○昨日偷兒某甲溷入帶鈎橋南畔三角塲電氣燈公司木作塲内圖竊未成被巡捕拘獲解歸捕房捕頭令栝其雙足歴一宵始開釋 
[順屬勸捐棉衣第六]  
　　逕啓者敝公所勸捐棉衣諸善長解囊相助業已五次登報頌揚大德現在所做衣褲大半告成已於廿七日裝新濟船至津五十包廿八日裝新豐船五十包共計衣褲二千五百套其餘陸續打包按班運解容俟續有出口再行登報兹蒙黄靜園善士捐銀一百七十二兩陳潤生善　　來永裕堂吳捐洋三十元九章綢莊交來無名氏捐洋十元張麟奎善士捐洋五十元留有餘齋沈捐洋二十元保安堂鄧捐洋十元王益甫善　折價銀一百四十兩穎川蔣氏求病愈捐洋十元積山書局交來無名氏捐洋五十元際此初冬天氣寒意侵人北地風高　嚴更甚諸君子青沒推解使災黎早沾挾纊之恩造福無涯肅恭鳴謝[  上海三馬路源通官銀號義賑公所嚴信厚謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海巡局瑣案]  
　　浦東著名流氓陸掌華纔經上海縣拘懲釋出依然怙惡不悛　又通同同類朱田香　琪祥玉器掌全　　南　　平安街地方聚衆數十人將袁張氏無端擄至浦東藏匿陸掌華家内意欲售與盛家宅某姓家已收得洋數十元嗣因同類俵分不匀在彼平吵田氏之戚串某甲查知底藴卽投爛泥渡巡防局控請究辦局員留穆亭二尹立飭勇甲在附近小茶肆中拘獲小連生一名送交總巡局并　陸掌華屢犯事端應請究懲云云此等流氓迭經官憲嚴拿乃一經釋出依然故智復萌正不解其何以愍不畏死一至於此也○滬南洽興街　　小客棧於前日失去洋蚨二十餘翼店主婦陳李氏梭十六鋪巡防北局請爲查緝經局員祝翼雲二尹立喚汛捕陳阿金到局諭令分投巡緝堂將李阿四汪昌榮黄連金等在查記客棧中查獲解局二尹提訊之下以並無贓物令將李阿四笞責二百板尚有汪黄二人訊係生意中人姑寛免究遂諭令陳李氏出外自行生明實據禀明核辦 
[美界捕房紀事]  
　　昨日上午有病人某甲彳亍至虹口西華德路倒臥路側旋經二百零八號華捕載至捕房捕頭見其形容憔瘁乃飭捕送　英界公廨請讞員安揷○寍波人某甲居百老匯路第五百九十三號工於裝飾舉動類富家子弟其實係傭工於兆豐路一號洋房者流氓陳棠生居附近五百八十六號門牌深知甲懦弱可欺遂於前夜唆使同黨綽號獨臂銀泉山東二喜等將甲軋至某處藉端索詐甲頗受虧事後奔至洋東　歴訴被詐情形洋東乃爲函致捕房指名控告捕頭立卽傳諭各包探嚴查究辦○昨午有西人某甲酩酊大醉在文監司路滋　不休經一百七十三號華捕拿送捕房禁押捕頭令候其酒醒開釋○元芳路第五百八十三號門牌閩人某姓家前晩被偷兒撬門竊去皮箱一口内有皮服十四件值銀五十餘兩事主林園如昨晨奔捕房呈報捕頭准之諭令各包探嚴緝務獲懲究○蘇州人范天生　居北山西路德安里第一百七十三號屋内前晩被樑上君子穴後窗而入竊去衣服等物范於昨晨投捕房請爲查緝捕林頷之 
 
 
