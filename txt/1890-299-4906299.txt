# 1890 - 299 - 4906299

 

Page 1

 
 
[賑物求售] [  申報館協振所啓]  
本舘開辦賑捐以來鬻海内諸同仁捐助各種貴物隨時變價彚解災區茲又承助下文刻圖章一方歴代服制考原三十部每部二　　　銅　　两隻花翎藍翎各一支　有五十部每部六　石印小耕石齋畫譜廿部疫痧草六十本每本洋八分倭刻和漢三才　圖一部感應　　廿本每　一角豹皮一張白象牙笏一方玳瑁邊墨晶眼鏡一付碧玉三聨扣帶一付眞磠砂二粒宫式白玉鐲一付白玉墜两涸鍍金點翠時辰表六隻翡翠帽正二對法帖两册前朝近時名人字畫中堂對聨扇面另物繁多不及細載現當順直山左水　汪洋數千里飢民朝不保暮待哺嗷嗷諸君子有情殷匡救者速臨本舘選購庶變裘成集腋實惠早沾乎 
[弭災要言]  
　　傳有之曰人火曰火天火曰災火與災固有所分也自不小心或經人縱放則謂之人火若今秋久無雨澤自七月下旬起屈指晴燥者將两月風乾物枯動易蔓延以故近日以來祝融屢肆威虐是殆亦可謂之天災矣官府每當冬令則必令人鳴鑼夜行比户知照使人小心火燭是卽遒人以木鐸徇路之遣意蓋欲以人力救天心也顧竊謂天火曰災者必如雷震祖廟之類初非關乎人事乃謂之火由於天乃可謂之災若天時風燥究不至於木中生火凡遭災者仍是人家自不小心以致星星之火居然燎原此其咎固在人而不在天特以天時風燥則偶一失愼易於延燒耳上海爲五方雜處之地人多良莠不齊往往有放之匪棍凡空屋中無端忽報火警此爲匪徒所放無疑官府亦曾嚴查密訪欲得眞正火匪嚴加懲辦以爲懲一儆百之計無如鬼蜮伎俩末由一破其奸而居人之受累者則巳無窮夫彼縱火諸匪吾正不知其意何居說者謂此輩不過懷一乘勢搶物之志然試思火塲之上巡捕包探四面巡邏雖眞正救火之人尙且不能輕易出入若輩掮一箱挈一包往往爲探捕所獲以至身罹刑法仔細思之當亦所得不償所失况一經火起彼匪徒所搶者不過一箱一包而殃及者不知幾許故吾嘗謂損人而不利己此輩是也然此輩之所以敢於大膽者大半由於防範之不密空屋之中被放火者巳不止數次則彼有産之家必宜格外留神倘有空閉房屋赶卽令管房之人加意查察每至傍晚各處周巡一次勿授匪人以種火之隙勿以爲屋經保險可以責令賠償而遂不以爲意試思卽使果全數賠償而數月之房金必當少收於人則甚有害於巳又何利焉卽彼保險之家亦宜與産主約凡有空閉之屋必令加意巡察勿任大意或由保險行派人周視此亦防火之一法也上海救火之法爲各處冠而尤妙者則爲自來水凡有龍頭之處套皮帶於其上自然噴湧而上欲東東指欲西西指隨心如意勢大而力厚故其救火也敢爲得力可以駕乎各水龍之上惜乎龍頭多在街上必遇警鐘告報而後按叚派人持鎖匙開水管之機俾得接皮帶以資灌救頗有惜其來之巳遲者今欲爲未雨綢繆之計當將自來水管遍布於各里内其匙鑰亦置諸里内或由房客自備皮帶以便偶有失事可以立刻放水澆救庶幾不待水龍之出而火巳撲滅雖曰少有所費然其費究不多而其獲益甚大此又防火之一法也夏天各家高搭凉棚以遮驕陽其棚多係租賃蓋上海專有做此等生意者取其便爭相租賃彼以五月間來搭而一至秋間令其拆去彼則遲遲吾行盖此等搭棚之人用夥無多不敷分遣且拆下之蘆罪本屬無用故任意延宕竟有遲至冬間尙未拆去者此等凉棚露置一夏其燥無比一經着火無不立燃故人家火災常有接二連三延燒不絶者其承接過豚之處大半凉棚居多余家夏間亦搭凉棚七月間卽令拆去而隣家尙有未拆者不禁顧之而心愓是當由官出示令其一律拆去並飭巡捕包搩等隨地留心如有未拆者懲創一二家自然奉令惟謹是亦防火之一法也上海用火油者十中居其八九而火油之性其烈無比人家或遇火油燈撲翻倉猝中多有取水澆之不但不能滅火反令火油隨水所至到處延燒其禍甚大惟有預置稻柴灰於室内或遇此等事急取灰灑於油上無不立熄勝於撒鹽此亦防火之一法也以上諸法本館亦旣屢言不一言或且視爲老生之常談而不足措意吾則以爲時時提撕常常警覺或者千百語中有一二語見採其所裨當非淺鮮竊願南面者亦不憚苦口諄諄誥諭庶幾萬一之聽則雖當秋燥冬乾亦必不至成災而人定者乃足以勝天也夫 
[下旂誌哀]  
　　十六日曾襲俟靈柩行過鎭江英美两國領事均下半旂以誌哀悼亦可見侯之恩德有以入人者深矣 
[廣東火警]  
　　十二日下午二點半鐘廣東地方大火查失事之由係飯館内偶不戒愼敘遭祝融肆虐其時風力甚緊延及海關騐貨之處直至晚間十一點鐘貨　帳簿盡行焚燬共燒去附近房屋一百餘間云 
[京邸瑣聞]  
　　西苑内前奉懿旨添設織染局招匠開織卽可就近傳辦活計免延時日慈駕亦得親寛花樣可隨意指示近巳由外招集匠人三十餘名購置機張鍋爐織染應需全分器具暫於中海西他坦設局該匠朝入暮出業己開工織染云○太僕寺員外郎恩霖所遺通州中倉滿監督之缺經倉塲侍郎遴得益豐倉監督詹事府主簿文明調補通州中倉監督刻巳行知吏部户部查照矣○盛京宗室覺羅两學設有漢教習一項例由本處民籍舉貢生監考取俾得督課在學子弟漢文三年期滿分别功課議叙給奬現在該處两學前取候補漢教習業經補竣巳由盛京禮部曉諭本處舉貢生監報名備考以便扃試取中刻由盛京將軍開列將軍五部侍郎銜名奏請欽派二員考取宗室覺羅漢教習一摺於本年九月初四日遞到由捷報處呈遞本日奉硃筆圈出盛京户部侍郎宗室綿宜盛京兵部侍郎鳳秀欽此俟批摺到奉日卽舉行扃試録取之卷咨送禮部查照辦理○吏部爲示傳事所有漢廕生翟紹恕羅道源尙其源應德明等四員本部於九月初八日奏請欽派閱卷大臣在上諭館考試相應示傳該員等於是日黎明備帶筆墨前赴上諭　伺候點名考試○親郡王貝勒貝子公門上所出頭二三等護衞四五品典儀各缺例於寅申巳亥之年彚總歸入年終由兵部帶領引見本年應屆引見之期自應行查缺數以憑核辦刻由兵部行文八旗轉行各王公門上卽將本屆有無應行引見官缺自行報部並將擬定正陪人員履歴年歲姓氏一併咨報以便彚總先由本部堂考馬步騎射○福建福甯鎭總兵官曹志忠現届三年任滿例應入覲天顔以期親聆訓誨俾有遵循咨 
 
 

Page 2

 
 
請閩浙總督循例代爲奏請陛見等情經卞頌臣制軍據情代奏於本年九月初三日到京入奏本日奉硃批曹志忠着來見欽此○前紀黑龍江將軍呈進索倫貂皮一千一百數十張分裝二十箱委員領解進京交納一事兹聞此項貂皮貢箱應抵喜峯口時例由户部派委司員一人赴該口查騐方准放行刻經該委員將貂皮箱隻運抵喜峯口報由户部照例派員往騐據聞户部巳派郎中達椿往騐矣○閩省福州等處被水被風受災甚重籌賑匪易雖撥帑賑撫無如災鉅民多需欵尤鉅若不將賑捐量爲推廣則弩末之勢難期踴躍擬將遵賑捐例由府縣學之廪增附生報捐各項職銜者請免出學仍准循歴歲科两試如此量爲變通洵有裨於賑捐則向之各學生員因恐報捐職銜應卽出學率多不肯宿納今旣變通自多樂爲輪將亦於府州縣學無所窒碍等情經卞頌臣中丞入奏巳奉旨交該部議奏矣○盛京内倉監督向於盛京將軍五部司員揀派二員筦理倉務一年期　　換其揀派之員擬定正陪咨送京都户部管領　　兹輕盛京將軍等以盛京内倉監督理届更換之期揀擬正陪四員咨送户部帶領引見恭候欽簡等情經户部於本月初四日帶領引見本日奉硃筆圈出盛京内倉監督着盛京禮部員外郎榮森左翼恊領　寳書去欽此○户部爲片傳事所有廂紅正藍廂藍應領九月季兵丁甲米折銀两本部業經按照册領數目相符移付録庫照放現由本部庫於本月初十日辰正開放爲此片傳各固山派員於是日赴庫支領可也又傳片所有各旗營等處應領九月分官兵馬乾等項銀两本部庫於本月十二日巳初開放○宣武門内西長安街草市路北住有金某係克王府轎役於上月初間娶妻不意宵小生心竟於本月初六日晚入院將被衾衣服多件由窓隙携出至五鼓時金某突覺寒冷醒來衣衾杳然喚妻燃燈則所葢衣衾不翼而飛窓紙巳破計所失約值京蚨百數十千金某夫婦只剩隨身單褲褂而巳當報本管廂藍漢官廳驗　盜迹步軍校向金慰以好言許以赶爲查獲　賊然鴻飛冥冥尙未卜能否弋獲也 
[津門紀事]  
　　新任廣東巡撫劉中丞瑞芬聞於初四日請訓擇吉出京月内約可到津航海赴粤又新任河南巡撫裕中丞寛亦於菊花時節到津約於十五日間循内河往履新任○天津總查藺湘亭鎭軍福喜久隸淮軍勛勞卓著嗣在古北口提督李漢春軍門麾卜統帶一軍客歳軍門星殞蘆臺新簡葉曙卿軍門尤垂青眼嗣爲謡諑所乘撤差來津經傳相札委充當總查將近一載商民愛戴宵小濳蹤刻經營務處詳　傅相仍送回營聽候曙卿軍門差遣委用鎭軍精明强幹樸實耐勞誠武將中之不可多得者現在浮言旣白仍列戎行當與全軍將領相得益彰握韜鈐而建勛績直意計中事耳惟闔津商民向賴鎭軍爲保障此次臨歧餞别咸有依依不捨之意云 
[北通近事]  
　　南鄉郝家府李姓素稱殷富高堂大厦鳥革翬飛每晚令二工人蜷宿門外團焦中以防盜竊某夜有盜四人手執利刃腰掛洋鎗行過塲邊欲刼他處二人聞犬吠披衣起視燃鎗擊之盜繞道而奔不敢抗拒及麗譙四轉得贓而回復至塲邊聲稱欲割工人之頭以消忿恨工人亦孔武有力者彼此鏖戰各受傷夷賊燃鎗以轟工人身受彈傷幾至名登鬼籙云○連日中西两倉由監督督飭花户倉甲籖放王公貝子貝勒三品以上大員俸米及孤貧口粮共七十餘石○坐粮廳瀑堂孫友梅廳靈欽晃奉旨簡放廣西慶遠府知府日前聞信後卽入都謁見倉憲面禀要公聞不日須回署核算一清前往履任云○時屆深秋災民遍野尹憲委員接辦冬振以卹鴻嗷而劣役蠧書竟敢公然收取册費高下其手漁獵貲財每有極貧之家因無錢飽其貪囊不能入册天良喪盡罪不容誅事爲尹憲所聞責成地方官嚴行查察如有前項情事枷責重懲該管官如不實力奉行一經訪知卽行叅撤似此留心振務可謂餘力不遺矣○北後街某氏弟兄四人祗生一子年甫六歲鍾愛　恒一日出外嬉遊忽被瘋犬所噬少間遽發癲癇暴跳狂奔急延傷科治之據云百日内聞鑼聲必死吁慘巳○郭某家在新城南門外貿易中人也一日偶患腹痛有友自稱素善針砭郭遂令其施治腹上下連刺白餘處如漏杓一般病益劇痛不欲生友驚而遁郭則巳命懸旦夕矣宣聖曰人而無恒不可作巫醫誠以醫雖小道粗心浮氣者斷不能得其精微彼稍讀藥書卽欲懸壺行道者直不操刃之劊子耳然則人可輕言行醫哉 
[閩中禱雨]  
　　福州亢旱巳久晚稻枯槁雜粮如地瓜之屬急需膏雨潤澤地方有司關心民瘼竭誠祈雨并禁止屠宰而秋陽仍暴烈如常田地皆成龜坼米榖價逐日昻貴卞頌臣制軍於本月初九日飭令閩縣王吉人大令士駿親往鼓山恭請白衣大士至次日始接至于山大士殿供奉制軍連日親詣行香祈求雨澤奈天氣旱晴如故夜間月明如畫西風送凉據父老云鼓山白衣大士夙著聲靈往年祈雨請到山脚便有濃雲四布城廂必大雨滂沱何今日獨不以一滴楊枝水灑徧大千世界耶我佛慈悲當有以慰小民之仰望也 
[逸犯就獲]  
　　閩縣有王香香者因犯竊案監禁有年本月初七日監内祭神獄卒開門打掃王乘機踰垣而出躍在人家屋上後始縱落平地在階砌上坐歇片刻有見之者疑爲監犯嘖有煩言王神色自若力叱之始緩步而遁移時守監差役查知禀明林捕廳王邑尊立卽派差分路追赶王行至水關外潘墩鄉被差獲住綑送回衙王邑尊提訊之下據供思親情切走回省視仍當還監邑尊怒其凶狡喝令重責并傳疎防之差役到案分别責懲王仍行監禁候辦 
[袁江雜錄]  
　　新生入學本定於上月十六日舉行兹因人數不多未能如期襄事攺於本月初三日舉行各新生藍衫雀　氣象軒昂邑尊用全副執事送入學中一時觀者路爲之塞○淮郡南門外某燈籠店於初二日失火城内高大橋某香店亦於是日被災均未延燒誠不幸中之幸也○初六日上午浦上藏家碼頭柴船失愼幸救者甚爲出力隣船得以無恙晚間北門内某鞋店又罹火災只焚艸舍一間救火者東西奔走頗形疲乏矣○隆昌錢店被火後禀經邑侯飭役彈　曉示各軍民俾持錢籌前往支付有湖北某甲於被火之前日持寳銀两錠至該店換錢一百餘千均係本店錢帖迨該店被火後甲以路經此間急欲他往尋至店主家索取銀錢店主置若罔聞爭閙數日甲欲以性命相拚店主不得巳央人調處先給若干餘者緩日歸還甲始首肯○初六日柴船失愼時有某甲赴北門城頭眺望高據雉堞不料足一軟手一滑竟顚仆城外登時斃命亦旡妄之災也○邑尊以火警頻仍觀諭各家凡巳造之草房不論外嗣後不得起建草房免致引火如起建瓦房無力則租地與人令其造屋亦未始非两便之舉己將告示張帖通衢矣 
[嗜烟龜鑑]  
　　寗郡西鄉某中素有烟霞癖近來賦閒在家日藉妻之衣物質錢以供吐霧夻雲之費以致屢占脫輻一日甲又向婦索錢過癮婦分文不予且詈駡之甲不敢與爭垂頭喪氣怏怏而出自怨命途多舛與其在世無生人之趣不如在九泉之下尙可短笛横吹遂解衣質錢購得阿芙蓉膏一吸而盡歸家倒牀而臥不發一言旣而毒發難熬呼號而斃婦並不悲哀爲之備棺成殮隣人咸謂婦太忍心也 
[江右瑣聞]  
　　江撫德曉峯中丞於八月初八日出轅巡閱臨江吉宏贛州各營伍當經列報兹於九月初六晚回轅因沿途阻風官船行滯至豐城地方換坐長龍砲船用縴夫八十名又舢板三艘并力拖拉始於是夜赶入城闉省中文武員弁有恭迎至豐城上下者維時江中數十里星火萬點上下光明近城數里江岸亦火光燭天如金吾之不禁久之水陸名隊伍鎗砲聲隆隆不絶中丞由滕士閣起岸入署巳漏下三商矣刻聞中丞自甲申抵江越三年丙戌奏准入京陛見一次迄今又屆述職之期戀闕情殷現復奏請入覲不知能仲邀俞允否○南昌府學之尊經閣爲存儲四庫書而設不知何時書籍散亡無一存者閣亦賃住小民户雜人龎最易失愼本年自七月中旬不雨至今五十餘日風高 
 
 

Page 3

 
 
物燥易肇火災昨有匪徒於閣後小房放火希圖延燒白馬廟府學前一帶乘機搶奪幸人未熟睡焚燬無幾得卽撲滅否則一炬燎原何堪設想○豫章各書院原爲作養人才乃歲修銀八十两多方尅滅有名無實惟上年李監院認眞修補不憚辛勤諸生至今猶追念之本年墻宇　傾又不修理諸生一再請修則以鹽憲不允爲辭某月墻坍數丈有两生幾被覆壓刻雖修整潦草塞責而巳訪事人所言如此未知確否○建昌有勒景垣者於同治五年前往安慶辦理糧臺事務保有縣丞職銜乃迄今二十餘年杳無音信其妻鄧氏茹苦含辛幾化望夫之石苟有與景垣交好者勸其回鄉俾室家團聚亦陰德事也○城廂之桃夫車夫轎夫一肩入巿往往横衝直撞故意碰人以爲戲樂斯文者偶不小心望而先避多受若輩所困且多相逼而來面讓不及追逐而至背避未遑　俗相沿日益胆大前日南昌縣馮小帆明府轎過磨子巷有某甲肩挑齷齪物任意衝撞差役喝令旁避甲胆敢肆駡明府怒飭住轎拿獲掌嘴數十人皆快之 
[武林官話]  
　　織署書吏先至黄歇浦恭迓新任織造巳刊報端近聞明尙衣於近日可以抵滬接篆履新大約在月半後矣○現屆冬防時節候補保甲提調王郡尊飭各段紳董將街巷栅欄先期修築堅固以防宵小溷跡 
[滬江宦轍]  
　　太倉州程明府南匯縣袁大令均於前日乘舟來申昨日赴黄方伯舟次禀見少作勾留卽須遄返○通州裴浩亭直剌由蘇來滬兹悉巳於昨日啓行回通○調任湖北藩憲黄子壽方伯定於昨晚乘輪赴鄂履新本埠關道憲聶觀察提右營陳叅戎松海防劉司馬上海縣陸邑尊及印委各員均往江干送行 
[關防嚴密]  
　　欽加同知銜正任江甯縣調署松江府上海縣正堂卓異加一级紀録十次陸爲出示曉諭事照得本縣訪聞有人在城廂内外及租界鋪户持單書捐冐官撞騙飭據差獲　炳南一名到縣業經嚴訊枷示查該犯等黨類不一騙捐名色亦不同恐未凈絶致商民仍受其愚除再加差嚴拿外合亟出示曉諭爲此示仰商民人等一體知悉嗣後如有揑持本縣名片冐充衙門名色在外寫捐以及各項天單告帮者卽屬撞騙爾等勿爲所惑立卽扭拿交保送縣以憑嚴辦再本縣署内一切應用物件悉係現錢購買倘有混稱丁役親友向各鋪賒欠者爾等亦卽扭送其各遵照毋違切切特示 
[浦東失愼]  
　　浦東洋涇鎭南首唐家弄地方居民櫛比村舍雲連前晚三鼓時忽報火警鄉民均從睡夢中驚起無如北風大作火勢不可嚮邇且該處不通潮水取水甚難洋涇鎭保善堂洋龍聞警赶至竭力灌救至天明時始得救熄事後查悉被災者三十餘家房屋五十餘間並焚斃唐姓家小孩二口亦慘矣哉 
[火警續聞]  
　　昨報列滬北火警一節兹悉英租界西新橋北堍仁濟善堂附近業由德和洋行起造房屋將次竣工里内石庫門樓房巳有人居住惟砌街工程尙未報竣前日有山西人某姓遷居里内是夜謝神焚化紙元寳固風勢甚猛紙灰飛揚延及積薪霎時冐穿屋頂左右鄰家均被池魚之殃俄而巡捕房中西捕寻藥水龍馳到開取自來水灌救巳焚去石庫門樓房五幢當火熾時權理英廨讞員朱森庭明府督同通　差名到塲　嚴因仁濟堂近在咫尺明　到堂登樓在窓口觀火施少飲封翁遒在揮豪書符盖封翁之符籙素稱靈效求符都紛至　來户限幾爲之穿封翁頗有應接不暇之勢及聞火勢逼近依然筆不停揮嗣後果得保全說者以爲殆有神助及烟銷火滅時明府始乘輿而回 
[竊犯枷號]  
　　積竊陳阿生誘騙烟披二寳皮箱一隻經法捕房包探拘陳訊押葛同轉着吊贓傳到二寳質訊曾詳昨日報章昨晨同轉蒞八仙橋捕房據花烟間傭婦華顧氏偕　女二寳卽陳張氏到案候訊寳興客棧失主　萬隆訴請追贓究辦旋據包探王榮培將陳阿生所竊贓物並皮箱一隻牙柄綢洋傘一把脚爐自　鐘銀簪銀環男女綢布棉夾衣嚴數十件一併吊到呈案同轉問二寳曰　之衣箱如何被陳騙去爲何同陳假作夫婦借住寳興客棧供稱陳阿生自言平日撐駕常熟快船到我花烟館中　　两次住宿两夜我因家中有事欲回蘇州陳阿生卽接口言可趁伊便船回蘇艙位寛暢不要船錢我信以爲眞當將鋪盖箱籠交付下艙定期開往及在途中查知皮箱被陳運匿别處不在船中詢間之下據陳言在申時早將皮箱託别船裝　蘇州小婦人聞言疑信參半抵蘇後陳竟逃回滬上小婦人卽乘航船尾追來申復向寳興客棧查間情由豈知該棧中亦被陳行竊正在無從查究遂將小婦人扣住謂我合串行竊陳回申後將寄匿之皮箱取回其中衣服物件悉付押店致被包探拘獲務請究辦同轉問陶萬隆曰伊等幾時到棧住宿答　八月十八日同來棧中住宿據言是夫婦是以容留不料其節外生枝同轉命將在押之陳阿生逮案詰問爾將皮籍寄匿何處供先寄小東門外友人處及由蘇回滬立卽取回將其中物件押去問當本若干供稱二寳回蘇時小的給伊英洋四十元二寳接口　並未用伊錢洋同轉復問陳阿生曰爾何來銀洋給與二寳供小的本有小舟一隻在蘇變賣共得英洋五十五元悉付與二寳處同轉曰先言四十元後云五十五元顯見不實喝令重責四百板陳仍執前詞旋據包探禀察得陳阿生右邊臉上剌有字跡諒因犯竊被人所剌一面有字名單插花二寳稱至蘇州時陳乘間脫逃小婦人驚惶啼哭旋聞人言陳阿生係著名竊賊屢經官府懲辦面上剌字陶萬隆稱近聞人言陳阿生確係老賊同轉問陳曰爾究竟竊過物件多少明白供來陳供去年在英租界人和悅來两客棧中竊得夾被二條問面上剌字係犯何案供並非刺字實因患毒瘡而起謂字跡尙在無庸抵賴着帶下再責陳連連叩首供稱二年前在常熟行竊曾姓家烟鎗並銀烟匣子等物當　拘獲送至常熟縣在面上剌賊字問據失主所開失單除吊贓外尙有衣裳數件藏於何處供其餘之衣均巳破舊售與舊貨攤上問吊到之銀首飾何人所失供此是妓女二寳之物二寳接口稱無此首飾不要害人陳復供係妓女愛林之物同轉謂其一派胡言實屬可惡着再責二百板復聞銀器究從何處竊來陳始供小木橋北首靖遠大街相近某花烟間妓女趁我船動身時乘間竊得據包探王榮培禀前據該處花烟間言及被舟子竊去物件甚多諒卽是陳所竊同轉閩陳曰爾共將竊物當錢若干當本如何料理供共當得洋三十餘元容寄信至常熟吳渠地方向母舅措借歸還同轉判將陳阿生枷號两個月押追當本諭各押店將陳阿生之物領去餘物應給失主領回當本候追到再行核給 
[驅逐游民]  
　　滬南泉漳會館碼頭浦灘向有江北網船停泊其間並在岸上搭盖草棚以致道路被其作踐行人殊多不便該會館董事理遣再三置諸不理日前該董歐陽煌投縣禀請示禁陸邑尊俯如所請巳於昨日出示驅逐不准再在該處搭棚停泊並着該處地甲隨時查察如違准予禀究 
[秃奴犯戒]  
　　僧人某年約二十餘歲雖託跡空門而大根未能清淨與某大姐相約在正豐街某嫗家叅歡喜禪巳非一次昨晨被人窺破將僧及大姐並老嫗　至中街理論旋有巡街捕到來拘至捕房想不免匍匐公庭也 
[英界公堂瑣案]  
　　包探秦少卿稱福利洋行西人末士沙報失金戒指洋巾肥皂等件值洋四十元查被出店戴順全行竊問戴不認送案請訊西人末士沙申訴前情戴順全供浦東人在行爲出店不敢行竊朱明府商之代副領事愛君飭將戴順全交該包探帶回查明實在訂於下禮拜五再行覆訊○包探沈金隆稱西人末士美登報稱曾借友人獵犬乘船出外打獵將犬交與舵工徐長生照　及回時犬忽失去爲此拘 
 
 

Page 4

 
 
徐送案西人末士美登申訴前因除長生　打獵回來犬忽在黄浦灘跪失容再找尋朱明府商之愛君飭徐長生交該包探帶同尋犬交還西人○包探　阿九稱許阿榮行竊陳少雲綢衣五件又騙奉王阿乾銀洋十元今得拿獲吊贓送案陳少雲王阿桂各訴前因許阿榮　詞支吾朱明府料笞責二百板贓交失主分别領去○巡捕頭稱垃圾船夫袁阿福等裝載垃圾駛至裏虹口地方將垃圾抛入江中顯違工部局定章爲此拘案並　頭目沈金虎傳案請訊沈金虎供時常知照船上水手不准違章抛棄垃圾不知伊等如何仍蹈故轍袁阿福余阿弟趙阿美劉阿忠等同供因裝載垃圾太多略爲傾倒原是不合以後不敢再犯朱明府謂内河之水關係民食傾倒汚穢則河水不潔食之易生疾病且河港亦易淤塞爾等何得故犯定章頭目沈金虎旣稱不知此次姑從寛典嗣後務宜督率工人隨時留意免干咎戾袁阿福金阿弟趙阿美劉阿忠等各枷二天發巡捕房帶往犯事地方示衆○葉阿二稱在路行走突有莊南南故意碰撞致相口角後被扭住不放希圖拆梢幸逢巡街捕拘案爲此投質莊南南供彼此行路被撞起釁不敢拆梢朱明府判笞責三十板以示薄懲 
[法捕房瑣事]  
　　金陵人張友生行竊竹來客棧單被鞋子並洋一元九角被失主扭案堂訊當將起到贓物給失主領去判張笞責二百板枷號一个月示衆巳詳昨日報章昨日同轉命將張帶案卽着照斷笞責張叩頭如搗蒜聲稱實有功名求請免責同轉問爾有何等功名供稱光緒十一年乙酉正科考進附生同轉謂爾旣作賊尙敢一味胡言着攺爲掌責二百下枷號示衆○陳星甫欠亨特生房租英洋八十八元業經葛同轉判令管押着交在案昨據收租八王子均投案聲稱陳星甫存有客棧生財一副今有人要買肯出價洋五十元須待陳親自出外定議交價同轉着將陳星甫帶案交王領去料理欠欵卽行禀覆王遵諭領陳而去○潘桂林因虧欠陳朱氏房租錢七千二百文押交在案因原告數期不到同轉將潘提出着卽開釋令潘自向原告理處如延宕不理仍順提究不貸 
[名畫助賑]  
　　西蜀顔寳珊守戎水墨山水筆法蒼古深得荆關之秘昨由臺灣來滬小住數日卽束裝回珂里因念賑欵孔艱以所作山水十幀交本館協賑所代爲售去以助賑資是亦以仁心行仁政者也定價每張三角欲得其尺幅者請速來購何如 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東瀛鯉信]  
　　朝鮮咸境道之西北隅與中國滿洲接壤設有惠山兵營前日忽有匪徒三百餘名入營奪取兵器韓兵不敵負傷甚衆該處人民不平思以以報復之駐韓京商務督辦大臣袁觀察不知若何處置也○朝鮮今秋疫症盛行至今未絶日前政府鄭叅判與洪判書二員均罹是病而七目下京城中患者尙有百餘名惟僑寓之曰人無恙○土耳其軍艦逃出之　人半負損傷日政府命送神户赤十字社病房安置特派醫士野島與四節前往社中醫治本月八號夜該醫士在海岸西村自剌幸卽遇救送到神户病院不知可保無性命之虞否詢其自剌之由據稱我術未神不克　我奏功殊汚赤十字體面故萌短見云云說者謂其愚眞不可及也○琉球國多産蛇七年前叢林中曾出一巨者至晚間必自穴而出昂懸於樹木聞人當夏夜在外納凉遥見山上有圓光一道極其閃鑠約伴往探至半山仰視相將駭而奔回或謂光在蛇身或言係蛇之目或言蛇之珠未幾竟有人妄想明珠爲蛇所傷者於是相戒不敢過此蛇亦匿跡焉今更發生一種土人名曰飯飯蛇其數甚多毒不堪言散佈四處卽人家屋内亦有之非若昔之在山矣爲其噬者時有所聞且越五點鐘至十點鐘必死近日死於蛇者同時二人其一係島客寓於那覇東村伊平屋一夜自花街狎妓回敲門幾下内卽囑僕從來啓不料扉纔半開似有人打其面部客以爲友人之戲巳也還手亦打僕見其形爲胡亂乃大呼休打以火燭之只見飯飯蛇倒懸大驚速呌四隣倩醫診治被打處創口甚小顔面倐然浮腫旋卽斃命以故衞身局懸賞補蛇刻巳捕獲數十尾送人病院研究其質傳知毒之所在云○琉球私立衞生會會員共三百名以上散置各地以騐各地之温凉燥溼定飲食時宜其所謂衞生者卽保身之術也現因本縣花街除那覇外妓館均未設有檢梅之法而那覇之妓館三所一迂地一渡地一中島娼妓總數殆二千多名患梅毒者三居其二且内地賣入之新妓亦必沾染貽患無窮務如長崎横濵等埠各有病院專治此科方可會員所見略同不日訂定檢梅法實施其事矣○日本近衞御兵秋季演習定於本月下旬在茨城縣下舉行以備御覽日皇與皇后下旨准二十六號午前七點鐘由上野乘坐汽車同日十一點鐘駐輦水户廿九號還富此語一佈所有水户巿民及茨城縣下人民皆爲千載一遇各准備一切以表忠誠 
[申報舘協振所九月十一日至十五日止經收第六十九次清單]  
　　十一日南德潤號主人洋五元眉山村夫洋一元沈錫祥洋二元張景軒洋十六元張劉氏洋四元太記洋一元曹致階洋一元○十二日望益注洋四元烟台福海逸民經募湧泉求胎孕平安洋一元河南堂邱銀一百两張海橋銀一百两賞秋山房銀一百两潤德堂銀三十两積善堂銀三十两三多堂銀二两一錢以上六户來九八元三百八十一两三錢三分○十三日無名氏紋銀十四两龍水邨漁紋銀十两無名氏紋銀一两良修舘紋銀二两夫夷居士紋銀銀四两以上五户來九八元三十三两三錢四分河南氏洋二元無名氏銅洋二元陳尙伯洋一元王順震爲先太安人吳氏新十月朝懺資移賑洋十元中恊屈滇平銀念两中衡岑滇平銀十六两城守叅府張滇平銀八两撫右遊府鄒滇平銀五两督右遊府王滇平銀五两記名總兵楊滇平銀八两補用副將王家彬滇平銀三两王用梅滇平銀三两補用叅將李如標滇平銀三两方子香滇平銀五錢盧敬臣滇平銀十两陳育齋滇平一两楊藜齋滇平銀一两王雨亭滇平銀一两楊廷弼滇平銀一两王少亭滇平銀二两張蘭亭滇平銀二雨張朝君滇平銀二两董少峰滇平銀二两撫轅各房滇平銀人两無名氏滇平銀二两丁倍菴滇平銀二两陳次球滇平銀二两陳楚帆滇平銀二两李靜吾滇平銀二两沈倚喬滇平銀二两騰颺廷滇平銀二两免夫滇平銀五两補用副將韓國秀滇平銀五两盧撫志滇平銀三两正岑應麟滇平銀三两任本昌滇平銀一两王天長滇平銀十两錢元福滇平銀五两李自西滇平銀三两武定營參將譚美滇平銀十两　營都司馬殿選滇平銀一两錢良臣滇平銀二两馬季麐滇平銀二两粟殿臣滇平銀五錢叚耀南滇平銀一两陸懋修滇平銀一两李雲山滇平銀一两韓春樵滇平銀二两田邦昇滇平銀一两李森滇平銀一两楊春雲滇平銀五錢王璋滇平銀一两羅寳夫滇平二两周魯臣滇平銀二两蘇耀三滇平銀二两鄭寅軒滇平銀二两楊子舒滇平銀二两廖懋庭滇平銀二两張月樵滇平銀二两金梅溪滇平銀一两董滇軒箎平銀五錢任贊臣滇平銀八两施有章滇平銀二两以上五十九户滇平銀二百两交來　元二百十两另八錢虞山朱積昌求自病愈平安洋廿元榮康洋一元銅洋一元泰興厘捐局洋三元○十四日無名氏洋一元安徽宋壽高求母親鮑氏受驚抱恙許愿洋十元安徽宋壽高爲徐氏大病求嗣平安洋十元徐和祥銅洋五元隱名氏還心愿洋十元沈祠卿洋五元閻愛祐堂洋念元耐道人經募諸善士洋十元另二角小銀一塊重七錢吳煦元爲胞弟病重洋四元吳陶氏爲子病愈完願洋一元○十五日願礪卿洋二元㭻蔭吟舘主人洋四元汪姓洋一元無力人洋三角售去文報局移來古銅香盤一只洋二元售去　報局移來硃榻屏一付洋五角段德和錢三百杜翼之錢二百孫仲潔錢三百婁伯甫錢二百唐丙企錢一百汪子京錢三百玉桂芳錢三百寳豐錢二百公成順錢三百蔣竹軒三百薛吉生二百薛劭之錢三百薛懷沅洋一元以上十三户共來洋四元青溪醉經生洋一元鑑湖觀樂後人爲世病全完願洋二元愼德堂盛本洋四元永慶堂本洋一元昧蘭子本洋二元餘慶堂本洋二元厚德堂本洋一元午亭書屋本洋一元蕪邑本洋四元鑄以居士錢六百馨溢堂錢一千聚桂堂錢一千一百三公堂錢一千二百全城堂錢五百劉心培錢一百陳永康錢五百俞守孚錢五百徐老雲錢二百懷邑十二撥錢六千六一居士錢一千八百劉子成錢五百異庭比錢四百永濤堂顧錢五百盧保全三百以上廿二户共來本洋廿六元總共收英洋一百六十元九八元六百廿五两四錢七分現銀七錢本洋廿六元銅洋八元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年九月初十日京報全録]  
宮門抄○諭旨二道録前○内務府奏爲奏聞摺○大臣英奏恭報巡查後龍風水火道啓程日期摺○江督曾奏委員管帶營務片○又奏總兵寛給假期片○又奏察看道員等片○又奏提督避祖諱更名片○又奏委臬司總統兵輪片○又 
奏撫臣賞給頭品頂戴片○又奏揀補裏河水師游擊摺○又奏甄别道員等片○九月初十日禮部宗人府欽天監廂紅旗值日無引見○肅王李鴻藻各假滿請安○江西按察使福裕假滿請安並請訓○出使大臣許景澄請訓○豐公請假十五日○召見軍機福裕許景澄○○總管内務府謹奏爲奏聞請旨事恭照道光十年八月奉旨嗣後織造等每屆一年期滿着内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起予限六十日卽令至任自到任之日起扣足在任一年由臣衙門先期奏聞請旨等因在案查江南織造文珮由銀庫郎中於光緒十五年八月二十一日奉旨補放江南織造該員於光緒十五年十月二十二日到任按到任之日起扣至光緒十六年十月二十一日係屬一年期滿理合先期具奏可否更換之處伏候訓示遵行爲此謹奏請旨奉旨巳録○○奴才英廉跪奏爲恭報巡查後龍風水火道啓程日期恭摺奏聞仰祈聖鑒事恭照陵寢後龍山火道冋於每年節交白露責成各該營況將火道荒草一律芟除打掃瀠　俾昭愼重曾於同治七年間經前任總兵景霖奏准自同治八年爲始總兵與中軍遊擊輪流間年往查一次並總兵察查之年由永濟庫動支經費銀三百两歴經辦理在案今輪應奴才巡查之年所有經費銀两自應按照新章支領八成銀二百四十两兹據各管路呈報芟割火道將次完竣奴才卽擬於八月二十二日啓程前赴後龍周歴查看除俟查畢再行具奏外謹將奴才巡查後龍風水火道啓程日期理合恭摺奏聞伏乞皇上聖鑒謹奏奉硃批知道了欽此○○曾國荃片再各省防營如有更換員弁前於光緒十五年十月間欽奉諭旨飭令隨時奏聞等因欽此當經轉行欽遵在案兹查管帶督標親兵勇隊江寍城守協副將劉光才現經委署九江鎭總兵篆務所遺親兵勇隊飭委現署江寗城守協副將楊文彪接帶又管帶撫標親兵正後營儘先遊擊楊得標現經撫臣飭委帮帶撫標親軍正前營所遺正後營事務飭補用副將韓殿爵管帶撫標親兵營補用副將張愼德請假回籍所遺營務經撫臣飭委中軍叅將常福接帶據各該營官先後呈報前來除飭取各該員履歴彚咨兵部查核外謹會同江蘇撫臣剛毅附片陳明伏乞聖鑒謹奏奉硃批兵部知道欽此○○曾國荃片再江西九江鎭總兵朱淮森因傷病舉發日久未痊噖請寛給假期交缷調理臣查該總兵朱淮森前在軍營屢經大敵戰功卓著積勞甚深現因觸發舊傷並患頭暈目昏等症非靜心調養難期速痊合無仰懇天恩俯准將該總兵朱淮森給假三個月交缷鎭篆俾得安心調理所遺九江鎭總兵篆務查有江寗城守協副將劉光才謀勇兼優兵民悅服堪以派委暫行署理除檄飭遵照外謹會同江西巡撫兼提督銜臣德馨附片具陳伏乞聖鑒訓示謹奏奉硃批着照所請兵部知道欽此○○曾國荃片再前准部咨捐納道府等官循例分發人員試用一年期滿應行察看才具分别繁簡奏明留省補用等因歴經遵辦在案兹據江寗藩司續將在江寍差委之道員等官隨時甄别詳請加考具奏前來臣察看得試用道歐陽霖勤政愛民體用兼備試用道陳善一心忠愛爲守俱優試用道朱麟成年力富强留心吏治試用知府錢作楨年强才敏辦事認眞均堪以煩缺留省分别補用謹彚繕履歴清單恭呈御覽所甄别道員等官緣由謹會同江蘇巡撫臣剛毅　片具陳伏乞聖鑒謹奏奉硃批吏部知道單併發欽此○○曾國荃片再查部定新章提督總兵等官業經歸標候補者如有更名復姓等事取具印甘各結奏明辦理等語兹據統領新兵平字等營記名提督易致中禀稱前經投効車營輔戰江西安徽等省荐保今職嗣於光緒十三年以原官奏留两江補用經部覆准在案現在重修宗譜因致中二字有犯遠祖之名擬請更名至忠以避祖諱造具印甘結呈請具奏前來除將該提督呈送各結咨部查核外謹附片陳請伏乞聖鑒勅部更正註册施行謹奏奉硃批兵部知道欽此○○曾國荃片再南軍各號兵輪前於光緒十年間經臣奏明歸長江提督李成謀總督節制近年各兵輪時須出洋操巡李成謀因有長江五省水師之責職守所在未能遠涉重洋自上年以來函牘交至商請另行派員總統俾得專顧水師事務臣因一時接統乏人又因李成謀再四堅辭情詞懇摯允俟遴員有人再行奏明交卸在案現准李成謀來咨重申前情適布政使銜前任山西按察使陳提奉並發往江南差遣委用行抵江寍臣查該臬司老於兵事器識閎通堪以派令暫行總統一應薪費仍行照案支給以資辦公除檄飭遵照外理合附片陳明伏乞聖鑒謹奏奉硃批知道了欽此○○曾國荃片再上年江蘇浙江两省水災較重經臣奏請開辦蘇浙賑捐當以本省逼近災區無可籌勸不得不藉隣封之力卽經咨請各省督撫一律勸辦廣西撫臣馬丕璠接到臣咨首先倡捐銀二千两一面督飭藩司等實力勸諭共集捐銀十數萬两兹值捐限屆滿將前項捐銀全數匯解咨明飭令捐生赶造清册照章請奬該撫臣倡捐銀两不敢仰邀奬叙等因臣查近年捐事巳成弩末而廣西地居邊徼勸募尤難今得集成鉅欵首先解清裨益災政實匪淺鮮雖據該撫臣聲明不敢邀奬而督率招徠不遺餘力臣旣深感同袍之誼未便没其好義之沈可否仰懇天恩賞給該撫臣頭品頂戴以昭激勸之處出自逾格鴻慈理合附片陳請伏乞聖鑒訓示謹奏奉硃批馬丕瑶着賞給頭品　戴欽此○○太子太保两江總督一等威毅伯臣曾國荃跪奏爲揀員請補裏河水師遊擊員缺恭摺仰祈聖鑒事竊淞南營遊擊員缺按照定章係題補第一輪第一缺應用儘先人員前經請以奏留外海内洋儘先叅將金玉田借補經部議駁行令另揀裏河水師儘先人員請補等因伏查該遊擊一缺自京口右營移攺後初次出缺轄境遼闊湖蕩紛歧緝捕巡防在在均關緊要非精明强幹熟習水師情形之員難期勝任臣於裏河水師實任候補中逐加遴選謹查有儘先遊擊裏河水師太湖右營都司生玉賓年五十六歲江蘇江都縣人由行伍隨剿疉著勞績荐保以遊擊儘先補用歴拔提標右營千總京口右營攺撥淞南營守備光緒十一年奏補太湖右營都司員缺經部覆淮十二年給咨送部蒙 
欽派王大臣騐放奉旨准其借補照例用旋經兵部頒給太湖右營都司實授劄付是年四月回省繳票飭赴都司新任該員熟習營務能得兵心久在裏河水師巡緝認眞深爲得力於淞南一帶地方情形尤稱熟悉僅按部發水師官册遊擊一項名次在該員之前者四員内彭懋魁一員業經退標回籍應請開除戴天福一員前經病故陳良彪一員業巳斥革均經咨部開除在案湯懷忠一員巳補蘇松鎭標左管遊擊現在儘先遊擊一班生玉賓名次最爲在前以之請補是缺遊擊人地旣屬相宜核與例章亦復相符合無俾懇二天恩俯念員缺緊要准以儘先遊擊太湖右營都司生玉賓補授裏河水師淞南營遊擊員缺實於營伍地方均有裨益如蒙俞允俟部覆至日卽行給咨送部引見以符定制除將該員履歴送部查核外謹曾同江南提督臣譚碧理恭摺具奏伏乞皇上聖鑒訓示再所遺太湖右營鄭司員缺江南現有應補人員應請扣留由臣另行揀員請補合併聲明謹奏奉硃批兵部議奉欽此○○曾國荃片再前准部咨道府州縣等官無論何項勞績歸入候補班人員卽以到省之日起予限一年奏明分别繁簡留省補用等因歴經　　在案兹據江寗藩司續將在寗差委之道員等官隨時甄别詳請加考具奏前來經臣察看得候補道曾廣照勤政愛民體用兼備候補知府呂賢彬正直無私有守有爲候補知縣周玉鴻年强才敏勤愼趨公遇缺卽補知縣蔣德修謹愼安詳爲守俱優補用知縣羅先覺華實並茂辦事勇往均以煩缺留省分别補用相應彚繕履歴清單恭呈御覽此外尙有業經察看之試用同知李傳薪年强才敏育守有爲試用通判李士彦氣度安詳勤於辦事試用知縣黄在福年强才敏辦事認眞以上三員係不在勞績保舉人員之列應歸試用班照便辦理所有甄别道員等官緣由謹會同江蘇巡撫臣剛毅附片具奏伏乞聖鑒譁奏奉　硃批吏部知道單併發欽此 
 
