# 1899 - 261 - 4909499

 

Page 1

 
 
[勸募紹屬嵊縣新昌上虞餘姚水災急振] [  申報館恊振所謹啓]  
　　前月中旬浙省紹興府屬之嵊縣出蛟新昌與嵊犬牙相錯山洪陡發水勢如倒　銀河下游曹娥江潮水逆流以致梁湖百官後郭等塘同時潰决洪濤洶湧横决無前不特沿塘一帶田禾房屋盡被溧流且水勢内衝一片汪洋亦幾盡成澤國淹没人口不知凡幾四野浮屍逐浪而至其生存者又以室家旣毁蓄積己空待哺嗷嗷呼號求救馳書乞振急若羽書想海内仁人君子必有具同胞之量擴樂善之懷者指囷粟以予人駕麥舟以贈友古人高誼猶且振卹貧窮矧值此中澤哀鴻性命在於呼吸詎可不解囊相助以拯阽危乎聚沙不難成塔集腋可　爲裘少固無妨多尤足感惟冀仁漿義粟源源而来庶被災黎民得不致同塡溝壑此則籌振者所九頓首以祝者也振欵乞交電報局源通官銀號仁濟善堂及本館恊振所均可代爲彚解肅此佈求伏維德鑒 
[新印大字本讀史方輿紀要天下郡國利病書兩書告成] [  圖書集成局代啓]  
顧祖禹讀史方輿紀要後附輿地總圖顧炎武天下郡國利病書二林齋主人藏有精抄稿本一部友人歡付石印以公同好首自預定三百部原期工省成速嗣見印出　本字跡太小瀏覽刺目難以翻閱復商放大字體改托本局用大號新字排印廣延名齋悉心校對方輿紀要三月間早己成書郡國利病上月工竣用上等連泗紙印訂精緻准於八月初七日出書共釘六十本外加椐木箱每部售洋十二元賞鑒家認明封面後有二林齋校本庶不誤購仍存上海文瑞樓蘇州緣蔭堂蕪湖河南文苑山房均可購取二林齋售出股票請諸君憑票找洋向經售處取書 
[愼防迷藥害人說]  
　　執筆人喟然而歎曰嗟乎哉今天下稔惡匪徒何竟若此之變幻百出哉向惟無業流民訛詐耳誆騙耳甚且斷路刼奪持刃行兇耳從未有逞其妖術用藥迷人獵取貲財如探諸槖者至前年秋闈旣罷大江南北諸士子相率襥被言旋喧傳某書賈由白下附某輪船返申江途中有某甲者與之同宿艙中抵足閒　機緣頗合夜深渴甚甲取殘茶飲之忽皆不知人事至翌晨始醒則甲己不知去向而篋中銀餅亦皆不翼而飛於是到處風傳咸謂書賈被甲所迷茶中實置有迷藥而僕所不敢深信者則以輪船方在大江中飛駛甲得贓後旣無從登岸則書賣旣醒自不難四處冥搜且船中搭客衆多又有茶房伺應豈有被迷至一夜之久而竟無一人得知者是以決其爲道路謡傳未必果有此事也乃　昨日本報所登安徽巡撫鄧小赤中丞奏摺始恍然於江河匪棍眞有用藥迷人者而地棘天刑逺行者正不第畏風波之　矣摺中略謂光緒二十三年湛凍桂在江寗遇湖北人張姓間談張姓聲稱伊有藥可以迷人　財湛凍桂用錢　百文買一包藏諸身邊七月十一日由獲港雇坐王代忠之船赴蕪湖謀事傍晚　至無爲州噫亦　　　　　　　　　　起意用藥蔣王代　並　　　　　　倒　棄江中卽可以船撞　生　　　　　　　　　　　　　　　　　　　身燒水王代忠在前船摖　船　　　桂取出身邊迷察乘間放入湯内仍將　　　　　　　　　　　　　　　　榮吃完幌倒王代忠未曾多吃見而生疑向湛凍桂盤問湛凍桂恐車敗　取艙内菜刀因砍王代忠　　土代　大　喊救湛凍桂將其推入江中慌忙駛船逃逸正值裕淡營水師外委易騰芳督勇巡哨聞喊赶上將湛凍桂拿獲查　因湛凍桂言語支吾在身邊起出藥包薛金榮醒悟告知前情將湛凍桂解州並據屍母王徐氏聞信呈報經前署州李文翰會營詣勘打撈王代忠屍身無獲提訊犯供狡展李文翰旋卽卸事接署州陳麟瑞兼護州胡愷均未及訊辦及署州李家樹抵任訊供申詳解司勘解親審無異自應比照强盜殺人者斬决梟示先行刺字云云若是則匪徒迷樂害人固己確鑿有據我輩出門惘惘所當愼之又愼庶免無意中悞入其彀以致喪身失財乎或曰王代忠之案實因悞雇匪船而起防之幾無可防至於輪船則衆目昭彰何致如書賈之蹈其網羅而不覺則應之曰宣聖有言四海之内皆兄弟也出門人旣己逺離鄉井凡遇朋友無不視如骨肉之親同船人餉之以茶事所恒有安見其必暗藏毒藥而不敢藉以解渴消煩特是船中旣有此等事情則凡謹愼小心者勢必憚於附載輪船生意必致從此受虧鄙意船中自買辦司帳以迄茶房水手旣己老於行役必熟知此種鬼蜮之謀所當隨事留神使附載者賓至如歸不致稍有巇險庶幾匪類無所施其伎倆而生意自日上蒸蒸大吏尤當責成各埠稽察委員一遇輪船抵埠時將搭客細加辨認見有不尶不𡯓形迹可疑者澈底根查務窮底藴則若輩難於隱匿而行旅可以平安否則湛凍桂雖於破獲後處以極刑而類於湛凍桂者諒亦不少往来估客不皆爲之寒心耶質之有心人以爲何如一 
[本館接奉電音]  
　　昨日午前十下鐘越一刻時京師飛電傳来上諭三道旨二道敬謹譯登○八月十八日奉上諭殺虎口監督弼良奏稅務疲弊請嚴禁繞越力裁陋規一摺殺虎口關稅近年以来收數短絀繞越偷漏之弊均所難免總由于守口弁兵禁緝不力甚至有得賄賣放情事著何樞魏光燾轉飭所屬文武地方官認眞協同整頓毋得仍前玩愒至所請將羊羣綢縀甎茶等稅由歸化城木稅商就近抽收黄甫川稅局移設榖縣城各節著户部議奏欽此同日奉上諭廂藍旗蒙古副都統愛隆於咸豐年間由驍騎校從征直隸由東等省曾著勞績洊升副都統均能稱職兹聞溘逝軫惜殊深加恩著照副都統例賞卹任内一切處分悉子開復應得卹典該衙門查例具奏欽此同日奉上諭本日召見之總兵楊鴻禮著交榮祿差遣委用並加恩交軍機處存記欽此同日奉旨鑾儀衞鑾儀使著訥欽泰署理欽此同日奉旨廂藍旗蒙古副都統著世續補授其所署廂黄旗滿洲副都統著清銳署理欽此 
[俄國移民]  
　　天津國聞報譯日本報云邇者俄國政府擬移其民於亞東日前特飭義勇艦隊名伯的不兒克者駛往阿德沙埠載民人一千六百餘名口東来向海參威進發分住西比利亞之烏蘇里每户給以野田三百畝俾從事耕耘 
[種茶獲利]  
　　天津國聞報云火奴魯魯島主留心時事有意振興西歴一千八百八十六年卽光緒十二年從日本購得茶樹一萬株特闢一園招人種植計島中有茶自此始至上年獲利五萬八百十七元今年增至六萬一千二百七十七元 
[日本水災]  
　　日本長崎埠訪事友来函云邇来日本風雨之災絡繹不絶東歴九月八號卽華歴八月初五日午前奈良縣境内突有風自東南来走石飛沙聲勢異常洶湧大坂鐵道上東洋車竟至連人吹入空際松杉等樹拔去 
 
 

Page 2

 
 
甚多民居亦多有傾塌者吉野大和兩川水高至六七尺秋野川橋梁均被衝斷箕伯之威可謂猛矣富山縣境莊川召瀨河口安川柳瀨權聖小矢者下次郎島磐城安井上川崎下川崎等各堤亦於是日被水衝塌堤外汪洋汎濫一望無涯人民數千家均成澤國幸来勢尚緩易於趨通故死傷者甚屬寥寥此外福井縣境内被水者多至一萬數千户死傷者數人衝决河堤百數十處毁壞橋梁百數十處山之崩頽者二十處電柱吹折十七杆德島縣境流失民居九十一户傾倒者五百六十七家死者十七人和歌山縣境内各地亦於是日被颶風吹倒民屋二十義家壓斃人口八十八名其餘岐阜三重兩縣治雖有損傷尚無大害石川縣境亦因堤防潰决民居浸水者五千餘家幸人民並無死傷此次被災地叚甚廣均在東西兩京境内刻下正當秋收之際經此一番蹂躪農民未免受虧矣 
[川東礦務]  
　　重慶訪事友來函云去年川東各屬閙教事起教民被害甚衆事後法國領事宫哈士君到省議賠要挾多端中有礦務一節風聞督憲奎制軍己將重慶灌縣犍爲綦江合州等處煤鐵礦許法人與華商合股開辦旋由礦師兪得樂氏與雅州冕寗廠華礦師徐君訂立合同准中法合股湊集股本銀一千二百萬兩限半年内開挖牌號福安公司說者謂前者英國紳士莫爾根氏曾在京師與各當道訂立合同准華英合股開辦全川礦務牌號華益公司業由總理各國事務衙門奏准畫押在案乃此次奎制軍復將此項利權給予法人恐將來兩國爭競之端必在所難免也 
[示期接篆]  
　　姑蘇采訪友人云官塲接得新任江蘇巡撫鹿芝圃大中丞由上海所發電音大略謂此次抵申之後須往金陵一行與兩江總督劉現師面商機要然後由内河乘小輪船抵蘇大約本月二十二日戾止筮吉二十四日午刻接受關防目下省中文武官員己預備郊迎之禮護撫憲聶　芳中丞先於中秋日飭靜平小輪船駛赴上海恭迎中丞瀛眷旋於十七日傍晚回蘇十八日午前由胥門外大馬頭盛陳儀仗呼殿入轅 
[日官抵杭]  
　　杭州訪事友人云本月十四日日本陸軍步兵大尉齋藤氏季治郎乘舟抵省次日偕日領事速水君一孔詣撫轅謁見劉景韓中丞中丞迎入花廳叙談良久旋赴司道各署拜會緣速水君素精中國語言文字爲兪曲園太史所賞識故此次周旋晉接間不用舌人譯述也 
[川中匪患]  
　　重慶訪事友來函云近日永川大足兩縣匪徒嘯聚二三百人專與教民爲難日前大憲派安定營勇往拿各匪徒膽敢拒敵鏖戰多時彼此略有損傷旋又經川東道憲添委劉太守督率營勇三百名前往圍剿各匪徒見勢不佳始遁入深山暫爲慴伏然根株終難盡絶也 
[蘇垣患竊]  
　　姑蘇訪事友人云邇来省垣竊案繁興察其蹤跡類皆自高而下絶無破綻可尋雖經地方官懸賞嚴拿破獲殊非易易本月某日之夜撫轅文巡捕某大令公館被若輩所算竊去衣飾價值甚鉅翌日遣丁投報總捕同知及長元吳三縣各路文武總巡次第臨塲勘騐現在方飭捕跴緝未知能尅日成禽否一 
[梟匪不法續聞]  
　　本月初五日光福司巡檢蔣少尹訪聞蘇鄉善人橋鎭梟匪恃衆開賭因帶領差役馳往驅逐不料竟被梟黨所窘刃傷司差陳某之足業己迭志報章兹又接姑蘇訪事友人来函云近有某鄉人之目擊情形者言及是日午前十下鐘時梟黨號召賭徒旂鼓大張興高采烈少尹貿然前往率差至城隍廟假坐大殿之側飭差拘拿訊辦梟黨大怒振臂一呼各持刀械蜂擁至廟欲得少尹而甘心焉少尹見事不妙避入住持僧臥榻下旋褫衣冠易以藍縷扮作香工從後門逸出猶恐苦輩追及奔入某鄉民家暫避至黄昏時始雇輿而返當梟黨入廟搜尋時司差陸某聞信奔至向梟黨大喝白爾輩竟目無法紀若是衆梟黨笑謂之曰汝係差役耶来何暮也立執之擲諸牆外梟衆卽以利刃砍斷左腿抛棄荒郊一哄而散旋經卿人將陸舁送回署奈受傷甚重呼號三晝夜而斃現聞若輩己經飛划營管帶歐陽副戎督勇驅散恐將来尚不免死灰復燃也 
[蕪米近情]  
　　蕪湖訪事友人寓書本館云蕪湖米市弛禁情形己錄前報兹悉蕪米未開禁之前彼處廣帮各米商因見皖無一帶秋成大有禀請當道轉詳南洋商憲乞准探連以蘇民困而恤商艱道憲吳觀察米釐局志觀察亦有意代爲請命祗以前奉防米出洋新章請領三聯印單限期二十五日回轉繳銷並按米價　倍繳銀預具保結并由承運之船行另保銀一萬兩倘有逾限及偷運出洋情弊願甘各保認罰等因商人始終執抝未允遵行致開禁明文遲遲未下兹者廣商寳裕隆米號藉口平糶禀請運米六萬石赴粤接濟遵章領照蒙道憲批准後陸續雇輪船裝運出口繼而陳德豐號援例禀請採米五萬石隆泰昌號禀請採米十萬石均一體給照自此米禁雖未大開而米市己雲蒸霞蔚加之北洋武毅等軍派人坐辦軍糈自夏徂秋遏糶期内陸續運去三十餘萬石現仍再接再厲旂鼓大張是以米價亦繼長增高每石連行用雜費售銀二兩三四錢刻下米禁己開欺價當更有增無减共間常鎭通海道長久山觀察查知蕪湖設立米釐局抽收輪船出口米釐每一百五十斤需銀一錢每年約共得銀二三十萬金以備南洋自强軍及海防經費當此時事多艱籌裕餉源勢所難緩擬請將此項米釐每石加收三倍繕就條程上諸南洋商憲劉峴帥峴帥札飭牙釐局穆觀察核議施行觀察以驟加三倍商情似難允從將原定一百五十金抽釐一錢改爲抽銀三錢此事商家雖尚未見明文而官塲中己得確信蕪地米釐局總辦志觀察聞之因於本月初九日乘某輪船赴白門禀見峴帥面商一切機宜刻下尚未遄返也 
[示禁藥]  
　　松江訪事友来函云數年前有一無賴遊方僧用針注嗎啡水射人股膚謂藉此可以戒烟初時似有小騐行之旣久瘡痏纍纍而烟癮仍不能除無知愚民受其害者不知凡幾乃至今猶有行之者邇經沈徐二茂才聯名禀請華亭縣劉謙三大令出示禁止其文曰爲嚴禁事據生員沈維翰徐元章等禀稱海禁宏開印度鴉片流入中國初祗供藥餌之用馴至燈吸流毒遂遍二十一行省然猶不至遽喪性命也今復有藥水針者癮發時用針注嗎啡水刺入肢體過癮較鴉片神速貧苦小民樂於從事未幾身如矢的流毒深入骨髓而烟癮仍不能徐卽仍吸鴉片亦難過癮十年後四肢針孔己滿無可再刺束手待斃每年奚止百千人此風以治下城廂内外及各鄉鎭爲尤甚每於小茶館中蜂屯蟻聚如蠅逐羶雖若輩性成愚蠢甘砒毒以如飴咎由自取夫復何尤然不及時禁止而来者紛紛患將伊於胡底生等目擊慘狀不忍緘默爲此環求出示嚴禁並諭令治下中西中英華洋等各藥　寄售處不得售賣各信局航船亦不得代寄开諭令地保如見各小茶館中有打嗎啡藥水針之人立時驅逐不稍容隱如違科罰鉅欵撥充各項善舉躋斯民於壽域豈風俗於敦庬正本清源以袪痼疾而安閭閻實爲恩便再並禀上海縣王照會英法兩界工部局值年領事嗎啡照毒藥例禁止各藥房不得售賣婁縣屈出示諭禁合併聲明等情到縣據此除批示外合行出示諭禁爲此示仰諸色人等知悉爾等須知嗎啡藥水毒害非淺最易傷身自示之後務各互相勸誡切勿再用嗎啡藥水打針並著地保隨時查禁倘敢故違定提嚴懲中西各藥房寄售處不得再行售賣各信局航船亦不得代寄致干併究各凛遵毋違切切特示 
[誘賭續聞]  
　姑蘇采訪友人云蘇州府屬光福鎭人顧秀文於本月某日負絲来省售得洋銀六七枚假寓道前街峯泉客棧一日至養育巷儀鳳茶園品茗被　徒胡推賓李玉洲等數人誘至柳巷衞姓家聚賭屢載屢北致將洋銀金約指悉數輸罄旣而其妻某氏蹤蹟至省偵悉 
 
 

Page 3

 
 
情形卽向胡李理論胡李非但不服反百般恐嚇使之不敢聲張氏無可奈何購取阿芙蓉膏持至胡處吞服胡李始手足無措立卽設法灌救一面浼某署差役章秋江出爲調處交還金約指一枚氏乃悻悻而去前報所登花街巷杜聽蘭之事蓋傳聞異詞也 
[武林官塲紀事]  
　　杭州訪事友人云浙省續解京餉現由藩憲惲菘耘方伯籌撥銀五萬兩委大挑知縣李葵軒大令向庭管解本月十六日赴北庫兌銀釘鞘不日卽須起解矣○拱宸橋巡防局吳大令叡現因瓜期己届經上憲委徐大令元綬接辦己於本月十三日到差視事○十七日爲致祭風神之期撫憲劉景帥特委候補道常觀察前往行禮 
[蘇省官塲紀事]  
　　姑蘇采訪友人云委署崑山縣知縣尚大令昌厚於本月十八日專飭家丁投憲轅禀銷松滬釐捐局管庫差○江蘇候補知縣陳明府其壽現經上憲委辦省垣中路總巡差至南路總巡差委都明府守仁閶胥門外總巡差委錢明府國選接辦本月十八日己相約到差矣 
[上海官塲紀事]  
　　昨晨江海關道曾經郛觀察上海縣王欣甫大令松海防同知劉乙笙司馬咸詣調任廣東巡撫德靜山中丞行轅禀謁中丞一一接見茗談片刻而别○昨日浙江鹽捕營巡船管帶吳遊戎福海因公来滬命駕至上海縣署拜會縣王王欣甫太令大令迎入花廳晤談良久而别○英美租界會審公廨自經讞員翁笠漁直刺擇吉十八日鶯遷後滬上各同寅均先後蒞廨道賀滬北桱流公所董事瞿開桐王斯沅陳應增兪軾等恭掣匾額一方又曰善政愛民德政牌四面文曰柔逺能邇除暴安良恩周行旅澤及窮黎昨晨舁以彩亭導以鼓樂衣冠蹌濟恭送至廨直刺再三謙遜而後受刻己懸諸大堂矣○昨午滬上鹽務委員吳君假座閘北徐家花園恭請上海縣王欣甫大令赴讌主賓酬酢歡洽逾恒至一點半鐘時始散 
[粤撫起節]  
　　昨日午後西點鐘時調任廣東巡撫德靜山中丞由行轅起節乘招商局廣利輪船赴粤東履新本埠文武印委各員均詣碼頭恭送如儀 
[贑臬起節]  
　　簡江西臬憲陳廉訪澤霖由京南下道出滬江假法租界萬安樓客棧暫駐行旌前日附招商局江孚輪船赴贑省履新 
[求志書院夏季課安]  
　　經學超等王燕章朱寖昌朱冠英特等王燕文馮華第陸祖詒一等王燕臣王燕年王燕喜何長慶顧崇德史學超等許玉庭錢潤沈榮基錢桂文張錫琪錢淦特等鄭承霖陳範許承棨顧仰基劉祖培趙均錢錫璋趙獻之一等吳祖芬徐致喜錢毓珩劉雍吳宗海劉鼎臣姚行沂掌故超等張天爵特等顧仰基趙獻之劉祖培趙均一等劉鼎臣沈端章算學超等支幹沈保樞丁逢陳其麐黄恩曾包榮爵劉匯清特等程瀛丁文苞一等何國恂輿地超等劉瀚清特等劉祖培丁逢甲丁文苞丁桂琪一等吳祖芬劉鼎臣姚行沂　詞章超等惲福麟戈講藝劉祖培孫帮榮 
[籌欵修路]  
　　本邑南市沿浦灘新馬路開築甫及三年己凹凸崎嶇不堪涉足邇經江海關道曾經郛觀察履勘後擬卽撥欵修理以便行人惟馬路工程局一時無欵可籌因由會辦委員司徒貽芬司馬申請觀察另行籌撥欵項以便大興工程不知觀察能否允准也 
[札提勒許]  
　　南市沿浦灘各馬頭每有無業流氓見貨船到埠卽冐稱局巡丁向船户任情勒索迭經貨捐局訪拿究辦而若輩仍不自悛改邇經上憲訪知札飭上海縣嚴緝究辦以整釐務而重餉需縣主王欣甫大令奉札後己飭差前往查拿矣 
[招充地甲]  
　　本邑十六鋪地甲裘鎭因事斥革後至今尚未有人承充縣主王欣甫大令以是處人烟稠密轉瞬冬令巡綽需人因於昨日出示招令素無過犯之人投縣具禀並呈認保切結以便傳騐給諭俾資辦公而免貽悞 
[清理積案]  
　　上海縣王欣甫大令以邇来差役奉票提人往往任意延擱有逾限己久尚未解訊者疲玩　甚殊堪痛恨昨日特諭令各房經承詳查案卷將飭提未解之案若干起彚開一單以便比差提解是亦清釐積案之道也 
[大令騐屍　]  
　　江北人顧水三携其梅鶴賃居裏虹口漢璧禮路某號門牌開設小茶肆藉資餬口生有一女　秀英年祗十二在裏虹口金家浜南首延昌永絲廠學習繅絲與周家庫人周錦林之女名寳珠者同廠交好寳珠二八年華性喜修飾前日私購香水一瓶恐遭父母詰責不敢携回倩秀英暫爲收儲秀英偶一失手瓶卽墮地擊碎寳珠大怒突伸纎纎玉手將秀英掌頰數下謂爾若不賠償香水莫想入廠作工也秀英回家泣訴其父其父不知底細欵其不肯工作復批其頰數下逼令入廠秀英進退兩難行至金家浜口絲廠左近轉身躍入波心時值清晨無人援救遂與屈子追蹤至晚其父不見秀英回家四處偵尋杳無蹤跡至前日午後屍身浮起經人告知其父倩人撈起置諸岸側一面告知二十三保二圖地保范全楨偕投上海縣署請騐昨日午後四點半鐘時縣主王欣甫大令帶領刑仵書差前往相騐先由地保搭蓋屍棚美捕房藍副捕頭亦派包探洪阿寳及四十三號西探到塲彈壓大令升座後先由范保禀訴前情大令知有寳珠之事卽命提案寳珠供十七日午前日廠女工顧秀英到廠工作至午後不見復至旋聞人傳說秀英業己投河身死小婦人並未逞忿毆擊求恩明鑒大令飭仵如法騐視旋卽唱報死者額上青紫左眼磕傷頸中有指爪痕顯係被毆後落河身死大令離座親視無誤時屍父顧水三邀集同鄉人百餘名手執炷香　稱因傷致命務求伸寃不肯具結大令再三開導允將寳珠帶回訊辦約歴一時許顧等始俯首無詞大令遂命愼明屍格交其父備棺收殮寳珠暫交捕房以便轉送公堂再行送縣諭畢遂呵殿而回時己日落崦嵫萬家燈火矣 
[私押宜究]  
　　英界大新街左近同茂昌酒店係康保甫裘如邦等股開嗣因股本轇轕致啓紛爭昨日裘弟忽投新巡捕房訴稱伊兄如邦被股東康保甫誘至西界串通地保戴雲州私行管押索銀勒贖請卽派探查緝捕頭允之 
[攫物受笞]  
　　有混名雕花毛囝者其妹己嫁賃居本城金家牌樓之西鄉人某甲爲妾近日甲欲挈以回鄉毛囝出而阻止並將各物攫取回家甲忿甚投巡防西局控告局員陸雨人二尹提訊之下判責毛囝四百板限令將物歸還不准多事 
[挾恨圖逞]  
　　巨棍范高頭拘押捕房己歴多日惟其弟范毛毛法外逍遥依然肆行無忌其謂其兄被押均係英界公廨捕役凌振所爲屢次挽人責令凌振設法保出凌役以案情重大堅詞拒之毛毛等積忿難平糾集同黨伺隙而動凌役恐禍生不測不得己將情禀知讞員翁笠漁直刺不知若何辦理也 
[凶犯患病]  
　　凶犯金阿松前因毆斃朱福昌經上海縣王欣甫大令飭差拘獲訊供收押現因忽患車症由看役禀知大令飭傳官醫生赶緊醫治 
[英界瑣聞]  
　　英大馬路會審公廨舊址自十八日一律遷空後卽由新沙遜洋行主哈同前往管業時適有書差將各房中自製之窓板雇匠拆卸意欲搬取哈同以前與江海關道蔡和甫觀察成交時言明一切裝修一應在内不許妄動各書役無奈遂徒手而回○新閘迤北太陽廟左近由前道憲蔡和甫觀察創設庇寒所爲窮黎樓息之處大致與棲流所相彷彿惟房屋不甚堅固日前風雨連綿時所中坍屋五間想須雇匠興修也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[劣保宜懲]  
　　姑蘇訪事友人云近日無錫縣紳士顧梅等目擊縣屬某圖地保趙阿玉横行不法雖經歴任　　　　　　神通廣大屢次易名混充故態依然益無忌憚爰動公憤邀集同志者八人聯名具禀至省垣投蘇州府著及臬轅控講　　　　　詠之太守聞之大怒立卽批飭無錫縣將趙保拘提解省訊辦想一經訊實當予嚴懲也 
[吳山立馬]  
　　杭州訪事友人云距武林門外十餘里有秦亭山焉俗呼爲老和山山麓眞武廟香烟鼎盛每屇中　　　　庭下建一高臺裝設香斗共計九層高入雲際本屇是日適遇大雨香客寥寥因改於次日燃點是夜皓月升空浮雲盡掃篆　　　燈月交輝居民聞風而来者舉國若狂甚無謂也○艮山門内定香寺數百年古刹也今夏不戒於火致將大殿焚燬現由諸大護　集成鉅欵以便大興土木聞下月卽擬擇吉開工是亦可見杭人佞佛之風也○小井巷有馬某者向操錢業近以賦閒無事就大關前擺設錢攤藉博蠅頭以資餬口本月某日被同業是甲騙借小洋銀百枚屢索無著至中秋節馬負債纍纍被逼難堪遂潛旅阿芙蓉膏欲至甲畢命幸爲某乙所知赶卽設法施救得慶更生否則區區之數不幾枉送殘生乎 
[甬江雜錄]  
　　寍波訪事友人来函云前報兪家埭拿獲開設花會之賭犯陳東生等二名由府發交鄞縣收押候究兹聞府尊飭提該二犯到案枷號府署大門外示衆惟李阿九僅枷示一日卽經保釋○某日無賴葉長生等三人至江北岸董家河嘴某流妓家索取規費妓不勝其擾卽喚巡捕拘入捕房管押次日葉母投捕房求釋捕頭堅不允從葉母歸家後羞憤交併富夜雉經而逝現屍屬至某妓家肆忿滋閙未知作何了結也 
[上海縣署瑣案]  
　　去年冬間木匠徐福全在英界望平街被人戳斃後經屍師傅羊羊指控賭棍邱少卿卽陸龍眼所爲至今年七月間始將邱拘獲到縣收押候訊前晚王欣甫大令傳同傅羊羊至案研詰邱供小的係江北人前因犯賭逮案蒙恩釋放卽回原籍至前月来此不知徐福全實被何人謀害叩求明察傅供小的共收兩街主名楊文文一卽徐福全是夜二人同行突被邱等十餘人訛詐不遂將徐戳傷斃命尚乞伸寃大令以傅在英界公堂有案未了未便釋放著與邱一併收押俟函追楊文文到案覆訊核辦○前日下午浦東爛泥渡巡防局函送行兇之馬連江劉培根及受傷人單林慶到縣至晚王大令提訊單供小的係南通用人在裏虹口夏元昌香作執業日得工資一百三十五文中秋節後店主欲將每工减錢二十文同夥馬連江劉培根疑係小的唆使嘖有煩言迨至節後三人均被停歇旋由馬等邀小的同往浦東爛泥渡評理被馬突出利刃連戳三刀幸由巡局拘獲轉送案下叩求騐究馬供小的與單同鄉本年三月初十日至夏元昌香作當工頭單劉兩人俱於五月内始来工作單素性兇横時向小的索詐不與卽藉端尋釁主人惡之故於中秋節將單停歇單遂挾恨不准小的做工勒令同時出外今晨同往浦東各邀同業評理伊將小的痛擊扯去頭髮一綹小的忿甚適見伊身畔藏刀一柄因卽奪獲連戳三下劉雖在塲並不赴預小的知己肇禍尚求恩典劉供伊等扭毆時小的並不偏助惟單却兇横異常小的亦屢受欺負叩求鑒核大令飭仵騐得單額及胸肋共有刀傷三處卽命家丁取刀傷藥敷治然後飭送仁濟醫館療治馬收押自新所候辦劉無干省釋 
[上海巡局紀事]  
　　江北某邑人張羣羣袁小春因會欵轇轕由文生汪某函致二十三七鋪巡防局請提訊究局員邱友齡二尹飭地甲傳兩造到案研訊袁供共欠會錢三十千文現在情願按月拔還五百文求准交保二尹准如所請諭以不得逾限如違提究○前日南市十二圖汛捕戴五在陳家橋見有張永順者手携釘靴一雙錫茶壺一把向之盤問言語支吾當卽拘解二十三七鋪巡防局局員邱二尹提訊判責二百板贓存局中候失主認領○前日小南門外洞庭三善堂失去錫燭臺一對熨斗一只布長衫一件當由堂董開具失單投二十三七鋪巡防局禀請查緝局員邱二尹允之○前日南市大馬頭北首錦祥米行失去帳箱一口由行主某甲開單報知十六鋪巡防北局局員楊聘侯二尹正欲飭捕嚴緝昨晨行中人在屋頂查見原物當卽報明二尹二尹諭令捕役前往查察以便拘拿究辦 
[法界公堂瑣案]  
　　本邑南市人楊春甫卽楊四向在法捕房充當華捕前年滬上盛行貼票楊在法大馬路開設錦源錢莊以空票貼現虧欠數千金爲各債户具控公廨經前讞員鄭大令訊供交保出外理處潛行逃逸迄今事隔二年楊復來滬在虹口賃屋而居爲債主士承修等偵悉扭送法界捕房昨禮拜六堂期傳同原告到案請訊旋據王承修蔡朱氏投案呈遞莊票王稱被欠洋銀六百三十元蔡稱被欠一百五十元均請追究明府判交的保限十日内理明禀覆○前者拔維晏洋行主人偕買辦沈子堂控胡美齋陳漢珍承接五棓子數百擔届期無貨可交因出資另購運往外洋致虧折銀一千餘兩請追還此欵失經明府訊供判令交保出外邀中理處迄今尚未了結昨日洋東福買司德偕行夥裘士榮投案請追胡供今己集成一會待收到會欵卽可歸還裘稱此會只有二百四十兩且須待訟事理明前途方能交付洋東之意欲請將胡等押追然亦恐無濟於事請堂上酌斷明储與何繙譯官會商著再限十日先交銀三百兩如延押追○萬源鐵器店主馮錦邦控掮客王國恩售賣呌貨出立限據屇期無貨可交致被欠銀三百餘　求恩究追明储准詞出票提王到案昨日堂期將原被告解案請訊王國恩供此欵尚在西年以前小的亦代人經手明府謂爾卽立有限據不得推諉著人銀並保限十日内理處○森和板行主甘吉昌控大昌磚灰行主沈月章代殷阿標擔保購辦桫枋廿七根值銀一百餘兩出有收條今圖賴不還求追明府以沈月章旣出收條不得置身事外判交的保限十日内理明禀覆○胡守天上期扭控宋阿榮代車夫王阿二擔保被竊絲布一百餘疋經明府訊供判限一禮拜尋王到案昨日胡投案禀稱王阿二有叔父王成宗現在萬裕碼頭駕舟爲業請爲提究明府判將宋阿榮當堂開釋候補提埠頭及船户王成宗到案訊究○王夏氏控喬寳生戳傷伊子王光和經明府訊供飭送醫院醫治昨日王夏氏投案求將喬究辦明府判枷號一月期滿責四百板○朱明言前控陳阿六竊去衣服追至新街口被巡捕拘獲解入捕房王矢口不承押候查明核辦昨日明府飭提案判責一百板○周承康禀稱在小東門外源利魚行爲夥前晚被賊王春神竊去衣服四件當塲追獲送案請辦明府判責一百板贓交失主領回○廣東婢女李阿能迷失路途暫留捕房招人承領昨日王德嘉投案禀稱住美界後馬路李阿能實係婢女求准領回明府准其領去 
[有加無己]  
　　頃蒙雲怡壇女弟子知愼求病愈續助振欵洋三百元屠文明求病愈洋三十元雙桂山房方求身體復原龍洋二十五元緒綸公所將重陽酒筵資移振洋一百元錢翰臣翁經募錢金氏同子鴻福鴻緒求却病延年洋五十元又募七月合洋五十元永昌祥號交来隱名氏洋三十元當此災祲迭告莫卸仔肩綆短汲深頻呼荷荷所幸仁施疉至厚惠遥頒好善之誠如出一轍敝所惟有望雲頂禮祝使君無量福壽而己又南市聚源成内寓菜帮義成號爲陳泰順沙船立契悔裝本應議罰承諸公說勸盛情卽以助振了事計交到洋三十元併此附聞[  上海六馬路仁濟善堂籌振公所施則敬等謹誌]  
 
 

Page 10

 
 
[江西官報]  
　　正任贑　府賈孝珍晉京引見殷崇光卸辦瑞洪釐卡回任貴釐卸辦義寗荼局回候補縣陳奎齡由廣備儘發審回又禀知解地丁進京蕭兆熊解地丁進京從九除察勳卸辦康山厘卡回署饒州通判翁賓仁勘估南營坊演武廳工程署贑縣教諭態繼本禀辭劉震鴻代南昌下鄉相騐縣丞喬永怡由淮徐海善捐案内奬換花翎又委辦立　堂總緝事務准補　豐縣丞成富春禀謝行知張懋功由南康府公幹回王啓烈卸辦高郵厘卡回安義縣文廉謝咨晉京引見升補贑中營遊擊黄臯卸九江前營遊擊回振武前營哨官王德勝往九江公幹 
 
 
 

Page 11

 
 
   
 
 

Page 12

 
 
   
 
