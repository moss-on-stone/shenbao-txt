# 1885 - 353 - 4904565

 

Page 1

 
 
[詩句題解韻編總彚出售] [  點石齋主人白]  
　　詩句題解韻編一書創於金陵陳君劍芝而踵而行之者則有葉君湘秋顧君芷卿之續集三集光緒乙亥壬午間南匯倪壬雲先生又推廣襲爲四五兩集於是得題共有五萬餘詩賦家羣焉稱便惜乎卷帙繁重翻閱稽時今本齋合五集而爲一倩善作宋體字者一律工蕮又延名士汉後　　　　石印今已竣工分裝八本外加綢套至於字之清晰本之火小購閱者自知其可貴無俟鄙人贅述已定價每部二元四角上海售處在景行里留經　貨號其　南北申昌及各外埠申昌分號均可購取　售格外議减此佈 
[順天江南浙江江西四省關墨出售] [  申報舘主人啓]  
　　本科順天江南浙江江西四省關墨本舘業經先後排印校對無訛紙張潔白頗爲士林珍賞定價顧天闈墨洋七分江南八分浙江江西均七分售處仍照　例揣摩風氣者所宜先睹爲快也 
[六十一號畫報出售] [  申報舘主人啓]  
　　蒲國在土耳其國之北今王名亞力山打係世子而接君位者年二十八歲其西境與賽國爲接壤賽王妒之命將出師以攻潘蒲王親禦之轉敗面爲　西人多其能摹其小像四處傳觀本齋因亦照繪以供衆覽報首畫譜兩　　沙君山春所繪後附淞隱漫錄　說一則准於十六日出售此　 
[招請修書籍友人啓] [  點石齋主人啓]  
　　本齋現有各種書籍發修需人甚夥如有從前熟手願承是乏者祈卽移玉徑至老閘保康里對面點石齋領取申報舘槪不承接其潤資格外豐送　恐遠近諸君子不及周知用特登報奉聞此佈 
[論長江設兵輪] [  山陰述蕺子稿]  
中國自法人退後力加整頓凡有可以固邊圉而壯兵威者無不盡心力而爲之設海部於京師駐　臣於淡水購器械求人材旦夕焦勞思以洗從前之積習近又聞欲於長江一帶添攺小兵輪撤去舢板船一半移其經費以製兵輪分給各鎭巡哨江面從此江防必且愈固伏思長江水師當剿滅赭寇時多得其力賊氛旣靖朝廷復命彭宮保按年巡閱以重江防十餘年來素稱勁旅今復精益求精防患於未兆添設兵輪以補舢板之不足不亦思周慮密哉論者謂此事恐終成畫餅蓋旣難於經始復難於後繼舢板之制省而費小兵輪之制繁而費大沿江上下何止千里添設兵輪若過於稀少相離太遠則敵或乘隙而蹈雖有兵輪仍屬無濟且一船之費不知凡幾若欲造數十艘兵輪則一時安有此費此經始之所以難也旣成之後設管駕之人或有不善於行駛者則長江旣不如海面之廣闊碰撞之事在所不免雖漢口等處輪船亦時相往來未聞其有失事然添制兵輪豈僅行於空闊處巳耶必將擇冲要之處而置之且必將於港　紛歧之處而密爲巡邏夫長江所以添製小兵輪者欲以防意外之處也若龎然一物徒壯外觀盜賊竊發而不能獲　不如仍用舢板之爲愈　設欲巡行於　港則偶不經心未有不至壞事者而船身輪葉機器等稍有損傷其修理之貲以之制一舢板而有餘矣雖此皆意外之事不可以逆料然兵輪年深日久亦必須大加修理其貲亦不下千萬金此後　之所以難也然費雖大而用亦大一兵輪之力足以敵數十舢板且又駛行神速江程千里瞬息可通　弊足以相當無妨也或又謂裁撤一半舢板則此一半之兵丁舟師作何位置卽使兵輪亦必用人不妨舍彼而就此然兵輪必不若舢板之多豈能盡容之哉此輩無事謀生必將流爲賊盜近來搶劫之事層見疉出大半皆係游勇所爲今若裁徹此等人是益其焰也是迫而驅之也旣欲攺作兵輪此等人究作何歸宿然苟汰其老弱選其强壯則所餘諒亦無幾卽長江兵輪不能盡容而現在整頓海疆之際在在需人此等兵勇舟師何處不可位置凡此皆不足慮所最難者雖有船而無駕駛之人耳蘇杭等處並擬駛行小火輪聞者深以爲喜乃議論多而成功少或謂有害於民船或謂有礙於關稅甚至謂有害於人心未出門之人不見可欲其心不亂若輪船旣便則人皆欲逞其遠遊之心入見道義而悅者出　紛華而亦悅樸者變爲華儉者變爲奢費用將必不少其爲害甚大也謡諑紛紜事遂中止今若長江水師旣攺用兵輪則不恃可以重江防亦可以爲内河行輪之創特恐無駕駛之人則雖有堅船亦終師無用前聞西人以三鐵甲船不能進大沽口笑中國謂有鳥而無籠夫無籠無妨也無馴鳥之人則雖有佳禽亦何取乎中國兵輪鐵中未嘗不可以敵四人　以管駕諸人有不勝其任者耳兵輪之管駕食重祿享厚利問有精於緯線熟於海道者乎無有也問其船有馬力若干船身之重若干能裝人若干砲之及遠若干則張目不能作一語開口作鸕鷀笑船中器何者當修何者當換亦皆漫不　心聞其船䌫按月一換每支約需白金二百兩而管駕領取之後則易銀以入腰槖舉其一如此其他可知矣國家　千百萬億帑項豈特以贍此輩之身家巳耶長江攺用兵輪固亦今日之在務所冀者大憲能愼選管駕管駕能勤練兵丁凡事皆求夫實際帑項不致于虚糜愼厥始更善厥終圖其利更去其獘庶不負此一番振作之心耳 
[東京遊記]  
　　有法人名刁沛士者曾遊覽東京於月之初七日附搭忌路些達火船到港至初十日復附搭　路濵火船赴法國孖些利士埠據刁沛士稱說東京大局甚爲可危而土民情形尤堪憫惻前旣受兵燹之災今又遭盜賊之劫屋宇多成瓦礫之塲田畝半屬荒蕪之地所以然者皆由越之官紳多有心懷忿招集人民以思報復其有不　從者則掠其財物是東京之所以不靖者實越官治理之不善亦由法官之祗知保護越官而不知維持越戾耳吾患治越之法莫善於就地取材凡一縣一城一鄉一村分設長老責以司理地方之任其有不遵約束者則助之以鄉團或　役而懲治之云云刁沛士此論直欲驅越民如鳥之赴籠中而困之耳豈可得哉當刁沛士至北甯時與西班牙傳都會之牧師加刺美邂逅相遇刁沛士告以治東京之法牧師深爲嘉尚且謂此法一行若得土勇四百相助則紅河之北一帶不難株守安靜也嗣後牧師以此法言之於法將哥雅士請速行之法將似乎允肯惟並未見諸施行以哥雅士之見則謂東京一地須留法兵二萬五千方能保守而據刁沛士之意則謂祇用法兵二三千協助土勇則足以保守東束一以威挾一以術取法人圖治如是如是以上皆　自香港報按刁沛士者卽本館前所述查勘越南全境之流丕是也 
[緬事餘聞]  
　　西十一月二十七日印度　他罅士埠消息言是月二十二日英軍分兵毁拆沙京及戴巴地諸處砲台毁夫大砲三十二尊其餘諸軍盡行前進緬甸　地利都城是日下午一點鐘軍兵登岸闈困該城緬甸宰臣乾 
 
 

Page 2

 
 
温與英將卑連達加士邂逅於途宰臣睛英將速派兵官士利甸入宮内靖亂全五點鐘宰臣偕士利甸復出轉達緬王請成之意於是卑連達派兵護衛宮殿　翌日卑連達進宮領受降約與緬王及　后妃會晤旣畢卑連達遂引王之眷屬出宮從朝堂而過直至殿之東門始乘車輛而行沿途有兵護押嗣又舍車登船載往潞江安置目下有兵五旗另砲兵一隊駐守文地利城現民情頗覺安堵惟搶劫頻仍是以須多添兵彈壓也前者所拘意大利國人二名帮助緬軍者業　逐之出城矣又同月二十六日潞江消息言緬王棣波及其眷屬業已由火船運押至阿蘭麽邊　處云錄循環報 
[港督言旋]  
　　包制軍之蒞任香港也三載於兹矣惠澤及人政聲卓著各國西人靡不感戴今當卸任在卽以故會集同人在大會堂與制軍餞别濟濟楚楚满座　冠誠一時之盛事也制軍偕女公子於十四日下午兩點鐘由督轅起程從孖利埔頭下船沿途有差役鴈排鵲立護送本港各官紳皆　埔頭伺候與制軍拉手送行是時英國依文鳥路並澳爹沙士戰船及法國刁靈尼鐵艦與岸上砲台皆燃砲致敬制軍先至賽杉板之旗船約一點餘鐘始赴渣濵火船長行其所遺之缺暫由輔政司馬君護理馬君卽於是日上午十點鐘矢誓莅任矣見香港報 
[河濵設電]  
　　蘇彝士河輪船往來最夥惟苦晚間黑暗不便行駛兹閱外洋新聞紙知該處現擬添設電氣燈以照行舟從此輪行益形便利矣 
[蒲皇失怙]  
　　聞蒲萄牙國皇之父名云弗而耐度於數日前薨逝想葡皇純孝性成必有不勝哀感者已 
[吏部核定保舉獲盜獲匪請奬章程疏]  
　　爲奏聞事查則例内開凡獲盜獲匪請奬之案祗准給與議叙其最優者止於送部引見嗣以四方多故凡香把捻幅各匪及大夥匪犯聚黨盤踞抗拒官兵之案層見疉出剿捕旣不易爲力奬勵宜量予加優節經臣部陸續奏定章程准將出力人員指定應升官階免其送部引見仍不得越級保升及各項免　免選例章本極明晰溯查感豐年間粤逆倡亂各路統兵大臣及各省督撫保奏擒斬要逆攻克城池出力之案本臣部定章所未備維時軍情緊急不得不破格優奬故臣部另立章程覈定營軍異常　績奬叙原以軍務方　用資激勸非獲匪通例也嗣後各省督撫于拿獲匪盜各犯雖非軍務省分往往以勞績與戰功無異之辭保奬若槪照鉅功異常勞績議准不惟辦理過優且獲匪定例定章勢將廢而不用亦非　實之道璟　各省軍務底定自應申明例意示以限制應詞嗣後除軍務小分帶兵打仗及非軍務省分遇有佔踞城池重案並非本省地方官會同營汎剿辦者仍照軍功異常勞績核奬外其由本省地方官會同　汎剿辦各項匪盜叛逆出力之案雖經聲叙勞績與戰功無異仍應按照定例定章分别給奬以昭核實是否有當伏乞皇太后皇上聖鑒訓示謹奏光緒十一年八月十七日具奏本日奉旨依議欽此 
[鹽務近聞]  
　　前者招商局總辦爲擴充輪船生意起見特創裝運淮鹽之議禀請李傅相代奏嗣奉諭旨着兩江總督會同湖廣總督妥　具奏曾爵帥當卽行知兩淮運司詳查覆奪旋經程都轉抄黏行知札飭淮南總局議覆　該局會商多日以鹺務首重銷路暢　輪舶載選第取其程途迅速現在各口岸鹽廪如山多有屯積於銷路大有窒礙且兩淮廿餘塲藉往返運鹽爲衣食者不知凡幾若遽易新　必致無數窮苦小民驟然失業云云刻已據實禀由都轉詳覆督鹽憲矣 
[蕪湖火警]  
　　十六夜蕪湖西門内堂子巷黄姓家失火各洋龍極力灌救祗焚去住屋一椽聞火由㕑下積薪而起迨黄姓家人由夢中驚起則火已封門無路可出惶急之中只得推倒屋後之墻冒險衝出一家十數口多有不及穿衣者室中財物亦盡付之一炬亦可傷已 
[甯波府試日期]  
　　甯波縣考已畢鄞縣於十五日發統案共有二千餘名考數較往年爲多府尊刻已牌示十九日考鄞縣童生廿二日考慈谿奉化童生廿五日考鎭海童生校士館頭門内裝設九曲文欄頭門外以及東西兩轅門外高搭雨篷以便　童臨點時可蔽風雨 
[松江近事]  
　　某生家號素封昔年與昆季析箸後挾巨資開錢莊客棧以覓蠅頭旣又與土妓黑阿寳有囓臂盟納爲側室荔支旁　相得其懼也無何店析閱妻以瘵疾亡阿寳亦自怨遇人不淑吞阿芙蓉膏而死繁華豐膴轉瞬皆空不必夢醒黄梁而已嘆苑枯之無定矣電光石火當作如是觀○豆腐浜某佃户生有一女小家碧玉正在妙齡長至前乘諭租之便挈女至舅家比某佃上岸還租而女守候空船忽爲梟匪强搶而去佃來掌上珠頓失痛不欲生遂赴婁縣訴寃張小芸邑尊許與緝拿追究云 
[一落千丈]  
　　江寛輪船於十一日啓行東旋其時該輪船茶房某甲登岸購物及歸船時船已解䌫正欲動輪甲赶到躉船上見離輪船不遠意欲一躍而登有西人見之欲伸手相引甲止之聳身一躍不及輪船一二寸竟落水中急放舢板擲索救之甲已不能手握未幾遂没江水茫茫屍身未得聞有賞格懸貼在外能撈得　尸者賞錢若干云 
[門談屑]  
　　每届武鄉試卽有不肖胥吏在外招徭從中漁利而赳赳之人不及細察都有受其欺騙者大憲雖有關防告示亦不過視爲具文初二日江西撫憲德　丞將親試中圍及委試東西圍各武生挑取四百八名於初四日面行覆試是日查出皮條之弊爲歴届所未有皮條者何弓力小者用皮條一根下套於足底上套於肘閒開弓時可助後手數十斤弓力當日各武生自行搜出旋卽禀准飭令左手執弓之初右手卽高撐隨卽平放開弓則皮條之弊絶竟有原開出格者至是不能開頭號矣如此整頓彼濫竿充數者自不得逞夤緣之計而眞才有不是見哉○中興以來軍務雖平萑苻未靖各省嚴查保甲以補兵力之不足於是總局分局星羅椇布員紳並用呼應較靈固已明效可睹矣乃日久玩生一紙門牌習爲故事多名巡丁坐支餉項德中丞酌量情形議於明春將省城内外各局從嚴裁撤昨已扎飭遵照辦理矣○署某縣尉某君三十年前與其夫人不睦其夫人某氏常依母家節操凛然閱數十寒暑未嘗變更乃某君不思故劍遽續新絃夫人憾之控於署臬憲繆芷汀觀察業經批准卽檄某君撤任候寳將來對簿時如願棄舊憐新則三尺必不可輕恕如欲左携右抱則二女又不可同居某君於此亦煞費躊躇哉 
[判斷公平]  
　　朱某不知何許人僑寓京口西津坊一夕欲作芙蓉城遊手提水烟袋至陸姓烟室貿貿然闖入臥房陸婦大恚誣以竊取烟鎗朱正嘵嘵爭辯不防水烟袋放桌上被青皮小王順手攫取斯時聲則愈爭愈高人亦愈聚愈衆適保甲局總辦曹君督勇　　過此聞聲而入訊得實情謂陸婦捉賊無贓顯圖訛詐罪坐夫男令笞臀二百板小王乘間攫物顯係白日撞之流笞亦與陸相同隨諭兩造勿得再事糾纒且飭寓主人留朱一宿明　卽促起程人咸服曹君判斷之公平 
[失物訊供]  
　　失物可疑一案前已錄其大略兹見香港報述之更詳因再錄之據該報云本港巡理府於十一日堂訊審得原告奥卑利街第二號門牌波斯行東化林冶所控廚夫廖芬一名於初十日夜因失竊首飾金珠等物值洋一千四百九十九員疑係該廚夫所盜以故告拘在案以憑究追一事是日太守飭提兩造人証對質悉心研鞫俾成信讞當據事主化林治供稱該犯廖芬向在行内司理庖廚之役者核此案失竊之由已於初七晚時大有疑團殊足令人滋惑緣是夕昏暮人靜之後我因散步遊行自外而返比時頻呼侍役杳然無蹤遂信步行進後座亦失伊人所在惟見後户雙扉大闢倐聞有人在廚夫房中自言適從太平山來覘之乃行内管店之流而與廖芬謔浪笑傲者乃飭令伊等關閉後 
 
 

Page 3

 
 
門毋致踈忽詎轉身啓行未遠復聞人聲聒耳於是愈疑卽啓後門秉火四炤瞥覩侍役匿於廖芬房内而以門扉蔽體因斤之使去隨將燈火　照各處正欲舉步又聞人聲雜沓出自廚夫傭役所居之室入而窺之見管店床上有一人蒙首側臥呼之不應趨視則素未謀曲之人責問廖芬等何故容留外人有違行例伊云此屬朋儕探望今已夜深故留宿於斯我覺其行徑可疑不許逗遛驅彼由後門而去此初七夜之情形也翌晨侍役潛逃不知去向及至初十夕五點逾十分鐘時我偕室人出外閒遊臨行之頃祗見廖芬一人在廚房内因令謹守門户叮囑再三方始啓行不料纔至半途適遇僕婦提抱女孩而歸乃相將回行甫抵臥室見房門已闢不覺爲之駭愕及查衣櫃及首飾箱均被毁壞計點失去　石約指二圈值價七百餘員金手鐲一枚值洋八十五員其外金鏢金鍊及貴重什物彚計值洋一千四百九十九員其時並無别人故控拘該犯在案以憑究追懲辦等語復據西差畢連供稱是晚當值行至荷里活道乍聞是處人聲鼎沸喧言被竊失贓甚鉅因迅赴該行後門惟見　芬在房詭稱一人盜物已被縳拘解案及遇一人又云廖芬行竊業經弋獲互相推諉不一其說復詢該犯則謂當時看守門户猝　鐘聲鏗　啓門納之倐被三人闖進持槍嚇禁並以敗絮蘸薄荷油擦我目而塞我口以故不能動彈任其如取如携而去旋將門扇騐閱並無毁壞痕跡細查亦無薄荷油布等物　聞化林治出門時叮囑該犯如有人扣鐘　須從門隙細認乃可啓户切勿草率之語審　則該犯被控實有可疑於其間也惟更練黃裕則謂該行於先竊後聞有傭婦赴報趨往查騐果見廚夫廖芬兩手被縳口中塞有破布因代爲解脫至其中是否行竊則未得而知云太守取具各供飭將此案押候一禮拜再訊 
[條踈照錄]  
　　一武備亟宜講求變通也盖中國武員由科甲起者第藉騎射技勇與剿襲武經由行伍鄉勇起者或並不知武經爲何物其間有所謂良將亦祗是勇敢善戰而已至於兵勇更不待言凡若此者雖可以制内患而實不足以禦外侮今則首禦外侮時也故亟宜講求變通取法外國查外國武員必自幼讀書明理然後更入大書院兼習天文地理算法水道與夫營陣步伐炮臺水雷諸法俟逐一明曉再嚴加考察始行量材授職其將如此其兵亦不待言當先于通商口岸要害兵多之處各設武備院遴選年力少壯　性開敏武弁與候相候選文　之少壯開敏並官民子弟有願學習　入院延請外國　名武員盡心教之各員弁等學習旣成須令其輪流遊歴各國不惟親見其兵政戰守之法尤在體察彼我之長短則制禦之道斯得要領其歸中國時須各有紀述論說用覘其遊歴果否實有所得大臣秉公量材使之布列各營帶領教絲見勇則兵勇無有不精然欲兵精必當厚餉現今兵餉較前非不加厚然尚未能仰事俯畜也故當兵者皆負販手藝之徒且有以負販手藝之專業而資兵餉爲添補之需者故一有戰征額兵皆不可用于是乎募勇是歲糜數百萬金所養皆無用之兵此國家之大患　當簡　精銳裁其浮冒汰其老弱厚其餉糈弗使别有他圖而後乃可取外國法　練盡袪一切具文事事必求實效由是守無不固戰無不克矣至輪船水帥今尤吃緊各船駕駛教練之人但往來南北洋有捕盜資而亦未能禦外侮也誠知現今之事非粤宼比竊考唐時吐蕃連結回紇入宼郭子儀一出回紇遂請願擊吐蕃現今泰西各國非回紇比倘能隆以恩禮激以公義則用洋員駕駛教練水師要或未爲不可且洋人爲我國辦事受我國俸祿者不下數百人其中當有善于駕駛教練之人亦可詳加選用古人敵國且用何况與國要在善用自可收效隨軍醫生事亦綦安並　遴選子弟延外國良醫教習之○一器械亟宜專責採辦也盖粤匪以來多用外國鎗砲率由中國員弁向洋商購買員弁未必洗手奉公洋商原屬惟利是圖且其中更　商夥通事等輩節節侵蝕故需價甚鉅而器棧甚劣多自外國簡選過後剩棄不中用者甚有以舊刮磨作新者况所委不一人遂所購不一律致兵勇使用不能通濟糜費金錢莫收實用今禦外侮非内患比務使器必精良價不浮濫而尤要有定式庶幾乃可故亟宜專責　辦請查明最亟合用者係何式鎗砲遴選　員往駐外國照式定購由南北洋通商大臣兼理先行籌欵採辦運到中國於上海天津各設器械局收儲委員專管出納各省各營南北分畫需用鎗砲由督撫提鎭及統兵大員咨明通商衙門給文往領該價若干卽解交通商衙門則墊欵有著　採辦可接濟旣責有專司自器無殊式並飭該　員遇有新式精良者出必先將此器如何製造如何使用詳細具文申報至上海天津製造局尤當多購機器製造藥彈緣平時操演臨時攻戰鎗砲之用尚有底止藥彈之用實無紀極若自能製造不惟費可　省物無缺乏而事亦稍簡便並各製造局尤當亟選　外幹練人員博取各國最善之式購求製造所謂精益求精巧益求巧毋徒循陳迹虚糜經費尤必蘄至我能自强無藉於彼始爲有得而輪船水雷等亦莫不如是[  此稿未完]  
[盜屍]  
　　客有自悔昌來告云本月朔杭屬自橋司以下至老鹹倉及袁家壩沿海一帶鄉下所有殯房内棺木或浮厝之柩竟有匪人於夜間劈開男屍則割去其頭女屍則截去其足金銀衣飾一無所取此衆所共見共聞正不知該匪何取乎爾有停棺不葬者其愼之哉 
[盜竊彚登]  
　　海氛已靖各防營陸續裁撤其貧難歸里者往往結黨濳伏搶劫商客　近日九江三帶盜案屢有所聞有自武穴來者諸興國州地方月初某夜四更時有大盜數十人以硃墨塗面明火執杖嘯聚大街用石條撞某店之門同時搶劫錢店三家並擊傷數人名店均無敢張聲至五鼓後始結伴而逸次日各失主報官某剌史會同汛官督率差兵四處緝拿毫無　響聞所失已不貲矣○湖口縣有江北人郭某雇湖北划船開往九江方解䌫時有甲乙兩人背負衣包與船主說明搭價亦上船開行至回風磯時天晚泊船夜半各擁被而臥中與乙乘郭與船主睡入黑甜卽抽身上岸行竊直至雞唱回船後有多人喊呌捉賊甲乙卽起椗划過對江又經某砲船更夫查此賊卽潜逃郭醒時見勢不佳亦逸去旋經失主赶到將船主拿住認明贓據送官究辦 
[華婁縣試二覆題曁前列名次]  
　　華婁兩邑二覆文童仍假校士舘扃試華亭文題王使人覸夫子至吾將覸良人之所之也賦題儀松堂古柏賦以不露又　世已驚爲韵詩題賦得細雨作寒知有意得寒字○婁縣文題惡居下流而訕上者二句賦題水始氷賦以池氷綻處纔如線爲韵詩題賦得士先器識得先字○二覆前列名次錄左華亭施有政馮頤　梅開福朱璋張爔盛世傑陳兆麟張煥文張祖蔭顧潤璠○婁縣鍾毓鄔堯春尹良輔陳端章沈和懋戴錫承杜葆璠華光煜陳綱振 
[上海縣試二覆案]  
　　鍾樹德楊辰馬軼羣劉欽謨沈汝弼韓國華陸唐棟朱承鼎黄燡榮陸樹梅徐棠曾 
朱日宣劉世杰潘紹曾唐祖釗沈汝福朱有濂朱步蟾蔣周梅祖德 
[循例賀節]  
　　昨係西國耶穌誕日卽俗所謂外國冬至出使美日秘三國大臣張樵野星使及本埠道營𠫊縣英法會審委員均至各國領事署拜賀循向例也下午時張星使在招商局與馬觀察晤談 
[救生章程]  
　　周君文奭向在新閘北卡爲司事曾勸名善士集資起造救生船一艘在吴淞港中常川梭巡嗣以常年雇用水手經費無出事遂中止近日周君雖不在卡深以善舉未成爲憾隨商諸各荼樓每椀加價二文以一文歸賑濟局以一文充救生船水手經費并請棲流公 
 
 

Page 4

 
 
所董車瞿君開桐專司收捐之事而已輔之現在茶捐收　成數於是修理船隻雇用水手事克有成遂由該董事等擬立章程禀請英會番員羅太守給諭章程列左一本所旣有向辦救生之渡船亟宜籌欵擬章開辦船上雇用熟諳水性之舵工一名水手一名上插黄布旗一面書明棲流公所救生船字樣無論晝夜專在新閘一帶往來梭巡倘遇狂風暴雨更宜認眞見間卽救不得疏忽以重人命一遇投河自盡失足落水日間救起生者賞錢一千四百文夜間及風雨中救起生者倍之死者給錢四百文以示區别一撈獲汆來無主浮屍一具給錢四百文如查有傷痕者報　騐殮無傷者報堂　埋登報招認以昭愼重一救起之人先送所中更換衣褲問明原由有家可送者卽行送歸如無家屬者曾爲留養以示矜恤一此船專爲救生毋許該舵工私駁客貨并藉端需素現擬月給該舵工辛工錢四千文水手月給錢三千文不得預支　借倘有需索情事送官究治　　該船每年在於伏天上塢修理一次并遇救得生者及撈獲浮屍名數隨時造報按年彚入徵信錄以符定章○附錄維太守批示職員周文奭等籌集經費修整駁船歸該公所專　救生撈屍甚堪嘉尚所擬章程亦頗周妥惟茶捐旣出各茶館情願業已繳有成數且事歸該公所經理應由該職董恊同周文奭常川收辦毋庸另行給諭但事關地方善舉希卽補禀上海縣一體核小立案可也 
[淞濵談屑]  
　　西門内蕭姓家前日有本邑人某甲僞裝輿夫混進内堂乘間將所擺自鳴鐘携出門口有裁縫店甲恐其攔阻隨行隨　如有人送出而與之酬答者及視其後則並無人相送縫工疑之入内詢問始知失竊分投尋緝旋在新北門内某當舖中見甲携鐘　價遂卽扭送巡防局請究○大東門外城河浜前日有兩柴船因爭道口角甲船夥舉篙戳傷乙船夥乙船上人不服扭甲至茶肆評論經鄰船出爲調處令甲出洋兩元爲乙養傷事乃已○前日下午有某西醫乘馬車從英界大馬路向西甫過會審署前適有老嫗在十字街頭由南向北從馬車前擦過馬夫喝避不及以致撞倒僅受微傷西醫見之卽命停車喚巡街華捕雇東洋車將老嫗送至仁濟醫院并寫就西文字據留存捕房以　揚鞭不顧者盖有間矣 
[法界捕房瑣案]  
　　昨晨翁太守臨法捕房提在押之林榮發詰問究竟在順號烟館住幾天答稱住三夜據法包探嚴頌眉禀稱順號烟館開在集　街長興酒館對面已將該店主婦傳到翁太守飭提到案始知該婦卽陳蔣氏前在小東門外開望蘭閣女堂烟館曾經荷校　街　也翁太守問林榮發住在爾家可是杜雲生領來該氏初則狡賴太守連喝掌頰　十下始　杜雲生卽小寳來往二夜林榮發却不曾來太守看再掌頰二十下帶在一旁將所斷定之倪阿二張阿順杜雲生林榮發分别笞責掌頰枷示外復該陳蔣氏　開花烟館現又勾引小孩做混帳事可惡　極着鞭竹枝二百下限五日回籍不准逗遛如敢不遵提案嚴辦○法包探夥於前晚十二點鐘後在新開河浜相近見一人形跡可疑盤詰之下稱係買紙烟者探夥以時在深夜店已閉門且該處又無烟店故將其人送捕房搜出洋十一元摺子一扣信一封買物帳簿一本一併呈案翁太守詰之解案人據稱於十四日抵滬主人陳乃漢號淀生從福建來住英界長發棧　元是主人著其買物者翁太守問滬地有熟人否答稱二馬路胡公館三馬路顧雲階均與主人相識太守着將其人送到二馬路交胡公館○恊茂土霆夥奚少根管押捕房昨經翁太守提問據奚稱土從漢口來是以日子不符至斤兩之不符則因洋藥局有時以廿兩作一斤有時以十九兩作一斤之故太守謂斤兩豈有上落總之洋　局事實難辦理張忠林身畔搜出之摺子卽是販私憑証爾直供亦無大罪何可任意亂說所有捐票三十六張摺子兩個今發還爾帶去今日放　出外下期着鄭朝貴到堂不得有悮至張忠林前帶到洋藥局對過送土不是此人據稱是野鷄又云出店又云船户究竟何人　明方可釋放下期亦須禀覆着將張忠林還押奚少根退去 
[樂善可風]  
　　善舉之事莫難於施濟尤莫急於施濟近聞揚州歴年冬令開設粥廠誠善舉也詢訪例則聞係先期按户清查以期實事求是其舊家孤苦及老弱殘廢均給籌領粥此外貧民在廠食並於開廠後有求食之人果其眞實窮苦雖一槪不給粥籌仍令到廠吃粥法良意美莫過於此矣所最不可及者承辦粥廠與先期清查諸君子均係歴年辦賑之人是以經費日見支絀而猶能相持於久者誠不知若何維持若何籌畫也善舉如此可敬可嘉想各處當必有聞風而興起者[  隱名氏來稿]  
[再和小樓主人自題吟飲圖原玉卽請删政]  
　　小樓高處等由尋足快幽人萬古襟過眼雲烟聊薄醉放懷天地且長吟笑看寳劍誰知已句满奚　自賞心讀得輞川圖一幅從來山水有清音[  武陵漁隱就正草]  
[八寳粧亞字欄錄呈高昌寒食生大吟壇拍正]  
　　愁縱三三夢横六六借得李娃名麗記與茜裙同凭處髣髴並肩差些月光斜界烏欄飛白縷空　明合十玲瓏字却怎一波三折圍香如是半水半竹房廊商伊位置花枝低處應配卐樣廻文錦　圜樣換連環卽碎剩鬥角鉑心几几雙文相背還相倚算曲曲遮人銷魂端在蓬山次[  古吳觀樂詞人仲山氏聲]  
[少年遊]  
　　半墻蘿月一聲歌迢遞隔星河幾夕清歡十年舊夢棖觸忽相過傍花偎燭盈盈坐裙帶手微挼沉思回想奈伊何空嬴得是蹉跎○采桑子有贈丰神翻愛徐孃好慣撒嬌痴越顯嬌姿偏有廻眸一笑時問津不怪漁郎少老也容之少也容之春色飄零儂自知觀樂詞人倚聲 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[砌堤近聞]  
　　漢皋修葺堤街迭登前報均稱復善堂助錢請批爲首購辦條石人皆願其早日開工無如該堂雖集有五百串之資祗在捐簿尚未收起不能行用但到漢之條石待價甚急於是自堤街福建𤲅至藥王廟諸鋪首士知復善堂難恃遂另商漢帮大首士劉娬移用復善堂辦來之條石償價先砌由福建𤲅堤上鋪砌爲始至藥王廟後爲止似此分辦將來或可成功也 
[施粥有期]  
　　漢口各善堂自施捨棺木牛痘醫藥之外更於冬季開設粥廠以濟貧民近聞各善堂議定本年糧價尚平各鄉收成亦可稱中稔遲至臘月初六日始開廠施粥預備明年春問展期地步又云問此次施粥者共八處七係着　一則爲殷實富户上年因事許愿濟益故有是舉云 
[江西官報]  
　　五品頂戴儘先補用縣丞難輔清浙江歸安人到江繳照指分試用通判冷利仁山東登州人知州衡試用知縣李寳樹江蘇人俱禀到侯補縣尹華　辦理浮橋厘卡禀辭藩憲牌示義甯州典史余希亮據報病故所遺事務以候補典史方彥琦署理萬安灘頭司鄒承燾據報患病開缺所遺汛務以試用典史方恩溥署理安仁縣典史邱同濟撤省查看所遺事務以准補安仁典史柴咸熙飭赴新任鉛山縣知縣張輔宸請假回省就醫所遺印務以候補縣余肇同署理○廣東丁憂試用知府張賡雲禀到投文候補縣陳席珍管解第三批地丁進京通判姚慶恩管解第四批地丁進京縣丞邱振家辦理瀘溪厘卡禀辭分發試用府經歴鄭守曾浙江歸安人禀到繳照福建後路粮臺委員浙江候補縣黎玉屏由湖口來江投文禀見侯補府李維翰回籍守制候補縣恩沛管解第五批漕折進京 
[武昌官報]  
　　初六日新學憲張赴督轅拜會前學憲高於初八日由陸赴京督憲兼署撫憲裕擇於十六日申時上任候補通判袁敏功謝超前揀委州縣一次候補同知方藻解甘肅餉見辭劉仁田交代局委催前崇陽縣鄭令交代銀兩禀知廣西主考檀於初十日抵漢在福建　公舘稍駐一二日卽遵陸赴京 
[皖省官報]  
　　藩憲牌示頴上縣知縣缺委候補縣陳愼容署理准補宣城縣典史馮聲茂飭赴新任供職候補直隸州知州文英余適中錢文驥候補州判易繼亮候補知縣張懋昭忠明陸懋增蔣　黄筠年金士翹往各屬守提折色漕銀 
[棹亡八章]  
　　團聚家庭樂不知居平小别輙神馳中年狼狽因依慣一夕鵂鶹感兆奇奩鏡形容尋夢影階墀花木帶愁思月明怕上樓頭望耿耿銀河屋魚欹一昔笙簫駕彩鸞春回萱戺笑言歡含鍼貪向風前倚問字偷從月下看蟲夢朦朧催起蚤牛衣涕泣慰宵闌早知此日分張易却悔當初隱忍難寒鬱誰教固結深彭亨捫腹痛無任胒　似抱難言隱望眼終留未死心白傅營齋虚鶴俸黄門弔影冷鴛衾經年不了傷懷事梗咽塤箎又瑟琴自知藥餌少靈機支枕齋心事禱祈艱苦生兒仍不育仳離有女痛無依達觀久分忘懷處内顧難禁觸目非苦念外庭雙白髮劬勞何以報春暉侍疾何人共引援羹湯二女計寒温傷心臨别翻無淚執手相持迄未言含歛忍爲身後備衣襦猶是嫁時存儉勤曲體人情隱臧獲傾誠戀主恩命途修短夙因緣膠執何堪賦性偏無意談諧關語讖比來精力勉周旋未迎桃葉終成錯便卜楊　已可憐應鑒余心非木石團　漫道鏡重圓廿二年來夢一場懊儂往事幾回腸飄蕭塵網空遺掛次第寒衣檢故箱對月嗒然成獨酌　燈凄絶　誰商室家再造談何易算後思前重感傷轗軻憐予閱苦辛加餐愼疾軫懷頻綢繆軟語咨寒燠瑣屑勞心料未薪主饋難爲貧士婦縫裳誰恤遠遊身春風轉瞬催紅杏門户生愁倚託人[  乙酉秋日上海妙華居士潘崇福容之稿]  
[送龍橋外史歸粤錄請夢畹石橋太痴相如鏡南翠雅同和]  
　　驪歌欲賦黯神傷望眼天南道路長裙屐聨吟留後約　鈿置酒餞行裝歸帆遠逐羊城月别夢時縈黛影香君與翠雅校書投契甚深眉其樓曰黛影正是珠江好風景雪花如掌認家鄉乙酉大雪後十日　情侍者畢玉洲拜草 
[集古一首奉題小樓吟飲圖卽步原韻錄請松堂司馬大人斧正并呈高昌寒食生大吟壇指正]  
　　濃翠浮花竹十尋郭鈺遠風來處好開襟白行簡但將酩酊酧佳節杜牧縱有笙歌不廢吟白居易金馬石渠非所願宋裝竹籬茅舍自甘心王淇東樓喜奉速枝會李白一聽秋濤萬殻音蘇軾[  古吳觀樂詞人仲山吳家駒呈稿]  
[題陳小雪少尉樹萱永慕圖時小雲官懷甯時]  
　　烽火滄桑後傷心骨肉殘萱闈幸　養萊綵得承歡瞬息春暉杳凄凉寸草寒丹青繪遺像相對味辛酸我亦幼銜恤金閭憶往年庚申夏遇賊於蘇先父母同日殉難亂中驚鶴唳歸後卜牛眠詞舘名初選癸未補應毆試獲膺舘選瀧岡表未鐫披圖觸哀緒如誦蓼莪篇[  懷甯魯未是草]  
[論詩]  
　　詩道一何廣迢迢峻且深高可出蒼天下能入重陰高下殊其塗此徑良難尋巍巍三百篇燦燦崑山琛兩漢劇高尚古撲尤深沈豪勁如七子戞戞若敲金六朝是何綺人各爭織絍有唐講聲律超超思入神五代宋元明祖述李杜吟如繡鴛與鴦巧者得金針吾調詩會情觸情伊誰禁情有不能已悲懼出餘音淋漓旣盡致宜古復宜今吾生古人前古調自勝任古人生我後縱古多苦心古今若一轍奚必舌口侵要識此中理洞然谿胸襟[  海上種榆山人甫稿]  
[上海四馬路浦灘文報局内恊賑公所經收賑捐十一月中旬清單]  
　　十六日銳册漢口益記茶號寡愚人節省棉衣資不書名兩户各廿元解推蠢子七元胡鏽齊六元　母病愈子五元一品香求保母安泰棉衣資兩户各四元柴桑喬氏四元四角六合張兩元積餘堂一元一角無名氏知錯子晏東圃盧乾泰聚泰金義生源朱梅鰲舒連城　翼雲九户各一元愼餘堂玉角餐霞小隱念千文盛利隆無名氏兩户各四千文爲安堂無名氏李義興三户各二千文李靜軒垵建德王黄張堂王孔戎劉梓薌無名氏劉杰材無名氏八户各一千文合收英洋一百念元塘渭鎭曹咫廷翁募澹香書屋求合家平安四元彭采雲孫顧氏二户各一元○滬册金陵錢晋甫先生募清芬堂洋六元聚德堂陸四元給綏堂王師儉堂顧貽安堂朱益大堂曹如是山房史五户各兩元○催單安裕莊交來重慶府藥材帮募章山堂廣藥帮移緩就急三户各漢口九八　銀三十兩茯苓帮土藥帮無名氏京兆氏四户各二十兩不書名二十四兩大盛元榮發和長發公三户各二兩合收甲規元二百另八兩八錢九分王晉侯兩元又募陳方紀一元樂汝錦京小圃王稷記莊茂馨四户各五角厦門電局交來半豹山房主人募浙紹大有堂阮爐坯洋十元振順棧林雲六元壽萱堂章思復堂胡兩户各四元墨稼軒陸南河運舘陳謹堂倉澳房同仁堂李信芳蔡志忠七户各二元陳鍾秀魏芝英施家修林材蔡典章林文暢阮義和柯逢煒徐萬亭曾溙平蔡鍾鏞王鼎三茶陽林風軒阮養和十四户各一元曾其華張如盛李文淮新恊源四户各五角合收爐坯洋五十四元○鮑册乍浦聚游木行交來上海木帮公所募沈宋氏吴傅氏陸陳氏裕記陸陳氏五户無名氏三户各一元黄嚴氏温葉氏沈宋氏陸劉氏四户各五角乍浦隱名氏募陳伊氏褚康氏頓叩周氏頓叩徐氏苦心子天水氏陳陸氏七户各一元無名氏三户河南俞氏頴川鄒氏陸褚氏河南俞氏頴川鄒氏八户各五角無名氏小洋八角紫陽氏沈馮氏二户各小洋二角○無名氏五角王子記一元蘇州費公舘交來收租各棧捐潘通恕三十元陸羲經二十元汪耕蔭尤頤壽張含樂三户各十元汪三有八元汪存餘五元電報滬局交來天津電局四元錢八百十八文淮山拙修居士病愈酧願四元○本日共收英洋二百七十四元爐坯洋五十四元小洋十七角錢八百十八文規元二百零八兩八錢九分 
[上海四馬路高易公館恊籌兩廣山東沙州賑捐所經收十一月初十日至十五等日賑款清單]  
　　初十日長發棧捐桶衆善士洋一元一角錢三百文○南誠信捐桶衆善士並堂倌小帳及各灘頭油火錢在内洋一元錢三千四百文○永霓茶園捐桶衆善土洋一角錢一百文○天仙茶園捐桶衆　士錢八百文○老丹桂茶園捐桶衆善士洋一角○十一日第一樓捐桶衆善士洋一元四角銅洋四元錢一百五十文○生泰成捐桶衆善士洋四角○北誠信捐桶衆善士洋二角錢二百五十文○同芳捐桶衆善士洋五元零五先内銅洋一元内有朱九思堂二角棉力氏求願預助三角○十二日隱名氏洋二元○黄柱卿翁募五百零一五百零二號册黄柱卿卓和　堂二户各四元戴登雲夏駮祥二户各一元以上四户洋十元○李山農方伯由烟台寄來貴字六十三號册登州府魯芝友銀二十兩蓬來縣楊靜軒廣武中營陳揖庭廣武副中營李雲軒三户各銀十兩登州鎭李　庭洋六元統領登榮水師馮銀六兩登州營遊府傅莫振甫卽補縣榮少廷天橋口稅局金季眉四户各銀四兩榮成營遊府李崇德堂顧登州府經廳周小峰蓬來縣右堂劉雲𤲅登州鎭標中營遊府馬寗松亭朱少珊惇裕堂吴友玉堂董九户各銀二兩大樹堂馮綦詩七登州鎭標中營守府尹石渠堂李雷春景登州鎭標右營守府金六户各銀一兩以上二十五户計紋銀九十六兩伸規元九十九兩零一分洋六元○漢口茶業公所交來一千三百七十三號册梅溪書屋彭城氏青香氏叔良氏四户各一元南陽子銅洋三元以上五户洋七元内銅洋三元花洋一元○十三日安慶輪船交來泰安堂無名氏二户各花洋二元○十四日無名氏一元○十五日四川張　庭翁交來一千六百七十三號册曾守身堂銀十兩張黎氏張黄氏張郭氏三户各一元以上四户計銀十三兩伸規元一十三兩八錢三分八厘○以上統共收規元一百一十二兩八錢四分八厘洋四十三元三角五分内銅洋八元花洋五元錢五千五百文 
[上海三馬路與昌絲棧陳竹坪經募兩廣山東江寗沙洲賑捐棉衣十一月十五日第一百五十九次清單]  
　　四川綏定府渠縣分縣鍾縜募四川綏定府渠縣正堂糜助廣東規銀六兩一錢二分四厘○同康莊交來庽漢上元任純齋善士經募江寗昌字一百零三册予升千德順二户各洋三元泰和祥德豐和無名氏三户各洋二元源茂和方志盛同興福臨豐恆葆和康五户各錢二千文達順徐怡和順記新盛　恆益五户各洋一元義生恆瑞記黄繼昌無名氏乾泰鼎五户各錢一千文以上二十户共來洋三十元○同康莊交來庽漢上元張秉鈞善士經募江寗昌字五十册廣興恆洋三十元恆號公永和祥二户各洋十元廣申源怡順二户各洋五元余利昌洋四元洪乾元張福保裕和源三户各洋三元無名氏聚亨祥泰順資琛晋昌和麥秋亭恆利和蘭言氏玉臺氏王春和十户各洋二元蕭開泰羅永泰陳榮懋秦利興聘三氏陳仁合同泰源燦順號恆源號徐永興利用厚無名氏陶慶餘十三户各洋一元陳合記錢一千文孫大圻大彬大禎大煒大衡大俊大鑒孫大綸八户各洋五角味辛氏錢一百五十文以上四十二户共來洋一百十一元○劉湧泉　士續　與字六十册王恆李吴大豐永泰敦泰永源五户各洋一元湧豐同興二户各洋五角以上七户共來洋六元○必得洋行銅洋四元○金壇陳宅　士經募昌字一千七百七十册于乃昌陳玉堂馬萬昌曹晉記以上四户共來洋四元○本日共收英洋一百五十一元規銀六兩一錢二分四厘銅洋四元合併濟明 
 
