# 1886 - 196 - 4904766

 

Page 1

 
 
[搜印五經文告曰] [  點石齋主人啓]  
　　經主之文始於有明而盛於我朝近科鄉試會試於五經文尤重坊間刻本雖夥惜皆陳陳相因此竄破竊篇帙縱極宏富抉擇容有未精購者　之廬州汪逸如先生老宿學也文名卓著經學湛深現爲本齋敦請精選經文若干篇以便稆觚家揣摩除深微遠淡了無意味者以及坊間巳印之文概不攔入一篇外本齋另請翰苑名才儒林績學擇五經中可以命題而向無程文者添作四五千篇期於無題不備無美不臻他若名家稿本書院課藝先輩房行一切鴻篇鉅製倘蒙海內士林不吝投贈郵寄來申本齋製給收條爲憑或選人後從豐酬貨或印成後酌量送書均無不可惟名人傑作間有輾轉傳鈔一文而彼此皆有本齋總以先寄到者選用至原稿之選與不選一概未能寄還特此預啓再海內文人郵寄鴻篇均請逕寄點石齋不必由申報舘轉交請鑒之 
[八十二號畫出售] [  申報舘主人啓]  
　　美國某報舘人挾其私智煽誘各廠工人以作奸犯科聚衆至二萬人之多巡捕懼滋事前往彈壓而工人發槍砲以拒捕嗣經巡捕緝獲匪首於該怨中起出槍砲炸藥等件而其事遂平本齋按照西國畫報摹繪成圖以供衆覽淞隱漫錄圖說一則仍附畫報之末准於十六日出售此佈 
[勝遊小記]  
　　余前介西友畢君禮納以見福利公司之東人白倫君暢遊公司以及各處棧房曾綴筆以爲之記又因畢君獲交於麥君卓然一見如舊相識麥君粵人開全亨洋廣貨鋪於英界二馬路垂四十年矣昆季二人皆以長袖善舞著名卓然其季也爲人爽亢好交遊中西語無不精通昨值星期休沐之暇偶過訪之入其室光怪陸離不能名狀麥君延余至新闢左邊旁舍時際溽暑此中地頗陰凉且軒爽無匹雖其中各貨羅列與鋪面相彷彿寶光外溢珍物內盈而陳設攸宜尙不見其偪仄蓋此處爲內棧凡有躉銷之貨咸萃於是其屋係三層樓樓上則皆貯成件之貨密若星羅余欲登麥君以百貨森列無涉足處辭弗使登因在樓下遍觀諸物大都外洋珍玩以及一切日用必需之物中西人之購者憧憧往來麥君猶謙讓未遑謂本店之物華人或多購者西人則殊少然余坐半時西人之購物者已有數起則其貿易之佳可知矣麥君謂店中之貨未見其皆屬上品且亦未見咸備但客有所需則按圖索驥當亦不致有缺價則較他處爲廉此固麥君之謙詞而亦見其推誠相與矣余請遍閱諸物麥君曰物旣煩碎且亦多常見之品無足觀者請以一二罕見者爲子陳之於是先開一大八音琴其琴廣約四五尺許而音則極淸婉無混雜不純之獘絃則爲絃革則爲革吹則爲吹擊則爲擊秩然不錯詢其價則不過百金是亦廉矣又以一機器出示其器長僅尺許上有如銅鼓者而藏機於腹前則爲龍吞口開其機以一扇銜口內機激而扇自動習習然淸風徐來其扇則如中國所用之聚頭　而以極輕之洋綢製成緣以氄毛輕巧無比設當暑熱之際或欲寫字讀書則置其器於座隅較西式風　之用人手拉者其靈鈍不同矣乃開足其機促膝共坐隨意觀覽他物約一時許其機器始止雖小而雅可愛玩顧而樂之麥君曰子見玻璃罩內之花鳥乎余曰見之此尋常所咸有者茲不過略大耳又何異焉麥君笑而從下發其機機動花間之鳥皆起飛鳴不巳差池其羽下上其音花下爲沼沼中白者爲右軍所換之鵝黑者爲魯望所養之鴨五色相宣旨爲綏福之鴛鴦莫不以泳以遊翻波躍浪栩栩然直與生者無異而山石中水流滾滾不啻飛泉瀑布雪浪翻銀令人目眩神駭不覺歎曰觀止矣麥君曰此不過玩物而已子顧謬贊若此試取一物請子觀之導至外間出一小銅盒長二寸闊寸餘啓之中有格以銅爲之而以綢一片摺置其中可以旋轉不知其何所用也旣而取片紙疉綢上以淡巴菰置紙上而撳其格一轉之問卽成捲烟一條余撫掌稱着曰此則有用之物矣麥君曰未也是物雖曰有用初非日用所必需也子知鐘表之爲物巧矣然茍無鐘表而測日量影亦可知時子知呢絨等物足以禦寒而不知茍無呢絨諸物大布之衣著以棉絮何嘗不可以御冬子不見夫所設之火油燈乎其式樣約計百十種可謂備矣而當未有火油之時則此物咸無用也今中國皆樂用火油而中國之油其交易仍不稍遜於前卽此可悟一物自有一物之用非必其伸於此者屈於彼也當今之　洋務者事事欲仿西法而矯枉過正者則又必以西法爲不善且以西法爲有害於中國而不知當西人未通商以前中國自不必遠慕乎西去而當旣通商以後則亦何必不用西法輪船之行內河咸以爲有害於民船之生意然上海向無小車東洋車馬車今旣有之而扛夫之以力自食者仍亦未見其輟業以嬉鐵路之興至今遲遲未能舉辦而電線之巳經舉辦者固未嘗不便且利也由是觀之談洋務者可以悟矣卽不喜談洋務者亦可以鑒矣余聞而竦然曰有是哉君之蘊蓄乃如是哉洋貨之中適於用者固不乏然人而喜用則用之人而不喜用則置之君但知備物以待人之用而他無所知也以君所備之貨如是其多且旨而猶爲此謙抑之辭彼略置數種新奇之物卽囂囂然自命不凡視天下爲莫巳若者夫亦當知白愧矣興辭而歸書此以當遊記一則 
[橫濵有疫]  
　　日本領事官登告白於西字報云橫濵地方近有霍亂之症凡船隻之由該處來者皆須停泊口外以待查騐然後放行 
[香港暴雨]  
　　本月十四日香港地方大雨滂沱勢如銀河倒瀉山水自上冲下不啻高屋建瓴百道飛泉奔騰直注致衝壞房屋花園以及一切物件不可以僂指計其人民猝遭潢潦衝决者殊不乏人幸均獲救而免惟一老嫗竟被淹斃是眞不測之灾己 
[機噐製糖]  
　　現聞旗昌洋行之西人將往臺灣製造蔗糖帶有外國機器并有吸水機器俾該處高田無水之區皆可吸水灌漑以潤蔗林此事旣行則將來臺糖必將益形蕃盛矣 
[東京近耗]  
　　東京來信言前年十月時法官諗令於海防設立商務局現法宫將此諭收回另行諭令設立兩局一在河內一在海防其在海防之局則統理曙東廣原南定甯邊及安南各郡商務與一切沿河保護事宜而河內之局則統理東京各郡事　每局設立主席一員並由法大員選立法商十二人爲局員法大員畢波路又出諭令設立值員酌議教耕教藝之事及安南東京商務情形局員共六十人之數先由法大員選立五十人其餘十人則隨後公舉在局各員每六月卽將各事具摺禀報於法大員河內定以五年賽會一次海防現已籌欵付冷士十四萬一千九百十二 
 
 

Page 2

 
 
枚以爲建築馬頭及脩整街道建設差署等用其會商修築街道及差役與潔淨事宜各員法官選用四人法商八人華人頭人一名華商二名越商一名所有各員皆由法大員選舉惟華人頭人則由公推所有軍火不准販運入口惟法員可以請照眅運以杜滋釁也目下畫界法員已抵柳溪想不日可以妥畫疆界矣越王於五月十六日出京巡遊各處以觀風俗而安民心未悉王駕所經目睹越地蹂躪情形其亦有臥薪嘗膽復越而沼吳否又東京日報言法人現於諒山設立關署並設分署於客溪天源海寗等處蓋將抽收稅　以裕餉源也說見粵報 
[會議約章]  
　　邵小村觀察總稅務司赫德與港臬羅廉訪及英領事會商在本港抽收六藥稅餉一節擬欲請英員包收按季先繳餉銀惟英人不允務必按貨照抽方允舉行又擬欲設立中英二員在港設局抽收惟未悉果能妥議否至在港所抽者惟稅而厘金則仍在省垣抽收也錄粵報 
[靑浦盜案]  
　　客言有游勇千百成羣假充浙西巡鹽船自朱家角至靑浦縣城首屋相銜嘯聚爲盜殺人劫貨案積如山邑尊禀請上游撥派砲艇二艘駐泊城外以資守望有土棍某甲不事生業流入匪黨一日被哨弁　　得之一訊而伏遂令其指拿羣盜以贖前愆甲因帶領砲勇就近拿獲劇盜六人捆解縣署會邑尊因公他出捕㕔不敢收留哨弁無奈將盜犯帶回銷禁船上盜黨聞而忿甚率鎗船十餘艘呼嘯一聲卽將六盜劫以去官軍以勢力不敵不敢奪回居民一夕數驚寢不安枕城廂內外各舖戸相率閉門某夜有地保以劫案報縣居民惶恐益甚富商巨室遷避一空邑尊聞警馳回向衆民再三開導衆始稍安然欲其大振軍威掃除巢穴正未易言也 
[津郡官塲紀聞]  
　　江甯藩憲梁　圃方伯肇煌俸滿晋京陛見茲悉於十二晚到津次日禀見李傅相拜會各司道旋卽乘船往通州取道入京○胡芸楣觀察接署天河道已於十七日卯時接篆 
[辨志文會三月分案]  
　　漢學超等王亨彥范麟許克勤胡玉縉黃諤王廷鼎吳廷埰胡玉庚上亨兆金文樑特等秦在鎔王舟瑤吳善逵程駿遹林文豪袁信芳范彭壽汪開祉項戴瀛林炳　○宋學超等王恩祐夏嗣俅葉秉衡林鍾崙陳漢章黃家橋土廷鼎許克勤王亨彥王亨兆特等鄭德瑗王雅三金承熙李志莘袁瑞傳管年祥鄭鍾祥范彭壽董敘疇董石麒○史學超等屠承恩陶景朱鄒宸笙汪開祉特等秦在鎔范彭壽林植梅李昌祺○天算學超等方丙南盧雲鵬黃方慶李鏐盧榘王瀛李賡詩沈春元李樹勳兪謨特等陳光榮方崇鈺孫德準余仰后沈昌燾沈崇超朱昌祿莊祖佑王仁熙胡燿○輿地超等孫錦江朱逢甲王舟瑤陳鶴齡汪　祉吳廷採陳卓人戴羲十鬯趙庚特等管世駿葛士濬謝鍾英王亨彥秦在鎔陳元鼎毛震孫貽穀揚魯曾胡友芸○詞章超等蔣山揚魯曾揚家謨鄒宸笙周以成應玕揚引傳趙國華杜學槏特等孫蘭彬應綱毛震姚文熙徐乃福孫震夔謝輔熿李鼎頤鮑茂烺 
[臺厦紀聞]  
　　臺灣目下各口岸海船雲集巿面頗形興旺其所增之厘捐細微無幾不過以疇昔之漏收與夫收而未當看酌增焉以昭其平允顧當起議之秋外閒慮其碍於生理以致商情洶洶人心岌岌而奸宄幾欲因之以擾亂迨經當事明白　諭旋各猜疑盡釋絕無間言故於今率形　欣鼓舞焉至所撫之生番統計之約有九萬餘爵帥現派幹員內渡購造番衣農器　備資散給而生番之習尙亦有改絃易轍賣劍買牛之遺風從前治臺諸公均以闢土理財爲要務往往經營數載卒成畫餅今爵帥督辦未及週年而乃匠心默運收效如此神速可見世閒無不可爲之事顧在主持者爲何如人耳厦門向無米捐月前洋關忽出收捐之令米價陡然高昻以致人情洶洶幾有不可終日之勢奎樂峯觀察情迫　赴面商停收而洋關力執前議觀察電禀總署情辭惻怛總署遽發停收之諭米價漸平百姓舉手加額羣頌觀察眞乃萬家之生佛邇來天氣寒暄不一民多泄瀉之患觀察特請候補員中精通醫理者數人擇要開局並製各種丸散以便隨症施治太大人則每日淸晨焚香禱言爲民祈福月之初四日乃太夫人七旬有五之壽辰前一夕大街小巷遍掛燈彩競效華封之三祝觀察聞之遽請老成申情辭謝再三不可此蓋旲之致而致之莫之爲而爲之固非可以語言而克止之也是日也天朗氣淸惠風和暢搢紳仕宦衣冠而晉祝者不知凡幾觀察則皆親　於門左敦送於門右藹然之氣溢於眉宇門首有樂部一座屋蓋與民同樂之意焉惟守禁特弛于故得入而遍觀其美大堂兩旁高挂闔省官員公送壽屏文乃雪滄所製古音古節幾乎一字一珠中有某名寺之上人南向端坐莊誦梁王經讚氣象迥不猶尋常之緇流由是知其名不虛播也或云斯舉也因太夫人春季忽染時疾醫藥罔効旋發是念立見痊可蓋此法非某上人而莫能主而某上人又非可招之使來茲適朝山過境是猶不相期而適相值者也惟各處奉上壽幛等事均辭而未受則觀察之淸風亮節猶可少見一斑焉[  遨游道人稿]  
[惡姪斃叔]  
　　本邑北鄉引翔港左近廿三保四七圖民人曹祥松與堂侄曹春榮曹木春昆季兩人向有仇怨本月十六晚又因細故口角馴至毆鬥祥松被春榮擊破頭顱施治無靈延至十九日傷發而死當經地保孫士香向兩造調停未能妥洽前晚三鼓時屍妻楊氏挈子家奎協同孫保赴縣具報昨晨莫邑尊傳訊屍妻據供本月十六日小婦　因事往親串家暫作勾留至夜深忽地保孫士香　來報稱丈夫遭堂姪春榮等毆傷小婦人聞信赶回探悉春榮弟兄至家　持鐵梭叩門丈夫啓門放進伊等不問情由將丈夫按往攢毆旋卽散去當晚小婦人卽延請傷科旋　據言年老氣衰出血過多恐難見效小婦人當向理論春榮置之不理延至昨午丈夫因傷身死爲特投案叩請　冤邑尊詰　伊子家奎供亦相同邑尊問地保曰爾知祥松究竟如何身死春榮等曾否兇毆答稱當晚祥松實與堂兄佛勝少金等口角並未與春榮兄弟爭毆惟祥松與春榮兄弟素日有讐是以挾怨誣訴邑尊隨諭該保帶同屍屬人等前赴屍塲伺候屍屬叩謝而退午後三　鐘時邑尊帶同刑仵等人前往相騐據　祥松之侄媳某氏靑年鵠寡孀守在家春榮見其可欺意圖奸佔祥松以事關倫紀一再拒絕而春榮仍屢往誘奸前年曾由祥松控訴經前縣令訊明情節判令將該氏發善堂守節至去冬春榮唆令該氏母屬赴堂保　奇養母家詎春榮色胆如天復往蠱惑近爲祥松訪悉向之理論春榮逞蠻不服以致釀成禍胎云傳聞如是未知確否 
[漏捐送縣]  
　　本埠小東門外某姓麻袋店邇因偷漏籌防捐經局中察出將該店主送縣辦理莫邑尊訊無實據當卽發回嗣籌防局復吊查帳據形跡可疑向該店往來各戸摺查顯有不合所呈帳據明係僞爲前日遂將該店主送縣究辦 
[電試名單]  
　　接電報總局函稱今將六月十八日考取洋文各學生開列於後限於三日內速赴陳家木橋電報總局學堂寫立關書入學肄業勿得觀望自誤切切王春榮十五歲上虞王梅生十八歲寶山陳文祥十九歲慈谿杜方規十八歲鄞縣陳德常十八歲番畾鍾鴻惠十八歲香山朱純生十九歲上海張桂華十八歲上海倪其相十八歲鎭海吳廼濟二十歲南海周應先十九歲吳縣黎達軒十七歲順德蘇献臣十八歲番禺金元泰十七歲嘉定揚聯輝十八歲順德張少安十八歲吳縣光緒十二年六月十九日淸單 
[裁培忠裔]  
　　王益吾宗師視學松江時調取南匯葉忠節公裔孫琮卿紫仙二茂才至南菁書院肄業一事曾列報端嗣以茂才昆季俱游幕在外經學師據實申詳近宗師又疉次札學大旨謂據該學禀稱葉秉璇葉秉樞二生確係葉忠節公嫡派本部院深爲嘉慰仰速傳二生卽赴南菁書院肄業如果游幕在外不能住院許其禀明毋得遲遲聞琮卿素精禺莢近方襄辦鹺務紫仙以筦算　長佐理稅釐聲名鵲起想此後 
 
 

Page 3

 
 
蓮花幕下自當矢志學修以無負宗師景仰忠臣栽培後之至意也 
[眞僞莫辨]  
　　宜眞某號之船因事至滬停泊沂城橋外地火行北首前夜一點半鐘　突有　　船高掛洋　局眞　　上五六人手持該局燈籠一躍登船聲言稽查私土船上人以並無私土對來人不信定欲搜查并出布套之腰牌令視隨卽翻　倒簏再四搜查並無所謂私土也者船上人不服詰其平空滋擾之由巡丁等自知不是有二人登岸奔逃一面將　板撐開向西駛去船上二人上岸狂追大聲呼喊地人行西人聞聲帮同追赶則已一去無蹤回船檢點約略被攫去洋千餘元遂立刻解纜追尋遙見杉板開往新閘巡丁皆從石墩扒起而遁時適潮水盛漲船　高棚不能過閘卽從閘墩起而瞭望不見影蹤次晨地火行西人將情報知英捕房麥總巡大怒立飭包探顧阿六往查該包探細問來船如何搜查如何遁逃如何追赶未獲船上人所答一一相符惟所云洋千餘元　緣船上存有鉅欵荒亂中誤認失去及後檢點箱籠物件祇失銀飾銅器值洋五六元該包探問欲報明捕房查緝否船上人言所失無幾異鄉人情願忍氣吞聲免致多所周折該包探當將情卽禀覆總巡說者謂該杉板如係洋藥局巡船何得深夜查私翻箱倒篋或者匪人假冒亦未可知惟洋藥局邇來增用巡丁凡一正身必用夥計二三人艮莠不齊眞僞莫別董其事者務須認眞稽察庶不致爲若輩托名也 
[英界公堂瑣案]  
　　包探唐慶三禀稱烟舘主袁順甫報失烟鎗三枝衣服七件烟灰一銀由小的查見粤孩何阿方持贓坐街沿石上詰其來源據言由　連三交佛守待隨同獲戴尙少烟鎗一枝衣服二件今將人贓送案袁稱戴躭　在小的烟舘中不料被其行竊何供十四歲中途逢戴云有烟槍衣服寄在烟舘中囑我同去取出現又命我在左近街沿上伺候遂被包探拘拿戴供炒茶爲生寓居烟舘從　　犯粤孩言欲學習炒茶跟我同住烟館一宵不知伊竟敢犯竊蔡太守問袁戴曾否同何至爾家住過袁答稱何未來過太守向戴曰何旣犯竊與爾何干安有持贓守候之理顯見是爾竊得交何所少之贓何在戴堅稱並未犯竊太守判戴管押二禮拜何年紀甚輕胆敢與歹人爲伍責　心五十下以儆起案之贓交袁領去○包探秦少卿禀稱路見王阿雲手持拾荒藍盖以破蒲包形迹可疑向之搜檢見骨人布衣單被等件自言甫從王阿大家竊來當卽囑王辨認無訛因將人贓送案王申訴前因阿雲認竊求恩蔡太守判候遞回蘇州原藉贓交王領○麥總巡稱西婦阿克報稱華傭土阿三竊去洋銀九十二圓送請訊追西婦未經投質蔡太守飭將王帶回捕房俟西婦前來質訊○某西洋人訴稱雇用上阿康爲細惠言明每月工洋五圓今祗十四天被竊銀飾質洋一圓報捕吊贓送案尙有友人之婦寄存箱子一口已被撬開箱面友人與婦均不在申不知所矢何物包探陸阿長禀稱盤詰之下王認竊銀飾質洋當卽吊齊贓物至撬箱一節堅不肯承王供因有急需暫將洋東銀飾典押原思領取工錢贖還至撬箱之事則小的毫不知情蔡太守問該西人兩禮拜之工錢曾否照付友人之箱幾日可以查明西人答稱已被借用洋二圓工資原可不論箱內之物一時難以查考太守判王管押三禮拜起案之贓交西人領去押鋪夥請追押本太守謂此係竊贓例不償還○華捕稟稱王質芝在河中洗澡干違工部局章程拘案請罰王供潮州人在滬南公和號中爲夥路經是處炎熱異常因此下河洗澡蔡太守謂姑念無知從寛開釋嗣後再違定干究罰 
[法界捕房瑣案]  
　　本月初北門外舊貨攤主王海珊被陸雲作好等拉至吉祥街申吉祥烟館訛去洋八元傘兩柄扇一柄並閉諸內室肆意凶毆後復扭至城河浜拋入河內告發後將陸及幫凶之龔雨堂知情之康子香一併拘押訊比陸堅稱　元由秋山取去捉到秋山自育着　翁太守謂陸素不安分然旣經供出秋山亦應拘案此事已見報章昨晨太守臨捕房包探稟稱該烟館中人已將秋山尋獲太守着連陸等提案研詰秋山供稱小的姓吳向爲木匠是日雖在申吉祥烟館然先行走出並不取洋走時伊等尙未凶毆太守謂然則洋元由何人分去洋傘何在吳稱不見洋傘亦無洋元太守謂當時爾曾在塲見有若干人現在如何初押答稱是日有五六人均不相識昨日被烟館中人扭送到此太守謂伊等鳥敢平空扭爾爾肯好好供明或將洋繳案吳堅執無洋太守謂不認祗得比責吳不答太守喝笞責四十板吳稱此事是伊等誣陷小的太守謂何諧誣爾爾取洋先走伊等不能分用所以不依着再笞二十板問洋傘旣云不見扇子可看見否答稱見伊進來時交與店主太守謂爾未到案時伊等均供認扇子抵作烟錢爾旣見扇子交與店主取洋時豈有不在豈有不知之理着再責二十板復問爾旣不取洋可見伊洋是散放抑紙包或在搭連中數日若干倘不說明定須再責吳始供認散放取出後由陸取去太守向陸詰問答稱卽算小的一人所取亦無不可太守着將四人一併管押候再覆核○舊案斷結已列報端昨晨翁太守親臨捕房着將應責各人提案趙裕舟已由保交到麻兄未至保人將伊寄母朱周氏交案太守問張子山卽麻兄爲何不到朱周氏答稱前在四馬路刻下不知何往太守着將朱周氏管押待交到張子山再核隨將徐桂華譚朱氏馬仁進胡永元趙裕舟五人分別責懲復明白開導謂此案業巳斷結惟胡介生未到現着邰朝福限日交人爾等爲兪阿大一人　懸多日今日責辦可　冤枉否衆人齊稱並　冤枉太守謂現已知照善堂董事將兪阿大擇配良家無論何人不許到堂見面爾等出外　不必再生他念衆人叩首而退包探又將邰朝福帶案稟稱未有保人因之管押邰請將或妻或子代　捕房以便赶速前往將胡交案太守謂不必代抑但覓保可也至昨報所載送到之身價洋實係悉數充公云○局賭騙洋一案屢次訊比情形均登於報昨日翁太守復提金文斗問洋元究竟若何金供此間實無親人時不有措繳太守謂不有洋元祇得再比遂喝責六十板又問杜錦堂如何李寶昌稱杜父現在滬上杜聞言卽稱父親旣來甚好太守謂此言實所不解何謂旣來甚好遂着重責六十下太守謂爾事已破露累及高堂不肖之愆鳥能曲貸着再重責二十下還押設無洋元下期再比李稱長林堂妓女與伊相識有物寄存請提研究太守謂爾太糊塗此等妓女悮認伊爲有家資之人故落其圈套豈有物件寄存爾可退去本分府當爲爾比道 
[上海高易籌賑所撮要]  
　　昨接到香港東華醫院匯來第二次賑銀三百二十二元五角福字冊四本概由港中善士捐助由麥加利行韋文圃翁交到規元二百三十一兩七錢三分已照拜領欣喜無量荷諸公之鼎力籌畫多方沐善士之解囊樂輸恐後集茲狐腋拯彼鴻嗷爰列報章奉揚仁悃 
[助賑彚登] [  兩廣協賑同人李朝覲秋坪謹誌]  
　　啓者大凡待人接物所貴相感以誠若處事不誠且居心不可問矣乃自敝公祈籌賑以來有本埠善士以積誠子三字拯名動人鼓勵屢次助賑指不勝屈現又送來英洋一百元囑解山東以濟賑需其居心仁厚誼篤救災超出尋常萬萬爰備述一二待出之積誠遇濟者○瀏河　善士印守經助山東賑洋百元汪洋澤國正在告急之秋而俯恤時艱能捐成數修德獲出可預賀焉○豐順輪舶各客途次列風化險爲夷由愼裕洋貨號交來洋五十元又銅洋兩元係續助賑欵波濤澍湃之時皆能行善不怠風伯必曲子成全矣○南巿啓昌號交來漳州愼德堂善士洋四十元委助山東賑項其愼德不遑者卽積德彌厚耳○南匯大圃鎭冀瘳子助山東賑洋二十元胞與旣徵懇摯精神定卜康彊○孫朗齋先生　莅將尊閫孫王氏積針指洋十元助山東賑捐祈病愈求闔宅平安能如願以償也○仁和馬善士印祖承助山東賑洋十元諸臻如意可預賀矣○鎭洋縣學任斵殊師臺印光奇寄來武門生瞿印純照移席敬洋五元續助賑欵事出肫誠不勝欽佩上海北巿絲業會舘籌賑公所少欽施善昌謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年六月十四日京報全錄]  
　　宮門抄○發抄旨三道○將軍希奏番明殺互大功兄弟並激死期服尊長按律定擬摺子○湘撫卞奏請免給咨赴部片○六月十四日禮部宗人府欠天監廂白旗　日無引見○福中堂等塲差完竣覆命○　榮幹謝授侍講恩○廣西叅將張鍾祥謝恩○禮部奏派稽查中左門之護軍統領派出岳林○召見軍機醇玉○發抄劉秉璋奏臬司耿翼謀等署藩司等缺奉旨吏部知道欽此○又華洋商欵解部奉旨該衙門知道欽此○又請派杳閱浙省營伍奉旨著派衛榮光認眞查閱兵部知道欽此○○奴才希元跪奏爲審明起意謀殺大功堂兄弟並激死期服尊長之兇犯按律定擬恭摺仰祈聖鑒事竊據吉林府知府孫堪祥　民人于隆材等將大功堂兄弟于隆富干隆椿捆縳毆死擲入氷窟並激伊胞嬸干李氏情急自投氷窟身死等情當經解由吉林道提訊該犯于隆移供詞無異性于隆材堅稱伊並無謀殺大功堂兄弟于隆富等情事核與原詳不符是否該犯于隆材有意狡展抑或原審果有不實發回覆審去後獲據該府審明擬議祥經吉林分巡道豐伸泰勘轉前來奴才親提覆審緣于隆材于隆桂均籍隸吉林府負苦度日巳死于李氏係于隆材胞嬸母于隆富于隆椿俱係于李氏之子于隆富係于隆材大功堂兄于隆椿係干隆材大功堂弟子隆材與于隆富于　椿早年分居各　素相和睦于隆材家向　公共渡船一隻在雙陽河擺渡于隆材之父于海在日因于隆富之父于江並有營運卽將船隻令于江擺渡謀生咸豐十一年春間于江全家搬往阿什河居住將船交與于海收管彼時言明如自已不擺將船出租每年船租裨子二石以後于海並耒將船出租光緒九年十月間于江病故十二月間于隆富于隆椿與其母于李氏全家搬回與于隆材同屯居住于隆材因于隆富等無有營生將船仍交千隆富等經理並告知船未出租十年四月閭于隆材四胞弟于隆寶病故遺妻公氏孀守難度至七月間公氏改嫁與王姓爲妻于隆材得受身價巿錢二百七十千于隆富等找問于隆材逼分錢文于隆材被逼無奈分給巿錢七十千十月初一日于隆富于隆椿往于隆材家聲稱自咸豐十一年起每年應給伊船租稗子二石共應給稗四十六石于隆材同其五胞弟于隆幅答以　隻並未出租安有船租稗子于隆富等不允致相爭吵經人勸散以後于隆富等常往逼討有時拍桌打凳率毀家具于隆材畏其凶勢莫敢與較至是月十三日早于隆富等復去逼要並稱至十五日如不交與稗子定邀人　車將其家內粮石器具全行拉去使于隆富等不能安度于隆材等言畢走去于隆材尋思船係公共之物因于隆富等無有營生將船與之擺渡已屬美意並不見情反要歴年船租屢次攪鬧今復聲言如不交給定拉糧石器具寔在欺人太甚愈思愈恨起意將于隆富于隆椿一人致死洩仇于隆材卽向其五胞弟于隆幅並在外堂兄于隆舜及于隆舜之子于保柱等商說于隆舜等俱不應允于隆材嚇稱如不帮同謀害將來犯案定要板扯于隆舜等畏懼允從卽約定是夜起更時分令于隆舜于保柱于隆幅先在雙陽河刨開　窟在彼等候于隆材至于隆富家向于隆富　說雙陽河　許多人在彼乘著月光刨冰捕魚邀其同去捕撈于隆富信寔隨同于隆材行至河沿于隆富喝令于隆舜等近前將于隆富按倒于隆富掙札大家捉住用繩捆縳　于隆富擲入氷窟內淹斃于隆材等回至于隆富空將于隆椿拖拉出屋十隆椿喊嚷于隆材用木棍向于隆椿頭上很打數下于隆椿立時殞命維時隣婦李鍾氏聞鬧往看與于隆材之嬸母于孚氏赶前器護于隆材將于李氏拉開向李鍾氏嚷爾于家之事不與李家相干李鍾氏亦卽走避于隆材囑于隆舜等用繩將二隆椿屍身捆縳抬送氷窟止欲抬走　有于隆桂聞聲出向　阻于隆材喝令帮抬于隆桂不允欲走于隆材將其揪　嚇稱如不帮抬定將其一併打死于隆　畏懼與于隆材等將于隆椿死身抬走于李氏赶向于隆材揪扭聲言于隆材旣將于隆椿立時打死于隆富適被于隆材找去斷無好意向于隆材查問于隆富下落于隆材恐留于李氏事必敗露起意將于李氏誘至河沿用言相激于李氏自必情急尋死方免無事于隆材遂揑說于隆富同在河沿等候于李氏拉回于隆材並喊李鍾氏偕往看視行至河沿是時于隆舜等已將于隆椿屍身擲入冰窟內走回于李氏因不見于隆富向于隆材追問于隆材卽指氷窟聲稱于隆富等均入於此可從　往找于李氏向于隆材拚命于隆材逃開于李氏情急哭稱伊年老無依二子俱被害死又無孫子斷難存活哭畢向冰窟奔跳　鍾氏赶救不及于李氏已跳入冰窟于隆材聽聞走回查看打撈已無蹤跡知係被淹身死以爲無事其時冰凍不厚河底水尙有溜于隆富隆椿並于李氏屍身都被水冲去于隆材亦卽走回嚇令李鍾氏不許聲張如要洩漏定將其扳在內李鍾氏畏累不敢聲揚于隆材又向于隆舜等告知于李氏情急跳入情中因恐將來有人查問于隆富家下落無以回答卽前往將于隆富家船隻物件收拾歸攏自用裝作于隆富等搬移情形將門關新回家寢宿至十二月初間經牌頭李詳前往查問于隆材答稱于隆富等檄移也往李詳信以爲實于隆材亦卽放心至十一年二月間經吉林府孫堪風聞飭差訪查至是月二十日據原役與牌頭李詳往問于隆材究出前情查拏于隆舜于保柱于隆幅逃逸無蹤將于隆桂于隆材掌獲該府孫堪未及勘騐訊詳卽奉委署理吉林道缷事移交前署府同勳勘騐差緝打撈各屍未獲未及祥報缷事該府孫堪回日接准移交查卷訊祥錄供通祥奉批飭審嗣經審擬解由吉林道以犯供翻異駁回覆審朋確逸犯於隆舜等仍未戈獲現犯禾傳久覊擬議祥由吉林分巡道勘飭前來奴才隨卽親提覆鞫據各供明晰前情不諱究詰不移案無遁飾查律載殺一家非死罪三人凌遲處死財產斷付死者之家又故殺伯叔父母者皆不分首從凌遲處死又二罪俱發各相等者從一科斷又毀棄幼麻以上卑幼屍者各依凡人毀棄依服制遞㓕一等各等語此案于隆材因挾大功堂兄于隆富大功堂弟于隆椿逼安船租稗子屢次攪鬧之嫌輙敢起意謀害嚇逼在逃之十隆舜寺用繩將于隆富捆縳擲入冰窟內淹斃並將于隆椿用棍毆斃一併擲入氷窟其罪已應斬梟乃該犯恐　胞　于李氏事必敗霧復取起意將于李氏誆至河沿指冰窟稱于隆富于隆椿均入于此囑令往找是其明激于李氏情急因而跳入冰窟殞命實屬有心致死滅口較之推入而死者其居心尤爲險惡與故殺叔母無異該犯之罪更應凌遲總之于李氏之死雖由自跳冰窟究因該犯將其二子謀害並用語言誆激所致罪坐所由律貴誅心實與殺一家非死罪三命毫無二致且使其叔傾刻之間斷宗絕祀尤屬兇殘已極惟故殺叔母與殺死一家三命罪名相等自應從一科斷于隆材除毀　各屍輕罪不議外合依殺一家非死非三人凌遲處死律擬凌遲處死財產斷付死者之家左面剌兇犯二字相應請旨將該犯于隆材卽行正法以昭烟戒該犯之妻　氏業己改嫁又無子嗣應毋庸議該犯僅有草房三間並無餘產將其草房及于李氏家船隻物件　斷給于李氏之　韓于氏收領隆溎聽從將于隆椿屍身帮抬至河擲入冰窟以致打撈無獲雖係被逼究屬毀棄爲從查已死子隆椿係該犯小功堂弟亦應按律問擬于隆桂應請合依毀棄幼麻以上卑幼死屍各依凡人毀棄依服制遞減一等律小功減一等爲從又減一等杖八十徒二年俟奉准部覆解奉定地充徒至配折責安置限滿預祥開釋遞籍安挿李鐘氏訊係赶救不及尙無不合請免置議無干省釋兇器木棍木杠麻繩均稱鄭人氷內無存請免查起逸犯于隆舜等飭緝獲日另結至此案各屍雖冲失無蹤第當時有於隆桂李鐘氏目擊可証其爲該犯謀害毫無疑義除將全案供抬咨送刑部查核外所有審明此案按律定擬緣由是否有　理合恭摺具奏伏乞皇太后皇上聖鑒勅部核議施行謹奏軍機大臣奉旨刑部速議具奏欽此○○卞寶第片再湖南候補知縣黃廷贊虧短前在山西臨縣本任內正雜欵銀一千六百八十兩九分經前署山西撫臣奎斌於光緒下一年十一月初五日奏叅革職監追具時該員已先於十月二十三日在湖南潘庫將所欠銀兩依限如數解淸經山西撫臣剛毅曁臣先後奏請開復奉旨允准在案查該員完繳欠欵係山西撫臣奏叅之先與革職後完解者不同若照本案開復人員一體飭令赴部引見半免無所區別不足以勵將來可否仰懇天恩俯准將候補知縣黃廷贊免其給咨赴部謹附片陳懇伏乞聖鑒勅部覈覆　行謹奏軍機大臣奉旨吏部議奏欽此 
 
 

Page 10

 
 
   
 
 

Page 11

 
 
   
 
 

Page 12

 
 
[上海三馬路與昌絲棧陳竹坪經山東賑捐六月十八日第三百三十九次淸單]  
　　　溫州乾泰號經募黃合隆禎記各洋五有瑞豐洋四角義興恊興邱永發各洋三角　明益官森泰昌記各洋二角半老田客林合記壽康何先生翁先生謝裕大徐益豐王恊興王魯卿蔣先生金先生吳永興金新桂茍夫宋康茂震豫豐振隆各洋二角十四戸各洋一角加卽洋一角五分以上四十二戸共洋八元二角○鎭江恆吉號經募怡記公記各洋二元○天泰號洋一元又募陳殿元房金德曹雲發丁文會張安才各錢三百文八戸各錢二百文十二戸各錢一百文春茂元銅洋一元以上廿七戸共洋四元九角銅洋一元○洙經卓少亭錢二百五十文又募蔣萬昌洋一元東海馨湯潤德程盛氏各錢五百潘幼甫盛平修揚緣溪王炳山各錢二百五十文二戸各錢一百文以上十一戸共洋三元錢六百九十文○東長逢無名氏各洋一元○蘇州增懋號洋一元○蘇州祥順號洋一元又募吉祥發錢四百文沈潤生揚吟椿王小姐各錢二百文二戸各錢一百文二百各錢五十文以上九日共洋二元二角無錫正泰米行洋五角又募隱內氏洋二元顧文記蔣雄氏揚理氏萼昉氏吳蘭記各洋一元華寶善陶菊記燾記無名氏各洋五角吳賡記洋三角陶麗記華法記各洋二角八戸各洋一角以上廿二戸共洋十一元○無錫恆義號經募張文熙錢五百文周繼惠錫慶間錦文周德潤各錢三　文三戸各錢二百文十戸各錢一百文以上十八戸共洋三元○無錫鴻泰興洋一元端典臣錢五百程澤人華淡人各錢三百文　名二戸合錢三百文以上六戸共洋兩元錢百文漢口崇實堂福冠天元漢馥六戸各錢五百文品映竹連性惺裔品七戸各錢三百文六戸各錢二百文四戸各錢一百文另無名氏錢一千文以上廿三戸共洋七元○杭州泰和典經募方增卿洋一元元昌莊不書名恆昇各洋五角曹子鳳祈產婦病速痊洋五元蔡蘊香洋一元仁昌義記恆德莊各洋五角濮蘭生錢二百文又冊無名氏洋一元孫厚栽錢六百又冊　花香舘主求萱堂肝疾全愈洋三元錢六百五十文程錫　無名氏各洋一元樂性書屋孫心田各錢五百萬純洪錢二百文又冊汪厚章洋一元劉元洪不書名各錢五百以上五冊共洋廿元○杭州永昌園許樂善各洋一元○寶應痴聾瘦錢一千又募不言名錢一千文守默子醉穛各錢五百文隱名氏潘吳氏各錢二百文八戸各錢一百吳沈氏錢一百五十文　向之錢五十文以上十六戸共洋四元以上均係搭冊○明目前身酬心愿洋五元趙敦仁求合家平安洋一元王承懋求合家平安洋一元○申字單匯　湧王召庭交來集賢堂求號務淸吉同事平安紋銀二兩八錢無力氏求合家妥康紋銀一兩四錢二戸共申規銀四兩西錢四分○蘇州王梅村張亮甫二善士經募硃墨榻書畫十三件制藝兩部計四本試帖詩一部計十本扇面十六個扇子連面卄把○無錫熊萬餘求病痊洋八元硤石雙山無名氏銅洋五元又北卡蕭子華洋四角○本日共收英洋八十八元規雛四兩四錢四分銅洋六元小洋十七角錢九百九十文硃墨揚書畫十三件制藝二部試帖詩一部扇面十六个摺扇　柄合併申明 
[上海四馬路高易公館籌賑公所經收六月初二至初八等日賑欵淸單] 　 
　　初二日上海輪船帳房洋八角○初三日同仁醫院吳虹玉募虹口耶穌敎救主堂洋五元隱名氏陳益淸二戸各四元張文元陳炳富胡巨川三戸各洋一元○初四日揚問樵翁寄來金巨卿翁募二千五百十一號冊廕昌洋五元胡印川采戢山農金巨卿三戸各兩元以上四　 
　洋十一元又募二千五百零三號冊懴餘生槑因舘主人陸顯臣徐子安吳湘泉五硻各一元共洋五元○陽思堂主人洋四元○初五日生泰成捐桶錢二百文北益泰捐桶洋四元錢二百五十華衆會捐桶洋五元小六廿角錢一千五百本洋五元銀戒指一只碎銀二錢七分銅洋三元二角○初六日溫州總鎭張其光軍門洋五十元夥縣知足子求身體平安祥一元○初八日江寧無名氏洋十元○漢口茶業公氣寄來福字二百十二號冊莫稻香堂洋十元○失星鑑爲父健旺許洋廿元○初九日何　翁　來南京　　　　　　　鄭　蘭堂屈臣氏高鐸朋三戸各二元鄭啓之梁紫宸　愼齋三戸各一元以上六戸洋九元○漢品公信洋行朱錦　翁經募張瑞生廿元同春榮茶棧鄭永和公估局唐維勳泰和合劉曉亭五戸各洋十元梁德臣永泰源茶棧黃幹儒仁記行棧房梁春田五戸各五元廣桼行人和昌二戸各四元張耀記漢口柯化威帳房二戸各三元林盛昌梁權鈺張勇臣高晴彼孫樂　和　行宋生發金㱽氏無名氏劉永記春華祥隆泰昌二戸合助廣泰和全發源鄧俊生黃雨卿十五戸各二元項致大協和德昌祥長源同林和同新源記榮吉祥永豐降積德勝遺金梁榕光　寶軒李仁壽黃光萬劉漢臣孫茂芬乾泰行齊同源江水山唐立甫氏何岫雩氏秦芝軒氏葉南琴氏　冠千氏吳錢人氏廖永松淸溪氏蔣鑑堂曾永康堂張式之氏無名氏退思軒麥殿屏麥勤生容士昌宋詔石佘明三何子梁李錦培朱慶元朱慶𦇬朱慶常朱慶廉朱慶孫朱廣揚四十五戸各一元兪彥氏氏江南椿氏張子雲龔澤堂晉記同記六戸各中元以上八十一戸共洋一百八十七元○緣　野屋六五元○製造局煥章翁交來揚城周劭畬先生募長記洋一元助記晉記二戸各中元傳記揚記二戸共助錢四百文可記錢四百文慶記錢三百文以上六戸合洋三元○○以上統共洋三百三十七元八角三洋五元錢一千九百五十文銀戒指一只　銀二錢七分銅洋三元二角合併聲明 
[鎭江電局代收山東寧鎭揚通四五兩月賑捐淸單]  
　　　前通政使周京平銀五百兩上海文報局規元五百兩又陳與昌絲業會舘兩賑所各規元二百五十兩○鎭江府憲福發沛縣各紳商一百兩睢寗縣候二十兩蕭縣各紳商五十兩銅山縣袁三十兩溧陽紳董八十四元沛縣王並紳商六十千文宿遷縣樊四十千文金陵厘局移解姜堰局沈二十元又東台局署二十六千文鎭江洋藥各紳商五百千文另發修路錢七百六千五百五十文○鎭江洋藥局陳八元丹徒縣無名氏程一元靳春陽募劉衡義揚平二七寶五兩香乎募劉衡義二元益和募十三元一千文竇愽三募杜采芝十元周楫浦募劉仁軒二十元柳少雲募王敦樸堂十元德成四元不劉名三元具慶二元恆昌油坊一元隆昌裕祈　店平安二十七元無名氏十元徐庚翁十元邵誠哉四元黃柱卿六元無名氏二元張雲生二元無名氏焦東吳嚴氏祈產平安無名士無名氏四戸各一元售朱子家訓八日文○以上共收京平銀五百兩規元一千兩揚平二七寶銀二百五十兩英洋二百二十元銅洋二十四元錢一千三百三十四千三百五十文○五月二十六日由周樹森兄解去東振銀七百兩○附啓者同人等本年春夏兩季均赴寧鎭揚通四屬沿江及山鄉助修圩埂以致登報遲延伏乞○諸君子格外原諒無任敬禱此次工竣回局疊接金苕人觀察來電以山東屢次决口人民蕩折離居待救孔亟值此賑欵支絀焦灼萬分催速　濟等語同人等自幕綿力籌募爲難不得已勉邀周樓森兄馳勉濟南解去東振銀七百兩還求諸善長大人救人救激惠此遺黎灾己辛甚同人感甚鎭江電局同人拜懇 
 
 
