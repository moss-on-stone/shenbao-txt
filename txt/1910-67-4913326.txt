# 1910 - 67 - 4913326

 

Page 1

 
 
   
 
 

Page 2

 
 
[本館贈送月份牌預告]  
本館今年所備月份牌係用金地五彩砂目石彼曁雕刻銅版合印刻將告成定本月初十日先送本埠十一日續送外埠惟成本較鉅除隨報送外餘不多備未能遍贈尚祈鑒諒宮門抄 
二月初六日召見軍機孔祥霖 
論說 
 
 
 

Page 3

 
 
[聞宜興鄉民肇事感言]  
鄉。野之民易惑難曉自治理由非其所解故調查户。口輙致訛言四起疑駭滋甚積疑成懟則相與仗氣反對而謀所以破壞之當事者稍或不愼則。衆怒益甚而事變以成迨至事變旣成則至於請兵彈壓懲治數人然後己若是者非一處矣。宜興其尤甚者也聞宜興風潮之起也始於宜興之和橋鎭。迤及荆溪之丁山蜀山徐舍張渚等處毁學堂不一處燒紳董房屋數十家羣情洶洶勢甚劇烈。其所以致此之原因或謂調查户口須索費念文。或言調查年庚將有所不利於人民謡言非一衆怒以興總之皆無知之民自爲杯弓蛇影耳相彼小民服。田力穡終歳勤動而不復知有天下事。猝然有未嘗經見之事接於目而觸於身相率瞠目疑慮任意臆測以至於聚衆反抗視爲仇敵此乃愚民之眞相。不足爲異特在紳董之列。而翹然爲一方之望者曾不能有以啓誘之而使愚戇至此爲不能辭其責耳 
試就其肇事之現象觀之則知一般鄉民素無一隙之明而蚩蚩焉積怒於紳董也久矣。當其聚衆而往先毁學堂。則其平日必先有反對學堂之心。而後羣焉擊毁也。夫鄉民之反對學堂固亦其普通之性質不獨宜興爲然也顧自創辦學堂以来於兹數年矣當學堂始興之時鄉間起一小學往往指爲洋學堂而詬詈彌甚其有熱。心公益思欲啟迪其愚蒙以動其向學之心者除時時演說外與鄉里人語輒與談變法興學之理由與夫朝廷培植人才之至意日漸月摩由疑而信而鄉愚之智識遂因以逐漸開明焉故凡一鄉之中有能懷熱心以迪民智者其。鄉之野老農夫近己稍稍啟悟而不。復與學堂反對矣倘無人焉爲之隨時告語循循善誘則仍率。其固閉之常而反對學堂之心乃牢結而不解此固今日鄉野之情形記者所習見者也今夫鄉問之負聲望饒財產而。周旋於官紳間者視其鄉之農。人每以其愚蠢不曉事而不屑與語時事孰知今日之時勢凡。鄉間之不識字不能閱報之人全賴有智識者之百端講論爲能啓其愚耳若自以爲智厭人之愚而屏弗與語彼愚。無知者又安得而有知哉今。肇事之民挾其反對學堂之心以爲擊毁學堂之事則其鄉之所謂紳董者。於其平時未嘗有熱心以開導鄉民不亦可見矣乎 
况籌備自治亦己有年。各地方之籌備自治所類有宣講員赴各鄉宣講當調查户口之先調查之用意若何調查之方法若何不當宣講透澈詔告鄉民使。有以識調查之故而不至於駭詫乎使果一一解釋宣講透澈則鄉民於調查户口一事耳熟能詳疑慮。盡釋亦何至於謡言蠭起相顧動色即有。一二愚妄之人蠢然無識造作謡。言而有知者旣多則信之者自少又何至於浮言胥動而譁然釀事者今也調查未竟謡諑繁興一唱百和衆怒滋熾一鄉之不己而延及他鄉毁學。堂之不己而燬及紳董之房屋顓愚之。極等於亂民擾擾成風勢且未己彼爲自治宣講員者得母負宣講之。責而未有以解愚民之惑乎且也擾亂。數日迤及數鄉此數日之中數鄉。之士曾無一人焉出而調和其間排解其事者不尤大可異乎田野之民以無知而棼起而其鄉之。稍有智識者坐視其藴怒成亂而不聞有以弭之豈各鄉之稍有聲望者皆。爲鄉民所反對而無可解勸乎抑豈以口衆我寡勢且。不敵故緘默而不言乎噫吾不惡鄉人之無知吾轉憐鄉人之無啓其知者矣 
雖然己。毁之學堂房屋固己破壞而不可瓦全矣然其惑於謡言而聚衆尋仇者其意尚未悟而其氣尚未平也爲今之計亟且招集耆民善言勸解使之交詔其子兄。勉其弟務有以止暴動而弭釁端則前患雖成而後禍尚可不作若第藉兵力以彈壓而不有。以和解之恐鄉民以仇視紳董之氣轉而仇視官兵則兵民相仇。而爲禍益烈矣吾是以悲鄉民之無知慮後患之未己而亟欲爲地方人士告也 
專電 
[電一（北京）]  
津浦鐵路欵項將次用罄現向英國續借二百萬磅聞己簽押 
[電二（北京）]  
外務部奏派范源廉唐國安充游美學務處會辦容揆充留美學生監督 
[電三（北京）]  
度支部奏設憲政籌備處即以財政處各嗣充任 
[電四（北京）]  
度支部奏調吳廷燮在參議上行走 
[電五（北京）]  
郵傳部續招郵電科高等班學生一百名在京津滬港漢同時開招派員往考簡易班一百名年半畢業祗在京津招考兩班均限二月初到京 
按在滬招考高等班己由電政局登報廣告 
[電六（北京）]  
晉撫奏撫署公費月定千二百兩 
緊要新聞一 
[慶邸又被御史參劾北京]  
　　某侍御奏現值豫備立憲之際應以廣開言路爲先樞臣某以言官言及己短遂設詞誣陷 
 
 

Page 4

 
 
言官貽朝廷拒諫之過實係匡輔不職該樞臣亦自知清議不容連日未曾入直揣其意無非以一退挾制朝廷現值承平之際樞府之事並非非該樞臣不辦儘可聽其乞休臣亦知賤不謀貴疏不間親用舍之權操諸君上臣知此奏不諒太甚祇以事關大局用敢冒昧直陳伏乞鑒納 
[某御史嚴劾魯撫不勝疆寄北京]  
　　某御史奏魯撫孫寳琦撫東以来毫無振作該撫素来辦事任情自恃内有奥援以致目空一切實屬不勝疆寄云云攝政王意欲派員往查經樞臣力言孫寳琦萬不至此乃罷 
[某給事揭參駐藏大臣北京]  
　　某給事中奏聯豫温宗堯畏葸無能遇事張皇自駐紥茂中徒有改革之空言毫無實效此次逹賴之變固由該達賴蓄志己久然亦該大臣聯豫温宗堯等無籠絡之方法有以激成之藏僧之有異謀非一日矣以趙爾豐之雷厲風行力加整頓彼藏僧仍一意抗拒謗毁藏臣若以聯温等庸碌之輩久駐藏地必貽後患云云奉旨寄諭趙爾豐體察情形即日覆奏 
[請簡幣制專員作罷之原因北京]  
　　日前某御史奏參澤公辦理幣制任意遲延各節當有旨諭令澤公明白回奏澤公見旨後甚爲不悅此事本擬奏請特簡專臣嗣因適有此參案若即再請另簡殊覺不便故暫作罷論 
[濤貝勒有陸尚之希望北京]  
　　濤貝勒赴日美等國考察本擬二月初二日啓行己奏調李經邁徐致着等爲隨員惟樞臣之意以陸軍部尚書鐵良假滿如再請開缺擬即准其開缺遺缺即以濤貝勒補授故濤貝勒有更改行期之說 
[資政院議員之運動塲北京]  
　　資政院議員選舉期邇京官得互選三十二名日来遲動者紛紛而起各省皆開同鄉大會討論其事將来得票最多者江蘇則有干季烈惲毓鼎直隸則有趙某浙江則有章宗元朱獻文湖南則有張緝光江西則有胡思敬湖北則有王景芳程明超皆可望入選聞甘肅京官只十餘人新疆京官只數人亦經會議共選一人以爭權利又自各衙門計之農工商部則有單某楊某陸軍部則有范某顧某外務部則有參議某民政部則有汪某度支部則有陳某王某學部則有范某皆經運動多票確有把握惟吏部禮部中運動者少放棄選舉權者實居多數 
資政院章有碩學通儒議員十人由四品以上官翰詹科道保送學部再候欽選其得票最多者爲王闓運梁鼎芬張謇吳士鑑湯壽濳程明超等人章宗元朱獻文楊度保送者亦屬不少 
資政院總裁倫貝子近以開院之期伊邇而開院以前一切應籌要政未經核定者尚多故連日與各協理詳細磋商兹聞所擬大綱己有端倪將於日内即與各樞臣齊集該院公所會議以便核訂奏請頒行並聞此次所擬將關於欽簡正副總裁及覆奏該院續擬詳章均在其中 
[中國名畫]  
[惲壽平花卉畫之三]  
[八旗注意資政院之選舉權北京]  
　　八旗同人爲選舉資政院議員事昨發公啓云此次資政院選舉定於二月初一日至初五日在都察院衙門舉行投票查奏定京官議員額共三十二名不分滿漢現在各衙門造送名册約計旗員令格者一千餘名漢員合格者二千餘名若以定額計算旗員當選者應有十二三名同人等竊念我八旗同胞不知此舉關係利害放棄權利届期不往投票則三十二名議員必至無一旗員將来資政院開會之後無論議論何事皆無旗人發言之權豈不大可懼哉同人等以利害攸關爲此刋布傳單大聲疾呼務望八旗 
 
 

Page 5

 
 
同胞凡四品以下七品以上有官職者迅至都察院大堂查看榜示如己列名即是有選舉權者務必届期到都察院投票互選八旗人員總期一千餘票一律投盡將来旗人於資政院多一議員即多一分言論權裨益前途實非淺鮮此係中國二千年来未有之創舉同胞諸公幸勿失此機會此啓 
[謡傳憲政館歸併之原因北京]  
　　日来外間傳言謂憲政編查館將歸併資政院頃聞實無其事但謡言亦有所自起緑日前各軍機會議時吳軍機曾建修訂館章之議略謂將来籌備年限日漸縮短京外應籌各政亦日漸複雜本館所負責任最爲重要現行館章權限不甚分明易於溷雜恐難保無延誤之處須將本館考覈編輯等章程詳細劃分另行籌訂各軍機皆然其說聞昨己將此種情形宣告提調矣 
[政學界將歡送江春霖北京]  
　　昨日都察院呈遞封奏一件其内容係由臺長奏請將江春霖回原衙門行走之成命收回令其仍在都察院供職以昭示朝廷重視言路之意等語摺上不見明發諭旨想己留中聞江春霖定於十一二日南歸昨有學界人及江浙諸同志發起各著頌詞定期在湖廣會館爲侍御餞行並召集来賓届時必有一番熱閙也 
[異哉楊京卿條陳之風傳北京]  
　　近都中喧傳楊京卿度上一條陳於郵傳部略謂湘粤鄂三省鐵路宜歸官辦以謀統一而便節制民股亦聽其附入三省聞之均爲之切齒惟楊京卿爲昔年爭回民辦之人諒不致有此條陳也 
[達賴亦寃仰耶北京]  
　　聞駐某國欽差大臣有電到京謂達賴派有從人持藏文公啓分往各國投交外務部並分投各公使館述其在藏情形並被革寃抑請持公論云云或云北京各使館亦己接有此項公啓矣 
[爭路者將窮於應付矣北京]  
　　上月二十六日鄂路會長劉心源代表賀綸夔京官黎大鈞等往郵傳部謁見三堂聞三堂均謂草合同不能作廢頗有借欵部辦之意經賀黎劉等詰問所以不能廢約之故則云邦交不可傷再一詰駁則又謂民情不可拂仍是兩句空話而己密昌墀張伯烈聞會長劉公陳述郵部之言乃相顧而視沉默不發一詞其果窮於術耶抑别有計畫耶近探得其三方法（一）叩閽（二）與郵部堂官硬拚（三）開工自辦未知確否 
[湯壽潛奏陳存亡大計北京]  
　　奏爲國勢危迫敬陳存亡大計標本治法以資采擇而期補救恭摺仰祈聖鑒事昔者孟子有言無敵國外患者國恒亡夫敵國外患至今日而極準孟子之意宜必有不亡之道天蓋創一從古未有之險境以增朝廷之閱歷而玉之於成果能投袂即興勿謂遂無辦法臣敢越爼爲皇上言之而以救亡之策進自来一代有一代之法法漸敝則漸即於亡代之者但求與民相安於前代敝法去其泰甚不能不襲其大概遞嬗於至我朝適當歷代敝法必改之衝海道一通相錯相競乃益相絀疊經甲午戊戌庚子三刧勢乃益危必有草昧經營之手叚始足以轉危機必有獨立不懼之規模始足以聯與國補苴與張皇庸有幸乎甲午之敗漸聞瓜分之說庚子一役干預者衆勢成連雞說以暫息近又稍萌芽矣入秋以来鬨傳荷蘭駐使電述日本將於海牙會提議監督我財政臣至病狂亦深冀其說之不確而有粤漢必有安奉有安奉則監督之議亦情勢所必至查第三届海牙會在西歷二月爲宣統二年正月試思此議果决中國上下將處於何等地位臣愚以爲儘年内三個月除非有大改革大舉動令列强耳目爲之一聳或當暫緩其進行否則將無容我呼吸之隙矣治標之策四一提早國會以集中央之權論者謂國會一開反對中央權益難集臣獨以爲不然今非預備立憲之第二年乎立憲以統一爲主義統一以集權爲急務而中央非得國會爲後盾其權旁撓於督撫而號令有所不行此爲中國圖强之大害自髮捻既定督撫漸專外重内輕己非一日中央自審大勢爲督撫所把持才略亦不足以勝之重以非情則賄多所牽掣遇事中怯明窺其藴而不便直發其奸於是悍者偃蹇己慣愿者麻木不仁一政令也司道守令逐層諉卸付諸胥吏觀於清理財政必另派員司他可想見（未完） 
[留日中國鐵路會成立]  
　　留日鐵路學生二百餘人以現今國是惟鐵路爲最急且危士大夫熱心鐵路者又恒苦於無術客立由巖倉鐵路學校學生湖南首君紹南安徽陳君策東亞鐵路學校學生常君春元等發起組織一中國鐵路會先是湖南曹君璜於前年曾發起此會後以他故未果成立學界惜之此次發起諸君矢志欲謀厥成乃先開各省鐵路界代表會於會館到者二十餘人皆極贊成十二月初旬開鐵道院及東亞巖倉兩校同志大會到者百數十人公推湖北張君耀芬爲主席常君春元演說該會成立之關係聞者淚下張君福保演說該會之辦法繼起演說者十餘人皆欷歔流涕己而主席張君提議先定立該會之名義并須選舉職員以專責成衆皆稱是於是投票選定正會長常君春元副會長張君耀芬並以次選就評議調查會計庶務各員定會名曰中國鐵路研究會中旬又開職員會歳杪乃開大會决議出一機關雜誌當選定編輯各員所舉總編輯爲雲南張君大義連日與正副會長 
 
 

Page 6

 
 
協議進行方法惟慮經費難籌據該會中人云前次曹君發起時常君亦己被選爲會長今之當選己爲第二次故無論如何困難務必謀達其目的云 
西報譯要 
[英報對於日美之公論]  
　　字林報載初五日倫敦電云倫敦泰晤士報東京通信員電稱日本各新聞咸認美國資本家現己與工黨好事者聯絡排日今日本對於友好最久之一國凡所經營急宜表其滿意歡迎之至意英國商界中人接此消息咸熱心歡迎日本之友意而同時毛林浦斯脫報評論外務部之舉動謂今日外部對於外交諸事未見其能以誠意向之且不能先事豫察與明斷英國慫恿日本蔑視其神聖之約言蹂躙開放門户及均等商業機會之主義彼華盛頓全區雷震電掣國務大臣諾克司君資本家斯乞甫君抱破釜沉舟之志抵抗英國之政策大倡吾英與日謀不利於美之說亦豈足異哉質而言之吾英爲日人拾菓於火慫恿日人逾分要索英人與其同盟國之招忌於鄰邦實理所當然綜觀外部前後舉動咸屬自害無益之道神聖之約猶在口齒而吾人乃貿然行其有害中國及英美商業之舉不亦傎哉吾知唐林街對於此事必有智明之教誡挽救前愆謹拭目以俟之 
[川省禁種鶯粟之成效]  
　　又載初五日川電云余游川省途歷九百英里昔均鶯粟盛長之地今乃不見一苗切實調查之下知前報川省禁種鶯粟消息確實無訛自鶯粟停種後地價減低四分之一食品大豐物價其廉 
[京師近事]  
聞監國攝政王自經全台諸言官聯銜請旨後嘗慨然語諸軍機曰自張文襄近世後政界波瀾疊起設張文襄今日尚在政府决不至有此等事各軍機均唯唯而退翌日攝政王交諭憲政編查館查取光緒三十三四等年己故大學士張文襄公奏陳先後交館編制各摺片另行詳繕成册赶緊呈進以備查考 
順治門外丞相胡同李宅主婦凶悍打死使女一事發覺後經初級審判廳訊明據度支部郎中李殿理親供使女蝴蝶兒是伊妻李左氏打死李左氏共伊夫欲將該使女作妾尚未實行故趁早將他處死先用滾水澆身後用木棍致命實一人所爲並無帮同下手之人女僕王氏供亦相同現己將全案人証一併解地方審判廳辦理 
政府現議以各省地方審判廳將次逐漸成立所有改良裁判問題非實行籌辦斷難坐收成效擬即由憲政編查館法部通咨各省督撫凡所屬之府廳州縣各衙門一切訴訟案件無論巨細均須先行分别民事刑事按照裁判新章審判並嚴禁濫用刑訊以爲司法獨立之預備 
外部前年聘英人喜用明爲顧問官每月薪水三千四百兩聞該顧問官自受聘以来深居英使館並未代畫一策徒月食數千兩之乾修文明國竟有此尸位素餐人物亦可異也 
外人在内地自由設局通行郵便爲世界完全獨立自主國所無光緒三十年曾由外部與各國公使籌議締禁一次未能實行現徐菊人又與各國公使提議擬暫將各國在内地郵局所收華人寄華人之郵件信函統須轉付大清郵局代遞其外人與外人之郵件則暫時仍舊以爲逐漸收復郵權之預備想不久可見諸實行也 
時評 
[入京之目的物]  
京師本人才薈萃地而今年則愈盛各。省各圑體將續舉請願代表入京各省各議員將因資政院開院入京。各省舉貢將入京考職各省優拔將入京朝考。行見長安道上人才如鯽車馬如蟻 
代。表也議員也目的在立憲也舉貢也優拔也。目的在做官也然。其人雖目的不同而其心則固有可代表亦可考職可議員亦可考優拔一人而兼兩目的者 
何以證之證之於今日赴京考職考優拔之諮議局議員與自治議員 
[議員之怪現象]  
去歳諮議局選舉也其訴訟不過豪紳劣董地痞訟棍而止。今之自治選舉也。常昭則有因議員家屬爲暗娼而起訴訟者南匯則有因議員爲道士而起訴訟者。并聞常昭之訴訟多至六起。而南匯之道士議員於當選後十七八九等日猶赴道塲念志心朝禮者嗚呼議員眞無奇不有哉 
諺云一蟹不如一蟹 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[魯省試辦印花稅近狀山東]  
　　東省印花稅現己設局開辦日前藩憲體察情形復擬定本處辦事規則十七條開具清摺詳請咨部經度支部逐條詳加察核悉稱妥協惟規則第八條内稱俟京師天津實行以後即由省城辦起次第推廣省外大縣大埠各地方云云部臣以奏定章程己屬寛大决不至有所窒碍若能設法逐漸推行似無彼此互相觀望之理因復咨行撫憲轉飭地方官遵照定章辦理勿得遲誤聞魯撫己據咨分行並飭勸業道查照矣 
[日本在旅順之大規畫奉天]  
　　日本此次開放旅順港其費用由南滿鐵路公司現在尊集之四千萬元中撥一分以充改建商港之費其經營方法擬以旅順南部之内東港依舊爲海軍專用之軍港先以港口突出之北部海濱現可泊船之處暫供入港各船之使用别於西港大加經營蓋西港海岸區域當俄國開浚時其工事未届成功及歸日有以後其淺灘依然不便泊船（聞俄於旅順修港曾費一百兆盧布以外而終未成功）現南滿鐵路公司第一着手之經營即浚深西港並於海岸造大棧橋（碼頭）以便多泊船隻次則仿俄國預定之計畫將西港口之白蘭子鑿通俾東西兩港口大船均可分道自由出入將来收縮鎭守府之管領以東港專爲軍港而西港則爲商港云 
東省鐵路近狀 
[安奉鐵路]  
　　自去歳奉天交涉司委廖大令楚才辦理安奉鐵路巡警事宜設總局一分局四辦法甚善原以保存我國警政主權乃日人有意挑剔屢起衝突近日往往有我國鐵路巡警入軌路工事之旁者立即驅逐稍與爭執鞭撻隨之故該巡警大有進退維谷之勢又聞安奉絑工程正在開築勞傭之工人日見聚集本溪縣令王煥文特向官銀號借欵五萬兩由奉天購糧運至本溪平糶以防糧貴病民供給不敷之患不料該邑因留日商羣起反對以鐵道沿線賣買權爲日本人專利王令何得攘奪起而抗議要求罷輟 
[齊昻鐵路]  
　　齊昻鐵路共長四十五中里省站距省三里餘昻昻溪站亦距俄東清車站三里餘来往行人商貨兩路均須另雇短脚運費頗昻反不如由省雇用馬車逕赴昻站可免周折且火車行駛甚緩鐵軌機輪屢次損壞常有乘車到昻附載東清而俄車己開者蓋行車鐘點不准腐敗己達極點兹據齊昻鐵路公所人云自去歳八月十五日開車至今費用浩大除收車價外核計尚須虧錢一萬三千吊之譜日後恐難發達 
[安東縣匪徒刦獄駭聞奉天]  
　　奉天安東縣孤懸柳條邊外自巡防營遷移捕盜營裁撤後地方保護但資巡警上月二十五日晚二鐘許突有一行人至縣署前向崗警問路兵以不知答之是人低語罵詈故挑崗警之怒該警兵怒執之旋有大帮匪徒奔至以洋槍威嚇將兵綑縳留十餘人守門進院者七人繼將更夫綑縳遂撬獄門痛打獄卒扭開刑具同獄犯十四名呼嘯而去嗣又探得是夜胡匪實由縣署西越牆而入内外接應故猝不及防獄犯刑具悉用洋銼鋸斷仍由穴洞逃出旣出又回至把門警兵寢室破户而入索奪快槍及子母若干粒臨行嗚槍數聲是役也計脫逃胡匪十二名命案犯三名獄卒受傷極重其餘各兵亦均受有棒傷縣署右鄰尚有二區巡警之分駐所駐兵十名是夜睡去故無知覺迨聞槍驚醒賊己逺去始鳴笛呼救然己晚矣刻正派隊嚴加搜索渺如黄鶴縣尊陳漱六大令焦急萬狀 
[吳督辦有駐藏之希望吉林]  
　　聞邊務督辦吳祿貞於起程前曾接北京来電謂温宗堯與趙爾豐政見不和致肇此次藏番之亂政府以温氏從前旣疎防範事起又應付失當以致達賴外逸牽涉重大問題深滋不悅欲擇賢員往代某邸以公辦理間島邊防交涉尚無遺誤又因曩在幕府多年深知其才能可恃故有奏保其辦理藏務之意吳督辦之急於交卸進京蓋爲此也 
[江省弛禁糧食之定議黑龍江]  
　　日昨江省公署通飭各屬略謂禁糧一事與俄國駐江領事商定准將本年指禁之小麥一項暫准出境其餘他糧自本年正月二十三日限滿起所定呼蘭璦琿嫩江大賚廳肇州杜爾伯特六處仍照章實行禁運其在禁運前購買之糧立有憑據確係趕運不及者准其出境外運應由各該地方官調查實在數目發給起運執照載明糧色數目執持經過禁運地驗照放行以運完爲限不准再購至本省商民各屬此歉彼豐自應照舊周轉以資接濟 
[再紀禁種鶯粟鎗斃鄉民之警聞杭州]  
　　温州瑞安縣因禁種鶯粟起釁鎗斃鄉民己誌前報兹悉此事業由浙撫憲電飭該處鎭道相機鎭撫故寗波提台己派謝吕兩管帶率勇三百名於上月二十八日抵甌分紥温州天后宮城隍廟等處即日拔隊赴瑞温州鎭亦派兵三百名梅統領派勇百名先後赴瑞並由該府吳太守派江司馬宗瀚陳二尹黼先赴瑞安預備供給太守亦於日内馳往籌商分路進兵辦法該縣鄉民聞之甚爲恐懼業己紛紛遷徙矣 
分類新聞 
政界 
[粤省每年又多得酒捐八十萬廣東]  
　　烟酒兩項非日用所以必需 
 
 

Page 11

 
 
故外國征稅最重中國近亦屢議加抽尚未實行現有商人梁國春等在善後局禀承全省酒捐己奉批准復有曾澤昌加餉爭承現奉批示云昨據商人梁國春等呈請承辦全省酒捐每年認繳餉銀八十萬元業經核明批示飭遵在案所請應母庸議仰即赴局領回銀單可也 
[宜興調查户口風潮續聞常州]  
　　宜興和橋因調查户口致釀風潮己記前報嗣聞荆溪之蜀山鎭亦因調查户口事釀成毁學重案常州府尊方　自和橋返郡聞警復又折回彈壓矣 
[鹽政大臣第二次調員赴京杭州]  
　　浙撫增中丞前日接准督辦鹽政大臣澤尚書電開整頓鹽務先從淮浙入手章程業奉諭允電咨在案惟整頓必由調查並需熟悉鹽務人員隨時諮詢兹查有浙鹽運庫大使孫聯奎熟諳該省情形着即飭令迅速来京增中丞奉此立飭署運司張都轉諭令該員即日束裝馳往並會同鹽大使劉熙康協同帶解第一批鹽課京餉銀六萬兩卽日釘鞘由滬航海入都赴度支部投納 
[密紹台道呈請開缺記聞杭州]  
　　寗紹台道桑觀察於前日因公晉省假萬源豐潤票號兩次謁院面禀要公今日復在西湖宴客領略六橋風景並探聞觀察此次晋省一因各屬鹽釐掣手官商各懷成見請示善後辦法一因寗紹台道缺陋規連年裁革自觀察蒞任復又詳晰勾稽和盤托出公費未定賠累爲難要求准予奏咨開缺並請先行派員接署聞增中丞以該道素稱幹練正資臂助一再温諭慰留不准所請並着迅速回任 
[調查局請添管股員核准杭州]  
　　浙省財政調查局司道日前具禀撫院以各科政務殷繁需才襄理擬請添派副管股人員並籌經費藉資整頓各節業奉中丞核准即日批札藩司謂據詳調查局法制統計兩科事務繁要擬添設副股員六人業經分别札委在案此外增設各員中調查員資格仍應查照部章一律選用法政畢業人員仰即分别遴選開摺詳候委辦王該局每月需添額支活支兩項銀八百五十九兩並札布政司自本年正月分起一律加籌撥解具報 
[委員勘舒蘭縣界吉林]  
　　吉林府地域過寛治理難周己將東北各屯設一縣缺治舒蘭站名曰舒蘭縣又於額穆索站設一縣治劃分敦化北隅綏芬西隅五常東南隅之地以成一縣治名曰額穆縣均於去臘由民政司牌示派員設治惟兩縣疆界尚未分清現己由司委員前往勘分以資治理 
交涉 
[商定青島禁煙辦法山東]  
　　外務部因各省及租界煙館均己一律禁閉而青島尚未實行特與駐京德使商酌現德使己允仿照上海公共租界辦法限二年内一律禁絶每期禁閉四分之一刻己咨行到省矣 
[札飭保護美國武隨員浙江]  
　　浙撫增中丞札行巡警道略云准外務部盗開准美國費署使函稱本館武隨員黎富思赴廣東廣西福建浙江四川雲南貴州等省游歷請發護照等因除由本部繕就護照函復該使轉給外相應咨行貴撫查照飭屬於該武隨員黎富思持照到境照章妥爲保護並將入境出境日期聲復本部等因准此合行札飭札道即便轉飭遵照按約保護仍將入境出境日期隨時且報 
軍界 
[目兵退伍辦法揚州]  
　　揚州府奉督練公所札飭略云陸軍第九鎭退伍目兵照章列爲續備應派專員以資管理惟查第一二兩期回籍各兵分别核計其數多寡不等不能按縣設弁按府設官所有發餉征調等事前於退伍案内詳奉批准暫由各該地方官經理各在案其發餉時期每年分夏冬兩季散放夏季以六月十六日爲期冬季以十二月十六日爲期每月由各該州縣造具續備兵名册備文具領專丁呈候掛號逕赴糧餉局領取回縣隨行傳集各兵點驗分發如各兵不能親身赴領又無確實親屬務將此餉存庫飭查明晰果係實無著落隨行申報並將存餉繳還以重公欵如有改充巡警或營業出省不能應操及因犯事監禁者不再給予續備减餉並隨時申報查考惟在本藉以内充有防務教務各兵不在此例再續備兵遇有病故者照章酌給卹銀五兩以示體恤須先由該地方官騐明呈報始行核發該兵减而即日截止 
[長江提台閱操事畢鎭江]  
　　長江水師提督程從周軍門於初二日抵江隂查閱砲台及水師各營操演事畢之後隨乘建威兵艦道出鎭江暫停片刻即啓輪上駛遄回太平駐鎭各防軍兵士咸在江干列隊歡送 
學務 
[魯提學整頓學務山東]  
　　提學司通飭各屬文云照得東省興學最早成績未彰半由於創始簡陋積習相沿半由於地方因循辦理不力經本署司逐漸整頓雖覺稍有進步時以未臻完善引爲内咎亟宜倡率振奮力圖進行况當憲政籌備欽限綦嚴尤應預先籌畫及時舉辦乃各府州縣留心學務籌畫詳愼辦理周至者固不乏人而委靡退縮置若罔聞牢不可破者亦所在多有遇有報部各項表册往往遷延時日必待文電飛催猶復簡略不詳潦草塞青學堂内容平日並不講求殁試畢業臨時率多遷就及應辦各項事宜只圖敷衍了事雖經本署司逐項考求迭次駁詰若不嚴定責任何以日起有功兹擇提各項緊要事端開列簡章通飭遵辦如地方官再有前項情事惟有分别輕重詳撤記過以爲激勸除詳明撫憲存案外爲特札飭札到即便凛遵 
[請借路股濟中學遷費杭州]  
　　調署杭州府海寗州知州張牧懷信日前具禀撫憲略謂州城中校遷費無出擬准借備塘河息欵抵用俟學費有餘歸欵請示業己奉到增子帥批示查該州備塘河歳修欵項前於光緒三十三年間據藩司議詳以酌提錢合洋四千元附入路股輸息其餘錢八百餘千仍儘數存典生息等情當經批准並飭將来官餘利仍作濬河之用不得因他事動挪在案兹據該州請借是項息欵洋二百元作爲中學堂移遷費用俟學欵有餘歸還等情是否可行仰布政司核議 
[試辦簡易識字學塾常州]  
　　簡易識字學塾爲籌備立憲要政現由勸學所總董陳研因伍博純兩君與各學堂籌商妥洽先行開辦六處計第一塾附設武陽公學第二塾設冠英小學第三墊設育志小學第四塾設西郊小學第五塾設驛西小學第六塾設同仁小學專招十八歳以上之年長失學人民一年畢業現正擬就招考詳章並奬勸方法由兩縣出示招考 
[體育會開會紀略揚州]  
　　揚州學界林作霖等近擬組織一體育會己禀陳學憲及地方官請爲立案昨在圖書館開會即由會衆公舉林君爲會長毛君笠塘爲副會長並宣佈甘泉縣批詞如下學問原於精 
 
 

Page 12

 
 
神精神本於身體身體不健則道德不隆精神不充則學問不固此東西各國所以有體育會之設立也查揚郡前於光緒三十三年五月間據職員王聯官等二十人擬具簡章禀請創辦體育會研究體育等情當經陳前縣批准立案嗣因經費不敷中途停止今該生等擬重行組織加增學科練習實足振起尚武之精神造就健全之人格具見熱心教育許嘉殊深察閱章程亦尚周妥惟何以僅　四人出名果否勝任應俟開會後即將會員各姓名及開辦日期情形並細章呈候核辦 
[甘泉縣設立貧民學堂揚州]  
　　甘泉縣萬大令現假馬神讲設立貧民半日學堂一所不論肩挑貿易及轎夫車夫之子弟均可入學不收學費其所需書籍紙墨筆硯等物亦由堂中發給三年畢業聞由八歳起至二十五歳爲止均得入校肄業 
實業 
[勸辦津浦路股得奬人員山東]  
　　津浦路股東省認購一百萬兩現勸辦者業己告竣由庫所墊之欵亦悉數清還兹由勸業道特將勸辦出力人員詳請撫憲分别給奬撫憲業經如詳批准並發給執照矣兹錄應奬各人如下　諸城縣知縣李敬修　前署長清縣知縣黄東岱　以上二員勸募最多尤爲出力李敬修給予記大功二次黄東岱給予不入班次首先拔署一次　前署高密縣知縣王夢松　淄川縣知縣王藎臣　前署臨邑縣知縣錢應顯　前署鄆城縣知縣潘世琮　前署清平縣知縣賈裕師　泗水縣知縣周禮　海陽縣知縣方奎　前任榮城縣知縣劉文煃　正任禹城縣知縣王汝漢　以上九員勸募逾額均爲出力王藎臣錢應顯周禮方奎劉文煃王汝漢六員給予記大功一次王夢松潘世琮賈裕師三員給予儘先拔署一次　署平隂縣知縣候補同知陳仲璋　署定陶縣知縣戴樹昇　署嘉祥縣知縣章文章　以上三縣地小民貧該員勸導有方均能足額陳仲璋給予儘先拔署州縣一次截樹昇章文華均給予儘先拔署一次　調署汶上縣知縣楊義堃　署滋陽縣知縣殷有濟以上二員勸募足額亦屬出力給予記大功一次　安邱縣典史陳祖壽　署嘉祥縣典史米際泰以上二員隨同印官勸募出力經該縣禀請給奬均經存記有案賞給陳祖壽五品翎頂奬札米際泰儘先拔署一次　候補知縣李寳森　候補知縣高尚尊以上二員奉委招股勸募最多尤爲出力給予儘先拔署一次 
[振興漁業之先聲天津]  
　　直隸漁業公司前派高等工業學堂庶務長孫君子文赴日本調查漁業孫君己查畢歸國聞所調查除擴充漁業公司及改良辦法各事外並將日本近年發明養魚新法調查極詳聞漁業公司總辦孫蔭庭觀察擬將養魚一事在種植園大湖之内先行試辦俟有成效再行推廣 
[塲商籌畫南鹽銷路揚州]  
　　淮北餘鹽前由海分司以三十萬引運南嗣又由海州謝牧以海屬災賑禀請加運十萬引接濟賑需兹通太塲商以南商受其積壓實非淺鮮物具禀運轅謂事關災賑不敢有負大憲急救災黎之至意查淮南各塲到棧在途之鹽共積十數萬引均爲賑鹽積壓籌思再四惟有懇恩變通辦理先將濟賑十萬引提前銷售其餘北鹽飭令歸南鹽輪尾銷售或在南鹽搭配數成以重根本 
雜記 
[蓄儲火藥之害人山東]  
　　濱州買湖莊鄉里爲防衞計蓄儲火藥二甕日前有客欲買由張某導往發驗將啓覆盆不料火藥歷年己久性甚猛烈客復以鋼鐵器觸甕上致火星暴發而火藥全炸至轟斃觀者十數人 
[武陽資遣難民之計畫常州]  
　　江北難民日来紛紛過境强封船隻差役復藉此需索擾累情形筆難罄述日来由商會提議仿照錫金辦法用火車運送赴丹陽其欵項則由各商家分任並函告錫金商會凡難民抵錫時卽先行通知以便派人赴車站照料復請江勝營駐紥車站彈壓並分駐丹陽堵截免其退回惟一面由火車運送而民船仍有陸續運来者因與兩縣籌議凡由船隻登岸之難民悉數押赴小北門外火車站以便一律運送 
[禀控販賣海運保舉案之奇突杭州]  
　　昨日有法政學堂肄業生柳宗陶具禀撫憲指控本署度支房稿書李臣源吳受謙等盤踞憲　狼狽爲奸前年曾將海運案内保舉縣丞由該蠧書直接出賣索價洋七百元彼時該生功名心熱罔知顧忌與該書等商妥訂定先付洋四百元聲明必有分發字樣未幾該書等果將硃批行稿抄送前来照約找付洋三百元不料久無分發下文經該生疊次詰問反敢出言恫嚇隱存挾制當時該生以法律所在授受同科展轉思維隱忍日久現聞憲台整頓吏治裁汰蠧窟爲敢據實陳情並願將贓欵全數充公籲請澈底查辦嚴懲誘騙以肅法紀現尚未悉中丞如何批辦 
[陸軍學生之狂悖出西]  
　　晋省陸軍學生春恩前曾扮演高翹傳爲笑柄詎近復故意招摇於上月十九日午後身著藍色女衣偕同無賴多人照舊裝束沿街吵閙徑從柳巷街經過一時聚而觀者途爲之塞莫不嘆爲陸軍污點聞該堂總辦訪知其事昨己派委密查矣 
[知縣虧欠公欵之結果安徽]  
　　前任夥縣知縣羅賀瀛虧欠丁漕正雜錢糧各欵爲數頗鉅卸任後至今未經解繳刻經藩司上詳皖撫嚴行奏參並請咨行該員原籍省分查封家產充公備抵 
清談 
[敬告榮尚書]  
榮尚書對於學務慨然有深悔　此廢科舉興學堂爲多事之意夫今日學務之現象腐敗若此誠可浩歎。然其所以致此之由不在棄舊而圖新而　主持學務者對於新舊過渡時代無適常之手續以維持之遂至新者未得而舊者盡棄此。其所以敝也今榮尚書若因前此宗旨之過新而欲翻然變計以復其最初守舊之宗旨。則所謂不可一誤再誤者必至一誤再誤矣故敢爲榮尚書告 
時乘 
[喇嘛談]  
蒙古人信仰喇嘛教甚盛喇嘛廟所在必成　落喇嘛　持絶對的威力手握主殺　　之權若失喇嘛之歡心而欲統御教民最爲難事惟喇嘛教以西藏爲宗據某統計家報告中國界内之喇嘛教民其計約有五十萬人英領印度俄領中央亞細亞西比利亞等處亦有一千三百萬人均奉西藏之達賴班禪二喇嘛爲宗主故達賴喇嘛對於教民有事實上皇帝之資格而蒙古等處教民信仰喇嘛之程度尤强殊出意料之外自恰克圖至庫倫之沿途喇嘛廟極多廟中焚香念經者不絶一喇嘛廟之家產槩計如下駱鮀百匹馬二千匹三牛千匹羊五千匹之譜此等駱駝與牛往往貸與蒙古教民故蒙古人爲華商俄商運搬貨物来往華俄兩國界内者皆用牛與駱駝而與則　　市　爲喇嘛之大　入　羊以供　并用羊毛製　　氈繩　爲唯一　　口貨物　（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
来稿 
[論大豆工藝爲中國製造之特長（李煜瀛）]  
今日工藝問題之要國人皆知之故今日工業公司與工廠之組織己相繼而起矣統中國之工藝約可分爲二端一曰本國之工藝或人工之工藝一曰仿效西人之工藝或機器之工藝本國之手工工藝中一爲銷耗品（玩好之類）一爲土法日需品（布帛之類）此二者均不足與外人之大工藝競至仿效西人之工藝雖屬日用之大宗（火些等類）而製造往往不精故亦不足抵制西貨甚至不能全自爲之仍須取資於他人（如以他人之綫織布等類）則利愈薄矣欲使此等工藝能改良與西貨相等甚非易易因他國之工藝日新月異我所仿效者未及于改良而改良之法又出矣即使果能與其齊趨亦不過爲一抵制外貨之工藝而不能爲出口之工藝品故今日中國之工藝終必居於失敗之地也觀各國工藝之得勝非其于各種工藝皆能精善實賴其各有獨得之特長或以物料之特長勝或以工作之特長勝或兼以二者之特長勝如甲國長于甲物乙國長于乙物則甲乙固可互得交易抵償之利益而無利源外溢之虞故工業之優勝不僅在乎精能而在乎特長也 
中國地大物博其物料之特長固不難得然工作之特長則非易易因各國己有之工藝皆在我先且各有秘密吾焉得一短小之時光而追及之故雖仿效而終不免落後設中國亦欲在世界上得一工藝之位置必須求之于西人尚未爲者（即人棄我取之意）一以利用吾固有之物料之特長一以吾人首先爲之以求達于工作之特長如此庶乎中國其有獨立之工藝中國具此類性質之工藝固甚多如茶絲等皆是惟因國人不得領要遂致放棄之而讓於他人故昔日中國具有特長之工藝今則己落于人後（近西絲印茶皆日有進步中國絲茶之銷路與之爲反比例）更有他種工藝如絲茶之類而尚未爲西人所發見攖取者亦有之中國之實業家可不留意乎如大豆工藝即其一也大豆乃中國之產物其含素爲他豆所無可謂一有特長之物料豆粒中富于乳質（或卵白質）油質與金石質（鏻質鉀質等）而小粉質是正與他豆相反他豆富于粉質而他質較少一因大豆富中于乳質油質故爲極滋養之食品可代血肉而有餘二因大豆富于鱗鉀等質故爲衞生强腦之良品三因大豆缺少粉質故能爲患糖病者之治療品四因大豆富於乳質與油質故能爲多種工藝品乳質可製各種器具油質可製胰臘顏料油等尤可寳貴者則大豆之價最廉與他國同類之豆較其價減一倍以至五倍以豆中所含之四合乳質（或卵白質）與肉中乳中卵中以及各種菽粟中之四合質較其價減二倍以至數十倍不等由此可信大豆物之特長矣（未完） 
各省籌辦地方自治 
[江蘇（金山）]  
金山縣城廂自治區當選議員於本月初三日下午一時假邑廟後廳開成立大會由蔣瀾江大令親蒞監督議員到者共十七人互選陳貽芬爲議長得十一票吳文銳爲副議長得七票又選舉董事會各職員黄端履得十四票當選爲正總董朱士霖得十票當選爲陪總董照章申請督撫選任應舉董事一人决議以正陪總董中督撫未核准者充之不用另選應舉名譽董事四人黄繼曾十四票林棠十三票吳鴻儒十二票丁彥翀九票均當選 
本埠新聞 
[外部調查民教訟案]  
　　滬道蔡觀察札行公共公廨略云奉兩江督憲札開案准外務部咨稱凡民教訟案　速理結所有去歳即宣統元年各屬凡有民教涉訟案件如未訊結者希即通飭所屬一律赶緊辦理免致外人藉口其己結各案亦希逐一摘叙案由列册報部以憑稽核等因寳讞員奉札後業己飭承檢查造册以便申詳達部矣 
[札飭調查工廠情形]  
　　松江府札上海縣文云奉藩憲陸札奉兩江督憲張札開准民政部咨疆理司案呈現在清查户籍所有公私營業工塲鹽務礦產茶絲等項及土木磚石一切公作等類處所或設於城廂或設於山野人類繁雜良莠不齊若漫無稽查善良無由而樂業宵小亦易于潛蹤殊非所以維秩序而保治安本部業將奏定調查户口章程頒行各省其施行細則仍令各該監督因地制宜斟酌妥訂至於本章程中未盡事宜如以上各項工塲該監督等亦當酌量地方情形載入細則一併調查以期完密而便稽核兹特繪具調查各類工廠表式分咨各省一律通行照式核實塡註每年于十月前報部至調查詳細册籍仍留存各該省備案母庸送部以省繁凟相應咨行貴督查照辦理可也等因並表式到本部堂准此合行照錄表式札司遵照辦理並奉蘇撫部院瑞札同前由各等因到司奉此合行列表通飭札府立即通飭所屬各縣一體遵照部文指飭各就地方情形將境内鹽務礦產茶絲及土木磚石等一切公私營業等類工塲處所限于一月内詳細調查明確逐項塡表呈送核轉一面將調查詳細册籍照鎭一套送司備案均母遲延切切等因計發表式到府奉此合就轉飭札到該縣立即遵照憲札依限詳細調查明確逐項塡表呈送藩憲核轉一面將調查詳細册籍照錄二套分送司府備案均母遲延 
 
 

Page 19

 
 
復訊哨弁賄放米船案 
　　滬道蔡觀察前日仍委關炯之太守到著復訊掘港營一號砲艇哨弁薛恩受賄私放米石出口一案薛恩供詞與前無異惟求交保出外措還賄洋太守不准判仍還押限二個月内將洋交清如違嚴比其過付之監生徐潤雨照例應杖八十若照平民論准檄贖罪銀四十兩今旣捐有監生應加倍呈繳贖罪銀八十兩徐遵斷具結開釋 
[鄉民控告官長之苦累]  
　　鄉民沈悅堂曾至道署禀控法華司擾累平民由蔡觀察將沈發縣候提該司署差役弓兵質訊在案兹沈以待訊己久禀請交保出外候示縣令批斥不准 
[再誌棲流所經濟之恐慌]  
　　滬北棲流所董事陸文麓因經費支絀禀奉滬道札飭公共公廨籌商善後辦法曾誌前報兹悉滬道近復札委上海縣田大令及英廨讞員寳大令於前日午後同赴棲流所查勘情形並與各董會商辦法當據陸董等聲稱核計去歳收養病民流丐約有三四千人病故路斃者亦有千人惟留養一人目需飯食錢百餘文棺殮一屍需洋五六元費用浩繁籌措不易應請設法維持等語田大令等允再禀陳滬道請爲核奪 
[打鐵浜命案續誌]  
　　打鐵浜乞丐顧雙喜被人砍傷身死曾誌前報兹由本縣田大令提訊劉四陳六及與顧同宿之乞丐陳得勝等俱供顧於半月前與王德子口角將王戳傷逃往松江正月二十八日回来與王德子並子王桃子出外飲酒夜半始歸小的等均己睡臥不知王德子父子如何將顧砍死訊之王德記供由房東陳禮華雇令管房此事亦不知曉判各釋出候再緝凶究辦 
[神甫函請緝賊]  
　　天主教堂某神甫前日函致上海縣略謂北鄉二十三保十九圖引翔港教民胡姓家近被竊賊偷去布米等物值錢不少爲此函請飭捕赶緊查緝如再疎懈勢必欲偷教堂之物矣云云大令接函後立飭捕頭下鄉查勘嚴緝究辦 
[管理押所委員到差]  
　　公共公廨管理男女押所委員謝樹柏明府業己告退赴蘇另候差委遺差奉滬道蔡觀察札委朱峒仙參軍炳辰接辦昨己到差 
[何不知照屍屬]  
　　婦人辛何氏昨偕表見吳國禎至總巡捕房報稱丈夫辛仁祖在洋涇橋翻造大英總會房屋作塲内做工日久不歸曾往詢問據稱因做工不愼跌斃己由作頭代爲棺殮請飭給還屍棺並請查究有無别情捕頭准飭抱探往查再核 
城内 
[副帳虧空]  
　　協大昌毡帽店帳夏春生用空洋一千餘元被保人王竹亭尋獲扭局解縣訊據供稱因家貧用空判夏押候追繳 
[虎兕出柙]  
　　戳傷顧阿四之吳信泉收押己久昨由縣令提案復訊從寛開釋 
[無可狡賴]  
　　寡婦馬丁氏控汪桂山欠洋圖賴前日由南區解至一路巡局審訊馬丁氏供汪桂山曾向與婦人同姓之馬丁氏借洋一百元托氏爲中立有借據今届期滿向索不還訊之汪初甚狡賴繼由游巡官再三駁詰汪始供認借洋是實求恩寛限措還判汪暫行拘留先交洋五十元到案然後交保限期還清 
[追獲匪徒] 　　 
　　陳尹氏前日至邑廟燒香被扒竊徐阿三將銀簪搶去旋由東區崗巡追獲轉解一路巡局審得徐阿三實係積匪未便輕縱判責三百板押改過局三月 
[官事]  
　　正任六合縣典史陳爾音昨日到道禀見新加坡養正學堂董事盧復初禀辭赴寗江蘇候補知縣謝崇聲禀銷公共公廨押所差即辭回省三林塘巡防局員汪鳴謙禀請感冒假三天 
南市 
[屢次取巧]  
　　内地自来水公司查悉西門外丁順記木作擅設龍頭私行取水遂函知總工程局飭探將該作司帳李渭川帶局研訊李供龍頭係房東所裝求請原宥旋經查明該木作前因私用自来水酌罰有案現在仍敢取巧實難寛容判罰洋一百元一半充公一半償還該公司損失 
[並非眞贓]  
　　積竊小廣東即楊阿昌又名陳阿昌竊取常熟人華汝寅衣箱書籍一案昨由工　局復訊因弔案書籍核與失單不符仍交書攤主陳三元帶回阿昌戒責二百下押兩月其餘贓物留候失主来案具領 
[串賣婦人]  
　　本邑西鄉馬橋鎭賣魚人孫伯寅之妻朱氏去冬與姑口角私行逃循被鋸匠莊阿關誘領来申匿居南市楓箱弄勾串蟻媒松江媽媽將氏議賣於鑤烟工人馬星福爲妻得價洋九十元近被本夫偵知来滬尋見報由南區飭探將氏及馬莊兩人拘獲解區嗣又將松江媽媽之子蔡阿弟查獲一併解至工程局經孫裁判提訊屬實判朱氏戒責一百五十下給孫領回管束馬申斥免究莊阿關押繳媒金洋二十元再行核辦蔡阿弟交其師保出予限三天將其母交案候訊房屋發封 
[折還工錢]  
　　竹行弄成衣店主瞿月法控粤人廖阿彩結欠做衣工錢五千三百文延不付還由工程局裁判　訊明判廖交保折還錢四千文 
[摸竊時計]  
　　張金奎在江南彩票公司開采處漠竊看客季合興銀表一枚由探拘獲人贓解至工程局訊實判戒責二百下押一禮　贓給失主具領 
閘北 
[祇認簽押]  
　　龔桂生控戴有錦高錦標顧才良串拐其妻張氏押入花烟間一案前日經四路一區黄正巡官集訊據鴇婦薛愛卿投案訴稱該氏来院時實係高顧二人爲中由其母張崔氏立據簽押取去洋八十五元質之崔氏供簽押是實惟並未收洋巡官得供後判戴顧及張氏分别收押餘著　去候再查明覆訊 
[拐匿女子]  
　　周福生昨將成衣匠臭金樓扭至四路一區控被拐匿其女請爲究追訊之吳供詞支吾判交保限三天尋交周女再行核辦 
[追繳米價]  
　　合記米行主徐華神控萬松茂虧欠米帳洋一百五十元延約不違昨經四路一區黄正巡官集訊屬實判萬具結限五天先繳一百元餘著分期拔還 
[分期還債]  
　　吳大順扭控施文光欠錢十八千六百文屢討無著昨經四路一區黄正巡官訊明判施交保分期拔還 
英租界 
[定貨紏纒]  
　　德商利康洋行延律師滿斐控魏廷元不出定貨一案前日午後由廨會訊原告偕滿律師上堂聲請究追虧損銀一千三百餘兩被告亦延佛威律師聲稱此項定貨係由該行買辦張良卿之子張竹卿所開之永盛昌洋貨號向利康定購至被告經手所定之貨早己出清寳讞員商之德師副領事判魏交保候補傳人証再訊 
[保人到案]  
　　信泰洋行控陳明錕定貨虧銀案内之保人金衆卿昨晨由探傳至公堂交保候訊 
[太無場面]  
　　黄湯氏將冒牌寳成銀樓僞銀鐲持往河南路楊慶和銀樓兌換當被察出控由捕房昨解公堂請究氏供此鐲係女兒受聘時由陸姓送来德襄讞商之英副領事判氏押候交陸姓到案於下禮拜一再訊 
[曾否逞兇]  
　　美捕房八百五十三號華捕控被王阿四毆傷面部昨由捕房解廨訊供不認判王存捕房洋二十元交保候查 
[凌虐婢女]  
　　粤婦陳王氏因將婢女凌虐 
 
 

Page 20

 
 
被捕查獲昨解公堂請究女供年九歳姓張名羣好昨被主人用繩縳住肆行毆打求恩作主判氏押女所十月女發幼女所留養 
[華捕出醜]  
　　老閘捕房　百六十九號暗差華捕劉榮根控二房東王陳氏誘匿其妻施氏一案昨由捕房將劉之妻弟施子洪即治洪及劉妻施氏一併解請公堂復訊施氏供丈夫現與恩慶里雉妓姘識逼氏與該妓同居因回母家並非由王陳氏誘匿劉捕供施氏屢次私逃該妓係由叔父爲小的所娶實非姘識寳讞員與英廊繙譯官以劉不應虐妻姘妓大加申斥判將施氏領回不准虐待如違准氏控究 
[如何安揷]  
　　濟良所昨送妓女李小珍子王洪氏到廨聲稱李妓係一千九百零八年七月二十七號奉發到所現己期滿王妓在山西路某花烟間内因不願爲娼逃出請爲發落訊之李妓供山陽縣人父名李阿蓬現在原籍王妓供稱江北人被拐来滬押與觀音閣碼頭某花　間爲娼因被鴇婦虐待投所求援寳讞員商之西官判土妓暫留濟良所李妓留候移傳其父来案再核 
[補提人証]  
　　沈紀春控張梅香（即陳明相）與林星寳串拐小孩一案昨經公堂復訊中西官以林等同黨己由上海縣獲案判陳林二人還押候補提人証訊明後再行解縣訊辦 
[各有不合] 　　 
　　西女密爾斯控范仁初行兇一案昨經公堂訊知因原告將天津票向范掉洋不龠貼水所致兩造均有不合判令將案註銷 
[聚衆賭博]  
　　魏阿三前晚紏合夏祖壽周錫泉錢仁成李長壽徐永生兪生順等在有恆路八百九十五號屋内聚賭被捕一併查獲昨解公堂訊實判魏押兩禮拜錢押兩天夏等各罰洋五元充公賭具銷毁 
[竊賊收押]  
　　金龍生控歇夥侯瑞生與過犯夏良甫串竊洋二十餘元一案牌經公堂復訊明判侯夏各押六禮拜 
[過犯重来]  
　　張福奎王阿如均逐出復来由探一併查獲昨解公堂訊究判張押二月王押一月期滿仍逐出租界 
美租界 
[焚燬樓房]  
　　前晚十二時西華得路橋東八十七八號聚源南貨店樓上起火焚去樓而兩間事後由捕房查知該店保有火險銀五千兩特飭中西探查明核辦 
[電線中斷]  
　　百老匯路橋東之電車線昨忽中斷墜下由捕查見阻止行人並報捕昨忽中斷墜下由捕查見阻止行人並報捕房傳知公司修理 
[木匠跌傷]  
　　昨有木匠沈文卿陳嘉卿二人在黄浦路禮查旅館内築造洋房忽從四層樓上夫足跌下致受重傷旋由巡捕車送同仁醫院醫治未識能無礙否 
[瘋犬傷人]  
　　昨有黄色瘋犬一頭竄至百老匯路咬傷工部局垃圾夫及行人等六七人由捕將各人送院醫治一而派捕追捉瘋犬免再擾害 
[不避嫌疑]  
　　住居北江西路之黄吉生昨將醫生陳聲南扭至捕房訴稱同居朱阿明之妻前曾延陳醫疾近朱外出陳時至氏房閒談竟日不去不避嫌疑捕頭諭陳嗣後不准再往以杜紏葛 
法租界 
[法領宴客]  
　　法總領事喇伯第君前晚在署設宴邀請賓朋十餘人赴飲至十一下鐘始散 
[是盜非竊]  
　　天祥花轅工人倪樹春控土棍朱福生紏黨數人將其弟手足綑紮竊去銀洋衣服等物一案昨日復由捕房將朱解廨請示聶司馬商之顧副領事判枷一月押三年仍令補拿同黨追賊 
[請究拐匪]  
　　著名蟻棍南京人楊渭桃夫婦迭經八堂懲辦有案詎楊怙惡不悛又拐周秀梅顧毛氏等家小孩五口由楊妻伴至輪船販往他埠嗣被周顧等訪悉報知捕房拘獲解廨訊究楊妻等一味刁狡不肯值供昨晨復由各原各投案請究聶司馬商之顧副領事諭各　去候再提案嚴詰 
[小工行竊]  
　　小工陸雨桃昨在太古棧扛運貨物垂問偷竊黄豆數片被巡丁查知拘送捕房昨解公廨訊究判押捕房七天又有王大者亦因偷竊膏梁子送案請究　押七天 
 
 
 

Page 21

 
 
[順氣化痰止咳天下第一奇方]  
上海河南路廣東彭壽堂始創順氣化痰止咳四寳半夏露功效神速當面可試如不信將市上各藥分日比試立見眞僞優劣 
消痰止咳各藥到處皆有仿單詳載悉皆絶妙依次試服均屬子虚皆用成法古方改名製售並無實在經驗妙藥故也即近日自稱枕秘者初服雖有微效然力薄性緩並無斷根之力識者憾焉本堂秘製眞四寳半夏露化痰之神止咳𠻳之速爲别藥所萬不能及屢將男女老少内傷外感各種痰飲各種咳嗽以及氣喘吐血等症一一試騐果能藥到病除� 
超出他家百倍故所列諸般治症均千眞萬確實有效騐試過者僉謂無論何種藥品均無如此露之神效妥速者所以對症服之萬無一失此露數十年來治愈下列各症不下數百萬人特再詳錄於左○專治五勞七傷諸虚百損○傷風咳嗽寒熱往來○寒痰凝滯氣阻咳嗽○風火挾濕鬱熱咳嗽○肺葉閃動喉痛咳嗽○肺腋枯燥喉乾咳嗽○肝風煽肺動怒咳嗽○色勞傷腎吐血咳嗽○病後中虚氣逆咳嗽○頻咳不止變聲失音○產後虚咳渾身酸痛○痰火積寒久年哮喘○精涸神頽動則氣喘○咳急傷絡嘔血盈碗○思慮過度痰帶血絲○痰迷心竅文癲武狂○痰流骨節左癱右瘓○中痰中風手足麻木○痰阻氣塞喉痛肚痛○濕滯中宮心胃氣痛○肺痿生癰腥痰五色○臟腑氣弱瀉痢不止○小兒驚風猝然氣厥○神昏囈語猪羊癲癎▲乾咳無痰行路氣急○自汗盜汗骨蒸潮熱○以上各症輕者一服全愈重者數瓶斷根海内如患上列各症服過各家之藥不能奏效者請速一試無不立起沉疴最奇者無論風熱寒濕諸痰一沾藥性立刻盡化爲水從大小便洩盡頑痰旣去周身頓覺暢快四肢因之有力繼則飲食加增百病盡除而身體不覺日强矣每瓶一元每打十二瓶十元大瓶二元每打念元每料四元近有作僞之徒因此露靈效異常信從日衆竟依樣仿冐到處寄售甚至抄襲告白登報反噬然一經試騐則孰眞孰假孰優孰劣不待辨而自明矣購者鑒之○順氣化痰丸大瓶一元小瓶二角半○立止哮喘斷根丹每瓶六角○吐血斷根膏每料二元○止咳杏仁露四角假冐甚多購者認明上海河南路抛球場南首廣東彭壽堂内懸上海縣告示庶不致誤○分售處蘇州都亭橋西新聞報分館○南京坊口大街大英藥房 
[埽葉山房廣告新出石印精夲書籍十六册國朝文錄價四元]  
○本號設○上海北市棋盤街○上海城内彩衣街○蘇州閶門内中市 
陶淵明詩集四册八角　王琦註李太白全集二十册三元五角　姜白石全集四册五角　硃批李長吉集二册一元四角王琦註李長吉歌詩四册八角　顧亭林詩文集四册一元　壯悔堂全集六册一元　原版石印鄭板橋全集四册一元張濓亭文集二册三角　王次回疑雨集二册四角　原版石印畫禪室隨筆三册八角 
六册一函歴朝名人詞選一元二角 
張文襄公書目答問二册四角　杜工部詩話一册二角　王漁洋詩話一册二角　趙甌北詩話四册五角　洪北江詩話二册四角絶妙好詞箋四册六角　吳梅村詞集一册一角半　有正味齋詞三册六角　蘇黃尺牘合刻八册五角陳文恭公手札二册三角　有正味齋尺牘二册二角 
繪圖騙術竒談 
是書爲華亭雷君君曜所編輯搜羅新奇騙術計得百則有達官貴人而受騙者有乞兒貧婦而受騙者有騷人雅士而受騙者至各店舖被騙尤多甚至騙人者或亦爲人所騙奇之又奇幻之又幻世路之險防不勝防閱此書者可以長識見增閱歷覊旅之人尤宜奉爲枕中鴻寳每則又繪有精圖隨事批陳頗饒趣味誠近日小說書中唯一特色也裝訂四册定價八角 
本號新印精本各書各省大書舖均有售購閱諸君祈就近選取可也 
外埠函購郵寄妥速 
[奏辦江南籌捐彩票廣告第四會正票准正月二十二日開彩]  
本公司禀奉　南洋商督憲張　批准援照　奏案接辦籌捐彩票通咨各省一體保護行銷在案現第四期擇定正月二十二日在總公司開彩額設二萬五千張每張分爲十則售洋六元照章仍設分票得彩紅票有三千五百九十張之多實較他票爲優點號副票第九期二月十八日開彩十六日截止如遲不候各外埠設有分公司俾便就近訂購分公司住址○杭州珠寳巷○湖州北鴨巷○蘇州天燈衖○松江西門外嶽廟○鎭江東塢街○南京坊口大街○漢口義昌巷○天津泰安棧分公司○寗波天妃宫後 
[内外痔瘡連根脫落]  
必須認明○京都天寶齋○始創珍珠人參蘆八寶消痔丸此丸獨重珍珠熊膽人參蘆專治一切惡痔服之立刻消患無形不效還洋 
凡患痔瘡之症雖有風濕燥熱四氣受傷所致實由肝脾腎三經虚損而成日久則生管成漏破孔穿揚膿血淋漓痛癢雖忍本齋不惜工本修合家藏秘方以眞正珍珠熊膽人參蘆爲主佐以舒肝健脾補腎行氣固本培元等妙品爲丸專治一切内外痔瘡服之立刻止痛消管生肌四圍連根脫落平復如常大便毫無艱苦最奇者愈後非但永不再發且喜身體强健飯量加增屢試屢驗凡醫藥不能見效但服此丸藥到病除眞化痔之仙丹也如症輕者二三盒重者一料絕根每盒二元每料六盒洋十元如外搽珍珠熊膽八寳化痔散每瓶二元▲如散丸並用效驗愈速雖十年廿年之惡痔可一敷立能止痛切勿輕視▲遠埠函購郵政妥速信力自給鋪分上海馬路西鼎新里京都天寶齋啓 
[華安水火人壽保險公司廣告]  
本公司火險資本規銀一百萬兩人壽資本五十萬兩聯絡團體維持公益爲宗旨總公司上海設黃浦灘通商銀行樓上專保南北市屋厰舖店行號貨物家具器件等項火險并保華人壽險南洋各島及沿江海各口岸内地均設分公司倘遇意外賠欵異常迅速如蒙　仕商賜顧請至本公司　總董朱葆三　經理沈仲禮　司理洪文廷蔡寄梅同啓 
[立止婦女白帶最速之法]  
廣東彭壽堂秘製婦科白帶靈丹○立服立止○神效常異○立止經期腹痛丸每盒一元○分售處蘇州都亭橋西新聞報分館 
婦女白帶一症大傷元氣此症因濕熱積滯月經愆期或憂思怒鬱動情即洩寒痰凝聚膀胱受濕以致脾胃不和腰酸肚痛面黃肌瘦頭暈眼花久則百病叢生漸成癆症本堂獨秘立止白帶靈丹不論新久赤白帶下服之即愈屢試屢驗其應如響功能除中宮之濕提下陷之氣化痰解鬱清火調元是以帶下即止腹痛立愈連服七日包能脾胃健旺飲食加增月經調和身體强壯非特止遺止帶之功實有廣嗣延年之妙　每盒一元○中盒二元○大盒四元上海抛球塲南首河南路三層樓七號洋房廣東彭壽堂啓始創眞正萬應如意油批發公道 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[山東巡撫孫寳琦奏查明山東辦理禁烟被叅各節摺]  
奏爲遵旨查明山東辦理禁烟被參各節據實覆陳恭摺仰祈聖鑒事竊臣承准軍機大臣字寄宣統元年十月二十七日奉上諭有人奏山東辦理禁烟事多朦混請飭查辦一摺著孫寳琦按照所陳各節嚴密確查據實具奏母稍徇隱原摺著鈔給閱看欽此遵旨寄信前来臣當即欽遵密飭布政使朱其煊按照原參各節逐一確查去後兹據該司禀復查明實在情形謹爲我皇上一一陳之如原奏所稱前山東鹽運使張蓮芬素有嗜好雖經因事自請開缺而烟癮並未戒除一節查張蓮芬因辦嶧縣中興煤礦公司經前撫臣袁樹勛奏請開缺該運司前曾因病吸烟迨前年奉旨嚴禁隨即遵照戒斷並出具實己戒斷甘結及同鄉候補道朱鍾琪同試用道何承燾各保結在案現經藩司將該運司邀至署中面加查驗亦無發癮痕迹先後印証尚屬可信又如原奏所稱候補道恒豫候補知府馬據德荏平縣知縣盛津頤曹縣知縣許葉珍候補知縣石振隄許受祉等數員或現任實缺或現居要差於嗜好均有所染未聞該省作何辦理一節查東省禁烟曾經前撫臣袁樹勛奏明在省城設立禁烟公所將在省現任候補各員通行調所考驗其省外實缺人員由各該管道府查明加結如有嗜好過深不能戒斷者即時揭參至曹縣知縣許葉珍係在任之員業經該管府查報素無嗜好調補荏平縣知縣盛津頤前經入所考驗確無嗜好嗣將該二員調省復驗留住藩司三日嚴加監視均無發癮情事其餘如候補道恒豫遍查道班官册並無其人祇有前署新城縣選授臨朐縣知縣恒豫先於光緒三十年經前撫臣周馥以公事廢弛奏參革職候補知府馬據德係山西人於光緒二十四年委赴山陜勸辦振捐現據該員同鄉布政司經歷張鴻翼禀稱傳聞該員於前數年業己病故候補知縣石振隄係湖北人光緒三十年請假回籍飭據該員同鄉候補知縣李文中禀稱石令在籍染病迄未回東候補知縣許受祉係山西人於光緒二十五年二月十一日在省病故呈報有案以上四員或己參革或己病故或己離省均可母庸置議又如原奏所稱泰安曹州青州等府新城齊東金鄉濮州曹縣等州縣凡舊日種烟地畝今仍種烟並未一律認眞遵减該處居民沾染嗜好皆以吸烟爲常事雖經委員和平勸導而辦理不善民間仍難力除痼疾一節查東省禁烟上年春間經前撫臣袁樹勛嚴飭一律禁種辦理己不遺餘力祇有金鄉單縣兩處以施種在先成本較重窮民生計有關禀准再種一季此外各屬均經遵章禁種並委員分投搜查凡有烟苗地畝概令鋤拔改種五榖又恐吸户難稽飭令各屬均設官膏店令各吸户請領牌照以期按時遞減兹復由藩司委派候補直隸州知州張秉澤前赴曹州府所屬曁金鄉濮州曹縣候補知縣黄毓同前赴泰安府所屬七州縣候補知縣曾碩儒前赴青州府所屬曁新城齊東各州縣分别切實密查據各該員禀稱種烟地畝除金鄉單縣兩處禀准留種一季外其餘各處雖不免有希冀之心然聞查禁綦嚴或由畏受責罰自行拔棄或經印委查出勒令拔除濮州則因士性不宜隨時改種五榖凡此次經歷各村莊均未見有烟苗在地至居民吸煙往年誠所在多有自禁種罌粟後土少價貴貧民無力購買紛紛戒除雖地廣人稠未能一律戒盡而稽查吸户大數實較昔年所减不少原奏所云老幼婦女亦皆以吸烟爲常未免言之過甚以上各節旣經委員查驗詳明臣復逐加訪察証以衆論原參實多係傳聞之誤所有前山東鹽運使張蓮芬前曾因病吸烟現在實己戒斷曹縣知縣許葉珍調補荏平縣知縣盛津頤均係確無嗜好應請一併免其置議至於禁烟爲目前要政拔本塞源全在實力禁種誠恐小民貪圖厚利不免冒險嘗試凡人跡罕到之區耳目稍有不周即查察難以徧及臣仍當隨時派員密勘期在根株盡絶如查有禁種未盡之處即將該地方官嚴行懲創並密查通省大小各員如尚有戒吸未斷者亦即立予嚴參决不敢稍涉鬆懈以期仰副朝廷銳意圖强利用厚生之至意理合將查明山東被參辦理禁烟情形恭摺據實覆陳伏乞皇上聖鑒訓示謹奏宣統二年正月二十六日奉硃批知道了著即認眞辦理母稍疏懈欽此 
專件 
[江西地方自治籌辦處劃定經費詳院文]  
爲詳請籌辦自治經費擬定劃一章程呈懇示遵事宣統元年十二月十八日奉憲台批安義縣禀籌地方自治經費由據禀己悉分派紳士籌辦自治井井有條獨該令與紳民翕然無間嘉慰之至惟是辦理新政籌欵爲難前據諮議局呈復亦苦無劃一之策前次選舉經費部覆且飭另籌不准動用正項来禀援案自難准行現在各屬赶辦自治依限進行究竟附加捐何者尚無流弊何者尚可試辦仰籌辦處酌擬辦法呈候通飭施行以免紛紛呈請歧之又歧此事責成吳道督飭彭守並會商賀紳等限於臘底具報先飭知該令遵照繳等因奉此竊查此項地方自治經費前經各屬先行具禀到處請示辦法當由處擬具議案呈請憲台發交諮議局提議旣據呈復並無劃一之策自非由處統籌以歸劃一不可近閱報章江蘇各屬地方自治經費經諮議局决議目本年冬漕起一律帶收公益捐每漕米一石錢四十丈每忙銀一兩約錢二十文專備地方自治之用亦係劃一辦法但丁漕係屬正供與尋常捐稅有别是以武密縣前次禀請按地丁一兩帶收串捐錢六十文糧米一石帶收串捐錢九十文業經憲台批示不准且亦經諮議局議决自母庸議查江西各屬官府征收捐稅名目無多其著爲定章奏明有案久經通行無弊者莫如畆捐一項此項畝捐確係官府征收捐稅就此項捐稅内酌加若干作爲地方公益捐核與館章實相脗合擬請通飭各州縣邀同各地方正紳會商即就畆捐項下每畝捐錢若干附加錢若干文體量情形取足敷用而止不得格外多加商定後即禀請憲台核准自宣統二年開征之日起由地方官隨同畝捐帶收由自治事務所紳董按期領用核實開支庶捐數可以稽查民間不滋擾累辦法旣歸劃一各屬亦免紛歧在城鎭鄉自治未成以前可爲籌辦自治經費俟城鎭鄉自治成立以後即可定爲自治常年經費一舉數得莫善於兹惟定章籌辦自治先城而後鎭鄉城之事簡易舉與 
 
 

Page 27

 
 
鎭鄉不同此項附加捐欵擬請通飭專辦鎭鄉自治之用現在籌辦城廂自治需費有限或慷慨捐廉或勉盡義務應由該管地方官會同紳耆妥籌辦理明年七月以前不得擅動公項任意濫支以示分别用欵愛惜財力之至意是否有當理合呈請憲台俯賜察核批示祇遵爲此備由具詳伏乞照驗施行須至詳者 
小說 
[官塲小說玉樹花（三十一）]  
第八回迷離撲朔一箭雙雕倒鳳顚鸞左資右挹 
夏制軍聽了。也覺有理立刻照着這個主意照覆出去只說吕守係奉差往港隨弁汪鳳昌陸勝榮在華發酒樓瞥見蔡亞小認係嚴緝逃犯。卽於夜中設法捕獲當時吕守並不知情今接准照。會己將千總汪鳳昌外委陸勝榮革職示儆吕守事前並未預聞應即免其處分這個照覆覆了過去。果然香港西官那裡也不再說什麽只又来了一個照會說吕淮違約拘人應罰令五年之中不得擅至香港夏制軍看了照會不覺大喜連忙又傳了吕觀察来大加奬勵了一番。看官你道這個裡頭。究竟怎樣的一叚事。情原来夏制軍的意思。要駁他說蔡亞小不是國事犯中國例應拘拿。却是江劍華叫吕觀察不要和他辨。駁横䜿越境拿人不論是國事犯不是國事犯。總是我們的錯若是認眞和他駁詰萬一他發怒起来事情就开僵了。不如隨隨便便的辦兩個人給他一個照覆糊過了他的面子他一定没有什麽說話的那。兩個武弁的革職也是江劍華的主意把當日跟著吕觀察去拿人的武弁隨便揀兩個歸。入參案奏請革職吕觀察暗暗的和他講明了。又給他一千多銀子叫他換個名字重新捐了個功名仍舊當差那兩個人想要巴結吕觀察。異日好得些好處那裡有什麽不願意把一塲交涉的公案辦得毫不費力都是江劍華的大功。夏制軍只說這個主。意是吕觀察想出来的從此把這位吕觀察更加器重幾分不多。時竟專摺奏請把吕觀察借署個武。缺吕觀察謝了夏制軍即日到任視事吕觀察的得意自不必說到任不多幾天便把一個關南千總尋個事。故撤回察看把柳喜委署了關南千總這個千總的缺分本来是全國第一。每天有五百兩銀子的進項不是極老的資格極大的帽子憑你什麽人也是謀不到手的如今吕觀察平空的委了柳喜大家都詫異起来不知後事何如請待下文交代 
國外新聞 
[英國海軍大臣演說]  
　　初五日倫敦電云英國海軍大臣麥肯萊君呈遞海軍豫算案時聲稱此次所請之欵係爲保護帝國土地之安全急不容緩故不能故從儉約深望將来度支無過多過少之虞本月十號曾在上議院宣布擬將新訂造艦表内所列之載艦五艘開工興造該艦可於一千九百十三年正月間一律告竣是年三月英國奪雷諾脫式戰艦之無上優勢可以安定而英國海軍足敵兩國之權力亦可常保今運澳洲及鈕西蘭所造戰艦計之同時興造之奪雷諾脫式戰艦共有十五艘之多而英國輿論每謂英國造艦之力漸落人後此後當可無言矣若謂將来海軍經費可望漸减則殊不敢言云海軍大將裴萊斯福君在下議院演說聲稱海軍豫算經費異常支絀請從速募債英金六十八兆磅以濟急需 
[英國工黨之政見]  
　　初五日倫敦電云工黨領袖巴恩斯君在下議院演說謂政府己委棄理財夒现所有增出之費用工黨不願擔任云 
[英國上議院存廢問題]  
　　初五日倫敦電云羅斯堡萊貴族昨日在上議院提出改良上議院制度意見謂上議院組織雖屬完善而反對上議院之存立者竟至一百二十五人之多此實出人豫料今請將公衆選舉改爲地方公會及會社選舉以挽危局印度事務部大臣馬萊君宣稱政府並無裁廢上議院之意惟下議院之優勢實無可直辯云討論至此遂即休議 
[美前總統行蹤]  
　　初五日倫敦電云前任美總統羅斯佛君赴斐游獵畢事後現己行抵蘇丹東部喀脫姆地方 
[巴爾幹諸國聯盟先聲]  
　　初四日柏靈電云布君費迪南遊於士京時西維亞國君彼得將遊於俄京俄政府己照會土政府謂願土皇與布君相會以便措置巴爾幹聯盟事宜云（以上譯字林報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
