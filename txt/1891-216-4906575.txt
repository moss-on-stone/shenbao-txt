# 1891 - 216 - 4906575

 

Page 1

 
 
[金陵售報處遷移告白] [  申報館主人啓]  
啓者金陵申昌書室專售本舘所出申報近巳遷至狀元境青室紙店内賜閱者請移玉購取可也 
[大題文府出書啓] [  點石齋主人謹白]  
本齋所印大題文府兹己告成准于廿九日出售向本埠北申昌及本分局并各省分局購取尚有續印當令熱門數種不日均將告成一俟印竣再行登報此佈 
[解惑萹]  
有客來自范蠡城偶談及越中風氣云近來大興風水之說凡富紳盛族往往惑於堪輿家言停棺不葬廣求吉壤一若非得牛眠地以葬親骨卽不可以爲子不可以爲人也者甚至求之不得則爭之爭之不得則隂謀詭計移碑掘址無所不爲但顧有利於己不顧有損於人以故某邑某大令下車之始所收呈詞計不下百十紙而爭地之案十居七八竟有上控制府者經制府不朱文公天理地理之說反覆批示而此風仍不克變余聞之不禁悄然而歎曰此風之盛豈獨越中爲然哉第越中向來不至於此今若此當必有操此術者隂謀而默誘之故易動其幾耳風水之說未嘗盡無但所以謂之風水者不過取其地之無風無水而巳因風水爲地之患風者非天上之風乃地中之風也曾有葬十餘年開礦視之而棺皆遷處左側不在正中盖爲地風之所吹所謂勒風也水則地中本所固有掘地本可及泉古人有黄泉之說然地之高燥者則去黄泉尚遠若卑窪之區去黄泉近則不啻浸骨於水中此則人子之所不安倘得無此二者之患卽已可以窆親骨矣若惑於地師以爲此地可以發財此地可以發官此地可以發科發甲此地可以多子多孫則皆欺人之談嘗有笑柄謂地師擇定吉地詡詡然自誇於人以爲葬此必發人問其期則曰若六十年不發請掌吾頰地師之所以欺世者大都皆此類也夫風水之書相傳爲青烏之術說者謂此書成於郭璞然郭璞初不聞其善於地學也卽使善之而郭璞曾不得其死彼善乎此者曷竟不能以此自庇其身耶且富紳盛族之所以惑於風水者究何以故曰爲求其富者愈富盛者益盛也顧旣已富矣盛矣試問此時之富與盛從何處蔭來乎豈其祖若父所窆皆吉地乎若然則已得吉地又何他求如以爲祖若父所葬實非吉地則及爾之身何以不失其富不失其盛若以此時所有之富與盛猶不足以滿其奢願而必欲再得一好風水使富倍於從前盛倍於現在則又安知自此之後能常保富盛耶且又安知自此之後更頓失其富盛耶夫福地當歸福人陰地不如心地此數語者古人早先我言之殊極明白曉暢而無如　　者竟不之悟也卞制軍所引天理地理之說乃朱文公官淬州時事有貧人謀奪富人之地潛埋片石於其墓穴之下積數十年而後控告謂富人佔其地文公得狀以爲恃富欺貧事所常有是必秉公以斷因親履其地掘得所埋之石土花斑剥姓氏確然遂將此地斷歸貧人後數年公解組悠游杖履偶過是地詢父老以近日官府德政何如父老曰官之德政莫多於朱惜乎亦有斷錯之事詢其故則以貧人之陰謀告公乃對墓穴祝曰此地不發是無地理此地若發是無天理是夜大雷雨比曉墓穴旋成深潭由此言之地理之說朱文公亦不諱言安得謂之必無惟是以循行天理而後講求地理則可以謀奪地理而竟忘天理則不可且因地理之故而使其親之骸骨不能以入土爲安雖不至於日炙雨淋而以華屋作山邱恐其先人亦必有不安於黄泉之下者與其千方百計累月窮年求得一吉地以葬親何如祗求高壤無風無水之地安葬其親之爲愈乎夫地非難得也以必求發地則難得况地師習氣出者奴之入者主之後人必發前人之非己地不如人地之好故凡有惑於風水者未有不謀奪於人欲謀夫人未有不控之於官於是乎爭地之案多而破家亡身聲敗名裂然則風水眞爲禍水而富紳盛族不但不能增其富盛抑且不能保其富盛而其惑卒不可解竊願大聲以呼之或亦有補於萬一也夫 
[玉珂清韵]  
總理戸部事務體仁閣大學士臣張之萬等謹奏爲循例行查比丁事查定例每屆三年比丁一次自光緒十四年據各省查明比丁造册送部後計至本年又屆行查比丁之期應行循例具奏請飭下在京及盛京江寗等省駐劄之滿洲家古漢軍都統將軍副都統城守尉等各傳行該管官員等務將滿洲蒙古漢軍新舊投充三代細數按戸出具佐領驍騎校領催連名圖結清册送部如有可疑不堪入比應行除名之壯丁應由各旗都統將軍副都統城守尉等騐明確實卽行裁除至行查打牲烏拉比丁遵照奏明定例應由臣部咨行該將軍副都統城守尉等查照辦理又嘉慶二十三年六月考試八旗文生員監試馬步箭因年歲不符奏叅奉旨嗣後派出監試馬步箭大臣等如查看有年歲可疑者俱着行查戸部若與册内年歲實係不符再行叅奏及内務府報出册檔一體開寫年歲以備查核欽此欽遵咨行八旗都統内務府在案今本年輪應行查比丁除八旗内務府三旗壯丁應行入比者遵照舊例查辦外仍將此次新入京旗年己及歲並一歲至十五歲各人丁均遵諭旨造具確實年歲面貌清册以備查核倘有年歲不符可疑不堪入比及隠瞞滿漢除名之壯丁等情將該管大臣至領催等一併議處伏候命下遵奉施行爲此謹奏請旨六月十八日奉旨依議欽此○怖機營爲咨行事據本營威遠勝字隊專操大臣文呈報隊官廂藍蒙雙喜佐領下馬甲松秀病故請領卹銀等因前來查己故隊宫松秀在營年深曾經出師應照章給子卹銀八兩除飭該隊轉傳該故隊民家屬來營領取卹銀外相應咨行廂藍旗蒙古查照卽將該故隊官病故日期及領到銀兩數目咨覆本營以憑查核○兵部爲移咨事職方司案呈本部遵議吉林將軍長奏稱吉林巴彦鄂佛羅邊門防禦明春年老多病呈請休致以免貽誤惟曾經出兵各省由甲兵積功保補今職現旣告休可否仍給俸食等因核與例章相符自應准如所請以原品休致至曾經打仗出力人員可否賞俸係出特恩請旨遵行一本六月十八日具題奉旨明春曾經出兵打仗殺賊捉生着以原品依致加恩賞食半俸以養餘年欽此欽遵將原奏抄錄移咨吉林將軍查照辦理○本年八旗繙譯童生並繙譯鄕試錄　生監併場考試馬步箭經兵部繕本請派監射監試大臣奉硃筆着大學士恩承都統容貴監馬步射監試御史着聯𨸚去監察馬道口着侍衛裕理德洪阿去欽此旋經恩露圃相國等　期六月廿七日卯刻在東 
 
 

Page 2

 
 
安門内南池子正白旗侍衛教塲考試八旗宗室繙譯鄕試曁八旗繙譯童生馬步箭先期行知宗人府八旂滿蒙漢傳令應試人等是晨各備弓馬赴該教塲預備勿悮○内閣侍讀奎華謹禀中堂爲禀聞事今日侍衛處送到清字諭旨一道皇上明日辦事後辰初由勤政殿乘轎出德昌門西苑門進西華門隆宗門内右門至養心殿少座辰初二刻升乾清宫寳座受賀畢東暖閣少座出内右門隆宗門西華門進西苑門德昌門瀛臺稍坐至豐澤園門下轎步行至儀鸞殿皇太后前請安至頤年殿侍職膳畢仍還瀛臺稍坐出德昌門走隨墻門進承先左門還畫舫齋欽此○内務府奏恭照六月廿八日萬壽聖節應祭雨神雷神風神雲神例由散秩大臣中各派一人前往上香行禮除由奴才衙門分飭該各住持喇嘛僧人屆期齊集誦經外謹將侍衛處送到銜名繕單呈覧恭候欽派六月廿五日具奏奉硃筆時應宫着派委散秩大臣公海年行禮昭顯廟着派委散秩大臣豫隨行禮宣仁廟着派委散秩大臣侯承蔭行禮凝和廟着派散秩大臣公連印行禮欽此○吏部接准盛京將軍遞到舉行辛卯年京察奉天府官員履歷考語黄册繕具題本於六月二十一日咨送内閣票簽盖印題明京察盛京府尹興陞等官員可否送京引見請旨遵行二十二日進呈御覽二十五日奉旨興陞延茂着不必送京引見餘依議册留覽欽此欽天監三傳候補肆業生李煥喬李宗芳李承芳張義神張繼善李祚宣黎寳森黎殿森陳宗漢郭振祺戴正珗劉清濤劉允怡王凝王文衢李唐張玉琯等限於七月初五日親身赴監銷照驗到毋違○内閣侍讀學士金中書都檢正保泰奉派江南正考官所充漢頭班軍機章京一缺例應遴員暫署以專責成經禮邸等公同商議擬令在軍機章京上額外行走之内閣中書連直省舍人文冲暫署並添傳記名挨次之刑部主事鄭令史炳麟在額外行走　附片奏明外已分咨内閣吏刑二部查照矣○戸部山西司示傳山西省管解紙絹委員候補府經歷陳慶祜限於六月廿八日辰刻親赴本部聽候當堂問話勿悮○吏部爲批示事據分發從九品徐堃呈稱職係湖北漢陽縣人由文童六品頂戴保舉先前選用從九品遵海防例報捐以從九品分發福建試用呈請騐看分發到部查該員所保六品頂戴係賞給功牌未便准其戴用除將該員列入騐看外相應批示○某夜正陽門外天橋永盛茶社突被妙手空空兒揭瓦而下潛入櫃房携取缸上所堆包裹由原孔升屋屋中人正欲拘拿而若輩己携贓逃逸檢查所失計衣服鞋襪二十餘件係僑寓之同鄕人所放次晨報知地方官騐明竊跡許爲查緝尚未知何時弋獲也 
[戎旌移駐]  
天津水師營統領鄭誠齋鎭軍於光緒九年到差迄今己歷八年逢水旱偏災則概捐錢米以濟貧黎去年大水督率兵勇力挽狂瀾河北居民得免其魚之歎前月中旬奉傳相札委總統大沽直字全軍河北金家窰曁獅子林紳民各送萬民傘一柄歌頌功德督轅轎班親兵轄下哨官巡捕戈什各送一柄以示勿諼六月廿一日交缷登程父老百十人齊集河干跪送頗有離别可憐之色也 
[索贓治罪]  
駐京某提塘前帶婢女四口由天津附輪赴滬被海關夜巡查悉肆意婪索嗣爲稅務司訪聞正待究辦而該巡役又於某總辦寄帶零星綢縀索詐贓私二罪俱發查得先後分肥者計有三人立時斥革於六月廿二日函送監督懲辦關道劉獻夫觀察委員訊問當將爲首者重責二百板爲從者責一百板再次責八十板管押示儆 
[金陵試事]  
江蘇學政楊蓉圃宗師於上月三十日按臨江寗府由旱西門鳴騶入試院瑞方伯以下均遞呈手版禀安旋牌示七月初一日辰刻謁聖講書放告初二日考駐防江寧府學上元江寧兩縣學生正塲初三日考闔屬生童經古初四日考句容江浦溧水高湻六合五學生正塲初五日覆試經古初六日考闔屬童正塲初七日覆試駐防府學元寗一等生員初八日第一塲考優 
[鴛浦漁歌]  
統領楚湘水師余瑞廷鎭戎近經撫憲撤去差使遂委乍協水師陳協戎兼理陳協戎奉檄後由乍浦啓行於初三日午前抵禾舟泊北碼頭乘輿入城赴文武各衙門拜會各官咸彺舟次答拜宗太守於晚間設筵欵之以盡地主之誼並請楊總辦張協戎蔣統領作陪客獻酬交錯盡歡始散○南門外璧光住持僧赴秀水縣報稱半夜時被盜入室刦掠錢洋衣物請爲查緝劉邑尊准詞帶同書差捕役前往履勘聞此處地本荒僻人跡罕到該盜軟進硬出該僧從夢中知覺急起拒捕被盜格拒致受槍傷邑尊勘視畢卽飭捕役限期跴緝務獲究辦○曹庄鎭鄕間懷姓之姪被賊剌傷斃命報請趙邑尊往騐己列前報復經邑尊疉比捕役終未將賊緝獲該捕不得己赴羣廟焚香默禱初二日該賊自投嘉興縣署禀明前情經邑尊升堂訊問賊供姓馮名和尚被獲後一時情急拔刃剌之不料其因此身死邑尊飭管押候解 
[潯陽官報]  
九江鎭劉華軒鎭重瓜代在邇上月二十四日九江府鮑伯熙太守江防廳盛菊蓀司馬前任德化縣張玉珊明府新任德化縣羅少垣明府設宴江樓爲之祖餞時適新雨初過凉颷暗來履舄駢闐杯盤狼籍收江山於酒盞叙誰緒於綺筵直至露滴柳梢始各盡歡而散○二十七日新任九江何鎭軍明亮由江西省垣回任所暫假行臺辦公諏吉七月初二日接篆聞劉鎭軍交缷後於初五日附輪船東下回江寧城守協鎭本任○上月二十六日恭逢皇上萬壽聖節九江文武各員均於五鼓時齊集萬壽宫分班朝賀及禮畢關道李亦青觀察在本署讌會文武各員一則爲我皇上祝嘏一則爲劉鎭軍餞行云○新任九江關布稅務司於上月二十六日抵潯二十七日接任前任穆稅務司交缷後挈同眷屬附怡和行某輪船往上海瀕行鎭道府州各員均出城趨送新關辦公各書役醵貲公購花爆燃放馬頭之上熱閙非常○前任德化縣張大令委往瑞昌縣催結積案不日當束裝就道矣○己丑科榜眼李編修盛鐸奉旨簡放江南副考官吉語傳來門闌喜溢珂鄕各親友往賀者絡繹於門 
[鄂省官報]  
六月二十日分發湖南候補縣徐方泰進見署竹谿縣文恩光准補襄陽縣雙溝巡檢劉宗漢俱見辭赴任候補同知施啓華謝給咨胞弟清華回籍鄕試大挑縣王如松候補縣汪光澂俱解第三批京餉俱赴兩院禀辭沈星標奉藩憲飭知在麻城縣任内錢糧全完蒙奏請奬議叙赴兩院禀謝 
[神山朝爽]  
無湖米巿五月間稍覺清淡闤闠生涯爲之减色及後甘霖大沛稽事轉機米價漸跌粤商重振旗鼓照前收買每日由長江商輪附載數千石至滬轉運粤東近日各號因囤米較多天氣炎熱易致霉變合雇太古公司之鯉門鐵船滿載米石而去此後未見輪船續到常年五六七等月米巿停止交易須至中秋左右新米登塲始復踴躍爭購云○閙教案起各國兵輪駛至蕪湖藉資保護者星馳霧集絡繹如校英國綸納脫兵輪開赴漢皋後未幾又到法國兵輪一膄名阿斯畢克不時往來鎭江安慶兩處以衛商旅○天主堂被燬後教士資僱工人將圍墻逐叚修補刻巳竣事接造小禮拜堂廚房及司事住房共二十餘間皆照原址規復舊觀從前司事所居平房八間現則改爲樓房巍然百尺上與雲齊洋關後面新造洋樓五瞳門窓都被拆毁現亦大加修葺約七月初十左右可以落成教士自居兩幢餘三幢仍賃與洋關騐貨西人居住至堂中五層大洋樓及用白石砌造之禮拜堂則因工程過鉅尚須緩日興造云○魯港鎭在蕪湖西鄕十二里向爲青皮賭棍薈萃之地設有保甲局以資巡緝日前保甲委員因病乞假成觀察遂委候補縣丞隂聿修二尹前往接辦已於六月二十八日到差矣○暑理太平府吳士青太守廷選督辦皖南牙厘總局袁雨生觀察均於上月二十日普省公幹廿六日同返蕪湖僚屬均赴躉船恭迓吳太守登岸後當卽乘輿回郡○皖南牙厘局因房屋狹隘已與土藥局互相遷調袁觀察由省回局忽傳諭局中擇於七月初二日遷回舊處蓋因觀察前此所請修局欵項現蒙大憲批准飭支銀一千九百兩將頭門正廳一律擴充以崇體制故有遷回之舉也刻巳雇集工匠丈量繪圖雲斤月斧不日卽當從事矣○閙教時洋 
 
 

Page 3

 
 
關近咫尺屢瀕於危稅務司吳君以本關書辦托手水手等華人持械抵禦與有微勞禀請總稅務司量子奬賞當奉批准擇其尤爲出力者按人加賞薪水一　西歷七月底吳君頒發奬賞得沾惠澤者無不欣然色喜也 
[可蒞滬]  
黎蒓齋觀察兩次奉使日本文章勛業海外豔稱兹以瓜代有人入都覆命朝廷以四川重慶府新准西人互巿非得精　榷收并熟悉交涉事宜者無以勝任而愉快因簡觀察爲東川道現巳陛辭出都於前日抵滬仍以逢吉里爲行轅大約小駐行旌卽須望川中進發也 
[解人巳得]  
前日本報後幅所登請看告曰一則若隠若現不卽不離正如方朔廋詞急索解人而不得至昨日有人持飛龍島告白來互易如悅然於前之爲此正暗指島中諸勝盖故意使悶葫蘆無從打破庶人皆有爭先快覩之心嘻是眞西人之思路歟今日島中别顯新奇諸君子有欲眼界一恢者當於月上柳梢時驅六萌以往也 
[覆鞫命案]  
日本人尾本福原奈良等刃斃華人沈關福一案連日由上海縣袁大令與日本領事鶴原君定吉升堂會訊情形疉列報端昨日午後二點鐘時令又命駕至日本領事衙門會審此案 
[勘地展期]  
林楨赴縣署控錢治綬覇佔公地一案袁大令提訊之下着於本月初二日親往履勘嗣因大令公務紛繁改期初六日詣勘己列報章昨日大令因往日本領事衙門會訊沈關福命案故又改於初八日往勘云 
[上海縣署瑣案]  
薛絀春因家中失去衣箱八口内有衣服數十件遂疑同居之陳繼昌行竊互相爭論控諸二十三七鋪巡防局局員飭送上海縣　辦昨日午堂袁大令請帮審委員宋二尹提訊薛訴稱向爲沙船生意家住小南門外廿三鋪地方房中有衣箱八口内儲綢縐皮棉衣　忽歸鳥有揆度情形頗疑同居之陳繼昌行竊求恩訊究陳供小的係江北人今年廿四歲父母早亡家中尚有妻子弟妹小的向在沙船上爲耆民迄今賦閒在家所居與薛比粼小的歷來安分今遭誣陷情何以堪叩求明察二尹以兩造供詞各執判令分别交差候飭差查明禀覆再行核辦○俞四保圖姦史陳氏被該氏之夫史狗郎敺打受傷由滬北老閘巡防局將兩造送縣訊辦由縣訊供之後令俞自行醫傷在案昨日午堂俞四保投案供稱小的傷已痊愈求恩究辦史狗郎史陳氏同供俞四保蓄意圖姦叩求懲辦二尹得供以原被各有不合從寛不予深究令各具改過切結斥釋 
[英界公堂瑣案]  
廣義泰烟館主吳和尚訴稱昨日談梅生來吸烟乘間竊取烟槍追獲人贓送案請究談供稱小的係常州人與吳素識曾　小的至法租界廣誠泰烟館爲夥欲付押櫃洋二十元小的因商諸妻子蔣氏照數付去豈知廣誠泰卽閉歇私逃妻子向吳索取原洋吳先付延泰莊票洋五元屆期往取早經掛失昨日因又向吳理論並不竊取烟槍蔣氏遞禀申訴情由並呈庄票吳又稱談竊取烟槍是實至廣誠泰之與小的無千小的並未薦談更無經付押櫃洋銀之事所有票洋　轕小的已邀到延泰庄上人某甲上堂訴稱在延泰庄司帳票由廣誠泰主王某借去王旋卽閉戸潛　現不知如何談之手包探秦少卿禀稱談於去年騙竊金剛鑽約指案發奉大老爺判令管押半年蔡太守判令押候遞解回籍烟槍給吳領去延泰庄票給還○胡寳卿訴稱小的在義慶祥眼鏡鋪爲夥曾存外甥陳春寳至泰來裕眼鏡鋪習業不料伊竟私刻圖章繕就字條持至全亨等鋪冐取綢洋傘眼鏡諸物質錢浪用昨得尋見本欲押送回家一面將物贖還了事因伊途間倔强是以交捕拘入捕房今已吊到原物及店號圖章求免究辦陳俯首求恩質鋪夥某甲呈票請追質本蔡太守謂陳年尚幼稚胆敢作奸犯科本當重懲姑念胡一再叩求暫行寛免卽着胡領去送究父母管束傘鏡等物仍發還質鋪俟胡賠償質本向之贖歸○包探陳阿九禀稱同元銀爐夥施紀堯吳益神等失去綢衣查無下落旋知同事陸阿林身畔有質票多張形跡可疑將票細查内有雪青紡綢褲藍寗綢馬甲的係旋吳之物令陸贖還了事陸竟唆令外祖母突至同元問吳曰馬甲是否爾之失贓吳以是對卽被掌頰因此報明捕房由小的持票吊得綢褲綢馬甲交吳施認明失贓屬實另有萇綢衫一件亦同事所失惟其人早經停歇今將人贓送案請判施　各訴前情並稱小的等陸續失去金約指綢衣甚多現由出店言及陸阿林藏有質票四五十張之多不知其從何得來因之查問陸只交出十餘張其間三張是小的等失贓餘皆伊自巳之物蔡太守問陸阿林有人荐保否答稱由王正桂荐來現在王亦己來案陸阿林供稱小的係紹興人雪青紡綢褲係故父遺下之物馬甲莨綢衫皆自已所辦王訴稱小的荐陸阿林至同元爲夥施吳失物後查出眞贓知照小的向之盤詰堅不肯招施吳又稱陸阿林共藏質票四五十張有人願爲見証而伊竟匿不交出反使祖母逞蠻太守飭將陸阿林暫行管押着王爲之料理免致涉訟公庭綢褲馬甲莨綢衫及各質票均暫存俟王將如何料理情形禀覆冉行核辦○包探何瑞福禀稱妓女李桂卿報稱狎客陳立卿住宿時乘間行竊綢衣牙柄扇及翡翠首傭小的因拘陳吊贓送案桂卿申訴前情請領贓物陳玉卿供稱小的係上元縣人與此妓素來相識蔡太守飭押候備文遞解回籍贓給桂卿領去○包探黄四福禀稱王增元失去衣服查明由陳發順行竊小的因拿獲人贓解送案下王投案請准領贓陳發順供稱小的初次犯竊求沛鴻恩蔡太守判令管押三禮拜贓給王領去○包探顧阿六禀稱董松亭失去衣物經小的查拿積竊徐阿二吊贓解案董投案請領失贓徐阿二認竊求恩祭太守判令笞責二百板管押一月贓給董領去○蔣寳堂訴稱小的在巡捕房當出店昨日因事出外適阿根等擲沙袋爲戲致被撞傷與之論說伊等卽糾集黨類甚多將小的毆擊　逢巡捕拘案請懲陳阿根供稱蔣寳堂自己擲沙袋小的被伊擊痛與論紛爭復將小的兇毆求恩明鑒杜阿連陳春甫同供稱蔣陳口角爭毆小的等爲之解勸蔣又稱陳阿根陳春甫杜阿連皆行兇之人且行見右尚不止此三人包探黄四福禀稱小的奉捕頭之諭查得沙袋確是蔣寳堂之物伊等出店人閒時戲擲沙袋及有事將沙袋寄存薙髮鋪中昨日陳阿根至薙髮鋪取沙袋與杜阿連等戲擲蔣寳堂不肯借與向之索還陳阿根卽將沙袋抛在隂溝中以致口角麥捕頭稱杜阿連陳春甫曾因犯事送懲蔡太守謂蔣寳堂置備沙袋陳阿根借擲口角均屬不是嚴加申斥一併釋　杜阿連陳春甫前曾犯案今姑從寛交人保出安分營生如再犯事定干重辦沙袋存候銷毁○無錫人熊義坤訴稱向來開設花行有向開嫁妝店之本邑人俞晉卿商出資本在治下開設嫁妝店不料竟私收帳洋四十五元避匿不面今己由包探秦少卿拿獲送案請追計連用空洋銀約共百餘元之譜俞晉卿供稱小的在熊處爲夥未取工資照算並不虧欠矣包深又禀稱俞晉卿在捕房自認應還熊洋三十五元熊又稱俞晉卿年己五十性喜賭博以致如此蔡太守飭押候過堂覆訊核辦 
[法捕房瑣事]  
積竊張忠於三月底在南橋鎭王倪氏家行竊皮綢衣服及金銀首飾等物逃至滬上匿跡法界八仙橋經法包探查知將張拘押葛同轉訊問之下張供認不諱王倪氏求將押在南橋之衣服移吊歸案同轉准詞飭差往南橋昨日將皮衣數件吊到送入捕房聽候解案發落○車夫阿狗携洋三十五元逃遁旋經包探將放租東洋車之陳雙喜及顧周氏等傳案令其限追阿狗到案此已詳列前報昨據陳雙喜將阿狗之表弟阿和尋到扭入捕房以待訊究○某甲子前晚在新街花烟間内尋歡取樂吸烟兩盒囊底空空揚長而去經鴇婦鳴捕將甲扭入捕房管押○某甲前晚在洋涇浜柴船上行竊花萁柴一梱適被巡街捕所見送押捕房候訊 
[分發人員騐看名單]  
新海防例掣籤分發郎中江聯葑安徽主事莫椿齡廣東知縣羅左清湖南茶引批騐所大使 
 
 

Page 4

 
 
金聲駿湖北○籌餉例掣籤分發主事五品銜張鼎祐湖南鹽運司運副蔡德培江蘇○鄭工例指省分發從九品吳維椿江西江蘇○新海防例指省分發道二品銜吳仲翔福建廣東花翎懋績内務府鑲黄旂漢軍江蘇知府謝若潮福建江西同知孫石城安徽南河楊士鈞安徽南河通判王國光河南東河知縣鄧炬湖南江蘇朱檀四川山東姚敷典湖南江西郭立朝湖南江西廖倬清湖南江蘇史諮善江蘇江西周應麟江蘇河南鹽大使章寳璐安徽廣東潘志裘江蘇廣東祖文斌河南兩淮布政司庫大使宋尊爵浙江福建布政司經歷張世卿河南山東州判徐鈞浙江廣西府經歷楊履昌直隸山東張祖謙河南山東陳祖厚浙江直隸朱炳章直隸山東縣丞蔡朝元廣東直隸韓廷煥江蘇直隸龍曾安徽北河何介祺浙江安徽章承銘折江江蘇州吏目賀之翰浙江湖南李樹森四川湖北按察司司獄岳錫華湖北山西鹽巡檢李錫康浙江兩淮巡檢周登鏞順天廣東馮壽年廣東廣西周書雲山東廣東朱桐安徽江蘇鄭興貴浙江江蘇文裕内務府鑲黄旗漢軍江蘇從九品潘祖熙浙江江西典史炳均鑲黄旗蒙古甘肅隂履亨直隸山東姚樹藩湖南江西李受益湖北陜西李金鏞貴州雲南周玉輝貴州安徽傳作舟浙江安徽徐榮浙江山東孫福泰浙江山東朱文炳河南山東朱寳晉浙江湖南未入流黄景雲順天河南張樹標山東山西胡國翰江蘇直隸何崇德浙江江西○海防例指省分發知縣張肇基陜西四川從九品徐堃湖北福建典史方寳桂安徽陜西○籌餉例指省分發通判劉鉞浙江湖南府經歷林棠山東甘肅縣丞王紹績山西陜西陸祐宸江蘇江西○勞績掣籤分發同知直隸州知州花翎四品頂戴李鍾辰雲南鹽大使詹伯鵬湖南○勞績指省分發知縣王春霖湖南廣東周國楨湖南四川縣主簿彭澤春湖南江西巡檢吳晉河南江蘇廖鵬飛廣西廣東○議叙指省分發鹽大使布理間銜楊　正紅旗漢軍浙江未人流范繼光山東山西○截取呈請分發同知李崇洸陜西山西○俸滿呈請分發通判靈浩正藍旂滿洲河南○進士掣籤分發知縣李進祿河南○優貢掣籤分發知縣蔡啓盛浙江○應補呈請分發從九品錫恩錢白旗漢軍山西未入流章堡浙江福建 
[澤被瘡痍]  
謹啓者頃奉到福記大善士規銀一百廿四兩六錢七分貞記大善士洋廿四元樂助敝堂醫藥經費遵照拜領莫名欽佩敝堂常年施醫給藥每期就診者七百餘號現值溽暑炎天時疫熏蒸就診更多刻又增至千餘號經費之鉅已可概見毫無恒産今年咸有一德册捐又屬寥寥欵旣支絀竭蹶堪虞乃蒙慨助鉅欵敵稱當厄之施仰見恩膏涵濡潤苦苗於再活仁風廣被拂小草以長生飲和食德共頌萬家生佛絲綉金鑄敬爇一瓣心香請登報章虔申謝悃並昭激勸[  上海六馬路仁濟善堂董事施善昌等謹誌]  
[爲善必昌]  
竊以煮粥療飢祝染獲狀元之報贈金活命眞商延髦　之齡施醫藥以長生韓康可考掩暴骨而滅火縻竺傳奇報德不爽毫釐屈指實難縷述敝堂自創辦給粥施衣贈醫捨藥諸善舉一切經費皆由諸大善士惠助而來而一文愿尤覺源源不絕屢經清單刊報藉謝鴻施兹由六月十六日至三十日荷蒙遠近仁人慨助共收到英洋二十八元四角大錢四十文並五月分各善士樂助一文常愿計收大錢三十二千一百六十文均各叩領之餘彌深欽感在諸善士慈懷實惠原無望報之思而貧民食德飮和實切銘恩之感書曰民之所欲天必從之以千萬人頌祝之忱心香默叩定數十世公侯之報福澤長綿用特拜誌數言恭代貧民百叩[  上海虹口元濟善堂同人等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年六月廿八日京報全錄]  
　　宫門抄○發抄硃批四道○閩督卡奏揀員請補知府摺○直督李奏請破格優奬片○又奏甄别府縣各員片○又奏請准建坊片○江督劉奏叅革雲騎尉世職片○直督李奏北洋淮練各營更換管帶員弁片○將軍裕奏叅革防禦摺○護臺撫沈奏代陳臺灣道科試完竣情形摺又奏委署府縣各缺片○直督李奏飭知府回任片○六月二十八日推班○召見軍機○發抄李瀚章奏新購車炮請解往直隸應用奉硃批着照所請該部知道欽此○又廖明安補廣西撏州協右營守備奉硃批兵部議奏欽此○又增城營守備張殿琦開缺歸儘先遊擊班補用奉硃批兵部議奏欽此○又會州協右營守備曰琚請免騎射奉硃批着照所請兵部知道欽此○○頭品頂戴閩浙總督臣卞寳第跪奏爲揀員請補知府以重職守恭摺仰祈聖鑒事竊照邵武府知府恒齡於光緒十七年三月二十二日病故業經具題開缺聲明員缺留閩揀員請補照例應以病故日作爲開缺日期歸三月分截缺除另行截缺咨部外所遺邵武府選缺應卽遴員請補查閩省簡缺知府一項前出邵武府知府遵照新章歸部銓選又出中缺延平府知府係第一扣留外補之缺請以勞績候補班前補用知府唐寳鑑補授在案兹所出邵武府知府係第二次仍應扣留外補之缺照例應以鄭工遇缺先及海防新班先用新班卽用籌餉遇缺先遇缺之員請補各班均無人輪應候補本班到班例應先儘奉旨命往之員請補查有特旨發住福建補用知府董毓琦年六十一歲浙江臨海縣附生於浙衢肅清案内保舉以訓導選用同治二年加捐布理問指分安徽歷委署代休密縣丞績溪縣知縣六安州州同六安州各篆務七年於直東肅清案内彚保免補本班以同知仍留原省儘先補用光緒九年調辦船政閩廠繪事院事務十五年調辦河南鄭工善後分局提調測繪河圖事竣咨送考騐奏奉諭旨交吏部帶領引見欽此鄭工善後案内保俟補缺後以知府在任候補十六年九月十六日引見奉特旨發往福建以知府補用欽此領照來閩是年十月二十六日限内到省按限扣計應以十一月二十五日作爲到省日期該員才具精明留心時務以之請補邵武府知府可期勝任與例亦符合無仰懇天恩俯准補用知府董毓琦補授邵武府知府以資治理如蒙俞允該員係奉旨命往知府請補知府銜缺相當毋庸送部引見並免核計叅罰據福建藩臬兩司會詳前來除咨部查照外臣謹恭摺具奏伏乞 
皇上聖鑒勅部議覆施行謹奏奉硃批史部議奏欽此○○李鴻章片再據通永道楊宗濂詳稱上年順天大水通州地方被灾最重　春以來民情困苦難支本州紳士江蘇候補道張翼世居州屬之豆各莊性好施與目覩災黎惻然動念當將家産變賣湊成鉅欵前赴奉省購連粟米雜糧本年二月間由本村起及附近運河各莊查明實在窮苦戸口會同各村董親自散放名爲借貸約以兩年分還統計四百八村放過米糧一萬一千七十餘石繼因麥秋减色該紳見民間無力歸還願將前放米糧作爲賑濟概不收償造具戸口粮石細數清冊呈由該道查明飭州出示曉諭並據稱不敢仰邀奬叙等情詳請核奏前來臣查該紳以在籍人員家非素封今因　梓被災不忍膜　捐棄　産購糧濟助並先託　借貸確查戸口核實散給仍請地方官出示作爲賑濟概不收償俾窮黎得沽實惠民命保全甚多實爲近時所罕見核其所放米糧石數按照巿價合銀三萬兩慷慨好施不遺餘力洵足以風勵薄俗咨部定順直推廣賑捐新章如捐銀至一萬兩者准其奏請特旨給奬該紳所捐銀數核與部章加至三倍之多雖據聲稱不敢邀奬究未便沒其好義之忱該紳現係候補道員應如何破格優奬　昭激勸之處出自恩施特沛理合附片陳請伏乞聖鑒訓示謹奏奉硃批張翼着交軍機處存記並賞給二品頂戴欽此○○李鴻章片再道府州縣無論候補試用人員自到省之日起予限一年詳加察看出具切實考語奏明補用兹查有候補知府阮貞元候補知縣蘇恩沛嚴倍烈均到省一年期滿例應甄别據藩臬兩司詳請核辦前來臣查阮貞元樸實明練蘇恩沛稳愼安詳嚴倍烈心地誠篤均堪留省補用俟有應補缺出照例序補除履歷册咨部外理合附片具陳伏乞聖鑒謹奏奉硃批吏部知道欽此○○李鴻章片再據藩司落長詳稱冀州民人柳長遠因鄕里寒畯子弟無力讀書買宅一所　設義學延帥課讀並捐置義田五十二畝每年所得租項以作義學經費計買宅置田兩項捐實銀一千六百四兩三錢九分詳請奏奬前來臣杏柳　遠慨捐鉅負力成義舉洵足振興文教表式鄕閭所捐銀數較建坊之例有盈無絀應請旨俯准柳長遠在於原籍自行建坊給子樂善好施字樣以示旌奬理合附片具陳伏乞聖鑒訓示謹奏奉硃批着照所請禮部知道欽此 
○○劉坤一片再查兩江督樣雲騎蔚世職蔡天保平日不安本分有誘人賭博情事實屬不知自愛有玷官箴經署上元縣知縣梅埰查訊確實禀請核　前來相應請旨將雲騎尉世職蔡天保卽行革職以肅軍政理合附片陳明伏乞聖鑒謹奏奉硃批着照所請兵部知道欽此○○李鴻章片再各省防營如有更換管帶員弁或移紥他處　於光緒十五年十月二十八日欽奉諭旨飭令隨時奏聞等因遵將北洋淮練各軍水陸等營更易　帶員名並移紥處所迭經附片奏明在案兹查准軍盛字馬隊左營管帶官叅將萬建勲病故遺缺改委遊擊蘇仲發接帶又春字水師管帶總兵叚清和病故遺鈇改委遊擊周錫金接帶又銘字右軍副將營營帶官罰將馬春發病故遺缺改調原帶銘字右軍右營副將朱鳴安接管所遺銘字右軍右營管帶官卽派都司劉文豹接帶又通永練軍中營馬隊管帶官都司蕭萬有患病改委管帶通永練軍步隊左營補用副將楊元昇接管遞遺通永練軍步隊左營管帶官飭派記名從督吳從發接管吳從發旋卽在營病故改派遊擊駱佩德接管各專責成其餘各營並無更調除照章按季造册分咨外理合將北洋淮練各營更換員弁緣由附片陳明伏乞聖鑒飭部查照謹奏奉硃批兵部知道欽此○○奴才裕祿跪奏爲甄别庸劣不職防禦據實叅劾請旨革職以肅營務恭摺仰祈聖鑒事竊查各城防禦等官均有訓練兵丁辦理旗務之責必須勤謹得人方足以資任使如有庸劣不職之員亟應隨時甄劾以肅營伍兹查有鳳凰城廂黄旗滿洲防禦愛興阿於旗務毫無　　旦復性情貪鄙操守平常未便稍事姑容據鳳凰城城守尉宗室靈熙禀請叅懲前來相應據實奏叅請旨將鳳凰城廂黄旗滿洲禦愛興阿卽行革職以示懲儆理合恭摺具奏伏乞皇上聖鑒訓示謹　奏奉硃批着照所請兵部知道欽此○○頭品頂戴護理福建台灣巡撫兼管學政布政使臣沈應奎跪奏爲台灣道科試完竣情形恭摺代奏仰祈聖鑒事竊奉上諭台灣科試事宜着派唐景行代辦等因欽此當經前撫臣劉銘傳將學政關防文卷送交代辦並據唐景崧將接印開考日期呈　奏報在案兹據台灣道唐景崧文稱台北府於三月二十四日開考四月初七日考竣十四日接試台南府二十五日竣事景崧於扃試各塲愼密　　　　弊竇諸生童尚知檢束恪守塲規各屬文風台北以淡水縣爲最台南以安平彰化兩縣爲優餘亦多可造之材均各取進如額　落之日朂以勵品讀書通經致用以期仰副聖主作育人材至意現於四月二十八日交缷學政篆務合將考試完竣情形並交缷日　呈請代奏　景　經過沿海地方雨暘時若民情安謐堪以上慰宸肇合併陳明等情前來臣謹恭摺代奏伏乞皇上聖鑒謹 
奏奉硃批知道了欽此○○沈應奎片再台灣府知府程起鶚奏委護理台灣道篆務遺臺灣府缺應卽遴員接代以資表率查有補用同知龍景惇老成稳練堪委代理臺灣府篆務又代理臺南府知府陶齊福飭令會辦打狗口海關事務所遺府缺亦應遴員接代查有補用同知現署嘉義縣事包容明幹有爲堪委代理臺南府篆務遞遺嘉義縣缺查有雲林　知縣李聯珪勤幹耐勞任内並無承緝盜案將屆四叅限滿以及經徴錢糧降調處分堪以調署所遺雲林縣缺查有保舉知縣候補縣丞龔于廉堪委理據臺灣布政使會同臺灣道兼按蔡使銜詳請具奏前撫臣未及核辦缷事移交前來除批飭遵照並咨部外謹會同兼管福建巡撫事閩浙總督臣卞寳第附片具陳伏乞聖鑒訓示謹奏奉硃批吏都知道欽此○○李鴻章片再大名府知府陳啓泰引見事畢來津呈繳執照應飭卽回本任以專責成除檄飭遵照外　合附片具陳伏乞聖鑒謹奏奉硃批知道了欽此 
 
