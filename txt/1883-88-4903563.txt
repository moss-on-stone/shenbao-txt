# 1883 - 88 - 4903563

 

Page 1

 
 
[四書味根錄出售] [  點石齋主人啓]  
　　啓者本齋用石印照相法所印各書不特字樣縮小以便行稘攜迵並務求點畫分明傳閱者不費目力此固久爲海內文人所賞鑒無待贅宜茲又將圖畫味根錄飭工照印其字雖較原本略小然仍縷晰條分無論童叟卽　下亦堪被　兼之純色潔白墨光濃淡相宜裝潢亦極精雅現約於三禮拜後卽二月二十外當可出售欲購者祈屆時至三馬路大禮拜堂南首申報舘間壁申昌書畫室購閱各外埠由賣報人代售此布 
[中國海防與西洋異勢論上]  
　　郁離子智力篇曰虎之力於人不啻倍也虎利其爪牙而人無之又信其力焉則人之食於處也無輕矣然虎之食人不恒見而處之皮人常寢處之何哉虎用力人用智虎自用其爪牙而人用物故力之用一面智之用百爪牙之用名一而物之用百以一敵百雖猛不必勝故人之爲虎食者有智與物而不能用者也是故天下之用力而不用智與白用而不用人者皆虎之類也其爲人獲而寢處其皮也何足怪哉明湖子讀竟筆而斷之也尚力不如尚器尚器不如尚智蓋力有盡而器無盡器有形而智無形器必馮智以爲運始入於妙智者妙之門也力必假器以爲用斯通乎神器者神之府也以無盡馭有盡而後有盡者不窮以無形生有形而後有形者不敝設除守國義存大易河山關塞皆國之寶器也而拋除以守設措則存乎人運之以智資之以力而後其險可保也夫有智力則除可以保有險則智力得所資善乎關尹子之言曰魚欲異羣魚捨水躍岸卽死虎欲異羣虎捨山入市卽擒何也失所馮依智力俱困故成擒也當魚龍之在深淵處豹之在高山也漁獵者布千尺之綸攅百步之矢竭終歲之勞而竟計無所施力無所用望絕而返而虎豹魚龍若爲弗知也者葢魚龍之於深淵虎豹之於高山胥恃以爲險以保其珠員琳球者也然珠貝琳球雖生諸淵產諸山而非高山深淵之所能有苟非魚龍虎豹居而衛之淵雖不測其深山雖無極其高人皆得上下而採取之而珠貝琳球精華頓洩生之不暇產之不遑無厭之求未足供給而寶氣盡矣夫有國者視人民城郭不啻珠貝琳球也謀臣猛將不啻魚龍虎豹也以謀臣猛蔣據山河關塞用保其人民城郭不啻魚龍據深淵虎豹據高山而珠貝琳球得資長養也况乎魚龍虎豹徒知尚力謀臣猛將則智勇兼備而又有險可守者乎我中國奄有華夏幅員萬里金甌無缺惟須保其四境更勤遠畧無庸也乃自道咸之間宇內故多常英人耀師於粵東也我軍雖於大勝之餘旋復小挫糾合精銳未始不可以一戰而　宣廟至仁保惠元元輕財貨而重民命藉玉帛以弭兵戎中外忻忻以爲太平可望未幾赭寇起西粵蔓延東南蹂躪數千里殺戮人民枕藉於道路血流有聲宼蹤所及城郭爲墟殺運之盛禍機之慘開國以來未嘗有也幸天心厭亂英豪輩出胡文忠經營楚北規復江西危而後濟曾文正昆季復起而振之幕府文武士無慮數十皆極一時之選洵萬人敵也肅毅旣廓清江南奮其餘威中原賴以底定平閩浙復關隴蔥河飲馬天山挂弓灌燧銷鋒邊人得以休息而無蚤暮之恐者是皆恪靖之功信乎兵戈水旱天之所以造中興之局也溯自熙雍迄於嘉道世運承平垂二百年武備因之廢弛揭竿斬木之衆遂得肆其猖獗泊乎用師日久英雄拔諸行陣起自偏裨孰爲大將孰爲名將儒將某也可才特某也可誰歟可將步誰歟可將騎陸戰孰爲可水戰孰爲可水陸步騎誰也無可無不可老於行間者屈指詢之其應如響邇來海內义安二十年矣朗廷持盈保泰居安思危以爲兵事者可百年不一用而不可一日忘者也爰　命彭大司爲巡閱長江課其殿最以黜陟之歲以爲常以公之威望非惟能服士卒之心兼足以懾鄰國之氣也在昔公創設上下江水師勛勞爲諸軍冠與文忠文正互相責勉共建殊勛有以也是固以智勝者也智勝則器勝矣器勝則力亦勝矣智勝器勝力勝則無不勝矣近以八方無事綢繆未雨江防旣固次及海防吾所謂以無盡馭有盡以無形生有形者於是乎著惟然面彼我之勢在所宜審矣 
[電音照譯]  
　　○本月初五日倫敦發來電報登於晋源報云現在英兵之駐埃及境內者計共六千人云 
[輪船易程]  
　　○本埠英國輪船公司登告白於西字報云自華五月十二日起自後輪船往英國須由麥西利地方一轉惟恐𥡳延時日故馬兒答地方不復前往所𥡳不過片時至赴麥西利搭容水脚之價則與往意大利者無異此裝貨搭客者所當周知者也 
[太原近信]  
　　○太原府西人致信於字林西字報言晉撫張香濤中丞現在勵精圖治整飭官方禁烟等事極爲認眞惜一人之力不能周致佐理殊苦無人蓋其屬下各員大抵有烟霞癖者居多每逢五日上轅之期中丞起身甚早而衆官之有烟癮者類皆夜間不睡以烟消遣至曉上轅或談事良久則身畔帶有烟池或以烟浸酒藉以過癮習氣如此爲之奈何撫署內武員官廳中丞現命修葺須與文官廳一式迨修理竣工則仍不及文官廳之壯麗也至五日上轅之時各官頗爲受累盖晉省候補人員類多貧窘衣眼不全撫轅之外又須謁見藩𣳻諸憲又以大未之後不可徒行輸錢則實難籌措多半向人告貸或雇用車子轆轆然東西奔馳其車或有自備者然雇用者居多武員中則尤爲不堪所入更少故竟有𧟋褸之狀竊以爲武員之廉俸若能與文官相將則豪傑之士亦樂就武職不至如眼前之疲頓矣中國近來宜除舊布新舉行新法凡有廟宇地方不以養僧尼而攺爲學堂可以造就人才凡各省皆立兵法學堂海口之地皆立水師學堂令習武者亦不廢文字皆知算法來往文書可以自行閱看裁覆而於打靶諸事亦隨時練習習文者亦不可但以文字見長於算學律法等類必須事事諳練如此則中國人才當有用之無盡者矣西人所言如此其中不無可採故照譯之 
[本利全清]  
　　○前者赭宼擾亂時美國人華爾爲中國教練洋槍隊統帶花緑頭兵勇破賊功續卓著　中朝錫爵酬庸恩禮備至而中國尚有欠華君銀兩現在李傅相已將此欵照數算交美國公使楊君並有九厘利銀按年結算一并交付請其轉給該家屬具領盖中國以信義懷柔遠人固不以生死而渝也 
[浙撫行程]  
　　○新簡浙撫劉仲良中丞乘海晏輪船於初五日抵埠卽於初六日由民船赴杭聞擇於十六日接印任事藩𣳻各憲各遞回本任浙中現已預備迎接憲駕各事矣 
 
 

Page 2

 
 
[一榜盡兩及第]  
　　○吳中向以文德爲優武功爲拙歴屇武試人數寥寥幾乎不能敷額本年歲試九縣武童黃文宗於初四五兩日內外塲一律完竣比出案盡數獲雋無一在孫山外者遂以南宋故事相况云 
[航船被竊]  
　　○有洞庭東山至蘇州之航船於初一日有客五人陸續下船由東山開行初二口黎明至橫塘五客齊言急欲進城各負包上岸舟人疑其下船時包裹輕小上岸時頗覺重大急開艙板視之則各莊號所寄銀錢貨物一捲而空祇存破絮數堆始知五人者于夜問開艙竊物裝入己包也舟人大驚急上岸追呼相丟不數武最後之一人忽肱利刃相向舟人懼不敢追遙尾其後一路曠野至棗市橋五人皆上橋往盤門一路而走而胥門塘上人家漸多時已清晨八九點鐘五人負包在前三舟人同呼捉盜於是觀者愈聚愈多始猶不敢近前及至皇亭頭有强有力者振臂一呼奮勇而前五人知勢力不敵遂各散走惟一人背負銅錢不能飛奔爲衆所擒解其馬褂及青布長衫則見內穿紅邊號衣其圓補業經拆去足穿縀鞋鳥絨套褲當是已革之遊勇也於是船主同衆集議將賊送至大日暉橋堍沙攤汎夏公舘想可究出餘黨也 
[蘇垣試事餘聞]  
　　○蘇州友人來信云蘇城三首縣向例通考自上屇科試長元與吳縣分爲兩塲去歲縣府試童生取巧往往一人接兩卷預爲跨考地步今歲正月廿七日長元頭塲後宗師知其弊着教官廪生查核三縣報名册較對履歴將跨考者十七名隨於吳縣册扣考○府試後之有補考不過重病遊幕之类爲數無几近則年甚一年大都非冐考卽跨考也學書居爲奇貨每名補考需洋十餘元三縣有數十人之多宗師知其弊着教官轉飭廪生傳諭該童令其自退故往年縣府試案上無名而招覆獲售者或數人或十數人不等今歲則絕無僅有矣○吳縣人數最多難于查察歴屇冒考者皆以吳縣爲藏垢納汙之地今年初二日提覆點名有舉貢廪生等數人在頭門外設桌先爲點名問其姓名住處凡口音非三縣者共得九名人都海門崇明無錫金貴人居多卽禀知宗師宗師以爲吳縣進額連撥府四十九名今提覆五十七名若將冒考者全行扣考則不足於進額勢難從落卷中再取提覆因言冒考乃廪生之責自應在縣府試查核今旣提覆只得憑文取士于是九人者仍復與試及出案則棄其四而取其五孟献子之友固已博得一衿　○有某童者筆性素遲其考正塲也時已薄暮人皆義卷而出其末出者僅存三四人而已此時某童尚作二篇後比搖首微吟閉其兩日舉右手向空作圈循環不已承差催之置若罔聞作圈如故巡捕見之笑曰這个時候尚在那裏畫圈眞獃子也宗師聞之不禁囅然某童乃從容謄眞並補草稿未及一半天已昏黑復于考籃內取洋燭半枝燃之承差上前將燭吹滅曰例不給燭某童謂收卷處有明角燈兩盞我携卷至彼處借其餘光如何承差不允卽搶其卷送繳堂上某童尾其後至宗師前侍立案前俟宗師閱文畢復請取卷補完草稿宗師曰爾明日提覆來補可也某童大喜卽回號收拾考具飛躍而出不覺屐齒之折矣○二月初一日吳縣頭塲題　是天下之口　次題　易地　詩題　往來蹤跡遍山河　得河字　初二日提覆吳縣童生題　晏子以其君顯　計提覆四十九名　初三九縣總覆題　見善如不及兩句　經題　入學鼓稘　兩句　詩題　鵲聲穿樹喜新睛　得睛字 
[望子歸家]  
　　○總角之童其更事也未久其入世也不深宜若無所詐僞矣然而純駁判也者賦畀之殊居其半父兄之教亦居其半也近聞有甲乙二人籍𨽻之江而捧檄䢴上挈眷賃屋比隣而居一富一貧其氣象固已判矣甲乙皆有子遂同聘一師教授於家甲子與乙子年相若然乙子則慧而馴所造遠甚甲子則忌而毒匿怨而友其性情又有判矣前日有人以紙鳶獻于甲子乙子雖心甚慕之而未出諸口也甲子知其意因謂乙子曰紙鳶我所自有汝能取線來我當與汝同戯乙子問買線之錢約需幾何答云七八百文乙子難之甲子又謂曰我囑人代汝賒線聽汝隨時給還可也乙子唯唯不意賒線三五日後甲僕卽向乙子索錢一步緊一步甲子又故洩其事於乙乙教子素嚴聞而大怒呼子責問子素畏父聞信卽遁不知其地之年甫成童才貌皆爲父執所重三日不歸其父固已深痛而其母尤切悲傷乙之親友爲之代出賞格訪尋其子然畏罪而遁出門末免怱怱童子何知長路徒嗟浩浩又安得早日歸來藉慰高堂瞻望哉 
[閩事雜錄]  
　　○般局各廠及署中向設書識數十名以備核算繕册之用其有年久諳練工程者則提升清書凡廠書與書識每日辛工二百文由健丁營發給如告假則扣算惟清書則每月向支應處領銀每月給例假數天似與員弁爲伍故書識無不欲升清書也但向例大廠只准派清書兩三名小廠則一名已足去冬船槽忽升清書兩名以致各廠書識譁然各求本廠員紳禀請提升嗣因紛紛請升人數太濫故廣儲所水缸廠各書識皆未叨恩焉○船局之截鐵廠往年每日辛工不過數十千文自光緒六年併歸輪機廠似乎省費乃不及年餘而築烟囱置火爐及招囘沈匠首並各匠所費不貲較之往年照常工作多靡費數千金是有裁工省費之名轉多損公益私之實矣○閩省通商局向設委員七八人自去年沈方伯履任後始裁定兩員而局費省其大半近又因賴提調查辦盛觀察一案未愜憲意故暫撤提調一席而以賴司馬委辦汀州府厘務使之遠行亦足見上游用人之精明審愼矣○中國神道設教凡迎神賽會之事無省不有而間省之福州漳泉等府屬其竭誠表敬尤有加暮春則自元旦以至花朝秋則自中元以至十月朔無地無時不有神山遊金鼓喧天砲聲震地或稱某公或稱某侯或稱某仙爺皆以四方木輿供神於中或大或小其式不齊而擁衛之衆執事之繁實足以炫人觀聽其隨從人之擔簦負笈不辭數十里數百里之遠而行者實繁有徒身上皆佩黃紙印符一角無不肅然前驅穆然後護眞若臨之在上質之在旁也沿街售符莫不予錢以取貼於宅內以爲獲此黃紙符一角如獲異寶也且各家遇有病重之人無不求神救命故出游之神自春徂冬或赴彼鄕或往此鎭恒有奔救不遑之勢所開藥方間有應效而鄕民則視若楊枝甘露換骨金丹噫其愚眞不可及也○中國之業茶者道咸以前無不致富咸同以後多至傾頽曩年惟粵商楚商漸次遜前近歲則閩商亦多虧本自己卯年二三春畧有起色至庚辰以後竟一年不如一年雖良賈豐貲不爲折閱不市而年年虧本當局無不寒心現聞福州廈門各茶客皆有裹足不前之勢似較去歲更不如矣故刻下携貲入山采買者尚躑躅闤闠間徐徐商議云○泉州府同安縣屬各鄕凡農家者流種麥蒔采及執瓜果無不驅馬以從事故良田萬頃自成一莊者固牧馬數十匹卽數畝之宅而以稼穡爲家計者亦無不牧馬一二匹以資犁鋤之鞭䇿以馬易牛是亦風俗之不同也 
[一翼而飛]  
　　○天津城西楊柳青鎭董某素有長厚之稱開設雜貨店家貲頗富年逾四十尚無子嗣妻吳氏腎而慧自傷不育每勸夫買妾而董不以爲然又挽其知交者以倫常大義婉勸之董始從遂至津沽素好者之家以買妾之意託諸媒嫗嫗諾而去次日卽有十數肩輿絡繹而來則皆姝麗之待選　也登堂一拜得贄而回擇其尤者一人議定津錢五百千憑其父母立據交價而厚酬媒妁焉乃乘輿至家輙吉成禮是日也結綵懸燈賓朋或集夜闌人散董始歸寢迨至偎枕邊之黛緑探雨後之猩紅則太璞早已　完然憐其少艾亦姑置之詢其家世則曰某班差役是其叔某官從人是其舅某營勇丁是其兄弟也言畢而泣董以温語慰之則又曰妾自知命薄父母以貪財故賣爲人妾何其忍也今旣得侍良人是妾所仰望而終身者不得不與君謀卽以一物示董取燭視之砒石也驚間何爲則更顫聲曰妾自幼驕惰不肯爲人下更不願爲人妾妾與冡室有不並立之勢將以以投而殺之妾得白首相從如其不然吾卽以此爲畢命之具董聞之汗流浹背不能成寐起告家人更不知計所 
 
 

Page 3

 
 
後出嗣念彼旣若此終非善類不急除之恐有後患乃謀諸媒嫗遣女還母家不取値焉津俗謂若輩曰放鷹放鷹也者蓋以其去而復遷也噫憐新棄舊廣田自荒世之娶妾者大抵引鷹入室耳况欲於飛花落絮中求之豈可得哉豈可得哉 
[調員築隄]  
　　○江西德化縣桑落鄕各圩壩自去年夏間江水潰堤民不聊生散而之於四方者比比矣其留守田廬者則皆老弱之輩無能爲役目下江水漸漲隄工吃緊若俟三月間流民回鄕時始議塡築則有迫不及待之勢是以九江朱鎭軍特調新勁營勇封民船三十餘艘於初二日移營往桑落鄕從事畚挶約閣閣而築橐槖其魚之歎庶可免乎 
[都門近信]  
　　○京師自新正初二雨雪後初六日復大雪此後連陰十餘日至十六日始晴向年琉璃廠之呂祖祠土地祠火神廟諸處自元旦開廟至十七日閉門遊人往來甲於都下今歲路皆滑滑人亦寥寥遠不及往年之盛市面亦因此减色如古玩玉器諸店尚可支持至於兒童嬰貨食物及說平書唱詞曲看西洋景諸類皆小本經營難免枵腹之歎云○又西便門外白雲觀亦元旦開廟至十九日閉門以十八日爲正日作長夜之會俗傳有會神仙一說今年前半月雨雪連綿遊人不得出門故放晴以後白雲觀遊人較往年尤盛也又傳新正十八日有一騎馬人自白雲觀回行至西便門內城根撞倒一四十餘歲之男子頭面帶傷騎馬人揚鞭向東而奔追之不及云○梨園演劇依舊說白清唱惟北孝順胡同豫順軒因使費未周於新正初二日封門未能開演俄而清理始得挑去封條嗣又因該園舊欠房租房主不令開演推原其故蓋豫順軒本係茶館閉門者有　　主孫姓舊欠房主租價甚多自開演說白清唱以來孫許房主於去年底清理舊租嗣因去臘仍未清理故今歲攔阻演唱云又新正十九日北孝順胡同燕喜堂演劇於午後二三點鐘樓上帋牕被火然著觀劇之人倉猝亂奔樓窓多被踢壞一時人聲沸騰失物者不勝枚舉傳者謂火係匪人所然蓋欲逞此以攫取物件也該戯園遭此蹂躪次日竟不得開演云 
[槍斃可疑]  
　　○本埠現有美國帆船名水勒泥滑答前日有人赴美領事署報稱該船主於早晨在船身故旋命兩醫生詣騐見該船主身上有彈傷係用手槍擊斃者美領事請人商酌定於今日會同查訊不知因何致死容俟續聞 
[滾燈又見]  
　　○本埠鄕間向有滾燈之戯皆游手好間者之所爲也官憲以其肇事疉經出示諭禁而若輩積習未能驟攺聞殷家行一帶鄕民擬自今夜爲始試賽滾燈其燈式外用竹篾紥成圓球大可合抱中懸一燈用帋糊就燈內燃燭其球大小輕重不等大而重者約有七八十斤膂力弱者不足以勝任其滾燈之時則將球拋起而使他人接之隨接隨擲此往彼來藉以賭力而行樂其肇事之由則或擲於人叢中使之接擲而出而觀者力不能勝爲所壓傷者有之間有好勇鬥狠者則必接而不還携之以去遂致奪爭者亦有之 
[英界公堂瑣案]  
　　○四涇鎭地方之婦人潘陳氏于前日來滬在英租界石路中蓬萊園弄內經過見被人誘去之侄女陳翠囡坐在毛王氏之花煙館中卽根問來歴毛王氏稱此女向周鳳林家賣來者其姪女則稱被人轉輾誘賣致入娼寮我實不願爲娼潘陳氏急欲將姪女領歸而不克如願卽投捕房訴明情節派捕往拘毛王氏及翠囡又往拘周鳳林未獲卽將周之傭婦陳王氏一併解案潘陳氏申訴前因翠囡則稱我欲隨姑母回鄕毛王氏則稱向周鳳林處買來欲作爲螟蛉女且有中証賣契陳王氏供周鳳林卽是我女兒翠囡係我女兒所買亦有中証賣契太守飭毛王氏陳王氏均交保翠囡暫交潘陳氏具領俟傳到周鳳林再行訊究○日斯馬尼亞譒譯官麥致書于英會審公廨稱敝署傍有地甚係蘇教士之產前曾相與胡瀛芳陳順興合股開設氷廠現已歸地其開冰窰之潭未會塡平業由該教士卽行雇工買土塡平然所費之欵不知應由胡姓歸償抑由陳姓歸償請傳胡陳二人訊追等語昨由陳太守飭差傳到胡瀛芳到案大守將所控緣由明白論知胡稱冰窰開在我自己地基與彼無干伊自己塡平之潭如何要我償還工價大守飭胡具禀呈候核辦○寍婦王嚴氏卽王小姊稱居鄭家木橇堍與韓阿裕爲隣曾被借去會欵洋三十元先還洋十一元其十九元向索無着反被毆打遍體受傷并擲盌傷我右手是以請究其弟嚴新發亦遞禀伸訴韓阿裕供開酒店王小妹係向開賭台者因新年曾到伊家賭博贏洋三百三十五元屢索無着不料伊反向我索洋十九元以致爭執王小妹又稱實未開賭並未欠伊賭欵我所索者實在是會款韓亦曉曉置辨太守間韓爾欠彼洋三十元先還過十一元然否韓稱十一元是劃付然皆是賭欵太守謂伊旣欠爾洋三百餘元之多如何爾尚劃付伊洋十一元可見爾言之謬爾欠伊洋三十元或是眞情且騐得王嚴民固已受傷卽判韓押繳洋三十元韓又稱蒙斷繳洋不敢違然不願給與王小妹請將此洋充作善舉大守不准其所請仍令押繳○李雙福稱在大豐洋貨舖爲出店昨因到泰和洋行出貨有扛夫張開開與我爭貨竟敢毆我爲該行買辦所見將張交捕請辦張開開供泰和洋行之棧貨向由我等扛挑今李欲爭我生意放與爭執然不敢行兇陳太守判張開開管押三日以示薄懲○粵人兪祿生稱在大藥房爲夥連次失去皮衣八件報由捕房暗捕緝獲竊犯宋四喜一名起到原贓皮馬褂一件特請究追給領暗捕稱見宋四喜身穿皮褂再三問其來歴始認竊大藥房之物宋四喜供寍波人向爲侍者因失業已久以致流落祗竊大藥房之皮馬褂一件並末另竊別件衣服陳太守判宋四喜荷枷一月發頭門示衆起案之皮馬褂交兪祿生領去 
[法界公堂瑣案]  
　　○法捕房解天津人李又山至法會審公廨請訊據法通事稱此人於正月某夜走人工部局買辦家圖竊曾經獲案開釋後昨晚又入致和里之某庄經該庄出店等將伊獲住云云翁太守飭傳原告據李祥福稱在徐裕廣錢庄爲阍人司帳人之床舖本在樓下昨晚有事出外及回則時已夜半欲上床安睡見床中已臥一人視之則非是庄中人卽唤人將伊送捕又有致和里義泰洋货棧之楊佳友華心泉投案稱去冬十一月十一日晚間被竊衣服什物而賊蹤亦由內竊發想必先時灒伏者今聞錢庄失竊情形相似未知卽是此人否失單呈閱翁太守訊之李又山據供住二馬路小嫏嬛里在天仙戯園爲伶人昨晚因飲酒太醉不辨路徑悞入人家不敢圖竊請從寬典以後不敢冉犯大守謂爾前次解案時亦稱酒醉然當時並未失物且在捕房曾經嘔吐故從寬釋放今次被獲又稱酒醉登以酒醉二字爲護身符耶顯係圖竊爾可直說李又山堅不肯認太守謂爾雖不認圖竊連次酗酒滋事亦應懲辦着責五十板交保释放如蹈前轍惟該保人是問○許應齋一案疉列前報昨日安吉棧夥及紹成店夥余秋橋又投案候示又有一人上堂遞禀請追還紫草九包太守閱畢見係龍興泰店號具名及詢其姓名答稱姓王名金樵太守謂前次到案似不是此人答稱果然不是伊現往別處去矣太守謂此欵當由許應齋自己料理着王金樵退去隨謂安吉紹成兩夥云柏油五十件紫草五包當先爲估價拍賣得價若干卽將爾等兩戶及金瑞林前次請追之紫草五包合計許應齋共欠若干均照數勻攤開單呈案尚有紫草二包半另爲擱起待拍賣之後限三期許應齋挽人調處當從寬交保倘三期之後仍不料理當予伽責云○有某孝廉者將入都應禮部試道出申江居於法租界萬安樓客棧於前日趁搭太古之重慶輪船忽然被竊遂開單遞禀翁太守閱畢見所開之單除銀洋時辰表等之外尚失去禮部咨文一角晉捐實收一張此係緊要之物詢其可曾報縣答稱尚未太守謂有文件在內當赴縣署遞禀倘能早日破案最好然恐躭延時日有悞試期當先請起程某孝廉唯唯太守着法包探嚴頌眉孫寶生兩人多帶包探夥等趕緊查緝云 
 
 

Page 4

 
 
[妄擬煙禁八條]  
　　○鴉片烟之禍將及百今矣而自咸豐已末歲弛禁以來二十餘年爲禍尤烈兹幸中外協心共除此無穷之害誠世运轉移之一大机會也闻李左兩爵相博採兼收於鸦片之來踪去路曁每年所需之煙數吸煙之人數公私出入之銀數通盤合計瞭如指掌一俟京外諸大老各議彚齊卽斟酌妥善擬定新章頒示各省凡有血氣者莫不以手加額感頌賢宰相救時世之苦心卽某一介老儒倘天假以年得賭我中國人民不復受鴉片之害不啻久在暗室之中一旦復見光天化日也鄙人於欣盼之餘姑就平素所見之情形妄擬數條萬一芻蕘可採或於　國家禁煙之令不無一助云一向來人家不蓄砒酖恐失於檢點致有意外之虞卽藥肆中非配羣藥亦不敢將此毒藥單賣于人違者治罪故遇服毒輕生之案必究其毒之所從來重人命也又人家不藏賭具不令娼優入門恐壞家風而悞子弟也獨於鴉片不然一人有引延及妻孥而吞煙自盡之案層見迭出其害人命敗門風視砒鴆嫖賭爲尢甚今擬仿照林文忠公繳消烟具之法凡一切烟具槪令呈繳有隐匿不缴者治以重罪惟准其在烟館過引不治其吸引之罪比道光年間寬此一途而已故擬將吸烟與不吸烟者判爲两途以清界限　一拟准令民間於𤍠閙之區多開煙館聽有引而不能斷者就彼開燈過引惟不准其挑賣熟烟及切賣零星煙土違者買賣兩家俱治以重罪如此則生烟熟煙賣家吸家滙聚於一處此外不准他處沾染涓滴務使涇渭分流薰蕕異器　一擬烟館之外准令開設婦烟館准有引之婦女就彼吸烟該館主用女夥不准男入女舘女入男館違者治罪　一擬於城廂市鎭𤍠閙之區設立收繳烟具官局凡民間所藏所賣烟具限若干日內將所有烟具除金銀銅器仍可攺造他物外其餘各具全行繳官銷毁如限外再有售賣及住戶舖戶藏匿烟具者一經查出重治其罪各局則廣備斷烟各藥按其所繳烟具之多寡給予戒烟藥以償其値　一擬凡各家所繳之舊烟具暫不銷毁如有新開烟館或舊有之烟館其烟具不敷用者准其來局請領仍令將其鋪內共存烟具若干件按日呈報有歇業關閉者仍照數繳官如數月不苻者治罪　一新章雖不禁吸烟而有位與無位者自宜區別盖鴉片烟乃極惡之物吸烟亦極爲無品之事似卽宜以爲君子小人之分擬令中外文武官員凡向有烟引者准於該管上司前呈明告假斷煙或三月或半年假滿引凈照常當差屇期而末經銷假者立予罷斥或已經銷假而引仍未絕及有引而不肯呈明者經該管上司查出嚴叅冶罪　一侯補候選人員於到官之初及每月投供之日另具素不吸烟甘結鄕會試士子亦於塡寫卷面時另注素不吸烟字樣官員則於到官後查有吸烟情事除予罷斥外仍治以欺矇之罪士子則於入塲時一經搜出烟具烟泡等立卽扣除并革去功名或徼幸携帶入塲經巡捕委員查出或被號軍瞥見立卽禀明提調斥革之外并治欺朦之罪　一擬京外大小官署吏役家丁人等由本官不時𥡳察如有在署吸烟者治以重罪本官代爲徇庇者一併嚴叅惟幕友與本官爲賓主而幕道中吸烟者居多本官碍於情面似難與丁胥人等并論惟在各省大憲嚴申禁令嚴定處分則凡爲幕友者不特自顧聲名亦將爲居停保全印綬矣　或謂向來各處禁開烟舘今乃令其明目張膽開設於稠人廣衆之中已屬前後異轍且不論男女貴賤俱令往烟館吸烟毋乃不成體統對曰此正以不成體統者兾人之自顧體統也烟館爲藏垢納污之地雖經禁止仍不免於幽僻之處影射開燈與其驅之暗處而難於𥡳察不若置諸明處爲顯然易見今旣將其物其事視爲下流不堪俾大家小戶店舖官塲槪不沾染腥穢則凡衣冠士類以及婦人自無不顧惜廉恥亟思斷絕間有不肯斷絕者縱係衣冠人物亦爲下愚不移聽其傾家敗產貽害終身亦不足惜也 
　　不食烟火人錄舊稿 
[射中燈虎]  
　　○絲竹管弦迭奏處令人一度一悽然　四書一句　聞樂不樂　先臨赤壁盼東坡　四書一句　后來其蘇　衆善奉行　四書一句　好事者爲之也　幸而獲之坐以侍旦　俗語一　不曉得　口　地名　河內　裁縫　六才子一句　誰做針兒將線弄　相千字文一句　鑑貌辨色　飛　古人名　張翼　山　俗語一　出頭　以上係京兆生浣花生慈水春緑居士潤州夢梅居士桃源漁者拙訥子同射 
[浙省撫轅抄]  
　　○二月初一晶候補府陳汝濟接辦厘局提調劉至喜銷厘局提調俱禀見　補海鹽縣丞補用縣夏敬功禀知軍需局委湖南查硝磺差叩辭　馬鼎禀知厘捐局委調嶺厘卡差叩謝　○初二日署湖州府林禀到禀知奉委調署杭州府事禀見禀謝並受事　杭府桂禀知缷事　巢鳳儀禀知軍需局委收發文移差並銷發審差 
[蘇省撫轅抄]  
　　○二月初五日藩轅牌示照得長洲縣知縣萬葉封升補太倉州遺缺查有寶山縣知縣王樹棻堪以調補常州府總捕通判黃麗中休致遺缺前以候補同知孫國琛借補當飭先行赴任現奉部駁應卽調回查應同通勞續前先到班該班內名次在前之候補同知陳步高署理　常州府總捕通判黃麗中休致遺缺前請以候補同知孫國琛借補現奉　部駁查有候補同知徐元驥堪以酌借請補　長洲縣典史趙晋恩丁憂遺缺查有崑山縣典史周道深堪以調補　蘇糧這王上海回　縣丞沈翰禀知換蘇差委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百四十九號]  
[光緒九年正月二十三日京報全錄]  
　　宮門抄　發抄　旨四道○給事中孔　奏請撤銷保案並叅疆吏議處片○又　奏請　特予停止片○川督丁　奏恭報學政出缺日期摺○東撫任　奏辦理賑濟共用銀米數目摺○晉撫張　奏飭委兼署藩篆片○黔撫岑　奏調署道篆片○大臣錫　奏病請開缺調理摺○江撫李　奏循例奏　聞片○大臣黎　奏恭報回籍日期摺○正月二十三日戶部通政司詹事儲錢黃旗値日無引　見○九額駙謝管新營房　恩○英麟謝署正白旗護軍統領　恩○兆珏巴克坦布各假滿請　安○咸齡謝賞委散秩大臣　恩○文公績假十日○召見軍機○發抄　丁寶楨奏查明知縣令于德楷叅欵覆奏奉　旨着照所請該部知道欽此○又查明未中老生楊恩榮等懇恩施奉　旨禮部議奏單併發欽此○又審明遂寍縣民婦廖鄒氏京控定擬奉　旨刑部議奏欽此○又川省再請停止分發一年奉　旨該部議奏欽此　○○給事中孔憲穀片　再臣聞貴州巡撫林肇元驕橫不法賄賂公行前將岑毓英考不列等之員仍請　省物議沸騰臣以未得確據尚未糾叅兹閱邸抄見其復請將夏聲律蕭兆芬周尚文吳雲卿謝世貴羅應堂等獲咎被議之員均請開復明目張胆淆亂是非凡他人所謂劣員皆該撫所謂良吏是誠何心此端一開以後貪污不肖之徒皆將以該省爲逋逃藪矣若不嚴予懲處無以振紀網而肅吏治相應請　旨將夏聲律等保案撤銷仍將林肇元嚴加議處抑或徑予罷斥以彰　國憲之處出自　聖裁是否有當謹附片具奏奉　旨已錄　○○給事中孔憲瑴片　再查現在捐例已停尚有二弊在焉一曰過班一曰指省指省之弊臣曾言之戶部司員以不使其私從而議駁夫分發以掣簽爲憑公也指省則各隨其人之私弊端所伏難以枚舉况分發爲國家常例而指省則一時權宜之計今以權宜混入常例尤於定章不合至過班　項如捐例方開或曰以廣招徠猶可言也今胡爲者從令偌雜捐百餘金而正印矣州縣捐數百金而道府矣生覬覦之心啓攀援之徑甚則於原省中過班而小可加大於過班後指省又此可之彼二弊循環難以究詰亟應停止以端仕習再　避一項亦應請歸部掣簽不准自指一省庶倖門可期杜塞矣臣愚昧之見應請　飭下戶部妥議具奏如荷出自　宸爲特予停止尤所翹企不勝待命之至謹附片具奏奉　旨已錄　○○太子少保頭品頂戴四川總督臣丁寶楨跪　奏爲學政因病出缺請　旨迅賜簡放以重職守恭摺仰祈　聖鑒事竊照四川學臣朱逌然於光緒七年四月初八日奉　旨簡放七月二十四日到任卽接考運昌道屬歲科兩試及各府縣科試于本年七月試竣回省因勞勩過度時有微病均屬力疾從公不敢稍𨓜詎於十一月內染患寒症痰喘氣逆病勢日增醫治罔效先將四川學政關防封送臣署卽於十二月十一日　病出缺臣查該學政自到川以來按試各属關防嚴密弊絕風清且時以川省士習浮夸力求整飭下車之始清潔持躬公正校士不避嫌怨有弊必除今一旦溘逝臣等命學校之振興無人不勝枙腕至該學政隻身在署並無親丁隨侍身後㷀㷀尤堪愴惻臣當同司道亲往照料將該學臣身後一切妥爲置备所遺學政關防臣卽於十二日接收暫行兼理其考試事宜俟新任學政到日再行移交接辦相應請　旨迅賜簡放以重試事所　學政因病出缺及臣暫行兼理緣由謹恭摺由驛四百里馳陳伏乞　皇太后　皇上聖鑒謹奏奉　旨已錄　○○頭品頂戴山東巡撫臣任道鎔跪　奏爲辦理歴城等縣賑務共用銀米數目開單恭摺具陳仰祈　聖鑒事竊歴城濟陽章邱齊東齊河等處前因桃園决口黃水氾濫爲災徧地鴻嗷深堪憫惻當卽籌欵委候補道譚文煥等查辦賬撫嗣因黃溜續漲商河患民濵州同遭水患灾區愈廣需賑愈多復經寬籌銀兩兼勸捐輸一切籌辦情形業經節次奏報並懇截留本年漕米三萬石接辦冬賑簡蒙　恩准在案查歴城濟陽二縣均于急賑之無自九月初一日起加發兩月普賑外分極次每大口發錢一千二百文小口减半並將齊河被淹最重之十三莊一律散賑至截留漕米以一萬五千石提解本色分運歴城濟陽於十一月間接辦冬賑大口發不一斗小口　减其半下餘一萬五千石飭提折色應用並搭盖煖廠散放棉衣蓆片附近桃園一帶村落爲墟民無棲止又散給存工稭科二百萬斤俾資搭盖棚屋以免露宿號寒歴城境內西閘香河等工有關水利農田年久失修幾成平陸復派民挑控以工代賑事事格外從寬務令均沾實惠比因冬月初十日凌汛漲發濟陽漫溢出槽城鄕復遭水患間有損傷人口倒塌房屋當經嚴飭印委各員迅速加賬章邱縣亦以積凌過猛續淹十餘莊並秋間漫水下注西北鄕一帶受灾甚重除動用積谷及發銀四千兩外又據禀請續發銀四千兩以資分賑商河惠民濵州三處被淹在歴城等縣之後委員督同地方官隨查隨放商河係一律極貧普賬兩月惠民濵州二處情形輕重不同極貧放賑兩月次貧放賑一月復將上年所捐積谷加賑極貧此外波及災區如齊東縣於辦賑之外續以積谷利津化等處亦均酌放積谷統一計節次所賑錢米以一人計之尚不爲多以一戶計之已爲不少復派放賑委員周歴察看凡屬灾區皆可稍蘇涸轍自桃園合龍之後下游水漸消涸無悞春耕並可補種春麥民情極爲安　此先後辦理各該州縣賬務之情形也伏查東省本年災區極廣工賑兼施需項甚鉅臣督同司道籌捐接濟興提存庫欵隨時勻撥各属均飭工賑局司道督同印委核實辦理一抵放完之後卽將戶口錢米數目按莊榜示以杜弊端截至現在止計共賑過歴城等縣灾黎四十六萬餘名口兼之以工代撫並於捐項內協撥皖賑一萬五千一百三十八兩統共用銀十七萬九千餘兩米二萬一千餘石棉衣一萬八千餘件內除先後提撥司道庫南運局及漕米折價共銀十四萬八千餘兩臣與司道以下各員共捐銀四萬八千九百兩又紳商共捐銀四萬五千餘兩兹據報除撥用外尚存銀六萬二千餘兩米七百六十躲石各實導年首雖可數針惟來春青黃不接爲仔向長胞啊此款傷備鄴辦春賜之需州抑無還無鑑手州賑各官紳均屬急公好義凡銀數較多者擬懇　天恩援照直𨽻賑捐章程酌給　封典虛銜捐資在一千兩以上並准照例建坊以資獎勸統由臣逐一查明具奏據工賑局司道會詳前來理合將放過戶口收支銀米各數緒具清單祇呈　御覽除咨部查照外謹恭摺具奉伏乞　皇太后　皇上聖鑒訓示謹奏軍機大臣奉　旨該部議奏單併發欽此○○張之洞片　再准吏部咨十一月十一日奉　上諭山西布政使方大湜着來京另候簡用欽此自應遴員接署以便方大湜交卸北上查按察使松椿心地慈良任事明爽前曾兩攝藩篆於晉省吏治度支均極熟悉堪以署理至所遺𣳻篆本應接署惟恭閱邱抄松椿已奉　旨調補直𨽻按察使山西按察使　蒙　簡放口北道奎斌到任必當不遠若再委道員署理𣳻篆又須一一遞署徒多紛擾於政事轉致廢閣當經飭令松椿以𣳻司兼署除檄飭遵照外謹附片奏明伏祈　聖鑒謹　奏軍機大臣奉　旨知道了欽此　○○岑毓英等片　再現署雲南糧儲道崇繕應卽飭　迤東道本任以重職守所遺糧儲道篆務查有迤西道熊昭鏡才識練達辦事精詳堪以調署遞遺迤西道缺查有遇缺前先補用道翁道鴻才具精明任事勤幹堪以署理至現署迤東道苑文達俟交卸回省另行差委除分檄飭遵外謹合詞附片具陳伏乞　聖鑒謹　奏軍機大臣奉　旨知首了欽此　○○奴才錫祉跪　奏爲病難速痊懇請開缺調理恭摺仰祈　聖鑒事竊奴才前因染患風寒屢次蒙　恩賞假調理在案惟自請假以來服藥過多以致大傷元氣視在腰腿軟痛步履維艱一時難望就痊伏思奴才所管鑲藍旂蒙古副都統差務緊要曷敢以病軀久曠職守合無仰懇　恩俯准奴才開缺調理一俟稍痊卽當泥首　宮門求賞差使斷不敢自躭安逸有負生成所有奴才因病未痊懇請開缺調理緣由謹恭摺具奏伏乞　皇太后　皇上聖鑒謹奏請　旨奉　旨已錄　○○李文敏片　再各省學政所延閱文幕友例應將姓名籍貫咨明督撫查核奏　聞茲准新任江西學政臣陳寶琛咨稱署中所延閱文幕友七人係湖北拔貢生王樹藩福建舉人楊鴻祺江蘇附生洪熙福建拔貢生黃增福建監生李敬江增生倪曾沐福建舉人林百棨等因咨曾前來臣復加察訪無異理合循例附片奏　聞伏乞　聖鑒謹奏軍機大臣奉　旨知道了欽此　○○光祿寺卿督辦船　臣黎兆棠跪　奏爲恭謝　天恩並報明微臣回籍就醫起程日期恭摺仰祈　聖鑒事竊臣於十月十四日因病日增劇奏請給假回籍就醫十一月二十三日承准軍機大臣奉　旨黎兆棠着賞假兩個月回籍就知一俟假滿卽行回工現在船廠一切事宜務令呂耀斗認眞督率妥爲經理欽此臣當卽恭試香秦望　闕叩頭謝　恩伏念臣疉受生成深晣病朽面江湖而懇　闕假歸猶捧丹忱效犬馬以酬　知未老敢渝素願屢蒙　置詔備荷　優容感激涕零不能自己現在怏船業經下水廠中赶速镶配不日便可試洋所有應辦工程事宜及一切料件存欵提調呂　斗儘可付託臣於日內交代明白切囑認眞妥辦甚總理船政木質關防並交該　敬　對藏遇有事關緊要應行奏報者令其就近禀請閩浙督臣代奏以重廠務臣於十二月初三日快船下水後卽乘輪船回籍就醫倘沐　聖慈福庇早日就痊仿當　遵　　　馳西工次斷不拘泥假期稍躭安逸所有微臣起程日期並感激不忱據繕摺叩謝　天恩附驛陳明伏乞　皇太后　皇上聖鑒訓示謹　奏軍機大臣奉　旨知道了欽此 
 
 

Page 10

 
 
[京報第三百五十號]  
[光緒九年正月二十四日京報全錄]  
　　宮門抄○上諭五道錄前○發抄　旨五道○尚書恩等　奏爲會議具奏摺○將軍銘等　奏爲審明按例定擬摺○總管瑞等　奏爲循例奏　聞摺子○正月二十四日禮部宗人府欽天監正黃旗値日無引　見○王德榜前往浙江請　訓並請假三個月○岳林請假十日○禮部奏泒知貢舉　泒出福錕張佩綸○召見軍機　貴恒○發抄　何璟奏遵查遊擊施才學被叅各欵覆奏奉　旨着籍所请兵部知道欽此○又操演軍火估需工料奉　旨該部知道欽此○又澎湖營都司郁文麟補浙江海門營　擊奉　旨兵部議奏欽此○又浙省軍政暫緩舉辦奉　旨着照所請兵部知道欽此○又台灣北路恊右營遊擊福印病請開缺囘旂奉　旨着照所請兵部知道欽此　○○禮部等部禮部尚書臣恩承等跪　奏爲會議具奏事准順天府咨呈稱具奏原案增建號舍一摺奉　旨依議欽此抄錄原奏咨行核議等因到部查京奏內稱本科京圖應試人數最多展建墻垣搭盖棚號幸資于子坐息安靜完塲而際此人文日盛咸各踴躍觀光　畿輔應試人數旣增兼之輪舶通行南皿中皿各生更多及期來集就本科人數核之已有一萬五千而號含祗有一萬三千一百餘間尚須除去井號底號及瞭望亭左近各號另留謄錄書手坐號棚舍隨在可虞士子固視以爲苦卽鄕試書手已增至一千五百人每至急求罔應不得不移其坐號以資士子究之亦非久計揆諸現時要䇿必須增建四千號方可敷用仍須屇時知照國子監及順天學政按計坐號錄送庶不至臨時窘於措施查同治九年前尹臣奏請增建號舍經禮部會同議准添建號舍三千間擬請查照成案分別擬辦所有應展地基於此次考　謄錄完竣以後飭令大宛二縣前往查勘本科新建圍墻以內可增建八百餘間向北展　總布胡同可建三千餘間究竟地界若何展寬工程若何估計應俟奉　旨後由部請　欽派大臣酌度情形具奏辦理惟本科展建圍墻本係應急權宜之䇿現擬添建號舍必須從速集事諸凡勘展地址遷移房舍以及需欵估工集料均宜及早籌解俟明春會試塲試竣卽行興工期於六月間蕆事所有添備號板刻印號戳等事須接踵赶辦始能事期豫立不　急就爲難是此次籌辦情形尤亟於同治九年之舉者也應請　旨飭下禮部戶部工部查照成案迅速核議一節詳細情形再行隨時奏明辦理等語禮部查例開各省貢院添建號舍該督撫核實具題其動用公項及估計興修各事宣由戶工二部定議等語又查事興以來各省加廣學額中額曾遇鄕試人數增多號舍輒不敷用是以江西湖北四川山東河南等省先後奏請添建號舍均經臣部議准各在案又同治九年據順天府奏請添建貢完號舍當經臣部議覆以順天府近科鄕試增搭棚號徹夜燈火　在驚心一遇風雨之期士子更視棚就爲畏途且聚千百士子於一棚防範稱疏難保無傳遞槍替等弊擬准如該兼尹等所請添建號舍三千間等因奏准亦在案今據順天府以　畿輔人文日盛應試人數旣增兼之輪舶通行南皿中皿各生更多來集本科搭葢棚號隨在可虞士子固以爲苦卽書手坐號移資士子亦非久計均係實在情形所請援案增建號舍之處自係爲體恤寒畯愼重科塲起見且於防範傳遞槍冒等弊較爲周密臣等公同商酌所有順天貢院號舍擬如所請准其增建並於明春會試塲竣卽行興工期於六月間蕆事仍由順天府屇期知照國子監及順天學政按計坐號錄送俾不致臨時窒碍至所稱　欽泒大臣酌度情形估工集料等語工部查順天貢院應增建號舍工程旣據禮部擬如所請准其增建應俟奉　旨後　由工部咨取各部堂街開單奏請　欽派大臣前赴貢院先行查勘地勢並將應務處所據實勘估奏明辦理至所稱需欵宜及早籌辦等語戶部查前於同治五年正月間臣部具奏順天貢院號舍工程按照估數以四成實銀由部給發又九年九月間據順天府府尹等奏請增建貢院號舍經禮工二部議准所需工料銀兩臣部會議按照四成實銀由該大臣請領各在案今據順天府府尹等奏援案增建貢院號舍旣經禮部議准所需工料銀兩應俟勘估後由承修大臣照章以四成實銀咨部讀領以資修建所有臣等會議緣由是否有當伏乞　聖鑒得此摺係禮部主稿會同戶部工部辦理合併陳明爲此謹　奏請　旨奉　旨已錄　○○奴才銘安玉亮跪　奏爲審明疏遠族屬詐冒承襲世職按例定擬恭摺仰祈　聖鑒事竊於光緒八年九月十二日據額穆赫索羅佐領多明阿呈據披甲六品藍翎富倫泰控稱伊堂叔祖披甲六品頂戴平喜出征陣亡於同治六年經部議給雲騎尉世職平喜乏嗣　係堂姪孫因在軍營被平喜無服族姪開豐阿揑稱平喜之子詐冐承襲後歴保防禦儘先佐領並賞戴花翎補授三姓防禦迨毋由營撤回向開豐阿查詢襲職原委詎開豐阿末理因此爭訟等情將原被送省經奴才等批飭刑司審辦兹據該部員等集訊錄供禀請核辦前來奴才等親提研鞫緣開豐阿係額穆赫索羅正白旂多明阿佐領下雲騎尉世職歴保花翎儘先佐領新授三姓防禦係陣亡平喜無服族姪富倫泰係平喜無服族孫平安係額穆赫索羅原品休致佐領與平喜同宗無服咸豐三年間平喜出征蒙保六品頂戴藍翎後與賊接手陣亡經部議給雲騎尉世職平喜無嗣其胞兄二人亦故並無近支應襲之人僅剩平喜二胞嫂何關民一人並有無服族孫富倫泰出征未回六年間奉文飭傳平喜後人承襲雲騎尉世職經佐領平安向昔存今故之旅長西穆恁管旗務領催魁陞　向平喜胞嫂何關氏要應襲之人報送何關氏因無近派惟有富倫泰與平喜纔出五服富倫泰出征未回開豐阿在家聞知向何關氏懇稱願襲世識祭掃平喜祖塋並允接何關氏至家養贍何關氏因貧應允開豐阿隨與西穆恁魁陞等商妥開豐阿揑稱是平喜之子於同治六年經西穆恁等將開豐阿送至該旂佐領平安處告知前情平安未允開豐阿再三央懇平安始經繪譜具文將開豐阿送省承襲西穆恁魁陞平安並無受藏情事迨平安調任爲拉廂白旗佐領因年老准令原品休致開豐阿由部引　見旋回將平喜胞嫂何關氏接養家中七年十二月間富倫泰由軍營撤回查知開豐阿不應承襲並平喜祖塋無人經理正欲控告不意八年奉泒出征是年開豐阿因帶隊剿賊出力　保藍翎儘先防禦後又保儘先佐領賞換花翎光緒八年札調來省補授三姓訪禦適富倫泰由軍營撤當向開豐阿查問承襲情由開豐阿答以不知富倫泰氣忿卽以開豐阿係疏遠族屬揑稱平喜之子在前任佐領平安處轉報承襲等情呈控經該佐領是送到省集証訊明奴才等親提嚴鞫據供前情不諱詰無另有不法別情案無遁飾查例載凡世職將族屬疏遠之人詐冒承襲已經　官襲過者朦混繼立之世職照　養子冒襲律發邊遠充軍保勘官首先出與保結者依律减等又律載不應爲而爲之事理重者杖八十各等語此案花翎儘先佐領新授三姓防禦世襲雲騎尉開豐阿因無服族叔平喜出征陣亡議給雪騎尉世職奉文調取承襲之人平喜絕嗣近支　無承襲之人該員起意揑作平喜之子詐冐承襲宜屬不法自應按例問擬開豐阿應請　旨革職並雲騎尉此職一併斥革合衣族屬蔬遠之人詐冐承襲已經到官襲過者照乞養子冐襲律發邊遠充軍例擬發邊遠充軍俟奉　覆解送奉天府衙門定地充配折責安置原保官休致佐領平安訊無受賄重情惟因開豐阿央懇輒繪譜具文報送承襲咎　應得應普請　旨革職停俸與首先出結之何關氏均于開豐阿所得軍罪律上减一等各擬杖一百徒三年平安年逾七旬何關氏係屬婦女均請照律收贖　取贖銀入官富倫泰所控得實惟與平喜亦係疏遠族屬輒揑稱係平喜堂姪孫殊屬不合應照不應重律擬仗八十革去披甲頂翎鞭責發落西穆恁魁陞均毋庸議開豐阿所支俸銀例應追繳入庫平喜所遺雲騎尉世職並無近支應襲之人照例永不得襲除將供招咨送刑部並報明兵部外所有審明詐冒承襲世職按律定擬緣由是否有當理合恭摺具奏伏乞　皇太后　皇上聖鑒勅部核議施行謹奏軍機大臣奉　旨刑部議奏欽此　○○𤍠河正總管奴才瑞芳副總管奴才世序跪　奏爲一年用過經費銀兩數目循例奏祈　聖鑒事查光緒六年分熱河園內各處用過經費銀兩數目上年業經恭摺具奏在案除用存銀一千三百九十二兩一錢二分三厘嗣據河屯恊副將等交納光緒七年分房租地墓銀三百八十三兩一錢八分九厘由新添孀婦　瞻用餘銀內撥歸銀六兩舊管新收通共存銀一千七百八十一兩三錢一分二厘光緒七年正月至十二月連閏月熱河園庭內外各廟年例應放香燈供獻口分曁園塲　敦仁鎭遠神祠　恊義昭靈神祠香燈更燭等項一年共用過銀四百二兩二錢六分五厘除用存銀一千三百七十九兩四分七厘八於光緒八年應用所有光緒七年分用過經費銀兩理合恭摺具奏並照例造冊呈報總管內務府查核謹将用過銀兩細數另繕清單恭呈　御覽伏乞　皇太后　皇上聖鑒謹奏軍機大臣奉　旨該衙門知道單併發欽此 
 
