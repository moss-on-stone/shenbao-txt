# 1909 - 236 - 4913138

 

Page 1

 
 
   
 
 

Page 2

 
 
   
 
 

Page 3

 
 
　　今日本報目錄 
　　第一張　論說　專電　緊要新聞一 
　　第二張　緊要新聞二　分類新聞　清談　短篇小說 
　　第三張　各省籌辦諮議局　本埠新聞 
　　第四張　要件　小說　國外新聞 
論說 
[商務總會歡迎海軍大臣感書] 　　十五日下午四時。本埠商務總會各職員。假靜安寺路萬國體育會。恭請籌辦海軍大臣洵貝勒薩軍門飲讌。賓主盡歡。酬酢如禮。斯會也。非同尋常歡迎歡送之虛文。實為我國上下一心之表證。而將來商業之發逹。國家之富強。蓋於此預決之矣。 
　　今中國當積弱之時。人人有自強之望。顧欲強國必先富國。欲富國必先興商。農之所出。工之所成。必待商人以為之紹介而入於市。則其利乃溥。故商人者。實立國之要素也。海通以來。東西列強。莫不致力於商戰。以為富國之媒。而我國商務乃日衰。我國國勢遂日弱。此無他。交通時代之商務。不競爭於國內。而競爭於國外。故必恃國力以為之。保護。仗軍力以為之先驅。蘇彝士開通以後。英國商業。所以獨霸東方者。其海軍力足以睥睨一世也。長委列賓戰爭以後。美國商務。所以突進千里者。其海軍力亦有蒸蒸日上之勢也。商業之盛衰。一視海軍力之強弱以為衡。故今日欲求富國必先興商欲求興商必先厚其海軍力。此必不可易之次序也。我國北自大沽煙臺。南至吳淞舟山寗波溫州。以及福建之金廈。廣東之雷瓊。綿亙及七省。計程逹七千馀里。皆為商務繁盛之區。而滬瀆一隅。萬商雲集。六通四闢。悉基於此。不但為灌輸內地之總滙。且為航行各國之中樞。果其海軍成立。則人人有倚以自固之心。即人人有立於不敗之勢。況乎南北美洲。南洋羣馬。無地不有我華僑之足跡。間有一二口岸。商業生死之權。且操自華僑之手。顧近年以來。國力衰弱。不足為之保護。往往受他人之虐待。非拂袖言歸。即坐聽剝削。而商務因之衰落。使有一枝海軍。常遊弋巡護之。我決其必不至是。然則商界之有賴於海軍。不尤彰明較著者哉。 
　　我國從前亦嘗興辦海軍矣。南洋一軍。覆於馬江之役。北　一軍沈於渤海之西。而國家千馀萬之鉅欵。頃刻之間。全歸消減。今日欲謀規復。不能不以寬籌經費為先。然我謂規復海軍。經費固為最。要而人才尤要中之要。從前海軍之失敗。卽坐是也。今洵貝勒以年少英。明之貴胃薩軍門以富有閱歷之大臣。不畏風濤。不嫌勞苦。既在國內考察以定。應辦之事項。復擬國考察。以為取法之資料。其必能一洗從。前之積習。大啟後來之宏規。固可預知。而亦中國全國之人。所殷殷切望者也。洵薩兩大臣行事如何。雖不能加以臆斷。然我聞洵貝勒答商會之頌詞。有謂國家處積弱之勢。公法既不足以相持。公理亦無由而相喻。及是而圖自強。所貴上下一心。臥薪嘗膽。不以故步自對。惟是南北海疆。綿亙數千里。船械之費。駕駛之人。至繁至贒。非可咄嗟而辦。創立之始。周咨實騐。不厭求詳。任重事殷。本爵大臣悚然懼矣。第撫躬循省。念朝廷委用之專。與貴商紳屬望之厚。時勢所迫。敢不勉為其難。古人有言。九仞之山基於覆簣。七級之塔功在合尖。今貴商紳界雅意殷拳。顧此時艱。惟望協力同心。匡予不逮。則兵力日厚。國勢日張。保商保民。在此一舉云云。又聞薩門在京時。有人建議。奏請設立海軍專部。以重事權。薩軍門謂設立專部。自為將來必辦之事。但今尚非其時。並謂各國海軍之進步。日異月新。昔之所稱為精美制度者。今已陳腐不能適用。今朝廷銳意圖強。興復海軍。以余對於海軍。稍有所知。委以重任。然余留學海軍。係三十年前之事。彼時各國之海軍制度。尚未完全。今若採用舊制。設立專部。勢必貽笑全球。故今日首應派遣學生。留學各國。并親赴東西洋考察各國現行海軍制度。然後方能參酌取法。設置專部。此時軍艦未成一艘。軍港未定何處。若先立海軍部。是徒糜巨欵。無裨於事云云。據此以觀。兩大臣謙抑之忱。見於言表。將來考察竣事之後。必能極力籌辦。以滿我人民之望。無疑義也。西哲有言。能受言者能辦事。我於兩大臣見之。益於兩大臣望之矣。 
　　今籌辦海軍事項。業經奏定七年成立。即以宣統元年為第一年。宣統七年為第七年。其中如清查舊艦。增造新艦。查勘軍港。改良船廠。擴充舊有學堂。添辦新立學堂。分配官缺。實行徵兵。設立專部。天辦大學等事。不勝其繁。以兩大臣之精明強斡。固不患其事之不舉。然千慮必有一得。芻蕘亦有可採。我願兩大臣益充具謙抑之懷。博搜人才。廣釆衆論。則事半而功速。海軍之成立早一日。即利權之保全早一日國家奚患不能富強哉。 
 
 
 

Page 4

 
 
專電 
[電一（北京）] 　　駐藏大臣聯豫溫宗堯電奏械彈缺乏設或有事必致坐困現叅贊應練新兵五千名已經招募藏地偏僻軍械難購請飭川督酌撥愈速愈妙欵當繳還 
[電二（北京）] 　　樞臣會議財政關緊重要唐紹怡所查各節迄未呈覽應請簡派重臣前往各國悉心考察 
[電三（北京）] 　　學部招考留美學生報名者已及千人 
[電四（東京）] 　　墨西哥國門的利。市因聖加太利那河水發溺死數千人。無家可歸者三萬人。損失三千萬元。門的利由谷鐵路亦被衝損。屍骸流布數英里之遠水退後饑荒疫癘必甚可慘該處現無飲。料被水各町街燈火亦均破壞。 
[緊要新聞一]  
[馬亮又奏藏僧負固情形北京] 　　成都將軍馬亮。兩次電奏藏僧聚衆奉寄諭善為解散各節迭紀前報現聞該將軍以藏僧雖經解散。然與趙爾豊積仇甚深。恐有不測。故又有電奏到亦。略云藏僧齊集至二千人之多立志與亮為難雖經亮一面派兵彈壓。一面親自善為勸喻。費五日之力始陸續解散。但聲稱趙爾豊如欲仍前暴戾。我等決不能聽從等語。竊維該僧衆等與趙爾豊積仇過深早在聖明洞鑒經已電飭趙爾豊不再深入惟趙爾豊處兵力太單寡不敵衆。應否再飭趙爾豊遇事勿稍操切。致激事端。亮為綏靖邊圉起見是否有當伏候聖裁 
[政府準添駐藏參贊詳聞北京] 　　○駐藏大臣聯豫溫宗堯。遵旨明白回奏添簡幫辦叅贊一事略云添設幫辦擬請駐紮前藏。叅贊擬請駐紥後藏。並奏保堪充幫辦叅替者四人政府接電以駐前藏者已有多人似可不必再添因請降旨準添叅贊一人。而錢錫寶原在奏保四人之列。遂命作為駐藏叅贊。聞當日并有電旨命聯大臣於馬亮或溫宗堯兩人之中酌定一人常駐前藏。不必另添幫辦云 
[藩部派員考查蒙藏刑律北京] 　　○理潘部。壽尚書屢與政府提議改良蒙藏刑律事宣現聞已經決議由理藩部奏派專員前往蒙藏等處。調查現行弄。律並將土司刑律情形。就近考察。以便妥議書一改良之法至此項專員即由該部理刑司內揀員奏派並聞已派定某某六人。不日即行出京。 
[資政院奏呈續訂院章北京] 　　○資政院。奏稱臣等前於光緒三十四年六月初十日具奏逐次擬訂資政院院章一摺內開院章目次首總綱次選舉次職掌次資政院與行政衙門之關緊次資政院與各省諮議局之關緊次資政院與人民之關緊次會議次紀律次秘書廰官制次經費凡十章現在第一章總綱第二章選舉業經臣等詳慎擬訂其馀八章俟臣等會同妥議逐次釐訂陸續奏聞等語奉旨俞允在案臣等旋即商同協理幫辦各員將原奏目次。職掌以下八章。悉心擬議分別屬草。務與現定諮議局章程無相牴牾即為將來上下議院法之根本章草案。一律組定。其總綱選舉兩章原奏會經聲明如有應行損益之處容由臣等體察情形再行隨時更定奏明辦理迭經臣等詳加覆核將原奏選舉一章。酌量候正。仿照諮議局章程體例。改第一章目次為議員。專詳資格額數分類任期等項。而以選舉詳細辦法。一律歸入另定選舉章程內。以免淆雜而便遵循伏查欽定逐年籌備事宜清單內開頒布資政萬人。損失三千萬元。門的利山谷鐵路亦被衝損。屍骸流布數英里之遠一律告成自應及時具奏。請旨欽定頒布。除選舉章程及各種細則由臣等另行籌擬隨時奏陳外茲謹將改訂原奏兩章及續訂八章。一併繕具清單恭呈御覽（章程載第四張要件欄） 
[海陸軍部與軍諮處之權限北京] 　　○樞府以籌辦海軍現經設置海軍處。卽為設立專部之先聲。亟應明定責成權限。昨將所擬辦法咨行各省略稱各省大小兵艦向無切實查驗以至朽壞損折者甚多往往不合海洋戰鬥之用查籌辦海軍處為統一機關。所有編練艦。隊添置新艦各事。均應歸。處中管辦。其各省原有兵艦統俟此次管理大臣海軍提督分往查騐後酌定合用不合用分別刪除增造此後南北閩粵。各洋兵艦統由海軍提督節制調度。並隨時巡閱一切以一事權而重責任其編隊造艦詳章俟由籌辦海軍處會擬奏定即便頒行照辦 
　　又以陸軍部奏定籌備事宜清單內開宣統七年設軍諮府統率海陸兩軍現已設有軍諮處雖名稱略同而界限不得不清蓋軍諮處獨掌用兵。陸海軍部則皆專司行政。是軍諮處與陸軍部暨現設之海軍處。立於三權並峙之地位統。歸大元帥統。率軍諮處得承大元帥之命令知照陸海軍部行事將來陸海車成軍之後再特設統率兩軍之總權關。或即名之曰。軍統府。此府卽可上承大元帥意旨下統海陸兩軍云 
[粵鄂兩省認籌海軍經費] 　　○護粵督胡。準度支部歌電內開六月二十八日籌辦海軍大臣奏遵擬海軍基礎辦法一摺奉硃批依議欽此原奏內稱統計入手用欵約需開辦經費一千八百萬兩。常年經費二百萬兩。請飭度支部迅速設法籌撥並飭各省督撫協同籌畫又預算清單內稱開辦經費內　關　軍港等費共需銀一　五十萬 
 
 

Page 5

 
 
兩請　發給五十萬兩馀一百萬兩俟明年再撥其購船經費共需銀一千六百五十萬兩請分四年勻撥各等語除由本部於萬分竭蹶之中認籌開辦經費五百萬兩外其馀應歸各省分籌協濟貴省能籌若干。務希通盤籌畫。認定確數迅速電覆。以便入奏。護督接電後查本省籌解京協各餉向來多由藩運二司善釐兩局及關務處五庫分籌。今準部電飭籌海軍開辦常年各費為數甚鉅究應如何分認籌解。應由善後局會商各司局處通盤籌畫。認定確數。妥議詳辦 
　　鄂督陳小帥。準度支部電同前因以海軍為自強要圖庫欵雖極支絀不得不力為其雖已與江漢關道齊耀珊觀察當面議定在漢關勉籌十萬兩。更於宜昌沙市兩關合籌五萬兩。藩庫糧庫監庫合籌十五萬兩。共湊成三十萬。兩昨已分飭該司道等照數籌撥又小帥接籌辦海軍事務處陸軍部虞電內開陸軍部現將各省水師標營一切事項文卷劃歸籌辦海軍事務處管埋嗣後凡有關於水師事項。逕報籌辦海軍事務處核辦。再本爵大臣定日巡歷各省察看海軍事宜凡水師應行引見人員暫停咨送除咨行外先行電聞 
[海軍大臣抵滬三誌] 　　海軍大臣洵貝勒。海軍提督薩軍門。抵滬詳情已兩紀本報昨日早晨駐滬比國總領事兼瑞典國領事薜福德。君英國領袖副領事巴爾敦。君法國總領事羅福嘉。君副領事博君。德國領事米雷爾。君奧國領事貝瑙爾。君俄總領事闊雷明。君義國領事計細。君日本總領事永瀧久吉。君稅務司好博遜。君理船廰戴理爾。君前中國海軍洋副提督麥士尼為能。君美國總領事韓慈敏。君松江提督劉光才。蘇松總鎮徐傅隆。提右營陳豹臣。守備易棣堂。上海縣田寶榮。海防廰查燕緒。松滬釐捐局總辦劉篤烈。陜西特用道姚福同。等中西各員均至洋務局行轅稟見午後兩大臣乘雙馬車。復至滬南製造局閱看前日未閱各廠。晚即駐節局內。定於今晨十時。由製造局碼頭。乘坐鈞和兵輸。駛至淞口換乘北洋海圻兵輪。前往寗波象山。會勘軍港。浙撫增中丞先派從九品陳子立前署浙江浦江縣瞿芷垣來滬迎迓 
　　又聞前日下午四時本埠商務總會各職員假靜安寺路萬國體育會恭請兩大臣飲讌時商會各職員。以興復海軍後。我國商界。有所倚賴。得與各國爭衡。莫不歡忻鼓舞。而洵貝勒毅然從事。亦深以保商保民為已任．茲將頌詞答詞錄左 
　　頌詞。國家建威銷萌莫要於整軍經武近自陸軍成立觀聽一傾而聖諭煌煌又有規復海軍之舉我王爺殿下偕薩軍門銜命南來周巡海道所以度宏規善始事也竊維國家之有海軍關係於國權者甚大北自渤澥煙臺南至吳淞舟山寗波溫州以及福建之金廈廣東之雷瓊綿亙七省計程數十里無事以資潘衛有事以備折衝而滬瀆一隅萬商雲集六通四闢悉基於此人人有倚以自固之心即人人有立於不敗之勢然則商界之有賴於海軍不尤彰明較著哉茲辛我王爺以知深勇沈之姿任振派詰戎之重提挈綱要創制顯庸又得薩軍門相助為理異日組織完備不難雄視壞　循下壽弋治之烈　波黃海之功奚足道也節麾蒞止中外實觀企仰德　同符素願況值憲政方　　　　　海軍敷　之模商𦀵等躬逢斯盛不禁歡忻　　勵芭館書愛串祝　　賞　　是為　 
　　答詞。本爵大臣同薩軍門欽奉　諭旨籌辦海軍出巡過滬　即貴商紳界歡迎之辭並示海軍關係之大既惑盛意彌增企悚竊念國家處積弱之勢公法既不足　相持公理亦無由兩相喻及是而節自強所貴上下一心臥薪嘗瞻而取自封於故步哉惟是兩化海疆綿亙數千里甫械之費駕駛之人至繁至賢非可咄嗟而辦創立之始周咨實驗不厭求詳任重事殷本奪大臣　然懼矣第撫躬循省念朝廷委用之專與貴商紳屬望之厚恃勢所迫取不勉為其難古人有言九仞之山基於復簣七級之塔功在合尖今貴商紳界雅意殷拳顧此時艱惟望協辦同心匡予不逮則兵力日厚國勢日張保商保民在此一舉斯則本府大臣區區之苦衷也 
[京師近事] 　　恭辦德宗景皇帝喪禮之王大臣。原議凡有重要差務者應將在行宮駐班事宜變通輪值現各王大臣商定除欽派他項差務不克前往外。其馀均須赴陵輪流駐班。以昭敬肅。至各王大臣有掌管重差印鑰者應即臨時奏請派員暫行佩帶 
　　禁衛軍大臣。前調兩江督綀公所總叅議舒清阿。充該軍第一標標統後標統即隨端午帥來京與禁衛軍大臣會商該軍事務現午帥以北洋需才仍將標統調回故標統一缺。經濤貝勒仍派王廷積暫行充任。 
　　軍諮處。新定章程將次入奏一節已載本報聞此次所定新章除軍諮大臣外設有軍諮使等缺並。設弔一二三四五司廰分。管海軍各項事務 
　　海軍處。因籌欵維艱暫緩設立專部所有應辦事件統歸海軍處王大臣管理惟海軍應辦事件甚多奏摺公文更形繁雜某大臣日前商諸樞府擬添提調一員。管理文牘各項事件。諸大老均甚贊成不日當見明文 
　　會議政務處。王大臣因此後本處應與度支部會議財政事宜甚多擬另派專員管理以專責成聞現以民政部林賛虞。侍郎素極斡綀且於財政甚有心得。議即派充本處財政提調。 
　　會議政務處。王大臣會同稅務大臣議商要政一事現悉所議之事除增設某省稅關更訂稅章外。並有奏請添簡稅務大臣。之說 
　　民政部。丞廰與叅議廰相距頗遠近日提議將丞廰移近叅議廰。以便堂官有諮詢事件可免往返之勞 
　　日前吏部咨國史館。文云前準咨稱已故兩廣總督毛鴻賓勳勞卓著經前山東巡撫袁樹勛奏準開復處分並付史館立傅咨取該故督生平事蹟前來現經本部將該故督事蹟檢查齊畢。隨文咨送貴館。查照辦理 
　　度支部。原定清理財政局章程以撙節經費為要素現查各省奏報設立財政局。多有於原訂局員以外。設有提調幫辦等名目。殊覺浮濫擬即通飭各省。除原訂章程應有各員外。一律裁汰。併須將辦事詳細規章報部查核 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[大元帥軍服召見禮式北京] 　　○總統海陸軍大元帥軍服禮式。現由禁衛軍大臣擬就製成進用。聞嗣後召見軍官閱視兵隊。即御此項軍服。以符立憲國大元帥之體制 
[重申度量衡局之辦法北京] 　　○農工商部。前將劃一度量衡制度總表圖說以及推行章程頒發各省設局籌辦在案現又重咨各省此事關係憲政所有局長一缺。甚為重要。派定後須報部加札。尤須會同商務總會。及各分會。協同調查。庶可周詳而免阻隔 
[西報譯要] 　　昌圖華弁遶赴寬城子。字林報載十五日東京電云滿洲昌圖府有中國武弁等六十九名。逃干寬城子。因與新統兵員意見不合之故。 
　　韓國租界交涉作罷。又載同日東京電云中國擬在高麗設立租界。專備華人居住一事。已由兩國一再會商。因關於警務權及地土主權兩端彼此意見枘鑿。故該交涉已作罷論。 
　　廣東土商違章被逮。泰晤土報載同日香港電云廣東官塲因當地土商藉詞新定鴉片入口章程。過於苛刻。不允遵章領取執照。故將某土商逮押。以候訉辦。各土乃停止貿易。香港運往廣州之土。已於本月初八日截止。綜計一星期。中香港土商損失之數。約逹洋十五萬圓。至二十萬圓上下。各英商已稟請駐粵英總領事。竭力與華官交涉。使將拘押之土商釋放卒無效力。 
　　英議院問答中國路事。文滙報載十六日倫敦電云國民黨議員琴萊爾君在下議院起問張之洞對於滙豊銀行輪借粵漢鐵路債欵事宜之企畫。政府如何對付殖民地次官西萊中佐答稱該路築造經費設須借用外欵。如他國之條欵。並不優於英國。則須儘英承借。惟德人所呈之條欵。中國因其較英利便。故已嘉納。琴萊爾君復問九廣鐵路何以能與航路爭利。西萊中佐答稱直接之利非可討論。惟有間接之利。得之於商務。至此路建築費溢出預算一節。亦無足為異。蓋原定之預算本不以為精確也再此路之建築實由香港政府承允。云 
分類新聞 
政界 
[調查粵省銀幣習慣答問表。廣東] 　　○廣東清釐財政局監理官奉度支部劄飭調查粵省市面行用銀幣習慣特刋就答問表札發各屬飭即逐一查明限文到一月內答覆繳局其答問表計開（一）中外銀幣種類甚夥該處市面通用之銀幣共有幾種並各重量成色相去幾何（二）中外銀幣有一元半元單毫半毫又有三分六分等該處市面以用何種為多（三）銀毫一項除本省鑄出之雙單龍毫外尚有香港之雙單毫半毫及江南湖北等處之雙單毫該處市面以何處所鑄為最信用（四）本省所鑄龍元與外省龍元及各國銀元互相兌換應否賠補銀水井某種須貼某種銀水若干（五）市面用銀一兩與用銀元七錢二分以何者為便利其以銀元或銀毫交易擴充是否均論元數抑仍以兩數計算（六）外省所鑄銀元銀毫本省各處市面有不能通行者此何以故（七）銀毫兌換大元如何準折何以貼水時有高低（八）洋銀與紋銀互相兌換其準折之數如何（九）粵省市面從前習用零碎銀兩自銀毫盛行已無復使用碎銀者未知該處尚有仍前習慣否（十）各處所用平碼不一如司碼平庫平市平及九九五九九六九九七之類該處市面通用何種平碼（十一）市面行用僅本省所鑄雙毫其單毫半毫香港所鑄為多其故維何（十二）商家行用大元往往鑿印轉相授受致成爛板未知各處均有此習慣否（十三）本省所鑄銅錢有當十銅元舊日制錢及新鑄一文小錢等項市面究通行何種以何種為多（十四）以銀兌換銅元及舊日制錢或一文小制錢每種價值各若干其價值何以未能一律（十五）本省所鑄銅元何以未能暢行各屬（十六）各屬間有私錢流行應查明共有若干種由何處來每種體式如何價值如何（十七）香港澳門安南所鑄銅元頗有流入各處市面者其體式若何價值若何民間是否習用 
[詳情設立地方自治籌辦處。廣東] 　　○諮議局籌辦處詳督院文云查地方自治一事端緒固極紛繁事項悉皆創始若非先事討論以為舉辦之標準深恐辦理紛歧轉滋流弊當經督飭在處各員妥為兼理次第籌辦暨續奉發之自治研究所章程及購備之宣講書先後分次札發各屬先行研究并借用法政學堂講室附設省城地方自治研究所札飭各所州縣每屬至少選送紳士二人來省聽候考取送所講習為各屬設立研究所之模範至兼理地方自治籌辦一切費用亦由本處所領欵項暫行墊發容俟分別核明詳請憲臺示遵辦理惟本處係籌辦諮議局而設轉瞬九月諮議局成立遵章卽須裁撤彼時專辦地方自治似須預行另訂籌辦處簡章以資遵守除一切詳細辦法容俟陸續酌議具陳并另請刋發關防外所有擬訂廣東地方自治籌辦處簡章各緣由理合詳請憲臺察核俯賜批示祇遵 
[整頓各局處繕發文稿。蘇州] 　　○蘇撫瑞中丞以蘇省釐善後巡警振捐財政調查禁煙房捐等局及營務自治籌辦等處一應公牘文稿均須由總會辦坐辦及藩學臬三司輾轉閱看書行是以核判一稿必須五六日十馀日不等再須數日繕僉發行似此遅延殊非核實辦公之道特通行各局處遵照嗣後一應文稿即由駐局總辦或坐辦主稿書行先行繕僉印發後再補送藩學臬三司等醫書行以免遅誤 
 
 

Page 11

 
 
[巡警員弁分別更委蘇州] 　　○王大令兆甲接充警務處參事官已紀前報茲悉王大令建議蘇城各路巡官以下各員弁均須改派巡警學堂畢業生充當即巡官亦不限定同通州縣且須由撫下札以資整頓已經稟奉撫憲核準飭遵　又聞瑞中丞以中路巡官程開吳因事撤差查有現辦西路巡官李慶榮堪以派令調辦中路遞遺西路巡官差查有候補縣丞王履泰堪令接辦已分別下札又巡警總局札委江北高等警察畢業員黃殿英充東路正巡弁南路四區副巡弁張元熾則調辦南路正巡弁 
[武進鄉董公所開會紀事常州] 　　○武邑鄉董公所總董惲北生君於日前召集各鄉鄉圖董暨保正特開大會提議應辦事件（一）派員宣講地方目治公議以宣講員由城派定經費由鄉認籌（一）各鄉籌備出品會推舉調查員公議儘月內舉定報告籌備所以便尅日調查（一）各鄉低區被淹深淺情形均須切實開報俾邑尊踏勘（一）振興北鄉蠶桑公議擬集股作公司庶易措手議畢由朱稚竹君報告現辦自治各鄉須設立公所方有辦事機關伊會著有淺說發表個人意見遍佈各鄉務請各鄉之人各著意見書儘八月初十日彙齊於鄉董公所庶下次開常會時得以公同研究云 
[札飭尋常盜犯一律解勘浙江] 　　○浙撫增中丞札飭臬司文云準法部咨開宥䘏司案呈準內閣會議政務處咨稱本處核覆法部奏議覆御史吳緯炳奏尋常盜犯請一律照例解勘一摺宣統元年五月初九日具奏奉諭旨依議尋因欽此刷印原奉咨部查照等因前來相應通行浙江巡撫轉行杭州將軍一體遵照等因到本部院準此合將原奏一本札飭札到該司即便查收排印多本分別移飭一體欽遵辦理並呈報杭州將軍仍另備二十同原奏一併繳送備查母延 
[憲政研究會推舉會長武昌] 　　○湖北同官憲政研究會係候補官吏所組織昨發起人邀同各會員到會開議舉辦一切事宜其詳細章程已由張大令炳擬成尚待公衆決議現議先將正會長舉定再議他項辦法惟會長之資格須有左列四項之二者方為合格一品學二資望三科第四補署聞衆意欲公舉陳介菴太守承充會長太守堅辭不就故又有公舉現署首府雙松如太守之說其副會長一席大約胡先春荘鍾溥兩太守何春臺吳蘭池瞿長齡三大令必有中選者此時尚未決定 
學務 
[教育會費尚無著落寗波] 　　○定海教育會費議撥公車費洋九百馀元作為開辦經費撥沈家門轅臺陋規每年約洋一千元及串票每張撥錢三文年約四百馀元作為常年經費當由正副會長稟會廰憲史司馬批云教育會為地方學務機關該會長等組織成立欽佩良殷惟經費一項公車費前由丁紳稟作學堂學生畢業赴試之用現既提撥開辦經費事屬可行將來作何歸還須預為指抵即由會中另呈聲明否則恐屆時學生責難紛紛無詞以對也沈家門臺費早由前府詳定抵作每年彈壓岱由地方漁汛用項現奉財政局清理章程遵將陋規平馀洋價和盤托出報告各憲如何核示此時本府尚未敢擅便串票費前由學堂提撥七文馀為該書辦公之用在案據稱尚有裕如即諭該書等據實明白稟覆核奪 
實業 
[武陽物產籌備所之進行常州] 誌前報茲於十三日起每日下午三時請各業業董五人在商會提議調查方法并將所有物品大致開出其詳細情形則將調查表冊攜歸填註以便徵集倘徵集就緒期間有馀并擬先開一出品會云 
[續請保護漁業公司浙江] 　　○武邑鄉董公所總董惲北生君飭縣保護漁業公司當時董觀察以該商等稟敘未能明晣飭赴原縣稟詳嗣據該商等二次稟請略謂商等擬在柯橋鎮地方創辦源利漁業公司業經稟請飭縣保護茲奉憲批疎忽之憲莫名惶悚查柯橋鎮係山陰縣管轄其朱甫等戶漁蕩歷年向縣完糧領串現因勸導商業力行新政乃紹興郡城風氣未開而柯橋商界愈重守舊鋪戶幾近千家迄今猶無商會商人概不閱報告以京師有商部省城有憲署伊等視為虛妄故職等前稟半為保護漁業半為開通風氣公司資本雖微事關公益仍求迅札由陰縣出示保護以廣漁業等語當奉批示候札飭山陰縣體察情形應否給示並仰將簡章圖說呈縣核奪詳辦 
雜記 
[粵路工程帳房串騙作弊詳誌。廣東] 　　○粵路工程帳房串騙銀兩一案迭紀前報茲聞是日拿獲盧某時適有大股東代表蕭郭等暨董事數人在總理寫字樓商議催令查帳速行了事以免阻礙有人言共濟會提議查帳實為不合卽使公司有弊亦應包容又有言查帳宗旨有意挑剔無非欲洩私憤我們應設法對付現在總理赴京必有表白之日有董事言共濟會改章加重董事薪水到底我們有益惟恐將來爭作董事打破頭顱耳無何尤輝庭將偽單收銀之盧某拿獲入請代理總理羅寶臣發落衆皆愕然鄺董事曰現當作何辦法某文案曰當送官請嚴辦非此不足為公司洗脫也鄺曰當緩圖萬不可遽送官購地局員衛華川亦請緩頰某董事乃斥之曰汝當購地職守常來公司作何事件乃退不敢作聲旋定送官由文案撰公事稿擬連朱商賢一併送案稿成則報朱商賢逸去矣某大股東代表蕭某外省人不懂粵語問如何辦法某董事言朱商賢乃南洲姪有白泰來擔保應代賠填公司不至吃虧也蕭曰諾某董事又言曰吾董事局引用私人再出此等弊混實為可惱已而文案妥備公文衆又擬將尤輝庭一併送官尤力辯始脫隨又命人出覓朱董事不獲聚論至夜復由書記歐陽某撰告白出花紅購拿朱商賢乃散聞此次查帳尚有許多破綻之處特未發表云又聞政界對於此事極為注意必須勒令公司將朱交出訙明嚴辦且謂朱串收銀兩凡經十馀次又越十個月每月必串收一二次不等公司當事諸人皆漫無察覺實屬咎無可辭擬將詳情咨請督辦核示初十日督辦粵路分局照會粵路公司云七月初八日據粵路股東共濟會鄭道鎔函稱閱報見查賬委員等查出粵路工程為偽造生利字號貨單冒領銀兩一事各查賬員公正明察 
 
 

Page 12

 
 
誠為可欽可仰適初五日該偽造貨單人梁財仍持生利偽單單紙前來公司總賬房再圖冒領早由管理工程賬房卓流之尤輝廷察知其偽將梁財盤詰其人實為盧譽結與賬房抄寫之朱商賢串弊該單蓋有工程司偽圖章偽簽洋字共計先後拾有馀次領得銀二千四百馀元俱由朱商賢手分用等語查公司總賬房為周辛垣乃朱商賢之表親憑該偽單發銀豈有經尤閱月騐偽單十馀次而不覺察彼本知情路人均可曉然第此次事既敗露萬難掩飾故不得不陽為強辯然朱商賢之逃周辛垣暗縱之也許才之為工程收貨之人理當案有工程收貨簿據每月日宜將各數與賬房比對方不至有偽單之獘乃賬房多支二千四百馀元而不覺察殊欠周密黃兆之為工程總賬房不知朱商賢之串弊又不能將收貨簿與賬房支數簿每月日比對以致偽造號單多至十馀次直與抄寫等耳工程總賬房何用彼三人者罪無可逃晚為股本起見求將朱商賢梁財查辦外復將三人分別治罪等由到本分局據此合行照會為此照會貴總理希為查照來函情節查明周辛垣許才之黃兆之等三人有無情獘分別核辦仍祈將查明辦理情形據實見覆施行又督辦粵漢鐵路駐粵分局王總辦以粵路工程帳房朱商賢串騙等情稟奉護督憲胡批云據該分局稟粵路公司帳房書手朱商賢串同梁財偽造單據冒領銀兩梁財已獲解南海縣而朱商賢在逃等情一案已據文札行南海縣立提梁財嚴訙串同朱商賢偽單冒領實情公別究辦并行廣東勸業道及代辦粵路公司總理羅守光廷嚴諭董畢朱南洲立將其姪朱商賢交案訉辦矣希卽查照 
[料戶停工風潮續誌浙江] 　　○浙江料戶停工一事已迭誌本報茲悉此事之原動力確係該業董事盛惟一為之是以初八日盛某在商會面允開工而次日即有勒令若輩跪香之舉十一日晚聞已由仁和縣蘇運卿大令訙問責令盛某開工盛某以現已退當董事對蘇大令洞察其偽謂無論爾當董事與否倘再不開上惟爾一人是問盛某乃悻悻而退未識能否一齊開工也 
[上控匪棍結黨擾民浙江] 　　○金華東陽縣教職張望渠等前日聯名百馀人赴撫轅指控該邑棍徒包振彝等於去年八月間膽敢雇用羅漢黨刀匪數百人蜂擁入玉樹庵荘內肆行搬搶雜物敲毀房屋寺僧被匪刀傷頭部鱗傷遍體又將武生張其英等四人擒至伊村關鎖空屋百般凌辱當經職等稟縣勘驗並蒙飭派兵差到地押放得免斃命詎該匪等抗提不到案懸經年反敢將玉樹庵荘後山大根木數百株率黨砍倒變賣分肥自無法紀現又串變素行不法之劣生施志成潛來省垣向提學憲署飾詞揑控混爭玉樹菴為彼產立有碑記希圖卸罪杳玉樹菴之業自有宋迄今歷管四朝從未與人糾葛完糧收租亦數百年乃該匪棍恃黨強覇藐法橫行勢必釀成戶禍環叩電飭府縣嚴拿究辦誅鋤強匪以保民生 
[勸將無益之費移作振捐漢口] 　　○漢口地方日前疫癥盛行居民鋪戶迷信神鬼集資玩弄龍燈為驅疫之舉又七月半為中元令節作盂蘭會以媚鬼神統計漢上一隅之地此項無益耗費約在十萬以外現值水災寬廣遍野衰鴻何若將此欵移作振捐現經夏口廰馮司馬剴切出示勸諭以期破除迷信救濟災氓 
[錢塘江盜刦航船浙江] 　　○江干螺螄埠富陽航船於初九日下午六句鐘解纜八句鐘駛近聞家堰相近徐村對江其地為錢塘與蕭山毗連突來盜船一艘盜黨二十馀人各執火炬先放洋鎗喝令停舟頭包黑布藍衣紅兜肚腰懸指揮刀手執快鎗先後上船搜括所有客貨銀洋失贜千馀元並刦去郵政信包始嗚鎗而去今日午刻船戶繆阿華率同被刦客商許立成姚三元等赴錢塘縣報案據供盜黨均操江西口音被刦處駐有某營砲船兩艘聞連珠鎗聲裝職不救致被搜括殆盡及逃回閘口奔某水師喊救率船往追而盜已無踨現查得盜用船已在二涼亭江邊自行鑿沉櫓楫丟棄足見該盜匿跡在城並有一客哭訴母病來省借貸得洋三十元星夜回鄉慘遭是劫經盛大令再三撫慰允即設法一面嚴諭差捕限緝並擬通稟各憲電飭各營局協拿云 
[清淡]  
　　近日之新政一。 
　　明明知其不解立憲。而使之攷竊憲政。明明知其不諳軍務。而使之考察軍械。明明知其不懂學務。而使之考察學校。明明知其不審理財。而使之調查財政。其結果也。於立憲則反對。於軍務則蒙報於學務則瞎說。於財政則混鬧。 
　　近日之新政二。 
　　明明知其不能秘密。而堅持秘密。明明知其不能壓。制而偏欲壓制。明明知其不能攤淚而必欲攤派。明明知其不可退步而反欲退步。其結果也。於外交則棘手。於民氣則摧折。於　省則騷擾。於權利則喪失。 
[短篇小說奇異聞見瑣記（青）] 　　奇事。一奇事。二奇事。三以屬對之難。而於扶戰時求其對。乃扶戰時尚不即對。能預知有他人之代對。其巧妙令人不可思議。真不可思議。 
　　馮某者。蘇人。邑諸生。與余交有年。有才思。善屬對。性放誕風流。有倜儻不羣之概。 
　　馮生平無他好。惟有一種特別之性質。酷嗜權中之絡。一荷蟻之附羶。蛾之逐熖。 
　　有暇暑。輙與人奕。一枰相對。初猶不能獨操。勝算。後馮專心致志。日研究此中之與　。　造其極巔。其精神。其志願。大有江河學海不到不止之形。 
　　未幾而馮棋術之進步。與日俱積。挾棋術以與人奕。終未逢有敵手。以此馮善奕之名乃大著。 
　　同邑中有孫某者。亦有奕辦。一聞馮之以善奕名也。遂日往與奕。而顧不逮馮遠甚。然孫與馮對壘。猶疲馬臨敵陣。亦屢作突圍之想。無如孫棋術未精。與馮奕。而失著頗多。 
　　孫始忿甚。恚甚。繼復自思曰。人患。無志。如有志則天下事安有不可成者。遂刻意研求。等諸𥹵丹者之不辭烹𥹵之功。而惟求其火候到焉。 
　　後孫與馮奕。如褰馬。如競渡。如鬪走。有廣於前者。而後者益不敢不勉。孫以。是至終局而竟無失著。 
　　馮喜謂之曰。何子近日庚術之長進。其速率遽爾若此。 
　　時有友徐某在旁曰。前君與孫奕。有勝負。今則無勝負。是孫之奕無失著矣。即以此為上聯。請君試。一對之。可乎。馮曰可／ 
　　徐徐言曰（著著著。）（此三字讀作灼）著（讀如字） 
　　馮苦思力索。於庭中購戚往來。雖腦汁絞盡。枯腸搜遍。而竟不能得一字。 
　　馮有此四字隨梗胸中。幾若魚骨之額在喉。非　　　　　。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[複選舉開票] 　　廣東。（廣州）　　廣東全省議員額九十一名廣府屬應佔三十六名初九日在府署開票計南海縣七名番禺縣三名東莞縣二名順德縣二名香山縣四名新會縣四名新寗縣六名三水縣二名清遠縣二名新安增城花縣從化各一名已由複選監督將各被舉人銜名籍貫履歷詳報籌辦處備案矣茲將各被舉人姓名籍貫錄下　陳兆澎新會　鄺錫堯新寗　蔡念謨南海　陳岳英番禺　江孔殷南海　羅桓熊南海　梁鼎芬番禺　黃毓棠新寗　黃朝恩清遠　陳伯森新安　何履中清遠　區贊森南海　陳念典增城　伍士瀚新寗　湯藻芳花縣　盧乃潼順德　莫伯伊東莞　黃英華新寗　盧銘勛東莞　黃培元香山　趙宗壇新寗　孫繼猷南海　黃有恭南海　區逹名新會　李家駒新會　謝耀棠從化　劉冤卿番禺　鄧　鼐香山　黃梅年南海　鄧憲禹三水　林振聲三水　陳汝詔順德　陳汝器新寗　唐汝源香山　楊蔚彬新會　劉耀垣香山 
[瑣聞]  
　　廣東。 
　　廣府複選舉初九日開票後內有數名頗不利於人口現聞番禺某大紳對於此事異常憤激廣府高守亦極不滿意某大紳擬定期在府學明倫堂開大會議研究辦法凡平日鄉評素劣與有煙癖及違背諮議局資格者一律指名攻詰果爾則彼運動複選之人將有求榮反辱之慮矣 
[專件]  
　　粵省諮議局籌辦處趕辦開局事詳文 
　　諮議局籌辦處詳督院文云敬稟者竊宣統元年六月三十日奉憲臺文行宣統元年六月甘八日承準新任督部堂袁自南京行次來電內開各省今年籌備憲政以諮議局為最重要憲政館所定選奉期限已皆過廣東奏定初選複選之期係在何月何日現在辦理選舉至何程度望刻日詳細電示并乞飭籌辦處從速認真辦理免悮九月開局之期總宜使舉定議員得有馀暇為議案之預備以免臨時倉卒庶為妥洽特佈盼覆等因當經本護部當於艷日電覆奉電祇悉粵省舉辦諮議局事宜安帥任內先後專案奏報兩次初選複選日期原摺未經敘及籌辦處係本年正月十六日成立彼時已過館定初選之期當經處中將選舉手續挨次籌算扣準九月以前期限擬就分期辦事清單呈院核明通飭遵辦所有解釋頒定章程力求明晣編定辦事細則不厭加詳入手調查注重演講務使對村農野老婦人孺子咸曉然於朝廷重視與論與人民以參預政事之權而又嚴定官員之考成旁資社會之聯絡由是調查所屬疑阻銷融應事之序不棼進行之度尚速本月朔日初選到期差免貽悮一切匭票簿表奉行如式選舉訴訟之案亦尚不多初選當選人已於初十日前榜示領照其複選當選執照并已如額加倍提前發交各州直𨽻州存用舉凡複選期內應辦事務均照限單布置就緒預計下月初十日複選之期及九月初一日開局之期依限程功當可無誤惟原定清單議員聚集省城之期以八月廿五以前為限計距開局不過數天中間尚少馀閒誠如帥慮現已轉行籌辦處加緊趕辦并擬將此項期限設法提前通電複選監督議員當選後即日起程上省一面將諮議局應行自備之辦事細則酌由處中先代假定俾在開局以前勝出時間得就本省利弊先事研究為開會時討論議案之預備各該議員如自有所見照章並可草具議案計期亦較從容謹覆各在案查諮議局選舉事屬剏行議員聚集省城如籌備事宜最後之手續籌辦處原定清單此項期成於八月廿五以前為限論該局開會之舉可免誤期論議員預備之時不無竭蹶應即由籌辦處查照電覆事理酌量提前通電各屬加緊趕辦本年籌備立憲以諮議局為第一要政新任督部堂袁又於此事極為注重想此邦人士桑梓關心從容討論樂有馀閒轉瞬即有參預議政之權務其遠者大者當不以敦迫就道病此舉為操之已蹙也至代草細則於籌辦處為充類至盡官與紳相濟有成抑憲政前途之慶幸也文到希速妥籌辦理并通電飭遵仍望具覆等因到處奉此查諮議局議員選舉章程第十四條每屆選舉年期以是年正月十五日為初選日期三月十五為複選日期屆時由督撫奏明并咨報民政部立案等語廣東諮議局籌辦處係本年正月十六日開局舉辦稍遅為時愈迫加以此次創辦伊始頭緒紛繁勢難悉遵憲政編查館所定選舉限期本司道等再四籌商應將籌辦事宜分為八期擬訂辦事期限清單定於六月初一日行初選舉七月初十日行複選舉八月廿五日以前議員咸集廣州亦已迫極縮短時期提前趕辦總期無誤九月初一日開會之期當時亦慮及議員咸集之時已距開局不違思得馀暇俾為預備議案適於閏二月初九日接到福建諮議局預備會函寄簡章當即油印多張分送各議紳請其組合在省士紳仿辦預備會將廣東利弊先行研究旋於五月十六日準勸辦廣東全省警保總局移開案準貴處交到福建諮議局預備章程屬為仿辦當經各議紳公議以粵省事同一律會商警保局紳士同任發起迭次廣集城鄉各紳公同籌議草定試行仿辦簡章十二條擇於本月十八日邀集會員到會舉行試辦等由計送廣東諮議局議案預備會章程一分并定每月開會兩次到處準此竊以既有預備會則會員研究之問題即可為將來開局之議案時日雖極迫促選舉與預備並行亦可兩期無誤奉飭前因遵集處員籌商將議員咸集廣州之期提前二十日限各屬舉定各議員務於八月初五以前一律咸集即行分電各複選監督遵照再行札飭以期迅速而免遅延所有奉飭通電各該複選監督遵照各緣由理合抄錄電稿稟復憲臺察核俯賜摘要電告新任督部堂袁鑒核并批示祇遵計呈電稿一扣奉胡督院批去電稿均已閱悉議員咸集廣州之期改早二十天以八月初五前為限似乎程期較促為各該議員討論議案之籌備則較舒矣處中既先商準議紳仿照福建辦法組合紳衆設諮議局預備會於省城希卽函致該會酌於八月初五日為開全體議會之期預電通告備各屬舉定之議員屆期到會接洽凡關於本省利弊實地研究互相討論演習議草 
 
 

Page 19

 
 
置簿登記冀為預備時間之作用且免有誤改集之定期新任督部堂袁不日來粵似可無庸電逹矣此覆電稿存 
本埠新聞 
[粵人顧全鐵路主權] 　　○潮州寓滬紳商黃仰崧黃湘君沈秉荃等為潮汕鐵路擅用外人事會於粵督袁制軍過滬時呈遞一稟略謂近聞潮汕鐵路擅用日人至三十名之多更容眷屬在內地居住并有暗中攙入外股之說殊堪駭異查潮汕鐵路開辦之初蒙前任督憲奏歸完全商辦不準招入外股有案可稽豈容違背潮汕上連嘉應東接閩浙西逹惠州北通湘楚境雖處於一隅地實鄰於三省方今列強注意首在路權蓋以鐵路轍跡所到之處即兵力所及之處日人居心叵測業已屢起爭端東三省交涉之困難已可概見倘使嶺南路權為彼侵佔後患何堪設想職等以祖宗邱墓之鄉室家財產所緊切膚之痛寤寐難忘今幸憲節過滬用敢不揣冒昧稟求於蒞任之後撤退外人俾免交涉而杜隱患不勝待命之至 
[廿三誌寗紹人之團力。] 　　○棉紗同業由領袖田資民董子珍王蘭甫陳季良等發起於十二日在公所集議到者二百馀人議決該業貨客均附寗紹輪船其力有不逮者船資由各號自貼衆皆簽允并當塲認購寗紹公司股份六百馀股又南北市板木業由邵蕓卿貝楚臣黃昌生等發起邀集同鄉在商會分所決定貨客均附自辦商輪并擬每行擔任津貼船票十張貧苦者可向領取 
[關於票號倒欠案之撫批。] 　　○錢業大慶等荘以晉益升票號虧欠巨欵請飭訙追等情稟奉蘇撫瑞中丞批云查晉益升虧倒荘欵虛懸無著自應勒限清理惟劉坤昔年拆股立有字據該商等指為號東又毫無佐證斷不能平空牽涉率請叅追熊石秋既已獲案自應斧鑿相尋由縣嚴追給領勿任拖宕仰上海道飭縣遵辦具復 
[警局限遷銀爐之堅決。] 　　○巡警總局批泰源永協昌等鎔金爐稟云查該商等所開銀爐實與衛生有礙業經一再從寬展限遷移何以現又具稟藉詞嘵凟要求復開實屬有意抗違至該商建造房屋請領執照時並未將開設銀爐預先聲明著仍遵照前批速卽遷移徜再巧為甞試則是始終藐玩不可理喻定行發封不貸 
[領事不允送還被告]  
　　○曹季安家居城內因向德商天福美商德泰兩洋行定貨不出先後被控經公共公廨迭次移傅抗不到案嗣因另犯他案被上海縣提案收押茲經德美兩副領事查悉商請讞員轉請上海縣將曹送廨聲明會訙後送回縣署詎縣主田大令將曹送廨會訙後遽即收押並不送還嗣經田大令稟請滬道札飭公廨將曹送回德美兩領堅不應能故曹仍收押公廨前日西官復商請寶讞員函致縣署援照以原就被辦法飭令原告投廨質訙昨寶讞員已函請田大令查照矣 
[漁戶保護電線之酬謝] 　　○大東大北電報公司所設外洋海底電線因恐有人偷割會請滬道分飭南滙賢山川沙各廰縣諭令沿灘捕漁船戶隨時保護每李給予賞洋茲應照給各漁戶本年夏季賞洋五百元已由公司送請英領轉送滬道分發該廰縣等轉給矣 
[送信夫役不尚老成] 　　○江海關郵政司以送信夫役非強壯者不能勝任議定自後均選年輕強壯者充當並於卽日起一律學習體操以資得力 
[城內]  
　　何時遣散。 
　　○日前有湖北沔陽州被水難民二百馀人路過上海由本縣田令分送西門內外白雲觀關帝廟安置聽候稟請道憲核示在案現已多日該難民等任意溲溺蹲蹋不堪該處董事因特稟請縣令早為遣散 
　　扭控妻父。 
　　○南京人底岐峯前日扭妻父𣓾鳳山至縣喊稱本年正月間憑媒王鴻祥等說合娶𣓾鳳山之女為室自娶之後時回母家茲因老母患病前往接回飾詞延約現悉該氏未嫁時早有醜聲前日邀同媒人往接𣓾竟一朱曫廣反將小的毆逐為此扭案請究田大令諭飭補詞候訉 
　　仍敢硬借。 
　　○顧徐氏將唐長根扭至一路巡局控稱數年前會買唐長根平房六間房價早已付清嗣後向氏硬借已非一次後因被擾不堪會　去年七月間推案控告判發改過局今已焉滿保釋又於前日向氏索借氏不應允即被行兇吵擾請究游巡官諭將唐長根收押候查明核斷 
　　兇犯遇赦。 
　　○曹敘順硝皮作學徒張宗奎去年戳斃小學徒施榮全會經獲案供認不諱押候稟詳核辦在案日前縣令接奉臬司札文以張宗奎係在應赦之列飭縣提案諭交燒埋銀二十兩給償苦主縣令遵即提張審訉因見張貧苦諭令免繳從寬保釋 
　　浦江命案。 
　　○浦東塘工局函致縣署據稱該局附近沿浦灘有一無名男屍氽來察有刀傷查無親屬函請蒞驗等情大令準委捕廰趙少尉帶同刑仵書差渡浦驗得該尸實有刀傷五處諭飭善堂備棺收殮標封發壇少尉回署稟復後田大令即飭值日差及該圖地保緝拿兇手務獲究辦 
　　道批三則。 
　　○民人黃關坤等稟批此案迭經縣訉斷給遷費八百元扣除贖單一百元實給七百元業已取具一月遷盡之限結現正由道函致美總領事催交貼欵以憑攤給豈容任意圖翻仰上海縣立飭遵限趕遷如再刁延即予拘案押究不貸鄉民荘火南稟批此案前據廨詳已批飭澈究在案候稟前情仰公共租界會審官查明核辦具報陸顧氏稟批凌虐學徒最為惡習自應量予懲戒然遽判押西牢以後何人尚肯收徒而梗玩子弟無處學藝勢必流而為匪亦豈租界之福該廨不知儂律秉公判斷殊屬非是惟既經判定能否改正仰會審官酌察辦理如屬為難則當留意後來免滋冤抑 
　　官事。 
　　○五品銜候選州同黃讞咨補松江府經歷鄭祖同雲南採辦軍械委員陸軍畢業生洪壁江蘇候補縣丞陳鼎彝瞻均到道稟見浚浦局收支委員縣丞郭增益由蘇回滬稟請銷暇一路三區副巡官蔣緝孫請假十四天 
[南市]  
　　煎煙被疑。 
　　○浙江海運滬局辦竣後其房屋皆已空閉近由駐局委員譚某查見沈忠瑜在該局大堂後而煎煉鴉片煙膏向詰支吾疑其私賣立即拘交崗巡送至工程局訉究沈供嘉定人向為米業因局中帳房內家丁王明有病情小的守夜所煎之煙賓係自吸並非私賣判戒責一百下押三天 
　　姦佔女子。 
　　○女子張阿妹在外習傭前被賣水果之李阿招勾引成姦賃居王阿狗處旋因結欠房飯資洋三元馀無以應付李復暗倩王長發另賃白陽弄張榮壽家居住後為李之同業棄祥林與阿妹私識意圖誘往他埠被南區某偵探查知即將棄王及阿妹拘至南區解送工程局訉究阿妹供本地人父母俱亡今年十六歲被棄姦佔是實王供代為租房馀不知情判棄戒責四十下逐出阿妹發堂擇配王斥退 
 
 

Page 20

 
 
　　會否盜賣。 
　　○平湖荳客陸成齊倩徐坤發雇吳阿章之船裝運黃荳一百四十六石七斗泊在南碼頭尚未起行忽於十三日下午遭風失事貨俱漂失後僅撈獲二十馀石嗣經陸成齊查知被船戶乘機將濕貨賣去因即扭控工程局訉供不認判令交保出外候飭探查明失事情形再行訉核 
　　捉姦互關。 
　　○住居上新街之甬人棄福賓販鴨為生伊妻沈氏素與同業張沛堂有染毫無顧忌前晚棄忽紏人入室捉矮張亦恃刀抗拒紛爭良久俱各受傷後由巡士一併拘至南區解送工程局訉明棄福賓縱姦於前尋覺於後大加申斥並著將沈氏戒責一百下交棄領回張戒責一百下押半月 
　　兇惡宜懲。 
　　○范德基之妻毛氏被屬小弟由奉賢紏搶來申匿居董家渡地方後由范儕金阿弟來滬尋見控奉工程局訉明收押在案昨范來案領妻經悚副裁判復訉范供前被周借去洋十元小的囑令將船作抵彼不應允反被詐去洋三十元當時先付現洋十元另立票洋二十元近因到期未付致被搶去洋十二元並將小的之妻毛氏及子用棉被裹負而逸已在奉邑呈控有案至周妻現在奉賢陳紳家幫傭並未被人誘拐判周戒責一百下押候該縣移提訉究范覓保領妻完聚 
　　巡丁獲賊。 
　　○鈞康荘夥曹錫爵昨由原籍趁寗紹輪船來申被無賴王𢗝昌冒充車夫騙取行李嗣由該公司巡丁查獲解送工程局戒責一百下拍照驅逐 
[閘北]  
　　曫妻慢客。 
　　○皮匠巽政和前日遷至閘北新大橋恒通里李奎遠家李與同居之姜哥子及同鄉五寶生等十馀人紏集公份為巽賀興反被其妻罵詈逐出致起衝突由巡士一併拘入四路四區移送一區押候訉辦 
　　毋許逗留。 
　　○已革消防隊巡士許安廷欠謝金寶錢六百馀文逞兇無賴已紀昨報昨經四路一區黃正巡官訉明屬實飭將所欠如數清還並責手心二百下勒令回籍 
　　家事難言。 
　　○寡婦鍾李氏昨扭長子鍾純孝至四路分局控稱丈夫故後純孝不務正業浪費數千金今日向氏勒索不遂毆打弟妹應請究辦據純孝供因母溺愛次子以致家庭之間時常不睦實非一言能盡黃正巡官諭將純孝暫行看管聽候核辦 
[英租界]  
　　兇手送縣。 
　　○馬夫華清生毆斃工人張大英一案昨由捕房將華解廨復訉中西官以案關人命公堂未便定斷判送縣訉辦 
　　冒牌罷洋。 
　　○北蘇州路協源祥號主曹爾康因冒美孚洋行煤油牌號昨經公廨傳案復訉判曹具結以後不準再冒至所存捕房之煤油四十二箱一併發還另罰洋一百元充作同仁醫院經費 
　　未便輕減。 
　　○馬夫陸松林因撞傷東洋取夫張阿二由廨判押兩月在案昨晨陸延哈華托幫辦律師上堂聲明謂因兩不留心以致碰撞請為從寬旋據捕房代表正易幫辦瑣司律師到堂譯稱陸因不照工部局定章駕車致肇斯禍況案已訉明未便從寬又據車庽主周阿三投稱張因受傷不能拖車現已代募川資令回江北原籍能否保全性命尚無消息請察判陸帶回捕房照原斷辦理 
　　武弁違章。 
　　○武弁馬桂子前日帶刀在途行走西捕以其違章拘入捕房詢明姓氏暫行開釋昨由該西捕將刀送至公堂請示官以馬未到堂判刀存捕房候禮拜四再核 
　　租地紏葛。 
　　○應文生與魏清濤因租地紏葛被魏控奉公堂昨淚包挆將應傅案判過堂候訉 
　　因案牽涉。 
　　○張德生控李杏芳吞欵案內牽涉之棄德權昨晨由探傅至公堂交差看管候晚堂訉理 
　　欠銀不理。 
　　○葛季蕃欠華美利貸銀不理昨經公廨傅案判候過堂訉追 
　　私逃已久。 
　　○南京人曹學仁之妻私逃來滬在山西路張王氏花煙間內賣娼昨晨由探將氏與鎢一併查獲解至公堂請究氏供被住居南林里之陳某誘至滬上押入張王現氏家為娼將屆三年被陳取去洋七十元願隨夫回籍當時帶出之小孩現已斃命求察判氏交其夫具結領回張鴨從寬開釋準曹另行具稟控陳 
　　違章拉客。 
　　○𣓾老二張二寶等雉妓六人與鴨婦王李氏王阿翠在途拉客昨由包探一併傅至公堂請究判土李氏押女所六禮拜王阿翠罰洋十元𣓾張二妓合罰洋十元馀妓各罰三元一併充公押候繳洋開釋 
　　因何起寡。 
　　○三馬路測字人第一窮即夏順康前晚與張長順打架擅翻火油燈燒毀字捲枱板扭入捕房控訴昨由探將二人解廨經中西官訉明判張押滿二禮拜夏開釋 
　　命案待查。 
　　○問阿二顧　培等控丁再華潘阿四戴杜郎等毆斃顧再斡等情由靜安寺捕房將被告各人一併拿獲昨解公堂請究顧等偕見證黃逹曉投訴前情王襄讞會商美赫繙譯官判丁等各人一併還押候函詢上海縣查明驗尸情形再核 
　　會否許字。 
　　○𣓾湯氏控婦人蔣巧弟等串拐伊女玉秀賣於徐和尚由廨訉明將女留候家屬來案具領在案昨晨𣓾湯氏偕壻李阿連投案求領女供並未許與李姓中西官深恐不實判女仍留廨候傅徐和尚到案于禮拜四再核 
　　從寬開釋。 
　　○鄧思賢控黎張氏串令婢女榮華富貴竊物同逃一案昨由官媒將氏解廨復訉官以兩造已經理明姑寬將氏開釋 
　　被告未到。 
　　○哈爾濱捕房三百八十五號華捕控徐利亨行兇等情昨經公堂傅訉被理處嗣因科理未妥𣓾又另因他案為公共到案應請示遵判候下禮拜二訉核 
　　拐匪還押。 
　　○巽阿四控張有來拐　一案昨由捕房解廨請究判張押候禮拜五英領堂期解訉 
　　案情相同。 
　　○朱良橋控被鄭阿英毆傷汪長春控被陳阿龍毆傷昨由捕房解廨判分別押候原告傷愈再核 
　　不安於室。 
　　○方安明之妾王氏與隣人朱計根串竊方物逃匿由探一併查獲昨解公堂請究判男女分別各押一月氏期滿著方到案領回 
[美租界]  
　　女子病斃。 
　　○粵婦陸王氏之女阿好年十四歲昨因患病車送廣肇醫院醫治中途氣絕適被副捕頭查見恐有別情飭送驗屍所著保報縣請驗 
　　押犯瘐斃。 
　　○西牢三年押犯陳榮生因病送至工部局醫院昨日斃命捕房即飭地保查明有無家屬再行收殮 
　　西婦嗜酒。 
　　○某英婦素無酒德屢經懲罰前日故態復萌在途胡鬧由捕拘兩英署罰洋十元 
　　洋兵酗酒。 
　　○美艦某兵前晚在北蘇州路酗酒滋鬧擊碎某洋房之玻璃窗被捕拘押候送美署核辦 
　　飛來橫禍。 
　　○王阿大昨經吳淞路鹤鳴權茶館門前適樓上玻璃窗倒下擊傷手臂由捕將茶館主陳才和帶入捕房飭繳養傷洋四元給王具領了事 
[法租界]  
　　湫隘器塵。 
　　○法工總局在帶鉤橋堍所設之電燈機器廠前經各董議定將該廠歸併羅家灣電燈公司照常工作至原處廠基業已雇工折卸聞原議建造大廈改作學校嗣因該處基地尚嫌狹窄且人聲嘈雜建築學堂尤不相宜故此舉作為罷論 
　　仍執前供。 
　　○爕昌號主戚仁芳偕經理人邵鴻翥控錫記煙棄號主𣓾炳臣將劣貨煙棄朦抵巨欵逾期不贖致虧耗銀五六萬兩一案會經公堂中西官訉判父保移交商會理處嗣因料理未妥楬又另因他案為公共公廨拘禁遂由原告稟奉聶司馬會同博副領事迭次照會新署請將揚炳臣移案訉辦前日𣓾自投案請示經中西官傳到原各質訉楊仍執前供並謂帳未理情受虧太甚判押候再核 
　　一病不起。 
　　○前八仙橋捕房捕頭麥斯格納羅氏現辦工部局馬路清退事宜前日呈晨忽然患病腹痛異常後至新租界廣茲　院求治無效在院身故家人聞耗立即將屍舁回備棺收殮昨送羅家灣新設之西國填甲安葬 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[資政院改訂續訂院章清單]  
　　第一章　總綱　第一條　資政院欽遵　諭旨以取決公論預立上下議院甚礎為宗旨　第二條　資政院總裁二人總理會院事務以王公大臣著有勳勞通逹治體者由　特旨簡充　第三條　資政院副總裁二人佐理全院事務以三品以上大員著有才望學識者由　特旨簡充　第四條　資政院議員以　欽選及互選之法定之　第五條　資政院議員於院中應有之權一律同等無所軒輕　第六條　資政院會議期分為二種一常年會一臨時會常年會每年一次會期以三個月為率臨時會無定次會期以一個月為率　第七條　資政院開會閉會均明降　諭旨刋伍官報　第八條　資政院開會之日恭請　聖駕臨幸或由　特旨派遣親貴大臣恭代行開會禮宣布本期應議事件　第二章　議員　第九條　資政院議員由左列各項人員年滿三十歲以上者選充　一宗室王公世爵　一滿漢世爵　一外藩（蒙藏回）王公世爵　一宗室覺羅　一各部院衙門官四品以下七品以上者但審判官檢察官及巡警官不在其列　一碩學通儒　一納稅多額者　一各省諮議局議員　第十條　資政院議員定額如左　一由宗室王公世爵充者以十六人為定額　一由滿漢世爵充者以十二人為定額　一由外藩王公世爵充者以十四人為定額　一由宗室覺羅充者以六人為定額　一由各部院衙門官充者以三十二人為定額　一由碩學通儒充者以十人為定額　一由納稅多額充者以十人為定額　一由各省諮議局議員充者羅一百人為定額　第十一條　資政院議員　欽遵互選之創如左　一宗室王公世爵滿漢世爵外藩王公世爵宗室覺羅各部院衙門官碩學通儒及納稅多額者　欽選　一各省諮議局議員互選　互選後由該省督撫覆加選定咨送資政院　第十二條　次政院議員　欽選及互選詳細辦法照另定選舉章程辦理　第十三條　資政院議員以三年為任期任滿一律改選　第三章　職掌　第十四條　資政院應行議決事件如左　一國家歲出入預算事件　二國家歲出入決算事件　三稅法及公債事件　四新定法典及嗣後修改事件但憲法不在此限　五其馀奉　特旨交議事件　第十五條　前條所列第一至第四各欵議案應由軍機大臣或各部行政大臣先期擬定具奏請　旨於開會時交議但第三欵所列稅法及公債事件第四欵所列修改法典事件資政院亦得自行草具議案　第十六條　資政院於第十四條所列事件議決後由總裁副總裁分別會同軍機大臣或各部行政大臣具奏請　旨裁奪　第四章　資政院與行駁衙門之關係　第十七條　資政院議決事件若軍機大臣或各部行政大臣不以為然得聲敘原委事由咨送資政院覆議　第十八條　資政院於軍機大臣或各部行政大臣咨送覆議事件若仍執前議應由資政院總裁副總裁及軍機大臣或各部行政大臣分別具奏各陳所見恭候　聖裁　第十九條　資政院會議時軍機大臣及各部行政大臣得親臨會所或派員到會陳述所見但不到議決之數　第二十條　資政院於各衙門行政事件及內閣會議政務處議決事件如有疑問得由總裁副總裁咨請答覆　若軍機大臣或各部行政大臣認為必當秘密者應將大致緣由聲明　第二十一條　軍機大臣或各部行政大臣如有侵奪資政院權限或違背法律等事得由總裁副總裁據實奏陳請　旨裁奪　前項奏陳事件非有到會議員三分之二以上之同意不得議決　第五章　資政院與各省諮議局之關係　第二十二條　資政院於各省政治得失人民利病有所諮詢得由總裁副總裁劄行該省諮議局中覆　第二十三條　各省諮議局與督撫異議事件或此省與彼省之諮議局互相爭議事件均由資政院核議議決後由總裁副總裁具奏請　旨裁奪　前項核議事件關涉某省者該省諮議局所選出之議員不得與議　第二十四條　各省諮議局如因本省督撫有侵奪權限或違背法律等事得呈由資政院核辦　前項核辦事件若審查屬實照第二十一條辦理　第六章　資政院與人民之關係　第二十五條　各省人民於關係全國利害事件有所陳請得擬具說帖並取具同鄉議員保結呈送資政院核辦　第二十六條　前條貇請事件應先由議長交該管各股議員審查如無違例不敬之語方準敢受　其經審查後批駁者在本會期內不得再行投遞或另向他處投遞　第二十七條　資政院於人民陳請事件若該管各股議員多數認為合例可採者得將該年提護作為議案其關於行政事宜者應咨送各該衙門辦理　第二十八條　資政院不得向人民發貼告示或傅喚人民　第二十九條　資政院於民刑詞訟事件概不受理 
小說 
[奇情小說美人虹] [  英敦勞斯著　瘦狷譯。意（四十九）] 　　楷羅默思安索之疾海介。乃若此其甚耶。果爾。吾異日可用海介以攻安索矣。因復佯作不信狀問曰。媼言其盡信耶曰然。設吾荒畦老屋。一旦見破秋風。擬丐居夫人之宇下。或夫人不以老身為不才。欲寵之於奴婢之列者。則安索見之。必將銜吾兩人次骨。思殲之而後快。 
　　楷羅聞海介言後。意頗疑慮。海介復言曰。安索非特薄情也。狀似有瘋疾。異日癲發時。夫人不被其幽閉者幸矣。楷羅笑斥其妄。海介曰。吾之言此。亦無他意。不過欲夫人預為之備。勿貽後悔耳。設夫人有事欲遣便老身者。老身尤無不從命。言已。起身告別。 
　　楷羅起立謝之。且曰。媼惠所不敢忘。有需媼處。當即走喚。海介去後。楷羅細味其言。殊無破綻。殆確係告警而來者。繼恐其或有虛托。因至安索處探問。 
　　安索假寐方醒。見楷羅至。含笑相迓。楷羅曰。吾頃閒步村中。見一婦人。目灼灼視我。狀甚可怖。聞村人言。始知渠名海介。言未已。安索儳曰。此老魔 
 
 

Page 27

 
 
耶。言之奚為。楷羅曰。彼獨所君舊僕歟曰。彼吾妻之僕婦耳。妻死。吾收其遣資。於理不悖。彼乃鼓其簧舌。惑吾女梅黛嶺。致吾父女之聞。不無慙德。狡哉此行同蛇蝎之老婦也。吾聞名心怒矣。楷羅乃亦助之作申申之詈。謂海介誠非人類。而心中竊自欣幸曰。海介將為吾用矣。 
[第二十二章] 　　海介謁楷羅之明日。梅黛嶺遄返倍梨矣。下車後。徑往見海介。則海介亦適在其屋外。撫孤松以盤桓。凝望梅黛嶺之來也。 
　　海介急將埒根來此及已謁楷羅之事。詳告梅黛嶺。梅黛嶺聽之。意頗欣喜旋亦將已在城中之事。一一報告海介。密語少時。梅黛嶺乃作別歸。別時謂海介曰。晚來茍得間者。當再來此候媼。 
　　愛蘭見梅黛嶺返。甚為歡迎。呼曰。賽倫。來何遅耶。吾幾望眼欲穿矣。梅黛嶺亦以軟語答之。一時細語喁喁。談心頗適。愛蘭旋命束粧。梅黛嶺曰。吾將為主作一法蘭西最入時之粧。頺雲半拘。飾以巨鑽。霞色雲粧。與玉容相映發。正如𣨼雨海棠。籠煙芍藥。即彼法蘭西皇后。恐亦遜主嬌媚矣。語時。淺逗輕挑。狀極注意。 
國外新聞 
[波斯亦欲禁煙] 　　○十五日倫敦電云德黑蘭路透訪事電稱波斯政府嚴行出示限制售賣鴉片志在禁絕煙患示文之中謂波斯國民之日弱實害於鴉片 
[荷蘭軍艦游歷遠東] 　　○十五日香港電云荷蘭艦隊共軍艦三艘現已游歷至港星期四日將由此間啟椗開往廈門然後取道上海大沽而至日本 
[飛船賽駛續聞] 　　○十五日倫敦電云萊姆斯電稱美國飛船家寇提司君於十五分五十秒零五分之三鐘內飛駛二十基洛米逹獲第一獎品法人勃萊里哇脫君於十五分五十六秒零五分之一鐘內飛到獲第二名獎品搭客賽駛係亨利法門君獲勝共載搭客二人於十分三十秒鐘內飛船十基洛米逹勃萊里哇脫之飛船旋因汽機炸裂致遭損毀 
[墨西哥水災慘禍] 　　○十五日倫敦電云墨西哥北部桑塔卡脫里拉河猝然水溢芒脫萊地方臨河之屋衝毀者約半英里之遙時正深夜居民於睡夢中淹斃者以數百計現已撈獲屍首四百具 
[美鐵路大王病情] 　　○十五日紐約電云美國鐵道大王哈里門之疾業有起色並未由醫施割外間傅其業已辭世故凡藏有哈氏之股票者咸紛紛以賤價出售云 
[希臘內訌已靖] 　　○十五日梧靈電云希臘京城雅典之叛亂業已安謐各軍隊亦已回至營舍恩赦之示業已宣布國會不日即將開議 
[齊伯專飛船中途被阻] 　　○十五日柏靈電云齊泊林伯爵之飛船由栢靈駛回拂里愛特里區沙芬時復於中途損其暗輪故已在維丹堡降下 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
