# 1890 - 301 - 4906301

 

Page 1

 
 
[點石齋發售各種精本石印書藉]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿六史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁四成增補角山樓先正事略○本齋種類繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬路申報舘東隔　又設分局在二馬路横街三層樓紅墻洋房内此佈 
[珍物求售] [  申報館協賑所啓]  
　　日前承某大　上以翡翠記念全副囑爲變價以助賑捐昨又承粤　無名氏助以伽楠香朝珠一掛　到牟尼之串鼻觀香通分來琬琰之珍　　露潤拜登嘉貺永藝心香山諸君子有欲得奇珍者請速惠臨展玩或祗購其一或一并購歸但肯解囊總無不可葢合之則二美離之則無　也　綴引　伏維共鑒 
[紀客述日本繅絲事系之以論]  
　　夢畹生東游蛉洲之野與彼都人士相晉接得以縱覽山川名勝　夫各製作塲閱兩月始歸歸則就所見聞發爲議論名曰扶桑覽勝集聊志雪泥鴻爪初未嘗欲藉是以傳名而𡝭嫉之流直指爲奸人盡情攻訐務使箝口結舌而後快然於心嗟乎蘭茞艾蕭本非同類娥眉謠諑自古爲然今而後當石闕永銜誓不侈陳海外之事矣時逢秋九歸雁　來得慈溪王君愓齋書祥述日本繅絲之法不覺色然以喜曰有是哉何東國牟利之方竟精益求精若是哉書言僕於上月二十四日開船後與蔣挹之兄游鑒内地半月之内共經名鎭十有五處見夫繅絲機器全用木輪質輕而價亦亷　家皆可自備轉運機軸則不以火而以水旣不需雇司機人管理又可省煤炭之資每蠶繭五枚可成絲一縷以一女子管一縷頗覺措之裕如心靈手敏之人亦有管至四五縷者各處平日俱禁人入内告以來自中國始許縱觀至於繅亂絲頭其法尤爲佳妙按亂絲頭中國無漚治之者惟著於衣内用代木棉其價甚廉頗難覓利近雖經西人運至海外製以爲綢而質旣汅穢不堪治之甚難得法獨日本則良工心苦别出新裁由打而扯而梳而漂而烘務使潔白無瑕繊塵不染然後壓以機器使作扁條漸漸抽長以迄於細洎過五六機器則光滑細緻居然成絲由是合而治之可作縫衣之線或染成顔色織作縐紗其質與好絲無殊不復留些微疵累嘻是眞所謂化臭腐爲神奇者耶攷蠶絲之利向爲我華所獨擅自與泰西互市銀錢多流出外洋欲塞漏巵惟　絲茶二者日本向無育蠶之户絲皆取給於我華近十三年中始得振興此利而其法及蒸蒸日上攷覈精詳如亂絲頭者在中國以無用置之而彼中人亦能整理一新變爲有用使由是推而愈廣則竹頭木屑皆可取材商務之隆不亦可操左劵乎抑又攷之水輪之製昉自美利堅日人諒　變通乃得進而益上僕嘗游博覽會機械館見夫織布春米磨粉鋸木印書切紙諸機器無不借水力以轉機輪其速如飛無殊煤火之力及觀砲兵塲内僅一山澗耳而千餘匹馬力之機軸得以旋轉不停局中惟鑄鐵鎔銅有資煤火餘如鑽數寸之砲口鋸數圍之巨料但使水源不絶卽無不得手應心不覺喟然而歎曰使歸而告諸執政者一旦盡師其法則二十餘省各製造處旣無危險之事又省却無數購煤資其爲利也豈淺鮮哉或曰此事惟行之日本則可中國斷斷不能何則日本通國皆山卽通國皆有山水從高而下一瀉數里故能激動機括運掉通靈中國多平坦之區無可取資于水雖有江海之大而朝潮夕汐一望迷漫欲改水輪其奈水之不能得力何僕則以爲不然他處卽不能上海則定可攺作試觀西人所製自來水自下而上復自上而下條分縷析到處流行亦有就三四層樓上裝水喉以便居人取水　苟有明於製作者用以代山水更何患力不能勝且不觀西人電氣鼓輪之妙乎向譯西字報言西人恐煤火之易竭欲以電氣行輪船然雖有是言尙未見諸實事日人則已就東京上野公園之畔行駛電車祗須用電氣一瓶通以電綫而輪車數輛卽可絶跡飛行一切工作之塲亦往往以電轉輪不需水火我中國無自來水之處使逐漸攺用電氣所省當亦良多更何必歲費數萬金資赴長崎購煤以用哉或又曰我中國煤礦之多遍佈於二十餘行省次第開挖當可取之不窮何必好作聰明借助於水力電力則應之曰中國開礦之事十餘年内亦已厭聞之矣所合用者惟此區區基隆之煤開平雖礦綫甚長礦質甚旺而輪船及各製造局邇年甫經試用未知其質如何山東則僻在山中艱於轉運未設鐵路總　四處通行與其耗盡銀錢購諸海外何若别籌良法不用煤火之愈乎因繅絲事而縱論及之牖卜書生聊陳一得空言無補徒取人憎　惟是竊附於杜牧罪言之例而已矣 
[燕郊雁字]  
　　祿米倉虧短漕米拿交倉匪奉派盤察等情已列前報兹悉祿米倉存儲米石自光緒十三年以後按照户部册載除歴年劄倉已放之案外實應存平斛稉米二十六萬五百三石九斗七升六合秈米三萬二千十四石粟米二萬三千三百七十六石七斗九升按該倉内所儲名厫歸併尙堪　用稉米十萬六千一百八十六石秈米二萬八千二百六十五石粟米四百十三石攙雜黑丁稉米一千三百四十石秈米八千四百四十七石粟米二千三百二十五石共十四萬七千一百七十七石惟府字厫係積年土米米色尙好攙雜沙泥必須颺晒惟厫柱傾側若挖出盤查誠恐厫房塌圮約計米五千石自十七日盤察至初五日查完按該倉册載應存平斛本歸正項米三十一萬五千八白九十七石七斗六升六合現查該倉厫實存米十四萬七千一百七十六石並暫行併計之府字厫土米約五千石及要發變土攙雜色米八千一百八十六石不計外計共實虧短米十五萬五千五百三十五石七斗六升六合云○値年旗爲咨行事准廂曰旗蒙古固山咨稱本年九月分八旗合操輪應本旗承辦今本旗專操大臣謙定於本月十六日准辰刻在安定門外兩黄旗教塲閱看八旗合操前一日會演四旗合操相應咨行値年旗轉行廂黄滿等十五固山傳知入操官兵早赴教塲預備合操並將各旗專操大臣是日有無别項差使能否入座及入操官兵數目分晰開單務於十六日咨送本旗再操演時刻係照正黄滿擬定各旗專操大臣過時均不等候如是日神機營王大臣閱看所有入操官兵數目仍由各旗自行呈遞○西陵守護大臣奉恩鎭國公奎瑛前丁本生母憂回旗穿孝現已服滿馳回任所所有前經 
 
 

Page 2

 
 
移交守護大臣奉恩輔國公意普暫行佩帶内務府廣恩庫等處印鑰是否卽令意普佩　枊或仍行移交奎瑛佩帶等情具摺請旨於九月初九日奉硃批着奎瑛佩帶印鑰欽此○前紀太常寺懸有讀　官贊禮郎等缺咨取各旗營保送入揀一事現經各旗營已將情願送挑之人先後册送該寺刻經禀堂訂於本月十一日晨奏請欽派大臣赴寺會同本寺各堂揀選讀贊等缺已傳知各旗營前經保送之人於是日淸晨衣冠赴寺在博士廳報到以便欽派大臣揀選○户部三庫爲咨報事現有漢坐粮廳一排揀擬六員擬於九月十一日加班帶領引見時將疑揀各員履歴排單黏附咨報奏事處查照○琿春寗古塔等處本并秋雨兼旬江河泛漲附近田地率被水淹禾稼盡偃房屋亦被雨水浸灌倒塌甚多牲畜米粮冲失亦夥婦稚未暇逃避間有淹斃水中者該處土人向時結木爲廬此次猝遭雨水蕩析離居深堪憫惻吉林將軍得報後卽飭該管地方官妥籌賑撫一面委員勘驗情形據實禀報並由吉林城撥發銀米解往災區以資接濟今歲災區較廣持賑孔殷天公缺陷以人事補之望在樂善好施之君子○本年近畿一帶被水成災迄今積潦尙未盡　其有田畝業已涸出者飢餓　生衣食尙難自給何暇計及籽種陳六舟大京兆以爲欲救民生　籌耕種因勸令紳富出借麥種由官給票令貧户種田示期明年麥收淸還加利一倍倘有拖欠不還借種者由官押追淸還除札令各地方印委各員分投勸諭外並刊四字簡明告示在城鄉村鎭徧行黏貼其文曰災民領賑祗救目前豫籌生計還是種田秋深水涸地轉淤塡但恐無種其情可憐勸爾紳富積德爲先借與麥種期以明年借一還二劵約昭然官爲擔保限期不愆麥收轉眼不花一錢與爾無損人免憂煎親戚隣里感情無邊貧富相安閉户安眠如借千石奬額給懸名利雙收樂莫大焉積善餘慶富貴延綿諄言俯勸吾民勉旃○初九日上奉皇太后臨幸頤和園茂對芳時賓游　豫皇上先於兩點鐘廻鑾皇太后率皇后瑾𡣕珍𡣕敦宜皇貴妃麗皇貴妃珣妃瑜妃瑨𡣕等位曁榮壽公主莊醕等邸福晉及夫人命婦於萬壽山遠眺賞玩園中楓葉放棹游湖至鐘鳴五點始廻鑾將及阜成門傳備燈燭甬路兩旁徧插紅燈遠望之不啻明星萬點誠勝景也 
[星使首途]  
　　○此次派往朝鮮賜祭太王妃之續燕甫正使崇受之副使例應由四譯館遣派朝鮮通官二員隨同前往其應需執事各員咨由盛京禮部就近出派隨往所有隨往賜奠之通官三人刻　會同四譯館少卿崇濟川正　將朝鮮國六品通官豫和朝鮮國七品通官恆霈一員派令隨同正副使前往嗣聞續崇二星使繕具恭請聖訓摺於十二日子刻齎交奏事軍機兩處呈遞　覽旋由内傳令於第一起同入勤政殿中仰蒙訓諭周詳兩星使碰頭而出循例宿於梵宇翌晨由禮部齎移御製祭文舁以黄亭導以龍旗御棍兩星使卽帶通官立卽首途云 
[校武改期]  
　　武闈失愼一事已紀報章兹接京友續信較爲詳晰爰再錄之本年武會試預經兵部派商於德勝門外黑寺前搭建辰宿列張四棚每棚建有蓆圍内搭考試棚中伙供差等棚數座不意本月初四日二鼓後辰字圍廚房棚内失愼　時烈燄　空火星飛爆　字大棚頃刻延及雖經該部員役人等赶爲撲救無如蓆棚易於引火焰落卽燃及北營各官兵以汲桶撲澆而火勢愈燒愈烈各官兵竭力可前或　火路或引水龍分投灌救至五鼓方熄各圍大小棚座付之一炬内置弓張刀石以及公　等燒燬甚多並聞庖人等有斃於火窟者有灼傷體膚者計共六七人次晨卽須開考除由兵部迅飭商人赶緊集料支搭外並奏請展限一日改於初六日開考各棚役竭力支搭一日夜方能竣事說者謂鄉會試武闈外塲支搭棚座已有年所本届竟遭回祿實數十年來所僅見也 
[命案續聞]  
　　前報所紀小金有在福合園刃斃魏升一案兹悉已經海城縣陶邑尊臨　騐得尸身　肋　　一處　八分寛一分刀痕深透以致斃命邑尊當飭苦主棺殮發封寄厝待緝獲兇手再行擬辦餘人無干立時省釋翌日誠觀察又委每關委員孫芝齋直牧審訊稅局跟人何故移尸且打毁酒館器具以致傷及座客據兩人供稱移尸是實打毁酒館器具實不知爲誰人直牧飭令各寫實供之提福合園執事人趙福有上堂先間起釁情形趙供正在應酬座客並不知其如何起釁又問毁物値錢幾何供稱値一千餘百弔諭　退去照常開市　毁器具必令稅局中人賠償趙叩謝而退次日福合園攺爲福和園依舊佳肴　列座客駢闐不知行凶之小金有何日始能獲案俟有續聞再錄 
[旅邸奇逢]  
　　客　自檳城來者爲述近事一則洵可爲陰隲　中補一說證可見方便之事不可不爲日後之獲報者實有不期然而然也據言有周生子善者粤之高要縣人而世居羊城具祖若父擁資頗豐至周而漸就式微門户日　凋落周先業儒乃址載苦功一袊未獲不得已棄儒而賈惟以家貧乏本因寄人籬下作爲書記而月中所入不過數元所幸周生平嗜好毫無故尙不失乎温飽然周自念年逾弱冠尙斌無家而貧賤爲傭所得實殊無幾騰逹二字旣無可望甚卽娶妻主子亦有難言於是慨然有志壯游遂於前年辭其傭而南游於叻因王叻地浮沉數月毫無所遇乃作遷地爲　之計於是由叻而嶼而巴而暹均遭失意旣而復　暹而嶼藉友人之力始薦在某店傭工主人李姓亦粤人也旅居嶼地者垂二十年聞其初亦以貧賤起家以故儉樸異常且能知人之苦其待諸伴也甚爲寛厚蓋其出身貧賤固　知傭工者之難也周則自遭家業凌替以來深知稼穡之艱難故亦樸素目居毫無紈袴之習且向攻舉業其文字固已勝人一等乃復旣勤且儉故尤得主人之歏周傭於該店者將及一年適其司帳人以病而殂時店事料理乏人李以周少年老成且才品素優久已相信於平日於是不假外求遂升周以司店事時周則儼然事權獨掌雖屬一店之事而呼應亦儘可自如矣但周本讀書種子養氣功深故雖掌司理之權仍不敢存半點驕傲輕浮之態李留意傍觀早已了然於胸次故益加親信賓主之間有不啻水乳父融之槪惟李無子僅得一女年十八矣容德俱優李夫婦殊鍾愛之掌上明珠無以過也故年雖二九猶未論婚在李之心則以僅生此女實不欲其遠適倘晨夕不能相見則雖嫁公侯之子亦復何以爲　故欲得一快壻兼子職但求其人之佳貧富有所不計蓋以已之資財尙厚而生平無子他日遺資與女亦足以享用無窮故其擇壻也但求人品弗論家資近見周司理店事毫無苟且井井有條且係顧影少年故心已屬之然尙未審其家中曾否有妻兒故尙未形諸口也一日無事因詳詢周之家世始知春父母俱亡鴛儔未卜行年廿八猶屬童身李聞之隱遂所懷因問何故久而未娶周聞而嘆曰家業凌夷朝夕且將不保更有何除力以營室家因詳述其先世及所以凌替之由李聞而駭曰然則汝爲周汝亭之子耶周曰然何以見知李矍然曰此我恩人也受其高義至今耿耿不忘久欲尋其後人以報之所奈消息全無莫由訪間乃今竟相逢於此甯非天耶因與周述其當日受恩之由先是李在穗　壯而落拓嘗與周父相識但因貧而堕行遂至頗有踰閒之事嗣爲人執送於官陷於獄牢李家無餘丁惟一寡嬸零丁孤苦與李晨夕相依嗣李陷於獄中嬸益無依時周父在粤頗擁多資且聲譽頗隆結交頗廣嬸乃踵門吳訴求周父爲之援手周父慨然動念因力爲之營幹脱李於獄卽召至家中勸謂以君　力不患不能成立何自暴棄若此今子在粤聲名已玷不可復居盍遠適他方另作一番事業乎乃贈以洋餅白枚曯其遠出李因感徼涕零叩謝再三乃携資奉嬸言往檳地卽以其資作小本生涯因勤儉故年盛一年嗣奉嬸命在嶼娶婦未幾遂生此女以至於今也此事周糼時侍於父側亦曾熟聞此事今聞李語彼此恍如夢覺於是交相慶慰李時知周係恩人之子故不待再商遂以女妻之贅周於家所有店中事權槪歸周一人主持李亦不爲之過周惟與二三朋舊飲酒自樂對此佳快兒婿以享餘年而已客所言如此觀李周兩人之遇其巧如此詎非彼蒼默默巧爲作用於其間乎 
 
 

Page 3

 
 
由是觀之則與人方便之端實不可不勇爲之也爰特誌之以爲人勸錄叻報 
[粤撫來申]  
　　新簡廣東巡撫劉芝田中丞由京南下前報已紀行程兹悉中丞於昨日十二點鐘乘坐海晏輪船自津來申舟　金利源碼頭本埠關道憲聶觀察提右營陳叅戎松海防劉司馬上海縣陸邑尊及印委各員均至憲舟迎接如儀聞中丞小作句留卽須赴粤履新云 
[秋賽例志]  
　　今爲寓滬西商秋賽之第一日當此秋高氣爽風日晴和與賽者旣采烈興高往觀者亦必非常熱閙也 
[口角呑烟]  
　　蘇州人董正興家居英界公興里内向　某妓院爲龜奴與妻不和時時口角前日下午妻忿無所宣濳購洋烟和飯團夻下及董聞知赶回救治則已氣絶身亡遺下一子年僅三齡旁人見之殊爲憫惻 
[窮途自盡]  
　　有朱錦堂者在英大馬路陸稿荐醬肉店南首横街開設老處灶樓上則借與野雞小工等人住宿中有粤人楊阿生感患疾病凍餒難熬遂於前夜自縊身死及同宿者知覺急起告朱隨於昨晨　捕房申訴捕頭傳三圖地保禀報上海縣下午三下鐘時陸邑尊帶同仵作書役親蒞屍塲該保禀訴前情朱供明楊自縊身死緣由仵作騐明死者確係自縊邑尊復離座親騐以楊因貧自盡於人無尤飭該保報請保安善堂棺殮發壇俟屍覩認領 
[飭傳業户]  
　　浦東爛泥渡漲灘由前縣裴浩亭直刺派員查丈升科繳價給照管業計各業户繳價者共有三十餘户惟有二户無力措繳當將該地撥充善堂經管現聞蘇省大憲以此案並未詳准特委徐子和太守來申查核太守與陸邑尊會商之下謂此事須傳各業户到案吊閱所給執照以便詳辦邑尊於昨日飭差往傳曾經繳價之廿四保廿四圖各業户到案聽候核辦 
[供出淫徒]  
　　臺基一案本館前已詳登於報以明人所深惡之事斷不能巧爲隱瞞前日上海縣陸邑尊飭向獄中提開臺基之淫嫗松江老太婆蔡氏嚴詰供稱小婦人於去年十二月來滬被獲之日有吳姓客名渭川者囑小婦人備辦酒殽請郁謝二人及蔣姓客歡飲問蔣姓何名供稱蔣名云泉家在北門内是日請而未至故未被拿邑尊再三盤詰執定前供遂着還禁獄中聽候查明重辦 
[上海縣署瑣案]  
　　范阿金控唐俊生誘拐伊子和尙一案由縣迭次訊供業登本報昨日陸邑尊升堂提唐詰問旋據供稱小的係本邑人向爲木匠家住浦東高橋左近范子和尙如何走失小的實不知情求請明察邑尊問爾有保人否並稱無人具保邑尊卽將唐交原差帶交該處二十二保三十四圖地保杜少梅收管○蟻媒陳李氏誘拐各處小孩由陸邑尊拘提到案訊責管押已列前報前日原差拘獲在塲經賣小孩之張金寳至案昨日午堂陸邑尊提訊之下張供係本地人在小烟館爲堂倌是日有陳金堂領來六歲男孩名鳳寳托小的價賣由小的托馬國良經手小的得中費洋一元餘不知情求從恩典陳李氏供籍隷廣東不知鳳寳下落邑尊以其狡展着掌頰四十下仍執如前邑尊令跪大練良久仍無確供遂判將張金寳收自新所陳李氏交官媒聽候覆訊核辦 
[英界公堂瑣案]  
　　縫工居正和卽紀阿計與馬九高之女玉桂成姦經馬偵知報捕捉獲解送公堂請辦朱明府以馬曾投上海縣控告因飭移送縣中陸邑尊訊供之下將玉桂給馬領去紀交人保出馬隨投捕房訴稱紀屢用火油潑諸門上並將火藥包向船艙燃放等情捕頭飭包探查無縱火實據將馬紀解送公堂明府飭候過堂覆訊以記縱火並無實跡且供明某日在縣候訊某日交保出外核其時日顯與馬所控不符惟誘匿馬女成姦總屬不合遂喝令笞責一百板記稱捐有監生乞恩寛免明府謂然則當攺爲掌頰一百下交保出外將監照繳呈馬旣已領女又生枝節亦屬不合喝令掌頰二十下○張阿松與沈徐氏陳張氏等在路爭毆由某號巡街捕拘至捕房捕頭詰得張與陳張氏有私因奪小孩以致起釁隨命一併移送公堂朱明府飭分别押候訊斷 
[法捕房瑣事]  
　　薙髮匠徐阿狗之妻顧氏被車夫蔣福慶誘來滬上經注烟間之陳阿九藏匿房中旋由徐阿狗探悉情形邀集友人登樓拿提顧氏由後樓窓扒過晒臺躱入瑞裕槽坊經槽坊中人瞥見以爲不祥欲令陳阿九齋星官適被葛同轉訪聞將陳阿九拘案押交顧氏一面飭陳邀同隣証人來案質訊此皆見諸前報者也此案懸宕日久仍未將顧氏尋見昨晨葛同轉偕祁繙譯官蒞八仙橋捕房淸理積案時據徐阿狗偕瑞裕槽坊夥王瑞甫至案候訊同轉問王曰陳阿九房屋是否經爾店轉租與伊答稱是問陳阿九曾將徐阿狗之妻誘匿在家及至尋見時該婦逃入爾家躭搁一宵否供稱屋後曬臺與該烟館後窓相離不遠當日並不知有婦人扒入我家屋上前月二十六日早八點鐘時在樓上經手人之臥房内見一婦人查問之下係由陳阿九家逃來當卽逐回陳阿九家不知以後之事問爾店中是否令陳阿九齋星官答稱陳阿九自言婦女扒過房屋世俗以爲不利許我點香燭謝罪謂徐阿狗見妻逃匿乃在八月廿五晚間何以廿六日淸晨尙見該婦答稱想是該婦在經手人房中躱匿一宵問爾難道不知房中有人乎王含糊回答同轉命將在押之蔣福慶帶案問曰徐顧氏來申時是否乘坐爾車蔣供徐顧氏先來數日小的因病久不能　車來申就醫同轉命　陳阿九逮案問曰爾將徐沈氏匿在何處陳供小的素來規矩不敢妄爲同轉謂爾將有夫之婦誘出及被徐阿狗尋見胆敢覇阻誣以竊槍反將徐阿狗送案實屬刁狡喝令掌頰一百下復謂蔣福慶曰爾可據直供明蔣稱是晚確在陳阿九家樓上見過徐顧氏陳請我吃點心忽見徐阿狗帶同三人上樓尋妻小的與之招呼不知如何與陳阿九吵閙致被鳴捕拘入捕房問徐顧氏是否由後窓而遁供是同轉復謂陳阿九曰爾聽見蔣福慶所供否陳稱實　其事求請察訪同轉謂情節昭然豈容抵賴着再掌一百下復問陳始供徐顧氏本是蔣福慶領來意欲借宿我處不遂其意誣我誘匿蔣福慶稱徐顧氏先到上海及小的來申該氏已在陳阿九家住宿四天同轉謂其一派胡言着掌頰一百下復問爾早知此事爲何不說供陳阿九囑我不說緘默至今同轉着將陳再掌一百下蔣交徐阿狗領去飭同尋人王瑞甫無干飭退王稱陳尙欠房租洋三元求請追給並諭令搬往别處同轉准如所請令陳阿九交保具結限月底還欠遷移别處違十究辦○孫楊氏因與工部局馬夫蘇榮華有私被洋東撞見送案訊究掌責二百下交其夫兄孫連福領回母家管束　蘇將楊氏首飾等物交還等情前報已屢紀之矣嗣因首飾中尙有金約指一枚未曾交案同轉命將蘇榮華帶案問金約指爲何不送來　稱金約指前經夻食腹中　西國醫生囑用藥水灌下已化去矣謂此種胡言誰人肯信不論有無定須賠償蘇稱願賠務求恩釋同轉曰爾犯姦掯物本當從重嚴究姑念家有八旬老母格外恩宥開枷釋放金戒指限期交還不得掯匿違十提究○開小飯店之張李氏與店夥常瑞華有染攺　馬姓將子張勝朝並媳等逐出由張之堂母舅李德子向氏理勸非但不依反將李德子扭送捕房誣控行兇滋詐同轉研訊之下廉得其情當將常瑞華並張李氏一併管押着候張之親屬來案再核等情均詳前報昨晨張勝朝偕堂母舅李德子嫡母舅李長興投案張　母親管押多時求恩釋放小的情願同回家中據李長興稱胞姊張李氏悍潑性成如果從輕釋放恐以後不免釁端張稱情願回家勸母不與母舅滋閙同轉命將常瑞華逮　詰問爾與張李氏有染竟敢播弄是非離人骨肉令張李氏攺爲馬氏不認胞兄暗將連環棍送案誣李藉端行凶種種非是喝令笞責八十下問棍從何來常供棍是小的之物李並無行凶之事問爾與李氏究竟有何轇轕供並無曖昧之事李長興稱前日因胞姊身上衣裳單簿倩人送棉衣數件不料胞姊自已不知寒冷反將棉背心一件給與常瑞華穿着顯見别有私情同轉命在常身上檢視果有女棉　心襯在裏面當令脫下交張領去帶張李氏至 
 
 

Page 4

 
 
案問管押多時可曾悔悟李氏仍不認李長興爲胞弟一味刁猾同轉着掌責其子張勝朝求恩代責四十下將李氏還押着交的實保人同子回家常瑞華押候具結交保完案 
[賑欵正悞]  
　　八月初六日菱湖無名氏助洋一百元由湖州姚守梅兄寄來於九月初三登報淸單内悞作一元館中校字人未經校出合卽更止以昭徵信[  上海北市絲業會館籌賑公所施少欽謹誌]  
[膏澤遙頒]  
　　謹啓者頃奉到蕪湖敬畏齋犬善士塡募　洋七百元張掇芹大善士由日本神户集捐洋四百廿六元囑爲代製棉衣解交順天四小兒則敬散放救災云云現際風霜交至寒氣逼人遍地哀鴻正在呼救慘切今蒙大善士仁風廣被　託異國而來膏澤遙頒悉獲兼金之賜俾災黎章身有具萬口共頌生佛拜登厚貺敬祝功德無量[  上海六馬路仁濟善堂籌賑公所董施善昌謹誌]  
[好善可風]  
　　敝所自開辦順　以來計共解去棉衣一萬九千件現在尙需續解惟籌欵勢成弩末幾於羅掘一空近接順直來電該處赤身待衣之人約有八十餘萬正在勸捐無策之際適値蘇城汪君培卿向董　亭橋曁三茅觀水龍事今蒙抽支公捐餘欵移助全新衣一百六十件拜領之餘不勝銘感竊思城廂内外水龍公局甚多卽有餘欵誰肯移緩就急乃汪君涓滴歸公號寒厪念兾杯水之救車薪烽烟永靖遂解囊而俾挾纊黎庶銘恩旣弭火患於吳中復拯水災于都下普告同志速救災黎有捐至千件者例可建坊又可請奬向兾以汪君爲先路之導 
順直協賑公所蘇城安節局同人謹啓 
[賑欵淸單補遺更正]  
　　九月初二日報登文報局賑所八月中旬淸單内金匱二字脫去匱字周夙寅之夙字悞作夕字所有秦汝舟洋十元陳裕德堂陳廷桂二户各五元本埠范德盛號節省中秋酒筵移助洋十元以上四户漏未刊登合亟更正聲明 
[書詞源校律後]  
　　鐵嶺鄭叔　孝廉文焯又字小坡工詩古文辭而尤精於音律曾來滬上執手言歡置酒爲樂每當酒酣耳熱輒擊節抗聲爲變徵之音盖其抑塞磊洛之氣借此以少洩也所著　瘦　詞二卷直可駕蘇黄而上之草窓紅友猶不足與頡頏偶一諷誦不禁傾倒盖愼於律不僅裕於才也前月由姑蘇郵寄詞源校律一書并屬綴數語於簡盥微細誦乃知其於斯道竟已寢饋多年凡音之陰陽調之揚抑聲之高下節之疾徐無不一一爛熟於胸中而後搖筆成章自然出神入化僕前欲撰反切簡要編以資辨音之助今見此書可以閣筆矣寄語先生得毋令人妬煞[  庚寅秋九古越高昌寒食生識]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海四馬路高易公舘内籌賑所陳詠南經收山東順直福建八月初六至初十日第一百七十七次振欵淸單]  
　　初六日楊仲堂募洋三元譯光紹洋二元抗州保善典 
徐吳氏　藹堂徐余氏苦宗苦各洋一元願平安保安保平安丁沈氏各錢五百文無名氏幾三百文魏阿勛錢三百文程運登遐齡各二百文共捐洋四元錢三十另三十文合洋 
元○初　日梅緒鎭岑寳臣無名氏名洋十元共洋　十元宋季生爲妻難產後得平安助洋五元台南府署方越廷翁銀六兩八錢吕幼漁馬筠靑方葆舲兪復　各銀一兩三錢 
分胡晋生葉平　朱仲容潘竹貞華繊孫各銀六錢八分共捐銀十五兩六錢四分合花洋廿二元王蓉甫一元種德居慶有餘善最樂各四角○初八日叢善洋三元同仁堂四元　善堂洋三元無名氏洋二元兾壽堂兾　堂崔泰源各洋四元穆記無名氏各半元共洋十三元晦過氏省香斗洋一元來不得半元不起吃酒各二角吃茶一角共洋一元溧陽恆木王信泰合洋二元周麗澤山房洋一元○初九日寓閩敬募洋十元映雪氏樂客氏適安　各半元均昌和寳號洋二十元沈姓三元有虞氏半元錢一百文長沙責成銀樓募平安堂洋六元免災　四元高郵車暹台洋二元戚豐盛張復興王港台新河台姜董事戚裕豐各一元無名氏春茂森趙恆興德恆昌熊昻靑求福堂各半元隨助堂七角大生和永成　茂永昇消讓軒各四角德興泰三角順興永　朝崗兆松各二角永興昌玉興各一角共捐洋十五元○初十日嘉興寶德堂洋三元洒秋舘主人二元餘姚源泰鹽　募楊豐記半元沈英飛二角小大光和南莫阿法基榮仁科基昌基廣成全富根山大有喜瑞仁友生傅三寳遠記永傅阿福春有玉加玉　廣寳一角共洋三元定海恆豐號馬黻臣求兒病愈洋五元江西洋口鎭乾昌洋藥店經募范蓮友洋二元劈昌號吕中孚吕豫成各一元孫炳周和記舒兆昌郭記狄惜平蓮舫吳雲福各　元潘森柏王仁記未幼泉各三角森源元　松和成記樂修無名華山獻之章彩星齋升喬守中恰成壽　樹滋懋動恆　階記洋發虞軒修德錫章厚忠各二角共洋十　　姑蘇藏書山房槐影居修竹山房行瑞星各二角京兆氏無名合二角共洋一元蕪湖無　二元三角六分吳科榮銀五錢大春四錢義興祥春榮桂荊太恆太張義興各二錢共捐洋二元三角六分銀二兩一錢合洋二元六角四分隱名氏有心無力補拙軒各元隱名氏一元共洋七元○以上總共收英洋一百六十元二角花洋廿二元錢一百文 
[上海文報局恊賑公所經收楊州福和祥莊募八月份順直東賑捐細户淸單]  
　　另登貽安堂英洋五十元無名氏代募洋三十元又無名氏代募洋十九元銅洋三元蓬記代女和弟求喉　速　壽安堂二户各洋十元無名氏洋六元無名氏洋五元江右兪聚星堂洋四元蕭天佑幼童蔭霂女史求病速愈無名氏無名氏四户各洋二元無名氏洋一元周燕貽堂錢二十三千文震泰在同發慕　錢二十千九百十九文汪壽頰求四季平安錢一千文聊明罪孼人錢五百文無名氏錢一百文○以上共計洋一百四十三元銅洋三元足錢四十六千九百六　三文共合曹手紋一二十八兩五錢四四厘申合實收規元一百三十八兩二錢一分九厘於九月十一日由本埠安孚莊交到合併聲明 
 
 
