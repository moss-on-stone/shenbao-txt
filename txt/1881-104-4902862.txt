# 1881 - 104 - 4902862

 

Page 1

 
 
[論書院立法]  
　　國家掄材大典亦旣於鄉會試學政歲科兩考行之而培育人材之意又推而至於書院可謂盛矣夫其所以培育人材者曰官師督課以教之月給膏火以養之教養旣備然後人材出乎其中顧書院昉自唐宋間其制度未必卽如今日之善盖從前之書院有教之之法而無養之之具宋時鵝湖鹿洞大儒講學四方翕然從之一代人文以之爲風氣而正學由是昌明孔孟之道絶而復續未始不基於此然祇教之而未嘗有膏火以爲諸生養瞻也卽師長之尊亦無有官給之束脩也明季顧先生講學東林而天下書院遂相林立末年乃有黨禍其時亦並不設考課之法與優奬之章程故書院雖爲古制而延掌教以課諸生分等第以給奬勵實自本朝始也溯查書院之最大者惟有鹽務省分其立法與月給膏火花紅章程較别處爲善蓋鹽務中抽提經費或由商人捐輸發出生息而運他爲之出入國家盛時鹽課爲帑項大宗商家殷實捐輸皆成鉅欵歲息之厚以充延師之束修月課之奬勵自獨優於他處其餘雖大省分而無鹽務者决不如其豐腆也若夫府州廳縣仿行其法紳捐官助以及酌提地方閒歀生息以充經費者則更視其地方之大小肥瘠而分其優劣之等至有歲不過一二百金諸生所得每課止百文錢者以是而云教養難乎不難宜乎外府諸生咸以省中書院爲可以托足而爭相趨赴也雖然諸生亦云苦矣鹽務所在如揚州安定梅花兩書院首屈一指試到超等有終年得百餘金者豈不較舘修爲豐厚然限於方隅不能胥天下之士而盡收之若别省大憲輪課之處則院中額給膏火超等自二十名至六十八十名不等優者一兩次者亦不過數錢其能列前茅者大憲另給花紅重則自三五兩至兩許輕則案首亦止二兩銀耳統計文詩優者終歲十餘課合之亦僅得三四十兩而已而其間肄業者輒數百人又焉能無試不優等乎竊謂教養之意朝廷雖若甚厚而天下寒士實多旣不能徧給以赡之則何如創立良法無使諸生終歲僕僕以博此無定之微利也查書院章程從前皆定額若干名而以甄别所取名次爲斷譬如取超等者終年不例三等則終年皆得超等之奬如幾次列三等則降爲特等而以後屢列超等者補之然總以第一次列入超等爲便宜故應試者皆爭甄别之取舍而其餘不甚關得失焉其後大憲量爲變通恐無以鼓勵文字平庸之士乃改爲隨課升降而後諸生所得逐月不同而每課卷數不相上下在鼓勵固應如是然獨不思如此升降而所得更薄乎且於住院一事更有妨碍也蓋以甄别所取爲憑則書院可以宜某日始准住進而案外之人不能與全案人多或超特准住而後之一等不准在均可立定規矩不相紊亂而諸生或自外府來或由鄉間進先寓别處待甄别案發或不取或取在後彼自計終年所得之不優與隨課升降之難心忖旅資易竭難以久留則且浩然思歸别事生活必不爭此一席之地以謀棲息矣噫寒士甚多而膏火有額與其不能徧給孰若嚴其限制何必空博此教養之名哉而况書院甄别皆以二月苟不錄於案而歸而變計設館授徒時猶未晚諸生亦決不自苦空受此覊縻也前述南昌爭居書院以爲諸生之陋習固非刻論然其使諸生甘於有此陋習者則又立法之不善與虚應故事之爲害也於諸生何尤焉余故願爲天下之主持書院者告之 
[恭錄諭旨]  
　　三月十五日奉上諭大行慈安端裕康慶昭和莊敬皇太后母儀天下垂慈訓政錫福寰區至德徽音遠邁前古今兹仙馭升遐朕心哀痛不能稍釋敬稽典禮宜隆諡號以表尊崇着大學士九卿會同敬謹詳議具奏欽此同日奉上諭涂宗瀛奏特叅庸劣不職各員請分别降革另補等語河南新鄉縣知縣孔廣電嗜利欺隱習染太深調署洧川縣事濬縣知縣陶壽紫疲玩嗜利狃於積習靈寳縣知縣俞炳利心未净人亦衰庸前署鹿邑縣知縣捐納通判艾俊美捕務廢弛工於掩飾河内縣教諭郭沂性嗜浮靡不堪師表均著卽行革職郾城縣知縣曹星煥優柔寡斷難膺民社着以府經歴縣丞降補歸部銓選洛陽縣知縣逹德人尙安詳才具未能開展新野縣知縣方昌翰人尙謹飭辦事未能敏捷均著開缺另補以肅官方餘着照所議辦理該部知道欽此○十六日奉上諭前因給事中樓譽普奏粤海關庫書傅廉改名傅廣侵吞餉項勒索規費報捐道員仍復把持關務當經諭令張樹聲裕寛確查具奏兹據查明覆奏此案傅廉卽傅廣曾充粤海關船房單書被叅各節或事出有因或並無確據惟旣已報捐道員仍復逗遛廣東與庫書時相往來雖非把持關務究屬不知檢束花翎三品銜分發福建試用道傅廉卽傅廣着卽行革職勒令回籍不准逗遛該部知道欽此 
[球案近聞]  
　　中日爲琉球之事議者嘖有煩言有謂中國大度包容實不願爲戒首有謂日本心存恇怯時啓猜疑但究無確實信息惟昨閲香港報章謂得京師郵音日本近又以通商爲名擬作先發制人之舉中朝飭南北通商大臣妥爲籌畫玆謹將二月初二日上諭恭錄如左前因總理各國事務衙門奏擬辦球案一摺當經諭令李鴻章劉坤一等妥籌具奏兹據該督等先後覆陳覽奏均悉原議商務一體均沾一條爲日本約章所無今欲援西國約章辦理原非必不可行惟此案因球案而起中國以存球爲重若如所議劃分兩島於存球祀一層未臻妥善着總理各國事務衙門再向日本使臣悉心妥商俟球案妥結商務自可議行欽此 
 
 

Page 2

 
 
第二章 
[訊供續聞] 　　 
　　駱張控案十九日仍由吳陳二明府提集兩造人証覆訊駱由元邑監脚鐐手銬提出然仍意氣自若張姓供詞如前駱稱與張姓情誼頗厚曾代錦智之妻買過珍珠尚未還錢又爲張姓在洋行具保不意張姓昧良今欲將純寳另賣等語官謂所供盡屬狡展汝以寄女逼勒作妾情眞事實騐得純寳並水開面足徵前供不符爾在上海所作所爲上憲及本委員早有所聞免受大刑早畫清供照案定罪例應充發七千里本委員可爲爾設法請從末减或邀上憲恩施亦未可知而駱則仍遊移也後有别案提訊就此退堂云 
[參贊抵申]  
　　使俄參賛邵小村觀察官印友濂前隨崇星使至俄崇君回華而叅贊仍留俄國刻下中俄條約已由曾襲侯與俄國妥爲訂定卽由參贊賚回於本月十七日乘坐法國公司阿蘇司輪船抵瀛卽於潮惠會舘間壁權作行轅小駐行旌隨卽北上云 
[憲委來滬]  
　　上年八月間由天津撥來之飛霆掣電龍驤虎威蚊子輪船四號派赴江南聽候操練當經劉督憲奏派前山東兗州鎭總兵楊軍門明海統領灣泊在吳淞口内藉資防衞又福建船政局先後泒來江南之登瀛洲靖遠澄慶兵輪船三號及上海製造局歴年自造之威靖兵輪船等八號統歸江南壽防總局鈐轄每月調赴吳淞口外會操一次其各輪船軍火糧餉及一切支應槩由南洋海防經費項下動撥現因籌防總局事務殷繁不遑兼顧禀請督憲在上海設立籌防輪船支應所以專責成其總辦爲江蘇候補知府羅劭吉太守印章本係提調籌防局務者現悉隨帶文武員弁各一人已於十六日在督轅禀辭前日已到上海暫居於長樂一里支應所設於何處俟查明再錄 
[總巡接辦]  
　　翁子文太守接辦法公堂會審後原委之總巡已改委海防廳兼管今悉日前劉司馬已分别咨行報明接辦矣 
[撞梯賠銀]  
　　本埠浦江前泊有美國兵船爲中國小桅船將其鐵梯撞損照例應得賠修估價約銀三十兩聲請會審公堂斷追無如船祇三人撑駕非賣船萬難措繳並以船主不在船上船夥亦不敢賣船是以覊押多時尙未結案旋經陳君竹坪聞知代爲湊貸成數始得了結在船夥原屬咎由自取而陳君能遇事周旋是亦慷慨可風已 
[閉機互控]  
　　高志卿投英公堂控稱向開永春和茶棧另與俞鑑齋汪成泉合股開仁通源棧專往東洋販茶今仁通源閉歇核算汪應找我銀一千二百兩向索無着求爲訊追汪亦投控稱由俞鑑齋説合同開仁通源棧存本銀共八百兩其間我與俞對合而俞名下四百兩自與高對摒至販來之茶皆上永春和棧經高發售屢被計賺以致閉歇核算高應找俞銀四百餘兩俞得此欵應提還我三百餘兩向索諉延今高胆敢聲言訟制殊堪駭異云昨日公堂庭訉高汪二人各訴前由俞亦投案禀稱高實欠我銀四百餘兩其間應歸汪三百餘兩屢索不歸曾經同業汪少舟程迎仙袁福堂等三人再四理勸未了今高反敢朦控殊出情理之外汪又將簿據呈閲太守問高汝控汪欠銀有何証據答稱有帳薄及收銀清單可憑查察汪稱高呈之簿皆係僞造于收銀清單乃東洋匯票俟銷貨後收回銀兩此種清單卽鉅萬之數亦可呈出我在此十餘年循守規矩從未涉訟案下此次含忍不發反遭揑控實難甘心尙求明察陳太守謂爾等各呈之帳均属情節支離所謂收銀清單更爲荒謬分别發還仍着邀同原勸之汪少舟等再行秉公斟酌禀候核斷 
[呼寃待究]  
　　控訴難憑一案公堂業已斷定昨陳太守飭差將人証帶案發落復加研詰奚金寳顧寳福各執如前奚陳氏仍堅稱並無姦情實因生意停歇借居費家宅寄母陳氏處至丈夫所搬衣件確係顧物云太守謂汝家在奚家灣旣歇生意理合歸家緣何反住寄母處答稱帮工時丈夫時來索錢每逢無事回家恒遭毆打是以暫住寄母家再覓生意太守又問汝寄母安在答稱在外候傳飭差傳進供稱寄女借住我家是實其夫日前到來邀妻爲時尙早我確與女同榻至顧亦不過寄居我處云太守諭兩造將衣物分别指認顧稱各件皆係我物尙少數件奚稱藍縐皮襔一件羊皮褂料一件乃我成婚時所置顧又稱此二件確係我者太守飭將衣物暫存姑候查明給領喝令抬枷顧妻便啼哭呼寃叩求澈究太守乃飭將人証分别管押候查知底細再行核辦 
[認妻案訊斷]  
　　認妻涉訟一案前日陳太守晚堂覆訊王秀榮吳大毛及寳林卽盈盈又卽嚴氏者均各執如前太守鑒閲王所呈筆據係吳大毛將妻嚴氏押洋一百二十元隨問吳曾否押妻答稱並無此事據係揑造又問嚴氏所押之洋交與何人答稱交與丈夫此欵由王措還研訊至再依然各執太守乃謂王娶妾無憑殊爲難信况吳與嚴氏結髮夫婦不合斷離旣據嚴氏聲稱吳將伊押洋一百二十元着吳折償王洋五十元領妻可也吳堅稱並未押妻旣謂我收洋有何確証至王某呈案之據實係假造乞恩明察太守謂汝妻嚴氏供認押洋須得措繳飭將嚴氏暫交官媒着吳繳洋後具領云 
[控拐候查]  
　　錢長生赴英公堂控稱妻在曲江里吳玉英家帮工前去探視妻已不在彼處旋知與鄭阿九有姦經我堂兄錢巧福目見我妻與鄭同居一洞天後往尋則均避匿細問吳姓彼云鄭固時去與妻閒談他不得知當由吳姓尋到鄭某交我是以扭送求爲訊究錢巧福供詞相同鄭堅不承認誘拐陳太守謂錢控拐匿各情雖有端倪尙無的實証據姑將鄭某管押傳吳姓到案究問緣由再行核辦 
[控欠掌頰]  
　　深夜擲衣一則法公堂以縣署有案故准原告之請將德芸青等送縣訊辦經帮審委員王别駕研詰兩造供訴情由王别駕謂德某自已衣服願借與人與棧何于卽深夜從樓頭擲衣均與爾棧無涉何得倚洋傷之勢動耴誣竊鳴捕情殊不合飭將棧主抱告陶金元掌頰二十下管押交保德芸青等卽行釋放按此案法公堂因正月間德豐衣莊控追衣價朱明府以德某供稱侍衞公堂未便辦理故爲送縣詎前案未了而德某復誼重綈袍月夜樓頭又有此擲衣一事也福照樓不知有幾許棧本一客竟積欠至二百數十元之多其遭掌頰也亦宜 
[勒限交人]  
　　拐女狡供一案翁太守臨捕房發落時復訊程蘭亭謂爾妻究將張女拐住何處答稱不知太守謂船由汝雇何得不知答稱妻實往周浦掃墓今回滬與否緣在押所不知消息又詰陳陶氏以張女所在爾女帽上蝙蝠委係眞贓况爾曾告張德生謂肯出謝儀自 
 
 

Page 3

 
 
第三章有着落何容狡展答稱蝙蝠係程妻向女掉換我實不知不然豈肯令釘於帽上至向張德生報信亦係他人告我太守謂此人是誰答稱卽顧毛毛又間顧毛毛另有别名否答稱無有官謂業已訪明尚敢狡賴飭掌頰十下隨供尚有顧阿榮在内顧卽混名拳頭阿榮者也程復禀我稱伊開設臺基實無寃枉太守亦已查知程蘭亭之妻與顧阿榮拚識由該氏牽引而成卽住該氏處也又詰程蘭亭各情仍推不知亦飭掌頰掌至二十下始稱情願具限到月底將妻交出官謂近在咫尺何用多時著以三日爲限如不交到使當笞責程稱無人寄信官謂寄住人卽在目前可着陳陶氏送信萬妥萬當到期不交一併嚴比陳陶氏交原保保出程蘭亭仍行管押云 
[  光緒七年三月初十日京報接錄]  
　　○○刑部尙書臣文煜等謹奏爲秋審朝審緩决三次以上人犯監禁年久可否援照歴屇減等成案准予查瓣奏明請旨遵行事竊查秋審緩决三次以上人犯從前道光年間每届數年如人數積至一萬餘名卽蒙恩旨諭令臣部將緩决三次以上各犯逐一查明情節分别減等辦理自道光三十年查辦後至咸豐六年各省緩决人犯四千九百餘名經御史王德固以此項人犯入緩次數有至五六次者仍不得照從前緩决三次章程查辦减等殊覺偏枯奏請查辦奉旨着臣部議奏經臣部議請將緩决三次以上各犯二千二百八十六名口按照奏定條欵分别情節准其查辦減等並聲明嗣後各省緩决人犯有至三次以上雖未積至萬名亦准查辦等因同治七年查辦自咸豐十一年大赦後各省緩决三次以上人犯共計二千零九十六名口經臣部援照咸豐八年章程奏請減等奉旨允准遵照各在案兹查得各省緩决人犯又積至四千餘名雖未及一萬餘名之多實因恭逢同治十一年正月初四日恩言曁光緒元年正月二十日恩詔凡已未入秋審緩决各犯悉子减免是以人數較少而核計緩决年分有已至五六次者較之感豐六年曁同治七年查辦人數次數大略相同苦因未及萬名不予查辦是同一獲罪之犯而發配有遲早之殊未免向隅且此等人犯曁已早逾三次仍令久覊囹圄恐疾病顚連終至瘐斃亦不足以示矜恤而廣皇仁臣等公同商酌擬請援照咸豐六年並同治七年歴辦章程可否將緩决三次以上各犯准予查辦减等之處恭候欽定如蒙俞允臣部再行查照歴届章程繕具條欵請旨遵行是否有當謹恭摺具奏請旨奉旨已錄○○吳元炳片再宜興縣事主王念貽客店被劫拿獲張蘭亭卽張正發等一案前據該縣訊詳解省發委蘇州府審辦據張蘭亭卽張正發供稱曾在甘肅軍營當勇歴保藍翎千總後赴台灣於剿服番計並開山出力案内經原任兩江督臣沈葆楨在福建台灣辦理海防任内會同奏保花翎守備飭據將原保花翎儘先補用守備張正發奬札繳騐附卷屢訊供詞游移雖未承認惟旣在盜盤拿獲難保無通同上盜恃符狡展情事據臬司許應鑅轉據蘇州府知府畢保厘詳請奏革訊辦前來相應請旨將花翎儘先補用守僅張正發先行革職以便歸案研訊明確按律懲辦除咨兵部外謹會同兩江總督臣劉坤一附片具奏伏乞聖鑒訓示謹奏軍機大臣奉旨着照所請兵部知道欽此 
[光緒七年三月十一日京報全錄]  
[宫門抄]  
　　諭旨兩道錄前○雲督劉奏提督丁憂請旨簡放摺子○又奏請署提鎭各缺夾片○又奏委署藩臬篆務夾片○湖督李奏請補守備征○大臣定奉恭報革員遞到日期片○雲督劉奏另請調補叅將並分别升調各員摺○又奏請補遊擊片○江織造定奏派辦告成飭委解京片○又奏改泒川省縀綢工竣解京日期摺○三月十一日禮部宗人府欽天監侍衞處值日無引見○記名提督高光効謝恩○全中堂續假數日○禮部奏請換戴凉帽日期旨着於二十六日○侍衞處奏派口外賜奠之大臣派出德豐○召見軍機○○雲貴總督臣劉長佑跪奏爲實缺提督丁憂循例先行揀員接署請旨迅賜簡放恭摺仰祈聖鑒事竊准雲南提督臣胡中和者稱光緒七年正月初七日接獲家信知親母黄氏於光緒六年十一月二十九日在藉病故提督係屬親生長子例應丁憂咨請具奏開缺回籍守制等因前來臣查武職副將以上丁憂例應開缺回籍守制所遺提督員缺緊要未便虚懸除一面先行揀員奏請署理外相應請旨迅賜簡放以重職守所有提督丁憂遺缺缘由謹恭摺具奏伏乞皇太后皇上聖鑒訓示謹奏奉旨已錄○○劉長佑片再雲南提督臣胡中和現丁母憂例應開缺回籍守制所遺提督篆務有控馭之責亟應遴員接署以重職守臣查有雲南臨元鎭總兵黄武賢歴練老成人亦平正堪以署理所遺臨元鎭總兵篆務查有記名提督黄仁遺任事勤奮熟悉情形堪以署理除分檄飭遵外謹附片陳明伏乞聖鑒謹奏軍機大臣奉旨知道了欽此○○劉長佑等片再雲南布政使升泰現奉諭旨着來京另候簡用查新任藩司吳德溥到滇尙需時日所有藩司篆務自應先行委員接署以便升泰交缷遵旨起程北上兹臣等查有現任臬司李德莪廉正自持才識老練堪以署理藩篆遞遺臬司篆務查有本任迤南道石峻廉明質樸例案素諳堪以署理除分檄飭遵外謹合詞附片具陳伏乞聖鑒謹奏軍機大臣奉旨知道了欽此○○李瀚章片再鄖陽鎭標左營分防上龕汛守備彭得勝調補遺缺前經臣請以漢陽協右哨千總梅成德擬補旋准兵部咨以斯缺係陸路題補第一輪第五缺輪用儘先人員今梅成德孫現任千總並未保有儘先守備請補此缺核與輪缺章程不符等因前來臣查斯缺駐紫房縣所屬之上龕汎壞接川陜地處鄂邊層巒疉嶂匪徒最易濳蹤自關隴用兵以來遺男遊勇絡驛於道巡防彈壓均關緊要非精明强幹熟悉邊防之員難期得力該員悔成德老成幹練由武童出師軍營勦賊出力拔補千總因於鄖陽山内情形熟悉臣前次是以專摺請補斯缺兹准兵部咨以該員未保儘先核與輪缺章程不符臣復在儘先守備班内逐加遴選實無人地相宜堪補斯缺之員未便遷就擬補致滋貽悮伏查部定輪缺章程第五缺用儘先第六缺用應升應升人員卽係實任千總今梅成德以現任千總歴俸已滿三年曾經出師著績照例本係應升人員按照題缺章程與第六缺班次相符現在第五缺儘先班内旣不得其人而邊防緊要應酌量變通期於得人之効合無仰懇天恩俯准將鄖陽鎭標左營分防上龕汎守備員缺作爲陸路題補第六缺仍以梅成德補授俾營伍地方均有裨益俟再出有題缺守備卽以儘先人員補還如此一轉移間旣與邊缺人地相宜而於輪章亦不相背謬矣臣爲因地擇人起見如蒙俞允嗣後請補題仍按定章辦理不得援以爲例致涉紛更除俟接准部覆再行給咨送部引見外謹會同湖北巡撫臣彭祖賢湖北提督臣傅振邦附片具陳 
 
 

Page 4

 
 
第四章伏乞聖鑒訓示謹奏軍機大臣奉旨兵部議矣欽此○○定安等片再准四川總督丁寳楨咨開光緖五年六月初十日奉上諭提督劉道宗着革職發往黑龍江充當苦差等因欽此欽遵將該革員劉道宗按站出派官兵逐程解送於光緒六年十二月十二日遞到黑龍江省城奴才等飭司將劉道宗接收後派令在本省莽鼐卡倫充當苦差理合附片奏聞伏乞聖鑒謹奏軍機大臣奉旨知道了欽此　　○○雲貴總督臣劉長佑跪奏爲雲貴調補叅將親老未能並任開缺另請調補以重職守恭摺仰祈聖鑒事竊查調補貴州黎平營叅將黄河洲屢准雲南提督臣胡中和咨據該叅將禀稱親老不能遠離禀懇告近等情復准貴州撫臣岑毓英函催員缺緊要未便虚懸如該叅將實因親老難以赴任應請開缺另行調補以專責成臣查有記名總兵開化鎭中軍游擊丁槐雲南人勇敢絶倫兼有才略歴署副將各缺辦理防捕均臻妥速堪以升調貴州黎平營叅將所遺開化鎭中軍遊擊員缺係題補之缺例應由外揀員請補臣於通省應補應升人員内逐加遴選查有儘先補用遊擊鶴麗鎭左營都司楊萬才材技俱優營伍諳練堪以請補所遺鶴麗鎭左營都司員缺查有補用游擊儘先都司黎克仁歴練營伍勤愼操　堪以請補該員等皆係久在軍營勞績索著以之升補實属人地相宜謹將丁槐等簡明履歴繕具清單恭呈御覽合無仰懇天恩俯念滇黔員缺緊要准以丁槐升補貴州黎平營叅將楊萬才升補開化鎭中軍遊擊黎克仁請補鶴麗鎭左營都司俾實營伍如蒙俞允並懇勅部發給升補剳副通行給咨送部引見以符定制所有雲貴調補叅將另行揀員分别升調緣由除咨會貴州巡撫臣岑毓英貴州提督臣張文德外謹會同雲南巡撫臣杜瑞聯雲南提督臣胡中和恭摺具奏伏乞皇太后皇上聖鑒訓示再丁槐於光緒六年四月肭曾經送部引見現回本任黄河洲仍留雲南俟有相當缺出另行請補合併陳明謹奏軍機大臣奉旨兵部議奏單併發欽此○○劉長佑片再臣竊查雲貴督標左營遊擊黨萬清於光緒七年正月二十二日在任病故除將病故日期另行咨部外所遺員缺係題補之缺例應由外揀員請補臣於通省應升應補人員内逐加遴選查有副將儘先補用叅將常榮年五十一歲係雲南東川府會澤縣人由行伍於咸豐二年奉調出師湖南江南江西江蘇等省節次克復廬州和州江隂無錫等府州縣城池案内出力迭保遊擊於克復湖州長興廣德漳州各府廳州縣城池彚案保奬欽奉上諭遊擊常榮着以叅將儘先補用並加副將銜欽此嗣軍務肅清於同治十年請咨回滇歴署雲南城守營撫標中軍叅將各事務光緒四年十月内奏准留滇補用該員樸實勤奮隨征數省勞苦功多歴署省標叅遊各缺均臻妥適堪以借補合無仰懇天恩俯念員缺緊要准以該員借補雲貴督標左營遊擊以實營伍如蒙俞允並懇勅部頒發札副再行給咨送部引見以符定詞所有揀員請補遊繫員缺緣由謹會同雲南巡撫臣杜瑞聯雲南提督臣胡中和附片具陳伏乞聖鑒訓示謹奏軍機大臣奉旨兵部議奏欽此○○定昌片再接管卷内光緒二年十月二十日承准造辦處札行傳泒五色灑金絹四龍硃紅絹福方硃紅絹十三言大龍對硃紅絹十五言龍對又光緒四年正月二十六日承准造辦處札行傳派五色灑金絹硃紅絹四龍福方硃紅絹十三言大龍對硃紅絹大五言龍對等欵飭卽赶緊辦解以備呈進等因經前任移交接辦前來奴才遵查此項係屬奉旨特傳之件兹查有前任未及赶辦移交存儲銀欵堪以發辦當經按照歴届成案及頒發式樣敬謹辦理兹已一律告成裝盛封固飭委解京呈交除將動用銀欵儆繕黄册奏銷外理合附片陳明伏乞聖鑒謹奏軍機大臣奉旨知道了欽此○○江南織造奴才定昌跪奏爲停派川省緞綢改歸織造衙門織辦工竣派委員役解京交納恭摺奏聞仰祈聖鑒事竊奴才接奉户部内務府來文奏明停派川省緞綢改歸三織造衙門織辦奴才衙門奉派得上用花素緞四百疋素絹四百疋飭卽依限赶緊織辦解交等因前來奴才遵卽核實估計料工銀二萬三千五百兩咨明督臣轉飭藩司籌撥銀欵購買絲觔督飭工匠開工儹辦兹已一律工竣敬謹裝箱對固派委庫使永立帶邻妥役於十二月二十二日領解北上赴京交納除將動用料工等項銀兩循律繕造黄册奏銷外合將改派川省緞絹工竣解京交納緣由謹恭摺具奏伏乞皇太后皇上聖鑒謹奏軍機大臣奉旨知道了欽此 
[江督轅門抄]  
　　三月十六日知府丁葆元禀知接工程局差○十七日知縣車運升銷工程局提調差○十八日知縣周崇禮奉藩委解漕餉赴准巡檢馬沅奉善後局委漢西門稽查差○十九日候補縣張鄞由蘇解銀來到 
[浙省撫轅抄]  
　　三月十六日補用同知俞翔麟禀知藩司飭知題補嚴州同知缺叩謝准補温州通判吕耀弼禀知藩司飭知准補叩謝候補通判史悠揚禀知臬司委赴鄞縣提案差從九品徐縉禀知藩司委分湖郡厘局差遣叩謝○十七日史悠揚辭赴鄞縣提案差 
[茶務消息]  
竊以事無常局時有變遷貿易塲中更難忖測如今歲廣東新茶初出其　價極宜比之上年祗符六折業此者無不欣欣共慶以爲成本輕微可獲美利矣及至開盆沽出三兩號貨價二十二兩至二十一兩照舊雖打八折然亦尚有微利其後則隨沽隨跌十八九兩至十六七兩爲止比舊僅合七折且猶銷貨不多計自開盆以來市上祗銷去小箱茶四千餘件大位而論每担仍吃兩餘之虧云云卽此可見得今春茶務大局將來亦無甚好景矣近聞兩湖甯武等處茶庄比舊有増無減果爾則山户必懷奢望深慮人心不齊標搶出價以成取敗之道明知故犯豈不可惜若謂銀錢進山尚可臨崖勒馬如立意辦頭字千箱者則减辦五百件再　三五天待各家買足首字貨時山價大跌然後再辦五百件湊數大衆如此做法不致搶髙山價亦不致皆湧到漢而洋人見貨少到亦不敢殺價矣不見上年漢口兩禮拜内到茶六七十萬之多耶洋人看貨不及而茶客心急不計成本逢價卽沽致受大虧豈不是因貨多湧塞所累予竊爲漢上茶商担憂矣去歲福州茶帮大受折挫虧缺至二百餘萬今春各人胆怯是以進山银兩十减其五辦茶庄口不及往年一半然則今春福州茶成本必輕可期獲利客商鑒於上年扳價自累若能稍獲贏餘勢必隨市放貨似此情節亦足爲漢上茶市之病不可不知也近日各茶師到滬談及去年各路出茶多至三四十萬外洋至今存茶甚厚市無輕機舊歲在滬販去之茶買價二十兩者沽得十五兩其十七兩者沽得十二兩其十三兩者沽得八兩而已我洋商抱虧甚鉅誠可痛心又云印度新開兩處茶山出產更盛今年買茶不能不加意謹愼懸擬將來漢口開盆其中等以上好茶比舊要打八五折中等以下之貨按七折方能通行如此情形當局者可不愼其操縱哉 
[老德記傅髮水]  
此傅髮水係本行所始創者歷十五年在印度日本新嘉坡等處銷售日盛一日凡婦女髮上所用之油膠等物所有之美處此水兼而有之且無其黏汚諸弊用之頭皮亦甚爽快髮更易髮生長頭屑全無此係上等之料做成煎熬時亦甚留意用法　將小些傅在頭上擦於髮根内 
油膠等都不須用 
若遇大病之後髮必脱落　用此水必有大效因此大　滋培於髮根髮若變白觀可漸漸復原然内並無染色　物也若當用之果必使髮不落用亦甚爲潔凈且需亦極少其全無渣滓故用時亦不必先爲搖動也上海一千八百七十六年十二月十四日上海大馬路老德記藥房告白 
 
 
 

Page 5

 
 
[天仙茶園]  
三月念三日演 
文武合演　滾鼓山沈韻秋諸阿壽錢長永　紫金带周釗泉　思鄕王桂芳孟六　三娘教子蓋山西錢星觀閻燕奎錢思榮　合鳳裙諸阿壽趙洪小閻寳山李名順應凌雲　濠天關劉永春錢思榮　黑風怕周來全錢星觀應凌雲錢思榮趙洪小　穿珠記諸阿壽應凌雲劉洪喜　山海關閻燕奎　黃花國 
三月念三夜演 
閻燕奎戴天林　遊武廟全班文武合演　七八本　綠牡丹吳寳玉錢星觀　送銀燈陳彩林孫瑞堂周釗泉邵開福孫春恆邱阿増周來全李名順盖山西謝雲奎周松林劉永春京都回申沈韻秋任七阿壽貴小貴喜五喜環九趙洪小寳山三達子梅卿王三洪喜大慶長永孟七大順大黑長春六孟　碧游潭全本劉培山王桂芳　赶三關周松林張盈壽錢思榮王大順　桃花店全武合演　八大鎚 
[大馬路西久樂園]  
三月念三日演 
王桂芳鐵桂林王永奎李松山　白良關賀玉奎王光　　打金冠小得奎　御林郡王永奎侯綿卿　打灶何小禮孫保奎　祝家庄張天原何小禮仇三喜范永錫小呌天鐵桂林韓春平小紀大　射紅燈小昭福小秃扁　過新年陳萬有李松山沈才寳　取城都 
三月念三夜演 
鐵桂林張玉涵沈才寳仇三喜侯綿卿孫寳奎鐵林桂　借趙　范永錫春平何小禮張天元李春亭小呌天　武當山� 
陳萬有段小蘭　雙官　小德奎巧雲旦　赶三　張天元李春蘭仇三喜孫寳奎小呌天何小禮王永奎范永錫鐵桂林小紀大小雙根　九花　侯棉卿黃才寳鐵桂林巧雲旦　斷雙釘賀玉奎張玉涵段小蘭　李陵　合演　河間府 
[大觀戲園]  
三月念三夜演 
佟得明　大回朝楊吉祥朱二小　一盞燈　賣胭脂全班文武合演　趙家樓張勝奎李輔臣佟得明　樊城長亭德君如黃月山紀壽臣林蓮桂丁秦鳳小連生朱二小楊吉祥　接演新戲　龍門陣　薛仁貴　龍門　將星臨凡　唐天子夢　靑龍　舉金獅收寳摥力　見白虎仁貴傾家　大王莊仁貴落薄　憐勇夫金花贈衣　老員外忿恨害女　柳大洪設計救妹合演頭二三四　𤩞林宴� 
[全桂茶園]  
三月念三夜演　 
合演　借聖威嬰甯旦秃扁兒　鬧洞房新到蓋雲飛天上飛合演　三上吊水上飄景上天小五遁想九霄盖金鐘大子紅小金紅嬰甯旦新排新戲新彩新切文武合演前後四本二十八齣新添新戲滿堂燈彩比衆不同　玉虎墜大子紅寳玉黑盖寳珍大子紅盖寳珍景上天嬰甯旦石寳山萬人迷黑猴子活呂布想九霄郝慶昌小金紅小和生水上飄　封神榜 
[小東門外喜椿茶園]  
三月念三夜演 
小來發陳天生張錫榮倪福山　昭君跑馬唐世旺陳泰正徐珍慶　陰陽關劉均喜　樊城長亭吳左塘張四喜小阿金　鐵弓緣陳蘭生小耒發徐珍慶　水鬥小東寳應明福陳毓江方永吉楊德榮唐増貴印連奎吳左唐小來發余守芳陳阿福王進德張寳奎陳天生次羊子陳太正　金山寺汪廷貴　斬包勉文武合演　朱雀關 
[禮拜四拍賣]  
於今日兩點鐘在順泰碼頭棧内拍賣紅茶五十三箱稍有水漬倘各寳號欲意者請至該處面拍是荷此佈　魯意師摩啓 
[禮拜四拍賣]  
念三日十一點鐘在本行拍賣正號煤油二千箱各寳號欲買者卽請來行拍定可也此佈三月日會德豐啓 
[禮拜四拍賣]  
啓者本月廿三日卽禮拜四十一點鐘拍賣路燈ＧＧＭ羽毛ＧＧL嗶嘰人鎗小呢六磅八磅四雙人洋房原布十磅紅人鎗市布十四磅飛龍斜文六十四線藍雙路燈漂布七磅駝牌美人洋標七磅八磅藍人鎗紅人鎗挻市洋標尺六美人元絨等貨特此佈聞三月十八日　元芳行啓 
[禮拜五拍賣]  
啓者於念四日十點半鐘在華順棧房拍賣方鐵條四百八十二條圓鐵條二百零九條如各寳號欲買者屆期請至該處面拍是荷此佈　乾泰行啓 
[禮拜五拍賣]  
本行於念四日十一點鐘在本棧拍賣頭二號鐵錨漂布人馬英牌各色羽毛莊靑嗬囒羽毛十包又色提花布十箱又水漬飛馬花旗斜文布飛馬英牌Ｗ粗布數十包餘不計此佈　老公茂啓 
[禮拜五拍賣]  
於念三日十點鐘拍賣東洋古玩花瓶磁盆大碗料砂落水缸檯子椅子眠床畫鏡書廚一切木器等物倘各寳號欲意者請至面拍是荷此佈　魯意師摩啓 
[禮拜五拍賣]  
茲於本月廿四日兩點鐘拍賣吹簫仙人牌洋紅布二千餘疋其餘漬貨不計此佈裕盛洋行啓 
[拍賣]  
啓者於三月廿五日十點鐘在本行所存零星各貨拍賣　厚薄鐵板　大小鐵管子　各樣鐵器　機器　船上用一切　椇　烹銀器皿　食物等　檳榔台子　廚窗等雜物不計如貴客欲先買者亦可其價格外相宜特預佈聞二月初四日　豐裕洋行預啓 
[同發馥對號單]  
英四月分對號單已到小號售出有頭彩附彩並四彩各一張餘小彩頗多不遑細載望諸君速來兑洋爲盼 
[輪船往東洋等處]  
啓者本行托局唛魯輪船於禮拜三卽華三月二十九日早九點鐘開赴長崎西門舍革神户横濱該輪提貨紙簽字禮拜二下午四點鐘截止如　各貴客合裝貨者請來本行訂定可也三月廿三日　三菱公司啓 
[對號單]  
英四月對號單已到請來取閲本行售出一千元者一張五百元兩張茲有英五月六月票出售此佈　四馬路獲利洋行啓 
[對號單已到]  
英四月票號單已到查知本號售出之票四五六彩所中甚夥不及細報諸君請速來封號領　洋可也此佈　恊記號啓 
[對號單]  
英四月份對號單已到請來取閲可也今有英五月及六月發財票出售每全票洋六元每半票洋三元　棋盤街北首永記啓 
[失票]  
今遺失大德莊本月二十期第一千三百零二號九八規元一百念一兩九錢一分五已向前途説明作爲廢紙望各寳莊切勿收用特此佈聞　城内于家衖王公舘啓 
[聲明]  
啓者英界打狗橋北春華祥洋廣貨店向係仇姓所開現於三月二十憑中將一應生財底貨推盤與仁德堂執業改號昌盛隆所有二十以前銀錢帳務往來向仇姓淸理與仁德堂無涉特此聲明以免後論三月二十仁德堂啓 
[對號單已到]  
英四月票經本行售出五彩一萬九千三百九十八號半張練塘同春號半張紹興和順肉莊二君所得並收彩票價格外公道　永吉洋行啓 
[請領彩]  
今英四月對單已到小行着彩芳銜甚廣不及細錄務祈貴客速來對號如有得彩無不克己兑現此聞上洋二點泳記啟 
[二彩誌喜]  
今四月對號單已到本行售出二彩乃對門海安號及常熟學前范柘翁所得上下副彩是本處趙君九江廣記所中另一千元五百元　張均祈來收在小行買票者屢獲大彩雖諸公鴻福小行亦所欣幸焉　廣豐洋行謹啓 
[或租或賣]  
今有上好荷囒水機器一架合意者請到小號面議可也　虹口大街衡泰錩啓 
[尋人]  
出賞帖人二擺渡惟善里第一家有女二口一名喚連金年廿一歲瓜子面淸秀身長着藍布衫褲一名喚牡丹年十八歲面長肥大身矮着黑布衫褲於本月初九夜一仝出街至今不見回家如有四方君子知其下落報信者謝洋一百大元收留者謝洋一百五十大元决不食言此帖是實通信到本宅或三和里口奇珍號亦可　光緖七年三月初十日黃宅帖 
[呂宋國君白鴿票]  
啓者今有英五月分票出售如　貴客欲買者請速來購取可也此佈望益行啓 
[篷皮出售]  
啓者本行新到馬車篷皮出售價極公道如合意者請來看樣購取爲盼此布　天源行啓 
[三彩喜報]  
今接英四月份呂宋票對號單三彩第一萬二千七百四十九號經本號售與同業元號特此誌喜棋盤街廣惠和號啓 
[對號單已到]  
對號單已到並收得彩紅票卽兌現洋自當克已小行逐月獲彩甚廣雖係諸君宏福亦是小行彙集財源如蒙賜顧請至申二馬路興讓街便是詠記啓 
[百益大士淸膏]  
本號揀選上品補藥照外國法蒸製成露去其藥味存其藥性收八大土淸膏專治傷風頭痛停滞停痰九種氣疼脾虚瀉痢無疾者吸之能化痰消食順氣强脾添補精神和悦顏色受益無窮屢試屢效每盒凈重一兩一錢價洋一元零躉售發並揀選大小原庄自運川土别埠賜顧者由信局航船寄購可也　上洋西棋盤街粤秀坊内謙豫土棧啓 
[眼科良醫]  
目疾瞎定求治無功今承石路中市源長錢莊内程梅卿先生治明重見天日感報莫名登報誌謝紹興沈文榮啓 
[告白]  
呂宋國君票通行上海弊　叢生歴經辦理在案茲已酌定章程凡願售諸家請於二十四日一點鐘齊赴本署報名會議屬實望勿遲悞呂宋署渥利威喇啓 
 
 
 

Page 6

 
 
[天地圖]  
李公申耆天文地輿圖中外風行久推第一今在上海洋涇橋德生洋貨店寄售每副三元二角計百廿八張鬪成掛屏十六軸以代書畫洵雅且亷 
[善與人同]  
予遵遺命登告同人茲吾父久客漢申去冬慕永恆昌間壁居賢里内有李覺阿先生學有奇才有世傳天音慧鑑一書能望氣知人并推星相吾父蒙先生囑歸故里祿終來春今吾父果於二月初七夕病終在家臨危對予曰吾之得會骨肉修理氏譜皆上海覺阿予所指也不然能肯棄盛勢退理諸事也今死而有感李君非塵俗中人也宜出申登告同人使海内仕商皆得明吉凶有人也檢視批書尾載偈語數行中有白羊陣内逢猴昌憶吾父交未運申年有漢鎭之局黃虎途中遭蛇傷明誌吾父走寅運今年已歲而終也餘詞不能默登想滬上得先生所批者衆焉昨造先生處述先父之事并乞指迷先生曰汝先君眞達人也故有福壽終其身并爲予曰命之理微人之道大不宜以命相而棄大義如李先生古道古貌超乎物外卽其從學數弟子皆通經文誠非市上買術者同日語也容敢出資善人并誌予父之達　甌城葉桂芬感告 
[聲明提單]  
啓者漢口源裕號忽然倒閉該欠同源同福銀兩當查該號有裝怡和行福和船水烟二百件紅棗八件槐米四十六件木耳十六件蔴七十四件又七十八件木耳十四件又裝公和船　白蠟三件Ｗ蔴二百十五件ＥＷ木耳十六件ＪＪ蔴一百三十五件今與漢申怡和洋行説明該貨提單均作爲廢紙祈各行號切勿收用　同源　同福仝啓 
[輪船往琿春]  
啓者今有火船名白來克好耳司念四晚開往長崎琿春倘各　寳商欲裝貨物等水脚格外相宜此佈裕昌洋行啓 
[拿能呂宋票出售]  
今有英五月票出售全張六元半張三元兼收得彩票卽兑現洋貴客賜顧者請速來購是荷棋盤街拿能洋行 
[帆船往長崎]  
茲有帆船一隻准於念三日開往長崎凡貴客欲附裝貨物者請來本行面訂是荷此佈　壳件行啓 
[聲明脱逃]  
啓者昨漢口本號來關照十四日有源裕張姓購定ＷＳＳＪ唛須片蔴三百五十件十六日裝怡和行公和輪船載滬不料張姓當晚携提單逃匿無蹤今與漢申怡和洋行説明此提單作爲廢紙祈　貴客見此紙者幸弗收用特此佈知　義昌鴻昌號仝啓 
[精刻新書發兑]  
式訓堂叢書洋四元半新斠註地理志集釋洋三元顧校廖刻華陽國志白紙洋一元半竹紙一元癸已類稿洋二元文字蒙求洋二角半絶妙好詞箋附詞選洋八角仿宋本陶靖節詩註洋三角本坊書籍近來新出繁多不及備載鑒賞者選擇購取請至上海抛球塲並城内掃葉山房謹啓 
[請學英文英話者賜鑒]  
本齋今印成各種互繙華英文字書籍今另行開列於後請向本申報舘申昌書畫室購取　華英文字合璧二角五分英字入門價洋一角五分　是書係擇中國經書中成語之要者譯華英通用要語一角五分　成英文大有助於閲讀英文各書之用是書係將華英日用各語　華英字典每部五角是書係英話繙華文互譒成文　五車韻府每部紙面價洋八角華英説部撮要價洋四角　是書係以華文繙英語凡華人與西人是書將平常官話分部互　交接者甚爲便捷盖華人操西語或一繙並將紅樓夢傳家寳等　時不能達意則將此書查出給與閲看書摘繙英語較諸華英通　便明故各人皆宜身藏一部也用要語已進一層矣　上海點石齋主啓 
[増立行規]  
本銀行現定於中歴二月二十一日起増立新章代人收儲銀洋每次由一元起至一百元止皆可代爲收存計每年内只可代一人收存洋一千二百元連年積存極多每一人祗可共收存洋五千元本銀行利息每百元每年計洋三元五角准本銀容有抽提故利銀須按月照極少之存數算結所存之或銀或洋隨時可以抽提此存項或照洋欵算或照銀欵算均可凡有來存銀者本行給以帳簿收付時須帶簿來行註明　匯豐銀行啓 
[吉昌棧]  
本棧開設在寳善街天仙茶園隔壁桂芳里内第三家坐東朝西門面專接各處輪船來往搭客附貨報關上税并代寫輪船客位代雇民船車輛公平辦理棧中樓房髙大安寓仕宦客商男客女眷各安房位飯食茶水一概週全　貴客光顧請執此紙卽是本棧派夥到船招接點交衣箱行李一同到棧庶不致悞吉昌棧主人啓 
[報德揚名]  
浙慈何珍儒先生素諳醫理兼識兒科去秋因事到蘇寓硯劉正泰參號數月以來頗得應手號東劉麗翁至省會晤良悉先生奇術名不虚播適翁素信善舉遂懇先生留蘇隨時濟危每有傷寒勞怯等症治之屢效果然名無虚發正月間生之三齡小孩偶患寒熱四肢厥冷繼而口噤目赤粘汗如珠老母及家人等觀之十分踉蹌雖延他醫追治藥無效驗甚至計無法施幸荷同業友竭力告囑當延何珍儒先生過寓看理卽蒙定方服藥次日果然嘔出寒痰四肢和軟目精還神大有生機之象五日每透出痧疹頻次退復去危轉安雖孩三生有幸實仰先生厚德今能頓起沉疴必凝銘心報赧欣奉老母之命特登申報以誌感謝　老正大局張乾生特具 
[天吉呂宋票]  
英五月票每張六元分半亦可賜顧者寄信至上洋棋盤街北首四馬路口震元洋廣貨號間壁城濟堂内發售 
[旗昶泳呂宋票]  
英五月份票出售每張六元半張亦可並收得彩票卽付現洋遠處由局寄至四馬路儀和棧間壁樓上便是 
[大有發財票]  
英五月份票出售全張六元半張亦可賜顧者祈來購取外埠由局通引並收得彩票卽付現洋此佈棋盤街北首啓 
[帆船往烟台]  
茲有帆船一隻准於廿五日開往烟台凡貴客欲搭裝貨物者請來本帳房面訂可也此佈　壳件行啓 
[怡和隆呂宋票]  
今有英五月份票出售每張六元半張均可外埠分售托各信局寄賣以便買者往返其各處代售局名前以登明今不贅述倘　蒙賜顧請速購是荷　怡和隆洋行啓 
[彭誠濟再聲明]  
蘇申假冐本堂招牌圖記之店甚多前已聲明現今外面自立堂名仍然暗中假冐本堂圖記以僞亂眞　貴客寄買無從分辨四方主頋如交船局寄買須囑在蘇門口有照墙方是眞彭誠濟如在申老巡捕房對門此兩處無悞也此　佈告 
[新刻説文分韻易知錄]  
此書許密齋先生所編凡周秦兩漢諸家小學之書靡不博覽是書仿徐諧説文韻譜李　五音韻譜合纂成書自東起甲止將部首字分平上去入列爲五卷有古今異同字則合張曑五經文字唐元度九經字樣六書正譌復古編等書逐字纂注校讐精詳尤爲易檢現已印成每部十本價洋五元寄存上海寳善街公順里望益山房代售 
[新鐫澳門紀略]  
是書乃國朝印光任太守所撰多識海山之險要防禦之得失其與航海諸君大有裨益惟願各持一册以備臨時檢閲每部洋三角張溥歴代史論白紙一元半竹紙一元詳註寫信要覽八十四文筆耕齋尺牘提要一百十文縮本三才紀略二角寄在上海四馬路萬卷樓書坊出售　吟香主人啓 
[壽具出售]  
啓者有四梗楠本壽枋一具極大方又堅固做工精細價亦公道如要請至上海南市馬家厰成公館看明議價可也 
[生生堂再聲明]  
上海有假冐本堂招牌之店前已聲明現有外面自立堂名而暗中假冐者似此以僞亂眞寄買之客無從分辨四方　主顧如交信局寄買須囑誠實勿欺爲要此佈 
[神效疥癩藥]  
大凡疥瘡起而其受毒於平日故一旦發軔痛癢難堪甚之抓破積堆坐臥不寗若不急治蔓延胡底本房秘製清源開毒疥藥無論乾濕膿螆坐板等癩槪可奏效 
連擦幾天光潤無跡倘蒙仕商賜顧者請來購取爲禱上洋老德記藥房謹啓 
[書畫扇册助賑]  
李仁麟先生翖毛花卉每件洋角半人物同吳一山先生墨蘭五十文陳聘三先生墨梅行棣書同上小楷紈摺扇二百文均交邑廟保嬰局收付五日取件大件另議 
[茶捐將停]  
兹本號代辦閩省茶捐請奬現聞部議定止仍侯　　上諭到日即當止截　諸君有志願捐趁此便宜望早來號報捐幸勿再延是禱粤東西榮巷香港上環　　　　上海法界同愼長啓 
[恊記呂宋票]  
今有英五月份發財票每張六元分售半票亦可貴客賜顧早來得彩如外埠由信局寄購指明某號原班卽奉此佈　開設在棋盤街北首 
[得來號]  
英五月份呂宋票每張六元分售亦可外埠客商由信局寄带俟對號單到得彩諸君卽來兑洋開設二馬路望平街中 
[地基轉租]  
陸家渡東棧招租倘貴客欲租者請往觀看地步得宜如合用前來面議可也特此佈聞　辛已三月初七復昇木棧啓 
[永吉呂宋票]  
今有英五月票發售每票洋六元半張三元如　貴客蒙顧者交信局亦妥請至棋盤街北首永吉洋行 
[同發馥呂宋票]  
英五月票出售價六元分半亦可并收買得彩票格外克已仕商賜顧請至二馬路南首九章綢莊斜對門便是 
[永康照相]  
本店新式西法照像并有山水畫鏡出售其價格外公道仕商賜顧請認招牌爲記本號開設四馬路巡捕房對門此佈 
[呂宋國君票]  
英五月份票出售每張價洋六元半張三元欲購者速來賜顧爲盼遠處信致當日回件不誤復泰洋行帳房啓 
[洋票告白]  
本銀行今有洋票一元五元及十元在市面行使持票至本銀行者照票付洋不致有誤此佈上海有利銀行啓 
[往長江客位價目]  
搭客每位上海至 
鎭江　一元二角南金　一元六角蕪湖　二元七角大通　三元二角安慶　三元七角九江　四元六角武穴　四元九角漢口　洋五元上海招商局　太古行仝啓 
 
 
 

Page 7

 
 
   
 
 

Page 8

 
 
   
 
