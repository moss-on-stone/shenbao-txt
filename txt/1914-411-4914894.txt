# 1914 - 411 - 4914894

 

Page 1

 
 
遊記 
[羌海雜誌（十）（三）（生人）]  
　　西省飼馬之料芻豆之外有粗麥皮俗呼麩子以麩拌草調水使匀而飼焉番地游牧麩料無所供運載徒覺多累惟豆料不可不備蓋水草雖肥不能兼有豆麩乾萁三者之性力以其食慣之料頓然全換恐其力有不支行旅當養馬足力非番馬僅以游牧生息者也每日晨夕二次必以豆飼之粗布袋盛豆大可容其顎口兩端懸於耳際名料抽子自朝至暮放牧於草靑之地懼其奔逸而被刦也則有皮絆之製以皮帶結雙圈束其前後各一蹄絡以毛索步爲之躄　至晚解而驅歸營内排立鐡釘長尺許深入土釘尾綴大環環眼貫巨索而擊馬韁焉兩釘相距丈有餘貫一索繫馬五兩索相連共繫十馬爲一聯兩聯之間相距二三尺留隙路以便人行四圍立拒馬限絡以繩索一二道以防逸出故巨細繩索務宜多備昏夜露立懼其被竊也狂風雨雹又懼其驚逸也則有鐡絆之製以鐡爲圈中可開合有紐孔可鎖絡以鐡練夜以兩馬並立各穿其一足而加鎖焉余性愛馬常畜四五騎近又得善走者一赭色鬣尾皆黑俗名棗騮前逹賴回藏時駐西寗長久其堪布周多隆里者本隴籍與余素過從余以吳産靟翠鼻煙瓶紫砂茶杯盛以紫檀架圍以琉璃屏贈其行彼以此騎報之其實杯瓶二物並非佳品不啻抛磗引玉也前因仲父喪乘此由西寗疾馳兩日達蘭州從者兼程皆後一日始至途故寳貴之常於夜分秉燭往馬廐配給芻豆汲水注甌呼馬飲操作如圉人至此繫近居帳夜方深時時揭帳護視之遇大雨雹更以雨具覆其背馬亦解人意背有 
 
 
 

Page 2

 
 
物則植立不臥如王家馬　惜錦障泥者凡内地馬出口放靑必先赢頓數日腹脹如鼓瀉去惡濁而後水十可服謂之換肚番馬入内地改飼乾料亦如之其有不患此疾者則常奔走於番夏兩地者也旅行者宜多帶槽邊土塊臨時馬患水土將土塊少許調水灌之卽愈功效勝於藥料此行統計上下駟八十餘匹强半生疾疾皆同依法療治而馬之蹄齧聲人之呼叱聲嘈雜者恒竟日不休馬勇能充獸醫者數人藥散亦捆載滿簍本無所虞而余初以棗騮不食獨悄然憂之畫令牽轡徐行夜令輪流起視終夜擾聒隨丁皆生厭不五日馬行走如常其後耳峻蹄輕矯捷無其匹余因逐殠而加餐馬以換肚而健步皆習焉安之矣蒙番貴養犬巨者如驢猛能食獸爲揷帳不可少之物步隊携二犬均係常種較之番犬大有長翟僬僥之判夜常繫於輜重帳前後晝夜必加鎖練不敢稍縱恐其遠出爲野獸番獒所噬也相約至番境購其巨種以便防衛（未完） 
時評 
[財政如何（冷）]  
　　歐洲之戰事急而外債無來源各省之災象成而賦稅無來源暫時樂觀之中國財政今後又將如何也 
不得已之策曰内國公債内國公債今日政府所勢在必行者也然而政府不能以外債之條件付之於内債内債之信用固巳薄弱矣况乎徴之於昔則有前淸之昭信股票等等徴之於今則有近來八釐公債與南京八釐公債等等案方紛擾而無着落使購買之人與經手之人均有危疑不安之念是内國公債之不足恃又可逆料者也 
然則今後之財政如何又一難關矣 
命令 
　　七月二十四日大總統策令任命陳廷訓黄培松爲將軍府參軍此令 
又令任命孟錫珏爲肅政史此令 
又令徐鴻賓加陸軍少將銜此令 
又令黄紹　岳盛宣給予五等文虎章此令 
又令外交部　請任命　　　　　　林長　交涉員應　准此令 
又令兼署雲南巡按使唐繼　保　政務　　長人員呈請任命等語　准以劉顯治爲雲南巡按使政務廳廳長　 
此令 
又令内務部呈請任命聶寳琛李升培爲僉事應照准此令又令敎育部呈請任命王嘉　李　圭楊奎儒黄中塏爲僉事應照准此令 
又令敎育部呈請任命張繼　爲視學應照准此令 
又令財政部呈請任命居益　爲僉事飽立鋐署僉事應照准此令 
又令財政部呈請將鄂省驗契徴收得力人員照章給予奬勵等語湖北宜昌縣知事丁春膏　水縣知事王賢修騐契報解均在三萬元以上潛江縣知事劉世　襄陽縣知事鄭壽章應山縣知事邵孔亮前武昌縣知事史森秭歸縣知事孫榮彬夏口縣知事王縉報解均在一萬元以上辦理克著成效應准各給予五等金質單鶴章以昭激勸餘如所擬辦理此令 
又令内務部呈貴州巡按使戴　咨據省城警察廳廳長李映雪詳請任命楊振聲爲勤務督察長全煥勛聶延祜嚴保康　俊簧爲科長解江吳煥勳謝國佐趙本晋羅洪澤高兆煃爲署長應照准此令 
又令據昌武將軍督理江西軍務李純江西巡按使戚揚呈稱上年江西逆首李烈鈞倡亂時前實業司長曾貞前省議員胡庭校陳炳圖均有附亂情節　經先後拿獲交由軍事裁判所訊明判决曾貞胡庭校照附和内亂罪各處四等有期徒刑一年又四個月褫奪公權全部三年陳炳圖照附和内亂罪減一等處五等有期徒刑十一個月褫奪公權全部二年各在案惟查本年五月三日奉令贛寗皖粤謀亂案内所有附亂人等或因事迫脅或無議盲從自應從寛赦免予以自新等因該犯曾貞等此次附亂情節係屬迫脅盲從應否准予赦免等語本大總統依約法第二十八條特赦曾貞胡庭校陳炳圖免其執行交司法部查照此令 
七月二十五日大總統策令司法部呈請任命張宗華爲京師地方檢察廳書記官長應照准此令 
又令司法部呈山西高等審判廳書記官長李甲第湖北高等檢察廳書記官長劉本楨湖南高等檢察廳書記　長李雄先後陳請辭職李甲第劉本楨李雄均准免去本官此令 
又令司法部呈請任命游洪範爲山西高等審判廳書記官長唐祖謙爲湖北高等檢察廳書記官長徐瑞徴爲湖南高等檢察廳書記官長應照准此令 
又令司法部呈安徽高等檢察廳書記官長夏日淸辦事不力請免去本官等語夏日淸應即免去本官此令 
又令據署江北護軍使蔣雁行電稱陸軍七十四團一營三連連長張士魁於本月十二日在于家大套地方剿匪被戕等語連長張士魁奮勇被戕殊堪憫惻着照少校陣亡例給恤交陸軍部查照此令 
又令　商部呈擬將參事孟昭常劉馥司長陶昌善田步蟾秘書惲棨森余光粹均進叙三等等語應照准此令 
又令司法部呈　將參事湯鐡樵胡以魯司長徐彭齡莊璟珂王文豹秘書朱紹烈均叙列四等秘書楊志洵僉事吳昆吾朱麟藻均叙列五等等語應照准此令 
專電 
　　北京電總統與國務卿磋商内國公債進行之法事在必行 
　　北京電財政部將派趙椿年赴鄂整理紙幣 
　　北京電政府擬收蘇浙皖進口落地稅巳派王得庚前往調查 
　　北京電審計院組織分三廳中央九部每廳各領三部財政内務外交向稱煩難則每廳各領其一 
　　北京電法制局擬定官等明日卽將發表 
　　北京電陸車部前此已補之官佐雖經發表尙未一律給予證書現聞擬一燮通辦法凡中央及外省已補之官佐飭將畢業文憑曁各項委札送部核後如果相符再發證書否則取消如此辦法軍籍或可一淸 
　　長沙電衡陽潰兵已棄耒陽而陷桂陽距粤界不遠又是一流寇之患湯將軍頗爲焦急已請曹琨兵悉數南下 
　　武昌電段上將軍芝貴以長江上游曹司令軍隊相繼南開由省派一團赴宜昌接防軍務尤紛紛起矣 
特約路透電 
　　北京電聞交通部已與比國某公司簽定蘭（蘭州府）伊（伊犂）鐡路草合同該路長一千八百五十英里共需經費英金一千二百萬鎊以本路及甘肅新疆之礦産爲抵押品　　北京電八月十五日將有學生百名赴美留學其經費皆出諸庚子賠欵内有女生十二名　　北京電政府巳命李開侁於八月間入京之前赴廣州灣調查人頭稅實情聞政府俟李抵京後將　駐京法使討論此事 
譯電 
　　北京電稅務處目下正在革擬開浚黄浦新章俾得推廣工程維持至滬之水道政府對於一切計畫現守秘密惟外交部巳請外交團贊助此舉俾唐紹儀　居臨時政府外交總長任時訂定之臨時合同得以他項合同代之 
　　維也納電奥政府於二十五日晚間宣稱政府不欲展長愛的美敦書之時限據西汀其電稱拉格薩之奥兵現有重要之行動開特洛灣已聚集奥國兵艦二十二艘 
　　聖彼得堡電二十五日俄皇在彼得化夫忽遽召集内閣特别會議討論大局衆極擾攘日夕將下動員令 
維也納電俄國駐奥代理公使曾至外交部請展長要求塞維亞覆文之時限奥政府不允 
　　塞京電塞國内閣仍在會議王太子請反對黨領袖承認政府之决議金庫文書均已移至尙多 
　　倫敦電塞維亞覆奥之文奥不滿意駐塞奥使已啓程回國駐奥塞使亦離維也納奥國各省多有熱心人民聚衆主戰之舉動奥政府已徴集陸軍一部分議會巳閉奥國全已頒行戒嚴令 
　　維也納電據官中宣稱意大利已致文奥政府謂戰事如起則意擬助奥德意之忠守盟約奥民旣感且慰 
　　蒲達配斯特電塞維亞大元帥泊特里克將軍與軍官四員二十五夜回國時在匃加利被拘該將尙不知兩國起有爭端故聞已爲俘囚之說頗爲驚詫 
　　維也納電奥政府將准泊特里克將軍及軍官四員回國 
　　柏林電羅馬尼亞現主靜觀之態度　將預備抵制塞維亞之舉動羅尼亞希臘土耳其三國均不讎視奥國因不信俄能制勝奥國故也土耳其各報皆贊成奥國對塞之舉動 
　　倫敦電塞王内廷及戍軍均離塞京目下正在徴集陸軍法俄兩國曾於二十五日下午聯合致文奥政府此事頗有關係路透電社得　塞政府已遷都克拉格桀凡克斯塞政府對於奥國要求僅承認數款餘均駁絶　　培琴電德皇忽於二十四晚啟程赴日耳曼聞是晚德國海軍各隊曾奉命聚集瑙威海濱豫定各處 
　　柏林電德皇將於二十七日回抵柏林德政府否認調集海軍之說 
　　倫敦電現聚集帕特倫之英國第一艦隊已奉命暫勿駛散將士不准告假第二艦隊則留駐内國各口岸 
　　倫敦電愛爾蘭問題大會毫無結果政府此後之舉動未能豫决各界對於曷爾斯特之大局極具悲觀 
聖彼德堡電俄皇贊成内閣之决議即將實行動員令見習士官生學期已滿者均經擢陞軍官較常時提前一月 
要聞一 
[財政近談（談虎客）]  
　　財政總長周自齊近來不安於位屢欲求去而大總統亦心許之將以周學熈繼任喧傳巳久蓋周自齊由於頭腦不甚淸楚而自取之咎也 
日前該部僉事徐文霨因新補缺例須覲見徐後時而至約二十分鐘是日張弧帶覲大總統比謂張曰汝做過外官來的那見上司候見屬員張惶甚即打電話告知周總長周赶到隨下部飭將徐降等雖照前淸舊例引見不到當然有處分然民國設有高等文官懲戒委見會凡應受懲戒者須由該管長官呈請交懲戒會議决然後執行周乃自下部飭降徐爲主事說者謂其有侵懲戒會之權限 
其又可笑者周總長新近呈請免官之吳彤恩陳經司駿鄭壯四僉事（見本月十九日策令）謂其或辦事不力或資格未符然兩月以前周總長送往高等文官甄别委員會之考語吳彤恩爲勾稽欵目精詳稱職陳經爲安祥穩練勤愼有爲司駿爲識見明達辦事精詳此等考語不但不能免官並應進等進級故甄别委員會認爲合格應發證書不料前兩月下如此之好考語後兩月忽又下辦事不力之考語至鄭壯名雖經該會認爲行考驗考試者其資格誠有未符而當日周總長之考語　爲年力富强尙能盡職故甄别委員會日前開會乃將應否停考及停發證書提出公同討論並有以周總長一舉而侵高等　官甄别及懲戒兩委員會之權限者謂可以提起行政訴訟後因有人反對謂雖奉命令未見部咨我們仍照本會章程辦理不必去管他閒事此論一出贊成者多而周總長乃得免爲被告者矣 
以上所述此猶不過關於用人之不滿人意者此外近來中央收入雖逐漸恢復舊觀行政經費無　乞靈於外債中外人士無不抱一種樂觀然此乃總統親自擘畫非　自齊能自盡其職務也况大兵之後繼以凶年水旱之災綿亘數省　陜西商南藍田　　　雞二十餘縣甘肅之隴秦階鞏平凉涇　等屬以及河南之南部均係白匪擾攘之區據卸任陜督張鳳翽所云被匪各縣錢糧皆不能收則隴豫可類推矣兩廣江西湖南大水爲災前經總統飭部撥欵賑撫昨又自捐銀三萬元發交財政部轉給四省災情之重可想而知此外如直隸初患乾旱入月以來連日大雨京東各處多成澤國皖北一帶彌月不雨旱象已成湖北川北及江西九江等處來函亦均如皖北所云水旱之灾同時並至灾區之廣至於如此將來田賦蠲緩自不能免而小民衣食尙有維艱决不能講求肥美百貨滯銷又在意中商業衰頺稅捐自然減色余接陜西來函謂白匪經過之處商店關閉者十居八九承辦稅務者近來皆不能踰三月以照財政部考核章程三月一比較皆不足也故卽須撤換云云可以證明 
抵還賠欵全恃關稅關稅不足卽須以鹽稅彌補現　行政經費全恃銀行團撥還鹽稅餘欵以資挹注如上所云因水旱兵匪之灾商業衰頺稅歀爲之减收則關稅當然亦在其内雖六七兩月關稅向來不旺據最近報告今年此時關稅收入較上年南方有二次革命之事已有遜色此後更可知也况鹽稅亦未必不因此减收不知周自齊有何術可以挽救之乎雖近來各省因擁護中央竭力協濟一意搜括民財不顧怨聲載道然小民之脂膏已竭亦無如之何吾恐中央各官俸給自本月一日起按照法定之數十足發放不久又須折扣矣内外短期各債至九十月間悉屆償還之期據財政部開交銀行團淸單計京漢津浦兩路借欵全年利息五百餘萬之一半公債票抵押及到期應還二成者共三千餘萬中國銀行六百萬保商銀行八百萬交通銀行一千一百萬（交通銀行實有一千五百餘萬財政部僅開一千一百萬者不敢多開耳）以及其他借款或利息又約千萬故近與銀行團商借八百萬鎊充作償還此项債欵之基金然銀行團以爲原議係幣制借欵今脫離幣制專借八百萬鎊恐中國此欵借成即不再借改革幣制之欵（其實政府並無一定不借之意不過恐其干涉財政耳）故雖經周自齊往商數次皆無確實之回答謂須問歐洲本團不能作主其结歐洲前次覆電但云能照原議根據幣制借欵更好而中國情形如何可由銀行團體察辦理由是視之在歐洲資本家本無成見而銀行團竟如此答覆者蓋 
 
 
 

Page 3

 
 
銀行團另有一　團在胸也由此觀之八百萬鎊之借欵恐終無成功之希望矣 
[政治討論會開會紀]  
　　前日（二十二日）下午二鐘政治討論會開會會員十人均到會由會長阮斗瞻君主席此日會員張介眉從新到會張浙之紹興人在前淸時歷充山東直隸大吏署中刑幕此次該會特加入此人專爲關係法律案件也計本日開會共有兩案茲將其討論情形錄左 
[勳章榮典等収費案]  
　　政府於日前交出議案爲關於勳章榮典收費事宜政府以近日勳位頒賜嘉禾文虎之佩章日有所聞查自民國開幕以迄於今此等頒赐爲數已達巨萬兩項章制均購自日本爲費已達數十萬於政府經費　增一種銷耗欵目列下提出議案擬將酌量收費勳一位以至　五位　　自三十元以至十元嘉禾文虎之頒賜一等以下曰八十元以至三十元并舉任命狀憑照委狀一切均爲規定酌量收費必令受賜者各出代價以補政費之銷耗　該會對於此案討論許久謂勳位佩章購自外人有天然之耗費似可循前淸頒賜翎頂舊例令其酌量出費於國體爲無傷於個人無大損於國用有小補若任命狀憑照委狀等物不過一紙之用非有　别銷耗亦從收費殊傷國體故其最終結果將勳草榮典收費一節遵照原案辦理至於任命狀紙委任狀憑照之收費悉從取銷至此等勳章旣准人購買而惟名與器不可假人擬定一定頒發地方爲印鑄局他處不得假冒其奉到命令應賜勳章者須持確實憑照方准按數納費照憑頒發於榮典頒錫之時寓有愼重名器之意討論終點全體通過擬遵照所議回復政府矣 
　　兩種官吏考驗法案此日新交案件爲考驗官吏事宜此案内容原本於古德諾氏官吏敎　宗旨分兩種考驗法（一）高等官吏考驗法（二）普通官吏考驗法高等官吏之考騐擬定在京師行之普通官吏之考驗擬定在各省行之而悉根本於官吏敎育此日尙未有若何討論擬俟下次開會時逐條討論云 
[新舊各稅之因果談]  
　　一至六之國稅本年由一月至六月末各　所收入之國稅業由財政部據各省舊國稅廳之報告爲統計的發表據聞除關稅及鹽稅外其收人如左以元爲單位 
省别本年半年收入額 
直隸四三四七二九一 
山東二七一四五三二 
山西二四一五五四五 
河南三三六七八一五 
江蘇六二八七一一九 
安徽二八九一五四四 
江西二四○○○九八 
浙江五九一一三五○ 
福建一七四五五三○ 
湖北二八三一○二七 
湖南三九一九五○一 
陜西一九五九九九四 
甘肅二五九三○四五 
四川四七九六九○五 
廣東四一三四九九六 
廣西一九九五四一二 
貴州一四三一五九七 
雲南一八三九七八五 
奉天四八八七一三五 
吉林二一三五七一三 
黑龍江一一三五三七九 
熱河二九五七三五 
計六六零三七零四八 
　　一年來之鹽課據最近鹽務署之統計鹽課收入日形增加其概况可略述之以供留心財政者之參考計自去年十一月十二月各省收入之總數爲關平銀七百六十四萬兩今年上半期之收入關平兩則詳數如下 
正月一八八七○○○ 
二月一二八四○○○ 
三月三○五○○○○ 
四月二八六九○○○○ 
五月三四六四○○○ 
據上表觀之則自三月以後其收入增進甚巨此蓋鹽稅改革之實行有以致之 
自正月至前五月鹽稅之收入存儲於五國銀行團者計銀千三十七萬關平兩其中撥供中央政府之政費者二百二十萬兩支付外國債之利息者四十八萬兩若就各省無鹽課收入分别計之則如下 
奉天七九八○○○ 
長蘆一三二五○○○ 
山東一六六五○○○ 
河南七七○○○ 
揚州三六一一○○○ 
福建一七一○○○ 
廣東三二三○○○ 
兩淮二五一○○○ 
[游獵稅之擬訂]  
　　財政部因整頓稅務起見近來所擬興辦各稅名目甚屬繁夥其中業經實行或現正籌辦者各報所載已多刻聞該部周總長目下又以我國游獵一途尙無征稅之規定山禽野獸均任人民隨意獵取查近來出口獵獲禽獸日見增多若不速將游獵一項頒布征稅明文殊非國家保　　源之道特擬定游獵稅一種名稱交由整理賦稅所妥擬辦法以便施行 
[北京政聞彚錄]  
　　肅政廳獨立問題近日外間多謂肅政廳行將與平政院脫離獨立不爲該院附屬機關查此說所持理由以平政院評事與肅政廳肅政史所司職務不同（一）職在審理（一）職在糾彈若肅政史亦由院長管轄則遇有直接彈劾事宜非得院長同意不能施行似於於立肅政史之本意有所未合云云然此說果否出之肅政廳外間尙未得其確切消息民 
[第三期議員發費]  
　　國會議員歲旅費第一第二兩批業經先後照發其第三批應發之欵國會事務局因加給新疆議員旅費一層須俟大總統批准故致遲遲刻此項加給之費業由總統照准連日該局特屢向財政部交涉要求撥給第三批應發欵項部中以一時尙無的欵可撥昨特文復該局准八月十號以前統數撥交該局奉到此項部復後已决定八月十五號以内掃數發淸以竣其事云 
[京城拆城中止理由]  
　　北京人口增加交通日形發達而城内外有城以阻隔之往來不便早爲時論所指摘因之拆城之議兩月以前由内務總長提議將正陽門兩旁城牆拆毁以便交通經總統批准已興工矣旋其事忽中止而當局迄未將其理由宣布外間傳聞之說頗不一致世論多以爲疑最近有德文報論及此事謂一最有力之理由則爲一某大官述反對之意見於總統謂正陽門開放每有不幸之事隨之當第一次開放則有庚子之拳匪當第二次開放則有北京之兵變今第三次甫議拆城而張家口又有兵變之事矣以前例之拆城實所以兆不祥故非善策此說一出拆城之議因以中止云 
[國史館個中消息]  
　　該館館長王壬秋回湘後近日有函復政府稱暑期滿後秋時入京館中一切事務托諸秘書曾光筠協修宋芸子館中近日除宋芸子所擬修通史議外亦無若何進行中華通史彚四千餘年史集合一爐而另加錘鍊别出新硎亦非吹嘘可就之事據該館個中人云此等非十年不能竣事當亦事實所必然也又京師某報載一趣聞其言云王壬秋氏前日抵鄂携帶周媽雙執名片往謁湖北段將軍段大爲驚訝迄晤面則曰周媽久仰都督耒采欲瞻尊容語極正大段亦爲之動容者久之 
雜評一 
[奥塞果戰歟（無名）]  
　　以今日情勢觀之奥塞發其端而歐洲將有大戰也塞不能敵奥塞固不敢戰也然而後有俄奥塞戰是奥俄戰也奥俄旣戰奥與德意爲攻守同盟國奥俄戰是奥德意與俄戰也奥德意與俄戰俄與法英爲協約國法與俄亦訂攻守同盟之新約是奥德意與俄法戰也英雖未必卽加戰局而亦不能與戰事無關是所謂歐洲之列强均投入戰禍中矣經此大戰之後不特歐洲之形勢變世界之大勢亦將隨以俱變矣我中國人不能漠然置之 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[請助萬國博物院經費之核准]  
　助萬國博物院經費一事經財政部核議呈請　統訓示已　世准原　云爲核擬　助萬國博　院經　仰祈鈞鑒事承准政事　交黄開文等呈上海尙賢堂總理美敎士　佳白陳請撥　萬國博物院建築費懇略爲飲助一案奉批財政部核擬籌助等因　同李佳白原呈及各國代表人公呈曁說明書各一件發交到部查黄　文等呈　前據上海尙賢堂總理美國敎士李佳白呈稱擬　建萬國博物院懇請中中國政府佽助 
等情該敎士在華有年宗旨尙屬純正所刋尙賢堂紀事亦　以　　　敎爲宗旨此次籌建萬　博物院意在溝通知識仰懇略爲飲助等語本部覆加考核該敎士原呈内開尙賢　開辦章程原有陳列洋品博物院一條現得二十　代表中外同意定名爲萬國博物院估計經　建築一項約需十數萬兩合議中國宜　助　萬五千兩供開始建築　用爲各國摰愛中國之政府商人倡特遣佳白來京親賚各國代表人公呈說明書各一件請外交部轉遞等國核其公呈及說明書樹義精詳造端宏遠用以藥舒商業聯合邦交中外商民交受其益該院旣建設於上海　裨益於我國者尤非淺鮮我政府自應先爲提借俾　進行擬請准照該敎士原呈由本部撥助規銀三萬五千兩於民國三四兩年中分期撥付藉襄盛舉所有核擬籌助萬國博物院經費緣由是否有當謹乞大總統鈞鑒訓示　遵謹呈已於七月二十日　批令准如所擬辦理此批 
[老刑幕將出風頭]  
[新刑律之修改]  
　　政府近　新刑律自頒布以來二年於　按之民情國勢尙多隔膜故　處援用新律往往有窒碍　　之處　將新刑律之不適用者略加修改以免爲國民所　病　擬召集各省刑幕老手深諳民情　　者由各省長官保薦來京從事修改將來修改院　將其草案送交法制局核定再交立法院該决公　 
[知事之幕賓]  
　　近來政府用人首先注　經　各省行　官署　多仰　此意者近聞山西本月新委各知事如　源　李兆麟曲沃縣朱鴻文隰縣沈涑　蒲縣馬　慶吉縣李庶瑛興縣李世祐絳縣盧重慶霍縣呼延庚臨縣俞受榮汾陽　徐昭　寗鄕縣屠仁彬虞鄕縣魏　　河縣程　芬　陸縣陳寅定襄縣吳榮華襄垣縣高增奎長治縣劉國長等亦多係前淸舊官均照前淸例延請刑錢　幕賓以佐理之其薪資之多寡大抵以缺分大小爲等差惟隰縣沈知事以三等缺而所聘刑席月薪　百二十元因舊時老幕鑒落晨星之故亦可見各省規復舊例之一班矣 
[徐以恩借名招摇之批斥]  
　　日前中華寳　長造船廠塢商人徐以恩禀報本月十二日在照公府開茶話會並設籌備事務所呈請京師警察廳備　後經警察廳批示駁斥批詞如左據呈向在上海聞證寳源長造船廠塢今欲　充商　等資本一千萬元創立全國民業造船廠塢公會在京設立籌備事務所請予備案等情查原呈所　事體重大非空　所能舉辦當經飭知内左二區　傳面詢據復所稱各節情卽支離當飭將開會事宜先行停止復於本月十八　由該區　復傳該商面詢詳情並將問答各語錄送前來經本廳詢　所稱與該區所呈問答之詞前後逈不相符顯有不實不　查此事扼要全在籌集華僑資本是否實在以爲根據乃屢經查問始則稱與美　人劉牧師有　託其代招華僑股本一千萬元繼則又　與劉牧師並未晤面係識伊之文案費　麟往來傳話及詢費姓係何處人則稱大約係江蘇人詢以費姓住何處則稱似係住學院胡同詢以所招股本現在何處則稱在紐約詢以股東姓名人數則稱均不知詳細忽又稱仍有法國銀公司代招一千萬元詢以銀公司是何名稱公司代表係何姓名又不能答詢以船廠現在何處稱在上海詢以是何地名又不能指出似此迷離惝恍毫無把握遽行禀請開會設立事務所其欲以經營偉大商業聳人聽聞假借名義招摇騙財已可概見除咨陳交通農商海軍各部查明曾否禀請立案將原案註銷外所請着不准行並仰尅日起程回籍不得在京逗留致于未便 
[高等廳五次公開陳繩被害案]  
　　高等審判廳於昨日（念一）上午九時四十五分繼續審理陳繩被害案開庭從首提董升焦升等究問在董家　因之五品功牌來歷及送主人禮等瑣事次提陳伯康以涉於五姨奶奶與董升事質之再次則以董升拆信等事問焦升答覆畢審判長問焦升云你們　六爺打董升是爲甚麽答大六爺酒醉後打的當　還打過一　悌頭的審判長又提張義此人常在陳壁宅内做土工性極愚笨上堂後　判長遂問幾時到陳宅做土工張義乃詳叙歷史並謂其妻被一杜姓木匠先姦後拐現在無處尋覓且訴且泣審判長向其再三分别事體不同張義腦筋中惟有丢妻一事審判長乃以簡單之語問宅裏有個大六爺你知道否張義答我不認識遂又繼續訴其丢妻事審判長因所答非所問遂令其退去另提周文潞先問陳宅蓋房時包工人曾否給你花費答沒使過花費問當建築時你看過工程否答看過問是陳壁敎你去看的還巡自己要去的答自己去的父問你勸陳伯台不要多管事的話是何意思周文　答勸其　下人從寛的意思審判長又喚陳伯康上堂問陳繩在日與　情　手足你爲何不勸他答他不准我言家務事審判長揮其退去另喚焦升董升上堂究問二人所供功牌言語不同之點焦董質對畢董升請審判長追問陳壁　何不許掏井並供稱焦升知情不說當時焦升　有張口結舌之象董升復稱大六爺沒有了那天晚上二太太跟三太太是派焦升成升二人在大六爺屋看的空房焦升說我因害怕沒去董升說後來又派我一共三人看的空房是不是審判長止住董升點問焦升云你爲甚麽害怕呢焦升期期艾艾的答說怕丢了東西老爺怪我董升說二太太三太太跟　　爺將大六爺房裏的東西收拾完了才敎偕們看房焦升說性裏還有箱子呢董升說老爺已呌張麟跟成升將箱子搬進二太太房裏去焦升說我不知道董升說張麟說的你尙在揚此時你就不認　董升遂請審判長今日證問張麟否則必要變卦審判長乃提張麟　搭箱子一事張麟猶豫未答之際董升即質對之並謂當時老爺嫌你搭的慢些尙拿拐棍處你一下子還向你跥脚張麟至此始供稱搭箱子是實惟不認曾對董升說過此事董升質對者再焦張二人惟指天書地的誓說　有屈心呌他立刻就死董升又向張麟質問云黄姑爺打電話說大六爺上美國去亦是你接的　審判長遂問張麟你們黄姑爺如何打的電張答說那日黄宅來電找陳繹繹沒在家我將黄宅來電言語回禀我們老爺我們老爺　黄姑爺胡說亂道隨後我們老爺由電話上跟黄姑爺所說的話我就不　了張麟供畢審判長不再追問遂宣告退庭董升請審判長於二十五號繼續審理時傳陳璧到案有話向他質對審判長頷之是日陳璧永到董升董珍收監周文潞黄貴交保其餘聽傳 
[北京大自由報被干涉之詳情]  
　　前日（二十三日）下午八鐘北京大自由報忽接電話稱令該報編輯發行兩部中各派一人至警察廳聽候訊問旋又有憲兵連長王君親至　涉該報遵即於兩部中各派一人赴廳詢其來歷則稱奉陸軍部公文稱該報本日專電欄内查辦軍務標題有徐樹錚在張查辦兵變事已竣擬不日即赴包頭等語又緊要新聞欄内有題曰創設兵器廠借欵問題略謂外問所傳政府與苦利斯浦　結二千五百萬馬克之借欵擬在天津創設一大兵工廠將成事實此項借欵聞去年十二月已經成議約本年九月　手動工其條件及擔保　刻下雖不明確大致所有廠内技師及應用棧器等類由苦利斯浦擔任至設　地點擬定在北京沙河鎭云云陸軍部即以該報所紀兩事毫無根據爲無端造謡勒令暫行停版亦遂將派赴警廳之兩君暫行拘留昨日該報中人以專電欄内查辦軍務之說係轉載滬上某報電文其創設兵器廠借欵問題之說爲繙繹日文新支那報均就原文原意略無增加此等不中事實之新聞旣屬轉載别報本報當然不至負完全責任因將滬日兩報原底找出具呈辯護而警廳謂此　係奉陸軍部令本廳毫無主權應候呈部核奪該報不得巳遂具保狀將被拘之兩君保出聽候核辦將來結果尙不可知聞此次該報被政府干涉警廳頗竭力維持惟以不能作主謝之而巳　 
[屯溪鎭兵變詳誌]  
　　蕪湖快售云徽州休寗縣屬之屯溪地方皖南之巨鎭也又爲茶商薈萃之　該鎭有巡緝隊一營駐紥華山業經陸續裁併現僅留二百餘　七月二十晚三更後約兩句鐘時該軍忽然變亂隊長汪孔璋及各軍官均　殺斃汪孔璋身被砍十餘刀尤爲慘酷該亂兵殺斃軍官後遂斬斷電桿肆行搶掠茶稅局及益和錢莊共被搶去九千餘元通裕錢莊之夥幸聞聲躱去亂兵未曾尋着　櫃鑰匙致未損失迨至天明該亂兵遂各乘轎馬贜向　源江西一路逃竄而去雖擾亂時間未久次日巿面如常貿易然巳大受恐慌矣平日該隊以隊長執法森嚴街面上並不見有該隊兵散行蹤跡即由軍官帶領巡街時亦頗有整齊態度乃一時變亂如此殊不可解蕪湖某商號於二十四日接屯溪二十一號信云二十夜之變係開化馬金嶺一帶地方之人爲首該處係匪盜出沒之區搶掠是其慣技變亂時隊長汪孔璋巳就寢衆兵突起譁噪打開該隊長門就床上將汪拖至房外聲稱衆心巳經齊變欲發一注大財特求同意仍推汝爲首領汪聞言大怒痛斥其非衆兵不受斥責遂持刀向汪亂砍比將頭部胸前手足共砍十餘刀登時斃命又殺斃副隊長程名傑並傷及排長汪乃剛韓庠範等亂兵下山以一股圍警察局一股圍茶稅局搶去該局存洋三十二百元又打至益和錢莊該莊存洋六千七百餘元二七寳三隻復又至通裕錢莊撞碰良久大門始開莊夥悉行躱去不得銀房致未損失萬泰衣莊損失亦鉅天明該亂兵齊集屯溪大橋上點名趨黎陽過渡向開化馬金嶺一路而去倪將軍巳電贛浙派兵截拿安慶快信云徽州屯溪鎭素稱繁當商　薈萃舖戶殷繁且該鎭又有茶釐釐卡等局往來人等品類不齊此次巡緝隊譁變據稱被匪徒溷跡煽惑商民舗戶損失其鉅居民紛紛遷避他處并有某營長亦被戕害現倪將軍已派兵追捕昨又得該處來信謂秩序翌晨卽復變兵巳被捕獲多人 
湘中軍界之悲觀 
[常德南北兩軍之交鬨常德防軍]  
　　向止　　守備隊駐紥近來又駐有北軍守備隊均係南　與北軍不無意見然兩軍營規　尙整肅故以前尙覺相安惟該處商務繁盛娼竂妓院　下百數十家往往有兵士游　動起衝突情事此該處之慣習也近歲以來此風尤盛日前　守備隊軍人汪一土娼家娱樂旋有　軍數人亦相繼而至不知因何　故始而口角繼至用武南軍　敵有二人被毆致死隨　回營携械整隊而出向北軍尋仇北軍亦率隊迎敵相遇於途　爲巷戰死北軍一人及行路一人是時全城鼎沸人民驚惶各舗戶均閉門避禍該處商會出爲和解分向兩軍苦勸所有死者不分南北均由商會各給銀一千兩以撫卹其家並以牛酒雙方犒勞兩軍始肯罷休旋經長官會議以兩軍相處恐將來復修舊怨遂將守備隊移調灃州駐紥以息後患 
[郴州軍隊譁變之波累]  
　　湘省軍界近正　事之時郴州兵變務聞該　知事殷廷鶚亦被亂兵捉去處以槍斃縣中糜爛情形巳不堪問省中昨復派兵馳往　辦矣湖南公報於本月十八號新聞欄内登有　州兵變及常德軍隊衝突兩條爲湯將軍閱悉謂此等新聞關於軍事秘密範圍不　登載應按報律第十條辦埋遂令行警察廳飭知　館勒令停止發行該報館　即於二十號　行　版當即印刷傳單據情佈告矣 
[湖南破獲靖港關續詳]  
湘省自本月十五號發見炸彈一案隨即破獲該黨機關兩處一在南城外妙高峯一在城内寳南街當　拿獲十餘人由軍法課訊明處决昨十八日又在靖港地方（距省城六十里）破獲一機關名曰少年再造黨其首領爲劉重詳情均誌前報聞劉重確係湖南第一師範學生曾入國民黨籍前年因謀三次革命爲黎副總統探悉電知譚前督在湘拿獲交由法院判定五年徒刑嗣復准予保釋去歲湘省變亂劉在都督府充　總稽查與劉文錦劉承烈等迫脅譚督獨立曾率兵搜索湖南公報館立予封閉迨獨立取消後復暗中運動軍隊致有九月十七日兵變之事迨湯督　湘劉即竄至衡山縣南城外與衆議院議員某某等聚謀再起致被湘　鎭守使探悉派遣某營長至該處搜出炸彈十六枚及軍械多件劉等巳聞風遠颺無何湘省吉祥旅館又發見炸藥案拿獲多人俱供劉重爲首領比經多方逮捕迄未弋獲乃近又在靖港一帶組設少年再造黨復被軍府調查偵悉故有拿獲　徒十餘人之事 
湘省於本月十七號午後五時將前日破獲炸彈案内之首要齊桂生等男女大小十一人（内有　女犯及一七八歲　孩童）綁赴瀏陽門外一律槍斃又於十八號午後五時將　人楊禮堂案蔣某許某等四名亦　瀏陽門外槍决十九號晨早六時又提出黨人十三名解赴瀏陽門外槍斃此十三名富時未知係何案内　犯旋經調查始悉爲十八號在靖港拿獲少年再造黨案内之要犯云 
[俄人會勦胡匪之提議]  
　　東三省胡匪之猖獗以江省東荒爲最恒嘯聚敬百人焚燒搶掠時有所聞前經朱子橋任護軍使時舉辦民團設淸鄕局以來匪類　能匿　江北相率逃入吉林　内如中東鐡路東路由一面坡至海林一帶山深林密匪皆依爲巢穴日前海林站擊斃德人二名昨（十五）又綁去俄技　克　郭　開而鐡路界外各地搶掠之　　見　出蓋因華兵不能入租界俄兵亦不能　我地以　彼剿此竄不可收拾　聞中東鐡路公司　辦及阿穆爾外邊防司令部議定擬商諸吉林巡按使　照江省辦法　東路各要隘駐隊防守不時在鐡路兩旁搜捕俄兵亦在界内偵緝彼此會剿使　首尾不能相顧易於肅淸约不日即照會當道核議實施矣 
[哈埠又破獲新同盟曾黨人]  
　　吉林陸軍混成旅駐哈偵探十九日下午　俄租界内拿獲黨人張子恒據　張係奉天懷德人年三十許月　來哈駐俄畧十一道街天福樓客棧逐日函電交馳多寄往上海等處行蹤極爲詭密有某甲探知底藴報告於吉林陸軍混成旅駐哈偵探又跟蹤多日行跡確爲可疑張　　所覺　擬他往　偵探恐其潛　當　黑龍江駐哈鐡路交涉局要求某隊官將其邀請來局因某隊　　張　契故也來局後該偵探云　　報告閣　與亂　有　係勢須檢察遂由身畔貼體之衣服　搜出委任狀一紙係玻璃版刷印文爲五族聯合新同盟黨駐哈軍事調查員文尾署名爲都督黄財政孫取死都督李並蓋有各人小戳張無辭遂覊押交涉局内一面電禀陸軍混成旅核辦聞駐長曹營　昨日特乘快車來哈即爲此事云 
[北滿之宗社黨]  
　　近日北滿各報喧傳孫黄及白狼等各派出羽黨十數名携帶炸彈秘密來東暗殺並煽惑軍隊希圖舉事江省將軍署巳迭接中央來電飭令嚴防等情幾徧社會茲據吉長日報所載消息則云並非孫黄之羽　確係宗社黨首領鐡良派出黨羽三十餘名均持有大連總機關部委任狀并携帶黨册來滿分布吉江兩省秘密運動大股馬賊及黄天敎徒擬首先發難其長春大連各機關部同時響應佔據東三省爲根據地以海拉爾蒙人爲後援現已由哈埠某國洋行購妥軍火若干又風聞鐡良不日來哈秘密佈置按以上消息雖爲一種無稽之謡然匪黨故佈疑陣淆惑人心亦未可知似應密爲防範也 
[東三省將軍署改組問題]  
　　奉天將軍駐在地點中央原有遷移之說惟近又以東三省係特别重要地位不能輕易變更故張將軍刻擬將行政公署之西偏新補葺之房屋定爲將軍行署至都督府辦公處仍舊惟門首榜以鎭安上將軍行署辦公處十字以示更改 
張將軍自奉到中央第一百一號敎令業將本署一律遵改大致與前無異職員薪俸照舊支領事務支配亦如舊章惟各課員中因勤惰不一頗有變動又預警課本屬行政範圍擬歸巡按公署管轄至吉黑左右兩將軍行署則以軍事較簡人員自比之上將軍府大爲减少 
前淸奉天提法司吳伯琴鈁奉總統令來奉秘查於十七日至奉住大東關恒知府胡同日前謁見張將車談話多時謂先在京時總統委派直隸巡按使後又委奉天巡按使皆不願　又委爲某處鐡路督辦未侍就席經國務卿改委來奉查辦事件意欲令吾將事辦畢留奉按巡按使差使吾仍不欲就云云聞張將軍極力勸慰令其勉爲　任 
黑龍江新放道伊何煜字蘭孫前淸時曾隨程帥歷充江省要差熟悉該地情形現經總統簡任龍江道並聞到任後有繼命黑龍江巡按使之說 
張將軍以東三省將軍制業巳實行節制三省軍隊權限如何劃分中央並無明文特於十六日電呈大總統條陳改編三省軍制更改防軍駐紮地點均附有意見辦法並請將三將軍之權限切實劃分聞巳奉准復電謂所陳各節巳交統率辦事處查核議復以憑核奪至於該將軍等之權限嗣後如調度駐紥之軍隊編配陸防之兵額須商之上將軍辦理如黜陟薦任以上之軍官增減 
 
 
 

Page 7

 
 
軍　之數目須會同上將軍報部裁奪其他委任下級軍宫爲左右將軍之所有權不必會間上將軍至於所兼任　巡按使則係民治之職權非有聯絡之事實時各　其事不能節制云云 
又聞張將軍於兼任巡按使一職亦曾電辭中央復電謂軍民分治固　另簡人員惟東省密邇邊疆素稱難治該將軍素具經騐豈可遽解仔肩仰仍勉爲其難如　　有不得巳之處須俟物色妥員此時尙難准如所請云云 
[浙省知事輕視人命之一斑]  
[部派專員查案]  
　　近接京作知都中大謡浙江知事每多草菅人命並有種種不法情事本月十三日陳肅政史巳上彈章奉批交平政院派員密查當由第二庭庭長邵章保舉前浙江財政司現充新稅委員胡銘槃尅日南下業巳照准確於二十二日起程約目杪可到 
[麗水逼斃人命案]  
　　麗水縣郎知事逼斃商會總理何佩印一案茲聞此事起點因前淸周知縣虧欠積穀欵一千六百七十元光復時以衣箱五隻交與吕東升作抵迨吕交卸時邀集十縣代表點交何佩印卽代表之一故將此五箱托其寄存利用公司　本家産殷實早爲郎知事所聞適値省派王渡君到該縣淸理財産郎知事即唆令將何佩印押交衣箱迨何入獄何之老父曁地方紳商連電省台請釋多至十有餘起何父之電措詞尤爲悲痛旋因在押患病電省暫行交保迨經保出已不及醫治現聞工商部已電令巡按使核實查辦 
[桐鄕要犯越獄案]  
　　本月一日桐鄕越獄一案曾誌前報茲悉該縣公民以此次越去要犯計有四十四人　知事僅報十四人旣疏忽於前復誑報於後如此違法大動公憤特於前日聯名　請巡按使澈查究辦聞呈中並有越去之要犯以現銀金條若干運動監獄官朱文蘭等語是否確實固未敢信惟據浙報則謂朱文蘭固爲諸知事所親信新調管獄員徐姓者又爲朱文蘭之親信人當徐姓未接手前舊管獄員揚姓辦理十餘年尙無貽誤此次被徐　動到手始於上月三十號五句鐘交卸即於是晚出此越獄大　事後將楊姓拘案質訊據供旣巳交卸淸楚　　再負靑任云云現僅將楊姓監禁尙無切實辦法而諸知事回以此案一出就地紳民嘖有煩言不得不托病辭職聞巳奉巡按使批准矣 
[浙省征收落地捐之交涉]  
　　駐杭英儀事官施君前據亞細亞火油公司禀稱持有子口單之貨物於分運期間令其完納兩次落地捐該領事以限制英國貨物之銷路違背約章萬難承認等語具函責問巡按使當經屈使飭令財政廳查復名節巳歷誌報端茲悉張廳長昨巳詳復屈使其文　云查持　子口單之洋貨運入内地按照向章到逹指銷　點　銷子口稅單後貨入華商之手由承買之商人完納落地　一次該　完納落　捐後如須將貨物分運他處在於分運期　　向該管統捐局請領運單出運不加收捐通常分運貨物一　辦理該火油　司所稱完納落地捐後如再將該貨分運他處到時又由他處之統捐局仍令完納落地捐一次查無如此辦法似屬出於誤會至洋貨到指銷地點繳銷稅單後由承買華商完納落地捐此係歷來辦理如此上年八月間復經前國稅廳籌備處擬訂征收落地捐暫行章程十條呈奉財政部核准通行現在對於是項捐收係屬遵照辦理 
地方通信 
[北京]  
　　北洋女醫院總理潛逃京報云北洋女醫院係袁總統前在直督任内創立者其總理金某於月内忽然棄職潛逃茲聞其原因係爲該院看護婦劉文斌等多人將該總理侵蝕公欵尅扣醫校學生津貼及虚報開銷種種舞斃情事具控於巡按使署請派員查辦故該總理聞風遠颺並聞該原控人疑其來京暗施運動冀免追究故亦派人至京在四處查尋矣 
[蘇州]  
　　縣庭訴訟不用律師昨日高等審廳通飭此後當事人不得在各縣委任律師其文略云案查律師暫行章程第廿二條律師應就地方審判廳所在地設立律師公會同條第三項律師非加入律師公會不得執行職務各等語是在未經設立審判廳各縣律師公會旣不成立律師自不能執行乃近聞本省各縣公署審理訴訟仍　有律師出庭代理情事又本廳近接各縣上訴案件皆由　事人　任律師向原審衙門提起上訴殊與定章不合爲此飭知該縣此後審理案件如有當事人委任律師出庭者應即槪予拒絶其不服該縣判决而聲明上訴者亦應令其依法提出上訴狀不准在各該縣委任律師其上訴人欲委任律師代理辯護者亦應令其親至上訴審判衙門具狀委任以符定章飭到仰即遵照云云 
　　楊知事爲潘案撤任電韓巡按使致蘇州殷道尹電云漾電諒　吳縣楊知事撤任遺缺已檄委孫委員錫祺署理除飭行外合先電達希卽轉飭遵巡按使韓漾印又電云吳縣知事楊懋卿任聽衛隊張鴻　等誤拘潘承　擅用洋銬非法逮捕應即撤任除檄飭遵照外並派員澈查合先電達至張鴻燾等應由該道尹提案確訊嚴辦以維法紀而服人心希即飭該委孫委員遵照巡按使韓漾印 
[鎭江]  
　　用馬棒打地保屁股鎭屬　陽縣知事某君日前下鄕相騐地保答話時立而不跪某曰你好大膽的地保見了本縣何以不跪地保曰自從民國成立後從未跪過某大怒曰混帳打打打隨去差人云縣中久無小板子今日出來更未帶得某無可如何飭令用馬棒重責該保屁股二百下 
[揚州]  
　　檢查備用鎗械揚城巡城營日前已奉裁撤所有鎗械武器移交縣署存儲　用詐經　營官地局委員楊沂與軍械總局委員胡學祥來揚偕往縣署檢查祗有馬梯呢鎗五十三桿前　鎗一百餘桿哈屹開司十桿與該營卷存數目不符聞巳移知該營官劉桂廷限日答復矣 
　　移送郡城地圖揚州新舊城地方遼闊警察各區所分派出所視地點之廣狹爲率現　將所有　位及路燈點騐因地制宜昨警察事務所由縣知事署送來城廂完全地圖以便酌定　位及巡　路線之參考 
　　勘驗　局被刧江邑孔仙　局所設顧家圩之分卡前於（廿三號）　問忽來匪徒數十人手持鎗械　門入内刧去捐欵洋五十餘元又司員卡勇等衣物約　數十元　　之司事楊某被匪刃傷該卡巳於二十四號移行至縣報案謝知事立　承　員黄鳳飛前往勘驗並移營緝捕 
[杭州]  
　　周知事公讌李參政參政院參政李經義氏此次來游浙水吳山軍政各界紛紛請宴昨由杭縣知事周李光發起假西湖　書館公讌李參政上午十時李參政携二僕自劉莊至圖書館　知事等竭誠欵待宴罷開書　參觀古今　籍由該館長爲引導迨夕陽西上始鼓棹賦歸 
　　甬東之水電交通定海縣屬普陀山入夏香巿極盛自二十號起甬興輪船江天輪船皆逢星期日直放普陀運輸香客又鎭北至寗波水線亦於本月二十三日開駛汽輪以便行旅往來　甬商處洽卿在鎭北伏龍山至姚東周巷鎭計程八十里商准　浙電政局派員敷設沿途電桿電線業巳工竣凡鎭北慈北姚北一帶均可通電昨將分局成立日期詳報交通部察核矣 
[山東]  
　　蔡巡按整頓小學之宣示蔡巡按使通飭略云山東全省初等小學其設在省會者規模略具敎授訓練均有可稱其設在各屬縣城者巳不免相形見絀至各鄕區之初等小學雖亦有力求實際之校然統算究居少數其餘各校大概因循敷衍毫無整頓甚且平時並不授課迨省視學視察到縣時始臨時招集學生掩飾一時之耳目似此情形安望敎育日有起色茲特明白宣示所責望於各縣視學及各鄕初等小學敎員者於小學敎育卑之無甚高論但使學生略知愛國保家之道孝悌謹信之行應對進退之節即認爲德育之成效書算　習文字通順信函簿記下筆能爲即認爲智育之成效舉止端莊精神活潑即認爲體育之成效該敎員等果能振刷精神實事求是本巡按使自必量予褒嘉倘惰性不除仍不免有前項俯弊一經覺察定將該縣視學敎員予以溺戰之罰 
雜評二（默） 
[今日之報紙]  
　　北京大自由報因載兵器廠事而被憲兵勒停湘省湖南公報因載南北駐軍交鬨與郴州兵變事而被湯督勒閉此皆軍事秘密條例公布後發生者也大自由報一案之眞相未敢懸測至湖南公報所載兩事則皆無所謂秘密兵變　動全城人人所見也駐軍交鬨如對大敵亦人人所見也人人所見則雖欲秘密而無可秘密何洩漏之有焉抑記者更有疑者前此路透電載酷刑逼供黨人事湯督即招路透訪員入署示以黨人情形並准訪員以後觀審足見湯督之懇切坦白而待人以禮矣乃何以對於路透　員如彼而對於中國報紙又如此果亦有說以處此耶 
[今日之知事]  
　　近來各省知事之殘酷暴盧濫斃人命者巳日有所聞如今日本報所載之浙事亦一證也然而猶未巳也知事將有一絶大之助力在其後所謂絶大之助力何物乎卽一般老刑　是巳中央將聘老刑幕以修改新刑律是精神上之助力也晉省新到各知事皆聘老刑幕爲助理員（均見要聞　）各省仿而行之是手續上之助力也知事有此助力而膽益壯氣益豪殘酷　虐之手段益將放縱而無所忌哀我小民尙有休息安寗之日耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[大熱後之大風潮]  
　　本埠自入夏以來天氣酷熱寒暑表熱度竟有數日升至百度以　至前日署氣稍减忽爾東北風大作且有暴雨浦江潮汛頓漲　間風聲怒吼夜潮尤大公共租界　浦灘四馬路河南路廣東路　帶低窪之處水深及踝近浦各　棧鑒於乙巳年八月初三夜之大水均先事预防　受損失惟　老於農事者云似此　力暴烈花稻均難免損壞云 
　晚東北　大作浦江停泊各船走錨斷練者甚多岸　　屋危牆微　掀動福建路久安里七百三十三號門牌某妓院房屋因年久失修其廂樓竟被吹坍雖未傷人巳受驚不淺矣 
永利輪船於上星期六下午四時開往定海不料是夜颶風大作浪如山立駛至外洞沙無法再駛不得巳折回巳於昨晨安抵滬埠惟聞船中所備飯食巳顆粒無存矣 
[勸導米商平價出售]  
　　上海南商會昨接總商會函開准滬海道尹函開日來米價昂貴小民粒食維艱此固居斯士者之殷憂亦諸君子所共同關切者也特函達貴總商會轉爲勸導辦米各商米穀固宜流通尤須平價出售以便民食等因到會除函米業董事張樂君君勸導外相應函請貴會查照卽希普告米業各行號平價發賣是所至禱 
[調查葡孩受傷之實情]  
　　上年滬上開戰時有葡萄牙國小孩利美多士（譯音被流彈擊傷臀部致成殘廢茲由駐滬葡　領事扎拉納君開單索償養傷養生二費駐滬楊交涉員以賠償損失按照中央所定章程須先派員　查特於昨日照復葡領略謂案准貴領事函開葡孩利美多士因上年滬亂戰事時被炮彈擊傷臀部致成殘廢開單索償養傷費養生資數目照請核賠等因准此查敝國賠償戰事時損失章程須先行派員調查方可呈請中央政府核辦茲訂於本月二十八日（即今日）上午九時派委本署交際科長陳世光會同上海縣知事洪錫範前往貴領事署接洽即希派員同往實地調查以憑報部核辦除飭行該員該知事外相應函達請煩查照 
[驗契母許擾累]  
上海縣知事奉江蘇財政廳通飭云爲通飭事奉巡按使韓飭開奉大總統令開田産之制受之於國是以歷代改革之始例將舊契從新騐覈蓋重田産之授受杜欺隱之萌滋略劑收入之微用佐公家之急法至善也自各省驗契開辦以來其經手官員奉行有法辦理迅速使　帑可　　民生不擾者均據各省先後呈報給奬在案惟地方官　　不一往往奉行未盡妥善甚或不遵定　因以爲利蹈前此征糧惡習浮收勒掯諸弊者亦難保其必無應責成各巡按使道尹詳加考察不准稍滋弊端如查有浮收勒　者即嚴行察辦至劣衿土棍　端梗抗者亦應重懲總期輸將共勉而擾累無虞用　國家　授田産惠恤元元之意等因奉此合亟飭知該廳轉飭所屬一體遵照母違此飭等因奉此合亟飭知該縣一體遵照母違此　 
[馮上將軍節制水警鹽捕營]  
　　宜武上將軍府飭知水警廳及鹽捕營統領云爲飭知事案准統率辦事處電轉奉大元帥訓令查江蘇水　警察原就水師改編　任水面防務純係軍隊性質又財政部所屬之鹽捕營旣駐在江蘇地方且性質亦同爲軍隊除各照同章辦理外該省將軍應並有節制指揮之權巳行部知照着卽會同分别飭遵等因准此除咨行財政部巡按使查照並分飭外合行飭到該口仰即　照此飭 
[勸募粤省水災賑欵]  
　　上海各機關奉宣武上將軍府通飭云爲飭知事案准廣東龍上將軍李巡按使會電内開粤省入夏以來霪雨爲災兼之西潭泛漲奔流如箭宣洩不及以致廣肇基圍多被冲决南海順德新會三水高要高明鶴山四會等縣共六十八圍先後崩決另羅定西寗東安三屬同時告災田禾房屋盡歸漂沒淹斃人民生命財産無算此次災情甚重詢諸父老爲數十年所罕見哀鴻遍野嗷嗷待哺雖經濟光等撥欵捐廉派員分投賑濟並經紳商善董撥欵等捐曁電蒙中央撥帑五萬元賑濟惟災區甚廣來日方長此時早稻大半無收轉隣晚造尙難下種連日仍復狂風驟雨水勢恐又增漲天未厭禍民羅其災哀我人斯憂心如搗伏懇諸君子救災恤鄰好行其德或念鄕隣急難或憐澤國災黎捐金助賑撥欵樂施集腋成裘源源接濟匪惟百萬災黎拜受鴻賜即濟光等亦感　靡涯矣冒凟陳詞爲民請命伏冀察存無任翹企等因准此查粤被水災幾成澤國人民困苦慘不忍言自應各推胞與之懷共切被纓之救合行轉飭該囗務須廣爲勸募量力捐輸念煦煦之爲仁期多多之益善一俟集有成數隨時解送本府再由本上將軍解囊助賑一併彚寄粤省以恤災黎仰卽遵照 
[重申擅焚大宗紙錠之禁令]  
湘滬警察應長出示云爲示告事　據上海救火聯合會詳稱爲詳請轉飭重申布告事竊本會建設鐘樓不分晝夜雇人瞭望凡遇火警鳴鐘報告以便各社迅往施救即各寺觀菴廟並居家舖戶焚化大批紙庫錠帛應先具報該管警區轉知本會免致望警人員深夜誤會以及警報全體等情事曾於民國元年冬間仿照租界章程函請前警察廳巿政廳查照辦理出示公布嗣因西區左右之白雲觀關帝廟違背警章明知故犯經前廳長傳案懲罰各在案今南門外留雲蘭若昨夜亦有前項情事並未報告殊屬藐視警章在本會職任消防安敢或懈於萬一惟倉卒之間孰僞孰眞更難辨别貽誤事機殊非淺鮮况該院現與蘇省出品賽會望衡對宇尤宜注意杜微近來日久玩生成何事體爲此具文仰乞貴廳長電鑒迅賜察核重申公布一體遵照並通飭各警區查照辦理循照向章而保公安等情據此查救火聯合會建設鐘樓晝夜瞭望一見火光鳴鐘報警以期各社迅往施救係爲保持公安起見居民舖戶及寺觀菴廟等焚化大批冥器火光洪大若不預先知照誠不免有誤會之事除通飭警區隨時查察外爲此示仰居戶菴廟等一體知悉嗣後如有焚化大宗錠帛紙庫務先報告該管警署以便轉知救火聯合會免致誤會違者拘究切切此示 
[商家如期遷讓之爲難]  
　　上海工巡捐總局長朱壽丞君飭知小東門内大街各店暫行遷讓俾由業戶將房屋退至已塡浜基以便由局改築寛大馬路一案昨日又有店商張燕賓等十餘人赴南商會要求總協理代求朱局長暫緩數天以待覓就相當地點再行遷讓聞巳允爲面請朱局長展緩限期以便覓地遷徙矣 
[内地電燈公司請保主權]  
　　英租界自來火公司西人日前偕同繙譯華人至西門外華界一帶向店　住戶兜裝自來火燈事經内地電燈公司訪聞以其有碍主權昨特具面上海縣公　請求　伯言知事轉詳　海道尹照會英總領事向該自來火公司禁阻以保主權現淇知事巳據情轉　矣 
[軍隊按期操練]  
　　鎭守使鄭汝成君昨　十三團團長周　騫　諭一二三營營長每逢陽曆三六九日上午七點鐘至十一點鐘親　督帶部下兵士至製造局砲隊營　　練習又令龍華第六團團長　銘卿傳諭駐紥斜橋南首　營房之第一營補充兵營長梁守三在本軍操場操練以期純熟而　捍衛云 
[查緝裘茂根供出之同黨]  
　　浙省軍　偵探余某等前在滬城邑廟緝獲暗殺隊長裘茂根（卽裘美根）解　浙江訊辦等情巳　前報茲悉朱介人將軍因查裘供詞内有同黨某某等十餘人匿跡滬地特派　事稽查　孫庭瑞王鎭於前日搭滬杭火車來滬至鎭守使署投遞公文請爲協緝鄭鎭守使即加派本署稽查員羅嘉佑協同查緝務獲解究 
[長警切勿輕佻]  
　　淞滬警察第一區一分署署員姜滙靑君昨日傳知本署各棚長警云爲傳知事照得巡警爲人民之表率有維持風化整頓禮敎之責萬不可有輕佻行爲致人民輕視所謂以身作則俾民效法理宜自尊自重者也近查本署各長警出入往往身着短衣甚至制服便服參差不齊或藉大小便爲名游行街巿與婦女接談嬉笑忘其警士身分殊屬不成事體自示以後除上差外無論何人出入必着長服以重夙紀而端品格如再有前項情事一經查出定予從重責罰不貸勿謂言之不預也仰各棚一體遵照勿違切切此傳 
[巡按使詢問扣留機器之虚實]  
　　江蘇韓巡按使致蘇州稅務公所葉所長電云聞該公所扣留勝家機器兩部經滬領電詢前來究竟有無扣留情事此項機器如果領有免單自應照約放行速電復勿延巡按使韓漾印 
[查禁私汲自來水]  
　　淞滬警察廳徐廳長前日奉江蘇韓巡按使飭知據本埠南北巿自來水公司呈稱所有華界自來水常被居民乘間竊用防不勝防以致公司損失頗巨應請諭飭淞滬警廳轉飭各區署崗巡隨時查禁以維營業等情着卽查察云云廳長奉諭後巳於昨日通飭各署長署員一體遵辦矣 
[盜案嫌疑犯應歸法庭審判]  
　　張長貴沈長生陳莊生三人前被偵探指爲盜黨拘解鎭守使署發交軍法科迭盜訊供不認判分别收押候示在案茲張長貴等不服各遣家屬先後投司法部上訴業奉部飭以張長貴等三人旣涉盜案嫌疑則應歸上海地方審檢廳訊明詳報等因上海地方廳汪檢察長奉飭後即於昨日午後備文飭派法警赴鎭守使署請將張長貴等三名給予帶回以憑訊究 
[險哉江北老老]  
　　華商電車公司十一號電車三十二號司機人潘金瑞昨日午前由十六舖橋開車往南行至三泰碼頭忽有七十九歲之江北人某甲在途行走不及避讓被車　傷由守望巡警一併拘送一區一分署轉送地方廳訊究午後由檢察官提案預審潘供實係該老者自巳不愼小民急打倒車巳經不及祗略傷手臂而已原告之子亦投案禀稱父傷尙輕請求勿究問官察得傷痕甚微判令甲子扶父回家自醫潘當堂開釋呈案銅牌發還諭令嗣後開車必須愼之又愼云 
[所如輙左之怨憤]  
　　徐州人劉舟華於本月十五號來滬前往吳淞尋覓乃弟劉陽華未遇復又返滬覓友借貸亦未會面川資告罄遽於昨日午　在高昌廟石牌坊地方自缢幸爲海陸軍崗兵楊順昌所見解救得生帶局盤問隊長王雅泉君及巡警分駐所歐巡官等憐其流落異鄕情殊可憫特給川資洋四元囑令購買船票速回故里 
[小工被物壓傷]  
　　江北小工傳文發昨在虹口公和祥碼頭工作忽被貨堆坍倒壓　左足當由工頭　車送往同仁醫院請爲療治 
[男女談笑之禍根]  
　　茂海路五百十一號門牌篾竹店小主郭全發寗海人日前同店夥　　茂在　華得路某茶肆　茗見有　鄕婦人某氏與木匠曹如　隔坐談笑婁等上前干涉口角　數至　晚曹復紏集多人往該店　論　全發惠茂大起　突經郭父成　出而解勸　塌將子訓　了事詎　壽歸家後因恐其子將來再有禍端遽萌短見竟於昨　自縊而死當由家屬報知捕　房體　送驗　所至上午十一時經中西廨　　所騐明捕房傳到木匠　如寳先由中西官研訊一過諭令暫退繼由屍子全發　　胡氏投　供訴前情求　伸雪中西官即着屍子先行具結棺　曹如寳帶回捕房存洋二百元保　候星期五解送公堂復訊核辦 
[江北人持刀傷人]  
　　江北人郭文秀郭甲氏夫婦與劉三口角起釁用刀戳傷劉之腿間由閘北警廳司法科訊實移送檢察分庭驗明傷痕解送地方廳究辦 
[傭婦欺凌婢女]  
　　新閘愛文義路五號門牌沈卞氏家十五歲婢女來富被傭婦許朱氏用繩綁縛口塞棉花關閉空房四五日其主疑被拐失前日報請新閘捕房查緝捕頭准即派探至其家調查因聞空房内微有聲息入内查見當即取去繩索敗絮詢悉　情卽將女與許朱氏帶入捕房分别拘留昨解公共公堂請究先由中西包探禀明朱氏種種殘忍情形並將蔴繩棉絮呈案繼由來富禀明被虐各節旋由其主母沈卞氏與女沈英沈義投訴該婢於二十號忽然不見當時四出偵尋毫無蹤跡故於二十六號報捕查緝經包探來家調查始得查見係被傭婦綑縛請爲嚴辦訊之許朱氏供稱因該婢時在主母小姐前搬弄是非故將伊綑綁恐嚇是實孫襄讞商之英領卓君以該傭婦殘忍巳極判押女所半年來富交沈卞氏領回 
[凌虐婢女續誌]  
　　寓居虹口瑪禮遜路之粤婦王陳氏因將八歲婢女桂珠用籐條鞭責任意虐待由隣人函訴捕房昨派包探將該氏與桂珠並九歲婢女天才一併拘解公堂經關讞員會同英領康君訊供之下以匿名信函本不足憑惟桂珠確有微傷遂判兩女併送幼女所留養王陳氏從寛開釋 
[掮客大殺酒風]  
　　洋貨　客嚴耕餘前晚沽飲酩酊至四馬路昇平樓啜茗與値堂人一言不合遽將磁痰盂抛擲誤將茶客賈伯雲之頭顱擊破流血不止當鳴六百八十號華捕將嚴拘入老閘捕房由繙譯黄兆麟向詰不服反被打碎値洋二十元之金絲眼鏡旋經捕房令嚴存洋五十元交保昨經公堂傳訊以嚴不應酗酒滋事着罰洋二十元充公再賠昇平樓損失洋二元並黄眼鏡洋十元斥釋 
[夫婦之惡感]  
　　王才生王陳氏夫婦前因各懷意見迭次反目曾經巡警拘送一區三分署夫婦均請離婚署員以離婚係屬民事遂函送地方審判廳請爲審理袁廳長以手續不全未便憑該署一紙空言將案成立遂拒却不受並命兩造正式起訴在案前日王陳氏特偕見證王阿能至地方檢察廳控夫凌虐受傷汪檢察長以該氏所控各節詞出一面昨飭法警往傳伊夫王才生及原告與證人到案質訊再核 
[美使館秘書來滬]  
　　駐京美公使館秘書丁嘉生君於前日下午乘輪來滬寓居禮查西旅館 
[警廳分發痧藥水]  
　　徐誦先君每届夏令必購備痧藥水分送貧民患病賴以獲愈者甚衆今年特請淞滬警廳代爲施送此項藥水昨已由廳長徐輔洲君分發各區署分署經理代送俾有病之家可以就近乞取云 
[吳培康果巳回滬耶]  
虹口提藍橋巳閉某洋貨店前因縱火圖賠經匯司捕房查出控之公堂該店主吳培康即潛逃無蹤久未獲案當將店夥高阿榮判押　　茲經捕房查得吳已潛行回滬匿居城内某處而該店夥因爲受　心有不甘亦巳探得店東回滬昨特具禀當道請爲提究矣 
[紗廠失愼]  
　　前晚滬西曹家渡附近某紗廠不戒於火突肇焚如當經各捕房皮帶車馳往澆息祗燬房屋數間未受巨損 
[步巡不能兼顧]  
前駐浦東三林塘等處之警備隊經淞滬警　徐廳長一律　　巳紀前　茲經徐君查得以上各處距離區署極　斷非步巡所能兼　因卽禀商鄭鎭守使改派　巡往來巡緝　護行旅而維治安業於　日起實行矣 
[水偵探查獲竊賊]  
　　某輪船上之洋入嘉琪（譯音昨被魏子奎陳才郎朱阿六等混入臥室竊去衣服什物立報水巡捕房飭派偵探何阿春將魏等三人拘獲押送地方廳　辦並令該失主嘉琪投廳請究旋經徐檢察官提　研詰原告投案請追失物問官訊得魏子奎等犯竊屬實判令分别收押比追原贜 
[中保指提被告]  
　　瞿仲屏控曹阿慶前將念五保十三圖中田軍央該圖地保沈裕春並蔡锡林爲中保押去洋二百五十元迄今本利無看亦不完贖請求提追等情當經地方審判廳准傳一干人證到案昨午由王推事官開庭辯論原告伸訴前情而被告往傳不到質之沈蔡同供爲中保是實問官以按告不到難以判决判令承發吏押同沈蔡赴羅家灣地方指提曹阿慶到案再開辯論 
[偵獲捲逃公欵之軍人]  
　　安徽人毛蘭亭前在南京軍隊任事嗣捲逃公欵避匿上海由淞滬警廳偵探訪悉毛匿跡法租界内當即備文移提昨由法捕房將毛提案解送法公廨請究警廳偵探稱毛捲逃公欵請給予帶回訊之毛供捲逃公欵係李姓所爲茲李巳避匿難以指交中西官判毛交來探帶回歸案訊奪 
[詐欺取財之慣技]  
　　程阿毛控陳阿桂以代薦生意爲由騙洋二元八角昨由捕房將被告拘解公堂訊知陳前因謊騙人財經公堂訊辦有案今又行騙實屬怙惡不悛着押西牢半年示儆 
[車夫拐匿女子]  
　　包車夫張阿二誘拐常熟婦人王陳氏之十六歲女兒阿金帶回通州原籍被氏偵悉報捕將張拘獲昨解公堂請究原告偕證李阿三上堂禀明前情訊之被告供稱實係氏女自願相隨因滬地開銷甚大是以帶回原籍現願交出復據原告供稱其女早巳許字與人求請嚴究中西官會商之下判張阿二押候限令其兄張阿福將女交案於禮拜五復訊 
[拐賣女孩之敗露]  
　　拐匪王少堂因與在逃之張阿五誘拐西門外婦人李沈氏家十二歲女孩阿二與華扣實並華妻戴氏將女帶往奉天得價洋三千角賣於大連灣某姓後又欲將華戴氏賣入妓院因華不願同回上海匿居公共租界前日經女母偵悉報捕將王與華扣寳夫婦一併拘獲昨解公堂經中西官訊知事出華界判一併西送西門警署歸案訊辦 
[包摇大會之欺騙]  
　　李進祥至法公廨控稱前日行經馬路見胡錫卿粘貼招紙包摇大會小民不知是騙即與晤談據云須金銀各一兩二錢交伊置於馬口鐡盒内當將手指上所帶之金戒一隻捋下交與胡手目覩他放置馬口鐡盒封固不准開視給我取回得會後受謝而散詎摇會仍被别人得彩旋將該盒開看並無金戒在内知係受騙昨始尋見向論支吾交捕送案馬口鐡盒呈騐訊之胡供此事實係友所爲金戒指亦係友人拿去不知匿在何處叩求恩典聶讞員商之西官花君判押禁六個月期滿逐出　界 
[逃犯自投羅網]  
　　過犯張友生（即李阿毛）前因復來租界由捕拘獲於解堂訊究時乘隙脫逃飭緝未獲前日又潛來租界被新閘捕房一百九十六號西探查獲昨解公堂訊實判押西牢一年半期滿仍逐出租界 
[仍是一個悶葫蘆]  
　　案徽人趙子全前由南巿淞滬警廳派探持文至法公廨協提到案訊據供稱名喚張四登並非趙子全判押候查核在案昨又解訊據供於前月二十二日從皖來滬購辦織布機器暫寓友人家實不知因何事故被提求恩明察中西官以警廳並未派探來提判留候拍照逐出租界 
[江北小孩搶手鐲]  
　　江北小孩陳伯仁今年十五歲前日午後在寳昌路某里内捋取卜仁法所抱小孩手上之銀鐲飛奔逃走卜即尾追喊捕由安南巡捕追　人贜解　法公堂請究卜投訴被捋小孩銀鐲情形請辦　之陳从父　陳一萬在斜橋地方拉車度　母親巳故求恩寛宥中西官判傳其父到案訊明领回管束 
[面商要公]  
　　淞滬警察廳長徐輔洲君昨日因有要公於午前七時親詣製造局面謁鄭鎭守使禀商切松江楊鎭守使昨午亦因要公乘坐火車來滬與鄭鎭守使面商 
[滬海道尹公署批示]  
　　徐叔　徐季如呈爲屋地被佔不服上訴由批據訴該商等因分産同居之兄弟徐仲魯名下樓房拍賣於朱連生執行收管時有佔及該商牆弄情事惟該商等明指仲魯應有基地一分前在上海第一初級廳競賣公告單地方審判廳判决理由書均巳示定分數無訛何至無端被佔情詞顯有遁飾仰自向上海地方審判廳訴理母得來署歧控狀抄件圖均發還此批 
[公共公堂瑣案]  
　　靜安寺捕房二百六十號印捕控汽車夫陸瑞根與鄕民秦阿坤等在極司斐而路行兇致被扯破警服搶去銀表警棍等情昨由捕房將陸秦二人一併拘解公堂訊係被告酒醉所致判各罰洋十元充公 
　　曹裕蘭控被新閘某竹行夥李銀和吳金波毆傷昨由捕房將二人拘解公堂請究判押候原告傷愈再核 
　　丁初郎前晚在廣西路糾黨攔刦金余氏之　金鐲由捕將丁追獲昨解公堂訊供不認判押候查明再訊 
　　甬人曹阿巧海門人陸坤榮河南人張德奎均因犯竊經公堂訊明押辦昨屆期滿由捕房將三人解案請示判一併函送上海縣知事署分别遞回原籍 
　　過犯許阿三胡正巨均復入租界犯竊由捕一併拘獲昨解公堂分别訊明判許押西牢一年半胡押半年期滿均帶堂再核 
　　陶理堂控王敬臣不還墊欵銀五百餘兩又董連生控丁定木不付米價洋三百餘元又周全春控陶和川不付工資昨由捕房將該被告等傳案判分别交保候訊 
[謝劵]  
　　滬上各學校肄業生組織之童子新劇團向不正式串演現因署假之暇爲尙儉學校補助經費定於舊曆六月初七日假座民鳴社開演新劇一天昨承惠贈優待劵二紙書此誌謝 
雜評三（訥） 
[小風潮耳]  
　　一夜東北風江潮頓漲商民皇皇然恐遭乙巳年之損失極謀預防斷鍊走錨則舟人忙亂焉危樓破星則婦孺奔避焉風師雨伯偶挾江潮而來小小作弄而滬人已驚駭欲絶然試觀湘粤等少水高與城齊漂沒田廬人畜以萬計衝决圩堤圍壩以千計災黎委溝壑呼號不得食者徧道塗此其傷必慘目較之今日上海爲何如我人苟反思及此則湘粤等省災捐不待勸募而巳慷慨解囊矣然而滬人果何如耶 
來函 
[孫家弄東姚家弄住戶公函]  
　　大主筆先生台鑒敬啓者敝處城濠路工停頓至今天雨泥途行人跌　莫不呌苦所拆城缺適在孫家弄及東姚家弄之間現下各處挑夫竟將所有垃圾瓜皮傾倒在内日積一日將要塡滿刻正天氣炎熱穢氣直衝人人掩鼻不特有碍衛生恐釀疫癘鄰近居民無不自危素仰貴報主持正論提倡衛生茲特懇請登人來函俾路政處聞之趕飭挑夫設法挑去則商等受賜多矣南巿孫家弄東姚家弄衆商民公啓 
[協順祥來函]  
　　敬啓者刻閱貴報載工巡捐總局飭令小東門内各商家遷讓房　一事　號協順祥並未贊成貴訪員諸多誤會至築笆一節更無其事祈即更正是所至禱 
 
 
 

Page 11

 
 
專件 
[稅務處財政部會訂賽會物品豁免稅釐規則]  
　　一本規則專爲巴拿馬賽會出品免征釐稅而設凡照章限定數量之賽品運往美國陳列输場者雖經售出亦准免其補納釐稅惟專備運美銷售之賣品不適用之 
二凡賽品由各省所屬各縣出品産地或製造地運往各該本省出品協會展覽會或商會經審檢完畢再運上海交由賽會事務局轉運出口及會畢運回本國時沿途經　關卡均一律豁　釐稅 
三轉運賽品由賽會事務局印發三聯驗單編列號數發給各省出品協會准該協會或分設之征品權關　照塡用此項驗單須由財政部稅務處蓋用印信方可爲憑　三聯驗單及賽品淸單另行規定） 
四驗單分作三聯每聯均應附黏賽品淸單一份載明品名件　價値等項　　發機關署名蓋印黏貼印花其首聯爲驗單中聯爲繳核驗單係塡給押運賽品人收執沿途呈各關卡查驗賽品相符蓋戳放行母得阻留並應交由該賽品運到落地之關卡驗收除驗單由該關卡存查外缴核驗單一聯應由該關卡截下　繳財政部其驗單存根一聯即由各省出品協會彚繳賽會事務局轉送財政部以憑核對 
五　品以賽會事務局刋行出品分類　目各項物品爲限其　數多寡亦依出品規章所定如有影射夾帶　沿途洒　及與驗單附粘之賽品淸單不符等弊經各關卡查出照章處罰六凡各省賽品彚交賽會事務局運到舊金山會場其在會售出之品及未售出之品會畢運回時由賽會事務局另開淸單載明售出若干價値若干並未售運回之數若干報關轉呈財政部並分呈稅務處其運回賽品即由賽會事務局函請就近海　監督發給免稅單以憑分運各省由各恊會發還各原出品人 
七三　驗單及賽品淸單所塡地點品名件數價値等字均不得添註塗改 
八本規則經財政部稅務處核准公布施行 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[俠女花彈詞（三十四）] [  東堃]  
　　第十三　移花 
叙禮旣畢秦老夫人喚女使擺上酒菜剛要入席桂香見那位新姑爺也在旁邊就半推半就的有點不好意思秦老夫人會意就拉桂香至門背後把嘴唇湊在他耳朶上喞噥喞　講了幾句桂香聽得起先甚是詫異後來暗暗好笑回到座上把一雙慧眼向素珠望望再向那位新姑爺望望就笑着說道小姐：：素珠姊姊原來是擔受虚名的怪不得吾以前爾次和姑爺會晤一次在虎邱一次在輪船上總覺待他那種白嫩的肌膚像煞是個女子但當時那裏疑得到這一層呢懷璧聽他說到這裏微微一笑把目光去溜素珠恰巧素珠聽得桂香說出白嫩兩字也把目光去溜懷璧桂香又把目光去溜兩人三個人的視線錯綜交互素珠面上就添上兩朶紅雲桂香又笑道旣然如此這一件訟事就可以和平解决了伯母還不曾曉得我義父接着這張狀子心裏非常喜　秦老夫人道奇了你義父何以倒喜歡起來桂香道其中另有一個緣故說出來也其好笑若不是振亞少年老成我桂香今日幾幾乎要婢作夫人了懷璧笑道這話怎　桂香臉上紅了一紅說道我義父是 
　年來兩鬢漸成霜　伯道無兒也自傷　玉樹芝蘭凋謝盡　　難將幽恨訴穹蒼　自從收得我螟蛉女　顧復恩深未可量　　時把微詞來託諷　要贅個乘龍快婿在門牆　振亞是與　他本有通家誼　文酒流連氣未降　潘岳詞華擅容貌　廬　陵道德亦文章　年來槖筆神京下　只道他中饋無人作主　張　老眼無花頗自　　要贅將名士作東床　指望他綠窗　人靜把關睢詠　吉夢熊罷賦弄璋　從此含飴娱晚景　也　算是傳家一脈繼書香 
泰老夫人笑道你怎樣回答他呢桂香依然紅著面說道我一聽得吳振亞三個字就暗暗好笑想要說穿後來一想我那姐夫的人品只聽得人家說起並不曾目覩何妨借此機綠替姊姊騐一騐他的容貌試一試他的心術要是他聞歌蕩情見色起意露出些薄倖兒郎的態度來我就好把他的歷史禀明我義父將西洋鏡當面戳破薄薄的懲戒他一番也是他自作自受的主意巳定就把模稜兩可之辭回答我義父我義父曉得道是兒女子羞　常態這種措辭乃是合意的表示就向振亞約定日子去遊頤和園届時掖我同去我和振亞便在頤和園内繡　　邊相遇叙談之下覺得他性情容貌言語舉動沒有一件不令人可愛却沒有一件不令人可敬天涯踏遍惟遇斯人使君自是不凡名下固無虚士那天　上回到　裏我就替姊姊暗暗祝賀　珠姊姊那天倘然我換了你你就難免標梅自傷或且怪及伯母怎不替你早議婚事或者我不曉得他巳做使君也說不得一見傾心四字了我義父義母都來問我今日會見的可算得是個可意人兒否我佯爲羞　微笑不語吾義父曉得合了吾的意思一到次日就挽人向振亞說去他倒並不昧心老老實實的說出中　有人來懷璧笑道他如何說法呢桂香道他說 
　我是飄零琴劍一書生　冠蓋京華孰　親　挾策干時空有　願　燕臺無復築黄金　自從問字來門下　傾蓋梁園作上　賓　孺子微聞尙可敎　多承他年高阮藉枉埀靑　春蘭臭　味相投合　秋月團　共酒樽　厚意隆情殊未巳　欲將嬌　女贅齊髠　怎奈我三生石上無緣分　陌上羞稱舊使君　　都只爲地北天南音信梗　桃天聲裏阻歸程　思景故劍情　難巳　聞說糟糠不厭貧　片語殷勤爲致謝　姻緣美滿待　來生 
[歷史滑稽裸人國] [  劍秋]  
　　現在天氣很熱大家都赤着　揮扇不停鈍根和眞生幾人爲了還赤　問題大發辨論在下才疎學淺不能爲諸君做和事老却記得一椿赤　故事着實有些趣味諸君知道我們中國歷史上有一個夏禹王麽那夏禹王當日爲着滔天洪水拚命要弄他平復八年在外三次經過自家門首頭也不回只當沒有瞧見一般不要說别人就是他的大兒子臥在摇籃之内呱呱而泣他也只裝沒有聽得一向櫛風沐雨在那九州以内奔來奔去直弄得腓無脛足無毛你想辛苦不辛苦後來做了皇帝安居享福人家只知他快活極了他却悶悶不樂他想前幾年裏頭雖然千辛萬苦倒是無拘無束五湖四海隨意逛逛如今做了這個皇帝反而一步不能走眞正可恨那時夏禹王的神氣正合着討飯三年做皇帝也不愿的一句話左思右想便有些不耐煩起來一天臨朝以後退居後宫和幾位妃子游了一回園也沒有開懷之處他就舉起雙手把頭上一頂平天冠摘了下來往地一丢恨恨的說道誰希罕道勞什子我不要戴了一面拏起一枝筆寫了一道諭旨命國務卿伯益代朝三月一面召集當時治水的幾個帮手呌他快快預備像那山行的　陸行的車水行的舟和一衆路上應用的東西不得有誤各人領命去後夏禹王一想這回到那裏去的好若說我們中國已經統統到遇什麽流沙咧弱水咧冀州的島夷咧老早噍見過沒有什麽好逛的所在而且龍門山下還有一個巫支祁的老寃家倘然狹路相逢他的一副尊容已經要嚇煞人不要說别的了想了許久便拍案呌道有了有了旣然出去巡幸何不索性遠些到海外去逛逛聽說海外地方還有四個大洲這四大洲上希希奇奇的國度着實不少有穿胸的有　首一身的有一首幾身的豈但沒有見過連聽也沒有聽過何不趁這機會出去廣廣眼界呢那時各種物件已經置備齊全便擇定一個黄道良辰排齊全副鑾駕浩浩蕩蕩直向東海邊去滿朝文武百官自然送出京城不表且說夏禹王放洋以後乘風破浪非常得意只是茫茫大海無邊無岸不知向那裏行去的是那時周公的指南針尙未發明船上夥計們又是第一遭出海如何辯得出東西南北在夏禹王的意思要想先到日本考察考察政治風俗到此也沒有法子只得聽其所之　到那裏是那裏一連行了幾日夜只是白茫茫的水黄　澄的天船上所帶的乾　快要吃完了不覺發急起來正在這個當兒忽聽得船老大嚷道好了好了陸地來了船上的人同時拍手高呼快活的了不得夏禹王鑽出艙來一望果然水天盡處隱隱顯　一絲陸地來就鼓勵夥計們各人拿着一枝　用力划上去約摸半天光景方　期到　裏正在熱帶之下赤日如火夏禹王蜷伏在船中多日實在昏悶之極聽得船巳傍岸就等不得下　卜的跳上去了四下裏一望沒有别的景致只見東南角上離此不遠地方隱隱有一座城池雉堞參差人烟稠密好像中國的上海他就叮囑船老大道你們停在這裏把晚飯預備著我馬上就來的一　說着一　帶了幾個人慢慢的　　那座城池將近城門只見上面横寫　三個大字夏禹王戴着眼鏡念　裸人國他想希奇極了這個國　從來沒有聽　後來一想不差從前在中國時候原有人說起海外熱帶地方有一種似獸非獸的人不知禮義不議羞恥終年赤着　的想來就是這個所在倒要進去賞議賞識咧這時夏禹王足登　靴身穿大袖長袍頭戴小帽大摇大擺的正要跨進城去忽然旁邊閃出一個赤　人指着夏禹王道喳你是何人是從那裏來的你知道這裏規矩麽夏禹王被他一嚇頓時立定了脚拱手答道在下是中國人從中國放洋過來的初到貴地實不知這裏的規矩　請閣下指敎那人啍着兩聲道我老實給你說你要進城須照着三條規矩第一摘去你帽子弟二脫掉你靴子第三把你的上下身衣服統統脫去否則休想越雷池一步夏禹王縐着眉想道帽子靴子都可以遵命只是脫去衣服赤條條一絲不挂成何體統呢便對那人說道你們是本國人自然該照本國風俗在下是客籍又是偶然游歷到此想來可以通融辦理的那人摇頭道那個不行那個不行夏禹王弄得進退無路不覺憤憤的說道那麽城外的農夫何以在烈日之下還披着一件短衫呢那人道他們晚上歸來仍舊是赤　的夏禹王又道那麽做生意的夥計也是一絲不挂的麽那人道地們房屋低小越該赤　了夏禹王停了一停又道難道你們這裏的女子也是這樣的那人放出不耐煩樣子答道你問他做甚你是男子又不是女人你要進城快快把衣服脫下夏禹王又氣又好笑知道無理可喻回身就走一路連連歎氣道禽獸尙有羽毛這種人眞正不如禽獸怎好算裸人國簡直是一個裸蟲國咧 
譯叢 
[慈善之富豪] [  佛影]  
美國爾　爾披巴斯氏行善事費八百萬元晨垠篤士耽科篤氏捐某大學校金一千二百萬元忍都路咖爾氏捐某書籍館金五百萬元飛臘撥亞莫氏捐巿加晤府學校金二百萬元撥立度氏捐百萬元建築書籍館供人觀覽不收費飛兒的氏爲各種慈善事業捐金五百萬元費爾氏捐欵建築一大客棧以棲宿行路窮民其餘如哥　地亞士氓得費爾多氏等均　善好施不勝枚舉焉 
[螢火魚]  
　　法國著名格物家名夢諾開者每逢夏季必用遊玩快艇撈挖海底動物以長人之見識其新查出動物中之最奇異者爲螢火魚此魚産在太西洋極深之處彼處因水過深鮮有日光而魚身兩邊發光似螢火云 
詩選 
[是日城山雅集中洲先生以事不果至郵示和章中有贈余一首再疊前韻酬之] [  南湖]  
十年人海誤浮名山館酬詩皮陸迎只恐南湖箱信早夕陽如櫛桂秋棚（是日接芝瑛病信憂心忡忡不知所以自解也） 
[靑萍藏有雪舟山水圖夕陽帆影彷彿吾家小萬柳堂也三疊前韻奉題一首]  
園林信美舊聞名好客應敎猿鶴迎我亦有家歸未得一灣新漲冷書棚 
[靑萍席上遇吳老故人巖溪晋爲述往事感而賦此]  
夢裏淸游　得名姑趨曠放罷將迎雍門舊痛無人會一徑　蕪掩　棚 
二十二日靑萍子爵招飲芝城山舘一首下漏署南湖 
[游天平山臥言堂題壁兼贈心源和尙] [  樵賓]  
借得謝生屐來尋高義碑幽花依細石好鳥宿喬校室暖　香住　摇雲意癡待看新月上摹取六朝眉 
花雨　紛落天龍一指頭傳來三世火問到幾生修種帋飾懷素投詩識貫休虚堂無過客添我兩沙鷗 
世盡箏琶耳　琴進退難乞銘培鶴塜問味試龍團識面山無恙當頭月甚寒香風吹不斷四十里旃檀 
聞根淸凈地未許落言詮月下吟心定雲來松影圓江南大都會方外小游仙値得維摩笑天香妙不傳 
[登招寳山]  
　　羣山赴海勢全東踏斷連鰲興未窮歷歷雲帆嵐氣裏濛　烟郭夕陽中水流今日潺緩綠花弔前人寂寞紅石上姓名皆宿草不須陵谷歎羊公 
[題㣣山圖]  
年年徂徠山雲氣無窮碧道路亂雲根誰能知其迹若非駕靑鸞應似桃源失 
[出柳門] [  淑梅]  
　　宫柳　烟畫不成雨花摇落太無情行人指點陽關路誰與殷懃唱渭城 
[題珍姊扇上牡丹]  
　　果然仙子貌空羣春滿闌干巳十分花葉未書人意懶埀簾香霧憶朝雲 
[落花一首]  
　　香海添離恨情天了夙因已歸無奈日空剩可憐春夢短醒蝴蝶泥深葬美人黄鶯猶椀惜啼　綠楊津 
自由談話會 
　　赤身露體原爲最下流之事邇來文明競進事事改良而獨於赤　則尙陋習未除此最爲先進　所恥笑所輕賤尤爲吾儕所嫉惡者也鈍根先生爲整頓風化計特於自由談話會中規勸之乃有不諒者羣起駁難互相詆辯惟以商界爲矢的似乎商界以外皆衣冠道德無一赤　者扆臣君且有試觀南京路一帶商界之說欺人更甚但不知吾輩店夥品類不一稍具文明智識者巳日趨大同尙有少數不知自愛赤身露體恬不知恥者直謂之下流社會可耳何必爲之斤捭計較　[  商界予投稿]  
儉德會 
　　儉德會規則　一不狎邪　二不賭博　三不必華順　四不必以酒肉宴客　五不輕　素 
入會者　丹徒徐敬臣　新地汪紫卿與其夫人　丹徒張魯芹　陳頌　　鎭江張文學　平和張彦士　紹興余銓　余淑珍女士 
　貞卿女史鑒令親夏伯神君來函謂十餘年不見女史今於報端得讀　稿家茲耕霞　主人頗致懷念請即以住址見示爲盼 
 
 
 

Page 15

 
 
   
 
 

Page 16

 
 
   
 
