# 1890 - 152 - 4906153

 

Page 1

 
 
[賑物求售] [  申報館恊振所啓]  
　　本舘開辦賑捐以來蒙海内諸同已捐助各種貴物早已製成彩票售完矣兹又承陸續助下七俠五義卅部每部一元二角隸有五十部每部六角吴都法乘一部石印小耕石齋畫譜廿部東洋漆水錦匣一具内裝感應編未及編入彩物之中是以另行求售諸君子有情殷匡救者請臨本舘肅購庶幾裘成集腋飢民得早慶來蘇乎 
[李貞姑下壇自述始末記]  
　　慈谿設有奉心壇奉事甚虔一日乩仙降壇自稱李貞姑自書其生平事實今附記於此下壇詩云遊魂一縷藕絲牽飄泊無依二十年欲把從頭心事訴夜臺朽背有誰憐下云妾李氏錢塘人高祖士英曾祖桂相祖從矩繩孫四世以文學世其家妾生時母夜夢大士手折碧厘以贈寤而分娩因名曰蓮芬字碧奴少嬴弱多病五齡父授以七詩能默誦不遺一字父鍾愛之輙於解館後房中口傳六朝艶體文及唐宋人詩九歲時吚唔能吟咏父喜曰謝家道韞不死矣由是每談論古今兼教内則女經遂慨然以禮教自任妾有姊二人伯鳳適土郎早寡病　死仲金闌治容失行少字潘十六歲被鄰生某誘去二夕歸父怒其無行也屬雉經死潘訟於宫父母俱被逮越一年母死獄中父戍遼東道卒妾踽踽無依旣無叔伯終鮮兄弟乃鬻於周太常家爲婢夫人房中失金釧二搜拷殆徧迄無着或疑妾所爲太常遣僕狗兒徧體查尋夜半逐妾於武林門外一老嫗年五十有餘見妾昏夜啼哭挈諸其家盖是時妾年已十四矣妾初人門不知其爲青樓也恬然自安三日後屬妾學歌習舞兼教以絲竹妾始瞿然以驚顧以老嫗慈仁雖置身火坑中而亦無所苦妾少有慧心所學輒冠諸姬於是翩翩少年錦衣公子爭以纒頭相贈然樽酒之間容或有之枕衾之約尙無當意者有吴生雪野者風姿秀拔藴藉能文清明日遇妾於段橋一盼留情戀戀不忍别明日持牀頭金幾白貫敲門過從一夕長談中心若揭從此奕棋對酒作詩度曲幾二年妾已　破瓜而吴亦二八兩小無猜繾綣纒歸情同鐵石鴛鴦池下蝴蝶花間此景此情有不能自已者矣未幾生父由學官遷縣令不一月以貪墨掛彈章兼　其家可惜吴生空囊羞澀欲前又郤二年之交百年之盟空成畫餅吴生贈斷情詩六十三首其末首云江郎剩有生花筆只寫當年别恨辭每一念及不覺悽然淚下然此身猶白璧也咸豐庚申粤賊陷省城吴生被執不屈妾亦被虜爲賊將　壓寨二日沈苦逼妾妾時以吴生心喪佩縞素遂託言母服未除得不辱每欲自盡而遷守者嚴且衆不得也越一月大　克復城池妾恐以賊黨見殺亟從錢塘門出投西子湖作屈大夫矣三竺六橋烟景動人二十餘年怱怱如一夢每當清明寒食見陌上黄土幾堆後人持麥飯紙錢拜掃墓門未當不淚涔涔下妾在水一方恨無女嬃以竹筒投米甚可悲也前者紫府令君奉詔查察節孝見妾甚推許遂收爲侍女故渡江到此已月餘矣今令君覆命瑶宫妾欲相從俱去以情鬼不得上列仙班命於獅子嶺小洞中暫作寄身之所遷何仙囑在此地明其事實總計妾生平幼爲儒家女繼爲婢妾又爲妓女更爲虜俘今爲餓鬼而情所未免心則無他身終自潔志有可憫異日君等文成名世當爲妾於雜説外編之中以遊戲筆墨作一佳傳則妾幸甚至旌典之邀究嫌冥冥無據也蓮芬歛袵拜去也 
　此李貞姑蓮芬下壇自述其生平始末甚詳抑何其遇之蹇而情之悲也然雖墮風塵而仍以潔白自矢皭然不汚洵　火坑中一朶青蓮花也其志可嘉已暇當爲作小傳附之淞隐漫録中藉以告慰於九泉之下天南遯叟王韜附識 
[諭旨恭録]  
　　四月十二日太常寺題五月初五日夏至大祀　地於　方澤奉　旨朕親詣行禮四從壇遣立瑞鍾秀黄永安文熙各分獻欽此同日又題五月十三日致祭　關聖帝君廟奉　旨遣凱泰行禮後殿遣克們泰行禮欽此 
[本館接奉電音]  
　　昨由京友電傳　上諭二道敬謹譯登○四月十九日奉　上諭松椿奏臬司在籍患病龥懇開缺據情代奏一摺廣西按察使秦渭着准其開缺欽此同日奉　上諭廣西按察使着湯聘珍補授欽此 
[輦轂紀聞]  
　　直隷燒鍋同來每年交户部課銀三十二兩一年一交交課時給部收執照一紙統共二千餘家近年來欠課者甚多户部堂官查知竟有數百家乃令承辦貴州司具控將燒鍋停止領照並令各州縣催令燒鍋赴部交課○東海關監督將光緒十五年分翰林院庶吉士帮貼銀一百兩差吏解京逕投翰林院衙門交納○海淀鍵鋭營房屋年久失修曾於光緒十二年奏准修理一千二百八間又於光緒十四年續請修蓋房二千五百六十四間惟是時門樓院墻未曾修理兵丁等各有家屬若非限以門墻勢難居住又本營築設官房九千二百十二間除陸續修理外尙有一千八百八間未經修理又二千八百三十二間雖未坍塌然亦不可不修經管理鍵鋭王大臣親往查看均屬相符具控請另飭工部就工一併修理奉　旨圈出孫少司農詒經前往查勘再行核辦○廣西撫咨詢户部鎮南關徵收洋稅一切册擋請訪照宜昌關辦理並請户部開具名目以便遵照○工部每年　户部支領銀五萬兩留存節慎庫以爲小案工程之需今工部將前項存款用竣奏請再發下五萬兩咨明户部支領户部循照成案先發銀三萬兩其餘二萬兩俟庫儲充裕再行發給○兩廣督憲李制軍瀚章與户部咨文内稱已故廣州府通判陳善圻署鶴山縣任内挪用庫銀一千五百兩米九十石久未銷欵應請飭下將已故通判陳善圻革職並令眷屬限四十日遵限完清○貴州撫憲潘偉如中丞奏知府席時熙挪用倉榖前經查明奏叅現已如數彌補奏請開復原官奉　旨着照所請該部知道欽此户部卽將旨意行文貴撫遵照矣 
[京師火警]  
　　四月初四日初更時京師排子胡同源祥粮店失火焚夫房屋三十餘楹當火勢猛烈時鋪夥僅將帳簿搶出其餘物件未及搬取騾馬之被焚者九頭磨房有人尙在熟睡撞門呼之睡眼矇朧往外急竄身體被火燒傷幸未斃命該鋪鋪舉晉隆頂帶鋪爲隣晉隆得無恙左右住户男男女女哭哭啼啼東逃西竄幸五營兵丁前來彈壓並無搶火等事約二時之久火始熄該鋪掌櫃已帶至北城司署訊間矣 
 
 

Page 2

 
 
　　庚寅　恩科會試官板題名全録 
　夏曾佑浙江錢塘　王貽典江蘇泰州　吴蔭培江蘇吴縣　張叙賓直隷磁州　柳　堂河南扶溝　江雲龍安徽淝縣　存　慶廂紅滿洲　何天輔廣東番禺　宋企适山東萊州　趙　淵山西河曲　姚文倬浙江仁和　陸承宗湖南長沙　石振鋆湖北黄梅　管象頣山東莒州　陳懋鼎福建閩縣　夏之森浙江嘉善　許南英福建安平　張觀德山西夏縣　黄國琛福建侯官　張恭彛福建俟官　葉文銓江蘇江寗　張鳳岡河南陽縣　耿濟瀛河南虞城　愿　豐廂黄滿洲　黄增榮廣東南海　蕭大猷湖南益陽　松　年正藍滿洲　延　祺正白漢軍　方　霆安徽太湖　洪嘉與江西玉山　柯德樹福建長樂　董思寛直隸清苑　馮如衡江蘇太倉　程秉釗安徽績溪　尹世彩甘肅岷州　趙惟熙江西南豐　林毓菁福建侯官　啓　綏正白滿洲　王銘淵河南固始　陳寳瑨福建閩縣　劉奮熙山西祁縣　丁學恭江蘇昭文　楊覲圭湖南善化　羅維垣湖南善化　余　堃四川保寗　于文鑑山東掖縣　翁　燾浙江錢塘　宋瞻扆福建福安　吴　魯福建晋江　張延鴻河南商城　丁昌燕山東諸城　梁聯芳廣東順德　吴尙態廣東南海　王景禧山東費縣　沈　衛浙江秀水　高振聲浙江海州　王海涵甘肅伏羌　李華芬湖南雷陽　范迪襄湖北江夏　黄紹第浙江瑞安　劉元弼湖北榖城　王　塾山東萊陽　朱大誥直隷靜海　夏寅官江蘇東臺　凌和鈞浙江嘉興　焦錫齡河南武安　陳寳璐福建閩縣　閻志廉直隸安平　于受慶江蘇江都　黄履初湖南善化　張守炎山東海豐　鄭叔忱福建長樂　胡安銓四川璧山　王修植浙江寍波　楊捷三河南祥符　蔣廷黻浙江海寗　聶寳琛順天大興　李長郁湖南清泉　陳守晸湖南長沙　羅棟材廣西蒼梧　蔡元培浙江山陰　鄭　恭安徽黟縣　劉樹屏江蘇陽湖　俞明震順天宛平　韓鏡蓉山東武城　汪鳳梁江蘇元和　陳康瑞浙江慈谿　陳　焴四川酉陽　宋子聯江蘇高郵　鄭文欽正紅漢軍　程芹香直隷深州　汪宗翰湖北通山　樊景曾江西進賢　沈寳琛浙江嵊縣　慶　春廂藍滿洲　張文煥山西沁水　韋履潔雲南保山　劉崇照浙江鎮海　裕　祬廂黄滿洲　李綺青廣東歸善　趙承翰陜西同官　萬國鈞安徽合肥　方克猷浙江於潛　舒信孚江西靖安　朱祥暉湖北崇陽　楊廷椿貴州貴筑　王斆成廣西騰縣　朱景軾雲南石屏　區天驥廣東南海　鄭毓蘭陜西臨潼　黄福元江蘇昭文　葉南金安徽桐城　何國澄廣東順德　王乃徵四川中江　王安瀾河南新鄉　金振聲浙江永嘉　謝福慶江蘇如皋　羅廷煦湖北武昌　王玉珂山東高密　翰　屏正白漢軍　王以敏湖南武陵　李銘監四川彭水　梁芝榮廣東南海　蘇元桱山東日照　黄澍棻江西清江　徐繼孺山東曹縣　劉寅浚湖北廣濟　楊家驥浙江慈谿　李經畬安徽合肥　華俊聲直隸天津　陳雲霖福建侯官　劉選青湖北江夏　劉兆暄江西南昌　趙　鴻安徽涇縣　吴懷清陜西山陽　徐鴻泰河南杞縣　吴錫雋陜西渭南　周翔鳳江西金谿　韓福慶湖北應山　郎承謨四川鄷都　陳國華湖北江陵　錢昌瑜廣東三水　曾廣運四川隆昌　章士荃江蘇婁縣　錢錫爵江蘇泰州　汪慶生江蘇丹徒　吴　錡江西宜黄　李祥麟山東日照　潘葆良廣東川德　王全綱江蘇上海　潘其祝浙江泰順　吴慶祥江蘇嘉定　劉昌言湖北江夏　彭文明湖南湘鄉　張啓藩安徽泗縣　張學華廣東番禺　白象賢山西平定　陳禧年福建侯官　黄毓麟甘肅臬藍　劉瞻漢江蘇陽湖　郭　冏安徽太湖　王履咸浙江蕭山　游三立江西奉新　王懋昭四川遂寍　翁成祺福建侯官　張　檢直隷南皮　孫光遠奉天城德　龍賡言江西萬載　王耀文湖南寗鄉　郭集芬湖北黄陂　俞官圻浙江山陰　黄國琦廣西宣化　湯　霖湖北黄梅　王慶平江蘇上海　王沛棻河南光州　江仁徵浙江鄞縣　張蔚曾廣東博羅　吉同鈞陜西韓城　許晉祁廣西臨桂　何聲灝安徽望江　曾習經廣東揭陽　孟慶榮直隸永年　李寅齡山東榮城　吴良芬河南商城　晁鴻年陜西三原　劉延坦山東濟寗　任于正甘肅武威　劉　能四川温江　張文翰山東安邱　黄家傑江西新淦　張瑞芳直隸寳坻　喻　介四川仁壽　吴　煦雲南保山　桂　森廂紅蒙古　鄒炳文江西新昌　何敬釗浙江錢唐　陳棣堂直隷任邱　田　庚定徽懷遠　遠清穆江蘇崇明　崔廣沅山東嶧縣　陳作儀江蘇江寗　陸仰賢浙江鄞縣　李光耀順天大興　沈搏青江西湖口　秦家穆四川忠州　張　堅江蘇上海　劉錫光直隸滄州　汪文綬安徽全椒　林檉藩福建閩縣　王龍詔湖南邵陽　李瀚銺鋆廣東高要　張瑞芬順天寳抵　陳乃績湖南長沙　朱益藩江西蓮花　黄斗元安徽廣德　楊　斐直隷刑臺　秦化西奉天蓋平　谷如墉山西神池　孫石成安徽泗州　李兆蘭直隷高陽　鍾德瑞廣西宣化　楊學敏雲南昆明　孫炳陽貫州思南　齊耀珊奉天伊通　禄　德廂黄蒙古　吴學曾河南光州　王嘉謨湖北宣城　謝佩賢江西南昌　李　安江蘇通州　方　鎮正藍滿洲　王遂善山東長山　施沛霖廂黄漢軍　邱士林江西臨川　張立仁陜西榆林　范仲垚河南祥符　伍文琯廣東順德　花　銘貴州筑縣　蕭綬琪湖南益陽　王延鋭陜西三原　汪清麒江蘇丹徒　孫紹陽河南儀封　霍勤燡陜西朝邑　牛　瑗甘肅通瑞　錢鴻策江蘇江都　葛祥熊浙江慈谿　劉　勳雲南昆明　賡　勳廂曰蒙古　劉秉權山西方原　徐春煦陜西山陽　史履晉直隸樂亭　施魯濵福建長樂　王貴省山東茌平　陳鍾澔貴州筑縣　盧秉鈞甘肅莊鄉　侯維鵬直隷吴橋　孟廣謨山東章邱　楊承禧湖北江夏　陳瀚年福建侯官　張祖祺江西臨川　胡詠琛福建侯官　文廷式江西萍鄉　王保奭江蘇南匯　徐桂聲江西廣豐　楊金鎧雲南鶴州　胡成立貴州筑縣　熊濟文貴州貴陽　李晉熙廣東海康　梁維新福建侯官　姚鍾璜廣西桂平　張明允陜西韓城　連　甲廂曰滿洲　王寳光雲南昆明　蔡曾源山東日照　劉增泰陜西榆林　米毓瑞山西靳州　苑　堯四川西充　顔肇鼎江西泰和　何士循河南息縣　黄曾源正黄漢軍　陸輔清廣西灌陽　榮　禧廂藍漢軍　華世銘直隷天津　錢昌祚河南祥符　張志嘉直隷安平　關　榕廣西臨桂　陳應辰江西進賢　黄漢清安徽合肥　孫錦江浙江黄巖　熊兆姜河南光山　植堯蘭廣西懷集　耆　齡廂黄漢軍　李晉魁山西榮河　朱　芬雲南石屏　李驥年廣西永福　張　銘陜西長安　萬有嚴江西新建　周家琪福建連城　張文煥直隷定興　王肇毓山東費縣　范宗瑩雲南太和　張　鍵雲南昆明　籍忠宣直隷任邱　黄天懷廣西奉議　孫笥經山西平定　侯紹宣廣西永福　陳啓緒貴州貴筑　黄嘉禮廣東南海　曾　培四川成都　孫多芬安徽壽州　王作綍山東蓬萊　蘇　岱廣西靈川　張祖望順天宛平　陳登元福建淡水　朱贊廷奉天錦縣　冉文瑞貴州桃聽　李立元貴州貴陽　焦國禮甘肅鎮源　王公輔四川富順　黄德潤雲南會澤　葛沙葆甘肅秦州　李燮陽雲南昆明　李舒馨陜西咸陽　韓廷瑞甘肅高藍　王鶴松貴州貴筑　鍈　珍廂白蒙古　羅　鎔貴州貴陽　嵩　瑞廂藍滿洲　鄭錫光福建閩縣 
[吉災客述]  
　　昨有友自吉林來者云前月二十五日省垣失慎之由始自牛馬行燒餅鋪該處人烟輻輳屋瓦鱗聯其住户官街又係板牆木道長鶴帥率屬力救智盡氣窮而西北風緊勢不稍熄莫可奈何遂禱於省城隍俯祈矜恤幸至誠感格祝融氏始命駕回車此次火災共延燒二千家有奇官廨數處真罕見之天災也事後鶴帥督查被災户口籌欵撫綏人心賴以安謐噫近年京師及各省火災水患層見疊出令人目不願睹耳不忍聞吉林向稱敦樸之鄉而地方公事頗有實濟何以三年之内水火交加更有慘於他處者查前歲淫雨爲災其琿春三姓寗古塔伯都訥阿勒楚喀等處田畝十不獲一長帥蒞任後目極時艱設立平糶旣而青黄不接閭閻窮困月增日甚更不堪言有并日而食者有以菜根 
 
 

Page 3

 
 
充飢者長帥經營慘淡復倡捐縣俸並勸所屬曁邊防練軍共輸薪餉　月築成鉅欵四路賑濟億萬垂斃之窮黎由是復活秋間歲占大有麥穗雙歧方慶歲歉之餘元氣漸復從此天心可轉民得聊生詎意禍不旋踵去而又至倘非當軸拯斯民於水火之中恐民生日計不堪設想噫可不畏哉 
[鼓鑄銀圜]  
　　前督憲張香帥於設立錢局時卽購有鑄銀機器以備日後兼鑄銀元現已核明開辦向外購買銀條計每條重百兩攙以白銅半斤餘鑄出之銀圓比之英餅成色略高民必樂用在該局亦已獲十一之利一舉兩得誠善政也本月初一日爲開爐之期局中各委員悉心監察當將鑄出色樣呈各大憲閲看大憲騐得精緻絶倫深爲許可云至局外向有兵勇防守兹又添撥安勇數十名在彼駐紥以昭慎重再初時所鑄制錢有庫平一錢字樣與舊制不符遂議將此四字删去再爲鼓鑄錢質亦减輕二分核定洋銀一兩換錢一千三百五十文與舊錢價值相同以昭畫一初鑄之錢則每千仍作銀一兩通行使用業由善後局錢局會同出示徧貼通衢矣 
[嚴究侵吞]  
　　天津有陳五駕掌者以浮家泛宅起家而又善權子母　作富家翁駕掌作古其後人席豐履厚奇賭淫嫖家業遂廢有某乙善交游喜結納某大僚未通籍時曾結縞纻歡後大僚位躋通顯乙格外逢迎暗中朘削被其侵蝕約數十萬金旁人均側目視之而大僚以車笠之交不加究詰現在大僚已仙逝乙更巧偷豪奪無所不爲大僚家屬以及同官查核之餘知乙昧良斷難容隐將乙送交刑部究追並以其兄現住析津不無寄頓由當道行文直隸總督將伊兄某甲逮案並查封家産備批傳相接奉文移當委天津縣孫筱坪明府遵辦一切明府遵札查封訖並將甲獲案或當解送刑部辦理不知難兄難弟相見之下何以爲情且有何面目見某大僚於地下耶人之無良至此已極足令聞者爲之髮指 
[松試華婁正塲案]  
　　十八夜四鼓時恩府尊升坐大堂飭發華亭婁縣文童正塲案今將前列録左○華于允文周錫增許啓祥　楊士元　顧禮模　張廷佐　謝階玉　錢行溥　楊錫椿　沈淇○婁　姚奎璧　宋家桓　張公璵　張增禧　孫觀瀾　金兆森　楊昌鎬　朱棍　任增禧　陸文光 
[松試奉金上正塲題]  
　　十八日恩府尊考試奉賢金山上海三縣正塲題目録左○奉　已冠　四海之内皆兄弟也至子張未冠　 
四海之内○金　四海之内皆曰非富天下也至湯　未冠　四海之内○上　已冠　四海之内皆舉首而望之至孟子謂戴不勝　未冠　四海之内　通塲次題　盈科而後進放乎四海　詩題賦得寰海鏡清得清字 
[接篆盛儀]  
　　新任上海縣陸春江大令諏吉於昨日未時按印亭午時陸大令飭用全副儀仗由敬業書院至縣署伺候少頃裴邑尊委捕廳郭少尹齎送上海縣印信由執事人等迎至敬業書院少尹捧印入内交訖鐘鳴一下陸大令排道將印置彩亭内由敬業書院起行經四脾樓曲尺灣果子巷縣南而至縣署大令降輿致祭門神入署換穿朝服望　闕謝恩拜受印信然後升坐公案啓用印信受各書役叩賀禮畢退堂與裴邑尊晤談片刻大令命駕回敬業書院公館忻有儀仗除旗鑼傘扇外有辛酉科拔貢壬戌科並補行辛酉恩科舉人賜進士出身乙刻丙子兩科江南鄉試同考官欽加同知銜特授江寗縣正堂署理山陽縣正堂調署泰州正堂署理上元縣正堂調署上海縣正堂等銜牌十餘對蓋大令之涉歴仕途固已久矣知海上軍民必興來暮之歌也 
[靈輀抵埠]  
　　邵筱村中丞太夫人靈柩回籍道經滬上裴邑尊預飭家丁在金利源碼頭高搭蘆棚懸燈結繐終日祗候昨日黎明新盛輸船抵埠太夫人靈柩卽在船中本埠關道聶親察右營陳叅戎海防廳劉司馬裴陸兩邑尊曁各委員咸至碼頭恭伸祭奠法捕房飭包探帶同夥役並會捕局通班綫勇在碼頭彈壓吊唁旣畢中丞率同灜眷登岸至萬安樓及天后宫兩處行臺小住待鈞和輪船來申當卽扶櫬回紹興原籍安葬 
[怙惡不悛]  
　　鮑子仁顧占候向操洋藥生理胡作妄爲目無法紀前者假冐委員私製洋藥局巡丁號褂給與夥黨擅到土船查私暗將僞土掉換經人捆送縣署訊實監禁遇　赦釋出仍不改過上年復僞造匯豐銀行鈔票入市使用事發由英公堂移縣再覊囹圄詎鮑在監兇横異常竟以同監諸人爲魚肉兹有馬醉軒者三年前央朱應昌向張姓借洋五十元立有筆據嗣張有事他往將票交朱囑爲收取朱則轉託鮑向馬追索馬景况正難遂致延約鮑當將偕據私藏不肯交朱收執直至如今忽然異想天開揑名爲程阿寳書條差人送至張處略云爾欠我之洋卽以馬姓該爾一欵作抵已經控官速來原差爲吴雲可速來候訊張見字駭極急向中人查問朱亦茫然不解當卽到監向鮑索還　據詎鮑將朱復扭住驀將鐵鍊擲來百般恛嚇朱出於無奈因囊底無錢當將别物留下許其給洋取贖方得脫身此後不知究竟何如以上訪事人所述諒非烏有子盧信如鮑之怙惡不悛在狴犴尙敢行兇在外尙何所顧忌耶 
[縣署瑣案]  
　　土藥局巡丁熊鉅寳孫元勳在外肇事經局員程大令送至上海縣署由裴邑尊訊供枷責均登前報昨　午堂邑尊命提熊孫兩人至案兩人叩求開枷情愿痛改前非邑尊准其開枷從寛交保○鄉人徐錫卿被竊賊陶炳榮誣扳案内之孫瑞昌陳阿福李祥潘亭等由裴邑尊訊問屬實判令分别懲責枷號各情已詳前報昨日午堂邑尊提訊孫等同供現已悔悟情愿安分貿易求恩交保邑尊着一併開枷具改過切結呈案再行交保 
[英界公堂瑣案]  
　　包探顧阿六稱北永和銀樓執事人投捕房報被朱錦芳捲銀飾三十五兩翠玉三件衣服三件遁逃疑係李元全與朱串通故將李元全　送兹特解案北永和銀樓執事人申訴前情李元全供朱景芳捲竊銀飾玉器衣服我不知情蔡太守飭將李元全交保着原告及該包探緝訪朱景芳下落拘案訊究○包探顧阿六稱妓女徐月卿家扭沈阿星交到捕房據言有專慣誑騙之朱東生騙沈阿星薦生理同到兆豐衣莊購辦綱縐衣服三件囑送至妓處朱囑沈阿星領衣莊夥到久大錢庄照付價洋及到錢庄毫無頭緒被莊夥指斥及回來朱已取衣他去衣莊欲向妓處收價故將沈阿星扭送沈阿星供浦東人來滬買蓆在茶館遇朱東生伊言鄉間耕種無甚出息肯薦洋行生理又言要辦衣服伊肯帮同購買不料竟受其欺蔡太守飭將沈阿星交保釋放着該包探緝拿朱東生究辦○姜炳良稱犯事管押捕房昨有老犯胡阿金將新犯土心生之棉袄質錢我言同是押犯不應如此凶横胡阿金與陸春山卽將我毆打我大聲呼喊由捕查問始得到案申訴王心生供我之棉袄被胡阿金質錢姜炳良説公道話致遭毆打胡阿金供因吃飯無菜借王棉袄典錢買菜原要贖還陸春山供伊等口角我曾解勸蔡太守謂胡阿金犯事管押尙敢拆梢可惡已極判笞二百板陸春山笞一百板連姜王二犯仍交捕房帶回分别管押期滿開釋○徐繼昌稱見老嫗張李氏求乞堪憐留伊吃飯詎被乘間行竊小孩帽上銀飾及衣服錫茶壺當卽知覺獲住人贓送案張李氏供洞庭東山人今年六十三歲丈夫已故並無子女貧無依靠求乞度日貪小行竊原是不合蔡太守飭將該氏發交官媒管押一月　滿遞籍不准再來滬上贓物交徐領去○孫長生稱被朱阿生行竊衣服一件交捕送案朱阿生供在華記洋行西洋人處爲傭不敢犯竊蔡太守飭值日差帶同朱阿生問明是否在華記洋行爲傭禀 
 
 

Page 4

 
 
覆候核○一百九十三號華捕稱僧人德根向各店鋪硬要錢文爲此拘案僧德根供蘇州人在原籍削髮爲僧現要到龍華去蔡大守飭值日差將該僧驅逐出境○包探張松樵陸阿祥稱粤人陸榮光開設木匠作與小包頭盛少卿算工帳不合盛竟糾人將陸拖至鄉間索洋二百元始肯放回當被朱錦榮所見告知陸榮光申訴前情朱錦榮供與陸盛二人相識見盛糾許多人將陸拖到鄉間我卽奔告陸之同事人前去尋回盛又與小的尋釁是寳盛少卿供上海鄉間人向爲木匠與陸承包工程被欠工洋二百元光景向索不還口角起釁以後不敢擾事惟工帳仍要向索陸榮光又稱因帳目不符起見並無欠洋情事蔡太守謂盛少卿旣被陸榮光積欠工洋理因面算豈容糾人拖拉此風斷不可長判盛少卿管押一月以儆期滿保釋再行結算帳目 
[法界插房紀事]  
　　曷蕃甫同轉昨日因公未到公廨應訊各案暫停一期○前晚恊昌成廣貨店學徒劉鳳翔私將店内之木鐘一架携至城河浜付押適被包探所見拘獲人贓送捕房管押昨晨據劉之薦保投捕房請將劉保出自行訓責捕頭念其年輕初犯准子保去○甲乙兩人因爲生意爭論以致用武巡街捕向阻不依當卽拘押捕房昨晨經備總巡訊問以甲等不應在途吵閙有押待解案請訊○某乙手持錫茶壺一把鞋子一雙　路行走情形慌張被包探瞥見上前查問乙含糊莫答當將人贓一併送押候究 
[湯餅移賑]  
　　本館恊賑所昨接陳君兆桐來函云月之二十日步兒彌月荷蒙親友寵賜厚儀除將薑蛋火肉分答外原擬敬治薄酌奉伸　悃廼承諸友囑將筵值移賑改虚糜而作實惠故轉呈上洋四十元懇祈查收彚解災區并登貴報以彰諸君善意云云具見麟兒誕育駿惠實敷災區受賜多矣他日者玉樹芝蘭連枝挺秀德門佳瑞正未有艾也 
[第一批壽儀登]  
　　謹啓者敝堂奉到葉澄衷洋十六元葛番甫洋十六元施少欽洋二十元朱安山洋四元胡梓卿洋四元一松年洋四元陳玉麟洋四元張掇芹洋四元邱寳麟洋二元崇崇山洋二元以上送四君子壽儀○徐管亭洋四元送蔡太守○胡小松洋二元徐管亭洋一元送經蓮翁十五至十九日先行第一批登報共收洋八十三元 
　附啓有會審憲蔡二源太守張叔和都轉顧勉夫太守經蓮聊刺史台慶二百遐齡介祝稱觞四君子固辭不獲擬以餽送壽儀移作敝堂推廣　放生會俾得生生不息以垂久遠曾經以物我同春刊登申滬兩報佈昭公鑒然四君子德隆望重同寅交庭年烟世誼無不欲同申恭祝誠恐　外埠諸君以及各省電局未及過知或送聯對軸幛等禮爲此再登報韋奉聞概請壽禮代儀逕交敝堂敬備謝帖掣奉收條以歸簡易而結善　緣無任叩禱之至[  上海六馬路仁濟善司董謹啓]  
[登報聲明]  
　　上年十一月初六日安徽撫憲沈仲復中丞寄來第二批賑欵内有阿笑山方伯漕平銀四百兩半係廉　分潤半係勸募而來用特聲明[  上海北市絲業會館籌賑公所施善昌謹誌]  
[蘇省撫轅抄]  
　　十一日調署上海縣陸元鼎禀辭赴任有於二十日接篆之説州稅課大使李寳賢謝委署寳山縣典史事典史葛承元禀銷丁父憂○十二日候補同知鄭本誠松滬厘局解餉來指分江蘇試用府經歴高松如直隸人禀到主薄郝炳麟銷押解發回崇山人犯差並禀知奉首府札委代理吴縣主簿事○十三日藩轅牌示吴縣知縣凌焯金壇縣知縣馬海曙堪以互相調署馬海曙未到任以前吴縣印務以長洲縣王樹棻堪以兼理又嘉定縣知縣龍景曾昭文縣知縣徐樹釗均撤省查看遺缺查有候補知縣林殷臣堪以委署嘉定縣篆查有候補知縣沈佺堪以委署昭文縣篆又新選宜興縣知　萬立鈞留省學習現署知縣劉誥來省聽候差委遺缺查有候補知縣范端揆堪以暫行代理直隸州周煦山禀辭赴金陵見制憲准補奉賢縣金元烺缷署新陽縣事回並謝飭知赴本任卽用縣郁保章禀辭赴江陰厘局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[酬神戲資移賑]  
　　天下事有寓權變之方而賴神明之庇者厥惟移資濟世乎鎮江帮在滬同人敦潤堂年例演戲酬神因念江浙水災繤重將該資洋十七元二角移助賑項由廣義行交來紓妙術以幹旋仍聯友誼汰繁文於歌舞亦迓神庥睠災况其扶持不必援舊章而膠執也上海北市絲業會館籌賑公所愚弟施善昌謹誌 
　 
 
 

Page 10

 
 
   
 
 

Page 11

 
 
[光緒十六年四月十一日京報全録]  
　　宫門抄○諭旨一道録前○發抄　硃批五道○護陜撫陶　奏審明强刦得贓盗犯按律分别定擬招○粤暫李等一奏瓊州創　永陸練軍謹將未盡事宜妥爲籌辦摺子○四月十一日工部鴻臚寺廂曰旗值日無引見○烏拉喜崇阿假滿請安○熙敬謝黨縀疋恩○臧濟臣服滿請安○景灃請假二十日○吏部奏派考試漢廕生派出翁同龢孫詒經廖壽恆○户部奏派盤查銀庫之王大臣派出睿王莊王克王瀅貝勒恩中堂高申許庚身潘祖蔭汪　鑾徐鄉○内務府奏派　髻山廣仁宫拈香派出那公澍貝勒○召見軍機崇禮景善皇上明日卯初至大高殿拈香○發抄張曜奏登州守魯琪光調補濟南守奉硃批吏部議奏欽此○又桃汛防護平稳奏硃批該部知道欽此○譚鈞培奏伍昌光署開化府奉硃批吏部知道欽此○又知縣王德中期滿奉硃批吏部知道欽此○又知縣楊若麟等完欵開復奉硃批着照所請該部知道欽此○○獲理陜西巡撫布政使臣陶模跪 
奏爲審明强刦得贓盜犯按例分别定擬仰祈聖鑒事竊查陜省尋常盜案及臨時行强各盜犯經前撫臣張煦奏請改題爲奏以期迅速奏旨允准欽遵轉飭遵辦在案兹查前據留壩廳同知陳文黻具報該廳民人王紹春家被賊寅夜撞門入室毆縳事主致傷搜刦贓物逃逸會營勘騐差緝諭飭團約隨同事主追拿格殺拒捕首盜王開元斃命並將夥盜朱材元廖大元張大仁原贓一併拿獲該廳騐訊通詳批飭審擬招解旋經依擬由府解司因案情未確發委西安府知府文啓督同局員審明詳由前臬司唐樹楠解勘前來臣親提覆鞫緣朱材元廖大元張大仁分隷四川通江綿州巴州等州縣先後來陜傭趁貿易均先未爲匪俱與格斃首盜王開元先不認識光緒十五年正月十八日朱材元路遇張大仁在高壩河乞食晚間偕往空廟住歇適壬開元廖大元亦于廟内同宿彼此詢悉姓名各道貧難王開元稔知王紹春家道寛裕附近並無隣佑起意紏約行刦得贓分用衆各允從王更時王開元用紙捲作油捻與朱材元廖大元張大仁各執木棒首夥四人一同起身行至中途張大仁聲稱常至王紹春家求乞恐被認識破案王開元令其卽在坡下等候隨與朱材元廖大元同抵事主門首王開元復令廖大元在外把風接贓自用石塊撞開門扇點起油捻與朱材元進内復將事主房内燈亮點燃維時王紹春外出妻王曹氏驚起喊捕王開元丢下油捻用棒拒毆王曹氏右額角等處受傷喊令朱材元尋取草繩同將王曹氏綑縳王紹春表弟汪升兒在對面房内聞喊走出帮捕王開元又毆傷其左右胳膞左腿倒地亦用繩綑縳王開元搜取衣物包榖裝入背籠朱材元搜取鋤頭鳥鎗等物一同逃出朱材元隨令廖大元帮拿物件同至坡下王開元向張大仁告知行刦情形將　籠交張太仁背負同逃約抵銀門寺分贓剛至三花石地方因猛下大雪路滑難行王開元等見路旁遺有看守莊稼空草棚一間同進躱避查點汗衫小衣共五件腰帶帕子各一條斧頭菜刀鐮刀各一柄鋤頭六柄鳥鎗一桿銅鐵一斤零包谷一斗餘次日雪仍不止王開元等共將包谷煮食數升事主王曹氏挣開縳繩將汪升兒解釋查明失物尋向王紹春告知投鳴團首報經該廳會營勘騐差緝諭飭團約隨同事主追拿差役王熹史順團丁李長福與事主王紹春先行追至三花石地方瞥見王開元等俱藏匿路側草棚内旁放被刦原贓知係賊匪原差王熹上前喊捕王開元喝令朱材元廖大元持杖出外拒捕並令張大仁速取刦得鳥鎗施放張大仁畏懼未出王開元持棒上前撲毆團丁李長福見贓衆勢强慮其拒捕傷人一時情急放鎗抵禦轟傷王開元倒地殞命鄉約李迎碧同衆團丁隨後踵至共將朱材元廖大元張大仁拿獲並起獲原贓當堂飭令事主認領該廳騐王曹氏汪升兒傷均平復議擬詳由該管漢中府覆訊解司因案情未確發委西安府審辦提犯訊明詳由臬司審解前來臣親提覆鞫各供前情不諱覆詰朱材元廖大元係聽紏夥刦得贓拒傷事主一次張大仁實只共謀爲盜臨時恐被事主認識未行並無拒捕情事此外亦無窩夥刦盜不法别案供贓確鑿案無遁飾查律載强盜已行但得財者不分首從皆斬又例載盜刼之案把風妆贓等犯雖未分贓亦係同惡相濟照爲首一律問擬又共謀爲强盜夥犯臨時因别故不行事後分贓者發　疆給官兵爲奴又律載罪人持杖拒捕捕者格殺勿論各等語此案盜犯朱材元廖大聽從王開元寅夜　　事主王紹春家衣物該犯朱材元隨同入室綑縳事　便贓廖犬元在外把風助勢均屬同惡相濟其事後聽從拒捕罪已至死無可再加自應仍按本律問擬朱材元廖大元合依强盜已行但得財者不分首從皆斬立决張大仁聽從入夥行至中途恐被事主認識指拿未經同行事後共食包榖卽爲分贓合依共謀爲强盜臨時因别故不行事後分贓發新疆給官兵爲奴例擬發新疆給官兵爲奴照例改發極邊烟瘴充軍仍以四千里爲限到配後鎖帶鐵杆石墩二年該犯等事犯雖在光緒十五年三月十六日恩詔以前核真情罪均在不准援减之列應毋庸議减俱照例先行分别刺字王開元起意紏刼毆縳事主致傷事後逞兇抗拒罪應斬决業已格殺身死應毋庸議團丁李長福奉諭追拿因賊持杖拒捕喊令夥賊放鎗一時情急放鎗抵禦轟傷罪犯應死首盜王開元斃命應照格殺律勿論張大仁有父張庭玉廖大元有父廖材朱材元有兄朱金元均不能禁約其子弟爲匪事在赦前應與該犯在外爲匪無從覺察之原籍牌甲人等均請免其傳責獲贓已給事主認領未獲照例追賠王紹春家所藏鳥鎗編有　練字號請免杳開職名無于省釋除將全案供招咨部外所有審明强刼得贓盜犯按例分别安擬緣由理合恭摺具奏伏乞皇上聖鑒勅部核覆施行謹奏奉硃批刑部速議具奏欽此○○頭品頂戴兩廣總督臣李瀚章署理廣東巡撫布政使臣游智開跪奏爲瓊州創設水陸練軍謹將未盡事宜妥爲籌辦以期經久恭摺仰祈　聖鑒事竊照瓊州鎮標各恊營先經前督臣張之洞在於原設額兵内抽練陸軍七底營共一千七百五十名於水師額設拖船十號内先行整頓七號配撥練軍二百五十名連陸軍合共二千名奏明辦理在案查原定章程陸軍一底營計二百五十名書識號令親兵紅藍旗俱在其内先將馬步戰兵儘數歸練不敷之數以守兵補足每練軍十名設副長一名拖船每號設正副舵工各一名陸軍每營管帶一員帮帶一員分爲五哨中哨營官自帶餘設哨官四員拖船每號爲一哨各設哨官一員統計練餉薪水公費每年共需銀八萬八千八百四十八兩等因當經檄飭遵照辦理臣李瀚章到任後復飭催赶緊挑練旋據署理瓊州鎮總兵李先義其報崖州海口陸軍兩營並水軍拖船七號均於去冬抽練成軍並禀陳應行添設各項飭據廣東善後局司道核議詳稱陸軍每營五哨除中哨係營官自帶並有帮帶一員外餘四哨各設哨官一員遇有差遣難於兼顧擬每營添設哨長四名均於本營馬步戰兵記委選充原有練餉實銀三兩每名每月再加銀六兩五錢每營又添設教習一名月給薪水銀十兩棧器匠一名月給薪水銀八兩各營馬兵俱經歸練原存之馬每營酌留四匹每匹月給料草銀八錢遇有倒斃仍照章請欵買補其餘每營馬匹卽行註銷至於水師拖船惟崖州營僅存一號其餘八號暫行租用每號每月租價銀六十兩折於額兵内挑用搬手頭工炮手名二名俱各有練餉實銀三兩搬手每名每月加給銀三兩頭工砲手每名月加給銀九兩以資操練合共水陸六營加餉船租等項每月需銀六百一十七兩六錢每年共需銀七千四百一十一兩二錢若拖船造成每年尙可省船租銀四千餘兩所有此項加餉船租卽由善後局一併支發計前撤瓊州防軍五底營每年裁節銀三萬有零以之撥補此項加餉船租所省尙多不致另增經費等情詳請奏明立案前來臣等覆查瓊州孤懸海外情形本與内地不同前經創設練軍所擬章程原未詳盡兹據請添設各欵皆係實在相需自應如所議辦理以裨操防除咨部外謹會同水師提督臣方耀陸路提督臣唐仁廉合詞恭摺具奏伏祈皇上聖鑒訓示謹奏奉硃批着照所請該部知道欽此 
 
 

Page 12

 
 
[光緒十六年四月十二日京報全録]  
　　宫門抄○諭旨六道録前○發抄硃批六道○鄂撫奎奏京控審虚原告堅不承招遵例取具衆證情狀摺○貴撫潘奏揀補副將守備各缺摺○四月十二日内務府國子監廂紅旗值日無引見○濂貝勒漪貝勒瀾公載灜載津各假滿　○安○漪貝勒謝查七　　　○孫毓汶等塲差完竣覆命○翁同龢等考試漢廕生覆命○崑岡李鴻藻各請假五日○掌儀司奏十五日祭奉先殿澍貝勒行禮○召見軍機○發抄楊昌濬奏副將唐勳借補遊擊奉硃批兵部議奏欽此○又副將李良穆署鎮海恊副將奉 
硃批兵部知道欽此○又丁振鐸署蘭州府奉硃批吏部議奏欽此○又都司羅平安開除都司底銜奉硃批着照所請兵部知道欽此○崧駿奏遵旨查明嘉興縣王晋玉叅欵奉硃批另有旨欽此○又孫詒經爲故父母捐賑建坊奉硃批着照所請禮部知道欽此○○頭品頂戴新授察哈爾都統湖北巡撫臣奎斌跪奏爲京控審虚原告堅不承招遵例取具衆證情狀恭摺仰祈聖鑒事竊照湖北應城縣民人李慈臣等以伊兄李翰臣被蔡宗一等主使蔡大慶殺斃買使龔老三等頂兇串朦賄和等情赴都察院衙門呈控咨解回鄂當查案内絞犯龔老三卽三十業經題結奉准部覆應入秋審案内辦理經臣奏明扣除一面行提人卷到省發委武昌府知府李有棻節次隔别研訊李慈臣等京控各情概涉子虚衆證確鑿質之李慈臣等猶復固執原呈狡不承招兹據該府遵例敘具衆證情狀議擬由署湖北按察使方恭釗詳請審勘具奏前來臣親提各證逐加研訊緣李慈臣李虞臣楊雙樂均籍隸應城縣龔老三卽三十籍隸鍾祥縣李萬氏之夫李漢臣卽李翰臣胞兄已故並無胞弟係李惠臣大功服兄李慈臣李虞臣均係李惠臣李漢臣小功服弟龔老三楊雙樂均在應城縣屬黄晴峯鹽行帮貿李漢臣係陶步青鹽行雇夥彼此素識無嫌光緒十二年十月二十九日龔老三楊雙樂與在逃之叚三負秤赴鹽峒代喀秤鹽路遇李漢臣亦往峒秤鹽李漢臣稱欲先秤龔老三等答稱分匀過秤李漢臣不允楊雙樂斥言李漢臣恃强李漢臣不服混駡楊雙樂等回詈李漢臣拔出身帶尖刀向楊雙樂毆戳楊雙樂接住刀柄彼此扭奪叚三赶攏用秤錘連毆傷李漢臣右臂膊偏右跑走李漢臣鬆手楊雙樂將刀奪過戳傷李漢臣頂心偏右李漢臣彎身拾石楊雙樂復用刀戳傷其腦後棄刀走開李漢臣拾石塊擲毆致傷龔老三右乳龔老三拾刀戳傷李漢臣左胯李漢臣撲攏奪刀龔老三情急閃至李漢臣身旁用刀嚇戳適傷李漢臣右腰眼倒地經過路之張新志趨攏喝住龔老三等逃走詎李漢臣傷重旋卽殞命張新志信知陶步青赶往看明投保報經該縣陳鑅詣騐詳報差緝獲犯龔老三楊雙樂傳同屍弟李惠臣見證張新志訊供通詳將該犯龔老三依律擬絞監候楊雙樂依律擬杖八十徒一年解勘具題接准部覆奉旨龔老三卽三十依擬應絞着監候秋後處决餘依議欽此欽遵在案當李漢臣被殺之時陶步青行夥董老三查有蔡宗一在黄晴峯行内管事又查出蔡宗一有姪蔡大慶曾向陶步青告知陶步青不知蔡宗一黄晴峯有無主毆蔡大慶有無助毆當於報呈内聲請傳究免致正兇漏網嗣經其父陶舉查實蔡宗一等並無主毆助毆各情事代子呈明經縣訊取供結李慈臣李虞臣遂藉端誣指蔡宗一挾仇與黄晴峯主使蔡大慶同龔三十楊雙樂等將李漢臣殺斃又藉黄晴峯於具訴時悮將所聞閔愷程家經主使張丹山楊其才拖屍訛傳叙入旋卽呈悔之事誣指書役受賄縱兇不拿朦官任聽龔老三楊雙樂受賄頂兇並以屍妻李萬氏於該縣相騐後領棺陶步青憐貧曾薄助招埋之費卽誣指蔡宗一閔愷等畏罪出錢六百串串通萬宏超等賄和李萬氏李惠臣領屍結案迭次赴德安府曁可院衙門控經批飭該縣傳證審明李慈臣李虞臣控詞失實於招解前詳覆未及反坐詎李慈臣李虞臣復照上控各情又添砌刑仵减傷改供偏詳等無據空言私聯屍叔李新順之名作就呈詞由李虞臣拘詞進　赴都察院衙門控告訊供取結咨解回鄂適值招解正案已准部覆龔老三應入秋審案内辦理經臣奏明扣除一面行提人卷到省發委武昌府審辦現就到案人証研審僉稱龔老三實係戳斃李漢臣正兇蔡宗一黄晴峯蔡大慶均不在塲委無主毆助毆買使頂兇串朧賄解各情事再四推鞫各供如一惟原告李慈臣李虞臣猶復固執原詞堅不承招飭指証據亦無可指一味空言搪塞無非爲京控審虚畏罪狡賴旣經屢審衆供確鑿案無遁飾未便任其逞刁拖累應卽擬結查律載共毆人致死下手致命傷重者絞監候又刃傷人者杖八十徒二年又誣告人死罪未决者杖一百流三千里加徒役三年又主使人毆死者以主使之人爲首又告小功尊長得實杖八十若誣告罪重者加所誣罪三等又例載屍親私和人命期服以下親屬受財私和者計贓准枉法從重論其夫被殺妻受賄私和者無論贓數多寡俱杖一百流三千里又律載無禄人枉法贓一百二十兩絞監候又例律載准枉法論罪止杖一百流三千里又例載審辦案　有實在刁健堅不承招者各犯該徒罪以上仍具衆証情狀奏請定奪各等語此案前經審明李漢臣被龔老三楊雙樂與在逃之叚三因口角起寡共毆身死並查李漢臣先被叚三用秤錘毆傷右臂膞偏右楊雙樂刃傷頂心等處均尙輕微惟後被龔老三刃傷右腰眼　至透内腸出富時倒地爲重應以龔老三當其重罪已將龔老三楊雙樂分别首從按律分擬絞徒奉准部覆今因李慈臣等京控覆審衆訓各供仍與原招無異應仍照原擬科斷龔老三卽三十合依共毆人致死下手致命傷重者絞監候擬絞監候楊雙樂合依刃傷人杖八十徒二年律擬杖八十徒二年該犯等事犯均在光緒十五年三月十六日恭逢恩詔以前核其情罪亦在准免之例均應准其援免釋放後再有犯加一等治罪陶步青前於報案時不知蔡宗一等有無主使助毆聲請傳究免致正兇漏綢黄晴峯於具訴時誤將所聞閔愷等拖屍訛傳叙入各已在縣呈悔屍妻李萬氏於縣騐後領棺陶步青憐貧薄助抬埋錢文並非賄和死者李漢臣胞兄已故並無胞弟惟有大功服弟李惠臣相比小功服弟李慈臣李虞臣服制較親李惠臣聽審得實結案亦無不合均應與救阻不及之張新志及訊未主使殺人之蔡宗一等毋庸置議李慈臣李虞臣明知案無枉縱業已完結輒敢藉端誣告所告各事應以指告蔡宗一等主使蔡大慶將李漢臣殺斃及屍妻李萬氏屍堂弟李惠臣受賄私和兩事爲重如果得實蔡宗一等應得死罪李萬氏李惠臣罪應滿流今據衆証供係虚誣告應予以坐查該犯等誣蔡宗一等死罪未决及誣告無服從堂兄妻李萬氏滿流各應得反坐之罪均事犯赦前應准援免惟誣告小功堂兄李惠臣滿流情節較重雖係一家共犯誣告並非凡人不能獨坐尊長應仍按例以年長之李慈臣爲首李虞臣爲從分别問擬李慈臣除干名犯義罪止擬杖不議外合依誣告尊長加所誣罪三等律應於所誣李惠臣滿流罪上加三等擬發邊速充軍到配杖一百李虞臣誣告小功尊長爲從應於所誣李惠臣滿流罪上先照凡人减一等擬杖一百徒三年再加三等擬杖一百流三千里該犯等事犯雖在赦前係卑幼誣告尊長不在准免之列均不准其援免仍照例聲明請旨定奪餘人叚三在逃應得杖罪援赦准免應請免其緝拿未到被告訊明概無干免其傳質省累除供招分咨刑部都察院查照外謹會同湖廣總督臣張之洞恭摺具奏伏乞皇上聖鑒勅部議覆施行謹奏奉硃批刑部議奏欽此○○貴州巡撫臣潘霨路奏爲揀員請補副將守備各缺以實營伍恭摺具陳仰祈聖鑒事竊照永安恊副將林從泰於光緒十六年正月二十五日在任病故現經題報並將遺缺聲明扣留外補又清江恊左營守備馬懷恩病故遺缺前以提標右營干總劉長庚擬請千補接准部議雖經俸滿尙未保送引見與例不符應毋庸議所遺守備員缺飭令另揀合例之員陞補以上各缺亟應揀員請補以重職守臣於武職人員内逐加遴選查有提督銜記名總兵安義鎮標中軍遊擊王占魁老成練逹果敢有爲堪以借補永安恊副將員缺又查有卓異候升守備定廣恊右營右哨千總雷石鏞辦事勤幹堪以升補清江恊左營守備員缺當此整飭營伍之際該員王占魁等均係久歴戎行熟諳營制之員請補各缺洵屬入地相宜與例亦符合無仰懇天恩俯准將王占魁等借補永安恊副將各缺實於營務有裨如蒙俞允該員等均係俸滿保送引兄回任候陞之員毋庸再行送部並請勅部給予札付令其赴任除將王占魁等簡明履歴另繕清單恭呈御覽所遺安義鎮標中軍遊擊係題補之缺黔省現有應補人員並請扣留外補除咨部科查照外謹會同雲貴總督臣王文韶貴州提督臣羅孝連合詞恭摺具陳伏乞皇上聖鑒訓示再王占魁係第二次借補合併聲明謹奏奉硃批兵部議奏單併發欽此 
 
