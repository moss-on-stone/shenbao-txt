# 1902 - 174 - 4910486

 

Page 1

 
 
[欽定續通攷出書啓] [  圖書集成局謹白]  
　　本局用新鑄大號鉛字排印九通全書其皇朝三通已於正月告竣續三通晝夜赶印亦次第竣工惟邇來滬上釘作擁擠異常一時遽難釘出現在僅將續通考　就若干部先行運赴川省蓋因楚蜀之交夏秋水漲貨物萬難載運不得不先乘此時運往也此外各外埠及本埠一俟日内赶釘齊全卽行登報發書此啓 
[外務部覆奏試行印花税摺並附辦法七條]  
　　奏爲遵旨議奏仰祈聖鑒事光緒二十八年二月初八日准軍機處交片本日軍機大臣面奉諭旨外務部代奏直隷試用道陸樹藩條陳一摺所擬開辦印花税一條著外務部會同户部覈議具奏欽此臣等公同會議查閱原摺稱各省遵籌賠欵或籌丁税或議房捐孤寡小民驟加租税不惟窒礙難行並恐民心涣散莫若攺行　花税如民間之婚帖皆劵合同執照發票收條銀洋鈔票等類凡有關銀錢者無一不可逐項收税勝房捐畝捐遠甚等語臣等查印花税注自近歳庫帑支絀條陳擬議已閱數年光緒二十二年御史陳璧奏請於前二十五年出使大臣伍廷芳奏請於後經總理衙門請旨咨由各出使大臣採訪章程會同户部覆奏先於通商口岸試辦俟有成效羣情帖然再行推廣奉旨依議在案去年兩江總督劉坤湖廣總督張之洞會奏變法摺内亦以　法印花税爲當采用是此税爲利多害少固不待言第創辦之始仍不可不博訪兼諮以期推行盡利劄行總税務司赫德令議辦法據赫德申稱印花税計有兩端一係赴官署當堂領票粘貼一係在官准之局所鋪户買票粘貼買取之價卽是完税之欵英國章程頭緒太繁中國欲立印花税人手之始應一面將各衙署所辦之事實力整頓化私爲公一面將民間必行之事擇其便而要者增定印花章程並擬呈開辦大略七條前來所稱英國章程周密與其民情風俗相準易地而行卽恐不相浹洽劉坤一張之洞會奏亦稱初辦時隱匿必多推敲太細不免紛優只可稍爲從寛不求算無遺策臣等伏維理財之要旨務在取民之不擾尤在行法之得人印花税誠爲各國通行不妨仿辦而在今日民情尚隔元氣未紓揆度情形祗可視爲籌欵之一端不能期以豐財之速效凡事起於簡要者其終必達於精詳始以苛細者其究必成爲叢脞昔年江楚釐金創辦時不過大宗貨物數項簡而易行積日累時漸推漸廣遂爲國帑歳入鉅欵其明證也至於試辦之地臣等擬請仍照總理衙門原議先從沿江沿海各省試辦其有應商税務司之處卽由各關道妥與商酌逐漸推廣以冀暢行無阻一面先由户部審定印花式樣購置機器造製印紙數月之後卽議開辦至應粘印花名色赫德申呈酌擬婚帖借　合同發票收據鈔票銀票當票等項内婚　一項中國與東西洋禮俗不同勢難盡人而取恐滋紛擾應從緩　其　各項應增應减及價目等差應由沿江沿海各省督撫會商妥定畫一章程先行奏咨立案總之章程務須簡明核實果使各省通行一切雜捐均可次第裁除庶幾國用旣紓而民情亦無不順矣所有臣等遵議緣由理合恭摺覆陳伏乞皇太后皇上聖鑒再此摺係外務部主稿會同户部具奏合併陳明謹奏謹將總税務司原擬開辦印花税大略七條恭呈御覽一擬由户部先定一通行印花票之式樣每張註明定價十文發交刻印印妥後由部分發各地方官照章領買粘用一擬由户部訂定册簿兩項每簿每頁分存根止照兩截此兩項册簿一爲買賣房産　爲買賣田地之用訂妥後分發各地方官領用凡有房地交易者應赴該管衙署内報明領取此項印照註明賣價若干完税若干將正照交本人黏於契上其存根亦均照塡俟每簿用完卽將存根仍還户部所有經徵之銀報部聽撥此印花照應有定價卽如房地價在一百兩以内者照費一兩五百兩以内者照費五兩千兩以内者照費十兩以此類推此則親赴官署當堂領票之印花税也房地之外如欲添何項事業須用當堂印花者亦卽由部隨時隨事照上注辦理一擬由各地方官於屬境内擇殷實可靠便於民之鋪户發給部頒之印花若干張作爲官准售賣之局所每月底由該局將所領之印花所賣之價銀開單報明交價凡民間應用印花而不必當堂領辦者卽可任便赴此等局所買取黏凡一擬於開辦時應用通行印花各項事由列後一婚帖一借劵一合同一發票一收條一銀票一鈔票一當票一招帖一考卷一禀帖一民局寄送信函一報關單以上所列每件均須黏通行印花一張方爲合例不粘者以犯法論若遇有爭訟者無印花之單不能視爲憑據此則開辦通行印花之條目俟辦現有緒隨時酌添一擬將當堂領用之專項印花照上亦再加用通行之印花一張一擬凡貼用印花者須再註明事由月日其字跡須在印花曁原紙之騎縫處塡寫未註明者與無印花同若復用已經註過字跡之印花以犯法論一擬奏准先在順天所屬各州縣開辦由府尹專管俟有端倪再行次第推廣如此擇地試辦與户部相距不遠一切事宜可以隨時妥定不致與地方無益與百姓有損欽奉硃批依議欽此 
[諭旨恭錄]  
　　五月十五日奉旨查辦服滿前任陜西漢中府知府常裕前任江蘇淮安府知府恩補俱著外用分發江西補用道周學銘江蘇試用道周學海河南試用知縣劉後鍾陜西試用知縣劉宗經劉彦　郭永豐凃嘉蔭吳葆浙江試用知縣曾毓經　冕江西試用知縣程祖蔚孫宗華劉毅馬佩先梁炳年顔邦政王化璋陳鼎陳夔吳允升劉嶽森夏龢會陸文濬沈瑜范夀桐吳錦蓉王倬陳紹曾張燿奎黄鐘黄朝乾唐文鼎福建試用知縣謝剛國曾彭年熊錫榮丁惠釗麟桂唐睪鄭蘭傅堯羹江賡颺湖北試用知縣慶福費久大魁樾江紹宗熊家琪楊宗恕張鳴鳳孚寳沅孫傳柷陳毅戴德誠張麗生葉懋康劉昌洪吳錫庚汪鳴駒施澤敷聶嗣中羅仰焕嚴國鈞史久藩姜葆葆卜宗翰周紹先陳鍾嶽方榮焜左準蔣謙林惇泳楊濬泉四川試用知縣胡振緒常炳燿文明傅國梅謝龍慈蕭澤寰余家驛俱照例發往欽此 
 
 

Page 2

 
 
[准接奉電音]  
　　昨日午前十下鐘越二十分時京師飛電傳來上諭二道敬謹譯登○五月二十二日内閣抄奉上諭湖南正考官著孚士鉁去副考官著夏同龢去欽此同日奉上諭四川正考官著毓隆去副考官著兪陛雲去欽此 
[電傳宫門抄]  
　　昨晚京師友人飛電告知本館云五月二十三日皇上召見軍機大臣及徐士佳李擢英是日無明發上諭 
[宫門抄]  
　　五月十五日刑部都察院大理寺八旗兩翼值日無引見慶王等謝賞圖書集成恩博公假滿請安成公請假十日琦侯請假十五日德本吉恒各續假十五日召見軍機及奕杕皇上明日卯初一刻升中和殿看版○十六日工部鴻臚寺侍衛處　日無引見廣西學政汪詒書謝恩補用道周學銘等謝恩王垿等等前往河南辦理鄉試錄科請訓召見軍機及王世榮皇上明日丑正二刻至地壇行禮畢至雍和宫少坐畢還宫辦事召見大臣 
[英購注舟]  
　　天津直報云傳聞邇者英國某公司將法人孤培所造潛行海底之舟集貲購去不日將試行於倫敦太姆司河矣按此舟小而且輕可置兵船内載運出洋並供長江大湖中攻奪敵國砲臺之用法國各報館聞之咸責備本國海軍大臣不先購取此舟致令售與外邦殊爲憾事云 
[禮砲定章]  
　　天津直報云日前英國駐京使臣薩君備文照會外務部大約謂接准本國外部大臣咨錄海軍部來函以各國兵艦相遇應行升砲節所有各國水師章程未能畫一以致多所未便本部現擬與各國妥商定章以便遵守兹將所擬定章開列於左一每遇他國水師元帥旗船升砲十九門二每遇他國頭等水師提督旗船升砲十七門三每遇他國一等水師提督旗船升砲十五門四每遇他國二等水師提督旗船升砲十三門五每遇他國水師統領旗船升砲十一門以上五條可否允行請爲轉詢等因本大臣准此合行備文奉詢卽希查照見復以便轉達本國外部須至照會者 
[編書各員名單]  
　　京師大學堂編書章程前已錄登於報兹得本館在京訪事人手函備錄編書各員銜名單因爲之照登於下總纂張觀察鶴齒李主政希聖分纂桂太史玷王主政議通孫主政寳宣韓主政璞存羅主政惇融蔡主政鎭藩姚主政大榮正校馬舍人濬年襄校陳舍人毅 
[飭清案牘]  
　　京師訪事人云邇來管理詞訟之各衙門積案甚多欽奉皇太后懿旨著一律從速理結因是都察院札飭五城司坊等官迅將署中積牘判斷完結毋稍遲延 
[兵船慘禍三志]  
　　南洋開濟兵輪船猝爾轟發全船沈没慘斃多人本報前已兩誌其事兹又接金陵訪事友人手函云開濟管帶李副戎　田者於先數日奉上游檄調來省監試水師學堂肄業生本月十六日試畢十七日因係星期例得休暇副戎爰就下關鮮魚街公館小憩定於翌日駛往下游是日正在午餐忽聞大聲砰然屋宇岌岌震動飭丁出探始知船中炸裂船中額設水手一百名時有一百七十三名在船轟斃溺斃者多至一百七十有一人僅一人攀登桅顚而免俄人而此人坌息奔至陳告災狀副戎詢其失事之故據稱先一刻時火藥艙内厥聲隆隆然心知有異因卽猱升桅土甫及其半砉然一震船已炸沈船旁鋼板厚餘三寸紛紛碎裂亂墜江干船面巨砲有飛至觀音門外者時小本營生之輩區小艇而往以菓餌等物求售者約數十人不及奔逃同罹此劫當是船暴炸之際江水壁立浪湧如山附近大小各船掀簸於頑烟毒霧之中幾遥傾覆其泊於江岸者亦盡走錨斷纜載沈載浮沿江茅舍竹籬被震而坍者不可以數計下街心震毁房屋數處鼓樓迤北民舍復摇蕩欹傾良久始息兩江督憲劉峴莊宫太保聞報劾然震怒立飭材官將副戎拘禁聽候究懲旣而金陵新關税務司安格廉君晉謁戟轅力爲緩頰未識宫太保將如何處置也 
[奏陳福州船政情形片]  
　　沈翊清片再臣一月之中兩奉恩命以臣歴充船政提調等差有年荷蒙特旨暫留會辦藉資熟手而於經費交涉諸事仍責成兼管大臣隨時籌商辦理仰見聖人明燭萬里無微不至莫名欽惑竊以經費之難難於目前之支撑尤難於通　之籌畫當臣祖先臣沈葆楨開辦伊始朝廷規畫閎遠鑒于任事之難准其寛籌經費維時閩關正旺籌欵尚易每年額定經費四成項下解足二十四萬兩六成項下解足三十六萬兩而洋員日意格等咸能就我範圍勤奮効命故觀成最速自兹而後欵項漸絀前大臣黎兆棠咨商兩江督臣劉坤一左宗棠因有代製南洋各船之舉裴蔭森咨商前兩廣督臣張之洞因有代製粤省各船之舉大學士前直隸總督王文韶與前兼管大臣邊　　往返咨商因有在船政局購海軍運船之舉大抵就本省現有之財力供船政而不足必推廣各省以集其成比年措欵愈絀致華洋員薪水匠丁辛工學堂經費幾於按月蒂欠事勢之難至此已極亦知目下度支奇窘各省所同然以中國之大僅有閩省一船廠而輪船又沿江沿海各省所必需與其向他國購船而任其漏巵不如就閩省製船不窮於挹注　積數十年經營之力廠機林立工匠輩興近且延聘洋員講求新製不於此時收效反置已成之局於無用臣竊惜之可否請旨飭下沿江沿海各督撫大臣如有備造大小兵運各船不必商購外洋凝照南北洋廣東成案卽就船政局購造約定工料價目訂明年月期限以便考成卽華洋各商有托製商船者亦可訂立合同允爲製造以廣招徠庶人人知船政爲有用而閩廠先有以自立卽藉爲漸推漸廣之基至交涉之事亦往往以採辦帳目欠還致有轇轕查船政局延聘洋員訂造新式兩船鋼鐵各料多取諸外洋約明匀年分還後以經費欠解至二十七年五月底止除已還外尚約短銀六十餘萬元經前兼管大臣奏明並擬設法籌還各在案現洋員限期已屆而宿逋未清如能將已成之船易有著之欵一以清從前積欠一留爲别項製造此後酌盈劑虚量入爲出庶無竭蹶之患此固一時之權宜而亦先事之所急　臣以本籍紳士而參預要工以新進外僚而過蒙任使輇庸自揣隕越時虞聞命以來寢　俱廢惟有隨時會同兼管大臣籌商辦理斷不敢以暫時留辦稍涉敷衍自外生成螻蟻愚誠伏乞聖鑒謹奏奉硃批著會同兼管大臣並咨商各督撫妥籌辦理欽此 
[蘇州院試十志]  
　　姑蘇采訪友人云本月二十一日江蘇提督學政李大宗師提覆長洲元和吳縣童生四書題視其所以觀其所由察其所安人焉廋哉人焉廋哉義迨卷交齊宗師卽就大堂上評定甲乙發案招覆計長洲潘之奎謝茂朱師轍吳梅唐重威陸文炳吳康元張象鋆顧祖漢錢桐文龍錢　珩吳肇廢馬乃斌周仰岐湯德兪拔張厚基毛啓才徐志同周之傑馬乃昌徐階撥府李凱陳時敏陶國樑沈國琛殷祖望元和龔鳳鏘金肇宣蔣煒祖顧寳埏許應鈞潘詠雩戴寳　徐承昭陶善錦吳熙范承綬陳大鴻盧從龍吾錫祺沈惟堃吳彤恩張鼎吳錫鵬朱藻翔江彤顧銘謙錢錫川撥府沈夀康練榮齡金會炘宋啓莘錢棨元吳縣朱家元朱思培何瀾張鍾來郭曾順何焕文黄冠羣程祖建張元勳 
 
 

Page 3

 
 
蔡鍾駿陳昌年沙人俊鄒鎣席　馨姚葆棻陳傳驥徐封吳應機葉薰陸震蔣康陸熾昌陶灝元吳德基孫祖培李國光吳傳球鄒鳳翔潘常榦顧瀚昌董其成毛士驥嵇銓鄒嘉鎣徐均撥府貝大年梁肇祁潘錦芬周鼎 
[院試先聲]  
　　松江訪事人云江蘇提督學政李蔭墀大宗師按試蘇垣於本月二十五日事畢卽起事人云江蘇提督學政李蔭墀大宗師按試蘇垣於本月二十五日事畢卽起節赴太倉示期二十七日取齊然以便分塲考試屈計半月後定可竣事大約六月初十日左右又旌可蒞松江矣 
[皖省决盜]  
　　安慶訪事人云本月十四日午刻安徽撫憲聶仲芳大中丞接到刑部釘封文轉行臬司聨墨樵廉訪飭管獄官赴府縣各獄提出斬犯九名由城守營兵押赴北門外斬决聞若輩係桐城貴池建平各屬盜犯内有一名纔一十八歳 
[兵船過潤]  
　　鎭江訪事友人云月之十八日有一日本兵艦與德國布沙的兵艦由滬駛抵京口未幾管帶武員率同兵士至租界中遊行常鎭通海道兼鎭江關監督長久山觀察知之特飭洋務局總辦邵虎伯直刺租界總巡周錦堂遊戎各帶差勇妥爲保護翌日兩兵艦均啓輪上駛赴漢皋 
[上海官塲紀事]  
　　昨日狼山鎭總兵蔣福田鎭軍因事到申命駕赴道營廳縣各署拜會○昨日江寗府沈碧香太守因公到申命駕赴道縣各署拜會○日前太倉州蔣羹臣直刺因事來申刻已公畢隨赴首縣各署辭行○昨日攺過局委員李浩然二尹詣上海縣署謁見汪瑶庭大令面陳要公良久而别 
[設局平糶]  
　　昨日蘇松太兵備道袁海觀觀察奉到商税大臣盛杏蓀宫保札文略謂日前奏准暫留漕米發交行棧平價出售無如有名無實民間仍未得沾實惠兹擬在南北市設立平糶局北市設在仁濟堂元濟堂錢江公所平江公所大王廟南市設在十六鋪二十三七鋪江南製造局浦東另行委員擇地設局以便民人就近購買 
[查禁僞油]  
　　邇來兩江總督劉峴莊宫太保查得皖北徐淮一帶所種鶯粟花向來取漿製成土藥所遺皮渣乃傾棄之物近被彼處榨坊出資收買加入蘇梗榨成劣油攙入豆油售賣食之卽患喉症若輩祇圖厚利不顧損人實堪痛恨爰通飭各州縣出示嚴禁並向各油坊實力稽查按月造報俾得永遠禁止如油坊中違禁私售察出從嚴究辦昨日上海縣汪瑶庭大令奉到此項札文立卽飭差向城廂内外各油坊嚴行稽察一面出示曉諭俾衆周知 
[汲水須知]  
　　本邑保甲總巡朱森庭明府查知近日内地所設自來水次第告竣須先將水管中所積穢水放入城濠深恐居民未知貿然汲飮當此疫癘叢興之際防範不可不嚴因發出簡明示諭嚴禁茶館老虎灶各挑水夫不得向護城河中汲水如有所需須由城外挑入誠衛生之善政也 
[縣訊誘逃釀命案]  
　　徐鳳石誘得潘海文之妻施氏携至閔行鎭旋由潘邀同胡桂生胡金和前往尋獲徐畏罪投捕自盡案發經上海縣主汪瑶庭大令飭將一干人暫押前晚升堂研訊潘施氏供小婦人向隨丈夫在眞如鎭開設小烟館撫陳蘭貞爲義女入門時年甫六齡今已一十有八徐係浙江人彼時在眞如鎭　醬園執業時來吸烟與蘭貞相識今年二月丈夫以生涯寥落遷居滬城憲署西首某姓屋未幾徐跟蹤至滬本月十三日來家探視適蘭貞患病伊因邀往湖州醫治小婦人被其所惑挈同蘭貞隨伊下船開赴閔行鎭正欲登岸卽被丈夫追到勒令回來徐見勢不佳乘隙投水小婦人所帶衣物已被徐質去若十今已悔無可追叩求恩宥蘭貞稱患病未痊務求恩典潘供小的同在眞如鎭開設烟館嗣以本資虧耗遷居上海意欲開一小客棧無奈妻子及蘭貞均與徐有私小的初尚不知至本月十八日由外回家聞鄰人言及妻女已被徐領去因倩胡桂生帮同尋訪至晚訪知徐逃往閔行乃於十九日清晨邀同周志亭駕舟追至西栅口始克追獲當時惟令同船回滬並未向之恐嚇至晚徐與船夥袁某同宿夜半忽聞袁大呼救命則徐已躍入浦中急爲打撈並無蹤影叩求恩鑒胡桂生供潘自失妻女卽倩小的訪尋當晚小的在胡金和烟館内聞船户萬洪生炎及有一客雇伊船初稱裝貨實僅皮箱三口及婦女兩人催令速開至閔行揆厥情形定係誘拐當凂胡金和向萬詢明尋潘告知躡跡追及並不威逼徐卽發給小的盛費　銀五元胡金和供小的在烟館供值堂之役餘語與桂生相同萬供小的向駕　塘鎭航船某日徐倩小的另覓一船載婦女至閔有鎭周供小的尚當輿夫潘自知妻女氣忿難堪邀小的同往追尋並無他事大令叱將二胡各責二百板連萬收押所中潘施氏及蘭貞交官　看管周潘交人保出候撈獲屍身然後訊核至昨日午後縣差報稱徐之屍身刻已經救生局船户在閔行撈獲小的因此禀知大令頷之 
[派捕巡街]  
　　日前南市馬路工程局總辦翁子文太守禀准蘇松太兵備道袁海觀觀察擬派巡捕巡行裏馬路及十六鋪北叚裏街並添設捕房兩所一在龍王廟一在十六鋪北局卽三官堂定期六月初一日派令巡捕出外梭巡 
[西士連亡]  
　　日前南市董家渡天主堂司鐸秦理格君染疫而殁迨前日掌院顔行尼君又患霍亂之症不及救治以致云亡刻下堂務暫由康司鐸代庖以俟主教姚大司牧派人接辦 
[大令騐屍]  
　　車夫唐小唐寄居法人新闢租界中方浜橋左近朱錢氏所租屋内夤夜以褲帶勒斃經地保報請上海縣汪瑶庭大令相騐一事已紀昨日報端兹悉前日大令蒞騐時地保林少卿跪禀前情及提訊朱錢氏供稱小婦人另居一百十六號屋内不知唐因何到死大令傳訊與唐同居之王旺虎金長春等四人王供稱小的於睡夢中微聞聲息異而詢之唐稱蜰蟲猛嚙痛不能堪小的旋卽熟睡不知細情金長春等人同供時已夜深小的等深处睡鄉並不知悉大令命將屍身舁出飭仵役如法察騐報稱自行勒死大令離座親視見死者勁際浮腫帶痕深入恐有别情命將王金等人交包探帶回捕房俟送公堂禀請讞員杜枝園大令錄供然後移解至縣歸案訊辦旋又緝獲湯子祥一名捕頭遂於昨日連王金等人解送公堂杜大令商之法總領事署費繙譯官署一并移縣訊鞫 
[上海巡局紀事]  
　　本邑保甲總巡朱森庭明府前經用篾製成水罩分給城廂内外各茶肆令挑水夫罩於桶口以免擔水時潑濺街上有碍行人邇復傳諭各鋪地甲謂如有前次發給之罩早久朽壞者令赶緊自行置備如或不遵查出重究○私販小錢久于例楚地方官亦時時曉諭民間不准攙和混用滬南陸家石橋久有不肖之徒向乞丐收買小錢攙雜行使前日十六鋪巡防北局委員陳仲賢二尹訪悉情由嚴飭地甲將若輩一律驅逐不准逗留 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局案瑣]  
　　船婦周宓氏之孫女許字某姓子尚未完姻日前被弄潮兒王阿三誘匿遍覓無蹤旣而尋至南市集水馬頭與阿三之弟阿浪及其夥王仁福遇一併扭至捕房捕頭令轉解馬路工程局總辦翁子文太守倩襄讞委員黄衡堂二尹研訊阿浪供稱小的年十三歳胞兄適因事他往小的於此事並不與聞仁福供小的在船上執爨不知阿三現在何處二尹令將氏交人保出候　獲阿三提同復訊○偷兒陸阿三潛入寄泊董家渡之某姓船竊取水烟袋及衣服携之登岸適爲包探黄量海所見拘解捕房捕頭令轉解工程局黄二尹研訊之下陸俯首求恩二尹判責一百板押候查明有無他案然後核辦○日前泰昌船廠工人將木牌繫於浦濱適爲水巡捕頭陳向榮所見將工人張阿桂拘解工程局翁太守命罰洋銀二十元以儆 
[英美租界晚堂案]  
　　趙益崑投英美租界公廨控前四圖地保吳小弟之子順發恃勢姦佔司馬准之立卽簽差恊同包探李星福將一干人拘案訊明暫行管押前晚飭提復訊趙益崑稱小的係本邑人數年前納周氏爲妾生有一子年已六齡近被現充包探前四圖地保吳小弟之子順發引誘成姦小的以顔面攸關恐人騰笑且畏其勢燄未敢控陳不得已另行覓屋遷居詎知吳色膽如天竟于本月初九夜糾同流氓七八人前來叩門聲言欲將小的置之死地小的倉卒中從後户逸出事後查檢家中所有已失去鈔票洋銀四百元金約指四枚赤金四兩以及綢縐皮棉衣服若干件約值共洋銀千餘元求恩究辦周氏供小婦人年二十有二前者順發時來調笑並購送脚踏車一輛計洋銀七十三元隨又嗾令其母將小婦人接至伊家商借洋銀一百元閱時其父復向小婦人借去洋銀一百元嗣是往來益形親密至四月初四晚與之成姦小婦人年輕受愚叩求原宥順發供小的並未與周氏有染實被栽誣司馬飭前速繳呈所欠洋銀一百四十元另罰洋銀二百元共三百四十元以一百四十元充保安堂施棺之用尚餘二百元撥充棲流公所經費周氏掌頰二百下交趙領回管束趙堅稱願以五百元充善舉求將順發痛懲司馬謂爾亦有治家不嚴之咎毋庸多瀆趙始遵斷叩謝領氏而退司馬飭將順發還押候繳到所罰洋銀呈具甘結然後交人保釋 
[英美租界公堂瑣案]  
　　西婦好登氏投捕房訴稱秦阿榮將車竊去售與高昌廟某姓家捕頭立派某包探將秦拘送至案讞員張柄樞司馬商之佛繙譯官判責五百板遞解回籍一面飭差恊探持函往高昌廟巡防局請局員馬午橋叅軍吊回原贓給失主領去○扒手陸福記竊取葉金仙家衣物由包探米順拘解請究司馬判責三百板贓給失主具領○小利吳阿二行竊梁合記家紫銅售與城内某銅作由包探劉阿炳拘解請究司馬飭押候函致上海縣吊到原贓再行訊核○梁上君子王阿二行竊印度人某甲家皮箱一口由包探王長生拘解請究司馬判責五百板管押六月期滿遞解回籍○賊犯王裕奎行竊新合順店中布被等物由包探葉盈堂拘解請究司馬判責三百板○妙手空空兒袁阿九行竊張松林家衣飾由包探竇如海拘解請究司馬判責三百板○小偷鄔阿紅潛入沈公館中行竊牙箸等物由包探陳金標拘獲解請究懲司馬判責五百板管押三個月 
[法租界公堂瑣案]  
　　某輪船水手陳和尚控小工陳德標行竊機器上銅管六枝讞員杜枝園大令商之法總領事署費繙譯官著枷號一個月發碼頭示衆期滿責三百板贓給和尚領回○宋仲遽延某律師控無錫元豐米行主馮榮堂爲陳益三榮梅庵擔保蠶繭短交二百五十擔計銀二萬二千兩昨日大令升堂質訊陳榮未到馮供作保時言明交貨不足則每擔貼銀十兩大令謂筆據載明如不交貨照價賠銀何得飾詞推諉著押候覓得妥人人銀並保始准出外料理○江北人張海元張阿瑞在帶鉤橋畔設攤售淫畫經包探拘案請辦大令判各責二百板驅逐出境○吳棣卿張吳氏陸金福孟仁章均因失物報捕昨知竊賊沈阿林已由包探查獲遂紛紛投案領贓大令判將沈枷一個月責五百板贓分給各失主領去○周長太劉自中在新闢租界中行竊被包探拘獲搜出賊具解案請懲大令判各責一百板○包探解流氓夏少卿到案禀稱此人於去年犯案被逃未獲今途遇小的膽敢爲難爲此拘案請辦大令判責三百板○包探解幼童兪坤根到案禀稱此童年僅一十有四由寗波隨其兄附某輪船來滬登岸後迷失路途經巡街捕帶回捕房今捕頭倩小的解請安插兪供父名木林兄名金水在某洋行執役大令著暫留捕房待家屬認領 
[美租界捕房紀事]  
　　昨日午前天津流氓林鶴年糾集羽黨多人手持六門手槍擁至西華德路第二千七百零六號門牌孫藎卿家借端詐擾勢甚洶洶孫畏其兇横給以洋銀若干始各如鳥獸散事後孫心不甘服投報捕房捕頭允派探捕偵緝○昨午圉人某甲駕車至北蘇州路馬忽驚躍覊勒難施二百十二號巡街印捕見之恐肇禍事協力帶入捕房捕頭以尚未有損人物從寛釋歸○前晚小竊陸福先行竊虹口金姓家綢衣數件携至某押鋪求質適爲包探朱桂生所見拘入捕房捕頭令押候轉解公堂禀請讞員張柄樞司馬訊辦○前晚江北小工胡四麻子乘間竊取外虹口某棧所儲銅數十磅隨被包探劉阿炳查獲解送捕房捕頭令押候解送公堂禀請懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年五月初九日京報全錄]  
　　宫門抄諭旨均錄前○兩江總督劉奏爲揀員請補批騐所大使員缺摺○又奏爲副將仍歸兩江補用片○長江提督程奏爲遴員請補都司摺○陜西巡撫升奏爲陜省擬設農務工藝兩齋附入大學堂並咨調教習情形片○又奏爲請旨裁撤神木部員缺片○熱河都統色奏爲請旨派員督辦礦務片 
　　太子太保頭品頂戴兩江總督管理兩淮鹽政臣劉坤一跪奏爲揀員請補批騐所大使員缺攺題爲奏恭摺仰祈聖鑒事竊淮南批騐所大使趙經綸於光緒二十五年十二月二十九日在任聞訃丁父憂開缺歸是年十二月分截缺是月分並未出有缺項相同之缺毋庸掣簽業經截缺詳咨並將所遺員缺聲請扣留外補在案應卽揀員請補查籌餉例開佐雜等官用候補一人委用一人捐納一人捐輸一人議叙一人以上缺爲一輪又鄭工新例内開遇有缺出先用鄭工遇缺先二人海防先一人如無人鄭工遇缺先抵補第四缺海防即海防先分班輪用第一輪用海防卽第二輪用海防先無人仍用海防卽海防卽無人用舊例銀捐遇缺先再無人用舊例銀捐遇缺均無人過班卽接用各項班次一人以五缺爲一週又新例捐納試用人員俟輪用捐納正班到班時第一次用鄭工捐納一人第一次用海防捐納一人第三次用鄭工捐納一人第二次用海防捐納一人第三次用鄭工捐納一人第四次用海防捐納一人至第五次用籌餉舊例捐納一人無人用各舊例捐納試用一人如再無人仍用新例之人又新海防事例議定加捐花樣過班章程選補班次均一律仿照鄭工例辦理又例載鹽庫各大使無論何項出缺統令咨部銓選一次扣留外補二次續奉部定新　嗣後陞調遺並雜項所開之缺舉丁憂病故所遺之缺分爲兩輪各積各缺按照咨留定例分别核計各等語查兩淮批騐所大使一項上次淮北批騐所缺出用至第一輪第二捐納止續出之淮北批騐所大使鮑昌熙病故遺缺係新章後第一次出缺歸部銓選嗣出淮南批騐所大使陳桂蔭病故遺缺係第一輪第一留缺由外揀補因鄭工海防捐輸候補委用議叙各項均無人接計第二輪第一捐納到班遵章插用籌餉分缺先人員止今淮南批騐所大使趙經綸丁憂遺缺係應歸外補第一輪第二留缺按照鄭工　缺一週章程應輪鄭工遇缺先到班現在無人又新海防遇缺先舊海防先海防卽舊例銀捐遇缺先舊例銀捐遇缺現均無人應過班接用各項輪用班次之人係輪應捐納正班到班兩淮批騐所大使班内鄭工捐納試用無人現僅有新海防捐納試用批騐所大使鮑誠一員該員現年三十二歳安徽和州直隸州人于光緒二十五年在直隷籌振局報捐監生並遵新海防例加捐批騐所大使指分兩淮試用復在户部捐免保舉五月二十四日赴部二十八日蒙欽派王大臣騐看六月十六日引見奉旨著照例發往欽此二十日給照九月初三日到淮試用一年期滿經臣坤一甄别該員年力正盛鹽務留心并照章考試取　二等咨部留淮補用在案覆核該大使年富力强人亦安靜以之請補淮南批騐所大使員缺實堪勝任與例亦屬相符據前兩淮鹽運使江人鏡造具履歴清册詳請會題等情當經前署督臣鹿傳霖查得該大使鮑誠年壯才明堪以請補淮南批騐所大使員缺業於光緒二十六年四月初四日恭疏會題兹准内閣漢本堂將此項題本彚案咨還行令分别辦理前來自應查照新章攺題爲奏合無仰懇天恩俯准以新海防捐納試用批騐所大使鮑誠補授淮南批騐所大使員缺實於鹽務有裨除飭補造該員履歴另行覈咨外謹會同江蘇撫臣恩夀合詞恭摺具陳伏乞皇太后皇上聖鑒訓示謹奏奉硃批吏部議奏欽此 
　　太子太保頭品頂戴兩江總督臣劉坤一長江水師提督臣程文炳跪奏爲長江水師江隂營左哨都司各缺遴員請補恭摺仰祈聖鑒事竊長江水師守備以上各缺向係揀員開單會奏請補兹查有江隂營左哨都司丁得貴等所遺各缺由前提臣黄少春遴選歴練營伍熟諳水師之員會商臣劉坤一擬補計請陞補都司各缺朱桂亭等四員核與定章均屬相符理合開列清單恭呈御覽合無仰懇天恩俯賜照准内請陞都司于步瀛一員前補守備案内引見未滿三年照例毋庸送部應請勅部頒給劄付以昭信守請陞都司朱桂亭守備鄭光福鍾受申三員俟部覆至日由臣坤一分别給咨送部引見以符定制除飭取各該員履歴咨部查核外謹會同江蘇巡撫臣恩夀合詞恭摺具奏伏乞皇太后皇上聖鑒訓示謹奏奉硃批兵部議奏單併發欽此 
　　劉坤一片再泗州營都司朱天慶由行伍隨剿著績薦保以副將儘先卽補光緒二十二年補授今職在任數年尚無貽誤擬懇天恩俯准該員朱天慶開除泗州營都司底缺以副將仍歸兩江儘先補用除飭取履歴咨部註册並所遺員缺江省現有合例人員容臣另行揀員請補外謹會同安徽巡撫臣聶緝槼附片具陳伏乞聖鑒敕部查照謹奏奉硃批著照所請兵部知道欽此 
　　升允片再前承准軍機大臣字寄光緒二十八年正月十七日奉上諭政務處奏遵議山西巡撫岑春煊奏請振興農工商業以保利權一摺農工商業爲富强之根本自應及時振興除商務已特派大臣專辦外其農工商務卽著責成各該督撫等認眞興辦查照劉坤一張之洞原奏所陳各就地方情形詳籌辦理並先行分設農務工藝學堂以資講習將此各諭令知之此遵旨寄信前來等因承准此伏查陜省地方偏僻風氣未開農工兩家不過服先代之田疇用高曾之規矩而已語以西人農業工制之巧不惟身所未到並且目亦未經現在欽奉諭旨認眞興辦誠可挽固陋之流風立富强之基址矣但陜省正當攺置大學堂工程甚鉅若與農務工藝學堂同時並營力量誠有未　兼因無人教習學者益復寥寥擬就大學堂中先設農務工藝兩齋在堂各學生如有性情相近及有志願學者撥入此兩齋中暫習有關農工之　以尋蹊徑專家教習本省實乏其人已由奴才咨商江鄂兩督臣如查有前項高等學生已經畢業者咨送來陜派充大學堂中農工兩齋教習　　法則分門别户與各學堂殊途其課程仍應降遞升禀承總教習核定庶幾賞罰致而後人無薄視之心講習專門而後人少思遷之　　來成效漸著鄉學者多再行分設農務工藝學堂以廣傳習而宏材不嫌於多藝一技亦足以成名遠則爭勝於外人近不患負於本省此其效尚需之後日而未易遽期之此時也所有陜省擬設農務工藝兩齋附入大學堂並咨調教習情形是否有當謹附片具陳伏乞聖鑒訓示謹奏奉硃批農務工藝足厚民生者卽認眞興辦毋涉敷衍欽此 
　　升允片再查　劄神木都員缺極清苦廉者不足以自贍貪者難免於營私從前不過剥削蒙民近則關礙洋務如明祿者可爲殷鋆查該部員專理蒙古遊牧諸　　本無多神木尚設理事同知一員足資兼管又歸延榆綏　統轄不致有所貽誤可否請旨敕下政務處核議將神木部員一缺裁撤此應管蒙旗事務卽歸神木同知兼理以除虚冗而專責成之處出自聖裁謹附片陳明伏乞聖鑒訓示謹奏奉硃批政務處議欽此 
　　色榜額片再前任熱河都統夀蔭　明熱河開辦鑛務事極繁重請派熱河道爲督辦仍由都統隨時督飭認眞辦理嗣因前任督辦鑛務熱河道福謙因病出缺新任熱河道錫恒現已接印任事亟應派委該道接辦以重職守除檄飭遵照外理合附片具奏伏乞聖鑒謹奏奉硃批知道了欽此 
 
