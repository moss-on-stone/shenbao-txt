# 1896 - 383 - 4908497

 

Page 1

 
 
[新印萬國近政考略] [  圖書集成局代啓]  
　　通海以來談洋務者雖不乏人然往往人答其認多　浮襲取之詞難誇心得梁溪鄒翰飛先生時下通才喜習經世有用之學平生與中西名士交抗談經濟凡有心得輙筆記之因成洋務　談全部此　共一種也凡天文地輿及泰西各國沿革風俗兵刑禮律敎化盟會編年新政之涉於考據者備載其精　如指掌兹託本局代印每部實價洋七角託鎭江文寳閣上洋申昌文瑞樓寳善分局各畫坊寄售 
[新印德國軍制述要借箸籌防論略合編] [  圖書集成局代啓]  
　　二　爲德國子爵來春石泰辭戒　箸而鄞　沈仲　觀察譯作華文者也歲乙未雨江總督張香帥延遊戎至江寗訓練自强軍而以觀察經　夙優委令總理營務游戎講武之暇箸錄成編將德國軍制縷析條分繪圖貼說呈之當轉俾得借法自强又以中國二十一行省中防務不可稍解因爲之從旁借箸籌畫精詳觀察讀而善之　此皆經世之要圖谋國者不可不讀爰　心繙譯核對無訛各圖另以華字註明俾盡人可以披閱邇經友人覔得原本由本局排印出售以廣流傳每部碼洋一角二分世有慕游戎及觀察候猷者請向本埠三馬路申報館帳房申昌書畫室及各外埠申昌購閱可也此啓 
[記客述滬南製造局興修馬路]  
　　中國通商不始於法蘭西而上海之　租界則賓以法蘭西爲初哉首基故法租界得沿護城河迄洋涇浜嗣是而英　美各樹一幟分劃鴻溝循洋涇浜以北至蘇州河南爲英租界過河則花旗之綿蕝計起虹口而迄下海浦其地面最擅勝塲遙望廻環曲折儼然都南邇聞日本亦將來議界務其拓地量不下十數里厥後無遠弗届聨袂指中土爲金穴者勢必輕去其鄉競越重溟求互市於佛經所謂東方之第一震旦屈計距吳淞　十里間安知不嶒樓傑閣日異月新火琯風輪此倡彼和今日之黄蘆白葦一轉瞬不且驟變爲紙醉金迷也乎姑不具論第中國向無馬路昔人謂南人使船如北人使馬北方康莊大道往往可容十　其大者直容九軌南方多嶢确驛路且出没於層岡疉阜彼周道如砥其直如矢未之有也今則不但上海有馬路行見由北而南居然有鐵路矣風氣大開孰主宰是孰綱維是想蒼蒼者必有意存乎其間而非人力之所控制租界馬路密若棋盤初入市者幾不辨日出於東月生於西之方向然率皆上接泥城橋泥下連黄浦江灘寗波會館居法租界之甌脫過此爲上海縣治循河岸繞西門出斜橋可四五里踰橋而南爲江南製造局橋北則徐家匯天主敎堂轟立雲表爲傳敎樞紐故江南之神父相公皆隸焉地方官仰體朝廷柔遠欲令賓至如歸於此開馬路以通車騎歸道署經理不時修葺前數年有醕邸南下之信製造局乃就斜橋之南添築馬路圮者培之窪者補之相沿爲例今歲　當興修之期局憲劉觀察派砲隊營分班工作先墊碎石洒水覆土再用人牽巨石以壓之平坦一與租界内之工程無異惟沿途有水溝五道大小不一向皆架木爲梁飾以欄楯此次綂帶劉君體察所有溝渠每日吐納潮汐居民實藉以代泉井資灌溉不可須臾離第木板日炙雨淋不能耐久雖古制十一月徒杠成十二月輿梁成率皆用木然彼第爲冬涉者計未爲一勞永逸計也况潮汐出入暗消暗長不似山溪之水橋梁時有衝决之虞因思得一法先用大石板墊溝底加砌磗如甕式甕去地面尺有咫中塡以土和碎石築之使與地平旣成履而過者果不知人行溝上刻已修至局外之西栅口計程已六七里局憲意在成之不日故兵勇異常踴躍不以披星戴月爲苦因記昔有一友力詆華人作事專尚粉飾不求實際望之似乎科條詳備了無遺憾而此中空洞無物終不若西人之脚踏實地蓋西人於利弊二字最有分曉故明知利之所在弊必隨之而其所以防弊之方則已早籌於言利之日可以但使有利不使有弊其言頗是然由今以思得毋知其一不知其二緣其時實爲本埠城内河道之淤塞故感慨係之不知河道淤塞其咎並不在當局之因循委靡實皆染指之人徒知飽其私槖舉凡濬渠清道以及水利等事徒貪開銷之浮冐不顧公事之廢弛而豈知天下事孰可同年而語哉不觀夫製造局之一經振飭大改積習乎夫製造之能事在工匠而工匠之勤惰在督率苟督率者不能分辨此中之優劣則其人亦第俯仰依違與此局相終始已耳故本届之考幼童也各就其所習之藝以試其得心應手與否旣有等差則一如周禮槖人之職考其弓弩以上下其食而人人咸知奮勉矣語曰旣禀稱事所以勸百工也此其造就人材何如哉客有自滬南驅車來者爲言該路一條熙來攘往如登春臺夾道冬青濃縟可愛垂楊萬株敗葉迎風飛舞如蝴蝶尤足引人入勝故雖十里而遙出其塗者如行山陰道上殊不覺其力之乏聽輿人之誦僉謂是非運之以實心持之以實力烏能睹此實效乎哉客旣去因次其語拉雜書之以見清議中自存公論如此 
[本館接奉電音]  
　　昨日午前京師飛電傳來上諭三道敬謹譯登○十一月初五日奉上諭太常寺奏請簡員署理卿缺一摺太常寺少卿著陳邦瑞署理欽此同日奉上諭直隸天津道員缺著方恭釗補授欽此同日奉 
上諭崑岡著授爲東閣大學士徐桐著授爲體仁閣大學士欽此 
[接篆改期]  
　　新任江蘇藩司聶仲芳方伯本示期十一月初六日辰時接篆昨日姑蘇采訪友人來信云聞諸官塲謂署藩司吳廣涵方伯尚有要公不克如期料理是以聶方伯接印之期尚須改緩刻下擇定初十日先行進署然後擇吉履新 
[訊案初志]  
　　松江采訪友人云上海童心田孝廉廻妄控宣琴山廣文一案經署理松江府陳蓉曙太守派差赴滬恊同縣差拘提在案一干人至郡將童發交華亭縣典史蔣少尉看管其黨姜承烈趙光第二生發交華婁兩學師看管至上月晦日升坐花廳提訊廣文由僕呈遞清供童亦有供詞呈上太守飭存案備查本月之朔又提姜趙二生研訊一切姜所供與縣訊時初無大異惟趙於列名妄控一事多所諉缷太守詰以爾旣列名緣何推諉本府細按此案細情强半由爾主唆卽歴次呈詞恐亦是爾捉刀趙供稱列名一節確由業師童廻說過至先後呈詞均出業師一人之手及提訊續獲之案犯王小二供稱掘發骨甕此事小人實不知情太守謂一事爾曾獨自具名赴縣禀控何今日到此竟一味游移乎爾且細細思量從實供吐王俯首不答至初二日太守飭提嫠婦徐張氏訊究所供情節均與縣案大致相同惟稱小婦人由清節堂保出之事確與宣老爺相干且曾留宿學署兩宵與太太同房並無與宣老爺通姦情事洎初三初五二日太守又委發審委員姚大令提集姜趙二生及徐張氏王小二覆訊情詞秘密外人不得而知也 
[兇謀可駭]  
　　金陵采訪友人云陳軍門有立三湘七澤間人也前者慕金陵之勝不遠數千里而來僑居城北太平橋畔隨帶僕從庖丁甲乙丙三人甲乙瞰主人宦囊充牣商之於丙意欲斃其命而攫之正密議間適軍門購得牛 
 
 

Page 2

 
 
肉喚丙爲之作脯甲乙喜有隙可乘合成迷藥令丙置脯中以進軍門與舊幕某君同食頗以爲旨不料食甫畢卽昏昏欲睡偃臥榻上甲乙知已中計出邀匪黨約定三更後下手當甲乙出門時丙有悔於心私念如此案情必犯大辟不禁愈思愈懼遂洩其謀於屋主婦婦年輕不省事聞而漠然丙開導再三婦始遣媪尋夫歸奔赴比鄰某姓家直陳其事鄰亦爲之咋舌卽報知武卡卡弁急轉報督標營且謂兇黨甚多變在頃刻卡中勇力單薄請大人帶隊速往會拿營中綂領城守恊揚恊戎金龍聞之立卽親帶營哨官弁領隊前來尚未到門而甲乙恰已先歸佯稱偶染微疴入房就寢屋主婦就窓隙密覘之見其在内檢點兇器刀聲霍霍一若將及鋒而試者然忽聞大門外一片聲喧則恊戎已指麾所部勇丁將屋圑圑圍住率同健者蜂擁而進惟見軍門及某君早已神思昏昏不省人事旋遶進後屋則甲乙丙具在乃縶以黑索解返本營然後據情禀知督憲劉峴帥峴帥飭將三犯速交地方官刑訊三犯無可抵賴一一供招獄上峴帥以甲乙兩犯圖財害主罪不容誅亟宜明正典刑以伸天討丙自行檢舉減罪一等姑監禁以候發落翌日恭請　王命飭三大營主率領勇丁至縣會同地方官提出甲乙兩犯如法捆縛押赴　橋市斬首示衆此前數日事也比聞軍門及某君經醫生設法救治可保無虞矣 
[入閩火警]  
福州訪事人函云南臺水巷陳信茂烏煤行上月廿五日更魚三躍行中人方在黑甜鄉化爲蝴蝶與漆園叟游戲三昧不知何以遺火積薪轟轟烈烈突兆焚如執事人等從睡夢中驚醒急卽披衣而起火牛燧象早已馳入壁中行中均係引火之物其光熊熊直燭霄漢幾使碧翁翁如披五色絳衣幸四面牆垣高峻祝融氏雖東奔西竄不致越雷池一步殃及鄰居比南臺保甲局總辦舒衡甫司馬及委員陳季饒三少尹督率水龍馳往灌救已烟消焰滅無復赤幟高張矣惟火勢雖息而焚燒之煤烟氣尚薰薰然出行主恐死灰復燃倩水龍爲之澆漢水會中人賈其餘勇正如然鐙錄所謂七個水桶上八個水桶下不轉瞬間燄已盡熄聞是役也焚去烏煤約共七八百斤左右鄰里雖未遭殃以行中爲不愼擬將所剩烟煤充公以警其後經人再四調停罰令出洋數十元爲禳解之用其事遂寢 
[孤山鶴唳]  
杭州訪事人云臨浦厘局委員現届瓜代之期總局詳請委候補通判馮别駕敎典接辦别駕奉札後上月二十七日卽禀辭到差○艮山門一帶爲絲市雲集之處向設有總局分局核收厘捐上年孫太守濬來爲總辦現届期滿由牙厘總局委何太守恩孚辦理○艮山門外新闢之租界離城有十餘里之遙撫憲廖中丞恐有要公呈報稽遲特飭電局委員锺分轉葆壽在大關地方擇地分設電局一路添立電桿其電綫卽由大關直逹總局以期迅速○武林自十月以來天氣融和工作人等每當日中皆揮汗如雨不似安居無事者須御重棉以期適體也詎料二十日以後天公忽陰忽晴有時加以怒風遂覺薄寒中人傍晚更有釀雪光景二十七日果大雨如注入夜朔風凛冽撼窗打户振振有聲次日晨起則晴曦四射又不似昨宵之風雨令人徹夜不眠惟冷氣逼人寒衾似鐵水痕漸結冰花居然冬日可愛矣○正任杭嘉湖道王心齋觀察奉調署理寍紹台道擇於上月二十七日起程由下馬頭登舟用小輪拖帶至申更換官輪至甬履新先於二十六日上院禀辭廖中丞延入坐談關廨各事告退後隨往各衙門及紳士處辭行起程之日府縣及鹽務各員均往江干候送觀察登舟卽命展輪向東行至拱宸橋租界相近洋務各員又出候送新關稅務司傳命升砲以表敬忱○浙省新關監督關防業由徐大令思敏在部請領到杭廖中丞當卽派員齎交道署鄒渭清觀察收領隨於上月二十四日啓用一切儀注均如接印大典云○署運使李友梅都轉接印後於上月二十四日移入運署蓋因新任鹺憲世都轉履新尚需時日署中公事較繁且有鹽庫在内實任尤重若分作兩處辦公書差便未能常川聚集署廨故急須入署以免疏虞○記名總兵馮鎭軍兆金前奉撫憲札委赴粵公幹上月某日業已回省銷差二十四日接札綂領楚軍寅字前營兼管帶寅字中軍鎭軍次日上院謝委○處州總兵林鎭軍耀光因公晉省於上月二十二日拜會撫憲及文武各憲并詣藩轅吊龍方伯聞鎭軍此行小有躭擱大約須月初方回括蒼○東陽人田阿玉寓小北門治圃爲生現值冬菜上市之時與其二子各挑一擔至上城某公館銷售得洋二元行至梅花碑地方偶不經意其洋爲剪綹者竊去比及知覺則已無可蹤跡懊恨而返○聨橋地方於上月二十四日新開米鋪援例减價以招門市是日糴米者擁擠非常有一中年婦爭先挨入人叢中被人擠住不料匪徒卽從後拔其銀簪而去婦盡情啼哭自謂所糴之便宜不償所失云 
[鴛湖剩語]  
嘉興訪事友云升任江蘇藩憲聶方伯由省起程在郡文武大小印委各官咸於本月初一日乘舟往杭州塘起迓小隊後旗營親兵楚湘水師砲船嘉協汛弁兵緝捕槍船等亦各往杭州塘站隊以待至晚十點鐘時接著憲舟各官投遞手版禀安水陸各兵鼓吹掌號燃放鎗砲跪迎如儀憲舟至西門官碼頭停泊傳見各官至初二日解纜用小火輪拖駛於午刻經麗橋河而過向蘇州塘進發文武各官以及水陸各軍復往蘇州塘恭送○前報紀美國醫生購買北門内下塘荒地近已興工建屋醫生始來時賃屋北門外石條街設局以治内外傷料各症近日遷入城内梧桐樹街每日午前治病午後講書往觀者甚衆凡禮拜日則更有甚焉 
[渝城霜柝]  
重慶訪事人函云川省議加徵厘金商民嘖有煩言如白蠟繭絲等類爲川中土産此時約加幾三之一上月初旬有重慶所屬合州地方之厘金局因加厘過多有拂輿情一日城廂内外商民約集數千人在局前鼓噪隨卽罷市三日州主恐衆怒難犯出爲調處再三開導並允將厘核减以示大公各商始贸易如常○川東邇日米價昻貴每斗約須錢一千二三百文爲向來所未有米販見此善價亟赴各處購運以資接濟無如大小河以上各關卡一律禁止運米出境以致米商無從采辦糶米店鋪益覺居奇而米粒過於珍珠矣似此各分畛域將如之何○四川學憲吳大宗師業經出省舉行科試目下按臨嘉定各屬轉瞬由嘉而叙而瀘卽蒞重慶因是重慶府府試亟於十月初六日開棚其正塲及初覆均皆出榜二覆之日有江北廳文童蒙府尊提堂面試有人爲之傳遞文稿經巡塲員役查悉禀明王太尊當堂研訊童供出各縣前列如某某等亦皆有倩人傳遞之事大抵俱官役所爲太尊大怒立將舞弊之禮房書吏人等分别責革一并發交巴縣提訊求榮反辱童固自作孽而又波累他人是眞所謂損已不利人者矣然而掄才功令最忌槍遞有志上進者其審諸○制錢缺乏曾經前重慶關道禀請派員赴湖北鑄銀元局購換大小銀元二萬餘圓現已運到渝城道憲因飭各傾銷鋪銷騐有何成色旋騐得成色約在九三五之譜市面買賣以銅錢缺乏生意减色亦甚願通行銀元以補不足刻因換價若何尚未議定故官府尚未出示發出通用○四川藩憲於上月傳考吏治同通州縣題爲鑄銀圓以濟制錢之不足議擬嚴緝僞造印信檄佐雜題鑄錢輕重孰利議嚴防衙蠧論 
[神山木落]  
蕪湖訪事友人云新任皖撫鄧小赤中丞溯江上駛道出金陵蕪湖官塲翹企節麾咸有趙忠獻覘范魯公之願兹悉憲旌於上月廿六日下午行抵蕪湖水陸各營遙見下游濃烟縷縷與嵐光江影盪漾而來知棨戟遙臨爰令升砲鳴敬振隊跪迎文武各官則分駕扁舟迎於鷁首脚靴手版幾如山陰道上大有應接不暇之勢中丞一一接見詳詢地方事宜以及諸凡利弊與袁爽秋觀察接談尤深旋偕僚屬興辭而退中丞卽命鼓輪上駛聞是夜卽蒞省垣廿九日卯刻接受關防福中丞交缷後卽於三十日奉太夫人板輿乘鄧中丞原來之鈞和威靖　兵輪啓節過蕪遄行北上所有文武員弁迎迓之儀一如迎鄧中丞之整肅○江面行駛木牌碰撞輪船屢經涉訟前任英領事福君與前榷憲楊觀察訂立條規五欵凡木牌駛抵之先一日卽責令牌商報知洋務局知會新關驅令躉船畔所傍之商舶預行避讓免致碰撞又牌身較大者必由外江天空岸闊之處行駛其小者不在此例惟總不得在躉船内檔駛過蓋所以防碰於先幾免致纒訟於事後誠哉意美法良也乃領事金君函致道署稱近日以來木牌仍多違章趨由躉船内檔行駛實屬有碍商船請卽申明舊章等因袁爽秋觀察正在委員查復卽據木商禀稱抵蕪 
 
 

Page 3

 
 
拆缷之牌卽在太古躉船對岸之臨江灘灣泊若必由躉船外行駛則溜急濤崩勢必一瀉千里無可攏岸懇平情轉商同賜垂憫云云聞觀察已與領事往復函商如西官能一視同仁除過境之牌理應趨駛外江而准抵蕪拆缷之牌灣停近岸以便起貨并知會商船等暫時避讓使華洋商務各無畸輕畸重之弊則幸矣○寗國府桂玉堂太守因案撤任遺缺以劉太守沛然接署已紀前報兹悉劉太尊捧檄後於上月十九日乘輪抵蕪晉謁道憲拜會寅僚小泊一宵卽揚帆向宛陵進發聞已於廿二日接印任事矣○泰西各國兵輪來蕪遊歴兵丁無所事事往往三五成羣至新關附近西國酒館沽飲梨花釀熟竹葉杯浮酒酣耳熱之餘每拍手高歌躑躅於道過路愚民眼光如豆恒尾隨其後環而觀之人勢旣衆卽易滋生事端保衛營保甲局連日派勇彈壓得以寗靜如常惟某日斜陽將墜鴉點翻江有一西兵爛醉如泥忽闖入吉祥寺旁某私娼家欲尋巫山之夢娼家以閉門羹相待西兵伫立於外糾纒不休圍觀之人愈聚愈衆幾至大啓波浪保甲巡員唐子範少尹得聞消息立卽帶勇到來將西兵善爲遣去並叱退閒人不准跟隨訕笑始得弭禍於無形誠幸事也○科防嚴密四郊要隘已派撥保衛練軍等營分投戍守密若星繁江口一帶華洋雜處新關領事各署並各國敎堂鱗萃櫛比所關尤爲緊要現歸精健大營專司巡守每晚自二鼓起由綂領趙總戎分派帮帶及部下各哨官輪流值夜帶勇二十名徹夜環巡風雨不輟益以保衛營勇梭穿錦織巡察無休江口居人是以異常靜謐也○保衛營因百家鋪一帶巨商月捐銀錢若干是以另撥營勇廿餘名專在此處巡防彈壓迄今已兩度蟾圓桓桓赳赳布滿市廛不啻上海之有巡捕京邸之有街兵日夕梭巡深資保護惟當開辦之初無屋棲止雖當風宵雨晦亦惟兀立街頭袁觀察以邇來天氣漸寒月冷霜嚴豈能久立因特捐廉俸面諭饒守戎就寗淵觀徽州會館兩處建立瓦屋數椽俾該勇得所棲息已於月前落成軍士咸遷居其内饒守戎因又將章程逐加規畫每日自午至夜各執器械巡察清晨則令回營訓練夜則輪派兩勇巡哨遇有暴客攔入各人恊力擒拿如能將盜首獲住定卽捐廉賞洋銀百元是以帳下健兒咸鼓勵從事勤奮爭先 
[秦淮寒汛]  
　　金陵訪事人云省城五方雜處奸宄潛蹤近除哥老會匪之外又添一種小刀會專以打降拆梢爲事類係著名痞棍糾合黨羽横行街市身畔藏有利刃與人鬭狠或不能勝卽出刃刺之以人命爲草菅視抵償如兒戲迭經司道府縣出示嚴禁若輩視若弁髦罔知悛改上憲恐釀成巨案因飭緝捕營及地方官密訪嚴拿兹據查明城南一隅爲會匪溷跡之所有渾名安保小唧唧坐地虎等多人已飭捕快卽時拘獲矣復訪得各匪綽號照單派捕查拿俟到案後一併盡法懲辦似此如雷如霆想若輩當知悔罪勉爲善良矣○江寍駐防某甲素不安分結連旗籍無賴子與外城痞棍等相約爲兄弟恒出没於水雞灘一帶專好恃衆滋事擾害地方雖内城人亦爲之側目甲與旗員某君同族某君麾下諸紀綱恐甲將因事累主密陳其無賴情狀而逮甲至前先事懲誠甲竟敢爲董宣之强項牴牾不服半晌始退不數日忽理事衙門移來公文一角卽因甲聚衆鬭毆傷及事主移請提案訊辦並有原告禀稿錄呈略載甲始向漢人某乙借用馬鞭日久不還乙以鞭不易得願奉杖頭錢二百文爲壽而乞歸其鞭甲堅意不與反怒詈之遂相口角繼復用武甲黨羽甚多振臂一呼蜂擁而至將乙盡情毒打適中要害跌仆於地氣息奄奄不絶如縷面色如金紙左鄰右里因憚旗丁勢衆不敢出與解圍赶卽報知乙家舁之而歸并繕具公禀赴理事廳呈訴廳憲查核屬實飭差提究不意甲竟抗拒官差延不到案乃移案於旗員佐領署内旋由佐領官執而懲責之其事遂寢 
[滬上官塲紀事]  
　　新授太常寺少卿盛杏蓀京卿宣懷由都來申昨日抵埠命駕入城赴敬業書附署關道憲行轅拜會呂鏡宇觀察延入花廳晤談良久始告辭而出旋携牲醴之資至前任關道署在黄幼農觀察之太夫人靈前叩奠觀察就苫次叙談片刻始傳呼騶從迤邐出城○正任寗紹台道現署浙江臬憲吳福茨廉訪引孫昨日因公來滬旋卽起岸命駕至署關道憲行轅拜會呂鏡宇觀察延入花廳啜茗話舊歴一時許始興辭而出順道至前任道憲黄幼農觀察行轅吊奠太夫人而回○五品銜候補知縣委辦閔行厘卡梁小山大令前日來滬假寓滬北錩記棧昨日命駕入城赴各衙門投刺至署關道行轅呂鏡宇觀察延入晤談移時始出○候補巡檢陶少尹殿文昨日因事來滬赴署關道行轅拜謁呂觀察如禮相見然後興辭○委辦鎭江關彈壓事務委員候補知縣張庚三明府義澍因事來滬寓滬北春記棧昨日清晨命駕進城赴各衙門投刺至署道憲行轅觀察適有要公未經接見○廣西提轅委員補授廣遠縣左營守備龍麗泉守戎金寳因公來滬昨日命駕入城赴署關道憲行轅拜謁○昨有天寳洋行西人某君進城至上海縣拜會黄愛棠大令未知有何要事也 
[飭繪細圖]  
　　兩江總督南洋大臣劉峴帥日前札飭江蘇海關道呂鏡宇觀察委丈量局員夏芝蓀明府輔咸隨帶畫工數名赴崑山震澤新陽常熟昭文無錫及浙江嘉善等處勘明共有洋房若干所及敎堂干若所繪圖呈閱蓋因各縣所報不甚詳細故峴帥有此一舉俟圖繪成後將與各縣所報之册校對是否相符 
[告示照錄]  
　　前日本縣黄愛棠大令發出四言告示一通云冬令風燥各宜謹愼柴房爐灶照料當心水缸多備挑滿勿吝洋油性烈勿用最穩售油之鋪收藏宜謹五箱爲度不准多存凡爾居民臥卽熄燈門户照察處處留神有備無患古訓甚明鋪户居民一體凛遵 
[請設冬防]  
　　本邑浦東唐橋鎭一帶時届冬令宵小繁多有鄉董數人赴道憲行轅請設巡防局以嚴巡緝呂鏡宇觀察准如所請已委戴二尹燧前往管理局務矣 
[移解盜犯]  
　　盜犯喬根生前在寳山縣境夥刦信局脚夫刃斃全盛局之王德元寳山縣主沈明府移請上海縣飭捕恊緝嗣由縣署捕役徐文英界公廨捕役凌振趙勝會同包探獲諸虹口覊押公廨昨晨屠興之别駕備文飭役移解寳山縣署歸案辦理各役遵卽將喬帶上全副刑具用馬車獲送寳山 
[敎禮志略]  
　　前日爲天主敎中聖母始胎瞻禮之期清晨八下鐘時本邑南市董家渡天主堂中由司鐸舉行彌撒禮敎友之到堂瞻禮者不下數千人分跪兩旁肅然起敬至九下鐘後禮畢始分道而回 
[獗路相逢]  
　　巨棍張桂卿前經關道憲呂觀察訪拿一紙官符非常緊急人人皆爲張慮謂此番斷難逃法網矣豈知張毫不悚懼依舊耀武揚威目無餘子前晚八點鐘帶領黨羽時逹山朱老柄皮鞋金三等十人行經虹口二十三保十圖新廟地方廟内係小茶肆爲鄉人麕集茗話之所離圓通寺巡防局約一里許鄉人陳健山與張有隙前晚陳適在肆啜茗張棍行經門首遙見陳端坐閒談遂昻然直入喝令朱等將陳輕輕提出掀伏於地張示以手槍繼出鋼刀加陳頸上大喝曰吾與汝素有仇隙今幸相遇某現爲官訪拿之人倘一朝被擒生死未卜意欲將爾先行結果以洩吾恨一時衆鄉人咸奔避不遑陳再四泣饒張始令釋手搜其身畔得洋五元掉頭而去 
[浮屍待騐]  
　　昨由八仙橋三圖地甲吳桂仁投縣署報稱新長浜中有無名男屍一口查無屍親是以來案報請相騐值日差據情禀明大令諭令於翌日早晨詣騐 
[縣訊被逼自盡案]  
　　前有三圖地甲陸福卿投縣具報徐秋山被沈金山追逼吞烟身死黄愛棠大令准詞詣騐屬實飭將起事之李阿華張阿銀屍親徐胡氏等帶回並飭提在逃之沈金山及見證人賴皮桂生等解案旋據值日差將賴皮桂生及沈金山之兄云卿提到前晚大令倩帮審委員蔣刺史升堂訊問先據賴皮桂生供稱本地人開設妓院在逃之沈金山小的並不認識惟伊妻在小的處帮傭現已不知去向求請 
 
 

Page 4

 
 
明察沈云卿供稱蘇州人年四十一歲旅居上海已歴多年在逃之沈金山係小的之弟今年春間價買徐秋山之姪女愛鳳係小的等經手立有筆據現女與弟均已逃匿不知下落求察李阿華供亦蘇州人向以箍桶爲業上春時沈金山價買徐秋山之姪女徐愛鳳爲倡實是徐秋山爲中共得身價洋二百五十元小的並不干與後女捲物而逃係金山之姘婦吳阿香前來說及徐秋山如何被逼以致吞烟自盡未經深悉不敢妄供求察質之張阿銀供小的係本地人伊等所作之事小的並不在塲現被誤拘來案求開恩典釋放訊至此忽有徐阿四王得洋二人投案供稱係徐胡氏之保戮現因徐胡氏臥病未能備質是以小的等來案訴明蔣刺史著將張阿銀李阿華二人收押癩皮桂生沈雲卿著交保出外迅將沈金山等尋覓到案徐阿四王得海等二人俟徐胡氏症痊卽令來案候訊各人均唯唯而退 
[上海總巡局案]  
　　張有才投總巡局喊控伊妻某氏被專爲蟻媒之俞阿六戴沁房二人誘拐出外價賣與陸祥福爲妻鍾壽百明府提集訊問張供稱妻被價賣曾言身價洋三十元俞等二人得媒金洋十二元請爲訊斷質之俞阿六戴沁房等一味求恩明府以所控身價無據不究俞阿六等所得媒金洋十二元著卽交出給張有才領去其妻某氏亦令領回管束俞戴二人不應爲蟻媒著發改過所收押一年期滿核奪○總巡局員鍾壽百明府飭傳城廂内外烟館以五家爲一起互具連環保結並諭令各鋪地甲不得在外索取陋規八仙橋四圖地甲吳小弟及副甲陳茂荃等陽奉陰違仍舊在外勒索規費以致公興烟館主吳東洲全元烟館主陳阿三功興烟館主陳阿利等三家投總局申訴明府飭將正副地甲傳案問話旋據吳小弟陳荃二人同供三家所具切結係由小的等命人代寫所得洋銀實係寫結之筆資非勒索明府以所供顯係飾缷著將二人各重責五百板枷號一個月期滿後再行核奪 
[法界雜聞]  
　　昨禮拜四爲公堂訊案之期中西問官别有要公飭丁咨照捕房暫停讞政一期○法總領事白藻泰君帶同法國海軍繙譯徐姓於前晚乘法兵艦赴白門謁見兩江總督劉峴帥晤商要公○法大馬路榖香村茶食店僅開三月已耗去資本二千金查檢店中所存之貨皆不翼而飛前日東夥各邀親友在天成昌烟館開燈評論紛紛擾擾不知如何了結○寗波人童吉甫住法界西馬路德順里本年四月間出洋一百六十元置辦東洋車十輛托小寗波方阿榮經管出租初許每月可得租洋二十元及車告成則再三推諉僅許十五元每日給洋五角屈指半年共得洋七十餘元以後方卽不肯照給前日各邀親友在義春樓茶館評理有知其事者謂不免對簿公庭也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[女兒花謝]  
　　本邑新閘橋無　　修木質朽壞行人過此咸惴惴於心前日午後江北鞔工某甲肩挑錐皮刀革携一及笄之女緩步過橋橋怱中斷齊墮河中一時人聲鼎沸急喚小划船打撈得將甲救起其女隨波逐流而去蹤跡渺然旋有其母到來凝望河干痛哭不已誠慘矣哉 
[英界公堂瑣案]  
　　王才　挈妻子陳氏上堂訴稱王三和葛正發二人初時强佔小的之妻後復意圖賣去女兒向之理論突有徐阿毛徐松泉二人出爲逞兇不得已呼包探施奎江拘案請究王葛供詞皆涉枝梧屠别駕判令各笞責二百板遞回寗波原籍兩徐各笞責二百板○包探秦少卿禀稱某西人家細崽王阿明竊取杜桂生之鈔票銀五兩衣兩件及小的往吊則鈔票已用去矣兹特解請究辦王一味求恩别無他　别駕判令笞責一百板○一百二十九號華捕禀稱丁梅壽沿途小便小的見而拘拿竟敢逞蠻今特解案請究丁供稱小的一時錯悮求賜恩　别駕判罰小洋銀六角○二百五十六號巡捕禀稱昨日小的落差時往拘乞丐有李春全者膽敢扯破小的短衫今特解請究辦别駕判令笞責一百板○四百九十九號巡捕禀稱馬夫李玉榮所駕之車並無捐照適爲小的所見是以拘請罰鍰别駕曰諾卽援筆判罚洋銀一圓并令另繳洋銀一圓五角補捐領照○包探陳阿九禀稱小的查得倪榮記孔體生李曾民王阿桂邱克桂陳元元吳仁甫陳友甫倪長興曹興發翁阿人宋金福馬金標張戴氏陳春榮等人所置東洋車皆將車後捐照塗改其中一輛照上一加十字一加十二字明係有心朦混是以拘請究懲黎　捕頭禀請每人罰洋銀五十圓以爲效尤者儆别駕商諸美副領事福君然後判罰洋銀三十圓如不遵繳則改爲管押二月○包探竇如海禀稱小的查得騙匪陸裕興騙得金葛氏之綢棉襖二件是以吊出原贜解請究辦陸供稱小的窮苦不堪不得已而行騙求恩饒恕誓當勉爲正人别駕判令笞責一百板贜給還原主○包探孔阿才禀稱賊犯陸阿大竊取陳阿三家布衣二件報捕後捕頭遣小的查獲解請究懲别駕判令將　笞責一百板○包探孔阿才禀稱賊犯徐阿三竊取錢阿禮家銅鉘經錢當塲拘獲扭入捕房兹者捕頭令小的送請大老爺究辦别駕判令將　笞責一百板○成衣匠張桂全訴稱同業沈阿本懶於工作學作穿窬某日至小的家乘間竊去棉襖二件經小的追獲送請究懲沈供稱此衣　　暫借小的係有業之人不敢行竊别駕判令管押三日○王阿榮王春榮二人在路互毆經某包探解送公堂别駕向問緣由二王一味游移别駕著押候過堂覆訊○藍　捕頭禀稱丁吉齋所開茶肆及陳瑞鳳所開飯肆皆以聚賭爲生日招集小工吳阿福周西華葉成洪喬五桂陳超人　永標夏慶全秋阿紅潘阿明夏正有紅中玉趙蘇四葉炳揚楊阿狗張進標陳巧在瞿巧鳳王阿逢徐一生吳益巨陳喜壽陳周益陳秋明董阿三施恒芳胡西子等圑坐賭錢以是拘請訊辦吳等供稱小的等守候輪船偶然消遣不敢賭博叩乞施恩别駕商諸福君然後判罰丁洋銀二十圓陳洋銀十圓皆如數充某醫院經費吳等各罰一圓如不能繳則改爲管押十日 
[美界捕房瑣事]  
　　浦左高橋鎭人石泉順向在禮和洋行之游船上充艄工日前行中人欲往龍華游玩行經十八灣地方石因失足墮入浦江打撈未獲家人據情告知洋東許以泉順之弟名林生者接充是役並令雇舟打撈獲後給洋二十五元爲棺殮費今已閱四五日尚未撈獲有無錫阿喜者强欲承充斯役屍妻及林生不肯甘休因於昨日上午約至吳淞路萬陽樓茶肆評理舌戰之餘繼以用武敲盆擲盞銳不可當棧主人恐肇巨禍出喚四百六十七號華捕到來一併拿解捕房尚未知捕頭若何辦理也○江北人薛和尚由原籍來滬行李内帶有挖花牌若干昨晨在伯頓路　售爲流氓顧阿三所見卽冒充探夥向伊拆梢攫去紙牌若干副事爲包探石金榮所知將顧拿送捕房押候送廨究辦○江北小工施小四袁雨亭昨晨在公和祥碼頭某輪船上竊取鐵質胡蘆一個經包探竇如海查獲押候送廨訊究○老賊王阿福前經遞解回籍兹又潛來前晚經包探倪順泉緝獲拘入捕房捕頭令押候解送公堂訊辦○昨日辰刻四百八十七號華捕巡至西華德路小木橋見路旁棄有赤身孩屍一具回告捕頭飭傳二圖地保奚坤寳爲之收殮○孟河人曹長發在閔行路第十三號門牌洋房爲細崽昨晨竊取洋銀一百餘元逃遁洋東查悉報捕捕頭諭各包探查拿究辦 
[上海六馬路仁濟善堂施子英經收順直山東振捐十月初一至十月三十日第七次清單]  
　　初一日經德元善士助洋二十元馮定波求母康健慶祝六旬大慶助印度票洋五元天津人洋二元姚琢軒一元○初三日求妻病愈洋二十元薛伯顯爲子求保易養易成隱名氏得子平安各洋十元隱名氏求各友平安洋六元蘇州恆新當來求病速愈人無名氏各四元○初三日藩堂氏求母身健并子正喜易養消災洋十元程寳董齋洋八元菊齡湯餅洋一元○初四日安定氏洋四元周渭川洋一元知足軒五角○初五日子德秀求病愈葛伯誠來紫石山人各十元江上漁隱洋十元銅洋三元蘇垣來信無名姓義烏縣署無名氏各五元李金栗求女病痊四元文袁氏隱名氏李金標各三元○初六日登雲梯主人淡　　汪開記各洋三十元樹萱室壽筵　賑　　　　十元呂　氏洋二元恆孚銀樓桶内另户洋一元隱名氏銅洋二元又銅洋一元○初七日無名氏求子孫平安又求保永陸平安周徐氏銅洋二元○初八日不留名洋五十元高陽氏求病愈洋十元隱名氏求病愈洋四元○　力　　　　　　　　　　　　　　　　　　　　　十元姜寳善爲子廷元風痰結　求卽退消洋五元○十一日凌甸臣洋四元○十二日吳門隱名洋一百元藻江齋主人洋六元積壽會移助洋三元義軒樂洋一元○十三日　記洋二十元龔清輅求母病愈洋十元蕪記洋三元棉力子洋二元拙居銅洋一元○十四日詠香居士求病愈洋四元朱正初洋二元衛東培一元○十五日京都王雲鵬洋五十元陳逹三求妻病愈洋十元王室那垣氏四元龔　輅清棠求母病愈二元毛雨村一元○十六日浙寗東海居士求資父冥福并求合家平平洋二十元昭陽氏洋十元翁鴻濱弟病求愈洋五元○十七日綿力子洋五元○十八日從善堂三十元吳書勳古黟衛慶堂江各十元○十九日全安堂洋十三元錢四千文○二十日世德堂沈規銀二十兩無名氏得子愿二元○廿一日東顧山房洋五十元包鑒清求平安四元○二十二日世德堂沈規銀二十兩許承宗求慈親康健自已輪船平安洋十二元李愼遠堂洋五元銅洋七元恊庵洋五元○二十五日敬素齋爲母求冥福給資移助洋五十元無名氏規銀三十六兩七錢錢菊泉規銀二十兩八錢二分六厘浙定胡韞氏規銀十五兩周培森爲弟身腫求愈洋十元好善氏樂善居士勉善山人不留名各一元德新號銅洋二元○二十六日合順質洋二十元　　十元無名氏三元○廿七日曾鑄助棉衣洋五十元俞楨記一元鎭海無名氏銅洋六元○廿八日無名氏求母病愈洋十元○廿九日　安子求子病愈洋十元息畊居士六元○三十日養和主人病愈完愿洋十九元銅洋一元以上共收洋九百六十四元五角扯三七五申規銀七百零八兩九錢七厘又收規銀一百十二兩五錢二分六厘銅洋二十五元大錢四千文連前共收規銀一萬一千一百五十兩九錢二分三厘銅洋三百三十四元小錢四千文大錢四千文 
 
 
 

Page 11

 
 
[光绪二十二年十月二十三日京報全錄]  
　　宮門抄○恭親王等奏爲奏聞摺○大臣謙奏知縣運放兵米攙雜潮濕苦累兵丁據實糾叅摺○川督鹿奏知縣人地各有相宜請旨對調摺○福建提督程奏恭報接印日期摺○總兵吳奏報歴過洋面情形摺○東撫李奏請改奬片○十月二十三日理藩院鑾儀衛光祿寺正白旂值日無引見○出使大臣伍庭芳預備召見○興伯請假十日○召見軍機綿宜伍庭芳○○臣奕訢等跪奏爲恭摺奏聞事竊查軍機處歴年所有漢字諭旨寄信及議覆等項册檔前於咸豐四年奏明每届三年繕辦一次自光緒十九年辦理以後本年復届繕辦之期前於三月内奏請繕錄並聲明將出力之供事隨案擬保奉旨依議欽此臣等遵卽查照成例内閣中書十六員分册繕寫並揀派軍機章京總司校勘計自光緒十九年正月起至光緒二十一年十二月止共三十七册又逐日登記號簿十二册又洋務檔二十册又電寄檔二十一册又引見檔六册早事檔十二册並將積年舊檔一律補綴齊全查歴届辦理清漢檔册告竣均經奏蒙賞給議叙在案此次繕寫三年檔案並將積年各舊檔督飭供事人等修補完善所有承辦各員及在館供事等可否比較歴届告竣之例酌量賞給議叙出自天恩如蒙俞允臣等查明各該員功課及供事分别等第咨部辦理所有軍機處漢檔告竣緣由恭摺具陳伏乞皇上聖鑒謹奏奉旨已錄○○奴才宗室謙光跪奏爲知縣運放兵米攙雜潮濕屢催罔應苦累兵丁謹據實糾叅恭摺仰祈聖鑒事竊奴才所屬密雲駐防兵丁二千一百名户口七千五百餘衆全賴餉米餬口當差近數十年來餉銀减成支領餉米按四分之一支放加以銀價異常低落糧價日見增昻户衆之兵雖極力節儉飢寒在所不免若有愆期攙雜潮濕等弊其兵丁苦累更有不可勝言者查本年兵米係密雲縣知縣殷謙領兌散放其春夏之米雖經籌墊已　暫顧燃眉迨至開放秋季米石經奴才屢次牌　該縣始定於九月二十六日開放當經轉飭八旗赴倉支領去後旋據恊領等轉據八旗十六個佐領下領催等禀稱各旗遵期赴倉支領米石見該縣所運之米攙雜糠土榖秕過半加以潮濕兵丁實難支食包封米樣呈請核辦前來奴才復查屬實當卽牌飭該縣將攙雜之米作速簸颺凈潔刻卽開放以重兵食迨至二十八日各旗復赴倉領米騐看米色攙雜潮濕仍復如前顯係該縣並未搧簸等情奴才復又嚴催該縣竟置若罔聞任意延宕實屬罔恤兵艱不以兵糈爲重相應請旨將密雲縣知縣殷謙先行交部議處並請飭下直隸總督轉爲嚴飭該縣將攙雜之米作速簸颺凈潔刻期開放以濟兵食倘該知縣仍前玩視兵糈任意延宕奴才再行從嚴叅辦所有知縣運放兵米攙雜潮濕屢催罔應請旨先行交部議處緣由是否有當理合恭摺具奏伏乞皇上聖鑒訓示遵行謹奏請旨奉硃批另有旨欽此○○頭品頂戴四川總督臣鹿傳霖跪奏爲知縣人地各有相宜請旨對調以資治理恭摺仰祈聖鑒事竊照知縣爲親民之官必須量才器使俾人地各得其宜方足以資治理臣與藩臬兩司隨時留心察看查虁州府屬萬縣係衝繁中缺惟濱臨大江商賈雲集政務殷繁近年更多民敎交涉事件巡防撫綏最關緊要現任知縣桂秀年五十歲係鑲黄旗滿洲存保佐領下人由監生報捐筆帖式同治三年補授吏部筆帖式光緒五年京察一等記名以知縣選用選授順天府文安縣知縣旋因廻避調補直隸冀州新河縣知縣在直屬被災捐助賑撫案内議叙五品頂戴丁艱起服光緒十七年選授今職到省後遵例報捐花翎十八年正月到任二十一年十二月調省交缷該員人極安詳精力亦健惟才非肆應於是缺不甚相宜查有新寗縣知縣王世鈞年三十九歲係直隸天津縣人由廕生入國子監肄業期滿以知縣選用捐歸新班選授今職捐加同知陞銜光緒十四年十月二十五日到任該員才具練逹辦事勤奮前署南部縣知縣頗能整頓勞怨不辭以之調補萬縣知縣人地本宜實堪勝任所遺新寗縣知縣缺係衝繁難中缺人情樸實治理較易卽以萬縣知縣桂秀調補可期勝任又綏定府屬渠縣雖係中缺惟幅卝遼闊界連六邑民情健訟胥役刁頑頗稱難治准補知　　菁年三十一歲係順天府大興縣人原籍安徽懷寗縣由監生報捐知縣並加捐同知陞銜指分四川試用光緒十六年十一月二十七日到省丁憂起服仍赴原省加捐遇缺先補用題補今職該員人尚明白亦耐勞苦惟才欠歴練於是缺不甚相宜查有汶川縣知縣盧鼎智年五十六歲係江西南安府南康縣增生中式同治甲子科並補行辛酉科舉人光緒六年大挑一等以知縣用籖掣四川七年五月十二日到省捐本班儘先補用題補今職十四年七月初三日到任因二十一年　人　保薦卓異請咨赴部引見該員才具開展實心任事前署墊江隆昌各知縣任内遇事整飭頗著成效以之調補渠縣知縣人地相宜足具治理所遺汶川縣知縣缺係衝繁　缺地僻事簡民情樸實治理較易卽以准補渠縣知縣錢菁調補亦足勝任該員等各任内均無叅革留任展叅案件及未結詞訟五十起以上承緝盜刦五起以上經徵錢糧不及七分其餘因公處分例免核計據藩臬兩司會詳請奏前來合無仰懇天恩俯准以新寗縣知縣王世鈞與萬縣知縣桂秀汶川縣知縣盧鼎智與准補渠縣知縣錢菁各互相對調俾人地各得其宜於吏治地方均有裨益該員等各由選缺調補銜缺相當毋庸送部引見合併聲明除咨部外理合恭摺具陳伏乞皇上聖鑒訓示謹奏奉硃批吏部議奏欽此○○福建陸路提督奴才程文炳跪奏爲奴才到閩接印任事日期恭謝天恩仰祈聖鑒事竊奴才於光緒二十年十一月十六日蒙恩補授福建陸路提督時值駐防畿輔奉命援甘事竣遣撤請假三個月回籍省某嗣因假滿患病咨由安徽撫臣福潤奏請續假一月於本年七月初八日差弁齎回原片内閣奉硃批程文炳著再賞假一個月卽赴本任毋庸來京陛見欽此仰見天恩高厚感悚莫名現届續假期滿舊疾漸痊就近咨請兩江督臣劉坤一代奏銷假遵旨前赴福建陸路提督本任一面束裝航海來閩駛抵福州府登陸晉省會晤閩浙督臣邊寳泉面商機宜旋卽啓行於光緒二十二年八月二十四日馳抵泉州府城署提督臣黄少春差委提標中軍叅將張定泰齎送欽頒乾字三百一號提督福建陸路總兵官銀印一顆前來奴才隨恭設香案望一闕叩頭謝恩卽於是日接印任事伏念閩省係濱海巖疆之區提督有綂轄戎政之責地方極爲遼闊操防最關緊要奴才受恩深重未報涓埃惟有矢愼矢勤力圖整飭務使軍容起色閭閻又安仰副聖主愼重海疆脩明武備之至意所有奴才感激下忱及到任日期除恭疏題報外理合繕摺叩謝天恩伏乞皇上聖鑒謹奏奉硃批知道了欽此○○記名提督署理廣東高州鎭水陸總兵訥奇新巴圖魯奴才吳次漢跪奏爲恭報奴才洋巡班滿歴過洋面情形仰祈聖鑒事案查道光二十三年十一月初七日欽奉諭旨嗣後水師提鎭著於每歲出洋時具奏一次俟出洋任返事畢卽將洋面如何情形據實具奏其實因公不能出洋卽著自行奏明均令咨禀該省總督以憑查核等因欽此欽遵在案又查奉行變通巡洋章程遞年巡洋上班自正月初一日起至六月底止改以高州鎭水陸總兵出洋綂巡下班自七月初一日起至十二月底止改以陽江營遊擊出洋綂巡等因兹光緒二十二年上班出洋綂巡日期經前署總兵潘瀛恭摺奏明在案遵卽綂領兵船出洋依期於三月初十日帶領陽江電白各營兵船到黄茅洲面與中路水師提標右營遊擊兵船會哨一次奴才於三月二十六日到任就日接管上班綂巡出洋巡緝遵章於五月初十日帶領陽江電白吳川　洲東山各營兵船到　洲洋面與西下路海口營叅將會哨一次歴過所屬各營洋面均皆安靜現届上班綂巡期滿奴才遵於本年七月初一日所有下班綂巡事務卽日札交陽江營遊擊梁國桐接管飭令嚴督值巡員弁認眞巡緝務期有盜必獲洋面肅清仰副聖主綏靖海疆之至意除將出洋班滿日期呈報兩廣督臣查核外所有上班出洋綂巡期滿歴過洋面情形理合恭摺具奏伏乞皇上聖鑒謹奏奉硃批知道了欽此○○李秉衡片再臣酌保挑濬山東小清河工出力員紳遵駁從嚴核减覆奏案内有單開知縣用分發試用縣丞張毓樹請俟歸知縣班後加同知銜彚造履歴清册咨部查照在案惟該員知縣用一階奉天賑務奬案尚未奏保自應更正請俟縣丞補缺後以知縣用以符定章謹附片具奏伏乞聖鑒訓示勅部改奬施行謹奏奉硃批吏部知道欽此 
 
 

Page 12

 
 
[光緒二十二年十月二十四日京報全錄]  
　　宮門抄○諭旨五道錄前○江撫德奏請開　已故知州摺○晉臬劉奏報交缷藩篆仍回本任日期摺○滇撫黄奏調署州縣各缺片○江督劉奏揀員請補守備摺○又奏請開都司底缺歸叅將班補用片○署河督任奏江北江蘇漕船挽入東境日期摺○粵督譚等奏請准知縣就近起復緣由片○晉撫胡奏飭司道回任片○十月二十四日吏部翰林院正紅旗值日吏部引見五十二名兵部二十四名太僕寺一名理藩院十名提督衙門七名圓明園十二名廂黄滿六名廂黄漢四名正藍漢三名兩翼十名内務府五名○溥興假滿請安○前任駐藏大臣奎煥到京請安○山海關副都綂斌傑請訓○阿克東阿彭壽各續假十日○文治明安各請假五日○吏部奏派騐看月官派出崇光長萃張蔭桓溥善楊頤李端棻裕德壽昌文郁恩順土鵬運張仲炘李念　胡蕙馨褚成博黄均隆○召見軍機斌傑胡廷芬○○頭品頂戴江西巡撫臣德壽跪奏爲已故知州原叅虧蒞交代銀　已據叅後全完懇恩開復原官俾資觀感恭摺仰祈聖鑒事竊查已故知州金時宣前署寍都州任内交代算明短交徵存光緒十九年地丁銀九百六十五兩零耗羡銀九十六兩零二共銀一千六十一兩履催未據完解經臣會摺奏請已行革職勒限追繳欽奉硃批着照所請該部知道欽此當經轉行欽遵勒催追繳去後兹據藩司翁曾桂臬司裕昆督糧道劉汝　會詳稱據該故員金時宣家屬將前項短交銀兩如數完解到司於光緒二十二年八月初八日堂期兌收容俟分别造入二十三年春撥及二十二年耗羡奏銷新收細數册内報查並據後任兼護知州王壽松出具交代清楚總結到司伏查金時宣前署寍都州交代原叅虧短丁耗銀一千六十一兩零今催據該家屬於被叅後如數完解清欵自應照案詳請開復以昭激勸等情會詳請奏前來臣查該革員已故知州金時宣虧短交代銀兩於被叅後據該　屬如數全完尚知愧奮合無仰懇天恩俯准將暫行革職已故知州金時宣開復原官俾資觀感除咨吏户部曁湖北撫臣外謹會廣兩江督臣劉坤一恭摺具奏伏乞皇上聖鑒訓示謹奏奉硃批著照所請该部知道欽此○○山西按察使兼襲二等子臣劉鼐跪奏爲恭報微臣交缷藩篆仍回臬司本任日期叩謝天恩仰祈聖鑒事竊臣於光緒二十二年七月初三日接署山西布政司篆務當經奏陳在案兹奉撫臣胡聘之行知以新任藩司俞廉三到晉飭臣仍回臬司本任等因遵於九月十一日交缷藩司篆務並准署按察使冀寍道陳占鰲將印信文卷移交前來臣當卽恭設香案望闕叩頭祗領任事伏念臣才識庸愚疉叨寵宥藩條暫綰莫報涓埃臬事仍陳彌厪夙夜恩明刑以弼敎惟激濁而楊清雖軌轍之勉循益冰淵之時惕　惟有殫竭血誠倍加勤愼隨時隨事禀商撫臣認眞經理以期仰答高厚鴻慈於萬一所有微臣交缷藩篆仍回臬司本任並感激下忱理合恭摺叩謝天恩伏乞皇上聖鑒謹奏奉硃批知道了欽此○○黄槐森片再安寗州知州張家璧調省遺缺查有路南州知州黄鈺方堪以請署遞遺路南州知州缺查有試用知縣羅錫藩堪以署理又鶴慶州知州王寳儀雲南縣知縣王衍謙楚雄縣知縣周遂良均大計卓異奉文調送引見遺缺查有補用知縣宋惠方堪以署理鶴慶州知州補用知縣秦定基堪以署理雲南縣知縣大挑試用知縣焦鼎銘堪以署理楚雄縣知縣又委署廣通縣知縣尹調元另有差委遺缺改委補用知州程福海堪以署理又大挑知縣龔化龍撤任遺缺查有在任補用知縣卓異保薦雲南府經歴陳維新堪以署理據藩臬兩司先後會詳並聲明黄鈺方本任内并無三叅限滿已起四叅之案等情前來臣到任未及三月例不出考查委署各員俱屬人地相宜除分檄飭遵外謹會同雲貴總督臣崧蕃附片具陳伏乞聖鑒謹奏奉硃批吏部知道欽此○○頭品頂戴兩江總督臣劉坤一跪奏爲揀員請補陸路守備員缺恭摺仰祈聖鑒事竊蘇州城守營左軍守備馬啓廣病故遺缺接准部咨係題補第五輪第三缺輪用揀發班内人員行令迅卽揀員請補等因臣查營缺守備駐紥蘇州城外汛地極爲廣闊緝捕巡防均關緊要非精明强幹熟悉地方情形之員難期勝任江蘇省現在并無揀發正班守備謹於保歸揀發班補用升用守備人員内逐加遴選查有都司銜補用守備督標左營右哨千總王得標年四十九歲江南江都縣人由武童於同治二年投營隨剿荐保以千總補用歴拔督標左營把總千總各缺嗣於光緒十八年分江北河運出力案内保以守備補用並加都司銜十九年十二月初九日奉旨依議欽此旋准部咨歸入該省揀發班補用守備人員内序補各在案覆查該員勤愼可靠勞瘁不辭於營伍尤爲熟悉以之請補是缺守備洵堪勝任雖該員名次稍後核計尚在二十名之内人地實在相需例得聲明奏請謹按照部章將名次在該員之前者未便遷就請補緣由按名聲叙繕具清單恭呈御覽合無仰懇天恩俯准以補用守備督標左營右哨千總王得標補授蘇州城守營左軍守備員缺實於營伍地方均有裨益如蒙俞允俟部覆至日卽行給咨送部引見以符定制除飭取該員出身履歴咨部查核外謹會同江蘇巡撫臣趙舒翹恭摺具陳伏乞皇上聖鑒訓示謹奏奉硃批兵部議奏單併發欽此○○劉坤一片再副將銜補用叅將安慶營都司馬雲龍前於同治七年由補用都司在肅清任賴捻股案内經前湖廣督臣李鴻章奏保免補都司以遊擊儘先補用並加叅將銜九年於剿平西捻案内又經李鴻章奏保免補遊擊以叅將仍留原省儘先補用並加副將銜嗣准部覆改爲俟補都司後再以叅將仍留原省儘先補用並加副將銜光緒八年奏補安慶營都司奉准部覆各在案現據該員馬雲龍呈請開除安慶營都司底缺過班以副將銜儘先叅將仍歸兩江候補禀由安慶營副將劉先文呈請核辦前來臣查馬雲龍在都司本任尚稱得力今請開缺歸叅將班候補核與歴辦成案相符相應請旨勅部開除馬雲龍安慶營都司底缺仍以副將銜叅將留於兩江酌量補用所遺都司員缺江南現有應補人員應請扣留外補謹會同安徽巡撫臣福潤附片具奏伏乞聖鑒謹奏奉硃批著照所請兵部知道欽此○○頭品頂戴署理河東河道總督臣任道鎔跪奏爲江北江蘇漕船全帮挽入東境日期恭摺馳陳仰祈聖鑒事竊臣前將寗蘇漕船全數渡黄並首帮入運各日期附片具奏在案庭據道廳委員先後禀報黄水陡長陡落船隻隨進隨淤迭次築壩挑挖倍極艱難至八月初一日始將全帮一律挽入北運河迨抵臨清又因衛河水小汶衛高下懸殊不能出船設法灌塘拖壩　費經營始得挽入衛河兹據電禀寍蘇漕船十八幫於九月十六日已時全數挽出山東德州柘園鎭境連檣北上等情臣查本年漕船入東過濟至十里鋪渡黄俱極順利惟自首幫出黄入運以後節節阻滯以致稽延時日幸在事各員多方設法竭力籌辦尚得始終無悮除飛飭預籌回空事宜外所有江北江蘇全漕挽入東境日期理合恭摺由驛馳陳伏乞皇上聖鑒謹奏奉硃批知道了欽此○○譚鍾麟等片再前任定安縣知縣李家焯先於光緒二十年五月二十三日丁生母憂例應回籍守制因該員在省管帶巡防營勇又值海防緊要經前督臣李瀚章附片奏請暫留廣東管帶巡防營勇欽奉硃批允准在案兹該喅李家焯自光緒二十年五月二十三日丁生母憂起扣至二十二年八月二十三日止不計閏二十七個月服闋例應赴部呈請起復領照回粵補用惟該員李家焯自奏留管帶巡防營勇緝捕認眞獲犯甚多該員現在專辦清鄉捕盜尚未竣事一時更替無人該員前在粵省見喪丁生母憂守制届滿已由其胞弟扶運母柩回籍安葬請予就近起復作爲回省補用俟補缺後再行送部引見等情由藩司詳請奏咨前來臣等覆查無異合無仰懇天恩俯准該員李家焯服闋就近起復作爲回籍補用俟補缺後再行送部引見出自鴻慈除咨明吏部並將供結分咨查照外臣等謹附片具陳伏乞聖鑒訓示謹奏奉硃批著照所請吏部知道欽此○○胡聘之片再新授山西布政使俞廉三現已到省應卽飭赴新任以重職守署布政使本任按察使劉鼐署按察使本任冀寗道陳占鰲應卽飭回本任各專責成除分别檄飭遵照外理合附片陳明伏乞聖鑒謹奏奉硃批知道了欽此 
 
