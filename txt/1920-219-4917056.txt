# 1920 - 219 - 4917056

 

Page 1

 
 
   
 
 

Page 2

 
 
   
 
 

Page 3

 
 
時評 
[統一問題（冷）]  
　　靳新閣所宣言而注意者約言之不過二事一爲統一問題一爲裁兵問題然裁兵問題尚係賓而統一則爲主質言之即欲以統一問題成功後爲其内閣之立足點也　　雖然統一問題至今日似易而豈眞易言哉以名義言國會問題不易解决也以時勢言滇黔川不易就範也况乎粤桂今有併閩之志陜陳又有附滇之言此後之變化更不知有幾何發生者僅恃粤桂若干人之接洽以爲可成統一之名我則未取或信也命令 
　　八月十二日大總統令任命劉永勝爲陸軍第六混成旅步兵第一團長王保安爲步兵第二團團長此令　　又令陸軍部呈請任命鄭繼鏞爲陸軍第六混成旅步兵第一團團附鄭弦模爲步兵第二團團附賈萬勝爲步兵第一團第一營營長趙雲龍爲第二營營長馬貞元爲第三營營長張樹德爲步兵第二團第一營營長杜德山爲第二營營長張步印爲第三營營長張宗耀爲少校副官均照准此令　　又令陸軍部呈請任命王錦榮爲　鄖鎭守使署副官長應照准此令 
 
 
 

Page 4

 
 
   
 
 

Page 5

 
 
   
 
 

Page 6

 
 
中華民國九年八月十四日星期六（申報第二張）舊曆庚申七月初一日（六） 
[北京電]  
　　靳就職通電長四百言聲明暫攝國務之期以國家統一之日爲斷（十三日上午十鐘） 
[北京電]  
　　本日令（一）陸徴祥准免本職（二）權量准免兼職（三）任命徐世章署交通次長（四）張伯英准免國院秘書（五）王承垣爲統計局參事（十三日下午六鐘） 
[北京電]  
　　内陸海農法交各長昨已到部顔范允稍緩就職（十三日下午五鐘） 
[北京電]  
　　日使通牒尚未復付明日第一次閣議討論（十三日下午五鐘） 
[北京電]  
　　今午徐宴蒙古王公邀閣員及各軍官陪（十三日下午五鐘） 
[北京電]  
　　曹錕等呈此次軍事發生造幣廠坐辦管鳳龢潛運現欵出廠因請通緝（十三日下午六鐘） 
[北京電]  
　　吳鼎昌請假已派劉夢庚接辦擬卽予簡任（十三日下午鐘） 
[北京電]  
　　蘇李電告和議事務所移寗命施愚李國珍來寗籌備（十三日上午十鐘） 
[北京電]  
　　美議員團預定游歷南口據京綏局稱現有吳部副官駐巡不准開車由部電吳轉飭通行（十三日上午十鐘） 
[北京電]  
　　京綏路今日（十三）已通車（十三日下午八鐘） 
[北京電]  
　　贛陳電保董錫成長西岸榷運局（十三日上午十鐘） 
[北京電]  
　　王正雅被戕該部電京請主持（十三日下午五鐘） 
[北京電]  
　　吉電日本赤塔撤兵備車九十二列八日起開拔經滿站哈埠約月底可由哈埠撤盡（十三日下午五鐘） 
[天津電]  
　　奉軍二十八師百零九團步兵千五百名騎兵二百六十名曁所獲銃砲彈藥機關槍軍馬等三列車自南苑廊坊陸續撤回奉天（十二日下午二鐘） 
[天津電]  
　　今日下午二時張作霖衛隊五百名由靜海縣乘津浦車抵津換車回奉天（十二日下午十二鐘） 
[天津電]  
　　駐日英大使薩知亞爾由日來華自奉天乘車抵北戴河因訪友小作勾留於今日上午抵津下午二時進京（十二日下午十二鐘） 
[天津電]  
　　直省公署前黏貼禍首相片並通令懸賞緝拿後樹錚賞三萬元曾毓雋二萬元段芝貴朱深丁士源王郅隆李思浩姚國楨每人一萬元或送信而獲一犯者賞五百元二犯照數遞加（十二日下午十二鐘） 
[香港電]  
　　眞（十一）日岑林温赴督署會議攻閩各問題卽席解决林定今日乘海圻出發桂軍共六混旅計馬濟十七營林虎十一營沈鴻英十二營劉達慶九營游擊二十營另李根源一旅海軍陸戰隊三營均昨日起出發沈鴻英爲總指揮不設總司令後方戰備仍莫主持（十三日下午五鐘） 
[漢口電]  
　王督擬派馮玉祥赴保疏通吳佩孚主張勿走極端（十三日下午三鐘） 
[漢口電]  
　　眞（十一）晚第七師及暫編一旅砲兵各一營突由武穴抵諶家磯騷動被馮旅壓迫文（十二）曉全體繳械遣散（十三日下午三鐘） 
[香港電]  
　　桂軍與陳炯明軍在粤閩邊衝突已徴實一説陳炯明中立已宣佈兩方軍隊不得在防線五十里開戰（十三日下午五鐘） 
[香港電]  
　　莫岑令解散陳炯明駐汕行署（十三日下午七鐘）公電 
　　安徽總商會來電上海申報館鑒敝會文日致吳子玉師長一電文曰公抱救國熱忱親冐烽煙殲除國賊義聲所播中外同欽近聞我公主召國民大會解决一切問題尤見熱心民治深洽國人所期務懇鼎力主持俾國民大會可早實現民國幸甚等語特此奉達即祈登報俾徴同意一致進行爲荷安徽省城總商會文印　　蘇議員贊同胡允恭主張電江蘇六十縣商會農會敎育會及地方公民均鑒俞紀琦爲省議會彈劾齊省長案内主要人乃不經中央任命輒調委爲財政廳長是非法官吏是公然侮辱江蘇人民昨胡議員允恭電請一致主張俞氏一日不去地方一日不能奉命所有關於借漕提欵等事槪當暫時拒却等語同人咸極贊同務乞協力主持以去民蠧而維國紀黄炎培吳福康劉文輅黄申錫朱翼雲郝應秦朱際雲霍仁秦陳大猷朱紹文蔡鈞樞劉伯昌黄江戴鐵齡馮世德王達王發蒙張福增沈貞壽張援荆保宸劉長春陸以鈞徐承禧錢銘銓盛元音朱世瑾朱祥絨等眞叩世界路透電 
[危殆中之華沙]  
　　十二日巴黎電時報載稱紅軍由東北兩面包圍華沙者所得進步頗微極重大之侵逼似仍將由北面而來該報又稱波蘭休戰代表團已於昨晚由華沙出發往晤俄代表波蘭外交總長於八月十日致電俄外交總長曰前於八月五日所致之牒迄未接覆惟悉貴國代表已臨我軍前哨以待敝國代表之抵茲已於今日派法學專員往晤貴國代表磋商一切法政府决議承認藍格爾將軍之政府將派高等委員駐薩巴斯土波爾法政府之有此决議多由欽佩藍格爾將軍處置農田之政策及該將擔保履行前俄政府之義務所致　　十日華沙電今日公報云敵騎隊繼續侵逼末拉瓦方面之波蘭軍曾暫時佔據西恰西尼克陸軍總表萊斯里夫斯基氏業已辭職由蘇特諾夫斯基將軍代之按西恰西尼克距華沙西北四十五哩乃丹齊華沙鐵路上主要地點過激軍今已將該鐵路截斷故華沙地位甚爲危殆 
[俄波休戰代表之波折]  
　　十一日倫敦電波蘭與俄國代表本定十一日在明斯克開休戰談判是日雙方代表並未會晤據過激黨聲稱波蘭不顧勞農政府之無線電報波蘭亦責俄國不會其代表今日莫斯科無線電傳來俄國牒文已由加米尼夫氏交與英相喬治氏内稱俄司令在近今勞農政府致波蘭牒文中所定之處久候波蘭代表未至牒中請波蘭以代表抵會晤地點之日期示知勞農政府並謂將以種種利便給予波蘭傳書者及收接波蘭無線電報有與波蘭自由獨立主權相抵觸之意志吾人完全承認波蘭之自由波蘭之獨立波蘭之王權　　十二日倫敦電首相喬治氏昨晚致書俄代表加米尼夫氏内言收到莫斯科來文謂波蘭代表未抵明斯克首相並通告加米尼夫氏謂接波蘭政府來電聲稱波蘭政府於八月五日由無線電致牒俄政府允派代表談判休戰媾和事宜至八日晚間九時尚未接覆首相繼言英國駐華沙代表來電徴實波蘭政府未能與莫斯科政府接近之説書末言深望加米尼夫氏轉達其本國政府立即下令許波蘭休戰議和代表團經過陣線以達明斯克並命俄國無線電台收發波蘭公文勿加延擱云云 
[對俄行動之法英意見]  
　　十一日巴黎電法政府旣决議承認藍格爾政府行將竭力輔助之藍格爾將軍現大獲勝利且以哥薩克兵抗拒勞農政储法國深信藍格爾將軍推倒過激黨之約言較波蘭人台尼金將軍或柯爾恰克將軍更爲可恃　　十一日巴黎電法政府决議承認藍格爾政府爲南俄已成事實之政府並將派外交委員駐塞巴斯土波爾法政府已命駐倫敦之法國商務委員勿與俄代表克拉新氏及加米尼夫氏往來　　十一日倫敦電倫敦聞法國承認藍格爾政府之消息大爲震動一般人士現紛紛探詢英法兩國是否復公然相背如法軍占據德國佛蘭克福鎭時然首相在下院宣言之際謂英國須待明斯克談判因過激黨條件苛刻而决裂之際始輔助藍格爾將軍照法國所稱不問明斯克談判發生若何結果即將以戰品接濟藍格爾該决議之關係重大固無庸言此即法國公然與勞農政府宣戰之謂法國因藍格爾將軍近在克里米亞獲勝故出此舉據藍格爾宣稱近曾大敗紅軍但過激黨之公報則稱全陣線之大戰方在進行中且有我軍得利之言　　十一日倫敦電首相喬治今日午後宣告下院謂路透電社所傳法政府承認藍格爾將軍之政府一節彼未敢信之云各方面今尚未得徴實消息但路透電社會向巴黎探詢旋得覆電謂此項消息乃屬正式者倫敦視法國此舉爲有意閉塞近東和局之門路協約國與同志國目下顯已分爲兩壘法美爲一壘英意爲一壘今夜據某要職聲稱英國之態度無論如何必如首相昨晚在下院所宣述者首相决不因法國之行動而被牽入戰爭首相擬竭其能力以成和局云下院因時局多故不復於明日休會星期一日仍將開會首相本擬於本星期内赴魯塞恩今已展期下星期啓程 
[意美之對俄意見]  
　　十日華盛頓電意政府曾請美國表示對波蘭問題之意見國務部覆牒駐美意大使謂美國主張波蘭成統一自由國美國人民切求維持波蘭之獨立但美政府目下不便參與將休戰談判擴爲歐洲大會之計畫因此舉將牽涉承照勞農政府之故文内且謂俄國如能遏止刦掠及戒壓制波蘭人民則美國願助俄國之恢復事業末請將所有軍隊撤至俄國本部凡波蘭分蘭及任何他國之軍隊均不得踐臨俄境 
[羅馬尼亞之聲明]  
　　十二巴黎電羅馬尼亞使署以文送登巴黎各報略謂某晨報載有自羅京傳出之消息内稱羅馬尼亞已應協約國之請許藍格爾將軍部下之一軍團假道羅國開往加里西亞此説實屬不確傳者别有作用云云 
[英國駐華公使之説帖]  
　　十日倫敦電外交次官哈斯韋士氏今日在下院答覆某議員之質問謂駐華英使区思敦爵士回國途中曾道出華盛頓與駐美英使吉特士爵士及美國務卿柯爾貝氏非正式討論遠東彼此利害相關之事又稱艾思敦爵士現方草擬説帖但尚未交與克松貴族 
[英相之波蘭時局談]  
　　十日倫敦電（續英首相在下院宣布波蘭時局之演説）首相繼聲明協約國之意志謂協約國除保衛波蘭之存在與獨立外不欲輕動干戈首相繼述波蘭重興所遭之困難並其無經騐政治家所鑄之大錯謂波蘭必須接受忠告並聽國民指導蓋其國民曾歷世界從來未有之大戰爭至四年之久也首相繼言吾人今不派協約軍赴波蘭且已向波蘭聲明此節但過激黨如以有背國家自由與存在之條件施諸波蘭則協国約國將以其所有之軍需濟助波蘭人民俾自圖保衛（衆歡呼）並將予以必要之指導吾人一面且應以經濟壓力施諸勞農制之俄羅斯以牽制之至是工黨議員鐵萊特氏揷言問曰美國之意見若何首相答稱美人關於國際聨盟之意見縱有異同而大衆對於波蘭獨立之態度必屬一致首相繼言藍格爾將軍今方由南俄從事猛攻英國向未以軍需接濟之若明斯克之談判决裂則吾人願以所存豐富之軍需接濟該將吾人如被逼截斷俄國與其境外之交通則將停止任何通商談判首相次乃述及工黨代表團今晨來謁據彼等所云似指政府從事反對革新之陰謀以破壞代表農工之民治政府彼等當知社會黨領袖魯塞爾氏近游俄歸來嘗言勞農政府旣非社會主義且非民治主義亦非基督主義工界所處之境多有近於奴隸者首相末謂勞農政府如心嚮和平大可得之彼意彼等之意見今未一致惟意見狂妄之人各國都有之特不知此類之人是否居少數之列耳勞農政府果有求和平之誠意則不難償願若出與歐洲自由所依賴之基礎爲抗則必失敗無疑也首相演説旣畢衆大歡呼愛士葵氏繼首相之後起言首相演説之一部分未能銷除維持和局之困難如無端抨擊俄羅斯已成事實之政府是也波蘭與俄國之談判萬一决裂則該問題應移交絶對公正具代表性質之裁判所公决國際聨盟會今次未經首相提述其故曷在愛士葵氏末謂英國取任何作戰計畫之前當使下院有統籌全局之機須知下院休會後無權於片刻間復召集國會也工黨議員克萊恩氏謂首相之抨擊俄國政體不能增進兩國間之交誼工黨並非贊成勞農政府一切措施或其所抱之主義波蘭之獨立實爲世界和平必要之舉但俄人曾一再聲明願尊重波蘭之獨立英政府無權别存異見也當俄波開戰之初國際聨盟即當起而干涉夫當波蘭似可戰勝之際以外交干涉尚恐不合則當波蘭失敗之際乃議以武力從而干涉豈惟更屬無理乎首相起而答稱彼頃接加米尼夫氏交來俄國將在明斯克提出之休戰並籌備媾和之條件如下（一）波蘭陸軍應減至五萬人陸軍將校行政人員總數不得逾萬人（二）一月内解除動員（三）各項武品除減剩軍額及民兵所應需者外餘悉交與俄國（四）各項軍事工業均應解除（五）不得容外兵入境或接受外國戰品（六）許俄國有俄國與波羅的海問商業運輸之利便（七）給地與波蘭兵陣亡者之家屬據加米尼夫氏聲稱除以上之條件外或　有次要之附加條件亦未可知俄國則允將俄軍自波蘭陣線撤退戰爭旣止俄國邊界之戍兵將大加減少其數容後再定休戰後雙方軍隊以所駐陣線爲界但東面不得逾七月二十日克松貴族牒文所之線以外波蘭軍應退至距該線五十俄里之地點中間之地作爲中立區域獨立波蘭國之界線大要與七月二十日克松貴族牒文中所述者相同但俄國尚擬以東而之地給予波蘭首相言彼接此電卽商諸同僚繼乃以此項條件通告波蘭法蘭西意大利俄政府曾主張與波蘭政府直接談判其理山未始不合彼意兩國代衣會晤之際宣述所可妨礙討論之意見此固理所應有之事彼有數事不解其義者波蘭代表當必請俄代表爲之解釋俄國已預向波蘭政府有所聲明彼意俄代表不當逾此範圍俄政府所提出之條件已開一新局面某議員建議下院應候波蘭事件最後解决後再行休會首相答稱彼意此舉尚非必要國外要聞 
[德國特約通信（續）]  
（三）社會民主黨選舉失敗之原因社會民主黨爲德國革命以來一帆風順之政府黨今忽遭此打擊其故安在新舊兩極端派同時崛起德國人之思想何其新舊相差如此其故又安在想亦閲者諸君所急欲願聞者也社會民主黨選舉失敗之原因可别爲二一曰政治上的原因二曰社會上的原因（一）政治上的原因當歐戰將停時德國内部分爲二派社會民主黨（新派）主和德意志國性民黨（舊派）主戰其時德國久戰民心厭亂社會民主黨之言大得國民歡迎於是新派勝而舊派敗遂决計言和矣言和非逐去德皇威廉第二不可此威爾遜所要求者也於是柏林革命德皇走荷巴黎和議威氏蒞法德國人民以爲社會民主黨之言將一一見諸事實永享其和平之福矣未幾巴黎開會條條苛刻德人乃大譁大駡社會民主黨欺人誤國舊派乃乘機而起又賠償一事德人初意只賠各國曾受損失之私人財産而和議時乃令德人賠償各國受損之公私財物現在須賠一千二百萬萬馬克德國七千萬人每人須負擔一千七百馬克之多所有牛羊物産皆作賠償之代價一一交付協約各國德人因饑寒交迫更仇視現握政權主持和議之社會民主黨矣以上該黨失敗諸因皆起於政治方面吾今再述關於社會方面者（二）社會上的原因吾人平心而諭社會民主黨所施行之社會政策亦間有可取者然政令雖善一般人素不了解亦有因此而反恨政府者譬如限制麫包一事政府對於商人則禁止其自由漲價须須依照政府法定之價值對於購買麫包者又施種種限制不能多買於是商人與購買麫包者均以爲政府限制人民之自由大恨政府又如政府重税專營販賣之商人如遇私販更施以極重之罰金或監禁蓋以專營販賣之商人非直接生産者也以主張（廢商論一之經濟學家視之未嘗不稱爲善政然一國之中此種商人爲數極多因而大恨政府此亦該黨失敗之一原因也又如私家房屋每城皆組有一種（管理房屋會）隨時由該會赴各家查看如有空屋即由該會强迫定下以安揷將來遣散之兵士此亦召之怨恨之原因以上諸因雖不全爲社會民主黨人咎然大凡持不澈底之改革論者自以爲不新不舊適得其中而其結果往往自誤誤人大遭失敗此亦爲政者所不可不察也（四）兩極端派崛起之原因吾書至此百感交集不得不正色以告吾國人曰德意吉兩極端派之崛起卽德意志民族偉大精神之表現也蓋兩極端派所持以鼓吹於國民之前者卽打破（倚恃外援維持現狀）八字是也亦即社會民主黨之制命傷也社會民主黨主張温和爲協約國所喜故極力扶持之兩極端派主張激烈爲協約國所畏故極力排斥之德意志國民見社會民主黨之倚恃外援而立國也於是大呼曰吾德意志乃自立之國也世界上豈有恃外援而立國之德意志民族乎故現在德人民族主義之思想極盛其意以爲世界和平終不可靠吾德意志民族須團結一氣安有寄人籬下視人顰笑以爲憂樂之德意志民族乎故倚恃外援者德意志國民所深惡痛絶者也不幸而社會民主黨卽犯此弊其爲國民所惡宜矣同時獨立社會民主黨號召於衆曰吾將引起各國社會黨與吾人爲（世界改造）之革命以推倒各國政府表揚吾德意志高尚偉大之精神今年三月軍閥侵入柏林之變彼社會民主黨所組之政府立刻逃走最後始由吾工人罷工將彼軍閥逐走柏林政府之怯懦無能已昭然若揭彼輩之所以得保持其地位無非倚恃協約國爲後援耳吾德意志豈恃外援而立國者乎云云此種言論頗足引起一般人之興奮此獨立社會民主黨今次之所以勝利也德意志國性民黨亦同時號召於國民曰吾德意志昔日之威嚴今安在乎皆爲社會民主黨喪失盡矣吾德意志與其恃外援而生不如一戰而死諸君欲恢復舊日之德意志乎其速起與吾人共圖改造當此德人對於政府失望之時一聽此種言論回思昔日德國之光榮與夫停戰時舊派對於和約之觀察無不一一應騐一般國民對於舊派遂生信仰故德意志國性民黨今日之所以得勝利者亦非偶然之事也夫倚恃外援四字吾中國人方視爲秘寳不曰親日便曰親美自以爲縱横殊不知日喪其獨立自尊之志若對此德此德意志民族高視闊步之精神其將作何感想乎吾前文謂社會民主黨爲不澈底之改革家以維持現狀爲宗旨此種維持現狀之主張適與不安於現狀之德意志民族精神相背此其所以敗也兩極端派之主張或爲帝國主義統一世界之思想或爲社會主義改造世界之思想要之皆不安於現狀之偉大精神也此其所以能得多數之同情也夫維持現狀四字又爲吾中國人奉爲金科玉律者也其意若曰只要能維持現狀便如此再過一萬年亦可中國民族其阻碍世界進化之民族乎吾輩對此德意志國民不安於現狀之精神其又將作何感想耶國内要聞 
[北京通信（靜觀）]  
國民大會聲中之各方面民國自成立以來昫歷九載政象日壞民生日艱國會議員旣無代表之資格地方官吏半爲軍閥所操持長 
 
 
 

Page 7

 
 
　　中華民國九年八月十四日星期六（申報第二張）舊曆庚申七月初一日（七） 
　　此不變國將不國窮極思通乃有提倡組織國民大會以謀根本解决者此亦所謂於無法之中想出一種萬不得已之辦法也究竟此事爲利爲害或敗或成此時全無把握蓋因當道軍閥意見不齊無聊政客居心利用保障無人危險可慮卽在人民一方是否能運用合宜亦不敢説是以現在雖呼聲甚高而政府與社會兩方猶不免持懷疑態度茲就連日觀察所及一述各方面情形如次　　（一）吳子玉吳氏爲主張國民大會最初之一人昔時遠戌湘南即已屢發此種言論迨撤防北上由湘而鄂由鄂而豫到處鼓吹不遺餘力迨至統率直軍戰勝皖派益復堅執其主張認此爲收拾時局之惟一辦法日前通電論列多欵具體之方業已備具揆吳氏心理一似認國民大會爲救亡之萬寳靈丹也者其與外報記者之談話也一則曰將奪政權於官僚軍閥之手以之還諸國民再則曰欲圖共和能實現非有眞正民意盡量發表不爲功以今日中國多數將領中而有此等人物寧不可謂之錚錚佼佼是以如法文日報紀其行動無一不表示其尊敬傾慕之誠於是吳氏聲望遂重於中外矣近者靳氏組閣小有廻旋説考謂與吳氏國民大會之主張略有因果關係一説謂靳在天津會議時頗不以國民大會爲然而吳氏則主張甚力因之未盡融洽一説謂吳氏到京怱怱卽去其所表示即爲主張不速組内閣仍注重於國民大會之進行因之與要人意見未能一致不免灰心此吳氏方面之情形也　　（二）曹張曹之爲人本無所謂目的亦無所謂思想從前設計攻皖種種布置實皆出於吳子玉一人故此次對於國民大會一聽吳子玉説得天花亂墜彼亦不能不大爲贊同惟張作霖則頗不滿意不過因直軍方面受吳子玉一人之鼓吹空氣彌滿在張氏亦不便爲明確主張以表示其所對態度耳　　（三）東海東海不贊成國民大會早有表示惟日昨公府大開聨席會議議及解散新國會問題則又諉之於將來國民大會謂國會應否解散應俟將來國民大會之解决似亦未嘗不贊成國民大會者説者謂此係東海對付解散新國會問題之一種手段非眞心贊同國民大會也　　（四）督軍吳子主對於國民大會之主張大聲疾呼已非一日乃與素共患難之直奉兩督猶不免同牀異夢其他督軍更可想見蓋國民大會如果實現則廢督也裁兵也皆屬題中必有之文彼自不願與一己之位置與利益爲難也惟表面亦未有明確之表示　　（五）政客如梁任公張仲仁各發表過一篇文字梁之主張爲公民數萬集合制憲張之主張爲由省議會各出二代表制定國民大會組織法此外若南方一派政客如政學會派則已表示懷疑態度各省名人大率默無一言又有一説謂熊梁張汪諸人近在津門迭開會議對於此事將爲精密之研究不久即有宣言書發表　　（六）學界如各學界記者以足未出都門未敢强加解説第就北京一方面學界言之則暗中活動却已大有人在據聞北京學生聨合會爲此事已開過預備會數次惟因時在假期學生大半歸里一時入數不能到齊但就一般心理觀之則絶不流於冷靜可以斷言惟其主張可分兩種一派主張國民大會之選舉中等以上學校學生應加入爲選舉人及被選舉人而又一派之主張則謂宜居監察地位不必溷入漩渦之内以自保人格而使實行其監督現已紛紛發表意見於報紙矣至於敎員一方面前日胡適蔣夢麟等六人曾有力爭自由之宣言此亦可爲國民大會之先聲焉頃聞政府對於此事頗爲注意聞有敎育部行將通飭各專門學校展期開學之舉如果屬實亦可異已　　（七）輿論界就北京報界言之其鼓吹國民大會最力者爲益世報及晨報該兩報均特闢一欄以歡迎此項投稿其餘各報則均持冷靜態度不加可否也（八月八日） 
[日使保護安福罪魁之外論]  
　　字林前社論批評日本保護罪魁事文分兩節其第一節曰北京日使署容留安福黨魁且自聲明予以相當之保護此種舉動吾知其必外起可注意之發展據小幡氏致外交部公牒有保護逋客乃國際習慣而在中國尤屬通行等語查此種國際習慣從前確曾有之但從未有人承認其爲國際法之一部也荷蘭政治法律家格羅歇思氏謂此乃一種讓與權誠哉其言夫此習慣發源於外交人員房屋享有治外法權哉其言夫此習慣發治外法權者乃虚搆之詞近時其效力已極有限制自十八世紀末葉以還世人已明白規定所謂外交人員居處所享之特權僅於外使之獨立與外使不可侵犯之尊嚴及其公文案册不可侵犯之尊嚴有需此特權之必要處始能存在焉外使居處之特權其範圍廣狹已有如是之限制矣外交人員房屋之被視爲不在駐在國土地之内僅達可使上述特權發生效力之限度外交人員之特别權利非漫無限制中國自己曾爲此限制所扼讀者當尚有能記憶之者一八九六年孫中山在倫敦被誘入中國使署致被拘留擬解回中國當時中國使臣向英廷抗辨曰中國使館爲中國土地英政府無權干涉之但英政府卒出場干涉救出孫氏今者日本所嘵嘵爭辨者卽一八九六年中國使無反對駐在國政府志願而保護政治犯或他種逋客之權此乃自十九世紀開始後以至今日國際通行之一定習慣也外使固不必拒絶此項逋客之辟入但於駐在國政府請求引渡時即須交出其人如外使拒絶此請則除涉及攻擊外使本身之舉動外駐在國政府得施行任何方法以誘令該使交出逋客也此事地位如是吾人甚望日本迅速了解所謂予政治逋客以正當保護意在反抗中政府者乃完全濫用外使居處特權之舉動也　　第二節曰上篇係某法律家來稿其於日使舉動之不合法已詳説無遺就政治言此種萬目睽睽之舉動不獨不合法且亦愚昧無匹神欲所殛者先自發狂其此之謂歟吾人固未能確料日本軍閥之傾度覆乃指顧間事但日本軍閥却倒行逆施自求傾覆凡各使署除日使署外皆約束其國人嚴守中立雖外人飯店亦不許容留政治逋客而中國全國團體無不函電紛馳請外人勿加干涉即日本自己亦屢發莊嚴之宣言聲明日政府與其人民皆不予安福以任何之扶助乃日使署今竟公佈卵翼小徐等安福罪魁是亦異已試問日本盲目執政者行此舉動將何以融合其氣竭聲嘶辯白中立之説乎豈以爲世人皆愚不知其矛盾乎日本當局公然認萬人唾駡之安福爲同類蔑視中國罕聞明白切實之公論其亦知此種行爲將使其在華商人遭逢何等待遇乎日本報紙常責人誤會其國今日本之庇翼安福逋客旣非謡言亦非議論但純係事實而日使自己且公然承認之然則日本將何以指此事所引起之公憤爲異乎日本報紙尚能眞以東京所發種種否認徒供中國笑柄爲異乎今報紙又載有日人否認招募鬍匪作亂之説吾人固願信招匪作亂一説荒誕無稽果如日人之言但華人决不信日人之否認也蓋日人之否認屢次不已而證諸日本軍閥之行爲則與其所否認者輒大相逕庭斷非否認所能掩飾如保護安福罪魁即其一證也吾人固不作中國將施强力拘捕小徐諸人之想北京政客無論犯何大罪苟有充足資財則到處皆可逃生故以實際言其在日使署與否皆不成問題惟對於中國所施之辱則不可忽視之似中國今有一極好機會可要求撤回日使小幡視之爲中國不願招待之人物庶小幡得如保護張勳之荷使被召回國此後日本不宜變其方針選擇少代表横暴政策多代表自由主義之駐使以收拾日本之利益哉 
[日人之北京政局觀]  
　　日人通信社十二日北京電云外交財政敎育三總長未就任今日未開閣議以致各部次長尚未發表但就大勢觀之似將决定如左交通次長江天鐸陸軍次長丁錦財政次長潘復或曲卓新農商次長高凌霨敎育次長袁希濤或湯中外交司法内務海軍各次長不動　　十三日電云據某方面消息直系因推薦閣員失敗吳佩孚已赴河南與馮玉祥李奎元等聨合謀對抗之策竭力與研究系聨絡欲開國民大會又傳説因第二十八師已離京奉天軍之兵力稍薄直系或將乘機有積極行動亦未可知云云但曹錕之態度沉靜故將來之變亂尚難逆料　　張作霖今日與日本新聞記者團會見張氏語曰曩雖力謀調亭時局但不能如願不得已而出兵現在新内閣已成立故將來之對時局策當悉任諸總統及總理對於和議問題除兩廣方面外當與唐繼堯折衝至國民大會則不成問題似有外國人等在吳佩孚之背後從事種種敎唆又此次日本使館之聲明收容徐樹錚等九名余殊不解或將因此面起國民之反對運動亦未可知也據愚意當然無聲明之必要余現留約三萬之兵於京師將於一星期以後回奉天云云 
[舊政黨活動之觀察]  
　　字林報北京訪員哲白特氏八月八日通訊略云和平改革以饜民望之機會今已日見其少張作霖强佔權勢之危險雖似較減而舊政黨乘機活動之氣象則漸顯著張作霖現正履行其撤兵之言吳佩孚現爲中國最陰險政黨之説客所圍繞靳雲鵬現聨合新舊人物徐總統現保護其友人即安福部之魁首雖總統容許警廳作出一種搜捉罪犯之認眞形式但其所搜捉者乃總統卵翼下安福魁首之小走卒耳種種事件皆有順利進行趨向解决之勢而此解决者可使軍閥與專門政客澈底滿意但絶無吳佩孚所爭中國民治之意味也此中設謀進言者大半爲從前以進步黨著聞之人物此黨名稱歷史與性質當爲留心民國史者所深悉茲略加詮註庶此黨在今日時局中之地位得更爲人明悉進步黨乃集懦弱無遠慮但頗敏捷之人而成其黨員皆從他黨脱離而來常喜爲大人物奔走以換取政治上些須利益袁世凱與段祺瑞皆始用之而終棄之袁氏利用之以解散舊國會阻撓制憲當時中國所僅有之幾點民治微光進步黨領袖欣欣然踐滅之而得少許褒奬便沾沾自喜張勳復辟未成進步黨擁段氏爲迪克推多但終被軍閥指棄蓋軍閥厭其背後毁謗也進步黨旣失勢安福部遂繼起小徐前於友人責其與親日派家故不得不交納新黨進步黨旣不見容於專制派乃自覺可告無罪於國人去年於民氣沸騰之際唱急進主義冀於政局中闢一進身之新徑當學界運動開始之初在京組織國民外交協會極力運動學商兩界加入指揮該協會者爲林長民而翼贊之者爲熊熊希齡該會成立甫及一星期學商兩界已洞悉其性質相率棄之該會遂無事可爲迨在學界運動之中進步黨又出場矣今年吳佩孚倐然崛起政局機會一新方戰事進行時進步當員在津運動入曹鋭曹錕之幕充當謀士即吳佩孚幕中至少亦有進步黨員一人近曾四出活動冀以熊希齡組閣但未成功後改提張一麘張屢晤吳佩孚陳述計謀北京各黨之復古政客皆恃張氏蒙蔽吳佩孚使不知北京之眞相且阻止其與軍閥間之衝突焉星期四日吳佩孚本擬回鄭州與其屬員會商大約且擬會晤馮玉祥協商如何可實施其改革計畫之策其時北京已推測紛起謂軍閥贊同總統反對吳氏主張决裂將見夫靳雲鵬之回京曹汝霖陸宗輿之免議與夫曹錕張作霖來京時與段祺瑞間之謙和雖途中夫役覩之亦知北京所改組之政府咸視吳佩孚爲政治中之極危險份子苟軍閥舉措不得法則喋血京畿之慘劇將再作矣曹錕前在津扣留吳佩孚張作霖之通電擬掩飾此中眞相今在京見謡言甚熾知不可不請吳佩孚入京以靖謡言乃催吳赴都星期五日吳氏果至未幾即去仍擬赴鄭州吳佩孚在京與張作霖靳雲鵬會商之情形今無從知之據直奉兩方面云會議甚爲和平並謂張作霖甚器重吳氏又有特别委員赴各使署宣佈張吳交歡之消息北京報紙且有各督軍贊成吳氏國民大會主張之説凡此消息其信然乎得勿進步黨員見吳佩孚於車站而告以若是乎吳氏此番之勝利其能有福於中國與否將視吳氏是否輕信此言而定也張作霖現運兵出京步隊已開赴奉天砲隊亦徐向天津出發張督殆履行其前言歟吳佩孚之所可畏者在得國民助力然苟無一番烈烈轟轟之舉動則吳氏不能鼓起國民之熱忱仰賴國民之財力苟無敵軍爲其施攻之目的物則吳氏亦不能作烈烈轟轟之舉動凡此情形督軍等籌之熟矣於是奉軍退斾所以除吳氏施攻之目標也吳無敵軍在望則不過一初出茅蘆之政治家與久有經驗且有力量之復古派團體相對抗耳和平時代吳氏當然不能無餉養兵將來受制於人亦易事也他日政府改組告成安福餘孽猶在必能運動靳總理徐總統使吳氏無養兵之餉而進步黨且可供人利用使吳氏陷入政治陰謀而損其國民之信用也以上云云爲吳佩孚戰後政治中之現在地位吳氏初入政治舞台除戰鬥而外尚有他種能力否此乃國民所注意者也苟吳氏能自超拔出於現有地位則中國可慶得一眞正偉大領袖矣否則隨政治作用而終歸埋没則中國歷史中徒有其熱心有餘心思不足之名而已 
[國民大會促成會出現]  
我國每遇一項重大問題發生必有一班失職之官僚及變相之政客伺機而起組合團體以圖發展一黨一系之勢力而時局前途反爲之生出許多障碍即該團體之自身亦鮮有良好結果此次國民大會之倡議乃解决國事之根本辦法爲全國人人心理所贊同者旣稱國民大會當以眞正國民之意見爲標準萬不容一黨一系所把持以致空有國民大會之名而終爲一班齷齪官僚無恥政客所利用近聞有人在中央公園籌備國民大會促成會其性質如何吾人旣未加調查不欲有所評論惟望其不踏先前各會之覆轍尤望其不爲黨系所利用則此會之組織未始非國家之福也特錄其簡章於下（一）名稱本本定名爲國民大會促成會（二）宗旨本會以促成國民大會爲宗旨（三）會務（一）以至短時間促成國民大會之實現（二）研究關於國民大會一切問商以供全國人之採用（三）以文書或演説喚起國民對於國民大會之注意（四）辦理本會其他一切進行事務（四）會員凡滿法定年齡具有資格者皆得爲本會會員（五）經費本會經費由會員及贊助人自由捐助（六）期問本會於國民大會完全成立時自行解散（七）幹事本會幹事分爲總務文牘編輯會計交際五股總務幹事暫定十八人任本會開會事件並其他雜務文牘幹事暫定六人事件交際幹事無定額任邀約會員并接洽外賓事件編輯幹事暫定爲六人任一切編輯事件（八）開會總務幹事通知開會關於各股事務有協商必要時得開各股職員會未開會時由總務幹事認爲有開會必要時或會員十人以上促議開會知會幹事臨時推定主席一人表决議案由過半數取决可否同數時主席加入表决（九）地點本會地點臨時另定（十）附則本章程如有修改必要時由會員十人以上之提議依大會通過之 
[京聞擷要]  
呈請恢復地方自治自吳子玉將軍提出召集國民大會解决時局問題各地方公民團體羣起響應前日北京巿民又上書總統國務院及内務部請恢復地方自治以保持民治精神其内容略謂竊維民爲邦木本固邦寗古有明訓民國成立尤當首重民意我國創辦地方自治以來成效卓著嗣因袁氏謀設帝制摧殘民意安福禍國又復假藉民意以肆陰謀今戰事告終與民更始巿民等特請政府准予恢復全國地方自治機關造就眞正民意以符民治云云運動取消軍事協定魯省議會議員原有十六人在京近又有杜應斗尤健三吳君仲等三君來京要求政府速令屈映光交卸並促靳翼青將中日軍事協定從速取銷聞政府已令田督暫兼省長第一事已不成問題該議員刻正積極從事於取銷軍事協定之運動矣張使對於國會之意見某方面消息云張巡閲使對於解决時局問題於新國會方面確未主張立即解散聞其所持理由一爲新國會改選在邇若再多此周折恐另生枝節一爲安福議員刻已聲明於安福無關嗣後定能與中央同一聲氣一爲若驟然解散一切政令由中央命令直行於共和政治不甚合宜段合肥之處分問題當曹張等尚未入京之初曾要請東海安置段合肥於湯山主張頗爲堅决咂以東海力爲説情並願擔保一切此事因漸見緩和近聞曹張等亦不甚堅持卽合肥態度亦頗鎭靜殊自悔用人不當以致聲名墮地故合肥處分問題似已無形消滅外傳將褫奪其勳位勳章之説尚非事實但聞吳佩孚出京後旋有電來請政府安置合肥不可過於瞻顧而西南方面尤以此次戰事責任之所在對於合肥多所責備大有不肯放鬆之勢或留待異日討論南北統一問題時併案辦理亦未可知引渡禍首之商榷第一批禍首十名匿居交民巷迄今尚未緝獲聞曹張兩使以彼等禍國殃民罪在不赦設竟任其逃亡則國家刑章直同虚設故日前聨席會議兩使一致主張由外部向駐京使團要求引渡嗣經大衆討論結果决定先由法庭偵查罪證提起公訴然後再與使團交涉引渡以符法定手續現京師高檢廳已着手辦理想彼等罪案成立後外人亦無從曲庇也 
[外報紀鹽商反對恢復場運局]  
字林報云兩淮運司向有附屬機關名場運局者由運司委正副局長二人管理局務局中一切開支皆由場運商供給每年至四五萬元之巨其職務僅代鹽商與運司承轉公牘而已最可怪者運商應付場商鹽價皆由局轉發場商該局遂利用此欵存放生息以自肥致場商應得之價有被錢莊倒欠者有被局長懸挪者稽核總所干會辦廉得其情并以該局未列官制實屬非法機關早有提議取消之意前任運司段永彬恐外人之干涉故有飭商改組之令至取消之日止綜計虧蝕商人鹽價約十四五萬元之巨鹽商爲免除後患計忍痛吃虧遵將該局改爲場運食商總事務所現任運司文龢到任後亟以恢復該局原狀爲當務之急商人對於此局受累已深甫經取消又欲恢復以致全體反對有相率停止營業爲最後抵抗之宣言查兩淮鹽税關係外債至巨如果激成停業不獨影響鹽税之收入亦且釀成湘鄂西皖之鹽荒在運司欲恢復此機關未必卽存有侵蝕商欵之意然商人鑒於前車亦何能不存疑慮之心也 
[尚有要聞二及地方通信轉入後頁]  
雜評一 
[攻閩（默）]  
自安福去而所謂南北者益接近北換總代表而南歡迎南議出師援直而北感謝北之新靳閣方針以圖統一爲首務南之岑陸亦有南北將成一家之言是則和議但有成功而無决裂可斷言也然而今日忽有攻閩之説何歟南進行攻閩而北置之不問者又何歟豈南方之意必先爭得地盤而後和歟抑以閩爲安福地故代剷除之而與和議無關歟由前之説南北之界限仍深由後之説南北之界限已泯究何爲而攻閩不能不令人無疑也 
 
 
 

Page 8

 
 
　　中華民國九年八月十四日星期六 
國内要聞二 
[王揖唐撤換後之和局]  
　　北方議和總代表業已以李易王惟此次僅以院令發表近聞此後議和方針决不取上海和會之形式一任李總代表相機辦理對於温宗堯氏認爲岑陸方面之總代表故關於岑陸方面之議和事件當然與温氏接洽至孫唐方面則以滇督唐繼堯之態度尚未十分明瞭故是否仍與唐紹儀總代表接洽一切尚須待唐等有如何確實之表示再定應付之方法大約此後和局對唐對温將雙方并進而爲局部之和也聞政府對　應付南方辦法日來極力研究最近擬定數種手續（一）先行設法不令唐繼堯在川組織軍政府及遷移國會（二）仍聨絡岑西林陸武鳴解决一切爭議（一）將西南各處激烈份子分途解化以便爲具體的結總謀和 
[吳佩孚由京還鄭紀]  
　　吳佩孚師長於六日由長辛店行營乘車入都帶隨員二十三員衛兵三百二十人機關槍四架東海派王齊勳等歡迎吳與寒暄並致謝辭即分謁曹張靳向公府報到惟並未請見吳即日晚返長辛店其原因由沿京漢路皆有直軍分駐須親自視察一遍以肅軍紀且以己身本一師長若參與大局易啓武人干政之嫌曹使又係自己長官本可代爲主張一切故怱怱出京八日晚吳遂翩然蒞鄭事前絶無消息趙督即電﨎駐鄭稽查長馬鴻恩代表歡迎鄭縣方面政界由王知事領銜商界由商會長石懷玉領銜紳界由公欵局長宋庚辰領銜學界由勸學所長李頴領銜路界由車務處長高鹿鳴領銜在車站客廳鵠候歡迎是夜一句鐘第三師長一第八等混成旅及鐵路各警察先後排隊至站各界已先齊集繼而王孝伯閻煥文兩旅長偕李倬章參謀長率團營連排各長并第八旅王子西參謀長至站旣而吳師長乘專車進站但聞鼓號齊鳴又見紗燈高照投身着普通軍衣黄呢大𣰉態度極爲謙和各界脱帽鞠躬吳一一答禮即曰（我們可到棧房坐坐）因欲下榻華商賓館（爲後路總指揮軍政執法處）適靳雲鶚旅長以汽車迎候乃與各軍長同乘汽車直冋第三師司令部（彭城里徐占鳳將軍故宅）叩謁者絡繹不絶弁目婉詞謝曰（師長兩夜未睡乘車到此又須與旅長議公請於明天再來何如）各機關代表因議於次日上午十一時晋謁祝賀以表愛戴之忱説者謂吳師長不憚長途跋涉倐爾來豫其中未必無重要問題也 
[鄂人對於國民大會之觀念]  
　　自吳子玉師長主張召集國民大會以來聞鄂人之首先贊成者則爲武漢各界聨合會又聞有舊國會議員由粤回鄂亦擬運動招集近日又有省議員屈佩蘭等及鄂紳李開侁等數十餘人已通電吳氏亟欲組織國民大會以爲其後盾但此舉手續未免太繁蓋由全國各界聨合組織之國民大會或有眞民意存焉若由某議員等少數人貿然召召集之其爲鑄造之民意可知恐不免受人非議也又有湖北各界聨合會及武漢學生聨合會亦致電吳師長發表意見因詞長不及備錄 
[南京快信]  
　　廣州軍政府昨來電承認李督爲北方和議總代表惟李督態度冷靜聞仍電京堅辭　　李齊兩長昨電京賀靳閣報傳王克敏運動長蘇某社一部分省議員昨電京反業並表示主張蘇人治蘇又財廳長問題省議員陳大猷張福增等主張請求召集臨時會現簽名蓋章者已有二十餘人　　齊省長呈府院蘇省賦額偏重擬請援案核滅院批交内財兩部核辦　　海州白寳山昨派人運送新兵七百餘名來甯李督因時局平定擬給資遣散　　財廳昨委張鳳瑞王瑲赴吳江金山太倉嘉定寳山江陰靖江宜興金壇溧陽等縣息借冬漕　　歡迎美議員聞報銷二萬餘元省議會費七千餘元兩淮運使段永彬之去職有謂其被逐者有謂其捲逃者實則段於此次戰事起時倉卒赴滬搭海輪赴津闔署人員走避一空軍民兩長聞報會商結果會委文龢暫代此淮運使更迭之眞相也爰補紀之　　省署昨日牌示常熟縣知事朱元樹飭赴本任丹陽縣農會電稱范知事擅自處分積榖乞維持李齊兩長以此案節經分别電令該知事明白具復在案現尚未據復到復又電令該知事迅即併案呈復矣地方通信 
[松江]  
　　楊巡長因玩公紀過石湖蕩附近日前發現蝗蟲由楓涇巡官尹伯華農會長吳履剛先後呈報縣署嗣又由五庫巡長楊光德報告鼐清迨縣署更委吳會長復查見蝗蝻迄未絶跡領袖那警佐因將該巡長記大過一次以爲玩公者戒　　國語研究會職員會紀國語研究會自正式成立後於十一日開職員會議定分四股辦事每股設主任一人股員各五人當塲推定錢佐伊爲演講股主任倪宗伊爲調查股主任袁瀛爲事務股主任朱廷珪爲編輯股主任更公推耿公達爲名譽會長由會具函敦聘至研究之期每週日曜舉行而以月終一週爲常會期云 
[蘇州]  
　　緝私劉統領到任新任緝私統領劉之潔前因事米能到任茲劉又奉李督軍調令飭即迅連到任山劉轉知護理蘇屬緝私統領薛萬有團長十日山薛團長親將印信文卷賫送來蘇劉統領即於是日在惠中張館接印視事翌日赴省謁兄軍民兩長面稟到任情形十三號向蘇現該統領辦公處暫設城内滾繡坊各聞日内即須出巡各防地云　　部令保存古跡吳縣公署奉省公署訓令云准内務部咨查變賣官産收入雖繁　保存名勝爲文獻攸關自應兼籌並顧兩不相害本部近查各省值此舉行標賣結束之時只需查出有屬官産並不問其是否名勝古蹟往往估價標賣以應規定比較似此不但减價名勝且與標賣官産之旨顯相背馳本部現已會商財部酌定辦法凡各省城垣内外以及道縣之一切名勝古蹟一槪不得估價標賣其環週或有樓閣臺榭以及池塘地基即屬年深代遠荆棘邱墟亦不得藉口變廢除由財部電令各省財廳遵照外合行咨請轉飭遵照等因除分行外令仰遵照辦理云云　　預算内之契税問题吳縣公署前以九年度地方費預算收支相抵不敷邀集士紳開會議决忙銀每兩帶徴附税兩角契税每百元帶徴選舉經費一元呈請財政廳核示嗣奉指令僅允忙銀帶徴一角契税不允帶徴復經集議重申前請迄尚未奉核示茲温知事以九年度開始已逾一月各項設施均須按照預算執行預算一日不定即各項均受牽制爰於尤日電催財政廳請速核准令遵云 
[無錫]  
　　何來成羣蚱蜢光復門外馬路一帶十一日下午八時及十二日清晨忽有成羣蚱蜢由北向南飛來有飛翔空中者有飛人該路一帶店家飛躍不已者各店家因其可厭捕而殺之調查光復路一帶每户各約收捕半升成一升之多未知主何徴兆姑誌之以質諸昆蟲學家 
[常州]  
　　質問俞紀琦調任財廳之來往電武進縣商會致李督軍電南京李督軍鈞鑒省長以議會咨請查辦之俞道尹調任財廳此舉聞與民意激戰人民揣測出於鈞座　意大局未定蘇人仰望我督軍者甚　乞宣示眞相以釋羣疑豈獨江蘇之幸武進縣商會會長錢以振即魚督軍復電武進縣商會錢會長曁會員諸羣鑑魚電誦悉此次廳道對調事在本省戒嚴時期其時軍事方與大局危急胡廳長本他調待交人員迭據瀝陳衰病懇予交代情形竭蹶勢難叩留維時但求熟習人員暫濟眉急又當南北交通斷絶不能待命中央因准省長兩次來商以胡俞互調藉資熟手本屬一時權宜之計俟時局稍定自當察盾情形呈候中央核辦也特復李純 
[揚州]  
　　淮關監督屢新淮關監督陶魚澄去任遺缺出軍署調鎭江關監督冒鶴亭繼任茲悉冒已抵淮接事並委鎭江萬金樓旅館主人劉廣炎充任總務科長云　　呈報截止平糴揚州平糶局開辦已及一月近以新榖將次登場而購存之米亦經傷馨由該局理事呈報縣署於十三日截止 
[鎭江]  
　　各洲發生時疫日來天氣酷熱所老洲各地發生吐瀉交作手足拘攣之時疫起於子午二時者更難救治以新洲二橋王村各鄉爲最盛居民大起恐慌現各設法預防矣　　冠蓋往來錄北代表施愚日前偕郭春森章太炎山滬赴寗晋謁李督後昨乘夜車過鎭赴滬駐滬意國領事羅斯氏昨山滬過鎭到寗赴津新調浙江郵政管理局長麥工亦於十一日乘午班火車過鎭赴浙履新 
[南京]  
　　寗一女師中學錄取名單江蘇省立第一女子師範學校中學科錄取新生案九年八月十一日發表（正取四十一名）桂秀君陶復明李淑芳史錦屏李蘭英胡鍾秀蕭運如熊天荆彭兆楨李舜英陶佩蘭孫蕙香史册光濮鎭生高亞陸王經峨馮緯滕敏吳慧貞胡毓蘭徐淑賢孫多芳王峻德范麗生華達許藴孫毓桂劉玉英徐智羣周汝芬趙克全程秀珠顧筠笪崇權張緒坤夏祥如狄小瑾汪勤智顧憲蘭張瑞錢慶釗（附屬小學校保送免試生一名）吳克請（師範本科一年級轉學生二名）楊春芳陳婉貞（備取生三名）王寳書沈贊平洪鳳梧　　學衛講演會近訊南京學術講演會監工員高毓浵呈報築圖式規畫地址以中正街　萬壽官爲宣該處本係官地旣無購置之繁費而且地點適中面積寛廣尤屬合川並酌擬建築洋式廣廳一座以能容二千人取十爲度兼用鐵木水泥石灰油漆等料但取堅樸耐久不以華美爲程預計約需銀二萬四千七百九十元右零再者原有萬壽宫殿座雖稍形殘缺尚堪修補棄之固屬可惜拆毁亦增勞費擬仍存此殿座略事修葺四面開牕即可作常會之用連日修理外牆正門鋪地等項費用約需銀五千二百元擬請鈞座鑒核撥銀三萬元發下領到後即行招工投標尅日興工毓浵遵令監視工程務期工料堅實欵無虚糜仍儘預算數内撙節動用將來畢工結算如有盈餘即行繳呈以生以欵所建會廳擬仍定爲軍政界聞會公用惟學衛講演會籌議發起應許其優先借川其保管之法俟竣工再行擬呈候核聞李齊兩長已准如擬辦理所需建築費銀三萬元已令財廳核撥濟用矣 
[嘉興]  
　　時疫蔓延近因暑熱過甚發生一種惡劣病症初起時頭熱腹瀉口不發聲不及一週即斃醫家束手無策此症以西鄉一帶爲嚴盛現已蔓延五六里之廣人民刻各研究預防方法云 
[湖州]  
　　國語講習會開講吳興勸學所附設國語講習會原定八月一日開辦茲因敎員嵇亮臣甫於八日到湖故展期十日開講是日到會聽講者五十餘人縣知事亦委第三科長徐眷丞代表蒞會云　　工塲發達觀湖屬工塲事業之發展首推烏鎭摇經工塲次馬要朗冰紡織場資本均甚雄厚近又有江蘇省立第二紡織工塲特派唐貫經來湖晤縣知事商榷在湖設立分工塲專織絲光提花羅緞閃光嗶嘰以及各色綫呢絲紗文明光布等現已派鄭禮門駐湖籌辦矣 
 
 
 

Page 9

 
 
   
 
 

Page 10

 
 
　　中華民國九年八月十四日星期六（申報第三張）舊曆庚申七月初一日（十） 
本埠新聞 
[歡宴法前總理隨員紀]  
　　前晚八時中法實業銀行副行長康恩君及法人蘇永理君假座該行行長住宅設歡迎宴爲法爲國前總理班樂衛君之隨員法國通儒院通信員及巴黎大學法科敎授馬單君及法國國家路礦總工程師那達君洗塵並柬請商學界人士共集一堂酬酢往來極盡賓主之樂與宴者法人方面有法國商務參贊乃德君法國副總領事葛邦禮君法國工部局學校校長高博愛君華人方面有宋漢章陳光甫席尤功李馥生孫景西張溥泉李拔可謝仲笙陸伯鴻陳文鑑趙晉卿吳洗戈朱魯異謝福生諸君席間馬單君演説大意謂目下中國武人干政殊非前途之福所可喜者一般商界人士辦事有充分之精神將來必能刷新政局之陋習也卽如當歐戰進行之際法國政局之操持莫不惟商人是賴商業足救國洵不誣也那達君演説敝國前總理到貴國觀光其宗旨不外鞏固中法兩國之邦交俾兩國在敎育上商業上互相提携鄙人對於中國抱極大之希望但爲目前救急計則管見所及者有三事（一）森林宜速整頓有森林不獨可免水患且可禦旱災中國如長此不關心則黄河爲患於前長江終且貽害於後也（二）財政支配必須名實相符（三）行政人員須有責任心法國商務參贊乃德君云中法親善當先從中法合資興辦事業着手中法實業銀行創辦人伯努君慘淡經營組織該銀行以推廣實業爲前提今日該行甚爲發達未始非伯君計劃周詳有以致之也華賓中張溥泉吳洗戈謝福生等皆有簡單之演説大致係贊揚法國共和民治之精神希望對於中國之建設事業加以道德的援助並謹祝兩共和國萬歲迨散時已鐘鳴十一下矣并聞馬那二君定於今晨（禮拜六）參觀商務書館印刷編譯兩所而班前總理亦將於下禮拜蒞滬云 
[請實行懲辦罪魁之公電]  
　　江蘇省敎育會等八大公團昨致北京電云北京大總統國務院外交部司法部鈞鑒報載日使有容留九罪魁之通告輿情至爲憤激查該罪魁等均係侵吞國帑畏罪搆亂顯爲刑事犯無疑他國若可庇護則國中盜賊將無一不可求庇於外人日使此舉絶對不能承認英法美三使主持公道已有表示政府若以國際慣便要求引渡日使豈能違列强之公論獨冐不韙公府過持寛大一二次發表之罪魁均未能盡快人意甚至罪狀昭著全國認爲賣國之陸宗輿曹汝霖章宗祥等尚在漏網之列而業經宣布之罪魁無一人不逍遥法外旣無以平全國人心之憤復無以慰討逆諸君之望應請將日使容留之九罪魁卽日要求引渡并將陸曹章等罪狀從速宣布俾國民不再疑公府有曲庇罪人之嫌而國法亦不致爲私情所左右全國幸甚江蘇省敎育會上海縣商會上海縣敎育會寰球中國學生會中華職業敎育社華僑聨合會基督敎救國會上海救火聨合會元 
[上海學生會致吳佩孚電]  
　　上海學生聨合會致保定吳子玉師長電云子玉師長大鑒先生討伐段徐功在民國然此次討逆聲中亦惟先生能孚人望若張作霖輩與皖系軍人直一邱之貉耳先生達者願爲進一言安福雖遭解散而非法國會之名義依然存在段與小徐雖解兵柄而徐世昌坐擁非法而得之大位仍自爲其偏安之總統其尤甚者曹陸章三人國民異口同聲斥爲賣　賊亦爲先生所要求嚴懲者而居然不與罪魁之列張勳爲復辟禍首而今則有用以督皖之説國民大會爲徴求民意之正當辦法民意皆趨於此先生特公言之耳而徐靳張曹即因此而有所不滿於先生凡此種種皆足徴先生討賊之功固猶未竟也賊國家者何止段與小徐何止安福黨先生所統之軍而自命爲國軍者則爲國効此其時也加鞭猛進是所望於先生上海學生聨合會叩 
[舊國會在滇議决取消岑總裁]  
　　昨日在滬西南要人接雲南佳日來電通告已開兩院聨合會議議决取消岑春煊總裁職務原電照錄如左　　吳議長轉孫伍唐總裁王代表鑒虞日兩院聨合會萬議員鴻圖等提案岑春煊毁法誤國亟應收取總裁職務案當付討論全體可决除電西南護法各省外專此奉聞并請通告各國公使爲盼參議院議長林森衆議院議長吳景濓副議長褚輔成佳 
[撤消戒嚴之通令]  
　　松滬護軍使前以本埠謡諑紛紜爲保護安寧起見曾經於軍事區域頒佈特别戒嚴在案邇因地方安靖謡言亦已漸息特别戒嚴自當取消故於昨日通令所屬駐滬水陸各軍警一體遵照撤消戒嚴矣 
[廣肇公所贊成國民大會]  
　　昨日下午六時廣肇公所開特别會議由馮少山主席對於吳佩孚師長提倡國民大會事一致贊同陳澤民提議應推舉代表若干以便聨絡各團討論進行方法唐耐修和議公推黄伯平馮少山羅芹三陳澤民霍守華馮溢源吳冕伯梁傑庭李次圖蒙會文黄鴻鈞諸君爲代表全體通過 
[學商公會贊成國民大會]  
　　上海學商公會同人對於吳子玉師長所主張之國民大會極端贊成前日該會各職員在小南門外水神閣事務所集議會務爲將來加入選舉之預備並聞訂期下月内行開全體大會徴集衆意共策進行云 
[租界印花税之實行與討論]  
　　聨合通信社云本埠租界徴收印花税一事曾經商民反對已見各報昨會審公廨發出通告謂已經領事公會認爲有效凡租界内一切訴訟各件字據自通告日起倘不遵照章程黏貼印花即不認爲有效云云官廳方面對於印花税勢在必行而商界方面認爲目下情形實無餘力擔負昨日山東路商界聨合會董事徐時隆鄭鷓鴣特向總聨合會提議請開會討論原函略謂租界施行印花税一事前經總聨合會及滬上商業團體積極反對曾得前交涉使楊小川許可工部局亦有取消之議乃近日租界當局忽又重申前議未免置輿論於不顧敝會認此事關係全體商民負擔似應貫澈初衷堅持到底如何對待即請開會討論爲盼 
[五團體公擧張詧任江蘇省長]  
　　茲有中國漁業公會等五團體曾致北京大總統國務院一電力推南通張詧爲江蘇省長爰錄原文如次北京大總統國務院内務部鈞鑒江蘇省長齊耀琳金陵道尹俞紀琦違法殃民蘇人切齒曾經被省會彈劾咨請查辦在案茲乃乘政局變動彈案未結之際該省長竟擅任俞長財廳以爲竭澤而漁之計等蘇省爲獨立之邦視命吏爲囊中之品按之約法規定顯侵總統職權徴之政治原理不啻與民宣戰中外騰笑輿論譁然現省議會　開臨時大會等議最後對付方法結果如何不難　斷獨是齊旣禍蘇令人有談虎之懼倘後來者仍是一邱之貉蘇民將何安枕惟蘇人治蘇最合民治旣能洞見情意必可造福桑梓伏查通南張嗇老之兄張詧道德文章海内宗仰精明强幹勇於治事且於德模克拉西主義研究有素試觀其小試之南通不啻成績之標本况復老成碩望伏歷雄恣旣無政客捭鬭縱横之技又無官僚敷衍之失果能使其長蘇必可發展省政推規範之縣成規模之省除官僚之窟爲民治之區務望中央爲地擇人勿遺在遠即予免去齊耀琳特任張詧爲江蘇省長藉慰輿情而副衆望江蘇幸甚國家幸甚中國漁業公會中國公學校友會通如同鄉會民國法政大學同學會持平律師團王詢王開彊等文 
[俞紀琦就任蘇財廳長令]  
　　俞紀琦調江蘇財政反對風潮極形劇烈并有主張不借冬漕者然昨日本埠各該管轄機關已接得俞之就任訓令矣原文照錄如下調署江蘇財政廳在任金陵道道尹俞爲訓令事案奉督軍省長會令調署江蘇財政廳廳長等因奉此茲於八月六日准胡前廳長將印信文卷等件咨交前來本廳長卽於是日接篆視事除呈報分别咨行外合亟令仰一體遵照 
[寳山反對新財廳長之辦法]  
　　主張緩解借漕寳山巿鄉經董聨合會反對新財廳長决議不借漕致各巿鄉經董函云敬啓者日前縣署會議借漕事已决定按照上年成案辦理但近時迭據各處來函以新任財政廳長不合法律手續中央正擬徹換本省士民亦正在函電紛馳深恐此次借漕徒供私人揮霍應暫緩解廳希爲一致主張妥商辦理等情爲此據情轉達如蒙同意擬俟本届常會時公决辦法呈縣聲明是否有當至希裁復爲荷專此順頌公綏 
[童子軍全省敎練員會紀]  
　　昨日（十三日）中華民國江蘇童子軍聨合會開全省敎練員會上午八時半開會由該會正總敎練員顧拯來君主席先由主席報告本年會操因江蘇省立學校聨合運動會縮短會期不克加入故本年暫停一次又調查考騐各縣童子軍事滬海蘇常二道由沈同一君前往金陸徐海淮陽三道由顧君前往現均竣事報告畢改選正副總敎練員分兩次投票並增加副總敎練員爲五人結果顧拯來君得十一票當選爲正總敎練員沈同一君姚麟書君各得十五票王英超君得七票戴企留君得四票章君疇君决選得十票均當選爲副總敎練員（章君係同票三人中兩次復選當選）次討論各處提議案（一）服裝顔色應歸一致案議决由各縣聨合會徴集本縣各團原有服裝顔色送由省聨合會幹事會决定何種顔色通告各縣照辦（二）整理其他徽章案議决按照本會章程取締（三）各級課程修畢時限是否宜規定案議决規定初級一月至三月本級半年至二年優級無定限（四）各種旗語於各級課程中應如何規定案議决英文旗語仍照本會原章辦理中文旗語俟實行國語共同研究後再行敎授（五）統一各地童子軍軍帽式樣案議决與第一案併付幹事會决定（六）逐年舉行會操案議决付幹事會討論（七）舉行第三次講習會專研究優級功課案議决由本會於明年舉行第三次分科研究會議畢散會已下午一時餘是日到會之敎練員計二十九人省縣聨合會職員計十人本日（十四日）上午八時起續開大會秩序先報告次改選省聨合會職員次討論議案 
[四明公所北廠募捐告成會紀]  
　　四明公所募捐建築北廠疊誌前報昨日爲閉幕之期特於下午六時假座永安公司之大東旅館新三樓舉行募捐告成大會邀請募捐會員與報界人士到者如王正廷朱葆三袁履登周湘雲樂振葆程松聲葛虞臣等四五百人由王正廷君主席餐畢（一）總辦事處葛虞臣君報告募捐經過情形（二）董事周湘雲君報告籌備建築北廠情形（三）總團長朱葆三君宣布捐欵收到總數計二十一萬九千零十六元（原定額僅爲二十萬元）（四）王正廷袁履登兩君演説（五）商務印書館青年勵志會會員琵琶獨奏（六）絲竹合奏（七）拳術（八）遊戲至十時許始盡歡而散　　茲將該會此次募捐多數者列下（個人募捐之最多數者）朱葆三一萬分陳瑞海八千分陳延鍾五千分葛虞臣四千六百五十六分孫衡甫四千五百分朱哲甫四千二百分謝蘅牕四千分邵聲濤四千分費芸孫三千八百七十四分周雪　三千二百分（各團體最多數者）錢業公會一萬二千分長生會九千零六十九分 
[四十一路反對總聨合會]  
武昌路浙江路等四十一馬路商界聨合會爲上海各路商界總聨合會冒用五十七路商界聨合會名義通電反對吳佩孚之國民大會主張恢復舊國會事特提出彈劾案兩方爭論已有多日前日該四十一路商界聨合會又假浙江路聨合會開第四次會議討論對付方法下午五時開會到會代表二十四人由馮梓才主席報告開會宗旨議决辦法數條（一）馮梓才提出責問總聨合會宣言書一件（二）趙南公提議宣言書中尚須加上數條衆贊成當推趙南公爲起草修改原稿（三）馮梓才提出致總聨合會公函一件經衆略加修改通過（四）定於每晚八時各代表蒞會討論進行方法散會時已七時半矣 
[各輪船進出口消息]  
國内輪船甯波甯紹公司之新寗紹輪船昨日開往寗波所裝出口貨有白米一千三百餘包荳油百餘簍黄白糖六十餘包水菓百餘件其餘爲洋釘洋布紙烟鉛皮等各項雜貨太古公司之新北京輪船昨日開往寗波出口貨有白米二千六百餘包火油二百餘桶水泥一百五十餘桶粉乾二十五件藥材十二件洋靛青十餘桶青麻一百件檀香二百餘件餘爲鉛皮洋釘點銅錫機器油等各種雜貨數百餘件長江招商局之江孚輪船昨由長江開駛來滬所裝進口貨有小麥黄荳麵粉等類太古公司之安慶輪船昨日開往長江所裝出口貨有黄白糖一千七百餘包軋花機百餘箱火油三十餘桶肥皂香皂等五百餘箱及蔴袋洋紙細紙荔子乾藥品顔料洋布等類三北公司之華利輪船昨日開駛長江出口貨有火柴六百餘件肥皂三百餘箱檀香百餘包海帶菜百餘件黄白糖二百餘包餘爲棉紗鐵絲舊鐵蔴袋棗子等各種雜貨數千餘件怡和洋行之德和輪船從長江裝來小麥及黄荳三千餘包黄絲頭十大件與慶和馥隆和之箱茶三百餘件自來血五十餘桶白蔴一百數十件當日裝出之貨有大宗鋼鐵五百件啤酒五十餘件洋釘百餘箱葉二十件香烟三十餘箱火油五十箱日清公司之瑞陽丸裝來進口貨尚有横濱之鄧片菸葉一百餘件新法鹽蛋黄五十餘件粗紙一千數百件而當日裝去之貨則爲大批之黄糖港粤太古公司之鎭安輪船今日開駛香港廣東厦門等埠所裝出口貨有荳油五百餘簍黄蔴四千餘件麵粉二千餘包土布二百餘包及蓮子肥皂棉紗線襪並上海恒和泰裝往廣東廣恒安現銀四箱及花生仁等各項雜貨烟津招商局開駛烟台天津之新銘輪船昨日所裝出口貨有小麥七千餘包檀香二百餘件麵粉廠所用各種木器零件等六百餘件并水菓等各項雜貨又該局之圖南輪船開駛烟台營口昨日所裝出口貨有花衣三百餘包茶葉二千餘箱土布三百餘包細紙一千三百餘件洋靛一百餘桶白油四十簍又廣東銀行裝往烟臺交通銀行之現銀六箱餘爲鐵皮黄蔴肥皂罐頭食物洋布絲布絲綢等各貨太古公司之奉天輪船開駛烟台天津昨日所裝之貨有小麥一萬二千餘包建築原料鋼鐵並藥材紙烟茶葉柏油等各種雜貨怡和洋行之官升輪船本日開往威海衛烟津裝有小麥二千餘包木板數千塊維昌洋行之瑞典紙約四千令鋼鐵條及鐵絲一千餘件大箱電料二十餘件各種罐頭食品三百餘件汽水棕衣等雜貨千餘件福建昨日寗紹公司從福建來滬之倐興號裝來進口貨有荳油四百五十件荳餅八千塊黄荳一千九百二十包現定星期日開赴大連又昨日交通銀行有現欵十五萬元分裝三十箱運至長春及大連之交行惟裝何船運去尚未詳悉秦皇島前昨兩日開源煤礦公司之由秦皇島來滬者有廣平號英平號Hero及同安號Upolu等三輪均係裝煤來申刻在匯山碼頭之西起卸上岸大約有四千噸之譜云國外輪船中美福來洋行之惠司愛生WestIson號輪船此次自美國之西雅圖來華進口貨除八萬尺木植外餘爲建築原料之鋼條及各種鋼鐵桿條鋼板等項刻在順秦碼頭丐卸定下禮拜一開往小吕宋該公司之格里倫號Greeland業於昨晚開往美國裝去出口貨祗有茶葉六十餘噸太平洋輪船公事之貨船惠司那幹號比次由新金山來滬運來之貨係鋼板鋼條鋼片鋼絲圓桿鋼條洋釘等項多至二萬餘件後尚在虹口船防碼頭起卸昌興輪船公司之俄羅斯皇后號原定昨日到滬即日開往小吕宋香港現以途中稽遲已展期兩日改爲明（十五日）到滬矣歐亞怡秦輪船公司之格林森大號前日由倫敦來滬運來之進口貨其大宗爲建築原料之鋼條與鋼鐵板皮此外則爲惠東洋行華記洋行與海通洋行所進各種疋頭洋貨現定卸去滬上各貨後約於星期一開赴日本又有太古經理藍烟囱公司之Prometheus定星期日開往英國之倫敦所裝出口貨有大批之機器麫粉現正在駁運中至奥爾雪司號輪船已於昨日開往利物浦英公司之雷霍號亦於昨日開行往法國之馬賽日本日本郵船會社之八幡丸已定本日開往日本之神户門司與大阪等處裝運之出口貨有菜子一萬包左右其餘爲打包花及鷄蛋十餘萬英公司之瓊巴號確定星期一往横濱英印公司之日本號大約下禮拜二可抵上海十九號即開赴神户又俄國義勇艦隊之品財號定十八號開赴日本 
[友華銀行銀巿報告]  
中美新聞社譯友華銀行十三日報告云昨日倫敦銀價當地漲三先令八便士遠期漲一先令四便士紐約銀價九五又八分之三倫敦紐約滙價跌至三六四此間開巿時金鎊定價五先令十便士金圓一○七元日金四八又四分之一巿面終日穏固交易絶少交易價金鎊自四先令十便士半以至四先令十一便士金圓自一○七半至一○八無出口交易金融較堅定據今日消息美國政府又購進銀五十萬盎斯云 
[棉花收成可望豐稔]  
本年入夏以來氣候調匀暑熱及時是以農田花稻均極相宜惟略覺嫌乾鄉人皆踏車汲水茲據棉業中調查通州太倉及本縣四鄉花田皆爲産棉豐富之區近來紗廠漸多對於棉花之豐歉咸極注意預測今歲收成已有豐稔之象現花本已在結鈴之際如處暑白露時節不發生風潮必得十分年歲故日來巿上交易抛盤通花每擔二十七兩有奇本花二十四兩零據外人之觀測通花可賤至二十三四兩本花至二十兩若是花價棉織品與紗價均可有低廉之望矣 
[辦平糶請截忙銀之不准]  
上海縣公署昨接滬海道尹公署第七二九號訓令云本年八月九日奉省長齊陽代電開據松江欵産管理處總董耿葆奎太倉欵産經理稽核處董事蔣汝坊奉賢董事胡德望陳同倫金山董事蔡德綸上海欵産經理處董事姚文枬青浦欵産管理處董事蔡鍾秀川沙欵産經理處總董黄世培寳山欵産經理處董事印書畦崇明地方欵産處董事張飛熊等宥代電稱米價昻貴糶欵難籌請令滬海道屬各縣於本年忙銀項下酌截十分之一充作本地辦糶用途俾延糶期等情查本省前因米荒價漲經本署電陳中央將軍漕各米一律停運並通令各縣趕速辦理平糶將所以爲救濟民食之計當此青黄不接之時平糶自難中止應由各該縣知事體察情形就近籌欵酌量延長平糶時期以蘇民困忙銀係國家正税現又值國庫支絀萬分前據丹陽金山各縣知事呈　撥借忙銀平糶均經令據財政廳核議以正税未便挪移請飭各縣於地方費内撥借應用該董等所請截留忙銀一節碍難照准仰該道尹分别轉行知照並通令該屬各縣斟酌各該地方狀况籌畫欵項延長糶期以平米價是爲至要等因奉此除分行外合行令仰該知事即便轉行知照一面斟酌地方狀况籌畫觺項延長糶期以平米價是爲至要此令 
[呈請麫粉繼續帶征之省令]  
撥助食米平價局欵項上海縣公署昨接江蘇省長指令云上海食米平價局呈爲上海麫粉出口帶征湘振期間將滿請繼續征收由奉令呈悉查前據上海縣知事箇代電稱辦理平糶折耗大宗欵項請撥用上海麫粉出口帶征湘振款銀當經分别令行照辦并電部查照在案茲據該局呈稱此項帶征湘振期間將滿收欵無多不敷上海食米平價虧耗自係實情所請繼續征收以便撥助應候據情轉咨俟得復後再行令遵交上海縣知事轉致該局知照此令云云沈知事當已轉致食米平價局知照矣 
[無錫扣米再推代表前往交涉]  
滬上米商所辦無錫白米三萬三千餘石被阻一案各代表往錫交涉後經無錫商會縣知事贊允分批運申詎裝未及半十一日又被農會起而干涉阻止放行仁榖堂碾米公所嘉榖堂各米商據無錫行家派友趕來陳述被阻緣由後即於昨日四時邀集各米貨主會商辦法僉以前派代表赴錫縣知事商會均表示贊允始得開運今已將半數何以農會忽又出而干涉置該邑官商之信用於不顧但此事應由原議朱安生唐秀甫嚴少泉等四代作第二次赴錫之行俾結其事於是决定仍由朱安生等四人卽日起行定於今日乘滬寗火車早車前往無錫交涉云 
[鐵路局長整頓路政之呈文]  
滬甯滬杭甬兩路管理局長任小山昨上交通部呈文略云案據車務總聲稱各站商務日見繁盛惟本路車輛缺乏貨棧不敷實爲商務前途莫大之障碍爲整頓計仍以前議增加車輛貨棧等種種改良車務之法爲根本解决等語局長復查所稱各節尚屬實情除車輛一項業經奉准由滬杭甬定購備租滬寗外貨棧一項原所以濟車輛缺乏之窮現在車輛旣已定購如再不敷應用容當從長計議相機進行其餘改良車務種種辦法當飭令該總管等隨時隨事實力整頓總期商貨無擁滯之虞路政收良好之效是否有當伏乞鈞鑒云云 
[理科敎授研究會大會預誌]  
理科敎授研究會定於八月十五號（即星期日）舉行常年大會會場即在該會之理科實騐室（上海陸家浜中華職業學校内）上午九時開始至下午五時止會中備有午膳除會員例須出席外凡屬理科敎師及有志研究理科敎育者雖非會員亦可到會無須入場券其開會秩序除報告會務提議事件選舉職員外由該會總幹事吳家煦君講述淮揚徐海視察理科情形並討論此後理科敎育之改進問題吳君於本學期即往金陵蘇常滬海各屬視察凡爲理科敎師者宜乘此時機與吳君作一度之商榷也 
[昨日深夜之火警]  
昨晚一時半許法租界浦灘方面忽報火警霎時見紅光燭天勢頗猛烈至二時一刻尚未見熄聞係太古棧房方面未知確否詳情明日續錄 
 
 
 

Page 11

 
 
　　中華民國九年八月十四日星期六（申報第三張）舊曆庚申七月初一日（十一） 
[汆來廟搶米案近訊]  
　　米商南帮公所米客蔡久春朱安生等所買無錫糙米裝往汆來廟地方廣泰昌碾米廠碾白來滬行銷被該處鄉民搶去李雲卿等三船計米六百四十石一案由上海縣商會迭向金山縣交涉業經該縣拘獲搶米案犯陸蓮卿等十名押辦茲金山縣知事以原告禀詞指錢董卓然敎唆糾搶關係重大昨特備文咨請南帮公所轉知原告及船户李雲卿等赴金山縣質訊以備開庭訊追昨日公所已派代表偕同船户起行矣 
[寳山塘工搶修情形]  
　　寳山塘工開裂岌岌可危前由塘工委員朱日宣等電禀齊省長及江南水利局從速搶修茲悉水利局沈總辦據電後以現届秋潮大汛亟應趕速辦理連日親自督同縣委查勘勘得逐段搶修情形如下東塘愛字號自二百一丈起二百四十丈止育字號六十二丈起八十八丈止西塘談家浜二十五丈起七十五丈止陳華浜二百七十七丈起二百九十八丈止又二百九十九丈起三百三十四丈止又三百三十五丈起三三百五十五丈止顧降墩二百七十六丈起三百二十七丈止又三百七十二丈六尺起三百九十丈零一尺止又三百九十丈六尺起四百一丈止又四百二丈起四百七丈止又四百八十二丈起至張家宅十三丈止又張家宅薛家浜石洞北王廟尚有數大段工程最爲重要現正督率員司工役人等加工搶修云 
[杭寗兩路發售津浦快車聨票]  
　　津浦路之慢車通行已有二十餘日惟特别快車尚未行駛已誌前報近該路奉部令美議員團由津浦路北上須預備花車臥車頭等車十數輛該路當卽遵辦現美議員團由浦乘車已於昨日抵北京故津浦路之特别快車約於十五日正式行駛滬寗滬杭二路接通津浦路之特别快車聨票定於明後日一律出售矣 
[路局呈報車送美議員情形]  
　　滬寗杭甬兩路日前因美議員團赴杭過甯曾經開駛專車已誌本報茲悉此項專車除赴寗單程外赴杭係往返兩程當日兩路皆以花車臥車等九輛配成一列並以雙龍頭拖駛若照兩路定章計算需費約在一千餘元惟事前該路曾奉外交交通兩部兩飭優爲招待所費車脚准予作正開支故該路局長昨日將開駛專車及招待情形分電呈報矣 
[蓮英父禀請引渡閻瑞生]  
　　謀斃妓女蓮英案内之閻瑞生業在徐州隴海鐵路車站拿獲提解到滬押送公共公堂訊供收押等情迭紀本報昨午尸父王長發投地方檢察廳禀稱杭縣人年四十八歲現住法租界三鑫里二十五號門牌我女蓮英自遭閻瑞生毒手謀斃之後今兇犯已經拿押捕房爲此來案具禀請求備文公共公堂將兇犯閻瑞生引渡到案訊明按律懲辦以儆凶暴而伸女寃等語梅檢察長得禀後諭飭聽候核示 
[三誌法新租界之命案]  
　　高麗孩子金某年十六歲前晚糾同乃弟金賽五等四孩持刀至法新租界吳興里二十八號門牌向議員茅祖權之子茅聲煊尋仇當將聲煊戳斃而逸後由包探任水揚拘獲兩名押候訊究等情兩誌前報昨晨由西探會同包探任水揚將兩韓孩押送日本領事署訊辦並有某漆店夥某甲當晚目擊出事情形上前帮同追捕亦被金孩用刀在手臂上猛刺一下故於昨晨亦偕同原告等至該領事署作證人當由該領事略詰一過諭令將兩孩收押餘人退去聽候訂訊核奪 
[民慶里之越貨傷人案]  
　　昨晚七時許三馬路陶樂春菜館賬房四川人李鐸錦往民和　清和坊等處妓院收得菜賬約二百數十元行經二馬路口民慶里突被匪徒三人圍住將手中現洋刧去李與搶奪遭一匪用刀戳傷左肘及右足大腿等處血流如注痛倒於地匪徒即疾馳竄去及經路人喚得老閘捕房一千零八十一號華捕到來已失匪黨蹤跡當由捕雇車送李往仁濟醫院醫治一面馳歸捕房報告即經捕頭飭中西探往出事地點調查盜匪形狀務獲懲究 
[越獄犯又獲一名]  
　　盜犯杭兆其曾經上海地方審檢廳訊明判决監禁五年送往漕河涇江蘇第二監獄執行今春該監脱逃獄囚杭亦在内自脱逃後潛回阜寗原籍家内茲爲該縣郭知事訪悉飭警將杭兆其拘案訊押一面函致上海地檢廳請爲移提梅檢察長接函後立命備文飭派法警嚴漢九姚振華等前赴該縣公署將杭兆其一犯押解回申昨已抵埠立解到廳當經檢察官提訊一過諭令加釘雙鐐收押聽候起訴究懲 
[淞滬路中斃一貧婦]  
　　昨日（十三日）淞滬路由砲台灣上午十點開之尋常車行至靶子路口有年約六旬之貧婦一人在軌道中行走時車行極速不及避讓被車撞斃車至滬上由車長報告站長卽派警二人招毁地保報告寳山縣騐尸之後下午已由地保備棺收殮矣　　又函云淞滬鐵路昨日上午十時一刻吳淞開往上海之火車行抵閘北天通庵時有搭客年約五十許之老婦站立車門口立足不穏跌落軌道上頭破血流身受重傷更復滾入路側河浜中火車立即停止由車守鳴得路警到來將老婦撈起時己傷重斃命該車卽開行至滬報告站長候核辦 
[濟生會籌辦台賑消息]  
　　中國濟生會濟生隊主任陳榮華爲台屬水災奇重昨日特開臨時緊急會議由陳主任宣告此次台屬水災損傷人民無算本隊應急馳往援救以盡天職當場各隊員認定前往災區施救者計沈佩蘭許奇松鄧源和葛雄夫吳浪裘夏子輝顧渭泉姚允中谷照亭等九人擇定舊曆七月初五日起分三班前往决定由陳君領隊先將米糧賑欵實地散放並以值此酷熱之後恐生疫癘故該隊偕同中西醫隊庶可隨時救濟故刻下正在預備大宗救急藥品以便帶往云　　該會昨接浙江會稽道黄涵之來函云此次舊台屬臨海温寗四縣同遭造刼遠承貴會慨助鉅欵關懷飢溺曷勝感佩惟念災情旣重災區中又廣散放賑欵及辦理善後事宜非有統一之處不獨縣自爲政易涉紛歧尤恐支配賑欵有畸輕畸重之虞爰在該四縣適中之海門設立臨時災賑機關由該四縣笑事並道派委員曁各該縣士紳各舉代表二人會同組織並由省署遴委熱心慈善之員常駐海門主持一切業經呈奉省長電復據擬辦法具見規畫周至應准照辦等因派分浙任用知事賓鳳陽來道商同辦理現已刊就木質鈐記一顆文曰臨温黄寗四縣災賑事務所令發賓委員馳往海門會同各該地方官紳妥速籌議組織進行在案嗣後募到賑欵應由該事務所彚總支配俾歸統一現在無告災民待賑孔亟尚祈貴會竭力勸募並將募得捐欵隨時滙交該事務所彚總支配散放一面仍知照敝署俾資接洽想諸君子恤鄰救災一視同仁定荷贊許云　　該會昨接普善山莊王駿生函云本月二十四日爲浙東台處兩屬水災急賑召集會員開會討論進行方法當時敝莊認籌洋五百元領有第二號捐册一本然該災情奇重待賑之殷急如星火若需臨時捐必多時日輾轉相延有緩不濟急之慨敝莊竭盡棉薄用將認定之五百元預先籌墊茲特如數送上至請核收掣給收據希速匯交災區實行散放至深公感 
[中華青年勵志會選舉會紀]  
　　中華青年勵志會於本月十一日下午二句鐘開選舉會外埠會員用通函投票本埠會員均蒞會投票開票結果高鍾奎當選爲會長王道三當選爲副會長陳復華被選爲幹事其他各項職員均經選定並於晚間九時開茶話會由會長主席業經議决進行事項（一）發刊青年週報下星期即行出版（二）籌設國民學校（三）定期出發講演均經表决交由敎育講演兩股主任着手籌辦 
[青年會化裝隊今晚演講]  
　　青年會童子部通俗敎育團之組織及分類已載報端近該團又組織一衛生化裝演講隊已演講過二次頗受各界贊許茲聞該隊定於今日（星期六）晚八時在三馬路慕爾堂内舉行第三次演講 
[新閘路聨合會開會紀]  
　　新閘路商界聨合昨晚開職員會到者約二十人八時半開會公推胡鉅人主席討論武昌路等責備總聨合會事次討論義務學校職員募捐一事主席略稱各董事已前在一品香晚餐全體一致顧擔任爲本路義務學校募捐各捐册業已發配今我等職昌應量力募集共擔公益分頭進行云云言畢各職員十分踴躍咸取捐册而去主席又報告義務學校下學期擬添聘敎員進行十分順利云云遂宣告散會 
[廣濟醫院熱心救疫]  
　　廣濟會在浦東洋涇鎭新設之防疫醫院自開幕後日來就診者日昄 
必六七十號危險時疫當居少數以故治輙全愈聲名鵲起聞吳淞亦有時疫發現該鎭紳董亦將援例以請而廣濟醫院顔伯卿院長救災心切現正部署醫藥籌備出發云 
[浦東組織臨時醫院]  
　　浦東滬泥渡第三區署長曁地方紳士以際此炎夏轉瞬秋凉貧民小工等平日對於衛生旣不講求往往貪凉露宿一交秋令百病叢生醫院成立尚需時日爲目前救濟起見擬組織臨時醫院一所特於昨日邀集紳商領袖在三區警署開會討論到者爲劉頡雲潘杏亭汪微舟邵爾康莫經芳蔡織文等十餘人首由曹獻亭署長提議臨特醫院經費即在所募醫院經費項下開支衆皆贊成當衆議决臨時醫院設在救火會事務所聘徐子莊爲醫院主任公推蔡織文籌備一切定七月初三日開幕聞醫院地址業已購就房屋圖樣曾推楊楚橋規畫將次興工建造云 
[保護改良風俗會之布告]  
　　江蘇淞滬警察廳昨出布告云爲布告事案據二十五圖圖董張仲甫等呈稱竊仲甫等鑒於風俗日媮惡習日增爰集身家殷實熱心公益之同志八人發起組織改良風俗會所有經費悉由仲甫等八人完全負擔不捐外資宗旨以改良風俗習慣輔助社會敎育爲範圍不涉政治勿背法律以期民敦俗厚每逢星期於會員中選擇學識精通富有經騐之宣講員四人輪赴各村宣講道德之意義改良風俗之方法使人人有所觀感得收風俗敦厚之效同人等誠恐講勸導之時或有不法之徒從中阻撓爲特據情具詞請求廳長電鑒恩准備案出示保護嗣後於開會宣講時由本會函請本管警區派警監視彈壓免軼範圍而臻妥善等情據此經飭該管警區查明尚局可行爲此布告仰即一體遵照須知該回董等組織該會係爲改良風俗起見倘有不法之徒藉端阻擾一經查出定行拘辦切切凛遵特此布告 
[駁船公所規定運鐵駁力]  
淞滬駁船公所昨發通告云逕啓者本公所成立以來爲整頓行規起見對於水脚駁力業已分别規定以昭劃一查得前者商家與駁户互有受虧之處在駁船一方忙擋則有意拾價在商家一方荒擋則時有抑價爲此次第規定以免爭執凡裝運鐵業之駁船向無一定運費算賬之時非常困難本公所業經規定各項駁力關於運鐵一項每搬運費計洋二分五釐不滿百擔者亦照百擔計算自本年陰曆七月初一日起實行務望鐵業各寳行及船户一律照此辦理以免紛爭 
[商輪改造兵輪]  
海軍部因挽回松黑兩江航權於去年派撥利捷等艦六艘前往駐防並任命王崇文爲吉黑江防司令等情迭誌本報王司令自任命後即在哈爾濱設立司令部辦公處佈置就緒呈報在案嗣王司令查得松黑兩江地方遼闊原派六艦不敷分佈是以呈請海軍部擬向吉省就近之戊通公司添購商輪四艘改造艙位裝設砲位以資分防當經内部提交國務會議通過照辦王司令奉令後已向戊通公司購定商輪四艘内有一艘現已改造將竣該船計長一百六十丈闊二十五丈載重八百噸其速率每杪鐘可行十海里現正安設砲位一俟裝設定妥試騐合度其他三艘亦當繼續改造云 
[造船所招人承包挖泥工程]  
江南船塢現由洋總工程師毛根（譯音）氏與所長劉冠南商議添闢新塢一艘以期修造船隻不致延誤其塢基業經擇定繪具圖説預備建築在案茲悉毛工程師以建築新塢工程浩大而開挖塢基須先雇用小工故已佈告招人承包挖泥工頭需費若干開明價格同封投送以便訂期開標 
[劉之潔接任蘇屬緝私統領]  
松滬護軍使署接江蘇督軍卅一電云據蘇屬緝私統領宋明善呈稱調任長蘆緝私統領業於本月二十八日起程赴津該缺有兼防地方之責成職任重要未便虚懸當經電請鹽務署以陸郓昄 
中將劉之潔接任並一而飭令先行到差以專責成在案該員在蘇治兵有年情形頗爲熟悉此次充任是職所轄汎地密邇棠彊　接仁字尚祈遇事指不俾有遵循同深感荷等因昨經何使通令各軍隊查照辦理矣 
[機器軋斃小工]  
時日上午十時許叉袋角鴻源紗廠小工羅松生工作時偶一不愼被機器壓傷頭腹等處昏暈不省人事當由廠中人舁送北京路紅十字會醫院醫治及抵院已傷重斃命仍由廠中人舁回交其家屬備棺收殮 
[桌子壓斃病孩續誌]  
皮匠揚州人劉長根之子慶山因八歲幼妹秀英病重出外延醫經過丁維東家門前聽唱小調丁向索錢不允被慶山批頰丁遂糾人擁至劉家推翻桌子壓斃病孩已誌昨報茲悉此案由四區轉解司法科昨經段科員訊明移送地檢廳昨午該廳提訊劉長根供稱我女慘遭斃命至今尸攤家中尚未成殮請未伸雪質之丁維束供詞支吾問官判丁收押着劉出外趕緊將孩尸收殮聽候核辦 
[包探瀆職押二年]  
虹口閔行路捕房包探王少廷因悉賭徒周阿芳與漢璧禮路一千零零五號門牌業已破獲之賭窟有關經公共公廨出票緝拿遂以工部局包探名義向周索洋二百元允爲設法便提票失其效力周乃與之洋一百十元後提票依然存在周始延律師兩人以刑事起訴王探欺詐取財一面對於賭案自首業由廨迭次集訊命兩造均著交保訊明核辦等情屢誌前報昨日續審由雙方律師各爲其當事人辯論終結承審官陸襄讞及英包副領事乃退入休息室詳核兩造人證口供會商之下覆出升座判曰被告王少廷瀆職之所爲應按新刑律第一百四十條處斷刑期二年判畢著解往西牢執行復飭捕將周阿芳帶案研訊該賭窟情形一過以其對於此賭案被控之證據殊不充足判令註銷周阿芳開釋 
[請釋輪盤賭窟之傭人]  
寳山路二十八號之輪盤賭窟自經松滬護軍使選派軍隊前往破獲賭具兩箱及轉盤等物並當場拘獲司閽李某及厨司王某二人解交軍署收押候訊一面將房屋發封等情迭紀前報茲悉王李二人之家屬以伊等係僱傭之輩與賭案本無關係被押以來已將一載長此拘押一家生活無着爰具懇切之詞向軍署請求暫爲保釋奉傳即到不識能否邀准也 
[張阿桂已送救濟會留養]  
前報所載二擺渡橋北園有嘉興女子張阿桂爲施如春等姦拐由捕拘獲一案茲該女張阿桂已送至救濟婦孺會當經會中細訊該女子除説自己名姓年歲及爲父虐待外竟不能成他語狀如呆木未知係向有神經病或被拐匪用藥迷毒所致茲已由救濟婦孺會送院留養惟調查家屬殊爲困難云 
[薙髮匠誘拐婢女]  
粤婦黄徐氏家婢女劉阿福日前被薙髮匠楊鳳友誘拐出外匿居法租界現爲原告偵悉報告法捕房飭探將楊及婢女一併帶入捕房昨解法公堂請究先據捕頭上堂稟明前情繼據原告黄徐氏投訴被楊誘拐情形求究詰之婢女劉阿福供稱實因原告時常將女子凌虐故此逃出並非爲楊誘質之楊鳳友供實係劉阿福自己出外情願隨同民人度日民人不敢誘拐求宥中西讞員以證據確實豈容抵賴會判楊押西牢一年婢女交伊主母領去管束 
[黄明亮交姊領回]  
皖人黄明亮前日至北海路三百五十三號門牌向其姊江黄氏借欵無着反遭其姊責備忿不欲生即持刀自戳圖盡當由鄰人李榮富將刀奪下然頭而等處已經戳傷報捕將黄車送醫院醫治昨由捕房傳同江黄氏李榮富將黄解送公共公廨經中西官訊悉前情以黄不應輕生判交其姊領回規勸 
[指控誘拐送檢廳訊究]  
洞庭出人沈瑞昌向居閘北與熊元生相識熊在某印書館爲裱畫匠近沈遷居浦東爛泥渡前日沈歸家時其妻謝氏不在家中詢之二房東陸樹春據云頃有一少年者來與謝氏同伴出門云云沈即渡浦追尋適在招商局碼頭撞見氏與熊同行當即向之詰問因而口角扭控法捕房由捕頭詰得事在華界飭送第一區警署趙署長訊據熊供因欠氏洗衣洋一元今因送至伊家中夫不顧家用代人洗衣度活反欲常索錢鈔出外花用稍拂其意即遭毆駡云云沈堅稱熊爲誘拐謂求嚴究趙署長以該原告控關刑事飭送地方檢察廳訊究 
[縣知事發封舒天和藥店]  
本城九畝地舒天和藥店内夥友張倬黄德孚於陰曆五月間被歇當由藥業在誼會代表葛克鑑具呈上海縣公署控該店抗不加薪旋於陽曆七月三十日由縣公署諭候提訊核辦該店主舒高舜以年邁患病未能投案呈請核示後未奉批諭前日（十二日）下午五時沈知事飭吏協警令將舒天和藥店發封封條上標明抗提不到字樣事後南北巿飲片同行聞此消息以舒天和因何被封先行調查理由一俟查明眞相再行定期開會昨日午後由該業董在外倉橋飲片公所開談話會商議一切 
[書場改演影戲之科罰]  
滬南豆巿街三陽樓茶肆内近因每晚演唱皮兒影戲爲第一區警察署趙墨林署長訪悉派警調查有無工巡捐局所給執照去後由店主康蓮生將所領之書塲執照給予閲看該警以其書場執照改演影戲有意朦混違犯警章當將康連同捐照帶回署中趙署長飭繳罰金洋五元充公 
[僞造小囝牌香煙紙匣之破獲]  
大昌香烟公司夥友錢翰香前日投五區二分所訴稱該公司所用小囝牌香烟紙匣向由住居虬江路鼎元里之王勝德承印每月限制祗印一萬此項紙匣用過之後尚打掉挨贈品故王於額外任意私印近始覺察公司已受損失約三萬餘元請爲提究等情當經宋警佐派差遣巡長差春崧巡警楊福田等將王遽獲並抄出印好紙匣一萬數千只並膠水脚爐等件又赴浦東提到同黨于报和孫樹林楊桂芳吳阿德王曉亭等五人一併轉解司法科昨午嘗文派警將王勝德王曉亭孫樹林于根和楊桂芳吳阿德等並一切　物一併押解地方廳即經檢察官提案預審錢翰香上堂聲明前情請究質之王勝德等供多狡展問官命原告退去王等分别收押證物存案再核 
[婦人賣鴉片案兩起]  
婦人金楊氏在滬西徐家滙路六十六號屋内私賣鴉片烟被靜安寺捕房捕頭偵悉前日派令中西包探協往查明當將氏與炳具及烟客朱靜岩陳福根一併帶入捕房昨解公共公堂經中西官訊實判氏罰洋二十元朱陳各罰洋三元一併充公烟具銷燬又婦人王陳氏亦在麥根路十二號屋内開設私烟間亦經該管捕房中西包探查獲昨將王陳氏與吃烟人楊桂寳併解公堂經中西官訊明以楊係過犯判押西牢三月期滿逐出租界陳氏罰洋二十元充公烟具焚燬 
[兩搭客私帶烟土]  
張連生由圖南船來申私帶烟土七磅又張鳳高由新濟船來申私帶烟土三十兩均爲水巡捕房查獲將土送海關候燬兩張送地檢廳訊辦 
[李伯賢提獲到案]  
義商卜樂尼在公共公廨刑事科呈訴華人李伯賢於三月二十二號用欺詐手段騙去洋一千元等情由廨准出提票發交總巡捕房派令中西包探於前日協往將李提獲押至昨晨解送公堂請究經李襄讞會同英包副領事略訊一過判押候禮拜六義領堂期解訊 
[金雙林押候再訊]  
青浦人金雙林因逐出租界復來被特别機關中西包探查獲解送公共公堂諭着押候訊究在案昨晨復訊據西探目壳羅香華探王長根相繼投訴被告逐出租界後曾延律師到堂請求取銷奉諭處二百元人洋舖保一年不准再犯刑事當因無保仍着逐出詎被告於去年九月廿一日糾黨五人向人拆稍近又潛來是以拘案彼畏罪吞鉛圖畫被看牢巡捕查見業已醫愈請究訊之金延律師到堂代表聲請展期七天再訊中西官核供判金押候下禮拜五再訊 
[汽車夫違章抗傳並罰]  
汽車夫梁杏生於七月三十號夜在蘇州路開駛一千四百五十三號汽車不點車燈被二百廿三號印捕查見抄以號碼稟廨出單第一次往傳不到昨晨二次往傳始行投質經中西官訊明判不點燈火違章罰洋五元抗傳不到另罰洋十元一併充公示儆 
[開駛快汽車兩起]  
法捕房昨解汽車夫邱子林楊和尚兩人至法公廨稟稱兩被告於前晚在法新租界司機疾馳由捕向阻置之不理實屬故意違章請爲訊究詰之邱楊兩人同稱是晚因坐客均有要事故此開駛快車是實中西官以邱等不應違背定章判各罰洋十五元充公 
[誌謝]  
本埠儉德儲蓄會以提倡儉德儘蓄爲宗旨會員日漸發達昨承惠贈該會月刊第一卷四號一册又商務印書館惠贈第二百五十三號英語週刊及第十七卷十四號東方雜誌各一册書此併謝來函 
[華商電氣公司來函]  
謹啓者昨日敝公司在高昌廟路電車上查有乘客遺失皮夾一雙内藏鈔票多張以及名片等物現由車務處存儲候遺失人前來證明具領請登入來函謂爲荷上海華商電氣股份有限公司謹啓八月十三日 
[各馬路出席董事覆各路商界總聨合會遺失簽名簿函]  
逕復者接到八月十一日通告謂（七月二十一日午後三句鑛總聨合會開會爲解决時局問題當日到會董事簽名簿因八月八日晚開會斯時會塲搗亂人衆手雜未識誰人取藏以致遺失今爲彈劾總董起見首先應將調查到會人數以便着手茲特函達台端即希貴董事查明七月二十一日是日是否到會或派代表出席何人務希詳晰書明蓋章即日函復以資考鏡至紉公誼）等情據此本席董事於七月二十一日之會議並未接到總會通告何得與會至此項簽名簿在八月八日會議時本董事親見置在書記朱賡石之前並親見朱賡石連同會議錄一併取去茲特一併聲明望審查彈劾案諸君速向朱賡石索取以公正之眼光密查此重要之彈劾案愼勿中奸人之陰謀致有玷商界之人格也此覆審查員金馥生周立璜張鱣堂項松茂吕靜齋諸君公鑒各馬路出席董事馮梓才陳廣海謹啓 
[武昌路商界聨合會副會長答胡鑑人書]  
逕復者閲本月十三號閣下敬告商界書調和苦心溢於言表至爲欣佩但此次總聨合會之違法主張明明主張恢復舊國會反對國民大會（一）見於七月三十號之儉電（二）見於八月二號之對舊國會之主張（三）見於八月四號覆武昌總聨合會書鑿鑿有據弟等一再揭駁（一）在於八月四號之質問（二）在於八月六號十五號商界聨合會之意見各報多有登載請閣下檢閲自見公是公非故團體内鬨意見紛歧皆總聨合會有以造成之今知各大團體均一致贊成國民大會自知風頭不順又轉過一副而目反覆無恥尚得稱爲領袖耶刻弟等正爲國民大會問題草就宣言公諸國人公同研究尚希各爲國是進行速將團體敗類分子驅除凈盡去莠所以植禾幸甚此致胡鑑人先生曁各路商界諸公鑒武昌路商界聨合會副會長馮梓才啓 
[陳廣海之聲明]  
逕啓者廣海本天潼福德兩路出席董事之一圖章向歸我管理凡關於公益國事問題有權代表蓋章此次總聨合會違法通電反對國民大會并主張恢復舊國會經武昌浙江路同起質問當然可聨蓋况天滇福德兩路會長蔡仁初評議員俞國珍向來放棄責任所以會議之事數月以來全由廣海負責此　重大問題發生因總會違反民意自問亦爲出席董事一人蓋章不知多少何能説爲個人行動耶更何得謂爲冒名耶豈前者歷次蓋章無人説冒今次蓋章獨爲冒名耶今特聲明俞國珍與陳則民有密切之私心不顧大局敗壤本會未能妄稱天潼福德兩路獨一代表且十號當夕會議之議案因該信十一號上午九時始到未知有保用意故當夕會議無從出席總會所謂議案旣不成問題則所謂取消董事更不成問題是以本出席董事絶對的否認請貴報登於來函欄内以明是非眞相幸甚天潼福德兩路出席董事陳廣海啓 
[禮明律師來函]  
敬啓者八月十一日報載賈璧雲被控註銷一則查賈喬氏控賈璧雲擅將伊貯藏價值洋三千元之皮箱兩只搬去一案經賈璧雲延聘本律師代表辯護旋奉公廨諭判以該氏所控證據不實將案註銷等因並無諭着喬氏可以自邀買氏親族處理云云蓋該氏固非賈璧雲之母實係女傭李嫣也報載差有失實爲此專函聲明尚希登入貴報來函欄内藉以史正曷勝感紉禮明律師公館啓雜評二 
[議員爭俞紀琦事（訥）]  
執抝而尚章氣此中國官僚之通病也其初未嘗不欲圓滑至於欲圓滑不得則執抝而尙意氣矣然而用人行政非用意氣事也人何爲而反對又何爲而攻擊須平心以思之苟不善焉幡然改之不爲辱若不問其人之善否事之是否愈反對而愈用愈攻擊而愈不改如是則非特與人民爭氣且直與政治爲仇非所謂執抝之甚者乎且爭無亦須理直氣壯今旣不能自白其是與必欲用之之理由又不能揭發反對攻擊者之非而徒堅持其意見又將何以服人民乎故蘇省長對於俞紀琦事而不自轉圜者則人民將憤慨愈甚爭氣之結果或且不能維持其體面也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[南浦雜言（下）] [  禹鐘]  
　　余語良士曰爾我今夕一握手君一去必三四年人事不常瞬息萬變余淪落壯心無多塵世榮枯久空心目我友他日歸來如索我於菰蘆游釣中其時余臨風唱櫂歌以娛君此則禹鐘之幸事也若仍隨今日之送君者逐車塵馬足以迓君於江上則其時禹鐘依舊燈樓孤客我友又將何以敎我良士笑而不言翌日破曉良士束裝就道余送之登輪輪爲赴東洋者名熊野丸蓋良士取道彼邦而後再渡美也與良士同行者尚有金洪陶三君金亦與余有舊送行者舍余而外尚有效姜作民舟中觸目皆日人神態咸飛揚自喜而華人僅十之一二都危坐無語狀至踽踽嗟乎余於此時幾不復知尚有中國苦一旦國破則舉國此舟矣已而憑舷縱眺水天無極恍然有去國之思余顧語作民曰爾我獨何異於人乃令爲送行者若使乘風而去不亦男兒豪舉哉作民頷首不答相對黯然嗟乎余萬事糞視此際乃忽作壯語豈雄心尚未銷盡歟迨將啓椗遂與良士等珍重道别登岸驅車返於時曉日已熇熾逼人矣是日爲陽曆七月二十八日也余有贈别詩二律並附錄之　　喜見龍門作後賢聞鷄早奮祖生鞭宜南挾策標才調海外乘槎壯水天鄉里即今稱二李（君兄振吾於昔年赴美並爲鄉里所重稱曰二李）江湖憐我近中年臨岐百感難成語落日新亭倍惘然　　經年爲客樹雲歧促席琴書事已非幾日園林共杯酒（前一月與君在里中晤叙數晨夕）一聲驪唱又分飛從容萬里憑舷遠黯淡孤吟贈語微絶愧汪淪潭水意白雲遲汝壯游歸（别之前一夕餞於東亞酒樓之白雲廳） 
譯叢 
[求婚雜話（四）] [  張枕綠]  
　　密斯白歷琪自校中貽書其父曰（吾牛已二十矣阿父當未之忘吾友之年未二十而嫁者爲數菲鮮卽吾慈祥之母亦以十八而嫁則吾可矣吾肆之主顧中有需最巨之冠者阿父之快婿也阿父其記収）其父得書拈鬚微笑曰個娓子不耐索居矣於是日親蒞肆注意購冠之客一日有爲冠來者試以頭號之冠猶嫌弗稱爲之定製及成廓然有類小兒之浴盆肆主人出而把其臂曰是吾婿也爲告原委且出女像眎之客驚喜唯諾遂復招其女歸尅日成禮而所謂快婿者乃一愚蠢如豕之屠夫蓋白嚦琪以爲有巨首者其人必聰頴初不知人之智愚不在首形之巨細而在腦筋之多寡也　　某化妝店之主人欲擇富婿復慮營業之衰乏資嫁女也因於新歲遍發傳單其文曰（吾女豔而絲性聰明而貌姣好敝店行銷之美眉水去痣皂等均由吾女發明並經驗有效吾女年已十九頗欲有夫茲爲優待顧客起見凡購敝店出品值滿二金磅者贈射屏券一紙多則類推年終持券來店結算積券最多者吾即婿之尚備有值金三千之化妝品爲奩童叟無欺良機勿失某化妝店主人某白）後刊豔而絲之小影在乃父心中以爲有以鉅數之閒錢致化妝品者其人必富無疑不數日肆中顧客果驟多而衆意所注之豔而絲卒爲伶人克來姆所得克年垂垂老矣以飾旦故全賴化妝品之助積券至八千紙遂並得其奩顧以色衰譽毁不數年竟一貧如洗云（終） 
笑林 
[滑稽問答] [  陳曼英]  
　　問因爲要他凉反要加一層是何物答簾子　　問因爲要他好反要開一刀是何事答生輝　　問因爲説不出反要呌幾聲是何事答啞子吃苦瓜　　問因爲要讀書反要作苦工是何人答勤工儉學會學生　　問因爲要演劇反把燈火熄是何事答做影戲　　問因爲消夏反要出身汗是何事答坐汽車出風頭 
劇談 
[歌壇賸語] [  民哀]  
　　皮簧詞句往往有前後矛盾者屈指難數如武家坡平貴旣唱（把大嫂賣與我當軍人一而入後旦角又問（當軍的噱往年呌天將此句改唱（賣與了）將我字換去前後意思始能貫串鳳卿唱城都有（你爲何背孤王降劉備所爲那條）一句旣用爲何又是所爲那條疊床架屋不知所云與譚氏捉放中二六末句（爲什麽出莊來又把那羣丈來殺是何根苗）可謂無獨有偶他如斬謖老本作（我心中好似如刀扎）後經略識之無者指摘乃改爲（亂刀扎）然老譚末次來滬隷新舞臺時仍唱（如刀扎）愛之者謂其克循舊規其如文理乎 
新聞拾遺 
[禁妓女看議員先生] [  隠厂]  
　　美國議員團十日抵寗游鐘鼓樓北極閣明故宫雨花台等勝蹟十一日下午五時該議員團搭凌雲小火輪渡江乘津浦專車北上文武官員各校學生齊送至浦口當其經過下關時路旁觀者人山人海一般妓女亦出觀熱閙嗣被警察干涉曰汝等賣淫最爲下賤倘被議員團瞥見有失國體衆妓無可如何祇得走入闔户由樓窗中窺視一時聞者莫不捧腹云 
[勸學子買畢業文憑] [  頑石]  
　　蘇省某私立學校校長某甲向抱營業主義對於校中一切設施俱以迎合學生之心理爲標準茲届暑假甲忽異想天開領卽與某某二敎員籌議歛錢卽議得一捐資卒　之策並定三等價格最優等者納資若干元優等次之及格者更次之復囑托某生爲介紹人按該生係校長之親戚）該生奉命之下立卽分頭接洽結果得有某某等數生願納資畢業云 
[貧婦秘計] [  吳秉恬]  
　　昨於成都路中見一中年貧婦面壁坐坐處有尺幅黄紙書百餘字開首一語爲（難婦某氏於本年五月來申尋夫）紙色黯敝惟本年之本字及五月之五字係用紙塊粘上顔色甚新好事者戲一揭視則本字之下爲去字五字之下爲冬字乃恍悟其詐知行此者已非一日乃歛錢之一種黑幕云 
[新郎黑幕] [  露]  
　　本埠城内福佑路某姓家有女名彩寳年已十八去歲由媒説親字與西門内石姓子當時由某姓父母及彩寳同詣某游戲場相親見石子固一翩翩少年貿然允之上月某日爲結褵之日迨彩寳回門歸哭訴父母謂其夫黑而麻非昔日之美少年哀哭不止其父母知昔之少年係男家虚設者於是大怒擬向媒交涉後由親戚勸阻始了結云 
小説 
[社會小説衆醉獨醒（一二三）] [  瞻蘆]  
　　第二十一回絶苞苴侃侃發正言借鞋襪申申捱毒駡話没説完子才的胸頭憤火那裏按摖得住倐的從座上立起指着邦平發話道劉邦平你把我陸子才當做甚麽樣人難道圖着你荷包裏的東西竟忍心害理賣掉我的死妹賣掉我的親外甥你倚仗着富有金錢只道金錢萬能要怎樣便怎樣甚麽喪心病狂的事都有人帮着你幹須知萬能的金錢只可誘動你門下豢養的一輩走狗我陸子才卻不受金錢誘動萬能的效力在我陸子才面前卻是完全消失休説萬能竟是一萬個不能（痛快語）你今日這般舉動我認爲生平未有的奇辱不是看着至親份上定要向大庭廣衆論個是非曲直我陸子才只會調和人家的父子不會破壤人家的父子從此以後關係調和的事請來與我議關係破壤的事休來與我議子才這幾句話關了門又落閂説完拂袖入内邦平碰這大大的釘子怎不懊喪一壁收藏了鈔票一壁自討自語道鈔票鈔票向日掏出了一張兩張便要享受人家的許多恭維怎麽今天失了風大捲鈔票送給人不受人恭維卻大大的受了一頓排楦不才子才你不該這般使性你得罪妹婿不打緊你得罪金錢卻是罪深孽重永遠不會起家立業你做舅父的這般没志氣無怪小畜生那般不長進外甥不出舅家門古老道人的話委實不曾説謊説着怏怏的自去了這便是子才邦平交涉的近狀都從朱氏口中講給慧姑知曉惟有邦平自言自語一節那天被王媽聽得故從王媽口中報告（總束一筆）　　 
自由談之自由談[  鵑]  
　　里有某翁性圓滑一日有二賊爲警士所追翁庇之弗令入官裏去警士斥翁曰庇賊賊膽益張爲惡且無盡天下之人見作賊可逃罪也將相率而爲賊矣是胡可者是胡可者翁弗聽庇賊如故吾思之吾重思之竊鈎竊國等賊也當誅不當庇有庇賊者罪與賊等 
 
 
 

Page 15

 
 
   
 
 

Page 16

 
 
常識 
常評 
[共和國以道德爲立國之本] [  老圃]  
　　孟德斯鳩謂專制之國以威嚴爲立國之本君主之國以名譽心爲立國之本共和之國以道德爲立國之本又嘗推究希臘羅馬之盛衰凡古代共和國之盛時其國民道德皆極高尚其後道德墮落國亦與之俱亡此歷史上之成例也管子所言與此相類特不專爲共和國言之其言曰國有四維一維絶則傾二維絶則危三維絶則覆四維絶則滅傾可正也危可安也覆可起也滅不可復錯也何謂四維一曰禮二曰義三曰廉四曰恥禮不踰節義不自進廉不蔽惡恥不從枉故不踰節則上位安不自進則民無巧詐不蔽惡則行自全不從枉則邪事不生此數語者實管子之精言例以孟德斯鳩之學説尤共和國民所當自勉者也　　歐陽修嘗引管子之説論五代之亂其言曰禮義廉恥國之四維四維不張國乃滅亡禮義治人之大法廉恥立人之大節况爲大臣而無廉恥天下其有不亂國家其有不亡者乎予讀馮道長樂老叙見其自述以爲榮其可謂無廉恥者矣則天下國家可從而知也歐陽氏此言可謂知本矣而尤切於今日之時勢　　老圃曰共和美制也無道德以維之將一落千丈流爲五代道德之不可以已也如是孟德斯鳩管子歐陽修之言可不深長思哉 
國民常識 
[尊重國旗] [  徐忍寒]  
　　國旗爲一國之代表其神聖較元首尤甚蓋元首有時或爲國民所否認而不願擁戴者而國旗則無論何國無論何時國民莫不一致愛護也故甲國人民因仇視乙國人民故意毁損其國旗時則乙國人民必以辱及組國國徽不啻侮及全國國民認爲國家莫大之奇恥因以提起嚴重之交涉甚或斷絶國際關係訴諸武力以雪國恥者其不可侵犯也如是而各國國民之尊重國旗也又如是返觀我國普通國民毫無國民常識尤乏國家觀念對於國旗輕視妄用數見不鮮殊不知國旗旣爲國家之代表則用之匣家大慶（如元首履新及國慶成立改造等紀念日是也）國際盛典（如慶賀加冕慶祝紀念哀悼歡迎等一切國際酬酢是也）及其餘國内一切公衆事（如聖誕集集結社地方紀念等是也）物（如國幣國民敎科書印花郵票國家文書護照勳章徽章等如也）最爲得體他非所宜設果輕視妄用則非特自損人格抑且辱及國體外人侮我辱我甚甚且不以文明國人待我良有以也茲將耳目所及關於國人使用國旗輕視妄用諸端略舉於左聊當醒世晨鐘凡我　國民有則改之無則加勉幸勿河漢斯言　　（一）國旗不可任意圖繪每見書報雜誌插畫欄中繪有殘缺破碎之國旗以表我國正當風雨飄摇危急存亡之秋欲以惕厲國民喚起愛國精神用意良善顧任意圖繪殘缺之國旗自己先不愛國欲人之愛國也難矣况國民覩之徒增悲觀反沮建設之壯志甯能喚起絲毫愛國之精神哉若被外人見之則將視我如文身雕題之野蠻民族不齒於文明之列此無他輕視妄用國旗所招之咎也　　（二）國旗不可作商標我國商人少受敎育缺乏常識頭腦簡單不能發明創造卽如商標一端鮮有自出心裁獨構巧製每好將現存物品妄爲採用與商品旣無關係於心理又少揣摩而一般缺乏國家觀念之商人竟有以莊嚴燦爛神聖不可侵犯之五色國旗作爲商品裝飾點綴之利器者殊不知國旗一作商標貨物銷售以後污損褻瀆在勢必不能免故舶來之品無有以國旗作商標者此亦外國商人尊重國旗之一斑也至於淫穢之月份牌及書籍封面等更無論矣甚望商人從速改良勿再輕視妄用也　　（三）國旗不可作帳幕内地各處每逢迎神賽會迷信之舉莫不興高彩烈濫事點綴鄉愚無知竟有以五色國旗作爲帳幔高張街衢之上以蔽陽光或用爲帷幕以障視線者此亦輕視妄用之一端所望社會優秀份子出而善爲勸阻勿使有貽笑大方無知無識之現象暴露於外也　　（四）國旗不可作玩物每逢國慶日紀念日國民大會開會日等一般小國民競執小國旗參預慶祝事固良佳但事後敎師家長因愛好兒童又復濫於藏置每將所有小國旗作爲玩物賞給兒童一若慰其慶祝之勞者見童年幼無知且破壞性又爲我國民遺傳之特長故不旋踵而撕碎者撕碎抛棄者抛棄輕視國徽莫此爲甚殊非敎育所宜深望敎師家長勿再以國旗賞給允童並宜勗以愛旗卽所以愛國國旗完好即國家强盛之徴國旗破碎卽國家滅亡之兆如此則兒童自無撕碎抛棄等之舉動矣　　以上四端拉雜記載聊誌所感老生常談知所不免抑有進者尊重國旗係屬道德問題言者雖極諄諄聽者不免藐藐苟如庸醫治病頭痛醫頭脚痛醫脚則徒勞唇舌必無效果可言根本解决首在普及敎育使國人皆知國民與國家有密切之關係乃山愛國而推及代表國家之國旗則收效易如反掌而國民且愛護尊重之不遑矣 
衛生叢話 
[上海方發生的時疫｜霍亂]  
　　中華衛生敎育會Cholera中國人喚做霍亂或照音譯喚做虎烈拉説他像老虎那樣猛烈呢霍亂是一種細菌性的傳染病病象是吐瀉及没有氣力形容頃刻間衰頽了傳染的要素是一種（，）點形的細菌通稱做霍亂菌　　病毒顯期至少數小時通常一天到二天最慢的五天傳染期從最初顯露病徴的時候起直到完全復原止這其間許多時光都能傳佈病菌　　傳遞的方法（一）霍亂因人傳佈到各處地方（二）霍亂菌從人的口裏爬進消化器（三）霍亂菌靠飲食傳遞（四）污穢的水常能做傳染的媒介（五）人民互相傳遞病菌或因彼此直接接觸或靠着蠅手指食物等間接輸運（六）霍亂菌跟了糞便離開人身有時雜在嘔吐的物質裏（七）霍亂菌没有攻擊人的血液及肌肉不隨了糞便排洩出來（八）霍亂菌無論在井裏河裏海洋裏水裏都能生存繁盛（九）牛乳可以做傳遞的媒介但不能常常這樣因爲牛乳的酸素是不利於霍亂菌的（十）污水裏洗過的素菜水果可以傳帶病症（十一）病菌在新鮮的麫包牛油肉類等東西裏可以生存六天到八天（十二）臥床牆壁衣服玩物等一沾着糞便都能變做傳染病的來源但霍亂菌被日光照着了死得很快（十三）蒼蠅醫生已證明霍亂菌在蒼蠅腸裏可以留存三天但他種昆蟲也能傳遞霍亂（十四）暗傳者霍亂初起的時候病菌跟便溺排出來但自第四天到第十四天以後常不能發見這因爲或躱在腸裏身體健康的人身上暗帶着霍亂菌對於傳佈方面是最有關係的　　患霍亂者無論老的幼的都能患霍亂惟三歲以下的小孩患的很少　　種毒種毒猶如患天花的先種牛痘霍亂種毒期很短現在日本塞維亞俄羅斯都用人工接種預防霍亂　　預防方法霍亂未曾發見的時候可用這種方法（一）設立一種收集報告及登錄報告的定制（二）組織可利用的勢力去帮助衛生事業（三）設立必要的律例（四）按户巡警（五）地方上人民的便溺善爲處置（六）管理飲水（七）管理食物飲料禁售某種食物　　抑制方法霍亂發見以後適用這種方法（一）斷絶交通（二）消毒（三）騐察便　（四）查視暗帶病菌的人物 
經濟 
[中國内債不發達之原因（續）] [  夢蘆]  
　　（三）有證券交易所則雖小康之家亦能將所積蓄購買大公司之股票因以養成儲蓄之風隠隠爲社會增加極大之幸福　　（四）有證券交易所則國家對於間接税之徴取可不致有偷漏之弊（五）有證券交易所則公司發達公司發達則國家之富力增加富力增加則歲入之租税亦必隨以增加（六）有證券交易所則國家舉行内債可以咄嗟立辦其呼應之靈較之加税奚翅霄壤（七）有證券交易所則外人所講之債票可以設法漸次收回（八）有證券交易所則政府當發行内債或償還内債時得以乘機操縱以圖推廣銷路或維持價格且可免經手之費觀上所述證券交易所之利益可以想見矣因此之故各國政府莫不注意於此昔拿破崙當戎馬倥偬之際而仍念念不忘於巴黎之證券交易所良有以哉良有以哉（乙種酬） 
識字捷法 
[應用字] [  濟滄]  
犬家畜之一通謂之狗用以田獵或守夜者篆文作　上象頭耳下象其兩足豕家畜名俗謂之豬篆文作　象其凹面短尾四足之形又古文作布與亥同（附記）犬豕二字似不如豬狗二字之通俗然爲象形字筆畫又較簡見 
小説 
[模範商人（五九）] [  瘦鵑]  
嘉德出了報館就急怱怱向天香酒店趕去在路上却遇見了巿長湯德就把嘉和撞見羅品生的話和他説了湯德左手握着個拳兒在右手的手掌上用力打了一下破口駡道天殺的羅品生要是當眞敢把鼻子伸進紅馬鎭來我决不能天天吃着麫包却眼　他放膽横行嘉德這厮當眞在紅馬鎭中麽嘉德道怎麽不是嘉和説瞧見他到天香酒店中去的此刻我正要到酒店中去瞧他已去了没有他倘還在着我便拿他下來湯德道我的小友我同你一塊兒去可不能袖手旁觀瞧你一個人冐險前去有了個生力軍在你背後你可也膽大多了像天香酒店那種地方自從我一心改過决意戒酒以後猶不願輕意進去但是今天的事關係很大可不能不去的唉我的小友戒酒改過可是人生最大的美德不過常便人口渴難熬還不免要想起麴先生來當下巿長湯德便和嘉德聨臂同去到了天香酒店就大踏步闖將進去湯德一見了酒排間的木架上排列着好多花花綠綠的酒瓶不覺把他的酒癮引了起來不住的把手背揩着嘴咽着饞涎臉上斗的現出一種快樂和悲痛的神情他的頭和脚早已傾向酒排間但他的身體却還掙扎着向後退去倒像後邊有人拖住他的衣角一般湯德向那些酒瓶呆瞧了一會從那喉嚨的饞涎中放出聲音來説道好香好美麗的酒眞呌人瞧了眼紅呢算來我已好久没嘗酒味了今天不論怎樣須得嘗他一下子我的胃中已鰲了好久的苦也得給他快樂快樂嘉德在旁瞧着知道這眞是千鈞一髮的當兒他决意戒酒曾下了一番苦心不要在這一二分鐘中破了戒全功盡棄譬如一個人已避過毒蛇猛獸了回頭却又和毒蛇猛獸住在一起這可危險不危險呢嘉德正想去勸巿長湯德不道湯德已到了賣酒的櫃前握着了拳兒在櫃檯上摑了一下向那賣酒的大聲嚷道喬南快給我一杯威士忌我口中渴極喉嚨快要破裂開來了那賣酒人喬南張開了一張血盆大口笑着説道巿長先生你不是已把酒戒絶了麽今天一破了戒往後再要戒絶可就難了我勸你老人家耐一會子不要喝罷湯德把身體靠着櫃檯指着那木架上的許多酒瓶很懇切的説道喬南别多説話了快把酒給我你要是再俄延着我可就渴死咧渴死了我你便好似犯了殺人之罪可不是頑的喬南即忙取了個大杯子滿滿的斟了一杯威士忌酒放在櫃檯上道巿長先生你旣自己願意破戒往後不要抱怨我請喝酒罷巿長湯德正要伸手去取不道還有一隻手比他更快早把那酒杯刷的搶去了這人是誰原來就是嘉德 
 
 
