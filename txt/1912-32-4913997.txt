# 1912 - 32 - 4913997

 

Page 1

 
 
   
 
 

Page 2

 
 
[評論]  
　　籌餉箴言 
　　自民軍起義豪傑之士紛紛募兵自効獨樹一幟軍隊愈多餉需愈缺於是勸捐也演劇也籌欵之法層出不窮至今已如强弩之末力不能穿魯縞因之吳淞光復軍無米爲炊不得已而創辦助餉獎勵劵聚千萬人孤注之資財勺餘瀝以供軍需亮當局亦深知此事之爲補瘡挖肉特以處境困難無可如何故記者雖如鯁在喉而座諒其苦心不欲以春秋之義責備諸賢者也 
　　然而今日却有一極困難問題在如蘇浙都督之先後嚴禁而中央陸軍部又電請弛禁是也蘇浙都督之禁之也曰獎勵券卽彩票變相即賭博變相前清秕政豈容汚我民國貽笑外人且以儻來之金錢引起人民之倖獲心更何獎勵可言爲民生計爲政體計萬無准其銷行之理陸軍部之准行也曰此因餉糈無著爲一時權宜計現在本部亦擬舉行富籤公票軍需緊急萬難禁止此中之是非曲直且不具論而二説之立於絶對已難免政令歧出之誚矣 
　　聞自陸軍部電宣布後一般票儈欣然以彩票復活無不興高采烈大書特書奉令弛禁某日開彩字様而各府縣行政官亦以旣奉府令又聞部電辦理爲難紛紛請示使於此時而確遵中央之命取消禁令則煌煌通飭忽焉反汗何以處兩都督且以一省最高級長官而力不能除一秕政此後將何以號令人民若避取消之名從此不加取締聽其自由爲調停計則得矣然此等掩耳盗鈴之政體豈新政府所宜有進退失據左右爲難使我陸軍部當道易地設想恐亦無術以處此顧一軍之餉源而忘全局之利害此則記者深爲我陸軍部惜也 
　　據昨日本報訪函浙江蔣都督以此事係各省内政 
非軍事範圍仍通電杭嘉湖各屬一體嚴禁是獎勵券之銷行已無轉圜之餘地故論今日正當之辦法一方面宜另籌的欵補助吳淞光復軍一方面即直截痛快停止助餉獎勵劵則杜絶效尤保全政體而中央與和省意見之衝突暗鬥之風潮亦不致因此發生語日君子之過如日月之食願吾陸軍總長俯釆芻言 
[專電]  
　　清毅軍總統姜桂題於初二日電致孫大總統謂因愛同胸贊成共和願彼此尊重人道并願要請清帝實行遜位 
　　袁世凱疊發急電嚴責張勳擅自動兵張已於初二日實行停戰 
　　駐紮固始鎭粤鎭兩軍於初二日進攻宿州士氣大振 
　　初二日准上各軍與倪嗣冲軍戰於潁上淮軍不欲進逼退守壽州正陽 
　　初二日清軍佔據渦陽並在劉家口强奪民船四十隻以爲架橋之用 
　　（以上南京） 
　　右南京電報寗局於初二日下午八點四十五分發出滬局於初三日上午三點十五分接到而送至本館則在初三日上午八點餘鐘是以昨報未及登載 
　　清廷議定遜位條欵昨日電致南京政府要求承認 
　　袁世凱電請南京政府一每年撥銀五百萬兩以作給發旗人口糧及赡養宫人之用 
　　袁世凱於今晨（三日）九時赴宫會議遜位條款至十二時始返外務部　　駐京各國公使連日謁見袁世凱請其諷勸清太后早頒遜位詔書免誤大局 
　　溥倫往膠州溥偉赴鷙河載澤請假載濤載洵赴天津聞係慶醇二人運動命其離開恐宣布遜位後勾結旗兵反抗之故 
　　清伊犂將軍因爲民軍戰敗將開始議和（以上北京） 
　　天津張懷芝昨有電致孫總統謂亦贊成共和部下兵士亦將一律反正　 
　　北軍二千人携有機關鎗十六架過山砲十六門向芝芣進發 
　　（以上天津） 
　　民軍運兵船已抵奉天南滿鐵路電請外部准其運兵前往安東清外部以有違中立拒之 
　　有民軍一隊行抵連山灣附近 
　　（以上奉天） 
　　叚祺瑞派往武昌之代表三員今日（三日）已與民軍商定聯合辦法兩軍從此不復交戰清軍則將退至北方 
　　駐紮孝感黄陂之清軍現已聯合鄂軍分道北上段祺瑞不能制止電京告變（以上漢口） 
　　宿遷亂匪四出掠搶民軍出隊與戰斃匪二十餘傷三十餘人餘匪盡散盜風已息 
　　聞有清軍二千名在窰灣之南趕築土墻預備抵敵民軍 
　　宿遷現有民軍三千人陸續開來者尙多（以上宿遷） 
　　江蘇臨時省議議今日（四號）移設蘇州以留園爲會所（蘇州） 
[公電]  
　　臨淮關紅十字會醫長寳琅電上海紅十字會沈仲禮鑒本會救護專車隨同客車禮拜五午前赴宿州行經北塘沙（譯音）將近大高台（譯音）忽出軌幸中西會員無恙今晚或明早復軌駛行民軍仍前進尚無戰事寳江 
　　南京實業部電各省都督鑒本部司理本國之農工商礦山林漁牧及度量衡竊念實業爲民國將來生成命派今雖兵戰未息不能不切實經營已成者當竭力保成未成者當先事籌畫今外省官制雖未畫一而各省之實業司當速行成立屬本部其已經成立者祈將辦事重要人姓名報告本部以後並乞飭該司將所辦事件每月擇要報部以備存查中華民國實業部 
　　南京陸軍部電各省都督江北都督第一軍司令長柏第二軍司令長徐及各處司令長鑒本部自成立以來調查民國義師其編成正式軍隊者現時爲數已多實足敷北伐之用曾經電知各處非有本部命令不得擅行招募乃查近來以個人名義呈請招募或竟自招募者仍不乏人查其究竟甚至自稱軍官名號聯絡痞痞棍藉詞籌餉擾害地方殊悖本部整飭軍隊之本旨茲特重行申禁務請各飭所屬原有軍隊嚴加訓練如有呈請招募者一槪不准其敢托名招募擾害地方者即迅速嚴拿由該處軍法會訊取供證電部核辦决不寛縱以肅軍紀陸軍部 
　　南京内務部電上海陳都督轉招商總局公鑒和局難恃戰事方殷籌備軍需刻不容缓昨承貴總局開股東大會全體承認從此軍餉有著軍心益壯努力北伐指日成功俾我國民脱專制之苦享共和之福皆公之賜也感激無量專此電謝内務總長程居正代叩 
　　鎭江商團副會長電申報民立神州新聞時報天鐸各報館轉奉天北京保定天津開封濟南各諮議局各商會各自治會各團體均鑒和議期滿戰端已開北省同胞切近虜廷不及光復諒有苦衷遙憶諸同胞希望共和之心當過於南省遠考美法近稽葡墨共和各國無非人民組織而成我國革命不兩月竟光復十餘省爲歐美歷史所無刻下叚祺瑞聯合各軍贊同共和時機已至諸同胸何用懷疑務望運動附近各軍隊一面聯絡各分會一律懸掛白旗卽日光復由各商團民團盡力自衛滿族知我南北軍民同德同心清帝必然立時遜位何患二三無知親貴反對把持若待民軍至而再行光復難免生靈塗炭鄙人抱人道主義故特大聲疾呼願諸同胞速自圖維共謀幸福一得之愚伏希垂察茲備得五色國旗多面已分交郵局寄呈乞卽照式仿製通頒懸用萬勿遲疑禱切肹切鎭江商團副會長魏謙叩冬 
　　清江浦保牛局電各報館鑒江北自丙午水災後頻年荒歉已不聊生大亂初肇情形尤迫鄉農鬻牛爲食無日無處無之農業爲今時急務此時多宰一牛明春卽少一畝之穫其情不堪設想同人等目擊心憂爰禀江北都督准籌設保牛局於清江並設分局於四鄉遇牛隻卽行收入代養賣寄聽牛主自便妥備飼芻俟明春分别任其贖買雖已開辦惟江北經濟異常困難所籌經費杯水車薪頗難爲繼貴報夙贊善舉仁心仁聞薄海同欽擬乞登高一呼俾仁人君子慨然惠助集腋裘而成義舉則江北民生幸甚禱甚清江浦保牛局四十六人同叩 
　　武昌黎副總統電上海皖南同鄉會汪君德淵曁全體諸君鑒電敬艶電敬悉敝處並未曾委任吳振黄且有種種惡跡囗囗囗囗囗取銷 
爲要物特復元洪冬叩 
　　湘淮國民聯合會電北京内閣袁總理鑒霰電陳述利害未盡所懷和議久延危機隠伏内多糜爛之慘外多干涉之虞設從此國破家亡同歸於盡何有清朝何有帝號固不僅南方吞併漢族淪胥己也政體問題奚待再事會議願公將贊成共和諭旨及早决定宣告中外餘可迎刃而解乃停戰四十餘曰猶未能當機立斷殆不外審計於君臣朋友及宗社三者更進數語以釋羣疑夫君臣之交古人以義相合列邦以法相維歐洲各立憲君主大都同一種族立有勳勞始能享世襲之尊榮受人民之推戴亦非如現時滿洲以外荒而入主中原以異種而俯瞰華胄濫用君權蔑視人道所得同日而語世界進化人道爲重故政體一進而爲立憲再進而爲共和是爲自然之勢學說論理因時變遷君 
 
 

Page 3

 
 
臣一倫漸爲千秋萬國所不公認聖哲復起不易斯言公誠贊成民軍推翻帝制其功足蓋天下即以操莽之行爲何殊湯武之心迹周文岳武安足論賢此君臣之説無所容其顧慮也抑或以廷臣半係同寮部將皆爲舊屬主持各異責備甚嚴不知朋友之間氣相感者引爲同袍道不謀者與之割席時勢至此政體不成共各莫繇統一安能從二三竪子之私議而悖天下之公理伍員報楚不以申包胥而忘仇管寧事吳豈因華歆而從敵此朋友之説無所容其顧慮也又或以宗社少年結納亡命變伏肘腋動輒牽制不知若輩平日縱欲敗度賄賂公行歛怨人民貽憂君族以致激起此次義師茲復假託忠愛誓殉稷其誰信之且之不惜以冲齡小子全部滿人爲孤注之一擲藉逞其寧贈朋友不與民衆这陰謀宅心險詐積慮謬妄豈徒國民之仇抑爲滿人之孽何勿嚴捕首要悉予駢誅以快人心而彰天罰公誠造成共和略變唐帝成規藉避法皇慘禍保其尊富即係忠貞天下後世自有公論誅二叔無愧爲周公戮諸呂乃足安劉氏此宗社之説無所容其顧慮也况自清廷降諭不以君位自私嗣後北京政府非復滿洲所有即已由公代攝二百年來無此相國無此政權一搖足間即擊安危即成功罪願公開誠布公與天下以信義相結不以權變致敗遠繼華盛頓自由獨立之武近避畢士馬戕賊同種之譏俾大局早定人心即安五族幸甚萬國幸甚若猶遲疑不决依附君主拜受候王薄元首而不爲作世家以自貶未免低損人格坐失時機且三藩不二世而削封大將軍未及身而獲譴載在歴史並非好爲危言公固逹人當不至以此有所歆動也現在北方賢俊相率南下故和局愈梗民生愈困人心愈危公之援助愈孤卽公之勢愈减而邊事愈急國計愈艱禍首罪魁公雖百喙無以自解衆將集矢誰與立談亦惟有執干戈事鐵臼以此與公相見而已再進勸詞請速回慮湘淮國民聯合會張銘彛李德膏等公叩豔 
　　南京工黨支部電上海工黨總部本黨副領袖徐企文君昨日來寗今寗今午謁見總統極蒙贊成並謂須努力進行使工界早日受福云工黨南京部 
　　孫總統致汪精衛電上海汪精衛鑒本日據旅寗同鄉諸公到府會議力舉馮自由堪勝粤督之任請電粤商辦等情已照辦電粤諸公並舉閣下擔任高等顧問文亦頗以爲然特電知希復孫文東印 
　　粤路大股東致粤路公司電廣州陳都督轉粤路公司公鑒閲報電悉孫總統命借粤路押欵俾濟軍稰揚等有四萬八千股首先贊成須知我漢不復興此路已爲滿奴掠爲國有吾東共和志切尙乞全體承認以應急需上海五馬路寳隆行香山徐可揚叩 
[譯聞]  
　　日本某報載前月二十六日華盛頓電云美國國務部已飭駐華美國使館書記丁嘉立君前往南京調查臨時政府内容及大局情形此行大約與民軍呈請美政府承認共和政府一事有所關係 
　　華盛頓輿論現料滿人必求助於日政府大約日政府不至允從其請 
　　華盛頓大總統塔虎脱氏以美國赤十字社社長之資格廣乞捐欵援救清國之窮乏 
　　二十八日由芝芣來之西安輪船高揭中華民國國旗俄國官許其進港 
　　二十七日早民軍占領法庫門其領袖一人隨往鐵嶺約同各地相機行事并與南滿洲民軍聯絡俟北伐隊於滿洲登岸即行起事 
　　德國某報縷述華人歷來政治之眞相及和平之證據力勸各國如能免去干涉切勿輕出此舉如爲大局所迫不得不加以干涉則應由各國會商行事不可由一國獨行或數國朋比武斷云 
[要聞]  
　　宣布遜位之議復活 
　　字林報載北京電信云今日（二日）清廷又召集内閣各大臣會議遜位問題聞已議定辦法電致南京民國政府商酌辦理大致民國政府對於所議各欵或能承認云 
　　清内閣恐遜位之後旗兵或將暴動已調大軍來京防衛現因各軍尙未齊集故暫從緩宣布此事 
　　據確實消息所議遜位辦法中清帝惟棄讓參政之權仍襲用皇帝这號司理祭祀等事與先朝之遜位不同此外尙有處置皇室及赡養金二事 
　　又聞遜位詔書業已擬就惟其辦法尙須俟國會成立後交與核議至所定處置皇室各欵則將通告各國以爲徵惟將來國會核議時亦可增减此種條欵云 
　　文匯報云據確實消息中國戰爭最後之解决其期已近衆意皆謂遜位問題已確實商定 
　　據表面觀之兩方面於遜位宣布以前必尙有其他問題應事討論大致各領袖已在研究此事惟民軍無論如何仍必開往北方以示威武故各軍現皆趕赴前敵昨日有招商局輪船一艘裝載大批粮食由滬開出以供北伐軍之需用 
　　又東報云此次决定退位係由載澧奕劻二人主持謂袁旣贊成和萬難抵抗向清太后極力慫恿此議故能成立 
　　二十七日午後一時清廷於養心殿開皇族會議奕劻善耆等九人均出席集議皇帝退位後善後之策現已商議就緒卽日發表退位上諭矣 
　　東鄰承認新政府这先聲大阪每日新聞云中央派代議士三十餘人於陽曆二十七日午後一時在本部開代議士會集議對清問題决定聯會朝同志極力運動政府從速正式承認民國政府 
　　俄人干涉外蒙古近狀 
　　柏林電云德人曾有照會分致南京北京兩政府反對俄人不給桂芳護照一事按桂芳曾爲海參威領事近由清廷簡庫倫辦事大臣因俄國不肯承認尙未前往大致此事未經商妥之際中國未必能派員至外蒙古也 
　　又電云據聖彼得堡官塲消息内蒙古諸親王近在奉天開會討論對付外蒙古宣布獨立辦法毫無結果而散諸親王現有多數告假者 
　　北京電云據聖彼得堡電稱蒙人已許俄人開採蒙古之礦產以抵賠款俄國礦師刻已行抵庫倫矣 
　　海參威電云近有華兵一隊將由滿洲里步行至哈拉爾因俄政府不肯由鐵路載運之故且謂俄國如稍協助中國卽爲違背對蒙中立云 
　　又電云俄國外務部照會英日兩國謂俄國應允中蒙之請調停蒙古問題俄國無論如何决不在蒙古求索利益不過欲調停中蒙之爭端使蒙人建成獨立政府而與西藏相同也 
　　漢冶萍大借款續聞 
　　日本某報載有新聞一則題日三菱公司與盛宣懹之借欵内謂盛宣懹現與日本著名財政公司商借日洋二千萬圓以其在華之產業漢冶萍煤鐵礦厰爲抵押物蓋盛氏深恐民軍抄没其在華之產業故欲借成此欵提出若干萬借與民國政府以冀民軍保護其一切財產現聞三菱公司對於此事頗爲興奮且有銀行數家均願出資借與該公司以玉成此事茲將盛氏產業值價分　如下 
　　漢陽鐵廠值日洋一千二百二十七萬圓 
　　大冶鐵礦值日洋一千一百三十萬圓 
　　萍鄉煤礦值日洋一千五百五十萬圓 
　　碼頭輪船值日洋一千七百五十萬圓 
　　揚子江公司值日洋五萬圓 
　　又朝日新聞云盛氏因民軍欲以其營業抵押借欵意頗不安按九州之若松鐵廠與中國鐵礦交往頗熟蓋若松鐵廠常購用中國鐵礦之原料近者曾向萍鄉鐵礦定貨一千二百萬元如民軍以此貴重之產業作押借欵則日本及該礦公司之股東均將受損某某君有鑒於此乃請盛氏至日討論應付辦法今經詳細討論之後聞已决議將此貴重之利源由中日會同管理而使南京政府不得利用之云 
　　民軍復得宿遷戰况 
　　清江友人來館面告云鎭軍統領張某率兵六營駐紮宿遷另有浦軍吳管帶率兵兩營駐宿遷城外上月三十一號張勳派馬探八名到宿遷哨探情形前軍尙未出發詎張統領立即懸掛紅旗以示服從之意吳管帶兵少未能與抗只得暫退二十里駐紮翌日浦軍揚軍大隊俱至浦軍奮勇爭先願當前敵與張賊之軍大戰計歷五時之久浦軍獲勝復得宿遷一時軍心爲之大振 
　　孫公子抵東情形 
　　報知新聞云孫總統之子孫科氏乘地洋丸於二十七日午前八時半到横濱十時進港記者到船訪見計孫氏隨行者有同志十五人内中有李伯眉夫人及劉協文俱妙齡女子李夫人服支那服圍皮毛巾劉着黑色洋服冠黑羽毛之帽孫氏體僅中人戴金邊眼鏡服紺黑色之呢服外被毛絨外套戴茶色这中折帽容貌酷似乃父孫見記者莞爾相迎頗有歐美人態度語記者日予生長布哇受中等教育前年渡美入加里波里亞大學政治科今次清國革命軍起南京設立新政府乃吾等多年之希望於今完全達到甚爲欣喜故與同志十五人歸國惟自桑港出發久不聞故國消息深爲懸懸記者因語以現在之情狀孫惟頷首旣而日予歸國爲何事尙在未定大約有一年这勾留現在布哇及美國各新聞對於革命軍俱表同情布哇華僑並醵金百萬資送民政府並云予生長異鄉今次始蹈日本國土見東京景物云云言次船已停港甫　定革命黨支部會長楊少佳氏即率領横濱同志數百人上前握手歡迎當於南京街之萬珍樓開畫餐會歡讌該同志將留孫一覽東京横濱風景聞李劉二女土歸國後將投十字會社 
　　南都近事 
　　張燾鄭澳等具禀陸軍部擬就地籌餉招募軍隊當奉批云兵多爲患自古皆然今日各處招募皆屬徒手游閑之輩旣無槍械又未經訓練何能從事戰塲至於當地籌餉一節殊不知當地籌餉卽是擾害地方今日商民流離失所日漸加增者此其明證也本部已電各處停止招募所請各節碍難照准 
　　江蘇都督業已决定駐紮蘇州駐寗機關處或裁或併分列如下政務廳裁通阜司裁財政司併内務司併入民政司參事會裁軍務司併入軍政司久務司併入外交司寗垣外交事件歸中央政府直接 
　　寗省前次遣往煙台之兵隊因該處已經駐有重兵故奉陸軍部命令調回寗省以備遵陸北伐之用現已由民軍雇定之輪船一稻載回兵隊三千數百名於昨到埠駐紮城内 
　　寗省雖有各處衛兵而搶刧之風仍未盡戢衛戌總督因特訂定暫行軍律嚴加取締如再有强搶情事悉照軍法槍斃即硬賒强買亦必重罰示懲並移各軍團一體照行以維秩序 
[來稿]  
　　光復軍北伐總司令李爕 
　　和誓師詞 
　　中華民國紀元囗月囗日李變和率師北伐謹誓於吾親愛之軍人曰天厭胡德漢幟重興武漢振臂一呼全國響應風迅雲湧已光復者凡十四省惟虜廷殘喘尙存袁氏狡詐百出和議終不可恃戰爭終不可免我民軍乃誓師北伐以期掃蕩虜氛建設一完全之共和國夫吾民軍非好戰也苟有可以平和解决之道吾人無不樂從且南北同是同胞戰爭之慘禍非他人受之而吾同胞受之也故民軍從種種方面以期平和之解决凡我當局者之宣言及其趨嚮平和之舉動諒爲世界友邦及國内人民所共諒無如吾人希望平和之心愈切而滿洲親貴破壞平和之心愈甚負嵎不服陰肆抵抗是以我民軍不得不出於戰爭以期最後之解决吾民軍所懷抱之宗旨共和而已其能以平和手段逹此宗旨固爲吾人之所龔幸若平和手叚不能逹此宗旨而不得不出於一戰則吾人寗能避之今日天下洶洶全國之人不遑寢處者皆此滿洲少數親貴扼之是故吾人秣馬厲兵興師北伐以與此少數之滿洲貴族戰夫以吾全國之人民與少數之異族戰其爲勝負不待蓍龜而决若迺遷延不决倐戰倐和本非平和可以解决而偏欲以平和解决之則戰限之延長生靈之塗炭孰職其咎故吾人这北伐者非欲擴張戰爭之範圍也實欲縮短戰爭之期限非欲驅吾同胞於鋒鐘也實欲拯吾同胞於水火天下事有似激烈而實平和似非人道主義而實爲人道主義者如今日之北伐是已且吾臨時政府諸公其所以降志辱身以與虜廷講和者庸非希望平和尊重人道乎吾軍人者亦希望平和尊重人道者也獨至平和手段不能解决人道主義不能保全之時則吾軍人乍有吾軍人之職務在所謂軍人之職務者則在於以鐵血主義灌漑平和以芟夷民賊保障人道人或謂軍人爲破壞平和者吾則謂地球上希望眞正平和者莫軍人若也人或謂戰爭爲破壞人道吾則謂地球上之眞能擁護人道者莫軍人若也使世界各國之人民不流血不戰爭令此惡劣之政府及屠戮生靈之民賊長存於天壤則天地將返於渾沌人道或幾乎息滅又安有光華燦爛如今日者乎是故吾軍人者自有吾軍人神聖之職務在和之一字非吾輩軍人所宜道也吾輩軍人以戰爲天職鳥知所謂和者以戰爲能希望眞正之不和擁護眞正之人道又安有延頸企足以冀幸和議之成立者其策戰策和者惟政事家之策略則有之非吾輩軍人所有事一恃及和則軍心懈鬭志弛矣今者和議破裂動員之令已下吾願吾軍人矢志滅敵必堅必貞其有爲共和之敵者則殱除之不遺餘力務使吾中華民國得以早底成立吾軍人之職務於是乎盡異日者直抵幽燕黄龍痛飮吾北伐軍人之名譽乃垂諸天壤而無窮而其責任則皆自今日基之吾輩軍人可不勉乎哉可不勉乎哉 
[清談（東）（吳）]  
　　清廷遜位之舉人人知其數日間事矣然遜位之問題將終而新政府之問題又起此種口孽不知將於何日銷也 
　　我民軍自起義以來卽以推倒滿清政府爲目的今清政府因不能維持北方之秩序旅華外人皆謂其已無承認之資格反是以觀則我南京政府成立以後東南各省秩序并然其有可以承認之資格明矣 
夫有可以以承認之資格而東西各國尙未正式承認者因滿清政府猶在所謂兩首不並立也今清廷旣允遜位清政府已完人推倒我南京政府卽可起而承其後以要求各國之承認而袁世凱必撤銷之而於天津再設一臨時政府使有承認之美意者幾生無所適從之歎此非不可索解之事耶 
　　昔伍代表電致南京政府謂於事實上尙不能顧及北方故不得不取雙方之同意另組織一臨時政府此乃北軍未反正時之言耳今南北軍已聯絡一氣則北方之軍隊即我民國之軍隊又何不能顧及之有袁世凱　歸乎來南京政府東鄰已有首先承認之要求矣 
 
 

Page 4

 
 
   
 
 

Page 5

 
 
   
 
 

Page 6

 
 
[接要聞]  
　　粤路抵借外債問題 
　　孫大總統致廣東陳都督電云萬急陳都督鑒并轉省會曁鐵路公司鑒和議難恃戰端將開勝負之機操於借款前文在外洋本與數處有成議乃各省代表必要臨時政府此臨時字様斷難使各國立即承認數處雖有成議亦因之而阻遲故現時借欵必當以私人名義尙不能用國家名義今欲借各省之各種實業以爲抵當而借欵以應中央政府目前之急需其辦法用中央担任償解訂立合同務期於不損公司利益蘇浙鐵路已慨然借出而廣東鐵路股東深明大義想亦不吝也大局所關千鈞一髮務望贊同此舉俾欵早有着全局早定是爲至禱盻切電復孫文總統寢（廿六）印茲將粤東臨時省會關於是案議案録左 
　　元月二十七日粤東臨時省會開會出席代議士八十八人宋議長主席提議孫大總統來電請以粤路抵押借欵一事由書記長陳述黄議長之意以鐵路係商辦性質抵押問題允與不允權在股東應請鐵路公司公决云李冠華謂黄議長所言鄙人絶對贊成該路係商辦性質豈能越俎代庖但貽書勸告亦不可少梁孝肅謂廣東鐵路全屬民有允否之權本在股東省會當先令其集議并將集議詳情報告省會爲最後之表决此事關係中央財政但本省亦正困急如允抵押則將來廣東對於借債獲得之權利應如何分配之處亦一問題也潘崇衍謂因軍費而謀抵押之品尙多何必斤斤於重要之鐵路李冠華謂鄙人前因鐵路會議曾聞趕築各支路需欵孔亟而第三期股本亦預料斷難足額因有借外債以資挹注之議可否勗以大義請其多借若干以供軍需之用潘崇衍謂中央政府此次借欵與鐵路借欵不同蓋鐵路之借欵爲擴充營業起見將來獲利子母卽可償還若中央借欵全爲軍餉需用盡供於不生產之途故鄙人絶不贊成李君之議梁孝肅謂潘議士所言係狹義的生產中央政府此次電商借路押款乃廣義的生產何也若得此款即摧陷虜巢則獲利多矣何區區營業之足言楊永泰謂鐵路係合股而成卽屬於各股東之產業省會豈能有權以處分他人之財產抵押與否自有主在省會祗可勸勉爲之來電謂蘇浙已允但蘇浙鐵路股本多由附加税湊集而成若粵路則全屬碎股彼此固仍有所區别於是表决函請鐵路分司開股東會集議俟覆告本會再行續議 
　　琛航在北海沉没 
　　粤洋水師兵輪琛航造自福建船廠已匹五十載前年因運餉械往北海中途遭風將龍骨打斷幾致沉没後漂至閘坡幸慶安瀾修妥後照常駕駛船員已時有戒心頃聞該兵輪此次又因載餉械至北海元月二十六（卽舊曆十二月初八）早已抵北海忽遇狂風將該船打沉惟有無溺斃人命現尙未知二十七早已有電報到粤矣 
　　皖議會忠告倪嗣冲 
　　全皖臨時議會某議員議謂皖北爲江淮屏藩潁毫又皖北門户爲用武者所必爭自被倪嗣冲帶兵佔據我軍急圖光復倘一旦開戰必致生民塗炭查倪嗣冲籍潁州現聞倪氏族衆一致要求其反正倪猶豫未决宜乘此時剴切勸導卽由本議會代表全皖人民陳説利害責之以大義折之以公理動之以至情倪縱不爲大局計亦應爲桑梓計諒能感化當塲全體贊成已由省議會備函致倪矣 
　　皖都督歡迎廬蕪二分府 
　　紀盛 
　　元月二十八日（初十）二句半廬州分府孫君萬乘蕪湖分府吳君振黄同乘蕪湖第二號軍艦抵皖是時全軍隊排立江干軍務部長參謀部長都督副官均掛徽章在江干接官廳歡迎登岸後直到都督府都督身掛歡迎徽章出迎時天已昏黑即開筵席杯酒交歡極一時之樂是夜二分府即在都督府安息二十九日孫吳二公至各部拜客比回即赴都督府歡迎大會各部各科長以次曁紳商學界軍樂隊均到會塲計一千數百餘人秩序列後（一）奏軍樂（二）全體脱帽起立歡迎（三）誦歡迎詞（四）都督演説（五）廬州分府演説（六）蕪分府演説（七）來賓演説（八）唱軍歌三十日早各部長邀廬蕪二分府宴會午後都督派軍務部長桂軍丹墀都督副官李君幼卿請孫吳二分府游覽大觀亭并設西餐數席極歡而散茲將演説辭錄左 
　　孫都督演説吾皖糜爛全係僞撫朱家寳造成迄今尙不能恢復可見破壞易而建設難然安慶府不過全皖之一部份耳扼要之地富庶之區不在安慶故孫君發難於廬州而皖北戰地得以鞏固吳君發難於蕪湖而皖南財政得以保全二公之功不亦偉歟筠才力庸愚深恐隕越望二公贊助而匡正之也 
　　來賓王君林演説孫吳二公未到省時道路傳言與都督有意見今日翩然偕來杯酒交歡無絲毫意見可言足徵流言之誤且二公以統一政權爲請是毫無利權思想與孫中山功成身退宗旨符合可爲當今偉人云云 
　　歡迎廬蕪二分府詞吾皖據神州之上腴領江淮之中部龍光劍氣代有偉人乾端坤倪軒豁畢露揚天靈於戈鼎樹鴻耀於東南外爭燕趙任俠之風内具吳越文獻之美生斯土者宜如何章皇而歌詠之也夫關河旋轉奇杰雲興丅歷朝鼎革之交草澤諸豪乘時發難而根據長淮高掌遠蹠每足爲天下雄濠泗龍飛光宅函夏尤爲顯徵地勢使然人才嶄起理無譌也滿清盜國垂三百年民氣夷傷禽獸食人自洪氏建天國於金陵而淮上志士景從響附捷足逸塵出而爭中原之鹿維倉皇隍下夢境都非而立人倫之偉坊綴皇漢之闕典雷音弘布蕩蘇國魂史册於焉耀暉天驕爲之大駴豈非一時盛舉萬䙫芳型者乎天厭胡德星火燎原武漢導其源九州承其流不浹旬間底定海内而我皖江南北鐵血少年亦紛然投袂興戎思於劍影之下建樂國鐵騎成羣朱旂綘霄執共和之前殳繼先民之上烈如蕪湖如廬州以戰爭要塞之區爲先發制人之策豐功偉績照然人耳目間毓筠德薄能鮮謬從諸巨公之後投艱遺大隕越時虞比者慺膺各分府之教言藉匡不逮公情私愛駢起於心今承吳孫兩公惠然來臨暢聯雅愫圍筵對坐斗酒叙懷更望今後永示大公和衷公濟藉收統一之效相期遠大之圖此則不侫之所私心切禱者也皖軍都督孫毓筠拜手 
　　廬蕪兩分府答詞萬乘振黄等奉都督電召來省籌商軍政民政財政各事辱承都督及各部各科諸先生逾格優待撫躬循省媿不敢當慨自吾皖光復困難元氣凋敝鄉人士心竊痛之而望治綦切幸得我少候先生被舉蒞省拯同胞於水火而登之袵席於是人心爲之大定萬乘等猥以樗材佐治皖江南北愧無建樹隕越時虞久擬晋省趨承鈞誨祗以部署未定不果今得與都督及諸先生會晤一堂暢聆教益俾萬乘等得隨諸先生後規畫改良統一方法以謀吾皖無量幸福不勝大願謹答數言唯諸先生進而教之 
　　閩省第三次北伐軍出發 
　　閩省北伐軍已陸續出發千餘人現第三期北伐軍定於元月三十一日上午九時（舊曆十二月十三日）出發由司令官許崇智君督帶前往計分搭圖南輪船儎工程隊一隊百八十人要塞砲兵百人機關砲隊百四十人馬隊一排五十五人馬十六匹機關砲八尊子彈四十萬粒新裕輪船儎司令部百五十人三十八標二營三營各挑一隊四百四十人野戰病院六十人均定同時開輪自孫都督以下並各部各局所各社會人員均歡送至中州道頭或至馬江届時必有一番大熱閙也查尙有五百人之軍隊因圖南新裕二輪儎滿俟許司令官蒞滬再行聽候電召 
　　兩淮鹽務之改革談 
　　自實業總長張季直君定改革鹽政之法兩淮鹽務機關勢必消滅迭經李民政長石泉共和建議會副長莊寄生鹽務保存會焦潤田左酉山等函電紛馳力爭挽回又致書孫大總統力斥就塲徵税之非計因總統復函未允此間情形愈形激昂現在同該兩會聯合二十五區及商界各團體鹽商人等重復上書公舉章君水天爲鹽政總理之副以冀遇事幹旋保全兩淮鹽務人員未卜孫總統能否照准也 
　　蘇都督移駐鎭江預聞 
　　聞江蘇莊代都督以北伐軍紛紛出發運兵運餉必須兼籌並顧而清淮各屬距蘇較遠頗有鞭長莫及这慮因擬移駐鎭江以便控制江北各州縣惟此事關係重大須與中央政府及地方紳士妥商定奪然後實行 
　　王清穆將任江蘇財政司 
　　長 
　　江蘇都督府財政司長一缺因王建祖辭不受命迄今虚懸公務皆由陳毓楠（蘇省舊日佐襍人員）代理現聞莊代都督以財政司長責重事繁未便久懸特議定委任蘇省鐵路總理王丹揆君充任是缺不識王君願承乏斯事否 
　　不准刑慕充任律師 
　　旅蘇紹興人鄭文煦等十餘人日前具呈提法司署請在蘇設立私家律師公會議定章程數則呈請核示當時鄭提法以列名各人舊日刑幕居多並無法政人員在内遂將原禀擱置不批日昨鄭等復赴都督府具呈聲請核示旋奉莊代都督指令云查提法司爲都督府之一司並非獨立官廳一切公文均以本都督名義行之該生等前次呈請提法司立案自係不諳新定官制致有誤會應母庸議至律師辯護案件與審判檢察組成三面的關擊母論公家私家均須法政專門畢業人員方准充任該生等旣無前項資格所請碍難照准 
　　漢口已爲中立地矣 
　　漢口一隅自遭北軍縱火焚燒後一片瓦礫令人傷心慘目欲求恢復實無良策前經商務總會函請天津商務總會將庚子之役所有善後辦法抄寄一份俾資借鏡無如兵燹之後財政困難無米之炊巧婦難爲茲聞總理蔡君輔卿及宋君煒臣劉君人祥擬向旅漢各銀行及各資本家以商會名義暫借一千六百萬元以便修造市房其路線與租界洋街同一辦法曾經肯禀鄂軍都督轉電南京臨時政府懇祈指示當由程君德全函商黎副統以漢口市政問題爲萬國所注此次被兵燹後宜規畫妥善房屋若何建築道路若何修理須先行繪圖俾人民有所遵守想尊處必有同情本部擬派工程師即日來鄂與公籌議應如何下手頃聞漢口來人言該處已有商人建築房屋恐規劃不良滯阻善政且致遺萬國之譏評可否由公處暫令停止作工以重市政而壯觀赡云云當經黎副總統轉飭漢口商務總會知照而蔡總理等以民國政府旣已担任維持惟現在戰和未定人心不靜深恐將來有第二次之縱火商人生命財產關係至鉅擬將漢口作爲中立地昨又具禀黎副總統略謂漢口爲華洋薈萃之區漢陽乃工廠林立之所商務繁盛甲於中國自經此次兵燹漢口房屋幾被燒盡漢陽財產亦多損失糜爛情形慘難言狀嗣因停戰議和北兵撤退各商陸續回漢深望和議早成共謀善後以圖振興乃停戰期迫和議尙未發表未來者率多裏足已來者咸有戒心商業凋殘華洋交困且值此舊曆年關正商人清理賬務之時若再展延則房屋旣失於前賬欵又耗於後摧殘殆盡禍有不堪設想爲此商等一再集議擬請仿照歐西市政辦法轉懇兩方政府漢口漢陽東至長江西至蔡甸南至沌口北至灄口劃作中立地點不再開仗至保護治安則由市自募警察妥爲辦理俾在漢各商得以安業市面亦得流通庶陽夏商民或尙有一線生機伏思副總統此次舉義原爲生民請命决不忍陽夏生靈再受塗炭这苦用特冐瀆鈞聽倘蒙伏念商艱准如商等所請將漢口漢陽分劃界限作爲中立地點不再在此間開戰並求迅賜電逹大總統轉飭駐滬伍代表咨照清國唐使即日宣佈以蘇商困而惠民生不勝感激待命之至云云現在漢陽北兵宣告反正民國政府已委劉某充漢陽府知事徐某充漢陽縣知事均於元月二十九日接印所有各紳均在府城隍廟集會籌議善後事宜公舉朱孔陽爲總經理又舉參贊二人書記五人庶務六人當造具名册一道呈文一扣派代表李削清渡江投遞以期聯合至漢口地方清政府之江漢關巡警道夏口廳均寄居租界商會除辦民團外刻已組織商會巡警仍照清政府原先之區域按叚分配一切辦法皆係中立云 
　　石門抗租風潮 
　　舊曆十二月十三日嘉興石門縣西南鄉民聚衆抗租焚屋傷人業已急電蔣都督請兵救援本月十五日復據該邑馬民政長二次告急謂昨電逹後卽帶同兵警到西南鄉鴿子洪彈壓詎船未泊定岸上鳴鑼聚衆千餘人輒先開槍拒捕傷斃兵警二人並用巨石叢擊傷者尤夥一面將河道堵塞恃蠻圍攻兵警見此情形回槍防禦拿獲三名衆漸竄散當將程世良等救護出險據各業户禀報現仍聲言打毁各大户乘勢攻城請速派兵下縣鎭懾由縣另遣兵差拿犯懲辦餘另禀詳同日又電云東南鄉刁佃抗租不完粒米聚衆敺傷業主多人業經官兵彈壓救護本日復鳴鑼聚衆焚拆業户房屋拔人擄贖宣言不殺盡業主不休形同土匪請速派兵解救云云現聞都政各府已電飭方分府會同董陳兩統領迅速帶兵前往和平解散云 
　　更正 
　　舊曆十二月初九日報載南匯土匪獗一節係據三　鄉議負函告有楊紹昌顧滄洲等包庇土匪之語茲得該鄉自治公所來函謂議事會同人並未投函楊顧二人亦不聞有庇匪情事則前報所紀係告者之過合行更正 
[各省通信]  
　　定海通信 
　　定海民事長丁君中立被該縣士民赴杭州政事部禀訐略云定海自聞省垣光復一二在城劣紳卽妄定名稱私擬位置放逐廳官擅刻印章以防營管帶爲支部總長而分設財政執法民政各部部内旣分科辦事部外則又設叅謀處冗員逾百劣役不减而又不遵省飭擅收錢糧變賣營產中飽私嚢依胥吏若左右手視鄉民如奴隸然幸福未增塗毒先受其尤可笑者執法旣設專部而民事裁判則劃歸民政部承發吏之外更有收發處事權不一職務多閒秩序被其擾亂地方因之不寗云云當奉政事部長批開據禀已悉該縣民事長已詳請都督委任王廷揚矣仰卽知照此批 
　　蘇州通信 
　　更換課員蘇州民政長署設立伊始各事草創主計一課尤須熟手聞主計課長陸君菊裳於財政一門不甚熟諳是以宗民政長另委蘇紳貝君最涵接任現貝君已到署視事 
　　酒捐不减蘇鄉横涇鎭燒酒公所董事孔昭晋等具呈都督府請酌减酒捐奉批云查横涇燒酒公所前據該商等包認產地捐二千二百千文又坐賈捐一千百千文實與產　銷性質相同 
　　非通過税可比現在省議會議决通過税一律裁撤向來總捐認捐之貨减征八折惟茶糖煙酒不在此列自應繼續征收茲據該商等藉詞减税碍難照准仰蘇州民政長照會該董勸諭該商等尅日照舊認繳母稍稽延 
　　寗波通信 
　　兒童因戲傷命甬城大池頭地方有兒童數十人爲軍事競爭之戲分扮孫總統袁世凱兩軍互相戰鬭如此者已非一日不謂前日兩軍戰鬭甚烈於孫軍之下一兒將扮袁世凱者一拳擊倒誤中要害旋即斃命今聞該家屬疑其子爲某柴店主之子所擊死已鳴保向該柴店興問罪之師於是一般游手这徒乘間湧入柴店擄去銅元等物但此刻兩造尙未起訴不知將來如何了結也 
 
 

Page 7

 
 
[本埠新聞]  
　　蘇路公司借定外債後之 
　　布告 
　　蘇路公司董事局近以該公司產業擔保借用外債轉借與臨時政府及蘇省政府因事前不及召集股東會公議取决故於昨日刋送布告書於各股東云敬布告者民軍起義以後本公司曾於舊曆十月中旬接奉滬軍都督陳照會内開北伐之師筮期出發所需軍用益覺紛繁與浙江都督湯江蘇都督程再四籌商擬以兩淮鹽務税裹暫行抵洋八百萬元以濟要用務祈惠諾通融俾裕軍餉等因又奉蘇都督程電開餉款向公司籌借事鹽欵可以指抵并請轉浙公司等因當經董事局與浙公司董事商議辦法未及實行而罷近自民國臨時政府城立以來鋭意預備北伐餉械一切需費浩繁歷經臨時政府陳財政總長及滬軍都督府王商務總長向本公司重申前議董事局詳細討論以爲北伐餉需關係大局苟於民國有益而於公司無損自無不可通融之理遂由王商務總長介紹由本公司與日本大倉洋行訂立合同承借日金三百萬元以公司產業爲擔保年息八釐自訂約後第六年起按年拔還至第十年還清此三百萬元中以二百五十萬元借於臨時政府由財政總長與本公司訂立合同以兩淮已抵從前賠欵借欵外之鹽課鹽釐作抵由鹽政總理會同簽字蓋印以五十萬元借於蘇省政府由蘇都督府與本公司訂立合同以蘇省原有藩庫存典欵項本利作抵一切還欵期限及付息方法悉與本公司偕大倉洋行所訂合同相準惟利息定爲按月七釐半彼此相抵略有盈餘不特十年擔保不能毫無取償且亦商辦分司分所應爾也此事本應取决於股東但事前未有成議成否旣未可知不限貿然召集股東會一經定議又須二三日内雙方簽字迅赴事機不及召集股東會爰由董事局决議於中華民國元年正月二十八日簽約並聲明此項借欵董事局對於股東負完全責任謹將始末緣由布告如右 
　　工黨總部開職員會 
　　中華民國工黨總部於陽歷二月二號下午借二馬路工業建設會開職員會報告蘇支部已由袁大文君組織當塲有卒業於英國某大學工程科黄攻素君偕同吳公耐君吳弼剛君等入黨并願聯絡國外工黨通信索取章程以備參考旋由鍾衡莊陳警庸朱繩先嚴月波諸君提議調查宣講兩部進行手續大致謂先宜由調查部聯絡各幫主任工頭確知其一切情形然後由宣講部對症發藥廣勸入黨種種事件由調查部洪承祁君等一律擔任後又决議分設事務所於工業建設會以利交通 
　　李春來輦金來滬之風傳　 
　　伶人李春來前因奸騙黄朱氏鉅欵經分共分廨研訊得實判押西牢三年業於去秋期滿遞回天津原籍在案詎日來忽又哄傳謂李春來近在北京受滿廷某親貴之托携帶鉅金及該親貴之妾勝數人由京南下擬卜居法租界内不日可以抵滬云云傳聞如是姑録之以觀其後 
　　華僑聯合會初次會議 
　　二月二日晚七句鐘華僑聯合會在粤華樓開初次會議到會者有南洋日本美洲各屬各埠代表並有汪君精衛及各界關心社會諸君當推王君少文爲臨時主席宣布開會原因以及研究前途種種辦法凡義八條聞係布置會中事務並進行要件議定二月七號借江蘇教育會開成立大會已通電各處矣 
　　同康錢莊遇盜 
　　前晚九句鐘時有盗匪十餘人擁至北河南路天后宫北面内有三盜將手巾包裹手鎗混充銀洋關入是處同康錢莊内稱欲兌換鈔票該莊夥信以爲眞即開鐵箱檢取鈔票票該盜等各於包内取出手槍及刀械等物嚇禁聲張遂被搶取鈔票洋一千元逃逸迨由該莊投報美捕房捕頭飭派中西包探前往兜拿各盜已去如黄鶴矣又一訪員報告云北河南路同康錢莊前晚突來三人携一包裹據云包内係銀洋欲兌換各國紙幣數百元該莊主取出鈔票約千元正在檢點之際一人袖出利刃喝禁聲張一人擔票飛逃其一手持手鎗向上連開兩响而去所遺包内均係鉛餅事後當報捕房派探追緝 
　　渡船覆没之慘劇 
　　潭子灣向有渡船專渡紗廠女工前日下午五時渡船户顧夏氏載有婦女小孩十餘人其時正值退潮水流甚急船忽沈覆乘船人均遭淹溺幸經北段九區區長張光烈君立率長警等駕船援救除自行游泳登岸者外救活男孩三名婦女五口當卽分别派警護送回家惟船户顧夏氏及女子許秀珍搒起時已經氣絶昨由屍屬備棺收殮 
　　嚴禁偷减物料 
　　滬軍敢死隊劉司令長昨有原諭云仰各隊隊長知悉照得本營軍衣皮鞋等件亟應隨時修整以節軍費而重軍需其需用年皮呢布等料由各特務長來本軍需處領取可也惟此項物件等由該隊長率同特務長認眞經管如有膽敢將此項物料偷作私用者一經察出卽照盜賣軍用品物律例治罪母違切切 
　　保民運艦抵滬 
　　保民運艦近由廣東裝載槍炮等物四十餘箱於舊曆臘月初三日由粤啓輪中途遇風甫於十六日抵滬昨已將所裝炮件起存製造局炮廠存儲 
　　製造局趕造軍火 
　　製造局李總理以民軍業已開戰需用子藥均須本局運濟惟查槍械子彈火藥等件所存無幾因特諭飭槍彈子藥各廠各工匠趕速加做夜工以濟軍需因此各工匠均甚忙碌 
　　滬軍預備出發 
　　滬軍陳都督前日接奉陸軍部電諭以和議無成自應預備開戰且聞張賊盤踞徐州亦應調兵進勦飭令滬軍遊擊隊及炮隊等營迅卽出發至寗聽候分調進攻等語陳都督遂將該營需用之帳棚等件行行發給諭令開差茲聞該隊陳總司令本擬即日啓行嗣因各軍士戰靴等物尙未備齊須至舊曆臘月二十日左右方可出發 
　　駐紮李公祠之威武營張統領亦因和議未成擬即開差征敵惟查所部砲營之炮械尙有損壞是以前日特將應修砲械機關等件飭弁送請製造局趕緊修理以便出發 
　　嚴懲滋事要犯 
　　滬軍都督批滬閔南水陸各營統領李顯謨呈云來呈閲悉沙民滋事城鄉擾亂查有差役勾引土匪藉圖大舉等情幸賴該統領率兵痛勦俾巨蠧得以立除彼匪徒猶敢開槍拒捕實屬擾害治安有心叛逆倘不嚴加懲辦何以伸紀律而儆其餘所獲之要犯連吉卽唐文卿連發卽王永岩李錦春等三名著即明正典刑以昭烔戒並將懲辦日期詳報備案 
　　純泰錢莊破產 
　　地方審判廳出示云案據純泰錢莊主鍾志浩訴稱秋間市風不靖存户提款絡繹不絶現實不克周轉擬即收歇清理等情到廳業經庭訊查照破產律第十七條凡宣告破產由地方官出示諭令各債主開明所欠本息清單所執字據送交商會核辦宜視債主程途遠近酌定限期商會將以上情節登報布告等語除將呈案賬簿清單連同卷宗移送商會核辦外爲此示仰該債主一體知悉著將被欠本息開具清單前赴商會聽候核辦愼勿自悞 
　　召賣徐仲魯住宅 
　　地方檢察廳出示云案照徐仲魯謀斃吳潤生一案業經前司法署提訊屬實先將徐仲魯依法執行其徐仲魯名下遺有老北門大街新造三層樓兩幢房屋一所亦經判决變價酌給吳潤生孤子撫恤餘銀悉數撥充公用在案除函致水木公所董事飭匠估計外合行出示召賣爲此示仰諸色人等知悉爾等如有愿買徐仲魯遺產老北門大街三層樓兩幢房屋者均准於出示後一月之内自行估值甘愿出價若干用明信片開明詳細住址郵投本廳以憑比較最長之價知照兌價即日啟封給領母稍觀望 
　　商團會籌議防務 
　　滬南商團公會各會友曾於上海光復時畫夜出巡保衛閭閻地方賴以安靖嗣因各商家事務甚繁改爲間日出巡免妨職務茲届舊曆年終結賬之期市上行人往來不絶難保無宵小混迹肆擾是以由會長葉惠鈞商之總司令於昨晚開會邀集各業商團開議防務進行方法擬仍每晚出隊巡緝彈壓以保公安並以光復義勇隊業已由寗返申故特部署一切以爲開會歡迎之預備 
　　童子軍推舉職員 
　　附屬南市商團公會之第一童子軍因職員尙未推定一切佈置未臻完密茲定於新曆二月四日在商團公會開會推舉以期樹立一軍蔚成勁旅　　抄破烟賭窟穴 
　　賭棍陸資生租贊美租界東唐家弄一千零四十九號房屋開設賭場日夜聚賭並私售燈吃茲經匯四捕房捕頭偵悉於前晚密飭中西包探前往將陸與賭徒蔣阿三奚阿明王阿林蔡宣元周子喬黄阿林應願全沈文全等十四人連同賭具帶入捕房昨解公堂經聶襄讞會同德祜副領事訉供屬實判陸罰洋五十元　罰洋二十元奚王蔡各罰洋五元餘人各罰二元與抄獲之大小洋銀二十餘元一併充公烟賭具一併銷燬 
　　協豐累及瑞豐續誌 
　　東方銀行控瑞豐莊不理擔保調票銀兩一案昨經法公堂復訉被告仍延蒲石羅鋭兩律師到案辯護先由蒲律師訴稱據原告云協豐莊曾將瑞豐莊票一萬兩作爲担保調去現銀試問曹豐已閉一年所出之票尙能作憑乎至云爲何不將圖書收回等語是乃華人習慣不足深責若謂此種已閉錢莊之期票仍爲有效則本律師亦有廢票數十張皆可請堂上究追况借銀者係是協豐爲何不向協豐追索而向瑞豐紏纏揆諸情理均有不令應　堂上追傳協豐股東到案嚴究方爲正當至謂該行夥友沈志賢曾與瑞豐經理王嚴臣當面接洽等語此乃個人交涉不與各股東相干况瑞豐倒閉時所欠各欵早由商會理明歸各股東料理清楚原告豈未之知耶務請堂上察核旋由羅律師接續辯論大旨相同訉至此時已過午中西官退堂候再商明集訉 
[瑣聞]  
　　城内 
　　不允備案○上海民政長批黄春　稟云據稟積存宜昌大清銀行洋七千二百餘元執有該行第一百五十四號存　一扣鉅欵要件理應鄭重收藏何以輪船到埠遽將該捆遺失究係在船在岸是被竊耶抑忘却耶未據切實聲叙該輪礋頭是否租界何以並不立報捕房公廨查緝旣經登載申時民立字林等報事在何日又未將全引張報紙呈核更未取殷實保結附呈空言存案已屬無憑至稱該行定章遺失存摺必需地方官存案移文方能取欵應有該行刊行章程索來呈核僅以抄信不足爲據所請移文備案均難照准着卽知照 
　　南市 
　　審訉鹽販○高昌廟巡警分局日前查獲大帮鹽販兪寳豐等十四名解至市政廳裁判所請爲訉究曾紀前報茲悉陳裁判昨據製造局滬防水師八营後哨一隊隊官杜長發報告謂是晚在浦東楊師港火藥棧旁查有大小鹽船九只共裝鹽二百餘拒該販等在彼密商情有可疑故卽一併拘獲解請究辦等語陳裁判當即提訉兪及陳阿才等供由徐廷義爲首販私小的等共駕兩船訉之船伙傳阿明徐昌進二人同供是項鹽斤由姜家沙地方裝來係由余闌願金阿五王阿勝李阿生楊金龍金阿金等雇裝又訉夏新發陳堂英姚長庚姚金棟等同供小的等向船上購鹽自用並非販賣求鑒判夏等四人先行交保候示餘均還押候再補提在逃之徐廷義到案訉究 
　　串竊銀洋○蘇路公司函送湖北人陳定國至裁判所稱被串同火夫李升等十餘人竊洋一千四百元李已逸去陳認分得洋三百元除追還外尙少六百圓請爲嚴究訉之陳供由李升起意串竊李用洋五百元奉飭留候緝到李升再行質究 
　　徒受虚驚○前日夜半一時救火聯合會警鐘報警旋分三下知肇災處在十六舖地方迨各處皮帶龍紛紛出救遍覔無着後始訪悉係萃豐弄某姓家烟囱内火星射出俁爲火警遂各驅車而返 
　　閘北 
　　蟻棍宜懲○崇明蟻棍蔡兆華住居川虹路吳子仙所開之車庽内迭經縣署捕房各警局懲辦有案前日復被衣匠倪阿根控告拐匿女孩當在蔡所住屋内搜出男孩一名年五歲清江人名小毛子姓楊并其同黨高文學瞿順發等一併解經司法科孫科長研訉不認判押候查明嚴辦 
　　引狼入室○剃頭店賀天保控歇夥戴學文串通竊賊許三洪子撬門而入竊去現洋衣飾值洋三百餘元昨經孫科長提訉戴堅不承認判還押著交許姓到案再核 
　　釋放婦人○南公益里口協豐袢香粉店保險起火一案前日由該處鄰居多家公禀總局求請銷案將店主婦孫李氏開釋當奉司法科長核准交保釋放 
　　英租界 
　　償還損失○恆記洋貨號主孫松年控余萬利號主余麟書不交定成籽花等情業經公堂傳訉因余抗延不理判令管押並傳案証蔡晉臣楊滄洲候訉在案前日午後由廨復訉先據原告供稱因余定貨不交已賠償東洋人虧損銀三千餘兩至伊所供已交過三百餘担係交與恆裕由該號經理楊滄洲轉解益泰商人所定者並未交過且恆裕洋貨號商人祇有一股並非獨創故所交之貨與商人不涉求究質之余供已交過三百七十五担因孫應付貨銀延不付清是以貨未照交並據余子桂章投案供稱來貨由商人交與孫手所收貨銀二千五百兩亦由孫在商人所開之恒裕號内親手交付並延赫來司律師上堂代辯聶襄讞與觀審西官美海副領事察閲原告所呈定單註明八九兩月銀貨兩交而余於八月分並未如期交貨先已違背合同原告所受虧損自應責令償還判余交四千兩人銀並保限一月向原告妥商料理如違提案押追 
　　定貨紏葛○英商謙和洋行控昌倫鼎昌號主陳寳華不出定貨前日午後由公廨關讞員與英康副領事會訉原告延梅吉言律卽上堂請追訉之陳延德雷司律師到堂辯稱按照定貨合同第五條旣註明原告係是掮客性質則依據英國法律無控告被告之權且來貨與原様不符原告先已違背合同應請將案誩銷旋由兩造律師互辯良久中西官判陳交原保候下禮拜四復訉 
　　串通舞弊○龍飛馬房經理西人亨德生延德當司律師控甬人王志初朱阿明承包馬料舞弊串呑銀二千兩等情昨經公堂傳訉王襄讞與德襄副領事以原告係是英商判朱王各交人銀並保候下禮拜一集訉 
　　洋人獲賊○徐阿狗王金生前晚在法界串竊洋人　文家内衣物當被該洋人將徐捉獲王因圖逃亦被用手槍擊傷腿祭遂即一併送至法捕房請究捕頭以原告係是美商將王送入醫院醫治昨日派探將徐拘送公共公堂　爲訉究判徐帶回捕房候下禮拜二美領堂期解訉 
　　工人毆捕○總巡捕房二百十八號西捕控扛夫馬鐵昌將竹　　路向阻不服反被行兇斯破號衣等情昨由捕房將馬拘解公堂訉明判賠原告號衣洋五元再押兩禮拜 
　　追究收贓○顧阿毛竊取高炳華店内鐘表三十餘只消贓於法界王瑞元家由探將顧查獲昨晨解廨訊明判押候移提收贓人到案質究 
　　串竊無憑○蘇州路致富洋棧控用人虞新才虞友才虞阿永鄭阿才等串竊值洋六千三百餘元之川士等物昨經公堂復訊無憑判虞等一併開釋 
　　謊騙煤斤○合盛號控鏡清謝通仁等以假單騙煤一案昨經公堂傳訊判謝交保陳因有另案在押着仍還押候示 
　　限交賬欵○卓全靜控李灶華私用賬洋九百餘元由廨判李押追在案昨日復訊判李交人銀並保限一月清理 
　　被告到案○李寳忠控王鴻魁不還捐照費洋又羅芝培控苗茅義不理貨欵等案昨由捕房將被告二人傳至公廨交保過堂候訊 
　　希圖賴　○於悦照偕叔於阿林控妻父施鴻飛將女誘回希圖另配一案昨經公廨中西官訊供明白判施交保限一禮拜將女交案 
　　怙惡不悛○匪徒彭來福曾經公堂收押西西牢五年近甫釋出前日又與陸品泉在北河南路圖攫行人衣物被包探嚴桂堂查見往拿彭竟持刀拒捕旋經巡捕帮同將二人拘獲昨解公堂請究判一併押候查明另案併究 
　　雙雙捉獲○义袋角褡源紗廠管車人朱寳卿與住居愛文義路之女工李王氏姘議前晚正在續歡適氏夫李時林囘家擅見同鄰人吳金生聞入奸所將男女捉獲一併傳送捕房昨解公堂請究李供向在四馬路某烟紙店内爲夥所有積蓄被氏私貼殆盡求究訊之朱與王氏供甚含混判分别押候補傳見証嚴王氏到堂質究 
　　盜匪就擒○盜匪胡朱郎胡延根吳榮福徐小法等糾黨夥刦嘉定南翔等處各事主衣飾等贓匿踪新閘地方昨晨在温州路碼頭被探查獲並抄出刀械物贓一併拘入捕房旋解公堂經聶襄讞會同德祐副領事略訊一過判均押候查明於下禮拜六再訊 
　　偷竊鉅贓○林孫氏控吳錫章行竊鉅贜一案昨經公堂訊供不認判吳押西牢三年期滿逐出租界惟因現正患病先送醫院 
醫治 
[美租界]  
　　拐匿男兒○計張氏住北河南路三百六十三號昨至捕房報稱其子被匪徒混名小蘇州者拐匿捕頭允爲查緝 
　　押客爭風○鄧雲樓黎阿祥二人昨在天潼路仁智里粤妓張阿鳳家爭風門毆被捕併送捕房斥退候查 
　　推出不管○陳阿林張金順昨因○○糾葛鈕控捕房捕捕頭斥退不理 
[法租界]  
　　何苦抵拒○前日有楊天寳在途與毛阿洪李坤寳等互相扭毆一百六十五號華捕上前干涉楊竟不服反敢拒捕爰即一併拘入捕房轉解公堂經中西官訊實判楊押一月餘人各罰洋一元充公 
　　厨司不端○汪和尙在法商方台而處充當廚司前日向洋東領洋十元出外購物除用去兩元外餘被吞没逃逸嗣由洋東報捕拘解公廨訊究汪供自願還洋判將工洋除去兩元再還洋六元了事 
來件 
[山陽周阮二烈士被寃之眞相]  
　　淮安志士周實丹阮夢桃因倡獨立被民賊姚澤仇殺壹是慘劇疊載各報現經淮安學團及二烈士家屬一再禀訴于滬都督已蒙委員赴通提姚質訊廬山眞象不日卽當出現聞姚賊辦理此案所恃以無恐者事前謂地方之報告事後據程督之覆電不知程都督覆電係據蔣都督之電文而蔣都督電文係據淮紳之節略而淮紳節略之内容又係據姚賊之口述細核往來文電矛 
盾固多且係姚賊一面之詞何足憑信所謂欲加之罪不患無詞者是也茲將調於此案之文電抽象列辯以備當道諸君子鑒核 
而比照焉 
[（一）姚賊之殘酷及朦蔽]  
　　姚賊出示曉諭（密拿嚴懲） 
　　又呈滬都督詞）共同懲辦） 
　　按周係七鎗斃命阮係刳腹剖心如此慘無人道實古今中外所罕聞况在共和時代耶况二烈士係力圖光復有功民國之人耶而竟以嚴懲懲辦二語朦蔽長官想姚亦自知其慘無人道類於盜賊行爲不敢明以告人耳 
[（二）姚賊與山陽各團體之矛盾]  
　　姚賊呈滬都督詞（前在山陽於九月二十二日宣布獨立） 
　　山陽團體上蔣都督節略（自二十四日宣布獨立） 
　　山陽宣布獨立之期實係九月二十四日是日姚贼开併未到會其騎墻獨立可知今呈滬都督詞復又提前二日未識何故豈其無心獨立故忘却實在期限耶抑預存詭計有意錯亂耶此其矛盾者一 
　　姚賊呈滬都督詞（榮澤之與周阮二人平時旣無嫌疑臨時又未齟齬） 
　　山陽各團體上蔣都督節略（周阮紏集黨羽手持快槍於稠人廣衆之中向姚令威嚇姚令堅不肯允） 
　　如姚賊所云是與烈士毫無惡感也若據團體持搶威嚇之說是烈士己見嫌於姚賊矣孰是孰非殊難揣定將謂姚呈屬實則持槍威嚇之談已成無稽之語將謂團體非虚則姚賊無嫌疑未齟齬之說即爲粉飾之詞冀掩挾私仇殺之罪狀並欲歸罪於人矣此其予盾者二 
　　姚賊呈滬都督詞（據地方各界密告） 
　　又出示曉諭（幸經各團體預期覺察激成公憤報告） 
　　又上蔣都督及山陽各團體電（所辦周阮之事係據紳商全體報告） 
　　山陽各團體上蔣都督節略（紳商等不知其由走詢姚令方知云云） 
　　據姚賊各說是地方報告於先姚賊辦理於後也奈何各團體又有紳商等不知其由走詢姚令方知之電哉互相推諉令人猜疑莫解此其矛盾者三 
　　姚賊呈滬都督詞（共同懲辦） 
　　山陽各團體上蔣都督節略（至二十七日紳商等方在團局公議防守事宜突聞周阮等在府學被官吏鎗斃） 
　　姚曰共同懲辦是二烈士被害各團體不獨與謀且亦在場目覩其狀也何以有突聞云云哉世豈有與謀而目覩者竟不知事之原由乎兩相印証顯見其誣此其矛盾者四 
[（三）姚賊與蔣都督電文之衝突]  
　　姚賊呈滬都督詞（一面禀明江北都督） 
　　又上蔣都督及各團體電（並奉都督命令） 
　　蔣都督覆蘇都督電（事前未密告實先辦後禀） 
　　又覆通州電（隨後禀辦實係先辦後禀） 
　　姚賊一則曰禀明都督再則曰奉都督命令是禀明與命令在未害烈士之先而呈之奉之也無疑何以蔣都督覆蘇覆通各電一再曰實屬先辦後禀哉其爲姚擅殺於先揑詞補禀於後也已不言而喻矣 
[（四）姚賊之勒逼]  
　　蔣都督覆蘇都督電細查卷宗果有周之生父周鴻　禀一件烈士被害後姚賊復爲斬草除根之計縱差誘捕周烈士之父鴻　及叔鴻　禁錮囹圄勒具伏罪禀結百般恐囑不具則禍且不測及禀入姚賊飭惡役　還勤改必從姚賊所云方准周鴻　身無羽翼獄吏爲尊不得不俯首聽命此姚賊卷宗所以 
有周　士身父之禀也（未完） 
來函 
[上海地方審判廳復巢堃大律師函]  
　　敬復者頃接大函祇悉一是　律師旣在江蘇律師總會註册本應自應承認惟查江蘇律師暫行章程内載第九條律假於所屬地方審判廳或其管轄内初級審判廳之所在地應設定事務所呈報於所屬地方審判廳之檢察廳第十條律師頻登錄於律師名簿第十二條關於登錄規則由提法司定之第十四條律師會之會章必經由檢察長請提法司認可第十五條律師必加入　師會後始得行其職務各等規定是江蘇律師公會之承認與否應以上列法定程序之經過與否爲其要素尤以江蘇律師章程之遵依與否爲其標準等因茲奉函示代表出庭核與上列法定程序之經遇尙未完全履行合行函覆還希察諒爲荷 
 
 

Page 8

 
 
自由談 
游戲文章 
[嘲舊神詩（續）] [  湘漁]  
　　花神怨 
　　陽曆新頌惱大撓花神十二亦牢騷如何顛倒羣芳譜三月梅花五月桃 
　　閻羅怨 
　　文明審判到森羅厲鬼如何好共和從此九幽多盜案剥衣亭上起風波 
　　羅祖怨（修川牧　） 
　　薙髮生涯已絶門可憐徒子與徒孫自家餬口且無計遑計師前酒一樽 
　　天師怨 
　　捉怪擒妖法已穿現成俸祿廳團圓不如權作雲遊道挨户沿家去化緣 
　　如來怨 
　　你們剪髮效沙門僧侶翻來學你們換去袈裟嫖妓院稱呼也是少爺尊 
　　賴債祖師怨 
　　曾記人家逼我錢約伊除夕月輪圓（俗言年三十月亮時還錢）孰知新曆頌行後此語竟成讖語傳 
　　土王怨 
　　目今破土不通行建築人家不我驚况有汽車天下徧頭顱震破太無情 
　　財神怨 
　　各舖各店帳難收擬閉牌門賽巧謀我亦何須循舊例歲朝預備肚皮留（俗傳正月初四夜爲接財神之夜） 
　　上海宜設女盆説帖（愛） 
　　盆湯者浴德澡身爲人生所必需男子旣家盪垢滌穢以潔身女子向以膏沐爲容尤宜不使有點汚所在時當夏日閨中少婦但得一僻靜之室便可如華清之浴若在冬日雖洪爐置於旁座究不若暖房之一室如春也故宜開女盆湯而使喚之人盡屬婦女亦不致有乖風化上海無此實爲缺點使女子不究衛生之術其害亦必累及男子爰戲擬説帖以冀弄假成眞使西子無不潔之蒙而女界開生利之創局也 
一經營是業宜全歸婦女主張也凡欲興辦是業男子祗能拚合資本不能充當各種役務自經理司帳以至堂倌燒火槪川婦人無半個男子 
　　一界限分明宜立有妥細章程也如大門口標明女盆湯并懸男人一槪不許入内之禁條章程内標明男股東如欲查帳亦須另擇地方檢視不能任意闖入安盆湯室内 
　　剪辫銘（晉） 
　　髮無多少留之不行辫無大小拖之不靈斯是髮辫惟剪最新汕痕去肩背記號除滿清談笑輕腦後往來便脚根可以悅妻子勸友朋無飄蓬之亂耳無蟣　之潜形東齊牛山預西天佛國僧國民云何尾之有 
海外奇談 
[天寳石] [  頌斌]  
　　倫敦某西字報載世界各國所有之在寳石計亞非利加南境有一枚重四百七十加拉（按加拉合華秤七厘六毫）是爲天下最重之金鋼石而近時新得者則爲波斯國之一枚重二百八十加拉俄國有一枚重一百九十五加拉英國有一枚重一百零二加拉法國有一枚重一百三十六加拉西曆一千九百十一年十二月二十一號美國倫敦開各國比賽會特建築大屋一間牆壁堅固專供各國金鋼石之陳列罩之以玻璃圍之以鐵栅令兵士八人負槍械日夕輪班守之亦可見其鄭重矣 
[女少男多] [  慶霖]  
　　據美國政府近日報告美國男子之數較女子之數相差甚遠以一千九百十年四月十五號爲止計美國全境男子有四千七伯三十三萬二千一伯二十二人女子祗有四千四伯六十四萬零一伯四十四人兩數相較則得男子一伯零六人女子一伯人之比例或謂美國男子若一律娶妻則必有二伯六十九萬一千九伯七十八人爲鰥魚云 
遺聞軼事 
[吳下叢談] [  血俠]  
　　清同光間蘇彈詞家有馬吉卿者以六易小説珠塔本得名始賣技於吳門唱篇悉本心裁且能隨時觸機不拘成法某年中秋馬在臨頓路望月樓茶肆彈唱適第一天渠開詞即日昨日吟風閣今宵望月樓葢馬先一日在觀西吟風閣茶肆演唱也其變化神妙處令人發噱如此又有田錦山者其技雖去馬遠甚然能背上度弦神利其技其子少山光緒初甫垂髫亦能紹父技搢紳先生交口稱譽之惜錦死而子漂泊江湖與姘婦某合唱淫詞號日雌雄黨致見鄙於人復以唱申時行玉蜻艇故申氏裔孫禀諸官曉示嚴禁而田遁矣 
　　蘇人朱永璜清癸未武進士也初吳俗文弱罕有應武試者朱父蘭汀以武舉名於時永璜舉進十點侍衛欣然歸自爲振吳下　靡之習已負不世勳矣日必乘駿馬馳騁於元妙觀初無人敢攖其鋒也一日朱自雅叙茶室出甫就騎忽一老人迎面來手微撫朱膀朱卽自馬仆老人急扶起道歉忱再三始去朱無如何也或日老人亦技師爲朱父友朱父慮子之放縱致敗也故令友辱朱以警之又一日朱服羅衫搖團扇過觀西大成坊巷口適有玉壽仙茶肆水夫四人擔水迎面來朱不及避致溼朱衣朱大詈之水夫怒先兩人舍擔直撲朱朱伸手曳水夫辫又二水夫欲助鬥朱即以被曳之二人推出頭與頭碰四人悉仆焉時永茂祥烟店主見喧嚷甚代雇保保至知爲新進士也駭甚遂迫水夫服禮面朱亦掦長去 
心直口快 
[共和新國淘汰之人物] [  冷眼]  
自命神聖大權獨攬的皇帝 
浪費濫用奢淫無度的滿族親貴 
媚主殃民利祿黨心的大老 
卑鄙齷龊的候補老爺 
愚弄世人坐耗民食的男女僧道 
肢體殘壞脂粉盈頰的小足女子 
賊心狗肺毁人家產的賭棍 
妖形怪相迷惑行旅的賣淫婦女 
咬文嚙字腐氣薰天誤人子弟的八股老秀才 
尙有泥塑木雕專作僧道利用品之神像 
千金一笑 
[認族] [  童愛樓]  
　　有姓童者見姓董者即認爲同族或謂童與董何能認爲同族姓童者曰此乃茅草屋之童家也又見姓章者亦認爲同族人謂童與章相去更遠更不能認爲同族姓童者曰此即貧無立足地这童家也 
[續] [  王鈍根]  
　　童氏族繁如是王氏更甚有姓汪者卽水灘邊之王家也有姓匡者卽塌牆頭裏王家也姓全者最賤甘居人下之王家也姓毛者最頑固反對剪辫之王家也 
戲攷 
[競義社新劇（青年镜）説明書（續）] [  瘦菊]  
　　棧主見病人垂危醫者不來知事有變又恐遭累乃扶范出委之於醫院門前院主陳秉泉出門見之審知有病扶之入令其妹陳顰貞及黄姓醫生善爲救治而范曾如之沉疴日漸就痊矣吳心成旣將病人放棄卽遁回通州至范家妄報凶信謂曾如落水死范妻聞耗舉家號哭吳遂乘間逸去時有錢貴者富而不仁爲一方之患途遇范妻放學歸悦其色從者告以爲吳心成之妹致之殊易錢大喜命從者邀吳至述所欲并賄以重金吳利之允爲説項往見其妹勸以改嫁齒甫啟而頰受一掌大慚奔出謂錢曰事不諧矣錢問故吳具告所以錢素知范家無多人謂吳曰可以搶乎吳鼓掌曰大妙大妙錢於是邀土棍數名及拳教師一人於晚間往刧范妻并命吳爲内應是晚范妻適赴某戚家祇遺傭婦幼子在家而吳心成未之知也晚間竊入范家縱火衆擁而入忙亂中不辨皂白竟將傭婦及幼子搶去錢見誤搶傭婦大怒以爲吳故意愚弄欲得而甘心適吳施施然來錢憤甚飽以老拳吳婉詞告以致誤之故允設法令其自來錢大喜謝罪吳重至范家適范妻回見室已被焚幾半幼子不知何往痛不欲生見吳即詢其子蹤跡吳言已爲錢某救去范妻急欲見兒懇吳導往吳引范妻至錢貴家卽忽怱奔出錢見范妻至如獲異寳調之不從反遭痛署錢怒命僕輩閉諸暗室而令已妻顧氏往勸之顧氏頗明大義聞錢言斥其不法夫婦亦遂反目（未完） 
小説 
[社會小説財奴（三）] [  鈍根]  
　　清苦縣地方雖小熱心的人狠多各種公益團體到也辦得差不多了但是經費缺乏少不得要請各富户捐助捐助只苦的本地富户不多而且大半是邱人頭一流人物雖有一兩個存心慈善慷慨解嚢的却要算是鳳毛麟角了出錢只管出錢不出錢只管一毛不拔因此旁人狠爲不平有幾個明知邱人頭鄙吝却故意去撞木鐘還希望他强盜發善心稍爲應酬一些那裏曉得他主意打定憑你生公説法休想頑石點頭直到勸捐的人可憐見他搖頭搖的頸要挫了擺手擺得腕要斷了纔長歎一聲掃興而出如今地方上有甚麽慈善事業也没有人敢去請教他的了 
　　邱人頭相交的朋友都是守錢虜有呌馬半世的綽號括屎竹爿有呌牛一生的綽號看財童子有呌史補方的綽號尖鬼一時也説不完許多天天在茶館子裏聚會講的不是糶米等米價漲足便是説放債尋零碎小户一會又説新法可恨呌甚麽地方公益專想捐人家的錢一會又説國家可惡漕忙漲價不算還要加許多帶徵這班守錢虜只會怪人家却全不想自已刻剥人家的地方還要一種本地的奸紳劣董侵呑公欵邱人頭是極佩服極羡慕他們的常合他們來往專想經手放債暗賺一筆扣頭 
　　今年革命軍起勢如破竹一時間光復了十多省清苦地方也早已歸了民國的版圖便有少年志士聞風而起有投筆從軍的有捐資助餉的邱人頭見了極力反對常對人説甚麽呌民國民國不過是革命黨罷了他們若然閙成了我們還過得日子麽做清朝的百姓不過多完些漕糧白銀罷了若做了新法的百姓聽説捐稅重得了不得弄到底都要像東洋人逃到外國去的那些助餉的一發荒謬事不干已何苦把辛辛苦苦的錢去送給他們總而言之這些事情都是洋學堂閙出來的所以我的兒子永遠不許他進學堂我今年已經六十多歲的人了以後的事情我也不見得看得到但是我一天不死便一天不准兒子到學堂裏去也不准革命黨拿我一個錢去人家聽了這種話七錯八搭不知糊塗到那兒去了也不合他辯論 
 
