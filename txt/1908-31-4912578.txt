# 1908 - 31 - 4912578

 

Page 1

 
 
   
 
 

Page 2

 
 
   
 
 

Page 3

 
 
論說 
[論治匪不宜主撫]  
　　江浙梟匪之亂源。隱伏已久。此次匪亂。發難於浙省。迨經官兵嚴勦。始竄入蘇境。而婁靑等縣搶刧之案以起。朝廷憂之。卽派大軍馳赴勦辦。江浙大吏。深恐人心驚擾。奏請緩派。不料姜軍甫止南下。而梟匪搶刧小輪之案又出。政府以江浙大吏。行不踐言。嚴旨詰責。復諭派瑞藩司專辦勦匪事宜。於是文武各官。始知此事之重大。亟思所以抵制梟匪之策。而主撫主勦兩法之紛爭又起。歲底頗聞蘇撫陳中丞有主撫之意。江南提督劉軍門則主勦。并聞劉軍門屢次向蘇撫請兵。而陳中丞總以兵單難撥却之劉軍門深滋不悅。故有自募新軍三百名之舉。夫古來治匪。衹有勦撫兩策中國各省官吏。每遇一次匪亂。必有一次勦撫兩方之爭執。勦之法有謂宜先翦其羽翼。而後擒其巨魁者。有謂宜先殲其首惡。而後縱其黨惡者。撫之法有謂宜先覊糜其魁首。而後解其脅從者。有謂宜先招降其黨從。而後除其爲首者。不知梟匪之應勦與應撫。初無一定之辦法。必當原其情察其勢。而後有下手之方。今之官吏。畏葸者多而威猛者少。故一有匪亂。卽先存招撫之意。不問其情之可恕與否。勢之可行與否。一若撫之外别無他策。而遇有以主勦之說進者。則必視爲多事。以爲勦而不勝。微特糜軍餉。輕生命。且與一已之功名有礙。故咸隱忍而出於撫之一途。其實莠根不拔養癰遺。患勢必有不可收拾之一日。江蘇松屬。素多客梟。三四年前。土匪以客梟之奪其權利也。起而與客梟爭迨客梟敗而土匪之勢遂大張。横行無忌。民不聊生。其惡與客梟無異。官兵不敢勦。乃撫其著匪林沈等。而後匪勢稍定。然禍根不除。時復竊發。年來焚船戕弁。擄人掠物。已時有所聞。至去冬而匪勢又熾。前此梟匪。上客互相消長。故其勢猶易撲滅。今則土客聯絡爲一氣自浙　蘇　　　　　　　　　　匪土匪也。土客混合。則勢愈盛而膽愈肚。潜購軍火。廣集死黨。勦滅誠較前爲尤難。然因其難而仍以前日撫林沈等之方法餌之。則大不可。何者。梟匪之志願。不過子女玉帛而已。今誘以爵禄。未有不欣然而來者。然爲惡而賞。是獎亂也。後之爲匪者將益衆。其不可者一。夫所謂撫者。亦衹撫其魁及少數之黨徒而已。今日匪黨愈衆。斷不能盡江浙之匪而徧撫之也。撫其少數而舍其多數。則不得志者將益起而爲難。林沈就撫後。其舊黨以林沈獨享利益。恨同切齒。時時尋釁。前車可鑒也。其不可者二。今之梟匪。心頗不測。各營兵弁。與之通氣者甚多。倘陽爲就撫。而陰仍與各匪聯絡。則爲患尤大。其不可者三。况梟匪就撫之後。難保其不再犯法倘其黨怙惡不遷。復犯巨案。將恕之乎。何以明賞罰。將懲之乎。則仍退而爲匪。而益難辦理。其不可者四。有此四者而益知今日之梟匪。决無可撫之理。雖然蘇撫所以。有主撫之意者。諒非出於本心。容或有人誇張其說。以匪黨如何勢力。如何難辦等詞。聳動蘇撫之聽。而蘇撫因以受其惑耳。而此　嚇蘇撫之人。又必爲營伍中之有勢力。而與匪黨有關係者可知。不然豈有身爲大吏而不明事理若此。今瑞方伯旣膺勦匪之責。主撫主勦。自必成竹在胸。諒不爲人言所淆惑。惟勦匪之法。亦非易易。東竄西伏。此水彼陸爲蘇匪之常技。决非旦夕所能撲滅。必於各方面事事整頓。然後可以淸其源。而掃其穴。不僅募兵籌餉。而即可以奏效也。當世大吏。往往空言方略。有所謂廣購眼線者。有所謂訓諫水陸各營者。有所謂以毒攻毒者。有所謂以土制土以客制客者。聆其言非不成理。觀其事則初無實際。嗚呼。以此治梟。不幾爲梟黨所竊笑哉。 
專電 
[電一（北京）]  
　　陸軍部以憲政舘議復調用留學生新章未卒業者亦准委用官缺恐於學務有礙特奏請未卒業者不准當差奉 
旨依議 
[電二（北京）]  
　　梟匪日盛路事又事掣肘政府頗不悅於江浙大吏恐有更動 
 
 

Page 4

 
 
緊要新聞 
[姜軍暫緩南下之原因北京]  
　　江鄂蘇浙督撫奏阻姜軍南下及直督楊士驤諫阻各節迭紀前報兹得京函云此事原因得力於楊督一奏爲多緣江浙督撫之電奏某軍機皆疑其有意袒護惟楊督係其心腹故遂賴以轉圜聞原奏内有云沿江一帶伏莽滋多正值路款風潮人心浮動倘因大軍拔隊改生誤會不惟驚擾人心深恐適以生事昨准馮汝騤電稱梟匪漸就安謐大軍蒞止易擾愚氓等因愚臣之意可否飭下姜桂題暫緩南下云云措詞極爲婉轉兩宫覽奏亦大爲動容遂寄諭姜桂題欽遵辦理（山） 
[皖撫奏保大員申飭詳紀北京]  
　　安徽巡撫馮夢帥以奏保汪貽書學使堪任司缺奉旨申飭曾紀前報專電兹接京友來函云馮撫原奏略稱前署提學司汪貽書才長心細學識兼優洵堪大用經臣奏調來皖相邀入幕實足輔臣不逮查該員前在京師歷充政務處總辦及學部諮議員各差使旋蒙恩簡署廣東提學司到任之後全省學務悉賴提倡督撫臣亦遇事就商深資贊畫不幸以禮去官投閑可惜旋經臣奏調來皖各項新政均賴臂助現值服闋應即詣闕請安竊思皖省要政正在萌芽遽易生手殊多不便合無仰懇天恩准將該員留皖暫緩進京遇有本省三司缺出届時奏乞恩施仍由軍機處存記出自逾格鴻慈云云兩宫覽奏以事屬創舉特詢樞臣作何辦法某軍機奏稱無　如何才堪大用在該省如何得力旣係三司大員應由特簡若任率爾奏請此風斷不可開兩宫頷之遂奉硃批三司大員關係朝廷特簡何得由外省指名奏請即政務處學部各差使各該衙門自有權衡亦豈外省督撫所能干預該撫所奏各節實屬荒謬已極着不准行並傳旨嚴加申飭欽此 
[麒學士亦傳旨申飭北京]  
　　内閣學士麒德於去臘上一封奏略稱吉林候補道王昌熾學識兼優尤擅外交庚子之亂因應咸宜以故紳民未受困難至今愛戴並承俄皇兩次賞給寳星中外君民共愛其材堪勝重任可想而知云云兩宫覽奏以王昌熾現正被人叅劾似此事出兩歧有礙政體遂奉硃諭内閣學士麒德奏應詔舉賢一摺吉林候補道王昌熾聲名素劣並有叅奏正在查辦該學士率行保薦殊屬冒昧著傳旨申飭原摺擲還欽此 
[議准靑海緩建行省北京]  
　　陜甘總督升允奏靑海緩建行省先行試墾一摺經内閣會議政務處議奏略云原奏所陳各節自屬因地制宜靑海南連川藏北界新疆論開化則尚未及時言利益則只知游牧若欲遽建行省恐設官而民無定所鈐束維艱興學而人無所知開通不易即謂添設重鎭先固邊疆則取給浩繁更難籌撥似不如准照該督臣所奏先行試墾較爲切實易行至於該處形勢應如何詳細測繪劃分區域聯合部落使無互相侵越疑阻之嫌以及選擇理科農科畢業學生使爲指引敎導講求地質之學曁一切籌欵布置招募勸導之法應請飭下西寗辦事大臣會同該督利衷商榷詳訂章程奏請施　等請奉旨依議（政） 
 
 

Page 5

 
 
憲政舘學部會訂游學生廷試録用章程 
　　一凡在外國高等以上各學堂之畢業生經學部考驗合格奉旨賞給進士舉人出身後每年在保和　舉廷試一次其廷試日期於八月考驗畢業以後由學部奏請欽定 
　　一於廷試之前一日由學部奏請欽派深明中國文學及科學並外國文之大員數人以爲閱卷大臣警仿殿試例先期在内閣值宿以便擬題 
　　一由學諮訪明通科學及外國文之京外各官開單奏請欽派數員爲襄校官亦先期在内閣值宿以重關防 
　　一恭應廷試者作經義一篇科學論說一篇其經義題目一道恭候欽命科學題目應由閣卷大臣按應試者之學科門類每門各擬二題仿殿試例恭候欽定 
　　一此項廷試試卷由學部備辦每人各給中文卷一本其科學論說願用西文書冩者先期呈明給西文卷 
　　一東西國之醫科工科格致科農科大學畢業生及各項高等實業學堂畢業者往往僅以科學見長不工文字此項學生准其僅作科學論說一篇不必兼作經義 
　　一此項游學畢業生之廷試卷分爲一二三等中文與科學並能優長者列一等中文平安科學優長者列二等學優長未作中文卷者列三等一二三各等不必全備如全係佳卷不妨盡列一等惟如無中文優長者亦不妨盡置之二三等不必遷就 
　　一此項游學畢業生之廷試卷由閱卷大臣擬定等第奏請欽定後應由學部將該生等帶領引見其已得有進士出身者按照二十九年八月升任湖廣總督張之洞議奏奉旨允准鼓勵游學章程及三十一年考驗游學畢業生金邦平等成案分别請旨賞給翰林主事等官其已得有舉人出身者仿照本年舉人考職成案分别請旨賞給主事内閣中書小京官知縣等官均於排單内按其所入學堂之程度與畢業考驗及廷試之等第分别註明恭候欽定 
　　一凡幾學部考驗列最優等賞給進士者廷試列在一等引見時於排單在註明擬請旨賞給翰林院編修成檢討經學部考驗列最優等賞給進士者廷試列在二等引見時於排單内註明擬請旨賞給翰林院庶吉士俟三年期滿由掌院學士出具考語奏請分别授職編修或檢討經學部考驗列最優等賞給進士者廷試列在三等與經學部考驗列優等賞給舉人者廷試列在一等引見時於排單内注明擬請旨賞給主事按照所學科目分部學習經學部考驗列優等賞給舉人者廷試列在二等與經學部考驗列中等賞給舉人者廷試列在一等引見時均於排單内注明擬請旨賞給内閣中書經學部考驗列優等賞給舉人者廷試列在三等引見時於排單内注明擬請旨賞給知縣分省卽用經學部考驗列中等賞給舉人者廷試列在二等引見時於排單内注明擬請旨賞給七品小京官按照所學科目分部學習其廷試列在三等者引見時於排單内注明擬請旨賞給知縣分省試用 
　　一上届賞給進士舉人未經廷試者准其一體廷試 
　　一已有原官願就本班者准其於廷試前期呈明仍以原官照從前進士告歸本班用章程辦理 
[度支部議覆通州天生港關埠工程北京]  
　　江督端方片奏略稱通州天生港部議應作爲起下貨物之口岸不必預籌開埠通商所設分關即作爲江海鈔關之分卡至關埠兩項工程約需銀十萬兩息借大達輪步公司欵項以爲設關築步之用等因當經分行遵辦兹據江海關道詳稱此項工程業已大半告成據該公司總理張謇開送淸摺稱已辦之工如蠆船兩號鐵浮筩船兩隻木跳兩座共用庫平銀八萬七百四十八兩一錢請剔歸大達公司自行籌認其石駁岸碼頭馬路等工程曁員司薪資一切開辦經費又應辦未辦之工如建築關房驗貨場各一所及陽内開港一道造橋二道統需庫平銀十萬六千九百三十四兩三錢均須由官籌認請迅賜籌欵撥還等情查蠆船等項請歸商認係與奏案相符其歸官認還各欵雖較原估溢支銀六千餘兩實因員司新費雜支等項原估皆所未及至公司墊用一切工料應歸官認之欵照案須在天生港收稅項下陸續提還惟此項息借商款議定周年八釐還本愈遲耗息愈多不如自三十四年起統在常稅項下照數撥還至該港分卡章程現據稅務司請照大通等六處章程辦理毋須另訂以免歧誤除飭該關道仍會商稅司將該分卡章程復加體察禀辦外謹附片具陳等語兹經度支部等議覆謂此項經費請由官認還核與原案尚無不符惟較之原估銀數溢支銀六千餘兩臣部核銷欵項當以細册爲據如將來全工告竣核無浮冒自可准其照銷至請將官認各欵自三十四年起在江海關常稅項下照數撥還一節自應准如所奏先撥還銀十萬兩其天生港每年所收稅項應令該關道於江海關常稅奏銷案内另欵開報以便稽核又原奏請將該港分卡章程照大通等六處章程令該關道會商稅司妥議禀辦一節應飭從速妥議仍咨由稅務處核覆以昭愼重奉旨依議（京） 
[江督爲度量權衡事咨農工商部度支部文]  
　　光緒三十三年九月初三日奉上諭度量權衡本有定式（中略）欽此並准貴部麻電令將本處現時沿用各種度量權衡之制詳細查明等因當經分行各司道局分别查明繪圖列表具復嗣據蘇藩司轉飭蘇松常鎭太五府州屬查復列表詳送業經會同咨送大部查照核辦在案兹據江寗布政司江南財政局江南商務局等會詳稱遵經會同通飭寗屬各府廳州轉飭所屬逐一確查繪圖列表呈送核詳嗣又電札交催兹據江揚淮徐四府通海二州海門廳所屬各州屬先後列表申復司道等伏查量與權衡皆起於度恭攷欽定會典縱黍尺即工部營造尺直纍拾黍得一寸又以寸法定容積之率則曰量爲升爲斗爲斛皆準之以寸法定輕重之率則曰權爲分爲錢爲兩皆準之自官司以逮市廛日用所需自應較準如式以歸一律爲各處習俗相沿自爲風氣所用各器不但省與省不同乃至縣與縣不同城與鄉不同一市之中彼業與此業不同一業之中對此與對彼不同名實混淆莫此爲甚習用旣久究詰無從就此次飭查寗屬沿用各器言之其所有名目計度類下種量類十九種權類十一種衡類十三種而大致以沿用裁衣尺河斛漕砝漕平各項爲最多以上係指商業沿用而言至官中向例均遵用營造尺漕斛庫砝秤惟司道局庫收放銀兩庫平而外兼有用漕平湘平等項者當此環球交通商業競爭之時局非將以上各項用器長短大小輕重不齊之處叅攷成法嚴定標準旣無以収整齊劃一之功更何以昭一道同風之盛謹就飭查所及將寗屬三十六州縣申送各淸摺詳加考核並調取江寗總商會所查各器名目兩相比較亦屬相符彚造總表一册並繪圖貼說呈請鑒核轉咨等情並呈送圖表前來爲此合咨貴部請煩查照核辦施行 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[内閣會議政務處議覆阿爾泰情形籌擬辦法摺]  
　　奏爲遵旨會議恭摺具陳仰祈聖鑒事十一月十六日准軍機處抄交科布多辦事大臣錫恒覆陳阿爾泰情形及籌擬辦法一摺奉硃批會議政務處議奏欽此臣等伏查阿爾泰爲古金山本突厥建牙舊壤北史阿思那居金山之陽唐書車鼻竄金山之北皆阿爾泰地雖乾隆間設津濟里克至和尼邁拉呼一帶二十三卞倫隸科布多参贊大臣管轄然時移勢異情形迴殊該大臣所以亟亟於設官練兵任地興學置郵勸工交鄰諸大端洵爲西北邊防之要務謹就原奏逐加推勘爲我皇太后　二皇上陳之如原奏稱阿爾泰奏設局處六所一切政治分任委員經理現擬再於可興實業之處酌派委員設局辦事俟將來改建行省再設州縣又改設巡撫加兼陸軍部侍郎銜名位稍崇措施轉易及揀講求政治操守廉潔候補候選道府三四員州縣五六員隨同辦事等語凡所規畫務爲核實之計緣該處窮荒甌脫人民轉徙冬夏無定即使多設官吏不過畫諾坐嘯而建造衙署頒給俸糈所費亦復不貲何如合十數員統作幕僚旣資歷練復省糜費且廣置椽屬開府其地體制較尊亦易鎭懾應否加給崇銜請旨施行原奏稱阿爾泰冰天雪窖冰草無垠步隊萬難得力現在已招漢馬隊一營蒙馬隊二營砲隊由各旗選擇尚未募齊惟哈薩克　回斷不使入營伍以杜後患拒虎進狼自可無慮然重鎭要汛兵力尚嫌單薄應如所請飭部豫籌欵餉一二年後添練馬隊一標從此逐漸擴張整軍經武俾賽音濟雅哈圖盟游牧之地徧設斥堠多列亭障於以安集藩部愼固封守籌邊至計無過於此原奏稱阿地居緯綫四十七度至五十度氣候高寒冬春雪深數尺夏時雨水入地不過三四寸故以開渠墾荒爲第一要義現已辦官屯四處新修兩渠計須明年蕆事有願領地耕墾准貸以牛種之貲由官保護其出力人員俟著有成效再予請獎今查康熙間征西將軍祁德里疏稱科布多烏蘭古木地方廣闊開墾可以多收雍正初振武將軍傅爾丹疏又稱烏蘭古木屯田穫麥至四千百七十石有奇是阿爾泰屯墾已有前事矣至於阿爾泰山之礦務額爾齊斯河及窩克阿拉里湖之漁業達布遜淖爾之鹽池烏梁海之林木自當請飭該大臣悉依原奏實力提倡創立公司不集外股庶幾山木魚鹽利權長在數年之後將爲西北一大都會焉原奏稱蒙口久居游牧不知經濟學問爲何事擬請於駐所先設小學堂二所畢業後再添設中學堂一所考選及格者升之至武備尤宜注重並請設立武備學堂一所學成文武各生皆視造就程度量材任使查彼處風氣未開敎育驟難並及以蒙學爲入手辦法自是握要之圖惟該部十六旗子弟衆多區區數學堂猶恐未必有濟所恃他日徐圖擴充至其崇尚喇麻由杜爾伯特即蒙古源流所稱四衛喇特尚沿元明時舊俗因習成性未易挽回故 
　　國家亦以黄敎覊縻之必待人盡向學變化氣質庶冀有開明之一日也原奏稱阿山防務關係綦重鐵路雖不易興電綫則不容或緩應自新疆綏來縣到阿較爲直捷擬請飭下郵傳部從速妥籌辦理查自科布多城至新疆綏來縣城計程千五六百里估量綫桿欵項爲數甚鉅特事關邊備未便因公帑支絀置爲緩圖斟酌變通衹有官六商四分成協辦商之四成可由郵傳部徑飭電報商局勸集官之六成擬照新疆官電成案即由新省善後經費項下開支或由度支部另撥的欵至常年經費除每歲所收報資抵支開銷外遇有虧空亦按官商四六成攤派冀得早集此舉卽有軍事消息亦可靈通計無便於此者應請兪允飭部議行原奏稱自烏城以至新疆俄貨充斥折算居奇以致財用暗消漏巵難塞欲謀挽救惟有設立工藝局一法應由内地招募各科正副工師各一名並購辦應用機器料物再由各色部民酌選藝徒一面敎授一面開辦等語固屬興利之道惟中俄互市本在恰克圖南買賣城自光緒七年收還伊犁遂定約於烏里雅蘇臺及科布多通商由是利源益復外溢似應實業學堂與工藝局同時並設尤爲完備擬請特飭該大臣妥定章程卽行辦理原奏稱赴任時路出烏科繞道新塔於委辦交涉人員留心諮訪多非明於此道者可否仰懇天恩飭　外務部愼揀熟習條約公法及俄國情形者一二員發交營中以爲臂助查外務部設立儲材館本爲豫備外交起見邊地乏才亦可選派果使深知外情有裨國是則在京在外同爲報効朝廷何分畛域自應俯准所請由部臣揀選司員奏保前往以資佐理是故統籌該大臣原奏各節俱爲愼重邊寄開通民智起見誠此時必需之舉蓋必興利而後可以除害安内而後可以攘外不可不先事豫計者也所有臣等會議籌辦阿爾泰情形謹合詞恭摺具陳伏乞皇太后皇上聖鑒謹奏光緒三十三年十二月二十日奉旨依議 
分類新聞政界 
[粤吏對於行用貨幣之意見廣東]  
　　政府擬整頓幣制迭經飭行各省督撫核議據實具覆兹聞粤省藩運善後局會同造幣廠已再三核議具詳督憲略謂據廣州商務總會函稱經卽傳集行商籌議銀元一項粤中通行已久無論如何配搭皆以七錢二分爲本位現洋華交易非此尤無以利便商民頃據各鄉市鎭來函亦均謂向來通用不可驟議更張衹須整頓維持便可推行盡利雖南北情形間有不同要維通商之區總可以七二銀元爲斷若改用兩幣實形窒碍等語隨又據義善源源豐潤天順祥協同慶百川通志成信等十二家匯號銀號禀稱職商等遵查粤東省城係最先開埠通商之區市上行用墨元以七錢二分爲準由來已久近數十年來東西洋商人各挾其國銀元來相贸易本省及各省亦有自鑄銀幣並行紙幣大率每員均用七錢二分現在粤東大小商家與夫紳商人等就地自相出納或與外人交易以及民生日用鉅細數目悉以七錢二分成圓之數統算併計蓋商民沿用久成習慣各以爲簡易無弊職商等來自異地或用銀圓或用銀兩並無成見惟旣業於此邦勢不得不循此邦風俗行用一切出納亦皆用七二銀圓及毫子計算一日遽易 
 
 

Page 11

 
 
以一兩五錢曁一錢五分之銀幣不特東西各國商家難於行用即本省市面亦未易流通似不如仍鑄七二銀元以順輿情等情禀覆前來伏查粤省市面逼近港澳一切交易向用銀元遇有兩錢分釐率皆以元伸算爲通行貨幣習慣已久且東西各國洋人各挾其國銀元來相贸易大率每元均用七錢二分若遽更張概用兩計不獨無以利便商民即與各國洋人交易亦多窒碍兹查總商會及各匯號等所覆各節均屢實情復訪之官紳軍民人等亦僉以用元爲便本司處局廠等公同覆核南省商務實較北省爲鉅華洋互市粤省最先欲期抵制墨元利不外溢自以一仍舊貫用元較爲利便所有奉飭查議改鑄一兩五錢二種銀元是否宜照減鑄造抑宜鑄十成足色而搭鑄九成之一錢五分二種小銀元各節擬請免予再議是否有當理合會同詳覆憲台察核賜俯核明電奏並請批示衹遵（如） 
[司法衙門概不封印奉天]  
　　去臘奏天提法使往高等審判檢察廳與廳丞檢察長商議司法年度事宜以司法機關時時與民人直接不可稍事暇逸所有各級審判檢察廳均無須封印即除夕元旦亦照常辦公現已由高等兩廳行知各級審判檢察廳一體遵照矣（水） 
[鄂省道員之大更動武昌]  
　　湖北兵備處總辦曁牙厘銀幣兩局會辦均係高道凌霨齊道耀珊兩觀察兼差現因高道已署提學司兼辦善後局齊道調辦宜昌鹽局故鄂督趙次帥特委候補道楊覲圭爲兵備處總辦營務處會辦冷觀察利南爲牙厘局會辦所遺營務處差另委候補道左觀察元麟接充袁觀察勵貞爲銀元局會辦均於去臘到差 
[試辦印花稅之計畫武昌]  
　　鄂督前奉度支部咨飭試辦印花稅當即札飭藩司轉飭各地方官妥議辦法現擬俟奉到部發印花後以三个月爲施行之期並設立印花稅總局派委藩司爲主政業已價買年旺街民房一所爲辦公之地（生） 
交涉 
[重議鴨綠江森林交涉]  
　　初四日字林報載東京電云中日鴨綠江森林問題現已重行開議惟中國仍固執初意云 
[飭緝威刧敎士强徒蘇州]  
　　蘇撫陳中丞於十二月廿五日據蘇城美國耶穌敎士杜步西來轅面稱本月廿三日晨乘舟赴同里鎭午後歸行至附近燕山橋之糞船濱地方突來一小舟内强盜四人各執長刀執手瑟槍當將敎士之金時表一只值洋六十元攫去敎士乃至附近釐卡之砲船報緝哨弁則謂砲船係爲專護釐卡未便擅離斷又請其派勇二名護送亦不允許等語查燕山與寳帶橋相近則該處爲元和縣轄境地屬附廓時方黄昏竟有此等盜匪持械威嚇肆行搶刧尚復成何事體該地方文武平日捕務廢弛概可想見至各處護卡砲船本有保護行旅巡緝匪類之責乃近處盜刧毫無知覺報緝又置不理如此溺職殊堪痛恨應由巡防營務處查取職名禀請示懲辦飭元和縣查明失事處所尅日勘辦勒限半月務將盜贜悉獲具報等情分飭遵照矣（魚） 
[駐俄華使呈遞國書]  
　　初四日柏林電云中國派駐俄京之新公使薩蔭圖業將國書呈遞譯文匯報 
[日人内地設肆之交涉常州]  
　　日本醫生靑木麟前開藥肆於常州　紳商會同地方官與何福記一併勒令出境嗣又有日人日婦到處設攤售賣蛋糕亦經縣尊押令出境詎日來竟相率來城行醫售貨絡繹不絶若不預爲禁止恐釀成交涉也（小） 
[員商請借地操演福州]  
　　去臘有日本戰艦駛入閩港其船員卽逕　督轅拜謁聞係商借南關外較場以便日兵在此操演尚未知松帥如何對付也（衣） 
[華商欠欵案判結漢口]  
　　漢商傅梅根前欠俄商道勝銀行銀一萬五千餘兩嗣因該商與信義銀行駐漢經理尹伯純君及道勝銀行之前買辦陳延　君等有舊款糾葛故届期未付詎道勝銀行卽請俄領事照會漢關道提案嚴追已由桑觀察轉移商會調處現此案聞已判結仍勒令　伯純尹如數繳還云（生） 
軍界 
[隊官亦擄人勒贖耶蘇州]  
　　蘇省新軍軍樂隊隊官李楚貴於去臘下旬帶同四人至黄棣鎭勒收賭規適該處賭場已撤不獲如願嗣聞該鎭有富户沈大年積資甚厚遂設計往尋揑稱夏小辮子與汝熟識欲令汝同去作線沈聞言大驚力與聲辯李等謂汝若不肯作線卽爲夏之同黨當將沈扭至船中用繩綑縛勒令出洋五千元方能釋回沈允出洋二千元李等不足正欲開船經該處鄉民鳴鑼聚衆當將李等五人一併拿獲解奉長洲縣宗大令提訊明確面禀蘇撫飭督練公所派員前往查明禀復核辦（眞） 
[派員赴鄂考察軍機北京]  
　　陸軍部鐵尚書派委本部同恊叅領日本留學砲工科畢業生陳　君往湖北製造局考察該局所已製出之新式鎗砲是否合用並與外洋新出之鎗砲比較優劣聞於新正内卽須首途云（有） 
[皖撫電請代講兵輪安慶]  
　　皖撫馮夢帥以購辦兵輪待用甚亟特電致電報總局總辦楊燕卿觀察云契式收到函示各節籌慮至爲周匝已行司飭屬照辦兵輪加長添置官艙房艙船頭並添置水櫃等項均係必不可少價開五萬七千兩照原摺加五千兩公意允加一千兩歸五萬三千兩應請代爲主持核定一俟議妥迅立合同刻期開辦不勝感禱煦電（美） 
[撤換偵探隊官蘇州]  
　　蘇省偵探巡緝隊中路隊官歐陽榮藩近因在馬路酗酒滋事巡防學務處司道札飭撤差一面派委靖湖兵輪照料委員方千戎壽山調充遞遺靖湖兵輪一差札委浦永興接辦（眞） 
學務 
[福州學務彚聞福州]  
　　全閩師範附屬小學堂學生去臘已届畢業今歲擬續招新班生學齡定十二歲以上十六歲以下爲合格又旅閩學堂官籍生亦擬續招新班定期日内招考云（今） 
 
 

Page 12

 
 
[籌辦女學浙江]  
　　全婺八縣向無女學惟金華尚有一二校然精神形式均不甚可觀現由樊君斐堂設立天足分會並附設女學堂延請章女士爲敎習惟入學者殊屬寥落云（雖） 
[粤督恢復欽屬學務廣東]  
　　粤督以欽州亂後州屬原有之中小各學堂弁兵學堂均一律停辦現在匪亂漸平興學亦爲地方善後要政之一惟欽地驟遭兵燹閭閻空虚斷難籌取辦學經費擬暫由省局提出二萬金興辦該州學務以後再由州屬官紳設法維持昨已札飭龔道將該州學務妥籌辦法俟春間匪勢大平卽行赶辦矣（如） 
實業 
[催築粤漢鐵路之照會廣東]  
　　去臘郵傳部照會粤路公司云案呈本部於十二月初八日具奏擬飭粤湘鄂三省赶辦粤漢鐵路一片本日奉旨依議欽此相應粘抄原奏照會貴公司欽遵查照可也 
　　再粤漢鐵路爲全國軌線南幹之要衝業經贖回自辦爲中外所屬目自應從速修築以期早日告成惟粤路股欵雖足前因紛爭不已修建現未擴充湘鄂招股未齊開工尚需時日查從前江西福建安徽浙江等省紳商請辦本省鐵路均由商部奏明三年以後果係成效昭著卽行奏予獎勵仍令接辦如日久無功亦奏明撤銷免致有名無實各等語均奉諭旨允准在案粤漢中同一律應由臣部飭令三省赶速興工如到時尚無進步再由臣部分别查明某省延擱即會同該省督撫另行設法籌欵修築俾三省全路勿廢半途以重路下謹附片具陳伏乞垂鑒謹奏有） 
[籌撥勸工院經費漢口]  
　　漢口勸工院總辦張觀察賡颺現擬添租小輪三艘往來武漢渡江搭客並自造人力車三百輛行駛漢口後城馬路即以該兩項進款撥助勸工院經費業已禀詳鄂督請示遵行（生） 
[石德鐵路之計畫山東]  
　　濟省王太守維藩前具禀直督請敷設由順德至濟南一段鐵路當經直督札委朱道鍾琪勘查路線事竣後據情咨請郵傳部核辦近聞部議此路作罷改修石德枝路與津浦相接由直隸境之石家莊起點經過東光阜城衡水棗强武邑束鹿晉州獲鹿武强以達山東之德州昨委部員李大受曁京漢鐵路丁程師義國人沙克履勘勘線聞已勘查竣事繪圖貼說禀覆郵部正不知何日始行開辦云 
[分設駐漢煤礦公司漢口]  
　　重慶職商鄧孝可鄧孝然二君前半招集資本二十萬創辦寳華煤礦公司開採夔州府屬煤礦日前將煤運至漢口禀奉鄂督批准銷售於各工廠應用現鄧君因生意興旺特在漢口河街租賃房屋設立駐漢公司以便就近運銷（生） 
[常州商况]  
　　去臘除夕常郡商號倒閉者爲永震泰荳行欠莊款一萬六千金德泰油號欠莊欵一萬五千金王乃昌木行德興恒色布號各欠萬金以恒潤泰寳豐兩錢莊被累最甚云（立） 
雜記 
[督批縣丞條陳五事武昌]  
　　湖北試用縣丞張紹　近赴督轅條五事奉批謂第一條女學宜董實業所見甚是現在女學方始萌芽凡已開學者何常不講求實業特尚無此財力未能專開此堂耳第二條商務設公司部中早有獎勸章程惟中國商務形同散沙資本又不足未可强求第三第四兩條籌辦自治速撤綠營現正在調查研究第五條　足之風原爲鄙陋但衹能勸諭不能强迫致有騷擾至將　足女子按月收稅未免瑣屑煩苛不成政體萬不能行該縣丞所陳各條意非不善特不甚精確耳（生） 
[飭查商店被搶實情南昌]  
　　江西浮梁縣倪大令禀景德鎭皖商吳隆元錢布店被坯工藉端滋閙情形奉贛撫批云坯工藉端訛詐滋閙波及隆元錢布店究竟有無搶奪情事仰按察司飭卽懸賞會營選差幹練兵役勒限查拿並會同警察委員督飭巡丁一體協拘此案滋事正犯悉數務獲查起搶毁物件傳集被閙各店人等研研確情録供通禀察辦均毋違延一面由司分别移行藩司及警察總局曁皖省商會敎育會一體查照云（曰） 
[飭拿奸商把持漕務蘇州]  
　　長元吳三縣令日前會銜具禀蘇撫略謂奸商吳子和在滬糾集多人設立公司與掮客高秋泉等把持新漕轉運勒索運費實與漕務有碍應請嚴飭拿辦等語業奉陳伯帥札飭上海無錫各縣勒提吳子和等到案懲辦（眞） 
[松府請兵出巡松江]  
　　松府尊戚太守去臘出巡至楓涇地方偵知梟黨甚盛特飛請提憲劉軍門撥兵往助軍門以兵已調罄無從調撥適太守因事追歸遂作罷論（工） 
[偶談]  
　　部借部還 
　　商借商還 
　　今日借之後日還之。部有以異於商乎 
　　曰。有異商借商還爲公司直接之借。部借部還。爲公司間接之借。 
　　直接借欵。公司與銀公司訂約則爲私人交涉。間接借欵。部臣與銀公司訂約則爲國際交涉。 
　　私人交涉。兩省人起争之。國際交涉。兩省人承認之。 
　　於此可以覘國人之程度。 
[俗談]  
　　泖浦四太郎旣箸滬上物競俗談。友人見而笑之且爲之擴充其說而賡續之如左。 
　　帽子　　競尖　　總會　　競開 
　　馬褂　　競翻　　路欵　　競借 
　　學生　　競招　　路頭　　競燒 
　　敎習　　競　　　吉房　　競挖 
　　店舖　　競關　　姘頭　　競　 
[（一）窮財利泖浦四太郎]  
　　財神而曰窮此何說也。財神惟有於中國。中國窮則財神安得而不窮。故家家接財神　 
[（二）窮財利]  
　　財神而曰窮。此何說也財神冠以五　。有路權也。富之源在於路礦。路礦失則財神窮。不得復稱之曰五路。故家家接五路財神　 
[（三窮財神。）]  
　　財神一而求之者萬。則財神窮財神窮。則求之者亦窮。而三牲之肥且大花砲之響旦多臘燭之紅且明。磕頭之忙且響。一切供奉之豐且美以接此身無半文之財神。此眞　之又　。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（二）]  
　　愛而文街之九十五號。有一絶大之邸舍。餐室之内。一鷹顧狼視之男子。坐於摇椅之上。不知有何事縈其思想。第聞其口中自語曰。華特恩娶平民之。女爲婦。華特恩乃竟娶平民之女爲婦。繼又自椅中躍。起曰。華特恩果如是者。此絶大之財產。將爲吾之所有。顧絶無一確實之證據。此何可者。言未已。一侍者自門外遽入。驟聞此男子之語。神經爲之一震。似有絶大之感動力。剌激於腦筋之内。自念吾七年前之仇恨復。矣 
此男子見侍者之入。謂之曰約瑟。汝來何爲約瑟傴僂而前曰。勃恩士格雷先生。亦知小主人華特恩之已經娶婦乎所謂勃恩士者。聞此乃一驚。大聲謂之曰汝何故言此。勿妄言。速去。約瑟又曰。格雷先生。非欲偵此小主人華特恩娶婦之憑據乎。吾親見其某年某日。於某處之禮拜堂結婚。格雷先生欲得其證據者。第至弗洛司村之禮拜堂。細察其結婚之名簿可矣。勃恩士聞此大喜。乃謂約瑟曰。此何事。汝乃敢作如是之妄言。約瑟曰。此吾所親見。安敢有一毫之誑。格雷先生如不信者。請偕往弗格司村之禮拜堂何如。 
　　噫。此約瑟者。果何人乎。蓋卽七年前禮拜堂門外之窮丐也。約瑟不得華特恩之資助。乃大怒。然亦無如何。距此事之六年。約瑟乃入弗利森伯爵之邸舍。爲伯爵之侍者。見伯爵之胞姪二人。一爲華特恩。一爲勃恩士伯爵鰥居已三十年。而無子。將以華特恩承受身後之財產。顧華特恩者。不常至伯爵之邸。一星期之間。僅至一二次。約瑟乍見華特恩之面。似覺曩日曾見此少年之紳士。苦憶不得。亦遂不問。勃恩士者。爲華特恩之從兄。深妬華特恩之承產。每於伯爵之前。排斥華特恩之短。充勃恩士之意者。以爲除華特恩之外。已亦爲伯爵之從姪。苟華特恩而爲伯爵所擯者。此絶大。之財產。卽爲勃恩士所得。故竭盡其一生之能力。以傾軋此少年之華特恩。顧此老年之伯爵者。宅身富貴之窟。居心之勢利無倫。嘗戒華特恩斷勿　彼平民之女當擇一貴族之女子家世與吾相等者乃可與之結婚否則汝亦無幸華特恩雖不以爲然顧不敢面斥伯爵之過僅唯唯應諾而已。 
一日。勃恩士忽聞人言華特恩已與一貧女結婚。今已生有一子。勃恩士聞此。乃大喜。欲求得其結婚之證據。以告此老年之伯爵方勃恩士自語之頃。約瑟適過餐室之門外。驟聞勃恩士之語。忽悟華特恩者。即曩日在弗洛司村結婚之紳士。欲致其前日之仇恨。乃力趨而入。具以華特恩結婚之事。告諸勃恩士。勃恩士猶豫未肯遽信。約瑟乃偕勃恩士至弗洛司村之禮拜堂。細察其數年前結婚之册簿。則儼然華特恩格雷。與美芬搿蘭士之名也。勃恩士斯時。愉快至於。不可名狀。然猶恐伯爵之不信。又令約瑟探聽美芬之居處。知華特恩之居室。雖在愛而文街之左近。而另購一處之别宅。以置美芬。勃恩士旣得華特恩私娶美芬之事實。遂立人伯爵之室中。 
國外新聞 
　　葡皇被戕三誌 
　　字林報載初四日倫敦電云葡萄牙首相佛朗科已實行辭職不日將游歷外國云據最近消息謂葡皇太子身上均携有手槍當遇難時葡皇曾槍擊兇徒麥紐爾皇子亦向兇徒連擊四槍新王麥紐爾當開國事大會時向衆宣言朕旣無智能又乏閱歷今將全國政治付托於汝等掌握中一切惟汝等之智識與忠忱是賴又電云英國首相彭内門在議院演說英國昔日同盟國王罹難之事甚形憤怒英國兩議院議員亦均痛恨於行剌者之罪惡且爲葡王族悼惜云 
俄國議院中亦已議定向葡國唁弔惟其時社會黨工黨均不在座現下立斯彭京城中已宣布軍律　者嚴懲○文匯報載初四日柏林電云葡萄牙國境現已平靜如常議院選舉定於西四月内舉行刻又查得此次行剌者實係虚無黨人而非共和黨人也法英西班牙三國現已宣言並無干與之意葡首相佛朗科已自直波羅陀海口前往法國并將赴英 
[俄又蹂躙芬蘭]  
　　初四日倫敦電云俄國現又進兵芬蘭陸續未已初四日倫敦電云前次芬蘭議會上書俄政府申論使用芬蘭國庫款項一事俄皇閱之嚴詞諭復略謂芬蘭之庫款其分配之權全在俄王今芬蘭國會妄自陳述意見實與目今法律不合云云并命以八十萬磅即行交納國庫 
[俄人要求嚴懲敗將]  
　　初四日倫敦電云據聖彼得堡來電謂俄法廷所審失守旅順之司都塞蘭斯福克三大將現被告發之人要求治以死罪斯米拿甫則治以監禁砲台内十年之罪 
[美國新艦東來消息]  
　　初四日紐約電云近聞美國新造之戰艦密西雪比伊達呵紐亨潑夏三艘亦將駛赴太平洋以上譯字林報 
[阿富汗皇不再游歡]  
　　初四日柏林電云阿富汗皇因英俄協約極有關係故亞洲之行已作罷論譯文匯報 
本埠新聞 
[工部局議復笞刑之意見]  
　　文匯報載十二月初七日工部局總董致領袖領事比總領事函云近今本局察得租界中犯罪之人及本局監獄中之囚犯日益加增覺重用笞刑之舉益不能緩此事自一千九百零五年西一十月會審公廨開始除去笞刑後本局早已注意及之按革除笞刑一事係從一千九百五年西四月二十四號江督奏請修改法律大臣之條議其條議中即請除一切酷刑以罰鍰代笞責 
 
 

Page 19

 
 
翌日遂發上諭批准照辦迨至西十月十五號又有關於此事之奏摺亦奉旨批准於是新例遂得通行惟就本地各華報所載之條議其意似欲以此先試行於公廨至本埠居民對於此事之意見已見於前歲納稅西人會議之言論矣憶得前年西五月六號本地某華字報載一專電有江督電奏除去笞刑後罪犯大增請仍用笞責等語越二日復有一電謂已經兪允云云當時照本局所觀察此事並無不合因此領事公會更可有所論據矣今各種犯罪之人益以增多查其原因大約中國政府惟以租界中爲不用刑訊之地故各方之罪犯遂叢集於此試觀天津漢口等處平常審問皆用笞責即上海城内及近鄰各處其執行法令亦不廢笞杖今工部局之監獄旣勝於中國内地舊式之獄在華人犯罪者視之且以此爲樂地就近今某犯在公堂上自言願回監中得以飽食之語證之可以想其情形矣故就本局之意見笞刑實最與華人犯罪者相宜觀察現今情形尤不可免但能愼用此刑於審實時酌用示懲已屬公允且可由在堂西官隨時限制之亦未始非改正之道也再本局函牘所言北京公使似宜注意鄙意此事與目下社會之安寗最有關繫敢請重向中政府開議以期得滿意之結果云 
[杭班小輪遇盜後之布置]  
　　杭班小輪被刦後曾由浙撫電請滬道代雇小輪五艘赴杭以便轉飭統帶分往各處緝拿盜黨兹悉梁觀察接電後卽於除夕向招商局雇就小輪兩艘先令開行又於前日續雇三艘同時赴浙現聞馮星帥已將先到之二艘撥歸嘉防統領李振標率領分投巡緝至續到三艘其一歸拱宸橋莊管帶其二歸嘉防營李統領接収備用云（泳） 
沈葆義等奉飭招募舊部緝捕盜黨已誌昨報前日午後由已革太湖水師統領歐陽子林帶領謁見瑞方伯後沈等卽於昨日午前赴金山南橋一帶召募矣 
[蘇藩定期履新]  
　　升授蘇藩瑞莘儒方伯定於元宵節後赴蘇履新刻已派何都戎率同家丁人等到蘇部署矣（哲） 
[滬道暫緩赴寗]  
　　滬道梁孟亭觀察原定即日赴寗謁見江督面禀要公並賀年禧嗣因瑞莘儒方伯欲與商辦緝匪事宜是以中止大約啟程之期當在元宵左右矣（泳） 
[參將赴松]  
　　提右營萬棣華叅戎於前晚赴松至提台處賀年約明日即可回滬（戈） 
[尚賢堂之擴充]  
　　美德李佳白創辦之尚賢堂今年特立國粹專科敦聘前山東學政姚省坡太史爲敎務長並以學生日多更須添築校舍聞建築經費嚴子均觀察捐助銀二千兩赫鷺賓宫保捐助銀一千兩 
[總工程局定期開訊]  
　　南市總工程局自去臘停止裁判後數日以來積案甚多現由局董商明裁判員定於今日起照常訊判（果） 
[定期開關]  
　　南市江海關因年假封關數日現關員定於初十日開關收稅（虎） 
[錢業開市]  
　　南市錢業昨已一律開市惟恒泰同吉兩莊尚未議定聞須俟収淸帳款再作計較尚有安春莊已改牌裕春此外新開者亦有一家（素） 
[淫伶李春來姦案近聞]  
　　淫伶李春來經公廨讞員寳明府迭次與美領事商請解道訊辦堅執不允嗣經再四磋商僅允與靈芝草黄朱氏併案訊究現寳讞員以此案先奉道憲諭飭解道訊究故現在應否歸公堂訊辦改押西牢或須仍遵前諭解道訊究未便擅專爰特禀請滬道核示遵辦（哲） 
[命案續誌]  
　　新閘北和豐麫粉公司附近有倒斃屍身一具由捕舁入虹口斐倫路驗屍所報縣請驗已誌昨報昨日午後縣主李大令往驗委係被人戮斃當即飭保報堂棺殮緝兇究辦（白） 
[火警]  
　　前晚三句餘鐘英租界福州路第四百九十五九十六號門牌稻香村茶茶食店失火幸即救息未成巨災○昨早兩點鐘美租界北四川路相近某木作失火焚去草房三間○又西華德路華萬昇烟紙店前晚失火燬屋一椽（合） 
[馳馬傷人]  
　　朱榮貴前日乘馬在南門外狂奔將登雲橋楊姓家傭婦楊氏撞倒受傷當由巡士拘解南區轉解總工程局押候訊究（半） 
[官事]  
　　南洋副律法官候補道羅貞意候補道龔心銘吳淞釣船局委員陳景韶浙西鹽捕營分統廖雄瀚南洋淞滬巡防四營管帶蕭振豫等昨均到道拜會禀見試用知縣孫濤淸禀知奉委調辦警察總局裁判課員差縣丞沈庚身請假二十天回粤省原籍（　） 
訟案 
[巡警局紀事]  
　　閘北三路一區王阿二陳海洪李紀遠等在永業里紏賭由巡士拘局判各罰洋十元充公交保開釋○流氓王福生强搶張某洋五元判責六百板逐出○王榮張冒充總局偵探在外勒索陋規爲巡士拘局押候禀明總辦再究 
　　城内一路五區王陳氏前日在西門内被流氓搶去金挖耳一只投局請緝局員允飭偵捕往查○王榮生李阿二口角互扭由巡士拘局押候訊究 
　　一路三區揚阿四竊衣物押候訊辦○王阿寳陳金索欠口角互扭到局訊因細故斥出不理（衣） 
[英租界捕房事]  
　　包探吳子林前日在浙江路朱阿堂所開之客棧内查獲持刀搶物之流氓張阿寳林金生王連生等三人拘入押辦○湯光和去冬在王小坡家爲包車夫捲洋逃逃昨由王尋獲扭入押辦○城内得意樓茶館主某甲前晚行經泗涇路被流氓持刀恐嚇褫去皮衣一套並搶去金戒二只現洋四元數角報請查緝捕頭允飭包探訪查○正金銀行經理洋人在黄浦灘路失竊馬車上灰鼠皮毯一條值銀二百兩報知捕頭飭探阿阿春查緝○吳湯氏在四川路被匪搶去金挖耳一只報由捕頭飭採王寳生往查○周文貴在山西路與沈本金互毆田捕拘人一併押究○詳云小竊張小弟衣物由採拘獲押候解辦（汝） 
[補録去臘二十六日法公堂案]  
　　薛根記欠趙增桂包造房屋工料銀五百餘兩經魯班殿董事函請聶司馬令趙减還洋五百餘圓詎趙仍多方狡展去臘二十六日傳趙到案判押候追○姚永慶之女阿香被余萬甫誘逃控奉提訊判余枷號一月再押改過局三月阿香押捕房一月期滿再核○張祖良控袁愼徨瞿松記欠洋二千圓亦於是日復訊聶司馬以案在公共租界判各交保候移英廨訊辦○奚培之等控林寳卿欠銀不還判押在案是日復訊判交保出外限正月内措還○積竊黄毛升沈連生由探獲案判各枷一月再押改過局四月（才） 
[美租界捕房事]  
　　夏金生闖入兆豐路十八號洋行圖竊被洋人扭住交捕帶入押候訊究○張金寳竊周維氏家銅器王儀通强搶梁麥氏金飾由探先後拿獲押候送究 
來件 
[振民奇效戒烟丸藥方]  
　　潞黨参　肥玉竹　炒棗仁　明黨参　益智母　光杏仁　野於术　嬰粟花　全復花 
炙甘草　姜半夏　紅　棗　砲姜炭　川貝母　紅　糖　厚杜仲　新會皮　甘狗杞 
雲茯苓　别直叅　龍涎香　另　加　桂花木耳 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
