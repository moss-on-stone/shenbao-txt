# 1908 - 100 - 4912647

 

Page 1

 
 
   
 
 

Page 2

 
 
   
 
 

Page 3

 
 
今日本報目次 
第一張上諭宫門抄論說專電緊要新聞 
第二張畫史要摺分類新聞小傳紀事 
第三張小說本埠新聞國外新聞謝劵 
上諭 
[　上諭江毓昌著調補湖南辰永沅靖道江西吉南贛寗道員缺著俞明頤調補欽此 
　　上諭王人文調補四川布政使陜西布政使著許涵度調補欽此 
宫門抄 
三月十五日召見軍機那中堂 
論說 
[論國會請願之不可緩]  
改造政體。須有責任政府。責任政府。須先謀開國會。吾國救國之士。所挾此以爲進行之方針。而一般國民。亦極同聲成者也。去秋湘人熊範輿等第一次上書請願今春湘人雷光宇等第二次上書請願。雖留中不發。壅於上聞。要之熊雷兩人登高一呼全國震動。論其功用幾與日本政黨之副島種臣板垣退助。實相伯仲。何也國會問題不上逹於深宫方喧傳於輿論國民政治思想則。己蠕蠕其欲動也嗣是而豫而。贛而浙而粤將繼湘人之後推舉代表入京請願。而上海預備立憲公會。亦於昨日開會議决各。以其國會運動與政府爭参政之權利内。之結合國民之心理以。植國本外。之發展國民之勢力以。固國權他。日國會成立之基造端於是斯亦年來民黨發逹之表徴焉矣。記者在上海言上海。則國會請願視他處爲尤急。今且就兩端言之。 
 
 
 
] 

Page 4

 
 
一則以上海人民圑體其集合爲獨先也本埠交通稱便。風氣早開若商務總會教育總會總工程局各屬同鄉會等。均于憲政未布以前隠植地方自治之基礎。此後預備立憲公會憲政研究會地方自治研究會政聞社種種政治圑體均銜接宣布立憲之詔。同時發生。彼等之實力雖未足以抗政府而。所藉以號召國民。者均於國民權利有。親切之關繫固無不喚起責任冀逹其改造政體之目的也今。立憲公會言國民之言行國民之行一面爲謀設國會之建言一。面爲國民運動之準備凡在上海各圑體皆當。發憤興起急。驅猛進爭。以上書附驥爲榮不可以逡巡畏縮多所驚疑使風。氣開通之大商埠其人民智識反出豫贛浙粤下也此上海人民對于國會之不能不請者其一。 
　　一則以上海人民受梅。其激刺爲較深也。通商六十年來。耳之所聞目之所見者。無一非中外爭權利之事。領事裁判。界外築路。人民己視爲固然。無所與爭。他若公堂案之請免賠欵滬杭甬之要求廢約雖有抗爭之力而。其究歸於無效者因無國會以爲監督機關也旣。無國會以監督政府則。政府可取媚外人不。採輿論公然冒天下之不韙且。無論其爲外交問題而即如内政問題無國會之監財權則滬關之欵項可以任意動撥不必有預算之通告無國會之立法權一。切破産律報律集會結社律可。以任意頒行不必有協贊之名義上海人民對于國會之觀念雖未必人人皆然要。其中流社會之紳商學界己無不知國會爲救亡之唯一政策先覺者提倡之後。覺者景從之則。今日其時矣此上海人民對于國會之不能不請者又其一。 
　　或曰。國會一開。人民將監督政府。府必不肯作繭自縛。准許國會。雖有請願書。或恐其無效也。曰上書請願之方法當。用地方圑體不。當用黨派圑體。黨派與政府直接政府得而排斥之。地方圑體則此仆彼起繼續進行至。一至再以至十數政府必無法以靳我彼日本片岡河野兩人能。聨合二府二十二縣十三萬人之地方代表卒獲十年開國會之約者此物此志也時。乎時乎去不再來吾。上海之紳商學界其。盍奮袂而興附。從立憲會之後首爲各屬倡乎 
專電 
[電一（北京）]  
　　郵部奏江浙鐵路存欵章程并籌彌補虧耗辦法奉 
[今日尚有要聞轉閱入後頁者注意]  
旨依議 
[電二（北京）]  
　　盛宫保奏鐵礦廠前存官欵一百餘萬請作股本奉旨著照所請票息一節交農工商部議奏 
[電三（北京）]  
　　外部奏請撤銷前定按照品級接待教士章程嗣後仍照約接待奉旨依議 
[電四（北京）]  
　　昨日兩宫召見那桐面諭嚴拿匪黨惟須謹愼從事免致牽動交涉 
[電五（北京）]  
　　政府有懇請太后撤簾歸政意 
[電六（北京）一]  
　　吏部保奏毛慶蕃才堪大用 
[電七（北京）]  
　　郵部奏保秦炳直梁士詒連甲奉旨吏部知道 
[電八（北京）]  
　　廷旨傳諭袁樹勛速赴山東巡撫新任 
[電九（北京）]  
　　鄂督趙爾巽奏陳夔麟祖籍江西應請廻避奉旨母庸廻避 
[電十（北京）]  
　　西藏辦事大臣趙爾豐奏新簡川督趙爾巽係胞兄應請廻避奉旨母庸廻避 
緊要新聞 
[鹿紹兩大臣奏報查案情形北京]  
　　鹿紹兩大臣昨上封奏略云臣等奉命密查滿蒙墾務謹於初十日請訓仰蒙皇太后訓誨温語有加莫名感悚遵即於十五由火車前往十六日行抵太原十八日由太起程現己行抵歸化俟應查各事稍得端緒再行前進昨日承准軍機大臣字寄貽穀奏參某某吞欵飭即一併確查等因統俟抵綏後詳細查明專摺奉聞臣等沿途謝絶供張車費食用均係自備毫無騷 
 
 

Page 5

 
 
擾所過地方麥苗漸透年歲豐稔堪紓宸厪云云奉旨知道了欽此 
[嵊縣革命黨猖獗情形紹興]  
　　嵊縣革命黨人乂圖起事經省憲札派常榮清率帶省防全營馳往剿辦屢紀前報專電現悉黨首王金發竺紹康等近來聨絡一氣倡言革命勢愈狂熾地方官長畏匪如虎竟有親至匪巢請和情事合邑紳民萬分惶急公舉代表謝申如李蕉軒二紳到杭會同旅杭同鄉於十二日開特别大會籌商對付之策當由各界公舉邑紳郭丙元關震李　軒謝申如四君踵謁新任陳常鏵大令要求回明各憲撥派幹員統率重兵嚴勦以遏亂萌兹將嵊縣合邑紳民上各憲及旅杭同鄉節略探錄如下 
　　謹略者嵊邑著匪前有張裘後有王竺但其命意不同張裘由仇殺而入於盜賊竺王則妄意於滿漢種族而歸宿於子女玉帛者也竺王煽惑同黨議籌兵餉八萬金定於今庚三月起事竺妙運動厚勢力己向各村富户訛致萬金據說齎往日本購運軍火主則資望較淺乂僻處山鄉附近少富户祇得專用强硬手段乃統率悍黨多人於去年九月間刦嵊北沙園村張姓二家乂刧新昌澄潭鎭沈姓一家年终乂刧沙園村張一星家無奈聚黨旣衆需費浩繁贜銀不過五六千金僅敷開支風聞竺匪所運軍火將次可到起事之期乂迫王匪遂如渴驥餓虎於本年二月初十日刦會邑大厂莊蔣尚惠家致斃三命十一日擒擄掛璧鑼莊何貞鳳勒洋千元十二日勒同莊鄒姓及應家巖應張各姓共七家得贜五百數十元十三日擾馬家坑泥塘莊舒裘王姓等各豕得贜四百三十元十四日刦湖村橋孫姓兩家得贜洋七百元十五日王匪回至天竺寺預備集黨大會次日來會者二百餘人王匪令每人再糾集百人或三四十人准二十日入城刦獄次日率焊黨百餘人圍燒張村丁姓房屋丁　王匪業師獻洋哀免即夜刦大灣莊張姓三家餘如崇仁裘氏古竹溪錢氏馬全村馬氏白泥墩主氏等户該匪均投函嚇詐謂宜速備金數千兵過候需惟藏有該黨票布者能免前月十八日邑土馮令挽託武舉馬熊飛詣盜巢約成十九日馮令即親詣賊壘會集匪黨房族諭以彼此幸勿相苦云云詎二十日提標凌管帶放哨至天竺寺匪黨等守昨日馮令之約相戒勿抗然於相望之山排鎗結陣嚴肅以待凌軍僞作不見揚長而過然其禀聞憲台必云匪己鴻冥兔脫矣狎虎養癰禍縣眉睫哀祈憲台大人憫憐拯濟免致生靈塗炭地方縻爛實爲德便至凌管帶庸横貪怯視民如鼠畏賊如虎去年喪約失機現又緩　逸賊咎己難綰况在新嵊二縣竟敢縱兵行凶擾害地方是將迫民爲盜也不敢不以奉聞謹略 
[嚴緝私運軍火彚聞]  
[外部致浙撫電]  
　　杭州馮撫台洪准粤督電開辰丸案甫結據各屬探報有外來私濟軍火運入内地之信隨據拱北關稅司緝獲從澳門運來大批毛瑟鎗碼一起又在廉州府城緝獲私運無烟火藥三百餘觔一起匪械之源不清匪禍曷己現各省時聞匪警接濟匪械所在多有似宜通告各省設法統籌查緝方免此拿彼竄等語内地盜匪專持外匪私濟軍火擾亂地方該督所稱此拿彼竄殊屬可慮亟應統籌緝拿以清匪械接濟之源庶匪徒可漸期歛跡希即飭各關隘處所設法嚴查母任偷漏夾帶爲要近日各處情形如何希並電復外務部印 
[浙撫復外部電]  
　　北京外務部鈞鑒洪電謹悉匪徒偷運軍火節飭嚴密探查上年十二月奉嚴查外匪接濟軍火之旨乂經通飭嚴查本年三月准粤督電據探報有軍火運赴内地之信復密飭查緝查由海道運進之路以寗波台州各關隘爲最要而紹興之鱉子門瀝海所尤便起卸屢次會商吕提督轉飭各鎭嚴密查緝並飭密紹台道派員扼要守查其接濟浙西梟匪軍火從前多在黄浦江龍華閔行一帶己會江督蘇撫嚴飭辦理現在杭嘉湖辦理清鄉軍火固須嚴查此外各屬從前辦圑近辦巡警亦多領有鎗支己飭地方官查明烙印册報務使軍火無從混匿　經查獲從嚴懲辦近日浙境均屬安謐堪紓鈞厪馮印 
[粤督札各屬文]  
　　日前各巡道接到督憲電開匪徒私運軍火以圖擾亂迭經通飭查緝不啻三令五申乃廣州郡城據報被蘇蒞坤運入無煙火藥竟至三百餘斤之名該管文武及水陸營隊實屬異常疏忽應俟案結後分别懲處惟廉郡如此其餘各處均應加意嚴防應責成各該文武及水陸營隊認眞巡緝凡有形跡可疑之船扣留盤詰切勿任令偷入此事關乎治亂至爲重大如能拿獲大批軍火文武員弁當奏請破格優獎軍民人等亦予獎勵倘各文武毫無覺察致令運入内地亦即從嚴參辦勿謂言之不預云 
瑞督辦行蹤彚誌 
[電告瑞方伯赴松]  
　　今日午後松江華亭縣張令接奉杭垣來電云今午瑞藩憲自杭嘉來松裕叩大令接電立詣府署面禀隨由戚太守飛傳婁縣劉令預備迎迓 
[電催瑞方伯回轅]  
　　蘇藩瑞方伯之夫人係恭邸之女澤公之妹己於十四日逝世略紀昨報專電兹悉夫人平素頗康健十三日午餐時猶談笑如恒餐甫畢忽覺兩户痠痛旋至渾身麻木不能少動立即延醫診治夜半時口不能言延至大明五點三十分即行仙逝時方伯在浙當由家人三次飛電催促回轅聞瑞方伯本擬由浙赴松現接電後急欲先行返 
 
 

Page 6

 
 
轅赴松之舉暫時從緩云 
[江浙防匪彚聞]  
[押哨弁]  
　　鹽捕左營哨弁劉輔義昨奉松江府戚守傳見即發華亭縣管押聞因前日黄浦司遇見私梟飭差兜捕該梟王小肘逃入劉弁船中劉與有戚誼任其逃脫經司官禀知府憲限劉即日交出詎劉猶一味推諉太守遂飭發押勒交 
[獲梟黨]  
　　十四日金山縣蔣大令拘獲梟黨倪阿仁一名解請松府訊辦戚太守以目下梟勢己殺凡有遺　除頭目外儘可就近由各該縣訊供詳辦遂批飭嗣後獲梟不必解送來府致多週折又華亭縣張令訪聞嚴八圖楊阿生爲夏梟遺黨遂飭差馳往拿獲押候訊辦 
京師近事 
[政務處會議禁烟辦法]  
　　前日政務處會議時袁大軍機曾向度民二部堂官詢及禁烟辦法肅邸對以擬先開辦官膏五月間計可實行澤公答稱禁烟後稅釐短絀過鉅此項彌補之欵雖己與左右堂磋商數次尚無辦法總之此事爲國家强弱所關無論如何爲難必當竭力設法云 
[憲政要書咨送各省] 　　 
　　北京憲政編查局近將各種憲政要書飭官報局譯印竣工咨送各省督撫備考兹將書目錄後法國政治要覽比國政治要覽日本政治要覽日本憲法說明書日本憲法疏證日本丙午議會日本憲政略論日本議會詁法日本統計釋例譯書提要 
[電召田吳炤入京]  
　　日前張中堂電致江南法政學堂監督候補道田吳炤嘱即入京聞因日本留學生監督亟須更换擬奏派田觀察赴日充當是缺 
西報譯要 
[俄國滿洲治權確定]  
　　十四日字林報倫敦電云華盛頓電稱駐美俄使羅森男爵與美國國務大臣羅德氏會商滿洲問題業怀定議羅森男爵今己治任回國聞此次會商兩方面皆甚滿意大約哈爾濱美領事費喜氏對於承認俄國滿洲治權一節不致再有衝突也 
[俄人注意黑省鐵路]  
　　又十日四日倫敦電云俄國議院現正討論黑龍江鐵道事宜首相司徒來賓極言此路之必要謂不獨關於軍略上之便利且可發逹俄國移民之地以抵制外人之侵入云 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
要摺 
[川滇大臣趙爾豐奏邊務應辦事宜請先畫清權限摺]  
　　奏爲川滇邊務應辦事宜擬請先將權限畫清以專責成而免貽誤恭摺仰祈聖鑒事竊維時艱日迫邊務方殷朝廷厪注西陲不忘遠略特於川愼兩界增設重臣期以愼固籓籬修明政治奴才遂以非分叨膺簡　策效後來任鉅材輇特深祇懼旋因奉旨護督全川出關之期坐是延展而全邊之情勢與夫一切之經營均經先事審籌會商兩省督臣詳晰奏明在案並蒙飭下部臣核議撥給開辦經費銀一百萬兩仰見聖明燭照軫念　荒於度支匱乏之餘亟藩部恢規之計奴才復因常欵尚爾無著並維近年内地財政奇絀勢亦不能長此仰給公家乃奏請於川省開辦油捐藉資挹注現在巴裡兩塘及稻壩鄉城等處己先遴委員弁選派學生酌定章程畵分區域一面陸續運輸用品墾務學務均有萌芽並有美國聘來高才礦師一員將來即由奴才帶同前往分履各處探察苗質次第開採以發地藏至新軍如何量力編練資控衞而兼消覬觎之萌流官如何因地酌增化蒙驁而進講綏全之術應俟隨時詳愼規畵逐漸實行旣不宜少涉舖張尤未敢竟安苟簡惟是事非一二端所能盡而念蕃荒之遠人才甚苦艱難功非一旦夕所能程而苟權責未專措理先虞窒碍查邊地之距川滇省治均各三四千里而遥文件往來動需累月關外寒早未秋雨雪迷漫山谷嚴冬一届峨峨層氷人馬饑疲尤艱遞送聲息阻隔幾等閉關闢治道途安置郵舍交通電信時日尚需而種種事端殊難牽執有時機勢或至猝乘若俟遠道相商非必意見仍有互歧先恐情形未能遥揣遷延展轉失敗必多至用人一端最關緊要邊地事皆創始凡所施設分營並赴在在需才苦於遼隘窮荒聞多色沮不能者猶憚請往其往者遑問果能且將來調遣各員若猶隷屬兩省即有一長自効飄飄遠適顧戀身家秦客未能楚材先嘆蓋留仍思去而術己困於覊縻若賞不逮勞而道更窮於鼓舞擬由川滇兩省督臣先將界限畵清其歸入邊務大臣一部者旣地因受轄而事可權宜於一時抑才果相需而用能操縱之在我設遇重要仍應咨商期濟和衷共維大局各省人員均准隨時調取即籍隷川愼者同一差遣若有新增員缺酌量補官倘眞才品軼羣奏明破格錄獎並擬再由兩省大吏通飭地方文武員弁凡遇遞輸邊件不得畛域見存先求統部之歸續待詳章之定總以一經酌畵將來於區限事限務期各極分明行政用人具有地方性質機關不閡策力交資取才沐受殊知愈當勉竭駑愚冀得一當念輔車之旣聨滇蜀識根本之并接藏疆絶不敢以敷衍因循歲欵虚縻忘規進步而於我國家固圉實邊重計或幸尚得少展尺寸上紓眷顧之勞可否仰懇天恩俯鑒微忱飭議准行不勝大願奴才行將去任約交夏令當即出關肩荷匪輕默籌豫計且於邊外事勢揣之己熟審之己久初非爲偏執隅見過慮鰓鰓也除分别咨照外所有川滇邊務擬請畵清辦事權限緣由理合恭摺具陳伏乞皇太后皇上聖鑒訓示謹奏二月初七日奉硃批會議政務處議奏 
 
 

Page 11

 
 
分類新聞 
政界 
[湖府疏防人犯議處湖州]  
　　本月初一晚湖州府城遷善所押犯乘風雨交集之際扭斷刑具越墻脫逃者有十三名之多當時府縣防營聞警追捕當塲祗獲一名其餘迄未就獲湖府楊志濂太守以此案關係重要奉馮中丞諭飭迅速懸賞勒限全獲並將所員看役人等嚴訊有無賄蹤情弊現太守己回湖遵辦矣（爲） 
[法政講習所將届畢業南京]  
　　金陵法政講習所由東洋法政科畢業生陶錫三等所組織當經禀准江督以理年爲畢業現在爲期將届預定考試時辦法擬分作五班弟一最優等第二優等第三中等第四合格等第五給修業文憑業己禀奉端午帥批准照辦（音） 
[蘇撫札飭整頓警務蘇州]  
　　蘇撫陳中丞日昨札飭巡警總會辦迅將各路巡警遇事苛罰惡習一律淘汰一面札派程明理參軍爲七路總稽查稽察各段巡警優劣以重警務（間） 
[勸業道添委文案調查員武昌]  
　　勸業道劉仲立觀察因本署事屬創辦百端待理特札委知縣陳威充當文案通判汪榭瑜知縣姜葆仁陳敦詩巡檢馬光棨充當調查員以資佐理（止） 
[官電局添委專員蘇州]  
　　蘇省撫署官電局近由陳中丞添委蕭譽昌大令爲該局專員以示鄭重（命） 
[南京官事]  
　　前任湖北臬台梁星海廉訪擬作金焦之游日前由鄂抵密謁見江督聞小作勾留卽坐火車赴鎭江江蘇候補縣丞謝鼎梅現經江寗造幣分廠匡總辦飭赴部請領關防江督以度支部曾電咨一文新錢祖模現己備妥請速派員赴都領鑄因即加札即委其就近赴造幣總廠將祖模領取回寗以便擇期開鑄（請） 
交涉 
[教堂翻異前議之批詞江西]  
　　洋務總局坐辦汪甘卿觀察近據豐城縣孫令會同委員許令禀稱盛廷松等勾串盜典盛紳房産教堂頓翻前議不允將購定基地掉换因即批示云此案盛陶甲故父盛廷樑於光緒十三年間典受族人盛嘉淦祖遺百歲坊内園塲房屋租與甘李等姓居住多年被族人盛廷松盛拐子等勾串盜典與福音堂承受並有契載典價四百元三年期滿即歸管業之語維時該教堂並不插牌告白輙行私相授受涉訟後又不將契呈驗謂非盛廷松等勾串盜賣該教堂知情謀買其誰信之况詰諸盛拐子等亦己俯首無詞質諸租户甘徐等姓又無異詞其爲盛廷松盛拐子串同盜賣毫無疑義自應收回房屋還主追價入官治以應得之罪例章具在外人亦不能藉口兹據禀稱包牧師忽翻前議云須再添相當之地方能商辦是得寸思尺有意爲難並自忘其産從盜典而來也牧師係遵守十誡之人此種來歷不明之産衆所共鄙方以爲有業掉换必願退還以重教會名譽豈有勸人爲善之教士從不說謊失信乃肯聽人唆使允而復翻冀遂其無饜之求耶是必有人搆弄其間該令應即密訪澈究詳候核辦一面將本總局力顧公理之意與教士剴切開導緣一經照會領事布告中外尤於名譽有關至該令辦案未能執法秉公致生無數波折辦理不善咎又奚辭本應詳請撤任姑寛責令辦結此案再赴弋陽正任現王令即日來豐接事除由局詳請留結外仰南昌府迅飭該令拘傳盛拐子盛廷松等到案研訊實情仍按照例章究辦斷結（工） 
軍界 
[長江提督校閱各營次第蘇州]  
　　長江提督程從周軍門通行各 
營略云本軍門現定三月初旬由太平啓椗泝江上駛晋駐岳州先閱兵標岳州沅江陸溪荆州四營次閱漢標漢陽簰洲田鎭巴河等營順道下駛按閱湖標湖口華陽吳城饒州安慶諸營接閱本標大通裕溪蕪湖中營金陵各營再閱瓜標瓜洲孟河江隂三江等營按營校閱水陸兩操官兵打靶水操必須漿柁靈捷進退有方並將大砲上子試靶陸操講求隊伍整齊槍枝純熟總期精益求精臨事方有把握至野戰行軍諸操暫行停止並沿途查緝各汛境有無匪類潜蹤騐看各營船砲軍裝是否光明堅固以定優劣而示勸懲計開沅江營調與岳州營合操荆州營調與陸溪營合操簰洲營調與漢陽營合操巴河營調與田鎭營合操華陽營調與湖口營合操饒州營調與吳城營合操安慶營單操大通營單操蕪湖營調與裕溪營合操提中營單操金陵營單操孟河營調與瓜洲營合操三江營調與江隂營合操 
[浙省新軍加餉杭州]  
　　浙省去歲新徴各兵因庫欵支絀每名每月扣餉三錢現督練公所以兵餉即按定章發給己屬菲薄若再折扣不足以服兵心定三月份起將以前之每月扣餉二錢者一律補給惟官員則仍照舊章不再補發（而） 
[札委稽查防兵滋事安慶]  
　　安省前派各處防營在廣德寗國與蘇浙接壤一帶地方駐防梟匪現撫憲恐有滋擾情事札委寗國縣秦令充稽查皖南營務委員如有前項惡習即行據實禀報以憑懲辦而肅軍紀（孔） 
[兵備處提調易委蘇州]  
　　蘇省督練公所兵備處提調謝柱卿别駕到差後聲名平常現由蘇撫憲陳伯帥易委藍太守均接辦大約日内即當到差（必） 
學務 
[封鎖學堂之衝突江西]  
　　江西豐城縣高等小學堂因欵項糾葛該縣增令赴堂查帳竟將器具各件封鎖以致紳學兩界大起衝突公同聨名禀請林學使速委查辦以維學務（水） 
[教員中途溺斃杭州]  
　　仁和縣駱寅亮君曾由安徽武備學堂畢業並東渡游學歷充歙縣高等小學堂體操教員並充徽州中學圖畫兼 
 
 

Page 12

 
 
體操教員前因母病告假返杭現母病少愈往徽供職由錢江乘舟起行船至聞揠五六厘詎該教員忽失足落江舟子撈救無及竟被溺斃其撈救之舟子亦幾同遭不測云（乎） 
[府中學新校落成寗渡]  
　　甬郡府中學堂築造新校現己落成堂中教習亦己聘定期定本月二十五日開校（心） 
實業 
[東鹽借運抵揚揚州] 　 
　　淮南上年缺産經江督端午帥奏借山東長蘆官鹽八十萬包以濟岸銷現悉江甘五岸派銷二十萬包其頭二批鹽業己陸續抵揚矣 
[牛行分界收費漢口]  
　　漢上牛行均請有官帖紛設於漢陽府城内外近有牛商趙某另請一帖在漢口開設漢陽牛行董事因向之收取帮費趙不允控經夏口廳傳訊斷令漢陽行不准越界收取帮費漢口行亦不准在漢陽收買牛隻（美） 
[錢莊倒欠巨欵鎭江]  
　　鹽城恒盛和錢莊係泰州巨富李姓所開並有各埠支店信用頗著乃以銀根奇緊週轉不靈忽於日昨倒閉除欠申漢蕪湖各埠莊欵外聞以鎭江錢業受累爲最巨云 
雜記 
[輪船水手毆傷難民續聞蘇州]  
　　上月二十八日立興輪船水手毆傷難民一案現經長元吳二縣令會詳各憲略云二月二十八日有海州安東難民張芝雲等一百八十餘名口由吳江來蘇北上當派丁役巡勇安置火星廟住宿一面知照船行埠頭封雇志船七隻遺送二十九日早忽據難民劉萬臯徐安國來縣喊稱船户陸阿福等不願裝載串令立興小輪水手多人將伊等毆傷並將巡勇捆毆喊叩驗究等情復據巡勇楊德標錢德奎同訴到縣經知縣元烺驗明難民劉萬臯徐安國等係木器手足各傷注單給藥敷治并給藥資錢二千文飭令即日登舟開行又據三縣船埠頭徐家匯陸萬興等查明行兇之人係立興小輪船水手李三大彭根壽小五弟王阿榮小福壽等求請究辦等情前來查該輪船專開蘇州常熟短班均係華人現於滋事後將輪船停泊口稱被難民打毁意在赴滬邀請洋人出面理論知縣等伏查難民過境封雇志船裝載與該小輪船毫無交涉而該水手李三大等輒敢代抗並捆毆巡勇打傷難民凶横己極擬俟該輪船主回蘇飭令交出水手李三大等究辦是否有當禀請核示 
[竊案離奇蘇州]  
　　蘇城馬家花園地方馬姓孀婦家於前晚失竊白絲一千數百兩其戚張老七即同西路巡警指拿近鄰甲乙二成衣因甲乙均不在家復至城外某姓家將甲乙拘住正在盤問被巡防隊各勇丁瞥見即將甲乙拿去私刑拷打甲乙受刑不住隨口供認又供扳木匠保生窩贜旋由勇將保生拿到數處起贜均無着落遂將三人先解緝捕清鄉局西路警兵則回局禀報經西路巡官劉子樂大令赴清鄉局禀明將甲乙二成衣及木匠保生解回警局逐一研訊始知均係畏刑妄供劉大令即赴事主馬姓家踏勘乂無進竊痕跡盤問馬戚張老七言語支吾旋據該處衆鄰數十人伏地跪求均稱甲乙二人及木匠保生實係寃枉叩請釋放大令回局即備文移解吳縣請查傳張老七及馬姓僕婦到案質明再行辦理 
[查辦不法寺僧蕪湖]  
　　蕪湖河南岸潮音庵住持僧國鎭性極凶暴慣行不法前日夜欲雞姦其徒其徒不從該僧竟以刀相試鄰人聞聲往勸徒始得乘間逸去次日該徒擬赴官鳴寃國鎭聞風尋徒回寺復持刀斫之傷勢頗重現由鄰人舁往縣署奉鄭仲常大令驗傷屬實一面給藥　治一面飭拿該淫僧到案嚴究 
小傳 
[王鹿見傳（）]  
復自念曰演說之術未工歟抑。陽春之典和。者必寡也乃　昕夕凝思縈。廻永夜旣而大喜自語曰其。道得矣演。說於開化之地則。適爲有識者所竊笑我。說莫能入演。說於閉塞之鄉則。以爲驚怪駭異我。說亦莫能入。某郡城。去此不百里。號稱爲半開化者近是庶。我衞其售乎。乃僱一小舟。行抵某郡。宿逆旅中。檢點囊金。僅三百文矣。訪聞郡城有某生者。亦狂士也。少有財蹤跡乖異語。言荒誕故。人以狂生目之而。生亦以狂自居也時。滬杭甬借欵問題。風潮正盛。王某乃至西關外某廟。登臺演說。極口稱許某生推爲中國惟一之大文豪。愛國熱心。世無其儔狂生聞大。喜曰此眞我知己也（仍未完） 
紀事 
[嘉定殺子殺妻奇案]  
　　（酉陽來稿） 
朱三和者。嘉定人。祖雲山。父阿金。俱生存。居城隍廟西。火神廟東。距縣署數百步。世業農。髮匪亂後。得藏　。歲釀酒數百缸。以是致富。三和娶同邑東門外朝王廟附近甲姓女。甲亦富家。女亦中人姿。惟性稱　　痰厥病俗名羊頭風病。作則不省人事三和因此仇視之。其姑又助紂爲虐。鞭笞殆無虚日。甲家知其情。估村媪爲氏服役。實看護之。工資皆自紿但費夫家飯食而己。　而三和私通同邑東門外春橋附近乙姓女。欲娶之。女以敵體相要。三和許之。謀諸父母。以妻有廢疾。納妾爲生育計。呈縣立案。遂以重金聘乙女。聘禮悉如正室。尚未迎娶。而甲氏生子。乙女乃大恚謂。三和曰汝。實誑吾汝。固戀此痴婦也不殺此子誓。不汝從。三許諾。一日甲氏在房内哺子。三和母喚之出。促令紡紗。而己則返房内。一時許始出。遽大聲呵氏曰汝何故悶死兒。氏大駭。急趨入房視之。則兒果死。哭曰吾撑起被。何得悶死。母厲聲曰。汝不悶死。誰悶死者。三和亦趨至詰責。取　柴一株。向氏猛擊。家人環視。莫能得其主名。但駭愕。氏不忍痛。乃曰。謂吾悶死。即作吾悶死。三和曰。誰寃汝。猶毆不己。氏且哭且承。曰或是被角未掀起。吾失誤三和纔罷手。母猶護馬累日。氏以戆故终。不能辨而。舊病益亟時。驚悸昏撲三和與乙女則情好益篤。遂於今年二月二十二日迎。娶娶之日。用花轎紅傘。舖兵開道。三班　手。又估營兵四名。穿號衣。隨轎游行。每名給洋十元。當時觀者塞途。或疑紳士人家迎娶正妻。有知其事者。皆唾駡之甲。氏家屬尚。未知氏子致死狀又。以氏有夙疾終。不能博婿歡欲。以　誼感妾冀其不爲氏害因於娶妾後十二朝。借一體歸寕之名。設筵欵妾。三和率妻若妾赴之。妾爲客。居首座。妻爲主。居末座。及歸。妾在前。妻次之。三和又次之。鄉人遮道娶觀嘈嘈雜雜有謂小在前大在後。貴賤倒置者。有謂道路以後爲貴者。有謂小之姿色反不及大者。乙氏聞一小字如。芒剌背又。知小之名稱终。古不能洗剔於。是决計致死甲氏（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[小偵小說奈何天一名身外身（二十）]  
　　别雷司言未畢。范立生遽謂之曰。此女子者。實爲殺人案内。至有關涉之一人。僕己得有確實之證據。惟此凶手之男子。乃不與女子同行。不知遁往何許。或恐旁人窺破其爲殺人之罪犯。故作如是舉動。以防警察之偵緝今。弟先至倫敦追捕此案内之女子苟。得此女子者此。男子今在何許不。難立辨其蹤跡語至此。乃詢此站長曰。開往倫敦第二次之火車。當以何時開行。站長曰。張二次之火車。頃刻卽至。當在二句鐘十五分開行。范立生卽從衣袋中檢出時表一枚。觀其時刻則。己一時五十五分矣。 
在范立生之初意欲返至旅店中。詳細察看此一百七十三號之室内。有無别項之蹤跡今。見第二次開車之時刻己至乃。屹立不動以待此倫敦開來之火車須。臾之頃驟見遠處有黑烟一縷摇。蕩於空氣之中汽。管嗚嗚而鳴聲浪直逹於范立生之耳膜一轉瞬間目光之視線霍然火。車己飛馳而至斯。時之范立生立赴票房之前購。一倫敦之車票立。縱其步至於車次上。車端坐二。十分鐘許火車己在倫敦之道中。 
　　范立生旣至倫敦。立見倫敦火車之站長。問以曾有如是之女子一人。至此下車否。站長曰。此當問彼站岡之警察。語旣立摇其鈴。侍者應聲而入傴僂恭立以待主人之命令站長曰。爲我唤車站之警察侍者一聞此語。返身遽出少頃警察十餘人續續而入。站長遂舉雪蘭之服飾狀態一一告之警察。且曰此女子者於。唐沙爾殺人之一案有關汝等曾見其下車否此。語一出警察中有一人立控其背以。答站長曰第一次火車到此之頃吾見有一如是之女子自頭等車中下車即唤一馬車馳去。范立生急問之曰。汝知此女子喚車馳往何處。警察曰。此則不知。在例無可以查問之權力范立生聞醫察之言。自念此女子者。蹤跡乃至爲隠秘。倫敦之大從何處施其偵緝之手段范立生念至此。立辭站長而出。投一維多利亞街之旅館。晚餐旣竟。乃至警局調查倫敦之花名簿。欲偵此男女二人之里居。詎知此羅加喀勒之名乃。遍察不得僅查得克洛夫海倫及雪蘭海倫之姓氏知雪蘭者爲海倫伯爵之女海倫伯爵之邸第。即在逹爾文大街中。范立生默念此女子旣在康沙爾旅舍。犯此殺人之罪。必不敢立回邸第。而數日之間。又不得偵緝之法。 
本埠新聞 
要事 
[德人毆辱學生案近聞]  
　　徐家匯郵傳部高等實業學堂學生被德國人在途毆辱由該堂監學唐觀察函致前任滬道梁觀察請爲照會德總領事卜君飭將該德人究懲或飭令親至學堂賠禮而梁觀察以此事須令該德人親自作函道歉照會德領去後兹悉卜君現己飭據該德人復稱此等道歉之函殊難繕寫不允照辦昨己由卜君將爲難情形函復新任滬道蔡觀察核辦 
[函請嚴查輪船搭客]  
　　近有匪黨匿跡各處購運軍火由江督電飭滬道訪查密拿己紀昨報兹聞蔡觀察奉電後除飭縣廨嚴密防範外並即函致新關稅司嗣後如有外洋輪船到滬須飭華洋巡扦嚴密查察所有搭客箱籠物件均須詳細稽查以防夾帶如有形跡可欵之搭客亦即盤詰明白方准放行 
[京師銅元即日運滬]  
　　京師銅元充斥擬運至上海發交各錢莊銷售己誌前報兹悉滬道蔡觀察前日乂奉度支部來電謂此項銅元刻下先由輪船裝運一千萬枚約日内即可抵滬俟到後即交錢業董事代發南北兩巿各錢莊售兌惟滬地究能兌銷若干現在巿價若何飭即查明電復等語昨蔡觀察己諭飭錢業董事查議具復 
[梁參議將次入京]  
　　新授外務部右參議梁孟亭參議日前因公赴寗昨日返滬聞擬於十八日起程赴京陛見 
[滬道兼任營務處]  
　　淞滬各營巡防營務處前經江督派委汪觀察瑞闓辦理在案兹聞端午帥以淞滬巡防事宜關係重要乂派委滬道蔡伯浩觀察兼任淞滬各營巡防營務處隨時會同汪觀察妥商籌辦凡駐紥蘇松太境内之巡防各營隊併准由蔡觀察就近節制以重防務 
[義領改派會審人員]  
　　公共公堂輪應義國領事會訊堂期由該國總領事馬納歌君派委穆安素君到廨會審兹穆君因難兼顧故由馬君改委白不納君赴廨辦理昨己照會滬道札知公堂查照 
[救火聨合會添設消防體育部簡章]  
　　一宗旨遠仿各國憲政近遵部章有事則守望相助平時則訓練步武俾得舒暢血脉强壯身體即逢有警事亦不至臨塲倉卒一命名消滅於有形防患於未於名曰消防體育部一程度年在十六歲以上與救火有關係者由各社申送皆得爲會員如有紳商有志入會須有會員介紹並各社蓋印亦准入會一學費此會由火會組織而成一切費用暫由會中開支即教員等職亦盡義務故不收會費操衣等項即用各社救火號衣日後得有的欵另行措辦一操塲上午在大東門内南城根南洋中學操塲下午在九畝地旦華學堂操塲一操期星期二上午六時至八時星期五下午五點至七時星期日上下午俱有冬季另議一規則會員皆 
 
 

Page 19

 
 
當遵守規則一切細章另行刋發一附則此係初定簡章未臻完善如有修改再行佈告 
[資遣江西難民回籍]  
　　江西贛州府贛榆縣逃荒難民張寳成張步瀛等男子一百九十五名婦女二十五名前日行抵南滙在北蔡鎭駐宿由上海縣派差迎解來滬刻己向美利輪船購定船票二百餘張昨請提右營守備徐靑雲城汛周鑒之帶兵沿途照料鹽捕營浦東總巡二路一區巡警分局及文武巡官汛弁亦均隨行彈壓由十塲廟起程經過六里橋三里橋塘橋楊家渡爛泥渡登美利商輪送至九江再行資送回籍 
[田間發見屍身]  
　　昨晨黎明時有年約五十歲之某甲被人戮斃於二十三保四七圖田内經鄉人查見報知地保趙萝蘭赴縣報驗 
[木匠毆斃同業]  
　　張阿全作塲内木工顧良卿王瑞生前日向同業蔡根祥爭奪銼刀各糾人至泥城外新馬路鳳仙園茶餣理論一言不合顧王二人即將蔡兇毆斃命旋由包探李星福將兇手顧王二人及作頭張阿全見証曹小狗等一併拘解捕房昨晨解廨請究襄讞王肇之大令商之西官諭飭押候上海縣驗明再訊 
瑣事 
[城内]  
[叔父昧良]  
　　本縣李大令前日提訊幼女瞿翠貞控叔昧良一案翠貞供故父在日曾將公資造住房五間餘洋三百元與叔父阿春阿榮三股匀分詎母去世後阿春昧良將女子配於盛姓爲童養媳未耗分文繼復誘令女子回家送至某姓家爲婢堅囑主人勿令出外主人懷疑向女子訽悉原委不料阿春正向盛姓索討姪女圖詐銀洋是以主人報請巡警局將女子送案求恩作主訉之阿春供故兄遺洋以備日後爲倒女製辦粧奩之用並不吞没阿榮亦不認串吞大令以阿春期侮孤女毫無人理判令收押繳洋二百元阿榮帮同籌措翠貞發堂候示 
[限田]  
　　趙文華將親戚陳嚴氏田地升科串保盜賣經上海縣判令　還在案詎趙保出後逃匿不理刻由保人趙阿生尋交到案押候追繳 
[查獲賊船]  
　　王九山與同夥二人購一小舟雇劉修開李金品駕駛出外夥竊由水巡捕查獲王劉李三人解由巡局送縣經帮　李明府訉判王責二百板劉李一併収押候獲到在逃二犯再訉 
[竊取衣料]  
　　薙髮匠王守雲前日在某姓家薙髮見成衣作檯上有官紗二丈七尺乘間竊出攜至三牌樓零剪店銷贜被巡士李卿甫查獲拘入一路巡警分局訉究判笞責三百板拘留七日贜傳失主具領 
[官事]  
　　雲南開廣道高而謙度支部郎中亷泉瀏河厘卡委員黎明咨調南洋差遣福建試用典史周宗朝昨均到道拜會禀見日本警監學校畢業生王承祐王春生沈博由日本回國昨均到道禀辭進京改過局委員姚鵾禀知銷差縣丞韓邦佐禀銷馬家浜華漕澾河工差新委籌防局會辦唐寳綽新委會丈局會辦劉濟清昨均到道謝委上海縣李紫璈大令昨患喉痛飭丁到道請假一天 
南巿 
[南倉菜場出租]  
　　總工程局出示曉諭云照得本局於上年奉准上海縣照會將小南門外水神閣井亭廊屋撥歸本局南區分辦處管理本年曾經諭飭原租户限自正月起讓租三個月將該廊屋原租各菜攤於三月底一律搬清自四月分起由南區分辦處收回直接出租改作南倉小菜場現届三月限期將滿除將井亭廊屋八間編釘號數分别巿面明定租價粘貼廊柱外合行出示曉諭爲此示仰菜攤人等知悉爾等如欲租借該處廊屋擺設菜攤自十六日起至二十日止於五日内報區承租凡從前之鐵店粥店等概不准設恐未周知特示 
[王司一朦控]  
　　城内育嬰堂司事王瑞昌至工程局控告張老五勒單掯　經孫明府訉知單契早己賣絶一併斥釋 
[徐作頭欠洋]  
　　崑山石灰行主張思明被作頭徐慶堂積欠貨洋五百五十餘元避匿來滬昨由該行主控奉工程局傳司保人葛和卿等訉供判徐押限繳銀 
[私售洋烟]  
　　前晚商圑會會友排隊出巡至西門外斜橋地方見有四十七五十一號門牌私賣燈烟當即入内拘獲張春生張瑞和連同烟槍解至西區轉送總工程局押候訉明核辦 
[索欠互毆]  
　　前晚商圑會友巡至城内館驛橋弄内見有何阿二顧仁忠在途索欠打架拘至警局解送工程局訉判暫押候查 
[巡士毆人]  
　　車夫繆寅違章無由七十七號巡士上前查問不服互扭致繆受傷工程局陳參軍以該巡士不應擅自毆人送請警務處擬究 
[車夫欠租]  
　　陳阿仁扭車夫陸阿福至工程局控被欠租洋八元由陳叅軍傳同保人沈阿榮訉判折還洋四元了案 
閘北 
[勒閉客棧]  
　　洪安里口泰豐客棧容留男女共宿昨由房主禀知四路一區警察飭令遷移不准再開如違提辦 
[暴露屍棺]  
　　三路一區轄　内有暴露尸棺多具昨由巡官諭飭地保查明尸屬着即赶緊遷移如延報堂掩埋 
[召認逃馬]  
　　前三路警局捉獲逃馬六匹由巡警局總辦汪觀察飭騎巡隊留養在案兹己日久無人認領昨觀察復出牌示限二十日繳到馬料費取具的保來局准領如再逾限悉數充公 
[巡土有毒]  
　　巡警總局警法科長聶司馬查悉三路一區巡士林振威遍體毒瘡深恐傅梁特飭該局巡官赶令該巡士出局 
新租界 
[撞傷老嫗]  
　　昨日下午五點鐘有某姓老嫗行經新閘路派克路口被六十三號電車撞倒頭額略受微傷該老嫗不欲多事遂乘小車而去 
[欺侮幼女]  
　　派克路醬園弄十三十四號門牌陳姓家八歲女孩昨晚薄暮在弄口破人搶去金絲圈一對己投報捕房派探查緝英租界 
[電車撞壞水車]  
　　聘白爾電車公司十三號電車前日駛至南京路河南路轉角將工部局十八號水車鐵管撞壞由捕將氷車帶入捕房禀請捕頭核辦 
[電車撞倒馬車]  
二十五號電車上司機曾於西歷上月二十九號在南京路山西路轉角駕駛不愼撤倒某德人馬車驚嚇西防經該德人控奉德領事署照會公廨於昨晨將楊傳案訉究原告德人偕証人投案禀請究辦楊由電車公司代延哈華托帮辦格利土律師上堂代辯中西官以楊駕車不愼咎實難辭判押捕房三月 
[中西官會勘工程]  
　　昨日午後公廨　員寳子觀明府會同英巴副領事至虹口塘山路察勘英商格羅夫控木作主黄洽記包造蕭姓房屋工程遍察一週始回 
[濟良所留養幼女]  
　　濟良所解幼妓金阿大到廨請訉據供父母在鄉偶往妓院游玩並不爲娼求鑒寳讞員商之西官判暫發濟良所留養候其父母到案再核 
[小玉環脫離苦海]  
　　幼妓小玉環被　奴華湘雲迫令接客一案昨又由濟良所解廨復訊判發濟良所留養一年期滿再核一面仍飭提華等到案嚴懲 
[毛羅氏突遇兇徒]  
　　搶犯王阿狗李阿　 
在租界内持刀將毛羅氏之金表搶去昨日由探拿獲解廨訉究兩犯刁狡不認判押候查明再核 
[大包子不認拐孩] 　 
　　拐匪朱友臣即大包子誘拐陶阿琴家五歲男孩由探查獲昨解公廨請究朱供不承認判押候查明於下禮 
 
 

Page 20

 
 
拜三再訉 
[小女兒痛遭毒打]  
　　女孩王英迷路由探解廨據供山東人由父賣於粤人家爲婢因遭主人毒打逃出中西官判留廨候核 
[串賣女孩]  
　　吳老秋許阿二胡阿二串賣十一歲女孩吳春大由探查獲解廨判押候查明於下禮拜三再訊 
[欠繳房租]  
　　金隆街醉月樓因欠新沙遜洋行租金昨由公廨派差協探傳諭交清如違封閉 
[寳山竊賊]  
　　竊賊陳登明胡春山在寳山縣境行竊盛朱两姓衣物携贜來滬由探石金榮查獲於昨晨解廨請究判派差押送寳山縣訊辦 
[公堂瑣案]  
　　顧阿三竊陳阿香白馬一匹押候吊馬再訉趙阿二竊張計才衣物押捕房三月張阿榮張阿生串竊陳林氏衣物各押捕房一月徐阿榮竊程勉齋衣服押三禮拜金少卿竊蔣阿盤鐵錨押三禮拜王阿狗朱德桂陸少卿串竊范梅君衣物王朱各押西牢一年逐出租界陸押二月侍者王阿大竊取西婦洋綢等物押捕房四月舟子陸炳生竊益順恒羽綢二箱押西牢年半逐出華子琴摸竊包子卿銀表押三禮拜 
美租界 
[拐子就獲]  
　　張阿桂誘拐瞿蕭氏之女孩昨由包探緝獲拘押捕房候吊到女孩送究 
[女人相打]  
　　吳陳氏在西華得路向王童氏索取房金口角互毆由捕拘入捕房飭赴公堂具控 
[拾獲小洋]  
　　田啓峯在蓬路拾得小洋五角忽有某日晒人稱係己物向索毆打扭入捕房斷給該日人小洋二角了事 
[竊取香爐]  
　　昨有十餘歲之學徒竊取店主銅香爐一隻在押店質錢由探查見即將人贜一併帶回捕房候核 
法租界 
[拐逃]  
　　山東餅司吳昌如向與錢小昌之妻徐氏私識近竟將氏拐逃昨日由錢尋見送捕解廨吳供錢妻寳由阿福拐匿求察中西官以吳狡賴判押限交人 
[强搶]  
　　吳寳順前曉至前新街卞增福茶食店購物乘隙將帳台上之銅元小洋搶去經人追獲送捕解廨判枷一月押改過所二月 
[押交]  
　　龍仁律師控萬裕莊不付支票銀一千一百八十五两一案昨由公堂將該莊經理曹通順傳訉據供此票係姚仁記將敦豐莊票對調後因敦豐關閉姚亦逃逸是以未付官謂該票旣經照過爾莊蓋有戳記未便諉卸判押候交保子禮拜三照數交清 
[抵借紏葛一]  
　　大昌洋行控倪瑞卿范吉甫爲徐桂祥木作頭作中借去銀一千两一案昨由公堂移請縣署將徐提回研訊徐供代造房屋六宅計銀五千七百两僅収到洋四百五十元小的本欲控追後由倪范二人向小的借去方單一紙私向該行抵押交於小的小的實不知底細借據亦倪范所寫求察判仍送縣 
[抵借紏葛二]  
　　袁愼生前代朱渭夫將唐寳生布莊之方單向共益公司抵銀二千两逾期不　兹由該以司遣高錫蕃爲代表具控公堂昨日提袁審訉判限两禮拜理楚 
國外新聞 
[美總統退任後之政策]  
　　十四日紐約電云美總統己擬就管理國政之意見書於其退任總統後一年之事籌晝至詳 
[抱斯登大火續聞]  
　　十四日紐約電云昨日欺而西大火被災之區約有二方里之廣損失之數約值十兆金元無家可歸者約五千人己由官員賑濟 
[東京近事]  
　　十四日東京電云電信交通己經回復議院選舉之期定於西五月十五號舉行焚哥武領事馬氏則調充香港領事 
[德教堂火灾]  
　　十四日倫敦電云柏靈著名教堂茄禮聖爲德皇頌禱之所忽兆焚如有至貴之旗一束悉燬於火當火熾時皇太子亦臨塲助救 
[德英之睦誼]  
　　十四日倫敦電云德皇在柯夫地方登英兵艦小宴時曾謂深望嗣後英德兩國國旗於和平利益中同相飄颺云以上譯字林報 
[意大利對馬政策]  
　　十三日柏林電云意大利對於馬其頓利亞政策有先奥德著手之意十五日倫敦電云半官報載德首相蒲羅親王與意外務部大臣之會晤己結成完全馬基頓利亞問題之條約 
[香港巨商自盡]  
　　十五日香港電云香港著名洋商李恩連於昨午在港内汽船投水自盡並預束一錢匣於頸迨由船中華人拯起則己氣絶聞其自盡之由實因所辦　粉廠虧定巨欵故出此下策云以上譯文匯報 
謝劵 
　　可社同人定於十九日假丹桂茶園開演安徽倪烈士全傳軍界偉人故事思兒亭並由丹桂各名伶助演新劇所入全欵除開消外悉充設立孤兒院之用昨承惠贈入塲劵兩紙書此誌謝 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
