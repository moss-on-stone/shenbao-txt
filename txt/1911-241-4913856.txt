# 1911 - 241 - 4913856

 

Page 1

 
 
   
 
 

Page 2

 
 
   
 
 

Page 3

 
 
[宫門抄]  
　　十一日換穿蔴地紗袍褂 
評論 
[川人爭路風潮（無）（名）]  
　　我嘗。論四川人之爭路爲一難於。　　結果之事。不謂此數日間。其風潮。更烈。而政府之對付。亦有。將窮之。勢。此實近日政界中。不可不注意。之。事也試略言之。 
　　四川人之反對政府。此爲第一次。方鐵路國有之詔下。羣疑風潮必。起湘粤。故政府之佈置。者亦注重。於湘粤。然湘粤。之人。反對政。府之。舉其鋒屢試。雖有不平。勢甚易輯。今已無。大舉動矣。四川。之人政府所視爲易與者也。而今。反若是。難與。是實政。府及一般之人所不及。料也。 
　　罷市。行政官所最畏者也。而川省。之人。則大舉罷市。且延及數日。不納租稅。各省之反對政府者。雖嘗。有。是言。從未敢明白宣布。而川省。之人。則竟公然。議决以備實行其勢切實而浩大。斷非僅僅開會發電。舉代表流一二人之。小血可比。如是反對。是又政府。及一。般之人。所不及。料也。 
　　政府至此。似已知其爲難。故以。鄂粤川。湘各督撫。與以襄辦。鐵路之。明。諭鄂粤。湘其賓。而川督其。實政府。厭聞。川督吿急之電。用此塞其。口。使自行處置。雖然川督今日。已勢處。兩難。不能反汗者。易川督而。以嚴厲之人處之。今後政府之末。策也。試更占之 
[專電]  
　　電一（北京） 
署理資政院總裁李家駒奏開院期近請飭各部將議案妥速預備所有各部經費債案亦請先行交院以杜議員之請並陳才力短絀請另簡原摺留中 
　　電二（北京） 
川督電奏抗路風潮劇烈專主嚴辦必激意外除飭司剴諭外務請速定辦法某大臣以川路風潮皆王護督釀成王不去川路事終難平定 
　　電三（北京） 
駐藏大臣電奏野番惑已革達賴之言時思蠢動衆情惶駭内閣密召正任川滇邊務大臣王人文速行來京畀以特權責成整頓邊務 
　　電四（北京） 
鄂督電致内閣借輕債還重債磋磨日久合同甫經簽定乃常駐議員請將草合同交議與諮議局章二十一條有無窒礙閣覆二十一條所稱應否募借常駐員無議决權爲數旣一百萬應候開會時交議公布布施行如該督認爲緊要條件應召集臨時會交議 
　　公電（崑山） 
各報館鑒鄉民聚衆逾萬拆毀兩校自治敎堂搶毀紳商無數毆斃人命初五六七八禀縣求救方令屢坐視釀亂求省憲速援唐市鄉士商公電 
　　公電（江陰） 
各報館曁義賑會鑒靖江風潮汎濫霪雨連旬田禾無存房屋倒塌人畜淹斃無算灾民嗷嗷待賑靖邑公叩眞 
[譯電]  
　　電一（聖彼德堡） 
中俄兩國代表於陽歷九月一號在聖彼德堡開議兩國新商約以外象觀之此會必延久而多周折兩國似皆决意各持已見且討論事務極多内有數件乃與滿洲有關繫者 
　　電二（東京） 
中政府向長崎三菱造船公司定造砲艇一艘載重七百八十噸每小時行十八海里合同已簽押 
　　電三（東京） 
此間消息謂中國欲圖禁止小麥運入滿洲乃大礙俄國遠東之屬地日本各報乃以中國之舉動與日本歸還俄國病院船美舉互相比較並評詆中國外交之無機智 
　　電四（倫敦） 
泰晤士報社說以西園寺内閣之成敗將視山縣伯爵維持經濟問題能力以爲斷近有謂日本人用財超出所入之額且已聞民人致怨苛稅英國渴願見日本施行較爲安全政策將財政措諸穩妥之地位 
　　電五（倫敦） 
兩星期評論雜誌載有英國專家論法德兩國戰機之論說一篇令人大爲注意著者豫料德國已豫備一旦開釁即由比國進兵攻法故比國已早調兵增厚里巨及買摩防隊之兵力 
　　電六（東京） 
日皇以美麗銀瓶一尊及日洋一萬圓賜與外務部美國顧問官特里生君以嘉其修攺條約之功績 
 
 

Page 4

 
 
電七（倫敦） 
臺灣近連遭風災臺北全境全爲水沒數千人無家可歸糖業受損甚巨民人羅災者甚衆 
要聞一 
[袁大化治理新疆之政見]  
　　新疆巡撫袁大化電致内閣略謂新疆地僻人稀纒回雜處湘民居十之五六言語不通與選舉資格相去懸殊上年前撫遵奉設立諮議局事經年餘尙不知該局爲何物非但無被選之人實屬無可選舉若過於緩辦尤非立憲之本意惟有懇恩與定章稍爲變通并寛以時日或可剴切勸解漸收成效云云聞已有旨著民政部妥速核議定奏 
　　又悉袁中丞近有密摺到京摺中大致謂新省强俄逼處危狀日增而省中兵力單薄不敷防守實緣地廣人稀兵不足額往往買乞丐以補湊之設或遇變驅鳩形鵠面之人欲其殺敵致果其可得乎且新省纒回雜處言語不同視文字如仇讎以讀書爲苦境加以財政異常困難因之各項新政無從著手查外洋各國治内與治外不同我朝憲法仿自日本日本治國内之制不以治朝鮮臺灣治各府縣郡之制又不以之治北海道亦因地制宜不得不然耳夫中國之有新疆亦猶日本之有北海道竊謂緊要治法有三大端以鐵路爲命脉以實業爲急務而尤須先從淸理財政入手俟人聚地辟貨財充裕以次及於軍政學務巡警審判選舉自治各要政自不難欵集事舉完善立臻否則不務其本專事虚名不惟於事無裨必致官民俱困窮極變生事所恒有况有俄人在旁窺伺時欲趁勢收拾我人心從而煽惑其間大局何堪設想輾轉思維惟有仰懇天恩俯念邊患日深不復以腹省程限相繩俾得先其所急漸籌布置邊事幸甚大局幸甚 
[廷寄豫撫防匪]  
　　近日政府迭接豫撫急電報吿匪勢猖獗情形且有大刀會匪煽誘皖省饑民勾結爲患等語當即寄諭該撫着即選派得力將弁分急捕勦相機辦理如詢明實係江皖災民務須剴切曉諭派員押解回籍并派軍隊分駐皖豫交界以防竄擾 
[外交團對於抗路風潮之顧慮]  
　　自幹路收歸國有後各省群起反對川湘尤爲劇烈前日各國使臣往謁外部某鉅公籌商交欵辦法并以當籌訂合同時某宫保力言各處抵押均屬穩固可靠絶無反對現風潮日甚一日湘鄂抵款該省有絶不承認之耗將來枝節是在意中除兩期交款須另訂辦法外其餘交欵之期總以風潮平靜爲斷决不肯冐險再投此鉅資云云某鉅公答以收路事宜各省雖有反對均係少數無識之愚民與大局毫無牽動且還欵續股亦已次第議妥督辦大臣因前次天氣酷熱是以暫留漢陽大約月内必須動身諸君幸勿誤聽危言轉損睦誼云 
[川人調侃端督辦]  
　　　端督辦誤聽川藩尹良之言電斥川路股東開會之囂動其實該股東會於初十日因雨並未開會茲將股東會復端督辦電文錄後端大臣鑒昨李總理轉公佳電略稱蜀中近狀囂張初十開股東會聞頗有地方喜事之人參預鼓扇其實公正紳董頗不謂然此舉非徒妨害大局抑且不利川人公能發電婉勸仍遵特旨附股必不吃虧等語承電駭聳竊謂我公權在督路蜀中地方近狀紳董賢否會塲言論自有行政官督察未宜遠勞馳慮惟旣辱責望義無不復此次路事由於違憲賣國普天共憤蜀亦同之罪以鴞張萬口何辭然實一心共命并無喜事之人與公正紳董之别若必悍拂輿情始稱公正則蜀中現在實無此人至以妨害大局不利川人相戒則大局早被諸公破壞蜀人力何能加惟有捨棄身家亟圖挽求爭國有不爲他國所有非爭商路不爲國有拒違法損權之債非拒有利無害之債死过斯義期於貫澈早已同居首要靜候拏辦苟利於國收恤其私所請於公者以後探訪蜀事尙宜愼選賢人倘過聽川力薄於湘粤之說方針一誤蜀固蒙禍公與國亦何利於此初十因雨攺期十一開會偵者所報未確並以奉聞至所稱喜事之人與公正紳董如確有所知請指名見復勿播臆詞有惑觀聽幸甚川省川漢鐵路股東會公電 
[匪亂與外交之關係]  
　　内閣總協理前日會同海陸軍大臣在閣會議以近來粤省屢起亂事與交涉上頗有關係深恐外人藉口防匪增添兵額惹起他項交涉加之閩浙等省尤與 
 
 

Page 5

 
 
該省毗連地多濱海粤省逃竄各匪尤易匿跡應飭各該省督撫迅速嚴緝並加派新軍分駐各要隘併力搜捕以杜後患聞刻已分電各督撫迅速照辦矣 
[收回治外法權之動議]  
　　民政部桂大臣履任以來對於該部應行施設各要政已迭開會議次第施行連日又召集署員提議收復治外法權進行辦法適内外城總廳遞到申文一件略謂京城内外五方雜處良莠不齊近有一種外國人專以招搖拐騙爲業始則以甘言媚態肆行愚弄使人防不勝防一經墮其計中損失財產貨物種種慘狀不可方喻即使發覺亦復無如之何請即照會各國欽使此後遇有形跡可疑之外國人一律帶廳訊問等語桂大臣得悉前項情形不禁大憤當即如申辦理並會商外務部與各國公使决議以便收復治外法權 
[郵部擴充航業]  
　　郵部以沿海岸及長江一帶航業英商占十分四招商局不過數十艇而已且漢宜一帶亦以外人船爲多利益外溢實非本部提倡航業發達交通之道近宜逾間航線又有英日法等國商人造船航行不宜坐視以失事機擬造船八隻大者行長江下游小者行長江上游造船處以投標廉者爲準聞經費或出諸借款或出諸商股尙未定局 
小說 
[無名罪人（十）（九）（無名）]  
　　犯人又復從容說道我方纔說過的。自後我到了旅館之後。旅館門。首的管事。正是睡着。我便一直。到了三層上。括了火柴。我是知道的。第二十一號。尋着那號的房間。我想烏得和我約好了的。必然等我。在那裡。我因輕輕叩他的房門。不見答應。我又想。烏得或者睡着了。又重重地叩了。幾下。依舊不。見動靜。我心甚爲奇怪。因見鎖穴之上。放有鑰匙。便開門而入。到了。房内一看。小燈亦。息不覺更奇。便連呼。烏得。亦不答應。我一。時心忙。再劃火柴。不料火尙未明。早聞喟然一。聲。如人臨死洩。氣我又不覺大懼。正在此。時忽又聽得碰然一響。如物倒地。我忽思及烏得如此。恐係被人所刺。臨死斷氣之聲。方纔發。洩。兇手或尙在房。因向身邊取出解手來。以防兇手反噬。方轉展。間。方一脚踏在物上。突然跌倒。至今回想。所踏之物。卽係烏得之屍。亦未。可知。我倒地後。一時悶去裁判長道你當時。知道這事後。曾否呼喊。犯人道我郤不曾呼喊過。或者此時。别人呼喚。也未可知。只因我已。 
昏倒。不能聽見了。又道我以上所說均係實情。并無半句虚語。旁審的人。看他所有說話。談風舉動。都是上等社會樣子。都信他所言非虚。裁判長又。問道自後怎樣。犯人又說道及我醒後起來。手中所携。的短刀。早已。丢失了。一手摸在屍首上。覺屍首還有煖氣。正在驚駭。忽聽房外有了脚步聲音。我忙回至房門邊來。將門上的鑰。匙鎖上。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[片馬之效尤者來矣]  
　　滇省片馬界務現雖暫行敷衍其結局仍恐難免租借問題俟外務大臣梁敦彥到部後卽可宣佈茲聞滇督李仲帥於日昨密電内閣據稱近日某國以此次英人片馬交涉結果之美滿亦擬援以爲例於高州附近各處急於勘測恐不久必將有界務紏葛發現請即預籌辦法云云未知政府亦一笑置之否也 
[澳門界務種種]  
　　續派砲隊兩營澳門交涉近日頗爲急迫新軍戰艦水陸並進大有力爭之勢昨聞當道復下令調撥砲隊兩營直逼前山以故連日該標統督率全營兵士操練過山快砲各兵歡呼踴躍磨拳擦掌該標統甚爲歡悅勉勵有加云　　修建前山軍路正參謀官黃士龍陳請鎭統以此次新軍開赴澳門駐紥前山須飭工程營遣派二隊前赴修築軍路以便軍用交通龍鎭統據此謂此舉尙屬可行昨特飭該工程營管帶陳宏鍔速行照派卽日拔隊前往矣　　提議界務談判澳門河工暫停實由兵力之効果現查工雖停而工船尙在海面未有切實停止明文不過爲緩兵之計張督洞悉其情連日與司道密議擬將界務各事一律解决擬由交涉司李淸芬中協何品章即日前往開正式交涉云 
[蕪湖連日大風雨爲災紀詳]  
　　蕪湖麻浦鳳林兩圩爲合邑之冠自上月十七八兩日大風雨麻浦玗潰决後官紳羣力堵塞鐵路涵洞以冀保全鳳林無如二十九日江潮陡漲六寸鳳林與廳浦毘連之鐵路埂查家村低處被麻浦圩水冲潰兩口各約五丈鄉民只顧割稽無人搶救皖南義賑公所除運大宗椿木蔴包前往會同防軍救護外又懸賞洋四百元竟無一人應者入夜大雨傾盆遂不可救初一日晨全圩水已漫平蕪埠除城内及長街尙未大淹其餘早成澤國又經連日風雨江潮陡漲二尺至初四五等日狂風驟雨兩晝夜不休搖山撼岳幾若銀河倒瀉水勢又漲數寸長街水深一二尺不等交通爲艱人力車僅能由吉祥寺至洋碼頭一帶行走其餘非划船木盆不可馬路水深二三尺二街水深四五尺河南岸水深五六尺居民幾難爲炊舖商形同閉市初五夜大風雨外江内河損壞船隻甚夥倒塌屋宇無算南岸美孚油池因水漲漫入池内煤油隨水流出約計千瓶以致内河長街均有煤油浮在水面明遠電燈公司鍋爐烟囱亦因被水淹沒機器不能轉動初五晚未及十時電燈卽滅初六未開燈全埠已成黑暗世界蕪埠至安慶電線又因風中斷消息不通萬頃湖因初五夜大風雨水勢陡漲潰决數處無法搶救全湖水已漫平田禾廬舍盡沒該湖佃民大爲擾亂屯墾督辦關道趙觀察聞警即請李統領親督防軍前往該湖鎭壓一面電禀督軍撫三憲乞放急賑皖南義賑公所及地方自治會電請查賑大臣曁撫憲派員放賑馮大臣特委馬路工程委員陳惠之大令會同該所派紳俞梓臣甘潤生沈海秋等連日分往麻浦六垾西江沿汛林圩咸保圩各災區分别散放餅干等類沿途頗有秩序云 
[軍人行劫喻標統公館三誌]  
　　湖北馬隊八標統帶喻化龍公館被搶一案現在訊明定擬嚴辦者八名計輜重營兵趙天順楊春華郭合成秦長玉張紫榮張玉山等六名民人趙慶雲張玉成二名其在逃未獲者約十餘人據供多隷輜營昨該營管帶蕭國安親帶護兵守衛營門自赴各隊按名點騐查出在逃之兵共有七人皆河南淇縣籍其爲夥同行刧畏罪潛逃無疑當已禀奉張虎臣統制札派督隊官安祿華帶兵二十名赴汴會同地方官緝拿並著該逃兵保人尋交以便帶回懲辦並經鄂督札飭法司警道電飭各府屬一體協緝又由喻標統派弁顧線在武漢曁襄樊一帶偵察遇有可疑之人務須盤詰聞日昨有馬弁在漢口土壋查有夥開茶館之徐某李某二人從前曾在輜營　馬何故遽有錢開小茶館且以犯兵楊春華所供同搶之土　與此二人相似當拘送鎭司令處請示奉張統制諭派正參謀官劉錫祺與陸軍審判官陳雲岫會審先提李某訊問是否同黨行刧李堅言不知情復問徐答言先在輜重營充馬夫已請假出營數月因李在漢當土工頭稍積錢文伊在營得會錢二十四串遂合資營業正准備開張忽遇差官捕我究竟此案原委並不知情陳判官以其出營日久無錢營生何以搶案出後卽有錢開張情形實屬可疑已 
 
 

Page 11

 
 
收押候提楊春華諸犯質訊再行核辦至被傷諸人現經醫院診治漸愈惟曾黃氏及廚役陳某確有性命之虞而喻之岳毌腦傷及左膀等傷亦形危險蓋年老之人氣血已虧又受驚駭也喻標統連日精神慌惚高臥於城内新娶妾處並未到標作事又聞張統制以鄂軍第八鎭向來負有時譽乃本年迭出兵士鎗斃隊官行劫標統之事愈出愈奇諸上級官長大有驚心動魄之槪於日昨會同鐵參議等傳集管帶以上各官至陸軍會議廳妥議兵士請假掛號規則十條頒佈施行一兵土掛號外出必須三年以上無過犯者二各恊標營每星期每隊只准號一名三各兵士請號外出以三句鐘爲率四有家眷請夜號者一律着穿便服出營五如無家眷請夜號外出者必須該棚兵士十人連環公保六若有特别要事請號渡江由各管官斟酌平日品行准號並須限定同營時刻至久不准逾十二小時七請號時必須報明所作何事到何地點八出營後服裝須整齊不得三五成羣千涉外事九購買貨物必須公平交易勿得橫施野蠻與人爭鬥十沿途行走不得亂入民家及茶館酒樓之類 
[蘇鄉大起搶米風潮]  
　　蘇垣今夏雨水太多城鄉低窪之區皆已漫成澤國本月初四五六三日又大雨傾盆晝夜不絶各鄉稻田盡沒水中房屋間有冲塌者於是人心皇皇搶米風潮大起初九日長洲縣屬陸巷鎭又聞有搶米之事緣該鎭富户俞姓向於義莊内設有平備義倉一所每逢荒歉之年糶出米六七百石不等今年以荒象更甚復往他處添購米麥數百石豫備於初十日開糶正在調查户口支配米數不意突有匪徒於初九晨十時煽動鄰村鄉民三四百人駕船四五十號擁至該富户所開之米行内搶去米麥五百餘石未幾復來本鎭鄉民百餘人搶去平糶米三百餘石當時風潮異常劇烈經該富户親出勸諭始各散去詎午後二鐘又有他處匪民駕船百餘號前來用石撞毁義莊圍墻又搶去平糶米三百餘石計三次共搶失米麥一千三百餘石是日闔鎭驚惶商店全行罷市即鄰近之湘城鎭亦恐波及一律罷市今該富户已赶緊於初十日開辦平糶以定人心一面於初十日飛禀縣憲請予保護當派飛划營鎗船三艘前往彈壓惟鄉民時散時聚且有匪徒混雜其間鼓煽生事鄰村聞風響應人數甚多恐區區三艘槍船尙不足敷彈壓之用且聞常昭四鄉富户被刧者不計其數已電禀上峯請下格殺弗論之諭該鎭距常熟只二十里情形殊可危也 
又俞姓來蘇報案時據述初十日淸晨又來本鎭及鄰村共千餘人撞開大門將平備倉内豫儲及該富户當内當下之米盡行搶去又失去一千餘石並有匪民拆毀義倉義莊房屋夷爲平地更用石亂撞牆垣搶去銀洋約萬餘元其餘小康之家王蔣時張等姓亦多被搶無一遺者數百石數十石不等幾與反亂無異直至晚間始行轟散云 
　　又一友人報吿云蘇省入秋以來大風大雨迄無間斷各州縣低區稻田盡被淹沒卽高處之田亦有被淹者昨有長洲常熟等屬湘城鎭一帶鄉民數十人到蘇至長洲縣前守候張大令公出時攔輿報荒各鄉民云我等所種之田皆被水淹求大老爺赴鄉勘視大令云各處田地雖已被淹但上司不准報荒本縣亦未便率准一時各鄉民大爲憤憤囉唣不堪隨衆觀看者亦愈聚愈多人聲鼎沸大令見勢不佳旋仍進署用電話通知南路巡警局立派巡警二十名到縣彈壓各鄉民始紛紛散去 
[江蘇議員復職之前提]  
　　江蘇諮議局張議長通吿各議員云啟者頃接預算維持會來函通吿寗屬豫算案業經成立諄勸鄙人邀請同局諸公復職前閱報章自鄙人與常駐諸公先後辭職全體諸公相繼均辭存者無幾此次應否復職本應全體公議再定惟不在開會期内召集太費手續擬仍請常駐諸公先行集議公决應否復職即行佈吿全體諸公謹約七月二十日公同到甯公議張　謹啟 
各埠通信 
[廣西]  
　　廣西之徐仲魯　　南寗府宣化縣城内東門石牌坊街蘇振聲娶江西人周興隆之長女爲妻周興隆有養子亞弟幼女金滿年均幼稚周臥病臨終託孤於蘇命其撫育所有房屋產業以及現銀數百兩槪由蘇某夫妻經理并另　銀一百两作爲日後金滿出閻奩粧之用不意蘇某夫妻見財昧良已於前數年將其養子毒斃金滿未敢舉發現金滿年已及䈂許字雲南人某某（即龍提幕友徐德齋之内弟）擇吉於九月迎娶蘇因窘迫屢向金滿索取屋契抵押以濟急用乃因不遂所欲屢與其妻借端拷打閏月十三夜又復毒打經同居老婦某氏勸阻不止及至四更鄰右忽聞呼救 
 
 

Page 12

 
 
聲後即寂無所聞十四早該夫婦遂以金滿投并身死宣佈於衆經人至并騐看寳係被毆慘死赴縣報案宣化縣楊令帶同刑仵詣驗詎仵得賄朦報無傷楊令當將蘇某夫妻帶縣收押追繳次日仍釋周氏回家料理喪事草草了案街衆及江西同鄉以金滿與該氏係屬同胞姊妹竟忍謀財害命而地方官又置之不理遂開會舘會議事爲道府開悉當飭楊令認眞懲辦該令又據江西會董及金滿夫某具稟伸雪乃於十八日當堂提訊該夫妻狡賴不承楊令喝將振聲杖責一千周氏掌嘴八百仍堅不供認飭令押　訊辦餘容續報 
[湖南]  
　　官紳議濬河道 
常德自近年以來迭被水灾良由西湖一帶新漲淤洲太多以致湖道壅塞一遇水漲無從宣洩輙釀巨灾現經士紳李觀察壽熙等禀商府縣議將河袱潰决倒口乘勢開挖將舊有溝漕另闢新河由後梁出搭水橋屠家湖逕出安鄉俾兩河分流以分水勢惟此事關係頗大將來河流所經各處廢田必多非　積巨款分别收買不能興辦刻已繪　貼說呈候上台察核矣 
[湖北]  
　　俄領查究僞鈔票 
漢口道勝銀行並未在漢發行通用鈔票去歲查有匪徒僞造該行鈔票流行市面甚廣曾經俄總領事照會漢關道飭夏口廳查拿在案茲俄領敖康夫君復照會關道謂據該行禀稱近日又屢有下等社會中人執持該行僞票取兌現銀一經鳴捕即被飛馳未經拿獲請轉飭廳懸賞嚴拿究辦昨已轉札到廳除選派幹捕嚴密查拿外並懸賞銀一百元獲犯即發以示犒賞 
[達官過漢記]  
　　新授山西巡撫陸中丞鍾琦乘坐招商局江寛輪船於初六日行抵漢口即假華洋旅館暫駐幨帷小作勾留即附汽車轉道赴晉履新新補湖南巡撫余中丞誠格前回安徽珂里料理家務刻已事畢亦由安慶附江寛輪船於初六日到漢並未登岸隨即換坐小輪渡江拜會督憲面商要公鄂督之在公子由天津附輪航海抵滬攺乘江寛輪船亦於初六日到漢即與余中丞一同渡江 
[江西]  
　　東西洋留學生之調查錄江西現在東西洋留學生姓名調查如下美國劉良潯湯漪蕭選均　和人每名由官津貼四百元查湯漪一名現已畢業回國所有該員津貼本年下半年應行扣除報部聲明英國江紹銓南豐人黃家璐廬陵人每名由官津貼百零五磅比國洪濤安仁人吳文潔宜黃人每名由官津貼百零五磅英國黃炘祖廬陵入該縣公費津貼四百元日本八十二名均公費七十六名均官費 
[安徽]  
　　劣董侵呑公欵 
桐城縣學倉　由學董史推恩管理詎該董日久弊生侵呑公欵爲數甚鉅現經該邑聨紳馬秉鈞等查明舞弊情形聨名公禀撫憲懇恩澈查追繳以重公款 
[礦務局撤歸勸業道]  
　　皖省礦務局向歸方紳履中承辦數年以來毫無成效前經商部奏准撤歸勸業道辦理業經照會該紳希將關防文卷移交到道以憑辦理云 
[浙江]  
　　山陰縣膜視水利被斥 
紹屬山陰縣所轄之梅湖面積甚巨關係東南鄉數十村水利本年忽有劣紳陸景崇朦請該縣率行開墾致激沿湖農民公憤紏訟數月詎該縣增令受代在即密納兩造運動二千金具詳省台意在諉過俾得安享此阿堵物不料勸業道洞燭其奸嚴詞駁斥略查梅湖形勢一備山水骟發閉閘免下遊泛濫之灾一備河水乾旱開閘放水慰萬衆雲霓之望關係水利農田誠非淺鮮乃該縣來詳謂梅湖祇宜疏濬又謂笙植蓄魚則可開墾則不可一似開墾與種植絶不相類者不知種植卽開墾之發端亦即淤寒之導線且該湖爲十二村公產其利不能爲一村獨享該縣不爲一村計不爲沿湖十二村計獨不爲下游數十村水旱計乎年收數十金之租稅翻數百年之禁令貽人民無窮隱憂乃該令徇少數人之請求迫多數人之公憤率詳請示爲一已諉卹地步用意固極巧妙尤復攝其詞曰應否參以士紳意見抑其詞曰竟將陸某禀案註銷舞文弄墨輕議更張數百年禁案等諭駁回後現在奉飭馳查海塘險工業已回明增撫順道履勘以重民間水利云 
[鎭江]  
　　續誌鎭郡大水灾 
鎭郡大水屢紀報端茲悉自月初以來大雨如注江潮有漲無已延至初七日八江口之東二沙圩及六分子洲各圩岸均因水漲溜急同時潰决淹沒田禾不計其數現在沿江各洲破圩之田水深一丈有餘舟行田内亦見滔滔波浪灾民咸居高埂羣以蘆葦圈作蓆棚種種慘狀實屬目不忍覩此外鎭城内外各街卷低窪之處亦均水深數尺而江北　寳運河一帶堤工危險百出東岸自邵伯埭　高郵一叚新修之後尤屬危急江北提督叚軍門特委王游戎來工駐守一面會商堤工總局在上下流各地方巡視以免疏漏而重要工 
[揚州]  
　　批飭核議麩捐 
泰州泰來等麵粉公司前因麥麩爲關卡扣留曾經大起訴訟旋經批定麥麩究應完捐不能免稅各公司遂公同稟請援揚由關麥稅成案認繳麩捐當經財政公所札飭各局檢查粟根核對查明所收麩捐數目較禀認之捐爲多批駁未　現聞每廠按年願各認繳錢六百千文稟請通行寗屬各卡槪予免捐財政公所以其認捐之數贓與較數增多然與各局之數統核仍見其少批飭公同再行核　矣 
[蘇州]  
　　調查軍政員到蘇 
海軍部軍制司司長正參領蔡庭幹又二等參謀官兼軍政司帮辦榮志陸軍　軍制司一等科員接宗三員由京南下奉派來　調查軍界各務於七月初九日到蘇先赴撫轅拜會面談情形然後定期分赴各標營及督練公所調查云 
[署藩政體違和]  
兼署藩司提法使左子　方伯自到任後逐日黎明即至藩署度支公所辦公廳督同各科員閱看一應公牘兼閱淸理財政局公牘下午始行閱畢又須返提法署閱看法署公牘如有屬員及客官到來又必隨時接見以致刻無睱晷兼以略受風寒遂於初八日寒熱大發現已飭丁至撫轅請假三天藉　調養云 
[遴委度支公所科員]  
　　蘇省度支公所典用科科長汪駿孫銷差俟兼藩左方伯到任後遴員接充各情已記前報現經左方伯札委　　知州趙　　刺史接充典用科科長差並將其餘各科科長及科員課員等一律加札委充各員均已奉札謝委到差矣 
[淸談] （東吳） 
　　夏凉而秋寒。陰多而晴少。江南苦風雨。江北苦水。兩粤苦兵。東三省苦疫。此天不厭亂也。惟人力可以回天心之窮。而人事不。臧。又處處足以釀亂。如今種種厲民之新政。其愈於風雨大水。兵疫者幾希矣。 
　　天播其種。人培其根。天人交迫。民不。聊生。而亂事自茲萌芽矣。嗚呼。 
　　專利國之人民。知有官而已矣。舊社會上。袛聞有官治。而不。聞有自治。 
　　今因自治無費而籌捐。將使人人各擔其義務。各享其權利。其本指如是也。然從前所謂官治。初非有特備之經費。亦無非取。給於捐。且官治之事有。限官治之費無窮。其捐已一加再加。至於無可復加。祗以。慴於官威。莫敢反抗耳。今官治之捐不除自治之捐。又起。自治局不如官署之可尊。自治員。并無官。威之可－挾於是人人以自治爲多事。而抗捐暴動之辭作矣。 
嗚呼自治。其爲自亂之媒哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
商業談論 
[商事要欵二十四則（續）]  
　　木鬆木鬆者不論何種木質或絲或屑均可用以塞緊船中所載貨物使貨物穩固不移 
　　進出口貨進出口貨渾括言之不過本國貨出口而他國貨進口之謂也分晰言之進口貨所包含者不但本國各人一身仰給之他國貨即如本國工業所用之他國材料製造所成重行出口之熟貨以及他國商人暫存碼頭棧房進口貨皆是也出口貨所包含者則所有本國土宜所產之貨製造所成之貨以及經過一番料理重行出口之貨皆是也 
　　出口貨物裝運費出口貨物裝運費分裝箱車力裝船數種均由貨主附註貨價單通吿外國購辦人收受此貨者 
　　裝載木料裝載木料其重量約分兩種圓木以四十英尺爲一噸鋸木以五十英尺爲一噸 
　　載重線載重線附著於船邊者也凡一船裝貨之多寡以渡海平穩爲衡而尤以吃水恰至載重線爲斷 
　　艙口單艙口單者裝艙貨物單也此單上須將包件記號數目及裝載貨物者姓名一一詳註并須由船主或船長簽字 
　　裝卸貨物費裝卸貨物例須由載貨人與辦貨人付銀若干交於船主以作裝卸貨物繩索之費 
　　量木準度量木準度用以量波爾的海濱木料之準度也其最爲常用者莫如聖彼得堡量木準度其用處約分爲二一一百六十五立方英尺量厚板準度也一一百二十英尺量方木圓木準度也 
　　量船位載重將船位容載重噸數目註入册籍始於千八百五十四年其量法將船位及其寛長之而積估計而量之以一百立方英尺爲一註册載重噸所注意者惟載客及裝貨之艙位其置引擎堆煤炭之所則扣除不計也他若量快艇則用泰姆斯尺ＴＨＡＭＥＳＲＮＬＥ量船貨則以四十立方英尺爲一重噸（譯英國商業報） 
[本埠新聞]  
　　商量停駛小輪船杭嘉湖道錫觀察移滬道文云案照浙省本年閏六月十六十七等日疾風狂雨山水暴發各州縣紛紛禀報民閒田廬塘隄及種植禾棉已大遭損失嗣後復連日霪雨纒棉不已以致水漲不退低窪之處且過岸隄昨今兩日先後接嘉興石門各府縣曁商會電稱河水漲潢輪舟鼓盪衝激隄壩潰溢堪虞請移飭速暫停輪以保田禾各等情前來查宣統元年五月亦曾因久雨水漲行輪衝隄經石門紳士電請轉飭停輪當即委員與輪局公司商允暫停有案此次據禀前情即經委員張令懷信魏警務長其光會同向各輪局公司妥商暫行停駛頃據張令等面禀蘇湖兩班已停惟滬班停否未定各輪局公司知河水漫溢行輪危險亦頗以停駛爲然祗以未得總公司命令未能擅停本關道以此事關繫田禾實非細故設因行輪衝隄勢必滋生事端惟内河招商局及日淸戴生昌各輪局總公司均在上海僅由本關道委員與各杭局商辦驟難就範除先行電達冰案外合再備文移請爲此合移貴道請煩查照希即轉商内河招商局及日淸戴生昌三總公司即日將往來杭嘉湖輪船暫行停駛一俟水退再爲定期開行足紉公誼仍祈見復望切施行 
[商會轉保謝高廷]  
　　商務總會移滬道文云案據川帮號商重慶周坤元培州王守仁虁府李瑞卿公具蓋章保函到會内稱敝同鄉謝高廷前由上海縣奉道憲飭令看管查謝高廷雖曾充蔡任賬房其本人並無虧空過犯如爲蔡任押件過户一事自應由其料理看管似亦無益茲擬由商等向貴會担保請貴會向道憲轉保出外謝高廷經手應料之事遵當在滬守候料理隨傳隨到如有他適惟商等担保交出不悞等語查謝高廷於蔡任内充當副帳辦事忠實終始不渝現察前道離滬所有押件過户事宜或須向謝高廷詢問飭暫看管自係愼重公務之意茲據該同鄉號商周坤元等查明謝高廷本人並無虧空過犯如有經手應有之事自願在滬守候料理隨傳隨到合詞蓋章函請轉保前來相應據情移請爲此合移貴道請煩查照恩准札縣將謝高廷省釋出外聽候傳詢俾釋覊累至深感紉並盼見復施行 
[禁止造謠搶米]  
　　上海縣田大令以邇來米價步漲民食維艱業已禀請滬道照會米業董事維持平價一面照請城鄉紳董籌資購辦暹米减價平糶以濟民食乃忽有匪徒造謠搶米人心惶惑除飭差密查拿辦外特出簡明吿示分貼四鄉示文錄下照得食爲民天一日不容缺短本埠全賴外米上年鄰省災歉以致米源稀少米價乃日見漲當經照會紳商業已設法購辦訪聞無賴棍徒突起謠言佈散煽惑附近居民圖將米店搶毀不知國法森嚴依律科罪不减爾等安分良民切勿輕聽鼓煽靜候勸諭米商速令平價相安如其暴動滋事定行拿辦勿寛 
 
 

Page 19

 
 
[旅滬甬人爲鄭師僑呼寃]  
　　寗波旅滬同鄉會致浙撫曁提學使提法使電云鎭海莠民聚衆毆斃自治鄉佐鄭師僑並毀學校數處不法已極請飭屬務獲首要按律懲治以伸寃仰而維憲政寗波旅滬同鄉會沈敦和等叩尤（致寗紹台道寗波府稿同） 
[徐仲魯有何好看]  
　　昨日午後三句鐘有西人四名至縣署閘門意欲進内門皂好言阻之謂老爺公出未便入内該西人即退出行至待質自新所門首又欲入内看視兇犯徐仲魯看役答稱近奉縣主諭飭無論何人不准進内况徐仲魯有病未能起身該西人等遂掃興而返 
[夫婦口角之禍端]  
　　徐柳衣之繼室劉氏呑烟斃命一案前晚經本縣田大令提訊先據二十七保十圖地保金松亭供稱徐柳衣之妻劉氏與夫細故口角致服洋烟斃命今將屍親帶案乞訊質之徐柳衣供年四十二歲鎭江人在電氣燈行爲夥前妻已故續娶劉氏過門五年近因小的發病着劉氏買物被伊浪用略斥數語詎劉氏背呑生烟迨至覺察已不及醫救現願從豐棺殮詰之屍弟徐有仁供胞姊今年三十一歲嫁徐五年並無故失現因口角致姊斃命今徐旣願從豐棺殮誦經超度應請免予深究又詰屍子徐淦生供詞略同判徐自行棺殮具結存查 
[查緝私販鴉片]  
　　本埠江海關稅務司爲杜絶私販鴉片進口起見與滬道劉觀察商允特懸重賞倘有人知風報信因而拿獲者定將所獲之價値提出一半充賞以資激勸 
[抄破烟賭窟穴續誌]  
　　小東門外集水街萬順祥烟紙店樓上由沈文彩等私設總會聚賭售烟被自治公所警務處查獲店夥張子亭及賭徒王以成金來霖解至裁判所暫將王金二人存洋保出張則獲留在案昨又補提店主陳阿慶及沈文彩到案復訊沈供向爲報關生意總會房屋係由商人租定陳供向業信客並不聚賭陳裁判謂爾夥早已供明在樓上下開賭每桌抽頭洋七八角且設烟具私售燈吃何庸狡賴判陳沈各罰洋三十元充公烟具等一併銷燬張罰洋兩元王金二人臨訊不到即將存洋充公免再提究 
[刺傷學徒]  
　　董家渡廣大洋貨店學徒徽州人曹洪元年十五歲性頗愚魯時被店主黃竹亭凌虐前日黃子年僅九歲竟用燒熱鐵扞刺傷曹之肩背臂膊等處被其兄曹洪基得悉即偕荐人胡必達向黃詰問不認訴送知巡士拘至南區將該徒先上海醫院醫治着黃繳存醫費洋十元俟其傷痊再核 
[區官撤差看管]  
　　周張氏前向曹李氏索討媒金洋十元無着將曹六歲之子携至三路三區控吿區官李蔭嘉即令該氏帶回留養以致驚嚇患病而死曾誌前報前日經姚局長禀詳巡警道吳觀察以該區官荒謬已極下札撤委遺差以前三路四區區官吳榮實補充聞李交卸後尚欠某米店米洋一百數十元不還被店主投報三路分局由龔區長禀報總局長奉諭暫行看管候核 
[孫羹梅辭退押所差使]  
　　公共公廨帮審員孫羹梅明府近奉滬道調委管理押所繳札辭差並由英德兩領事函請挽留迭誌前報茲悉滬道因明府堅决辭差業已俯如所請至押所一差仍委姚殿卿二尹辦理惟聞各西官仍以明府經訊未結之案尙多一易生手必多隔膜擬再公函滬道請留數月俟將各案訊斷了結後再行辭退惟滬道或可照准而明府則至孝性成恐不能稍拂封翁之意耳 
[緝拿鄧次珠]  
　　廣東三水縣人鄧次珠年三十五歲身高英尺五尺五寸面色淡白目髮均烏面無疤痕身瘦向在香港英國總巡捕房充當第四第寫字於西歷六月二十九號因事得賄洋二千元經捕頭查悉解經是處英國公堂訊供後判鄧存洋一千元交保定期西歷七月六號復訊再核詎鄧情虚避匿奉飭將保洋充公並出票提鄧究辦在案茲因日久未獲恐其匿跡上海由該處警官開明年貌籍貫移請代理英美總巡麥高云君轉飭各捕房中西探捕人等一體留心偵緝務獲究辦 
[發見石槨]  
　　法租界大自鳴鐘捕房西首之側屋係歸醫生醫治患病巡捕之用前因房屋隘窄復於南首靠馬路之隙地上接造新屋數間詎該處土質堅硬打椿不下工人掘土檢視則有石槨一具石厚一尺有餘槨内棺木未經朽壞現已招往空 
地另行埋葬 
[訊斷騙案之反覆]  
　　山東人徐省三控凌幼峰梁藎臣等局騙鉅款經公堂判將凌等住屋發封在案嗣經中西官復訊無憑已將凌等開釋並於昨日派差恊探將屋啟封 
[騙子騙取顏料]  
　　騙子某甲昨至南京路協和恒號購得値洋二十八元之顏料十六聽囑令送往取洋該店即令車夫隨同往取詎至三馬路九號某洋房門前甲即取貨入内從旁門逃逸該車夫候久不出遂即入内詢無其事立卽回訴店主卽投總巡捕房報請偵緝 
[女工反對攺章]  
　　前日午後有女工數十人到靜安寺捕房聲稱婦人等均在附近日商某紗廠内做工茲因廠主攺訂新章與女工均有不便請爲主持捕頭諭各照常工作自向廠主熟商辦法 
瑣聞 
[城内]  
　　原吿放棄○胡耀康控戴天福欠欵不還前晚經本縣田大令提案訊比戴供所欠胡洋一百元已陸續還過二十七元今又付洋三元餘欵求恩仍交原保出外拔還大令以原吿並不投質姑准仍交原保趕緊還淸違千押追 
　　出爾反爾○黃鴻森控黃錫卿韓錦松串呑田單經本縣田大令提訊黃鴻森供前控黃錫卿等串呑抵與傳順仁處之田單一紙現已收回當時因誤聽黃林泉唆使致起訟端現在單已收着叩求銷案詰之黃錫卿韓錦松同供田單已經交還餘供略同大令姑念事已了結不予深究判一并省釋了案　　幸得開釋○林白元控被胡之功毆傷一案前晚經本縣田大令提案復訊胡供前與林細故口角以致失手誤傷今在押已久林已全愈乞恩赦宥大令以林並不投案判胡從寛省釋 
　　局批兩則○一路警局批民人唐關金稟云聚欵集會迹近賭博該民以周雲堂圖賴會欵求追前來旣稱誼屬姻表已由伊父　還百數如果不虚該民儘可再行婉言追討 
 
 

Page 20

 
 
想周雲堂决無恃强　賴之理况該民旣屬姻親何必因此傷感據禀前情着即自行理處倘周雲堂果爾恃强圖賴准予扭請訊究可也又批民人陳庭玉禀云租押房產全憑契據來禀以范永生何以遲延至今不交契據從中恐有别情本不准理惟事關欠租姑准飭傳訊奪 
　　道轅紀事○新任崇明縣知縣王紹曾新任督捕廳劉鴻　英美租界副會審官候補通判王嘉熙上海縣主簿林毓蕃分省補用直隸州知州黎樹貴候選縣丞吳彰儘先補用都司吳玉春昨日先後到道禀見 
[南市]  
　　庖丁被疑○某號巡長昨晨在董家渡見有棉花驗水局庖丁王某携羽綢女坎扇一件在某押店質錢形跡可疑當即帶至南區盤詰供由該局某委員託令付質由區立發電話至該局詢問虚實旋由該委員遣丁赴區將王保回衣服亦即給領 
　　逐漸拔還○如意街餘大柴炭行主洪介屏與法租界菜市街同業德泰執事陳順裕扭滬北虹口嘉興路順泰店主余財運至裁判所控被欠去貨洋四百餘元延不理處經湯裁判訊供屬實　令交保限本月望日先繳洋一百元分給餘大六十元德泰四十元然後每月拔還餘大十元德泰五元 
　　財重情輕○陸家濱三角街某茶肆値堂人邱友三被其姘婦沈許氏索錢滋閙由巡士拘區移經裁判所訊問氏供被邱借去洋十元邱祗認五元湯裁判以男女均屬無恥判各戒責五十下交保限邱於七天内繳洋五元給氏具領 
　　自投羅網○前日淸晨六十五號巡士查見某甲携衣包兩個在董家渡行走上前拘住甲忽脫逃當將衣包存在南區嗣於次晨又見一人携棉衣兩件及漿紗等物細認之即前日脫逃之某甲遂即拘區訊問自稱姓胡名連生搜出當票并大洋一元小洋九角詰其衣包及脫逃之事槪不承認旋即移送裁判所中途又欲逃脫幸即追獲後有張阿和𪳊稱住居浦東張家浜於初一夜失竊衣服六十餘件除認獲包内之原贓外尙少二十餘件訊之胡供棉衣係妻母之物餘不供認判戒責三百下押一月衣包給張具領餘贓存案候人認領 
[閘北]  
　　拐賣女子○謝戴氏係紹興人向在夏家弄開設糖食店有女阿琴年十三歲日前被拐匪丁開山誘匿小菜塲任德明開設之剃頭店内嗣與某姓婦串賣與某粤人家爲婢得洋八十元前日該女乘間逃回偕母投報四路分局蕭區長飭提任丁二人到案訊實判解總局澈究嚴辦 
　　尋回養媳○江北婦人江倪氏之養媳童秀英在絲廠打盆前日逃出不歸由倪氏在王季氏小船上尋見當鳴崗巡將王季氏及其子王根船夥柏漢邦並秀英一併拘送四路分局經蕭區長研訊一過判媳交倪氏領回管束季氏母子及柏分别具結交保開釋　　各有不是○皮匠趙裕琴前日與親戚朱昌山口角扭毆由崗警一併拘入四路分局經蕭區長訊知事甚細微且各有不合斥釋不理 
[英租界]  
　　定期拍賣○福州路總巡捕房所有充公各物昨奉麥代總巡諭於禮拜五一律拍賣　　拐匪起解○拐匪史柬卿拐婦張頭二因販賣人口經上海縣獲案訊實判均遞回鎭江原籍昨奉田大令派差夏晉將該二犯起解途經公共租界由總巡捕房派捕護送　　查獲原贓○黃浦路三號大英總會内失竊値洋二百元之噴銀大餐刀义昨由探目李星福在北京路某舊貨店内查到原贓吊存捕房候核 
　　包探互調○西虹口捕房包探陸阿濤昨奉麥代總鄒諭與楊樹浦捕房包探季立仁對調辦公 
　　醉漢胡閙○蔣根榮前日飲酒過醉在喬司斐路沿途胡閙由二百另五號印捕查見拘入捕房押至洒醒斥釋 
　　雉妓違章○雉妓高彩仙王四寶均因在途拉客由捕一併拘入捕房轉送公廨押候訊究 
　　老婦求乞○老婦高姚氏貧無倚賴在途求乞由捕拘至捕房轉送公廨暫留候示　　一羣竊賊○孔阿喜　在浙江路摸竊某甲衣袋内銀洋當被包探沈阿岳查獲拘入捕房候究竊賊李阿大昨日竊得磁器各物携贓至北京路某舊貨店圖消亦被沈探拘獲帶入捕房押候解辦過犯陳香甫潛入租界圖竊昨在雲南路被包探顧阿根查獲拘入捕房押候查明解究 
[美租界]  
　　請緝逃婦○住居公平路二百十號之沈進德昨報捕房謂其妻陳氏於前日潛逃無蹤捕頭允爲查緝 
　　乾綱不振○李鶴生住唐山路一千八百十七號昨報捕房云被妻章氏紏同妻母用鐵器擊傷頭面捕頭命赴公廨控吿　　始亂終棄○袁鮑氏住海寗路昨投捕房報稱前被戴阿春引誘成姦近忽棄置不顧請究捕頭詢明後飭氏自行找尋扭案候辦　　馬夫相打○馬夫陳阿三林阿生等昨在北　州路將同業胡林寶揪住蜂毆由捕拘入捕房押候查辦 
[法租界]  
　　勿再吵閙○英租界漢口路法商沙文所開之外國成衣店工人陳寳寳阿岳阿龍仁方金生海松金福阿桂等十餘人前因反對增加工作時間全體罷工内有數人因工資未領同投領事署具控該法商亦以各人抛工滋擾等詞投廨控訐昨經中西官集訊判陳等合具不再吵閙切結存查至破欠工洋九十六元七角候再核斷 
　　緝獲賊贓○巴而德公務房前被王阿炳擊碎玻璃窗入内竊去時鐘衣帽等物茲經包探將王緝獲並將收贓之舊貨攤主趙德榮一併解廨請辦判王枷一月押二月趙押兩禮拜 
　　限期遷讓○葉氏婦欠林洪生房金不付向之索討裝作癡病仍不置理因即具控公堂願將欠租讓去押令遷移經聶司馬提訊屬實予限七天遷讓 
　　奪狗罰洋○一百五十七號華捕前日出差見有嘴上無套之犬一頭即令捉狗據上前捉獲詎被徐金全將犬奪去故即禀明捕頭將徐傳至公廨請究據供該犬是洋東所豢故此攔阻並不强奪判罰洋三元充公 
[紹介新著]  
　　中國商業地理上編係定海李子川觀察仁和景韜伯孝亷所合編。採取日人所著之淸國商業地理。益以海關貿易册及各種文牘報紙與箇人所調查者。參互錯。綜。融會而貫通之。體例精詳。文詞爾雅。洵爲商業家不可不讀之書。 
　　實地應用銀行指南係鄞縣孫德全仁和景學钤所合著。吾國銀行。素無專書。類皆稗販東　依樣戎蘆之作。是書乃孫主政出其平素主張之學說。根據舊商業之。習慣。參以新商法之理想。條理精當。立言。不苟。景孝亷更就其書而潤色之。篇幅益。證完善。字句務求簡顯。適合過渡時代銀。行專家之用。 
　　三魚堂全集平湖陸淸獻公行詣操持。卓絶塵寰。雖三尺童子無不耳其名者。集中所著尤多見道之作。學術治功。一以貫。之。掃葉山房主人頃得浙刻佳本。縮印行世。紙墨精良。爽豁心目。特誌數語。以紹介。於世之嗜讀公書者。 
[海上閒談（亮渠）]  
　　天不厭旤。水患頻仍。自滬開往珠家閣鎭。及開往洞庭山之小輪船。已先後停駛。其他來往蘇常等處者。亦有暫停數班。免損圩隄之議。觀此則各處水勢之氾濫。可以想見矣。而我江蘇人。之流連滬瀆者。酒地花天。興仍不淺。試回顧。梓鄉之景象。不將。於流民圖中。留我翩翩之形影乎。其亦可以廢。然自反矣。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[外務部奏分省禁運洋藥擬從奉天等省先行辦理摺]  
　　奏爲分省禁運印度洋藥先擇禁煙成效最著數省與駐京英國使臣商 
定辦理恭摺仰祈聖鑒事竊查本年四月初十日中英續訂禁烟條件第三條内載無論何省土藥已經絶種他省土藥亦禁運入顯有確據則印藥即亦不准進入該省等語條件簽押後當經臣部電達禁烟成績較著之各省督撫令體察情形據實聲覆以憑分别商辦禁運嗣據陸續電覆如奉天吉林黑龍江山西四川各省均據稱土藥早經禁種迭次委員履查烟苗一律淨盡鄰省土藥亦均嚴禁入境四川則禁他省土藥入境並禁本省土藥出境以上數省洵屬成效最著旣據各該督撫確實報吿訪諸輿論亦信而有徵隨經臣部照會駐京英國使臣請按照條件禁止印藥運入各該省茲已據該使臣照覆認可除俟酌定禁運日期刋登官報廣吿周知外應請旨飭下各該省督撫凡業經禁絶種烟之地仍隨時查勘永遠不得復種業經禁運之他省土藥務飭各關卡嚴加巡緝不得再行運入庶一經禁運洋藥即可永無餘孽此外各省如查有種煙確已斷絶並體察情形禁止洋土藥入境不虞扞格難行者卽由臣部接續商明英使按照條件辦理以期次第申禁早竟全功所有分省禁運洋藥先擇奉天等省商定辦理各緣由理合恭摺具陳伏乞皇上聖鑒訓示謹奏宣統三年七月初二日奉硃批依議欽此 
專件 
[蘇省高等審判廳詳督撫文]  
　　查現行律載凡强盜重案交與印官審鞫不許捕官私行審訊番捕等役私拷取供違者捕官參處番役等工作十個月革役如得財及誣陷無辜者從重科罪其承審官於初審这時卽先騐有無傷痕若果無傷必於招内開明並無私拷字樣若疎忽不開扶同隱諱及縱容捕官私審者卽將印官奏參交部議處又查奏定司法警察職務章程第七條凡現行犯得由巡警逕行逮捕帶至廳區先行訊問除違警及犯部廳所訂各項罰則屬於行政處分者應即判决外其餘解由總分廳備文派警迭交檢察廳辦理各等語竊查例載强盜重案交與印官審鞫一語細繹便意凡已設審判廳地方除犯罰則屬於行政處分者外其餘捕獲命盜案犯照例交與印官審鞫是印官即審判官槪括名詞又載不許捕官私行審訊一語詳繹捕官二字即奏定各級審判廳試辦章程第一百條補助緝捕各官之廣義按之司法警察職務章程僅有逮捕帶區先行訊問之權並無審訊之權其不能私審也明甚方偏朝廷停止刑訊之禁令一再嚴申在省審判權之衙門固無用刑審訊之理即負協助義務之衙門不能私審用刑更可推見本廳爲全省審判衙門有欽遵朝旨嚴杜濫刑之權其他各衙門但負有協助義務者自應懍遵部奏規章實力恊助非如從前發審局可由各衙門任意交審必須仰承原審衙門之意旨竊恐開辦之初協助各官仍蹈從前積習一遇命盜重案或違章擱置私行刑訊或捕獲人犯不即送廳或意存周内以邀功或希脫緝捕以省累種種情形均係有侵司法獨立權限應請嗣後各衙門有緝捕協助之責及違警律中所載應歸入警察範圍之案外其餘一切命盜重案飭令遵照部定規章依限送廳不得任意久延如有濫刑取供逾限始送到廳之案應由該原送衙門自行定罪本廳一槪不予受理庶幾功過兩無可諉叢詬不集於本廳朝惠下逮民間法權不受乎干涉並經本廳飭令各審判廳遵照國家法律於初審之時先騐有無傷痕再行辦理除犯罰則各項屬於行政處分者外如已設審判廳地方協助各官有違法私審及濫刑取供始行送廰之案擬由本廳詳請鈞院酌核辦理以維司法而重民命並請通飭各屬曁札飭巡警道轉飭各區一體遵照本廳爲保護法權嚴杜濫刑起見是否有當伏候鈞裁 
[蘇省農工商局照會上海商務總會文]  
　　爲再行照會事案據盛澤機户代表沈少坡徐列楚及各機户禀稱竊生等禀請設立機户公所前蒙憲批此案現准上海總商會查復已札飭吳江縣立案保護仰將開辦日期報明查攷毌違正擬遵諭開辦不料盛澤商務分會竟敢藐視憲諭插身干預並欲查取原具禀人曹見福等希圖威嚇掀翻成案聲言此案業請憲局緩予批准且稱產綢之他甚廣不得以十六圩稱全體不知全體兩字係指多數而言如須人人簽名方爲全體則試問該商會成立之初亦何曾經城鄉鎭商人贊成耶以彼例此恐尙不及十六圩機户之聚心合力也此不待辨者一也又稱盛澤綢品共有數百種即此一語已屬謊說至輕重長短價目却不一律原禀每疋提錢十文合購地造屋開辦以及常年經營一併在内禀定一年後卽減取每四疋提錢十文此係各機户自願與商會何涉乃該商會猶以爲籠統兩字藉口挑剔設心可想此不待辨者二也又稱所定規條六則未經寓目生等手中胼胝自食其力自願爲此此係工業亦無關於商會况九仞之階奚敢輕進民等談之色變卽冒死輕進亦未必爲民熟籌生計至攺良綢陵原擬翻新花樣研究織造豈有反滯銷塲之理數百年來從未聞有先經綢商與各埠客帮商定貨樣然後織造盛澤全係機户自已備本織存陸續上市由領頭代賣間有定貨數亦微幾此外統屬現存賣貨若先要幾經商定然後令機户如式織造市上只有定貨無賣货矣有是理乎况客帮久已絶跡生等憫綢市之日衰欲圖補救該商會以爲片面之研究實未知衆意之僉同此不待辨者三也生等立公所籌經費出於衆機户之心願盛澤商會插身干預未始非受領頭之煽惑盖兵燹前客帮到地辦貨者多機户言語不通或有雇人代賣代買名曰領頭稍取回扣以償奔走現在扣用之大聞之駭然機户盡日夜之辛勞不及一領頭一經手之扣用明扣暗侵不一而足殊難担負茲謹粘呈逐年遞加扣用淸單一紙伏乞憲鑒至創立公所提取十文該商會欲加考核何以於領頭扣用之尅扣竟充耳不同况所扣每疋抽至二三百文七八百文不等該商會從不問信推原其故無非領頭多入商會如仲老金等且係會員故能上下其手必欲掀翻成案方能飽塡慾壑機業之萌孽永無生機矣生等所以擬設公所實爲公益藉資研究廣推銷路起見該領頭聨合商會 
 
 

Page 27

 
 
厚彼薄此如此袒護無怪領頭之日暴任所欲爲生等怨憤驚憂有誰共白該商會阻人進取不但顯違憲諭必欲綢市銷滅居心叵測令人索解不得生等情殷開辦謹縷晰上陳爲此環叩頒給憲示俾得早日開辦伏乞恩准等情到局據此查此案前准盛澤分會來呈本局當因核與貴總會所復情形未符業經照請復查並聲明設立公所如其確與機户有益自應准其成立以爲工業研究之基設或實有室碍確據亦當查案取銷在案今核呈開各節適與盛澤分會所呈語語相反其爲顯有别情已可槪見呈稱商會之千預係受領頭之煽惑雖不足信惟謂領頭每疋扣用至二三百七八百文不等機户盡日夜之辛勞不及一領頭之扣用語等所禀如實殊駭聽聞查前因該機户等禀設公所擬每疋抽錢十文以一年爲度期滿不後每四疋抽錢十文作爲公所開辦及常年費之用爲數本屬照多本局當時之不卽批准必復請貴總會攷核者因知近來工業極艱籌欵匪易雖稱費出自願猶慮或有抑勸今核粘單領頭扣用竟有加至洋七角者則較諸每疋抽錢十文每四疋抽錢十文之說何啻百倍其利無怪機户之藉口有資似此違例盤剝於機業前途極有關係且必影響綢業現當提倡工業之際豈究此輩蠹蝕其間重爲小民之累應請貴總會派員確查如果實有其事一俟復所自當詳請澈究藉維工業本局與貴總會同負提倡工業之責請按照來單切實詳查以憑核辦云云 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
自由談 
[徵文吿白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[代成八陽謝夫人禀（李）]  
　　敬禀者。竊卑人久依裙帶。頂分桃。漲之紅。榮勝蓑衣。巾染榛山之綠。聞獅聲而落杖。荷馬蓋以成枷。敬維夫人大人閫内權伸。牀頭刀捉。開闔洩陰陽之奥。斡旋盡擒縱之。能。呼千歲之阿爸何嫌乾　。羡三。江之勝境。惟藉吹嘘。雷霆赫怒。唾花與　碗俱飛。雨露宏分。呢轎共頭銜一色。卑人品秩晋於十三。面首攬其卅六。烏龜兩字笑駡由人。赤鳳雙飛。聲名掃地。素工吮舐。何虞癰痔式臨。屢進菲葑。不惜膝頭俱磕。娘子軍望風而懼。都元帥舍我其誰。方期尾曳泥中。釘子免其再碰。豈意諭頒榻上。玉人誡以三思。計惟勉盡俛眉承睫之長。仰副打洞穿山之意。鞠躬盡瘁。敢辭敗北轅門。留指遮羞。待翫江南風景。恭肅寸丹。敬鳴尺素。伏希妝鑒。跪請閨安。 
忽發奇想 
[哈呀科機器廠吿白（髠）]  
　　本廠新製各種應用機器機括靈便。速率加增。與他廠所製者廻别。官商嫖學諸界。如蒙賜顧。請認明哈呀科機器廠電箭商標不悞。 
[各種機器一覽表用銅錢機器]  
　　滬上闊少。千金一擲。用若泥沙。然猶以爲太遲。嘗有用至四十九日。而區區百萬家私。猶未淨盡者。本廠有鑒於此。爲製最速之機器。每秒鐘可用十萬金磅。折身體機器 
　　滬上楊梅結毒等類。雖爲拆身體之要素。然身體稍堅者。或僅壞及下部。或上延至鼻部而止。未能全體損傷。本廠有鑒於此。爲製極靈之機器。能使銅筋鐵骨之人。一入其中。即刻吸空精髓。軀殻僅存。不信者請試購一具。御用便知。 
括地皮機器 
現任州縣官以括地皮爲維一宗旨。然不得其法。徒勞無功。嘗有苛括三年。而地皮猶見草根者。本廠有鑒於此。爲製極爽快之機器。能使三月之内。括見八萬年前之尸首。草根樹根之無一留存可知矣。 
染頂子機器 
染頂。子須備五色。由白而靑（藍頂）由靑而黃。（即淡紅）由黃而紅。由紅而黑。然仕途中人。以紅爲貴。惜染之不得其法。嘗有取數百良民之血染之。而其色猶未全紅者。本廠有鑒於此。爲製刷染機器。妙在不須多取民血。而其色自能全紅。或謂以裙帶上之餘脂染之者。猶僅知其一也。 
海外奇談 
[非洲勇士（欽）]  
　　某報自夢拔薩得有消息。謂有入在英屬東非洲。開放十鎗而斃獅七頭並重傷二頭之奇事。以致英屬東非洲之打獵者。皆爲驚駭。成此奇功者。係一年幼荷人。脫蘭斯法耳某敎堂牧師之子。名波司墨。年二十一歲。波司墨爲羅司而薄克君所派。押運貨車一輛牛數頭至加司那嫩羅地方。土人兩名。隨同前往。某日天明時。波司墨領隊至地潑但爾小溪。瞥見獅子九頭。向牛直撲。斃牛一頭。波司墨大怒。即躍至運貨車處。拾取來福鎗。向獅開放。於十分鐘内。槍斃雄獅三頭。雌獅四頭。其餘重傷兩獅。逃逸未斃若。波司墨者。亦云幸矣。 
 
 

Page 34

 
 
[新發明之電燈（欽）]  
　　瑞士國遮尼法城。有特薩君者。用一簡單且省費之器具。能發出甚明之光。而無熱氣。若用此器。旣可省費。又保平安即影戲與他攝形器等物用此。亦稱便利考此器最要之物。爲冷光箱。内有五金燈線。其功力乃自一小乾電池中發出。另有一物。使電之流動間斷。然流動電雖間斷。而發出之光甚速。吾人觀之。竟不知其爲間斷也。以光明閃爍之燈。而能使之不熱。是眞無奇不有矣。 
[電學家發明有聲畫]  
　　紐約電學家狄地愼。日前遊歷歐洲當其未起程之先。向人聲言。謂電活畫。（即影戲）向有形而無聲今發明有聲之電晝。已製造二百幅。試騐有據矣 
[世界希有之嬰孩]  
　　美國卓耳基省某姓之兒。年僅二十三個月。其體重竟有一百二十二磅。而高有二尺九寸。實爲從來所未見者也。 
千金一笑 
[多太守（靈犀閣）]  
　　某中丞撫粤時。某日爲太夫人七十壽辰。屬員紛紛往賀。時多與三太守先至官廳。與同僚相周旋。同僚知其善謔。固請發言。多曰諾。因言有一雄鷄與雌鴨媾。事畢。鷄大聲曰。多謝了。鴨即連答曰。豈敢豈敢。時同僚方傾耳靜聽。忽巡捕出延賓。多乃正。與同僚至中丞前爲禮。中丞連聲曰豈敢豈敢。多與同僚頓憶前語。咸吃吃笑。中丞疑其笑已也。急攬鏡自照。多太守等愈笑不可仰。中丞謂多曰。何故大笑。盍明言之。今日不必廻避也。多乃備述其故。至豈敢二字。衆復大笑。中丞亦笑。聲聞户内。太夫大召中丞入詢之。中丞且吿且笑。太夫人亦笑不止。聞署中人是日莫不大笑云。 
[林太守]  
　　林太守某微時。與三五少年同飲於村肆中。林工滑稽。笑謂店主曰。吾有一言。汝能答。吾當酬以巵酒。如不能。當遍酌諸客。店主頷之。林曰。希臘天文家言。一萬六千年。世界當還原一次。則一萬六千年後。我輩仍叙於此。暫記今日酒帳。俟再來時一併算淸可乎。店主曰可。惟記一萬六千年前。君曾欠帳未淸請還舊欠。再記新帳。衆鼓掌大笑。林語塞乃酌店主。 
[慷慨悲歌]  
　　閻爾梅字古古。又字用卿。明季孝廉。徐州沛縣人也。破產養壯士。罹獄幾死手刃愛妾亡去。歷齊楚蜀粤秦晉燕塞。被株連者數百家。時有不及附范孟博之歎。著蹈東及白奪山人兩集嘗見其俠士行二首。僅寥寥數十字。然足以見其梗槪矣。詩曰 
丈夫感意氣。不在贈黃金。顏色稍。輕薄。千金猶痛心。 
豪華非所難。所難獨知已。不爲五。侯生。甘爲。布衣死。 
[纒綿悱惻]  
　　林浣香宦家妾也。大婦不容。孑身至滬。以售書畫自給。工詩。嘗見其題喬小靑傳後七律二首。一腔幽憤。悱惻動人。蓋楚楚可憐人也。詩曰 
寳鴨香銷夜氣淸。小樓悄對一燈。明。分開玉鏡憐同調敲斷金鋭悔。定情。素約圍腰春更瘦。翠銷眉嫵。病初成。幽牕聽雨傷心甚薄命嗟。儂亦類卿。侍女簾前促曉餐。不梳。不洗思無端涙腮紅落臙脂冷。雲鬢靑銷膏沐殘。小玉賣情切切。婕妤歌扇恨漫漫。幾冋弔影傷憔。悴。倚竹誰憐翠袖寒。 
[尊聞閣雜錄]  
　　山東張映璣先生性寛和。善滑稽。嘗轉運浙江。一日出署。有婦人攔輿投呈。則吿其夫之寵妾滅妻者也。先生作杭語從容語之曰。阿奶。我係鹽務官職。並非地方有司。但管人家吃鹽事。不管人家吃醋事。也。一時輿隸及道旁觀者。均大笑。婦人而赤不能起。張乃温言善遣之。 
全椒金棕亭博士兆燕好交結。敎授揚州時。四方往來。凡知名之士。無不投見。推襟送袍。文酒流連。殆無虚日。且其飲饌極豐。或有誚其過侈。類於鹾商。不似廣文苜蓿者。興化敎諭吳公曰。師也過。商也不。及。坐客爲之哄堂。吳名逢聖。桐城人。後知臺灣府。 
盛京安東縣有木把劉某者。係海南蓬萊人也。在家娶妻月餘。卽行出外多年未歸因家貧寒。無法過度。於今春三月間其妻隨鄰佑出外來安尋找。徧詢數月迄無知者。其妻流落不偶。不得已流爲烟花。剛欲開帳接客。其本夫劉某放排來埠。此夜湊巧相遇。初見之時。彼此似曾相識及詢問鄉貫。始各恍然。當夜夫妻團圓苦訴衷腸因事關出醜。亦未聲張。次日。劉某備身價洋三十元。暗將其妻贖出噫。一對野駌鴦。實屬眞夫妻。此其中殆有天緣云。 
小說 
四六小說徐仲魯仿燕山外史體（天空續） 
不料仲魯怨孽未消。惡魔難滅。乘車出署。田大令忽遇要公。照案順供。承明府適來請片。就即高呼提犯。端坐升堂。忽聽耳畔之郎當。已到堦前而。匍匐。渠乃幻出避重就輕之路。希圖鐵案掀翻。承則憫其乞哀長跪之形。遽爾石心推轉。事非互　。許其攺變前供。案異故謀。幸或生還有路。爾時 
 
 

Page 35

 
 
喜出望外。志高氣揚。意得環中。牙張爪舞。然得馬安知非禍。鳴鴉到底終兇。大令一見供單。怒形於色。仲子半生福薄。命必當休。立即升堂。仍須親訊。仲魯於是備嘗種種之酷刑。裝演連連之慘劇。黃腫之頑民何苦。白肥。之驅殼僅存。懍血肉之橫飛。痛涕涙之直注。鞭笞槓棍。片時羅列於週。身疼痛酸麻。頃刻飽嘗於徧體。血流奚。止五步。暈去豈僅數番。堂上一呼。差役輩擎來三木。繩端一緊。魂靈兒飛去半天。蒼蒼之豚尾一條。忽而剝落鬑鬑之烏絲數縷。留未秃光。寃呼與鬼嘯同聲。血點共燈光一色。雖曰胸。有成竹。早已體無完　矣。所惜者。任爾熬刑。罪終難恕。儘儂忍痛。理無可原。不如及早直供。猶可矜全妻子。何必再思翻悔。反將封變田房。如再執。迷。妻潘氏。已經被押。倘仍不悟。子少魯亦旣勒提。彼時大獄重興。將見全家覆沒。孽由自作事復何言。况仲魯非銅皮鐵有骨。莫聽難友之敎唆彼大。令亦苦口婆心。須味長官之吿誡。毀體原非賢士。斷頭方是將軍。如其願。守蕭規。殺人本須償命。或者宏開湯網。解獄仍可還家。血案一椿。待在下徐徐道出。手書萬紙。請諸君細細看來。後事如何。下文分解。 
 
 
 

Page 36

 
 
   
 
