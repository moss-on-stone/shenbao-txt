# 1914 - 251 - 4914734

 

Page 1

 
 
游記 
[新疆旅行記（下篇）（七）（單騎）]  
　　（三）（十）（四）皮山縣道路境内無電線驛路西自葉城界逹烏孜洋莊入境西行二十里至本境彈洛克再九十里至縣底驛由縣東南行九十里至木吉驛又六十里至裝桂雅驛又東九十里至帕爾幔驛又三十里至黑斯與和闐交界攷縣南九十里合什他又五十里克里陽又百八十里居什肯又東南越克里陽逹坂百里土古海里克又四十里坡斯塘又四十里河瓦米克又西南四十里包提拉合渾又二十里素蓋堤卡又百二十里素蓋堤逹坂又二百二十里奇有里又六十里阿哈他合又南行十五里米里克卡又三十里特土孜色里克又五十里哇普知里又五十里巴陽斯又六十里卡拉呼魯逹坂爲中英交界之處共一千餘里又由縣北十五里阿由得又四十里喀拉哈爾孜又三十里荒土呼由縣東行九十里木吉又九十里桑株又五十里克伯孜又南六十里阿卡孜又三十里桑株逹坂西南行又百三一里他烏孜卡又四十里而立宜則合渾三十瓦米克又四十里托克蘇又三十里素蓋提逹坂通卡拉呼魯逹坂由縣東南帕爾幔南行六十里北瓦又百八十里柯柯瓦提此路太險難行由縣東丏吐瓦東六 
 
 
 

Page 2

 
 
十里合什里交和闐界凡赴英條拜提貿易以及朝汗赴土耳其英俄游歷者冬春均以克里陽爲大道夏秋則以桑株爲大道以上兩道均以素蓋堤卡爲必由之路（未完） 
時評 
[美國之兩大合同（冷）]  
　　美國自粤漢鐵路贖回中國後於中國之權利從未競爭自去年退出六國團後借債之交涉亦不聞問美國固不以各國之爭攘權利爲然也遲至今日忽一躍而與中國訂有二種極有闗係之合同 
其一爲導淮借欵其一卽與美孚公司開採中國之油礦導淮借欵人之批評之者謂其所借之欵决不足供導淮之用開採油礦人之批評之者謂其不應歸入專利人之手爲中國計批評未必不當特其言外不免爲他國嫉妬之意耳何則爲中國計則其他之鐵路借歀等等亦何一非中國失權之可惜耶總之美國此次所訂之二種合同以前放棄主義之反動力列國方耽耽於鐵路而未暇計美國則以人棄我取之法捷足而先得宜乎各國人之羨忌不止也 
[命令]  
　　二月十五日大總統命令内務總長朱啓鈐呈據山西民政長陳鈺轉據山西省城警察廳長靳鞏呈稱科長李欽典呈請辭職李欽典准免本官此令 
又令財政總長熊希齡呈請任命俞人蔚兼任福建銀號監理官應照准此令 
又令張鵬飛任福黎給予三等文虎章趙廷敭李占元袁明翼王應奎給予四等文虎章谷正清吳明亮劉山勝曾厚平房漢章給予五等文虎章繆鑰李金貴朱名成給予六等文虎章萬里查給予七等文虎章趙明亮給予八等文虎章此令 
又令方樞因病請假改派吳戬生充知事試驗主試委員此令 
又令楊汝梅給予四等嘉禾章錢懋勳給予五等嘉禾章此令又令許壽裳陳清震湯中夏曾佑袁希濤楊彥潔許士熊汪新均給予四等嘉禾章此令 
又令楊贊賢來鑫瀛均給予七等嘉禾章此令 
[專電]  
　　北京電延長油礦中國政府所得權利係百分之三十七其利益分配權則約百分之四十五約中並未規定期限並定該公司將來如於擴張油礦鍊油及銷路不得實行其計畫隨時得以毁約並定該公司有借油與中國海軍之義務英文北京日報論中國礦產一部從此發展固可喜惟所慮者卽不幸此特權歸入一殘忍之美國託竦斯之手美孚堂美國油業已在百分之八十五以上此約有一大弊卽美孚公司將限制中國產油與產油量之增加以保守其在他處之利益邇來世界大勢將以油代煤故富有油區之國家不宜使其產油之區歸入專利人之手云云按全資本爲千五百萬元 
　　北京電外交界消息英國議將庚子賠欵之七百九十五萬元全數退還在漢口辦一大學朱邇典氏主持最力 
　　北京電交通部批將閩路交該部管理其以前外欠債務除交通銀行四十萬外由該公司自理 
　　北京電劉玉麟擅與比商訂約借欵比商呈請英使與外交部交涉已付高等懲戒委員會懲戒將免官 
　　北京電直隸選定王劭廉李榘爲約法會議議員 
　　北京電國務院秘書長陳漢第辭職　　北京電分十六十七兩日考試知事 
　　北京電奉天故宫寳物第二批運京 
　　北京電美國環游世界學生團月内到京 
　　北京電四川公民鄒稷光等控尹昌衡大略謂其以哥老會龍頭大爺之力得任都督以金錢酬死黨軍用票發至二千餘萬所用財政長董修武經手支出三百餘萬而無賬覇占民妻謂爲盡義務又窺邊蔀之富倡爲西征自稱天可汗虜富殺貧足迹未出衛地一步日徵蠻女有姿者充下陳濫用至五百六萬二次之亂擅回成都派王明德趙城赴渝響應熊克武後逮王趙以滅口文中頗有爲趙爾豐道地之處 
　　北京電漯河局電云文日離漯三十里半畝朱地方有匪百人軍隊往勦已將朱登科擊斃小商橋之匪打散又許昌知事上都督文電蒸日丁萬松衛興發等在小商橋開戰約千五百匪現聚未散各等情十五光州電云皖軍馬統領於十號遇大股土匪在郭家灣猛力攻擊匪敗退至張八集距英山約百餘里當場奪獲賊馬十餘匹斃匪多名當日以夜深路險未能緊追次日三時竭力追勦云云 
　　開封電王總司令占元十二日到光州趙使倜十四日回信陽以清信陽方面之殘匪 
　　濟南電兗州鎭守使田中玉爲臨時魯軍總司令督率四支隊於十三日抵單縣 
　　安慶電徐振鵬乘楚豫兵艦於十四號抵皖同時蘇省又派陸軍一百四十八團抵省駐防謡言始息 
　　奉天雷探聞有大股庫匪勾串馬賊將渡哈拉烏蘇河欲犯科爾沁地方各王公聞信即與哲里木盟十旗聮合一致呈請奉天都督派兵保護 
　　奉天電勝福派舊巴爾虎左翼協領烏春赴奉面謁張金波都督陳述呼倫貝爾自獨立後迄今種種困苦情形現已痛悔前非擬請代呈大總統不咎前罪甘願取銷獨立投誠民國等情聞張都督以勝福狡猾異常所陳各節是否屬實殊難聽憑已派員前往調查 
　　南京電韓省長昨接中央來電催促即日入京 
　　南京電財政部電浦口地產緩辦騐契契稅 
　　南京電國稅廳長有簡任賈土毅消息　　南京電江謙昨偕儲南强來寗惟允任敎育司長與否尙未確定 
　　蘭州電甘肅張護督報告政府云十四日據東南路巡防步隊管帶請補通理縣知事羅德生帮帶准補大靖營守備陳紹伯呈稱碧口爲川隴咽喉水陸交通人類複雜茲於二月一日在碧鎭福星灘拿獲著名匪首曹炳南一名並搜出馬刀一把說片三張盒燈一個上寫甘肅全省馬步巡防各營總查曹字樣當卽押解文縣訊辦因該匪首黨羽甚多恐路中有失當隨同本鎭警察局楊局長永年在營審訊據該匪首曹炳南供稱年二十三歳四川儀隴縣人昨年五月徽縣兵中索餉係伊唱使係並暗中招集甘肅各縣黨羽乘機起亂嗣因營縣防範嚴密偵緝甚緊逃往漢中八月聞四川熊司令獨立復回徽縣結哥會兄弟擬於二十五夜起事不料事機先露當由山路逃回四川保寗居住十二月五日到碧正值裁兵復乘機勾煽定於舊曆正月一日起事謀擾甘肅燈籠是在漢中寫的說片是寄徽縣張武生所有馬刀一把係湖南人李鳳山的馬刀係防身所用等情不諱查該匪首曹炳南屢欲來甘勾結煽惑希圖擾亂此次又喝令散兵謀亂並敢僞造甘肅全省馬步巡防各營總查燈籠尤屬不法巳極不趕將該匪首立正軍法深恐别滋事故一面錄取確供宣佈罪狀即將該匪首於碧鎭小河壩鎗斃以安人心而昭儆戒地方現在甚是安謐等情據此查甘肅與川陜接壤内奸外匪最易藏匿該匪首所供張武生李國華李鳳山等旣與該匪潛通聲勢素不守分巳可概見除飭地方文武嚴密查緝並一面嚴禁鄉民入會以期解散黨羽而弭亂萌云云 
[快信]  
　　南昌信約法會議之選舉奇怪萬狀名爲民選實猶官派贛省定二十號爲選舉期而選舉人則由代民政長指定敎育司長審計分處長及各司科長被選舉人則聞遵電指定蔡儒楷（現直隸敎育司長）趙維熙（現政治會議委員）另以李盛鐸謝遠涵二人爲陪故於被選舉人名册内列爲第三第四也現在一般機械的選舉人欲辭則恐忤當道不辭則愧滋衾 
影實有進退維谷之勢殊可發笑也 
[特約路透電]  
　　蕪湖電此間所獲黨人六名巳於昨日槍斃四名口供証據均屬確鑿據稱上海聚有著名黨人多名密謀大舉將派精壯八百名赴揚子江各口岸煽動下流社會作亂劫掠以白狼抵廬州爲起事之號昨日鎗斃之犯乃張繼康（譯音）之細作張前屬龔振鵬部下去年曾大掠寗國等處 
　　武昌電當道出示通告人民謂軍隊將每日操練打靶幸勿悮會驚惶自武昌起義後軍隊迄未從事打靶 
　　東京電政友會修正之稅務議案將豫算减輕日洋一千八百萬元巳由衆議院通過 
[譯電]  
　　北京電政治會議審查國慶紀念日議案委員會已將十月十號改爲共和紀念二月十二號改爲第一任大總統接任紀念　　北京電約法會議之選舉將於二月二十八號蕆事三月中旬可在京召集 
　　北京電美孚煤油公司與中政府所訂之開採直隸陜西油井合同含有數特點焉中國以此讓與權易得利益數種内有借欵英金三百萬鎊此事兩月之前卽可定局旋因正合同内闗於借欵發行之條件起有波折故乃延至二月十二號始由熊總理簽定合同距其免官僅兩日也華美合資公司之股份中政府將佔百分之三十七份半並可於公司組織之兩年内續購七分半照此辦法其完全管理權全屬美孚公司所有中政府恐將仰其鼻息矣該合同且包括築造管路及鐵路以發逹油井之權利今以直隸之鐵路而論恐日本必不樂從蓋直隸油井處建昌縣屬距熱河東九十英里日本以爲其地實在議造之熱洮鐵路界域爲也 
　　北京電北京日報載稱長春安東遼陽海城近拘獲亂黨六人均與陳其美有闗已解京鞫問　　柏林電據聖彼德堡消息新任首相戈氏擬在遠東進行堅毅活潑之政策並擬在俄國東亞設獨立之行政處駐特别之陸軍 
　　柏林電俄國外交大臣薩薩洛夫氏因體弱多病將於日内辭職俄國財政部人員大經更動已有高級官五員辭職 
　　柏林電土政府覆文各國深以將愛琴海羣島屬於希臘爲憾土政府擬以和平之法堅持要求 
　　墨京電駐墨美國代理公使曾向墨總統抗議各報抨擊美總統墨總統已允止之且謂當視如己身之受謗云 
　　倫敦電英皇英后定於四月二十一號啓程游法 
要聞一 
[熊總理辭職後之財政進行觀]  
　　熊周之交替二次借欵一事兼任財政總長周自齊接任後卽行照會五國銀行團代表熙禮爾氏聲明仍當繼續進行並約期於昨日（十三號）在部與該代表會晤聞當時熊前總理亦曾出席交代一切經手事項云 
　　總統之負責熊前總理年前辭財政兼任時總統當謂中國財政困難君等皆不願攤任說不了自今以後我竟不能不分一部分之精神照料財政時皆以爲總統一時有激之談今熊去周來總統仍恐周不能當此難闗竟欲實行自負財政責任頃探聞巳定有如下之二種辦法（一）組織財政會議總統於熊辭財政後恒謂財政固屬困難我亦無多工夫照料但若集合財政上有學識之人才討論研究亦不難擇定辦法現聞總統巳决定照前所言於府中設一財政會議由各部及各省各委派通曉財政者一人組織之以備解决財政上一切困難問題或云將來借 
 
 
 

Page 3

 
 
欵事宜亦歸此會議　理云（一）核準財政支出　統以財政部向不免有見好濫支之獘擬今後凡一切應支各欵每月由財政部先開單呈閱由總統酌量綏急情形分别圈出財政部照單支發其未經圈出者部中不得撥發此制若行財政部當减少許多責任聞部員得此消息頗表歡迎 
　　政費之分别財政部以現在庫欵支絀異常所有各項政費亟應分别緩急支付以維現狀刻除軍警薪餉及邊防各軍經費一律照常支給籌撥外凡在京各機闗之公費擬暫减成發給而每月十號應發之八旗餉銀本月亦擬稍遲發放所有年前欠發各欵各處尙有催補者均須從緩此項辦法業經國務院决定昨已備函通知各處查照矣 
[發表顧問合同之爭執者]  
　　英使之要求鹽務稽核所章程日前已經大總統批准公布其丁恩之顧問合同大總統以顧問附於鹽務署非獨立存在擬俟與鹽務署官制同時發表乃丁恩一方則欲將顧問合同與稽核所章同時發表蓋彼之用意或别有所在也今合同旣未同時發表　丁極不滿意彼現因赴粤調查鹽務已經出京日昨乃由英公使往見熊總理不得又往見周總長周時尙未到部乃往謁總統要求將丁之顧問合同與稽核所章程同時發表總統不允謂鹽務顧問本附屬於鹽務署自當留待鹽署官制同時發表云 
　　兩方之間難英使未謁總統之先曾商之鹽務署長張弧氏張　許可以同時發表英使被總統拒絶後乃云張署長已允許鹽署官制可以從緩發表總統云制定官制官規及公布皆屬總統特權張某不過一事務官其允許何能有效英使云若不將顧問合同與稽核所章程同時發表恐丁恩氏必至辭職總統云丁辭尙有副會辦在英使云中國大借欵將來須丁氏帮忙處甚多若聽丁辭職恐前途有不利益云 
　　周氏之爲難英使見總統未得允准翌日又往見周總長仍要求先鹽署官制發表顧問合同周一時頗難决定蓋不允則英使之要求恐無已時然若允許則日前總統發布稽核所章程之命令無異取消刻正爲難不决云 
　　政治會議之近聞兩則 
　　審查報告之略情省議會停止議員職務及核定國慶紀念日兩諮詢案巳經政治會諸交審查會審查茲聞今日（十三）卽開此項審查會報告審查結果略誌如左（一）省議會議員將仍照原案表决暫行停止職務與國會一例辦理（一）國慶紀念日將廢除一月一日南京政府成立之紀念而以十月十日爲首義與第一任大總統就任名爲雙十紀念日至二月十二日則仍其舊惟改爲宣布共和紀念日云 
　　議員兼任之否認蒙藏局貢王以蒙藏人才難得曾請通融辦理以政治會議議員兼充約法會議議員袁總統殊不謂然以政治會議與約法會議一備諮詢一司言論權限互易宗旨不同雖云蒙藏難得合格議員兼任之說究非所宜且所求人數又不多想蒙藏駐京王公中不至乏才無人當選云云 
[經濟學會内情紀詳]  
　　北京鄉濟學會爲社會事業之一駐日大使陸宗輿駐外財政陳錦濤調查財政王璟芳諸君皆其分子茲將其會内近情分晰詳述以供讀者 
　　意見之徵集該學會照章設有研究郁其第一次研究財政問題甲）公債研究問題一五國借欵合同之解釋一我國擬發逹内債應用若何方法方能有效陳威君提出（乙）賦稅研究問題一未加闗稅以前釐金應否撤去并有無改良之法二土地未能清丈以前能用何法加賦周宏業君提出（丙）幣制銀行問題（一）查國幣法及國幣法施行條例幣制仍用銀本位重量仍定七錢二分新幣發行後舊幣仍准一律使用蓋當此財政困難之際不得不如此辦法也惟新幣制之實行有兩　辦法一則籌備鉅欵鑄造主輔新幣俟其足用後方能開始發行一則稍籌流通鑄本先用統一新糢鑄造主幣隨鑄隨發先將主幣劃一再行籌盡輔幣用前一法不得不借外債條件若何誠難逆料而其長處則新弊一經發行卽成爲十進位之良制用後一法則劃一主幣與處理輔幣分爲兩次舉辦一時不能得十進位之幣制而其長處則需費甚少可以不借外債兩法各有利弊但兩利相較取其重者兩弊相較取其輕者以上兩法究竟以何法爲利重而獘輕試詳言之（一）考世界各國除美利堅瑞士坎拿大外皆採用中央銀行制度國内兌換劵統由中央銀行發行我國採取銀行制度自以單獨發行爲宜惟國内一般銀行均未發逹非以發行權爲補助方法恐銀行前途益無希望故經濟家擬於集中分發兩制外别創一種折衷制度以兌換劵之大部分歸中央銀行發行以一小部分劃歸商業銀行先購公債後許發行庶一面輔助銀行之發逹一面仍保全兌換劵之伸縮力此項制度是否適用應請公議英乃琛君提出 
　　主旨之發表（一）緣起略謂辛亥之役或以爲政治革命種族革命其實則經濟革命爲之也今者民國胚胎已具而存亡絶續之問題與夫將來中國對於列强之地位及列强將如何解决東方政策仍視經濟爲轉移歐洲碩學蚤知經濟爲治國要圖古代希臘羅馬近代德國窩古拉法國高古蘭氏先後提倡名儒輩起蔚然成大觀矣同人竊不自揣步武德法創經濟學會將以玩索學理印証事實意不僅在爲高古蘭之鼓舞提倡亦深蘄有窩古拉其人者能籌根本之改革促政治之刷新地（一）宣言書略云國家　濟或因國勢或因歷史或因時勢之要求其行爲未可强同今我國擁有四百三十萬方英里四百二十六兆人民而光復迄今寒暑三閱農商皆失業庫帑復空虚者蓋上無經濟之政策以爲斡旋下無經濟之學說以爲指導者之所致也經濟現象有輕與重之分時勢要求有緩與急之别試將今日國家經濟應行研究之點約略言之釐正改革爲研究賦稅之點一征稅專賣孰去孰從爲研究鹽務之點二整理舊幣設立銀行爲研究銀行幣制之點三便運輪靈消息爲研究交通之點四奬農工勵商賈爲研究實業之點五籌償舊借妥定現債爲研究國債之點六精統計確預决算爲研究庶政之點七惟是言之匪艱行之維艱一人之能力不足以勝此舉也必集合多數人之心思才力共同而研究之然多數人之集合而人人又必兼有學識經驗二者始克相助爲理其入手在調查其主張在學報設講演以薰陶之設講習所以補助之設立專門學校派遣留學及設圖書館以培植之務使國無游民地無遺利國無棄土人無棄材將見五年而調度備十年而國用充二十年而債務償三十年後變艱難困窘之象爲燦爛　耀之觀此同人所以有經濟學會之發起之由來也抑尤有進者斯會之設其研究在經濟其主義在國家其影響之所及又能間接補助國民與社會之經濟遇有闗於經濟上政府之提議案國會之建議案社會之意見書及政府社會現行之事實可則可之否則否之可則盡本會之力以協助而推行否則盡本會之力以著說而批駁之以各盡國民之責而巳 
[南京政聞錄]  
　　財政司致各司函云奉財政部頒到修正二年度預算案内將先次誤計之漕糧九十五萬餘元已更正提列國家收入一省稅又短大宗所有現支各欵項下尚須竭力减縮敝司責任籌欵日在焦思苦慮之中應請貴司裁奪就現支各欵中切實删減以維財政警察廳長王桂林因近日謡言復起出示布告謂亂黨勾結狼匪冀圖起事此種謡傳係黨人布散以圖摇惑人心現城内外均有重兵防衛本所長又督飭警士各區均嚴密稽查仰商民人等切勿輕信謡言務安生業本所長在寧一日均同商民共甘苦云云 
江蘇審計分處現按照部令將審計一切表册規則通行各主管機闗積極進行 
省公署賑務調查處已撤銷其調查清册及賑撫局所收兵災狀况表一併呈送公署 
[雜評一（無名）]  
　　英國退還賠欵美國退還賠欵移以派留學之用英國亦退還赔欵移以辦大學之用二國之誼深可感也雖然若使此次革命索賠過鉅之各國聞之得無自慚否耶 
　　川民讦控尹督尹昌衡至京而川人控之者屢今又有公民鄒某控尹多欵者夫非不當控尹所可議之事甚多唯控尹而爲趙爾豐道地則控者意不在尹之可議事也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[審計處解釋院定官廳簿記之用法]  
國務院前頒普通官廳簿記其用法大旨經審計處逐一解釋茲爲彚錄如下（一）院定簿記之組織原有一定之系統適用者須注意全國財務行政機闗之權限不宜僅據一部分之事實定其用法（二）國務院頒行簿記之宗旨有二一在改良一在劃一以改良言則各署現用簿記頗多不合會計原則急宜改用院定程式以劃一言則各署現用簿記縱有一二種程式與院定簿記之精神尙合然形式旣有碍於劃一仍無保守之必要蓋所損者微而所獲者鉅也（三）院定格式不宜變通登記方法可隨事實而有所變通請注意第三章各項說明運用之妙存乎其人若欲舉會計上萬有不齊之事實全求之於一種登記實例則拙矣（四）决算上之數目以主要簿内所記標準貨幣之數目（即銀元數）爲主至於整理各種貨幣補助簿上所記之各幣數目則立於參考之地位未可混同視之致有喧賓奪主之嫌（五）出納　以整理現金爲主凡有現金收支不拘重複與否必須隨時登記以明現金之闗係分類簿爲編製决算之根據帳簿凡有重收重支之數目必須分别提出俾免各署重複决算之弊六）收支對照表依據出納簿及分類簿作成所有對照表上之數目須與出納簿一致（七）支出分類簿每月各立一册每月計算科目流用之金額係遷就目前事實之辦法將來全國總豫算確定後須改爲全年一册各科目之流用亦不必每月計算全年計算一次可也此不可不注意（八）單據號數應有兩種一爲分類號數平時收到各項單據分類保存每類各别立定號次以便清查並可於出納簿摘要欄内之該科目下註明該類號次以憑對照一爲總號數卽分類簿上單據號數欄内之號數與單據粘存簿及决算册内之號數均屬一致適用時應請注意（九）官廳會計大概分爲營業會計與收支會計之二種此次院定普通官廳簿記適用之範圍除有營業性質之會計外均適用之凡一機闗有兩種事實者得參用兩種簿記（十）此次釐定之簿式以普通官廳均能適用者爲限其具有特别事實之機闗得增加補助簿以補其不足（十一）存儲物品編號簿係以供用物品清查單輔助之清查物品時按號清查自屬容易（十二）存儲物品分類各立號次以議區别且每件各立一號知號數即知其件數故存储物品編號簿可省去數量一欄十本）工貲不要收據者以夫役識字無多强令出具收據或不免導之作僞故用發給工資清單宜設法令夫役親自簽字或畫花押於其上（有親筆痕跡即可爲據不必苛求工整完全）庶較確實（十四）查各署慣例向庶務科取用物件時多用取物簿庶務科别無單據留存不能爲责任上之證明且一人一次隨意填寫多數物品漫無限制今改用二聮式領物憑單而狹小其格式令每單只填寫一種類之物品以示限制而便整理（十五）表中登記金額爲帳簿所得之結果無帳簿不能有表查從前各署有誤以表作帳簿用者此次院定簿式界限分明適用時應請注意（十六）以上各項解釋可與院定簿記第三章說明參看其施行詳綑辦法仍由各經手人員自行擬定以期推行無阻 
[試驗知事之新談薈]  
　　與試人數第一期知事試騐瞬巳屆期所有各省送騐現任知事　各部各省特送試騐巳經報到各員均巳由内務部分别入册其餘投考人員先後按法審查除不合格各員業由辦理知事試驗事務處迭次批示外所有與試人員計分三類（一）各省送騐現任知事共二十一員（一）投考合格人員共二千零六十八員　隸二百六十三員奉天九十三員吉林十三員黑龍江一員山東二百零四員河南一百七十七員山西四十九員江蘇一百八十七員安徽一百十二員江西四十九員福建五十八員浙江二百五十八員湖北一百三十二員湖南二百二十一員陜西二十二員甘肅一員新疆一員四川八十一員廣東五十三員廣西十六員雲南十二員貴州二十七員旗箱三十八員（一）各部各省特送試騐人員共三百二十九員 
　　試驗場規一按照知事試騐暫行條例施行細則第二十三條規定應試人不得違反者（一）領卷後應依序入場按照卷面編列坐號就坐（二）不得攜帶書籍及其他夾帶（三）試題宣示後不得交談（四）謄寫字跡不得草率或前後不符（五）繳卷不得逾規定時間一應試人入場應遵守者（一）届試期應試人齊集試場大門外候届點名時間按照與試名錄省分分起魚貫入門聽候點名入場不得喧譁（二）應試人進大門時須騐明領卷証方許放行違者勿論何人不得闌入（三）應試人領卷後須查看卷面所列坐號依指示標牌逕行分别入場（四應試人領卷卽須逕入試場交卷卽須逕出試場不得徘徊瞻望（五）試場内備有食物每人一份應試人勿庸另擕食物（六）試場以内温度適宜應試人母庸多攜衣服（七）每試場外均設有飲茶處應試人准就該處飲茶但不得交談（八）試場外各設有小便所唯不得在該處交談（九）應試人如赴厠所須告知監場員允許後派警指導前往（十）交卷時由受卷人員各發給出場劵一紙應試人持劵至大門交警衛騐收出場 
　　遲到辦法内務部近發出通告云查此次第一期知事試騐期較迫各該調騐知事曁特送試騐報名投考人員或因保結駁換未合或因文　飭騐未到或呈騐送考公文而領取履歷書已經逾期此項人員率因手續遲悮不及與考應俟保結呈換文憑遞到之後再行歸入下期辦理其調騐知事雖後期到京應將送騐文書呈送依任用條例施行細則第十二條第二項規定查與程限表期限相符卽於下届領取履歷書再行報到與考若送驗文書呈部之日核與到京程限巳經逾期則依任用條例施行細則第十三條辦理至特送試驗各員已將送騐文書呈遞而未及領取履歷書者亦俟下届補領照章報到可也特此通告 
[美孚煤油合同之内容]  
　　政府與美孚洋行代表商議開採中國煤油事傳說巳久刻據西報傳說兩方面旣經議定爲美孚洋行之代表者二人一係該洋行之副總理愛伏拉爾一係博士各爾曼也合同之内容大致美孚洋行不須爲中國代籌資本亦并不能龔斷中國煤油之井現時所議定者中國北方煤油之井如陜西著名之延長等處當由美孚洋行派人察看如該處大可開採當許美孚洋行组織一中美油井公司將該處之事業擴充整頓公司之資本當先儘政府供給不足則召募中國商股惟一切事務須由美孚洋行管理其他詳細案件現尙未悉我人所望者惟將來合同條件之内勿太苛刻耳 
[汴皖官紳之勦匪計畫]  
　　盧懋功之條陳白匪滋擾豫皖兩省近日勢更猖獗雖經大軍屢剿刻尙未能肅清許昌縣盧知事懋功日前特具呈河南長官條陳剿辦白狼計畫與善後事宜茲節錄如下查白匪擾亂豫南豫西一帶瞬及兩載其遠因固由於各縣知事其腦筋中平日注滿升官發財主義種種設施胥以此主義爲前提至緝匪綏民保安消患皆放棄腦後而不知講求馴至地方糜爛盜賊放猖始張皇請兵臨渴掘井及大兵雲集匪巳聞風遠颺無所緝獲設統兵者不善駕馭甚至匪已騷擾而兵繼其後故民之怨匪者反减於怨兵之深且切也醖釀日久怨惡日深毒氣發洩不可遏抑所以裹脅愈夥附從愈多羣盜如毛荆棘遍野雖民之無良未始非各種惡因之結成此果也（中略）匪之長一則畫伏夜行倐忽百里禹縣失守前車可鑒二則劫掠而食無須造飯人飽馬騰精神踴躍三則到處裹脅附從日衆私家武器警隊鎗械城池失陷盡爲所有四則匪多存决死之心兵恒懷畏葸之念五則匪每藏頭露尾兵則列隊旅行故匪人消息靈通而军隊偵探不易六則匪徒竄擾無方兵隊防禦有定一有疏虞匪卽突圍而今我所以應之者亦當有道以處此（一）查白狼在豫兩載通常以豫東西山脉爲其巢穴此次攻陷皖省六安聲稱由六安向西北退却在豫境之三河尖一帶固屬緊要然我軍主力不可全部移駐六安之西北向商城界領一帶爲我軍主力應駐之所蓋恐白匪不獲東竄仍轉向西竄也（一）預籌皖省與豫毗連之要塞度白匪可以竄擾者宜分兵駐防預籌截堵另編游擊隊跟蹤剿擊以免匪徒四竄（一）游擊隊期追匪迅捷萬不能多帶輜重以致遲滯而難追擊所有糧秼　草一概就地徵發作正開支果大股匪徒勦滅善後更有四端（一）將各省現有陸軍胥改編爲警備隊（二）弛黨禁以收拾人心（三）開發實業奬勵工商消納貧民（四）速辦清鄉以清亂源優禮正紳嚴懲貪劣疏通民怨夙憤自平云云 
　　皖同鄉之公啟自白匪竄擾皖省該省居民横遭刧火慘狀實不忍言日前皖旅京同鄉闗心桑梓亂事欲設法維持特發函定期開會茲將原函錄下逕啓者豫匪束竄皖北俶擾前接倪都督電陳六安失陷情形業經油印分佈現又接六安商會電稱六安被匪焚掠難民流離失所請速設法維持等語事闗桑梓斷難坐視茲訂於本月十五號（星期日）下午一時在後孫公園本館開評議會討論維持方法届時務希撥冗惠臨如實因要公不獲親蒞尙祈派代表人到會毋任盼禱附倪督魚電及六安商會微電於下安徽同鄉會長劉荃莊曁諸君鑒歌電悉現在匪竄六安北霍邱南一帶各軍聮合攻擊正在着手惟匪躱避兵未追又兼陰雨兵行甚滯殊深焦灼壽舒合正一帶均有軍隊駐防尙稱安謐謡言殊不足信特復倪嗣冲魚安徽同鄉會長劉荃莊曁諸君鑒六安艶日被匪全城焚燬人民死傷無算現餓莩載道住食俱無慘不忍聞若不速籌救濟則不死於匪卽死於飢務祈諸公速設法維持以全數萬災民生命無任盼禱六安商會吕薰鈺叩微 
　　豫大吏更調之内情（一）都督豫督張鎭芳前因剿辦白匪不力曾經政府將其褫職留任督隊進剿以期早靖匪氛茲聞張督現以事經月餘匪勢終未稍衰昨特電呈政府請罪并懇准其離任聞政府以該匪猖獗擾害閭閣非力加痛剿難除隠患故日前特任田文烈爲河南民政長兼該省軍務事宜此次該督又復自行請退似難任其再誤事機已准所請改任陸軍總長段祺瑞暫領豫督事以資鎭懾大約今明日卽可發表（按此事已見十三日命令）（一）民政長山東民政長田文烈調任豫民政長其缺業經大總統改任高景祺承乏茲探得此事原因以此次豫匪白狼爲患該省都督省長措置乖方以致匪勢猖獗連陷數縣擾及鄰省政府特密電叚總長暫留該省督飭剿滅彼時段氏卽有密電答復政府特荐山東民政長田文烈會辦軍事故政府特調任田氏爲豫民政長會辦河南軍務而所遺之魯民政長一席頗難其選電詢護魯督靳雲鵬及田民政長而靳田保荐者一爲王丕煦一爲曲卓新惟二人均係魯人故未克邀准遂改任高氏云 
　　鮑軍勦匪行程記 
　　鮑鎭守使之軍上月二十八日由蕪起程維時軍隊只步隊三營馬隊六連電話機闗鎗砲兵各一大排共八團部二十九日午後抵巢縣焦湖迤北鎭守使登陸騎行餘仍由水路西口水涸二三里水牛托船往返需時三十一日始抵合肥先後開拔之軍隊均駐合邑城内四境尙屬靜謐是日電報倪督覆飭前進二月一日步隊八團一營進行二日第二營續進三日鎭守使率同第三營曁各種附屬兵隊馳赴六安四五六等日先後抵六惟陸地行軍輪運之事推車小轎沿路亢旱山村數家宿食需品甚爲困難探詢匪人一係豫省白狼巨匪及變兵之煽附被留卾北洋第二師軍隊追擊流竄而來一係當地棍匪乘勢附從並有某軍人勾結始猖獗不可復制聞先是（年前）武衛右軍中路一營防守分駐六邑内外二三十里匪人偵知兵少且散卽於陰曆臘月二十九天未明時掩入王營長曾在該邑西山口帶官兵數十名堵截傷亡甚衆邑内分駐之馬隊官抵禦兵少亦未濟事乃王營長却退時只有數人尙能力戰匪亦避路可見王營長之兵非盡無用也馬隊官由東門退出隨行亦十數人總計城内官兵傷亡二百餘人商民被戕一百餘名婦女死於非命或被擄去不計其數警務長王君遇害警士死傷亦多巿廛盡成焦土北門内外小街得保無恙焚掠姦殺慘不忍聞縣役頭韋姓附匪作亂遠颺比時進城之匪不過二千人地方痞棍附從者衆陰曆正月初二匪知馬軍來攻始引退刻在兩湖獨山一帶盤踞不出匪有快鎗干百支來復鎗數百支騾馬三百餘匹馱載銀錢贜物附從之匪大半得贜散去聞白狼固有之匪約千餘人在徐家集與馬師長之軍相持不下距離不過二三十里北洋二師五七兩團第一營聞在匪之東北面迎勦鎭守使六日命令七日早各隊由六邑直抵蘇家堡與馬師長作犄角之勢堵截匪人旋因天雨大雪道路泥滑風寒刺骨進行不便緩俟九日早出發卽作戰備行軍之舉動按照軍隊區分之序列一致進行將來四面兜剿或有奏凱之望也七日晚鮑鎭守使又有命令謂匪人六日陷入六安馬師長擬於八日團剿我軍改八日九時向舒城前進舒縣知事劉鴻慶亦携欵奔六乞援勢甚危急云 
[卾省政界談片]  
　　兩廠長互相攻讦漢陽兵工鋼藥兩廠俱以製造槍砲子彈爲職務向章由兵工廠先造子彈之鋼壳繼由鋼藥廠裝藥及鋼鉛頭日前兵工廠所造一批銅壳質料過於薄弱而鍋藥廠所造一批藥料漲力亦較常加大以致配合試驗時竟將槍筒炸裂多桿兵工廠總辦劉慶恩遂指爲藥料未曾製好鋼藥廠總理沈鳴鳳則云壳料薄弱貪圖便宜互相爭論竟致大起衝突經廠員勸散旋兩造具呈都督攻讦刻聞叚督已派軍需課長查辦矣 
　　觀察署全體更換卾北觀察使陶鳳集沉迷酒色逗遛漢臯前經吕省長電請政府革職以朱佑保繼任現朱君已馳往襄陽接篆查得陶所引用科長科員皆屬年少無知流品猥雜盤踞署中無所不爲特電告省長擬將全體撤換從新改組其聲名狼藉者並擬查明懲辦一二當奉省長電准飭令查明職名呈復以憑呈請中央免官聞該署秘書程恩普前因陶不在襄大權獨攬故違法之事尤多現巳畏罪遠颺襄人聞新觀察到任控之者紛紛云 
　　孫發緒辭職說卾湘電政管理局監督孫發緒前清時以佐雜在卾聽鼓爲警道署科員頗長口才起義之際投軍政府黎黄陂極嘉其議論謂有管樂之才當南北將統一之前有人獲其與北軍通情函稿致執而殺之黎公念其才識可用特予寛宥迨統一大局大定　由京奉委充漢口電報局長遂爲湖北共和黨有數人物於卾事亦頗稱盡力嗣電政整理增設管理局交通部改委其充卾湘電政管理局監督薪俸頗優渠之政治勢力亦爲澎漲屢有任爲某省司長消息茲聞忽與政府不合已自辭職改就直隸趙州知事所遺之缺以漢口電政局長高洪恩君接充 
　　吕調元移贛說卾省長吕調元得任斯　係段芝泉總長所保荐嗣卾都督改任段香岩消息發布後同時卽有段保高凌霨沈曾植爲卾省長將吕調元他調之說近段氏接任卾督歸併軍隊改編陸軍一師一旅及警備隊十五營今後都督只管陸軍警備隊則由民政長統轄軍府公務甚領不能展其雄才因此要求政府以民政長歸其兼理俾事權專一昨聞政府已允將吕調元調任贛民政長以卾省長缺令段芝貴兼理不日可見命令發表矣 
[武漢實業界新紀事]  
　　漢商會理債問題之轉圜漢口商界近因總商會所擬理債草章對於錢帮太寛對於他幫過尅咸謂商會竟成爲錢業公所故齊力反對不承認該草章爲有效詎錢幫後藉負欠卾省官欵非收集商欠無以償還之說以要挾當道飭官廳法院代爲嚴追故客臘杪夏口縣審檢廳均爲錢帮嚴行追欠各幫以債務被拘押交保者頗不乏人商會置之不問視若無睹各幫莫可如何祗得縷陳艱苦情形於都督省長懇求設法持維叚督吕省長以此事非商會不能解决官廳實無術維持業傳見商會總理李紫雲君二次切囑其速籌解决勿令興訟致失和氣李君初聞各帮有於本年概不交納註册費之議以示與商會斷絶闗係本不欲再問此事茲爲當道再三諄囑不能不理然新年後各帮議董多未到會接洽爰於日昨發出徵求意見通告以資轉圜其文略謂前以本埠理債問題意見紛歧難卽解决適值陰曆年闗商家習慣不能不停止會議現在春節巳過正各商力圖進行之候倘舊債長此不了資本家孰敢投資銀行團亦不能放欵金融枯滯商業從何恢復本會職任維持並無成見耿耿苦衷天日共鑒各幫諸君不乏明逹倘有高見儘可直陳務期恊力同心推誠相與再由本會訂期開會集議公同折衷以臻妥協云云惟聞卾人之意以爲各幫對於理債一事意見極難一致萬難由總商會規定统一辦法使衆遵守似不如令各幫董首各自與錢帮妥議償還之法以商會爲仲裁人則必可期速了也 
　　水泥廠借欵問題之會議湖北大冶水泥廠由張南皮提倡招集商股開辦因程祖福經理不善積欠日本三菱公司二百餘萬元不能如約償還致日領事要求卾當道封廠擬拍賣歸償嗣吉林當道欲繼續担負三菱債務籌欵接辦無如卾紳界之戀戀於該廠利權者甚夥省議會亦多方挑剔頗不願爲吉省所得吉當道遂亦罷議近程祖福因卾政局變更復請政府批准向天津法商保商銀行借欵一百四十萬兩九一交欵全廠之權利畀予銀行事爲卾紳界所知又竭力反對拒阻保商銀行到廠接辦一面電懇黎公請國務院撤消水泥借欵定案黎公以此項利權落於外人之手殊爲可惜除商請熊總理張總長令程退還借欵外并派秘書易國幹來卾謁吕省長會籌救濟該廠辦法頃吕省長已令實業司長曹寳江於十二號赴水泥廠召各股東開善後大會程祖福及卾省工業實業二總會長亦均與會聞所難　爲急須欵項以還三菱云 
[弛禁聲中之禁賭]  
　　昨日粤民政長令云現據南雄縣飛足報稱縣屬四鄉有開賭六字票情事并敢造謡謂衙署收受規費現擬懸賞拿辦等情查各項賭博迭經嚴行申禁該縣屬地方尙有開設六字票誘人猜賭實屬不法已極自非從嚴懲罰無以示儆查刑律載以賭博爲常業者處三等至五等有期徒刑又發行彩票者處四等以下有期徒刑或拘役併科二千元以下罰金又爲買賣彩票媒介者處五等有期徒刑或拘役併科一千元以下罰金各等語法律森嚴豈容稍涉寛縱該縣所擬懸賞購拿自爲禁戢賭風起見仰卽切實查禁一面會督軍警嚴行捕拿務將一切賭博禁止凈絶并將開賭及媒介人等悉獲到案分别依律從重按辦母得稍涉輕縱再此案現據該縣民彭文亮等以歐毓哉等私設票廠縣營區所各處均有收受規費情事是否爲謡言所惑并由該縣嚴切查明禁革如確有狗私受賄等獘亦卽破除情面據實指揭呈候核辦母得瞻徇干咎此令 
[地方通信]  
 
 
 

Page 7

 
 
[蘇州]  
　　都督府紀事馮都督到蘇後連日接冕各紳士及各　　官等頗爲忙碌日昨文召集全體軍警在府會　　减兵隊保衛地方各要事本月十四十五十六等號又飭傳第二師各營及輔重工程各隊蘇防各營連排長及各棚正副目兵進府分班延見察看情形以爲逐漸裁汰之張本都督夫人周女士於今日（十六號）親至侍其巷女師範學校及剪金橋巷内女子高小學校及大同女校等處分别參觀並考查各校之成績 
　　補貼印花稅司法部電蘇省高等審判廳以嗣後各級審檢廳於買狀處帶售印花稅票凡訴訟人等狀紙照章令其購貼外其刑民訴訟案内各項契紙帳目簿摺等類未經照章貼用印花者概令民購買印花票補貼如不補貼則不認此等契紙等項爲適法之憑証云云楊補堂廳長已通令各廳長遵照並布告人民一體遵照矣 
[松江]  
　　願借宼君松滬鎭守使歸併一職歸楊善德君管轄移駐製造局等情曾誌本報茲悉此事將次發表松地人民聞之以楊鎭守使治軍嚴明兵士除操練外限定鐘點多上講堂並嚴諭軍官隨時約束無事不准上街邏巡隊更四出稽查以防滋事故兵民晏然對於黨案更主持人道以冀與民休息故城内外士庶多有望其永鎭是邦者西鄉紳董楊姓等已預備聮名上禀乞留矣　　報告奇突昨日傍晚警務總局忽來一人披燕尾鬚服歐西服入門即索筆書（門牌二一九大局何以不拿）十一字默不一聲擲管揚長而去玩其字跡頗有龍跳虎躍氣概沈警長立命查檢户口册凡居二百十九號門牌者逐一簽出以備偵察 
　　解送歸案吕巷馮樹本因共進會徐某索資不遂指爲暗殺黨倩人投鎭守署告密飭隊拿獲執法官蕭君見馮不類凶匪疑有别故派員偵訪盡悉底藴遂令從者優予飲食旋備文解送金山縣聞巳判定拘留一年零大約可望罰贖矣 
[鎭江]  
　　各警區新委人員丹徒陸警務長接任後昨日奉准劉縣知事新委警察各區區長錄下第二區區長蔣乾甫由八區調任第三區區長高晋卿第四區區長管懷玉第五區區長吳必逹第八區區長徐耀忠第九區區長高養田由五區區員升任第十一區區長張熙其餘各區區長均照舊供職 
　　新鎭守使注重江防鎭郡江面遼闊商船叢聚匪徒最易混雜新任鎭守使責成水陸總巡曁汛防水警各員按段巡緝於夜防尤宣週密並派楚有軍艦每晚八句鐘起梭巡江面以杜匪人　迹 
[安慶]  
　　皖垣防務吃緊皖省倪都督近以各處匪亂迭起防務吃緊業飭軍警戒備在案惟五域乃出入樞鈕擬派機闗鎗兩連布設於城垣之上復令武衛右軍抽撥兩連兵士爲夜間巡緝之需每夜十二句鐘後即禁絶行人沿途木栅一律鎖閉并責成崗巡嚴加守望云 
　　撥給寗垣振欵安徽駐寗同鄉會以上年寗垣兵災兩見全城被刦各省旅居人民被難者均由各省同鄉會籌撥振欵以資救濟昨特援例呈請皖督撥欵協助現聞倪督巳撥給五百元滙寧矣 
[成都]  
　　懲辦私帶烟土犯探聞上川南禁烟司令張英日前在雅州府查獲由邊私帶烟土之犯兩人當即將一犯鎗斃一犯則呈解都督府交軍法課懲辦云 
　　美術又歸西去尹昌衡之太夫人出其家藏之西方畫佛十餘幅求售於人聞爲法領事安迪君以千金購去據有得見是畫者言畫工之神妙直駕吳道子而上畫法頗與歐人油畫相近一般好古家頗爲惋惜云 
[廣東]  
　　陳韻琴鎗斃後餘聞陳韻琴毒斃李世桂由龍都督訊實鎗决曾紀前報陳伏法後其身上所帶金器時表及皮袍計值不資均已被人剥去僅剩笠衫一領收殮後又被匪徒開棺將口内所鑲金牙鑿去延至昨十一日始由其親屬購一數十元現成薄材爲之換轉向城隍廟請領路票運回石龍安葬云 
　　派員拿解朱律師十號夜都督府委員陳某在西闗逢源大街知會崗警將律師朱少穆拿去朱係日本畢業生刻巳解往都督府未悉所犯何事云 
　　擊斃新會著匪新會著匪劉九妹衆衆數百肆行刦掠近受黨人運動復往鄰縣添招黨羽以厚勢力所有軍械餉源均由香港機闗部接濟事爲該縣知事偵悉會同清鄉營警於十號前往駐紥所在塘邊鄉團勦該匪登屋拒捕被團捕兵士鎗傷登卽墜地斃命餘黨除死傷數十外經已潰散云 
要件 
[約法會議議員資格審定]  
　　會組織令 
第一條約法會議議員資格審定會由大總統就左列各員中　任组織之一大理院院長二總檢察廳廳長三大理院推事四總檢察廳檢察官五法政專門以上學校校長六其他富於學識經騐聲望素著之員前項會員之定額以七人以上十一人以下爲限 
第二條約法會議議員資格審定會以會員中之一人爲會長由大總統特派之 
第三條約法會議議員選舉會投票完畢後由選舉監督分造常選人名册報告籌備約法會議事務處轉送於約法會議議員資格審定會 
第四條約法會議議員資格審定會於當選人名册送到後即行定期審查前項審查非有會員五人以上之列席不得開會審查資格以列席會員三分二以上之同意决定之可否同數取决於會長 
第五條約法會議議員資格審定會審查完畢後須將合格及不合格之當選人姓名報告於籌備約法會議事務處 
第六條前條之審查報告除合格各當選人由約法會議議員資格審定會依照約法會議组織條例之規定給予議員證書外其不合格者由籌備約法會議事務處依照審查報告行知該選舉監督另選 
第七條當選人名册式及議員證書式依另表之規定 
第八條約法會議議員資格審定會之準備開會及其他庶務 
由籌備約法會議事務處派員兼辦但須受會長之指揮 
第九條本令自公布日施行 
[雜評二（默）]  
　合同借欵事也鹽務稽核所一事也聘請顧問又一事也因欲開議借欵故而要求訂稽核所章程又因與稽核鹽務有闗係故而要求訂顧問合同然則今日之借债較從前尤難矣蓋從前之借债條件雖酷亦祗求擔保品之確實而止管理該擔保品之財政而止於財政外固無所求也　　條陳盧懋功之條陳洋洋數千言可以平亂可以善後誠不失爲條陳之佳者也然而今日政府之所苦不在無條陳而在無能行此條陳之人我敢决今日政府所收之治匪條陳必已不少奇計妙策人人遠過孫吳足平百狼而有餘矣何奈狼之祗可於紙皮驅之也 
　　禁令今人稱官界禁令爲官樣文章以其無效力也今粤省長之禁賭令眞可謂之官樣文章商會已議决暫弛賭禁都督已允請暫弛賭禁紙幣因集議弛禁而價陡高蓋弛禁之機熟矣而李省長方援引法律諄諄嚴禁通令懲辦不令賭商笑耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[抵制推廣租界之呈文（四續）]  
　　（一外人居住租界外之制限）查租界本外人之居留地與殖民地不同因内地華洋雜居諸多不便故特設租界以容留外人譬如留美華人有一支那鎭其警察司法之權仍操諸在留之國我國當時不明租界性質竟將警權讓與外人致其得尺進尺侵及領土主權言之可慨即云領事裁判權尙未撤除亦僅及闗係彼國人民之訴訟而已豈能於租界以内有一切自主之權旣於租界以内自由行動又於租界以外任意雜居且不論何等資格均欲享治外法權夫治外法權當依最狹義解釋故其制限惟軍艦大統領公使及其附屬員等今住居租界外之外國人旣不受華警之監察遇有事故又責備華警保護之不力地方捐稅旣不繳納又訕我自治之不完全且藉口自治法權謂可免納捐稅種種違法令人難堪應否按照約章將住居寳山界内之外人一律遷出即仍欲居留須就華界範圍照納捐稅以昭公允（一取缔租界外外人租地之道契）查租界外道契之害前已詳細言之現在外人孳孳要求准於寳山縣境購置地土照租界章程轉換道契者固係爲外人起見然多由不明大義之華人利用洋商掛號隠戤洋商出名遇事由洋商律師包攬横生枝節滋肇交涉亦因一轉道契一放租界可增漲地皮之價值暗中唆使外人要求以圖私肥然爲該地蠧私意計誠得矣其如我國領土之日漸　削何允利等竊擬按照約章租界以外外人無置產之權利從此永遠不准再行轉換道契最爲正本清源永杜糾葛之計卽使萬一不能逹此目的稍示通融亦須附明條件未便輕予轉換（甲）外人於租界外租置產業僅屬私人資格對於該產業享所有權不能以一私人之私權而侵犯中國國家之公法權管業雖屬外人主權仍歸中國遇有中國官廳開闗馬路需用及該地產者該業主不得違抗更不准將所租置之地土獻入租界工部局越築馬路以擴租界（乙）外人旣居租界外應與華民受同等待遇中國官廳旣須保護外人則外人之對於中國官廳亦須繳納捐稅右所規定巳屬讓步如此辦理或領土主權不致日被侵削歟以上所述無非爲保全領土尊重主權起見是否有當統希裁奪施行（完） 
[縣知事愛護主權續紀]  
　　上海縣知事洪君因法人要求續放租界有碍主權特於前日邀同地方紳士討論辦法已誌昨報茲悉洪知事昨已將會議情形呈報楊交涉使請向法總領事據約力爭並巳呈報馮都督韓省長請示核奪矣 
[嚴緝由揚來滬之黨人]  
　　上海鄭鎭守使接江蘇都督來電云逆首柏文蔚所派之江北僞總司令孫錫五及僞第二師師長莫少周僞第三師師長蔡金山等茲因在揚州運動謀叛未成事敗潛逃現據探報孫錫五等已乘滬寗火車逸滬請爲嚴飭查緝等情希飭一體協拏究辦等語鄭鎭守使除嚴令各偵探密拏外並巳通令駐滬各軍及駐紮閘北火車站之第四師第八旅十五團第二營傳諭所部官兵凡遇火車到埠時嚴密查緝務獲解辦 
[鎭守使飭拿湘籍黨人]  
　　駐浦步隊第一營營長廖守忠昨奉上海鄭鎭守使公函内開照得前在南京獨立時附從逆首何海鳴謀叛之各亂徒現在逃匿上海租界暗設機闗曾經本署偵探拿獲多人懲辦在案惟尙有在何海鳴僞司令部充當副官之李相華卽李人魁周濟雲卽周炳南向謙劉文藻等多人均係湘籍刻亦盤踞租界應請貴營長會同本署偵探嚴密緝拿務獲解究母任漏網 
[探報黨人集議之地點]  
　　陸軍第四師師長兼松江鎭守使楊善德君前日來滬與上海鄭鎭守使會議防務巳誌前報茲悉楊君因據偵探報告日來黨人每於午後晚間至滬城九畆地茶館集議意欲煽惑軍警乘機起事故特來滬告知鄭鎭守使立命第七旅臧旅長着於每日午後派兵一排持槍整隊至九畝地一帶各街道往來梭巡並於晚間自戲園開鑼之後飭撥兵士二班各執鎗械在熱閙之處站隊巡查遇有形跡可疑之人即行拘究業於前晚開始巡緝矣 
[兵警擇要駐防]  
　　第七旅旅長臧和齋因滬地謡言未息防範宜嚴特於前晚命傳所部各營長到署命令第一營派步砲兵二隊駐紮南碼頭滬軍營操場防守第二營派礮兵機闗鎗連兵兩隊至斜橋湖南徽寗會館門口駐紮防護又派龍華第六團補充步兵二隊出防石暉橋龍華灣一帶俾與原有兵士輪流巡防至高昌廟至滬杭火車站一帶則由北洋警察隊長辛桂芳調撥巡警一隊馳往防範以免黨人潛蹤生事 
[議定審訊黨人之辦法]  
　　鄭鎭守使前據偵探報告有黨人鍾鼎携帶危險品物匿跡法租界大馬路榮華客棧内請爲核辦等情鄭君當卽函請法捕房派探前往拘獲搜其身畔行李並無器械證據等物旋經解入捕房由藍總巡石偵探長一再訊問亦無實據着押候鎭守使來文指明究犯何案再行解送法公堂訊辦在案茲聞鄭鎭守使已與法總領事甘世東君往返函商議定辦法此案不歸公堂訊問須由鄭君與甘世界君會同訊明發落云 
[改期預審黄社首領]  
　　中央政府控黄社首領王競白（卽王利川）許一蜚（即陳嘉生）在滬秘密結社希圖赴浙起事一案本定昨晨開特别法庭預審適值政府控巨匪沙紹卿等在阜寗縣屬東坎村連刧多家焚屋百餘間拒傷兵士十餘人一案亦訂於昨晨復訊故不及接續預審須再訂期研訊云 
[復訊騷擾阜寗之巨匪]  
　　巨匪柴壽卿（卽沙紹卿）潘永順（卽張建平又名張二長腿）因糾匪蒯渭昌許金富王瑞芳王壽芳王阿二等在阜寗縣屬東坎村連刧數十户焚屋百餘間並拒傷兵士十餘人逃匿公共租界經長江稽查員祁蔭之偵悉禀奉江北張護軍使發給公文投請公共公廨轉飭匯四捕房派探將以上各人查獲解送公共公堂迭次訊供以王阿二無干省釋兩王與許各交三百元人洋並保沙張蒯三匪押候訊核嗣由韓省長轉飭公廨闗讞員磋商陪審西官母任該匪等延請律師狡辯請速照章引渡等情巳屢誌本報昨晨復經闗讞員會同英領康君升坐特别公堂研訊據事主朱體壁上堂禀稱匪徒張二長腿盤踞阜寗縣屬七套地方某姓祠堂内廣收門徒四出擄掠不遂其欲卽遭殺害去年七月十四日張等糾衆持械來家搶刧父親被張用刀戳傷斃命業巳分投阜寗檢察廳江北護軍使署禀求拿究無着茲悉張等在上海租界拿獲而張之徒弟六人由我禀請阜寗檢察廳拘押現奉護軍使諭令來滬曾至政府代表律師處聲明緣由囑令今日到堂投質供畢復由政府代表瓊司律師與該匪徒等之代表穆安素禮明兩律師盤詰一過據穆律師辯稱現有阜寗紳士祁世明等十二人可以證明被告實非匪黨均係安分良民請爲察核中西官會商之下判許與兩王仍交人洋並保無保收押沙張蒯三匪押候電請阜寗縣知事移傳祁世明等來案質明再核 
[浙省查禁煙苗之聲威]  
　　上海鄭鎭守使前日接浙省朱都督來電云敝省現委張旅長爲禁烟督辦赴温台各處查禁烟苗隨帶鎗械士兵約五十名於本月篠日乘早車赴滬特聞等因鄭鎭守使以浙省軍隊隨帶鎗械過境自應派兵照料除函致淞滬巡警薩督辦飭警丁沿途照料外並派軍官一員隨帶衛兵四名於昨午至滬杭火車站迎迓午後一時張旅長蒞滬卽赴大逹碼頭乘坐平安輪船馳往温台二州查察 
[紅十字會緊要函電]  
　　固始分會電歌電諒逹潢電仍阻六安破後匪竄固境葉家集拱衛軍迎敵失利死傷兵民甚衆分會勉事其難現大兵逾萬戰線密邇開仗在卽待救甚急仍請速發醫隊及他種救護以紓危急萬衆亟盼蒞固何日起程祈速復張智溪銑 
　　蕪湖分會函頃得皖北軍事最近消息六安糜爛後匪竄徐家集與馬聮甲師長軍隊相持不下距離不過二三十里北洋二師步隊五七兩團第一營聞在匪之東北擬兩面迎剿鮑鎭守使由廬率第八團全隊於六日齊抵六安是夜命令七日早八點鐘各隊由六邑直抵蘇家堡欲與馬師長作犄角之勢堵截匪人次晨爲雪所阻是日得探報知霍山縣確於六日失陷舒城爲省垣要道城内空虚情形危急舒城知事劉鴻慶亦携欵奔六乞援旋又奉倪督電令是以鮑軍於八日早（卽陰曆正月十四日）由六起程九日晚赶到舒城露宿城外十日全隊開往中海河防堵距舒城五十里以杜匪人東竄鮑軍接各方面函電及探報云匪巳竄入陰山山内此次勦辦更形棘手霍山焚掠一盡較六無異此追彼竄蹤跡頃刻萬變各省派往軍隊合計四十餘營馬師長終日跟蹤疲於奔命亦未見功他可知也查六安匪耗時廬州基督敎士韋格非冒險赴六會同該地内地會洋敎士救傷葬死尤爲出力西人見義勇爲洵可感也特先函陳俟有續聞再行奉逹 
[浦東守望團集議防務]  
　　浦東爛泥渡鎭守望團會長謝酉山君總董劉志濤君因浦東各處謡言不絶特於昨日兩句鐘邀同各會友假蒙養學校開會集議防範方法聞議决每夜分班出防至天明方始收隊云 
[輪船司賬被人戳傷]  
滬南警察分廳據大逹公司函報該公司大德輪船於十四號晚間將欲起掟突有匪徒二人僞稱遞函擁入帳房出刀恐嚇逼索現洋鈔票不遂其欲即被刺傷司帳人之腎部該司帳大聲呼救始各逸去請即緝拿嚴究等情崔廳長當卽派令稽查員前往密查有無挾嫌報復情事以憑核辦並已令知第一區警察署署長劉君派令警探一體協緝矣 
另一訪函云滬南大逹公司碼頭大德輪船於十四日晚被匪徒二人各持單刀凶器向該輪帳房陳志餘以送信爲由强借銀洋不遂出刀亂戳陳大呼救命卽由該碼頭巡丁長楊芝階率夥往捕該匪已向北逸去惟單刀留棄船上即由該公司呈送第一區警署請爲查緝 
[重罰電車司機人之反抗]  
陰曆去臘有崇明人嚴永福在南巿大碼頭北首突見電車馳來跌傷斃命後由屍妻嚴瞿氏起訴地方廳判决科罰該司機人姚再生洋五百元茲經華商電車公司查得當時該司機人並無違章情事且何來巨欵受罰調查英法電車公司凡於車軌内發生事故從未有判罰司機人巨金者故巳由姚赴蘇省高等廳上訴並由該公司將此案始末情由詳細開明呈報農商部鎭守使交涉員及南商會等請爲公决矣 
[聲訴持刀行兇之原因]  
前晚十時許地方檢察廳據第二區第一分署解送行兇人朱更先及受傷婦人陳韓氏至廳請辦汪廳長卽派張檢察官提案預審陳韓氏供紹興人現住本城新北門内朱更先迭次來家滋擾今晚　帶兇器尋釁被朱戳傷頭額割傷左耳請求騐究問官騐得該氏受傷屬實且傷勢甚重諭令送往上海醫院醫治質之朱更先供紹興人現在失就小民與陳韓氏家外面同興染坊中某姓帳房爲友故不常前往閑談該氏於舊曆去年九月間認識至十一月間與之私姘此次因小民失業被氏拒絶與之理論遽被掌頰二下因此懷恨購得甘蔗刀一把復往陳韓氏家行凶是實問官諭飭收押候陳韓氏傷痊再行核辦 
[證明圖姦婦女之舉動]  
　　華程氏控自稱偵探之侯玉堂於深夜敲門入内希圖强姦等情已誌前報茲悉此案已經第二初級廳戴檢察官調查得實前日責令原保劉鴻恩將侯交案訊辦詎侯避匿不到遂將劉鴻恩押交昨由劉妻扭侯到案原告邀到鄰居証人王阿二等及當時到場之四區崗巡質證明確判押候解送地方廳究辦保人劉鴻恩卽予省釋 
[殺人犯判决死刑]  
兇犯梁榮生於舊曆去年十一月十八日晚間一時將胞兄梁榮貴用刀戳斃由匯四捕房將兇犯拘解捕房轉解地方檢察廳預審明確起訴審判廳辯論終結聽候宣判在案昨日午後三時由刑庭庭長楊樹猷君督同葉端木兩推事官並起訴之田檢察官等公開法庭宣判楊君命提梁榮生至案詰問據供寗波人年十八歳餘供與前相同楊庭長以梁榮生殺人罪當然成立按照新刑律第三百十一條最高度判决死刑判畢諭將梁犯發交檢察廳送監收禁候上訴期滿執行絞决 
[糾衆拆梢之刑期]  
鹽城人沈阿福前因糾衆向人力車夫沈根豐拆梢爭執被警拘解地方檢察廳預審屬實起訴審判廳辯論終結昨日公判沈阿福糾衆拆梢詐欺罪已經成立判監禁三年以儆 
[觀察使委任科員]  
上海巿政廳庶務科員兼上海縣公署警察事務所庶務員葛似耕近奉觀察使楊小川君委任爲科員葛君接到委札後即行辭退巿政廳庶務科員以便赴觀察使署接差 
[調換郵票之期限]  
　　上海郵務管理局昨日布告云查所有前清時發出未經加印中華民國字樣之尋常郵票以及前清宣统元年所發之紀念郵票現經訂定自民國三年四月一日起凡任郵件上貼用者一概作爲無效爲此通告公衆週知如執有前項郵票務於期前趕赴各郵局換取現在通行之郵票倘逾上開之日期各局卽不再收此布 
[車夫遵守警章]  
南巿第一區第一分署於十三號午後七時據人力車夫高春山報稱頃有主顧雇令運送磚硯百餘方鐵釘數包由十六舖至南碼頭地方缷車不料該主顧巳不知所之無從交納是以車送到署請爲留存待領該署員准即轉送警察分廳保存候出示招領 
[審判廳處治烟犯]  
私販烟土之趙德松卞基文並私食洋烟之李文海施玉清林菊生等先後由警拘解地方檢察廳預審明晰起訴審廳辯論終結昨由端木棻推事官會同田檢察官公開刑庭宜判李文海拘役三十天林菊生監禁六個月並罰洋十元施玉清拘役十五天趙德松卞基文各監禁十個月並各罰洋三十元烟土烟膏等一併没收聽候銷燬 
[二犯先後斃命]  
沈如德吳聚生前因犯案由地方檢察廳訊供收押未經判决邇因沈吳二犯在押患病送往新普育堂醫治無效於昨晨先後斃命汪廳長得報後卽派張檢察官吳檢騐員等蒞堂騐得沈吳二犯均係病死並無别故諭令由堂棺殮 
[竊賊監禁三年]  
竊賊王成豐於一月二十八號潛入吳淞路徐阿金家行竊當被失主人贜並獲鳴警拘送第二初級廳轉解地方檢察廳業經預審明確起訴審判廳辯論終結於昨日下午開庭宣判問官以王成豐縣盜罪當然成立按照新刑律第三百六十八條第一類判决監禁三年 
[俞推事將次銷假]  
第一初級廳監督推事俞奠孫君前因母故禀報丁艱並請假二十天所遺職務由該廳推事官金緘三君暫行代理在案茲悉俞君假期將滿卽日卽須蒞廳視事並聞俞君定於陽曆三月一號假海潮寺開吊領帖想届時素車白馬必有一番熱閙也 
[整齊操法之捷徑]  
閘北警察分廳長徐君昨日通令各署各分署云爲令飭事據保安警察隊長兼督操官曾永奎呈稱查本廳所轄區署長警新舊不齊操法遂難同一隊長奉飭督操初擬每日由各區署選派巡長一名來廳會操惟各署分署或因距離路遠往返不便茲擬每星期二日下午二時由各署分署各派熟悉操法巡長一名到廳會操俾熟習後轉敎巡警庶幾操法禮節各臻齊一等情除批所擬整頓操法各節事屬可行仰候通令各區署遵照辦理外合就通令令到該署長員巡官卽便遵照 
[再誌定購米糧之糾葛]  
日商野田金一曾向泰昌米行張壽生和興米行顧鴻生德盛米行袁忠記陶少記定購白米裝運大連灣消售因貨樣不符致受虧損具控公廨請追損失一案前日午後由廨復訊兩造各延律師到堂代辯闗讞員與日領西田君研訊良久判被告各交原保候再核奪 
[二房東不能缷責]  
萃昌祥號因與陳晋卿轉租房屋糾葛具控公廨請追損失銀三千餘兩業經傳訊判令原告將賬簿呈案詳核損失實數再行核斷在案前晚由廨復訊被告延律師到堂辯稱此案被告另有理由不能認償原告損失應請復訊原告律師亦到堂辯論孫襄讞以房屋雖由房主程瑾記出面收回然原告係與被告直接故所受損失未便間接向房主理論應由被告担負理償之責如該被告果有正當理由亦可另行起訴向房主追償遂判被告交原保候禮拜五原告仍遵前斷將賬簿呈候核奪 
[控告不還押櫃之判詞]  
經租人翟歧祥控房主馬幼眉不還押櫃洋四千元一案昨經公共公堂中西官集訊明白宣布堂諭云此案未收房租三個月係因失慎所致應由被告承認原告所控押櫃查閱原告自呈帳目被告實祗收到洋二千六百元除巳由被告還過洋一千六百元尙少一千元着被告於兩禮拜内清償所稱透付洋四百元証據不足殊難准理本案之掛號訟費應由原被各半認償各種簿據均交檢察處分别發交原被兩造律師領回完案此判 
[欠欵逃逸之拖累]  
　　華元行卽瑞源糖行主陳立生倒欠安記等號十五户銀一萬二千兩逃逸報捕後將陳兄陳榮生學徒張昭居拘獲解送法公堂交保候訊在案昨日原告代表逹商律師投稱陳立生脫逃後由陳榮生張昭居兩人聽從陳立生之言到行中搬物當場拘獲請着陳張交立生到案追交欠銀訊之陳榮生供與立生係堂弟兄於去年相别回籍此次商人由籍來申謀事與立生並未見面躭擱在胞姊家中後因無臥具故至瑞源行中欲借鐵床一只包探誤爲立生所使致被拘案立生家居天寳里内是否在家不得而知張昭居供陳立生匿在何處實不知悉本行倒後小民已經出外日前在途與榮生遇見約往行中借用鐵床餘不知情求察聶讞員商之法副領事德君判張無干開釋陳押候查明再核 
[呈出媳婦私逃之證據]  
皖人劉光義控石路公陽里雉妓院鴇婦高楊氏誘拐伊之未婚妻朱氏逼娼等情曾經公堂訊據朱氏供稱係劉自行押娼判劉與高鴇開釋朱氏暫劉濟良所候核在案昨由朱氏之翁劉廣文投稱朱氏走失後曾在原籍地方檢察廳控告有案並將公文呈案求請給領中西官會商之下判朱氏交其翁領回完案 
[暗昧不明之爭鬥]  
陸阿成陳阿維等昨在西華得路口角起衅互相凶毆被捕查見拘入捕房經捕頭詢得事涉暗味一併斥釋不理 
[江北小工之爭端]  
江北小工甲乙二人昨在元芳路碼頭爭奪扛貨口角扭控捕房經捕頭詢得事甚細微分别斥釋免究 
[赫門律師回滬]  
英國律師赫門君曾於去年回國業已事畢搭乘該國郵船來滬昨日抵埠仍庽圓明路原處辦公 
[法租界火警]  
前晚一時法租界西新橋街德順東里第念一號門牌某姓家起火延燒十六十七十八十九二十號等房屋六幢事後捕頭飭傳起火之某姓到案聽候澈究 
[查明起火原因]  
虹口克能海路一百四十一號住户周淦章家於本月六號夜起火卽息業經捕房查得係多積稻草所致違背警章請廨出單於昨日將周傳案經王襄讞會同美領强君訊明判周罰洋十元充公 
[公共公堂瑣案]  
吳子和郁彪如因不付桑雲龍存欵洋三百元被控前晚由廨傳訊原告投案請追質之被告認欠屬實判被告各交原保限一個月向原告理清 
陳鳳山控婦人史陳氏不理拖欠會欵前晚由廨復訊原被均未到堂僅據保人夏明祿投稱已向原告商妥理償洋五十元了結孫襄讞以所供是否屬實須俟原告到案質訊判夏交五十元人洋並保候再核奪 
住居北四川路之粤人唐覲堯因騙取王阿法周和尙二人脚踏車兩部被控昨由包探將唐拘解公堂訊據供稱前在奉天爲繙譯家有老母車係出價買來判押候補傳伊母到堂於禮拜四再行訊核 
美商勝家公司控金芹波騙取縫衣機器三架質洋浪用等情昨由捕房將金拘解公堂訊供一過判押候補傳保人楊晋生到案訊奪 
王阿坤丁阿喬均在楊樹浦開設小茶館糾人聚賭被捕房查悉於昨日往傳到廨訊究因丁不到着罰洋五元王罰洋二元一併充公賭具銷燬 
沈懷祖控潘雲亭不還押櫃又張阿金等控胡運甫欠洋不理等案昨由捕房將該被告等傳案請示判分别交保候訊 
馬霍路二百五十三號茶館主王雲泉派克路八十二號烟膏店主陸友樹新閘路三百三十八號住户薛福興温州路一百三十六號居人胡慶元王九金陳阿六等均因聚賭違章被捕房查悉昨將各人併傳到案訊明判王雲泉與陸薛胡三人各罰洋十元王九金與陳各罰洋三元一併充公賭具銷燬 
粤人鄭羅添控同鄉人陳杏如誘拐七歳男孩得洋一百三十元賣於香港等情由廨訊判陳押交在案昨晨復訊仍不交到判押西牢三年 
李竹吾控惲瑾叔欠銀九千餘兩一案昨經孫襄讞會同美卓副領事提案研訊惲延律師上堂代表判交保候原告到堂集訊無賴李慶林前日在四馬路一帶兜售淫畫被捕查獲昨解公堂訊實判押兩禮拜淫畫銷燬 
北四川路商務總會内之謝日初控金德標行竊皮馬褂昨由捕房將金拘解公堂訊明判押三月 
[雜評三（訥）]  
　　說油礦 
說者謂世界大勢將以油代煤是代煤之物不僅一電也然觀我國邇來情形油之用較電爲宏卽至窮鄉僻壞亦無不知有美孚油之一物其權利之廣灌輸之遠可以想見我國旣富有油鑛正宜設法開採以謀抵制而乃授其權於彼著名托辣斯使之代爲發逹夫發逹誠可决特其所發逹者非發逹以抵制美孚乃發逹以助長美孚之勢力而抵制我也蓋中國發逹之事業無不如此 
 
 
 

Page 11

 
 
來件 
[商辦輪船招商局航業估價清册]  
　　一上海碼頭棧房之估值（甲金利源碼頭）地皮值價銀二百十萬八千一百七十二兩（工部局估價銀二百四十五萬八千七百十七兩）房屋值價銀五十九萬一百七十五兩駁船埠頭等處估價銀十萬三千五百兩共值價銀二百八十萬一千八百四十七兩（乙招商局中棧）地皮值價銀六十四萬七千七百四十五兩（工部局估價同）房屋值價銀二十萬八千一百兩駁船埠頭等處估價銀二萬八千兩共值價銀八十八萬三千八百四十五兩（丙招商局北棧）地皮值價銀一百三十萬六千八兩（工部局估價同）房屋值價銀四十六萬五千四百萬駁船埠頭等處估價銀八萬兩共值價銀一百八十五萬一千四百八兩（丁招商局浦東棧）地皮值價銀三十二萬兩房屋值價銀七十五萬六千四百兩駁船埠頭等處估價銀九萬二千兩共值價銀一百十六萬八千四百兩（戊楊家渡碼頭）地皮值價銀三十萬三百兩房屋值價銀三十九萬二千六百兩駁船埠頭等處估價銀四萬八千兩共值價銀七十四萬九百兩 
以上碼頭地皮共值價銀四百六十八萬二千二百二十五兩棧房共值價銀二百四十一萬二千六百七十五兩駮船埠頭等處共值價銀三十五萬一千五百兩此係匯豐銀行抵押之時據該銀行派工程師估計總共值價銀七百四十四萬六千四百兩 
内有金利源地價一項比較工部局估價應增銀三十五萬餘兩金利源劃歸無闗航業之華產項下五十二號照估地價三十四萬三百六十三兩又屋價八萬兩五十號照估地價十八萬三千五百四十三兩又屋價三萬四千九百兩五十四五六七八九號六十四號照估地價三十二萬一百十二兩又屋價八萬九千兩應除銀一百四萬七千九百十八兩增除相抵照匯豐抵押估價應除銀六十九萬七千九百十八兩總共值價銀六百七十四萬八千四百八十二兩 
　　二沿江沿海各口岸碼頭棧房之估價吳淞地照帳略價銀二萬三千兩天津產照估值價銀七十三萬七千六百三十四兩塘沽大沽照估值價銀三萬兩通州產照帳略價銀五千兩北帶河產照帳略價銀一千兩牛莊產照帳略價銀二萬五千兩烟台產照估值價銀四千九百兩宜昌產照帳略價銀二萬兩長沙產照帳略價銀一萬九千兩沙巿產照帳略價銀五千兩漢口產照估值價銀一百九十三萬九千六百七十六兩九江產照估值價銀十九萬五千八百五十兩蕪湖產照估值價銀一萬七千兩南京產照估值價銀二萬五千兩鎭江產照估值價銀十七萬一千七百八十五兩寗波產照估值價銀六萬五千兩温州產照估值價銀一萬七千兩福州產照估值價銀一萬九千兩汕頭產照估值價銀十四萬一千一百九十兩澳門產照帳略價銀五千兩廣州產照帳略價銀七千兩梧州產照帳略價銀一萬兩杭州產照帳略價銀三千兩香港產照估值價銀二十二萬五千兩 
以上碼頭地皮棧房共值價銀三百七十一萬二千三十五兩此係通和洋行赴各埠估計總數除去無闗航業之華產項下九十一萬四百七十七兩共值價銀二百八十萬一千五百五十八兩 
　　三輪船之價值一江華輪船估價銀四十萬兩二江寛輪船估值銀十一萬二千四百兩三江永輪船估價銀十一萬二千四百兩四海晏輪船估價銀二萬兩五江天輪船估價銀七萬兩六江孚輪船估價銀四萬八千五百兩七江通輪船估價銀一萬一千七百兩八致　輪船估價銀九萬五百兩九圖南輪船估價銀六萬八千二百兩十普濟輪船估價銀三萬兩十一江裕輪船估價銀十一萬五千兩十二廣大輪船估價銀十八萬二千四百兩十三廣利輪船估價銀十四萬四千兩十四廣濟輪船估價銀三萬五千兩十五新裕輪船估價銀十三萬九千兩十六固陵輪船估價銀四千兩十七新豐輪船估價銀十萬兩十八新濟輪船估價銀十萬兩十九快利輪船估價銀十一萬二千二百兩二十公平輪船估價銀二十萬五千兩二十一安平輪船估價銀十七萬二千五百兩二十二泰順輪船估價銀十六萬八千三百兩二十三飛鯨輪船估價銀五萬三千兩二十四遇順輪船估價銀十四萬八千七百五十兩二十五江新輪船估價銀三十一萬五千六百兩二十六新昌輪船估價銀二十二萬五千四百兩二十七新康輪船估價銀二十三萬二千七百五十兩二十八新銘輪船估價銀三十一萬兩二十九同華輪船估價銀十二萬一千兩共計各輪船值價銀三百四十四萬七千六百兩又江華輪船值價銀四十萬兩（按照造本核計各口岸躉船值價銀八萬二千六百兩各口岸拖駁小輪值價銀二十八萬一千六百二兩共計躉船拖駁小輪值價銀三十六萬四千二百二兩以上輪船及躉船拖駁小輪共值價銀四百二十一萬一千八百二兩此係壬子年二月二十九日照章由上海英領事署騐船官派嘉估見各船實值之價有洋文清單憑據江華新船未入估單之内 
綜計上海碼頭棧房估價銀六百七十四萬八千四百八十二兩又沿江沿海碼頭棧房估價銀二百八十萬一千五百五十八兩又輪船及躉船拖輪估價銀四百二十一萬一千八百二兩三共航業估價銀一千三百七十六萬一千八百四十二兩 
（尙有不闗航業之產業估價清册明日續登） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[川沙自治會訃文] [  人言]  
　　不孝熱河承德縣議會等罪孽深重不自殞滅波累 
鄰省 
中華民國江蘇六十縣之一分子川沙縣川沙巿長人高昌八九團横沙鄉各級自治機闗痛於中華　國三年二月二日下午十二時五十九分九杪壽終正寢距生於前清宣統元年六月初一日子時享壽大約不滿五歳不孝等隨侍在側親視停辦立卽遵 
制成服倘蒙 
各界賜唁片楮寸香之外遵奉遺命概不敢領謹此訃 
聞 
不孝孤哀子湖南各級自治機闗山東棲霞縣自治會熱河承德縣議事會吉林長春縣議事會貴州各級自治會浙江各級自治會泣血匐匍降服子甘肅各屬自治會山西各屬自治會湖北各屬自治會河南各屬自治會直隸各屬自治會安徽各屬自治會泣匍匐期服兄京師各級自治機闗抆涙鞠躬功服督江蘇省議會拭涙鞠躬降功服叔各省省議會拭涙鞠躬　服督祖衆議院議員免冠担免叔祖參議院議員免冠　喪督曾祖國務院總理立正 
栩園詞選 
[蘇武節] [  北山]  
　　一去　叙　序遷忠貞誰似大夫賢玉闗夢斷三千里錦節心懸十九年旄落秋　憑故國氈横夜月臥胡天冰霜不折孤臣攙望帝魂銷　使前 
[祖逖鞭]  
鷄鳴中夜涙滂沱環申將軍痛枕戈鑑血一鞭羶世界烽烟四壁碎山河縱横事業難停轡老大光陰感逝波匹馬西風望禾黍故富王氣巳銷　 
[荆軻劍]  
　　　水　　激怒風白衣感慨入秦宫青年有志酬知己孺子無能敗乃公報團一身渾是膽衝天英氣半成虹可憐未快屠龍志竟使　軍血染紅 
[張良椎]  
　纔携殿上荆卿　又試沙中力士椎秦罪未明民孰吊韓仇獨報我先知公忠臣子輕生日顓制　王喪　時誰料副車空一擊而今　浪恨終遺 
自由談話會 
　　予向有中　　　病浮華詩句逢人輒惑　　　　　　批光生發起儉德會殊愜　懷爰勉賦一律聊當介紹書入會劵何如提倡休風動邇遐富强端賴此萌芽轉移着手歸誠樸治亂闗頭判儉奢流水時光悲草草浮雲世態競花花小窗無事焚香坐　易常思不節嗟 
御孫曰儉德之共也侈惡之大也司馬公傳家集訓儉篇云共同也言有德者皆由儉來也夫儉則寡欲君子寡欲則不役於物可以直道而行小人寡欲則能謹身節用遠罪豐家釋義確當顧仲恭炳燭齋隨筆訓共字益深切著明蓋言諸德共出於儉儉一失則諸德皆失矣今更引申其說而詳晰之以與入會諸同人交相勸勉焉一場革命四海困窮欲　國本致乎富强端賴俗尙返於儉樸爲上流者而知倹則撙節愛養自不傷財害民是儉有當於　也爲平民者而知儉則制節謹度自不至納賄竊帑是儉有當於禮也推論之不儉者必　方奔走以營生儉則身常閒而心常逸豈非善自爲謀是儉當於智也不儉者或到處謟媚以規利儉則閉門無事恥辱自遠是儉有當於義也謹服先疇菽水可以盡歡是儉有當於孝也留遺業足以貽子孫垂法戒可以敎後嗣是儉有當於慈也且使正供所餘聊濟親朋之困急耗費盡汰兼備水旱之凶災是儉有當於睦婣任恤杜漸防微也觀此愈見人生百行未有不須儉以成者謂曰德之共不亦信乎 
[  嘯霞山人]  
儉德會規則一不狎邪二不賭博三不必以酒食結交四不必華服五不輕寒素 
入會者慈谿陳惠淑梅女士阿素梅南朶女士鄞縣陳瘦蘭女士童綠窗女士揚州影秋女士溯伊女士聽砧樓主上海瓊華女士川沙周寳興常熟大千天恨嘉興楊肇基廣東羅賡聮洞庭朱伯藩無錫王景楚徽州吳良級浦左吕文耀寳山徐惠生徐慕奇李芳鄞縣王秉韶鎭海徐敬福寗波陳理臣徐州濟航雙林鄭志民沈子相鄭精一杭縣趙馴瀾江都王一清休寗孫永康餘姚劉燧　戚純昌蘇州杜銘初唐漱玉吕曜辰皖南汪琢文鎭海洪銘康蘇州司空隠浙江張　松江許水心山東黄縣林乃武紹縣許槎太倉王邦翰松江周福生慈谿袁世勤揚州笠漁沚湘心樸筱維搏泉慈谿沈維挺朿山邱恂如丹陽朿友根用直嚴曾樂慈谿范瑶甫杜致剛姚蕚山杜順榮南京屠邦彦鎭海李雲洲鄞縣馬道陳瘦峯李錦芙周蔭之慈谿貝錦泉蘇州吳桐蓀白門張悅甫蘇州程啓瑞蘇詶小老頭吳縣顧春生上海張仲黻吕霖聲丁煦之沈楠香黄世道王季寛囂囂子 
醫話 
[病人注意之要點（十一續）] [  丁福保]  
　　十三用冰囊法 
　　冰囊多用於急性炎症部分充血處身體内部出血時其部分最近身體表面之處其地位與冰囊之大小數目必待醫師指示爲要 
作冰囊之物爲牛膀胱橡皮囊油紙製囊等雖皆可用而尤以用膀胱者爲最多冰以錘擊使十分細碎入於囊中緊縳其口若可懸繫則以紐懸繫之使體不覺其重量而繫於當用處之上方若尙餘冰塊時則囊中之水仍如冰冷不必調換苟冰旣全溶卽換之爲宜其冷所必使常冷無斷續宜始終注意冰未全溶至水之時即調換之夜間乏冰之時必先豫買冰置腹上時若病人寢中翻身則多轉落他處宜時時注意苟非在當置之處則全無利益 
久用冰囊則或生凍傷而置冰不得其法則又生之甚易　宜注意置冰之所若襯一乾布冰囊周圍拭之使不着水且重量之加各處相等則難生凍傷若旣凍傷卽速告之醫師 
劇談 
[誌情天恨] [  瘦鵑]  
　　嗚呼吾捉筆而評斯劇吾爲之汍澖不巳吾自恨恨不學無術無繪影繪聲之絶世妙文以評此繪影繪聲之絶世妙劇吾欲置而不評顧吾又不能已於言無已姑妄言之可乎 
情天恨本於吳研人先生之說部恨海一絶有價值之悲劇也十五日晚爲優游旡恐憐影三君登臺之第一夜即演斯劇三君珠聮璧合其表情旣縝密復周到直堪稱三絶是劇主要人物爲陳伯和及張棣華以優游憐影飾之眞是旗鼓相當第二幕伯和棣華相見時憐影做得最令人忍俊不禁背立向壁不肯回頭低鬟淺笑粉頰生微　描摹女郎嬌羞狀態如畫優游俯首含羞神情亦佳及旣行相見禮畢則立返其身小兒女乍見時情景難爲他们體會得出客舍一場精彩更多當啖餅啜茗及中夜轉側時傳神於不言之中其妙處匪言可喻瘦　縱秃吾筆亦不足以描寫其萬一諸君可翻恨海第二回觀之或能領會一二耳及伯和　落後優游之化裝極佳活像是個乞兒而其動容語言復妙絶在座者莫不歎賞棣華聞耗憐影則低頭飲泣眞有柔腸寸斷之概長跽於地乞父設法聲聲悽惻吾爲之泣下末一幕伯和病臥醫院一場吾眞忍涙觀之喂藥時憐影之表情直妙到極點迴眸四顧者再然後香口含藥就病者口如是者凡二度温存體貼入微此君直聰明絶頂人也訣别時兩人相持而語語語打入吾心坎心爲之酸涙爲之落吾今臨楮草茲劇談猶數數低徊不能下筆及伯和旣死憐影更做得悲慘之至宛轉哀啼慟不欲生斷髮後數語直句句是涙語語是血其神態亦妙吾觀至此正如天笑君所謂遲吾尊前三尺涙迴腸蕩氣不忍看矣 
吾素佩旡恐表情之神劇中飾張鶴亭復大佳大佳當聞悉伯和墮落之耗歸家見女時時而掉頭時而微喟雙目注地欲語不語形容得絶妙責備伯和痛决之極足使青年興起閉幕時數語謂（鴉片一物眞害人不淺不知誤了天下多少青年并且拆散吾们一家好好兒的家庭怕將來亡國滅種也是此物）語語藥石可爲沈缅於鴉片中者作當頭棒喝新劇大家到底不凡 
其餘如冶兒之李富石痴之張太太藥風之張貴悲世之花四寳天厄之陳肇等亦各有長處茲不多贅 
小說 
[寫情短篇紅絲網（六）] [  天虚我生]  
　　不數日而席珍之父復函巳至略謂此間婚約已經解銷惟來件纈有紅絲之網是必出之閨閣手工汝母謂其工緻絶倫果如此女爲閨秀可以爲吾兒之耦者則汝母頗願有此佳婦否則客中如有良緣亦儘許汝自由擇配但不得娶倡妓或女學生耳席珍笑曰知子莫若父倡妓非吾人所屑吾父固明知之也然而女學生則豈可與倡妓並論吾父之意以爲此次解銷婚約實吾未婚妻所主張吾未婚妻爲女學生固矣然使其人與我有素得壻如我豈復有所弗滿不觀此間女學生孰不目我爲安仁子建之儔人盡願爲夫子妾正不獨愛娜與蕊馨也彼女蓋不知魯席珍者即其未婚夫耳若其知之必不出此蓋魯席珍之才名藉藉旣在女學界中未有不仰若景星惜吾但知其姓不知其名否則試以魯席珍之名與之通函苟不歡迎者吾不之信然而吾正利用其不知我也否則我必不在遺棄之列則吾與蕊馨結婚終不免爲掣肘今茲可無慮矣至於蕊馨實不可與凡女學生同日而語蓋其人之聰明審慎實有加於吾人出之本願與吾結婚豈復慮有他日下堂之請惟是吾父心中旣已惡視女學生矣吾必拂而逆之徒費筆札於事轉多梗阻所幸爲女學生者非於面部有所黥識又况吾人出亡在外母庸挈我新婦往拜尊章則蕊馨之是吾爲女學生也吾父又何從而知因以其父手書置之案頭起而肅襟笑而揖之曰自由神萬歳（二） 
[玉女魂（二十六）（英國羅生女士著）] [  中華雪英譯]  
第二十四章 
邱洛德纏綿床褥者甚久終乃漸次痊復及檢點所藏祇賸一金鎊而病中醫費藥費看護費及未經預籌之費總核之大居負數悲憤餘生復經空乏於是憂煎萬狀猶冀獲濟於父母顧書去巳四閱月迄未得一報則父母之愛終亦屏絶自維造灾貽禍大傷親心不敢復存餘望此時萬慮俱空轉覺死心塌地俟命待時困窮至於萬難自聊則一死亦足以消除萬恨然邱洛德信仰宗敎不敢自經溝瀆爲名敎之罪人也 
一日爲十二月之下旬嚴冰重雪寒氣砭人邱洛德居室中　軸久空一爐火燼亦若欲死無温而衣食之窮亦復稱是呵氣卽凍撫身若僵邱洛德以爲死期届矣蓦爾門闢一農婦闖步直入拉椅雄踞倨岸之態不可摹狀莽聲曰汝家租金巳備耶我聞汝家男子夢何别爾抑名蒙塔别爾耶然夢塔别爾遠颺已久此等人萍蹤浪跡欲望其歸不能必十五分之一汝姑娘耶非也夫人耶亦非稱汝甚難老婦不知汝名位聊以爾汝呼之適吾丈夫命吾來取租金租金何在邱洛德大驚惶駭不知作答又不能不答則顫聲哀告曰請姆見憐我今空無所有夢脫洛維置我於此允我用度不匱詎彼不獨食言又棄我他去此外又無一人能爲援助此情實不能逃明鑒望汝憐面周濟農婦不待其辭之　悍聲叱止曰周濟何謂周濟周濟始於家庭我生有七子皆循規而蹈矩我衣之食之分也汝乃無恥欲我捐棄養家活口之資以周濟渺不相闗之淫娼蕩婦實告汝我不爲汝巧言所惑如不償我租金不速去留下此徒資眩目不適實用之玩物除我應得外必不多取一文我理直他人不得阻撓邱洛德大哭搓手曰天乎我將奈何農婦藐容乾笑曰汝耶汝欲噉飯宜至兵房爲軍士洗衣炊飯萬不宜癡心妄想偷懶於此邱洛德曰慈神鑒我姆責我甚當但求稍留餘地農婦曰我歸當以汝不清租告我丈夫彼男子不能如我容忍汝須速去今夕萬不宜居此我亦知汝一出必露臥風雪然不能顧也邱洛德垂首至臆怒　填結不能一語（二） 
 
 
 

Page 15

 
 
   
 
 

Page 16

 
 
   
 
