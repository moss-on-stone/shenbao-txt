# 1920 - 91 - 4916928

 

Page 1

 
 
   
 
 

Page 2

 
 
   
 
 

Page 3

 
 
時評 
[何不憚煩（冷）]  
　　段已回京矣岑將赴港邀伍矣余謂北之段靳與南之岑伍何但僕僕道途寓政治於來去之中而不憚煩也如是耶 
　　段之去也靳追之伍之去也岑又將追之何其事之相類耶段去靳追而段終返伍去而岑果追乎岑追而全果返乎此殆有相類而不類者矣夫世界各國大官之辭職也或不願聞政治也其道甚多亦何至必走而去去而追如今日中國南北兩事之遙遙相對哉 
專電 
　　北京電今日段已回京（七日下午五鐘） 
　　北京電靳昨赴團河謁段晤談尚洽段囑勉力做去今早曾毓雋訪靳均就閣事洽商（六日下午五鐘） 
　　北京電靳再謁段訴苦衷段意已稍回（七日下午三鐘） 
　　北京電王揖唐催五分代表速返滬備開議但據政界云爲期尚遠（七日下午三鐘） 
　　北京電王揖唐電請分轉吳汪各代表和會重要諸待進行希迅蒞滬商洽又電當局與南方接洽日内可開議（六日下午五鐘） 
　　北京電軍府移滬說甚盛並有孫伍唐各總裁單獨行動說又滬會亦有藉孫伍助力開議消息 
　　（七日下午四鐘） 
　　北京電東京電日對魯案不催開議擬自實行各種計畫連日紛派員赴靑島各處行動甚秘 
　　（七日下午四鐘） 
　　北京電檢廳拘留之學生方豪等已由校長保釋（七日下午三鐘） 
　　北京電張勲起用前應先開復處分由曹錕領銜呈請明令不日可下（七日下午三鐘） 
　　北京電今日午後兩點徐讌靑年會員（七日下午三鐘） 
　　北京電王正廷未來京亦未赴津會本日徐在三海招待靑年會各地會員茶會（七日下午四鐘） 
　　北京電報載審院發生贓案莊有引咎辭職意（七日下午三鐘） 
　　北京電信陽駐隊係長江上游軍四日夜有一部譁動鄰隊來卽四散秩序已復被害煤油公司等數家又趙倜歌電亦報告此事現派員查辦（七日下午四鐘） 
　　北京電豫督電告吳光新部譁變沿途搶刦現已派兵痛剿 
　　（七日下午六鐘） 
　　北京電總商會正副會長袁鑑周作民當選（七日下午三鐘） 
　　北京電拉德門晚車可到京 
　　（七日下午三鐘） 
　　北京電英新使定十二抵滬十五抵京外部通知路局於十三預備專車（七日下午四鐘） 
　　北京電海參崴電日俄軍近起衝突日軍於五日晨迫令俄軍解除武裝并佔領巿内之營房及重要衙署俄軍反抗尚與劇戰俄艦六艘亦一併解除武裝（七日下午五鐘） 
　　北京電楊增新電派員與俄新黨會商約勿相犯舊黨敗兵由我卸裝彼意甚洽（七日下午四鐘） 
　　北京電楊增新報告俄敗兵入境正飭卸裝安揷新黨大隊擁至當據約力拒（六日下午五鐘） 
　　北京電直商會電石德路抵借債三千萬誓不承認（六日下午五鐘） 
　　北京電派張永翹吳學莊監視儲蓄票開籤（七日下午三鐘） 
　　香港電聞李烈鈞昨向軍府辭參謀總長職赴滬岑力留（七日下午六鐘）　　香港電肇軍舊部仍與省軍劇戰聯徐東海及董某等編三師分據新興各地（七日下午六鐘） 
　　香港電楊永泰有省長希望李根源沈鴻英均就新任（七日下午六鐘） 
　　香港電北江各軍多回省陸續回原防（七日下午六鐘） 
　　香港電昨參衆院先後開會推孫光庭代行參長職權兼督理衆院事務並通電斥林吳褚變志違法携印欵潛逃如假議長名義發表文電概屬無效末請王正廷回粤主院務（七日下午二鐘） 
　　香港電岑擬親來港請伍回省岑昨讌李烈鈞李根源及與戰要人藉釋前嫌（七日下午二鐘） 
各通信社電 
　　北京電岑西林等電聞尊處以軍事協定改締中日攻守同盟竚候明示院復毫無影響 
　　北京電鮑督電據報雙城子海參崴車站均被日軍佔領已電邵領李委員查復 
　　北京電鄂督省長會電請設立武昌商埠復電照准　　北京電政府復王總代電已催汪吳等五分代表即來滬（以上七日）以上中華通信社電 
　　北京電王士珍昨晨諞徐表示不與聞政事願局外帮忙 
　　北京電靳揆仍屬意補提三長姚震長敎育已定 
　　北京電張作霖代表向段表示好意謂擁靳卽擁段并否認八省同盟 
　　北京電日使已奉東京訓電閩案三條件不能讓步 
　　北京電劉鏡人無意東渡各方以對日交涉日迫請政府另簡日使以期得力 
　　北京電魏宸組到京日内　赴比 
　　北京電聞府派王芝祥詣滬候晤伍博士接洽 
　　北京電民黨政系各有與北方單獨媾和意政系並提出大概之條件 
　　北京電院覆吉省會商會徐鼐霜并無他調說 
　　北京電陸部决令第三師已撤之一部份逕返直省不必留駐經過地方以免誤會（以上七日） 
　　宜昌電余際唐招集顧品珍黎天才各代表於重慶會議滇桂解决問題（六日）以上中孚通訊社電 
世界路透電 
[德國進兵中立區域之交涉]  
　　六日巴黎電聚集來因河之法軍今晨由梅恩士橋端前進占據佛蘭克福特化姆堡逹姆斯太三鎭未生事端米蘭勒氏前曾正式聲明此舉並不含有侵略之意特以德政府屢受法國警告而仍不先行商准協約國擅自派兵開入中立區域違背和約之根本條欵故法軍乃占據三鎭此舉並無他志特欲施壓力於德政府耳德國常備軍今在中立區域運動者共有十萬人（一）今日向愛森及末爾漢進發之一師乃以步兵十四人隊馬兵四中隊砲兵十三中隊組織而成共有二萬餘人（二）五萬人合成之大軍已佔據杜伊斯堡與魯羅爾特（三）一九一九年八月九日協約國牒又所許派之兵三萬人擔任中立區域之警務德國之派兵據稱乃爲剿除乘亂刦掠之匪徒起見誠如所云亦何必用此大軍且國防軍今已取大規模之攻勢行逕俘獲之人立加槍斃並用大砲轟擊各村又以坦克砲車與摩托機關槍助戰凡此舉動毫無必要彼抵抗此大軍十萬人之斯巴逹黨或所謂斯巴逹黨不足萬人軍機多不完備不值國防軍之一衝擊據法政府所得之消息觀之佔據魯爾流域實爲開浦革命領袖根本主義之一法政府以此種舉動全不適合時局故决計施行必要計畫以爲保障法政府須俟德國國防軍退出中立區域然後撤退佔據三鎭之法軍五日倫敦電英員傳來關於魯爾區域之消息多相抵觸惟求最近消息觀之該問題已能解决極端派起事乃屬散漫性質德政府謂能於數日之内恢復秩序届時即可撤退軍隊英國現已靜觀時局之變化法國决計占據佛蘭克福特等三鎭因得有證據德政府現爲軍黨之傀儡魯爾區域之德軍領袖皆暗助開浦之暴力政變也法國之進兵乃應魯爾區域勞工直接之請求惟不欲永占其地俟德軍退出中立區域則法軍卽將撤退法國宣稱彼唯欲輔助德國履行其義務而已 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電二 
[俄國過激黨之現狀]  
　　二日瑙威京城電過激黨二千人今日在瑙威邊界附近攻擊芬蘭人三百名越界之芬蘭人三十名已被拘禁其餘者逃至南方 
　　六日倫敦電泰晤士報載阿卜電稱據莫斯科消息謂勞農政府以芬蘭休戰條件未便接受巳命紅軍繼續進攻必俟得滿意之答覆而後已勞農政府拒絶波蘭所提出議和之際停戰之請求 
[愛爾蘭黨人之紛擾]  
　　三日倫敦電愛爾蘭杜白林傳來消息謂耶穌復活節各處將發生亂事一節今尚未露徵象惟當道已嚴加戒備昨夜今日通杜白林與倫敦特里之道路均有携械之兵士扼守搜查摩托車且施用探照電燈及張布有剌鐵線以便利搜查 
　　四日倫敦電昨夜杜白林收取所得稅之局所多處紛紛起火現信乃係有人縱火所致毁重要公文頗多貝爾法斯特已與他處隔離電線與通英倫之海線均被割斷政府各部所設在之中央大旅館愛爾蘭銀行及收取所得稅之局所數處先後起火毁文件頗多柯克地方之養老金局與内地入稅局均被焚燬且有警察局數所或燬於火或爲炸彈轟毁 
　　五日倫敦電愛爾蘭連日發生之暴舉顯爲愛爾蘭全境大計畫之一部分迄今有警察駐防所六十處或被焚或被以炸藥轟毁大半無警察住内此外有收稅局二十二所五所乃在杜白林者爲黨人襲擊並被焚燬公文新芬黨人曾攻擊紐里稅關以煤油澆於文件付諸一炬 
　　六日倫敦電愛爾蘭警局迄今被燬者共一百五十三所昨晚杜白林有兵士一大隊後隨激昻之民人無數搜查懸愛爾旗之某食店店内有人開槍拒敵兵士乃向天空開鎗一排無死傷者昨夜杜白林未起他種騷亂 
　　三日華盛頓電愛爾蘭女子多人主張愛爾蘭自治制者駐於英大使署前繼復携詆責美國對付愛爾蘭政策之旗一面於該署所在之街中示威六小時之久國務卿柯爾培氏立即發表文告宣布對於此事之歉忱四日華盛頓電駐於英大使署前之愛爾蘭女子業已撤退彼　謂欲令英倫知愛爾蘭現方處於十字架上 
[丹麥政局之近變]  
　　三日丹京電社會黨數千人今日在皇宫之　示威高唱勞工歌及大呼民國萬歲旋由警察干涉乃始散走 
　　四日丹京電丹皇與和政黨領袖通宵會議　乃命里巨氏内閣辭職該大會商定宜依據新選舉議案早日實行選舉由法里斯氏組織新政府進行該議案全體罷工之舉行將取銷 
　　五日丹京電昨夜各街道頗不安靜共産黨聚集皇宫之前希圖示威爲警察解散衝突之際傷者數人新内閣乃超然派且純屬臨時性質志在將國會選舉事務辦竣惟社會黨排皇運動仍救獲透澈之勝利建設民國之要求將居該黨選舉黨綱之前列 
[各國近事記]  
　　四日華盛頓電美總統昨日送交參院之美國阿米尼亞委員團報告關於美國受託代管土耳其與阿米尼亞一事並未有何建議且謂非正式與法英兩國商妥及得德俄兩國切實之贊同則不得接受代管權報告中又稱居民殊願美國受託代管否則英國亦佳該報雖曾致力於人道主義之論證但謂美國如接受代管權則將减弱其關於門羅主義之地位第一年之費用估計約需美金洋二百七十五兆元報告之結語曰今欲解决近東問題唯有以代管權連君士坦丁在内託諸一强國耳 
　　四日倫敦電聞西里西亞之現局甚爲嚴重基督敎民處於危境土軍現進逼亞逹拉太蘇斯末西拉三鎭阿米尼亞義勇隊現正應徵聚集 
　　四日維也納電此間謠傳意國政界現謀在台羅爾建設獨立國歸意國保護藉得與德相通 
　　二日巴黎電財政總長昨日午後在參議院宣稱近今法國債劵已售得佛郎一萬五千兆 
　　五日倫敦電獨立社會黨在格拉斯哥開常年大會由斯諾登氏主席斯氏熱切警告黨人不得施行暴舉謀圖革命該大會辯論加入莫斯科勞工大會問題歷時甚久旋宣告延會 
　　五日倫敦電印度阿米逹巴特之路透訪員電稱棉紗廠工人罷工要求每日增加工資三十羅比每日工作十小時 
　　六日倫敦電阿米逹巴特紗工罷工風潮已止該爭端已付公斷印度國民黨領袖甘第氏將曾晤紗廠主人判决文定五月一日以前宣布 
　　二日華盛頓電海軍總長台尼爾氏在衆院海軍股員會前宣稱彼已得有秘密消息知日政府現於按照和約得諸德國之加羅林瑪里安瑪歐爾三島大舉設防六日華盛頓電日本大使否認日本已在太平洋前德屬　島設防之說且謂日本並無此意 
太平洋路透電 
　　六日東京電陸軍部發表文告如下海參崴革命軍之武裝於四月五日幾全被解除日軍司令關於此事曾發公布謂俄兵之一部分舉動不端日軍司令不得不要求解除彼等所有之武裝日軍並不含蓄他意刻正與俄員磋商維持秩序事務云云 
　　七日大阪電大阪領袖商家昨晚宴待舊金山商會代表團該代表團今日已啓程前往神户 
　　七日香港電香港日報登載伍廷芳博士極長之談片伍曰余來香港時岑春煊之友數人行無謂之舉動在港覔一律師函致余以撥付軍政府之關稅餘欵存入之銀行請勿付余欵彼等一面紛紛向余索資余所付出者皆係政府之欵余須竭力視其用於妥善之處余不欲將欵投諸軍用而彼等所欲者適供軍用例如岑春煊曾向余索欵八萬元解决兩司令之爭端余乃如數付之不意岑以二萬元犒賞李根源之兵獎勵彼等作戰律師所致函諸銀行之一告余謂非俟余得高等裁判所之命令不能再付余欵此誠愚妄之舉夫欵爲余所有外國領事之付余者以余爲財政總長且爲唯一可靠之人耳軍政府不能發作任何命令處置是欵蓋今已不復有軍政府也謂余爲軍政府亦無不可關稅餘欵乃余所爭得者也余嘗告外國領事若以關稅餘欵盡付北京政府殊欠公允西南諸省理應分用積於西南之餘欵一部分近者政務總裁議决以一百萬元建設廣州大學余極贊成之今岑氏謂不能以此巨欵興辦學校岑氏蓋欲將欵撥充軍用余實無從得之也 
國外要聞 
[美國之影戲事業]  
　　中美新聞社紐約通信云數年來美國影戲事業極爲發逹其在實業經濟方面並皆可觀竟亦爲美國一種重要之實業據一般統計家言影戲在今日國内大實業中占第五位置在過去時代人之視從事於影戲也爲一種冒險之投機事業因其不足恃故僅有一二小公司租人之影戲院攝製影戲其於購售出入之間第以普通之玩具視之而已顧至今日則情形已突然大變有名之影戲片公司均改良其傳布影片之方法與一般大商店之傳布其商品同美國全國凡分爲二十四傳布區域每一區域中諸影片公司皆有分公司在其出品極多供人取求未嘗患匱乏彼租演此項影片者亦恒能按時收到一無乖誤而片亦完好無損影戲事業之所以愈見其有勢力者亦因有强固之財政團體參加其間今日諸影片公司發展極速各拓其巿面於諸大洲中歐洲大戰期間美國影戲片層見迭出貢諸世人其片中且不限於演美國一國故實自一千九百十三年至一千九百十八年間瑙威瑞典俄羅斯丹麥西班牙菲列濱堪那來島哀絲蘭及其他英國殖民地美人無不采取其民情國俗及風景等加入影片而當大戰以前則未嘗有此也以上諸國因戰中不可得英法等影片則皆購自美國營業因之大爲發逹預料歐洲商業情形一旦復原則美國影片之銷路或不免少受影響耳 
　　美國影片之所以銷路日增而博得多數人之歡迎者亦以製片者之靈心巧思能以純粹之美國風味加入片中其攝製之法悉屬電學上之新術而佈景亦完美異常至片中情節復在在見美國男女之心理足資世人之研究故前此專以摹仿歐洲影片爲事今則獨以其本地風光見長不屑更事摹仿矣且美國影片中亦頗多實業之片傳布國外以美國實業上之情形昭示世人汽車大製造家亨利福德曾觀察全國實業一一製爲影片即國内新聞亦可入片其效用尤勝於新聞紙而時計肥皂等之製造以及漁業罐頭業開採煤礦石礦等情狀亦常能於影片中見之其他科學之片製成者亦不少如物理學上之重力無線電話人目之解剖及其能視之故植物與煤礦苗之生長無不攝入影片其足以開發智識又何待言此等影片類皆出自影戲界製片名手白蘭氏手爲之助者則爲茀來邱氏及陸軍中尉利文索爾其間亦有以圖畫攝取而製成者都一千二百至一千五百種間加說明足以輔佐敎育之不及今日敎堂學校及演說場中固已因利用此項有益之影片而得良好之結果矣今則學校中書籍往往改爲影戲片便覺勃勃有生氣蓋一般敎育家亦知以影戲片敎育兒童兒童必顧而樂之較之敎師苦口演講或强迫兒童讀敎科書實事半而功倍也職是之故學堂中有數類課目均於影戲片中演之兒童自覺其倍有興趣而亦易於記憶矣今者美國影片中旣以美國人之精神示外國人他日亦當進一步而以外國人之精神納之片中以博外國人歡迎然在今日影戲事業亦已於美國實業中占一前席矣 
國内要聞 
[王士珍來京與政局]  
　　邇來内閣風潮時起時伏目前靳氏業已到院視事表面上大有平靖之象惟裏面暗潮仍在激盪之中必須釜底抽薪疏通安福系使彼系得有圓滿結果不致從申撥弄則現内閣壽命或可略爲延長聞靳氏昨以該系多方掣坟閣務不易辦理特謁東海表示不願再幹之意如專任陸長一職尚可勉爲其難東海當時極力安慰並謂外交緊迫險明環生亟應維持現狀以免糾紛根本解决祗有補提外敎農三長俾免政潮死灰復燃靳氏聆此當亦表示贊同擬於日内設法疏通議員倘經妥協再行正式提出但聞議員方面仍不願以田應璜或傅嶽棻出長敎育對農外兩長亦均有異議恐靳之主張亦難解决又赴團河養靜之段祺瑞經傳良佐陸錦二氏賫命前往致候後段表示意見謂此次出京實爲避囂並無别意如總統有事相商仍隨時趨謁對於靳閣則希望靳氏能自進行彼不願參加意見至王士珍確於四日夜間九時三十五分附京漢車來京於昨午往公府報到准今日入府晋見東海聞王氏此來與調停閣潮確有關係據與政府接近之某君談及王氏此來之内幕略謂北洋派三首領夙有王龍段虎馮狗之稱王氏雖以復辟嫌疑息影恒陽然其心中未嘗一日忘情於政治也此次段派有自閙意見之事發現徐恐形勢擴大故三十一日與靳商請王氏來京提綱挈領調停政潮當派侍從武官赴正定並帶有徐氏手書王氏閱書後即有一電報覆謂己養疴梓里已絶念國事若以政權見强謹謝不遑苟爲調停　見之需不妨力疾一行但不得久居京師云云此信到後遂派專車往迎因之有王氏組閣說之傳又有徐將借王氏以抵抗段氏勢力之說是皆安福方面揣猜之辭其實東海方面至大希望不過請王氏暫行屈就參謀總長一席以便遇有北洋派爭執之事欲王氏說幾句話而已 
　　又北京某報述王氏此次來京之原因云當閣潮醖釀起伏之際久不登政治舞臺之北洋系老前輩王聘卿忽於斯時承當局之招翩然蒞止於是推測政潮者羣屬目於此君之行動安福系疑神見鬼頗恐東海將令王氏組閣故該系機關報對於王氏之來京首先下攻擊之詞而接近靳閣之某某通信社又力辯王工此來與當局毫無關係其實二者皆非也據本社所聞王氏組閣之說殊非事實以彼歷年以來在政界中之名色當局雖急於選擇閣總亦未必遽藉重至於斯人也故組閣一說不過爲安福系神經過敏之言至有謂王氏此來與　局絶無關係者其言曰﹁王氏來京原因有二馮河問逝後家族因財産問題紛爭曁各處舗號各種財物多有倒閉及吞没情事糾葛不淸無從淸旦王克敏等請於總統以王氏行輩較長令出淸理馮氏家族及家産各事必能允洽因電聘老促行而王氏先因母氏祠宇落成總統頒文及字禮數優異遂决來京致謝並擔任馮氏家産淸理事宜昨早入府晋謁時縱談甚久並無一語涉及政治問題云云斯言也似又未免替王氏推得太乾凈總之王氏之來淸理馮氏財産及致謝東海並非絶無其事然此不過爲來京原因之一種而其主要原因實在調解閣潮蓋自靳閣第二次暗潮發生之說傳出後各界深抱疑慮東海亦以當此國事緊迫之時不願有現閣搖動之事出現爲穏固現閣計乃思借重王氏從中調解故旣電招其速來又特派花車相迓王氏遂於前夕八時抵京公府復派紅色汽車往接王現居西堂子胡同昨早十時入府謁見談話内容雖秘不能詳然聞確談及政局之事而王氏態度却極冷靜至外間謂王將奉命親赴團河勸段回京者或亦調停上應有之手續耳 
[新疆收容俄舊黨辦法]  
　　新疆俄舊黨敗兵逃入華境帶來駕砲馬匹駕車馬匹及輜重車馬匹又各騎兵馬匹約共二萬餘頭俄人原擬在塔城招募哈薩兵三百人專司牧放商由塔城張道尹轉電楊督請示聞楊督以此項馬匹若任自行牧放將來恐不易查收特爲另訂辦法四條（一）所有俄人馬匹以一千匹爲一羣交由塔城千户伯轉交千户長分給百户長佐領等承領牧放（一）每馬一羣派牧長一人牧夫十人（一）每牧長准月支薪水二十兩牧夫准月支口分銀六兩均由公家支給（一）每馬一羣由該牧長烙記大印呈報註册如有倒斃即憑馬皮報知該俄軍官註銷以免將來交涉以上四條已由楊督電令塔張道尹遵照辦理昨并陳報抵京謂此種辦法較之俄人自募哈薩兵專司牧放易於稽核 
　　又逃入新疆之俄敗兵亦經楊督飭令塔城文武安置於額敏縣并白塔城租界選擇通曉俄語華語之洋商囉夷二人又選知書識字通曉事體之漢人二人及蒙古人六人共充調查員飭將此次逃來俄官俄兵分别列册並將該俄軍官千餘人姓名年貌籍貫詳細列册以備查考此項調查洋員月支薪水二十兩漢蒙員各月支十兩至逃來俄兵如無帳房可以居住者一律安置於蒙古包中每蒙古包中安置三十人一面勸令該俄官禁止俄兵勿得騷擾蒙民所需食糧均由公家支給將來由中國向俄政府索還其有需用羊馬之類亦由該俄官備價向游牧購買以免賠累 
[新國會籌備改選]  
　　不解散之表示 
　　新國會現已開第三期常會所有第一班參議院議員扣至明年三月一日常會期任職已滿三年例應改選北京籌備國會事務局已有公函致各參議院議員監督原函如下查修正中華民國國會組織法第六條載參議院議員任期六年每三年改選二分之一又修正參議院議員選舉法第十七條載第一屆選出參議院議員於開會後依國會組織法第六條規定之任期以抽籤法分全院議員名額爲二班第一班滿三年改選第二班任滿改選嗣後每三年就任滿之議員改選之各等語本届國會現在已開第三期常會議員任職年限計應扣至明年三 
[靑年會使員專車啓行時之攝影]  
　　月一日常會期前一日止爲滿三年所有第一班參議院議員改選事宜自應先期查取名單預爲籌備前經本局案呈内務總長咨呈國務院轉咨參議院請將籤定全院議員班次開單見覆以便通行查照去後兹准咨覆並附參議院議員班次名單一件轉交到局除分行外相應鈔錄原單函逹貴監督查照 
[靑年會代表抵泰安時之攝影]  
[京華短簡]  
　　王占元等魯籍軍人日前聯名電致當局反對山東間題直接交涉靳雲鵬昨有電答覆大意謂魯案絶無傾向直接交涉意思予亦魯人廬墓所在愛國愛鄉之心詎甘落後等語表面措詞雖極誠懇實則仍不能認爲一種正式之聲明據聞近日政府要人集議之結果以駁回日本通牒勢必影響於中日國交苟不直接交涉則應置之不理若遇必要時不妨口頭答復日本謂此事吾國人民一致反對政府不得不遵從民意如此似無需駁回日本通牒云云此等議論似仍含有將來到機會時仍可直接交涉之意質言之政府終無拒絶日牒之决心耳福州交涉日本方面因我國提出賠償懲兇道歉三欵乃亦以閩省官廳應負排貨責任相對抗經我外交當局詳細解釋謂此案不能與排貨併爲一談日使無詞駁詰當允轉電政府請示辦理昨聞日使館業於前日奉到外務省復電内容仍堅持前此主張毫無讓步意味大約今明日内當由小幡公使正式向我表示 
　　中東路收回管理每月須墊欵六十萬元迭經飽督電京請示聞交通部現已决定向新銀團磋商二千萬元之大借欵即以全路作抵俾得陸續撥付以資接濟並可藉此樹立一一團際關係以免外人單獨覬觎聞已電囑葉恭綽察看形勢擬議辦理 
　　陜南劉存厚以陳樹藩逼迫太甚深恐根基動搖近特變更方針進窺川邊現已整備士卒調兵一旅往甯羗以作進取之勢其計畫擬以一支隊進取鷄心嶺以扼川省之咽喉另以一隊直入川北與寗羗成犄角之勢川軍方面已探悉劉之陰謀顧品珍與熊克武已各派重軍佈滿川北另派精兵先佔鷄心嶺以爲先發制人之策劉卽不進取熊顧等亦不能相容日内恐有一場激戰也 
[津團體反對石德路借欵]  
　　石德鐵路抵借日欵一節直省人士大聲疾呼冀圖挽救誠以日據靑島後卽以該埠爲門户窺我堂奥若石德鐵路復爲彼有則直魯山陜諸省之利權皆成彼几上之肉日昨順直省議會天津總商會直隸全省商會聯合會已電呈政府請其取消前議並分電保定曹督軍江蘇李督軍江西陳督軍山東田督軍張家口王都統綏遠蔡都統復函致直隸曹省長請其一致電爭力挽危局兹將致府院原電錄下北京大總統國務院鈞鑒報載中央以石德鐵路公債抵借日欵三千萬傳聞之下驚駭莫名商民聆之尤爲惶恐蓋近世禍人家國者恒以鐵路爲導線日據靑島原以蠶食爲亡我之策如以石德路票抵於日前即以石德售於日日得該路勢必以該路爲利器將該國在靑局之勢力推而及之於腹地不但齊魯爲囊中的是虞直豫而虢由陜也如此則大河以北非吾所有查石德鐵路原　滄石鐵路之變名滄石本有成案中央何以置之不顧且靑島問題尚未解决如石德路成不啻戕靑島日人之勢力範圍推而及之於内地其危險孰甚况滄石本以聯津與山陜之關係如變爲石德則津埠之影響尤大敝會等桑梓攸關商業是維甚不願以要路售人而復開亡國之漸惶駭之餘難安寢寐謹據情懇陳爲民請命所有變滄石爲石德及以鐵路公債抵欵等情絶難承認懇卽取消不勝迫切待命之至順直省議會天津總商會直隷全省商會聯合會同叩 
[全國靑年會在津大會紀（六）]  
　　四月五日上午九時開會張伯苓君主席首由余日章君報告議案審查會議决各案並報告全國協會開會以來因感受經濟上之困難故又組織經濟委員會藉以減輕負擔主席報告大會議案似不必再事修改即請通過全體贊成余日章報告工區股之計畫擬將職工靑年會軍人靑年會併爲兵工靑年會晋省代表孔祥熙起立發言略謂予本晉人請言晋事晉省現有軍隊四混成旅兩獨立團督軍閻百川恐軍人退伍後無計贍身勢必爲匪故在營中設立許多木鐵各廠其目的在使軍人將來皆有正當職業故予贊成兵工靑年會陸軍第十六混成旅代表張團長之江起立反對謂孔君所言晋軍情形足堪作他軍模範但當今各督如閻君者殆如鳳毛麟角我國苦於兵患久矣槍械在手如虎生翼一不如意譁變堪虞就報章所載師變旅變團變營變無時不變無地不變推原禍始軍人無敎育實爲厲階故軍人中靑年會之立仍不可緩務請大會公决軍人幸甚 
 
 

Page 7

 
 
　　國家幸甚津代表宋則久君滬川魯各省代表相繼反對兵工靑年會合辦主席付表决全體仍請專設軍人靑年會　過余日章君又報告社會服務股推廣六百字編通俗學校成年失學者能以七個月工夫能看報讀書并作簡明短札實屬救國治標良策多數贊成又由主席提出全國協會幹事七十人名譽董事三人全體通過人名列後刁作謙王景春周詒春劉芳李天祿張伯苓朱神惠吳淸泰王厚齋陳恒德林濟淸李伯軒于文明王宗承劉志學張雇鰲舒厚仁顔德慶黄瑞祥張孝基顔輻慶張福良蕭慕光李全本黄琢章孔祥熙趙守鈺楊開甲田海經王正廷鄺富灼李登輝朱友漁朱成章聶雲台韓玉麔誠敬一鮑咸亭金邦平凌濳夫刁信德歐彬李仲覃黄慕德劉東生劉持陳其瑗關恩佐林護馬永燦吳天保李聖芡陳天恩黄孟來蔣鶴書王振光陳敏聖陳能光倪良卓張葆慶趙紫宸温世珍郭秉文陳宗良鍾可託劉壽山王正黼馮玉祥江長川名譽董事如下吳德施潘愼文巴樂滿十二時由劉東生君誠敬一君演講一時閉會 
　　五日晚七時三十分靑年會全國大會在維斯理堂開會仍由張伯苓主席唱歌畢余日章總幹事宣佈各地拍來賀電（一）英國倫敦婦女靑年會來電（二）南美洲靑年協會來電（三）丹國靑年協會來電（四）雲南報界聯合會來電（五）直隸陸軍第五補充旅來電（六）武漢靑年會會長來電 
[靑年會代表在車外之攝影]  
　　以上賀電因限於時間皆未宣讀繼由王正廷代表曹霖生登台表示賀祝並由余日章宣讀王專使來函﹁敬啓者此番津門盛會極願躬與乃日盼一日卒仍境與願違遷延辜負歉感實深載瞻燕雲悵惘無際兹不獲已敬派曹君霖生卽日北上代表與會繼道歉衷謹致鄙辭諸惟鑒諒並進而敎之爲幸﹂復宣佈本會加舉委員三人（一）保定李光衡（二）西安普化仁（三）太原劉佩仁以上三人求會衆同意衆無異議隨由主席介紹天津靑年會二十五年前之會員尹文凱君演說語多中肯演說畢會衆唱詩歌復有上海靑年會幹事曹雪東報告到會人數及團體計城巿靑年六○六處學校靑年會五六四處國内外及特别團體九到會使員代表總數共計一千二百八十三人較上次大會人數實多三倍有餘云云衆鼓掌主席宣佈余總幹事講演﹁明日之中國﹂（按此題原爲王儒堂先生主講因王未到故由余代講）余君演詞不下萬言略謂﹁吾人無不希望明日之中國爲一富强之中國唯富强固佳但不能穏久觀於歐西各戰後國可以知矣在今日論治國者莫不以博採利源以輔國家之財政廣練軍隊以爲外交之後援唯無純正之民心恐終無濟於事也是故欲强國者必須國民有公道心仁義心博愛心和平心服務心犧牲心堅决心然後始克有成基督敎靑年會以培養民德爲宗旨欲謀救國之道亦唯有推展靑年會耳﹂繼又謂﹁中國靑年會全國協會爲全國之總樞紐年用經費約七萬餘元毫無着落其數之半尚須賴美國協會籌給只可濟於一時焉能持之永久昨謁黎宋卿曹健亭邊潔淸孫仲英張伯龍諸先生備陳其中衷曲承諸先生慨允年助經費洋一千元夫救國事業生命且可付之犧牲遑論金錢在會諸君同具愛國熱忱當能予以傾助今特散佈助欵願書請即惠註芳名量予補助則協會幸甚中國幸甚﹂隨由各招待員分布願書各代表咸欣然收受振筆疾書頃刻缴齊計年助三百元者二人二百元者四人一百元者一人百元以下者甚多連同前列捐欵五項總計每年助洋一萬一千八百六十二元繼後塡缴回者甚多尚未計入一時掌聲大振復由巴樂爾先生講演孔祥熙先生口譯約經一時之久對於靑年會職員之責務深加指導頗爲剴切聞者動容最後由本堂劉善庭牧師率衆祈禱祝福直至十點三十分始閉會轟轟烈烈之全國大會從兹閉幕矣 
　　五日午後在平安電影園開城巿靑年會討論會由蔣鶴書主席廣東代表陳其瑗演說靑年會經濟問題胡厚齋討　工界問題上海陳巳生北京劉希廉長沙譚心一香港尹文楷演說徵求會員問題末由胡宣明博士演衛生影戲又是日下午由保定ＲＷＣＬＡＯＫ蘇州ＢＤＳＭＡＲＴ天津ＰＭＪＥＥ三人發起組織全國體育大會定於一九二一年春間舉行全國體育大會秋天與ＯＬＹＭＰＩＣ東亞運動大會比賽 
　　各代表六日晨乘專車進京下午五時北京協和大學開歡迎會七日徐東海開歡迎會八日游覽風景九日乘專車回 
[湘省敎育近狀譚]  
　　各校仍未開課 
　　湘省公立各校雖已於三月十日一律開學然以報到學生人數太少故延至於今尚多數未能開課雖屢經各校嚴行催促而終無效果至私立各校則因學生報到者旣屬不多而又以財政奇絀多數未能開學但學生之在省者人數究屬不少對於最初之主張現尚進行不已屢在各寄宿舍及各旅館開會磋商進行某校學生且曾組織學生愛國團銳意前進恐同學於此時入校不足以表示全體之志願也則發布傳單極力阻止恐各代表貲斧告匱不能繼進也則組演新劇收劵費以接濟之以外如發行周刊集會演說等等皆應有盡有此項消息傳入張敬堯方面昨已由省公署特定對付辦法（一）令各校嚴催學生入校如有缺額卽另招插班新生（一）飭各區省視學即日分赴各該管區域調查學務情形限四月十五日以前將詳情呈覆（一）通令私立各校不得私自召集學生開會演說（一）嚴禁學生有演劇阻學開會演說及發布印刷物情事校内由各校長負責校外由警察廳負責（一）密令守視學及各校長注意各敎員傳播激烈言論如在敎授上有此等論調者即設法制止（一）各校酌量加授經學（一）上海全國學生聯合會近有分派理事分赴各省運動聯絡及募捐諸事應責成各屬警務機鬭注意查察隨時嚴防以上各辦法頃已别通令矣 
[濟南治香樓案之公憤]  
　　懲戒破壞愛國團體之商店 
　　國貨研究會與警察廳長之衝突 
　　四月四日上午十二鐘濟南提倡國貨研究會假正誼中學敎室開會到會者約百數十人公推理事徐雲亭主席報告開會宗旨嗣又議及上次提議販賣日貨之八茂泰及治香樓兩家之告戒方法將來如何進行討論多時由會員提出兩種辦法（一）將該兩號所存日貨令其自 
檢出當衆焚燒以表示抵制决心並處以罰欵（二）倘該號不允所議即將其存貨直接由會員檢查焚燒并將該號門面加封各界與之斷絶交易當討議尚未解决之際適治香樓經理張某闖然入内各會員爰將所議兩項向之說明不謂張某口出大言情同恫嚇會員聞之均抱不平旋有一會員發言謂爾旣與日人講交情則爾所存日貨由爾自行焚燒爾必不肯只得用第二項辦法由本會檢出焚燒云云衆大鼓掌於是同出敎室内有某會員意欲和平辦理私與張某談論勸其允從第一項辦法雖經濟方面略受損失尚可保全體面乃張某堅不應允於是遂相擁出校同赴該號（開設地點在西關外大街）擬用第二項辦法各會員並沿途演說此君係售賣日貨者不意行至西城門外適遇警察廳晋廳長坐人力車進城見此情狀呼令崗警出而干涉衆會員並不識來者之爲何人疑共袒護張某無理取閙更抱　平於是崗警與會員均有大欲用武之勢幾乎拳脚交加適有素識警察廳長面目者各各會員告知各會員即推臨時代表向廳長訴明各種理由晋廳長得悉底裏始允將張某帶廳詢問諭大衆各自散去於是此一段陰錯陽差之衡突半途逐告一段落矣 
　　另一消息云治香樓洋貨號城内外共分設三號（西門大街芙蓉巷普利街）其營業發展已可慨見其經理張某亦爲提倡國貨研究會内之一份子不圖陽奉陰違計自半載以來對於某貨不但不予拒絶且利用外界排貨之結果暗以賤價潛行購買最近復由津運到某國鐘表香皂等大宗貨物機事不密爲維持會所聞昨日（四日）該會復假城内正誼中學校召集會議到五六百人討論之件除籌議處置該號辦法外尚有盛豐公司事項其結果大多數意思均以爲非嚴行懲戒不足快人心甫定議而該號經理張某昻然至矣（張初不知情係以會員資格而來）於是羣情激昻聲其罪狀即行捆縛且書旗一面揷諸肩後﹁上書奸　某人﹂羣衆擁出游街示衆邇時萬頭攅仰觀者如雲歡呼鼓掌聲如雷動擁至織錦巿適與警察廳長晉氏相值晋叩明顛末即向學生請將張帶廳懲治學生不允晋固强之學生憤甚與之相爭兩方幾至用武吵嚷結果卒被晋君帶去至該號之普利街分號已被學生將所存某貨搗毁復加封閉矣至今後如何處置尚難斷定也 
[伍廷芳離粤之觀察]  
　　某粤報所載通信云自憲法會議停頓滇軍改編問題突然發生國會議員相率他去至最近期問兩院議長業已遄返香港兩院秘書廳均已整理文卷預備結束軍府各總裁亦皆相繼辭職伍廷芳博士且於日前赴港此種景象不問而知時局上將有重大之變化發生特究竟變化如何在未經發表之前實非局外人所可推測記者以此種事情關係重大特向某方面探詢眞象據稱目前軍府要人之辭職與國會議長議員之他去實爲政學會與桂派要人私自議和之結果其單獨議和之條件與目前各報所載大概相同結果將對於廣州國會斷然出以犧牲數年來血戰以爭之護法問題完全抛棄國會議員曁誠意護法之要人不願受此種和議結果之宰割不得已遂急謀他去脫出旋渦以免爲人爼上肉也此事醖釀實在兩月之前蓋自憲法會議開會之後上海和平會議於沈滯旣久之餘頓呈活動其第一步爲修改和會規則之提議目的卽以唐少川爲私自議和之障礙思欲排而去之殆目的不逹乃遂毅然决然完全脫離和會之形式與北方私人代表會集於南京會議結果擬由李純岑春煊陸榮延領銜通電發表惟以此種條件南方領袖軍人唐繼堯曁國會方面必不贊成遂以猛烈手段對付唐繼堯而駐粤滇軍改編之一劇遂行開幕其目的卽在以急雷不及掩耳之手段撲滅駐粤滇軍以淸廣州心腹之患而後國會議員無難自由宰割不幸而滇軍多數不聽改編頑抗至今毫未敗退於是國會命運稍得延長其預擬之通電至今未克發表者蓋以此也至其對付方法其第一步卽在破壞憲法會議使之不得成功以毁滅國會之威信第二步辦法即以絶糧之策遍之他去然後歸究於自身其第三步之辦法則强迫國會議員使之承認其私人議和之條件連日以來各方面關於此種事情之電報業已數起大抵皆報告此事之消息而以唐繼堯之電報爲最詳電文亦甚長此種消息傳來愈逼愈緊國會曁軍府要人誠恐被人强迫聽人處置抑或攪入旋渦喪失人格如吳蓮伯伍秩庸之匆匆赴港林悅卿之急急辭職皆所以避此大宰割大犧牲而去也至國會將來外間相傳約有兩說一爲將赴雲南另組軍府一爲將赴上海重開憲議然據鄙人所知兩說均不足信雲南交通閉塞國會議員聚集雲南實不易易上海制憲經費問題亦極困難究竟能否實行尚在未可知之數也云云按目前時局景象巳呈露劇烈變動之朕兆惟將來變動奚似極難推測以上所紀係國會議員中之民黨分子口述蓋即就民黨方面所觀察而得者也 
　　另據港報云伍總裁忽然離粤赴港此舉大爲外間人士注目頃查伍氏離粤之確因實有數端（一）岑氏在軍府行動以主席總裁資格向以主座自居岑倚政學會勢力爲後靠年來頻頻密行派遣專使入京與徐東海接洽和議伍氏久抱不滿此爲對岑惡感之遠因（二）最近八督同盟岑陸一派確已秘密加入伍氏得探消息不久將以南方兩粤要人與八督同時宣布解决大局事宜新舊國會同時犧牲另設弼德院以岑氏長院兼八省鐵路督辦一切南北和議善後事宜由弼德院處理同時并撤銷上海南北雙方代表而軍政府亦於此時期間拆台伍知不可爲與其供人傀儡俟軍府拆台時始行母寗先去之爲愈此爲退志頓萌之近因然近因之中更有迫伍我不能不急行離粤之一重要原因焉其事唯何則以岑氏近日强以勢力支撥軍府財政一事是也軍府收存北京總稅司劃撥關稅餘欵計併最近第四期共有一百六七十萬均付存沙面滙豐銀行而總稅司因經外交團承認祇許伍氏領收存儲亦祇許伍氏提用乃岑氏此次赴韶於未啓行之前忽以函致伍氏請其提出六萬金交其帶赴北江犒軍伍氏如命應之但此項提欵本未經政務會議通過爲伍氏之所最不甘服者旋岑旣赴韶於瀕行時又以函留致伍氏請再撥出十五萬交付造幣廠廠長龔政帶赴北江函内并謂須再預備五十萬金於日内提用伍接函後與伍朝樞商議以此欵經核定爲西南大學基本金今以岑氏私函數日間硬要提用數十萬何難頃刻立盡明知若輩對於籌辦大學事不過係門面語非有誠心但身爲財政部長不能不負其責遂决計卽行離粤此實爲迫走伍氏之最近原因至外間所傳伍或將赴雲南昨日省中又有人盛傳伍朝樞已返省頃據伍氏留省之親信人言伍此時似無赴滇之必要又伊一切家屬及行李早已盡數遷出軍府其去粤赴滬之心已决故謂伍朝樞已回省者實係全出於訛傳又日前外傳孫中山由滬轉赴雲南昨省中國會方面且謂孫已於本禮拜一日行抵安南海防現查此事殊非事實昨據民黨中人所述謂孫氏現時確在上海並未他去且伍總裁離粤後伍系人物與孫氏接近者亦有專電分致滬上唐少川孫中山兩人佈告伍氏行踪觀此則謂孫氏赴滇之說亦出於子虚烏有矣 
　　軍府自伍總裁行後岑氏未返以前一切内事均爲内政次長冷遹一人主持前夕軍府財政部司長兼代理外交部總務司長盧興源在東堤瑞鴻寨廳宴客座中皆軍府中人詎夜未半時忽有軍府差官一人來傳外交總務司司員黄士强返軍府黄告以我在軍府駐宿少頃卽回請轉覆冷次長該差官仍苦苦力邀謂奉冷部長命必要偕同返府黄善詞勸之始去該差官行後黄卽行離寨無何而冷氏果派軍府衛兵十餘人來將瑞鴻寨梯口各路圍截四處搜查卒不見黄氏踪跡始行返去查黄係南海人現充外交司員係專司該部一切主計出納事宜冷氏之搜索不知是何用意即軍府中人亦皆莫明其故或疑冷以關稅餘款在伍老博士手黄係伍氏親信且主管會計故冷必欲黄氏返府以便面詢此亦是外間揣測之詞現聞黄已赴港黄向居西關昨日其私宅亦被軍隊搜查 
[杭州快信]  
　　美國絲業團昨午後蒞杭先應軍民兩長之招詣督署茗點畢即赴新巿場板橋路朱茂先住宅演說（十四團體假座該處開會歡迎）即晚附乘原掛花車返滬 
　　長興國民學校各校長吳作舟等八人電稱本區學務委員周兆熊侵吞學欵種種不法經校長等於本年一月呈縣追繳澈究並迭呈鈞署在案迄今兩月餘案懸未結學務不能進行請速派員蒞長查辦早日結束 
　　蘭谿縣敎育科長孫芑鎬營私舞弊奉令飭查經新任熊知事逐欵查實現巳呈報撤換職務暫由第一科長兼代 
　　四川省敎育會昨電浙敎育會係因各省學潮澎湃應請聯絡一致進行維持全國敎育 
　　省署昨午後牌示慈谿知事陳錫恩調省遺缺以臨安知事趙成恩調署遞遺臨安知事以遂昌知事程蔭榖調署未到任前委楊士髫代理所遺遂昌縣缺委潘祖樾署理又湯谿知事金鴻翔調省遺缺委李文影署理 
　　岳陵工程已於前日動工建築是處接連新巿場馬路亦着手進行湧金門水城墻垣昨並派工拆卸 
[南京快信]  
　　日人在蘇州虎邱擊斃兵士一名後蘇常鎭守使朱熙派副官長王鼎來省禀謁軍民兩長請示辦法李齊兩長會委外交顧問謝傅安赴蘇調查情形再與日領交涉 
　　第十九師陸續由贛開拔回蘇李督令飭仍分駐鎭江江陰等處以固防務 
　　荷蘭兵艦兩艘昨已由下關起椗上駛 
　　新銀團代表拉門德昨由滬來寗未入城即轉車北上東海臨洪口經齊省長電部核准開闢商埠擬卽委員籌辦聞逐鹿者已有八人沈某呼聲最高 
　　明日（八日）爲國會開幕紀念各機關學校放假一日李督派赴天津靑年會代表温世珍昨已由津返寜 
　　豫趙倜昨又派副官王寶華閩李厚基派諮議汪麟章魯田中玉派諮議朱增來寗與李督有所接洽 
　　金陵道尹俞紀琦昨赴滬公幹 
地方通信 
[蘇州]  
　　日人在蘇肇禍三誌上海某洋行日人間角孝二一昨報誤爲政金二次郎﹂在虎邱山冷香閣用槍擊斃兵士何宗漢一案已兩誌前報兹悉出事後同營兵士全體要求張營長代爲伸雪當經轉呈朱鎭守使召集各團團長各營營長副官參謀等蒞署特開軍事會議議决照約辦理並令各營長回營後曉以軍人大義不可輕舉妄動聽候本使嚴重交涉各軍官退後即於是日下午朱使飭弁片請日領大久和義郎及駐蘇交涉員王道尹等詣署會商一切惟聞該領事僅允從優撫恤該兵士家屬對於懲辦兇犯尚無結果云另函云虎邱冷香閣日人槍傷兵士一案當經吳縣滬知事商邀西醫惠更生偕檢騐吏蒞場相騐並經駐蘇日領事派員到塲視察旋騐明該兵士胡忠漢確係受彈身死立將屍身諭交該圖地保仇阿二等看守候屍親來蘇方能棺殮第三營張營長及連排長等均在塲照料一面己由營電知屍屬從速來蘇吳縣温知事於騐畢後即將日人角間曉二金次郎兩名帶回縣署略訊據聞角開曉二供認無心誤傷旋即由縣會同警廳備文派警將該二日人押送駐霖日領事署核訊惟六日屍親尚未到蘇故屍身尚未收殮云 
　　望亭鄉民被刦望亭鄉楊本橋村鄉民包家聲家於前日夜間被口操外音之盜匪十數人手執槍械打門入内將所有銀洋衣飾等物搜刦一空當經報由該管第一分所轉報到縣即由承審員帶同錄事檢騐人等前往勘騐無異遂據情分呈各上官鑒核一面並咨會水陸軍警一體協緝矣 
　　屠業請求體恤蘇城屠宰業近因經徵員李葆林種種苛求特於昨日在夏侯橋敬業公所集議對付辦法共到四百餘人全體議决公呈齊省長王道尹請求體恤以維營業 
[無錫]  
　　舉行槙樹典禮楊知事於舊曆淸明節　例舉行植樹典禮晨間十時帶同各僚屬及警察所警佐吳午亭以及各分所長連官等至西門内映雪橋縣立苗圃躬親種植松柏等樹而衛隊長劉子久率領全體士兵前往彈壓事畢即攝影返督並停止辦公一天云 
　　試用爐渣之新發明唐山洋灰公司經理李士鑑新近發明將鍋鑪煤灰繼合洋灰可充建築之川錫人楊翰西頃接李君來函略謂上海無錫等處工廠鍋鑪所出爐渣現飭化學房將爐渣攙合洋灰試騐拉力據化學房開來一單謂將洋灰爐渣攙合七日後試騐拉力如左洋灰一分爐渣三分每方寸一百五十七磅洋灰一分爐渣四分每方寸一百二十一磅洋灰一分爐渣五分每方寸八十磅洋灰一分爐渣六分每方寸五十磅 
[南京]  
　　杜威博干到甯美國大敎育家杜威博士上年來華在北京講演學衛海内翕然兹於四月二日出都南下四日抵甯先在南京高師範學校擔任敎育哲學論理哲學史等科目每週共八小時本星期三﹁七日﹂即開始講演此外從在各處隨時講演一切手續均由新敎育共進社辦理聞六星期後尚須赴滬直皖贛卾豫等處講演云 
[杭州]  
　　美絲商轉抵杭情形美國絲商團陶迪施德立計南嘉波斯特部祿溥布蘭德計南惠等六日午由滬乘坐快車附掛花車抵杭寶業雲聽長王交涉員曁絲綢各業朱謀先許緘甫等均詣城站恭迓陶迪君等下車後即應盧督軍齊省長之召赴督軍署茗點先時齊省長馮廳長及商會王會長絲綢機織繭各領袖金溶仲朱謀先等俱到督署拱候一時許美商團蒞止當奏軍樂歡迎入署茗談移時即在署西餐餐畢總商會敎育省農會改良織物公會及農事蠶桑商業各場所學校並緯成虎林各綢廠計十四團體假座平海路朱謀先君住宅特開大會歡迎三時左右陶迪君等蒞止相繼演述荷蒙欵待之盛意及改良繭絲之方法許緘甫朱謀先諸君均有答詞由譯員通譯茗點盡歡而散聞陶迪君等隨行人員共有十餘人此次來杭專爲希望繭絲改良足供彼國譜要起見並不勾留定即晚附軍返滬八日赴蘇攷察一周即行回國云 
　　設立造幣分廠之準倫浙江造幣分廠現由軍民兩長會銜咨商財政部亟須實行開辦以織物整理工廠現住之舊銅元廠爲設立分廠地點鼓鑄銀元額定二百萬元刊明民國九年浙江省造字樣即由各銀行錢莊隨時向該廠買收廠長一職須由財政部簡派爲中央直轄機關至原設西大街織物整理工廠已由實業廳令飭廠長鄭銜華迅行遷讓經勘定該處附近舊釐金局公地堪以建築廠星已擬其預算書呈請雲廳長轉請省長核示矣 
[漢口]  
　　美敎士川江遇盜美國浸禮會西敎士亨弗雷博士與女士數人日前從四川萬縣乘民船出發擬赴上海詎離萬縣四十里許爲盜匪所攻盜跳入船中盡將可取之物刦去後經兵干四十人追捕將贓物一部分奪回博士等旋於三月二十八日安抵宜昌籌辦川滬間長距離飛行四川商人某與由美留學回國之學生某擬辦成都上海間長距離飛行事業發起人數名本星期由上海過漢赴川調查漢口宜昌重慶成都四處情形即以此四處爲飛行站地點聞擬籌開辦費五十萬元從美國購辦飛機八架云 
雜評一 
[濟南之治香樓案（訥）]  
　　國人何爲面有愛國運動謂將憑此一點良心以挽回外交上之危機也外交上之危機一日不挽回則此良心所指揮之行動一日不稍懈此入人所以有堅持到底之表示也然而今日外交上之危機試問巳稍挽回萬一否國人良心上之運動已逹到目的否非特危機依然如故目的依然未逹而人且欲藉政府之力以取締我國人之愛國運動乃我國人於此不必煩政府取締而先自消滅之則試問愛國之良心安在此非吾之厚誣國人也抵貨之舉前此何等堅决而今日之違約私進如濟南治香樓者蓋巳不可計數特人皆漠然不復過問無有如濟南國貨會之揭發其内幕而遂無聞焉耳嗚呼良心嗚呼堅持到底 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[公共租界納捐人年會紀事]  
　　華董案否决設立華顧問部會案　過　　公共租界納捐人昨日午後在南京路議事廳集議因到會者不足法數故特别大會展緩舉行先開常年大會由總董丕爾斯動議斯密士附議舉英按察使爲主席愛倫氏爲臨時書記衆贊成繼决定尋常開會手續 
　　丕爾斯乃提請通過一九一九年報告與賬略之第四條議案略曰今日所議事項多於尋常而去年經過情形亦有工部局每週與常年報告詳細言之故余現僅述其梗概余供職多年其最多事者首推去年近數年來擾及世界各處之潮流竟已延及上海南北迄未息爭而各方政黨又羣彚於上海四周此爲常令人憂慮之一端各種工業多結團體罷工風潮時常發生伹其性質尚不劇烈日貨抵制歷久不衰人種惡感因以愈深求學之地亦感政潮某部份受惑之華人拒絶付捐罷巿拒捐之威嚇與參政等之要求同時而來吾人調出軍警以維治安秩序並設法保全必要之公共事業與食物來源專就租界關係而言任何行動以救國爲目的者吾人不可不以同情遇之但須其所採逹此目的之方法能得吾人之欽仰而主動者能以愛國爲前提耳學生行動志在改良政府此誠可嘉人所共認但學生少年經騐無多智慮不足遂爲祇圖私利不知愛國之陰謀家所利用况學生行動之最大利器厥爲威迫政策此亦不可爲訓設用此政策欺以壓力加諸外人則必失外人之同情而生反動力此種反動力之天然結果必致使中國醒覺之期爲之遲緩當學生行動之初尚無傷於租界但未久暴民附和尾大不掉吾人不得已乃取武力政策以防劇亂租界内宜嚴禁政治行動以保護一般中外居民之利益此爲吾人所已得之敎訓亦後任議董所當遵守之敎訓也或將指此政策不善但須知此小小租界在中國地圖不過一粟之地固具有特殊地位其幸福與順利全繫於對於中國政治之中立吾人當保持此中立凡與此相背之行爲當制止之彼傾心政治者在中國他處儘有活動之餘地吾人何爲許其以租界爲政治活動之中心點乎七八月間罷捐風潮始則以工部局加捐不早知照爲理山其實加捐一案由納捐人會議通過遲三個月始實行加收華字報早已詳載此消息矣繼以無力認繳新捐爲言工部局乃變通特别捐一次繳淸之辦法而改爲三季分繳終則華人以無代表不納稅一說爲拒捐之藉口觀此種種情形可知有别具目的者從中鼓吹罷捐風潮以侮視工部局權力而造成不寜之狀態如是則唆使者可冀乘機以進行其陰謀也吾人有極明白之證據而知罷捐風潮所得之扶助並非出於自願但係威迫之結果華人對於威迫能拒絶之者實鮮其人此外尚有一般人希冀免付捐欵或減付捐欵故亦贊成罷捐今後希望華人知抗捐之無益而抱更穏健之觀念以免再發生不愉快之事至於參政問題俟提議第八條議案時再當爲諸君言之上届納捐人年會准工部局隨時批准無軌電軍擴張之計劃七月間電車公司以其規模甚廣之計畫送呈工部局審愼考慮近已函復之詳載三月三十日公報關於交通一層余有一事相告者頃有人向工部局建議擬辦公用汽車營業沿愛多亞路至西藏路向北過蘇州路至海寗路沿至吳淞路此事考慮需時工部局意見容後公佈自歐戰發生後租界團練隊久未請人校閱去年四月始由在華英軍總司令派員來滬閱兵據其報告團練隊成績殊佳英陸軍當道乃許以新式軍械供給隊用此外美政府允借新砲兩尊供美人團練兵之用而意政府對於意人團練兵亦供給機關槍兩架及來福槍與子彈等此皆可感者也去年地方不寗時代團練兵應召出隊助保治安勞績可嘉今戰地歸來者又陸續加入尚望入隊人數增多庶將來有事時得有恃無恐浙督盧永祥允於隊員在吳淞練靶時予以便利此亦吾人所感謝者也救火人員向係義務去年乃變更前制全以僱員充之當改革之初頗有人責難恐供役多年之義務員一旦撤退租界火政將有影響今改革後已有多月救火會僱員之辦事得力已得大衆之稱許矣工部局所招之英捕去秋到滬而印捕亦尅期抵此故工部局得免除特别巡捕之職務惟特别巡捕隊成立以來深資得力吾人不忍捨之擬保留此隊以備將來應急之用故决議組織特别巡捕後備隊此議已得可爲滿意之贊助誠幸事也新招西捕大都尚佳間有少數不知職務紀律爲何物者吾人甚望其能悔過自新近年路上各種車輛往來增多巡捕照料其事甚煩馬逹貨車現宜提倡因其載重多而可免擁擠也四川路與江西路前曾僅許軍馬向一言面行而不許其南北交馳此舉在道路交通上頗爲有效但業主抗議商店反對卒將此辦法取銷捕房辦理敵僑遣回事宜甚稱得力已爲中政府所承認矣至於衛生情形則就死率言之去年未可謂爲滿意死率較前年爲高公共工程科主任前由工部局給予長假令其游歷美國與坎拿大調查陰溝佈置法上海發逹日甚濁水如何排洩漸成重要問題今其初次報告業已發表試行辦法現已進行該科主任近已赴新加坡仰貢等處一再研究此問題放寛東西兩路之政策仍在進行而以工部局財力爲限但缺一大規模之主幹路線此層可見租界應有一種推廣之必要工部局新屋因内容須重行佈置光線須重行修改而熱汽機管又未到滬故一時尚未能完工希望今秋一部份房屋可以應用明春全部皆可完工云云丕爾斯復略及敎育及財政事陳追旣畢斯密士附議請通過第四案衆無質問此案遂通過第五案（卽由大會致謝團練隊總司令事）亦一致通過白克爾氏提出第六案（電氣處擴張案）愛資拉提議修正主張於原案内加入﹁凡用大部份電（即一百馬力以上）者如在租界内須認購工部局現有公債其數等於供給其電氣所需資本三分之一如在租界外須認購倍之否則工部局不與之締結或續定供電之合同﹂等字句謂此修正案如被通過則電氣處所需之資本已有三分之一爲用電人所供給李德立氏附議贊成極力主張電氣部擴張之計畫丕爾斯稱工部局贊成此項修正案旋付公决第六案其修正案皆通過至是丕爾斯起言英按察使蘇士瑪里斯爵士每遇納捐人大會輒允主席前後共十餘年今將返國大會似宜向之致謝兹呈贈銀盃聊示謝意蘇爵士致詞答謝賀立台氏起言丕爾斯任事七年今將退職大會宜通過一種議案向丕爾斯道謝克拉克氏附議衆乃一致通過道謝案丕爾斯於是徥出第七案（卽預算案内有募債四百八十萬兩以供特别支出一條）愛資拉提議修正原案加入﹁由工部局酌量發行金鎊或金洋債劵以抵付電氣處在歐美所購之物價﹂字句丕爾斯稱籌欵之法工部局已籌商及之宜由後任議董自由决定其認爲最善之法嗣付衆公决反對者多三十餘票故此修正案否决賀立合氏提議第七案應加入﹁未經納捐人同意工部局不得發行有獎債劵﹂之修正案略經討論亦未通過梅森敎士代表租界外納捐人向大會請願請租界外納捐外人允付工部局捐欵由百分之七增至百分之十二特請大會諭令工部局設法給以地産章程第十二條所載之選舉權丕爾斯稱工部局歡迎此議如大會通過此議則工部局要求推廣租界尤覺有力自一九一五年以來工部局卽謀推廣租界但無結果因華人不贊助也至是第七條議案附以梅森氏之修正案經衆一致通過第八條議案（即華人顧問委員會）提出時主席於丕爾斯發言之前起稱李德立氏所擬之修正案當視爲第八條Ａ特别議案工部局所擬之顧問會乃工部局權力所能爲者而李德立氏所提議者固正當得宜然非工部局所能爲之此乃宜交北京由列强與中政府辦理之事主席言畢丕爾斯致詞說明提出此案之理由衆皆贊成僅有極少數人不表同意第八條華人顧問委員會一案遂告成立此後李德立起立發言陳述提出第八條Ａ特别議案（卽修改地産章程將工部局議董人數由九人增至十二人新增三席以華人充任一案）之理由略謂國家與個人之生活一旦臨於危難之時代則必作重要之决議而前途之禍福實繫於此今日吾人上海之巿政生活已臻此危難時代矣吾人現身臨歧路不能再如往日之所爲人力所不能控制之勢力今方猛掃全球之面吾人在華亦不能超脫此項勢力吾人今日所遭之局面乃天演定例運用之結果願衆勿妄加猜度以爲此種局面乃由人力所造成要知其根蒂之深遠過於人力而實出於華人思想之變遷此爲進步之徵象爲吾人所須歡迎者也華人思想之驟然變遷其原因不止一端余不能罄述姑舉其犖犖大者數端則實出於世界之變局外國學說之灌輸與夫報紙學校之甄陶此卽發生今日要求之種子也今則不復能斬除其根矣而有識之士决不妄存此想吾人今日之决議其影響所及甚遠然無論如何决不能消滅此項要求如今日拒絶之他日必復提出必至允許而後已余所接談之人皆承認終必有此一日夫以衆所承認不能免之舉而一般熟諳華事者又皆謂此舉確可使租界獲無上之利益則其要求無打銷之理已可斷言余所望者余匪特能證明吾人今應容許華人加入議董且能證明于人今應依從忠告取此預備行動諸君當知吾人今在此次會議所能施行者唯預備行動耳余今略述反對與贊成方面之意而使大衆知爭點之所在余知余述畢之後諸君必與余同意以爲今日此會宜予租界華人以其所請求之權利兹就反對方面言之其持之最力者則以中國政府以賄成故不能容華人加入議董是言也余與具新學識之華人皆不能與辯但積習相沿數百年於兹正本淸源殊非易事吾人今方臨過渡時代新學之華人刻正竭力革除其古代之惡習但非一蹴可幾也華人納捐者第一次選舉工部局董事必選其羣中賢良之士以膺是任或屬商界或屬實業界將與吾儕無稍異也再納賄惡習大都限於官場彼被選者並未染有官場惡習且知責任所在關於種族之體面故必黽勉從公吾人容此輩加入議董毫無危險可言李德立繼言工部局董事無從私用公欵並勸大衆勿存此思李君又言或恐華人加入工部局租界將淪於閘北浦東等處之狀况不知工部局仍有外國議董九人照常辦公增加華董三人不足妨其行政且華人自行聲明不欲管理租界全境彼等並承認縱有此權亦不能辦理如今日之完善也或又以華人得隴望蜀是懼不知自足而無向善之心者實與陳死人無異吾人與華人固皆時時希望有所得也且外人一日操租界之管理權華人僅能得吾人所願許之之權利而已或又曰此爲此人之租界耳非爲華人而闢者也惜此議提出者已遲數十年吾人曾邀華人來此共居各領事署爲華人之産業以外人之名義註册吾人與華人貿易而徵其捐稅吾人敢謂如華人全離租界無復有巿場之可言吾人之邀之來此實爲自利計也余知今日會議苟建議令華人全離租界則在場諸君必全體舉手反對蓋以苟無華人即無生活也余敢謂華人苟離租界則吾儕必就華人而居蓋吾人爲貿易之團體必有華人始能銷售商品也或言華人自治之城鎭試問有一可觀者否今宜使華人先求自治而後來治吾人不知吾人今非請華人來治吾人也不過欲請彼等助理各事以利租界中華洋人民耳以上皆反對本條議案之最切要者一經解釋遂不成問題至於贊成方面之理由余亦當詳言之（一）無代表則不納稅之主義實發源於盎格魯薩克遜民族七百年英國大憲章成立此即爲歷史中英人爭求自决稅欵之權利與自由之成績此後各國仿行無代表不納稅之主義乃爲世所公認吾人旣以此主義昭告垂人並示以要求此權利之方法奈何今拒絶之列强方爭迎中國學生入其學校飫以自由之思想今吾人若向華人曰吾人不願在此行此主義則豈不爲華人所笑斥吾人平素所談道者爲僞乎在情理上名譽上公道上吾人不能拒絶華人正當合理之要求而無愧色也（二）華人納捐實佔多數吾人道路公園以及巡捕之保護種種之幸福亦未嘗非華人捐欵有一部份之助力焉華人雖付巨欵而公欵之處置則不能與聞旣無過問之權又無拒付之力惟有坐令需索而已今縱許其加入議董華人仍無自决捐欵與支配用途之權不過有一機會表示其意見耳稍有公道思想者卽知華人要求極爲平允吾人宜容納之吾人苟不願違反祖傳之良好習慣則不可不容納之也（三）此議實非創舉已有先例可援天津與上海同爲租界而天津租界早有華董一人已歷八年之久未嘗有華董徇私舞弊之事也上海租界以模範租界自詡其實尚須受敎於其他租界天津行之有效者何不能行之於上海尚願上海租界勿使天津租界專美於前（四）華人請求至於至誠且係大多數之主張工部局如有所需求如遇失敗仍不肯放手但奮進不已華人亦未嘗不如是如吾人拒絶在道德上法理上所應容納之事件則吾偿可怪華人之不肯放手也今華人請願書在此署名者八千餘商舗足見此爲大多數之主張此亦卽華人進步之一證未可與數十年前相比擬矣（五）上海歷史常有不甯時代如有華董則中外意見可以互知不致因誤會而生衝突（六）上海乃民治規模地中國他處城邑多取法於上海凡各措施皆視此爲標準吾人宜容華董加入並訓練華人所以爲選舉人之方法俾可以此制度傳佈於其他城邑吾人皆爲在滬置有地産之人故吾人極欲將上海擴大而使如倫敦紐約然理想者事實之母也吾人其嘗思及吾人如有閘北浦東及城内與租界周圍之土地其將如何有爲乎吾人如容華人加入工部局則余敢謂吾人之夢想雖不能一時成爲事實亦可逐漸成之蓋吾人所不能自得者華董將爲其自已與吾人以得之也彼中政府齗齗於保全主權華人若在工部局有發言之權則必允許擴張租界與夫許給今日所未敢遽允之特别權利也故諸君純爲自利計亦應贊成華人參與巿政云云但李德立之建議卒爲衆所否决（未完） 
[各路商界總聯合會開會紀]  
　　爲納捐外人否决華董問題 
　　昨日下午八時上海各路商界總聯合會開緊急會議各路代表到者甚衆主席報告本日納捐外人對於華董問題經出席三分二之否認未能通過惟通過設立華顧問部一案各代表聞主席報告畢僉謂吾人此種公道之主張竟不獲同情之援助不但使熱心提議者失望且令全埠巿民深感不幸且所謂顧問一部者其責任與權限亦未明瞭討論移時决定繼續開會磋商進行方法云又一消息云各顧問之選舉輿論多希望温宗堯聶雲台陳則民余日章宋漢章王正廷湯節之諸君應選云 
[學術講演會二次講經濟學紀]  
　　朱進之講﹁平民經濟問題﹂ 
昨日學術講演會第二次演講經濟學由朱進之講平民經濟問題下午七時仍在西門外省敎育會開會演講到會聽講者甚衆朱君演講之大意謂中國今日需要爲平民政治平民敎育及平民經濟今日講題爲平民經濟爰就此題分學理與實施兩部分講之兹將講演原稿錄下 
[第一部分學理]  
　　第一節經濟進化史概略 
　　經濟進化史學者嘗分（一）自然時代（二）漁獵時代（三）畜牧時代（四）農業時代（五）手工業時代（六）大工業時代 
　　經濟進化之要點即（一）人類利用自然界勢力的能力增加（二）財産私有制度之發展人類物質文明之發逹實由於此二者 
　　第二節平民經濟主義之由來由於經濟學者之覺悟 
　　人類文明史固由財産私有而發逹人類黑暗史（即階級制度）亦由財産私有而發逹在漁獵時代尚無財産當時不必講平民經濟而經濟自極平等畜牧時代始有動産私有制至農業時代人始土著始有不動産私有制至手工業時代貿易漸興遂用貨幣便於儲蓄財産增進貧富之距離遂日以遠迄夫今日大工業時代信用制度旣大發展企業之規模又驟大無資本之人完全不能獨立謀生於是貧者益貧富者益富貧富之距離已如天淵貧富之劃已如鴻溝今日各國財産分配之現象可用美國統計以示其例據美國統計學者之測算該國國民八分之七只有八分之一之財産又百分之一之國民所有財産較諸其百分之九十九還多此項統計雖不能十分精確然雖不中不遠矣所謂經濟進化之結果如是如是然則近代文化果進化歟抑退化歟於是十九世紀研究經濟學者遂生一大覺悟近代平民經濟之主義遂由於此 
　　第三節十九世紀以來經濟之思潮 
　　世界歷史一視經濟之概况爲轉移經濟旣日趨於不平均則政治上敎育上之武斷之專制更將有加無已十八世紀以來工商階級雖能推翻封建所遺之主然社會之中經濟之不平均較前更甚因爲工商階級財富日增而勞動階級之苦况較前更甚也於是歐洲各國經濟學者遂力倡平民經濟之說以挽此狂瀾（現在乃講經濟學不講社會主義）但各國此時經濟思潮其實雖同而所取之名則不一在英國則有邊沁ＢＥＮＴＨＡＭ及約翰彌勒ＪＳＭＩＬＬ之功利主義ＵＴＩＬＩＴＡＲＩＡＮＩＳＭ其所取箴言則即最大多數之最大福ＴＨＥＧＲＥＡＴＥＴＨＡＰＰＩＮＥＳＳＦＯＲＴＨＥＧＲＥＡＴＥＳＴＮＵＭＢＥＲ在德國則爲歇富爾ＳＯＨＡＦＦＬＥ華瓦納等之國家機體說以爲國家如一有機體各部分互有密切關係政府宜負責任使其平均發逹及其社會政策說ＳＯＣＩＡＬＰＯＬＩＣＹＴＨＥＯＲＹ以爲富之不均皆由國家自致今當用租稅累進法以代償在法國則有社會連帶說ＳＯＣＩＡＬＳＡＬＩＤＡＲＩＴＹＴＨＥＯＲＹ主張之者則有吉得ＧＩＤＥ及保格華ＢＯＤＲＧＥＯＩＳ等學者彼等以徽菌學生物學爲譬喻以爲社會全體互相連帶共負責任其理由有三（一）今日分工愈細則互助之需要亦愈大（二）吾人受社會之賜旣多則對於社會亦當各盡義務（三）社會宜平均發逹在英國方面經濟思潮雖遜於歐洲但亦有ＨＥＷＹＧＯＲＧＥ著貧富懸殊論ＰＲＯＧＲＥＳＳＯＦＰＯＶＥＲＴＹ一著並主張單一稅ＳＬＮＧＬＥＴＡＫ以均貧富換言之十九世紀經濟之思潮即平民經濟之思潮也 
[第四節經濟學理之改造]  
　　吾國所有西洋經濟學譯本大都還是十八世紀的經濟書籍故其學說今日已有變更吾人不可不知例如從前經濟學論生産三要素以土地資本勞働相提並論彼等都爲中等階級的人都以資本家的眼光砑究經濟學故彼等以勞働（即工人）爲生産一要素蓋自資本家視之土地資本勞働皆不過生産之工具價宜賤質宜美則生産之力自增但今日經濟學理已經改造資本家與工人旣皆爲人類皆當爲生産之目的而非生産之工具吾人欲增加生産或改良生産並非專爲資本家設想實亦爲工人設想土地資本及勞働固爲生産之工具但所謂勞働不但指勞力並亦提勞心而言自國家視之勞力之工役固屬重要心之企業及管理亦屬重要資本家固欲得有忠心有技能之工人以爲之用爲工人者亦欲得有經驗有才幹之資本家以爲之用兩階級均屬主人翁兩方互相爲用則可犧牲這方而利那方則不可也由是觀之工價低賤雖爲資本家所喜而實非國家之福也總之人文爲目的貨財爲工具吾人甯當犧牲貨財以逹人文之目的不當犧牲人文以求貨財之富裕 
[第二部分實施]  
　　第一節注重工人生計 
　　一國工資低廉不過目前之利並非社會永久之福西洋經濟學者對於中國工傭之低並不以爲可羡可慕之事蓋傭金低賤固由於勞働者太多然亦由於工人程度太低亦由生産事業之缺乏以致雇用之機會减少此皆非好現象也我國工業無論如何幼稚外人競爭無論如何劇烈吾人對於現在工人傭金之低做工時間之長實不能不抱悲觀若謂吾國必恃工資低廉工人耐苦而後可以與外人競爭然而長此以往吾國工業無論若何發逹少數資財家無論若何發財亦徒見地方上多添幾個豪富社會中間多發生幾椿豪强霸佔之事罷了與國家富强一民幸福初無何種關係也吾人必欲主張增加傭金者所以謀足其衣食減少作工時間者欲使工人稍得問暇以求知識衣食足知識加入工人之程度自能增高工人程度增高社會上及政治上各種黑暗始有改進之望 
　　雖然吾人若僅提倡增加傭金減少作工時間尚未 
恃必與以下諸端同時並舉万可 
[第二節禁止彩票及賭博]  
　　彩票與賭博其害相同（道德上之害）徼倖心懶惰（社會上之害）爭鬭嫉視之風（經濟上之害）國民不肯再耐勞耐苦生産力以之削弱彩票有由政府私人或宗敎及敎育機關發行者其發行之理由不過（一）收入穏妥迅速（二）或人民喜賭者不賭於此必賭於彼但此種理論皆不確政府收入一時雖多然國民勤苦之能力由此減殺以後納稅之能力亦必大減至謂人民不賭於此必賭於彼其說更荒誕無稽法國於一八三六年禁止彩票後翌年儲蓄銀行所收之欵遂增至五二五○○○佛郎巴法利亞认一八六一年禁止彩票後國民儲蓄亦大增加比利時都城禁止彩票後一年間人民出當之物減少七八三七件贖還之物增加三六○九件此生計寛裕之證也吾人若但知增加傭金減少時間而不知禁止彩票及賭博則勞働者所得之傭金及時間亦無非擲之於此二者而已 
　　若欲取締賭博只消多設公衆娱樂之所如設立公園鼓勵體育之游戲用幻燈演講之類人人於暇時得以樂其心自不至羣赴於賭博（未完） 
[護軍使再爭日暉廠電]  
　　松滬護軍使盧永祥因日皲呢廠事一再電京力爭兹將其近電錄下（銜略）統密鈞院曁財政部梗敬兩電先後祗悉近聞日暉呢廠出賣與日人之說言之鑿鑿甚至有日華毛絨雜式會社發表在華經理各人如董事長外傳爲馬場義與川崎助太郎等中國方面爲日人奔走者有嚴松濤蔡忠道等共借日金一千萬元出付四分之一雖傳聞未必盡實而影響未免無因聞上海總商會已有電貴部請予保存之說查該廠在龍華與高昌廟之間居軍區範圍之内前哿電已詳陳應請明白宣布力予維持不勝盼禱之至盧永祥叩江印何豐林代印 
[中荷修約進行近聞]  
　　外部設立修改葆約研究會 
　　中荷條約提議修改業經外交部正式通告荷使得其同意迭誌前報自南洋巴逹維亞中華商會代表黄宣猷至京後復多建議昨本埠與僑商接近之某君接華僑代表由京來函據云北京外交部自通告駐京荷使後卽在該部内設立一修改荷約研究會除由該部職員指定擔任及華僑代表熊理韓希琦黄宣猷三君外并延請熟悉南洋華僑情形者到會研究如林鼎華侯德鄧克莘諸君皆在其内公同研究該部尤恐尚有不周之處特通告國内外與荷屬華僑有關之團體請爲推舉熟悉僑事者到會研究并徵求對於荷約修改之意見云 
[交涉署定期歡宴荷蘭代將]  
　　江蘇特派交涉員楊晟昨接海軍總司令藍建樞柬招在海軍聯歡社歡宴荷蘭兵艦代將萬噸堡氏曁荷領等陪宴者均本埠軍政各界聞楊交涉員亦已擇定本月十二 
 
 

Page 11

 
 
　　號歡宴荷代將云 
[國國開幕之紀念]  
　　今日（八號）係國會開幕紀念日滬寗杭甬兩路管理局前接部電略云届期准予休息一天並懸旗誌慶等因任局長當於昨日分飭　屬各處科轉飭全路大小各站一律掛旗誌慶 
[商業公團會議記略]  
　　商業公團聯合會於昨日午後五時開幹事會議湯節之主席會議事實如下（一）金拜仁代表灰船公所請爲主持公道經主席報告該公所來信及灰船公會滋擾情形公决去電南京省長及財廳請予公道維持以安商業（二）主席報告參業劣貨問題結果仍由商學團體協商處置（三）主席報告與美國銀行團拉門德君會晤時之談話（見二日本報）并加以說明至六時四十分方始散會 
[籌備初級法庭之訓令]  
　　江蘇高等審判廳近令寗滬兩地廳略謂奉司法部訓令擬試辦初級模範法庭以廢除承審制度預定本年七月開始試辦其辦法每縣設初級模範法庭一所由高等廳委任監推事一員即以　知事兼任監督檢察官對於民刑訴訟互相負責一切公牘均與初級廳同爲特令行各省區迅速籌備云 
[南巿商號仍懇接裝租界電話]  
　　上海縣商會前據滬南商號函稱中國電話局前發通告停止裝設租界電話一事南巿商家羣感不便並據十餘户商號報告已由電話局預收月費一年現忽拒絶將前項月費退還各商號不允收受者居大多數因受無形損失要求電呈北京交通部電政司仍飭滬話局暫行開放裝設租界電話以維商業云云當經該會快郵呈請交通部核示等情已誌前報兹聞此事迄未解决各該商號故又公議擬舉代表赴京向交通部陳明種種懇予收回前議以免阻碍商業云云 
[友華銀行銀巿報告]  
　　中美新聞社譯友華銀行七日報告云昨日倫敦當地銀價跌八分之一便士出口銀價跌四分之一便士紐約銀價漲至每盎斯一元二角七分此間巿價開巿時不動後因要求頗多金鎊滙價乃跌一便士金圓價跌一分半要求仍不止收巿時買進方面頗爲軟弱倫敦紐約往來匯價跌至四○二巿况大致疲軟故滙價目下不能望有進步且恐再跌也目下商務上交易殊劣實際上無進口交易云 
[桐油與本布之巿况]  
　　桐油産自川省銷路本以夏季爲多春季並不暢旺兹聞英日等國洋商在漢口購辦現貨期貨甚多川客卽在漢口脫售運申之貨漸缺故連日巿面頗爲活動一星期内每擔漲起一兩以上現北規本支桐油每擔十五兩二錢京方桐油十七兩南規桶白桐油十三兩六錢萬興裕牌十五兩五錢巿價雖昻尚無大批貨可購也 
　　本布白貨之銷牛莊營口一帶者現因牛莊開河在即故南巿專做牛莊帮客貨之各布號連日預備文頭帮沙船裝去者甚多已由各該莊專函本邑四鄉各分莊放盤收買以備裝解是以巿價頗看漲 
[米業佣金問題均將解决]  
　　連日南北巿米業因行家對於米舗增佣對於米客扣佣兩事致河下到船斛卸均受影響巿面因而阻滯現聞行家與米客交涉此項佣金出自内地行家南巿公所接到各埠復函已有多數贊同卽可解决又嘉榖堂米舗復仁榖公所酌中衡定大小月底現欵付淸一律回佣五分之函去後（見昨報）又經米業領袖從中理勸大約亦將成議是以昨日起巿面漸見活動矣 
[西鄉命案辯論終結]  
　　本邑西北鄉三十保八圖鄉民范生全被丁金喜等兇毆斃命由范妻姜氏協保控請檢察廳派員騐明預訊明確起訴審判廳公開辯論判令押候再核在案兹悉屍屬一方面又舉出見證范仰貞等二人到廳昨日午後二時許該廳周刑庭長會同堵陳沈推檢各官特開第五庭續開辯論據范姜氏訴稱本地人家居治下三十保八圖野鷄墩地方丈夫范生全務農度日去年舊曆十一月二十五日丁金喜等因借物起釁竟將丈夫毆傷斃命婦人合家數口全賴丈夫過活今遭丁金喜毆傷斃命請求伸雪官問曰當時丁金喜是否在場答稱實係在場將我夫毆打兩拳問官曰此言不符前次爾在庭上供稱爾夫與人打架有人來家報告爾得信趕往但見衆人已散祗有丁金喜一人在彼並不動手今在庭上忽供行兇究竟其中若何從實供明不可支吾該氏答稱前堂陳述尚未明晰兹已查明丁金喜實在逞兇求鑒問官命證人范仰貞上堂供年三十四歲上海人住野鷄墩已死范生全是我堂叔去年十一月二十五日丁金喜與在逃之胡阿四唐阿松等攬得吳淞港内擱淺小輪包拖出險工程所需繩索扛棒等物因伊等住在寶山縣界來我等范家宅上硬借我等不允伊等口出惡言恃蠻逞兇問官曰扛棒等爲何人之物答稱爲范氏公衆之物其時大衆雖不贊成然唐阿松已不問情由將扛棒取去范生全上前攔阻先遭丁金喜胡阿四兩人用拳亂擊而唐阿松卽以所取之扛棒向生全頭上猛擊一下致傷腦部而死丁所毆係在腰肋等處由民人目覩云云又據范仰口上堂作證供稱本地人年二十一歲死者是我堂叔是日民人在鄉挑泥忽見丁金喜胡阿四唐阿松丁阿毛沈阿土唐靜生潘阿濤等來借扛棒我范家宅衆人不允伊等即行行兇民人在旁目覩丁金喜將范生全毆打扛棒一根實爲唐阿松一人所執等語問官命提丁金喜上堂據供是日亦在該處港灘挑泥嗣有唐胡二人首先與范仰貞扭毆繼與生全爭執民人見而上前解勸並無與生全扭打求恩明鑒問官得供一再盤詰各人矢口不移沈檢察官即起而論告略謂該被告相丁金喜傷害范生全現經各證人到庭證明未便任其狡賴應請審判長依法處斷周刑庭長與堵陳兩推事官會商之下認爲辯論終結諭着范姜氏與證人等退去丁還押聽候宣判飭遵 
[汽車撞斃人命案餘聞]  
　　屍妻要求賠償損失銀五萬兩 
　　南京路永安公司司事廣東人楊伯祥自被虹口東嘉興路萬康醬園主張祖康所乘由汽車夫葉祥木開駛之汽車在北四川路撞傷身死後葉已經公共公堂訊判發押西牢一月至此案釀命詳情亦已迭紀本報現在楊妻阮氏以該汽車之開車照會係楊捐領楊不能卸責且夫年祇四旬卽死於非命此後家計恃誰維持就以永安每歲所得俸金而論經濟上損失已不可勝計是以特延律師具民事起訴禀詞呈於原審官廳請求斷令張祖康賠償損失銀五萬兩昨晨由廨派捕將張傳案當經民庭承審官關讞員及美副領事丁瑞門氏諭被告交一萬兩舗保改期訊核 
[攫竊積匪各押五年]  
　　滙司捕房華探奚德安金福壽王桂生王桂亭陸連奎及西探目泮林士前在愛多亞路八十二號門牌花烟問内緝獲迭犯攫竊案之張德寶張連喜馬子文顧阿毛李福根姚小老海六名解經公共公廨諭着押候調查被攫竊失主吊贓澈究等情三紀本報兹悉張等所組之搶竊機關在閘北寳山路已由包探前往抄出剌刀兩把當票一大捲此項當票所質之物亦已查明係先後攫竊自彭德全邱連榮莊阿虎趙成人紀炳芳范也桂王裕喜康榮隆勞萬裕陳安興鍾春山何珊羊蔡阿林王秀寳陳茂林范連生朱小弟俞國芳趙嘉琴方金生葉長春章金堂范順初高竹亭潘吉才丁長生魏國祥嚴金奎周紀福陳阿二董泉康婦人余王氏朱張氏任王氏王泉旺王小熒榮蘇阿根等三十七户昨晨吊齊原贓傳同失主將六被告解請張襄讞會同英包副領事升座第二刑庭質訊屬實以張等犯案纍纍判押西牢五年期滿一併逐出租界贓交失主認領 
[榮道一赴杭]  
　　陸軍步兵第二十旅旅長兼上海防守司令榮道一因磋商防範地方事宜於昨日上午七點四十分時由南車站乘坐快車赴杭晋謁盧浙督軍面商一切 
[龍華寺開工興修]  
　　龍華寺自光復後因駐軍隊禁阻進香迄今已屆九載邇因寺屋傾圯軍隊不能駐紥公家亦無鉅欵興修故由步兵第三十九團團長張慕韓發起募捐修理弛禁進香俾軍隊仍可駐宿古蹟亦得保存已分投勸募除由哈同氏捐助鉅欵外餘由各界輸捐刻下已得數萬金業經雇匠先行修葺該寺後埭寺屋前寺山門而兩廊各殿亦須先爲粉刷務於古曆三月望前竣工以便三月間香汛任人入寺進香迨至香汛畢再行逐殿興修前日已飭工匠畫夜開工趕修矣 
[限繳代築陰溝費]  
　　工部局衛生處西員赫士在公共公廨呈訴滬西徐家滙路十四户居民不交代修溝道費洋等情由廨准飭探捕於昨將該居户等傳至公堂即據工部局代表高易律師上堂譯稱該居户門首所築陰溝並不合法以致穢氣外溢有礙公衆衛生經衛生處西員查悉代爲建築計工料洋四百餘元童小弟應派四十一元九角九分陸阿祥應出五十八元一角二分侯子祥三十四元三角三分張雨桐三十二元四角八分陸文興三十八元零一分徐茂和二十五元零二分陸儲興三十三元五角二分王男囝三十餘元吳心雨四十元零四角五分孫林生二十五元七角李永福十七元三角陸阿太三十元零八分朱和尚三十四元三角三分朱林桃二十六元二角六分應請追繳訊之童小弟等均供無力措繳要求寛限經俞襄讞核供商之英卓副領事以朱林桃臨訊不到自應缺席判决童小弟等十三户予限兩禮拜内將欵繳案違干未便 
[小學敎育研究會又將開會]  
　　小學敎育研究會昨致各小學校函云本會按照預定表四月十一（即陰曆二十三日）開小學敎育研究會假定國語講習注音字母並討論敎授方法以便一致進行是日上午希請貴校敎員仍至尚文路勸學所内與會研究務祈早蒞是盼 
[上海慈善會施醫給藥]  
　　日來時疫盛行猶以勞働界患者居多殊爲可憐北京路鴻興里上海慈善會有鑒及此特請醫士施診每逢三六九上午九時至十二時施醫給藥不取分文聞自夏曆二月二十三日舉行云 
[捲烟同業公會開會紀]  
　　昨日上海捲烟同業公會在大慶里事務所開幹事會議到者數十人由陳良玉主席報告開會意旨後謂本會進行之方法最重調查現英美兩界之同業號簿僅交到本會半數至於工部局之捐稅及公所之種種事務均須急於研究應請各路幹事積極進行次提議建築公所事謂此費須欵甚鉅至今毫無着落能否聯絡各大公司設法籌募當將募捐緣啓宣讀一周大衆通過又議將來公所之地址擬定者北門内大街即現安徽彩票局所租之屋計五間雙廂二進（約二萬餘尚路五問門面可另租賃其内五間作議事辦公之處俟成立後並可附設醫院多數通過又提議本會臨時開辦費現擬請各幹事暫墊若干侯公司内之捐欵收取後即行償還大衆通過旋由沈子卿提議各幹事墊欵現已認定或五元或十元由各號於禮拜六開會時一齊携繳另給收據俟還時再將收據取消又沈佩蘭提議以後各幹事極力進行務使公所得以成立不負數十人此次籌備之苦心惟日後應請各幹事於每日下午四時至六時咸蒞大慶里事務所以便接洽各事以上均經多數表决贊同議畢已六時遂宣布散會 
[視察警務員將次赴蘇]  
　　視察江蘇安徽江西湖北四省警務成績之部派專員周威伯日前在滬視察淞滬警察水陸各區署所警務及上海縣警察各長警成續後即起程赴南通攷察兹已事畢前日回滬順道視察沿途風景聞日内即將赴蘇攷察警務云 
[財政廳長來滬]  
　　江蘇財政廳廳長胡翔林日昨因公來滬一假庽北巿某旅社昨日午後乘坐馬車至縣公署經沈知事迎入客廳暢談許久始與辭而别 
[海德禮律師由美返申]  
　　本埠北京路三號美國律師海德禮氏在滬多年與華洋人士感情頗　去歲陽曆年終海氏因公回美所有律師職務托禮明林百克兩律師暫代公事房一方面由繙譯楊凛知代管一切近海律師在美事畢業於日昨趁哥倫比亞號輪船回滬仍與繙譯楊凛知照常辦公矣 
[恒豐路絲綫店被焚]  
　　前晚三時許閘北恒豐路恒通路轉角裕順祥絲綫店内突然起火霎時全店被焚旋經各救火會到場救熄事後四區二分所倪警佐飭傳店夥高廣恒到案訊問據稱起火時店主孔萬章他出該店保有火險一千三百兩等情倪警佐命暫收押候將孔傳案再核 
[木作場失火即熄]  
　　前晚九句鐘公共租界愛多亞路江裕記木作場内不戒於火突兆焚如由捕查見用電話通知救火會立驅皮帶車馳往澆息燬　屋一間 
[坍屋壓傷多人]  
　　滬城大東門内火神廟束隔壁收紙　灰之紹興人某姓家樓上轉租與爲成衣匠某居住前日爲淸明節祭祀晚七時邀集衆鄰晚膳樓上下各設一桌正在叙飲之間該房屋因年久失修忽然坍下致將樓下一桌壓傷多人旋由崗警到來即將傷者送往醫院醫治一面着二房東到所訊核 
[汽車碾傷男孩]  
　　太陽廟滙中肥皂廠三百零七號運貨汽車前日駛經海昌路將江北婦人陳唐氏之八歲子名牛子撞倒車輪滾過足部受傷極重四區崗警聞信赶來將汽車夫趙福生抓獲連同原告解入警署押候訊究 
[救濟會探員破獲拐案]  
　　太古洋行開往奉天等處之順天輪船昨將啓行經救濟會探員 
長林到輪調查見房艙中有拐匪上海人陸連生拐婦費陸氏拐得女子王娥娥一口向之盤詰彼此言語不符一併拘解到會當據王女供年十五歲崇明人家有父母今被該拐匪誘拐口稱送我回家等語當經轉送地主廳即由檢察官預審之下判男女兩拐匪分别收押王女發交該會留候家屬來案認領 
[姘婦挈孩潛逃之尋獲]  
　　江北婦人王陳氏於民國五年間與同鄉人張相才姘識賃居滬西义袋角已生有子女各一邇來氏又氏又與某甲有染前日挈領所生幼女潛逃出外匿居楊樹浦蘭路某紗廠附近昨晨被張尋見迫令同歸不允遂訴由探目陳銀松將兩造一併帶入捕房禀明捕頭押候妥廨請示 
[昨日公共公廨訊案紀]  
　　昨晨學生第四公堂民事訟案輪應關讞員與美丁副領事會訊九時半開庭歷一小時而畢爰將所審各案彚誌如次（一）﹁彚康錢莊訴許仲祥以田契抵押銀七千五百兩到期不贖案﹂此案因被告屢傳不到業於二月二十五號缺席判决准原告出售該項田畝兹原告查得該田坐落常州並不在滬迨往變賣該管地方官廳以未接公廨咨文不許變賣是以又延律師到堂陳明前情要求備文咨右武進縣知事俾便再往庶無阻撓﹁結果﹂准如所請辦理（一）﹁許加鑄在松江縣知事署控妻程時敏背逃來滬匿居公共租界由縣准詞備文移傳案﹂前次因被告迭以患病爲詞不肯到廨諭候派西醫騐明是否有病展期七天再核兹已到期被告及其律師均未投案﹁結果﹂改期七天訊理（一）﹁張紱卿不服所控趙松壽託爲保存古玩初審判决不屬管轄未便受理請求准予復審案﹂原告律師請求改期被告律師亦未反對﹁結果﹂下禮拜三訊理第一公堂預定由俞襄讞與英卓副領事會審印度人應杏生訴姚桂發不還借洋一百四十五元案屆時未訊 
　　又午後第二公堂由俞襄讞會同美約副領事續訊餘姚縣人戚祚康請求給諭執管故父世欽在滬各項存欵遺産因世欽繼室王氏得悉具禀反對致成爭奪遺産案先由被告戚王氏代有林百克律師起立將原告戚祚康前堂口供向其詳細駁詰歷兩小時之久始畢次由原告見證顧伯安上堂供稱世欽係伊母舅在世時彼父子之間甚爲融洽病危時伊曾往視未聞舅氏言及將存欵二萬餘金贈與舅母之事祗知舅工嘗云所有存欵均須購買祭田云云又由原告之叔戚鳳翔上堂證明見故後十餘天往詢嫂氏賬目據稱立有遺囑云云旋由被告代表林百克律師向戚王氏詰據供稱民國六年與祚康分家緣丈夫經營餘資悉交給我此次患病請律師立遺囑時夫猶言祚康不孝本不欲分給與彼分文因生意順手此一萬元之遺産與彼二千元迨夫故後一祚康請出管理遺産諭單並未通知與我而我自閱報得悉後即不去向存欵莊號支取等語至此因時已暮故原告律師不及向該氏盤駁請求改期﹁結果﹂准改期再訊第四公堂由陸襄讞會同英包副領事審訊兩案（一）﹁南京路怡隆號訴王昌裕傅昭昌不理擔保所欠貨銀二千四百三十六兩二錢一分案﹂王保出不到傅自行投案候示先山原告之律師譯稱第一告王昌裕於去年二月間向原告賒貨後託第二被告傅昭昌擔保過期不還王又改出期票亦未照期限還欵經原告一再追索王乃以坐落漢口極不值錢之地皮契據交與原告意似抵押然仍不理故而控追今王不到請斷令保人連息償還譯畢傅雖延有律師未曾表示意見﹁結果﹂着王裕昌於十四天内照控數償還外並認自去年十一月以後至執行堂諭之日止之利息倘逾限不還應由傅昭昌代爲賠償傅昭昌照章交人銀並保堂費歸被告擔負（二）﹁朱其昌訴夏城樓不還米價洋二十三元五角案﹂因原告並無證據可以證明被告不還米價﹁結果﹂將案註銷 
[法公廨訊案紀]  
　　竊案法捕房包探楊振富高阿大日前偵悉串竊法大馬路泰昌祥德泰昌等各洋貨店布疋之對買賊范根寳胡惠記陳子卿戴福生等四人匿居菜巿街某客棧内當即前往將范等四人及嫌疑人胡生大等一併拘獲吊出原贓帶入捕房押候解究在案昨日將范等五人解送法公堂請究先據各原告上堂投訴被竊情形詰之范等四人供認串竊不諱胡生大供民人與范等實不相識求察中西讞員會判范等四人各押西牢三個月以儆胡生大無干開釋贓給原告領去又積竊朱子琴劃二王阿四等三人前晚至法新租界地方希圖行竊適爲包探查見將朱等三人拘獲當在身畔抄出器具帶入捕房候究在案昨將朱等解送法公堂請 
究先據捕頭上堂稟稱查得朱等三人前曾犯過竊案經公堂懲辦有案請究詰之朱等三人同稱實係找尋朋友不敢行竊詰其旣不行竊何以身藏器具朱等語塞中西官以朱等不應復來租界圖竊着各押西牢三個月以儆器具没收 
　　烟案婦人馮王氏前因在法租界菜巿街某號門牌内私設烟榻容人在内過癮事爲大自鳴鐘捕房捕頭偵悉帶同包探等前往抄出烟槍四支烟燈烟具等物甚夥帶入捕房諭令交保候究在案昨日傳至法公堂請究先據捕頭上堂稟明前情並將煙具呈鑒詰之婦人馮王氏供認私賣燈吃中西官令判王氏罰洋三十元充公以儆烟具銷燬陳夢生前因在法租界私設烟榻容人燈吃經捕房捕頭拘解法公堂判着陳罰洋二十元充公在案現因陳在押不繳罰洋故昨又提訊陳供民人實情貧苦無力籌措求宥中西官以陳旣無力繳洋着改押二十天以儆 
[賭徒逐出租界]  
　　廣東人梁寶羅才林金勝黄近歐允梁贊才六名前在虹口瑪理遜路二十九號屋内集衆聚賭經捕房獲解公共公廨賭客均各判罰梁等收押候查明再究在案昨經中西官升座提訊即由八十四號西探目利扶司上堂陳述其詞未譯官判梁等一併逐出租界 
　　不准逗留抄獲賭洋充公賭具銷燬 
[過犯竊魚押一年]  
　　過犯王金標在虹口老寗波碼頭行竊汪榮生之鹹魚十六尾被碼頭巡丁察破訴由包探張林泰將人贓帶入捕房昨解公共公廨經中西官訊判王押西牢一年期滿仍逐出租界贓交失主領去 
[摸竊支票押半年]  
　　匪人夏超前日在南京路某號電車上摸竊中央烟草公司夥友徐寶生身畔皮夾一只内儲計洋二百元中國銀行之支單一紙携至該銀行冒領適徐亦至該銀行掛失遂喚捕將夏扭入捕房昨晨解送公共公廨經中西官訊明判夏押西牢半年支票交徐領回 
[道尹公署批示四則]  
　　松江縣民莊伯生呈爲庇惡抗令非訊不明續求吊卷親究由 
呈悉查此案前據該民一再呈訴迭令松江縣知事查案秉公核辦具報在案何以延至今日尚未結報據叶前情仍仰松江縣知事迅速澈查確情秉公核結具報母再延宕滋訟 
　　南滙縣民黄耕生呈爲私行誣竊詐騙田單請求令行原縣拘案訊判由據呈已悉仰南滙縣知事迅即查案傳訊秉公核辦母任滋訟 
　　商民龔仁和請求領贓由呈悉准予報案具領 
　　民人方宇鵠訴邵茂生等串同敲詐由據呈地保邵茂生誣揑圖詐各節是否屬實有無别情仰候令行二區二分駐所秉公查辦可也 
[誌謝]  
　　建設雜誌第二卷第二號現已出版昨承該社惠贈一册又銀行週報社贈第一百四十二號銀行週報兩册書此併謝 
中華職業敎育社通訊 
[本社剏設職業指導部宣言]  
　　本社設立的主旨是要溝通敎育和職業所以自從成立後來由提倡進到研究由研究進支實施將來的成效究竟怎樣我們還不敢自信但是國内同志的響慮可算一天多一天各處的職業學校也是一天發逹一天這是我們很抱樂觀的但是調查國内職業界的現狀覺得很是可慮爲什麽呢一般股東經理中有的是很好的能量學徒的才能而錄用的有的人當收學徒的時候對於學徒的體力學業品性能力等等未必盡經試騐還有那一般要謀職業的學徒在選擇職業的時候一點没有把握一點没有預備往往隨便瞎撞誤入歧途結果反亞得社會上各種職業需要的人才和各人的體力學業品性能力不相謀合非但兩方面都感不便都受損失就是於社會生計國民經濟也要受到很大的影響咧 
　　這樣看來我們實施職業敎育的人應該思一個法子預先去指導他凡是關於社會的生活職業的種類職業界需用人才的標準以及學徒自己的體力學業品性能力各方面都應該使他們汪意做他們將來選擇職業時候的參考資料那麽他們决不會誤選了職業以致常常要想改變也不會用非所學妄費精神了 
　　因爲這層職業指導一件事覺得十分重要所以歐美各國專設這種的機關職業指導局職業指導科勞慟局等無非一而是調查各項的職業可以做相當的預備一面是就將要畢業的學生用什麽方法敎導他們養成職業界的種種資格畢業以後更用什麽方法使得他們走一條相當的出路仔細一想這個職業指導簡直是職業敎育的先决問題了 
　　我們旣然認職業指導是很重要的事業現在要提倡他當然不能够空談空想須要切切實實從根本上做去下一番澈底研究工夫實地的去試騐所以特地組織這個職業指導部所辦的事業 
　　第一把各地重要的職業切實調查明白以便給一般學徒有相當的準備 
　　第二調查各學校將畢業生徒的齡體力學業品性能力和志願考查他是不是和他所認的職業相應倘使没有决定更應該引導他選懌最最適宜的職業 
　　第三徵集各實業家對於畢業生服務上必要的條件印送各校以供敎師學生的參考 
　　第四各校生徒畢業以前本部洀員前往演講選擇職業的要點順便把調查的結果和選擇職業時候重要關係的地方詳詳細細發表出來使一般生徒得着許多的心得 
　　第五介紹畢業生入相當學校使他們得到充分的學力以便將來的出路 
　　本部的事業現在就這短時期内先從上列幾項入手將來有了結果再要分前事情的緩急漸漸兒推廣出去希望職業界中個個都願需用學校的畢業生完全用試騐辦法一般的畢業生在服務上個個都得股東經理的滿意還有一層一般曹通社會裏的人都希望我們介紹職業我們很是願意但是幾個人介紹許多人的職業是辦不了的未必個個適當個個稱心的所以根本解决先從指導入手一方面使學徒諒自己的才力揀一條適當的大路一方面使各實業家以本業所需要雇幾個適當的人才雇人的時候用招考的方法使願就職業的學徒來應試及格者取之如此那不至彼此不接頭了支配得妥妥當當并且使個個人任事適宜能發展他才能使有益於職業界那纔不負本部組織的本旨計自本年三月起先從上海地方著手調查以後逐漸推廣還要盼望同志各位先生大家帮忙互相輔助纔能使學徒同實業界實在得益咧 
雜評二 
[告南商會（庸）]  
　　南巿商民因電話局停接租界電話嘖有煩言其實電話局方面接通租界電話於營業上不但絶無妨碍且獲有裨益苟非别有故障何至停接觀該局迭次公告可知此中原因非該局所能爲力也 
　　抑吾更有言者内地接通租界電話在交通方面誠屬便利然於内地主權上有無他種之影響似亦不能不愼重考慮今南巿商民旣請求商會解决願商會諸君於此點加以研究勿專就利便交通着想耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[歸蘇雜記（上）] [  符赤]  
　　憶數年前旅學滬上偶值休假數日必作歸計見此巍然高聳之上海車站戲擬之爲好望角蓋此雅號幼時又曾加之於里中雜貨舗每薄暮放假歸見此雜貨舗之爛舊巿照則知家門近矣同屬此理也 
　　前日自滬返逢廉纎春雨此烟霧中之好望角遂不復現　　喧闐之狀然即就列坐待車者之人品聽其譚話一一而分析之則中國人的特性之表現亦已應有盡有矣此外滿地之烟頭涕唾與夫壁間之毳竊照相則又爲通常之點綴品也 
　　此種偏於物質的美之建築品使僅知有柳暗花明之中國人見之則未有不歎爲新奇故今普通社會幾無人不崇拜﹁洋房﹂昔有鄉人見車站壯麗疑是天宫竟至流連終日而不忍去又聞有敎育家某在鄉間立學校悉仿西制比放假學生皆請留蓋此間樂不復能堪田舍板扉生涯矣此又同屬笑噱也 
　　是日同車者僅十四人有女學生十餘手皆持白色紅條之月台票與一年三十餘客偕至稱客先生疑是送師遠行者觀其活潑自然之狀知必皆爲新文化陶冶之人物其臨行之素巾齊揮尤足爲此行生色也我國今日不患不重視敎育而患誤解敎育敎育即是讀書故視學者僅考核及於功課成績而止其實最不可掩飾者卽屬此種不受敎練之個性自由發揮有人謂看街衢間之招生廣告勝看學校萬萬持論未免過激然竟有號爲名校而其招生廣告之措辭如同新劇社或藥房賣藥之競相炫異趨合社會心理而不覺忘形者豈不奇哉 
筆剳 
[蟲天室琬琰] [  獨笑]  
　　全椒薛次申亦當時共稱爲佳公子者與義寗陳散原交爲最篤散原爲淸季四公子之一陳之與薛猶鄭海藏之與顧石公也在秣陵築有薛廬饒花木泉石之勝某歲游滬巿樓買飲曲巷傳車有艶聞時傳於外後識吳姬張四寶以三千金聘爲專房玉杯泛露紅袖添香以謂此中樂也張性柔和貌娟秀天然爽朗居海上時有上廳行首之目旣適薛始折節妝荆布手羹湯戚黨皆以爲賢薛更沾沾自憙以謂東坡朝雲千古艶稱而巢民之與宛君雖中道仳離而影梅庵憶語情文相生至今猶餘音未沬也丙午春薛忽疽發背死易簀之夕以禹鴻臚畫一幀親授散原作爲記念而張竟仰藥以殉散原詩所稱爲姬人劉者卽指是也說者謂紈袴無端人勾欄無靜女然而朝同夢夕分飛者不亦嘗曰良家良家哉於是而張遠矣 
劇談 
[歌壇賸語] [  民哀]  
　　戲劇爲動人觀感之具徒唱不足以爲工北人雖曰聽戲然其戲單上必寫某演某戲而不寫唱某某戲此可證明戲之爲道究屬唱做並重者昔之所謂名角者唱工固不同凡響而其做工亦必與唱工相埒始能表著其藝卽以譚英秀論他伶大半尊崇其聲調而摹擬之百人中不能得一二人神似者然譚之暮年嗓音細微半借胡琴爲之託裏惟每次登臺觀者仍如堵後起多才無人能奪其席此何故歟試究其因實由於譚做工之佳妙更無人能肖之例如賣馬捉放黄金臺空城計等劇非常陳腐幾乎無人不能吚唔幾句英秀扮演則喜怒哀樂各肖其人設徒知揣摹一板三眼者伶人演此即使聲調已升譚氏之堂而失劇中人身分則亦何異聽留聲機　乎都人咸稱英秀之瓊林宴爲前無古人後無來者之傑作然非揚其唱也實讚其做工耳緣因英秀演瘋漢狀態中處處令人動可憐心是可神會非朝夕所能授受克享一代盛名豈偶然哉嗚呼人情孰不厭新而喜故戲劇更無論矣乃將縑比素長短攸分轉使人興新不如故之思雖曰小道亦可徵吾國微業末技皆無進步焉矣 
　　飲鴆止渴 
笑林 
[笑笑錄] [  碧梧]  
　　醉心有新婚夫婦作蜜月旅行一日流覽某山婦忽曰以如此美景惜忘携酒否則當謀一醉夫曰幸此處僻無一人吾輩固不妨飲瓶外之酒以醉心也 
　　癱症夫曰吾有友人結婚已三十年日夜伴其妻未嘗一出其妻曰夫壻深於情者固當如是夫曰否蓋友患癱症不能外出一步耳 
　　失眠一人謂醫生曰吾每夜睡頗不甯即微聞聲息如猫爪着地聲者亦必驚覺醫生乃授以藥其人復詢以服法醫生曰以牛奶和之猫自樂食食之即斃君室中旣無猫爪着地聲君當可安眠矣 
雜錄 
[蘭簃雜識] [  瘦鵑]  
　　遠戚朱卓士吳人痴於情喜讀紅樓夢茶花女迦茵小傳諸書自恨不爲女子爲女子則願作林黛玉馬克迦茵爲情死也與同邑某女郎善有年矣情深一往而以禮自守嘗謂能爲女生亦能爲女死斷脰瀝血都不之恤其痴有如是者一日以書寄女偶有一言忤女意女怒絶之朱亟去書請罪求勿見絶否則當自殺以見志越三日女復書不至朱不能堪心痛甚日夕咯血一日忽亡去則蹈東海死矣臨行曾以一書見寄謂當死東海中以重鉛縛身長沉海底殊不欲爲人見也苟有朋輩垂問者第謂朱某已作情愛之犧牲矣予得書立走告其家人追之已不及惟爲空墓哭望天涯而已不知彼女郎聞之又何以爲情也此五年前事每一念及輒爲之腸廻不已 
　　兒子錚生二歲又兩月頴慧解人意好國旗鼓角等物予以蠟偶不一日毁矣居恒喜持國旗爲軍隊操以小銀瓶就吻次嗚嗚作吹角聲堂中張蔡松坡將軍遺像予嘗告之曰此英雄蔡鍔也後指以問之立以蔡鍔　歷久弗忘問其人好否則答曰好予兄復敎以呼民國萬歲亦上口每夕歸時恒聞樓頭牙牙呼民國萬歲也竊謂兒童少有知識不妨以國家觀念輸入其心腦則他日長時當亦不忘祖國矣 
　　友人調梅言其同事陳雪漁君少有所眷事且諧矣陡爲有力者奪去至今多年惆悵猶未已也因作惆悵詞云芙蓉成粉柳成絲鳳紙輕描不自支最是秋風蕭瑟裏宫花紅上李師師附以跋云詩寫烏絲偶然寄慨句拈紅豆聊記相思本來流水無情竟有落花惹恨并州快剪難斷蠶絲月下紅縷不縛鴛牒前塵非遠綺怨無窮則二十八字羅宿於胸百千轉低冋欲絶矣調梅和其詩云九子釵横撩髩絲斷雲零雨最難支侯門祇記深如海不記當年李藥師人面有情不能無恨天下無恨人有幾人哉 
新聞拾遺 
　　人役鬼差之奇聞蕭山城中太平弄有唐姓寡婦年已四十餘聞役鬼差多年當鬼差來時唐婦口吐白沫兩目向上臥床數日不醒雖不飲食亦不饑鬼差事了即醒醒則酒氣觸鼻家人詢其要飲食否則必曰我已在某姓家捉人彼家待我甚厚已與我酒肉等物云云如是者或一日數發或一月一發家人亦習以爲常並不恐懼附近居民皆呼之曰活無常蓋唐婦自言在陰間役無常之職並能向人談講陰間狀况歷歷在目令人生怖如言某姓某人某日必死至期果然惟其不肯向人明言人或有問必言閻王命守秘密故不便直說云云此事余友傅君兆惇爲余言之鑿鑿决非虚妄亦可謂奇聞矣[  聲]  
　　天空中大放花砲淸明日南京雨花台有一賣花砲小販内有一種花砲製造極巧放後變成一幅五色國旗一般放風箏者爭先購買擊於風箏尾上燃以線香放上空中線香燃着藥線乒乓聲響一幅五色國旗飄飄盪盪由上墜下兒童互相爭奪觀者莫不鼓掌喝采此爲今年淸明日最有趣味之一事故誌之[  隠厂]  
　　未把金針度與人連日滬濱攔路搶刦之事時有所聞前日薄暮時有某姓婦人行經長浜路中一形似　三者尾隨其後乘間攫取其髮際之金針飛步而逸詎婦坦甚並不追逐小立移時含笑自去蓋所御者實非金質以五銅元購自馬路上爲一種滑頭貨故視之不甚珍貴云（吳秉恬）這也算英雄末路日昨休假閱報庭隅家人以事赴隣家半掩柴門忽來男丐拍板歌唱大江東去音沉而悲殊合節拍余怪而詢之丐云吾魯人本文士以國家多故投筆從戎隸陳某部下及陳被剌死同黨作鳥獸散吾遂流落申江擺攤測字如是數年差可度活不謂去冬而後竟不能謀一飯之資落難人惟有業此以延殘喘耳隨即口占一絶云神州無處不烽烟可嘆英雄作丐仙吳巿吹簫悲末路何堪回首話當年言下潸然余亦爲之唧息亟予以錢丐乃道謝面去[  劍寒]  
小說 
[社會小說衆醉獨醒（六）] [  瞻廬]  
　　娘子道你今天回來得恁般早勉齋道今天有一椿喜事報你知曉你聽了也快活娘子忙問什麽事勉齋道這喜事非同小可你且猜一猜娘子仰眨着瞳子呆想一會子便道莫非加添了薪水呀不對不對這劉剥皮是出名的嗇鬼一個鵝眼錢看得車輪般大怎肯平白無事加添你的薪水勉齋搖頭道加薪不加薪還是小事現在這椿喜事比着加薪還好娘子啐道活見你的鬼比着加薪還好難道他肯認你做老子不成勉齋把頭點了一點道他雖没有認我做老子但是這般的抬舉我比着做他的老子還體面他今天請我到辦事室裏讓我上坐了他只在下面斜簽兒坐着他說徐先生你是我赤心忠膽的老友我很仰仗你很信託你明年小孩子讀書要訪請一位明師呌做﹃坐性好脾氣好書法好﹄的三好先生我可不在行識不得好歹這件事須得你徐先生替我幹我便請你做一位考試西席的大宗師娘子不通文墨忙問道他呌你做什麽勉齋一壁兒把頭打個圈一壁兒引長着聲調道大宗師啊大宗師（如聞其聲）娘子聽着悶葫蘆似的揣摸不出什麽意思小狗子伸着兩隻骯髒手兒（照顧上文掘蚯蚓事）猴到他老子身上道爹爹什麽大粽子大粽子買給一隻我吃（絶倒）勉齋把他推下去連眨了兩個白眼駡道大人在這裏說話誰許你來揷什麽嘴小狗子討個没趣哇的哭起來兩隻泥手在眼圈上面亂揉揉得黑一塊白一塊的同開了花臉一般　子要緊聽勉齋講話便在身邊摸出一個看囊銅元給小狗子到街上買糖吃把他遣去了然後移過椅子在勉齋旁邊坐定了說道你休打這啞謎兒快快講給我聽勉齋高抬着頭（忽焉搖頭忽焉點頭忽焉把頭打圈忽焉高擡着頭可謂頭頭是道）大聲說道這大宗師非同小可就是從前考進秀才的學臺大人 
[自由談之自由談] [  鵑]  
　　春日出游昔曰踏靑以步不以車所至草茵襯足花枝牽衣致足樂也而今則不然必以馬車汽車爲代飆輪過處塵搕撲天此不名爲踏靑直跑沙而巳 
 
 

Page 15

 
 
   
 
 

Page 16

 
 
   
 
