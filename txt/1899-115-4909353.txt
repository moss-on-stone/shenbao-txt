# 1899 - 115 - 4909353

 

Page 1

 
 
[廣學會譯著新學彚編中國度支考英興記正續中東戰紀本求文學興國策時事新論出售刻重罰]  
明詔迭下　學浡興支治儒脩　時交奮不蒐新籍曷豁靈　上海廣學曾諸君洞燭外情周知華故著書十載信足端風敎而杜窕言天下火同此其充劵合括宏旨藉貽通才○新學彚編四卷衰西濃旅客名篇開東土導師先路理明法備言簡意賅八角○中國度工考二卷詳稽　報　舉出納言外深其惋惜使君於此不凡一角半○英興記二卷英后在位花甲一周政簡人和雲蒸霞蔚第就英廷財賦持較中國支度主善爲師有據則樂興華　鑰敬告司徒三角半○中東戰紀本末一圓半續編七角文學興國策二角三書倂售二圓均與先譯　泰西新史　要時事新論等書傅誦士林無勞述讞○時事新論六角○上海廣學會總局申報館及各書坊出售外埠書坊及　士售書處亦可向　　圖書集成局啓 
[放火匪徒宜按律嚴辦說] 鬥門 
泰西之保火險也肇自一百數十年前需費不多而被燬則立時賠補是以人皆稱便保者日多近二三十年中沿及我華亦多設保險分行以權子母於是華人之窮無聊賴者輒以巨資倩保未久卽私行縱火圖得賠銀各保險公司受累良深不得不嚴定章程一經查得縱火情形卽禀請地方官究辦然辦者自辦縱者自縱此豈有惡於各保險公司而故弄此狡獪伎倆哉夫亦悞於貪之一念以致良心天理漸漸澌滅無存耳蔡和甫觀察備兵海上時有鑒於斯議訂新章凡起火之家保有火險者所得賠銀剉分三股以一股充水龍經費一撫股卹延燒之左右前後鄰人尙有一股歸起火者收受其有被貼鄰延及者則酌量核辦或疑起火之家分去賠銀二股以示懲是也然何以被貼鄰延及者亦須酌量核辦旣被株累又耗賠銀豈不苦之又苦乎曰是亦有故今之人心思愈幻詭譎愈工明知起火之家一經查出放火眞情必　罪無可逭乃商同鄰右之未保險者代爲縱火僞稱連累俾承保者信而不疑得欵則略償鄰右若干而己之貪囊可飽觀察明若觀火故定一貼鄰延及酌量核辦之例使此弊可以永除也洎乎新任將來觀察已定期交卸猶恐去後　民玩法故態復萌乃於本月初三日出示通衢大旨謂　產貨物買保火險爲各國所通行上海保險洋商凡遇失火之家無不照章賠償辦法最爲公允乃近來上海租界以及城廂南巿保險之家每以賠欵有著漫不經心轉致火災迭見殃及鄰居甚至有意縱火爲害非淺若不設法妥籌流弊靡有底止查中國定例起火之家本有應得之咎嗣後遇有火災仍應查明除照例嚴辦外並將縱火之犯從嚴罰辦合亟出示諭禁爲此示仰租界以及城廂南巿居民人等一體知悉爾等須知保有火險如果實係被累自有賠欵可得倘若希圖賠欵有意縱火一經查明確實定卽從嚴究罰幷將該犯照例重懲决不寛貸似此詞嚴義正三令五申凡在稍有人心者當無不懹德畏威帖然不敢再犯矣不料未及兼　又有毛桂土縱火一案毛桂土者本甬東人僑寓滬江賃屋美租界開設缝製西衣作本月十四日黎明作中認　火災初以爲縫人潑翻火油燈致遭此厄及經包探偵察始知實係有心縱火幷有火油浸透之竹花木片未經焚盡歴歴可徵英界讞員翁笠漁直刺夙以嫉惡如仇間於時至此遂决意嚴懲不稍寛假毛更恣其狡詐之性初則出　登告白揑名鄰里飾非强辯　爲被報館所誣繼復延律師上堂滔滔辯論窺其意無非欲將罪名脫卸幸獲　不爲所動仍判以保險銀不准賠補並將毛管押一年一時堂下觀訊之人罔不歌功頌德以爲租界中辦理縱火之案從未　若　之從嚴者然僕以爲尙未從嚴也在直　之心大約因公堂無定罪之權如欲按律以懲勢必由縣而道而　　其中　多所周折不若就此了事使之旣不能索得賠欵又飽受牢獄之災庶幾懲一以儆其餘未始不足以戢若輩之狡計　獨不觀本月十九日本報所記杭垣之事乎本報之言曰浙江巡撫劉景韓中丞訪知上年冬閒省垣每有匪徒縱火飭查舊　當光緖十二年匪徒周大法在鳳山門金華會館左近周姓家縱火拿獲審實詳經衛　　中丞批飭　　　　梟首示衆幷查例載放火燒屋比照强盜刼人財物例不分首從均治以斬立决之罪爰將例案　白曉示俾若　　而知警云云今之上海苟能援此嚴辦奸民始不敢作奸犯科莫如用猛之言鄭國僑豈眞有意爲奸民病乎乃或有爲之曲解者謂杭之周大法縱火以圖刼人財物故殺之不爲過若滬上則多係自行縱火不過圖得保險公司賠欵安得援此例以懲之殊不知放火圖刼者惟刼取被火家之財物而已至放火以圖索賠則不特公司中苦最不堪且當人烟　密之區鄰家悉受其殃其　有甚於被劫數倍者而謂懲之其可稍輕歟　以二語告爲民父母者曰　平民宜　以　猛治若輩　　猛以濟寛 
[本館接奉電音]  
　　昨日午前京師飛電傳來上諭七道敬謹譯登○三月二十日奉上諭據署兵　右侍郎通政使司通政使李端遇呈進　徽婺源　已故生員汪紱所著各書當交南書房翰林院閱看茲據閱　呈　汪紱學問淵博經術湛深所著易經詮義易經如話書經詮義詩經詮義　記章句禮記或問六　或　樂經律吕　　樂經事啓春秋集傳四書詮義孝經章句或問山海經存策略戊笈談兵醫林纂要各書並　　十二　著　交　　　以備觀覽欽此同日奉上諭本日召見之廣東高州鎭總兵張士元著仍留於武衛軍歸榮綠差遣委用欽此同日奉上諭前據翰林院侍讀學士陳秉和奏山東巡撫張汝梅衰頽昏憒愎詐貪婪臚列各欵糾叅當經諭令溥良確查具奏兹據查明覆奏開缺山東巡撫張汝梅在任年餘於振務河工雖未能辦理盡善尙無　弛欺飾各情弊惟所　差缺之袁保純等係該撫子姪親戚應否廻避未據聲明並將崔廷桂之孫崔澎濫列保案楊史道口焚燒稽料未經　員往騐均屬疎忽其信任崔廷桂尤爲用人不當該撫旣被叅劾物望未孚惟尙無贓私劣跡著降二級另候簡用總兵崔廷桂雖無納賄實據惟任性妄爲不知檢束以致物議沸騰著卽行革職候選通判崔澍恃有舊交　効河工候補道丁達意派令隨壩當差禀請奏保均屬不知遠嫌著交部議處降補都司　榮福係河工曾經獲咎人員著撤去河營差使袁保純黃亮茂凌漢袁世敦各員才具是否稱職總兵田恩來能否勝任均著毓賢隨時察看餘著照議辦理該部知道欽此同日奉上諭溥良奏遵查張上達等叅欵據實覆陳一摺前據翰林院侍讀學士陳秉和濟澂等奏叅已掌山東濟東泰武臨道張上達候補道黃璣降補通判陶鍚祺降補同知葉潤含各劣跡當經諭令溥良據實查辦兹據　侍郎查明覆奏張上達被叅前在山東憑權藉勢賄賂公行各節雖無實據惟前因聲名甚劣經前任巡撫李秉衡奏叅革職衆論皆稱不屈著仍卽革職黃璣前在山東聲名本屬平常辦理振欵銷册又不據實開報著卽行革職陶錫祺前在臨清州知州任内辦理關稅未能核實子弟親戚冐列河工優奬前經李秉衡奏叅予以降補處分尙屬平允著仍以通判降補葉潤含前被叅以同知降補在部候選後並未來東於振務旣無干涉其拜認師生各節亦未能指實著免其 
 
 

Page 2

 
 
置議仍俟選缺到省後由該督撫隨時察看餘著照所議辦理該部知道欽此○二十一日奉上諭甘肅新疆伊塔道員缺著慶秀補授欽此同日奉上諭山東曹州鎭總兵員缺著龍殿揚補授欽此同日奉上諭甘肅寍夏鎭總兵員缺著田玉廣補授仍留於武衛軍交榮祿差遣欽此 
[德藩抵省]  
　　金陵訪事友人云南洋大臣劉峴帥前接滬上電音知德藩亨利將來省游歴因飭所屬預備供張旋探知亨利定於本月十五日可抵省垣時適　帥政體違和不克盡郊迎之禮乃委署藩司胡雲臺方伯及辦理吳淞租界事宜江蘇候補道沈仲禮觀察代之是日天方破曉司道府縣文武各官曁各營統帶官督率所部營勇站隊恭迎自下關江口起至水師學堂止沿途旌旗耀日刀戟凝霜至鐘鳴八點三刻時亨利乘兵艦戾止下碇江中各兵船及沿江各砲臺均升砲鳴敬岸上各軍亦鳴槍應之亨利隨乘杉板船登岸方伯以次各官均洪立道左亨利次第握手爲禮徒步入儀鳳門至水師學堂次及陸師學堂觀各學生之技藝優劣賞賚有差時已亭午方伯卽就陸師學堂内恭備午宴宴畢亨利欲閱機器火藥兩局順道遊雨花臺先由江寗上元兩縣恭備緑呢大轎請亨利乘之而往遊畢已夕照銜山乃返兵艦約定詰朝遊覽明陵方伯因命兩縣飭差前往彼處安排行館 
[川亂餘譚]  
　　重慶訪事友來函云大足縣匪人余蠻子閙教抗官自去歲王芍棠方伯調勇圍拿後獲其羽黨唐翠平蔣燦臣就地正法余蠻子勢蹙乞降由周軍門帶至合江看管餘匪次第呈散方伯遂於正月間回省所有各處新募營勇及商圑悉行裁撤法國領事官哈士前赴成都請將余正法並要索嘉陵江一帶煤礦大吏謂余已投誠理應免死煤礦未使應允賠欵亦未議安至各屬被逐來渝之教民多至萬餘現已遣令回籍雖經地方官查還田產房屋而民教仍多齟齬不知何以能善其後也船 
[英員勘路]  
　　重慶訪事友來函云法國昔曾與中國議定由安南修築鐵路接至滇省上年迭次派人至川黔滇三省交界處勘路繪圖英國近亦議築鐵路由緬甸至雲南省復由黔入川直達重慶以示抵制法人之意日前英員白定哲亨達等帶同印度人數名由水路上駛至納谿復遵陸赴永寗畢節等縣日盤桓於崇山峻嶺間彼處鄕人少見多怪齊出阻撓富經護勇拿獲數人送縣路過畢節時亦有多人出與亨達爲難由白君力救出險格斃一人擒獲三人 
[示勸番民]  
　　福建閩縣正堂成抄奉福建按察使司鹽法道余爲示諭事光緖二十四年八月十二日據家丁林添禀稱家主刑部主事鍾大焜因修譜到福寍府所屬各縣見有一種山民納糧　試與百姓無異惟裝束不同羣呼爲番山民不服時起爭端家主向山民勸攺裝束　衆一律便可免此稱謂山民無不踴躍樂從惟各山民散處甚多禀請出示曉諭等情到司據此本署司查溥海蒼生莫非天朝赤子卽閩粤之蛋户江浙之惰民雍正年間曾奉諭旨准其一體編入民籍况此種山民完糧納賦考試服官與一切齊民相同並非身操賤業者比在國家有句含徧覆之仁在百姓豈可存爾詐我虞之見但裝束詭異未免動人驚疑且僻處山陬罔知體制於儀節亦多僭越自非　切曉諭則陋俗相沿不革卽羣疑亦解釋無由除禀請　示　通飭外合亟示諭爲此小仰軍民諸　人等知悉古來槃弧之說本屬不經當今中外一家何可於同鄕共井之人而故别其族類自示之後該山民男婦人等務將服式攺從民俗不得稍涉奇袤所有冠喪婚嫁應遵典禮及朱子家禮爲法均勿稍有僭踰授人口實百姓亦屛除畛域等類齊觀勿仍以番民相詬病從此喁喁回化耦店無猜以成大同之治本　司有厚望焉其各凛遵毋違特示 
[憲批嚴厲]  
　　漢口訪事人云崔姓安徽巨族也曾因錢債細故在鄂訐控不休撫憲于次棠大中丞到任以後復繕禀互訐中丞以兩造皆係搢紳雀鼠紛爭深堪痛恨乃於原告崔有泰禀詞批云查閱粘抄崔淦兄弟欠債揟償屢串洋人出頭希圖脅制實屬異常狡獪該職之父曾充使臣理應顧全體面乃從而效尤與洋官私函往來自署爲前出使大臣並浼總署堂官通　使館亦顯見藉憑勢力不有讓人以假歸在籍之員冒昧若是殊爲可駭該職徒知斥崔淦之非羅列無遺而不顧自將干訐各情全行揭出毫無忌憚兩造　有官職同列搢紳形同化外設竟上聞在崔淦等固難逃罪恐該職已先不能辭咎亦曾思之否耶兩造本係同宗　因錢債　　被此訐訟如仇讐互相醜詆爭財忘本廉恥何存訟已數年試問有何好處若欲尋釁不已將來釀成巨禍大非兩造之福仰按察使司卽節漢陽縣傳齊兩造到堂飭令作速清結如能自悔悟互甘退讓尙不致蹈訟則終凶之失也切切粘抄幷發 
[黔省教案]  
　　重慶訪事友來函云貴州重安江民人殺斃英教士其主謀之　子成懼罪逃匿經貴州善後總局懸賞銀五百兩通飭緝拿未獲現在英使復派員往黔查問一切聞英廷之意如譚犯不獲必須中朝治黔撫以保獲不力之罪云 
[浙省官塲紀事]  
　　杭州訪事友人云湖墅船局委員兼保甲總巡朱司馬鍚傳前經藩憲惲菘耘方伯委署乍浦同知遺差委卸署建德縣何大令士俊接辦本月十四日何大令回省禀到擇於十七日到差任事朱司馬則於交缷後卽日起程前赴任所涓吉履新○本月十七日藩憲惲菘耘方伯牌示遂昌縣教諭缺委歲貢就職教諭胡尙彬署理寗海縣典史缺委試用　九品土訓鏞署理○撫憲劉景韓中丞訪聞橋埠壩閘夫役每藉當差爲名於商船往來任意需索桃駁過塘等費稍不遂意輒將貨物行李抛棄路旁悍然不顧設遇陰雨大受損傷殊爲地方之害因飭管理水利各員嚴加查禁出示曉諭安行旅而戢兇頑是亦一善政也 
[石棧雲痕]  
　　重慶訪事友來函云英國重慶正領事官富君重慶關稅務司班君均於二月初旬某日抵渝法國哈領事日本加藤領事仍留滯成都返旆之期刻尙未定也○已革川東道任逢辛觀察於解組之前特赴省垣禀見奎制軍曁王方伯旋卽買舟東下刻已行抵瀘州矣○渝城附郭海棠溪一帶沙中向產金屑淘沙者微有所獲嗣因爭淘滋事迭經有司封禁兹有某商赴商務總局禀請弛禁業蒙批准幷出示曉諭矣○前者大足縣匪人余蠻子糾黨倡亂川中大憲深恐兵力單薄爰電請某軍鎭　鄂省招募勇丁千餘人督帶入川以資防剿行至中途匪已肅清因裁汰其半給資回鄂其一半暫留在渝聽候調遣○前署巴縣知縣沈大令秉堃卸事後所遺篆務由大憲檄委張大令鐸接署於三月初二日接印任事○重慶各屬散勇百十成羣到處滋事上月某日巴縣所屬磁器口有游勇多人肆行搶奪經民圑格殺數人拿獲十餘人綑送到縣以憑盡法懲治 
[漢水明珠]  
　　漢口訪事人云鷺鶩毛本不足貴自泰西人出資購取價遂日昂日前有一法國商人附某輪船至漢擬租高大洋房專收是物因此巿價益高上品者每兩須洋蚨十八翼凡操是業者當無不利巿三倍矣○鐵路漢局多延西人辦事刻下約有五十名左右當事者賃得熙泰昌茶棧比鄰大洋房俾作棲息辦公之地○當去年川中大足縣土匪余蠻子起事之時某軍門曾就鄂省招募瑞字營勇三營入川攻剿未幾軍事敉平此項勇丁槪予遣散不料有不法者沿途滋懮本月某日經襄河水師提督謝軍門有鵠拿獲數名盡法懲治餘始稍稍歛迹○督辦鄂岸淮鹽總局王鑑亭觀察蒞漢後暫駐新河坊保甲局内擇於本月十七日入局視事○本月初旬武聖廟河下有船一艘旗上大書甘肅全省釐金總局字樣有似護勇模樣者多名不時登岸停泊數日不識如何被武弁徐全孝看出破綻暗帶幹役數十人掩至舟中將首犯葉有材拿獲倂餘黨多人起出毛錢千串及軍械火藥等物旋卽一倂解入漢陽縣署想一經訊實定必照例嚴懲也 
 
 

Page 3

 
 
[牛渚詩情]  
　　蕪湖訪事人云蕪湖縣試於本月初五日取齊初七日開考童子軍共三百五十六名頭塲已冠首題兄弟足法未冠首題君子人與通塲次題善人也信人也詩題賦得勸耕曾入杏花村得村字初九夜發案共招覆二百八十名示期十二日初覆是自西書題及其聞一善言經題任賢勿貳去邪勿疑詩題　得楊柳爲君攀得攀字十四日發　頭塲前三名胡國澄朱與齡宧榮二塲則以張善元爲冠軍胡國澄第二郭文藻第三聞當途繁昌兩縣與蕪湖同日考試當塗頭塲應試者約八百餘名已冠首題人道敏政地道敏樹夫政也者蒲盧也故爲政在人未冠首題寳藏興焉通塲次題如恥之莫若師文王詩題賦得下筆春蠶食葉聲得蠶字○蕪湖賭風向較各埠爲盛上自薦紳下迄厮養莫不各有劉盤龍一擲千金之癖其甚者層慺密室銀燭高燒艶妓列於前俊僕侍於後呼盧喝雉視金玉若泥沙近更有牌九司務某甲者由滬至蕪句結各博徒肆其鬼蜮之技以致受其愚弄者輸去巨資事聞於道憲吳季卿觀察以此輩設阱陷人爲害匪淺立飭保衛營兼保甲緝捕饒翼卿守戎密往查拿至則已如黃鵠之遠颺矣○去夏皖北來安土匪蠢動撫湖精健營曾派徐哨弁鳳鳴帶勇數十名前往彈壓迨敉平後仍留駐足處迨至冬間學憲徐季和宗師按試盱眙各士子公進一禀備籌保衛之方宗師因卽移咨撫憲鄧小赤大中丞添調攔江磯精健左營勇數十名駐紥彼處匪燄遂息近者省憲以新定章程各州縣自行創辦圑練互相守望以期除暴安良防營須屯紥要隘不得任意調撥因飭精　營趙統領將去夏派往之徐哨弁及勇丁檄調回蕪以重防守其攔江磯派往之弁勇則仍暫留來安以資鞏固云○新委蕪湖保甲總辦何劍如太守秉衡由省蒞撫定於本月初十日入局視事○保甲總辦而下尙有總巡一員爲各巡局之領袖王珊園别駕向當是差兹忽赴道轅禀辭道憲吳觀察一再慰留别駕决然舍去遂攺委候補府經歴陳晴溪參軍接辦别駕尙有洋務會辦一差月支薪水二十兩亦歸倂叅軍俾資津貼○洋務局湯允蓀直刺報丁内艱遺差由道憲札委會辦王别駕暫攝兹悉是差已經撫憲攺委原辦蕪湖道轅發審差之羅頌西六令接辦遞遺道轅發審差另委佐雜沈厚甫二尹接辦均於日前蒞差任事矣 
[桃渡晴暉]  
　　金陵訪事友人云近日江寗府屬文童中有姓頁名禹者有姓湯名斌者有姓劉名統勛者府　劉嘉樹太守於甄别書院課卷時見之艴然不悅以爲諸公袞袞類皆一代名臣童子無知何堪竊比爰卽懸牌示諭令各將考名更正違則當懲其荒謬之愆○近日風氣大開有志之士莫不究心西學凡在省垣同文館出身者皆擁皋比設絳帳儼然以教授西文自任而尤以英文爲最盛城廂内外英文書館幾至無處蔑有數年之後風氣將爲之一變矣○上元江寗兩學前有文德橋焉朱欄紅板斜跨清溪近以年久失修勢將傾圯經邑人禀准督憲劉峴帥籌撥巨欵交保甲總局袁榆生觀察估價修整歴兼旬橋板已次第拆卸旋忽停止未識有何深意　乎其中也○淮北沿河水歸營向以防匪緝梟爲責歸海州營叅將就近管帶近日淮徐海各屬迭遇災祲土匪旣已繁興私梟亦復充斥海州營叅將陳叅戎有元恐難兼顧禀請督憲劉峴帥另委他員管帶峴帥以叅戎於緝捕事宜均甚熟悉未便遽易生手因委候補副將陶副戎楚材爲帮帶仍以叅戎節制之副戎奉札後已將到差辦事矣 
[上海官塲紀事]  
　　昨午蘇寗鐵路總辦潘芸蓀觀察赴上海縣署拜會王欣甫大令大令迎入花廳茗談良久而别○新任江海關道李健齋爵觀察之夫人於前日午後由金陵來滬排導入道轅滬城印委各員咸具手版禀安○上海縣王大令以公務紛繁所有開濬城河一事勢難兼顧禀請上游另委貨捐局委員林明府經理以專責成明府定於日内駕蒞果育堂河工局與各董晤商一切 
[流氓宜辦]  
　　浦東洋涇鎭迤東高廟一帶流氓地痞麕聚其間時有持械訛詐據人勒贖之事每日上燈之後人皆視爲畏途靖地方而安閭閻是所望於有除暴安良之責者 
[上海巡局紀事]  
　　二十三七鋪汛捕張順前在董家渡拘獲竊犯一名弔出布篷酒壺等贓因無失主暫存局中昨日有曹掌寳者投局禀稱小的在滬北雲龍軋花廠駕駁船廠内司帪人張姓命持函來案領取失贓局員某二尹察閱來函詰以是否冒領曹稱不敢二尹遂命認明原贓准予領去○前晚三鼓時二十三七鋪巡防局委員盛雨村二尹督同勇甲赴各處巡查比至利川碼頭某姓鴨行門首有兩人蜷臥簷下飭勇查問一稱邱大一稱王金玉均江北某邑人在滬北爲小工因無錢借寓不得已蜷宿於此並不爲非二尹令各掌頰四十下著地保驅逐出境不准逗留○日前本城登雲橋左近有一十歲之孩童迷失路途到處啼哭有某甲者詢其里居知由蘇州逃出附木輪船來此現在無可依棲因送至保甲總巡局請爲安插戴子勱明府訊問之下飭送普育堂留養一面出示招親屬來局認領 
[英界公堂會審案]  
　　德商怡昌洋行主投德領事署控陸鎭卿吳卿生定貨不出由德領事函致公廨訂期會訊前日福繙譯與讞員翁笠漁直刺升座提訊原告洋人未到陸供小的與怡昌洋行往來已有十載所定之貨與吳合股目下小的無力出清曾向洋人商懇另售共計虧銀若干兩小的情願按月拔還今洋人欲令小的賠銀二千兩實難措繳求恩交保出外自當妥爲料理吳供與陸略同直刺商諸福繙譯飭將　交人保出吳管押候核○美最時洋行主控江春池與陳馨甫租船悔議經前讞員鄭大令判罰洋銀二千元至今挺押不繳及翁直刺提訊陳供稱佑尼干律師所雇舌人史瑞臣曾取去洋銀三百十五元前日佑律師函至公廨請直刺查問眞僞幷被取之欵究有若干直刺因復提陳訊究陳供去年八月初一日由江付史瑞臣洋銀一百十五元以備延請佑律師另存洋銀二百元作爲押櫃均由史取去給有收條在江處江卽函致小的稱已倩史延得佑律師到堂申辯曾付洋銀三百十五元今佑律師並不到堂可見此欵被史吞沒供畢將江函呈騐直刺閱畢謂陳曰此事宜速向佑律師處聲明並將報上告白更正禀覆核奪諭畢著仍還押 
[英界瑣聞]  
　　有馬耀忠者不知何許人昨日在途胡閙某號巡街捕恐滋事端拘送公廨讞員翁笠漁直刺諭令公差送至城内果育善堂妥爲醫治○安徽人汪某向在某典鋪執業近已賦閑無事然性喜漁色雖當窘迫之際猶時在偷雞橋一帶小弄中惹草粘花恣情調笑前日午後又至彼處閒遊比回時行經寍波路左近忽爾倒地不起好事者向前撫之則已體冷於冰魂歸泉壤矣後經人告知其家屬備棺收殮然究不知所患何病也 
[法界捕房紀事]  
　　甲乙二賭徒在西門外四明公所左近以紅黑籌誘人賭博入其彀者每致傾囊昨由巡街捕拘入捕房捕頭令押候堂期解請讞員朱森庭明府究辦○撑駕木排之某丙與杉板船户某丁因事口角擊毁船上之櫓遂鳴捕扭送捕房捕頭以事起細微令賠還櫓價從寛釋出 
[美界捕房紀事]  
　　前晚某西人醉態酩酊行至裏虹橋畔見江北婦某氏年輕貎美坐守孤船遂一躍登其舷意圖歡會氏大駭狂呼鄰近各舟子聞聲集視將西人扭交某號巡街捕送入捕房○昨日甬人王阿銘在西華德路將族人名阿才者軋至某姓小茶肆借端訛詐被包探胡瑞龍所見一倂拘入捕房押候解送公堂禀請讞員翁笠漁直刺訊辦○有跑灘賊混名小臘梨者屢在外虹口各碼頭竊取舊鐵至數百磅之多窩藏元芳路甬人阿奎所開小客棧内昨日被包探胡瑞龍查獲吊出各贓連阿奎拘入捕房押候解送公堂禀請訊究○有過犯混名江北仕三者不知其姓前經讞員鄭瀚生大令遞解回籍前晚復乘某輪船至滬潛居虹口某里未幾卽被包探費阿銀所見拘入捕房押候解送公堂禀請懲辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
西京丸輪船早八點鐘開往長崎神户横濱釜中元山海參嵗郵船株式會社 
 
 

Page 9

 
 
[江邑開徵]  
　　揚州訪事友來函云揚屬江都縣徵收錢糧向於城鄕分設兩　令民自行投納城内設本署大堂鄕間設宜陵鎭上兹邑宰朱明府以前經户部議奏嚴定藩司催徵分數以上忙匀作四分下忙匀作五分按成計考通飭各州縣將各忙提前開徵俾可早日繳解清完爰於本月初三日起徵本年上忙蘆課雜稅等項錢糧並遵照减收新章每銀一兩完制錢二千四百文現已刊印由單載明花户應完數目諭令各村鄕保肩示周知並大張曉諭懸掛通衢略謂如有杭違不完禇紳衿則拘提家丁庶民則差提親身分别到案嚴懲想各花户食毛踐土具有天良當必踴躍輸將不必俟門有催租之吏也 
[鹺政叢譚○]  
　　揚州訪事友來函云湖南平江口岸專銷淮南各塲碱片近以銷數頗暢督銷局總辦因特咨請兩淮運司將戊戌春　迅卽提前開辦以濟銷巿鄂岸督銷局亦同時來文移請開該岸庚寅秋綱江蓉舫都轉披閱之下立卽飛禀督鹽憲請示祗遵旋接奉憲批如詳准開新綱並將開辦日期具報查考都轉隨將平岸戊戌春綱鄂岸庚寅秋綱諏吉本月初十日一律開辦○淮南各塲竃煎鹽之鍋古曰盆今曰　凡煎丁如舊䥕剥蝕不堪例得請領新䥕須將䥕臍呈騐蓋防多領私煎也兹有廟灣塲商增永豐及東臺塲商誠裕記至淮南總局具禀略稱前次認購鹽䥕一百口現因無力購買懇准另諭認購云云當奉局員批示該商增永豐前於二十二年間認購新䥕一百口又誠裕記亦於是年同垣商丁正大禀認新䥕一百口均經給諭赴廠購買並詳報運憲在案兹據該商等禀前認新䥕一百餘口無力購買懇乞諭商認購核與前認䥕數不符是否丁正大當時已赴廠選買未經據實聲叙亦未聨名同禀著卽明晰聲覆再行核辦○兩淮皖岸運销北鹽新舊各商每綱計一百七十五票客有從是處來者云癸已春綱引鹽領運到岸者已有百餘票之多隨到隨銷現已售去四十餘票本岸督銷局員察核銷巿尙稱暢旺因於上月下旬某日邀集各商到局循照向章備辦籖枝當衆掣派引數以便各商領取咨文前往十二圩投遞分别訂運當日計籖掣桐城六十八票運漕四十三票三河四十票合肥二十四票合共一百七十五票隨由局員備辦公文咨請兩淮運司江都轉迅卽接開皖岸甲午春綱以濟銷巿運轅已於本月初八日飭淮南總局示諭各商遵照矣 
[上海縣署瑣案]  
　　虹口巡防局函送形同縱火之畢志仁並洋油瓶自來火等物到縣前睌縣主王欣甫大令升堂提訊畢供寗波人年二十五歲向駕駁船前晚十點鐘時在虹口閒行被地保指爲縱火扭至伊家私刑吊打勒令供認曾在新閘放火一次小的受刑不過隨口妄供身畔有洋銀兩元被地保取去旋復解入巡防局呈出洋油瓶自來火指爲縱火之憑小的家中尙有年老父母斷不敢爲非叩求鑒宥大令逐細研詰堅不承認遂飭收自新所候查明實情再核○黃士榮控褚明瑞借錢不遂投龍華巡防局控其逼令周張氏轉醮分用身價等情由局員移送至縣王大令升堂訊問褚明瑞供向充地保與周秋堂爲親戚周之寡嫂張氏被同圖地保黃士榮周坤等搶去售與周坤之兄周高爲妻周秋堂向之理論竟被兇毆周秋堂供年二十六歲華涇鎭人向習泥水匠寡嫂張氏於上年二月某日被黃等搶去售與周高當時小的投案控告未奉差提至今正二十七日被周高黃士榮等騙小的至伊家吊打逼寫筆據黃士榮供年六十二歲周秋堂之嫂張氏因夫故難以度日帶同子女各一再醮周高小的從未與聞其事秋堂於上年呈控詞内並未列小的名字近日褚明瑞向小的及周高借錢不遂唆使秋堂揑情妄控周坤供在華涇鎭開豆腐店從兄周高於上春娶孀婦周張氏由氏之叔翁周錦如爲媒言明前夫所生子女日後由周高婚嫁今者褚明瑞索酬不遂唆使周秋堂誣攀大令著周坤邀同周高及張氏到案質訊明白方可核奪所有案中人皆交差看管 
[南巿捕房紀事]  
　　沈玉山於前年聘嚴張氏之女爲室曾付財禮洋銀若干元嗣氏以沈行止不端意欲將女另字沈聞之忿不能平將氏扭入捕房向捕頭呶呶聲訴捕頭謂事關婚姻應赴地方官衙門控請訊究○前日南巿老白渡莊恒生酒行出店人顧阿新將高粱酒兩簍挑往他處中途被籮間夫某甲攔住爭挑以致互相毆擊扭入捕房捕頭將甲管押三點鐘時然後斥釋○船户蔡蘭全虧欠同業金關榮之洋銀一元六角前日金向索取一言不合互相兇毆旋由四十一號巡捕一倂拘解捕房捕頭押候解工程局禀請司徒貽芬司馬訊究○駁船户胡長根被同業吕文亭取去鋪蓋昨日途遇向索各肆兇毆由二十二號巡街捕拘入捕房捕頭盤詰之下吕訴稱曾被胡借去洋銀四角向索不還故取鋪蓋以抵捕頭押候解工程局禀請司徒司馬訊究 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十五年三月初十日京報全錄]  
　　宫門抄○諭旨兩道錄前○越撫廖奏爲覆陳籌議練兵情形摺○又奏爲浙省創設鼓鑄銀圓局摺○又奏爲交卸撫篆回籍日期摺○湘撫兪奏爲設立求實書院摺○御史彭奏請裁抑故將軍優卹片○三月初十日户部通政司詹事府八旗兩翼値日無引見海公假滿請安○向萬鑅謝南洋差遣委用恩○王鴻年謝北洋差遣委用恩○値年旗代奏八旗兵丁謝賞米石恩○葉祖珪薩鎭水預備召見○召見軍機葉祖珪薩鎭水○○頭品頂戴浙江巡撫臣廖壽豐跪奏爲遵旨籌議練兵謹將擬辦情形恭摺覆陳仰祈聖鑒事竊准部咨欽奉上諭現在切要之事如練兵辦圑保甲積榖等務均著懍遵疉次諭旨將籌辦情形限一個月内具奏等因咨行到臣當將積榖保甲圑練浙省歴經舉辦情形先行覆奏在案竊維今日切要之圖以練兵爲第一要義而積弊不除則練猶未練其故有二一由伏莽太多緝捕彈壓零星分紥未易調集操演一由庫項支絀添練新軍餉力不繼而標防各營狃於故智不諳方略將領尤難其選凡種種陋習前署兩江督臣張之洞創練軍摺内所陳七弊實已剴切詳盡毋庸贅陳兹臣再四熟籌除上年奏明由提臣陳濟清將寗波鎭海各營攺練洋操逐漸推廣曁省城設立武備學堂陸續挑補調練外擬再仿江南自强軍湖北護軍新營章程裁撤湘軍雲字前旂楚軍親兵新前旂兩旂就中挑選精壯先練步隊三哨砲隊一哨其哨官排長由自强軍調取及本省學堂學成者選充一律攺用德國陸操教以進退步伐分合包抄各種陣勢演習打靶挖溝築壘及攻守火綫槍砲表尺測量諸法仍兼習义矛刀牌各技名曰武備新軍派委防軍局提調候補知府朱啓鳳爲營務處隨時督率稽查按月親詣操塲點名放餉不准一名缺額不准一日曠操計步隊三哨砲隊一哨共勇丁三百六十名管帶官一員每哨各設哨官排長等倂計員弁薪公勇糧及外加冬夏操衣靴帽月共需銀二千二百餘兩視江南自强軍爲减與鄂省洋操章程相仿營務處現以局員兼充暫不開支薪水並暫時不設副哨官均因籌欵爲艱力從節省實計月需銀二千一百餘兩以所裁二旗糧餉抵支僅足敷用將來如遇征調應請臨時酌增是爲新軍砲隊營擬尙續裁二旗挑練馬隊工程隊合成二營練熟之後將省外未經攺練各營旗輪替抽調汰弱留强換防操練似此撙節變通兵不另募餉不加增而標練防勇各營一律可成勁旅臣交替在卽前項砲步隊營業經臣挑練成軍由該營務處督同逐日訓練其馬隊工程隊等項挑練事宜應俟新任撫臣劉樹堂體察情形酌度辦理除將砲步隊營制餉章先行咨部立案外理合恭摺覆陳伏乞 
皇太后皇上聖鑒謹奏奉硃批卽著移交劉樹堂分别認眞辦理欽此○○頭品頂戴浙江巡撫臣廖壽豐跪奏爲浙省仿照粤鄂銀元章程購器設廠推廣鼓鑄以維利權恭摺仰祈聖鑒事竊查廣東湖北兩省鼓鑄銀元流通行使經部議復御史陳其璋奏請飭部設局鼓鑄銀元案内奏令各省自行設局仿辦奉旨依議欽此浙省前因制錢日絀購運粤鄂兩省銀元濟用並擬仿照鄂章遵旨推廣鼓鑄由官籌辦於光緖二十二年十二月間經臣電請總理衙門代奏在案兩年以來督同藩司次第經營先將舊存機器酌攺試鑄未能合用旋復悉心考較將一切局廠規模及招募工匠購備機器等事宜均先擬定辦法樽節估計擇省城報國寺前空曠地建造商局廠一面訂購德國鑄造大小銀元機器全会倂延雇熟諳洋匠分别指授現在局廠工竣購到機器一律裝配齊全臣與藩司叅酌粤章分設各廠要以得人而理爲第一要義逐加遴選向來辦事勤愼廉潔自愛各員常川駐局分任其事仍選派知府一員爲該局坐辦由藩司會同防軍局督率稽查以總其成擬卽擇日開鑄共鑄大小銀元五種校准成色分兩不得絲毫出入錢面繫以浙江省造字樣所需鑄本由防軍局借撥卽以鑄出銀元採買寳紋循環周轉其局廠機器經費共用銀六萬餘兩業於鼓鑄成本欵内勳支應請作正開銷據布政使惲祖翼會同防軍支應局司道詳請奏咨前來臣查鑄造銀元爲變通圜法以濟制錢之不足浙省歲鑄制錢雖十餘萬串尙不敷用而銅價日昂銅本益虧實賴粤鄂銀元相輔而行惟兌欵購運耗費旣多且輾轉需時緩不濟急今竭力籌畫由本省購器設廠推廣鼓鑄仍與制錢並用藉以紓民困而維利權除俟各廠銀元鑄成另行進呈並咨户部外所有浙省推廣鼓鑄銀元緣由理合恭摺具奏伏乞皇太后皇上聖鑒謹奏奉硃批卽著移交劉樹堂認眞辦理仍將各種銀元先行呈覽欽此○○頭品頂戴浙江巡撫臣廖壽豐跪奏爲恭報微臣交卸撫篆回籍日期仰祈聖鑒事竊臣蒙 
恩俯准開缺回籍調理當卽具摺叩謝天恩一面將應辦事件力疾清理兹新任撫臣劉樹堂業已抵浙臣謹將浙江巡撫關防並鹽政印信及王命旗牌文卷等件於光緖二十五年正月二十七日飭委杭州府知府林啓寗紹分司運副高尙縉中軍叅將管定武齎送接收臣卽於是日交卸束裝起程除恭疏題報外所有微臣交卸撫篆回籍日期理合恭摺具陳伏乞皇太后皇上聖鑒謹奏奉硃批知道了欽此○○頭品頂戴湖南巡撫臣兪廉三跪奏爲湖南省城設立求實書院辦理情形及籌撥經費緣由恭摺仰祈聖鑒事竊臣准禮部咨光緖二十四年九月三十日欽奉慈禧端佑康頤昭豫莊誠壽恭欽獻崇熙皇太后懿旨禮部片奏各省書院照舊辦理停罷學堂等語書院之設原以講求實學並非專尙訓詁詞章凡天文地輿兵法算學等經世之務皆儒生分内之事學堂所學亦不外乎此是書院之與學堂名異實同本不必定须更攺現在時勢艱難尤應切實講求不得謂一切不用之學非書院所當有事也將此通諭知之欽此仰見皇太后振興實學造就人材凡屬士林莫不鼓舞自當欽遵懿旨切實奉行查湖南省城各書院所設齋房僅敷各本院肄習生所居未能歸倂惟有就前經裁撤之時務學堂原籌經費另設求實書院延中學教習三人算學一人西文譯學二人分調通省各府州考選保送聰頴恂謹生童共以一百二十名爲率嚴立課程分科分班朝夕講貫定期考校務求有裨實用冀成遠大之材從前所設時務學堂亦係中西兼習初意本期爲有用之學無如教習不得其人致滋邪說幾敗士風此次設立書院係屬别創規模延教習必以品行爲主選生徒則以沈靜爲先中文所授不外經史大義賢哲格言俾正本源而端心衛算學西文均係華人之兼通者亦必求名教中人不許稍參異端之說庶不致貽悞生徒致妨正學查覈新議章程均尙妥恊仍由臣隨時詳加查考斷不容稍涉歧途致蹈覆轍以仰副朝廷育材致用之盛意其經費卽就前此設立學堂時　奏准之欵撙節支用無庸另籌合倂聲明除分飭通省各書院一律講求實學並咨部外謹恭摺具陳伏乞皇太后皇上聖鑒謹奏奉硃批知道了卽著顧名思義認眞辦理以儲有用之才欽此○○彭述片再正繕摺間恭閱上諭前據署江寍將軍毓賢奏江寗八旗自置八卦洲地畝每年收租萬餘兩原爲辦公正項前任將軍每年自已私用任意開支以致兵丁苦累等因欽此聖慮周詳莫名欽佩是豐紳有應得之咎朝廷知之天下皆知之寛其旣往已被鴻慈逾格若猶忝竊優卹恐各省將軍督撫仍復不知儆惕殊失 
皇太后皇上諄諄訓勉之意所有豐紳前邀卹典應如何裁抑之處出自聖裁謹附片具陳伏乞聖鑒訓示謹奏奉旨另有旨欽此 
 
 

Page 14

 
 
[光緖二十五年三月十一日京報全錄]  
　　宫門抄○諭旨一道錄前○越撫劉奏爲恭報到任接印日期摺○鄂撫于奏爲恭報到任接印日期摺○湘撫兪奏清理鑛務詳陳現辦情形摺○楚督張奏遴員委署知縣片○三月十一日禮部宗人府欽天監侍衛處値日無引見○河南巡撫裕長到京請安並謝議叙恩○朱祖謀謝授侍講學士恩○莊王續假五日○順王續假十日○向萬鑅預備召見○召見軍機裕長向萬鑅○○頭品頂戴浙江巡撫兼管鹽政臣劉樹堂跪奏爲恭報微臣到浙接印日期叩謝天恩仰祈聖鑒事竊臣前在河南巡撫任内欽奉恩命調補浙江巡撫當卽具摺謝恩籲請陛見奉到硃批著來見欽此遵卽趨詣闕廷仰蒙召見四次訓誨周詳莫名欽感陛辭後卽日束裝起程於光緖二十五年正月二十六日行抵浙江省城二十七日准開缺浙江撫臣廖壽豐將浙江巡撫關防曁兩浙鹽政印信各一顆王命旗牌文卷等件委員齎送前來臣當卽恭設香案望闕叩頭謝恩祗領任事伏念臣豫圻久忝報稱滋慚昔任浙藩曾權撫篆兹承簡命調任是邦查浙江爲繁要之區巡撫有表率之責舉凡吏治民生海防軍實以及鹽漕關榷海塘工程在在胥關緊要加以開關互巿交涉殷繁前奉諭旨各省將軍督撫均著兼總理各國事務大臣責任愈重稱職益難惟有殫竭愚誠隨時隨事盡心整飭以冀仰酬高厚鴻慈於萬一除循例恭疏題報外所有微臣接印日期並感激下忱理合專摺叩謝天恩伏乞皇太后 
皇上聖鑒訓示再浙江學政臣唐景崇丁憂出缺經開缺撫臣廖壽豐將所遺學政印務照例接收業經奏明在案現一倂送交到臣暫行兼理所有金衢嚴三府未經考過仍俟新任學臣到日接試合倂陳明謹奏奉硃批知道了欽此○○新授湖北巡撫臣于蔭霖跪奏爲恭報微臣抵鄂接印日期叩謝天恩仰祈聖鑒事竊臣於上年蒙恩補授雲南布政使奉到硃批毋庸來見欽此遵卽由皖起程赴滇十二月十五日行抵貴州黃平州途次由貴州巡撫臣王毓藻轉到湖廣總督臣張之洞來電鈔寄十二月初七日邸鈔臣蒙恩補授湖北巡撫並速令臣來鄂臣當卽折回鎭遠舍陸登舟於本年正月十三日行抵湖南桃源縣界接准督臣張之洞排單咨照十二月二十七日准吏部咨開内閣抄出光緖二十四年十二月初七日奉上諭于蔭霖著補授湖北巡撫卽行赴任毋庸來京請訓欽此聞命自天感悚無地赶卽兼程前進於正月二十七日行抵湖北省城准督臣張之洞將湖北巡撫關防並王命旗牌文卷等件飭委武昌府知府逢潤古署撫標中軍叅將璞玉齎送前來臣恭設香案望闕叩頭謝恩祇領任事伏念臣起自廢籍出欇皖藩時閱兩年百無一效卽蒙補授雲南布政使之命未及履任簡攉封圻以至愚極陋之下材荷特達非常之隆遇恩施愈重報稱愈難查湖北地方上連隴蜀下控江皖形勢至爲雄奇政務日見煩重臣前於光緖八年曾蒙恩補授湖北荆宜施道僅於三府情形稍知大略方今時局日棘事勢不同臣之志學本有愧古人臣之精力又不如昔日然當此艱難之會曷敢居引避之名得良吏則民安恐知人之識短有政事則用足愧謀國之才疏惟有實力經營虚衷諮訪雖怨勞而不恤盡職分所當爲佩公爾忘私之訓矢無負乎初心勵實事求是之忱翼少伸夫寸報所有地方一切事宜臣當隨時與督臣張之洞妥商籌辦以期仰答高厚鴻慈於萬一除恭疏題報外所有微臣抵鄂接印日期曁感激下忱謹繕摺叩謝 
天恩伏乞皇太后皇上聖鑒謹奏奉硃批知道了欽此○○頭品頂戴湖南巡撫臣兪廉三跪奏爲清理礦務詳陳現辦情形恭摺仰祈聖鑒事竊近年疉次欽奉諭旨飭令各省開辦礦務經前撫臣陳寳箴查明湖南礦產奏請開辦於光緖二十一年冬閒在省設立總局選用士紳分投設局勘綫采砂開有煤鐵鉛銻金銀各礦惟寳藏所藴必在崇山釆之不深則出之不旺工程旣大需費不貲且試辦伊始多未歴練或遇阻廢或久無成功前撫臣博訪廣營不惜物力諸紳士鑿山涉險倍極艱辛兩年以來不無所獲規模雖具得失未償臣到任後收以工費繁鉅庫欵空虚羅掘旣窮債累亦重停罷則前功盡棄欠欵莫歸因仍則後繼爲難涸轍立見非通盤籌畫大加清釐不可因責成藩司等並揀委明斡提調會督局紳將各礦確加查核分别衰旺以定去留其有願承認者酌攺商辦已勘未開各工且從緩裁汰冗員撙節浮費將積年欵目及所存銀物截清數目據實開報兹據將自開局起截至江緖二十四年九月底止出入各欵開摺詳送前來計借墊官局商號及出售砂煤價値各局繳回經費共收銀六十三萬四千八百餘兩建局購器薪工盤費共支銀六十三萬四千八百餘兩實存已支未用銀二萬七千二百餘兩收回貨價銀一十二萬五百餘兩存貨估抵銀一十七萬九百餘兩房屋田山器用船隻物料按原價應抵銀一十一萬六百餘兩實虧銀十九萬八千四百餘兩其房屋器局物等係屬成本雖非實虧不能收回現銀亦在應行彌補之列其估存貨價欵雖可指然陸續出售所得僅可供墊發本年薪工之用計仍挪墊官項及無息借欵銀三十萬三千八十六兩零息借商號銀二十萬五千兩均尙無欵籌還經此次清理後除將無益之礦停罷外現歸官辦者爲常寗縣水口山之鉛礦湘潭縣小花石寗鄕縣清溪及苦竹寺醴陵縣仙石及楓橋芷江黔陽兩縣界黃版坡各煤礦益陽縣西村及板溪安化縣滑板溪及木里坪新化縣沬礦村沅陵縣銀礦垞芷江縣沙羅田各銻礦商採官收者爲芷黔之鐵砂益陽新化之銻砂其初經勘明歸商試辦者爲常寗縣對臼冲興寗縣唐全崙各銅礦衡山縣東湖常寗縣泉峯觀郴州杮竹園祁陽縣源頭冲點陽縣轎子巖各鉛礦寗遠縣癩子山銀礦此外平江縣黃金洞之金礦前經延請礦師購置機器開鑿經年未獲利益上年八九月間始見苗綫含金甚微然費已多棄之未免可惜現經另派熟悉之紳滬覓鑿工之熟手者攺用已騐之法開採工資較省易於持久庶期漸獲成效官收各礦雖有上等次等之分以現定辦法計之出入約可相抵商辦各礦甫經開手議明按成納　所派監收彈壓員役勇丁薪糧皆由商備如能暢旺卽可收無本之利總分各局裁節之餘計通年少支銀三萬二千餘兩較前已省其半至工資運費則視礦產之盛衰工程之難易爲多寡未能預定確數大抵力加節省旣可不至續虧認眞整頓並可漸望起色如礦價所獲除開支常年經費尙有餘存應先歸還公私借欸再有所盈卽擬擇優推廣果能堅持定力上下一心不至虚糜廢弛數年之後宿逋旣清自堪上資國用查湖南山川奥衍礦產實不爲稀風氣旣開招徠必易頻年興辦雖時絀舉贏然赡無業之民運自有之貨已於民間不無沾潤惟望仰賴聖鑒福庇地不愛寳各獻菁華則利用厚生其益終歸於國臣以輕材承敝財匱用繁雖籌畫萬難然必恪遵八月二十四日寄諭不招外股不借洋欵以防攙越而維利權冀以上副朝廷興利除弊之至意除咨礦務鐵路總局並塡列表册隨時咨送外理合恭摺具奏伏乞皇太后皇上聖鑒謹奏奉硃批知道了著卽認眞查核妥爲經理以收實效欽此○○張之洞片再江陵縣知縣劉秉彝現因案撤任所遺該縣印務應卽另行　員往署以重職守查有本任棗陽縣知縣李九江精明廉幹政事勤能前經署理江陵縣旗民悅服堪以委令署理據署湖北布政使瞿廷韶署按察使岑春蓂會詳前來除檄飭遵照外理合附片具奏伏乞聖鑒謹奏奉硃批吏部知道欽此 
 
