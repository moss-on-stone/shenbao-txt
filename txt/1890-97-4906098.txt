# 1890 - 97 - 4906098

 

Page 1

 
 
[點石齊發售各種石印書]  
　　硃批雍正上諭御　五經　　　　五經文準　　淵海五純備　三　佩文韻府三層淵　皇朝各　省　　十三　　　史策案大題觀海初二集小題　海大題文府小題文府試帖三萬選試帖五風樓試帖宗海經餘必　八　手札元經女成增補角山樓先正事　○本齊種類繁多不及備載擇其尤者登報以供海内文人賞鑒價當格外從　卽希光　爲　發售處一在三　　申報舘隔壁又設分局在二馬路　街三層樓紅墻洋房内此佈 
[賑物求售] [  申報館恊振所啓]  
　　本舘開辦賑捐以來蒙海内諸同仁捐助笞種貴物早巳製成彩票將次售完矣兹又承陸續助下廣東譚　宦齊婦科　經白帶丸十科又　止　種心胃氣痛藥五料漢玉圖章一个東　左氏　　一都隸有五十部鄧石如墨蹟隸書屏條十二軸吳都法乘一部茶品眼　一副石印小　石　畫舘廿部東洋蒤水錦匣一具内裝或　　七俠五義廿部巧色瑪瑙搬指一个石印古篆文集楹聯二十部每部價洋貮角未　編　　　之　是以另行求售諸君子有情殷匡　者　監本舘選購庶幾裘成集腋飢民得早慶來蘇乎 
[水中有火解]  
　　昨日本報記二十二日之曉三點三刻時本埠法界吉祥街南護城河内潮水方汩汩而來有柴船上人聞有聲若水之上泛者然起而視之驀見有火自水中出其氣似硫磺令人聞而作惡巡街捕從三洋涇橋上瞭見疑爲火警奔告捕房捕頭派人往騐始知其火起自河中至平明六點鐘時火始漸熄有客閱之問於賓紅閣外史曰敢問此何兆也主何吉凶外史曰嘻災祥之說於古有之然僕則何敢深信哉稽之於史漢武帝建元六年秋八月長星出於東方長　天閱三十日始去占者謂之豈尤旗漢孝武帝鴻嘉四年秋天雨魚長五寸以下漢孝平帝元始四年四星聚於柳張各五日宋羊襲吉少時忽見天開眼其内雲霞繪錦樓閣參差光明下照山岳此異兆之見於天者也漢光武中元元年夏醴泉湧出京師人飲之痼疾皆愈後漢孝桓帝延熹八年夏四月濟陰東郡濟北河水淸晉車帝元康中吳郡婁縣人家聞地中有犬子聲掘之得雌雄各一還置窟中覆以磨石經宿失所在此異兆之見於地者也更有見於人者晉元帝於咸寗二年生於洛陽有神光之異一室盡明及長白毫生於日角之左漢靈帝中平元年洛陽女子生兒兩頭共一身景帝元年九月　東下密人年七十餘頭生角角有毛宋孝武大明中張暢爲會稽郡守妾懷孕兒於腹中啼聲聞於外諸如此類史册所記幾不可以僂指終初觀之似乎變化離奇可驚可愕然究竟爲休爲咎是吉是凶大都影響模糊不能指實然則兹之水中出火亦祗可視爲適然何必多所疑駭哉且水中出火亦豈自今日始哉偶檢通志載晉　帝升平三年春二月凉州城東池水中有火又四年夏四月姑藏澤中又有火出然則此亦無甚新奇之事惟滬上人未經目見是以紛紛走告舉國若狂耳客曰昨者報章紀此而斷之曰此似竊賊種火圖財之故智潛將火油傾入水内引火燃之是說也果信而有微歟抑臆爲之說歟則告之曰滬上火警十有八九起諸空屋中試思空屋曷能致火災其爲匪人種火圖財毫無疑義亦有送官訊究得有端倪者官府苟非泥塑紙糊豈不知律有應得之罪特以過於仁恕以致姑息養奸坐令匪徒之膽益豪不復有所顧忌遂使種火之事時有所聞搶火之人無時蔑有然則今之火生水内偪近船邊安知非匪人花樣翻新於乘機刼物中别開生面乎雖然尤有一說焉大凡陰陽旣對待而亦流行陽極則陰生陰極則陽起雨陰也而雷火偏發於急雨之時焚高竿擊古木火勢驟發灰燼頓成地陰也而靑鳥家謂悞葬火地則數年之後棺木必被火焚燒掘而騐之亦有確鑿可據者有客述蜀中多油井其水若外　火油然汲而聞之臭穢觸鼻用以燃火明亮勝　油惟未得澂濾之方是以渾濁不淸不能及外國火油之一泓淸澈至日本意大利亞諸國時有火山燄發以致人民牲畜悉付刼灰小說亦載瓦匠疏鑿陰溝忽有火上炎如炊烟之起自曲突者夫雨也地也井也山也陰溝也其象皆屬陰而俱能出火然則兹之火自水出苟非竊賊播弄狡獪故意驚人安見非陰久鬱而陽生亦猶剝之極　反復乎而何必妄爲推測致鄰於索隱行怪之爲乎而或者献諛貢媚謂武王渡孟津有火自上復下至於王屋流爲爲其色赤其聲魄堯帝卽位十七載修壇河洛榮光出河漢宣帝三年西河立世宗廟神光興殿旁又興於房中如燭狀凡此瑞應書不勝書方今聖天子德嫓唐虞治隆文武固宜天人交應蔚爲禎祥或又謂聖朝文運特開日來多士方北上赴春　意必有一代偉人得邀連茹之拔者故爲是文光射斗之兆以示休徵爲此言者雖曰蹈厲發揚頌揚聖德而其說蹸於讖緯非儒者所宜談姑存而弗論可也客曰敬聞命乃詮次問答之語弁諸報端非論也聊以貢愚者之一得云爾 
[本館接奉電音]  
　　昨由京友電傳上諭一道敬謹譯登○閏二月二十三日奉上諭本日道旁叩開之文生張太元民人馬振明葛文遠馬全仁商人義茂興等之抱呈徐洪僧人祖量民人竇玉潔民婦劉周氏土萬氏李張氏均着交行在刑部嚴行審訊欽此 
[電傳噩耗]  
　　昨日聞得滬上西人接到京師來電驚悉曾劼剛襲侯於二十三日因病出缺　年五十三歲云 
[鳳池染翰]  
　　各直省已丑恩科鄉試中式舉人經禮部奏明閏二月十五日在貢院覆試前經禮部將各衙門留京堂官銜名繕單奏請欽派閱卷奉硃筆圈出吏部左侍郎許應騤禮部右侍郎廖壽恒通政使司通政使黄體芳欽此旨下卽由南海逕往貢院入闈而敬子齋徐季和兩知貢舉偕提調高徐二部郎亦在貢院照料一切其履試各舉人已由禮部示知於十五日黎明前赴貢院聽候點名領卷入塲計各省投文覆試者共九百餘人云○吏部爲批示事據前河南臨漳縣知縣徐本立呈稱竊職係順天通州人由供事曾蒙歴保以知縣選用光緖七年選　河南臨漳縣知縣十二年十二月奉文處决情實絞犯張羊仔一名已飭縣役備具絞具詎行刑營兵徐坤酗酒悞將應絞人犯處斬奏叅革職今恭逢恩詔蒙現任河南巡撫倪覈與查辦條欸相符查明具奏請旨於光緖十五年十二月二十八日欽奉硃批徐本立着交吏部帶領引見欽此理合取具同鄉京官印結呈遞伏候帶領引見等因具呈到部查此次恭奉恩詔奉硃批交吏部帶領引見人員均經具咨文赴部帶領引見在案今徐本立徑行赴部呈 
 
 

Page 2

 
 
請引見本部未便遽准領應令該員領咨到部再行覈辦○禮部爲曉諭事所有順天及各省新中舉人補行覆試日期一摺經本部於閏二月十三日具奏本日奉旨着於二十五日在保和殿覆試欽此欽遵到部爲此出示曉諭順天曁各省鄉試未經覆試舉人赶於二十日以前取具同鄉京官印結赴部投遞並於二十四日晚衣冠各帶筆墨在長安門左近住宿二十五日黎明齊集中左門聽候點名領卷覆試事關殿考毋得自悞○本月十四日散値後總署王大臣慶邸及福續曾廖徐各堂憲曁李傅相各樞垣先後抵醕王府第屏去從人會商要務事甚秘密外間不得聞知以意度之諒係籌建鐵路云○貴州銅仁府知府出缺應歸部選當經扣留由黔揀員請補刻由黔撫潘蔚如中丞於通省應補各班人員揀選得候補知府馮翥鵬區維瀚二員均與是缺人地相宜遂專摺馳奏請旨飭下吏部核定以重地方奉旨着吏部議奏欽此○管理廂藍旗滿洲都統大學士恩爲咨行事摺房呈稱案照本旗有無應行謝恩官員按月咨行鴻臚寺查照歴經循辦所有本年閏二月分本旗應行謝恩之新授印務叅領咸成副叅領兼公中佐領吉祥驍騎校貴秀等三員相應咨行鴻臚寺查照辦理○正陽門内迤西高井胡同西口國子監算學年久失修風雨摧毁大門影璧倒塌無存學舍不下二十楹亦多破壞近由國子監報明工部核准興修擬將前後兩層大堂學舍十餘　揭瓦頭停添換木箔簷墻門牖修補齊全大門則從新建蓋現已派廠商集料鳩工大興土木矣○總理協巡官兵檔房奉神機營管營各堂傳　閏二月十五日皇上啓鑾祗謁東陵所有紫禁城協巡官兵自應加意巡守以昭愼重自是日起至還宫日每日進内値班應由各班管帶於向章時刻先預於申初帶隊入内協巡夜間尤須添撒籌支以期往來無間値班管帶營總務宜不時巡察督飭官兵嚴密梭巡以肅禁廷而昭愼重云○連日天陰如墨冷氣逼人十三日已初六出花飛竟日未巳寒威料峭不啻嚴冬人家倛用紅泥小火爐添燃獸炭團團圍坐以禦嚴寒十四日晨雪又飄墮至午始化爲雨斯時南省已桃紅柳緑春到十分而北地寒多猶有祥霙飛墮昔人馬後桃花馬前雪之句眞描寫偪眞也○本月初旬某日老福興信局自天津遞來信件將入崇文門經稅務司啓封騐視其中並非信函實係應上課之貨物封面未寫送何處投交詢及脚夫亦不知悉乃暫爲收押以待稽查越二日有煤巿街雅利齋廣貨鋪夥手持取貨單一紙至老福興取貨老福興中人閱得與日前漏稅之物相符遂告以情由令回向掌櫃告知速爲料理○本月初九日甲乙二人在延壽寺街口角旁有趙姓者素供執鞭之役與二人俱稍稔見而解勸二人始散開不料未移時趙忽倒仆於地氣息如絲旁人急送回家越時始醒旋復氣不能續溘然而終嘻亦異已○前門大街源裕稠縀店小主人偶爾出門數日不返家中偵騎四出知被混混扭去訛錢急赴中城署控訴情由城憲拿到董吳二人供稱素日雖與交游並無訛索情事城憲大怒諭令速速實供免受刑責○某日忽有多人羣持錢票向悅來恒錢鋪取錢幸伊鋪出票無多存錢不少得以一一開發不致被擠然已險矣 
[相騐自刎]  
　　京口西門外租界風神廟近處老淸記土棧係某姓所開有東臺人潘至誠者年近五十素饒資財在本鄉開設錢土店所需貨物均在淸記土棧批發往來有年曩年潘至鎭辦貨住往下榻逆旅此次因淸記棧挽留遂在棧中暫住一則應酬周到一則可省旅費淸明日淸晨有東臺舟子帶到潘君竹報併洋四十元潘檢點之下將洋暫交該棧收存已則仍回臥室欲至臥室須由廚下經過此時廚下闃無一人及庖人購菜歸來忽見血流滿面潘已用廚刀自刎矣不覺大駭急向棧主訴明棧主亦大駭奈事關人命只得鳴知捕保令人前來看守屍身一面報案請騐適王邑尊舉行縣試在塲閱卷未能卽往相騐棧主復派專人至東臺催屍屬前來斟酌辦理潘妻及子連夜赶至鎭江先行察訪有無别情繼經訪得的係遇邪自刎並無别故願具甘結自行收殮免受藉屍索詐之名於是具禀到官求請免騐土邑尊試畢出塲立卽帶同刑仵往騐潘子攔輿乞免王邑尊以人命不可草率命仵作細心騐視旋據報稱潘至誠係以左手握刀自刎而斃頸上傷痕約長三寸闊一寸深入一寸七分並無别故王邑尊又親視一遍方命潘子具自行收殮切結完案邑尊旋卽命駕回署 
[營口消息]  
　　某輪船由上海滿載軍裝駛至營口於初七日進口停泊四五天並無人報關提卸遍查各防營茫無頭緖船主無奈只得起椗出口是亦咄咄怪事也○開河以來雨雪稀少風暴極大本月初十日傍晚又起狂風飛沙走石十一二日大河乾涸並未漲潮開封廣生兩輪船裝滿貨物不敢展輪直至十三日風止浪靜始於午後駛往烟臺汕頭如此狂風亦所罕見幸未漲潮大小船隻無甚傷損耳○近年各種生意只有銀爐獲利最穩油坊次之銀爐逐漸增至十餘家目下裕盛祥綢縀鋪舊址新開銀爐一家局面亦極宏壯○關東人風氣强悍甲於他省最可惡者民間私鬥輕則於稠人廣衆中將人拖倒剝去衣褲用大蠟燭枝插入糞門重則挖去雙睛挑斷足筋使其人終身廢棄此等惡習時有所聞日前五臺子又有欒姓將原某挖去雙睛原某平日爲人不甚强悍因犯奸情致遭毒手吁慘矣 
[難民滋擾]  
　　寍波近到江西男女難民百有餘人成羣結黨至西門外董孝子廟棲宿里紳陳某恐其騒擾遣人齎持名片知會鄞縣徐邑尊給發大錢十二千飭差驅逐出境不意難民擁至東門後巿綺盛綢縀店内紛紛擾擾入户穿房東張西望店夥疑其有鐵算盤之術急檢洋箱内所放之洋果失十八元一面急令本街水龍會鳴鑼一面關閉大門欲將難民扭送縣署難民見此情形無不叩頭求饒店夥轉念所失不多亦不深究揮之使去然若輩流落江湖終不免作奸犯法操司牧之權者將何以安集而撫綏之耶 
[渡船覆沒]  
　　寍波西門外接官亭對河有火藥局前日淸晨有數十人由接官亨前共坐一船將渡彼岸春藥不意船小人多同倚一邊船身欹側遂致傾覆一船數十人皆遭滅頂當經旁人撈救得慶更生内有數人尚無蹤跡想與波臣爲伍矣 
[雷殛怪物]  
　　寍波於廿二日早七點鐘時雷電交作大雨傾盆霹靂一聲令人失箸頃刻雲收雨止哄傳大教塲神農殿神座下殛斃一物似貓非貓人咸謂是妖狐云 
[鵑血餘痕]  
　　九江訪事人云雨絲烟柳做淸明桃杏芳菲郊原如錦人家皆備雞豚絮酒致祭先人邱隴焚化冥錢而拾翠嬌娃踏靑游客衣香扇影掩映於花紅草緑間美景良辰一時無兩誦柳外雕鞍公子騎水邊團扇麗人行之句如披李將軍著色山水别具富貴風流有某甲者挈一十數齡小孩向一坏淺土間焚燒紙帛風搏羊角起自半空吹紙灰八孩中衣炎炎上熾撲之不息痛極而踣於途一時内外衣襦悉成灰燼渾身焦灼一息奄奄扶掖而回多方解救移時始醒得無性命之虞又某氏婦年可二十餘文君新寡衣裳縞素越顯嬌妍是日備香　冥資雇輿往藁砧墳間祭掃行至大東門外驀見桃紅柳緑鳥語花香細語喚輿夫曰奴非新嫁娘安用重帷深鎖可將車簾揭起俾一賞陽春烟景免致靑帝笑人乎不隄防舁上八里坡高山璧立路狹如羊腸一失足間婦被掀仆於地幸滾入麥苗深處不致玉體有傷然淡羅衫子淡羅裙已泥水沾濡不堪收拾矣隨經輿夫扶掖而起乘輿回家 
[姑蘇近事]  
　　永昌鎭距婁門三十餘里鎭中徐氏素稱大族近因徵收租米與鄉人結不解之讐望後某日鄉民聚衆千餘人將徐氏大厦百餘祿頃刻間毁爲平地室中貴重物一律摔壞無遺猶幸人口未傷不致釀成命案事後徐據情禀報長洲縣王明府卽調集營兵親臨踏勘將爲首肇禍者拘獲以便按律重懲說者謂鄉民恃衆横行固屬目無法紀然當此災民困頓振捐竭蹶之時苟能軫恤貧農從寛徵納亦何致　成衆怒一發難收乎○十八日某營弁勇奉差經城外船隻因風不順舟子登岸拽緯以行是處停有木排拽者欲在排上行走守排者非惟不許 
 
 

Page 3

 
 
且復出口傷人以致各逞雄强揮拳互擊據云船上人寡不敵衆遂致船旣被毁人亦受傷然以赳赳武夫而敗於傭作者流之手平日所謂技擊嫺熟武藝精强者果安在乎幾令人索解無從巳○前報紀匪徒以假銀騙人致各錢庄受欺悞兌云云刻經總捕府惠司馬弋獲一匪供稱姓　係黔南籍平時匿跡義長巷某宅因卽押往查出爐竈鐵模等件移交長洲縣請王明府訊究云 
[邗上官塲紀事]  
　　十七日御署甘泉懸調署六合縣徐麥村大令禀知赴省聞大令擬由省回揚始携同瀛眷前往六合履新○儀徵樂儀書院山長錢太史振常抵揚○十八日郭分轉攀桂由蘇回銷解餉差 
[觀戲遇崇]  
　　本月某日揚州北門外懷子橋地方鄉人演戲酬神地内居民聨袂往觀相屬於道有某姓女郎亦結伴而往薄暮歸來行經某地忽來一陣尖風陡覺渾身寒噤抵家後寒熱交作口中喃喃囈語不止自謂某日當有肩輿來迎至日果狂呌而逝嘻異已或曰上已俗稱爲鬼節女回城時其途中偶遇邪物因之爲崇是誠無稽之談左氏不云乎人無釁焉妖不自作中心有主則一切邪魔鬼崇奚自而乘哉大學言正心中庸言愼獨胥此旨也 
[皖中紀要]  
　　皖省撫標中軍邱雨亭軍門牌示頭門外略謂在省候補各武弁自守備以上如願考者備具履歴聽候校閱彚造册結以便送請中丞校閱不願考者悉聽自便○皖省定章各城門委員一年更換查叚委員六個月更委邇來大憲議定新章變通辦理管城委員定以六個月一換查段委員一年一換○沈仲復中丞定於本月廿八日赴大教塲校閱水陸兵丁巳紀報章兹聞中丞更定於廿六七八九四日分期校閱○沈中丞月前檄飭統領安慶練軍馬步各營宋珮珍軍門在練軍各營内挑取精壯數十名札委候補副將朱曉雲副戎教習副戎奉札後督帶所挑兵丁每日早晚在撫署箭道中親自訓練以待中丞閱視○委辦荻港厘務候補府史珮芝太守悠福委辦樅陽厘局候補府許太守元章均於十六日行抵省城卽赴大憲衙門禀安聞兩太守此次晋省因有要公面禀大憲也 
[彝陵漁唱]  
　　某甲在川中購辦土藥多件裝在箱内日前由宜昌搭寳華輪船開往漢口被夜巡之人查出甲自言有土四十斤杜仲一綑約百餘斤關上意欲充公甲以貨物盡衷不能往漢遂往宜關求情不知若何了結○招商局江通輪船搭客裝貨今年跌價一半兹聞於一半之中又减去一成客位價銀約祗一兩二錢有零貨物照扣說者謂以後更有减落商旅往來誠大得便宜矣○宜昌風俗淸明掃墓往往結伴成羣陌頭則寳馬驕嘶水裏則畵船輕泛玉簫金管桂楫蘭橈幾似山陰之會何减洛水之游另有一種靑皮醵資若干相約同走見良家婦女評頭品足任意戲謔謂之上野墳日前有上野壤者在墦間覓醉始而口角繼而爭毆固結不解經别起人從旁勸解始各散去然恐乘興而來敗興而返巳不免爲路鬼所笑耳○江通輪船於初十日午前到宜此次所裝上貨不少約共三千數百件其中外國棉紗多至八九百件皆運入四川以爲織布之用蓋邇來川中織布多用西紗也此可見風氣之變矣 
[上海縣署瑣案]  
　　前有源利號控蔡修鑫卽蔡子蓉圖賴匯票銀一案裴邑尊訊明情節令會館董事明白理處前日蔡具詞控王全及施姓欠銀邑尊飭將蔡交差看管候傳源利號主及董事集訊核辦○前日葉其麟控詹大有墨庄主詹其欠銀裴邑尊提訊之餘將詹交保淸理前日葉具詞訴稱詹交保出外一味稽延迄今仍未淸理邑尊着靜候諭令保人將詹交案訊追○益仁錢莊控同泰米行欠銀倒閉裴邑尊飭提該行主張俊卿訊供管押并令司帳人何姓收取各欠欵歸還益仁庄前日益仁庄經手人某甲具禀訴稱訪得何收到洋銀一千餘元均寄交宏盛米鋪欠欵仍不歸還叩求提究邑尊飭差將何提案以待究追○浦東二十一保十七圖陳家巷地棍徐阿連等魚肉鄉民無惡不作裴邑尊訪拿到案升堂訊鞫徐供稱小的在家耕作並無不端事情地保蔡于岡禀稱徐不安本分遇事生風同黨數人業已聞風避匿邑尊着將徐先行枷迭次違訓務求大老爺處死邑尊問阿六年幾何矣答稱小的三十三歲邑尊諭以嗣後倘能痛改全非姑免處死否則斷不從寛並令當堂向伯父及父前叩頭認罪然後押候發落○惠銀大控被陳老方兇毆裴邑尊提陳質訊惠先訴稱小的之叔父與陳同開轎行陳夥范姓佔奪叔父行中生意因偕胡姓及小名和尙者向范理論陳恃强無道竟將小的等兇毆並扭赴巡防北局揘詞誣控致小的被笞二百板屈抑難伸叩求懲辦陳供稱小的用范爲夥惠稱范向在蘇州不應來此遂紏集胡等來行尋釁將什物擊毁良多無奈扭局訴請懲辦不料事後惠復來案誣控叩求明鑒邑尊喝令將惠笞責六十板荷枷一月候提胡及和尙到案訊懲 
[女孩待領]  
　　女孩愛林年約十一二歲口操江北音在英租界地方失路由巡街捕帶至捕房捕頭命送英公廨請爲安插據愛林言家住楊家灣地方同父出外在路走失蔡太守飭暫留俟其父母投案認領 
[案牘瑣紀]  
　　妓女王金寳至英會審公廨喊控被鴇母嚴氏凌虐不堪求恩超豁蔡太守飭暫發官媒候訊○周朱氏袁王氏傅阿春等扭唐阿珍至捕房據稱在某妓處帮傭被妓借洋一百六十元皆係唐經手前夜妓到客處一去不歸唐反向我等要人現在妓已回來我等不願再在妓處帮傭索還銀洋被唐毆打　爲究辦巡捕頭飭將該氏等及唐阿珍一併移送英公廨蔡太守飭將唐阿珍暫押着該氏等明白具詞呈候訊斷○紹興人林戴氏同子女等躭擱香粉弄中某客棧棧主指該氏子行竊被窩交捕管押該氏到捕房吵閙捕頭飭將該氏移送英公廨蔡太守飭送回客棧不得再至捕房饒舌聽候將伊子解案訊理 
[法捕房瑣事]  
　　包探夥蔣福生拘獲剪綹賊姜福生卽江福生一案已詳前報昨晨葛同轉莅八仙橋捕房時據包探王榮培李雲發禀查得江並無姊夫惟其家住法界後新街地方昨日至其家内見有老婦並女孩向伊問訊似有慌張情狀小的入室遍查共得當票八張木圖章一匣大小十三個當將四張押票吊到眼鏡三副銀鈕扣一粒江之家屬見事不妙昨已搬運一空不知避匿何處同轉着將江福生提案詰曰爾言探夥誣爾竊物今由包探吊到眼鏡爾須明白供出江供正月十七日在江孚輪船竊得玳瑁邊墨晶眼鏡一副押在同泰昌得錢一千零十文又墨晶眼鏡一副押洋一元水晶眼鏡一副押錢五百五十水晶銅邊眼鏡一副押錢一百五十同轉曰照爾所供共有四副眼鏡何以票上只有三副答另有一票尙未查得問許多眼鏡如何竊得供均在大艙中人多時挨入行剪問旣係剪來袋上之線何以不斷答線係自已更換同轉閱視圖章内有歐陽小梅江霖舫名片據供歐陽係同鄉人江乃自已名片問快樂堂福元堂等圖章何用答係傳教戲法堂名問内有本方巡查委員何處是本方作何用處供在湖北跟某老爺巡查時拜客所用問爾名片用過幾次供備而不用同轉曰爾究竊多少物件江堅執如前同轉曰爾屢次行竊實屬可惡喝笞一百板枷號二个月示衆另有贓物俟一禮拜後如無矢主仍准押店取回○積竊楊鼎安因被楊錦之供扳由英捕房包探帶至英公廨訊問判以管押八个月因法捕房另有案情仍解至法捕房同轉問曰爾昨日在公廨說與楊錦之素不相識如今有話否楊供本月初三日在廣利輪船拾得皮紙一包内有羔皮統子兩件楊錦之囑小的去押問爾幾時來申供本月初一日與錦之同來錦之不敢全法界囑小的代伊料理小的受伊之愚下次斷不敢犯竊若蒙恩釋當往天津包探禀昨日鼎安供曾竊輪船上銀表一隻今據該船言所失係銅表 
 
 

Page 4

 
 
非銀表同轉着將楊鼎安枷號一月期滿　歸英廨管押○日前據仁康北貨號執事龐易　禀稱號内出店陳阿多竊去號内　米一担海菜十斤另欠洋四元私將鋪盖搬出不辭而去請爲究辦陳阿多供米一担小的曾倩學徒代寫書信寄至家内並非竊來同轉着龐傳到學徒再核昨晨龐帶同學徒翁煥成投案伸訴前情同轉命將陳提案陳供米請翁代寫家信寄去洋四元當面借用翁稱十一日陳囑小的代寫家信計白米一担英洋四元寄至寗波鄉下並不知其來歴十八日見陳將號内食米挑出初疑執事差伊送往别處後來查出方知被竊將陳送押同轉問陳阿多有荐保人否龐稱小的與陳誼關親戚由悅生洋貨店夥作保目下向保人說話竟推諉不管同轉詰陳曰爾欲如何料理供稱保人現回寍波待伊來申方可理處龐稱保人邵金元於前日見過同轉問陳曰爾之生意誰人辭歇供實因店中囑小的經手捐事小的心慌不敢經手因之另尋生路同轉着掌責四十下交龐帶去所竊之物應卽檢還如違送案重辦龐稱謝而去○甯人趙忠臣偕姊謝趙氏禀控寡嫂趙姚氏將其兄棺木並姪女雲弟覇阻等情經葛同轉諭趙姚氏限三個月將雲弟許配人家並扶棺木回寗屢詳前報昨據趙忠臣仍同姊謝趙氏姪女雲弟投案具結並請給還棺木票一紙趙姚氏遞呈禀詞同轉閱畢問雲弟衣物等件何時來取答稱本月初八日先來取衣十一日來搬什物問上次囑爾將繕禀之人交出今日如何不來答禀係測字人所繕一時無處尋交謂禀中言連日雇數人將雲弟衣物搬運爾下次須將繕禀人交案棺木票給還諭趙忠臣赶緊扶柩回去○石門人趙晋咸控被别人欠去車租葛同轉以情節不符不准訊理趙口稱職員吵閙公堂同轉着管押着將執照呈騐已列前報昨晨同轉將趙詰問趙稱因在押所不能回家將執照檢呈同轉曰爾有通天本事難道不能寄信回家稱實難寄信同轉着還押再限三天將執照呈案違干究辦○積竊李星樓被法包探拘解訊押據供向帮捕役趙姓同轉着俟趙來案質訊再行交保昨趙投案禀稱李由砲船上錢老爺薦與小的前次幫同拘拿人犯一名同轉曰李星樓前曾遞解回籍此次帮爾辦案免予深究着爾帶去趙禀大老爺將人交付小的小的卽當送還錢老爺可也○潘松溪虧欠利和靛靑行銀兩被行主王少齊控押日久屢經葛同轉比追昨又提訊問爲何挺押不還潘供釋出方可料理同轉曰因爾保出仍置不理所以管押迄今喝掌責四十下潘供小的寫信請原告帶出可以料理同轉着還押下期如再抗違定當究辦○周楊氏投案禀稱尹寅階欠銀一節蒙飭三個中人限日料理現有唐朱兩中人遵斷賠償祗有胡萬齋尙未應允爲此來案禀明並請將憑中繳案之現洋一百元給領胡亦投案聲稱一時無錢料理同轉着押候理楚復謂周楊氏曰爾下期來案須具明白領狀載明所領之洋由中人代繳該氏叩謝而退 
[籲請發案]  
　　寳山自兵燹後辦有積榖原以備賑荒之用光緖九年王前憲因紳士之請發過一次然尙未全數開放迄今亦已帶征數年矣舊烕災荒較九年尤甚竟無一人議及以民捐民辦之榖値此荒年而仍不得爲飢民食亦安用此積榖爲哉意者現在開濬藴藻河以工代賑故此舉從緩歟然此特就近河一帶强壯者而論至老弱婦穉不能自食其力者更將何藉以爲生前聞編查貧口將放春賑今又寂無所聞也當此靑黄不接飢民待哺嗷嗷欲不計及每畝帶征之錢爲此日備荒之用者必非人情而當局者專圖省事仍未舉請殊不可解然則起溝壑而登袵席不得不望於愛民如子之賢父母矣[  寳山闔邑耆民公啟]  
[助建嬰堂]  
　　謹啓者頃奉到寓滬浙寗劉大善士洋一千元樂助敝堂建造育嬰堂經費以祈次子病痊拜登之餘仰瞻大善士以哲嗣抱恙慨助鉅欵創造嬰堂情殷保赤不勝欽佩竊思善無不報救人卽以救已耳嬰堂保全幼命體上天好生之德正在購地起造　欵爲難得此鉅欵庶可積簣成山造福愈無限量其哲嗣不惟卽占勿藥將來頭角崢嶸獲報豈有涯哉請登報章謹誌鳴謝上海六馬路仁濟育嬰堂董事施善昌等謹誌 
[新書助振]  
　　七俠五義一書雖沿章回之例而筆情矯健逸趣横生海内風行久已有目共賞近又經曲園太史重加删攺益覺有美畢臻用鉛板排成印以精潔連四紙繪圖貼說精雅絶倫前承太史許以七十部歸入本館振捐兹先寄來二十部每部核定實價洋一元二角在助者固好施樂善而購者　奇文共賞又陰德無涯誠一舉而數善備焉因叙緣起以廣招徠 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奸淫龜鑑]  
　　江西訪事人云澹臺門内某園丁與隣婦有私雨意雲情密如膠漆一日於無人處與婦附耳密語曰今夕　砧赴某戚家喜筵屈計明星有爛時正醉倒鴛鴦筵上郎如有意正不妨昏以爲期也園丁漫聽而漫應之晚已就寢忽憶前言時則鼍鼓三敲四邊人靜披衣而起往叩婦門則了烏關防杳無聲息乃取梯登墻上遥見庭中尙有燈光人影不敢踰墻而下痴立梯頂目瞪口呆一轉側間忽然翻墜足爲之折膝行而回痛不可當閱二日卽狂呌而死○距進賢門六十里河背地方某氏婦歸自母家自恃路徑素諳孑身徒步金蓮窄窄纎趾遲遲至晚行過一長林鄉人某甲見之以爲荏弱可欺乃按諸地而强姦之婦於昏黑中依稀認甲之聲音面貎知爲附近某鄉人回家告知夫與姑次日卽往其鄉尋覓一見扭住誓不甘休旋經隣里調停罰酒數十席鄉人售田以償其値籌思輾轉忿不欲生屢次雉經經人救活○月光地人某甲與某氏婦身私誓海盟山心堅如石一日忽潛身遠遯不知所之其夫疑爲匿跡岳家索之甚急岳無奈反向甲滋閙不休甲央人作保並許以某日完璧歸趙至期仍不送去岳復前往聲言欲呑烟自盡甲懼甚持菜刀自剄頃刻氣絶婦知事不得了奔投保甲局自請嚴懲局員傳父領回自行管束而甲已甘作刀頭之鬼旣死不可復生矣夫姦情秘密外人何能屬耳垣牆其中曲折細微難保不無裝點然其報施歴歴實足警醒淫昏因删潤而列諸報端作風流窟中失足人晨鐘暮鼓云爾 
[江西官報]  
　　署宜春典史高銓卸事回省翰林院編修華煇由京回崇仁縣籍事畢晉京補用縣潘尙志由樂平一帶察看緝私回省許文泳卸辦姑塘卡縣丞曾廣選往安福縣陳子健往都昌縣俱催墊欵鹽大使劉承宗由京來江通判史保恆卸辦都昌卡梁樹棠起服來江從九徐之仁由萬安催墊欵回補用府趙子密卸辦撫建分局從九陳宏丁由弋陽催墊欵回劉綬靑往餘干辦保甲吳念慈由良口緝私卡運解粤私來省吳大惇禀謝拔委本班一次李麟鈞夏昭俱禀謝拔委一次 
[申報舘江浙恊賑所閏月十六日至二十日止經收第三十三次淸單]  
　　十六日售去茶晶眼鏡一副洋二元黎以銘洋二元黎以煇洋二元慈命子錢一千文○十七日無名氏洋一元沈紀昌洋二元李士元洋二元○十八日無名氏銅洋二元售去白濁丸一料洋五角○二十日豫大成錢二百文錢宦賞犒工人五人無可分給錢七百文經收氏錢一百廿文○以上三户來洋一元○○總共收英洋十二元五角銅洋二元大錢一千文 
[楊文樓書畫助賑潤單]  
　　文樓先生爲西蜀楊仲毓太守介弟工書畫與其兄　二難今來滬上問災區待賑孔殷願以潤資助賑計中堂六五四尺每幅二元一元半一元横披仝屏减半册頁扇面一角帳眉軸七角以上均畫潤書潤統减半件交四馬路文宜書局代收大件十日小件五日取件筆資提半充賑 
[上海四馬路高易公舘内籌賑所陳詠南經收山東江蘇浙江閏二月初一日至初十日第一百五十二次振欵淸單]  
　　初一日近氷居余洋十元無名氏消災延年各十元順記六元消災延壽遺硯堂各二元共捐洋三十元洪立大二元夢熊氏乙元揚州萱榮室名不副實人各一元○初二日眞　無名氏四十元延陵子五元搖灣鼎和衣莊募張季氏賦基堂岑山堂永仁堂無味堂無名兩户各三百共捐錢乙百合洋二元○初三日保泰堂洋十元寓卾小蓮花吟舘洋四元景賦堂八元七八老人二元平冲氏望益　各一元共捐洋十六元于南吉金堂蕭二元江夏梅長生四元震吉號來直隸靑縣馬廠防營募濟康氏八元鼎侯氏子仙氏各四元補石主人獨樵氏各兩元呂壽山寄松氏張丙勳漢三氏鴻遠氏厚卿氏巨齋氏善臣黄通之祝君氏夢莊主人各一元袁玉昆喬漢臣湯鑑三登五氏錦侯氏和氏佑蒼氏朱松山各五角連城氏庚唐各鎭一千孫閣臣李　庭陳子九楊春庭陶鐘秀德馨堂張南卿嚴恆叩誠意堂胡李氏魏鑑榮誠意堂知足堂各五百董友三三伯顧健亭曹慶三賈廣濟凌華亭程錦標厚臣氏秦吉三李茂齋慶齋顧康侯鳴岐氏程海淸各二百五十文張雲亭梁春生玉偕各二百共捐洋三十五元錢十二千四百共合來湘平銀三十二兩六錢申規元三十四兩四錢七分九厘○初四日古棠義和號捐六合縣署幕友江小齋十元漢口怡泰號募無名心愿人各乙元無力堂意有堂各規元一兩似濟堂心好堂各五錢樂善堂三錢普和堂二錢有餘三錢共捐規元三兩八錢漢口增祥寳號陳韜石翁銀四十兩吳子芳三十兩陳懷仁二十兩王文卿陳鎭卿張連如莊名三各十兩陳漢生四兩共捐規元一百三十四兩無名氏銅洋六元○初五日平湖乾益昌號募沈心榮求病愈十元春記二元求安子八元古梅黄氏浙江洋二十元寗里善號募善記一元錢二百四十文各友一元王益堂席瑞祥各五角馬元龍朱風彩馮小大各三百文汪福三楊五相朱邱相吳和尙朱芳廷陳雲齋糖峰陸瑞新各二百文朱公記汪桂記各一百六十文共捐洋三元錢三千零六十文合洋三元長記松基各錢二百○初六日收鴛湖隱名氏玉扣帶估價洋五元無名氏陳氏客一元勉力子半元隱名氏一元二角○初七日隱名氏求已堂各二元芽慰農一元鼎元號銅洋一元淸谷八十文○初八日靑陽縣沙溪江英甫妻臨盆艱於産育許愿後果得麟兒助五元裕記四元八角五分無名氏銅洋三元百州通寳號王玉山先生來古眞旅含有心無力氏助曹文二十兩合規元廿一兩五錢一分署雲南大關聽分府家汝讓文六兩山右赤侯氏求合家平安文十兩盈泰新德新川各文二兩其捐文二十兩合規元廿一兩五錢一分京都森昌盛信局英洋二元花洋一元○初九日隱名氏四元吳積善堂洋元常州悉平氏一元○恊昌成號銅洋十二元○乍浦張麟奎洋二十元漢口恆升衣莊募陳麗生錢六千文鄒富山如來無名氏陶平齋各二千文陳培林一千文葛鏡蓉八百文合餘慶四百文○彤竟成二百文○共捐錢十六千四百文合洋十六元○初十日求兄康健四元陳氏二元點求子一元○以上總共收規元二百十五兩二錢九分九厘英洋二百五十六元五角五分花洋一元○銅洋廿二元○錢四百八十文 
[上海六馬路仁濟善堂經收咸有一德一文願施醫給藥册捐閏二月十一至二十日第七次淸單]  
　　百川通票行來常德無名氏規銀廿一兩五錢一分申報舘來關鐵華淳于潤無名氏隱名氏合助規銀二兩詒蘭草堂求病速愈洋七十元曹美梅求病速愈無名氏兩户各洋十元日本横濱安記號由申報舘交來黄渭卿黄耀卿林世昌堂伯楚陳謹初梁雪方姚亮如夢臣氏李鴈亭合助洋十元高求眼疾卽愈洋六元李求康健默祝堂二户各洋三元倪子襄病愈還愿陳林氏蘇州公正祥病愈還願西塘愛吾廬醫金移助四户各洋三元同益鎭江愼思山房袁韋玄阿玉四户各洋二元朱樂道堂無名氏有心無力人顧錦章程玉峰方恊和汪國柱唐錫卿順天孫勵風登善士盧善士十一户各洋一元無名氏洋六角楊惠仁張楚塘張五梨秦馥堂眉山氏五户各洋五角無名氏洋二角范氏秦氏二户各洋一角世顯氏求安子二户各錢千三百四十文項屬笙求病速愈錢三千六百文專仙氏敬齋氏二户各錢一千一百七十文劉安吉堂錢一千一百十文嚴命子錢一千文藹臣氏勾章逸史二户各錢七百八十文張愼餘堂鞭古愚堂劉貽德堂黄心齋四户各錢四百劉貞吉趙福厚堂方啓俊堂龔恩敬堂劉恆心堂方德輔劉誠心堂熊九如堂靜菴氏求名麗川氏顯廷氏彝堂氏筮卿氏萬元氏崇甫氏百川氏春芳氏十八户各錢三百九十劉懷德堂崇本堂怡厚堂李厚德堂劉藹吉堂五户各錢三百六十文共收規銀廿三兩五錢一分英洋一百四十八元五角錢廿四千七百十文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
