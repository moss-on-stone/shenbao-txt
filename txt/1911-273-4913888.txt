# 1911 - 273 - 4913888

 

Page 1

 
 
   
 
 

Page 2

 
 
   
 
 

Page 3

 
 
[宮門抄]  
　　八月十四日召見内閣協理大臣倫貝子　 
　　八月十五日召見内閣總協理大臣明日換棉袍褂絨冠藍絨領 
評論（平）（子） 
[川亂眞相感言] 　 
　　川亂消息。忽忽匝月。而道里遼遠。眞相莫見。昨有友自蜀中來者。攜來川亂目覩情形一通。雖僅三日。而於川亂之原因述之綦詳。（具見昨日本報）記者繹讀之下。而知川省大吏之罪。擢髮難數矣。自古以來。官逼民反有之矣。未有民不反而官竟公然誣爲反者。亦未有昨日爲熱誠。爲愛國。獎勵有。加而今日忽爲首要。爲煽亂。濳謀不軌。或扣留或逮捕者。且當日之傳各代表上院也。曰有好消息。立待磋商。其遣兵官來公司也。曰大帥扣留各代表。並無惡意。其傳見上院質問各代表也。曰我此次來川。非對不住川人。曰各代表在署内。我仍以禮貌相待今試問各代表到。署之後。果扣留。果磋商乎。在川督之。對付於川民者。其言固如此矣。然至其電請内閣代奏之詞。則又曰圍攻督署。曰拿獲首要。曰匪徒。曰逆謀不啻以各代表爲逆首。以川民爲逆匪耳。曾是保惠川人禮貌代表者而如是乎。曾是天子命吏。封疆大臣。而言不由衷牴牾矛盾者之一至於此乎。 
　　且記者又有一大惑不解者於此。川督之所齗齗執持者一川路自保商榷。書耳。然以吾人之眼光觀之。書中所語。有協助之忱。而無叛逆之意。有不依賴政府之精神而無叛離國家之意旨是自保也。非獨立也。夫所謂獨立者。必假設政府。自立國號。如美利堅之離英獨立然。事前宣言不認對於英人一切之義務。斷絕政治之關係而後可耳。今觀川人之自保商榷書。是絕對約竭盡赤誠協助政府之順民也。而趙。督必以暗謀不軌宣告獨立罪之。嗚呼寃矣。 
[專電]  
　　倫貝子面奏憲法草案編竣請先呈閱後交内閣集議决定再行繕正 
　　倫貝子又奏皇室經費出入數目關係御用未敢 
臆定奉諭須俟皇太后御覽後親自核定 
　　岑春煊電奏川省匪勢稍殺煊舊病復發懇准給假調理毌再入蜀奉旨著賞假一個月暫緩赴川俟假滿後察看情勢再行請旨定奪按岑大臣賞假調理前日漢口曾有來電略紀報首茲因京電較詳復錄之 
　　外部和會考功榷算庶務四司改併兩司由鄒尙書商妥慶邸定十一日甄别司員 
　　民政部新定地方自治經費撙節動支規條十九條通飭各省府廳州縣遵守實行 
　　内閣電寄滇督各屬或水或旱待振甚殷准在京餉項下� 
撥銀十萬兩妥籌振撫並卽通行出示蠲免糧賦以示體恤 
　　都察院代遞朱福詵等爲徐用儀請建專祠公呈奉旨准在原籍建立（以上北京） 
[譯電]  
　　日本擬於明年派控險隊至東亞大陸其實在之目的地未經宣布現已預備一切著名地理學家滋賀博士實爲該隊之發起人各大學堂皆贊助之（東京） 
　　愛爾配斯報謂墨西哥選舉總統失敗之黨人憤馬特洛之獲選現重圖作亂聞總機關處將設在桑安托里哇即馬特洛前此革命總機關處所在之地聞舊總統之黨與均將助之已定期西十二月一號起事（墨西哥） 
　　據奥京維也納電稱下議院開議時有人詆責法部大臣懲辦上月因食貴暴動之人過於峻刻正在紛辯之際忽旁聽席中有人開鎗向大臣坐席轟擊時法部大臣及學部大臣均在坐席並未擊中一人兇手當塲被捕各議員遂一鬨而散 
　　駐奥土使已告奥國外務大臣謂意軍現正預備在阿爾培里亞登岸並請奥政府使意國注重巴爾幹之現局倫敦回民於昨晚（十四日）開會商議協助土耳其之辦法據羅馬電稱意國海軍統領法拉維里報告謂意大利巡洋艦已入脫里帕里港登岸之士　 
 
 
 

Page 4

 
 
官查見外砲台已經拆毀空寂無人僅碼頭之上留有死屍内砲台現尙固守如不投降則仍將轟擊據君士坦丁最近消息土國艦隊已由大達納爾駛抵巴斯福納斯大達納爾之北曾聞巨砲之聲有新聞訪事十二人拘留於馬爾塔及脫里斯兩處一無所見不准向戰地前進據帕脫賽特電稱該處意領事詰責蘇彝士河總督不應容土國運船開塞里號久留港内此實違背運河中立紅海意國殖民地愛里脫里有軍隊五千已告奮勇願赴脫里帕里助戰有飛行器十具聯成一隊聚於萊泊爾斯據君士坦丁電稱土皇已諭各敎堂之禱告者求聖助拒意大利土耳其已開始抵制意貨（以上倫敦） 
　　意軍轟擊脫里帕里後城中及各砲台僅小受損傷登岸占城之海軍爲風雨所阻頗難前進意國第一批遠征隊擬於星期六日開往脫里帕里意政府嚴戒泊里維閘意軍統領轟擊該處除脫里帕里班哈齊特拉三處意國决意佔據外不准在他處開砲轟擊駐土德國大使仍在商榷息爭手續一俟土國承認意國佔據脫里帕里即擬正式開議（柏林） 
　　此間聞意國現擬令土耳其退讓脫里帕里以息戰禍意願償以法郎六十兆枚云（巴黎） 
要聞一 
[閣臣今日知有蒙古矣]  
　　月初閣臣因接蒙王投俄之耗特飭外部發一密電致陸子興欽使飭其密探俄政府及聖彼得堡官塲對於此事之舉動以便籌定對付之策初九日外部接到陸使覆電原文極長約有七百餘字當將原電遞呈内閣以慶邸尙在假中未便擅譯即由華閣丞親持該電送至慶王邸第當時情形異常秘密故其詳細内容無從探悉但聞電中大致謂俄政府之意已將保護蒙人一事引爲已任而蒙王親俄之心亦日熱一日故俄人已陸續遣派大軍前往蒙邊一帶爲示威之舉動預料將來干涉蒙古之事必較阻行新政更爲激烈云 
　　又函云此次蒙王求請俄人保護一事實因政府急欲改建蒙古爲行省蒙古王公大起反對當時卽經各蒙王公呈政府請予緩辦而政府以朝廷政策未便更改拒而未允故此舉因之發生刻聞政府以内外各蒙危機日迫欲謀挽救之方改省一事尤不能置爲緩圖故已决定實行改省之佈置惟一切舉動格外和平而於表面上并不發佈以防惹起坉涉一面又密飭駐蒙大臣極力聯絡番僧斷其外向之念聞初五日特開閣議即爲此事 
[慶邸自愧不能操縱輿論]  
　　初八日慶内閣上摺乞休當奉温諭慰留茲聞其摺中詞意極爲懇切歷叙時局艱危内訐外侮紛至沓來非威望素著才優力强之大臣不足以負重任而濟時艱臣年力已衰局勢日增萬難久居高位貽誤大計至負先太后先帝之遺命懇恩俯准將内閣總理大臣及管理外務部等差缺開去以重要政等語及奉到慰留諭旨後該邸雖卽具摺謝恩而那徐兩協理奉命勸駕之時慶邸慨然曰余非不欲報國實因病體難支恐負委任且立憲國内閣必有操縱輿論之大力方能爲所欲爲今余不論何事反爲輿論所攻擊殊覺難堪故余意已决不日仍當再疏乞休云云玩其語氣則慶内閣之辭職確爲資政院彈劾而發或謂摺中威望素著才優力强數語並含有保薦袁項城自代之意云 
[趙爾豐果有大功於政府耶]  
　　政府近以直督陳夔龍年老多病且屢次乞休不如准其開缺而以瑞澂繼任緣瑞此次對於川路風潮辦理頗中朝旨故以升調北洋而鄂督一席則以趙爾豐繼之此次川亂合諫鄉紳均不以趙爲是痛加攻擊樞府諸老以大亂猝發趙能迅速蕩平對人民不無惡感對政府確有大功若以此事而得處分不獨不足以服趙爾豐並不足以慰乃兄也故前時諭旨有頗合機宜之獎現趙既與川人有惡感不如以岑督川而以趙移鄂云 
[川路滴滴血（十）（七）]  
　　初七日廷寄欽差大臣岑雲帥電諭一道探其内容係爲政府迭接雲貴督撫密告川中亂黨已潛逃至滇黔一� 
帶現在滇黔邊境甚爲不靖本地� 
土匪亦有陰謀蠢動之舉勢極危迫故特飭岑大臣將該兩省有無匪亂着其就近偵查相機辦理並予以便宜行事之權 
　　聞川京官因川中亂事雖已漸平而種種善後辦法必須妥籌且川人自保商榷書並不反對朝廷祗因川督有意羅織遂致官民大起惡感現擬將川人撰此商榷書之意見並該書之眞象詳細申叙公呈政府以爲溝通上下解釋猜疑之計並臚陳善後辦法若干條請政府電飭川督會同端岑兩大臣妥商辦理以免再有操切激變刻下各京官 
 
 

Page 5

 
 
連日會議皆以此舉爲然並聞已舉定起草員此呈不日即可脫稿 
　　字林報云自川亂發現以後西人之由成都抵滬者以樊爾君夫婦爲最先樊爾君爲中國内地敎會之敎士於成都地方情形頗爲熟悉今逕由該地來此其所述川亂之眞象當爲讀者所樂聞焉 
　　樊爾君謂保路之人不足爲患彼等禁止一切暴動且戒侮辱官塲並勸切勿干涉敎士外人及外人之產業惟該處華字各報曾以激烈之語痛詆北京官塲如盛宮保　諸人既而復載極嚴厲之排外計畫樊爾君之意川民必不致有大舉一因目下有亂之處均爲川省收成最豐之地次因罷市之處未及全省之半凡商務興盛之處均未罷市不過具保路之空名耳第川民因困於捐稅之苛重政治之腐敗心怨政府事誠有之然並不豫備同心起事也目下之患不在民變而在搶匪之充斥革命黨之陰謀秘密會之密布假使三黨之人果聚而作亂則地方上眞不免受累矣聞各黨人近嘗圖與保路之人聯合起事未遂所志蓋保路之人多係富紳深知須以有秩序之方法始能達其目的且知聯合此輩有害無益也樊爾君之意此次亂事談者不免張大其詞現自端方入川調停風聲所播已有佳果而岑春煊簡用以後亂機爲之頓熄云樊爾君並謂革命黨嘗以巧計煽動四鄉人民其計係書字於木片文曰成都官吏均被害官軍現來勦滅川民速備兵拒敵云云投木河中順流而下村民間有撈獲者大爲震駭愚民無知以爲此信來自成都不知此皆於數英里之上投水者也 
[秋操預備記]  
　　朗大臣巡軍本年秋操定期本月二十七二十八二十九三日現濤邸定於十四日臨觀西軍自行演習朗貝勒則擬於初十日先赴開平查看會操地點十一日由開平經古冶至相樹莊十二日由相樹莊至山海關十三日由山海關經灤州仍回開平十四日由開平回京並帶隨員多人以便隨時考察預備 
　　軍隊之出發陸軍第六鎭已於初七日晨分兩隊由保定起程赴唐山計第一隊官三十四員兵六百七十名第二隊官四十四員兵九百七十五名第二鎭砲隊亦於初七日分四隊啟程由保定赴昌黎第一隊官六員兵一百六十員砲六尊第二隊官六員兵一百三十九員砲六尊第三隊官四十六員兵三百五十名砲六尊第四隊官六員兵一百四十名砲六尊又初八日由保定赴灤州步隊兩營官五十員兵九百九十名工程一隊官三員兵五十九名初八日由保定赴昌黎工程一隊官三員兵六十四名軍樂電信各一隊官二十名兵二百五十名 
　　軍諮府之忙碌軍諮大臣濤朗兩貝勒曁陸軍部廕壽兩大臣連日齊集軍諮府會議秋操預備各事甚爲忙迫并聞軍諮府公費年計六十萬向係按季支領茲軍諮大臣以該府預備秋操需欵亦巨已商同澤公將冬季公費十五萬先期具領以備應用　 
小說 
[無名罪人（五）（十）（四）（無名）]  
　　一見愛姑等兩人。呆了一呆。問道你們不是來定貨的麽。雪姨道正是。我們要見你家的冰心姑娘。那使女道那麽。便請兩位。到應接室内。暫等。一等。愛姑雪姨兩人。便跟着使女。走進。了應接室。那使女便往裡邊。報信冰心姑娘去了。不到一刻。冰心姑娘便從裡邊出來。年約二十二三。綠衣黃髮。飄搖若神。一見了。愛姑的。面忽然顏色頓時改。變呌道愛姑原來是你。說後忙向後邊倒退了兩步。好似恐怕染汚了的様子。又道你爲什麽來的。問時。含有恨意。愛姑心中有病。一聞這。話早羞的不能回答。屢屢動了。嘴唇。郤不能說出話來。雪姨在旁忙代說道小姐。此來非爲别故。是爲姑娘令兄芳秋先生的事。冰心姑娘聽說他兄芳秋先生幾字。不覺勃然大怒道我家的阿兄。被你欺騙了。以至不願住在巴黎。出門去了。如今還不知流在那裡。你有甚麽事問他。你還有這個臉來題起他麽。愛姑聽了這番責備。更形慚愧。低頭不能再語。幾至哭了出來。雪姨在旁。忙又替他代說道姑娘這個郤怪不得我家的小姐。小姐的婚事。實因他父親。相强。我家小姐。也是萬不得已。冰心姑娘道現在我也不要再聽這事了。你既心中不願。無論阿父如何相强。理應舍命相爭。纔算是個貞烈女子。你的阿。父是個商人。他只顧有利息的做。我也原不怪他。你是和我阿兄。約爲夫婦的。如何好。自中變了。　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[片馬交渉近訊]  
　　再開正式談判片馬交渉迄今未了茲聞外務部爲國權起見擬不日再與英使開正式談判一次倘英使爭持如故則電致駐英欽使向英外務部認眞理論務使國權邦交兩無損碍云 
　　英人並未撤兵英自佔據片馬後着着進行頃探聞由片馬來人言該英人得佔片馬後即雇土工七八千人每日從事開挖道路並建築營房多所步步爲營另雇駄馬三千餘匹每日駄運軍裝糧食甚多難以枚舉即開花砲亦已運來四十餘尊前言該英兵撤退殆盡乃爲邊　誤報其實不過撤回受病者之少數耳 
　　滇督堅持勘界李制軍以片� 
馬一案由於前迤西道石鴻韶不明界址專以逢迎英領烈敦所致烈見石可欺竟由麗貢山起從北勘去直至麗江屬蘭州屬地止因此大受影響現在倘欲爭回片馬非另主張重勘舊界不可因此近日屢次 
電達樞府照會英使請其選派英員來邊重勘界址尙未得復而滇督現已札飭卸� 
署永昌府江蘊琛充勘界委員一俟秋後即當料理前往云 
[浙省禁煙問題]  
　　通飭各屬增中丞日前通飭各屬文云照得禁煙功令日益加嚴浙省於禁種烟苗已經官紳合力勸戒依期報盡誠恐本年死灰未冷或致復燃歷奉上諭各省禁煙要政可隨時提前辦理萬一查勘未密萌孼濳生一隅未凈玷及全省功潰已成厥咎誰歸各府廳州縣責任攸關應如何振刷精神嚴密防範以冀蕩淸毒卉永絕根株但與其既種而加以拔除何若未種而預爲誥誡現届鶯粟下種之時各屬既報禁絕於先豈可再容偷種於後以致敗壞全局廢棄前功應卽會同營汎逐處搜查更宜邀集士紳重申勸導務使桑麻井里毒孽永淸事關除害法宜從嚴倘敢陽奉陰違定即重懲不貸 
　　嚴查温台　浙撫昨又札行文道程守文云照得私種煙畞以溫台二府屬爲最多而瑞安尤甚人民强悍異常年來痛加犁拔動輙聚衆抗拒以致釀成戕官重案殊於禁種前途大有關碍現鶯粟下種之期在即誠恐仍有偷種情事亟應早爲查禁以期毒卉永除惟當積重難返之際必須遴派大員前往會同該府及防營統領督飭地方官辦理茲查有營務總稽查文道富堪以派往溫州府屬各縣候補知府程守贊淸堪以派往台州府屬各縣切實查禁並考核地方官之實行禁種與否認眞辦理如有莠民暴動等事准由文道等調遣軍隊協力相助並准酌帶隨員一二員薪水川資核實開支所有巡警道派往温台各府屬查禁烟苗委員均歸文道程守等調遣隨同辦理文道係有差人員不支薪水程守贊淸月給薪水銀一百二十兩所用川資旅費均准據實開報由藩司於陸軍截曠項下支給以濟要需除分行外合行札委札到該道府即便遵照迅速束裝馳往温合州府屬各縣會同該府及防營統帶督縣切實禁種務期盡絕根株毌稍擾累是爲至要 
[湘省巡防隊不准另設機關]  
　　鄂督瑞制軍湘撫余中丞日前以湘省地居川粤桂黔贛鄂之中會匪革黨所在咸有陸軍雖已成恊訓練未熟遇有警事全賴巡防之力今督練公所改設軍事參議官籌畫陸軍一切恐已昕夕不遑所有巡防隊似宜遴選知兵之員另設機關贊助巡撫專司布置調遣事宜會銜具奏等因當奉旨交陸軍部議奏在案茲接該部覆奏略稱查奏定督練公所官制綱要原摺内開督練公所辦理各該省一切軍政其原設新舊營之各項局所概行裁改歸併又淸單内開督練公所督辦以各該省原官之將軍都統督撫兼充設軍事參議官一員禀承督辦督率科局佐理該省新舊各軍一切事宜各等語所以一事權節糜費也督練公所既爲　舊軍政總匯之區巡防隊自在範圍以内一切布置調遣該公所責有專歸辦措置得宜則職守既專機宜自捷異日布新除舊尤易收整齊畫一之功况現在湘省新軍僅有混成一協籌維規書斷不致兼顧不遑茲湖廣督臣湖南撫臣會同奏請擬於督練公所之外專爲巡防隊另設機關調員贊助各節臣等詳加擬議審愼籌商深恐機關雜出頭緒紛歧不特有紊事權徒滋糜費抑且與章制相背揆諸軍事統一進行之序阻礙實多該督撫臣擬於巡防隊另設機關之處應請毌庸置議八月初一日奉旨依議欽此 
[鄂軍亡羊補牢新政策]  
　　鄂督八鎭陸軍自砲隊三營鼓噪圖變後訪聞軍中有匪人鼓扇擬約於某日起事除飭各協標營將槍砲機關各種子彈一律繳呈鎭部收藏於省垣軍械總局敬愼儲藏 
　　 
 
 

Page 11

 
 
外並飭各軍官嚴爲防備將各該營隊素不安分之兵立時革除遣解回籍一面飭巡警道憲兵隊管帶轅下特别警察隊管帶督帶巡防營統領各官率同軍警加意巡查所有城門不俟天黑卽行鎖閉若遇夜深雖有對牌亦不開放戒備之嚴從來未有乃昨日鄂督密派親信人員至各營巡查營中自排長以上各官均不留營駐宿設遇事故勢必措手不及爰立刻札飭鎭協統轉飭標統以上各官均夜宿司令部管帶以下各官一律宿營不准擅離略謂古來名將多與士卒同甘苦從無養尊處優自安暇豫者鄂省陸軍改練最早敎練操課尙稱完善惟管理之法不甚講求聞陸軍鎭協各營自管帶以上夜間向不駐營管帶以下各官長亦復上行下效各歸庽所是一營之中夜間責任僅恃正目積習相沿殊屬不成事體因之兵不服官目官長爲　閒　之人自視爲最苦最卑之役因鬱生怨因怨生憤輒出不遜之言而作無益之事官長處之又不甚和平駕馭稍嚴便演出種種惡劇在兵士既經違犯敎令自當執法懲處以肅軍規然平日聲氣不和下情不達試問出柙毀櫝過究誰先本督院待人最恕執法素嚴既不容兵士驕縱偷閑亦不准軍官優游尸位應即嚴申命令自文到之日責令標統以上均夜宿司令部管帶以下一律住宿本營不得擅離職守萬一有緊急事故必須請假離營者以蒙高等之長官批准爲據其離營之夕每月不得過四日一營之中各級官尤不准同日請假至二人以上本督院不時輪赴各營躬親調查倘違此命令即按章重懲如留學出身之軍官以東西各國官長向不駐營爲比例可由鎭協統諭以鄂省軍營現尙無各國程度不得享各國利益如有不願遵守者儘可自行聲明開去差使本督院當咨明陸軍部通行各省軍營概不錄用以遂其永遠安逸之私至於馭兵之道務以寛嚴得中不激不隨庶名譽可以常保而一切條敎號令相守相維本督院不憚諄諄誥誡其各凛遵勿忽 
[寗鄂兩標統對調原因]  
　　鄂軍八鎭二十九標標統張景良前充該標一營管帶與標統李襄麟不睦李𧮂之於� 
張虎臣統制將景良撤差因得鐵韻箏參議之力復委敎練處帮辦今夏李襄麟被所部兵士告發呑餉以致撤差鐵力爲之延譽於鄂督前委其繼任而張統制因與景良素有惡感且以其爲鐵黨故事事與之反對甚至對鐵之面肆意嘲謔張景良難安於位上禀辭差適南洋第九鎭步隊三十五標標統敖正邦與徐統制不甚相得意欲仍回鄂供差（敖係湖北武備學生出洋留學歸後曾充砲隊管帶）陸軍部遂借以調停兩派之爭特電江鄂二督將敖張互調聞張須俟敖到交卸再赴寗垣蒞新云 
[東三省近事種種]  
　　趙督出巡期之確定東三省總督趙次帥前擬出巡吉黑兩省因内政外交種種之牽掣用是遲遲不果現决定於本月二十日前後出巡其督署公事代拆代行者名爲張民政司暗中則以朱度支司主之聞帥意本擬以態運司代行署中一切公事因態力辭故出此手段云 
　　日俄鐵道競爭日本政府近議擴充安奉線路由安東修至釜山再由釜山展至東京使滿洲東京之間聯爲一氣將來商業發達國力膨脹可以預卜而南滿利權必盡歸日人範圍之内俄政府有鑒於此亦擬將西伯利亞路線展至齊齊哈爾故在黑龍江修築鐵橋一座以便與東淸鐵路相聯絡藉固北滿之利權云 
　　吉長路再借日欵吉長鐵路自開辦以來迄今兩載傅李兩總辦先後繼任辦理不善欵項虚糜殊爲可惜現該路修成者僅數十里而所借日人之欵已將用罄現聞該局總辦擬仍向日本正金銀行商借一百萬兩年息　釐限期十年淸償以吉省加捐畝稅作爲抵押 
　　本溪湖礦又須添資日本大倉喜八郎前日謁見東督謂本溪湖煤礦因上月水災損害頗重現在該煤礦重復動工修理及其他一切附屬事業又從新整頓且開採鐵礦已經中日兩國工程師實地調查種種計畫須用經費甚多計中日兩國須再出資三百萬圓兩國平均擔任聞趙督現已允許云 
　　蒙古改省計畫理藩部大臣肅邸視事後持蒙古改省之說甚力議先由政敎分權入手擬將辦事參贊各大臣定爲設治行政官另增敎務大臣一員掌理敎務以淸權限日前特咨商東督籌劃一切以便實行改良 
　　蒙旗淸丈作罷蒙旗賓圖王曾呈報東督謂本旗居 
 
 

Page 12

 
 
民雜居民墾之地向例五年清丈一次如有浮多餘地另行繳價近來民產日繁展轉典賣全無一定之數擬於本年將本旗地一律淸丈發給大照酌收照費嗣後永不再丈以杜隱匿並請飭法庫康平兩屬會同辦理當由東督飭知法康兩屬查覆以一律淸丈則民間全行交產諸多窒礙因禀由督帥飭該旗暫緩淸丈以紓民困 
各埠通信廣西 
[丁團追捕劇盜]  
　　蒼梧縣戎墟後大峽嶺地方有大隊賊匪於 
八月初四日截搶過客刦奪鉅贓呼嘯而去經各鄉村集團尾追及至勉村該村團練鳴鐸堵截賊匪等見勢不佳跑上山頂放鎗轟擊各團練將該山圍住着人飛報淸鄉總局派勇數十名馳往該村與匪互相攻擊至數時之久鎗斃賊匪一名匪二名匪等始散并奪獲針鎗一枝翌日各該鄉集合勇團跟蹤至廣東地界向前追捕而淸鄉勇丁亦於冠盖鄉大寨橋地方拿獲要匪黎十七一名押解回局隨即移縣訊辦矣 
河南 
[洛潼路工近狀]  
　　洛潼鐵路關於西北利害影響最大前因該路淺山河汾冲工程甚難着手每至冬間勢必停工故由郵部催飭兼程趕造以期早奏庸工現查該路由洛陽至鐵門間計延長一百二十五英里土工早已告竣陜州土工頃據報告亦已竣工矣刻正招股幸秦豫两省各界人士甚爲踴躍想不久即可觀成 
[王勸業道靈櫬回籍]  
　　前河南勸業道王仲培觀察維翰自開缺後僑寓汴垣今春逝世特於七月二十九日靈櫬搬回廣西原籍按王觀察任河南糧道數十年親友最多一時送者塞途王素好佛自謂深得大乘旨趨謝世之日猶往戲園觀劇歸庽至晚而終咸以爲得力内典云 
江西 
[督練公所設法庭]  
　　贛撫馮中丞現以江省軍事審判雖經混成協設立法庭而新編步隊五十五標及水師防營遇有訴訟非恊庭所能審判自應於督練公所另設法庭現與陸軍部商明札委邱大令惟瀚充當法官月支薪銀六十兩七成折發以便開庭辦公 
浙江 
[温州府反對兵米加價]  
　　浙屬各州縣征解駐防兵米每石折價三千四百文近年米珠薪桂旗丁生計艱難迭次籲求征米解米以恤兵困前經杭州英太守酌中調停擬請每石加征錢六百文禀奉各憲核准通行各屬去後嗣經寗紹爾屬牧令首先反對而奉化魏令竟欲重加於民當奉方伯嚴詞申斥謂其不顧大局等語茲聞温州府李守前泮亦於昨日進禀各轅瀝陳牧令征糧爲難續請照舊折解畧稱綜核各屬如樂淸泰順二邑征不敷解歷請酌減毋庸置議外如平陽額征南米分别上下忙作價上忙征米二千五百石每石三千九百文下忙一千四百五十石折錢四千八百文均應扣除征費釐飯永嘉瑞安兩縣雖照原案折征而委員夫馬鄉櫃開支及折耗借欵莊息匯費種種每石盈餘僅七八角或二三角不等自洋價劃一平餘銳减賴此米餘免數絕注知府詳加體察委屬實情蓋温屬額征南米例有定價與有漕州縣隨時漲落者遞殊且杭防原稟係專指浙西而言似未便與温屬相提並論應請仍照舊章折解免其紛更以資體恤等情尙未悉上峯如何准駁云 
徐州 
[邳州三次遭水災]  
　　邳州於六月間陰雨聯綿田禾均被淹没七月初五六日大雨兩盡夜運河漲發沂武諸水亭屋建瓴自北直下蕭山不老芳亭等河橫决西來沭水亦由東倒溢平地水深丈餘風狂浪激官堤民埝潰决無完土冲坍房舍淹斃人畜無算州城水灌三門官紳日夜搶護幸免沈没詎於八月初三四日風雨大作雷電交集勢如排山倒峽被災之慘尤較七月爲甚現在災民風棲露宿瘟疫流行死者無棺生者槁餓實爲數百年來所未有也 
揚州 
[維持民食之議案]  
　　揚郡本年秋後裏下河一帶收穫較豐惟鄰郡籌辦急賑需米方殷内地流通斷無遏糶之理除仙女鎭本在災區未將米穀搬運外出而甘泉之邵伯江都之宜陵泰州之姜堰海安及興高寳各等處米船麕集放價爭購以致米價飛漲邵伯鎭已釀風潮餘亦難免肇事郡紳陳君重慶等爰公同决議衆照諮議局流通民食議案擬定章程數條其大旨（一）辦米須有護照護照須註明人名地名及確實數目（二）米穀採買齊全應由官商赴所在商會換給三聯憑單以憑查驗然必一船一單單與米相離即以私論（三）護照憑單與米穀數目必須相對不准加多以防夾帶不准減少以杜洒賣（四）請領護照以及稽查如有需索情弊准其指禀查究（五）祗准運米專爲救災恤鄰不准購稻以防私運囤積刻已通詳各憲核示辦理矣 
[請提糧書中飽]  
　　興化令陳廷英禀請提取糧書中飽補助新政等情刻奉兩江督審批示云據禀查明該縣糧書浮收串捐之款請案照泰州之案提出此項串飽化私爲公各半分用自可准其照辦惟恐日久該書等又復額外取盈亟須嚴定懲治辦法俾免累民是爲至要現已行司核議飭遵矣 
鎭江 
[學界勸戒紙烟]  
　　鎭郡地方公益研究會前閱蘇提學抄奉學部札文轉飭勸學所嚴禁學生吸煙以重衛生等因該會員等現擬組織勸戒紙煙會和會員擔任勸導調查擬於十六日在萬奏宮邀集各學堂監督堂長曁各敎員集議並柬　 
請楊視學員蒞臨藉資監議云　 
[創設差役工藝所]  
　　鎭都自地方審判廳開庭後舉凡民刑案件皆歸審判廳審訊至傳提人誕亦由承發吏承傳丹徒縣署之差役快捕兩班不下數百人一旦生計驟絀難保無流入匪類擾害地方故文章卿大令刻與鎭城自治會紳董商酌擬設工藝所一區令該差捕等入所肄業以爲將來資生之計云 
松江 
[逆子忤父殺弟]  
　　浦南溍二十二屬蔑民范永和生子三人長瑞林次瑞生幼炳泉瑞林不務正業竊取耕牛運滬遊逛其父跟尋未獲詎忽潛蹝回家又竊儲洋四十餘元適永和等外出炳全上前力阻猝爾斃命瑞林即竊洋而逸永和歸後即由地保周某勸先棺殮然後偕同投案稱俟獲瑞林後即以忤逆案送案究治華亭沈大令察閱禀詞諭以既係命案必需蒞騐該保乃偕范某退出　再易辭另禀云 
[集議更劃區域]  
　　華婁兩縣自治籌備所以諮議局選舉期近而鎭鄰區域虞狹參关於調查選民頗費手續昨特傳知各鎭鄉各區定於十八日就縣學明倫堂集議區域問題以便更劃而求利便 
蘇州 
[江寗法官之進退]  
　　江寗地方審判廳廳長楊元動因病禀請給假一月赴滬就醫已奉左提法司批准遺缺派委候補推檢唐愼坊代理現已分札飭遵又正七推檢葉葆弊亦奉左提法使委充江寗第二初級審判廳帮辦推事該員已於昨日禀辭赴寗矣 
[法司札派見習員]  
　　左提法司日前札派正七推檢俞鍚蕃黃乘鐵劉壽蓮龔應　四員赴蘇城地方審判廳充見習員又派正七推檢杜銑姜恂如二員赴地方檢察廳充見習員以期實地練習各員均於日昨謝委到廳見習矣 
[巡緝公所會辦辭差]  
　　巡緝公所總辦洪觀察詢經蘇撫程中丞飭令改充會辦已記前報茲聞王觀察以統領飛划全軍事務殷繁且本有巡緝各處地方之責似可毋庸再兼巡緝公所會辦名目昨赴撫轅禀辭已奉程中丞批准矣 
[淸談（東吳）]  
　　於廳　供香斗。彫西瓜作月牙形。香烟繚繞。綘燭輝煌。二三婦女。艷粧膜拜其下。而小兒則持彩旗　躍於其旁。此家庭之樂事。亦閨閣之韵事也。記者素唱破除迷信之說。此時。此際亦不覺樂陶陶而魂搖搖矣。更何暇責婦女之迷信。也哉 
　　大抵蘇滬人家。昨晚十時以後。其景象大。半如此。甚哉破除迷信之難。蓋不獨記者然也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
　今日黃海之北有自西方來蕩漾不定之微風 
本埠新聞 
[虞瑞淸懇求展限理賬]  
　　兆康莊股東虞俊奎（即虞瑞淸）因倒欠華洋各商鉅欵由公共公廨逮案押追日久毫無眉目嗣由商會董事邵琴濤沈縵雲等函請公廨轉禀道憲准予交保勒限兩月淸理在案茲悉虞保出後至三莊理賬處通盤核算略有端倪惟款鉅賬繁驟難了結且與合股同人亦未商妥詎轉瞬兩月期滿深恐再繫囹圄因復商請邵董等禀道續保劉觀察閱禀後以該莊倒欠甚鉅且有洋商交涉關係洵非淺鮮昨特札飭寶讞員察核情形妥籌辦理 
[印人兇橫之一斑]  
　　英美電車公司派往外洋涇橋駐查所之寫字印度人某甲前晚沽飲酩酊與同類某乙坐於電車上忽爾跳至馬路中溲溺當由七百三十二號華捕查見以行路婦女甚多殊不雅觀上前阻止詎該印人不服反將該華捕毆打該捕即鳴警笛各華捕聞聲而至亦被該印人撕毀號衣咬傷手指等處此外尙有一行路西人亦被該印人毆打旋經四印捕到來幫同將該印人拘入捕房經捕頭詞明飭將受傷各華捕送請醫院醫治該印人押至次晨解請英按察使訊供不諱判押兩禮拜並着賠號衣等洋一元九角半如無力繳洋再加押一天以儆 
[輕便鐵道調查員過境]  
　　貴州省現在提議仿照台灣修築輕便鐵道惟造法内容無由知晰因由勸業道派委周明府汝桐前赴日本所屬之台灣調查親歷考察以便回黔仿造詳奉黔撫龐中丞札行滬道照會駐滬日領請致函台灣日本官員妥爲導引 
[又一調查員]  
　　東三省督院趙制軍現擬派員分赴各省調查鐵路輪船各價目暨一切移民應用各費以便預算茲已札委調查中央各省委員留日師範畢業生梁系登即日由東起程至北京後經行山西之太原直定之正定河南之鄂州湖北之漢口宜昌湖南之長沙江西之九江安徽之安慶蕪湖之江寗南京淸江鎭江通州上海等處航海回奉 
[然則地保釀交涉耳]  
　　英商謙各洋行在引翔港造橋被鄉人阻擾由縣勸導解散禀復滬道照會英領嗣後洋商興不造作須先報告地方官察核否則不擔責成等情已誌昨報茲聞該洋商以此次滋事之人未見地方官提辦如不拿究深恐日後定必再生事端至所造之橋該處鄉民因稱利便曾向本商人道謝詎五圖地保楊惠生以洋商造橋應繳極巨之橋稅屢來收取嗣因未曾付給致該地保懷恨唆令鄉人羣毆查爲首之人係由計海和引領前來爲難此等刁惡之徒自應從重究懲至該洋商應否出納橋稅自有官塲直接辦理毌庸地保干预可見該地保索詐不遂以致唆令鄉民釀成事端實屬可惡故已禀陳英領再請滬道飭縣迅提該地保楊惠生及計海和到案按例嚴辦以儆效尤 
[警務改良之移知]  
　　巡警道吳觀察以執行警務如有秘密緊要事件自宜敏捷立即施行倘仍照常守待判行文件恐致疎虞遲緩勢必貽誤事機現仿京師内外城巡警總廳辦法凡緊要事件臨時派出警員調查皆用信牌爲憑以免阻碍俾使界外之人無冒充警界員弁之弊藉可以别眞僞擬就第一號信牌式樣詳奉蘇撫批示云頒給信牌以防奸冒辦法甚是仰即分别移行知照 
瑣闻 
[城内]  
　　婦人受欺○李孫氏控王秋泉洪阿生李正福盜賣伊之田單等情經田大令提訊先據王秋泉供由洪阿生挽我居中將李孫氏抵在地保洪阿眞處之二畝六分田單二張先抽一張四十三號一畝三分賣給洪阿濤得價錢一百六十五千除去代贖洋九十四元餘者均交孫氏收去乞鑒訊之洪阿生供略相同質之李孫氏供祇收得洋三十四元錢七百六十文田單二張均交洪阿生取去並無代贖情事初五日向論反被毆打伊等欺我婦人有意串通盜賣單契呈鑒乞恩追究詰之李正福供係代筆官詰四十五號單祇一畝四分二釐九爲何契載一畝九分二厘九又有一畝無有户名究竟如何答稱地保吩咐因此田係買馬姓稱仍馬德培併完等語大令得供察核單契均不相符其中枝節頗多諭着李孫氏將洋三十四元錢七百六十文如數繳案領轉田單居中短少着王洪李三人賠出去贖以淸訟端判李正福不應舛錯代筆交保候核王洪二人斥退趕緊理處違干未便李孫氏諭退靜攸不得滋擾　 
　　地保不要腦袋○浦東陳家巷地方因造石橋董保勒捐致釀人命一案即經屍父沈善文偕二十一保十七圖副保陳悅忠投縣報驗前晚由田大令提訊先據陳悅忠供因有十六圖内修造石橋一座經秦董事作主派捐有之沈善文之子沈雪炳向來身健近患有瘡伊家遙隔課勤院五里之遠現因棉花成熟之知往往有賊偷竊各家守夜格外戒嚴七月二十七日上燈時沈雪炳在田捉花被課勤院内來役五六名將沈雪炳拖去關禁院内說偷露水花二十八早又有二役到沈家抄花均未通知保長同去至十二日晚六句鐘將沈雪炳送回延至八句鐘就死誰人毆打及受何傷致命未能指實求鑒訊之沈善文供祇此一子名雪炳今年四十二歲自有田五六畝父子耕種　度禍因七月二十四日地保康善宗來勒捐洋二百元云造橋用小的答伊窮苦無甚可捐二十五日即領兵來駐守勒派未遂其欲二十七日將子雪炳捉去禁閉課勤院内打得皮開肉綻遍體䚬傷奄奄一息延至本月十二將子送回未滿兩時氣絕身死當捉去時屢去求情非但不放去將小的一起禁閉達其目的方肯罷休見機逃遁未遭其毒子死非命乞恩伸雪大令得供諭飭退去靜候次日往驗查明再核 
　　姊弟成仇○葉鶴亭控伊阿姐陳葉氏盜賣坟地掘毀坟瑩等情經田大令提訊葉鶴亭供光緒三十四年間將坟地八分半抵押於阿姐陳葉氏處抵得洋五百元查得現被伊將坟地賣去坟亦被毀等語質之陳葉氏供田係長兄葉海林所賣坟亦長兄搬遷光緒三十四年間伊等弟兄分家之前將單來抵去洋五百五十元分家之後此地歸於何人婦人不知今被長兄賣去鶴亭欲要分肥未遂其欲又向婦人借貸未允被伊挾仇誣控乞恩大令得供判陳葉氏交保查明再核 
　　道轅紀事○上海道署繙譯候補縣丞陳震東禀知滬寗鐵路在吳淞砲台建造碼頭一事奉委會同寳山縣胡榕村明府暨該屬工程師等前往丈勘以便興築　松海防同知查燕緒禀謝奉委馬蹟山洋面代監哨差即日禀辭 
　　有了新姘拆老姘○干沈氏扭控姘夫沈蘭閣毆逐等情前晚經田大令提訊據干沈氏供松江人丈夫干錦堂去世九年婆家祇有夫叔一检自夫故世嗣在本城小橋頭開一烟館沈蘭閣來吸鴉片被誘成姦因奉禁令烟舘閉歇沈無營業將婦人衣飾典質一空去年七月間將婦人毆打逐出因無容身帮傭過活懼伊虐待乞恩雖異質之沈蘭閣 
 
 

Page 19

 
 
供年四十二歲係西門二十七保九圖内人向種園地小的三十四歲時出洋五十元代還伊夫之債辦過酒席以作娶妻向來相安現近二年稍形拮拮今年七月十一托故至伊姐處住宿兩天心就改變邀伊五次不歸旋復逃匿不面尋至高昌廟鐵路相近遇面着伊歸家不允互扭來案控告叩求成全官詰干沈氏曰爾尙願跟沈蘭閣否答稱决不願跟又云有絲一包被沈搶去乞追給領大令得供諭謂干沈氏曰爾今定有新姘就將老姘拆去不情不義無恥之甚拆拆姘姘情實可惡喝令罰洋五十元充公否則押辦沈氏力辯其無並求减罰姑念苦求從寛减罰洋三十元交保着繳又諭謂沈蘭閣曰爾是從前閙糞風潮案内之人本應重懲如念已往之事免予深究判交差趕緊將絲交還干沈氏具領申斥叱退 
　　道批○家丁蔡慶禀批　英總領事來函請將上控禀詞註銷業經本道照約駁復茲將來往詞稿抄發仰會審官寳令𨑙遵前批� 
查案具復以憑核辦至該家丁所請函致英按察司規定律費一節應毋庸議並即轉飭知照 
[南市]  
　　烟賭總會敗露○十六舗集水街祥泰水菓行棧房内私設總會招人吸烟賭牌抽頭漁利一般無賴咸聚其間爭閙打架時有所聞茲被自治公所警務處訪悉違禁設賭又敢私賣燈吃立派巡員率同長警搜獲煙具賭具各兩副煙客黃金生黃記生並棧主楊德文其叔楊炳生一併拘解裁判所研訊黃金生供在永大水菓行爲夥因送發票到棧黃紀生供爲該棧伺候均非烟賭二楊供詞含糊一味狡卸湯裁判命楊德文罰洋三十元楊炳生罰洋二十元均撥充公用二黃所供非實命暫行交保查明察究烟賭具銷燬　 
　　孩死那裏討得還○董瞿氏有一子年僅四齡於去年九間由素識之湖北婦人錢趙氏領往湖北伊妹王趙氏處遊玩不料至十月間該孩患痢疾而死兩婦不敢明言迨孩母追問一味哄騙游約送回迄無定議日前兩婦來滬氏又向索孩彼仍虚約并於初二日逃走幸即追獲經人挽勸不妥昨始扭控裁判所請追經湯裁判研訊氏供夫故祗遣一子兄弟三房均賴嗣續錢趙氏供丈夫在鄂省審判廳當差將該孩領至妹處不幸染病醫治無効而死王趙氏供亦相同董瞿氏堅求追給案難臆斷奉判一併移送上海縣請究 
　　責罰抗捐○米捐公年巡丁於初六日十時在浦江查見船户顧阿三承裝某米行菉豆二十包匿不報捐向之查問反敢動蠻毆辱逃至法租界喚令水巡意圖爲難後經該公所具控裁判所昨提案研訊由公年司事萬榮卿投案証明前情顧供小的船上所裝係小麥二包並非菉豆不敢逃抗再三研詰不認兇毆湯裁判斥其抗捐蠻毆尤敢逃至租界招呼水巡留難買屬法無可貸判戒責一百五十下交保措繳捐洋六元 
　　白畫搶刦○前日午後兩時有鄉婦某氏乘坐東洋車由十六舗外灘往南行經太平碼頭南首突來一匪從後趕搶去衣包及金耳環一枚氏受痛呼救由路人帮同追捕該匪情急將衣包撩人某貨棧内向裏街竄去致被兎脫經該棧司將衣包送還氏始連呼悔氣迨崗巡得悉奔上看視但見該氏血痕滿臉臆白畫搶刦於閙市匪類橫行至於此極未知有警務之責者尙能善特其後乎 
[閘北]  
　　拐小女押一年○胡吳氏偕子殿揚殿成控徐步才拐匿伊女小興兒一案前日經蕭區長訊明判女給胡具領徐發押習藝所一年期滿核釋 
　　拐妻子還押候辦○錢金福控俞正發拐匿其妻王氏賃居天保里後今被尋見扭請究辦前日經蕭區長訊明判王氏發栖流所留養俞還押候辦 
　　巡警總局批示二則○民人陸金華禀批　婚姻大事該民並不查明來歷輕信陸金龍等一面之詞率聘王氏女爲室實屬荒謬已極此案業經二路分局判定本不准理惟案關差保等勾串訛詐並有掯還身價情事虚實均應澈究仰代辦孫區長尅日查案提集一干人質訊核辦毋稍袒延禀發仍繳董事朱裕祥禀批據禀該業華坤生擾亂行規羣情忿激各節如果確實殊堪痛恨仰司法課速即提案訊明懲辦該董仍當向同業妥爲理勸毋得輕舉妄動是爲至要 
[英租界]  
　　華捕賞○英美捕房華捕張正巡官查得一百五十四號三百二十四號八百八十五號二百九十六號等十華捕均在差獲賊有功昨奉諭著該捕等下級升期着各提前數月以資激勸 
　　小工死○山東人王學山向爲小工現年廿二歲因病由老閘捕房二百九十號華捕送請仁濟醫院醫治無效於前日病斃由醫生知照捕房派探顧阿根着查明有無家屬禀候報請上海縣蒞騐 
　　西崽賭○麥根路九百九十號洋房内西崽何志榮因紏賭違章被靜安寺捕房捕頭查悉業已請廨出單傳訊矣 
　　雉妓押○汕頭路觀盛里四十號門牌雉妓楊二寳前晚因在途拉客違章由捕房查見拘入捕房奉飭轉送公廨押候解究 
　　珠飾帶不得○寗波路居人殷某前晚在小沙陀路搭乘十二號電車至南京路下車身畔所帶値洋六十元之珠飾被竊昨晨分投靜安寺及老閘兩捕房報請飭探偵緝 
　　馬路扭不得○蔡文標前日因與惠阿福惠阿德在卡德路互扭由捕查見一併拘入捕房經捕頭詢係借錢起釁且事屬細微一併麾之使去 
　　竊賊逃不脫○顧阿福前日在黃渡鎭竊取顧仲其米店内衣物逃滬昨在六馬路被包探顧阿根查獲即拘入捕房押候解究 
　　宵夜舘發封○南京路普天香宵夜館因積欠大綸公司房租被控公廨奉寳讞員准飭差探於昨往將該館發封備抵矣 
　　醉漢鬧妓院○西人某甲前日飲酒大醉闖至江西路五十二號西妓院内狎游不知何故在院吵閙不休當被鳴捕拘入捕房奉飭押至酒醒開釋 
　　馬夫控印捕○顧阿狗在泥城外威海衛路四十一號洋房内充當馬夫因前晚夜半在途行走被靜安寺捕房三百三十號印捕查見以其形跡可疑向顧身上搜查一過而釋顧以該印捕行爲不正即投該管捕房控告捕頭准爲飭探查核 
　　印度人行竊○印度人某甲因在入英公司輪船上行竊西人衣物前日被西捕查獲當即解奉英按察使署訊實判押六禮拜示儆 
　　美利堅人行騙○美國人哈伯前因騙取福利公司普濟藥房根利等各行號貨物甚鉅逃匿威海衛經麥代總巡偵悉諭飭二十七號西探目朋山往將哈伯移提來滬拘留候訊各情已紀前報茲悉此案經英按察使提訊數堂哈伯延律師辯護業奉下判諭准交保出外自向各原告分别淸理 
　　日本婦人兇橫○日本婦人某氏昨在松江路用泊傘柄將東洋車夫王阿三眼角擊傷被控捕房經捕頭詢明以王受傷尙輕當令該日婦貼王醫費洋一事了事 
　　放鞭礮○住居元芳路之周秋桂昨因燃放鞭礮違章被一百五十三號印捕拘入捕房押候核辦 
　　押汕衣○頑伯榮昨持油衣數件在天　路押店押洋由探張阿林拘入捕房押候查核 
　　驅逐過犯○張福生前曾犯案驅逐出境昨又潛來美界由探查獲拘入捕房押候解辦 
　　傭婦討索工資○傭婦張蔡氏施周氏被北四川路某西婦欠工洋不還昨向索討由七十四號西捕拘入捕房捕頭諭二氏赴該管領事署控追 
　　一人命換得八大元○鄉民某甲乘電車在楊樹浦跌後昨日上午經田大令蒞所相驗仵作驗得死者年約三十左右身穿藍布緊身衫褲委係跌破腦門致命查無屍屬電車公司出給棺費洋八元着地保收殮 
[法租界]  
　　米店追索欠洋○曹田初欠孫榮華之米店米洋九十一元屢索無着近知曹曾與葉世懷在公堂涉訟投廨具控經廨員訊請曹供此欵亦是葉世懷所欠有帳可証司馬判交保候查核賬據再斷 
　　公堂節期停訊○昨係中秋令節捕房麥總巡命拘留應詰之押犯各案停辦一天並 
 
 

Page 20

 
 
加汎探捕在各處查察以免匪類滋生事端　　欠租人公然有孝子○馬弟炳控葉三福欠房租三月計洋四十五元向索遊約請追昨由公堂提葉訊究供無力籌措求恩寛限司馬判押候交保限七天付請葉子景春求請代父替押司馬准之 
　　合股人演出小官司○已閉前亨裕火腿店主人唐百愚即唐漢章虧欠嘉興源來公和人和等火腿行往來貨洋及合股辦貨等款計及萬金避匿不理經各原告具控公堂飭提日久始於前日獲案原告陳佩生吳琪亭等因事未到由王微卿潘振山投案代表唐供不認並謂無論合股辦發應有貨單或股單等憑據不能以口詞妄控司馬領之判押候朱紀周到案再核 
[海上閒談（鈍根）]  
　　英租界大馬路。爲滬濱文明之中心點。而虹廟兀立其中。又爲淫娃迷信之中心點。以約章所定。永遠保存而不毀者也。昨日爲中秋節進香之期。紅男綠女蜂屯蟻聚。察其舉動。果爲燒香歟。抑爲混鬧歟。未可知也。 
　　上海一隅。中秋節年燒之香斗。不可勝數。所吃之月餅。亦不可勝數。移充賑欵。又當全活多人。　 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歐迎卽請開明住址以便隨時通信惟原稿恕不奉還 
游戲文章 
[怕婆經（且笑）]  
　　如是我聞。一時佛在怕婆國。觀見 
衆生。多多懼。内受無量苦楚。煩惱牽纒。沉溺愛河。莫可解刧。時有長老優婆塞。知佛現化。救度衆生。於是率怕婆居士千二百五十人。同詣佛所。圍繞三匝。優婆塞。在大衆中。卽從座。起偏袒右肩。右膝着地。合掌。恭敬。而白佛言。希有世尊。如來善護念諸菩薩。善付囑諸菩薩。遇大羅刹婆。云何不怕。云何降伏其心。佛言善哉善哉。如汝所說。如來善。護念諸。菩薩善付囑諸菩薩。汝今諦聽。當爲汝說。此等惡業。皆自元始。刦來夙世身爲歹人。不作善果。打娘。罵爺。欺大。壓小。凌逼儕偶。傷殘奴婢。罰令今生刧遇婆提達。多獨招惡屬之妻。見受果報。生死不能脫離。惟宜速發虔心。每日齋沐焚香。朗誦怕婆經一百卷。自然消其惡孽。婆心回毒向善。功德無量無邊。不可思議。優婆塞唯然世尊。願樂欲聞。佛告優婆塞。天下無物最毒。惟大羅刹婆最毒。非婆最毒。毒故在心。當見婆時。勿作貪想。勿作瞋想。勿作癡想。何以故。貪� 
想瞋。想癡想。不能免怕婆。不能降� 
伏其心。優婆塞。於意云何。世人多薩陲。多多怕婆佛說。薩陲即非薩陲。故無怕婆。今以三千大千世界衆生。有一無薩陲否。不也。世尊。佛告優。婆塞。色受想行識。五蘊績染。人未見婆。如飢思啗。如渴思飮。尋得見婆。頓大。歡喜。如須彌山等。卑身屈體。云何不怕。優婆塞於意云何。以急求人。人盡可怕。何况於意。　 
[夢游廣寒宮記（愛）]  
　　昨日之夕。余獨臥　庭。忽有一客來邀余曰風月良香。請君一游廣寒。余不覺隨之往。先至一高臺。見多人列坐其間。臺以白玉琢成。四圍皆緣以翡翠阑干。東方朔高踞座上。演說諧詞。兼以蟠桃餉客。余食而甘之。私謂客曰。此恐盜自瑤池中。客曰想當然耳。臺前四望。聞向南樓閣有歌曲聲。客曰。此嫦娥妝閣也。余曰。惜無介紹人得以一覩仙姿。正言間。見一麗人起身言曰。妾許飛瓊也。願爲先容。往後。瞬息來報曰。嫦娥已候於室矣。乃整衣而往。遠聞環佩齊鳴。香風四溢。仙娥數十輩。簇擁嫦娥。立於瑤階。罩紅烟之衫。繫翠霧之裙。玉質瓊姿。寡二少雙之淸標也。迎客入閣。出元霜供客。并奏霓裳羽衣曲。令衆仙娥齊口咏之。余應曰。此曲。祗應天上。難得入間。嫦娥問余曰。客能詩乎。余敬謝不敏。嫦娥命董雙成磨墨於旁。以珊瑚筆醮墨授余。不得已書二十八字於雲霞箋上曰。我欲題詩滿大羅。雲箋幅幅字斜拖。只愁火食非仙句。辜負嫦娥美意多。嫦娥見之。笑點以首。命仙娥贈。余以七襄雲錦一端曰。聊當薄潤。余拜賜後。遂即告辭。嫦娥送至瑤階而别。余與客同駕雲軿。空中遇颶風。忽然墜落。一驚而醒。乃屬夢也。遂泚筆記之。爲李三郎之續焉。 
海外奇談 
[薙貓令（惠耘）]  
　　美國干薩斯省衞生部。迪更醫生。傳諭居民。謂家畜之貓。毛内多含黴菌。兒童感之而患疫。急宜將貓身之毛修短。然猫性畏寒。毛若修短。其如寒不能支何。且菌之爲物極微。毛長能容多數之菌。毛短詎不能容少數之菌乎。則是修短之法。猶未盡善。非如墨西哥犬之修除凈盡不可。且毛易生長。非間日修薙亦不可。如貓外出而返。尤須廓淸其傳毒。庶兒童玩之而無害。然事𤨏效微。恐奉行者鮮。宜取法� 
紐約支克哥波士盾等衞生部。立兒童不准玩貓之禁令。違者處罰。並告以貓身之黴菌。能致喉疫。險與鼠疫瘧毒同。如是則較爲簡捷易行也。 
[製麪包新法（掩耳）]  
　　俄國舊京莫斯科。有著名化學家才哇利。新得製麪包新法。不用麪粉。但用麥穀直接製成故可省磨粉之工費。刻俄國官界已經詳加考騐。覺彼之新法。實屬可用。且其養生之力。較粉製者多十分之二十五云。 
[雲村雜誌（召愚）]  
　　吳梅村被召時。三吳士大夫皆集虎邱會餞。忽有少年投一函。啟之乃絕句一首曰。千人石上坐千人。一半淸朝一半明。寄語婁東吳學� 
士。兩朝天子一朝臣。舉座默然。錢牧齋門聯。本爲君恩深似海。臣節重如山。後有人於聯下各添一字。 
 
 

Page 27

 
 
云君恩深似海矣。臣節重如。山乎。牧齋見之大恚。文士失節。遭人指摘如是。 
瞎費心思 
[救荒五更調仿侉侉調（馭公）]  
　　一字更兒裏呀。　月兒照窗前。　災民滿地慘目口難言。　勸官紳快把米去糴。　不論升。　不論斗。　减價售幾天。（平糶） 
　　二字更兒裏呀。　月兒漸漸升。　災民嗷嗷兩耳不忍聞。　可恨他經董無良心。　把持那。　社與倉。　呑吃到如今。（積穀） 
　　三字更兒裏呀。　月兒挂中央。　災民溺斃好不暗心傷。　快快的捐欵要去募。　頒法令。　城鎭鄉。　各路提倡。（籌捐） 
　　四字更兒裏呀。　月兒斜了西。　災民擁擠滿路苦悲啼。　可憐他愁死無處訴。　賦與征。　勸官紳。　總要寛免些。（免稅） 
　　五字更兒裏呀。　月兒正淒淸。　災民日夜痛哭不成聲。　明明的生命危如露。　散以錢。　給以餅。　又得慶生成。（放振） 
忽發奇想 
[月餅會（鈍根）]  
　　中秋節俗尙以月餅爲應時佳品。余於昨日觀月餅報。見月餅之反面。有告白一條。聲明某處開月餅會云云。余偕友人往觀入門時迎面一大月餅。繪成地球形。上綴電燈。光艷奪目。場中陳設各種葷素月餅。不可勝計。又支月。餅爲圓桌。架月餅爲古鏡。有自由車一輛。其輪以月餅爲之。有團扇數十柄。其面以月餅爲之。會中人類複雜。招待員胸前。均懸月餅爲徽章。有西婦以大。月餅爲帽。有官員以小月餅爲眼鏡。皇帝亦臨幸。以月餅爲補服。和尙高坐。參月餅禪。以月餅爲蒲團。庭中有一月餅架。鑿大月餅中心爲方孔。象錢形。有人在。孔中翻觔斗爲戲。如體育家之盤杠子然。余爲之歎觀止。興盡而返。乃以月餅爲硯。濡筆記其事於月餅。吾願社會上更得以月餅代銀錢。則各商家中秋節之收賬。不致如許困難矣。 
戲詠（朽木） 
[戲詠京劇廿四絕（五續）]  
　　淫婦誣人太不良。乘夫醉後逞如。簧翠屏山上僧衣服。觸鼻猶聞隔夜香。（翠屏山） 
　　一聲騼唱去曹營。驛道斜陽送遠行。極目疎林人不見。命軍伐木表離情。（薦諸葛） 
　　孩提生性本痴頑。未責兒身淚自澘。白髮求情原老僕。命他力學志高攀。（三娘敎子） 
　　還妻。故劍任鰥居。積善之家必慶餘。天錫親兒仍璧返。從今晚福樂何。如（硃砂紅痣） 
[戲攷（健吳）（兒下）]  
　　焚棉山春秋時介子推。從晉公子重耳出亡割股啖君。忠心耿耿。及公子返國即位。諸人皆叙述從亡之功以邀利祿。介獨深鄙之。恥與爲伍。遂與母逃隱棉山。後公子念及。徴召子推。子推托故。屢徴不起。公子再四催逼。子推堅辭不出。公子遂以火焚棉山。意其爲火窘迫。必出而佐我也。豈知子推堅抱偕隱之志。至死不渝。火勢蔓延。焚及介室。遂抱母痛哭。同死烈燄之中。公子徒呼負負而已。此劇悲慘萬狀。淚隨聲下。火焚時跌撲至數十餘次。煞費力量。滬上名角。多不喜演此等劇不知其知難而退乎。抑鄙棄不屑乎 
小說 
[俠情小說鐵丐（八）（續）]  
　　但覺耳邊有道人的聲音。吩咐他道。你坐等在此。我去了。鐵丐抬頭一望。道人早已不見。再看身下坐着的石頭又。平坦。又淸潔。便躺下去睡了。一覺醒來。叝見面前漆黑。狠爲詫異。仔細一想道哦。我身本在紫霞洞中。方纔的事情。却是做夢。又聽見道人鼾聲呼呼地像雷響一般。便私自摸出洞來。只見樹木蕭森。月色明亮。却又與夢中差不多。賞玩一回重又進洞。坐在地下。靠着牆壁。胡思亂想。正在朦朦朧朧的時候。忽聽得吽的一聲響亮。萬聲齊起。好像有大潮巨浪。奔騰而來。又像有千軍萬馬紛紛逃命。中間還夾着牆坍壁倒。木拔瓦飛的聲音。鐵丐大驚。忙奔出洞外一望。却見對面一座山頭。正是常居的西山。裡頭烟焰衝天。火星亂逬那火勢趁着風威。刮刮怪響。鐵丐忙攀上高峯。站着呆望。忽聽得刷的一陣冷風。半空中像有一隻大鳥飛下。定睛一看。原來是紅犵狫。立在眼前。淚流滿面說道。痂師手段太辣了。已把全山人物。燒盡殺絕。好不慘殺人也。鐵丐聽了。又驚又喜。一時回不出話來。驚的是。道人神通。喜的是紅犵狫不死。便執着紅犵狫的手。想要尋句話來。慰慰他。忽聽得背後有人說話。忙回頭一看。原來是道人和敎師回來了。握手談笑。神色自若。鐵丐迎上去便拜。道人便携着三人。駕雲到梵王宮覆命。那胡僧又說道。多情哉鐵丐。有緣。哉犵狫痂官拂拭之。衆人頂禮而退。信步走出宮來。道人又領了登觀音閣。靠着欄杆。四望野景。那時正是月色將西。冷風送爽。敎師喟然長歎道。十年來骯髒風塵。不復識嵩雲。秦樹了。道人含笑拍着敎師的背道。賢弟還記得臥雲亭賭酒的時候麽。今夜這樣的好景。又得故人相聚。不可以不尋個作樂的法子。說着用手指在壁。上畫了兩扇門兒模樣。隨口喝聲道疾。便見那門兒開放。裡面走出四個美女來。（未完） 
　　 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
