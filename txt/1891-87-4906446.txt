# 1891 - 87 - 4906446

 

Page 1

 
 
[重印曾文正公家書] [  申報館啓]  
　　曾文正公家書本舘屢經排印購者爭先恐後送致積篋爲空兹復用新鉛字排印校對精詳紙色潔净每部吁成十二本價洋四角卽日出售請君子有欲讀公遺書者乎請向本埠申昌書室外埠申昌及售申報人購取可也此佈 
[新印左文襄公奏疏] [  圖書集成局啓]  
　　左文襄公以名孝亷贊襄張駱兩大司馬慕府一時箋疏多出其乎雖未筮仕朝端而奇才偉略固已傾動中外矣及赭宼猖狂中原鼎沸撥亂需才朝廷破格擢用公亦感激馳驅不出十年位躋封疆任隆師傅分茅昨土異數酬庸遭際之隆伊古以來所未有也迄今讀其遺疏未嘗不想見其爲人公生平所爲奏疏質而不俗醇而愈肆陸宣公蘇文忠之流亞也本局特用排印廿四史之新鉛字以上等閩製潔白連史紙印成計初編二編三編共訂成二十本每部定碼洋四元卽日出售有願讀公遺書者請向三馬路申報舘及申昌書室外埠申昌及賣申報人購取 
[二百五十七號畫報告白] [  點石齋啓]  
　　德國人某甲鬚長五尺許下垂至地狀貌岸然見者皆詫爲得未曾有誠一長可取者也他若兄弟之若合符節巫祝之高上刀　　雷公敢肆奸謀大香燭冀邀神佑因搶親而致貽笑柄聞訛言而無故相驚誤賊爲夫竟致失身而莫贖取葉自障豈知欲蓋而彌彰摹繪成圖聊遣清興所　閩　圖説及山水人物各地頁等仍循曩例准於二十六日出售此佈 
[戢暴篇]  
　　古人有言除暴以安良暴也者以其害乎良而名之也耕田者必去其稂莠牧者必去其害馬夫牧馬者且必去其害馬則牧民者可不先去其害民者乎然而害民之端亦正不一矣有殺人奪貨害及行旅者其暴顯然而暗中摸索探囊胠篋者流其害尤防不勝防若夫剪綹控包白日撞闖收掠晒晾凡若此者不可以僂指計而其爲暴則一也又有逞凶打降以力凌人動則揮拳拚命此亦一暴也而暗箭傷人從中唆使搬鬥是非混淆黑白挑人啓釁而彼得以從中取利如官府訪拿之訟棍地痞等類其術亦不同而其所以爲暴無别也又有拆梢勒索結連黨會荷勢横行欺侮鄉愚魚肉良懦此亦一暴也而或爲硬取或爲軟取或爲計誘或爲術騙其端更不可以更僕數而其所以爲暴愈甚也又有身列膠庠忝居一命或不爲大文章而爲短文章或不報國恩反爲民害紳衿之煽禍其爲暴也尤多故古人有鋤强去暴之説拔去大本薤所以示安民之法古人之爲治者豈有他道哉而更有倚草附木之流本非鄉紳也而亦託爲鄉紳本非庠序也而亦謬稱庠序廣布腹心羽翼舞弄筆墨把持公事欺嚇鄉人竟可使直者不得伸寃者不得白若此者無地不有無處不然而其所以爲暴者　益不可制甚而至於受人之騙求生不得求死不得此其爲暴也直更甚於盜賊前有越八傅姓本習南貨業年二十餘不知何故忽琹其所業而出遊杭州忽遇騙賊紿以杭州不如上海易於謀食且自稱在上海某憲署凡諸要人無不熟悉倘欲覔一館易如反掌口若懸河娓娓動聽傅姓墮其術中隨之來滬船資出於傅火食出於傅路上一切用度出於傅旣至滬賃居一椽房金飯食皆出於傅而所謂謀館之説則置之腦後旣而謂傅無好無能止可爲人服役有客至則指傅爲僕人傅亦安之迨傅携資漸罄忽以一函交傅便至製造局投遞云係借洋之信須俟取洋而回傅至製造局遍尋信面所開之人而不得良久懊喪而歸則室中空空箱子鋪葢無一存者詢之則皆爲騙賊搬去傅遂如窮人無所歸遍訴諸同鄉言下淚墮如雨蓋不是兒女情深實乃英雄氣短也該騙賊頗附於文士能詩詞且夤緣官塲官塲文士中之長厚者亦曾被其所騙咸欲得而甘心焉而其人行蹤無定狡詐百出若傅姓者不過被害中之一人而已苦累不盡則其所以爲暴者爲何如哉夫爲暴之人上至紳衿下至小竊扒手種種變幻不可悉數大約無一不足以害人有牧民之責者無一不宜早爲之防如必於凡爲民害者而時時防之處處防之則爲民牧者抑亦苦不勝言矣然而所以禁暴者要不外兩端寛與猛而已寛者欲以德相感使之自然潛移默化此聖賢之事王道所尙然而近今則恐無所用之非謂王道之迂闊莫爲也堯舜之世尙有四凶有故三代聖聖相承賢賢相繼而爲民害者仍未盡除况在三代以後故論戢暴於今日惟有用猛水懦易狎火烈生畏子産固先我言之矣牧民者苟有眞欲爲民去害之實心則不必事事親查時時密訪以勞神焦恩也但有被人告發者則重辦之無所貸其有訪聞者亦如之被害之人怨氣得伸亦可以上迓天和而若輩自然不能混迹於光天化日之下此其所以戢暴者爲何如耶抑又有進者官欲戢　先須自戢其暴尤宜戢之於近所謂自戢其暴者譬如古之爲關將以禦暴今之爲關將以爲暴爲關之人豈果甘於爲暴哉亦以職司在此習慣不覺日日爲暴猶自以爲日日禦暴明乎此理而自戢其暴不難矣至於戢之於近則衙中之差役胥吏也衙中不能無吏胥不能無差役而此輩之爲暴於民間實爲最甚一呈詞之准到手若干一牌票之出到手若十凡有公事無處不需費用彼貧苦之人無錢告狀惟有飲泣吞聲隱忍不發而已而涉訟者則又上下其手辛鷸蚌之相爭而彼可坐收漁人之利其種種情形不可以楮墨盡諺云餓死不可做賊屈死不可告狀又曰公門八字開有理無錢莫進來其爲暴也何如哉牧民者而果欲戢暴則請自近者始而後由近以及遠焉庶乎可矣 
[京塵錄]  
　　京師騙子妙手通天專在各處暖廠中誘引孤貧子女或售歸街院或售與梨園以致清白良民淪爲下賤近經暖廠紳員查悉將騙子送官究辦每城地段約有一二十人○某宦家御者某甲於正月某日赴梁家園暖廠誘得寳坻　災婦某氏之女售與青廠某妓院偪令作皮肉生涯某氏知之控諸北城坊署坊官據實禀明城憲派役拘拿龜鴇勒令將女交還○某巨室紀綱某甲向煤市橋迤北某薙髮鋪内索房資鋪中人以囊内空空對甲云爾若不付可從速將屋交還毋令鵲巢鳩占也　中人大爲不悦曰我家花費許多押租錢豈任爾平日地收屋耶言畢揮令徒夥五六人齊以老拳奉敬甲力不能敵狼狽面回訴知主人立飭持柬赴大興縣請將鋪中人拘到重責五十板限十日内令其出屋○某家僕婦奉家主之命往天鹿齋購餅餌之屬蒸者炸者烘者炒者分置　包内提之而歸行至北火扇迤西遇一災民伸手攫去僕婦追赶不及跌足狂呼經路人扭住災民索還原物僕婦忿甚將災民扑擊不休災民探手蒲包中取而大嚼任爾撻之流血終于不發一言迨由旁人勸開則已食至過半矣○户部爲咨行事陜西司案呈現准銀庫付稱所有太常寺咨請光緒十七年春季辦公經費銀四百兩本部於二月十五日開放等因相應咨行太常寺派 
 
 

Page 2

 
 
員於是日辰刻赴部承領勿悮○五城暖廠紳董深恐災民寄寓其間不能果　因令於早粥後外出乞討錢又隨意買食於晚粥前回廠食粥眠息此固開方便之門也無如衆災民在外肆行搶奪吃食等物雖於市面無害飛於小本生意大有不利也前日有喊賣饅首者行至南柳巷突遇災民廿餘人環集於前謂無須驚悸我等知爾小本生意實非容易今乞按照人數每人給饅首一個莫待我等自行動手賣饅首者無計脱身遂令伊等遠立取出饅首廿餘個徧爲放給而去又鸁馬市大街新設一火燒鋪開張三日甚爲獲利突有災民四十餘人由爛麫胡同而至鋪内將火燒現錢一併搶去掌櫃夥計雖得扭住災民數人然究亦無法可懲仍釋之去○福大協揆常川待漏向係進後門順由皇城牆下入東華門下轎換坐穿朝椅入内初三日丑初隨帶劍手多人乘轎行至後門内皇城牆下見有五六梁上君子踞坐城牆上赶赴左近官廳派令協尉兵等前往緝拿未獲而回至初四夜間福大協揆宅内突有暴客十餘人　進硬出胆敢用洋槍威嚇福大協揆聲稱我等竊物而去須將面貌記清等語是眞愍不畏死者也現聞左右兩翼弁兵已查得贓物兩件係在某當　典　八兩當卽起出呈交尙有金表一個係在東單牌樓寳文當鋪典銀四兩業由寳文當鋪聞悉所失物件　卽檢出自行呈交惟金表價值五六百金何以典至四兩緣寳文當鋪於初六日清晨見一布衣鄉人來當金表情跡頗有可疑惟難以不收二字當面回覆姑以四數拒之不意其卽典銀四兩而去餘贓尙無着落諒不難陸續查到也○一月初間更魚三躍正陽門内西城根更夫某乙巡至畫石橋突見一人雙手被縛倒臥於地提燈照視識爲兵部灣寓居工部吕先生問其何得　此吕公兩目動轉一語不發赶將繩繫解釋見其自行在口内挖出許多煤灰始能出言云今日回家稍晚不期行至此地遇兩暴客將吾口堵手繫硬在懷内摸去靴頁一個内有五兩銀票一張錢鈔三十餘千當由更夫帶領喊報左近官廳蒙慰以竭力拿獲等語但鴻飛冥冥不知果能弋獲否也 
[海外三山]  
　　日本梅香崎有泗隆洋貨店係粤人所開設店中某夥娶日本女子爲婦寄居廣馬塲婦身懷六中於本月分娩當呱呱者下地後産婦忽躍起飲食大進連食鷄子多枚冷飯數盞言語不倫旋去無已親鄰相與驚詫咸疑其瘋勸某倩醫療治某言婦夙馬瘋病無傷也産後均如是我已司空見慣不須醫治終當愈惟小孩當託他人喂乳耳迄今已有半月婦疾霍抱保哺乳皆出一手不亦奇乎未知岐黄家將何説以處此○廣馬塲某華人以訓蒙爲業皋比坐擁不愁餬口無資有子纔四歲未辨菽麥平日飲茶每喜含小茶壺口而吮之一日見櫃上所置洋油壺以爲茶壺也亦含其口而吮之方入喉覺氣味惡劣失聲大哭父母察其有異問何故則手指油壺乃悟其誤食洋油驚駭異常按其舌吐出痰沬數口哭嗆如故往問四鄰有何方法救治俱云食生鴉片救法甚多獨此物人所不食何來治法父母爲之束手聽其自然孩忽倦臥及黄粱夢醒則又頑笑如常盖洋油毒已從痰沬而出也○去年日皇爲振興學校計自撰　語一道發刊後由文部省頒發全圖學校懸掛每年開校時教師朗讀一遍長崎縣因念事關教育必須注解明晣使學生知其粤義庶不負朝廷造就人材之意卽於去冬十月三十號請尋常師範校教諭村上珍休主起稿加以潤飾旣脱稿呈諸文部大臣俟鑒定然後付梓頒分各學校○崎港三菱造船所立神船廠因佐世保鎭守府水雷隊應需水雷船二艘特於上年杪赶緊起造至本月落成近日下水送往鎭守府○朝鮮國各道現當榖米上市民船之泊仁川港載米者多至數十艘一至夜間卽寂寂無聞大都潛行出港不敢停泊外人莫測其故據舟子云應送京城貢米皆在本港捉船當差及至京交缷數目稍有不符卽受重罰或令賠償或行收禁官吏苛虐如此故不憚遠駛以避之也○預訂來遊日本之俄太子今年二十一歲現官陸軍步兵少尉坐船上高挂太子旗旗上畫青色十字繡成鷲鳥使人一望而知海山崴政廳知太子遊日本後卽赴該港於是預備供張需用五色球燈一萬盞向崎地樺島町定注西文記平會社字樣不日竣工卽行往送 
[臺城鳶信]  
　　團拜所以聯鄉誼也金陵十八行省皆有賓館美輪美奐雄據一方每届新年卽各舉觴以娱其官者商者與夫不官不商之借箸而籌依蓮爲幕者笙琯飛騰冠裳雜沓雖不關人事之熱閙然可以覘門户之盛衰焉月之十三日係浙江會館團拜現總督爲沈仲復制軍在各賓館當首屈一指先日浙江賓館在四象橋南限於地未能大啓厥宇適仲帥莅節之始顧館宇不足以壯觀瞻因是首事邀衆公議將陬之濱於塘者石而砌之門之阻於路者土而擴之窪者旣平斯方者益廣爰就門前增築戲臺一座而移大門爲東向臨大道旁起工時匠氏本允其尅日鳩工不誤簪纓雅集乃履端之月天雨且凍工遂時作時輟至是只得皆借文正書院叙桑梓是日仲帥駕臨以期不聽樂未與宴而去去後卽演劇袍笏登塲之際來觀者非常之盛○金陵每當大比之年民間爭飾屋宇以待舉子之來過夏者自春伊始不惟木匠瓦匠工價惟倍　石灰木料亦皆望風昻價此俗例也今歲因修城大工木瓦匠都在官供役刻下石灰每擔售至六百文視前已增一倍磚瓦則雖倍價尙不能得蓋城上所用計十里鋪各窰户晝夜工作猶不能取之不竭加以北極閣又沿山之高下加修一營盤統限三个月卽須蕆事故瓦木匠悉萃於彼以致民間之擬添屋以租考寓者均成畫餅卽貢院例於三月間興工修理至是亦只得先其所急無暇計及於鎖院風清官塲因俄國儲君有入城遊歴之信必先預備行轅以待襜帷之暫駐近以各公所均有憲節占住竟騰不出楊柳樓臺梧桐庭院前日憲駕偶到鍾山書院因此紛紛傳説謂將飾此館彼國儲君然未知確否耳 
[絳雪樓題壁]  
　　宜昌訪事人云四川新闢通商口岸定於正月二十一日開關宜昌關税務司以歸州所屬新灘不知若何險惡遂親往灘頭察看見水勢從高而下一瀉無餘凡下水船過灘船首必直竪而下不覺爲之昨舌云○痞棍某甲惡蹟昭著人皆疾首痛心經東湖縣拿獲嚴懲下之於獄某日乘人不備將脚鎗扭斷越獄而逃越數日復經公差拿獲縣尊大怒重行笞責加以縲絏嚴密防閑○自與各國通商凡西人之游覽城廂者小孩見之或加訕笑甚至抛磚擲石狎侮不堪東邑尊訪悉其情出示曉諭云本縣訪聞洋人遊行街衢有等無知小孩竟敢擁擠慢罵擲石抛磚殊屬不法本應飭差查拿該交兄究治姑念小孩無知合先出示曉諭爲此示仰闔邑軍民人等及各該保甲知悉自示之後務各約束子弟如遇洋人遊行街衢當視同華人一氣不得無禮慢罵尤不准擲石抛磚擁擠喧閙致傷睦誼嗣後倘敢仍前故違定卽查拿該父兄到案從嚴懲治决不再寛其各凛遵無違特示現已徧貼城廂内外矣○　最時洋行縣牌云太古洋行之德興輪船定於初五日抵宜○寳華輪船近由洋商賃與招商局惟近日往來宜漢賃物不多恐不免於虧耗也 
[潯陽雜紀]  
　　九江訪事人云去歲長江各輪船爭先貶價攘奪生涯惟招商局輪船仍照冋章安之若素頃聞自本月十七日起招商局各輪船由九江至各埠者搭客附貨均以七折收銀云○九江鎭標後營遊擊李殿臣遊戎廷元任事迄今瓜期已届上憲札委盛遊戎代庖擇吉本月十七日接印李遊戎以制憲雖經牌示未奉撫憲扎文須俟奉到德中丞委牌始行交缷云○本月十九日據釋家言爲觀音大士誕辰時適天朗氣清惠風和暢是以深閨妙選狹巷嬌娃素服淡妝向各菴堂隨喜亦有深深下拜默默通誠爲意中人祝無量福壽者某女士詩云心字香燒無别乞願郎比妾更長生頗繪出美人心事也○每年春令自榖雨起至芒種止各漁户臨流結網爭取魚苗或罟或層或槎或絶江十一望如披天隨子漁具詩每逢漁販到潯例由九江府分委各員駐紥牌夾姑塘關抽收魚税刻已由鮑太守委李貳尹世智林少尹志忠會同地方官照章辦理矣 
[臺北郵音]  
　　張綺卿直剌雲錦籍隸合肥爲前兩廣總督靖逹公胞姪客歲游幕到臺經劉爵宫保延辦撫者文案嘉賓賢主美盡東南 
 
 

Page 3

 
 
日前接到都中來電知直剌已爲出使日本大臣李伯行星使奏調出洋充當某處叅贊直剌得信後旋向爵宫保禀辭卽日束裝内渡起身之日官塲及二三知己多有乘坐火車送至基隆海口者直剌以翩翩世胄選赴皇華轉瞬名列剡章梯雲直上眞可操劵也○原任福建學使烏紹雲大宗師日前在省仙逝其公子至孝性成哀毁骨立現以發引有日訃知臺地各官塲爵宫保以誼屬同僚且又憫宗師身後蕭條立卽餽洋百元以當生芻一束各官自沈吉田方伯以下亦皆賻送有差○大嵙崁撫墾總局本爲謝掞庭大令總辦日前因事撤差大憲札委劉烈藩貳尹前往接替貳尹到差數日又因事被撤現已委定會辦磺腦事務之王東升大令接辦大令奉札後旋於習日赴院謝委擇期束裝到差○現任臺北府雷頴生太守之太夫人於本月初十日八旬壽誕是日太守於署中大設筵宴并於頭門外高搭綵篷雇厦門名班演戲民間觀者如堵官塲則自林時甫星使沈吉田方伯以下咸往祝嘏中晚百餘席笙簧競奏水陸並陳一時極形熱閙○臺北火車由大稻埕直逹基隆海口穿山過嶺神速異常前者途間小有倒塌致火車只行至杆子口爲止刻已修理告竣電掣風馳依舊照常行走矣○飛捷兵輪日前由鎭江裝載某營新募勇丁數百名到臺停泊基隆海口不日卽須恭送澎湖總鎭　瑞生臺灣總鎭萬道生兩鎭軍各回本任至海鏡兵輪日前亦由上海回臺停於基隆口内有何公事并往何地尙未能定奪也○商務局所隸駕時輪船前在上海修理工竣來臺停泊基隆偶因羅絲損壞一時未能起埞急由該局委員函請機器局照式代造一件始能開往滬　缷貨十一日回至基隆裝煤定期十三日開往上海○吳敬修大令承澤前在彰化辦理布嶼堡　賦差竣回郡嗣以宦游日久睠念家山乞假數月内渡現特持有統領天津水師等營鄭誠齋軍門公文仍行來臺前赴撫藩兩轅禀到聽候差　○章仲純貳尹高文籍隸安徽和州爲現任山東登萊青總鎭章鼎臣軍門之介弟日昨投効來臺上書向撫轅求差或遣或留想須奉到宫保批未方能定見也○縣試已於本月初十日告竣十三日出示長案前列十名者均係一時名下淡邑各士子莫不服吳邑尊藻鑑之公爲歴届所未有云 
[新開銀行]  
　　銀行生意最爲穩妥本埠現將新設一中華匯理銀行已登告白於本報後幅行見蒸蒸日上司預爲操劵焉 
[格致書院春季課題]  
　　格致書院課士定例於春夏秋冬四季課外另有南北洋大臣特課今歲春季課題應由蘇松太兵備道憲聶仲芳觀察所命其題兩道一嵇叔夜養生論云豆令人重榆令人瞑合歡蠲忿萱草忘憂熏辛害目豚魚不養蝨處頭而黑麝食柏而香頸處險而瘿齒居晉而黄諸生研究物理試析言具故以補注家所未及將覘素藴焉一問各省仿泰西設立銀行試言其利弊所在此二題一宗格致以立言一捄時局而命意觀察之識見超卓學問淵懋究中西而一貫由此可窺見一斑矣想院中肄業諸生必能仰副觀察之盛心而抒所藴蓄焉今自出題之日限至四月初十日爲截止如逾限期槪不收錄課卷大小廣狹並無定程可自加彌封外書明姓名籍貫課卷仍送至三馬路格致書室投遞給與浮票以便彚齊齎呈觀察鑒閲甄定中乙焉 
[暫回珂里]  
　　貴州巡撫　蔚如中丞道出滬江在滬北天后宫側行轅暫駐行旌此己列報兹悉中丞於前日十點鐘時雇坐大號官　用小火輪拖帶暫回姑蘇原籍本埠道營廳縣以及印委各員均至憲舟恭送如儀 
[送妝受辱]  
　　滬城九畝田左近有某甲者開設銅器店藉博蠅頭微利生有兩女長者早已適人次者於今春憑某氏婦爲媒收受茶禮洋一百六十元許字與南市某姓某姓以客藉僑居滬上當撮合時中家並未知其底藴卒爾允諾諏吉於前日行親　禮先一日甲遣人將粧奩等物抬至婿家旣入門某姓大肆咆哮謂我出洋五百元買女爲妾言定明日送來何物老奴裝腔做勢乃以微物賺人送粧者聞而大駭鼠竄而回甲忿甚欲尋原媒理論而該氏已不知何往未知此叚姻緣終能成就否也 
[限日繳洋]  
　　聚興堂妓院妓女陸金鳳之傭婦阿珠吞烟斃命由陸邑尊詣騐將陸金鳳及傭婦張楊氏男傭李湘塘龜奴朱阿龍等帶回候訊已　前報昨日下午經帮審委員宋二尹研訊屍兄朱春榮投案供稱胞妹阿珠在陸金鳳處傭工先被借洋四十元後又借洋十元言明三分起息迄今本利無着胞妹實係吞烟自盡昨日小的已寄信至鄉令阿珠之夫來申阿珠雖死求恩究追被借之洋俾得置辦棺木早歸故土二尹飭提陸金鳳　案供稱湖北人現作皮肉生涯在朱阿龍所開聚興堂包借房間阿珠確在我處爲傭所有英洋四十元係阿珠賠出非借洋可比二尹問現在如何料理答稱其洋總須歸還求恩寛限五天二尹不准着限三日將洋五十元繳案陸金鳳求恩交保二尹准之卽令人錢並保女傭張楊氏男傭字湘塘龜奴朱阿龍一併交陸金鳳帶去朱春榮斥退 
[賭徒荷]  
　　莫捕房在虹口賭樹拿獲賭犯郭阿德陳杏生葉阿大等三名解由公堂轉送到縣已列前報昨日午後二點半鐘由帮審委員宋二尹提訊　供潮州人在益裕土行爲夥是日送土至虹口被捕誤拘求恩明察陳供本邑人在賭塲當雜差葉供本地人前以駕舟爲業現作小本生意實被誤拘到案叩求鑒察二尹謂汝輩當塲拿獲豈容抵賴判郭阿德笞責四百板釘鐐收禁陳杏生葉阿大各笞三百板枷號二月發頭門示衆 
[英界公堂瑣案]  
　　包探何瑞福黄四福稱老閘地方萬福樓茶肆樓上昨夜有多人聚賭當將該茶舘主及與賭之人一併帶至捕房諸人中有趙德坤者前曾犯賭懲辦潘子卿供上海人開萬福樓茶肆實因生涯落寞無可支持故任茶客門牌每日收錢數十文趙德坤沈阿土何小坤王阿和王瑞山王仁發王阿金朱東春陸雨仁李阿炳土桂雲張朝金葛阿大唐毛毛張咸金錢連生趙阿二蔣金海龔阿三錢洪春袁阿連曹和尙王竹香楊阿春王松林楊錦春陸金春土福生譚阿松等二十九名同供小的等皆以小本營生日長無事偶作葉子戲藉以消遣旅愁蔡太守謂潘子卿已認聚賭抽頭判笞一百板枷號一月發頭門示衆趙德坤犯賭已非一次判笞十五板沈阿土等二十八名從寛各罰洋二元撥充西醫院經費如再犯賭定干重辦○包探何瑞福稱致遠街一帶地方時有流氓陳雙林卽阿松林等三五成羣遇事生風動輒逞兇訛詐兹又向開花烟舘之周毛頭硬借洋銀不遂所欲將周打傷現送醫院不能投質已獲陳雙林及郁培根倪阿富等解案並有洪春園茶館及擺鹹貨攤之徐惠生等遞禀聲稱陳雙林等成羣結隊或無端尋釁或細故逞凶小的等受累不堪今旣逮案務求究辦陳雙林等同供以後不敢閙事尙乞寛宥蔡太守飭將陳雙林郁培根倪阿富等交捕房管押俟受傷之周毛頭到案質訊核辦○包探張松樵稱前因沈福生被吳長春毆傷奉飭將沈送西醫院醫治沈傷尙未全愈須再閲一禮拜方可投案先將吳長春送請發落吳　不敢行凶乞從寛典蔡太守飭將吳管押七天俟沈傷痊投質再行覆訊○十二號三道頭西捕稱我之住處適與管押人犯之所相對押犯土阿海姜炳良楊中軒等見我妻女有意狎侮情有難堪故將伊等帶案請辦王阿海姜炳良楊中軒等同供小的等向西捕索取洗面手巾西捕不依致相口角不敢侮辱伊之妻女蔡太守謂王阿海姜炳良楊中軒等犯事管押不思改過尙敢胡作妄行實堪痛恨判各笞責一百板仍交捕房照前斷管押○三百七十二號巡捕稱昨見許有福送土皮到押所給與押犯爲此拘案請辦土皮呈騐許有福供友人犯事被押素有烟霞癖不忍坐視故送土皮去不知犯法尙乞施恩蔡太守判許有福管押七天以示薄懲 
[法捕房瑣事]  
　　包柏泉夜間生小押店内口角經巡捕拘獲在身畔搜出押票三十六張押候查明再訊此己列諸前報昨晨曷蕃甫同 
 
 

Page 4

 
 
轉蒞八仙橋捕房時據押店夥朱阿福禀稱包於去年十月廿四日持元色洋布夾　子一件付押本月廿一日贖去少頃又來言此衣不是伊　但我店押下之物均有竹牌號碼斷無錯悮因此吵閙旋據俞耀亭投案聲稱與包爲友已有多年其人素來安分爲此投案具保同轉令包柏泉提案詰問爾向爲何業因何口角供稱小的本作布莊生理去年三月間來申暫作衣攤生理頗有耗折不敷用度將夾袍子付押買飯充飢日前備本取贖被該押店悮換綢裏子來衫向掉不允遂致口角同轉曰押店中物皆有號數不致錯悮爾身畔押票三十六張從何得來供稱均係己物同轉謂夜間吵閙本當懲辦姑念爾友代求准其從寛釋放○擺餅攤之童得勝　摇划船之陳六子冋晉康煤炭店索詐一案昨晨　晉康店夥王永文投案伸訴前情旋有重之妻花氏聲稱丈夫實被陳六子等陷害求請免究同轉問王曰誰人向爾店中索詐洋銀答稱童等先來逼令出洋十元後因伊等分派不匀童又至店中揚言先罰之洋均被陳六子等取去須再罰洋十三元同轉問童花氏曰王言爾可聽明答稱攤上所需之謀皆冋晉康購買交易四年從未秤過去秋秤得繫一簍缺四斤當約王永文至茶肆言明以後如有缺少當照數補償上次又購煤五十斤由店司送到當借茶葉店中大秤秤見短少七斤丈夫又約王永又至一枝春茶肆被撑划船之陳六子等所聞揷身多事向該店勒索洋銀不干我丈夫之事務請開恩同轉命將童得勝帶案　問童供與同同轉謂王永文曰缺少煤觔理應補償着償童得勝煤兩担了事王唯唯遵斷又謂童曰爾與無賴爲伍亦應懲辦姑念管押數天爾妻屢次苦求從寛斥退○凌義江前向嬸母凌吳氏硬借逞兇送案判押三月昨據凌雲祥凌吳氏等投案　　姪兒不學生業不得已送請懲辦旣已管押數天當知改過擬請從寛釋放同轉准如所請着將凌義江帶案掌責四十下交伊叔領回管束○圓明僧在小烟館中失去對時表一枚疑係烟客陳芝泉所竊將陳送案質訊同轉著將陳押候傳到開馬祥記烟間之馬光裕再行質訊已列前報昨晨該僧偕馬光裕至案呈上黄色闊絲帶一根該僧訴稱陳之泉前晚持帶至該烟館求售小僧偶然取視不提防被伊乘間在囊中摸去銀表同轉問馬曰爾見陳芝泉竊表否答稱和尙之表我未目覩祗兒表鏈一條拖出衣外陳芝泉素不規矩我店中不許伊來吸烟是跪陳手携絲帶向烟客求售後有教曲先生張姓出錢買去和尙忽言失去銀表被陳所竊小的實未目覩同轉着將陳芝泉帶案旋據江北人開車寓之藍光大　案聲稱陳在小的處躭　積欠房租　百文請追同轉問曰陳在爾處可有行李絲帶從何而來供稱陳之被向人租得此外别無長物絲帶亦不知來歴同轉問陳曰絲帶似係伶人所用爾究由何處得來陳供詞含混喝令掌責四十下還押藍馬退去候查明絲帶來由下期禀覆 
[誌謝册捐]  
　　謹啓者敝堂昨接廣東清遠縣大善士田蔚泰厚票號交來順直賑捐規銀四十兩敝堂施醫給藥捐規銀七兩又浙寍劉福房木善士　　　洋一百元掣付收照諒邀台鑒情殷飢溺廣民胞物與之　澤被瘡痍宏樂善好施之願望風結想欽謝莫名敝堂施醫送藥　費浩繁前送册捐所收無多明知無　之求爭奈素無恒産衆擎易舉隻手難支欲求普齊於羣生須仗慈悲於菩薩伏乞十方善長四海仁人兒册輸金捐亷種福一滴楊枝之水灑遍六千幾回看手之春虔伸合十壽人壽世多福多男尙冀諾金幸無吝玉上海六馬路仁濟善堂董事施善昌謹誌 
[蘇省撫轅抄]  
　　十七日候補同知放式金禀謝飭知請補江寗府督糧同知缺候補知縣蔣一桂禀謝委署丹徒縣事○十八日吕鳴謙由寗來禀知接辦金陵駐蘇鑣捐局差藩轅牌示照得常熟縣知　吳康壽病故所遺員缺查有卽用知縣朱秉成堪以酌補○十九日牌示青浦縣敎諭陳謂在任病故遺缺查有如臯縣人拔貢教職顧永謙堪以委署正任吳江縣縣丞邵霖禀謝奉飭回任○二十日新選太湖同知恩壽禀辭赴任候補直隸州周煦山禀謝奉委東路總巡差主簿劉錫棋禀銷崇明縣保甲局差並謝奉飭請補丹徒縣主簿缺○二十一日縣丞壽宗耀禀知奉飭分　倉州差遣卽辭○二十二日藩轅牌示照得丹陽縣典史李智植疏脱案犯撤任所遺員缺照章應行酌委今查有試用巡檢鍾壽康堪以酌委署理候補知府袁恭宏禀辭管解京餉赴都委署丹徒　蔣一桂禀　赴任簽分江蘇卽用知縣松年正藍旗人由京來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗上官塲紀事]  
　　十六日黄鹾尹鍪委南鹽廳查鹽色差○十七日通分司項分轉由省公幹回揚卽辭旋署○十八日徐鹾尹恩霖起復回淮○馬鹾尹南金委赴西岸廳差○莫觀察繩孫由高郵估工回○十九日楊少尉鴻鈞稟知奉委高郵西堤工差 
[緑楊城郭]  
　　十八日午後江都縣奉到釘封公文一角卽在監内提出斬犯二名聞係去歲南鄉盜案首犯當堂捆綁訖立卽會同城守徐守戎督帶營兵壯勇押赴西門大教塲明正典刑有見者謂該二犯相貌獰惡身軀肥壯異常一路閉目高歌直至行刑時尙無懼色天下有一種人非德化所能感亦非刑法所能懼者此類是也○某甲者聽鼓　曹奇居邗上膝前一子慘緑翩翩爲之完姻以了向平之願吉期將届甲忽染沈疴冰上人以良辰旣定未便更張遂擬草草了事奈甲病勢日劇和緩不能奏手迨至吉期彩輿登堂新人交拜正坐青廬病者卽於是時撒手西歸於是賀者弔者彼去此來闔宅親朋無不一以愁而一以喜也堂前燈彩輝煌頃刻變爲縞素夫有子而完室家之願則死者已可瞑目於九泉惟是一對小夫妻值哀樂之紛乘嗟罔極之莫報殊有難乎爲情者矣 
[上海六馬路仁濟善堂經收咸有一德施醫給藥册捐二月初一至初十日第四次清單]  
　　李爰得大善士募厚康號規銀一百兩百兩海陽莘學耕堂洋五十元蔣芝孫賠恆泰絲欵移助洋十元太倉無名氏求保産安無名氏敬業堂唐應會記福州主一書屋無名氏求妻病愈六户各洋十元陳仲譜仁翁代募蘇仁章洋九元陳潤夫求孫病愈天水橋蔭室二户各洋八元嚴奕亨馮山福馮錠波方行素居保平安陳旺家塘六户各洋五元蔣元良貽馥堂陳唐皆三户各洋四元杭州葉品生東山不留名二户各洋三元隱名四齡童平陵慕善子無名氏杏園居士吳胡方葉合李留姑永懷堂無名是謝門程氏程雲生求子甥病愈思補齋同和行頣叟錫止堂曹問心書屋自龍山人江清均聞聲子斷志堂延齡堂大通寳善堂蔣子鑑廣仁昌周福壽廿四户洋二元大同洋一元六角盧修竹堂洋一元五角隱名洋一元二角不留名洋一元一角心愿子寳記潤記鄭梅溪方秀峰柳信臣恭　堂隱名氏育德堂汪國楓涇有心無名氏乍浦朱介止堂建候氏泰州鋤月堂燕南布衣居根本堂嘉善堂無名氏茂善四明無名氏力不從心人亘爲山人無名氏布衣健食求　過人日積練失人不及人味道居士厭原山樵無名氏二位頣壽元興長王燕山祝步洲林春堂章有心無力善誠氏崇德堂李紫良鎭海捕署錢金鑑堂貽榖堂無名氏龔佑之存心堂金章舘俞日山莊秋翠書屋嚴命子慈命子念恩女瑞盛春同心士無名氏傳德堂曹世權五十七户各洋一元本棉李趙氏李月林李譚氏李烟五户各洋七角二分避俗子守愚人劉漢卿石伯軒陳子衡朱玉堂無名氏金記錢儉寳堂平安氏松南餘慶堂崔雲記崔歸厚觀保記鷗間主人金榮記靜舟居再菊大菊陳福星堂企德培張迎發吕子眞廿三户各洋五角有心無力無名氏秀蘭欲寡過琴鶴堂五户各洋四魚無名氏張星齋雷炳奎三户各洋三角連寳連芳二户各二角五分夏應萬隆生秀貞秀雲無名氏五户各二角陳生彩江平堯　鼎臣汪蕊香耿肇坤謝仁甫邵壽山許繼先樓煥章陳幹臣劉谷華周懋軒周氏齊閔揀臣羅盈福朱正范雨田范慶保素貧子自槐子姚和生李榮卿王雪江樂一主人范　保廿五户各一角求安子五分元昌銅洋九元不書名銅洋六元春記號不書名二户各銅洋一元麟止堂顧錢二千一百六十文廣成昌青蓮居士二户各錢一千八十文鍾禮田藥蓮居士顧厚齋三户各錢七百廿文石門厘局錢六百文方恆澤力拙氏石門諸善士三户各四百八十文無名氏鍾陳氏求人不知紅雨居士泰源永程文記汪耀生何介徵風涇不留名吟香居萬華不留名王梅卿河間兩記硯畊氏南陽世德堂謝我卿氏光文童子嘉樵記雲英女史嘉坤記紉蘭室河間竹記河間安記頴川蘭畦居廿五户各錢三百六十文無名氏崔善士二户各錢四百文李道二錢三百文無名氏錢二百四十無名氏雷明仁黄維貞無名氏吳世泰程玉書六户各錢二百文不書名錢一百七十文無名氏錢一百五十文無名氏邵覲丹李錫如查鴻齡查錫如無名氏不書名七户各錢一百文學生子錢五十文共收規銀一百兩洋三百三十元四角五分銅洋十七元錢廿一千一百三十文 
 
 
