# 1895 - 215 - 4908009

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[四百十八號畫報出售] [  點石齋啓]  
　　劉大將軍忠忱勇　冠絶古今日前以台北急宜恢復召集各路统將登臺　師旋卽　督精兵尅期滅宼未幾新竹竹塹等城先已克復倭人鏖兵喪械不計其數吾恐其覆亡無日矣又倭兵潛探山隘成羣結隊輒被生番截殺剥食數亦不少可見大將軍之恩威並濟衆樂用命盖其部下將士固多得力而其公子及女公子等尤善將兵平時在家操演各集英豪百人練成勁旅皆一時之傑分繪爲圖卽日出售此佈 
[闢喫素說]  
　　古人不知有吃素也知有齋戒而已戒者何不食葷辛如葱韮之類是也良以臭惡之物旣食於内卽有氣發於外未免有瀆鬼神不足以昭誠敬是以望祀山川及宗廟祭祀俱宜屏而勿食非以不食魚肉爲戒也自　教行於中國於是始有吃素之事而推原其所以吃素之意實與古人不食葱韮之類殆無異義而後世變本加厲　名忘實遂以食魚肉及一切動物爲戒專食五榖菜蔬等植物充飢爲吃素而於應戒之物如葱韮之類反不忌焉至於今日吃素者日益多無論老少男女智愚貴賤皆深信而不疑其名亦甚繁有所謂觀音素雷齋素三官素等名目其例亦不一有吃素數日者有吃素一月者又有吃素數年者亦有終身吃素而永不開葷者一若以吃素爲善吃葷爲惡滔滔然相習成風幾有不可挽回之勢嗚呼是豈出於萬不得已耶豈以吃素爲清心寡欲歟夫清其心寡其欲在於嚴義利之辨守克已之訓如伊尹之一介不取孔明之淡泊明志斯亦可矣今不此之求而惟以吃素爲務不亦愚之甚乎且嘗見夫利欲薰心之輩損人利已之徒無惡不作之小人往往專心吃素而眞有清心寡欲之君子則斷不吃素由是觀之吃素之與清心寡欲不相涉也豈以吃素爲昭誠敬之心歟夫心之誠敬在於主一無適不愧衾影如伊川之以聖人爲師横渠之以中庸爲體差相近耳今不此之學而惟以吃素爲事不亦可笑之甚乎且嘗見夫傲侮鬼神之類慢陵君父之流不畏王法之兇人往往崇尚吃素而果有竭誠盡敬之正人則不願吃素由是觀之吃素之與心之誠敬又不相涉也豈以吃素爲修福免罪歟夫福之厚薄視乎德德厚則福厚德薄則福薄一定之理也而罪之能免或否又在於兢兢焉如臨深淵如履薄冰夙夜匪懈各盡其職而已如以吃素爲修福免罪之根本則刻薄害人之事平日所不敢爲者今亦敢爲矣殘虐貪酷之事前時所不敢作者今亦敢作矣親黨勸而朋友規則曰吾曾吃素以修福免罪矣噫嘻是何異於掩耳盜鈴閉目捕雀也哉余恐其以吃素而薄其德增其罪矣豈以吃素爲延年益壽歟夫人之年壽雖由前定苟能慎起居節飮食性情和平是延年益壽之道也今將以吃素爲養生之法則飮食不必節起居不必慎而且情欲無節心身不檢四體不勤逞心妄作父兄戒而妻子怨則曰吾已吃素以延年益壽矣嗟乎是何異於南轅北轍緣木求魚也哉余又恐其以吃素而减其年促其壽矣又有一說素物與葷物殊難辨也西人格致家云動物中有植物附焉植物中有動物附焉特其物至微必用　微鏡視之始能了然信如是也植物之内可食者亦少矣且不獨植物也水中有動物焉塵中有動物焉空氣中有動物焉動物之附麗而生者甚衆充吃素者之志將不呼吸不舉動不飮食而後可以戒殺非然者一呼吸而殺塵中無數動物一舉動而又殺空中無數動物一飮食而又殺水中及附於植物之動物無數焉將如之何而後可以戒殺吃素耶或曰孟子不云乎人皆有惻隱之心夫惻隱之心仁也卽不忍人之心也人動物也牛羊雞犬豕亦動物也以動物而殺動物其忍孰甚且人能知痛牛羊雞犬豕亦知痛也而顧加刃焉是亦不仁之甚矣洵如斯言是但知目所能見耳所能聞之痛而不知目所不能見耳所不能聞之痛如微細之動物是也且以生命論之植物之欣欣向榮亦有生機存焉而獨烹而食之何獨不忍於動物而忍於植物耶或又曰此輩吃素之人别無他意祗以此生不得志不得已而吃素修行以冀來世生於西方樂國耳夫苟如是其謬益甚吾輩但知服膺聖賢之遺訓保養父母之遺體爲吾所當爲之事盡吾所能盡之心如是而已安有所謂西方樂國而可以吃素求之哉 
[詳譯閙教議事情形]  
　　福建古田縣閙教一事租界西商在禮查客館旁之議事院議事已列昨報兹將議事情形照譯於左昨日議事時與會者不下千餘人議事院中擁擠異常已無容足地後至者皆不得入相與鵠立門外翹足以瞻傾耳以聽其得與議者有謂係吃素人釀此巨禍有人應之曰不然吃素人不肯殺生物是以不茹葷牲畜尚不忍殺何忍殺人揣其閙教之由因有人刊成書籍顯分畛域簧鼓是非以惑人心使人皆懷恨中國不將此種書籍禁止以致閙教之案時有所聞如前此四川閙教之案禀明駐京欽差欽差不甚措意英國欽差僅派一副領事美國欽差僅派一牧師赴川查辦尚未成行而福州閙教之案又起戕害多人夫人生斯世無論教中教外駐足何處皆當保護性命今閙教之案接踵而起是顯見其不肯保護矣西國欽差視之亦不甚重釀成如此巨案然則我輩何必倚賴此欽差哉於是與會者詢謀僉同已議定電致英國外部大臣請將此事從嚴整頓使後來不再效尤此會議之情形也旋悉英國駐京欽差已於昨日發電至滬聲明已派福州英領事帶兵若干赴古田查問閙教之案敬悉中國大皇帝亦頒發諭旨飭查何人爲首滋事致釀巨案一經查明立卽正法仰見聖主執法無私固自不分畛域也 
[遣使駐高]  
　　倫敦十五日來電云俄國已擬定派史秘咸爲高麗欽差大臣電音如此合照譯之亦關心時事者所宜知也 
[譯西信述高麗近狀]  
　　高麗來信云日本欽差井上馨已抵高麗請於高王不用朴宗陽爲相高王不允前此高王本用美人李姓商辦外務後因有戰事將李姓辭却李與日本素不相得情同冰炭井上馨遂慫恿高王不再用李姓而願自代其勞襄贊外務高王仍不允現聞井上馨將回本國日本擬遣某武員爲高麗欽差○又云有日本之珍格麥魯常由大坂赴大連灣一路往來閏月二十七日行至高麗海面觸於礁石遂致失事船中人紛紛墮水其得救起者均至韓城駐足 
[臺兵勦倭記]  
　　昨晨厦門訪事人來書云倭兵自閏五月初旬後連被臺北義民痛勦每每整隊而入未幾卽 
 
 

Page 2

 
 
全軍覆没無一生還倭國督兵官遷怒於民縱令倭兵凡過鄉村悉行屠戳甚至龍鍾老婦襁褓婴兒亦皆　刃於胸誣爲山賊以致倭兵所到之處屍横遍野流血成川噫似此行爲而尚欲自詡爲文明之國其不被人齒冷者幾希矣目下臺北萬衆一心誓不降服咸謂願被倭人殺盡斷不屑俯首而媚倭人以視堂堂然自命爲讀書明理之人而甘爲敵人作奴隷者其相去奚啻天淵哉卽婦女之流亦大都義憤同深劘牙切齒義軍一到卽壺漿簞食出外驩迎惟現在倭兵雖大受誅夷深恐再調雄師與臺民樹仇敵是以臺民之欲自顧身家性命者每抛田園携妻女回至漳泉等處别尋世外挑源云○本月初六日海龍及小南京二輪船由淡水回厦門載男婦老幼一千六七百人詢之大稻埕各茶棧中僉云近日倭人在臺北府城内外暗設地雷揣其意似欲於遁逃時將全城付之一炬基隆滬尾等處民人望劉軍義兵如嬰孩之望乳倭兵在三角湧各處一遇土勇相率狂奔較之去冬北洋官軍之遇倭人慌怯更甚其有見仗時轟斃之屍體及兵卒之受傷者由火輪車裝運至海濱用輪船載返斷脰折肢之輩連日絡繹於途林時甫於板橋地方所置屋宇田園盡被倭兵及義兵毁壞林在厦門聞信愁急成病氣息如絲○傳聞倭官見華民日日附輪船内渡擬下一令限至本月十二日爲止過限卽不准遄回以後來往輪船祗准載貨出口○又聞某茶棧中人云近來倭兵一聞義兵之至幾於骨折魂飛是以相率河上逍遥不敢深入内地蓋以義兵皆由劉淵亭軍門訓練實有神出鬼没之奇倭兵每一隊數十人深入山中全無下落以故日盼本國添兵援救義兵亦深望劉軍門調兵襄助以便大舉剿倭聞劉軍門須由内山一路察勘地勢險夷并順道各鄉村與本地紳耆會商一切大約必待秋初夏末方能雄師直抵臺北張我國威此時倭兵不足千名釜底游魚尚可苟延性命也 
[追究贓官]  
　　厦門訪事人云臺灣各局員經手官欵藉勢乘危預先匯兌吞没數以百餘萬計内有鐵路捐項四五十萬各捐生報捐加級實職虚銜封典翎枝之類祗有實收而未經達部者不知凡幾在捐生以爲掣有實收而部中並無底册此種捐案必得查核方不落空查得捐局係臺灣藩庫廳任幼笙叅軍爲提調目下督憲擬將經收銀項一律清查至各局存銀爲數甚鉅亦未便悉聽各局員携之而遁回籍以作富家翁如先後委辦軍械機器局總辦蘇冶生司馬朱子京别駕鑫承接交代存欵五萬餘圓分匯厦門源豐潤建記行兌付福州上海等處刻亦經省憲查明檄飭提拘追繳矣 
[遼東紀要]  
　　營口訪事人云聞有華兵四十名一哨官領之不穿號衣不張旗幟散住各店無異商民蓋恐倭兵撤退後土匪滋事故潛伏於此豫爲之防也○營海蓋三處兵燹之餘時疫大作三江公所施醫局本擬照例延醫開診無奈倭官偏信西法四處分設衛生員示諭商民凡患病者卽送入醫院中以杜傳染人多不願以致病者咸諱莫如深可熾順同升恒兩號商在上海勸募各善士助痧藥一箱以時施送日來幸得透雨疫氣漸消死亡之人日少一日各鄉田地耕種者在九成以上但得暘雨應時則本歲秋收可望豐稔矣○邊外晴雨調匀種鶯粟者倍獲其利現當割漿之候據云今歲結核旣大得漿尤多約計新土入巿不過每兩值銀二錢而已○北城産豆之區收成極旺是以豆價日貶通江等處存舊豆一百數十萬石因河水淺阻小船不能暢行故營口豆價每石尚在三兩三四錢云○某日北直隷輪船由天津至營口訪知北洋電報官局佘總辦禀請李傅相照會駐京倭公使請將營口電報局先行開設是以局中丁役已四出租賃民房矣 
[茸城火警]  
　　本館於本月初十日接得松江訪事人初九日來函云郡城華亭縣署東首忠心弄口小麫館爲某姓老嫗所開本月初五夜爐竈中餘燼未消卽掃而置諸後進空屋内至更深人靜死灰復熾延及於柱其光熊熊適上塘汛弁劉君巡夜過此闢門而入將嫗喚醒告以情形嫗睡眼矇朧不知所措劉君急飭汛兵及鄰右協同灌救噴水成渠華亭縣葛明府聞警之餘亦督率丁役臨塲彈壓幸將火道拆斷祝融氏不能越雷池一步僅燬平屋兩椽 
[豸節蒞蘇]  
　　新任江蘇臬憲胡芸臺廉訪於初六日交卸鹽巡道篆十一日節抵申江蘇州官塲探悉之下在胥門外接官廳預備迎接此已疉紀前報兹悉廉訪於十四日已刻行抵蘇省文武印委各員咸集碼頭鵠候撫標營兵丁排齊隊伍鳴槍致敬水師砲船亦扯旗升礮隆隆之聲震耳欲聾迨憲舟泊定各官依次謁見脚靴手版殊形忙碌廉訪步上接官廳與各官茗談片刻旋復登舟繞至葑門登岸詣靈官廟拈香然後升輿至滄浪亭行轅暫駐聞廉訪擇吉於十六日辰時接印 
[閩雜爼]  
　　閩中來信云書院爲培育人材之地現致用書院已由邊制軍示期於本月十五日甄别正誼書院則示期於十七日甄别○福州藩署内善後局門前有古榕一株大可數圍飽餐風露數百年物也前月夜間忽聞落葉聲如雨株裂聲如裂帛局中人咸驚起相視時有局丁之子年甫十餘正在旁室高臥有某甲急拉之出未逾時又聞喇然一聲震撼窓櫺樹已倒下附近廳房全行壓壞榕之中心另生小榕亭亭矗立高出簷牙尚欣欣有生意其前有亭翼然祀榕神像香火不斷現已雇工將所壓房屋掃除瓦礫從新起造又當煥然一新矣○客有從羅源來者據言管游戎定武履新後整頓營規軍士爲之翕服近日有臺灣散勇千百人經過是邑游戎親自督勇彈壓善爲遣送使民間無繊芥之患早晚巡查二次十分認眞盜賊無不相率走避洵武員中不可多得者也○螺江陳子良封翁乃陳伯潛閣學之尊甫也親見五子登第以錦衣作舞綵捧仙醴以稱觴洵可謂福壽雙全一時無兩本月間偶有感冒卽於初六日溘然長逝閩人士聞之皆有老成凋謝之感 
[密拿賭棍]  
　　杭州有著名賭棍倪錦堂卽大毛本諸曁人幼年來杭曾操微業因與差役爲伍藉其護庇開設賭塲設局陷人不可以數計數年之間居然坐擁厚資名心未淡乃冒籍仁和朦捐通判職銜其長子亦冒入邑庠又將其女贅某孝廉於家孝廉本已受室而以倪女爲平妻卽俗所謂兩頭大也自此倪漸與衣冠中人往來然所交者皆係劣衿惡監不過朋比爲奸而已至稍知自愛者咸恥與往還其次子酷有父風而兇惡過之藉其父兄親戚之勢遇事生風無端索詐所設賭塲本無定所時易其巢富家子弟入其彀中必致傾囊倒篋而後已其不足者勒令書票限日交付而年輕子弟恐爲父兄所聞敢不惟命是聽其無尊長者卽傾家蕩産亦所不惜似此以賭誘人爲害匪輕兼之設立善堂廣爲勸捐藉以肥已大爲地方之患兹經撫憲聞知立飭中城保甲總巡祁大令蔭甲嚴拿密訪大令奉札後率同中四叚分巡蔣少尹朝琦密帶差役巡勇往拿因其所居在上中兩城之間復知照上二叚分巡于少尹繡基會同協捕於初六日午後在薦橋烟館内獲住當卽送入錢塘縣中究辦如何發落尚待續述 
[勁旅西征]  
　　京友信云董軍門福祥駐紥河西務之勇尚有十數營已於閏月底悉數西行馳回陜甘傳聞因甘省回匪作亂軍門力請西征故有是行云 
[浮屍可疑]  
　　日前漢口新河水蕩中忽然飄起浮屍一具無人收殮忽有近處楊姓婦聞聲而至謂係良人素好盃中物連日出外未歸或因酒醉失足墜入水中致遭淹斃當卽雇人撈上掩埋啼哭而去然而屍腐已久似非近時淹斃一時觀者猜疑不定究竟如何落水淹斃俟有詳細再録 
[急病難醫]  
　　前日有一無名男子年約三十餘倒臥打狗橋堍一息奄奄由二百八十六號華捕舁至捕房轉送仁濟醫院求治旋卽斃命捕頭聞報卽喚地保到來往傳屍屬地保查無屍屬在申遂報知保安善堂代爲棺殮 
[朝露易晞]  
　　老閘橋北首靜秀　間壁有水池焉旣廣且深前晚池中浮起男屍一具年約三十左右形若乞兒經人報知二十五保二 
 
 

Page 3

 
 
圖地保徽州阿大查無屍屬卽報請善堂發棺收殮 
[瀛眷入署]  
　　新任英讞員屠興之别駕接篆後灜眷尚在金陵日前飭丁前往迎之來滬擇吉昨日進署官紳往賀熱閙非常 
[資遣散勇]  
　　前報記澎湖散勇王國全等由厦門附永利輪船來申投上海縣聲請資遣黄大令略訊之下飭令聽候資遣一則兹悉黄大令禀明　道憲劉觀察飭速爲遣歸黄大令卽令差役傳諭河快雇船於昨日午後由差押送散勇赴吳淞轉請吳淞營統領沐軍門給發川資飭令分别回籍 
[刦犯成]  
　　湖北人金耀廷又名老五　當營勇與胡玉成同犯刦案胡先拿獲禁押縣署前日法讞員鄭大令接　憲札知金匿跡法界密飭會捕局線勇嚴頌眉等嚴拿務獲昨午後一點鐘在法大馬路某烟館將金拘獲會同包探送入捕房押候過堂移　縣署歸案訊究 
[不准辦差]  
　　前日有散勇數百名由管帶官帶領從金陵一路而來船泊吳淞口飭親兵一名投上海縣聲請備船四十艘載往兩湖等處並呈管帶某弁公函黄大令閱後以吳淞口在寳山縣轄境飭令前往寳山縣投請辦差兵乃唯唯而去 
[上海縣案]  
　　王周氏控逆子增培嫖賭逍遥求請嚴辦黄大令倩帮審委員夏明府提訊王周氏供浦東人丈夫逝世多年逆子增培不務正業專與無賴爲伍揮錢如土不時索錢使用稍不遂意膽敢詈駡行兇去年因伊違忤小婦人曾投案具控蒙批著從　管束如果不肯悔改准予送案嚴辦小婦人遵諭管束冀伊悔悟不料愈教愈横竟致忤逆不得已送請永收改過所以免後患抱告王煥朝供是周氏之夫兄胞姪增培不習好樣甘入下流王增培供年廿九歲自幼習布米業後因荒唐失業不敢毆打母親以後當改過營生明府喝笞二百板勸諭王周氏曰爾子初次到案本委業已責懲此次爾且領回嚴加管束如能改過亦是爾家門之幸如仍違忤再行送案定當加等治罪又諭士煥朝曰爾可勸慰爾弟媳有子宣孝萬一悔悟回頭是岸著領回管束王周氏答稱不遵管教依舊兇横小婦人斷不領回務求收所嚴辦王煥朝供曾勸過周氏數次堅執不從明府遂判發改過所○前有曹德林扭妻劉氏到縣喊控當經黄大令訊問供浙江嘉善縣人劉氏被舟人周福卿由籍拐帶來滬賃居本城十五鋪火神廟地方經小的訪悉到申拘獲劉氏周福卿適有事他往未獲求請補提究辦當奉大令判斷曹劉氏發交官媒看管候補提周福卿到案再訊曹飭暫退在案曹劉氏押在官媒處於本月十三日乘間脫逃當經官媒邱孫氏倩人四處找尋次日卽行拘獲禀明黄大令究辦大令飭傳其夫曹德林到案亦由夏明府訊斷曹供姦夫周福卿逍遥事外抗不到案懇飭带爲補提明府曰周福卿逃逸無蹤一時難以弋獲爾妻發官媒看管尚不守法私行脫逃爾若愿領回管束准爾領回如果不愿當發普育善堂曹稱卽請發堂并求提周嚴辦小的方得甘心官媒邱孫氏供曹劉氏於十三日天未黎明撥開栅門由後門逃逸小婦人當時知覺托人尋訪知伊有親戚某氏在道前街陳公館爲傭小婦人前往探問推諉不知回至中途見劉氏乘輿經過四牌樓方欲出城當塲獲住劉氏供亦相同明府問氏如何逃逸稱小婦人一時糊塗以後决不敢再犯明府姑念苦求免責飭發普育善堂留養曹德林飭退俟周到案再行覆訊 
[英廨晚堂瑣案]  
　　某號巡捕解圖姦口角之屈長發張寳國何阿三及屈妻何氏至公堂屠别駕庭訊之下屈訴稱小的係南通州人現住美租界徐園附近日以驅車餬口妻子何氏在某繅絲廠工作日前阿三突至小的家向妻子胡言亂語有類風狂繼而竟欲强姦妻子堅不允從大聲喊救何見事不成乘間遁去次日小的挈妻子至何寓理論寳國出頭逞强恣横反將小的兇毆爭執之餘被捕解案何氏訴稱阿三屢欲將小婦人强姦小婦人不從阿三供稱小的亦南通州人屈屢向小的借錢不遂所求竟誣小的强姦伊妻子寳國供稱小的係車夫日前屈與阿三爭扭時小的曾從中解勸别駕判令將阿三掌頰四十下餘人一併揮之使去○張金德投美捕房控媳婦之兄何炳良屢將媳何氏勤囡藏匿家中反行索許由美捕頭拘解公堂研訊本報已詳紀情由前晚别駕升坐花廳覆訊張遞禀聲稱小的係本邑人向業木匠爲生年逾不惑尚乏子嗣曾撫外甥某甲爲螟蛉前年文定何妹何氏勤囡爲媳董養在家　隨小的之妻在某繅絲廠工作何屢向哄誘藏匿家中迭經小的尋回略加訓斥五月二十六日復潛逃旋至何家詢問何當時推諉不知迨至次日妻子在某薦頭人家尋回向之根究自言被胞兄誘出小的恐有後患曾禀請備案並赴捕房訴明情節不料一轉瞬間媳復遁逃不知去向後經包探拘解案下今奉覆訊尚乞究懲何氏供稱年十三歲父母均已逝世惟胞兄及嫂嫂在家當十一歲時由張家撫爲童養媳日往某繅絲廠作工婆婆悍潑性成稍不遂心卽以鞭撻從事甚至體無完膚日前復因細故又用樹柴狠擊身受重傷衣襟血染不得已暫至胞兄家以避兇鋒何供稱小的向操茶業胞妹勤囡前由母親作主許字張子爲室及母親逝世乏人管教因於前年過門童養不料張妻蠻悍異常時將胞妹凌虐屢次逃出均經小的送還此次復因遭其姑所撻私自出門詎張竟誣訴小的藏匿别駕以何氏受傷屬實張妻兇悍不問可知判令將可氏交何領回撫養待及笄時由張迎娶成婚 
[英界公堂瑣案]  
　　美副領事易孟士君有事他適昨日禮拜二英公堂訊案時美總領事特派繙譯官海格思君到堂觀訊○張百老卽王伯樂流氓也日在虹口一帶魚肉懦良曾經道憲訪拿在逃未獲此次又誘得某洋行所雇甯波人沈少春这寁蔣氏於五月二十八日捲物而逃沈據情投報捕房捕頭遣張阿五竇如海范進才各包探四出偵視至前日將張及蔣氏查獲吊到所捲各贓並洋槍藥彈之類昨晨解至案下沈適患病倩人扶掖上堂訴稱蔣氏木係孀婦小的妻亡後因作狎邪遊與之相識遂娶作繼妻不知如何與張有私竟於五月二十八日乘小的不及隄防私携衣箱三口及金飾而逃約計各物值洋銀千餘圓今雖獲案小的不願領回求大老爺秉公判斷可也蔣氏供稱小婦人並未脫逃實回家探望生母耳百老供詞閃爍一味逞刁别駕遂商諸海繙譯官著將一千人押候過堂訊究○林延生竊取陸四和家布衫褲一套經包探倪順泉拘獲人贓送請究辦陸投案領贓林供稱小的係本邑人小本營生素安本分邇者將本耗盡不得已而改習胠篋生涯求沛鴻恩誓不再犯别駕判令笞責二百板原贓給還失主○賊犯陳福生案牘如山屢懲不改某日潛入某洋行意圖竊物經三百六十六城巡街華捕查獲送案請懲陳供稱小的係廣東人窮苦無聊以致流而爲賊尚求恩宥以保餘生别駕判令笞責一百板○前晚汪雲桂陳子成王子仙等人在大馬路金波樓啜茗七碗風生之際汪忽下樓小遺茶博士奚全榮向索茶資汪以有人在樓對奚索之急以致互相口角旋復扭毆經二百十九號巡街華捕拘入捕房昨晨解送至案奚訴稱當伊等吵閙時砸壞茶碗七套值洋銀九角一分小的手腕亦被毆傷叩求騐視汪等同供稱奚不應於人未去時預索茶資故與爭吵别駕著賠茶碗洋銀一圓再每人罰一圓復將奚申斥一番釋令退去○包探黄四福禀稱金長榮失去綢洋傘一頂報捕後捕頭遣小的查獲賊犯陳金生送請究懲金投案領贓陳稱小的確曾竊傘惟乞施恩别駕判令管押二日○包探黄四福解賊犯劉子蘭至案禀稱此人竊取武春山所佩銀表經小的拘獲送案請懲武投案領贓劉供稱小的係金陵人行竊該死惟乞大老爺筆下超生别駕判令管押四日期滿遞解回籍○馬夫張阿二駕車至四馬路一帶加鞭疾駛經四百十五號華捕拘入捕房昨晨解請罰鍰别駕判罰洋銀三圓如數充某處醫院經費 
[美捕房瑣紀]  
　　前日下午六點鐘有某甲倒臥美界青浦路經三百七十一號巡捕檢視見其背懸第一千六百二十六號之小車捐照知爲車夫仆倒時車已被人取去卽雇人舁入捕房轉送同仁醫院惟其病非寒非熱不能言語狀類顚狂遂將情報知捕頭飭傳三圖地保費全全查明家屬再核○召桂祥高阿榮皆操三隻手生涯前晚由某處玻璃廠内竊得鐵桿若十雇坐小車至百老匯路意圖變賣經包探范進才查 
 
 

Page 4

 
 
獲人贓拘入捕房飭查明失主再送公堂訊辦○粤人鄭玉祥向在往來津滬之某輪船上執業携妻瞿氏賃居美租界崇明路第二十六號門牌石庫門内專在天津拐騙女孩至滬出售爲竇如海倪順泉二包探查悉禀知捕頭昨午協同二十二號西探至鄭處查出女孩一曰卽送英公廨安插將鄭玉祥瞿氏拘入捕房盤詰之下始知鄭玉祥卽鄭阿四陸續拐騙婦女來滬多至八口其五口早由蔡二姐變賣美捕頭卽飭探將蔡二姐拿獲押候解送英公廨究辦○楊樹浦第一號洋房内前日被偷兒闖入客位間竊去銀碗等物失主函致捕房報明值銀約一百五十元之譜捕頭允飭包探查緝 
[名畫助振]  
　　金君免痴詩畫書三絶今之顧虎頭也前以書聯助振曾將潤格列入報章兹又函稱擬再畫扇以助每頁　减收洋一角此亦樂善存心者也諸君子有雅慕盛名者盍一求之 
[鳴謝惠樂]  
　　昨承頤壽堂主人以妙藥見贈并媵函云久耳大名時深欽佩敬維善祺嘉勝著祉延釐至以爲頌敝堂力微任重徒存濟世之心聚精會神仰體好生之德當兹酷暑鬱蒸最易滋生疾病數日來春江一隅患疫暴斃者指不勝屈聞者傷心素仰貴館樂善爲懷因不揣棉薄謹送上痧氣丸百瓶紅靈丹臥龍丹如意丹行軍散白痧散平安散各五十瓶正氣丸菩提丸保和丸各三十個仙露藥茶五十包午時茶十匣如意油十瓶伏乞代爲施送則身受者感再造之德豈淺鮮哉專肅祗請暑安餘希惠照不戬又陳君遇春惠專救時疫霍亂　螺痧樂五十服函稱如有需此者可至新北門内後姚醫馬弄本宅乞取又同仁輔元堂惠臥龍丹及痧氣丸各二十瓶藥茶二十包當此炎天毒日之中暍人載道得此及時妙藥實足起死回生諸君子大發菩提心其功德豈有限量哉除代爲施送外謹誌數語以答宏施 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂瑣案]  
　　法商筆喇洋行某　人　同興　主紀　香收買所失絲頭捕頭令人　到原　與所失者不符　　管　　　　　押昨日筆　主人偕買辦紀　　投案仲訴前　　供稱小的在　　洋行司管　之役西　七月十二號見小工挑絲出棧小的　　其　　之　　小工不答至第二日主人往查　貨又來　問買辦不許小的入内大令問爾旣司　可知此貨究係何人所買供稱買辦之子紀　查所買小的隷其手下故深知底細朱寳生投案遞禀聲稱同興向由紀　二人合關本年五月盤與小的大令　　曰爾稱小工是何名字供稱一爲　兩全一爲阿大一爲阿六又有爲買辦望風者不知何名阿全等皆住大馬路香粉　此貨實係靈香所買尚有信函可証賤俟稱露香係職員之子與閔有隙挾嫌誣指行主向祁　　伸訴情由大令將所呈信　及帳詳核閔又稱帳新帖紅簽便是舞弊之証大令閱視果有三　黏而爲一其中顯有弊　又問季桂全係何人閱稱筆　行内並無其人朱亦稱不知大令判令將朱交人保出其餘人証分别押候查明核　　　洋行出店人袁維榮訴稱李阿才係三十六個黨内之人家在碼頭上乘　竊物首日行中　小工肩運狗皮小的隨後見李將刀割　包皮竊去狗皮一張當場拘獲解案請訊李供稱小的在碼頭上　米無　　拘小的素來安分不敢犯竊大令　押候查明覆核　水巡捕偕水包探庸寳榮遞呈西字單控船户馬金寳裝運垃圾隨處傾倒馬供稱小的裝運垃圾出口有西風皮偶然　落並不有心　倒大　　洋人見爾將西瓜皮傾倒例應究罰今姑從寛管押八口　義合公司收租人陳日成控陳芝山不付房租芝山供稱此棧小的出洋銀一百廿圖向胡姓船頂其時房祖先已虧欠小的亦因生意不佳倩　屋人陸小貞將棧暫頂與裘姓計洋銀一百四十圓除付清房租外應收三十圓日成稱棧内生財並不值錢現在尚欠房租一百零九圓九角求即斷追芝山供稱伊等於五月初一日接手卽將小的赶出所有物件盡在屋中陸投案聲稱小的並未經手大令謂芝山曰赶爾出外時爾應卽報知捕房其時有人目見否供稱有容大烟館中人目見鄰居亦知其事求提質對可也大令謂卽使房客逃逸　應投報捕房何得率以搬運物件著連陸押候飭探檢查禀覆核奪○馮大奎訴稱某日擬乘北京輪船回甬東被賊竊去鋪蓋投報捕房今已人贓並獲請卽給領竊賊供稱小的姓張名寳生甯波慈谿縣人初次犯竊尚乞恩寛大令著押候笞責一百板贓給還失主○包探禀稱竊贼趙　全在江天輪船竊取衣包當塲拿獲解請訊懲趙俯首無詞大令著仲候笞責五十板贓存候失主具領○包探禀稱竊賊王阿福卽王阿全　次犯竊釋出未幾又竊取洋　三盞是以拘請訊辦大令著押候笞責一百板○包探禀稱俞根華行過護城河馮連發紏集流氓簇擁至清河茶　向之訛詐事經茶博士王阿桂目見今特解案請訊馮供稱小的與俞素來相職前一日曾因戲謔起釁不意是日行至清河茶樓忽來巡將小的拘入捕房大令調爾之同黨何人馮供稱小的所有同黨俞亦相識請大老爺向俞詰問可也王訴稱小的處被伊等搗毁物件求卽追賠大令著將馮押候交出同黨王罰銀洋五圓○費成奎訴稱小的與車夫張俊發同居某日被張撬開箱鎭竊取衣服幸卽知覺取回兹特交捕送　大令著押候荷枷半月期滿笞責一百板○烟娼廖潘氏訴稱小婦人被惡鴇談王氏凌虐以致遍體鱗揚至傷之在下身者不便請騐　每夜痛　難堪大令問爾姑向操何業答稱傭工度日當翁死時無資殯殮故將小婦人暫押爲娼廖東甫奉其母馮氏投案大令謂廖潘氏曰爾姑素不　分倘將爾領回再押爲倡則永無山頭之日矣廖潘氏叩首求恩稱小婦人願隨姑及丈夫回去大令　廖現住何處供稱小的住英租界老閘　探禀稱此婦係積年蟻棍前在英公堂犯事有案可查大令著將一干人押候覆核○前者錦名洋行收租人吳佩峯控萬安茶樓主徐園永積欠房租大令訊供之下著交保出外限期歸楚昨日徐繳洋銀廿圓供稱其餘求寛限至二十前一并竊繳大令謂爾屢次欠租涉訟公堂案牘不　其煩矣今著於月内將屋遷讓徐供稱小的受虧不起情願招盤大令謂爾尚欠房租三十圓准二十前歸楚本分府當勸房主讓去房租半月　南月杪遷出徐嘵嘵瀆訴大令叱令退去○同順昌魚行主孫德成遞禀聲稱孫掌才已赴臬轅上控求大老爺將控案赶緊訊理大令謂目下縣署尚無來文候傳案質訊可也孫乃叩謝而退 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
