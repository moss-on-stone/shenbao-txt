# 1896 - 15 - 4908170

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[續印王肯堂六科準繩出售]  [Z圖書集成局啓 
　　六秋準繩一書醫科之大成係金壇王肯堂先生所輯其中論　無微不燭有美畢臻本局前出之書蒙識者争購幾同帋貴洛陽今仍以新鑄鉛字續印行列井然紙色潔净盛以錦套每部四十本仍售實洋五元五角即日出書有欲探索枕秘者請移玉至三馬路申報舘帳房及申昌書室各書坊外阜則向申昌書室售報處購取爲盼 
[擬甘省平回善後議]  
　　今歲夏初四月間中東和議甫成甘肅回匪之變遽起河狄西甯賊蹤徧地朝命喀什噶爾提督董軍門福祥移勤王之師西馳勦辦道遠逾三千里及董軍到甘時己秋光過半匪衆扼守洮河恃險抗拒軍門鼓勵士卒奮勇進勦自九月杪渡洮河節節攻擊擒獲逆目馬世潤等至十月十八日遂解河州之圍專摺奏捷軍門即奉恩旨交部從優議叙在事出力文武員弁各荷獎叙有差此見十一月初四日電傅上諭本館敬謹譯登於初六日報端者也海内聞此捷音莫不欽軍門之謀勇兼裕調度有方所期迅掃逆氛功成指日而果也上月廿九日本報又登謹譯電音云十一月二十六日奉上諭董福祥奏元惡授首餘逆就擒地方漸就安謐一摺河州逆首馬永琳父子與其黨周七十等同惡相濟聚衆數十萬人分攻河寍蓄意叛逆河州解圖後仍復主唆逆黨久屯西寍實屬罪大惡極經董福祥連日督軍搜捕逆目百餘名訊明正法并擒獲馬永琳父子立置典刑河州一帶地方漸就安謐辦理甚合機宜仍著督飭隊伍將匪黨搜捕净盡毋留餘孽昨據楊昌濬電奏西寍亦己解圍此軍威振邊疆不難盡殲醜類迅奏膚功即著該提督嚴飭各營將領會同楊昌濬所派各軍合力兠勦一舉蕩平用副朝廷綏靖西陲至意欽此恭讀之下仰見皇威遠振將士宣猷從此隴右肅清烽烟永熄朝廷可無西顧之憂矣顧或者謂中國兵力既能蕩平此次匪徒何以威旅遼臺屢遭挫敗豈董軍門之謀勇實出諸將帥上其中下兵力可恃亦出各路兵勇上特以未與日兵對壘不獲一展所長而以失之東隅者收之桑榆乎抑中國之兵僅足以平内亂不足以攘外患乎不知回匪情形實與日兵不同日兵獲勝多在輪舶海戰若回匪則皆據陸地雖山嶺險阻而陸戰本中國所長此地勢異也日兵傾國而來志在必得是故有進無退勇氣百倍若回匪雖稱數十萬大半烏合之衆一經戰敗則釋甲棄刃即是良民撲滅固自不難解散尤爲易事此人心異也日兵多用快鎗汽砲中國軍實不濟是以撓敗若回匪雖有軍火較之日兵遠遜此器械異也又况中東之戰敗於罪將之怠玩敗於漢奸之漏洩敗於事機之掣肘而董軍勦回皆無此患故雖地不越千里時僅逾十旬而中國軍威幸得軍門爲之一振是不特收效於西且可知敗續於東者非戰之罪則軍門之功於斯焉懋他日肅清之後善後宜籌似當以酬庸爲先務查甘省及新疆一帶回民有纏頭回白頭回數種二百數十年來叛服不常變端屢起乾隆四十九年蘭州逆回田五張文慶等滋事福文襄破之於石峯堡以功封嘉勇侯道光五年白頭回酋張格爾以天山南路叛楊忠武勤勇先後討賊至八年正月勤勇擒張逆於鐵盖山封果勇侯忠武後亦封一等昭勇侯及同治中纏頭回匪曰彦虎作亂左文襄西征破金積堡彦虎亡去厥後收復伊犁關隴肅清文襄由恪靖伯晉侯爵皆平回故事也且諸公揚兵勢於方盛之際而軍門振國威於既挫之餘想朝廷論功當膺鉅典有未可以私意測者至善後之要其次在任疆吏督撫大員本非專任文臣前朝如趙良楝父子及梁鼐岳鍾琪皆以提督遷總督若道光中楊忠武同治中楊岳斌亦皆以武員任陜甘總督邊疆鎭守或有非文臣所能勝任者陜督駐蘭州控制關内外民回似非威望重臣不足以資倚畀又其次則在屯田以足兵食施教以一風俗新疆屯政遠考阿文成近法左文襄均有成效若甘省關内各州縣地方遼闊曠土必多亟宜一例舉辦此潘文恭所曾奏請施行者得地方官行以實力則有備自能無患又乾隆五十年福文襄疏言回民習武者多習文應試者少當以詩書化其桀驚之氣請於循化廳設學校以資訓迪此亦前事可師也遵而行之推而廣之平回善後事宜不盡乎此要以此數事爲始基矣請以質諸當局者 
[上諭恭録]  
　　十一月十七日奉上諭太僕寺卿著松安署理欽此同日奉上諭崇光奏左翼關税一年期 
滿正額無虧盈餘未能足額一摺著户部核議具奏欽此同日奉上諭剛毅奏右翼關税一年期滿正額盈餘無虧前任經徵未能足數一摺著户部核議具奏欽此同日奉上諭本年京師入冬以來雖經得有微雪尚未渥沛祥霙現在節逾冬至農田待澤正殷朕心實深寅盻允宜虔申祈禱本月十九日朕親詣大高殿拈香時應宫著派貝勒載濂昭顯廟著派貝勒哉瀅宣仁廟著派貝勒載澍凝和廟著派貝勒載潤同於是日分詣拈奮欽此 
[武林火警]  
　　杭州采訪友人云上月二十二日子刻城頭巷西館驛後吴姓家因洋油燈火延燒板壁其時家人均己就寢比及知覺早己勢成燎原僅逃出性命而己其中衣物俱化灰燼上下城義龍及官署洋龍咸集竭力施救移時始息計延燒隣居房屋三間當火發時府縣主及保甲提調總巡分巡武營各官均率同差役兵勇分路彈壓以防搶火匪因是處左近道府公館頗多故救護者尤爲出力也 
[揚城火警]  
　　揚城馬神廟羣房甚多前月廿六日天將破曉廟内西邊平房忽然起火轟轟烈烈勢比燎原幸本街水龍聞警馳至汲水澆灌得以應手撲滅計燬平屋三楹餘尚無恙惟鵝頸項灣大街各店鋪相距甚近當火熾時紛紛搬避事後查檢各店皆有損失物件誠无妄之災也至起火之由緣廟祝同住持由某宅放燄口而回困倦己極順手將燈籠懸掛柴薪之上忘却吹熄燭燼燈燃延及柴薪致肇此禍又同時便益門外北來寺左近某姓家亦遭回禄之災幸取水便捷得即救熄然茅屋數間己成灰燼矣○同日上燈時後又聞舊城炎帝宫後某姓草房亦鳴鉦飛報失愼各水龍陸續齊臨四面圍繞又經火會中人用撓鈎拉倒鄰屋一間斷其火路祝融氏始捲斾而返計燬茅屋三家並焚斃小孩一名 
[茸城火警]  
　　松江訪事友人云郡城北門外楊護橋附近有大順者初不詳其初不詳其姓氏隸名營籍兼頼力田近因 
 
 

Page 2

 
 
患病在家呻吟牀褥狃南人信鬼之習於本月某晚延羽士前來作法以爲驅邪逐魔之計不期當送解時其子某甲親爲燃放砲竹偶不經意致殘燼飛墮於稻堆中而甲不知也收拾甫畢轉身入城領略烟霞風味未幾星星之火釀爲烈烈轟轟遽將十餘擔石堆稻燒爲灰燼并延及房屋幸經鄰右人等急將病人舁至塲角得免葬身火穴所有瓦草房三楹俱被祝融君收去迨子聞警奔回則己火滅烟消無勞施救矣又本城察院西街周姓亦於廿六之夜不戒於火延至西鼓時烟燄滿室熊熊有光急從黑甜鄉驚起設法呼救幸冬防局相距不遠經各勇竭力澆灌回禄氏始退避三舍僅燬去衣廚雜物數件尚不幸中之幸也 
[英使己定]  
　　十一月二十九日倫敦來電云英國駐紥北京之欽差刻己簡定來多納大約即須擇日啓行矣 
[津城寒訊]  
　　據訪事人云烟石兩煤藴結於山不皆有毒然亦有内藏磺質不净日間燃火熏人頭眩入晚閉氣因而斃命者每當冬令北方往往有之並非絶無僅見之事也昨傅津郡匯豐洋行於前月之初十晚有伙夫牛夫苦力三人同室緣夜寒燒煤取煖以免瑟縮衾中詎中煤毒翌晨不起同人騐之業己氣絶當報洋東咨請西醫騐無别故飭屬棺殮了結據稱如於爐旁儲水一器能收煤毒或己中毒身體癱軟而未僵者可以酸菜湯解之人云亦云敢以附報○怡生等三輪船被凍於海河第六灣由怡和太古兩公司包雇鑿冰者擬送該三船出口於前月初八日興工己列前報現悉受雇者係以五百人分作日夜兩班昕夕不停俾不廢事當奏手時河水既長天又融和頗不掣肘詎鑿開之氷並無去路依然亘塞河中至初十夜甫開數里之遥北風陡緊氷勢依舊堅凝碍難從事復有兩人向水濵以問生死不知隨於十一日停工是舉遂成畫餅然己破耗不資矣 
[五羊新語]  
　　廣州采訪友人云上月廿七日午刻有年約四十餘之某甲渾身華服行至黃沙梯雲橋猝然倒斃屍横路上行者皆掩鼻過之待至日暮不見親屬認領遂由地保報請善堂施棺收殮○近日時症流行死亡相繼黃沙及柳波涌等處傅染尤多柳波涌烟户寥寥連日共斃三十餘人之譜有一家連弊五命者患者皆朝發夕死藥石無功棺匠土工極形忙迫○南關石基里某姓姑媳同居某日日上三竿媳猶高臥未起姑頗涉疑慮破扉入視則媳己氣息全無而手中尚握烟盒一枚始知其吞烟自盡聞媳生有子女家亦小康乃竟樂死惡生自尋短見人咸不解其故也○某日有某甲者携帶資本由鄉問赴省辦貨到時業己深夜不及登岸遂留宿舟中夜己央矣忽來匪徒數人露出刀鎗向甲指嚇盡刦其銀而去甲疑舟子與匪串仝次日即扭舟子赴縣禀陳未知能緝獲否也 
[力除害馬]  
　　沙市訪事友人函稱湖南會館現爲保甲局提調龍大令辦公之所凡市上搶拐案情咸就訟理大令以身膺保甲原爲小民除暴安良故凡來呼訴者無不從嚴懲究能斷即斷之否則移諸縣縣尊張大令每接移件立時出城至局訊結蓋兩大令既爲同寮又訂蘭譜和衷共濟令小民無不白之寃上官無不了之案以是地方交頌比爲召父杜母十月廿二日晚張大令押解兩犯出城至保甲局同龍大令訊問數語命擡站籠立枷示衆一標寫搶犯蕭明發一標寫囤拐洪光中就會館門首一左一右遥遥相對是晚遠近來觀者人山人海門外三面皆隙地幾於無插足處莫不凛凛於君子懷刑互相詔語後查悉蕭本市上四五埠金龍寺人年廿餘歲素日不務正業金龍寺當來往孔道蕭於夜静時潛伏莽中伺行人見有形跡可疑者出而掩捕之盜盜之盜竊賊皆敢怒不敢言然賊因蕭必分肥遂禁不至該地行竊街鄰反以此蒙其福蕭雖能除害究不能如周孝侯之安分折節益肆游蕩一日有鄉民販布來沙得值歸騎馿一頭負錢五串携醬菜一罎道過金龍寺將罎置路旁帶馿與錢至僻處出恭蕭見路遺一罎攫取之爲鄉民所呵斥蕭惱羞變怒指馿與錢誣其爲賊鄉民亦指蕭爲賊兩相揪住適蕭夥在旁助虐拾磚擲去恰中鄉民頭顱而流滿面旁有賣湯圓之縣某出爲排解蕭知勢不佳率夥奪其錢逸去時鄉民同伴亦至見此光景遂扭孫某至保甲局减禀龍大令訊問一堂飭孫交蕭追比數次蕭竟選匿無蹤大令親率勇丁將蕭父拏到始知蕭藏身處獲送縣署張大令以傷人搶物罪不容逭重責千板立枷示衆後經街鄰紳耆具切實保狀大令法外施仁俯允其請於廿三日責釋或者經此懲創滌面洗心亦未可知洪光中年三十四亦 
本市下六埠文星樓人著名囤拐其妻柳氏湖南辰州籍綽號柳京拐子亦洪所拐來爲妻者也家有一子二女來歴俱不甚明其住處濵臨大江江于爲辰帮靠船碼頭有船主姜萬年停泊此地歇夏船中一妻一妾買自四川年方二八楚楚動人其妻遇之虐妾每思效姮娥之奔月而柳氏因往來江于常到船中叙桑梓誼與妾頗契妾亦時過其家叙衷話舊輒嘆身爲小星命運乖舛洪聞其言又涎其美每以甘言小利誘之於某日行姦一次旋賣與管家牌開祗鋪店主黃陂縣李某得錢數十串李得此阿嬌買一葉扁舟載送故土爲老於安樂鄉計姜失此寳珠尋覓無着適攬貨載下漢口遂將西方美人之心付諸流水事隔月餘李稔知爲姜之妾系拐賣懼異日興訟即投漢陽帮張會首縷述前情張會首遂向辰帮田會首言之田故早知姜失妾今聞有着落見姜未來沙遂代禀保甲局爲之移縣張大令關文黃陂縣提妾至江陵並拿獲洪光中解案對質妾上堂縷訴姦拐之由皆洪所爲洪抵賴不過只得招認張大令以洪罪重大又檢查前卷計大小案共三十餘宗遂同日站籠示衆洪尚有兄某開糟坊叔某開布行聞上站籠皆以爲天誅不肖望空禮拜差保向渠街鄰説知冀有保者街鄰亦掉頭不顧其上站籠之日大令又接别案追詞數紙知該犯萬無生理遂責釋蕭明發即飭蕭到洪站籠前抽磚洪至廿四早時氣絶大令騐訖着擡籠游行大街置三府衙門前示衆暴晾三日始准屍親領埋一時識與不識咸感兩大令爲地方除却一大害焉 
[賽技釀禍餘聞]  
　　宜昌采訪友人云本月初三日西兵賽技槍子誤傷關員孫姓事後探悉兵船上某西人雇用廣東人充庖丁其人年在二十以外性極頑蠢西人平日不准上岸蓋恐其滋生事端也是日西兵均上岸演戲遂由同事某華人邀同往觀見有洋槍即拔機轟發及孫姓倒地甲尚不自知旁觀大譁曰爾打倒人矣棄槍而逸其打靶之地去關員行走處約離數丈槍爲西人平日常用以頑耍者其時槍子中孫姓左眼内傷及腦體遂即殞命至前所紀巴東等處武童因之閙事其實非眞正武童大約皆巴歸等處賭徒藉考胡閙欲乘機發洋財耳十六日東湖縣主又示出云刻奉巡憲札開昨准英領事何照會内開十一月初三日因大關委員偶爾誤傷一事本領事不勝驚惜之至不料巴東等處武考童生藉隙滋閙打毁各處教堂洋房本領事前爲勸阻該童等自恃人衆争扔石塊以致本領事及西醫生等人各受石傷並在外黏貼告白邀聚逞兇請飭地方官將爲首滋事之人速行拿辦等因札飭查拿又奉道憲札開此案己經督憲電逹總署代奏以後長巴各屬武生武童暨各縣文武生童人等如敢再造謡滋事遵旨查拿嚴究毋縱等因奉此除差拿爲首滋閙之人到案懲辦外合亟出示曉諭仰在郡應試文武生童及縣屬軍民人等一體知悉要知關員實係誤傷身互疉經本縣照會領事府查交兇手按照中國律例辦理爾等務安守本分勿再生事致于重處凛之愼之毋違特示至十七日省憲又委樊鎭軍國泰至宜昌辦理此事又有孫姓之從弟爲江西候補知府一聞噩耗即由九江附快利輪船戾止現住快利定於二十一日清晨回漢孫姓靈柩即附之而去 
[鼻長誌異]  
　　漢口采訪友人云某甲波斯賈也饒有家資僑寓漢口清華室弄中膝下一子年方八歲伶俐異常甲視若掌中珠愛護倍至前月二十三日午刻自塾歸午餐行至花布街忽一高脚蟲長四寸許遍體作談墨色儼若紙鳶御風凌空而下集於其子臉上望鼻孔直入子恐甚歸白其父甲大奇之除覘其異逾刻子哭聲大作鼻根驟長寸餘不黏不脱甲遍延名醫療治咸歛手而退未審自兹以往尚能有妙手回春者乎 
 
 

Page 3

 
 
[秣陵官話]  
　　金陵采訪友人云洋務局候補道黃公度觀察遵憲前赴滬上公幹勾留數日刻己事竣附乘某官輪船至江甯某日清晨詣督轅禀見○前廣東補用道陸觀察維祺僑寓上海某日乘某官輪船泝江上駛前月二十日行抵下關趨轅禀到○江蘇候補知州汪剌史喬年前經上憲委勘鐵路工程兹又謁見張香帥諭令赴鎭江公幹剌史禀辭後於翌晨出儀鳳門登舟下駛○張香帥前諭中軍俞恊戎遴選幹練員弁赴關外買馬兹者省城練軍各營病馬孔多以致旬日來馬隊暫停操演督轅巡捕張君標會同恊戎連發公文驛遞前途催促新馬來省毋得沿路躭延前月二十日委赴關外買馬之城守左營朱把戎廣亮叚把戎義興均己回省矣○前月十七八兩日指分江蘇試用布理問洪調聲縣丞楊錫澤試用府照磨王鴻基府經歴陳世鍾胡念祖各員均新到省隨赴督轅禀知○候補知縣林明府世濤經香帥札委辦理文案明府奉札後叩謝禀知蒞差視事○省城魚雷船艤泊江十日久欠修以致列字張字等船損壞不少某日虎威蚊子船船主鄭君綸暨饒把戎懷文帶赴滬上興修先詣督轅禀辭然後就道○山東直隸州知州承直剌志謁見香帥商禀一切茗談逾刻始興辭○候補縣黃明府在福奉委赴六合縣公幹明府於前月十九日禀知登程○藩轅牌示贛榆縣典史姚元吉丁憂遺缺查有候補巡檢蔡爾乾堪以署理 
[浙省官塲紀要]  
　　杭州采訪友人云江防統領殷叅戎生福駐紥饅頭山前因泗鄉有盜匪勾通遊勇四出搶刧特派營勇往拿并留勇一哨分駐其地以衛鄉民刻又奉撫憲札飭分撥二哨前赴嚴州建德駐紥於前月二十三日開差○省城紳富就大關設立繅絲廠禀請嘉興訓導王廣文震元爲董現己由藩憲下札矣○省中火藥局向在東北隅水星閣西去年添購地基今秋由防軍統領李鎭軍督率勇丁增築圍墻并添造營房業己工畢防軍局委吴大令忠炳前往騐收○候補縣徐大令士鋆前經奉委赴天津公幹刻又由藩司及糧道委辦津局海運事宜大令擬在津度歲以便料理○三學教官於藩憲到任後例有庭叅之禮前因府學訓導陳蓮舫廣文偶有感冐請假調理未及晉謁刻下廣文病痊己銷假遂於前月二十三日偕府學教授翁廣文仁和學梁朱二廣文錢塘學葉袁二廣文赴藩轅禀見○藩憲牌示遂安縣典史缺委試用巡檢萬賢輪樂清縣丞缺委試用縣丞傅萬新城縣典史缺委試用未入范啓泰署理委署會稽縣丞潘二尹一德刻己赴紹興履任正任是缺之王二尹向煦刻由防軍局委赴四川查探硝磺於前月二十二起程 
[浦東火警]  
　　浦東陸家嘴後陷蕩由傅正祥建屋開設雜貨店前晚鼉更三轉突被匪徒種火登時烈燄上熾勢若燎原近處素無洋龍經人取水救之火始漸熄計焚去房屋三椽 
[早炊不愼]  
　　本邑裏虹口魯班殿東首第四百十九號門牌平屋有江北人某甲居焉甲不知所操何業有姑媳二人小孩一口媳日往寳昌繅絲廠做工以餬其口昨晨八點鐘時其姑方作早餐孩忽啼哭不止姑意其飢也抱至絲廠令媳以乳喂不隄防遺火灶下所積薪蒸立時上熾濃烟四塞幾乎屋頂焚穿幸左右隣竭力灌澆得以熄減迨嫗回家則屋内諸物己盡付刦灰即四壁亦己焦灼矣 
[豸旌蒞滬]  
　　昨日湖北按察使惲菘耘廉訪祖翼因公來滬午前乘轎入城往各衙門拜會至縣署時黃大令飭家丁擋駕 
[不准售地]  
　　本邑大南門外滬軍營南首先農壇左近有隙地一方經某洋商央華人某甲向地主議價永遠承租意欲建造機廠正在論價之際事爲滬軍營統帶劉遊戎開彬查知以其地若歸洋商造廠有碍營中操塲及先農壇因於前日至上海縣拜會黃大令請爲禁止大令深以爲然即飭差傅地保到縣聽候諭話並傅諭地主遵照　 
[縣示照登]  
　　欽加運同銜特授上海縣正堂黃爲出示曉諭事照得蒲匯塘肇家浜兩大幹河關係婁青上三邑農商水利上承太湖泖澱諸水實爲蘇松各郡宣洩要區因潮沙易積淤塞日甚現奉府憲札飭定於今冬籌欵舉辦業經督同各紳董公同妥議均愿循照上届光緒六年成案按畝捐錢雇夫開濬業將援案辦理情形並堵壩日期先後禀報各大憲在案查前項開河工費上届按畝捐錢六十六文係按通邑額田内扣除李新兩涇十五圖又除去詳定預竣三林塘楊淄漊兩河二十四保内三區三等二十五綑圖分外此次因念農力維難是以會商各紳董照上届酌减六文每畝捐錢六十文即於本年冬漕内隨正帶收以示體恤除詳報各憲查考並諭户册各書遵辦外合行出示曉諭爲此示仰合邑耆農花户保甲人等知悉爾等務將應捐蒲肇工費每畝六十文隨同正漕一併完納以便歸還借領庫欵其廿八三十等保無漕圖外仍由明年上忙内帶收各宜遵照毋違特示 
[上海縣署瑣案]  
　　日前本邑西鄉法華鎭武生喬猷黼投縣控稱學徒陸富能湯志魁聽從地保趙桂卿徐老毓唆使辱駡師長圖賴修金黃大令察核情詞准即飭差查提訊辦○前日西門外巡防局員蔡蓉卿二尹特派勇甲移送游勇彭友生鍾培慶至縣函開該勇等籍隸廣東前在寗波盛字營當勇裁撤後於本月十五日到滬匿跡南門左近由捕役查獲在身畔搜出質票五紙單刀一柄定非善類解請訊辦黃大令飭嚴行看管旋即收押自新所聽候提訊 
[法公堂案]  
　　甯波人陳萬新妻葉氏爲蟻媒誘至上海小東門外戲館街王阿香花烟間内爲娼爲妻兄葉响初目見咨照陳萬新投控法捕房經鄭大令提案訊供飭將王阿香交保出外尋交葉氏到案復訊昨禮拜二堂期俞王氏即王阿香偕陳葉氏投案葉晌初訴稱在英界北泥城橋某姓粥店爲傭葉氏是小的之妹本年九月十九日有人通信知妹在戲館街爲烟娼當往尋獲即投報捕房妹子在家早己字人父母早亡家内惟哥嫂小的出外不知其細王阿香供葉氏由戎寳德薦來戎係鄞縣差役住康升泰弄内現因有病不能來滬大令問陳葉氏是否戎寳德薦來俞王氏供稱戎在甯波來信云有烟妓小婦人即託伊帶出後因葉氏之兄尋見當即交戎收領大令問丁小生何人供稱亦係居間陳葉氏供前因小生不能來滬託戎轉薦小生向爲蟻媒住寍波江東再由張明揚作中代借洋四十元以二十元作開銷二十元付明揚大令問因何不交夫壻而交明揚供稱明揚係嫡母所生大令謂爾有夫壻不應背夫爲娼俞王氏不應收留有夫之婦均有不合著將俞王氏枷號二個月掌頰一百下陳葉氏鞭背一百下候其夫陳萬新到案具領葉響初無干省釋○靛青行主葉允培投案遞禀控德昌店主謝家連欠銀二百零九兩屢索不還求追給質之謝家連供此非小的所欠實係朱陸二人合股蒂欠貨銀同業皆知大令問爾操何業供開漂坊葉稱貨由謝買去帳上有名當時言明惟謝是問大令問德昌何人所開謝供小的有股現己拆開大令謂欠銀理應歸還何得藉詞推諉著押候繳銀釋放原告叩謝而退○包探禀稱朱阿根屢傅不到兹將保人李文彬交案李己退保解案請訊大令問錢朱氏何在供在鐵馬路容小的交案大令著押候飭探帶往尋交旋據錢朱氏持錫金公所董事周廷卿名片投案大令謂爾媳錢張氏有洋八十元係爾經手借出理應歸還供稱此項銀洋係裴少奶奶托小婦人借與裁縫陳阿寳其人己故家住南市登和里尚有父母妻室一貧如洗實難措還大令問張洪泰何人供係家丁現隨主人至徽州未回大令謂爾既經手理應赶緊理處著押候與錢張氏對質朱阿根一并管押○王尚友稱在小東門捕房爲侍者有馬甲一件被火夫陳阿倫竊去當洋一元現己贖出將人贓解案請訊包探禀帶往押店指認無訛陳阿倫一味狡展不承大令謂押店與爾無仇豈肯誣指著押五天以儆○賈茂卿控王步雲私將租摺抵銀大令飭提受抵之恒泰鼎新德順各店夥蔡鑑堂周仰山周曾齋到案研訊管押昨日洋藥局家丁王升投案具保大令准予保出諭以以後不准滋事致于提究蔡等遵諭而退又據陳家廷持報關行保單投保王步雲大令謂此事重大爾能保五天内理清准爾保去陳稱係行夥不敢擔承大令著將保單發還斥退又據王陸氏稱係王步雲之妻求恩交保出外寛予限期理處大令謂本委早己准保何 
 
 

Page 4

 
 
侍玩延至今著將王陸氏一并管押覓保○邵中才控張硯香領洋避匿經大令訊供以此案欠洋之武春山交莊士川保出後延不　理將莊管押經陳永鳴保出仍未清理又將陳管押昨日堂期陳呈繳現洋一百元票洋二百元大令問武春山何在供稱有病小的情願賠交大令謂武托病不到爾爲保人理應赶緊清理倘年内不能清楚將爾取交陳稱武住英界求給照會并求將在押之保人釋出大令謂交到武春山或繳清欠欵准予釋放○馬炳元禀稱趙世昌奉諭交保出外邀人理處一味玩延繼知潛往紹興前日始回當向理論一味持蠻反稱職員糾衆拆梢鳴捕拘入幸捕頭明案未遭拘禁趙稱九點鐘回滬馬即紏同流氓來家尋釁大令謂一則率衆滋擾一則延不清理各有不合著仍遵前諭交原保人保出邀同公人理處明白銷案○包探禀稱積竊李坤榮屢次犯案遞籍解案請訊李供以後不敢再來求恩寛宥大令飭送上海縣備文遞回丹陽縣原籍如敢復來送入改過所永遠監禁 
[壽筵施米]  
　　兹接到周蓮塘善長來函因五十初度蒙諸親友賜祝本擬備筵伸謝伏念時及冬寒凡貧黎之枵腹啼飢者指不勝數體諸君樂善之意交來英洋一百元囑敝堂代購米石分施貧民省酬賓之費而爲餽貧之糧一轉移間被其澤者夫豈僅孤寒八百而己哉謹誌報章代煢黎祝諸君福壽於無窮也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英晚堂案]  
　　娼婦周素卿因龜兒胡永春霸阻其從良奔投英廨控訴屠别駕飭交官媒候訊在案前日晚堂别駕升座二堂單提周娼至案訊問據供小婦人原籍鎭江現年十七於七歲時遭匪誘拐鬵入棋盤街胡龜所開之野鷄娼院習學彈詞迨至十三歲時偪令接客小婦人本不慣迎新送舊奈該龜狠毒萬分稍不遂欲轍遭鞭撻計己歴四五寒暑矣今有客王老爺憐氏久陷火坑情願解囊償還該龜原身價洋娶氏馬室詎該龜兒貪得無厭需索鉅欸百般掯阻日前氏無奈祗得向該龜前跪乞非惟不允反將小婦人痛責爲此情急乘間逸出奔投案下减訴今奉提訊伏乞作主别駕得供判將周素卿仍交官媒候再核奪○前有馮鈺榮控蟻媒朱張氏誘拐妻子等藏匿圖賣等情别駕亦於前日晚堂訊究馮供小的係七十二沽間人向在治下某戲圍爲生娶向鄉李氏己生子女邇遭蟻媒朱張氏將妻子等誘拐藏匿日前經小的在張氏家中尋見領回後與張氏理論張氏反出言不遜爲此扭求究懲張氏供今奉訊明尚乞恩宥别駕判朱張氏誘拐有夫婦女離人骨肉實屬罪無可逭著掌嘴二百下具改過切結呈查馮叩謝而退 
[英早堂案] 　 
　　積竊王德星前因迭次犯案遞解今又來滬經包探杜雲卿在途遇見即向究問知其又在漢口行竊遂即拘案請究王供湖北人此次從漢口來滬欲謀生理以後决不敢作此生涯求恩宥别駕得供判交捕房管押四十天期滿仍遞湖北○洪之濮向王桂生所開客棧租賃布被三條私自質錢屢索不還由王報捕經包探張阿五拘送請判王桂生投案申訴前情質之洪之濮供因一時急需暫質與王本認識求鑒核别駕判將洪管押五天以示薄懲○包探趙銀河禀稱積竊洪兆蘭前曾責懲今又　取萬阿四葉阿金兩家什物價賣與顧少卿經小的緝獲人贓送究萬葉兩失主投案領贓質之洪兆蘭供本地人行竊自知不合如今叩乞恩施顧小卿供不知竊贓故敢收買求恩别駕判將洪兆蘭笞責二百板管押兩禮拜顧罰洋一元示儆○乞兒陳小弟竊取某姓家之拷拘兩隻適爲包探孔阿才所見拘解到案請判陳小弟供認行竊求恩别駕著將陳驅逐出境○包探黃四福禀稱昨晚在石路擺絨衫攤之張加金張子甫二人因奪攤基互毆經小的拘送請究張加金供小的在石路擺攤己有數年昨忽有張子甫在旁擺攤賤售争奪生意向之理論張子甫供石路係工部局許人設攤賣買今加金不許小的在彼致與争閙求鑒别駕以各自生理何得争閙著各罰洋一元○黃包探又解曾經遞解之陳富金到案請判陳供浦東人因父母均在上海故來探望求鑒别駕判令仍舊遞解 
[美界捕房紀事]  
　　前晚七點鐘後本邑人將某行至北山西路流氓蔡茂生尾隨其後乘攫頭上絨帽而逃蔣自後窮追一百零三號三道華捕見之將蔡拘獲押至捕房蔡一再哀求捕頭始從寛免究覊押一宵而釋○昨晨甲乙丙乙戊五人合拉貨車三輛滿裝廢鐵行至西華德路四百六十五號走街捕詢厥由來甲等言語支吾囚即一并拘至捕房捕頭令押候派包探查明再行核辦○前夜有偷兒潛入北四川路二百三十三號某西洋人家乳嫗見而扭住偷兒突出利刃剌之嫗駭極狂呼屋主聞而赶至偷兒早己奪門奔逸事後函告捕房捕頭倩各包探嚴行查緝○積竊小蓬頭及王桂生前經包探獲解公堂屠讞員判令遞解回籍兹者押期己滿捕頭遣包探石金榮帶至法界倩招商局北京輪船帶往甯波 
[䢴江官報]  
　　十一月十七日孔家涵厘捐俞大令明謙由省赴差過揚分發巡檢丁鹾尉沅楊鹾尉樹芬均順天人禀到○十八日鹾尹實年禀回差次前署東台埸李鹾尹世伊卸事回揚俞鹾尹文瀚銷六閘提溜差分發知事凌鹾尹沅巡檢賀鹾尉家保均禀到○二十日泰壩鄭分轉禀辭回署毛分轉昌駿委查泰屬水勢委署再角斜場許鹾尹南批騐方鹾尹均辭赴任分發巡檢鄒鹾尉樹鳴禀到○廿一二日武分轉元統委五塲稽收○廿二日鄭鹾尉廷琛由通屬來揚公幹 
 
 
 

Page 10

 
 
   
 
 

Page 11

 
 
[光緒二十一年十一月十五日京報合録]  
　　宫門抄○新疆提督董奏六次獲勝連破賊巢擒斬首逆立解城圍摺○漕督松奏八月分湖河水勢情形摺○黔撫嵩奏收到各省恊餉銀數片將軍長奏更換防營統領片○閩督邊奏甄别各員片○十一月十五日户部通政司詹事府正白旗值日無引見○睿王續假十日○椿壽續假五日○張百熙請假五日○召見軍機熙敬○○頭品頂戴尚書銜新疆提督雲騎尉世職奴才董福祥跪奏爲六次獲勝連破賊巢擒斬首逆立解城圍恭摺仰祈聖鑒事竊奴才於十月十一日曾將渡洮續獲勝捷恭摺具陳在案是日接何建威報初十日由景古城搗高家集賊巢斬馘五百餘級並擒逆目馬世潤正法添派何得彪帶馬步隊馳往接應又殺賊無算立燬堅巢我軍陣亡五名帶傷二十八名探知賊悉獸散河州之路己通當即函請督臣檄署總兵李良穆督帶所部星赴河州安插難民詎料逆情狡譎猶在北原一帶滋擾致北路尚形梗塞理宜會合津軍作一鼓殲擒之計第思攻堅城者以克復爲要援危城者以解圍爲先河州圍己半年城中薪芻罄盡疲病交加岌岌然朝不保夕而賊係土著又復以逸待勞最足以老我師與其搜緝餘匪而草薙禽獮掃盪尚需乎時不如先解城圍而反客爲主操縱可由乎我遂於十二十三等日赶搭兩處浮橋並生擒著名逆首王大漢馬有伏正法查兩處渡口均關緊要前路進兵後路必須固守狄道口渡口以上何建威一軍塡紥康家崖渡口以上以葉占魁一軍塡紥於十五日派馬步隊八營由狄道西山口進兵自帶十勞及馬安良回勇四營旗由康家崖進兵次日齊集於太子寺此地險要派馬步兩營扼守十七日行抵近甯河之火石溝派馬隊往解其圍殺賊十餘名傅聞河州八方逆目閔伏英等紏賊數千於四十里鋪抗拒官軍於十八日黎明督隊自火石溝猛進賊皆望風奔逃直抵河州城下重圍立解提臣雷正綰開城晤面並云昨夕城下尚有賊警今一旦遠颺其譎詐誠不意計也隊伍所經三甲集太子寺大東鄉下東鄉賊悉遁藏此外如景古城高家集甯河堡均己解散計自渡洮至解圍僅二十日戰止六次殺賊數千前與督臣商約四路夾攻之法皆無所用足見軍情百變實因仰仗　天威禀受方略俾師出卒無挫辱名城得以能克也而文武將士皆在前敵大小各戰無役不從均屬著有微勞其先爲出力之文武員弁不揣冐昧仰懇天恩先行奬勵總理全軍營務翰林院編修白遇道請以道府記名簡放先換頂戴并請賞戴花翎總理行營營務四品銜知府用候選知州張成基請免選本班以道員分省補用並請賞加二品銜統領永定軍提督銜補用總兵資勇巴圖魯名號統領威字軍總兵銜儘先補用副將陜西甯陜營叅將何建威請免補本班以總兵記名簡放並請賞加提督銜分統甘軍前軍留甘補用遊擊振勇巴圖魯何得彪請免補叅遊以副將儘先補用並賞換清字巴圖魯名號分統甘軍馬隊儘先副將卓勇巴圖魯薛成德請免補本班以總兵記名簡放並請賞加提督銜統帶鎭南等營副將銜儘先遊擊馬安良請免補叅遊以副將儘先補用並請賞給巴圖魯名號分統永定軍馬隊副將銜儘先遊擊借補河州鎭標左營守備張紹先請免補遊擊以叅將儘先補用並請賞給巴圖魯名號記名提督阿勒金圖巴圖魯王鉞安請交軍機處記名遇有提督總兵缺出開列在前請旨簡放並請賞給頭品頂戴記名副都統甯夏駐防廂白旗蒙古佐領奇克伸佈請以副都統交軍機處記名在前請旨簡放並請賞給頭品頂戴記名總兵穆金阿巴圖魯何美玉請交軍機處記名遇有提督總兵缺出請旨簡放記名總兵務殿恒請以提督總兵記名簡放儘先副將制勇巴圖魯張進昌留山東儘先副將績勇巴圖魯朱廷芳留陳儘先副將孔高明留陜甘遇缺推補副將堅勇巴圖魯趙連元留甘儘先副將赫勇巴圖魯岳登龍補用副將李乾均請免補副將以總兵記名簡放並請賞加提督銜張進昌朱廷芳請賞換清字巴圖魯名號儘先叅將張銘新秋登平均請免補本班以副將儘先補用張銘新請賞給清字巴圖魯名號秋登平請賞加總兵銜推補副將儘先叅將謝典禮請免補叅將以副將儘先補用並請賞給巴圖魯名號留陜甘補用遊擊董陸官儘先遊擊王時應馬明祺均請免補本班以叅將儘先補用並請賞加副將銜王時應請賞戴花翎儘先都司姚旺劉廷貴趙順裕用都司陜西榆林鎭標中營守備丁際清補用都司馬伏保均請免補本班以遊擊遇缺儘先推補並請賞加副將銜監翎陜甘督標前營守備洪瑞陜西提標候補守備黨志振花翎儘先守備張行志高大有留閩儘先守備楊讓梨均請免補都司以遊擊儘先補用並請賞加副將銜洪瑞請賞換花翎黨志振楊讓梨請賞戴花翎藍翎儘先守備毆陽魁請免補守備以都司儘先補用並請賞換花翎藍翎補用守備儘先拔補千總石慶良都司銜升用守備陜西延綏鎭標儘先拔補千總楊福申藍翎千總馬海彦均請免補各本班以都司儘先補用石慶良併請賞換花翎五品頂戴儘先拔補把總千福請免補千總以守備儘先補用並請賞戴花翎山西截取知縣來維禮請及補本班以直隸州仍留原省補用並請賞戴花翎分省補用知縣金承蔭請免迫補本班以直隸州知州留甘補用並請賞戴花翎補缺後送部引見選用直隸州州同王世相請免補本班以直隸州知州分省補用並請賞戴花翎知縣用分省遇缺即補府經用何沂請免補本班以知縣分省儘先補用並請賞加同知銜賞戴花翎舉人宋聨奎請以知縣分省補用並請賞加同知銜對戴花翎甘肅試用縣丞楊丙榮請免補本班以知縣仍留原省遇缺即補并請賞加同知銜賞戴花翎藍翎五品銜附貢生于　　以州判分省補用并請賞戴花翎花翎三品頂戴臨洮衛士司世襲指揮使趙元銘請賞給三品頂戴巴圖魯名號其餘在事　　文武員弁勇丁合無仰懇恩准擇尤彚案請奬以作士氣其陣亡弁勇可否查明咨部議卹出自逾格鴻施所有河州解圍日　　合恭摺由驛六百里馳陳再現在軍務倥偬此次請奬文武各員弁履歴未暇遣送俟軍務肅清補行咨部註册合併陳明伏乞　　上聖鑒訓示謹奏奉硃批另有旨欽此○○頭品頂戴漕運總督奴才松椿跪奏爲謹將八月分湖河水勢情形恭摺具　　祈聖鑒事竊照光緒二十一年七月分湖河水勢情形經奴才於八月二十八日專摺具奏在案兹查八月初一日起至二十九日止洪澤湖落水一尺八寸仍存水四尺七寸高郵馬頭落水二尺八寸仍存水九尺二寸淮揚裏運河各汛均落水八九寸至二尺餘十不等邳州宿遷一帶亦落水二尺餘寸及四尺以外上下堤埽工叚一律稳固奴才業經另行恭報安瀾仰慰宸厪除仍督率道廳汛弁隨時防護外所有八月份湖河水勢情形理合繕摺具陳伏乞皇上聖鑒謹奏奉硃批知道了欽此○○嵩崑片再光緒二十一年七月分收到各省解黔軍餉銀數業經奴才奏報在案兹查八月分收到四川恊餉銀一萬二千兩又收江西九江關恊餉銀一萬六千兩共收銀三萬八千兩據布政使唐樹森申報前來除咨部查照外謹附片具陳伏乞聖鑒謹奏奉砂批户部知道欽此○○長順片再查吉林靖邊防軍各營統領管帶銜名遇有更換並移紥地方隨時奏報歴經遵辦在案兹查靖邊右路統領穆克登額請假遺差揀以提督銜記名總兵精勇巴圖魯董陽春委充靖邊中路左營營官貴陞撤委遺差揀以花翎儘先補用遊擊馬武委充靖邊後路水師營官孫承統請假遺差揀以記名提督宋家順委充靖邊親軍右營營官全喜請假遺差揀以花翎前陜西陜安鎭標中軍遊擊周文先委充各專責成除檄飭遵照並咨兵部查核外理合附片陳明伏乞聖鑒謹奏奉硃批該部知道欽此 
○○邊寳泉片再勞續捐納分發各員自到省之日起試用期滿詳加甄别歴經辦理在案兹福建候補知府方祖蔭補用知縣吕兆璜先後試用查看期滿據藩臬兩司開例甄别會詳前來臣查該員方祖蔭老成稳練堪以知府留閩吕兆璜趨公勤愼堪以知縣留閩分司按班序補除履歴裕咨部外謹附片具陳伏乞聖　謹奏奉硃批吏部知道欽此 
 
 

Page 12

 
 
[光緒二十一年十一月十六日京報全録]  
　　宫門抄○諭旨一道録前○陜督楊奏揀員請補知府摺○又奏揀員升補知州摺○又奏請留員差遣片○又奏廕襲知縣請飭部註册暫緩引見片○桂撫張奏甄别各員片○又奏俸滿知府給咨引見　由片○又奏委署司道府各缺片○十一月十六日禮部宗人府欽天監正紅旗值日無引見○鄭王等搜檢覆命○熙貝勒耆齡各假滿請安○福中堂專摺因伊子賞翎縀謝恩○敬信等因伊孫賞翎縀謝恩○興伯壽耆各請假十日○裕興續假十日○海年續假二十日○　部奏派移請東陵神牌派出莊王怡王克王○又奏派告祭后王派出溥善李端棻○雅爾堅遞遠　○召見軍機陳學棻　○○太子太保頭品頂戴革職留任陜甘總督臣楊昌濬跪奏爲揀員請補要缺知府以重地方恭摺仰祈　鑒事竊據甘肅布政使曾　按察使裕祥會詳稱西寍府知府倭什鏗額開缺遂部引見業己截缺報部所遺係衝繁疲難四項最嬰之缺諸番羅列回撒雜居任重事繁向稱難治兹復地方不靖將來整飭撫輯益關緊要非精明幹練之員實難勝任查同治元年前督臣沈兆霖奏准西寍道府二缺此後但使人地相宜無論滿漢人員均准酌調升補惟同時道府二員必須有滿洲蒙古一人不得皆用漢員等語今擬以甘涼道聨魁調補西寍道缺係滿洲旗員則西甯府缺應於漢員内揀調該司等在於通省正途知府内逐加遴選非現居要缺即人地未宜惟查有慶陽府知府胡礪鋒年五十四歲陜西三原縣附貢遵例報捐郎中分部學習選授廣西司郎中光緒五年閏三月奉旨以緊缺知府用嗣丁憂服滿起復補安徽司郎中十二年五月選授慶陽府知府十三年閏四月到任七年俸滿請咨引見二十年四月初一日回任該司等查該員才猷練逹表率堪資在甘年久於通省地方情形最爲熟悉以之調補西甯府知府實堪勝任人地相宜會詳請奏前來臣查胡礪鋒才明守潔辨事稳成合無仰懇天恩俯念邊缺緊要准以該員調補西寍府知府以裨地方如蒙俞允係對品調補毋庸送部引見該員任内並無叅罰案仲謹恭摺具陳伏乞皇上聖鑒訓示至所遺慶陽府知府係疲難中缺甘省現有應補人員應請扣留外補合併聲明謹奏奉硃批吏部議奏欽此○○太子太保頭品頂戴革職留任陜甘總督臣楊昌濬跪奏爲揀員升補直隸州知州要缺以禆地方恭摺仰祈聖鑒事竊據甘肅布政使曾鉌按察使裕祥會詳稱固原直隸州知州匡翼之丁憂業己截缺報部在案所遺係衝繁難三項要缺例應由外揀補查例載各省知縣以上官員如遇例應題補缺出准升調兼以酌量其題又沿邊各缺人員果能緝盜安民著有成效五年期滿保題准其人於即升班内升用等語今固原直隸州地處衝要政務殷繁非精明幹練之員不足以资治理該司等在於本班現任及候補人員内逐加遴選非現居要缺即人地未宜一時實乏堪調堪補之員惟查有前敦煌縣俸滿即升知縣臯蘭縣知縣張祥會年五十一歲河南洛陽縣人由優貢知縣選授浙江象山縣知縣親老告近改授山東海豐縣知縣尚未到任丁憂開缺服滿選授雲南禄豐縣知縣又告近改選順天懷柔縣知縣丁憂間缺服滿起復光緒九年揀發甘肅委用十年二月到省委署狄道州知州補授敦煌縣知縣於順直賑捐案内議奬花翎邊俸五年期滿交御甄别保薦候升奉文入於即升班内升用因一時無應升之缺先生原官請補皋蘭縣知縣聲明仍將升案帶於新任二十年十月十二日到任遵新海防例報捐道員在任候選該司等查該員張祥會器識精深才猷練逹前居邊要及現處首縣辦理一切均臻裕如以之升補固原直隸州知州實堪勝任人地亦極相宜會詳請奏前來臣查張祥會才具開展爲守俱優合無仰懇天恩俯念要缺需員准以皋蘭縣知縣張祥會升補固原直隸州知縣實於地方有禆如蒙俞允俟部覆准照例給咨送部引見該員各任内並無參罰案件謹恭摺具陳伏乞皇上聖鑒訓示至所遺臯蘭縣知縣係省會首邑要缺例應由外揀補合併聲明謹奏奉硃批吏部議奏欽此○○楊昌濬片再據嘉峪關監督安肅道何福堃詳據委辦肅州電報分局兼辦嘉峪關洋務難廕儘先選知縣劉兆楝禀稱該員故父湖南補用通判劉灝護餉赴黔遇賊接仗積勞身故奏經吏部議覆加贈道銜廕一子入監讀書六月期滿以知縣註册候銓同治七年赴部領照承廕光緒四年入監讀書期滿咨送吏部註册候銓旋赴兩廣創設官商　綵工程出力彚保歸本班儘先選用光緒十二年七月初八日奉旨著照所請該衙門知道欽此十九年赴北洋報効委解電料赴陜經臣派辦肅州電報局兼辦嘉峪關洋務第候選人員例應赴部投供該員現在邊塞當差離京過遠勢難兼顧查定例在部投供候選各官如因公出差於輪選到班時照例擬選差竣回京附於月分選官後補行引見等語查前候選知縣沈錫蕃知州陳淦彦在臺灣及北洋差遣均經該督撫奏准留差照例輪選在案該員事同一律應得具詳奏明留甘差遣照例輪選用圖報稱等情前來臣查該員劉兆棟在肅供差數年明敏樸實辦事認眞洵爲得力之員合無仰懇天恩俯准將該員劉兆楝留於甘肅差遣照例輪選以昭激勵謹附片具陳伏乞聖鑒訓示謹奏奉硃批著照所請該部知道欽此○○楊昌濬片再本年三月循化撒回倡亂派兵勦辦需兩軍火甚多當即設立機器局因不　雙單月儘先選用從九品葛道殷廕襲知縣楊顯範熟悉機器派委入局修整洋砲洋鎗以利改剿兹據廕襲知縣楊顯範禀稱現年二十四歳係湖南湘鄉縣人因生父花翎留甘遇缺儘先題奏道楊杰自咸豐年間投効軍營積功保歸道員前隨督辦新疆軍務臣劉錦棠行營總理營務積勞致疾於光緒十七年閏七月十八日在哈密行營病故蒙奏請照軍營積勞病故例從優議卹經部議加贈光禄寺卿銜廕一子入監讀書六月期滿以知縣註册候銓光緒七年十二月二十五日奉旨依議欽此遵奉行知該員係屬親生嬌長子例應承廕緣彼時年幼光緒八年七月備具親供甘結宗圖呈由本籍詳請承廕並聲明俟年及歲請咨赴部帶領引見入監讀書六月期滿注册候銓今年己及歲例應赴都於本年三月來甘措資奉委襄辦機器局修整洋砲等件現在軍務吃緊巡手事件未竣刻難北上懇祈奏請飭部先行註册俟隴上軍務告戲經手事竣即行請咨赴部帶領引見補行入監讀書等情臣復醒該員現有機器局要差經手事件未竣未便遽易生手即應仰懇天恩府准飭部先行註册俟該員經手事竣即行給咨送部引見除該員履歴清册另咨送部外謹附片具陳伏乞聖鑒訓示謹奏奉硃批着照所請該部知道欽此○○張聨桂片再前准部咨道府州縣無論何項勞績保舉歸入候補班人員令該督撫即以此項人員到省之日起子限一年詳加察看奏明分别繁簡補用又同知通判等官試用期滿詳加甄别具奏等因在案兹查勞績補用知縣高世澄周道存試用通判郭丙章均己試看一年期滿據藩臬兩司出具考語詳請留省補用前來臣查補用知縣高世澄精明有爲辦事幹練周道存年富才優勤勞卓著堪勝繁缺知縣之任試用通判郭内章厚重安詳實心任事堪以通判補用均請留於廣西　有缺出照例按班補用除將各該員履歴送部查核外理合會同兩廣總督臣譚鍾麟附片陳明伏乞聖鑒訓示謹奏奉硃批吏部知道欽此○○張聨桂片再花翎三品銜補用道桂林府知府趙時熙現因卓異俸滿併案送部引見查該員久任首郡歴權道篆措置裕如其勸辦蠶桑　設詈局於教養實政盡心講求經理發審案件繁多地方一切事宜亦均辦有成效光緒十八年經前督臣李瀚章以該員和平通逹爲守兼優　施悉當游刃有餘奏奉硃批趙時熙著交軍機處存記欽此兹因卓異俸滿由司詳請併案給咨赴部引見等情前來臣查該員吏事明通器局深稳誠實和厚措理精詳除給咨送部外謹會同兩廣督臣譚鍾麟附片具陳伏乞聖鑒謹奏奉硃批吏部知道欽此○○張聨桂片再藩司黃槐　升授雲南巡撫　即交仰起程所遺藩篆查有鹽法道徐樹鈞講求吏治籌度精詳堪以署理遞遺鹽法道篆務查有候補道劉亮沅通逹事事明練有爲堪以接署又據潘臬兩司會詳桂林府知府趙時熙俸滿卓異併案請咨送部引見所遺員缺查有梧州府知府向萬鑅思慮深沈辦事勤敏堪以調署遞遺梧州府知府員缺查有准神柳州府知府曾毓璠才識闔逹爲守兼優堪以調譽又署太平府王乃賓署事期滿照章調省遺缺查有補用知府魏玠篤實擺練熟悉邊周堪以署理等情前來除檄飭遵照外理合附片陳明伏乞聖鑒謹奏奉硃批吏部知道欽此 
 
