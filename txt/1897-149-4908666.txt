# 1934 - 149 - 4908666

 

Page 1

 
 
[增註目耕齋精本初二三集告成○評點小題正造全集] [  圖書集成局代啓]  
　　是書風行巳久海内之士　不奉爲圭臬無如坊間木板未刋註釋近來雖出石印購者皆嫌字細有捐目力兹有天祿書局將是書重復校　增　加註倩本局用大字鑄板加入圈點上眉評旁線批後附總評註釋字蹟淸朗條緒分明誠讀本盡善盡美之書以潔紙上墨印成六大本碼洋七角七折劃一如單購註釋目耕齋小題折實一角八分評點小題正鵠初二三集後附訓蒙草養王草字跡與目耕齋同碼洋六角七折劃一購者認明本局圖記以免魚目混珠由三馬路南晝錦里天祿書局南京天祿閣發兌及各省皆有代售 
[添印六科準繩補箸] [  圖書集成局啓]  
　　明金壇王肯堂先生所箸六科準繩一書集醫家之大成爲活人之秘笈本局排印行世早巳不脛而走不翼而飛矣兹復訪得先生所箸幼科準繩中尙有補箸八卷當日未經付梓爰覔得原稿重付手民俾保赤心誠者得以揣摩有得計原價五元五角今因增補裝釘四十八本改爲實洋六元如單購補箸之八卷分釘八本則僅收工料實洋五角申報館及申昌書畫室均有出售有志岐黃者請向選取可也此啓 
[書示裁膏火後]  
　　今之策富强者莫不曰中國之貧弱在乎人才之少中國人才之少在乎不能廣設學堂以培植子弟夫人才固宜培植也中國素稱聲明各物之邦未嘗不以培植人才爲急務故國有國學郡有郡學縣有縣學外此又設立書院一省之中立數處一郡之中立數處卽一邑之中有一二處二三處不等幷有鄕鎭之間亦禀官設立其經費皆由地方官籌辦每立書院必有數千數百不等三年大比則有賓興之欵舉子計偕則有公車之費國家之於入才不可不謂之培植而致令人有才難之歎者大抵不能實事求是耳今之國子監卽古之國學也南北兩學尙有肄業其中而外省各學則皆徒有其名學師之於諸生有終歲不相見且有未經一面者卽欲教諭訓導亦何從教諭訓導耶至於設立書院原以補學校之不逮然亦不過以時文試帖課士課亦不過每月二期有官課有師課嚴則扃試寛則散卷優則加奬雖考試原可以鼓勵人才然究嫌散漫而無歸宿八股雖遵公令究鮮實學而乏通才通商以來人咸知西人之學無不務實中國之八股皆不適於用國家先創立同文方言武備水師電報等學堂冀收得人之效較之尋常之書院格外加優凡考取入額者飲食之外每月皆有膏火薪水之費培植人才亦可謂至矣極矣然學堂不過此數處而且有定額以限之不幾令人有捷足先登之羡而興杜陵廣厦之歎耶然欲各處推廣則經費支絀安能爲此久長之計民間之設立更無論矣閱本報紀示裁膏火一則不禁實獲余心也設立學堂動費數萬金十餘萬金將來各處推廣何能爲繼建造學堂經費華洋教習薪水委員吏役薪工學堂飯食書本洋紙筆墨以及學習各種學問器具圖藉槪由官備創造之費誠屬不資每人每月膏火五洋雖屬不多然以統年計之合堂計之且爲將來推廣計之其欵不可謂不鉅示所謂爲將來天下各省府州縣徧設張本自不能不計之盡　也且香帥現在並非吝惜此款恐啓無志向學專圖口腹者濫厠之弊更爲慮周葆密現在各省非無肄業在院而得膏火者在初創之時非不認眞辦理然爲時旣久無不弊竇叢生有貪圖此膏火而終其身不肯出缺署有名雖在院肄業而人則遊學别處者甚至夤緣奔競到處求情一經到院則視爲衣租食稅之鄕而所學可不計也張帥倣行西法欲一袪中國從來之積弊人咸謂香帥舉事不惜經費不免好大喜功觀此示始知張帥眞可謂力大於身心細如髮者矣且現旣倣行西法誠如示中所云查環球各國學堂章程大致相同每年發出帑項數千金然除下等學堂專爲領有家貧憑據者准入堂不取資外其餘無論上中下三等學堂以及各項專門學堂師範學堂每國無慮數千百區凡學生來學者以七歲爲始以至成材莫不酌令學生按歲納恣歸入堂用夫以發出鉅欵設立之學堂豈必恃學生所納以爲補助良以學堂規摸務臻美備非一家一人數家數人之力所能舉辦且以絶無志者之濫厠覘來學者之誠心香帥略參此意不必納資不給膏火猶爲從厚蒙意將來各處設立學堂並現在住院之書院可師其良法但備飲食不給膏火考察後擇尤奬賞則人自無倖進之心而有磨勵之志矣說者中國寒士居多若無膏火之可圖恐皆裏足不前矣不知學堂之設爲學生衣食之原非學生衣食之鄕也少則五年多則十年學成之後不患無衣食之處若僅以此膏火而始入堂肄業則其志可知而將來之所學亦可知矣則何貴有此學生哉學堂不給膏火但給奬賞法莫良於此意莫美於此者也因藥而書其後 
[諭旨恭錄]  
　　四月二十三日奉硃筆稽察廂紅旗蒙古旗務著和福去欽此同日奉硃筆陳其璋著掌京畿道事務欽此 
[首善紀聞]  
　　京師訪事人函云順屬南路廳之保定縣境地本隘文風又劣讀書種子殊無多人今年文宗出棚考試以此發端赴考童生僅有七人不足取額又不知因何差舛合屬童生盡將首題行之二字誤爲行矣二字次日文宗示諭諸童復隨同二棚補考一次云○四月十六日前門外迤西排子胡同有一小家女孩年甫十二出外購買菜蔬行至帋巷子街頭與素識之侯姓相遇侯謂女曰鐵路距城咫尺曷從我一恢眼界乎女喜與之同行至天橋迤西四神廟僻巷中一封錮娼寮門首侯復謊女越短墻而入一時淫念頓起逼女解脫衣袴女不應遂批其頰大聲啼哭聲徹於外居人有聞之者審其聲在空房中羣詫爲異踰垣而觀之侯覺有人納女入坑中而自亦避匿於黑暗處衆人搜而出之扭侯携女送至中西坊署坊官訊得眞情詳城送部想不日卽當按律定罪也○四月中旬崇文門外堂子胡同某姓女郎年已及笄鄰人某甲謊稱携至某處遊玩濳與某乙議價出售交易不成將顧而之他詎爲女所覷破在中途號泣路人見而疑之扭送官署經東城司韓指揮訊得其情將甲雙臂倒縛背揷招子上書拍花人犯一名遍遊街巷以警其餘 
[傳商會議]  
　　粤省郵政自本年元旦開辦以來經費所得無多商民咸稱不便當經省中七十二行聨蓋圖章赴列憲衙門遞呈請將郵政變通辦理復經督憲譚宮保奏請豁免旋奉諭旨發交總稅務司赫德君再將所定章程酌量辦理務使輿情允洽以免窒礙難行隨由總稅司飭派管理郵政稅務司賀君來粤前赴香港澳門商辦聨約及帶寄信件事宜幷由粤海關杜稅司諭傳七十二行商民及領有關内執據之各民局於四月二十一日十一點鐘齊集關廠商酌辦理是日行内各商多有到議尙未定奪稅務司因再訂於二十四日禮拜二復令各商再行到關酌量辦理本報亦派伴前往禀請减輕寄費亦蒙諭令於禮拜二日再來事之行止均在此舉各行商董欲邀恩施者屆期務須聨同赴議杜稅司來華日久熟悉民情必能體卹商艱據情禀覆也錄博聞報 
 
 

Page 2

 
 
[文宗過鎭]  
　　鎭江訪事人函云江蘇學政龍大宗師按試淮安刻已事竣行文鎭江定於五月初二日按臨金壇丹徒縣王大令卽抄奉來文出示曉諭蓋以鎭屬試院建於金壇也兹由官塲探悉宗師於上月二十六日由海州起馬初一日可至鎭江王大令因飭辦差人等在皇華亭碼頭搭蓋彩棚恭迎文節府縣以下各官咸於二十九日出境迎接比至初一日水陸各營健兒均在河干列隊敬迓鐘鳴一點憲舟已抵碼頭文武各官以次晉謁脚靴手牌忙碌異常洎乎日晷西斜宗師命駕登岸乘緑呢大轎由大街入城躬往文武各衙拜客回舟時已六街三市燈火輝煌矣 
[俄使乘軒]  
　　天津訪事人函云津蘆鐵路全工蕆事九龍山馬頭係四月二十日開車俄國使臣適於是時蒞止得以瞬息到京無勞中途挪運亦適逢其會之事也 
[黃堂德政]  
　　松江訪事友人來函云陳容曙太守去年攝篆松郡以來有利必興除惡務盡瞬屆瓜期受代在卽所屬上海南匯並本城内外各紳董致送牌匾以揚政續而誌去思鼓吹喧闐衣冠整肅不下六七起太守再三謙讓然後收受當日兒童騎竹此時父老攀轅苟非太守之德政深入人心安能如是哉 
[太守接篆]  
　　松江訪事友人來函云正任松江府知府恩詩農太守興於初二日午時接篆視事郡中各紳董及文武官員送舊迎新異常忙碌車轍馬跡幾至塡滿街衢矣 
[舉行軍政]  
　　松江訪事友人來函云緑營定制六年一大閱三年一軍政大閱則欽派督撫考校軍政則由提督主裁顧必以大閱軍政區而爲二者蓋大閱統大小弁兵以責其成軍政僅由實缺千總至副將而止今年爲軍政之期提憲譚靑崖軍門力求整頓上月中旬聞已通飭闔省營署示期五月初六日爲頭期十七日爲二期二十七日爲三期令各營大小將弁先後齊集茸城來轅聽候校射想軍門一秉至公僚屬之優劣不難立見也 
[浙省官場紀事]  
　　杭州訪事人函云新選浙江嚴州府劉筱山太守篤康由京領憑來浙暫假四條巷某姓屋爲公館卽差人赴各衙門禀到因途次稍有感冒幷請假三天○歸安縣缺現奉藩憲委候補知縣金大令文翰署理又樂淸縣丞缺現飭部選是缺之李二尹鴻恩赴任○委署按經歴王參軍接印後傳集書吏差役點卯散役其中不到者計有六名立卽斥革盖是缺本係閒曹差胥之中類多以一人而充數役者參軍深知其弊逐一點名若輩始無可遁逃也○都統常鶴帥於上月二十二日交卸篆務暫由將軍濟留守兼署不日起程入都陛見先於二十二三等日親詣各大憲衙門及紳士處拜會辭行○新授杭州協鎭通副戎永銘上月二十二日來省禀到擇於二十六日接　任事○浙省開辦鄂省賑捐設局聽藩暑中祗以捐數寥寥未能集成鉅項刻由局憲特委候補同知王慰祖司馬至各鄕敦勸至嘉興則委汪大令肇敏湖州則委張司馬臨吉寗波則委莊司馬淦均於上月二十二日禀辭前往矣 
[厦客傳書]  
　　厦門采訪友人云邇來臺南臺中各處華民附爹利士輪船至厦者數以千計蓋以不願隷日人　下故甘於抛棄田園也○近日天時不正疫癘叢興無識愚民不思謹愼起居反喜矜奇弔詭四月十七八九三日之夜羣舁關帝城隍偶像出游謂爲驅疫逐邪執香以隨者多至千百輩乃疫鬼不特未肯退避且復益肆猖狂二十二三等日竟有合家五六口悉數倒斃者吁亦慘矣○邇來漳州忽興大獄閩浙總督邊潤民制軍委前任臺北府管凌雲太守元善赴漳訊理事竣之後於四月二十四日至厦附官輪船赴省銷差○四月某日新路頭挑夫某甲向某乙購煎豆腐乾論價不諧互相爭執乙忿甚驀取切豆腐乾之刀將甲斫傷倒地迨旁人舁請地方官騐視而乙已逃逸不知所之矣 
[郵局分枝]  
　　漢口采訪友人云漢陽縣屬人民輻湊鋪戶如雲每日書函來往甚多惟一水盈盈不便投交郵局江漢關稅務司穆君和德爲便利商民起見就是處閙市設一郵政分局從此魚書雁字可以任意通行矣 
[示禁龍舟]  
　　温州采訪友人云榴紅艾緑之辰龍舟競渡蓋倣古人吊屈原之遺意也然時過初夏農民方從事揷秧一經釋耜而嬉必致有妨農務且甌民好勇往往因此而逞兇械鬥以致命案纍纍宗觀察以整頓風俗爲心認眞嚴禁分飭各屬派員按地查察將龍船擊毁無遺雖或謂其事有類於煮鶴焚琴未免大殺風景然一經示禁卽免却無數葛藤賢長官之用心誠未可與風流好事者同年而語也 
[雲間榴火]  
　　松江采訪友人云正任松江府恩詩農太守興俸漢滿引見奉諭旨飭回本任筮期五月初二日接篆視事府署吏胥丁役准備供張忙碌異常先期雇備巨舟出境恭迓○徽人林小辮子昔年曾充緝私船勇丁近則賃屋西郊開設烟館復在太倉橋一帶設攤誘賭傾人之囊某日被豆腐帮中人道破機關致劉盤龍一流人敢望而不敢卽林銜之糾約弟妹四五人密藏兇器至某茶肆欲得豆腐帮中人而甘心豆腐帮雖有十餘人然皆手無寸鐵以致勢不能敵有某甲者身首被戳二刀乙丙亦被鐵尺擊傷數處林見已釀禍遽於擾攘喧譁之際鳬水脫逃其妹蓮瓣如解結錐細走伶仃致被多人擒住妹黠者突掣袖中小七首自劙其面血染衣衿旣而解交婁縣夏麗生明府訊供飭卽釘鐐下獄幷飭差役赶緝林等務獲兇器三件暫存甲乙内諭令好爲醫治靜候核究○兇犯陸森堂戳斃翁阿靑之女桓姑經華亭縣署差役拘獲解案訊供前已誌諸本報惟當時兇器血衣尙未查獲據陸犯供稱刀已棄諸楊家橋左近坑厠中趙嘯湖大令以洋銀十圓給糞夫責令撈摸逾日回禀糞夫淘盡不見兇刀迨四月二十五日覆訊竟將從前所招認者一一翻改妄圖漏網偷生不知大令將若何處置也 
[大興土木]  
　　蘇州訪事人函云盤葑二門外靑陽地自通商開埠以來官商人等均在吳門橋一帶建造房屋開設店鋪現有日本商人在馬路旁廣購基地大興土木擬建房屋八百幢已於上月某日破土他日落成後出租與人市面之旺諒當如竿頭日上矣 
[奪妻釀禍]  
　　揚城訪事人函云蕃厘觀街東首某姓女郎雖汝南碧玉而丰致嫣然上年有某甲者曾請人作伐擬聘女主中饋事兩家各將八字互易倩人排合嗣女父探知甲係公輸子入室弟子嫌其執業稍粗且人亦不甚安分遂作罷論甲雖涎甚色亦無如何也旣而女父將女許配某乙上月某日爲迎娶之期甲偵悉以爲到口之食忽爲他人攫去心實不甘當於是日糾約同黨多人擬候至吉時擁入女家强奪俾生米煮成熟飯乙等無如我何計雖狡不圖春光早漏女父及乙早已聞知不待吉時預將女郎鼓吹舁同合卺成禮迨甲等至則人面桃花已不知何往數間空屋闃寂無人甲氣奪神沮正在以手擊頭大呼負負時圍觀者甚衆内有某丙喁喁私語曰皇城之内竟敢作此勾當若非乙家預爲設法舁去不幾中彼狡計哉甲正忿不可遏陡聞丙語遂疑爲多魚之漏者卽是此人不由分說執而痛毆之丙本鷄筋不足以供老拳且有烟霞痼疾經此挫折卽已一息奄奄甲等見命在垂死一鬨而散逾時内果因傷斃命家屬得信奔至痛不欲生立時喚同坊保報案請騐甘邑宰以近在城内卽帶同刑仵臨塲勘騐據仵作喝報委係因傷致命邑宰離座親視飭令塡格棺殮喚集左右居鄰略訊數語立派通班差捕查緝正兇頃聞已拿獲三人想一經研鞫定可如牛渚燃犀眞形畢露也 
[少尹鹵莽]  
　　客有自銷夏灣頭寓書本館云朱某年逾弱冠浙江世家子也其父向在蘇省候補遷居吳下已歴有年父逝世後家中僅母子二人去年曾在省垣淸道局爲司事因性喜治游爲居停主人辭歇母怒之命其閉戶攻書不准出外而朱少年心性仍徴逐於花街柳巷中屢訓不悛不得己乃禀請元和縣李大令送押改過局覊押冀其痛改前非漸知悔悟大令准之撫慰一番飭差送改過局不料局差索費過巨無 
 
 

Page 3

 
 
以應付致被鎖置穢桶之旁朱受苦不堪候管局委員吳朗齋少尹英華在局時大聲呼寃少尹聞之提前訊問朱供訴前情少尹問曰汝旣稱宦家子省中可有親戚否答稱現在淸道局委員徐少尹係胞姊夫少尹勃然大怒拍案曰汝以徐某恐嚇本委耶飭差拖下從重笞臀四百下仍押原處朱母聞之大爲不忍以子並非犯法且縣主略不加責今受委員刑杖心實不甘遂投上憲衙門控告未知若何了結也 
[星使行轅紀事]  
　　正任常鎭通海道新簡出使德國欽差大臣呂鏡宇星使入都陛見道經滬江一切情形已登昨報前日下午上海縣黃愛棠大令淞海防劉乙笙司馬曁英法二讞員提右營廖叅戎等各官先後詣天后宮側行轅謁見昨日午後星使由行轅命駕而出乘会轎式馬車拜晤駐滬各國領事官並聞星使已筮於本月初六日坐輪船北上云 
[示期道課]  
　　江海關道劉康侯觀察示期於本月十一日在蕊珠書院考試道課屆期諸生齊集書院聽候點名給卷無得自誤 
[自陳勞績]  
　　本城北局委員孫梅溪二尹奉關道憲劉康侯觀察撤差曾紀本報日前孫二尹赴道署晉謁禀稱前老北門内　嘉金持刀戳傷李　林一案職委嚴加訪察帮同上海縣恊同緝兇爲此微　曾經紀功現蒙撤差聽鼓應官實未能久處閒散敢求栽培觀察得禀札飭上海縣查明是否該局員恊同緝兇俟據情禀覆後再行酌給差使 
[戲館訛言]  
　　前晚丹桂戯園開塲演劇觀者甚多及至十一點鐘餘優孟叢中已將度尾聲之曲矣忽看樓上人語喧譁大呼失愼一時座客莫不驚惶失色奪門而逃甚至樓梯擁塞有從看樓跳下者失落珥不一而足哭喊之聲聞於遠近及至事後細查並無失愼情事諒係匪類揚言所致更有某姓婦人跌傷一足是眞可謂无妄之災也 
[人蛇兩斃]  
　　浦東楊師橋鎭烟戶數百家聚集而居亦一大邨落也鎭上有徐姓子年近而立承祖父業爲銀匠設肆市中頗堪温飽前晚九點鐘偕朋輩閒聽評話而回閉門就寢翌晨日高三丈門猶緊閉鄰居共相詫異爰告知家屬破扉而入見徐臥於地上面目浮腫不堪辨認旁斃大蛇一條是晚鄰居聞室中有格鬥聲大約蛇爲徐所斃而徐中其毒而斃者也 
[暫停發落]  
　　昨禮拜三法捕房發落因判責人犯無多大令咨照捕房暫停發落一期一 
[撈獲溺屍]  
　　前報登有覆船二誌中傾覆杉板船一艘有二西孩被溺兹知所溺之西孩住居虹口南潯路舟子孫樹基亦罹是刼事後報諸捕房倩人打撈至前日傍晚時經水巡捕船由華順馬頭附近先後撈獲孩屍帶往浦左墳山馬頭殯殮孫屍訃知家屬到來棺殮又是夜水巡捕船在楊樹浦某紗廠之後浦江中撈起無名男屍一具旋帶往南市救生局成殮 
[上海巡局紀事]  
　　徐家匯人汪埭生昨日亭午時將布四捆雇車夫某甲推往大東門内祥泰布莊交卸詎在城外水關橋停車以一捆掮往祥泰迨回來時見車中已失去一捆計布六十個報知於汪遂往十六鋪局中禀請緝究局員蔡蓉卿二尹卽傳地甲恊同十六鋪汛捕陳金赶緊跴緝務獲解究○無錫人俞阿根在滬南太平碼頭駕舟爲業承裝某邑糧米若干被夥孫了頭盜去十石查悉賣與浦東爛泥渡汪勝明家俞前日特赴十六鋪巡防北局請爲追究局員楊二尹准詞飭勇拘孫研訊堅不承認及帶往汪處吊贓亦無著落嗣由原告俞阿根呈請免追俟回籍後自向保人理問二尹准之○湖北人胡月淸在江裕輪船中被同舟之陳桂林竊去洋蚨一百翼當被查悉扭赴總巡局請究前晚鍾受百明府升坐提訊胡供稱小的籍隷湖北在滬謀生此次因事附江裕輪船回里在舟中有素不相識之陳桂林與小的閒談繼而同榻吸烟去後查檢物件被竊取洋一百元急去登岸找尋在華盛紗廠地方遇見拘送案下求爲究追陳供並未竊洋求恩明察明府謂觀爾狀貌决非善類爾如不供當令鞭背陳始供稱行竊惟洋已用罄明府得供著將陳重責五百板枷號二十天發楊樹浦示衆○糞夫王正三李瑞春鍾如春了春山侯曾興等五人所挑糞桶均無木蓋實係違諭曾經總巡鍾明府飭勇丁拘獲至案押候訊責曾紀昨報前晚明府升坐提訊王正三等一味求恩明府飭將五糞夫各責一百板以儆將來如再敢陽奉陰違定行嚴辦不貸王等諾諾而退○楊樹浦引翔港相近有楊姓祠堂一所歴有年所由太倉州屬崇明縣人錢文華看管生有子女各一女年已及笄貌頗不俗附近流氓朱毛大朱柏和二人垂涎已久邇者竟揚言於外欲將該女强搶爲室錢聞而懼因於前日奔至楊樹浦巡防局控告求請提究二尹准詞飭差往查毛大業已聞風遠颺僅將柏和拘至局中升坐訊問據供並無是言二尹以錢之所控諒非無因然亦並無証據碍難根究因飭朱柏和具結了案 
[英界公堂瑣案]  
　　寍波人華阿水在五福弄小菜市前富順福所開之肉店内爲夥所得薪銀入不敷出以致債臺高築負欠纍纍近因　　端陽彌縫乏術見帳櫃内有洋一百零五元五角頓起不良乘無人時竊藏身畔以布棉被一條置諸櫃旁燃之以火大呼失愼隣人聞聲畢集帮同撲滅未幾朱回店查視殊　可疑並悉櫃内洋元不翼而飛正欲投報捕房而華已先報捕頭飭包探黃四福往查向華盤詰幷在地板下取出贓洋七十五元華始尙抵賴繼認因虧空所致情願將洋歸還當卽帶回捕房於昨晨解送公堂請究富順福投案申訴前情並稱華雖爲此不端之事惟向來誠實可靠此次或因急需所致且所少之洋三十元零五角巳由其兄認償可否求恩免辦以全體面華供稱一時糊塗自知該死惟求恩宥華兄阿三供稱華係胞弟現願代償所失洋元叩求免辦屠别駕據情商之薩副領事以華圖竊洋元幾肇巨禍心太狠毒若不懲責不足以蔽其辜判令笞責三百板交其兄具保○包探趙銀河禀稱宋德順屢次犯案懲辦釋出未及數天又復衣服華美手持千里鏡及漢玉銀表等類顯係來歴不明拘案請究宋供稱浙江杭州府人向來以賭爲業此次贏得洋五六百元所有各物均係逢己置辦别駕以宋旣屬過犯未便從寛判責二百板管押二月期滿遞解回籍○包探孔阿才禀稱陸阿牛强捋徐文奎家小孩之銀手鐲孩因受驚啼哭不止拘案請訊徐訴稱小孩在門前閒玩被陸强捋銀鐲以致受驚叩求懲辦陸供寗波人窮苦不能度日故强捋銀鐲冀圖一飽别駕判責五十板遞回原籍○包探秦少卿禀稱流氓陳阿五前因犯案懲辦遞解回籍今又潛來滬上依舊遇事生風不守本分是以送案請辦陳供寗波府屬定海廳人不敢犯事求恩寛宥别駕判責一百板管押一月期滿遞回原籍○包探韋阿友禀稱昨日廣東人王禮增與駕轎式馬車之御者王阿光齟齬以石擲碎馬車上玻璃由華捕獲解案下請爲訊究王阿光申訴前情王禮增供實出無心求恩寛恕别駕判責五十板○包探施奎江禀稱沈榮泉在楊樹浦怡和紡紗廠充當小工私將廠中木板及花包布等件取出緝獲人贓送案請懲怡和紗廠看門印度人某甲投案禀訴前情沈供本邑人因見本板及布均已抛棄多日貪小取回求恩明察别駕以事甚細微判押一天○金美隆陸瑤扣在金春盛所開之烟館内串竊烟槍爲包探倪順泉起到原贓送案請懲金春盛　案請領失贓金陸二賊供認行竊惟求恩典别駕判各責五十板贓還失主○將雲生私取張生大之衣服四件報捕後由包探石金榮緝獲人贓送案請究張投案領贓並請免辦蔣供與張爲友私取自知不合求全體面别駕以原告求免着具結釋出○包探竇如海禀稱昨有流氓高阿美李阿德二人在路攫取李阿法之洋一元拘獲送案請爲究辦李阿法申訴前情高李兩流氓供認攫洋别駕判各責五十板聊示薄懲○洋婦克而克控無領事管束之洋入阿爾尼虧欠房飯銀一案昨日覆訊克而克申訴前情並稱阿爾尼曾以廢棄之匯票出示騙人致被積欠銀四百餘兩繼又有洋婦三子投案禀稱亦被虧欠房飯洋三百餘元請爲附追質之阿爾尼支吾以對别駕　薩副領事互商之下以阿爾尼旣無領事管束判交捕房押送至外洋如有的實之人具保准其交保 
[法捕房紀事]  
　　有曾某者係華人而入叻籍現充某報繙譯賃居法界寳興里第十一號門牌與蘇鄕某大姐有染邇爲本夫偵悉向論 
 
 

Page 4

 
 
不理以姦佔伊妻室等情先赴英廨控訴問官以曾旣入西籍應請該管領事辦理爰命原告補詞詢明住址提案訊究前日本夫又至曾處大動干戈旋投捕房據情控訴捕頭命將男女一倂拘入捕房旋經某西人將曾保出大姐押候解送公堂請問官辦理○某公館婢女於四年前逃出爲匪徒轉輾售賣至鎭江復回上海鬻入蘭芳里十九號門牌某花烟館爲娼邇爲主人偵悉函致法讞員鄭大令請爲訊究大令卽飭線勇協同包探至該花烟館將烟妓桂寳帶入捕房押候解堂訊究○吉祥街如意里口某老虎灶有女年已及笄名愛珠前日爲拐匪誘出不知去向同日德順里某姓家有女名阿寳爲縫工某甲誘逃同時投報捕房請爲查緝鴻飛溟溟未識能入弋人之手否 
[美捕房一則]  
　　寍波人楊志龍向在百老匯路瑞記紡紗廠内某西人處爲庖司現西人將楊辭歇託周老夏雇某甲接充事役楊聞知其事悞爲生意被周姓所奪因於前晚邀集男婦十餘人將周軋至正豐街雙順園茶肆内敲詐洋銀二十元不允毆打復扭入捕房控訴捕頭以其頭緒頗繁不予深究令出外自行料理或扭赴英公堂喊控 
[助賑摭要]  
　　啓者頃承陝省南薰堂大善士由楊子萱先生來京平足銀六百兩合規元六百十八兩厚康代來規元一百兩呂守萊善士爲令郎祈病速愈洋一百元蘇州無名氏善士由春華祥來洋一百元眞州未遂子善士洋一百元仙鎭松兆堂善士求病速愈由晉源莊來規元五十兩淮安鼎源莊募無名氏足錢八十千文合規元六十五兩四錢一分八釐方誠授善士由源豐潤號來洋五十元莫釐廉讓居鄭洋三十元南陵范萬笏堂善士節省經懴資移資母冥福洋三十元樂善子求禍患不侵山陰道上隱名人求身建家安各洋十元川鄂羅災各戶流離顚沛幾不聊生猶是人也何甘苦相懸竟判若天淵如是耶所賴各處仁人惻然動念竭力拯飢俾垂斃餘生得以挽回於一線累仁積德迥異尋常不禁爲飄泊無依者頌生佛於不置焉[  上海北市絲業會館籌賑公所制施則敬謹誌]  
[施醫再添]  
　　咨者敝堂施診各醫前月曾經添請乃　夏以來病者日漸加增診者時虞不給兹再敦請内科酈君雨亭徐君萼棠針科謝君雲山眼科張君翰臣又有内科應君履安按期到堂送診萃和緩於一堂愼之又愼勤問切夫百病精益求精或奏鍼砭之奇功或擅刀圭之能事或嬰兒推急慢之驚或眼目治障翳之患惟兾救兹疾苦致彼安全惜經費不敷還祈樂善諸君源源接濟是所至禱滬北廣益善堂唐廷桂嚴信厚葉成忠施則　謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[醫院二則]  
　　寗波奉化縣人縫工傅耀倫携妻某氏僦居美租界西華德路彩市街某米店樓上昨晨忽占脫輻之爻氏遭毆打濳購　霞膏吞服至二點鐘毒發傅始察悉急送往同仁醫院求救醫生騐得毒已深入不可施治飭卽舁回甫及到家業已氣絲不屬魂遊地府矣○　州人小工陳阿彬昨在虹口招商局中棧碼頭停泊之某輪船上扛運煤炭船頂上有鐵質胡籮一個從空墜下適中陳首船頭卽倒地血流不止經三百二十九號華捕舁送捕房捕頭飭轉送至同仁醫院醫療然受傷殊重未知有無性命之虞否 
[上海縣案彚錄]  
　　滬南增祥碼頭乾昌仁羊毛店夥韓阿寳張阿根二人於本月初一之晚在途行走突有陸阿來　迎面而來誤蹴韓脚韓怒扭陸至某茶肆評理舌劍脣槍之下繼以扭毆陸被韓所傷因赴十六鋪巡防北局請究局員楊二尹以兩造均非善類函送上海縣署經黃愛棠大令研鞫之下飭仵騐得陸係裝傷胆敢圖詐顯係不安本分之輩本應責懲姑念初犯判令枷號一月發十六鋪地方示衆韓阿根動輒滋擾亦屬可惡喝令各責三百板再呈改過切結斥釋○倪虎貴扭控陸阿弟硬索庚帖前晚由黃愛棠大令升堂提訊倪供小的係駕舟爲業家有父母曾憑周沈氏沈春榮等爲媒聘定陳寳三之女爲妻惟未成親此次陸阿弟忽又聘娶陳寳三之女欲向小的索還庚帖是以扭索請訊陸供小的係本邑人　由許福春爲媒入贅陳寳三家上月二十五日在留甜閣茶肆中突有倪虎貴糾合多人將小的扭來案下求請明察大令得供著將陸交差看管限三日邀陳寳三至案再行訊問○楊宦遣家丁投縣控被張仲蓀圖吞股本前晚黃大令升堂訊問張供文生學名乃晉萬通絲廠先由父親經手後因父親患病由生員經管絲廠基地共有五畞餘曾經轉立道契内有四畞餘係一千二百六十二號楊仲光亦係股東有股本銀二萬四千兩文生曾將道契抵銀一千兩今年四月初二又抵與洋人得銀三千兩所有絲廠機器等物約値銀一萬兩求察訊之執事人秦發才供稱此係東人所辦之事與小的毫無干涉大令得供飭將張仲蓀發東廳看管限四日將道契繳案再行訊斷秦發才旣屬無干當堂釋出 
[邦江官報]  
　　四月十四日丁觀察葆元公幹到揚○十五日監掣寳司馬委赴淮北查丈鹽池陳鹺尹鳳鈞到監印差饒鹺尹祖護委丁騐緝私海分司徐分轉到揚公幹○十六日前甘泉縣汪大令懋琨服闋赴省過揚餘東場孫鹺尹禀到○十九日總局杜分轉際宸由省回陳大令宗雍委解京餉差○二十日何分轉炳燾由泰屬差次來揚分　知事鍾鹺尹本樞龔鹺尹謙坦均江西人禀到○二十一日泰分司李分轉以牧公幹到揚○二十二日章鹺尹縝委廟灣海關緝私北掣繆司馬延恩抵揚公幹 
 
 
 

Page 10

 
 
   
 
 

Page 11

 
 
[光緒二十三年四月二十一日京報全錄]  
　　宮門抄○諭旨一道錄前○缺單○蘇撫趙奏爲校閱營伍事畢奏聞摺○漕督松奏報江西省未完一分以上各職名摺○直督王奏爲委員赴張家口購選戰馬片○又奏爲委勘秋審人犯片○蘇撫趙奏報蘇關徴收銀數摺○湘撫陳奏知府飭赴新任片○疆撫饒奏爲委署遺缺府州同通各員片○四月二十一日禮部宗人府欽天監侍衛處値日無引見○瀾公請假十日○桂公續假五日○成慶常淸預備召見○召見軍機成慶常淸○皇上明日辦事後由頤和園還宮○四月分缺單道江西鹽法裕崑故知府甘肅平凉龐爾開缺送部引見知州貴州開州陳惟彦保升通判江蘇松江蔡匯滄差委開缺知縣雲南廣通侯澍棠葬親湖南慈利衛炳鋆寗遠鄧廷彦河南密縣王寳鋆廣東陽山孫之瀛俱修墓四川三臺楊德鑅直隷高邑唐則瑀陝西保安丁秉乾河南淇縣吳文坦俱丁　州判甘肅秦州曹學詩未過堂府經直隷廣平張起鳳故巡檢湖南桂陽李光第終養典史四川雙流俞浵革○○江蘇巡撫臣趙舒翹跪奏爲遵一旨校閱江蘇營伍事竣謹陳大槪情形恭摺仰祈聖鑒事竊查江蘇兵制事隷督臣前蒙特派前撫臣奎俊校閱因値海氛未及從事而臣適承乏其後復欽奉諭旨派閱若仍蹈常習故鋪耀虛文深恐有負委任故臣此次殫竭精力嚴絶供張於率作之中寓體恤欲藉以感士氣而挽頽風臣於二月二十五日出省先閱福山狼山兩鎭標練兵各營次至常州閱城守營並調閱孟河江陰靖江經制三營次至鎭江閱城守營並閱駐鎭之督標新兵前營新湘五營次至瓜洲閱鎭標中營長江水師三營溯流上駛至江寍閱城守左右兩營督標中左兩營又新兵中左右後四營護軍中前右三營親軍五營又副前副中兩營衡字五營並閱金陵營水操及鍾山幕府山礮臺渡江至場州閱城守鹽捕兩營並調閱瓜洲靑山奇兵三江泰州泰興等六營南字中左右三營進泊淸江閱漕標中左右三營並漕標城守及鹽城海州東海三營淮楊鎭標中左右三營新兵中營並鎭標城守宿遷廟灣佃湖洪湖五營以上皆係水路惟徐州各營向係調至淸江校閱臣以徐方民氣悍勁現多伏莽調營非特繁費尤恐地方空虛臣不敢稍憚勞瘁隨卽輕裝登陸星馳抵徐閱徐州鎭標中城蕭三營新兵左右兩營往返旬餘仍從袁浦乘舟出江順閱象山圖山江陰等處砲臺又在江陰閱南琛開濟鏡淸保民各兵輪寰泰練船並辰宿列張四號魚雷合字五營旋赴吳淞閱福山鎭標吳淞川沙兩營水師左營提標南匯營狼山鎭標掘港營内洋右營通州營蘇松鎭内洋右營海門營外海中左兩營陸防中營盛字五營水雷小隊一哨並吳淞獅子林南石墉各隊臺及新練之自强軍北往松江閱提標城守營中左前後四營新兵中副兩營並調閱金山拓林靑村等營歸過澱山湖閱提標右營太湖水師左右兩營裏河水師淞南淞北兩營三月二十二日回蘇卽閱撫標水師中營及飛划營次日接閱練軍左右兩營親軍中營蘇防中前左三營並調閱提標平望營計一月蕆事蓋臣隨到卽閱閱畢卽行忍飢不擾一飯無事不留一刻故所閱雖較加多爲日仍無耽擱臣詎不知自惜無非深念時局艱危而欲以刻苦自勵之道激發人人節省浮費上體皇上宵旰憂勤至意統查所閱各營緑營所改之練軍多用洋操槍砲尙棉密可觀其零星防汛湊集之兵多持土防仍係舊規至各防營尙知講究操法舊營循用英國操式新營則用德國操式大致均有可取總之講武之道無論何法全在將領得人而將才雖有大小必以勸廉能喫苦忠實有血性爲主若不痛除粉節敷衍時事徇情之習縱學外國操法亦屬無裨臣細察各營人才惟江寗城守營副將楊金龍曉暢戎機剛潔自愛統帶盛字營升用總兵班廣盛樸實廉勇不事逢迎均係出色之員又查有江南提標前營遊擊石淸華技藝生疏聲名亦劣提標平望營都司沈廷蘭衰病不支難期振作撫標右營左哨千總沙文發病弱不痊久曠職守相應請旨將石淸華革職沈廷蘭沙文發勒令休致以示懲儆此不過一時舉劾嗣後臣如知有可造之才無用之將當隨時與督臣酌商核實辦理所有校閱營伍事竣回省日期謹恭摺具陳伏乞皇上聖鑒訓示謹奏奉硃批著照所請兵部知道欽此○○頭品頂戴漕運總督奴才松椿跪奏爲謹將江西省光緒二十一年分經徴漕項及漕糧脚耗未完一分以上職名開具淸單恭摺奏報仰祈聖鑒事竊查戶部奏定章程錢糧奏銷各依定限令各督撫一面具題一面先將未完以上員名開具簡明淸單專摺報部由部核定處分先行覆奏其有奏後續完者准其續請歸本案開復又光緒十二年五月戶部具奏請將各項具題之限作爲具奏未完分數之限由部核明出奏日期倘例限已逾始據出奏卽於復奏時隨摺奏叅等因歴經通行遵照辦理在案所有江寍安徽浙江山東湖北湖南各省光緒二十一年分漕項漕糧津租帮津等欵未完一分以上職名已經奴才於光緒二十三年二月二十九日開單奏報兹據江西督糧道劉汝翼將光緒二十一年分漕項及漕糧脾耗等欵經徴接征未完一分以上職名開單詳報前來奴才復核無異謹繕具淸單恭摺具陳伏乞皇上聖鑒勅部核復施行謹奏奉硃批戶部議奏單倂發欽此○○王文韶片再准直隷提督聶士成咨稱所部武毅軍古北口練軍各馬隊及拉砲馬匹間有疲弱亟應另購換補擬派遊擊洪殿元前赴張家口外多倫廳烏珠穆沁一帶選購齒輕膴壯戰馬六百匹回防分用咨請具奏前來臣復查無異除分兵部察哈爾都統查照並行經過地方官照章餧養接遞護送外理合附片陳明伏乞聖鑒勅部給票並由部知照張家口監督照例免稅放行謹奏奉硃批兵部知道欽此○○王文韶片再近年秋審人犯因總督駐津均委司道代勘本屆審錄之期已照案飭委藩司員鳳林臬司季邦楨代爲提勘由臣逐案復核具題理合附片陳明伏乞聖鑒謹奏奉硃批知道了欽此○○江蘇巡撫臣趙舒翹跪奏爲蘇州開關三個月一結期滿徴收華洋稅銀數目繕具淸單恭摺仰祈聖鑒事竊照蘇州開埠通商設立新關業經臣將開關日期會同督臣恭摺　奏報續准戶部咨徴收各項稅銀於光緒二十二年八月二十五日卽各海關第一百四十五結之第一日開關起按結開單奏報等因轉行遵照各在案兹據蘇州關道陸元鼎詳稱自光緒二十二年八月二十五日起至十一月二十七日止乃各海關第一百四十五結三個月期滿核計徴收洋商進口正稅銀二兩零復進口半稅銀六兩零華商進口正稅銀八十八兩零出口正稅銀四十三兩零復進口半稅銀二百二兩零共徴收各項稅銀三百四十三兩零叅仿鎭江關成案支銷鎔火耗銀四兩零實存銀三百三十九兩其船鈔洋藥稅厘二項現在暫由江海關徴收仍俟關棧建齊再行啓徴所有關用經費叅仿鎭江江海等關成案撙節籌墊開支另行專案詳辦是結徴收各稅銀兩因甫經開辦收數未旺分造淸册詳請具奏前來臣覆核無異除將送到原册分咨總理衙門戶部查照並飭該關道將稅務認眞經理設法稽徴以裕餉需外理合會同通商大臣兩江總督臣劉坤一繕具淸單恭摺具奏伏乞皇上聖鑒謹奏奉硃批該衙門知道單並發欽此○○陳寳箴片再新授常德府知府　似瑄業巳到省繳憑應卽飭赴新任以專責戊　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　○饒應祺片再迪　　　　　　　據藩司何樞臬司桂中行會詳前來除批飭遵照外謹會湖廣督臣張之洞附片具陳伏乞聖鑒謹奏奉硃批吏部知道欽此○同知署　　　　　　府知府員缺前請以候補知府借補吐魯番直隷廳同知朱冕榮補授經部覆准在案應卽飭赴新任以專責成所遺吐魯番直隷廳同知員缺查有候補　　　　蜜直隷廳通判沈先鉷堪以署調署遞遺哈密直隷廳通判員缺查有候補直隷州知州蔣順章堪以委署又鎭西直隷廳同知甘承謨請假回籍修墓遺缺查有候補直隷　知州周澐堪以委署又署烏什直隷廳同知易壽崧缷署遺缺查有候補知府聯恩堪以委署據新疆布政使丁振鐸署鎭迪道兼察使銜英林會詳前來除由臣批飭分别給委外謹會同陜甘總督臣陶摸附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒二十三年四月二十二日京報全錄]  
　　宮門抄○陝撫魏奏爲遴員接署道篆片○黑龍江將軍恩奏爲懇恩賞給鄂倫春脚價片○又奏爲差員盜賣糧請旨革職審辦片○粤督譚奏爲審明放槍誤傷親母身死按律定擬摺○吉林將軍延奏派員進山搜捕盜賊片○直督王奏爲各州縣已未結新案交代起數摺○四月二十二日兵部太常寺太僕寺廂黃旗値日無引見○懷塔布假滿請安○溥良前往東陵請訓○定　　備召　　大額駙續假五日○普齡秀吉各續假十日○召見軍機定成○○魏光燾片再陝安道景星欽奉諭旨升授長蘆鹽運　所遺員缺　應委員署理以專責成兹查有候補道升允練達篤誠講求吏治堪以署理除檄飭遵照外謹附片具陳伏乞聖鑒謹奏奉硃批吏部知道欽此○○恩澤片再前因五路鄂倫春牲丁改歸各城收籠由該試用協領帶領原餉或採買該甡丁等所需鉛藥食物帶往游牲所在就地妥爲周濟按年所需用費仍照原餉動支額外各加運費等因奏經部議周濟用費卽就該牲丁原餉動支不得增添如有餘欵隨時報部存貼仍按年將撫過牲丁若干名用過銀若干兩造册送部核銷至所稱額外各加運費一節應令就原餉内籌給毋庸另欵開支以節糜費等因分行查照在案嗣准各城副都統咨據各處試用協領懇稱該鄂倫春牯丁係屬生成野性散漫無歸一時實難驟期變化欲求盡善只有不時進山跡其游牲所在加以善言開導庶可化梗爲馴俾漸就範圍而進山收撫往返之間脚力口食必須之欵實係無法可籌擬由俸餉攤扣而該官兵所領本屬無多猶恐傷其歸化之心等情轉請體恤前來奴才伏查鄂倫春官兵均食半俸半餉若將進山牧籌運費竟由其所得俸餉内按名攤扣誠如各該處所咨未免傷其歸化之心合無仰懇天恩飭下戶部准五路鄂倫春計四協領每一協領每年撥給脚價辦公等項錢一千　自光緒二十二年秋季起由本省地租項下按季支領作正開銷以免攤扣而示體恤之處恩典出自逾格鴻慈謹此附片具陳伏乞聖鑒訓示遵行謹奏奉硃批戶部議奏欽此○○恩澤片再准呼蘭副都統倭克金泰咨稱雲騎尉凌春奏派往省運糧二千八百八十四解運未解到迨經省催派員查明該差員在伯都訥城賣給商戶萬聚興等家倉榖二百六十四石每石價値一二兩不等共得價銀五百三十三兩五錢六分皆有圖書買票可據其餘糧石無憑查考等情飭經該管將該差員凌春拿獲遞案當卽提訊據該員恃符狡展堅不供實咨請先行革　　　審訊前來伏查雲騎尉凌春承差運糧瞻敢在途盜賣二百六十餘石之多迨經查明提訊猶敢恃符狡展不吐實情硃屬目無法紀相應　　　將該雲騎尉凌春先行革職歸案訊究明確按例擬辦以肅功令而儆貪頑理合附片具陳伏乞聖鑒謹奏奉硃批著照所請該部知　欽此○○太子少保兩廣總督臣譚鍾麟頭品頂戴廣東巡撫臣許振褘跪奏爲審明放槍誤傷親母身死並另鎗傷鄰婦越日斃命按律定擬恭摺仰祈聖鑒事竊據連平州知州王屋詳報州民鄒亞六放槍誤傷親母鄒張氏身死並另鎗傷鄰人之妻劉黃氏越二日斃命一案當以案情重大批飭解省審辦兹據廣州府知府周開銘提集審明擬議詳由臬司覆審解勘前來臣等親提研訊鄒亞六籍隷連平州向在鄕間充當更練已死鄒張氏係鄒亞六親母劉黃氏係劉亞喜之妻鄒亞六平日事母孝順並無違犯與劉亞喜對門居住素識無嫌鄒亞六有黎屋角嶺地與劉亞喜山塲毗連光緒二十二年五月二十八日午後劉亞喜赴山割草走近鄒亞六嶺地適鄒張氏路過看見心疑劉亞喜越界割草向　忖斥劉亞喜答稱係在自已界内用言分辯爭論各散旋鄒亞六由外回家鄒張氏向其告知鄒亞六素性暴懆卽往尋劉亞喜理論互相爭鬧鄒亞六舉拳向劉亞喜撲毆劉亞喜閃避正欲回毆鄒亞六跑回家内搶取柴棍走至張氏瞥見因慮釀禍奪取鄒亞六柴棍將其推進房内並將房門關閉由外鎖扣鄒亞六住房臨街由當戶窺見劉亞喜嚷駡氣忿莫過順取房内存放巡更洋槍裝就子藥由窗孔向劉亞喜施放時値劉黃氏走出門前被槍子中傷左肋倒地劉亞喜看見伊妻受傷走入鄒亞六屋内聲言定要邀人將其綑縳解究鄒亞六一時情急再由門縫施放洋槍向亞喜轟擊不期伊母鄒張氏趨向劉亞喜攔勸適被槍子中傷脊背左穿透右乳旁倒地維時鄒亞六之妻鄒劉氏由後院聞聲出視救阻不及鄒張氏旋卽殞命鄒劉氏當將房門開放告知前情鄒亞六自知罪重隨卽赴案投首劉亞喜走回將伊妻劉黃氏扶起醫治不效越二日因傷身死當經該州據報分别訊騐通詳批飭提省審辦行據該州親身將犯並犯案卷宗解省惟劉亞喜於報案後旋卽外出又經飭傳到案發委廣州府訊究明確由司覆審解勘據供前情不諱詰非有心干犯亦無另有起釁糾毆别故案無遁飾查律載子毆母殺者凌遲處死又例載子誤傷母致死律應凌遲處死者照本律定擬援引白鵬鶴案内欽奉諭旨恭候欽定各等語又查嘉慶十八年三月二十一日旨此案白鵬鶴因　　　白葛氏借取燈油不給出街嚷駡白葛氏赶出門首理論白鵬鶴拾取土塊向白葛氏擲毆不期伊母白王氏出勸以致誤傷殞命刑部引子　　母殺者凌遲處死律又因鬥毆誤殺旁人以鬥殺論律比擬問以凌遲處死核其情節白鵬鶴遙擲土塊誤傷其母非其思慮所及與鬥毆誤殺者究屬有間白鵬鶴著改爲斬立决嗣後有案情似此者卽照此問擬餘依議欽此欽遵在案此案鄒亞六與劉亞喜口角爭閙施放洋槍誤傷劉黃氏越二日斃命復因劉亞喜聲言將其解案再放洋槍轟擊不期伊母鄒張氏趨向劉亞喜攔勸以致誤傷伊母身死雖據自首惟倫紀攸關自應按律問擬鄒亞六除放槍誤傷劉黃氏斃命依故殺而誤殺其人之妻照故殺律罪止斬候輕罪不議外合依子毆平殺者凌遲處死律擬凌遲處死照例先行刺字該犯因放槍向劉亞喜轟擊誤傷伊母身死並非有心干犯核與白鵬鶴一案情節相同遵例援案恭候欽定洋捻供　免起犯妻鄒劉氏救阻不及應毋庸議劉亞喜赴山割草訊係自已界内尙無肇釁别情亦毋庸議該處嶺地飭州勘明立界以杜釁端屍棺分飭領埋無干省釋除供招咨部外所有審明定擬緣由臣等謹合詞恭摺具奏伏乞皇上聖鑒訓示謹奏奉硃批刑部速議具奏欽此○○延茂片再吉林寗古塔三姓各該副都統從前每屆夏季循例親督官兵進山巡查屬界産參各山藉便搜巡寗古塔三姓接界之蜂蜜山子地方會哨巡查一次嗣因馬賊滋擾防勦吃緊飭派練軍統領督帶馬步各隊進山搜捕並咨札各副都統恊領等一體派兵會合兠拿暫停會哨屢經將陳請停止會哨緣由具奏奉旨允准欽遵辦理在案兹屆本年夏令會哨之期各城山塲遼闊雖盜匪較前平靖仍恐有未盡餘孽伏處潛藏是以奴才揀派統領五六阿勒楚喀等起馬隊官兵寗古塔右翼花翎恊領穆隆阿督帶馬步官兵入山認眞搜捕並咨札各副都統協領等一體派兵會合兠拿務期凈絶根株以固邊圉此次山内如有棚民窩留匪徒飭領一倂驅逐拆毁窩棚俾盜賊無潛藏之所至吉林寗古塔三姓各副都統本年夏季循例入山會哨巡查之差若令分帶官兵前往仍恐隊伍不敷分撥地方旣覺空虛餉糈亦難支應相應援　請　旨仍令副都統等暫停會哨以節經費而資守衛謹附片具奏伏乞聖鑒謹奏奉硃批著照所請欽此○○直隷總督臣王文韶跪　　爲光緒二十二年下半年直屬各州縣邑未結新案交代起數繕單恭摺仰祈聖鑒事竊據嚮司員鳳林詳稱直屬各州縣交代前奉部議自光緒八年起依限交收淸楚分行造册結報半年彙奏一次業將光緒二十二年上半年交代開單詳請奏咨在案兹自光緒二十二年七月初一日起至年底止又屆半年彙報之期該司將各案交代分别己未淸結彙繕淸單已結省造具妥確册結咨部其有交項未淸前經奏叅暫行革職勒追嗣據如數繳淸巳另案奏請開復至未滿二叅各案歸于下屆彙案辦理均于單内分晣叙明詳請具奏前來臣覆核無異除將送到詳細淸單咨部查核外理合開具簡明淸單恭謹且陳伏乞皇上聖鑒敕部查照謹奏奉硃批户部知道單倂發欽此 
 
