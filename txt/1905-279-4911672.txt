# 1905 - 279 - 4911672

 

Page 1

 
 
[電傳上諭]  
　　九月十五日奉上諭山東登萊青膠道員缺著蔡匯滄補授欽此 
[電傳宮門抄]  
　　九月十五日召見軍機特圖愼 
[美國李佳白先生復戈君朋雲函來稿代論]  
　　捧讀尊函以抵制苛約爲消除嫌隙正本清源之法使此後中美益敦睦誼具見先生學識高明所 
 
 
 

Page 2

 
 
　　見者大欽佩奚如惟彼　意見略有不合處仍願揭而出之以商諸先生並商諸當世鑒空衡平之君子夫人以不情相加我設法抵制之理之正也故鄙意不以抵制爲非而以不買美貨抵制之法爲夾有不和之質而未必盡善也不買美貨迹近把持若竟能制工黨之命亦何不可乃美國工人所成之貨不僅消於中國華人不買彼未深覺遑論受虧而在華美商僅八九行君等當細爲調查是否有助力華人之處是否與華人夙敦友誼是否曾爲華工之事有往華盛頓代作不平之鳴者今把持之毒未中於工黨先中於此等美商亦可謂不著要矣故鄙意以爲與其夾有不和之質而不中竅要不如專派通才數人赴美運動其上下議院俾多數人深悉此中弊病然後改良之望較有把握鄙人前在美京勾留兩月曾擬節略數條意在使華工與他國人同沾利益游說於大人先生頗蒙首肯祗以出於個人之私意且獨木難成未能廣及若中華學商工三界特派數人廣　演說理勸較諸鄙人私代華人建言自是不同且凡欽使所不便言者所派之人無不能言之蓋欽使一言一動限於地位派員則無此拘束且美爲民主向政府交涉不如向議院運動爲更中竅要而把持無辜之美商實似是而非也奈何君等明逹而不知及　變計此耶至於函中禁與限止之說請勿以辭害意可也鄙意以爲限於三十萬未嘗不可此就理言之也美之稍存公道者當表同情卽當時欲定限止者亦何莫不然而推工黨之私心則以華工絶跡爲快蓋人心不同如其面　國之政且各有黨派互相軒輊况此事已多歴年所事權有時落於見好工黨者之手何怪其限止之漸鄰於禁也及今而欲寛訂一限亦惟派人運動之一法爲最近情函中又有美貨有碍土産理合阻止以報美阻華工　則於理財學相背廖矣按理財當國諸說以爲外人以其貨來跡雖自謀某利而以我貨往即不得不以利歸諸我所謂以兩利爲眞利也不來則不往而商不通國何由富再按美與中國通商以來徵諸交涉歴史不可謂非事事從厚乃六十年之交情尊函中僅承　拳禍時一事而其他一筆抺殺無怪有等西人忿言華人不識交情惟畏恐嚇耳至美國之不合惟此華工一事我復何言是眞可惜所云初立之約咎在楊使細按約中僅略有小疵不足爲楊使咎也我固謂此乃官吏奉行不善變本加厲而美國全體未盡知即政府亦未必深悉種種瑣碎即如木屋一事余往返應次均未見之有謂乃輪公司所設以代在船等候者此等皆輾轉而生之流弊正待力爭撤去者也然此豈在華之美商所當任咎者乎尊函又云不能因數人之事累及華人全體乃君等何竟因工黨官吏之故而累及多年主顧之美商乎至云口舌之爭爲無益前使與今梁使旣已舌敝唇焦矣君須知欽使交涉者美外部耳未必能說法運轉其多數之議員也君須　憶現所交涉者乃民權極大之國决非少數人助力可逹其目的也鄙人與先生同望改良力助以制惟抵制之法各有不同前言恐未能暢逹特　尊函所提及者略竟其緒非欲立異聊盡寸心尚祈鑒及順頌日祉李佳白謹復 
[本館接到外務部咨行會議開放東三省商埠專電十五日未刻到]  
　　北京發來專電云開放東三省商埠由外務部議定辦法後已將應辦事宜咨行商部曁北洋大臣奉天將軍會議（劍） 
[本館接到指駁西人倡辦懷慶鐵礦咨行到部專電十五日未刻到]  
　　北京發來理電云福公司礦師西人利德擬倡辦懷慶府屬鐵礦經豫撫陳中丞按照礦章指駁不准業經咨行外商兩部查照矣（劍） 
[胡星使請亟自立憲法]  
　　十四日北京電云駐俄胡使　稱俄國現已公佈憲法振興國事意欲再擴張其遠東之勢力中國處孤立之地不能深恃英日向盟亟須自立憲法上下一心以成獨立之國而防俄人及各國之侵侮云云譯字林報 
[西藏教主希望獨立]  
　　俄京聖彼得堡電云近有俄國參謀本部某士官自西藏歸聖彼得堡曾在庫倫謁見逹𡃤喇嘛詢得逹𡃤喇嘛之宗旨係深願保全西藏之獨立而削險英國之權勢云譯大阪朝日新聞 
[英國新編支那艦隊計數]  
　　英國現已編成艦隊專備以後駛屯支那海面之用兹特調查如下（第一）裝甲巡洋艦二艘内一艘爲旗艦（第二）被保護巡洋艦六艘（第三）特務船四艘（第四）河流用砲艦九艘（第五）驅逐艦十四艘　六艘爲河流用速力二十五節之新式艦釋時事新報 
[會奏續回東清鐵道]  
　　十四日北京電云瞿鴻　那桐徐世昌會奏東清鐵道爲東三省最要樞紐須　行贖回其欵可照直督所募公債辦法卽在　省籌集奉批著三大臣詳　具奏譯字林報 
[北洋大操日期]  
　　十四日北京電云北洋定於本月二十三日起大操三日譯字林報 
[張彪已奉派起程赴北洋閱操漢口]  
　　鄂督張宫保因北洋常備軍舉行大操委張彪　各　管帶前往閱操已於本月十三日乘火車北上（商） 
[車站炸彈巨案竟由娼寮發覺北京]  
　　火 
車炸彈之兇徒經工巡局懸賞　緝將　車站　炸斃無人認尸之一人拍以小照懸掛招認已誌前報兹接京師訪函云本月初六日午後直督密派之巡警兵四十名將所拍該尸身之小照持往前門一帶娼寮内與人觀看籍以偵探有某巡警兵持至某娼家出示中有一妓見忽驚怖該巡兵當卽詢問某妓爾識此人否該妓見問遂卽脫口而出答以此人姓賈巡兵又詢此人常來否妓答以從前當來近已數日未至巡兵又問係渠一人常來抑尚有人同來妓答以問來者常有四五人巡兵又問同來者爾知其姓氏否答云惟知有一姓張餘皆不知巡兵又問爾知姓張者現住何處某妓答云聽 
 
 

Page 3

 
 
　　他說住保安寺某巡兵詢問後不動聲色當即糾合同來巡醫多名馳赴保安寺内當場拿獲六名張姓亦在其内聞張姓即係張榕奉天人其餘五名有廣西有有天津人有湖北人旣經拿獲立即發電到津請示旋得北洋復電飭派專車馳送天津審訊當於是夜九點鐘特　專車押赴北洋并聞該犯同黨共有三四十人除現獲六名外仍有餘黨向待緝獲云（光） 
[嚴究保安寺僧容留刺客北京]  
　　聞天津偵探復在保安寺街廟内將和尚扭獲交外城丁巡局管押該西局總辦訊問和尚廟内居住服西裝華人係何人舉薦存住據供云服西裝之華人姓俞係奉天人保人係候補張知縣所薦張姓居住西河沿順興客棧别情均不得知等語聞那相國復訊後當將該僧天津歸案飭辦錄順天時報 
[御史陳恆慶奏請嚴拿匪黨謀轟五大臣摺]  
　　奏爲匪徒結夥謀害大臣宜亟嚴拿以絶根株恭摺仰祈聖鑒事竊聞八月二十六出洋五大臣在火車猝遭變故其時施放炸彈匪徒一名業已自轟身斃迨是夜丑正大鵓鴿市衕衕撫臣端方寓中復有匪徒飛走屋上抛瓦擊盎砰訇有聲僕隸驚起隔窻詰之該匪竟應聲曰我來矣幸是時端方已赴頤和園宫門呈遞摺件未曾在寓不然必又將施放炸彈此事誠可慮也以是知匪徒黨羽不止一二人一擊不中復思再逞輦轂之下竟有匪類結夥明目張膽愍不畏死懷彈挾刺而來欲害我柱石之臣以遂其反側之志其設計誠毒哉京師内外城曰營曰汛曰巡捕分叚巡查者人數不爲不多若夤夜之間遇有徒步行走形跡可疑之人詳細盤詰不難立時破獲雖經欽奉諭旨嚴切查拿澈底根究數日以來辦理尚無端倪若不嚴勒限期仍恐弋獲無時出洋大臣終難成行擬請旨飭下步軍統領衙門工巡局順天府上緊嚴緝或予限十日或十五日派精密善探之人於客店飯舘暗爲搜尋能獲其羽翼之黨自能究出主使之人明申憲典絶其根株再令五大臣定期首途無慮舟車萬里可以坦然釋懷矣臣愚昧之見是否有黨伏乞皇太后皇上聖鑒謹奏光緖三十一年八月三十日奉上諭御史陳恒慶奏爲匪徒結夥謀害大臣宜亟嚴拿一摺輦轂之下匪徒如此横行實堪駭異著那桐袁世凱赶緊嚴密查拿務護懲辦以絶根株原摺著鈔給閱看將此各諭令知之欽此（月） 
[工巡局總辦車站總辦議處字様改易北京]  
　　五大臣遇險奏聞後將工巡局南營及車站均奉旨交部議處當日上諭係工巡局總辦南營叅將車站總辦疏於防範均著交部議處云云但該兩處總辦字様俱經貼補改爲工巡局委員車站委員一轉移間得失立判爲總辦者何者幸各委員又何其不幸也錄中華報 
[考察政治大臣出洋日期北京]  
　　聞政府秘密消息出洋考察政治大臣已與慶邸會商擬於九月抄十月初間定行啓程（帝） 
[出使比粤大臣行期北京]  
　　新簡駐比大臣李木齋星使盛鋒駐粤大臣李季皋星使經邁聞均定於萬壽後請訓出京（陽） 
[議决海州開埠北京]  
　　前江督奏請自開海州商埠一摺交政務處議奏已誌前報現聞某大軍機甚以海州開埠爲然以爲德人垂涎海州爲第二膠島非自開商埠不足以抵制其謀各大臣亦均贊成不日即請旨允准（閏） 
[德國又在泡子河演砲北京]  
　　前因德國兵在泡子河演放槍彈經外務部照　於酉七月一日移往城外操演乃近德國又在泡子河連日演放轆轤砲殊可異也（陽） 
[洋商擬承造江鄂無線電武昌]  
　　鄂督以與江督商榷要政甚多擬安設　線電報以　機密現有某國商人到漢口擬運動當道承攬此項工程聞武昌江寗之間安設此項電報約費須八萬金即可修竣（閏） 
[開辦蔡甸漢口鐵路有期漢口]  
　　蔡甸漢口組織鐵路一事本報已紀之屢矣兹聞洋工程師勘得地勢平坦最合安設軌道聞已准於冬月朔日開辦（商） 
[滬寗鐵路仍無辦法北京]  
　　京函云此間江蘇同鄉圑結心遠不及他省如上月十七日之議滬寗鐵路大　能上摺者始有發言權而能發言者已經有運動力故至今仍無辦法（望） 
[陸總憲主持蘇學之魔力北京]  
　　京師特别邇信員云九月初一日以江蘇隨宦學堂　集議於江蘇會館其公啓列名　徐頌老陸鳳老也同人以爲如此辦法我輩皆有發言權及選舉權不意陸鳳老一到不謀於衆即舉筆於知單上大書某爲總理某某爲副總理其大人率皆蘇常之紅頂者吁亦異矣該學堂籌欵年餘已得八千金聞止辦初等小學一區無寄宿舍而紅頂辦事者乃居其四五人其稍有智識者勸其兼辦高等此議似可採用進而上之勸其立寄宿舍彼則曰有車者來無車者聽不妨略爲勢利也再進而上之勸其用投票法選辦事員彼則曰宗旨不同保無有敗類而占多數者不如獨斷之爲愈也如此議會實爲環地球所無聞都察院有改爲上議院之說令其然也則亦如是云云而已可醜者江蘇可嘆哉江蘇（望） 
[調署丞參并派辦實業學堂均奉旨允准北京]  
　　日前商部奏左參議王清穆派署右丞管理上海商會及實業學堂事宜並以郎中熙彦署理左參議并派充京師實業學堂監督均見前日本報兹悉已奉旨知道（光） 
 
 

Page 4

 
 
[改革官制要聞北京]  
　　近日政府會議將來改官制之法大致各省係設立四大司一曰理財司（卽藩司）一曰堂刑司（卽臬司）一曰警察司一曰外交司皆由巡撫管理所有以下之員僅設知縣爲親民之官以次則設鄉官凡道府廳佐貳雜職全行删除以免層層隔膜之弊（盈） 
[財政處議造金幣北京]  
　　聞財政處戶部會議北京銀行天津銀元廠均行開辦及前定捐官章程搭用金三成上兌現擬將戶部現存金貨交銀元廠鑄成金圓再交銀行與銀元銅元相輔而行其章程卽參照東西各國幣制俟議妥即行入奏（閏） 
[商部奏保供事京師]  
　　日前商部奏保供事二十七名武弁一名刻已奉旨依議（光） 
[練兵處奏准重武體制北京]  
　　前王侍御振聲奏請申明軍禮力除輕侮弁兵一摺業經練兵處覆奏略謂世俗重文輕武往往視若弁髦役如奴隸不特妨礙操防亦且玷損軍政上年奏定編練新軍章程概不准以私事役使該御史所陳各節亦有爲前奏所未及者請嗣後除衙署公所外凡官紳私宅市肆開張概不准借用軍人守門營中員弁非本營大員不准隨帶差遣並不得令與僕役爲伍俾人知重武兵氣日揚庶於整軍圖强之舉較有裨益等語現已奉旨依（露） 
[楚報館涉訟漢口]  
　　昨日午後漢口來電云十三夜楚報因初七日論說主筆被公堂拘去報仍出版現在已經涉訟 
按本舘接電後搜索本日楚報獨闕初七日正張一紙不知其持論如何亦不知其究觸何人之忌言論自由素爲文明國公認觀此不能釋然（望） 
[商部北洋大臣會奏簡派唐紹儀會辦蘆漢鐵路摺]  
　　奏爲遵旨議復事光緒三十一年八月初九日准軍機處鈔交前工部侍郎盛宣懷奏路政重要請簡派會辦大員一摺奉旨著商部會同袁世凱妥議具奏欽此傳知前來查原奏内（原奏已見本報故略）等語臣等查鐵路爲國家富强要政亟應推廣自造盛宣懷綜持路務十年於兹由蘆漢而推及滬寗粤漢正太汴洛各路均經議備洋欵次第籌築加以現訂借欵購回之道清鐵路及官欵自造之萍潭運煤枝路艱難締搆略具宏規惟是萬緒千頭獨資璧畫其所慮顧此失彼之處亦屬實在情形即如蘆漢鐵路四月間欽奉明諭令臣等督飭盛宣懷認眞整頓妥議章程並責成商部稽查欵項各節迭經臣等分别調取案據辦法帳册等件就已經咨送者逐項簽註列論飭令聲復其按月工程行車兩處之造送帳册亦正在調查報部路務繁重亟須佐理得人且各路借欵頗鉅權利多半爲外人所持尤應精選諳練西律才識卓越之員相助爲理就合同所載一切應有核准酌奪稽查極大之權實力擴充便進欵增多出欵核實獲利旣厚應償本息不至稍誤而應有事權亦可逐漸收回裨補當非淺鮮臣等公同商酌添派會辦誠爲目前要著查有二品銜署理商部左丞唐紹儀才猷卓著優習外交當能勝會辦蘆漢大臣之任合無仰懇天恩俯念該幹路行車以後關係拔本還息並附有汴洛道清等各枝路事體重大請迅賜簡派責令會同盛宣懷整頓一切臣等仍當遇事督率逐欵稽查以期仰副朝廷愼重路工收回利權之至意除盛宣懷另片奏派滬寗鐵路會辦應由商部再行遵旨議覆外所有會議蘆漢鐵路應請簡派會辦大員緣由謹恭摺具陳伏乞皇太后皇上聖鑒訓示再此摺係商部主稿合併聲明謹奏九月初七日奉旨依議（珠） 
[南洋律法官傳訊崑山鐵路命案]  
　　崑山鐵路命案屢紀本報兹悉此案現由大憲委南洋正律法官担文君副律法官羅誠伯觀察於十三日在泥城外傳訊帮凶林和尚父子及屍父蔣鏡如又受傷之李某等各口供十四日午後担羅二律法官請滬道袁觀察又在洋務局訊供一次惟曾子庭尚未到堂大約再須訂訊也（解） 
[日本廣島陸軍大倉庫火災計數]  
　初三日日本之廣島陸軍倉庫忽然失愼火勢甚猛延燒貨物甚多疑似有人縱火者核算所失共有一百八十四萬九千一百一元之鉅祇就建築物件及存儲糧秣兩項調查建築物件已値八萬八千三百六十元糧秣亦値一百六十八萬二千五百七十一元實與此次三笠艦之沈没同爲古來稀有之鉅禍云譯東京時事新聞 
[日本内閣部特别會議]  
　　十四日東京電云今日上午開内閣部特别會議在會者有海軍大臣及伊籐侯某另爵譯字林報 
[英艦游歴日本]  
　　十三日東京電云副水師提督諾爾君今晨十時行抵横濱日本各報咸極歡迎且謂英艦此次遊歴日本有二大記念一爲英日聯盟續約之後一爲日俄休戰之時且可勉勵以後水師水念此次之奮勇本日午後横濱市民又開持别宴會并後欵掛各節列左今明兩日市民於屋外欵待藍衣隊並以日筵飲各士官日本水師大將山本男爵又設宴欵待諾爾君及其隨員明日日皇可將召見諾爾卽在宮中備點欵待禮拜六日親王又在宮中設宴同日日水師提督禮拜一英將克魯末唐乃君禮拜二日相某男爵 
[德船被擒]  
　　十三日某東京電云有德船二艘一載糧食名亨回葛載鐵料及糧食兩種欲運往海參威者俱於日昨在朝鮮海峽爲日本拘住譯字林報 
[法人主張英俄聯盟]  
　　十四日倫敦路透電云得巴黎報訪事電稱法人極力主張英俄聯盟俄人亦表同情惟俄德聯盟事因俄人極力反對恐未必能成譯字林報 
[普魯士商部大臣罷職]  
　　十四日柏林電云普魯士商部大臣馬婁君之罷職業已見諸明文 
[西班牙將新建艦隊]  
　　十四日柏林電云西班牙内廷傳言有將新健艦隊之說譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[房捐不允純用銅元寗波]  
　　甬郡銅元邇來異擁塞　　莊等均欲以銅元繳納房捐局委允以三成搭付各莊仍堅執不願昨已由局委移請鄞縣高大今飭差催繳祇准以三成搭付不得任意攙用致碍捐欵（恭） 
[蕪湖租界尚未開工蕪湖]  
　　蕪湖去冬劃作公共租界因居民鋪屋甚多一時不及還讓徽寗池太廣道童瑶圃觀察擬限自今年四月始以六個月爲度俾居民陸續遷讓今限期將屈彼處居民尚　遷竣猶幸開工尚無定期故一時不致嚴行催促也（行） 
[掘港灶丁滋事案已辦結鎭江]  
　　前月掘港塲灶丁聚衆滋事毆官一案業經恩運司派員馳往查辦刻已了結日昨由揚赴蘇謁見陸撫禀陳一切十二日辰刻道出鎭江小泊片時卽解纜向金閶進發（此） 
[滬江宦轍]  
　　前禮部右侍郎郭春瑜少宗伯曾炘於前日抵申寓長發棧○前蘇松鎭總兵陳印波軍門旭來申寓泰安棧○湖南善化縣癸卯恩科舉人龔翼星孝廉寓鼎陞棧○仙女廟釐局委員候補知州瞿海如刺史鴻禮寓鼎陞棧○候補縣裴明府景綬亦於前日抵申寓北市○王夔石中堂之孫公子江蘇候補道王繩伯觀察鈺經前日入城至各署謝步○候補道施子英製造局會辦方碩甫兩觀察紬捐北卡委員鮑二尹恩和昨俱到道拜會禀見（近） 
[製造局記事]  
　　户部派赴各省稽查銅元局委員陳麓賓京卿昨偕製造局總辦魏觀察至龍華無烟藥廠閱看改良新法製藥○昨日製造局總辦魏觀察飭傳舊料所委員誇話並著將銅鋼鐵各種廢料逐一過磅造册以備查攷（欣） 
[九圑閙振志略]  
　　浦東川沙九圑地方風潮爲災經關道袁觀察先後派員解欵往振並飭川沙廳左司馬轉令九圑董事陸逸如按照示諭發給全坍七元半坍五元各災民以爲陸董非公正　人嘖有煩言逮發給時據稱陸果有霸扣情事各災民於日前紏集三百餘人以未得振欵爲詞擁至陸董家内求發緣陸避不見面紛擾移時搜去食米若干而散在外揚言該董私改　諭圖吞振欵是以該董立禀川沙廳請究左司馬得禀後恐輿情不洽當即另請妥董前往勸諭阻止並詳禀道憲核示（欣） 
[禀商河工辦法]  
　　南市擇期開挖護城河及肇家浜荒浜等處河道詳前報兹悉董事秦君已將開濬之處一　插標惟北荒浜與法租界毗連故昨日禀請道憲袁觀察照會領事於開挑時派捕照料並商請本縣汪大令出示曉諭沿浜鋪戶居民切勿於開工後將水傾棄入河以免滋事云（欣） 
[牛捐公司繳欵開辦]  
　　近有義大利商人在英租界北京路創立利生德　牛捐公司禀奉道憲詳准督撫在案前日該商請元源錢莊担保並先繳欵銀二萬兩禀請駐滬義總傾事照會道憲袁觀察收卽日開辦公司各事（見） 
[英界火警]  
　　昨日午刻英租界山東路卽望平街第一百六十六號門牌尚書閣刻字坐褥店樓上失火延燒南首兩宜齋裱畫店福興印字店北首文翰齋刻字店義源祥坐褥店　面四間（見） 
[縣案彚錄]  
　　沈順卿投太陽廟巡局禀　派勇拘獲捆縳攫洋之王和尚余阿玉張阿寳徐阿四等由局函解原被到縣汪大令於前晚提訊沈供昨往愚圍左近探親行至新閘被素不認識之王和尚七人軋至閘北敲詐不遂將小的捆縳攫去兠肚内鈔票洋三十元金戒時表各一枚翌日復經是處見王等四人在小茶肆吸茶投局報請拿獲並在王之身畔搜出刺刀一柄併解案下求辦王供由小寗波爲首向沈硬借鈔票兩張共洋十元分給小的等每人一元半惟徐阿四不　七人之内余張供皆略同徐供今日與王等同桌啜茗被局勇悮拿大令判徐無干省釋王余張三犯各責五百板收押候辦剌刀儲庫○吳郁氏控張文祥勾串　堂弟吳子仁盗　故夫田産吞價分肥一案前晚提葉阿狗研訊葉供郁故夫之地被張文祥吳子仁盗賣吞價無　質之張吳二人仍各抵賴大令喝張笞二百板鞭背五十下始　雖曾串賣地價均被子仁收入大令喝將子仁鞭背供稱地價確係小的收取盗賣實由文祥起意大令判葉交保張吳還押限吳五天交出地價五百元如違嚴比○捕役獲解王阿二並所竊水烟袋又賊具短刀一柄到案請訊供新從江北來滬在小南門外某姓竊得燭千古　香爐當西門外又洋布衫褲押在法界求恩大令判責四百板押辦賊員儲庫烟袋待領（近） 
[各局案由]  
　　南市王信義浜錢姓家於前夜失竊因是處係十六鋪二十三鋪交界以致兩鋪汛捕互相推諉事主因投警察總巡局禀緝昨經朱明府親自蒞勘判將二捕各責二十板限期務獲解辦○永義昶信局收信人周阿毛前投十六鋪中局誣報在新碼頭被攫洋銀經局員陳二尹察破著周賠繳由同業陳思榮保出不理將陳飭責手心五十下限交在案迄今多日仍未交案昨日故飭地甲傳諭往催如延干咎○在南碼頭强搶俄水手洋二十元之流氓顔小獅子由探拘入工程局押辦在案昨由帮審黃二尹訊明判責二百板交保（欣） 
[英美公廨晚堂案]  
　　張福山控蔣瑚卿不還抵單銀兩奉訊將蔣押追在案折因蔣在押所患病由差禀明司馬於晚堂提案經孫明府騐得有病屬實判暫　保限一月將欠洋六百五十元如數繳案違干提比○男孩王福生由捕解廨　晚亦奉明府研訊供年十四歳川沙人上月被旅叔挂山誘領至申賣於城内城隍廟前某姓家爲僕時被主人毒打因此逸出但鄉問祇八旬祖母一人衣食無著不能回去求鑒明府判送棲流所學習工藝（見） 
[英美公廨早堂案]  
　　滕張氏控施錫青拐其買女姣弟售與尹志芬得洋五十五元由探錢少蘭張天林拘獲於昨晨解訊原告投供被拐情形姣弟供年九歳被義母滕張氏轉輾遺賣已經兩次此次亦係自己賣於尹處現在願歸尹姓質之尹供女由邱連岡偕施經手買爲義女施錫青供實係邱姓主使襄讞提明府會同英德副領事研訊之下以該氏不應誣控判戒責二百下姣弟由尹領回施從寛斥釋○甬人盧根根在白渡橋相近某弄内勾引西人鷄奸被華捕拘案請辦己詳本報昨晨由中西官提案密訊良久判責五百板押捕房半年○濟良所有人函稱福州路妓院主胡阿金有凌虐妓女情事由所訴知捕房飭西探於昨晨將胡拘訊妓女周小喬周四寳兩人投供主人並不虐待司馬得供判開釋了案惟胡開　妓院究屬不合從寛押捕房一月○前在廣福里縱火之陳欽宸供出同黨鄒勝園於昨晨由探張寳成解案判還押捕房俟提齊人証訂訊○鍾金氏住蓬路劉方氏所開之小烟室樓上前　被曾經姘識之陳阿炳硬借不遂將利刃刺傷頭額劉方氏及夥趙進友解勸亦被戳傷面部手臂等處報探顧阿六解辦宋劉趙三人投述行兇時情形質之陳供認不諱明府判責五百板押西牢三年○竹匠劉扣郎冐稱探夥沈嘉興拆梢　攫身畔銀飾報探解辦沈偕高記烟間主到堂作證明府判劉責一百板枷示七天○小廣寒書塲堂倌張桂生小烟間主嚴桂生均深夜賣烟違章由捕拘辦判各罰洋五元○細崽周德壽竊洋東　大衣帽子由深解辦判責二百板押捕 
 
 

Page 10

 
 
房十四天○姚連生程根生串竊王德福吳桂堂衣物由探解辦判各責二百板押捕房十四天○鄉人萬坤茂至印度人住處圖竊由捕拘辦判枷示七天○馬夫高阿二徐桂路磕睡違章由捕解辦判高罰洋六元徐罰洋七元○李阿生竊華阿金綢衣車夫曹芝泰竊坐客洋傘由捕解辦判各責一百板○法捕房解到賀芝生一名係衡康莊案内之人由探解案請奪明府判交保候訊（見） 
[法租界公堂案]  
　　史錦文控趙孔氏誘妻與飯店値堂陳阿虎徐杏橋姘匿迭奉研訊牽涉多人在案昨日原告偕見証楊小妹禀稱目見七十二號華捕與史妻及孔氏等在飯店午膳復至煙舘開燈請究史供當時尚有二十二號華捕目擊並由七十二號捕面約明日領還次日同兄往領反被毆傷求察質之客棧夥郁根初供此婦並未來棧住宿孔氏供實被徐杏橋領去大令判郁交原保七十二號捕業已斥革著與趙孔氏及陳徐等一并押候嚴比楊小妹斥退○唐順榮控唱攤簧之孫和尚施少卿任少卿小舵子等收過包洋三十二元訂定在鴻春樓茶館演唱詎料一味刁延意圖悔約求追質之孫等同供唐妻不許往唱是以停止大令以攤簧本干例禁不准再唱孫等著交保限五日内交還包洋了案○殺牛作主添榮華在虹口購買病牛三頭至西門作内宰割入市混售爲宰牲公司醫生查悉禀請提究大令判罰洋二十元充公再犯重辦不貸○欒克彩偕同順公棧夥陳松林禀前日附太古之寗波輪船赴牛莊被賊竊去皮夾一枚内儲洋二百二十元及鈔票銀表等物報捕查獲竊賊陳寳卿王良生吊到原贓尚少洋八十元求追大令判陳王各枷一月責四百板贜交失主（居） 
[美租界捕房事]  
　　某西人飲酒過醉在蓬路一帶滋閙由捕拘入捕房押候酒醒再核○木工陸阿生在新記浜路被同業張阿長翁仁財等扭住兇毆而逸由陸報捕請究捕頭准之○馬夫王阿五駕車至北四川路馬忽驚躍飛馳至天潼路馬被車檔劃破右腿由七百五十七號捕報車扣住送入捕房捕頭以馬已受傷尚未肇禍著王將馬領回醫治○陳金林向朱有金在西華德路索欠互扭至捕房控告捕頭以事屬錢債　不准理（古） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
