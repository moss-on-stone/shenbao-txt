# 1889 - 146 - 4905788

 

Page 1

 
 
[發售小題觀海告白] [  點石齋啓]  
　　本齋曩有大題觀海初二集之刻可謂綜制藝之精粹葉文苑之大成矣而小題獨無美備之選尚爲憾事今又廣搜博采延聘高才愼加遴選世文一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌及抛球塲點石分局外埠則向各分局購取可也此佈 
[石印四書古註羣義彙解出書啓] [  點石齋主人啓]  
　　是書計九種一皇侃論語義疏一李文貞公大學古本說中庸章叚中庸餘論一毛次可四書改錯一劉楚楨論語正義一焦里堂孟子正義一宋碧山論語札記孟子札記盖皆博考羣言闡明古義於章句註疏說文之學融曾貫通精當不易較之尋常味　錄備旨合講諸書尤覺原原本本斷制詳明習舉業者果能家置一編臨文時自必别有慧心獨具隻眼惟是書見於叢書者多向無單行本可購茲特以家藏九種彙爲一冊精　重抄圈點仍善託點石齋石印字跡固然明顯校對亦復精詳每部裝釘十六本外加紅木夾板二副現已成書從廉　價每部洋八元售處向上海北甲昌點石齋帳房外埠京都琉璃廠本局粤省雙門底本局漢口黄陂街本局閩省皷樓前本局湘省府正街本局均可購取此佈 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋世五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○實文一萬五千首其中向無陳作而特搆者不下萬首新頴美備無踰於此碼洋八元○五鳳樓試帖○得詩一萬二千首塵羹土飯概不闌人碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能盡載本埠外埠俱有分鋪士商就近購取可也此佈 
[新設點石齋分局四月十六日開開張] [  點石齋代啓]  
　　分本局專辦一切石印經史子集兼售各局諸書以及中外輿圖西文書籍名人碑帖畫譜楹聨册頁花色齊全價目克巳紳商賜顧請認抛球塲南首三層樓紅墻洋房可也此佈 
[小流氓愈横說]  
　　滬上小流氓之衆甲於天下其勢駸駸必將貽他日之患此已屢言之矣小金子之禍卽由小流氓以漸底於大厥後至於戕宫據城幾幾乎官兵不能制之苟於其小時肆横而卽治之以法又何至流毒若此前車不遠殷鑒匪遥而近來之小流氓乃日多一日其勢之凶横竟有甚於前者奈何猶弗之制也前日有空空子告余曰先生亦知流氓之形狀乎其年皆在十四五歳以上二十歳以下極大者不過廿一二歳其間頗有似秀外慧中者其所著皆短衣小袖秃襟緊身密門鈕扣殊有赳赳之態套褲則或有用鑲滚者其色多黑或有效津式爲寛辫者其行路也忽左忽右忽前忽却或二人同行則必勾肩搭背至晚上暗中則兩手横攦而前或有三四人多而至數十人則亦有如軍中隊伍之狀平常或參差零落口中則時時　口作聲如鴟鳴如鬼呌亦有如巡捕之號呌者殆亦其相約之暗號未可知也此等人不知其家中有無管束之人而其所行走之地則大都四通八達之區四面俱可穿通如尚仁里清河里等處盖彼亦恐巡捕之捉拿故特擇此等處以便東拿西竄而巡捕則於此等弄内實有照顧不及之勢故小流氓有恃而不恐然其形狀固易識認曷不飭捕拘之懲一二以儆其餘乎懍然生曰子但見其形狀而未見其行爲也僕則見之數矣一在清河里有友人寫於其間偶過訪之時則適值哺時甫進里口卽見人頭簇簇情形洶洶約計有數十人皆小袖緊身之服唇紅齒白之人相與賭力囊沙於布以三四人奮力互擲此處雖通各弄而地頗狹窄若輩卽在中間要路口占在行人往來亦不肯讓或有與之相撞者則卽擲沙袋以擊之與之理論則以爲偶失手耳人多口雜彼衆我寡斷不能與之爭側肩而入爲友告之友曰此猶非其甚者也甚者則或見有大姐娘姨過此兩頭攔住不能退不能遂而任其摩挲摸索名曰要買路錢不與之爭猶可稍與之爭其横尤甚簮環之拔衣褲之撕皆視爲常事無足怪者子何少見而多怪也僕聞其語舌橋而不下者半日一夜又行經尚仁里時已十二點鐘餘見有某校書轎子擡過忽有衆孩旋繞之口中如嘲似諷不知作可語惟問兩句云四角方方一隻斗兩隻烏龜扛隻狗竟似有韻之文也者手中不知以何物擲人轎内約係活物在轎中亂竄校書大驚面色如土又有一人將轎夫所持之燈籠一脚踢隱相與撫掌大笑以爲樂轎夫亦不敢與爭忍氣吞聲急急飛奔而去他日見某校君於席上詢之則曰君之所見猶不足異也燈籠之被搶去者已不知凡幾不特踢隱而已也轎上玻璃有時被其擲碎或時正行之間被其向轎槓上一搡轎夫偶一不防有連人跌出者此處本屬長途不得已而過之固早已戒備之矣此等行爲猶其患之小者也姊妹行有買女若輩見其可欺先向之拆梢得錢繼而屢索不已其母知之志不得逞則慫恿之令其逃走並許爲硬贖身旋亦爲其母所知與之理論則若輩且以爲此處乃我之地界外人何得干預此言不尤可駭乎以彼行爲如此則眞有所謂豺聲蜂目狼子野心小時習慣大尤甚焉其有不步小金子之後塵者哉及此時而禁之猶可爲也蓋彼同知畏巡捕尚知畏官法是猶有一隙之明也計惟有通飭巡捕包探凡有四通八達之弄必多派數人不時稽查見有此種形狀此種行爲之人立卽拘拿官則切勿行婦人之仁念其年幼姑從寛典定當執法嚴懲笞責之後枷號在犯事地方俾見者有所儆懼未始非懲一以警百之計則將來玉成之也不少而地方亦可望其安謐杜患於將來其功德當與禹與周公等余曰誠哉是言請存其說與公堂捕房婉商之 
[諭旨恭錄]  
　　四月二十五日太常寺題五月十三日致祭關帝廟奉旨遣魁斌行禮後嚴遺榮惠行禮欽此又題五月二十三日夏至大祀地於方澤奉旨朕親詣行禮四從壇遣恩慶鍾秀英銘勳各分献欽此 
[茶船續述]  
　　今年由漢口裝茶第一批開行赴外洋者爲婺源輪船前已列報兹聞第二批開行者爲太古公司之安設士輪船云 
[皖垣秋審]  
　　安省大憲示期四月十六日舉行秋審大典先期由臬憲張竹晨廉訪札飭府縣各有獄官將人犯解齊聽候中丞勘審屆期卯刻陳六舟中丞升坐大堂司道府縣次第行堂叅禮然後按班坐堂下其餘文武各官叅見畢鵠立兩旁巡捕官遂領牌提犯由東角門入勘畢交原差由西角門帶出計罪犯十二名每名賞給雨傘一頂芭蕉扇一柄大饅頭四枚錢四百文以示體恤 
[四明瑣紀]  
　　寗波西鄉某姓嫗年逾七秩孑然一身日前老病淹煎臥床不起由隣人告知其猶子某甲令往 
 
 

Page 2

 
 
省視兼備身後事宜甲托出門絶不過問　得已又告其族侄某乙乙故家貧祗以義不容辭慨然前往時則嫗已瀕危未幾卽魂歸泉壤乙不得已招甲至謀爲殮葬甲謂喪具稱家之有無子視彼所有者而營之厚薄不汝較多寡亦不子問也乙啓笥一無長物置備棺衾頗形竭蹶旣殯收拾床褥　睡枕鄭重異常折而視之則粲然黄白物也由是延釋子大啓道塲所有餘資盡歸乙有而甲已追悔無及矣○張監橋徐某不務正業藉賭爲生或在家抽頭或雇舟聚賭甲乙賭客所負甚鉅無可抵償屢逼不堪以致先後吞烟自盡噫寃已○上月某夜天封橋酒坊被賊竊去錢二十餘千洋蚨數枚當時未曾知覺直至天明見店門洞開始知失物然已莫可究追○沐家弄某機坊學徒　採桑葚自樹顛墜下悶絶而亡其師爲之置備衣棺所費實亦不少云 
[揚試續述]  
　　四月廿六日揚州府陳太守考試泰州正塲與考者人數甚多約有一千餘名所有題目錄左頭題子曰從我於陳蔡者皆不及門也一章次題稷思天下有飢者至易地則皆然未冠頭題令色鮮矣仁次同詩題賦得鑑空衡平得平字 
[厦門茶市]  
　　淡水茶葉運至厦門者已八萬六千餘箱各洋行西人以篩除茶末斤兩未能議妥均不看樣開盤而各茶棧華商亦因西商過事挑剔須待粤東定製篩茶篩到厦將茶過篩後秤除若干再定每箱應除若干磅以免彼此爭論而免虧折然茶已積壓如許之多而福建科麽沙兩輪船往來厦門淡水絡繼載運今年新開各茶棧又互相爭購運厦之茶每次至少萬餘件如午節前後不能開盤出售必有十餘萬躉積在厦銀根必緊銀息必重西人必又抑　而沽茶棧諸商欲望沾利其勢難矣况春茶山内已將報竣夏茶將出淡水各茶棧眞有難以爲繼之勢矣 
[己丑科文狀元金榜題名錄]  
一甲一名張建勳廣西一甲二名李盛鐸江西一甲三名劉士安漢軍 
二甲一名杜本崇湖南周樹祺湖北饒士縢江西劉彭年直隷丁惟褆山東費念慈江蘇魏時鉅湖北惲毓鼎直隷 
徐仁鑄直隷葉昌熾江蘇吳嘉瑞湖南劉如煇江蘇王同愈江蘇歐陽熙江西丁惟褆山東葉祥麟安徽劉啓瑞江蘇 
陳澤霖直隷鄧維琪貴州崇壽滿洲黄榜書廣西高枬四川景方昶貴州陸鍾琦直隷張允言直隷曹樹蕃廣西 
陳春瀛福建劉奉璋江蘇豫泰蒙古武玉潤河南曾廣鈞湖南于宗潼山東連培型江西鮑琪豹安徽王垿山東 
陳曾佑湖北錢駿祥浙江吳桂丹廣東馬步元山東易貞河南江標江蘇王爲相山東孫廷翰浙江朱懷新浙江 
趙秉璋山東鄭熾昌江蘇周秉道廣西吳獬湖南費道純四川王世琪湖南徐德沅安徽高永孝程豐厚安徽 
張澂甘肅叚友蘭江蘇賀濤魏有聲江蘇周來賓浙江沈瑜寶浙江薛啓榮福建孔繁昌貴州何爾鈞福建 
王祖同河南張永賓湖北陳鳴秋福建王尤甘肅任廷颺甘肅陳鍾信四川勞肇光廣東孫鼎烈江蘇余誠格安徽 
李傳元江蘇邱逢甲福建葉新第安徽熊方燧江西毛慈望河南戚揚浙江曾光岷四川劉元誠湖北喻兆蕃江西 
黄炳辰廣西張煥章直隷錢鴻文浙江熙英滿洲高樹四川丁寶銓江蘇王萬方湖北梁于淍廣東楊芾江蘇 
金鴻翎安徽趙蔚坊山東張華奎安徽唐祐楨湖南薛寶辰陜西張景旭貴州劉華陜西魏秀琦福建傅世煒四川 
張曜斗陜西徐心泰四川朱錦直隷王祖武河南曹琳安徽潘守廉山東王繼香浙江夏聲喬雲南金蓉鏡浙江 
郭集琛湖北法韋堂山東唐宗海四川劉邦槐孔昭宷江蘇徐培光貴州劉寶森江西薛嘉樂福建張孝濓河南 
張瑞麟雲南鍾廣滿洲許葉芬直隷程宗昭安徽張立德陜西吳炳湘江蘇李錫庚江蘇李光卓廣西魏志良江西 
陳恩壽直隷陳銑綬山西熙元滿洲解鍹山西張鴻領湖北陳三立貴州劉錦榮奉天盧叢林雲南李夢斗山東 
馮端漢軍黎宗幹安徽劉爾炘甘肅趙金壽江西羅鳳華廣東賴紹濓江西陳祥燕浙江薛賀圖福建鄭光明福建 
劉秉鈞山西孟溼河南鄭永貞山西賈作人山西鄒洪緯江蘇梁肇榮福建王嶽崧浙江 
三甲一名梁鑾藻廣東賴宏福建雷蔚瑞陜西王紹勳河南段大貞陜西朱秉成浙江濟生蒙古陳嘉言湖南 
張其錄廣西朱壽慈江西劉世珍直隷楊德鑅江蘇譚汝玉湖南文明欽貴州王同曰安徽楊佩芬四川郭以誠廣西 
紀驤湖北章紹曾江西姚楷安徽黄傳祁湖南張庭詩山東陳壞忠福建李含菁四川毛慶蕃江西王予符山東 
周毓棠甘肅夏時泰湖南沈祖燕浙江李鵬飛浙江張正基貴州丁述曾山東黄士廉貴州鍾承祺廣西陳光宇江蘇 
楊增新雲南鄭籛福建趙曾棣直隷紹昌滿洲萬和錫江西鄭維翰江蘇張維彬雲南羅厚焜安徽彭献壽廣西 
蘇保國雲南程元愷安徽李映庚江蘇林國贊廣東吳肇嘉江蘇高增融陜西陳廷鑑甘肅李延譔山西武瀛陜西 
袁信芳雲南程棫林貴州劉盛堂雲南陳慶彬山東江俶四川王啓烈浙江柯劭敬山東趙銳陜西魏立甘肅 
何文瀾浙江王天培陜西李棻雲南陸鍾岱順天黄大琨福建許在衡浙江湯汝和廣西李汾廂藍李步瀛陜西 
劉若曾直隷吳國珍廂黄袁用賓湖北高潤生順天王典山東趙爾萃正藍陳昌曇湖南劉汝圻山西吕敬直河南 
區宗初廣東郁　章浙江李栢齡江西郭曾程福建史恩培直隷馬覲臣河南趙繼泰安徽楊萬選山東李滋然四川 
王同德安徽李子方河南李硯田山東孔繁朴山東王濟甘肅熊文壽湖北錢鴻逵雲南黄大華湖北阮善繼陜西 
温仲和廣東曾思霄廣西閣維玉山西王炳章奉天唐書年山東朱德澤河南馮懷源陜西劉成傑福建彭光湛廣東 
楊墉江西蔡　鎭江西馬嘉槓江蘇趙詣江西楊紀元雲南董維垿雲南逯懿河南劉允恭直隷董康江蘇 
梁保仁張賓旦雲南楊深秀山西李進祿河南陳本棠湖北頭塵忠王雲清廣東廖平四川蔡寶仁江西 
趙以煥貴州安蔭甲甘肅劉蔭椿直隷鈺昶滿洲方鳳鳴浙江熊起渭湖北李錦福建張頡輔江蘇王鐵珊安徽 
周文瀾貴州陳金臺河南林孝恂唐煊直隷何錫章直隷陳寶森廣東高涵和福建朱延薰安徽陳庚經浙江 
李登雲湖南武　鏣甘肅周朝槐廣東劉元亮山東章乃正浙江姚士章浙江宫耀月山西 
[憲永照登]  
　　廣東潮州府曾爲剴切曉諭事照得本署府下車之日經將潮屬積弊及民間習染按欵分條迭次曉諭在案兹訪聞屬内惡習尚有數端若不嚴行遏禁何以挽此頽風且本署府　蒙督憲知道自當力爲整飭天以勤愼勤敎兼施恩威並用是以不憚煩勞詳加訓誨爾等務宣迅速回頭頻加猛省奉公守法共樂昇平庶幾俗易風移無賀本署府一番勸誡之意也一且　　訟不得輒行上控也查越訴之條例笞五十果有切已之事自應先行赴縣具呈縣斷如有抑屈始准赴府控告府斷仍尚未公然後赴道赴司赴院申訴卽京控之案亦必聲明在本省督撫衙門控告　次方爲收理次第不容凌獵也如其控而未審或審而未結何以預知其不公而亟亟於上控耶潮屬風氣案無大小莫不 
 
 

Page 3

 
 
張大其事來府告狀甚有未經控縣遽行越控或原告在縣遞詞而被告反來府搶控者顯係棍徒唆慫謬謂一經控府旣可恐嚇對手復可挾制縣官無知愚民遂爲蠱惑不知道途跋涉往返川資請人作詞必需費用卽附居府城亦必消耗良多呈詞之准駁尚未可知其受盡驚恐及因此負累已不堪言矣嗣後爾等務宜安分守已切勿與人搆訟卽使萬不得已亦必在本管地方官具呈投訴聽候批傳訊斷不得仍前信唆恣意混　自貽伊戚一老邁及婦女例得准用抱告所以示體恤也然必家無次丁方准用老邁及婦女出名具呈若老邁而有子有孫婦女而有夫有子自不得輒入公閂列名混控潮屬風氣遇有控案無不以老邁及婦女出名揣爾等之意必以爲老邁婦女在所矜憐控如非虛必可邀准若有不實兾可寛恕免笞不知案之曲直至憑情理卽使批准審訊惽邁亦不能答出事理准與不准同也所控果屬合理准情卽係强壯丁男當爲審斷如其理曲情虛卽屬老邁婦女亦當笞逐地方官一秉大公何能因老邁婦女出頭遂爲遷就也嗣後爾等果侍寃抑　縣斷未公之案欲行赴府申雪者必須將全案批判抄齊親身來轅投遞聽候提訊敢有蹈前惡習祇以老邁及婦女出名希圖朦准者定行查究不貸一賭博之害爲患最深墮其術中莫不傾家敗産前經各大憲奏准加重罪名所以澄政治而清盜源也潮屬風氣賭局尤熾番攤花會曰鴒票山票牌館之外另　十二屬六屬及四色牌等項名目沿街開擺煽惑愚民各處幼孩每爲所誘及至賭輪復有匪徒借與三五七文不等慫使冉博遞日無償按日加患曾不轉瞬負欠巳至百數十文不敢告知父母親友無可告貸該匪類偵其情急誘與雞姦旣可得資償次復可得本再博孩童無識每致失身迨及壯年心亦知非然已十目所視十手所指矣愚懦者尚或忍辱自安强黠者轉以害人傷風敗俗莫斯爲甚地方官以其賭博尚小漫不介意不知其關於人心風俗者實非淺鮮除飭各縣一體嚴密查拿外嗣後爾等務須各安本分痛改前非切勿再將前項賭博引誘兒童倘仍怙惡不悛一經訪聞或被告發定卽鎖拿究辦决不輕貸[  此示未完]  
[火警續述]  
　　昨報列龜北火警一節兹查得英租界二馬路西寶和第四里西口靠北斜　面之空塲　人起造石庫門樓房五十餘幢名曰安康里分爲前後二里房屋已竣工惟街道尚未墊平房屋一半有人租住後里空屋内不知如何起火焚燒向東延及新來居住之某姓家樓面兩間再東焚去空厘樓面二間其時由各洋龍用力撲救得以息滅計焚去空屋三幢二廂房及靠街樓面四間附近人家受驚不淺云 
[吸白烟]  
　　前晚有甲乙等人至小東門花烟館吸白烟爭論之下被捕拘入捕房龜鴇張牙做勢裝出甲乙逞兇模樣捕頭詰問甲乙則低首不語因將甲乙管押一宵着繳到烟錢卽行釋放 
[武生收禁]  
　　已革武生陳具標前與金姓互控不休經松江府飭縣監禁二年去歳金與陳先　交保開釋陳回家後不改前非体然招摇武斷爲裴邑尊訪聞飭袁慶拘提到案於前晚升堂訊究陳稱小的並未犯事邑尊謂爾原保人業已禀求退保爾之行爲本縣早有所聞爾尚敢拒差實屬目無法紀何得巧言抵賴喝令釘鐐收禁袁慶辦專勤愼自應奬賞袁叩謝領賞而退 
[反目輕生]  
　　有某甲者僑寓本城去年娶某　爲婦儀容莊麗不輕喜笑甲弗悅别購香巢與大脚仙訂白頭之約日前甲欲將大脚仙接至家中婦知之謂甲曰爾欲接伊來我不爾禁惟嫡庶之分不可不明甲大怒曰爾欲以彼爲小星我不能也於是夫婦二人互相爭閙繼以扭毆經入勸解婦忿不欲生潛吞阿芙蓉膏以冀了此孽　幸爲家中人覺察亟請醫生療治方慶更生戚黨咸咎甲無理欲控之於琴堂甲懼而服禮井言如納大姐當以大婦禮　某氏事始寢息 
[相騐自縊]  
　　昨晨西門外城牆下有無名男子年約三十左右身穿洋布短夾袄洋布褲鞋襪不甚藍縷自縊斃命當經地甲報縣請騐裴邑尊於十下鐘帶同刑仵書役人等排道臨騐當據仵作騐明該男子委係自縊身死並無别故邑尊親騐無誤隨飭棺殮發壇標記出示召認諭畢排導回署 
[賭徒候訊]  
　　洋涇浜之露天賭檯除遇雨外無日無之雖經捕探入等嚴拿而若輩俟探捕等轉身依然私賭盖此種人除賭外别無謀生之術遂致甘犯刑章也前昨兩日法捕房飭探捕人等指名嚴拿先後拘到病人昨日又獲一人均暫押候解公堂訊辦 
[拘獲流氓]  
　　英租界地方日前有流氓甲乙丙等因賭口角竟至擾毆兩造各紏同黨在松風閣茶館人數甚多當有人出爲排解兩下各不相讓適上海縣裴邑尊經過目覩情形停輿究問有人以摇會細故爭執對邑尊姑置不理甲等始各罷闘說者謂若非邑尊究詰勢必釀成大禍邑尊回署後查得起釁之由又先查明各流氓之姓名飭差齎函至英公廨請蔡太守派差協同捕房包探縣差查拿已獲阿四阿土及綽號小蓬頭等三名交縣差解案候訊 
[仍照前斷]  
　　有恒洋行金世美控陸驛梅將寶山縣境田地十一畝零托徐阿桂爲中抵銀後延不取贖又不能將田過割由察太守會同賈副領事訊問斷令陸驛梅繳銀各情均列前報兹悉陸驛梅以當時本可將田出售歸還抵銀尚存贏餘因被金世美登新聞紙告白謂抵期已滿將田過割云云以致無人受買請大訟師担文申辯訂於昨午前覆訊兩造各執前詞担訟師辯論各情太守同賈副領事鑒閱全卷將此案始末緣由講明理合仍照前斷姑限陸驛梅於二禮拜内繳銀一千一百兩否則將田過割 
[英界公堂瑣案]  
　　一百五十九號華捕稱昨夜在二馬路聞喊捉賊聲見賊跳屋逃遁至醉樂居門前拿獲卽有失主何樸涵到來言失小箱一隻内有銀洋金飾等件當在賊身畔搜出帶至捕房今將人贓解案何樸涵稱昨夜有賊由樓窓進房竊取小箱内銀洋二十六元四開洋二箇金戒指四隻及零星金銀飾物幸卽知覺呼喊賊跳屋奔逃旋遇巡捕拘獲人贓該竊犯金戴奎供南京人年十九歳原籍尚有父母我向爲硝皮生理來滬遊玩囊資用罄昨夜經過彼處見何家後門未閉闖到樓上行竊蔡太守判將金戴奎管押四十天以儆贓交失主何樸涵領去○典鋪夥龐善甫稱有金禮生將葫蘆式之金器前來質洋六元見有慶雲銀樓字樣因此不疑嗣後察係紫銅鍍金金於昨日又持僞金球二個來質察得亦是紥銅鍍金細認確是原人爲此交捕送案僞金器呈案巡捕禀稱在金身畔搜出銀洋三元及小洋皆前質僞金用剩下來金禮生供蘇州人年十八歳現住石路日新里金器係母親需用令我往質原要向贖蔡太守判將金禮生管押一月銀洋等交龎善甫領去僞金鎔提凈金併償質本○二百五十三號巡捕稱見王李氏與王永林在小菜市爭奪攤基扭毆一併拘案王李氏供小婦人向在原處擺蝦攤忽有王永林佔我攤基與論恃蠻致被咬傷手指請爲驗傷究辦王永林供因原擺攤之處由工局鋪砌石板不能擺攤暫移在該氏蝦攤旁並不佔及伊攤蔡太守判　王永林洋一元給償該氏養傷嗣後不得擾毆　咎○西人名好者稱侍者之親戚何品山前來　竊自鳴鐘一架當獲人贓交捕送案何品山供寗波人年十六歳母舅張小才在洋東處爲侍者昨往探視貪小行竊蔡太守謂何品山犯竊本當懲辦姑念年幼從寛戒責百下交其母舅保去轉交父母管束贓給西人領去 
[上海文報局奉東賑相收解處接到山東惠民謝佩孜先生來電]  
　　滬上籌賑各公所諸善長鑒芝到惠後偕周樹翁分赴各鄉察看情形查得平直綱　回約共七十一庄異常困苦災民約三萬零柳槐樹葉嫩枝全行食盡吃柳葉尚可苟延性命吃槐葉者數日發腫而死可慘甚矣次貧九十三庄的計災民五萬零尚　被沙所壓春麥本種者三百餘庄苦不可言帶來銀二萬零祗能放極苦之七十一庄及次貧之九十三 
 
 

Page 4

 
 
庄具沖壓之三百餘庄斷難膜視千萬從速接濟災民命在呼吸欵愈多寄愈速爲要萬勿遲緩至叩至禱頃據鄉民來云東鄉有蝗現尚小後恐麥受其害如此則賑有能了奈何謝庭芝叩四月二十八日 
[上海四馬路文報局山東賑捐收解處會同各公所起解第六批賑欵]  
　　謹啓者本月二十一日解出第五批後接杏蓀觀察書極陳災廣欵絀昨又接到惠民謝佩孜大令三等急電云所帶之款萬分不敷災民命在呼吸乞速接濟等語當晚會商同人赶卽湊熱庫平銀一萬一千兩又樂九十二箱於今日由招商局拱北輪船運烟轉解惠民散放此批内絲業會館規銀三千兩藥丸三箱與昌公所規銀二千兩高易公所規銀一千兩文報公所規銀六千零五十六兩藥丸九箱現值災區五六路分頭查放需欵多而且急伏望海内善長志切救災心存濟急者厚惠源源以速爲貴無任叩禱之至同人施善昌陳德薰葛縷孝王松林謝家福經元善楊廷杲謹啓四月二十九日 
[急募山東濰縣賑糧啓]  
　　嗟乎山左被災久矣賑濟一道人人以爲老生常談然時至今日而其情愈苦其災愈酷苟非萬分顚連迫切何肯復作無厭之求但泛舟之役東南善士未嘗不恐後爭先似己爲可遍及不意四月十九日南市裔雲壇奉志遠道人鸞諭頃過龍口見其鄉間哀　盈野食草根樹皮向不待言竟有將棉絮充腸不化而出洗以復食者此種情狀不堪睨視其地僻處海濱爲官賑義賑所不及倘能捐募米麥運往賑恤厥功甚偉同人等敬聆之餘卽乞文報賑所電詢登萊青道盛觀察復電龍口在登州境離烟臺二百里口内係濰縣界果受潮災極重規已飛飭先設粥廠如運米麥解來正資接濟抵烟後可以轉送等語同人見此回電共仰道人念切救災靈應宣化適有隱名子慨助英洋二千元同人等復集墊五百五十元先購秈米一千石託文報局轉懇招商太古兩公司輪船運赴烟臺撥解災區散放所有關稅水脚行用斛力均蒙官商一律捐免奈千石之米無異杯水車薪若非接濟源源仍屬無補於事不得已復繕此册專募灘邑賑糧伏求海内善士憫其竊極無援念彼死口垂盡爲一隅稍留遺種爲兩大普發慈悲苟能接至青黄使可期夫收穫同人等願司收解不敢告勞若蒙惠助錢洋可逕闪大東門外泉漳會館南首德隆彰湯少谷經收當辦粮食往賑或徑助米麥亦可代爲裝運並無絲毫外費收到後仍塡呈文報賑所分募收票爲憑積有成數亦抄送文報局彙登申滬兩報以昭大信同人無非爲中澤哀鴻請命雖未免越分妄求諒亦仁人君子之所埀鑒焉謹啓經募山東濰縣賑捐同人公啓 
[蘇省撫轅抄]  
　　二十七日安徽候補典史范銓河南人由皖來藩轅牌示照得署丹徒縣知縣薛星輝應卽飭令回荆溪縣本任供職所遺丹徒縣知縣查有請補斯缺之知縣王芝蘭堪以飭令先行署理○二十八日吳江縣同里巡檢劉金鐸禀到並謝准補飭知卽辭咨補金匱縣望亭司巡檢王林知奉飭先行赴任署理撫轅文巡捕巡檢文濬禀知奉藩憲札委署理震澤縣平望司巡檢事典史薛　謝委署丹陽縣吕城司巡檢事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣州官報]  
　　藩轅牌示潮州府南澳同知缺請以軍功候補同知直隷州黄鎭南詳補龍門縣典史缺以先用典史王國銓詳補乳源縣典史缺委試用典史周壽麟署理准升增城縣主簿陳兆桂飭赴新任惠州通判缺委候補同知祁兆熙署理陽春古長良司缺委南海鼎司徐佐清調署南海黄鼎司缺委卸河泊所魯文墀署連州吏目缺委從九品唐慶春署從化典史缺委從九品羅祖蔭署理 
[端午酒筵勸助移賑]  
　　竊以善兼天下者量廣善與人同者情孚故君子莫大乎與人爲善也方今奉天水災孔亟山左待賑彌殷西蜀瀘州之火災徵萬户盡爲灰燼海州贛榆之旱潦億萬生靈將作餓殍每讀登報告災乞賑之書所述慘景幾於一字一珠一句一涙不忍卒讀雖蒙　恩浩蕩撥帑截僧義賑籌欵昕夕不遑無奈地大欵少苦難遍施籌賑之策靡縫不搜無待芻蕘于獻矣竊有一端簡而易舉於賑務不無小補者莫如端陽節宴移賑最爲合宜卽如滬上一處而論地方輻輳紳商雲集行號店鋪萬户千家天中令節罔不肆凡設宴誼聨賓主合計南北兩市所費奚止數千金際化哀鴻滿地災民草根樹皮見食爲難惟我樂土盛筵嘉餚何忍下咽凡屬血氣者亦必觸目驚心惻隱爲懷若乃移宴作賑一唱百和無不樂從所望仁人共相勸勉願留口福節一時酒食之資廣植心田回兆庶陽和之氣轉圜入妙造福何窮龍舟競渡免山珍海錯之羅陳狐腋集裘慶霞蔚雲蒸之盛舉是爲啓[  同人公啓]  
[鎭江電局代收山東賑捐三月廿五至四月初十日清單]  
　　易統帥三百元延暉齋二七一千兩補拙居三十元李茂林十元亘獄雲十元無名氏十元祈壽多十元省勉氏十元少廷氏十元口省氏十元散聚氏六元念苦氏五元求合家平安五元無名四元鶴華堂一元四德堂兩元善慶堂一元誠全氏一元祈合家平安一元祈親永康一元求太平一元桂貞氏二元無名一元無名二元無名一元六仁氏三元免身痰三元求文氏一元顧全氏一元居然堂乙洋耕三居士三百文揚鎭捐　口電局募同興宏東義順履泰號西義順恆盛泰義泰德德祥玉元茂號永昌和同興聲十户各洋九角高尊也張聖佐胡際昌孫協唐遲均平任海兒姜茂蔭劉君輔韓立齋韓性安十户各六角仁裕五元恆發東宏聚盛同德泰東和泰東盛和義順魁永成公和源號慶昌東茂凝裕盛長無名成發裕阜凝盛福義泰德恆盛泰東義順義泰德履泰號西義順恆盛泰司興宏同興聲元茂號德祥玉永昌和張聖佐任海兒胡際昌孫恊唐遲均平高尊也韓立齋姜茂陰韓牲安君輔永成胡德雨趙廷燮胡德洪朱克昌亷恩波趙德符張守中常吉春宣徐之澤李鴻勳張振業王允昇王朝其谷景俞趙鼎銘胡文明千長山胡文達五十七户各一元寶大二圓集勝山莊二圓陣虎臣先生誕儀助廖宇斌四圓 
[上海四馬路文報局内協賑公所經收山東奉天賑捐四月中旬清單]  
　　十五日香港東華書院第六批東賑規元二千五由本埠麥如利銀行韋文圃先生交到○思補過齋八十元蘭如室十元蘇省吳仲甫翁來吳興仲中募祝椿安求父病愈四十元吳尤氏酬愿六元培佳小作四元吳尨氏求父病愈愿金戒兩只約重三錢六分本埠廣和糖行交到無名十元本埠餘大莊來鐘梅廷翁一元傳陵放生人二元陸王氏五元本湖魯雲卿募金作君兩洋張春門陳晴風邵三斯黄方蓮祥和園五户各一元常熟張六泉先生募袁渭珍銅洋兩元張席記銅洋一元守亷居勉力人錢新之三户各三百安慮齋三伯六十無名氏儀泰源李景業余汀生無名朱玉亭六户各二百有心人陶桂卿吳書泉蔣予均陳大坤倪相榮蘭蕙室張朗風無力人九户各一百文張榖生一百六十文張立本堂虛對開一元以上實收英洋三元銅洋三元虛對開一個錢四百平湖隱名氏六元會稽道虛有心無力二元蘇城飲馬橋劉作仙翁募劉棟臣劉壽康求子八十二歳劉母三户每二元宜荆鹽公棧英三元銅二元徐小晋善翁一元○○本日共收規元二千兩英洋一伯八十六元銅五元虛對一個錢四伯原金戒兩只重三錢六分合併申明 
[上海四馬路文報局内協賑公所經收山東奉天賑捐四月中旬清單]  
　　十六日太倉繆衡甫翁募河南光州秉義堂吳助東賑洋一百元同心居士三十元隨緣樂助人二元又交來江桂峰翁募乾元行三元施大順二元森茂行陳協記兩户各一元合記安分子潘錦記邵巨記四户各五角本埠天順祥號交來江西黄櫝慶堂江平銀十二兩又募錢在我齋十兩另一錢程承志卜兆蘭兩户各二兩以上實收規元廿七兩八錢皖城萬和祥號募無名氏十一元蘇城古松堂參號募春水詞人求佑子媳平安五元容膝居求佑子女平安五元存心居士銅洋四元潤州曾登秀才四元朱涇大成典募無名氏五元甬江德泰號募顧姓一元夾石德懋號募無名氏虛對開一個無名氏三元吳江縣署募無名氏六百七十文麗澤堂金其昌堂陳仁德堂劉三户各四百文無名氏二百文以上實收洋二元杭城隱名氏十元張容善士一元八角思過室二角○本日共收規元廿七兩八錢英洋一百八十九元銅洋四元虛對開一個合併聲明 
[上海四馬路文報局内協賑公所經收山東奉天賑捐四月中旬清單]  
　　十七日漢口華記洋行吳朗珊翁募隱名氏規元一百兩姚彦楷翁交來居仁堂五十八元清潤堂吳二十元依仁堂周十二元致敬堂十元武昌電報局文案殷斗南翁募盛孫氏十六元盛逢元盛迎元盛眉臣殷幼樵四户各一元盛舋臣一元錢二十子修氏五角朱包三角華坤二角伍藻卿四百文李氏五百文以上實收洋廿二元八角蘇州留園錢季翁交來昌善局桶捐五元雲南電局李來平湖沈逋梅先生屏扇書潤移賑規元二兩八錢紹興信大棧五元又衆友節省酒資六元宿遷縣署内李印鑒善士八元常山壽松消愆氏四元太倉繆衡甫先生募培記熙記兩户各一元沙溪吳美丹翁募知微子一元愧書名爐丕洋一元浙杭益昌號來莊禮廷畢順初兩户各二角倪晚照一角○本日共收英洋二百五十三元規元二兩八錢爐丕洋一元虛對開一個小洋八角合併聲明 
[上海四馬路文報局内恊賑公所經收山東奉天賑捐四月中旬清單]  
　　十八日鎭江電局張亷泉明府墊洋五百元本埠廣和行來興化慶恆號募楊欣甫楊王氏求母病愈兩人每四元瑞藹堂無名兩户每兩元場朱氏王經氏楊朱氏不書名曹楊氏不書名李楊氏不書名楊七小妹不書名十人各一元常昭鹽公堂銅洋五元琴川衆姓四元不書名四洋松江仁德堂張募留氏兩洋敬修堂銅洋三元安定氏代妻王氏求身體康健二元蕪湖同茂號募王蔚亨查裕奎王義溥王敬堂劉吉堂茂記六户各兩百槐陰寒菴七百陳道容廷旺兩户各一百實收洋二元世思堂岳二元玉山張博雅堂一元○本日共收英洋五百三十九元銅洋八元合併申明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十五年四月廿三日京報全錄]  
　　宫門抄○大臣薩奏携印巡閱邊卡順路進省與督臣會商事件摺○台撫劉奏知府就近署理片○護蘇撫黄奏借撥賑欵銀兩片○浙撫松奏種道赴津通交兌海運片○楚督裕等奏加廟神封號並賜匾額摺○護蘇撫黄奏旌表耆員摺○江督曾等奏揀補要缺知縣摺○浙撫崧奏請加廟神封號並賜匾額摺○四月二十三日禮部宗人府欽天監正紅旗值日無引見○敬信續昌由東西陵回京請安○帛公志顔各假滿請安○胡聘之謝授太僕寺少卿恩○良沐請假十五日○禮部奏派護宴之大臣派出德隆○召見軍機豫王廖壽恒高賡恩○○頭品頂戴西甯辦事大臣奴才薩凌阿跪奏爲携印出城巡閱邊卡順路進省與督臣會商事件恭摺馳陳仰祈聖鑒事竊查西寗府屬循化一帶番撒相錯毗連青海山高峽險路徑叢雜向爲番　藏匿之所每乘隙出竊民間牲畜如鼠如蜮緝捕頗難施力其扼要處所經前督臣譚鍾麟派撥練隊協同營兵分防巡查近來番匪雖知長法不敢肆行滋搶惟性犬羊心多反覆不能不隨時巡查壯其聲威而預爲防範且現值蒙古牧放之時野番剽掠之際奴才謹擬三月十二日携印出城由巴燕戎循化河州一路查閱各卡防兵曁面囑附近蒙番管束各旗族安靜住牧嚴防野番毋任乘虛窺伺順道進省與督臣會商事件奴才出城後署中一切尋常公事委令西寗道方鼎銘代拆代行如有緊要事件包到寄至奴才行次查核辦理兹將奴才携印出城巡閱邊卡緣由理合恭摺馳陳伏乞皇上聖鑒謹奏奉硃批知道了欽此○○劉銘傳片再台灣中路新設台灣府知府員缺前經請以台北府知府雷其達調署所遺台北府缺並請以台南府知府程起鶚調署等情分别出考附片奏明在案兹查程起鶚於交代台南府篆務之後因赴嘉彰一帶督辦劃界事宜一時未能卽到台北府署任自應將新設台灣府員缺卽請改委程起鶚就近署理以資熟手並飭令調署斯缺之雷其達毋庸赴署仍留未交卸之台北府本任供職各專責成據台灣布政使邵反濓台灣道兼按察使銜唐景崧會詳請奏前來鴂批飭遵照並咨部外臣謹會同兼管福建巡撫事閩浙總督臣卡寶第附片陳明伏乞聖鑒謹奏奉硃批吏部知道欽此○○黄彭年片再據山東登萊青遵盛宣懷電禀青州利津等處大災麥苗草皮俱已食盡每村日有餓殍懇請助賑情形迫切兩江督臣曾國荃與臣往返電商未便稍分畛域現將蘇庫存儲陜甘協賑欵内未用銀三萬兩由輪船解赴烟台交該道盛宣懷領收賑濟以期迅速除咨山東撫臣張曜查照陜甘督臣譚鍾麟原奏分四年由山東歸還並分咨陜甘督撫臣外謹會同兩江總督臣曾國荃附片陳明伏乞聖鑒謹奏奉硃批户部知道欽此○○崧駿片再據督糧道世春詳詳稱本屆海運糧已據各州縣分批撥運陸續派裝商輪各船乘風放洋該道應卽馳赴津通妥速交兌現定於二月二十八日由省帶印起程先行赴滬查騐　色隨卽北上所有糧道衙門日行事件詳請奏委杭州府代行代印以專責成至催提上下兩忙漕曰錢糧並漕項錢粮題銷各册案一律蓋用杭州府印信等情前來奴才覆核無異除檄飭遵照外理合附片陳明伏乞聖鑒謹奏奉硃批知道了欽此○○頭品頂戴湖廣總督臣裕祿頭品頂戴湖北巡撫臣奎斌跪奏爲廟祀正神靈應顯著籲懇勅加封號並頭賜匾額以答神庥恭摺仰祈聖鑒事竊據湖北枝江縣知縣陳富文詳稱該縣地勢濱江民情瘠苦全賴暘雨應時棉禾有收方足以資生計縣城内城隍神祠靈顯素著歴來禱雨祈晴無不如響斯應光緒十三年四五月間陰雨連綿川江盛漲田地均被淹　經該縣率同文武官紳親詣城隍神祠虔誠步禱卽得晴霽水消農民趁時補種歳獲有秋上年夏間亢陽不雨禾苗逐漸枯槁旱象已成兼以時疫流行人心惶恐復經該縣虔詣祈禱立沛甘霖收成轉歉爲豐時疫亦旋卽止息閭閻同深寅感據闔邑紳民禀請奏懇勅加封號並頒賜匾額等情由湖北布政使蒯德標核明具詳請奏前來臣等伏查地方廟祀正神實能禦災捍患有功德於民者例得奏請勅加封號頒賜匾額今枝江縣城隍神爲廟祀正神歴年以來祈晴禱雨屢著靈應農田轉歉爲豐洵屬禦災捍患功德及民合無仰懇天恩俯准勅加封號並頒賜匾額一方由臣等祗領轉發該縣謹敬摹製懸挂以答神庥而順輿情出自鴻慈謹合詞恭摺具陳伏乞皇上聖鑒訓示謹奏奉硃批另有旨欽此○○護理江蘇巡撫布政使臣黄彭年跪奏爲耆員壽屆百齡據情懇恩旌表以彰人瑞恭摺仰祈聖鑒事竊維五福首登壽考洪範陳疇百齡錫號期頤長生註籍是以鳩杖矍鑅詩賡難老之章鶴算延長禮重問年之典兹查前江蘇候補同知方寶質安徽桐城縣人由優廪生保送鴻臚寺序班報捐縣丞於道光十五年閏六月到省歴任無錫縣縣丞金壇武進等縣知縣署鎭江府管糧通判各缺嗣於同治四年克復常州府城案内保奏開缺以同知候補查該員生於乾隆五十九年屆今光緒十五年實年九十七歳以閏月合而計之己屆百齡上壽該員祗生一女天性純孝矢志養親至老不嫁業蒙恩旨旌表洵屬閨門至行爲世希覯據候補道郜雲鵠等開造事實册結禀請將該耆員奏請旌表等情前來臣查江蘇候補同知方寶質性成純粹年屆期頤家有緹縈之女孝思早達夫天廷壽同西伯之齡計閏恰符乎成例允屬熙朝人瑞尤爲盛世休徵合無仰懇天恩俯准勅部照例旌表以示嘉祥除將册結咨送禮部查照外謹會同兩江總督臣曾國荃恭摺具陳伏乞皇上聖鑒訓示謹奏奉硃批着照所請禮部知道欽此○○太子少保兩江總督臣曾國荃護理江蘇巡撫布政使臣黄彭年跪奏爲揀員請補要缺知縣恭摺仰祈聖鑒事竊照丹徒縣知縣祁德昌於光緒十四年八月初九日病故開缺歸八月分截缺所遺丹徒縣知縣係冲煩疲難四項兼全最要之缺例應由外揀員調補前以候補班補用知縣夏輔咸請補奉准部覆與例不符行令另行揀選等因卽經行可遵辦伏查丹徒縣地當沿江冲途要隘民情强悍兼管驛站事務繁劇必得精明幹練能耐勞苦之員方足以資治理臣等於通省現任正途及各項出身人員内逐加遴選非現居要缺卽人地未宜實無合例堪調之員復於進士卽用知縣班内詳加揀選查有卽用儘先知縣王芝蘭年三十九歳山東長清縣人由廪生中式光緒已卯科本省鄉試舉人庚辰科會試中式進士引見奉旨以知縣卽用欽此籖掣江蘇六年六月初一日給照十月十九日到省海運出力保舉以本班儘先補用九年十二月二十日奉旨依議欽此照例計扣應以十年正月二十日爲本班儘先到省日期伏查該員才識兼優志趣卓越以之請補丹徒縣要缺知縣人地實在相需洵堪勝任與例亦屬相符據署蘇州布政使田國俊會同署江蘇按察使朱之榛詳請具奏前來臣等覆核無異合無仰懇天恩俯念員缺緊要准以卽用儘先知縣王芝蘭請補丹徒縣知縣實於要缺有裨如蒙俞允該員係進士卽用儘先知縣請補知縣銜缺相當毋庸送部引見亦無須查造叅罰謹合詞恭摺具奏伏乞皇上聖鑒訓示謹奏奉硃批吏部議奏欽此○○浙江巡撫奴才崧駿跪奏爲廟神疉著靈應籲乞天恩賞加封號並懇賜頒匾額以酬靈貺恭摺仰祈聖鑒事竊照杭州府屬之錢塘縣湧金門内有金華將軍廟爲一方保障神姓曹諱果字國光眞定人仕後唐以功官務州刺吏吳越王錢氏朝宋鎭撫國事卽於城隅浚三池引湖水入城以通舟楫王歸嘉其功賜池名曰湧金立石池上卒後屢見神於豐預門有反風滅火之異爰立廟祀焉歴見靈異城鎭海威遠金華將軍我朝嘉慶二十四年勅封靈應王春秋致祭載在祀典今溯自咸豐庚申以來舉凡衞滿營保塘堤護餉道濟民生禦火災溥水利靈　昭彰同聲感戴據杭州府知府郭式昌取造事實册結詳由藩司許應鑅核明詳請具奏前來奴才查廟祀正神實能禦災捍患功德及民例准奏懇勅賜封號頒給匾額今錢塘縣境内勅封靈應王鎭海威遠金華將軍神靈顯著保障一方核與例案相符合無仰懇天恩俯准勅加封號並賜頒匾額一方以答神庥而順輿情除將册結咨送禮部查照外謹恭摺具奏伏乞皇上聖鑒訓示謹奏奉硃批另有旨欽此 
 
 

Page 13

 
 
[光緒十五年四月廿四日京報全錄]  
　　宫門抄○諭旨兩道錄前○發抄硃批六道○護蘇撫黄奏提撥恩科文闈經費摺○將軍定等奏奉省歳歉驛站苦累援借馬乾摺○大臣綿奏估永陵啓運殿等各工情形摺○又奏飭欽天監選擇恭移神牌吉期片○都察院薛奏病請開缺摺○蘇臬陳　奏謝恩並陳病狀請開缺調理摺○四月二十四日兵部太常寺太僕寺廂白旗值日禮部引見前十名○奈曼王福中堂崑岡各假滿請安○恩中堂等讀卷覆命○榮公謝寛免欠項恩○克王裕公各請假五日○侍衞處奏派保和殿監試之五大臣派出頭班慶王那公大額駙愛隆裕理二班澤公德福長春賡音布玉書○召見軍機讀卷大臣皇上明日卯初升太和殿傳臚受賀○發抄潘霨奏鄭工新捐第六次請奬奉硃批該部議奏欽此○又署銅仁府余上善飭回遵義守奉硃批吏部知道欽此○又未結京控各案奉硃批刑部知道欽此○卡寶第奏彙襲世職奉硃批兵部議奏單併發欽此○又上年下半年已未結交代起數奉硃批該部知道單併發欽此○又黄海濱升補水師提標後營守備奉硃批兵部議奏欽此○○護理江蘇巡撫布政使臣黄彭年跪奏爲提撥光緒十五年已丑恩科文闈鄉試經費以供支用恭摺奏祈聖鑒事竊照江南省文闈鄉試向分上下兩江輪流值科所需經費每逢正科之年額撥江寧安徽蘇州三藩庫解存各屬編徵文塲銀三千餘兩又由值科之藩司提撥耗羨銀七千兩如遇恩科無編徵之欵卽統撥耗羨銀一萬兩照例按欵支用事竣報部核銷不敷之欵由州籌補歴經循辦在案今屇光緒十五年已丑恩科文闈鄉試輪應下江承值應照案於江寗藩庫動撥耗羡銀一萬兩以資支用據江寧布政使許振褘詳請具奏前來臣覆查無選除咨明户禮二部查照外謹會同兩江總督臣曾國荃恭摺具奏伏乞皇上聖鑒謹奏奉硃批該部知道欽此○○奴才定安崇善鳳秀跪奏爲奉省年歳災歉驛站苦累援照成案懇請支借馬乾以資接濟恭摺仰祈聖鑒事竊本年二月十三日據驛站正監督郎中玉和等詳據驛丞林墉等呈稱盛京等二十九驛共額馬九百八十九匹每馬日支乾銀二分五厘至五分九厘不等統計一年共支乾銀一萬六千二百八十一兩所有應用槽　棚欄鞍屉一切器具例無開銷俱係各驛丞自行捐備從前放實銀之際糧價平賤尚可敷衍嗣因應領馬乾减按八成折給已不敷購買草豆之需稍遇歉收卽行竭蹶前於光緒十二年因禾稼被淹收成歉薄糧價昂貴曾蒙奏准借支半年馬乾分爲六季歸還業已由庫扣還三季理宜俟庫扣全完再行請借無如去秋大水成災淹撈甚廣歉收異乎尋常業經奏准撫恤在案現在青黄不接草豆倍加昂貴一年馬乾僅足半年餒養兼之近年奉天各省添設練軍緝捕營勇軍務文報較昔倍加以及各衙門交驛馳遞公文絡繹不絶在在均需馬力必須餒養肥壯方資馳送當此驛遞差煩需馬孔亟而各驛所領馬乾銀兩不敷購買草豆餒養實形苦累詳懇援照歴屆續借馬乾成案請借半年馬乾與上屆支借半年馬乾新陳並交仍分六季陸續扣還歸欵俾資接濟等情詳請前來查該監督詳據各驛丞等所禀差務殷煩年景歉收草豆倍加昂貴係屬實在情形當溯查道光同治年間成案均經請借半年馬乾銀兩由盛京户部發給按六季遞年陸續坐扣歸欵等因奏蒙恩准各在案現值草豆昂貴文報紛繁驛馬必須足壯何敢稍有缺乏奴才與暫署盛京將軍定安管站錦州副都統宗室崇善往返商酌詳細查核該監督所請委係實情合無仰懇天恩賞借半年馬乾銀兩自光緒十五年秋季起合併上屆所借已扣未完之項新陳並繳仍按六季扣還是庫疑不致虛懸而驛站藉資接濟如蒙俞允奴才等卽行文盛京户部由庫關領照數散給各驛用示體恤奴才等爲愼重郵務起見是否有當謹合詞恭摺具奏伏乞皇上聖鑒訓示遵行謹奏請旨奉硃批着照所請該部知道欽此○○奴才綿宜跪奏爲遵旨敬謹勘估永陵啓運殿等處各工情形恭摺具陳仰祈聖鑒事竊奴才准工部咨稱内閣抄出奏　上諭慶裕等奏敬查永陵應修各上請派員勘估一摺永陵四牌樓等處應修各工均關緊要着派綿宣就近敬謹勘估欽此正擬起程間復准盛京將軍咨開恭閱邸抄奉上諭永陵應修各工請派員勘估一摺永陵啓運殿等處應修各工均關緊要着派綿宜敬謹勘估奏明辦理等因抄錄原奏咨行前來隨咨取工部估計所書吏奴才遵於本月初九日帶領前往謁永陵行禮後敬謹詳細勘得啓運殿三間前後坡滲漏瓦片脫落飛詹椂望梁檩柱木間有朽爛大脊岔脊漲裂東北二面金剛墻臌閃門窻杴框𡮦杇油飾爆落銅朦銹爛週圍月台條石並𥔣碴石走錯間有缺損應請核實修理方昭愼里啓運門三間前後坍塌料檩落架銅朦損壞簷椽望板全行𡮦朽大脊岔脊漲裂油飾爆落前宫門三間頭停滲漏瓦隴脫節大脊岔脊歪閃簷椽望板墜落木植間有𡮦朽油飾爆落二處應請拆卸修理奴才詳加核算力求撙節除琉璃甎瓦曁顔料等項由盛京工程燒造取用外謹將啓運殿共估工料需銀四千八百餘兩啓運門共估工料需銀一千九百餘兩前宫門共估工料需銀七百餘兩伏查永陵係亥山已項核與本年方向宜修奴才力籌遠謀用時制宜際兹春月天氣融和雨澤尚稀利於修造易求堅固如再稍延恐將來情形倍重再四思維勢難復緩擬請賞發實銀並免折扣庶於工料得實如蒙俞允卽由奴才部庫先發實銀一半咨照盛京將軍工部會同派員預爲趕緊採辦牣料以期無誤要工並請飭下欽天監於四月内擇吉以便遵卽開工迅速興作儻拆卸後不露明處所再有情形應由該承修大臣隨時續估奏明辦理至此項工程俟修竣查騐覆奏後將修過丈尺做法用過工料銀兩造具細册咨送工部照例題銷其永陵四牌樓等處應修各工赶緊核算估有確數再行具奏謹將勘估各工酌擬興修情形並飭發實銀各緣由縷晰謹陳實因愼重要工起見是否有當理合恭摺由驛馳陳伏乞皇上聖鑒訓示遵行謹奏請旨奉硃批另有旨欽此○○綿宜片再奴才遵旨勘估奏請修理永陵啓運殿各工如蒙俞允俟欽天監擇吉到日再由該將軍工部侍郎等會奏請飭欽天監選擇恭移神牌吉期惟恐遲延合併聲明謹奏奉硃批另有旨欽此○○頭品頂戴都察院左副都御史臣薛福辰跪奏爲微臣病體未能速痊懇恩俯准開缺調理仰祈聖鑒事竊臣前因猝中風邪累經請假荷蒙恩允邇來赶緊醫治雖漸見輕減尚難驟復常度現服清痰滋陰之劑約計非靜攝數月不能痊愈臣已久曠職守焦灼萬分若再以病軀戀棧獲戾滋鉅惟有籲懇天恩俯准開缺俾得安心調理臣自揣年力未衰一俟病體痊愈卽當泥首宫門求賞差使萬不敢稍躭安逸自外生成所有微臣籲請開缺緣由謹繕摺具陳伏乞皇上聖鑒謹奏奉旨已錄○○二品銜江蘇按察使臣陳欽銘跪奏爲叩謝天恩並瀝陳病狀懇請恩准開缺調理恭摺仰祈聖鑒事竊臣前在江蘇常鎭道及署臬司任内常患眩暈不寐等症時發時愈猶能勉支上年升授江蘇臬司蒙恩賞假回籍修墓沿途感受風寒病益增劇當經禀由閩浙督臣卡寶第據情代奏復蒙諭旨着再賞假兩月欽此隆施稠疉感泣難名月來赶緊延醫調治迄未見效並增氣喘怔忡兩骽麻木等症動履艱難據醫家云正氣虧損必須靜心調養方能見功適由督臣卞寶第傳知總理衙門寄電奉上諭着派充出使大臣等因欽此聞命之餘感惶備至伏念使臣責任綦重以臣駑鈍已懼弗勝加以病勢日深醫者均云氣血過虧未能速效再四思維惟有披瀝下情籲懇天恩俯准開缺調理並請另行簡派使臣俾免延誤臣受　恩深重圖報方長如蒙福庇獲痊卽當泥首闕廷求賞差使斷不敢自外生成稍躭安逸所有微臣感激下忱並因病請開缺緣由理合恭摺其陳伏乞皇上聖鑒訓示施行不勝悚惶待命之至再此摺係借用福建藩司印信合併聲明謹奏奉硃批另有旨欽此 
 
 

Page 14

 
 
[光緒十五年四月廿五日京報全錄]  
　　宫門抄○諭旨兩道錄前○分選單○發抄硃批五道○新撫劉奏巴里坤邊防滿營一律遷併就緒摺○將軍色奏釋回革員片○新撫劉奏假差藉賭索詐鬥毆斃命審明定擬摺○浙撫崧奏報道員赴任片○將軍岐等奏考試繙譯錄科及童試完竣摺○四月二十五日刑部都察院大理寺廂紅旗值日無引見○克王謝授後扈大臣恩○恩光續假十日○孫詒經請假二日○嵩山請假十五日○掌儀司奏二十九日祭奉先殿澤公行禮○召見軍機皇上明日卯初至大高殿宣仁廟拈香○光緒十五年四月分選單　主事刑部安徽司楊恩桓貴州人知府浙江台州文英正藍監温州德克吉訥廂白人知縣雲南通海劉宗藩江蘇附四川慶符唐柏森廣西監隆昌樂順正黄貢江蘇如皋羅瓊章四川廪直隷廣宗劉榮達湖北四川通江李耀東山東俱監直隷臨城沈俊浙江附湖北蒲圻文達廂黄貢山東蓬萊胡煒浙江舉直州判甘肅階州屈逢壬山西拔縣丞浙江餘杭辛傳註山東江西萬年傅世榕四川浙江安吉孫大庚山東俱監巡檢福建仙遊李佑清直隷政和柴樹棠山西俱附南平婁元浙江監典史福建莆田吳叙倫四川監湖南湘潭秦兆麟山東人貴州荔波俞委鈞四川吏州判湖北蘄州郭縉生山東貢○發抄裕祿等奏本年鄉試請題派考官奉硃批禮部知道欽此○王廉奏鳳陽關稅一年期滿奉硃批户部知道欽此○又解造辦處辦公銀兩奉硃批户部知道單併發欽此○彭楚漢奏出洋督緝日期奉硃批知道了欽此○長順奏省城被災土稅未能足額請寛免奉硃批户部知道欽此○○尚書銜甘肅新疆巡撫二等男臣劉錦棠跪奏爲恭報巴里坤八旗官兵遷徙到防古城滿營一律遷併就緒恭摺仰祈聖鑒事竊照烏魯木齊巴　坤滿營前經奏准遷併古城上年臣飭據藩司議給盤費車輛等項並分别借支俸餉咨行護理巴里坤領隊大臣金貴古城城守尉德勝分起遷徙以符原奏業將烏魯木齊滿營官兵到防日期具奏在案旋據德勝呈報護理領隊大臣金貴督飭原設八旗官兵飬口及軍械文卷於十月初一日至十二月二十四日先後到古城守所撥給衙署兵房分别居住並據金貴將領隊印信兩翼協領關防呈繳前來臣查兵部議奏烏魯木齊巴里坤滿營舊制向設八旗現在遷併古城今昔情形不同應准暫按六旗安設一俟兵丁敷額餉項充足隨時酌度規復舊制奏明辦理等因奉旨允准欽遵咨行在案兹據呈報前情當飭德勝迅將一切接收具報並將烏魯木齊巴里坤遷併各旗及古城舊有各官兵查照奏定章程作爲六旗安設分晰造齎旗佐年貌清册另案奏咨巴里坤滿營報銷應由金貴截至十四年底止赶造咨部俾清界限至烏魯木齊古城舊設協領防禦驍騎校筆帖式等官均係委署巴里坤舊補各員應由德勝查開銜名呈請咨部開缺佐領以下由德勝按現設六旂員數或以原官或另行揀員呈請奏補以資得力其撤裁各員擬給馬甲錢糧留營當差候補所裁協領二員查副都統銜左翼協領英魁年力衰邁應請以原品休致副都統銜右翼協領金貴於光緒二年准補斯缺屢護領隊篆務邊防戎政均能措置裕如上年遷併各旗尤能妥爲調度一體安謐洵屬不可多得應如何擢用以示鼓勵出自天恩所有巴里坤邊防滿營一律遷併就緒各情形除咨部外謹便同伊犁將軍臣色楞額陜甘總督臣譚鍾麟恭摺具陳伏乞皇上聖鑒訓示謹奏奉硃批英魁着以原品休致金貴着交軍機處存記該部知道欽此○○色楞額片再奴才色楞額卷查已革花翎都司銜儘先守備蔡金台經江蘇巡撫臣衞榮光以身係武職輒敢代揑搶架重情轉交杜有明呈遞以致杜有明畏罪自盡節次教串妄供幾陷陳家保於重辟並妄告陳維義等唆逼誣控各情又致無辜拖累實屬刁惡不法奏叅革職從重發往新疆充當苦差於光緒十一年八月到配經原任將軍金順發交統領軍標馬步等旗記名提督馬玉昆行營或跴緝匪類或偵探賊蹤抑或馳遞緊急公文充當一切苦差力贖前愆毫無貽誤扣至上年八月已逾三年兹據該提督報稱官犯蔡金台年過五旬素患哮喘時愈時發近復日見增劇幾無生理目覩情形殊堪憫惻應如何奏請釋回之處呈請核辦前來奴才伏查新疆自底定之後凡係發遣人員充當苦差剿匪出力已滿三年者節經前任將軍奏蒙恩准釋回欽遵辦理在案今該革員蔡金台事犯在光緒十三年正月十五日恭逢恩詔以前又能捕匪出力核與歴辦成案均屬相符現復舊病增劇形銷骨立可否仰懇天恩准予援案釋回之處出自高厚鴻慈謹附片具陳伏乞聖鑒訓示謹奏奉硃批准其釋回欽此○○尚書銜甘肅新疆巡撫二等男臣劉錦棠跪奏爲假差藉賭索詐鬥毆斃命核明定議恭摺具陳仰祈聖鑒事竊英吉沙爾廳纒回木沙被白海提假充差役藉賭索詐木沙用刀嚇戳白海提小腹等處身死一案據署英吉沙爾廳同知李慶棠記聞騐訊議擬解由喀什噶爾道袁垚齡審明咨鎭迪道兼按察使銜恩綸核詳前來臣覆加查核緣兇犯木沙籍隷英吉沙爾廳與已死白海提素識無嫌光緒十四年八月十七日上午木沙與已獲之買賣提熱一木並在逃之克皮甲可克利木阿吉八一胡大白的一共六人各湊羊骨頭在於野地賭博被白海提瞥見起意索詐假稱新充差役特來拿賭木沙等信以爲實共給銀二兩央免報官白海提嫌少不收定要每人給銀二兩衆人跑散獨木沙落後白海提赶上扭住木沙衣服木沙順抽身佩小刀迎戳致傷白海提唇吻白海提生氣撲攏毆打木沙情急舉刀嚇戳適傷白海提小腹倒地經路過之買賣土的喝阻詎白海提因傷殞命旋經該廳訪聞並據鄉約獲犯報騐訊供議擬招解由喀什噶爾道審明咨兼按察使銜核明轉詳臣覆核無異查律載鬥毆殺人者不問手足他的金刃並絞監候又例載賭博不分兵民俱枷號兩個月杖一百各等語此案木沙因白海提假充差役藉賭索許被毆情急刀戳白海提小腹等處身死皆係有罪之人應以凡論木沙除賭博輕罪不議外合依鬥毆殺人者不問手足他物金刃並絞律擬絞監候秋後處决共賭之買賣提熱一木合依賭博不分兵民枷號兩個月杖一百例擬枷號兩個月杖一百滿日杖責發落在逃之克皮甲可等獲日另結白海提假差索詐罪有應得業經被戳身死應與阻救不及之買賣土的均免罪議此案係由該署同知李慶棠自行訪聞所有失察賭博假差職名邀免開報是否允協除全案供招咨送刑部外合將假差藉賭索詐鬥毆斃命核明定擬緣由恭摺具奏伏乞皇上聖鑒謹奏奉硃批刑部議奏欽此○○崧駿片再新授浙江寗紹台道吳引孫現據禀報到省當卽飭令赴任以重職守兹據報於光緒十五年二月初三日任事等情前來理合會同閩浙總督臣卞寶第附片陳明伏乞聖鑒謹奏奉硃批吏部知道欽此○○奴才岐元奴才雅爾堅跪奏爲考試繙譯錄科及童試完竣恭摺奏聞仰祈聖鑒事竊查前准部咨各省駐防繙譯章程内開鄉試年分錄科與繙譯童試文卷於三月内全行送部等因在案兹光緒十五年恭逢已丑恩科舉行鄉試之年成都八旂協領等將應試繙譯錄科之繙譯生員三十八名應試繙譯童生一百五十三名造册呈報均經考騐騎射合式此内並無考試蒙古文字之人奴才等因人數無多歸併一塲考試卽在將車衙署内設列桌凳編明字號於二月初五日黎明點名搜檢扃試照例於小學性理精義内選出漢字題二道命各生童繙譯當日完塲奴才岐元會同奴才雅爾堅將各生繙譯錄科試卷逐細閱看文理均尚通順復將各童繙譯試卷秉公校閱擇其文理稍優字畫端楷者張貼圍案面加覆試核對原卷筆跡均各相符查成都駐防原定進額五名嗣因應試人數衆多奏請加進額數奉部議准加在一百五十名以上酌加進額三名兹八旂應試童生一百五十三名應遵照原定額數取進五名並遵酌加進額取進三名公同開拆彌封出榜曉示同錄科合式之繙譯生員三十八名共四十六名一併造具年貌三代清册咨送川省監臨官以備屆期入塲考試繙譯除將原擬題紙並考繙譯錄科試卷及繙譯童試取進試卷分别封固鈐盖印信造具年貌清册咨送禮部核辦外所有奴才等考試繙譯錄科及考取繙譯童生完竣緣由理合恭摺具奏伏乞皇上聖鑒謹奏奉硃批禮部知道欽此 
 
