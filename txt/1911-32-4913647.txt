# 1911 - 32 - 4913647

 

Page 1

 
 
   
 
 

Page 2

 
 
[宫門抄]  
　　正月初七日召見軍機岳樑 
交旨 
[十二月二十五日軍大臣欽奉]  
　　諭旨郵傳部奏遵預陳次年籌備實情一摺著憲政編查館知道欽此又奉諭旨郵傳部奏彚陳宣統元年分鐵路項下收撥各欵大數繕單呈覽一摺著度支部知道欽此又奉 
　　諭旨理藩部奏伊克昭盟長等呈報合吉爲匪不法各情請暫行開去台吉查明訊辦一摺著依議欽此又奉 
　　諭旨御史温肅片奏請將中學以上學堂兵式體操仿照陸軍敎練等語著學部知道欽此 
[十二月二十六日軍機大臣欽奉]  
　　諭旨憲政編查館會奏考核各省州縣事實分别勸懲繕單呈覽一摺又奏嗣後考核府廳州縣事實另由各衙門辦理一片均著依議欽此又奉 
　　諭旨陸軍正參領廬靜遠奏湖北方言學堂關繁譯才未便輕譜停辦一摺著學部知道欽此 
[十二月二十七日軍機大臣欽奉]  
　　諭旨資政院議决提議統一國庫章程會同度支部具奏繕軍呈覽一摺著依議欽此又奉 
　　諭旨修訂法律大臣沈家本等奏民事訴訟律草案編纂告竣繕　呈覽一摺著　政編查館覆核具奏册併發欽此 
 
 
 

Page 3

 
 
論說 
[新官制篇（續寒）]  
　　如上述。其裁判之結果。若檢查院旣判以有責任之判决。而該裁判所或竟判以無責任之裁判。其勢不能不將會計檢查院之判决歸之無效。又通例依會計檢查院之判决負償還之責者。除天皇恩赦之外。本屬長官不得减免之。乃據裁判所之裁判。而定爲無責任時。與天皇恩赦云云。遂生抵觸。尤天皇恩赦云云。與裁判所之判决。非無有各别而不相矛盾之論。然以通常裁判所之裁判。取消會計檢查院之判决。將置檢查院之判决於何地乎。在普國派則普國實例。不向出納官吏本人。判决其責任之有無。於其檢查上。認有不足金須償還時。以其旨移牒於所管廳。而要求其處分。若認該所管廳之處分爲不當。或怠於處分。且不應其要求時。則但以其旨報告於議會而已。議會則决定其事之當否。又以其所管廳。斷爲有償還責任之官吏而實無償還之責時。得求通常裁判所之判决。此普國派之制也。日本制度。雖亦向出納官吏而下判决。然無執行機關。故非法國派。亦非普國派。一種折衷派而已。此則各國檢查財政之制度殆非一律者也。 
　　比較言之。在法國對於檢查院之判决。以違背法式或法律之處。而認定不當者。有上告之法。卽上告於參議院是也。參議院對於此上告。執破毁裁判所之職務。被破毁之事件。於檢查院更行判决。卽以此判决爲終審。比利時亦然認定檢查院之判决。有違背法式或法律之處者。得上訴於大審院。大審院有破毁之權。其事件業經破毁時。則以之送於下院之特别委員。由該委員判决之。意大利雖亦許上告。然所許上告。於越權與管轄差誤之二者。加以制限。上告之結果。由破毁裁判所破毁之。而檢查院更爲審理。其餘有。（一）算上或他種事實有錯誤時。（二）至判决後新發見證書之類時。（三）依據不正當之証書而下判决時。（四）脫漏或二重記載時。則該官吏有向檢查院爲取消前判决之訴訟權。求檢查院取消前判决及求破毁裁判所之破毁二者。爲非常上告之法。非常上告之外。更有對於檢查院之判决而呈辨異議之規定。有呈辨異議時。不可不更開裁判。但其呈辨異議。仍不猶豫其判决之執行。而就其呈辨異議。亦無何等之制限。日本會計檢查院事務第四十三條曰。依會計檢查院法第廿四條内稱受理關於再審之出納官吏之請求。限於左列各事。 
　　（一）計算或呈實有錯誤時。 
　　（二）有脫漏或二重之記載時。 
　　（三）新發見証憑書件時。 
　　（四）據不正當之証憑書件時。 
　　（五）判决違反法律命令時。 
　　要之日本檢查院。對於出納官吏判决其責任之有無。爲近於法國派。然對其判决。無論何時何地。皆不設破毁院。又與法國派大異也。 
　　我國檢查院設置之議。遠者自王藩發之。近則自瑞督倡言之。而勢已無可復緩。聞館臣修訂此制。亦漸將告成。謹揭各國之制。以爲前車。其亦可歟。 
要件 
[變相侵略論法國大學公法總敎習具林述甘著駐和一等書記官陳廣平筆述（二續）]  
　　第二節辨保護論 
　　保護分兩宗。日國際保護。曰統治保護。兹述變相侵略之各項政策先究其保護之法。 
　　十九世紀以來。歐洲列强。屢用保護之法。侵略亞洲斐洲之獨立小國。其辦法亦甚繁夥。 
　　辦法不外兩宗。一日國際保護。一日統治保護。或稱殖民地保護。法學冢因名之曰假借保護。 
　　兩宗保護之分别。在國際保護一面。則甲國與乙國。互訂條約。含有聯合性質。假借保護。則實行侵略主義。特時有先後。勢有緩急。稍或不同。例如一。國政府。與土人酋長訂一條約。許爲保護。或一國政府。保護其私家公司。辦理新地拓殖之事。初未佔據土地。亦不建設公署。蓋其情形固無須按照公法也。 
　　查國際保護。所以含有聯合性質者。設如兩國訂協約之時。甲國允將外交權讓與乙國。此種辦法。是謂讓主權中之一部分。而乙國酬報甲國。則以保護自任。或抵制外侮。或彈壓内亂。按之法律。兩國似有聯合之勢。一享保護之利益。一得外交之利益。彼此互換。適得其平。且均有獨立之權。故訂此協約之二國。於主權絲毫無損。無論未訂恊約以前。已訂協約以後。均純乎完全獨立國性質也。旣已訂約。各有應盡之義務。載明約内。並可聲明作廢。仍照舊章。此項條約。漫無限期。總以彼此信用爲斷。議者往往以甲國將國權之一部分。讓與乙國。有損主權。因名之曰半主國。按諸公法。此說尚未允當。國權者獨一無二。有不可分人之勢。爲主則主而已矣。爲奴則奴而已矣。出此則入彼。固無所謂半主也。半主之稱。實係無稽之談。是將使獨立各國國際上發生無數枝節。詎非公法上一大障碍乎。 
 
 

Page 4

 
 
　　矧甲國政府。與乙國政府訂約。將國權讓與乙國之時。仍有聲明廢約之權。則國權完全可知。安得謂之半主國。國權旣未全讓。所讓者僅一部分。而一部分中。仍有限制。乙國祗能用甲國所讓之權。其所未讓者。固不能爲所欲爲也。甲國對於乙國所行之權。旣經訂約。以規定之。限制之乙國之權。亦不得謂之完全。倘欲擴充其權。仍須俟甲國核准後。增訂條約。據法律論之。此兩國可稱爲聯合之國。其完全主權。公同屬於兩國。是謂主權外之主權。該兩國按照所訂條約。各分界限。各行其主權。彼此遵守範圍。乙國不得因甲國之不許可。而擅自增加其權。凡已得之權。一經甲國聲明作廢。卽失效力。而甲國卽可恢復向之完全主權矣。故曰。聯合性質。非半主國之謂也。 
專電 
[電一（北京）]  
　　憲政館會議外官制擬從魯撫議將總督裁撤 
[電二（北京）]  
　　各樞臣與外務部尚侍昨開秘密會議聞係籌商英兵進逼滇省及中俄勘界棘手兩事應作如何辦法 
[電三（北京）]  
　　外部電覆李督滇事已向英使交涉務須相機辦理並將近日情形速覆 
[電四（北京）]  
　　京師鼠疫傳染已少惟防檢仍嚴 
[電五（北京）]  
　　駐德欽使電告政府德皇諭令德儲止遊中國係首相所請 
[電六（北京）]  
　　前江蘇高等學堂監督蔣炳章蘇撫奏請賞給四品銜現由吏學兩部會議擬卽照准 
緊要新聞一 
[外部擬訂華洋典質章程北京]  
　　前粤督因華商以産業典質與洋人及揭借銀兩等事轇轕甚多特議定章程知照各領事飭令洋商遵守并咨請外部立案外務部正核辦間准法署使照稱據廣州法領事將粤督訂定典質章程照會抄送前來本署大臣查此事酌有定章不無有益然如此重要事件應以統一施行全國之法律規定之不能由各省大吏任意擅立若各行省典質辦法參差不齊必致各有誤會又起齟齬云云聞外部以法使旣以規定通行全國爲請自應由部另行籌擬辦法俾可通行各省以昭劃一現正商訂大約不久必可宣佈 
[吏部糊塗至於如此北京]  
　　上臘鄂督奏留小京官董玉墀襄辦學務奉旨着該部知道經軍機處抄交吏部後該部即咨照外部旋外部移復該部及度支部請領俸薪該部忽謂鄂督並無奏留董玉墀案據竟將外部公文退還外部堂司各員閱之大笑業據該部來咨行文駁詰未審該部將何辭以對又聞該部塡給外官執照有將卽用誤爲試用者有將學堂出身誤爲揀選者得毋該部有裁撤消息各員司心緒恐慌以致辦事糊塗耶 
[度部不允滇省再撥缺欵北京]  
　　上年滇督李經羲電奏滇省軍餉無著用欵虧短請飭度支部於財力較裕之省關改撥常年的欵銀六十萬兩並電催各省關將欠解銀兩儘數掃解等情屢紀本報兹聞撥欵一節已由度支部奏駁略云據原奏内稱滇省新軍常年經費除自籌及截留各欵外部撥土稅五十萬兩滇江等八關共二十六萬兩合共歲撥七十六萬兩迭經部催欠解纍纍蕪湖關元年分欠解二萬鎭江關本年欠解三萬又本年蕪湖九江金陵三關均絲毫未解現土稅一項准柯大臣電稱明年撤局後滇餉無從撥解並據九江關道電稱該關撥欵業由贛撫奏請免解皖撫於蕪關一項又稱准部電先儘京餉洋欵撥解餘則酌量緩急辦理等語是前項奉撥土稅五十萬已不認解蕪關六萬九江關四萬均無著落事關計授全軍恃爲的餉非他項指撥可比滇省本年用欵實虧短八十萬兩除奉部添撥五十萬兩外不敷之數尚難設籌明年預算案内虧短更鉅疊經電請加撥尚無明示滇阻交通商乏殷實年關逼近苦無大宗現銀可以挪借明年的餉若再虚懸無著軍心撫動邊局難支亂飭下度支部另於財力較裕之省關改撥常年的餉銀六十萬兩自宣統三年起按年分季撥交大清銀行匯滇備支並懇飭部電催各省關將欠解銀兩儘數掃解以應急需各等語臣等伏查本年八月間李經羲電奏餉項支絀當經臣部於議覆摺内仍請於土藥稅項下撥給銀五十萬兩至請加撥明年兵餉一節其時以各省預算皆有不敷除各就本省於入欵設法加增出欵極力節縮别無辦法並歷陳該省預算歲入多漏列漏收歲出非實在應支各欵應由該督切實綜核在案數月以來所有預算册内應增應减並未據該省另行册報此次電奏仍斤斤以明年兵餉無著爲言請改撥常年的銀六十萬兩年來庫儲奇絀各省亦自顧不遑士藥溢收本以供中央練餉前後撥給該省藥稅鉅欵其别無他項閒欵足供指撥不問可知至各關應解常年經費内九江關四萬江西巡撫奏請免解業經臣部奏駁近據該關電呈先解二萬餘 
 
 

Page 5

 
 
容續解蕪湖關雖有酌量緩急撥解之語近亦由臣部電催所云均屬無著自是過慮竊維該督抵任以來不過年餘以編練新軍前後由部撥給並准予截留各欵約計四五百萬兩部中已不遺餘力該省則仍然觖望臣部總攬盈虚實未便專顧一隅致碍全局現在預算將次定案其應增應减各欵由該督另行估計倘届時實有不敷再由臣部設法籌撥至各關常年餉項自當臣部催令速解以資應用至所請改撥之處應請暫毋庸議十二月二十一日奉旨依議 
[陸軍部移交驛站事宜北京]  
　　上年十月間郵傳部奏裁驛站擴充郵政一摺經陸軍部議復謂郵傳部專司交通行政事宜驛站遞送等事自應歸併經理惟此事頭緒紛繁容俟籌商妥協應裁應併再行奏明辦理現聞已經各堂商妥准其移交郵傳部接辦惟辦理此項驛遞人員亦應改歸郵部錄用業於上臘出奏略云臣部爲軍政總彚之區責任繁要迭經奏請將隸屬他部職掌事宜隨時酌量劃分以符專司陸軍行政之指現在郵傳部籌議展修鐵軌並奏明分年籌辦郵政本年卽擬接管收回臣部前掌驛站其事本屬交通各省文報往還一俟郵政接交即無慮事權隔閡自當查明改隸俾專事寄而便籌維臣等公同商酌擬即將所管驛台名站一切事項並捷報馬館處所一併移交郵傳部接收經理惟是該部甫經接辦頭緒紛繁似應得熟習此項例案人員方資接洽查臣部原管驛站事宜如郎中崇齡希文員外郎耆昌候補員外郎鍾齡主事金生永寶候補主事愛仁承英花沙布吳昌華王廷楨筆帖式希拉布麟山等十三員均屬在事多年深資得力今驛站文報事項旣經奏明劃分擬請將該員等各以原官資俸一併隨同全案改歸郵傳部供職與該部司員一律補用庶於用人行政兩有裨益十二月二十日奉旨依議 
[旅京股東王季烈等致蘇路公司公函]  
　　總協理曁董事局諸君公鑒敬啟者前以蘇路預算入不敷出勢難久支在京股東因先開會議籌挽救之法函陳左右請登報佈告各股東開特别會以定辦法乃嗣奉惠書僅以今年營業比前稍勝北路須欵不敢預必各股東實負責任爲辭而於弟等所請登報將原函宣布一節至今迄未置覆近聞公司中拮据情形更甚於前不得不重申前請將縷縷之愚逐條爲左右詳陳之 
　　一來書謂截息之議發自蘇股東迨提議後赴會股東亦嘗窮究利弊歷三小時卒以投票可决者一千三百三十八權否者六百七十一權公司乃執行不得謂少數提議遽爾執行云云查蘇公司已收股欵共有七十二萬餘股以百股一權計之則全體股東當共有七千二百餘權今到會投票者纔二千零九權其餘五千二百餘權之股東绵以未知此次常會忽有特别事件故未到會此項未到會之股東實爲公司事前不將截息之議預先通知所誤未可遽以放棄權利相責以七千餘權之股東而僅僅憑一千餘權者之議决而執行謂非少數而何且弟等前書之意不重在停息之非計而重在僅停息仍無裨益於大局之非計乃來書之意似乎公司中人執行停息以後便可告無罪於衆股東别無應盡之義務此弟等所未敢表同情者也 
　　一來書謂預算入欵按月匀計約可得二萬四千五百元今則二月入欵二萬六千二百四十八元尚係平均可靠之數逐步增進爲鐵路之公例工程營業兩所照預算表約年可省二萬有餘出入相抵或可稍盈特别工程無從預計云云查預算表全年入欵二十九萬四千元而出欵則連意外大修借欵利息計之至少須五十餘萬元今以二月實收之數十二乘之亦不過三十一萬五千元其比預算表所增者纔二萬一千元較之預計出欵實不敷二十萬元左右卽逐步增進年年照此數每年二萬一千元遞加而欲求出入相抵亦須俟十年之後况此累年遞進之說並不足恃而十年内不敷之欵利上加利已須二百餘萬元耶至於鐵路營業可望逐步增進者不出於一種一爲路線未竟逐漸延長則營業亦逐漸發逹一爲路線所經有未興之農業或未開之礦産則農業礦業一旦興盛鐵路之利益亦可逐漸增加除此二種原因則不見進步者有之日見退步者亦有之今就蘇路而論一端逹於上海除接軌滬寗外别無可展一端已接至杭州而杭甬一路尚無眉目錢江建橋已作罷論則廷長之望殆無可期至其路線所經絶無礦産而農業之盛早逹極點並無未啓之利源則鐵路之營業除非將所有通小輪之運河塡塞之殆無進步之可望矣意外大修卽特别歲修一節當路工初成之際誠屬所費無幾然道木一項三四年必須盡換螺絲魚尾版十年亦須更易鋼軌亦不過用二三十年此項折舊之費斷不能不逐年扣出以備一旦之用詹眷誠京卿言西國通例大都以造路費十五分之一爲每年折舊修路費之平均數則吾蘇路歲修材料每年斷非四萬元所能敷用而前函所言每年意外大修約須十萬元並非憑空虚擬之詞斷不能僅舉目前之小修以爲例而置大修於不顧無從預計之欵豈能竟置不計乃來書謂出入相抵或可稍盈而將借欵利息歲修折舊之費悉置不計此種預算之法竊實未能附和 
 
 

Page 6

 
 
者也（未完） 
[海軍部司員爭得休息日北京]  
　　海軍處自開辦以來洵貝勒以該處籌備事務極形忙碌雖值星其仍行照常辦公各司員頗以爲苦自改專部各司司長以新立各衙門星期均不辦事即陸軍部軍諮處星期亦有休息該部事同一例亦應援照辦理當由各司司長面禀洵譚兩大臣洵貝勒初尚猶豫嗣經某參謀官建議謂星期休息創自西國其所以有此規定者誠欲劃分公私之界并專官員辦事之心蓋個人私事人孰無之苟不明定休沐之期必有在辦公時刻託故請假者即使勉强從公亦恐分心私事於公事前途影響匪淺不如俯採衆議定爲每星期休息一日其餘不准無故不到如此則公私兩有裨益洵大臣始行首肯即命秘書官下堂諭定爲每星期給假一日 
[京師近事]  
　　内務府恭辦皇上受賀及祭祀壇廟陳列之鹵簿大駕現已造竣昨經該府大臣特委專員送交鑾輿衛以備遇有典禮時陳列聞鑾輿衛大臣那親王已委總理章京等官點查收庫矣 
　　天津英副領事裴德門近已任滿將次回國直督陳制軍以該領事在津多年每遇交涉事項均能悉心商酌和平了結故能中外义安有裨外交實非淺鮮特奏請賞給該員三等第一寶星以酬勞勲而敦睦誼聞已飭外部議奏 
　　直隸長蘆鹽運使張鎭芳都轉昨被一婦人在總檢察廳控訴略謂該都轉居官平素奸貪殘暴等情經總檢察官查閱該婦人所控各節案關行政事宜遂置不理 
　　上海輪船招商局向設有總船主洋員一人統管各輪事務其人名蔚霞在局有年遇事頗能盡職近該洋員已向局中辭職經總辦等禀請郵傳農工商兩部奏奬寶星以資鼓勵想可邀准 
　　廣州將軍增留守前有電奏請將駐防操塲招商承領已奉旨該部知道惟此事辦理各項細情電奏中未甚詳悉聞已由農工商部咨請增留守迅將辦理情形詳細咨部以憑酌核 
　　外間傳言民政部因德太子來京遊歷預備修理城垣實則例國服期滿照例修葺城垣此次修城不過循例而已於德儲來京初無關係 
時評 
[可懼哉過渡時代之内政]  
　　今日之中國猶青黃不接之時代乎新法律將頒布而未頒布新幣制將統一而未統。一大而内閣國會。次而海軍陸軍。莫不在組織方新萌芽初具之地位。記者於此。不能無冀幸心。撥亂而反之正。躋中國於列强之域者。正此時也。記者於此。尤不能無恐懼心。一落千尺。陷中國於不可救藥之地者。亦此時也。天下事莫危於將。而莫安於果。今有巨室子弟不道。家業衰矣。中有賢者。起而振之。希望者曰。是將中興。然而家之司帳。慮其攘奪舊利。鄰之强暴。慮其不復如前易侮。乘其躊蹰審顧。將改革未改革之時。盜用者盜用。奪取者奪取。而彼乃無術以清釐。無力以抵禦。而不知者尚日日希望其有成。夫亦大可哀矣。惟乘若輩未生心之日。而能决然振作。則竄竄退却。可立而待。夫解衣旁薄。執技者猶然。矧軍國大政。其不能無躊蹰審顧也審矣。然日本變法。則强藩削權。退就封爵。各國改正條約。撤去領事裁判權。而回視吾國。則廷臣愈肥。外患愈烈。其亦有以異乎。夫亦曰名實之相符文質之相副。由將以至於果。彼可信而此未敢信也。 
[可危哉過渡時代之陸軍]  
　　武備爲國家命脈而吾國將材。向僅取之外國留學生。爲數有限。中國自爲訓練者。祗二三年畢業之速成班。前數年始有陸軍小學中學之設立。昨今兩年。乃有中學畢業班。而所升入之兵。官學堂尚未成立。夫新軍制之興。十年於兹矣。而本國未造成一完全之將材。須再期之四五年。而後可以有望。警電迭傳外交日棘。今日之時勢。尚能從容以待我乎。 
[梁局長稱大臣]  
　　梁士詒每遇與外人交際。輙自稱爲督辦鐵路大臣。聞某國照會鐵路局。竟亦有以督辦大臣稱之者。記者曰。今之爲大臣者難矣。罵賣路者大臣當之。詈攘路者亦大臣當之。何梁士詒猶不懼人之罵詈。而詡詡然以大臣自豪。 
[勞議員非小量]  
　　勞乃宣去歲爭新刑律案。極力四出運動。痛詆其反對者。某勸之曰。公激烈如此。是爭意氣也。勞曰。吾非量小。爭意氣。實爲風俗計耳某曰。公非量小。何必干涉人家姦淫婦女事。勞以其戲已。忿甚。乃曰。如有人姦淫公親族中之婦女。者公能忍之。乎某知其發怒。乃笑而言他。記者曰。勞爲此言。適見其意氣用事耳。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[魯省興辦農林工藝情形濟南]  
　　山東巡撫孫寶琦具奏略云處今日經濟競爭之會值東省庫儲奇絀之時輪軌交通强鄰逼處尤非從農工要政入手無以塞漏巵而闢利源東省荒地約分三項日山荒曰海灘曰河淤山荒可期經久大率按則升科河淤海灘鹻廢潮淹變遷無定祗可爲權宜收租之計光緒二十九年前撫臣奏設墾務局委員從登萊青三府辦起嗣及利津霑化等州縣查明畝數分别肥磽定上中下三則分仁義禮智信五叚妥爲丈放分别押租歲租設局照則徵收辦理有年尚無流弊上年經臣歸併勸業道經管以專責成並體察情形變通辦法員司則官紳並用查勘則懲勸兼施截至本年六月綜計已放之地共五十三萬七千七百餘畝未放之地約計十萬餘畝節經招墾丈放立界分疆預弭爭端嚴禁兼併小民深資利賴此籌辦墾荒之大概情形也東省土脉膏腴古稱農國祗以拘守舊法農學素少研求因就已設之高等農業學堂農務總會農事試騐塲實力整頓以促進行復飭各屬籌設農務分會附設半日學堂農事試驗塲計已報成立者九十餘州縣其餘如蠶桑學堂椿蠶廠肥料公司阜田公司農林畜牧公司類皆農隙講求以化除游惰爲宗旨又東省山泉極多而水利未講一遇旱年每多束手欲爲未雨之綢繆莫便於掘井溉田之一法因一再通飭各州縣及農務分會擔任義務徧勸鄕民有田十畝開井一眼並可按畝出貲夥掘夥用總期凡有田處所皆有井以備旱荒現在雖未一律開辦然長山等縣已如法鑿掘利漙工廉民多稱便此籌辦農業之大概情形也東省林業素少講求上年勸業道詳訂種樹章程派員巡歷各屬諭民遵辦並督飭各州縣相度土宜多方勸導現據禀報有案者除三十四年以前種樹數目業經列表報部外計元年栽種成活樹三百二十九萬九千二百六十餘株本年補栽及新植樹木二百一十五萬六千二百八十餘株但此皆零星小户隨地種植間有集股創辦者合計約有十五處率皆經費支絀規模狹小雖歷城即墨兩公司組織較爲完備亦不得謂之大叚森林勸業道因詳請仿照國有林辦法設立森林公所籌撥經費先就青州一帶荒山開辦藉資提倡辦甫數月諮議局有該處山多横石不宜種植之議正飭青州府切實查勘俟禀覆到日再議作輟以順輿情此籌辦林業之大概情形也東省工藝年來設法改良成績旣優名譽亦著如省城工藝傳習所所製玻璃絲屏繡貨嵌銀絲器等件工作精良可爲美術之上品木器毛毯等工亦適行用次則水龍火鑪以及人力車等項幾可與上海工作相上下並在博山開辦磁窰仿造各種磁器尚能行銷所製電瓶業經呈部考驗尚屬合式倘逐件擴充必能發逹至各州縣所辦之學堂局廠計共九十三處皆各就本地物産所有擇民間日用要需隨時改良以期適用其民間製造而能銷售外洋者實以周村繭絲德州等處草帽辮爲出口大宗若灤源造紙公司製造理化器械所張裕造酒公司振華製造機器公司所有出品皆運赴南洋賽會得邀優奬而博山玻璃公司之平面玻璃以及玻璃磚等器已由南洋勸業會審查長審定列爲等奏明照章給奬商勲在案此籌辦工藝之大概情形也至東省地居温帶氣候適中冬無祁寒夏無劇暑雖晴多雨少難免風暵之虞而土性高燥於春麥秋榖而外高粱麥豆最爲合宜年來試種美棉亦復漸著成效樹木則椿柞檜槐果品多葡萄梨棗考之禹貢厥田惟上下自古已然上年由勸業道將各種士質寄往德京栢林分析化騐亦推上品此又調查本省氣候土宜之大概情形也 
[墾務預算案未能造報原因綏遠]  
　　署理綏遠城將軍瑞良片奏查接管卷内蒙旗墾務豫算案疊准度支部電咨催取迄未造送臣以爲豫算關係全國出入何可稍事遷延及詳加考查始悉蒙旂墾務與地方財政情形逈不相同其入欵之多寡有無全視放地爲定現在西盟未放之地多係荒沙瘠土無人顧問來年有無領地之人無憑懸揣是入欵之無可豫决者且亟待收束之時亦未便廣爲招徠强事鋪張况一經清理完竣墾局即可裁撤以後所征歲租均由地方各廳發給蒙旗蓋以蒙地所出仍歸蒙人所入西盟辦法如此無關帑藏之盈虧也至出欵除現在墾局經費有定外要以修理渠工爲大宗渠工之大小應以黃河之水勢爲衡河流所至通塞無常遷移靡定斷非人力所可推測渠工所需之欵數年以來迄無一定之數是出欵之無可預决者此前署將軍信勤所以未能造報之情形也臣擬俟信勤將上兩年報銷辦出移交前來再行查看情形如能比較預算自當補行辦理十二月二十日奉硃批度支部知道 
[西報譯要]  
　　日本注意滿洲疫患字林報載初八日東京電云日本擬撥日洋一百萬元以充滿洲除疫經費今日已補加議案呈入國會核議日政府現委醫學博士北口君調查滿洲疫狀及除疫應辦事務該博士定期十二日晨間由東京赴滿殖民局第二部部長亦將同行 
　　俄人排斥華工之政策據某西報載稱俄國新訂禁止華人包工及用中國工人之律已於西正月十四號實行所有華工悉於是日開除俄 
 
 

Page 11

 
 
國官塲决議在歐洲俄地招工一萬五千名建造黑龍江鐵路之中叚以補華工之缺該路將於西五月間開工 
分類新聞政界 
[推行新鑄國幣之手續杭州]  
　　浙撫增中丞於去臘二十三日准度支部咨云現在整頓幣制所有各新幣已飭由京局陸續造成暫就直隸等省先行推用其餘各省亦應於明年（卽宣統三年）一律推行惟行用伊始最宜防弊習聞通用龍元各省對於自製國幣其信用轉不若墨圓時有勒價挑剔等情事殊非尊重國幣之道現當推行紤幣之際在鑄造一方旣不無從中偷减即行使一方更難免任情抑勒若不預爲防範實於幣制前途大有阻碍兹將擬定防弊新章咨請轉飭查照（甲）鑄造應防之弊（一）成色低潮（二）重量虧减（三）文字模糊（乙）行使應防之弊（一）破壞十進（二）私出紙幣（三）抑勒洋價聞中丞已即日札行勸業道知照矣 
[浙漕滬局改爲禾局之困難杭州]  
　　浙省京漕上年由增撫電奏擬改滬局爲禾局嗣因改革困難事未果辦去年復經財政局議决本届冬漕統歸禾局兌交爲整齊劃一辦法通函杭嘉湖屬各州縣共同研究預爲籌備飭令先期禀復免致稽延而誤運期至臘月念三日始據湖屬程安等六縣聯銜通禀各憲備陳漕糧改滬局爲禾局種種窒碍有四難三可慮知縣等明知運漕爲天庾正供牧令責任交兌苟能有益公家無虧一已則不論滬兌與禾兌知縣等均所樂從亦何敢拘泥塘塞無如核計經費默察情形以禾比滬相去遠甚曾於上年冬聯銜禀奉憲台批准循舊運滬成案俯賜仍設滬局俾得遵章趕運免增巨累等情即日奉撫院批札藩司轉行財政局會核辦理並移督糧道妥籌核議詳辦矣 
[浙省加征膏捐之先聲杭州]  
　　浙撫增子帥以現在憲政進行國會縮短禁烟政令關係國體尤妨外交不得不日益加嚴惟民間染毒深痼驟禁反多阻力而期限迫促亦不容再有貽誤决擬加重捐稅寓禁於征特於舊臘嚴札藩司會同禁烟公所妥議詳辦現聞吳福茨方伯會商警道楊味蒓觀察具詳中座一面通行各府廳州縣以浙省原議購買土膏牌照捐稅每土一兩酌收捐洋四分每膏一兩酌收捐洋六分本屬從輕擬定現在功令森嚴期限迫促加倍收捐俾寓禁於征於政體自無妨碍應請於宣統三年二月分起每上一兩改收大洋八分每膏一兩改收大洋一角二分嗣後按年遞加務以一律禁絶爲限 
[州牧借欵建修城垣之籌畫安徽]  
　　泗州牧以該邑城垣傾塌年久失修去歲冬防戒嚴惟恐年荒多盜若不設法趕修完固不足以資防禦日昨特會商商董擬先在水利存欵項下借撥錢文飭匠鳩工修復一面由商董設法勸募歸欵刻已上禀皖撫核示矣 
學務 
[湖北不送法律學生之原因武昌]  
　　湖北提法司梅司使前因京師法律學堂咨請各省考送學生特遵照所定資格出示招考兹以投考各員生雖不乏通材然按之法律學堂程度尚雖及格如送往京師定難錄取不免徒勞往返日昨詳請鄂督咨明法律大臣湖北不送此項學生以免濫進並將投考各生呈騐文憑執照分别發還矣 
[勸學所考驗學塾簡法浙江]  
　　秀水勸學所總董陶慧斧對於簡易識字學塾課程極爲認眞年前舉行學年考驗特委宣講勸學各員分赴各塾考驗其法分能識能解二格於課本已授之字摘出二十五字每字識解各以二分計算若全識全解滿一百分否則照格扣减刻已榜示各塾定本年正月二十日開學塡給學生憑單矣 
[玉環官紳因辦學不力記過浙江]  
　　簡易識字學塾原爲人民普通識字而設各縣應設幾所均係照章規定浙學使袁文宗日前查得玉環廳地方迄今尚未設齊殊屬玩視學務爰將該廳同知成章及勸學所總董陳保釐以辦學不力詳請撫憲各記大過兩次以示薄懲兹悉增中丞已如詳辦理並飭移會藩司註册分别飭知仍令將此項學塾查照原案規定所數尅日設齊倘再仍前不知愧奮仰卽詳請分别參處云 
實業 
[壽慶兩莊清理之小波折杭州]  
　　杭州壽豐錢莊擱淺經年經委員會同商曾分别清理並勒令諸股東籌墊巨欵前後解過六成其餘各項迭奉撫憲嚴飭勸業道勒令破産提押經理人均經總商會設法轉圜現聞股東中查得該莊自擱淺以後經理沈德修個人挪用四萬餘金之巨分文不歸種種開支任情濫費僅夥友收帳川資開銷至五六千元實屬駭人聞聽當由諸股東公議特派員龔某來杭查帳監督清理不得再有浮濫並勒令該經理措繳私帳一面將莊屋撤銷酌留幹練夥友四人寄寓第一客棧略資撙節而速進行慶餘銀號擱淺七閱月經浙撫派員會同清理僅償官欵少數其餘存户四十餘萬分文無着當由穗茂莊等組織維持會帮收欠項詎催收匝月毫無效果而查出莊東田産亦僅據傳聞别無左証惟核對存欠總帳頗多不實不盡計欠者約三十八萬有另人欠者祗十八萬而實在可收之欵僅僅六七萬金致多數存户誹謗叢生日前復經存户楊壽記等五十四户聯名呈控官廳錢塘縣突於年念九日牌提經理人孫茂臣傳芝馥等到縣質訊致差役等視爲奇貨在河坊巷某茶肆大講差費要索多金現聞維持會以該莊存户實無楊壽記早經登報聲明該縣何以率准差提業於昨日公具說帖函致總商會轉呈兩憲委請示辦理矣 
[咨覆玻璃工廠辦法天津]  
　　直督上臘准農工商部咨開據勸業道詳宛平縣職商殷文煜等禀稱僻處西山民貧地瘠雖面積二百里全係大山鄕民除拉煤運煤外别無生機查有玻璃渠龍泉霧軍莊門頭溝等村官山多産白石北京往往採取供燒玻璃材料赴京調查其工廠應用物料以白石紅煤爲大宗而此兩宗均産西山俯拾即是用特鳩集同志開辦工廠試燒玻璃現已籌齊股本五千元聘請工師就三家店已廢煤廠先行試辦應如何請領執照交納稅課合將白石樣質呈驗禀候示遵據此咨請查核辦理等因前來查該紳殷文煜等籌集股本開辦玻璃工廠自係爲振興工業挽回利權起見惟請領照一節應先將該廠辦事章程招股章程股票式樣等件並玻璃石質送部查驗後再行核辦至交納稅課須俟工廠成立出貨時照章辦理相應咨復查照飭遵等因當飭勸業道轉飭遵照 
 
 

Page 12

 
 
[部頒七葉塢開礦執照安徽]  
　　農工商部日前咨覆皖撫以宿松職商叚士璋前辦該邑王家山煤礦由部頒給開礦執照現據聲稱開工無效情願將前頒執照繳銷自應照准至該職商此次開採七葉塢地方柴煤小礦旣據勸業道查明界址均無違碍地方居民亦均樂從所呈保單照費等件係照變通章程辦理亦無不合應准給照開採以維礦政 
雜記 
[松郡火警續誌松江]  
　　初六夜西門外塔橋西首失愼一事已誌昨報兹悉起火之家爲吳萬和帽作當時警鉦亂鳴遠近洋水龍紛集時火勢正盛南竄至河北延燒對街大雅堂沈姓各門面而吳屋東壁小弄内有水步各洋龍水夫爭先戽水詎危牆岌岌驟爾坍倒當塲壓斃城内水夫一名又百歲坊黑魚弄兩浴堂水夫均受重傷旋由商會救火會職員以重資雇輿舁送重傷人而受輕傷者尚有多名火息時天已大明是役也計燬張二爺家房屋三幢東偏借與吳萬和西偏借與張姓紥鎭店再西燬褚承來京貨店門面兩個對街則燬大雅堂沈姓三門面葉姓米店黃養性齋花作店至竹絲店止並焚斃吳姓女僕一名使女一名報經婁縣劉令蒞驗聞起火在張姓門面經途人見而呼救已不可收拾吳張兩姓現方互相推諉至壓斃之人經救火會職紳集議照章撫恤洋三百元即發該家屬收領殮時救火全體會員憫其因公戕命齊向吊奠兩重傷人各先給十元舁送上海仁濟醫院醫治 
[官河盜刧紀聞杭州]  
　　杭州至塘栖鎭一帶官河爲蘇滬航行要道近來時有攔刼行旅情事自舊臘望後迄今信班船被刼三次各埠航船被盜者多至十餘次正月初四日午後二時杭所甲商帳房壽逹泉君因事回鄕路過塘栖三里餘之下舍鎭突來盜船四艘約計十餘人各持刀械將該舟圍住全船行李箱籠等件搜刼一空呼嘯而去聞是他爲德清縣界業已報案請緝矣 
[檢察長驗屍受窘武昌]  
　　鄂垣新橋湖街楊姓小媳張氏年甫十三歲客臘二十二日被其姑用火燒鐵鈎焙其下體登時斃命該小媳之父張某聞信約集多人至楊姓閧閙一面報案由地方審判廳檢察廳長盧君照帶同檢驗吏司法巡警前往相騐詎張某痛女情切立欲置惡姑於法一味亂閙不由分說竟與盧檢察長大起衝突打落大帽聲言打毁轎子攔阻不准出門司法巡警及地方巡警解勸不散乃鳴警笛呼救附近站岡巡警共到七八人尚不能解圍當用電話報告警察中區吳區長飭巡官率二十餘警前來張姓始歛跡而散聞盧檢察長回廳後商於諸法官須嗣後相驗多帶地方巡警以資保衛 
[將校團無心上課武昌]  
　　鄂軍一鎭一協編成已久惟軍官程度不齊不無濫竿現聞陸軍大臣於今春派員來鄂專事檢閱各級軍官學術故第十六恊鄧協統承拔於客臘在協司令處組一將校團請陸軍總敎員日人木村中佐講授各種戰術以資預備詎開課之第二日木村中佐正講步兵操法鄧協統前往參觀見各軍官有手持野外勤務書翻閱者有空手不携書者且有几案上並無筆墨抄本者甚至相顧私語不以講解爲然種種怪象毫無嚮學之心鄧協統大怒當登講座申斥一番而退至次日又往查看見有三十一標三營排長張某一營排長甘某等五六人仍未携帶書籍筆墨當斥令退出講堂各記大過一次罰薪五日以爲不求上進玩視命令者戒 
[紅道員有意賴債南京]  
　　江寗洋務局總辦某觀察前署錢塘縣海寗州等缺挪用鼎記銀號私債洋三萬餘元上年該莊擱淺虧負五十餘萬疊經憲委清釐勒令墊欵攤解收欠抵存該道欠數較巨迭經該莊派夥往索往返七次僅僅收到洋五百元續由該莊具控大吏咨行江督飭令回浙清理荏苒數月仍置不理現聞鼎記東夥查得該道調寗後屢得優差積資甚巨上年在南京省城成賢街獨資建造洋式巨屋一所開設文德旅館規模宏敞冠於一業該道居家其中官而兼商舊臘有人商賣索價二萬數千兩有此私産屢屢宕欠不還妨碍該莊清理業於日前具呈總商會移請勸業道轉詳撫院咨行南洋大臣要求查封備抵矣 
清談 
[哀哉石門之民]  
　　今日之中國。一爭競之中國也。不特官與官爭。而且官與民爭。不特民與民爭。而且民復借官以與民爭。雖一業主一佃户之微。亦若有勢不兩立者然。嗚呼如石門之事良足異矣。 
　　吾試問今日。官困乎邵民困乎。則人莫不曰民困於官實甚彼業主之於佃户也。亦猶官之于民焉耳。顧在官則洋價之抑勒。尚有一二大。紳仗義執言。赴省上訴不聞人起而議其非者。乃同爲一邑之人。同此一畝之入。彼窮苦小民。竭終歲勤動。以博升斗卒歲之需。旣困於物價之昂貴。復迫於天。災之流行。呼籲無門聲請减折各業主不察。徒以聞風。效尤之一言。激動衆人。反對减折。迨至輿情沸騰。鄕民暴動。尚復自便私圖。不知憐憫。借紏衆抗。租之大。題爲請兵督收之計畫。哀哀石民。抗租之罪。惡其。情事反重於抗官耶。 
　　或曰石門民風强悍。鄕民類以抗租爲天職。一言不合。動輙聚衆。故租風之壞。甲於全浙。今兹諸紳。其亦有不得已之苦心乎。雖然。石民固可誅。石紳抑何暴戾至此。曾是一邑之人。而欣欣焉自相殘殺以爲能乎。 
雜錄 
[中國之偵探術]  
　　某指揮京師有盜刦一家。遺一册旦視之盡富室子弟名。書曰。某日某甲會飲某地。議事。或聚博。挾娼。云云。凡二十餘條。以白於官。按册捕至。皆跅弛少年也。良以爲是。各父母謂諸兒素不逞。亦頗自疑。且羣少飲博諸事悉實。俱不勝榜毒。誣服訊贓所在。浪言埋郊外某處。發之。悉獲。諸少年相顧駭愕。云天亡我。遂結案俟决。一指揮疑之。而不得其故。沉思良久曰我。左右。中一。髯者職豢馬。何得每訊斯獄。輙侍側。因復引。囚鞫數四。察髯。必至。他則否。猝呼而問之。髯辭無他。即呼取。炮烙。髯叩。頭請屏左。右乃曰。初不知事本末。惟盜賂。我令每治斯獄。必記公與囚言馳報。許酬我百金。乃知前所發贓皆得報。宵瘞。之髯請擒。賊自。贖指揮令。數兵易。雜衣與往。至僻境。悉擒獲。問册。子之。事蓋盜每偵少。年所。爲而籍之。以嫁禍也。由是少年。皆得。釋 
[某幕友]  
　　唐公執玉。爲某省總督。嘗勘一殺人案。獄具矣一夜秉燭獨坐忽微聞泣聲。似漸近窗户。命小婢出視驚呌而仆。公自啓簾則一鬼浴血。跪堦下。厲聲叱之。稽顙曰。殺我省某。縣官乃誤坐某仇不雪目不瞑也。公曰知之矣。鬼乃去翌日。自提訊。衆供死者衣履。與所見合。信益堅。竟如魁言。欲改坐某。問官伸。辯百端。公終以爲南山可移此案不動其幕友疑有他故微叩公。始具言始末。然亦無如之何。一日幕友請見曰。鬼從何來曰。自至堦下。曰鬼從何去。歘然越牆去。幕友曰。凡鬼有形。面無質。去當奄然而。隱不當越牆因即越牆處尋視。雖甃瓦不。裂而新雨之後。效重屋上。皆隱隱有泥跡。直至外垣而下。指以示公曰。此必囚賄捷盜所爲也。公沉思恍然。仍從原讞。諱其事。亦不復深求。云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[短篇小說飛蚨（春）]  
　　辛亥元旦之晨東方乍明曉風吹面楊樹浦又新紗廠之門外有甲乙兩少年聯袂徐步昻首向天呼吸此最新之空氣甲頎然而長重頤廣額丰采儼然目光燦爛若巖電之一瞥若犀炬之照人 
　　乙則眉軒目豎弩張劍拔赳赳作武概行次甲舉首微哂謂乙曰兹爲元旦之晨彼大官巨商當此過渡之時期非呼盧叱雉飲博終宵則擁妾偎妻笑嬉逹旦此時正瞢騰冥漠若春夢之未覺欲如吾輩散步於馬路之中以呼吸此清晨之空氣蓋十百千萬人中不得其一二也乙聞甲言則立頷其首且行且語自西徂東漸及三泰廠之左 
　　道左忽現一人年約六十餘敝衣短褐髮長二寸許足躡破履直遮甲乙之前鞠躬爲禮口中大聲日二公新年納福恭喜發財小人敢覬二公之賜 
　　甲見其詞氣恭順則納手於袋欲少賫之顧摸索一周乃僅有一元之銀幣及五元十元之紙幣不得已笑謂之曰汝財運乃大不佳吾今日非但不得銅幣且并小銀幣而不得汝休矣 
　　老者旣不得賫則直躡甲乙之後哀詞乞請乙探手入袋取八開銀幣一枚授之老者之手老者旣得銀幣傲然不謝而舉此一枚之銀幣就地擲之騐其眞贗 
　　乙返顧見之笑謂甲曰天下乃有如是蠢蠢者可謂怪事甲微哂未答已見此老者直踴而前持前幣謂乙曰先生此銀幣乃光板必照例貼水不合於用請先生易其善者否則請先生我一四開銀幣我以銅幣給先生補其不足何如語已出銅幣盈握累累然約百餘枚似欲以此驕人而顯其富足者 
甲且怒且笑掉首不顧乙則氣湧如山不可復止一躍而前奪取前此之銀幣擲諸道左蕪田之内奮然一擲如彈丸之脫手不脛而走不翼而飛無息無聲已不知銀幣之所在 
老者氣奪神懾木然無語甲乙縱聲而笑逕去不顧 
　　記者曰天下竟有不知厭足之人如是者閱者或以爲記者之誑言而記者實未爲一字之誑。深山大澤。實生龍蛇。理所必無。事所或有。世之貪得無厭者。可以鑒矣。 
本埠新聞 
[中外官商會議防疫問題]  
　　正月初八日早十點鐘駐滬德總領事在本署邀請領事團代表英德日本三國總領事關道稅務司英工部局法公董局各國商會代表會議上海防疫辦法到者英法日本各總領事英工部局史醫官英商代表怡和太古大班美商會代表同孚大班稅務司墨君河泊司克君中國商會邵琴濤中國公立醫院沈仲禮關道委員關烱之諸君臨時舉德總領事爲議長宣言曰北方鼠疫蔓延上海爲南北交通薈萃之區最易傳染不得不妥籌嚴防之法衆均贊成當由稅務司墨君提議曰西二月初一日領事公會曾經提議凡有疫口岸如大連烟台奏皇島開來之各船均須防疫幽禁六日今奉外務部來文改爲七日始准放行上駛長江各埠衆認可又云該來船抵埠時亦不得停泊碼頭只准在江心由駁船卸載等語當由太古大班宣言如此辦法殊於商務大爲不便卸貨如用駁船每船須多出駁船費千元以外局時反對此條者甚多於是改爲各該來船抵埠時准其停泊碼頭白日卸貨入夜將船離開碼頭數尺抽去跳板將船上纜練加白鐵製成之攔鼠片以免疫鼠登岸再由英法工部局各派巡捕至各該碼頭查察各輪船是否遵章停泊辦理如不遵章停泊即由海關知照該船移泊江心示罰各輪船於貨出空後須用硫燻法將鼠類燻死然後海關始給以執照則是船下次進江可以直泊碼頭貨出空後再用前法燻之各國領事問對於輪船如此對於中國帆船沙船如何稅務司答云已在吳淞口外一律查騐德總領事言取締輪船嚴防鼠疫之法頗爲完全上海人烟稠密岸上防範尤須嚴密提議查疫章程英工部局史醫官答云公共界内防疫之法辦理頗爲周密無須另議章程德總領事問中西居户是否一律照辦史醫官云中西人均照章辦理關委員宣言華人防疫史醫官與沈仲禮君定有專章辦理可以無慮德總領事認可法總領事宣言法租界内以及南巿城内可否亦由中國公立醫院仿照公共租界辦法沈仲禮君答云中國公立醫院已經擔任公共界内防疫之事責任已重而且本醫院遠在寶山縣界城廂法界相距過遠且將來病車必從英租界經過殊爲危險此事應請關委員禀商道台於法界外另設暫時防疫醫院一所專防法界城廂南巿之疫方爲正當辦法大衆贊成德總領事當請領袖領事備文滬道照辦各領事又問閘北與英租界毗連該處污穢不堪衛生諸事多未舉辦殊爲可慮應如何辦理當由關委員允禀明道台會商巡警道舉辦德總頷事亦請領袖領事備文提議以期上海一埠防疫之舉籌辦完密衆散出已鐘鳴十二下矣 
 
 

Page 19

 
 
[豆乳消行之暢旺]  
　　海上自愼食衛生會發起後衛生的素食主義大昌觀豆乳消行數已可見其大概兹將南巿竹行弄吉星里生生豆仁製造所上年發出乳數之報告略述如左九月分出乳額（九月二十一日始發行）小號二九六瓶計乳一七七六兩大號五六瓶計乳一○○八兩合計二七八四兩十月分出乳額小號二三四○瓶計乳一四○四○兩大號一七三瓶計乳三一一四兩合計一七一五四兩十一月分出乳額小號四○八二瓶計乳二四四九二兩中號三六瓶計乳三二四兩大號三九一瓶計乳七○三人兩合計三一八五四兩十二月分出乳額小號三四○七瓶計乳二○四四二兩中號四二三瓶計乳三七一七兩大號二一兩瓶計乳三八七○兩合計二八○二九兩以上百日内所出乳數總計逹七萬九千八百二十餘兩亦足見衛生家提倡之力焉 
[且看陳太守之能力]  
　　信義銀行總理尹克昌倒倒欠上海漢口等處鉅欵一案拖延多時尚無頭緒湖廣總督瑞制軍爰派三品銜候補知府陳彝葊太守昌年來申商理並着隨時禀復以憑核辦昨太守已由鄂抵滬卽詣道署禀知 
[挑膏店尚圖反抗]  
　　潮帮本帮各挑膏店東夥昨在小東門外一枝春茶館内會議對付禁烟分公所給發挑膏章程及循環簿辦法到者約百餘人决議聯名禀請上海縣酌量改訂以免多所爲難未知田大令尚肯維持此不正當之營業否 
[關印何可僞造]  
　　江海南關司巡近在永利輪船上查獲僞土多箱土上貼有假造關印希圖出口業經關道派委王松生别駕飭差傳到水手周琴效勝仙甫等訊明係由小東門外陸家石橋堍楊恊興楊合興烟膏店託帶出口前日又由王别駕函請法捕房飭派包探將該二店經理楊茂順楊畢卿拘解到關訊據供稱此項僞士係用土渣做成專銷温州台州一帶别駕以楊恊興作僞私運又敢冒用關印例應嚴辦着將楊茂順交保候禀請劉觀察札飭上海縣提訊發封照例詳辦 
[招摇撞騙之下塲]  
　　向充糞頭之沈芝才卽沈阿狗係沈南平之子前因持刀行兇經公共公堂訊辦有案近又因騙吞鄭川山沈晋卿洋銀三百四十元被控由探陳雲忠查獲昨解公堂請究先據捕房刑事檢查員侃克君投稱去冬檢查鼠疫風潮時曾有婦人奚梅氏之子奚坤華因奪印捕洋鎗查拿未獲詎沈芝才竟借捕房名義私向梅氏索洋二百元謂須賠還印捕槍械並送包探規費氏即向鄭川山商借應用兹鄭等查悉捕房仍飭查拿知受沈騙是以控究查沈在外冒騙有碍捕房名譽應請嚴辦旋據鄭川山訴稱各節與侃克君所述略同又據沈晋卿訴稱被沈父子揑造婚據騙去茶禮洋一百四十元請爲追究訊之沈芝才延佛威律師上堂代辯孫襄讞與美海副領事以沈代人行賄實有不合判押西牢一年賄洋暫時不追俟奚姓出爲控告再行核奪至所騙沈晋卿之欵限於兩禮拜内如數繳案 
[乙級選民投票餘聞]  
　　本邑城自治公所改選半數議員已由乙級選民按區投票經自治公所董事將各區票　彚齊揭曉已紀昨報兹由所董查明此次投票細數計乙級選民在第一區卽自治公所共投二百七十一票第二區即中區共投三百四十二票第三區卽西區共投一百三十二票内有廢票八張並聞甲級選民定於今日仍在各區設　投票初十日在自治公所當衆揭視 
[組織農務分局之預備]  
　　農工商部曾經通行各省飭在各州縣設立農務分局選舉熟習農務之人爲董事額定三十人並於内中推舉總理一人分投調查勸興農業經紀前報本縣田大令現已接奉撫藩札文飭卽照辦爰即照會城自治公所昨經所董邀集農工商學各界於下午在所提議俟照章舉定總理董事後再行呈請上海縣下札開辦並至四鄕調查設立分所 
[取締攤户舞弊]  
　　邑廟攤捐自歸城自治公所中區事務所經收以來各攤户所領執照仍有數攤合用之弊爰於今年爲始製就木牌將攤照黏貼牌上諭令各攤户捐領後將照牌懸掛攤上以便易於查騐而杜弊端 
[公共公廨開訊案件]  
　　公共公廨年關停訊迄已九天昨晨開審因捕房積案甚多是以英美兩國領事均蒞公堂會同寶讞員曁孫德兩襄讞分上下三堂訊判以免積壓 
[城内]  
　　縱火圖賠○老北門内東城根三興里鼎泰昌布號失愼已紀前報兹經救火聯合會查知該店曾在三井等行保有火險銀一萬五千兩去歲生意清淡致有縱火圖賠情事次日該會會員在火塲上扒出白布數十梱多有火油氣味當將白布送至一路分局一面函請局員德正巡官飭提該號執事包珊泉副經理王企孫等到局訊究詎包等已聞風逃匿未經查獲而被災各户金順卿等亦到局具禀請賠損失昨日巡官已飭派巡士協同巡長前往查勘三井信益等各保險行昨亦到塲調查 
　　公館失竊○小西門内龍門師範學堂附近之孫公館前晚被賊從露台上掩入臥房竊去金銀首飾值價數千餘金開門逸去昨由失主開具失單分投南三區及一路分局請爲查緝 
　　道批三則○任維弼禀批旣據一再控訴姑仰上海縣查明秉公辦理仍具報毋違兩次所呈黏抄曁韋彦臣等公禀一併抄發徐樹奎禀批所請能否照准仰寶山縣查明飭准仍具報毋違許悅堂禀批該民控情不實迭經前道明晣批斥並遞陶尚卿來禀批斥現復揑情來轅呈瀆殊爲可惡特斥 
　　官事○前四川川東道任錫汾昨日到道拜會寶山縣胡調元禀辭回任 
[南巿]  
　　投浦自盡○前日傍晚有一年約四十餘歲之某甲形似小工在三泰碼頭附乘陸阿木之妻阿五之划船渡至浦東豐裕碼頭舟至中流甲忽躍入浦中迨經救起已奄奄一息逾時身死後由救生局查無屍屬即行收殮厝壇召認 
　　榜示罰欵○總工程局當值處昨將去年十月朔起王十二月底止所收罰欵分别榜示計十月份大洋四十二元小洋三百九十四角錢四千六百九十文十一月份大洋二十二元小洋二百二十九角錢五千四百十文十二月份大洋一百十二元小洋四百十五角錢七千八百五十文 
　　交保理處○錦泰義洋貨店執事顧樹屏控告脚划船户嚴五一欠洋八十餘元並被伊弟欠找洋四十四元避不清理一案昨由 
 
 

Page 20

 
 
工程局陳裁判研訊嚴供已央人勸過自願料理判交妥保赶緊理處 
　　究追米價○元餘米行執事沈熙誠控木作頭萬惠欠米價洋一百三十四元並吞没米袋十二只一案昨經工程局陳裁判集訊萬供已將米洋付給掮客汪老三轉付汪已去世尚有胞弟可証判萬交保找尋汪弟來案核追 
[閘北]  
　　曾否入籍○北四川路祥豐里劉陳氏家有一婢女名旺兒已嫁於粤人李保康爲妻去年李因事回籍時寄養姊處詎旺兒近與曾入英籍之黃華怡私姘匿居三路境内鴻吉里嗣被陳氏偵知蹤跡恐遭牽累遂至黃處領人詎黃一味恃蠻並袖出手鎗向氏恐嚇氏因投控警局將黃及旺兒一併逮案昨經孫裁判研訊一過判黃黃往匯四捕房查明曾否入籍再行核辦該婢收押候訊 
　　巡士自好○昨報記裕成煤炭店主吳阿邦與夏土高等三人因賭受罰一節兹悉夏被逮時曾向門番作守榮行賄洋一元被徐拒斥禀知黃正巡官昨奉諭飭着記常功一次以示奬勵 
　　幸未燎原○前晚十時义袋角某炷江北人所儲之草堆内忽然起火由巡警局消防隊赶往救熄並未延及草屋 
　　幸未重傷○住居永順里之馬阿富因向房客余姚氏索租起釁毆傷氏之頭面昨經四路分局黃正巡官驗明該氏受傷甚微着馬具改過　交保開釋 
　　殃及比鄰○昨晨四時南林里西四弄第八家孫萬記訂書作不戒於火延燒比鄰顧恆記訂書作及鍾周氏家等共燬樓房三幢由消防隊到塲救熄 
[英租界]  
　　見財起意○婦人夏阿金被同居成衣匠朱阿根竊去值洋五百餘元之眞珠十粒消贓於三馬路二百廿七號屋内之陳張氏因被伶人褚阿壽出阻吵閙由探查悉昨將未褚二人與張氏併解公堂請究先由捕房刑事檢查員侃克君投案訴明查吊原贓情形質之被告延費信惇律帥辯稱原告與被告係親戚珠係寄存並非竊取孫襄讞商之美領以朱不應見財起意着押西牢半年陳張氏押女所兩禮拜褚阿壽亦與原告同居着將原告所失雜物如數檢還從寛斥釋 
　　不認揑造○曹林生姚春元揑造瑞和呌貨棧圖章並冒俞雪堂之名向天津路敦和錢莊圖騙銀二百兩當被莊夥謝寶田察出鳴捕將兩人拘押捕房昨解公堂請究姚供票由曹林生囑令往取不知是僞訊之曹供此票係向顧介生索取珠價收來並非揑造中西官以所供難憑判曹押西牢九月如能將顧交案准再酌减押期姚姑寛斥釋 
　　拐賣女子○鄕婦陸范氏之女被紀陳氏倪阿大串拐出外賣於白鶴江地方嗣被范氏來滬偵悉報請捕房派探將倪與陳氏查獲昨解公堂略訊一過押候移提人証到案再訊 
　　搶匪何多○黃有明在北江西路將葉張氏之髮髻用刀割斷攫去銀押髮一支當被巡捕追獲昨解公堂訊供狡賴判押兩禮拜又吳阿福因在虹口有恆路搶取夏袁氏銀籌被探查獲昨亦解廨訊實判押一月又顧趙氏控周金生朱阿六攫取金挖耳昨亦由廨訊明判周朱各押五禮拜又劉小山東搶取王陸氏衣物判押三月 
　　小孩串騙○頑重何成坤王阿來串騙張阿進等四小孩衣物質洋分用被張孩等之父母偵悉報請捕房將何王兩孩查獲昨解公堂訊實判各押改良所三月示儆 
　　小孩待領○小孩湯克榮不辨路徑由捕查見帶入捕房昨送公堂盤詰據供年十二歲南京人父名生堂在南京棋盤街布店内爲夥被吳姓誘拐來滬寶讞員商之英康副領事判暫留本廨候移傳其父來案具領 
　　控追利息○比商義品澄銀行控樊順田不付利息銀兩一案昨由包探將樊傳至公堂判令交保候訂期會訊 
　　無此便宜○丹商分逹洋行控王子雲不付龍興旅館拍賣生財銀兩昨由差探將王傳至公堂判令交保候照會丹領會訊 
　　傳訊債户○孫四華因欠周沛泉貨洋不理去年除夕被周扭入捕房存洋二百十五元保出昨經公堂傳案過堂候訊 
　　儘可自由○蘇州人何阿虎將女改名花紅春押於蘇州鴇婦李巧姐所開之妓院内爲娼得洋一百元立據五年爲期兹因李鴇將花妓帶滬轉押於四馬路東會芳鴇婦王二姐妓院内被何偵悉向之理論經探目李星福查悉一併拘入捕房昨解公堂請究先據李探禀稱花妓寄押濟良所已被逃逸訊據何供女兒被李鴇轉押於王鴇處祇約一年爲期得洋三百元因此不愿求斷中西官以　將生女押娼全無心肝着押兩月以儆李王兩鴇身價不追從寛開釋花妓旣已被逃應即將案註銷 
[美租界]  
　　縣令驗屍○向爲測字之某甲年六十歲住層楊樹浦十二圖地方某姓家前晚因病身死報由　房將屍車送驗屍所着保報驗昨經上海縣田大令蒞所驗明委係病死飭保收殮 
　　察破僞幣○日本人某甲前日下午以僞鈔票一紙向西華得路某錢店兌換被夥察破喝捕拘入捕房捕頭諭將僞紙幣銷燬從寛免究 
　　自取甚咎○蕩婦陸侯氏前晚至捕房報稱刻在磨坊橋混名三老爺家賭博被流氓搶去洋二十餘元請飭查究捕頭以事因聚賭斥不准理 
　　私刑弔打○小工戴金生俞者香昨報捕房稱被揚子路某棧房棧司私刑弔打請爲查辦捕頭准之 
　　暗昧不明○住居西華得路三百五十四號屋内之吳劉氏昨至捕房報告前晚被青口人劉桂榮搶去衣物請究捕頭詢得事涉暗昧斥退不理 
　　圖賴逞兇○茂海路一百三十號火爐店主許某昨至捕房報稱去年被某西人拖欠火爐價洋不還向之索討反遭毆打捕頭論赴該管領事署控告 
[法租界]  
　　無可卸責○德和提莊主朱俊臣荐親戚唐緯臣至義大莊爲夥詎唐陸續舞弊吞用洋一千數百元逃避無蹤莊主許作霖向朱理論不睬控由公堂傳訊朱供已冋前經理人馬鑑泉聲明退保不能擔任判朱交保諭令原告呈閱信函在案去年歲杪又復提訊聶司馬謂朱曰爾旣退保何以保信尚在詎朱不認一味抗辯聶司馬惡其無理大加申斥判交原保着同馬鑑泉到案再訊 
　　抑何刁頑○趙集齋前向寶興珠寶店龎介清處掮去珍珠兩顆值洋八百餘元旋被私質於恆德當内並被賖去衣服洋一百七十元向索圖賴控經公堂判交人銀兩保限期料理在案詎趙挺押無保案遂延宕兹復提訊據稱在押實難爲力務求釋出以便　措判先交洋二百元餘仍人洋並保趕緊清理 
　　賽燈肇禍○新租界吕梅路某華捕所住之草屋前晚因伊妻出外探親無人看守被游手好閒之徒迎賽龍燈遺火屋上頓兆焚如幸該屋並無隣居祇焚艸屋兩椽即熄 
海上閒談 
[生産不進步之害]  
　　以文明中點之上海。自滬杭鐵路甯滬鐵路通行後。往來益便。然辦公者。游學者作工者。計殆不及十之三四。餘皆游觀者購買消費品奢侈品者。而尤以取求外國所出之貨爲多。鄰近各縣。素號儉樸。近亦習於華靡。然則生産不進步。而交通靈便。所益殆不償所損也。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[錄資政院核定直省各級審判檢察廳經費表及說明書（錄憲志日刋）]  
　　記者曰司法獨立之聲喧騰於朝野者旣數年然主之者往往延儒偷脫趔趄不前即或稍稍舉辦一二亦目勃亂提僈不以其道於是號稱習法明律之士遂薄法官而不爲而吾民生命財産之重遂仍操縱於一二猾吏奸幕之掌握嗚呼全國之計劃不立法官之職務不明法官之薪俸不定而欲司法獨立成效可逆覩也資政院開議員藉核减之名定薪俸之實於是法官之薪俸稍稍趨於統一而全國司法之經費亦庶幾可按籍而稽矣因錄其大要著之於篇世之在志於法官者觀於此也其亦可以興矣 
　　全國司法官署除大理院不計外凡分高等地方初級三級試循其高下之序計其每年所需經費高等審判檢察廳設廳丞一月支二百八十兩檢察長一月支二百八十兩庭長二每人月支一百二十六兩推事四每人月支一百十二兩檢察官二每人月支一百十二兩典薄二每人月支四十二兩主薄隸於審判廳者二隸於檢察廳者一每人月支三十兩錄事隸於審判廳者四隸於檢察廳者二每人月支十四兩書記生隸於審判廳者二隸於檢察廳者一每人月支十兩此廳員薪俸之目也每廳設警長一月支十兩警座八每人月支六兩庭丁八每人月支五兩雜役六每人月支四兩此警餉役食之目也每廳所需紙張文具月計六十兩臨時出差費月計四十兩雜項各費月計二百兩此雜費活支之目也總計一高等審判檢察廳共需人四十七員每月應支經費二千一百九十四兩以閏計每年應支二萬八千五百二十二兩高等分廳視此數减十之二應需二萬二千八百十八兩凡直省高等廳皆以此爲標準焉 
　　地方審判檢察廳設廳長一月支一百二十六兩檢察長一月支一百二十六兩庭長一月支一百二十二兩推事四每人月支九十八兩檢察官二每人月支九十八兩典簿隸於審判廳者一隸於檢察廳者二每人月支四十二兩主簿隸於審判廳者二隸於檢察廳者一每人月支三十兩繙譯官一月支四十兩所官一月支四十兩醫官一月支十六兩錄事隸於審判廳者四隸於檢察廳者二每人月支十四兩看守所二每人月支十四兩書記生隸於審判廳者二隸於檢察廳者一每人月支十兩承發吏六每人月支十二兩檢騐吏二每人月支十兩此廳員薪俸之目也每廳設警長一月支十兩警卒十二每人月支六兩庭丁十二每人月支五兩雜役六每人月支四兩所丁目一月支八兩所丁更夫十四每人月支五兩雜役四每人月支四兩女看守二每人月支五兩行刑人二每人月支五兩此警餉役食之目也每廳所需紙張文具月計六十兩臨時出差費月計五十兩雜項各費月計二百兩看守所費月計二百八十兩此雜費活支之目也總計一地方審判檢察廳共需人九十一員每月應支經費二千三百六十八兩以閏計每年應支三萬零七百八十四兩地方分廳視此數减十之二應需二萬四千六百二十七兩凡直省地方廳皆以此爲標準焉 
　　初級審判檢察廳設監督推事一月支八十四兩推事一月支七十兩檢察官一月支七十兩錄事隸於審判廳者二隸於檢察廳者一每人月支十四兩書記生隸於審判檢察者名一每人月支十兩承發吏二每人月支十二兩檢騐吏一月支十兩此廳員薪俸之目也每廳設警卒四每人月支六兩庭丁三每人月支五兩雜役二每人月支四兩此警餉役食之目也每廳所需紙張文具月計二十兩臨時出差費月計十兩雜項各費月計七十兩看守經費月計三十兩此雜費活支之目也總計一初級審判檢察廳共需人二十員每月應支經費四百九十七兩以閏計每年應支六千四百六十一兩凡直省初級廳皆以此爲標準焉（未完） 
小說 
[軍情小說湘纍怨（廿九）]  
　　林德康摇手道。你說他們就有準備。也不中用。你只看昨日放火焚燒了楊慕福的房屋。搜出軍裝。這樣的舉動。不是平常的人。做得出來的。你一定要去。須要自已小心。不要做了那撲火的飛蛾。自取滅亡之禍。你要我和你帮忙。這個忙我是帮不來的。李震寰道。你這個人。爲什麽竟胆小到這般田地。如今我也不要别的。只要你帮我幾千人就是了。林德康連忙摇手道。並不是我不肯帮你。這件事兒。却不是頑的。你想這裡我手下的人。無非都是那些礦丁。平空在礦丁裡頭。抽出無數的人來。那裡瞞得别人的耳目。若要到别處去調人。一則一時不能夠齊集。二則書信往來。漏了風聲。更不是頑的。你想我的話可是不是。李震寰聽了。心上雖然不高興。卻想着林德康的話。也是不差。只得由他。自已磨拳擦掌的。專候起事。林德康再三苦勸。他那裡肯依。只說我們旣然做了革命黨人。負了革命的責任。原該應犧牲性命。救拔同胞的。就是舉事不成。送了性命。也不算什麽。林德康見勸他不聽。也没有法兒。只得憑着他去閙到那裡。算到那裡的了。當下李震寰便派了崔祿貞。統帶四千革命軍。去攻醴陵東門。又派了一個姓陸的。呌作陸開先。統帶六百革命軍。由醴陵東路。繞過西路。去攻醴陵的西門。彼此互相接應。又派了楊慕福。統帶六千革命軍。去攻瀏陽。自已卻帶了一千親軍。隨後策應。分派已定。只說崔祿貞帶著那四千革命軍。浩浩蕩蕩的殺奔醴陵來。原來這些革命軍。雖然都是些没有經過戰陣的人。營中的軍令。卻來得十分嚴肅。出軍的時候。先要按著名簿。一個一個的都點過了名。方才排了隊伍。慢慢的走。路上不許擅殺一人。擅搶一物。違令的就要斬首。看官你道這些革命軍。都是一個個大排。 
 
 

Page 27

 
 
隊伍從萍鄕起馬的麽難道萍鄕的那些官吏就没有一些知覺的麽原來崔祿貞和陸開先等都在離醴陵五十里的一個村鎭呌做望平鎭的就在郡裡會齊了兵士直向醴陵進發走到半路上那班革命軍大半都是没在吃飯的一個個都肚子裡頭咕碌碌的呌起來 
國外新聞 
[美國炸藥肇禍續誌]  
　　初六日倫敦電云據紐約電稱紐桀賽炸藥爆裂一案官塲追究肇禍者已獲八人擬以故殺或疏忽之罪治之續電云拘獲之人已存欵保釋内有炸藥艇之艇長與裝運炸藥之火藥公司代表及桀賽中央鐵路公司之用人 
[波斯財政大臣被擊]  
　　初七日倫敦電云據德黑蘭電稱財政大臣由國會回邸時有阿米利亞人兩名狙擊於途現正追索剌客 
[德儲歸途行程續聞]  
　　初六日柏林電云德國皇太子將由孟買乘坐汽船前赴埃及並不取道哥倫波回國本年不致再出續游 
[德簡膠州新總督]  
　　初六日栢林電云膠州政府參謀部總長華爾特克已簡爲膠州總督 
[柏林亞洲會開會]  
　　初六日柏林電云栢林亞洲會近開常年大會來賓中有普魯士亨利親王及中日貴員甚多由戈爾孜將軍主席演說之時曾稱述中國民政之進步及日本殖民事業之遠大 
[普魯士户口總數]  
　　初六日柏林電云普魯士調查户口共四十兆零十五萬七千五百七十三人較之上次調查增多百分之七有奇 
[荷屬華僑之暴動]  
　　初六日栢林電云荷屬印度皮利頓島之華僑近曾暴動 
[俄國防疫會之决議]  
　　初六日俄國伊爾克斯克舉行防疫大會當經議决以完全之法清理江河水道及焚去死於疫症之屍身（以上譯字林報） 
[脫蘭斯佛爾名將逝世]  
　　初八日倫敦電云據克納克杜浦電稱克洛其將軍業已逝世按將軍爲特蘭斯佛爾名將 
[粤國擴張海軍經費]  
　　初八日倫敦電云據蒲逹配斯脫電稱粤國海軍大臣芒脫克柯里伯爵在奥國議會宣稱一九一一年至一九一四年海軍經費須需六兆金磅 
[荷屬印度暴動續聞]  
　　初七日栢林電云荷屬印度皮里頓之士人已將首府田特茄安配丹焚燬 
[奥國嗣君將游俄京]  
　　初七日栢林電云據奥國某報載稱奥國嗣君不久將出游俄京聖彼德堡（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
