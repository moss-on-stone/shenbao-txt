# 1916 - 262 - 4915667

 

Page 1

 
 
   
 
 

Page 2

 
 
時評 
[政局之可危] [  默]  
　　中國之政局捧擾攘年餘而幸能成立當内閣組織時吾國民希望之奢爲何如耶 
　　夫内閣者國運安危之所係也政治進行之中樞也故今日之國人無有不思扶助中央政府者爲扶助中央政府故凡事苟可以曲諒無有不當爲之曲諒者然而以今日之情形觀之則可危甚矣司法總長則被督軍攻擊農商財政兩總長則被各方反對内務交通兩總長則被裁員控訴而外交總長尙未决然就任内閣之成立僅數旬而已搖搖不定若是中國政局之前途寗堪設想耶 
　　政局不定則國家危險不待外禍内亂之紛乘也 
[命令]  
　　九月二十一日大總統令財政總長陳錦濤呈吉林財政廳廳長柴維桐因病懇請辭職柴維桐准免本職此令 
　　又令任命李哲濬爲吉林財政廳廳長此令 
　　又令參謀總長王士珍呈請任命陳釗爲陸軍第十一混成旅參謀長應照准此令 
　　又令陸軍總長段祺瑞呈請以鄭貞俊充任陸軍第十一混成旅步兵第一團第二營營長應照准此令 
　　又令陸軍總長段祺瑞呈准鑲白旗蒙古都統芬車咨請以續良補副參領崇璋補印務章京巴齡阿補公中佐領應照准此令又令陸軍總長段祺瑞呈准正紅旗滿洲都統志鈞咨請以瑞順補印務章京玉麟文瑞補驍旗校應照准此令 
　　又令兼任文官高等懲戒委員會委員長周樹模呈議决江西省長戚揚呈劾卸署泰和縣知事胡德修虧　交代延不清繳交付懲戒一案依照徵收官交代條例應受褫職非滿四年不得開復之處分等語胡德修准照所議褫職交内務部查照執行此令又令陸軍總長叚祺瑞呈前湖北陸軍第一師營長李景齡因公獲咎判决徒刑一案該犯官從前供職勤奮此次部兵驚潰猝不及防臨事維持幸免巨變其情不無可原等語本大總統依照約法第四十條特赦李景齡免其執行此令 
　　又令高等審判廳辦事權限條例即行廢止此令 
　　又令據兼任文官高等懲戒委員會委員長周樹模呈議决湖北鍾祥縣知事周樹基疏脫監犯懲戒案應受減俸處分等語應准如議由該部轉行遵照此令 
　　又令據文官高等懲戒委員會委員長周樹模呈議决湖北光化縣知事楊鴻通疊出盜案逾限未獲懲戒案認爲應受減俸處分等語應卽如議交内務司法各部查照執行此令 
　　又令據文官高等懲戒委員會委員長周樹模呈議决河南林縣知事姚晟年疏脫監犯懲戒案認爲應受減俸處分等語應如所議交内務司法各部查照執行此令 
[專電]  
　　北京電大借欵一億圓將成議惟四國銀團嚴查用途並有苛求擬舉丁恩兼任監督 
　　北京電財部向銀團提出關於借欵之公文其内容係要求速開正式交涉並指明但以鹽稅餘欵作抵未載其他條件正式開議當在半月之後 
　　北京電聞一萬萬大借欵莫日已有回電對於鹽欵作抵表示滿意俟俄法來電開議又利爲五釐分作四十年償清前十年僅付利息 
　　北京電待唐解决之案㈠鄭家屯㈡外蒙議員㈢澳門劃界又派秘書赴津催請 
　　北京電星期五總統府會議各要員約十八九人關於鄭家屯案解决之標準及善後欵之積極進行而青木顧問之合同亦再加審議云 
　　北京電聞徐州今明兩日均開會 
　　北京電衆議員李夑陽以張勳恣横驕縱目無法紀政府久不懲治是何用意列欵義四端提出質問 
　　北京電諭段總理籌辦雙十節典禮㈠陸部規定大閱地點㈡各機關學校放假懸旗慶祝㈢有功民國之人報候頒給勳位㈣内部照舊行紀念會先期致祭先烈親臨追悼或派員代㈤法部定是日停刑及赦免人犯㈥財部預籌的欵㈦外部照會公使團承辦大閱招待並責成軍警會籌保護事宜 
　　北京電憲法審議今日點半開會到六百二十五人王正廷主席接議二章國土决取槪括主義第三章國民至十一條止取逐條限制時已過五鐘十二條起徑日延會續議 
　　北京電參院二十三日要案㈠請政府於國會停後有法律條例槪交院議㈡另定鴉片烟罪特别法㈢移殖軍隊屯墾固邊㈣統一國庫等 
　　北京電聞收束軍隊計畫全國軍額正式軍以五十萬非正式軍以十萬爲度約完全師四十混成旅二十警備隊二百營　　北京電兩院鑒於秩序常亂設法補救 
　　北京電范總長派湯中錢錦孫張文廉李冕赴日本菲律賓調查學務 
　　北京電陳錦濤昨銷假到部辭職打消 
　　北京電陳錦濤有出席國會答覆說 
　　北京電交部擬力擴南洋航業 
　　北京電籍忠寅運動浙省長成熟浙人表示反對 
[譯電]  
　　北京電陳錦濤三日假期已滿昨晚返京今晨視事聞陳之復職頗由於唐紹儀勸阻之力據華字報云唐到津時政府派員前往歡迎唐語某歡迎員曰余之北上非爲就外交總長而來但不過與總統理會議要政而已諸君請即返京勿在津久待叚總理得此消息大爲煩惱又派國民黨某要人赴津勸唐就外交職（二十一日） 
　　北就電華字報云湘籍國會議員聲稱中政府如不取銷日人借欵合同全體辭職回湘以取適當行動湖南士紳對於以水口礦山一半股份爲酬勞品之辦法反對亦甚力（二十一日） 
　　北京電聞蘇滬商人楊管二君籌集三萬元爲建築中央模範醫院經費此醫院設於北京之西城工程今已起築規模聞頗宏大佈置極新（二十一日）以上路透電 
　　北京電聞唐紹儀遲遲不來因徐樹錚仍爲國務院秘書長之故蓋唐以徐在則未便與段總理自由討論也（二十二日） 
　　北京電北京日報云黔蜀滇粤贛督軍聯名電� 
政府斥責張勳干涉政事（二十二日） 
　　北京電法俄日銀行家尙未接到本國關於大借欵之訓電（二十二日） 
　　北京電政府擬編定常備軍共四十師每師萬人又混成旅二十總額共爲五十萬人預備軍額定十萬人（二十二日） 
　　北京電黎總統定於二十四二十五二十六三日招待駐京外國公使（二十二日） 
　　北京電十月十日黎總統將在南苑閱兵（二十二日）以上德文電 
[東方通信社電（日本人組織）]  
　　北京電五國團大借欵之成立似極悲觀何則因五國財團方面以爲鹽稅餘利擔保勿論耳倘地租不爲擔保萬一内亂等事之際收入必至非常減少勢甚危險其例證徵諸本年四五月之事實可得而知也而中國方面則以現在鹽稅餘利每年旣逹三千萬元現尙改良進行餘利必有益增之望故無再以地租擔保之必要因此兩者之間懸隔甚遠議恐難成且歐洲各國戰爭之終局尙未有期遽難參加此項借欵而又不願全然讓諸日本一國自然希望該借欵之遷延爲此該借欵非易成立此一般人之觀測也（二十二日） 
　　東京電一萬萬元欵五國財團之回答因俄國代表者目下不在倫敦未能遽開財團會議故至早須至本月下旬始可回答至利息擔保承受人及顧問等亦無何之接洽云（二十二日） 
　　南京電此間傳聞安徽督軍張勳不赴皖省任所依然駐在徐州以與各省聯盟卽爲所謂十三省同盟之盟主極力反對國會大有解散國會之氣勢其對宗社黨表面上拒絶其運動目下贊同該同盟者計有湖北山東江西河南廣東奉天福建吉林諸省帝制派之梁士詒一派亦爲密籌財政的援助之說甚盛又該聯盟會議因尙有數省之代表未到故將二十日開會延至二十三日云（二十二日） 
　　東京電興亞公司之五百萬元借欵水口山鉛礦太平鐵礦合辦之項必至削除（二十二日） 
　　濟南電張勳領袖之十三省同盟近聞名省代表會議山東督軍張懷芝密派周參謀長爲代表前赴徐州參預該會（二十二日） 
　　漢口電逗遛漢口段芝貴於昨夜出發赴安徽（二十二日） 
　　濟南電新任青島守備軍司令官森少將昨日來省居留濟南官民特於昨夕開大歡迎會並招待當地守備隊長及將校等（二十二日） 
　　東京電日本政府今日發表購入四分利英貨公債五百萬元償却外債之意（二十二日） 
　　　東京電今日預算閣議之結果於總額增加三百八十二萬元確定海軍費爲二億六千六十萬元（二十二日） 
[戰電]  
　　其一（英人路透電） 
　　倫敦電今日下午海格將軍報稱夜間大雨如注敵軍冒雨回攻負創甚重稟有死屍多具英軍乘夜攻入敵軍戰壕數處（二十一日） 
　　巴黎電今日下午公報云松末河陣線之戰事大爲惡劣之天時所妨碍敵軍在亞貢福爾特巴里進攻一次受挫而退法軍奪獲錫哇芒防禦工程東南戰壕數道且在伏村叢林得有進步（二十一日） 
　　彼得格勒電今日公報云柯凡爾羅夫洛鐵路境敵軍之攻勢處處敗退俄軍奪獲卡巴西安班塞山東境内之高地一處高加索俄軍奪獲末虚東南古爾兵所守之陣地一處高加索戰地有雪霧（二十一日） 
　　倫敦電昨晚所傳封鎖區域加拉伐與布軍管理之希臘文口岸皆在内（二十一日） 
　　羅京電公報云杜白魯加惡戰進攻未已俄羅軍血戰擊敗全陣線進攻之敵軍且回攻數次羅軍已在貝特洛斯尼南停止退走設防固守（二十日） 
　　雅與電據半官消息聲稱協約國艦隊宣布自萊斯土斯河口起至恰亞桀斯村止皆爲封鎖區域（二十日） 
　　雅典電聞希臘克里特島發生革命風潮革命黨已設臨時政府（二十一日） 
　　倫敦電加里西亞泰晤士報訪員十九日電稱俄將乞爾巴基夫之軍現抗拒德軍厚援力向前進俄軍今距哈里區車站僅數百碼且甫渡通該鎭之河該處鐵路交點及鎭路極關重要哈里區鎭之得失猶居其次俄軍向北更進敵軍或將棄鎭而退該枝俄軍自八月三十一日戰至今日共捕虜二萬五千人内有德人八千並獲砲二十二尊（二十一日） 
　　海牙電荷屬東印度有亂黨一千五百人攻擊白杜哥爲官兵擊敗（二十日） 
　　其二（德人德文報專電） 
　　柏林電九月二十日德軍大本營公報云松末河戰地無特别要事敵軍進攻者均遭挫衂德軍在佛萊爾以手擲炸彈進攻得利德軍逐走占守化末山西坡戰壕一小段之法兵捕虜九十八人獲機關槍八架（西境戰况）俄軍日間在魯克西面進攻多處之俄兵雖爲其砲隊所逼仍不能離開戰壕入夜敵軍進攻頗猛爲德軍擊退受損異常重大敵軍暫時攻入塞爾伏夫附近德軍陣地卽被全行逐出那拉巨夫加之戰事仍在進行利於德軍敵軍猛攻受挫卡巴西安遍地皆雪敵軍仍在進攻小獲勝利（東境戰况）羅軍已被逐至蘇爾杜克山隘以外（錫班布爾干戰况）杜白魯加有劇烈之戰事敵軍負嵎猛禦援兵陸續馳抵佛洛里拉與加瑪恰蘭附近敵軍進攻者均失利德軍前鋒在佛洛里拉之西避去敵軍之衝擊但在該鎭之東襲擊獲勝（巴爾幹戰况） 
[公電]  
　　滇督軍聲明趙宏欽事電各報館鑒前因滇� 
交涉署法文繙譯趙宏欽請假回川曾飭便道調查川事並無其他任務乃聞該員到滬因案被拘冒稱係滇交涉員查滇交涉員原係徐之琛至今並未更易所有該趙宏欽犯案情節及冒稱交涉員均與滇毫無關係恐滋誤會特電聲明唐繼堯皓　　嘉定楊司令來電申報館轉許智遠君鑒哿電悉午入省改任四川寗電馬屏屯殖使請轉告南洋僑友集股開礦定獲鉅利良溥兄代問貞病弟駐嘉定速來代理川邊悟　２ 
令楊紹起叩馬 
要聞一 
[春明珍聞十八（湛存通信）]  
　　比日都中所聞皆關涉借欵之言各界情形良堪嗢噱在東交民巷方面當事者如日本興亞公司則慶賀成功其他掮客則朶頤不置在政府方面如飲甘露大有醍醐灌頂之樂在國會及民間則人人相驚以伯有謂爲亡國胚胎其實爲數不過五百萬元太倉一粟滄海一勺彼長袖善舞之外國資本家爲是區區不過新硎之試尙非慶賀之時尤無朶　之說政府中更加諺云九頭鳥得一帽不知從何安頓至中國必亡於財政固爲公衆所認然僅此五百萬猶未遽以是爲胚胎也但扣用已有三十萬（九四扣）耳記者未得確實證據何敢妄襲世傛謬見無端汚　賢長官惟谷總長以農商主管之身而盡當此項借欵之衝不能不驚其責任心之過於勇往耳前次參議院請陳谷兩總長質問時陳言詞不甚嘹喨谷獨滔滔之詞答復衆人結果於不能滿議員之意决定令政府將此項借欵契約依法交 
 
 
 

Page 3

 
 
　　議昨日衆議院又爲此事特開秘密會質問然約已簽字欵已交齊尙欲責政府履行法律上手續何殊殯厝已畢再輓歌錢乎必無及矣昨日之會陳總長竟避不到院段總理與谷總長出席衆以陳兼任外財兩部責任大於谷有意規避指摘甚力經段總理以因公赴津解之乃專向谷質問谷㣲笑登臺意氣洋洋不失國務員態度先聲明財政總長未到故代爲報告借欵經過情形但就其知者言之其所不知　疑而已衆以合同上陳谷旣同時簽字卽應負同等责任不得援尋常財政責任關係以自解免谷答辯云余所知者簽字之合同爲止合同以外情形容有未知者衆謂在合同簽字者苟不盡知合同以外情形便可貿然簽字乎谷乃無言蓋劈頭即受此大打擊當早知來意之不善矣谷乃略述大借欵交涉情形一時不易告成乃有日本墊欵之舉正其名曰實業借欵爲數五百萬元九四扣七釐年息以湖南水口山鉛鑛及安徽太平山鐵鑛之合辦爲報酬興亞公司應負助成大借欵之責任如三個月内大借款不成則鑛山報酬之契約作廢另行籌還五百萬元之實業借欵并朗續合同原文報告甫畢反對聲浪上撼　項衆情激越莫與倫比其中問題甚多第一爲約法問題凡國庫有負擔之契約應先得國會之同意此項借欵未經交議擅行簽字便屬違法谷總長逐層答辯亦有相當理由謂五百萬名爲實業借欵因有種種作用其實仍爲墊欵俟大借欵成立即行扣還將來大借欵合同當然交議或不借欵不成另行提出抵當條件届時亦應交議故今日不交議不能即認爲違法衆又迭次辯駁如抽繭如剝蕉相持頗久最終論及如大借欵不成又不另提抵當卽予償還本息爲合同所准許此項償還本息之欵是否由國庫支出則今日豈可不先行交議此言一針見血谷竟無言可答衆大譁云旣無答辯之言卽屬自認違法谷乃忸怩云並非違法至多亦止手續錯誤衆又大譁云錯誤二字自畫供招國務員之錯誤卽是違法閣下自號民黨曾任議員何以一旦入閣便忘却本來面目遽有此違法之舉是時谷總長面汗淫淫神氣索寞若在記者寗可減壽一紀决不願爲總長一日也地獄原在人間不禁爲之廻腸盪氣者久之復次論其内容中國大借欵旣受束縛何以又需興亞公司一小團體之助得無含有日人包辦之意味谷總長云並無此事再詢水口山礦是否爲國有事業谷總長云此爲省有事業衆云旣爲省有事業曾否先商省政府及省議會谷總長云爲國家利害起見地方應盡協助中央之義務衆云地方與中央如何相助别一問題今甲擅行處分乙之所有權非但未得乙之同意且對乙並未通知與盜賣無異再詢以太平山在何處谷總長云並無此山不過在太平縣中劃出一部分鐵山耳衆云太平縣全境無鐵山亦知之否谷總長乃云太平府之當塗縣衆云合同中何以不註明槪云太平山是無異舉太平全府之鐵山而斷送之谷總長云須派技師劃定地段衆云何以不俟劃定地段後訂契谷總長又無言大衆斥詫之聲異常嘈雜舌戰歷二小時之久始分别决定第一合同照參議院决議速行交議第二政府須負廢約或修正之責任如不能盡此責任本院必提起彈劾案谷總長一一承諾始脫重圍而出嗚呼憊矣此借欵詳細情形東西報紙言之甚悉東報記載尤多况　經簽字交欵實無秘密之必要但苦我國人尙在夢中耳至國會代表民意反對如此激烈尤宜使外人知之更無諱疾忌醫使政府得以秘密進行之理故特揭而出之對内對外均應負此新聞道德之責任至其他涉及外交進行狀况者照理不能宣布以上情形就記者眼光言之交議與否當就事實爲權衡不必專執法律論以責難政府惟其内容荒唐農商總長之責任實無從解免水口山礦關涉湖南全省開辦數十年該省私人及公共事業賴其挹注者甚多無端攫奪風潮必極大農商總長萬不應事前毫無接洽其自信之力過堅自不能不失敗安徽事更屬奇謬槪言太平山日人已解爲太平全府之鐵山之除已給照者悉歸中國政府與興亞公司合辦其中有誤點二（甲）不應爲此廣漠不確定之說非直賣礦且鄰割地在前清總理衙門或有此種辦法民國以來尙未聞此（乙）鐵礦禁止與外人合辦之特别條例尙未廢止農商部豈容自違定例無論就事實言就情理言就法律上政府中恐無自解之法在議會中凡遇地方問題本無黨派可言故此次與谷總長反對最力者皆其同派人之昔日極力爲之設法同意者也谷總長其不免乎外交方面旣經簽字付欵即無何種問題雖由國會彈劾僅爲政府中責任問題於已訂之契約無涉安徽人以其空空洞洞尙無實在關係故反對之𤍠度較殺湖南人則兩院一致滿望挽回� 
記者深爲嘆念不置臂如家有病人醫者望望然去之然其家人父子必仍爲延醫禱天冀其無恙湖南人滿望挽回之心亦猶是耳天下傷心之境無逾於此政府亦曾念及此否尤有一言則此次借欵始終未告黃陂故自總統下迨秘書直至接到譚延闓反對電文始行根究稍得一二至兩院紛紛質問外國報紙喧傳不休府中人猶未了了也如此隔絶亦豈常理記者於是嘆政客之爲總長者做事過於鹵莽存心過於堅决辦事方法究不宜爾爾也 
[美人之鄭家屯案報告]  
　　九月二十日英文京報載有紀事題曰美人與鄭家屯案譯錄如下 
　　日本每日新聞載本月六日紐約消息謂華盛頓國務部因日政府提出鄭家屯案之要求後中日兵士復於蒙古衝突是以對於華事甚爲關心華盛頓中國使署曾派參贊某君赴國務部解釋中政府對於原案之意見聞駐華美使林苪士君現正調查該案眞相但尙未呈報國務部日本罷斥與案有關之官員撤銷防兵賠償損失諸要求尙不滿意且擬向中政府要索政治利益此種事態已引起一般人士之恐慌紐約時報於接到中日兵第二次衝突消息之前一日謂日本之要求警察權乃上年第五項要求之變相逆料歐戰結局俄日兩國將以彼等要求或視爲已有之中國土地權與特别利益商諸列强云 
　　日日新聞亦載同日紐約消息謂國務部官員因朝陽坡復發中日兵衝突案頗爲驚詫北京傳來日本關於鄭家屯案要求之消息謂日本將利用此機提出蒙古問題中國顧公使七日曾至國務部詳說案情據北京美使林君報稱北京現尙未得悉眞相但衆皆視爲重要案件北京盛傳日本除要求罷斥官員撤銷防兵賠償損失外尙將要求政治權利云 
　　每日新聞又載九日華盛頓消息謂上議院議員里維斯君詆責國務部漠視美國在華利益而不設法抵制日本政策其責言乃仍據近今俄日條約據謂美政府任令美國商業利益消蝕而使俄日得以膨脹彼嘗請國務部明示俄日新約於美國在華商業利益有何影響乃國務部未予答覆尤屬無理云今國會已於九日延會里維斯氏之請求一時仍不能有答覆也 
　　又據十二日紐約消息謂美國對華態度在現所進行預備選舉總統之政治運動中佔一重要部分許士黨之幹事員發表宣言書抨擊威爾遜總統及其遠東政策謂美政府拒絶近今中國所請之借欵乃迫迫令中政府於日政府要求特别權利行將破壞中政府與中國土地完全時轉向日本告貸美政府前對於哈底·桑杜明哥·巴拿馬·右巴之財政穏固均負責任今威爾　總統於中國之財政事務竟不肯負責設日本果割據中國發展亞洲之實力以增進日本之計畫而成將來之大惠則他日美國之受害謂爲威爾遜所賜誰四不宜倡開放門户者前國務卿海氏而對閉門户者則今總統威爾遜也 
　　又十三日紐約消息云國務部藍辛君本月六日曾命駐日美國大使葛士里君續報日本新要求詳情今日各報皆於顯著之地位載有葛之覆文該文雖宣布過遲不及著評但此項消息已在俱樂部等各界得美好之評論蓋國務部曾命葛使請日本外交省注意美國各報所載日本關於鄭家屯案提出之要求消息且告以美政府見之大爲不安想外間所傳諸說必非確實云國務院後接葛使覆電謂日本外相已答覆據稱報載之要求中有數條尚屬近似餘均曾經潤色大失眞相外相且聲明日本之要求並不侵礙中國之主權亦無一有損羅德與高平所訂之美日條約中日兵衝突乃重大之事件日本爲防阻此種種突發生於後起見故除要求中國謝罪撫卹日兵家屬外又請求中國聘用日人爲軍官學校之敎員爲南滿東蒙防兵之顧問並准日本在日人僑民甚衆之中國城鎭設立警局云云駐華美使回報情形太旨與駐日美使所報者相同外交界探悉日本擬發一文告解釋在中國之情勢以期抵禦報界所載之擾人消息云 
[梁任公之興亞借欵意見]  
　　本報記者因近日政府與日本興亞公司借欵五百萬以湘皖礦合辦爲報酬惹起中外注目國會方面且發生違法問題因偕各同業再訪梁任公先生叩其意見先生方歸自杭州倦於酬應僅爲簡單之談話然持論極嚴正而公平深願當局讀此稍知警惕也 
　　先生首就政策上批評謂吾於此項性質之借欵極端反對蓋假實業借欵之名以挪用於行政費實財政上一種自殺政策今後當局所最宜切戒也夫當今日財政千瘡百孔司農仰屋之時非借債不能渡此難關旣天下所共知我國民誠不宜漫爲無責任之言斷斷然挑剔政府担預算册上用途分項分目一一確定不准挪用且須表裹名實相應此爲整理財政第一原則若號稱備用於甲事之金錢暗中移用於乙事此實立憲國財政之厲禁有干犯者即爲違憲袁氏四年間濫用國庫至數萬萬其弊竇皆在此就中如隴秦豫海鐵路同成鐵路等借欵尺地未購寸軌未築而借欵到手即罄號稱振興實業實則斥賣國産直接斷送實業之生機復以用途噯昧未由稽核之故濫費無憚間接增長政治之腐敗我國民所痛心疾首於袁氏之理財策者以此事爲最矣今當與民更始之時謂宜一反其所爲開誠心循正軌庶政象有漸趨清明之望自與五國團交涉以來政治借欵實業借欵之兩名稱劃然對峙凡屬政治借欵其用途經債權者之指定嚴相束縛此雖爲極可恥之事然緣此稍防制當局之自由濫費未始非國家之福耳今爲軍事善後及補充此數月之行政費旣萬不能不借欵此項借欵以種種牽連　係萬不能不向五國團商議此旣爲有識者所同認當局若有憂國之誠心肯負責任惟宜簡單明了開誠布公與五國團亟開談判雖條件稍涉苛酷國民亦應爲之原諒今若蹈襲袁氏故智挪東補西賣乘弄巧終必無成徒釀外交之葛籐益當局之狼狽耳故鄙人對於此類性質之借欵根本反對初不問其訂自何國用何種名義有何種條件也（未完） 
[興亞公司代表出京矣]  
　　興亞公司借欵事件頗有激起政潮之勢目前議院方面所以暫時安靜者則因谷總長已承認向日商磋商修改合同或竟取消之故也其期限係一星期爲時甚促茲據外人間所得消息政府方面在昨晚以前尙未有人與日商接洽而興亞公司代表人永濱本田二氏聞此消息則以爲借約旣經簽字兩礦已有一半到手此邦不可久留遂定今晨離京返國如是則當局即有改約或廢約之意未知又向何人磋議更未知七日限滿到時何以對付議會也 
[二十日憲法審議會紀事]  
　　昨日（二十）下午一時憲法審議會開會王正廷主席報告憲法初讀終結時漏去一討論終局之表决今應復開大會補行此項手續因請憲法會議議長復席其時到院人數參議院方面一百九十餘人衆議院方面四百零幾人已足開憲法會議惟議長王家襄請假未到遂由副議長湯化龍就議長席宣告開憲法會議當時場中辨論集於兩點（一）討論終局之表決應否補行（一）前此付審議之表决是否有效第一層無人以乃爲不宜補行第二層則有人謂前此付審議之表决由於手續錯誤而來旣討論終局旣須補行表决則因此錯誤而來之付審議之表决當然無效或則謂手續即有錯誤惟前此表决理應自已尊重斷不能自已推翻故付審議之表决當然有效一時又閧爭甚烈旋有人提議且將第二層從緩討論先以討論終局付表决於是議長遂以前會討論終局補付表决大多數起立全場不起立者僅有八人遂又議到前會付審議之表决有效無效一層討論多時决定宣付表决此時忽有人謂按照憲法會議規則並無能能表決之有效無效付表决之規定全場愕然又生難題幸憲法會議規則第五十七條有云會議時對於本規則有疑義時議長應諮詢大會决之有人指出此條此難關始得過去遂又議到此次付表决究以有效付表决抑以無效付表决衆意不如以無效付表决蓋含有反證前此表决之意也於是議長遂高呼前此付審議之表决有以爲無效者請起立起立者又僅八人表决旣終宣告續開審議會仍由審議長王正庭主席首即聲明審議會議事規則極爲簡略當二年憲法會議討論大總統選舉法時曾公决適用憲法會議規則第十八條至第二十三條及第二十八條第二十九條之規定以期討論時得有範園秩序不致紊亂已囑秘書廳將當日會議錄配布此次似乎仍可適用衆無異議褚輔　獨謂十八條與十七條有相連之處應一併適用十七條於是又惹起他種討論紛爭不已蓋關於通告發言之時限又有不能全然適用之處也終由褚輔成撤回動議而罷繼論始何八手審議方法有主張應就草案章節依次審議省得空論多費時間者有主張須將各項大問題如二院制抑一院制内閣制抑總統制及地方制度應否加入等等先行提出討論方合憲法統系者兩派激爭甚久終經過討論終局之表决乃由主席將劉崇佑所提動議主張先就草案所有各大問題一一審議然後及於草案所無之各問題討論應否加入付表决大多數起立主席宣告休息休息後再開議主席以草案第一章國體付審議衆云無異議再以第二章國土付審議發言者凡七八人但又有人謂如此討論恐不得要領須主席下次發通告預定審議某章某大問題以便各議員凖備然後討論方有頭緒云云王主席謂時間已滿須宣告延會卽按照會議規請湯化龍復就議長將本日經過事項爲結束之報告照例由湯議長宣告延會統觀是日之議場情形大有進步若能照此做去議會或不致爲外間詬誶憲法可期早日觀成也 
[龍濟光離省之日期] 　 
　　字林報十二日廣州通訊云龍濟光將於一星期内離省督軍印已於十日移交朱慶瀾陸榮廷因政躬不豫刻仍駐於肇慶記者往晤薩鎭氷據云已準備運送船兩艘裝運龍兵五千前赴海南但中央政府須以一百二十五萬元之巨欵給與龍濟光龍始可出省也此欵約一星期内可望匯到龍有兵二萬三千人除運往海南者外餘須資遣回里此輩在廣州頗不饜人望故不能不解散之且新督陸榮廷部不亦有萬人粤事諸待整理龍濟光之出省不過爲粤事一段落而已若言困難悉平則猶未也岑春煊有兵五萬其中盜匪居五分之二餘者爲滇桂曾經訓練之兵即不全數遣散然泰半須遣回滇桂或須裁撤當道將以何法解散之今尙爲未有回覆之問題據薩鎭冰云岑春煊方面事略須六百萬元始克清理也 
[南京快信]  
　　據軍署某要人云報傳馮督軍電中央請速罷張耀曾以免張勳藉口云云此說絶對不確 
　　袁克文前日由徐州來謁某要人旋即乘車赴滬聞遠抵滬下車即有錢寳祺其人視至車站迎接現袁住某路口某號行蹤極秘 
　　段芝貴昨由鄂乘怡和公司吉和輪船來寗旋即轉津浦車赴徐 
　　縣自治經費據各屬知事呈報多已移作地方敎育警察費用 
　　蘇屬此次罹水災茲經齊省長電懇政府核准酌量減徵以示體恤 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[五百萬借欵之近信]  
　　農商總長谷鍾秀財政總長陳錦濤未經國會同意先行簽約之五百萬日本借欵已遭國會反對而國際間此案亦發生齟齬攎外交界消息銀行團中之英法俄等國已向日本提出質問書質問何故於團體之外單獨行動取得特别借欵權利職是日本公使對於此案答覆殊覺難於措詞又一消息昨有政界某君對於此次之五百萬元惜欵曾以個人名義訪問日公使林權助君探詢此事内幕據日使答稱此次擔承借欵之興亞公司在日本素不著名或爲新近發生之公司亦未可知伹伊對於此公司之内幕不甚了了故無從答復並稱此次借欵雖知其事並未十分過問云云 
[湘人力爭水口山]  
　　省議會之憤慨 
　　譚省長之警告 
　　旅京人之反對 
　　湘省水口山鉛鑛爲借欵事擬與日人合辦省議會聞耗召集會議討論對付方法業由該會電逹中央瀝陳該鑛性質及湘中困苦情形並聲叙湘虧過巨其一線生機藉以除圖彌補者舍此别無良策文日（十二號）接得國務院覆電謂傳聞之詞均不可信寒日又得大總覆譚省長電謂湘鑛純由民力創成自應力予維持云云湘人士聞命之下方幸主權挽回湘省固有之鑛産不致斷送於外人之手不意近日來事實頓變現省議會復得消息謂此事已經段總理曁孫陳谷三總長與日人正式簽押風聲所播人心憤慨日昨（九月十五日）午前九時省議會復召集在省議員二十餘名開茶話會鑛務局長陳樹藩亦蒞會諸議員以該鑛完全爲湘人所有之公産政府縱有萬不得已之苦衷亦應先與湘人電商何得遽爾簽押且國務院復電謂傳聞之詞不可信大總統覆電亦有力予維持等語而今竟雙方簽字以莊璀燦之政府而不能示人以信其爲摧殘湘鑛故佛民情已可槪見亟宜聯合商務總會農會敎育會工會曁各團體一律據理力爭當即公推陶懋頤曹佐熙漢彝夏　四人爲電報起　員（因彭議長　秘書長均已請假）再電大總統國務院國會及湘議員旅京湘人無論如何必逹爭回主權之目的而後止並聞譚省長亦有長電警告政府云華密電聲明湖南水口山鉛鑛萬無與日人合辦理由想邀採納今日忽聞由段總理孫陳谷三總長已與日人正式簽約曷深駭異該鑛旣爲湘有縱令中央有　不得已之苦衷亦宜先與湘人電商何得竟　簽押共和恢復約法依然如所聞確實恐蹈袁政府之轍而又變本加厲也查華洋合辦鑛章始由熊内閣時代當時不過以中國鑛産繁富恐内地無欵開採不得借助外資從未聞開辦已著成效而仍許與外人合資以分我餘利其不合法理一也湘虧巨欵並非爲地主事業而虧皆因前政府政治不良用人失當所致就原理而論應由中央彌補積欠詞濟金融今不聞政府别有要求自願以地方産業餘利維持紙幣救濟負債湘人愛國之誠諒亦爲中央所深許茲乃欲以一線生機之鑛分權外人摧折湘鑛使從此不復發逹其不合法理二也地方産業由地方處分日前省議會風聞水口山有中央許日人合辦之說開會集議發電陳情本民意之機關凖與情之抗辯以爲我大總統平日德望必能彰明公道新内聞一代人豪何難宏此遠謨今竟不顧民情厲行專制啟外人之輕衊視議會若弁髦其不合法理三也省長本係中央合官然亦人民代表關係地方事件有無窒礙應先行電商况近日微有所聞即據確情速電上逹雖祗就一方面推測而實國權及大局所關漢冶萍公司僅因借欵關係遂至大冶鑛産漢陽生鐵均先由日本選擇佳者賤價售去劣者則歸公司鴨綠江伐木公司名爲中日合辦實則權皆操之日人開辦時已情見勢絀今則更不堪言矣如此重大要件事前絶不使延闓聞知湖南何必設此省長其不合法理四也總此四不合法堂堂民國眞正共和决不宜有此况近日合辦風聲傳布道路人情情慨時盼好音前此猶可婉告囑其靜待中央和平解决今若此則勸戒俱窮矣湘中自帝制發生以來疊遭兵燹今全國統一民軍尚未全消現值收束軍隊之時遣散各軍猶慮無端尋釁若藉此公憤滋生事變則一唱百和湖南將不可收拾當亦中央所矜恤也延闓躬負地方之責旣有所見不敢不據實陳明伏乞我大總統總理總長俯念湘情萬難再生變故如已定約亦懇設法挽回以免喪失主權牽動大局云云未知中央將如何答覆也 
　　旅京湘人以此次中日之實業借欵草約内有將水口出鉛鑛作爲中日經營及有公平定價之語認爲政府侵害地方公産僨激異常昨由議員彭允彝等發起湘人大會籌議對付方法熊秉三氏亦爲此事特於昨日由天津來京已晤見段總理力言此事萬不可行恐别生枝節云云 
[憲法審議會與憲法草案]  
　　昨有議員四十餘人公函憲法會議王議長略謂憲法事業關係國本斷不可以少數人之搗亂害及全體之進行應請從速發出通知續開審議會云云聞署名者以新共和派中人爲多該會接到此函後頃已發出通告定於今日（二十日）開會其文云啓者中華民國憲法案於本月十五日開審議會未能終了并未及報告大會延會茲定本月二十日（星期三）下午一時繼續開會由審議長報告上次議事經過情形届時務希准臨爲要並頌議祺憲法會議啓（九月十九日） 
　　至憲法草案内容一節據參議院議員李述膺氏語人云憲法草案之修正各派主張異致將來爲爭執之要點者必爲省制問題省制問題最重要者有二一爲省制加入憲法與否問題一爲民選與非民選問題第一問題近日各派多主張加入故當不生問題惟對於第二主張各異約分三派甲派主張民選者乙派主張簡任者丙派主張省長之發生不規定於憲法者夫茲問題至爲紛糾非議大心細者不足談斯董民選與非民選無論何者無絶對善惡換言之即一方面有好處卽他方面有壞處也故論茲事有二要點一應盡搜羅兩方之利弊搜羅不盡即比較無由蓋一方比他方苟有絲毫之利益即爲採收之理由二論茲問題時不可僅以絶對的民選制與絶對的簡任制立論而較其短長蓋凡兩種制度輙有悉見爲不利而以程度之加減若何驟變其結果者故縱謂民選制獘多利少而相對民選制或未必盡然卽某種之相對民選制獘多利少而他種之相對民選制亦或未必盡然乃今之主張非民選者率皆掉以輕心參以成見不肯爲有統系之研究對於民選祗言弊不言利對於非民選祗言利不言獘且祗言絶對的言相對的此等論法必禍國家至丙種主張固亦調和之一法但以膺鄙見總以民選二字見諸憲法爲妥至方法若有不合儘可集思廣益妥爲商量余數年鶆昻怕與人談此問題蓋欲談此問題非先雙方有充公之研究與夫充分之時間及容納意見之襟度不可而之數者萬不可求諸心　氣浮者之流也云云 
[青木顧問合同之官廳解說]  
　　昨日京師警察廳致函京中各報云逕啓者檢閱近日各報紙對於政府聘用日本中將青木氏爲顧問一節未明眞相輒以過當之詞率行登載誤會實多查此次聘用青木氏爲顧問係因有賀長雄氏辭職回國是以改聘至聘用之合同條件查東西各國人士在中國聘充顧問者前此已不乏其人合同條件自有一定範圍先例具在亦豈能於該氏而獨異報紙爲輿論代表有聞必錄固爲天職然登載事項要當以眞確翔實爲歸若以傳聞失實之詞輾轉登載不獨於外交軍事上均有關係且淆惑聽聞於地面治安不無影響爲此函逹貴報查照嗣後關於此項事件務宜調查詳確審愼登載云云其實此事日本報早已先我紀述如本月七日大阪每日新聞所載謂此事係日本歷年所切望於中國者今能如願以償即此一語可見青木之爲我最高軍事顧問非尋常之外國顧問可比否則日本何至如是之多年切望也又云青木就職之後中日兩國合辦兵器廠與統一兵器夫所謂中日合辦兵器廠者質言之即將中國之兵工廠交與日人辦理之謂耳所謂統一兵器者卽中國全國要用日本軍器之謂耳北京日報爲此事特著短論略謂禁止登報並諭令更正辦法在官吏儘可優爲之但有一節須注意者蓋此等事件往往有外國報紙先載或中外報紙同時登戴者我國官廳之力止能堵塞本國報館之日而不能堵塞外國報館之口則閱報之人每謂某事外國早已喧傳而官廳尙不許中國報紙說話如此則官廳之禁止登載者不特於事無益而徒令閱報之人多駡幾句官廳之壓抑輿論而已矣云云 
[内交兩部陳訴平政院情形]  
　　内務部停職人員由祝君書元領銜約同三十餘人住平政院提起訴訟平政院長當卽傳入詢問飭其開具履歷察看此等停職之員是否有高等文官資格如資格不足則此訴訟不能受理倘資格果足則此訴訟當然成立而資格之標凖則以其人曾否經高等文官甄别委員會核准者爲斷如經甄别委員會核准則其人當然有高等文官之資格當然享受高等文官之保障即不能無故將其停職云云又交通部簡任薦任人員等被許世英裁撤者亦於昨日上午十時在丞相胡同鄭宅開會由衆决議同向平政院控告此會之發起人爲前任交通部技監羅國瑞氏我國文官保障法久已頒行而各總長視爲具文竟以部令裁撤簡任薦任人員不知將來平政院裁判之結果何如也 
[又有查辦胡景伊議案]  
　　前成武將軍胡景伊氏自交卸來京後川省紳民以其任内報銷不明及侵佔公欵迭冋肅政平政兩機關請願查辦不知何故所有告訴請願案迄未成立昨聞國會中蜀省議員已將胡景伊任内違法報銷分四大節一援甘報銷不明案二剿辦熊克武報銷不明案三川邊剿辦陳步三報銷不明案四違法查抄國民黨員家産十數家約百餘萬侵呑入已案以上四節侵佔及乾没約五百萬圓之數已維列理由附具說明書俟附署議員簽名後卽提出大會討論咨請政府實行查辦 
[政府調停兩張說]  
　　司法總長張耀曾因各督軍謂其與私土案有極大之關係屢電致府請爲罷斥張君憤然曾表示辭職又恐因此牽動同黨之閣員故情願犧牲自已之權利一面欲與各督軍等對質法庭其實此舉談何容易故政府對於此事頗覺難於處置祗有兩面調停一面覆電於各督軍及一二省長師護軍使嗣後對於政治有所陳述務望出以和平態度勿再爲過激之論一面慰留張氏如張不至决意不幹即不准其辭職故張君前昨兩日仍照常到部視事所有張勳等聯名致京之電之謂有兩電茲經調查聯名通電僅有一次惟張個人所發來關於此事之電則已有三四起政府覆張之電有云國務員關係國家體面政擊國務員尤傷國家體統愼勿再有此等舉動云云惟自徐州會議事件發生後議員中多有以武人干涉國會之風實不可長現在密議擬對於政府提出質問限日答覆但湯濟武以議員所持之論固覺有理但於此時質問政府徒令段總理難堪而於事實亦無補益現湯君與王家襄交換意見决計對於此種法律軌道以外之事置諸不聞不問云 
[蒙難暫平] [  化險]  
　　巴布札布返旗 
　　各匪亦已平靜 
　　此次蒙匪巴布札布率衆南犯一再敗北後經張督軍與中央電商决定取感化主義派顧問菊池氏赴郭家屯與巴匪商議妥協並補助其防寒衣具令其北返巴乃允率其部下於月之三日開始退歸日當局恐中道復有暴動或轉起官軍之剿討决定送其至懷德縣境之楊家大城子令其自行返蒙張督軍一面亦通飭征剿軍隊即遇之於途如無掠奪行爲不准加以攻擊以示宥典詎同時假宗社黨曁馬賊隨去不少行至新開河地方不幸又有中日軍隊二次之衝突幸雙方當局以邦交爲重立卽停戰未致釀成大事自後日軍方面爲維持鐵路沿線治安並貫澈前議起見特照會張督軍將蒙匪送出指定之線路外官軍亦須出此指定線以防兩軍交戰之危險張督軍當允其請並通飭各軍知照該處軍隊退出線外蒙軍則於九日退出定線乃某指定線内之土匪馬賊宗社當等竟乘軍防之虚擅行掠奪焚燒當地民團一面與之抵抗並遣人晋謁見張督軍陳訴慘狀張氏聞報遂即照會日本中村都督以該指定線内蒙軍雖已退出而馬賊宗社黨仍行擾亂要求准派討伐隊至該線内嚴行討伐以除民害日都督府亦以彼等冥頑可惡允准張氏之請惟須嚴行約束軍隊不得與日軍再因誤會而生事端日本軍隊亦努力帮助官軍嚴行取締該線内之宗社黨及其他匪徒之暴行以便早日平靖匪等得此消息知勢不可乘乃於昨日相率倒戈投降日軍祈爲轉致收容日軍遂將其全部之武器收没於某地點一併將其解散至已出線外之蒙軍則决定繼續北返惟爲監視其行動起見派有後路巡防陳帮統隨行云 
　　另一消息云蒙匪自郭家店失敗後經日本當局調停息戰張軍長復派菊池顧問前往與巴布札布接洽商量投誠巴氏當允解甲返旗遣散其部下歸蒙安業乃有一二零股潰竄與胡匪首領及宗社黨等陰爲結合佔據懷德屬之楊家城鎭同時梨樹各屬商民均被蹂躪我軍限於指定線之界限不能痛剿祗可嚴爲防範乃三四日懷梨各縣商民又來電聲明巴匪黨羽之殘忍居民受害之慘苦急請討伐張軍長乃商准關東都督嚴重取締一面認可我軍討伐一面由軍實行監視其行動日來該徒黨自知無能爲力一律承認卸除武裝即日返旗安業張軍長並酌量贈給川資與以衣服一律優待毫不加以虐待故該黨羽等已誓不再謀不軌據此以上二則消息則蒙亂確有善後之把握矣 
[漢口華景街之交涉]  
　　漢口華景街警察權讓予德人之條件已由交涉員吳仲賢照請德領事作廢德人爲邦交起見聞亦曾要求其領事勿積極進行致傷華人感情故此案雖在繼續談判德工部局斷不致恃强硬佔乃瀷上有種好事之徒乘𨻶造謠竟謂交涉員已與德領秘密簽字十六日即實行� 
由德捕站崗云云四區公益會因官廳未宣布交涉情形雖知簽字之說非眞然恐謠言所至釀成意外特預告在會職員準備如有市民集合聚議務即前往勸散即使德捕果來站崗亦不得舉動野蠻致增交涉困難今十六日已過造謠者因其說不驗復謂係展限三日十九日必來接收並謂沿街所站放哨巡緝軍隊係官廳用以壓抑商民云云鎭守使爲鎭定人心計昨已將該處巡邏軍隊撤去仍整備武裝靜守營中以備遇警彈壓德捕房爲杜絶誤會起見亦命該毗連華界馬路上德捕連日站崗須距離人行路水溝一丈遠切勿站近華界以防意外衝突各巡捕前於風聲吃緊時曾荷鎗械茲亦卸除由此以觀在德人方面確有讓步之意原案縱不即時取消亦必成爲懸案暫時擱置不議惟造謠者仍連接不已聞俄日等租界因得種種風說近已命捕房戒備凡衣不完整之人夜間又禁行走矣 
　　吳交涉員照會德領曾有商民准許建牆之語詎省議會等均不承認吳因此爲上下交謫故决計辭職以圖脫卸責任聞已電呈外交部乞退一面稱疾不理公事自在鎭守使署大開會議後德領曾兩次請其過署談判吳以疾辭未往憶昔某外交長曾有外交官以挨駡當飯吃之語今吳一經指責即蓄去志可謂挨不起駡矣現王督軍以吳仲賢請病假不理事交涉談判中斷長此擱置殊非所宜特傳見夏口知事侯祖畬詢問日來民情并諭令以省長署代表資格速向德領事說明兼省長對於此次交涉之意思務期雙方以交誼爲重從早結束侯本熟於外國語言久爲租界會審委員與德領事交情素洽想必能不負委任也聞總統亦甚關心斯事除令外交部電飭吳交涉員呈報一切並答復省議會漢口各團聯合會四區公益會各去電聲明由部負責决不令警權喪失外又自派公府洋文秘書郭泰祺於赴滬迎迓唐總長之便順道來漢調查交涉案情又省議會方面則傳　此案確已提歸外交部交涉故擬推舉王議員用賓晋京陳述意見　 
[浙省會十四次常會]  
　　省議會於二十一日開第十四次常會政務委員出席者二人議員一百十五人一時四十分開議第一修正旅店營業取締規則第二修正浙江省管理酒店規則第三修正人力車管理規則衆以此三種規則係關於風俗衛生治安當然成立無庸委員說明理由且不用討論即付法律股審查第四籌設種蔗製糖模範場草案說明理由後略有一二對者表决多數贊同成立遂付庶政審查第五保護森林補充法議案衆無異議即付法律股審查休息十五分復入席開議第六設立調查委員會議案提案者說明大旨謂設立此會係爲補偏救弊之意並解釋其條文衆以省議會爲立法機關有監督之權無調查之責不能以議會名義干預外事此案非但不能成立並且不能提出表决少數遂打銷第七各省完全預算先交省議會審查建議案衆以如係國家預算審查之手續如何以未曾說明無從着手討論之下謂進行方法以審查會决定之付特務審查當由議長推定張廷霖等十三人爲審查員議畢卽散會 
[寗軍七十六團赴澄情形]  
　　駐紥蘇垣閶門外下津橋營房内之寗軍第十九師所部七十六團軍隊奉命開調赴江陰駐防所遺蘇 
 
 
 

Page 7

 
 
　　屬防務即任第二師所部駐紥無錫之七八兩團　酌調一營來蘇塡紥業經馮督軍分電飭遵第十九師楊春普師長卽飭令七十六團吳士芬少將限於本月下旬開㧞赴澄駐紮以固省防吳團長奉文後卽派本部官佐在閶門外一带雇喚民船裝運軍士及軍械等項定於二十號起分日啟行茲將詳情錄後 
　　開調原因十九師之七十六團今年四月内開駐來蘇吳江戰事頗著功績吳團長士芬因此得授少將銜守衛蘇州與人民感情尙洽該團本駐於閭門外四十六團老營房内并分遺三連於吳江駐防今以十九師師長楊春普調任江陰要塞司令率領所部駐守澄台除派駐一團於省城外餘擬分防於錫鎭等邑以資控制呈准馮督軍將蘇州之七十六團調還江陰聽候支配訓令到蘇後吳團長遵於九月二十號拔隊啓程赴澄矣 
　　接防軍隊當馮督軍允准七十六團調證時卽訓令蘇常鎭守使兼任第二師長朱熙就近調軍塡防朱使遵即與副官吳禹門參謀彭丙一會議後卽以駐錫蘇軍之第一營調回蘇州并將崑山常熟之第八團各營一併檄令調蘇以均勞逸刻已訓令蘇旅長坤山轉行團長營長等遵照矣 
　　開拔情形該團奉令開往江陰原擬從陸路進行旋以公私服裝過多改由水道出發先　收拾完備將啓行日期電報楊師長知照并於昨日清晨派兵士至閭胥各門城内外行春橋一带封就民船裝運至下午五時船隻齊備即時開駛進發 
　　傳聞訛誤該團原有三連分防吳江此次開調江陰吳團長恐回蘇取齊反多週折遂令就近由水路逕開澄台故同時兩方均皆封船兩處人民不知其中底蘊以爲該團春間攻吳江時曾封船載兵今又封船前往澄台必發生重大事變於　闔城喧傳頗現驚疑態度後經查悉原因始各釋然 
地方通信 
[蘇]  
　　軍事偵探私押婦女浙江湖州人沈吳氏年的花信略有姿免於九月三號出湖州乘輪來蘇欲至臨頓路蕭家巷招尋其姘夫孫子泉抵蘇後因不識路途在盤門外吳門橋畔逢人問訊輕蘇常鎭守使署偵探房　儀王玉山暼見向其盤詰沈吳氏卽告以找尋孫子泉情形房王二探聲稱代爲找尋即騙引沈吳氏至盤門内西大街本隊隊長周樹仁家中空屋内關禁十餘日沈吳　逐日追詢房王等含糊對之直至十六號沈吳氏察知彼等欲將其出賣已有主顧遂大爲吵閙而孫子泉亦聞訊趕來沈吳氏卽將細情告知孫子泉近隣人等圍集觀看者頗衆周隊長及房　等當衆聲稱我等找尋孫子泉用去百餘元須孫如數償還方可將吳氏領去吳氏以身無多錢　有一金戒指當即取下交付房主等以爲數縣殊難以抵償忱吳氏無可如何卽在周家門前街上大喊大閙旋有崗警到來干涉周隊長以其不應干涉並將　警毆打該警即逃至盤門城門口警衛所電話報告本廳轉報鎭守使　朱使立派咸副官到來查明情形將孫子泉沈吳氏二名送區轉送吳縣知事署訊究一面將詳形禀明朱使朱使以該　探等如此行爲實屬不法已極立將該探房紹儀王玉山二名斥革並以現在軍事偵探業經奉令取消特乘此時機飭將該偵探隊全部撤消昨已禀報督軍省長查　矣現吳縣知事署裁判員提訊沈吳氏供稱由湖州來蘇找尋孫子泉並非私逃等語判孫子泉交保沈吳氏收押候移吳興縣協傳證人施右時到案再行訊奪 
[松江]  
　　馮督軍第一次　兵之訓令松江縣暑昨奉馮督軍訓令内開照得軍隊以敎育爲先敎育以善及爲主必人人皆有軍事智　而後退可保鄕里出可固國防切要之　莫急於此茲　　有着之餉暫就本省區域分期徵集合格新兵編成江蘇陸軍敎練隊俾立徵兵之基礎第一期應先從金陵道屬試辦其蘇常滬海淮揚徐海各道以次遞徵庶於更番調練之中寓次第推行之意一俟規模　張用欵自必較巨仍當設法籌借勉力進行以期久遠而免廢墜所有徵集辦法業由本督軍分條規定簡章印刷成件應卽發由該知事轉爲傳布俾衆周知並於第一期應徽新兵各縣按照定章所開會同所屬地方紳董先期光選合格士兵由縣詳候分别派員前往復行考驗率带來寗編練成軍除分行外合飭遵辦等因李知事奉文後即分行各鄕自治委員及保衛團團總遵照矣 
　　警所注意衛生敬所以本年入秋以來疾病叢生實受衛生上不甚講求所致是以特由那警佐將有礙衛生各物分别飭警注意取締毌任流行一而並將有礙衛生各物宣示大衆俾便人民注意 
　　進化　之消息新劇開通民智鍼砭世俗有益社會實匪淺鮮松江跨塘西現設進化社卽自由社社員已有七十餘人所演戲劇皆維妙維肖該社創設未久而進化則甚速云 
[無錫]  
　　李巡士乾没烟土之敗露無錫南門警察第二分所巡士李葆臣蟲有私約同伴數人在附近民居搜獲烟土數包翌日該巡士即持烟土赴義泰雜貨店兜售經店主婦婉詞却之而去旋有第二分所萬巡長到店借閱報章店主婦偶然提及此事即被萬巡長廉知底細返所報告胡巡官轉報警察所後兼所長楊知事以案情重大即飭吳警佐票傳巡士李葆臣義泰店主婦萬巡長三人到所訊究李恃無證物堅不承認遂由吳警佐判先將李葆臣巡士斥革拘押俟禀商楊兼所長再行按律懲辦 
　　男客喬裝妇客之奇聞新秋聲劇社二十晚女客座内忽起紛擾一時秩序大亂旋經該社職員查悉有男客喬裝女客混入女客座中時露不規則之行動爲旁坐某女客覺察致起紛爭隨卽鳴警將喬裝女客带至第五分所拘押該所侯巡官本擬解縣嚴懲嗣有人緩頰始從輕釋出吁是亦世道人心之憂也 
[鎭江]  
　　揣带貴重物品之嫌疑犯被逸鎭江租界水陸總巡周少堂委員於日前查獲身揣多资嫌疑男子某甲一名送由警察總局轉解丹徒縣公署訊究一節已紀報端茲悉該嫌疑犯姓趙名明山寗波人身服短衣背負衣包及草蓆洋傘等物檢查包内藏有鈔票一千九百零二元現洋四十元赤金鐲三副計重九兩六錢赤金戒指十六個計重四兩三錢四分赤金籌三支一兩六錢五分香木戒指五十五個黑白鈕扣二十五個有發票二紙當經章縣長訊問據供此項各種金物係浙江某號託带判將該嫌疑犯交由法警廖某看管一面函致某號詢明來由再行核奪廖某將該犯看管於小市口鳳鳴旅館内昨夜稍一不愼被該犯越牆逃走竟將所揣之洋曁金飾約值數千金之巨資抛棄不要此定有重案關係聞已責令該法警嚴緝未知能就獲否 
　　育嬮經費之省批鎭江育嬰堂經理何恩浩等爲該堂經費支絀並請撥恤釐洲各節公禀江蘇省公署請示祗遵以維善舉茲奉　省長批謂育嬰經費候訓令丹徒縣知事查明妥爲籌畫至恤釐洲應由何縣管轉事關經界並候令行丹徒揚中兩縣知事詳核案卷呈復查奪仰卽知照 
　　回敎徒熱心敎育鎭郡回敎私立穆源學校創辦壓有年所成績素著惟經費異常支絀幸楊校長極力支持得以保持現狀茲有敎友富賈金君浩如寄跡九江素以提倡敎育爲懷而桑梓尤所關心今值金君四十壽辰乃將所收壽儀洋三百餘元移助該校經費可謂熱心敎育造福非淺矣 
　　縣知事催繳屠捐鎭郡各帮肉業商人前因聯絡票請丹徒縣章知事轉詳蘇省財政廳要求豁免屠宰稅以恤商艱而輕負擔等情當奉批駁不准在案茲章知事恐若輩觀望不將稅欵繳呈殊與公欵攸關爰特飭知該業認稅董事並各鄕肉業領袖等迅行傳諭該同業將應徵稅欵從速繳納不得抗延云云 
[沭陽]  
　　沭陽兵匪之激戰沐邑地近安海匪風本熾近益披猖陰七月間在海沐毗連之境燒殺　票已無日無之迨本月二十二日又在澽陽左家河地方（距縣城十里）高掦旗幟舉吳某爲總　擇耿某爲謀冲某爲先鋒官秘密布置擬欲佔據縣城旋爲定武軍十九營張營長所聞先事兜剿並約同駐沐城十六營長田子嗣及海州郊城泗陽宿遷等處防營練團共計不下五千　人四面合團砲火連天聲震百里相持八晝夜至九日直搗巢穴則已相率遁去矣聞此番大戰十九營最爲出力轟斃數十人又聞十九日匪佔郭家圩二十日佔新家集二三日間嘯聚盈當千道若不及早注意來日查大難矣 
[安慶]  
　　縣知事與典獄員互控太湖縣知事宋蔚以該縣典獄員李長漣有尅扣囚糧情事隨派家丁前往勒令該典獄員辭職一面詳請省長撤換旋李典獄員亦具禀呈訴略謂典獄一職何等愼重宋縣知事自到任後即派家丁多人代爲看管久疏稽查致獄内發生錢賭打降之事典獄員旣負專責似此放縱倘有疏虞誰任其咎乃該家丁竟不服詰責反百端誣辱逼令典獄員辭職殊奥法理不合懇請上憲作主云云刻聞倪省長已咨高等廳派員查究矣 
　　六安知事興學計劃六安縣知事李銘楚查得該縣全境學校僅有國民高等三十餘校青年子弟失學頗多擬自明年起於全縣一百六十保就地等欵計每大保獨辦國民校一所餘則兩中保合辦一所三小保合辦一所並先籌備師資就本地内原有中學舊地設一師範研究所定六個月畢業詳請立案當奉批照准惟以所擬名稱及辦澐　與部章不符令改名爲乙種師範講習所畢業期間應定爲一年以上云 
[杭州]  
　　清算處請付五期股欵浙路股欵本息向以交通銀行鈔票爲劃付本位現在滬行鈔票因部中欠欵未清不能正式兌現故浙路第五期股欵卽使完全劃付亦不能作現洋之用惟五六兩期遷延已久第七期瞬又届期各股東血本所關情急萬分清算處葉主任昨特請部撥現欵由興業銀行滙杭支付用維國信 
[嘉興]  
　　學務消息嘉興新篁鎭之深字圩人烟稠密兒童衆多惟學校尙付缺如現由就地士紳許志和顧士華汪潤章諸君發地組織一國民學校現正籌劃經費擇定校址一俟佈置就緒即行開辦又東栅鄕第二國民學校校長汪子範現被該處公民曹某等控告經袁知事批云該校長辦理至今三年尙無不合所禀各節是否屬實候飭知第一區自治委員查覆核奪可也 
[湖北]  
　　湖北法政協會恢復之動議湖北自民國成立後即組織法政協會以促進司法之改良至民國三年各級法院取消而協會經費亦裁該會遂無形消滅茲有法界諸人欲恢復協會刻已集議具禀省長指撥公産一所並請照前案津貼經常費又函請參衆兩院鄂籍議員提議咨轉内務部令飭省長辦理想該會恢復之期不遠矣 
雜評一 
[再論借欵問題] [  一子]  
　　民國成立初期之議會卽遇一驚心動魂之借欵風潮民國復活初期之議會又掀然起一同樣之風潮其同之中所不同者則前此之借欵尙有一部分人贊助之而今日之借欵則無論同派非同派皆譁然反對之何以故以其内容之荒謬甚於前之借欵也前此爲大借欵而甘心喪　違法今則僅僅爲此五百萬之小借欵而甘心喪權違法以妄冀引起不可必得之大借欵試觀歷次之北京通信所述種種謬點實難爲當局曲解宜乎國人之憤憤也 
　　吾於此推究其本源而更有所慨焉蓋中國凡百政治素無一方方針主消極者忽又積極矣主集權者忽又分權矣政治方針無定則財政上之措施亦隨之飄蕩於大海之中東西南北旋轉不定蓋藏一空卽毫無補救事變一起則隨處張羅以此如惝恍迷離紊亂無序之財政局面而以無學識經驗之人當之未有不手足無措而歸於失敗者也此所以財政風潮之起如出一輙也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱昨日之小風潮]  
　　本埠近年以來每届夏末秋初必有大風潮數天船隻房屋木棉禾稻損失甚巨今年則尙未發現不料昨日自晨至午乍雨乍風傍晚時東北風更大太古公司之新北京輪船由申往甬見有大風未經起椗寗紹公司之新寗紹輪船亦未出口當經該公司懸牌於該輪船上云如晚間風稍息准於卽晚十二下鐘出口云云至浦江中之大小船隻走錨斷練者聞已不一而足云　 
[東報紀法國招募華工]  
　　法國機械工廠募集華工北京政府已予同意曾誌前報茲據上海日報云此次募集定額六百人以技術熟鍊身體强健者爲及格在南市某鐵廠試驗其薪水之高下視技術而定聞及格者須在其左腕作藍十字記號並須照相一張以防頂替滿額之後於十月一號搭輪出發云 
[日本人被害十二誌]  
　　公廨第四次研訊旁聽錄 
　　中洋印刷局主日本人池原與夥鴨井被人謀斃後由捕房將與該日人私定僞造湖北官錢局鈔票之湘人胡儒珍（卽身带實彈手鎗之李正華）甘肅人高志上海人盛冠文先後拘解公共公堂連日由中日讞員傳集人證研訊迭誌本報昨日午後由廨續訊捕房代表村上律師被告代表斐斯等三律師均各到堂候訊至二時半關讞員會同日副領事加籐君升座先由總巡捕房西探司密忒上堂由村上律師詰據供稱八月二號尙在新閘捕房當差是晚奉上官特别命令至長浜路一带巡邏見華捕將被告胡儒珍拘獲後向主詰名姓住處及手鎗之作用被告答稱姓李名正華住吳淞路一千二百五十七號門牌董阿四家樓上曾入民黨手鎗係自衛所带並無别情我卽带同中西包探及被告乘坐馬車至被告住處調查被告住所係在樓上小房間桌上有小刀兩把名片數張以及罐頭等物靠壁一床已經拆開祗剩一榻察看桌上卡片始知被告姓名爲胡儒珍出外後其妻卽將木器等件搬出因卽带回捕房嗣我調至總巡捕房辦公後據西探目利扶司說胡與謀斃日人案頗有關係胡之手鎗我看見時其子彈七粒已另在一處八月二號上午似有小雨拘獲胡儒珍時有兩華捕在彼云云即由村上律師向堂上聲稱拘獲被告實係一千三百零一號華捕惟一千二百二十四號華捕亦在場帮助云云是時被告胡儒珍代表斐斯律師起而辯稱現在詰問見證口供之際敝律師尙無機會向見證詰問口供原告律師不應將錯與不錯之事詰問譯畢向司密忒盤詰一過又由村上律師向一號三道頭西捕詰據供稱昨日在堂上所供拘獲被告之一千二百十四號華捕實係一千三百零一號華捕斐斯律師又起而辯稱昨日一千二百二十四號華捕到堂證明拘獲被告情形堂上費了一小時之光陰始將口供問明今天忽又稱是一千三百零一號華捕拘獲實在奇怪之極即據一千三百零一號華捕金子郎上堂由村上律師詰據供稱八月二號奉捕頭命令至長浜路拘拿强盜我站在大柳樹之後未幾見被告乘車往西我即喝令停止被告聞之心慌欲令車夫急行我即阻止彼乃下車一手提取皮夾一手伸入衣袋内摸取手鎗我問何物胡云我身畔洋錢狠多我即答稱不要你錢將他手揑住抄出手鎗一支我急鳴警笛當由七百六十八號華捕將鎗接去取出子彈由一號三道頭西捕拘入新閘捕房一千二百二十四號華捕先時並未看見迨至捕房始見彼亦拘一人來我拘獲被告時尙有一千三百十五號一千二百二十二號兩華捕在彼看見其時小雨初晴我見捕頭身穿雨衣云云又據見證日人則商大藏供稱我在崑山路一號中洋印刷局爲夥被告胡儒珍於五六月間曾經來過三四次七月二十六號胡又來店與主人池原略談數語一同出外主人至晚上十二時始回店二十八號池原與友人云前昨兩晚有人請我云吃中國菜並商要事詎候至深夜人未來齊實爲少興今天又有人來請我恐又要有人不來等語至晚九時又去至夜半未回二十九號我詢問主母數次云終須回來何必着急至三十號池原之車夫因不見主人至吳淞路弄内詢問胡儒珍曾否看見詎胡飛奔逃逸當由車夫拖住令人來呌我與主母前往我請胡至店叙談胡不允我請日人金川代邀至店由主母再三盤問胡云實未看見故即放去並託代爲找尋僞鈔票之事因我請假二十天故不甚明晰云云供畢由被告代表斐斯等三律師略詰數語因爲時已晚問官宣佈退堂判三被告還押候十月五號下午再訊 
[十四誌第二次抄獲雲土]  
　　自稱雲南特派交涉員之趙宏欽　（字丕承）率同僕人陸金琴等由滇來申私带雲南烟土七十二斤十� 
五兩爲海關扦巡洋員查獲拘送上海地方審檢廳訊供判决趙監禁二年並罰洋三百元陸監禁七個月並罰洋三十元嗣趙不服聲請上訴已紀前報茲悉地方廳林仲立檢察長已將趙宏欽提出上訴理由核准備齊公文於昨午飭派法警楊鰲等將趙宏欽由押所提出加上刑具搭乘火車解赴蘇州高等廳訊辦 
[四誌白晝行刦拒捕之駭聞]  
　　新北門内慮家弄居民費高忠家被盜白晝搶刦並開鎗拒捕一案經淞滬警察廳提訊獲犯張海全供認不諱解送松滬護軍使署訊辦在案茲悉楊護軍使除將該犯發交軍法課訊辦外昨特指令該廳長徐國樑略謂據解夥刧拒捕傷人盜犯張海全一名已飭訊明按律判處死刑電請馮督軍核示矣此次該盜等於白晝之時持鎗搶刦城廂重地横行已極該警探等於盜匪開鎗抵拒之時竟能奮不顧身合力兜拿立獲贓盜具徽奮勉盡職巡緝勤能尤見該廳長等平時督率敎育有方深堪嘉許仰將出力長警照章詳請給獎以示鼓勵贓特金鐲一付發還並即傳主具領證物勃郎林手鎗一枝子彈七粒皮夾一只小刀一柄均没收存庫受傷之途人余兆卿由廳酌予醫費妥爲醫治仍督飭嚴拿逸盜務期悉數破獲解送嚴懲 
　　又聞一區二分駐所王金警佐查得該犯張海全實係化名其原名爲張秉揚本月十九號午刻該犯在費高忠家得贓逃出時適爲本署偵探王愼卿查見卽鳴警笛帮同第五崗警潘福祥第九崗警陳玉山四面兜拿得將該犯拿獲該偵探旣經在場出力未便壅於上聞前日已據情詳報徐廳長請示矣 
[旅滬湘人發起保鑛大會]  
　　湘省旅滬人士因水口山鑛産抵押借欵問題發生函電紛馳羣起反對前日（二十一）午後又由鍾毓琦瞿鈞劄淇鄧恢宇童堯山張鹏周厚之章水天劉傑林通黃兆秋等四十餘人在法界白爾路劉君寓所集議對付方針僉以水口山鉛鑛爲湘省命脈一旦讓與外人斷絶實業生計凡我湘人當誓死力爭不不廢約目的不止除分電各省各埠同鄕協力進行外並發起旅滬湘民保鑛大會定於明日（二十四）午後二時在斜橋湖南會館開會集合寓滬同鄕人士討論挽救辦法昨已刋發開會公啓略謂中央近以吾湘之水口山鉛鑛斷送於日本之興亞公司爲大借欵成立酬報查水口山鑛産爲吾湘命脈所關政府違法簽約旣不經議會通過復不顧地方利害喪失權利後患何堪以吾湘已開之寳庫割送外人不知政府設心果何所在同人等不勝危懽特發起旅滬湘民保鑛大會定於本月陽曆二十四日午後二時在斜橋湖南會館開會餘開會討論挽救辦法凡我同鄕届時務祈蒞會無任盼切 
[恢復鹽業國之集議]  
　　皖省商辦鹽業團自經政府取銷後迄今尙未恢復日前該團代表胡聘臣王錦波兩君以現在共和復活百度維新鹽政一項關係國家稅源不能任少數奸商襲斷把持亟應恢復舊時鹽業團剔除鹽務弊病以謀裕國利商經多數人士贊成並公舉王錦波代表赴都禀請立案王君返滬後擬於此間先設交通部然後再推行全國前日午後特邀集各界人士在南成都路輔仁里陳寓開茶話討論會籌議進行方法一面電請中央核示原電錄後北京黎大總統叚總理　前請試辦鹽業團是否可行仍乞迅電祗遵王鑑胡聘臣陳承經董天一陳德全張天用朱元　孫鳳麟吳惠堂陸卓欽陳宗極章愚世等叩 
[再誌新舊道尹之交接]  
　　新任滬海道尹徐鶴仙於前日接任後對於内部組織現正有所規畫聞會丈局兼辦灘地升科等事仍照向章會同交涉公署辦理其餘内部各科除會計文牘庶務仍襲用舊名外其總務等科擬改爲第一第二第三科一俟編定卽詳請齊省長核准宣布施行 
　　又聞前後任周徐兩道尹均於交接後備函咨照領事團茲將公函兩則錄下周道尹函略云本年八月二十六日奉本國大總統策令江蘇滬海道道尹周晋　着即免職此令等因奉此本道尹現於本月二十一日卸事相應函逹貴領袖貴總領事查照徐道尹函略云奉本國大總統策令任命徐元誥爲江蘇滬海道道尹此令等因奉此本道尹現於本月二十一日辰刻接任視事除分函外相應函逹查照 
[通車由滬至京之快疾]  
　　滬寗鐵路上海北站至津京通車之行車時刻自縮改加快以來旅客無不贊譽將來由鐵路旅行之搭客可必其日增現在旅客由該路上海北站乘上午七點五十五分開之上行完備特别快車其時刻係與津浦鐵路每日開駛之郵快車互相接合次日下午五點另五分到天津七點五十分到北京按自開行至畢程僅需三十六小時其由京下行客車之完備快捷亦與上行車無異似此進步非但節省光陰所有從前之種種障碍亦悉歸消滅矣 
[興築車站附近之馬路]  
　　滬寗滬杭兩鐵路接軌工程現已將次完竣絲繭公所總董沈聯芳王𦇢臣等以將來兩站通車後上下貨物必甚擁擠因特禀請工巡捐局朱局長速將車站附近已經規定之金陵路民立路車站路尅日開工俾便交通朱局長以該董等所請實爲振興商市之要　昨已飭知閘北工程分辦處趕速興築矣 
[師船領哨追獲梟匪]  
　　江蘇水警第一廳因梟匪宋老窩子等近頗猖獗到　搶劫並聞有竄往崇沙等處消息特派師船十六隻輔以淺水小輪一艘於日前開駛來滬停泊南市薛家浜以伺動靜昨日上午據偵探員吳福生等報告有梟首潘小義等带領匪船三十餘隻擬自無錫竄往崇明現已抵滬領哨王偵祥當卽带同師船四號追至楊樹浦附近與匪相遇截獲張開發等四名匪船一只手槍兩枝子彈一盒單刀長刀各二柄一併押解水警廳請爲訊辦 
[懷遠縣迎提巨匪]  
　　安徽懷遠縣土匪孫開香於今年七月間糾黨百餘人明火執杖搶刦該縣所轄考城地方居民多家並擄去事主二十餘人勒令出資取贖嗣經地方官禀准上官通行緝辦孫遂逃來上海日前由該縣派隊官張翔軒带衛隊四名來滬在城内一區二分所境内將該匪拿獲解請淞滬警　轉鏵解護軍使署暫押一面由張隊官回皖持來該省督軍省長公文於前日移提該匪搭滬寗火車師案究辦 
　　又一飭函云劇盜孫開香曾在安徽懷遠縣糾衆明火持械一夜連刦張靜莊等三家財物並拒捕鎗斃軍警數十名並带傷鄕民多人嗣經上台懸賞通緝孫逃匿滬上經張翔軒警衛隊長來滬查拿由淞滬警察一區二分駐所王金山警佐在邑廟湖心亭將孫獲送警廳訊供判押候示在案茲悉此案業經安徽張督軍倪省長備文委派俞委員带同兵警於前日抵滬卽詣警察廳投文禀到當經徐警廳長核准飭將孫開香提出交與來員立時乘輪將孫押解赴皖歸案訊懲 
[釋放嫌疑盜犯]  
　　庽居公共租界内之蘇州人張阿二（即張晋卿）經青浦縣水警艙長金惠芳查與青浦縣屬張家浜沈姓家被刦一案有關禀由該縣知事備文來滬於前日協同老閘捕房包探陳阿根將張緝獲昨解公共公廨請究卽據陳探禀稱昨與來警將被告緝獲惟來警未带公文據言已於十一號將公文投呈公堂今日來警並未到案投質請爲核示中西官以雖有公文投遞該警並不投案訴明遂判將張開釋 
[追悼蒲石律師]  
　　法國蒲石律師名著一時自歐戰起請赴前敵詎本月十九日法總領事署接到蒲君陣亡官電當經副領事德君在公堂宣布擇於二十一日開會追悼會場即設於會審公堂各案停訊一期凡與蒲君有交誼者是日莫不先後蒞會法國官紳除因公不到外有各國律師威金生哈華托高易穆安素畢士華愛倫聖文德爲理輩曁西報新聞記者等指不勝屈始由蒲君帮辦賣美律師報告蒲君行狀旋由威金高易哈華托穆安素愛倫德爲理及蒲君最信任之繙譯方昇平君相斷陳述哀辭備應悼惜副領事則詳述蒲君辦事成蹟愛國熱忱歎爲東方不易得之才德君口述時激昻慷慨哀感逾恒會場呈嚴肅之象末由會審官聶榕卿君倩方君譯述余交蒲君十年服膺君之才德久　彌篤愛護華人無微不至今者以死報國成仁取義君誠無憾　余爲公堂惜此良律師爲一已惜此好友今蒲君承辦之事幸有代理賚美律師辦理本公堂當視蒲君爲未死辭畢輟會聞各西商亦擬開會追悼云 
[振興農業之考鏡]  
　　上海縣公署奉省公署訓令准農商部咨查世界農業之發逹首推美國日新月異精進靡已去年該國開辦巴拿馬博覽會農業尤所注重吾國以農立國正可藉資取法本部前派技正章祖純赴會調查所編農業調查報告刻已刋印成書茲特　送三十　 
 
 
 

Page 11

 
 
希飭發所屬農業機關藉資參考等因合亟令發遵照 
[索詐誣害之反動]  
　　浦東高橋附近鄕民葉炳生家前被盜匪朱虎全等搶刦後由巡警將朱拿獲詳解護軍使署訊實正法在案嗣有陳福生者自稱爲警區中之偵探向朱之妻父胡咸甫及傅長卿等索詐不遂指爲朱之羽黨將傳解區移送地方審檢廳傳到事主葉炳生當堂證明傅等並不干涉亦不在場奉諭省釋昨日傳胡二人以陳福生拆稍不遂無端誣害心不甘服同投地方廳禀請提究林檢察長諭候核辦 
[韓人販土之懲儆]  
　　上海日報云朝鮮人池蓮益投宿福州路某旅館密輸鴉片四塊私行販賣二十日被巡捕捕獲前日由日本領事館警察部判押二十天 
[公共公廨訊究烟土案彙錄]  
　　洋藥公所偵悉山西路八十三號門牌九江路三十號門牌又四百三十九號門牌均有私藏紅土情事於前日禀請公共公廨給諭協同捕房分往查獲私土十六听一併带入捕房昨由洋藥公所代表投廨譯訴前情請爲飭傳各店主到案訊究由俞代襄讞商之英卓副領事諭將烟土暫存捕房聽候化驗再核 
　　潮州人王阿四前日携未貼印花之印土半隻在北京路山西路轉角　售被洋藥公所調查人查獲鳴捕將王與私土一併带入捕房昨解公共公廨請究先由洋藥公所代表律師與調查人上堂禀明前情以被告有違中國新刑律第二百六十六條請爲訊究訊之王供認貪小掮賣求宥中西官以王所供確實從寛判令開釋土送海關銷燬 
　　粤人鄧如生因持私土至山西路正興錢莊内　售被洋藥公所調查人查獲訴由包探沈阿岳將鄧與私土六只一併拘解公共公廨訊供判交一千元人洋並保候訊在案昨晨復訊由洋藥公所代表律師上堂訴明前情請究訊之被告延海司律師到堂辯稱被告年輕無知代爲掮售如能售去祗可得洋兩元應請堂上從寛發落中西官判交五百元人洋並保釋以後不准再犯所有獲案之無印花土六只悉送海關銷燬 
　　羅德貴因带有無印花稅之大土四只至廣東路西上林街　售被洋藥公所調查人查獲鳴捕　羅與私土一併拘解公共公廨諭候訊究在案昨晨復訊據洋藥公所代表律師上堂譯訴被告販賣私土違犯中國新刑律第二百六十六條請爲訊究訊之羅供仍推諉中西官判羅押候查明於下禮拜三再行訊核 
　　甬人袁一山因在廣東路二百三十五號門牌新旅安客棧内兜售私土被洋藥公所調查人查見鳴捕將袁與私土一併拘解公共公廨訊供收押在案昨晨復訊先據洋藥公所代表律師上堂譯訴前情請究訊之被告延日本律師上堂譯稱被告係日本人要求交保展期研訊中西官判袁仍還押候下禮拜五再訊 
　　杭州人朱寶山紹興人張金生因甘肅路長樂坊六百四十二號屋内販賣私土被洋藥公所查悉於前日協同捕房前往搜獲紅土兩磅當將二人與土一併带入捕房昨解公共公廨請究即據洋藥公所代表律師上堂譯訴前情並將紅土呈案訊之朱供該土係由陳阿寳在寳善街愛吾廬茶館内交我代銷並據張供係由朱將土交來等語關讞員商之英康副領事以被告販賣私土屬實判朱押兩月張押六禮拜土送海關銷燬 
[地方自治研究會擬就草章]  
　　上海地方自治研究會推定李右之吳叔田宋少蘭擬就草章定期下月第一星期日（一日）開會通過茲將草章錄左 
[上海地方自治研究會草章]  
　　第一章總則第一條本會定名上海地方自治研究會集合上海地方公民組織之第二條本會以徽求意見交換知識研究地方自治事宜實行促進改良爲宗旨 
　　第二章職權第三條凡關於地方應興應革事宜本會會員得共同討論多數取决其權限如左（甲）對於國會曁地方議會有請願之權（乙）對於各級行政機關有陳述或請求之權 
　　第三章組織第四條本會應設職員如左（甲）會長一人（乙）副會長一人或二人（丙）文牘三人書記一人（丁）庶務二人（戊）會計一人（已）審查無定額第五條本會員除書記係有給職不限於會員審查由會長臨時指定無任期外其餘均由會員中互選以一年爲任期期滿再被選者得連任 
　　第四章會員第六條凡有公民資格者由會員二人以上之介紹均可入會第七條會員有違背本會章程規約或借本會名義干預外事致損會中名譽者經會員多數之公决卽行除名　　第五章責任第八條會長總理會務主持一切第九條副會長襄助會長分任會務如會長因事不能到會時並得代行其職權第十條文牘管理會中一切卷宗議案記錄等類第十一條書記管理一切函件及通訊事宜第十二條庶務專司佈置會場購辦物品及督飭僕役等類第十三條會計專司會中出納事宜第十四條審查經會長指定後應會同審查一世提議事件第十五條凡文牘庶務會計均得兼審查之職 
　　第六章會議第十六條本會每年陽曆十月開大會一次每月中旬開常會一次如有時發生特别事件由會長召集或會員五人以上之請求得開臨時會第十七條會員如有提議事件應備議案說明理由於開會前一星期送交本會第十八條本會收到議案卽由會長指定審查若干人先開審查會討論大體以便交議第十九條着手審查時如發見不屬於本會研究範圍以内之事件或有窒礙難行者應叙明不能交議之理由知照原提議人第二十條對於審查事件發生疑義有諮詢之必要時得由審查會函請原提議人到會陳述一切惟不得參與表决之列 
　　第七章會費第十二一條會费每年二元二十兩月分繳如一年不繳者除名 
　　第八章會所第二十二條本會暫設市中區吾園路也是園　　第九章規約第二十三條本會各種規約另訂之 
　　第十章附則第二十四條本章如有未盡事宜或應行變更之處得隨時公議增修 
[青年會商業夜校之秋季始業]  
　　滬上夜校林立其中創設最久成效最著課程及辦法最完密者厥惟青年會所設之商業半夜學堂其敎員多至四十餘人均係知名之士學生逹六百人以外前昨兩晚爲該校秋季始業之期報名繳費者約五六百人校長卓鏞詩謂現下各科尙有餘額俟招足八百名即將截止並謂本届國文科主任周君擬將國文程度另行釐訂分高初二級俾學者由淺入深循序而進云云我各界青年有志求學者盍速前往報名 
[羣學會演講預誌]  
　　羣學會執行部長王幕詰君與會長蘇筠尙特請名人蒞會演講本届已定二十四日星期日下午二時開會聞演講已由伍秩庸先生延芳擔任惟恐天氣太熱則伍君或須遲至下期届日另請名家演講並請江西余笏堂君彈奏琵琶云 
[滬南學商公會定期開會]  
　　南市水神閣學商公會因擬擴充會務研究進行方法昨日特發通告云謹啓者本會組織以來寒暑十易會務雖無特别伸張而維持至今全恃會友之熱誠團結際此共和再造百度維新自治恢復有期智識力謀精進凡我同志正宜策勵進行重振旗鼓爰特定於陰曆八月二十七日晚六時起在事務所開茶話會集議重組方法爲擴充會務之預備届時尙祈惠然肯來發抒宏論曷勝翹企 
[布廠公會呈請減免稅釐之部批]  
　　上海機織布廠公會代表陸文麓呈請援案減免稅釐一案現奉農商部第一八零二號批開據呈已悉經本部咨請稅務處核復去後茲准復稱上海華豐公司所織布疋旣係專仿各國色布核與宏興公司事同一律應准援照辦理所有該公司織成一布疋如在本地零星售買免納稅項其運銷他處者卽在經過第一關完納值百抽五正稅一道給予運單沿途各關卡驗明單貨相符並無影射夾带及漏稅情弊卽予放行不再　徵稅釐惟京師崇文門落地稅不在沿途稅釐範圍之内如運經崇文門或所屬各局卡應照完落地稅此外如限期繳銷運單辦法應照本處先後通行成案並修正簡章辦理惟此項機製洋式貨物稅例係屬暫定辦法俟中央續議通商條約第八欵内第九範實行時該公司應一律遵辦咨復查照飭遵等因前來合行批示仰即遵照此批 
[僑商仿製洋針]  
　　針雖微物用度甚繁當洋針未行之先我國本自有錭針及洋針盛行鋼針以人工製造不敵機製遂致喧賓奪主生意爲所排擠現惟繡花小針因外人不能機製尙用國貨然銷路甚微不足爲大宗營業調查近來通行之外貨厥惟三種爲德之禮和英之怡和及日本之寳興自歐戰　　航路阻滞禮和針來源斷絶售價日昻英日兩國雖有來貨價亦比前增漲近有駐日華僑周某在東洋仿製圓孔洋針所出之品其堅潔耐用與外貨不甚相懸前已運來滬上託英租界交通路國貨公司代爲發　頗受社會歡迎現已籌集資本委派甬人顧正緯爲經理在公共租界華德路附近顧家宅地方購地建廠雇工製造擬於舊曆九月初旬開工倘能辦理得法亦未始非杜塞漏巵之一助也 
[花子銷路暢旺]  
　　棉花子仁可打油壳可燒火滬地爲棉花彙萃之區花子出數較多故亦成爲一種營業現值棉花上市軋花廠出貨旺盛之時聞其銷路極爲暢旺本國榨油廠購進固多東洋帮亦辦去不少最近一星期内由日商野澤爼洋行買進白核新花子二萬擔訂定陸續交貨裝連出口售價每擔洋一元八角比前星期已漲數分惟太倉之黑棉子現在尙未開盤出售云 
[閘北北段救火會更舉職員]  
　　閘北北段救火會每届秋季例行更舉職員前日該會在事務所開會選舉當經舉定徐少棠處廷愷羅子惠爲隊長王來生爲書記員陳耀彩爲會計員俞榮華徐幼棠爲庶務員張瑞章何天生爲調查員現已由該會函請各員勉任義務矣 
[第六區救火會對於同安會之答復]  
　　上海第六區救火會前日因接荳市街同安會復函聲明不願歸併卽開臨時會議僉謂同安會向來收取舖户月捐當然爲地方公立團體照章應在歸併範圍當由會長函復該會云接展大函藉悉種切惟其中未免有一二悞會之處請爲貴社陳之查上海救火聯合會前因鑒於城廂内外向有之救火會多至三十餘社一遇火警紛紛馳集每因爭先擁擠反致貽悞事機特於民國二年間議决併區辦法將原有之各社酌察地段併爲七區呈報前長縣吳立案以期化散爲聚改良火政是地主上公立私立各社均已附　於區會範團地方消防之進行當然由區會擔負責任對於救火月捐亦當然由區會彙總收取以充經費俾歸充一如來示以同安之發起主重於本街鄰里之間原屬私立性質與别處過然不同云云則貴社已稱私立當然負單獨創辦之性質無按月收取月捐之可言（按私立團體其性質祗對於一家一室而言如有二人以上之同組者即不得謂爲私立）粌有月收各舖户月捐之私立團體者哉如二區之新舞　本區之消防社均係獨家創辦向不收取月捐純然私立性質尤且附屬於區會範團要不過因策力合羣以保衛公安爲已任來示又引各洋行家每有私置救火器具殊不知租界内外自備消防器具以防不虞者豈獨洋行爲然卽各廠棧中亦每多備之莫非對於一家自衛起見非所以對外也從未聞過有火警有洋行家將私備器具在馬路上救火者本會遵照議案歸併第六區救火會係爲地方統一消防起見不憚艱辛力求完善並將所併各社一應存在改稱分所以備就近救應將來應需經費統由本會擔任旣不没夫前功更維持於嗣後是本會對於各社本無歧視之心冀收統一之效想貴社諸君明逹爲懷當不至悞會情形斷斷以公立私立爲計較也事關公益幸勿介懷敬貢一言尙希明察 
[製造局總辦返滬]  
　　製造局李總辦赴京公幹已畢業於昨日由京旋滬將各匠工資一律照發矣 
[駐津法軍總領過滬三誌]  
　　前任汉總巡麥蘭君於上年回國從戎迭著戰功升授四道頭金線軍官現奉法政府命令補授駐紮天津法軍總領道出滬江法國官商開會歡迎等情均誌前報現麥君已向各官商辭行定於今日乘坐火車往寗轉往天津履新 
[餅攤主凌虐學徒]  
　　滬城彩衣街晋陞樓茶肆門首擺設餅攤之陳阿炳於一月前收得十歲學徒崇明人陸家狗在彼習業陳每日限令定狗出外兜售藏團八十枚方給予飯食否則非但枵腹且加鞭責因此定狗徧體麟傷昨午定狗手持蔴團十枚在上海地方廳大門前碲哭蓋在舞人顧問也當由該廳司法警長梅南枝向該孩詢悉前情遂禀明檢察官將該孩带案由宗檢察官提陳預審起訴審判廳由刑庭長趙君會同宗君公開辯論以陳阿炳轉徵傷害罪當然成立從寛判處拘役五天該孩陸定狗判送新普育堂留候家屬領回 
[焚斃三孩之慘劇]  
　　前晚九時北河南路桃源坊第二百二十四號門牌樓下忽然起火當經救火會西人驅車救熄計燬樓房三幢當火熾時因該屋並無後門同居共住四户前樓胡姓十二歲之女後樓楬姓三歲之子又擱樓上何姓九歲之女均不及逃出洞被焚斃昨將三孩屍檢出由各家屬收殮起火之江人某姓已逃避無蹤矣 
[抛棄奄奄垂斃之小孩]  
　　法新租界芝蘭里居民陳祖恩將奄奄一息之小孩抛棄弄中尿坑畔爲路人王子昌李金章所見報告捕房捕頭飭探往查孩已斃命因據鄰人言係凌虐致死故將屍身車送輔元堂驗屍所並將陳祖恩解送法公堂請訊王李兩人到案作證旋由陳之二房東徐世忠聲稱該孩係陳親生患病已有一月昨日陳抱孩出外言往醫生處診治如何抛棄不得而知陳供因妻子懷孕人言如若孩死家中後來生出之孩大有不利故此將病孩抛棄並非凌虐致斃中西官以所供難憑特往輔元堂驗明委係病斃着即棺殮再行核辦 
[不認糾衆械鬭]  
　　形如流氓之池江裕前日　有　梗及竹扁擔數十根在愛多亞路一百三十三號牌某茶館内等候同類希圖械鬭被捕查見將池與鐵梗扁擔一併带入捕房昨解公共公廨經中西官研訊不認將池斥釋鐵梗等物充公 
[女子受人誘惑]  
　　婦人張殷氏在英界老垃圾橋開設帳簿店有一甥女姓耿名阿二前被歇夥殷土根張克喜串誘至法界小客棧爲土根姦宿二宵張克喜住居閘北永祥里前日由該氏尋獲扭控四區警署勒令交到阿二解送司法科惟殷土根在逃未獲判一併移送地方檢察廳核辦 
[柺案證據不足]  
　　鑊金氏控崑山路二十四號門牌婦人蔡虜氏誘　伊女阿翠由捕將被告拘解公共公廨訊供候核在案昨晨由廨復訊被告堅不承認中西官以原告所控證據不足判將案註銷被告開釋 
[尙須查封家産]  
　　陳德文德安兄弟兩人至法公堂控稱有祖遺晋泰押店由堂兄陳德楨經理後歷年紅利均被呑没核算商人等所有股本等洋八千五百餘元亦欲　呑現該店已被債權人執管商人等分文無着求請訊追德偵供尙有放出之賬一千餘元可以收取作抵聶讞員判放出之賬　德文德安收取並着查明德楨家産禀候查封變價備抵 
[販售紅土之科罰]  
　　法捕房探目黃錦榮包探韓邦逹方福林曹福昌偵知法界後新街一百三十號門牌楊錦章家藏有私販進口之紅土八包前往抄獲解送法公堂由洋藥公所代表賚美律師投請訊究楊供認販售不諱中西官判罰洋八百五十元充公烟土銷燬 
[攫取婦人首飾]  
　　馮吳氏控張毛頭顧福卿於前日午後在九江路串搶金押髮等情昨由捕房將被告兩人一併拘解公共公廨經中西官研訊明晣判張押西牢九月顧無干開釋 
[辦理黨人善後事務所紀事]  
　　辦理當人善後事務所已於本月十七日截止報告乃連日仍有無所隸屬之黨人投所報名禀請資　均經該所批示不准昨日又有李南生者至所禀請入册資送當經批駁云禀悉查册報日期已於本月十七日截止今接來禀投報逾限應歸無效所請入册資送碍難照准仰卽知照此批 
　　又聞該事務所對於審查手續非常注重昨經電詢鄂督軍謂此次鄂省辦理資送黨人其領欵黨首係何姓名以備參考旋得復電所開姓名經審查會查悉内有邱鴻鈞一名曾經在鄂領欵資送今復造册來所實係有心朦混云 
[郵局用人竊洋紀實]  
　　昨報載郵務局用人黃連奎竊取信内銀洋等情茲經查明黃所竊者爲該局公欵並非信内銀洋特再誌之以昭核實 
[氣候報告]  
　　（上海徐家滙天文臺） 
　　已過者之報告九月二十一日颶風行至那霸之南仍折向西北進行迫近石垣島之東上海天氣晴而熱此間海濱北信風盛行南方之旋風仍在海南及越南間以氣上升而漸融化二十二日天氣陰而不定颶風進逼上海與台灣海峽間之海　上海已覺之風向東北偏北退吹化成狂風二十二日下午四時前二十四小時内上海氣候温度至高八○·六至低四·五去年同日至高八九·二至低六七·八 
　　未來者之推測二十二日下午四時三十分預測颶風將過東海山東與台灣海峽間有北狂風聲勢頗猛因北方氣壓速升之故上海夜間有狂風暴雨 
雜評二 
[張耀曾與張勳調和說] [  納]  
　　凡普通訴訟生必經一番和解和角無效然後受法庭之審判今張耀曾欲與張勳質對们法庭而張動不願則此問題之解决甚難矣幸有大總統出作調人以情理言之此案自可和平了結然兩張尙憤憤未知能自願和息否耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬中華民國陸軍應享權利條例] [  劍華]  
　　夫天下之人凡同爲圓顱方趾之儔則皆應有義務與權利二項焉軍人者爲國家命脉所繫義務旣重權利自當較常人爲優雖中華民國之陸軍進不能平盜退不足衛民以疲罷稱於世然打呆仗築配疊等事固優爲之而平日威儀赫赫盛氣虎虎使不知者望而却步亦有爲國光者在也若不厚其權利又何以解於負恩二字用特規定其應亨受之權利如左邦人君子或不以之爲多也耶 
　　一中華民國陸軍得自由行動不許他人干涉致損威嚴 
　　一中華民國陸軍得行事不拘拘於法律 
　　一中華民國陸軍得干涉國會厲聲威嚇使其鉗口結舌不敢更有所提議 
　　一中華民國陸軍得裝痴逞嬌故違中央之命令不聽中央之約束 
　　一中華民國陸軍得無理取閙自相殘殺 
　　一中華民國陸軍得带土吸烟以飽腰包而養精神 
　　一中華民國陸軍得永遠不與外人相見於戰埸 
　　一中華民國陸軍得吃大俸大祿而不管一事 
海外摭奇 
[公博國（續）] [  雲鶴]  
　　羣起反對浴場之博業旣盛外人遂僉知其爲唯一之博場他國博界健將莫不鶩趨麕集久之外人且惟知摩納哥爲賭窟而不知其浴場乃賭窟矣摩納哥愛國之士概公博之可恥憤國體之受辱也糾集同志發起革命而比隣法境正苦其流獘亦陳請政府祈交涉禁賭然終以金錢勢力勃氏神通均未能逹其目的厥後法總統復連絡英意通牌摩國迫其禁賭以爲必可有效矣乃摩王（時王名寫路）竟答以如依尊議封賭場當即讓王位於德帝以是三國色沮無可如何卒至撒回成議而罷 
　　博場門禁歐戰禂發博場大受影響門前聊落氣象衰頽而博場啓閉亦幾無定時但曩則規定每朝十時開幕入夜十一時半閉局博客槪晨興即往靜待開門因不如是則入後難占佳席也設遲到而佳席已罄竟有納賄請讓者入局之費每人每日徵三法郎並另備長券以便客入局之人雖漫無期制然凡屬摩國住民法國敎員以及未成年者則無論如何不許入場以視吾國近人之好引青年共博者其道德固差勝一籌矣 
　　博窟設備博場建築盡出巴里著名工師蓋紐氏之劃　造宏暢陳設精雅頗極輪奂之美内有大室四壁悉張名畫五光十色無美不臻博室之中備長桌十二臺桌之一隅置博具一隅載金錢所用燈火計備電燈煤氣燈火油燈三種因博負之人恒設法閉電燈機關或剪繼電線而乘間行刦故特備三種燈火以防不測於萬一也 
塵餘觚剩 
[孝子復伊記（續）] [  劍客]  
　　一夕少平偵得劉在他處醉歸卽告肆中夥伴詭言有事疾駛抵家潛伏空屋中漏三下全家均入黑甜深處獨劉有阿鞭蓉癖尙未睡一燈相對爲樂無極旁二婢給使令少平挾刃逕入一婢見之失聲呼曰小主人·····餘字未脫口而一刀已下劈去其顱之半劉聞聲驚起方欲叱問少平遽一躍至其後一手扭其　一手舉刀自右肩斜劈而下𥒐然有聲如庖丁解牛立分爲二一婢見狀大驚急登樓奔告劉妾劉妾持燈欲下才及梯半適與少平遇少平一刀自下體入人附於刃向空轟立如演傀儡戲然旣而振臂一揮則屍墜地而刀猶在手一婢在别室聞怪詫聲開户出視見少平持刀迎面而來周身鮮血淋漓大懼返身欲遁少平叱曰止婢遂不敢動少平厲聲問曰彼之二子一女何在婢指劉妾寢處少平關門而入一一自床中提出殺之事畢乃擲刀歎曰今而後可以雪吾父吾母之恨矣時天已將明樹頭宿鳥咿啞作聲少平復提刀下樓割劉之首置之几上設父母神位各一哭而祭之哀痛失聲祭畢出門逕去詣官自首邑令某能吏也聞報大驚提訊時少平侃侃直陳並出父之照片爲證令哀其志爲之援山東趙孝子例詳請末減云 
小說 
[義俠小說獄中人語第四章] [  小草]  
　　客邸室中小瓦散倚臥榻上老叟坐榻前安樂椅中僕侍立於側面現笑容曰頃醫生告僕曰主人病已脫體調養半月必臻安健之境老叟曰曩日老夫遇君於園次見君突然仆地急遽間不知所措忽忽已將逾月回憶當時情况老夫心殊不寗小瓦散曰一月來蒙丈調護無以爲報老叟搖手曰無作客語老夫粗率不耐此也小瓦散曰唯唯老叟曰老夫久蓄一疑於衷未敢質之郎君今郎君幸已獲痊老夫當一動問當日老天散步時見郎君倚坐椅中舉首作遙囑見及老夫頰輔間頗露異狀一似遇崇迨將近則突然仆地老夫面目固無奇異驚人處乃郎君何爲而若此老夫百思不得其故請郎君詳告老夫老叟言時僕注視其面不禁亦作駭狀復移視小瓦散小瓦散曰丈面目酷似余之老父當日初晤不覺生其奇駭始以爲病久而目眩斷乃知其非誤筋中突受激剌遽爾暈去致驚我丈僕聞言復移注老叟合掌於胸前繼伸兩臂向外恍然而悟曰誠似我老主人也老叟爲摩拉柯巨族壯年時曾任政務於巴黎十年前以病乞休歸賊遂初偃如也惟無子近偕其妻女來巴黎循舊遊僑寓客邸中不三日即遇小瓦散於園次小瓦散仆地後卽與僕扶回室中延醫未診治醫曰無恙顧老叟心殊忐忑深恐小瓦散盛年物化故無間晨夕時來探問僕固忠懇崦少靈機者有此耆年碩德之人得承指示乃始有恃而無恐今日老叟突聞小瓦散之言頓憶嗣續久虚其初見小瓦散之病骨支離也固足以動其悲儒之懷至此而憐愛之心油然而發卽詳詢小瓦散之家世小瓦散具告之老叟曰無怪郎君之見我而駭也郎君病後不宜作久談老夫且去明日再來看視 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[陳錦濤之財政計畫書]  
　　財政總長陳錦濤氏之財政計畫書云錦濤昔在南京政府承乏財政適當全局破壞之時財政基礎一無憑藉竭盡棉薄幸免隕越南北統一荏苒數年不意時局又見破壞錦濤今復出膺財政一席旣感遭際益切悚惶竊謂凡財政經一次頓挫即整理多一次困難况又頓挫不止一次財政前途尙可問耶然錦濤嘗聞歐美人言矣凡御事非有自信力不足以决危疑非有責任心不足以　艱鉅錦濤不敏常懷斯義民國以來財政當軸屢易其人方針未定一切計畫無憑設施中央政費惟賴各省分擔籌解比年中央收入原算七千餘萬然如均賦收入一千五百萬尙屬虚懸之數釐金牙稅牲畜稅契稅驗契烟酒稅增收二千九百餘萬尙屬約佔之數均不能爲確實可靠之欵約計可收入者實不及三千萬現並此數亦不能照解則中央收入之基礎恐又未能成立也再以全國收入言之五年預算原列四萬七千萬全國軍費占一萬二千萬國債占一萬三千餘萬關稅鹽稅原算一萬四千餘萬以抵國債所赢無幾内　公債原算二千萬現尙難設法募足加以均賦收入釐金驗契契稅牙稅牲畜稅菸酒稅等增收四千餘萬均未能視爲的欵所賴以支持全國政費者不過有此一萬五千萬之數其支絀蓋可知矣則全國歲入之基礎恐猶未足以語鞏固也以言全國歲入則如此以言中央收入又如彼錦濤受事之初已值銀行停兌之日投艱遺大責無可辭現當熱籌善後第一步自應從恢復原狀入手惟將來全國歲入預算祗有此數决不敷分配經費之用故第二步應决心整理財政方針猛厲進行以爲自立之計雖知其難當竭綿薄以赴之以盡其所應盡之責而已今請舉所計畫者爲我國人一商榷之第一目前恢復舊狀辦法一整理軍費政費分配國家經費以節約爲主爲國家財政主要原則比年以來政府懹抱野心軍費則取擴張主義政費則取牢籠主義故軍政兩費預虎上實較前清增加十之四五現經此次改革各省軍費增出尤多政務停滞而政費之支出如故當此財政支絀萬狀勿論整理爲難亦恐收拾非易故現在第一步計畫總以　節軍政兩費爲入手辦法支配軍費陸軍部當定有方針但就財力而論則尙有視爲可節之處不第新招軍隊首宜裁遣即原有各軍應支各費如有浮濫亦應核實删除至於政費應辦之事固當求其敷用勿稍冗濫尤宜分别緩急次第設施此則應與京外各機關併力合謀以抒目前之急者也 
　　二現在各省徵收賦稅照舊辦理各小賦稅民國以來增加不少中央祗希望各省解欵徵歛之公平與否本所勿計現經此次改革各省元氣又復頓傷爲民力計本思與各省暫謀蘇息惟當茲財政窮竭之秋中央經費尙須仰給外省以爲支持設各省固有稅入再致短絀則内外維持之計益窮故擬各省徵收賦稅暫照舊辦理俟中央確定稅制何項稅宜推行何項稅宜停罷再行妥議辦法切實進行三現在各省認解中央專欵解欵暫照舊辦理中央專欵及解欵總計各省應解數約四千餘萬其中或係新稅或係舊稅均係從前未列預算及槪算案内盈餘之數改革以後各省藉口經費不數紛紛延欠又值金融停滞國庫無力運用外債未能遽辦財政前途危險殊甚現正辦理善後中央苟有餘力尙須兼顧地方倘此項可恃之欵再多無著則中央經常要需勢且窮於應付故擬與各省商議暫照原認專欵解欵數目照舊籌解如不能按額解足亦應酌定數目如期解部以資濟用仍俟省制頒定再行由部統籌兼顧以定制用經久之規四暫借外債一萬萬元國家財政苟非萬不得已不宜輕借外債惟以現在情形論之則部省同一空虚各省不惟無力解欵中央且有仰給中央之勢軍費陡增須行裁遣則裁遣之費用應如何預籌中交停止兌現本係權宜現議亟須開兌則開兌之資本應如何設備本年中央預算不敷三千九百餘萬不能無所低補則抵補之欵項應如何統籌凡　措施各　皆關善後至計况值財政困難欲求生産事業以資補助國用如收買制錢鼓鑄貨幣等皆苦於無資坐言不能起行亦屬可惜至於將來整理會計統一金庫尤重在改革幣制前清已議幣制借欵茲後着手改革雖不必重提前議亦須預籌大宗的欵以爲整理幣制基金凡茲各項經費國庫皆無力承擔則非商借外倆實難措手本部將應需各欵詳細籌計此項濟急之外債至少須得一萬萬元内以二千五百萬元充中交兩行兌現之用以二千萬元充遣散各省軍隊之用以五百萬元充接濟各省善後之用以四百萬元收買各省制錢鼓鑄貨幣以六百萬元補助交通事業以四千萬元彌補政費至債欵用途分配之細數如何决算如何當俟異日登載公報以告國人第二將來財政整理辦法一整理稅制各國稅制有收益課稅所得課稅消費課稅行爲課稅四大統係爲國庫收入及課稅分配上必要財源中國稅制收益課稅中以田賦收入爲最多故以整理田賦爲尤要舊制賦額最輕惟以銀兩計算征銀則往往加至一倍以上故賦額似輕而實重據本年預算田賦九千六百餘萬若實行清丈至少可獲純田十萬萬畝比例收益每畝征洋二角應二萬萬今未能驟語於此惟從清查糧額歸併賦目平均賦則入手又於改征銀元之中酌加極輕微之成數當可實收至一萬二千萬其次營業稅上年已擬辦特種營業未果實行然牙當兩稅原算九百餘萬即爲營業稅性質吉省已辦之銷場稅與廣東擬辦之商店産銷並征亦屬營業稅辦法如果詳細研究求一簡易可行之法收入自不在少數初辦時稅率稍輕商民亦所樂從可假定爲二千萬房屋稅亦爲良稅應由所有者負擔較爲公允各省現辦房捐舖捐類多抽諸商人每年收入尙無確數日本房屋稅分市街村落合計賃貸價總額爲五千三百餘萬征百分之五得二百六十餘萬中國户口殷繁十倍於日本房屋賃貸價額雖未確實調查而以日本比例其價格總額至少有二萬萬征其百分之五亦可假定爲一千萬礦稅原算一百三十萬若酌量開放獎勵稅收何止倍蓗至少當得三百萬所得課稅卽所得稅是上年擬辦特種所得從官吏公司銀錢商鹽商入手此稅如能施行得宜養成商民納　義務之觀念亦可與營業稅相輔而行稅率本極輕微初辦時不求多收可假定爲一千萬消費課稅中以　稅收入爲最多原算八千四百餘萬　各省銷鹽報告約三千二百萬擔而無稅私銷之鹽尙有一千五百萬擔私鹽之充斥可知若擬杜絶私銷則就場征稅最爲相宜專賣尙無此力目前整理場産添練場警酌行均稅法預計亦可得一萬一千萬其次絲稅茶稅糖稅絲茶爲出口貨糖則輸入貨居多據最近海關貿易册絲綢緞出口約值銀一萬萬内地銷用未據調查約與出口價值等抽值百之之當得銀五百萬茶棄出口約一百四十萬擔内地銷用雖不知其詳約可二百萬擔後擔片洋三元亦當六百萬票稅尙不在内糖稅原算六十餘萬如能由政府扶助資本推廣種植改良製造實行輸出獎勵亦可抵制洋糖輸入收入約當得三百萬油爲日用所必需其種類甚多如豆油麻油菜油醬油等銷路可與鹽匹從前抽收釐捐偷漏不少今擬分别定爲專稅當爲收入大宗初辦時假定爲一千萬行爲課稅中以契稅收入爲最多原算一千五百餘萬改辦登錄稅稅率照售再加各種登錄初辦時可假定爲二千萬印　稅原算五百六十餘萬如將銀錢票據婚烟證書等一律貼用至少當得一千二百萬遺産稅保障産權民當樂從初辦時用最輕累進法可假定爲三百萬通行稅祗征鐵路輪船電車三項與各國運輸　相近可假定爲三百萬至關稅一項加稅免釐以後稅收當增一倍以上目前辦法連常關釐金　計切實整頓亦可假定爲一萬一千萬此外如棉花稅牲畜稅屠宰稅花生稅竹木稅漁業稅以及各項雜稅米穀捐船捐斗捐布捐等以及各項雜捐約五千萬左右或擬歸併名目稅捐統征或擬分别苛繼酌量停免當與各省通盤籌計即將此項收入劃充地方經費之用其他租稅以外收入如烟酒公賣原算一千一百餘萬若將原有稅釐　等　併征收初辦時亦可得二千五百萬一二年後得四千萬鼓鑄貨幣餘利現在收入尙無多惟改革幣制後增鑄輔貨每年約在一萬萬元内外鼓鑄餘利當得二千萬茲將所擬國家收入列表於後收益稅田賦一萬二千萬　營業稅二千萬房屋稅一千萬礦稅三百萬　所得稅　所得稅一千萬　消費稅　鹽稅一萬一千萬絲茶糖稅一千四百萬油稅一千萬　行爲稅　登錄稅二千萬印花稅一行二百萬遺産稅三百萬通行稅三百萬　關稅　關稅一萬一千萬（此指加稅免釐以後可收之數若不加稅釐收亦可抵）　稅外收入　烟酒公　二千五百萬鼓鑄貨幣餘利二千萬　統計約四萬七千萬元　二整理預算　預算以編成議定爲重尤以施行監督爲要民國預算辦理有年究之歷辦預算如何議定如何監督至今尙莫名其故欲期實行殆成　語一國財政不知預算是爲無政焉能有財現當改革之初整理歲計豫算尤關重要著手凖備茲正其時竊謂凖備預算以分配經費爲最難比年軍費國債兩項原算已占全國歲入三分之二國債關係國信無可磋議現在分配經費問題惟有從節約軍費入手騰出餘　以補助實業敎育俟歲入增加軍事計畫確定後再議擴張辦法此應與主管各部切商者也　預算議定範圍英美各國凡關公債本息官吏恩俸公使及法官俸給均爲永久固定經費國會不得年議變更中國預算形式甫具基礎未固審計歲入分配經費正賴國會爲後盾　其議定範圍過狹亦與監督財政主義不合故擬就公債本息公使領事及中央官吏俸給先行制定法律作爲永久經費毌庸國會每年議决此外各經費非經國會議决不得支出以示限制此應與國會諸君切商者也預算編成以後經費如何支出應由主管機關按月編成支付預算送由財政部轉交金庫各機關支出經費即照預算定額塡發支付飭書統由金庫照額支付如有預算以外用途而無切實計畫關係要政者　得率請追加預備金爲日本創例足以破壞預算原算二千萬數目太濫應加限制欵目不准流用爲會計法所規定實行預算亦當注意於此此整理預算之大凡也（未完） 
 
 
 

Page 18

 
 
   
 
