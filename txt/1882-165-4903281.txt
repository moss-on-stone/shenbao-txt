# 1882 - 165 - 4903281

 

Page 1

 
 
[新縮本璔選多寳船時文出售] [  點石齋主人啓]  
　　廣東所刻之多寳船時文向巳風行海内爲業舉子家朝夕揣然摩其中虚題頗多間有文不對題者至字之訛誤模糊猶其餘事是以閱者病焉本齋　惜工本於今春廣延名手校勘凡有題無文以及破體字悉爲勘落校正又博搜鄉會時墨及名人課作扶次增入另請善書者八十人照樣謄澘然後用石印照相法印成縮本統計實數文七千三百九十六篇每篇俱加圈點勾股其字之大小與本齋所印之康熙字典髣髴妙在墨色濃淡相宜字字清晰實堪　愛現於五月初當可印完準於五月十五日出售每部訂成八本價洋四元如蒙購閱祈至申報舘間壁之申昌書畫室價買或有躉買者請移玉至申報舘帳房面議可也此布 
[論爭買電燈股票]  
滬上刻有人招集股分創爲電燈者其事原係西人主之而一時出銀附股者合中西人皆踴躍而起惟恐有限公司早爲捷足先登者占盡地位因而買股不得之人遂不惜重價以轉購之而股票於是大漲夫華人向之不肯附股作生意者以中國巿道中止有氣誼投合二三同志同業之友合本開店者其有局面闊大不可限量之事則亦惟著名之財東彼此相信而後各出資本數萬合力以爲之若事之闊大倍於尋常而紏合財東不必大户集百股千股之資託諸一人經理則在股之人大半不相識經理之友亦非盡與財東習熟或嫌事在别處不能親自稽察或又恐股東太多不能自我作主而况事係初創難保將來之利害人非素信安知夥友之公忠顧後慮前畏首畏尾何怪其無遠大之國而失無窮之利乎不諧風氣近來一變巨紳富商固能昇及遠大思創百世利賴之業卽尋常經商之人稍有餘資亦多願買股分與沾其利此非偶然事也蓋西人在於中國其所爲之事往往欲華人之效法推誠布公誘掖獎勵亦嘗煞費苦心忠告而後華人始信而從之故今日華人之附股者多不啻西人之教之卽異日華人之獲利者厚商民殷實而國家富强亦未始不田西人致之吾知西人之爲華人者至矣西人甚願華人之有利而目前風氣初變識見始開知其有利而所以致利者華人猶不能盡行西人之法是以如銅礦等事必西人爲之經理也卽此電燈一項其規模在諸事中較爲至小而且地有所限利亦不廣無非上海地面之用乃西人創議爲之而令華人附股其中坐收其利此不特見華人之踴躍大非昔日迂拘之態而中西之和好無間與西人入公無我之心亦於此事徴之矣吾憶同治初年江浙川楚閩粤各省生意源流皆集於上海一隅洋場之上肩摩轂擊熱閙異常顧地面尚無今日之大浦灘向北一帶有洋房而無巿廛道路淤泥海潮衝刷行人冷落車跡稀疏不及今日繁盛之半乃其時有人見西人掘地理鐵管者爭相詫異不知其何用竟有謂西人居心叵測置地雷火礮以陷上海者聞之殊覺可笑不意一年之後地火通明　耀六街幾同白畫而浦灘陷沙處亦復次第塡築一路坦平直至浦北數年之間自來火之價尚覺大昻除街衢點設由工部局收捐付火行外其餘洋人住宅且不皆有横巷小衖亦屬寥寥迨行之旣久價减大半於是鋪户亦用之以爲儉於火油　也且火油有炸裂之患而此則可保無恙也迄今則不用者用少用者多用巳爲巿肆間之濫觴見者不以爲奇矣然溯自來火之設巳及二十年當日海上寓公豈無三江殷富楚粤巨商而西人創行此事未聞有人樂從而買股者迨其利巳著西人之有股者或巳沾多年之益或將回國以其股票轉售於人則在洋行經紀之華人間有買之以歸者無不歲分巨息以今日計之自來火之利收過其本者巳有多次西例凡創成一事報官注册准本人擅利幾年限内不許他人仿造今電燈之設蓋巳届自來火擅利之期之外故無慮電燈旣成而自來火大失其利也夫自來火而歲收若干銀電燈成而歲享若干利多寡相懸不待智者而知不必期其至遠卽此二十年之所獲可以倍蓰什伯計乎此華人之所以踴躍也顧地爲租界事田西人理固宜然竊謂如今日之踴躍將來華人或有見及之事如此電燈之與自來火者卽不難首倡其議轉使西人樂從紛紛而買股票也然則充其量如各金之礦者何處蔑有利更大於電燈而地不拘乎租界行見理財之法源日開而流日旺焉佊西人之誘掖華人與勸華人不亦大慰其願望也哉 
[本館自己接到電音]  
　　本館於昨日接到在津友人專發電音到本舘有五月初二日諭旨一道敬謹譯登○五月初二日奉旨鄭溥元着掌京畿道事務欽此 
[高王致美廷信畧]  
　　美高和議巳成本館己將和約載入報章兹悉和約將成之先高王曾致書於美總統并有一夾單其書中大意言久仰美國地大物博聲名懋著願與通和不知何故因循未果今美國泒大員來高與高訂立和的不勝欣忭故亦泒兩大員與美員在仁山地方立約俟約本訂定簽押之後望美廷亦卽簽字以後高人當恪守盟言並期美人亦遵信誓云云夾單内則稱高國向爲中朝屬國而仍有可以自主之權今派大員與美大員共成和約相期遵守中國與本國交涉之事美人不煩干預也 
[新埠近聞]  
　　四月十七日新加坡地方有持械互鬥一事其事之底藴則未盡知而該處傳播殊爲可詫聞此信者皆逃避回家而究其何事逃回卽亦不能指明但紛紛亂竄競相閉門而巳嗣經巡捕捉獲十五人解由官府訊問再往捉拿則巳闃其無人矣所獲十五人中有三人手持棍棒顯然有滋事形迹判罰監禁三月其餘皆飭覔確實保人保洋一百元保至六月爲止云 
[福州近事]  
　　福州近日因茶巿方興來往福州及温州地方者甚多頗爲不便故特租小輪船一艘以便由閩及温運載客貨每位收水脚洋七角取其價廉而行速也事載福州西字報該報又言近日福州地方隂晴不定寒熱無常忽然炎氣　蒸忽然雷雨交作自四月底起正苦燠悶而寒暑表忽降至晚雨勢狂注一似開田放水異常滂沛雷聲迅烈如是者數日始漸開霽氣候亦轉寒而燠乃不一日又復雷馳雨驟至今霧雨時行各物俱不免黴蒸惟農人則以爲好雨知時免得桔橰從事頗有欣欣之意今歲福州田中出産頗形繁庶是則可爲該處人民額手稱慶者巳 
[厦門械鬥]  
　　厦門西字報載上月二十七日早十點半鐘時厦門英租界旗昌洋行背後有扛夫互毆情事刀棒石塊　衝　擲毆有半點鐘之久聞因扛夫頭目分錢不匀故至爭毆受傷者多人頭目出爲　解亦詖毆傷内有一 
 
 

Page 2

 
 
人受傷最重刻下巳爲醫治未識有無性命之憂也 
[馬戯增演]  
　　今日爲天中令節華人多慶賞端陽故車利尼之馬戯亦於今日開演兩次下午三點鐘開門四點鐘開演晚上八點鐘開門九點鐘開演想蒲觴泛後酒興濃時藉此以消遣良辰聨袂　觀者定必倍形濟濟且該戯棚前因大雨地多潮濕今以煤灰紙沙稻草遍爲鋪墊乾燥蒙茸不碍踐履雖或遇雨亦無嫌乎湫隘也 
[盜棺續述]  
　　前述蘇城外横塘盜棺之事兹悉尚有錯誤特爲詳述葢横塘之西北鄉曰牛尾巴頭者有董姓祠宇一所十年前停棺兩具一爲　棺一爲女棺祠丁某姓母子二人看守卽住居廡下據傳今春夜間屢有聲響似鬼物爲祟某母子懼而遷出村中有好事少年自恃胆力相約賭賽宿祠中一夜以觀動靜乃集四人飽餐執炬携骨牌入祠爲竹林之遊甫及二鼓恍惚見一人影從身邊擦過似以手入桌下摸物卽携燭尋視見桌下貼符一道以爲同輩厭勝之術仍各安坐鬥牌旋聞忽喇一聲牕櫺六扇豁然洞開隂風慘號有一黄石從牕中飛入正中骰盆碎爲虀粉燭炬盡熄四人大驚抱頭鼠竄而逃於是紛紛喧傳以爲僵屍出現相戒不敢入卽將祠堂封鎖本月下旬看祠堂之子在祠旁餘地挑菜見一人趺坐祠宇下捫虱趨視之則鄰村著名盜棺之朱某渾名黑臂膊者詰之曰爾將盜棺耶何爲而在此朱某大怒曰咄咄孺子爾　爺久不作此賣買爾將誣良耶旋見其背後墻上有一洞如斗大奔告其母率衆啓鑰往視揭起材罩見女棺前和左旁釘定勝處開有一洞髮　鬖然露出於外地上殘灰狼藉卽喚保尋捉朱某至横塘鎭見朱在茶肆詰以盜棺事不服轉責誣良嘵嘵不休地保勸使入烟館吸烟密喚四人將朱擒住搜其身畔得細碎金珠數事問之謂係其弟作經造者訐爲代購一味抵頼乃報知董姓由董禀縣吳邑金大令勘騐後將朱帶回管押不日定可研究得實矣聞盜棺之人有一利器以鐵爲之如自鳴鐘之輪盤徑數寸圍尺許有柄其鋸齒皆向前以其噐鑽棺只用力旋轉如木匠之用牽鑽則鋸齒與棺木相摩而太挖去圓木一塊如盌大正可容手凡擒住盜棺賊搜其身畔或家中如得此物卽可以爲確據夫鬼蜮伎俩如此巧妙則朽骨之被殃者可勝數哉所願爲民上者有以撫四境而并有以安九泉也 
[伶人風雅]  
　　伶人吳蘭仙舊在吳下梨園演戯以色藝噪于時本年挾技來滬每一登臺笑睞宜人風流自喜喝釆之聲震於四座前年在吳門租屋娶婦近巳生有一子彌月之期買棹返吳聞有搢紳子弟爲之醵賀開觴其屋中陳設之精于富麗中得風雅氣四壁琳瑯類多名人書畵案頭秦漢碑碣宋元國畵令人目不暇賞古玩搜羅尤夥蘭仙雅善繪事丹靑花卉吮毫渲染毫無俗氣書法亦落落大方飛燕身材靈犀夙慧洵時下伶人中之僅見者矣 
[投水誑人]  
　　上月十九日靜更時南昌靈隠橋下首有一人立於湖内岸上另有十餘人似非類而類者見火把燈　行過則慝麗呼救命有某甲以火把照之則見水中者特自曲躬故使水淹及肩背自言不知何事至此令其伸一手來則稱手爲鬼捉不得展動於是岸上者向甲及穿長衫之某乙言君等曷弗出數百文就此雇一人下水救起實大功德甲乙尚未答水中人卽接言恐怕無救星聽其言察其色盖無瘋無病者乙疑其詐不顧甲亦持火竟去旋又有燈籠由佑清寺一路來同行乃粗上數輩在岸上者又呼救如前及旣近則見皆非出錢者度計不得行乃擲下一繩水底者仍佯爲把握不牢狀隨經拉之浮向該橋碼頭行去次日各述所見乃知特設此局以賺人錢財耳噫何事不可以餬口而必藉此苦肉計以誑取微利耶人心之險詐於此亦略見一班矣 
[宰豬致訟]  
　　俗例猪入人家以爲不祥故必將猪割耳挂紅放砲以袚除之上月十四日辰刻揚州西門外街王姓豆腐店宰一母猪屠夫手軟一轉側間猪巳蹶起帶刀狂奔竄入陳姓家鮮血噴射升堂入室盤跳不巳所有花卉盆景皆爲碰倒衆喧逐之猪又奔出向西直竄而陳宅巳被毁匪輕卽與王評理王婦素稱凶潑反行蠻横陳本書生旣懦且老只得隠忍而隣衆大動公忿具禀鳴官業經批准差查而西鄉二里橋居民某亦入城喊禀稱此猪犇來冲倒伊幼子當卽踏斃求官查辦正不知如何了結也 
[宗師考課]  
　　杭西湖之詁經精舍以經解詞賦課士無論舉貢生監皆可肆業但定額甚隘得膏火者僅漢宫春之數嗣經梅筱巖中丞加增十二名故内外課各以花信爲額向例每月朔課由三大憲以次輪考或遇學憲在省之時亦請考一次不常遇也今歲張霽亭宗師自上江考竣前月己經囘省現值五月朔課該監院禀請宗師考試宗師欣然許之是日憲駕親至點名給卷肄業諸生皆衣冠到院親自接卷殊形彬雅而往者又甚踴躍盖宗師於前歲曾考一次獎賞花紅多至一百餘洋是以諸生咸望若歲云 
[龍舟定期]  
　　江灣鎭龍舟之戯每逢端陽令節向以初三初四初五等三日爲期聞昨日巳有三舟划戯因值微雨兩舟先歸惟一舟竟之而宛轉蕩漾烟波至晚而興始罷至燈景龍舟聞準期於十八夜爲始現巳雇匠紥彩俱用紗糊並有走馬燈前後香亭等璀燦呈光鮮明奪目想見星月交輝衣香鬢影届期往觀者定當更增一番熱閙也 
[令節停公]  
　　今日爲天中佳節江海關援例停公一日己列昨報玆悉會審公堂亦停訊一天巳着捕房遵照矣 
[重給賞號]  
　　滬南陸營某哨官將左侯相閱兵時所給賞號二十千文之錢票一紙令某兵持赴錢庄支取該兵行至錢庄門首向身畔取票則巳不知於何時失去急囑該庄勿付與人庄夥云此票頃巳有人支去於是惶急無地不敢回營徑赴道轅求開生路道憲聞知傳該唶官到來補給錢二十千文諭以某兵實一時疏忽非出有心不必革辦惟着此後留心而巳該營聞之皆頌觀察恩加土卒不徒某兵之銜感己也 
[和尚拆梢]  
　　滬北佛店前經道憲飭英界會審員陳太守杳禁押閉一時雷厲風行銷聲斂跡街衢爲之一清近則一屋半椽供設佛位者依然林立但佛店雖多而僧仍不敷居住以致客寓中時見緇衣進出此固爲下流之歸而早在佛門之外也昨晨九點鐘時滿庭芳西首王大吉間壁弄内小客庽中有一外路之僧投到該寓另有著名流氓和尚海雲者住居日久今見某外路新到卽視爲一注生意無事生風多方尋釁必欲其有所持贈某僧囊本無資任其搜括海雲見無可取勒令將身上僧衣脫下某僧窘迫之至欲脫不脫正在遲疑海雲遽上前硬剥適北首有巡街捕緩步而來寓中人通報寓主婦卽丢眼色於海雲隨行携衣逸未及捕至某僧訴明原委捕只得將該寓主及某僧一併送盆湯弄新巡捕房着候解訊云 
[車夫驟斃]  
　　前日薄暮有一千三百九十三號之東洋車夫年約二十餘歲拖車至英界西金隆里口忽然棄車仰臥滿面汗流如注登時氣絶當經巡捕檢得隨車之照會帶回捕房禀明富捕頭立傳該處地保着查車主並車夫有無親屬禀候核辦該車夫所患似係急痧然何若是之速耶 
[船户賠洋]  
　　英界會審公堂據華捕禀稱前日午後在浦江邊豐裕碼頭據工部局小工頭季阿大報稱有舟子持斧在碼頭劈柴致將碼頭之木劈穿一孔等語由我查看屬實喝停不依反與我爭扭並被推落浦江季卽扭住船上人呼喊諸捕集至將我救起然入水巳有五米立 
 
 

Page 3

 
 
時候身穿之衣俱巳濕透兹特呈閱又衣袋内之時辰表一只亦經失去買來時出價洋九无云又有二華捕稟詞與同舟子邵桂林供駕舟爲業船泊豐裕碼頭當在碼頭劈柴時見捕來拘急行逃避捕追上扭捉被此失足致一同落水我先挣起云陳太守斷令邵桂林賠表價洋九元押候過堂懲辦 
[車户案近聞]  
　　東洋車户求恩案節經列報兹悉昨午前東洋車公所所所請之大狀師担文與工部局所請之樂皮生均到美署各述前情美總領事官德君諭再俟兩禮拜剖斷至工部局董與東洋車公所人俱未投質 
[索欠涉訟]  
　　諺云忍一時之氣免百日之憂此深干閱歴之言也本埠有成衣某甲住居法界與法馬路祥泰京貨店交易積欠絲線錢五十文現届端陽各業歸帳該店主亦向某甲索欠而成衣匠以一節進出頗多些些尾找何若此錙銖必較兩下不無爭論某甲卽順手一掌打於該店主臉上店主以索欠無着反被掌頰忿怒鳴捕將甲拘押一宵解赴大巡捕房皮捕頭以事屬微細飭出外理處該成衣得釋後以被押不甘隨購阿芙蓉膏吞服欲圖畢命經其家屬察知請竹坪陳君施救得保無恙而某成衣係住在八仙橋相近該處江北帮人最多幸災樂禍者慫恿成衣之妻至京貨店尋衅該店至此勢成騎虎不得不再告捕房復將某成衣拘押因端陽令節公署停訊故捕頭着爲交保云 
[因賭啓釁]  
　　本埠虹口鬥雞塲弄口荒塲内昨晨有四五西洋人手持扁担往南逃逸後有粤人三四十人亦持門閂等物狂追旋見西洋人漸聚漸多不敢再趕詢之近隣知因賭爭論故也 
[挾嫌行兇]  
　　寍人莊錦鶴至英界公堂稱在順全隆洋行做細崽因出店徐三元竊取洋東火油被洋東停歇生意徐謂係我報知洋東前日突持菜刀將我右手大指砍去又被扭住髮辫剌我背心我極聲喊救行中人聞聲齊集伊尚扭住不放故衆人將伊獲住交捕送究曾赴醫院看傷醫生云傷痊日期尚難預卜故請究辦徐三元則俯首無詞司副領事謂徐兇横巳極請爲重辦陳太守騐明莊錦鶴受傷果重隨判將徐三元押候過堂笞責再發捕房管押六個月以儆命莊仍投醫院療治 
[訊斷失犬]  
　　前報列招呼大犬一節昨據英商某投英界公堂稱失去洋犬一頭巳有二閱月兹得認見在開烟舘之潘錦堂處向索不還訴捕拘潘并將犬送請斷還潘供此向畜母犬所生迄今巳有年餘母犬尚在我與洋人係屬對隣因洋人畜有雄犬一頭毛色與我家雌犬相似屢欲借去傳種未允其請故來冐認如果是犬爲伊走失之物在我家爲日巳久近在咫尺豈不早知何至今始来認領薛捕頭禀此犬係英國頂好之犬經多人認過犬非潘物潘又將前日兩造呼犬情節禀明陳太守謂犬旣洋人所畜何致呼唤不靈洋人又稱犬係我友人克姓托爲寄養司副領謂據捕頭所禀犬非潘者太守謂須令潘帶同母犬令洋人邀同友人投案再行訉斷云 
[題日本致風老僧七十壽像] 　 
　　聖人講忠恕佛教主慈悲共此心上天昭然大道垂自佛來西域立論遂紛歧虚無與寂滅妄誕自矜奇五倫與五常忠孝棄如遺流毒入人深無術破羣疑老僧心泉父皎然白鶴姿七十老壽星叅禪正論持一筆掃魔障宗泒實堪師不言捨身好何必茹素爲食肉而飲酒善書且工詩經史飽其腹琴劍喜相隨一樣奉父母一樣育妻兒只好名山游爲善樂忘疲倚樓弄長笛清韵曉風吹巳得佛子意何苦言支離家學溯淵源令子守良規披圖欣展拜菩薩儼在兹我與心泉游縱談兩忘飢此乃是眞佛令人可解頣用告天下僧勿爲謬論欺我多數莖髮佛意我能知願結心泉伴西蜀訪峨眉　壬午客上海與日本心泉和尚友善蓋高僧也某人通經史工書畫能詩其宗泒與俗異出其父致鳳老禪師壽像囑題是筆成此工拙不暇計也[  春漁弟席時熙呈稿]  
[大風登河西橋放歌]  
　　　大風捲水無人踨兩山吹墮千芙蓉長河無梁蛟龍怒轟然飛出孤飛虹我來拍手笑不止咄咄怪事竟如此登橋直似登蜃樓狂歌客欲凌風游翩翩衣袂誰與儔狂生狂態狂不巳滿耳風聲若流水直欲乘風萬里行舉鞭鞭石石亦起吁嗟乎天風吹我天上來俯視世界眞塵埃但使翩然竟去不知死今日之橋安在哉○錢江贈龍珠一片珠璣子夜歌暗擡星眼欲如何夜深龍腦香都燼猶自燈前淡掃蛾○贈秀雲一笑筵前止爲尼人秀色酒初醺可憐鴉色新盤髻抺作巫山一段雲○贈掌珠玉釵不整自徘徊珠箔玲瓏待月開舞向掌中嬌不起錯疑飛燕漢宫來[  新安棠月村唾紅樓主甫稿]  
[七十生朝自述]  
　　七十年来鶴亦翁成句僕年今與鶴相同一生落拓居人下兩世經營越刼中粤匪擾亂家資盡罄壬戍後重復經營始得餬口故嘗云如作兩世人也二百年間叨驥尾子得國初至今詞集計二百餘家每家和詞一闋名二同詞計二百餘年中之詞人俱與我倡和也三千里外哭龍氏鍾去臘次子九甫没於鄂省聽談世事嫌煩劇却喜垂垂耳半聾東冬通押前人巳爲我掩過也○靜觀往事惜惺惺坐對柴扉鎭日扃安敢傲人雙眼白自知輸世一衿靑狂來或者憎龍性瘦去幾乎類鶴形不有禪關叅破日巳將滴水貯磁瓶○一池水皺我何于名利牽人旨萬般事不求全心易適行無所缺夢常安身閒卽是消清福體健何須服大丹羡殺庭前梅一樹花開能耐雪霜寒○少小年時被病魔長抛書卷嘆蹉跎　謀自愧庸材耳蛾術空嗟秃管何遇任窮通原有命交論深淺不宜苛一弓拓地栽花竹卽是吾生安樂窩[  千午前荷花誕七日紫鶴朱和羲未是稿]  
[蘇省撫轅抄]  
　　五月初一日知縣于實之蘇常鎭屬厘卡回趙昌言辭赴松江公幹曾慶昌江北緝捕回 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年四月二十三日京報全錄]  
　　宫門抄○署晋藩松奏恭報兼署藩篆日期摺○晉撫張奏委署藩篆片○川督丁奏請旨建坊片○江督左奏爲遵旨正法片○又奏總兵赴任日期片○陜督譚奏調補知縣摺○大臣恩奏病請開缺調理摺○都統恭奏給咨赴部緣由片○大臣崇等奏擬請調補協領等缺摺○大臣載奏爲收發銀兩數目摺子○四月二十三日户部通政司詹事府八旗兩翼值日無引見○惇王由東陵回京請安○索布多爾札布謝管火藥局恩○溥泰謝補進王六班恩○記名總兵文裕謝恩○召見軍○○二品銜兼署山西布政使按察使奴才松椿跪奏爲恭報取才兼署藩篆日期叩謝天恩仰祈聖鑒事竊奴才接奉撫臣張之洞行知本年二月二十四日内閣奉上諭紹諴着來京另候簡用欽此奏委奴才兼署藩司篆旋於光緒八年三月十五日經前任布政使紹諴將藩司印信文卷委員移交前來奴才當卽恭設香案望闕叩頭謝恩祗領任事伏念奴才滿洲世僕知識庸愚前次曾攝藩條方愧涓埃未報兹復兼權薇篆倍虞職守難勝查晋省爲賦繁徭重之區藩司有理財用人之責自維檮昧時切冰競惟有勉竭駑駘遇事禀承撫臣寔心經理不敢以暫時兼攝稍涉因循以冀仰答高厚鴻慈於萬一所有奴才兼署藩篆日期並感激下忱理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○張之洞片再光緒八年二月二十四日奉上諭紹諴着來京另候簡用山西布政使着方大湜補授等因欽此查新任藩司方大湜現在直𨽻到任尚需時日所有藩司篆務自應委員先行署理以專責成查有按察使松椿端潔寛和簡而有要曾署藩篆措置裕如堪以兼署除檄飭遵照外理合附陳伏祈聖鑒謹奏軍機大臣奉旨知道了欽此○○丁寳楨片再查定例士民人等捐修橋梁道路捐銀至千兩以上者請旨建坊遵照欽定樂善好施字樣由地方官給銀三十兩聽本家自行建坊等因玆據前署南部縣知縣劉際昌禀據禀生劉沅等禀稱該縣附貢敬心鎔自入學後施粥施藥力行善事全活貧黎甚衆復因該縣内河路當衝要向無橋梁每遇夏水泛漲文報馳遞行旅往來艱於跋涉現經敬心鎔獨力捐修金興橋一道業巳完竣禀經該縣驗明工堅料實核計實用工料銀六千八百餘兩由現任南部縣知縣張宗瀛取造上料清册詳請奏獎等情前來臣查該附貢敬心鎔獨力捐修金興橋所費甚鉅寔屬心存利濟樂善不倦相應照例請旨建坊以示　揚除咨部外理合附片陳　明伏乞聖鑒訓示謹奏軍機大臣奉旨着照所請該部知道欽此○○左宗棠片再臣於本年三月十三日戍刻接准兵部火票遞到刑部咨鈔單内開光緒八年月二十九日内閣奉上諭前因翰林院侍講學士陳寳琛奏江寍三牌樓命案疑竇孔多當派尚書麟書侍郎薛允升前往查辦該尚書等馳抵江寧提案研鞫錄供具奏諭令督訊定擬等因欽此咨行前來臣一面恭錄轉行承審司道江寧布政使梁肇熄等遵照辦理卽欽遵諭旨於是月十四日辰刻親提周五卽周步畛胡金傳沈鮑洪卽潘洪三犯到案點騐飭委江寍府知府趙佑宸督標中軍副將譚碧理等恭請王命將绑赴巿曹分别斬絞訖除將該革員洪汝奎等飭發江寍府看管另行起解外理合附片陳明伏乞聖鑒謹奏軍機大臣奉旨知道了欽此○○左宗棠片再署淮揚鎭總兵歐陽利見蒙恩簡授浙江提督應卽遵旨入都所遺之缺應飭調補淮揚鎭總兵章合才卽赴新任以重職守而專責成除取到任事日期咨部查核外謹會同漕運總督臣周恒祺附片陳明伏乞聖鑒謹奏軍機大臣奉旨知道了欽此○○頭品頂戴陜甘總督臣課鍾麟跪奏爲揀員調補要缺知縣以重地方恭摺仰祈聖鑒事竊據甘肅藩臬兩司詳稱甘肅張掖縣知縣林銘新請回籍修墓業將開缺日期報部在案所遺張掖縣係附府衝繁疲三項要缺例應在外揀員調補查定例州縣應調缺出於現任人員内揀員調補如無合例堪調之員准以奉旨命往及曾任實缺候補並進士卽用人員酌量請補又前奉吏部變通章程内開甘肅升調補缺變通辦理道府丞倅州縣以及佐雜各處要缺將現任各員按照應升官階任内無論有無升案並是否到任實授以及歴俸試俸未經期滿各員擇其人地相宜者准其一律升調等語今張掖縣缺該司等於現任中簡知縣内逐加遴選人地多不相宜惟查有古浪縣知縣吳恩棨年三十七歲浙江仁和縣人由監生投營隨征秦隴同治八年在陜甘米捐案内報捐縣丞選用於進勦甘肅北路回匪迭破賊巢案内保免選本班以知縣留於甘肅儘先補用並賞賞五品銜又於克復巴燕戎格曁肅清河州等處案内保奏俟補缺後再行送部引見照章扣至同治十三年九月初六日作爲到省日期試看期滿甄别留省補用關隴肅清案内保奏俟補缺後以同知留甘儘先卽補並賞給五品封典均經奉部覆准在案初署馬台縣事辦理一切善後事宜諸臻妥協詞經奏署古浪縣知縣於光緒七年六月二十四日到任該司等查吳恩棨精明强幹能舉其職在甘有年歴任衝要以之調補甘肅張掖縣附府要缺知縣人地相宜任内並無承緝盜案巳届四叅及經徴錢糧未完案件核與變通之例相符會詳呈請具奏前來臣到任未及三月例不加考惟據該司等聲稱吳恩棨精明强幹能舉其職合無仰懇天恩准以該員吳恩棨調補張掖縣知縣以裨地方如蒙俞允俟准部覆照例併案給咨送部引見並令補交捐免保舉銀兩仍俟試署年滿另請實授是否有當伏乞皇上聖鑒訓示至所遺古浪縣知縣係冲疲二項中缺應補人員請扣留由甘揀補合併陳明謹奏軍大臣奉旨吏部議奏欽此○○奴才恩承跪奏爲服假巳滿病勢復作一時恐難就痊籲懇天恩俯准開缺調理恭摺仰祈聖鑒事竊奴才於本年三月二十四日百日服滿卽應跪請聖安銷假當差惟前因染受瘟疫頭目眩暈不思飲食遂迭進攻消之劑以致氣血大虧夜不成寐精神恍惚兼之前在軍營所受濕寒因而觸發兩腿腫痛跪拜不能得力據醫者云非靜心　養恐難痊愈伏念奴才一介庸愚滿洲世僕迭蒙皇太后皇上殊恩至優極渥所有總管内務府大臣步軍統領禮部尚書正紅旗漢軍都統及神機營火器營一切差務在在均關緊要當此多事之時奴才雖極力圖維猶恐未逮若更以病軀供職設有貽誤負疚滋深再四思維惟有籲懇天恩俯准開缺並一切差使俾得專心調理奴才雖年逾六旬氣體尚未甚衰倘能仰託福庇醫治早痊卽當泥首闕廷求賞差使斷不敢稍耽安逸自外生成所有奴才服假巳速滿病難速痊籲懇開缺調理緣由謹據寰𤁋陳伏乞皇太后皇上聖鑒訓示謹奏奉旨巳錄○○恭鏜片再奴才前調分省候補知府高同善到營後奏泒總理營務善後各事宜該員悉籌布置諸稱妥恊前因軍務稍紓禀請給咨赴部等情前來查該員公正清强熟嫻吏事本係内地不可多覯之員此次萬里遠來正資襄助惟該員於西疆水土不宜久事　留恐滋疾患奴才反復思維現在巳令該員將經手事件清厘完竣由奴才給咨赴部除批飭遵照外理合附片陳明伏乞聖鑒謹奏軍機大臣奉旨知道了欽此○○奴才崇綺富陞跪奏爲錦州恊領等缺擬請揀員調補以期人地相宜而資治理恭摺具奏仰祈聖鑒事查錦州滿洲恊領寳文因病出缺該城濱臨海口所屬五邊四路地面遼闊公務紛繁緝捕操防最關緊要　經揀選妥員奏請調補奴才等留心體察興京滿洲恊領奇車布現年六十四歲人老成辦事詳愼請將該員調補錦州恊領實屬人地相宜其所遺興京恊領一缺奴才等察看得盛京正藍旗滿洲恊領連壽現年五十九歲人明敏當差勤奮堪以調補興京恊領該員等均係對品調補毋庸送部引見恭候命下卽飭各赴調任當差至連壽所遺盛京正藍旗滿洲恊領員缺照例另行辦理所有擬請揀員調補恊領員缺綠由理合恭摺具奏伏乞皇太后皇上聖鑒謹奏軍機大臣奉旨着照所請兵部知道欽此○○奴才載燦紹祺跪奏爲廣恩庫光緒七年分收發銀兩數目恭摺奏聞仰祈聖鑒事竊據管理廣恩庫司員禀稱各欵項下光緒六年十二月底通共原存庫平銀五千九百一十一兩八錢六分四厘二毫八絲五忽七微九纖二沙票銀一百八十兩光緒七年新收各處共解交銀一萬五千七百六十八兩四錢九分一厘開除通共用過銀一萬七千八百八十一兩九錢六分三厘九毫八絲内除户部奏准撙節减半减成减平銀七百四十二兩三錢八厘外實用過庫平實銀一萬七千一百三十九兩六錢五分五厘九毫八絲奴才等照數盤查覆核無異謹將一年收發各欵及現有各數目敬繕清單恭呈御覽俟命下之日奴才等造具細册咨送總管内務府查核並咨行直隷總督除將户部奏准撙節賞項銀七百四十二兩三錢八厘轉飭布政使由本年解交廣恩庫租銀六千四百兩内坐扣轉解部庫外所有廣恩庫一年敢發銀兩數目循例具奏伏乞皇太后皇上聖鑒再奴才載車尚未到任未經列銜合併聲明謹奏軍機大臣奉旨該衙門知道單併發欽此 
 
