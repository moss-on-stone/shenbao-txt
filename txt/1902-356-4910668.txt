# 1902 - 356 - 4910668

 

Page 1

 
 
[新印各書籍發售] [  圖書集成局啓]  
　　十朝東華錄實價洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙辽典碼洋二元八角○三家醫案碼洋三角○醫醕賸義碼洋三角○瘍　大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書畫室或申報舘帳房可也此佈 
[閱申報紀蒙王興學事喜而論之]  
　　中國自與五大洲通商以來外侮迭興屏藩之地蠶食殆盡現所存者祇東三省爲發祥根本此外内外蒙古西藏以及準回省部爲西北界限其中惟蒙古最爲親附考我朝龍興之初内蒙古歸附最先每有大征伐必率師以從躬冒矢石屢建大功而喀爾喀外蒙古則康熙中爲準噶爾所破始欵塞内附聖祖親巡塞外受其朝復親征噶爾丹掃平漠北而返其故地設定邊將軍參贊大臣各一員鎭撫之凡兩蒙古之君長皆隷理藩院世其爵祿通其婚姻時其朝貢制其等威定其牧地均其互市内則宿衛禁廷外則捍禦要荒臣妾百餘旗縱横萬餘里蓋曠古所未有者也惟是雖隷我版圖奉我正朔而文字仍各判也語言仍不通也風俗仍迥異也其所以相安無事不侵不叛者一則地方困苦二則民情渾穆故易於恩威並濟懾服而撫綏之而今則非可以昔比也俄人注力於東方已築成西伯里亞鐵路雖爲商務起見然其欲圖中國之心已非一日惟僅通一路尙不能指揮如意故尙藴而不發窺其意由西北必先圖準回東北必先圖蒙古現旣注力東方則欲圖蒙之必已不言可喻而其計之尤狡者莫如俄國所派庫倫總領事施什　勒甫在中國四十餘年通華蒙語言文字而於蒙人風土人情尤爲熟悉近更多設學堂廣傳本國語言文字俾附近蒙民習而化之夫蒙民親附中國二百餘年而於中國語言文字尙未能通一旦爲俄人所化數十年後安見不舍華而就俄則俄人不必圖蒙而蒙必爲其所有蒙去而中國北鄙更何所恃哉幸也蒙古喀爾沁王有見於此籌欵設立學堂以冀漸開風氣體朝廷設教勸學之心爲愚昧開闢文明運蒙王此舉成可謂絶大識見不特蒙民受其福而中國實先受其益蓋論禦侮之道兵力旣不能敵惟有自開風氣固結民心惟竊有慮者中國邊鄙文風已迥不如内地而况蒙人之習中國語言文字者更不能多則所延教習安能學問優長竊意蒙王宜廣延内地文人教習幼稚雖北地苦寒内地之人每望而生畏然苟有重聘則應聘者當亦不乏其人且現在内地士子困守靑氈生計寥寂者所在皆有若慮濫竽尸位則可先申奏朝廷明降諭旨飭州縣招考送往如此則中國旣多一寒士謀生之路蒙古亦不至有人才消乏之虞豈非一舉而兩得乎或者謂中國内地奉詔設立學堂辦理者無不以教習難聘經費難籌均未能躊躇滿志而欲行之邊塞不亦戞戞乎難哉不知蒙古民風樸質且不十分貧乏故籌欵未必難於中國也或者又謂華人必先通蒙語蒙文然後可爲教授否則華文雖通何益曰華蒙交接二百餘年内地能蒙語蒙文者固少邊地則不乏其人有精於蒙語者從中傳譯能華文者卽可因之教授漸漸相習情意自可相通不數年後蒙人之能華語者多則華人皆可教授矣亦何憚而不爲哉 
[硃筆恭錄]  
　　　十一月十七日奉硃筆圈出貴秀稽察正黃旗滿洲旗務欽此 
[本館接奉電音]  
　　昨晚七下鐘時京師友人飛電傳來上諭一道敬謹譯登○十一月二十八日内閣抄奉上諭袁世凱奏續查天津縣災歉情形懇請蠲緩糧租一摺直隷天津縣趙家等村成災五六七分及歉收四分不等著照所請將應徵本年下忙錢糧及各項旗租分别蠲緩以紓民力該督卽刊刻謄黃遍行曉諭務使實惠均霑毋任吏胥舞弊用副朝廷軫念民艱之至意餘著照所議辦理該部知道欽此 
[宮門抄]  
　　十一月十四日兵部太常寺太僕寺八旗兩翼値日無引見直隷總督袁世凱請訓熱河都統錫良請訓凉州副都統玉崑謝恩召見軍機及錫良袁世凱○十五日刑部都察院大理寺侍衛處値日無引見陳璧由西陵回京請安橚貝子請假十日徐中堂續假十日松公請假十五日召見軍機及陳璧皇太后皇上明日用膳辦事後由頤和園還海○十六日工部鴻臚寺廂黃旗値日無引見鹿傳霖假滿請安文熙請假十五日植公續假二十日召見軍機○十七日内務府國子監正黃旗値日無引見卓公恩公各請假十日溥侗續假十日貴恒奏請開缺掌儀司奏二十四日祭奉先殿瀛貝勒行禮召見軍機及鐵良提督衙門奏拿獲結夥持械刃傷事主迭次搶劫之盜犯小于卽于有兒等三名又拿獲結夥持械白畫路刦餉銀之盜犯郭海金即郭大金仔等三名均請交刑部奏事處口傳諭旨十八日祭風神廟雲神廟普渡寺遣載洵拈香欽此 
[派員調處]  
　　日本某日報登西歴十二月十八號英京倫敦來電云危地馬拉與英德失和之後美廷准駐危使臣居間調處俾仍和好如初使臣以職重事繁不遑兼顧轉浼統率艦隊之美水師提督笛賢烏愛氏馳赴危京卡辣卡司襄助其事時海中電線已斷途間消息不通遂遴選武弁駕驅逐水雷船飛遞美廷訓令 
[日暹結會]  
　　日本某日報云自暹羅世子遊歴至東瀛日暹二國交情益加親密蓋以亞東各國之馳情域外如暹世子者屈指無多以故我日朝野上下間咸謂此次儲駕來遊實爲絶好機會擬卽開設日暹協會推日本駐暹使臣稻垣滿次郎及暹羅駐日使臣披耶鐵之耶奴拔鐵拔痕達執牛耳臨盟目下已準備一切事宜并釐定會規如左一 
 
 

Page 2

 
 
日暹協會中研求兩國通商貿易事使各獲便宜二日暹協會中使兩國文人交情親密應就各要地創設總會以便行李往來三日暹協會中聨合兩國宗教每遇春秋佳日各開宗教聨合會一期四日暹協會中遇有暹羅學生來游日本務須不辭勞瘁懇切周旋 
[大索書林]  
　　日本檢察教科書各官暗受賄賂一事前已譯登大略情由而標其目曰文字之獄兹得日本某友續函云此事外間久有所聞祇以曖昧不明無人澈究至本年事爲東京裁判所檢事局察知遂如火始然蔓延無際東歴十二月十六夜檢事局檢事正川淵氏檢事羽佐氏查悉秘密情形擬卽大加搜索是夜卽準備一切二下鐘許由羽佐氏召集松本小疇津久井安住大塲古森溝淵坪井諸檢事水原森井河島永田中川潮植村諸豫審判事會同警事廳警部巡查八十餘名裁判所書記十數員都一百二十五人部署停妥於黎明五下鐘時分赴各地方自金港堂書肆而集英舍而普及舍及因案關涉之人凡在下谷本鄉淺草日本橋四區内者計一十八家先後窮搜得有確據遂將已罷職之縣視學官村上幹當及羣馬縣郡視學官太田鶴雄次第逮捕并在金港堂總理人堀田梅太郎家搜出靜岡奈良等縣某某諸教習名刺手函隨詰知集英堂主小林清一自明治三十三年正月五日以後因檢察教科書事在淺草區深川亭讌客七十六次費至日銀一千零五十一圓數角尙文學社主小林茂讌客二十一次費至日銀四百十一圓數角富山房主坂本嘉治讌客一次費去日銀十一圓數角祗一酒肆耳而已費至如此之多其他賂賄公行不難推測已或有嘲之者曰此一役也若漁者然一鱗半介悉入罟中而吞舟巨魚依然漏網蓋指文部省某大員而言也嘻其然豈其然乎 
[撤兵類志]  
　　日本某日報云德國駐守上海之陸軍約三百名先於西歴十二月二十一號乘軍艦名拔賢路痕者返國至二十二號英國戍兵乘苦辣伊烏輪船他往二十四五號法國戍兵分乘矮米辣路及賢其賢路木痕二輪船向廣州灣進發此皆本埠訪事友所漏報或報而未甚詳晰者故特譯登報端 
[中國鐵路總公司與華俄道勝銀商訂立正太鐵路行車詳細合同]  
　　中國鐵路總公司督辦大臣盛係奉國家特派華俄銀行總辦佛威郎係秉承該銀行全權第一欵中國鐵路總公司奉中國國家允准委派華俄銀行由華俄銀行妥派人員將正定府至太原府鐵路代爲調度經理行車生利鐵路係中國鐵路總公司於光緖二十八年月日卽西歴一千九百二年月號欽奉上諭承辦其諭旨已恭錄附於借欵合同之内第二欵華俄銀行俟每叚路工完成由中國鐵路總公司督辦大臣騐收後陸續將各叚之路徑行車事宜每叚已成之路當預先備齊所有行車應需車輛並種種工器家具以及日常周轉之資本華俄銀行或遵照本合同第一欵選派之人代爲布置各事招雇人員並有此等人員有撤革遣散之權其薪水若干當預先開單知照總公司督辦大臣再行核定並定購行車察路修路應用之物又按照承辦鐵路條欵以定載運客貨價値並收各項進欵支發行車應用經費並中國鐵路總公司因山西鐵路公費以上種種行車事宜當預先由華俄銀行或其所派之工程人員禀商總公司督辦大臣酌奪而後行中國鐵路總公司有稽查出入欵項極大之權並委派監督收支核算繙譯各人員會同各洋員辦理以行上項所云稽查之事權此監督並各委員薪費應在山西路局開支而監督應會簽所有支發各項憑單按照借欵合同所訂非行車人員無論何國之人如有品行不端不遵約束並侮慢地方官長中國鐵路總公司可以飭令斥革所有應用中國人員應由中國鐵路總公司督辦大臣所派監督代選派定送交總工程司委員每叚已成路工辦理行車之後凡有添購車輛機器或酌攺推廣軌道車站工程應用之欵均應在山西路局開支至修養路工應行購定物件當設法先儘中國工廠礦局承辦盛督辦所管轄之工廠礦局更得享較外國工廠礦局儘先承辦之利益其價値章程應按照外國所辦運到中國者核計第三欵遇有事務無論外侮内亂此鐵路須先儘載運中國兵丁餉械及軍營用物然後方及商家此項載運車價應行减半並專聽總公司督辦大臣所派之監督妥商辦理至應發各項免收車價之票亦應由該監督會同簽字 
[示定捐章]  
　　蕪湖訪事友人云蕪湖商務局總辦兼米釐局籌議所安徽儘先補用道許九香觀察出示曉諭曰本年九月二十五日奉撫憲批據本局禀奉諭飭詳細復陳前辦運單預完洋票落地釐金情形呈請示繳緣由奉批察核來禀及叧呈節略於預完洋單落地與沿途釐金不相干涉剖辨極爲明晣該道旣爲恤商杜弊起見自應准子試辦著於十月初一日起卽行開辦嗣後在蕪關請領子口洋單貨物如各商人願赴蕪湖商務局預完落地釐金准由該局查明原領洋單號數分晣塡註給單執運經過各卡隨騐卽放不准留難需索及抵起卸地方之卡收單彚繳不再收捐候札飭蕪湖關將每月共塡子口單若干號按月册報並移該局該道卽查照所塡運單摺開發單若干按月專案呈報本部院備核其祇領洋單未領運單各貨及九江金陵鎭江洋票仍歸各局卡照常徵收亦應按月將共收完過落地洋單若干未完落地洋單若干分晣開報務期兩地所收落地捐與蕪關原給洋單總數相符方免從中偷漏其附載零物祇准粗重洋貨每船並不得過二百斤以示限制沿途各卡不得藉此留難所稱各卡减折收捐事所難免惟該道所定捐則未免過於輕减應再酌量加增仍俟試辦數月察看有無窒碍再行定案除分行牙釐兩總局蕪關道一律遵辦外仍卽遵照辦理此繳等因到局奉此除錄批分别移知外合亟出示曉諭爲此仰蕪湖領運洋票各商人等一體知悉所有前項運單批飭仍於十月初一日開辦該商等凡有請領子口單項完落地釐金者務各遵示仍赴本局籌餉收捐處照章繳捐塡給運單持赴沿途及落地地方釐卡呈騐並附載零物祗粗重洋貨每船不得過二百斤以示限制倘沿途關卡仍有需索留難准許該商指名控告卽查照本局詳定商律將該司扞提交地方官嚴行審辦决不寛貸其各凛毋違特示 
[師範須知]  
　　金陵訪事友人云江南高等學堂現奉署兩江總南洋大臣張香濤宮保飭攺爲江寗府屬師範學堂復另設三江師範學堂以廣造就總辦江南學堂事務之江安督糧道胡硯蓀觀察誠恐各生未及周知爰於本月某日出示曉諭曰爲飭知事奉署兩江督憲張飭攺江南高等學堂爲寗屬師範學堂外叧設三江師範學堂一所所有寗蘇皖各屬考送高等學生暫時併歸寗屬師範學堂肄業俟三江師範學堂開辦時蘇皖各學生再行撥入現在寗蘇皖各屬投考之學生及投考之客籍學生人數已多自應先行考試其餘未經赶入此次考試者新年再行定期續考俟考取後統於明年二月内到堂肄業兹定於十二月初六日在下江考棚考試合行先期示諭爲此示仰寗蘇皖考送高等學堂之學生及投考之客籍學生一體知悉該生等務於先期赴高等學堂公所報名以便備卷限十二月初四日截止初六日黎明赴下江考棚聽候點名考試幸勿觀望自悞特示 
[帥旌蒞漢續聞]  
　　本月十八日兼署湖廣總督湖北巡撫端午帥由漢口乘火車達汴之信陽州查勘鐵路情形已登昨報兹得武昌訪 
 
 

Page 3

 
 
事人來函悉此次午帥所帶隨員爲候補道趙觀察濱彥魏觀察候補府高太守松如金太守鼎及河南候補道桑觀察寳其餘州縣佐雜二十餘員定於二十日回署 
[起節展期]  
　　杭州采訪友人云新任浙江巡撫聶仲帥本擬於日内交卸皖篆蒞浙履新兹聞官塲傳述署兩江總督張香濤宮保以皖省爲長江要衝時有會匪出沒必得大員中名望所著者雍容坐鎮方可弭患無形因由電奏請飭下仲帥暫留皖中俟新任饒中丞到來然後交卸大約履新之期當在明歲春融時候矣 
[大憲鶯遷]  
　　杭州訪事人云護理浙江巡撫誠果泉中丞以現駐藩轅與營務處洋務局相離較遠往返良艱而新任撫憲聶仲帥到任尙需時日爰於本月二十一日率同瀛眷遷入撫轅兼署藩司黃幼農方伯亦因運轅與防軍支應局牙釐等局呼應不靈遂遷至藩轅小駐省中官紳分投謁賀馬龍車水接蹟於途 
[出口貨數]  
　　蕪湖訪事人云此間土產以米榖爲大宗本年七月商人販運出口者計共米二十一萬一千四百七十三石二十四斤麥三萬五千八百七十一石五十七斤菜子一千八百七十四石九十七斤荳子十四石三十斤以故今年田間雖甚豐收而民食依然缺乏又聞菜荳二物之出口者實不止此數因商人夾帶者多故也 
[厦島官塲紀事]  
　　厦門訪事友人云此間百貨釐金自去年歸商人承辦甫經一載虧至洋銀三萬六千餘元商人力有未逮禀明興泉永道憲延少山觀察詳請藩憲批准於十二月初六日起仍歸官辦○福建泉州府萬太守本敦前奉督憲許筠帥檄令馳赴安溪縣撫慰土匪回泉後忽染喉症醫藥無靈延至本月十三日歿於任所興泉永道延少山觀察聞報立即電委厦門總釐局提調鄭别駕霽霖代理所遺總釐局提調一差委厦防同知黎司馬兼辦○福建陸路提督黃芍巖宮保之瀛眷於本月十四日由申江乘美富輪船抵厦門暫寓三興客棧至十六日乘某小輪船赴任 
[明正典刑]  
　　前年兩浙鹽捕營某號緝私船勇丁吳顯鴻在浦東陳家行鎭緝獲私鹽雇民夫挑運入船靳付挑力以致忿爭哄動衆鄉民蜂擁而至吳開槍恐嚇轟斃姚阿五等兩人傷及注桃觀等三人報經前任上海縣主某大令拘吳訊實申詳上憲科以斬監候罪名又家居英界香粉弄之李有金妻室許氏被傭婦竇劉氏即高奶奶糾同其夫竇狗仔圖財謀斃事發已於去年將竇解省斬决氏尙覊禁獄中又巨竊金阿大糾黨行竊提標右營叅將廖楚材叅戎署中金條寶銀爲數甚巨照贓物逾貫例科以絞監候罪名昨日午後縣主汪瑤庭大令接奉江蘇臬司效述堂廉訪轉行刑部釘封文令將以上三犯立卽正法等因因柬請城汛周鑑之千戎帶兵到縣守獲獄門隨升坐大堂傳齊通班差捕提犯至案騐明正身叱令如法捆綁押至南門外校塲分别斬絞 
[遣散水師]  
　　日前署兩江總督張香濤宮保札行江南機器製造局總辦毛實君觀察以南洋保民飛霆等兵艦業經裁撤所有水師著按名給以餉銀一月一律遣回等因日内觀察已遵照辦理矣 
[嚴治流氓]  
　　浦東流氓陸銀生陸炳朝嘯聚三林塘日以向人訛詐爲事不遂所欲動輙持刃行兇近經圖董周煥生控諸保甲總巡局前日總巡謝岳松明府飭差拘案研訊之下以其爲害鄉閭惡跡昭著判令將銀生鞭背二千下笞臀一千板掌頰五十下炳朝鞭背一千下笞臀二千板備文移送攺過局請局員李浩然二尹收禁局中以昭炯戒 
[匪類傷官]  
　　前日英美租界公廨讞員張柄樞司馬接浦東川沙廳撫民同知陳桓士司馬來函内開刻因詣鄉履勘竊案驀見路旁有來歴不明之人蜂屯蟻聚向之研詰詎料各人均身帶洋槍突然開放以致身受數傷務祈延一著名西醫入署診視尙未悉司馬延何人前往也 
[英界火警]  
　　昨晚七下鐘時英界南京路四百三十一號門牌朱萬興漆作樓上因撥翻火淸燈怱肇火災一時搬物聲呼救聲兒啼女哭聲與瞭望臺上警鐘聲互相應答探捕聞聲馳至立卽分投攔阻閒人旣而英美法三界皮帶洋龍高駕馬車電掣星馳而至擇要布置吸水圍約焚半點鐘時祝融氏始偃旗息鼓而退共焚去四百二十九號及三十號房屋共兩幢攷之工部局定章地在大馬路迤北警鐘每擊三下迤南每擊四下今兹肇事之處適介其間故鐘聲先三下一停隨繼以四下一停並非自紊其例也 
[公廨停訊]  
　　昨日英美租界公廨輪應德總領事署麥繙譯官觀訊適逢德國在滬　開書信館不暇到堂因照會讞員張柄樞司馬停訊一日 
[浙江海運局紀事]  
　　浙江海運滬局總辦林少筠太守於日前來滬稽核局中一切章程昨日乘某小輪船赴杭桓晉謁大憲事畢卽須回滬開兌漕糧○浙江海運滬局斛手名阿炳者不詳其姓歴届由漕董王某雇令在局司斛現經新委漕董姚君查悉種種弊端禀　總辦林太守更換妥人在局當差 
[馬路工程局瑣案]  
　　前日松江府許子元太守之家丁吳坤由南通州附大生小輪船來滬天寳棧接客夥胡阿虎向之招接不知如何忽起爭端被巡街捕拘入捕房捕頭令轉解馬路工程局總辦翁子文太守倩襄讞委員黃衡堂二尹研訊吳供小的由南通州來滬意欲卽日附小輪船赴松江胡强欲將箱籠移至棧中小的向之攔阻竟被扭破衣服求恩究懲胡供小的自知不合惟求寛宥二尹斷賠洋銀四元○積竊康炳坤行竊籮間夫某甲所携繩索被巡街捕拘獲解至工程局黃二尹研訊之十康供小的係浦東人世業耕田偶然貪小拾繩求恩赦宥二尹判責四十板○江北小孩潘和尙李阿發徘徊馬路中被巡捕帶至捕房捕頭令轉送工程局黃二尹向之訊究二孩同供入　購物迷失歸途二尹令差甲傳家屬到局認領 
[英租界捕房紀事]  
　　有陳南生者販得江南彩票若干張至各烟寮茶館求售適爲包探李星福所見拘入捕房捕頭著押候解送英　租界公廨禀請讞員張柄樞司馬訊懲○吳金生周勝發串竊會生路泰康繅絲廠中絲十餘磅報由包探陳雲忠拘獲送入捕房捕頭令押候解送公堂請究辦 
[部照已到]  
　　啓者則敬前奉山東撫憲周札飭勸辦山東工振捐輸遵經刊刻關防就上海絲業會館設局開辦兹准總局將　監銜封翎枝等空白部照咨送到局有志顯揚者請卽惠顧敝局上兑卽可塡奉部照並按月造册報解以濟工振要需實惠之均沾復崇階之疉晉一舉兩得之道訂無逾於此矣匄登報章伏希公鑒[  上海絲業會館籌振所施則敬子英甫謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者馬路工程局總辦翁子文太守解送陳周氏到縣縣主汪瑤庭太令升堂研訊供稱小婦人被匪人陳廣生掠賣大令飭暫發普育堂旋提到房主戴全川訊鞫之下戴供小的家居南碼頭與陳阿根素識去年十月某日陳周氏由無錫來滬阿根向小的轉借房屋同居未及一月卽遷往租界中兹被何人掠賣小的實不知情陳周氏供去年小婦人曾與戴全川同居嗣卽遷出陳廣生係湖北人將小婦人誘至浦東賣與柯姓未幾柯病故小婦人遂轉嫁朱阿三旣而陳又糾同王行尙將小婦人及朱劫至某處任情訛詐朱賄給洋銀若干始得釋出小婦乘間人逃至新馬路哭訴巡捕送局移案大令飭將戴交人保去氏仍回普育堂候拘陳廣生訊辦○保甲總巡朱森庭明府函送張陶氏控童子江縱子誘姦等情一案到縣大令訊究之下童供武生兒子福壽向在某柴行司帳近聘某氏女爲媳昨有張陶氏者貿然來家稱福　前與伊女有私已生一子今聞另訂絲羅因之任情滋閙旋被扭送總巡局轉送至案叩求明鑒張陶氏供小婦人共生三女長次均已遣嫁三女前被福壽句誘成姦曾生一子寄育浦東某姓家旣而福壽又騙去衣飾若干近知其父叧聘某氏女是以向之理論大令著童交到其子氏亦交到其女聽候訊核○前日有張陳氏者投縣訴請騐傷大令向之訊究氏供小婦人年七十有二膝下有一螟蛉子今者姪孫阿狗將祖遺之地盜賣與人小婦人聞而理論突被推仆於地以致受傷大令察得氏並無傷痕著卽退去靜候提訊核奪 
[法租界公堂瑣案]  
　　良濟洋行主人控大成祥長泰兩東洋莊出售僞牌臙脂粉昨日讞員孫建臣大令飭包探將大成祥長泰兩店主董允源張長生傳案研訊董供此貨由某報關行寄售共三十三打每打値洋銀八角張供號中祗收二打不知是眞是僞大令商之法總領事署費繙譯官判罰董洋銀三十元張二十元○袁文之訴稱上月十一日雇傭婦朱張氏服役未及三日其姑朱薛氏忽稱兒子有病前來替工俾媳婦回家侍奉至二十七日不别而行本月某日開箱查檢已失去鈔票洋銀三百元現洋銀五十元因念房中並無别人出入用將二氏送案請追二氏極口呼寃大令謂袁指竊無憑碍難訊理著將二氏交人保出帮同主人偵查○陳富順訴稱小的僑居南褚家橋左近怡芳里本月十七夜比鄰方阿新由後樓窗入竊去衣服十七　開單報知捕房隨經包探在同居人陳阿三家搜獲原贓二件請向陳及其妻洪氏訊追大令飭將陳及洪氏交人保出勒交方母子到案○金阿林訴稱前晚賊犯吳阿桂用鐵器撬門圖竊小的聞聲喝阻不料伊遽將鐵器猛擊致傷頭面當塲扭獲送案請懲大令判責一百板發攺過所監禁三個月期滿驅逐出境○李永生持秘戯圖求售被包探拘入捕房昨日解案請辦大令判責二百板秘戲圖存候焚燬○本月二十一夜公館馬路寶興里口傅順鞋店起火延燒左右鄰樓房五幢事後包探查得店主傅順新與借居樓上之張氏婦合保火險銀一千兩甫閱二十餘日即肇此禍衆鄰物議蠭起遂於昨日將傅解案請訊鄰人夏三張發南吳許氏等男婦十餘人聨名禀求撫卹大令研訊之下同供是晚之火情有可疑務求嚴究傅供是晚小的宿於虹口不知店中如何失火大令查得夏等三户並未保險著傅各給洋銀五十元並罰二百五十元以儆 
[美租界捕房紀事]  
　　甬婦王張氏專以拐販小孩爲生昨將寄居篷路之粤人張阿亭家十餘齡婢女誘出被張查悉投報捕房捕頭令包探沈阿岳將氏拘獲押候解送公堂禀請讞員張柄樞司馬訊辦○昨晨積竊李阿理混入寄居百老匯路之某西人家行竊衣物携之而出適爲某號巡街捕所見連贓帶入捕房捕頭令押候解送公堂禀請懲辦○昨日亭午時有江北小工王大子者在西華德路某茶肆與工頭張某結算工資互相毆鬥某號巡街捕見之將王拘入捕房捕頭詰知事起細微免解公堂令押乞丐牢半日以儆 
[蘇省官報]  
　　十一月十九日統領續備全軍兼營務處候補道松禀知出省巡查各營候補道陳時政辭行赴甯知縣鍾鴻鈞由吳淞沙釣船捐局專丁來省禀知奉委騐收寳山西塘塘工差花翎四品銜分發江蘇試用同知龔心澄安徽人由京引見領照來省禀到兼帶飛槎輪船千總浦永新由德淸回卽辭送松道赴黃渡二十日知縣徐元銜熙禀知赴滬公幹卽辭阮尙疇禀辭赴丹陽呂成淸查屯田差王希禹禀辭回　渡保甲局洪冀昌禀謝奉飭商務勞績給予酌委署事一次二十一日督辦松滬釐捐局候補道齋宜振由滬來江蘇試用知府陳綸福建人禀知奉襄辦京畿地方善後營務事宜給咨來蘇禀到知絲朱賡旦由劉河釐局來江蘇試用知州趙世愚漢軍正藍旗人同知指分江蘇試用知縣張橒官湖南人均由京引見領照來省禀到府經歴程楚雄禀辭赴虎邱釐卡差縣丞余星燦禀知起服回省候補都司陳忠章禀謝委　門路武巡卽到差守備吳廷元禀謝奉委齊門路武巡卽到差二十二日三品京堂李經邁辭行二品頂戴江蘇候補道汪鳴　浙江人由京來直隸州文林禀鎖上海貨捐局差並謝奉委訓辦蘇牙釐局總巡卽到差知縣趙樹楷禀知交缷署金山縣任事回省慶多由常州來二十三日新任儀徵縣胡希林禀辭知縣謝崇聲禀謝奉委赴淮安公幹卽辭伍輝裕禀謝奉委赴海州公幹卽辭王培鈞禀謝奉委赴徐州公幹卽辭陳樹年禀知奉藩憲委赴金山守提膏捐差卽辭直州判黃元吉禀知奉委催提長洲崑新漕項差縣丞章志鴻禀知奉委催提金壇縣漕項差卽辭孫之澧由甯回胡　明巡檢楊澍霖均禀謝飭知押解秋審人犯案内蒙給記予大功一次委署太湖廳東山司巡檢張勤禀辭赴任 
與人小婦人聞而理論突被推仆於地以致受傷大令察得氏並無傷痕著卽退去靜候提訊核奪 
[江西官報]  
　　知縣侯靑照監修徒榖張懋功禀知安徽賑捐奬加知銜黃天懷禀知淸理南康縣交代並謝儘先拔委一次新縣周宗洛瑞金縣章乃正俱謝記大功三次安福縣丞方炳缷事回指分試用縣余永濬從九吳以芬俱禀到黃兆彙溪辦保甲回李樹芬往樂平礦局辦文案黃錫荃往湖口辦保商局兼九江分局徐浩往三山厘卡當司員李鳳高當大學堂輿地敎習外委宛春懋接辦北靖藥庫指分補用縣列　馬佩先俱禀到鄧承渭會辦農工商礦局浮梁縣任玉琛奉派浮梁任内敎案卹欵現已解淸洪曰洵孫賓如俱謝拔委一次童炳森贑州東關卡來省 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十八年十一月十二日京報全錄]  
宮門抄諭旨均已錄前○皖撫聶奏藩司交代循例盤騐淸楚摺○又奏請旨遵辦摺○桂撫王奏籌解賠欵銀數日期摺○浙撫任奏報交卸撫篆日期摺○豫撫張奏查明豫省蘆鹽新案加價收數專備賠欵要需摺○護浙撫誠奏報接護撫篆日期摺 
頭品頂戴調補逝江巡撫安徽巡撫臣聶緝槼跪奏爲藩司交代循例盤騐清楚恭摺仰祈聖鑒事竊照藩司交代錢糧例限兩個月取造册結盤驗題報兹查得前任安徽藩司湯壽銘任内自光緖二十四年十二月初八日到任起至二十八年七月十九日卸事前一日止舊管接收奉前署司交存正耗雜欵其銀一百四萬八千二百四兩四錢一分六釐又錢十六千六百七十二文新收丁地等欵正耗雜項共銀六百四十三萬二千三百六十九兩九錢四分一釐開除撥解京餉等欵共銀七百九萬六千八百三十六兩七錢四分四釐實在存庫銀三十八萬三千七百三十七兩六錢一分三釐又錢十六千六百七十二文據現署布政使聨魁查明各欵俱屬相符循例造册出結詳請具奏前來臣覆核無異隨卽遵例親詣司庫逐一盤查實在銀數相符並無虧短除加具印結同送到册結一並分送部科查核外理合恭摺具陳伏乞皇太后皇上聖鑒敕部核覆施行再此案例應具題遵奉新章攺題爲奏合併陳明謹奏奉硃批户部知道欽此 
頭品頂戴調補浙江巡撫安徽巡撫臣聶緝槼跪奏爲請旨遵辦恭摺仰祈聖鑒事竊臣忝膺簡命調撫浙江當經具摺叩謝天恩並籲懇陛見兹差弁賚回原摺欽奉硃批毋庸來見欽此自應欽遵惟查疆臣調任如新任到省尙需時日向均請旨簡員署護以便交卸赴任現在新任撫臣饒應祺尙在新疆路途遙遠交替來皖尙需時日應否簡派大員護理安徽巡撫篆務俾臣交卸赴任抑挨新任撫臣饒應祺到皖再行交卸恭候命下遵行理合繕摺具陳伏乞皇太后皇上聖鑒謹奏奉硃批著俟饒應祺到任後再行交卸欽此 
頭品頂戴廣西巡撫臣王之春跪奏爲遵照部咨派撥賠欵籌解第十次銀數日期恭摺仰祈聖鑒事竊查前准部咨廣西省每年應派解新定賠欵銀三十萬兩又准户部電開各省派定數目匀作十二次先期解交滬道彚解又准電開此次賠欵係還關平每百兩加補水庫平銀一兩六錢四分三釐各等因業將光緖二十七年十二月第一次及二十八年正二三四五六七八月第二三四五六七八九各次應解銀兩按期如數解清奏明在案現届光緖二十八年九月分第十次籌解之期應歸解銀二萬五千四百一十兩七錢五分據署藩司布賢詳稱設法籌措在於庫儲隆信公司包繳規費及恊餉並存食米榖折價項下如數提出於八月二十三日發交商號匯解上海道照數兌收彚付新定賠欵本息曁加平銀兩等情詳請奏報前來臣覆核無異除咨兩江總督臣卽飭上海道兌收彚付並咨外務部户部查照外所有按期如數籌解光緖二十八年九月分解付新定賠欵本息曁加平銀兩緣由謹恭摺具陳伏乞皇太后皇上聖鑒謹奏奉硃批該部知道欽此 
頭品頂戴開缺浙江巡撫臣任道鎔跪奏爲恭報微臣交卸撫篆日期仰祈聖鑒事竊臣蒙恩俯准開缺當卽具摺叩祈天恩一面將應辦事件力疾淸釐旋閱邸鈔本年九月二十九日奉上諭浙江巡撫著誠勳暫行護理欽此臣遵於光緖二十八年十月十七日謹將浙江巡撫關防並鹽政印信曁王命旗牌文卷等項委杭州府知府宗培署寗紹分司運副王維煜中軍叅將管定武一併齎交護撫臣誠勳接受臣卽於是日卸事回籍就醫所有微臣交卸撫篆日期理合恭摺奏報伏乞皇太后皇上聖鑒謹奏奉硃批知道了欽此 
河南巡撫兼管河工事務臣張人駿跪奏爲查明豫省蘆鹽新案加價收數專備賠欵要需恭摺仰祈聖鑒事竊照前准户部咨議覆直隷督臣袁世凱請以豫岸新加鹽價四文照案飭商包繳銀二十四萬兩一半留直備用一半撥解　省等情一摺奏奉諭旨依議此欽遵黏連原奏咨行到豫查豫省新攤賠欵數鉅期迫經升任撫臣錫良遵照部定章程就現在鹽斤價値每斤再加四文奏明開辦蘆綱額引十九萬三千餘道每引收錢二千二百文每年應共收錢四十萬四千餘串按時價合銀三十萬兩有奇雖歴年銷不足額以八成核計可收銀二十四萬兩直隷原奏謂不及二十萬兩殆以開辦之初收數或有短絀約略言之現在嚴核功過責成州縣設法疏銷以期徵收暢旺部臣盱衡全局以豫省業經開辦毋庸再由直隷飭令蘆商包繳免涉紛歧所議至爲平允且以蘆商困累准將舊案已停之二文加價暫爲寛免體恤商艱無微不至該商人等亦應激發天良破除積習認眞措繳勉濟要需豫省本非饒富之區常年庫帑久已入不敷出奉派賠欵每年至九十萬兩之多竭力騰挪實已無可挹注祗此新案鹽斤加價一項爲就地勉籌之欵若直隸再分半留用勢必束手坐困貽誤實非淺鮮現旣歸豫抽收應將此項盡數湊解賠欵以本省之所出仍濟本省之用揆諸情理尤爲允當至部議以河南舊案未免之二文加價前由直隸包繳自庚子亂後比較究竟如何著落行令據實聲覆一節查蘆商每年包繳豫省加價銀十二萬兩徑交長蘆運庫按年分解户部及抵撥河南償欵歴經照辦在案前准直隷督臣袁世凱咨稱應解英法俄德息欵自庚子被兵以後所有自光緖二十六年八月起至二十八年五月止均經奏准攺由他省籌撥本年八月内應還息欵運庫已如數籌齊由海防支應局兌收劃抵等因此項包繳銀十二萬兩數年以來長蘆如何指撥如何騰挪豫省無案可稽應由直隸據實查覆兹據布政使延祉糧鹽道王維翰會同詳請具奏前來臣伏查各省新攤賠欵同一艱窘然如豫庫之帑藏匱乏萬分爲難實更有甚於他省者此次籌賠欵以鹽斤加價爲大宗部臣統籌兼顧深知豫省爲難情形准將蘆綱新案加價仍歸豫省抽收臣當督同司道嚴飭行銷蘆岸各州縣核實稽徵儘收儘解卽以此項盡數湊解新案賠欵庶騰挪應用豫力尙可勉支而直省少此截留一欵亦無大　所有查明豫省蘆鹽新案伽價收數專備賠欵要需各緣由理合恭摺具陳伏乞皇太后皇上聖鑒敕部查核施行謹奏奉硃批户部知道欽此 
頭品頂戴護理浙江巡撫布政使奴才誠勳跪奏爲恭報奴才接護撫篆日期叩謝天恩仰祈聖鑒事竊奴才恭閱邸鈔光緖二十八年九月二十九日奉上諭浙江巡撫著誠勳暫行護理欽此兹於十月十七日准前撫臣任道鎔飭委杭州府知府宗培撫標中軍叅將管定武等將浙江巡撫關防兩浙鹽政印信並王命旗牌文卷齎送前來當卽恭設香案望闕叩頭謝恩祗領任事伏念奴才毫無學識勉効　愚由武曹而外任監司陳臬事而遽邀殊擢藩條忝綰愧無報稱之涓埃疆事日艱方厪宮廷之宵旺兹乃恩綸渥被撫篆暫權聞命自天悚惶伏地巡撫係統轄全省兩浙更地　巖疆幸江海之波澄憤憂隱切維節旄之貴重兢惕尤深舉凡愼固邦交講求營政與夫資羣力先飭官常籌餉需時防民累在在措置匪易奴才　昧深懼弗勝惟有益勵鴑庸勤思廣益隨時與司道和衷商辦斷不敢以暫時護理稍涉因循以冀上答高厚鴻慈於萬一所有奴才感激下忱並護理撫篆日期理合恭摺具奏叩謝天恩伏乞皇太后皇上聖鑒謹奏奉硃批知道了欽此 
 
