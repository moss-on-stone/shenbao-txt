# 1910 - 268 - 4913527

 

Page 1

 
 
   
 
 

Page 2

 
 
論說 
[論監督財政機關之必要（嘉言）]  
　　比者借外債之論爭。一時幾彌漫於政界。而記者中夜悁悁終恐吾民非列於監督財政之地位。而漌僅爭以言論。而不伴以實權必爲主張極端借債一派所佔其優勝。以致誤國而殃民也。今日吾民以。理論言自。各省諮議局地方自治體旣成立。似獲參預政治上之權利矣。以事實言。其所得干涉者。不過政治上之表面。而所享有者。不過權利的虚名。何嘗有絲毫之實權。得以監督官吏財政上一切之出入也哉。督撫綰一省疆符之重。而於最緊要之財賦。其盈虚舒疾之數。尚懵然無所知。即藩司握財賦之全權。而紅繩所束。簿書山積。亦不能。約其總覈之實在。吾國財政之叢脞。而無條理。可謂極矣。廼去歲度支部派各省監理官。清查財政。仍隠固中央集權之基礎而卒不稍予吾民以監督財政之權利。徒見愈清理而愈素亂。行政經費之不敷支給則如故。苛細雜捐之私歸中飽則如故。縱理財之政策日有上陳。而度支之焦急無時舒裕。此何故歟。觀近來各省。 
 
 
 

Page 3

 
 
　　奏報預算表册。無不附陳財政支絀情形。吾知此後持借債論。以逹諸天聽者。正不獨錫瑞二督已也。不至内外官吏盡趨於借債一方面不止。而非吾民區區口舌之功。所能爭拒焉矣。又聞度部所定預算决算。僅舉各省不完全之報告。資政院開議時。或以不提出爲是。而部臣中之有力者。且或以爲流無可節源無可開。欲藉此得以借債間題。爲該院分謗之地。是則不知吾議員諸君。又何以。解决之也。 
　　竊謂今資政院之爲物。其責任權限。旣非監督財政之一機關。則此議案提出時。當以要求國會。爲解决此問題之張本。蓋國會一日不開。財政一日不理。姑無論今日借債論之復興。萬目聧聧。視爲將來之埃及波蘭印度波亞非律賓。而不勝其疑慮也。即以前此所借之外債而言。（吾國之有外債自光緒四年。借德國二百五十萬圓始）吾國。苟不能實行整頓財政。已有無可清償之一日。不懼吾國亡於兵力之不雄。而懼吾國將亡於財力之不足矣。而謂可再加以負擔。聽其。日就瀕危。而不思挽救乎。且今日懷抱借債之政見。所謂。辦新政。修鐵道。其物。權所著之處。恒與主權領土相關連。不善用之。勢必陷於窮境。而不得不以租稅土地。爲債權國之擔保物。是以外債之。輸入輒爲牽入。亡國的原因者。此也。要而言之。財政之盈絀。固政治之舉廢所。繫特今日國會未開。即監督財政之機關不立。而預算决算之制。無由標。未而昭信用。英自千六百八十八。年經國會要求政府使用金錢。必經議。員通。過而英。之預算始佈。法自千八百。六十二年。立會計法。凡歷年各期之收支。非經預算認可者。不得濫徵濫支。而法之預算始定。普自千八百六十六年。宣明王命。與上院同意。决行。每年預算。而普之預算始有確保。日自明治八年。製定各稅之出入預算表。迨十四年後憲法布。而日之預算議决權。始確定而不移。今吾國當乘此時機。討論縮短。籌備立憲年限。即行開設國會。以檢查國家之費用。别擇用途之緩急則財政前途。或有復蘇之一日乎。 
[專電]  
　　電一（北京） 
　　今晨（初一日）監國蒞資政院行開院禮侍衛甚盛旣抵院由議長恭迎入内坐於御座之旁命慶親王宣讀開院敕書旋監國親自演說旣畢全體行禮惟院地稍隘有議員數人及西人數名均未入内 
　　電二（北京） 
　　初一日資政院開院攝政王親到樞臣各部尚書及議員向御座行三跪九叩禮慶邸讀敕書攝政王宣訓詞今定初二日選舉專任股員 
　　按此電係另一訪員所發 
　　電三（北京） 
　　桂諮議局因爭禁烟展限全體辭職憲政館資政院已會電護撫魏景桐設法挽留 
　　電四（北京） 
　　直督陳夔龍奏各鎭陸軍隸部管轄後請暫由督臣節制庶遇事易於調遣奉硃批嗣後遇有調遣准該督一面電商軍諮處陸軍部請旨辦理一面再電奏請旨後方可暫由該督節制餘仍着懍遵前旨妥速辦理 
　　電五（北京） 
　　新撫電奏新省財政困難應辦憲政多未舉辦計巡警審判敎育三項已需欵一千四百餘萬現在無一的欵請敕部臣通盤籌劃變通辦理 
　　電六（杭州） 
　　今日（初一）諮議局開幕禮式甚盛惟因路事急迫緩選常駐議員僅選資格法律財政三股畢即開議 
[新報律内容紀要北京]  
　　憲政館覆核報律共正則四十條附則五條已紀前報兹探悉新報律之内容大致與舊報律相同其酌改之處一每日出版後送官署一張備查（原係每日出版前送閱）一如曾犯監禁刑者非過二年後不准充主筆（原係曾經犯監禁刑即不能充主筆）一更正須用大字與前登之字相仿一毁人名譽無論有無事實一經人控訴均須處罰惟被告人能證明其所登載確爲公益可以免罰（此二則爲前律所無）其餘各條依民政部所定無甚更改聞原奏有請交資政院覆核字樣故須該院核定後始能實行 
[全國財政虧損之確數北京]  
　　前紀度支部核算各省出入實虧五千萬兩一節兹悉此係約計之數前昨兩日始經該部將全國財政入不敷出確數列表算出實計全國歲出總數共三萬萬四千另八十二萬有奇歲入總數共二萬萬九千五百五十四萬有奇其收支不合之數爲四千五百二十八萬有奇此係確實數目度支部即將據此入奏並將此表提出於資政院云 
[資政院經費業已奏定北京]  
　　資政院倫總裁等以資政院經費欽定章程係分四欵一總裁副總裁公費二議員公費及旅費三秘書廳經費及守衛經費四雜費及預備費現届開院之期該項經費數目應即及時擬定查各項經費内以議員公費及旅費爲大宗各國議員歲費豐嗇不一多如美國至一萬五千元少如日本亦二千元惟俄 
 
 

Page 4

 
 
國係按日給費英國則全不給費國情不同難以比照現值度支短絀之際自應暫從簡約擬每員於常年會期共支六百元每會期計共十二萬元此外議員旅費除在京各員母庸支給外應以省分之遠近爲多寡之等差最遠者定爲八百元最近者定爲一百元每常年會期計共六萬元其外藩王公業經理藩部奏准照例馳驛來京此項旅費應卽母庸支給至總裁副總裁公費應比照各部院堂官公費數目折衷計算擬定爲總裁年支一萬元副總裁年支五千元其秘書廳經費守衛經費雜費及預備費均已核實估計酌中釐定統計全院經費各欵每年共支三十萬元如遇臨時會期除議員於費應比照常年會期辦理外其議員公費擬照常年會期減半支給加以開會費用擬每一臨時會期定爲經費十三萬元業已與副總裁協理公同商榷意見相同日前特雰繕清單會同軍機大臣專摺具奏奉旨俞允現資政院已錄奏行知度支部歸入預算案内照章辦理矣 
[軍政亦集權中央矣北京]  
　　近畿各鎭統歸陸軍部直接管轄業見明諭兹探得軍諮處原奏略云治兵之道最忌紛歧整飭軍政當以畫一敎育嚴肅紀律爲本各國兵馬大權無不統於君主軍事行政無不責之部臣鮮聞有另設各項機關者誠以簡切者事易行直接者弊易除也查陸軍部於光緒三十二年奏設近畿督練之差管理第一第三第五第六等鎭原屬一時權宜之計其第二第四兩鎭於光緒三十二年十月初五日經前直隸總督袁世凱奏奉硃批現在各軍均應歸陸軍部統轄所有第二第四兩鎭著暫由該督調遣訓練欽此尋繹諭旨是第二第四兩鎭終應歸部直接統轄已無疑義應請明降諭旨將近畿督練公所卽行裁撤第二第四兩鎭母庸歸直隸訓練所有第一第二第三第四第五第六等鎭統歸陸軍部直接管轄以一事權其第二第四兩鎭照舊駐紥直隸第三第五兩鎭仍行分别駐紥東三省山東遇有調遺准由該督撫等電商軍諮處陸軍部請旨辦理如此則條敎號令胥禀中央發縱指揮全由君上風聲所播士氣維新薄海臣民咸曉然於朝廷經武圖强之至意是否有當伏候聖裁 
　　另一訪函述督練公所裁撤之原因云近畿督練公所之設創自鐵尚書其初因鐵尚書將北洋四鎭收隸陸軍部後深恐軍心不靜特設督練公所於京師奏派鳳禹門都護專司其事又設糧餉軍械等局每年所費不下數百萬其後軍諮處屢擬將該公所裁撤以一時未得其人是以暫行從緩此次廕尚書到任後查悉部欵萬分支絀而每年協濟督練之欵不下六七十萬遂决意將公所裁撤正在籌畫間適廕奉簡爲督練近畿各鎭大臣遂與軍諮處濤朗兩貝勒議將該公所實行裁撤即歸陸軍部直接管轄聞每年所省不下百餘萬金惟糧餉軍械兩局疑項一時頗難清理鳳將軍自奉嚴旨迅速交代大爲焦灼云 
[政務處限制交議要政日期北京]  
　　軍機大臣昨日交諭政務處通咨京外各部院嚴定奉旨交議事件不得任意遲延當由帮提調軍機章京易貞擬定遵照光緒三十二年十一月之諭旨訂一適中之限制大致在京各部院衙門奉旨議奏事件除交原議人仍限五日覆奏外其餘交議事件均限一個月奏覆外省應行覆奏之件均於接奉諭旨之日起限三個月具奏如係調查需時無論京外均應先行聲明請旨展限 
[度支部整頓大清銀行辦法北京]  
　　度支部經外人質問大清銀行内容後該部承政廳連日集議整頓該銀行辦法聞已擬有大綱一澈查該銀行自開張以來之出入一該行及分行所發紙幣究竟有無限制一總行及各分行辦事人員嚴加甄别虧累者嚴追不勝任者去一各省藩庫出入欵項皆須由大清總分行經理一官立别項銀號一律撤去或俟資本充裕另立一國家銀行 
[國會請願進行之商榷南京]  
　　江蘇諮議局議長致浙江諮議局函云國會請願兩次無效羣望三請近日敝省公論以爲前次諭旨旣斷再請之路現資政院開專逹民隠自不能援他奏事官之例不爲上逹此次請願擬向資政院陳請建議以期必逹此第一步也請願之人就蘇言擬推謇以議長名義北上此第二步也請願之期以十月底成行十一月到院陳請適已畢本局之事而尚在資政開院之期此第三步也以議長名義北卜各省能否贊同或不盡能去亦當轉托他省能去之議長爲代表合成一議長之請願團以結前二次代表團之局而别開第三次請顧之新面目此第四步也公論如是謇不敢違用敢馳告同岑蘇省之公言謇之微意皆以此爲然惟取各貴省之答覆爲進止有直省過半數同者亦即决行蓋恐交通過阻之處亦非函訊所能及也耑盼賜覆卽請公安 
[吏部司員作弊擬罪情形（續）]  
　　臣等以案關贓欵猶恐作弊不止此數人得贓亦不止此數復傳文選騐封兩司各員逐加訊問據稱實不知情詰以卷册添改度支部行查何以掌印總核漫無覺察據劉華隋勤禮稱因管股查稱相符是以畫押毓麒稱十九日病未到司故未及查核投供處總核崑玉稱伊由大捐處歸併投供處仍辦大捐並不專管投供事件詰以奎徵等補查騐封司何以並不詳勘駁問據該司掌印榮厚李坦管股麟祐同稱原查不提籍貫及期滿文書故祗照文查覆詰以黄祖詒呈請分發求賢科何以不照章騐照迨廣西京官呈請扣照何以尚不舉發據該科總核王闊城黄允中施堯章管股郭永泰梁德懋國碩同稱凡曾經投供之員投供處業已騐照且 
 
 

Page 5

 
 
領到省照時應將原照繳銷故遞呈時亦有不驗者十三日一呈該管股等因結局查核未完呈請扣照事所常有故未回明掌印總核查核至十九日呈明黄啓捷冒名則已成叅案舉發不及各等語質之瑞至等尚屬相符至此案贓欵有無隠諱統計黄祖詒交黄德琨買照價銀及包辦改選各項共銀四千五百兩除實用印結費五百三十五兩四錢九分八釐捐指省二百七十七兩四錢九分吏部公費八十兩外各該犯應得贓銀二千兩過付人應得贓銀五百兩賣照應得價銀一千一百七兩一分二釐各欵均有著落反覆研求案無遁飾應即擬結查現行律載凡官吏受財者計贓科斷說事過錢者有祿人减受錢人一等無祿人减二等有贓者訃贓從重論有祿人枉法贓八十兩絞無祿人枉法贓一百二十兩絞此案黄啓捷即黄祖詒以微末之員輒敢買受廕照冒名承襲行賄三千六百餘兩辦作改選班分發業經騐放實屬不法已革湖南試用巡檢黄啓捷卽黄祖詒擬絞監候秋後處决黄德琨將已故族人黄祖貽廕照貪賄轉賣並賄通包辦改選分發計賣照得贓逾千兩賄通包辦數逾二千兩計贓罪至繯首已革候選布政司經歷黄德琨擬絞監候秋後處决瑞至身任銓曹輒敢勾結猾蠧壞法鬻官商同奎徵隆惠文海添改卷册朦蔽行查均屬得贓枉法計此案聽許贓銀二千兩入已期票一千兩另存期票一千兩除付王憲章四百兩外仍約事後四人公分核每人應分贓數已在八十兩以上解任吏部筆帖式文海隆惠應一併革去筆帖式與已革筆帖式瑞至奎徵均擬絞監候俱秋後處决王憲章事後知情得贓不舉仍允帶黄啓捷騐看亦屬受財枉法已革吏部員外郎王憲章擬絞監候秋後處决李廷楷曾充書吏竟聽許贓銀五百兩說事過錢實屬知法犯法擬流三千里到配收所習藝王祿昌說事過錢尚未分受贓銀擬徒二年就近收所工作以上各犯均經奏明在法部監禁應移交法部照新章分别施行寳慶希圖烏布代冩廕册雖未聽許財物殊屬不應吏部筆帖式寳慶擬交都察院照例議處文選司掌印劉華議選處總核隋勤禮於瑞至等受賄舞弊雖不知情惟並不調查册卷於查覆原案堂行片稿均已畫押自非尋掌疏忽可比應請交都察院嚴加議處文選司掌印毓麒求賢科直隸甲管股梁德懋郭永泰國碩驗封司外官科管股麟祐各有考核稽查之責乃於其中情弊漫不加察均屬疏忽應請一併交都察院照例議處騐封司掌印榮厚李坦求賢科總核王闊城黄允中施堯章雖失於覺察情節較管股承辦各員爲輕應請一併交都察院照例察議投供大捐處總核崑玉雖有總核名目究係專辦大捐廣西出結官謝宗清業於事發之前在吏部遞呈扣發憑照應請一併從寛免其置議八月十八日奉上諭已錄 
[京師近事]  
　　聞昨日外省督撫聨銜電致資政院要求援照各部政府委員之例由各省特派專員赴會與議凡與該本省有關係之件即可陳述意見等語不知資政院如何復之 
　　日本大阪中華商務總會函致北京國會同志會云敝會已舉定湯君覺頓爲第三次請願代表於八月望後起程赴都聨名上書又陜西國會同志會續舉梁守典曹樹勳二君爲第三次請願代表曹君現在都中梁君初九日於本省起程即日到京又黑龍江諮議局三次請願代表舉定逹君杭阿桂君山兩人江西敎育總會則函舉蕭君實中天津商務總會則舉杜君寳楨均已陸續到京矣 
　　度支部漕倉司司長李蘭馨因資政院咨取通國財政全案現在本部各司均有預備而本司向無成書未免向隅恐爲資政院及各議員所詰故近日與本司人員商定將光緒三十三年改設度支部後奏咨各案赶緊編訂册籍提覆資政院 
　　學部預算每年所短幾至七十萬度支部移文令其自行裁節唐尚書與兩侍郎再三斟酌擬將大小各員津貼悉行裁去并裁去某局所然所減省不過三十萬以外擬請度支部籌畫度支部仍不允故唐尚書異常爲難 
　　政務處二十二日集議時曾由憲政編查館提調寳侍郎將文官考試任用兩專章之第三次改訂草稿呈請慶親王等閱看聞已定於下期會議探得内容約分十餘類其要領係負責服務協任扶助違職懲戒等 
　　聞盛杏蓀侍郎某日在度支部會議幣制時特向澤尚書建議謂限制商號發行紙幣固爲統一幣制必要手續然須視財政及國民經濟程度爲進行之準的况限制外幣問題尚無頭緒若操之過急恐生種種之危險擬請提倡商立銀行冀活金融機關以扶助國立銀行之不逮云 
　　天津鎭總兵張懷芝因所統之軍仍係舊式故日前來京向軍諮大臣禀商將該軍悉行改練新操其軍裝等亦與新軍一律以期劃一軍制嗣值濤朗兩貝勒邀美國陸軍部尚書狄金生在北苑參觀第一鎭及禁衛軍操演該總戎卽隨同前往以資參考 
　　聞二十三日外務部接川督趙爾巽來電言川省現出敎案有法敎士二人被戕等語是否確實探明續誌 
[時評]  
 
 

Page 6

 
 
　　其一 
　　美哉九月初一也。其先人民渴望諮議局。而上年九月初一日開幕矣。其繼人民渴望資政院。而今年九月初一日又開幕矣。今人民之所渴望者。惟在國會。而江蘇諮議局議長。旣有函約各省入京請願之舉動。天潢貴胄。復有縮短年限藉慰民望之意思。則明年之九月初一。其氣象又當何如。 
　　美哉九月初一。安得爲我中國四千年來。第一紀念日也。　　其二 
　　朝廷不欲湯壽潛干預路事。而浙人再三爭之。湯壽潛自行聲明不願與問浙路。而浙人再三留之。豈不以湯總理者。爲浙路不可無一之人。亦浙省不能有二之人乎。 
　　雖然。以全浙之大。而僅有一湯總理。且各路總理。其去思未有若湯之永者。則是中。國之大。而僅有。一湯總理。矣 
　　子曰。才難。不其然乎。 
 
 
 

Page 7

 
 
G> 
[痔瘡内服靈丹]  
廣東彭壽堂獨秘珍珠熊膽人參蘆三十六種化痔丸每盒雙料二元單料一元如用雙料取效更速外用痔瘡妙藥可保永遠不發一試便知 
此丸能治三十六種痔瘡無論生管成漏破孔穿腸膿血淋漓痛不可忍服之立刻止痛消管生肌四圍連根脫落完好如初妙在攻補並進故愈後非但不發且身體轉弱爲强凡醫藥不能見效連服三盒無不全愈也 
痔瘡外治妙藥 
痔瘡雖仗内消然得妙藥外治根可永絶本堂始創眞熊膽珍珠外治妙藥專治一切惡痔搽之立刻定痛消管除毒止膿雖十年念年之痔一經試用其患若失倘内服外治不過數日根除屢試皆效大瓶四元小二元雙料加倍取效尤速廣東彭壽堂鋪分上海抛球塲南首河南路三層樓七號洋房交易懸有上海縣禁止假冐告示爲記各省函購必須由郵局另函通知爲妥 
[治氣急病天下無雙]  
崔氏瓣香廬發行所在上海盆湯弄絲業會館北首寗波路口認明五開間門面便是每瓶一元每料五元附近假冐格外小心 
崔氏瓣香廬藥室驥雲先生有道敬啓者僕自幼善病由壯及老恆在疾病中討生活誠不愧東亞病夫然凡百疾病莫苦於哮喘氣急前者受風寒必發値勞苦必發今者不風不寒不勞不苦其發尤劇推原其故良由年紀愈老元氣愈漓所致五年前發時僅三五日即愈自前歲起竟窮年累月無時間斷此中苦况非身受者不能道隻字也曾經試服各藥初起時維洋金花略驗後亦毫無功勳矣近者支離病榻寢食不安甚且言語不能出口僅能以手示形今春三月間其發愈覺利害竟至五晝夜無片晌安臥水漿不克下咽但睜目喘吼而已盼望　貴廬之藥如望雲霓度日如年終不見至直至第六日午後始得郵局遞來覩之如獲珍寳當由侍者平整三錢約費三小時之久乃得勉强下咽是夜稍覺安靜自此連日大便中皆帶腥膩之痰氣息日見順遂飲食日見加增連服兩料居然起而能行半世纒綿不解之疾賴　貴主人拔出苦海至今步行里許未嘗氣喘晨起未嘗咳痰究不知　貴藥室所用何藥能救如此九死一生之危疾實屬天下無雙可否宣示一二以慰仰慕之忱茲寄上郵票一千分乞將此信代登申新兩報權當啣環結草之酬倘或數年假我定來瞻種杏之園如其後會無緣誓永貯投針之艾書不盡言言不達意草此數行藉請德安萬福附近假冐須認明驥雲肖像五開間門面切記切記杭州撫署東蓮花巷大夫弟陳雲龍拜誌 
[湖北八月五大彩電報]  
頭彩六千零三十三號　二彩二萬六千六百零六號　又二彩一萬八千五百九十五號　三彩二萬零八百七十三號　又三彩八千七百五十八號　四彩三萬一千二百五十九號　又四彩九千四百三十六號　又四彩一萬六千一百零八號　五彩一萬一千四百三十號　又五彩八千九百三十一號　又五彩六千九百八十號　集益保商票公司啓 
[立愈小腸疝氣除根神藥]  
廣東陳恆德堂神藥到申 
本堂秘製立愈小腸疝氣膏藥其功之速無出其右無論陰囊腫脹陰核偏墜甚至坐臥不安痛苦難忍速將此膏貼之立時陰囊縮小腸鳴脹消極至兩天包能除根屢試屢驗百發百靈倘年久根深宜貼正號則藥力大而取效愈速矣每張正號一元副號六角○外有第一神效疝氣丸每大盒二元小盒一元倘外貼内服雖十年二十年之老症愈後可保永不復發誠治疝氣之神藥也○假冐甚多購者須認明廣東陳恆德堂分設上海英大馬路萬康醬園對門德仁里内石庫門函購信力自給 
[富錦囊三版廣告]  
是書採泰西諸富豪之精論名言彙爲一册其于實業界發達之原因及生平經驗之事實靡不樸實說理切近易行有志企業者可作爲座右銘亦可作爲指南針也初二版出書早已膾炙人口原書售罄無遺茲再付手民以廣流傳每册價銀二角　總發行所上海棋盤街集成圖書公司啓 
[三洋涇橋德裕當滿衣廣告]  
本當始創出售滿衣以來已逾十載歷來剔選最高者歸門莊零售其餘統發各處衣莊故門莊所售者均屬上等市貨素承各路　紳商所推許今又新出綢縐棉夾衣服甚多各色羅紡紗衣山積照碼劃一定價格外克已兼售中國大小龍旗如蒙　惠顧請認三洋涇橋　南首本當石庫門内庶不致誤現因仿效日多特再登報聲明　德裕當白 
[商辦新舞臺]  
九月初二夜演日戲每逢禮拜三禮拜六禮拜日開演 
毛仲琪　龍爭虎斗　李祥麟張順來索連仙　水漫金山　林步靑　送親演禮劉培山張順來許奎官小保成趙文連小連生七盞燈夏月潤夜來香賽魁冠馬飛珠薛瑤卿夏月珊小雙鳳新編文明新戲頭本二本歐美裝飾軍隊　二十世紀新茶花邱蕊卿小保成小連生夜來香夏月珊夏月潤趙文連林步靑　新洛陽橋　水晶宮演廣東戲寗木人頭戲各種海怪 
[石路中新開迎貴茶園]  
初二夜正廳三角特特請京都内城府超等名角每逢禮拜三六日戲 
葛玉廷劉蕙蘭五月仙王瑞雲張長順張德祿李少棠高慶珍譚月明　新排全部悲歡離合陳嘉祥張雲亭王德全四盞燈李德山劉全瑞張德俊陳燕奎李春棠劉永奎童子紅畢富成珍珠塔三盞燈陳福孫寳彩上飄王寳潘喜張玉林王振張春元奎山祥奎慶　特别改良文明好戲　貴俊卿英春奎張和福王翠芬　八箋圖　搜孤球孤本園新裝電話三千五百四十四號 
[法界卜鄰里口鳳舞臺]  
初二夜頭等正廳六角本舞臺日戲每逢禮拜三禮拜六日准演 
賽燕雲　晒紅綉鞋　小峻峯小春利云裏飛　講堂鬥志沈翠芬王福貴小云仙　唐寅三疑　金翠英　八義圖　伍月仙洪秀奎謝小蘭　新開鞋店　小保成筱寳珊賽同來　界牌關王克琴金翠芬小寳香　通盤腸大戰賓鐵劍小奎官天下著名鬚生恩曉峰賽小馥洪秀奎謝小蘭　改良好戲白虎堂（轅門斬子） 
[文明大舞臺夜戲頭等正廳六角]  
初二夜二等正廳三角三層包廂四角頭等正廳六角特别包廂八角 
諸壽卿演藥王傳　姜善珍〓卿打車　小魁仙　烏盆伸寃　納紹先于永海沈月來殷春虎沈韻秋吳鳳鳴　陽平關白文奎伍月華楊壽長　牧羊卷　應寳蓮華坤王永利春虎　鐵龍山何金壽范少山趙如泉劉燕權章瑞卿金阿慶謝沁泉孫鴻奎　接演三本新戲笑笑笑路三寳小金紅何家聲　馬上緣何金壽小桂枝萬盞燈何家聲呂月樵趙如泉徐春發水仙花范少山月華楊壽長　鵲橋相會　新式雙轉大舞臺） 
本舞臺電話五百九十五號 
[開設虹口鴨綠路思拷脫橋下塊]  
手巾小帳分文不取寗紹文舞臺 
九月初二日准演 
王鐘聲潘珊泉張云木呂全揚北餞王月仙陳慶財潘珊泉　翡翠園陳月峯周云岫顧云豹陳文魁張春恆吳云棠徐瑞生林如鈴戴天喜應桂芳顧九蘭李如意仇云奎　河㵎府全部長生殿 
九月初二夜戲特等正廳三角新裝包廂四角 
李如意陳慶財　掃花三醉　應桂芳吳云棠　番兒　戴天喜顧九蘭○喬醋○徐軒煜林如鈴張春恆　放洪殺廟周云岫陳月峯顧雲豹徐煜軒吳云棠徐瑞生仇云奎吳云棠王鐘聲徐玉蘭徐煜軒戴禮文顧云豹　文武合演大報仇千金記　 
[羣仙茶園]  
初二夜戲價目正廳每位四角 
白文奎　梅龍鎭　馮子梅　滿堂紅尹桂鳳賽呂布　合演囘荆州　一陣風賽月樵勝奎　盜仙草金處　孟𣏌良　紅菊花　姜●●　小蓉仙　女招親　尹鴻蘭　硃砂痣� 
林黛玉小蓉仙小蓮英　大翠屏山代殺山 
[鳴盛公記梨園]  
九月初二日禮拜二日戲 
正本反唐全傳　 
陵王入長安　薛蛟呑寳珠　武三思斬狐　全班文武拍演 
夜出頭　方世玉打擂台　五枚破梅花樁　聲架棠　神功保　新蛇王蘇　武松昭　札脚昭　新松喜　靚芬仔　大牛三日價首本夜價　特等大洋三角　頭等大洋二角　二等大洋角半　三等小洋一角特等大洋五角　頭等大洋三角　二等大洋二角　三等小洋角半 
[禮拜二拍賣]  
被焚元亨棧疋頭貨　瑞和洋行 
元亨棧搬來疋頭各貨准於初二日二點半鐘在本棧拍賣頂小漬元亨聚寳盆絲光元羽綢八美七賢色素泰西緞金八仙聚寳盆元泰西緞聚寳盆色花泰西缎八美色花羽綢立憲絲光尺六元絨立憲漁家樂色素羽綢七賢金八仙漂洋標雙虎中西學堂色企呢人鹿色斜文呢七賢八仙色芝麻呢七賢如寶盆色厚呢共二伯六十餘件限一禮拜出清特此預聞 
[禮拜二拍賣]  
上等木器瑞和洋行 
瑞和洋行 
准於初二日十點鐘在同孚路第十七號瑞嘉大班住宅内拍賣書樓大菜間臥房橱房彈子檯古銅古磁銀器以及花草樹木另物不計又白馬一只此佈 
 
 

Page 8

 
 
   
 
 

Page 9

 
 
 [G 
[沈製鏡面散還我本來靣目]  > 
余面生雀班酒刺兼之烟容滿面屢購各種着名藥品終鮮效驗自得尊製雙料鏡面散二料一用月餘居然掃除烟容盪盞酒刺雀班人稱妙藥果當世第一良劑也還我廬山眞相感何以報謹登申報新聞聊申微忱并告世之患面症者不致有望洋之嘆（下略）售價雙料用羊脂珠粉搽之更靈每瓶半元每料六瓶洋二元五角最重之症一料可愈○單料每瓶洋二角五分每洋五瓶○本埠北浙江路敬業里第一百零一號門牌金陵鮑公館靜夫氏拜手 
人壽醫藥室開在上海山西路即盆湯弄集益里二衖對門附近有假冐購者格外留心北京總經理前門外華英藥房 
[敬謝瓣香廬壯陽廣嗣金丹神驗]  
崔氏瓣香廬藥室在上海盆湯弄絲業會館北首寗波路口五開間門面注意注意免購僞藥 
鄙人先天不足後天失調以致年當强壯竟然春行秋令閱書一卷未終神欲離形飛去夜間或入夢遺精或無夢亦洩漸至陽痿不舉琴瑟不調人生恨事莫此爲甚屢服各種壯陽種子藥不意毫無影響去冬檢閱時報知貴藥室所製廣嗣金丹有比衆不同之神妙緣即匯銀四元購到兩瓶服未及半居然四肢和暖黍谷春回從此老後殘兵變作陽台健將尤奇者附送之藥塗之其樂洋洋妙不可言老妻一索而得已經懷姙四月豈不喜出望外耶寄語諸君子欲强身體欲廣嗣續欲諧伉儷欲固精竅請速服此丹定能如願以償我生平誓不作欺人語也　右箋請　貴藥室代登各報以鳴心感并請瓣香廬藥室主人道安但進盆湯衖請留心假冐須認明藥紙包上有驥雲氏肖像五開間門面方是的眞若見一開間便是假冐切記切記　寗波駱駝橋盛其忠啓 
[最新保証]  
節錄河南彰德府城内仁義巷原任彰粮廳錢公館來信 
括打藥房主人閣下僕本浙人僑庽郡鴉片一事自奉　嚴詔禁斷以來雖斷癮者日衆然不留餘孽者絶少皆緣藥品良莠不齊以致戒烟者未蒙其福先受其害誠未有如　貴藥房之秘製溥濟戒烟藥水消患無形斷戒敏妙者此實濟世之靈丹渡人之寳筏也僕親友中服此斷癮者指不勝屈唯外埠售者恐多僞冐茲特由郵寄上匯票五元五角即祈察收照價發給藥水若干并望費神從速寄下浙紹錢雲嵐頓　仁智里十三弄括打藥房謹登 
[德記洋行經理胡禮號衛生衣絨廣告]  
茲美國胡禮號廠所造衛生衫褲及衛生絨等料暢消中外向推獨步是歸本行獨家經理以來精益求精式様亦隨時翻新定貨加領接袖隨客所宜本行更備有現貨賜顧者祈請　駕臨敝帳房接洽可也　四川路七十二號德記洋行啓 
[上海萃豐綢緞莊翻新奇樣巧製新衣廣吿]  
本莊向在棋盤街南首始創四十餘年專做綢緞四時男女衣服選製蘇杭名機定織上等金銀庫緞摹本寗綢羅紗線春新樣花素線緞顧繡朝服蟒袍别出翻新巧製各種異樣衣襲挑剔優等縫工好手精置一切鮮艶定貨以副○貴客賜顧歡愛尤屬雅緻耐用價物較前亷美克已本主人不惜重資每赴京師採辦各種細毛皮貨早荷○仕商嘉許咸稱價値之公道貨物之精良已蒙環球洞悉毋庸贅述今於三月初十日遷至棋盤街北首平和里口開張恐未周知特此布聞電話一千九百六十八號 
[介紹名醫毒門聖手]  
胡蒓香醫士○包醫○白濁○梅瘡○住二馬路石路西鏡中天照相館東首○誦清堂藥室 
白濁下疳梅毒等症西醫謂之花枊病吾國素無專科自海通以來妓院林立而毒氣流播傳染益多患之者每多貪速求效治之者又皆霸藥亂投一朝失足貽害終身至可慘也吾友儒醫○胡蒓香先生素精岐黃而於花柳病學尤爲注意研究病因之所在貫通中西治法在申臨診多年凡他家所不能醫愈斷根者如久年淋濁以及楊梅瘋痛透頂穿鼻一切梅毒重症均可包醫全愈奏效如神弟等介紹多人百無一失欽佩之餘用敢告世之患毒者　姚文欽席芷靑　彭梅伯　郭頌靑仝啓 
[沈製生髮膠生髮神奇]  
（上略）次小女前年患三瘧頭髮脫落大半曾用尊製生髮膠陸瓶　敷隨出發生之新髮較病前多而且黑于戊申三月中因事至申曾登新聞報謝信諒邀公鑒金春小妾產後傷寒病纒月餘以致由額而髮漸將秃頂茲托上海元豐行張詠翁代買一料依法施搽果然髮叢發如蓋烏雲矣　貴主人精求化學生髮膠生髮神奇誠如仙丹言不誣也　天津登雲橋北首同昌公司何質民六月初二寄　售價每洋二瓶每料六瓶二元五角上海山西路即盆湯衖大街人壽醫藥室照錄　本醫藥室彙集原來謝信千函　成條幅張掛門口人人可看以徵靈驗鐵據而杜影戤購者注意 
[陳蓮舫敬告病家註意]  
當此白帝司令已凉未寒之時衛生偶或不愼二堅即易相侵鄙人退歸鄕里踵門者頗有勞頓之憾環顧及門惟徐氏子荃學識最優且出道多年閱歷亦廣深得醫中三昧凡内外婦幼諸科莫不發皆中節遇有危險重症每每先得我心申地故舊抱恙者可向英大馬路集益里南口徐子荃處就診可也　珠溪陳秉鈞啓 
[參茸珠术海狗腎汁壯陽廣嗣金丹]  
凡購此藥務須認明崔氏瓣香廬牌號附近假冒切切小心○附送奇藥包治陽萎神妙莫測比衆不同 
海上壯陽種子之藥在坑滿坑在谷滿谷所難得者王道而兼神驗也本廬自開創以來未敢出售此藥者因無盡善盡美之奇效良方故也去秋始於陳尙書家得此出神入化之秘方第藥本昂貴不易製煉故遲至今日始克告成先將老年陽痿少年精竭之人一一試驗無不回天再造健如龍虎乃敢出面問世盖本廬之名譽關係甚大不得不愼重至再也此丹專治老年陽痿少年陰虚以及精竅不固見色流精未交先洩旣交不久舉而不堅洩而不射或少年悞犯手淫或後天戕伐太過以致腰酸腿軟耳目昏眩神思恍惚百體委頓等症服之壯陽煖腎固精滋陰益命門之眞火療氣血之虚寒腎經旣固諸恙悉平冬不畏冷夏不畏熱鬚髮轉黑視暗若明雖琴瑟屢調精神不倦神勇奮發曲盡歡娛且儘可保險身體轉弱爲强更有比衆不同者如　諸君服無功效儘可將原藥退還情願原洋奉璧惟請留心假冐須認明藥紙包上有驥雲氏肖像五開間門面方是的眞每兩實洋二元每料一斤收工本洋念八元雙料治老年久痿每盒洋五元遷設上海盆湯衖過絲業會館寗波路口五開間門面瓣香廬總發行所驥雲氏啓製藥所仍在北京路根德里内照常交易 
 
 

Page 10

 
 
緊要新聞二 
[全浙商會維持浙路大會杭州]  
　　浙路自湯總理獲咎後經嘉商會發起要求總會召集各屬分會分所訂期上月念八日特開大會公謀維持辦法是日預定維持方法酌分甲乙丙丁四條（甲）浙路股票本由總副理具名蓋章現旣總理遭譴應請劉副理即到公司暫行兼攝以慰衆望（乙）函致公司速將已認未繳股欵於本年七月終止抄示清帳再行集議（丙）公同研究公司律進退商辦總理權限議决後呈由撫憲分别奏咨（丁）公同議决後請到會各分會再行分别集議維持方法届期到者約百餘人公推貴翰香君主席宣告意見旋卽提議辦法樓君醰安起言今日之會由商會發生當注重政府違背商律似應聨絡全省詰問商部褚君慧僧謂商會之設責在保商全浙實業僅此數百里之鉄路稍有成效而政府任情摧殘破壞商律商人無所適從商會形同虚設竟可從此解散現在惟有派員進京要求商部尊重商律公司律要求無效一律解散貴議長　言諸君所論大致相同似應卽日實行衆賛成次提議甲條經諮議局長陳介老宣告同鄉官來電改兼攝二字爲代理虚設總理一席以表敬意乙條照案通過丙條决派代表入都呈請商部代奏保存商律俾逹收回成命之目的當由會衆推定嘉興商會總理褚慧僧温州商會林式言二君爲全浙商會代表並籌撥經費四百元爲代表川資林代表起言事關全浙安危誼不容辭惟請之得當固屬大幸設或不然似宜由董事局諮議局等機關繼續進行持死力爭庶有逹到目的之日衆大拍掌六時散會 
　　附同鄉官復各團體電浙路董會諸公省老鑒禡電悉回天無術而蟄老極盛難繼澄老退志堅决省老獨力難支爲今之計應以保全商辦路工期成爲要義非速有人接辦不可否則人心皇皇事無所主渙散可慮且恐致滋他故諮議局諸公來電亦復以此爲慮僕等身北心南早夜爲念擬請再以全局利害敦勸澄老勉任其難或竟虚總理一席以繫君恩或即請省老挈攬大綱另舉恊理二人分任治事庶可保安弭患計不早决焦爛已晚已電增撫謝其維持並道此意尚乞與諮議局諸公從長熟籌十四日續會倘有良策亦樂贊成乞轉致諮議局諸公恕不另復家本廉三邦瑞惟德等叩感 
[鄂省亦起斷髮易服之恐慌武昌]  
　　自斷髮易服之說起杭商界萬分恐慌迭次開會集議業由撫院飭知勸業道照會商會並出示聲明事屬子虚以安人心疊載前報兹聞湖北武昌總商會昨日投函杭會亦以商情惶迫擬連合各省聨名向樞部請示善後辦法函云近日改易服制之說時見報章敝省當業綢業帽業衣業各商帮頗形惶惑緣我國一旦易服則朝野上下羣趨重於洋裝外國呢絨毡紗等貨必將競運來華推廣銷路而我國衣冠綢緞皆成廢物商界受此大宗損失其保以堪竊恐影響所及竟釀成全國商店衰歇經濟恐慌之現象且自通商以來洋貨入口日多華貨出口日少每年現銀之輸運外洋者不下數千萬脂膏漸竭周轉不靈國民方苦於挽回無術補救綦難設令驟改服制又爲洋商闢一增銷衣物之利源是自阻華貨銷塲而忍令本國資財悉聽外人席捲而去貽害之烈豈僅殃及商界貴會維持商務素具熱忱對於改易服制一節可否聨絡各省商會電請政府妥籌辦法之處敬候酌示遵行 
[連州又有編釘門牌風潮廣東]  
　　粤省連州各處鄉民前因聞有編釘門牌之舉疑爲學堂籌辦人捐特於七月二十七日聚集六七百人在城隍廟内商議抵抗之法該處巡官黄體敏不敢過問嗣由城守賴景雲前往彈壓謂編釘門牌非出自官府之意由是各鄉民益信籌辦人捐之說爲眞自此集議抗釘門牌之事幾無日不有所聞雖經談州牧出示曉諭各調查員百般解說均歸無效至本月初四五以後并有游民數十人在距城十餘里之四方營村大廟内製造小竹牌注有堂名及四言俚詞數句四出誘人購買每塊取銀一毫暗中約定十二日齊集州城毁拆學堂外面則佈散謠言謂各調查員必於十二日實行編釘門牌以爲鼓動人心之計至初八初九已風聲甚急而談州牧猶以爲門牌延擱不釘必無他慮當各學堂員生入署商請防備反責爲遇事張皇至十二日早又有紳士進見仍聲稱無事詎是日十一點鐘後果見鄉民蜂湧而來始知驚懼急將城門關閉然鄉民愈聚愈多未及一點鐘即破毁城門擁入城内先焚毁中學堂次紳士鄧煥禎家及小團月店又次常平計學旋乃出城毁捕屬燕嘉高小學堂又入城毁酒甑公司屠捐公司及養正恭讓餘慶外坊各小學堂計前後共毁屋舍十一處談州牧及雷遊戎雖極力彈壓而鄉民情勢洶洶不由分說是日鄉民並欲焚毁敎堂幸連日水大不能渡河因得無恙頃聞四方營大廟内聚有匪徒數百人又東陂星子及陽山縣之白虎寨崗等處均有大股會匪陸續來會非得大兵前來救援則城池之安危仍未可保次日城門仍形緊閉城内居民竟一夕數驚云 
[萬頃湖風潮詳情蕪湖]  
　　蕪湖萬頃湖因東佃齟齬致釀風潮各節迭紀前報兹調查得該湖風潮詳情如下萬頃湖此次風潮其起衅原因係由翟鳳儀之寶善公司與佃户王開甲因估租爭較翟須照湖内定章每畝繳足一百四十斤王佃僅允一百二十斤兩下爭執不讓翟即面禀該湖屯墾廠員胡令春澤請示辦理當由該廠派勇六名 
 
 

Page 11

 
 
隨到王佃處催繳詎東佃仍兩不相下大起衝突王佃遂號招多人麕集該處意欲與翟爲難翟見勢不佳急派隨丁威嚇解散而佃户竟愈聚愈衆將該隨丁捆縛復將翟扭住百般侮辱並將廠勇痛毆次日經鄰佃調處始行釋放詎該個户等忽又邀集團體全湖罷租並聲言必將屯墾廠付之一炬而後已八月十七日有余方伯誠格之屢豐公司在湖内秤稻裝載氏船行至楊青地方有湖佃數百人蜂擁而至將租稻及銀洋衣物搶刧一空並將裝稻四百餘石之民船搗毁該總經理葛天民赴皖南道署禀訴各佃益形恐慌至十九日有陳觀察維彦之恆豐公司經理人朱甫臣在二横港地方收租經個户紏集多人將朱四肢捆縛裝入麻袋抬至湖心二日始行尋着幸未被害該兩公司以衅由寳善何得妄肄搶刦殃及别家均先後開具失單禀請該湖督辦皖南道李梅坡觀察嚴行究辦遂由李觀察商派巡防營兵士四十名前往彈壓並飭蕪湖縣何敬敷大令馳往查辦何令即飭差鎖帶湖佃四名冋署收押目下各公司租船往收租稻者甚夥悉停泊清水河地方不敢前進皖南道李觀察已將情形電禀南京督軍兩署及皖撫請示遵行 
分類新聞　政界 
[蘇臬司實行改設提法司蘇州]  
　　蘇臬左子異廉訪自江北查辦案件返省後即奉撫憲程中丞札行奉上諭江蘇提法司著左孝同補授等因左廉訪已飭令將衙署前旂牌燈等項一律改換提法司字樣並將行文官銜定於九月初一日一體更換提法司名稱已備文呈報督撫並分行各衙門查照聞印信須候法部頒發其飭派委科長科員等事日内正在籌議一俟議妥後卽行發表 
[藩運二司爭欵交涉續聞杭州]  
　　藩運二司因欵交涉各情已誌前報兹悉吳方伯以雖蒙中座允許追解惟解到尚需時日本月應放各欵内有滙豐磅銀一欵須二十萬兩司庫斷斷無此財力且此項磅欵期限甚迫運庫籌濟緩不濟急兹又詳請中座迅札運司趕速籌解至少須銀八九萬兩以濟急需而免誤公 
[首縣籌辦憲政之手續武昌]  
　　鄂省江夏縣李令曾麟以該縣衙門爲全省領袖凡諸憲政應照籌備清單如期成立現在各級審判廳已定於十月初一開庭縣署附設審判見習所即行撤去從此司法獨立本署爲行政衙門舊有吏户禮兵刑工六科房書吏及皂壯快捕四班差役均須裁撤妥籌辦法改設三科一曰内務科二曰賦稅科三曰警務科查從前六科書吏共一百六十名擬擇留束身自愛者八十名四班差役有卯册者共二百名擬考取精壯者一百名未列卯册者不准私用一面會同議董事會籌辦四鄉巡警廣設鄉村半日學塾以便敎育普及昨已將擬辦情形通禀當道核示矣 
交涉 
[大通鎭並無民敎不和之實據蕪湖]  
　　蕪湖關道李梅坡觀察前奉江督電知大通士民於八月十八日有驅逐敎士燬壞物産情事即飛飭銅陵縣查明禀復在案兹悉該縣楊令奉文後即札大通巡檢李象寅就近核查據覆大通風俗遇迎神出會先須洗街本月初八日因會中鄉愚扮作五猖鳴鑼洗街行至福音堂門首暫停歇息是日適逢該堂禮拜三期堂内正在禮拜聞門外鑼聲暄擾敎士賈德純美國人出向理阻令其不可在門外久停斯時賈敎士發言頗欠和平會中人鄉愚無知亦即信口對答謂十八日出會時再來閙爾敎堂語畢卽去並無他事杏係兩相負氣致鄉民語不擇言賈敎士遽懷疑忌遂將此事函告美領事意在防患未形其實外間並無驅敎士燬物産之謠亦無向敎民歛錢之事查大通一鎭上流社會居其多數且届期出會防營警兵均能就近彈壓决無意外之虞李巡檢親往敎堂與賈敎士言明有防營巡警兵士二三百名又文武衙門同在一處諄矚賈敎士儘可放心該敎堂與地方感情素向和洽等因楊令得復當卽轉禀到道由李觀察據情詳復督院查核矣 
軍界 
[搶刦銀樓各兵士分别正法蘇州]  
　　蘇省新軍搶刧閶門外葉家弄萬祥銀樓一案業經巡警局先後獲犯七名禀奉蘇撫院飭派提法司左廉訪會同督練兵備處巡警道巡防營務處在督練公所於本月二十五日會審各情已記前報兹悉二十七日經提法司巡警道巡防營務處至督練公所仍傳同長洲縣張大令提案復審該犯兵馬懷仁張惠逹朱成和謝得平均供認聽從在逃之同營兵士馮錦標起意搶刧萬祥銀樓銀飾各物其商志學劉仁修二名均認事後知情分贓劉麻子一名係事後知情抱贜出首者審畢後即開錄供摺呈送撫轅二十八日上午蘇撫程中丞親詣督練公所督同提法司巡警道巡防營務處督練兵備處堤各犯兵逐一復訊均供與前審相符退堂後蘇撫程中丞回署議妥下午四句鐘卽由臬司左廉訪會同汪洪二觀察吳參領在操塲升座親提犯兵張惠逹馬懷仁朱成和謝得平四名到案飭令綑綁即行正法訖其餘商志學等三犯發交長洲縣帶回照例擬辦蘇撫程中丞即於上月二十九日中午乘汽車赴寗晋謁張制軍會商出奏辦法矣 
[調派水師赴防淮河之籌畫常州]  
　　長江提督程軍門前准江督電開安徽蒙城鳳台懷遠等處帮匪起事裏脅日衆匪勢益熾請派師船駛赴淮河堵截以杜南竄當即派江陰營丁副將督帶提瓜兩標調集快砲師船二十號駛赴淮河扼要駐紥等因兹據江陰馮令電禀丁副將奉檄調集師船赴淮河堵截皖匪事關軍務刻不容緩惟江陰爲長江門户近來時有梟帮潛竄到境緝私營朱分統廷燎已奉飭赴江浙交界之楓涇洙涇等處會勦防地空虚全賴丁副將鎭守調度若再離營幅員遼闊在在堪虞可否懇請另行遴員前往伏候電示程軍門以所禀各節均屬緊要應卽照准當電復照辦並檄飭丁副將趕緊督同江陰營嚴加防範另飭孟河營劉游擊刻日前往接帶遵照辦理 
學務 
[學司批示法政學堂辦法長沙]  
　　湘紳彭君世俊等在省城辦一私立法政學堂前曾具禀學司請予立案並請札飭各州縣一體出示招學各情昨奉批云貴紳等遵章在省城組織私立法政學堂以補官力之 
 
 

Page 12

 
 
不及並辦預科本科附設别科常年經費酌收學費補助開辦經費則由貴紳等公同措集係爲造就法政人才以備應用起見惟查光緒三十四年學部奏准各項學堂招考限制章程法政學堂正科屬於高等敎育不得招收未經中學畢業之學生又近奉學部箚行核議浙省法政學堂改良法政法律各科課程一摺内開别科原章列有東文一項本爲隨意科目可以不習而該撫所擬增之民事訴訟法刑事訴訟法破産法監獄學四門尚屬切要應即減去東文鐘點回習此四門功課以收實效各等因貴學堂現擬預科名目自應取銷别科課程亦應查照新章酌量改訂呈繕清册連同經費表各二分送司立案至請札飭各屬出示曉諭一節應候表册到司再行核辦 
[新選敎育會長任職武昌]  
　　湖北敎育總會正會長一席自吳心階侍御兆泰作古後經學界公舉革職山西巡撫胡聘之中丞承乏前因炎天暑熱中丞在天門珂鄉避暑故未到會任事現在時已深秋各會員特派代表前往歡迎隨中丞乘輪於二十四日抵漢湖北鐵路協會特在漢口事務所開會歡迎中丞飮宴後比即渡江抵武昌至敎育會接受會長鈐記咨報督學各衙門公布任職 
實業 
[農務會籌議造就董事資格武昌]  
　　湘北農務總會總協理黄小農觀察程蔭南中翰等刻已奉到部札委充此職按日到會辦公頗形認眞因以在會各職員多半不識農學殊與部定入會資格不符特於日前開常會時邀集各職員提議暫於農會及農業中學堂内附設農業董事研究所俾入會各員評議員及董事等隨時研究農學以期實行改良現已由會擬定簡章不日即行開辦 
[美實業團遊鄂初紀漢口]  
　　美國實業團原定於二十七日由寗來鄂武漢官商學紳各界團體均預備至招商局碼頭歡迎並預派顔仲三劉寳餘（商界代表）胡瑞霖（官界代表）三君赴寗恭迎其接待秩序定於是日下午七句鐘在美國飯館開餐八點鐘在英國波羅館開宫商歡迎會詎二十六日晚官商接待美團領袖勸業道高佑諸觀察漢陽鐵廠總理李怡琴部郎漢商會協理蔡輔卿君接胡瑞霖君由九江來電謂美賓历查勘大冶鐵礦及水泥廠抵漢時過夜半在船住宿上晚茶會囑電逹請免二十八日早仍在美孚碼頭登岸會晤各界畢順乘小輪看楊子廠回寓又張安帥派曾觀察伴送來賓乞佑翁轉禀督憲云云至美賓經遊道路計自花樓正街起至鮑家巷正街止又由四官殿河街起直出租界至一碼頭歆生路等處各華商行店字號現均結綵張燈高懸中美旗幟以表歡迎之意至來賓抵漢後情形容俟續報 
雜記 
[黄警道大有可望武昌]  
　　署巡警道黄祖徽從前曾屢當鹺務差使熟悉鹽政刻已經澤大臣保以鹽運使記名現澤大臣有垂詢湖北鹽法事件本擬召鄂鹽道全興晋京因全道抱病未愈乃調黄道前往並由瑞制軍札委順便考查省外警察兼調查津保警政以資借鏡聞黄道已於二十七日乘火車啓程其鄂垣警務則委武昌府趙守代拆代行 
[梁縣令動輒得咎江西]  
　　江西南昌縣梁大令繼泰近因審斷案件受人運動怨聲載道且違禁令沿用門簽錢三行家丁遇事需索外間人言嘖嘖現因自知不利首劇到處要求當道調缺外去多碰釘子以致近日鬱鬱不安憂形於色 
[賢太守窮治女巫松江]  
　　松郡戚太守以近城女巫頗多傷財病民莫此爲甚現正整頓之際因按圖嚴索以靖根株昨又在離城一二里地方拘獲夏柴陸三女巫發押女公所以憑訊究 
[假密查訛詐船户長沙]  
　　湘省省河水警總局什長郭某在河千屢次藉端詐索昨又冒稱警務公所密查員乘坐小划向某船户查問船票該船户固疑爲假冒置之不理郭某遂大肆嚇詐聲稱爾船不服盤查必係匪類須帶局嚴加訊究郭又預約同夥數人僞作警界中人亦隨至船上爲其壯聲氣該船户雖明知其僞然被郭等迫於河中亦難與之抵抗遂自願出錢二千送與郭某返棹而去 
說苑 
[主政]  
主政。江蘇綦郡人也。以舉人應今年舉貢考職。得主政。分法部。在京寓郡會館。主政故儉腹。見同館人案上。置古文辭類纂。曁經史百家雜鈔兩種。主政曰。此亦古文乎。何卷軼之富也然繁夥。至是。又豈能盡閱。者雖然。吾於此二者。當擇一購之。以備翻閱焉。一日衆聚談。或語及文選。主政曰。吾久欲觀此書未之見也。當購之。次日。至琉璃廠巿得。舊本文選一部。欣欣然携以歸。主政故嗜烟。每當吞雲吐霧後。輒取東都賦。長吟數行。越數日友訪之。見案頭文選。語及其中文體。主政曰。此書中。不皆賦耶。吾尚未見其他文字也。旣亦不復觀此書矣。時法部方以考試法官出示招考。或言考試法官規則。不許帶書。主政曰。豈有是者天下十子。豈有能不看書而對答之人乎。朝廷欲取人材。又豈有故難之。使之無可對答者。或曉之曰。此學堂考試體例也。主政曰。學堂考試。豈竟不許看書乎。果爾。則今之學生。豈皆神童。而能對其所問乎。吾不信也。或曰。私挾閱看。則有之矣。於法則不許也。主政曰。此亦不通之至矣往時塾師。課學生作文。但有不許看刻文。未有不許看講章者也。科學諸書。猶講章例也。豈可以不許看者。蓋主政寡交游。不恆出户。世間事非所知也。衆相與一笑而散。 
雜著 
[優錄語（五）]  
　　頃有秉政者。深被眷倚。言事無不從。一日御宴。敎坊雜劇爲小商。自稱姓趙名氏。以瓦𩐛賣沙糖。道逢故人。喜而拜之。伸足誤踏。𩐛倒糖流於地。小商彈采嘆息曰。甜采。你即溜也怎奈何。左右大笑。俚語以王姓。（指介甫） 
爲甜采（王闢之澠水燕談錄） 
　　元豐中。神宗倣漢原廟之制增築景靈宫先于寺觀迎諸帝后御容。奉安　中。涓日以次備法駕羽衛前導赴宫。觀者夾路。鼓吹振作敎坊使　仙現舞。望仁宗御像。引補障面。若揮涙者。都人父老。皆泣下。嗚呼。帝之德澤在人深矣。（邵伯温聞見前錄） 
　　東坡先生近令門人作人不易物賦。（物爲一人輕重也）或戲作一聨。曰伏其几而襲其裳。豈爲孔子。學其書而戴其帽。未是　公。（士大夫近年倣東坡桶高簷短名帽曰子瞻樣）薦因言之。公笑曰。近扈從醴泉觀優人以相與自夸文章爲戲者。一優丁仙現曰。吾之文章汝輩不可及也。衆優曰何也曰不見吾頭上子瞻乎。上爲解顔。顧公久之。（李薦師友談記） 
　　元祐中。上元駕幸迎祥池。宴從臣。敎坊伶人以先聖爲戲。刑部侍郎孔宗翰。（卽道輔之子）奏唐文宗時嘗有爲此戲。詔斥去之。今聖君宴犒羣臣。豈宜尚容有此。詔付檢　置於理。或曰此細事何足言。孔　非爾所知。天子春秋鼎盛。尊德樂道。而賤伎乃爾褻慢。縱爾不治豈不累聖德乎。聞者羞慚歎服（澠水燕談錄） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[署粤督袁樹勛奏查明廣東鹽務規費情形摺]  
　　奏爲遵旨查明廣東鹽務規費情形恭摺覆陳仰祈聖鑒事竊宣統二年六月十二日准督辦鹽政大臣咨會同度支部具奏查明廣東鹽務新商加餉窒礙難行仍令舊商辦理酌加餉務以裕課欵一摺於本年五月二十六日奉旨依議欽此恭錄並刷印原奏咨行到粤欽遵分别轉行並經臣詳細考查證以案卷謹爲我皇上縷晰陳之查原奏内稱新商辦法有可慮者五不得不謀諸舊商惟廣東鹽務官運商省配坐配乾標等項積弊相沿不得不設法整頓訃分年遞增鹽餉初年連舊餉認繳銀五百八十萬兩第二年認繳六百二十萬兩作爲定額以後銷引如及宣統元年銷數或更有所增則分年遞加至七百八十萬兩爲止等語是此次舊商照舊辦理問其餉所從加則原奏積弊相沿設法整頓一言盡之矣旣整頓其積弊由三百七十餘萬兩遞加至七百八十萬則益足證臣初奏與面稱四百萬之說爲不虚查臣上年十月二十九日電請軍機處代奏有云粤省濱海地甚綿長汉港紛歧防緝非易鹽户運商諸多弊混加以各項規費暗耗明銷埓於正課是所謂埓於正課者本以鹽户運商弊混爲最重又加以各項規費併數計之與正課相埓也又於十一月初八日准度支部電詢果用何法得此鉅欵臣即電覆以去其私槖私産而公之即已爲數不貲等語所謂私槖私産者亦指鹽户運商而言嗣又專摺奏陳内有日日防緝日日走私私鹽之輸灌日見其多官鹽之分配尚虞不足加以各項規費歲糜不資又有鹽户運商諸多混弊名目繁多規費重疉各等語凡此皆瀝陳粤鹽之積弊本未僅指規費即曰加以規費亦未僅指在官乃此次原奏則云規費一項必須澈底清查該督原奏謂各項規費與正課相埓並面稱有四百餘萬自必確有所見擬請飭查粤省鹽務各規費上自督署下至塲官旁及各府州縣凡取給於鹽商之規費逐欵查明分晰造報除酌提鹽官公費緝私輪船用費外其餘悉數留抵賭餉應俟查覆到日再行核辦各等語此則與臣初奏語意旣不相符而又以規費一項專屬之官亦非事實總之此次原奏旣明言積弊相沿設法整頓至其辦法亦曰收遣利杜私販此即臣所謂諸多弊混者在督辦鹽政大臣及度支部會奏時亦已見及之積弊旣已整頓餉數業已遞加而别求一正課相埓之規費此則斷章取義於臣初奏及覆部臣電語均不相蒙不敢不剖晰上陳者也總之臣上年創議改良鹽務以抵賭餉初次電奏尚在未奉簡派督辦鹽政大臣以前故粤省紳民喁喁跂望雖有以鹽務爲不應改辦者而斷無不以賭爲應速禁旣須禁賭即應籌抵賭餉且又歷經粤省京官奏請並由前督臣張人駿及臣兩次覆奏均以無論籌得何欵先抵賭餉爲詞先後奉旨欽遵有案今旣由督辦鹽政大臣派員調查審愼周詳而深慮改辦之不無流弊仍歸舊商照舊辦理而其辦法亦不外整頓積弊旣合微臣化私爲公之初心尤符粤人舊貫相仍之隠願惟此次鹽務改良其前提旣純爲移抵賭餉故無論爲新商舊商但取其有裨事實本無畛城之可分至鹽務規費原奏整頓積弊語意本已包含况自本年八月初一日以後查照部臣電咨各官廳均有公費所有向支鹽務津貼尚須一律解歸司庫何况規費但鹽弊窟穴甚深無論在官在商仍恐非一朝所能釐剔應一面督飭運司切實考查以免弊混此臣遵查廣東鹽務規費之實在情形也顧臣治粤政策旣注意於禁賭則籌抵之方仍不能不鰓鰓兼顧查第一年新增鹽餉視宣統元年僅增二百萬兩有奇以之抵番攤一項賭餉尚短洋銀一百四十萬兩彩票餉銀五萬餘圓官紙廠歲收賭餉報効銀八萬六千餘兩勸業公所歲收賭餉報効銀二萬四千兩新巿局歲收賭餉報効銀二十四萬圓約計共短籌抵賭餉洋銀二百七十萬兩左右上次督辦鹽政大臣派員晏安瀾等來粤臣與商榷籌抵賭餉之法晏安瀾曾述粤省膏牌捐尚可推廣加征並准晏安瀾函稱日前所增之餉僅抵番攤亦尚不敷無以饜粤人之望等語是增餉抵賭爲數不敷彼時即已慮及隨由臣電商度支部允將膏捐試辦數月以來察看此項膏捐收數尚旺現在甫經推廣各屬豫計至年底如能收至二百萬元則明年所入當亦不資擬自實行禁賭之日起每年截留二百萬兩其餘多徵者悉聽候部撥現正在飭擬章程以便咨部備案惟膏捐非經久之欵因禁烟限滿即當停止計停止以後而鹽餉又歲有遞加似可藉資賡續届時再行酌辦其餘尚短賭餉七十餘萬兩則粤省菸酒兩項尚可酌量籌捐能否足數有無妨碍容再悉心體察另案辦理此又臣兼籌廣東賭餉以便禁賭之實在情形也惟粤人對於禁賭渴望已深而此項賭博收數近亦漸淡或者天心悔禍而人民生活程度亦日見其難無力以供賭即無資以充餉而此項水陸軍需居大多數本爲國家應行担負之欵是卽移鹽課以充餉亦誰曰非宜况疉奉明旨在先自必示吾民以大信惟此後增餉如果改撥軍需則歲給月支勢難須臾少緩此次舊商承辦旣一切照常且遞加餉數更非責諸目前該商等具有天良雖未具有按餉諒必能取信於部臣不致半途而或絀以致貽誤軍需至鹽價不予限制更見原奏用意廓然大公無私幸臣言之不中而該商等不至有居奇壟斷之虞也再上年新商承辦具有按餉銀單二百萬兩分存銀行聲明俟奏准後方准兌銀今旣奏明歸舊商辦理所有新商按餉銀單及上年續存現銀並應給利息均於七月間飭該銀行等一律發還曾電知督辦鹽政大臣在案合併聲明所有遵旨查覆各緣由除分咨外理合恭摺具陳伏乞皇上聖鑒訓示謹奏宣統二年八月二十二日奉硃批督辦鹽政大臣知道欽此 
本埠新聞 
[城廂竟仍有私售彩票]  
　　巡警總辦汪觀察日昨行文至城内一路一區畧謂訪聞城廂内外及南巿各店舖並掮客等仍有私售彩票情事陽奉陰違實屬有意抗違禁令着速飭各處站崗巡士留心查察母得觀望 
 
 

Page 19

 
 
[私塡河道仍未開通]  
　　私將吳縱涇河盜賣於某洋商之二十八保十二圖地保沈月堂由縣拿案訊責押限將河照舊式開還在案現因逾限奉田大令飭提研訊沈月堂一味求恩叩頭如搗大令諭謂屢次予限胆敢不遵並欲嫁禍於人實屬可惡已極着重責四百板再限三天如敢抗違定予站籠示衆判仍還押一面禀請道憲核示 
[續誌巡防局移提案犯之紏葛]  
　　滬西梵航渡地保夥馮阿美前日在英租界因擅提案犯沈學安違章經總巡捕房飭將馮沈一併管押昨晨併解公共公堂請究馮供向充曹家渡地保夥因沈與婦人許陳氏地皮紏葛被控上海縣由縣派差將沈提獲解經梵航渡巡局奉飭交小的看管被逃偵悉沈匿居租界禀明局憲移請協提在案前日適在華商小憇社遇沈當投捕房報請恊探往提詎沈已逃避該探卽回小的復往見沈又在不及投訴捕房將沈扭住恐沈逃往法租界因此扭入捕房轉解憲案是實據八百零六號華捕投訴前日在東新橋崗位見沈馮二人扭住沈欲至法界馮不釋手當往盤詰據沈稱錢債紏葛巡捕未便干預求鑒訊之沈供前居曹家渡現移叉袋角餘含糊陪審官英英副領事康君以馮並未協同差探且提票未經值年領事簽發不應在租界内拘人擬究以違章之罪孫襄讞以馮並非縣廨差役曾經請廨移提並投報捕房在先拘沈在後並無不合未便以違章擬罪與康君磋商良久仍不解决遂判馮沈一併還押候商明辦法再行解堂訊奪 
[示催小學敎員塡表候檢]  
　　上海縣田大令昨出示諭云奉提學憲樊札開案照學部奏頒檢定兩等小學敎員章程奉經排印通貧各屬遵照嗣以檢定之先固以調查敎員爲入手辦法其從前曾充敎員者亦屬未便遺漏又經酌定調查預備檢定小學敎員資格表一種通發塡送各在案兹檢查檔案僅據上海龍門師範學堂塡送表格八分華婁勸學所塡送表格二百十九分餘多未據送到除分行外合就札催札縣即便遵照出示曉諭無論從前曾否充當敎員但合檢定章程即應親赴勸學所塡冩前項表格一面轉催勸學所速將表格分發各校俾現充敎習各員一體塡冩送所彚呈以便定期檢定等因到縣奉此合行出示曉諭 
[勸諭住民自設溺所之文告]  
　　城自治公所衛生處昨發六言勸諭一道略云勸諭居民鋪户屋内自設溺所不論私街小弄便溺一律禁阻穢氣易釀疫癘故須清潔道路暗差查出拘罰切勿違延自誤 
[諭飭年輕官媒夥一律開除]  
　　公共公廨實讞員查得本廨女押所官媒邱徐氏所雇年輕婦女帮看押所各犯頗滋物議昨日特諭該官媒將年輕女夥一律開除改雇老成謹飭者爲副以防物議 
城内 
[驅逐竊賊]  
　　竊賊周阿毛前至三牌樓季良生家圖竊未成當場拘獲交由崗巡解至一路巡局訊明判拘留七天再核在案昨已期滿奉德正巡官復訊周求恩典判着驅逐出城不准逗遛 
[認領小孩]  
　　前有迷路小孩吳靈芝在虹橋相近啼哭當由崗巡帶至一路分局請爲 
牌示　孩家屬來局認領在案昨有吳崔氏投局禀稱吳靈芝確係親生兒子曾於念四日遣其購麵以致走失現住西門外八仙橋小菜場求請給領明府准之 
[諭催錢糧]  
　　本縣田大令昨日諭傳各圖地保齊集到縣諭話着將上忙錢糧尾欠赶速繳清羹　下忙業已開徵亦須從速向各花户催完以供正需違干未便各保唯唯而退 
[接辦路燈]  
　　城自治公所接辦城内路燈清道已於昨日起由一路巡警分局將路燈清道底册移交該所接辦矣 
[覆訊賭棍]  
　　前晚本縣田大令升堂飭提在押之虹口著名本帮賭棍高金生卽開花金生復審高供稱　爲銅匠並不犯賭惟小的之兄確係賭棍大令諭謂旣爾推賴可將爾兄交案將爾釋放高供難以交到大令大怒喝責籐條六百下笞責二百板跪練時許判還押候嚴究 
[道批兩則]  
　　任悟生禀批案經由廨質訊核斷詎容另控圖翻察閱來呈核與抄黏先後禀廨原詞情節種種不符顯係有意狡避殊屬可惡特斥裕興號等禀批案經控縣准提僅抄發局批無憑查核不准 
[縣批彚錄]  
　　丁信齋禀批此案前據原告俞鼎盛禀稱李芝亭呈案洋四十元之外尚有二十元私交原差並不呈案批飭將原差帶案究比迄未開單送訊復令該商民出名補繳現洋十元期票十元以爲脫卸之計逞刁舞弊一至於此實屬胆玩至爾具保李芝亭因著交未到於四月間飭提押交至今延不到案非同原差包庇何能如此候帶原差立即訊明究比一面改差勒提該保人到案着交現洋十元姑存期票十元擲還顧瞿氏禀批此案前次帶侯少華到案訊諭限繳八百元照原欠已减四百元原因氏子已故體卹孤寡起見今該氏復稱貧寡無力再求减償並謂由親友合湊洋六百元呈繳歸還著速將洋呈案候傳集原告復訊斷諭 
[官事]  
　　陜西駐滬採運委員候補知縣李俶高陸行巡防局委員縣丞嚴善增二路巡警分局正巡官兼浦東總巡游澤寰太陽廟巡防局委員從九汪鳴銓府照磨張文傑等昨日均到道轅禀見又胡行厘卡委員知府鐵林貨捐局總辦兼裕蘇官銀錢局總辦知府吳其昌昨均到縣署拜會 
南巿 
[拐緝獲]  
　　工程局偵探趙勝失去四歲男孩毛囡報緝各情已記前報兹由西區巡士查獲拐匪范炳元陳木生及形迹可疑之周福解區詰明將該孩交到移解工程局質訊陳范供詞支吾周供在城内馬姓家爲傭前日陳范二人欲將小孩寄在小的處小的本知來歷不明未允招留後即遁去旋悉該孩係趙所失即在車站追回判陳范各戒責三百下發押改過局一年周斥退孩給趙具領 
[巡士被毆]  
　　工程局八號巡士洪桂得前晚在十六舖裏橋站崗被海關内大餐司許全良將梨皮戲擲其面洪即拘住解局不料行至關前突由關上人將洪拖入禁閉兇毆迨四十七號巡士賀文卿解救亦被禁閉毆擊受傷幸由三級巡長進内救出將許拘解經湯裁判訊實判戒責一百五十下賠還所失警笛洋五角再具安分切結交人保回 
[串覇天并]  
　　本邑西南鄉龍華人吳桂榮前投總工程局控族弟吳海華勾串族長吳對庭及遠族之吳阿妹於四月間帶領竹匠至渠祖遺住屋外天井不問情由圍結竹色不許進出聲言該屋已由海華央對庭爲中保賣與吳阿妹管業得價錢十四千文並由對庭代筆當冋阻止大起爭毆往訴二十六保十三圖地保張代生詎亦諉不與理查海華本以屋後廂房爲界今遭朋串覇佔心不能甘已訴族長吳德春理勸不睬是以呈求提同訊究昨經局中批示謂海華對庭串佔庭心殊屬不合惟違區域　轄未便准理仰候移送龍華巡防局核辦 
[私售貧票]  
　　寗紹公司昨日函致工程局略稱航業維持會所給貧苦船票每客减收洋三角本爲體卹而設乃近於阜生船局私行出　請爲查究局中准即飭探拘到店夥陸寳林解案訊供推諉判交保限交店主質訊 
閘北 
[地保神通]  
　　念七保十一圖地保陸正祥（即陸阿寳向寡婦陸曹氏勒索賄洋三十） 
 
 

Page 20

 
 
元一案已誌前報昨奉黄正巡官飭傳該氏到案訊問詎該氏不肯承認問官詢謂爾前日在週番室已經供明何故今日忽又不認是否畏懼該保抑或地保囑爾勿供再三開導而氏仍一味支吾掩飾官以此事有關警局名譽未便含糊飭令退去候查明証據再行究辦 
[爭漁肇事]  
　　寳山縣雙十二圖鄉民張德章等七人前日與方祥甫錢根生錢仁喬等十餘人因在該處小浜内亙爭捕魚大起衝突張等七人被方等圍住肆毆由張朝恩上前解勸始得脫逃方等復遷怒與朝恩羣起蜂毆一哄而逸當經朝恩之父張榮甫抬報四路四區請驗畢副巡官諭將受傷人移送一區並飭地保錢年慶勒緝該兇等一併解局聽候嚴辦 
[挑水貪懶]  
　　小金子在楊家石橋開設老虎灶其夥朱長根因在小浜内挑取穢水被崗巡查見以其有碍衛生拘入四路分局押候訊究 
[畏累絶弟]  
　　郭木金　居义袋　郭家厙前因犯案經巡警總局判押改過局期滿開釋已誌前報現郭兄阿二恐郭出外故態復萌昨特具禀總局求請備案以杜後累當奉收掌課員　令　去靜候批示 
英租界 
[硬逼賣娼]  
　　唐瑞生即大香山與鴇婦唐馬氏在寗波路十四號雉妓院内逼令鄧阿根之姪女鄧阿雲賣娼不遂軋至廣東路五百七十五號茶館内希圖拆稍洋一百三十元被總巡捕房探目李星福查獲解由英公廨訊明判阿雲押女所一個月期滿交其叔領回管束唐與馬各押一禮拜期滿再核在案昨届滿期由李探解廨請示並禀明查得鄧女實被唐等逼勒爲娼等情經德襄讞商之英潘副領事判唐再押三個月馬氏再押女所二個月以昭炯戒 
[騙欵繳出]  
　　唐阿六楊靜山控郭華卿以代薦日商自來火廠工頭爲由騙吞押櫃洋三百元經廨訊判父保限繳在案昨奉復訊郭延哈華托帮辦律師上堂辯護並當堂繳洋二百元因判郭交原保着於禮拜三將短交之一百元繳　再核 
[本不應訟]  
　　塘山路第一百六十號任李氏之媳任趙氏近因新産兩足無力致在樓梯上跌至樓下因傷身死媳母趙　疑有别情當即報捕飭保報縣請驗旋由親族將情解釋明白即由原告赴縣求銷昨由匯山捕房將原被解廨奉中西官訊悉前情判准將案註銷 
[釁由拆]  
　　金阿生控被趙福生即王和尚蔡阿海卽荳腐阿榮刃傷三處昨由捕房將趙蔡二人解廨請究經中西　訊得係因拆梢起釁因判將趙蔡兩人押候查明下禮拜一再訊 
[小孩迷路]  
　　捕解五歲男孩王阿友並揚州女孩黄旦弟到廨請訊據供均係迷路官判　送棲流所候照章懸牌招領 
[窮極覔死]  
　　甬人王如桃紹興人徐耀初均因貧極無聊投河圖盡幸均救活昨由捕房併解公廨請訊因王尚有　屬在甬官判賞洋候派差至輪船上着令自行回籍徐送棲流所留養 
[控割電線]  
　　工部局代表高易律師偕管理電燈西人控王生記在新閘白克路割斷電線碎壞電燈火表昨由捕房解廨請究王延禮明律師到堂辯護並聲明王在南京並不知情官判王交保着於禮拜三將所毁電線呈候驗明是剪是割再行核奪 
[移歸警局]  
　　住居　東之江北人血紅祥控楊阿本將伊妻血高氏拐匿在陳李氏家昨由捕房解奉中西官訊得事起在浦東判送二路一區　局訊辦惟楊係過犯期滿仍須送回本廨聽候發落 
[尚圖勾留]  
　　羅馬尼亞國人舒鮑詞因在京師犯賭經津關道派警押解來滬由縣派差押送到廨以便遇有便輪押令回國已誌昨報昨由包探將該犯解請公堂示遵即由律師哈華托上堂聲稱渠係被告代表該被告在京師賭博當時與賭者甚衆各國人皆有因被告係無約國人故由中國政府派警轉解來滬押令回國可否准其自行回　孫襄讞得供會商英副領事康君判仍留　商明核辦 
[幼女脫阱]  
　　天津路五十三號雉妓院鴇婦車黄氏卽張王氏因容留幼女小寳即王桂寳巧仙即張巧林由捕查獲分别收押在案昨解公堂訊供明晣奉判兩女併發濟良所照章擇配張鴇押女所四禮拜以儆 
[拐人所拐]  
　　洪錫堂之女三媛被一老媪拐往楓涇旋被徐小弟張祺生探知設計誘回欲將洪女價賣被探查獲昨日將徐張與女併解公堂訊供均不吐實判女暫留本廨徐張遠押候補提人証再訊 
[無非錢債]  
　　王又孝控張仲甫欠銀不理沈松林控姚妙發抵軍不贖又英商黄德水控張俊卿抵銀不理等案昨均由探將各被告分别　案奉判張仲甫與姚均過堂候訊張俊卿交保　訂期會訊核奪 
[販賣人口]  
　　龜棍張老二在英租界鷄　弄開設花烟間專以販賣人口爲事近由江都上海兩縣先後移請公廨將張提獲昨解公堂復訊判仍還押候究 
[究出主名]  
　　程公卿控傭婦徐李氏徐沈氏串竊金飾昨奉中西官訊係徐沈氏所竊判押女所半年李氏從寛開釋起案之贓交原告領回 
[竊絲待查]  
　　新閘路三號信大絲廠近因失絲三包值洋二百五十元疑係用人榮卿福徐仁元鹽守自盜控由捕房於昨將兩人解廨　訊原告代表沈福祥投求澈究訊之榮徐兩人均不承認官判榮徐各交妥保候查明下禮拜一訊核 
[學徒受騙]  
　　北河南路同康錢莊學徒趙德方前日在信成銀行内收取洋九十二元行至河南路被匪徒兩人誘至蘇州路草地上用擲包術將鐵條掉騙洋元逃逸當經該學徒查悉窮追兩匪將洋及竹布長衫一件棄地逃逸該徒拾取　點已被取去洋三十元當投總巡捕房報請派　查緝 
[總巡返滬]  
　　英美總巡卜羅斯君前赴東洋游歷業於前日返滬已照常辦公矣 
美租界 
[縣令驗屍]  
　　銅匠任運來之棲曹氏被姑李氏毆打墜樓墮胎身死一節已誌昨報前日傍晚經上海縣蒞驗由屍母某氏投案求免大令略視一過飭具自行棺殮結捕查任李氏還押捕房候解公堂究辦又小工朱阿大急病身死已記昨報前日傍晚亦由田大令驗明委係患痧斃命飭保報堂收殮 
[洋人滋事]  
　　昨有一酒醉洋人在蓬路胡閙並以小刀戮破金阿三之東洋車篷由西捕拘入捕房捕頭飭賠洋三元了案 
[黑人兇横]  
　　皮匠張招培昨扭一黑　洋人至捕房控欠修靯工資向討無著反被踢傷腎囊請爲侒辦捕頭命赴該管領事署禀控 
法租界 
[限交房租]  
　　剃頭店主張海泉欠洋貨公所房金五月計洋九十二元五角延不理楚私將生財運出圖逃由收租人朱可庭報捕送廨請追　交保限一禮拜交清 
[樹非來]  
　　細　朱阿桂昨日手持花樹一盆在路行走爲西人瞥見送捕解究供稱此花是出洋購來並非竊贓儘　查訪官以原告不到判交保候查明再　 
[不應擅賣]  
　　孫培生欠法商培爾東房金一案昨日解廨訊侒孫供小的所開之茶館祇欠房金三月生財早已　房東拍去因無可容身暫棲住在海寗路並非逃走官以該房東並未請示公堂擅將生財拍去于例不合斥不准理孫即開釋　註銷 
[不該出票]  
　　金竹　前出本嘉一紙計洋一十元付與法興館届期向收不認控由公堂將金提究供稱與法興館往來刊印之件俱由洋東羅炳生經手商人並不干預所欠刊費四百餘元可向洋東交涉惟商人所出之本票　已掛失官以所欠刊費雖有洋東担承但該商所出本票不能推諉着交保限七天還洋 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[温都統宗堯咨送英國藍皮書譯稿（續）]  
　　一千九百零四年四月十九號英外部大臣致駐英俄使公文 
貴大臣近日與本大臣晤談之際曾詢問敝國政府是否因藏人抗拒英兵進藏一事而改變其於去年十一月六號電告印度政府對待西藏之政策等語查去年敝國政府於致電印度政府飭令榮可朋帶兵進藏時决意不藉此舉佔据西藏或干預西藏之事又告以此次進兵係專爲使藏人遵守約章起見此目的一旦逹到英兵卽行退出又告以不願長留政治代表於西藏至於要索便於商務之事亦須不離乎該電所載之宗旨云云本大臣現能告知貴大臣者敝國政府今仍守此政策惟敝國之辦事如何須視藏人之舉動爲轉移敝國不能任由將來事勢之無論如何變遷而不改其政策也但一日未有别國干預藏事則敝國亦一日不欲吞併西藏或爲其保護主或掌握其内政也 
　　一千九百零四年七月二十五號卽光緒三十年六月十三日印度總督致印度部大臣電文 
　　鄙見以爲此次之約應作爲英與藏訂由英之議約大臣榮可朋與逹賴喇嘛簽押至於駐藏大臣擬令其另簽一約申明光緒十六年所訂之約與光緒十九年所訂之通商章程及認可英與藏所訂之約此次英藏條約可爲光緒十六年中英條約之補助鈞意如何祈示復 
　　一千九百零四年七月二十六號即光緒三十年六月十四日印度部大臣致印度總督電文 
　　本月二十五號電悉尊議英藏條約由榮可朋與逹賴或其代表人簽押令駐藏大臣另簽一約一節應准照辦 
　　一千九百零四年八月六號即光緒三十年六月二十五日印度總督致印度部大臣電文 
　　我軍於八月三號（即光緒三十年六月二十二日）進駐拉薩敵軍並未再敢抗拒百姓安靜逹賴喇嘛逃往距拉薩數米之某寺駐藏大臣來拜榮可朋（即英之議約大臣）聲言樂於助成和局並以糧食餽送我軍彼已代我收集軍糧二日尚允陸續收集廓爾喀國之代表人亦派員拜會榮可朋嗣又親來拜會拉薩之山谷有二三米之寛種植蕃盛軍糧甚足　　一千九百零四年八月十三號即光緒三十年七月初三日印度總督致印度部大臣電文 
　　敝處於昨日致電榮可朋云軍糧萬一不敷用致須强購時汝可購至足用爲度但不得損傷寺廟之産業並不准稍有劫掠之事 
　　一千九百零四年八月三十號卽光緒三十年七月二十日印度總督致印度部大臣電文 
　　敝處接榮可朋電云我所索賠欵係每日五萬廬比自英軍被攻之日起第（五月五號即光緒三十年三月二十日）但爲數過鉅鄙意以爲不宜堅索到底但我若减輕賠欵或可在西藏之東境添一商埠此舉政府以爲然否乞示復賠欵一事有令我英大失民心之虞我之對於此事宜守退讓主義而以便於商務之事及礦務權利代之云云查添開商埠及要索礦權係有違鈞部八月五號來咨第八節之意惟榮可朋旣倡此議應否從之希示復 
　　一千八百九十四年八月三十一號即光緒三十年七月二十一日　　印度部大臣致印度總督電文 
　　三十號電悉英政府始終所欲者係在得最大之利益而負最小之責任以賠欵論所擬之數目太鉅鄙意以爲若令藏人出一可觀之數其心已寒而不敢再開罪於我矣若以加增約載之權利代之在目前似令藏人少吃虧在日後或令我英有爲難蓋難保藏人不再違背之無異乎其違背光緒十九年所訂之約章也 
　　至於添商埠得礦權自表面上言之似乎有益但自實際上言之非切實保護開礦之人及貿易之人與常通運道不爲功西藏政府對待我英之心若仍前不改吾恐多開一商埠多得一礦權必令西藏政府與印度政府多添齟齬之事時時需勞中央政府之袒助及壓力也 
　　同日印度部大臣致印度總督電文 
　　三十號電悉榮可朋所擬减輕賠欵添開商埠一節其所指之商埠是否爲目前之大貿易總滙希示復（未完） 
小說 
[奇情小說鸚鵡禪（三十九）]  
　　凝想間鵲聲喚客。足音跫然。來珠兒自内出。悄然曰阿母乃猶不肯。實則即出售。亦何妨者。不如意事常八九。殊悶悶也。言已。坐於斐德蘭之側。嬌花帶雨。秋水送情。太息言曰。妾家庭之事。不幸極矣。君非外人。當詳爲君告。妾旣無兄弟。又鮮姊妹。少日零丁孤苦。風絮露蘭。頻年飄泊。吾父爲美術家。一歲之中。率有數月至意大利法蘭西。顧往則必與余偕。嘗寓於旅舍之中。强余學意法二國語。爾時妾一嬌穉之幼女耳。倉猝之間。背鄉離井。聆方言而耳逆。覩異服而心。驚覺彼都林巒。雖信美而非吾　。每不勝故國山河之感。言已。更述其遭逢之奇。及種種苦况。且謂因是之故。閱歷愈多。而世情愈淡。觸處皆愁怕之境。十七歲時。淹留牀褥。幾與人世長辭。非病也。離恨千端。閒愁萬種。乃迫之不得不如此耳。 
　　斐德蘭聞其語凄凉甚。乃故爲諂諛之詞曰童穉之年。大都如此。奚獨卿一人爲然。來珠兒曰。君言良信。抑妾此時。固樂不可支矣。妾之得見君子也。猶如花園中之石匠。長日迎風送雨。一任蝶舞蜂狂。終與彼爲無涉。一旦忽有玉人憫其孤露。手加摩挲。則手澤之加。石人亦幾下涙。嗟乎斐君。妾之於君。誠不料甚纒綿至此也。 
　　斐德蘭曰。卿言重矣。鄙人不才。何足邀子青睞者。曰是何敢謊。吾初見君。 
 
 

Page 27

 
 
即甚歡迎。意者人之相遇。固有緣耶。言未已。驀聞接待室中。有人援琴而歌。細聆之。琴宜之聲也。歌曰。 
　　眉譜要全删。心事無端今。年花信太闌珊。端的爲郎憔悴也。不爲春。寒雙燕話雕欄。夢也都難。東風着意老朱顔。縐起一池春水影。甚事卿干。 
　　于時清風送曲。棲鳥和鳴。一院之中。仙音繚繞。斐德蘭及來珠兒均靜聽無言。至歌已。來珠兒曰。琴宜悅君。君已許之與結婚。耶以彼麗若天人。兼具如許才思。誠足爲君之配矣。此言也。在來珠兒。爲最關心之詞。蓋來珠兒意中。惟琴宜爲已情海之敵。然將信將疑。猶强作解嘲。謂兩賢豈至相阨。今已矣。琴宜不啻自言之矣。故不得不逕以相叩而。斐德。蘭則兩情牽縛。誠難乎其爲辭耳。 
國外新聞 
[英國棉廠實行停工]  
　　二十八日倫敦電云英國商部副書記官阿斯克維斯君管理該部商工處及造册處諸事近赴孟哲斯脫擬調和棉廠主人與梳刷工人之爭執兩方面曾開會集議惟並無結果而散現棉廠主人公會已遍發傳單命在會諸人同於今午閉廠停工二十九日倫敦電云昨午停工之棉廠共有七百處工人因而賦閑者共十五萬名 
[英國新巡洋艦之速率]  
　　二十八日倫敦電云工學雜誌載稱新巡洋艦勃利斯托爾號原冀每小時行二十五海里今已行逹二十七海里其成績除魯雷艇外均無以過之 
[德警察毆辱外國記者之交涉]  
　　二十八日倫敦電云駐德英美兩國大使因德國　察毆擊外國新聞記者已行文向籌國外務部詰問理由警務大臣不允懲罰動手之警察謂該新聞記者違背警律混雜暴動人轉體之中以致警察無從識别云云其實該新聞記者被毆之時途中已　然無人且先得某士官之許可而至該處該大臣所言實有意爲警察辯護也 
[俄國外交官更調]  
　　二十八日倫敦電云俄國外務部大臣伊斯華克君已簡爲駐法大使同日栢靈電云俄國外務部大臣伊斯華克君業已辭職遺缺以薩沙洛君補充德國極爲歡迎 
[煤油公司之競爭]  
　　二十八日倫敦電云據紐約電稱美孚火油公司與亞西亞火油公司業已註銷平價之合同現已開始减價互行競爭 
[英國財政之發逹]  
　　二十八日倫敦電云據財政部報告英國秋季收入總數共增英金十一兆八十一萬九千六百二十五磅計六個月内共增英金三十七兆五十萬零八千一百二十四磅各項入稅均見增加 
[匈加利借欵已定]  
　　二十八日倫敦電云據維也納電稱粤匈德財政團已承募匈加利借欵英金二十兆磅該借欵定於一九一一年正月間發行按該債原擬在巴黎籌募而法國財政家不允助之故遂作罷二十七日栢靈電云匈加利借欵德國慨然允助全歐各報皆謂此足見德國財力之充裕奥匈頗感德國之助 
[英國商會近舉]  
　　二十九日倫敦電云赫特斯菲爾特商務總會近開會集議據稱商部已拒見商會代表討論日本稅則與約克希爾絨布業之關係因接見之後並無佳果可得之故該商會今决議派員與商部會談陳明該稅則將使日本貧民於冬令無絨布之衣以禦寒勢必因而受累云 
[德國皇太子定期啓程]  
　　二十七日栢靈電云德國皇太子定期西十二月三號在其洛地方乘坐德國郵船泊林羅特維號前赴遠東 
[土法重借欵問題]  
　　二十七日柏靈電云駐土法國大使龐派爾君現仍與　政府協商借欵事宜 
[奥國外務大臣赴意]  
　　二十八日柏靈電云奥國外務部大臣已抵意國以奥皇璽書呈諸意君旋受賞意國最高貴之寳星一座 
[亨美公司輪船遇險]  
　　二十九日香港電云亨美公司輪船拉愛地亞在海塘峽口避風忽走錨吹上沙灘全船均毁船中之人幸均脫險（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
