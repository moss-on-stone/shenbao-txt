# 1931 - 335 - 4921083

 

Page 1

 
 
   
 
 

Page 2

 
 
   
 
 

Page 3

 
 
國内要電 
[國聯行政會籌組調查團]  
　　施肇基對决議案聲明八點 
　　日飛機到鄭家屯投擲炸彈 
　　平學生千餘人到國府請願 
[國聯調查團人選尚未確定]  
　　起草會昨開會討論 
　　（巴黎）國聯理事會起草委員會今日下午開會討論調查團之組織及人選、但料各委員之選定、恐尚須在數星期之後、照目下計劃、則五委員之資格、擬一爲法律專家、一爲遠東事務專家、一爲實業界要人、一爲工程師、一爲經濟專家、現中國代表團對於美籍委員、頗贊成紐約銀行家台佛氏、按台氏爲民主黨員、曾任歐洲諸國財政委員、歐戰休戰委員會美委員並受國聨之聘、决定米美爾之地位云、 
國民社十一日電） 
　　（巴黎）國聯理事會甫經宣告各理事一致接受决議案、未幾即有一半官性質之電報送達秘書廳　報告日軍正向錦州前進、一時形勢頓見緊張、時爲六時二十分、各理事乃舉行秘密會議、旣而秘書廳即宣稱、該電所言日軍向錦州進發云云、并非確訊、衆始釋然、而秘密會議亦於六時四十分散會、聞其討論事項以此次理事會開會費用及調查團經費爲主（十日國民電） 
[國聯草草結束]  
　　施肇基陳述見解與保留 
　　各小國以侵犯主權爲慮 
　　（巴黎）國聯行政會集會幾四星期、今後午後始在公開大曾中結束其關於滿洲問題之討論、而、致通過其議案、駐英美使道威斯未曾列席於閉暮會議、午後四時四十二分、議長致開會詞後、請日代表芳澤發言芳澤因行政會會員容納其請、將昨日公開大會展至今日、故首向會員致謝、次表示日政府對於行政會努力處理滿洲問題之感謝、繼謂有特殊情勢、使此問題爲難、即距離甚遠與利益衝突是、行政會處理此問題、特以調和好意與忍耐之精神、因應付之適宜、草案乃得告成、而爲解决之最好方法、渠已奉政府訓令接受此案、附以日軍當道在滿保僑勦匪的行動、不因此案第二節而受阻止之了解云、中代表施博士繼起發言頗長、内有八點、謂中政府願以誠意實行因依允白里安所解釋的議案而有之各種義務、此案辦法乃實際的、旨在應付眉急、中國爲完全諒解計、故須紀錄原則上若干視察與保留如上、 
　　（一）中國保留在法律條文中之各種權利與補救方法、此爲中國依據國聯會章現有條約與國際公約所應有者、 
　　（二）此議案與白里安宣言所有之目前辦法、可視爲一種實際計畫、包括互相維繫的四種要質、（甲）立即停止敵對行爲、（乙）在可能的最短時期結束日軍在滿之佔據、（丙）中立視察員報告今後之各種發展、（丁）由行政會遣派之委員團、對於滿洲全部局勢、就地作詳密之調查、 
　　（三）中國主張並期望議案所規定之委員會如他日抵滿洲時、日軍猶未撤盡、將以調查日本撤軍事、及向行政會報告並條陳撤兵辦法爲其第職務、 
　　（四）中國以爲現擬之辦法　不直接的或牽涉的碍及中國與其人民因滿洲近事而受損失之賠償問題、 
　　（五）中國　接受此議案時、感激行政會勸告中國避免可再引起戰爭的任何發動、或避免可增時局嚴重的任何行爲、以期阻止此後戰事與流血之努力、現有必須說明者、此種勸告、不應藉口擾亂而破壞之、今之擾亂、乃此議案本旨所欲淸除之事態所造成、滿洲之多擾亂、乃日軍侵入所致、故恢復尋常生活之唯一方法、在催促日軍之撤退、中國不能容忍任何外國之軍隊侵佔其土地、亦不能容許客軍强奪中國當道之警權、 
　（六）中國記取繼續改善中立國視察員現有制度、及他國代表報告事之旨趣、表示滿意、 
　　（七）中國依允規定日軍撤入鐵路區域之議案、並非放棄其素所採取對於鐵路區域内兵額維持事之地位、 
　　（八）中國將視日本造成政治糾紛、損及中國土地與行政完整之任何舉動、（如唆使獨立運動、及利用搗亂分子以達此目的等是、）爲公然破壞其担任之有爲、 
　　英代表薛西爾於施博士言畢、起稱中國代表接受此議案、渠願謝之、行政會已聞得日代表關於議案第二段之說明、依渠意見、滿洲地位困難、非常情勢或可發生、而危及日人生命財產如果有之、日人或須勦匪、但此局勢乃非常的、一俟常狀恢復、即可銷滅云、西班牙代表瑪台利遲謂芳澤所言、未有與議案抵觸之處、其言與議案之精神與字句相應云、議長白里安至是乃提出議案付表决、結果一致通過、白里安旋述滿洲局勢、謂行政會雖未决定日軍撤回時期、但深望日軍儘早撤盡、行政會避免戰爭、三月於兹、而其談判已使戰機展緩、渠不能想像出席於行政會之兩國如何可在世界公論之前作開戰之大不韙事、白里安繼言及錦州、謂中立國視察員已報告日軍退去、而華軍亦未備戰、故行政會可預料即無廢除軍備之正式區域、亦不致再發生敵對行爲、至於此種區域之談判、無從獲有協定云、白里安末稱、美國之參加、已表示其與、　政會合作之一致意味云、薛西爾起而發言、贊成白里安之言論、謂行政會依據會章第十　條、用勸解以代仲裁之規定、已獲一種解决、此解决之成功、當唯雙方是賴、如任何　方破壞和解工作、則將在世界前負重大責任、調查團委員挾重大工作前往滿洲、凡懐好意者、連雙方在内、皆予以同情云、拉丁美利堅諸國之代表力言此議案處理非常複雜情勢、不可視爲前例、不可碍及弱國主權、與不干涉之原則、施博士於諸人發言完畢後起稱、如條約之行使止於滿洲邊界、則非中國所可依允云、此次會議、歷小時四十三分之久、六時二十五分散會、各代表有於今晚離巴黎者、薛西爾明日返英、起草委員會尚須集議二三日、以討論關於調查團之細則、駐法英大使戴萊爾將代表薛西爾出席於起草委員會、其他兩委員爲白里安與瑪台利迦（十日路透電） 
　　（巴黎）小國代表數人尤其是南美洲各國代表、對於解决辦法、認爲一種先例、足使强大之國他日據爲理由、而以武力佔據施之弱小國家、乃以各小國名義提出保留案若干項、其最重要者係秘魯代表巴達所提、而由巴拿馬及瓜達瑪拉兩國代表全力贊助、此三國所作議論、可於巴達氏演說詞中見其概要、而各小國種種憂慮之念、亦由此表出之、巴達氏之言曰、「此次爭端、余欲和平解决、絶不加以妨碍、爰乃贊成此項條文、但弱小國家非依賴若干原則、則其生存與其權利、鮮有安全可言、此種安全不尚武力、且爲國聯會最大目的、自有待於上項原則所賦予之保障、行政院所制條文、對於此項原則必不能加以妨害、此項原則中有應特别注意者、（一）無論何國均無武力佔據之權利（二）無論何國若用兵力將他國領土加以侵犯、其對於兩國間原有條约之意義、曁在法理上之價値、不得强使舉行直接交涉、實亦無此權利（三）各國均有保護所屬人民生命財產之權利、此項權利之行使、當以尊重他國主權爲範圍、無論何國不能因此項保護事宜、而遣派軍隊前往他國、用以採取警察行動、實亦無此權利、（四）一國因債權或因在經濟上獲有讓予國聯行政會討論調查團之組織及人選孫蔚如師佔領蘭州（見國内要電）日若槻内閣辭職（見國外要電）美專學生洪違忌在法租界被捕經市府保釋國府令陳銘樞澈查學生請願案（見本埠新聞） 
 
 

Page 4

 
 
等權、對於債務國或讓予國並無武力佔據或扣押其財產之權利、凡强制償還債欵之事、按之一千九百零七年第二次海牙和平會議所認可之原則、實無執行之餘地、此次雙方常事國所承認之處置辦法、吾人因欲立即防止戰爭、亦予以贊可、無論如何不能認爲抛棄國際上各項法理原則、蓋以此項原則有關於弱小國權利利益之保護而其獨立生活、亦於此得一主要保障故也、（十日哈瓦斯電） 
　　（巴黎）理事會主席白里安於結束公開大會時表示、渠希望理事會决議案旣經雙方接受後、將可以事實證明、對於中日遼案之解决上、已有一大進步、又希望日軍之撤退、勿久事遷延、並稱、戰事之危機業已避免、理事會之努力、已使事變之過程爲之緩和、余不信雙方旣經接受决議案後、將再有意外新事變　生、今日之决議案、不致影響國聯負有非戰公約所確定的種種責任之理論、又表示渠希望雖無中立區域之設立、迅將有一不駐兵區域之出現、我人於此、亦可見白氏之態度矣、英代表薛西爾聲稱、余贊、白里安君結論、吾輩已商一極重要之結局、其成功與否、繫於當事國雙方倘有毁信爽約者、則其首先破約者之一造必須負一重大責任、因居於今日、已無一國家有孤行己意之權利也、秘魯代表拍拉達聲稱、無一國家能有用武力加諸他人、迫其承認條約之權利、倘有國家一旦佔據他人領士之後、而强其直接交涉、是乃在武力下之談判也、瓜地瑪拉代表馬都士聲稱、國聯會章非戰公約及其他公約等、曾確定一九零七年海牙會議所申請之國際公法各原則、波蘭代表查浦路斯基、則僅聲明中日遼案爭執有特殊性質　故理事會須用特殊方法等語、蓋波蘭形勢與中南美諸地不同、認爲有此聲明、於願已足云（十日國民社電） 
　　（巴黎）我國施總代表今日在會商遼案 
時、對於國際條約與公約不能適用於東三省之言論、嚴辭駁辯、拒絶同意、并聲明錦州并無反常局勢、中國政府會聞有應變更其現之勸告（十日國民電） 
[史汀生仍望中日直接交涉]  
　　（華盛頓）國務卿史汀生今日評論滿洲爭端、謂國聯行政會之决議案、實爲一種切實進步的步驟、惟渠仍覺最後之解决、必須由中日自己以一種協定方法成之、但切不可藉武力之壓迫以求解决云、（十日路透社電） 
[肇肇基離巴黎]  
　　旅歐僑胞對國聯不滿 
　　（巴黎）　國出席國聯施總代表三月來折衝壇望、舌敝唇焦、備極辛勞、今日以理事會又告一段落、暫去巴黎、稍事休息、目的地未悉（十日國民電） 
　　（巴黎）今晨十時我國留學生進見施總代表要求退出國聯時、施總代表說明中國决定接受决議案之不得已苦衷、並謂渠發接受議案之演說時、將鄭重聲明日本之接受决議案、　係接受日軍必須撤出東三省而勿前進之約束、故若日仍有前進情事、或延不撤退即可視爲日本之違背理事會决議案（十日國民電） 
　（巴黎）旅歐華僑代表爲中日爭端、昨晚在拉丁區内某咖啡館集會、會塲中人聲嘈雜、意氣激昻、至午夜始散、當推舉代表往見施肇基、施氏未予接見、今日午後二時至五時、華僑代表又集會一次、通過一種决議案由中國學生及新聞記者分送國聯會、其文云、 
　　昨日國聯會行政院主席宣布之决議案、無論何人均不滿意、蓋該决議案旣未述及對侵略者之制裁、又未確定日軍撤退日期、僅以「願日本軍隊得以從速撤退」一語了其職責、去行政院之使命、在遇有侵略事件或有侵略之威脅或危險時、應根據盟約第十條保證被侵國之領土完整、此次中日爭端情形、何等嚴重、而解决方法乃若此、實非鄭重之道、關於調查委員會其任務依照决議草案、僅在「襄助兩國政府俾對於兩國間懸而未結各問題得以澈底解决、云云、其意若曰、必俟日本侵略業已成之後、始得命日軍撤退、又依决議草案委員團無權監察日軍之撤退因該案規定「中日兩方在軍事上所取處置、委員團無過問之權」如此云云、是不啻允許日軍繼續佔據中國土地、與攻　中國軍隊也、日本侵略原爲非法人皆知之、自有此項决議之後、而日本侵略反被行政院承認爲合法矣、此種决議案旣足以妨害中國主權、且於行政院所應維護之國聯盟約亦加破壞、故中國人民正式宣言全部拒絶之、吾人迫切要求日本軍隊不待任何談判之開始、即應立予撤退、對於犯法之日本、則要求行政院予以盟約第十六條所載之經濟上及軍事上制裁、如行政院不能收功、則對於維護和平之責不能負担、即應與帝國主義之日本分担違法之罪、事至於此、希望斷絶、吾人將退出國聯會、與其他酷愛和平之民族聯合、採取有效方法、以保障吾人之權利、且以保證世界之和平云、（十日哈瓦斯電） 
[日本刦持國聯表示志得意滿]  
　　（東京）今日午後外務省發表長文載諸各報、述國聯行政會、决議案、對於中政府慨然默認似屬於已不利而實足增進中國人民　利益與幸福之一種協定、表示欣慰、繼乃舉出該决議案之特點、解釋調查委員團工作之益處、但同時聲明日本之意見、　力戒　始足以引起戰爭及喪失生命之諾言、並非放棄自衛之權、該文繼言調查委員團首先考察在華待其注意之各事、應使國聯更明瞭遠東之事情、故其工作應於和平之維持、有所貢獻、文中又建議調查委員團必須調查如排外運動、抵制中國保護外人生命財產·及中國對條約義務所持態度之各問題云云（十一日路透電） 
[政府當局說明施肇基之宣言]  
　　（南京）政府某重要當局對國聯行政院通過决議案時、中國施代表所發之宣言、加以說明、如下（一）此次國聯行政院開會時、日本迭次要求行政院、承認日軍在東省有勦匪之權、初擬明白規定於决議案内、經中國堅决拒絶、行政院亦因日本此項主張、係屬國際創例、不予容納、繼日本要求勦匪、節、移入主席宣言内、施代表當將此節草案、電達政府、請示辦法、復經政府電令、嚴行拒絶、日方遂知中國態度、至爲堅决、對於原擬决議案及主席宣言稿、不得不予接受、僅對於决議案第二條、聲明片面之保留、當經施代表完全駁復、其宣讀之聲明書第五節稱依照决議案第二節、雙方不得有再啓戰爭或擴大事態之行動、此項規定、即不得藉口於無法紀狀態、而予以破壞、須知東省現有之無法紀將態、實爲特殊之情形所造成、而此特殊之情形、即决議案所欲剷除者也、東省受日軍之侵略、使人民之生活、失其常軌、恢復通常平安之生活、其惟、妥善辦法、厥爲迫促日軍之撤退、 
而使中國當局得及早回復其維持治平之責任、中國不能容忍任何外國軍隊侵略並佔領其領土、更不能容許此項軍隊、攫奪中國當局之警察權）（二）日本於九月三十日及十二月十日、兩次决議案内、均承認於最短期内、將軍隊撤退至鐵路區域内、但所謂南滿鐵路區域内駐軍一節、中國始終未嘗承認有任何條約根據、華盛頓會議時、並經中國鄭重聲明、　集、故吾方對於日軍撤至鐵路區域内、　不得不爲顯明　保留、施代表迭奉外部電令後、於其聲明書第七節内、說此關於在該鐵路區域内駐紮武裝隊伍一事、中國對於其始終所持之地位、絶對不稍讓步、（三）日軍侵佔東省各地後、以利誘威脅、從事所謂新政權之組織、我方不獨不能承認、且視爲違反不得擴大事態之保證、故亦迭電施代表囑向行政院切實聲明、施代表於其聲明書第六節内謂中國對於日本所有任何圖謀、足以引起政治性質之糾紛、影響中國領土及行政之完整者、如嗾使所謂獨立運動或爲此種目的利用不法份子、認爲顯係違反避免再行擴大局勢之約言云、（十一日專電） 
　　（南京）外部息、美聯社傳施代表與日直接交涉、絶對不確、又施代表亦無華軍可退出錦州之表示（十一日專電） 
 
 

Page 5

 
 
   
 
 

Page 6

 
 
   
 
 

Page 7

 
 
時評 
[日内閣將有更迭]  
　　日與黨内閣以安達内相之絶對主張聯立内閣近月以來。即顯呈杌隍不安之現象。當十一月二十一日安達自陸軍演習地歸京征塵僕僕行裝甫卸之際。即發表聲明一時局刻已達到重大之地步。故如在國民之信念與决意上承認有產生以政黨協力爲基礎之國民内閣時無論在任何時期都應實行而不應作苦干之躊躇與觀望。」其主此之强硬顯然。而啓開日本政局上新轉換之序幕。中雖以政友會之反對。與若槻之主張維持現狀。使本問題暫時平息。但率以同政黨本身旣已發生不可彌縫之裂痕而最近又迭起糾紛。政府不得不負閣内不統一之責任。民政黨内閣。終將於最近總辭職而步英國之後塵。組織民政政友兩黨之聯合内閣矣。 
　　日聯合内閣之成立。其最大之成功。言即爲國論之統一與外交之統一而減少其國内足以引起政治上之糾紛之危機兹後文治武治和合携手以致之步調。協作之精神。實施其大陸政策。對我國作更積極之侵略。殆毫無可疑。吾人愼勿謂日内閣更迭。將使我東北問題得有開展之希望實則日之對我侵略。爲其一貫國策。無論政友會或民政黨。雖其在手段上略有差異而其侵略我國之實質則一正如兩根不同之鑰匙其用處皆在於開鎖。此不能開則以彼來。日本内閣之更迭。聯合内閣之成立適爲其國論統一之表現其對外政策。即所謂對華政策。勢必有更進一步積極之表示也 
　　吾人於此。實不能不發生深長之感喟。以國步之艱難英工黨内閣前已毅然辭職而組織混合政府。兹者日本復以所謂「時局已達到重大之地步。」。 
民政黨内閣自動辭職。而與政友會有（一）聯立内閣之閣員。由兩黨黨員充任。（二）内閣成立後决定政策。（三）内閣由民政政友兩黨組織（四）現組内閣之命令。 
無論降下何黨。兩黨必須協力之協定。犧牲黨見。以國事爲前提而組織聯立内閣。此種輕黨重國之精神。誠足爲世人所欽重。反觀我國。則國難日亟。而寗粤之合作。仍未見實現。北轍南轅。今仍異軌。至於國人則亦意見紛歧。目標各異。目前似已忘國外之大敵。而徒直入國内糾紛之荆棘中吁。人已協力以謀我矣。步調已一致矣。今再不醒。將待何日。當局醒來。國人醒來。國内要電二 
[日飛機到鄭家屯擲彈]  
　　（北平）昨午日機四架、在田莊台盤旋敎週、飛鄭家屯擲彈十一枚、一彈未炸、送車站暫存（十一日專電） 
[日飛機日飛機到林甸]  
　　（北平）海倫電、九日日機到一架林甸、擲彈一、并用機槍向一小商店掃射、未傷人、（十一日專電） 
[日機到錦飛翔]  
　　（北平）錦州電、九日晨十一時、日飛機二架由田莊台到錦省府上空、及城關四郊、迴翔三十分鐘、向東南飛去、十二時五分、又由東來三日機、低飛時許即去、（十一日專電） 
[大窪路軌修復]  
　　（北平）錦州電、打虎山大窪被日機炸毁路軌、今日下午一時修復、田大電線電氣路籤未修復、各國視察團今下午四時、專車由錦到大窪、由大窪站長領往田莊台視察（十一日專電） 
[英報評論國聯三月來工作成就幾何]  
　　依此爲護符應發深省 
　　倫敦　倫敦各晨報唯泰晤士報載有社綸、評論國聯行政會解决滿洲爭端所取最後計畫、對於行政會成就其工作所用之方法、微有訾議、該報謂在批評家目光 
 
 

Page 8

 
 
中、國聯未能以光明之方法自保其尊嚴、國聯不能以自己之時間自己之條件、遣調查委員團赴滿、實屬失着、推其失敗之原因、實由於可以避免的缺乏堅决、致事之出於日本主動、不第在滿洲如是、即在日内瓦與巴黎亦莫不如是、國聯應付之問題、確屬特殊艱苦、此須加以承認者、第國聯將來對於違犯國聯會章者、是否將作籠統非司法之考慮、以代懲戒、吾人將拭目以覘之、國家資格不完全之國、固不能依國聯爲護符、但無論何國、不得不先請示於國聯、而擅自作威作福云（十一日路透社電） 
[國府布告召集國難會議]  
　　蔡等促李石曾返京 
　　（南京）府文官處頃發通電、原文如下、各報館均鑒、頃奉國民政府布告開、國家多難、天災匪禍、内憂外患、相繼洊臻、存亡之機、繫於俄頃、政府負此重任、益凛艱虞、夙夜匪懈、誓竭忠誠、並願與國内明達之士、共攄藎籌、以濟艱危、兹依中國國民黨第四次全國代表大會之决議、於本月内召集國難會議、對於外交救災及經濟國防諸要端、審察經過、議定方略、共凛覆巢完卵之炯戒、俾樹衆流合匯之宏規、除將開會日期及組織方式另行頒布外、特此布告、等因、特達、國民政府文官處眞（十一日專電） 
　　（南京）中委蔡元培等電李石曾、促即到京、籌劃國難會議進行事宜、頃李電復、謂與粤代表孫哲生等晤面後、即來京、（（十一日專電） 
　　（南京）張繼電京、謂其妻舊病復發、現在河邊村調養、因擬赴并一行、約本月二十左右來京、出席國難會議（十一日專電） 
[新組織之特别敎育委會]  
　　辦理學生請願事宜 
　　（南京）特别敎育委員會委員長蔡元培·委員戴傳賢·于右任·邵元冲·李書華·陳布雷·等十一在中央黨部舉行第一次會議、决定每日開會一次、關於各地學生向中央請願事宜、即由該會負責辦理、其他敎育方面之重要設施、擬由會决定原則、交敎部秉承處理（十一日專電） 
　　（南京）敎部將派員分赴各校、解釋中央對外方針（十一日專電） 
[陳銘樞澈查滬學生請願案]  
　　（南京）國府下令、上海此次學生行動、及當局處置、是非誰屬、應即派京滬衛戍司令長官陳銘樞秉公澈查、以憑核辦、此令（十一日專電） 
[平學生團昨至國府請願]  
　　蔡元培講演經濟狀况 
　　蔣主席答復請願各點 
　　（南京）北平八校赴京請願團、十一下午一時、赴國府請願、共學生千五百餘人、二時許抵國府、請見蔣主席、因蔣未到府、候至五時許、始由府委蔡元培出見、該生等堅持排蔣親見不可、嗣經說明、由蔡以私人資格講演主戰主和及刻下經濟困難狀况、一面由國府職員電請蔣到府接見約半時後、蔣乘汽車到府、對請願各點、逐一答覆、允儘量接收、並表示日不撤兵、决不交涉、答覆畢、各生遂於八時許離府返金大休息、擬日内返平、（（十一日專電） 
　　（南京）濟南來京請願學生、因請願要點及其他方案、尚須開會討論、俟决定後、即向中央國府請願（十一日專電） 
　　（南京）中大學生自治會派胡濟邦等七十人、組織招待委員會、招待各地來京請願學生、（十一日專電） 
　　（南京）魯敎廳表何思源十一日到京、指導在京請願學生、不得有越軌行動、並向中央有所報告、（十一日專電） 
　　（南京）安徽大學來京請願團二百餘人、十一晚抵京、定十二赴國府請願、（十一日專電） 
[中大敎授决定暫不離校]  
　　（南京）中大奉部令提前放假、惟在京敎授、十一全體會議、通過在依照學曆、本學期并未終了之時、仍不離校、繼續擔負道德上之責任、前報載該校敎授準備離校消息、與事實不符、（十一日專電） 
　　（南京）中大敎授及助敎、十一舉行會議、討論應付校務事宜、（十一日專電） 
[南京中學宣布暫行停課]  
　　（南京）南京中學全體敎員、於十日起宣佈暫行停敎、並由該校通告各生家屬將各生召回、改善環境、免蹈危機、（十一日專電） 
　　（南京）南京中學學生十一上午、歡送校長章桐後、即開大會、議决、派代表百五十人、定十二赴鎭、向蘇敎廳請遴派賢能、繼任負責、（十一日專電） 
[杭市學生罷課]  
　　張道藩電京辭職 
　　（杭州）杭市學生罷課、中等以上校院長敎職員、發表告全體學生書、勸一律復課、（十一日專電） 
　　（杭州）杭市學生示威團搗毁省黨部及敎廳長張道瀋私宅後、十日下午二時、省府召集各校長會議、諭令轉告學生、安心向學、毋輕心浮動、六時召各界領袖談話、說明戒嚴理由、請轉知商民居户、勿信謡言、致生誤會、（十一日專電） 
　　（南京）張道藩因杭學生搗毁省黨部、毆傷委員胡健中·許紹棣·項定榮·方靑儒、並搗毁張氏私寓、十日電敎部辭敎廳長職、（十一日中央社電） 
[京各校抗日會討論復課問題]  
　　請撤辦吳思豫黄鍾 
　　蔣用書面答復各點 
　　（南京）首都各校抗日救國會、十一日四次臨時代表大會、議决繼續罷課、並討論處理昨日捕獲混入游行隊伍擾亂秩序之保安隊便衣士兵案、决定、請政府撤辦警廳長吳思豫、及保安隊隊長并督察黄鍾（十一日專電） 
　　（南京）首都各校抗日會於十日游行示威時、查獲便衣隊吳仕元等九人、認爲有組織的混入搗亂、在中大審明後、於十一日由警廳具收條領回、聽候依法辦理、（十一日專電） 
　　（南京）首都各校抗日會十一日開會、以國府對昨日請願答復之各點、認爲不能滿意、定十二下午、由各校派代表一人、再赴國府請求、一、撤辦顧維鈞、二、撤辦毆傷北大同學之負責長官、於三日内實行、如實行方能復課、（十一日專電） 
　　（南京）首都各校前日游行示威、並向國府請願、由于右任代見、對請願各點、除口頭答復外、並允各校代表之請、以書面答復經文官處函逹如下、逕啓乾、奉主席手諭、關於首都各校請求各點、答復如下、甲、厲行革命外交、一切實擔保不設立錦州中立區（决無其事）、二、切實擔保天津不爲國際共管（决無其事）三、撤辦顧維鈞、（特任官任免向由中政會議議决、交國民政府執行、現已送中政會討論）乙、切實保護民衆運動、並嚴辦此次毆傷北大同學之負責長官、（查明依法辦理）、丙、厲行以前對各地學生請願中之一切諾言、如一蔣主席即日北上（俟第四屆第一次全體中央執行委員開會後）二、實現和平统一（中央已實現上海和平會議之决案）、三、誓死不訂辱國條約、（中央已一再聲明、决不簽訂）、丁、發給義勇軍槍械、（交訓練總監部按照編制訓練統籌發給）戊國府每星期派人接見各校代表、（從下星期起照辦）、相應函達、即希查照、（十一日專電） 
　　（南京）首都各校抗日會十一日下午二時、在南京女中開代表大會、到各校代表六十餘人、市黨部派王猶九·朱光潛參加、由陳光增主席、討論復課問題、對國府文官處關於請願各點之書面答覆、認爲　意、惟尚有二點、定十二日下午二時、續向國府請求答復（十日中央社電） 
　　（香港）粤學生抗日會十一通電請全國民衆聯合起來、促統一政府早日實現、（十一日專電） 
[抗日救國運動]  
　　各地均有示威游行 
　　（南京）北平學校抗日救國示威團千餘人、十一下午、游行示威、經成賢街、過國府、由中山路、至外部中央黨部繞回、至晚始退中大、沿途高呼反對秘密外交打倒日本帝國主義等口號（十一日國民電） 
　　（揚州）縣商會十日電國府請願武力對日、十一各中學及商店停課停市、午刻舉行示威大游行、沿途呼出兵抗日口號、 
　　（徐州）徐各校學生、及敎職員、十一晨在民敎館舉行示威大會、到萬餘人、當電國府、誓死否認劃錦州爲中立區及天津國際共管、又電蘇省黨政當局、通令各縣將民團編練成軍、並電全國一致主張、最後全體游行示威、要求縣府立即發封奸商張相臣產業、拘張家屬、張眷均已逃匿、學生並於即日起罷課三日、（十一日）　　（濟南）首都三民中學組織之中華民國三民鐵血救國團五十餘人、由隊長熊冲帶領、今到濟、熊談、目的在到黑援馬、臨行謁蔣、蔣以人少到黑無益、囑令沿路宣傳、在濟擬宣傳二三日、即赴平、請張發槍、團員現尚單衣、俟得韓允許後、方能在濟宣傳、第二批三十餘人、日内續到、（十一日專電） 
　　（濟南）曲阜省立二師男女生三百五十人到濟、定十二日謁韓、要求、一、挽留該校長張郁光、二、請釋該校抗日救國會三代表、三、請允許赴京請願（十一日專電） 
　　（西安）十日午西安男女學生约五千餘在公共體育場集合、爲請蔣討日、反對秘密外交、援救北大同學、請發義勇軍槍枝、開會遊行示威請願、頗激昂、秩序整齊、（十日專電） 
　　（長沙）總部加撥各校軍訓步槍百六十支、（十一日專電） 
[滇桂邊防吃緊]  
　　張發奎將中止援黑 
　　（香港）粤省府因李白呈報、桂邊防緊急、擬留張發奎軍中止援黑、必要時調張發奎·李品仙兩部開龍州、鞏固邊防、（十一日專電） 
　　（香港）外部參事趙冰談、滇桂邊防吃緊、雖經李宗仁·白崇禧呈報、但本部尚未奉國府命交涉、（十一日專電） 
　　（香港）軍委會十一召開西南國防會議、鄒澤如請假一月、（十一日專電） 
　　（香港）財長鄧召蔭呈府、請准將四軍十二月份軍費五十萬提前發給、俾出發援黑、（十一日專電） 
　　（香港）安北·福安·江鞏·江固·寳璧·飛鷹等艦、數日前已駛出虎門赴瓊、現泊省河者、尚有堅如·海瑞·平南·北江·平西·執信等、亦均升火待發、（十一日電） 
　　（香港）黄紹雄十一抵省（十一日專電） 
　　（香港）粤傳日艦在赤溪測量、陳策因此十一日派中山艦赴赤溪制止（十一日） 
[孫蔚如電告完全佔領臯蘭]  
　　（西安）孫蔚如十日電楊虎城今午八時楊子恒旅完全佔領臯蘭、并委楊子恒爲臯蘭警備司令、維持治安、陳珪璋駐拱星墩一帶、段象武·石英秀·駐定遠鎭一帶、雷中田南竄後、尚未得報、高振邦率所部及省公安局昨晚十時保吳佩孚·馬文車·李克明等北渡黄河、往馬鴻賓處、弟已電請截擊、弟明日進臯蘭（十一日專電） 
　　（西安）馬麟電楊虎城、謂鈞座對維持甘事、煞費苦心、孫師已過定西、派郭任天前往代表歡迎并與孫師長商洽一切等語、（十日專電） 
　　（西安）孫師九日夜估領蘭州、雷中田殘部千餘人經渭源向武山隴西方向竄去、似有入川模樣、吳子玉現逃往蘭州鄉下、高振邦表示服從、（十日專電） 
[胡漢民談民衆代表機關]  
　　（香港）胡漢民十一日談汪主由民衆團體組織代表機關、與政府共商外交、余在原則上極贊同、但此種機關、余意不當祗爲應付目前外交而設宜永久留存、爲今後監督政府之需、且於汪主張中有三點應加補充、一、此機關代表人選、必須眞能代表民意、應以學工農商爲主、無代表任何一界之資格者應剔除在外、二、此機關應設滬不應設寗、三、代表中有不能代表民意時、其權屬團體、應立時召回（十一日專電） 
[周龍光就津代理市長]  
　　（天津）周龍光十一日上午十一時、到市府就代理市長職、一切照常、並無交代手續、旋在大禮堂、召集屬員訓話、略稱、鄙人以參事資格、暫代市長職務、大家安心工作、特别帮忙、十二時赴省府謁王樹常、請示一切、（十一日專電） 
　　（天津）十一日下午、記者訪周代市長、據談、此次津變、余曾躬親對日交涉、刻下日領表示甚好、日界防禦工事、亦將逐漸撤除、即英美法義各界防禦物、亦盼其早日撤去、以釋市民疑慮、又聞、津市能從此安定否、答、此問題殊難解答、日人行動、往往軼出常理之外、天津與東北、互有關繫、須看東北如何解决、即知天津如何變化、問日本增兵天津、運來大批軍火、此亦有條約根據乎、答、吾國瀕年内亂不息、日藉保僑爲名、增兵來華、我方所損失之國權、皆在條約之外、譬如滿鐵線内、日本駐兵、即無條約根據、國人初不注意、未能力爭、致養成今日東北之事件、本市秩序日佳、余意年關在邇、正商家結賬之時、擬縮短戒嚴時間、减輕商家痛苦、今晚與王公安局長商議、如能取消戒嚴、則更好云、（十一日專電） 
[平津狂風大雪]  
　　北寗路軌道被遮没 
　　首都靑島亦有暴風 
　　（北平）平昨夜大雪、街上積雪尺許、今狂風内捲黄沙、天氣驟寒、北寗路第六次車因沿路六雪、庶没軌道、今晨駛至落岱站、未前進、平津間長途電話、因廊房一帶電桿爲大風吹倒甚多、迄今晚五時未通話、（十一日專電） 
　　（天津）津市十日晚初雪、十一晨狂風、平津電話線吹斷、下午三時修復、氣候驟寒、至零下十二度、街頭巷尾、凍斃乞丐十餘名、（十一日專電） 
　　（天津）北寗津浦各路上下行列車、十一日因天津風大、各延悞七八小時、（十一日專電） 
　　（南京）十一晚七時許、忽起暴風、温度驟降（十一日專電） 
　　（靑島）十一晨本市微雨、午起颶風、損壞電燈話綫頗多、大小各輪均停港避風、（十一日專電） 
 
 

Page 9

 
 
國内要電三 
[張學良電復京各界]  
　　（南京）張學良電復首都各界抗日會云、三十代電誦悉、同心禦侮、至佩、事變以來、此問辦理一切、罔不秉命中央、遠荷箴規、倍當加勉、特復、（十一日專電） 
[馬鄰翼呈蒙會辭職]  
　　（南京）代理北平蒙藏學校長馬鄰翼、因經費困難、呈蒙委會辭職、（十一日專電） 
[北大學生一部回平]  
　　（南京）北大示威團未被捕之一百十二人、除留十八人組織留京代表團辦理未完事項外、餘九十四人、十一晚七時已出城過江、即乘津浦特快車返平回校（十一日專電） 
[丹使高福曼已返任]  
　　（南京）外部息、駐華丹麥公使高福曼、前離華赴日、關於便館職務、暫由秘書代理、現丹使業已返華、十日特照會外交部、謂丹麥公使職務、仍由高福曼負責辦理、（十一日中央社電） 
[要塞部檢閱工兵隊]  
　　（南京）寗·鎭·澄·淞·四路要塞司令部所轄之工兵隊、第二期敎育終了、刻舉行第二次檢閱、並邀各關係機關派員参加、（十一日專電） 
[鐵部限送築港計劃]  
　　（南京）鐵部以國際工程專家挪門定等來華考察工程、並研究工程改進問題、關於海州築港工程及開浚東方北方兩大港設計事宜、正可提出研究、俾臻完善、特令津浦路管理委員會及東北方兩港籌委會將築港計劃書、錄成中文英文或法文各一份、並附圖表、限十三送部、以便彚交全國經濟委員會、轉請各專家研究、（十一日專電） 
[京市黨部常會紀事]  
　　（南京）京市黨部執委會十一日開三十九次會、决議、一、首都工界抗日救國會呈請轉呈中央、令國府對外顧嚴加訓導、務遵中央外交方針、以免有辱國權案、轉呈中央、二、呈請中央電令張學良固守錦州、並限令收復失地、三、呈請中央、迅轉國府、電令張學良立將周龍光逮捕、解京訊辦、四、呈請中央轉國府、嚴令外部不得將該情報司移滬、五、三區執委會呈請轉呈中央、通令海内外各級黨部、加緊抗日救國工作案、轉呈中央、（十一日專電） 
[交部規定賀電收費]  
　　（南京）交部通令、自本屆起、國内各處互相往來及與香港往來之賀電、一律照尋常電價四分之一收費、每電以十字起碼收發、期限自十二月十四日起至一月六日止（十一日專電） 
[取締豫省長途電話]  
　　（南京）交部以豫省自辦長途電話、開放營業、與該部職權抵觸娘咨請豫省府、轉飭制止、（十一日專電） 
[首都紀聞]  
　　（南京）交部以國難期間、關於華北電政、亟須籌畫整理、已將維持營業等項、擬具新方案、（十一日專電） 
　　（南京）新委陸軍第八十六師長井岳秀十一晚北上返防、（十一日專電） 
　　（南京）靑海錫呼圖呼圖克圖察罕達爾漢呼圖克圖會呈蒙委會、請轉呈國府、准予設立駐平駐京兩辦公處、（十一日專電） 
　　（南京）勵志社定十三邀請張之江演講國術與國難、（十一日專電） 
[江蘇省政府會議]  
　　（鎭江）蘇省府十一日常會、决議（一）江陰財政局局長沈綸煦另候任用、遺缺以江都財政局局長童第縠調充、所遺江都財政局局長以嘉定財政局局長貝祖善調充、遞遺嘉定財政局局長以甄用合格存記局長唐鄂不接充、泗陽財政局局長張若芝另有任用、遺缺以甄用合格存記局長丁步周接充、江寗財政局局長陳榮壽與如臯財政局局長萬樹靑互調、（二）碭山縣敎育局局長崔增嶽辭職照准、遺缺委前寳應縣敎育局局長王鴻文接充、（十一日專電） 
[日人供給錫盟軍火]  
　　（北平）錫林郭勒盟由瀋陽運來大批軍火、已到西薛呢、特由駱駝運入德王府、殊堪注意、（十一日專電） 
[徐庭瑶部移駐港口]  
　　（北平）開封徐庭瑶部、奉令移駐漢口、遺防由胡宗南部接替、（十一日專電） 
[志開大學定期復課]  
　　（北平）南開定期復課、前來平避難之師生百五十人、定明晨返津、（十一日專電） 
[平漢路將實行裁員]  
　　（北平）平漢路將實行裁員、漢局裁二百餘、平局裁八十餘、（十一日專電） 
[津市昨日加緊戒備]  
　　（天津）十一日係共黨紀念、日租警憲、加緊戒備、王一民十一日上午十時、就代理公安局長職、張學銘十一晚車赴平、入協和靜養、（十一日專電） 
[驅日敢死隊到津宣傳]  
　　（天津）驅日前線敢死隊長張顯如、由京率隊員四十餘人、十日晚十時抵津、十一日分組宣傳、日内赴錦州、（十一日專電） 
[津日租界發生猩紅熱]  
　　（天津）日界發生猩紅熱、患者多係幼童、昨今發現二十人、法租界已設法預防（十一日專電） 
[日軍運軍火赴榆關]  
　　（天津）日兵二十名、十一午由津押運軍火赴山海關、（十一日專電） 
[朱慶瀾日内卽赴湘]  
　　（長沙）朱慶瀾定十二日到省、將赴洞庭勘災、（十一日專電） 
　　（長沙）十區工賑局十日成立、（十一日專電） 
[日練習艦兩艘到靑]  
　　（靑島）日練習艦磐手·淺間兩艘、十一午後三時、由佐世保來靑、泊後海、二艦係游歷、定十四離靑、日艦八雲十一晨九時離靑赴烟臺、威海日領川越昨奉日政府急電令回國、定十二首途、（十一日專電） 
[何公敢辭職將邀准]  
　　（福州）楊樹莊來電、擬准何公敢辭職、由省委推一人代財長、各員請楊自行選代、並有人建議組財務委員會、對各機關過期期單、日内可支三成、（十一日專電） 
[李覺告平江無匪踪]  
　　（長沙）李覺視察返省、據云、平江已無股匪、惟邊區須贛軍會剿、（十一日專電） 
國外要電 
[若槻内閣崩潰]  
　　安達不放鬆聯閣主張 
　　政友總裁將繼起組閣 
　　對華政策益將强硬 
　　重施金禁勢所難免 
　　國民社十一日東京電　日首相槻今日下午五時三十分進宫遞呈内閣總辭職奏文、日皇當即照准、料今後政府將組織聯立内閣、而由政友會總裁犬養毅負組閣之任、惟犬氏出馬之先、或將仍由若槻或高橋是淸試組一次、此次内閣更迭後料日本即將禁金出口、或竟暫停金本位、至對於東三省案恐或更見頑强也、 
　　路透社十一日東京電　内相安達近力主組織民政黨與政友會之混合内閣、以應付國家之經濟與外交問題、首相若槻則力圖保持現閣、連日商勸内達放棄其主張、否則辭職、但安達堅不爲屈、今日午後若槻召集内閣緊急會議、安達避不出席、於是若槻與其同僚乃覺舍辭職外、别無他法、因於晚間五時三十分入宫提出内閣辭職文、衆信内閣之辭職實出於財政與輕濟原因、外交猶居其次、且料重施現金出口禁令、將於本年歲杪前實行　　路透社十一日東京電　數方面現料高橋將拜命組織新閣、高橋於一秘二十丨二二年曾任首相、爲日本最著名財政專家之一、如果組閣、則閣員必以政友會中人佔其多數、而金禁令亦可保實行、蓋此爲政友會堅决政網之一也、惟對華政策、似不致有何更變、如政友會奉命組織内閣、則外交一席將予黨中之領袖但因政友會今在國會中佔少數、故組織混合内閣或民政黨改組内閣、似更近情、果爾、則外交一席將仍屬幣原、據消息靈通者聲稱、安達之主張組織混合内閣、其原因之一、爲防日本實施軍人迭克進多制、安達慮若槻内閣如再支持、則下屢國會開會時、必將有暴動的景象國人今已厭惡政黨之技倆、如國會再起暴動的景象、則國人或將因一時憤激、歡迎軍人迭克推多制云、自内閣即將辭職之消息傳出後今日證劵交易所中各種股票、價均漲高、蓋以現閣之藏相并上反對重施金禁令甚力、新閣成立後、則此令必見諸實行也、 
　　路透社十一日東京電　宫内大臣將奉御命以新首相人選問題、前往商諸元老西園寺公爵、因往來需時、故新首相之任命、至少當在二十四小時之後也、 
　　電通十一日東京電　川崎翰長今日午前一時二十分、奉若槻首相之命、訪問安達内相、探其眞意、若安達不受辭職之勸告、仍固執成見、則内閣勢必瓦解、然安達對於協力内閣之主張、始終不願放棄、故若槻負閣内不統一之責、於今日上午十時開緊急會議、决定提出辭職、 
　　又電　安達内相於下午三時提出辭呈後、若槻首相即在四時二十分閣議席上、彚集全體閣僚之辭呈、五時半參奏日皇、以政友會總裁犬養毅呼聲爲最高、大命明日可下、他如次田内務次長·高橋警視總監·岡警保局長亦相繼辭職、 
　　又電　安達内相態度强硬、拒絶任何方而之勸告、與若槻首相·井上藏相·田中文相·已發生正面衝突、民政黨内以安達之舉動、頗爲反對、有提議除名虚分之說、然安達系下之議員達八十餘名、倘皆步武安達、完全脫黨、或將解散議員、亦未可知、但町田·原·兩相、恐黨内動摇、召集幹部會議、若槻下午在私邸邀賴母木總務·富田顧問·中野總務等、討論防止黨内動摇問題、形勢異常緊張、 
　　國民社十一日東京電　觀於近廿四小時内東京種種經過、似日本若槻内閣之辭職、即在眉睫、惟此時則若槻猶在掙扎中、尚未决定辭職以讓聯立内閣也、内相安達刻正竭力掣牽若槻之時、今晨十時三十分召集閣議時、安達堅决不肯出席、即若槻約其相晤、亦謝絶不往、一時外間盛傳内閣已决定總辭職、但閣議經二時零五分之久、卒决定俟與安達會晤後、於午後再開緊急閣議、以定行止、但許多方面皆信若槻與黨今雖竭力掙扎、恐終不免出於辭職之一途、按昨日下午民政黨顧問廣田訪若槻、力主有改組聯立内閣之必要、於是雙方正式作戰、於以開始、若槻與政府諸領袖自午後會商至夜半、迨今晨一時二十分内閣書記官長訪安達、叩以閣潮意見、安達率然告以渠正力圖組織聯立内閣、於是事勢益急、若槻一派澈夜會議、終無良策、但若槻或能迫安達辭職、但安達若堅挺不辭、則若槻内閣亦唯有出於總辭職之一途、至聯立内閣之首相、羣料政友會犬養毅或高橋是淸最有希望、 
[西班牙總理柴摩拉當選首任總統]  
　　立陶宛元首亦於同日選出 
　　路透社十日瑪德里電　西班牙共和國第一任總理柴摩拉現被舉爲第一任總統、今晚國會投票選舉總統、柴摩拉在四百十票中獲三百六十二票、其任職期爲六年、國人聞柴氏被選、大爲高興、全國現舉行慶祝、第一任總統雖由國會選出、但後任將由國人直接投票選出云、 
　　國民十一日柯夫諾電　國家主義統一黨領袖史米都那、今日重行當選爲立陶宛總統、按史氏係一九二六年初次當選總統、其治國主張立陶宛民族文化、反對激烈之均田改革、在外交上力主波爾的海各小邦之親善、其所領袖之政黨、爲富農與實業界所組穩健之民治主義政黨、 
[菲列濱大捕急進黨]  
　　獨立運動受一打擊 
　　國民十一日馬尼剌電　菲島有鼓吹獨立最力之急進黨名坦古蘭者、菲警察向視爲共產機關、現因警察聲稱外務省黨徒秘謀潛入馬尼剌、會合當地黨徒約期舉事、故自昨夜起、此間警察大舉搜捕、迄今共獲一百六十人、控以煽亂之罪、悉行拘禁、内有數人曾被搜出紅旗及共產主義文件、至其中挾帶武器者、約佔百分之三十、但大半爲菲人所用之土刀、當搜捕時、有急進黨徒一人腿部中彈、而警察亦被砍傷一人、 
[英工黨彈劾案打銷]  
　　路透十一日倫敦電　今日下院辯論工黨彈劾案、旋付表决、爲四三九票對四四要所打銷、 
[波斯國會巨厦失愼]  
　　路透社十日德黑蘭電　波斯國會所在之巨厦、今晨失愼、燒至正午、正屋已被燬、午後四時火仍未熄、國會恐將全付一炬、 
[倫敦大條續長二五]  
　　國民十一日倫敦電　今日倫敦大條市收盤續長、計近期爲二十便士四三七五、遠期爲二十便士六二五、較昨日之近期二十便士一八七五、遠期二十便士三七五、均長二五、 
　　又電　今日下午二時、倫敦對紐約匯價開三元三十二仙、 
要聞 
[馬占山拒絶日軍誘惑]  
　　日方增兵黑垣準備攻馬 
　　張景惠之態度依然暗昧 
哈爾濱通信、十一月三十日早間、駐黑垣之日軍、以多門師團長名義、函致海倫馬主席、提出下列四條、（一）馬占山對於克山泰安中國軍隊、如能勸其歸降時、可以通知新井顧問、（二）馬占山如確定回省日期、亦可事先通知新井顧問、即林少左親自往迎至泰安亦可（三）馬占山生命、林少佐担保絶無意外情事、（四）馬占山准許帶衛隊八十名入黑垣、馬主席於函到後、以無答覆必要、置之不睬、日軍以馬氏確有反攻之决心、特於昨晚由遼寗方面、抽調重砲騎兵三千餘、急向黑垣開拔、預計今明日即可到達、黑垣現有日軍約千人、駐守於城内外、省城治安、在　日方支配之下、交由張景惠派去之接收委員維持、張所派去之接收委員、係於十一月二十八日抵黑、委員長爲特區警察管理處副處長英順、委員爲李含川·（前充參議院議員）宋文林·（特市會監察委員長）張蘭鈞·（前特區警察局長）張景弼·（前充奉軍團長）劉廷選（前充長官公署顧問）等、并帶同特區臨時警備隊第二大隊一中隊前往二十七晚由哈登車時、東鐵俄方、不許警備隊武裝登車、交涉多時、方准徒手搭乘、槍械另起運單運送、哈埠某報於是日發一號外、謂接收委員某某將任何職、爲張景惠所見、立飭濱江公安局長高齊棟查封該報、處以停刋三日之罪、因此一般人均不曉張之眞意所在、昨日張在各報登一啓事、謂派員赴黑、純爲維持秩序、其原文如下、「逕啓者、本長官此次派特區管理處副處長英順赴黑、帶領警備一隊、純爲江省省城防務空虚、協同維持治安起見、乃竟有好事之徒、造作蜚語、登諸號外、妄擬某某爲廳長、某某爲局長、純屬謡言、毫無根據、爲此登諸報端、藉明眞相、此啓、」聞警備隊到黑後、駐於東關公安分局内、市街秩序、仍由日軍設卡檢查行人、同時黑省著名賣國賊趙仲仁、則爲張氏赴黑問題、每日在哈以長途電話向馬占山通話、要求馬氏交出黑省軍民各機關印信、并謂張長官主持黑政、不過暫時、如果時局太平、仍交還政權於馬、馬覆以印信受之中央、交出須有中央命令、張長官赴黑維持治安、殊爲感激、旣不在於黑省地盤、則無須印信之交出與否、趙雖得馬氏如斯答覆、仍不罷休、每日不繼以電話嬲馬、馬不耐、曾於趙來電話時、改令參謀長謝坷等接話、因此趙爲張景惠所謀者、迄未辦到、聞張景惠對黑省政權、具有鍥而不捨之概、原欲逕行赴黑、實行統治、但旣懼馬占山之反攻、復恐中日事件解决、日后一撤、則無以對人、不去則旣埀涎一省之地盤、復有左右之慫恿、及日人之相逼、以是乃取避名居實辦法、本人落得淸高、實際派員赴黑代爲行政、對於馬占山方面、仍在委蛇、不敢遽絶、（十二月二日） 
[駐日各國武官過哈赴黑]  
　　國際運輸社私運砲彈到哈 
　　哈爾濱通信、駐日英國使館武官辛博森中校·美使館武民馬克凱羅中校法使館巴龍少校·意使館魏羅斯喬特少校·波蘭使館剌黑曼少校等、於十一月二十二日由東京出發、在日人整個包圍之下、先後到遼寗新民各處調查、本月一日晨七時五十五分、由長來哈、日人對之、仍予以極端監視、下車後、即導居於道裏日本北滿旅館、午間、日領開盛宴招待、所有中外新聞記者往訪、一概擋駕、甚至各該國駐哈領事、亦未得與該武官等長談、本埠某白俄報記者、追遂半日之久、始於午後二時許、得遇於某日本飯店之内、由意大利武官與談數語、但不關痛癢、對調查所得、則不肯談、據謂「余等此次前來東省、係受日本政府之邀、爲日本之客人、故一切均與日方接洽、與中國方面、毫無關係、且與國際聯盟會亦無關係、現將赴江省洮南等處、事畢再經哈返還日本、」俄記者當詢以此行之觀感、則不肯告、只謂「我們是武人、不能對新聞記者發表意見、况現在尚有江省洮南等處、未曾調查完 
 
 

Page 10

 
 
竣、更不能相告、俟調查完竣、即向本國政府作一有系統之報告」云云、二時四十分、分乘汽車直赴車站、乘車赴昂昂溪、日領大橋當時率館員及其他日僑百數十人、到站歡送、法領意領波蘭副領等、亦至站相送、 
　　東鐵貨車昨（一日）由長春運棉花十包到哈、包上寫明國際運輸株式會社收、當日下午一時貨站脚行、即卸貨車往下扛抬、一般小扛脚夫、對於起卸貨物、極有經騐即貨物重量、亦有相當估計、乃是日旣扛抬棉花包、即覺重量逾常、當時貨站華員齊某在側、照料卸載、諸脚夫等一面扛抬、一面自言自語、謂這幾包棉花怎麽這樣沉重、齊某以脚夫隨便談話、未甚介意、時適路警第一段巡查員袁興業、巡查至此、聞脚夫語、即向棉花包上看去、當見包上書國際運輸會社字樣、即起疑惑、蓋日來外間時有謡言、謂某國於貨物中運載武器來哈也、於是令脚夫站住、詢以棉包過重是眞嗎、該脚夫答云、普通棉花包、均無若是之重、不知這個棉花包、是怎麽一回事、袁聞言愈覺可疑、乃用手向棉花包内撫摩、詎意恰巧觸在匣槍靶上、方知内中確藏軍火、但尚不知有他物、乃急令脚夫將棉包打開、眼同貨站華俄站長、加以檢查、當發見該包内共有匣槍兩枝、木箱兩個、木箱上寫「十七年五月三日奉天迫擊砲廠製、」開視之後、内中竟有迫擊砲彈四發、（四個、該包之内、共有兩箱、計爲砲彈八發、於是貨站俄站長報告路局、袁巡查報告路警處及護路軍司令部、至二時許、路局派俄稽查兩名、護路軍司令部派車站檢查所檢查員二人、路警處派一段段長等、齊至車站、由路局所派之俄稽查、逐包打開檢騐、計每包内各藏木箱兩個、每箱迫擊砲彈四發、總計棉花十包、共藏二十箱、計八十發、該砲彈長一尺許、直徑三寸、按照路章、檢出此等違禁物品、自應没收、於是俄稽查員仍將原物封鎖於原貨車上、定於今日（二日）函請海關證明後、即由路局没收、交護路軍司令部保存、至對運送者如何辦理、則未聞悉、另聞此項棉花包共四十餘件、已爲國際運輸社起去三十件、想内中所藏軍火、當必不少、（十二月一日） 
[濟南請願學生南下]  
　　韓復　傳令備車 
　　八日晚專車離濟 
　　何思源電京辭職 
濟南通信、本市赴京請願學生、昨日（七日）交涉車輛、仍無結果、兩千餘人又在站台露宿一夜、警備司令雷太平、特令將軍站北客廳、與票房騰出使學生入内、但不能容納、仍有霧宿站台者、今早五點半、省府主席韓復渠、特令駐站主任關世康、向車站交涉備車、送學生赴京、學生初猶不知、故仍一方推舉代表、赴省府請願、一方分十組出發城内商埠各地請演、及一聞備車、皆表滿意、紛紛回站、準備登車、兹分誌詳情如下、 
　　冷雨凄風乂度一夜　七日晚彤雲密佈、細雨濛濛十鐘後站台内外、杳無聲息、二千餘男女學生均已就寢、惟有糾察隊輪班站崗、各女校長到站、勸女生回校就寢、各女生均不肯回、各生病者甚多、其父母聞之、到站看視、莫不眼淚盈盈也、 
　　請願講演分頭進行　今早六點、各校請願代表團又開一度會議、議决、（一）向省府請願交涉車輛、（二）無論南來北往之車、到站即扣、（三）分十組出發講演、併通電全省各校、請其援助、散會後即分頭出發、第一組在緯四路、第二組在普利門、第三組在津浦站、第四組在膠濟站、第五組在新西門、第六組在公園前、第七組在新市塲、第八組在趵突泉第九組在府車大街、第十組在南關、講演暴日侵佔東北及連日在車站櫛風沐雨之痛苦、聽者如堵、無不感動、 
　　省府請願結果圓滿　全體請願學生、共十四校（今日又加入東魯中學）二千餘人分二十五大隊、每隊推代表五人、赴省府請願、十點由車站出發公安局長王愷如上前勸阻謂已傳令備車、無庸再赴省府請願、學生不允、依然前往、十一點到省府主席韓復渠、偕敎育廳長何思源·公安局長王愷如·親出在客廳前接見、首由韓謂、我已令備車、你們已竟要走了、學生代表謂連日在站飽受痛苦、請主席帮忙、籌備車輛赴京韓謂將車掛好、就令你們走、代表謂前數次均謂開車、但終竟未開、韓謂那不是我不敎你們去辦事均有統系、那是鐵路上的命令、譬如你們學生屬敎育廳也是有統系的、其原因爲蔣總司令有命令、請願學生暫緩赴京、南京請願學生又出丁點錯、即令諸位前去、也怕勞而無功、其實諸位熱心要去、如果到了南京、人家必說山東學生到了、於我也很好、代表謂我們紀律、到京後準無意外、韓謂、别處請願的紀律也不壞、你們如果不守次序、那更好解决、至此學生向韓敬禮、告辭而退、 
　　車站備車交通恢復　各代表十二點回至車站、向全體學生報告請願結果圓滿、時車站已開始備車、二千餘學生頓時破涕爲笑、站台空氣頓非昔比、車站將高中佔用之七次車六輛與學生扣留之十次車九輛、掛成一列、仍不敷用、又加掛十五輛、聞被扣之二零二次車今日亦可北上、停桑梓店之一次車、亦可進站南開、交通又有恢復希望、 
　北平學生被困德州　北平學生兩千五百餘人、乘專車一列共十八輛、由王樹常派副官四人、押車南來、昨晚行抵德州、司機忽而逃走、聞係路方又奉令不准南開、停於德州、德州站長特電韓主席報告、韓當電駐德八十五旅旅長李漢章、派兵到站、維持秩序、今日下午一點三十分、該車始由德州南開、 
　　高呼口號專車南下　本市請願學生、共約兩千餘人、因車輛不敷分配、由十五輛車增加至三十輛、車頭二個、一推一拉、全體學生登車後、時已六點五分、專車即開始南下、全體高呼「打倒日本帝國主義」武力收回東三省」退出國聯「不達目的誓不返濟」「希望濟南的民衆團結起來一致對外」等口號、汽笛一聲、車即離站、 
　　敎育廳長電京辭職　敎育廳長何思源以此次濟南全體學生赴京請願、屢次勸阻、未收效果、有違中央明令、特於七日電國府蔣主席、敎育部李部長、引咎辭職、兹錄上蔣主席電如卜、「南京蔣主席鈞鑒、此次遼吉事件發生以來、各地學生之愛國表示、風起雲湧、經職嚴飭魯省各校校長、遵奉中央命令、匡導曉諭、結果尚佳、請願之風一開、濟南學生曾一再計劃進京請願、經職督同各校長勸導作罷、詎華北各校請願團往返皆經由濟南、學生受此剌激、復迫於愛國熱誠、乃組織請願團、赴車站候車出發職恪奉鈞令、切實勸導、雖各生尚守秩序、而請願之心堅决不懈學生已無車可乘、現已决定徒步出發、職奉職無狀敎育乖方、有負重託、自憎慚恧、除已電請敎育部、准予免去現職、以昭儆戒外、講此電呈、恭請垂詧、職何思源叩、」（十二月八日） 
[厦大學生到粤請願]  
　　中大與厦大嚇合向四全會請願 
廣州通信、日軍陷我東北後、全國民衆、異常憤激、日昨厦門大學全體學生、亦長途跋踄來粤、聯合粤省中山大學　向四全大會請願、該請願團計共有男生三隊、女生一隊、每隊約六十人、全國約共三百人、男生御黄斜布戎裝、女生御白内衣、黑領帶、外加藍布長裙、男女生　監布臂章上書「團結奮鬥雪恥救國」八字、來粤逾徑、係取道汕頭、二日上午十時抵香港即日下午乘廣九車來省、由中山大學派人在車站招待、並領導到中大文理事院休息、中大全校員生特於三日上午八時、在文理學院禮堂開歡迎會、並議决中大厦大聯合赴四全會請願、請願目的（一）請政府促成和平統一、一致對外（二）請迅速出兵收復東三省失地、（三）請政府迅調第四軍張發奎部北上援黑（四）請政府准各校學生義勇軍隨營出發、對日宣戰（五）請政府急速援助馬占山將軍（六）請政府充實張發奎軍備、（七）請政府撥給義勇軍槍械及軍需品、（八）請政府發給各校救護隊救護品、旋中大厦大兩校學生即整隊出發、計共八百餘人、抵中山紀念堂時、適四全會開第九次會議、由中大推出馬景曾·王觀舜·李紹華·許質庵·鄧時通·五人爲代表厦大推出劉省·陳鴻　·朱國華·張克那·周澄濟·侯國光爲代表遞請頓書後、四全會方面推主席團李揚敬答覆、厦大學生又向四全會要求五項（一）請四屆委員在京開和平會議、（二）請政府限令所屬部隊一星期内出兵（三）限三個月内加緊完成粤漢鐵路、以利運輸（四）請將殘殺民衆之凶犯杜煊泰在漢就地槍决、（五）請將兩人學所請求各點用書面答復當由李宗仁答復、對於第一點四屆委員定於十五日以前赴京、但學生以爲過遲、遂改爲十日以前、對第二三四五各點全部容納、學生認爲滿意而退、四日、中厦兩校學生代表復到四全會、聽候書面答覆、四全會第一次書面答覆、略謂所有請願各點、自當全部接受、提交大會追認辦理、希各回校安心向學等語、學生代表認爲答詞太籠統、回校轉達後、厦大學生復整隊到四全會請願、候至下午五時、四全會開會畢始將答覆函交厦大學生代表由厦大學生代表劉省宣讀、覆函如下「逕覆者、貴校請願書、當經本會主席團連同答復意見提出大會復經大會第十一次會議議决、全部接納、惟關於出兵收回東省失地一節、據國民政府轉據軍事委員會報告、已積極進行籌備、第對出兵途徑、尚須考慮（中略）關於趕速完成粤漢鐵路一節、自應交第四届中央黨部督促國民政府照辦、查此間中委、决於選出後、在本月十五日以前北上、可預爲聲明等語在案、相應錄案函達、即希查照爲荷」厦大請願團聆畢、遂整隊而退、（十二月四日晚） 
[湘潭學警衝突案解决]  
　　長沙通信、湘潭學警衝突案發生後、省垣各界以湘潭公安局長劉裔誠故意摧殘愛國運動、慘殺學生、一致請求政府嚴辦、湖南學生抗日救國會、因聞黨政當局定七日上午十一時、在省黨部開聯席會議、解决此案、遂决定屆時舉行總請願、包圍黨政委員、務求一圓滿解决、是日上午九時在中山堂集合者、達二千餘人、由廖晉主席、說明慘案經過、及本日請願意思、旋即全體出發、至省黨部時、適正開黨政聯席會議、代表等遞呈請願書後、黨委黄家聲·省委黄士衡·同出接洽、說明黨政會議已决定（一）湘潭公安局長劉裔誠撤職、交法院懲辦、（二）通緝陳其洪、歸案究辦、（三）令湘潭公安局賠償受傷學生醫藥損失、（四）通令全省保護愛國運動、（五）糾正幼推行動、最後并加勗勉、各代表要求民政廳長現代主席曹伯聞親出報告、經一再商請、黨政委員乃全體赴中山堂、首由曹伯聞報告、略謂今日各位請願秩序很好、本人對於此次慘案、并未輕視、愛國運動、亦表同情、所請各節、業經分别决定、現正命令實行、望各位回校轉知、靜候辦法、嗣黨委謝祖堯詳爲解說、各學生仍不滿意、當提出要求三點、（一）鎗决兇手劉裔誠、（二）没收劉裔誠家產、撫恤及賠償被害者、（三）通令各地、切實保護愛國運動、請將此三項即提出黨政聯席會議决定、并懇電令湘潭縣政府、將劉裔誠拘押解省、聽候懲辦、曹伯聞當答以一二兩條關係重大、應俟何主席回省後提出討論、至第三條保護愛國運動、即可通令各地遵照、各學生乃認爲滿意、旋即高呼擁護政府等口號、率隊而出、曹返省府後、當即下令劉裔誠撤職、交法院究辦、所遺湘潭公安局長一職、改委修幹中繼任、并電湘潭縣長云、查該縣公安局長處理該縣學生反日宣傳、與電報局職員陳其洪發生交涉一案、致釀成毆傷學生之事變殊屬措置乖方、該湘潭縣公安局長劉裔誠、課長孫韋侯、交際員齊峙南、均應撤職、由該縣長解送高等法院依法究辦、并着責成該公安局賠償受傷學生醫藥費用至電報局職員陳其洪、業經在逃、應候另案通緝、歸案究辦、以平衆憤而示懲儆、除通令各縣、對於愛國運動加意保護外、仰即查照辦理、（十二月七日） 
[國府第二十一次常會]  
　　國民政府十一日上午十時、舉行第二十一次常會、出席委員楊樹莊·于右任·王伯羣·陳果夫·馬福祥·邵元冲·蔡元培·朱培簿·何應欽、主席于右任、（甲）報告事項、（一）中央執行委員會函送第四次全國代表大會議决要案十三件、請分别發交主管機關辦理案、（乙）討論事項（一）决議公布户籍法、（二）决議公布工會法第十六條修正條文、（三）决議監察委員袁金鎧免職、（四）决議通過召集國難會議布告文、（五）主席提案、爲飭據文官處擬呈修正黄河水利委員會組織條例草案、提請公决施行案、决議交立法院、（六）監察院彈劾河南財政廳長萬舞、請交付懲戒案、决議萬舞記過一次、（七）監察院彈劾山西省靈石縣縣長趙良貴請交付懲戒案、决議趙良貴降二級改叙、 
[國府公布之二十年金融公債條例]  
民國二十年金融短期公債條例、前經國民政府明令公布、兹電錄公債條例原文如下（第一條）國民政府爲調劑金融起見、特由財政部　行公債八千萬元、定名爲民國二十年金融短期公債、（第二條本公債定於二十年十月十六日發行、（第三條）本公債利率定爲邇年八　、（第四條本公債每年付息兩次、以四月十五日十月十五日行之、（第五條）本公債自發行之日起用抽籤法、分七年半償還、每年抽籤兩次、第一年每次抽還百分之一、第二年每次抽還百分之二、第三年每次抽還百分之四、第四年每次抽還百分之六、第五年至第七年每次抽還百分之十一、第八年最末一次抽還百分之八、至民國二十八年四月十五日本息全數償淸、前項抽籤、定於每年四月一日及十月一日舉行、即於該月十五日開始付欵（第六條）本公債指定中央中國交通三銀行爲難付本息機關、（第七條）本公債應還本息、由財政部指定在庚子賠欵德國部分項下照撥、除前經指定擔保之各項内債基金外、所有餘欵悉充本公債基金之用、特命令總稅務司依照還本付息表所載數目、按月撥存中央銀行列收基 
 
 

Page 11

 
 
二兩區、普减二厘五毫、第四五兩區、普减一成五厘、第六區蠲免出三百五十五畝外、第八區蠲免三千三百五十七畝二分外、第九區除蠲免田四百七十一畝九分外、其餘均普减二厘財政局除造淸册呈請財廳備案外、並出示布告周知、 
[蘇州]  
　　國聯敎育考察團來蘇參觀　國聯敎育考察團一行六人、昨（十一）　抵蘇、由敎局等五機關、歡迎領導參觀各處、下午進城、夜七時、在東吳大學公宴、定九時半車返滬、 
　　鈕永建來蘇游覽　銓叙部長鈕永建、前（十日）日上午來蘇游覽名勝、衣住花園飯店五號十九路代總指揮蔡廷楷、同日下午一時來蘇、六十師沈師長進謁後、昨（十一）晨與鈕同車返京、 
[常熟]  
　　槍殺農民案在蘇庭訉　本邑第十區農民、結隊向十區公所請願詎被警察隊在典當橋、將請願民衆、開槍擊斃四名、後該區公民沈仲山等、認區長王鴻遇有指使之嫌、乃向省廳控告、旋民政廳將王撤職、令縣看營、聽候高法院指定法院審理、後全縣區長十四人、將王保外候訉、兹高法院指定吳縣地方法院、定昨日（十日）審理、計傳原告沈仲山、被告王鴻遇、及警察分隊長金鼎勳、李特務員等、到蘇偵訉據原告稱、王區長在事出之前夜、至鄉間捕人、經過鹿河鎭時、開放排槍、當時民因在匪氛不靖之中、疑爲盗匪、因四散奔逃、并有涉水而遁者等語訉之王鴻遇、謂開槍非本意、乃爲金分隊長之意、而金則直認不諱、結果各被告均諭收押、原告飭回、聽候續傳審訉、 
　　莫城巨刦案捕獲兩要犯　本邑第十區莫城鎭於前月中旬、發生全鎭洗刧、并架去肉票二十八人之空前巨案、兹水警第三區區部游擊隊、前日在蘇捕獲嫌疑盗犯安徽人吳長義、太倉人王德明兩名、經研訊之下、據供與本邑莫城巨刧案有關、乃即依駐常水警十三隊長楊慶九、赴蘇將該二犯迎提來常、解往縣府訉辦、 
　　虚報火警　近來本邑城内、屢次發生虚報火警情事八日深夜十一時半、醋庫喬之建新救火會又接到報告火警消息、據謂南門外花園浜某姓失愼云云、該救火會當用電話詢問該處公安第二分駐所、據答確實、乃將火鐘狂鳴、由是全城救火會集中花園浜、遍詢附近居民、均謂並未聞有火警、各救火會會員、均往質問建新救火會查鶴年主任、據答謂係由二分駐所傳出、當時各會員因激於義憤、咸欲趕往搗毁二分駐所幸該所巡官房得勝調解始未肇禍、結果要求（一）嚴查造謡者、（二）向各救火會道歉（三）東區救火會提議拆去建新救火會警鐘等、由房巡官妥爲設法、各會員始各歸會、翌日、正擬密查造謡之人、不料午後、建新救火會主任查姓家接電話、謂建新救火會已被人搗毁、查姓明知有人造謡、乃詢公司、始知東門内楊姓小孩所玩、經往交涉、結果將話機拆除、避免後患、 
[嘉定]  
　　靑年援馬團由翔赴崑　九日上午十二時、靑年援馬團二百餘人、自眞茹曁南大學、沿京滬路、步行至南翔借宿於南翔中心小學、十日上午該團團長張少傑、自滬到翔、在該校開團員大會、訓練組長胡口夫、聲請辭職、經一致挽留後、於哭聲中接受衆意、允繼續奮進、團員家屬之來翔阻止前往者、前後數十人、各團員均痛詞拒絶、中有十四歲某團員、在滬先已報名加入、該團以其年幼却之、十日又自滬步行到翔參加、該團仍行婉却、乃掉頭不語而去、旋該團以其態度憤慨、恐有意外、即派員跟踪至車站、允予加入、南翔中心小學生、頗爲感動、各節果餌費、捐助該團、吳縣敎育局長吳耀章、代表全縣敎育界、來翔歡迎、該團乃於十一日晨、啟程步往崑山、聞預定在崑住宿一宵、繼續步行赴蘇、 
[無錫]  
　　全縣學生游行示威　本邑學生抗日救國會、於昨日下午一時、在公園舉行第三次全體學生大會、開會後、即出發示威、衆學生各執旗幟沿途高呼口號、頗爲激昻、又救國義勇軍敎導隊、昨亦開第一次全體會議、主席黄貞白、議决一、招待上靑年援馬團、二、組織同學會、三、呈請縣黨部從速規定募捐規程四、建議指導員辦事處、 
　　全邑食糧之新調查　邑中爲聚米之區、非產米之地、各糧食堆棧、堆存之貨、往年須至廢歷年底、方有九成、本年則一反往例業已堆存至九成左右、兹將全邑各校、堆存之食糧、調查錄下、新　稻三十一萬、陳更七萬一千、新尖稻三十一萬、陳尖稻十萬零五千新元稻十二萬、陳元稻二萬五千、小麥念陸萬、連廠存在内、糙更一萬、總計堆存一百念一萬一千担石、 
[常州]  
　　憲警第三團改編爲憲兵特務團　原駐常州之憲警第三團現奉令改編爲憲兵特務團、團長一職、已委張鎭接充、聞張團長業於本月八日在常州防次、宣佈就職、并一切着手改編、 
[鎭江]  
　　第一批美麥運鎭　國民政府救濟水災委員會由美運來糧麥、計分六批運華由上海運至各災區、亦分六批轉運、現第一批美麥、業已陸續運來、前日己運到五百噸、不日尚有二千噸美麥、及一千五百噸麵粉運來、分配各災區救濟災民、 
[南通]  
　　鹽警肇禍案歸司法解决　駐三餘淮南鹽務稅警隊長李爕政、查鹽肇禍、傷斃多人、激起風潮、將李解縣府、十日張縣長與譚大隊長商定、本案移歸司法解决、李爕政轉送法院、 
　　江北災民留養問題　江北沿運河各縣災民、尚有無家可歸之男女千餘人留通、縣府以給養缺乏、正與國府救災會駐通主任柏乃德、洽商辦法、 
[高郵]  
　　經徵員吞没稅欵　本縣屠宰稅務所經徵員王純、現因侵吞稅欵甚鉅、爲該所主任林右一察覺、昨特呈請縣政府、派警將王純拘案法辦、 
[淸江]  
　　急振瀕死災民　淮陰南門外關門城地方、前被匪人燒殺搶刦、十室十空、且因天氣寒冷、所有災黎、除每日由當地陳鄉長人給一粥外、大都瀕於絶境、兹本邑濟生會據各災户請求、特派專員往查、據云、劉殿標家燒死五口、劉朝舉家燒死一口、劉朝瑞家燒死一口、李中文本人被匪殺害、餘一嫌妻、其餘被匪燒燬房屋衣物糧食無遺者、則有劉殿邦等七家、其人皆因飢凍生病、急待振救、以故該會連日運出舊棉襖褲及米物等項、前往施放急振、 
[湖州]  
　　省黨部議處詐財案　吳興縣黨部訓練幹事前昌麟、借官詐財一案、業經吳興地方分院偵查屬責、兪畏罪潛逃、吳興縣籍工作人員、特聯名、函請省黨部澈查、嚴予處分、兹悉本省省黨部業已函復、略謂俞昌麟詐財一案、現經監委會議處、先行開除黨籍三月、俟法院獲案後、依照黨員背誓條例、加等治罪、 
[杭州]  
　　省會臨時戒嚴　浙省府以冬防期屆、時局緊張、杭市係省會重地、深恐宵小乘機竊發、特於十日夜召集臨時會議議决、宣告實行臨時戒嚴、孝豐匪首小老陳被擊斃孝豐匪首小老陳、犯案累累、迭經軍警嚴緝未獲、日前駐章村第七團二連據報小老陳率匪衆二十餘人、匿在南塢山、意圖刦掠、該連長張萬一當即夤夜率隊包剿、在嶺峽與匪相遇、雙方開槍激戰、當塲格斃匪首小老陳、一名、匪徒多名、生擒匪徒楊老二温永祥二名、救獲肉票陳國琛一名、步槍數枝、餘匪因時在黑夜、山徑崎嶇、致被竄逸、肉票已交家屬領回、二匪解團訉辦、 
　　警官學校收繳槍械　浙省警官學校、係由民政廳直轄主辦、學生共約二百餘、前日曾參加示威運動、昨（十一）晨七時民廳派第二科長葉文前往、召集全體學生訓話、一方派保安二團兵士兩連赴該校、將一部剩餘槍械、如數收缴、以便冬防期内分配應用、 
[台州]  
臨海匪勢猖獗　本邑城鄉、自駐軍集中海門訓練後、防務空虚、四鄉盗匪乘機蜂起、到處擄刦、希圖撲城、民心一日數驚、異常惶惶、兹本邑縣黨部縣商會等、特飛電省政府保安處請速派兵駐紮原防、以維地方、 
[合肥]  
　　六中意外之糾紛　合肥六中學校全體學生、除組織宣傳隊、在城内宣傳日軍繼續侵占暴行外、現又决定下鄉對農民宣傳、以期普及、乃尚未出發、突有董靜波者、持函七封、内附阻止下鄉宣傳就是亡國奴、戴錫曾暗中阻止愛國運動等標語（戴乃校長）送初中部而去、上寫自高中部發字樣、中初學生、以戴並未阻止、異常詫異、比詢高中、知係揑造、乃派初中門房高家海、將送信人董靜波扭獲、送公安局、訉供係西醫蔡希武所指使、蔡則聲明、與此事毫無關係、戴蔡刻均向法院控告、 
來函 
[戚墅堰電廠營業課函]  
　　逕啓者、本月八日貴報無錫新聞内、登載關於敝廠追繳用電保證金新聞一則、内容頗多誤會之處、按照敝廠營業章程第二條之規定、凡用户用電、須照所裝電表之大小、繳納保證金、以爲電費之保障、蓋敝廠供給電流、一個月後、始收電費、雖到期不付者、不難剪綫停火、但住户遷移者有之、商店倒閉者有之房屋焚燬籍口不付者亦有之、其已欠之電費、因未經先期缴付保證金、往往難於追繳、敝廠因此而蒙損失者、爲數甚鉅、且電力用户、每月用電多至數千元者、如無保證金、一旦欠費、損失尤多、自不得不切謀補救以重保證、查收取用電保證金、與押櫃相同、（敝廠不收押櫃費乃電廠之通例、敝廠用户、已照章辦理者、計九千餘户、歷來向無異言、其未照章繳付者、不及全數十分之一、爲數亦祇一萬餘元此次照章催繳、係奉建設委員會第四二三號訓令、飭令尅日整頓、以免損失、用户中有不明眞相者、表示疑問、以爲定章所無殊屬誤會、謹將敝廠此次追繳用電保證金原因、及奉令辦理情形、函請貴報刋登、以正觀聽而釋羣疑、爲荷、戚　堰電廠營業課啟、 
敎育消息要聞 
[杭市學生示威運動後]  
　　自昨日起一律罷課▲張道　辭職杭市中等以上各學校學生抗日救國聯合會、以國難緊急、特於前（十）日舉行示威運動、並向省黨部張公館請願、因答復不滿意、致有搗毁什物等情已略誌昨報、兹悉司布戒嚴、以重防務外、一面邀集省政府省黨部委員、於下午九時在省府會議室開會、决定暫時禁止學生集會云至張道藩因無力維持、聞已電呈中央辭職矣、 
　　杭市中等以上各院長校長、聞學生有總罷課之舉、特於十一日通告學生、以罷課之舉、無異將學校生命、臨時中斷、自宜出之鄭重考慮、萬不可使垂絶之敎育、因我各校自身之舉動而竟絶、但各校學生昨日並未上課、 
　　杭州學聯會通電云　交通入學轉全國各抗日會鑒、灰杭各校、學生爲抗日之游行、請願時、省黨部旣摧殘救國運動於前復藉軍警力量横加壓制、稍有衝突、張道藩曳藉敎廳勢力、禁止學生參加、甘心誤國實堪痛惜、詳郵達、懇各界援助指正、杭州學聯會叩眞、 
[蘇省立太倉中學罷課]  
　　江蘇省立太倉中學全體學生、見於國勢危急、無心求學、故於昨日開全體大會議决、自十日起一律停課、與上海各大中學生取一致運動、已派代表赴京請願 
[敎部革新工作報告（二）]  
　　二十年十一月份 
　　（七）蒙藏敎育 
一·咨復綏遠省政府前准咨電以據該省敎育廳呈擬在省立師範學校内添設蒙古師範班、請撥助組費案、本部未便轉請照撥、希查照轉知、二·呈復行政院令擬靑海代表所請設立高級中學辦法一案、本部已照蒙藏敎育實施計劃之規定、靑海招生區域、現正促設中等學校、并在西寗籌設蒙回藏學校專收靑海學生、至該代表所請一節、似可無庸置議、請鑒核轉知、三·訓令各省市敎育廳局准蒙藏委員會、咨送邊疆學生、轉學調查表、請飭填到部合行印發該表、令仰轉行填報、四·訓令國立中央大學准蒙藏委員會、咨送中央大學蒙藏班學生名册像片、到部合行轉發該校、令仰遵照辦理、五·會同蒙藏委員會呈行政院關於回民代表王曾善等、呈請在首都設立回民敎育促進委員會案、請鑒核施行、 
　　（八）敎育統計 
　　一·繪製十七年度全國中學校分布圖、二·繪製十七年度全國師範學校分布圖、三·核算十八年度全國中等學校之校數及學生數、以上三種統計、係送國聯敎育考察團、四·編製十八年度全國初等敎育概况、 
　　（九）敎育法令之奉行規定解釋及審核 
　　一·通令抄發學生義勇軍訓練辦法、二·通令抄發童子義勇軍組織及訓練對法三·通令抄發中央黨義敎師資格委員會組織條例四·通令令飭捐資私立學校之請奬、必先核明該校確已立案、方得予以呈轉、並須於捐資興學事實表内註明立案字樣五·通令解釋關於部頒各省市中等以下學校校長及社會敎育機關主任人員之任免辦法之疑義、六·代電上海市敎育局飭知敎育會會員人學肄業其會員資格應即取消、七·核定單行法規十四件、浙江省敎育廳辦事理則、南京市立學校職敎員恤金簡章、福建省各縣學校定名辦法、修正福建省小學敎育登記辦法、福建省中等學校收受各級轉學生暫行辦法、福建省小學學業成績考查辦法　福建省中等學校學業成績計算及升級留級辦法、福建省公私立中等學校施行導學制暫行辦法、福建敎育學校敎育委員會規程、修正福建省師範生奬學金辦法、福建省立職業中學奬學金暫行辦法、浙江省縣敎育局敎育委員會暫行規程、河南省敎育廳建築設備委員會規程、河南省識字運動實施辦法大綱、 
　　（十）捐資興學之褒奬 
　一·核發捐資興學一等奬狀一件、 
　　（十一）敎科圖書之審定 
　　一·准予審定之敎科圖書新中華生理衛生、糜贊治、初中、中華書局初中代數、薛溱齡、初中、世界書局、二·准予發行之圖書、兒童理科叢書煤、兒童鑑賞連續　遠足會提燈會、實用主義中學新代數、中學新幾何、新時代高中敎科書、天文學、兒童文學叢書笑話、兒歌、兒童故事、職工補習學校商業常識敎科書、三民主義英文讀本、實用敎科書礦物學、詞詮、河南民衆課本、中等稻作學中等畜牧學實用日本口語法（完） 
[蘇敎廳呈請澈底淸查江都縣敎費（二）]  
　　該縣敎費截至十九年度止、積欠十三萬六千餘元、半固由於開支浮濫、而半亦由於征收舞弊照本年二月間之調查十六十七十八三年中、應征未收之敎育附稅畝捐、約共七萬餘元、以十九年度豐稔之年、其應徵未收之欵、尚有十一萬餘元之鉅、就其中十八年度而論、當時已裁串而未繳之欵爲二萬八千五百四十七元、未裁串而應繳之欵爲二萬七千九百九十四元、侵挪敎費固（一）確而有證、况每年未成串中欵經收記者、又不知凡幾、此等舞弊情形、該縣人民類能道、徒以串户都係花名、魚麟册又都散失、苦未能按圖而索驥、本廳於該縣淸償積欠之事、本年四五月間曾派員前往與縣局妥商辦法、除催征附稅畝捐及劃抵各校館預備借欵項并所收學費外、發行敎育借劵六萬元、以鹽厘田租等項歲收之一部作抵、詎料案方確定、而地方頓受水災、借劵之未及推消者猶多、拒書亦未能照繳致舊欠未能照預定計劃淸償二十年度之鹽厘田租等項收入六萬餘元、除劃充借劵担保品外、敎育局已於年充以前、儘數抵借、現欵應用本年度之開支、僅恃少數學費及本年應征之敎育附稅畝捐耳、新任局長賢其桓於十月初赴任之時、所有學費均 
與縣府財局籌商、并將經征櫃書押追兩月之中櫃書、僅缴二千餘元、該局長兩次經費之七千元、大都由縣府財局撥墊及該局長個人、向各錢莊暫借之欵拚凑而成、局内開支、更須由局長自行借墊、該縣敎費之困難、已達極點、而職司统一全縣財政之財局、對於隨串帶征之敎育附稅畝捐、諉爲向由敎育局直接征收、多所推託、不能負責、於是經征櫃書更得售其奸矣、此該縣敎費經征疲頑財政陷於絶境、而本廳亟思設法整頓之大概情形也、 
　　各縣征收積弊、雖皆在所不免、而全省之中、要以江都江寗宜興江陰四縣爲最、此四縣中之敎費開支則以江都爲最浮濫、收入如此、而開支則又如彼、以故江都索薪罷敎之風、較他縣爲甚、現在關於節縮開支、已督飭該縣敎育局擬具相當計劃、至整頓征收剔除積弊頭緒較緊關係較巨、擬請鈞府遴派幹員前往該縣澈底淸查督促整頓庶免　格、而收速効、所有江都敎費爲難情形及整理辦法理合詳細呈報、是否有當、敬乞鑒核施行示遵、謹呈江蘇省政府主席葉、江蘇省敎育廳廳長陳和銑、（完） 
本埠 
[中校生抗日會兩會議]  
　　昨開代表大會與糾察團會 
　　電中央反對國際派調查團 
中校抗日會於昨上午九時假淸心中學開第七次代表大會、及罷課糾察團第一次會議、其情形分誌如下、 
　　代表大會　上午九時開會、到四十餘中學、由惠靈李彬主席、民立女中易壁紀錄、討論事項如卜、（一）電中央反對國際調查團來華案、議决通過（二）救國基金應如何保管案、議决由經濟委員會保存（三）罷課至如何程度、始得謂達到目的、議决須俟以上二條議案通過、始得謂達到目的、　　糾察會議、昨日代表大會開畢後、已將十一時半、乃即休會、於午後二時、繼續開罷課糾察團會議、由民立袁繼良主席民立女中顧梅滋紀錄討論議案如上（一）在罷課期内學生之畢業升級問題、如何處置案議决在罷課期内、雖寒假亦須照常工作、照常畢業升學、如不工作者作留級論（二）凡未加入中校抗日會之學校、亦須勸令一致罷課、議决通過（四）商靑中學校長侮辱本團調查員案、應如何對付、議决警告、 
[工部局之敎育計劃]  
　　撥欵建築新校舍 
本星期三工部局董事會、根據學務委員會之討論、决定將靶子路之前維多利亞育嬰院、院址中撥出一一·九九二畝、用以改建公立漢璧禮女學、工部局討論此事之情形、兹紀錄如上、 
　　關於建議撥用前維多利亞育嬰院院址至少一五○八三四畝、以建新公立漢璧禮女學一事、在本月九日之董事會中、有某董事聲言謂學務委員會多數委員雖力主此議、然彼個人意見、則以爲此處地皮價旣甚高、則游戲場之地面、應縮至最小限度、蓋查他處人口繁多之大都市、在學校旁附以游戲場者亦甚少此種游戲場、大抵皆設於地價較廉之處、惟該處人口旣繁密、則留一空隙之地、亦甚有益、故如將校址所餘之地改爲一小公園、則彼亦甚贊成 
　　經主席之詢問、由工務處長聲稱、如此校係照所擬之甲項計劃建築、則校舍將須接近道路若採用較大地皮之計劃、則可以使之較遠、但聲音嘈雜之弊、亦可在路旁建一高牆、略足救濟、 
　　又某董事道及以此地皮建新學校之决議、將引起巨額支出、彼因知工部局對此事早經定議、但彼在從前討論中曾云、丅部局所定之敎育計劃、因其需欵之巨、或至不能實現、此計畫經納稅人在原則上予以承認、但渠仍覺此項政策、雖在今後數年内可以進行、然恐納稅人將疑工部局有無窮之欵、可供支用、故彼意凡討論有致需增稅之提議時、應留意於工部局之財政上地位、 
　　又某董事建議如果建築較廉之房屋、或可以節省費用、工務處長答稱、彼意建築第一等之房屋、則爲長久計、實較合算、至關於華人小學之建築、已將職員及校工住所取消、因之所費已大减、經過討論之復、全體一致决議、撥用地一一·九九二畝、其餘之地皮則改爲一小公園云（申時社） 
[縣二區校長會議紀]  
　　上海縣第二區公所於昨日召集全區第四次校長會議、出席者全區各級學校校長十餘人、由彭區長主席、行禮如儀後、報告事項、略、討論事項、觀濤校提議、下學期起由塘灣小學試辦免費已徵學費請覆議案、議决（甲）敎育用品消費合作社改歸區辦、其盈餘完全充作學費（乙）各校敎育用品律向區購用、不得自向他處媾買、（丙）各校長對書籍費須負完全責任、（丁）各校如有補習生用高級課本者、一律收學費三元、（指每學期）（戊）卜學期全區各校初級生一律免收學費、除以上各項收入外、不足之數由區公所設法、（己）本學期各校、合作社盈餘銀欵暫不不分派留作區辦敎育用品合作社基金之有、（二）吳涇校提議、此次全縣學藝比賽各校、初級修事生仍揷在四年級中肄業者應否准其參加比賽案、議决、由區公所函敎育局通令全縣各校、律不得參加、 
[勞大匯欵援馬]  
　　國立勞動大學敎職員曁學生全體、鑒於絶塞孤軍之馬占山將軍、忠勇奮發、特慷慨解囊、計得國幣四百四十六元七角一分、業於十日用該校抗日救國會名義、交由中國銀行匯往哈爾濱轉馬占山氏、以示援助云、 
[西成小學之抗日懇親會]  
　　本市滬南區蓬萊路西成小學校、於本月十日星期四）舉行抗日宣傳會及懇親會、上午展覧成績、計有平時成績高中年組各二敎室、低幼年組各一敎室　此外還有高中年級之抗日救國研究低年級之東北研究及幼稚組之打倒日本設計各特殊成績一敎室、與全校各級兒童所有國貨文具玩具聨合展覽一敎室、自九時始、各家屬來賓絡繹而至、下午由該校校長報告學校近况擴充計劃及希望家長應注意之點後、即表演游藝、惟因今日起各敎室完全借作中小學愛國活動成績展覽會、會畢即將各項成績拆除、 
體育 
[今日下午三時曁南東華劇戰]  
　　甲組足球聯賽　　在中華棒球塲 
曁南東華爲西人足球會中、華人精鋭之兩旅雄軍、兩月以來、迄未相遇、球迷熱望者已久、兹者已定今日三時、會師中華棒球場、一見高卜、各有各長、勝負難斷、眞所謂旗鼓相當、勢均力敵矣、裁判李諾斯、巡邊葛烈嘯、葛霍漢、 
　　東華 
　　陳璞　錢敬鏞 
　　李寗　李義臣 
周賢言　屠開元　戴麟經 
　　關洵安　陳洪光 
　　陳家球　陳虞添 
　　曁南 
　　梁樹棠　符和萱 
馮運佑　丘東災 
温鼎新　莊世鴻　陳鎭和 
　　江善敬　羅海光 
　　陳福忠　梅洪寳 
[今日球賽秩序]  
　　西人足球會 
　　曁南隊對東華隊　甲組循環賽　中華棒球場 
臘克斯對西捕隊　高級杯二週　上海隊球場 
上海隊對英海軍　高級杯二週　西捕足球塲 
茂泰隊對法商隊　字林杯二週　吕班路震旦 
華伶隊對上海隊　字林杯二週　虹口第二揚 
聖約翰對東光隊　字林杯二週　梵王渡約翰 
滬江隊對德律風　字林杯二週　虹口第一場 
震旦隊對R·A·O·C·丙愛循環賽　虹口第三場 
寳塔隊對沙壳爾　丙愛循環賽　中華足球場 
（附明日秩序） 
東華隊對樂華隊　高級杯二週　中華棒球場 
林肯隊對史谷德　高級杯二週　西捕足球場 
　　江大足球賽 
曁南大學對復旦大學　在復旦 
大夏大學對持志大學　在持志 
中國公學對中央大學　在中央 
交通大學對光華大學　在光華 
　　西靑籃球會 
約中對西　靑　乙二　四時 
滬中對翼　隊　乙一　五時 
美公對沙壳爾　乙一　六時 
鷹隊對晚　星　乙二　七時 
滬江對華　東　甲組　八時 
約翰對靑　光　甲組　九時 
　　上海女籃球 
南洋對兩兩（乙）　五時　裁判邵　驥 
强南對上中（乙）　六時　裁判陸鍾恩 
亞光對崇德（甲）　七時　裁判陳翔干 
[西人足球會兩通告]  
　　西人足球會書記處昨晚發出通告二則、（一）無線電播放足球消息（二）關於足球員應絶對服從裁判之新規則、錄之如下、 
　　無線電話播放消息 
如有時天時不佳比賽舉行與否、觀賽者事前每不得知、今西人會决定用無線電傳播消息、午刻十二時四十五分、由XCBL站發出簡短、但十分明瞭之通告、中英文並用、同時其他有趣味而重要之消息、亦於其時播放、收音者注意時間及站名、西人會尚在籌備其他方法、傳送消息、至於星期六星期日及公共假期之足球賽、其全部或一部份結果、擬於晚間播送、此則尚未籌妥、最短期間即可實現、 
　　絶對服從裁判新規 
今之比賽中、常有球員向裁判詰責其所裁判之理由、要求其說明、須知此種球員權利、已成爲過去之歷史、今者英國足球會、已將此項權利取消、上海爲該會屬會、自然奉行新規、新規中明白規定、球員不可責問裁判之决定祗有絶對服從球員如向裁判辯論、表示不滿、即爲不合法之行爲、須受警告、第二次再有此種舉動、裁判可命之離場、更有明白規定如下、球員非特不可一言一動、向裁判不滿裁判如發見時、應立時處置（見一九三一丨三二球員球規指南） 
[今日中華足球會有一組比賽]  
　　高橋對公安　會二　三時田徑塲　張漪 
[西靑籃球賽昨晚紅隊勝臘克斯]  
　　結果三八比一七 
　　丨海賊勝江灣隊四九比二二丨 
　　丨晨星勝臘克斯二九比二八丨 
西靑籃球賽昨晚共有三組比赛、第一組江灣雖不及海賊、但下半時頗見平衡之勢、第二組晨星臘克相戰甚烈、最後五分鐘時、晨星精神充滿由後逐前、平以多一分而獲勝利、是奮鬥之效果也、第三組紅隊勝敢死、原非異事、全局精彩之處不多見、 
　海賊勝江灣（甲）　匹雷單臂一振、江灣之籃立陷、海賊繼續上昇、輾轉至十六分、江灣在努力抵抗餘、靑候進攻機會、時勢光臨、孫蕙培探籃中的方開紀錄、程明覺代吳世傑入塲、亦秉隙得三分、此外卓思慶亦中一球、共得七分、海賊史奎亞返國由其兄代職堅硬相等靈巧不足、以全隊輔合之妙、依然呈　躍狀態、上半時海賊以三十比十一占先、下半時之初、雙方相持甚堅、得球之機又等、江灣張錦祥謝寳常守衛有方、損失不多、相戰十分鐘後、江灣氣燄稍衰、但不久又振、結果江灣以二十二比四十九失敗裁判瞿鴻仁、 
　　（上）三○丨七 
海賊（下）一九丨一五江灣 
　　（總）四九丨二二 
　　晨星勝臘克斯（乙）晨星資質可嘉、苟得良師指導、將來造就必可驚人、請好自爲之臘克斯完全以身高力大占勢、球藝平庸而已、上半時臘克斯十九分、晨星七分、再戰聲中晨星進行順利、扶摇直上、雙方比數逐漸見近、形勢異常緊張、蓋兩隊在乙二組中、均未受挫、勝負有關將來之錦標也天不負人、努力奮鬥、終得善果、最後晨足竟以二十九比二十八勝臘克斯、裁判勃拉脫、 
　　（上）　七丨一九 
晨星　（下）二二丨丨八臘克斯 
　　　（總）二九丨二八 
　　紅隊勝敢死（甲）　紅隊首開紀錄、出自徐克培之手、轉眼之間、敢死勃乃特尼皮魯連中、乃自後追出、紅隊繼進、互有高下、忽而董揚芳、徐蓋之、董小培、兪培恩、徐克培等接連立功、遂以二十比十占勝於上半時、下半時之初、敢死先中一球、似有轉機、不料紅隊又發虎威、繼續猛進、錢耀彬等莫不個個得分、敢死乃陷於不可救環境之下、結果紅隊以三十八比十七大勝敢死、裁判陸鐘恩、 
　　（上）二○丨一○ 
紅隊（下）一八丨丨七敢死 
　　（總）三八丨一七 
[女子籃球昨賽結果]  
　江江勝華夏...三九比四 
　　强東勝大夏...十六比七 
　　曁南勝中國...卅比十一 
上海女子籃球會昨賽三組、頗有精神、惟俱屬一面倒之形勢、故興趣减少、未免美中不足、結果（一）江江勝華夏三十九比四、（二）强東勝大夏、十六比七（三）曁南勝中國、三十比十一、 
　江江勝華夏（乙）是戰上半時江江得二十三分、華夏登記四分、下半時中、全屬江江聲勢、華夏竟一籌莫展、毫無建樹、結果江江以三十九比四大勝、 
　　强東勝大夏（乙）强東乃乙組中之勁旅、極有冠軍希望、大夏亦稱善戰、惟上半時中、處處壓迫、眉目不展、以零十二受挫、下半時起大夏駭然發奮氣焰铁　强東至此、亦難暢所欲爲、計下半時大夏反以七比四佔優、總結果强東仍以十六比七勝、 
　　曁南勝中國甲）甲組中之曁南乃久戰名師、深具造詣、中國雖努力抵抗、卒非其敵、上半時曁南十九分、中國四分、總結果、旣南以三十比十一勝、 
[南翔籃球戰翔光五戰五勝]  
　　十二月二日、南翔翔光籃球隊允上海白鷹隊之約、下午二時、假公共體育塲作友誼比賽、結果三六比二二、翔光勝、三日翔光勝黑隊四四比十八四日翔光勝靑光二九比二三、五日翔光勝友光、六三比一五、六日翔光勝白鶴、三七比二○、翔光隊隊員張友林韓文彬佘國棟葉公望印　白陳鴻超沈學繆沈有義金殿鼎、該隊歡迎函約比賽、通訉處南翔體育塲、 
 
 

Page 12

 
 
   
 
 

Page 13

 
 
本埠新聞 
[日報公會昨開緊急會議]  
　　爲市黨部扣報事 
日報公會昨爲各報被扣事、特召集緊急會議、决議辦法如次、（一）電請國民政及中央黨部、制止上海市黨部非法扣報、（二）向市黨部提出抗議（三）函市政府請予制止扣報（四）電交通部請制止郵局奉行非法命令（五）函郵務管理局責問事由（六）宣言、言論自由不受任何檢查與干涉、兹將函電分錄如下、（宣言另見時評前） 
　　上中央國府電　南京中央黨部國民政府鈞鑒、謹陳者、上海市黨部、突於今晨、派員向上海郵局、扣發屬會申報·新聞報·時報·時事新報·民國日報等、一律不准運寄外埠、事前絶無所聞、臨時斷然行動、竊以在法律範圍以内、人民言論出版自由、載在訓政約法、頒行已久、上海各報、格於檢查、已多拘束、最近國難時期、黨政當局、歷次表示輿論公開、人民正深引領、况黨部非行政機關、不能直接干涉、中央亦早經决議、乃上海市黨部、不知何所依據、遽自向郵局扣寄、違背約法、侵害營業、莫此爲甚、用特布達、敬希鈞府部立時電令上海市黨部制止違法行爲、以維約法威信、而保言論自由、實深德便、上海日報公會叩眞、 
　　向市黨部抗議　逕啓者、本日晨間、本會申報、新聞報·時報·時事新報·民國日報、循例送往郵局、運寄外埠、忽遭扣發並據郵局函稱係奉貴黨部公函禁運等情、查在法律範圍以内、人民有言論出版之自由、載在訓政約法、頒行已久、必爲貴黨部所深悉、且黨部非行政機關、不得直接干涉行政事項之規定、亦早經中央政治會議通過在案、際兹國難方殷、開放言論、尤經黨政當局、剴切表示、傳播報章、人所共鑒、乃貴黨部不知根據何種職權、何項法律、遽行逕函郵局、禁運報紙、是其違背約法、閉遏言論、侵害營業、已無疑義、除分向中央黨部國民政府請求制止外、爲特向貴黨部提出抗議、所有各報因此所受之損害、應由貴黨部負賣、至希察照見復爲荷、再近年以來、檢查報紙、備受束缚、現者公開言論、厥爲救國之先著、業經本會議决、自即日起、不再受任何檢查、并此聲明、即希查照爲幸、此致上海市黨部執委會、 
　　函市政府制止　謹陳者、上海市黨部、突於今晨派員向上海郵局扣發屬會申報新聞報時報時事新報民國日報等、一律不准運寄外埠、事前絶無所聞、臨時斷然行動、竊以在法律範圍以内、人民言論出版自由、載在訓政約法、頒行已久、上海各報、格於檢查已多拘束、最近國難時期、黨政當局已歷次表示輿論公開、人民正深引領、况黨部非行政機關、不能直涉干涉、中央亦早經議决、乃上海市黨部不知何所依據、遽自向郵局扣寄、違背約法、侵害營業、莫此爲甚、除電中央黨部國民政府外、謹此函陳、敬希垂察、迅予制止、實　公感、此上上海市政府、 
　　致交通部電文　南京交通部鈞鑒、謹陳者、上海市黨部突於今晨向上海郵務管理局接洽、將敝會申報新聞報時報時事新報民國日報率數扣留、不許運寄外部、上海郵局不知何所根據、竟允照辦、以致各報均未運出、竊以在法律範圍内、人民有言論出版之自由、載在訓政約法、黨部非政府機關、何能對於國營公用事業、發號施令、郵局爲社會服務、非經法定手續、何以遽爾奉行、於今國難方殷、公開言論、已歷見黨政當局之表示、敝會對於市黨部、此種越軌舉動、業已另電中央黨部國民政府速予制止、特再電陳鈞部、乞立時訓令郵局、依法將敝會各報、從速寄運、謹祈察納、上海日報公會叩、眞、 
　　函郵務管理局　逕啓者、本月十一日敝會各報、送交貴局寄遞之報紙、未荷照遞、深爲不解嗣聞貴局係根據上海市黨部之函知、囑爲扣寄等因、尤爲驚異、按人民言論出版、約法均賦與自由、貴局爲國營公用事業之機關、何能將合法寄遞之郵件、遽予扣寄、查黨部方面、依法固無直接交涉之權、且敝會各報、又未接黨部任何通知、是敝會各報、因此所受之損失、貴局實難辭其責任、究竟此項扣報實情、尚希明白見復爲幸、此致上海郵務管理局、（按被扣各報經交涉後午刻始放行） 
[國府電陳銘樞澈查滬市學潮]  
　　張市長辭意堅决 
　　國府雖有電慰留 
　　昨已不到府辦公 
　　新聲社云、日前因北大學生許秀岑·中大學生江方夜·被毆架而引起之學生五千餘人大請願風潮、自前日經張市長答復、學生認爲滿意後、昨日已安然無甚動靜、現張市長對於辭職之意、甚爲堅决、昨日已不到市府辦公、惟國府對於張市長之辭職、業已批示慰留、本市市商會、昨亦電請國府慰留、兹將張市長决心辭職及國府批示慰留、並電陳銘樞、令澈查學潮等情、分誌於後、 
　　國府慰留張市長　自張市長兩電、懇請辭職後、昨日國府已有批示到滬、其批示略云、該市長自出長滬市以來、治績斐然、雖屢經重大事故發生、皆能措置得當、消滅無形、際兹國難當前、中央正深倚畀、務須益任艱巨、以慰所望、所請辭職一節、應毋庸議云云、 
　　文官處電陳銘樞　國府昨電陳銘樞、令澈查滬市學潮文云、陳司令長官眞如勳鑒、奉國民政府令開、上海此次學生行動、及當局處置、是非誰屬、應即派京滬衛戍司令長官陳銘樞、秉公澈查、以憑核辦、此令等因、特達、查照辦理、國民政府文官處眞、 
　　市商會電請慰留　市商會昨電呈國府云、國民政府鈞鑒、報見張市長自請免職、不勝惶駭、念張市長任職以來、治績燦然、値兹外難當前、尤賴苦心維護、務請賜予慰留、勉任艱鉅、以安衆心、上海市商會叩、眞、 
　　秘書長代行職權　張市長因處事棘手、辭意堅决、昨日已不至市府視事、所有市長職務、現暫由秘書長兪鴻鈞代拆代行、靜候中央派員接收、 
[陳銘樞維持淞滬治安]  
　　昨親至警備部指示 
　　令飭所屬特别注意 
京滬衛戍司令陳銘樞、昨日下午二時至龍華淞滬警備司令部、警備部參謀處長許金源、親出迎迓、陳氏當面爲指示一切、並以近日謡諑繁興、淞滬治安關係重大、應飭令所屬特别注意、三時許、陳始辭出、許參謀長當即令飭所屬一體嚴密注意、 
[孫科重要談話]  
　　東省問題希望軍人自動起來 
　　學生救國運動乃爲必然之理 
　　粤代表孫哲生、昨日爲東三省問題、及學生救國運動、及汪先生提議之召集國民救國會議事、對各通信社記者發表談話如下、記者（問）先生對東三省問題、最近有何意見、（答）東三省已喪失了好幾個月、日本之侵略、仍日進無已、而南京政府除了靠國際聯盟外、簡直毫無辦法、在此種現狀下、我以爲只有希望全國有血氣的軍人、不要再去問他們長官什麽無抵抗的命令、多多地自動起來、帶兵去東三省、鞏固國防、恢復失地、最近馬占山的死力 
抵抗、張發奎的請纓援黑、便是兩個最好的軍人榜樣、如果有軍人自願做馬占山張發奎、我相信全國的人民、一定一致地援助、無論在精神方面、或物質方面、都可以給他很大的帮助的、最近廣州學界、爲援馬占山發起募捐、不過在幾天内、竟捐到一百幾十萬、民衆救國的熱極、於此可以概見、而吾人於此、亦應知道要救國、只有尊重民意、與民衆切實合作、才有辦法、才能發生最大效力、（問）先生對近日學生救國運動、意見如何、（答）在此國家遇着空前的危難的時候、學生丢開書本、來做救國運動、乃是必然道理、因爲他們係全國人民中比較爲智識的份子、假如在這個時候、連他們都袖手旁觀、置國事於不聞不問、那末中國還有救嗎、近年來全國民衆、事事都不敢有所表示、社會上看慣了、便難免覺得學生這次的救國運動、過於囂張、其實這次學生的舉動、正是民主國家的民衆應有的行爲、所以我以爲現在不但學生應自動起來、做救國的工作、便是其他各個的民衆、也應該積極勦作起來、已有組織的、把力量充實、組織不好的、把組織弄健全、還没有組織、趕快組織起來、必如此才能羣策羣力、集中全國人民的力量、去抵抗帝國主義的槍砲兵艦的侵略、（問）先生對汪精衛先生提議、召集國民救國會議、意見如何、（答）根據我剛和的談話、我相信你一定知道我是完全贊成的、 
[中央覆汪電]  
　　汪因病休息數日 
　　中央秘書處眞電汪精衛專電云、上海汪精衛先生、並轉展堂梯雲哲生友仁君佩海濱諸先生鑒、日本之蠻横、爲諸先生所知、若在日軍未撤之先、與之直接交涉恐將成爲城下之盟之變相、中央始終不取此途、重光來京、絶未與之作任何談判、遠承詢及、特電奉覆、維祈鑒之、 
　　汪自十月二十一到滬後、未旬日肝疾即發、但以和會事殷、不敢言病、照常任事、然在西摩路何寓時、每日均延西醫診治、及遷至蒲石路寓後兼服中藥、均訪之客、每見其且治事且服藥、此乃事實、惟中西醫生、均謂如此服藥、亦不能見效、汪氏近從醫言、擬休息數日、除特約之客外、一概謝絶延見云、 
[美專學生洪違忌昨被捕]  
　　法捕房認有共產嫌疑 
　　昨晚由布府担保釋放 
　　高二分院定今晨審訊 
美術專門學校學生洪違忌、現任該校抗日會總務主任、及民衆臨時預審法庭推事、今晨一時、突在寓次被法捕房探捕以共產嫌疑罪被捕、學聯會聞訊、即至市政府請願、速向法捕房交涉釋放、由兪鴻鈞接見、即派員前往交涉、至晚九時三十分、由市政府担保釋放、定今晨十時、在高二分院開審、兹將經過、分誌於後、 
　　洪違忌報告經過　被捕之洪違忌、昨晚釋放後、即在美專招待各報記者、報告被捕經過、據洪自稱、係居於貝勒路文德里文化小學二樓、與另一同學同居一室、此同學現請假返籍、余因徹宵在市府請願、辛勞過度、故前晚睡眠甚早、不料在今晨一時左右、朦朧中覺有多人大聲喝余起床、及醒、始知係法捕房探捕共五人、一爲外捕頭、遂在屋内大搜、並無所獲、最後在桌子上面怱發現一小包、拆開後有共產黨的傳單數紙、探捕等好謂你犯罪了、余答此物從何而來、實不知道、彼等不容分說、遂將此小包、與所有來往信件、裝入一手提皮箱内、由一捕提行、押余至嵩山路捕房、經詢姓名、即押入拘留所、今晨（即昨晨）六時將余解至盧家灣捕房、由擔余之外捕領帶至一小屋審問、謂你是共產黨、還不招認嗎、余始終不認、彼問這傳單是不是姓張的同學交與你的、余謂、無論你怎樣說、我决不承認、旋復押入拘留所、至晚間、諸同學來始得釋放、有一點最堪注意、即余出捕房時、捕房問你是呌洪遠忌嗎、答謂、余自被捕迄今、每次問姓名、均答實名、毫無虚言、捕房忽稱簿據上所書姓名不對、事甚滑稽云云、 
　　學生向市府請願　當洪君被捕後、美專全體大爲憤慨、即召集全體大會、推派代表向學聯會報告、該會即派美專·同德·震旦·新華·復旦·商船·電信·交大·八校、各推代表一人、於昨日下午三時半、赴市府請願、提出三點、（一）請市府與法捕房交涉、釋放被捕美專學生（二）呈請市府、將前日所組織之王案法庭予以備案（三）保障此後之愛國運動、當由市府秘書長答復（一）以此事係法捕房所爲、非市府權力所及、僅可派員與貴會代表前往交涉（二）呈案法庭、兹中央業派陳司令澈查一切、當靜候查明辦理、（三）當完全接受、並轉函租界當局、對於愛國運動、予以保護、 
　　會同交涉之曲折　當兪秘書長答復後、第一點交涉釋放被捕學生一事、即由市府派秘書耿嘉基、會同學聯代表徐文熙、（美專初赴法捕房交涉、惟捕房謂洪有共黨嫌疑、未能釋放、致無結果而返、至五時許、復由耿秘書會同學聯代表陳乃剛、美專副校長土遠勃、及徐韜·徐縉横·等五人、二次往法捕房交涉、惟捕房以已將洪案移交第二特區地方法院辦理、遂折回向各代表報告後、乃由徐文熙徐縉横及耿等三人、至第二特區法院查詢、均謂尚未解來、遂又折回法捕房、並尋獲法總巡、由耿秘書交涉、由其個人担保釋放、 
　　今晨高二院開審　關於洪君共黨嫌疑案、昨日暫時保釋、定今晨十時、在高等第二分院開庭審訊、學聯會方面、昨已推舉法政法學院·震旦·交大·中藥·等五校代表、屆時列席旁聽、並聘定法律顧問、美專亦已推定旁聽代表、 
[昨日法租界之紛擾]  
　　共黨紀念日之防範 
昨爲共黨廣州暴動紀念日、本市華租警務當局、將防務特别加緊、全市宣告戒嚴、華法交界鐵栅、除電車通過者、開放一面、以利交通外、餘皆一律關閉、祗留邊門出入、詎至下午一時許、法租界徐家匯路菜市路口、忽叢集靑年男女百餘人、各執紅白旗幟、上書廣州暴動四週紀念等字樣、並沿途高呼反動口號、法捕房聞訊、立派大批探捕、赶往驅逐、若輩乃向東擁入華界、延方斜路向北、該處適有延齡堂國藥號、於昨日開張、門首懸有黨國旗兩面、若輩即一擁下前、將旗摘下、撕成鱗片、復用石子、向店内玻璃亂擲、共擊毁九扇之多、沿途更攔擊汽車二輛、及法商六路第三十六號電車玻窗五塊、公共租界第十七路第二六二號無軌電車玻窗三塊、最後又擁至市黨部門口、因前日被毁後、大門緊閉、無法進内、乃一聲高呼、亂石齊下、玻窗被毁甚多、幸二區總署近在咫尺、立飭大批武裝長警趕往、祗見滿在紛棄紅白反動旗幟及亂磚石塊、並有好事者多人、跟隨若輩之後、沿途愈聚愈衆、凌區長深恐釀成禍端、遂先將路人攔阻尾隨、結果、截獲男女各一、亟帶區預訊一過、男姓供名楊一三·（皖人十八歲）女性供名張恕梅·（鄂人十六歲）訊臯、立即備文申解司法科核奪、昨日、大世界遊 
 
 

Page 14

 
 
戲塲、因戒嚴關係、日間暫停營業、直至入晚八時二十分、方始開門售票、華界南市閘北及公共租界、昨均嚴密戒備云、 
[昨日報紙延誤之經過]  
　　據郵務兩工會聲稱 
昨日報紙有延誤寄發數小時情事、昨據郵據兩工會聲稱、昨日淸晨、市黨部派員備函、至上海華洋郵務長住宅、請求扣留本外埠報紙、郵務長以無權辦理、表示不受、并請該員轉向駐局檢查處檢查員接洽、檢查員請示上峯、以致輾轉延誤、至數小時之久、兩會得訊、即促局方迅連發出、故扣留未久云、 
[鄭洪年等聲明]  
　　鄭洪年等昨日發表聲明云、自日本侵佔東省發生事變以來全國震駭、政府對此事件、初無主張、悉以委之國聯靜待解决、繼乃籌之經月、　持不抵抗主義外、迄無辦法、近忽有劃錦州爲中立區、天津共管之消息全國惶恐、不可終日、靑年學子、尤具血忱因本其不得己之苦衷、爲全國人共見、詎知政府當局、有以學生熱心救國目爲軌外之行動者、謂係受人利用、擾亂政　、並密緝洪年等數人、以爲上海學生舉動、乃洪年等之指使、然則北平濟南靑島以及蘇杭各處之學生均已赴京請願其他各地、亦無不表示一致、不知又受何人指使耶此次學生眞誠救國、較爲熱烈、足徵民氣發揚、由於敎育有方所致、洪年等尚敢以此自慰若欲横施壓迫、勒令學生不得爲愛國行爲、則羣情憤激、本諸天良、尤非個人能力所能抑制、何意當局以此見責、密令通緝、對洪年等個人之誣蔑、無足輕重、對於純潔愛國運動之靑年則侮辱太甚、至對於政府舉措若何、自有已往之成績、洪年等亦不欲多言、謹布區區、諸希公鑒、鄭洪年黎明寰何世楨陳羣、 
[各大學抗日會代表大會]  
　　本市各大學學生抗日救國聯合會、於昨日（十一日）上午十一時、在江灣復旦大學子彬院、召集第二十四次代表大會、討論一切重要事宜、兹錄其開會詳開於後、 
　　出席代表　同濟·勞大·震旦·復旦·電信·法學院·中大商·同德醫學·兩江·交大·文化·商船·中法·中法工專·光華·美專·東南·滬江·曁南·大夏·法政·中醫·新華藝大·列席者持志附中·上中·現代中學、主席法學院沈祖儒·紀錄復旦吳樹模·行禮如儀、報告從　、旋即開始討論、　　付論事項（一）示威團每校人數如何規定案、决議、每校至少二分之一（二）示威團如何組織案、决議、組織系统如下、總指揮代表大會下、設指揮處·秘書處·宣傳處·交際處·會計處·交通處·庶務處·調查處·（三）示威團代表會經費來源案、决議、以各校全校人數爲根據、每百人負担二元（四）後方應如何組織案、决議、推勞大·復旦·光華·法學院·交大·中法藥科·東南醫學院·曁南·震旦·中醫學校·法政·上海·藝專·持志·大同·中公·大夏·滬江·江南·商船·文化·兩江·中央·商大·等校負責、由光華召集之、（五）如何營救美專同學洪違忌、曾擔任王案臨時法庭推事）案、决議、派列席全體代表赴市府交涉、議至此宣布休會、至下午二時、 
　　繼續討論（六）赴京示威團暫緩出發案、决議、通過（七）如三日内市政府不能將陳希曾·陶百川·拘獲如何辦理、决議保留（八）發表宣言、報告此次運動始末藉以防止並駁斥奸人造謡誣衊混淆聞聽案、又發表告兵工廠工友書案、决議、通過、由交大復旦負責起草（九）如何應付新聞政策案、决議保留（十）連電中央挽留張市長案、决議通過、由秘書處負責起草、（十一）電請中央緝革上海市黨部全體執監委員　案嚴辦案、决議由秘書處起草（十二）本學期上海各校應一律不准　前放假案、决議、由秘書處辦理、（十三）略、（十四）由本會電告首都　日會轉　在京各省市抗日救國會代表報告本會日來工作情形案、决議通邉、（十五）電國聯施代表如調查團來華本會决極端反對案决議、通過、（十六）再赴市府交涉美專同學被捕案、决議、惟法學院交大曁南勞大法政負責 
　　選舉結果　示威團各部職員當推定總指揮（曁南）副指揮（復旦·交大）秘書處（光華·法政·法學院）言傳處（同濟·商船·勞大）、交際處（兩江·中大·商學院·中醫·東吳·中法藥科）會計處、（震旦·文化）交通處電信·理南醫學院·中法工學院）庶務處（江南·美專滬江）、調查處（中國體專·新華藝專） 
　　大會聲明　昨日有、報紙載、關於王禍生口供、係謂「先打後招」等語、實屬不確、臨時法庭、由法警負責維持秩序、並無逼供情形、　犯供辭、全係自動、其次、北大同學被釋後、曾言　係公安局奉黨部令拘禁、又張市長談話、謂公安局蒙混長官、與其他機關合作、鬧出此事實堪痛心、昨日各報均遺漏未登出云、 
[虞洽卿等赴京談話紀詳]  
　　各人發問共有五點 
　　宋戴顧均有答復 
國民政府特種外交委員會正副委員長戴季陶宋子文、於九日電邀上海虞洽卿·王曉籟·黄任之·穆藕初·史量才·張竹平·汪伯奇·王雲五·徐寄廎·葉惠鈞·沈信卿·（沈本强代劉湛恩董光·王延松·何世楨·（勞鏗修代）楊有壬·鄭洪年·（湯德民代）胡庶華·錢滄碩·王景岐等到京·報告外交問題、並公開討論一節、已略誌昨報是日上午、在中央黨部先由陳布雷報告學潮經過、及中央應付方針希望各界共同消弭　信任政府、一致對外、至此戴宋二氏、及顧惠鈞·于右任·等出席先由戴氏詳述特種外交委員會之性質、及對日外交先後處理之經過、時已過午乃於午飯後、在勵志社開談話會兹紀其問答如下、關於各人之發問（一）學潮問題、無論學生内部是否複雜、究其動機發於愛國熱忱外交到如此緊急地步、若靑年毫無表示、這種死敎育、於國家有何用處上海各大學學生中有感償國事　噴血者、有全校學生素食以誌哀痛茹苦者、可見其眞誠之表現、且不惟靑年學生如此、耆老中如九十二歲之馬湘伯先生親告我輩、我老矣、不能奔走、諸君壯年、豈宜坐視　有七十五歲趙竹君先生爲政界耆宿於民國成立、有極大貢獻、已多年不問政治至此亦非常償激因此有江蘇省國難救濟會之組織足見此次外交問題、無論男女毫幼一致償慨、不過靑年血氣方剛舉動格外激烈耳好在今之應付學潮諸公從前皆曾參與學潮自然深明靑年心理也尚有一事須　便報告前日北大示威團到京時、上海報據實登載關於此事之新聞不意某報爲檢查員删去　了一方空白於是滬上宣傳政府打死五個學生其實並無此事然則檢查目的欲减少人民驚疑者、反使驚疑之程度、超過於其事實、何勿廢止檢查之爲得乎、（二）外交方針、學潮之根本在外交同人中有多人、曾於十一月八日應召來京就聞蔣主席之答問、如果日方向沿江沿海擴大擾亂則如何、（答）當然抵抗（問）抵抗有無相當凖備（答）當然有準備吾們深信中央旣定方針、當不致輕於現實、但何以有錦州中立區及天津共管等事並傳聞政府將妥洽簽字因此國民大起恐慌、以爲錦州而中立、則錦州以東遼吉黑三省之地、豈非送却、天津被致而提議共管、萬一南京被攻亦提議南京共管平、又聞天津共管之議倡於張副司令、尤爲駭　、究竟如何眞相、應請說明、（三）撤兵與勦匪間　國聯兩次限令日本撤兵之决議、日本均未覆行、此次國聯爲敷衍日本提出調查辦法、冀以此代　前次撤兵决議、吾人認識查團爲另一事件撤兵原議不得因之而受何影響聞政府對於撤兵限期、不再堅持、調民對此甚爲不滿若撤兵果可不執行、則調查團將來結果設有不利於日者、亦可不執行了、聞日人更要求勦匪權吾人認爲妨碍吾國主權貽害甚大、若承認之則無異放棄撤兵要求、究竟政府對此、如何主張、（四）經濟封鎖問題、照國聯盟約第十六條斷絶商業關係、禁止人民往來、爲對付不遵守該約而從事戰爭者當然之程序何以吾國未聞提議究有何種窒碍而延不提議（五）内政問題外交問題之根本、在内政適纔戴先生說、希望提倡國民外交、原來各國通例、政府辦理外交、决非最後負責者、政府猶公司之董事會主席、行政院長猶公司之董事長總經理、人民則股東也、今有董事會而無股東會、何怪政府感覺外交應付之困難乎、何况近年政治之腐化、人民之痛苦、一言難盡、政府若不澈底改革變更組織公開政治集中人才、而欲求外交之勝利、國民之信任、其可得乎、發於政府之答復（宋政府地位實有種種困難但如敵人來攻無論如何、一定堅守不達撤兵目的决不直接交涉、交涉結果、决不接受類似二十一條之條約、天津事件、實即錦州事件、我們當然共同負責、錦州中立區、乃譯文之誤、實則緩衝地帶耳、國聯要求中日避免軍事衝突、日本蓄勢來攻、政府請國聯派員前往視察、表明攻擊者究係何方、其眞相如此、最初日本主張與東北直接交涉、我國反對、現已取消、中央政治會議、今日已通過國難會議、各事極願公開、希望各界諒解政府之困難（顧）各方對外交不滿、實因未明眞相之故、重光來京第一交、要求中國軍隊退出錦州、我答未能照辦、彼問有無考慮之餘地、吾答須請示政府、重光故有第二次之會晤、仍不答允、簽字一層、不僅此數日未曾簽字、即將來亦當抱定宗旨、保護主權、請放心、勦匪問題、關係重大、我國力爭之結果議决草案中、並無勦匪之字樣、至於盟约第十六條問題、自從此案發生政府即研究此點、曾電施代表先與他國接洽、各國未同意因此條性質、進一步、即是宣戰、各國皆非常鄭重、即我國單獨施行此條、亦不得不特别愼重也（戴）總之日本不完全撤兵、决不直接交涉、若再侵犯、一定抵抗、政府决定保全領土主權行政完整（新聲社） 
[財政部規定運現出口辦法]  
　　電知上海市銀行業同業公會 
本市銀行業公會、接到財部代電開、上海銀行公會覽、案據江海關監督電稱、上海中西商人、爭將現洋裝運大連靑島等埠、致滬埠銀根、因而緊急、金融界紛請設法禁運、以期避免造成金融恐慌、應如何措置乞核示等情、查貨幣原貴疏通、金融重在活動、市塲盛衰之時期不同、現幣求供之緩急有别、各埠商民彼此運輸接濟市面、當屬事所恒有、近日滬商運現出口、大都因北方冬季商業需用現欵者居多、原電所稱滬埠銀根緊急各情、應係一時現象、若遽明令禁運出口、核與貨幣流通原則、旣有未符、且恐防害他埠商業、如確有奸商意圖牟利、造成地方金融恐慌、而販運出口者、應由該公會隨時嚴密查察電部、以憑查禁而維市面、除分電上海商會及錢業公會並電復外、合行電仰遵照辦理財政部蒸印、 
[市執委陸京士電請辭職]  
　　上海市黨部候補執行委員陸京士、昨日電中央辭職、文曰、急、南京中央黨部執行委員會鈞鑒、京士自承乏滬市黨　候補執委、自維材輇任重、時虞隕越、際此國難、深覺對於黨務方面、未能克盡厥職、實甚慚悚、特此電請准予辭去滬市黨部候補執行委員之職惟京士愛國熱誠、不後於人、此後仍當以黨員資格、努力盡國民之天職、臨電不勝屏營待命之至、陸京士敬叩 
[杜錫珪昨日返閩]  
　　海軍上將馬尾海軍學校校長杜錫珪、月前來滬、與海軍部接洽整頓該校計劃辦法、已由海部批准、並已領到一部份經費、杜氏以離閩日久、校務亟待整理、故於昨日下午三時十五分、乘長安公司之華安輪返閩、事前、由江南造船所特派小火輪在大達碼頭接送（因該輪泊於大達碼頭浦中第三號浮筒、）海軍第艦隊司令陳季良、江南造船所副所長陳藻藩海軍警衛營長葉寳琦等、均在碼頭歡送與杜氏同行者、有海軍部上校參謀黄　淇及林秘書、其他隨從人員七八人云、 
[市商會對日經濟絶交會常常紀]  
　　上海市商會實施對日經濟絶交會、昨開第七次當任會議、出席委員葉家興·袁鴻鈞·馬仲翔·周仁卿·潘以三·陸祺生·楊熊占·毛春圃·鮑才靳·鄭澤南·傅佐衡·余仰周·丘良玉·等、主席葉家興行禮如儀討論如下、（一）擬訂扣貨標準、請討論案議决通過（二）化妝品業同業公會函、爲函告該業檢查組業已推定各位負責人、請察核案、議决准予備案（三）藥材業同業公會函、爲台產通草絲等、請援元昌公司例、准予通銷案、議决函復、（四）馬委員仲翔提、擬辦救國旬刋、擴大實傳案、議决函月報編輯部、請盡量登載抗日文字、以資宣傳、 
[載僑返國之新銘輪今日抵滬]  
　　社會局决定安置辦法　　外交部令辦事處招待 
招商局奉交通部令、選派新銘輪於上月三十日赴日、載僑歸國、今日下午可以抵滬、市社會局往碼頭照料、兹將各項情形、分誌如上、 
　　今日抵滬　新銘輪抵横濱載歸調華　後因神户尚有華僑等候、即轉神户、兩地共　僑胞計一千四百餘人、以浙江之灈州台州籍爲最多、廣東江蘇次之、於九日下午二時、由神户起椗返國、昨晨招商局郭專員外峯接新銘無線電報告知、今日上午十二時抵吳淞口、下午一時三十分、可抵法租界金利源碼頭、 
　　派員招待　外交部駐滬辦事處、曾奉令於僑胞返國時、設法派員前往招待、特定今日下午一時、派員赴金利源碼頭、招待返國僑胞、 
[市黨部今日照常辦公]  
　　本市黨部自九日晚六時被搗毁後、前昨二日、因内部整理未完、通告停止辦公、聞市黨部已登報公告、自今日起、照常辦公云、 
[市黨部通電]  
　　市黨部昨日通電云國念、南京中央黨部鈞鑒、各省市黨部公鑒、密、潘變發生、舉國同憤、抗日救國、人同此心、本會領導滬市民衆、努力工作棉力所及、何敢後人、對於靑年學生愛國運動、則扶掖愛護、更異尋常惟以民衆團體開會、黨部理應指導而學聯會中少數偏激份子、以懐恨黨部糾正其提議之故、　欲造謡誣栽、以中傷本會出府學聯指導之　百川同志、本月九日、有自稱北大學生示威團代表之許某、及中大代表江某、於學聯敎會之後出席揑造報告、其時陶同志早因他事離會乃以言詞過激、高唱打倒政府·無產階級·奪取政權、以致激動旁聽人士、憤憤不平、面有少年言講關門前發生毆打之不幸事件、此事之起與陶同志儀人及本會、可謂絲毫無關、乃一部份學生、誤信偏激份子之流言、借端洩憤於同日下午七時、由共匪率領學生二三百人、突來黨部、恣意搗毁、並挾制各校學生五六千人、奔赴市府、包圍市長、經十六七小時之久、脅迫本市長官爲種種違法越權之羣、而事前則佔據電報房電話房、以杜絶市府與外界之交通、張市長旣在暴力威脅之下、彼鞏固何求不遂、同時京滬鐵路眞茹軌道、被曁大學生公然掘毁、而兵工廠工人王某於成逼刑訉之後强指爲毆打學生之兇手、市府庭院、竟屬民衆裁判之塲、此種行徑、其受少數赤匪之慫使無疑、但學生輩深恐消息流傳、眞相全露、乃自九日晚起、逐日指派强暴學生或流氓二三十人、分赴滬上各大報館、强迫登載新聞、民國日報銷不服從、則以搗毁相威嚇、以致眞相湮没、曚蔽全國、試思此種情形、尚復有何法紀、更徵以各地學生之騷擾、北平浙江省市黨部之被毁、足見赤匪煽動學生違法擾亂之舉、實有　　之計劃、事關黨國安危、不僅本市本會已焉、現在本會各同志、除一秉初衷、努力奮鬥、並於十一日之上海民國日報　　重要談話、以明眞相外、爲以下列數端應請中央　賜核辦、（一）令滬市府聲明邏緝陶委員百川同志陳委員希曾同志之出於脅迫、不生效力（二）通令各地軍民長官負責嚴辦赤匪、及取請學生之越軌行動（三）迅派中委一二人來滬、負責主辦掃滅反動事宜、（四）通令各地長官負責保議黨部辦公處所、（五）通令各級黨部轉全國同志、應加緊工作、爲黨奮鬥、爲國禦侮、其有詆毁本黨侮辱總理蔑視吾黨主義者、應視同異類、自起抗爭、斷不能摇動信仰、自毁陣線、以上五點應請中央採納施行、俾同志得盡其最後之努力、否則臨陣退縮、希圖變節、必致黨將無存、違法亂紀、可予侵害、必致國將不國、心所謂危垂涕而道、　凟陳詞、務祈鑒察、中國國民黨上海特别市執行委員會叩、眞、 
[瑞士新總領昨抵滬]  
　　大美晚報云、瑞士新任駐滬總領士賴爾迪、乘威爾遜總統輪已於本日（十一）抵埠、賴氏前任華盛頓瑞士使署參贊、其夫人亦同來、 
　　尚有本埠新聞轉入後頁 
 
 

Page 15

 
 
本埠新聞二 
[戒嚴聲中槍殺一車夫]  
　　又擊傷苦力二人 
　　戒嚴區域不能走 
昨日拂曉、有行人多名、行經閘北大統路太陽廟路口、意欲通過、因時値戒嚴、爲稅警團兵士阻止、但此一班行人、都係農民苦力無智識者、不明利害、仍欲前進兵士遽即開槍擊斃一人、傷兩人、餘衆大爲驚駭奔逃退去、附近住民、亦惶恐異常、終日惴惴、 
　　兵士開槍　大統路及太陽廟路、均爲閘北主要道路、尤以鐵道之北、每日黎明、來往行人、更爲衆多、凡大塲·眞茹·各處農民菜販等、負筐肩擔、入市賣買、莫不取道於兹、此外又有江北客民一般苦力階級、散居附郊者、亦於此徒步往北挽車上工、故道上行人、殊爲衆多、昨晨五時一刻左右、有行人數十名、紛紛從大統路·滬太路·中興路·等各要道由南朝北、齊向太陽廟鐵道而來、當時駐紥該處之稅警總團兵步第一團第三營哨兵兩人、即上前阻止羣衆向前行走、而後來者則仍逐漸湧上、此致人多口雜、秩序大亂、兵士即開槍兩響、擊死人力車夫一名、苦力兩名、開槍之兵士爲易明德、 
　　死一傷二　擊死者沈大勝、拉車爲生、傷者張伯林·徐福寳·係小車夫、當日下午四時、法院派吳檢察官蒞塲騐屍、騐得沈大勝委係槍殺、着地保設法收殮、死者年三十五歲、阜寗人、住中華新路一零四三號、遺妻陳氏及六歲幼女桂紅、據陳氏稱、伊夫生前拉車爲業、出事時、方出外拉早班車、不料遭此慘死、全家從此無以爲生云、兩傷人由四區警署車送普善醫院醫治、張伯林、年三十一歲、住滬太路一零九號、徐福寳、年二十八歲、信住揚州公所後三十九號、推小車爲生、聞當兵士開槍時、第一槍係朝天開放、第二槍向人叢平放、故死者傷於胸部致命、而傷者兩人、其一子彈由嘴部穿入、其一則由肩部射進、 
[倪扁嘴無辜慘死相騐]  
　　崗警舉槍子彈飛出 
　　倪扁嘴昨晨傷重死 
城内一區三分所梅家弄第六崗巡警王居安、於前日（九日）夜間八時、在駐崗時、因見有一黑衣人經過、向弄内竄去、呼喊不應、以槍一舉、不料子彈走火射出、適有黄包車夫倪少琪即倪扁嘴（年五十一歲海門人）擊中頭腦、痛到在地、由該警將倪送該所、立送上海醫院、延至昨晨斃命、由二十三舖地甲秦德方投地方法院報騐、奉吳檢察官等蒞塲、騐明委係因傷身死、諭由家屬收騐候核、 
[日輪激覆渡船溺死七命慘劇]  
　　肇事後並不施救 
　　渡船竟漂流失踪 
山東人王學貴、向以摇八七二號划船爲業、近因年歲老大、故命其子老孔·甥林小了·二人繼之、每日於浦東泰同碼頭與浦西兆豐碼頭間往來載客、藉以度日、昨日上午六時許、虹口南洋烟草公司、正在上工之際、有該廠女工十餘人、在浦東泰同碼頭附近、搭乘王老孔之划船渡浦、入廠工作、摇抵浦心四號浮筒相近、其時該處適有日本商輪Yibae丸横在浦心、擬掉頭出口、王船摇抵該輪後梢、而該日輪故意開動機葉、一時巨浪洶湧、王船首當其衝、頓被怒濤激覆、該日輪肇禍後、亦不停車撈救、竟開足速率、出口而去、當經附近華船紛紛上前拯救、當塲救起女工六七人、尚有女工數名、及船夫周老孔·林小了·表兄弟二人、同遭没頂之慘、船身因潮急亦漂流不知去向、當經楊樹浦水巡捕房得悉、派探胡長靑率同五十二號華捕、前往調查、並將老孔之父學貴傳到捕房、訊問出事情形、再候核奪、至女工死者、現確悉共爲五人、内有一人名姚林妹、年十五歲、浦東人、住浦東吳家聽三號、事後由其父姚章海接得驚耗、自投該捕房、請求注意乃女屍身、其餘四女工、尚無家屬出認、故其姓名年籍、難以查明、屍身亦未浮起、查輪船於行駛之前、前後均派有人員瞭望、迨無危險、方可開動機葉、該輪旣見舵後尚有小船、突然鳴鈴開車、致死船夫渡客七命、實屬可惡已極、不知此案將如何了結、 
[法總領署新條例]  
　　爲管理新聞紙事 
字林報云法總領事署新發表一領署條例、替代一九二六年頒發之管理新聞紙舊條例、規定日報定期刋及評論等、非先期呈請法總領事得有書面允准（一）不得在法租界内發于或出售（二）不得在法租界内設立報社或發行所等、且得法總領事允准之後、非先將樣本送存捕房與法總領事署、亦不得發行、違犯前述第（一）項者、則其編輯人出售人及發行人將由警務總辦及保狀處向該管法庭起訴違犯前述第（二）項者、則其董事或經理將由警務總監及保狀處向該管法庭起訴、而其報社或發行所亦得由法總領事封閉、倘有妨碍公安與法紀之作品、則雖經領有總領事准許執照該領照人及編輯人仍將受起訴處分、倘至必要時、該印刷人亦將同被起訴云 
[郵務兩工會鄭重表示]  
　　郵務工會職工會、昨日舉行兩會執行委員會聯席緊急會議、議决（一）對學聯會事變、應如何表示案、議决、通過、發表宣言（二）再電國府、尅日出兵、否則嚴重表示案、議决、通過（三）對於今日報紙被扣延誤寄發事、應切實聲明案議决、通過、（四）電請蔣主席、即日北上粤方代表、迅即赴京案、議决、通過兹將致南京國民政府電錄後、急、南京國民政府鈞鑒、自日寇遼省以來職會等曁各界迭次呈請鈞府、出兵收復失地、均蒙一再聲明接受、而遷延至今、蔣總司令北上、旣無定期、日寇反愈逼愈急、全國民衆、同深憤慨、職會全體會員、迫不得已、惟有再電環懇鈞府、尅日出兵、以肅敵氛、否則義憤難遏、職會等維護力窮、不免有激烈之表示、謹此電聞、上海郵務工會·郵務職工會·向叩眞、 
[何香凝主辦救濟國難書畫展覽會]  
　　昨日發表宣言 
何香凝主辦救濟國難書畫展覽會宣言云廖仲愷行生爲反對帝國主義謀中國之自由平等而犧牲香凝不才繼續遺志、創辦仲愷農工學校於廣州思樹立解放勞苦羣衆運動之基礎、唯是經費竭　規模狹隘未盡擴充之責、各事爲環境所迫願與心違、竊常引爲大憾、民國十八年蒙上海書畫家慨加贊助捐集墨寳若干件、每擬公開售賣、作爲學校基金、徒以香凝頻年漫遊歐陸卒卒未遑、比者東北事起瞬逾兩月日本帝國主義者襲吾遼吉、陷吾黑龍江擾吾津沽、軍艦遍布於要區、浪人横行於都市、此而不抗、何以圖存、香凝海隅聞警、萬里遄歸於兹宗邦急難之秋敢忘匹夫有資之訓權衡緩急、一念轉移、則興學尚可稍遲、而救國不容或後、因擬將積存時賢墨寳、並香凝個人歷年所作畫件、舉行展覽會悉數標價出售、即以售得之欵、爲反日救傷工作費用、所望談藝俊流揮金俠士、咸鑒微忱、加以熱贊或慨捐筆墨、或廣購縹緗、集腋成裘衆擎易舉、庶幾　淵落日共揮魯陽之戈滄海横流奠以精禽之石、不勝大幸謹此宣言何香凝女士發起救濟國難書畫展覽會事、已迭誌本報、兹聞該會籌備以來、一切均已就緒、昨日該會銷劵部開會、到者有柳亞子·鄭洪年·葉譽虎·何香凝·林庚白·何品泉·王孝英·張紅薇·唐冠玉·包振　·鄭曼靑·褚民誼·王瑞竹·朱少屏·朱鴻傑·關漢光·王一亭·等十餘人、當塲認銷劵二百張、計六千元合之日前陳銘樞·范其務·二君所捐三千元、已有近萬之數、聞各界前往接洽認購者甚多、 
[陳亞夫呈辭義勇軍職務]  
　　中華社云　本市抗日救國會義勇軍委員會兼該軍參謀處長陳亞夫近以事務紛繁義勇軍事務勢難兼顧、業已呈請市抗日救國會及義勇軍委員會辭去委員及參謀處長職務聞陳君以後對於市義勇軍事務、概不負責云、 
[劉大鈞將抵滬]  
　　十八日可到 
國民政府派出在班京瑪德里舉行之國際統計會議代表劉大鈞氏、於八月初經西比利亞鐵路、赴歐出席該會及考察各國統計事業、并會至日内瓦之國際聯盟會參觀劉君上月十四日公畢在威尼斯乘意國郵船公司之克來柯佛亞號回國、兹聞中國評論週報社、接劉君由船中發來無線電謂准於月之十八日抵滬云、 
[援馬捐欵彚聞]  
　　市民一區分會續匯千元　上海市民一區分會、前曾首先由中國銀行匯銀一千元、後助黑省馬主席部屬、同時特設代募代匯機關于先施永安兩公司、收受各界捐欵、業於昨日止、計收到國弊一千零五十元三角三分、已掃數解往中國銀行、繼續匯黑云、 
　　五區造船業工會捐三百餘元　第五區造船業產業工會、第十五次理監聯席會議决、募欵慰援、並推定張林華、陸連慶·向各廠募集、計共募得大洋三百三十一元一角、又小洋七十三角、該欵業於本月十日、彚總交同中國銀行運匯海倫馬主席、以資慰勞、所有捐欵者之姓氏及數目、並聞另有淸單公佈矣、 
　　汎愛學校捐五十餘元　上海滬西汎愛學校校長盧起文君、校董兼敎務主任莊揚豐君、激於愛國義憤、乃將該小學部較長之學生、編成援馬募捐隊、共分三組、每組約五人、分執布旗行筒、出發沿途募集、但僅規定一日限期、（十一月二十八日）聞募集已有五十元之多、該校當局以小學部全體學生、皆係貧寒工人子弟、本身經濟能力有限、未便獨自匯往黑省親交馬占山將軍、乃委託本館轉交生活週刋社匯往海倫云、 
　　馬占山電謝餽藥　國藥業同業公會接馬占山復電云、上海市國藥業同業公會執行委員公鑒、代電奉悉、承惠藥品、三軍荷德、組隊救護倍受慈祥、謹代袍澤、先行致謝、本政府現移海倫、併聞、馬占山卅印、 
[市財政局發表十一月份收入數]  
　　比較上年同月又增二十七萬餘元 
市財政局直接經收各欵、月有增加、業經按月披露報端兹該局於昨日又發表各項捐稅收入數、計房捐爲二十五萬五千七百三十八元八角二分、比較上年同月、激增二十一萬二千餘元、車捐爲五萬一千六百十五元六角二分、增收七千餘元船捐爲三萬五千三百五十元八角九分、亦增三千餘元、屠宰稅爲二萬四千三百八十九元三角九分、增一萬六千餘元、營業稅爲四萬九千八百六十五元四角二分、約增五千元、其他如地方財產地方事業地方行政等收入、約爲五萬六千餘元、亦約增三萬三千元之譜、計總共收人數爲四十七萬三千二百九十八元八角九分、比較上年同月、增加二十七萬六千八百二十八元四角三分、聞均屬竭力整理捐務所收之效果云、 
[新給土地證各户應帶證完糧]  
　　土地局布告 
市土地局昨發佈告云、爲布告事、案照本市各業户、應完新賦、悉憑最近糧串投櫃完納、前經布告在案、惟新給土地執業證各户、第一次完糧、無最近糧串可憑、應携帶新給之土地執業證到櫃完納、如有原證抵押在外未能携帶者、應抄錄原證區圖户名畝分比對新串相符、憑以完納領串、合行布告、本市人民、一體知悉、此布、云云、 
[中法藥房股東會記]  
　　中法藥房股份有限公司　前日假一枝香開臨時股東會到董事郭宣倩·陳鶴亭·許曉初、監察范和甫·陳星五、經理馬炳勛·協理徐斌才、廠長周夢白、股東中央政府委員褚民誼·華通銀行副行長許秉乾·吳寳地律師·及童子卿·駱懐白·汪紹祖等數十人二時開會、公推褚民誼君爲主席、褚君致開會辭畢討論修改公司章程等案、董事長兼總理郭宣倩、鑒於該公司營業蒸蒸日上、對於資本、有擴充之必要爰即提議增加股本二十五萬元、連原有之五十萬元、綜合爲七十五萬元、以便盡量發展營業、各股東一致通過、旋補選褚民誼君爲董事、許秉乾君爲監察、散會已黄昏時候矣 
[靑年援馬團昨抵崑山]  
　　昨晨在南翔訓話 
　　十四歲團員勸回 
靑年援馬團昨日侵晨六時、仍繼續步行、向西進發、一路由該團團長張少傑率領、當於上午十一時抵安亭、即由崑嘉靑三縣鄉村師範延人招待用膳、該地紳商學界、並邀由張少傑說明該團援馬意義、聽者同情、各學校學生亦均到站迎迓、復開歡迎大會、到者數千人、用膳畢、旋即整隊西行至崑山時、各界代表聞訉、早在車站迎候、當晚大隊即宿崑山縣立中學、各界并在崑山公園招待、預備今晨走至蘇州、全團團員、本其耐苦精神、毫無倦容、當離南翔前、曾由張團長召集全體團員作熱烈之訓話、互勉精誠親愛、一致團結共禦外侮、團員聞之莫不感動、該團昨日又有德華銀行行員張志遠顧祥麟等數人、特自上海趕往加入、另有三井洋行夥友某君、誓欲隨行、惟以其年齡過幼（僅十四歲、深恐不能跋涉長途、故再三勉導、當由南翔公安局保送回申云、又該團除加緊作軍事之訓練外、同時並作政治上之敎練、且决定對於經濟完全公開、至於赴南洋募捐之同志、已於昨日首途云、 
[中央銀行檢查報告]  
　　第一百十次 
中央銀行　發行準備第一百一十次檢查報告云本會依據中央銀行條例第十五條之規定、對於本行發行兌換劵準備金負檢查之責、兹於民國二十年十二月十日、本行發行局舉行第一百一十次檢查、用將檢查結果、公告如左（甲）兌换劵發行總額、銀元三千二百五十二萬八千一百零五元、内計、銀元劵二千九百八十五萬二千八百八十三元、輔幣劵二百六十七萬五千二百二十二元、兌換劵準備金總額三千二百五十二萬八千一百零五元、内計、現金準備銀元二千二百二十三萬五千五百八十五元、是項現金準備、計存本行發行庫一千七百零八萬三千九百九十三元一角一分、存各埠分支行二百三十二萬五千八百令九元、存同業二百八十二萬五千七百八十二元八角九分、保證準備折合銀元一千零二十九萬二千五百二十元（乙）關金兌換劵發行總額五十萬元、關金兌換劵準備金總額五十萬元、是項準備金、内計美金二十萬元、存本埠同壽、以定價四零合關金如上數、照中央銀行兌換劵章程第二條、現金準備百分之八十、保證準備百分之四十、此次檢查結果、現金超過六十分之數、保證不及四十分之數、核與定章相符、特此　告、中華民國二十年十二月十日、中央銀行監事會主席李復辣·監事王敬禮·貝淞孫·秦潤卿·　洽卿·林康侯·徐裔廎、 
[營口冰凍停航]  
　　本埠各輪公司、昨已接該處電告、河已冰凍、各輪於上星期起、停止該路航行、俟來春開凍時、再行復班、 
[中國實業銀行檢查報告]  
　　第九次 
中國實業銀行發行部、素與營業都會計完全劃開、準備十足、兹將十二月十日檢查數目、公告如下、本行發行數、六百五十二萬七千六百六十一元、行莊領用數、一千三百四十三萬元、合計兌換劵發行總額、一千九百九十五萬七千六百六十一元、現金準備一千一百九十八萬一千零六十一元保證準備、七百九十七萬六千六百元合計兌換準備金總額一千九百九十五萬七千六百六十一元、 
 
 

Page 16

 
 
[記者會昨開緊急會議]  
　　華成公司侮辱全體記者 
　　議决由會向該公司質問 
上海新聞記者聯合會、於昨日下午五時、開臨時緊急會議、到執委湯德民·馬崇淦·余空我·徐恥痕·吳中一·范敬五·蔣劍侯·等、杭石君主席、先由主席報告、據會員陳其英·石招太·兪洽成·函稱、閱連日報載同仁法律事務所吳·王·袁·陳·四律師代表華成烟公司之通告、内有自日商橡皮印刷所竊案發生後、即有自稱新聞記者數人、到敝公司以危詞恫嚇、聲言如不予以相當報酬、當將此事公布云云、 
出諸律師之口、刋諸報紙之上、此事關係全體新聞記者人格信譽、至爲重大、應請貴會嚴函該四律師、限期着該公司將該敲詐記者數人姓名及服務報館、同時宣布、以憑懲辦等語、經衆討論、咸認該公司廣告中旣不將敲詐之人姓名指出、而又混稱新聞記者數人、實屬侮辱全體記者人格名譽、應嚴重交涉、依法嚴辦、議决、由會向該公司嚴重詰質、限令將敲詐記者交出、對該公司在報紙上公然侮辱全體新聞記者、應負相當責任、限期切實答覆、一面由本會法律顧問準備法律手續、如不得圓滿結果、即依法進行、議畢散會、 
[寄美航空郵費改章]  
　　上海郵局消息、自十二月一日起、凡中國境内寄往美國或經由美國轉遞信函之航空郵費、一律更改、其新改資費、爲寄往美國各處之航空郵件、每重半英兩（即十五公分）或其畸零之數、按照國外平常郵費及掛號費、計加銀洋五角、至寄往美國境外之航空郵件、其改定資費、可向本埠任何郵局詢問云、 
[市民自繳房捐辦法續有滬南區試辦一季]  
　　市財政局佈告 
市財政局前於八月間、制定市民自繳房捐辦法、呈准市政府、於本年冬季起、由市南稽徵處先行試辦、俟辦有成效、全市一律舉行、業誌八月十九日本報、兹探悉市財政局冬季房捐、業已結束、據市南稽徵處造册呈報、市民遵缴者、尚屬踴躍、惟該處轄境較廣、居户繁多法令新頒、爲期甚促、容有未盡明瞭、或因趕辦不及、未免向隅、該局有鑒於此、特再奉市府核准、於二十一年春季、仍由市南稽徵處繼續試辦一季、以期普及、並將自繳房捐辦法、出示布告、務期滬南區各市民週知遵行、兹探錄該項市民自繳房捐辦法如下（一）本市區内商住各户、能於季首之月十日以前將該户本季房捐自行繳送該管稽徵處核收者、一律比照所繳捐額、發給百分之二優待費、（即每百元二元）（附註）前項優待費、無論業主或房客、凡將全數房捐繳送該管稽徵處者則全部優待費、歸該繳捐人享受、（二）如逾前條規定期限、雖係自行繳捐、不得享有優待之權利（三）自繳房捐者、須將業主捐欵房客捐欵、同時繳納、並呈騐上季捐票、俟核明後連同本季房捐收據、一併發交收執、（四）自繳房捐收據、計五聯、第一二兩聯發交捐户收執、第三聯爲房捐抵解據、第四聯繳騐第五聯存根、（附註）發給優待費時、該捐户應於房捐抵解據内簽名蓋章、以憑查考、（五）各户房捐、係田本局徵收員到門徵收者、雖在季首之月、十日以前、不給優待費、 
[浦東電氣公司獲榮譽奬狀]  
　　建設委員會評爲優良電廠 
　　頒給榮字第一號榮譽奬狀建設委員會前爲奬勵民營電氣事業之經濟業務工程改善起見、制定奬勵民營電氣事業暫行辦法分令各地已經註册各電廠知照將十九年度經濟業務工程狀况、詳細呈報、兹聞該會考核各廠成績、認浦東電氣公司辦理最爲優良昨特訓令該公司頒發榮字第一號榮譽奬狀一紙、略謂、查該公司所送十九年份報告、對於經濟業務工程、均有相當成績、核與奬勵民營電氣事業暫行辦法第二條之規定相符、自應給與榮譽奬狀、以資鼓勵、除分函上海市政府並登本會公報公佈外、合行令發榮字第一號榮譽奬狀一紙、仰即收執具報云云、 
[盛宣懐外孫爭產案停止審判]  
　　遜淸宫保盛宣懐之外孫林鳳文·林鳳鈞、近延董兪律師以刑事向第一特院控訴母　盛澤丞·姨母盛方頤·等九人、侵占其母應分得之財產、業經特院一度傳訉因被告不到、改期再訉各情、已誌本報、昨日午後由承審推事沈叔木開第四法庭續訉、被告不到、延李辛陽律師代表到庭、首由董律師起稱、被告二次不到、應請鈞院出票拘提而李律師則稱、原告並未向鈞院民庭訴請確認有繼承權、則其是否有繼承權、尚未可知、且被告發現莊太夫人之遺囑、對于三房（即原告之母）並無問題、該遺囑現亦存于鈞院、儘可調查、而原告今遽行提起刑訴、應請駁斥云云、董律師旋即提出被告盛受頤致原告之函、謂該函内註明可給兩原告每人一萬四千元、是已承認原告有繼承權可　、沈推事以原告須先向民庭訴請確認有繼承權後方可進行本案、而原告提出盛愛頤信函一封實不能證明已取得繼承權、乃諭本案停止審判、 
[本埠昨晚大風]  
　　本埠昨晨天氣和燠、午後微雨、入晚朔風驟起、温度突降、商店提早關門、午夜風勢更大、行人極少、浦江渡船、幾於絶跡、 
[黄楚九債權人請參加翠石問題]  
　　上海日夜銀行倒閉後、經前法公廨迭次傳訊判决各情、屢誌前報、兹由第二特區法院爲黄氏財產内之翠石問題昨又傳訊、經王維楨推事開執行訊理、由關係人劉寳賡代表林濚卿律師聲明一切、奉諭改期再核、業由債權人秦炳根等代理律師顔魯卿、以本月二日庭訊時、黄楚九家屬代理律師譚毅公不應出而反對參加、爰特具狀、聲請繼續參加、兹錄原狀如下、爲請求准予繼續參加執行事、竊具狀人等係共發公司之債權人、對於本案當有密切利害關係、爲特於本年本月二日出庭參加、詎知黄楚九家屬代理律師出而反對、竊聲請人早爲本案當事人、且此翠石問題、實由聲請人聲請而起（見前法公堂五月七日卷宗）今黄氏家屬竟出而反對參加、此不解者一也、共發公司合夥財產、祗供二成公攤、不敷淸償債權之數、由股東連帶負責、早經確定在案、黄楚九爲共發公司董事長兼股東、且爲共發公司債務人、共發公司債權人當然可出而干預其遺產、今黄氏家屬反對參加、此不解者二也、本案淸算人亦不過代表債權人、今債權人本身出而參加、反遭反對、此不解者三也、黄楚九遺產多追得一文債權人多得一文、多變賣一文、債權人亦多得一文、利害相關如此、而黄氏家屬反對參加、此不解者四也、黄氏家屬代理律師、以爲債權代理律師多有數十人、如果個個代理律師效顔魯卿律師到案代表參加、鈞院庭小、勢必不能容納等語、尤覺奇異、因庭小而拒絶人民訴訟、實足令人噴飯、此不解者五也、黄氏家屬代理律師稱、債權人不攻擊淸算人、即債權人信任滿意淸算人、可無須自行參加也、不攻擊不可與信任滿意同日語、蓋假使雖有不信任不滿意在心、儘可因息事寗人起見、而未表示攻擊也、况攻擊與不攻擊、不在本問題之内、此不解者六也、再黄氏遺產人人懷疑、而其代理律師又反對參加、實眞令人疑上加疑、竊意歡迎參加、尚覺不足、今此種反對參加舉動、實大可爲黄氏家屬惜也、爲此特具狀請准予繼續參加執行、輔助原告、如有裁决批示、請爲送達云云、 
[王龍迭接嚇詐信六封]  
　　約在虹鎭大聖廟談話 
　　當場獲嚇詐匪李錦志 
周家嘴路二五三四號門牌王龍記洗衣公司主甬人王龍、於上月十二號至本月七號之間、連接匪徒郵遞恐嚇信六封、接洽地點、約在唐家弄齊齊哈爾路閘北蕭王廟等處、來人須手持鞋匣爲標記、王遂據情投報總巡捕房總稽查處、派探員前往兜拿無着、前日、又接來函、約在華界虹鎭、大聖廟附近談話、來人須持蒲包一隻、毛巾一條並帶鈔洋一千元、銀五伯兩、不可失信、否則當以激烈手段對付、而王龍又持函報告捕房、於下午四時許、由華探長湯堅·探目吳長愷·着王照來信携帶蒲包手巾、按所指地點等候、探等雇坐汽車馳往、會同該會管公安局偵探距大聖廟半里許路旁停止、察看動靜、移時果有通州人李錦志從廟中出與王龍接談、探等即着司機者開赴該處、當將李匪逮捕、帶匯山捕房收押、昨晨解送第一特院高一庭據捕房律師張天蔭、陳明前情、請爲延期拘拿同黨云云、繼由事主王龍投稱、當時被告問余是否王龍、答是、被告正擬續談、而捕房探員之汽車已到、立即將其擒獲、而前所約唐家弄齊齊哈爾路等處、余咸與探員同往、但未有人來接治等詞、質之被告稱、前日上午、在昆明路小茶肄内啜茗、由紀姓友與一某甲到來、邀往虹鎭大聖廟求神、至下午共赴該處入廟徘徊、吾恩若輩定有不法之行爲、故尾東尾西、探聽所爲何事、若有眉目、當報告捕房、得些小公事、俄頃伊等出外、謂來矣、吾亟奔隨、甫出廟門、當被捕房探員拘捕、對於恐嚇信事完全不知、求鑒、經沈炳榮推事核供、向被告宣稱、汝所供不實、豈容狡展、遂諭還押、候改期查明再訊、 
[麻瘋會之餽贈]  
　　現欵計五千餘元 
　　中華麻瘋救濟會爲求慰藉疾革起見、每於聖誕節時、例有餽贈禮珠於全國麻瘋院之舉、嘉惠病黎、良非淺鮮、今年除由該會上海婦女後援會購置絨毯六十七條、專送廣東海南島麻瘋人外、復以衣服·藥品·書籍·等贈送各院、現欵一項約有五千餘元之多、兹將分配數目、探錄於下、廣東省計有東莞麻瘋院一千元、石龍麻瘋院二百元、北海麻瘋院二百元、大衾麻瘋院一百元、汕頭市立麻瘋院及斐醫生麻瘋診所一百元、惠州麻瘋院一百元、淸遠麻瘋船户會一百元、海南島麻瘋院一百五十元、福建省計有福州東西二麻瘋村六百元、興化麻瘋院一百元、涵江婦女麻瘋院一百元、延平麻瘋院一百元、古田麻瘋院一百元、厦門閩南麻瘋診所五十元、石碼麻瘋診所五十元、山東省有滕縣麻瘋院一百二十五元、濟南麻瘋院一百元、江蘇省有如臯海醫生麻瘋診所五十元南通赫醫生麻瘋診所五十元、泰州麻瘋診所五十元、淸江浦麻瘋診所五十元、上海虹口皮膚病醫院五十元、湖北孝感麻瘋院一百元、江西南昌麻瘋院一百五十元、浙江杭州廣濟麻瘋院一百元、雲南省九龍江麻瘋院一百元、昆明麻瘋院一百元、各界熱心人士、如有以現欵舊衣服鞋帽等物、贈送麻瘋人、請逕送本埠博物院路二十號該會、以便妥爲分贈、 
[公共汽車撞死一男孩]  
　　江北男孩劉根三、現年十四歲、住居匯山路福德里三零六號、設皮匠攤於齊物浦路口、昨晚五時一刻許該孩在馬中中閒走、突有二路公共汽車、由東朝西、疾駛到來、一時不及避讓、碾傷要害、立時身死、旋經二五五零號崗捕前來、用車送入同仁醫院、轉舁騐屍所備騐、 
[萬大公騙案起訴]  
　　房東難辭其咎 
　　店主逃之遥遥 
本城凝河路喬家栅口八十六號、於本年十一月六日新開萬大公油號、詎至翌日即行開閉、當經各債權人紛紛報告該管警局、將店發封、一面將該房主婦人朱濮氏·朱阿五·母子拘局、訊供交保候示在案、兹悉各債權人、計有數十户、公推代表陳錦昌·瞿直甫等、延朱樹楨律師、向地方法院民庭起訴、其詞略稱、被告朱濮氏朱阿五母子勾串設店欺騙、發票詐財、佯設萬大公油號、荳油放盤每元售六斤十二兩、先則附近隣居、繼則遐邇咸知、均以現欵定購、自一元至十元、從上午至下午、收得油欵達二千餘元、以上均由該店主朱阿五高座賬桌、發票收欵、鄰近之人、至四句鐘有持票向取食油、朱阿五云、我爲店主、又爲房東、大家認識何妨、明日來取、今已售完、顧客信以爲眞、一哄而散、迨至明晨、再去取油、只見店門緊閉、東夥全逃、當向店主兼房東朱阿五之母朱濮氏理論、忽稱店係他人所開、與我朱姓無涉、羣詢其租户何人、諉稱只知王姓、不知其名、向索租契、亦云無着、種種支吾疑竇、百喙難辭、竊思購油者富家甚少、平民居多、如賣油條者、賣腐干者、賣魷魚者、賣燒餅者、做廚子者、均典衣質物借貸凑集、冀得便宜、今全付烏有、生計受其影響、經濟立遭窘迫、種種損害、筆難盡述、此風一開、後患堪嘆云云昨日由魏推事開庭審理、被告朱濮氏朱阿五均不到案、僅由原告陳錦昌等偕律師到庭、經問官略訊一過、諭令退去、候再飭傳被告到案再核、 
[滬杭車軋鄉人兩段]  
　　滬杭路昨日上午七時、由滬開杭早快車駛至七星橋與嘉興間第六十七號橋地方、時在正午十二時許、有年約四十歲之鄉人、被機頭軋分兩段、慘不忍覩、嗣由路局撫卹棺費廿元收殮云、 
[明日各團體追悼周銘初]  
　　北平中央醫院院長錫山周銘初君、於上月因公返滬、遽歸道山、聞者惜之、現由前上海市區保衛團、董家渡火政會、及華商電氣公司、等同人、定今日下午二時、在中華路東姚家弄菸業公所開會追悼、並陳旬周君生前之金石竹刻、以誌哀忱 
[四集烟禍年鑑出版]  
　　圖書館半價贈送 
中華國民拒毒會、爲使社會各界明瞭國内種植及販吸片鴉之流毒、並外來麻醉毒品禍害情形每年舉行毒况大調查並將調查統計結果、刋一報告、名曰中國烟禍年鑑、歷年以來、已發行三集、第四集亦在月前出版、計一厚册、内容爲民國十八年至十九年間國内、一切毒况之報告、計分上下兩編、上編爲各省烟禍概况、與拒毒運動、凡種種販吸一切情形、以及外人在華的種種販毒行爲、用簡明方式、叙述周詳、下編爲全國禁烟統計、及禁烟法規、凡全國法院縣府海關郵局鐵路局公安局等司法行政交通各機關之禁烟統計、以及兩年來中央及地方政府頒佈之禁烟法規、搜輯無遺、全書注意實質、三分之二爲各項統計材料三分之一爲叙述文字、絶無空泛言詞、乃有系统的實際的社會情形的研究參考、專集每册收回印刷費大洋六角、本埠香港路四號該會發行、聞該會爲普及閱者起見、凡國内各地圖書館函購祇收半價以示優越、寄費一概在内、 
[永大電料行大减價]  
　　四馬路石路東永大電料行老店、自五月間、在湖北路設立總行以來、營業較前更盛、該行爲注重冬節用品起見、特於本星期起、該店所備、如各牌之手電燈、大小電氣、火爐電灶電鍋大小熱水罐等、照本减估、自七折至九折止、德國老牌電燈泡、每打特價二元四角、如購滿洋五元以上者、另贈德國五彩手電燈一只、兼售該總行經理之不繼絲電燈泡、又新添無線電收音機、及一切零件、同時一律减價發售、故連日營業、甚爲發達云、 
[國產熱水瓶製造業組織同業公會]  
　　上海製造國貨熱水瓶工廠曹錫鰲·夏廷榮·等發起組織同業公會、以謀營業上之保障、并聲請市黨部准予備案、及發給許可證書在案、現該會已得市黨部之許可、故於昨日在勞合路長吉里會所、召集全體同業討論籌備事宜、當席推定曹錫鰲·夏廷榮·徐介甫·謝松年·劉兆榮·等五人、爲籌備委員成立籌備會并定即日登報通告全體同業悰予填寫志願書加入、俾得早日正式成立、聞該會近日工作進行頗形忙碌云 
[國醫公會執監聯會紀]  
　　本市國醫公會、昨晚在該會會所、舉行二十四次執監聯席會議、出席者薛文元·任農軒·等二十餘人、公推郭柏良·朱鶴臯·爲主席、繆曙初紀錄、行禮如儀除報告會務及浦東辦事屬具領經費畢、即討論（一）災民收容所常駐醫士、函請復議薪給案議决、維持原議、（一）收容所常駐督七報告醫藥組歸入衛生股管理案、議决、每日造表報告（一）浦東會員概歸分辦事處辦理案、議决、通過、（一）大會在即未繳常費者、應否除名案、議决、另印名單、無選舉權、（一）醫院捐册案、議决、派員催收（一）醫學院欠欵案、議决、每院董担任五十元、由本會派員收取（一）醫學二院經費支絀、應如何辦理案、議决、交十二月十八日會員大會從長討論、 
[嘉定同鄉會籌備會議記]  
　　小西門嘉定旅滬同鄉會、前晚（十日）假座愛多亞路都益處、召開第四次籌備會議、公推陳兆祺主席、開會如儀、甲·會務報告、乙·討論事項（一）徵求會員應否展期案、（决議）展至二十一年一月十日（二）應否召開第三次發起人大會、（决議）定二十一年一月十五日、（三）成立大會應否展期案（决議）展緩（四）黄允之先生追悼會、本會應如何表示案、（决議）公請陳兆祺翁周勳先生代表參加、丙·散會 
[援馬遊藝會今日舉行]  
　　中華留日同學抗日救國會滬分會、主辦募欵援馬遊藝大會、旬日以來、積極進行、甚得各方熱烈贊助如明星影片公司慨然允諾、該公司胡蝶梁賽珍兩女士義務參加表演、郵務工會·中華口琴會·儉德音樂會·大厦新劇社·晏摩氏女校等團體·王玉峯·吳芸芳·王道銓·劉從俠·諸君、無條件共襄義舉均屬難得、聞該遊藝會已定今日） 
十二日）上午十二時起在天后宫橋市商會内舉行遊藝節目、已决定者、計有留日同學排演之愛國新劇·儉德音樂會之淸音粤曲·梁賽珍女士之跳舞·胡蝶女士之歌曲·郵務工會之幻術·晏摩氏女校之音樂·中華口琴之之三十人口琴合奏·大夏新劇社之新劇「子見南子」·王玉峯吳芸芳兩女士之平劇「四郎探母」·王道銓劉從俠兩先生之平劇「華容擋曹」等、至其入場劵、計分十元五元一元三種、除連日由各方踴躍承銷外、本日開會時亦售門票云、 
[小兒患痧子不宜燒紅棗]  
　　今年天氣、自入冬以來、氣候太温、大有冬行春令之概、滬上孩童、因此而發生痧子天花者甚多、一般患此者、多有以燃燒紅棗於病人房中、意在催其速出、兹據貴州路益豐里兒科專家朱孟栽醫生稱紅棗宜於痘科之不能結痂者、燃之有厚皮膚、能使痘易結痂、而痧子則最好以芫荽菜（俗名香菜）煎湯燻之、則頗有透發痧子之功、 
[讀者通信]  
　　温德甫君訊（全國民衆一致起來救國）在這空前絶後之國難當中、凡我國民、没有不痛哭流涕、而情願犧牲個人幸福、來保障我中華民族雖血染疆塲、亦慷慨就義、而無反顧的、因爲與其貪生怕死、將來不幸在暴日鐵蹄下呻吟、何如現在奮鬥掙扎、以求生存於萬一呢、我敢說四萬萬同胞、除了那些特殊階級外、没有不表同情的、因爲特殊階級是金錢薰陶、殘認成性、進一步說、多數是掛羊頭賣狗肉、只謀自己的私利、不顧百姓的死活、牢抱着金錢主義、甚至你暗算我、我明打你、弄得全國一塌糊塗、不然日本　爾小國、怎敢如此猖獗、犯我神州呢、古書說「人必自侮、而後人悔之」即以這次日本侵占東省論、擁有重兵的軍事長官、公然下令不抵抗、失地辱國咎實難辭、我們對日經濟絶交、原是對付暴日的唯一方法、誰也不能否認的、可是特殊階級、竟包辦大批仇貨、運輸進境、這是多麽可悲的事啊、依我個人意見、也許是大多衆人民的意見、要想救國、除了全國民衆一致起來挽救是萬萬不能成功的、 
[通訉印花]  
　　通信時貼此印花並附相當數量郵票 
[天氣報告]  
　徐家匯天文臺昨日下午四時三十分氣象預報云、山東海濱天氣較寒、有雨、或雪、揚子流域天陰有濛雨、或漸開霽、黄海有强烈西北風、東海有北風至東北風不等、高麗海峽有旋風、因低壓經過向東北東方進行所致、又昨日下午三時前二十四小時内本埠氣温最高六三·五、最低五零·二去年同日最高六二·二最低三八·一、 
[來函]  
　　逕啟者、頃閱報載、小女謝淑明尚在靑年援馬團一節、查淑明身體孱弱、難勝此項工作、已經家屬勸回休養、今報載與事實不符、特此具函更正、此致申報館鑒、謝利恒啓、十二月十一日、 
　　逕啓者、本日民國日報登載兵工廠工會宣言、閱之不勝駭異、查此次本埠各大學聯合會抗日會代表開會、被便衣隊搗亂、並當場拿獲王福生一名據稱、係兵工廠工人、又稱、係鍊鋼廠工人、等語、經查本廠工友名册、並無王福生其人、至是否鍊鋼廠工人、因該廠非在兵工廠範圍、無從查悉、至兵工廠工會宣言、本廠全體工友、毫未預聞、且因此發生誤會、致工友自動將工會封閉、現已不能行使職權、恐外間不明眞象、特函聲明、以免誤會、此致申報館、上海兵工廠啟、十二月十一日、 
　　申報館本埠新聞編輯先生大鑒、敬啟者、本月九日、學聨代表來敝校報告、市黨部負責人、値此愛國運動、指使流氓、綁架北大同學、毆傷中大同學、證據確鑿、全體至爲駭異、爰整隊向市黨部請願當於下午六時許到達、全體鵠立黨部門外、另派代表入内、要求謁見常務委員時門房宣稱、委員不在、旋見陶委員百川自樓上走下、代表等即趨前請求接語、詎陶委員竟掉頭迅即向後門逃避、同學等以本校紀律如是嚴明、態度如是誠懇、而黨部負責人員、竟視民衆如蛇蠍、設非畏罪心虚、决不如此、當表示悲憤、然同學等訓練有素、歷次請願、均蒙輿論所贊許、此時因仍本一貫精神、秩序仍未絲毫紊亂也、不意當時外來民衆、愈聚愈衆、突有未具旗幟符號身着便衣之羣衆數十人、一聲喊打、衝入黨部、擊破玻璃等物、當時敝校一二同學、爲好奇心所動、入内觀看熱鬧、經敝校指揮急行設法制止、當即整飭隊伍、開向市政府請願、惟事出倉卒、貴記者或未當場目覩、致傳聞失實、誣及敝校名譽、用特具函聲述當時情形、懇即將此函登刊、以明眞相素仰貴報持論公正必能俯允所請也、專此敬頌撰安、復旦大學抗日救國會謹啟、十二月十一日、 
 
 

Page 17

 
 
自由談 
[黑馬得偶] [  姜晝禪]  
　　昨晨謁馬　孟容於斜橋容齋。閒閱自由談。悉陶在東君徵求黑馬之偶。以褒忠勇。亟告孟師。師應聲曰。紅羊。細繹之。對意頗巧整。蓋宋理宗時。柴望上丙丁絶鑑十卷。自秦莊襄王五十二年丙午。迄五季後漢天福十二年丁未。通一千二百餘年。中爲丙午丁未者二十有一。其年皆値中國有亂事之年。望上書意欲托言識諱。以儆戒時君。每人以丙屬火色赤。未爲羊。遵謂國難之時爲紅羊刦歲。今歲適在辛未。復遭國難紅羊可稱黑馬之巧對。 
願當局諸公引爲龜鑑焉。又太平天國時亦稱紅羊之亂。蓋爲洪（秀全）楊（秀淸）之諧音。當時佔據十六省。聲勢極盛。設非曾左輩効忠滿淸。則神州早已光復。現國府明令謂太平天國爲民族革命之先聲。不得以叛逆稱之。紅羊之抗滿。與黑馬之抗日。同爲吾中華民族之光榮。以之屬對。未知在東君以爲合否。 
不除庭艸齋夫談薈 
[一個敎師與家長的答覆丨出頭處要自由丨（下）]  
　　「戴君認定你們靑年是國家的命根，我也有此認識。你們也不可把自己小看了。不可做樹少爺！不可做樹小姐！不可給折腰的大樹把你們籠罩住！與害蟲奮鬥！伸出頭來向水分，肥料，空氣，陽光進取！這樣，你們纔能把自己造成中國之棟樑之材，纔可算是國家命根的靑年。　　「我旣主張出頭處要自由，那麽「自由」的涵義是什麽也得說明。自上是以自己的行動。團體自己是以團體自己的意志指揮團體自己的行動。自由這個名詞是含有自主，自决，自動，自得種種意義，擴而大之，是要各得其所。自由人是奉頭腦做總司令他的反面是奴隷。他自己不願做奴隷也不要人做他的奴隷。放蕩不是自由因爲放蕩的人是做了私慾嗜好的奴隷而不能自拔。一個人若做了私慾嗜好的奴隷便失掉自由。靑年放蕩固然不能成人；成年人放蕩也只算是成年不能算是成人。成年人，靑年，小孩子都該在一個道德標準下生活。雙層標準，三層標準只是恕道不足的結果。靑年不可以假借自由之美名去過放蕩的生活；敎師家長也不可假借放蕩之罪名去剝削靑年小孩子生長所必需之自由。根據以上所說我所得的斷語，適與戴君相反。我的斷語是： 
　　「失掉自由，不能成人。」（完） 
[馬占山將軍佚聞] [  朶白]  
　　黑省主席馬占山將軍。於倭奴横行無忌。傾師來犯時。獨能於黯淡之無抵抗空氣下率其健兒。以禦强寇。雖衆寡懸殊。而爭先殺賊。屢建奇勳。宜乎國人聞之。懽忻歌舞。紛紛捐資援助。記者於欽仰將軍之餘。特將平日所聞關於將軍之片段。錄之以投自由談。 
　　將軍字秀星。吉林烏拉鎭人。其家素業農。至將軍始棄農從戎。初隷吳俊陞部。僅充正目。無藉藉名。其後累以剿匪有功。漸次擢升。至黑廉明公正。卓卓威聲。黑人無不敬崇之。將軍視日人夙深痛恨。時欲創之。此次目擊當道之不抵抗。尤覺憤慨欲死。故抗禦日軍。益見其神勇不可當也。 
　　將軍少好習拳術。而未嘗入學校。故至壯歲猶目不識丁。惟自近年以來。感於不識字之不便。每於治軍餘暇。執卷研讀。孜孜不輟。故於公文函牘。已能批閱。亦 
[世界小事記] [  海客]  
　　喜馬拉耶山上之古族　英國女探險家高斯蘭白德女士MissJ.Cossley-Batt九年前曾在喜馬拉耶山人迹不到的高處發見却爾定Chaldeans古民族。今年女士約同孟德里粤Montreal城的培爾博士Dr.I.Baird前往。作第二度的訪問。此族自數百年來。久已世界相隔絶。人口在六百至八百之間。其地在一萬七千尺以上的高處。與西藏相近。人民極其健康。大都長壽。爲世界任何民族所不及。他們日常的食品。完全是菜蔬。住的是山窟。並無屋宇。然而文化的程度極高。實在埃及人之上。可謂世界文化的鼻祖。他們的手中有許多名貴的文稿與畫件。都是該族先人的手筆。培爾博士此次曾帶回一畫。已是七百五十年前的古物。對於醫藥方面的事物。也多所發見。二人一路前去時。曾迭交偶險。有一次被一個蠻族所襲擊。幾乎同遭非命。末了即終於達到目的地。最近已滿載而歸了。 
[鐵梗海棠著花] [  啟楣]  
　　蘇州桃塢中學。處地靜僻。花木扶疏。故校景向以淸幽著。中樓之前。植鐵梗海棠一株。每年暑春三月。娟娟作花。花繁小而色澹紅。當其盛時。滿樹纍纍。如少婦紅暈。迎風含笑。妖艶風韻。洵不減扶桑之櫻花。不圖於上月中澣。朔風慘慄木落草荒之際。忽吐葉萌蕾。放花達十數朶。且其花朶迭相陳謝。雖忍寒至今。尚未斷花。碧葉紅葩。嬌翠欲滴。若不以風霜爲苦者。考植物循時榮枯。今此花逆時而放。豈獨無因。故亟錄之。敢以質諸海内博物家焉。 
嘗提筆作擘窠大字。雄偉奔放。骨格天然。不愧英雄手筆也。 
　　將軍天性純孝。事老母晨昏定省。數十年如一日。母偶病。必親侍湯藥。不輕假手於人。又好周人之急。戚友之因貧求貸。及外客之來乞援者。無不慨然立允。不責其償。故爲官多載。依然兩袖淸風。了無餘蓄。 
　　將軍於兵法戰術。以其歷年經騐所得。獨具卓見。彼自詡某軍校某軍校出身者。對之每懐慚色。如此次所掘之戰壕。據某外國專家觀察後之報告。謂其精美合度。佈置奇奥。在中國實爲第一次所見。何怪日人見而寒心。不敢輕於對壘。 
　　將軍除擅拳術外。又能手持雙槍同時並發。百步内無勿中者。其部下得所楷模。並得將軍之嚴密訓練。故於槍法亦不弱。此次能以窳劣之器。破舊之彈。擊落日車飛機三架。及屢擊退堅兵大砲者。即發槍之準確故也。 
　　將軍自奉甚儉約。除偶一御中國之絲綢品外。對於舶來品絶不服用。若日貨則並其家中人而拒納之。善識技人。凡具一技之長。一藝之精者。輒留之幕中。設法安揷。故其部下頗多奇能傑出之士。又能與士卒同甘苦。賞罰嚴明。毫不假借。故將士無不樂於用命。此次數勝倭軍。蓋非倖致也。 
[何香凝抗日之未雨綢繆] [  君强]  
　　何香凝女士憤暴日之肆横。恐一旦不幸而有戰事發生。救護之事實爲當務之急。自宜及早預備。因出己作之書畫並徵集各名家墨寳。在滬舉行展覽。以所售得之資。移作創辦婦女抗日救護養成班之用。該會進行事務業由鄭洪年蔡孑民葉譽虎柳亞子朱少屏汪英賓李秋君劉海粟王濟遠孫雪泥謝公展虞澹涵錢瘦鐵張善孖李祖韓唐冠玉薛保倫賀天健等分任一切。規模甚大。聞所徵集之書畫。皆爲海内各大名家作品。共五百件。售劵五百張。每劵定三十元。由鄭洪年君推銷。另立古畫陳列處。則其價不在此限。何女士爲黨國先哲廖仲愷先生夫人。廖先生爲反對帝國主義謀中國之自由平等而犧牲者。何女士繼續先生未竟之業。而能持堅毅果敢之精神以與一切奮鬥。實爲我中國婦女界中傑出人才。其藝術之精神。聲名早播遐邇。加以諸大名家之傑作。平時不易得到者。乘此皆可以數十元之代價而得爲子孫傳世之寳。間接復能解紓國難。於公於私。爲益大矣。該會展覽之期。定在本月月底舉行云。 
[短訊] [  鵑] 　高峻字尚之。江蘇南沙人。精繪事。用筆縱横。有出塵拔俗之氣。且參古法。深入畫理。所作山水小人物等。直如石濤梅道人。花鳥意在靑藤新羅之間。略擬雪個法而喜敬造佛像。寫佛每月必在朔望二日。年來積得精品百餘件。本月十一日起假西藏路寗波同鄉會開個人畫展四天。任人參觀云。 
[睇嚮齋逞談] [  甘簃]  
　　岑春萱（下） 
　　迨郵傳部尚書畀春萱之旨下。春萱首請罷黜侍郎朱寳奎。指其好貨不解事。寳奎旣免官。卿相以下多懐疑懼。戯以猛虎呼焉。其時粤匪勢復張。世凱乃密謀於奕劻。謂調虎離山之機已至。當以術使春萱外遷。庶幾可免其日伺吾人之隙。譖諸后。議由吾發。公内應。劻大喜。於是世凱專疏痛陳粤匪甲天下。起伏無寗歲。春萱曾治粤。而　苻滅跡。足見得其人而治。失其人而亂。兼圻之寄。匪異人任。后果動容。顧劻曰。世凱所云如何。劻對曰。世凱之言。天下之公言也。春萓之才。天下之人皆欲得而爲長官也。於粤爲尤甚。后頷首。即降旨。召春萱入。后曰。汝謀國之忠。治事之勇。不自今日始。於未開府前。予已默識於心。進階之速。帝勿與。予所主張。收拾粤局之責。舍汝莫屬。鳳池之還。要非無因。汝其敬愼將事。春萱唯唯。不禁汗下。蓋先已得報。知奕劻世凱内外相呼應。共謀去之。含怒出都。道經海上。濡滯不行。劻凱復謀使不得之粤任。陰授計於人。取康有爲及春萱單人影相片。裂而復合。作並立狀。重撮一影。進於扣。　言岑康方會於滬。密議廢后雍帝。如戊戍之變。后頓思往事。未審其詐。勃然震怒。曰。予固知春萱曾與保皇會。祗以勤王之役。察其行。不似。自是歷筦疆圻。頗能振作有爲。詎料猶懐異志。近叛黨。圖老婦耶。雖然。其功不可掩。其德未能忘。姑予開缺可己。劻凱之計酬。而春萱不白之寃。乃莫由申訴遂家於海上。辛亥蜀亂。監國攝政王載澧納震國公載澤之請。起春萱馳往查辦。已復授川督。未行。南北已停戰言和。疆吏聯銜乞遜位。春萱亦列名。受政府使。至閩省勘亂。復拜漢粤川鐵路督辦之命。降志屈身以事世凱。殊不類其素行。或曰。爲貧而仕。豈其本志哉。其後討袁之役無不與。因遠走南洋羣島以避。中間說陸榮廷舉兵抗洪憲。榮廷宿隷萱部下。懐德圖報匪朝夕。至是。迎萱入羊城。設軍務院於肇慶。衆推唐繼堯爲撫軍長。推春萱爲副撫軍長。攝行撫軍長事。不翅偏安之副座權元首也。旣受職。爲文通告。謂世凱朝退。萱夕隱。卒踐言下野。嗣復置身廣州軍政府。爲主任總裁。退後。不復出。十年於兹矣。論萱之爲人。爲政尚猛。御下惟嚴。性剛而言爽。遇事輒持已見。倔强不爲人所屈。是不無可取者。獨於共和以後世凱之使命。或拒。或納。予人以口實。如寵信某伶。授以兵柄。亦有累盛名。然而。小疵不足以掩大節。殆所謂君子之過歟。 
說部扶輪會 
[與子同仇（十）] [  顧明道]  
　　忠淑聽了。蛾眉雙鎖。說道不錯。這幾天風聲不甚穩妥。一旦有事。鐵道都在他們手裏。我們一些没有防備。如何是好呢。華乃强嘆道。西人譏笑我們國家爲睡獅。似乎醒起來大可有爲。我國民也有以此自負。其實我國早成一頭奄奄待斃的病獅。絲毫不中用。太陽國人早已看破。在他們說起來。也好引用天與不取反受其殃這兩句話咧。國必自伐而後人伐之。前淸在外交上種種失敗。貽害無窮。但自辛亥革命以來。忽忽二十年。内亂紛紜。没有已日。國民革命後。京粤分裂。何嘗有統一的日子呢。都壞在這些執政的手裏。所謂上下交征利而國危矣。不然我國人受了許多恥辱。五九咧。五三咧。五卅咧。前事不忘。後事之師。爲什麽到今日還不能振作起來呢。說什麽十年生聚。十年敎訓。我國人祗有口頭愛國。實際上一些根基也没有建築。自然那裏能夠不遭强鄰的侵伺呢。可恨可恨。華乃强說到這裏。立起身來。拔出腰間寳劍。寒光森森。這劍就是校長熊鳳贈送與他。常常佩在身上的。他面上露出激昂的頽色。慨然對忠淑說道。古人聞雞起舞。心懐故國。好男兒亦當如此。河山黯淡。寇氛已起。正吾人報國之時。聞雞而起舞。也是被平旦之氣激動了愛國之心。現在有許多靑年。可惜都不能保持這平旦之氣。反而旦旦而伐。自暴自棄。受了惡魔的引誘。以致走上墮落之途呢。說罷。將劍一擺。颼颼地舞將起來。但見漸舞漸緊。一道白光罩着他的人影。忽東忽西。倐起倐落。忠淑在傍甚是好看。這時有幾個同學遠遠地望見了。一齊跑過來瞧看。愈聚愈衆。圍成一個圈兒。忠淑也立起身來。和一個女同學爬到榆樹上去看。華乃强把一路劍舞完。霍地收住。立定身軀。氣也不喘。衆人都拍起手來道。飛將軍多才多能。忠淑也把纖手拍着。跳下樹來。天色漸漸黑暗。噹噹地鐘聲響將起來。晚膳時間到了。於是大家擁到餐室裏去。不料他們方進着最後的一餐呢。 
 
 

Page 18

 
 
商業新聞 
[金融金價降念八兩]  
　　美擬減低金幣成色 
　　日内閣提出總辭職 
發現驚人慘跌昨十一日標金突現驚人之慘跌、怒濤狂瀾、汹湧異常、形勢極端複雜、全無把握、頃刻萬變、統市竟有四十三四兩差度。終則暴跌二十八兩有零。可云巨矣。自初開尚堅、蓋以銀市微升、買方活動、當即衝出六百九十兩外、往後忽聞美國擬將金幣减低成色。兼傳日本内閣恐將傾倒、以防重禁現金流出等消息傳來、人心頓虚、各方奮勇賣出、更以外匯以爲爲鬆、且掛長一檔、於是市况大有山崩海傾之勢、狂跌三十兩之巨、遂敲破七十兩關、後市更覺萎靡、復傳日本内閣岌岌可危之說、且因匯票甚爲鬆濫、如英金以在二先令之外、美金達三十四元有餘、殆金價猝已破進五十兩關口、無奈狀態極亂、進退無章嗣後跌風稍殺、復爲六十兩内外云、 
　　午收直線的下瀉　自早開漲四兩爲六百八十九兩、因大條銀雖升十六分之七、銀價只長二分之一、私電加四分之一、目零户等均進、立即續漲九十兩零五錢、俄而大連帮并元茂永大德成同太昌萃昌永等前來傾售、乃價未能堅持、遂降五兩餘、九點一刻爲八十五兩、至美金可結三十二元六八七五、英金初爲十一便士六二五、旣而七五、入後乾昌祥大興永内興餘大等買進、又英金僅結六二五、復反提增七兩餘、英金開出時爲九十二兩半、然匯豐掛牌放長二五、美金竟長六二五、乃匯兌軋大也、當退至八十九兩光景、倐忽間傳聞美國將已减少金鎊成色、又此人心頓怖、如成豐永志豐永大興永乾昌祥大德成義豐永餘大匯恒等傾向賣出、而外匯轉鬆、計美金三十三元三七五至四三七五、市况大疲、狂跌二十兩、十點左右爲六十九兩、復以恒興同太昌等買進、已拉上五兩餘、十點二十餘分爲七十四兩、半、殆美金由匯豐華比等吸三七五、又英金二先令、頃刻忽傳日内閣將倒之消息、乃匯兌有看低之勢、僅隔四五分鐘、降爲六十五兩、十點半時恒興福昌等來進、又空方抵進、在此十分鐘内抬上七八兩、至十點三刻爲七十三兩、旋後買風大興順利萬興大德成元茂永大康泰豐成等皆有脫售、兼之英金竟爲二先令○一八七五至二五、美金三十三元六二五、於是猛跌十兩外、十一點三十分爲六十二兩、忽傳孟買小去四安那、又拉上五兩、爲六十七兩五、十一點三刻後仍處疲境、爲六十三兩五錢、迨午收六十六兩、但飄摇無定、殊難措手、復又抑至四五兩、揭價改爲七百五十兩、計撳六十兩至八十餘兩、 
　　後市竟變本加厲　後市開盤六十二兩、乃物品已低、並聞德國將造銀馬克所致、繼由一兩加至三兩、忽由大户來售、尤因外電據云日内閣形勢緊張、已將不支、遂跌至五十三兩、大連帮等來進、又加至五十八兩、二點一刻以後匯市更鬆、賣方尤烈美金三十四元一二五、英金對做近期二個零三七五、志豐永丙興元茂永萬興順利涵恒等紛紛脫手、更因時局險惡、乃市面大爲摇動、慘落十兩、至二點三刻爲四十九兩、以後廣帮等買進、又匯票轉平、麥行進美金三十四元、匯豐吸英金三一二五、三點一刻爲五十九兩八錢、此時孟買忽然報大十三安那、當退至五十五兩、復以匯豐等吸美金三十三元八七五、三點半爲六十兩五、後以賣風不息、四點時爲五十四兩六錢、往後乍高乍低、有二三兩盤頭、迨四點三十分收盤爲五十六兩八錢、比較前天暴跌二十八兩二錢、惟收後再做至九兩餘乃義豐永等追購、據全日最大九十二兩半、最小四十九兩、計有四十三兩五錢上落、物品早市八十八兩八錢、午收六十六兩半、下午六十一兩五、收市五十八兩半、揭價計撳一百兩、復爲九十兩、登賬前市六十二兩、六十六兩、後市五十三兩、五十七兩、補水六十二兩、下午五十三兩、赤條仍加六兩半、 
　　投機絶對混亂　檯面上交易、異常複雜、统計恒興·福昌·元康祥·恒昌永·福泰亨·乾昌祥·義豐永均進、志豐永·順利·萃昌永·萬興·大德成·大康·涵恒及投機商吳某某出、鴻康永·餘大·大興永·源泰進而又出、成豐永·元茂永亦出、永豐先出後入、午後義豐永·恒興·永豐·大德成·元茂永均進、丙興·志豐永·大康·涵恒·福餘·恒餘·元興永·萬興·同太昌均出、乾昌祥·順利·源泰·福太亨·鴻康永·隆生·森昌永·恒昌永出納紛異、大連帮出二千五六百條、進一千餘條、廣帮進二千餘條、 
[外滙一致放長]  
　　美金暗盤突長一元零 
　　金邦套頭交易極熱烈 
　　昨日英美印銀市均趨漲勢、市平、惟私電微升二五、而匯兌均上漲、計英對美三元二角九分六二五、美匯英三元三角令八七五、至於滙豐掛牌英金放長一檔（二五）爲一先令十一便士二五、美金竟長六二五、爲卅二元、香港减二五、計七十六兩餘均更長、殆銀行所做交易之價、自早間尚穩、旋後則疲、午後尤頺、結果稍轉和緩、惟較前天計英金長三一二五、美金長一元有奇實由匯兌迭升之影響、而標金突見駭人之狂跌、曾破進六百五十兩、統核激降廿八兩餘、實因美國擬將金幣减低成色、又日本内閣將倒、恐將禁現出口、更以時局不良等種種不利金市之消息、頻頻傳來、人心萬分恐怖、至於金帮滙票交易頗形熱烈、計英金成交二十餘萬鎊、美金一百餘萬元、大半抛塞、遂套條子、惟較上日離開猶遠、計四十八九兩云、 
　　英滙　内盤終日有七五差次、最緊價一先令十一便士六二五、最鬆二先令零三七五、上午出價約計十一便士六八七五至五六二五、買價七五至六二五、三井匯豐對做四月六二五、朝鮮三井互做三月七五、盤根進四月六八七五、又出三月六二五、三井三菱對做本月二先令、浙江·滙豐·興業進三月同上、迨午收出價零一八七五至零零六二五、買價照加零六二五、下午中法·正金互做本月零三七五、麥行出三月零二五、中法·三井互做三月肤以三一二五、匯豐·上海進三月零三一二五、中法·中孚成交三月零一二五、收市出價零一八七五至零零六二五、買價零二五至零一二五、 
　　美匯　内盤有一元六二五升縮、最緊價卅二元六二五、最鬆價卅四元二五、上午出價約卅二元六二五至半元、買價七五至六二五、三井首出三月六八七五、浙江進四月八一二五、滙豐進三月卅三元三七五、又與大通對做四月三一二五、三井·匯豐互做三四月四三七五、匯豐及華比進四月三七五、花旗進卅三元半至五六二五、麥行進五六二五至六二五、匯豐又進六二五、麥行·華比對做五六二五、午收出價卅三元六二五至半元、買價加一二五、午後三井進十二月卅四元、住友進四月卅三元九三七五、三井進四月八七五、又進現期卅四元、麥行進四月卅四元、安達·華比對做三月卅四元一二五、麥行·荷囒對做卅三元八七五、又與安達互做七五、滙豐吸三四月八七五、收市出價卅三元八七五至七五、買價卅四元至卅三元八七五、而遠期較緊一二五、美金每元合銀三兩一錢二分半、 
[英美銀又趨漲風]  
　　昨據倫敦來電、大條銀仍轉漲風、計近期加長四三七五、爲二十辨士一八七五遠期亦長四三七五、計二十辨士三七五、脚地大陸稍有買進、交易稀少、市平、收市後市况沉寂、美國無甚活動、又接紐約來電、美銀價亦回長半分、爲二角九分六二五、英對美加上八七五、爲三元二角九分六二五、美對英亦升六二五、計三元三角零八七五、英滬先令加長二五、爲二先令零二五、孟買現貨加大十八安那、爲六十三羅比零九安那、遠期亦升一羅比零二安那、計六十三羅比十一安那、新價六十三羅比十五安那云、 
[銀根又轉挺勢]  
　　市場概况　昨日因外界時局不寗、金融界略有影響、銀根微見挺昇、不過目前形勢觀察、業務上已都半歸束、勢成弩末、决料其無重大變遷也、 
　　厘拆價格（洋厘）早市爲七錢二分三厘八毫七忽半、午市爲七錢二分三釐七毫半、高低僅一毫二忽半、（銀拆）早市二錢五分、午市二錢七分、劃頭加水亦大、計有二錢七八分、銀行掛牌一錢、 
　　輔幣市情　江南小洋、兩市同爲六錢四分六厘、交易早市二千角、午市一千角、廣東小洋、早市及午市亦同爲六錢五分○二毫半、交易早市十一萬五千角、午市七萬角、銅元爲三百七十九千文、 
　　銀洋進出　（銀欵）昨日收解甚淡、華商收解票欵二百二十餘萬、外商收解票欵二百二十餘萬、各種貨滙稅什諸欵收解六百萬强弱、進倉一百十萬、錢莊銀公單收解三千九百餘萬、劃頭欵收解三百十餘萬、各路匯欵收解四十餘萬、解現六七十萬、（洋欵）匯劃票欵、早市爲一百二十八萬五千、午市爲一百二十二萬、鈔票早市四萬、午市三萬五千、場外鈔票早市十一萬、午市七萬五千、銀行交易、早市互市五十萬、午市互市四千萬、各銀行洋户往來收解一百二十餘萬、鈔票進出一百八九十萬、錢莊洋公單收解四百四十餘萬、洋劃頭欵收解一百七十餘萬、拆借洋欵進出一百二十餘萬、小錢莊交易五十餘萬、客路去胄四十餘萬、 
[證劵公債後市下跌頗勁]  
　　一九　二○關統稅跌逾一元 
　　昨（十一日）華商證劵交易所各債市况、現貨上午仍有多種開出、成交尚不寂寞、後市忽淸、祗一九關稍有交易、期市甚寥落、市塲人氣愈覺沉靜、各債劵祗有零星進出、至言各債劵市價之變動情形、在上午兩盤、趨勢與前同、各價滯定、每盤上落甚微、以較前日、亦少變動、蓋債市環象沉悶、市塲賣買進出甚淸也、惟後市一盤、以人心虚弱、債市環象、似難樂觀、市塲形勢大異於前、雖市上無鉅額售出、而買方則益冷淡、各債價下跌稍勁結果較前日如二○關、统稅期貨约跌一元一角、一九善小一元、其他期貨亦小六七角左右、惟整六不動、關稅稍漲、至現貨大致均上漲、而整六則漲達一元三角、察債市前途、仍屬混沌云、計全日現貨交易二萬二千元期貨上午一百念四萬、後市一百四十二萬、合計二百六十六萬元、 
債别　期現　前開　後收　較前日　成交數 
整六　現　三二·○○　......漲一·三○　一、○○○ 
整六　十二　三一·○○　三○·八○　不動　六○、○○○ 
關稅　十二　三二·五○　......　漲○·三○　三○、○○○ 
編遣　十二　三二·○○　三一·二○　跌○·五○　二四○、○○○ 
裁兵　現　五五·一○　......　漲○·四○　七、○○○ 
裁兵　十二　五四·九○　五四·四○　跌○·三○　二八五、○○○ 
一九關現　四三·三○　四三·五○　漲○·二○　五、○○○ 
一九關　十二　四三·二○　四二·三○　跌○·八○　二五○、○○○ 
一九善現　三九·五○　......　漲○·一○　五、○○○ 
一九善　十二　三九·八○　三八·五○　跌一·○○　一七○、○○○ 
二○捲　十二　三七·四○　三六·七○　跌○·六○　二○○、○○○ 
二○關　十二　三八·九○　三七·七○　跌一·一○　七○○、○○○ 
統稅　十二　三九·二○　三八·一五　跌一·一五　四五○、○○○ 
鹽稅　現　三九·五○　......　漲○·二○　四、○○○ 
鹽稅　十二　四○·○○　三九·一○　跌○·八○　二七五、○○○ 
[紗花紗市疎散趨軟勢]  
　　紗市甚疲、以國事在飄摇中、人心恍惚不定、而銀根難鬆、金價又狂跌、市氣乃十分暗淡、現需惟蜀帮仍有辦量、其他帮絶少生氣、總之時局不靖、紗市不能轉機云、 
　　人標買户極感稀少　人標前市開盤、以印棉大跌、金市趨落、致場中買户缺乏、各跌一·三·四錢、午後各月各跌一·三·四錢、場内情勢甚爲渙散、交易不多云、 
人標收盤漲跌存賬數 
十二月一五一五　跌一三三、九○○　三月一五二九　跌六　六八、七○○ 
一月一五一五　四　六五、七五○　四月一五二八　七　五二、八○○ 
二月一五二一　八　七二、○○○　五月一五三○　五　二六、九○○ 
　　客銷一千六百包　現紗銷路尚佳、查全日各帮買去統計一千六百包、同行中進二十五包、行情平平、客帮中四川進一千二百八十五包、廣東進八十包、汕行頭進一百九十包、内地進一百十五包、北帮進三十包、雜帮進四十包云、 
[棉市賣風重起]  
　　棉市趨疲　形勢又轉軟化、因金市大跌、而印棉亦猛落、致人心虚弱、幸新抛户未多、以各路來源缺乏、市况尚帶平一點、然現棉各廠均無辦量、照大勢狀况不佳、前途殊乏把握、 
　　漢標跌三錢　漢標前市開盤、以印棉落而金價慘跌、至賣氣又盛、各跌二·三錢、午後有一部份多頭賣出又疲、各月又跌五分至一錢、兹將收盤價列左、 
漢標收盤價漲跌存賬數 
十二月三一三○跌　二　一一六、八○○三月三一八○跌二五　二○三、○○○ 
一月三一五○　三　一七一、○○○四月三一八五　三○　一五六、七○○ 
二月三一七五　三　一九五、○○○五月三一九五　三五　七五、九○○ 
　　外花乂有做開　現棉交易絶少、姚花到三百二十八包、 
　　米特乏花　三三·五○　申新進二、○○○件現裝船送廠 
阿哥拉花　二九·五○又　三○○件又 
[外棉美漲英印跌]  
　　昨日美棉因同業買進、現需較佳、賣户缺乏、市况平靜而堅、計期貨漲五至八磅音、現貨漲五磅音、英棉期貨跌七八點、現貨跌一點、埃及棉現貨漲五點、印棉市况疲軟、計平果爾跌一○·五羅比、奥姆辣跌八·七五羅比白羅溪跌二·五羅比、原電錄左、（十日電） 
美棉比上日　合申規英棉　比上日　合申規 
十二　五九○漲　五　二四·七○三　四八六　跌八　二七·四○ 
一　五九五　六　二四·九○五　四八七　七　二七·五○ 
三　六一五　八　二五·七○十　四九三　八　二七·九○ 
五　六三三　七　二六·四○現　五二九　一　三○·三○ 
七　六五○　八　二七·○○埃及　七在一五　漲五　四一·六○ 
十　六七五　六　二八·○○平果爾一七四·五○跌一○五○　二三·○○ 
現　六○五　五　二五·三○奥姆辣一九二·七五　八·七五　二五·四○ 
　　白羅溪一九七·○○　二·五○　二六·○○ 
[糧食河下米市仍極呆滯]  
　　南頭　昨日到船四十號左右、而浦存仍厚、本街走銷微細、厚新粳跌風漸烈、開盤各低二角、洋杜尖貨缺坐定、靑角·張堰·松江等早晚到貨絡繹、行胃極淡、價亦跟落角許變陰元走銷帶爽、行情回落數分、 
　　新閘　各路來源尚湧、形勢一落千丈、西新市形續低、中關米計短一二角、薄稻到旺交淡、價疲角外、埠洋尖略有上棧、河存漸稀、故價反硬、南港早稻到源不多、零拆稍有、形亦見鬆、客尖無榮辱、 
[期洋米續跌]  
　　現洋米　銷仍有 
昨日洋米市况、更見不振、因洋行抛意以金價下落而更濃、進户不敢多辦、出多進少、市面愈見不能支持矣、昨日新有誠全隆抛出一千噸、價四兩三錢、係正月份小絞、賓隆祥茂均有電報打出倘回電作實、市面尚須下落、回籠貨共開千噸左右、計小絞四月份四兩七錢三分至四兩七錢、又五月份四兩八錢、一號西貢四月份五兩四錢、行情均比前日見跌、惟現米除本街續辦外、漢口帮續有裝辦、計開出小絞米二千包、價九元七八角次至九元三角半云、 
[標粉後市廠抛大盛]  
　　昨日粉市、上午開盤後、各月份市面、尚無十分變動、近期因廠家擯住、遠期因廠抛已經發動、略見疲落、惟與前日收價、祗有一分左右之出入、迨至下午開盤、近遠各期、均見巨大之變動、因傳三兩六錢至七錢之澳麥、已經成交三船、福阜兩廠、在下午前三盤中、共抛出六七十萬包之巨、後三盤中中小各廠亦抛出二三十萬、綜計後市之廠抛、約近百萬、所以人心大虚、業外多頭、亦紛紛出檔、致近遠各期、均暴落不已計跌三四五分不等、觀察前途、以金市亦見下跌、局勢亦不甚佳、後步仍難看定也、結果本月份較前日暴落三分、一月份跌四分七厘半、二月份跌四分半、三月份跌五分七厘半、四月份跌五分二厘半、五月份跌四分半云、 
[麥價大跌]  
　　遠期尤甚...達一錢七分之鉅 
　　昨日期麥市面、上午開盤後、因洋麥報價、曾好一二角、所以大部份人心穩定、不過時局日非、人心終疲滯不已也、迨至下午開盤、近遠期均呈稀見之暴跌、因傳三兩七錢之澳麥、確定開三船廠家方面、陸續向遠期抛出六七十車、一般浮多、到此地步、已無復擯之能力、兼之粉市亦報狂落、致人心尤虚、抛户大盛、四月份尤爲衆矢之的、差度達二錢左右、此種情形、實爲最近所罕見也、結果本月份較前日跌九分、一月份跌一錢、二月分跌一錢二分、三月份跌一錢三分、四月份跌一錢七分之巨云、 
[絲茶滬廠經談判仍難就範]  
　　開價相懸數十兩...黄廠經英　轉殷 
　　昨日本埠洋莊絲市、仍無漲勢、查歐莊對於滬白廠經雖均接有電轉交易、分邀各廠商談判、奈開價仍相懸數十兩、仍難就範、黄廠經英莊頗有需要、怡和等昨進鐵機木機等五十包、價尚平定云 
[雙宫絲走銷尚不弱]  
　　美郵坎后號裝出一百二十件 
　　本埠雙宫絲廠所產之雙宫廠絲、　來走銷尚稱不弱、緣市盤不高、歐美各絹綢廠均有需求成交尚不寂寞、類因價小、廠方不願宣布、各歐莊手中所揑之雙宫絲輸出亦暢、昨日美郵坎后號出口乾利等計有雙宫絲一百二十件、裝往美屬云、 
[抽芯珍眉英銷活動]  
　　昨日本埠洋莊茶市　屯溪高莊珍眉綠茶、保昌·同孚等行及華茶公司均已開辦、交易尚不寂寞、惟名家抽芯貨、市盤開出一百五十五兩至一百六十兩、視前見低一二十兩、中低莊貨售價頗爲堅硬、其餘針眉·珠茶等項、歐銷依然暢達、但存 
底缺乏、頗有供不應求之勢云、 
[糖市粗砂白布更沉寂]  
　　五福冰已有續到 
　　昨日糖市產區電訉、古巴現糖價爲一·一二五 
、比前電步跌三一二五、紐約期糖十二月份一·○二、比跌二分、明年三月份一·○七、升一分、五月份一·一一、九月份一·二四、均無升降、爪哇期糖亦無變動、公會市場劃盤、因外匯猛鬆、買氣愈轉沉寂、市價跌而交易且靜、荷糖二十四號粗砂白九兩九錢、二十號中砂白九兩七錢、俱少問津、太古糖雖略有成交、市亦混亂非常、B嘜跌十一兩七錢至六錢半、DY嘜十一兩六錢HM嘜十一兩三錢半、HX嘜十一兩五錢半、最低至十一兩三錢半、趨勢殊疲、五福冰已有續到、喊價原盤八兩八錢、一時尚少受手、以致未有成交云、 
[五金　點錫市荒凉極矣]  
　　點錫市面就近日趨勢觀之、頗有呈沉寂之象、以外洋來價不堅、兼之時局不靖、出路毫無、以此人心大疲、標準萎靡、但執貨者近來開價愈廉、而客户之收辦者愈少、據業中人云、此種景象、實爲年來所罕見、觀察後步、處此金融緊迫期内、殊無轉機之望云其價現市福足估一百零二兩、荷蘭一百兩、小硔九十四兩、板錫九十七兩、斗錫九十六兩云、 
[煤炭山西煤新貨裝到]  
　　價漲一兩 
　　本埠山西白煤、斷檔已久、故市價步漲、一般同行期望新貨頗殷、及至昨日、始有到來、共數二千三百噸、計卸新泰同棧一千噸、煤業公棧一千三百噸、但到貨尚未上棧、午後同行聞訉、放船候裝者、已擁擠不堪、盤價亦已開出、每噸爲二十一兩、視前又漲起一兩云、 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
[商場消息]  
　　南京路四七四號香粉衖口二樓聯益貿易公司宣稱、現以新年將屆、特設廉價部、陳列各種新出日常用品、送禮美觀、男女咸宜、自十一日起、舉行大廉價三星期、名目繁夥、可任意選擇云、 
　　一如攝影研究社宣稱、本社自開辦以來、頗承各界仕女贊許、經半年之研究方得有藝術化之一九三二式美術照出現、自上星期六起、爲優待顧客起見、仍照原價一元四張、各界來社攝影者甚多、大有應接不暇之勢云云、 
　　冠生園宣稱、本園以牛髓製餅乾、銷售於市、已有八年之久、此項餅乾、有壯身駐顔滋養之功效、每逢冬令、頗見暢銷、故本公司於初冬時候、即充量製造、選料方面、甚爲愼重、因牛髓一物、性極温補、取精用髓、非有膩細之工作、食者不能得其實益也、邇日本公司此項餅乾、成品甚多、定價每聽五角半、散裝價亦同、購者甚形踴躍云云、 
　　南京路新世界南部下面漢明眼鏡公司宣稱、本公司係眼光學專門之組織、出品精良、物質堅固、至於騐目配光、經騐豐富、設備最新式騐光儀器、專騐一切疑難目光、一經審查、絲毫無爽、本公司昨日舉行正式開幕現代最新式各種眼鏡、一律半價十天、以示宣揚出品、并贈大號美術日曆、一時購者擁擠、營業頗盛、凡購本公司眼鏡者、莫不稱爲價廉物美、認爲唯一可靠之眼光學專家也云云、 
　　四川路百代公司宣稱、本公司自發行最新法電收音唱片以來、因其質堅音淸、頗得各界推許、本公司爲普及民衆娛樂起見、特聘歌舞明星王人美黎莉莉薛玲仙三女士灌收民衆歌劇多片、有太平年·英雄夫婿·新婚燕爾·快樂家庭·醉臥沙塲·紅顔軍士等、皆有獨到之處、已於今日正式問世、又朱國樑張鳳英之蘇灘三片、及俄國名歌舞片多種、亦同時發行、本外埠各唱機公司、均有代售云云、 
　　馬主席立像、現由法租界杜神父路一百三十四號美藝鑑賞社、請著名雕刻師造成、高六英寸、將馬主席之精神、表白維肖、並加配精美座盤、上刻戰功圖要件、僅售大洋六角、永安·新新·先施·良友及各大文具店均有發售云云、 
[出版界消息]  
　　中國合作學社宣稱、合作月刋第三卷第九期已出版、目錄如下、合作小評、工人與合作（仲明、）工會對於合作應抱之態度（君淸）合作事業與市營（陳仲明）國内合作事業調查報告（侯哲葊）、濟南合作運動一瞥（陳鏡）、國内外合作、中國合作學社附設訓練班、畢業同學消息預定、半年六册、大洋三角、全年十二册、大洋六角、寄費在内、社址、愛多亞路淡水路麗水坊六號云云、 
[醫藥訊]  
　　華僑醫院宣稱、本院原設診所於南京路一百三十三號、並設病室於北四川路老靶子路一百四十一號、現本院院長石煥長醫師、因鑒於兩地相隔、於病家及醫務上均感不便、故日前將診所遷入老靶子路本院内、除原有内科花柳戒烟電療以外、復添設小兒科外科、並擴充病室、以應一般診治云、 
[書畫訉]  
　　海上書畫名家兪劍華、工書善畫、早已蜚聲藝苑、歷次所開個展、俱能洛陽紙貴、風行一時、九月間因水災奇重、曾將第三次個展全體助振、熱誠慈悲、義聲振於海内一夏間游雁蕩山、作寫生旅行、得稿六巨册、筆墨益臻神妙、今特出其精意之作一百十件、及其入室弟子徐培基山水廿餘件、公開展覽於新世界大廳、日期爲十二十三十四三天、每日上午九時起至下午十時止、歡迎參觀、不用門劵、此次出品較前尤爲優美、山水人物花卉翎毛十二支、鐘鼎豪隷行草、無不俱備、裱裝精雅、定價十分低廉、不及潤例四分之一云云、 
[星相訉]  
　　漢口路石路東四十六號協隆坊三樓推命專家倪鳳岡宣稱、本人精推命理、本埠民信銀行經理陸正有、欽佩之餘、特代介紹、因志在訪友、取値多寡不計云云、 
 
