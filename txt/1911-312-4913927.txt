# 1911 - 312 - 4913927

 

Page 1

 
 
   
 
 

Page 2

 
 
 [Ｔ>評論[民國軍政府當今急宜宣布之事（無名）]  
　　各處獨立。十居八九北方信消息未明。姑置勿論以南省言。未下者獨一南京耳。以一南京。與十一行省敵。最終之結果。不待方而喻。所有軍艦。鎭江已降十三艘。湖北又降三艘。其餘各處之零星收没撃毀者不計。幾於全軍盡覆。是海軍已無一毫之可懼。海軍不可懼。而長江流域。又僅有一地之阻隔。則南中國之交通。已盡歸民軍。交通旣便。行軍自易。唯特北方之兵。已有内變。即北軍與民軍。用正當之交戰。北軍已陷死地。而民軍已佔活着。是民國之必成。而君國之必滅。有斷然者也。然而民國軍政府。今日不可不急起直追而爲之者。其一。則爲急下南京。南京之未下。顯示民軍之力未充也。一則使北京政府有自恃之心。再則使内外之人心。不能一致。而北攻北京之舉。雖有是心。而不能即行。致使南北相持不下。而生靈益多塗炭。此以天道人事言。而不可不早爲盡力者也。 
其一。則爲速設外交總機關。各國人之對於民軍也。無毫絲不滿意之事。其所過計者。唯恐民軍不統一。而無有責任之交涉機關耳。故今日而若不速立全國交涉機關。將我全國布置宣布各國。使各國之人。明晰我國民軍之舉動。今日若何若何進行。他日若何若何布置。則各國之人。自然心安。而暗助淸政府之人。自然滅絶矣。 
[專電]  
　　袁世凱起程入京時曾電内閣謂革黨内訌甚烈黎元洪决降已允電致某省解散惟議和條欵諸多棘手仍速募北兵數萬以備最後之解决并謂各省民軍虎頭蛇尾勢將解散可以母慮 
　　按袁世凱三次函致黎都督求和黎皆拒之今所云云豈夢囈耶 
 
 
 

Page 3

 
 
 [Ｔ>申報第一張第三版　　袁世凱於二十三日四鐘到京帶衛隊數百人淸廷派鄒嘉來往車站迎之 
　　昨日淸廷又頒招撫民軍長諭係從袁世凱之請　　外交圑知照外部各省紛紛獨立所有借款賠款如何辦法限三日内答復否則决將加以干涉 
　　錫良泣陳大局已迫馮國璋鐵良二人肇禍尤烈請明頒仇漢不赦之諭慶默然濤洵力阻始罷其議　　洵濤面陳大勢已去與其坐以待亡不如先發制人并謂立憲實行滿統即絶 
　　蒙古喀拉沁親王密請挑選蒙兵二千人南下助戰并擬分電各蒙旗速選勁旅十萬防衛國境 
　　淸廷密派江蘇資政院議員孟昭常挾巨資來滬遊説革命軍解散藉探秘密 
　　直督陳夔龍電閣革軍屢有電來希圖惑亂臣心除覆拒外决以身殉 
　　南軍提出條件俟各省電復意見相同即可照准 
　　按所謂條件不知是否和議之條件容電詢續報 
　　張紹曾移軍衛京駐紥南苑以叚祺瑞兵調駐石家莊 
　　駐日汪使電淸廷國勢危迫請速開國民議會以冀挽救 
　　資政院議將張彪正法 
　　淸廷將命錫良督東以趙爾巽任度支部 
　　京師保官會今日開會（以上北京） 
　　昨有薩鎭冰戰艦三艘及駐漢北車一大隊歸降民軍民軍即進據漢口車站 
　　鄂軍政府通電光復各處凡漢官被拘者一概赦其旣往優禮釋放滿員降順者亦赦之惟有反抗証據者始加以懲處 
　　武漢軍隊知此間將撫戰事紛上血書請黎都督編入北伐隊誓拚一死連日請願者約居全軍之七 
　　湘省譚都督照會鄂軍政府謂該省新練之兵未敢派以北征舊有新軍僅資防守但湘旣不認籌兵自當力任籌餉願任北伐軍餉需約每月十營之數 
　　黎都督電致石家莊民軍謂有北軍從孝感一帶潰退宜速派兵截留或招降之以爲我用 
易迺謙之姪易鴻聲上月混充降兵初七八日之戰竟被洩漏秘密致遭損失現易逃至黄州被獲已解武昌鎗斃 
南京停戰數日大局漸見平靜警察已站岡商店大半開巿 
　　寗垣城外民軍巳到九千人分駐要隘以阻防軍外竄 
　　昨有兵輪十三艘由上流駛泊京口一律懸掛民旗 
寗省退守鎭江之新軍現駐城外各廟宇俟蘇浙援軍到鎭會合進政南京 
駐防滿兵逃去甚多滿營房屋全空（以上鎭江）　　魯省民軍攻撃督署及南門附近之砲台聞被官軍逼退 
　　魯撫孫寶琦昨日被舉爲山東獨立政府總統 
　　　　　　　　　　　　　　（以上濟南） 
[譯電]  
　　二十四日上海政界接鎭江消息謂有中國兵艦九艘二十三日駛至鎭江並未懸掛旗幟聞船員已宣明意見願懸民國新旗大約此艦隊當與聞攻克金陵之事 
　　本埠某領署接沙巿電謂沙巿不靖民軍未來富紳逃避者甚多生意停滯鈔票不通士紳現辦圑練五百名保衛地方 
二十四日晨上海某領事接長沙領事電謂長沙無事刻正派兵往鄂 
　　謠傳俄政府擬與日本聯盟侵入北滿洲現俄國某報嚴駁此説不確（二十三日柏林電） 
　　袁世凱已於二十三日下午五時二十分抵京隨帶衛 
 
 

Page 4

 
 
 [Ｔ>申報第一張第四版隊數百人至時車站排列兵隊由外部大臣代表政府前來迎接並有各大員及西人等在車站守候經過之處咸有兵隊保護定於明日陛見袁之政策方略極爲人所注意現淸廷所恃以支持危局者惟袁一人而已袁精神尙好下車時並無足疾之狀 
萬國水師隊日本某海軍少將告漢口領事圑謂薩鎭冰部下戰艦三艘及官軍全隊已降服民軍卽將漢口車站占據並轟撃漢口華界及十機羅米達車站官軍已向北方退去 
　　京漢鐵路又停止載運搭客 
傳聞汪大爕將於二十七日回國（以上二址三日北京電日本某報謂滿洲亂事高麗即受影響並請日政府維持南滿洲之完全秩序與俄國在北滿洲同謀協進並有日本官員數人謂日本地近中國若遇事變可隨時派兵至中國云 
中國陸軍學生入日本第十三聯隊者共五十三人已由陸軍省允許請假旋國 
　　横濱中國領事某滿人近將署中器物悉數售與日人挾資而逃不知所往寓日中國人聞之憤極現領署已由日警看守 
謠傳民軍要求滿洲總督霄爾巽以銀四百萬兩捐與地方某會籌辦地方自治而保治安 
奉天學堂大半停課 
　　吉林牛莊皆宣布獨立 
　　日本外務省接奉天電謂奉天有騒動之象日領事已籌保護外人之策 
　　吉林日領事報告政府謂滿兵狀態不靖居民已設法互相保衛 
　　漢口日本海軍大將電告政府謂民軍首領黄興才術優長已將民軍意見參差處調和融化漢陽防禦頗爲完全 
　奉天諮議局决定宣布獨立據奉天電謂安東縣恐 
不免有亂事 
　　傳聞有日本革黨三人離日赴中國投人民軍 
　　留日中國學生因經濟困難要求駐日淸使設法接濟迄未議定辦法昨日學生頗有革命舉動東京各陸軍學校已無中國學生蹤跡（以上二十二日東京電） 
　　奉天聞各省起義頗欲響應然恐秩序一亂適招外人之干涉故現皆鎭靖不致有所舉動奉天日兵約有萬人（二十三日奉天電） 
　　香港華僑今日慶祝廣東民主之成立各商店停止貿易各處皆有新旗飛揚至午時皆放花爆慶賀 
　　　　　　　　　　　（二十三日香港電） 
　　據確實消息淸閩督自盡將軍被刺民軍將海關電報局等佔領並請各敎士回閩外人守中立餘皆平安　　　　　　　　　　　　（二十二日福州電） 
　　日本報界謂德國以瓜分中國爲政策現德國各報駁正謂德國政策始終以保全中國土地爲主義德人在遠東所圖者爲經濟之競爭並深信袁世凱能實行新政 
　　　　　　　　　　　　（二十二日栢林電） 
　　美政府决不欲干涉中國内事惟已預備非常警告時菲列賓有兵五千可於奉到臨時命令後二十四小時内出發 
　　各國協議中國大局詳情近無所聞惟聞應否承認共和政府各國正在研究云（以上二十三日紐約電） 
　　美政府宣告美國並未簡派委員與民軍首領及袁世凱商議將揚子江流域作爲萬國公地 
　　美國聞廣東宣告獨立頗慮此事將爲中國全土分析之先聲　　　　　　　（以上二十三日華盛頓電） 
[公電]  
　　江蘇都督召集臨時議會通電各屬民政長　江蘇自蘇滬光復以來大江南北同心響應現正會合各軍進攻南京指日可下惟改革之始百端待理法律財政尤關緊要亟應組織代議機關以符共和本義茲定於十月初一日開江蘇臨時議會暫以蘇州拙政園爲議塲其議員即以諮議局議員充之如有已經委任爲各地方民政長或其他職員者均得請派代理以便準期赴會 
 
 

Page 5

 
 
 [Ｔ>申報第一張第五版要聞 
[中國光復史]  
　　漢口戰報（本舘特派觀戰員來函） 
　　黄興現駐歸元寺所領軍隊甚多以北軍堅請停戰故尙。按兵不動 
　　袁世凱第三次致書黎都督求和有劃南北分治之議黎仍笑而拒之 
　　十七日北軍與民軍戰於乾隆巷一帶自午正起至傍晚五句鐘停戰。民軍傷二人死一人。北軍稍退死亡者二三十人。 
　　是日夜半北軍用無數駁船載兵渡江意欲襲撃武昌爲民軍防夜兵隊所見。即撃退之 
　　有北軍兵士一百餘人。連日在新溝等處測繪地圖並欲招該處土人充作嚮導。土人不願。掉頭徑去。 
　　武昌提法司衙門刻已改作。内務部辦事處。黎都督已派人修理一切 
　　十八午刻武。昌城門懸。出首級兩個據。守城者謂係私探兵情之。漢奸昨晚獲而。殺之 
　　張彪連日督戰。十七日之役。肩上忽爲民軍。槍傷現逃入兵艦内。聞傷勢不甚重。 
連日北軍在漢口死亡者不少然不肯將受傷兵士。送入紅十字會。醫治蓋恐民軍知其敗創情形也。聞自初十起至十七日止。死亡者共有四千餘人 
　　民軍獲得蒸器機關七個譯音（落克莫的夫）現已聘請工程學生修理以資應用。 
十八日有。敢死隊數人。前往北軍營内。。散布勸降書及各種印刷品可謂勇矣 
　　由保定府至河南彭德府之鐵路已爲民軍佔領故北軍後路已斷軍士愈無鬥志。 
　　某西報訪員云。數日前有。民軍六千人自山西太原起程。前赴北京 
　　漢陽兵工廠日夜加工製造每日可出。快槍六十枝。砲彈一千三百個鎗彈五萬個。。 
　　黎都督前日出示如有人能生擒北軍一名者賞洋一百元自此北軍更無生還之望 
　　聞廕昌離漢時曾帶去馬兵六十人步兵二百人作爲。衛隊　　十九日近中國境之。英租界内忽有。鎗子飛來。誤斃華人二名。 
　　十九二十兩日。北軍圖攻漢陽鎗砲聲又不絶於耳。然終不能打過漢水。枉費軍火而已 
　　連日北軍在招商局碼頭噸船上。專撃乘船。渡江之人斃者不少。各國。領事以其違背人道公議致書北軍統領謂以後北兵。不准在此船中暗傷閑人。再有此等野蠻舉動。 
　　神戸華僑捐集革命軍餉銀十二萬兩已於二十日晚。匯至武昌。 
　　二十日。有海軍將官兵士數十人。投降民國軍。 
　　二十一日安慶來信云有民軍五百人開赴南京助戰 
　　漢口戰事大致已定近日所聞槍砲。　乃北軍掩飾耳目之計。蓋北軍因糧餉將盡故内部甚形騒亂也 
[新政府建設問題]  
　　近日光復省分漸多各處紛紛宣告獨立若不組織統一機關不獨對内易衝突亦恐對我無主歸黎都督議設政府通電原文已載昨報茲又將桂贛兩省之主張。探錄於下。 
　　聯邦政府廣西軍政府通電各省云。各省軍政府制台撫台鑒治内以宣布獨立爲要圖。對外以組織聯邦爲急務。廣西軍民要求。已於今日宣布獨立。敢請各省督撫一律宣布獨立化除畛域。無分滿漢。共謀組織聯邦政府專事對外。或取法於美定武昌爲華盛頓暫行公認一。人爲大統領。或取法於德定北京爲普魯士亦公認一。人爲内閣總理大臣事關大計。務祈從速協同紳民議妥通電各省。以多數取决。廣西軍政府篠印九月十七日 
　　臨時政府江西新軍起義秩序極嚴公舉吳介璋爲都督。開府以來地方頗爲安靜。現因大局已定適接武昌黎都督來電有組織 
 
 

Page 6

 
 
 [Ｔ>申報第一張第六版政府之議當即公同會議擬。以武漢爲華盛頓即於共地先行組織臨時政府推黎元洪爲臨時總統已經决議電復鄂軍政府核議矣。 
[江蘇省之一薫一蕕]  
　　程都督親督兵隊攻寗蘇軍都督程德全接鎭江軍政分府徐寶山來電。請發兵隊赴鎭助攻金陵。都督即派蘇省協統劉之潔帶領四十五標全標兵隊前往鎭江丹陽一帶駐紥。聽候調遣。並調水師兵艦數號駛往會合徐分府相機辦理。程都督則親率新軍馬砲各隊於今日前往無錫一帶駐紥以資督率各軍前進。恢復金陵。 
　　張勳頭顱値價五萬元南京此次慘劇。全由張勳一人所。肇蘇省都督。昨特懸格賞拿以冀除此民賊。文　中華此次革命舉動文明係因拯救同胞於水火中是以各省聞風響應共表同情乃江防張勳以盜賊之行禽獸之性盤踞南京。縱兵焚殺。奸淫。虜掠。慘無人道本都督慨念商同胞受此荼毒實深切齒茲特懸立重賞如將張勳首級割取者騐明賞大洋五萬元轟斃張勳正身無訛者賞大洋一萬元存欵以待持印紙領取决不食言 
[海陸軍之一薰一蕕]  
　　鎭軍都督告海軍同胞文我同胞屈處滿胡專制政體之下二百餘年虜酋昏德相承使我中土日即削弱人人有奴隸牛馬之憂凡我漢人無不痛心疾首今天佑我漢人鄂省起義。不及三旬。蜀湘秦晉蘇杭閩粤桂滇黔各省。次第光復。共和政體。指日告成。甚可幸也。迺者我海軍中之同胞深明大義翻然歸漢相期協力同心。誓驅胡虜。復我河山。非惟本都督深爲欽佩我漢族全體同胞當皆爲之懽忭也本都督軍事倥偬不及親來慰問特派代表鄭君權沈君家愇盧君祥。麟前來代達。歡迎之意。除携銀二萬兩。按發一月恩餉。以作犒賞外。謹與我同胞諸君。誓將軀命貢獻於中華民國其立功有厚賞死傷有撫恤鄂軍政府已有明文本都督惟有一意實行不必更赘敢與我同胞共歡呼中華民國萬歲中華民國共和萬歲中華民國海軍萬歲　　姚生范致南京張勳函昨奏都督命乘鐵道至寗城炮聲隆隆。旌旗飄忽。耳聞目見。大有戰機。意者滿奴自度已無生理。而爲此背城一戰。乎不然黄帝子孫。不應如是之自相屠戮也。不謂偵探甫回詢其誰敢與義師抗者則確而指之曰張公噫異矣（中略）吾 
軍政府持人道主義。乃政治上革命。非種族上革命。果其自願投誠。必不以從前之負固而誅之鐵奴見幾。亦自保全無恙。若徒恃龍蟠處踞。足以戰爭。試思洪州砲台失其機利靖江門戸失其保障京江扼要失其防護東南大局。不戰自平。海陸軍偶一交鋒。往往兵心潰散。京師亦指日可下。根本旣失。枝葉盡殘。凡地理上與金陵有關係者。今悉爲民軍所得。首尾罔應。指臂鮮助。軍火不繼。糧餉告匱。孤城一隅不過苟延殘喘已耳昔者湯武征誅爲興商興周起見今孫黎力倡共和爲興漢起見蓋現今世界。非實行。共和主義。在滿人固萬無保存之理。吾恐歐風美雨。虎視鷹瞵。將乘隙而收漁人之利。使吾中國身家性命財産。盡握諸外人之手。其禍必至於。瓜分而後止。滿政府不明大體始則假行立憲及國事决裂猶出其以漢滅漢之毒手寗贈友邦。母與家奴。司馬昭之心。路人共見矣。書曰順天者存逆天者亡語曰識時務者爲俊傑君不自悟必欲用卵撃石蟷臂當車使白下全城尸横遍野血流成河范竊爲君不取也夫君之固執而不化者。不過爵祿富貴。深入腦筋。以爲如是即忠君已也。抑知君猶　首。民猶肢體。戕肢體以療元首。是直以生靈血肉。博一已無謂之忠名。稍有人心者不爲。而謂賢者爲之乎。昔者庚子之役范始亦抱勤王思想幾爲滿政府所牢籠幸經良友提撕曉以大義於是種族之觀念益怦怦而動於中昔日得之友者今轉而餉遺於君或慮投効無門則范當介紹且擔任一切。軍政府之位置。必不减於滿淸。若其稍事執迷。彈雨槍烟。有進無退君。之左右衛隊。近已暗通。機關。倒戈以北。即在目前。不遽以黑將軍奉敬者。非實行暗殺之無效。實永守此不忍殘害同胞之宗旨也。今當軍行星火馳書開導願早自裁决母貽後悔不勝翹首企禱之至 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｔ>申報第一張後幅第二版接要聞一 
[皖軍都督競爭之風潮]  
　　皖省宣布獨立後。商民公舉。朱經田爲大都督而王天培因軍界中一小部分之贊成。被舉。副都督當時經衆應允。詎十八日。朱撫受印後。以爲各省均無副都督之設。因卽函致諮議局。商請改爲。軍事總監而王不允。立至諮議局。要挾各紳將印取回。并限二小時回信。否則。鐵血相見衆紳無法。即往朱撫處將印。取交王天培收執。十九日王卽不待公舉。自爲。都督。於是各界中人。已爲不服。而王天培辦事又涉强權。不能兼顧民隠。因此軍警各界怨聲嘖嘖。又聞知朱撫。定於二十起節離皖。挽留無術。夜間一句鐘時。遂有。衛隊巡防兩營。兵士約數百人。突向司令部。放槍數排。奪城而出。　言王都督。威凌兵士。且到此兩日。并不放餉。若朱大師一去。我等必要。餓死殺死不如逃命等語。居民於睡夢中驚覺。擾亂萬狀。次日天明。商民齊至。諮議局商會會議。八句鐘一律閉巿。商民均。頂香擁至撫署。鬨人二堂。哭跪朱撫前痛不能聲。惟有産衣扯袖。以表挽留之意。一時密集約十數萬人。四牌樓横直兩街。及撫署左右均被塡塞擁擠不動。朱撫見民心堅固。只得。權允暫留再議辦法。商民等遂又擁至。督練公所司令部索取都督印信彈壓各。員皆被毆撃。王天培亦知民氣激烈。萬衆一心。先期藏避一面電致。砲營管帶某將營内退山。快砲率兵拉出。六尊騎馬冲至。意將開放并手持。大刀逢人便砍。各商民見之憤怒。一擁而前。將該管帶徒手。攢毆登時斃命復將。大砲拉進。撫署以防暗中轟撃。嗣經。各界代表竇以鈺蔡正趙曾重洪思亮。等進内將都督印信。取出送至。撫署一面分人再。至商會開議未。幾朱撫亦派左右翼統領劉曹二君。到會商布。决意留皖維持治安寗。可犧牲一命。斷不有負皖民云云。於是全體。公電。鄂軍黎都督申明此意。并派。代表分赴。鄂贛等省面陳詳情。直至三點鐘後。司令部各員。聚而不散竟開放手槍亂撃飛彈如雨。有十歲之小童被彈傷及左肩。幸未斃命。當時。朱撫即派。巡查員用手招降。亦被鎗彈。洞穿手掌朱撫見此情形。即將城外水。師調入城内。圍繞司令部一面派員會同紳商各代表。妥爲開導。隨將。開槍之民軍各執事員。設法誘出。護送諮議局。大衆始散。惟時已五點鐘。巿面稍行。安靜城上興漢保民旗。及各舗戸民之歡迎旗幟。亦均照常懸掛。未戰朱撫卽發電。鄂潯兩軍政府。請其。派兵來皖鎭壓。昨潯隔軍政府已派。混成一協分乘小輪八艘來皖。於二十一日下午二點鐘。到皖陸續登岸分駐城内。以資防禦。 
[杭垣新紀事]  
　　滿奸正法眞相。杭防請降後民軍連日分隊大索搜出槍砲子彈刀械火藥等比較。册載多逾數十倍。前將軍德濟力踐前約。將入旗子弟。一律編入民籍。俾享同等之保護。不料佐領。貴翰香（即貴林父子）聯台八旗自治會長。馬伯文（即存炳）世職。金林等。密謀獨立並以湯都督。允許中立爲詞。（按旗兵十六日繳械時城上確樹有中立字樣白旗）與將軍反對煽令所屬糾衆滋閙。德濟電告軍政府。派隊保護。當塲。拿獲兩名。事後杳悉此案。實係。貴某主動並有預備。炸彈圖戕民軍首領各情。該將軍卽晚專函告密。軍政府不動聲色。於二十三晨刻。派隊入營將。貴某等四人拿獲解送政事府交執法官研究。並傳。德濟對質情罪確鑒。即於兩點鐘。時在該府花圃。鎗斃聞同謀嫌疑者。尙有。楊子玉等數人。擬以。從寛發落並派兵。保護德濟入營。一面出。示曉諭以免誤會錄其示文如下。照得頃接前淸將軍德濟函開。屢承賜敎並代爲保議不勝感戴之至惟敝營貴林存炳哈楚顯量海四人素持排漢主義前次民軍起事。伊等。决意主戰塗炭生靈　。經弟竭力主持和平。始得今日相安無事。但伊等野心未死。現已。紏合匪黨種種要挾。如不允其所請。聲言。用手鎗利刃害弟。惟吾一人死不。足惜。大局從此糜爛不堪設想素知貴都督保全治安。務請設法保護等情。准此查本政府起興義師以來。凡有歸順各軍民。自應一視同仁。該旗營等旣經訂約。情願改歸平民。彼此當已盡除意見。本政府曾經担認。一體保護。詎料尙有。貴林等四名野心未死。意在糾結匪黨塗。炭生靈並欲。圖害將軍况此四人。從前劣跡多端。旣經查訪明白。現在。謀爲險惡並有。確實證據可憑。當將貴林等四名。捕到審訊無異。罪不容寛除。將貴林存炳哈楚顯量海等四名。即行正法以弭後患而保治安外合行出示曉諭。爲此仰該旗人。民一體知悉。倘冉有。不明大義糾匪滋事。罔知保衛生靈者。一經查獲定仍以。軍法從事絶不寛貸。其各凛遵切切特示。 
 
 

Page 11

 
 
 [Ｔ>申報第一張後幅第三版　　定海翻議情形。定海於十八午後支部成立後。至夜四鐘有。上海來之。商圑十餘人。又有。杭州來之敢死隊十餘人。同時到埠。　由閲報社諸君出爲歡迎排隊入廳署駐紥其隊長。爲林際靑君。自林到定後。以軍政一部應設。陸軍總司令一員其陸軍總長水師。總長均歸均令調度。另添參謀二員書記一員。。因此將。前議推翻重行。開會組織即於十九日午後二鐘餘集議經臨時主席員。丁君宣布。與議各界。始多猶移旋由丁君推舉林隊長贊成者。少數聞陸軍總長。樂駿意頗不洽。亦請。解職嗣經多人調停。不悉如何解决也。 
[蘇省改革後之新猷]  
　　蘇州蘇垣於二十二日在元妙觀内三淸殿。開國民資格。研究會當時蘇省體育會及。中路巡警各派隊到塲梭巡。各界士民人等到者數千人。頗爲擁擠。三點鐘開會。先由李君。報告開會宗旨。並報告楊翼之今日另有要事不能到會。當將楊君寄來演説稿。代爲宣布。大略注重。國權二字。次由孫君演説。人民資格研究問題又由陶偉伯登台演説。謂現在大局已定。勸人民不必。驚惶祗須。各盡其力實力進行。方可完全云云。又有二人相繼登合演説。末由周企棠演説畢。會塲一體三呼。歡迎光復萬歲即行散會。聞下期已定於二十九日開會。惟塲所尙未擇定云。 
　　蘇省軍事總參議顧忠深現已派人赴無錫一帶。招募兵士投効者甚多。昨今兩日已招到。一千餘人均步行來蘇。各兵中大半曾入伍及在本地當圑防者。是以頗爲。强壯當赴參謀處點騐後。分發軍衣軍褲。編入隊伍。暫住。度支公所及舊提法署二處。俟招齊後。再行調遣。 
　　軍政府擬發。軍用鈔票現已議定式樣。印信齊全再行發用。蘇省公舉民政司。長張謇前日聞已來蘇。嗣竟不果。日昨各界又接張由滬來信云定於二十二日一準到蘇。現在各圑體已在。滄浪亭預備開會歡迎矣。 
　　鄭提。法蒞任後即行出示略以各項。法律現仍暫照法律館所定新刑律及刑民訴訟律辦理。茲已考取律師爲人民。代表所有。人民之刑事民事訴訟事件。現均。照常辦理 
　　鎭江鎭郡獨立後各界會議獨立辦法。定名鎭軍政分府。公推。楊振聲爲民政部長。曹彬爲財政部長。魏小甫爲外交部長。以資治理 
　　鎭郡爲通商口岸。華洋雜處軍政分府注重保護。特派。民軍分紥五處防守。一在車站側。一在京峴山。一在小馬頭。一在大馬路。一在西門。 
　　監獄各犯現均釋放感激涕零。一律投効。聞已有入伍差遣者。 
　　財政部曹君等日昨親至姚一灣下游釐局調查一切。擬將南門。新開河等數卡。一律裁撤。免税以舒商困。 
　　京口。旗營仍發給。三個月口糧以資生活。 
　　靑浦靑浦光復後各紳士小有意見。茲已融洽。當於二十二日開會。公推徐彭齡爲民政長陳承澍爲司法長錢學乾爲財政長軍政長一職公决暫不成立日昨徐民政長視事後。卽懸示通告曰照得民軍起義。靑邑全境光復。本長忝承紳商警學各界。公推爲民政長備文申報。業於本月二十二日遵奉。中華民國蘇軍都督府程札派任事。整理秩序保衛治安等因。當此改革伊始。百端待理之時。本長旣被公推。爲桑梓計。不得不力任其難。即於本月二十三日進署。視事爲此示諭。舊有吏役人等。一體知悉。暫行照常辦公。母稍驚擾自誤致蹈愆尤。咸與維新。是所望切。特諭黄帝紀元四千六百零九年九月二十三日惟民政長圖記尙未頒到遵飭仍用靑浦縣舊印云 
　　松江軍政分府。日昨劄行飛划統帶。沈葆義帶隊前赴靑浦將前知縣。蔣淸瑞押解來松。送本。軍政分府查辦以憑懲治現已由沈統帶奉劄遵辦矣。 
[淸淮光復後之現狀]  
　　據淸江商會報告云。十四日戌時江北十三協輜重營少數民軍樸攻道署。未帶子彈。不料該署衛隊開鎗拒傷二人。并民軍首領。民軍遂奪其械彈撃死一。人并傷其管帶及奭道之子。斯時。奭道已由家人擁之。越牆而逃民軍仍按秩序回營。毫未騒擾十五日厞道傳集該營參議協統等。征反磋商一日。迄無辦法。夜間輜重營民軍不得已。臨時召集各營。開空槍威脅。無如各營有程度較低者。不知響應。火燒各營房。有具民軍資格者。以時機未熟不敢倉猝從事整隊退避。所有。隨同民軍來城攻撃者。二千餘人。多半。野蠻具土匪之性質。防軍復行抵禦。又觸其怒相持四小時。奭道以防軍自衛。由南門逃防軍。收隊守城已無一人。而民軍在河北者。猶不知其故。槍砲愈急。所開機關砲間有子彈。初猶向提署棋杆對綫。至是。砲線愈低轉瞬。 
 
 

Page 12

 
 
 [Ｔ>申報第一張後幅第四版全城將爲齎粉合城閉戸。幸由紳商學界同淸河縣沿街號集民人。舉白旗上城礮聲漸緩。否則全城罄盡矣。由北門至東門人。均手舉白旗。臂纒白布。皆先時預備者。其時有周姓在東城演説。以開城歡迎。不致有意外事。并力任代表。先率白旗出城。民軍進城。初尙文明。繼即。各土匪隨聲附和。大肆。搶奪提庫現銀二十餘萬。住戸貨物財轉瞬一空。少數民軍無可禁止。午後四時飽。掠而去。徑往上游一帶。城内土匪。猶沿門逐戸搜掠。公濟典已搶空晚復縱火城外土匪。意圖入城。經臨時民圑。分别救火抵禦。得未殃及全城性命者。閒不容髮耳。十七日紳商學界組織。保安公會辦城内外民圑軍械局發鎗千餘支。日夜梭巡。公請。蔣叅議雁行暫時。主任新防未變之兵。漸漸收集。合計尙存二千人。新軍標統防軍統領力任勦匪。人心稍安。惟咄嗟餉項無着。淮北鹽務。雖可接濟。恐亦現欵無多。而江北素爲盜藪。現在四處土匪蔓延尤恐浦口。江防軍敗竄。北走裹脅聯絡一氣則。淸江不保。淮安必繼之。揚屬裡下河八州縣膏腴之地。即不堪設想。昨蒙。蘇都督電達蔣參議擔認。二萬元杯水車薪。恐難爲繼。惟有懇海上各界。迅速維持保江北。即以保江南。然後江北卽可次第獨立。力竭聲嘶繼之以血不勝叩禱之至淸江軍紳商學界同叩附蘇都督致江北陸軍參議蔣電。淸江參議蔣鑒據淸江紳商學界報告。江北土匪蔓延未變之新防軍。力任勦匪。殊堪嘉尙惟恐暫時缺餉。由蘇擔認二萬元。陸續專寄。倘緩不濟急。請向淮北鹽務先行借。用蘇都督程叩 
各埠通信 
[山西]  
　　山西大帶會出現。 
　　山西苪城縣東南鄉楊溝村有土棍楊起泉 
者自稱活神號召蠢愚農民及鄰封舞輕少年綽號大帶會先期埋一木偶於該村之南聲言正月十八日神人出現在某地掘之必得旣而果如其言於是有焚香祝禱者有施錢求藥者紛紛不絶如有異言者非燒其楷積即火其房屋旋有該縣自治傳習所肄業生李實禎力排其謬該黨竟敢率領多人羣毆李遂受氣不過控之屠令詎屠令瓜代在期一味支吾不肯實辦及任令接篆後李又控之而任令受該黨之賄竟亦不爲之理云　　議員之革命思想。 
自山西兵變後資政院議員李華炳王用霖劉志魚等均山西人忽失其蹤跡該省同鄉均不解何故現查悉此三人俱在山西爲軍事參議譁盡獨立事宜云云查此三人平日極爲沉默絶口不談革命今日此舉殊非旁觀者意料所及咸爲之驚歎不已 
[直隸]  
　　光復天津之先聲。 
　　天津各界紳民以現在大局岌岌公同組織維持公安會假城議會爲會場於下午二鐘開會到者三百餘人公舉張君栢苓爲會長先由劉君伯年報告此會爲預防土匪搶刦官兵擾亂以保地面公安起見張會長廣徵大家意見李君玉孫贖破除忌諱宣布開會宗眞王君吟笙亦請宣布宗旨李君又訽維持方法胡君慶泉謂此會爲地方公安之問题非政治之問題其餘發言者甚多有謂土匪宜防者有謂官軍宜防者最末劉君伯年謂此會成立我津同人若肯見信在事各員自有相當之辦法現大勢危急不能一一廣徵意見以費時間衆皆拍掌贊成遂振鈴閉會聞昨晚已擬妥禀稿請求直督勿在天津境内與民軍交戰以保人民生命財産於今日呈遞云 
[山東]  
　　淸廷出賣山東省。 
淸政府前擬借德欵三千萬元以山東全省作抵魯諮議局聞此消息當即咨請孫撫質問茲據其詳情錄下各界同人均鋻啓者度支部借外債以山東土地抵押一節敝局前得諸風聞於初十日轉請撫台發電詢問十一日得都覆電因電語簡單當請撫台再行專電質問詳情本局亦即逕電内閣並資政院請其力爲主持謂如有其事决不承認云云現已接到資政院復電用將往復電文照錄於左以慰厪系俟有閣電見覆容再奉聞云云計開諮議局上資政院電稿北京資政院鑒度支部此次借欵傳聞以山東土地權爲抵押是否經鈞院議决乞速電示覆責政院覆電文諮議局電悉度支部息借外欵一案現正由院審查至以山東土地抵押之謠説前日開會時業經質問國務大臣確無此事即望互相轉告以息訛言又諮議局上内閣電稿内閣王爺中堂鈞鑒風聞度支部借外債用山東土地作抵押群情惶惑昨經孫撫電詢部覆含糊可疑究竟何項作抵押如有關於山東土地及其他權利事件人民決不承認請鈞閣主持並乞速覆 
　　東阿林業之得人。 
東阿士紳在縣南李子泉一帶創辦農林牧養公司公舉袁江戈君相忠總理其事該處迭被水災集股匪易戈君首先提倡籌墊經費購買各項樹種栽植十萬餘株數月以來均已成活枝葉葱鬱且養蠶之利大有成效可觀現仍勸招股本極力組織爲漸次壙充之計將來十年之後必能利國利民凡謀公益者使盡如戈君之熱心毅力又何利之不可興哉 
[福建]  
　　皷浪嶼房主得利。 
　　皷浪嶼爲厦門各領事及富紳林氏居住之地近自鄂省起義各處富紳以其樂土可居紛紛遷往者日數十起該地房屋遂爲之一空甚有一房至索價三四十金者可謂昂矣 
[羅源縣罷巿風潮。]  
　　羅源縣於本月十一日有查鶯粟委員宋天錫返省李令飭差派各旅店辦差挑運行李米商黄唐並無開張旅店該差竟敢勒令辦差唐以我非旅店安得勒派該差立將唐鎖拿到暑李令袒庇差役没不加察將唐笞賣旋又飭差十餘人標封唐店人民大勳公憤城廂一律罷巿並聚集縣暑請查明何故封店乃暑中差勇竟敢持刀威嚇人民愈激愈變雖有各社會出而勸導終不開巿已經　事會商會呈請淸督查辦矣 
[淸談（東吳）]  
　　敬告各省軍政府。（五） 
　　旗幟所以表示一國之光榮。故必有一定之式樣。而白旗者。不過顯其降順而已。只宜於初收復時。暫一用之。非可炫耀耳目者也。 
今民軍光復之省漸多。記者早有頒示旗式之議。乃二餘日來。光復各地。依然白旗飛揚。參差不一。日日懸之。夜夜懸之。豈非無謂之事歟。 
或興漢。或光復。或九星。或太極。外人見之。幾將疑我華人。以懸旗爲兒戲矣。是宜一律去之。由軍政府頒一旗式。懸之國門。則庶幾我東方民國之光榮也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [ >申報第二張第二版要件 
[中華銀行簡章]  
　　財政不修貨泉澁滯因之農工商業不能振興即政治亦無從措手此我國貧弱之原因而同胞所以有坐困危亡之歎也上海素稱通商大埠爲全國財源之樞紐應亟設立財政機關以便流通而維巿面爰特組織中華銀行即日開辦茲將創辦簡章列右 
一本銀行奉軍政府命令亟欲維持巿面流轉金融先行訂立重要簡章數條准於十月初一日開辦容俟擬定詳章再行宣布一本銀行定名曰中華銀行 
一總行設立上海南巿沿浦吉祥衖口分行設立北市 
一股本暫定銀洋五百萬元分一百萬股每股五元先收一半 
一股本公股商股各半所有公股先收一半計洋一百二十五萬元現已籌足其商股無論何人均可附股餘利一律均派一本銀行股東除應得股東權利外再當别籌特别優奬以爲急公嚮義者勸 
一商股自九月念四日起開始募集限五日截止 
一凡附股者先給收據一紙俟股票刋就再行换給 
一本銀行營業各項採取各國商業銀行通行章程辦理力除通融舊習 
一本銀行兼理軍政府所發軍用鈔票隨時可向本行換取現洋 
一本銀行兼有中央銀行性質經理國家所入一切税賦餉項 
一本銀行暫行試辦以六個月爲期届期再當開股東會舉行正式選舉並宣布詳細章程 
一本銀行額定監理一員總理一員協理一員董事七員查帳　兩員其餘辦事各員均由總恊理主政 
一監理一員由政府委派股東承認總恊理二員由股東公舉政府承認董事七員由政府委派三人股東公舉四人查賬員則由政府委派一人股東公舉一人 
一附有股分二千股以上有委派監理及選舉總恊理之資格一千股以上有董事之資格五百股以上有查帳員之資格 
一本銀行現因亟須成立所有監理總協理董事各員先由軍政府暫將委用俟試辦六月期滿應即照章委派公舉 
以上試辦簡章十六條規模粗具其餘一切詳細章程俟訂定再行宣布 
本埠新聞 
[滬軍都督致張勳書]  
　　少軒軍門大人閣下竊維我中華自黄帝以來繼繼繩繩已四千餘年於茲實一家子姓。聚族於斯。大好山河。無非祖業不。意朱明失治漢祚中衷滿人乘危入據中國二百餘年暗無天日奴隸牛馬言之痛心比年以來專制益甚假立憲。之美名。行集權之政策。猜忌漢人日深一日本軍政府爲光復祖國拯救同胞起見不得已而出於用兵合四萬萬人之公心。辦四萬萬人之公事。故義旗所指海内從風人事天時不待龜蓍頃者中央則北京大變根本已搖各省則瓦解土崩其象已成是以地方大員之稍明事理者無不宣布獨立高掛民旗一以慰地下二百六十年前。爲滿族誅戮之祖靈。二以復古來四千餘年。文明華胄之祖業。蓋忠亦莫忠於此。孝亦莫孝於此也。素仰軍鬥砥柱東南盛名久播而麾下所統兵士又復久資訓練均屬健兒惟彼此均係同胞煮豆燃萁賢者不爲昔曾國藩李鴻章率湘淮子弟。戰勝洪楊。詡詡自得。而孰知以漢戕漢。坐使滿人安享其成地球和國無不騰笑。伏願軍門引曾李之前車以爲殷鑒否則兵連禍結生靈塗炭。執事其忍之乎。想軍門深明大勢必不至以滿人一姓之興而置我四萬萬親愛同胞於不顧還望　逆爲順共奠神州如蒙埀亮本軍政府仍當以江省兵權屬之立功祖國鐫名汗靑千載一時幸勿遲疑以失衆望幸高明察之專肅敬頌偉安卽希復示 
[會商維持巿面]  
　　公共公廨正副讞員昨晨派差邀請中西各銀行大班經理。並滬北各商董。定於即日晚間九時齊集英總領事署會商流通金融。維持市面之策。 
[英領不願接待關讞員]  
　　公共公廨代理讞員關絅之。本定於昨晨拜會英領。詎飭丁通告後於前日下午接英總領事函復略謂滬上大局未定。一應交際。未便仍照常例。應請毋庸枉駕云云。大約以公廨讞員。係由劉道札委。。不願接待也 
[捕房實行管理押所]  
　　公共公廨新派之管押委員謝樹伯近因各國外交圑定議所有押所事宜暫歸捕房管理以致無所事事聞已自行告退所中公務。業由捕房着手管理。於昨日爲始。遴派華捕四名分駐男女押所並派三道華捕一名督率其間一應探望家屬及閒雜人等均不准自由。出入。當由値役據情回禀關讞員尙未識作何辦理也 
[捕房干涉關於洋商之控案]  
　　駐滬外交圑議將公共公廨押所暫歸捕房管理已由領袖比總領事薛福德君出示曉諭關讞員雖與比領據理力爭。尙未商有盡善辦法。詎洋務傳提事宜。捕房又出爲干涉。藉口差役遇事需索。通告公廨。此後洋商控案。歸捕房包。探辦理。毋庸廨差協往。主權所在不識關讞員如何主持也 
[先鋒隊紀事]  
　　軍政分府先鋒隊。茲已編練成隊昨日由都督府特定軍律十五條。以便軍士遵守茲錄如下 
一抗軍令者斬。二洩漏軍機者斬。三盜賣軍用者斬。四臨陣逃亡者斬。五燒殺姦擄者斬。六侵害外國人者斬。七誑報軍情者斬。八任意造謠者斬九互相爭鬭者罰十紊亂秩序者罰十一奮勇攻敵者賞。十二勸敵歸降者賞。十三擒獲敵首者賞。十四陣亡者遺族優恤。十五因傷殘廢者優恤。 
先鋒隊司令官示。本先鋒隊現已編成自應造册呈報都督府查核本司令官。凡已委任各隊正次長中小隊長。及辦公人員。着速到。 
 
 

Page 19

 
 
 [Ｔ>申報第二張第三版文牘處開具履歷。以便呈報 
又司令官諭云如有編成隊伍身穿軍服。私自逃亡者。定以軍法從事。决不姑寛 
曾入先鋒隊之某軍士茲因點練之後。忽然潛逃。故由該隊司令官昨日飭派軍士多名購線查拿一俟獲到卽當治以軍法。 
先鋒隊昨在滬北某客棧内拘獲漢奸一人。現在管押該隊營内 
[閘北種種]  
　　民政總長通告。照得上海警察現經光復民國自辦所有在事員司。皆由地方公舉。其餘各執事人等亦均遴選品行端正潔已自好者相與從事其間惟上海五方雜處良莠不齊誠恐外間流氓匪徒冒充本局員司執事。或僞託個中戚友。在外招謠撞騙。除一面密飭偵探隨時分投查察外合行通告週知如有上項情事立卽嚴拿懲處並望居戸商業各人勿受其愚是爲至盼此佈 
總局警務長由各區隊公舉吳筱珊君已紀前報茲悉因吳君一再力辭。而警務一科職務重要未便久懸故議以水巡隊長徐君世溥調任。以吳君任衛生科長云。 
前日在火車站查獲之男裝婦人。因家屬不肯收留還押總局等情已紀昨報茲悉該婦人姓廖名子卿。年二十二歲。通中西文字。據供向在李月珍女士處敎習西文今由蕪湖來滬夫陳姓爲輪船生意云云孫科長因局中未便拘留賞給洋兩元開釋 
昨日上午十一時廣帮商圑又在火車站。查獲形跡可疑之人四名。身畔均帶有槍子。已解總局司法科聽候訊究 
閘北商圑會。自十三日號召全體首无舉義後全體操員又駐紥會中。晝夜出防。以保治安。現寗波同鄉會因圑友保衛地方異常勞苦特　贈大饅頭四百磅餅干五十聽肉包子一籮皮酒二打大包子二籮以勞義師云 
[文告一束]  
　　上海縣民政長司法長示。 
　　曉諭事照得上海縣向有皂快各役花名人數衆多弊端日出現當百度更新之際無論何項差遣均須潔已奉公不容稍有勒索情事察核情形目前事少人多經費支絀萬難全數收容除酌留十二名又帮辦錢漕者兩名分别民政司法靜候差遣外其餘卯名應即分别拈鬭排定次序榜示大衆聽候挨補以昭大公現在每名各給津貼洋十元以便各謀生業其他馬捕各快未經補缺者每名各給洋八元即日發給遣散須知本民政長司法長爲地方大局起見衡情酌理不得不如此辦理爾等各有身家務各安分營生勿得造言生事致干咎戾切切特示 
[上海縣民政長吳曉諭。]  
　　照得司法署需用偵探所丁一切値差人等業由司法長黄選定榜示在案所有關於民政事宜需用公役亦經本民政長選定八名輪日聽候傳喚合將姓名及暫行辦事規則開列於左一公役需逐日輪値靜候傳喚不得怠惰一公役除應給工食外不得在外需索一公役須本人承値不得化名頂替一公投須謹愼辦公如有騒擾地方情事一經發覺定即從嚴究辦一以上係暫定規則所有未盡事宜候隨時酌定宣示 
計開公役姓名倪少峯金鐵生王關保丁照榮王春林陳天福副役姓名胡楊桂花榮生以上二名向係帮錢漕亦即暫行留用 
[上海市政廳長布告]  
　　爲布告事照得各城壕地租月租坑租等項應由本廳淸理嗣後非執有本廳憑証及收據者各租戸切勿應付租欵如或有人冒收即着扭送來廳以憑送究持此公布 
[民政總長布告。]  
　　自今日收繳洋鎗凡新鎗刺刀皮件全備者給洋八元舊鎗刺刀皮件全備者給洋四元新舊鎗刺刀皮件不全備者酌給此布 
[浙軍助攻金陵。]  
　　浙軍第二十一二十二兩標三營每營五百人連同新招兵士計三千餘人。昨晨由杭州乘坐滬杭火車來滬暫駐滬南製造局及附近一帶廟宇並在製造局内考習七生五管退過山快砲。聞此項浙軍專爲助勦張勳而來。一俟滬軍都督命令即行前赴金陵。會同攻戰　　製造局前之兵艦。 
　　超武兵輪。由寗波裝運兵士來滬已於昨日午前十點時進口又有駐泊三夾水之南琛兵艦。亦於昨晨主懸白旗進口投順現均停泊製造避前浦内 
　　札委電局會辦。 
　　本埠電政總局總辦。仍由唐露園。君蟬聯所有會辦一差。現奉滬軍都督札委呂明叔君承章接。辦即着當日任事 
　　搜查奸細之嚴密 
滿學生組織之敢死隊現已絡續回國分往南北各行省希圖暗殺民軍領袖破壞共和上海爲輪軌交通之地且中外通商巨埠易於混跡滬軍都督有鑒於斯嚴密防維除派軍圑偵探多名。分赴滬寗滬杭兩車站。嚴密搜查外並商請海關税司。加派扦巡。凡遇輪船進口。嚴行查察。。如有形跡可疑之人即行拘解軍政處嚴究以免漢奸胡賊隱藏爲禍云 
　　閘北商圑會通告操員。 
　　照得本月十三日民軍恢復滬南製造局後各會員多有赴局傾得鎗械者例應繳到會中陳明軍政府核准再行發給茲有本會操員褚鴻飛已將快鎗一枝繳會外其餘各操員如領有鎗械務須從速繳出自通告後限三日内繳齊倘若逾期不繳經軍政查出以私藏論本會不能代該員擔任 
　　北蔡鎭舉辦商圑。 
　　浦東北蔡鎭地屬南匯縣境離滬祇有九里該鎭素爲鹽梟聚集之處秤手趙阿方等雖經投入商辦之鹽公堂内名爲帮同查緝私鹽實則仍與梟黨通同一氣以致該鎭邇來匪類甚多故由區董衛硯卿徐乾德趙子石張薛華諸君發起創辦商圑藉資保衛現已禀由製造局總理李平書君發給洋鎗二十支配以子彈已於前日運回即日開辦矣　　紅十字會定期開會 
　　戰禍蔓延生靈塗炭傷者固待醫救死者亟宜掩埋上海紅十字會早經組織醫隊前赴武漢一力救護其緊要各埠如宜昌長沙南昌九江南京鎭江蘇州杭州無錫常熟吳淞以及本城已次第設立分會並續編醫隊駐滬以備不虞茲該會理事總長沈仲禮君接漢口醫隊報告以武漢血戰之後軍民屍骨遍野不下五六千人臭穢觸鼻恐釀疫癘亟待掩埋尤需倩人赴漢經理擬即於第一次徵集特别會員正會員内選舉理事而旅滬各國紳商敦促開會討論進行方法聞定於二十六日下午五時假大馬路小菜塲工部局議事廳開特别大會凡中西士女蒞會觀 
 
 

Page 20

 
 
 [Ｔ>申報第二張第四版禮可任意入内並不分送入場卷屈時想中外熱心善家必需聯袂偕來共襄善舉也 
[覆訊戴嘉寶不理票欵案。]  
　　英商永年人壽保險公司控寶康洋貨號主戴嘉寶不理票欵一案迭經前讞員寶子觀與英康副領事會訊明哳判侯會商堂諭飭遵在案茲因上海爲民軍恢復寶已撤差詎戴即乘機與關於此案内之兆康莊股東陸達生正元莊經理何兆政謙餘莊經理戚雅芳及何繼雲等極力運動某幕友得以保出旋經英領查悉照請公廨將各人一併追回收押惟陸達生未到前日午後復奉關讞員會同英康副領事升座命將各人提案研訊先由原告代表郝門律師譯稱此案曾經堂上訊明應請宣佈堂諭關讞員諭謂此案卷宗尙未查悉再請兩造律師將案情詳述一遍郝律師接稱如今日述明後即可宣佈堂諭否中西官答稱尙容會商即由三莊代表愛理司律師聲稱前讞員意見此項票款擬令被告担任因不贊成以故未下堂諭請爲察核又據三莊理賑處代表徐思義律師譯稱堂上須令原告將契據等交案變價如不敷數再向保證票來根追理查照英例有變産之條且華例亦有破産公攤之辦法應請照辦中西官訊供會商之下判戴等仍還押候禮拜五午後再訊 
[發起共和建設會通告。]  
　　鄂軍倡義宣布共和四方繼起輿論翕從惟戎馬倥偬未遑規制而建設之事重大繁劇旣非咄嗟所能措辦尤非少數所得壇專舉凡政府之組織總統之選任省際之聯絡都督之權限賦税之規定法律之改革當合全國人之心思言論反復討求公同解决方不悖民主立國之精神今資政院諮議局旣與君主立憲同時取消新國會地方會必俟政體大定方能召集而時機迫切刻不容緩現擬發起共和建設會爲將來議院之先聲并訂十月十五日在上海先開籌議會爲本建設會之預備除呈請各軍都督民政部長親臨或派員出席外并請各省各界各圑體自舉代表屈期齊集協商辦理會期以前如有以意見書賜示者當爲彙送報館先行發表如有圑體代表枉敎者當於每日午後二時至四時在英租界大馬路虹廟對門中國社會黨本部候談此爲中華民國出現後第一代議總機關願我同胞於應盡義務應亭權利幸母放棄再此舉關係全體大局本人人意中所有一般識者公認之事俟各圑體陸續加入當即以共同名義發起舉行特此通告 
[滬軍都督府第三次助餉淸單。]  
　　章練塘商會助洋三百元李訓志助洋十元王逸五十元馬君五十元金山軍政分府四百元裕和酒行一百元郭振鏞二十元鄭志淸二十元郭永茂十元劉德賀十元鄭杰生十元鄭建章十元馬坤來十元吳潤和十元郭培三十元鄭子根五元周廷輝五元鄭廷元五元鄭正臣五元吳嘉惠十元義源莊同人娃元五十兩余競虹余競立女士圓麫包二百枚臺惟洋行華友牛乳餅二十二箱計六百磅光耀洋行徐逸生軍用行燈六盞德安學堂王素英女士并全體學生麫包一百磅馮君洋五十元留耕堂一百元 
瑣聞 
[城内]  
　　盜匪病斃。○小東門外楊恊興土棧被搶案内之盜匪劉金奎一名逮案後　經刑訊狡賴不認　收禁再候研訊在案茲劉在押患病沉重送請普育善堂療治無效於昨日身死由堂董函請上海縣黄司法核示奉飭偵探居友山前往驗看屬實飭堂收殮標封　　體恤差役。○上海縣署從前所有皂馬快捕差役共有一百餘名之多現經淘汰祗選十八名向隅者時起暗潮互相（衝）突爭欋之事無日無之事爲司法長民政長所開以其情亦可悯除再酌選公役八名外餘者每名賞洋十元俾可别謀營業以示體恤　　舊衙門改換面目。○上海縣看所有大堂上匾額等現奉民政長命令雇匠盡行拆下將二堂改爲問事廳從頭門一直進内兩旁均改換裝修故連日泥水木匠甚形忙碌 
[南市]  
　　會審嫌疑之包探。○日前公共捕房派華探周小弟等至西鄉閔行鎭探聽民軍軍情被獲奉滬軍都督陳英士飭發裁判所訊究各情迭記前報茲悉周並非奉捕頭命令實由某西探派往捕頭得悉後曾派中西探持公廨文件至裁判所索取自辦當値處答已送回軍政府請示迨至軍政府聲明後陳都督准將周小弟先交中西探帶回捕房其顧連生等仍發押裁判所定二十四日午後會審至昨日下午三時捕頭派十七號西探到堂代表將周小弟帶案請訊一面由陳都督札委軍政府司法課員許君到所偕同陳裁判及警務長穆杼齋與原經手之當値員並閔行鎭李參謀等會審繼有祝克瓊司兩律師到所因即排設公案數起開堂秘密會審屏除公役閑人一槪不准旁聽關防異常嚴密所有供詞容後探錄 
　　掮客害掮客。○城内萬元永珠寶店前憑掮客方子吉於今秋掮去珍珠頭面一副値洋一千五百五十元方即賣與北巿車站附近爲先令掮客之甬人吳玉生處約期八月底付銀詎吳到期逃避向收無着前日已將吳父利安扭控裁判所由該店執事王友松投案請追方供南京人此事由金安明介紹又向怡豐店内掮取珍珠三十粒値洋五百餘元因金已病故吳亦逃逸求究吳利安供 
[閘北]  
　　形跡可疑。○前日下午火車站商圑又獲形迹可疑之袁世才一名解來總局當經孫科長提訊據供由蘇州來欲往吳淞投効係鄧少爺所荐向在何廷標處當差何太太現住英界甡泰棧十七號房問云云奉判押候查明再核 
　　擅拆茅棚。○前巡警總局因　理防疫消毒所在南川虹路盖大茅棚一座由竹匠黄大生包搭欠付造價洋二百元前日黄擅將該茅棚拆除被二區巡警查見拘送總局經孫科長訊判交保勒令重行盖好所欠造價明白補禀聽候核示 
[英租界]  
　　民軍到租界者注意。○民軍余潄芳因領取餉銀三千元逃逸經軍政處移　　房查緝在案茲悉余之荐保人周某住居泥城橋堍福源里前日由民軍敎員張國成沈震東至周家内查問詎周亦情虚避面當由周之同居人馬仲彦即馬敦和帽店小主出爲覇阻即經張沈二敎員鳴同八百五十號華捕將馬拘入老閘捕房控告捕頭詢悉前情以張等帶刀違章且越界拘人亦違定例飭令收押馬開釋昨將兩人送公共公堂請究王襄讞會同美海副領事研訊一過判張沈仍還押候磋商各國領事禮拜四再行訊核　　抵單不贖案。○美商白馬氏控胡愼生郭仲山央中陳鳳林顧四安抵單不贖一案前日午後由廨會訊惟胡一人到堂原告延禮明律師投稱胡將道契抵去洋一千元延不取贖求追本利訊之胡供此項道契抵與姚晉卿議價一千六百兩祇收到洋四百元詎被轉抵與洋商乞鑒王襄讞會商美哲副領事判胡交原保候給諭將地拍賣如不敷數再行傳齊中証追 
　　口角互爭。○譚登瀛林福康奉滬軍都督委赴滬寗車站稽查奸僞詎譚林二人不知因何前日在西華德路口角互爭由捕查見一併帶入捕房旋各保出昨奉公堂傳訊聶襄讞會商美哲副領事以其違章屬實判各罰洋一元充公示儆 
[美租界]  
　　原來賭輸自盡。○江北小工張紀銘自縊斃命已記前報前日傍晚經　讞員會同英領蒞所相驗據包探禀稱張因賭輸短見自盡當由仵作驗明飭屍妻施氏具結報殮　　僞金練騙人。○匪徒陳金榮昨將僞金練騙取婦人沈陳氏之銀洋被探王金茂緝獲押候解辦 
[法租界]  
　　發落拐案。○包探前日拘獲拐帶小孩之林子靑孟喜竇及同黨楊金華並購孩之賴云興等解堂訊判押究在案昨由捕房解請訊辦林孟同供小的等起意串拐是實楊供串賣交洋不諱賴供不知拐來故敢買下求宥判林孟各押半年楊押三月類從寛開釋　　私用押櫃。○周祺奎控稱前有銀三千托嚴谷生轉交某洋行爲押櫃之銀該洋 
 
 

Page 21

 
 
祇收銀二千兩被嚴私用一千兩向索不還求追嚴供雖少交銀一千兩於六月十六日付過周庄票銀七百五十兩有票根可查周又稱已在領事署控過嚴巳承認用銀一千兩求請查察判候查明原控案卷再行核斷 
[來件]  
　　中國棉業總會檢驗所檢驗水泥暫定章程。 
　　第一條本會檢騐所係中國全體棉業各商自行組織開辦并呈請滬關道監督以符奏案 
第二條無論各省各埠棉花運入滬關須由本會檢驗所驗過給予驗單方准出售第三條本所設有烘驗室烘騐成色以八六折爲合格及八六以上者准買賣客自行品貨定價出售如烘見八五折由買主照扣一斤如八四者不准交易原貨退回自行晒乾再復送驗方准出售八三及八三以下之貨除不准出售外八三者每百担罰銀九十兩八二者每百担罰銀一百念兩餘遞加俟繳到罰銀將貨放回令晒乾覆驗方准出售 
第四條各紗廠及各洋商行號自開花莊收花及廠門收花亦當一律報騐由本所驗明給予驗單准其進廠上棧或打包出口不得藉口自用希圖免驗違者經本所查實有告開會公同議罰 
第五條如無驗單之貨或有繞越兜售無論紗廠洋行一概不准收買違者經本所查實除將賣客嚴罰外買主亦一律議罰第六條本所驗定成色賣客或有不服由董事内公推一人親往扦樣到所覆驗覆　　驗無異驗費照加如有升色覆驗買免收第七條驗費每担收銀三分充作辦公之用 
　　第八條來花扦樣每票不論包額多寡不得以星期休息及有事故推諉如有躉數尅期裝運須先一日報驗以免擁擠 
　　第十條棉花如攙入花核破了及沙泥等應令僱工揀淨一切揀費除虫賣客呈繳外再行議罰 
　　第十一條無論華洋紗廠以及堆棧打包廠本所得隨時派檢驗員調查該貨有無驗單不得阻撓違者一經查實除禀請監督懲究外從重議罰 
　　第十二條此次設立檢驗所係爲公益起見應准滬上洋商各紗廠曁出口行家代表隨時到本所參觀以昭公允面資聯給 
[海上閒談（我）]  
　　公廨押所。捕房旣實行管理矣。不意今日又有關於洋商控案之傳提事宜。槪歸捕房辦理。無容公廨派差協辦之説。 
此二事者。均爲公堂固有之權。假使相繼歸西人掌握。是捕房之範圍日擴。即公廨之範圍日縮。主權所在。恐非關綗之一人所能挽回耳。 
 
 
 

Page 22

 
 
   
 
 

Page 23

 
 
   
 
 

Page 24

 
 
 [Ｔ>申報第二張後幅第二版自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
[游戲文章]  
　　辮子致鬍子眉毛書。（愛） 
鬍子。眉毛兩位仁見閣下。弟與二兄訂交有素。患難相共。非一日矣。凡二兄顔面攸關之處。弟無不竭盡棉力。以襄贊盺。弟亦久藉二兄之力。得以踞高位。竊厚祿。蓋我三人狼狽情形。雖古劉關張之高誼。亦無過於此。意謂吾三人久爲人世所崇。必無危亡之一日。不料近今自革軍起義。天下響應。後忽欲逼弟至死。上行下效。雷厲風行。弟亦向視官示爲具文。今民國制度。大異從前。言出法隨。始終不懈。揆度情勢。必難久稽人世。苟延殘喘。危在旦夕。素念二兄久有管鮑之雅。安忍坐視不救。况唇亡則齒寒。恐他日進步及於二兄。亦殊可慮。弟與二兄均屬累贅之物。今官長置二兄於不問。而禍害獨先及於弟。天下不平事。孰有甚於此者哉。豈二兄重行賄賂。得免於難。抑别有自保之道。請示方略。俾弟遵循。如來日能得脱於難。皆出二兄之所賜也。書不盡意。恭待來命。 
　　李鴻章銅像記。（仿象祠記）（愛）　　歇浦之濱有李像焉。其下諸漢人之居者。咸訕而笑之。庽公某君。因諸漢人之請。毀其形跡而請記於予。予曰存之乎。其毀之乎。曰毀之。毀之者何居乎。曰斯像之鑄也。均早知其委然。吾諸漢人之居是者。自吾父吾祖遡曾高而上。皆詬誶而譏諷焉。舉而常欲毀也。予曰胡然乎。國藩之祀湘之人蓋嘗奉之。李之功以爲臣則大忠。以爲官則良。容於昔而難容於今。製於德國而欲擯於茲土也。胡然乎。我知之矣。志士之恨若人也。殃及於其像之銅。而况於外族之奴乎哉。然則毀之爲滿非爲李也。李之死其在日本和戎之後乎。不然。古之忠烈者豈少哉。而李之像獨棄於世。吾於是蓋有以見滿毒之至人之深。而怨恨之久而且長也。李之大忠。蓋其佐焉。又鳥知其修之不見化於滿也。諺不云乎。近墨者黑。循循然具奴性。曾左亦若是。則已化而爲韃種。李猶犬忠。不可以爲諱。立志乎奴則不至於主。不向乎内則必向於外。信乎李蓋已化於滿矣。衆人曰。革軍使人得其地。李不得以有容也。斯蓋滿褒李之深而計之惡。所以侮弄嘲謔之者之極也。不然。天國之時。而洪楊亦容焉。斯可以見李之見化於滿。故能奴顔婢膝而安於其位。毒加於其民。旣死而人恨之也。黄帝之裔。忠於外人。蓋異族之威。其殆盛於滿之任。李歟。蓋有以信人心之惡。天下無不可化之人也。然則昔日之鑄之者。乃李之族也。今之漢人之毀之者。乃李之仇也。斯義也吾將表於世。使知人之盡忠。雖若李焉。猶欲以毀。面國人之忘本。及其終也。雖若李之偶像而猶欲以滅之也 
[海外奇談]  
　　照臟器。 
　　法以小機噐置小筒於上。筒端由喉探入。筒末燃一小燈。下墜金顆。繄電線於上。筒旋不已。與電氣相接。漸運入腹。電光返照於外。觀之即可知臟腑受病之所。 
繩繋水雷法。 
英人哈爾盛發明一種繩繋水雷法。其法用水雷銜舟尾而行。敵船猛追。一觸卽發。當上其法於水師兵部。不能用。遂齎以赴俄俄。皇遣員驗視。精巧無匹。遂厚赏之。 
[尊聞閣詞選]  
　　蘇府於九月望日宣言獨立。（秋心） 
　　萬民都挿漢家旗。此是蘇州獨立時。黄種本來知大義。黎公不必起雄師。何難指日興劉氏。祗要齊心殺。滿見寄語同胞須量力。去邪歸正莫遲疑。 
　　同學蔣立成有從軍之志作詩以勗之。聞君甘作國民兵。復我河山在此行。敢死本來都。不死。求生大抵總難。生志同班子應投筆。年等終童合請纓。只愧阿儂非勇士。何能唾手取功名。 
[豁廬雜誌（豁）（公）]  
　　近人尙僞。無事而不用其詐。衣所以蔽體者。也然以求美觀故。亦有詐焉。余嘗至下關送客。久而不至。因往歌妓袁金玉家小趣。見金玉着芙蓉紗衣褲。内襯粉霞色汗衫。中夾水紅絹領。意必中衣也。心訝之。因問曰。天炎熱。着衣三層。不畏熱耶。金玉。曰吾只着一衫一褂。何云三層。余指其絹領。金玉笑曰。此只一領耳。未嘗有衣。所謂空心大。老官。僅有領袖也。余視其臂果有紅絹假袖。始知其詐焉。 
又粤省地近温帶。天氣常暖。所謂。 
 
 

Page 25

 
 
 [Ｔ>申報第二張第三版 < ] 
四。時皆是夏一雨便。成秋）也。極冷時。不過着棉衣耳。官界爲觀瞻起見。每至冬季。則按時以各種獸皮。鑲衣四圍。起珠羔至於靑狐。逐次易之。儼如他省之換季。可晒也。 
小狗畢四不知何許人也。性嗜穢物。故有是號焉。莊某作黄鶯兒以調之　。（畢四好糊塗。褲襠中。吃麵糊。舌頭講究能呑吐。器具亂沽。銀錢浪輸。可憐畢五難爲父。費躊躇。多情姐姐。病體近何如。）亦謔而虐矣。 
[新醜史]  
　　張勳之醜歷史。（來） 
　　張勳號少軒。江西人。性喜嫖賭。尤善揮霍。中法之役。隨潘鼎新至廣西。歷保至副將。嗣附蘇元春。頗得信任。時元春奉命督辦全桂邊防。（彼時。蘇爲廣西提督。）於南關連城及鴨水灘等要隘。徧築砲台。所需砲械甚多。以數萬金令張勳來滬購置軍械。張旣抵滬。日顚倒於花柳塲中。僅以數千金購。軍械。與天仙戲園花旦周桐蓀相暱。（即周鳳林）得與申左夢畹生相識。歷時未久。金盡牀頭。元春疊次電催。欲行不得。平日嫖友。漸皆反面。若不相識。張勳不得已。乃告貸於周伶。周伶慨以數百金予之作。川費。詎不數日而又已蕩盡。並積欠嫖資棧資無算。而元春之嚴電又至。張又。乞憐於周伶。周伶促以即行。張勳頷之。束裝登輪。周伶除予以船票外。並贈以墨洋數十元。始得回桂。（元春行營在連城廣西提署在龍州）元春檢點軍械無幾。不禁大怒。擬予重懲。（或謂本擬立付重典）當經多官苦求。始得免。旋有人又向元春説項。仍予以月薪二十四兩。光緒十九年冬。有人在龍州度歲。見張落拓殊甚。而賭興仍豪。張亦自知元春待遇不薄。信用已失。抑鬱殊無聊賴。乃於某年離桂赴京。道經滬上。仍日與周伶相徵逐。（時周已開丹桂茶園）行嚢將罄始行入京。蠅營狗苟。數年亦不過爾爾。庚了義和拳匪起事。各國聯軍入京。兩宮倉皇西狩。張隨之。俱行小忠小信。頗得先后歡。馴至有今日焉。（周伶現仍在滬閲者不信不妨一詢周伶） 
[戲攷（吳健）（下兒））]  
　　明末遺恨。（二續） 
　　　　　　（靑衫戲暫停） 
　　夜來香之周后。口齒淸利。貌亦娟秀。素擅小品戲。此次去皇后。舉動大雅莊重。不露絲毫輕薄。足見其謹愼從事。力爭上游。自縊一幕。佈景甚佳。夜來香顔色灰敗。頭露於上。足埀於下。離地約二三尺。逼眞縊死。七燈盞偃臥其旁。婉轉悲啼。如聞子夜鵑聲。令人鳴咽流涕林步靑之王承恩。步靑善以詼諧譏諷當世。莊諧雜出。類淳于曼倩一流。惟去王承恩。止用吳下滑稽語。以博人歡。不能慷慨激昻。盡情描出。以致借餉及守門殺監數段。毫無精釆。聞今巳將林易去。改去周奎慶壽時之説書者。但不知代林者何人崑班中以老旦去之。唱則字字淸綻。悲歌慷慨。做則撫劍四顧。目眦欲裂。逈非率爾操觚者可比。 
馬飛珠之杜勳。馬本丑角。去九門提督。鬼鬼崇崇。絶類賣國奴卑鄙齷龊行爲。小保成去其姪。爲兵部尙書。窮兇極惡。不類兵部尙書身分。小巫不如大巫遠甚。 
邱蕊卿之宋矮子。舉動極爲得神。措詞大嫌兒戲。不像軍師模樣。李闖雖係流寇。而宋確爲飽學。須於語言態度上注意焉。 
賽魁冠之牛金星。原名夏月華。善武二花戲。去牛金星。兇惡勇猛。工力悉敵。惟刺虎一段。語涉粗鄙。不堪入耳。崑曲更不能道隻字。七盞燈且然。遑論月華乎。 
其餘劉培山之李建泰。許奎官之李闖。趙文連之公主。俱等諸自鄫新舞臺自詡改良戲劇。鋪張揚厲。然究其内容。程度低者甚多。聞敎以文字稍深之白口歌曲。則皆視爲畏途。不願受敎。以不學無術之優伶。而欲求其改良戲曲。開通社會。南轅北轍。庸有濟乎。 
[小説]  
　　零碎自由小説之一。（嘉定）（二我） 
跑。！跑。！跑。！快點。！快點。！快點。！砲聲隆隆。軍聲呵呵。後邊殺來了。趕快點走。民國軍狠文明。不喪人性命。不搶人財物。一切都爲我們保護的。旗兵一味野蠻舉動。姦呀。殺呀。搶呀。趕快點走。爺呀。！娘呀。阿哥。兄弟。慢點走。一同走。 
　　零碎自由小説之二。 
老爺。！大人。！謝謝你。求求你。救救我性命。快點放我出城去。你是那裡人。我是！我是江蘇人。旣是江蘇人。你念數與我聽。一二三四五。一二三四五流。哎　。不好了。刀。！起。頭。！落。 
　　零碎自由小説之三。 
　　阿壞。！阿壞。痛殺奴了。坑死奴了。旗人該大脚。這麽樣纒法。眞呌做勉强支持。要逃性命無法。脚縫裡灑些白礬。五個脚指靠在一處。脚面曲作彎。弓一般。三尺白綾緊緊裹住。一枝針線密密縫口。一面狠纒。一面密縫。完了。完了。再穿上了一雙軟底大紅鞋。裡面如炭火燒。一陣疼痛。一陣心酸。阿喲。哟。快點逃。走罷 
 
 

Page 26

 
 
   
 
 

Page 27

 
 
   
 
 

Page 28

 
 
   
 
