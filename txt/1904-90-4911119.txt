# 1904 - 90 - 4911119

 

Page 1

 
 
[古今圖書集成并二十四史全書增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價値每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之○二十四史全書共訂三百九十二本分裝三箱實價洋六十元此佈 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[書報紀電奏撫梟後]  
　　嗚呼吾觀於江蘇巡撫恩藝棠中丞之奏撫鹽梟林得勝而竊歎怪中丞之上欺我君下欺我民其奸詐之術足以逃朝廷之譴責而必不能寛清議之誅求也中丞之奏曰林得勝在松江地方潛匿滋擾疉經函商總督嚴飭地方官會營捕拿期在必獲該梟力窮勢迫亦知情罪難容自願投誠呈交槍械破案贖罪云云夫捕梟者旣期在必獲矣而梟亦力窮勢迫矣則吾意梟必就獲而又焉待於撫果使獲之而惜其才之可用寛其罪於從前示朝廷寛厚之恩體上天好生之德不加顯戮使之効力破案以贖前愆則吾猶可爲中丞恕也乃今林得勝果因獲而撫之乎抑招而撫之乎招而撫之則官之不能獲林也明矣官不能獲林則林之非力窮勢迫又不待言矣然此猶曰中丞力不能剿梟乃不得不出於撫欲撫則不能自認爲未嘗捕梟也捕之亦未能獲也更不得謂梟之力如何猛梟之勢如何盛未嘗知情罪難容也亦未嘗自願投誠呈交槍械也特以不剿而撫則不能不作此門面語以掩其醜而文其非謂此爲中丞之欺蒙朝廷則可謂此爲中丞之奸詐則猶未也然則吾何以斥其爲奸詐乎曰中丞之奏又云查松江一帶教堂林立該梟黨與逃竄難防窮極無歸勢必挺而走險當此時局多事總以弭患爲先再四思維未敢倉猝從事等語此則中丞　奸詐吾不能不揭而出之以暴其罪於天下也夫西人之來華傳教也旣重視夫教士而亦愛護其教民數十年來與朝廷齟齬之事大半以教案而起今中丞之爲此言一若招撫林得勝非爲林得勝爲保護教堂也外人聞之必曰中丞之能而其不能剿梟惟欲借教堂以爲飾詞之計則非外人之所知矣此中丞之奸詐者一朝廷以民教不相和洽時啓爭端屢降綸音使地方官切實保護而民間之不法者仍復或與西教爲難致邦交礙輯睦之誼而辦理交涉亦多棘手之虞時局所趨固無日不以民教之相安兢兢於宸慮也今中丞即借此爲言是逆揣當㝉之寅畏而藉以挾制之此中丞之奸詐者二蘇洵曰凡事之不近人情者鮮不爲大奸慝吾以爲不近人情非奸之至也奸之至則必於人情愈近人人皆爲所蒙而不覺而後得肆行其奸今中丞欲撫林梟而以保護教堂爲口實此正事之最近人情者也吾不意中丞本無才本無學撫吳有年爲世詬病而於此事乃妙於陳奏竟爲盧杞王安石諸人所退讓不遑乎至其前曰該梟力窮勢迫後又曰再四思維未敢倉卒從事夫旣未敢倉卒從事矣則該梟何至力窮勢迫前後自相矛盾而中丞不睱顧末又云現在地方安靖未撫林梟之前地方本自安靖乎抑林梟甫經招撫地方卽已安靖乎恐即收效亦不能如是之速也而中丞又不睱顧上欺我君下欺我民吾雖不欲謂中丞之奸詐而公論所在當世必有發之者則亦何必爲之掩飾乎若夫林梟之應撫不應撫與夫撫之後將何如前昨兩報已論之詳矣兹不復述 
[本館接奉電音]  
　　昨日午後一點鐘越三十五分時京師飛電傳來上諭二道敬謹譯登○二月十六日内閣抄奉上諭李興銳奏舉劾文武各員一摺福建鹽法道鹿學良署興泉永道補用道黎國廉福州府知府王貴候補知府程祖福平日政績旣有可觀均著傳旨嘉奬試用同知李鍾鯉遇事乖方習氣太得前署平和縣知縣試用同知李紹緩不洽輿情操守難信署閩清縣知縣候補知縣倪源壽縱容丁役被控有案署永平縣知縣試用知縣徐元治性好嬯遊頗招物議署長泰縣知縣候補知縣羅德聰才識庸懦聲名平常候補知縣余玉君辦事乖謬不洽商情捐升知縣田葆禾術善鑽營行爲卑鄙寗德縣周墩縣丞竇世忠貪婪無耻試用縣丞張探源素行不端候補巡檢毛殿湘聲名卑鄙署督標中營副將順昌恊副將謝國恩辦事𩕟頇營務廢弛署督標水師參將准補烽化門營參將賴望雲品陋� 
才庸難資得力閩安協右營都司潘至泰庸懦無能不諳軍紀降補守備賴文華鑽營貪鄙小人之尤浙江湖州恊右營守備裘國祥遇事任性不堪造就浙江湖州協右營候補都司王國雲年力就衰難期振作均著卽行革職福建邵武縣知縣翁立德淸流縣知縣李夢斗才欠開展惟文理尙優均著以教職歸部銓選另片奏參道府等語前興泉承道延年罔利營私不知大體著卽革職分省試用知府彭思桂攬權納賄聲名狼藉著卽革職永不叙用餘著照所議辦理該部知道欽此○十七日奉上諭太常寺少卿著王彥威補授欽此 
[俄製甲車]  
　　德國某日報云頃得俄京聖彼得羅堡來信悉俄政府下令凡滿洲所用火車槪裝鐵甲大約西歴五月可望告成按鐵甲火車英人會於征搭之役用之蓋以禦敵人砲火也 
[俄設水雷]  
　　日本東京某日報登中國京歸來電云某日俄帥馬卡洛夫移書駐京使臣雷薩請照會中國外務部王大臣大旨謂我俄因防敵人來襲滿洲海岸必先沈設水雷貴國各啇船請勿行至距五西以内萬一欲入旅 
 
 

Page 2

 
 
順大連灣海口務須懸旗爲號以便派令引水人引入口門 
[俄兵近狀]  
　　英京倫敦來電云西歴三月二十二號有俄國步兵二萬名行抵哈爾賓隨由統帥將四千名調赴牛莊二千名調赴烏拉地保司德目下俄兵患病者甚多有數千名暫留哈爾賓醫院軍中藥彈數尙不敷其武弁之分駐貝加爾州及西伯利亞一帶者每因此而憂心如焚焉 
[譯東報論俄國鐵路]  
　　日本大阪某日報登東京來電云今春俄帥苦洛拔托金巡察西伯利亞及華東鐵路深以工作未甚美善爲虞旣返俄京卽著爲極東轉運策大旨謂所築鐵須由司秃列氣恩司苦達黑龍江然後沿江南下繞出哈拔洛夫司苦以抵旅順海參威云云所惜計畫未成空言徒托今者日人開戰伊始調兵轉饟昕夕皇皇貝加爾以西火車日往返十三次貝加爾以東日往返七次由興安嶺抵旅順日往返三次計陸軍十萬自木司科運往旅順須歴五十八日若迂廻曲折繞經貝加爾湖之鐵路告成則只須二十日足矣然此路工程至少須二年有半日下長途跋涉困憊非常而貝加爾湖冰上行車又多危險兵士往往有下車步行者至於火車速率平時一晝夜行二百五六十西里今則速率大减一晝夜只行二百西里云 
[譯俄報論俄日戰事]  
　　日本大阪某日報譯登俄國諾烏伊報之論曰猝然肇此空前絶後之事足使我人眼界一恢者蓋昨甫讀我俄大皇帝與日本宣戰詔書而今日西伯利亞部所轄兵丁已編成額外滿洲軍隊是豈外人之能逆億而知者乎今者我膽壯心雄之軍隊已在金州旅順大振威聲彼日本矮小孱弱之兵自衛其島國或轉戰於朝鮮已不無鞅掌况瘁之狀而欲一試我俄犀利無前之刀劍嘻獨不慮膽之過大而氣之過驕乎當日人宣戰之初亦曾自命爲文明之國矣乃竟𫉶視萬國公法敢於拒絶我俄要求突於天陰月黑之時暗中襲我艦� 
隊如此舉動詎不類於雞鳴狗盜之所爲乎然我俄海軍雖誤中彼狡之詭謀暫時失利苟於陸上兩軍相見日人斷不能如海戰時之意氣矜張我知平時汰侈驕盈至此必屏息歛氣所望我俄三軍之士堅苦忍耐持之以恒庶足凌躐遲重魯鈍之日軍而發越夫不屈不撓之志氣行見敵心精神沮喪深服我之臨事而懼好謀而成焉俄報之言如此其氣雖雄其誇亦已甚矣嘻果能言顧其行否耶 
[韓北軍情]  
　　高麗漢京來電云四歴三月二十三號義州郡守某君申禀本國政府略稱西歴二月二十號及三月十五號俄兵之緑江入韓者計共四千五百名隨分出三千名駐紥義州五百名往駐定州各處一千名派赴茂山迨三月十旬就義州調出二千名馳赴安東縣境并携去大砲若干尊目下義州兵數已大爲减少矣 
[法責日人]  
　　英京倫敦來電云法國有日報名呑者謂駐日法使某君以西歴三月十號之戰日本艦隊發砲轟擊三山島騐疫所有違萬國交戰成規因向日延責問尙未悉日人何以答之 
[不允給憑]  
　　日本東京某日報登中國烟臺來電云東海關道某觀察以華人之僑居旅順靑泥漥二處者資烜告匮困憊難堪因之移牒俄員請卽給發文憑准雇船載之出口俄員設詞拒之 
[黔患已平]  
　　重慶訪事人云前者貴州遵義府屬仁懷縣境匪徒袁均棼袁滿娃聚衆謀亂正月初五日在温水場與官軍相持中槍斃命重慶府張振之太守以所屬綦江縣毗連彼處餘黨仍嘯聚其間因會同永寗道趙觀察前往招撫若輩負固不服遂於是月十八日督兵進攻當場斃匪數百渠魁袁清芬與其父袁顯猷殲焉於是黔境遂告肅淸日前川東道賀觀察發出六言韻示曰黔省匪徒滋事乃係無賴遊氓糾約不逞匪黨到處劫掠居民攔入温水場内藉稱仇教爲名業經黔省營勇格斃袁匪均棼餘黨棄械逃走勢如豕突狼奔諭爾居民商賈切無風鶴是驚倘有謠言惑衆查獲重辦示懲張太守亦出示曉諭曰刻得黔報匪巢已傾斃匪數百一律肅清袁匪全家未脫一人諭爾百姓共樂昇平 
[練將需材]  
　　金陵訪事友人云前奉上諭停止武科著各省創設將弁學堂所有武舉武生悉令學習兵法以時考騐往各營當差以資歴練兩江自設立學堂以來迭經總辦陶榘林觀察禀請督憲魏午帥通飭各府州縣將所屬武舉武生擇其年力富强者槪令來堂肄業乃爲日已久投到者尙屬寥寥觀察因禀請午帥通飭各地方官迅催此輩束裝來省此正英豪効用之秋也有志鷹揚者尙其早自奮勉哉 
[再續侍御彈章]  
　　一福山鎭總兵楊金龍營務廢弛專事逢迎建造私宅在金陵太平橋北岸中有公館工區廣十餘頃分爲三舍一名張蔚藍堂張春發所居也一名王卽和堂總砲臺官王世綬所居也一名楊立德堂該總兵所居也皆役各軍營爲之所部各營帶哨官之妻妾子女大半爲其姦汚魏光燾道過安徽前巡撫聶緝槼曾規告之聞有什長忽升哨官因其女美㗖以營官女已嫁人不允該什長畏禍逼成夫家欲　之督署該總兵以多金阻遏雖屬朦昧然富貴武人多有此事又該總兵與提督李占椿督中恊蔣雲龍及杜兪張春發王世綬等日在秦淮宿娼聚賭而蔣雲龍尤肆無忌憚一候補道潘汝杰以賄得銀圓局總辦欲取償于公欵一味搜括侵欺計每年可占二十餘萬局中人員銜之入骨具禀揭告曾委派道員鄧矩清查亦不過敷衍了事而前委道員沈邦憲志鈞已飽而　去蓋此種利穴久艷官塲現當整頓銀圓尤宜查察一候補道現充陸師學堂總辦兼委釐捐局總辦兪明震利令智昏行爲矯詐臺灣内渡捆載而歸猶自託名忠義誓以死守友人謂其眞能死也乃陳寶箴撫湖南時該道舞弊營私尤甚以爲漏網之魚及指捐江蘇舊習無能自改其子某幼稚無知剪去髮辮倡言革命該道　謂非宜不思世受國恩豈應如此又候補知縣胡葆慶著名奸猾託人關說賄該道四千金允以慶餘橋釐金胡令奉札後忽然改變二千該道含怒攺委丁堰小卡胡令因復譁然通省傳爲笑柄他若候補知縣冷利南史式珍李宣龔皆到省未久緣以狂蕩少年與該道往來遽得優差人言嘖嘖議者謂釐局雖有委員乃藩司專政有云黄建筦不接屬僚每遇衙參拒人千里其差缺委補非大吏之私人卽幕僚之請託知縣陳其璟以重賄得補江都而資深守正之員飢餓寒苦往往而有此亦略有所聞不敢不附陳者也夫兵防歸重督撫吏治差務釐捐尤今日之司農所係自前督臣曾國荃劉坤一以勳名坐鎭山藪藏疾積漸已非一朝誠恐江河日下有難以挽回之勢臣之所糾冀不爲其所聞然第任大僚之徇情護短掩飾彌縫未見其有瘳也又臣此摺所錄自秋迄今江南騰書數四或託金陵旅人公啓或稱府廳州縣公函竊念毁譽難憑猶且遲遲特加深訪務盡其責謹此凟陳伏乞聖鑒 
[贛省招軍]  
　　漢口訪事云前者江西候補道郭崧生觀察由撫憲夏菽軒中丞委赴湘中募勇兹已募足數營回贛訓練於本月某日道出漢皋 
 
 

Page 3

 
 
[軍裝過漢]  
　　漢口訪事人云日前陜四大憲派員統率常備軍四營取道漢臯赴廣西助剿旣又派員押解軍裝藥彈等仵來漢勾留敷日即須前往桂林 
[梟匪戕勇]  
　　姑蘇訪事人云上月二十八日清晨有鹽捕中營師船一十九號由上海回防駛至白華港附近突來梟船四艘不問情　開槍轟擊歸船不敢與敵飛駛脱逃梟船連放排槍某號艙長湯某飲彈而斃某號舵工某甲斷其一臂旋經諸勇再三哀告始得放行事爲統領孫少襄軍門所知立飭防營管帶吳都戎查明禀覆不知都戎將若何掩飾彌縫也　 
[蘇州歲試六志]  
　　姑蘇采訪友人云本月十五日汪蘇提督學政唐春卿大宗師考試長元吳三縣童生長洲四書題可與立未可與權義元和四書題仁者必有勇勇者不必有仁義吳縣四書題夫達也者執直而好義察言而觀色慮以下人在邦必達在家必達義通塲　　　　　　 
經題木曰曲直金曰從革義十六日提覆江震崑新四縣童生吳江四書題固天縱之將聖又多能也義震澤四書題故觀於海者難爲水遊於聖人之門者難爲言義崑山四書題人道敏政地道敏樹義新陽四書題有如時雨化之者義當十一日考試府長元吳四學生員時府學某生因患心疾危坐終日竟交白而出施經宗師牌示略謂歲試爲功名進階功令何等鄭重查有蘇州府學文生東新三號全卷並無一字僅將題目寫於卷尾字跡糊塗且卷面油汚不堪殊屬荒謬之極著傳諭該學教官將該生嚴加訓斥 
[皖省官塲紀事]  
　　安慶訪事人云蕪湖注釐局總辦江蘇候補道趙觀察詥書大通督銷局總辦徐觀察賡陛均於二月初九日赴省謁見撫憲誠果泉中丞○二月初十日藩轅牌示新選太湖白沙司巡檢郭秉璋飭赴新任議叙縣丞高開基請補宿松縣縣丞某准補盱眙縣周樂期均飭赴新任 
[京口官塲紀事]  
　　鎭江訪事人云本月初九日駐防江陰之南洋續備南字全軍統領陳竹林鎭軍乘某輪船抵京口就佛照樓客棧小駐戎旌隨拜會各當道十一日駛赴白下謁見兩江總督魏午帥禀陳要公○本月初九日鎭江下游釐捐總辦胡志雲太守乘招商局江永輪船赴滬換舟　蘇垣謁見各大憲禀商加徵烟酒捐事宜 
[鄂渚晴暉]  
　　武昌訪事人云元宵佳節漢口商人禀准大憲暫行弛禁迎賽龍燈好事者從而和之踵事增華相繼而起日前江夏縣原小蓬大令已出示禁止矣○前者湖北常備軍擬添前鋒兵隊一千名派員至某處招募近已來鄂禀由兼督端午帥札委黄伯雨太守點名驗看勤加訓練藉壯聲威 
[上海官塲紀事]  
　　昨晨前署南匯縣知縣載子邁明府由蘇來滬小住籌防局午前趨詣道轅謁見蘇松太兵備道袁海觀觀察繼至上海縣署投刺拜會與縣主汪瑤庭大令晤談片刻而出○日前新任江蘇臬司恩新甫廉訪由江寗來滬泊舟觀音閣馬頭昨日命駕赴道轅拜會道憲袁觀察繼至縣署投刺縣主汪大令飭丁擋駕○十六鋪巡防中局委員兼工程局襄讞委員黄　堂二尹及城汛周鑑之千戎均於昨日詣縣署拜謁縣主汪大令面陳一切○本縣縣丞楊玉書二尹前因患病遣丁投縣署請假三天昨因病尙未痊續假三天以資調理○提標右營參將周子安參戎蒞任時因已故參將廖楚材參戎墠柩尙在署中爰假長壽菴爲公館兹因廖參戎之柩已經家屬扶返珂鄉遂於日前喬遷入署 
[繳槍領價]  
　　梟匪林得勝沈小阿妹投誠後願繳洋槍一百桿當時繳到二十桿前日續繳八十桿皆係窳敗不堪之物經蘇松太兵備道袁海觀察給價收存諭令速將餘黨解散 
[嚴禁賽會]  
　　上海縣主汪瑤庭大令查得四鄉民人每於清明時節歛財賽會不但廢時失業且易滋生事端除出示嚴禁外並派差役薛貴多帶夥役不鄉傳諭一律不准舉行 
[示拿無賴]  
　　本邑南市二十三七鋪巡防局員姚谷蓀二尹訪悉邇來有種惡少盤踞茶坊酒肆遇有輕年婦女經過其間往往任情調笑甚或持刀尋釁無惡不爲種種情形殊爲地方之害爰於昨日繕就四言韻示張貼通衢其文曰近有惡少專事閒游茶館酒店到處　　　　　　 
勾留身藏兇器無端尋仇每遇婦孺纒擾不休此等敗類亟宜訪搜拿到重辦鎖示衎頭　　　 
[十洲攬勝]  
　　本邑法總領事署繙譯官魏武達君自公之暇逸興遄飛前晚附某輪船至寗波游覽十洲春色大約勾留四五日卽須航海回申 
[玩槍喪命]  
　　前日午後五點鐘時法文書館學生周春生乘暇至新拓租界中宰牛公所訪友適見某西人置有洋槍取以玩弄觸動機關彈丸迸出適中胸際登時斃命隨經人咨照家屬前來備棺收殮聞周年甫十七家中止一嫠母年邁多病一旦猝罹此禍亦可憐矣　 
[名儒回滬]  
　　美國進士李佳白先生於客臘尙賢堂解館後偕英國某大員赴川鄂諸省晉謁當道商議要公昨得漢口電音知先生已乘瑞和輪船東下大約今午可到申江從此桃李門牆春風廣被英才濟濟又當共樂裁成矣　　　 
[巴勒公司帳略]  
　　本埠巴勒水險公司爲中西各商保水險頗著聲名資本洋銀計共二百五十萬元去年獲利甚豐將總结帳開列於後計西歴一千九百零三年共收保險費除轉保費外得洋銀一百四十七萬元付出賠欵三十九萬七千一百三十一元六角公司及各口分行費用共洋銀十四萬一千六百六十四元一角各董事花紅計洋銀一萬七千六百三十元以上合共付出五十五萬六千四百二十五元七角尙餘九十一萬七千五百七十四元三角每金磅一枚作洋銀十元核算　 
[虐妻殞命]  
　　有龔祥祥者僑居寳山縣沈家灣頭圖近納蕩婦某氏爲妾遂將其妻張氏視若眼中釘凌虐百端幾無人理前日之晚氏以備受毆辱寃抑難伸吞服紫霞膏毒發殞命氏兄張某聞之立卽奔赴寳山縣署禀請相騐　　　 
[惠及孑遺]  
　　敬再啓者本會頃奉南洋大臣魏午帥熱河都統松鶴帥先後來電匯賜巨欵仰見大定軫念災黎實力提倡之至意同人等叩聆之下感佩莫名謹先抄乞登報布聞餘亦陸續奉復容再續登伏希公鑒南洋大臣魏午帥電萬國紅十字會諸公鑒元電敬悉泰西紅十字會凡遇戰事不憚越國往救矧華人而救華人諸公倡議此會所全實多欽佩無已兹讅需欵孔急特撥萬金已令滬道先行墊付一面當分飭量助以副德意燾諫熱河都統松鶴帥電励吕吳諸位大人及在滬紳商均鑒元電敬悉日俄開釁諸公會同各國紳商創辦萬國紅十字會救護難民爲中土數千年未有之善舉國勢民心兩有裨益欽佩實深亟應勉力資助惟熱河邊地貧瘠捐欵急切難籌兹特先籌銀一千兩作爲官捐刻期匯扈卽希亮鑒　壽咸　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　二月初四日禮部太常寺正紅旗値日無引見逹公謝准其補請公主金册額　誥册恩松公承燕各請假十五日定成謝准其抵銷處分恩掌儀司奏初七日祭奉先殿振貝子行禮召見軍機大臣皇上於明日寅正至朝日壇行禮畢還海辦事召見大臣○初五日兵部太僕寺廂白旗値日無引見炤公延伯各請假十五日黄伯請假十日兵部奏派查齋之大臣派出敬昌奎俊崇勳訥欽泰祥年吉陞英慈松鶴召見軍機大臣禮部遞封奏三件 
[禹穴探奇]  
　　紹興訪事人云紹屬各鄉逼醮之風雖經當道示禁嚴懲迄未稍戢斗門鎮陳氏孀婦年將四旬撫孤守節茹苦有年近在　　　　　　　 
戚串某姓家忍被蟻媒張某設計誘至某鄉誑稱表妹售與農人某甲爲婦氏矢志不從旋經某姓向張根究始得　跡當將張綑送山陰縣署禀　　　　　　 
請訊懲○義橋臨浦等鎭近有英商賃屋設棧儲積各貨凡遇貨船過卡不納釐金以致時生糾葛近由局員會縣詳請大憲照會英領事官飭令　　　　　　 
停止蓋以約章載明内地不准洋商設棧故可與之力爭也　　 
[鐵甕春潮]  
　　鎭江訪事人云本月初九日鎮郡北門外某姓家被盜行刼報經丹徒縣洪　汀大令親臨查勘飭役緝獲盜犯六名釘鐐收禁大約一經訊實卽須明正典刑矣○新署鎭江城守營參將兼水陸總巡周錦堂參戎發出關防告示曰本參府奉督憲札委接署斯缺所有營幕營書弁勇均奉公守法並無在外招搖撞騙包攬詞訟情事如有不肖之徒假冐本參府至親家屬或借營幕之名在外哄騙者准爾商民人　　　　　　　 
等來轅指名控告訊明發縣重懲决不姑寛蓋杜漸防微之意也　　　 
[上海縣署瑣案]  
　　王豐順控胡貽堂勒扣租摺等情前晚縣主汪瑤庭大令升堂訊鞫王供光緒五年借胡洋銀三百二十五元當將租摺一扣計每月房金七千二百文抵作子金今被胡扣留不還并以欠利爲詞索償洋銀一千餘元爲特控求公斷胡供光緒五年抵借之後利息　　　　　　　　　 
久不交付應將房屋抵作本銀張祿村供此事係小的故父爲中小的不知其細惟照算王欠利息四十二個月應向究追大令謂旣巳按月收租　　　　　　 
作息何得仍欠如許之多遂判令王於一月内還胡洋銀四百元取回租摺兩造各具遵斷切結存卷○羅錢榮虧欠某姓洋銀二百餘元被控至　　　　　　　　 
案業經大令訊供交人保出措繳迄今懸宕日久並不料理原告具禀求追大令著保人將羅交案前晚向之研訊羅供現尙無可籌措務求寛限　　　　　　　　　 
日期大令限清明節先還一百元餘欠陸續措還仍交的實人保云○朱大生控徐茂春欠銀等情大令研訊之下朱供徐邀小的合開小錢莊小　　　　　　　　　 
的出股本洋銀三百元諸務由徐經理邇者徐有意作弊小的是以不願合股求將資本追還徐供須將所放帳欵收回陸續歸楚大令判一月内　　　　　　　 
先還一百五十元餘分三期繳清○前者沙船馬國保開駛至崇明口外將某沙船撞沈控經大令訊明諭馬交人保出令其夥某甲將船拍賣償　　　　　　　　 
某沙船洋銀八百元兹甲將船售去得洋銀一千元呈送至案前晚大令傳到馬子春林諭以船價一千元除還原千八百元外尙餘二百元著卽　　　　　　　　　 
具結領法 
[上海保甲總巡局紀事]  
　　本邑城廂内外保甲總巡朱森庭明府查悉大東門外郎家橋如意街及小東門外陸家石橋等處每有賣菜傭將街道任情作踐爰飭十六鋪地甲裘鎭每日自午前十點鐘起一律嚴加驅逐不准設攤如敢抗違提案重究　　　　　　　　 
[上海保甲總巡局紀事]  
　　前晚十二圖汛捕巡至某處見有東洋車一輛無人看守因曳至二十三七鋪巡防局留存昨有曹大喜者投局禀稱此車係小的所失請准領回局員姚谷蓀二尹飭覓妥人具呈保狀○小流氓蔡阿二迭次向人詐擾收押改過局未幾卽乘間脫逃前日　　　　　　　　　　 
向砌街匠某甲索詐不遂拔刃行兇經同仁輔元堂董事莫子敬函千二十三七鋪巡防局局員姚谷蓀二尹飭提到案判責藤條數百下押候限　　　　　　　　　 
交同黨訊究 
[英美租界公堂瑣案]  
　　華孫氏由蘇來滬在垃圾馬頭登岸雇余文羣小車載行李至新閘家中途中失去竹藍遂於次日將余尋獲扭入捕房包探張天林向之盤詰稱係同黨吳和扣起意行竊昨日吊到原贓解案請訊襄讞委員王松丞刺史判令將吳責三百板發押捕房一月　　　　　　　　　 
余責一百板發押捕房一禮拜贜給氏具領○龍飛馬房馬夫徐四芳竊取同事吳新保所管馬衣報由捕頭令某包探吊到原贓送案請究刺史判令枷號一禮拜馬认給吳具領○顧文郎被朱茂生朱阿妙毆傷報由捕頭拘案刺史判令各責三百板枷號四禮拜○前日四馬路玉林春番　　　　　　　　 
菜館被火時火匪沈長桂闖入流妓金素蓮家攫取被褥等物報由包探竇如海緝獲送案刺史判責二百板枷示一禮拜贓給金妓具領○三十三號西捕查見董仲寛所拉東洋車並無捐照拘案請懲刺史判罰洋銀五元○法商立興洋行夥某甲投案控稱行中傭人吳阿生竊取洋釘十七包請卽訊究刺史著將吳轉送法界捕房○通和洋行管事西人投案聲稱包阿永掘壞牆脚務請究懲刺史訊究之下包供小的師父梁元記承造愛禮司洋行房屋工竣後打樣西人培高見牆脚塌下謂係毗連之通和洋行房屋過重所致囑小的將通和牆脚掘開察看所塡二合土深淺若干通和洋人見之卽將小的扭案刺史著還押捕房俟傳到証人訂於下禮拜二覆訊核奪○馬鏡如訴稱家住虹口天潼路二十一號屋内日前失去一婢名曰福好旋經鄉人張鑑之查知被江灣小車夫丁富羣所誘請卽訊追　供小的在江灣見丁形跡可疑向之盤問丁稱福好係伊甥女小的謂旣係甥女不應鎖以鐵鍊是以帶至上海送入捕房丁供詞頗極狡展刺史判責五百板收禁西獄一年福好交馬領去令馬酌洲張洋銀若干 
[法租界捕房紀事]  
　　昨日午後二點鐘時某西人策騎至公館馬路大自鳴鐘捕房門前馬忽驚逸掀墮街心傷及頭顧血流如注旋由巡街捕雇車舁送捕房捕頭令醫生用藥敷　然後送至某醫館求醫療之○前晚甲乙丙三積竊在法國新闢租界中寶昌路及小東門外護城河畔行竊各贓適爲包探拘獲送入捕房捕頭令押候解送公堂禀請讞員陳楚生大令訊辦 
[美租界捕房紀事]  
　　昨日積竊徐富紳掩入揚子路馬頭某輪船上行竊某客所携絲巾若干條携之登岸適被包探陳洪德所見　贓帶入捕房捕頭令押候解送公堂禀請讞員黄耀宿司馬穂辦○昨晨偷兒汪錦小濳入寄居元芳路之甬人王阿生家行竊銅面盆等物經包探顧福其拘獲吊出原贜帶入捕房捕頭令押候解送公堂禀請訊究○昨日小竊秦阿林混入虹口某姓家行竊衣物經包探倪順泉拘獲連臟帶入捕房捕頭令押候解送公堂禀請究辦○昨日五千八百七十八號東洋車夫某甲載某西人至百老匯路見其爛醉如泥不省人事因之送入捕房捕頭令押至酒醒時釋出 
[金陵官報]  
　　初八日吳見江西候補道蔣松齡户部員外　黄運藩赴河南新授漕右營遊擎　　責叩　飭卽赴任周薙章維鈞奉示察看准補蕭縣劉補昨日横　局初九日撫轅牌示無中營千總　　祥左營千總施登　均勒休遺缺　部　者選得該營把總張　　黄桂林堪以升補蘇藩　示震澤縣夏輔成撤回遺缺查有知縣許　婚 
 
 

Page 10

 
 
　理准補淮揚道楊徐州道李總統楊統領常備右軍　江　知府李士彥均見藩台董通州熊濟洙初十日撫轅牌示　陽縣句容汎把總李明洲病故遺缺本都堂者選　城守外委劉源壎额外失得壽堪　行以升拔准補淮揚道楊徐州道李赴蘇見機器局吳軍械　武保甲局龔馬路工程朱傾　道魏嘉齡黄承乙蕪湖米捐安徽候補道卡緒昌到通河　堃三知州汪喬年廣西知州譚倬知縣潘升南都司唐梯雲謝委常備右軍後營帮代均見銀圓局潘禀知今日新　開工　銅江北查禁私鹽薜　培辭李　蔭叩　京餉　　　給勞績酌委一次十一日藩轅牌示江浦縣兪熙期滿遺缺查有候補知縣李經　署理同知龍惠昌傳江西湖口　廠陳元祥辭知府　培委署海州直隷州章　直叩謝州判陳希藩禀知期滿十一日州同陸修　到見蕪湖注捐安徽候補道卞緒昌辭 
 
 
 

Page 11

 
 
新　年内應解來年三成銀兩歴年多在商號通挪當此銀根緊要　兌　通是否仍能照辦現在酌商另詳核辦其餘欠解新舊各餉年内委實無欵可　赶解不足應請展緩俟開年後分别緩急先後堕續籌解邀免開叅等情詳請奏咨前來臣　加查核所詳委係實在情形合無仰懇天恩俯准飭部將江西省欠解前項各項暫行展緩統俟來年分别緩急陸續籌解免子查叅所有江西省司庫入不敷出通盤籌　欠解各餉年内無可騰挪請暫展綏俟來年分别緩急陸續籌解緣由謹恭摺具奏伏乞皇太后皇上聖鑒訓示謹奏奉硃批户部知道欽此 
[署理兩廣總督岑奏爲遵旨酌保廣西辦匪出力各員摺二十六日]  
　　頭品頂戴兵部尙書衡署理兩廣總督臣岑春煊跪奏爲遵旨酌保廣西辦匪異常出力各員以示鼓勵恭摺仰祈聖鑒事竊查自來辦匪之　非剿卽撫顧廣西之匪屢撫屢叛勢力已　便就覊　羽翼漸成依然反側或名爲投誠實仍通匪其罪惡更有甚於爲匪者稍不審愼卽墮其計此撫之難也廣西山多而險山又多　各匪踞爲巢穴兵力卽困而窮且匪　飄忽何處無兵卽出而刦掠一聞兵至又遁匿撫蹤往往竟月窮搜不遇一匪然而此方肅淸彼又告警如鼠子之晝伏夜動如蚤虱之極費爬搜此勦之難也臣前赴西視師查得柳州匪首黄飛鳳覃老發等慶遠匪首黄留芝朱五等黨羽衆多稔惡已久當嚴飭各文武廣設方略認眞勦辦若必不得已　　撫亦須令其繳齊槍枝擒斬另股首要撫一股使勦得一股未始非以毒攻毒之策如不就範則是並不誠必受撫即可聚而殲旃嗣據署右江道柴照署枊州府知府祖繩武報稱匪首黄飛鳳等率黨三百餘人向枊州放振之廣東述善堂紳士處求撫經該紳　帶至柳州迨祖繩武飭令繳槍該匪首輙任意支吾並敢要求編成一營維時祖繩武以該匪黨羽衆多槍械精利旣已麕集府城若操之過蹙不免殃及商民當與柴照妥商辦法祖繩武卽赴中渡辦覃老發一股由柴照將黄飛鳳之悍黨羅少廷謝安然陳文軒何靑春誘至府署先行拿獲又一面另派員弁將黄飛鳳拿獲同時派營圍捕匪黨槍斃匪夥四十餘名拿獲匪目李拮甫一名匪夥九十餘名餘黨皆投械　生莫敢仰視隨卽將拿獲各匪訊明懲辦餘黨之被脅從者遣令歸農街市不驚人心大快正擬擇尤奬又據祖繩武禀稱奉飭勦辦覃老發一股查該匪向在永寗維容永福三梁交界之中渡地方盤踞滋擾該處地勢險峻名爲四十八㟖前撫臣王之春派兵數營圍捕半年始終未能得手此次經祖繩武率兵深入將該匪所踞各巢次第攻破先後擒斬匪黨奪　槍械什物甚多惟覃匪尙率死黨竄匿深山未獲祖繩武復率將士連日窮搜並懸重賞購得該首蹤跡密飭妥弁隻身往說誘令　營先時密伏弁兵將該匪首覃老發唐萬里羅老金劉六一等十二名一併拿獲正法隨飭各弁兵追勦逃匪又槍斃數十名奪獲槍枝子　多件自此之後柳州地方漸臻安謐維時慶遠匪首黄留芝等正月在南丹土州狓猖爲患該處毗連黔省臣前派廣東陸路　督李福與馳往勦辦而該股匪此拿彼竄迄未成擒且慶屬尙有零股匪首朱五在河池等屬肆行竄擾當卽飛飭祖繩武移師往剿嗣據報稱黄留芝一股疉受懲創勢窮力蹙情願繳械投誠並願誘斬朱五以爲贖罪之地經祖繩武察看黄留芝投誠情形尙係　心一面卽令繳齊槍枝一面卽勒限將朱五誘出旋據黄留芝將朱五及其黨三百餘人誘至德勝由祖繩武先將實被脅從情願歸農者一百五十人遣令回籍以孤其勢次日又將該匪等帶至懷遠登時擒斬於營同時將匪目湯炳南李樹樊韋萬祥謝明南反具黨五十餘人悉數擒獲斬决並奪獲槍械五十餘支此外逃竄數十人經各軍跟追槍斃及溺死者殆盡降匪黄留芝旣經誘斬朱五　不爲匪黨所容尙可信其眞心受撫卽准留營効力伏查廣西匪患不在大股而在零星不在兇悍而在輕狡惟其零星故肅淸難期於旦夕惟其輕狡故兵力意有所難施綜觀祖繩武先後在柳慶兩屬辦理各匪剿撫並用動合機宜在事出力員弃實　無微勞足錄前臣於擒斬覃老發案内奏奉電旨岑春煊奏稱匪首覃老發一股經該署督飭營剿滅辦理尙爲得手所有員弁准其　尤酌保等因欽此仰見聖朝有勞必錄鼓舞將士之至意臣查擒斬黄飛鳳朱五及招撫黄留芝各案各員弁出力情形核與擒斬覃老發一案相等本應分案請　合無仰懇天恩俯准將道員用廣西遇缺儘先補用知府署理右江道柴照以道員仍留廣　遇缺卽補並賞給二品頂戴已保二品銜分省補用道祖繩武仍以道員交軍機處記名並請賞給　號已保知縣直隷試用縣丞董文楨請侯知縣保案核准後以直隷州知州仍留原省補用並請賞戴花翎通判職銜許克勤請以通判歸部儘先選用並賞加提舉銜同知銜貴州侯補州判馮培德請以知州仍留原省補用並賞戴花翎四川補用典史徐　請免補典史以縣丞仍留原省補用並賞給五品頂戴府經歴銜周國祥請以府經歴歸部儘先選用並賞給五品頂戴縣丞職銜譚家齊分省試用巡檢孫祜均請以縣丞分省補用並賞戴藍領文童王永昌請以從九品歸部儘先選用並請賞戴藍翎補用千總陳文濤咨調山西太原營陽曲汛把總劉佩玉均請免補千總守備以都司儘先補用並賞戴花翎以　有功而昭激勸出自逾格鴻施除將應保千把各弁咨部請奬並嚴飭該文武等將各股餘匪迅速撲減外理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
[甘肅新疆巡撫潘奏爲揀員請補新設要缺知縣摺二十六日]  
甘肅新疆巡撫西林巴圖魯臣潘效蘇跪奏爲揀員請補新設要缺知縣以資治理恭摺具陳仰祈聖鑒事竊據署新疆布政使李滋林會同署鎮迪道兼按察使銜慶秀詳稱新設皮山縣係知縣由葉城縣劃撥地界東與和闐接壤南多卡倫爲温都期垣商民來往要路稽　彈壓治理匪易應請定爲衝疲難三項要缺亟應揀員請補以重職守查南路從前新設各缺經前撫臣劉錦棠奏准仿照吉林章程由外先行揀補一次在案今新設皮山縣知縣一缺自應援照舊章請補查有現署巴楚州同知銜候補知縣錢炳煥年七十一歲係湖北蒲圻縣人由文童於同治五年投効甘肅軍營克復狄道州城案内彚保十年三月二十八日奉上諭著以從九品　缺儘先選用欽此克復渭源秋道城池擊退金積　竄逆勦辦岷州潰卒案内彚保十年十一月初十日奉上諭著賞　　翎欽此光緒二年隨隊出關歴次剿辦陜回擒斬凈盡西北兩路肅清案内彚保六年六月十一日奉上諭著免選本班 
 
 

Page 12

 
 
以府經歴留於甘肅歸軍功候補班前遇缺儘先卽補並隨帶軍功加一級欽此九年六月委署伊犁綏定城巡檢攺選伊犂歴次剿辦竄匪案内　保免補本班以知縣仍留原省歸軍功候補班前遇缺儘先卽補並請賞加同知銜十一年二月初一日奉旨著照所請欽此十三年十月以知縣歸省候補十五年五月初三日丁父憂給咨回籍守制十七年八月初三日服滿起復十八年四月二十三日回省二十三年委署拜城縣知縣二十四年二月初四日到任二十五年八月初一日卸事二十九年委署巴楚州知州五月初七日接印任事查該員錢炳煥諳達時務公正廉明歴署各缺辦理一切諸臻妥協並無叅罰案件在新疆年久邊情最爲熟悉以之請補皮山縣知縣實堪勝任人地亦極相宜等情詳請具奏前來臣查該員錢炳煥悃愊無華勤廉自愛合無仰懇天恩俯念新設要缺需員准以現署巴楚州知州同知銜候補知縣錢炳煥補授皮山縣知縣洵於地方有裨如蒙兪允俟奉部覆卽行給咨送部引見以符定制謹會同陜甘督臣崧蕃恭摺具陳伏乞皇太后皇上聖鑒訓示謹奏奉硃批吏部知道欽此 
[甘肅新疆巡撫潘奏爲揀員請補攺設要缺知縣摺二十六日]  
甘肅新疆巡撫西林巴圖魯臣潘效蘇跪奏爲揀員請補攺設要缺知縣以裨地方恭摺具陳仰祈聖鑒事竊據署新疆布政使李滋森會同署鎭迪道兼按察使銜慶秀詳稱原設温宿直隷州屬舊城巡檢攺升温宿縣知縣地當氷領與伊犂緊接時有俄商士客纒回往來貿易均出其途稽查彈壓最關緊要應請定爲銜繁難三項要缺亟應遴員請補以資治理查南路從前新設各缺經前撫臣劉錦棠奏准仿照吉林章程由外先行　補一次在案今攺設温宿縣知縣一缺自應援照舊章請補查有現署新疆布政使司經歴同知銜候補知縣魯鼎緒年四十七歲湖北東湖縣人由文童於光緒十七年在新疆藩庫遵新海防例報捐監生加捐縣丞雙月選用十八年留新候補二十一年十月復遵新海防例報捐以縣丞不論雙單月選用塔爾巴哈台九年防軍出力案内保俟得缺後以知縣儘先補用並加六品銜經部議准二十二年四月初　日具奏奉旨依議欽此二十三年二月借補莎車直隷州吏目八月初一日先行到任九月初四日奉部覆准照例以是日作爲知縣到省候補日期二十七年正月二十二日俸滿交卸八月在新疆藩庫遵陜丁振捐例加捐同知銜新疆七載防戍案内奏保俟補缺後以直隷州知州用經部議准二十八年十二月初八日具奏奉旨依議欽此旋委署布政使司經歴二十九年正月初二日接印任事現在莎車直隷州吏目改升莎車府經歴應將該員照例歸入裁缺卽用班内補用查該員魯鼎緒心明質樸爲守兼優正署各任内辦理一切悉臻妥恊並無叅罰案件在新疆年久邊情最爲熟悉以之請補温宿縣知縣實堪勝任人地亦極相宜等情詳請具奏前來臣查該員魯鼎緒才猷穩練局度安詳合無仰懇天恩俯念要缺需員准以同知銜候補知縣魯鼎緒補授温宿縣知縣於地方實有裨益如蒙兪允俟奉部覆再行給咨送部引見以符定制謹會同陜甘總督臣崧蕃恭摺具奏伏乞皇太后皇上聖鑒訓示謹奏奉硃批吏部議奏欽此 
[甘肅新疆巡撫潘奏請署伊犂知府片二十六日]  
潘效蘇片再臣據署新疆布政使李滋森署鎮迪道兼按察使銜慶秀會詳稱伊犂地方種民錯處交涉事務繁難知府表率僚屬必須　敏諳練爲守兼優之員方能整飭吏治鎭服遠人署理伊犂府知府奎光期滿遺缺查有三口銜候補同知汪步端精明穩練通達　務在伊犂年久熟習邊情前任伊犂將軍臣長庚委辦一切均能措置裕如前署寗遠縣知縣於交涉事件尤能睦鄰得體毫無齟齬以之委署伊犂府知府洵於地方有益人地亦極相直惟該員與現署伊塔道黄丙焜係屬兒女姻親新疆變通辦理該員等均係署任應請免　迥避等情詳請具奏前來臣覆查無異除批飭給委外謹會同伊犂將軍臣馬亮陜甘總督臣崧蕃附片具陳伏乞聖鑒訓示謹奏奉硃批吏部知道欽此 
[甘肅新疆巡撫潘奏請停辦彩票片二十六日]  
潘效蘇片再前准部咨議覆微臣附奏開辦彩票一片内開擬請飭下該撫切實核計如果該省開辦彩票每年所得報効銀數較之廣西浙江所請報効銀數大有所增門行詳細具奏請旨遵行否則毋庸開辦免致利少害多徒變風氣而於軍餉仍無甚裨益等因於光緒二十九年閏五月初五日具奏本日奉旨依議欽此欽遵咨行前來查新疆地方遠處荒瘠人民商賈遠　逮内地各省且相沿邊俗風氣未開臣前奏開彩票亦以籌補賠欵冀於無可設法之中聊爲集腋成裘之舉本非得已試辦以來迄無起色自應遵照部議卽　停辦除咨查部照外謹附片具陳伏乞聖鑒謹奏奉硃批户部知道欽此 
[甘肅新疆巡撫潘奏爲揀員請補遊擊摺二十六日]  
甘肅新疆巡撫西林巴圖魯臣潘效蘇跪奏爲　員請補遊擊員缺以裨營伍恭摺仰祈聖鑒事竊照新疆巴里坤鎮標中營遊擊宋賢聲經前撫臣饒應祺奏請借補哈密協副將員缺奉旨允准在案旋准部咨所遺遊擊員缺係題補之缺應令迅揀合例人員請補等因臣查巴里坤鎭標中營遊擊有管理錢糧之責非廉明勤幹之員難期勝任兹查有迪化城守恊中旗中軍都司在任候補遊擊雲騎尉世職唐寳臣精明强幹熟悉營務在新疆　隊補署各缺多歴年所以之請補巴里坤鎭標中營遊擊員缺洵堪勝任於地方營務均有裨益合無仰懇天恩俯准以在任候補遊擊雲騎尉世職唐寳臣補授巴里坤鎭標中營遊擊員缺以重操防如蒙兪允敬懇飭部發給劄付俟防務大定卽行給咨送部引見以符定制所遺迪化城守恊中旗都司員缺容臣另行　員請補除飭取該員履歴咨部外謹會同陜甘總督臣崧蕃喀什噶爾提督臣焦大聚恭摺具陳伏乞皇太后　上聖鑒訓示謹奏奉硃批兵部議奏欽此 
[陜西巡撫升奏准户部咨新定各國償欵陜省每年奉派曁加平等項應解銀數片二十七日]  
 
