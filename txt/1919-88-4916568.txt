# 1919 - 88 - 4916568

 

Page 1

 
 
   
 
 

Page 2

 
 
   
 
 

Page 3

 
 
時評 
[會與衝突（冷）]  
　　近事以來中國之有會幾於無會不衝突無衝突非無結果矣故簡而言之幾於無會有結果也 
不觀乎北京新國會之又屢次衝突乎新國會者所謂完全政府黨之會也並無反對黨在其間也然而衝突之原尙不能絶者蓋以政府中人不能無衝突故政府黨之會亦不能無衝突也然則若何而能免衝突之原乎嗚呼會 
[專電]  
　　北京電國院電張瑞璣催于右任速電南代表證明停戰實况俾滬會卽日開議但據某使館云張抵三原僅止一宿爲陳樹藩召回（五日上午九鐘） 
北京電張瑞璣電雙方商定退駐地點請張旅專防東路今仍駐阿北恐誤會懇電張錫元卽日移駐東大道（五日下午四鐘） 
北京電巴黎電和會經濟股内工業所有權分股草案第五條稱締約各國人民在中國關於商標情事歸各該國領事審理等語經施肇基反對載入和約並聲明嗣後中國與德奥訂約應以彼此平等爲原則英代表首先認可各國代表均無異議卽將該條取消（五日上午四鐘） 
北京電衆院點半開會（一）總統提出國會組織法衆議員選舉法修正條加呼倫貝爾議員一名可决（二）維持京鈔案通過周棠起言要求財長出席質問上會表决多數應有效安福派主改臨時動議重付表决已未系反對甚力遂相持不下又起衝突無結果散（五日下午七鐘） 
北京電徐樹錚願長陸軍對元首已有所表示但靳經錢勸慰亦允銷假（五日上午九鐘） 
北京電陸使來電萬國議員大會將開於比利時舊國會已舉王正廷代表務望新國會勿持異議俾對外歸於一致 
北京電海蘭泡電俄舊黨愛薩克軍與日軍聯合慘殺俄新黨將阿穆爾省北之一完諾夫地方焚燒净盡良民死傷過半 
（五日下午四鐘） 
北京電贛省議會電八年公債急於開募貽誤大局和議未成以前請暫止發行（五日上午九鐘） 
北京電吉林省議會電請明令恢復地方自治安慶省議會電請恢復縣城鎭鄉各自治會 
北京電政府因長江三督對時局常有建議本極注意現三督電稱此次滬會重開斷不參預徐閲後意有覺召錢密議擬復電推重兼事解釋（五日上午十鐘） 
北京電江述祖在監行刑後由其妾呈准領埋遵遺命用僧衣殮（五日上午十鐘） 
北京電徐邀范源濂蔡元培各專門校長敎部各司長等茶話謂對最近新舊派衝突極抱悲觀願任調和并進以規誡 
（五日上午十鐘） 
北京電安福部設政務調查會選李盛鐸秦望瀾克希克圖爲正副會長（五日上午十鐘） 
北京電海軍人員聯名電請將没收敵船專供軍用（五日上午十鐘） 
北京電黑鮑督電告俄領衞兵已解散現有逃來新黨多名商請我國代捕已交烏署監禁請示辦法（五日上午十鐘） 
北京電報載萬國監視鐵路團在哈爾濱组織機關内容已由軍事最高機關報告政府 
（五日上午十鐘） 
北京電半官之新民通信社謂得外人方面可靠消息粤省沈鴻英鈕永建現奉派率兵十營攻閩已向汕頭前進方聲濤奉委爲閩粤邊防督辦已在詔安組織行署提鹽欵充經費 
（五日上午十鐘） 
北京電本日閣議以韓光祚爲鄂政廳長（五日下午四鐘） 
北京電鄂財廳長王督保王嵩儒繼任（五日上午十鐘） 
北京電劉存厚電王安瀾聲言將率五混旅援陜鎭坪到有一混旅又據團長范世傑電稱正面及左右翼新添敵兵六營又川報熊克武正奉命備戰除飭各部戒備外謹呈鑒核 
（五日上午十鐘） 
北京電張樹元要求給新公債二百萬歸墊照准（五日上午十鐘） 
北京電徐總統昨約樊增祥梁鼎芬趙爾巽一班遺老飲酒賦詩（五日上午九鐘） 
北京電徐國樑調魯已定但飭緩到任（五日上午十鐘） 
北京電沈敦和等以公團名義電留徐國樑有地方倚爲長城聞調羣情惶迫語（五日上午九鐘） 
香港電據最近消息自南北開始議和後國會議員離粤者迄今共有二百餘人（五日下午一鐘） 
香港電國會議員十餘人致電海峽殖民地華僑勸勿購買八年内國公債（五日下午一鐘） 
香港電國會陜西議員致電軍政府謂唐紹儀對於陜西爭端無法解决僅坐待結果請卽免其職務（五日下午一鐘） 
南京電陸榮廷代表鈕傳善頃抵寗接洽和局（五日下午七鐘） 
[各通信社電]  
　　北京電中政府現在籌備派國防軍數師至北方邊陲一軍監視謝米諾夫氏建設獨立國之行動防其擾及蒙古一軍扼守庫倫恰克圖交通以防遏過激黨侵入（三日）字林報 
東京電中國統一鐵路計畫現信業已作罷多出於曹汝霖反對之力（四日） 
哈爾濱電俄國通信社哇姆斯克訪員電稱特别委員會澈查俄前皇及眷屬遇害詳情後已徵實遇害各節該委員會刻仍向近今拘獲與案有關之某犯盤問詳情（三日） 
東京電現有人組織新政黨取名純粹國民黨以普及選舉權爲其主要黨網黨員之數現尙不多其中堅人物爲國民黨之脱黨者黨員數人深信該黨不久可以發達（三日） 
哈爾濱電過激黨陣後加桑等處發生亂事之説業已徵實柴里雅報載稱里甯氏已抵烏發陣線里寗氏與特羅斯基氏之親臨前敵似未有何效果哇姆斯克政府軍刻仍前進未已（三日） 
北京電據朝鮮消息天道敎領袖某氏現由日員迫令發表勸誡同黨文日員已取嚴厲方法遏制朝鮮示威運動聞二十八日漢城因示威而死者數逾千人他城死傷人數未詳豫料尙有嚴重之發展 
（三日）以上路透電 
華盛頓電此間接巴黎電稱和約須延至五月間始能筶地成（一日）華北明星報 
北京電確實消息進攻乾縣軍已退醴泉劃定耀縣爲界駐紥滇軍劉世瓏無敗退耗邊防經費由徐樹錚負責借欵應付（四日）平和通信社電 
北京電蘇督特電中央對陜問題須力斷處置並求嚴重處罰陳樹藩 
北京電聞高等廳决定歌日（五日）上午將判决死刑洪述祖在第三分監依法執行 
北京電章宗祥眞日回國 
北京電陸武鳴電元首允電促唐總代表迅速開議並懇對陜事取斷然處置（以上五日） 
以上中華通信社電 
北京電政府接滬朱江電南代表已允下星期一（七日）繼續開議 
北京電陜訊張瑞璣往興平寳鷄與許管接洽後再赴三原與于爲一度之磋議畫界即可定局 
北京電安福議員聲言於八年公債案係反對不交國會同意并非反對發行如請求追認必予通過北京電李厚基江電稱閩省南北防線早已劃分清楚果能各不相擾便爾無事即須派員親察亦宜由南北雙方直接商派不必另行委員 
北京電閣議承允由財部撥還京警廳墊支辦理特别賑恤費銀九千二百餘元 
北京電内部電豫省署河南河務局局長吳　孫丁憂准給假兩月治喪無庸開缺 
北京電張一鵬在滬定製監視焚土影片頃已告成運京訂虞日假青年會開演請政學各界參觀北京電外交當局將以華商因俄亂所受損失提出向俄使交涉（以上四日） 
北京電政府令奉吉兩省盡保護日人之職對韓民主倡暴動者加以禁阻或驅逐 
北京電陸長靳雲鵬今日銷假 
北京電交部聞信陽隨棗等處有大股土匪蠢動消息咨請豫鄂兩省保護京漢路線 
北京電交部查核甘綏輪船公司呈以飛龍火輪行駛蘭州中衞至綏遠所屬河口請予補助一案與私人航業奬勵條例必須國家認爲有補助之必要及行駛於受有國家命令之航路者不符駁未准行 
北京電張作霖電保傅良佐堪任防邊要職 
（以上五日）以上中孚通訊社電 
北京電新任駐華荷蘭公使於本日上午十時覲見徐總統呈遞國書（五日） 
北京電政府昨日接梁啓超密電云德奥兩國媾和代表不日將至巴黎各項大問題一經解决後美國大總統即將回國故政府必須訓令在巴黎媾和委員於美總統未回國以前决定關於中國之諸種問題云云（五日） 
北京電美國資本家弼蓄匹氏現正在北京與張弧徐恩元等磋議短期（有疑義）借欵（五日） 
北京電本日開軍警聯合會協議預防俄國過激派潛入方法（五日） 
北京電國務院接李厚基來電謂廣東政府已任命方聲濤爲閩粤邊防督辦當即電命朱啓鈐向南方代表詰問其理由（五日） 
北京電山東督軍張樹元將不日進京（五日） 
奉天電張作霖要求政府速築鄭家屯洮南間之鐵路所持其理由謂近來蒙古獨立蒙匪蜂起等事件頻頻發生邊防之所以不能如意實由於交通機關之不完備云（五日）以上東方通訊社電 
東京電美政府對俄决定採全然不干涉之方針以駐屯軍隊實爲干涉内政故首將撤還西伯利亞及北俄方面之兵隊然英法政府則尙依然援助反過激派對於過激派行經濟的封鎖法軍亦法歐俄方面極力防止過激派之進出此種政策之異大堪注目 
東京電駐日章公使將於十一日自東京首途歸國（三日） 
東京電長谷川朝鮮總督山縣政務總監及兒島警務總監皆負對於此次鮮人暴動之責任而將辭職又日政府鑑於鮮人暴動於統治根本將加以大變革現正在考究（三日）以上共同通信社電 
[公電]  
　　四川郫縣法團來電總代表唐少川先生鈞鑒日本前在巴黎和平會議干涉我外交主權今又宣布密約要求青島灣及其他附屬權利若非預籌抵制不但無以爲我國專使之後盾且於全國勢力範圍關係尤非淺鮮敬祈諸公通籌計畫鼎力抗爭以尊國體而杜好圖凡在帡幪同深禱祝四川郫縣法團勘 
 
 
 

Page 4

 
 
   
 
 

Page 5

 
 
   
 
 

Page 6

 
 
[法國無線電]  
　　四日里昻電四代表委員會於星期四日晨集議指定委員三人擔任草定關於付交法國發展薩爾區域經濟之第一次草案指定之委員三人如下法國泰狄歐氏英國麥勒氏美國哈斯金氏星期四日下午威爾遜總統勞合喬治氏克勒滿沙氏從事研究義國對於斐姆及亞德里亞海沿海之要求並聆脱倫比資氏關於巨哥斯拉夫要求之報告福煦上將於昨日將協約國之决定送交歐士白格氏星期四日福煦上將及歐士白格氏在斯巴車站火車中第一次會談福煦上將與蒂本將軍南唐將軍惠吞將軍談話後令人通知歐氏稱福煦上將准於九時三十分見彼歐氏與福煦上將會談約一小時有法國譯員拉巴歇氏及惠吞將軍在側十時三十分歐氏筆錄協約國之决定乃離福煦上將之車室而赴己車復與哈滿斯頓將軍及其專門顧問會議一小時後偕同秘書二人離去車站往休戰常任委員會德國委員所庽之英國旅館云 
四日里昻電星期四日下午協約國國際最高會議財政股股員及德國之財政委員復在維萊脱堡開會議 
四日里昻電每日郵報得紐約消息稱華盛頓政界推測威爾遜總統冀於四月二十日左右起程回美此項消息殊爲確鑿美總統於離法之前將用海底電報召集國會於五月初開特别會議云 
四日里昻電瑞士巴斯勒消息福朗克福爾日報得維也納消息稱英美代表通告外交總長自四月二日起解除日耳曼奥地里亞之封鎖令惟數種産物其中以有軍事性質之貨品爲尤要禁止輸入 
四日里昻電四月四日巴黎倫敦間匯兑率英金一鎊合二十七佛郎六五法國公債劵市價如下三釐公債六十二佛郎六○一九一七年四釐公債七十一佛郎四五一九一八年四釐自由公債七十二佛郎一九一八年五釐自由公債八十九佛郎五五 
路透電 
[德國之新罷工]  
　　一日丹京電德國鑛區罷工風潮愈延愈廣鑛工賦閒者三萬七千人要求每日工作六小時承認勞兵會組織革黨工衞軍密切聯絡俄國勞兵會斯特加特消息該處發生同盟罷工中等社會亦罷工以抵制之各商店均已閉門致該處火車停駛郵便不通且無電燈煤氣燈 
一日倫敦電今日丹京電稱柏林發生同盟罷工恐將如上次之劇烈 
一日丹京電佛蘭克費特報消息該處有劇烈之糧食暴動暴民攻擊法庭警署盡毁用具文卷且將獄中罪犯全行釋出各犯於是乃刦掠各店警察無力鎭壓政治領袖勸阻無效道中時有槍聲柏林消息中央政府與普魯士政府决議宣布羅爾區處於受圍狀况軍隊現在開往該處保護工人鑛工每日工作七小時半者均加給工值罷工者已逾五萬人 
三十一日丹京電東因韋斯特法里亞省工界日見不靖近有盜入杜爾孟特車站刦去備付工值之馬克五十萬枚 
一日柏林電德國各大城之摇動已臻危險之階級殺人越貨之案日見增多亨堡水兵多流爲盜賊全國刦案不勝計勝佛蘭克費特有衆與刦匪相鬭雙方曾用機關槍交聶死傷之數未詳波春區鑛丁之罷工已使工作爲之停止豫料本月八日勞兵會開第二次大會時斯巴達克斯團將有大舉動政府現正嚴加防範準備占據羅爾區 
[和會與法國要求]  
　　一日巴黎電高等軍事議會終日集議討論萊因河界綫及薩爾煤區已有顯著之進步可免續起衝突一日倫敦電路透電社巴黎訪員電稱法國力主完全占有德國薩爾煤區此事尙未議定或將讓與法國若于年以作賠欵之一部分 
一日巴黎電法國各界現所討論者爲法國要求之待遇四大國之决議恐未能饜法人之期望尤以薩爾煤區事爲甚蓋在政治上土地屬德而在經濟上鑛權屬法之調停辦法法人不能視爲滿意在至於以來因河爲軍事疆界之説法國之熟知時事者以爲來因區域宜許自治而由國際聯盟會管轄之法人對法國際聯盟以爲加入聯盟會者宜有束縛以維持一種有實力之軍隊國際聯盟應依此方針成立巴黎輿情謂匈國政權爲過激黨所奪獲一事乃匈首相加羅里氏與德外交總長藍超氏之狡謀藉以恫嚇協約國 
一日巴黎電時報謂四代表會議來因河軍事疆界事宜已得切實解决聞議定不許德國在來因河左岸及在來因河右岸指定之區域内駐紥兵隊建設防務式兵工廠 
三十一日巴黎電現信四代表會議關於德國土地問題及薩爾煤區問題已得同意現未議决之事爲丹齊問題波蘭通海孔道問題賠欵問題協約國對於德國抗議波蘭兵假道丹齊一事已通告德國謂波蘭兵乃由法軍官統帶故須視爲協約軍之一部分按休戰修約德國不得阻碍協約軍之假道 
二日巴黎電據現象觀之四大國尙未議决賠欵與薩爾煤區二問題惟政界傳有不久可望就緒之消息今有一事業已議定者即德國在來因河左岸附近工廠處及在右岸寛五十基洛邁當之一帶區域内不許駐紥防兵設置砲壘是也衆意法國可獲有權利開採薩爾煤礦以作賠償法國北部兵燹之一部分賠欵大約薩爾鑛産與實業所在之境將脱離德國而成自治區域 
四日巴黎電國際聯盟約章尙未告蕆喬治氏哈河斯氏畢勲氏對於和會結果頗抱樂觀惟承認大問題尙無一切實解决 
一日巴黎電丹齊前途問題仍未解决該鎭及聯接波蘭鐵路之鐵路大約將歸國際公有或委託一國管理之 
二日巴黎電商業取締現已撤銷協約國已准恢復與波蘭愛斯土尼亞日耳曼奥地利亞布加里亞土耳其羅馬尼亞塞維亞捷克斯拉夫互相貿易之自由 
[各國近事紀]  
　　一日倫敦電每日紀事報訪員裴格比氏續紀與德前皇相晤事謂德前皇全無懺悔之意渠自信曾冀挽回戰禍較他人更爲出力可質上蒼渠以爲各國元首皆反對戰爭釀成之者乃外交家也德國之牽入戰局係欲保衞奥國以禦俄國之侵略德前皇又謂擊沉魯西台尼亞船一事實爲大誤渠常引以爲憾至於加夫爾女士之槍斃係出於司令酒醉時之命令事後渠卽通諭苟未經渠親自核准不得槍斃婦女云 
二日巴黎電比皇今日乘飛機抵巴黎將與威爾遜總統及英相喬治氏法總理克勒滿沙氏開非正式之會議 
一日丹京電海格上將昨日在東來因河校閲英海軍後即啓程回國 
一日倫敦電哈姆斯韋斯氏今日於下院質問時宣稱施於土耳其布加里亞日耳曼奥地利亞之封鎖令均已取銷惟施於德國之封鎖令取銷之説實無根據 
三十一日丹京電維也納消息匈國前相加羅里氏於途中爲人行剌未中 
三十一日倫敦電駐歐美艦隊司令西姆斯海軍大將今日由沙斯安姆泊登啓程回國 
三十一日哇太樺電撤回西比利亞之坎拿大兵一事業已商定辦法 
一日巴黎電法國參議院已恢復奢華品税惟報章廣告徵税百分之五一案未經核准 
一日倫敦電蘭加希爾與哲希爾鑛工聯合會以多數議决受納政府之條件 
一日倫敦電蘇格蘭克里夫倫鑛工聯合會請鑛工受納政府之條件 
一日倫敦電紡紗業工人聯合會今日在孟却斯德開會决定因生意不佳之故凡紡美棉之紗廠須自四月十日起至二十八日止一律停止估計工人受影響者約有十萬人 
一日倫敦電三月三十一日止之財政年度内英國共入税英金八八九○二○八二五鎊前一年内之入税爲七○七二三四五六五鎊更前一年内則爲一九八二四三○○○鎊 
要聞 
[斐賚氏之德國賠欵問題談]  
　　法國無線電社巴黎通訊云法國前司法總長斐賚氏現充參議院預算案審查會會長二月初旬與人暢談和會所應解决之財政難題謂德國今以國人困苦漸近破産爲言冀動人聽聞故和會在財政方面應行之第一著乃在設法免使德人宣佈破産然後從速决定其所以必賠償之數至於繳付手續或即時償清或分年攤還則不妨從容議决之賠欵之多寡應視德國財力之限度而定不當爲感情作用所操縱以余觀之德國現處之地位斷不能償付巨欵吾人不可要索過甚致使德國振振有詞而謂吾人絶其生機一網打盡也吾人所索償於德國者每年應有幾何將由吾人先調查德國財力而後决之此項賠欵將以和會所規定之關税爲擔保品假令德國未能履行其債務則吾人有權可增高税率至於德國不付債務時協約國宜再派兵佔據其地之説非余所可贊同余之意見以爲關税擔保辦法已足裁制德國故佔地軍隊地日由德國回國後無須籌備再佔敵地之方法也或問以應否許德國輸入原料俾可恢復其製造工業斐賚答曰若各種原料一槪不許輸入德國則德人實業勢必停頓而不能清償債務故余不信禁輸原料爲得計但若許德國自由輸入原料毫無限制則亦非余所主張蓋德國工價較賤工時較長而原有機器又足以供其所需若可自由運入原料則能貶其物值與各國競爭於市場而貨本較貴之國將大影響其爲禍之烈較諸不能清償債務幾無區别第歐洲各國自有之原料須留充己用斷非一時所能運出是以輸運原料接濟德國之問題惟與美國有關耳余意協約國千瘡百孔尤以法比塞三國爲甚應得優先之待遇美國原料似宜首先運至比三國餘多者不妨輸入德國如是則德人實業旣不致停頓亦不致貶其物值碍及吾人矣以余個人意見而言此種財政難題其解决之策在組織國際財政團凡對德交戰國之戰費應由財政團編成總額然後清查德國資財使之抵償復規定連中立國在内之國際税率以補不足之數云 
[西報述王正廷之談片]  
　　上海泰晤士報云紐約地球報載有美人摩萊爾氏紀中國議和代表王正廷之談片一則王所言中國目前對外政策略如下述（一）中國爲民治國願與歐美民治諸國互相斷合而美國尤爲中國所傾重願扶助諸國及其自由之政策並望諸國扶助中國俾成主權獨立之國（二）中國完全贊成國際同盟之計畫但若依照委託辦法而以中國任何一部土地託任何國家管理則中國將反對之（三）中國不復以讓與權給予外國（四）中國以爲列强在亞洲攫佔土地之舊政策實爲勢力平均主義所釀成是以一八九八年德國佔據膠州俄國即起而奪取旅順大連而英國亦復據有威海日本當時雖未佔地但在俄日戰爭後承受俄國所得之讓與權今勢力平均將以國際同盟代之故在華攫佔土地之政策當然廢除英國訂一九○二年條約曾允於日後將所得之讓與權交還中國今中國希望逐漸收回所有之讓與權（五）中國擬將來收回外人所享之治外法權同時中國將修改司法制度使中外人民皆得同一之保障並增進中國法庭之程度（六）中國必須取銷前清無識官員與外國所立之條約而得自由規定税率之權王又曰吾人擬儘速輸入西方工商業之方法中國各處學子留學英美大學歸國後即成傳布西方辦事制度之機關在戰前一年留美學生達一千二百人留學英國與歐陸者各約四百人此後人數愈多吾人希望今能輸入歐美大宗機器美國戰時工廠今旣須别有所圖想願以相當之價格售其機器與吾人也吾國原有之實業方法以之供給國内需要固尙能應付但未能使貨品輪往境外故運出者惟原料而已吾人希望將來且能以製造品供給外洋吾國對外貿易在戰局中願受影響一因中國南北之戰爭二因商船之缺乏三因吾國出口品以奢華品爲多在歐戰時銷場漸滅也但商務仍有振興之象一九一六年進口四二八六一七六一四元出口三九九九九一七八九元一九一七年進口四五六一○○五八二元出口三八四二二四二四三元一九一八年出入總額尙未查悉雖或不免稍減然猶可觀中國内地釐金並妨碍商品之自由出入吾人現擬廢除之此亦中國振興商務計畫之一也 
[漢城獨立運動之蜂起]  
　　路透社二日北京通訊云三月二十九日漢城來電曾有最近兩日内發生聚衆行動事共三十起之報告兹得郵件消息較詳足見韓人集衆之行動並非同時發生但係預先籌定依次發動始於三月二十六日而繼續於二十七八兩日據二十九日朝鮮日報云漢城内外各處集衆行動逾二十次二十七日漢城北段距高級學校不遠處有韓人三百左右歡呼韓鮮獨立未幾城西又有羣衆集於李完用宅附近拾石擲擊李宅呼李完用爲賣國賊該處有領袖若干人當場被拘晚間八時半漢城公園中羣衆高呼朝鮮萬歲少頃東門聚衆千餘人與軍警發生衝突俄而漢城中部亦聚有韓人數以千計飛擲石片搗毁車街之窗被拘者亦有多人迨九時半又有一大羣韓人來自鐘樓一轉瞬間而明月餐館附近又有一羣韓人高呼萬歲十時城東亦有千餘人之大集合警察東奔西走應接不暇而最後之大集合則在十一時發生當鐘鳴十下時東門外近千韓人執炬而行大呼萬歲直至警察驅逐時而後止類此舉動發見於城外者不下五六處日兵荷槍執刀驅散沿路大呼之韓人死傷者頗多日人亦傷三人該報略紀各處之閙事情形以千百成羣之韓人散見於各處日當道欲對待之其事大不易也 
[應付中之蒙事問題]  
　　蒙古風雲日亟政府對此連日開聯席會議結果决定擬派三旅一混成團前往至蒙邊紥兵討畫擬西至帕米爾高原東至海濱一帶已由陸軍部派員出關開始調度昨日閣議爲此亦有重要討論惟現在赤塔方面仍爲最可注意地點鮑黑督昨電呈報已續派諮議陶殿魁參謀張珪權馳往暗密監視藉資鎭攝又科布多佐理員徐時震居邊日久於彼處情形極爲熟悉特擬具撫綏外蒙管見數端呈請政府採擇内容計分四則（一）外蒙各旗宜施行宣慰先由外蒙辦事各公署派員隨時聯絡相機誘導蒙人智識盲塞自能相率來歸（一）蒙欠俄債宜乘此俄幣跌落政府設法代爲償還（一）沿邊防軍亟應增設苟能以師防邊蒙人自然懾服一切易就範圍（一）外蒙交通亟應設備蒙境綿亘數千里文電輾轉拍發時感困難應由交通部酌量情形從速佈置聞該條陳已分交各部及蒙藏院查核辦理 
蒙境不穩上月中旬先有杜旗團兵包蘭亭等聚衆叛變近經奉軍陳團輔陞派隊前往與之接仗三次擊斃該叛黨等三十餘名奪獲快槍十九桿馬七十餘匹該叛黨目前向西北逃竄又大賚縣境蒙匪現時亦由奉軍曁肇州駐隊兜剿泰來南境據報亦有蒙匪發生但未證實 
聞謝米諾夫最近派人到庫倫購買蒙式馬鞍千具皮軍服五千件價經議妥將就成交爲庫倫都護查悉密諭該地商會禁阻謝黨現又託寓津俄商某在津張等處購買當局接此諜報昨已飛飭沿邊各省區遇有俄人及布里雅特人或蒙人購辦大宗鞍件軍服出口者卽格外注意 
庫倫都護陳毅昨晨致電政府稱外蒙王公大會對於日人及謝米諾夫運動皆不贊成活佛瞽者不能視事一切惟該王公等是聽聞現决議以蒙古人治蒙古不受外人干涉 
[俄激派侵入之防範]  
　　俄過激派醵資使華工歸國煽亂相傳已非一日兹聞此説並非無因彼等所擬赴滬者均係該派中之重要人物志在勾結中日兩國人一致行動部署已妥行程計分多批每批四人已有二批自俄境出發尙未抵滬現時盧護軍使及租界當局對於此事已極注意彼此商定辦法凡由大運海參崴開滬輪船由捕房設法檢查滬寗車站則由軍署派憲兵會同檢查至住居租界或華界之俄人亦須由捕房及警廳分别擔任調查防範遇有外來俄人檢騐護照詳加盤詢務使該派母得混入此滬上目前防範該派侵入之大槪情形也昨又聞當軸以中東路爲自俄入吾國之孔道欲絶其來源仍當從此下手將設法於該路各站嚴查及飭京奉津浦京漢等路一體辦理以臻周密 
[烟酒借欵仍有進行消息]  
　　烟酒借款問題近尙在進行之中此事本來由張壽齡與美商貝林馬肅接洽總額非八百萬元實爲美金一千萬元利息六釐回扣九五抵押爲全國烟酒税之收入用途爲籌設烟酒製造廠惟所議尚未妥協現又由張壽齡與美商磋商擬改借欵爲墊欵但美商已否同意尙未明瞭 
另一消息烟酒借欵一事在昔當局與美商議借原爲三千萬元嗣以猶嫌欵額過少乃僅商定先付墊欵五百萬元此尙爲前年事也最近張壽齡就任督辦後以中央需欵之故又繼續向美商議借且聞刻下已商有端倪大致係議定欵額爲美金一千萬元利息六釐回扣九五以全國烟酒税收作抵惟仍作爲墊欵以便異日改訂地步 
[萬國議院商業會規則原案]  
　　萬國議院商業會將在比京開會新國會已議派遣代表兹聞此項會議規則業由駐使寄到北京内容如次萬國議院商業會規則一千九百十四年六月十九日訂於比國上議院（第一章會議之宗旨及組織）第一條萬國議院商業會之宗旨在聯絡商業委員或法律委員研究一公共統一之法律凡關於商業上之材料整頓及習慣諸問題皆可彼此互相建議因反覆討論之故絶對的可證其將來之商業必得良好之利益第二條赴會代表每國祇能派一公團由各省區組織或由議院選出俾得從事會議第三條各代表關於地方商律之修正提出於議會時須先受常駐會之考察合法後然後通告會中秘書長第四條有代表地方赴會之權者如下（甲）議員及大多數之政治家須證明其特别之標誌於議會（乙）世界著名紳士及政治經濟家工商業家第五條萬國議院商業會會場在比國不魯塞爾（第二章大會）第六條萬國議院商業會至少每二年開大會一次由常駐會召集之第七條每次大會時定下期開會地點如地點尙未指出者可由常駐會擇定之第八條每次開大會組織事務局第九條大會由國家團體組織之其委員之名簿須於每次開會前十五日送達秘書長其數每地方以十人爲限第十條常駐會指定各代表所提之議案及會中討論之案件列爲次序以便逐一研究而解决之第十一條各團體内應將一切問題作一准備研究之目的於定期内報告秘書長第十二條委員由各地方選出凡屬於同地方之委員均分類書於點名簿上由大多數中選舉組織國家團體選舉（第三章會所）第十三條常駐會由每團體内指定議員二人爲代理者如有一議員因事不能出席則由代理者承乏凡代理出席議員皆有討論權常駐會議員由各地方選出者須具有議員及政治家資格第十四條常駐會職權如下（甲）有監督學説工程廣告及管理事務局之權（乙）有規定會中歲費之權（丙）有首先起草之權（丁）有召集大會確定問題及時日次序之權（戊）有請願大會决議實行之權第十五條常駐會會長席次屬於議會所在地方團體之會長依第五條辦理第十六條常駐會設會長一人副會長一人秘書長一人庶務長一人其副會長庶務長各一人由會員内選出遇有必要時亦可隨時指定秘書長一人秘書長出席時有討論權第十七條事務局爲常駐會起草之組織在常駐會權力之下整理會内事務筦領文件接待各團體俾之曉然於主要經濟權力之商律准備大會事件總之有擔任本會委託行使之各職權第十八條事務局用費由各國家團體公開第十九條常駐會每年一次由會員中選出副會長一人庶務長一人會計審查會二人審查完畢即開會承認第二十條會長遇有不必變更之事項可不聯合會議得以函商各團體如同意者有過半數則所議事件即可完全告結第二十一條凡規則有未盡合之處常駐會得以訂定之第二十二條常駐會至少於每開會前三月得有應行修正之規則彚齊以備臨時提議 
[審訂鐵睡法規會開會（三）]  
　　三日上午九時三十分交通部審訂鐵路法規會在鐵路協會續開十九次討論大會會員到者五十餘人首由主席關會長宣告開議第二十九案鐵路運輸規程二讀會由營業股專任會員陳福咸報告本案業經審查會議决改正遂逐條報告第二條審查會以鐵路員役對於旅客圖運輸上安全便利句删去由會長提議仍維持原案由會員陳福咸首鳳標等討論均經多數會員贊成第四條主要車站備置控告簿改爲申告簿第六條第二項規則變更時非在關係車站公告滿一月後句删去在關係車站五字第十二條旅客列車除遇特别事故外須按照規定時刻行駛由會員唐士清提議删去除遇特别事故外一語第十四條第四項其他應行揭示事項由會員張恩壽龍學競首鳳標等提議改爲其他必要事項第十六條由會員任關東錢鏞代表魏詩銘提議將但書以下另分一項並由主席將該項仿照日本法規改爲但特種及臨行發行之車票得省略前項記載事項第二十條由主席提議將騐票處改爲騐票員並將第二十一條改爲無論大小車站須於開車前兩分鐘關閉栅欄截止賣票第二十二條由由員首鳳標改爲凡迎送旅客須入站臺者應買站臺票第二十三條由會員魏武英首鳳標韋以黻陳福咸唐士清魏詩銘龍學競凌鴻勛等互有討論將上半改爲凡列車開行前站役應向候車室報明列車號次及開往地點以下照舊第二十四條改爲凡列車已經開行或未停定時不準冒險上下均經多數會員贊成第二十七條關於退票辦法由會員首鳳標報告本條與營業法第十五條有相互之關係審查員意見以爲原草案退還票價九成之辦法尙爲適當擬請採用但與營業股討論會議决案稍形抵觸復由會員陳福咸報告該條於大會議决時係參酌口本鐵道法規决定當時雖有退票僅付九成原價之規定然長短路客票所扣之一成低昻大甚對於旅客殊欠公允且此項扣欵計算手續亦極瑣碎似以原價退還爲公允整齊會員首鳳標謂本問題應視鐵路宗旨寛嚴而定如主張寛大則不妨全退如對於退票含有罰欵之意則以扣一成爲是會員唐士清則以客人退票均有不得已之事故未便處罰且條文已經限定退票時刻而又限於尙未檢騐之票不爲不嚴主張仍照討論會原案退還原票價會員魏武英以鐵路已開行列車對於旅客職務已盡旅客自不履地當然受罰主席謂此問題歷次大會討論甚多本席有折衷辦法退票槪扣十分之一固欠公允然欲杜客人買票送客入站車開再退之取巧似以原價退票另令補購月台票即以償還紙價爲宜惟臥車票旣經售出則床位即不能再售他人應不予退票尙請諸君討論會員魏武英錢世祿韋以黻唐士清首鳳標龍學競孫謀申湘徐廷爵代表章理綸陳福咸謝鏡第代表孫時楙等互有討論衆請以九成及全數付表决先以九成票價付表决贊成者十三人少數再以退還原票價付表决贊成者三十一人大多數會員趙景建提議將臥車票不許退還添入陳福咸主張另於臥車章程定之時已十二時三十分遂散會 
[京華短簡]  
　　財政總長龔心湛回任而後靳陸長尙在請假兹聞府院派人勸慰之後靳意已略疏解一方龔財長已允對於出兵蒙古問題竭力籌欵一俟軍費有着即派三旅直赴外蒙靳陸長不日即可銷假視事一説靳陸長經錢幹臣張子志一再勸慰意稍活動惟約嗣後不再由財政部支領直轄軍費及自本月分爲始不得積欠軍費此條件如邀允許不獨銷假且可卽日到部視事 
昨日（三日）閣議海陸兩長未到龔到甚早（一）參觀督辦法提出蒙古出兵案以靳翼青未到且事極重大不能驟决先交財政陸軍外交交通四部簽注意見（二）敎育部提出歐洲留學生監督處簡章並請任沈步洲爲留學生監督秦汾爲敎育部司長通過（三）財政部提出新華儲蓄銀行請添招股本擴充營業案照准 
波蘭政府獨立問題劉鏡人有電來京請政府至相當機會可予以承認並聞日本駐法松井大使對於波蘭獨立政府已表示承認之意政储昨爲此事亦電駐法公使令其調查各國態度迅速報告以爲承認之預備 
 
 
 

Page 7

 
 
京奉鐵路前因軍人與路員衝突惹起交涉經部中派員與張作霖磋商妥協辦法一面由外部與英使以切實之答覆其答覆内容略謂陸軍部咨稱軍人與路員發生衝突致妨碍其執行職務本部殊深抱歉此後即應逐日祁派憲兵隨車稽查完全擔負保護該路洋執事人員責任務請轉知路員安心執行職務云云此項交涉已告結束 
馮國璋近日出資一百萬元組織一漁業公司名曰北洋淑興漁業有限公司現已辦有頭緒本月問即可成立其規模如下（一）凡長江以北之水産物盡爲羅致以供社會之日需（一）購海漁船二艘以採取海産物購舳板船數百隻以採取河産物（一）總公司設於天津秦皇島烟台濟南等處俱設分公司（一）聘用外國漁業技師及水産顧問（一）設衞兵若干人保護海輪兼弋海面聞該公司協理爲著名大漁業家徐滌菴 
[奉天新潮紀]  
　　司法界之更動内幕高等廳沈季讓審判廳長梁炎生檢察長屢向張使辭職張以沈梁去志已堅當卽准其辭職并派秋桐豫爲高審廳長顔文海爲高檢廳長已於日昨接事秋桐豫字菁士皖人以刑幕起家歷任黑龍江提法司道尹皖省政務廳長等缺本年使署成立被任爲秘書處長顔文海字百川浙人亦以刑幕起家歷任法廳推檢民國二年以後爲都督府將軍行署軍法課課員昨年升任課長秋顔兩氏接事後即赴署謝委張表面上加以朂詞謂兩廳係全省表率凡全省司法均有考核督理之責從前法界往往有聽任訟棍顚倒黑白賄賣請託情事實屬暗無天日應痛加改革至法廳附屬各機關收入與支銷均宜格外清釐以除積弊云云現秋顔兩氏對於舊任公牘文件印信等均已即時接受此外如檢察廳所屬之各監獄習藝所審判廳之罰欵贓庫一切司法收入均須爲詳細之交代一俟完竣沈梁兩氏方能離奉一説謂沈氏今日（二日）即將去奉其眷屬業已赴京梁氏亦定七日去奉未知確否 
造幣廠之罷工風潮奉天造幣廠長單寳德接事以來與工人感情不甚融洽且將紅利及應給工人物品均行扣發工人早有反動之意日昨（三十一日）竟以應得紅利未分之故釀成同盟罷工風潮查該廠工人約四百餘名應得紅利歷年不發去年曾經各工人向廠長質問一次允於今正照發工人信以爲眞至昨日各工人呈請核發該廠長拒而不允且將歷來所發之洗面胰子改發爲鹻應得茶葉每不給發工人向例回家午餐現亦不准出户以此種種遂起罷工風潮當工人同盟罷工後秩序大亂一時幾成無主之廠廠長懼工人不利於己亦即逃出暫避各科人員見此情形手足失措只得力勸工人照常工作各工人以事已至此非達到目的不可並須將廠長撤懲當即聯合集議推舉代表晉謁張使要求澈查單廠長則於一號晋謁張使面陳一切張使以該廠長辦理不善嚴加申斥不知此事將如何了結也 
戒嚴後之防邊辦法張使以本年來北蒙蠢動東隣韓民企圖獨立又兼俄過激派資遣華工回國煽惑遂通令軍警嚴加防範並以奉省地域寛廣仍恐防範不週爰復擬定分區防範辦法東邊由馬鎭守使負責北蒙由吳師長及混成三旅負責至陸軍二十七八師則爲臨時補助防範之用聞張使於三十一日上午接鮑督來電謂過激派自謝米諾夫入蒙籍後煽惑屯民釀成巨變約計六十四屯往來擾害民不堪命在璦琿沿北奇克特地方復又麕集過激派七百餘名焚掠民屋無算尙欲南侵幸有日軍官山田司令督率第九師團接仗三次方始竄去現在不可不嚴爲防備云云故張使昨又邀參謀長及各高級軍官等會商一次 
[陜湘閩烟禁復弛之外訊]  
皆武人爲崇　　中美新聞社云中國鴉片之復活當歸罪於督軍若輩武人貪財性成並無道德觀念祇知求一己之快樂爭權奪利乃其所長鴉片爲害於中國人皆知之經多年之嚴禁直至二年以前始得宣佈全國禁絶惜袁世凱死後政府禁烟手段大鬆官吏竟敢公然准人民種罌粟追究烟禁復弛之原因不得盡責政府因中央實無權督軍各覇一方自立法律除山西閻督軍之尊法者外無一督不專横吾人試觀禁弛後之敗象不勝悲悼今種烟最多之省爲福建湖南與陜西兹述所得報告如下閩南漳州官吏處處勸人種烟表面文章都定極嚴重之罰　凡查獲者罰洋四十元告發者得洋三元實則此三元乃於查騐時照付罰金四十元則於罌粟成熟後始繳某敎士曾力戒一牽敎者勿私種烟其兄則種烟見之立拔苗出乃爲官吏所見罰洋十八元然田中之公然大種者並不受取締敎士云該華人不願繳罰金幽獄中六日始由其友付金得釋云福建旣種烟臺灣之烟更多時常運來日者厦門海關截獲私土大宗裝銅器内上標大士字樣作爲印土賣價必高如被查破亦可歸罪於印度也陜西種烟範圍最大聞今年收成必甚豐富縣官已四出徵收每畝六兩六錢之税盩屋興平郿縣等處已立局向烟商收捐農人不准種麥而種罌粟爲督軍籌欵陳樹藩因此大發其財若湖南之弛禁係北軍爲崇首領即張敬堯張自己烟癮甚大手下將領均是烟徒如在益陽所吸之烟來自漢口日本船爲之運送此外又有雲南貴州之烟今欲禁湖南之烟必先罰張督蓋去夏北軍未入湘時烟久禁絶也甘肅因地方不靖之結果曾一度開禁今幸地方人士又反對鴉片重行申禁安徽河南一部分本亦私種今因田禾收成豐美烟漸滅跡云 
[閩省軍事近訊]  
　　漳州陳炯明接軍政府嚴整軍備電後已於江東橋添兵嚴防厦門臧致平亦派兵添駐蔡店兩方雖各守陣綫未見有何戰事然猜疑因之日深日前李厚基致電陳炯明謂沙縣軍隊水土不服現派兵換防請勿誤會云云但其後原駐沙縣之北軍并未撤回且佔據富田及由尤溪至大田要道之新橋等地陳炯明當即致電詰責並密令粤軍第九十二營襲順昌縣屬之仁壽縣佐當其襲擊時先以四五百人分守各要隘以百餘人擁入縣佐署勒令縣佐上官琳將印信及各案卷交出上官琳即將印信交其收管警察分所鈐記一并取去於是順昌縣知事電由蔡鳳機道尹轉電李厚基現李又電詰陳炯明矣聞沙縣亦已有戰事二十七號由厦門調北兵四百名往沙縣目下尙未知何如也去年粤軍飛機由汕頭運至漳州因試演時忽遇狂風墜地損壞陳炯明隨電美國定購新式飛機四架五十鎊之炸彈數百顆並電聘中國留美之飛行家二人回國三月十五號飛機及留美飛行家均已到漳不日將在南校堨試演南方之海軍總長林葆懌日前派代表孫燕貽來漳與陳炯明陳肇英接洽後隨往龍巖漳平寗洋仙游莆田永春大田德化等縣視察軍隊孫氏見各地駐軍均甚整肅深爲嘉慰昨（二十一號）已由德化回漳陳炯明設筵宴請以陳肇英團長及熊略道尹陪席聞孫氏不日將返粤垣復命矣滇軍師長方聲濤日前特遣林知淵來閩到安溪縣之溪尾調查閩省下溪民軍擬編制成軍聞閩省下游民軍計有五路第一路由安溪調至溪尾十餘營擬造册給餉日昨開到者有吳良江一營計三百餘人槍械二百八十餘桿蘇長民一隊七十餘名槍械五十餘桿林清時一隊五十餘名槍械四十餘桿尙有林百苑及白某兩隊未到此項民軍前本各自爲謀不相統屬此次第一第二兩路軍需長黄選逸林翰仙擬互謀聯絡以利進行 
[粤當局痛闢局部謀和]  
　　自外間有西南某一派將與北方單獨媾和之説南方要人大爲驚詫以爲此中必有好人播弄施其離間手段故林葆懌莫榮新李烈鈞吕公望方聲濤李根源諸氏特於艶日通電云自南北代表麕集滬濱海内喁喁方謂依法解决和平可期乃和會旣開兼旬累月北軍攻陜愈急愈烈北庭雖疊次下令停戰而攻者自攻非全失統馭能力即别有隂謀致和平中止人民失望葆懌等正深自懷疑適接確探報告北方利用各個議和推翻對等和局各節則司馬之心益爲昭然前者長岳旣得復失已中北庭詭謀今復逞其鬼蜮遍布私使四出離間倘一誤再誤不獨和會等於虚設即西南寗得圖存言念及兹不寒而慄我西南護法以來能以數省之土地少數之兵力辛苦擔拄留民國之正氣者賴人心之未盡死大義之未盡湮耳冋憶軍府改組誓共存亡皇天后土實聞斯言務望同人前囑往跡後顧亂機共矢精誠貫澈終始庶和有正當之道不和亦有自存之方謹電誓志伏爲亮察 
[舊國會反對分治説之通電]  
　　二十九日下午有一部分之兩院議員在長堤照霞樓會集討論時局問題到者五十餘人林森主席是日討論爲三要案第一案討論南北分治問題多數均以此問題關係中國生死存亡至爲重要現在北方正與某國親近若實行分治某國乘此時機樂得與北方接洽此時北方餉械兩項不患闕如必又履行平南政策則大有不堪設想者是提倡南北分治無異於自殺遂决定一致通電反對第二案爲選舉總統問題亦以時機未至應從緩議第三案討論設法催促旅滬議員回粤早完制憲手續决議日間再開兩院議員聯合會將以上三事提出大會討論旋將反對南北分治之通電擬出内容如次近來因和議停頓一部分人忽發爲南北分治之言而南北有政治責任之人亦有爲此主張者某等不敏竊期期以爲不可數年來國内所爭持者逆與不逆法與不法而已固非以南北爲鴻溝實以邪正分涇渭南北名辭將嫌不倫矣况陜西非南實力護法福建非北猶有逆師更無從别分南北在主張南北分治者無非以息爭爲辭究之南北將以黄河爲界抑以長江爲界福建陜西湖南湖北各有其半孰北孰南何從面定欲以分南北而息兵者不啻以爭南北之界而戰爭益烈蒙古西藏更無從定其所屬平分旣有不能偏歸則五族共和之民國自爲破裂匪獨内爭愈粉無法保全固有之國土不至使分而爲二者更離而爲三即準之國際當時承認之中華民國亦屬不符加以野心之國從而利用侵佔賣國者益易自由勢必外禍紛來各謀臠割循至擾亂世界和平斯時國已不國南北何有言念及此尤深惶駭縱令萬幸南北分界能悉行妥協蒙藏亦不發生問題南北内部亦各益團結國家可收支配得宜之效然南方之人不少有關係在北北方之人不少有關係在南斯時南北互歸驅國人於流離轉徙擇居謀業實陷入無窮之困境國計民生損失又豈淺鮮且一國化而爲二各有野心以謀統一南不侵北安保北不侵南即暫時歸於平息終必按劍相防於是南北軍隊非惟不減且日以增武人專權爲禍更烈國家政治永無清明學術荒蕪百業停廢民生益困以此求治實南轅而北轍是南北分治無一見其可也夫吾國不欲立於世界則已如欲立於世界决無可以苟且求安者提倡此言實摇國本目前解决時局惟有悉泯内部之私見堅持護法之初心厲兵秣馬直搗黄龍上也本正義之主張勿屈撓於壇坫以待國中輿論公判求最後合法之和平以收統一次也若夫單獨行動以爲腐鼠之爭者甚至互相傾軋不惜内閧非特有汚護法之旗即所謂箇人權利亦歸失敗徒遺人格損失之譏而已猶較勝於倡分裂者謀各固武力以益國民之紛擾促國家於危亡也心所謂危不敢緘默深盼不棄淺陋加以敎益幸甚幸甚鄒魯何士果吳宗慈陳堃饒芙裳李正陽童杭時劉雲昭李文治李希蓮田銘璋王福緣何印川徐清和董耕雲何曉川李國禎林有仁王鴻龐張伯烈賴德嘉唐睿秦廣禮尙鎭圭王猷王湘裘章涂寇遐李含芳史之照陳承箕丁濟生張善興陳嘉會盧式楷郭賓慈董昆瀛陶禮　高蔭藻鄭愾辰劉正芬龔煥辰李建民林森丁銘禮方聖徵萬鴻圖李式璠張士才劉榮棠廖宗北蔡突靈角顯清高振霄邱國翰汪汝梅李素譚正謝鵬翰訥謨圖袁麟閣 
[川省之籌邊處]  
　　川邊自裏塘不守後愈爲吃緊省中方有籌邊處之設熊督軍電保劉師長任督辦兹接廣東來電云成都熊督軍楊省長新津籌邊處劉督辦均鑒本月三日政務會議議决任命劉成勛爲四川籌邊處督辦特達軍政府秘書廳陽印聞箋邊處會辦有任宋颺臣（反正時曾任師長）之消息但未確定 
四川全省烟酒公賣局日昨咨各軍將領云案奉四川督軍署訓令查川邊經費向無的欵前經本署規定以全省烟酒費解欵指作邊費通令各軍不得撥用在案現在邊事日亟本署特設籌邊處專理後力接濟事務開支愈鉅僅恃烟酒費尙虞不足乃據縣局呈報各軍仍往往任意提取實屬不合除分别函令各軍以後不得再撥烟酒税欵以裕邊餉而固國防外合亟令仰該局長即便轉飭一體知照此令等因奉此除分别咨令外相應備文咨請貴道尹旅長師長司令煩爲查照辦理并祈轉所屬各軍隊以後對於各區各縣公賣局棧徵解煙酒費欵務須一體維持母再提撥以濟邊需而固國防仍希將轉飭緣由賜復備查速盼施行實紉公誼此咨旋接四川靖國軍第一師司令部咨處云准貴局咨開轉飭所屬各軍隊以後對於各區各縣公賣局棧徵解烟酒費款務須一體維持母再提撥以濟邊需而固國防等由查敝部現奉督軍署訓令各軍以後不得再撥烟酒税欵業經轉飭各旅團一體遵照在案兹准前由相應備文咨復貴局請煩查照又四川靖國軍獨立第一旅司令部咨復云查此案前奉督軍明令業經本部通行團營等遵照兹准前由相應咨請貴局查核備案 
[長沙招安隊之解散]  
　　湖南長沙縣屬之大股土匪自經清鄉總司令楊纘緒將白鶴洞劉照藜一股驚散後張督以其不易撲滅也遂將陽昌熾戴漢丞易詠循各股一一招撫而加以第七師清鄉隊名目楊昌熾等各爲大隊長責其實行清鄉以安閶里乃楊等受撫以後野心難馴不惟搶刦敲詐仍蹈故轍且任意發行不兑換軍用劵勒令鄉民行使並恃其第七師之威力任意横行張督雖迭據人民控告然不肯遽行究辦致若輩益無忌憚甚至前次爲張督表彰德政之各大紳士如蕭榮爵等家亦被搶去榖米各紳士乃向張督言之并請予查究張督遂訓令清鄉隊統領王鑄人即日率隊首赴楊昌熾駐在地之　梨市（距省城三十里）拿辦至則楊已聞信潛逃其部下官兵正謀蠢動王統領立將楊部三營悉行圍困勒令缷除武裝聽候遣散每人發給湖南銀行新台票九十五千文其各人私有物件准其携去又每人發給良民執照一紙俾得改過自新各謀生路對於楊昌熾除出示宣佈罪狀外並懸賞一體緝拿歸案究辦楊股旣經辦妥遂又派隊前往戴漢丞易詠循等駐在地之丁字灣捕拿不意戴易兩匪亦先已得信潛逃無蹤其部下官兵合計約三營上下亦已先行逃散王統領以兩匪罪惡多端自當緝查究辦該匪逃遁時丁字灣一帶必有知者刻正勒令該地街團將戴易交出以便嚴懲至彼等所部暫時雖已解散然人數旣衆恐仍死灰復燃聚衆滋擾或仍舊假借名目到處横行自當預爲防範爰由張督以清鄉督辦名義通令各知事隨時查察加意嚴防如有以上各情應即登時緝拿就地正法母稍姑息未知能令若輩畏懼否也 
[蘇議員加薪之反響]  
　　蘇省議員提出加薪案各界早已反對議長錢崇固昨又接到公民袁春生等一百四十人反對加薪公函一通其文如下省議員諸君公鑒閲報載公等以繼續臨時會爲加薪之變相即以運動不出席爲繼續臨時會之前提展覽之下不勝代爲汗顔貴會去歲開會八十日今年又開三十餘日歷時至四月之久開議在十次以内貴會爲行政官之監督假使各行政官於四個月内辦公不過十日而坐領巨薪日事閒游諸君其謂之何假使各行政官不履職務坐糜薪金猶爲未足要求增加諸君其謂之何假使各行政官因加薪未遂停止辦公雖受輿論之攻擊議會之彈劾仍悍然無恥必欲達目的而後已諸君又將謂之何借人以自鑑則已之醜形愈露知過能改尙在可與敎諭之列明知故犯是眞下愚不移之流今八年度預算又付審查諸君天良之喪盡與否卽於此次薪數之多実卜之矣總之議會爲監督行政之機關今先予行政界以口實尙能盡監督之天職乎議員爲人民之代表今先增人民之負擔供私人之揮霍尙能伸民間之病苦乎議員爲高尙之人格今爲社會所不齒而猶不知世間有羞恥事尙何人格之足言乎敢佈忠告尙希採納 
[南京快信]  
　　開李督日前致三原于右任電現尙未接復 
南寗陸武鳴昨電李督商促成和局意見聞李督擬派任顧問常川駐粤以便隨時接洽 
北京外交部電軍署派員密查俄過激黨往來滬寗津浦兩路李督已令車站憲兵警察隨時留意查察 
旅甯贛同鄉爲城門山鐵礦除電京力爭並通電全國外昨又直接電李謂如不速廢借約即籌相當對付　 
北京國務院昨又電軍民兩署自四月份起各機關人員薪水實行搭發八年公債兩成齊省長昨親過軍署探詢李督意見 
徐州鎭守使張文生已回徐聞李督責成張速辦清鄉並加派軍隊駐防魯豫交界截堵匪孽 
官産處長曾樸昨赴清江浦清理葦蕩營墾務事宜 
熊炳琦奉令任爲陸軍大學校長昨乘津浦車北上 
省議會連日均開預算審查會聞昨日調查在省議員祇有六十餘人 
本月八日爲第一屈國會開幕紀念日各機關各學校均放假一日以誌紀念 
張紹曾昨由滬來寗齊鎭守使王警廳長昨晚在秦淮花舫中公宴 
北京鹽務署派林志恂南下調查蘇浙各場局産銷事今晨乘輪赴揚 
近日米價大跌白米前售六元者現已跌至四元二角 
[杭州快信]  
　　蘇浙路債權團以票損欠息數達八百餘萬之損失政府一味拖延函電爭持三載迄無效果現已推定代表楊起澄汪文溥陳則民虞光祖訂期入都力爭昨函杭總商會擇定福緣巷廣豐股票公司騐劵登錄並希一致進行 
財政部來電職員薪餉搭放八年二成公債准自本月份起一律實行 
浙江菸酒公賣局長朱鈞弼昨奉財政部電飭趕辦移交聞擬定十五日交缷 
齊省長昨午後答謁張載陽師長兼探病狀 
台州第六區菸酒公賣分局長汪一仁奉令調省遺缺委茅元斌充任 
江干茶業董虞尙德呈請減收浙西塘工附捐財政張廳長以上年業經批駁所諸仍不准行 
浙江省議會定本月二十日開臨時會金衢嚴處四屬議員現已陸續報到陳副議長蘭薰亦由奉天回杭寓居裏龍舌嘴 
地方通信 
[蘇州]  
　　關於組設市民協會之訓令警察廳近奉道尹訓令略云奉省長指令本道尹呈爲遵令將蘇州市民劉傳福等呈請組設市民協會查核議復陳請核示由奉令呈悉所議蘇州市政旣有公益事務所主持不必再設市民協會極有見解應照辦至電燈倊司有無暗抵外欵旣據稱迭次分飭廳縣并面囑就地紳商詳查設法解决仰俟查明復到即行呈報核奪此令摺存等因查此案有據吳縣呈奉省令飭查即經議復在案兹奉前因合行令仰該廳長飭屬遵照前令辦理母稍延緩 
巡官更調消息閭區第四分所二等巡官趙清泉第七分所一等巡官何景山因事辭職現經崔廳長委任本廳二等稽查徐維璧調充一等巡官又以該區第二分所三等巡官王連陞升充二等巡官遞遺三等巡官缺以二等稽查馬德魁充任遞遺二等稽查缺以三等稽查范迪康升充另委汪鼎勲充三等稽查又本廳二等稽查徐維璧調充巡官遺缺以三等稽查王鳳紀升充所遺三等稽查缺另委蔣光玷充任除分别委任外並通令各區隊一體知照矣 
地保死活問題陸墓鎭十五都上五圖地保金旭盛承充有年近縣署忽據該處鄉民周和卿呈稱金某業已病故自願投充斯役並據商民金長壽圖董馬培之具呈證明核辦間又據金旭盛本人具呈聲明並未病故死者係金榮生請飭調查云云温知事據呈後以詞出兩歧當即函謂陸墓市董事詳細查復以憑核辦 
[楊州]  
　　會議騐票無結果淮南四岸運商清吉昌等於三日午後召集各岸運商在事務所内會議呈請鹽務署查騐運票（按騐票一事前由鹽務署令運署舉行經商人反對打消）一事反對贊成者各居半數遂無結果而散 
米麥價跌落本埠各米行近因滬錫鎭各埠米麥價值日漸回鬆加以來源盛旺銷路呆滯故亦隨之跌落計小麥價照前每石鬆三角現價三元九角米跌五角現價五元五角 
請遷移學校揚州陳家集第八區第一國民學校長蔣凱前因學生無多辭職由勸學所令該匾高等學校敎員安正聲兼理校務現該區學董旅石秋等以陳家集學生無多擬將該　遷移至鐵牌匈該處人口較爲繁盛可决發達已呈請勸學所核奪 
[鎭江]  
　　植樹節之預備舊曆三月初六日爲清明植樹節期地方文武奉令後擬於是日詣南門外前先農壇舊基舉行典禮丹徒倪知事已函請公欵公産處預備一切矣 
海關焚燒烟品鎭江海關迭次在輪船查獲私運之各種戒烟丸藥及嗎啡烟土等物爲數甚多於三日午後二時舁至江干課船馬頭悉數焚燬並有鎭江關監督冒君丹徒縣倪知事警局沈警佐曁税務司理船廳各西員到場監視以昭愼重 
[安慶]  
　　匪魁被獲去歲壽合交界地方有匪魁劉二辫子與著匪曹三元帥李少城等糾集黨羽數百盤踞該處大肆搶刦曾經壽合兩縣知事會同駐防軍隊剿平現聞劉二辦子仍匿跡壽縣境内之水陳集地方經該縣知事會同軍警購線拿獲到案審訊據供曾夥刦下塘集焚燒李壽臣家并在下塘集與官軍打仗伊均在内等語刻已由該縣知事呈請軍民兩長將該匪就地槍斃 
匪氛未靖蒙城地方向來匪氛甚熾日前該縣民人李文中家忽來盜匪數十人各恃槍械肆行搶刦並拒傷事主李繼安等六名携贓逃逸不知去向現聞該縣知事已懸賞購線一面呈請省署飭令鄰封一體協緝 
請緩裁警備隊皖中各屬警備隊前奉省令一律裁撤頃聞舒城縣知事以縣境與合肥壽縣毘連時有匪徒出没且該縣境内又無軍隊駐紥倘遇匪警全賴警備隊防範昨特呈請省署從緩裁撤不知能准如所請否 
[濟南]  
　　沈省長飭購廢鐵沈省長日昨訓令各縣知事略云吾國近年來製造軍械需用鐵額爲數頗鉅惟開採乏術是以不數應用查各縣之廢鐵價值猶屬較廉仰各該知事代爲購買押運來省再行鑄爲軍械以補開採之不足而期廢物之利用 
裁撤軍務帮辦處本省軍務帮辦一職前歸張少卿師長兼理在桿石橋外設立帮辦處自張護理督軍職務而帮辦處機關仍行兼理並未另行委派現因節省軍費起見將帮辦名義即行取消所有該機關人員均行歸併軍署服務桿石橋外帮辦處各職員已實行遷入軍署該處即爲國防第二師師部魯興公司之創設近在北京農商部登錄許可開始經營之魯興礦務公司目下已告成立其目的事爲經營山東之礦山資本總額計有百萬餘元各項部員亦已决定該公司經理係推全國水利局副總裁富有資金之潘復氏副經理爲濟南玻璃公司經理郭子甫氏現時正從事各種準備將來着手即開章邱縣之炭礦後再旁及他處 
金鄉境之大火災金鄉城南四十里之李村集於上月三十晚村東北角不知因何火起是晚正值大風怒號火借風威勢益猛烈全村一百餘家房舍二千餘間俱成焦土尙燒斃　童二名受災之慘目不忍覩云 
雜評一 
[扃門會議説（默）]  
　　言動無不可告人而事事以公表出之者謂之坦白反是者謂之曖昧故曖昧之言動必其内幕有難言之隱衷而勢不得不出於曖昧者也若夫内幕並無難言之隱衷而亦以曖昧之形式出之則人已不能無疑况乎所取之曖昧形式不過暫時而不能終於曖昧者乎則此曖昧徒招猜忌而僨國事竊爲當局不取也 
南北會議本取公開而今忽有扃門會議之説此人之所以疑其曖昧也然此會議實無取曖昧形式之必要開會之時能保無一人漏洩於外乎議决之案能終不公布於國人乎會議之目的在護國護法亦有不可告人者乎會議之結果在雙方實行亦有不公布而可實行者乎此扃門會議之説誠今人百思而不得其解矣 
在倡此議者或者恐會外之人從旁掣肘致會務不能進行故不得已而秘密行之耳果如斯言是知其一而不知其二是欲避干涉而轉子人以口實吾恐糾葛之起非在會議之前即在會議之後矣豈萬全之策劃也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議續開前之消息]  
　　國民通訊社消息五號爲和議停頓之第三十四日亦卽和議續開之前二日自南代表决定繼續開議日期各界聞之無不欣欣然有喜色而尤以商界爲最亦可見人心之厭亂矣是日午前十時頃唐總代表適接南甯陸總裁密電亦係主張一面續開會議一面交涉陜事略謂某派野心不死怙惡不悛施設種種詭圖力圖推翻和局且更有爲名個議和之蜚語欲使我自相離携廷愚以爲現今應請一面交涉陜事一面賡續開議以促和局之進行云云此可見西南各總裁希望和平之苦心矣午後南代表均集議於唐宅開緊急會議探聞今日所議之事第一爲商量答復長江三督通電表示滿意第二對於開會方式略有商榷北代表主張扃門會議某代表言果認爲必要未始不可斟酌辦理惟刻下陜西問題尙未圓滿解决固不能不體諒各方面渴望和平之意繼續開會又不能不注意陜局之危殆急謀救濟目前扃門會議尙恐誤會滋多云云又聞旅滬陜人因陜戰未停加以于總司令昨日之急函來言二十九日尙有戰事公舉代表楊銘深馬驤及于之駐滬代表張某羣至唐總代表處質問始何辦法言下張君竟痛哭不已唐總代表婉慰之并言來週星期一開談話會當與北代表儼重交涉且長江三督及吳師長已居中執言此亦轉圜之一法陜局危殆全國共知不獨南代表絲毫不敢輕忽此種困難情形想北代表亦不能漠然坐視也後由馬楊諸君要求數件唐總代表允爲商酌唐總代表復長江三督及吳師長電已繕就拍發全文如下南京李督軍武昌王督軍南昌陳督軍衡州吳師長均鑒東電敬悉竊以和戰不能並立前此陜西混戰於和議進行之中致和會驟遭停頓辜負諸公提倡和議之初意儀等深用疚心今者陜事雖由張專員瑞璣屢次報告而三原電仍未通乾城戰未全息以後有無糾紛尙難逆睹儀等内顧軍政負託之重外睹全國屬望之殷尤以諸公轉圜大局之苦心及其辦法如尊電所謂辨明以前之是非保障以後之衝突者爲重如九鼎已决定於本月七日繼續開會並與北方代表接洽意見相同尊電所示要旨藥石之言同深韋佩另派大員赴陜查辦一節至關重要和議之不至再爲陜事停頓實賴此舉人選如何進行如何尙祈隨時見示總之和議之成諸公本爲嚆矢良工心苦無間初終德音一宣天下仰望臨電無任屏營之至唐紹儀等歌 
聯合通訊社消息昨（五日）日爲南代表發布二次宣言後之第二十日所謂扃門會議行將實行之耗甚囂塵上聞此議始發起於北代表汪有齡王克敏徐佛蘇吳鼎昌及南代表章士釗郭椿森等數人外傳南代表發起北代表贊成之説尙非眞相各方得此消息頗多憤激均以此次議和形式取相對的公開主義爲旣定成案所有議題南北兩方均受輿論之繩墨將來結果必可歸着於正義公道今忽變態度實授人以莫大疑團代表中如曾彦胡漢民彭允彝三君尙力持反對李述膺君自前日决定星期一開談話會後昨日即示到會其於陜事實異常痛心對於此議尤不肯輕易贊可且有主張如果反對無效即當宣告自由者另有有關係各方之人將此情形電告軍政府及國會表示極端反對苟此説竟至實行恐和議之波瀾不待議决結果公布即此會議方法已足引起無窮反動矣和議停頓旣三十四日得長江三督來電遂有前日（四日）星期一開茶話會之决議不可謂非重大變化惟聞日來正式會議雖停而兩方代表仍常有接洽三日前唐總代表曾遣南代表辦事處秘書長盧信往訪朱總代表就詢兩方業已同意各案（八年公債緩發參戰軍收束參戰借欵停支）究竟有無辦法朱總代表答云陜西戰事旣據張瑞璣迭次來電不能謂爲不停今又有長江三督及吳子玉師長之轉圜並保證陜西不再發生事故似不妨繼續開議至八年公債緩發參戰借欵停支參戰軍收束在和議席上且曾决定大體至如何緩發如何停支如何收束並未經兩方議有具體辦法今南方於大體决定之後單向北方催索辦法殊未得當總之此種具體辦法非俟和會開議不能産生云云盧君將朱總代表意見覆陳唐總代表後唐總代表曾走訪孫中山先生就詢對於和議進行之意見孫君謂證以日來形勢除繼續開議外實無辦法此次和議内外輿論對於吾人主張極表同情此時如不開議誠恐發生誤會反失内外同情苟至開議以後吾人公正之主張不能得北庭之容納則國人自有公論國際亦有定評云唐總代表極以此議爲然遂有三四兩日之會商與星期一開談話會之决定云 
平和通信社消息和會停頓已有三十四日之久外間疑慮叢生頗抱悲觀自聞七日（即下星期一日）南北代表有開談話會之説羣衆心理爲之一轉先是朱總代表往訪唐總代表數次催促開議唐因病體新瘥未能答拜特囑盧秘書長往訪朱總代表代達意思略謂繼續開會亦甚願望但一切懸案總須有一辦法現陜戰停止舉否猶未能確實證明而參戰軍等問題貴總代表前頗一致反對者至今北方政府尙進行如故苟上述諸事仍復不能解决徒然開議亦屬無益朱總代表答言參戰軍等問題余本力持反對態度但吾所反對者乃反對此等事之不正當至於救濟方法雙方代表並未詳細討論譬如參戰軍之如何裁減參戰借欵之如何停止八年公債之如何停募必俟開會以後始可從長研究云云盧秘書長當將此情歸告唐總代表聞唐亦甚以爲然故有七日開談話會之决定云昨日紛傳下星期一日即可續開會議記者（平和通信社記者）以此事關係重大特往謁唐總代表就詢詳情至老靶子路唐宅已下午五時入座後記者問近聞七日有開會之説確否唐曰因和會停頓太久朱總代表屢促開議而長江三督及吳師長來電出爲斡旋和局雙方代表認爲必須切實接洽方有辦法故余擬自七日起偕全體代表並邀約北方全體代表每日在德國總會把晤長談此種談話會典未開會時之談話無甚區别不過平日談話僅雙方代表數人談話會則雙方全體代表蒞臨耳余以爲現當國事艱難之際初亦無南北代表之分彼此同係中國人解决中國事推心置腹開誠布公擬將所有議案及開議方式均在談話會中件件認清必俟再開正式會議後不得再有第二次停頓之事也記者問開會方式近有主張扃門會議者先生意見何如唐曰現不過有此一説因見歐洲和會莫美法意四國均主張秘密會議俾各種議案可以專心致志從長討論不爲外界紛擾亦覺有所裨益惟此事須至七日與北代表會商方能斷定記者又問先生對於三督及吳師長來電已覆之否唐曰現正擬覆大致深表感謝之意惟尙未印發次即談及陜事唐言接到陜西二十七八兩日函乾縣尙圍攻不已張瑞璣密電又不言停戰甚爲焦灼云傾談良久隨有他客入見記者即興辭而出自扃門會議發生後議者紛耘頃見某要人言此種會議方式實行則屏絶外界之交游杜除無謂之酬應俾得聚精會神靜心研究是其所長但秘密亦須有相當限度甚如書信不能往還交通亦須斷絶似亦太過因有重要議題每藉輿論一致贊助爲之後盾者亦有精細政見可供參考者皆不妨虚心採納至於會議結果每有雙方須以文書報告南北政府者安能杜絶書信往還耶 
[各省專員公宴和議代表]  
　　湖北參預知議專員毛昌嗣於前日（即四日）十二時會同贛省譚毅豫省張之鋭湘省蒯毅閩省胡恩光等各專員假座一品香番菜館公讌南北議和總分各代表飲宴除南北唐朱兩總代表因事未到外其餘南分代表到者爲章行嚴郭椿森胡漢民李述膺等北分代表到者爲徐佛蘇李國珍施愚江紹杰等陪宴者張耀曾王賡廷徐國樑沈寳昌等一時觥籌交鈤盡歡而散 
[和平聯合會致陜西電]  
　　全國和平聯合會上次（三日）會議議决電請于右任張衡玉將停戰詳情速電滬上俾和會早日開議當時推出該兩電起草員昨日開會由主席將此電稿提出評議嗣經該會通過卽交幹事部拍發兹將原電誌下致三原電三原于總司令鑒陜民苦戰和會久停國際之地位動摇轼人之和望幾絶敝會迭派代表向和會竭誠敦促據唐總代表聲言俟接三原確電卽可可開議云云查三原電線現已修通陜戰如果全停和議理當賡續陜局安危中國之存亡所繫千鈞一髮應請速電滬上述明眞相以慰渴望并盼電復全國和平聯合會叩歌 
致西安電西安張衡五委員鑒南北和會關係我國國際地位和會續否又以陜事爲先决問題是陜戰停否爲我國存亡所繫敝會曾電我公請示陜事眞相一面迭派代表向和會竭誠敦促據唐總代表聲言俟接三原確電即可開議云云究竟陜戰是否全停應請速電滬上述明眞相以慰渴望并盼電復全國和平聯合會叩歌 
[油豆餅業添舉商業團代表]  
　　本埠商業公團成立後滬上各團體加入者已有五十五團體油豆餅雜糧一業曾經公舉葉惠鈞爲代表加入該團體兹因葉代表業已舉爲該團幹事員故由該公團函致該同業請添舉代表一員如有業董資格者最爲合格以備將來列參議員名義云云故南市油豆餅業雜糧公會與漢帮志成公所等前日在龍王廟開會互相磋商後公决舉業董張樂君爲代表昨已函復該公團請爲查照矣 
[閩省善後協會之進行]  
　　旅居京滬閩人組織閩省善後協會暫設事務所於本埠公共租界新閘路鴻慶里一百三十號該會同人以閩省南北兩軍界線尙未劃定近日疊接報告兩方軍隊或至發生戰禍事機頗爲危急昨特招集全體會員開會公决上書於南北總代表請各派大員監視劃界事宜并電請南北政府當機速决勿蹈陜事覆轍致碍和議之進行又聞該會除劃界事件已經議决外其他關於閩省種種問題亦有所協商云 
[結束道送敵僑之手續]  
　　遣送局將撤遣送敵僑事務局自辦理第二批遣送敵僑後業將各項手續從事結束聞將於四月十五號撤銷此後辦理第三批敵僑將歸併於松滬護軍使署辦理至江蘇管理敵國人民財産局亦將同時歸併於道尹公署内繼續辦理云 
蔡會辦北上遣送敵僑事務局會辦蔡廷幹本兼在北京總税務處會辦昨日蔡會辦接北京總税務處督辦孫慕韓來電以遣送敵僑一事行將告竣現因有事請假回籍務請結束趕速到京以資襄理等因蔡會辦接電後業將遣送局會辦職務料理清楚定於今日啓程回京該局各科辦公職員特於昨日晚間在中西番菜館設席祖餞 
[耶敎兩公會歡送赴歐代表]  
　　前晚（四號）八時旅滬廣束浸信會與上海中華基督敎會因敎徒代表徐季龍君赴歐特聯合假北四川路中華基督敎會樓上開會歡送並請徐季龍演説至歐後陳情之意旨是晚兩會男女信徒蒞會者頗衆首由浸信會褟良才牧師主席報告開會宗旨張眞英祈禱領衆唱詩次山該基督敎徒馬文衡致歡送詞略謂徐君此次代表我國其督徒向歐洲萬國和會請願信敎自由聯合世界基督敎同道乃我信徒所當贊成之事亦我兩公會歡送徐君之本意也竊願徐君赴歐竭誠愛道不涉别務而我信徒同人虔心懇切爲世界永久信敎自由禱求上帝之護庇成功云云繼請陳顯鈞讀經由郇光崇德兩學校學生唱歌旋由徐君演説略謂當此之時各國應守國際同盟之旨國家强弱在團體之固結與否願我國有固結不解之團體方可達良好之結果然求國内永久和平必先去一切之障碍我國此時何以不和平因障碍未除之故耳此次赴歐求消滅一切不平等之條件並達其信敎自由列入萬國公法之目的云云末由崇德學校葛收師祝福迨散會時已十點矣 
[美國航務部代表抵滬]  
　　大陸報云美國航務部代表陸根巴氏刻在上海據云江南造船所承造美國貨船四艘各載重萬噸其所需之鋼鐵與機器此後將源源運來不致間斷故建築工程亦將加緊日本船廠亦承造美船三十艘航務部近在横濱設立辦事處美國現運大批鋼鐵等物前往日本俾工程得以趕緊進行云云陸氏將於下星期乘南京號赴横濱不久將又有一航務部代表來滬其人名麥格萊葛乃舊金山聯合鐵廠之前總董也 
[銀價之現在與將來]  
　　上海奏晤士報云今日開往馬列剌香港之愛瓜多號載有銀條四百噸乃在舊金山運出以交香港者據三月八日舊金山日報載稱三月七日有銀條四百噸裝入愛瓜多號貨艙乃運往香港文納者其價約值美金洋九百六十萬元蓋以清付英美商家在東方所購絲麻橡皮以及他東方産品之欠項者近數月内美政府嚴禁現銀出口僅清付正當欠項者始允通融放行然現銀仍源源流入中日印度三處以故銀行家頗以前途爲慮當銀價逐步高漲時美政府乃禁止抛盤買賣規定銀價每盎司值美金洋一元零一分又八分之一而在東方則不止值此數也美政府此舉大有助於英國商家倫敦泰晤士報之財政增刋極讚美國之能顧全大局此次愛瓜多號所載之銀每條重一千一百盎司照美政定價約值美金洋一千一百元運至香港後每條可多值四五百元上年　里福尼亞街某銀行曾運銀十萬條至東方各國有爲英政府而運者有爲美國銀行而運者此項銀條來自墨西哥者過半墨政府嘗圖減少銀幣鎔化之數禁令施行後毫無效果故復取銷美政府則嘗鎔化其國庫之銀幣以救濟金融市面據專家之意銀幣似不致没跡於美國苟來源日少則各銀鑛可補足其缺乏中國印度用銀已久銀幣爲不可少之物據東方學者聲稱兩處絶少能以紙幣代硬貨之希望云 
字林報云自英美規定銀價最大之率後銀價殊爲平穩而連日忽又漲落靡定本埠市面頗爲不靜倫敦電匯率自四先令八便士長至四先令九便士復又回至四先令八便士半多因投機家仍望上海匯兑率行將大減紛紛購入之故實則據現象觀之今後仍須大長俾可吸收現銀蓋滬市今尙需現銀必經多月始能稍鬆也 
[一週間之金融調查]  
　　自上月三十一日至昨日止本埠中外各銀行進出口銀洋曁外洋運來之大條銀逐日細數如下（一日）交通銀行由天津來洋二十萬元客帮從烟台來銀四萬兩又天津來銀六萬兩（二日）浙江地方銀行從杭州來洋五萬元（三日）花帮由南翔來洋二萬元客帮由鎭江來洋三萬元（四日）客帮由南京來銀六萬兩廣帮從粤省來銀五萬兩山東帮由濟南來銀四萬兩廣帮裝往厦門洋二十萬元各帮裝往崇通海洋十七萬元五日）花旗公司輪船進口儎來匯豐銀行大條銀九十九條 
銀拆自一號之後漸漸回小仍在二分至七八分間墨洋龍洋之價比一週間甚爲平穩蓋所存現洋足敷市上應用之故最高之價（五日）爲七錢二分三釐八七五龍洋七錢二分三釐六二五 
大條銀價邇與向例不同上届調查時爲五十辦士三大號忽縮去二五二號又縮小一八七五三號至昨日又縮一辦士計四十八辨士五六二五鎊價則升降不一惟較二十九日反長半辦士東洋匯水最高爲四錢六分七五最小四錢六分以故四月份驃金之價二號上午以前常在二百二十三兩二錢午後因大條又有改動所以（三日）漲至二百二十七兩三錢嗣因各外國銀行鎊價結出仍肯放長價遂復小銀二兩之外昨十收盤爲二百二十五兩一錢據業此者云近一二星期之先令大條東匯之價變遷不同金業中人頗爲棘手云 
烚赤之價三十一號尙開二百八十八兩旋因交易寥寥跌至二百八十二兩惟因中國銀行之沙子金不肯照市脱售昨日又漲至二百八十四五兩赤條二百八十二三兩 
昨爲星期六調查華洋各銀行所存銀洋及大條銀之確數列下麥加利存銀二百零八萬洋一百五十四萬匯豐存銀九百八十萬洋二百四十一萬大條銀一百二十二條正金存銀二百十二萬洋二百零六萬道勝存銀二百六十四萬洋五十二萬通商存銀三十萬洋五十萬東方存銀一百八十一萬洋四十二萬花旗存銀一百七十二萬洋一百十萬華比存銀五十八萬洋二十二萬荷蘭存銀二十萬洋九十三萬中國存銀一百十五萬洋六百六十二萬台灣存銀一百十四萬洋六十萬住友存銀五十三萬洋七萬各錢莊存銀一百萬洋一百萬交通存銀六十六萬洋一百九十三萬有利存銀三十六萬洋二十萬三井存銀三十四萬洋十三萬三菱存銀三十二萬洋二十萬朝鮮存銀二十四萬洋十萬中法存銀九十三萬洋四十六萬友華存銀三十五萬洋二十五萬菲律濱存銀二十萬洋七萬總計存銀二千八百四十七萬洋二千一百三十三萬大條銀一百二十二條較二十九號多存銀三十四萬洋則少存四萬元大條銀多存九十九條惟我國銀行團内之聚興誠金城浙江地方興業鹽業江蘇中孚永亨匯業中華商業豫源廣東等銀行所存銀洋不在其内 
[一週間之鎔銀數]  
　　調查此一星期（自二十九日至昨日止）本埠北市泰亨源等各銀號共鎔化由滙豐銀行運來批沙洋四十萬元又客路來老寳紋銀數十錠共烊見寳紋五千零二十只核規銀二十六萬四千五百餘兩較上届少烊銀五萬餘兩現大條銀之在滬者只有匯豐一百二十二條下星期亦須鎔寳銀矣 
[米行延不出米事尙未解决]  
　　本埠機器碾米廠同業信昌益盛等因行家買進之貨久延不斛迭向交涉無效商請碾米公所函致仁榖公所張樂君（雙方皆張爲董事）從中疏通去後此事尙未解决前日該公所復致張董函云逕啓者敝同業信昌益盛等廠售與全安和泰等米行南帮機米共有十二車因日久不來出斛深恐變壞且敝同業所受損失頗鉅曾經函請先生核辦在案兹因敝同業以此米存擱過久血本攸關情實迫切務乞先生迅賜訂期查照前開之單邀集兩方在仁榖公所公同討論速定辦法庶免久延而致受損尙希查核迅准施行云云張董接函後以此事關係緊要未便再延即擇定初七日在仁榖堂米業公所開大會解决昨日由司月潤泰行印發通告知照同業到會一面函達碾米公所轉知信昌益盛曁同業届時蒞會共同磋商云 
[電請取銷滬杭路留車新章]  
　　滬杭甬路轉運公會近因路局改訂留車新章後運貨驟少營業大受影響特函請縣商會電部懇請取消兹將其函電錄下 
滬杭甬轉運公會致縣商會函逕啓者近接滬杭路局通告現定新章四月一日起增收留車費六小時外每小時每噸收費洋五角當經轉告各業各貨主羣起反對改裝輪船以相抵制近日運貨驟少同業大受影響照此情形實於路局營業前途亦多損失同業一再集議恐惶殊甚惟有懇請貴會據情電請交通部取銷新章仍照舊章辦理以安商業實爲公便 
縣商會呈北京交通部電北京交通部鈞鑒據滬杭轉運公會函稱路局留車新章六小時外每小時每噸收費洋五角各貨主羣起反對改裝輪船以相抵制實於路務運業兩有窒礙請電部取銷新章仍照舊章辦理查此事於運業固多阻礙滬杭輪舶交通改裝甚易亦與路局有損務乞大部詳加體察兼籌並顧鵠候電復上海縣商會微 
[滬杭路軌道損壞]  
　　昨日（五號）滬杭鐵上海南站於下午二點半時該站搗車龍頭正在調車車輪上之鐵桿忽然因螺絲鬆動以致脱落當被拖壞軌道上枕木數根適值機車進出要道故一點三十五分由上海開往龍華之區間車不能開去當經上海站長電請工程處立派軌道工人趕修一面用其他機車將該損壞機車推入機車房修理直至下午二時半軌道修好後龍華區問車始行開出聞由杭來滬之慢車本應於下午二時半到滬因此停在龍華至下午三時二十餘分始抵滬云 
[趙殿英留任淞滬警察廳長]  
　　江蘇齊省長前委淞滬警察廳總務科科長趙甸瑛（殿英）爲代理川沙縣知事已紀前報兹聞齊省長近據松滬盧護軍使電呈保荐趙甸瑛留爲淞滬警察廳長是以前日省公署已牌示改委汪鴻藻爲代理川沙縣知事飭於即日赴任云 
[楊交涉員訂期接見外賓]  
　　新任江蘇特派交涉員楊晨蒞任後適值辦理遣送敵僑事務頗爲忙碌致未接見外賓兹聞駐滬美國總領事與美海軍艦長已訂於下星期一來署謁會又濬浦局總工程師海德生君亦訂星期一訪揭云 
[核减縣署政費之困難]  
　　蘇省各縣行政經費每縣原定三等數目嗣因預算不敷支配每縣業經遞减蘇齊省長以此項辦法仍不能供給擬再酌减二成令飭各縣遵辦近聞各縣以減無可減已將因難情形會呈省長請予仍照原數支配云 
[槍斃搶刦順源押店之盜犯]  
　　松滬護軍使署昨日午後二點三十分時槍斃盜犯王志一名兹將宣布罪狀錄後法字第十五號布告云爲布告事案據公共公廨呈解結夥持搶侵入北海路順源押店槍刦財物開槍拒捕當場拿獲之盜犯王志一名到署發交軍法課傳集人證到案研訊據該盜王志供認於本年二月二十七日下午九時許夥同在逃之王老疙疸即王全勝各持手槍侵入該押店内伊在櫃台門口把風由王老疙疸開賬桌抽屜搶錢究竟搶得多少均由王老疙疸拿去伊不知悉祇在賬桌上搶得銀洋二元五角因聞該店樓上狂吹警备是以立即出門圖逃嗣見後面巡捕追趕伊情急因此開放數槍拒捕被巡捕打傷跌倒被獲等情不諱查該盜持槍侵入北海路順源押店行刦得贓已搆成刑律第三百七十三條第一欵之罪且其行刦後携贓圖逃經巡捕追拿復敢開槍拒捕尤屬兇惡已極法無可貸按照懲治盜匪法第二條之規定判處死刑以昭炯戒除飭將該盜王志一名提出騐明正身執行槍斃外爲此布告仰軍民人等一體知悉此布 
[搶刦洋貨號盜匪訊實引渡]  
　　法租界民國路愼興里十三號門牌鄭叔良所開之中興發洋貨號於上月二十六日晚間被崇明盜匪張大糾同在逃之王阿二陸增山等五人持械搶刦銀洋當被探目黄金榮包探程子卿韓邦達等將張拘獲抄出手槍一支帶入捕房聽候錄供解堂訊辦在案昨解法公堂經中西讞員升坐特别刑庭研訊先據原告上堂禀稱是晚共有五六人前來搶刦由張盜袖出手槍嚇禁聲張餘匪登樓入房將抽屜内大洋三十六元搶去今蒙獲案請求訊辦詰之張大供認糾黨持械搶刦不諱又據捕頭上堂禀稱查得張盜住宿張阿福所開合興客棧餘盜均住張陳氏之客棧内各該棧主均不將該盜等姓名登錄於循環簿上有違章程請究張阿福供認容留張盜住宿求宥質之張陳氏供婦人並無容留盜匪住宿亦無不將姓名登載之事求察中西官會判張匪糾黨持械搶刦罪已成立着送護軍使署訊辦張阿福不應違背章程着罰洋二十元充公以儆張陳氏查無證據着令退去 
[開釋刦案牽涉之婦人]  
　　青口婦人朱小四仔於去臘分得其姘夫業已解往護軍使署懲辦之盜匪李歧福糾黨所刦公共租界山海關路一百零九號門牌秦通理文監師路九百十四號門牌周廉甫等十餘户贓洋五十元皮統一件逃往海門經派駐老閘捕房專查特别事件之華探目張芝卿與暗探王長根偵知禀請公共公廨備文前往海門會同該縣法警將朱婦查獲移提來滬解由公共公堂訊判押候吊贓澈究等情迭紀本報兹經張探目等除吊到現洋皮統原贓外並在漢口路四十八號門牌信昌仁珠寳店查出朱婦前代李匪抵押銀洋十元值價三百金之小鑽戒一隻於昨傳同事主將朱婦解廨續訊先由張探目上堂禀明前情並稱查各事主所開失單祇周廉甫家有一鑽戒但與吊出之鑽戒模樣不同請究繼由周廉甫投案聲稱呈堂鑽戒非我原贓等語詰據朱婦供稱向在浦東某香烟廠工作與李歧福姘識纔一月有餘分給我之物件及代押鑽戒均不知係刦贓求宥張襄讞核供商之日副領事林出君判朱小四仔從寛掠釋起案各贓一併充公 
[大場鎭大閙尸場案六誌]  
　　寳山縣境大場鄉巡警因捉賭毆斃鄉民葛杏元一案 
 
 
 

Page 11

 
 
兹經上海地方檢察廳委派沈檢察官下鄉復騐得該屍壯腹左邊脚踏傷一處右手骱木傷一處委係因傷致斃故林廳長已詳報上台請示辦理現聞江蘇齊省長以寳山縣張知事辦理此案應當廻避所有案中牽涉各人令飭張知事移付地方檢察廳秉公訊究 
[續誌浦東鄉民違禁出會]  
　　浦東道堂廟城隍神賽會鄉民發生衝突經淞滬警察三區二分駐所拘獲會首丁杏園等九名解送警廳訊辦等情已誌本報昨經徐警察廳長飭將一干人發交司法科由劉春圃科長訊得丁杏園龔子良黄石金黄慶和丁玉生俞木林等六人係勸阻賽會者立於原告地位着即交保而殷金桂陸和尙陸金榮等三名係附和衆人持强賽會者飭令押候再核 
淞滬警察廳長得悉浦東一帶自本月一號以來各廟迎神賽會者絡繹不絶該鄉民等蔑視官廳文告大爲震怒特呈請松滬盧護軍使抽調陸軍步兵二連（二百名）開赴浦東彈壓嚴禁 
[今日舉行植樹典禮]  
　　今日（六號）爲清明植樹之期上海縣苗圃定上午八時滬海道苗圃定上午十時舉行植樹典禮昨已預備一切矣 
[訂期會勘依周塘橋工]  
　　依周塘馬路竣工後所築虬江新港兩橋樑亦已告成滬北工巡捐局長曹履冰因愼重橋工起見特訂於明日邀引翔鄉經董周采臣曁上海縣沈知事前往會勘 
[組織交易所之近訊]  
　　上海交易所創議迄今歷時已將三年集資已達五百萬前日該所發起人曾電政府以農商部延不批准惟有退股之一法政府接電後已電該所大意謂此事已請省長查核一俟復到即可批准云 
[工部局萬國商團團操紀]  
　　昨日（五日）下午爲工部局萬國義勇隊第七次團操之期先時各國隊伍叙集地點在虹口華達路西牢門前候至二點三十分由本團總司令杜魯門（譯音）同參謀長乘汽車到場臨時發表團令一則云操演歐洲最新野戰方法傳令軍署總排長羅司（譯音）爲匪兵總司令充任參戰指揮長者中國隊隊長葛雷烈（譯音）率領日本隊中華隊美國隊小砲隊機關砲隊均乘工部局汽車至邵家渡附近之處駐紥候令開戰充當租界團練兵者馬隊爲衝鋒隊工程隊及水師隊駐守水道橋樑英國愛字隊皮字隊爲正備兵蘇格蘭隊爲後備援助兵海關隊爲騎巡兵葡蔔牙隊爲左路巡防兵意大利隊爲右路巡防兵英國皮字隊正隊長充當團練兵司令此外步隊長匹利秋（譯音）爲雙方公證員暫假楊樹浦捕房爲總司令杜君辦公處時至三點三十五分匪兵大隊行經梵王渡車站向戰線攻擊而來射擊半小時之久離楊樹浦約一千碼之内雙方愈戰愈近頗有勇猛之勢惟聞槍彈砲聲隆隆後則有總司令處公證人報告雙方戰地情形匪兵受觸地雷者四十五人商團方面砲彈受傷者七人時已鐘鳴六下各隊長休令停戰散隊矣 
[懷史堂今日演説]  
　　北四川路一百零六號懷史堂於今日（六號）上午十一時邀請紅十字會醫士黄培元博士下午二時請某西藏敎士（美人）蒞堂演説耶穌敎理届時並由蔡文琴潘鐘麟陳麗琼數人組織特别音樂以助來賓之興 
[演説戰後宗敎之命運]  
　　今晚（六時）七時半四川路青年會請金陵神學碩士毛逵孫在殉道堂演説戰後之宗敎命運青年其往聽之 
[同義學校旅行紀]  
　　法租界打鐵浜中華同義義務學校於古曆三月初三日舉行春季旅行由該校職員陸良政率領同義雪恥隊全體學生戎裝佩刀由該校出發經霞飛路向北行繞道往張園遊覽山陸良政講演該園之歴史諸生乃於空曠之地作種種遊戲並奏演拳術又操演陣式至斜陽西下整隊歸校聞該校校長陸胡雄飛女士將往香港及南洋羣島募集該校基金校中一切校務暫由陸良政代理云 
[美國牛奶到滬]  
　　美國海寗生食物廠運銷出口來華已誌前報兹悉該廠分設之海寗洋行運到大批罐頭牛奶堆存兆豐路一號本棧分僧帽牌與藍字牌商標兩種此項牛奶係該廠最大出品此次歐戰供給前敵聯軍爲數頗鉅英政府戰時軍需廳定購多次今年二月間又運購數千箱專供英軍之用即平時學校或旅行間購者亦甚多蓋原料之取得製造之方法完全合乎美政府頒示之衞生條例較之新鮮牛奶携置不便或取自病牛之奶者有别且製造手續並不提去奶油純以水汽蒸取每新鮮牛奶二成制成僅得半數故尤富滋養講衞生者盍往購之 
[三誌烟公司印工求加工資]  
　　浦東陸家嘴英美烟公司新老兩廠印刷間工人因要求增加工資未遂同盟罷工並將裁紙工頭蘇某家檯櫈什物搗毁等情已誌昨報兹悉該工人等共有一百五六十人自前晚肇事後恐爲警局拘捕均避匿他處昨經該廠經理派人四出勸令上工仍無效果據云該工人等要求三項（一）目下米珠薪桂所得工資不敷糊口要求酌加二成（二）所有買辦心腹蘇某等數人辦事不公要求撤換（三）此次風潮出於衆人同意並無爲首唆使者無故不得辭歇以上三項如不達到目的决不入廠工作以故尙未解决云 
[火警兩起]  
　　新閘路昨早二時許新閘路二百四十一號門牌某漆匠店内忽然火起冒穿屋頂延燒左右鄰某銅匠店某成衣店經公共工部局嘹望台鳴鐘告警救火會西人各驅皮帶車到塲澆熄計共燬房屋五六幢當火熾時該起火之漆匠店内有一婦人見火勢兇猛無從出走急不暇擇從樓窗口跳下致全身跌傷數處事後該管新閘捕房飭中西包探前往調查起火情形禀復捕頭候核外並將傷婦送醫院療治 
廟前街昨日清晨三時四十五分鐘滬城廟前街二百六十二三號錢鑫錫廣貨店樓上不戒於火冒穿屋頂第一區救火會即在對門立派會員驅皮帶車灌救該店夥友時均深入睡鄉當由救火會員躍窗進内救出旋各區救火會員亦先後驅車到塲施救至四時一刻始熄共燬樓房五幢昨日上午一區二分所警署登得該洋貨店向金星先施兩公司保火險銀共五千兩乃飭警將該店夥拘署收押未幾即遽鑫錩店主錢浩良投署候示經王清和警佐提案研訊據錢供稱常州人年三十一歲昨日午後方由杭州返申晚間又在友人家吃酒故不在店今查明店中之火實係打翻洋油燈所致求鑒問官得供判將店夥開釋錢備文飭警申送警察廳訊辦 
[碾斃幼童准其免騐]  
　　大新街（即湖北路）孟淵旅社主徐孟淵之子厥如年甫十一歲於本月三號晨在九江路口搭乘某號電車前往育才公學失足跌仆於地適後面又駛到電車致將兩腿碾傷由捕查見雇軍送往山東路仁濟醫院因受傷太重雖即施治竟未奏效延至前晚身死經該醫院通知捕房派探前往將屍舁入虹口斐倫路騐屍所候報官相騐嗣由徐孟淵不欲再覩檢騐時之慘狀投老閘捕房請求免騐昨晨經九號副捕頭棣（譯音）據情至公共公堂稟明請示俞襄讞與英包副領事得稟以旣據死者之父徐孟淵請求免騐應即照准判着自行備棺收殮 
[絲線店内忽來查税委員]  
　　新北門内祥泰餘記絲線店開設已數十年昨日上燈時突有自稱上海貨物税公所委員兩人身衣便服聲稱調查税貨不由分説將該店約重三百餘兩之絲線一大包携之而去該店以貨未出門焉有在店内報税之理似係假名硬取立即報告貨物税陳所長請爲秉公查辦以安商業 
[控告巡長索詐]  
　　松江葉謝鎭第六區警局巡長劉梅初馬金標二人日前誣指該鎭顧氏私售洋烟被詐去現洋十一元兹顧氏心不甘服於前日來滬具呈道尹公署請爲查究 
[賣鐵糾葛案之覆訊]  
　　瑞大鐵行主朱愼齋在公共公廨呈控北山西路沈合成鐵匠店主沈根記（即沈阿根）與錢季玉股開裕昌鐵行時違背賣鐵合同請追損失等情由廨訊供候核在案昨晨由廨復訊據原告代表博良律師上堂陳述案情繼據錢季玉投案訴明前與沈阿根股開鐵行於收歇時由我給與沈銀一千三百兩所有外面未了均歸沈一人負責等語並將賬簿呈案請察關讞員核供商之英卓副領事判候會商判决　 
[擔保銀洋分六個月拔還]  
　　四川仍黄繼衡在公共公廨呈控山東路合記客棧主同鄉人熊卓然趙作之不理代人擔保期票洋六百元等情業由公廨訊明判决趙無干開釋着熊照數賠償在案兹因態抗不遵斷昨晨又經原告代表博良律師投廨聲明前情要求執行堂諭訊之熊卓然供稱實因無力賠償並延律師到堂代爲辯護中西官核供判限被告分六個月拔還並擔負堂費 
[科罰烟犯三則]  
　　哈爾濱捕房二百號華捕武阿星及吳金生張阿生張阿囝均因在虹口吳淞路五百七十一號門牌顧根弟所開之燕子窠内開燈吃食鴉片烟過　被包探周小弟與九十八號西探偵知前往將主客五人烟具三副一併拘入捕房收押昨解公共公堂請究經中日兩讞員逐一訊明以顧根弟違禁容留烟客判罰洋一百元無力繳洋改押西牢三月武吳與兩張各罰洋五元或各改押七天分别示儆烟具焚燬 
住居虹口嘉興路二十號門牌之婦人鍾王氏因私自煮熬鴉片烟膏供人開燈吃食被該管捕房包探沈阿炳查悉協同八十四號西探目利扶司（譯音）前往抄出烟泡一盒及烟具連同鍾王氏一併帶入捕房轉送公共公廨拘押昨由官媒將氏解案訊據供稱此項烟泡係丈夫預備自食不敢出售中日官核供以證據確實豈容抵賴判鍾王氏罰洋三十元無洋改押女所一月烟泡烟具銷燬 
法界大自鳴鐘捕房捕頭日前偵得馬德言陳一波等在鄭家木橋地方私開挑膏店有違定章故於前晚親自督同包探及暗等捕等前往該兩處抄出挑就之烟數十盒帶入捕房諭令各存洋出外候究在案昨日傳解法公堂請訊先據捕頭上堂禀明前情詰之馬等同供認私賣烟膏不諱中西官判各罰洋三十元充公烟膏銷毁完案 
[包探破獲虹口烟窟]  
　　通州人王俊臣近在虹口嘉興路一千四百九十六號門牌屋内將禁止進口之紅土煮熬成膏私設烟具多副容留汪金道李三子朱侯榮施榮元張金福何德海李中華等開燈吃食鴉片事爲該管捕房捕頭所聞密飽包探周筱棣協同九十八號西探往將王俊臣等八人一併拘獲抄出烟槍三支烟燈四只烟土兩小包烟膏多盒以及一切煮烟器具帶回捕房一併收押候解公堂訊懲 
[女兒失蹤之查究]  
　　住居閘北义袋角之婦人董張氏有女阿三向在某紗廠做工與廠中小工朱大保私姘前日該女忽然失蹤由該氏偵悉是晚寄宿同新里徐孫氏家昨將朱大保徐孫氏二人扭控四區二分所經倪署員質訊之下命解司法科核辦 
[汽車不點尾燈之判罰]  
　　汽車夫王黄郎前晚在黄浦路開駛七百五十二號汽車不點尾燈被八十二號二百七十八號兩印捕查見以其違章抄明該車號碼回稟捕頭轉禀公共公廨出單於昨將王傳案經中西官訊明違章慶寓判罰洋五元充公以儆 
[候查車上被搶衣料之失主]  
　　匪徒王阿三昨晨在公共租界福州路（即四馬路）攫取黄包車上香雲紗一疋棉被一條携贓逃至蕪湖路被老閘捕房包探姚錫卿查見當將人贓一併帶入捕房旋解公共公廨請究經俞襄讞會同英包副領事訊據姚探訴明前情要求展期俟查明失主解訊中西官得稟判王押候查明失主於下禮拜六再訊 
[盤究衣飾來歷]  
　　法捕房包探宋阿新日前查見海門人王連榮手持衣包一個内有金飾珠環銀洋等物上前盤問言語支吾當即帶入捕房昨解法公堂請究先據該探上堂稟明前情詰之王供此項衣飾銀洋實由原籍帶來上海不敢行竊求察中西官判送内地檢察廳訊辦 
[攫取棉被被獲]  
　　粤人王桂琴昨晨至武昌路五百八十三號門牌居婦王朱氏家臥室内將床上之棉被一條攫取而逸該氏見王擅入内室正擬詰責驀見王携被出外即大聲喊捕由一千零八十五號華捕聞聲趕至將王攔獲解入捕房押候解廨請究 
[公共公廨懲辦竊賊併紀]  
　　鎭江人陳榮　前日潛入江西路四十九號門牌寳和拍賣行内竊得值洋六十元之古銅佛一尊携贓圖逃被捕查見當將人贓拘入捕房昨解公共公廨經中西官訊實判陳押西牢三月示儆臧交原告領回 
湖北人楊玉庭携帶洋鐵及三十張在虹口被包探程明德查見以其形跡可疑拘入捕房詰悉此項洋鐵皮係從浦東美孚火油棧内竊出故於昨晨將楊解送公共公堂並由程探禀明前情請爲發落中日官核稟以案係内地發生判楊押候函送浦東警署歸案訊辦 
南京人楊金生行竊愛爾近路二百九十二號門牌居人王知榮阿拉白司脱路三百五十五號門牌居人盛錫榮兩家自鳴鐘錫事件各物匿贓於寳山路某號門牌婦人金王氏處被滙司捕房包探王桂亭查悉將楊與氏拘解公共公廨訊押在案咋經中日官提案訊明判楊金生禁錮西牢一年期滿逐出租界金王氏從寛斥釋 
[縣署批示四則]  
　　肉業代表黄葉新　銀和呈爲同業公推認税請求俯順輿情迅予核准由前據黄錫良等呈請由黄文龍認繳屠宰税欵因查黄曾於民國六年將税額不足之滙票郵寄到縣又與胡榮生以公記名義迭次朦稟意欲短繳税欵並無信用未經批准兹據該商等呈請前情應母庸議 
季伯如呈爲租期未滿現遭退租請究損失由該民向已故之錢永生租種地畝未經查明地主何人以致地由許姓收回據稱租欵須向錢永生之子錢掌福追償民事訴訟應赴法庭起訴着知照 
楊陳氏呈爲年撫金請迅賜發給由着携帶給予令並保證各結來署請領 
二十八保七圖册書陸愼岩呈爲王紳豐鎬遺失果木園基地方單函請給發印諭一案奉令查明圖册呈復由呈悉着知照 
[誌謝]  
　　昨承振豫公司勸業塲見贈三月份游劵二十紙書此道謝 
[來函]  
[雷小春來函]  
　　敬啓者頃讀初四日報登虜家弄命案續紀一則其中事實稍有不符且關鄙人名譽不能不辯查此案起禍緣山因柳順昌店夥張銀寳所蓄之犬被長康祥店學徒澆熱水燙傷以致衝突相打長康祥店夥李阿榮竟被柳順昌店夥張銀寳毆斃長康祥店主計文彩亦被毆傷張銀寳野　已極實屬可惡鄙人小本經紀安分營生平日與鄰住感情甚好並無仇隙柳等相打之時鄙人並不在店今謂余行兇等情實屬誤傳事關人命並妨碍余之名譽不能不辯故特來函敬懇賜登報端以釋羣疑雷萬興紅木店雷小春謹啓三月初五日 
雜評二 
[三原電訊（庸）]  
　　和會續開之樞紐以三原有無訊爲斷此南代表所非正藲聲明者也然三原電報據張瑞璣東電及朱總代表所接西安電局報告業已修通何以至今子右任方面迄無電訊即張瑞璣在三原亦無一電發出必俟回至西安始發報告接洽之通電殊不可解豈三原電綫雖通而電訊之往來尙須經西安嚴重檢查凡有不利之電報一律壓阻乎 
今和平聯合會又電詢三原狀况矣以前事例之于右任有無覆電殊不敢料所奇者竭南北代表之力而不能與三原直接通電即標榜望和之政府亦竟無法以處此耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（六十二）] [  一之]  
　　與（商業戰略）同時並舉者尙有兩大事足與前述諸端相表裏一曰假廣告以聯絡報館一曰賴移殖而擴張聲勢移殖愈衆商業愈盛商業日益加盛廣告必日見加多廣告之消費額旣可積成大宗欵項必自若干家著名日刊或雜誌爲之籠絡則移殖之加增與商業之加盛對於外界輿論必可減殺無限之反抗力也此等現象細察之適成一大圓線層層相因周而復始論其關係並非爲一直線之進行乃爲循環式之旋行也一國報紙之中心點往往非其中央政府所在地美國新聞家最活動處在紐約而不在華盛頓猶之日本之以大阪勝東京中國之以上海勝北京也紐約銷數最廣勢力最厚之晨報晚報及發行額最盛大之週刊雜誌大有左右政局之能聞我國某公使任期中有獨立週報ＴＨＥＬＮＤＥＰＥＮＤＥＮＴＷＥＥＫＬＹ專員屢往美京謁某公某公屏置弗與謀面竟至激怒而改容此皆足以令人深惜而長歎者也德意志之失敗説者皆謂其不善外交以記者身親目覩之所窺測似乎新聞政策之拙劣最足爲其致敗之由在美德邦交絶無芥蒂之時旅美德人中稍識時局者已知戰端無已時禍將岌岌不可終日因紐約最大報紙大抵與協約國方面有密切之關係德國金錢運動絶未能力及夫此輩也即在美德宣戰而後其被暗受德人運動之嫌疑者亦僅不過至可憐之晚報數家此等晚報旣不能於新聞史上占得最優先之位置復不能於發行額統計中擁有牢不可拔之特種能力欲其於輿論界别具旋乾轉坤之智亦徒見其妄想而已然在二十世紀中行一事而不爲輿論所歸向不獨項城總統之雄圖終歸於失敗也即彼威廉二世之不克自振恐亦項城總統之流亞耳 
老申報 
[丐中風雅（見光緒二年正月二十日）]  
　　京師王廣福斜街有某君遇一丐者追呼求助雖衣衫藍縷而吐屬風雅聽其言則云周急不濟富何惜一文錢絶無尋常求丐語某訝之詰其住居姓氏則口操南音謂係江南秀士自諱其姓不以實告某又問其因何一貧至此則稱自不長進前數年以風流自賞問柳尋花揮金如土凡此曲巷平康皆當年遊壓之所誰知金盡途窮戚友知我素習不欲顧卹以致如此且述其自懲之詩云夢入揚州不數年迷離酒國與花天而今落魄燕山市百結懸鶉丐一錢吟哦不絶與某君接踵行約半里許欲盡吐其生平著作友人以冗務覊身未暇再與叙話與以百餘文而去餘詩不能盡述此亦可爲風雅好遊之龜鑒也 
新拾遺 
[旅遊聖地雜感節譯亞細亞雜誌] [  九如]  
　　自土國加入戰團後山歐旅行猶太不須經亞歴山大海發可直山蘇算士運河沿軍用鐵道達羅特再乘車至極發耶路撒冷軍用鐵道爲英攻猶太時所築横亘沙漠所過處通水渠資灌溉故昔之荒郊沙灘今已變爲平野而可墾植矣 
羅特耶路撤冷間有大道可行摩托車旅客初抵聖京（即耶路撒冷）時但見小山細川聞雜二三阿剌伯村出畝荒蕪市　衰顧不覺興滄桑之嗟而歸咎於土政府之腐败焉 
猶太全境氣　温和物産豐富極發之橘遠勝美産杏仁胡桃波斯棗隨地可得記者驅車過其内地見百花盛閧羣島迎春惜民族不振甘處洶汰錦繡河山任人蹂躪自暴自棄固不足與言也 
南部畜牧業因受戰事影響大爲滅色美紅十字會在該處設有選織羊毛廠以救濟一般失業工人 
阿剌伯人屋宇之陋世界無過其右其壁純由泥砌無窗户僅一門以通出入屋之一隅堆泥成坑夜則家人展蓆聚臥其上室内無器具食時用指以代刀叉敎育僅在該處之敎會設有小學一二所餘則鮮聞矣 
雖然上述者僅言阿剌伯族居猶太者至於新猶太殖民地則大異矣新猶太殖民地之人民悉由俄羅斯波蘭羅馬尼亞並其他南歐各部遷來者若輩俱受高等敎育慨祖國之淪亡思有以興復一日余與四五鄉農談察其言實大學之敎授今爲祖國故親操犁鋤猶太其庶幾乎 
猶太全地多古蹟昔日處土政府專制政治之下旅行家皆裹足不敢前今英人修道路開水渠設法庭練警察保護週密蠢如鹿豕之阿剌伯土人漸得享物質文明之幸福矣 
 
[鎭海招寳山（古蹟圖五十二）]  
常識 
[實驗新食譜] [  守眞]  
　　烘焙之豆製夾肉麵包以篩擦烘豆一杯附葱汁一茶匙芥子半茶匙研末之苦蘿蔔一把鋪於麵包上切成完整之形湯團　已焙之粉二茶題和米粉二杯篩之另鹽四分之一茶匙擦以切碎之洋芫荽一茶匙切碎之羊脂一杯再加充分之冷水成爲凝漿搓作小丸歴二時有半以代熱羹 
和湯團之年肉湯用煮湯牛肉四分之三磅切片放入湯壺内煮沸之費一小時之力蒸之加番著四薄片紅蘿蔔一薄片紅菜頭一薄片葱三薄片另加鹽及胡椒使之味美適口費二小時之力烹之去牛骨附加湯團以充分之熱水作中羹二加倫比其蒸沸及飲之 
切片之紅莓苔子拾紅莓苔子五磅濯之置諸壺中和糖三磅半醋一零四分之三杯肉桂二湯匙胡歲二湯匙丁香一湯匙蒸之煮之歴二小時貯入熱瓶中 
星形之番茄生菜炙番茄一杯約歴二十五分鐘和桂葉半片葱一薄片黑胡椒子二枚丁香二枚糖一茶匙鹽二茶匙彼半　冷水浸軟之明牛膠四湯匙盡力　出之明牛膠未消融之先調匀之傾諸巨盤上盤以冷水濯之明牛膠之混合物深約四分之一寸置入冰箱内使之變硬用星形模切成星形狀置乾乳酪若干及堅實橄欖於其中部飾以萵苣用甕收存之可久藏不壞矣 
小説 
[溺鬼復生] [  雄倡]  
　　白德世駭呼曰吁天乎老友爾之推求良足令人奪氣爾又安能有是慧解乎柏獰笑曰試取其事實而逐一體騐之明悉可喻三尺童子其人於禮拜一至事務所者必貌似菲力足以經彼女打字生眼中而無復訝異是知斯二人之必爲親串矣又託言右腕筋脈被創則手書一節之難關已過彼翻閲鐵櫃中書札字據因以洞悉其肆中事務至於書記及彼女之薪金特戔微之舛誤在彼女心中即或動疑亦特一瞥而已其必爇火於罏者蓋欲有所焚燬不願棄置字簏中其中或爲演習死者手筆簽字者防事有猝起需已於支票上簽押也白德世曰然則彼胡爲留居彼事務所中躬冒此險乎果彼行殺攫得其事務所之鑰匙則曷弗席捲所有而潛遯歟柏曰斯乃及於行殺主義矣魯師摩匪力者販售珠寳爲業者也居英倫爲法京巴黎中高泰萊珠寳公司經理代表今假令此行殺之人預知將有至珍貴之珠寳寄至英倫菲力許又假令彼决取此寳自審與魯師摩菲力貌似則此詭謀易遂無憚覷破又設彼尾隨其親串至白爾奈村舍在禮拜之辰竟圖謀殺而暫圖混冒余知禮拜之辰魯師摩菲力尙在彼命中爲打毬之　余因之立决行殺之舉必出諸是日晚中彼魯師摩在黄皆時遄歸　舍遂赴水鳧游斯亦事理之至易測者迨浴竟出自水中而　兇徒潛伏左近即猝起狙擊以物抶其顱魯師摩即抶立暈踉蹌倒入於水河身旣狹泥藻復盈流激波譎水勢若狂而尸身乃逐波而逝直至於數英里外去白爾奈已遠後乃僅得其尸彼兇徒殆即居彼村屋中經宿易衣死者之衣至禮拜一侵晨遂直赴倫敦村屋中傭婦本居外每日晨至八句鐘始至而汎掃彼兇徒未及八點而已行故此傭婦亦不及見其行也余欲偵訪此魯師摩菲力因自至此村屋面彼傭婦婦言自禮拜日之下午見主獨居屋中至禮拜一復往遂不復見則已行矣然固確審其並未失蹤蓋有衆證鑿鑿彼確在屋中逾宿而禮拜一晨郵夫且目覩其負行篋行嚮火車站而去凡是余皆得之禮拜三日是日即余躬赴富米因立决其人必非魯師摩菲力特貌似菲力者柏累堪言至此默然白德世曰爾今將何作柏摇首作遲疑狀徐曰此案情奇極果吾言有可據者必徵實始可斷不能但憑空談臆説而公然指摘其罪吾且先試面其人自稱爲魯師摩菲力者白德世進曰曷弗以明日造彼事務所中訪之柏累堪答曰或且晚矣彼今日已不辭退其打字生以理度之則已無復需人爲助然非至期待之物均已入手卽亦未敢遽去其助彼之　鼎所以能不即爲人　破者但恃其事務所中一切如恒而已顧今日似忽有事策乃大定此所以有辭退某女打字生之舉也其事或即自巴黎珠寳肆中來一紙書爲言此類珍寳行且以今日面遞如是賚送此類珍寳之使或即在彼女打字生出事務所後至矣其至也當在今晚八句鐘許蓋大陸火車七點半鐘始至設吾所懸揣者 
[自由談之自由談] [  不冷]  
　　中國人之性質余嘗譯斯密斯氏之中國人之氣質一書乃由外人心目中評判之中國人性質也然其書雖多可採而亦有誤解之處余今特就平日體察所得按日略談於此欄 
謝俠遜叔豪繼志雄倡涵萬紹軒翔叟九如愛庶許醉　柳遺陳俊時墨子宋春舫問渠悲素振池血荑天醒和聲彬文苦涯生憶麟生秋夢萬鈞劍萍俣我半甜萬醒亞李秉琮諸君鑒三月份投稿應得潤資請各具條蓋章並書明住址向本館會計處支取即當寄奉此佈編輯部啓 
 
 
 

Page 15

 
 
   
 
 

Page 16

 
 
   
 
