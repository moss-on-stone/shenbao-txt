# 1889 - 257 - 4905899

 

Page 1

 
 
[新印繪圖封神演義告成] [  申報館主人啓]  
　　封神演義一書列序殷滅周興之事巧思獨運妙想天開覺事事皆在人意計之中實事事皆出人意計之外所紀商紂寵任姐巳斫經剖心胎怠史書並非影響而太公之妙算哪吒之神奇以及佛妖魔神靈鬼魅則又憑空結撰簇簇生新閱之實足以遣旅愁消綺思說者謂古今章回小說定當首屈此書焉惜乎坊刻模糊苦無善本魯魚亥豕襲謬承訛本舘幾歴居諸再三警校正其悞字務使髮憾無貽然後用新鑄鉛字印成復請畫師將諸圖一一重繪鬚眉巾帼掩映生姿雕鏤之工亦無倫比今定於禮拜一卽本月十五日出售每部分裝十六本價洋八角請諸君子移压本埠申報舘申昌書畫室及各外埠申昌或寄售申報處購取可也 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算學叢書五元黎註隨園駢體文一元六角王船山全集十八元歸震川集三元四仲氏說文二元養雲試帖二角四小學韻語一角五杭寸六才一元如欲買者請　三馬路申昌書畫室或本帳房均可此佈 
[石印十三經難字音註出售] [  點石齋代啓]  
　　子弟勝衣就傳椎魯者不足言質果聰頴自入塾以迄成人有不難盡十三經而徧讀之然而字有數音音有數義義以文而變卽音以讀而殊猝事難字以叩其所學有茫然不解其何謂者山陰金君鹿泉按經摘錄照章編次其一字一音者直音某其一字異音者音如古人謨若堂作之例而引經句以爲證此不獨學者得乎音之正卽爲之師者亦得斅學相長之益宜家置一編釘二本價三角躉售格外便宜當向福省錢塘巷營房　　　金寓議價此佈 
[二百號畫報告白]  
　　嶺南溪峒中有獠一種能將其首飛舞游行他日歸來仍與其體合而爲二但其體未可遷移耳禾下之大無奇不有特繪爲圖以廣見聞准於廿六日出褒此佈 
[論辦理飢民滋事]  
自晉豫奇荒以來水旱偏災何歲蔑有至今歲而山左之決口杞憂未紓浙東之起蛟菜色又用其餘各省所屬府廳州縣之告飢者不可以更僕數天心無悔禍之時人事少補苴之策哀哉飢民其何以堪顧災區如此其廣也災户如此其衆也災象如此其重也災書如此其亟也而欲藉滬上諸善士之公局善舉勸捐籌賑以安全而補救之出諸水火登諸袵席施無不搏衆無不濟其勢有所不能給其事有所不能周亦惟是盡心竭力不避艱難稍裨蒼生苟延殘喘巳耳而飢民之未蒙其惠未受其施者老弱轉乎溝壑壯者散而之四方登高一呼雲集響應奔竄四出千百爲羣借逃荒求食之名作搶刦鬥毆之事飢民滋事大抵如斯登諸報章層見疉出固不足爲天下患矣乃湖北房縣一案則有可駭可慮者其始也以所種羊芋不足充食乃邀約六七百人招徭巿上藉口就食謂之吃大户　猶飢民之常事也繼而糾集羣不逞之徒有聚居深山强桿鬥狠名刀劈手者皆歸之公然强刦肆無忌憚擁衆數千蔓延興山縣界并潦言有豈老會向年所藏之砲火以壯其聲勢嘻此奚爲也哉聞其事者輙以爲飢民滋事云爾奚患焉此等遠年砲火固屬無用之物此種哥老會刀劈手亦屬無用之人其不足患也明甚然天下之患必有所自始歴觀前代有内無權臣外無敵國而能爲天下患者未有不自凶年饑歲始也太平之世大奸巨憝隱藏潛伏而不敢發必俟凶年飢歲而後發之彼飢民誠無足患安知不有能爲患者出　鼓惑之煽動之乎請質言之夫人當食德服疇安居樂業時孰肯效盜賊之行徑犯官長之刑法也哉雖有桀驁不馴之輩莫頑不靈之徒亦且循循善良安分守巳矣獨至凶年饑歲則道左流離嗷嗷待哺無所得食行將就斃雖循循善良安分守巳者方將輟耕太息矍然以興而桀驁不馴之輩冥頑不靈之徒無論巳顧同一飢民滋事也而循循善良安分守巳者其志將以逃荒爲求食也苟有以餬其中飽其腹則主客雜處晏然相安俟至明春　耕隴畝此固不足爲患也桀驁不馴冥頑不靈者其志將以鬪毆爲搶刧也苟有以先事預防認眞重處則烏合之衆皆將渙散逋逃無敢抵禦矣此猶不足爲患也斯二者雖無爲患之心而實有爲患之迹雖無爲患勢而實有爲患之資浸假而有能爲患者出而鼓惑之煽動之則亦遂可以爲患夫所謂能爲患者何春秋之游說戰國之任俠秦漢之豪猾唐宋以後之劇盜流宼皆是也當事者往往以地痞流氓視之薄罰輕懲姑從寛典不知非我族類其心必異窮奇渾敦世濟其凶如禽之有梟獸之有獍草木之有莠不可以威服不可以德化去惡猶虞未盡姑息適足養奸大學云惟仁人放流之屏諸四夷不與同中國此之謂也東坡去姦民之策其深得大學之旨也夫由是推之則湖北房縣飢民滋事所當分别辦理恩威並濟剿撫兼施其循循善良安分守己志在逃荒求食者則曉諭而解散之其桀驁不馴冥頑不靈志在鬭毆搶劫者則緝捕而懲治之惟其間有蓄謀起事首倡督率之人其才略可以服人其智術可以動衆其爲志也不可窺測不可究詰豈區區逃荒求食鬥毆搶刼而己哉是固聖王所不赦盛世所必誅投之於豺虎有北而不爲苛處之以鼎鑊刀鋸而不爲慘所願當事者寛以濟猛猛以濟寛毋以過猛而羅池魚殃及之災毋以過寛而貽爲虺勿摧之患庶幾烽烟息而風雨調也 
[本館接奉電音]  
　　昨由京友電傳上諭一道敬謹譯登○八月二十四日奉上諭山東運河道員缺着耆安補授欽此 
[京電譯登]  
　　昨日本埠官塲接到都中廿四日下午七點鐘二十分發來電信云今日大雷雨兼雨雹天壇災火至今未熄電音止此合亟照錄其詳俟接續信再行登報 
[御園秋色]  
　　恩露圃相國諭知廂藍滿托志等參領現在旗署摺印房等處行走之人清漢精通頗不易覯卽繕寫端楷者亦屬寥寥若不破格鼓勵恐有事多人少之虞擬將在署值班之驍騎校領催遇有應升缺出全行入選其馬甲養育兵閒散等遇有本甲領催缺出不分佐領一體人挑如此破格予以升途在各項當差弁兵自必振刷精神竭力從公其未在署行走之弁兵知當差有破格之奬目必奮發思圖供差庶可收得人之效將此曉諭本旗摺房印房俸餉房派差房來文處波桶處馬檔房各甲錢糧處一體知之當由各項照繕堂諭一張黏貼俾衆週知按恩相國此諭係爲鼓勵當差起見想聞風者莫不興起矣○每年清明中元冬至歲暮四節特遣王公分詣東西陵大祭例於親王 
 
 

Page 2

 
 
以下入八分公以上遣派推歲暮因近支王公袷祭太廟隨上行禮故不入派而勳裔王公人數無多循例將不入八分鎭輔國公入單遣派二百年來遵循勿替近宗人府酌攺舊章每歲四節大祭各陵寢擬將不入八分鎭國公輔國公添入與親郡王貝勒貝子入八分公一律繕入題本請旨遣派至歲暮仍循其舊如其變通則自無不敷分遣之虞卽不入八分之各公間歲輪派一次亦不致有賠累之苦而派後請假者亦照矣○署理户部尙書孫萊山大司農毓汶於本月十二日申刻履新兼署户部左侍郎廖仲山少司農壽但於本月十三日己刻履新均經司務塵出示紅諭傳知南北檔房十四司以及三庫錢法堂寳泉局官員司庫大使崇文門大使曁史役人等屇時一體謁見○自西苑門外北長街以抵大高殿原有甬路一道計長二里修墊巳逾三載無如風雨摧殘車馬踐踏頽圮之處　復不少現值皇太后皇上駐蹕南海每遇行禮拈香還宮時經其處非赶速脩整不足以壯觀瞻近由提署存公欵下支發經費經步軍統領三堂憲派廣豐廠承辦業巳分投修築矣○前紀中觀察所遺工部營繕司掌印各差由堂點充一則兹聞工部木倉滿監督一缺巳由各堂憲遴派都水司員外郎聨福充補聨副郎己於初九日接任視事矣○宣武門内大木倉胡同王某充户部庫修理天平差人遂呼爲平子王兄弟二人尙有老母中秋節近諸債紛集王無計支持又不常在家中母謂之曰我老矣不復能靦顔巧語欵待債户汝盍早自安排以免登門索討耶王唯唯應命而束手如故債户蝟集亦如故其母憂慮不繼遂明短見吞烟自盡王不得巳赴官皇報步軍校立將王送北署訊辦其弟則巳畏罪潛遁矣○東三省練兵每年例由大帥校閱一次以便調換兵丹更番入營教練現值大操期盛字馬步十營巳由定帥校閱尙有吉林之吉字馬步十營黑龍江之齊字馬步十營卽宜前往校閱惟定帥　署車篆奉省地方公事紛繁未便遠離新任將軍未有履任之信而校閱大典又不可以久懸垷因盛字營總統廂曰旗護軍統領豐盛阿請假回旗之便擬令就近調閱以重邊防巳由定帥專摺入奏矣○新授黑龍江齊齊哈爾副都統文全巳將吉林恊領交卸於日前抵京在東華門外北關帝廟歇宿繕具安摺膳牌於十一夜子刻差弁齎交奏事軍機二處呈遞御覽文副都統亦於十三早寅刻趨詣西苑門外伺候召見旋由樞垣傳旨令於第三起入見上垂詢東省情形文副都統撮要以對散值後乘車赴各處禀安 
[津門雜事]  
　　南洋兵輪赴北會操頃巳事畢統領吳軍門曁各輪船管駕齊赴天津謁見李傳相北洋海軍統領丁禹廷軍門亦於中秋前駛到襜帷暫駐海軍公所禀見傳相後於本月下旬鼓輪往旅順口○中秋佳節文自道府以迄州縣武自提鎭以迄叅遊皆赴津沽叩賀李傳相節禧冠葢縱横誠盛事也○某俄人假遊歴爲名禀請該國領事官函請津海關道給發護照擬由天津赴歸化城循草地八百里旱海越天山出嘉峪關西至伊犁行篋中備有輿圖延請華人沿途一一爲之參考其命意之所在夫固顯而易見巳又有日本人喬扮華裝两馬一車馳驟於東三省及秦隴之間窺我扼塞察我土風不知所過關津亦曾向之譏察否也○雙口被水牲畜俱付洪流屋宇亦滿積淤泥高與檐接有樂善好施之孫某今春俯念山左災重曾慨助三百金前月該村突遇奇災孫將刈存二麥一百餘包督率工人運堆門外禦水是屋遂如魯靈光殿巍然獨存時人以爲積善之報云○山左張某挈其妻子避難來津賃廡河東二甲地方藉挑水以餬其口鄰有補鍋匠張五與之同姓不宗一日某以果腹無貲飭其子就張習業張遇之苛虐幾無人理子旣不可留又不敢歸去出門惘惘不知所之張尋訪無蹤幡然變計責某償給飯食錢文某妙手空空茫無以應張見其室有數齡幼女遂刼之歸聲言一顆明珠權當三餐之值可也某與爭執致被飽以尊拳其婦痛其夫被毆又悼子亡女去痛哭两日夜擬卽控之琴堂又以苦乏錢文欲行又止後有代抱不平者解囊資助遂於中秋節著人寫詞投縣具控矣 
[温郡官塲紀事]  
　　温處道苑秋舫觀察近抱喪明之痛盖其次公子偶患暑症於十五日遽赴玉樓幸諸文孫隨侍在任卽備棺衾含殮十八日辰刻舁柩寄頓邑廟後旁之龍王殿俟擇日開弔○新任樂清縣申錫之明府祜於十六日辰刻抵甌在謝池巷周家花園暫駐聞其瀛眷從慶元交卸後先經到甌租住該園以作公館筮於廿二日申刻接印任事○署樂浦縣黄吉士大令於廿二日交缷來郡大約菊花黄後纔得趣裝晋省○新任温標右營遊擊秦景濤遊戎龍標擇於廿二日履新任事前署林傳榜遊戎卽於是日交卸 
[江南文闈見聞續筆]  
　　功令於中秋之夕係射策正日正思藉此覘應試者平日之功能誦讀之藴蓄例不開號放排南闈因士子之占籍元寍者多願歸家踐折桂蟾宮之約王道本乎人情相沿巳久本屆日未午忽一片聲嚷視曩年獨早少頃則東西馳驟如虎兕之出柙當奪門斬關時號官拱手道旁謂監臨如許認眞而先生輩如許玩弄想下官半粟功名必遭寃哉枉矣攢眉搔首恨不十年讀書夜過半明月漸低客旣納卷至公堂卽携同號生登明遠樓之最上層一拓人生不易得之眼界憑欄四望睹月華如水多少樓臺被輕烟籠住如浸水中纔欲誦今夜月明人盡望不知秋思在誰家忽聞洞簫聲凌虚飛度似作引鳳求皇之曲因念此情此景正不止香霧雲鬟濕清輝玉臂寒二語可以寫盡天上幽情人間心事也可見有此節有此月卽有此對月之人所不同者幾人得到上接清虚之處俯聽下界笙歌耳屈指秋風黯然興盡回顧鼓角欲動而東方亦白乃相與扶梯徐卜心動神疲非復來時之鼓勇默計勞勞者巳十度昔許棠晚年得第腰脚更健自喜爲却老還丹然則我輩來釣任公子之鰲者愼毋以两鬢蕭蕭輕擲貪夫之餌○魏文帝典論之言曰文人相輕自古而然傳毅之與班固伯仲之間耳而固小之可見擁鼻學作洛生吟欲使其毋道人短毋恃巳畏誠不易矣二塲有丹徒十五齡冲人自黏其所作頭篇於明遠樓下就有道而正焉此或爲父師者嘉奬其有成附和其得意使之和聲鳴盛期遠到於將來亦未可知不料毁之者如酌孔取交騰於壁以致二篇之集句三篇之集選緣是而寂無所睹惜哉夫一藝何足奇所奇者舞象之年華他日之所謂宰相狀元者在此人正未可限量然則孰不有子孰不有弟卽孰不望其有跨灶之高材勝藍之上選覆瓿之訾擊缶之誚一借鏡而皆爲他山之助矣賢其勉旃 
[金陵官塲錄要]  
　　向來上下江學院於錄科事竣初七初八便各啓節言旋本屆皆延至十四日始各上船道路紛傳謂襜帷之所以暫駐者實監臨舘留之以防上下江士子滋事不知慶榜特開多士甘心俯就又誰敢厭約束之苦者大抵覆奏摺内陳之如是故不得不請君再飲建業水云○巡撫剛大中丞於十九早辰卽抵下關午後將軍制府率都統藩司於接官亭内恭請聖安畢而後各行賓主相見之禮至車騎之繁盛冠盖之縱横悉循尋常故事云○織造嵩尙衣因病出缺例由制府代爲奏請簡放一面並委該衙門承造司員代辦織造事務現在巳委明昌照料八月十四日明昌向督轅謝委後卽傳諭各員役所有要工活計毋得貽誤 
[江西試事紀餘]  
　　江西秋試情形前巳據訪事人來函錄登報簡兹接續信云首塲有勾通人役由外傳遞文詩者經官獲到八人押候訊理○貧民某甲當文塲交牌之候擠至栅欄之畔向某生接取考籃生惡其擁擠踢之以足適傷其小腰倒地而亡生見勢不佳擠入人叢中而逸事後屍屬禀請南昌縣相騐文芝塢明府見死者情形甚慘家屬又貧不聊生遂給錢四千購就一棺復以一千爲殮葬費并飭具領屍切結存案備查○塲中自號舍以達頭門皆有官弁爲之把守塲外又有各營勇巡邏防患未然可謂至周且密矣不料二塲點名之際綹手某甲竟混八塲竊得洋鐵水桶混出二門爲巡弁見之執而訊問初尙狡賴不承駁詰再三始低頭無語遂飭重笞干板枷示於頭門之旁 
[鐵路權輿]  
　　寳應劉丹庭駕部博通經史早歲遠遊洞悉時事兼精西學久爲當代鉅公所稱賞前客津沽應周玉山廉訪之聘襄辦洋務丙戌通籍後適值我皇上旁求賢才儲備使選經本部保送考置前列奉遊歴英法之命星節所指考究各國政治理留心於汽車鐵路 
 
 

Page 3

 
 
之學徧遊各處公司鐵廠博訪周咨不惜重資購買書籍两歴寒暑譯成星輶攷轍四卷其目曰攷源攷工攷法攷器註列各國瞭如指掌聞巳發局石印兹值興辦鐵路之際此書實爲權輿刊印工成定當洛陽紙貴也 
[觀察回轅]  
　　前日傍晚江海關監督龔觀察由金陵回滬署中差役先期巳備齊執事鵠立碼頭泪船旣停輪觀察登岸乘輿排道回署 
[火警續聞]  
　　昨報列滬北火警一節兹查得新造房屋係公平洋行之産曰鼎新西里曰鼎新東里其東里内之石庫門樓房巳有人　開土行及住宅惟中間尙有空閉石庫門二所内係三開間两廂房均是樓屋前夜十一點一刻鐘時不知火從何來霎時焚燒經各龍灌救得熄两石庫門内八幢樓房盡付一炬貼隣係有利銀行買辦洞庭山人席晉華新搬到此二十三日娶媳吉期次晚尙在宴客親朋甫散突聞火警　在咫尺合家人驚慌無措幸洋龍灌救得力幸保無虞否則不堪設想矣或云起火之由恐係工人住宿空屋遺火所致究未知其然否也 
[詳查橋工]  
　　前報列英工部局新來管理工務西人查閱白大橋行人及車馬等數并擬將該橋改造節兹悉此事工部局籌之巳久但令新來管工人前往查閱耳嗣工局又出示招人繪圖樣預備攺造投局送圖者頗不乏人前日在規矩堂集議因所繪圖樣不甚合式迄無成議現定再閱一月重復集議此一月中務將大橋詳細察看壞處幾何尙可支持幾時并細核修理之費若干查核詳　然後山議辦理云 
[河内浮屍]  
　　昨日黎明時老北門外護城河内有一赤條條全身畢露不掛一絲之屍首經人見之奔向捕房報信捕頭派包探郁廷湘恊同同仁輔元堂司事於五點半鐘時備棺收殮旋在南岸竹籬下得其靯襪衣褲不知其因何畢命清流也 
[店夥遭騙]  
　　前日有甲乙二人向滬城三牌樓沈泰昌鞋鋪選購時式花鞋數百雙察口音似是邗江白　两處店夥見其情形有異婉語却之二人乃詣附近振昌顧繡貨鋪購取綾羅　貨共值洋銀一百零六元主須送至寓中然後付價店主人之夥某丙携貨隨往作至二洋涇橋北堍長安里東首介記弄中叩門而入甲陪丙小坐乙卽　樓旋復下來向丙曰此時客人適巳出外若能從我訪尋乎内曰諾然貨須携去不敢隨處寄留也中曰存此何碍設使找尋不着回來携取未遲難道曰日青大有人刼奪乎丙素性忠厚信以爲眞卽隨乙以行旣至茶館復入烟館相隨半日乙忽逃逸無蹤内亟尋往原處則大門巳鎖人跡杳然叩門而呼寂無應者正在進退維谷之際店中人以丙去久不返疑而出尋細詰情形方知遭騙無奈垂頭喪氣相約入城昨日復至其處局鐍如故且房主巳雇匠釘門店主咎内粗疎内怨忿莫能言擬欲禀官請缉云 
[疑竊難明]  
　　法包探在金利源碼頭見張得友形跡可疑拘拿送案葛同轉訊無証據着交其同鄉張蘭圃之家丁保去此巳備紀報端者也前日失珠嫗趙吳氏至捕房籲乞　贓適張到來頌取衣服趙吳氏一見卽扭住大呼曰二十晚吸烟者正是此人捕頭遂令管押昨日解送公堂趙吳氏偕外甥吳計生投案訴稱二十晚七點鐘時小婦人至江寛輪船包一客房有一身穿白短衫者前水房内開窓並借水烟袋一吸比交還小婦人卽吸數口旋因欲小遺將搭膞解放鋪上轉瞬間忽頭暈眼花不能言語檢點搭膞早巳失去内有珍珠若干粒值洋數百元並垷洋八地時在八點鐘後至九點鐘後投報捕房昨日見張面貌實卽竊珠之人是日外甥同在船上如今亦巳認明叩求嚴訊可由張供稱該氏所稱竊珠者穿白短衫小的身穿醬色坎肩顯見不符如何誣指包探郁廷湘禀稱失主于九點三刻時投報捕房旋於十二點鐘時將張拘押當拘時張尙信口呼人張供稱小的因被包探所毆疑是拆梢之類因呼金利源巡丁至借吸水烟云云蹤影毫無豈能揑造同轉謂如不旱爾所竊或知竊者姓名亦可說出答稱小的並不知悉小的於十點鐘後聞輪船放氣聲疑是伏波兵輪卽由公館馬路迤東至浦灘瞭望並未到過江寛趙吳氏堅稱小婦人認明無誤張辯曰晚間之事爾辨認　乎同轉謂晚間亦有燈光如何不能辨認爾究於何時到滬答稱八月初七日到滬到時帶有洋銀二百元以一百元寄回家内餘比虹口賭輸是日往賭者共三人二人巳赴臺灣小的欲尋張蘭圃老爺是以小作勾留小的自幼跟隨張老爺後至臺灣跟隨胡統領亦巳十餘年當旗牌亦巳四五年從未犯案同轉問爾之皮箱寄在何處答稱寄在九畝地右哨頭棚李谷華處小的滬上不少熟人請飭訪查明白同轉隨令帶出謂趙吳氏曰爾須認明的實不可含糊本分府察得此案殊疑竇如果張巳竊物大可安睡一宵何必再往碼頭行走且爾失物在八點鐘後包探拘張在十二點鐘時爾言竊賊身穿白衣張却身穿醬色比甲今姑將其管押俟江寛回滬後爾可邀茶房來　以便訊供該氏稱當時外甥坐在凳上伊言帳房巳開飯遂將凳取去同轉飭退去令包探至九畝地探聽有無李谷華其人來案禀復 
[車夫可惡]  
　　蔡黄金至英公堂稱江北人父親蔡阿三傭工席日我在繅絲棧做工前日歸家途遇素不相識之錢連郡向我說笑置諸不理昨又相遇先拉我衣袖繼被調戲正與爭閙我父親聞聲赶至向論反遭毆打由捕拘案蔡阿三供昨日女兒回家將抵門口被錢調戲我與理論詎被拉住髮　拳打脚跌幸遇巡捕將錢拘獲錢連郡供江北人現在西人處拉包車從前與蔡爲隣蔡向人借洋經我作保昨往催索利錢伊竟誣我調戲蔡太守問華捕如何拘錢答稱蔡與錢爭扭蔡指錢調戲女兒錢不承認太守問錢當時言及索取利錢之事否答稱並無斯言蔡稱與錢向不相識安有借洋索利等事太守問錢旣稱與蔡担保借洋借主是何人如何爾去索利有何憑據錢供詞支吾太守判將錢連郡枷號七天示衆說者謂邇來崇明江北之拖車者一得西人包車生理便揚揚自得沿途與婦女調笑肆無顧忌拖車時亦横冲直撞頗不便於行旅不止錢連郡一人巳也 
[上海縣署瑣案]  
　　龍華汛弁陸君專丁至縣禀稱前晚有向開烟館之吳秋田扭向賣水菓之湯阿虎到來混稱被湯攫去洋銀十元湯稱被吳忠欠錢文向索不歸反逞兇横經敝上出而喝散吳竟以爲袒謢阿虎爲詞無端滋擾不得不禀請提究以儆兇頑裴邑尊飭善將吳湯并地保宣蓮甫提案訊辦○八仙橋西首二十五保四圖圖董周陳二人禀請道憲設立洋龍公所以備不虞所購地基前巳繪圖呈核經龔觀察札飭上海縣查勘施行昨日裴邑尊飭傳該圖册書地保人等詳訊實在情形以待禀明道憲再行核辦○黄晉卿控兒子小狗忤逆不孝經矣邑尊訊責管押巳紀報章前日邑尊　堂覆訊小狗一再求恩并　嗣後决不再萌故態母舅錢某投案求保邑尊准之着候過堂具結領回管束 
[英界公堂瑣案]  
　　包探何瑞福稱吳利明投捕房報稱在栗子攤上觀看被賊摸去皮夾袋一个内有洋一元一角押票二紙票洋二十元當將竊賊陳阿金緝獲搜出押票銀洋皮夾袋巳被售賣無從吊贓洋票亦不見今將人贓送案陳的係積竊吳申訴前情陳供寗波人連次犯竊原屬不合此次又竊吳之銀洋押票巳經交還並無洋票蔡太守判將陳笞責一百板押候備文遞籍贓交吳領去○陸長德稱有人搬家囑我搬移傢伙進屋時被木匠陳桂卿覇阻不許入内與之爭論反遭毆打左眼旁受傷爲此報捕拘陳送案陳供爲木匠其時適在上梁立柱挑担人經過多方阻碍囑其暫待遂致口角不敢行兇蔡太守騐得陸受有微傷判罰陳洋一元爲養傷費○包探沈金隆稱昨夜鼎新里失火時　阿掌搶有被窩形狀可疑立卽拘拿旋有春申福棧夥張二觀認明係該棧被窩解案請究張二觀稱我棧離失火處不遠慌亂時被其携取被窩該包探又稱陸掮被窩外尙有月餅水菓二包無人承認陸阿掌供無錫人在二馬路開設小鐵店昨夜看火時有人在小弄中托我代取物件不敢搶火蔡太守飭差帶陸阿掌前去指明是否在該處開鐵店覆候核示被交張領月餅水菓暫存捕房○包探王阿二稱周耀權王長生報失布衣洋傘查係王西卿　竊當卽拘獲搜出押票吊贓送案周耀權王長生均請領贓王西卿供嘉興人年二十七歲家中尙有母妻我在朱涇爲鹹貨生 
 
 

Page 4

 
 
理賭錢輸罄不能回店滬尋友不涯流　犯竊該包探稱王西卿確是生理中人性好烟賭以致墜入下流蔡太守向王嚴加申斥判押二十一天以儆贓父失主分别認領 
[法界公堂瑣案]  
　　昨日祁繙譯未蒞公堂所審各案由葛同轉獨自裁判○三十二號華捕禀稱昨晚九點二刻時小的巡至蘭芳里口聞里内呼救命聲奔入視之見流氓王春山在卞劉氏花烟館中扭住一七十餘老婦拳打脚踢恣意行兇小的向之喝阻王非僅不允並欲將小的肆毆是以拘押捕房送案請究卞劉氏與女劉王氏投案訴稱土與著名流氓渾名老太婆者屢來滋擾前經借給洋銀一元二十一日又來索借付四開小洋一枚伊卽抛在地下不顧而去昨晚紏黨三人將小婦人毆傷左目眉梢腰肋等處叩求嚴辦以遏兇鋒包探王榮培禀稱老太婆前曾逮案訊明後押在小東門捕房旋卽扭去鐵鎖飛步脫逃旋又在上海縣中犯案經裴大老爺責懲遞籍不知於何時潛來滬上王供小的係湖北人向在臺灣現販青果來滬萬店石路瑞和水果店中前往吸烟並未毆扭至　稱由借錢之事更屬蹤影全無葛同轉着押候嚴辦卞劉氏王劉氏飭送仁濟醫院醫治○通事禀稱胡寳友錢丙初在彩視街三和軒賭博結算之下胡輸與錢七百文當卽付給六百文錢向索找一百文以致口角扭毆巡捕聞聲拘送案下包探王榮培將竹牌呈案　錢同供小的向爲木匠偶然游戲不敢滋生事端葛同轉着押候傳三和軒館主訊供再核○包探禀稱積竊徐阿和卽阿海前在英界犯案管押捕房釋出至今未及數日昨晚又在梅園弄行走搜其身畔有布袱一條繫在腰際並有押票多張因之送案請訊徐供稱小的於英界犯案甫於本月初八日蒙蔡大老爺釋出因犯惡瘡至小東門外洗澡法界意程嚴密小的决不敢故態復萌葛同轉着掌頰二百下○包探禀稱孩子陸阿文在冷攤上竊取舊鞋一雙適被徐文才瞭見向陸拆梢徐亦流氓因之一併拘案陸供稱小的年十五歲冋習整容初次犯竊徐供稱小的係寍波人向爲小本經營不敢向陸訛索葛同轉判責陸手心一百下管押半月徐責二百板鞋存捕房以便失主認領○趙陳氏訴稱小婦人家在江北丈夫雙目不明無以度日無奈附舟來滬在孫家弄開設花烟館流氓杜建蘭屢次來館借錢計六月十三日借去小洋三角七月初九日借去半元昨又來索借三元執定不能减讓小婦人不允伊卽揮拳肆毆擊壞房中物件不少不得己而喚捕拘拿送案杜供小的係山東人並不拆稍尙求電鑒葛同轉判笞責二百板枷號一月○巡捕解送孩子王秀生請訊王供稱小的在本城虹橋南首某姓荳腐店中習業昨日隨師父出城買一銅杓旋遇友人約至南誠信吸烟吸畢師父與友另往他處小的獨自入城時巳夜深城門早閉無奈在清芬堂門前兀坐以致倦而睡去由捕拘來葛同轉着押候其師來案認領 
[會解山東賑欵] 　　 
　　八月二十三日會同文報局彚解山東第八次賑欵規元一千两又福州回春堂捐助六和茶辟瘟丹等一大箱元壽堂藥茶一小包又佛山紅杏林普救丸一小箱一併寄往山東施送頃又接山左辦賑諸君來函備述刻下天氣巳凉災民倍困待賑孔亟來日大難啼飢號寒爲人生最苦之境解衣推食仰君子博施之仁全始全終救人救澈其爲功德更倍尋常此則嗷嗷待哺之衆　首以望亦敝同人叩禱以求之者也[  四馬路高易籌賑公所陳詠南謹啓八月廿四日]  
　 
[寄田嵩岳大令粤東並速之歸] 　 
　　君去春剛半歸期約仲秋如何八月盡猶作五羊遊目斷神仙眷心牽覊旅愁千金重一諾早整木蘭舟[  高昌寒食生初稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[送衞鑄生明府游新嘉坡卽題其南游話别圖]  
　　掉首東游興極酣君曾二至日本繪有掉首東游圖卷　鵬飛志大更圖南一枝筆巳蛉洲重萬里舟還息島探離别由來傷異域風騷此去闢叢蠶歸期屈指梅開候快把游蹤鼓掌談[  倉山舊主走筆]  
[送衞鑄生先生袁游息島卽題其南游話别圖]  
　　鑄老下筆騰蛟虬鑄老放筆惟好潺昨日之日踏東海發興又復乘清秋雲汎直指南荒野行色倉皇滬城下檳榔之嶼新嘉坡地當赤道蒸炎赭　氣人俗殊中華從來名士至者寡者獨往游恣縋鑿豪情不减揚州鶴噫呈嚱丈夫不封萬户侯當　萬里路天涯海角未云遥大塊茫茫幾朝暮[  己丑仲秋倉石吳俊高]  
[近作讀杜一律錄呈桂師教政]  
　　慣作驚人語斯文賴仔肩風塵少眞賞覊旅困華年每飯存君國千秋重簡編官休飄泊意垂老倍悽然[  洛人朱儼稿]  
[海昌水災行錄請霧裏看花客昌寒食生夢畹生點定]  
　　天災流行民何臺晋豫燕趙困未蘇救荒勿存畛域見解囊紛紛樂捐輸水危頻仍年復年告災羽翰同火符安輯流亡管衣食東南猶幸稱完　吾鄉東武濵大海西望靈鷲山嶔嶇歲在屠維秋七月目離畢兮　模糊二十七日天將暮陰雲四合峻掩烏破空急雨猛如注電光閃爍金蛇驅箕伯逞威何猋暴阿香飛馭任盤紆城垣傾圯大木拔陽侯酣戰應無殊河水陡隨蛟水長勢如瀑布縣崖趨愁霖不絶两日夜平地頃刻成江湖幾疑銀漢水决溢雪浪奔騰瀉天衢又疑觸犯子胥怒洪濤洶湧來海隅風馳雨驟不可遏欲憾坤軸傾乾樞深堂廣厦變澤國東陌西阡通舳艫棟宇摧折無處無遠近慘聞聲哀呼激湍疾捲迅颷楠田廬漂没全家俱霎時性命鴻毛輕隨風飄蕩同鷗鳬蒼蒼者夭何震怒忍令蒼赤塡溝漊豈眞大刦數難逭人畜死亡袛須臾災黎警定見相訝鵠面鳩形非故吾天明起視郊外田汪洋一片摇雙臚五日六日水未退桔橰遍野忘飢劬禾根霉爛嗟莫及秋收難望心憂虞我聞此信忽驚訝側身南望長嗟吁堯曰洪水舜曰洚古來災異信不誣饑饉疾疫恐相繼急圖善後休踟蹰方今大吏廉且明議蠲議賑多艮謨出民昏墊恤民命窮簷日盼仁恩敷隱察疾苦奠鴻嗷精誠默使天心孚撫卹尤賴諸善士免使仳離爲餓莩從香山隅坐詩作夫字押[  惜紅生一脫稿]  
[上海四馬路文報局内山東賑捐收解處經收代贖婦穉賑捐細户另登清單]  
　　七月初五日五百八十八號册太倉繆衡甫翁募杏林仙舘養蒙仙舘三承祀居安吉幕雲記五户各两元源記一元合記六百三十五文蔡先生四百文實收洋十二元又册五百三十二號常昭擬善堂募交周靜卿翁經手求安子移周神廟欵七元草窗軒主人一元福慧室两元初八日無册常州恆怡號交來保安堂　元怡記銅洋九元英洋一元十一日又册六百號湖州厘局舒階平翁募十二元舒阿和舒幼鳳舒壁丞三户各两元舒玉如余煥章舒寳官舒龍官汪賛廷五户各一元沈如茂八百四十文陳阿全戴有生合助八百文沈萬盛范謝氏祝氏金氏四户各一百文實收洋廿五元又册二百六十號本埠信昌隆號募抽頭助賑十二元並和助賑十八元不書名一元實收英洋廿九元日本洋一元爛印一元南匯楊王氏五元十三日無册蘇城元妙觀前恆孚銀樓顔子賡先生經募　記三十元金　楊夙根翁經交顧道源翁募詠分主人求病速愈四十元又册九百零二號高郵武廟賑所　玉軒翁經募朱紹南四元彭城朱氏沛國吳氏两户各二元朱雲生一元延陵江氏七百文朱祥之薛姓两户各二百文實收洋十元又册一千三两廿九號本埠宋文茂號募廣有餘五元塵定子二元正和染坊永新坊一大坊吳觀成大昌坊求千範捐埃無　氏七户各一元森昌信局復昌元福興潤徐錦翁四户各五角十五日無册常熟金頌青爲小女體弱質求平安英洋五元銅洋二元又爲姪女三寳一元又册一千五百十七號本埠德林祥虎募壽萱室二元補故氏八角張志入麟童子餘慶子三麟重子隱名平記恆潔蓉記若記九户各二角執記有心無力竹石氏榮法氏四户各一角○十七日又册六百五十一號杭　隱名氏十元廿一日又册六百六十六號漢口吳朗珊翁募求病愈人規　五十两○廿四日無册太倉繆衡甫翁經交瀏河收運局廖孟養翁募安拙主人四元高郵武廟賑所丁玉軒翁募全璧堂永記十元同仁齋一元廿五日又册八百六十五號丁梓琴翁募陳源記等户洋十四元一角虚對開洋一元廿六日無册長岐徐子琛翁經募葉星稿爲祖母病獲痊酧愿三元○廿八日又册五百八十六號太倉繆衡甫翁經交瀏河善十募龔六評四元毛允記楊亦記積善堂三户各二元無册杭省勉力學好人經募王方氏同女文熙花女將女紅移助一元無册常熟疑善堂經募松下清齋英洋八元銅洋一元小洋四角又册五百十一號福州電局募梅色黄十元力香堂蔡四元海關李五元古吳葛二元侯文舟餘慶堂黄榮標激海氏清溪釣客五户各一元願寡故齋吳觀韶两户各五角種竹山人四角無錫丁愛石山人無名氏三户各三角無名氏西湖山人力不足三户各两角盛文楊二元無名氏一角以上實收爐坯洋三十一元○○六月底止除解外揭存英洋八十五元錢五百八十文本月共收規元五十两英洋二百五十四元爐不洋三十三元銅洋十二元虚對開一固小洋五角連前共收規元五十两英洋三百三十九元合計規元二百四十八两四錢八分七厘爐丕洋三十三元合計規元廿二两四錢四分銅洋十二元烊計規元二两六錢三分九厘虚對聞一個計規元二錢九分三厘小洋五角計規元三錢六分六厘錢五百八十文計規元四錢零七項共合規元三百廿四两六錢二分五厘○凈存未解規元三百廿四两六錢二五厘俟有成數下批卽當起解令併聲明 
[上海四馬路文報局内恊賑公所經]  
　　十三日○無錫仁和莊募孫稀椿翁一百元○本埠騰鳳里李公舘募李氏二元李德基陳氏李氏三户各一元白保餘梁氏黄氏陳氏郭氏五户各五角無名氏二角無名氏陳氏郭達三户各一角○高郵武廟賑所丁鏡齋翁募無名氏十六元旌表節婦求冥福十元朱太太求　健四元畏知堂李太太求康健王胡氏求平安一記求平安四户各二元無求子不忍見聞十二元吳凈方一元王未書名一千文不留名七十五文以上實收洋五十二元○杭城电昌號來徐容甫梁瑞堂于松庭三君合十元湖郡厘捐總局以保合局平安二十六元瑞粟生十元武陽保嬰總局募裴金傳五百文陳相興四百高金大藿洪寳李正甫王傳義四户各三百文吳鴻實二百五十文楊甫生二百三十文海南二百文徐四郎董慶安两户各一百四十文藿燦義李四郎两户合一百四十文吳瑞榮一百文以上實收洋三元錢一百八十文蘇城恆孚銀樓募六月上旬桶捐紫藤書屋求病痊十元求平安人七元又銅洋一元青白吏子孫節省戲資求母病速愈求平安同人二户各二元醉吟居右財源茂　人口平安華培記求身康健两户各一元青白子孫爲混下銅洋移賑并求諸人病卽全銅洋二元楊公舘使女五角陳周氏四角霓卿求脚氣病愈一角徐張氏求宿恙全四百文宋汪氏二百文點見散錢四百另六文以上實收洋廿四元銅洋三元錢一千另六文廣東歸善幼童蔡謝常求保身體安康十元○潮州鄒世其善士二元瞿錫五翁爲妻王氏却病延年二元又爲文郎咳嗽求速愈二元吳記一元○楓涇太吏第陳來鶴寮子四子○本日共收英洋二百五十四元銅洋三元錢一千一百八十六文合併聲明 
[上海可熾順陳春記在四馬路經辦奉省水災恊賑公所自初四日起至初五日止第七十二止收捐清單]  
　　謝方氏壽儀移賑洋廿元不留洋廿元不留名三元陸奶二元○由晋和莊來浙江藩署募共七十八户薇垣雜科廿四元許貢振六元朱門張氏宜賑堂陳慶伯朱新伯四户各五元敦厚堂四元周樸齋王惠伯孫介堂朱寅伯趙錫二鮑盈科朱笠係馮少山翁馬裁江小谷萬粟堂朱曉安十二户各二元周蔚如譙園郡胡梅孫孫梅村聚福堂劉悟花遊人同樂軒留餘山房提福堂隱名氏王天喜汪壽氏章公和鍾鳳如何端如周信福楊小湖周復子廣福堂留心堂徐拜易鍾少庭程吉慶程佩蘭帶春林聖數錢塘蔡承基德星堂程了塵子茅錦齋俞靜波蔣燕山堂徐藕生以上三十三户各一元羅地山寳善堂朱湯俊三餘慶堂李寞氏平心堂拙室居士松雲居士愼獨山房毓秀書室王寳元馮傳炳花仔董新安何大壽費清松程和美陶年中金鳳年於信全施鴻齋壽如年沈吉安何天福硯耕書室崇德堂蔣錢塘燕底承以上廿六户各五角總計合洋一百廿四元○以上共收英洋一百四十九元奉省恊賑公所同人謹啓桂月初七日 
[上海四馬路文報局内恊賑公所經收山東奉天賑捐六月中旬清單]  
　　十四日○两廣電局沈小園太守經募第七批賑欵規元五百两○紫竹林電局募殷芝翁募交公法寳銀六十两無懷氏錢平寳銀五十两安居吳府行平松江銀九两五錢五分延陵求安子行平儿二两二錢三分昇平軒行平一两鳳葉堂孫椿年募交两户各六元吳敬垂求病愈硯雲堂夢蘭居士李樹滋四户各二元無名五元紫均雲乙洋楊炳臣九六溥錢一千文合洋五角以上實收規元一百廿九两六錢一分五厘英洋廿六元小洋五角海門九如果樓募沈之璋麥一石五斗售見洋二元錢五伯四十文雙呆居士麥五斗賣見錢八伯六十七瑞記楊永興怡和倪式齋商隱無名土永昌乾生張智淵彭倉十户各一元潘永泰乙元又錢二伯陳茂春五角詹茂卿不求知两户各四角陳仁基劉全川黄福川無名氏四户各三角金馥卿烏明齋两人各二角五公陳霞亭林攀云一品齋姚桂芳陳社記五氏各二角無名氏詒石書屋沈藩記悟悟主人四户各八伯公順六伯啓記五百有卿立夫方長大無名在新五人各四百椀馨書屋三百瑞記嘉法培榮雲舟崔實盧記丑寅氏七户各二百杏仁同福謙增賡記文記金林杏春戴林八户各一百文以上實收洋念七元仙鎭恆升行來求喉症完願速愈人十元卾垣滄海勾波人七元仙鎭胡又亭翁募集善堂同人五月分月捐两洋又募陳子純翁一元無錫丁陶氏繼昌壽康三户合三元張學亭一元楊州安宜伯魯氏求保平安二元蘇省姚大善士二元安鎭戴壽山藥店安伯昇一元漂陽客棧來無名二元四明沈氏爲小兒患病求速痊三元○○本日共收規元六百廿九两六錢一份五厘英洋八十七元小洋五角合併聲明 
[上海四馬路文報局内恊賑公所經收山東奉天賑捐六月中旬清單]  
　　十五日○鎭江電局張亷泉明府塾募第六批捐欵庫平銀五伯两作合規元五伯四十八两○沙巿電局黄來荆州將軍祥立亭軍憲荆平元五十两作規元五十一两八錢六分○本埠天順祥號來都門全云軒兄募保安氏京平銀乙百两京兆郡京平銀十两又來顧景云企募董子餘存心氏两户各五两更居堂景仰氏無名氏寳源恆記各四两陳同齋三两柴汝霖三两四錢柴汝翼汝興两户各三两三錢安州郡聿修堂臥雪别野德逸堂福次峰五户各二两原京平銀五十两以上三共計申規元一伯六十五两一錢二分○宿遷修本子爲父了願四元又爲父親求平安四元又爲妻了第一次愿二元隱名氏五元○○本日共收規銀七百六十四两九錢八分英洋十五元合併聲明 
[　　長順晋發兌各種書籍]  
　　本莊專售石印書籍久已馳譽士林如大題文府等書均係同文局板照印與翻印譌錯者不同現又添配各局新書花様齊全價值公道士商賜顧請就近在各省分莊購取　　正續資治通鑑三十元同文印大題文府十二元策府統宗十二元九朝東華錄卅二元殿板康熙字典二元五三希堂法帖廿四元皇朝經解續編三十元大題文府二集六元策學總纂大全三元皇朝經世文編八元外國師船表三元墨池堂帖二元四古經解彚函十二元同文印小題文府十二元策學總纂大成一元六澤存堂叢書六元羣書拾補四元宋拓九成宫醴泉銘二元殿板史記八元小題文府續集一元六加批四書味根錄三元四汲古閣文選五元厚板隷辨三元宋拓定武蘭亭一元六殿板前漢書八元五經文府十二元四書備旨二元叚註說文附通檢四元海防河工策要一元鄧完白篆書三種七角殿板後漢書八元經藝宏括八元四書人物串珠一元宋本國語國策三元六朝唐賦一元馮展雲書毛墓志四角殿板三國志四元經藝備體二元制藝精華六角增註袁文箋正一元四原本書目答問六角元晏齋十三行三角殿板佩文韻府三十元經場捷訣二元八文料大成三角有正味齋駢文三元唐詩金粉八角歴科殿試策一元二殿板硃批上諭六十元增補五經備旨五元試帖詩海四元歴代地理韻編二元八繪圖詳註聊齋五元歴科朝考卷一元殿板子史精華四元經策通纂廿八元詩韻合璧二元史記菁華錄一元四增圖兒女英雄傳三元金臚策楷五角本莊開設上海大馬路鴻仁里分售四馬路口蜚英分局京都琉璃廠成都學道街曁陜西河南山東山西廣東廣西福建湖南湖北浙江金陵江西各省城揚州文運堂發兌 
 
 

Page 10

 
 
   
 
 

Page 11

 
 
[光緒十五年八月十二日京報全錄]  
　　宮門抄○發抄原批五道○直督李奏審明擬結緣由片○又奏請註銷都司休致處分片○又奏委購馬匹請勅部給票並免稅放行片○文奏請議卹片○護疆撫魏奏請飭立案片○皖撫陳奏請准建坊片○漕督李奏防守湖河漲水情形摺○湖督裕等奏爲請　叙摺○八月十二日禮部宗人府欽天監廂監旗值日形部引見十一名理藩院九名廂白蒙七名廂監滿四名○睿王等搜檢　○　○瀅貝勒假滿請安並謝授内大臣恩○廣東提督唐仁廉請訓並請假两個月○齊齊哈爾副都統文全到京請安○八額　椿謙光各續假十日○良伯請假十五日○大額駙續假五日○召見軍機麟書瀅貝勒唐仁廉文全○發抄陳彞奏故道張寳慈請附前撫英翰專祠奉原批着照所請該部知道欽此○又鳳淮等倉未完一分以上各員奉原批户部議奏單併發欽此○又請以邱時成補撫標叅將奉硃批兵部議奏欽此○魏光燾奏記名提督彭貞祥底銜錯誤逐層攺獎奉　批兵部議奏欽此○文鄭工捐輸銀两遵解山東奉硃批户部知道欽此○○李鴻章片再交河縣民杜殿法以杜連文强佔地畝將伊母毆斃並杜明海主使宗大豹等抄搶斃命在道旁叩閽一案刑部將杜殿法照例擬軍奏明解交直隷提集人卷訊辦卽控情得實仍治以衝突儀以之非等因當飭廾任臬司陶模委員前往確查並提人卷至省訊辦因杜殿法供詞狡展要証未到不克擬結兹據現任臬司周馥提到要証督同保定府知府朱靖旬審明解勘舉臣駐津委據瀋司松棒代審無異臣逐加覆核緣杜殿法卽杜山和又名三合與昔仔今故之杜明海杜連文杜起來福杜小喜並到案之杜清顯杜樹森均係無服族人宗大豹卽鍾大豹宗大黑卽鍾大黑宗肥卽鍾肥亦均同村先無嫌隙楊傳氏卽杜傳氏先嫁與杜船法之堂弟杜八爲妻咸豐六七年杜殿法價買杜連文房地因增價未允未立賣契在縣互控杜殿法貿易外出八年五月杜殿法之母杜宗氏因嗔杜連文不立賣契口角赶毆自行絆跌擦傷旋卽平復迨後杜宗氏患病身死杜殿法回家後卽誣控杜連文將伊母毆傷斃命囑宗大豹作証未允嗣經審虚將杜殿法杖責因此有嫌光緒四年地方旱荒瘟疫流行杜殿法避荒外出堂弟婦杜傳氏因其夫與姑並夫兄均患瘟疫相繼身故遂雇杜樹森將房六間拆賣作爲喪葬之費又因幼子病亡貧苦無依憑媒攺嫁與楊拴爲妻次年杜殿法回家查知前情因與宗杜两姓本有訟嫌先控杜起來福竊樹行毆繼控杜明海主使宗大豹等偷拆房屋盜賣木料經府飭縣傳訊銷結杜殿法因未能告准又揑砌杜連文覇佔地畝將伊母毆斃並杜明海主使宗大豹等聚匪擾害抄搶斃命等詞於十三年三月在道旁叩閽呈訴兹巳訊明實係誣告案無遁飾查杜殿法誣告杜連文杜明海宗大豹等抄搶斃命按律反坐罪止擬流加徒惟衝突儀仗妄行奏訴罪應擬車自應仍照部議依聖駕出郊衝突儀仗妄行奏訴例擬杖一百發近邊充軍事犯在光緒十五年三月十六日恩詔以前核其情罪不在部議條欵不准援免之列自應准其援免後再有犯加一等治罪其餘被控人證均無不合應予結釋除備錄供招咨部外所有審明擬結緣由理合附片具陳伏乞聖鑒勅部核覆謹奏奉硃批刑部議奏欽此○○李鴻章片再本年三月十六日欽奉恩詔内開自同治元年以來曾經任用現巳革職官員除大計貪贓及居官不職以至失守城池各員外若有才力堪用者詳開緣由奏明請旨等因兹查有休致豐潤營都司錫榮現年五十一歲廂黄旗漢軍由領催歴補整儀尉治儀止同治五年選授豐潤營都司十一年據原任通永鎭總兵周得勝以該員心地糊塗禀經奏叅原品休致嗣查該員因當時患病致應對公事未能明晰旋巳醫治痊愈調騐弓馬可觀營務亦尙講求曾於光緒三年奏請　銷休致處分部議未准惟該員實因患病被叅早經痊愈尙非心地糊塗久在海防當差勤苦耐勞洵稱得力兹恭逢恩詔起用廢員本與常例不同該員因病獲咎亦非居官不職叅革者可比年力正强棄之殊爲可惜相應仰懇天恩俯准將該員錫榮註銷休致處分仍留直隷以都司補用如蒙俞允再行給咨送部引見理合附片具陳伏乞聖鑒訓示謹奏奉硃批着照所請兵部知道欽此○○李鴻章片再據統領駐紥奉天金州大連灣銘字馬步等營河南南陽鎭總兵劉盛休詳稱所部砲隊馬隊各營馬匹逐日操演巡防間有倒斃亟應補換俾資得力擬派千總祝鴻標前赴張家口外喇嘛廟一帶挑購臕壯戰馬一百三十匹押解回營應用等情前來除分咨兵部察哈爾都統查照並行經過地方官照章餧養接遞護送外伏乞聖鑒勅部給票並由部知照張家口監督照例免稅放行謹附片具奏奉硃批兵部知道欽此○○李鴻章片再據布政使松椿轉據天津縣知縣孫錫康詳稱該縣人六品軍功儘先經制外委實任大沽恊中左營額外外委張義於咸豐九年委署本營經制任内在北岸炮台接仗偕都司奇車布等均受炮傷陣亡當時漏未呈報現據張義之子桂森禀請移營查明屬實耿具供結加具印結補請奏卹前來仰懇天恩俯准勅　照例議卹以慰幽魂除咨部外理合附片具陳伏乞聖鑒訓示謹奏奉硃批着照所請該部知道欽此○○魏光燾片再臣據兼理布政便兼按察使銜鎭迪道恩綸詳稱伊犁綏定縣添設底驛兼舊有沙喇布拉克卾博勒齊爾卾勒著依圖博木瑚索圖布拉克等驛共五驛核歸該縣經管又於寗速縣城内添設底驛所需經費銀两均照新疆攺設驛站奏定變通章程支給詳請奏咨前來臣覆核無共除將馬匹里數開單咨送户兵二部查照外謹會同伊犁將軍臣　楞額陜甘總督臣楊昌濬附片具陳伏乞聖鑒飭部立案施行謹奏奉硃批該部知道欽此○○陳彞片再據上海恊賑紳士經元善等禀稱安徽旌德縣人两淮補用運判江聨封之故妾楊氏素知大義臨殁時適值黄水爲災遺言以叙珥衣服及紡績餘資悉數充賑嫡妻周氏感成其志並以贈賻等費槪助賑需共計銀一千两解由該紳士彚人恊賑大批捐欵解交辦理皖北賑撫道員錢祿曾查收濟賑應請照例建坊等情札行該道查覆無異申請具奏前來臣查江楊氏以妾媵之微情殷爲善所捐銀數覈與建坊定例相符應懇天恩俯准該氏家屬在籍自行建坊給予樂善好施字樣以示旌奬謹两片具陳伏乞隔鑒訓示謹奏奉硃批着照所請禮部知道欽此○○頭品頂戴漕運總督臣李瀚章跪奏爲大汛經臨湖河並漲謹將防守大槪情形恭摺其陳仰祈聖鑒事竊光緒十五年四月十六日至五月十五日止湖河水勢情形經臣於五月二十六日繕摺具奏在案查節交夏至本水勢增長之時加以五月二十五日以後迭次大雨遠近　同各路來源愈形暢旺計自本年五月十六日至六月十五日止洪澤湖長水三尺四寸現存九尺二寸比上年大三尺餘寸高郵至馬頭長水六尺六寸現存一丈二尺比上年大二尺餘寸淮揚裏連河長水六七尺至一丈一尺有餘邳宿運河長水一丈二尺至一丈七尺有餘各比上年大一尺餘寸至五六尺不等壽州淮水長至一丈四尺餘寸來源方盛汛期尙久各處隄埽工程均甚險要經臣督飭道廳預積物料一遇險工卽時分投搶護並於六月十四日啓放劉老澗滾壩以洩上游沂泗來源飭啓攔江等壩以暢下游入江去路其堰　封閉壩座亦經加意守護以防漫溢現在湖河各工均尙穩固惟甫父大汛水巳驟長距立秋尙逾半月之期竊恐以後水勢有長無消臣謹當竭力嚴防斷不敢梢涉疏懈所有湖河並漲及防守大槪情形理合繕摺具陳伏乞皇上聖鑒訓示謹奏奉硃批知道了欽此○○頭品頂戴湖廣總督臣裕祿頭品頂戴湖北巡撫　奎斌跪奏爲政收錢漕年丙掃數全完之員懇請照例奬叙恭摺仰祈 
聖鑒事竊照錢漕爲維正之供催科乃有司專賣卾省頻年奉提京餉以及指撥恊濟鄰省名餉全賴地丁等欵徵解踴躍藉資把注是州縣催科之勤惰實爲餉項所攸關其有催科勤奮先期全完之員歴經奏請奬叙均奉俞允在案兹據湖北布政使蒯德標署督糧道瞿廷韶會詳稱查麻城縣額徵光緒十四年司庫地丁等欵錢糧除坐支外實應解銀二萬九千四百八十三两一錢二分六厘又應解道庫漕南正耗米折等欵共銀七十三百一十二两八錢五分七厘己於年内掃數全完等情詳請奏奬前來臣等查麻城縣額徵各項錢糧銀两合計在三萬以上均於年内掃數全完洵屬催抖勤奮自應專案請奬合無仰懇天恩俯准將前署麻城縣事本任隨州知州濮文　照例加一　以示鼓勵而昭激勸謹合詞恭摺具陳伏乞皇上隔鑒訓示謹奏奉硃批着照所請吏部知道欽比 
 
 

Page 12

 
 
[光緒十五年八月十三日京報全錄]  
　　宮門抄○諭旨两道錄前○發抄硃批四道○御史鳳等奏遵保官紳員弁摺○廣西撫沈奏勸辦蠶桑摺○皖撫陳奏飭道員赴任片○又奏請勅部核給奬叙片○又奏請准列入祀典片護疆撫魏奏核明定擬摺○八月十三日兵部太常寺太僕寺八旗两翼值日兵部引見二十七名侍衞處四名正黄漢六名火器營二名○恩景假滿請安○德州城守尉樂福　訓○太常寺奏攺派致祭昆明湖派出成公○召見軍機烏拉喜崇阿徐用儀樂福○現換蔴地紗袍褂○發抄張之洞奏嘉應等州被災籌辦工賑奉硃批知道了卽着將工賑事宜認眞辦理毋任災黎失所餘依議欽此○又新安縣丞蕭兆勳宗欵開復奉硃批着照所請該部知道欽此○又總兵唐得勝議卹奉硃批着照所請該部知道欽此○又斬犯藍亞進遭風覆舟奉硃批刑部議奏欽此○○巡視南城御史臣鳳英等跪奏爲遵保拿獲疉次搶刦巨盜出力之官紳員弁恭摺仰祈聖鑒事竊據臣城正指揮蔣壽齡等會同勇局官弁紳董購覔眼綫首先拿獲結夥疉刼槍斃事主盜犯曹山淋卽曹遇椿馬導安卽馬導　張全卽張五曹方山等四名當經臣等奏交刑部審辦兹據刑部奏結將曹山淋馬導安張全均擬斬决梟示聲明獲盜官紳自行請奬移會到城臣等查該司坊官弁紳董等不分畛域弋獲疉次搶刼殺人巨盜多名緝捕尙屬認眞未便没其微勞自應照章核奬擬請將巳呈請分發同知前俸滿南城正指揮蔣壽齡俟同知得缺後以知府在任儘先補用呂逢辰揀發吏目張慶祿均請加六品銜以示鼓勵其奮勇擒賊之勇局官弁當捕拿之際該盜等各身挾利刃洋槍拚命抵拒該官弁等均能勇敢直前不避兇鋒實屬異常出力自應從優予奬以勵捕務除出力稍次之勇丁八名由臣等存記咨奬外其尤爲出力之官弁及獲盜紳董謹繕具清單恭呈御覽飭部核覆施行再比摺係南城主稿會同西城辦理合併聲明謹奏奉旨巳錄○○調補安徽巡撫廣西巡撫臣沈秉成跪奏爲勸辦蠶桑以興地利仰祈聖鑒事竊臣抵任後察看廣西地瘠民多曠土較廣胥由民情游惰而不勤亦由官吏敦勸之不力遂相謂邊地不宜種桑臣查閱案卷前於光緒七年三月初十日奉上諭詹事府右庶子周德潤奏農桑爲天下大利而桑之利又倍於農廣西地方於蠶桑之功槪置不講等因欽此仰見皇上軫念民依敦崇本業之王意莫名欽感臣生長西浙熟習農桑之事因卽諮訪地利察度土宜並詢及前此辦理情形何以旋興旋廢未見成效遂審其作輟之故决其利弊之原因通飭各州縣查察境内何處宜桑有無曠土兼飭其查明種植棉花茶樹及各項樹果以厲物産而盡地利不得稍涉敷衍致成空談並刊發蠶桑輯要及種桑育蠶譜等書飭瀋司馬丕珤臬司張聨桂鹽法道秦煥候補道沈康保在省城設立蠶桑官局委派善後局提調候補知府羊復禮候補知縣梁思溥會同寄籍紳士兵部主事謝光綺購買廣東浙江两省桑秧十數萬株於去冬就官荒各地先行開墾栽種五六十畝今年春夏間雨水調匀柔條悠揚緑葉沃若蔚然可觀邊徼小民始知荒陬僻壤皆能植藝不分肥瘠無害榖蔬乃各相遠慰有踴躍興辦之機遂多方購置養蠶器具及繅本等物並僱募浙粤工人教以植桑飼蠶之法曲植籧筐之器煮繭抽絲之事且官爲買桑收繭給以價值俾民知有利可圖爲官設機僱匠紡織綢縀俾民知有效可覩旋據各州縣禀報分别察核檄飭開辦其請領桑秧各州縣槪由局一律給發並頒養蠶繅絲器具以爲程式新出絲綿爲數有限所有西省沿途關卡厘稅暫行豁免僅收落地稅以冀减輕成本銷路暢通又慮經費不敷由藩司籌欵發商生息以資周轉而圖久遠從此推行漸廣成效可期若能經理破除成見實心寔力永遠奉行雖邊省向乏蠶桑斷無不能興辦之理兹據善後局司道會詳請奏前來臣伏查廣西自兵燹各災之後元氣未復土地瘠薄物産不饒遂至貿易稀少厘捐未能暢收閭閻貧窮司庫亦無儲積上下空虚不能自立專恃恊餉以給軍需恭撫是邦實深悚惕因思欲救貧民必先收地利欲收地利必先種植以立之程藩司馬丕珤前在山右興辦蠶桑教民織紡著有成績臣交卸之後藩司樸實公忠愛民如子必能爲粤西蔚興大利徧及遐陬從兹野無隙地户少　民化惰爲勤易貧爲富數年之後可冀家給人足其於國計民生實有裨益所有廣西勸辦蠶桑以興地利緣由謹恭摺具陣供之皇上聖鑒訓示謹奏奉硃批知道了欽此○○陳彞片再新授徽寍池太廣道成章現巳到省應卽飭赴新任以事職守除檄飭遵照外謹會同两江總督臣曾國荃附片具陳伏乞隔鑒謹奏奉硃批知道了欽此○○陳彞片再據廬州府知府黄雲禀稱合肥縣紳士前四川永寍道李經羲等奉其母一品命婦李周氏臨終遺命合肥旱荒災黎困苦將平日撙節膳銀二千两捐助賑濟不欲仰邀奬叙等情當由該府騐收歸於春賑案内核實散放禀請奏奬前來臣查李周氏前因黄水爲災巳捐鉅欵由督臣曾國荃奏奉諭旨建坊旌奬有案兹復輸懷桑梓慨助救災雖據稱不邀奬叙未便没其樂善不倦之忱相應仰懇天恩俯准 
勅　核給奬叙以彰善舉出自鴻慈謹附片具陳伏乞聖鑒訓示謹奏奉硃批户部核議具奏欽此○○陳彞片再據頴州府詳亳州紳士候選知縣陳長慶等聨名禀稱該州蔣氏一族候選訓導蔣組綬等二百餘人當咸豐年間辦團剿匪先後陣亡殉灘忠義萃於一門經前两江總督臣曾國潘於同治六年採訪忠義第二十八案内彚奏奉旨交部分别旌卹並准禮部咨令遵照例案分别建坊人祠各在案旋由前甘蕭凉州鎭總兵蔣東才及副將蔣希夷在亳州城内捐建總祠光緒十二年秋間落成並由該家屬等捐産生息備辦祭品禀請列入祀典由地方官春秋致祭等情禀州詳府轉由藩司阿克達春具詳前來臣查阮北當捻　苗逆勾結滋亂之時賊氛徧地蹂躪最深蔣組綬等激勵民團同仇敵愾一族中効命者至二百餘人之多大卽凛然允足廉頑立懦旣由蔣氏宗族自行建祠該紳士等傾慕思義亦出至誠合無據情籲懇　天恩俯准列入亳州祀典由地方官春秋致祭以慰思魂而順輿情比自鴻慈逾格除咨禮部查照外謹會同两江總督臣曾國荃附片具陳伏乞聖鑒訓示謹奏奉硃批着照所請禮部知道欽此○○頭品頂戴護理甘肅新疆巡撫新疆布政使臣魏光燾跪　奏爲妒姦謀殺核明定擬恭摺具陳仰祈聖鑒事竊疏附縣纒民他音兒妒姦起意夥同姦婦沙罕謀殺成芳洲身死一案據署疏附縣知縣柳葆元騐訊議擬解由署疏勒州知州黄丙焜轉解代理喀什噶爾道蔣誥審明咨鎭迪道兼按蔡使銜恩綸核明轉詳臣覆加查核緣纒民他意兒籍隷疏附縣與漢民成芳洲素不認識成芳洲於光緒十四年六月不記日期與不守婦道被夫休棄之沙里罕通姦並常邀沙里罕到家姦宿給過錢切亦無確數七月間沙里罕又與他意兒姦守經成芳洲查知辱駡沙里罕懷恨十一月初間沙里罕路過他意兒告訴成芳洲辱駡情由他意兒心生妒忌欲將成芳洲謀死沙里罕應允約定十二日二更同至成方洲門首沙里罕喊門成芳洲開門放八惰卽關閉三更沙里罕悄出開門放他意兒八内成芳洲正出房外沙里罕卽用手揢住成芳洲咽喉他意兒赶攏帮拖倒地他意兒騎壓成芳洲身上順抽身佩小刀向成芳洲頭上亂戳至傷其偏左顖門左額角左頷額頦沙里罕鬆手站起他意兒見成方洲尙有氣息復用刀戳咽喉一下登時身死他意兒沙里罕一同濳逃越日經街隣查看報騐獲犯訊供通詳批飭審擬解州轉道咨兼按察使銜核轉前來臣覆查無異查例載挾嫌妒姦乘機殺傷圖洩私忿者仍照謀殺本律問擬又謀殺人造意者斬從而加功者絞各等語此案他意兒妒姦起意商同沙里罕謀殺成芳洲身死自應按律問擬他意兒除犯姦輕罪不議外合依挾嫌妒姦乘機殺傷圖洩私忿者仍照謀殺本律問擬謀殺造意者斬律擬斬監候秋後處决先行刺字沙里罕聽從姦夫他意兒謀殺姦夫成芳洲身死係屬爲從亦應按律問擬沙里罕除犯姦輕罪不議外合依謀殺從而加功者絞得擬絞監候秋後處决成芳洲先與沙里罕通姦罪有應得業巳身死應毋庸議無干省釋屍棺飭埋凶刀據供撩棄邀免查起是否允協除全案供招咨送刑部外合將妒姦謀殺核明定擬緣由恭摺具陳伏乞皇上聖鑒勅部議覆施行謹奏奉硃批刑部議奏欽此 
 
 

Page 13

 
 
[光緒十五年八月十四日京報全錄]  
　　宮門抄○諭旨两道錄前○廣西撫沈奏揀員升補知縣摺○大臣謙一奏委員暫護知府篆務片○直督李奏審明定擬摺○又奏仍請分别給奬片○將軍定等奏夏季會哨緣由摺○御史鳳等奏請將功過抵銷片○八月十四日刑部都察院大理寺侍衞處值日無引見○徐中堂等塲内專摺請安○廣英謝放粤海關監督恩○絪員勒海緒各請假十日○英侯請假二十日○克侯續假二十日○宗人府奏派正補進王六班派出濂貝勒遷公○又奏派管理覺羅學派出莊王○又奏派充族長派出樹貝勒○召見軍機廣英薛允升錢應漙○○調補安徽巡撫廣西巡撫臣沈秉成跪奏爲揀員升補烟瘴要缺知縣恭摺仰祈 
聖鑒事竊照西林縣知縣高銓於光緒十五年三月初四日在任聞訃丁憂應以三月三十日截缺所遺員缺係煙瘴調補三年俸滿撤回内地候陞之缺該縣地處邊徼界連滇黔凡整頓圑防搜捕伏莽籌辦善後在在均關緊要非粗明幹練熟習邊情之員不足以資治理臣與藩臬两司於内地知縣逐加遴選非現居要缺卽人地未宜一時實無可調之員亦無合例應補人員伏查定例烟瘴苗疆地方文武缺出向例調補若有可以題升之員亦准其題升補授又定例知縣以上官員如遇例應題調缺出及烟瘴地方俱准陞調兼行聽該督撫酌量具題又現奉定章此缺應於太平泗城鎭安慶遠思恩等五府歸順百色二州廳内先儘籍隷廣東福建湖南雲南貴州等省人員揀選調補如人地未宜准以别省人員揀選再人地未宜於别府别州内先儘籍隷五省人員揀選倘人地不相宜始准籍隷别省人員揀選查應廾班内並無籍隸五省之員兹查有俸滿撤回候陞之西隆州州判邵利仁現年五十四歲江蘇蘇州府常熟縣人於咸豐八年考取内閣供事是年咨送方略館當差十一年四月承辦軍機漢檔告成議叙未入流歸於雙缺三月升選同治元年隨帶 
實錄館當差同治三年因恭修實錄書成過半議叙列爲一等疉經部議扣至本班不論雙單月間用班内分缺間用同治四年揀補廣西龍州照磨五年十二月因恭修實錄全書慶成保奏奉旨邵利仁着以縣丞在任儘先升補欽此五年十月到省八年十二月到任十一年陞補崇善縣縣丞十二年十一月十九日到任光緒二年十月邊俸三年期滿騐着飭令回任候升三年十月十三日到任五年三月調署宜山縣縣丞八月到任七年三月交缷回省六月飭回本任八年奉文推廾西隆州州判十月飭赴廾任九年四月二十日到任邊俸三年期滿撤回内地保荐候升光緒十三年四月二十九日接准部咨准其邊俸三年期滿撤回内地以應升之缺升用在案該員老成練達辦事詳愼能耐烟瘴以之陞補西林縣知縣員缺實屬人地相宜該員雖非籍隸廣東等五省例得聲明請升據藩司馬丕珤臬司張聨桂會詳前來相應仰懇天恩俯准以傣滿西隆州判撤回内地候陞之邵利仁陞補西林補縣知縣於烟瘴要缺可收得人之效如蒙俞允仍俟該員經于事竣照例給咨送部引見至該員任内並無降罰住俸停升等案亦無巳經咨叅未奉部覆事件合併陳明謹會同两廣總督臣張之洞恭摺具奏仇乞皇上聖鑒勅部核覆施行謹奏奉硃批吏部議奏欽此○○謙　片再承德府知府廷杰給咨赴部引見所遺承德府篆務查有留熱補用知州文卜年心地誠實辦事老練前曾護理斯缺並無貽誤堪以委令暫護除檄飭遵照外理合附片陳明伏乞聖鑒謹奏奉硃批吏部知道欽此○○大學士直隸總督一等伯臣李鴻章跪奏爲審明謀殺一家三命凶犯照例辦理仰祈聖鑒事竊據延慶州知州章成義驗報民人劉坦挾嫌謀毒張國存等一家三命一案當經批飭提省由藩司周馥督同保定府知府朱靖旬審明擬解值臣駐津飭委藩司松椿代審無異臣覆加確核緣劉坦莊農度日與張齡並其父張國存同村先無嫌隙光緒十五年二月初九日張齡因劉坦不允借錢斥說薄情並將劉坦毆踢經人勸散劉用以被張齡欺侮不肯甘心又畏其力大不能報復愈思愈忿欲設法謀害是月十六日劉坦赴小營村集見素識之王國滿携有信石一塊在集變賣起意用信和麫擲在張齡門首誘使拾回食用可將其一家毒死洩忿卽揑稱種地藥蟲向王國滿買回乘其妻劉李氏先回母家潛自　出家存蕎麥　將信石砸下半塊研末攙入　内用紙包好並將餘剩信石藏在竈卜是日起更時探得張齡赴鄰村贖地卽携取毒麫至張齡門首擲放仍在一邊隱身瞭望移時見張齡回至門首將　包拾去劉坦亦卽回家睡歇次早張齡將蕎麥　　成麫條合家共食旋與其父張國存其弟張洛疙疸其母張王氏其妻張馬氏均毒發腹痛當有張國存堂兄張國葆聞知前往詢悉食麫情由赶用蒃豆湯灌救詎張國存每重卽於是日殞命報州騐訊訪緝劉坦知必破案辦罪卽赴村外空廟自縊經鄉地程寛查知救下送州究出前情並起獲餘剩信石嗣張齡於是月十八日張洛疙疸於二十日亦因毒身死又據該州騐訊查明張王氏張馬氏均巳平復提省研審各供前情不諱應卽擬結查律載殺一家非死罪三人者凌遲處死財産斷付死者之家又例載殺一家三命凶犯審明後一面奏聞一面恭請土命先行正法又殺一家非死罪三命凶犯之妻攺發附近充軍地方安置又諸邑人等貨賣信石並不究明來歴貪利混賣致成人命者雖不知情照不應重律杖八十各等語此案劉坦因挾張齡向伊借貸毆踢之嫌胆敢起意將張齡一家謀殺用信石和　擲放張齡門首誘使拾回食用致張齡並其父張國存其弟張洛疙疸均中毒身死實屬兇惡己極應依律凌遲處外事犯在光緒十五年三月十六日恩詔以前不准援免業於審明後照例恭請王命將該犯劉坦卽在省垣正法仍將首級解回犯事地方懸　示衆以照烟戒劉李氏係劉坦之妻雖不知情亦應按例攺發附近充軍地方安置事犯恩詔以前所得軍罪不在部議條欵不准援免之列應准其援免犯女黑姐據供巳給人童養爲媳應免緣坐王國滿雖不知劉坦謀毒情由第拾獲信石並不究問來歴輒行混賣致釀人命重案應照律擬杖八十並准援免劉坦財産飭州斷付張王氏等收領以資養贍除備錄供招咨部外所有審明緣由理合恭拓具陳伏乞皇上聖鑒飭部覈覆施行謹奏奉硃批刑部議奏欽此○○李鴻章片再上年淮練車搶辦永定河合龍出力各員内有縣丞銜李繼綱張續璿均請以縣丞不論雙單月遇缺前先選用吏部令將該員等報捐縣丞銜之案聲覆再行核辦等因查李繼綱係於光緒十二年在直隷賑捐第二十一次案内報捐監生復在山東賑捐第二次案内加捐縣丞職銜十三年十月經户部核准給照該員前次搶堵通州潮白河合龍出力巳由縣丞銜保以縣丞不論雙單月選用業經吏部核准十五年二月十四日奉旨依議欽此今因搶辦永定河合龍出力又保縣丞係屬重複擬請將候選縣丞李繼綱攺俟選缺後以知縣用至張續璿係於光緒十四年在山東賑捐案内由文童報捐監生加捐縣丞職銜是年七月經户部核准給照請仍照原保給奬理合附片陳明伏乞 
聖鑒勅部核覆謹奏奉硃批吏部議奏欽此○○奴才定安濟祿跪奏爲本年夏季統巡協領與朝鮮會哨緣由恭摺仰祈 
聖鑒事竊查邊外游民佔墾地畝與朝鮮僅一江之隔前經奏明循照舊章按四季派員出邊統巡夏秋二季與朝鮮地方官公同會哨稽查等因在案本年四月委派錦州恊領阿爾精阿作爲夏季統巡前往巡查並照章咨行盛京禮部先期知照朝鮮國王飭令該國地方官會哨去後兹據該員詳稱馳抵邊外巡查五月初一日與朝鮮國官全龍九公同會哨該使臣親遞邊境肅靜印結一紙由該恊領呈遞前來除存查外奴才等復嚴飭秋季統巡之員認眞稽查以肅邊境所有夏季會哨緣由理合恭摺具奏伏乞呈上聖鑒謹 
奏奉硃批知道了欽此○○鳳英等片再臣城副指揮白荃前因疏防大郊亭地方宗室成楷塋地被盜拒傷一案當經臣等勒限嚴緝旋據該員拿獲槍斃事主疉刦巨盜曹山淋等一案經刑部訊明將曹山淋張全馬導安三犯均擬斬立决梟示聲明請奬移會到城臣等查該員曰荃雖經疏防於前尙知愧奮於後與抵銷之例相符應請飭部查核抵銷以昭激勸理合附片具陳再該員現在尙有疏防盜案勒緝限嚴如限滿無獲再由臣等照例叅辦合併聲明伏乞聖鑒謹奏奉旨巳錄 
 
 

Page 14

 
 
[光緒十五年八月十五日京報錄]  
宮門抄○發抄硃批四道○廣西撫沈奏請加廣文武中額摺○又奏查辦會匪緣由片○江督會奏請建坊片○又奏請奬勵片○廣四撫沈奏前調各員分别遄回片○御史鳳等奏請照原保片○八月十五日工部鴻臚寺廂黄旗值日無引見○睿王等搜檢覆命○怡王專摺因伊子充侍衞班領謝恩○澍貝勒謝充族長恩○良培假滿請安○倪恩齡謝授江西饒州府知府恩○召見軍機倪恩齡○發抄長順等奏五品官姚福興等請以防禦卽補奉硃批兵部議奏欽此○又哨官德霖呈請調轉吉林奉硃批着照所請兵部知道欽此○色楞額奏鎭標遊擊王鴻發嗜好頗深請卽革職奉硃批着照所該部知道欽此○又叅將陳用福署鎭標左營遊擊奉硃批兵部知道欽此○○調任安徽巡撫廣西巡撫臣沈秉成跪奏爲楚營應領積年欠餉全行報効籲懇天恩加廣文武中額以示奬勵恭摺仰祈聖鑒事竊據前統楚軍按察使銜廣西補用道覃遠璡禀稱同治年間廣西賊氛未靖募勇剿辦該道經前撫臣奏派接統楚車督辦左江軍務自同治四年大小二百餘戰疉次搗平山澤果化結倫都結鎭遠馬隘都安各賊巢克復泗城府歸順州各城均奉奏報在案時應發楚車月餉積欠甚鉅該道交卸統領經軍需總局清厘核算共欠該楚勇餉銀七十六萬六百餘两隨由該道勸諭各營將弁勇丁全行報効援照同治三年六月以前報効欠餉成案請加湖南文武鄉試中額均各樂從呈奉前撫臣批行照辦當時因支應軍需尙未報部核銷致稽請奬今查前案應發楚勇月餉巳造册送部核覆准銷理合禀請具奏請加中額以示鼓勵等情經臣飭據善後總局查覆欠發覃遠璡所統楚勇月餉七十六萬六百餘两銀數相符前於光緒四年六月十月光緒六年十二月將同治三年七月起至光緒元年十一月十一日攺軍需局爲善後局前一日止軍需用欵挨次查造以　辦山澤孫仁廣逆匪及太泗鎭股匪列爲第一起分剿思恩梧州柳州慶遠等府股匪越境會剿黔匪巡防各路河面列爲第二起剿捕桂林等府屬各匪並两次進剿越南等匪籌辦左右两路邊防列爲第三起先後造册報銷詳奉奏咨均經内部核覆照銷此三起銷案俱有積欠各營餉項覃遠璡所統楚軍欠餉卽在其内查第一起銷案聲明欠發勇餉銀八十六萬四千三百四十八两有奇應請卽於此欵内撥出七十六萬六百餘两作爲楚軍報効之項請加楚省中額等情前來臣查檔案前准户部咨各省紳民捐輸軍餉一省捐銀十萬两廣文武鄉試中額各一名捐銀三千萬两加永遠中額一名昔年廣西各營弁勇將同治三年六月以前欠餉呈請報効經前者撫臣吳昌壽於同治六年六月奏蒙敕部核准加廣楚粤两省中額在案今楚軍報効欠餉七十六萬餘两實屬急公可嘉合無仰懇天恩俯准飭部核議以六十萬两加廣湖南文武鄉試永遠中額各二名再以十萬两加廣湖南文武鄉試一次中額各一名可否卽自本年秋闈恩科鄉試起加額取中出自鴻慈謹會同两廣總督臣張之洞恭摺具陳伏乞皇上聖鑒訓示謹奏奉硃批該部議奏欽此○○沈秉成片再粤西僻在邊徼地雜苗猺每慮游匪伏莽出没勾結迭飭隨時查察巡防本年四月初間據臬司張聨桂訪聞桂林府屬永寍州地方有奸徒結會情事當飭查拿並分札附近州縣一體偵緝旋據永寍州知州姚詩超禀報先經查得州屬三隍地方有匪徒紏人結會當卽會同營員緝拿先後拿獲糾結之曾幅弟及陽添秀等八名訊據曾幅弟供認聽從湖南人王松魁起意拜飛熊會希圖乘機搶刦遇事帮助王松魁給與白布一片印有四海長流水五湖得勝鄉英雄蓋世仗義疏財等字以爲結會憑據囑令紏人入會起初祗說結父母會遇有老親之故大衆帮錢安葬有事相助免被人欺待入會稍久相信相親再將飛熊會名目實情告知補給布片伊卽在居住三隍地方邀得陽添秀等十餘人甫經結會卽被拿獲王松魁不知逃往何處等情隨在曾幅弟身上搜出白布片印有字樣與所供無異並究出曾幅弟前於光緒十二年内曾從巳經獲辦之匪犯羅錦瑥行刦一次其陽添秀等八名各供實止聽誘結父母會並不知飛熊會名色及希圖搶刦情事錄供具禀到臣飭據臬司委員提審所供悉與州訊供情相符又據柳州府知府玉祥轉據融縣知縣杜夔元禀該縣屬泗坎地方境接三隍離城窵遠聞有結會之徒潛匿經該府派防營哨弁會同前往緝拿獲犯吳鳳才等十名究審確供禀辦等情前來臣查該州縣於匪徒結會潜匿卽能拿獲究辦不致滋生事端尙屬辦理迅速該犯曾幅弟本係刦案逸盜復敢糾結飛熊會殊屬罪不容誅當飭查照辦理土匪章程卽行正法以示懲儆其餘陽添秀等八名及融縣所獲之吳鳳才等悉心研鞫務得實情按照例章分别究辦毋任狡避並通飭嚴緝供開逸犯期於悉獲一面曉諭居民毋爲匪徒誘惑如有平素安分誤聽結會有准卽投首免罪予以自新首犯土松魁係湖南人咨會湖南撫臣飭行一體緝拿以免漏網合將查辦情由會同两廣督臣張之洞附片具陳伏乞聖鑒訓示謹奏奉硃批知道了卽着嚴緝逸犯務獲究辦餘依議欽此○○曾國荃片再江蘇安徽賑捐案内各紳富捐助棉衣價銀迭經臣循例奏請建坊欽奉恩旨允准在案兹又據廂曰旗漢軍崇綬佐領下人現任山西鳳台縣知縣恩端遵故母韓氏遺囑捐銀一千两籍隷安徽合肥縣候選道劉盛芬遵生父福建台灣巡撫劉銘傳生母一品命婦陳氏命捐銀一千两籍隸山西曲沃縣職員州同銜張承忠等遵故母五品命婦常氏遺嘱捐銀一千两籍隷册西崞縣候選都諭趙璜玉捐銀一千两據勸捐委員於停捐之前分别報解前來臣查恩端等捐助銀两核與建坊成例相符相應請旨俯准山西鳳台縣知縣恩端之故母韓氏又福建台灣巡撫劉銘傳及其妻一品命婦陳氏又巳故五品命婦張常氏又山西崞縣候選教諭趙璜玉各在原旗原籍自行建坊給予樂善好施字樣以示旌奬理合附片具陳伏乞聖鑒訓示謹奏奉硃批着照所請禮部知道欽此 
○○會國荃片再江蘇安徽賑捐案内凡各紳富捐銀千两節經臣循例奏請建坊又翰林院編修前湖北學政王文在捐銀五百两又經臣援案奏請賞給五品銜均蒙恩旨允准在案兹據安徽合肥縣在籍翰林院編修李經世遵故父候選道李藴章生母四品命婦李寗氏命捐銀一千两並自行捐銀五百两又據荆州駐防京城廂紅旗滿洲文枚佐領下人現任山西河東道邁拉遜遵故父前成都將軍魁玉故母一品命婦坍輔圖勒氏遺囑捐銀二千两又據廣東鶴山縣同知職銜品乃棠監生　乃榮遵故父西品封職區鴻勳生母四品命婦區陳氏命捐銀一千两均於停止收捐以前解到據勸捐道員先後詳請奏奬前來臣覆加查核與建坊給銜成案均屬相符相應請旨俯准巳故候選道李藴章及其妻四品命婦李寗氏又巳故成都將軍魁玉及　妻　輔圖勒氏又己故四品封職區鴻勳及其妻四品命婦區陳氏各在原籍原旗自行建坊給與樂善好施字樣其李經世自行捐銀五百两並懇天恩賞給該編修五品銜以示奬勵理合附片陣請伏乞聖鑒訓示謹奏奉硃批着照所請該部知道欽此○○沈秉成片再内閣中書熊方燧江蘇候補知縣丁紹芬江蘇試用府經歴馬瑞煕候選州判趙景彬經臣奏請調赴粤西差委於光緒十三年九月奉旨發往差遣委用欽此等因該員等旋卽陸續行抵粤西經臣分别派委要差均能勤愼敏幹足資任使辦理諸事悉臻妥洽除熊方燧請應會試趙景彬請應鄉試先後咨送赴試外其丁紹芬馬瑞煕二員兹亦呈請奏回原省當差臣查核該　員均無經手未完事件臣將交卸赴皖應令熊方燧赴都丁紹芬馬瑞煕二員仍回原省差委趙景彬回籍除咨部及江蘇浙江撫臣外謹附片陳明伏乞聖鑒謹奏奉硃批該衙門知道欽此○○鳳英等片再前南城紳士分發直隷縣丞馬濟原前因水會出力三年例保經臣等請將該員加六品銜旋據吏部議覆以該員原保清單内並未聲叙是否捐納抑係勞績碍難核議應另詳細覆奏再行核辦奉旨依議欽此移會到城當卽飭查去後兹據呈稱該員於光緒五年在江蘇滇捐局由監生報捐縣丞指分直隷試用光緒五年六月二十日領照等因呈覆前來理合附片陳明伏乞勅部查核原保議覆施行謹奏奉旨錄 
 
