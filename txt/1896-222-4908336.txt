# 1896 - 222 - 4908336

 

Page 1

 
 
[考試時務塲中必備書翻刻必究] [  申報館申昌書畫室美華書館格致書室寄售]  
　　今年以來各省歲科考場各處書院兼考時務策論視制　詩賦爲尤重廣學會新著中東戰紀本末八卷凡泰西新政之可作掌故者精心考訂言皆有物實與去年所譯之泰西新史攪要同履投時利器應試諸君奉爲藍本大可名利雙收面其價只一圓五角亷莫甚焉○廣學曾新譯文學興國策兩卷凡泰西學校中之良法美意臚列無遺塲中如考新學舍此無以運典每部兩角亷之又亷○時事新論十三種圖説四十種繁闈傅引鉅細無遺亦由本　代印計價六角 
[新印傳家寶全集] [  圖書集成局代啓]  
　　是書楊州石天堅先生所著分初二三四集初言治家立身處世之道繼言保産種子讀書之方終則文字禪宗怡情悅性諸法誠驚世之木鐸傳家之寶筏也本局大號鉛字排印毎部價洋一元六角在上洋三洋涇橋河浜煥文書局千頃堂外埠漢口新街鴻文順記書局烟台成文堂書坊發售 
[與客論州縣之難爲]  
　　火繖當空視日景不敢越雷池一步盤旋斗室鎭日汗涔涔東坡云明月淸風我試問何處覓此淸凉世界乎適檢本報得安徽某大令被劾一節竊意彼宦海中載沈載浮何預人事置之不顧也客有欵扉而入者坐定覩此事慨然曰甚矣州縣之不易爲也嘗聞皖人言大令湘產有幹局儀表素偉望之似寵辱不驚而尤能爲温太眞之交錢世儀故由簡調煩由煩調劇上游皆以爲能然卒以是敗豈非州縣之難爲乎余曰是何足論子亦知近日州縣之情形乎古之言循吏者必曰悃愊無華日計不足月計有餘原不尙文匪骩法才足濟姦也故漢時太守之權重生殺予奪寄之太守所任得人則民享其福國受其利漢宣帝所謂與我共治天下者其惟良二千石也近世太守表率如昔鑑衡如昔卽朝廷之愼簡乃僚亦如昔獨自上有箝制下有理承遂使委蛇養望漸成一承上率下之官反不若牧令之親民一切可以獨行獨斷此今日之州縣可爲而不易爲要非具精明强幹才識兼優亦不足以勝任而愉快蓋統刑名錢榖之繁賾興養立教之權輿悉賴高坐堂皇者爲之綱維焉主宰焉顧名思義苟有一事之未協一舉之不當卽不得號神君稱父母昔人謂龎士元非百里才夫亦爲初出草茅者解嘲耳若果授之以薄書榮之以祿養責之以境内之若者爲利之當興若者爲病之當去固不得聽其撫字心勞催科政拙願居考下下而已也且今之爲州縣者吾知之矣事事仰上游之擘畫如錢榖則以薇垣爲總匯刑名則以柏府爲準繩此外苟有施行無不預先具牘通詳本府而司而院必得請而後敢發一令行一政否則咎有攸歸方將終朝三褫之又安能上不拂乎憲意下不悖乎民情而曰吾將以是展吾抱負乎哉不但此也據愚所見又有數端夫長官與屬僚猶家人父子耳近則上司以供張之優劣覘縣令之才能縣令卽以迎送之殷勤博上司之歡洽其在偏僻小縣可效汲長孺之臥治無旌斾之紛馳若當水陸之衝達官顯宦車塵馬跡時過其境行館之埽除酒饌之充溢差役之伺應無一不咄嗟立辦以免臨事倉皇如某憲將由某埠登岸則挂帆疾趨某憲或由某處遥臨則攺騎馳往一日之中如是者數次雖當强仕之年亦將疲於奔命此難者一又或苦於文法之太拘如有盜案未能獲破或情罪較重之犯越獄脫逃以及逆倫重案縣令每爲規避處分之故將盜案之輕者令事主攺盜爲竊重犯越獄必委諸風雨之夕牆垣倒塌乘禁卒熟睡而於令則又託爲公出其逆倫重案必曰其人素患瘋顚坐是而其縣之不肖紳衿串通蠧胥猾吏乘間抵隙挾制本官以遂其狼狽之私苟狥所請必至黑曰混淆是非顚倒授人以太阿而己形同木偶任人播弄玷官箴而速衆謗大率由此此難者又一客曰官不一途士各有志世豈無不爲利謟不爲威詘終其身而强項如一日者乎則應之曰嘗見此中之佼佼矣下車伊始詢問父老疾苦教農桑勸孝弟興水利闢萊蕪善者獎之不善者化之循循然大有與民更始之意未幾而代者至矣夫爲地擇人席未煖而量移猶之可也乃或蜚言偶中已入彈章遂使握符綰綬之儔習爲模棱而不思自異於俗吏之所爲此司馬安四至九卿而良史題之以巧宦吾黃門所爲廢書而嘆也况捐納愈開仕途愈雜以納粟得官者其志本不在遠大爲之猶賢乎己又遑問其難乎否乎客旣去因次其語以弁簡詩曰我言惟服勿以爲笑 
[諭旨恭錄]  
　　五月十二日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨本年六月皇帝萬壽照常行禮樂設而不作停止聽戲欽此○十三日奉上諭巴克坦布奏假期又滿病仍未痊懇請開缺一摺兵部左侍郎巴克坦布著准其開缺欽此○十四日奉旨正白旗滿洲副都統著果勒敏調補廂紅旗滿洲副都統著長萃悲補廂紅旗漢軍副都統著志鈞補授欽此同日奉旨著派啓秀管理圓明園八旗包衣三旗官兵並鳥鎗營事務欽此同日奉旨左翼前鋒統領著芬車調補右翼前鋒統領著載瀾調補廂黃旗護軍統領著色楞額調補正紅旗護軍統領著鈕楞額補授欽此 
[本館接奉電音]  
　　昨日午前京師傅來上諭四道謹敬譯登○本月二十一日奉上諭依克唐阿奏已革道員請飭驅逐等語奉天候補道余濬具經該將軍奏叅革職仍復逗留奉省招摇滋事實屬怙惡不悛已革道員余濬著卽行驅逐回籍不准逗留欽此同日奉上諭翰林院代奏檢討朱育仁條陳理財富國詳籌利弊一摺著戶部議奏欽此同日奉上諭御史楊崇伊奏總署章京方孝傑私自出京意圖謀利請飭查辦等語方孝傑著開去總理各國事務衙門章京並著該衙門堂官查明叅奏欽此同日奉上諭依克唐阿奏道員把持稅務據實糾叅一摺奉天東邊等處稅捐前經依克唐阿奏准派員會同征收現派候補道王頤勳等前往稅局會征與東邊道張錫鑾並不會同商酌自行分派總辦帮辦委員經收所有稅欵均送道署並未解省似此任意把持顯有希圖中飽情弊張錫鑾著先行開缺交依克唐阿嚴行查辦欽此 
[練軍紀事]  
　　金陵采訪友人云省城自强軍營務處錢觀察屢次禀懇劉峴帥遴選幹員瓜　某日接奉憲札委觀察爲淞防營務處所遺差使另委張總戎騰蛟爲帮辦並聞現駐吳淞之班統領亦奉諭調辦是差但未見明文不知確否○練軍步隊第三營洋將何福滿君向與馬隊第一營洋將那汗斯君偕寓朝天宮畔倪公館本月十三日樽酒談心醉中啓釁偕詣統帶來春石泰君處聲訴情由不知統帶如何剖斷而何福滿君於翌晨附某商輪船赴申江傳聞欲赴德總領事署控告云 
[西報談絲]  
　　滬上繅絲廠至今日可謂極一時之盛乃昨閱英京太唔士報不禁爲衆廠商借箸代籌焉太唔士報之言曰英國現已究得練絲新法建廠於曼恰司得地方費去英金三萬磅廠中繅成之絲非特光潔停匀馬乎中 
 
 

Page 2

 
 
國運售倫敦巴黎斯者倍蓰而核其每歲所出直將奪回中國繅絲利權之半云查英國進口絲往歲值英金一千七百萬磅其中以中國運去者爲多今旣得此新法造斯新廠則鄰厚我薄之義昭然共見然則中國繅絲廠商於此時將何以爲計母亦曰節糜費愼繭價以期共保利權而已 
[温數現記]  
　　温州訪事友人云温州府舒端甫太尊示期初二日舉行府試已紀前報於初一日太守先赴考棚閱視凡有貼近考棚店　以及毘連廟觀均親督丁役閉鎖加封畢然後懸牌示期初二日考永嘉初六日考樂淸初九日考瑞安十二日考平陽臨點時各考童悉亷牌燈名次魚貫而入肅靜無譁封門甫交五鼓命題後閱三點鏡諸戳場規甚爲嚴肅與考者亦恪遵功令追初五比揭　　　遑有爲　頤百考廉之少君鳳樓其餘列前茅者俱屬一時英俊士論翕然各塲題目曁永嘉十名前列照錄左方永嘉正塲題已冠是故君子有諸已至所藏乎身未冠正已而不求於人次題故觀於海者詩題榴花角黍鬥時新得新字樂淸正塲題已冠民之所惡惡之至詩云未冠人人有貴於已者次題其子弟從之則孝弟忠信時題何可一日無此君得君字永嘉十名陳閎慜劉士杰徐思文林繩祖吳斯駿厲陳善何卓方壽宸周鳳祖陳應○温處道宗湘文觀察以振興文教爲先務一切書院膏火山辰束脩均自捐鶴俸以津貼之本年聘請黃潄蘭大銀臺來郡主講中山書院每月官師兩課俱用彌封其所取超等大半爲名下士憑文拔權一秉至公○玉環叅府王雨亭叅戎因洋面遼闊雀苻不靖現届魚汛之際督同右營陳子僊守戎先後出洋分投巡緝二十日王叅戎駕柢西沙地方遇見盜艘形迹可疑當卽盤查放騐詎盜開鎗陞騐互相攻擊至兩點鐘之久適陳守戎督率四號管駕兩面兠捕陳外委世彪乘勢遇船拚命拿獲洋盜多名已由叅戎解送道轅矣○候補同知郭外峯司馬現奉宗觀察札委隨同松陽縣劉與裴大令前赴處郡查辦教案已於初一日禀辭起程云○永嘉縣程康侯大令試事告竣輿論翕然大令固不僅具折獄之才也○永嘉與史陳鏡仁捕廉訊鞫小竊某甲甲畏刑狡供贓在西郭某乙處捕亷惟恐飭差往吊難免滋擾需索情事因督司捕盜親詣查吊孰料西開人民頑悍且以事屬誣扳幾與捕廉爲難幸地伸素仰陳少尉淸風力爲排解始得無事陳少尉惡其無禮飭將私開烟館之某丙傳案枷責遊行示衆云○鐵井欄祥記官銀號多財善賈甌郡推爲巨擘前月廿四日有口操楚音者十餘人衣裳楚楚狀類營勇各携碎銀十數兩向號兌洋該店夥不察其僞給洋兌收頃之又來三五人換銀數亦相若詢其來歴則以爲撤回恩餉也至再至三計兌入已三百餘兩嗣卽鎔化則銀色低劣約二三成赶覓原兌之人早已鴻飛冥冥杳不知其所之合號之人惟皆呼晦氣而已 
[漢皐解佩]  
　　漢口采訪友人云中俄兩國誼重邦交是以俄人之在華通商者大有起色刻擬在漢口開闢租界增　適勝分行俾貨欵往來易於滙劃亦便商之一端也○漢陽鐵政廠一切機器需用皮際月前候補直隸州李刺史紹遠奉委赴滬上向禮和洋行訂購若干霜兹已如數解鄂淸查轉解到廠矣○邇者道路喧傅咸謂某國商人已購定快輪船三四艘行駛長江上下各埠攬載客貨價極從廉升擬就漢口馬王廟下首江岸築碼　爲停輪之所岸上更高築洋棧顏曰信隆洋行未知確否○鎭上從仁巷係往來要道歴年失於修整以致向之如砥　　者來變而爲九曲羊腸每逢月黑深宵咸興行不得也哥哥之嘆自新善堂諸董有鑒及此刻已集欵興修誠善舉也 
[仯堤閒眺]  
　　沙巿采訪友人云南獄廟後沙塘溺死一無名男子地甲以無人來認詣縣署禀請騐屍縣主因公事甚煩不暇兼　爰於四月二十五日委沙巿巡檢丁賡卿少尹臨塲代騐仵作唱報屍身並無傷痕少尹飭地甲爲之收殮掩埋挿一澕褾爲記○荆俗稱端午爲孩兒節人家競以紗帽公子巾藍衫師襁褓兒置健漢肩上遍謁親串家能學步者則戴紫金束髮冠挿雉翎圑扇輕衫蹀　於街頭巷尾近者裝束更爲奇異往往窄襟短袖膊紥腰圓或翹英雄結或戴嵌鏡五花冠背挿短刀靑衣靑行縢足穿戰靴若梨園所扮梁山泊武行者然嘻人家好兒女偏喜效緑林豪客之所爲有心世道者蓋不禁切隱憂已○有張某者以種菜爲生上原下隰中朝澆水夕灌糞不遑暇食必俟葩放黃紅葉舒緑碧始如農夫之慶有秋邇者螟賭蟊賊交相爲害以致嫩韭肥菘盡如鳥篆蛇文殘蝕殆盡張見其如老饕飽甚也深爲惡之思得一策至藥行購得砒石斤餘密灑蟲遂食之而斃無復餘孽之留常欣欣然自詡計之得也不知利在而害亦隨之一日大女二女偶因細故口角旋皆吞所剩之砒自盡三女適金龍寺徐姓其夫開設鐵店伉儷甚篤本月初二日以將銀首飾煥物而歸其夫以閨門細事初不暇問至晚夫婦始相戲謔繼相嘲駡其姑出而評隲數語張氏負氣入房至明　猶高臥不起呼之不應揭帳視之見其面色靑黑七竅而流旁置有砒石一包始知亦係服此斃命母家聞訃遽興問罪師幸經街鄰爲之勸和從豐棺殮　 
[武林梅雨]  
　　浙江温州府屬地處海濵時有盜匪出没上年舉辦漁團甚爲得力惟汉港甚多難以周密前由署府憲舒太守禀請添員辦理刻奉撫憲特委候補縣葉大令昭敦府經歴唐參軍日襄曾辦漁團事務○請補衢州府洪太守思亮現奉藩憲札委署理湖州府事又牌示海鹽縣典史缺現飭准補是缺之惠從龍赴任象山縣竹山司巡檢缺現飭准補是缺之葉恩漙赴任○天時陰雨河中水漲數尺各處墻垣坍塌者不可勝數而貢院圍墻亦被雨浸倒下數丈號舍亦多欹損刻奉藩憲札委候補縣胡大令瑞淸估勘工程以便興修○近來天氣寒伶雨意連綿二蠶不能起色巿上絲價逐漸加增垷在肥絲每兩已貴至三百文左右矣細絲每百兩三十三元較之去年加漲三分之一業綢縀者不無暗中虧折也○本月初十夜有一男子年約二十左右行至連可河下塘因河水漲滿不辨路徑誤入河中以致半身落水幸有署中轎班見之急爲拯救得以無恙詢之知係住居三聖橋胡姓該輿夫遂送之歸家 
[蘇垣塗説]  
　　據訪事人箋云常熟塗莊錢潤甫家被盜匪殺傷三命巨案朱大令詣騐後以潤用之堂姪錢福森爲正兇而以箍桶匠顧炳觀爲見證旋經錢姓族長赴省上控大憲以案情重大不可少有寃枊飭將全案人證提省訊理經蘇州府發審局迭次研訊終不能水落石出嗣桐太守禀請撫憲將此案移父元和縣葉　府研鞫明府連訊數堂亦難定讞旣而顧炳觀供出寄居徐莊之江北人成衣匠甲乙二人明府籖差拘甲乙到案訊供之下似　略有端倪明府據情禀知中丞飭調朱大令來省置訊詎大令甫經升堂顧炳觀頓依前供仍堅指錢福森爲正兇甲乙二人得以置身事外而福森則一味呌届任死不肯供認聞是案自始迄今已訊過百數十堂未識何日始能結案也○江蘇撫憲趙大中丞牌示本月十五日辰刻補提應人本年秋審人犯訊勘是日案共二起計男犯二名女犯一口中丞勘畢循例頒賞錢物如前○前日某縣解到女犯一口年未二十頗具丰采雖鐵索琅璫而所經之處嫣然顧盼毫無羞恥畏懼之狀傳聞該女犯係江北某縣產不守閨範與鄰村某姓子私識于歸後竟斃本夫地方官曾以通姦不通謀備文申詳解省過可究竟是否尙容訪明續錄 
[鑑空衡平]  
　　寗波訪事人函稱奉化王文興虧欠合順公所洋二十五元前經奉化縣斷歸同善局施濟痧藥所存官金壽處洋二百五十元及俞新○處洋五十四元内提還該公所洋一百五十元作爲天后宮修理之費餘洋一百五十四元同陳錦華抵歸公所田畝兩造當堂求請充公准歸錦溪書院經費等情由縣具詳寗波府府憲因事出衆願批銷在案兹聞該公所俞某等與靛戶王某等忽以欵難撥充爲詞赴府翻控未知程太守作何發落也○奉化民婦汪卓氏之子汪久順於上月初旬被汪述孔毆傷斃命當時曾否赴縣喊控不得而知直至日前始飾詞赴府上控程太守收閱禀詞廉得其情兹將批示照錄於下以供衆覽據稱氏子汪久順於前月初八日被汪述孔毆斃初八日控縣被阻何以遲至十五日始行攔真　控如果又被輿役所阻何以遲至一月始行來府禀控察核情詞其爲前與汪述孔等爭控山陽縣斷未饜所欲適值氏子身故藉命圖詐顯而易見但控　　命　寳均應澈究仰奉化縣立卽親詣騐明如果實係因傷身死然後查提正兇訊明究　否則　究主唆照 
 
 

Page 3

 
 
例反坐以爲　屍圖詐者戒愼勿草率從事以遂其拖累之計也切切 
[我見猶憐]  
　　李么兒者莫詳其里貫雖瀟灑美少年實陳檢討塡詞圖中之雲郎也膚白若屑玉而内含色澤故能使眉目間一如傅粉何郎又善脩飾王晉卿袍褶皆内裁臨風旖旎不僅以時下之鑲襟穿袖顧盼呢人也現當蘭成作賦之年益具安仁擲果之貎月其神乎而無姮娥之虚冷也雲其態乎而非神女之託空也初來沙在楊氏移春檻中一時紈袴子弟豔其名人人思爲護花鈴而不得迨春老檻空么兒乃落拓人間於是五陵闊少一見心傾不特薛靈芸秀色可餐而且如謝超宗令人不衣自煖彼比之爲咀江珧柱噉楓亭荔支者猶非眞箇銷魂之解人也去歲在夷陵曾如弄蛇者先弄大蛇後弄小蛇荀奉倩幾爲情死乃輕舟東下來訪章臺居然壓倒渚宮梅柳雖窄巷春無而香車寳馬幾乎看殺衛玠彼或控轡嬉春此則挑燈話夜無不呢其薄笑淺嗔梨花雙暈令人之意也消今春斗酒聽鸝之日客有自峽州來者與么兒重尋舊好槜手於桃夭柳軃間么兒靸堆雲淺鞵曳杏黃薄羅衫宮綃扇障面與客栩栩然如蛺蜨相隨態閒意遠望之者託爲玉樹歸時由川主宮旁度小石橋橋左右皆方塘中一線路適有無賴三五輩迎面而來捉鼻調之曰李么爾知喒老子杖頭羞澀欲爾爲我還尋常酒債乎么兒不之應無賴以爲嫚己遽前撲之奈相逢狹路峽州客又中立不倚么兒得從肘後免脫而逸無賴見么去乃遷怒於客嬲之入茶肆客曰彼此轇轕予作和事人亦不爲錯無賴曰嘻李么何如人豈客亦虚其牡而高其尻者爾與伊親乎曰非親故乎曰非故然則干卿何事客不能答徐以手搔其項曰未免有情耳無賴閧然曰然則釋子都而得狂且花間一席酒此卽主人翁矣時茶肆嘲者笑者雌黃信口冷語氷人客以口衆我寡願爲諸君盡歡因同詣瑞彩園觥籌交錯盃盤狼籍諸無賴悉皆濡首酡顏相與拍客肩而笑曰卿眞解人今而後各幹各事毋謂窮朋友不能作痴聾公也握手而散由是李么始得推其情專注於斯客云 
[潯陽雜記]  
　　九江采訪友人云南昌府同知蔡乂臣司馬俊經德中丞札委押運良木進京於本月十四日道出九江斾卽東下○本月十八日俗傳爲大端陽節城廂内外居人迎賽紙龍舟旋在江頭焚化謂可驅邪逐疫其然乎其不然乎○本月十六日午後二點鐘西門外隆泰和烟店忽然失火轟轟烈烈幾於勢若燎原幸人手衆多立時撲滅○西門外徐慶昌首飾店夥某甲於午節後自言回家省親旋卽不知去向次日在龍開河浮起屍身始知已墮江而死店主乃爲之殯殮專足訃知其家○本月十八日辰刻有公差及圻州所派營兵各數名押解三犯身穿紅衣鐵索琅璫由西門入城不知解往何處也 
[鴛水讕言]  
　　嘉興采訪友人云郡城南門内報忠埭丹陽麫店主老許數年前曾憑媒娶本郡某姓家雛婢爲妻過門後嗔丈夫年老龍鍾密約有情人潛逃出外未幾經老許尋獲携之而歸近又逃至海鹽旁人疑其來歴不明盤出實情押交老許老許怒甚以樓屋作狂狴局鎖其門其妻終不相安於二鼓時從後面披屋躍下墮地受傷動履艱難老許無奈爲之醫調後不知如何處置也○蠶事已畢農人方從事挿秧東帮各鄉民絡繹而來傭工餬口每晨輙守候四城門外以待雇主到來○日前有跳板花船在油車港鎭繁纜船中某妓不知因何觸怒鎭民某姓婦口角之下被妓直剌隱衷事爲婦夫所知歸家斥責婦愈思愈忿自萌短見經人施救已無可挽回矣死後訃知母家旋有同族多人興師問罪其夫不得已央人調處從豐棺殮延僧超度母族始隱忍不言然頃刻間已所失不少矣 
[彛陵望雨]  
　　宜昌訪事人手簡云近日天氣亢旱極其炎熱不啻三伏農田坼裂莫不望切雲霓初九日午刻始得大雨一陣惜淋漓未久依舊銅鉦高懸不過略解斗室之炎威於高下田畝尙未透足也江中水勢現因川中各滖下湊江水陡漲數尺此項暴漲上游得雨則溪水挾洚湍流一霽則依然澄淨毫無泛濫易漲易退山溪水然歟然在宜則望雨仍殷安得好雨知時一渥農田俾禾稼得占如茨如粱如坻如京耶○前登王公定安家中被盜一事因係傳言之誤先是有一種匪徒膽敢偷圓覺庵木板在城東門南首搭跳欲行進城希圖行刦被官兵查知驚走因是外人以訛傳訛遂造成無數謡言以爲王眷在鄉間正做佛事致遭不測云云其實皆子虚鳥有也豈諺所謂一家飽煖千家怨耶○大北門内縣城隍廟街某宅近日忽傅言出怪據云親見有人在屋上擲石抛沙又有黑影東藏西躱及家人秉燭尋覓則又杳無蹤跡或以爲近日盜匪縱横屢試手叚竟未得償所願故此到處先試其伎倆迨人不備卽下毒手現在某家席不能安並倩多人爲之保衛○前從武漢運來擬辦平糶之米皆歸芹香館紳士料理發賣每戶准買三升不准多買其升稍放每升較鋪家約多一合升錢四十二文收一升錢發一根籌收三升錢發三根籌以此爲止每天就本處自淸晨賣至早十一點鐘爲度買者究亦不多現在河下米船頗少每石又漲八九百文非有此項平糶之米止不知糧價將伊於胡底也○沙巿輪船自前次開往上海修理後前日固陵來宜因快利現裝連數千米往河起駁故不能久候之客貨皆改裝人固陵往漢矣○近因盜匪窺伺現在每夜弁兵總有百餘人梭巡城内外不斷前日忽有一羣人手執曰蠟杆子器械背負銀錢於淸早過河西去地方官疑爲匪類急派武員過河赶轉比回宜天已傍晚當經蒯游戎細加詢問係馬販往口上販馬者因令傳到馬行中人爲之作保始准釋出是夜諸人卽在某馬行歇宿據稱沿途多有强悍之徒出人不意西北行李稍重之人無不倩鑣客一路保送故伊等往返其間習慣各携器械以爲防身之用云 
[名園祖道]  
　　正任松海防同知署川沙撫民同知劉乙笙司馬日前赴蘇垣謝委及回申後卽涓吉本月二十五日赴川沙二十七日接印前日江海關道黃幼農觀察松海防同知葉臨恭司馬上海縣黃愛棠大令及各同寅設筵張氏園中爲之祖餞 
[賭案餘聞]  
　　捕頭捉賭迭紀報章兹悉捕頭以此次所獲賭徒共有八十餘名其中不無生意人偶爾游戲以致玉石不分若一例發落未免稍欠恕道因擬暫押候逐一淸查分别若爲賭首若爲依賭爲生若爲偶賭之人然後再行商辦　 
[盜犯解回]  
　　去冬在途搶刦寳山縣沈愷行李衣箱之盜犯俞起鳳趙德勝王福生孔光才四名經寳山縣沈明府訊實解送至申請江海關道黃觀察提勘屬實申詳督撫憲旋奉批將俞趙兩首犯就地正法王孔監禁候示兹觀察接奉憲札隨札飭黃愛棠大令將王孔兩犯發回寶山永遠監禁大令遂於昨日午前派出差役四名並移請城守營李千戎撥兵四名押解前往　 
[滬南零錦]  
　　昨日愼德堂徐某至十六鋪北局禀控行仁里房客土春榮欠租不繳又不搬遷經祝翼雲二尹飭傳王到局限於六月初一日搬遷如違究辦○昨日祝二尹飭局勇查得行仁里張阿林陳桂生曹毛頭吳明德等聚賭抽頭立提到局各掌頰八十下具結斥退○李順德蒲鞋店内昨有許長友葛亭標二人向買蒲鞋因議價不對致於口角隣居顧仁榮出爲解勸詎許反遷怒於顧將顧兇毆葛又在旁助　致顧受傷該店主急赴十六鋪局喊控祝二尹立將許葛提審判責許一百板葛五十板顧仁榮傷自醫治各具結了案○昨晚大雨時滬南小普陀橋某姓家坍去房屋一角幸室中人聞聲避出並未受傷亦云幸矣 
[訟簡停訊]  
　　昨禮拜四法公廨堂期因捕房案牘寥寥捕頭飭探咨照中西問官停訊一期 
[法公堂二則]  
　　拐犯蔣金寳李阿四迭次犯案怙惡不悛此次又因誘拐小孩爲失主扭控公堂前經鄭大令訊供飭枷號一個月昨已期滿帶案照原斷各笞五百板發攺過所監禁○永昌祥襪店主孫茂興積欠衆女工工資錢五六十千吳阿順爲首率領女工三十餘戶具控公堂經大令提訊著先繳錢一半給衆女工領回昨日孫將所欠工資如數繳案大令飭吳具領狀當堂照領分給各女工完案 
 
 

Page 4

 
 
[美界捕房紀事]  
　　昨日天將黎明時日本人某甲潛至虹口日本郵船會社碼頭所泊某郵船中竊取西人所佩對時表一枚登岸而逸途經廿四號西捕拘解捕房捕頭令查明失主是誰甲則押候解送日本領事署請辦○前晚甲乙丙三流氓相約至吳淞路萬福樓晚膳食畢　資不知因何與樓主某丁爲難諸夥見甲乙丙勢頗兇横因帮同扭至捕房捕頭謂姑念器物未被毁壞從寛開釋○昨晨寍波人某甲在吳淞路小遺四百二十三號華捕見之以其有違租界定章上前拘捉甲不服贈以老拳捕竭力扭入捕房捕頭謂照例祗罰小洋三角今旣毆捕未便從寬令押候解送英公堂請訊○昨日上午虹口某馬頭畔浦中浮起無名男屍一具年約四十餘腹膨如鼓似入水已久者旋經某號巡街華捕報知捕房捕頭遺包探范進才查明有無屍屬再行核辦○崇明偷兒某戊竊得水烟袋一枝昨晨持至北河南路某押店質錢適爲包探賣如海所見向之盤問戊狀頗謊張因卽解入捕房捕頭詰其由何處竊來初尙堅不承認嚴詰至再始言竊自北山西路同泰客寓中捕頭令押候解送英公堂請辦○本邑人徐鶴蘭虹口八十個黨流氓中之領袖也前日之晚行至老閘橋北首唐家弄經包探倪順泉拘獲解入捕房捕頭令押候解送英公堂請究○北四川路第四百十七號門牌李載興家有一女孩年甫五六齡前日下午在門前嬉戲忽被流氓某已將女臂上金跳脫一枚攫之而去女大聲呼救李聞而詢知其事立卽窮追而已已不知所適旋卽投報捕房並言此物值銀六十餘兩捕頭允爲緝查○前晚偷兒某庚在百老匯路第三百十四號房屋之門捱身入内竊取銅錫器不計其數昨晨屋主某辛報知捕房請爲追緝○昨晨有一劣馬自某馬車行逸出奔至篷路經三百八十七號華捕某壬牽入捕房捕頭令暫行豢養候傳馬主某癸到案罰鍰 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[工姦署瑣案]  
　　前報紀周王氏控張德坤將船吞没一案帮審委員蔣壽林剌史提訊之下張供稱小的向氏子周春泉借用洋銀三百圓爲造船之費其船約值洋銀七百餘圓剌史以兩造各執一詞令提到春泉再行核辦旣而張遊船埠頭俞燮没案禀陳前晚剌史升堂覆訊周王氏訴稱前歲之冬小婦人造一新船未幾被張撑去求卽追還張供稱此船實係小的所製與周王氏不涉惟所借洋銀當節措還俞禀稱小的深知其船確係張物剌史謂其中尙有别情飭俞出外帮同理處如果仍不妥再行來案禀陳可也○大純紡紗局司事陳逢源前在䖍婆陳費氏家臺基上殞命黃大令飭將陳費氏及傭婦吳陳氏發交官媒看管蕩婦張桂寳交其母領回陳費氏所私之蕭德坤及另開臺基之李少山收入攺過所前晚蔣壽林刺史升坐花廳飭役帶案覆訊陳費氏供稱小婦人係蘇州蕩口人年三十有八去秋八月移家治下與蕭同居英界中旺街高姓成衣鋪中然並未拼識陳大少爺私姘桂寳轉租小婦人處餘屋作小房間兹蒙訊懲以後不敢再居上海矣吳陳氏供　小婦人與陳　氏同鄉因在伊處傭工陳大少爺自携桂寳來借住小婦人從不干預此等事情刺史曰爾等開設臺基罪應監禁姑念初犯特從寛宥著具故過切結交人保釋速卽回籍不准逗遛 
[英廨瑣案]  
　　積竊陳安慶疉輕懲辦不下十餘次昨又行竊陳仁金家之銀首飾綢布衣服以及錫匣子等物由包探顧阿六緝獲並贓物送案請究陳仁金投案領贓陳供福建人向摇杉板船後因失業今乞恩施别駕以陳安慶係積竊未便從寛判責四百板管押半年後遞解○包探黃四福禀稱積竊沈根裕迭次犯案近由大老爺懲辦釋放未數日又連竊劉桂堂王阿四等家綢布衣服木鐘銀表烟袋什物各失主報捕由小的緝獲人贓送請訊辦劉桂堂等紛紛投案請領失贓質之沈根裕供寳山縣人犯竊不合如蒙寬有定當回籍安分種田决不再來租界叩求恩典别駕判責三百板管押三個月期滿遞回原籍○包探趙銀河禀稱洪仁裕在寳善街竊取同棧在客毛杏生之紡綢裨一條據言與劉和尙同竊故併劉送究毛供出外看戲欲回不及因暫住棧致被竊褲洪仁裕供褲係劉竊我祗分洋一元劉和尙極口呼寃稱被誣攀别駕着將洪責一百板劉和尙交保○包探孔阿才禀稱周金寳不知在何處竊得布衣六件送案請究周供本地人衣服係在路上所竊求恩寬宥以後不敢再犯别駕判責三百板管押三禮拜以儆○一百六十四號華捕拘解徐順奎江阿長到案凛稱伊等因奪取白頭翁鳥以致扭毆爲特送究徐供爲馬夫鳥係出洋五角購得昨日飛入江阿長家中被伊弄死故與理論江供在洋貨店爲　此鳥由我獲住徐忽來奪以致揑死求鑒别駕判將江阿長管押一天○新充包探瞿旭咸禀稱王阿三前因犯事遞解回籍今又來滬爲此送究王供華亭人現已改過可否求恩免遞别駕判責一百板仍遞回松江○包探竇如海禀稱昨有木匠宋森昌馬阿孟曹錫駕等將宋順興軋入烟館拆梢洋十元經我查知拘入捕房當時宋森昌出洋十元保出詎伊反王四馬路捕房誣控拆梢今特送案請辦宋順興供開木匠店正月間托森昌製木凳數十只後因工料不堅不要伊做伊竟糾人拆梢洋十元求鑒宋等供詞支吾别駕判宋押五天馬曹各押一天○包探倪順泉禀稱糕司務郭阿毛欲向同事徐阿鶴借洋五元不允郭卽私取經徐報捕後往查屬實拘請訊究徐申訴前情郭供並非私取實曾言明求鑒别駕判將郭阿毛笞責五十板○包探石金榮禀稱郁徐扣竊取萬益廷之東洋車一輛售與江阿巧爲此拘請訊判萬投案申訴前情郁徐扣供被萬欠洋不還故取伊車並非竊取江阿巧俯首求恩别駕判將郁實五十板江押一天 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十二年五月十二日京報全錄]  
　　宮門抄○諭旨二道錄前○江撫德奏測繪全省輿圖告成摺○東撫李奏飭府州縣各員分别調署回任片○將軍長奏病仍末愈再請開缺摺○又奏請更正官名片○江撫德奏甄别知府片○黔撫高奏收到各省協餉銀數片　五月十二日理藩院鑾　衛光祿寺鑲黃旗值日無引見○禮王等點騐軍器覆命○張中堂謝賞假兩個月恩○椿壽請假五日○錫光請假十日王乂錦續假十日○延候儥假十五日○興伯續假二十日○倉塲奏漕船五日回空○召見軍機○皇上明日辦事召見大臣後至醇賢親王府上祭畢還海○○○頭品頂戴江西巡撫臣德壽跪奏爲江西測繪全省輿圖告成動用經費銀兩籲懇作正開銷並在事出力人員請暫存記俟會興館覈覆奏奬恭摺仰祈聖鑒事竊光緖十五年十月三十日准會典館咨纂修會典需用輿圖擬就圖式並辦理章程飭照所頒格式測繪送館等因當經前撫臣德馨行司轉飭各府州轉行各廳州縣延請精於測繒之人遵式辦理旋於十七年續准會典館頒發章程表格並准兵部咨飭繪驛站鋪遞相距里數圖及説送部核辦又經轉行去後嗣據各屬繪圖呈送查其辦法均未合式蓋表格中七事曰沿革疆域天度山鎭水道鄉職官内惟沿革及職官不關測量其餘五項均須用儀器逐加細測始能得其度分秒數方向道里至於山之高斜度水闊狹淺深尤非測量不可卽經前撫臣德馨飭司在省城藩可署内設局擬定辦法章程遴委補用通判陳希曾爲提調卽用知縣孫洄爲總纂大挑知縣楊承曾等爲纂緝分校等官並委補用府經歴顧永城專辦驛站鋪遞相距里數圖及詳細貼説一面派員偕同測算紳士並購置外洋度時表經緯儀尊林儀及製造象限儀紀限儀等項次第舉辦至十八年夏閒稍有頭緖曾先測定省城經緯度又以鄱陽湖素稱巨浸爲一省要區春夏則汪洋無際秋冬則汉港紛歧派員週歴測定鄱湖全境復委偕同精於測量紳士馮繼祖等先測七十九廳州縣經緯並按府分測地址隨測隨繪以一里方圖爲之根本一切夫馬等費俱由省局發給惟江西幅員廣闊襟江帶湖水道紛歧廣饒贛南諸郡萬山叢繞且界連閩浙粤東崇山峻嶺綿亘不斷每測一縣非累月兼旬不能竣事其有一隅未合卽令覆測更正不敢稍涉畏難苟安致有簡率輾轉需時是以兩次奏推展限辦理臣抵任後飭司督率局員認眞赶辦至光緖二十一年冬間草圖始成復提調總纂及幫辦各員分任稽攷予以課程昕夕從事彚輯諸圖博稽羣籍凡道里之遠險疆域之犬牙相錯者必期脗合無間山嶺之巑岏起伏者必期脈絡貫通水道之紛歧雜出必測支幹分明至於關津要隘驛站程途巿鎭墟集水陸營汛皆加詳細叅究悉心校勘由大縮小恪遵頒式計里開方兹據署布政使翁曾桂詳稱嚴加課責於本年六月造成計省總圖一府總圖一縣七十有五鄱陽湖全圖一吳城樟樹河口景德各鎭圖四又省圖説一府直隸州圖説十有四各散廳州縣表格七十有九共十五册裝作四函外附驛站鋪遞相距里數圖及説共十四册裝作四函至辦理輿圖一切經費溯自開局以至告成其購備儀器及員紳薪水夫馬等項歴時旣久積少成多共用銀三萬六千七百二十五兩八錢九分由司庫設法挪墊均係撙節支用並無絲毫浮冐伏查湖北湖南等省辦理輿圖經費均已奏准動用厘金江西事同一律應請援照於二成加厘項下作正開支以淸墊欵再查鄂省輿圖告成援照陜西成案俟會典館核覆後將在事員紳從優保奬此次江西在事各員盡心竭力勞瘁不辭編繪成册克竟全功不無微勞足錄應請援照辦理以示獎勵除將圖表遴委試用知縣朱兆麟飭交會典館兵部查核外詳請具奏并給咨批前來臣覆核無異相應籲懇天恩俯准將動用經費銀兩在於二成加厘項下作正開支并在事出力人員准存俟會典館核覆後由臣奏請獎叙除繕給咨批并咨戶部禮部曁將出力員名開單咨送吏部外理合會同兩江總督臣劉坤一恭摺具陳伏乞皇上聖鑒訓示謹奏奉硃批該衙門知道欽此○○李秉衡片再准補曹州府知府邵承照准補平度州知州潘民表東阿縣知縣李成保靑城縣知縣叚蔭棠魚臺縣知縣張則程寗陽縣知縣張楚林調補滕縣知縣陳毓松以上七員同選授長山縣知縣劉文煃步城縣知縣袁桐新泰縣知縣田寳蓉嘉祥縣知縣葉大可堂邑縣知縣金林定陶縣知縣張懐信范縣知縣王貽哲齊東縣知縣宮耀月平原縣知縣錢心潤文登縣知縣李祖年等十員均飭赴新任供職又調署曹州府武定府知府尙其亨調署平原縣事濮州知州恩奎以上二員均回正任恩縣知縣何式珍長淸縣知縣蘇杰德平縣知縣凌錦祺等三員均飭回本任供職據藩臬兩司會詳前來除批飭檄遵並咨部查照外謹附片陳明伏乞聖鑒謹奏奉硃批吏部知道欽此奴才長順跪奏爲蒙賞假期届滿病仍未愈再陳下悃籲恩開缺緣由恭摺仰祈聖鑒事竊照本年正月二十七日奴才因兩次請假治病仍未痊愈具摺陳請開缺於本月初三日齎回原摺奉硃批著再賞假一個月毋庸開缺欽此跪誦之下莫知所措奴才自前月拜摺後春氣漸深肺喘稍舒而肝痛未已舊楊積濕相繼感觸復添筋骨疼痛手足麻木等證又加氣逆心忡夜睡不能安枕正在多方調理接奉諭旨未蒙俯允所請以嬰疾已久之身際時局孔艱之會旁皇悚惕有不得不再事凟陳者伏念奴才昔年以侍衛出征捻回戎馬半生於吏治本鮮閱歴自光緖十四年奉命鎭守吉林以來美錦學製惴懼良深故地方諸務鉅細必親每遇棘手之事思一辦法往往終宵不寐近年心血虧耗精力衰頽職是之由蓋奴才才識迂疏竊非其拔是猶責無力之人舉重遠行無怪不能勝任也或謂朝廷以整飭邊防爲急務而奴才治理邊軍數年仍無起色上之不能樹威邊隆下之不能折衝千里是奴才平日所躊躇滿志者今又無所表見言念及此淸夜疚心俛焉難以終日當不徒爲一身患病計矣矧奴才治病數月終未减輕據醫者云邊地奇寒實非哮喘之人所宜近添怔忡等症非息心靜養斷難見效是奴才卽不爲一身計留此亦無益矣明知鞠躬盡瘁事君之義所宜效法古人然必此身爲安危所繫其才其望爲當時所推重若奴才旣無經世之術又無威望足以聳人但以衰病之軀坐鎭日久必多貽誤轉恐上負君父期望下爲軍民褻玩且近日懇荒開礦邊事日形繁劇斷非病疾糾纏之體所能維持惟有再行籲懇天恩俯念邊地重要仍准開缺另簡賢員肩此重任庶奴才憂時之念得以稍釋病亦可冀稍痊倘邀福庇孱軀得調攝復元仍可出而報國斷不敢愛惜此身終老牗下馬革之志夙昔所期區區微忱敢望聖慈鑒察所有奴才因病未愈再請開缺緣由理合恭摺具陳伏乞皇上聖鑒訓示謹奏奉硃批另有旨欽此○○長順等片再准署帮辦理春副都統恩祥咨據會辦邊務行營文案處候選府經歴劉紹文禀稱前於邊防五年期滿案内蒙保以府經歴不論雙單月歸部儘先前卽選輕海防衙門會同吏部覆奏光緖十九年五月初七日奉　旨依議欽此伏查紹文於光緖十七年正月在琿春電報局遵山東賑捐報捐監生加捐府經歴銜十八年四月接到部照戶部於十七年十月初二日塡發惟照内將紹文誤塡絢文推原其故報捐時係由電碼傳錯但報捐在十七年二月邊防立案在是年六月立案名爲紹文部照誤爲絢文實由電局電碼傳錯委無冐名頂替之弊等情咨請更正直來奴才覆核無異合無仰懇天恩飭下戶部將不論雙單月歸部儘先前卽選府經歴劉紹文前捐職名誤紹爲絢更正淸册以符項案除分咨吏戶兩部查核外理合附片具陳伏乞聖鑒訓示謹奏奉硃批該部知道欽此德壽片再准部咨嗣後道府州縣無論捐納勞績各項人員應於到省一年後察看考覈分别補用等因歴經遵辦在案兹查有捐納試用知府譚寳箴試看一年期滿應行照章甄别據署布政使翁曾桂會同署按蔡使裕昆詳請留省照例補用前來臣詳加蔡看捐納試用知府譚寳箴才優　早堪以留於江西補用相應請旨留省照例補用謹會同兩江總督臣劉坤一附片陳明伏乞聖鑒謹奏奉硃批吏部知道欽此蒿崑片再光緖二十一年十一月分收到各省解黔軍饟銀數業經奴才奏報在案兹查十二月分收到四川省鹽厘鹽稅協饟抵捐等銀三萬五百兩又協饟銀一萬二千兩共銀四萬二千五百兩又收江蘇省協饟銀五千二百五十兩又收四川省鹽厘鹽稅協饟怟捐等銀二萬八千兩又恊餉銀一萬二千兩共銀四萬兩統共收銀八萬七千七百五十兩據署布政使文海申報前來除咨部查照外謹附片具陳伏乞聖鑒謹奏奉硃批戶部知道欽此 
 
 

Page 13

 
 
[光緖一二年五月十三日京報全錄]  
　　宮門抄○諭二道錄前○署陜督陶奏揀員請署知縣摺○川督屍奏揀補道員摺○又奏調署知府片○又奏調署知縣片○御史　奏叅湘潭水師營官積弊請　查懲辦片○湘撫陳奏查明營官叅歀請卽革職片○署陜督　　奏揀員調補首縣要缺摺○天十三日吏部翰林院正黃旗值日無引見○德魁暇滿請安○巴克坦布奏請開缺○内閣奏泒稽察本章　派出鍾靈○召　機廖壽恒○皇上明日辦事召見大臣後至醇賣親王府上宗畢遠海頭品頂戴署理陜甘總督新疆巡撫臣陶模跪笑爲揀員請署知縣員缺以裨地方恭摺仰祈聖鑒事竊查接管卷内據甘蕭布政使曾鉌著挼蔡使周綬會詳稱兩當縣知縣蘇　調補山丹縣知縣所遺員缺業已截缺報部查各省升調遺缺出例用各項候補並進士卽用及委用試用大挑議叙捐納截取准舉人各項人員又新例道府以至未入流無論何項到班仍以五缺計算等語甘省知縣升調遺一項自停止變通章程後上次碾縣缺出以海防新例候補儘先知縣宋昇平准補在案其次寗遠縣知縣缺以曾任實缺應升之候補知縣沈瑞霖請補隆德縣知縣以正途出身新海防例捐納試用知縣程德音請署均經先後奉准部覆今兩當縣知縣一缺甘省先無新海防例新班先等項花人員照例過班接用各項班次應捕之分缺間無人輪應截取進十試用到班挿補之分缺先人員未足一年應行扣補前先截取進亦無人惟查有截取進士正班知縣蘇保國一員例應請署查該員年四十三歲雲南建水縣人由進士截取卽用知縣籖擊甘肅緖十年正月初四日到省試用年滿照例甄别留省補用在案該員謹愼安詳留心吏治以之請署兩當縣知縣實堪勝任與例亦　符會詳請奏前來督臣楊昌濬未及核辦列入移交臣到任禾及三月例不加考惟旣據該司等聲稱該員蘇保國謹愼安詳留吏治合無仰懇天恩俯准以該員蘇保國請署兩當縣知縣實於地方有裨如蒙俞允該員銜缺相當毋庸送部引見仍俟試年滿如果稱職另請實授該員未經委署並無叅罰案件謹恭摺具陳仰祈皇上聖鑒訓示謹奏奉硃批史部議奏欽此○頭品頂戴四川總督臣鹿傳霖跪奏爲揀員請補邊疆要缺道員以資治理恭摺仰祈聖鑒事竊照建昌道張華奎奉旨調補川東道所遺建昌道缺係衝繁難要缺應卽在外揀員調補以重職守查建昌道管轄三府二直　州兼轄土司部落二百七十餘處南連滇省西界藏衛漢夷雜處地廣政繁控制巡防極關緊要非精明廉幹熟悉情形之員弗克勝任臣等督同藩臬兩司於通省實缺道員及應升各員内逐加遴選非現居要缺卽人地不宜現在亦無記名分發到省之員惟查有題奏道王季寅年五十四歲山東登州府福山縣人由方略館議叙從九品揀發甘肅加捐縣丞隨同前伊犁將軍臣金順歴在甘肅新疆軍營出力先後迭經奏保免補知縣直　州知州以知府留省遇缺儘先題奏並賞加鹽運使銜又於勦辦竄擾陜賊擒緝凈盡西北兩路肅淸案内出力光緖六年六月奉旨免補知府以道員留於原省遇缺儘先題奏並賞給二品頂戴欽此九年十一月丁生父憂回籍守制十年十二月經前伊犁將軍臣金順保奏因先於收還伊犁歴年剿辦竄匪在事出力擬請俟服闋後賞給二品封典奉旨著照所請獎勵欽此十一年六月服滿遵例捐離原省改指四川十三年九月十七日經史部帶領引見奉旨著照例用欽此二十二日經吏部給發執照承領起程光緖十四年二月二十日到省委令辦通省釐金總局嗣因試看一年期滿照例甄别留省補用十七年奏署成綿龍茂道篆務七月十三日到任接印視事旋於籌撥甘肅恊餉案内奏請奬勵奉旨著賞加隨帶二級欽此十八年十月十三日交缷仍令辦通省厘金總局十九年委辦理夔郡厘務三月十七日到局接辦二十年十二月十七日缷管釐局奏委代理四川滇邊計鹽務二十一年正月十九日到局接辦七月十二日經臣奏委充當官連鹽局總辦該員樸亷精細勤愼有爲以之　補建昌道要缺洵堪勝任人地實在相需例得專摺奏請合無仰懇天恩俯念要缺需員准以題奏道王季寅補授建昌道實於邊疆史治均有裨益如蒙俞允該員係軍功保舉遇缺題奏道改指來川曾經引見發四川候補之員今請補建昌道銜缺相當勿庸送部引見合併聲明所有揀員請補邊疆要缺道員緣由理合會同成都將軍臣恭壽合詞恭摺具陳伏乞皇上聖覽訓示謹奏奉硃批吏部議奏欽此鹿傳霖片據再署寗遠府知府趙恩佑調省另有差委所遺員缺應卽委員接署查有缷署夔州府成都府知府恩壽堪以調署寗遠府知府篆務霖藩臬兩司會詳前來除批飭檄委外謹會同成都將軍臣恭壽合詞具陳伏乞聖鑒謹奏奉硃批吏部知道欽此鹿傳錢片再雙流縣知縣李子榮調署彰明縣知縣所遺雙流縣知縣員缺卽以彰明縣知縣高晉年對調署理該員等各任内並無經徵附糧未完展叅承緝盜刼已起四叅案件據潘臬兩司會詳前來除分别檄飭遵照外理合附片具陳伏乞聖鑒謹奏奉硃批吏部知道欽此黃均隆片再湖南水師設有選鋒澄湘長勝等營原以緝捕盜賊也乃近來統帶各官宴飲嬉遊專以裝載視友送迎官吏爲事虚名缺額冐領餉糈節費壽規恣意侵剝每船舅丁不敷駕駛所領火樂徑行私賣巡防操練視爲具文尤可駭者湘潭箸名盜夥名曰六祁幫風聞去歲湘潭地方拿獲六祁幫盜犯供稱該處管帶水師營官每月收受水盜便規制錢九十千以故任其搶刧坐視不理水師之惡習如此也方之受害可知此等弊端怨不獨湘潭爲然也相應請旨飭下湖南撫臣嚴查懲辦遇有尅扣缺額等弊僅子革職不足蔽辜宜令查抄賠繳如實有圖贓縱賊情事尤宜立予嚴　毋稍徇隱庶武弁知所儆懼而軍政日有起色矣臣爲綏靖地方起見是否有富伏乞聖鑒施行謹奏奉旨已錄陳寳箴片再另片奏叅湘潭水師營官收受水盜例規一節查原奏内稱湖南水師選鋒澄湘長勝等營原以緝捕盜賊乃近年統帝各官宴飲遊嬉缺額冒餉恣意侵剝每船勇丁不敷駕駛火樂徑行私賣揀防視爲具文湘潭著名盜夥名曰六祁帮風聞去歲湘潭六祁幫盜犯稱該處管帶水師營官每月收受水盜例規制錢九十千以故任其搶刼水師惡習如此恐尙不獨湘潭爲然等語臣查湖南水陸各營近來沾染習氣實不乏人臣到任後迭次嚴加誠飭擇其不能勝任者立子屏斥更換湘潭選鋒水師營官楊作霖聲名本劣初亦風聞有收受六祁幫盜規等情前飭長沙府札提湘潭縣永遠監禁之六祁帮盜首蔣土亭卽蔣鬍子來省研訊有無餽送例規情事僅據供認曾送已故捕役曾鴻錢文此外堅稱並無餽送惟查楊作霖雖無收受盜規情弊而營務廢弛利心太重所叅不爲無因除撤去營官差使另行遴委得力員弁管帶外相應請旨將選鋒水師後營營官記名提督楊作霖卽行革職永不叙用以示懲敵而肅營規此外水陸各營容臣隨時蔡核如有貪劣尅扣及不知振作者立卽專摺嚴叅分别懲辦又另片附叅試用通判蔣聯庚劣蹟昭著等情因一時驟無實據應俟查確再行陳覆理合附片具陳伏乞聖鑒訓小謹奏奉硃批另有旨欽此頭品頂戴者理陜甘總督新疆巡撫臣陶模跪奏爲揀員調補首縣要缺以裨地方恭摺仰祈聖鑒事竊查接管卷内據甘肅布政使曾錄署按祭使周綬會詳稱皋蘭縣知縣張祥會准補固原直隸州知州所遺係省會首邑最要缺應卽揀員調補查例較各省首府縣缺出於通省正途人員内揀選調補又省會　邑要缺無論原缺應題應調均佳於現任正途人員内酌量調補其例准聲明之項毋庸逐件扣駁等語今皋蘭縣知縣係衝繁疲難兩省　邑地方緊要政務殷繁非精明幹練之員不足以資治理該可等在於通省現任正途知縣内悉心遴選查有高臺縣知縣陳昌年五十五歲四川銅梁縣進士由分部主爭改就知縣光緖九年八月選授安化縣知縣調補高臺縣知縣十五年五月十七日到任查該員才猷練達吏治勤能久任繁劇措施裕如以之調補皋蘭縣知縣實堪勝任人地亦極相宜會詳請奏前來督臣楊昌濬未及核辦列入移父臣到任未及三月例不加考惟旣據該可等聲稱該員陳昌才猷練達史治勤能合無仰懇天恩俯念自邑要缺治理需人准以高臺縣知縣陳昌調補皋蘭縣知縣期於地方有裨如家俞允該員銜缺相富毋庸送部引見前在各任並無叅罰案件謹恭摺具陳伏乞皇上聖鑒訓示所過高臺縣知縣係衝繁疲應調要缺俟奉准部覆再行揀員請調合併聲明謹奏奉硃批吏部議奏欽此　 
 
 

Page 14

 
 
[光緖二十二年五月十四日京報全錄]  
　　宮門抄○諭旨四道錄前○皖撫福奏叅庸劣各員摺○豫撫劉奏揀員更署知縣摺○湘撫陳奏請展限遴員片○又奏揀員調署知縣片○豫撫劉奏爲遵旨舉辦籌餉各條緣由摺○府尹胡奏報核銷泰安車月餉緣由片○蘇撫趙奏匯解東北邊防經費銀兩片○閩督邊奏報匯解京餉日期片○五月十四日戶部通政使詹事府正曰旗值日無引兒○承俟　侯各假滿請安○巴克坦布謝准其開缺恩○倫貝子大額駙各續假五日○遷公請假十日○召見軍機溥良○皇上明日辦事召見大臣後至　霄親王府上祭畢還海尙書銜安徽巡撫奴才福潤跪奏爲特叅庸劣各員請旨分别懲儆以勵官方恭摺仰祈聖鑒事竊自仕途雜進賢否不齊皖省不職之員疉經查明叅劾以冀稍知儆畏無如積習已久驟難轉移其素知自愛者尙能力圖振作其不堪造就者非隨時擇尤擯黜未能除舊染而勵官箴奴才督同藩臬兩司認眞察訪查有統領精健勇營候補道劉作樑性情乖張營務廢弛署宣城縣事建德縣知縣黃國城志識鄙薄　止有虧試用同知丁壽愷聲名甚劣輿論所鄙候補同知秦克任行爲可耻志趣卑污候補知縣汪壎才識粗庸難膺民社候補知縣曹敦鉞性情貪鄙被控有案池州府經歴張文照遇差訛詐生事妄爲均己劣蹟昭彰未便稍從寛假擬請旨將黃國城卽行革職示不叙用劉作樑丁壽愷秦克任曹敦鉞張文照一併革職汪壎以縣丞降補以示懲儆謹恭具陳伏乞　皇上聖鑒訓示謹奏奉硃批另有旨欽此頭品頂戴河南巡撫臣劉樹堂跪奏爲揀員更署知縣以資治理恭摺仰祈聖鑒事竊查新鄭縣知縣魁聨奏叅撤回另補應以光緖二十一年四月十四日奉旨後五日行文按照限减半言算扣至五月初三接到部文之日爲開缺日期因與蘭儀商城永寗上蔡等縣奏叅改教撤回同月出缺缺項相同將新鄭縣籖擊第四缺臣先請以候補儘先知縣吳文坦題署經吏部以該員報捐候補先尙未扣滿一年與定章未符議駁又經臣以撤回之缺例准酌補吳文坦到省歴練有年奏請仍以該員試著復准吏部照章駁令另行揀員更補奏奉諭旨坐三月初八日行文知照前來自應遵駁另行揀選查定例縣撤回所遺選缺係進士卽用與候補分班酌補輪用候補時卽將候補班前與候補正班合爲一班酌量請補卽積候補正班之缺今豫省知縣撤回簽掣第三之永寗縣缺己用過卽用知縣張曜斗一人新鄭縣籖掣第四缺例應酌用候補人員臣與藩臬兩司在於通省候補班前及候補正班各員内逐加遴選查有候補班前補用知縣王溥現年五十六歲浙江武康縣人由監生遵例報捐縣丞指省分發河南試用同治六年十月驗看到省隨同嵩武軍克復肅州在事出力保奏同治十三年七月十二日奉上諭河南試用縣丞王溥著免補本班以知縣仍留原省歸候補班遇缺前儘先補用欽此照章扣至八月初一日爲到省日期試看期滿甄别留省補用捐加同知銜振務出力保俟補缺後以直　州用轉運出力議叙加三級光緖八年三月請咨赴部五月二十日蒙欽派王大臣騐放覆奏堪以照例用奉旨依議欽此領照回省勸捐出力議叙加一級十一年十一月丁母憂十四年二月服滿起復回省鄭工出力保俟補知縣離任歸直　州後加知府銜歴委署理汝陽鹿邑等縣知縣交代淸楚均經後任結報據藩司額勒精額臬司長祿會詳呈請更者前來臣查該員王薄精明詳愼練達有爲以之試署新鄭縣知縣實堪勝任與例亦屬相符如蒙俞允該員係候補班前補用知縣請署知縣銜缺相當毋庸送部引見亦毋庸查開叅罰此恭摺具奏伏乞皇上聖鑒敕部核覆施行再此缺奉駁限更補是以改題爲奏合併陳明謹奏奉硃批吏部議奏欽此陳寳箴片再據湖南布政使何樞呈詳案查吏部定章各省正印佐雜官員補缺定限遠省限九十日次遠省限七十日按照定限揀選升調題補如實因揀員未定不能依限題咨調補者准於定限内光行咨部加展兩個月統不得過正展限期之外其更正請補有逾定限或請展限在正限以外查其咨文在應歸選月分二十截缺期内到部者仍歸外補毋庸歸選等因遵奉在案今查酃縣知縣缺於光緖二十二年正月十四日奉准吏部咨覆湖南分缺先補用知縣陳吳萃請補酃縣知縣應毋庸議其酃縣知縣員缺應令另揀合例人員請補等因於光緖二十一年二月十七日奉旨依議欽此坐十二月二十二日行文應以光緖二十二年正月二十七日接到部文之日起限查照定限七十日並會銜三十日扣至五月初七日限滿惟查酃縣知縣缺現因擬補人員有無事故應俟查明核辦是以未能依限請補應請查照遴員未定之例於正限内先行展限兩月以免遲逾再以後所出缺應請一併展限等情詳請奏咨展限前來臣覆查無異除咨移吏部科查照外理合附片具陳伏乞聖鑒訓示謹奏奉硃批吏部知道欽此陳寳箴片再湖南醴陵縣知縣缺查有准調巴陵縣知縣現任永興縣知縣周至德才識開敏爲守兼優堪以調署又署湘陽縣知縣彭獻壽回省所遺員缺應行揀員署理查有湘潭縣知縣彭飛熊操履精純器識閎達堪以調署據藩司何樞臬司俞廉三會詳前來除批飲遵照外謹會同湖廣督臣張之洞附片具陳伏乞聖鑒謹奏奉硃批吏部知道欽此頭品頂戴河南巡撫臣劉樹堂跪奏爲遵旨舉辦籌餉各條繕具淸單恭摺仰仰祈聖鑒事竊臣於光緖二十一年十一月二十七日准戶部咨奏請敕催各省查照籌餉各條實力舉行一摺軍機大臣面奉諭旨著卽咨催各省將軍督撫迅速籌辦詳細聲覆欽此欽遵抄錄原奏淸單咨照到臣當經欽遵分行妥速核議去後兹據藩可額勒　額分别查議開摺詳請具奏前來伏查單開籌餉之法凡十條皆迭次欽奉諭旨令臣等認眞舉辦臣受恩深重年來與司道等朝夕悉心籌議苟遇可興之利可裁之欵有益國計民生毅然行之未嘗稍涉瞻顧業輕隨事上陳諒何聖明洞鑒卽此籌餉十條大致俱已舉辦間有仍須變通盡利之處要不敢畏難苟安徒以空言搪塞謹就藩司摺開覆加察核繕具淸單恭呈御覽臣惟富殫渴愚誠督率該司道等實心經理此外如有應行事宜並當隨時體察籌辦勉効涓埃之報所有遵旨舉辦籌餉各條緣由除淸册咨部外理合恭摺具陳伏乞皇上聖鑒訓示謹奏奉硃批戶部知道單併發欽此胡棻片再江西九江鎭總兵宋朝儒接統泰安一軍月餉初由戶部電飭糧台按月撥給銀二萬兩自光緖二十一年四月分起至六月十五日止計正餉銀七萬兩又因遠道招募發給兩月遣餉銀四萬兩共銀十一萬兩該鎭原統皖軍四營奉飭回防時復經兩江督臣劉坤一飭借一月餉銀一萬一千七百八兩四錢除由安徽藩司解還銀六千八百八十四兩六錢外餘銀四千八百二十三兩八錢曾經劉坤一附片奏明該軍有由陸路回防者亦有到防後遣散者應請免其追繳臣已於報銷册内分别列入登除項下應統由各該軍自行列收造銷惟該鎭以泰安一軍係到防後接統未便歸併安徽造報仍造具淸册咨送糧台核辦臣查該軍月餉初本由部逕發卽改歸臣台撥領亦祇每月二萬兩並未頒示餉章細數該鎭亦祗於上年九月間送到銷册一分自應另歸專案辦理况查原送淸册内開祇有車價一百七十二兩八錢悉歸兵部核銷餘皆係薪餉應歸戶部核銷之欵除將廉册咨送戶部分别核辦外理合附片陳明伏乞聖鑒奏奉硃批該部知　欽此趙舒翹片再准戶部咨會奏預撥光緖二十二年分東北邊防經費銀兩照案指撥江海關洋稅銀十萬兩等因卽　兩關遵照去後滋據江母關道黃祖絡詳稱奉撥前項銀兩現於關稅項下先行動支一半庫平銀五萬兩循案仍交京莊號商天順祥　解赴京投納以期妥速詳請奏咨前來臣復核無異除給咨批發父號商匯解外理合會同兩江總督臣劉坤一附片具陳伏乞聖鑒謹　奏奉硃批戶部知道欽比邊寳泉片再據福建稅釐善後丙局司道詳稱光緖二十一年分部撥各欵京餉先後妥員督商匯解銀四十六萬八千兩均經奏報在案兹再籌解洋樂厘金銀五千兩添撥稅厘京餉銀一萬兩加放俸餉銀二萬五千兩籌備餉需銀一萬兩委令候補知縣宋尊爵督同號商照章籌墊進京投納定於四月初十日起程等情具詳前來除分咨外謹附片具陳伏乞聖鑒謹奏奉硃批戶部知道欽此 
 
