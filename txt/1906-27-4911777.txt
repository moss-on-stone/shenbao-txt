# 1906 - 27 - 4911777

 

Page 1

 
 
   
 
 

Page 2

 
 
[電傳諭旨]  
　　正月初八日奉上諭三月十一日祭社稷壇朕親詣行禮欽此　同日奉 
上諭二月十六日祭關帝廟朕親詣行禮欽此　同日奉 
上諭二月十八日祭文昌廟朕親詣行禮欽此　同日奉 
旨蘇州織造仍著崇啓接管欽此　同日奉 
　　按本日尚有上諭一道係龐鴻書奏查明被水田畆請分别蠲緩錢漕一摺因電碼誤漏俟明日補錄 
[論俄人謀築蒙古鐵路之關繫]  
　　當西伯利亞鐵路之甫行創議也縮歐亞爲一洲而俄羅斯得於海參威一埠爲遠東出海之口論者無不驚駭其規畫之宏遠矣然初議路線由其本境黑龍江北沿烏蘇里江南下是猶行於矩曲之線其迂遠猶爲不少及東淸鐵路之約旣成俄人始得横絶嫩江松花江由寗古塔以至海參威較之舊道其徑捷千餘里是行於其對角線上所得之便利已大此大鐵路之所以能早日完工者半由於是旣而租旅大延長東淸鐵路之枝綫南至靑泥窪則其臨黄海而爲南出之勢者益形其便捷矣雖然自貝加爾湖以東之大勢論之則此路之綫猶行於弓背而非行於弓弦雖自聖彼得堡東行丨口可達然尚非歐亞最捷之徑也試披圖按之若自伊爾庫斯克繞貝加爾湖之南端東南出恰克圖經庫倫入外蒙古土謝圖汗部及内蒙古蘇尼特旗察哈爾以至張家口京張鐵道去年已經開工由此接軌而抵北京則有大可慮者自其影響之近者言之則由京津鐵道出大沽口以扼渤海之咽喉而南出黄海片帆可達較之由呼倫貝爾等處東淸鐵道以達海參威者其徑捷不啻減縮其程途之半自俄京至中國之程可以益捷而載運貨物往來行旅咸必出於是途非特於商業上之利益所佔甚大而且於兵略上尤足以牽掣日本旅順大連灣之設備是以俄人垂涎己久至割棄其長春以南之鐵路後而其謀益亟殆亦自然之勢歟自其影響之遠者言之則京漢鐵路之借比款實由俄法從中主持之而比人不過爲其傀儡侵略政策隱然可見設令俄人得承築恰克圖至張家口鐵路之權則西伯利亞大鐵路可與京漢鐵道一氣貫通而使北五省之土地盡入於俄人勢力範圍之中而莫之敢抗其爲將來之隱憂未有大於此者俄雖新敗於日本而失之東隅收之桑榆卽此一綫之路權己足償其蠶食亞東之奢望而綽有餘裕矣據前日字林西報所載俄之東淸鐵路總工程師近日往北京謀蒙古築路之權駐京各使咸注意此事（日本大阪朝日新聞亦載此電大畧相同見前日本報）其與中國之關繫爲若何重大乎是亦畱心時事之所亟宜研究者也往歲曾有建議於朝擬急由中國自築此路以杜外人之覬覦者而記者於此則竊更有所獻納焉（未完） 
[議决開放蒙古]  
　　初七日北京電云蒙古各親王己在北京决議俟京張鐵路告成後卽將添築自張家口以直達庫倫之路凡蒙古各要地皆須遍設電線與北京相通政府己知照各國照此辦理矣譯字林報 
[梁使報告考察政治大臣到美]  
　　金山函云去臘初六日駐美梁欽使謁美外部大臣律稱中國出洋考察政治端方戴鴻慈二大臣出中國起程將到美國帶有隨員甚多二大 
 
 
 

Page 3

 
 
臣先到檀香山小駐數日西歷正月十六號到金山大埠到時務請稅員懮待與各國使臣無異到大埠搭車至西歷正月二十一號可到華盛頓到時以中國欽差衙門爲公館美外部大臣律卽派定外部書記官槎李士興比前在中國北京美國使舘曾當書記官者代美政府辦理招待事務二大臣到美除考察政治外凡水陸學堂敎育工藝及一切事宜甚多均須一一查攷約歷三禮拜之久起程回國此後尚有澤公尚其亨李盛鐸等大臣繼至由舍路登岸先往歐洲考察政治亦與前二大臣來美宗旨無異然彼等往歐洲不甚忙迫或到華盛頓駐節然後往歐洲中國政府遣各大臣往各國之故係仿日本開始維新時之模範冀採集各國政治之長將來爲中國大開風氣以圖自强云（歲） 
[記出洋考察政治大臣在日本情形]  
　　日本東函云中歷正月初一日中國出洋大臣澤公等入覲日皇并呈送日皇日后各貴品計珊瑚樹二株象牙如意一柄玉爐二個玉製美術品數件日皇賜澤公勳一等桐花大綬章尚其亨及中國駐東京公使楊樞勳三等旭日大綬章隨員左秉隆勳三等旭日中綬章周樹模勳四等端寳章此外尚有九人均蒙贈勳章初三日上午澤公及尚李二大臣偕同高等隨員並通譯官等在芝離宫聽日本法學博士穗積八束君講演日本帝國憲法下午赴大藏省主計局長荒井君宴並聆荒井君講演財政大要（顚） 
[紀營兵大閙拆毁縣署詳情安慶]  
　　新正初四日司下坡盧春和紙紥鋪賭塲有一標一營甲乙兩兵因賭輸洋七八元與聚賭諸人口角毆打諸人散後營兵號召兵丁多人擁至盧店亂打由賭徒盧姓奔赴督練公所曁標統兩處呼寃該營鄭管帶聞信卽將甲乙二兵送縣照辦代理首縣要令當晚堂訊將二兵各笞責二百板收押卽將盧姓二人釋去該營兵丁心咸不服至初五日晨數十兵丁又至盧姓店内毆打旋相率至縣署甫至頭門經卸署首縣陸令出而喝阻該兵不聽將公堂案桌一律打毁該營鄭管帶馳至彈壓亦不解散李令卽親至撫院禀陳此事鄭管帶亦至撫院伸訴聞誠中丞立刻將鄭撤差聽候查辦李令標統均行記過其營兵擬卽立決數人揷耳遊營十數人分别懲儆（多） 
[英領事請重懲兇毆印人之警兵漢口]  
　　印度人沙德森在漢口慶安里充巡役去臘偶因細事與警察局勇嚴福生大起衝突被勇將沙痛毆大受傷夷事爲英領事所聞照會關道繼觀察轉札夏口廳將嚴拘案重辦（兵） 
[英領謁浙撫商廢蘇杭甬路約述聞杭州]  
　　杭州拱宸橋通商時當有英領事官隨同日本領事續至并在洋關對岸起建領事署惟因公事無多故僅派繙譯人等駐守近由新簡施美司君來杭駐理交涉去年十二月望日命駕進城逕詣撫轅晉謁張筱帥聞因浙省鐵路收回自辦所有前由盛宣懐與怡和洋行訂立之蘇杭甬草約現須撤廢故與張撫酌商辦法也（游） 
[廣九鐵路路線述聞]  
　　德臣西報云探悉廣九鐵路路線已酌定車頭地位及經過九龍半島之程途尚秘而不宣然料車頭一在紅磡灣而路線則直落半島之中間旣離舊界之後其路線則從九龍山穿洞而過以至獅頭關之西復行直達沙田環繞大堡由大堡直入内地以抵范嶺復越境以入華界内之羅富渡在大堡外鐵路之中線現己溝畫並已開工掘山（暑） 
[沔陽州牧爲鄉人所毆湖北]  
　　沔陽州白刺史下鄉公幹不識因何事故爲鄉民羣起而毆將輿打毁夫役等亦被毆擊自刺史遇救得出紳士恐釀巨禍將爲首兩犯解案訊辦其事始寢（士） 
[甘泉縣爲學生所窘揚州]  
　　揚郡征兵第一起於客臘二十六日附輪起程赴省府縣各官曁各學堂學生均至河干贈旗送别迨事畢回至轅門橋街四汊路口適白大令亦呵殿而來各學生惡其鑼聲喧擾而儀從尤欲爭道前行學生等不禁忿然曰我輩豈爲彼作親兵小隊耶齊呵大令降輿人多口雜勢甚洶洶致將輿上玻璃窻擠破幸各堂敎員急前勸阻始各分道而散（凉） 
[局員虧負鉅欵由押逃遁杭州]  
　　浙省前辦安 
昌厘局之大挑縣施榮鼎於去臘十三日交卸時虧短比較至四成以上計銀三萬七千餘兩由紹釐總辦夏太守飛禀省憲當奉顔方伯傳訊一味支吾因於二十六日發杭州府宗太守交經廳羅人鑄收押追繳羅新由紹府經調署方於十七日接篆防範不嚴至二十八日下午施卽遁逸旋往查其公館之家屬亦早颺避徧覓無蹤據實禀報張筱帥以羅保無通同賄縱情弊立飭撤任發交錢塘縣汪大令收禁外監再行嚴懲現下己由宗太守懸賞偵緝并遣人往江蘇太倉州原籍密訪務期獲案誠可謂宦海風波之險惡也（游） 
[飭提革員追查蝕欵杭州]  
　　浙省前因大部有試行统捐之議當由候補府文錦乘機禀奉前撫聶中丞舉辦認捐專權營私致被朱李兩侍御奏參革職茲由革道徐士霖等以文錦侵蝕各欵開列禀陳求請追繳歸公并牽涉同時革職之同知陳祖蔭係聶前撫之外甥實與朋比指証周詳現奉張筱帥准予飭司派員分提文陳已革員來浙面同對質聞共計認捐項下侵蝕受賄等欵約有七八十萬金之詎或謂陳己遠避惟文係現任江寗糧道穆觀察之公子恐難隱匿也（獨） 
[浙撫飭縣杖斃蠧役浙江]  
　　浙撫張筱帥因浙省各署門丁書役玩公舞弊習以爲常正擬設法改章分别裁汰適鎭海縣差役某甲平日恃勢妄爲兇惡昭著近又有釀成人命之案已經縣主韓子珩大令拘押訊問復被士紳聯名上控指証周詳當奉筱帥查明屬實嚴飭大令將甲立斃杖下以昭炯誡（游） 
[批飭議除莊書積弊紹興]  
　　越郡士紳前因置買田產每被莊書勒索曾禀奉示禁在案無奈各莊書仍任意刁難茲 
 
 

Page 4

 
 
又由胡紳等通禀各大憲并擬酌定推收過户公費俾有限制經藩憲批飭紹府熊再靑太守妥爲籌議及印官契由縣設櫃發售以卹民隱茲將原批照錄於後民間買賣產業過户承糧豈容莊書刁難勒索據禀山會兩縣莊書把持挾制習爲固然小民赴訴無門間經控發地方有司並不嚴行懲創實堪詫異禀叙推收費錢與其浮之分外無寗處以適中洵是通論應如何酌中損益仰紹興府悉心妥議詳覆察奪至田房稅契例應照征收錢糧設櫃縣堂聽業户自行齋契投稅該兩縣不遵定制亦屬非是應令遵例設櫃司印官契莊書領售旣極苛碎應改由契稅櫃書兼售以恤民隱而除積弊並卽轉飭遵辦具報均無遲延（目） 
[駐英汪使電調黄厚成出洋漢口]  
　　去臘駐英汪使有電到鄂調黄厚成出洋由藩司李少東方伯行知黄牧赶緊赴英襄理事務黄牧業已禀辭就道航海長行矣（兵） 
[瑞觀察已交卸潯道篆九江]  
　　正任九江道調補上海道瑞莘儒觀察奉撫憲胡鼎帥委往樂平辦理張童徐胡四姓械鬥焚殺巨案駐樂三月餘諸事得以就緒至冬月二十六返署旋將盗賣龍開河洲地交涉之案辦理妥貼又將所統之常備前軍遵撫憲示移交陳得龍遊戎代統然後晉省禀陳情形回潯後於臘月十七日交卸篆務擇於新正三日晉省禀辭再行赴滬履新（本） 
[批示雜支處經費情形江寗]  
　　寗藩奉周督札開據該司會同各道局詳善後局裁賸銀兩請咨部免提等情到本署部堂據此除批如詳核咨惟查支應局經收各欵因事較煩瑣現據該司局會詳請添設一雜支處專司其事歲需用費銀一千餘兩自應就善後局裁省項下按數縮除所有詳叙每年裁節善後局用欵耗費等銀一萬六千七百餘兩應改爲一萬五千七百餘兩每年由司道府撥發銀八萬九千五百兩應改爲九萬六百餘兩以入抵出計餘銀五千八百餘兩應改爲四千七百餘兩以符出入銀數（年） 
[湘省銅元局之窘况長沙]  
　　湘省銅元局自去歲五月開鑄以來初因機器不靈工匠亦未能諳熟是以出數不多嗣因大號機器購換來湘又復添招夜班鼓鑄日益加夥惟銷場欠旺儲積頗多其已經銷出者價銀未能一律解到致局中欵項周轉未甚靈通加以購辦銅斤陸續運來現在已如山積聞漢口瑞記洋行一家價銀已至九十餘萬兩除上月由兩期應兌二十萬兩外原擬本月再兌十萬該洋行屢次電請多兌月初由該行買辦景君維行來湘催取抵湘之次日復接洋商來電須於三日内電匯三十萬兩以應急需聞現在湘省銀根奇緊一時赶辦不及遂由該局總辦裕蓉屏觀察勉籌以現銀四萬両今正期票銀十六萬両與景君磋商暫爲丁結餘俟緩日應兌（濟） 
[湖南商務總會開辦先聲長沙]  
　　湘省商務局前奉商部　飭設立商務總會旋卽派委鄭筠生部郎爲總理陳　珩太守爲協理周郢生明府爲坐辦近由諸君組織開會事宜因於去臘底邀集學界商界中人在省城蘇州會館之萃英堂爲第一次會議到會者百餘人先由來賓出洋學生陶君叔惠當衆演說再由王君少荃周君道虞徐君曉樓馬君崧亭次第接演布告設立商會宗旨聞開第二次演說會後再行擇期在商務局開辦云（佐） 
[商部咨皖撫文（爲蕪湖公舉商會總理事）]  
　　前據户部主事呂祖翼等禀設蕪湖總商會並舉總理協理等情當以蕪湖係屬繁富之區設立商務總會核與部章相符擬准先予立案仍飭迅將詳細章程送部核奪在案茲據該主事繕具淸摺呈送核示並請給札總理協理俾卽開辦等情前來並據聲稱各埠總理協理皆係公舉夙有三四品官階之員董理其事因總會與商部交涉體制較崇恐非此不足勝任等話查設立商會所以聯絡商情奉部奏定會章且凡商會總理各員總以熟悉商情衆望素孚者爲斷該主事等所舉崔國因是否商情素洽堪勝總理之任本部無從懸揣碍難酌核札委至所擬章程八條係仿上海等處辦法大致尚無不妥惟第五條該會經費聲稱應行另議專條方能持久所有此項專條尤須先行報部核奪以免流弊總之商會之設首在經理得人總理等有綜持會務之責尤宜由各商家照章實行公舉不得因官階大小稍涉遷就致背定章而拂輿論相應抄錄該主事等前後原禀並擬章程咨行貴撫查照飭屬傳咨該主事等按查所指各節將該會總理各員照章邀集就地各商家再行切實公舉迅速聲復本部以憑核辦（九） 
[滬道蒞任先聲]  
　　聞新任上海道瑞觀察澂有擬定出月初來滬之說前日札委何盛林都司安祥來中預備一切以便届時到申履新（資） 
[記日本同仁會公舉早川先生赴金陵設立醫院事]  
　　日本東京早川記作先生係帝國醫科大學卒業生苦心孤詣研究醫學其術遠超西洋諸大醫家吾國留學日本諸君請其診治者無不應手而愈先生不特精於醫學且於文學哲理理化罔不精曉蓋實一學問家也今被日本同仁會公舉赴中國擬於金陵設立醫院其目的有二一欲使日本人之居於南京者或有疾病得以診察二則欲運動吾中國之醫道中人研究西醫之學以圖中國之醫學進步其志頗爲殷懇先生現己到滬不日卽赴金陵（奭） 
[法駐韓公使回國]  
　　初八日文匯報云法國駐韓公使館已於西歷正月十九號撤除法公使伯蘭西君卽於二十號由漢城起程赴日儗在東京暫留一二禮拜再行回國 
[日本派赴法美欽使定期起程]  
　　初七日東京電云日派赴法美兩國之頭等欽使定期西歷三月杪離國 
[日皇施振]  
　　初七日東京電云日皇因東北部饑荒特發日金五萬元於積貯銀行爲救濟之需 
[俄境乂亂]  
　　初七日倫敦電云禮拜一（即初五日）有手持軍械之亂黨將黎加汽車站之貨物刦掠並將站長殺曉該亂黨曾攻擊汽車首站並釋放政治犯 
 
 

Page 5

 
 
若干人 
[各國對於丹皇逝世之哀悼]  
　　文匯報接初七日倫敦路透電云英 
廷因丹皇駕崩將弔喪六星期法文新報云法相魯浮君聞丹皇驚耗特在議院伸告法國之悲悼法人俱表同情 
[新皇踐位]  
　　初八日倫敦路透電云丹國嗣皇福蘭德弟八已宣告踐位大赦罪犯譯文匯報 
[法報逆料摩洛哥事之結果]  
　　初七日柏林電云法巴黎太晤士報逆料摩洛哥事可以和平了結譯捷報 
[丹皇入華之期]  
　　初七日柏林電云丹皇克利斯勳第九入葬之期約在爾禮拜以内英皇亦攝親往弔喪惟須能於西二月十九號以前囘國始可前往盖二月十九號英皇將開國會也俄皇將派密溪爾大公爵前往哥　哈根譯德文報 
[英太晤士報改變方針]  
　　初七日柏林電云倫敦太晤士報刻已改變其前此之宗旨而極方讚揚自由政黨語德文報 
[俄幣仍跌]  
　　初七日栢林電云俄國銀幣之價現仍跌落如前譯德文報 
[誌謝惠贈中西月分牌]  
　　連日承中西大藥房豐裕洋行瑞記保險公司公裕太陽火險公司大東輪船公司茂生洋行華興保險公司各贈中西月分牌多種五光十色鮮艶異常懸之座右頗堪娛目合誌數語鳴謝雅貺（容） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[印人圖姦漢口]  
　　客臘某夕漢口張美之巷有某氏婦倚門小立適有印人某甲行經其門乘醉闖入意圖行姦氏駭甚高聲呼救鄰右雲集將印人拿送警察局審辦未識如何結果也（士） 
[漢臯搶案漢口]  
　　客臘念六夜地棍劉某糾合匪徒十餘人明火執械向漢口藥王廟王紅英妓院破扉直入搶去衣飾約値千餘元併刃傷龜奴某甲事後開明失單赴夏口廳報案請辦（士） 
[漢陽縣接印漢口]  
　　漢陽縣李顯卿大令將赴羅田新任代者爲戴橋仙大令已定於正月初六日履新（士） 
[夏口小學堂改歸警察辦理漢口]  
　　夏口廳所設小學堂八所頗著成效馮韻軒司馬政務殷繁撫暇兼顧業已禀請關道繼蓮溪觀察允准從正月起改歸警察局分段辦理俾各專責成云（兵） 
[紀漢口商務大概情形]  
　　去年漢口絲業疋頭洋油各幇均因洋價及外洋先令之故貴買賤賣受虧甚巨當年關時大有不能支持之勢某某大錢莊大局亦幾爲之牽動故前日商務局總辦邀請商董公司籌議維持之法云（兵） 
[湘垣圖書館之開辦長沙]  
　　湘省自梁紳奐奎等於前年禀請在城東定王台創辦圖書舘一所迭經官紳籌議購置各種圖書儀器及一切標本屢擬訂期開辦總以經費不敷章程未定遂至不果聞現在已派委車大令賡管理其事大令於去臘十七日禀知各大憲卽於是日開辦云（輕） 
[獨捐鉅欵興辦學堂湖南]  
　常德府各富紳之熱心興學者頗不乏人自蔣紳積文捐錢萬串爲該處師範及中小各學堂經費嗣有劉紳德沛獨力興辦三益中學堂現又有吳紳金棠慨出鉅貲於東門外之東林寺開辦初等小學堂命其子其楨其權其林三茂才經理聞現在來學者已有五十餘人經常德府周鏡如西路學務提調朱叔彝兩太守製就匾額齎赴該學堂懸掛並親詣參觀奬勵有加（刻） 
[湘省警務改良續誌長沙]  
　　前報所紀湘省警務總局飭參議生擬訂改良章程一節聞所有巡勇必須曾入警兵補習所者始可充當各分局委員委紳則以警官學堂卒業生充當各項薪水亦須酌量加增如現在各委員每月薪水十六千文擬加至三十千文委紳每月十千文則擬加至十六千文惟所司職務必須遵照新章認眞辦理云（時） 
[兩紀敎堂購地糾葛湖南]  
　　常德府德山乾明寺爲前明勅建並賜有香火田畆月前有該處劣紳某私將該寺所管隙地售與某敎堂經該寺住持僧超緣禀奉武陵縣陳大令勘騐旋由該敎堂敎士自願収價聽贖再由該處士紳以他處地址調換和平了結未幾該郡東門外之法緣寺又爲該處敎民己革武生黄寳忠私將廟外隙地盗賣與某敎堂得價銀八十兩該寺爲翦紳恒炳於今歲賃辦高等小學堂翦紳常卽禀請武陵縣飭該武生退價贖回冀圖了結詎該生置之不理昨經該敎堂於該處起造房屋並持契赴縣請稅陳令鑒於乾明寺之案不敢收稅翦紳亦已邀集郡城官私各學堂及出洋學生會議已聨名禀請縣尊提該武生並原中人等到案嚴究矣（旦） 
[銅元擁擠阻抑紹興]  
　　邇來越郡市廛銅元甚形擁擠每一墨銀可易一百十餘枚奈納糧完捐概皆不准搭用杜絶甚嚴致有柯橋等鎭奸商相約抑作九文屢起衝突以致民間虧耗甚多似應亟籌善法以維持之也（早） 
[府縣裁撤執事儀仗紹興]  
　　越郡府縣各官現聞新撫張中丞整頓吏治風行雷厲咸慓慓自危因知省中各當道己皆撤除儀仗故由府尊熊再靑太守以下如山陰會稽二縣概均分别裁撤茲届新歲公出惟紅傘一柄親兵數名不若往日之氣象矣（早） 
[蕭山縣乞假告退紹興]  
　　蕭山縣主李思澄大令前泮係前撫聶中丞之宅相故被朱侍御一併列入彈章旣得倖免議處復於去冬因檢騐敎民命案由西人指爲受賄以致記過頗不自安茲已自行乞假開缺業奉藩憲允准另委候補縣唐大令繼勛承署（古） 
[鐵路工人赴滇寗波]  
　　雲南鐵路公司去臘在寗郡招募工人前赴工作已招集六百餘人於上月二十八日由該公司雇備輪船載往雲南浙提呂軍門提標張叅戎曁鄞縣高大令恐人衆肇事特親至江北碼頭彈壓俟該船展輪出口始各衙（巾） 
[創辦義渡竣事安慶]  
　　繁昌縣荻港鎭内河水勢頗大居民來往殊爲不便前由淮鎭巡檢禀報繁昌縣轉詳撫憲立案創辦渡船二艘以便行旅已經大憲委員查勘飭辦云臘杪某巡檢禀報已遵辦竣事矣（武） 
[皖省官事安慶]  
　　皖北道張觀察成勳於去臘開缺由省憲委蕪湖米釐總辦卞觀察緒昌接署皖北道而以督練處坐辦黄觀察家瑋接辦蕪湖米釐總辦至督練處遣差委課吏館坐辦楊觀察奎綬接辦又牙釐局會辦志道樸已奉省憲札委接辦皖北牙釐局差均于去臘杪下札飭知（士） 
[咨催迅解租銀江寧]  
　　去臘江南籌防局咨催鄂岸督銷局略謂案准貴局前咨漢鎭元和錢莊倒塌宜昌川鹽釐銀二萬兩除繳銀五千両外尚欠繳銀一萬五千兩據夏日漢陽廳縣追繳坐落漢鎭老官廟鋪面樓房九所備抵銀一萬三千五百兩不敷銀一千五百兩請以該房屋租金積數彌補等因敝局查前項租銀僅准解至三十年三月分止所有三十年四月起至三十一年三月底止該租價除小修銀五十兩外實應繳銀七百五十兩均屬按年由貴局解交本年六月間因未解到卽經咨請貴局前辦曾催繳解濟九月間又准貴總辦函復該房租自七月底以前應歸前手欵目結淸自當掃數咨解等因惟此項租價係抵防費正項應請貴局將前項租銀迅卽解交濟需至三十一年四月起至三十二年二月底止届期卽行照解足紉公誼爲此合咨貴局請煩查照迅賜解濟（利） 
[徐道接辦儀徵鹽棧差揚州]  
　　儀徵鹽棧蒯道光典現委淮北官收餘鹽總棧差使所遺儀棧一差由江督委該棧會辦江蘇候補道徐乃昌接辦徐道已於去年十二月二十二日將儀棧並沙漫 
 
 

Page 10

 
 
洲緝私關防文卷官砠官秤等件曁砲船帆船輪船各巡船一併移交後任該道卽於是日接辦局務（年） 
[揚郡振興水利鎭江]  
　　揚郡下河水利久不講求以故運河三百餘里鹽船動多阻滯新任運憲趙都轉濱彥擬於今正籌撥巨款分派委員先修六壩次築圩堤中間綿亘運河亦須次第挑濬聞不日卽當開工（要） 
[預備徐統制校閱鎭江]  
　　鎭江武備中人探得新軍全鎭徐固卿統制詳准江督前往江陰吳淞等處查看砲台并順道鎭江校閱故刻己調集弁兵預備一切（巧） 
[常州徵兵紀事鎭江]  
　　鎭江府屬徵兵官陶君賓南已經禀准省憲選派徵兵員吳君介璋及弁目等前往常州開辦徵兵事宜吳君等至常後面晤常州府許星璧太守請其恊助並假萬壽宫辦理一切旣而太守邀集吳君曁地方官城鄉紳董至萬壽宫演說先由吳君演說軍人之可貴繼由大守演說人人有當兵之義務衆皆鼓掌稱善聞報名應徵者頗覺踴躍異常（拜） 
[銀樓倒欠鉅欵蘇州]  
　　蘇州寳成銀樓爲周鐵英所開生涯頗盛去臘二十七日忽然倒閉傳開共倒銀廿七萬兩所與往來之錢莊二十餘家均被累及其中以仁和莊爲最鉅被倒六萬金惟裕大莊無分文交涉故各錢莊咸服裕大執事人羅君之智云（杯） 
[校士館產業易人管理蘇州]  
　　蘇垣賓興公所紫陽正誼兩校士館各產業向歸蘇紳潘太守祖謙經理嗣經公同議定改歸彭紳福孫吳紳本善接管已於去臘二十九日由潘紳逐項造册移交彭吳二紳接收矣（仰） 
[連刦三家之盜犯請令正法蘇州]  
　　去年冬月初一日蘇鄉蠡墅鎭恊茂當鋪及朱姓杭姓被盗連刦失贓萬餘金報案後經飛划右營管帶米登魁游戎於臘月十三日在湖州府屬拿獲是案正盜姚學銀陳老九等八名解經吳縣張蓬仙大令訊實後以情節較重之姚陳及甲乙丙五盗於二十七日禀請撫憲批飭就地正法又行劫丹徒江陰二縣某某二姓家之丁戊二盗亦於是日經春帥批飭一併正法張大令因是案經憲上摘頂限緝至是春帥飭令給還頂戴大令深感米游戎破獲之功親詣該營向游戎道謝（且） 
[盜匪劫物傷人蘇州]  
　　蘇省盤門内禪光寺左側徐姓家於正月初五夜三鼓時突來匪徒三人破門而入將徐夫婦縛置一隅翻箱倒篋攫去財物徐之妻弟王錦湘與之抵禦被匪連砍六刀身受重傷匪遂任意搜羅而逸迨天明始經鄰人解縛檢點所失約値四五百金當卽開單報請吳縣張蓬仙大令勘騐屬實限捕嚴緝現聞王傷勢沈重恐難保全性命云（且） 
[蘇垣匪徒攫物傷人蘇州]  
　　去年大除夕有十五齡之某姓女因事行經胥門内朱家園地方黑暗中突出一人以巨繩自後套其頸負之而奔至泥墩下剝取衣飾而逃旋經途人舁回救醒元旦夜有顧姓鄉人行經是處亦被背負剝去衣服尚幸未傷性命初四夜復有某甲被匪負至僻靜處正在剝取衣服之際幸四路總察局武捕員陳健卿因聞前事在此梭巡得將匪徒驚逸然甲身畔洋銀十五元己被攫去初五夜上燈時有某姓婦道經唐家巷被匪徒攫去珠兜及銀飾數件併被毆傷胸背說者謂省城之中匪徒横行不法至於此極不知警察各員其所司爲何事也（舉） 
[飭覆審謀殺案情蘇州]  
　　丹徒縣郭子華大令拿獲謀殺王曹氏母女及羅福春一家三命兇犯楊三己訊實通詳各憲請示茲江督周玉帥以楊三與王曹氏恐有姦情批飭臬司提犯至省審明擬辦（等） 
[松郡學務松江]  
　　新正松郡學界中人就東門外錢明宫開勸學演說會城中融齋師範學堂開談話會城廂内外又新設初級小學堂數處城中女學校於開明景賢外新設淸華西門外育秀育才各議推廣倉橋左近又議設明德女校以廣女學（夕） 
[松江]  
　　去年銅元充斥錢串過長各業無不受虧雖間有抬高貨價陰相抵制者然得不償失故以獲利聞者寥寥無幾嶽廟前洪昌成紙店竟以虧耗四千金驟倒惟錢業帳欵甚好頗多獲利○去臘三十日以後銅元每洋自一千零五十以至七十八十幾有繼長增高之勢後各業共議收入之銅元角洋概不出兌局航封班來源又竭遂復跌至每元一千零六十後又加至一千零七十○提憲楊軍門自滬上迎謁周玉帥時己患痢疾旣而漸劇送歸至元旦日異常危險醫者束手後由某醫專用吉林參氣漸平順近己日就痊可矣（酒） 
[滬城官事]  
　　滬南船塢督辦薩鎭冰軍門候補知縣朱禮莊明府劉河釐捐委員吳橘泉明府等昨均分詣縣署拜會（君） 
[局批照錄]  
　　松滬釐捐局督辦陳亦漁觀察發出商民黄增山禀批一道照錄如下南市工程局現在旣由巡道衙門改歸紳董經辦則該處馬路一帶自必另定整頓章程爾果無違碍作踐情事何致忽爲巡士阻止所禀恐有不實不盡之處礙難憑信應卽自行逕赴工程局明白具禀聽候飭遵著卽遵照此批（嚴） 
[禀候憲裁]  
　　滬城九畆地硝磺庫及南門外火藥局前經各董思患預防禀請道憲另遷由道咨商製造局魏觀察復稱目下並無相宜之地須待浦東新建堆存俄軍械棧房將軍械起回之後再行移遷在案茲聞袁觀察以該局庫必須赶緊遷移故札管局及管庫委員將局庫現存器械子藥硝磺各項一律明白查造淸册復候轉詳督撫兩憲核示（敬） 
[商請開製黑藥]  
　　上海道袁觀察以滬南製造局停造黑藥以來因存貨不敷應用故商請該局魏觀察自今歲起仍須開製以便各防營領用（嚴） 
[奬勵濬河勇丁]  
　　畱防隊步隊勇丁前因開濬肇家浜河工出力茲奉道憲袁觀察批令隊官袁副戎將各勇丁分别給賞以示奬勵（曰） 
[曉諭居民淸道]  
　　上海縣汪大令昨飭十六鋪地甲肩荷牌示在滬南一帶鳴鑼傳諭居民略謂總工程局淸理街道辦有成效嗣後垃圾每晨須在八點鐘以前傾倒九下鐘後各挑夫一律挑淸 
 
 

Page 11

 
 
不准任意作踐致干查罰云（尺） 
[賭犯荷校遊街]  
　　泉漳會館前閩人聚賭閙事一案正裁判官孫耳山明府於前日午後升座集訊洪久年李阿毛劉阿妹劉阿金陸阿蓬林阿二林阿桂葉封興張慶雲劉可發陳福生陳點紅等均狡供刁賴明府以陳福生年輕從寛交保陳點紅押捕房兩禮拜其餘各人派巡士二十名押令荷校遊街三日再行送縣究辦所有遊街牌示錄下該黨結隊横行向聚會舘空塲前日因賭肇釁敢將巡士毆傷似此目無法紀實屬擾害地方先著遊街示衆從嚴懲儆凶强（競） 
[幸免失愼]  
　　滬城邑廟東高玉豐花砲店昨日午後因頑童戲弄火藥以致遺火幾兆焚如幸在白晝經各鄰赶緊救熄（曰） 
[口角輕生]  
　　法租界寳興里八十八號門牌居民趙姓將餘屋轉租與某姓夫婦前晚趙妻與某姓妻不知因何口角趙妻吞服洋烟伊夫赶救不及延至昨晨毒發身死趙因向某理論現雖有人排解未識能免涉訟公庭否（臨） 
[總工程局紀案]  
　　晉元錢莊夥莊可人扭控孫慶賢欠銀七百餘兩經孫明府提訊供稱向做水菓生意行事均由陸錫榮經理現匿法界請爲提案或交保往尋送究明府判准交保限交○張長順竊東昇隆水菓行紅緞椅披當塲拿獲解究副裁判官陳二尹判責手心一百下押兩禮拜○山東船户趙四與楊小六保等在岸上賭塲被巡士拘獲連同賭黨祁立三祁歧三吳阿狗一并解究孫明府判各責手心一百下逐出○南市石灰行同業前投商務局禀稱有石灰船到埠被丁渭南勒索請轉飭總工程局提訊等情當奉准詞提案候究○英界寳和里雉妓馮瑞寳昨日投局喊稱被鴇凌虐不願爲娼求請超豁由總董傳諭暫押候訊（璧） 
[英美公廨早堂案]  
　　楊樹浦捕房捕頭禀該處茶館有人聚賭前晚拿獲十七名内有張德根等十一人各存洋十元保出茲將未保之朱土根等六名連同賭具並金戒二只洋銀數元一并解請訊究襄讞金大令會同美安副領事訊之朱等供稱均是小販住茶館内並未同賭中西官判各罰洋十元充公朱等求稱無力因敗判管押十四天起案之金戒指着各投捕房具領張德根等罰欵洋一百十元撥五十元充仁濟善堂其餘一概充公○老閘捕房捕頭訪聞福州路一百二十號妓院有凌虐幼妓情事飭探竇如海於昨早將妓院主陳錫林並九齡幼妓鳳林解究竇探禀稱小的協同西探往拘院中祗有二人訪諸同居之人據云陳之　婦與另有妓女一口早日外出大令見鳳林面有傷痕訊係何人毆打供因學曲不善爲院主所責陳錫林則供係磕傷中西官判鳳林發濟良所留養陳管押五月○王三囝竊勞合路沈杏卿家皮衣由探解究判管押兩月兼作苦工○江正元竊裕泰公綢莊洋銀由探解究判押俟下禮拜再核○竊老彩文緞帽之王鴻生昨亦由探解辦判管押捕房十天○竊太古渝局水烟筒洋傘之王洪均由探解訊判管押三天○工部局洋人控陳阿泉竊洋式路燈由探解究判管押十四天○老公茂怡和二紗廠管工人禀女工蔡陳氏郁潘氏行竊洋紗常塲搜獲請究判各押本廨三日○王阿炳去冬在杭州拱宸橋誘拐長隨袁鍾林之女怡卿來滬挽义袋角某廠工人莊炳奎價賣與鴇母王李氏妓院得洋一百廿元經袁四出偵尋將王扭控錢塘縣訊押移提在案近袁來滬訪明莊炳奎實跡報由包探解訊判莊押西牢一年作工女交袁領回完案○林阿章李春生攫竊許田氏等家金挖耳銅元等物報捕解辦判各押兩月○沈阿標在馬路攫取徐萬氏金挖耳報捕解究以原告未到押候　訊○陸益丰於初二日在公陽里妓院内賭愽流氓錢阿上糾同黨羽馬夫阿蘭等八局不允用刀將陸左膀戳傷報捕送醫由捕　獲吳阿虎王金福等一併解究判錢押西牢一年吳押九日王押三月○過犯朱金榮掩入孫德中等家竊衣報捕解辦判押改良所一年○流氓朱大泉身帶尖刀在洋涇浜向人訛詐爲捕房拿獲解究判押候查明犯案再辦（當） 
[法租界捕房事]  
　　流氓陳阿四迭次犯案怙惡不悛前日又在洋涇浜强搶東洋車上坐墊爲包探拘獲送入捕房押候解辦○本月初四晚城内失火有流氓張某乘間搶得皮箱一隻内儲衣飾價値不資昨爲包探緝獲解送捕房押俟期解請究懲（興） 
[美租界捕房事]  
　　日人靑田中前晚乘東洋車至南潯路突被流氓多名搶去鈔票洋三十元當卽報捕請緝捕頭允之○某西人乘醉至百老匯路一帶胡閙由一百號印捕拘押候核○婦人陳王氏報稱住居蓬路被流氓闖入屋中搶去金飾多件請予查究捕頭飭六十六號西探協同華探朱桂生查得因爭風起釁斥不准理或由氏自赴公廨控告○馬夫周金生在西華德路駕車不愼撞損倪阿扣東洋車板由三百三十九號捕拘入捕房賠洋了事○百老匯路鴻泉樓後昨有丐屍一具由捕馳報捕頭飭傳地保殮埋○西華德路昨有貧而且病之某甲倒臥路旁噤不能言由捕載入捕房轉送公廨安揷（似） 
[華英兩塾]  
　　本堂爲培植人材起見特設華英學塾以經費浩繁故減收學費住課者每月收洋五元五角走課者每月收洋二元走課兼午膳者每月收洋三元專讀夜課者每月收洋一元本月十六日開館至向設之漢文義塾仍舊不取脩金筆墨紙硯書籍等項均由堂中備辦給發於本月廿一日開館滬北天后宫前廣益善堂司董嚴信厚施則敬曾鑄朱佩珍祝大椿葉貽釗周鴻孫等謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
統奴才德濟一再熟商意見均屬相同如蒙兪允除將前停之馬甲四十餘缺及時挑選補額外嗣後遇有缺出較多如本年制不敷挑放擬請仿照均齊成法辦理集合一旗子弟擇尤挑補以廣培植務使兵有實用餉不虚糜以期仰副朝廷庇蔭本根至意將來開辦學堂時再行奏明辦理所有杭防停缺懇請開挑以符原額而資補救緣由理合恭摺具奏伏乞皇太后皇上聖鑒訓示謹奏奉硃批該衙門議奏欽此 
　　宫門抄十一月初三日户部宗人府正白旗値日無引見順王謝管理圓明園並鳥槍營事務恩澤公謝授鑲黄漢都統恩榮慶謝充翰林院掌院學士恩李侯謝進稽查三海官兵班恩誠全謝調正藍滿副都統恩克王續假二十日召見軍機陳邦瑞 
[河南巡撫陳奏爲派員前赴日本游學以期造就吏材振興庶政摺]  
河南巡撫兼管河工事務臣陳夔龍跪奏爲派員前赴日本游學以期造就吏材振興庶政恭摺仰祈聖鑒事竊維自强之本莫急於育才圖治之方莫先於務吏方今時艱孔棘變故方新内政亟待於推行外交尤宜於審愼而官吏等事非素習學鮮通方欲其因應咸宜措施悉當是未能操刀而使之割也查日本地屬同洲其風俗人情政刑藝術悉本中華之舊有而參以歐美之新機遂乃國勢驟興人才輩出念後塵之宜步實前事之可師現値朝廷鋭意維新近復簡派親貴大臣分赴東西洋各國考求政治並頒明詔令各省選派學生出洋游學復頒奬勵官紳游學章程仰見我皇太后皇上軫念時艱變法圖强至意欽佩莫名伏念河南綰轂中原軌道四達中外交涉事機日繁舉凡興學勸農通商惠工以及辦警察簡軍實諸要政尤須得人而理雖經派遣學生出洋游學以爲異日儲材地步而陶成官吏以備任使尤爲刻不可緩之圖查准出使日本大臣楊樞咨送具奏學務情形摺内陳明日本法政大學校内特設法政速成科學專敎中國遊學官紳約分四科課程簡要可收事半功倍之效等因臣與司道等再三籌度豫省風氣未開官吏中呈請自備資斧出洋遊歷者現僅有數人不足以資倡導擬於本省候補同通州縣並雜職内擇其學有根底志慮忠純年未及四十者先酌派十二員赴日本游學專習法政速成科以一年半爲畢業並許其期滿後展限半年考察各種實政酌給津貼以資費用卒業後領憑歸國察其造詣分别從優委任將來出洋者日見其多比時新政舉行咸能洞悉其本原不至仍窮於肆應則强國利民之道端基於此矣所有派員赴日本遊學緣由理合恭摺具奏伏乞皇太后皇上聖鑒訓示謹奏奉硃批該衙門知道欽此 
[户部奏爲天津造幣總廠銅幣業經開鑄請將當十大錢停止鼓鑄仍於寳泉局酌留兩廠改鑄制錢摺]  
　　户部謹奏爲天津造幣總廠銅幣業經開鑄請將當十大錢停止鼓鑄仍於寳泉局酌留兩廠改鑄制錢恭摺仰祈聖鑒事竊查上年四月間臣部擬於減户工両局每年暫按六卯鼓鑄以便騰出銅斤畱備製造銅元之用仍俟銀錢總廠開鑄後両局應否裁撤届時查看情形再行奏明辦理等因奏准在案現在天津造幣總廠業經開機試鑄銅幣自應妥籌酌辦查當十大錢所行不過京師數十里之内而兩局鑄錢工料等項歲虧甚鉅當此帑項奇絀自應力求撙節且當十大錢與當十銅幣成色雖異分量相同價値迥殊名稱易溷並用亦屬不宜現欲畫一圜法此項大錢縱一時未能停用究未便再行鑄造臣等公同商酌擬請截至本年九月底將寳泉寳源兩局鑄造當十大錢卽行停止其九月以前鑄出之錢均令解交臣部兌收俟交收淸楚後兩局卽可裁撤惟新式銅幣雖已通用而民問購買零星物件補助之貨尚不可少京中制錢素缺必須預爲籌備擬於寳泉局酌留兩廠將二局現存銅鉛撥歸該二廠改鑄制錢仍歸臣部錢法堂管理其寳泉局工匠除挑留數成鑄造制錢外下餘與寳源局該項人等均責成該兩局監督妥爲遣散其餘一切未盡事宜俟臣等酌定再行奏明辦理所有請停鑄當十大錢並於寳泉局酌留両廠改鑄制錢緣由是否有當理合恭摺具陳伏乞皇太后皇上聖鑒訓示謹奏光緒三十一年八月十九日奉旨依議欽此 
　　宫門抄十一月初四日禮部太常寺正紅旗値日太常寺引見二十八名阿王等查驗箭枝覆命英信謝署正白蒙副都統恩江西知府裕隆謝恩道府周冕等謝恩吳士鑑假滿請安並謝仍在南書房行走恩釗公請假十日成 
章續假五日太常寺奏派視看牲隻派出恭王李紱藻又奏派對引大臣派出崇勳召見軍機裕隆吳士鑑 
[外城工巡那等奏爲外城街道擬請發給欵項分段修築馬路候旨遵行摺]  
　　外城工巡局那桐等跪奏爲外城街道擬請發給欵項分段修築馬路候旨遵行恭摺仰祈聖鑒事竊維平治街道本王者便民之要圖京師首善之區四海會歸行旅尤爲繁盛臣那桐管理内城工巡局事務於路工一項參照津滬曁東西各國修路成法將磚石灰砂及礦路機器購運齊備雇匠募夫分叚修築業已築成數段尚覺矢直砥平行人稱便本年七月初五日臣等奉命管理外城地面所有工巡一切事宜皆仿照内城章程辦理查外城街道向因經費支絀僅能雇夫取土分叚填修一經大雨時行土質輭鬆隨卽塌陷依然坎險泥濘行路不勝其苦車載尤覺難行臣等伏維工巡相輔而行不容偏廢現在巡捕已按照内城路工辦法鋪石碾壓砌溝洩水以期一律平坦綜計外城街道約可分爲五叚由正陽門轎至永定門長九百三十八丈四尺爲一叚由崇文門石轎至蒜市口長二百二十六丈爲一叚由大石橋迤西至東珠市口長七百七十丈爲一段由西珠市口至廣安門長一千三百五十五丈四尺爲一段由宣武門至菜市口長三百二十四丈爲一段通計三千六百十三丈八尺約合二十里有奇除造橋開溝鑿井種樹購製器具曁設局經局不計外每丈以三十両計之共約需銀十一萬餘兩此項路工勢不能同時並舉擬先修正陽橋至永定門一叚連開辦購製器具及橋井種樹各項費用統計約需銀四萬八千兩如蒙兪允興修應請飭下户部先行照數發給以爲修築此段馬路之用一俟築成後其餘各段陸續請欵次第接修庶欵項稍舒而道途大治矣理合恭摺具陳伏乞皇太后皇上聖鑒謹奏光緒三十一年九月初六日奉旨依議欽此 
 
