# 1898 - 235 - 4909111

 

Page 1

 
 
[開印一二六論稿] [  圖書集成局啓]  
　　一二六論稿山陰何桂笙先生所著也先生抱經濟才慷慨激昂有陳同甫辛稼軒之概性和　尤善詼諧自號高昌寒食生交游遍天下當　士大夫皆樂親其緒論自申報創始以來卽延先生主持筆政其所著論說不解思索萬言立　而於民生休戚國計安危外洋形勢尤多所發明痛陳利害時韓藩未失俄患未深先生洞遠識微籌策防範動中肯綮後黄一如所言其識見之高卓盖如此兹向其哲嗣雨辰兄處丐得　稿二千餘篇及未　刊印者千餘篇要皆規時度勢指陳利弊之言德　俞曲　太史嘗爲之序共曰一二六論稿者取　辰沙痛哭流涕太息之意息方今風會大開攺試策論揣摩時尙尤當得所折衷本局爰將原稿詳加選擇妥爲開印不日卽當出嘗以爲海内賭人士通達時務之　矢先此佈聞諸惟　鑒 
[皇朝經世文正續選增時事洋務三編] [  圖書集成局代啓]  
　　自長沙寳耦耕先生仿切問齋文鈔之例輯皇朝經世文編凡講求經濟之學者莫不奉爲老泉風行海内幾乎家量一編矣厥後江右　新臬别駕有　集之刻近年上海葛君子源又以饒氏之書祇采自道光以迄同治雖名臣奏疏私家看　　　美必收而於海防礦務諸學尙付　加因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不　　　教請名宿取近時名公巨卿之美　通人逸士之議論搜羅選　都爲一編中分天算地輿公法約章律例礦務鐵路電線錢幣商務　務算學測　議院史學官制　政諸門多至四十八卷分門别類詳愼校讐附于經世文續編之後　本局印以新鑄鉛字現巳裝釘成書價目林外　　計　朝經　文編廿四本洋三元續編世本三元三編六本一元并購者碼洋七元在上海三馬路申報館申昌蘇申南北　葉山房發　 
[閱報紀婪索無厭一則因論中國此時不如廣開通商口岸]  
　　昨日本報紀婪索無厭一則其略云國事至今日巳不可問各國索地之事層見疉出不曰據而曰批雖有期限然未見有租界期滿而還我中國者今又聞各國一再索批閩省地方以爲租界日本在福州南臺橋南地方索租通商口岸總署巳經允准電致閩督會同各員劃界開埠通商閩督仍請總署由京劃定總署俟日本派員與地方官會勘後再定界址英國聞知此事遂擬將前租橋北地方請爲展拓閩督亦電達總署與英使商辦法人以英日两國均有索租界址之議欲思染指中國亦巳允准批福州河口之南臺島與法人并准借用是處船塢修葺法艦以上數語皆自廣東博聞報中錄出客有見之者乃造執筆人之廬欷歔而言曰有是哉中國之弱竟一至於此乎外洋各國之婪索無魘竟若是其甚乎中國若仍不思自振一一遂其所求將見今日租一隅明日佔一地二十一行省壤地雖大恐亦未足以滿其慾壑也堂堂中國而一任海外各邦視之如砧上之肉微特可恥孰甚且疆隅日失窮蹙彌巳其將何以爲國耶我聞波蘭之亡於俄印度之滅於英其始皆由两國與之通商攬其利權使之國日弱財日匱勢漸不能自支然後徐滅其地前車之覆後車之鑑中國四萬萬衆其能免杞人之憂乎執筆人曰噫子何言之痛切也然以狂瞽之見斌之則又似子之見尙未遠矣夫中國昔年閉關自守雖知海外各國星羅棋布而不與之通聘問往來守其成法以爲可大可久立國之道不外是矣沿流所失成法亦不能盡遵遂致　成敝政而外洋各國之新法有益之政教皆漠然無聞坐是因循頽唐國勢日衰而各國皆得挾其智力財用以弱我國而愚我民自與各國通商以後潮知　西政治之美製造之精有足以輔我不逮者於是則而效之考求其法向之所退讓不遑者今皆漸漸能之如輪船鐵路之可利往來開　製造之可富國用皆成效之可賭者也若是開埠通商未始不有益於國而子以各國拓租界　口岸爲中國患死亦未之深思乎且蒙更有一說於此焉凡地屬通商口岸各國皆有商務利益卽使一旦有事棄玉帛而尋干戈而通商口岸則係各國所公共縱有覬覦之心不免有掣肘之慮何也蓋與一國失和未必與各國皆失和也櫌及通商口岸各國均有所不利是以甲申之役中國以越南事與法人相見以兵戎甲午之役中國以高麗事與日本大興夫戰伐而長江一帶英人以有　商務力爲保護毋許擾及而長江各口岸得以安堵無恐是故爲今之計中國旣不能復爲閉關自守之謀則莫若將沿海各口岸一律開通俾東西洋各國皆得於此租地闢界通商互市毋使有所借端多方要挾而後允從其請致爲各國所輕誠以開埠通商未足爲中國之患且可使各國不敢生窺伺之心是雖失而未嘗無得也或謂在昔庚申年央法交攻天津其地獨非通商口岸嗣於甲申年法人攻福州其地亦係通商口岸故以通商口岸謂可免於戰端似未必確然蒙謂外洋各國之所爭者商務也故每有爭端而要皆終之以開闢租界今旣六通四闢不設禁令矣各國皆無可藉口而我轉得休養生息講求諸務以力圖自强不愈於待其要求而始勉强應允乎要之中國之所患在不能富强初不在各國索租口岸也客聞言而退乃詮次問答之語錄之報端 
[借欵巳交]  
　　天津國聞報云中國鐵路總公司向比商借銀屢議屢攺嗣於本年五月間重立合同作爲定議六月初十日比商在上海先交英金三十五萬磅其全數分三年交齊訂明三年之内須將蘆漢鐵路一律完工惟黄河先用渡船通車輛因橋工最大三年之内恐赶辦不及故不能在此限内告成也 
[請開口岸]  
　　京師訪事人來函云上月某御史奏請中國自行推廣通商口岸以免外人窺伺大旨謂近年以來泰西各國恃其强力莫不狡焉思逞或以推廣商務爲辭或以展拓租界爲請一國發難諸國卽從而效尤如德佔膠州而俄人卽經營旅大法租廣州灣而英國卽規畫九龍竊恐數年之後中國沿海各省口岸盡爲外人所佔據後患將不可設想爲今之計與其因各國之請而彼此分割轉失我自主之權莫若統籌全局將沿海各口岸一律開通準東西洋各國互市在中國旣坐收通商之益而各國亦得免覬覦之心卽如法越之戰中東之役長江各口英人以商務有　力爲保護敵國卽不敢擾及今膠州旅順等口若早作爲各國通商口岸則上年德俄之請均可弭患於未然消亂於未形云云摺旣上得旨交總理衙門并南北洋沿海各省會議妥商是否可行刻尙未聞如何議奏也 
[奉天學政奏議變通武科摺]  
　　奉天府府丞兼學政臣貴賢跪奏爲變通武科敬抒管見恭摺具陳仰祈聖鑒事竊臣接兵部咨會議榮祿高燮曾等請設武備特科並黄槐森攺試洋槍各節備錄两次議覆奏稿行令各省熟察情形各抒所見陸續奏咨嗣臣以扃試本省歲考生童未及陳奏旋於五月初一日復准兵部電開應催各省接電後卽將内外塲大小章程詳陳利弊覆奏各等因前來竊維立法之始不厭求詳而創制之端貴先防弊武塲攺制原議未極周詳惟專試槍砲不試技藝取材旣未全備流弊且恐滋多臣詳加叅酌竊有不能巳於言者查我朝龍興遼瀋本以弧矢威天下此武試所以首重騎射也至弓刀石三項雖曰沿自前明然刀石非行陣所需孰不知之乃復相沿不攺者察其命意所在亦以武科當尙武勇之三者必孔武有力更兼練習有素始能運動裕如試事以此亦如詩所云赳赳武 
 
 

Page 2

 
 
矢用備腹心干城之選者此物此志也當今火器盛行武塲攺試槍砲圃爲先務之　　　火　但　及遠不能禦近設遇短兵接戰之時衢鋒　陣非材武猛勇不爲功若但以火器一端取士是以巧勝不以力較校士者祗得以中　之多　爲　取之權衡此外皆非所計無論匪徒游勇難保不濫厠其間甚至瘠弱病夫鴉片癮者皆得僥倖於一試弊孰甚焉臣愚以爲變法固貴因時而設科尤須求備攺試槍砲之外更宜仿各省勇營雜技如刀矛擊刺等藝增設一塲蓋雜技須習有專門非率爾操觚者所能與將來卽以槍砲爲外塲以雜枝爲内塲必取身材偉壯技藝精熟者爲八選質弱力薄雖中靶較多者不錄如此董爲變通藉以服衆心而作士氣武科可收得人之效矣至考試步槍與步箭不同而同步箭旣以六發爲定章步槍亦卽以六出爲準則惟馬槍　馬箭則似同實異查馬槍一項京師健銳等營本有一馬三槍之制然所用者係舊式火槍故一馬三槍與一馬三箭均以靈捷爭長若攺用洋槍旣無撚烘裝藥之煩難且有三五出至十數出之便利仍以三槍爲合格似覺太易至演砲一節聞新式快砲至簡易向須以三人演放如看準頭送子藥掃膛拉火等事固各有所司也然考試一人若再令兵弁等二人幫演不特煩擾且恐滋弊應於點名時令士子三人爲一排輪流替換演放而要以看準頭者爲正試庶考藝全防弊亦易若樹靶之遠近及出數之增减一視槍砲爲定衡應使南北洋大臣議定用何項槍砲報部核准後奉到部文再行遵辦總之規制初攺難必周詳其有未盡事宜應由各省督撫學政遇事咨商兵部隨時更定以臻美善其書堂教練及武童武舉等八營一切章程前由本省將軍依克唐阿會銜業經咨報兵部在案所有微臣管見及變通武試緣由是否有當謹會同將軍臣依克唐阿府尹臣廷杰恭摺具陳伏乞皇上聖鑒敕部核議施行謹奏奉硃批兵部議奏欽此 
[西匪又熾]  
　　廣西土匪退入内山梧州業巳安靖等情曾錄前報兹又接廣東訪事友人函云某日西匪忽又從山上衝出是處所駐案勇卽與接　無奈匪數衆多雖乏槍砲率多奮不顧身安勇寡不敵衆卒爲所挫現巳退至梧州居民恐遭殃及遷徙一空以致商買裹足米價爲之頓昂不知何日始克敉平也 
[砲臺被刼]  
　　廣東訪事友人云省垣附近向有中流砥柱定功綏遠等三砲臺環列拱衞上月十九夜突有盜匪多人潛至綏遠砲臺將勇丁綑縳被劫衣物及軍火洋槍不計其數祗存大砲數尊翌晨經管帶官候補副將劉副戎文成查悉立卽據情禀報督憲且以駐守勇丁太形單薄擬請添募百名以資抵禦旋經督憲批示云盜匪糾衆行刦砲臺實屬不法巳極該員毫無覺察殊堪痛恨仰廣東按察司卽飭該縣會同懸賞購緝限五日内務將贓賊悉獲毋稍玩延致干叅咎現當截减勇兵所請添募勇丁應不准行並移該將遵照仍候撫院批示 
[盜犯正法]  
　　金陵訪事友云去年冬間溧水縣某姓被刼報經縣主勒捕緝獲盜犯三名訊供解府經江寗府劉嘉樹太守訊勘確實發交上元縣監禁錄供通詳候督憲示辦六月杪上元縣主蕭爵寅大令接奉上憲釘封公文飭將夥刦溧水事主某姓三犯立子梟示次日清晨會同江寗縣王欣甫大令先詣府署禀知一切旋隨太守並督中協王幼山協戎恭詣督轅請令卽蒞上元縣署升坐大堂飭司獄官將三犯自監中提出協戎太守曁元寗两縣主當堂點騐畢飭行刑人如法綑縛傅齊三大營兵押赴笪橋市梟首旋奉憲命飭將三犯首級發往犯事地方懸竿示衆 
[供認會匪]  
　　金陵訪事人云卡弁陳開雲千戎前月在下關草鞋夾江面拿獲匪船一艘匪犯三名禀奉督憲飭發江寗縣訊供巳紀前報兹悉三犯中有二犯係哥老會匪頭目先由縣主在匪船夾層底内搜出票布旗幟中有二犯姓名訊供之時始猶堅不承認繼經用刑乃認係會匪同黨按二犯一爲王聾子卽王金壽一爲李甩子想一經呈遞供詞卽當立正典刑也 
[盜犯病斃]  
　　杭州訪事友人云上月二十四是縉雲縣解到盜犯三名臬憲丁廉訪發交杭州府林太守騐收分别監禁内有王中幅一犯寄禁錢塘縣獄途次感受暑熱觸染時疫經官醫診治無效至二十八日晚病斃陳邑尊據情禀報府署請委鄰封相騐林太守卽委仁和縣蕭明府詣騐翌晨明府帶同　仵前赴錢塘獄中飭仵如法檢騐委係因病身死並無别故明府飭吏照塡屍格並取具捕廳及官醫等甘結備案呈送府憲查核一面令將犯屍備棺收殮標封存記排導回衙旋卽赴各憲轅銷差 
[京師考事]  
　　京報訪事友人云拔貢朝考覆試題所欲與聚所惡勿施論推廣工藝以收利權策○國子監示諭各省舉貢監生等於七月初一日考試南學肄業生屆期清晨各帶筆墨齊赴本監聽候點名扃試○六月十八日禮部二次示諭招考漢教習令各省進士舉人恩拔副歲優　務於六月廿五日以前取具同鄉京官印結赴部報考投卷惟尙未定准考試日期 
[日書大有]  
　　日本訪事友人云本年三四月間米價翔貴每百斤漲至九元有奇嗣因香港陸續運到來源甚廣價得漸平目下日本米巳跌至七元五角香港米亦跌至四元五六角而各埠存貨尙多計神户有七十萬包横濵存三十餘萬包長崎市面不甚繁盛亦有五萬包兼之本年九州各縣風調雨順田禾豐稔大有頻書卽春間小熟亦無不望慰篝車犁雲鋤雨之流莫不欣欣然有喜色從此家給人足凍餒無憂日民果何幸而逢此樂歲哉 
[官米减價]  
　　杭州訪事人云浙省於上月二十七日開設官米局城中分列四廠辰啓酉閉發售西貢洋米每石定價六元二角零糴者每升六十二文而市上米價仍未能平府靈以民食艱難乃於七月初一日札飭各局每石减洋二角零糴以一升起三升止每升大錢六十文三升以上均照角洋結算是以居民往糴者紛至沓來倍形擁擠 
[平糶續誌]  
　　京師訪事人云京師添設平糶局曾紀前報嗣悉順天府移會五城城憲分設五局中城在孝順胡同燕喜堂東城在花兒市東竈君廟西城在菜市口西洪洞館其南北两城之局設於内城崇文門内東單牌樓者爲南城之局宣武門内西單牌樓者爲北城之局均於上月十四日起每日辰刻開糶申刻閉糶粟米每斤計價當十京錢一百八十文未春稻米價與粟米同城憲按日督率司坊員弁親臨彈壓糴米者須先以錢購票持票易米每票少至二斤多不逾十斤嚴杜奸商影射取利之弊貧民糴米者日益衆多午後至者購票不得其有形迹詭秘不類小户居民者勇弁阻不令入有强項者揮皮鞭逐之立法亦可謂周至矣 
[宜昌近事]  
　　宜昌訪事人云某甲之子年十餘歲得病而殤甲倩工人掩埋工人埋之太淺翌日甲往視見棺盖巳開孩身拖出棺外一腿巳被山猫啮去又東門外某婦正抱孩喂乳時值上燈之際忽來一山猫欲啮婦乃持孩大號山猫遂逸去然孩衣巳被扯去一角矣何近日野獸之不畏人若是耶○前因天氣亢旱久不得雨自上月初九日以後又不能暢晴以致河下米糧甚貴中熟米須六吊五七百文一石下等之米亦須六吊内外小民艱於謀食莫不雙鎖愁眉現值早榖收割之時米價仍未跌落甚可慮也○近日昌和輪船來宜裝貨無多上月二十日四點鐘往漢搭客甚多有二客雇二小划船内載牛皮六件上燈時驶赴輪舟上因水過急把舵不定觸於輪船之錨鍊截爲两斷牛皮六件隨波而去客及水手均跌入於水幸得别船赶往救起一客及水手四名其一客大約巳隨伍大夫去矣○近因上游雨多晴少是以溪水大至北鄉之霧流河係衆匯之品有一家正居河岸前當水勢驟至一望無際及至消退則人屋俱杳現在宜昌江面陡漲丈餘輪船幾不能下椗且無日無失足落水之人惟幸皆無恙耳 
 
 

Page 3

 
 
[給札專利]  
　　本埠關道憲蔡和甫觀察接奉南洋大臣劉峴帥札開准兵部火票遞到總理各國事務衙門咨文據總稅務司申稱前稅務司愛爾格因回國道出京師帶有福建人陳紫綬所製紡紗機器極爲靈便堪省民力有益於世請爲給照專利等情並稱該項機器巳由格致家考定合爲民用本衙門據此查照成案准其專利十五年合行札關出示曉諭以後如有工商人等自出心裁造成一器一具堪能利便民用者亦准禀請給照專利云云蔡觀察奉札後業巳飭吏繕示卽日曉諭矣 
[示發榖息]  
　　欽加鹽運使銜在任候選道松江府上海縣正堂黄爲出示曉諭事案據各鄉鎭局董王萃龢等禀以本年米價日昂入夏尤甚斗米六七百文貧民頗難度日人心惶惶今集議擬援光緒九年曁十五年两次借給籽種口糧成案動用現存積榖息欵仍照通圖田額每畝借給錢八十文查明貧户分别攤給貼補米價等情禀請轉詳示遵前來據經本縣面禀道憲電禀督撫憲奉准照辦除照會積榖總董並諭各鄉局董會同妥議查照辦理曁分諭各圖董保赶緊查造圖内實在匱乏無資應行接濟貧民户口清册送候復查仍照通額每畝給錢八十文核計應發錢數另行定期榜示有名户口按户匀給散放外合行出示曉諭爲此示仰圔邑各鄉農民及地保人等知悉自示之後務各安分工作靜候該董保等查明實在貧户造具清册送交各鄉鎭局總董復查呈候榜示按户口均派散放切勿妄生事端致干查究均各遵照毋違切切特示 
[案須親訊]  
　　蕪湖差弁沈鶴年前附江孚輪船往金陵公幹行至鎭江船中司帳人楊增蘭疑係歹人驅逐上岸沈遂投督轅禀訴情形劉峴帥聞而震怒札飭上海道提訊禀復道憲蔡觀察奉札後提齊两造委保甲總巡戴明府訊供两次尙無端倪不能定讞兹聞觀察擬於日内親提訊問想不難水落石出也 
[假冐候懲]  
　　無業游民嚴文奎冐稱上海貨捐局巡丁在外招摇撞騙嗣被局中總辦查知特于昨日飭差拘獲發交十六鋪地甲暫行看管候移交地方官究懲 
[國法何在]  
　　私和逆倫案昨巳略紀報端嗣悉頭圖地保周兹保於前晚至捕房及英界公廨設法將寳珠與榮才保出寳珠甫至家鄰人見之僉謂似此梟獍烏得幸逃法網爭欲曳出以伸鳴鼓之攻並責地保周兹保貪利忘義人情洶洶勢不可遏關保見勢不佳卽於十二點鐘時迫令德和將母屍赶緊棺殮以止衆謗并帮同在塲彈壓大言炎炎吁是眞慘無天日矣 
[一英界火警]  
　　昨日三點鐘時虯箭沈沈天未破曉本邑英租界四馬路聚豐園酒肆對門萬興樓廣東消夜館樓上忽然火起警鐘鳴處救火會西人竭力馳至分頭撲救而巳延及樓下萬福來酒肆　泰成衣莊西鄰杏花樓及東鄰某京鞋鋪幸得保全然巳略有損壞是役也計焚去樓屋五幢聞萬興樓萬福來均曾保火險惟泰成未保未免大受厥虧矣 
[一格致書院夏季課題]  
　　問古人用兵攻取戰守之事載諸史傅者甚多惜無詳細地圖一證其成敗得失之所在士禮居藏書題跋記内載宋本東南進取輿地通鑑三十卷監進奏院趙善譽撰進以三國六朝攻守之變鑒古事以攷今地第事爲之圖宋史藝文志史鈔類名讀史輿地攷六十三卷陳氏書錄解題作南北攻守類攷三十六卷復翁跋言所收者殆一半差弱序全目佚三十卷後割補之痕宛然三國六朝之總圖總論具存其每事爲一圖至晉而止殘毁僅存可謂天壤閒奇物云今欲仿趙書之旨自三國迄明兵事之大者各補一圖以餉學者宜有引據之書目全書之體例其詳悉言之毋隱變法偱序策限八月二十日截止 
[一嚴諭茶肆]  
　　本邑南市各茶肆前經馬路工程局委員朱森庭明府傅齊諭以不准流氓聚吃講茶如違察出提究前日訪知各茶肆仍不免有滋擾之事因飭差傅滬南第一樓等二十四茶肆主到局諭曰前次曾經傅爾等到來諄諄諭飭不准流氓來館吃茶何爾等贍敢藐視禁令陽奉陰違乎本委巳訪聞確鑿本應將爾等處以不遵之罪姑念無知特從寛宥嗣後如再不遵一經查山或被告發定卽照例重究决不寛貸 
[一行凶被責]  
　　前日鄉人閔海元至两家橋奚富生處購買竹椅論價不合卽口角爭毆閔稍受微傷遂扭至十六鋪巡防中局控訴局員潘仲泉二尹提訊之下以奚不應行兇飭掌頰六十下閔傷著自行醫治 
[一有志從良]  
　　前日清和坊妓女某氏托詞赴邑廟燒香乘輿入城奔投上海縣署訴稱小婦人不願爲娼求恩擇配黄愛棠大令諭候訊明定奪 
[一上海縣署瑣案]  
　　老北門守城委員某君解送顧阿土顧金和及受傷之孫珍坤到縣前晚經帮審委員李葆初二尹提訊孫供川沙人向在原籍某飯館執役妻子顧氏因聞岳父顧阿慶在申思欲一見故卽挈同前來行至老北門外弔橋顧金和强指小的誘拐婦女竟欲訛錢小的不依伊卽偕顧阿土等將小的毆傷叩求察騐顧阿土供孫實誘拐婦女小的偶向盤問並未行兇顧阿慶投案供稱孫珍坤確是小的之女壻並非誘拐顧金和供小的見两人在途爭吵上前解勸不敢帮兇二尹命仵役騐得孫之左肋果有傷痕遂判將顧金和顧阿土各責二百板枷號一月發老北門示衆○流氓楊佛生被人挖去两目控案後曾獲到張佛福許玉泉趙文文麻皮栢生四人黄大令訊供不認判令收押前晚倩李二尹復訊四人均不認行　稱佛生與人素多嫌怨想被仇人所害二尹察得張佛福狀貎兇惡判令重笞四百板發收攺過局其餘三人仍回押所候訊 
[英界公堂瑣案]  
　　歹人洪桂春前因犯案受懲遞解回籍今又濳來滬上竊取某客棧中布被两條失主報捕後捕頭令包探顧阿六緝獲人贓昨晨解案　究洪供稱小的係常州府屬江陰縣人代理讞員鄭瀚生大令商諸衞繙譯官然後判令笞責二百板遞解回籍○賊犯王阿四竊取王啓喬家綢衣两件失主報捕後捕頭令包探倪順泉緝獲人贓　晨解案請究失主投案領贓阿四供稱小的不敢行竊實係被誣大令判令笞責二百板贓給還失主○前晚歹人祝三友行至虹口某處見女郎張招弟珊珊而來突然抱住招弟駭極狂呼由包探洪阿寳獲送捕房昨晨捕頭令解送至案招弟投案聲訴前情祝供稱小的係浙江紹興府屬　邑人不敢調戲女郎叩求恩鑒大令判令笞責二百板枷號一禮拜○包探劉升堂解野鷄流倡陳李氏陳王氏至案禀稱伊等强拉狎客捕頭令小的送請訊懲倡同供稱小婦人等雖爲皮肉生涯然亦頗知廉恥不敢拉客實被誤拘大令判令各罰洋銀十圓如不能繳則管押两禮拜○賊犯周阿明竊取朱阿大家綢衣二件失主報捕後捕頭令包探陳阿九查獲吊　原贓昨晨解案請訊朱投案領贓周供稱小的流落此間竊物以資果腹求開湯網以救殘生則此後有生之年皆仁人之賜矣大令則令笞責二百板管押一月贓給還失主○某號華捕送貧病無依之胡阿春至案胡供稱小的係揚州府屬甘泉縣人失業頻年兼患沈疴棲身無地以致倒臥街頭大令著留候送棲流公所留養 
[美界捕房紀事]  
　　甬人張阿林在虹口南潯路十九號門牌靜記外國成衣店爲夥前日將客帳洋銀三百五十元私行收用被店主查知投捕房控訴捕頭卽著包探洪阿寳將張拘入捕房押候送請代理讞員鄭瀚生大令究辦○昨晨積竊錢光裕至公和祥碼頭某輪船上竊得紫銅二十餘斤當塲拘獲由一百五十八號巡街捕送入捕房押候究辦○昨晨小竊李金甫至周浦路一百十二號門牌某姓家乘間竊得水烟袋一枝爲包探石金榮所見拘入捕房押候究辦○李阿萬耿明達周利卿陳阿華各東洋車夫在途爭攬坐客有違租界章程被五十一號西捕 
 
 

Page 4

 
 
拘入捕房押候懲辦 
[東電告災]  
　　本館昨按山東楊大善士大訢來電云申報局絲業會館電報總局諸善長慈鑒山東曹兗濟五六月天雨不休各山河黄河運河湖河泛漲運河兗河各處漫口巳形不了廿日黄河上游鄆城楊莊水陡漲漫堤廿二日因溢决口大溜趨鄆城長榖壽張東折衝毁東平汶上東阿運河西堤穿毁運堤两岸數十里瀉入坡河大清河出姜溝龐家渡仍入黄河黄運不分先後據報災民逃避安山戴廟靳口等處不下萬人仍是間叚露處乏食情實可憫訢爲集腋計於兗州濟寗僅勸京錢千緡電託德州開封两局轉懇友人集捐電復德州集捐京錢三百四十千開封集捐京錢六百九十餘千两欵未至先借墊出買席五萬條炒麥三萬斤帶京錢九百千雇船赴水接人邀妥友數人前往查放人多欵微現仍墊數百千叩求諸善長登報勸募東災乞酌并示再各縣災民不在此數黄河北岸中游亦有漫决聞東阿長榖茌平博平等縣均巳受災等語本館接奉之下急卽譯登以告海内諸大善士俾此數百萬顚連無告之民同登袵席本館實有厚望焉 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[温州訪志]  
　　温州訪事友人云今屆府憲王雲廬太守舉行府試牌示本月初三日考永嘉初五日樂清初七日瑞安初日平　所有儀合論策　唐陸贄有言吐蕃之比中國衆寡不敵工拙不侔然而彼攻有　我守不足彼之號令由將而我之節制在朝彼之兵衆合并而我之部分離析其言可謂深切著明方今外洋各國環而伺我雖邦交甚睦恐不免兵戰之事未雨綢繆其言可取法歟 
[童試再誌]  
　　金陵訪事人云金陵上元江寗两縣同於六月二十四日考試文童一切情形早誌本報兹上江两縣於二十七日發案示期二十八日覆試上邑文童共覆一百八十名江邑文童共覆一百九十名覆試之日寍邑塲中尙屬安靜惟上元縣點名之際竟有文童數十名環集公案之前同謂衡鑒不公是非倒置蕭大令見人多勢衆未便與爭當以好言安慰封門後懸出牌示一道略謂本縣去取未嘗不公惟前列諸童或不免剿襲槍替之弊此次當認眞防範加意評量斷不任眞才屈抑云云兹將两邑覆試題目照錄於左上元射有似乎君子義奇文共欣賞賦以題爲韵今有竹九節截爲九筒但知根底一節共盛米六升三合梢上二節共盛米二升三合問九節各盛米幾何試詳推之江寍伊尹周公論商鞅徙木立信賦策問未詳 
[溺斃可憐]  
　　寗波訪事人云甬城西門内缸橋轎埠頭役阿發年約六十餘歲上月二十九日之晚因天氣炎熱携小竹椅在橋上　坐納凉嗣因夜深熟睡不知如何翻身墜入河中直至天明同伴不見回埠尋至橋上見竹椅在而人巳不見各處尋訪殊無下落因悟其墜河而死設法打撈果獲屍身則巳腹脹如鼓無可救治矣 
[英界晚堂瑣案]  
　　侯德新控夥張芹江舞弊襄讞委員劉穆庭二尹提訊之下侯供浙江人開設新記生洋貨店執事張芹江係陳姓友人所薦陳去世後由徐姓作保徐現在漢口邇者張忽將帳簿攺換迨小的查知核算之下缺少法蘭絨一百八十七碼值洋七十元之諸且用空帳洋五十餘元向之理論恃蠻不服是以扭案求追張供蘇州人年二十有七在新記生洋貨號執事用空帳洋是實至絨布一節管理者尙有三人小的並不知情二尹謂此事憑據鑿鑿豈容狡賴本應照例重辦今姑從寛發落著張覓保出外限三日内向原告妥爲理處如違扭案重辦○王春泉控通瀛公所董事李廷椿司帳王振泉串騙洋銀劉二尹提訊之下王供前者李廷椿許薦小的至通瀛公所當司事據稱須押櫃洋銀五十元小的信以爲實當付二十元延至數月之久事未尙成向之索洋李倩王振泉付隆盛小錢莊票一紙及往收取據云標根未到是以將王振泉扭案求追王振泉供在通瀛公所司帳並無代李廷椿付莊票之事二尹以王振泉李廷椿串騙屬實著原差偕王振泉至隆盛錢莊收取票銀如不付則將李廷椿王振泉拘案嚴辦 
[法界公堂瑣案]  
　　天津人紀康伯投公廨控洋行街聚安糖行内同吉票號吞没匯票洋銀四千元求提追給又倩某律師呈控法總領事署經白藻泰君准詞出禀將號夥林錫齋陳勉三拘入捕房昨禮拜四堂期傅同原告將林陳解請會訊紀康伯投案申訴前情並稱向　不　反遭毆辱林錫　供廣不潮陽縣人紀康伯所控前非匯票此事尙在光緒十九年所有厚安之票根今巳攺爲聚安職員等與康並不認　紀呈匯票據林亦呈票根　　匯票均有方樣圖章現在汕頭可以呈案讞員朱森庭明府閱畢謂原告曰此事尙在六年前何以遲至今日始來控告原被在堂互相爭辯明府謂業經涉訟理應聽候官斷何得紛爭遂與何繙譯會商著將林陳仍交原保限半月内前赴汕頭將匯票根據查檢來申呈候核奪○本年三月間寳康小客棧中有四川人李長清等三人投宿旋因失去衣服洋銀投訴捕房經前讞員鄭大令迭次訊供因無託據斥不准理李不服盤踞棧内以致口角爭毆旋投縣署控訴黄大令騐明傷痕諭令靜候飭提訊究棧主項趙氏以李等盤踞滋擾亦投公廨控訴朱明府准詞飭探將李傅案項趙氏投案禀稱三月十四日李等三人投宿棧内至半月後赂索棧資據稱與製造局總辦素有交誼可向借貸詎料一去不回李與金姓二人仍住棧内詐稱失竊洋銀衣服圖賴棧資現在結算帳目被欠錢十六千五百餘文求恩斷給李長清卽李少甫投案禀稱睢寗縣人遵新海防例報捐典史分發四川本年一月因公來滬初住高陞客棧三月間遷入寳康至四月二十五日房内失竊控經前憲訊究在案明府向索部照李將光緒二十年部照呈閱明府閱畢謂李曰觀爾行爲甚不妥治旣係候補人員何以久留客寓遲遲不返顯有别情著將所欠棧資錢十六千五百餘文照數付給控竊無憑不准○九號華捕禀稱小的在小東門巡緝見韓岐康設紙烟　誘人賭博是以拘案請訊明府判令枷號一禮拜發小東門示衆期滿再責一百板○史知發禀稱向在浦江撐駕杉板船停泊金利源碼頭前晚彼賊竊去衣服絨毯等物報捕查獲原賊將竊賊張阿狗解案請訊明府判令笞責一百板贓還失主○包探禀稱吳松林在北京輪船竊取紡綢洋傘一頂當塲拘獲解案請辦明府判令笞責四十板贓存候失主認領○徐順卿陳春甫因販賣銅洋銀爲包探查獲解經迭次研訊押候提到販賣銅洋之泰源莊夥楊長壽再核嗣經陳母某氏投案求探昨日堂期明府命將徐陳帶案邵昭福願爲作保明府不准著還押另覓本租界鋪商親自投案具保俟楊　壽到案再行交案候核 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
