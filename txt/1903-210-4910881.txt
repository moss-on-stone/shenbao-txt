# 1903 - 210 - 4910881

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局刻繁重價值又昻海内寒儒每苦力難購置且三史中地名人名之頻率皆　牙佶屈記憶難淸臨時若不檢查卽素經流覽者亦往往有差舛之虞貽悮匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平口用功旣屬不費目力而携帶則尤極相宜裝訂廿八册價極克已祗收回工本洋銀四元八角欲購者請臨英大馬路本齋三馬路申報館申昌及各書坊購取 
[論蘇省吏治之敗壤]  
　　鳴呼吾觀於蘇省吏治之敗壤而不禁拔劍斫地歎息痛恨於封疆大臣之庸惡陋劣貪婪驕侈有以釀成此習而小民不得有安寗之日也論共大則鹽梟充斥盜賊横行越貨殺人毫無顧忌撫之不能撫剿之不能剿如梟匪頭日曾國章之嘯聚於長江下游南北帮匪目鄧海靑王升奎林得勝之鬨鬥於南匯虎邱鎭之外來梟匪抗拒差捕距震澤鎭二里許之某鄕巨梟董大發與族人董某各用洋槍互鬥此皆事之巨者傳之衆口紀之報章遐邇皆知無可掩飾其餘如開塲聚賭擄人勒贖幾於無處不有無日不聞徒以事起於鄕僻之區途人之傳述未徧故日報所紀祗十之一二而已棘也荊天莫此爲甚雖較之廣西之亂似尙不可並提然履霜堅冰養癰貽患於此而不思設法防維將毋星火不滅勢成燎原涓涓不塞流爲江河之慮耶更可怪者虎邱鎮之匪擒獲二十一名而僅二人在梟黨中供奔走之役餘皆鄕人之被累者震澤鎭某鄕之董匪紳董請留防右營管帶劉某督勇往捕而劉膽怯不行諉稱未奉將令不敢妄動南匯南北帮之梟黨雖迭次往捕迄未拿獲一人是豈梟匪之猛勇竟如前者粤逆捻匪平之不易平乎抑亦在上者之庸懦恇怯有以縱之耶至論其小則江督魏午帥整頓澆風踵劉忠誠公之意諭禁少年子弟蓄前劉海髮而吳縣李紫璈大令卽擅作威福牽涉婦女窺其迎合意旨趨承上憲之心則吮癰舐痔之佞人也在輿中窺見少女飭令邱姓女當街將髮剪去則輕浮儇薄之無賴也旣又命將小女子之留有前髮者用竹筷拔去以致鮮血淋漓不堪逼視則又殘忍暴戾之酷吏也事在省中大憲耳目甚近豈竟侵無聞知而令此種豺狼靦然立於民上乎或曰如子所言彼地方有司與夫緝匪之武弁信乎不能辭其咎矣顧何與於大吏而責之甚嚴乎則應之曰吾譬之於家子弟之不肖非子弟之生而使然也必父兄之不能宣其教也惟國亦然故大吏不能整飭庶務則其下必諸事廢弛大吏不能淸白乃心則其下必貪　相尙蓋非沆瀣一氣必有不能相安者吾未見大吏能精明廉潔而屬下敢順頇怠忽肆意妄行者也故觀於蘇省吏治之敗壤而不能不歸其獄於大吏且聞某大吏者係某親王之姻婭也恃有奥援無所畏憚當其開藩某處時種種貪污謬妄之爲路人無不側目而卒得開府吳下祿位更崇者何哉依附親貴庇護有人也今者或傳其爲京中某侍御所劾上命直隸總督袁慰庭宮保查明覆奏事之有無係出傳聞未敢遽信吾以爲卽使果確於彼之爵位必無所妨何也袁宮保雖風節甚厲决不敢攖親貴之鋒而傷其戚串他日亦惟以查無實據等語爲之剖白而已故吾觀於蘇省吏治之敗壤而歸其獄於大吏且不徒歸其獄於大吏而更不能不切責於政府王大臣否則蘇省之吏治固敗壤矣彼他省者詎皆勝於　省乎使無援引使無情面爲政府王大臣者皆有以懲之創之無蔽聖聰則一蘇省猶不足以爲害也此天下之亂源也政府王大臣其亦聞之而瞿然知所懼否乎 
[本館接奉電音]  
　　昨日午前京師飛電傳來上諭一道敬謹登○六月十一日内閣抄奉上諭恩燾奏右翼悶稅一年期滿正額無虧盈餘未能足額遵照奏案儘徵儘解各摺片所有未能足額之盈餘銀兩著加恩免其賠繳實存銀二百四十八兩零著交廣儲司餘依議欽此 
[滇督丁滇撫林會奏分路進剿廠匪收復石屏西莊等處情形摺]  
　　奏爲大兵分路進剿乘銳合圍臨城曁收復石屏州城並臨安之西莊等處情形恭摺續陳仰祈聖鑒事竊查剿辦廠匪各軍屢次獲勝進克曲江館驛等處迭經臣等先後奏報並隨時電陳在案續據總統防團各軍按察使劉春霖電禀匪情詭譎館驛一帶附近山砦伏匪甚多應暫飭各軍停紥嚴密搜捕以杜勾結而防繞截等情臣等當飭分路搜剿妥速辦理並約蒙自各軍以次進攻去後旋復迭據電稱分統蒙軍白金柱於初七日由蒙拔隊轉戰直前敗悍匪於梭羅莊初十日進至緬店匪衆踞隘死守我軍徹夜環攻管帶馬用力戰陣殁該部憤極愈接愈厲匪始潰遁當將緬店克復並招撫東壩等十餘村寨管帶馬自珍薳國相等復分兵攻克普雄士氣益奮乘銳進扼天然橋匪黨悉衆來迎該分統麾軍前進擒斬無算匪皆披靡十七日進逼臨城適劉春霖先經督飭分統劉樹元督帶趙偉謝有功等各率所部由冷水溝新坊一帶節節掃蕩亦於是日直薄城不率帶廣南團營王正雅等亦由間道馳至雖尙未能合圍而　軍不爲匪梗得以互相聨絡聲威大振其轉逆悍黨張耀由普雄敗竄彌勒之晉　亦爲該處團兵擊敗擒斬得其槍械多件臣等當以該匪兇鋒屢挫勢漸窮蹙非死拒堅城卽另圖竄避隨復電囑劉春霖嚴飭各軍擇要穩紥迅赴前敵相機佈置以臻周密該總統卽於十八日拔隊前紥館驛進抵新坊沿途仍搜剔零匪二十二日直抵距臨城五十里之中所寨駐紥調度各軍部署略定而督帶楊國銘等收復石屏捷報亦至先是石屏匪目周興選目相猜惑意圖反正然首鼠未决也劉春霖分遣間　諭以順逆並派楊國 
 
 

Page 2

 
 
銘及分統馬柱管帶楊兆吉陸續進攻大軍壓境匪黨震摺跪迎道左楊國銘楊兆吉先驅入城馬柱繼至分門扼紥勒獻軍械等件石屏遂於十七日收復楊國銘隨後分遣楊兆吉一軍取道海東新街進圖西莊匪巢二十一日辰刻馳抵馬坊西莊匪人各出悍黨來撲劉樹元謝有功等聞警馳赴扼要設伏邀擊匪衆驚駭紛紛四竄楊兆吉乘勢進扼鄕會橋要隘各寨聞風反正招撫安插一律帖伏臣等伏查西莊距臨城十里爲個舊江外要道兼達石屏匪黨精銳糧械悉萃於此恃爲狡窟以與臨城犄角兹同石屏相繼克復匪援斷絶現在劉樹元統率省軍以任東北白金柱統率蒙軍以任西南四面兠圍孤城危岌旦夕可拔除飭該總統督率諸軍相機攻取早日克復以蕆全功外所有大军分路進剿乘銳合圍臨城曁收復石屏西莊等處各緣由謹合詞恭摺馳陳仰慰宸厪伏乞皇太后皇上聖鑒謹奏奉硃批知道了欽此 
[裁釐近信]  
　　金陵訪事友人云自加稅之議定各釐卡原擬於本年西歴正月中一律裁撤以符所訂約章嗣以一時未能妥定章程暫行展緩兹聞所加貨稅經總稅務司赫鷺賓宮保釐訂新章申奉商約大臣奏請朝廷俞允以故說者謂本年十一月卽西歴明年正月各處釐卡當必悉數蠲除然亦究不知其確否也 
[派船助剿]  
　　金陵訪事友人云邇來梟哥會各匪時與散勇游兵互相勾結密布長江各處陰圖斬木揭竿兩江督憲魏午帥聞之嚴飭所屬一體查拿並咨會長江水師提督程從周軍門江南提督李壽亭軍門加意防範兹者李軍門以提標各船僅有長龍快蟹之類恐不足以壯聲威爰咨請午帥撥船相助午帥允之特遣南洋兵輪船四艘聽候調遣 
[檄調福軍]  
　　聞之廣州友人云碣石鎭總兵劉淵亭旗軍生長粤西於地方情形素所鶉悉兹聞粤督岑雲帥特於日前札飭速赴粤西以資臂助鎭軍隨督帶所部大營及左營福軍星馳而往祗留合營諸勇防守地方 
[電責恊戎]  
　　聞之廣州友人云月初某日粤督岑雲帥由潯州電達桂林痛責梧州協黎協戎辦事糊塗藉端中飽等情緣雲帥西征時善後局憲派李觀察直繩護送至梧沿途自備乾餱免勞地方供張詎知協戎以帥旋過郡曾辦供應爲詞報支三千餘金責令善後局籌給事爲雲帥所聞故有此舉也 
[科試有期]  
　　金陵訪事友人云日前江寍府羅少傑太守接奉江蘇提督學政李蔭墀大宗師來文内開本届江甯府屬科試及江蘇省錄科事宜著卽示期本月二十三日一律取齊等因遂遵卽通飭所屬各學傳諭各生童一體遵照 
[調簾先聲]  
　　杭州訪事友人云本年舉行癸卯恩科鄕試所需内外簾各官已由浙江藩司崔磐石方伯調取現任知縣三員一爲建德縣知縣謝大令福慶一爲西安縣知縣胡大令壽海一爲准補富陽縣知縣現署寗海縣知縣董大令鳳來而以盧大令士鴻代理建德縣潘大令誠志代理西安縣蕭大令慶增代理寗海縣此外需員甚多大約尚須續調也 
[罪無可逃]  
　　金陵訪事友人云兩江總督魏午帥前以大江南北梟匪充斥爲害地方札飭新勝等營留以偵緝旋緝獲巨梟一十七名解送來轅發交上元縣研訊隨經縣主陳筱山大令訊得若輩種種惡跡擢髮難數爰分别定擬詳請午帥核奪聞中有四名情罪較輕可免一死餘均罪無可逃云 
[捕梟行劫]  
　　昨有客自南匯縣境沈莊鎭來滬述及浦左南北二私梟交鬨迄今已歴數月邇者大憲檄調各營勇四處設防北梟頭目鄧海靑自知力絀計窮遂投浙西鹽捕緝私營統領吳福海參戎麾下乞降自願立功贖罪參戎允之本月初七日清晨忽有營弁王姓者帶勇二十餘名令鄧之羽黨羅三帶同降梟二百餘人爲嚮導迤邐至周浦聲言捕治土著之附南梟者當將黄德隆糖果店小主人縛之而去隨由其父浼人說合以洋蚨百餘翼贖歸旣而若輩復擁至德林老太婆所開小烟館及甡祿齋茶食店中藉端詐擾旣滿其欲始相率出門午刻羣擁至沈莊瞥見曾附南梟之鄕人張阿大張阿二弟兄掩入朱姓富商家遂隨之而入將阿二禽獲隨闌入臥室翻箱倒篋剽掠一空然後蜂擁而南直至下砂鎭時南梟渠魁王升奎李秀卿林得勝已率同醜類避至魯家匯大團南橋等處若輩忿無所洩分投向茶寮烟室恣行曪唣始呼嘯而回朱知參戎帶有師船駐泊周浦因開單前往禀報參戎飭部下悉心查察確知所報非虚乃爲之追還皮箱十四口朱以所失皮箱多至三十餘口内儲衣物約值萬金而所還十四口中珍貴已空無所有僅存破舊衣服是以堅却不收參戎無可如何委之而去翌日朱買櫂赴縣城報失十一日縣主戴子邁大令親臨踏勘并赴周浦與參戎互商傳聞參戎願如數賠償而朱必欲赴省上控或曰其時飛划營哨弁某姓方帶領師船數號駐泊周浦市河中或曰駐泊周浦者實係杜雲秋觀察所統師船二說未知孰是要之鄧旣投誠依然縱令其黨剽掠宼盜行徑大抵如斯特是堂堂武職大員而所部勇丁竟類萑苻小醜豈竟如陳仲子之日無見耳無聞耶夫亦過於疲苶玩宼矣噫 
[浙省官塲紀事]  
　　杭州訪事友人云浙江提標前營游擊趙蘭亭游戎前由撫憲給咨送部引見奉旨仍回本月初二日由京抵省趨詣撫轅禀見護撫翁筱山中丞小作勾留卽赴甬江任所○省垣牙釐總局會辦一差上憲本擬委戴子開觀察接辦現因觀察交卸尙需時日爰改委潘菊年觀察代庖○西安釐局總辦蘇大令耀泉現届一年期滿由總局憲委張大令維源接辦 
[鄂省官塲紀事]  
　　湖北訪事人云署理湖北武昌鹽法道梁集菴觀察兹奉上憲委辦文闈提調已於月初某日上院禀謝矣○湖北學政胡大宗師近將返旆武昌舉行科試所有提調一差由上憲札委田太守怡辦理○盛太守昌頣係督辦鐵路大臣杏蓀宮保之哲嗣於月之某日來鄂查閱鐵路局及鐵路學堂○委署湖北江漢關道陳復心觀察已於本月初七日接篆視事升署湖北藩司岑馥莊方伯履新後暫假洋務局爲行轅○陞授貴州貴西道文仲山觀察悌由汴抵鄂小作勾留一俟秋涼卽須馳赴新任 
[鄮山積翠]  
　　寗波訪事人云府屬茶釐前由商人施宸英加額認繳禀請浙江藩憲曁省垣總局憲核准立案兹因辦理棘手具禀府署意圖諉卸府尊葆太守諭候藩憲及總局憲批示○鄕婦某氏傭於甬城某姓家近與浪子朱某有私就江東鑄坊巷賃屋一椽以資棲息某日其夫尋至逼令回家氏托故不依其夫遂奔赴甬東巡司署喊控當由巡宰徐少山少尹飭差將一干人拘訊判朱笞責數千板枷號示衆某氏飭令其夫領回管束○江北馬路後街一帶道途傾圮行者病之邇經工程局董撥欵雇工請捕頭督令興修現已將次竣事履道坦坦之詩可爲此邦詠之矣 
[邗江放棹]  
　　揚州訪事人云揚屬各鄕民以邇來江潮盛漲圩堤岌岌可危而各局小輪船依然激浪衝波不稍避讓深恐一遭衝刷潰决堪虞爰禀請地方官轉飭各輪船局暫停數日俟過伏汛再行開駛各輪船置之不理衆鄕民遂將機器擊毁並縱火焚其所帶之板船江都縣 
 
 

Page 3

 
 
吳大令聞之急會同各員慰以好言衆始解散現已加派勇丁在彼看守一面通詳上憲核示尙不識作何了結也○揚城準提菴後某姓家於本月初六日之夜突來盜匪數人踰垣而入肆意搜劫幸團練局相距非遙當匪人入門時其家女傭乘隙奔至局中報信某哨弁卽率勇馳至迨匪携贜出門各勇奮力狂追得以拘獲一人解至總巡局總巡姚大令升堂研訊供出同黨九人姓名旋於是日傍晚在舊城緝獲二名○蔣某者在教塲北首開設舊貨店竹頭木屑無物不收本月某日悮收賊贓被失主認出控之保甲總巡局總巡姚大令准詞提蔣研訊喝令笞責一百板然後送請有司衙門覊禁 
[粵臬過申]  
　　昨晨前任兩淮鹽運司升任廣東臬司程雨亭廉訪由省來申午前命駕赴道轅拜會蘇松太兵備道袁海觀觀察繼至上海縣署投刺縣主汪瑤庭大令迎入花廳茗談良久聞廉訪小作勾留卽往粵中履任 
[少尹接鈐]  
　　本邑黄浦司巡檢徐少尹前因患病逝世由家丁投縣禀報兹奉署江蘇藩司效述堂方伯委萬瑞芝尹少署理昨日由省來申詣道縣各署禀到隨即往閔行接鈐 
[兇手已獲]  
　　兇棍蕭正雲不知與寗波人吳福生有何仇隙日前糾同羽黨伺於法租界蘭芳芳口適吳貿貿然來害掣利刀戳斃報經上海縣主汪瑤庭大令騐明派令公差劉福帶同夥役四出緝拿昨日將蕭緝獲連帮兇之劉三仔許阿四解縣大令飭收押候訊尙有李阿寳一名在逃未獲 
[盜犯已供]  
　　搶劫新閘協順米店之盜犯史得桂由英美租界公廨讞員孫建臣直刺移解上海縣主汪瑤庭大令訊供收押前晚升堂復訊史初仍支吾以對大令喝令鞭背五十下始稱小的於本月初一日由鎭江隨同張某來滬同住某客棧張曾向小的借去洋銀一元是日小的向之索取張命小的隨同往取途遇張友六人約至新閘西北恊順米店行刦小的不敢入内惟在門外望風事後分得衣服若干迨天明回至租界卽被巡捕拘拿求恩寛宥大令著收禁獄中 
[嚴查團勇]  
　　本邑浦東保甲總巡謝岳松明府擇期本月朔日創興團練派令團勇分駐各要隘以衛閭閻每日親往各叚稽查以策勤奮而免懈怠 
[上海官塲紀事]  
　　寶山縣知縣王緯辰大令昨有要公趨詣道轅謁見蘇松太兵備道袁海觀觀察繼至上海縣署與縣主汪瑤庭大令晤談良久而别○江蘇督糧道羅少耕儲憲於日前來滬在錢江會館小駐行旌昨日命駕赴道轅拜會道憲袁觀察繼至縣署投刺　主汪大令迎入花廳茗談良久而别○工部主事孫仲璵主政由珂里入京昨日道經滬上行旌亦駐卽命駕至縣署拜會○松海防同知劉乙笙司馬昨有要公到縣拜會 
[上海縣署瑣案]  
　　日前縣主汪瑤庭大令接本邑虹橋鎮董事王萃龢函禀稱有土棍姚老二王金桂通同梟匪欺壓良民請爲提究等情飭差拘提昨日王因公至縣大令詢及前情王稱並無其事實被歹人揑名大令遂將一干人提案研訊姚王同供小的等於上月某日在鎮上顧金昌所開茶館内與丁阿東因賭互毆致將茶具擊毁顧訴諸房主丁桂山丁卽冐王董之名具函朦禀丁桂山供認冐名求恩寛宥大令判責手心五十下丁阿東供認糾人聚賭大令喝令笞臀四百板隨又將姚王各笞臀一百板顧掌頰七十下限三日出境不許再在該鎭逗留○前者浦東張家浜倪包兩姓家被盜行刼事後大令飭捕拘到邱臘梨何老三湯老五三犯研訊之下邱何均已供明收禁惟湯尙不吐實前晚提案復訊邱何同供小的等由姜老么黄老六起意糾同行刦其時湯老五亦與姜黄互談不敢妄扳叩求明鑒湯仍極口呼寃大令喝令跪大練歴一點鐘之久仍不供認遂著分别禁押候再研訊○鄧述才控莫四明造屋佔地等情前晚大令升堂研訊鄧訴稱職員父親在日購得房屋一所竪立界石莫央董保前來言所立之石關礙伊家風水商請移進兩尺父親顧念鄰誼允如所請去年莫翻造房屋卽將界石以外之地佔爲已有時適父親患病旋卽故逝故未與之較量今向理論莫與伊子竟信口謾駡無可理喻叩乞究懲莫供當命姓購得此屋時小的之屋造成已閱久安有佔及伊地之事大令著靜候飭亭耆丈明核斷 
[浦東總巡局紀事]  
　　前者浦東保甲總巡謝岳松明府接准川沙廳撫民同知陳桓士司馬移文請飭捕協緝盜黨天津麻皮一名務獲訊究當卽諭令捕役曹慶赶緊查拿昨日復傳曹捕到案從嚴比責○前者浦左保甲總巡謝明府查知境内有種無業游民自稱局中辦公人役在外招搖索詐因出示諭禁並派差查拿究辦在案詎料邇來仍有此等情事爰於昨日飭差嚴密查拿務獲究辦 
[上海巡局紀事]  
　　十六鋪巡防北局委員陳仲賢二尹訪知某某諸痞棍設攤城下以紅黑籌誘人賭博彼中切口謂之倒棺材貽害民生良非淺鮮因卽派令地甲嚴密查拿昨復親往稽查至則若輩已先期避匿爰限令勇役帮同查察務獲嚴懲○前日楊家渡萬各茶樓被賊竊去銅面盆兩具爰卽投報十六鋪巡防北局局員陳二尹允派捕投緝查 
[法租界捕房瑣記]  
　　偷兒王永興行竊江天輪船上某客所携洋傘衣服當場拿獲送入捕房昨日解奉讞員魏蒓塢大令訊供不諱因著笞責二百板○竊賊范松林在某處拆字攤上竊取應汪氏衣袋内洋銀一元三角當塲拿獲送入捕房昨日大令訊取供詞著枷號一月期滿責釋○偷兒朱阿弟行竊王金才家衣服二件報捕查獲解奉大令訊供著笞責四百板○偷兒楊信裕劉仲水掩入某姓家行竊被包探拘獲搜出原贓解奉大令訊供著各笞責二百板 
[施當其阨]  
　　今年夏行秋令陰揚失律二豎爲災彼貧苦小民衣食不遑何來醫藥一遇疾病惟有呻吟床褥而已兹承一恕堂大善士哀瘡痍之載道恤經費之維艱慨助敝堂醫藥捐洋銀二百元由絲業會館交來又承徐文明翁痌瘝在抱一德一心慨助洋銀五十元又承無名氏善士助洋銀十元期收江海涓流之益敝堂拜領之餘莫名感荷謹效僧家而合十曰願諸檀越增無量福增無量壽乞附報章藉彰盛德滬北天后宮前廣益善堂司董嚴信厚龔心銘施則敬朱佩珍唐榮俊葉貽釗等謹誌 
[太各翔洽]  
　　今夏雨暘愆候寒燠矢時疾病之多較往常尤甚敝堂間日施診自朝至暮應接不遑更須分送各種暑藥益覺肆應爲難乃蒙隱名氏大善士求合家康泰人口平安助施藥費洋二百元一恕堂洋二百元怡大紙號來劉石泉洋四十八元又募各房洋七十二元隱名氏將甘士霖翁中費移助洋念元沈寶賢續助洋五十元拯得呻吟之苦比户歡騰俟邀眷顧之隆門楣喜溢乞登報牘叩謝仁施上海六馬路仁濟善堂董事嚴信厚楊廷杲朱佩珍陳作霖焦發昱施則敬劉芬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[八錄江西警察局兼學堂章程]  
　　警務學堂章程第一章開辦事宜二十七條第二　　欽遵　　諭旨　募巡警軍先自省城開辦以期漸次推廣於各府州縣第二條警務學堂實爲全省警務基礎須擇省城適中空敞公所改爲學堂招集學生在堂訓練第三條擬設督會辦各一員總理堂内一切事務並統轄大小官員人等第四條擬設提調一員專管堂内文告公牘及稽查教習各員勤惰第五條擬設稽查一員專查巡兵學生功課第六條擬設支應一員專管堂内一切雜務隨時回明提調督會辦覈實施行第七條擬設文案二員一應册籍文牘均責成辦理第八條擬設文教習四員每員教巡兵學生五十名口授各巡兵當差規則及巡查警暹细規衛生事宜俟取定留堂學生後再定委員多寡第九條擬設武教習一員訓練巡兵學生口號步法槍法體操及各項技藝第十條擬派書寫生三名一切文牘册籍均發交繕寫第十一條擬派堂夫三名專司茶水灑掃事件第二二條擬派堂勇四名專守門户及稽查出入之人第十三條各員薪水及夫勇工食如左督辦臬司不支薪水會辦候補道月支薪水銀五十兩夫馬銀二十兩提調一員候補知府月給薪水銀六十兩稽查一員候補同通州縣月給薪水銀四二兩支應一員候補同通州縣月給薪水銀四十兩文案二員候補同通州縣月給薪水銀四十兩佐雜月給薪水銀三十兩文教習四員不拘文武班次月給薪水銀各二十四兩共銀四十八兩書寫生三名月給工食銀各五兩共銀十五兩堂夫三名月给工食銀各二兩五錢共銀七兩五錢堂勇四名月給工食銀各三兩共銀十二兩以上共支薪糧銀四百五十八兩五錢第十四條入堂巡兵學生應暫給口糧擬照軍營未成軍例每人每日給發小口糧一百文自入堂之日起支第十五條堂内所需薪水工食油燭紙筆書籍器皿等項應請酌發欵項以便開辦第十六條在事各員按季由督會辦核明功過分别奬勵撤換第十七條擬請頒發關防一顆文曰督辦江西全省警務學堂關防第二章報考事宜八條第一條擬就省城先招四百名一面派員分赴各府會同地方官各就本地照報考章程挑選五十名給與憑單俾各自持赴本學堂聽候訓練以爲異日分發各府州縣教習之用其有未能合格者寗缺毋濫第二條省城應招之人須領具保結赴堂報名入册聽候定期考試第三條報考之人須按後開八項方爲合格不合格者槪不留堂　身家清白平日毫無過犯一毋論土著寄居必有身家住址並切實鋪保寄居者取具同鄕鋪保或印結亦可一性情各平樸實耐勞不吸洋烟一粗知文義言語清楚一五官齊正身無殘廢暗疾一未曾充當差役一無别項事業分身第四條報考之人旣經考取留堂如未犯重罪不得復照軍營槪用棍責第五條查東西各國警務章程官紳子弟及士子皆可充當兹當創辦伊始急宜開通風氣倘有前項人等自願報考自當一律優待第六條留堂學生每日先給小口糧一百文迨卒業後考取等第給予憑單分布當差再照章給發工食第七條旣經考取學生不得無故告假或遇事故及患病等情應由稽查官察騐情形允准後邀同原保之人保回限期回堂第八條考試之日由堂給發紙片各一張警察條規一則著令與考者抄寫並將本人三代姓名年貌箕斗籍貫附注於後交齊彚繳督會辦閱定榜示以定去留其有替代情弊查出不錄 
[皖省考優題]  
　　安慶訪事人云安徽提督學政綿大宗師試事將竣示期六月初五日考試優生第一塲題爲宋眞宗詔禮部糊名考校舉人論近人出使外洋或遊歴各國講求語言文字繙譯政藝學商務地輿最爲有益之事策初六日二塲題爲或問子產子曰惠人也問子西曰彼哉波哉問管仲曰人也義曰雨曰暘曰燠曰寒曰風曰時五者來備各以其叙義 
[美會章程]  
　　昨得廣州友人手函云西歴一千九百零四年美國散魯伊斯城舉行大博覽會中朝特派五大臣躬與其盛并咨照來粤由督憲出示通知一面劄行粤海關稅務務司馬君酌定章程俾赴會紳商知所遵守一前往賽會之物無論官辦商辦槪歸本關總理惟各自備水脚及自購保險倘特别奇巧貴重之物或酌量代出往來水脚一無論上產及别省取出之物當齊集在省城預報明若干佔地若干俾預建布置之區　一定西十二月一號卽中本年十月十三日各物在沙而彚齊於新旗昌洋行裝箱運往一賽會各貨及古玩與玩器各式均旣免稅不得取巧多帶沿途貨賣 
[紀毛瓜頭]  
　　廣州嶺海日報云城西德興街一帶爲拐匪薈萃之所凡遇無業游民及賭敗之人形容慘淡衣衫藍𫄦者輒佯與叙談托稱薦往外洋做工巧語花言務使入其彀中而後已若輩種類不一其出外誘人者名曰老夾代付舟金遣被拐之人赴外洋并供其衣食者名曰放老週更有一種專帶人往香港販售者名曰老騎得資多寡各有等差總名之曰毛瓜頭卽俗所謂販猪仔是也被誘之人名之曰茶客若輩類皆兇狠性成或遇黠者臨時反悔彼必施其殘酷之法多方虐凌忍心害理誠狗彘不食其餘也上月十八日下午彼處某茶葉店門前有一少年手足均受刃傷血流如注痛極而仆人詢以故少年良久始能言自稱有昆季行在第六鋪開剃髮店伊來省覓枝棲偶遊新基北帝廟悮被毛瓜頭所誘引至本街某烟館樓上蜷宿一宵是日謂當帶伊赴港中伊臨時省悟伺隙脫逃突有一面生之人飛步追上不由分說出小刀戳傷想係匪黨所爲也言已哀求坊衆送至伊昆季行處異日定與拐匪誓不兩立云云有憐之者爲之雇肩輿送 
[英美租界晚堂瑣案]  
　　前者陳徐氏控沈同生倪垣福串拐女兒瑞香賣與劉錫才家等情讞員孫建臣直刺略訊口供飭逮因案牽涉之杜如金押候移文寶山縣協提瑞香歸案質訊前日包探顧阿六將瑞香提到至晚直刺升堂訊究陳徐氏供稱女兒瑞香在某繅絲廠做工小婦人雖與杜相識實無苟且之事叩求明察沈供此女由杜托倪轉浼小的帶至寶山縣境劉家橋嫁與劉姓爲室所有財禮洋銀二十八元如數交杜收領杜持至虹口賭博以致輸罄倪所供與沈相同瑞香供年十四前有素不相識之甲乙丙三男子佯稱薦至某紡紗廠做工工資比繅絲廠更厚致被領至劉處約住二十餘日現願隨母回家直刺判令將杜責一百五十板倪責二百板沈責一百板押候禮拜三覆訊○前者陳鶴松控陳根發售地悔議等情直刺批斥不准前晚有陳桂生者投案遞禀聲稱小的有祖遺地二分忽於前月初旬被鶴松計誘堂弟根發永遠租與某洋商私立定單收受洋银一百五十元嗣經族長曁小的查知向之理論允倍償三百元由鶴松繕立收淸據將定單作爲廢紙詎知鶴松據爲利藪時約同黨羽來家滋詐並稱此地係洋商所租萬尀悔議小的不堪其擾是以控求訊判直刺飭令退去候示 
[英美租界公堂瑣案]  
　　太陽廟巡局勇丁張蘭廷與黄德勝陸德勝私入租界人有違工程局定章昨由局員某君送請訊奪張供稱小的不敢違章實遭誣指陸黄同供某鄕人在家吵閙小的等惟袖手旁觀尙求鑒宥襄讞委員魏蒓塢大令商之美總領事署白繙譯官飭押回局中請局員自行懲處○徐芝桂僞繕成豐號支森昌錢莊票銀向老悅生義昌生泰等店購取紡綢等物經森昌執事人查知投報捕房捕頭派包探李星福將徐拘獲搜出僞支票甚多昨日解案請究老悅生等店夥投案伸訴前情大仅飭將徐押候重辦○翁锦卿在某洋人處執役乘間 
 
 

Page 10

 
 
行竊對時表一枚報由包探趙銀河拘獲送請訊辦大令判責二百板押捕房一月贜給還失主○偷兒黄阿三掩入楊連銀家行竊衣服棉被被包探張金林拘獲解案請懲大令判責三百板逐出租界贜給楊具領○某店執事人邱瑞生與同事姚阿六失和阿六隨糾同姚得隆徐錦榮誘邱至福州路四海昇平茶樓拳足交加各茶客疑爲火警紛紛遁逃由茶博士陳姓喚令巡捕一併拘獲昨日解請訊辦陳求追所失之物共洋銀二十五元有奇大令判將阿六責二百板枷號一禮拜發犯事處示衆餘人各責二百板免枷邱無干省釋○偷兒陳郭餘掩入童登記家行竊衣服報由包探沈阿岳拘獲送請訊究大令判責三百板逐出租界○袁阿春張梅林二車夫拉車不愼將倪炳生之子左足碾傷昨由包探顧阿六解案大令飭交人保出俟受傷人愈後訊核○小利朱阿三在菜市中竊取胡阿瑞衣袋内洋銀被胡扭交包探倪順泉解案請辦大令判責一百板枷號三日發犯事處示衆 
[美租界捕房紀事]  
　　日前甬人楊金福在途中拾得表練上金鈎中鑲金鋼鑽所值不貲並不投報捕房私行出售昨由包探朱桂生查悉拘入捕房捕頭令押候解送公堂禀請讞員孫建臣直刺懲辦○昨日午前整容匠萬有才莊海泉在瑪禮遜路爭奪主顧互相扭敺一百八十八號巡街華捕見之一并拘入捕房捕頭令押候解送公堂禀請訊辦 
[金陵官報]  
　　閏五月二十二日織造存會威靖運船王得標解廣東軍火赴鎭江知縣孫舉璜奉調文闈簾差分發江蘇試用知縣楊會蓬到由京來湖北從九陳肇基到籍來二十三日安徽知府徐鎭楚又直隸州左承伯左念康田均日本回世職周開驛均奉示騐看建昌營遊擊奚鴻文由京引見回縣丞彭麟到由籍來大使孫允杰巡檢陳銘新均奉示寫履歴隨辦商約候補道潘汝杰辭赴滬理事同如慶禀知任事同知衡珊交缷理事同知事二十四日督轅牌示鎭江營叅將員缺本部堂查有管帶元字左旂儘先補用叅將彭壽長又海州營守備員缺查有裁缺滁州衛守備陳士林　堪以請補新授户部司員外郎李長祿辭進京鎭江營纰將吳繼培到叩謝請補域守協直隸州王矅叩謝甄别加考湖北府經廳甘應龍到美國領事馬敦會二十五日督轅牌示江西建昌營遊擊張　生撤任遺缺本部堂騐看得請補遊兵營遊擊姚又煥又江西建昌營守備王起麟撤任遺缺查有期滿武進士杜六鴻堪以署理藩憲李糧道胡禀知高等學堂甄别釐捐局兼林釐局候補道穆謝委署徐州道篆准補阜甯縣劉德元叩謝飭知赴任知縣唐光　譚傳霖楊紀彥均奉示察看章承　補寫履歴首府羅禀知府學堂甄别知府徐乃昌禀知三學堂甄别直隸州章邦直禀知高等學堂開考安徽知府徐鎭楚叩謝辭赴閩知縣沈鍾瑾謝委文闈内供　所二十六日同知吳俊到由蘇來陜西同知易堂泰州分司胡光國海州分司黎鵾均見運判夏敏功到通判羅繼琛奉委江西督銷分卡差知縣周瑞麟奉司委提江都儀徵海關通稅雜稅差候補遣左念貽辭回北京副將廖肖發湖南來安徽直隸州左念康辭回北京上元縣陳禀辭赴草鞋夾勘沈鹽船縣丞蕭德　奉委隨辦文闈供給所差二十七日藩轅脾示新選江甯晬江防同知王燿煥現已繳憑到省自應飭赴新任又海門同知王賓調省遺缺查有候補同知劉卓拭又興化縣盧運昌期滿遺缺查有候補知縣王以乾均堪以署理粮道胡謝委文闈内提調巡道徐謝委文闈外監試候補道楊謝委陸師學堂威靖運船王得標到送廣東軍火交寰泰兵船回正日通州汪澍棠到由蘇來同知劉卓栻叩謝署海門廳牌示知縣史式珍謝委認捐　銷官銀錢局收差縣丞吳文炳禀知到省初一日新授安徽臬臺濮子潼辭廣西駐滬採辦軍火直隸候補道鄭業斅叩謝會辦營務處知縣　　綬奉　委赴浦縣邳州　幹萬國華叩謝甄别加考府經歴周耀　奉委監視西水台差許鳴阿謝委文闈供事差吳文炳奉示寫履歴巡檢彭光濬由籍省親回初二日藩轅牌示淮安府張慶勛調省遺缺查有通州王仁東堪以調署遞遺通州員缺卽以正任之汪樹棠飭回本任又四月份　出江甯府江淮司巡檢陳其慶年滿一缺照章毋庸掣簽輪應試回興史唐廷棫五月分僅出有高郵州史目劉盛霖修墓一缺毋庸掣籤輪應試用巡檢范榮森均署理奏調廣西差委安徽候補道趙十違傳見軍機處存記試用道朱渭到由京引見回委署海門同知劉卓拭興化縣王以乾均謝委正任通州汪樹棠叩謝奉飭回任東臺厘捐知縣梅長元專丁叩謝調辦靖江厘捐知縣曾祖梁謝委官銀錢局收支差尋汝杰禀知到師範學堂收支差能振翊叩謝甄别加考 
　　雜揚官報　閏五月二十七日　字營管帶李副戎抵揚○二十八日署草埝塲許鹺尹代理新興塲黄鹺尹均到揚餘東塲唐鹺尹缷事回鄒鹺尹銳辭回黄泥　○二十九日署海分司黎分轉由省回○六日初一日泰分司胡分轉從省回丁溪塲杜鹺尹禀到謝鹺尹善登由四浦來知縣王大令維登禀知隨升任粤臬程赴廣東 
 
 
 

Page 11

 
 
   
 
 

Page 12

 
 
   
 
 

Page 13

 
 
府周自齊擬請免補本班以道員仍分原省歸候補班遇缺卽補並賞換布政使銜前署駐美使署三等叅贊官隨員知府銜議叙班選用同知徐超擬請免選同知以知府仍歸議叙班儘先選用並賞加鹽運使銜駐美使署繙譯官四品銜分省補用直隸州知州蘇銳釗擬請免補本班以知府仍分發省分歸候補班前儘先補用並賞加鹽運使銜前駐美使署隨員五品銜廣西補用州判伍學濂請免補本班以知縣仍留原省歸候補班前先補用並賞給五品封典駐美使署隨員通判銜附貢生伍常擬請以通判不論雙單月歸部遇缺儘先選用並賞加四品銜前駐鈕約正領事官三品銜直隸候補知府曾兆錕擬請免補知府以道員仍留原省歸候補班儘先前補用並賞加二品銜駐鈕約領事署繙譯官四品銜候選知州陸永泉擬請免選本班以直隸州知州不論雙單月歸議叙班遇缺前先選用並隨帶加一級前駐鈕約領事署隨員同知銜浙江補用知縣吳祖培擬請免補本班以同知仍留原省歸候補班遇缺儘先補用並賞加四品銜前駐金山總領事鹽運使銜候選知府何祐擬請免選知府以道員不論雙單月歸部遇缺卽選並賞加二品銜前駐金山總領事署隨員運同銜在任候補同知直隸州遇缺前先卽選知州陳恩梓擬請得知州後免補同知直隸州以知府在任候補並賞加鹽運使銜前駐椿香山副領事官同知銜候選知縣古今輝擬請免選本班以直隸州知州仍歸部儘先選用並賞加知府銜前駐檀香山領事署繙譯官四品銜在任補用直隸州知州廣西候補班前先補用知縣李光亨擬請俟補知縣缺後免補直隸州知州以知府仍留原省原班補用並賞換鹽運使銜駐小呂宋副領事官指分廣西試用同知黎廷桂擬請免補　知以知府仍留原省歸候補班遇缺卽補並賞加鹽連使銜前駐小呂宋總領事署隨員花翎同知銜分省補用知縣沈恂儒擬請免補知縣以直隸州知州仍分省歸候補班儘先補用並賞加知府銜前駐秘嘉里約正領事官花翎三品銜江蘇候補知府兼襲騎都尉加雲騎尉馮祖蔭擬請免補知府以道員仍留原省歸候補班遇缺儘先前補用並賞加　品銜駐秘嘉里約領事署隨員通判銜附貢生黄福燿擬請以通判不論雙單月歸議叙班遇缺儘先選用並賞加四品銜前駐古巴使署繙譯官四品銜理藩院遇缺卽補員外郎元章擬請免補員外郎以知府不論雙單月歸部遇缺儘先選用並賞加鹽運使銜 
[出使大臣梁奏陳明隨員免扣資選緣田片二十一日]  
　　梁誠片再出使章程凡候補候選人員隨帶出洋免其扣資扣選歴經遵照辦理兹查有候選郎中繼先由臣咨調隨同來美派充美署四等繙譯官業經奏明在案該員係投供候選人員隨使出洋請免扣選核與定章相符合無仰懇天恩飭部照章免其扣選如輪選得缺俟差滿回華再當給咨送部補行引見理合附片陳請伏乞聖鑒謹奏奉硃批著照所請該部知道欽此 
[護理山西巡撫吳奏特叅貪劣不職之知縣片二十一日]  
　　頭品頂戴護理山西巡撫布政使臣吳廷斌跪奏爲特叅貪劣不職之知縣請旨卽行革職永不叙用恭摺仰祈聖鑒事竊維州縣爲親民之官現當時局艱難苟其加意　循盡心教養則地方易以治安否則掊克商民朘削元氣亦易釀無形巨患是以臣於前奏分别舉劾屬員摺内曾經聲明如再有應舉應劾之員仍當隨時留心察看秉公甄别在案兹查有署陵川縣知縣候補知縣陳鴻疇猥鄙貪婪聲名甚劣於到任之初卽藉查騐牙帖爲名每家索銀四拾兩致令糧行罷市旋經書吏關說各出銀十兩始行照常開放該縣署向有官價大米日支一斗歴任皆然該員獨令日交二斗又復一半交米一半折價除抵去應發官價外展轉折算該行户仍須倒貼錢文病商殊甚又如城内立成一坊因支差賠累太甚禀請與三鎭均支該員授意須賄錢五十千方可允准隨至倒閉於自理詞訟亦不無染指之處署中幕友在外招搖不能防範又辦理天主教掩埋被害教民屍骸需用經費本與教士議明由官出資包給教民承辦届時止令從前滋事之村社人等前往送殯乃該員於台底一村復行攤派以致人心不服幾釀事端經臣派員密訪屬實迹其剝削商民種種放利實屬貪鄙荒謬斷艱曲子姑容除立將該員撤任遴派委員前往接署曁除將增取官價米查革外並據藩臬兩司詳請奏叅前來相應請旨將署山西陵川縣知縣候補知縣陳鴻疇卽行革職永不叙用以肅吏治而儆官邪所有特叅貪劣不職之知縣緣由是否有當理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
[護理山西巡撫吳奏知縣被叅寃抑懇恩開復片二十一日]  
　　吳廷斌片再山西卽用知縣呂繼純前於代理榆次縣任内拳匪滋事經升任撫臣岑春煊以該員未能先事消弭奏叅革職永不叙用在案兹據洋務局司道會詳轉據大汾等府天主教主教鳳朝瑞閔玉淸等函稱前代理榆次縣知縣呂　純係於光緒二十六年三月抵任並無縱匪仇教情事當拳匪初起之時該員力杜亂萌屢經出示嚴禁所出示諭均係張貼通衢人所共覩並拿獲匪首王萬哼等三名禀請就地正法有案可稽實爲明證且該縣地處衝途彼時各國教士紛紛避匪無不取道該縣經該員沿途發勇力爲保護境内無一教士被害前此因案革職實屬寃抑懇請開復以昭公允由司道等核明該主教所稱委無虚飾請奏前來臣覆查晉省教案現已一律議結所有因案牽涉革職各員查明實係寃抑者如前長子縣知縣恩順候補知縣由徵葵等經升任撫臣岑春煊及升任護撫臣趙爾巽先後奏請開復均蒙恩准在案今已革卽用知縣呂繼純前以教案牽涉被議革職事由罣誤情有可原現在該主教等以係誤被揭叅懇請開復仰見朝廷黜陟之公感孚中外核與恩順等事同一律合無仰懇天恩俯准將已革卽用知縣呂繼純開復原官銷去永不叙用字樣仍留山西補用以昭公允之處出自逾格鴻施除分咨外謹附片具陳伏乞聖鑒訓示謹奏奉硃批著照所請該部知道欽此 
[安徽巡撫聶奏職員捐助學堂鉅欵懇恩奬叙片二十一日]  
 
 

Page 14

 
 
　　聶緝榘片再户部奏准嗣後捐助學堂經費准予奬給銜封等項咨行遵照在案兹據署布政使毓秀詳據廬州府知府龔鎭湘禀據二品頂戴江蘇候補道李榘禀稱郡城廬陽中學堂開辦伊始經費支絀仰承職故父一品封典記名鹽運使追贈太常寺卿李昭慶故母一品封典李郭氏遺志捐助銀一萬兩以助經費等情由該府禀司詳請核奬前來臣維國勢强弱繫乎人才方今詔旨疉頒殷殷以奬學儲才爲急臣屢次敦促而各該府縣中小學堂每以經費難籌以致未能一律開辦該紳李榘乃能仰體時艱克承先志槪助鉅欵俾廬郡中學堂得以早日開課洵於學務大有裨益查上年丁憂候補三四品京堂李經邁之生母李莫氏捐助順天學堂經費銀一萬兩曾經順天府府尹臣陳璧奏蒙懿旨恩准賞給正一品封典此案情事相同欵亦相　合無仰懇天恩俯將已故二品封典記名鹽運使追贈太常寺卿李昭慶已故一品封與李郭氏賞給正一品封典以示旌奬而昭激勸出自鴻施除分咨吏户二部查照外理合附片陳請伏乞聖鑒訓示謹奏奉硃批著照所請該部知道欽此 
[直隸提督馬奏添製軍衣及考騐奬賞片二十一日]  
　　馬玉崑片再治軍之道欲得其心在恤其私欲策其能貴佐其氣然則體恤之法鼓舞之方均不可以不講也奴才所統武衛右軍各營兵丁除每年冬季各發给皮衣一件不計外其餘常年衣帽鞾履均自行購置當此各物騰漲銀價日跌所領口糧委實難以自顧溯自甲午年後前四川提臣宋慶卽已叅用西法　練該兵丁等見他軍改練洋操其靴帽皮棉單夾各衣一應無庸自置未免相形見絀致歎向隅惟值此庫藏支絀籌欵維艱固不能不量予通變亦不能不力求撙節擬自本年起每兵每年酌添軍衣兩套春末發給老藍粗洋布單衫袴一套秋末發給天靑粗洋布棉襖袴一套仿照新建陸軍章程單衫袴一套作銀七錢棉襖袴一套作銀一兩五錢又各營兵丁每届操練之時如步法手法陳法操法或整齊聨貫悉泯叅差或起伏變化克嫻進退卽當桉其優長示以奬勵分超等特等叅酌武衛右軍章程超等奬給花紅銀七錢五分特等奬給花紅銀五錢查武衛右軍兵丁不足萬人部議每月奬賞總共不得逾五百兩今奴才所統各營共計二萬人以外擬限以五百兩爲度現在各營俱已調集通州卽於本年五月分起由奴才親赴操塲甄别考騐務期賞無冐濫費不虚糜所有添製軍衣以及考騐奬賞卽於此軍額餉項下設法騰挪彚入常年報銷作正開支毋庸另行請欵是否有當謹附片具陳伏乞聖鑒訓示謹奏奉硃批該部知道欽此 
[陜甘總督崧奏請嚴禁私銷以暢官引摺二十一日]  
　　頭品頂戴陜甘總督奴才崧蕃跪奏爲伊犁運销晉茶侵佔甘肅引地有礙課釐仍請嚴禁私銷以暢官引而保利源恭摺仰祈聖鑒事竊奴才案准户部咨開伊犂將軍馬亮奏請派員採運晉茶行銷伊犁各城以開利源一摺奉硃批該部議奏單併發欽此由部議奏奉旨依議欽此欽遵咨行到甘查黏單内開俸餉搭放茶斤久未舉行以票代引商辦歴有年所比較課釐已陸續增多改行晉茶歸官試辦甘商少此銷路課釐亦恐减收晉茶所獲盈餘能否相抵甘章每票徵銀二百二十二兩係指關内而言出口之茶另於邊境設局加釐每票收銀係指關内而言出口之茶於邊境設局加釐每票收銀三百餘兩原單所稱每百斤合銀五兩五錢五分未將加釐并計在内新疆地面遼闊若伊票晉茶與甘票湖茶一路行銷頭緒繁多私販侵越尤恐不免應如何分别查禁於茶務大局攸關等因是新疆不容晉私侵佔甘商官引致礙課釐部議昭然若揭奴才檢查此案前准伊犁將軍馬亮咨會到甘隨經轉行司道查覈去後兹據甘肅布政使何福堃桉察使黄雲祥署蘭州道胡宗溎會詳稱查伊犂向銷甘商湖茶嗣經兵燹官茶阻隔收還伊犁始復舊章維時舊商歇業懸課至數十萬兩新招南商以票代引整頓多年甫有起色現甘肅票章每票徵課釐二百二十二兩每百斤合銀五兩五錢五分係指關内從前舊章而言今則關内加納釐銀二十一兩六錢出關重納稅銀一百兩内外現在每票共徵課釐银三百四十三兩六錢比較舊課已加至五成以上販至伊犁道遠運艱與偷釐漏稅之晉商私茶其價目自然霄壤卽使改晉茶爲官運如照官章完釐納課價亦不能獨廉此歴任督臣所以嚴革晉私至於叅劾山西歸化同知而不能顧也良以私販不禁則私茶賤於官茶軍民舍貴市賤自必私茶暢行而官引滯銷伊犂將軍馬亮請開官運原欲化私爲官力維利源起見倘與甘商課引無礙奴才自當竭力與其流弊徒滋何如酌照舊章推行盡利至滿蒙軍標俸餉擬請搭放官茶如能照辦則甘商運茶到伊向章價由官定茶商不能居奇卽以官茶搭放酌取盈餘以補餉糈亦無不可奴才已與新疆撫臣潘效蘇往返函商意見相同除咨伊塔將軍副都統妥商籌辦仍嚴晉私以暢官引外謹會同新疆撫臣潘效蘇合詞恭摺具陳伏乞皇太后皇上聖鑒訓謹奏奉硃批仍著咨明馬亮等妥商籌辦欽此 
[護山西巡撫吳奏核實報銷抽收土藥釐稅摺二十一日]  
　　頭品頂戴護理山西巡撫布政使臣吳廷斌跪奏爲查明光緒二十四年分山西省抽收土藥釐稅銀數核實報銷恭摺仰祈聖鑒事竊照晉省光緒十六年奉文開辦土藥釐稅經前撫臣劉瑞祺奏准添設局卡自光緒十七年爲始加抽土藥釐稅每百斤於舊章十五兩之外加抽銀十兩聲明試辦一年再將加徵之項截清數目專欵報撥一切經費比照釐局定章於正項内酌提一成撙節動用所收銀兩接准部咨行令逕解海軍衙門兌收嗣以收數未能暢旺一成公費不敷支用將新卡裁轍仍由地方官收解旋又奉文此項銀兩所解部庫節經轉飭遵照並將土藥釐金收數報銷至二十三年分止在案兹據籌餉局司道詳稱遵查晉省二十四年分土藥釐稅共收銀九萬三千五百二兩一錢二釐除照章提支一成公費銀九千三百五十兩二錢一釐外實應存正項釐稅銀八萬四千一百五十一兩八錢九分一釐儘數提動歸還奉撥洋欵及解甘餉應用實在無存造具清册詳請奏咨前來臣覆核無異除將送到各册咨部外所有查明光緒二十四年分山西省抽收土藥釐稅銀數核實報銷緣由理合恭摺具奏伏乞皇太后皇上聖鑒謹奏奉硃批户部知道欽此 
[  護山西巡撫吳奏核銷釐捐銀數摺二十一日]  
 
