# 1917 - 53 - 4915819

 

Page 1

 
 
   
 
 

Page 2

 
 
時評 
[恊約國之答覆] （冷） 
德國之答覆公文尚未交付而據字林報北京電則謂恊約國答覆中國緩付賠欵改正稅則之希望條條已用公文交付矣然則今後時局之發展其已可測乎然則昨今所傳政府之長會議及所云趨於積極方面者其即以此乎 
夫人孰不欲利用時機以避其害而利其國中國之希望條件亦利用時機之一種也然時機之果得利用與否仍須視其人之本能如何故甚願我國旣欲利用時機不可不自奮其本能以免他日徒負時機之歎 
命令 
二月二十八日大總統令任命高葆恒爲江蘇陸軍第十九師步兵第七十三團團長楊立言爲砲兵第十九團團長此令又令文官高等懲戒委員會呈議决農商部呈劾前巴拿馬賽會監督陳琪溺職營私一案依照文官高等懲戒法規定應受禠職非满八年不得開復處分等語陳琪着照所議禠職交財政農商兩部查照此令 
又令文官高等懲戒委員會呈議决新疆省長楊增新呈前代理洛浦縣知事周家瑞諱匿命盜重案及串賣蠶子舞弊營私應受禠職非满八年不得開復之處分等語周家瑞著卽依議褫職交内務部查照執行此令 
又令劉廷森給予四等嘉禾章此令 
[專電]  
　北京電　外交上情勢益急昨國務特會較前日進步已趨重於積極方面所未决者僅一二人意見尚待疏通會議畢閣員全體曾同謁黎馮大約今明兩日有不能不完全决定之勢但報載昨已决定尚非眞相 
　北京電　恊商公使團會議結果益希望我國加入但報載昨已正式勸告並非眞相僅對外交上有力之某要人致詞至昨日比代使及法使之代表該團訪外交部微露加稅及賠欵緩付可以商量之意亦係非正式談話並非直勸加入 
　北京電　英日荷德各使昨謁馮副座交换外交上意見馮並與言方針已决但汎談外交而止兩方面各述希望馮皆圓渾答覆終言須待政府之議决　北京電　政府連日電徵各省意見並示以政府擬議之最後方 
 
 
 

Page 3

 
 
針以收一致之效馮副座亦電某某等省督軍示以中央意旨及外交上實在情勢以免誤會　北京電　對德問題已將第三步决定 
　北京電　今日（一日）閣議外交方針已定 
　北京電　元首派郭秘書留伍外長謂外交緊急正資匡助萬勿言退置國事不顧 
　北京電　外交總次長先後辭職半因意見不同繼任者以陸徵祥梁任公爲最有望一說伍梯雲將先署次長 
　北京電　今日下午一時兩院議員歡迎馮副座於迎賓館湯議長代表政詞馮演說先言維持共和速定憲法對於外交舉國一致國務員及汪大燮等皆到三時半攝影散 
　北京電　改組說中之財政部梁任公表示不就聞推熊希齡所遺平政院長將以夏壽康代 
　北京電　汪贈勳使昨進謁黎總統馮副座擬九十等日起程赴東 
　北京電　青木中將昨偕隨行岡村晋謁元首不日就顧問職 
　北京電　郭同訴新聞俱樂部周霈三公言報汪有齡登載僞造文書公然侮辱及妨害信用一案地檢廳偵查終結認無刑事問題昨用長批通知 
　北京電　旅京日人訂江日（三日） 
在大和俱樂部歡迎汪使 
　北京電　國幣法十三條昨經國務會議通過 
　北京電　各省對新預算無從下手聯電請求變通部意即交財政會議修正 
　　北京電　財政會議共一百七人今日行開會禮 
　北京電　財政會議今午（一日）舉行開幕陳總長主席除各省代表部派員外由陳函聘禇轉成李述膺陳鴻鈞李紹白吳廷燮鈕傳善章宗元七人參預示與某派聯絡 
　東京電　中國特派使汪大燮約三月中旬來日招待汪氏已悉準備擬汪氏抵京翌日由駐日中公使章宗祥同伴參内謁見并呈黎總統之親書及中國最高勳章日皇將賜二人陪宴且將叙勳以國賓公式待遇約有三日且以靈南坂宫内省官邸充汪氏旅館 
　東京電　大坂紡績業聯合會對於中國增稅問題决議反對自得外務省接見代表之電後已舉代表六人上京聯結東京同業擬於三日與外務省當局會見彼等務求貫徹其反對意見然於外交上萬不得已時擬陳請提出交换條件 
[外電]  
　北京電　駐京恊約國公使團中資格最深之法使康悌與資格最淺之比代使今日代表恊約國各公使以公文交遞中政府公文内稱恊約國對於中國近來所採用對德之行動頗有同情之注意並正式宣稱如中國果與德奥斷絶邦交則恊約國準備以優惠之態度討論戰事未畢時暫緩交付庚子賠欵與修改稅則之問題云云中政府關於上述兩問題曾向恊約國作非正式之探詢中國因未有較前更爲直接之慫恿故迄今未曾更進一步今恊約國已採行不可少之動作矣此誠可爲樂紀者也日使署參贊今日謁見馮副總統說明中國加入恊約　　　之利益（二十八日）字林報 
　北京電　英文京報云法使康悌與比代使昨日午後至外交部以恊約國名義稱庚子賠欵暫緩繳付中國稅則重行修改兩事恊約國願予同意並出中國加入恊約之議（一日） 
　北京電　黎總統與英文京報代表晤談時謂自已雖爲軍人然不願中國僅爲冒險投機起見而加入戰局但若國務院與國會决定作戰則余亦不阻撓云云（一日） 
　北京電　外交總長伍廷芳已呈請辭職伹能否邀准尚未能定（一日） 
　以上德文電 
　北京電　陸宗輿因日本報紙載有陸在日本秘密運動復辟等語特函致國會力闢其誣謂此次遊日專爲養病及交行借欵事 
（二十八日） 
　北京電　北京俱樂部常年大會時通過使德奥國籍會員於戰事未畢時勿入俱樂部之决議案（二十七日） 
　北京電　滇督唐繼堯屢次請欵迄未能如數撥付今呈請政府准其發行滇省公債二百餘萬元國務院刻正討論此事川邊鎭守使亦請撥付軍費七十萬元政府或可允其所請（二十七日） 
　廣州電　今年桑葉頗佳天時又順蠶事呈良好之氣象粤政府刻以砲艦保護航運以助商業之發逹昨夜有擲炸彈者搶刦錢舖掠去洋五百元錢舖經理身受重傷該舖設在熱閙地段爲警士巡邏所及尚被盜刦足見軍事當道未能保衛地方粤人又大驚擾（二十七日） 
　成都電　近來蜀省情形頗有進步兵士安樂滇軍赴鄕剿匪督軍與省長頗爲和睦除猓猓邊境外毫無亂事春雨及時麥荳收成有望故蜀省氣象頗好（二十八日） 
　以上路透電 
　北京電　法國公使昨同比國公使爲恊約國方面各公使之代表將各公使連日之勸告書經陸徵祥氏之手呈交中國政府正式勸告中國速速與德國斷絶國交加入恊约國方面所有改訂關稅等問題亦含該勸告書之内云（一日） 
　北京電　昨日國務員全體謁見黎總統就外交之方針與斷絶國交布告宣戰加入恊約國方面等之順序求其裁可黎總統謂議此重大問題宜先徵國會之意見國會如果贊成予無不從據予所見此際唯有於守嚴正之中立及加入恊約國方面二者之中决定其一足矣云云（一日） 
　北京電　日本芳澤代理公使昨日今後與馮副總统會見交談亘一時半就中國加入恊約國方面一事交换意見説其利益馮氏回答十分了解（一日） 
　北京電　政府於確定外交方針以前尚須徵求議會方面之意見一面將目下之狀况詳細通知各省督軍等以防其誤解並徵其意見然後再作最後之决定因此遷延時日益多（一日） 
　南京電　蘇皖官場現欲利用南京貢院舊址開設一大巿場目下正在計畫已由皖省特派委員凌昭來寗連日與各官署恊議招募股本及出租店屋等法其結果定江蘇省出資六成安微四成合同經營不日即擬興工建築（一日） 
　東京電　鄭家屯問題中日恊定事件目下正由張督軍與日本關東都督接洽不久將實行道歉等事惟張氏因目下奉天軍界内訌未便離省恐將派人代表道歉（一日） 
　漢口電　湖北省議會定於今日開臨時會因議員到者不足法定人數故由王督軍公布延期十日（一日） 
　東京電　中國特使汪大燮氏豫定三月中旬來日旣至卽入旅館卽靈南坂宫内省官舍翌日入宮觐謁捧呈最高勳章再習日赴宫中午餐會日本之公式待遇期以三日（一日） 
　以上東方通信社電 
[戰電]  
　亞姆斯特丹電　德首相在國會演說略謂余不欲仿照敵國領袖之行爲而允許或規定關於和局之詳細條件以其有損無益也德國之目的在以永遠之和平了此戰局而所謂永遠和平者當許吾人報復已往所受之苦楚並擔保將來强大德國之存立恊約國答覆德國和議之文仇恨侮辱無所不至其言粗魯　慢有非稍明事理者所能料及余曾竭力設法冀以煤鐵供給中立國航業以減少因德國畫定封鎖區域發生之困難此種困難悉由英國海上霸權所致凡非英國之商務悉受英國束縛吾人願打破此束縛力封鎖一舉未可更變吾人刻正爭取海洋之自由夫海洋自由亦與中立國最有利益也德首相責備威爾遜總統率爾絶交謂美使桀拉特氏僅向德國外交大臣口述威爾遜總統之决議旋即請領出境護照此種手續前所未聞二月三日美總統致國會之詞余未見公文不得已乃　路透電社所傳之詞意提出抗議以關美總統在國會之言論德首相言至此詆責威爾遜總統袒護恊約國謀不利於德國後又言及互换意見　層詞甚冗長指美國態度爲不正當謂爲偏袒自私之作用繼謂英國絶人糧食之政策在歷史上行之已非一次今德國潛艇之成功遠出海軍部豫料之上雖報告尚多未到然已告成功其故半在船隻之沉失半在中立國航業之不敢冒險德首相最後論日耳曼國内生活公共改變之必要謂法相與英相曾言志在使日耳曼脱離普魯士黷武主義此言殊可笑英相喬治在戰事未作以前固知德國地理常使吾人永記大斐列德立克所發勿荒武備之名言也云云（二十七日） 
華盛頓電　威爾遜總統之演說大約乃宣布武裝中立之先聲下議院已提出發行特别公債劵美金洋一萬萬元之議案（二十六日） 
　倫敦電　拉柯尼亞號郵船沉没所失蹤之九人其人乃於小艇中受寒殞命船中有美國搭客六人美國水夫十五人均經救起僅美婦兩人葬身巨浸（二十七日） 
　華盛頓電　官報徵實拉柯尼亞號郵船沉没美國國民遇害一事威爾遜總統與國務部官員以爲總統旣請國會准以武裝供給美國商船今須視國會舉動若何再定對付方法拉柯尼亞號之沉没將令國會趕速行事兩院委員會現正重行草擬議案甚爲忙碌豫料國會必從政府之願對於提出之議案照原文通過不加更動（二十七日） 
　彼得格勒電　俄國國會已重行開議道中有少數之人示威即經驅散（二十七日） 
要聞一 
[對德問題之各方會議]  
　　德國政府對於我國抗議之態度據景近所傳大抵不出顏公使來電所報告及德使辛慈氏口頭之陳述我國外交部並未接得何等正式答覆即謂此項答覆書已在德使館之手亦不過因數日前德政府曾有一密電經顏公使手由柏林直達北京托外交部轉送德國使館遂疑此密電必係答覆書究竟如何固尚無從徵實也惟答覆雖未交到而就外交界之風聲求之德政府必取優柔手段卽有答覆亦未必定有决裂之表示而在中國方面旣提抗請必求有效所謂有效即欲德國取消此次鎖海布告此外無論用何祠令决不能使我满意且亦萬不能引爲满意也政府當局及各方面要人有鑒於此近日擬議之結果意見殆已一致昨日（二十七（國務會議對於第二步第三步之大方針大略均已議及是日爲星期二本爲國務例會之期臨時改爲特别會議將預定議事日程擱置專議外交問題段總理先報告前晚公府會議時元首之意見及馮梁徐王諸君意見請閣員加以研究且以外交上情勢急迫非速决定方策不可經閣員先後發言議論甚爲紛雜内容究竟未便宣布其結果雖已略有端倪而完全决定則尚須經一二次會議據某要人言日内當有新發展惟待某某之意見一致明日或將在公府開聯席會議决定之云云 
速日政府因外交問題迭開會議前日上午黎大總統馮副總統密談約三小時下午大總統副總統段總理蔭昌王士珍梁任公張國淦七人會議晚間馮段王梁四人復密議甚久平日大總統關於外交問題一任國務院之决定惟此事於國家關係甚爲重要故特爲注意對於各方面之意見博採旁諮不厭求詳連日各方面重要人物因外交問題晉謁元首陳述意見者甚夥茲聞參謀總長王士珍亦入府謁見總統想於外交上必有重大關係又聞伍外交總長因政躬違和未到國務院者業經逾月茲因外交緊迫昨日國務會議特力疾出席報告外交上之情形及自已之政見演說約一小時之久至其所言之内容則事關秘密此時尚不能發表英文京報云邇來外間頗有一種風傅謂中國政府現在已一致主張加入恊約國戰團其所以不能實行者實因大總統謁力反對之故此等風說顯係某派因某某作用故意散布流言以討好人而鞏固其自已之地位本報記者（京報記者）昨因此事特謁黎大總統請其對於此事有所明告以免中外人士之誤會其結果乃知大總統對於此重要問題雖有個人之意見而其惟一之主張乃此事旣係國家生死關頭政府於未曾宣告加入之前應先與代表國民之國會恊議否則深恐政府與國會各具一已態度則其影響將不堪設想矣至於國會與政府同一之主張彼必不反對云云 
自中德國際發生後各種團體因之産是者已有四五起之多其最顯著者厥惟外交商榷會及外交後援與後盾會但自發起以後荏苒半月除例照編章程舉幹事開成立會而外並無對於目下困難政局有何等之建白茲聞衆議院議員陳允中君特於該三會外又組織一同性質之團體命名國際恊會陳君自任發起並羅致一般院内院外之名流亦擬於政局有所建白昨日陳君允中亦面見馮副總統陳述意見矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
外交界雜聞 
　　老西開案與厦門設警兩項交涉遷延日久日前雖曾開談判均尚未有結果茲聞外交伍總長政躬漸就痊愈以外交風雲變幻莫測此兩項交涉尤應提前結束昨日公府宴馮副總統伍總長亦曾陪坐當領兩總統密諭以該兩項交涉如於此時開議定可速了伍總長爰擬於明日（星期三）續議老西開案聞刻已正式照會法公使康悌已得認可一俟該案議有頭緒後卽行辦理厦門設警交涉外間有謂兩項交涉須俟中美德國際問題解决後方能續行談判殊屬不確 
　　二十二日满洲日日新聞載一東電略謂駐華各國公使爲中德斷交後豫防德人詭謀保護僑民生命財産計均有調艦來華之議然豫防德人陰謀一事中國政府現正妥籌辦法若有不逮之處則日本將駐屯軍及某艦隊一部分調動來華足以保護外僑毫無可虞云云日昨京中某報亦載有日本派艦來華之準備一則謂若中德一日絶交或至宣戰則日本即當派遣某艦隊所屬之艦艇駛赴長江一帶保護日商防備德探又於日德戰爭之初爲我解除武裝之鳥羽伏見隅田三砲艦亦當立卽要求我國政府使其重行武裝與某艦隊所屬艦艇執同一任務云云日本報紙中亦有此種記載後經吾人探詢眞確消息則知各報所載全屬子虚云 
財政學會之發起 
北京議員政客中之與則政界接近者頃發起一財政學會其緣起云一國之盛衰繫於政治之隆替政治之隆替繫於財政之治亂財政者國家之命脈也满清末造財政紛亂有不可究詰者馴至百度廢弛變亂相乘民國建立以來秩序未復國用尤艱仰屋興嗟恃僨以活長茲不振國將安存卽使盡復前規而出入相懸所虧猶鉅收支適合豈易猝言根本空虚亡其何日夫以神州天府地大物博之中華稍事整理殷富何難不爲美利堅乃至將爲埃及此豈惟財政當局之責凡我全國人民與有辱也東西諸國率有學會之設以究斯事學者之論請發之於前政府之設施往往應之於後蓋謀精慮密收效乃宏國事至重非一手一足之烈耳同人等有見及此爰自集合創立斯會務期以翔實之調查爲討論之根本參以適中之學理不爲高遠之空談財政將來或冀有裨萬一但同人等學淺識陋雖自永矢大懼無功我邦人君子惠然肯來共發讜論藉籌危局則同人等有厚望焉 
此會所標之宗旨爲研究中國財政現狀證以學理事實期於實行其會員資格爲有財政專門學識者財政上素有經驗者與現任財政職務者之三褈其職員分總務部交際部調查部編譯部四部而後二者之職務關於調查者各處財政情形之通信調查實地調查兩種關於編譯者爲發刋財政雜誌　輯研究所得各項書件編纂本國財政書類及調查報告書繙譯各國財政書籍撰擬各種請願書及建議案等項會期則每年開大會一次每月開常會及職員會各一次　究者爲財政方針財政計劃財政沿　財政制度財政機關之組織財政濤　財政調查報告其他財政上在關學術之事項此其内部組織之大　情形也發起人爲章宗元吳乃琛李述膺等三十六人 
[憲法會議討論參院組織法]  
　原案否决再付審議 
昨日（二十六）午後一點憲法會議開會議長王家襄請假副議長湯化龍主席延至兩時始足法定人數主席報告請假議員在七日以上者參議院烏爾哥特等四人衆議院郭人漳等八人衆無異議又叛告連續請假在三次以上者王茂材等四人分次表决均否决又報告唐瑞同經懲戒之後又缺席兩次應再交懲戒遂開議第二十二條審議長報告審議結果仍以原案通過主席提出討論指令報告在先者發言宋淵源謂審議報告之後不能再爲修正主席則云審議之時以三分二法數恢復原案當然尚可提出修正案遂由劉振生提出修正案主張參議院議員定額一百名分爲七項一省議會選出者二各特别選舉會選出者三省參事會選出者四蒙古選舉會選出者五西藏選出者六青海選出者七各互選團體選出者又王玉樹之修正案分爲八項一省區各十名蒙古三十名西藏八名青海三名華僑六名中央學會八名工商會八名附議者亦在三十人以上湯漪亦提出修正案分爲五項一省議會選出六名二蒙古十四名三西藏六名四青海三名五其他各選舉團體選出者别以法律定之定額以不得過前列總數十分之二爲限以次說明畢主席宣告按照規則應由贊成反對看相間發言首由王用賓發言反對修正案發言後已届三點二十分主席宣告休息休息後復行開會至四點二十五分始克開議吕泮林首先發言主張修正次吕志伊主張仍維持原案次劉恩格發言主張參議院组織取列舉主義田桐反對之蘇毓芳謂所有修正案彼此大同小異本員均表贊成蓋均較原案爲適當何雯提議討論終局附議者在五十人以上付表决贊成者多數遂以劉振生之修正案付表决在場總數五百九十一人起立人數一百五十五人不足四分三之法數又以王玉樹修正案付表决贊成者只數十人亦不足四分三之法數又以湯漪之修正案付表决起立者二百八十人亦不足四分三法數末以原案付表决在場人數五百九十一人四分三應有四百四十四人起立人數四百十四人不足四分三之法數何雯提起疑義說明後附議在二十一人以上以反對原案付表决起立者二百人在四分一以上足以證明原案不足四分三法數原案亦被否决陳士髦提議付審議會表决多數遂散會時五點四十分 
[政府慰留蜀省長]  
日前四川省長戴戡電致政府呈請辭職另選賢能以福利蜀中聞大總統閱電後卽電諭慰留茲探得電文大要略云所陳川省困難情形剴切詳盡每一念及憂心如焚所有目前挽救之方及事後補苴之策全賴曁大吏從容籌　力予維持執事仗節入川民望若歲瘡痰德　整頓需時方期爲久遠之謀以徐奏治安之效何得遽萌退志至負初心仍望體念時艱力支危局勉與羅督軍同心共濟相與有成紓我西顧之憂即所以慰蜀民之望所請免職之處未便准行戴君素抱爲政府所深知經此一翻慰勉辭職一事諒必不成爲事貨矣 
[湘南歲收與盜匪關係]  
字林報二月十日湖南永州通訊云數月來盜匪成羣橫行於永州一帶商旅裏足不敢出行間有裝作挑貨之夫役而行於大路者然亦未能享絶對之安寗某敎會之辦事人持洋一百五十餘元出城僅數里即爲匪人攻撃刦洋而逃以記者所聞官場對於此種盜案毫無辦法惟藉詞推諉謂收成不豐則地方不靖而已永州以南道州境内及山地外盜風尤熾民間大受蹂躏近曾與軍隊接戰一次殺軍官一員兵士三人盜賊如毛軍隊似無力剿除之道州等處於最近兩年内殺匪盈萬即道州城門一處盜匪伏誅者已三千餘人記者至一村詢其盜匪被戮之數以三十六人對連詢數村莫不答稱數十統計之當有萬人數月前情形尚佳近來因受上届歉收之影響匪勢又大猖獗有兵十八營約七千人散駐各處然無大禆益蓋正本清源另須善策非僅恃兵力所能有濟也報章載稱去歲中國全境處處豐收但湘省南境未可與他處作一例觀自本年六月下旬以來湘南簡直無雨稻收薄歉而全恃雨水灌溉之稻田竟至粒米無收米價因以昂貴每石需錢八千餘文桂省米價較賤但禁米出境恐不多時湘南將有缺糧之憂起初猶望冬季麥收或能補稻收之不足奈久旱至今令人絶望從前各處池塘未嘗乾涸今則逈異舊觀即此以作今昔之比較已可知雨水之缺少爲何如矣記者採風問俗而知社會之罪惡於此數年中大有進步有人公然謂較前清尤壞此說是否非記者所能言惟民間似已不復抱官場能爲民除害之希望永州地處偏僻幸尚有差强人意之處卽銀元與雙毫銀角可以通行是已若政府鈔票則無人收受不能通用日前記者囑僕兌錢僕取錢票回記者責之僕曰此係本地某錢舖之票可以通用並非政府鈔票也記者敢料他處必歆羡永州有此信任勝過政府之錢舖矣噫　 
[湘省長撤銷預算案之由來]  
湘省議會因省長公署對於議决之一五年度預算認爲踰越省會權限電由内務部撤銷議案特請兩院解釋已成爲省議會與省長爭執事件（略見上月二十八日本報要聞欄）茲將譚省長與内務部往來原電錄下以見此事之原委 
　譚省長去電　北京内務部鑒華密湘省議會議决五年度地方預算案經敝署按册查核並集各署長官討論僉以此次議决務算諸多踰越權限之處若遽公布必至窒碍難行茲舉其例一依會計法議决預算應以欸項爲限　細數不過以供參照今議决案之各目細數多有變更如各署員薪大半覈減甚至支三十元者減作二十七元支七元者減作十六元卽丁役幾人工資幾元亦悉爲之分配實與會計法規定不合二建議事項未經咨送敝署審查者不應列入預算案内如實業銀行公股銀五十萬元原定自元年起十年後與商股一律分紅今議决本年度即行分紅實與原案不符祗應作爲建議之事項三敝署提出各案其目的及事務議會如不以爲然祗可將原案全然否决無率行變更之權如麓山森林培秧局改爲麓山試辦模範造林場目的不同事務亦異似不應如此變更以上三端是否議會踰越權限希詳爲解釋立盼電覆延闓叩東印 
　内務部覆電　長沙譚省長鑒冬電悉湘省議會議决五年度預算案所有變更各目細數於原案外增列收入欵項及變更原案之目的及事務各節均屬軼出預算議定權限範圍之外按諸法理揆諸通例當然認爲違法應援據省議會暫行法第三十九條撤銷原議决案並咨行該議會查照辦理此覆内務部銑印 
[續誌中德交涉中之湘聞]  
中德交涉發生後中央曾致電各省徵求外交方針譚督軍延闓當卽召集特别會議並略以意見電覆中央頃聞譚氏昨又有電到京主張與美國同一行動惟此後中德如果斷交則擬聯合各中立國另組第三戰團爲保護中立國之權利以抵抗德人並不加入協約國且對於聯合抗德進行辦法擬有六則内容未能探悉 
國務總理叚氏爲外交及海陸軍問題定於二十日起開特别會議十日特通電各省督軍省長遴派現在旅京之熟悉外交或海陸軍人員代表到會以便取决譚督軍接到此項通電後即電派張君桓就近起會並於日昨電覆叚氏查照矣 
岳陽李知事日昨電呈督軍省長謂駐岳第二艦隊之楚有楚同及駐城陵磯之江犀三兵輪現奉饒司令懐文電令調赴漢口以便分駐下游各要隘藉重國防該三艦已於十九日同時下駛特此電聞美國向有兵輪一艘名哥倫號停泊長沙旅因河水日淺遂退泊岳陽現該兵艦奉令出發已於十八日下午開赴漢口矣 
[武漢二次地震拾聞]  
二月二十二日武漢第二次地震雖不及上次之猛烈然聞當時各街巿店舖所懸之招牌均略搖擺江面亦有波浪因時有微風人多不驚覺陸地居民則以樓居者知覺較早因屋瓦震響牆垣搖動膽小之人纷避出外如省　黃土坡女子師範各生竟相率狂奔大呼而出又省署敎育科某書記聞聲由室中趨出適有屋瓦兩片落下撃破頭顱血出如注幸未重傷至房屋經此一再震動牆垣炸裂者甚多倒塌者間亦有之如省垣望山門正街徐東源水煙店刨烟房已塌幸屋矮料小僅傷三有人並不甚重武勝門外下新河地方亦場小房三椽屋中人幸未罹險漢口方面則尚未聞有塌屋之事惟據人言此次震動以東西兩方較烈南北稍平穏又有人登蛇山者覺身　　步履無主急伏於山上以耳近土約數秒鐘聞有轟聲自東北至山又微動約三數秒鐘以此觀測似此次震動爲時雖不過一分多鐘而斷續兩次非如前次繼續至四分鐘之久而且烈也又漢口和文日報昨紀地震事云此次地震據觀測所之報告其震源地距漢口東方五十七英里之地點卽安徽省五嶺山及霍山方向云云是則外間所傳霍山發現火山之語非虚妄也武漢人民多乏普通學識以爲匝月之間兩見此事必主刀兵水火災疫昨竟有吕永寛等在夏口縣知事署具禀謂恐疫癀流行請聚欵迎燈祀神爲地方消災解厄該知事雖批斥不准然批文僅謂疫癘由於不善衛生所致並未指示以地震原因仍不能解人民之惑又聞王兼省長於地震時正在辦公室内聞玻璃窻格格作響驚問屬員均云有聲室並略動於是皆謂地震比由電話詢問各機關所答悉同王氏當與各員談論云童時本籍山東曾見地震適值洪楊騷擾魯省雖未遭刦然人民亦塗炭不堪且大旱荒言已大爲嘆息若於時局極抱悲觀者旋命秘書擬電通令各道縣查報此次地震何時發生約經時間若干烈度如何境内有無損失及其他故迅速呈復一面並電中央及各省詢問有無地震如何情形亦可謂特别注意者矣 
[旅京晉人開會爭礦權]  
前日（二十五）下午一時山西旅京同鄉爲建昌公司礦權事在平介會館開全體大會研究解决方法到會者國會議員曁政學商各界約五六百人首由會長梁伯强報告開會原因次由省議會代表張崇本詳述建昌公司關係晉礦始末並省議會主張取消該公司種種理由曁現在交涉之狀况及代表進京之目的到會諸人咸謂我晉礦産係以數百萬資金贖回自辦　昌公司旣非晉人组織當然不能開採省議會主張取消理由極爲正大我輩同屬晋人權利所繫斷不能任人侵害嗣後應與省議會聯絡一氣一致進行非辦到取消不止一時譁喧之聲震人耳鼓最後决定兩種辦法一面致函山西省長請先停止建昌營業免致羣情激憤别生枝節一面推舉代表與農商部交涉即日取消建昌公司其結果如何容後訪悉再誌 
[皖省違法呑欵之知事]  
　　蒙城縣知事汪箎到任迄已兩載對於地方感情亦甚平常惟於禁烟苛罰一事民人結怨已深該知事屢次拿獲烟土雖云充公究未即時焚毁聞常以没收烟土潛運來省脫售日前該知事又以烟土令署友某便帶來省計重六斤半爲地紳偵知即先期函告省城水警嚴密偵查該知事亦知途中危險發給護照藉解公事爲名並於署友箱簍貼用封條其實省警早已知悉迨某署友抵皖時即被水警扣留搜檢果於箱内得烟土數大包隨將人土送交地方廳訊辦惟聞此事該知事並不承認不知果能脫離關係否也 
望江縣知事陳同楨爲法政學校未畢業之學生到任後即大肆搜括聞有烟土罰欵三千餘金盡入私囊其部下衛隊橫行閶閻人民恨之剌骨日前有徐某自皖來縣適與該知事妻兄某同舟徐不知也卽與之暢談縣知事罪狀種種詎某抵縣盡述徐言陳大怒卽派衛隊逮徐到署謂徐造言生事煽惑民心幾欲加以匪亂之罪幸經邑紳保釋刻下已無人敢言其過矣壽縣知事邱銘勳屢經地方紳董控告省長本擬撤换不料近又因修濬河工侵呑巨欵而河工亦未修竣地方紳民遂聯名上控省署倪省長以案關災振即派劉玉田馳往查辦劉抵縣後將該知事呑欵曁其他種種違法情事一併查出呈復不知倪省長如何處置也 
[杭州快信]  
　　杭縣知事姚應泰長興縣知事魏蘭均有更動消息遺缺擬以現任省會二區警察署長張良楷署杭縣前海鹽縣知事王家琦署長興 
齊省長昨日牌示温嶺縣知事陸維李調省遺缺委正任富陽縣知事吕本端署理又鎭海縣知事吳萬里調省遺缺委分發任用縣知事盛鴻　署理又臨海縣知事戚思周調省遺缺委分浙道尹汪瑩署理 
齊省長今日（一日）委賀祖蔚爲警備隊司令部餉需課主任王坤山王佐宸爲司令部差遣又委陳瑲爲蕭山縣勸學所長俞之愚爲嵊縣勸學所長 
齊省長擬本月分起裁減警務人員三分之一以節經費不日發表 
齊省長昨委前江蘇奉賢知事雲韶爲本署機要秘書 
警備隊劃歸省長管轄後尚餘存欵十餘萬元夏處長昨已開單解交省署點收 
柏文蔚昨乘早車來杭寓城站旅館 
省城一區七分署六棚警察楊學勤昨（一號）黎明時忽開鎗向二等巡長徐道仁猛擊小腹腿際連受兩彈復擊本棚巡長吕某未中遂用槍自擊斃命徐亦奄奄一息合城大譁各機關俱派員馳究原因 
一區七分署警察余文珍徐玉書上月二十六號在菜巿橋大街將鄉民胡雲香髮辫繫於電桿瞄準鎗頭聲言鎗斃以爲笑樂致該鄉民當時暈倒口吐白沬小便　流血聞有性命之憂 
[江北譚乘]  
　　第一混成旅二團團長郁繼元已率營長顧得祥所部出巡漣水邊境藉察防務情形 
　　省立第六師範學校於星期日（二十五）率領各級學生在南門外舊敎場舉行月季運動 
南京中華監獄學校函催江北各縣知事布告招生保送肄業勿再觀望自誤 
淮揚各縣知事來浦爲左道尹祝壽現已紛紛禀辭回任清鎭小輪頗形擁擠 
清江閘左右河隄埽工坍塌不堪上游河工事務所將於日内飭汛修築 
清江巡警局左近道路崎嶇刻正與該處商民集 
 
 
 

Page 7

 
 
　　資興修以利以利行人 
江北各屬由冬徂春雨雪稀少豆麥已見枯槁之象農民引以爲憂 
[蘇台短訊]  
　　常熟縣知事張鏡寰昨因有要公來蘇今日已進謁朱使及王道尹在署午護聞張尚須守候高等審判廳長莊仁山回蘇故小作勾留 
天津新鑄輔銀幣計一二角二種近已滙解來蘇計共十萬省長恐巿商或有抑勒貼水情事飭縣給示通諭今已實貼通衢卽日便可行使矣 
勳章繳代價前聞傳說未見實行現政府已將此項列入預算卽日實施凡已給各章者亦應補繳昨日使署接到部文所定代價如左（文虎章） 
一等六十元二等五十元三等二十二元四等二十元五等十八元六等十六元七等十四元八等元九等六元（白鷹章）一等四十元二等三十五元三等二十元四等十八元五等十六元六等十五元七等十四元八等八元九等六元（陸軍部獎章）一等至四等四元（獎牌）四角 
[浙財政莫前廳長電]  
　其一　北京財政部陳總長殷次長鈞鑒永貞猥以迂庸仰邀拂拭策蹇引重數月於茲溯自浙局蒼黃四郊多壘永貞受事之日正司農仰屋之時力竭於追呼智窮於彌補無如行政司法規模旣擴張於前警費軍需饋鑲復倍增於昔提襟見肘挖肉補瘡流泉有匱竭之期點金無救漏之術雖復首倡解欵終懸絶於舊規即能保固財源仍難免於竭蹶此永貞之有負於國所當自省者一也抑永貞本以浙人擔當浙事桑梓疾苦究有未聞地方困窮自當兼顧近年以來浙民凋敝改革而後商巿震驚金融日枯生計日拙永貞職司計政罔顧民生撫宇之策絶無催科之符屢下不平賦稅欲變革而未能苛細雜捐待蠲除面未及此永貞之有負於民所當自省者二也夫以永貞素無經驗之身當未能勝任之局下有慚於父老上無裨於國家固宜早登彈章開茲賢路而榮命洊至温語屢加因應之術已乖帡幪之恩猶篤此大部之包容愈深而永貞之獲戾愈甚也今幸接替得人卸肩有日顧念大部提携之澤自撫平生頑鈍之資知報稱之何時祗銜感於無旣謹電鳴謝伏乞照垂莫永貞叩　 
　其二　北京大總統國務總理財政部總次長鈞鑒永貞奉令免戰來京另候任用遵於本月二十四日交卸篆務本應遵令早日來京惟以積瘁之身致抱採薪之疾腦恙增劇亟待調治一俟病痊再國入覲恭候驅策謹電陳明伏乞垂察卸任浙江財政廳長莫永貞叩 
　其三　北京大總統叚總理鈞鑒永貞猥以菲材謬膺重任受命於巢幕之日持籌於仰屋之餘軍需浩繁金融緊迫支持數月竭　萬端今幸得息仔肩若釋重負顧念昔日栽培之厚敢忘異時報稱之私謹電陳謝伏乞垂照莫永貞叩 
[地方通信蘇州]  
　絲織廠擇地開辦蘇城創設模範絲織廠所需經費由省欵撥給業經省會議决照行茲經齊省長派委省立工業學校校長劉百禾兼充該廠廠長飭令擇地開辦劉君奉委後已在蘇查悉盤門内舊銅元廠及定懸寺前貢院二處房屋寛大均可作爲廠基之用當卽繪圖貼說詳送省署核示聞舊銅元廠原係廠基房屋堅固改設絲織廠修費無多較尤相宜云 
　蘇城南北濠之火警昨午（一號）十時許閶門城外南濠街北口之賴德興皮絲烟莊因焙烘烟絲失愼一時火　甚熾冒穿屋頂風力又大火勢遂由西至東從沿樓撑水　上沿燒至對門德大昌顏料行一面又波及貼鄰嚴得茂茶葉店並餘源水菓行之門面當火燄盛時崗警即狂吹警笛城内消防隊亦亂　警鐘該處當金閶繁盛巿場與馬路之萃英里石路　　　及樂榮坊巷　魚　等處或僅一牆之隔或距離咫尺由是相率閉巿呼號之聲一時震耳貼鄰各店附近各行均皆搶搬貨物人頭擁擠幸馬路區長劉鍚之憲兵連長崔樹森各率全體軍警到場彈壓以免乘機搶刦未幾消防隊及城内外各處水龍亦絡繹而至共計四十餘架闔城皆到比經射繫施救賴德興德大昌嚴得茂等已付之一炬幸各龍極力撲救尚未延焚他家當時王道尹崔顧長均各親蒞彈壓焚燒至二點多鐘損失約逹四十餘萬僅德大昌顏料存貨被燬者有二十萬左右該行保有火險然爲數甚微於火熄後王道尹飭警廳詳查起火原因以憑核辦至下午三時附近各店始各啓巿並抬還貨物是日下午四時阊門北濠又火各龍復往施救共焚去草屋四處 
[松江]  
　籌備職業敎育　滬海道屬敎育行政會議議决實行職業敎育方法分調查籌備實施三時期呈准道尹令飭道屬各縣官立各學校調查籌備現本邑縣立各校均已奉到公文聞第一高小校對於此事異常注意已於今日特開臨時職員會議决一面入手調查一面卽將手工一科偏重職業手工以纸工輕而易舉决將校用簿册改由學生裝訂並將舊設之販賣部切實整頓俾學生咸知重視職業 
　中校補行畢業　省立第三中校第十届畢業生因證書尚未由省頒到致未舉行畢業式現楊校長已將畢業證書完全領到遂於上月二十七號該校成立紀念日併行畢業典禮先期柬請各界士紳到校觀禮省署亦委本邑知事代表蒞校 
[無鍚]  
　城廂中第一次刧案　無鍚僻處内地素鮮盜案自光復後莠民　集四鄉盜風日見其熾然城廂内外因軍隊警察稽查嚴密從無被劫之家不料城中沈果巷有營土棧起家之徐允大於昨晚七時餘其第二媳甫自上海回鍚抵家未幾忽有口操異鄉音之五人以搜查私土爲名闖至門内各出手鎗禁止聲張並有羽黨兩人把守大門索洋千元否則開鎗徐姓不允即闖入徐懋章房内搜去現洋二百元又至徐積敷房内搜去現洋七十元金鐲一副珠押髮一隻金約指五枚共值洋五六百元該匪贓物到手後並將徐姓男丁用繩綑綁始揚長而去當晚即由事主報告警察第一分所轉禀縣署代理縣知事朱承審員據報即親往履勘一周聞已飭探跴緝矣 
　周少將靈柩過境　南京馮兼督軍周夫人之弟周欣然少將在寗病故於昨日由家屬扶櫬回里乘滬寗火車抵鍚後即雇舟運往宜興縣原籍當靈柩抵境時無鍚軍政各界均往車站迎送如儀 
[鎭江]  
　徵訪員開會記　丹徒縣章知事前奉省署訓令續修江蘇通志延聘楊邦彥等爲名譽徵訪員昨日楊等又在縣署開會討論進行方法其所議决各事爲（一）以縣公署爲通信處（二）俟省徵訪員到鎭請其將前清宣統年間丹徒所訪之稿關於鎭江一部檢發以使根據並約期商訂進行方法（三）凡各團體領袖及十八巿鄉正董均須分别函訂以資接洽　 
　運河水淺　由鎭江至清淮一帶運河水勢異常退落據河務人員報告界首馬篷灣寳應等處水量僅二尺餘寸往來小輪祗能駛至淮城再行負　至清汜水以下沿河豆　船洋票貨船均擱淺中途商業頗受影響 
　批飭另籌自治費　鎭屬金壇縣自治經費向恃丁地盈餘等欵藉資挹注現已提歸國有倪知事昨仍上祥省長請卽照舊撥歸地方爲自治之預備費當奉省長批謂丁地盈餘旣已提歸國有未便撥還所有自治經費飭即另行設法妥籌的欵會紳辦理云云 
[江西]  
　粤省電請截扼逃兵　粤省南雄地方與贛省大庚毗連近因駐紥南雄滇軍有少數兵士不守軍紀刦斃商民携鎗潰散粤當道恐其竄逃鄰省特電請贛湘兩督軍通飭截堵茲將原電錄下南昌李督軍長沙譚督軍鑒皓日據報駐南雄滇軍有少數兵士藉端閧動刧斃商民携鎗潰逃各等情乞貴督軍飛飭沿邊連界各營縣分途截扼俾就獲辦實紉公誼浩明慶潤叩養 
　加派查烟員　戚省長於夏曆正月初四日曾委查禁烟苗委員四十二人分途查察現聞安福縣知事梁繼泰深居簡出膜視烟禁近又因會勘在即復畏罪告辭省長大爲震怒除飭令徐安石遵照前次委任嚴密查勘外昨又加派候補知事曾齡修前往復查并仍責成新任知事王墀刻日赴任會同梁繼奉親赴各鄉查勘如果發現烟苗定惟梁繼泰是問 
[杭州]  
　停辦師範講習所　齊省長以各師範講習所前經省議會議决應於畢業後一律停辦所有各該所附屬國民學校自應另定繼續辦法俾各該校學童仍得照常就學不致曠廢况此項國民學校現正督飭各縣積極推廣該校旣已成立自未便任令中輟應自各講習所停辦後即由所在地縣知事以縣欵接收辦理茲查第一（杭縣）第三（吳興）第七（蘭谿）第九（建德）各講習所應於三月底停止第十（永嘉）第十一（麗水）各講習所應於四月底停止昨特令行各該縣知事遵照届時即將該所附屬國民學校由該縣接收續辦并令各該所長分别移交以重學務 
　省議會常會延期　浙江省議會第三届常會齊省長擬於三月二十一日依法召集茲聞議長沈定一蒞杭後因有要務覊身迄未到曾所有事務仍由秦副議長與孫書記長代理至開會日期因財政廳長易人六年度歲出入預算恐十五日内未必編竣况在杭議員僅三分之二其遠道通函來者亦需時日有此情形擬將開會日期展至四月一日已於昨日函逹省長核辦 
[廣州]  
　陳桂督離粤之所聞　桂督軍陳炳焜因回　在卽二十二日晨出督軍公署原擬先赴兵工廠迨至水上警廳始知飛機師譚根是日欲一獻技遂偕同馬廳長愼堂廣西政務廳長陳樹勳財政廳長田承斌副官陳德眞王叔弼等乘坐廣通巡輪逕赴芳村大涌口飛機工廠當由譚根等歡迎入座旋導往製造場察視飛機譚根當將機之結搆方法能力作用及其代價若干逐一說明後卽督同工匠將機推置水中較妥機件在水面飛行環繞三匝高約一丈左右陳督軍參觀畢即在懷中掬出西紙數張約數百元賞賜譚根復乘廣通巡輪駛往黄沙在粤路公司碼頭登岸乘與逕赴上西關連元街尾陳家祠與宗人叙會是日粤路公司總恊理歐賡祥黃嵩齡鄭總管等因聞陳督軍將往石井兵工廠特備花車迎候陳督軍等遂乘花車前往兵工廠由總辦何久安等遵往各工場考察時將薄暮始開筵慶叙直至九時仍乘廣通巡輪駛回省河陳督軍因已定二十三晚或二十四拂曉起程回　故未登岸卽於廣通巡輪駐節陸督軍是夜特往話别二十二晚且在廣通巡輸寄宿與陳督軍作竟夕談二十三日午前尚未回署至陳督軍遄返桂省時經指定乘坐廣西第一號巡輪其第二號巡輪則載行李等物計有電船多艘满載花卉百餘盆聞係陸督所贈云 
雜評一 
[外交與政局] （一子） 
數日前各政團有齊心一致以謀對外之氣象吾謂其能息内爭以應外交政黨之責任宜爾也乃不謂今忽有利用外交以挑起内爭者内閣非不可改組以今日而言改組内閣則非不知情勢之緩急輕重即難免利用時機挑撥黨争之嫌明白事理之人當不出此 
然則改組内閣之呼聲果何由而起其將出於副總統之主張乎則此次副總統之入京人所企踵而屬望焉　在對外交有正確之表示不願置外交而先引起此紏紛不清之問題也抑出於一部分政黨之作用欲藉副總統之力以倡導之乎則政黨縱或有此希望而副總統鑒於目前外勢之急迫政局之暫時不可動摇宜有以鮮明其態度息彼利用者之口也 
不然外交方急而内爭又起其非國家之福不待言矣副總　與政黨均關心大局者其何以消弭此悠悠之傳說乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[星期四滬埠金融之底盤]  
　　本埠華洋各銀行曁南北各錢莊所存之銀洋總數自上星期五調查揭載以後距今倐已六日茲又詳細調查結至昨日（星期四）止各銀行錢莊共存銀二千四百九十五萬兩（較前多存銀一百八十八萬兩）共存洋一千七百六十二萬元（較前少存九萬元）共存大條銀三百三十四條（較前多存七十三條）至昨日各處之輪船火車均無現欵運來而裝運出口者則仍復不少聞道勝銀行運往海參威計有現銀四十八萬兩滙豐銀行運往威海衛亦有現洋十五萬元云 
[美國實業團抵滬]  
　　大陸報云美國遊華實業團昨乘東洋汽船會社之西比利亞丸抵滬數年前中國商界中人曾結團遊美故美商此次來遊報答也該團將於明日離滬赴漢口北京天津奉天等處團中有羅司其人者曾爲密爾華基巿尹一二年前來遊中國今爲中美物品交换公司之代表復蒞斯邦羅氏回國後即奔走各處向商界陳述美人在華之機會昨夜羅氏語人謂曾向美國南方商務大會演說而駐美顧公使亦有演說詞計向該會發言者都一百十人内有身任州總督之職者十六人而最爲人所欽佩者首推顧使人旣漂亮又善口才且能知其所當言故爲聽者所重視云 
[暫代外商補貼印花之特例]  
　　上海縣公署昨致南北兩商會公函云逕啓者案奉江蘇財政廳印花稅分處訓令奉財政部令開查印花稅法公布後凡應貼印花之種類曁稅額均已明白規定通飭遵照在案惟查各通商口岸之外商及改入外國籍商民間有不諳内國法令未能一律遵章貼用亟行設法推行以重法令嗣後凡在與中國境内之外商及改入外國籍商民本國商民人等因財物成交所立契約簿據如有未貼印花者應責令與外商或改入外國籍商民來往之各商民承受此項契據者暫行代爲補貼倘敢故違即行照章處罰應由各省財政廳長曁印花稅分處處長通飭各縣知事轉知各商會曉諭各商户併居民人等一體遵照等因令行到廳咨送過處除分令外合亟令仰該知事遵照辦理此令等因奉此相應亟請貴商會查照傳知各商户一體遵照爲荷 
[紀國民禁烟大會之職員常會]  
　　法租界白爾部路新民里國民禁烟大會昨晚在事務所開職員常會商議進行辦法僉以前次通電各處徵求同意現接贊成函電日不暇給惟函電商榷終需時日决定分别函電各地方團體推派代表駐滬接洽一面派遣會員分往各地演說務使各地人民曉然於鴉片禁絶之必要並擬印送禁烟白話演說書報卽由文牘科主稿另組禁烟演說團凡有開會場所酌派團員前往演說并聞熱心烟禁之士頗有願送欵項資助該會經費者該會以信用爲重於收到捐欵後均給以該會蓋章收條免有流弊云 
[砲兵團定期演砲]  
　　駐防吳淞砲台灣陸軍第十師所屬砲兵團現定於陽暦三月十二日上午十時至下午三時在吳淞鎭東北方演砲向水面實彈射擊因恐來往船隻誤遭危險附近居民致生驚疑故特由松滬護軍使函知水警第一廳及寳山縣傳諭各項船户届時設法繞避或禁止通行以免危險 
[海軍曹次長蒞滬]  
　　海軍部以現在海軍各艦亟須編配艦隊惟其容量速率及艙面内部之布置應先派員調查故令曹嘉祥次長由京起程南下昨日業已抵滬聞曹君擬先調查各艦噸數及艦身大小以便籌備一切云 
[研訊小客棧内之命案]  
　　奉賢縣青村港鎭婦人唐翁氏先與方義和私識繼又與朱阿松往來於上年十二月二十一號同至法租界徐家滙路假寓新春記小客棧内翁氏與朱阿松商通持取小刀將方義和咽喉戳傷致命身死朱即從樓窗跳下跌傷足骨送至醫院醫治並由捕房先將唐翁氏解送法公堂經中西官訊供明晰判氏還押候朱傷愈再核等情已屢誌前報昨因朱阿松傷已痊愈故由捕房解廨經讞員聶君會同法副領事德君升坐特别刑庭研訊朱阿松供蘇州人年四十一歲向在某公館爲庖丁素喜養鳥常在某茶肆内啜茗曾與方義和相見閒談因此認識約有年餘上年間方向我借錢至泥城橋地方租賃房屋與翁氏同居嗣後翁氏托我書信至奉賢縣家中報告被方義和拐來上海囑伊丈夫林生速即到申與方涉訟等語後越數日果有數人由奉賢來申將方尋獲其時方已將翁氏藏匿他處伊等因未得證據將方兇毆而罷從此方與民人挾嫌甚深至七月間方又向我借洋五元據稱欲回奉賢設法料理他事再行來申歸還民人之欵當將翁氏寄養民人處不料方去後至陰曆十一月間來申身畔分文無着民人向方曰現在翁氏有病在床我亦無力贍養爾須設法帶回原籍其時見方心甚不悅即與翁氏略有口角負氣出外至翌晨又來問我借去洋二元據稱欲送翁氏回籍至午後民人送方義和與翁氏至董家渡某輪船詎方不肯登輪又邀我至某茶肆内啜茗閒談並稱明日再往奉賢言畢時已傍晚故三人同乘電車至新春記客棧借宿吃夜飯後方與翁氏同宿一房民人宿在後房睡至天甫黎明時聞方與翁氏在房吵閙據稱欲向民人再借洋十元如不遂所欲定須將翁氏與民人兩人置之死地言訖又聞方大呼救命民人當即入内見翁氏手持小刀已將方戳傷一處故我亦上前帮同用刀將方連戳數下致命身死是實訊之唐翁氏供與朱阿松串通戳斃方義和不諱中西讞員以事關人命判朱阿松與翁氏均送内地官廳按律懲辦 
[鐵路局紀事兩則]  
　小洋貼水之持平　滬寗杭甬路局江局長查悉本路定章搭客購買車票每角小洋貼水銅元二枚似嫌苛刻現應減爲每角照巿貼水如巿上貼十五文者購票亦即照貼無論大洋銀角均得通用以昭公允業已通飭各車站一律遵照 
　行車遲誤之整頓杭垣每日上午八點四十分開滬之一百零五號慢車照章應於下午二點二十三分駛抵南站茲經江局長查悉此號慢車近日到滬或有遲至四時以後者似此遲延旅客殊多不便故於昨日諭令滬杭兩站機器工頭迅速整頓免再延誤 
[林檢廳長注意販土案]  
　　倪廷楨自稱洋藥公所調查員串通山東人葛玉龍等販運大宗私土當爲海關巡江西捕麥道而查獲抄出私土一百六十餘斤解經捕頭將烟土送往海關候燬倪葛二人解送檢察廳於前日午後開庭訊供押候宣判各情已詳昨報茲悉林檢察長對於此案頗爲注意因悉當查獲之際尚有汽油船舵工陳美根及某公司小輪舵工吳某亦爲此案共同犯所有汽油船一艘曁舵工陳美根當時已經拘獲惟未見解案其中恐有别情是以函政梅捕頭詳詢當時情形昨日復派法警四出調查復候核辦 
[守拿與匪交接之現役軍人]  
　　浙省分防嘉湖一帶之水上警察署長劉長發曾於一月二十九晚因梟匪聚賭販私前往剿捕被匪開鎗拒傷官軍二名當場擒獲梟匪七名並起獲快鎗四支查驗此項快鎗係屬該部下水警軍械均有编烙號碼詰訊獲匪何處得來據稱實向水警某號巡船艙長余勝福巡士葉仲山范得勝處商借而來劉署長以余勝福等身充現役軍人輙敢將軍械利器接濟匪徒實屬膽大妄爲迨飭查拿該艙長等已聞風棄職潛逃當經四出偵緝得悉該艙長等有偕逃來滬消息故劉署長特於前日帶同領哨王桂亭並水警六名附搭滬杭快車來滬會同防守車站軍警在站守候傍晚六時半杭車到滬余勝福等三名果然附搭該車遂即於其下車時一併擒獲現已連夜租雇小輪一艘押解回浙歸案訊辦 
[押店報告被刦案續誌]  
　　閘北恒豐路祥豐押店主蕭哲明至四區二分所報告被盜搶刦現洋六十餘元當經偵緝隊士前往調查以所報不實不盡覆候翟隊長再行查核在案茲悉此案業經趙警佐查明該押店實有被刦情事惟出事時鄰近店舖並未有所聞見日前該分所緝獲之王步青潘有餘潘孫氏李明之（卽李懷祥）唐李氏及四區一分所緝獲之李士榮四分所緝獲之李成敏張三李楊氏等數人連日經司法科李科員分别研訊對於該押店刦案均未承認惟内有二人已供認曾在阜寗犯案押候該縣備文移提歸案究辦其餘各人須候查明曾否犯案再行核辦 
[張家橋鎭商民之戒心]  
　　浦東張家橋鎭季正昌布米莊前曾兩次被刦損失頗巨第三次匪又來鎭圖搶雖未遭刦亦已飽受虚驚茲該布米莊因恐匪等再來搶刦防備頗嚴特雇精壯農夫數人輪流值夜渠家男女小兒入晚均投宿附近戚串家以避危險該鎭各商店因此亦不能安枕現經各商店居户等互相集議各置銅鑼一面於晚間留心防守設有盜匪撞門立卽鳴鑼告警聚集團捕以盡守望相助之義云 
[命案關係人之刑期]  
流氓陳仁才係戳斃林嘉康案内之關係人業經捕房將陳與探夥張阿裕見證張林寳一併拘解公共公廨迭經訊供判兩張開釋陳交一千五百元人洋並保候會商堂諭宣佈在案昨由新閘捕房包探錢壽生將陳仁才解廨請示經會審員王肇之君會同美沙副領事磋商之下判陳押西牢四年示儆 
[再誌崗警改用警棒]  
　　淞滬警察徐廳長現因冬防已過通飭各崗警於三月一日（昨日）起一律改用警棒已紀昨報茲悉淞滬各警察於昨日起夜間出勤自傍晚六時至翌晨六時止仍均荷鎗守望晚間七時至九時依舊加崗防護惟日間出勤改帶警棒云 
[關於粤路併股事之函電]  
　廣東來電　廣肇公所諸先生鑒漾電悉前奉嘯電已卽轉董事局核議現董局定期舊曆二月十三日會議拼股事如何容再奉復粤路公司敬 
　廣東粤漢鐵路公司來函旅滬各省粤路股東維持會先生台鑒敬復者接奉大函以粤路迭議維持辦法僉以國有爲一大結束併股爲一小結束今聞一時尚難收歸國有不得不亟籌拼股以爲小結束辦法等因當將貴會原函轉送董事局請議决矣專此奉復祗頌台祺商辦廣東粤漢鐵路公司謹啓　北京來電　廣肇公所轉王文典等　電悉前據商會呈請併股各節已據情令知粤路公司矣交通部宥 
[蒐求關於軍事之意見]  
　　松滬盧護軍使近接陸軍部來電以中央將舉行特别軍事會議着將國防問題及軍隊布置尅日籌議報部等因聞盧君已遵照籌備矣 
[縣商會函催置産認欵]  
南巿縣商會籌欵置買會所地址一事前經開會提議請各業代表在場認定捐欵尚有未經到會與議之各代表亦均函請酌認於陰歷正月内答復已紀前報兹悉該會置産共需價銀一萬兩現在籌集者雖已逾半數尚少二三千兩亦須從速籌齊爰由該會正副會長備函向各業代表之未經答復者切實催促請即認定捐數迅行答復並請已認未繳者趕速繳捐以便彚付 
[押舖繳稅領證之催逼]  
　　上海縣公署昨日訓令催繳帖稅委員云案據押舖代表陸少雲翁伯壎呈稱代表等前奉鈞署飭諭以登錄憑證應照三等公典章程缴納稅項遵即轉邀同業公司傳知並百般勸導令繳惟押業開設南巿者大都本小利微其困苦情形迭經禀呈鈞署願繳登錄稅銀一百元營業稅銀二十五兩請求恩賜察核在案代表正候批示一月十七日奉鈞署委員函開以案奉縣公署委催各押典領證一案前曾諭及轉飭各同業遵章請領迄已多日未見各典來署請領現在奉令嚴催勢難再延函請轉飭各同業曉以大義萬勿觀望自悞等因代表奉函後復又傳知同業速卽領繳並多方切勸而南巿及閘北各押店均經開會公議僉稱押店一業與公典情形不同卽與質業亦復逈異該典質等均係厚資出入甚鉅押業就本求利所獲難以開銷故不得已兼賣衣物零件以資貼補如再負此重稅非特五百元以下資本之家因而輟業即稍裕之家亦力不能勝係屬實情非敢抗違鈞諭也昨經代表面謁委員將上項困難情節罄懷陳述並將同業議單及南北各押店所願認繳一百元稅項者共計三十九家又無力認缴者五家均經呈閱代表同爲國民一份子亦知證稅爲國家之正供非不欲遵章照繳無如同業處此困窮代表雖勸告再三唇焦舌敝均仍以前禀請求減半爲詞至利率期限弔贓還本各節各同業因無力遵改三等公典之故不得不請求仍照舊時營業以上種種爲難情形爲敢披瀝上陳伏乞縣長格外鴻慈恩准照繳登錄稅銀一百元並營業稅銀二十五兩以示體恤而濟商困無任迫切待命之至再據閘北各押業僉稱前經遵繳馬路經費銀一百五十元存案此項繳款應否准予作抵徵稅請求核示等情到縣查押舖改典照典業登錄章程繳稅領證奉令嚴催迭飭委員嚴切催辦迄今日久該代表等尚以照三等公典減半繳稅爲請實屬不合旣領典業憑證何能照典稅減半除已嚴切駁斥限本月内一律繳縣報解如有不遵將押舖封閉外合行訓令仰該委員遵照限半月内全數催齊如有不遵將押舖查報封閉母任游移觀望至馬路經費工巡捐局之事與稅欵無關不能互相牽涉併傳知遵照此令 
[整理征稅辦法之訓令]  
　　上海貨物稅總公所與縣知事公署昨日同奉財政廳訓令云奉財政部令開查簿據表册爲稽核稅收之根據關係至爲重要前經本部規定表册聯單等各項程式通令各省區遵照辦理在案該廳等雖有業已按照程式詳細塡送而玩視部令遷延未復者亦復不少茲由本部擬訂整頓辦法六條隨令頒發應由該廳轉令所屬一體遵照辦理應行送部備核者並由該廳彚送總之該廳職司財政整理稅收責無旁貸各該經征官吏即宜仰體時艱以期刷新稅政日瑧上理勿再視爲具文是爲至要此令等因奉此合亟抄錄辦法令仰 
 
 
 

Page 11

 
 
　　遵照切實辦理　計開整理稅收經征辦法（一）各釐局統稅捐局經征局曁各縣知事所征稅欵應按照局卡報明細數並分别貨類彚列造報現送各廳計算書所載欵項尚多籠統未歸一律嗣後均應詳晰分别以便查核（二）各局卡征收稅欵應遵用　定四聯單式不得由經征機關隨意製訂（三）各財政廳所營本省歲入各項稅欵按月根據各屬收數彚總登列賬簿各征收機關如有截留欵項須報明財政廳登記報部查核（四）各局卡所用賬簿於部頒簿式未定以前應由財政廳核定劃一格式通令遵辦按年月日核實登記前後任交代時卽以此爲據（五）各項稅則曁本省現行單行章程奉文後送部查核（六）各項稅捐定率若干附加若干抽收名目實有若干應分别稅捐詳細列表 
[工商研究會函稿二則]  
工商研究會昨日分函各旅館云現值參議院華僑議員第一班改選之期海外華僑各團體選派代表回國政府擬備火車招待而各華僑代表並北上之僑商道經上海寓何旅館無從探悉茲特函知望貴旅館司賬將佈告書及來函貼出如寓有華僑代表及北上之僑商請卽轉致速到北浙江路晋康里南洋商業公學内工商研究會接洽請各留一名片註明現寓何處以便定期知照鐵路局備車北上勿延爲禱 
又致各界函云本會成立以來對於工商應行事宜不敢稍懈出工商雜誌辦國貨陳列所開南洋商業公學並聯絡各工商與華僑通聲氣推廣海外貿易漸見發逹近來華僑代表曁僑商聯袂歸國無任歡忭正可恊力共圖實業之進行如有工商之計畫請卽指示爲感 
[滬上將多一銀行]  
　　美國爲而司法古（譯音）銀公司曾於日前派員來滬覔定四川路二馬路轉角大洋房一所组織分銀行一俟完備即可定期營業聞該銀行專代華商押滙運美貨品並可代收賬欵除銀行外尚須組織進口貨出口貨公司各一雇用買辦三人其一爲銀行買辦尚有二人卽進出口買辦各一查該公司資本極巨信用素孚在美開設年久營業頗爲發逹云 
[電報海線又通]  
　　文滙報云太平洋商務電報公司佈告小吕宋與干姆島間之海線日前阻滯不通今已恢復舊狀照常通電 
[外交恊會將次成立]  
　　外交恊會復於昨日在法租界霞飛路寳康里二十四號開第二次籌備會到者百餘人由臨時主席方夢超胡抱一報告日來與外交團接洽情形並計畫進行方法復由全體公推方夢超李振亞吳雨僧三人先向滬上各名流徵集意見後即擇期開成立大會云 
[軍署參謀長借地遙祭]  
　　松滬護軍使署參謀長馬鴻烈因其祖母病故呈請開缺遄回保定治喪慮護軍使以其職務重要勉令奪情任事現馬參謀長擬於日内在案假湖北會館設奠開弔想届時素車白馬必甚熱閙也 
[考取監獄看守士之發表]  
　　上海地方監獄敖典獄長禀准高等廳在監附設監獄看守士敎練所曾經出示招考茲已將投考各生擇優錄取於昨日發表計正取張勤等十名備取王榮章等三名並着正取各生速即取具殷實商店保結送案存查以便送入該所敎練一俟純熟即行補缺辦公 
[新閘路火警]  
　　昨日午前十一時新閘路一千八百十八號門牌衛金坤家因煑午膳不愼遺火積薪霎時濃烟四佈冒穿屋頂由捕瞥見奔告捕房經救火會西人立驅皮帶車馳往澆息祗燬披星一間 
[彈花衣店失火即熄]  
　　閘北楊家宅橋堍何壽根所開之彈花衣店於前晚一句餘鐘不戒於火爲崗警覺察敲門入内帮同救熄僅燬棉花數袋姚警正昨傅該店主到區訊核 
[縱火謀財案又訊一堂]  
　　庽居虹口嘉興路二號門牌之楊箴（卽楊常春又名小楊）因於去年十二月二十四號夜糾黨林阿榮楊阿生嚴阿五劉根茂等在南京路四十三號洋房羅傑律師寫字間内縱火焚燒寫字檯乘間竊取金表等物及滙理銀行計洋五百餘元之支單冒簽羅傑名字串令婦人吳劉氏向各商號購物使用得資分肥被該律師查悉報由總巡捕房飭探將林阿榮等先後拘獲並將楊箴由漢口移提來滬併解公共公堂訊供判押候訊各情已迭誌本報前日午後由捕將楊等男婦六人解廨經王崧生襄讞會同美博副領事升座刑庭研訊先由工部局刑事檢查科代表牛門律師上堂譯明案情即據原告羅傑律師投案譯稱是日午後適逢封關即令各用人回家我將寫字間門鎖好亦卽離開至翌晨到彼見寫字間房門已開玻璃窗亦已擊碎寫字檯已燒去當時諒是火爐失火並不疑及放火旋卽檢點各物因失去金表等件及銀行支單故即函致該銀行止付後經查得此火孫在寫字檯底下及左右兩旁燒起始知被人縱火偷竊是以控請澈究惟被告楊箴之家屬因名譽攸關已將我之損失償還請爲將案註銷牛門律師聞之即起而反對聲稱被告所犯之案關係重大非但縱火焚燒尤敢乘火攫竊違犯中國二百八十六條刑律原告未便起滅自由應請從嚴懲辦以儆效尤繼由工部局救火會會長西人爿脫（譯音）上堂聲稱是晚八點四十六分鐘得悉羅傑律師寫字間火警我卽馳往見窗口内火光射出我卽上梯見房門自開並未加鎖房内濃烟密佈不知火在何處發生我卽蹲伏四觀見火在寫字檯底下及左右兩面燒起當經撲滅後查見檯下堆满纸團知係被人縱火如係失愼必無三面起火之理此種情形當有捕房西探及救火會會員均在場目覩云云後由被告楊箴之代表海德禮律師向原告與見證等逐一駁詰中西官以爲時已晚不及研訊判各被告還押候明日午後再訊 
[兄弟爭産之訟案]  
　　賃居南巿萃豐碼頭之紹興人蕭邦懷近因家務糾葛被其胞弟蕭邦秦在地方審判廳起訴由廳票傳兩造到廳開庭審訊邦泰以揹没家産爲詞陳請核斷旋經邦懷提出邦泰各種抵欠證據兩相劃抵邦泰應找给邦懷銀三千二百餘兩當由邦懷請求將伊父遺下廢票永遠存廳附案以杜將來枝節推事官陳光九諭著邦泰覓保候示 
[註銷私領押櫃之控訴]  
　　楊月波在公共公廨控告倪雲崗私領押櫃洋四千元一案前日午後由廨復訊原告代表律師上堂譯稱兩造同在日清公司爲買辦所有押櫃原告墊付三千元被告一千元立有合同去年辭職後被告私向公司領取應請追還訊之被告亦延律師到堂辯稱所有押櫃由雙方同意領取並不私相授受且原告曾在民事公堂起訴判令註銷有案可稽復經兩造律師互辯良久中西官以原告所控證據殊欠充分遂判將案註銷被告開釋 
[婦人起訴無效]  
　　婦人羅秀英在公共公廨呈控倪實田在九江路維新里用洗糞掃帚將伊毆打等情昨經公廨復訊原告羅秀英上堂由其代表海德禮律師詰據羅供昔年在天津爲娼時被告在彼處爲銀行買辦迨我返滬被告亦到上海爲洋行買辦未幾辭歇將我之金飾變價應用現向索取反被行兇求究訊之倪亦延律師到堂代辯否認原告所控各節中西官以原告所控證據不足遂判將案註銷被告開釋 
[棧房應得賠償]  
　　包馥生昨至法公堂訴稱商人於本月初四日由杭州乘坐火車抵滬時有法租界高陞棧棧夥在車站上給我棧單一纸即將行李八件一併交於該棧夥運往棧中及至到棧據該棧司賬董姓聲稱行李五件已搬在樓上房間内尚有箱子三只置於樓下商人恐有遺失當囑伊等一併搬至樓上據該棧夥回稱决不妨事故亦不復經意詎至翌晨該棧主婦朱鹿氏忽稱失去箱子一只問我内藏何物允許如數賠償商人猶以事出無心不願使彼賠累故仍囑令找尋再作計較乃今竟置之不問商人欲往漢口不能再待故將所失之物開明失單約值洋一百十四元呈請訊究詰之朱龐氏供實因茶另等疎忽以致被賊竊去求請訊晰中西官曰今原告已開明失物價目理應如數賠償　氏答稱無力認賠中西讞員以　氏不能缷責遂判將棧發封拍賣除賠償原告損失外另再罰洋五十元充公 
[傭婦竊洋逃逸]  
　　陳楊氏昨至法公堂控被已停歇之傭婦陳魏氏竊取洋三元數角逃逸至次日即行尋獲請求訊究訊之陳魏氏供認行竊惟已用去一半求宥中西官判魏氏管押一月用剩之洋給原告具領 
[行竊與收贓併究]  
　　前日有船户王連生被張四竊去所運棉花三十餘斤賣於潭子灣唐佛實處昨由偵緝隊查獲吊到原贓佛實已早逃逸惟將其父唐某拘獲連同竊賊張四併解司法科究辦　又新閘路一千三百零四號門牌王寳才控胡和召邱巧生串竊車輪上橡皮消贓於某舊貨店主胡根元得洋四元昨由捕户將被告兩人一併拘解公共公廨經中西官訊供一過判仍押候補傳收贓人到案再訊 
[茶房捲逃被獲]  
　　英租界廣西路滌廬總會茶房周阿明於陰曆正月三十日捲取總會内現洋一百二十八元逃往吳淞鎭置備衣服等特崗警見其形迹可疑拘入該處六區警署經顏警正訊悉情山解送閘北司法科昨派法警傳到滌廬主人史采璋質訊屬實押候核辦 
[包探查獲匪徒]  
匪徒王阿毛謝阿榮楊紀生邵生忠王盛康等在美租界三泰路北福建路搶刦朱簣卿劉健之等衣帽及某姓家小孩之緞帽上有珍珠寳翠等件携贓至海寗路押店内質洋適被滙司捕房包探金福壽奚德安查見將王等各匪連贓帶入捕房押候解送公堂究辦 
[積竊摸取皮夾]  
　　積竊張富順昨在北浙江路電車内摸竊搭客杜仁士皮夾一只内儲現洋十二元携贓下車適被包探施金生查見當將人贓並獲解送捕房押候究辦 
[攫取首飾之懲儆]  
　　匪徒陳連生因在南京路攫取潘沈氏金押髮圖逃由捕追獲解送公共公廨訊供收押在案昨晨由廨復訊原告偕證陸駱氏上堂訴明前情訊之陳供詞支吾中西官判陳押西牢一年半期满逐出租界 
[扒手分别懲治]  
　　李長法前日與陳二寳在福州路某烟纸店門首串同摸竊王玉如袋内現洋四元圖逃被探查獲昨解公共公廨經中西官訊明判李押西牢二年期满逐出租界陳押半年贓交原告領回 
[小茶肆容人賭博]  
　　南巿徽寗碼頭有販鴨之寗波人某甲在彼開設小茶肆容留賭徒在内搖寳事爲該管一分驻所李警佐訪悉昨日特派巡官前往查拿各賭徒已聞風預避故飭傅店主到署聽候究罰 
[違章售賣爛水菓]  
　　甬人陳玉亭在北河南路五百四十五號門牌開設水菓店昨將爛水菓售買經工部局衛生處西人滙史查見以其有礙衛生票明捕頭請廨出單傅案訊究 
[巡官查獲烟犯]  
　　高昌廟警區李巡官邇聞境内尚有私售燈吸之家殊違禁令故於每晚親出巡查昨經查獲金阿福一名搜出烟具多件一併拘區解送二區警署請爲嚴辦 
[逃妻唆毆本夫]  
　　橫沔人張六生向在英租界白克路地方爲木匠其妻馬氏住居原籍鄉間曾經一再背夫潛逃由張托人尋回此次該氏又乘間逃逸張找尋已久前日忽在南巿商船會館附近陸木生家將氏尋見囑令回去該氏非但不允反令陸木生糾人行兇將張頭面等處毆傷張即鳴警將陸並該氏一併拘獲解至警廳司法科移送地方檢察廳經檢察官預審一過判陸與氏收押張退去候示 
[婦人再請驗傷]  
　　婦人林張氏在地方審檢廳禀控醫生張杏林誘匿伊女月仙並被呑没銀洋一案曾經該廳訊明判决張監禁十一個月嗣張妻朱氏以此案發生後曾被林張氏糾人毆傷以致堕胎亦投該廳請驗當經發交新普育堂驗明諭令回家自行醫治在案昨日張朱氏又倩人舁至地方廳禀請重行騐傷禀詞略　丈夫張杏林實被林張氏誣控當時林張氏將女月仙尋獲後曾串通流氓小湖北等將夫軋住拆梢洋十五元丈夫不敢與較當時付過二元若輩因不遂所欲將夫陷害其實並無將藥洒給月仙試飲之事實遭寃誣况氏亦被毆傷曾蒙驗明日來傷勢漸見增加因此重行來案請求復驗提兇究懲等語當經林廳長派員預審之下以該氏旣稱傷勢增加即命發送紅十字會先行醫治聽候核示 
[墳樹上發現自縊男尸]  
　　潭子灣王家橋徐姓墳樹上前日有年約四十餘歲之無名男子自縊身死當由二十三圖地保　木生報告地方檢察廳派員蒞驗報堂收殮 
[呈訴押舖妨害同業之道批P ] 
　　滬海道署昨批上海閘北押業振興等呈爲破壞法律欺罔官廳冒稱改典斷巿面殘害同業環求令飭詳請核辦由呈悉據稱該鼎豐押舖冒認改典等情是否屬實候令仰上海縣曁工巡捐局查明核辦此批 
[鳳城常德兩縣會推舉代表之報告]  
江蘇縣議員聯合會前因地方自治久未恢復特推代表晋京繼續請願一面通函各省縣會徵求同意已迭誌前報兹將該聯合會近日所接之復函照錄如下 
（一）奉天鳳城縣會復函　敬復者曩奉函開聯合全國代表赴京請願以爲最後之解决通信贊成者已逹十餘省之多足徵貴會智見高明謀畫周詳得聞之下曷勝欽佩現在敝團已函請潘陽縣議員團推舉全省縣議員總代表就近取道逕赴北京藉收羣策羣力同時並舉之效惟貴會代表駐京何處請速賜復以備指日北上力期進行嗣後如有應行之事請賜箴言俾可附驥 
（二）湖南常德縣議會復函　敬復者前奉大示並致北京電三件敬聆一是共和再造國會省會相繼恢復各級地方自治自應趕辦貴會請願政府號召全國苦心孤詣欽佩莫名囑推代表抵滬恊商一節敞會雖屬一縣能力弱小風電雲龍氣相感召一木難支衆擎易舉敢不追附驥尾恊圖進行現除召集全縣議員尅日商推代表赴滬外仍一面函致全省各縣議會聯合團體以爲自治恢復之先聲且爲省會輔助之後盾專此奉復 
雜評二 
[車站之貼水問題（庸）]  
　　我國以幣制之紊亂正幣與輔幣之間旣無法償而貼水復時有漲落於是掌收公欵機關收入遂得上下其手蘇省之釐稅局所財政廳向有一旬間之洋單發表今則久已消滅蓋征收人員固以此爲不便也 
滬杭甬路車價之收入小銀元貼水向以折衷計算故於巿價略有參差而旅客之感不便卽基於此自前年規定每角貼水十文較之巿價稍有不足於是車站之買票凡在五角以上遂不能不用大洋然猶得曰規則所定不能假借也乃其後以洋價之低落定爲每角納二十文之貼水略浮於巿價而買票不满一元者站中人又往往一變而令其槪納小洋在旅客區區貼水本何足較然因多一兌换之煩而嘖有煩言者時亦有之今路局已有改定貼水大小銀元一律照巿貼用之議其便於行旅者匪細惟每日之洋單似須仿財政廳規定釐稅局所洋價之例由路局刋布以防參差抑勒之弊自較爲完密耳 
[補錄命令]  
　　二月四日大總統令　陸軍總長叚祺瑞呈請任命張書堂爲黑龍江陸軍第一師步兵第二團中校團附吳長安爲少校團附畢曾清爲第四團中校團附朱常惠爲少校團附齊樹棟爲陸軍騎兵第四旅第七團中校團附蔡昭水爲少校團附懷塔喜爲第八團中校團附余鴻緒爲第九團中校團附文善爲少校團附高慶春爲黑龍江陸軍第一師步兵第一團第二營營長楊自蕃爲第三營營長楊世源爲第二團第二營營長吳俊卿爲第三營營長張玉魁爲第四團第二營營長羅振邦爲第三營營長王鍚品爲騎兵團第二營營長張奎武爲第三營營長宫逹中爲砲兵營營長張恩鍚爲黑龍江陸軍憲兵營營長貴山爲陸軍騎兵第四旅第七團第二營營長張國安爲第八團第二營營長張永貴爲第三營營長李德義爲第九團第二營營長于琛澂爲第三營營長金永順爲黑龍江陸軍第一師步兵第一旅少校副官應照准此令 
又令　任命許蘭洲爲黑龍江陸軍第一師師長此令 
又令　任命巴英額爲黑龍江陸軍第一師步兵第一旅旅長任國棟爲第二旅旅長英順爲陸軍騎兵第四旅旅長張濟元爲黑龍江陸軍第一師步兵第三團團長鄂雙全爲第四團團長吴士傑爲騎兵團團長逹青阿爲陸軍騎兵第四旅第七團團長李慶祿爲第八團團長袁慶恩爲第九團團長此令 
二月七日大總統令　司法總長張耀曾呈請任命湛溎芬爲廣西桂林地方審判廳廳長應照准此令 
又令　司法總長張耀曾呈請任命潘焱熊陳國鏞霍玉麟莫開瓊爲廣西高等審判廳推事應照准此令 
又令　司法總長張耀曾呈請任命蔡振洛署安徽高等審判廳書記官長應照准此令 
又令　司法總長張耀曾呈請任命傳琳署江西高等審判廳書記官長應照准此令 
又令　署廣西省長劉承恩呈試署陽朔縣知事余次彭蕭縣知事蔡遠榮宜山縣知事陳璘信都縣知事王麟祥興安縣知事吕廷愼鬰林縣知事賀彥蔚容縣知事梁祖諟均請免去署職等語余次彭等均准免去署職此令 
又令　陸軍訓練總監張紹曾呈請以程長發充陸軍軍官學校敎育長應照准此令 
又令　陸軍總長段祺瑞呈請任命甘日暢爲廣西督軍公署副官長應照准此令 
又令　參謀總長王士珍呈請任命許烈壇陳飴鄭柳爲廣東督軍公署中校參謀韋冠英爲少校參謀應照准此令 
又令　陸軍總長段祺瑞呈請任命趙玉周爲陸軍第二十七師騎兵第二十七團第二營營長應照准此令 
又令　陸軍總長段祺瑞呈准察哈爾都統田中玉咨請以諾爾布色楞補鑲白旗驍騎校應照准此令 
又令　司法總長張耀曾呈直隷晋縣案犯李雙魁卽李本敬因案判處死刑惟該犯殺人係醉後神經錯亂與謀故殺者有間處以最高度之刑未免過重擬請宣告減爲無期徒刑等語本大總統依照約法第四十條將李雙魁所判死刑減爲無期徒刑此令二月八日大總統令　王良鄭桓楊耀嵐王裕光均授爲陸軍步兵上校陳席珍授爲陸軍砲兵上校此令 
又令　陸軍總長段祺瑞呈請將馬海龍劉玉亭均授爲陸軍步兵中校並加上校銜尚全海吕子人均授爲陸軍步兵中校姜治新姜寳卿蔣灜洲宋鴻賓吕秀亭趙揮塵慈德政李天鑑修景林均授爲陸軍步兵少校馬洪富葛連陞均授爲陸軍騎兵少校高翼臣趙佩殿隋自孚均授爲陸軍炮兵少校應照准此令 
又令　陸軍總長叚祺瑞呈請授易兆鴻譚家駿曹炳奎丁汝晟戴景星爲陸軍步兵中校陳焕賽馬興邦爲陸軍騎兵中校吳敬羣趙國源爲陸軍砲兵中校吳爾信爲陸軍工兵中校葛禧爲陸軍輜重兵中校熊斌王起徐繼焜爲陸軍步兵少校覃祖淮爲陸軍砲兵少校應照准此令 
又令　陸軍總長段祺瑞呈准浙江督軍楊善德電稱本署軍　課課長林竸雄呈請辭職林竸雄准免本職此令 
又令　陸軍總長段祺瑞呈請任命易斌雲爲浙江督軍公署軍　課課長應照准此令 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[推廣潛水艇功用說明書] [  徐勵吾]  
　　飛行機翱翔天空爲人所易見不如潛水艇沈埋海底爲人所難窺故德人用以封鎖大洋阻繫水面汽船但其功用惟在殺人而已豈有他哉然而以余觀之戰時之潛水艇功用雖在殺人非戰時之潛水艇則其功用廣大尤大濟人之急助人之富成人之樂趣引人之理想無一不於潛水艇是賴是豈吾於舉世反對潛水艇纷纷抗議之際故爲是歡迎之言與人情大相背哉亦有所見而云然爾吾嘗見斯世人士經商每慕陶朱欲貨殖致其富有好利偏逢桑孔以征榷奪我赢餘其苦痛爲何如乎有潛水艇以爲運貨之需則關卡之員司莫見而横征暴歛之患免矣此有功用於商家之說也禍首甫聞嚴令恨難如出塞飛鴻驚心急避威刑又直似喪家走狗其倉皇爲何如乎有潛水艇以爲逋亡之地則舟車之偵探難尋而膽顫心驚之態平矣此有功用於罪魁之說也藉自由結婚之名竟踰牆以冒險遭突來捉奸之禍歎扃户而難逃其危殆爲何如乎有潛水艇以爲藏嬌之所則牀第之驚惶可免而追蹤密探之憂消矣此有功用於色迷者之說也財帛盡儲於虎帳擄去焉得還來珍奇俱蓄於龍宫得到必加採取其妄想爲何如乎有潛水艇水爲探奇之品則滄海之波瀾不懼而鑿險縋幽之志償矣此有功用於求富者之說也築僨臺而廻避不過徒託空談憑陋巷以覊棲未得深居匿跡其焦急爲何如乎有潛水艇以爲避債之地則逋負之萬千無慮而揮金如土之悔鮮矣此有功用於欠債者之說也偷閑作游戲文章苦無材料翻報閱新奇記載又耗光陰其枯窘爲何如乎有潛水艇以爲投稿之題則詼諧之文字可成而借題發揮之計得矣此有功用於鬻文者之說也綜而觀之潛水艇除戰時殺人外又何負於人哉旣不負人又何不可歡迎之有哉此余所以於舉世反對之時而表一般人歡迎之意特著此推廣潛水艇功用說明書也豈敢故違人情贊成潛水艇之殺人乎哉（五） 
 [L聯話> 
　　舅祖碧藍蔚主人十七八時赴試杭州眷一妓名玉鳳兩情　綣樂而忘返且因是誤場相處旣久牀頭金盡家中人恐其流落頻遣人促之行始怏怏回臨别前一夕書一聯爲贈上下冠以玉鳳兩字聯曰玉鏡一奩卿看月常圓我看花長好　鳳簫三弄莫唱懊儂曲宜唱念奴嬌掇拾成文熟極而流與牽强凑合者　乎有天淵之殊矣 
外戚朱葆三先生去歲七旬壽辰賀者盈門幛聯不下數百事而撰語佳者绝少惟湯蟄仙一聯着意較爲可取聯曰南海補陀公是諸天佛子東方曼倩人稱陸地神仙書法亦極蒼古其他賀聯遂如小巫見大巫未免相形見絀又表叔朱子聰死年三十一膝下猶虚季弟時甫十歲不解偶對無意中忽得一聯上聯爲恨天偏奪顏回壽下聯爲爲叔長擔伯道憂區區十四字雖未見格外出色然衆觀之已僉以爲難得翌日乃竟張掛靈前 
隼庵告余遜朝某太史某年適爲夫婦七十雙壽届時自撰一聯爲壽曰無可頌揚百姓脂膏未嘗染指有何歡喜七旬夫婦難得齊眉一時傳稱傑作此聯余似見之於某處惜不能舉太史名矣[  夏壽塏] （二） 
短篇小說 
[自殺黨（司蒂文遜著）] [  常覺小翠合譯天虚我生潤文]  
第一章（七）（陰曆二月初四刋起） 
　　會長謂王曰密斯忒高德爾君囊中尚有餘金否在例凡新入會者必須購香檳酒數瓶飲會中會員以助其興趣惟君倘無金者則亦已矣王曰惜哉吾財已成灰燼然漢麥史米有之大佐曰可乃出金授會長王則緩步入人叢中與入閒談王固善於酬應故凡人與接談者無不悅之會中人均少年最長者不過三十以上但禮貌已均無復存者或歌或　或恣述其卑鄙之行而聽者亦不以爲醜且和之而笑蓋此室之中直一瘋人院耳諸人聞將得酒故均樂起立而待以足擂地作聲呼酒速至其中坐而不聲者實惟兩人一坐窻前面慘白如素纸垂首至臆痴痴然似已喪其魂魄一則坐於火爐之次戴絶深之眼鏡年約三十許然視其悴憔之狀則已如一老人矣王自思似此悴憔之人實爲罕覩然猶顧昐自若無戚容此室中除會長及大佐外當以其人爲最鎭定矣實則大佐心中其忐忑亦正不亞於他人第覺此會之眞相似隠於沈沈黑幕之後無從一窺其究竟爲不能必今夜此行果爲凶吉然以大勢度之凶可必也因竊爲王思慮不置旣思室中諸人當知其狀然試聽其所言則除虚擬天堂之樂及自述其汚行外初無一語及會中事游目四顧忽見爐次憔悴之人念其人尚鎭定不類諸人之狂易詢之或以得知其端倪亦未可知時會長適取香檳酒入大佐乃前迎之曰會長請爲我介绍於爐次之先生會長曰大尉汝旣入會一切儘可自由不必拘拘於禮節此爲密斯忒麥式斯汝欲與之言者但恣言之無須介紹言次即自去大佐無奈乃自至瘦人之惻鞠躬曰先生幸恕我冒昧予爲漢麥史米意欲與先生作片刻談未知先生能許我否瘦人聞言一愕旣乃起立讓大佐坐已亦傍其側坐曰君爲新至之會員乎殆欲詢我以會中之内容耶此予固稔知之蓋予之入會迄今實已二年矣大佐聞語略慰念渠入會二年且猶未死則王偶來一夕當可無礙然心終不能釋然復曰君至此已二年乎何尚不···否此殆彼紿我耳瘦人曰其人初未紿汝予以病痪每月來此不過一二次故得倖免若他人則日日至會最多不過延一二禮拜之久倘會員乏錢者會長能衣食之且可住宿於此衣食居處雖不能謂佳然納費固微且得與會長爲友亦不爲非福矣大佐微笑曰以我視之則會長亦殊無異於人乃不省其優點何在瘦人曰汝初識其人自不能知渠談鋒至利使聽者忘倦學識廣博且有知謀綜言之則其人實一老奸巨猾耳言至此不禁失笑然聲亦微蓋恐爲會長所聞也大佐曰渠亦如君然可勿死乎瘦人曰嗟夫吾安能如彼哉渠爲此會之主死則會且解散故無論渠不肯死卽欲死亦有所不能若我則令雖暫緩其死終亦不能免耳密斯忒漠麥史米君當知會長者實世界中第一之狡人也渠在倫敦業此蓋已三年而外人竟無一疑之寗非可異君亦憶距今六月以前有人在藥料肆誤飲毒藥致死之事乎此亦彼（指會長）所爲也君思之此策簡而不惹人疑非智者何能爲之故予殊服其能大佐曰此不幸之人（指飲毒者）乃爲吾會會員乎又曰會長創此俱樂部其目的果何在吾聞君言似非樂死顧又何以入會瘦人曰耹君言足見君於會中之事實一無所知君當知此自殺會者實類一絶大之酒肆諸樂咸備予倘非病痪必日日來此大佐見瘦人所答恒非所問已覺不耐然猶力忍之曰會員能享此樂者得有幾時瘦人曰此不能預定會中凡例每夕必有一人死並有一人代死神執行其事此語出大佐面立失色驚呼曰噫會中之人乃竟自相殘殺耶瘦人笑頷其首曰然如是則自殺之驚悸可免而其法亦至公平蓋掣簽以定其人大佐以手自撫其胸曰嗟夫仁慈之上帝不謂世界上乃有此等凶陰之事倘今夕竟掣我及殿···言至此自覺失言乃亟改曰雖然此亦無奇蓋欲免自殺之怯固不得不爾也（未完） 
栩園雜綴 
[自由談之保存法] [  天虚我生]  
　　沈野談陳百聊君來函謂自由談文字均印在半張紙上且時多時少致裁下長短不一不便裝訂成册殊爲憾事囑圖改良至深欽佩惟因限於印刷及告白種種關係殊難更改但爲保存起見實有良法在可自訂白纸小册多本即用白報纸裁開摺成雙頁加以硬紙板折斷之面（於近書背處寸許將紙板直切爲二更以布粘合之巿上亦有現成者出售稱爲書挾每具不過二三角之譜）每日報紙送到即以剪剪下各分其類粘於空白紙上其無類可歸者可粘於雜綴中俟成册則即配以硬面（因經粘貼）紙有厚薄故須硬面）裝訂成書各自爲部可作單行本觀不第無長短不齊之憾且免參錯混列之嫌此事但有識字之傭僕即優爲之似繁費而實至簡便用告讀者盍仿行之沈君謂已積有千數百號竊意亟宜雇傭改訂以免散碎若更儲以木箱各　其目於箱而則亦爲書室中良好之陳列品矣如果實行並望示以居址以便刋單行本時或有商借爲範本者 
今日插畫爲『抗議旣發朝野即當一致贊同不宜更有商榷會發生』共二十一字組成 
陰曆正月十三日揷畫說明（均肯）下漏去（犧牲）二字因沈經原君函詢特補聲明 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之彗星說彗星說]  
（見本報丁戍年六月初九日） 
　　阮儀徵鍳定李青來圜天圖說云彗孛皆火氣非星也火氣從地挾土上升不遇陰氣不成雷電凌空直突冲入火際火自歸火挾上之土輕微結燥如炱煤乘勢直冲遇火便燃不藉藥引即夏天之奔星是也其土勢火甚者有聲有跡不能及於天在火際旋轉得眞火燒煆結陰堕地卽俗謂落星也若所挾之風更精厚結聚不散即能成彗孛也此何以故蓋火際極熱土氣冲入此際如窖中雖無火投物則發光耳然有大小長短不同者以所結之氣應之也凡此等星見必有大風或大旱緣燥熱横满空中容易變風未帶濕氣故不能變雲所主多荒而旱以彗燥熱噏地上饒澤之氣又主多震以彗在上噏氣之緊地中之氣欲出吸之所以搖馳又主災眚以彗吸動燥氣流動人間云 
[尊聞閣筆記]  
　　懼内笑談（見本報癸酉年七月二十七日） 
懼内之風徧行海内然耳聞猶虚而目見始確安得房元齡熓酒一樽遍藥天下之悍夫人哉昨過望平街爲行人塡塞阻不得前始聞詬誶聲繼則聲撲聲鄰里勸解聲小兒啼哭聲琑雜不一漸而銅山西傾洛鐘東應則碎斧甑碗盞聲路人歧足翹首聲若出自樓頭者予不解所謂有友告予曰此粤人阿榮之寓宅也　駡者卽爲榮妻噫閫内之威一至於此哉竊以人之畏婦每因愛其美致積而爲畏耳對門爲挹清樓茶室亟赴樓頭冀得一覩芳容並觀風氣及一見則曰異哉異哉婦而黃　秃直已半老徐娘手指口駡强聒萬端備極詆毁而阿榮鵠俟於房噤若寒蟬從未勉回一語一甌茶許始囁嚅曰以順爲正妾婦之道吾所以勗汝者恐汝烟成痼疾願少吸阿芙蓉耳非挾泰山以超北海也不聽則已矣何駡之有婦力已竭吼聲稍息聞言再接再厲復咆哮而言謂汝之來此一襦一袴耳今汝衣裳在笥竟膽大如卵敢訾議老娘耶且老娘有此身在郭家金穴取之無禁用之不竭不愁一管烟鎗也幾曾見汝寸絲粒粟爲老娘鶯粟花費哉遽起撻榮敲桌擲足視前聲更厲榮抱頭鼠竄下樓而奔或嘲之榮爲粤　低頭曰好狗不咬雞好人不打妻也應之者曰妻打好人奈何榮無語遁去查此婦爲滬上鄉人羅敷有夫因不能安貧來城傍人門户嗣以海上無邊風月恃其柳葉灣蛾蓮鈎蹙鳳也改名阿三抱琵琶於後順堂中年老色衰嫁鄞人某計今已青廬三坐矣榮蓋樂工黔驢無技令不行於閨閫者也吾獨異夫富貴利逹者亦節　於娘子軍耳雖然元直捉附太傅閉幃專閫威風不自今始矣安得杜　香治妒藥爲懦夫輩一吐氣哉 
[黑蟲傷人] （同上） 
　　劉海沙居大江之中係通州江陰常熟之界咸豐庚申渡江棲亂得保生靈余亦擇地築屋安　眷口而孤身從事揚防此沙有土豪顧七斤名歧號渭溪土人呼之七爹或呼之老班家墾良田七萬有餘畝姬妾五人家畜牛有二千只之多借以耕種與佃分收每石業七佃三坪中居宅别有莊八十餘所所謂沭陽程振秦之半可稱富極也本年閏六月二十一日有飛來黑蟲一個在耳邊一咬致痛不能耐隨時登牀面脹如斗引動身體亦脹至二十七日嗚呼哀哉空手而别殮時枕底有已死四脚蛇一條不識何故微蟲能傷人命或前世之怨報云爾此人好淫遠近婦人受其汚者不可勝數生九子無一似乃翁之門户人也余現接其訃音有友　赴弔者親見其情事用特列報以醒世人見多財之無益而貪淫之必有報也 
[文苑]  
　記否詞（見本報壬申年八月十六日）（夢花生） 
　　挖花梅蝶稱心裁異樣衣妝鬭艶來記否當年逃灘曰富家婦女坐塵埃 
金鑲珠鳳翠輝煌竸學秦樓時樣粧記否流離窮餓日珍珠百顆莫充腸 
笙歌隊裏逞豪雄一擲千金買笑工記否怕遭兵刧日敝衣垢面吸西風 
戲樓看戲坐包廂正桌奢華讓未遑記否竹　茅舍裏鄉居安樂便天堂 
臯比坐擁作先生常怪東家禮意輕記否逃來兵燹裏留他一宿已多情 
帳臺當手轎如飛薪水分紅總恨微記否避兵曾失就灣腰曲背覔生機 
葷腥魚肉度三餐入口猶嫌食不甘記否奔逃難飽腹一盂麥飯也心貪 
花烟妓館日徜徉燕語鶯聲惹興狂記否寇臨城下日自家妻女怕遭殃 
揮金如土任歡呼篾片追陪貢　諛記否挈家空手日一錢不值笑窮途 
不堪世態日炎凉頭角峥嵘氣槪昻記否逃來苦無靠牽親搭眷認同鄉 
輕浮侮慢習成風尊長居然唤某翁記否避鄉逃難日簑衣　帽呌公公 
自家記得自家忘但乞諸公濟世方安不忘危同挽俗承平勝事日綿長 
[花叢談屑]  
　素娟（見本報甲戍年三月二十六日） 
某秀才者翩翩濁世佳公子也長身玉貌弱不勝衣爲人跌宕不覊於學皆能得其門徑精絲竹善飲酒無事喜爲狹邪游與秦淮校書素娟情最密素娟竹西人寓於金陵名噪一時所與遊皆當道貴人娟寡所許可顧獨重公子之爲人秦淮據城東一隅爲六朝之勝地娟所居河樓三楹　塵不入後一院落疊石爲山雜蒔花竹饒有村野風味關外垂柳數株織露梳烟與碧波相掩映樓西露蔣山一角濃抹淡粧時時與鏡中人鬭眉嫵每當疎雨初晴夕陽將下娟持團扇着淡碧衫與公子憑闌數水面落花或持竿釣魚以爲樂入夏後遊人多放船河下納凉簫鼓畫船連宵逹旦娟惡其囂獨與公子乘瓜皮艇障以湘簾雜置菱芡其中旁設盆蘭數種用一二小鬢焚香澮茗放浪城北烟水中或至夜静始還見者詫異疑爲碧落仙子遊戲人間後公子隨父之官江右兩人臨别相持而泣公子許以來歲秋試後當營金屋藏之迨公子行娟遂閉門謝客有迫之者輙以死自誓後復病日就危篤會公子至親爲料量醫藥公子試後娟病亦愈遂載之以歸戚黨見者無不嘖嘖交羡以爲珍禽之在雲路也 
　某姬（見本報甲戍年三月十七日） 
　　有吳中某公子者風流藴藉翩翩裙屐少年也父宦於楚公子隨任讀書性於誕喜作狹邪遊父朿之嚴居恒鬰鬰不樂後返里小試乃得暢所欲爲走馬章臺有一日看徧長安花之意有某姬眉目如畫雛髮垂　一笑回眸能令人魂消氣奪公子惑之幾欲借温柔鄉以終老朝朝暮暮不復知世外别有滄桑也凡縣府院三試均由姬家入場鄉人多訕笑之案發舉茂才第一於是一軍皆驚誦其文無不歛手推服一夜酒闌燈　姬泣謂公子曰妾以蒲柳陋質得侍巾櫛　深慰幸若竟渭城一曲各自東西則寧可萬死碎羽冀不忍雲間感分張之謂何願公子三復斯言勿使昔賢騰笑如蒙漉楊枝法水使得脫離火坑請侍茗添香終身爲康成之婢敢布腹心惟君圖之公子曰僕已授室且家敎嚴奈何姬泣公子亦泣僕人日促登程公子遷延推病不行後得父晝其族人亦日日上門敦迫公子不得已始惘惘就道姬親送之河干痛哭而别及至中流打　烟霧迷離猶見姬癡立長亭學閒　之引領後數年公子補官浙省偕友放舟河中有畫舫掠舟而過中一麗人宛似某姬急出問訊而風燈零亂相去已遙一日有請公子赴宴者絶無名刺問主人伊誰亦不答曰到自知之公子從之行至一處修篁夾道曲徑通幽及入重門則畫棟雕梁陳設富麗僕速公子入坐未定有搴簾而出者則某姬也素衣緼袂恍如玉樹臨風較初見時尤爲艶絶姬曰妾自别後即隨假母來杭今不幸假母就木　妾一身無所依靠然幸得自主願如琴操之侍坡公勿以風塵見棄公子曰諾卽日携之赴任姬侍公子不敢當夕又婉變能得大婦憐聞者益賢之羣嘉姬之有識又羡公子之得人也爭賦詩以記其事一時傳爲佳話云 
[雜錄]  
　解蛇毒方（見本報壬申年四月十八日） 
解蛇毒之藥方書所載甚夥惟旱姻桿内烟油用冷水調塗並服最效且易覔取余聞友人得一方並述其事以爲經驗友於途中見捉　魚者被咬大喊一聲口即緊閉痛極手忙藥繫腰帶間不能出以手招友友至見右手黑腫已及肩窩急爲解藥調塗患處腫漸消至脈胚始能言曰非君來則我死矣此蛇極毒必殺之以絶其害囑少停乃捕暇蝦蟆一頭納藥腹中以繩垂於嚴畔若鈞魚狀蛇暴出呑下少頃滾滾作響聲水沸騰數尺須臾就斃拖出乃一烏蛇身相於臂長八尺許剝其皮貨其肉以謝友不受求傳其藥曰此易耳臭蟲不拘多少於瓦上焙乾雜以耳屎爲末調塗此吾輩不傳之秘方也 
 
 
 

Page 18

 
 
   
 
