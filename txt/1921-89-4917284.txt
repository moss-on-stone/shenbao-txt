# 1921 - 89 - 4917284

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[閒暇（冷）]  
　　中國事有一至不可思議者無論若何緊迫之事未幾而即可閒暇若無事也其果手叚之神秘歟抑眞確緊迫之期尙未至歟此誠耐人討究者也 
　　財政之緊迫人多言之當局亦自道之至於近日又假有閒暇之態矣俄蒙軍事之緊迫人多知之内外之人均言之當局亦若出兵籌欵而重視之至於近日亦似有閒暇之態矣所謂閒暇之態者何也各仍事其所事而不以此緊迫之事爲事也或曰否緊迫之事至無可緊無可迫則亦惟有聽之而已非眞閒暇也斯言也或然 
[國外專電]  
　　朴萊茅電顧公使今日起程赴日内瓦參與國際聯盟會章修正會 
[國内專電]  
　　北京電某自滂江來述滂北東蘇尼特賽哈木達有蒙匪數百援軍百餘名被該匪殺戮殆盡 
　　北京電張口訊滂江各軍糧秣告罄司令部已電請中央撥五十萬元便購辦糧秣又車臣王棍布蘇倫司令部以張口無處安置將護送晋京（六日下午六鐘） 
　　北京電張作霖電院艶（二十九）電所陳輸送難民辦法八條已實行第五批後完全照辦（六日下午一鐘） 
　　北京電政府電高在田暫駐五原聽候命令勿庸來京有計劃合電陳（六日下午六鐘） 
　　北京電許沅電外部新利公司訟殖邊銀行請處分漢冶萍股票會審公堂未准（六日下午一鐘） 
　　北京電院電各督募集保定軍官學校續辦費得覆者寥寥曹錕電院願本人提倡并發通電代募 
（六日下午一鐘） 
　　漢口電黔督派王裕華微（五日）到鄂　　漢口電劉承恩微（五日）電各覆選監督限魚（六日）一律回省（以上六日下午五鐘） 
世界路透電 
[英礦工大罷工記]  
　　五日倫敦電三十五個職工團體共五十萬人各派代表今日在威斯明斯特舉行運輸工人聯合會之代表會議主席爲戈士林氏共同討論關於煤礦風潮之辦法會塲中分散礦工之宣言書略謂今日所遇者爲英國工界歷史中之最大風潮一百萬礦工爲礦主所屏斥而政府爲礦主之後援此種遭遇諸君會將有之水手火夫侍者庖丁今人人有每月減輕工資九十先令之虞吾儕礦工今謀施切實决勝之行動蓋諸君遲早亦將被迫設法自衛也諸君盍與礦中同志結合一體協拒資本家之攻擊礦工之停工乃第一大戰諸君今皆處於火線云云大會未得决議已延會至明日據現勢觀之明日大會恐仍難得一致之决議蓋今夜聞反對操切行事者勢漸强也肯新登公園已禁人入内游憩上年鐵路罷工之際海愛特公園之一部分及附近肯新登公園曾用爲牛乳分派所目下顯亦預備照上年辦法施行　　五日倫敦電英倫與威爾斯未續見發生事端但蘇格蘭情勢漸惡里文與班哈兩處有礦工結隊導以鼓號要求立即熄爐班哈警衛隊與礦工衝突死四人傷忠盡職守之員役數人礦工旣制服警察乃搗毁機器並任令馬二十五匹溺斃礦穴格拉斯哥附近希特里斯登某礦於總理入穴查視機器時發生炸聲總理遂殞生穴中萊拉克夏與洛齊安斯礦穴請派警隊援助今已派出法愛夫夏之洛志奇萊電氣供給已被截斷法愛夫夏有多村因礦中抽水機停工已無水可得投効服役者被迫退出東法愛夫礦穴全國今殷待下院今夜之辯論希望可提出調和之建議今贊成展長政府管理煤礦期限者漸盛或可因此而得辦法竇比貴族今日在利物浦商會演說主張由政府續行管理一月所傳政府與礦工領袖開非正式調和談判一節今未有發展全國水手火夫聯合會會長維爾森氏在運輸工秘密會議演說評詆礦工領袖與三角聯盟所持之態度與會代表多不以爲然 
　　六日倫敦電運輸工人大會今日决議贊助礦工立即與路工礦工談判以期三角聯盟取一致行動 
　　五日倫敦電今日下院討論煤礦罷工風潮新任財政大臣賀恩爵士演說應急令所授予政府之權力時極言煤鑛罷工影響之重大謂商業恢復方露一線光明今將因此消滅此一線光明何時始能復露無人敢云上次鑛工罷工已令吾人失去許多市場（工黨議員聞此言厲聲斥之閣員席中則歡呼以答）賀恩氏接言上次罷工美煤乘機入歐今次風潮則入者必將更多彼切望討論能安穩進行而引起可達和平解决之精神賀恩氏繼與工黨議員辯論數語續謂前星期彼曾晤鑛工代表願助彼等重行考慮鑛主提出之工資條件代表即言今見鑛主無益於事蓋解决之法唯在政府允付津貼而已故下院當知目下之爭端非在工資實在全國應否每年以數十兆金錢之津貼輔助鑛業耳此種津貼僅能以捐稅籌付納稅之最巨者爲各項大實業而各項大實業已受許多直接之艱苦試問彼等願否增稅以津貼有更佳機會之實業乎（工黨議員發聲阻撓閣員席則歡呼不已）賀恩氏謂目下可供討論唯一可能之基礎乃在數區之工資辦法（工黨議員大呼不然）彼望工黨關於此層不久將變其態度有人建議展長政府管理煤鑛期限一月此層實難辦到賀恩氏末謂國家實業今處困難地位各業同受影響鑛工黨體念民艱與衆同受困難以待興盛之時機云云工黨議員克萊恩氏起言政府管理煤鑛期限本定至八月三十一日爲止何忽改至三月三十一日當談判正在進行之際忽起事故而破壞之鑛工並未拒絕減輕工資之可能惟主張減率須一律耳今急宜設法保全鑛業鑛主之建議顯得政府之贊助將令煤業回至戰前之地位（工黨議員大呼將更劣於此）克萊恩氏主張政府須再管理煤業三個月自由黨議員郝姆斯氏主張組織委員會内含商家與非鑛業工黨領袖各三人以期覔取重開談判之方法愛士葵氏起言彼覺鑛工此次决鬭非全出於激情惟彼殊贊成賀恩氏關於停止管理及不能津貼煤業之言爭端之根源乃在依全國基礎或地方基礎之規定工資之分别今若續事研究此項原則必能證明此項爭點非不能以一種辦法含有逐漸减輕工資之原則者以溝通之而在此討論之前當注重保全鑛工之生活下院繼續辯論時路工領袖湯姆士氏演說謂鑛主所議給之工資實等於戰前每星期十八先令之率無怪卑苦之工人人人反對之而有寗願餓死不願工作而死之言湯姆士氏結語曰吾人願贊助工人拒絕餓斃之工資當下院辯論之際鑛工領袖命將仍在鑛穴之馬匹立即運出首相喬治氏起言不能展長管理煤業期限及發給津貼之理由至管理期限所以改爲三月三十一日者因國家須損失一萬萬金鎊之故此爲任何政府不能擔負首相續謂展長管理期限一月即可免停工此議員實無理由政府今願依兩項條件與礦工續開談判以求解决之法（一）不能請國會以公共捐稅維持煤業（二）不能續由政府管理煤業舍此兩條尙有廣大討論之餘地政府願竭力增進礦工與礦主間良好之了解如有此種談判則礦工聯合會當設法阻止於談判之際毁壞礦穴及設法保全礦下之馬匹深望礦工領袖與礦主能主即集議考慮持久之解决辦法而杜爭端復行發生以損礙全國之實業云云下院展期明日繼續開會辯論礦工風潮事　　六日倫敦電昨日首相在下院所發之演說礦工領袖殊爲失望謂喬治氏已閉一切之門聞礦主與礦工聯合會决不致依喬治氏建議而開談判 
[法總理演說外交]  
　　六日巴黎電法總理白里安氏昨在參議院演說外交政策謂法國財政狀况之不安穩乃因德國失信之故德國希圖增加協約國暫時發生之爭點而不意協約國竟固結一致以對付之總理之意德國俟知協約國决計履行凡爾塞和約時即將暴露今所隱秘之收入總理末謂法國以爲不步武英國與俄簽定商約實覺謹愼云 
[各國近事記]  
　　五日匈京電總理台里基氏在國會宣稱加爾氏已於今日離斯台拉滿格 
　　六日倫敦電郵局宣　收寄歐亞　境之函件海參崴亦在内 
　　五日喀　喀特電豪拉之麻廠工人萬名宣告罷工太平洋路透電 
[北方近事記]  
　　六日北京電中德兩國現非正式談判商約進行尙稱順利德國接受中國取銷治外法權之原則 
　　六日北京電政府減政政策茲據宣布已以各部及各局代表組成委員會並以各部次長組成執行委員員會第一次正式會議已於今日舉行此後每星期三五開會至籌定計　見諸實行而後已預料須需時一月之久今日開會　靳總理宣稱自渠上年履任至今軍用費已由一千三百萬元减至五百萬元此即等於遣散陸軍二十四師軍用費旣見減少行政費亦當然須減彼擬將軍用費減至三百萬元行政費減至二百萬元則政府尙可勉力供給關於行政節省辦法政府擬停發兼職之俸金一人僅能任一職如有兼職者僅能領一職之俸金次擬裁去冗員並杜絕各部濫費財政總長贊助總理之政策　宣言大受歡迎 
[日本大火]  
　　六日東京電今日朝日公園附近大火火起於晨間八時三十分燒至午後二時三十分始熄燬屋一千五百間内有寺院八所劇塲學校警署各一 
國外要聞 
[德國特約通訊（王光祈二月四日）]  
　　（四）德國對華之商業（乙）德國對華之輸出 
　　最近巴黎（重修會議）協約國提出德國賠償問題其數爲二千二百六十萬萬金馬克分四十二年償還此外德國每年出口貨更由協約國抽稅百分之十二亦以四十二年爲期現在協約國已用正式公文通知德國政府將來再由倫敦或比京開一次會議便可决定惟此種鉅大數目德國能否承認承認之後能否勝任與夫此次賠欵問題對於德國内政將發生何種影響非本問題範圍茲不贅述吾此篇通信之責任在說明德國對華之貿易故現在請先述次（重修會議）所决定之徵收德國出口稅問題對於德國將來海外之商業究有若何影響 
　　究竟現在德國每年出口貨物若干按照百分之十二抽稅可得稅欵若干此時尙未有精密確實之統計惟（重修會議）開會時有謂照此抽法每年可得十五萬萬馬克者有謂兵能得六萬萬馬克者吾人折衷其說每年姑定爲十萬萬馬克則四十二年當爲四百二十萬萬馬克據德國　紙自稱戰前德國每年輸出總額爲一百萬萬馬克輸入總額亦爲一百萬萬馬克換言之即德國以本國之貨交換他國之貨兩兩相抵並無餘剩 
　　吾人若以上述兩項爲根據則德國每年輸出一百萬萬馬克今日忽加上十二萬萬馬克之擔負（即抽稅百分之十二）是從前值一百馬克之貨今當值一百一十二馬克矣物價旣較他國爲昻當然不能與他國貨物相爭其結果海　商業必逐漸減少換言之即德國輸出將不能維持一百萬萬馬克之數也反之從前德國旣以輸出之貨交換輸入之貨則現在輸出減少而輸入當然亦將隨之減少換言之德國在國外之購買力將不能維持一百萬萬馬克之數也購買力旣日形減少則國外原料來源必日形缺乏原料旣日形缺乏則國内工廠必逐漸倒閉工廠旣逐漸倒閉則對外輸出必更形減少由因生果　果造因於是德國海外商業必日就衰頽之象可以斷　昔日德皇威廉第二嘗號召於國人曰（吾德將來事業必在海上）由今思之德國將來商業不但不能在　　且將沉淪於海下矣 
　　即讓一步言吾人假定德國幣價低落所製之貨比之他國貨物　本較輕雖加百分十二之負擔亦無妨碍且從前德　　出實多於輸入德報出入相抵之言亦爲虚妄吾前段推論根本取消然就吾人實地觀察而論德國目前金融日益紊亂生活日益艱難稅目繁多擔負日重今更加以每年數十萬萬之賠欵試問將取諸何途算去算來仍只有重稅人民之一途人民負擔旣日有加增則工資物價亦必日增無已工資物價旣日增無已則所謂成本較輕者已不成問題矣國内金融旣如此恐慌更有何力以購買國外原料故就讓一步言德國商業亦無一發展之望總之吾人不必爲協約國計算亦不必爲德國擔憂此是西方人之糊塗賬用不着東方人拿（算盤）吾人仍翻開東方人之賬簿算算德國對華之貿易較爲有益德國戰前對華之輸出如棉質貨物罐頭食品熟牛皮等項爲數皆不甚多茲就對華輸出爲數較大者擇錄如下（甲）酒類啤酒酒精葡萄酒（乙）顔料類藍顔料亞尼林Ａｎｉｌｉｎ（丙）車類火車頭火車機關車機關車之車輪脚踏車其餘車子（丁）機器類蒸氣機紡織機製糖機其餘機器（戊）雜貨類書籍印刷品鐵路物品電氣物品金屬洋瓷物品窗子玻璃科學儀器衣扣燈刀藥音樂器具鋼琴針縫衣機光學器具紙裝飾品照像器肥皂軍器玩具以上即係戰前德國輸入中國之貨爲數若干雖未有確實調查然據下列三表觀之則知德國輸入中國之貨其數實不小（未完） 
[赤塔憲法議會致我國書]  
　　遠東俄文報云三月二十四日遠東民國憲法議會集議是日議程第一事項爲遞交中華民國之文首由社會民治黨阿克瑪多夫氏起立報告曰遞交中國之文已由委員會會議三次全體一致擬定最後文稿此文之根本原則可略述如下遠東民國不依行專制俄羅斯舊有之侵佔政策凡各條約含有侵佔政策之痕跡者悉須修正且不對於所謂之黄種施行限制的法律俄華兩國利益之交集點在抵抗侵佔俄華人民主權之人阿氏言至此乃朗讀文稿付衆票决結果一致通過文曰俄羅斯遠東於民治仇敵種種陰謀之空氣中繼續努力激烈奮鬭終獲勝利而成統一今者以憲法議會之代表自决其前途在力爭自由備嘗困苦之遠東人民視之目前時機尊崇無極蓋以此爲光明自由獨立的新生活方具明芽之國所僅能有者也在此歡樂尊嚴之時吾人情不自禁依戀與俄羅斯人民患難相共之舊友即中國之人民與其代表大中國者曾經許多驚險現方努力以恢復國家統一之國也其於俄人統一遠東之欣幸能了解之其於憲法議會致書中國表示志願擬植國家統一國家獨立之基礎者之誠意能以友誼的同情諒察之中俄有共同之界線延長數千哩今遠東民國襲承俄羅斯而有此項界之線一大部份界線此方面苟發生擾亂事則界線彼方面亦必蒙其影響此乃天然結果也當解除謝米諾夫黨武裝時中國已洞悉此事理而謀保護其利益矣自恩琴反革命之徒竄入中國地土後此事理尤爲顯著假使中華與遠東兩民國之關係早經决定則中國人民與其政府定不致受亂黨侵入中國土地之累遠東民國之人民與政府會同中國固不難設法免除亂黨侵犯兩國土地之共同危患蓋遠東民國之自由人民始終勉力欲以相互的尊重與公道及福利爲根據成立鄰邦之良好交誼而鞏固之也遠東民國與中國在保衛獨立以防外力之共同利益上與經濟之連瑣上實有密发之關係俄羅斯遠東之市場其範圍之大足引起中國工商界之注意憲法議會謹聲明者俄羅斯遠東之人民絕對無種族之偏見或侵略之傾向從前俄華交誼爲帝政府剥削中國主權之勢力所左右憲法議會廻念前事今願修改從前所定之條約包括中東鐵路之約在内而以中國與遠東民國互換之主義爲修正之根據吾人欲締結穩固合同可使遠東民國與中國之人民享有恢復正當商務之機會俾增進兩國之福利憲法議會旣略陳其建設計畫之梗槪一致請求中華民國之政府承認遠東民國而與之爲正式交涉焉 
 
 

Page 5

 
 
   
 
 

Page 6

 
 
國外要聞二 
[巴黎和會與山東問題（四）]  
[巴黎講和會議秘史之一節美國藍辛著]  
　　布里斯將軍之書懷德氏布里斯將軍及予之三人於全體會議之前即上述我輩之（早朝會議席上）與夫其後協議全體會議之事件時均主張縱令日本脫離講和會議而對於中國之權利亦必須堅持到底蓋吾等對於降伏於日本要求之思想異常憤懣决定非令威總統知吾等之態度不可吾等無論如何胥不欲世人謂我結局屈從日本要求或承認與之妥協也吾人之意見現旣咸趨一致布里斯將軍乃主張將此事繕具書函呈於大總統懷德氏與予皆誠心表示贊成翌晨布將軍將下述書函對予等朗誦一遍經予等極端贊成於是送呈於威爾遜氏焉函曰大總統鈞鑒上星期六日早晨鈞座曾告美國講和委員請鈞座必重視吾等之聲言當日鈞座之言雖非對於德國利權之中日兩國簡懸案而發然亦不能謂與此事毫無關係予對於此問題所最關切者在道德的善惡問題之關係如何予有鑒於此今早曾與蘭辛氏及懷德氏商議兩人均贊同鄙見囑予且以書函致此意於鈞座自鈞座於上星期六日與吾等協議以來予曾就索克拉德斯道德觀之數則自問自答乃得明瞭道義果存於何地焉第一問日本要求之若干部分實置其基礎於因征服而得之權利上予因爲自問如下假令日本不能成功於降伏青島之德人如何又十一月十一日之停戰條約以前日本未戢青島之戰恰如英軍在東南亞弗利加於停戰條約當時尙與德軍交戰中同一狀態者又將如何果爾吾人必令德國於和人有權利强迫德國不讓與其利權於中國而反讓與於日本者哉據予觀察所及凡屬美人無不以爲欲德國將一八九八年以後之對華大罪惡使其懺悔於中國之機會即在此時者也日本得英國之援助而征服山東竟得有何項道德的權利也若美國與日本對於居住太平洋諸島之各種蠻族之統治權毫不獲有何等道德的權利而主張於國際國聯盟之下以委任統治而管轄之然則日本何以能於山東之神聖中國領土三千萬中華民族之上得有宗主權之道德的權也耶第二問日本宜置其要求之基礎於與中國所訂條約之上或此兩者之上茲試將此三者之日本道德的權利審愼討論之（甲）若美國事先對於日本依據對華條約請求之權利不承認其有效力則開戰以後之今日是否有使吾等承認其效力之事發生（乙）若德國在亞細亞東海岸於完全宗主權之下而保有地域則對於此地域之權利當然可依據國際法以征服而取得之然而德國並未保有此等地域是日本因征服而取得之者果何物耶豈非僅有德國從中國掠奪之租借權一事此外並無一物耶據予所見國際法學者必謂無論如此之租借權如何及其租借權之正當不正當其業經獲得之權利决不能因征服而取得之也（丙）假令德國對吾等曰（德國願將其租僅權及因此而得之所有權交出惟願交還於中國）吾人又將如何德國不將其利權交與日本吾人豈更有不辭一戰之態度而必承認日本之要求爲正當乎又假令吾等要求直接交還中國無成功之望吾人唯唯諾諾嘏簽字於讓與權利於日本之條項則吾人迫令德國爲此者於道德上又究有何根據耶 
國内要聞 
[南游通訊（五）（旅行記者抱一）]  
　　汕頭天産之富　僑南佳况之一斑 
　　基督敎會敎育之精神職業學校初步之成績吾國沿海七省北起安東大連南訖香港澳門其間重要商埠皆爲記者足跡所及獨未嘗至汕頭此行從香港乘輪舶往一宿而達其地位於韓江之下游以清咸豐八年天津條約闢爲通商口岸有英美日本各國領事而無租界全市人口不下五六十萬潮梅各屬豐美之土産皆於是輸出潮海關在焉土産大宗輸往何地則南洋羣島是也而以暹羅及新嘉坡爲尤夥其種類則農産若菜蔬豆類番薯之屬果品若柑若橘若洋桃（古名　楚）若蔗若荸薺若荔支若香蕉若柚若龍眼若波羅蜜若香櫞不下數十種其味甘而濃其臭香而烈蓋氣候與地質使然也水産若魚蝦蜃蛤之屬人工品若布以供南洋土人製衣之需若麻布若草蓆土法以蔗製糖村落間隨處皆是亦爲一大宗人民之往南洋經商或作工者孑身而往滿載而歸自南洋藉私家信局寄回之銀經汕頭一埠者歲達五千萬元 
　　自汕頭北至潮州七十里有鐵路蘇門答臘富商張氏所倡築路線短營業未甚發達自汕頭東至澄海三十里有輕便鐵路其車轎式籘製二人並坐者爲特别車竹製四人背坐者爲普通車定價有差以一夫自後推之猛推若干步躍立車沿順勢自行其速如飛車資公司得其七車夫得其三頗寓合作精神開辦五年大獲其利 
　　汕頭市道路分兩種舊式者雖不甚寛闊尙在厦門上新式者在沿海一帶前潮梅鎭守使劉志陸所創甚寛闊全市尙無摩托車最近某當道新購一輛以歸其普通之交通器僅有俗所謂東洋車者亦無馬車及人力單輪車劉志陸在日提倡海岸築隄工事過鉅未觀厥成近海關馬頭爲大規模之建築需銀二百餘萬元愼昌洋 
行承辦有潮梅工藝廠者聞亦爲劉志陸所倡辦分磁器科機織科應用化學科或已開工或未開工集欵數十萬元向所屬各縣各鄉攤派地方頗多怨言自政變起一部分用於兵費述者尤引爲可惜 
　　汕頭市學校除省立甲種商業外皆係私立大都藉學費收人以充經費一小學生年納學費有多至二三十元者一小學校學生有多至三四百人者可見社會向學之殷與民力之厚基督敎所立學校精神尤爲煥發浸信會所創普益社建五層商樓於通衢之上有大講堂有電影部有屋頂游戲塲有童子軍部有體育部有音樂部有醫藥部有婦女部有書報部又有男女日學部夜學部幼稚園部包含一切眞力彌滿規模閎遠渡海而南連峰聳起地名䃕石有學校焉爲中學爲小學爲女學爲道學皆美國浸信會所立學生合計不下千數百人其地背山面海巖谷幽邃樹林蔭翳夕陽西下但見青衣男女出没於山㘭木末敎師時督學生作工鑿石成徑以通往來平土爲塲以供游戲有五層石屋爲學生宿舍頂用水泥全不以木有天然戲院四面皆山中爲廣塲方在經始十年以來美人經營此地已耗金二百餘萬元實爲絕好修學之所潮聲與琴調爭高海色共牆陰一碧薄游到此足以移我情矣我之游汕頭爲參觀其新創職業學校故校在汕頭之東地名碕碌分金工木工編織工收高小及初小畢業生現有學生一百四十人去年八月開辦社會聞職業學校而心醉紛紛出入雖富家翁亦遣其子弟來學卒以不堪工作稍稍引去今存者皆不畏苦矣金工科現製工具及五金小件等木工科製家具織機等編織科製籃提包等校長林君木卿不久將送成績品來滬陳列此校係旅滬潮商郭子彬鄭培之諸君所捐辦購地建築及工塲設備等共費銀六七萬元造福地方不淺 
[滂江激戰中之對蒙計劃]  
　　滂江防務漸見吃緊連日政府與張景惠磋商應付辦法大體略有眉目所需餉械一切由中央源源接濟其前方戰守事宜則由張氏完全擔任惟張以察區軍隊除編入援庫外所餘無幾而叨林一役各支隊均有傷亡殘餘兵力斷不敷用值茲匪氛正熾之時必須綏察兩區一致出兵協防庶足應敵政府甚韙其說因新任綏遠都統馬福祥業由寗夏首途來覲據報已抵五原特於前日飛電蔡都統囑俟馬氏過綏時轉促迅速來京協商一切計程今明日可到所有援庫大計須俟馬氏表示意見再爲最後决定現綏察熱三特别區域已一律施行戒嚴除察哈爾警備司令總部已於日昨成立其熱河綏遠之警備司令部聞亦組織完竣總司令一職均由綏熱兩都統直接派人並聞包頭鎭豐鎭多倫等三處已飭由各該管總司令派兵前往施行戒嚴 
　　據政界某要人言政府對於蒙事定有治標治本兩項辦法除督促奉直軍隊積極出兵規復爲治標辦法外並據派章嘉佛呼鬪克圖赴内外蒙地方對於各盟盟長及王公紥薩克等宣布中央德意令其不可附匪以爲治本辦法章嘉佛於昨日（四日）上午十時晋見東海即爲商議此事 
　　又聞直督曹錕現已擬定征蒙計畫案昨有勘電抵京其内容（一）請設征庫總司令部於張家口另簡威望素重之大員節制各軍（二）請令毅軍十營由張家口沿宮路向庫倫進攻並編警備隊一團保護宮路沿路以免敵黨斷絕糧道（三）請令由第十三師王懷慶所部抽出步兵一旅砲兵二營騎兵二營由張家口向庫倫進攻（四）請由第十六師奉軍第二十九師及察綏各軍抽編騎兵二旅由張家口沿滂烏主道向庫倫進攻（五）請由察軍綏軍抽調二混成旅由張家口直向庫倫出發（六）請由察綏軍抽調騎兵一團附以機關槍兵一營由大西道攻（七）請鄒芬所部及直軍一旅反守爲攻向烏叨出發（八）請令楊新督派兵二旅出烏里雅蘇台向東進攻土謝圖部（九）請由黑省抽調一師兵力假道俄境恢復恰城（十）請由奉軍抽調二師攻車臣汗部以搗匪黨巢穴聞政府接據來電對於（二三五六七）等條擬予實行（八十）兩項則俟電商奉張新楊方可核定（九）項因假道一節諸多不便尙須考核（四）項則因主道水草缺乏路雖直捷而實危險亦須再加考慮（一）項則因某種關係决難實行云 
[旅京舊議員之示威運動]  
　　政府因財政困難提倡減政並組織減政委員會商議實行辦法首當其衝者即爲經濟調查局等項駢枝機關而經濟調查局原爲覊糜舊國會議員者議員等聞之大不謂然適南方林森褚輔成等又有召集京津議員赴粤組織選轝總統會之通知該議員等乃大行活動除公函調查局長擬實行職權外並擬全數赴粤日前曾爲此事在中原公司開會一次决定實行監督現政府之財政將各部院各衙署之現在收入支出詳細調查而對於交通部之特别會計尤當格外注意此外如某秘書長某次長某署長亦爲首手實行調查之第一批人物有某議員謂國家財政旣陷於破産而當局者只知犠牲他人之權利自已之權利則毫不犠牲屢次裁員減政受害者均是月薪百數十元以下之小小人物而其兼差至十數個拿錢至千數百元之闊人則絲毫不受影響殊非公平辦法云云態度極爲激昻此前數日事也頃聞某議員等自接到林褚召集京津同人赴粤組織選轝總統電後約集一班議員又於前日在西城某宅開會到者有六七十人首由接函之某議員報告粤中情形並言此次召集無論曾否到過廣東者均歡迎前往報告畢某君發言約法上政府無解散國會之權吾輩身爲議員一日開會職務未了當然盡一日之責現在時局糾紛已經數載和平統一卒難實現同人舉足於大局頗有關係究竟同人等仍以伏居北方贊助統一爲宜抑或以速到南方開會選舉總統爲宜不能不從長討論咸以事關重大今日只有數十人到會未便倉卒解决擬定期召集京津同人徵求意見再行决定政府方面聞訊之後大爲恐慌除向議員方面聲明經濟調查局决不裁撤外而議員等目爲應行調查之兼差兼薪各闊人均人人自危已有自上辭呈請求免去兼差者 
[京聞拾零]  
　　敎職員罷工未解决北京國立各校敎職員此次要求政府指撥的欵作爲敎育經費並補發積欠薪俸日前交通部邀敎職員代表到部談話時對於以後經費雖表示擔任然關於補發欠薪一層僅言當與財政部設法按月籌還絕無確實表示因此敎職主面議决再派代表與敎育部接洽迄至昨日（四日）仍無辦法因之昨日敎職員聯席會議開會時亦將該問題提出討論結果决定散會後再派本會議代表馬叙倫姚憾陳世璋三君往見敎育總長范靜生氏促其從速解决積欠問題聞昨日各代表與范總長磋商之結果仍無確實辦法補發欠薪問題大約一時不能即行解决 
　　陸洪濤將實任甘督蔡成勳不能赴甘督之任已成必然之勢政府現擬𢌿蔡以察哈爾都統一職惟尙須向某方面疏通其所遺甘督已决由陸洪濤署理至於省長一席在回人方面本希望以馬鄰翼充任政府因欲泯除回漢意見亦謂以馬氏爲宜但旅京甘籍要人極力提倡甘人治甘主義主張以秦望瀾爲省長尙不知鹿死誰手也 
　　陳樹藩有撤換消息陜西戰禍重開政府以陳于惡感甚深萬難融洽欲求陜局之寗靖計惟調令陳樹藩離陜俾于右任無辭可借則爭端自息因此已决定將陳調任將軍府將軍所遺陜督一席聞奉天方面力保以許蘭洲繼任不久當可發表 
　　端庶人將解回原戍拳亂禍首載漪私自回京中外人士甚爲注意本月一號外交團領袖公使代表各國公使已送致照會請政府遵守辛丑條約將載漪仍遣回新疆以表示遵守條約免使疑慮横生政府亦以外間謡諑甚熾恐惑亂人心擾及治安故日前閣議除决定明令查禁外并議仍將載漪送回原戍以杜謡言聞已飭京師憲兵司令部將載漪解回新疆原戍又聞外部接到領袖公使照會後除答復外顔總長恐使團仍不了解並訂後日在外交部大樓宴請各公使以便說明眞相免生誤會 
[天津商闢港口之合同（續）]  
　　（五）公司凡用公債所辦各種事業三年之後每年應將所得純利十分之一報效省政府但以私人投資所辦之事不在此内（純利即除作業纯經費管理費還債公積金及各種擴充費用之外而言）（六）省政府擔保公司實行與其他團體所訂之合同（七）將來建設各種官廳各海關電報電話郵政各項公用機關如有需用地畝時得向公司商酌以最公平之條件領用（第三欵）省政府應負之義務省政府承認公司爲上項原因用省政府名義而發行之債劵由省政府以其信用及名譽擔保照期償還此項債劵之本息并此合同所應允一切直接間接之條件（第四欵）中央特權當然尊重（八）公司得於港灣附近地點設立堆貨碼頭或貨棧其一切條件當與海關商酌辦理（九）公司於前項所定地點以内 
之地凡暫租或永租地畝以爲經商或居住之用者無論中外國人一律平等（十）公司設立一租地機關專司租地掛號註册事宜其章程另由公司規定之（十一）凡租地人對於中國國家法律及地方一切章程無論關於租地及其職業或居住之各項法令統須一律遵守（十二）公司爲使商埠發達有益於直隸省商務俾此商埠成爲直隸省出産之中心點得建造必需之各項運輸機關與直隸省管轄内各項運輸機關相聯接并可照價收買應用之民地（十三）除中央政府省政府及海關應收正稅外公司可以委市政公所以徵收地租房捐港費裝卸貨物及倉庫等費之權以爲市政之用（十四）公司得於城市内辦理各項合宜工商業曁銀行保險等事并可於他處設立分行或代理處（十五）公司爲辦理上項各種事業經費起見可以援照商業條例發行内外債劵一千萬元債劵條件另行規定此項債劵應用省政府名義而與公司以簽字蓋印代理發行之特權（十六）此項債劵以公司所有各項産業及所辦各項事業之收入爲抵押品如至不能償還債本息時債權者可以接管此項抵品與已承辦各項事業之權利以爲償還本息之用（十七）公司凡訂立材料或建造及其他各項事業合同不分中外總以有益於公司爲合格并須注重提倡中國工藝與商務（十八）債權人代表對於投資所辦事業在債劵未經還完以前對於政府之承認前欵債劵省政府須向中央政府立案經中央政府之承認如此項債劵爲外國人所有時宜由外交機關通知該國適當外交代表人（第五欵）承辦年限公司承辦年限自立合同之日起以一十年爲期期滿之内無論如何不得取銷（第六欵）承辦期滿之轉讓公司五十年期滿之後省政府得將所有商埠港灣以共運輸機關及各項特權公平估價收歸省政府所有至屬私人所投資本無論在本埠或他處辦理之一切普通事業不在其内但關於上項交還之産業上如有債務未清時省政府仍須完全擔負之簽字及蓋印人省政府代表中國直隸銀公司代表中華民國年月日在天津訂立 
東三省通訊隱 
[孫烈臣到吉後之情形]  
　　吉林督軍省長席自鮑貴卿辭職後中央任命孫烈臣接任孫氏在奉與張作霖商妥洽即於三月二十八日晚由奉啓程二十九日上到長與駐長日本領事接洽即午專車赴吉至午後四時抵吉林車站一時軍民兩署人員及地方各團體領袖均到站迎迓孫氏下車即與各界爲禮孫氏狀貌魁梧精神强健面帶笑容頗長辭令時紳商農工學各界在站搭蓋蓆棚以爲歡迎由省議會議長于原浦代表致歡迎辭要點有二一爲吉省胡匪充斥二爲錢法毛荒孫氏答辭亦極圓到旋即入署接見各機關職員及軍民署課長以上人員三十日午前十時接印視事受賀後更留各團體領袖在東客廳會晤孫氏此次對於各團體特别注意者以鮑氏辭職之議發動吉林省長一席盛傳齊耀珊齊係吉林伊通縣人吉省人自然盼望吉人治吉故於孫氏命令未發表前一二日省議會各團體等會有電致中央及奉天張氏主張軍民分治在主張者意固在拉出齊氏而孫氏自不能無感動故孫在奉天接見某吉人時曾經道及謂吾尙不願到吉吉人何必反對此次蒞新自不能不先注意紳民方面也至吉林紳民對於長官之來恒有兩派一正一反即一迎一拒第孫氏來吉吉人亦知純係張作霖之意見决不敢公然爲反對之表示且對孫亦向無惡感反對之說自不成問題惟吉省自齊耀琳爲民政長徐鼐霖爲省長後兩次提拔之人已屬不少今聞孫氏之來隨帶人員達五百人將來必多所更動本地人之失望更甚於外省人故一部本地人頗覺鬱鬱不樂也 
　　孫與鮑雖同爲奉系二人之性情大不相同故鮑之舊人各懷去志三十日孫氏接任後參謀長胡文藻副官長李惟一均提出辭職孫氏當委丁超爲參謀長米瑞峯爲副官長丁米均黑省同來者軍署各課課長亦都須更易大約即在一二日内發表省署方面鮑氏之原有秘書凡爲鮑信任者幾盡離吉而政務廳長周玉炳由徐招來变經提出辭呈聞繼任者爲魏紹周或王樹翰但王之資格較高恐不肯就政廳一席大約王非財廳必爲道尹而政廳屬魏其餘各科人員恐亦不免大加更動各科科長課長不日即可發表至省城各官署實業廳已於孫蒞任之先任命馬俊顯馬係吉林人而久宦奉天者所已七十左右財政廳官銀號總辦警務處等聞均須更動各道道尹聞亦有更易之說現在濱江道尹一缺最爲闊綽原兼哈爾濱交涉員吉林鐵路交涉局總辦最近又兼特别區總管理處處長市政局局長此外尚有中東鐵路董事會董事論其收入可以公開者恐駕省長而上之現任道尹董士恩雖爲長於肆應之人聞張作霖氏已甚贊成故有以依蘭道尹邴克莊調升濱江道尹之傳邴係奉天人也吉長延吉道尹聞亦須動惟延吉一缺不甚好辦如果一時無人或者現任道尹陶彬可以暫免更易蓋陶爲老邊務政治家而又嫺於外交者也目下吉林全省政潮已隨新風雲而汹湧澎湃不知所極南省人士已各存一歸去來兮之念即吉省籍人亦復存一束之高閣之心此雖更易長官時宦海中普通具有之心理然此次情形確有特異之點不能以常理觀察究竟若何稍緩數日當可明瞭也 
[鄂西敗將之末路]  
　　鄂西南軍兵敗後根據地亦爲北軍所拔所有將領降者降竄者竄茲略紀其著名數人近况如下（藍天蔚）藍氏人極和平自代黎天才爲靖國聯軍司令後一反黎氏殘暴之所爲其軍事布置亦非黎氏之所能及故諸將對之多表好感上年兵敗入蜀爲川軍張旅所擒軟禁夔門王鄂督迭電川熊交涉引渡迄今未允乃最近外人方面忽傳藍氏在川自戕之消息（一說被殺）而其自戕時日則又不詳據此間報載上月二十四日藍尙爲其弟文蔚（現充川軍第三師第一縱隊長）迎至忠州庽於楊春芳師部若果自戕說不虚則其時期當爲上月月底地點或即在忠州也藍字秀豪鄂黄陂縣人前清張文襄總督兩湖時創辦兵工學校藍即入肄業深爲張所器重光緒二十四年送入日本士官學校二十八年卒業騎兵科日俄戰爭時滿洲留學生組織義勇隊藍被推爲隊長嗣歸鄂襄贊軍務宣統二年轉赴奉天任第三鎭協統辛亥義師起於武昌藍率軍響應被舉爲關東都督革命告成藍以功授陸軍中將加上將銜嗣裁兵議起藍首先解甲漫游歐美攷察陸軍在鄂籍軍人中能與黎黄陂具有同等學識者惟藍氏一人現年僅四十四（王安瀾）王於荆襄獨立時即在隨棗一帶收集舊部謀爲響應第以北軍勢大未有若何發展上年鄂西戰雲大起王遂率衆來援兵敗投誠覊押於宜昌者兩月有餘王督爲欲結束諸事特派員往宜迎提於昨二日午抵省當交憲兵營看守王在辛亥起義時曾任師長（吳醒漢）吳爲靖國軍第三師長鄂西諸將中之勢力較厚者自迭次與民團戰鬭後精銳大損吳且受創甚重此次兵敗隻身入湘輾轉達於長沙現庽於長沙某牙醫局吳亦爲辛亥起義之一人（胡廷翼）胡爲靖國軍第二軍旅長亦此次戰敗中之降將押解來省業有數月初在憲兵營看管胡方設法運動釋放乃鄂西人士來省控其不法者日必數起王督大怒遂令改押軍法處嚴加訊問他日之能獲釋放與否尙未可知也（四月三號） 
[湘議會高唱自治]  
　　自粤中運動選舉總統湘議會即特開協議會商酌應付方法各議員僉以此事如果實行於西南自治將發生莫大阻力因决定通電西南表示意思並電桂省當局仍與西南爲一致之行動此項電文已於三十日發出茲將原電錄之如次（一）致軍政府曁西南各省各要人電護法軍興已經數載相持不决未　竟全功現在内審時勢外視潮流實以聯省自治爲救國之惟一良法旣主張聯省自治必以省爲基礎有各省自治而後各省可以聯合有聯省自治而後聯省政府可以組成吾湘對於省自治根本法業已籌備制定着手實行而西南各省之主張自治者亦復同聲相應民族自决勢不可遏惟聯省政府之成立時機未熟必俟將來構成聯省會議取决多數始能建設一鞏固之國家否則基本不固離析堪虞恐統一之效未收自治之機先挫諸公明達當見及此敬呈愚慮佇候敎言（二）致陸幹卿譚月波等電西南興師護法貴省實爲中堅凡我湘人同聲感佩惟自與粤東爲政治之競爭致有取消自主之表示揆之護法初衷諒非得已方今西南各省主張自治聲應氣求在吾湘亦已極力進行務求到聯省自治之目的公等具愛國之熱忱抱救時之偉略對於自治當荷贊同務所祈貫澈自治精神仍與西南各省爲一致之行動將來組成聯省政府建設一完全鞏固之國家則貴省義聲震盪寰宇不其懿歟（三）致桂議會電敝會前次通電主張聯省自治當承貴會覆電贊成聲應氣求曷勝感佩現在吾湘對於省自治根本法業已籌備制定着手實行而西南各省之主張自治者尤多乘時奮起貴省向爲實力中堅貴會又多識時俟彦務望敦促政府捐除成見仍與西南各省爲一致之行動由自治而聯合各省由聯省而組成政府國家統一實利賴之敢進芻言佇候明敎 
[廣州通信女子參政案已否决]  
 
 

Page 7

 
 
此次粤中女界參政之大運動由爭縣自治選舉權而起一時風起雲湧對於省議會由請願而至於奮鬭致將所謂人民代表之議員嚇同腐鼠神聖不可侵犯之立法議塲困在垓下洵奇觀哉女界進行方法可分數派（一）主張由各個分途動省議員之模棱兩可者務使通過此案（二）主張靜候今日（星期五）開會之結果然後再定對付辦法（三）主張從根本上取消現在之非法省議會以後在政治及社會方面要求予女界以助力（四）主張公開不主張包辦（五）以劇烈手段對待非法議員總上數派觀之其對待之方法雖不同但暫時不再向省會示威則已一致矣省會方面對於女子參政分贊成中立反對三派反對派以不出席爲抵制贊成派乃從事疏通勸告各議員謂省會宜以堂堂正正之旗幟互相辯論不當以不出席的消極方法延擱會期反對派容納勸告遂於今日下午二時開會到八十二名　　　　　以待陸孟飛首提照原案通過之議王饒贊成　 
通過此案他日未必 
年必有血戰始得解决不如今日做個人情 
本席并主張更進一步給與縣長當選權省長代表說明不給與當選縣長理由無非爲生産關係竊謂不然女子當爲縣長時倘遇生産時期尙可倩人代理若爲議員則不能故議會若多數女議員則非斷絕生産關係不可將永不能開會以此證之給與縣長當選權於理何傷王伯柟謂此案旣係交省會省會當負責不能以他日國會負責爲辭若言平等則縣長省長總裁總統無不可以女子任之且女子尙未盡當兵之義務又多不識字故未能遽加允許黄毅駁謂省長交議爲縣條例本會當然有議决之權至選舉總統總裁非本會所當問至謂女子未盡當兵之義務故不能參政此說尤爲荒謬蓋參政權非以當兵爲交換之條件實爲公共組織生活所必需况吾國女子非不能當兵民國初元女子炸彈隊北伐隊何嘗不爲國家効力今日特未有機會耳若言識字則本當有限制即以資格比例爲有選舉票多寡之標準亦無不可鄭里鐸對於此案分五點討論主張依照原議通過當此之時萬馬奔騰戰鼓雷鳴雙方論戰之烈爲向來所未有後張星槎以雙方臨陣已久請主席付表决余同仁主張用黑白珠表决伍瑶光等五人和議至此又發生有記名投票與無記名之爭表决多數贊成無記名投票蓋反對派深恐用記名投票法則否决議員將爲輿論所攻擊爲女子所唾駡也最後將表决條文書於黑板上贊成修正原案加入［之男子］三字者投白珠不贊成修正原案加入］之男子［三字者投黑珠投珠方法由秘書長唱名順序簽名每給黑白一珠以一投入鐵匭餘一留保隨後收回藉證人數與珠相符以昭愼重當投珠時可可否否不自知其黑白者有之領珠後未及細辨投而後悔者有之及至揭幕黑之對白爲卅二與五十之比於是轟轟烈烈之女子參政案遂被否决矣查此案克一系健將陸某力持原案通過之議但該部議員思想陳舊者多咸不以陸說爲然主張自由發表已見至珠光派因有鍾議長之關係本不難疏通然如甘某者流早樹反對之旗因此珠江派亦與克一派取同一態度加以外傳女界有欲借案解散議會之風說議員等閱益加憤恨反對派乘機遊說故識者早知此案之無希望也 
福州通信（遂夫） 
　　海軍財政兩會議之重要問題 
[省議會競爭選舉之黑幕]  
　　海軍及財政兩會議情形業經略紀前報茲查本屆之馬江船政局海軍會議與會者爲船政局長陳兆鏘第一艦隊司令蔣拯海籌艦長鄧家驊永績艦長伍光宇楚觀艦長杜宗凱海鳩艦長周麟瑞海鵠艦長王定中通濟艦長陳紹寛海鴻艦長陳秉清由藍建樞司令主席提出兩大問題（一）海軍經費之籌畫據藍氏云司令部曁各艦隊積欠薪餉四個月有奇雖經迭次入京催索奈中央財政山窮水盡非自闢新源不可現擬徵收沿海漁稅以資補助其辦法擬造巡船十艘上載格林砲二尊海燈一架船員一人水手砲手七八人專在各漁區巡弋搜捕海盜保護漁船每月令漁戸納稅若干以爲海軍經費開辦之始所入雖微猶愈於坐待部欵并擬先由東南沿海入手俟辦理有成效時再行添製巡船推及於西北各海惟預算每艦製造費須五萬元先造十艘非五十萬元不辦現正在設法籌欵（二）馬江船廠將被抵押之交涉查該廠將被李厚基抵押某國人數月前曾經在京閩人向藍氏詢問藍答以並水之聞後李厚基亦聲明并無此議現據探報已秘密開始接洽本次來省特議决由藍氏向李面詢一切日昨藍謁李氏李堅不承認據個中人云經此一度交涉將自行打銷 
　　財政廳召集財政會議業已多日所提出之重要問題爲整頓丁糧稅契賈捐等項求裕收入而已該廳因本年預算收支所短甚鉅特於會議中提出糧米加捐問題如果實行年約可得百萬元而前所稱爲瘠缺之泰寗建　　　　　漳浦等均將變爲肥缺蓋之數縣者均産　　　　　　　　益復不憀何閩南各縣十年份丁糧　　　　　　　　借目下除關稅釐局外并無其他已　　　　　　　預借閩南各縣十一年份丁糧諮詢收　　　　　　表之意見多已同意又聞費氏以省庫空　　　　　接濟特擬解欵奬懲條例其奬勵辦法分有　等按月解欵均能於限内解足定額者由廳呈請省長記功一次八成以上者呈請傳令嘉奬其懲戒辦法亦分爲二按月於限内解繳五成以上八成以下者由廳呈請省長記過一次不足五成者呈請撤差此辦法俟會議通過後即將呈請省長通令遵辦或云此法一行則善搜刮者爲能吏窮民益將無告矣 
　　省議會之第一次臨時會扫法定期間不得過三十日已於前月三十一日行閉會式又於一日舉行第二次臨時會開會式爲期厪定七日恐亦無成績可言但第一次臨時會之末日竟舉一月來兩派所競爭選舉者一旦揭露誠屬可笑當未開會之先議員之爭補選副議長者厥有兩人一爲雷壽彭一爲李永年雷李勢力殆相埓嗣雷以選舉北京行政會議代表與周道南爲交換條件接洽完楚遂於三十日提出補選副議長及選舉行政會議代表兩問題李永年以勢力關係自在反對之列然反對最烈者爲楊慕震楊主張會議已屆末日無補選之必要李則主張鄭元楨被舉爲國會議員因應補選而鄭豐稔亦曾爲漳州高等審判廳長者要補選非兩名不可蓋能如是則彼必得其一也而贊成不必補選之說者爲少數付表决補選一名通過而雷壽彭且當選楊慕震乃當塲聲稱即日將揭布此次選舉之黑幕至選舉行政會議代表則屢不足法定人數矣三十一日之閉會楊之演說略謂本席自前清諮議局成立後被舉爲省議員者計殆十餘年以議者自議行者自行毫無裨益曾未有一案之提出本届開第一次臨時會旣不能使本省之預决算案提交又未必能使縣自治實現謂爲議員與官吏議絡則可謂爲議員被行政官吏同化則可謂爲代表民意則未可目下吾閩除兵匪外幾乎無民即我輩議員亦一種之高等游民而已誠愧誠愧聞者莫不爲之太息云 
[閩議會籌辦全省公路計劃]  
　　省議會副議長龍歲人鄭豐稔以路政與全省人民生計有關且鑒於陳炯明入漳以不數月成路二百餘里其籌欵方法不過於一切稅項附加一二成而足故特於臨時會提出議案名曰籌辦全省公路其路線預定分爲五大幹（一）閩東由詔案南端起點經雲霄漳浦龍溪長泰同安晋江惠安莆田福清而至福州復經連江羅源寗德福安福鼎而通浙江約長一千五百八十四華里（二）閩南由永定峯市起經上杭長汀寗化建寗泰寗邵武光澤各縣通江西之盧溪約長千百五十里（三）閩中起福州之南嶼鄉經永泰德化大田永安清流等縣而至寗化西端之禾口臨江西之石城長約千零二十五里（四）閩南自海澄縣之浮宮起歴海澄龍溪南靖龍巖上杭以迄武平約長五百三十五里（五）閩北由福安縣起經政和建甌建陽而抵邵武長約七百十五里統長四千九百七十四里五路告成而後遞及於縣路省路至籌欵方法無論爲國家稅爲地方稅均附加二成間有嫌於過重者只附加一成國家稅附加年可得百二十萬地方稅亦可十餘萬總計年可得百三十餘萬以每華里建築費千二百元計五年之收入可以全路可成此案經公决交特别委員十三人審查并已報告甲乙丙三項無甚爭點唯丁項爭議甚烈約經二小時之久原案所擬全省公路總局設局長一員由議會以無記名投票法選舉之得票過半數者當選當選後由省議會咨省長任用此外又有兩修正案（一）爲總局長由省長兼任副局長由省議長兼任（二）謂立法行政不可混而爲一原案局長由省議會公舉尙合唯須加以但書省議員不得兼任局長一語結果照原案通過已咨省長未知果見諸施行否 
[川省收拾軍隊之情况]  
　　川中之事近來表面上似趨順利重慶西上驅劉之聯軍將領日來紛紛蒞省對於大局當然有所協商不日必定有一具體計劃發表所可預决 
　　惟是全局計劃諸事均易見諸實行只有裁兵一項一時難於辦到然川事首當解决者即屬此部題熊克武劉存厚之下野原因固多最重要之原因即係兵多將廣不易收拾所致 
　　熊氏方面有兵十師之譜劉氏方面有兵十二師以上雖名實不符然武人以軍隊爲生命無論何人均不顧公表其實力今劉敗熊勝劉氏實力當有一番分割相對的不能保存近來外間喧傳重慶方面主張以快槍爲單位切實點驗有八千枝槍成師四千枝槍成旅二千枝成團之議此種辦法自然公允然執行之者當感困難不少也 
　　近聞到省之將領對於此事正在切實籌議大要不外兩端（一）即在現時解决（二）留待後來解决聞一軍方面即在北路上之但懋辛第一師師長俞培棣等主張及早解决免爲後患二軍方面即到省之劉湘第三混成旅長李樹勛等主張大致相同然因欲避免戰爭之禍對於所用手段尙有幾番考慮也 
　　靖川軍第四軍軍長鄧錫侯承接劉存厚舊部田頌堯劉斌兩師分駐新繁彭縣崇寗灌縣等處聽候編制鄧田劉日有電報通告各處頗多怨言田頌堯爲最激烈曾將賴心輝此次倒劉（北路總指揮）運動其隊伍之秘密證據宣布未免使人難堪昨又發出五不解之電大放厥詞大有劍及屨及之勢鄧部劉斌亦有不平之電發出省城各街鄧田又使人發布油印物宣布熊克武十大罪狀劉成勛種種不情（劉成勛原屬靖川軍劉存厚系後因劉勢將敗乃守中立被劉系之人大駡）鄧田劉等并在防區内防禦甚嚴接界新都漢州各處鄉村均設有步哨線鄧軍在彭縣新繁境内又布置有砲兵陣地勢將與但軍决一勝負但軍方面亦有相當準備重慶各軍聯合辦事處恐戰事發生愈增糾紛爲免雙方接觸起見曾有通電令將都漢州德陽所駐軍隊移開然但軍能否應命尙難逆覩據劉内幕者言但鄧兩軍在最近期中必難避免衝突因騎虎之勢已成劉存厚勢力當在在消滅之列但懋辛劉湘均難容之也 
[蕪湖快信]  
　　安徽陸軍第一旅參謀長儲莘刻經宣城惠通煤礦公司公推爲股東代表於四日由蕪赴天津接洽股欵事 
　　當塗縣境内富民利民振冶寶興益華共五個鐵礦公司定於本月二日在該縣城内開鐵礦聯合會益華公司協理王孝起寶興公司總理章贛岑均於一日由蕪乘快利輪赴當塗 
　　蕪湖道尹祝從恩爲衆院第八覆覆選區監督刻因十一日覆選期屆祝道尹已於四日晨赴宣城 
　　保定曹巡閱派軍需員趙鳳洲來蕪接辦軍米數萬石蕪湖新關稅務司殷萼森刻因年老退職遺缺暫由常關副稅司巴士德代理 
　　有自蚌埠來蕪者云帮辦安徽軍務馬聯甲新安武軍司令陳德修現仍在天津未回蚌埠 
[杭州快信]  
　　四月八日爲國會開幕紀念日各機關俱放假一天 
　　康有爲前日由京來杭前安徽巡撫馮煦亦同日抵省沈省長今午後在本署請馮飲讌 
　　省垣中等以上本月份校長會議九日在報國寺工業學校舉行 
　　甬江來電美公使克蘭氏瀏覽普陀後即拆赴上海不復再游嚴陵等處 
　　餘姚場屬七區向産滷晶供諸嵊金蘭等縣壅田之用向章並不收稅僅由場署給照每件收費一分現該場黄知事忽頒新章改收稅一角客農曁鹽民一致反對現各場董聯名來省呈請收回成命 
　　杭産綫春熟羅紡綢均用肥絲近因肥絲缺乏價值高於細絲且是項綢貨市價較湖縐爲低較華絲葛爲尤低業此者無不虧折現經公議爲兼顧機工起見俟存料織罄至立夏節止一律停工待新絲上市再謀發展高審廳委姜良元爲餘杭承審員陳英爲黄嚴承審 
[南京快信]  
　　第一區衆院覆選當選之九議員昨已以書面答復應選候補當選缺額四名昨已揭曉（陳光祖周軼羣張祥林楊士香）其一三四區覆選監督昨均來電呈報覆選事竣刻正結束一切 
　　江寗初選當選之包超等十人以證書遺失被王鴻藻僱人冒投請對簽到簿筆跡是否相符 
　　旅寗贛同鄉會昨日電京促趙從蕃赴任 
　　全省學校聯合運動今日因雨展期 
　　安徽省立第一女師範學生三十五名昨由職敎員率領來寗參觀各學校 
　　昨日清明王省長於上午九時親往朝陽門外第一造林塲行植樹典禮各行政機關長官曁省立中校以上學生均往行禮 
　　寗垣習俗清明日均至南門外雨花臺看放風箏紅男綠女圍而觀者數萬人下午三時游人正在興高采烈之際忽然狂風大雨呼號奔走勢如山崩亦一掃興事 
地方通信 
[松江]  
　　清明節之植樹式縣知事郭于埜於清明日上午十時偕同那鶴年警佐及縣署各科員縣視學等在縣農會内舉行植樹典禮各界士紳之到場者有謝宰平錢魯詹等數十人植畢合攝一影以便呈報省署上午十一時復由縣敎育團公有林總理錢魯詹邀郭等至北門内林塲上行植樹式植畢亦合攝一影而散 
　　水警官之遷升記松邑得勝護卡礟船二等水警官一缺自徐公庶警官調升爲專署督察員後遺缺由水警廳委派傅星如接充傅未到防前先調駐防金山洙涇之三等巡官徐公度往駐得勝現傅已奉令到防故徐亦率同所屬師船開回洙涇原防矣 
[洙涇]  
　　曲屋糾葛洙涇西市丁延齡丁壽侯等向爲本地望族近漸式微法秋將自已住宅九進十餘門面之屋劃出三進連靠街三樓三底憑中錢仰峰等議定價洋一千五百元售與監理公會爲築造敎堂之用族中秘不使知雙方訂立契約作爲永租由步惠廉霍約翰二敎士來洙當時先付契價五百元後族中聞知多數反對由丁延泰丁久泰等派代表到松與步君磋商情願備價贖回罰去中金步君慨然允諾詎族中無人肯　五百元之欵乃轉售於西鄰吳姓先借洋一百元作爲交涉訴訟之費步君聞知售於吳姓乃不允廢約由駐滬美領事函知交涉公署行文到縣催促丁姓領價出房前日朱知事又奉到交涉公署第三次來文當即傳齊兩造并中證等親往該宅察勘一週一而將察勘情形具報上峰核示 
　　省委到縣奉金兩縣被留舊府有租欵一案自經松江學界罷課後省公署乃派委員李芻生君親赴兩縣提欵解省本月三日李委員已由奉來金即下榻縣公署内朱知事欵以盛筵并束邀各士紳到縣在西花廳開會集議多次聞奉邑截留之欵祗七百餘金解省一層該邑人士大爲反對今已議定此案未經根本解决之前此欵暫由縣知事保管唯聞此間各紳士連日會議似不願援照奉邑辦理欲求根本解决俾得一勞永逸去 
[蘇州]  
　　束身自好之初當選人選舉賣票已成一種風氣而本屆尤甚然亦有束身自好不爲惡風所傳染者據我人所知者計之不賣票之初選當選人上南川金四邑中有十九人姓氏如下朱祥緩葉秉衡葉秉常陸文麓莫錫綸王震姚文枬喬世德楊逸郭傳縉顧履桂姚紫若王繼申衛芝山汪錫範張志鶴吳大本川沙尙有兩人未詳其名毛經嚋因病未列 
[無錫]  
　　植樹節之惠泉山四月五日爲植樹令節錫邑縣署停止辦公一天趙知事於上午九時率同僚屬至西城縣立苗圃舉行植樹典禮並將所植之樹苗攝影呈報省署以備考核邑人習慣於是日例有至惠泉山及錫山踏青以致自晨至暮山上山下熱閙異常各校學生亦有至惠麓旅行更有一班鄉間迷信男女身藏蠶種至山上游行爲討吉利以將來易於上山也是日附近各店舗莫不利市三倍所有邑中之各大畫舫亦皆傍泊於龍頭下及大德橋畔笙歌幽揚頗爲熱閙 
[鎭江]  
　　三區覆選續誌第三區覆選於四日又續投候補人票由上午八時起各縣初選人陸續投票至午後六時開陋選出候補者五人無錫楊福椿宜興黄樹芳武進薛英丹陽鄭子安丹徒孟昭林是日下午二時許忽有徐某手持多數選票來塲當經監察員瞥見詢以每人祗許投一票何來如許之多顯係違法兩方幾起風潮後經人解勸出塲其事始息 
　　撤銷平易米局鎭郡商民凌敏成仇承榮等曾在城内黄旗口開設平易米局一所貧民稱便近因米價稍平無延長開設之必要業已停售惟向之仰給於此者不免大失所望矣 
[揚州]  
　　舉行植樹本屆清明節植樹典禮在天寗門外農林試騐場内空地舉行先期由王知事委員籌備一切柬請駐揚陸軍營團旅長省立蠶桑模範塲長商農敎育會長勸學所長各警察官長到塲親行植樹計植柏槐桑樹三百株植畢攝影由縣備文呈報上峰查考 
　　更委鹽官興平食岸運銷局長唐企崧現經丁運使撤差委胡世昌充任鹽阜食岸運銷局長黄雲撤差委王鏡清接充泗源溝緝私卡員錢慰貞調充泰縣南門掣騐員委王保龢充錢遺缺仙六提溜局彭君撤差委方頤懃充任並委許相青爲浦六儀食運銷局長鮑志鴻爲駐漢口騐放員 
雜評一 
[交際費（默）]  
　　某閣員論減政謂總長月俸僅千元而交際費或且數倍云云夫今日之總長有何交際哉一擲萬金之鉅賭耳終日烟酒之應酬耳如此交際雖數倍於月俸而猶不敷用則欲其裁減安得不起而反對之耶 
　　雖然減政而僅議減總長之交際費其細已甚者耳閣員於交際費外有津貼津貼之外有兼差交際費不能裁則其他津貼兼差之不能裁可斷言也減政而僅減閣員個人之費所减亦無幾耳閣員之外凡以應酬武人官僚牢籠議員政客而設置之種種機關安揷之種種位置皆交際費之類也質言之中國之政界本爲敷衍情面之政界其可裁者何限然而其不能裁又無一非閣員交際費之類也嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[字林報解釋印刷品附律提案之社評]  
　　字林報社評曰吾人頃悉華字報舘與印刷所對於下星期提交納捐人大會印刷品附律（載見三月十七日本報）之正確意義大爲惶慮其尤惶惑者爲下述一句［無論何人印刷或發行......而未於印刷或發行以前將其姓名住處及營業地點註册］若干華人以爲上句中［以前］字樣爲凡印刷或發行之件槪須先送至工部局註册之解蓋謂印刷品須源源送入工部局請核准其出現也其實此附律並不作如是解苟作此解則工部局將不得不羅致特别辦事員不作他事但專門考檢印刷品矣茲爲釋疑起見吾人奉工部局總董之囑特聲明華人此項誤會絕對無據所欲者無非使印刷所將其地址及其負責人之姓名塡註於册而已旣已如此註册即可自由營業惟須在其所發之印刷物上附印註册之名與地址耳絕無檢查之問題或出版物先須呈請審定之問題此附律在事實上不過爲易於辨識之作用與西方諸國所行者固相同也 
[賑米得免碼頭捐之往來函件]  
　　一月二十八日上海稅務司曾函致公共租界工部局請其將賑災糧米蠲免碼頭捐二月十五日工部局覆稱在納捐人大會未通過第九條地産章程修正案將碼頭捐按值徵收辦法改爲比照關稅徵收以前未便蠲免云云稅務司得覆轉報北京總稅務司總稅務司以工部局如此措詞拒絕賑糧免捐之請殊未便轉告中政府當飭上海稅務司再向工部局交涉根據以下理由（一）中政府蠲免賑糧之各項捐稅（二）災延五省禍及數百萬人民各方面方併力賑災（三）代工部局收碼頭捐者爲中政府政府機關（四）請工部局免去賑糧之碼頭捐者爲中政府三月四日上海稅務司乃再函工部局請通融辦理二十二日工部局書記函致法公董局請求蠲捐之同意二十四日法公董覆函贊成三十日工部局函覆稅務司略謂此事經議董一再討論且重以台命與總稅務司之請已如命核准免捐並得法公董局之同意矣 
[美國核減東方運費之定議]  
　　大陸報轉載日本廣知報據稱横濱日本郵船會社接到電訊美國航務部所發起在紐約舉行之東方運費會議已裁減自紐約經過巴拿馬運河而至遠東之運費自三月十六日起實行計鋼鐵每噸前二十元現收十六元機械每噸前收廿二元現收十八元汽車每噸前收二十元現收十八元烟草每百磅前收二元現收一元七角五太平洋運費會議爲競爭起見亦減收由舊金山與西雅圖裝至遠東之運費自三月十八日起實行計鋼鐵每噸前收六元五角現收五元八角八機械每噸前收十四元現收九元汽車仍照前每噸八元烟草每百磅前收八角現上七角五 
[各業市况彙誌]  
　　華絲葛市况轉呆年來絲織品中改良之華絲葛業已通銷於市價格頗昻而某國運華之舶來品其價較國産低廉十成之三緣國産華絲葛原料全用廠絲廠經而某國則用雙宮等繭繅成之絲曁苧蔴練成之人造絲爲原料成本較輕故售價較廉本埠之華絲葛廠向有陳保欽所辦之物華及某某等所辦之錦雲兩廠每日出品約在四五十疋之上今正以來因天時尙未十分轉暖故此項銷塲並不十分暢達且湖州一帶向織湖縐之機戸垂涎華絲葛利益之厚超過湖縐十之三四遂紛紛改織華絲葛運滬銷售近來日多一日致市價不能劃一物華葛每尺重量在六錢上下售銀六錢八分錦雲葛須七錢湖州華絲葛祇售五錢七分至六錢五六分價之高低視分量輕重爲轉移至於舶來品則每碼售銀六錢至九錢身分輕薄光澤甚爲美觀惟不耐久用耳 
　　本機布銷塲不暢本機布即市上稱謂江陰布者其花色有條格白格色格等名目本埠南北兩市該業機廠大小共一二十家所出各布大都銷行於海參崴大連牛莊營烟臺等處本地及江浙各埠亦尙行銷茲聞各廠去年來營業之狀况亦殊不佳緣各該廠於秋季之時所進棉紗每包皆在一百五六十兩左右嗣後逐步鬆跌織成布疋銷路又呆致年底收歇數家入春以來惟大連及海參崴兩埠曾裝去一百數十箱本埠各洋貨店門莊每日亦有二三百疋銷售目下色格每疋元二兩一錢五分白條白格每疋一兩九錢五分 
　　白蠟價格大跌川占白蠟上年冬令川省水淺航行阻礙而滬地洋莊銷路活動致市價飛升至本年正月底每擔尙在一百七十餘兩之間現被鄂省存貨售出遂使市價步落自二月初旬至昨日未滿一月每擔須跌去五十兩現盤米心開元一百二十兩川占一百二十五兩尙無大宗買主云 
[近一週中之洋布與股票市况]  
　　洋布本週以來本埠洋布市面仍未見佳由於各呌貨莊售出之寥寥各客帮訂貨之稀少可見市面疲軟之一斑矣近來四川帮辦紗極盛而洋布交易仍是不動洋布銷川最旺川帮不能發動市面總難見好近惟漢帮稍形活動本週中亦略有辦進各項花色中以原色布最疲厚地者尤甚此蓋緣於銷令已過之故其他别種花色靡不現疲呆之象白布因天氣漸暖銷令將届故略形見俏據疋頭商人言目下先令日落而訂貨未到者尙多洋布市面之惡劣恐今年更甚於去年也 
　　股票近一週中股票市面大致平穩證劵物品交易反股最近價八十三四元甚穩定華商證劵交易所股漲落於七十五六元之間亦甚堅定棉業交易所交易寥寥價不動雜糧交易所股亦然金業交易所股價稍高計本週中最高價增至二十一元銀行股票交易不多無足報告各種公債票无年六釐四年八年七釐均漲高金融及三年公債均平疲綜本週中除元年六釐大漲外其餘雖有上落均與上星期相差無幾云 
[德貨源源入華]  
　　據本埠某出品洋行報告云近據該行美國總行函稱德國在遠東商業之地位近一年中已漸次發展德貨陸續運入中國者數頗不少近有德國顔料一千箱運往横濱致日本之顔料市面大受影響按歐戰之前日本顔料廠創設頗多産品亦就精美故德貨運日者在日本市塲銷售數甚寥寥大半則由日再運華脫售中國各埠近來德貨亦源源進口大槪皆自日本裝船其貨品最多者爲染料紙鈕扣針鐘銅鐵及瓶頭皮酒云據該消息觀之德國在華之貿易已大臻活動矣 
[昨日由錫運滬之絲]  
　　昨日（六日）滬寗路火車由無錫裝來泰孚日魚牌頭號絲十擔瑞康裝來水仙花牌頭號絲五擔鴻盛裝來天福牌廠經頭號絲五擔 
[蕪湖秈米漲價消息]  
　　昨日滬南米業接蕪湖快信謂近日該處秈米價開盤日漲高米漲起三角之外尙無大批到貨因閩省軍署派員來蕪設立採辦機關至内地收買有四萬餘石故無貨運來滬上云 
[法水電公司代表將抵滬]  
　　大陸報云本埠法蘭西輪船公司總理兼法租界水電公司代表白里杜氏將於本星期五六日乘阿瑪松號輪船到滬故法公董局與水電公司之談判不日即可開始 
[鍾文耀北上改期]  
　　上海造幣廠新廠長薩桐生已於日前接任前籌備處主任鍾文耀交卸廠務後本擬即赴某銀行監理官之任近接財政部來電飭令暫緩先行來京鍾本定於昨日北上嗣因尙有繼手未完事件須展　數日方可成行並須赴杭一次故於昨日帶同眷屬乘特别快車赴杭 
[選舉訴訟案今日續審]  
　　本邑衆院初選涉訟一案已由地審廳决定准於今日上午續開辯論茲悉今日上午十時民一庭尙有其他案件待審故昨特懸牌公示將本案展於今日下午一時仍在該庭續開辯論 
　　又該案原告人楊春綠昨日下午又向地方審判廳呈遞聲請狀一件其文曰爲陳訴沈寶昌等選舉舞弊違法一案聲明傳喚不合法聲請撤銷或變更辯論再開日期並請對於聲請人四月四日依法自行撤銷决定之聲請一併决定併聲明决定後仍當應訴事緣本案聲請人於本年四月二日上午奉到貴廳十年决字第五號民事决定正本一件當以案經辯論終結忽又决定辯論再開聲明不服提出理由已於四月四日上午狀請貴廳依法自行撤銷决定迅予判决在案乃四月五日上午忽又奉到貴廳傳票一件内開［爲傳喚事因楊春綠與沈寶昌等選舉一案定於本月七日爲辯論再開日期］等語查本案辯論再開之决定旣經聲請人聲明不服姑無論貴廳對於該件聲請是否准予自行撤銷依法必須加以裁判斷無不加决定而遽予進行之理是本案應否再開之傳喚在未確定爲此聲請人對於貴廳本月七月辯論再開之傳喚在未經决定以前斷難認爲合法之傳喚自應聲請貴廳迅將本月七日辯論再開日期先行决定撤銷或變更並將聲請人四月四日之合法聲請一併决定以利進行實爲公便再聲請人爲維持衆選法第九十三條之立法精神並免除外界謡諑紛紜起見亟欲本案終結與確定然又不得不保全訴訟當事人在程序法上所賦之利益故於本月四日上午及本日（即六日）下午一再具狀聲請决定惟聲請人確認相距辯論再開日期期間迫促如貴廳對於兩件聲請决定駁回而不及以書面送達爲免除濡滯計應請貴廳於所定辯論再開日期前一小時内派吏以電話正式傳喚則聲請人仍當嚴守日時立即到庭應訴以期進行合併聲明謹狀上海地方審判廳十年四月六日 
[復辟黨徒紛紛南歸]  
　　聯合通信社云頃天津歸客述及日前復辟消息喧傳全國之時一般復辟黨徒前清遺老奔走京津思有所活動者頗不乏人自張作霖通電闢謡探悉政府將頒明令拿辦該黨徒以時機未至伏居天津各租界靜觀風色直至日昨始紛紛散去其中如粤人康某之姪浙人沈某贛人萬某（前張勳之秘書）均於本月三日附津浦車南歸分赴長江上下游而去云 
[海關函請派警守護焚土]  
　　海關姚監督昨日函致淞滬徐警廳長云准稅務司函本年第二百四十二結即一月至三月分本關查獲充公烟土等項共計十四擔四十六斤及違禁等品訂於四月十二號上午九時在浦東窰内焚燬當經函達届時派員臨塲監視參觀在案茲因是日焚燬上項違禁等品爲數甚巨非嚴加守護不足以昭愼重屆時務請貴廳長酌派長警或飭知該管警察分署於舉焚時妥爲派警守護以資彈壓而昭愼重並將派定員警見覆至紉公誼云云 
[省長鄭重統計之代電]  
　　滬海道尹淞滬警察廳上海縣知事均接江蘇省長公署代電云查辦理統計貴在明確業經迭次令函申明此義良以凡百庶政胥與統計相關查塡偶未精詳尋繹動生牴觸且將來成書之後懸諸國門設有誤點爲外人查知尤貽笑柄現雖就送到各表册詳加核閱將舛誤之處駁回然但能就表面上總散各數及相互關聯之處加以鈎稽復核相符即行編纂至於内容有無不實及有無與他項報告矛盾本處難以逆知今與各該主管機關約此後凡經造送過統計表者無論何項文書槪以統計所報爲主不得兩歧設有同一事實所報各異應完全由造報統計原料之長官及主任員負責本署不能代人受過也合亟電仰一體遵照省長王冬印 
[各縣收支計算書須分别呈送]  
[警務財政敎育實業經費改歸各主管官廳核轉]  
　　上海縣知事接江蘇省長公署訓令云案准審計院咨開前准咨稱各縣知事所管收支計算其核轉程序曁監督保存方法向係遵照民國四年院咨由各該管道尹辦理現因警務已設專轄官廳迭據警務處曁各道尹先後呈請核示究應如何明定手續以期劃一而資遵守之處咨院核復等因前來查民國四年時本院以縣地方經費各省主管官廳尙未完全設立當於是年四月十八日通咨各省暫時責令各該管道尹切實監督並飭由各該道尹保存前項支出書據以備本院隨時調查現查各省敎育實業兩廳曁警務處對經次第成立所有各縣支給之縣地方經費除應屬道尹所管之内務經費仍照向章辦理外其警務財政敎育實業等項經費自應分别移歸各主管官廳切實監督並應將各項支出總數每經過三個月報告本院一次以專責成而便考核其支出書據仍由各主管官廳妥爲保存至核轉程序嗣後凡關於警務曁敎育實業等費如由國家費曁省地方費項下支給者亦應改由各主管官廳加具按語詳送省行政公署彙送本院以清權限而免紛歧除分行外相應咨復查照通飭所屬一律遵辦等因准此合行訓令該知事仰即遵照辦理嗣後計算書據務當分别呈送母誤爲要此令 
[通令保護鹽務員曁鹽務官産]  
　　上海縣知事接江蘇省長公署訓令云案准財政部咨開查江浙兩省濱海之區私梟出没緝私營隊已有不敷應付之勢而近塲各區民情强悍時有聚衆滋事之舉如上年岱山漁民焚燒緝私局所奉賢私販拒捕釀成命案若長此不設法預防不特整理鹽務無法進行即地方秩序亦屬大有妨碍應請貴省長通飭各縣知事嗣後對於運使及分所所屬局所員司曁鹽務官産均須負保護之責遇有發生抗稅私販案件並應隨時協助以保稅收而維治案除分行外相應咨請查照轉飭並希見復等因准此除分行外合亟令仰該知事即便遵照辦理切切此令 
[律師公會呈司法部文]  
　　審判廳刑事判决亦請公布 
　　審判廳試章程第三十六條民事則使承發吏謄寫副本遞送於訴訟人刑事則於法庭宣示辯論終結後被告人未到案者亦得宣示之又查縣知事審理訴訟暫行章程第三十一條民刑事批諭民事判决及民刑事缺席判决均以牌示之日始發生效力刑事判决以牌示又提傳原訴人及被告人於法定宣示之日始發生效力是就刑事判决一切而論審判廳則只須宣示而縣知事則須宣示又須牌示在縣知事審理訴訟章程其規定已較各級審判廳試辦章程爲密而鈞部對於各縣判决刑事案件又時有厲行牌示宣示兩種程序通飭以故縣知事或有違背程序之事人民猶得就其牌示與否以爲控告之地若審判廳則僅僅宣示即使確遵程序而犯罪之親族人等因其並無牌示無從悉其判詞社會上少一奔走救護之人即監獄中多一寃抑無告之人况受缺席判决者尤有不知身處何刑之慮言念及此則縣知事牌示之制實爲一般審判上所適用邇來蘇省高等審判廳及上海地方審判廳於民事判决其主文則用牌示且送登滬上各日報公布欄内公佈久已著爲成例獨於刑事判决其主文除當庭宣示外並無項公怖之手續致與有關係之人無從聞知殆爲該章程於法庭宣示一語所拘束人民間頗感不便甚有宣示不明或語言不達當事人因過期而不能上訴者本公會會員爲保障人權計不能不謀改良以求進步爰於一月九日開評議會時依據修正律師暫行章程第三十二條第三欵關於司法事務得爲建議之規定提出議案再三討論致通過照章呈請鈞部察核准予將試辦章程第三十六條刑事於法庭宣示一語加以修正即照縣知事審理訴訟章程宣示之外另以牌示與民事判决主文一律公布實爲公便云云 
[碾米業議决增加棧租]  
　　昨日上海機器碾米公所開常會下午二時正會長張樂君副會長錢貴三曾影毫曁評議司月等先後到會同業蒞會者二十餘家開會後提議近來内地各埠碾米廠到處添設競爭營業滬上開支浩大勢難與比若不設法維持吾業恐遭失敗且現在房租步漲惟有加增棧租以資貼補遂議决内地機器米每石收棧租洋一角利息一分五厘糙米棧租二分加一分爲三分過期一天收棧租一月惟白米棧租仍照舊章辦理决定後即擬就通告知照各同業矣 
[絲綢機織會定期開臨時會]  
　　江浙絲綢機織聯合會因請願代表徐申如昨已由京回申故特通告同業定期報告請願情形茲將通告錄下逕啓者定於三月初二日星期六下午二時開臨時會謂本會赴北代表徐申如先生到會報告在京請願情形並集商一切事宜屆時即祈准時蒞會幸勿見却是所至禱 
[建築道尹交涉兩公署之進行]  
　　滬海道尹及駐滬交涉員兩署擬遷龍華曾經勘定謹記路之顧家宅後購地二百畝並繪圖呈送省長核奪去後前日業奉王省長咨請松滬何護軍使令行滬南工巡捐局姚局長先行飭匠查照繪圖核實估算工料等欵計需若干詳細開明送候核辦云 
[山海關路暗殺未成案之提訊]  
　　寓居公共租界山海關路前海疆司令李根源氏於西曆本年一月四號夜遭人暗殺未成當經報捕請緝未有頭緒嗣經其舊部張伯長與陳守石在法租界金利源碼頭遇見粤人馮啓明指與前事有關扭入法捕房解經法公堂訊無正式公文不應擅捕人犯判張陳二人各押西牢四月准予贖罪旋爲李氏得悉延代表律師稟請公共公廨飭令新閘捕房探將馮啓明移提到廨奉飭押候訊核在案昨晨由廨提訊據原告代表律師上堂譯稱原告方面之證人因事離滬而承辦本案之謝律師現亦他往請爲展期特别訂訊云云訊之馮啓明亦延律師到堂辯稱被告與本案並無關係曾被張伯長陳守石兩人扭入法捕房解經法公堂訊明違章拘捕人犯判各處徒刑四月現堂上如准展期應准被告交保出外候訊言至此原告代表律師起而聲稱昨有被告代表律師之繙譯至敝律師寫字間擔任本案改期然該繙譯是否有權惟案情重大被告律師所請交保一層敝律師極端反對經俞襄讞核供商之英包副領事判馮交三千元人洋並保候展期再訊 
[友華銀行銀市報告]  
　　中美新聞社譯友華銀行六日報告云昨日倫敦銀價近期漲一先令八便士遠期不動紐約價跌至五六又八分之七紐約倫敦匯價漲至三九二此間今日定價與昨同開市時市况堅定後漸鬆動收市時買進價金鎊三先令二便士又四分之一金元六三半倫敦銀市沈寂紐約因到有德國銀故市况軟弱德國此銀蓋係付所購美國貨物之代價者德國旣有銀付出世界銀市勢必受其影響云 
[國内輪船運貨進出口之調查]  
　　進口貨（寗波）太古公司之新北京輪船昨由寗波運來各貨有乳腐一千二百　下紙六百件蠶豆一百五十包草蓆一百三十件香粉四十包藥材五十八件蔴袋二十五件竹頭三百九十二件鐵皮二丰八十二件杉木四十件空　螟蛹四件紬子一件雜貨八件（長江）招商局之江華輪船昨由長江運來之貨有豆餅一千塊米麥豆一千四百十七包官布三百二十三件茶葉一百十七件水烟三百八十八箱磁器一百件桐汕四百二十桶夏布一百十二件皮蛋一百五十缸靛青九百七十四桶棉花四百包土酒一百壜苧蔴一百三十件生漆一百十三桶棕片七十二件花果六十件樟　四十五件鮮蛋三十擔毛四十一件雜貨四百七十三件（福州）招商局之飛鯨輪船昨由福州運來之貨有上紙一千二百二十件下紙一千三百十七件花樹五百零三件橘子三百九十六桶金條一箱茶葉三百六十三件笋干一百三十三件雜貨一百四十九件 
　　出口貨（寗波）太古公司之新北京輪船昨日裝往寗波之貨有白米三千一百五十六包麵粉四百包點鋼四百糖三百五十包拷皮二百八十五件氷糖一百九十五包茹粉一百六十包洋洋燭二百箱藥材八十八件粉絲六十件驢皮二十件烟絲二十件烟枚十件雜貨八十一件（閩粤）太古公司之蘇州輪船昨日裝往厦門之貨有麵粉三千包米醋六百壜粉絲四百零八件香烟九百四十八箱菜子四十包洋紗六十件烟藥九十一件藥材二十九件藥水十二箱裝往廣東之貨有麵粉一千五百包土酒四百十壜棉花三百包砲竹三百三十二件黄豆一百八十九包生餅一百三十三塊洋紗一百八十九件藥材七十四件蜜糖三十件西藥三十件鋼條九件 
[潤昶莊夥私用賬欵案之訊究]  
　　寗波路潤昶錢莊夥王懷德劉伯琴張守堂李竹書因私用欵銀十七萬兩洋六萬九千元被莊主查悉控奉公共公廨飭知捕房派探將王等四人及牽涉之金麗生先後護解公廨奉飭押候訊究在案昨日由廨提訊據原告代表梅吉言律師上堂譯稱敝律師祗悉提到被告二人今日始知四人均已提到被告等應得之處分尙未研究且金　生並非原告用人惟賬簿上有金姓名如堂上准其减輕交保敝律師有商量餘地或將金案註銷云云又據被告代表穆安素帮辦費司律師聲稱金麗生被累已久應准原告律師所請將案註銷繼據被告代表羅傑律師譯稱敝律師於三月三十號函致原告律師請將被告等用空細賬抄來而原告律師迄未照辦應請飭令原告抄錄細賬一份俾資研究並可預備辯護手續云云經張襄讞核供商之義副領事費君判被告一併選押候改期禮拜五再訊 
[便利龍華香客]  
　　添開專車滬杭鐵路南站開行龍華之火車每日往來原只七次今屆龍華寺香訊因寺塔業已修竣兵隊大半遷出入廟進香者自較往年爲衆若不添開火車於香客甚不方便現由龍華車站汪站長擬自舊曆三月初一日起至四月十五日止香汛期内每日上午十點時及下午四點半時添開專車兩次藉以便利香客昨已呈請趙局長核示矣 
　　保護游客步兵三十九團張慕韓國長爲保存龍華寺古蹟起見業將該寺籌欵修葺竣工並將駐紥寺内之士兵移駐外新建之草草以便開放寺門任人入觀並於舊曆三月初一日起禁阻士兵不得出入該寺各殿以肅軍紀惟該處市廛甚爲狹陋往游者苦無清潔之所特在車站左側創設鐵路花園一所地頗幽雅並備中西奇異花草陳列園内以娛來賓凡進香者均得入内參觀並於昨日起派便衣官弁往來車站及該寺内外認眞巡查以資保護香客而維地方秩序云 
[市北公學建築校舍消息]  
　　滬寗車站慶祥里化市北公學籌募巨欵自建校舍已誌本報茲悉浙江盧子嘉督軍近亦函致該校允捐助洋二百元以示提倡此外各校董聞均踴躍勸募且該校職員亦組織募捐團向學生家屬勸捐該校成績甚佳頗得家屬信用均樂輸捐欵預料必可集得巨欵云 
[大埔同鄉會選舉揭曉]  
　　大埔同鄉會選舉職員先期將票發給會員限開票前一日投到會所昨日在斜橋恒善堂當衆開票結果李韙人劉經九楊虎臣藍壁如藍雲臺李玉書楊富臣丘楚香李亮星楊采庭羅雲樵楊子成楊惠廬吳德齋劉文卿何子寛劉秀南楊仲羲楊詠琴藍翊臣藍月如劉後我楊紹臣李幹臣楊鼎卿吳禹石楊祖宴楊翰丞楊蓮鍾筱榮票數較多均當選蕭玉池楊英初黄玉堂羅玉亭羅鳴白藍兆　楊潤初劉恒史劉淡池黄達三票數次候選 
[甘肅旅滬同鄉會開會紀]  
　　昨日（即五號）午後一時甘肅旅滬同鄉會在新垃圾橋華通坊二百十號開常年春季大會到會者四十餘人改選王君時敏爲正會長張君標爲副會長各科職員均連任并討論經費問題至五時茶點而散 
[轉運公會選出新會董]  
　　上海滬杭甬轉運公會因今屆爲第六週改選會董之期討於本月六日即陰曆二月二十八日舉行投票選舉即於午後當衆揭曉計當選者共十人孫少卿得四十票周蔭青得四十票高子嘉得三十九票盛鍾善得三十八票李厚齋得三十六票陳章槻得三十五票丕兆蓀得三十三票華堅琛得三十五票周正邦得三十 
 
 

Page 11

 
 
一票陳守垣得二十九票並定於陰曆三月初一日由新會董推舉正副會長云 
[市民醫院籌備開幕]  
　　市民施診醫院日前因基金不敷演劇籌欵並得本埠各慈善家贊助始得基礎隱固昨在勞合路寗波里添賃院址從事裝修並購置各種應用藥品醫療器械實行施診給藥以惠平民不日即舉行開幕典禮云 
[雜糧公會新屋加工趕造]  
　　民國路永字街口華商雜糧公會由該會會長藥惠鈞等於去年組辦建造三層樓洋房以便專做現貨交易將杏花樓北公會移入該處本定於今春完工首夏時實行遷入現聞承造作頭進行甚緩難以如期交屋故昨日由葉會長等向作頭催令增加工人督飭進行蓋緣舊公會已將滿期四月初務必搬入新屋現作頭已允照自下月起另加工人趕造云 
[孟加錫華僑函索國貨調查錄]  
　　中華國貨維持會昨接荷屬孟加錫華僑王覺振函云查孟加錫華僑日見增加近以愛吾祖國心切需用國貨亦日見擴充鼓吹愛國者亦大有人在此誠僑胞覺悟之良機惟國内各種布疋絲織食品油類以及各種原料未諳採辦方法苦無門徑可詢竊思貴會熱心國貨早經從事調查必能詳悉無遺乞將國貨調查錄並新出品等惠寄一份以便擇要採辦而利僑胞云云該會接函後當即檢齊各調查錄等立即照寄矣 
[兩局對於修橋工程之磋商]  
　　龍華寺前路局所建之洋橋原爲通達車站要道前因損壤暫禁車馬行走以免危險現滬杭路局以橋北馬路一切修築工程係由滬南工巡捐局經辦惟橋南馬路及橋樑工程前由路局建築現擬將該橋及橋南馬路亦劃歸滬南工巡捐局一手經辦以一事權曾經函致工巡捐局查核去後現據該局一手經辦以一事絀該橋急於修理現因無欵可支應請仍歸路局主持興修以符原案云云 
[東溝上海間小輪加班生駛]  
　　浦東塘工局行駛東溝上海間之小輪原有公益公福兩艘邇因清節旅滬之人均須回鄒掃墓致小輪搭客擁擠該局爲避危險起見特添輪兩艘加班行駛原定每小時一班現定半小時一班往來開駛其渡資照原定價目每客加二十文聞一星期後仍須恢復原狀云 
[浦東築路之進行]  
　　浦東東溝起點修築馬路通達高陸兩鄉曾誌前報茲悉該段馬路工程現已築選錢郎中橋計程約五里許該項築路小工爲塘工局所常雇之工程隊云 
[浙運使蔣邦彦函告視事]  
　　道尹交涉各署昨接兩浙鹽運使蔣邦彦公函云本年二月二十四日奉大總統令任命蔣邦彦爲兩浙鹽運使此令等因奉此遵於三月二十五日接印視事除分别呈函咨令外相應函達以資查照云 
[檢察長諭令看守所愼重衛生]  
　　上海地方檢察廳看守所張所長昨奉譚廳長諭近日春令將去夏令將屆所有看守所内房屋以及在押人臥處務飭看守人役打掃清潔如遇犯人患病即報請送堂醫治以重衛生云 
[閩省遣送難民回籍之知照]  
　　松滬護軍使署前日接准福建李督軍咨開查有直隸災民四十二名山東災民九十三名來閩日久若不遣送回籍恐滋事端茲派連長李漢昌護送赴滬除購置船票押送登輪外相應咨請貴使令飭軍警於該災民等抵滬時妥爲照料迅即轉送實　公誼等因何使接准後除令飭淞滬警廳照料外並於昨日令所部各軍查照矣 
[利濟正劵開奬紀]  
　　昨日爲第六次利濟有奬正劵開奬之期在南市久大碼頭利濟奬劵總發行所内舉行上午九時開始至午刻十二時始竣茲將開出之五大奬號碼及經銷各票號錄下頭奬第八千二百三十五號杭州義記二奬第四千零五十二號本埠有利源三奬第六千四百三十五號濟寗豐大銀行四奬第二千八百四十五號本埠大利元又四奬第一萬七千五百九十三號漢口振華公司五奬第二萬二千五百八十八號漢口振華公司又五奬第二萬七千七百六十三號本埠大利元當開奬時滬上各機關均委派代表到塲監視 
[棕欖香皂之贈奬]  
　　茂生洋行棕欖香皂之經理洽茂公司於四月二號設贈奬處於大世界商塲中曾將香皂放置玻璃櫃中用火漆麻線固封每人　香皂一塊可猜櫃中共有若干塊數猜者姓名住址詳註於奬單上開奬爲是夜十二時由洽茂公司洪洽卿君茂生洋行魯惟思馬伯樂君當衆開櫃檢得共有香皂四百九十二塊其最近數爲大世界彭君所猜之四百九十塊應得奬金洋十元後由彭君當衆領收彼云余購棕欖香皂一塊共費洋三角旣得香皂又獲奬金誠良機也 
[換水管掘獲古制錢]  
　　滬城老縣前新關之馬路直達廟東街其地下所埋水管因水力不足由自來水公司雇工換埋大號水管連日正在從事工作前日下午各小工開掘地道至啓成玉布號門前即前清上海縣署大堂基址下面掘起古銅制錢數麻袋約計百餘千上鑄洪武宣德嘉靖等年號各小工得此古錢視爲奇貨附近居民聞悉上前察視咸願以銅元數枚向購制錢一文圍而觀者甚衆事爲崗警查悉立報一區二分署馬鳳山警佐親臨察勘明確以此項古錢昔爲公家所保存理應提取歸公乃將該制錢悉數提解警察廳核奪 
[警署招領網籃]  
　　前日清晨七時許有某甲雇黄包車一輛裝運網籃一隻行經小東門外陸家石橋舊址地主因車行過速甲隨於車後適該處菜場上市人多擠軋之際甲與所雇之車失散招尋良久並無蹤跡而該車夫在彼守候多時亦未見其人俄由第十六崗守望警察施貴良查見向之問明來歴然後將該車並行李一併帶入第一區警察總署由王金山署長詰問之下飭將網籃内所儲之物件逐一檢點開列明白將車夫開釋一面出示召召該失主到來認領計開網籃一隻内藏米麵兩盒燈一個紫菜荳子各一包並零星各物 
[水巡隊查禁客船擠泊]  
　　南市浦江内淞滬警察水巡隊坐船自移泊萬聚碼頭外擋停駐藉以保衛浦江以内各種商船後由該隊潘隊長查得關橋迤北一帶輪埠碼頭林立商輪之行駛該處者日有數起船多檔小地位狹窄以致商輪往返稍不留意即有碰撞民船之險甚有因而失事者曾經傳知是處所泊之烏山百官及各種航船等先行移泊往南在案茲有外來各船並貨船等類間有不知定章仍在該處浦而擠泊殊多危險爰特派撥隊士每日上下午各乘杉板船在十六舖爲始以迄關橋等處查察傳知各該船家迅行讓開務在橋南一帶迤章排泊以避危害而保商船云 
[昨日公共公廨訊案紀]  
　　昨晨公共公廨民三庭由陸襄鐵會同日林副領事訊理日商内外株式會社訴俞永泉俞松亭私掘地土盜葬墳墓請追損失洋一千元案經被告代表高露珨律師與原告律師互辯一過［結果］候再續訊民四庭由李襄讞會同美約副領事訊理（一）僧人寶蓮紫涵被同敎妙昌控訴地産糾葛案［結果］改期兩禮拜歸關正會審官堂期訊核諭令見證于柏一屆期投案候訊（二）胡和昌訴宋金榜欠欵案［結果］改期一禮拜提前先訊（三）徐掌生訴徐銀寶地界糾葛案［結果］改期着兩造公舉成各舉一公正人會同丈量明晣限兩禮拜繪圖呈核 
　　又午後民四庭由李襄讞會同美奥副領事訊理（一）戚雲江訴石阿桂欠洋案［結果］改期一禮拜再訊（二）阮德泰訴朱咮涇不付票洋案［結果］以事隔二十一年且原告證據亦不充足應即註銷（三）沈金福訴李明貴及其妻李氏不還借洋二百二十元案［結果］應令被告償還洋二百二十元利息按月一分計算堂費被告擔負（四）寶興皮鞋店訴歇夥姚和尙透支工洋案［結果］着被告償還原告洋二十元完案（五）傅宗岳訴夏桂全夏金海唆使其妻傅夏氏捲取衣飾背逃案訊明傅與夏氏並非正式結婚且傅所控捲逃一層證據殊不充足［結果］註銷 
[指控舞弊賬目案之提審]  
　　萃昌泰福記經理顧明德司賬陳伯言被該號股東兼總經理范良卿在公共公廨刑事科狀訴舞弊賬目扯毁賬簿等情業已將兩被告逮案訊押迭誌本報昨晨張襄讞會同英赫副領事升座繼續提審即由原告上堂將被告舞弊之泰康號洋一千二百七十五元天然號洋一百元同茂號洋一千元銀五百餘兩某字號銀三百餘兩等戸逐一指出時被告顧明德之律師遂問范曰爾控告之數爲二千六百餘元今爾指出各賬數目計銀八百餘兩洋二千三百七十五元洋數比較所控應尙有三百元亦須指出云云范答稱賬係託人所查恐尙不止此數且被告尙有陸續用空洋六百餘元等語中西官訊至此判兩被告無悅仍着還押候下禮拜三續訊 
[被拐女子候父具領]  
　　婦人張桂寶（即陳張氏）前被拐匪無錫老二拐來上海賣與法租界劉高氏所開之花烟間内爲娼旋因該氏不願爲娼私行奔投法捕房解經法公堂判令送堂聽候家屬到案具領在案茲由桂寶之父張連居具稟法公堂請領當經中西官核准將桂寶提案於昨日傳訊張連居由陳德標代到聲稱桂實係我妻子岳父連居現因要事回籍約十餘天可以來申等語中西官判桂寶仍送堂俟張連居於十四天内投案再行核奪 
[被誘女子移提到滬]  
　　陸旭堂前投地方廳稟稱有女名妝女年十九歲向在曹家渡公益紗廠爲女工此次被同廠女工徐陳氏誘拐無蹤請求提究當經檢察官飭警將徐陳氏拘案研訊據供妝女實被卞敬才領赴揚州江都縣境錢家灣地方問官乃判將該氏收押一而派法警朱萬沅持文發赴江都協同該縣法警往錢家灣將妝女與卞敬才一併拘獲於昨午押解到廳據情稟報奉諭收押候究 
[輪船上查獲女拐匪]  
　　閘北公益里拐婦姚錢氏周鄒氏等拐得女子王金妹婦人胡張氏等於昨乘順天輪船往天津烟臺等處當爲救濟會偵探虞虞占順高金林登輪查獲連同與該氏等偕行之霍范氏一併拘送地檢廳由檢察官提案研訊王金妹供年十九歲蘇州人胡張氏供年二十三歲無錫人原籍均有家屬此次來滬祗有數天問官判姚錢氏等收押王金妹等押候查傳家屬認領 
[暗昧事解警廳訊究]  
　　甬人許生林在浦東三區警署扭控董進根拐帶伊妻姚氏一案當經曾署長傳集人證訊明姚氏尙有前夫秦某與許實係姘識許現時失案難以以贍養故又與董私姘兩造供詞各執殊難憑信惟事關暗昧飭將一干人證併解警廳司法科訊究 
[縱火犯監禁十年]  
　　拉車夫通州人汪六川住居小西門口中華路二區第一二駐在所後面近來臥病在家不能營業每日家用由住在小菜塲福德里專放黄包車之朱發賢爲之借貸周濟詎汪妻汪朱氏乘夫病重之際與同居之婁桂寶姘識事爲親友察悉大動衆怒將婁逐出不准在汪家居住婁乃遷怒與朱發賢深夜至朱所開車寓放火洩忿燬去包車蓬帳二個車一輛當時有人覺察救熄後婁又潛至汪處三次放火不成末次竟用洋油數瓶並亂紙等堆置汪六川大門口正在舉火之時爲該處管門人錢阿金查見上前拘獲鳴警到來挡出證據押送警署移送地方廳由檢察官傳齊一干人證到案提同婁桂寶訊供明確起訴審判廳開庭辯論終結前日下午由堵孫推檢兩官開庭飭提婁桂寶至案略詰一過以其迭次縱火關害罪業已成立判處一等有期徒刑着監禁十年以儆 
[出店拆信私取郵票之押儆]  
　　法租界黄浦灘太古棧洋人日前令出店趙連生送信函一封至某處趙在途將信拆開竊取郵票等物希圖變價化用旋爲原告得悉報告捕房飭探陸海林將趙拘獲抄出信函郵票帶入捕房昨送法公堂請究先由太古棧洋人投訴前情詰之趙連生供民人一時貪圖小利以後不敢再犯求宥中西官判趙押西牢四個月以儆贓給原告領去 
[私煮烟膏售賣之科罰]  
　　法租界大自鳴鐘捕房捕頭偵悉界内鄭家木橋街天錫里第一百十七號門牌高阿三家私煮烟膏在市售賣實屬干犯禁例爰於前晚帶同包探及暗差捕數名前往適高正在煮烟當將銅鍋六隻及烟膏數罐一併帶入捕房諭令高交保出外候核昨日傳至法公堂請究先由捕頭上堂稟明前情並將烟膏呈鑒詰之高阿三供認私煮不諱中西官判高罰洋一百五十元充公烟膏消燬 
[懲罰燕子窠主客]  
　　王三因在蕪湖月桂里一百零二號門牌私設燕子窠被老閘捕房捕頭偵悉於前日派令中西包探協往將王與烟客徐冠甲顧炳賢劉榮生洪寶禎胡三等連同烟具一併帶入捕房昨解公角公廨經中西官訊肯以王三破壞烟禁判押西牢一月餘人各罰洋三元一併充公烟具銷燬 
[汽車撞傷幼女]  
　　昨晚八時有一千五百四十七號汽車駛經虹口滙山碼頭撞傷劉姓十一歲幼女跌倒於地由虹口捕房一千三百九十五號華捕瞥見當即前來押令汽車載送受傷幼女投同仁醫院醫治旋即帶該汽車夫入捕房稟候捕頭發落 
[出售攙水牛奶之罰儆]  
　　英美工部局衛生處西員指控梵航渡某牛奶棚主宋雲卿出售攙水牛奶有碍衛生等情昨由捕房將宋傅至公堂經中西官訊據該西員稟稱被告出售之牛奶攙水有百分之四十三食之有碍衛生是以傳案清究訊之宋供詞推諉中西官核供以宋攙水已非一次判罰洋一百元充公以儆 
[過犯行兇押一月]  
　　探夥周步雲指控嚴金生在引翔港地方糾黨將伊用刀戳傷一案業由捕房將嚴拘解公共公廨命押候查明究辦等情已誌本報昨經中西官提審即由虹口捕房副捕頭西人鄧上堂稟明被告前因犯案由公堂逐出租界後於西暦一千九百十六年四月二十二日復回由老閘捕房包探張玉嶺獲案又奉判押西牢六月期滿再逐出租界此係第三次復回云云並由周步雲上堂證明因至引翔港訪案被嚴糾黨用刀戳傷情形而嚴延甘維露律師爲之辯稱被告云年嘗延律師到廨聲明安分營生請求將逐出租界字樣取消當奉核准着令交保一年後不犯刑事但嚴事後失於覓保此次請求堂上格外從寛云云中西官核供判被告押西牢一月期滿再逐出租界 
[持棍行兇之科罰]  
　　華阿三指控虹口吳淞路某宵夜館夥廣東人陳生吳祥杜煥因掃垃圾起衅持棍將伊及伊妻許氏毆傷等情昨由該管捕房將三被告拘解公共公廨經八百四十八號七百三十六號等華印各捕上堂證明當時被告行兇情形中西官即向兩造質訊之下判被告各罰洋五元充公外並各償原告醫費洋五元完案 
[過犯攫取金挖耳]  
　　匪類江北人楊德三因在虹口吳淞路小菜場佯爲守候電車俟婦人朱吳氏跨上電車忽忙之際乃將該氏髮鬐上所揷值價洋十二元之金挖耳一枝搶取逃逸經氏狂呼攫物遂由二百九十六號華捕與探劉永茂聞聲到來帮同將楊追獲搜出原贓帶入捕房經捕頭查得楊係過犯因飭押候解送公堂訊究 
來件 
[菲律濱華僑抗爭西文簿記案之通告書（再續）]  
　　（四）華僑不能承認此條例之理由僑民對於居留地有服從其法律之義務亦有受法律保護之權利菲政府此例之設分明保護通曉英文西班牙文及菲語之商人而排斥華文摧殘華商揆諸情理豈得謂平且法律之成立基於習慣本乎民意國際間之條約或公文尙不能强甲國以遷就於乙國華人在南洋用華文爲簿記歷數百年之習慣菲政府乃欲根本推翻之其規定簿記必用英文西班牙文及菲文者即無異於禁止沿用華文也此例果實行之浸久必至使華文完全廢棄華僑而不識華文易代而後其不同化於菲人者幾希故我華僑對於此種條例就事實上法律上人格上國體上皆在所必爭菲律濱議院及其政府旣拒絕不肯容納華僑之意見則此後交涉之進行已電請北京外交部直接向美政府提出抗議一面電託美國著名律師搜集國際公法向美國會美政府陳述意見並即舉派得力代表二人馳赴中國北京美國華盛頓懇切陳請務期違到取銷之目的而後止况我華僑協且西人開闢菲島自信不爲無功中美國交又素稱敦睦國民間之情意亦復融洽而此妨害華僑商業之條例乃通過於議院閉會之後簽准於夏督臨去之前不知菲議院美總督有何原因是何用意甘冒不韙必强迫華商以所難而挑動其惡感也我華僑苟不矢志力爭則此後類此性質之苛例更加嚴酷之待遇必將層見疉出而不窮且菲政府旣可以此例施之菲島華僑浸假而歐美日本南洋羣島之政府亦皆可以此例施諸各處之華僑矣浸假而香港之政府臺灣之政府亦無不可以此例施諸居留其地之華人矣然則此案交涉之勝負不僅爲菲列濱華僑切身之利害抑亦海外數百萬華僑共同之休戚也吾政府吾國民吾海外僑胞當從遠處着眼幸勿視菲律濱一隅之損害而淡漠置之斯我僑居菲列演羣島之十萬同胞所痛哭流涕而求爲援助者也小呂宋中華總商會籌備簿記臨時幹事部謹佈（完） 
雜評二 
[選舉局勢（）訥]  
　　以今日之情形觀之各省選舉大有摇動之勢浙省旣已無期延期鄂省又召回覆選監督亦有表示不辦意浙鄂兩省爲北方各省所屬目如浙鄂不辦則其他各省之或未辦初選或雖辦初選而未覆選者亦難保不隨以轉移果爾則選舉之局勢摇動矣 
　　江蘇之覆選雖已辦竣然上海選舉訴訟案尙未判决則今日之覆選亦未可恃苟一旦而判决無效者蘇省之選舉亦將摇動矣即不判决無效然各省之選舉旣已動摇則蘇省亦案能不隨之動摇乎究意如何吾以觀今日審判之結果 
公布欄 
[上海地方審判廳]  
　　判决主文（民一庭）一件判决張希中等與張桂庭田單房屋糾葛一案主文張桂庭應將德字圩第三百九十二號業戸沈維熊田單分裁給予張希中張德允等執管張桂庭之反駁回本案訟費歸張桂庭負擔一件判决程進階與陳尤發因賠償損失一案主文原告人之請求駁回訴訟費用歸原告人負擔一件决定范雲卿等與楊文文路地糾葛聲明窒礙一案主文本件窒礙之聲明照准一件决定顧錦才與方治清等基地控訴一案主文本件控訴不合法駁回本審訟費發還控訴人照領一件判决黄阿根與周和尙抵欵涉訟一案主文周和尙即周順泰應償還黄阿根本洋五十元利洋五十元訟費周和尙負擔（民二庭）一件判决俞錦林訴陳樹棠貨欵糾葛一案主文陳樹棠應償還泰昌魚行貨欵洋一百九十一元七角二分六釐又自本年舊歷正月一日起至清償日止按月一分計算之遲延利息均繳交俞錦林具領訟費歸陳樹棠負擔一件判决秦揚生與丁薛氏因金鐲糾葛控訴一案主文本件控訴及附帶控訴均予駁回本審訟費歸控訴人負擔一件判决孟祥生與李張氏因借欵糾葛控訴一案主文原判撤銷被控訴人在第一審之請求駁回本案訟費歸被控訴人負擔一件判决徐正科與王榮康因存欵糾葛控訴一案主文本件控訴駁回本審訟費歸控訴人負擔一件判决季潤之與季榮祿等因田價糾葛控訴一案主文本件控訴駁回本審訟費歸控訴人負擔一件决定馮菊庭與張叔成存欵抗告一案主文本件抗告駁回抗告費用歸抗告人負擔 
　　批示一件顧林生爲保存祖業呈請備案由據呈各節純屬空言所請備案不准此批一件王鴻儒狀請執行由狀悉准予函請阜寗縣知事查照辦理此批一件棍伯寅狀請執行由狀悉着即來劇候跪此批一件王者么狀請銷案由狀悉准予銷案此批一件王潛甫狀領單據由准領此批以上四月五日 
　　判决主文（民一庭）一件决定吳盛發與李章生爲損壞私訴一案主文本件私訴註銷（民二庭）一件判决季宇清與張金生貨欵涉訟控訴一案主文本件控訴駁回本審訟費歸控訴人負擔一件判决俞致祥與吳安松等因佔地建屋涉訟控訴一案主文原判撤銷周曉峯應將系爭基地上房屋拆除由吳安松將該基地交與俞致祥管案本案訟費歸周曉峯吳安松共同負擔一件判决周樹森訴劉伯華欠租糾葛准予回復一案主文本件窒礙駁回聲明窒礙後訟費歸劉伯華負擔一件判决薛少先與李明雄爲違約及賠償滲訟一案主文被告人應將恒益輒花公司定購之機器即照合同所載完全裝齊並應償還恒益軋花公司損失洋七十四元繳由原告人具領原告人其餘之請求駁回本案訴訟費用歸被告人負擔三分之二原告人負擔三分之一一件判决鄭符氏與錢貴生欵項糾葛一案主文原告人之請求駁回訟費歸原告人負擔一件决定徐闘林與徐汪氏因佔因糾葛抗告一案主文本件抗告駁回抗告印紙費歸抗告人負擔 
　　批示一件錢子卿狀請執行由狀悉准予派吏執行此批一件張吳氏狀請展限由狀悉着即來廳候諭此批一件范慶功狀請查封由狀悉准如所請辦理此批一件范慶功狀交查封費由准交此批一件呂順　狀交欵洋由准交此批一件王志良狀領動産由准領此批一件顧如茂狀　欵洋由准領此批以上四月六日 
[上海地方檢察廳]  
　　批示趙杏仁狀悉藏匿罪人並詐取財物罪有應得何得率請交保特斥此批陸阿金狀悉仰即補具理由書以憑核送此批金馮氏據訴爾夫慶和在監病危請求假出獄等情無論是否有病核與刑律策六十六條規定假出獄要件不符所請礙難照准此批楊順　候催交此批徐思標狀悉本案公訴梁已判决該民附帶請求私訴仰自向同繳審判廳民庭訴請可也此批楊鏡渠狀悉所請核與易科條件不符不准此批王阿三狀悉候偵查明確再行核奪此批周體才等狀悉案正偵查所請不准此批胡王氏狀悉仰候核辦此批胡周氏狀悉查刑事訴訟律草案犯人所在地現定有管轄之權旣據訴稱氏夫故遵廣與被告季寶國等在高郵被捕等語如果　實不得謂無管轄權爾可逕赴該縣申訴所請應毋庸議此批王王氏狀悉據訴冒贖田單冒名收糧以及妨害客堂通行權等情事　田産糾葛與刑事無涉仰即自赴同繳審判廳訴追可也此批黄張氏狀悉已函致法界會審公廨派捕協同搜查矣仰即知照此批韓劉氏狀悉仰即覓具妥保來廳將爾夫保外候訊此批陳秋舫據狀稱民姊馮陳氏平日要未受有感觸又無精神病何致含寃服毒自戕故前狀聲明威逼自盡確係屬實等情信如所稱則凡婦女因遇人不涉怨憤自殺皆須夫族負刑事實任有是理乎至因何石氏等通知遲緩等事即謂其有致死之决心尤屬出於隱斷所請仍難准行此批以上四月五日 
　　批示江同言等狀悉候訊明核辦此批宗王氏狀悉候再研訊核辦此批李春富狀悉所稱是否屬實候訊明核辦此批沈池萬狀悉據稱傷極輕微准予不起訴處分此批吳大狀悉候研訊核奪此批順秀峯狀悉案已起訴應候判决所請着毋庸議此批丁書堂狀悉仰即提出理由書以便申送此批以上四月六日 
[滬海道尹公署]  
　　批示一件高鍾義等呈爲劣黄貪横不法查復無期請迅令南滙縣知事即行解職以蘇民困由呈悉查此案迭經令縣查明核辦具報迄未據復究竟内中是何情形殊爲不解仰南滙縣知事迅予查照先今各令澈查明確核辦具報毋再徇延致滋嘵凟此批一件顧明德呈爲崇明縣公署不明事理枉法偏斷請調卷核明令飭分别查丈復判由呈悉所控枉法偏斷等情詞出一面未便憑信姑候令行崇明縣知事查核具復核奪此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[破浪記（十）] [  天放]  
　　二十六日今日晚間可抵舊金山明晨即可登陸二十餘日長期之水程莫不厭倦一旦忽達目的地皆欣然色喜矣然欣喜雖同吾儕之感想則與美人異在美人久離鄉土重睹國門所感覺者祗無恙歸來河山依舊而已在吾儕自此後乃入一新大陸中其中事事物物殆莫不與祖國異者此新天地中其文明之盛吾儕企慕久矣一旦身履其境目睹其盛狀愉快爲何如然一念及祖國情形之危急吾儕責任之重大欲救危亡惟在於學則又覺自明日起吾儕仔肩日益加增能盡責與否正未敢自許蓋同時合快樂希望憂危顧慮而兼具之矣晚六時遥見遠處有白光二點時明時滅船員曰此金門灣口之燈塔也再歷二小時到矣及晚餐畢登甲板則金山已在望九時後船入金門灣泊於海口舊金山燈火萬家依山燈斜上如線天空皓月高懸風景佳絕徘徊艙面而不忍去至十二時始入睡 
　　二十七日晨六時起早餐醫生來驗身體驗後復查攷護照由移民部人員逐一照護照所塡盤問費數小時之久至十一時始能登岸復由海關人員檢查行李對於學生尙不苛刻略一翻視而已檢畢時舊同學劉君郭君等來迎遂與之偕赴卜技利中國學生會自上以後將爲新大陸中之生活茲篇於以告終 
筆記 
[遯俗記（下）] [  南通陳旡我]  
　　去歲有友挾之魯爲人司筆札以不堪官吏氣返歸途絕資斧恨欲投於江幸同鄉者助之歸歸而告予曰予此去無所得惟得飲東海之水以滌吾肺腑得吞泰山之氣以增吾胸中之犖犖不平他人生平或有一二快意事我則如沈淪幽窟之囚桎梏永永不能去自顧微軀旣不能福國利民又不能贍家養室至奴顔婢膝昏夜乞憐則雖繼夷齊之死首陽吾願之又孰能以身之察察受物之汶汶哉吾其不容於此世矣今春又有友招之皖之蕪湖每予予書語皆怪誕有謂吾欲學劍劍成吾當斬世人以快心其狂放如此最後一書僅八字曰親老家貧妻嬌子幼予曰殆矣張君其有變乎不二日蕪電來云張君自署出走不知所之偵騎四出終不得兆張君其披一領緇衣作如來弟子或躍入萬丈清波作屈原第二乎張君有知其速語予（終） 
藝評 
[論長片影戲] [  紓庵]  
　　數年以來影戲頗爲世人歡迎而長片巨製尤有特殊魔力每屆開映續片之期即大雨傾盆亦必竭誠而往若持衣食父母之說而論華人旣如是歡迎長片影戲則製造影片之公司寡思所以取悅華人之道乃影片公司往往背道而馳每以華人飾劇中歹人鼠竊狗偷使人見而欲噦臂如長片十齣其八九必有華人而此華人又皆作窮兇極惡之人凡我華人見之無不怒眦伿裂詆其荒謬而彼歐西人昧於中華情勢以爲華人類皆宵小逐令無形之中生其賤視之心以吾人勞神傷財歡迎達於極點之影戲所得報酬如此是眞吾人之不幸也且影戲中之華人服裝奇醜不僅中國無此即舉世界各國當亦無之彼編排影戲者不知如何想入非非乃以此不倫不類之服强加之華人之身吾人見之惟有笑且恨而已 
　　長片影戲除上述劣點外尤有一事最爲乏味者則劇中情節弗論如何離奇而其主要之角總不出未婚夫婦歷盡艱難卒至惡人云亡有情人都成眷屬千篇一律牢不可破天下笨伯做事往往如此不圖鬭智角奇之影戲亦復爾爾令人失笑 
 
[不倒翁之絕技]  
雜錄 
[㙛簃筆乘] [  范君博]  
　　袁簡齋風流才子絕頂聰明又幸生逢盛世早歲登科（袁枚入詞林年才二十四）其詩名之洋溢突過王新城（士禎）沈長洲（歸愚）上元攝宰乞告終養築室紫金山讀書事母到處公卿倒屣女弟子執贄一生口福艷福清福並享大年可謂前無古人後無來者讀小倉山房全集三十六種恨不得執鞭捧硯一瞻丰采然觀其蕊仙一笑進艙來錢唐蘇小是鄉親一生無病不孤眼諸句儇薄佻　似不減藏鴉年少故身後士林多微言蒲禍山房詆之爲淫棍詩賊與湖上笠翁李漁同爲名敎罪人識者韙之餘姚徐錫疇布衣（字田賓爲曲園之愛徒與徐花農翰林稱俞門二徐）爲余忘年交前親爲予曰光緒二十七年庚子歲暮俗例家家殺猪羊鷄鴨祀神祭祖徐氏所殺之猪凈毛時屠夫見背上有青色四字驚以爲怪奔告主人予往廚下一覽乃錢唐袁枚筆勢遒勁頗近歐陽率更體閧傳鄰里目覩者何止三四五百人釋家輪廻之說果信而有徵乎田賓博學君子决非僞言者也 
新聞拾遺 
[失龜交涉] [  隱厂]  
　　寗垣近患喉痛喉痧者甚多門西某緞號　一龜頭金色身現八卦紋能吸喉中毒液患喉症者咸往借視爲至寶昨晨南門外馬姓婦喉痛甚劇其夫將龜借去吸液後放入水缸午後欲送還忽失龜之所在遍尋無着乃向某緞號主人道歉允賠洋五十元主堅謂馬某藏匿非賠原龜不可馬大窘央人疏通一面遍貼紙條於各街巷口上書［本府失去吸喉龜一隻送還者酬洋五十元並不追究］云云殊不知果得合浦珠還否也 
[啞謎] [  筆花]  
　　廣告昨經南京路石路口見某手表公司門首有一廣告牌上書［諸君如能猜本公司窗内所陳列之手共有幾隻猜着者當奉贈精美月份牌一張］窗内懸一圖上畫兵艦圖之左右角畫兩手其兵艦上有一黑色小旗上畫小手一一時駐足而觀者途爲之塞皆搔頭摸耳苦思不得卒被予猜中窗内共有木手二十七隻連圖上兩手兵艦旗上一手合計之得三十隻詢之公司中人據云不錯當贈天女散花月份牌一張是誠廣告中之别開生面者 
小說 
[社會小說衆醉獨醒（三一四）] [  瞻廬]  
　　第四十七回照紅鸞丈母憐女壻放白鴿頑父駡親兒方便園打着頭圈道有了表揚貞婦的旗匾便該有表揚貞節的詩歌我方便園做了四十餘年的詩人到了今天才覓得一個傳世的題目貞婦的芳名便園的詩名眞是［不廢江湖萬古流］了（眞是幸免營門五百鞭了）呂文甫的雌雞嗓子一時作癢吟哦自已的警句道孤心苦誼歸空帳軟玉温香抱木牌曹墨亭也接着念道自從盤古分天地夫配陽兮婦配陰尙有兩位女詩人方詠絮和吳吟梅也在那裏曼聲吟詠一個兒詠他的絮一個兒吟他的梅只可惜呂郭夫人不在塲理没了幾首香絕艷絕的佳章不表衆人談談說說單說來賓裏面却有兩個少年不和衆人一般見解一個兒暗暗的笑得嘴歪一個兒憤憤的氣得肚痛笑的是誰便是亞東第一鍾情男子宋吟香這幾天内他形影不離專和翠娥作伴吳中詩社裡面久已斷了他的蹤跡無怪呂郭夫人今天撲了一個空小賓夫婦曾和女兒有約只要翠娥肯到劉公館抱牌做親甚麽事都儘他自由所以吟香在家裏停眼整宿夫婦倆都裝聾作啞不去干涉吟香又是個甜嘴密舌的人物跟着翠娥向他老子娘講話總是爹呀媽呀的混呌夫婦倆初聽時有些刺耳日子長了不覺得刺耳倒覺得窩心原來［窩心］二字是一句蘇白彷　［稱心如願］的意思（百忙中添一註脚） 
[餘瀋] [  雙菱軒主]  
　　花明驛路曲唱臨歧逸士騷人或賦詩相贐或置酒招飲蓋結文字之緣盡交錯之歡用留雪泥鴻爪也 
　　今者玉照互耳倩影交遞千里遐思三秋長隔可把晤於掌握之中贈别物品較昔有勝然分袂期久貌更形易相見不識固意中事故余以爲莫若贈以述志影片庶知貌知心較前有加也 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刋者其材料除衛生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者　末須開明姓名曁詳細地址最好黏一名片每句情自加單　若篇輻過長及繕寫潦草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本舘取酬其取醜時之署名蓋章須與投稿時同 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增減潤飾或不用原稿另紙重繪註明原名 
常評 
[讀藍辛議和記] [  老圃]  
　　昔美總統惠爾遜宣佈十四條規約吾國人士幾崇拜惠爾遜如天人及和議告終所謂十四條規約者幾於體無完膚豈崇拜者所及料哉藍辛者亦議和委員之一而美國之國務卿也當時頗因議和問題與惠爾遜齟齬故所著議和記於惠爾遜多責備之辭藍與惠之不能相容蓋始於惠欲赴歐而藍以爲非宜袒惠者或疑藍欲自執牛耳故阻其行然藍固持之有故言之成理也據藍書所言山東問題之失敗實不能不歸咎於惠當時英法諸全權皆拘束於密約不能主張公道能啓口者僅惠一人惠未嘗不爲中國辯護然因意大利旣指袖於前日人又以脫離聯盟爲要挾惠恐聯盟失敗無面目見江東父老反對黨將益肆跋扈故不恤忍心害理以中國爲犧牲初非於中日權利關係有所誤解而鹵莽滅裂以從事也據藍氏之意則日人果欲脫離不妨聽其脫離日人如暴發戸一旦厠於縉紳先生之座且以爲大幸雖驅之出聯盟猶不肯出庸有負氣脫離之理又藍氏之意謂惠之失敗由於親赴歐洲當外交之衝惠在華盛頓則勢力强一入巴黎則勢力弱在華盛頓發一言不啻九鼎之重在巴黎爲歐洲大外交家所包圍幾於軟化雖美國尙有四委員皆在元首統率之下不能轉圜亦其勢然也藍氏所言固多精闢之論不得以其有隙於惠氏而少之使行藍氏之言諸委員堅持於歐洲惠爾遜後盾於美國或間進調解膠州問題當不至一敗塗地但天下事以坐議成敗爲易而身當其衝則難藍辛著書爲一事藍辛議和爲又一事中國不能自振而徒仰人之鼻息安知藍辛孛立司淮脫諸人不受歐人日人之包圍又安知藍辛議和記之空言不等於惠爾遜十四條之空言而今而後中國人倚賴之迷夢亦可以少醒矣 
國民常識 
[記狄雷博士演講（一）] [  叔平]  
　　狄雷博士是美國的社會學大家學識宏富著作甚多可與杜威齊名博士此次來杭是很難得的機會所以各處都請他演講前日爲博士在青年會演說的日子講題是［中國何以幼穉］聽他的話句句都很有價值頗可爲我國民的箴貶故特記之如左 
　　中國爲世界最古之國開化特早疆域也是最大但中國文化的進步遲緩得很所以立國到五千年之久文明的程度還遠不及其他諸小國因此之故所以一般人有［老大中國］之稱 
　　但照鄙人的意見中國却不能算老大何以言之因爲照科學家瓦德的研究凡一國在世界上至多有五百萬年至一千二百萬年可以存在如今中國的歷史不過五千年那裡可以算得老大呢况且中國文明程度這樣幼穉那更不能說老大了 
　　中國人大槪有二派一派專喜歡守舊仿古不知道研究和改良墨守舊法毫無進取的心思還有一派專喜歡學新但不研究他的對不對合不合一味盲從所以也没有良好的結果這是中國不發達不進步的極大原因照鄙人的私見中國人須要發展其固有良好的特性一方面當謹謹愼愼的去採取新法那國家方才可脫幼穉的範圍咧 
　　中國地大物博天産豐富國民正可利用自已的天産造成鞏固的國家不要將物産供給外國也不可用他國貨物一方面應當尊重勞働家因爲勞働者是國家最重要的分子况且中國這種階級制度尤是進步的大障礙呢 
　　黑暗之中可以尋出光線這是世界的公理如今中國内亂頻仍政府的黑暗已到極點但國民諸君正可趁此紛爭擾亂之中尋出一條眞理來共謀國家的安寗世界的和平這是鄙人所盼望於諸君的 
　　我看中國國民大都垂頭喪氣很抱悲觀以爲國家已到不可救的地步我說這未免太過分了因爲中國前途的希望還是很大國民正當抱個樂觀去達到希望的目的萬不可失望要知悲慘乃是人生莫大的仇敵快樂是長生的靈丹個人如此國家何常不是如此呢最緊要的便是要竭力忍耐去改良社會改良工商業萬不可痴心妄想要一刻間變成一個富强的國空因爲一個强盛的國家不是一朝一夕間所能成功的中國幼稚的原因亦未始不由於此呢 
　　博士演講畢聽講者還有幾條問題請博士指敎茲并錄之（問）國家在世界上至多能存五百萬年到一千二百萬年一說有根據否（答）據瓦德研究謂太陽至多只有五百萬年至一千二百萬年可以存在太陽没有便没有國家所以說國家亦只可存五百萬年至一千二百萬年（問）中國内亂紛紛我國民當如何設法（答）中國的人民還不算極大的苦惱歐戰時德法美各國還有幾倍的困苦哩做國民的不必擔憂只要力求改革就是（問）發達敎育須用如何方法（答）發達敎育首宜推倒軍閥第二要有好的人才（問）勞農政府可否實行於中國（答）中國之大弊在分散而不能合羣勞農政府更使國家分散斷不可行（問）社會主義中國可否實行（答）中國若欲以社會主義挽救危勢正如生病的人服報紙上自相誇耀的假藥非特不能救命反足以送死（乙種酬） 
衛生 
[日光與身體健康之關係] [  中華衛生敎育會唐澤鑫]  
　　夏日可畏冬日可愛此吾國人之常語也但就衛生學理言之日光一年四季實無時不令人可愛雖夏季地近赤道温度增高然亦無足使人生畏者若畏其温度稍高遂終日避之是犧牲其所可愛將吾人身體所應享得之健康幸福而并棄之也夫日光之具有他項作用茲不暇具論但就其有益身體健康者分甲乙兩條說明於後以顯其要愛之非虚也 
　　（甲）日光與空氣之關係空氣之於人與水相同水必澄清而後便於欱空氣必新鮮明亮而後利於呼吸日光者所以使空爲經潔明亮不可少之物也凡天地間産生各種疾病之細菌生育蕃衍於陰濕污穢之處風揚之於空氣中而人繤之覺惟日光有照見殺滅之能蓋細菌生活其環境宜陰暗而最忌明顯其温度宜低不宜高雖不可槪論然據生物學家之考究大多數則如此如房屋暗濕陰凉之處黴點叢生日光明顯乾潔之處則否黴者細菌之屬於植物者也即此一端足以證明日光有殺滅細菌之功用故房屋須竟日透光則細菌生存之優點暴滅呼吸時可免菌毒吸入肺臟各部之危戸外日光中運動生活之時間愈多則肺惡除精力旺而神情疏朗彼閉戸自居者卒之身體日弱疾病叢生其亦知所由來乎 
　　（乙）日光與身體排洩之關係吾人日進食物其精華滋養者化爲骨骼肌肉各部之發達所以培植精神體力於下墜其不利於身體者全賴呼吸出汗大小便三者排洩之呼吸出汗有必需日光發展其功用者因肺部乃全身濁血之總匯血將體内各部炭素帶入肺臟吸入清氣内含氱素與之化爲二氛化炭素呼而出之所謂濁氣也惟日光以内之空氣不但無細菌混入之危且化除肺惡之功用較弗此日光有助於呼吸排洩之功用也凡體中惡濁有爲血流清洗所不及者積於肌肉與皮膚之間必運動於日光中使股肉皮膚外感太陽光熱内則磨擦生熱然後汗水油然而生體濁隨汗水洩出運動愈烈時間愈久則其體熱之外感於日光者愈多内因磨擦所生者必愈高因此出汗愈多體濁洩出之分量必愈大呼吸與皮膚二者排洩之功用旣顯則其影響於胃腸之消化力益强大小便疏通食慾加大精力百倍俗常以努力加餐四字勉人殆即此意倘閱者諸君樂得吾說而行之弱可强而病易愈日光中原有健康幸福彼閉戸潛居者終日避之亦惑矣（乙種酬） 
實業常識 
[資本家與藝術家接近之方法] [  醒吾]  
　　中國實業之不振一則曰無財再則曰無才其實非無財與才也多在財自財而不知所以增殖其財才自才而無所發展其才終至於財日竭而才亦日以衰歇其故因資本家不信藝術家之足以有爲徒守其老法以經營事業藝術家因無人採用又無力以自試其所學逐遷就不相當職務以暫糊其口終至於辦實業者興乏才之歎而有志於藝術者亦慨其所學非所用矣東西各國專門藝術學校每届畢業各公司及各工廠競羅致採用其畢業生甚至有全級均被支配而尙覺其不敷者故各公司及工廠事業日見發達而學專門者亦日益增多也中國資本家與藝術家本相需爲用反至於相背而馳固由於未有現成之工廠以收納之亦由於未得兩者接近之方法接近之法惟何其要先在資本家之有知識故特爲資本家告之如資本家欲興辦一種實業或已辦實業而欲擴充其業務須求一種計畫及藝能者可用徵之懸賞之法揭其標題與酬賞等第於廣告則自有懷才欲試平日不輕告人者見之各爭抒其積蓄或探索新奇而獲利之妙策貢獻之於當局當局者彙集而採擇之其傑出而有特識者更訂期面談𢌿以相當職務漸至加以全權俾得盡力發展將見各種藝術學校皆代資本家培企業之才而資本家又足以奬勵藝術學徒之興趣交相爲用其效廣矣（乙種酬） 
道德叢話 
[嗜好與品性之關係] [  遂眞]  
　　人身有眼耳口鼻世界即有色聲香味相爲吸引自然而然故嗜好爲人生所不能免但嗜好有有意識與無意識之别有意識之嗜好其種類極夥大約言之如美術音樂游歷及布置園林怡悅花鳥搜羅骨董鑑别眞廣與夫看書閱報或探奇索隱形之詩歌筆記等等皆是也無意識之嗜好其種類亦極夥大約言之如吸犯禁之烟醉亂性之酒及徵歌選色喝雉呼盧與夫放浪形骸日徵逐於游戲塲所等等皆是也嗜好之有意識與否淺言之則屬於娛樂深言之則關於品性要惟有意識之嗜好其志趣超出乎流俗人之上而惡濁之氣淫佚之念自消化於無形即人生觀亦較高尙否則爲無意識之嗜好日役役於一種堕落的思想汨其性靈阻其向上即人格亦日趨於卑劣而欲跳出無意識之嗜好範圍以外則非趨入有意識之嗜好範圍以内不爲功良以枯寂無俚無以遣有涯之生吾人興與人同斷不能如菩提之胥空色相則亦惟就性之所近擇良嗜好以替代不良嗜好而已由是言之雖有如何卓越之才能淹通之學術而跡其嗜好近於邪僻猥瑣即爲品格不完全之表徵故觀人於微者於嗜好亦自有注意之一值也（乙種酬） 
 
