# 1899 - 22 - 4909260

 

Page 1

 
 
[閱報諸君惠覧] [  申報館主人啓]  
　　邇者紙墨一切逐漸翔貴其價幾倍於往年若不稍事變通卽不免入不敷出是以本館釐定自明歲新正初五出報之日爲始每張收取工料錢十二文敬祈閱報諸君鑒此下忱照常賜購至於劈箋濡頴甄綜見聞自當詳益加詳愼之又愼以仰副諸大雅之盛情也肅此預陳諸維垂鑒 
[裱成着色五尺衆神圖出售]  
　　送臘酬神迎年祀灶門楣集慶氣象萬千風月更新韶光百五莫不換桃符於當户翦華勝以遺人藉迓庥祥用增光彩本書室爰倩名畫師倩繒五尺幅衆神圖付之石印加以五彩鮮色爲詻紳商新歲供奉之用每軸取價洋一元六角賜顧者請速至三馬路申昌書室購取可也此佈 
[廣學會譯著新學彚編中國度支考英興記正續中東戰紀本末文學興國策時事新論出售翻刻軍罰]  
明詔迭下　學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而　　　　下大同此其左劵合括宏旨藉貽通才○新學彚編四卷哀西瀛旅客名篇開東土導師先路理明法備言簡意賅八角○中國度支考二卷　　　報　舉出納言外深其惋惜使君於此不凡一角半○英興記二卷英后在位花甲一周政通人和雲蒸霆蔚第就英廷財賦持較中國　　主　　　有德則樂興華秘鑰敬告司徒三角半○中東戰紀本末一圖半續編七角文學興國策二角三書併售二圓均與先譯之泰西　　　　時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購　　　成局啓 
[論本報紀奸胥劣捕事]  
天下之人毒如蛇蝎猛如狼虎詭計百出機械無窮者其惟衙署之書吏差役乎嘗見一行作吏者錢榖不知刑名不知無一事不能不經吏役之手且無一事不能不聽吏役之言凡吏役之上下其手威赫鄉愚魚肉良懦者皆付之不見不聞非但民受其殃卽官亦不免因之敗節隳名　干上臺叅劾然此猶謂庸碌者則然耳至廉明之士雖吏胥差役不無忌憚而偶一疎忽則吏胥之作奸差役之倚勢根株亦難盡絶誠以官之耳目有限而若輩之技倆無　諺所謂只有千夜作賊之人斷無千夜防賊之人也昨報紀營口訪事人來函云蓋平縣户房經承陶蘭廷藉查契爲名爲官聚歛每契儅値百抽十三至輕者抽八典契年久抑令過割吹毛求疵動以例文匿稅半價入官恐喝商民故爲歴任縣令所　　商民皆恨之入骨上年玉發棧荒閉結欠西帮銀六萬餘兩以房產作抵陶慫恿縣尊票傳西帮勒令稅契再禀再　　轉輕年致西帮所費不貲今年元茂原主王姓因歸併帳目鋪產房屋應歸王姓陶亦勒令投　王以　承　　　　　憲批示無庸稅契提訊之下陶出言不　被責手心又笞　七八百下聞者稱快此事幸道憲　明王　　踏　地　　又將如西帮之所費不貲矣說者謂此皆縣主之不明致吏胥得以行其奸詐耳曰是不然吏　　　　　　　所　　　　　中　　官　利之名而若　得利之實此固若輩之長按也然官苟廉潔自　不爲　　　若　　　　　其　矣不知若輩變化無竊不能以利動者卽以害動事事必援倒在在須循章謂不如此必　　　夫　　　　　　　　然　有不在此例而强之使合者不必照章而强令照章者毫厘千里之聞官遂爲其所愚一事　　　　　　　　　其範圍而吏胥之權於是重而吏胥之齋亦於是深此猶得謂舞文弄法以利　　官故得行其　　　　　　　　　則不過司奔走之勞官欲東則東官欲西則西耳其權　不如吏胥之重而其害亦當較吏胥爲　　　　　　　　　較吏胥爲更甚凡出一票提一案雖吏胥欲䫣倒是非而公事尙未到署猶覺　無成竹若　捕　　　　　　　　　雀一切誣害庇護等情無不先經其手所謝堂上一點硃小民一點血者是皆指差役而善之也　　　　　　　　　事可以畢一而例百矣蘇州訪事人云今春三月初五夜附近水瀆與之六卸三　王姓家被　　　　　　　　　　捕役戴阿大往查戴卽向事主百般索詐一月　連詐六次共得洋銀一百餘元事主不堪其擾移　　　　　　　　知劉司馬訪悉立卽將戴拘案一鞫而　遂　　　一千板釘鐘押獲吳縣署收禁一而備文申　上憲本月初二日　府勘訊彥詠之太守提訊之下戴忽　　太守　本府在鎭江任内已聞爾係著名流氓無所不爲　　　　　　作之事逐一指出而戴仍供詞遊移堅不灶　　　　必須研鞫重浙也說者謂差役之得賄也或隨　　　　　　求　　輩遂得上下其手子取予求若被盜之　　　　　何得以銀賄差差亦安得而行其詐不知差役　詐　　所不　　也鄉愚之見差猶如羊之遇虎差卽不當　　　　空手而回之理而况於索詐　旣曰　詐　尙有　　之攸分　　之可論乎吾故曰天下之毒如蛇蝎猛如　　　　吏胥差役若也然　治之之法官奈何　事之未　也　　　之　發也則重　之則不但貽地方之　　　　　　　　　　不數　　法　莫可　　是　仁　　人之一　也 
[本館接奉電音]  
　　昨日午　　　　　　　師飛電傳來上　一　　　一　　　　　○十二初九日奉上諭直隷承德府知府員　　　　　　　　同日欽奉慈　端佑康　昭　　　　　　　崇熙皇太后　旨本日召見來京之蒙古王公布　　　　　　　　　旱　克　濟克丹道克齋瓦查克　　　　　多　保阿　　巴雅爾那　綽克　勒旺布哩克濟　　　　　　均　加恩在西苑門内　馬並乘坐施牀内扎薩克台吉色　　　布勒欽　　齋外扎薩克台吉特木　車　多兩　那木凱多爾濟内扎薩克貝子　　雅克仃克布吉木均　　恩　坐拖牀欽此 
[臺灣設電]  
　　日本東京日日新　云政府　由長崎設海中電綫以達臺灣目下方從事　　一面派　　　冲　丸者將舊綫設法撈起 
[日本喪儀]  
　　日本東京日日新聞云東歴一月十二號日本内親王多喜子因病而　宮中備辦喪儀異　　殊旋定於十七號或十八號葬於豐島郡卸陵按女親王卽宮主多喜子其名也 
[三志渦陽亂耗]  
　　安慶訪事友人云安徽渦陽縣飢民衣食無資迫而爲亂撫憲鄧中丞　警後卽於本月　五日淸晨飭韓統領督兵馳往剿撫兼施不意是夕又接擣州警報謂渦陽縣城業已失守縣主　大令見勢甚　狂　難理喻因之帶印而逃典史某少尉與城守某把戎皆死於難飢民乘勢入城肆行掳掠旋又率衆將宿州所屬之蒙城圍困壽春鎭郭鎭軍　昌發兵數百名就近彈壓不及臨陣先已奔逃且有反戈相向者蓋此輩大都籍隷　北一旦　使剿賊遂至反以助賊耳初六日中丞又派砲隊營携帶格林砲十餘尊　程前進限五日到蒙妥速相機　辦諒兹島合之衆不難指日蕩平也 
 
 

Page 2

 
 
[皖蕃蒞任]  
　　安慶訪事友人云新簡安徽布政使湯小秋方伯陛見後由京南下已於本月初六日淸晨秉節至省下椗東關馬頭撫憲鄧小赤中丞聞之卽命駕至舟次恭請聖安然後行相見禮文武各員則皆恭迓如儀旣而方伯排導登岸迤邐至藩署駐節隨示期初八日接受關防 
[沙案述聞]  
　　蘇州訪事友人來函云近有南匯縣紳士多人詣各憲轅聨名具禀詢之知其事者謂今夏有某號運木船遭風失事地保胡某雇人撈取木植五百餘株送至董事韓姓處韓卽開列槍木之沙户金阿大等數十名赴縣報案縣主汪大令准詞飭差按名拘究金阿大不知如何扳出素有嫌隙之陶全春致被拘押所中於是沙民一倡百和嘯聚數百人於十月下旬某日擁至韓處將韓兩耳咬去併毁壤佃人所居之廠屋翌日復至縣署盡情鬨閙時適汪大令因事公出衆鄉民遂闌入押所刼去各犯旋經營兵差役追獲陶全春等八名大令以沙民聚刼獄此風斷不可長遂禀詳上憲以陶全春爲首擬以死罪越日復申詳送轅請兵保護迄今人心惶惶市面驟减臬憲朱廉訪已批飭蘇州府提集一干人詳細研訊矣 
[調補要缺]  
　　蘇州訪事人云彥詠之太守本任鎭江府知府本年九月經上憲調署蘇州府篆務履任以來　　倚畀本月初八日藩憲聶仲芳方伯牌示云照得蘇州府知府員缺查有鎭江府知府彥秀堪以調補遞遺之缺遵旨以許葉芬補授一時省中文武印委官員紛紛詣轅道賀輿馬喧闐殊形熱閙 
[揚城得雪]  
　　揚州訪事人云揚城自仲冬以來達得小雨並雜以微霰然天時尙煖隨落隨融四野農夫望雲甚切直至本月初四日夜半北風怒號無殊龍吟虎嘯至初五晨滕六君始命駕而至始猶撒鹽飄絮若有若無至上燈以後卽扯絮搓綿花大如掌俄頃間堦除積素已約寸許初六晨起推窓一望則樓臺高下皆如粉妝玉琢一白無垠以玉尺量之約三寸有奇於是老農老圃之流莫不鼓舞歡欣謂可卜來歲豐年之兆也 
[鎭江火警]  
　　鎭江訪事友人云江勝副中營駐紥南門外都天廟本月初一日貓睛轉午時營中兵士不戒於火忽兆焚如幸各健兒如虎如羆奮力灌救得卽熄滅僅焚去後膛擡槍八桿洋槍十數桿草屋二椽 
[皖省官塲紀事]  
　　安慶訪事友人云桐城馬踏司錢少尹病故遺缺現經署藩憲李方伯遴選補用巡檢林少尹承法請補東流縣吉陽司以郭少尹鴻鈞請補當塗大信司以劉少尹天峯請補蒙城縣典史委候補縣丞蕭二尹良驥署理 
[斷橋殘雪]  
　　杭州采訪友人云自交冬令亢旱異常物燥風乾易遭火患本月初四晚招寳堂畔某箍桶鋪工人方作夜工遺火木花中無人知覺比三更以後烈燄飛騰鉼中人俱已深入黑甜鄉適比鄰章某一榻横眠吞雲吐霧聞爆裂聲大聲呼救鋪夥驚回好夢急爲之取水以澆得免頭焦額爛然亦險矣○自上月中旬連得瑞雪後雲監一幅大放睛光迨本月初四日午後屑玉碎璚又復空中飛舞惟氣候和暖墮地卽消至五鼓時忽大雨如注初五日淸曉雨稍殺午後復勢若傾盆傍晚滕六重臨初如柳絮隨風繼更花大如掌洎次日起視則平原下隰已如玉砌銀鋪而滿院飛花尙未已也諺云若要麥臘前見三曰來歲豐亨之兆可預占矣 
[宜近事]  
　　宜昌訪事人來函云上月中旬以來天氣　寒農田望澤甚殷雖嶺頭已有積雪而城市中仍未見祥霙飛舞街市小民趁此晴天咸在河干搭逢房以謀生計○自外縣匪徒猖厥城北殷户多有以遷　爲良者日前有某甲者因遷居失去皮箱四口某乙將雜物搬至河西被人搶取一空然宜地安靜如常此皆好動者自取之咎也○三年前因考滋事故此次考試傅鎭軍先事預防照會各屬教官傳諭廪保凡文武生童赴考及送考者須在各學領取腰牌若無腰牌倘遇滋閙情事格殺弗論荆宜施道恭觀察亦出示曉諭并札飭教官責成廪保傳知各生童不得遊行洋街藉考肇事是以本年考試甚爲安靜○上月二十日九點鐘王學憲旌節過河由孝子巖赴施南府屬文武各官皆送至境外施南府派有兵役多名至河西迎接○近來各國西人之往川中遊歴者皆赴宜昌鎭署請鎭軍派砲船護送前往蓋恐途中匪人不靖或生意外之事也 
[漢皋錄要]  
　　漢口訪事友人云齋匪結黨會盟潛謀不軌前經上憲諭令嚴拿刻下保甲各員皆加意查緝聞已拘獲數名解請地方官按律懲辦矣○團防勇丁訓練數月技藝已楚楚可觀日前漢黃德道俞君實觀察命駕至後湖嚝地親加校閱各勇丁步伐整齊進退合度頗能各獻所長觀察顧而樂之犒以水衡錢然後呵殿回署○日前鄂省官塲接奉榮中堂札以新募中軍萬人需用各種軍火甚夥飭赶緊籌辦等因刻已由督憲張杳帥札飭局員督造撥往矣○體操爲練習筋力之要端中國各學堂現已次第興辦以習勤勞督憲張香帥因念省垣武備學堂自强學堂及兩湖書院等處皆宜一律添設擬卽延師妥爲教習亦培植人才之要務也○前者鄂省拘獲紅燈會匪黨韓姓等數名現經上憲恩施格外發回三湘原籍准其攺過自新已派差押解首途矣 
[滕王寒煠]  
　　江西訪事友人云南昌新建兩縣境内每届隆冬向由大憲分設粥廠自十二月初一日起至次年正月十五日止雖爲期甚促而貧民之藉資果　者已覺受惠不淺本年經南昌府江訒吾太守派員分投辦理計南昌委通判夏濟安知縣楊家駿史悠頤倪望嶐嚴樹聲申羣英李德利沈秉權楊樂修道庫應汝燮姚洵府經賴家濬程廷琛葉新簹縣丞童必江朱宗藩主簿盛慶雲從九魏紹節陳寳典史阮祖桐胡豫新建委同知李毓璠知縣鄧祥霖陳書垣陳錫疇徐寛濟張仁荃徐銘新方恒鄭緖彬馬振儀府經汪善培府照王鴻壽縣丞周光弼謝寳珊陳國賓從九徐忠仁張家駒戴宗煌李崇賓張承護狄祖年○前護理江西巡撫翁筱山中丞自遭太夫人之喪擇期上月二十六日扶柩回籍是日由微垣排導而出儀從輝煌聲靈赫奕經西大街中大街繞道射步亭出章江門至滕王閣沿途執紼而送者不下數百人自撫憲松鶴齡中丞以下各員皆排設路祭叩奠如儀道旁觀者莫不以太夫人福壽全歸嘖嘖稱羡不置○本年江省輪値舉行大計之期撫憲松鶴齡中丞以到任未及三月於屬員賢否未能一一深知爰奏請展緩至來年正月再行辦理登明選公都人士殷殷有望治之心焉○前年省城羊肉價每斤祗需錢一百四十文上年已漲至一百六十文近則更漲至二百二十文且不免有灌水之弊合計凈羊肉每斤竟需三百文黨太尉銷金帳中不免略增聲價矣 
[鐵甕寒濤]  
　　鎭江采訪友人云常鎭通海道長久山觀察以徵漕在卽循例出示曰爲嚴禁事照得徵收漕　例應愼選乾潔好米按户赴倉依限照數交納聽候解收掣串給執不容生監包交醜米任意短缺亦不准丁書差役踢斛淋尖藉端勒索以肅漕政而重正供乃聞該屬地方上届收漕有等刁徒創立提袋名目將米運堆厫塲不遵逐袋過斛恣意攙水和沙並敢挨至末期擁擠爭納希圖掗交短數甚有刁劣生監從中包攬任意短欠均屬目無法紀現届開辦冬漕之際誠恐此等刁徒貪圖漁利故智復萌亟應嚴拿究辦以挽頽風除飭各州縣密訪查拿外合特出示嚴禁爲此示仰該屬糧户紳袊人等一體知悉爾等須知漕糧爲天庚正供不能顆粒短少務將應完正耗糧米遵照定章依限赴倉交納聽候斛收掣串不准再有提袋名色及延挨擁擠掗交包攬等弊如願完折色者亦照市價按數交淸毋得觀望遷延自惟法網倘有不法刁徒 
 
 

Page 3

 
 
仍蹈故轍定卽指名嚴提儘法究辦如有胥役人等借端　索亦准指名控告以憑查明提革究辦本道令出惟行决不稍貸其各凛遵毋違特示○本月初三日曜靈匿彩四野雲封黃昏後北風怒號花飛六出推窗四望但見鴛鸯瓦上一白無垠次晨呼童縛帚掃之以待騎驢客至煮茗淸談此時階除已積至三寸有奇至午刻陽光稀微漸次消化簷牙屋角垂溜繩繩巷尾街頭泥淖沒踝初五日尖風刺面寒氣逼人迨貓睛轉午時滕六君復命駕而來興高采烈由是老農老圃無不額手稱慶謂足預兆來歲豐年云○本月初一二等日天氣驟寒池中氷厚五六寸許無衣無褐者風餐露宿苦不待言城南大街某店門前有一丐僵臥於地呼之不應撼之不醒近前撫視已鼻息全無正在邀請鄰人互議報案有某紳者彳亍而至謂報官則四鄰多拖累不如請善堂收殮爲佳衆鄰韙之爰令地甲殮以桐棺厝諸義塚○西門橋南首土榖祠三楹向爲乞兒棲息之所夜間從無燈火本月初二日之晚巡役某甲行經是處瞥見祠中光燄熊熊明同星月疑而窺之則見赳赳者三四人席地傾談知非善類奔告水利廳署旋偕十餘人前往查察祠中人聞聲急起正欲逃遁已被獲住二人搜出洋槍三桿遂於次日解送縣署收禁内監候訊○本月初二日午後江上忽起狂風搖山撼岳招招者知勢不妙刺舟駛避有不及收口者均泊蒜山一帶有一划船由瓜州載客五六人衝波涉浪而來甫抵中流被風吹覆幸救生船近在咫尺急往援救得將諸客悉數援起獲慶更生而所携貨物已漂失殆盡矣 
[邗水冰花]  
　　揚州采訪友人云郡城石塔寺瓊花觀兩粥廠飢民擁擠以致傷斃人口由紳董傳諭暫停府尊沈太守籌之江甘兩縣朱周二邑宰恐本地貧民果腹無資妄滋事故特於某日會銜出示曰本城兩處粥廠現因城外徐海飢民太衆因而暫行停放一俟災民由官查明放糧安置妥當卽行開廠爾等貧民所領粥籌務各收好毋得遺失自悞○蓮花洲救生局係鄂湘西三岸運商所設前者局董吳君物故謀承其乏者紛至沓來均經淮南局員議駁兹由運商公保任君接辦局員准之批示曰蓮花洲救生局董旣據該運商等公保州判銜任永善素行端方誠實可靠姑准接充以全善舉仍候諭催吳前故董家屬將所存項件卽日查交○揚州營叅府所存戰守各兵前奉上憲行知飭分三限裁撤刻下已届第三次裁撤之期袁叅戎遵卽轉飭各營汛認眞挑選汰弱留强開列所裁花名淸册呈候遵照憲飭每名發給八個月恩餉恩米俾資餬口牌示營門曉諭遵照嗣叅戎以歲闌在卽一旦裁撤情實可憫因特於恩餉恩米外復慨捐鶴俸每名賞給番佛一尊以資度歲各裁兵聞之咸感恩無旣矣○新榖登塲米價稍减乃入冬以後復逐漸加漲近日上白米已增至每石洋銀四元六七角次者亦在四元以外荳油每斤錢一百零四文此後尙須加漲舉凡日用所需以及蔬　等項亦無一不昻貴異常淡芭菰更身價頓高至銀價則日漸跌落現墨西哥銀每圓祗兌制錢八百五十餘文轉瞬歲闌尙恐有减無增噫市道如此小民其何以堪有心人聞之能毋爲之長嘆息哉 
[擬築馬頭]  
　　南市集水馬頭之畔近由官塲擬築官馬頭以便官舫往來於此駐泊日前江海關道蔡和甫觀察飭馬路工程局總辦朱森庭明府勘明地勢繪圖申覆明府奉諭後卽於前日督率局差地甲前往察看以是處地濵浦江帆檣林立卽傳諭各夫頭令各船户一律讓開再行勘丈 
[政簡刑淸]  
　　昨禮拜六爲法界公廨訊案之期捕頭見捕房中押犯無多派探禀知讞員朱森庭明府及法總領事官停訊一期所有各案俟下禮拜二集訊 
[押犯裝瘋]  
　　崇明人邢叙華在浦東爛泥渡毆傷人口由巡防局委員某君轉送至上海縣署請辦後又經是處居民地甲臚陳種種惡跡聨名投縣禀控請收攺過所以靖地方縣主王欣甫大令准之卽發交攺過所收押前日黃昏時管所委員李葆初二尹派勇送回縣署禀稱此犯在所中忽發瘋癲撕去身上衣服將頭向柱上亂撞刑具悉被毁壞且連日哭駡不休爲此送請安插大令察得邢狀似裝瘋飭收自新所再行核辦 
[賭徒狡獪]  
　　昨日午後三點二刻時裹虹口圓通寺巡防局委員劉穆庭二尹督率局勇及二圖地保徐士義至胡家木橋沈家灣一帶捉賭無如各賭徒有人通信以致逃遁無蹤吁捉賭豈易事哉 
[美界火警]  
　　昨晨十點鐘時美界崇明路口桃源坊第五弄第三家第一百九十四號門牌凌雲閣石印書局膠紙房忽肇火災祝融氏耀武揚威幾致不可收拾旋經英美租界救火會各西人驅皮帶車至放自來水噴射火勢始得漸衰是役也計焚去石庫門樓房五幢西至一百九十八號門牌止被焚之家多未保險大受厥虧惟起火之凌雲閣曾倩某洋行保銀四千兩事後監副捕頭派某包探將火頭某甲拘獲以便解送公廨禀請罰鍰當火熾時匪徒某乙乘間搶奪某姓家小皮箱一口内儲洋銀首飾所値不貲經包探洪阿寳拘獲解入捕房　候解送公堂禀請究辦迨晚間九　鐘時又聞捕房中警鐘亂鳴旋分二下救火會各西人急驅皮帶車而出後知火起於寳山縣頭圖某鄉民家又因茅徑小路未便往救遂中道折回至如何起火及燬房屋若干容俟探明續錄 
[新閘火警]  
　　前晚一點鐘後北泥城橋西畔新閘大街陸德茂棉花行不知如何火起頃刻間冐穿屋頂地保某甲立卽鳴鑼告警近左巡防局及棲流公所各水龍馳集灌救得卽熄滅共燬去樓屋十二幢尙有四幢因被拉倒免成灰燼 
[火未成災]  
　　有名桂華者不知其姓與曹更生同當挑糞夫前晚忽在裹虹橋北堍某小烟館中互相毆擊致將洋油燈撞翻火勢炎炎幾兆燎原之禍幸人手衆多設法灌救不至成災 
[南市捕房紀事]  
　　前晚黃昏時賊犯張阿根潛至太平馬頭已閉之邵元泰木行中圖竊被縣差某甲獲住解送捕房由捕頭王榮培押候解請工程局總辦朱森庭明府訊究○昨晨船户陸天才與弟陸天發在南馬頭大肆兇毆由巡街捕拘解捕房捕頭王榮培向詰原委天才聲稱天發令我至浦中向划船户索取陋規我不允所請以致相爭捕頭遂押候解工程局禀請訊究 
[法界瑣聞]  
　　上月二十四日祥合合和祥寳昌榮三粤商向南市長豐正義隆兩米行購落花生數萬斤雇船户王阿福等五人駁上某輪船運往廣東銷售王等中途盜　由包探緝獲人贓傳同失主解經讞員朱森庭明府訊供飭將王等五人暫交駁船頭目保出俟得粤東回信究竟共少若干禀候核辦前日祥合等各家接到回信稱共少一萬餘斤因念此船由長豐等行代雇遂將貨欵扣留三百餘兩長豐等行主不服約至廣肇公所集議議之許久仍無就緖明府以此案未便久懸遂於前日飭探傳諭各粤商及長豐等行著駁船頭目將王等一併交案復訊核奪○上月某日金陵人某甲由原籍來滬假寓帶鈎橋南首日新小客棧日往虹口博塲賭博致輸去洋銀一百餘元近以年關在卽無計彌槰遂於昨日投訴捕房稱被棧主誘賭以致資財輸盡求卽追繳捕頭令傳棧主質對甲不能指實捕頭以所控無憑斥不准理揮之使出 
[壽筵移賑]  
　　本館協振所昨接許樹棠大善士春榮惠書云僕駒光虚擲花甲初周又値繼室郁氏大衍之年辱承各寳號及諸親友惠賜隆儀理宜設筵酬謝因念目下徐淮等處待振孔殷飢民無食無衣深堪憫惻與其肆筵設席藉快朶頤孰若移作振資俾千百萬無告哀鴻稍延殘喘旣全物　復濟民艱爰助洋銀二百元爲諸君造福本館拜登之下竊惟許大善士宅心仁厚令聞夙昭今乃以杯箸之餘資拯溝壑之積困移緩就急實惠均霑善氣所孚食報詎有涯溪哉謹書數語藉表謝忱 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
 
 
 

Page 9

 
 
[瓊浦魚書]  
　　日本長崎埠采訪友人云前報曾紀瑞大號山東船遭風失事由日本三井會社布引丸帶入長崎交大淸駐崎理事官張子豫司馬司馬卽將駕長傳至署中研訊旋由源昌號主人擔保將貨售去一半以便賠償布引丸修費銀三百五十圓繼又懇求三江董事朱君乞准將船帶往寍波修理朱君轉懇浙商桂君曰諸司馬略謂如有運煤船赴寍波者請准其拖帶司馬恐途中又遭不測令就近倩某船廠興修○日歴正月五號十一點鐘時日皇就豐明殿宴皇族各親王及諸國戚内外文武諸大臣各國公使計共三百餘人席間由三縣首相朗誦祝詞歴二點鐘之久始興盡而回○明治三十一年日本各海關徵收稅餉雖較三十年加多然是年金銀多出者口以致内帑反形竭蹶今將總數開列左方計三十年出口貨一萬六千三百十三萬五千零七十七圓三十一年一萬六千五百六十九萬三千四百七十九圓三十年進口貨二萬一千九百三十萬零七百七十二圓三十一年二萬七千七百零四萬四千零七十二圓三十年出口金銀一千九百二十一萬九千一百六十三圓三十一年八千六百九十八萬七千八百零五圓三十年進口金銀八千一百四十六萬六千七百十二圓三十一年四千二百五十六萬四千零七十圓所收稅餉三十年共八百零六萬四千五百五十六圓三十一年共八百六十五萬四千三百九十五圓以此較之則三十一年多收至五十五萬九千零三十九圓矣○英國拉它西亞衣挨輪船由香港裝載火藥一月七號行抵長崎有知者謂船中尙有　器數百噸未知運往何處也○臺灣義民時時作難日人幾至寢不安枕刻經葛城艦兵士進攻潮州莊等處未知勝負如何○步兵第四十六聨隊中隊長步兵大尉尾藤氏知勝步兵中尉朝久野氏勘十郎二十三旅團副官步兵中尉掘田氏祐之皆奉廷諭入大學校已由熊本往東京矣 
[軋傷小工]  
　　甬人某甲在外虹口耶松船廠工作昨日偶不經心被機器軋傷右手血肉模糊昏暈倒地廠中司事倩人舁送同仁醫院求治未知能免殘廢否 
[上海縣署瑣案]  
　　陸耕泉控韓壽山盜賣田畝前晚帮審委員馬明府升堂提訊陸供家居新閘十圖故父曾將田單一畝向陸萬春抵押錢二十八千上年升科局許大人諭令呈單查騐其時小的無力贖出央表母舅韓壽山代贖被韓扯去半張祗將地六分之半張交與小的今已賣去乃韓所扯之半張亦竟私賣得洋銀四百元向論恃蠻叩求究辦陸萬春供同治十年耕泉之故父將方單一紙抵押小的處上年春間由韓贖去以後之事小的不知其細韓供小的之父前向耕泉之父買地四分安葬祖柩執有方單半張歴年由小的完糧去冬與耕泉之田六分同日賣去公同在塲寫契當時耕泉並無異言今忽聽從陸鳳佳唆使揑情妄控尙求明察陸鳳佳供韓壽山盜賣耕泉之地已赴巡防局涉訟武生正在理勸被韓挾嫌砌入呈詞地保徐子良供陸韓向係親戚韓父將棺葬在陸姓地上陸因念戚誼不與計較今乃將地出賣故耕泉向索價値明府謂兩造卽係親戚不宜貿然興訟遂酌判韓償陸洋銀一百元飭各具結呈案○張叙和投縣喊寃馬明府飭卽帶案問其有何寃抑張供稱浦東三林塘人年五十七歲向爲鋸匠近有湯阿耕者向小的之徒某甲尋釁小的理勸不從被湯攫去洋銀及金約指等物爲此情急控求提究明府以所控顯有不實不盡諭候查明核辦○前者陳富文控陳叔英吞收帳欵經前帮審委員李二尹諭令交保出外限期措繳及叔英保出避匿他處置之不理前日原告扭其胞兄陳仲祺到案請追馬明府研訊之下陳富文供上年開設煤炭店用陳叔英爲夥由其兄仲祺作保及叔英私收帳欵七百餘元控蒙前帮審委員李老爺諭令交保限繳不意叔英卽避匿無蹤今將其兄獲案叩求追繳陳仲祺供生員與叔英雖係同胞兄弟然叔英自幼出繼是以各不相顧上年在富文處爲夥亦非生員保薦現在叔英因病回杭求恩交保出外函追來滬妥爲料理明府飭發主簿署管押限十日内將陳叔英交案候核 
[英界公堂瑣案]  
　　包探秦少卿拘解王慶林到案禀稱此人擅取庶母王黃氏之鐵箱一口内藏洋銀首飾道契田單之類欲舁入城中赴縣署呈訴王黃氏以攫物爲詞先行投報捕房捕頭派小的會同憲差將王拘獲送案請究王黃氏投案供稱慶林係家主之正室所生擅取小婦人之鐵箱因此投報捕房叩求懲辦王供父親去世後所有財物簿據及道契田單均由庶母掌管不料庶母忽串同從兄天福將家產霸住置小的於不顧本月初八日爲故父安葬之期庶母又串出義子鍾勝華等多方要挾不遂其欲竟被攔阻以致不能下　小的恐有他變因將父親所遺忽各要件取藏他處一面赴縣署呼寃乃被誣報捕房拘送至案究竟各物皆王姓所置何謂攫取署理讞員鄭瀚生大令商之福繙譯官以此係家庭之事著留候過堂覆訊○包探徐榮珊拘解德茂花行主陸蘭亭到案禀稱此人借住新閘陳王氏之房屋七幢前晚焚去數幢事後陳金榮王瑞卿周福堂顧二保及更夫陳銀全言及陸保有火險今實有意放火圖得賠欵彼等皆願爲見証是以送案請究見証各人同供陸所開花行曾保火險所有貨物進出靡常小的等見之熟矣惟失火前一日實已存貨無多且當晚聞屋内有木板聲陸銀全供起火之時小的正在比鄰門樓上初被烟霧所迷旋卽瞭見紅光而屋中並無呼救之聲陳王氏供是處共有樓房十六幢陸租七幢開設花行今知有意縱火法所難容叩求訊究陸供開設德茂花行棧中存花衣一百三十二包及子花生財器具共保火險銀五千五百兩豈有自行縱火之理司帳人施全庭棧司張玉郎供與相同大令著交保出外候查明覆訊○二十號西捕解押犯王阿德張阿梅沈招裕倪阿寳到案禀稱伊等在押所將新進押犯胡小松肆行毆擊致慯肩背由管所華捕目見因卽送案請究胡供因案管押王阿德等四人索費不遂便肆兇毆並言卽使到堂至多亦不過笞責數百板及回押後豈無報復之道小的聞而惕然求恩超豁王等同供不敢行兇大令謂爾等身在囹圄尙敢兇橫如是實屬惡棍之尤遂判令各責三百板管押一月期滿再責二百板○二百八十八號華捕拘解塌車夫趙金夫徐朝星徐三潘順淸劉和順五人到案禀稱伊等拉車不愼致碾斷小車夫陳雲卿之足指一枚是以送案請究陳倩人扶至堂上申訴前情求給養傷之費趙等五人同供載物過多不及防備悞傷陳是事出無心叩求原宥大令著各罰洋銀五角給陳爲養傷費○包探石金榮拘解奚銀大到案禀稱此人係著名流氓前日向楊根泉訛詐洋銀三元楊報捕後經小的拘獲送案請究楊投案供稱奚向小的索詐洋銀三元小的苦無以應脫衣付質始得解圍今旣到案叩求重辦奚供向爲鐵匠是日友人向楊索欠小的在旁略爲佽助不敢折梢大令判責二百板管押一月○包探李星福拘解積竊張阿生到案禀稱此人行竊陸阿仁家綢裙一條經小的緝獲人賊送案請究陸投案請領失贓張供窮苦無聊不行已而出此下策大令判責二百板管押一月贓給還失主○包探秦少卿拘解小竊陳阿多到案禀稱此孩年僅十三歲而犯案纍纍懲辦已非一次前日又竊三井洋行棧司某甲之布衣五件經二十一號西捕緝獲人賊今特送案請訊三井洋行出店人某甲投案領贓陳供本邑人父親兄長皆住小東門小的因素行不端已被逐出流落無歸遂致淪爲匪類大令著責手心二百下 
 
 

Page 10

 
 
[金陵官報]  
　　十二月初二日　臺胡新授安徽　臺溻壽銘候補道李經楚傳見委辦江西督銷候補道達斌辭報銷局候補道吳學　北洋回帮帶蘇防中營　瓊林均見知縣黃應鼎交缷水漢西門外　甲差大挑知縣韋勳廷到由滬解義賑按欵交賑捐局州同陳方鏞謝南三叚保甲卽到差請補甘泉縣上官司巡檢應業鉅叩謝卽辭從九　元吉由蘇回委辦力乏橋厘捐同知周昌鳳銷厘捐局收支兼撥捐差卽辭藩轅牌示通州州同陳錫麟期滿遺缺簽掣候補州同王謨又上元縣丞吳子瑞期滿遺缺掣得縣丞彭世濟均堪以署理○初三日新授安徽布政使湯見辭赴任提督朱連勝湖南來總兵王俊南遊兵遊擊莫長淸知縣陳廷瑞盧懋善缷署安徽定遠縣高贊善均見記名御史陳嘉言到會進士黃霦辭署通州州同王謨叩謝牌示江西府經吳錦蓉縣丞廖國楨均禀辭候選知縣雷鴻堯禀到○初四日總理兩江營務處候補道陶禀謝給資北上統領親軍等營劉統領衡字全軍王均見通州鹽運分司凌樹謨到叩謝准補通州分司○初五日水師學堂候補道柯禀知今日舉行學堂小考候補道楊兆鋆禀知儲材學堂書籍器具交江寗府收訖員役人等一律遣散登瀛州兵船何心川禀知水師學堂監考南瑞兵船吳克威辭赴滬安徽知縣高贊善奉委會同衡字旗辦理渦陽縣土匪卽辭知縣郭　辭赴三河收兌漕糧飛霆輪船屠宗全辭赴上海試砲策電砲船史建中辭送營務處赴滬順閱砲台水雷輪船馬超羣辭送安藩司鹽大使譚道淵考試莫如滋寫履歴均奉示署　　州章　直專丁來省禀謝奉提工局飭知上年河工搶險案内蒙保加一級紀錄三次知縣承厚辭赴蘇見撫憲運判戴兆鑑奉示考試 
[邗江官報]  
　　十二月初四日徐太守培昌奉賑捐總局札委來揚勸辦江甘儀三屬徐海賑捐陳鹺尹毓祥辭回沈家渡卡○初五日調署北批騐馬　尹抵揚公幹　鹺尹曾尙委接辦南鹽廳帮辦差李鹺尹元驥起復回淮查鹺尹振采委赴南掣額外聽差軍廳周司馬由工次到揚 
[德被生民]  
　　凛凛朔風砭人肌骨相彼小民無衣無褐正縮瑟而難堪偏嚴寒之相迫設非代爲安燠之謀不幾坐視其江湖落魄乎茲奉到招商局費鴻笙翁經募棉衣一百九十七件棉袴三百條丁甘仁翁經募董　成大善士棉衣五十件徐棣山翁自備孩棉衣裙十四襲祗領之餘仰見厚德及人身受者莫名感佩克昌厥後垂裕者直逮雲礽閲相承簪纓不替彼蒼佑善之心固歴歴其不爽也請誌報章以當左芬 
[十一月各善士寳號月捐淸單]  
　　道憲蔡十月洋廿元周湘雲翁七八九十月洋八元怡情軒唐傑臣翁二户各捐洋六元陳善亭翁捐洋五元譚幹臣翁十月十一月捐洋四元源豐潤號捐洋一元八角莊源大號洋一元六角瑞昌號九十十一月洋一元六角岑仙舟翁六七八月洋一元五角永昌號五月至十一月止洋一元四角中和洋行帳房十月十一月洋一元三角五層樓洋八角錢六十二文恆升十月十一月洋八角孔巨豐翁七八九十月洋八角嘉綸洋六角錢六十文鴻運樓十月洋二角十一月錢二百一壼春十月錢二百十一月洋二角戴綏之翁龔府二户各捐洋三元戴耘萊翁豐泰帳房九月朱葆三翁徐棣山翁黃佐卿翁陳望生翁老順記南順記戴生昌滬江第一樓十月十一月何瑞棠翁十月十一月徐俊良翁十月十一月韓山曦翁錦章十月十一月周永普九十月十一十二月蘇寳森翁十月十一月十六户各捐洋二元存濟堂何植園翁老悅生新順記十月順泰十月祝源昌可熾十月十一月可熾順十月十一月愼餘堂隆昇十月十一月湯蓮生翁十一户各捐洋一元久成九章北天成福來洽十月十一月四户各捐洋六元萬有全　竹卿翁思補齋梁煥南翁四户各捐洋五角義成十月十一月森和十月十一月祥順十月十一月三户各洋四角亦新園其萃樓春園施德豐徵昌怡昌曹裕順十月十一月七户各捐洋二角恊愼協興源順裕泰怡隆通裕六户各捐洋二角源通銀號錢一千八百和康壽康延康晋和餘大愼餘元甡元茂衍大厚康永豐存德鉅亨恊昇宏元宏大源吉寳和寳順承裕正大升大彚康崇餘永康鎰大瑞大晋大恊大義善源正祥福康兆豐恆餘厚餘仁大久大恊餘源利三十九户各捐錢六百九和　章泰張家鶴翁三户各捐錢三百怡大金合順五雲日昇樓三户各捐錢二百恊成祥永愼萬興三户各捐錢一百英法美三界一文愿捐洋五十二元六角五分錢廿千零四百十文茲奉到徐棣山翁助育嬰捐洋廿四元正以上總共收洋一百九十六元一角五分錢四十七千九百三十二文[  滬北天后宮前廣益善堂司董嚴信厚葉成忠施則敬唐榮俊等謹誌]  
+++ 
 
