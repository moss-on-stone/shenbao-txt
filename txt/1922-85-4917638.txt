# 1922 - 85 - 4917638

 

Page 1

 
 
   
 
 

Page 2

 
 
   
 
 

Page 3

 
 
時評 
[法護（冷）]  
　　前有護法以爲名者今有欲得法護之實者矣護法云者以人護法之謂也法護云者以法護其地位之謂也法不能言摧殘由人擁護亦由人即或借以爲擁護地位之具亦不能不由人如今之爲徐建議者即此意也 
　　建議者之說爲召集新國會必不能成召集舊國會可以關護法者之口人無舊國會則無法可護我有舊國會則反爲法所護矣其計未嘗不巧也特恐召集舊國會亦不易成耳以法爲名之舊國會將用何法以召集之耶 
　　然則護法固不易求爲法護亦甚難也 
[命令]  
　　三月二十七日大總統令陸軍總長鮑貴卿呈請任命巴彦阿爲陸軍第二十師步兵第七十八團團附張鴻義爲步兵第七十七團第三營營長曹漢鈞爲砲兵第二十團第三營營長閻書紳爲步兵第三十九旅少校副官均照准此令又令張繼宗晋給四等文虎章此令 
[國内專電]  
　　北京電有人建議徐新國會明知不成不如召集舊國會并可說明新會迭催未就共和國不可無國會不得不召舊會以爲救濟况舊會解散并非本人所令倘虞本人地位欠根據儘可申明暫居臨時首席以俟正式首席産生使反對者欲言而本人先言之正以退爲進之道若狃於督促新選舉恐召折足爛額下塲末謂西南以護法號召今抛棄其招牌我若利用縱不足法數使反對者失其憑藉大可斷行恐徐不能用（二日下午一鐘） 
　　北京電使團得山海關秦皇島塘沽各國武官覆電謂截至三月末日奉軍未曾進關謂係天津製造的謡言（二日下午二鐘） 
　　北京電東（一日）夕徐派熙鈺赴洛携有親書（二日下午二鐘） 
　　北京電洛陽息美記者米蘭在洛與吳會晤數次吳態度安閒謂任何方對予壓迫本人决不先施若南方不進予亦决不先進最奇者有自稱李烈鈞代表在洛 
　　北京電府指令梁准續假二十天 
　　北京電冬（二日）十點十五分顔率眷十一口赴津（二日下午二鐘） 
　　北京電編成之膠濟路警三百名東日（一日）酉刻由督察長景林率赴濟南（一日下午八鐘） 
　　北京電警廳覆内部第二批膠濟路警三百名十一出京（二日下午二鐘） 
　　北京電海軍部准院函飭海軍總司令預選二艦候令開赴青島 
　　北京電檢廳東（一日）日覆財部務請金焕章於三日下午二時到廳否則本廳卽派檢察官到貴部面訊 
　　北京電蘇同鄉會呈院部請禁止彩票及交易所（二日下午二鐘） 
　　北京電美使照會現派阿諾特充修正税則委員會美國委員主任不日來華並以上次修税則委員卡爾爲副原來需候批准華會税則條約再派現恐妨礙該會進行特别通融先派但美參院三十已批准關税協約（二日下午二鐘） 
　　北京電俄發債票被扣道勝推諉財部東（一日）日函該行謂此項善後借欵債票貴行應仍擔負辦理手續責任斷難規避（二日下午二鐘） 
　　北京電外部向比使正式聲明吾國退出比京萬國税則公會因恐牽制增税會議故（二日下午二鐘） 
　　北京電勞農代表巴依開斯抗議四事（一）取消中俄陸路通商章程（二）華官出租烟台義勇隊船隻（三）禁止發行救濟俄民彩票（四）哈埠搜檢俄民（二日下午二鐘） 
　　北京電一日閣議外部設太平洋會議善後委員會會長王寵惠巴黎大學中國學院增設歐美分院年費三萬我認半數交部核辦京外官署欠電費千六百萬及電信借欵二千萬日金均請提關税賠還又請提關税助航政交部核議姚煜調滬關督徐鴻賓調鳳陽關督兪人鳳爲東路會辦 
　　天津電李士偉冬（二日）日爲母做壽邀京津名伶演劇宴客 
　　天津電靳雲鶚來津（以上二日下午十鐘） 
　　漢口電鄂西川鄂軍均各撤退前線相距約六十里以上鄂軍六八師退駐巴東境内瓦坪龍潭六八旅退駐野山關第五旅退駐興山觀音岩第二師退駐秭歸復口一帶 
　　漢口電武高因吳欲譚錫恩回任風潮未平教部派胡方濤東（一日）到鄂請蕭劉維持蕭劉囑赴洛與吳面商 
　　漢口電報載南代表雷大同由津過漢據稱與段接洽將各派專使會商北伐與國會内閣等問題並表示伍朝樞未至津候謁歉忱雷已由湘返桂 
　　漢口電東（一日）午軍政界假抱氷堂公餞孫傳芳聞孫請餉兩月蕭已允設法 
　　漢口電聞潘藍兩部不願回川擬仿沈鴻英先例附鄂改編刻正在商洽中 
　　漢口電杜司令派江貞楚觀兩艦巡查上游江防 
　　漢口電漢商會對財廳商借現欵百萬表示拒絕（以上二日下午七鐘） 
特約路透電 
[日諾瓦代表談]  
　　一日柏林電日諾瓦會議之俄代表團其主要人物如齊却林李維諾夫與卓斐等人今日巳抵柏林由外部派員招待之警察在車站防衛頗爲嚴密其餘代表偕克拉新出發者亦卽將抵此全體代表在柏林盤桓數日 
　　一日加里電日諾瓦會議前之最近重要發展爲俄國赴日諾瓦代表與波羅的海諸邦代表在此會商後簽定一種草約規定雙方在日諾瓦對於某種問題之行動一事雙方皆歡迎外資以重造東歐但不許其侵犯東歐財政與經濟之主權波羅的諸邦贊成承認俄國至若干限度與議者爲愛斯沙尼亞立陶宛與波蘭之代表芬蘭代表僅列席旁聽 
　　一日羅馬電此間否認日諾瓦會議諸代表將遇危險之謡言此種嚇人消息定係欲破壞日諾瓦會議者所散布 
　　一日海牙電荷蘭首相比倫白洛克氏與外相康比克氏將代表荷蘭參與日諾瓦會議而裴汀博士則爲額外代表 
[法總理之華會條約論]  
　　一日巴黎電法總理普恩賚今日在衆議院發表意見謂就法國太平洋領土之觀念點言之華會條約並不予以滿意但亦有其優點故請國會批准之甚望兩院皆與美總統哈定關於海軍條約之行動相契合目前若討論此約則尚非其時 
[前奥皇加爾逝世]  
　　一日芬恰爾電前奥皇加爾氏已逝世 
　　四月芬恰爾電前奥皇加爾瀕死之際尚神識不昏其妻與長子皆在床側其妻自請以己血灌注加爾之血管中但醫士不允加爾遺骸現已入殮大約將運回奥 
[比意聯姻]  
　　一日比京電比國皇子寥波爾德與意國公主郁蘭達締婚一事將於意皇與后游比時正式宣布 
[橡皮出産限制談]  
　　一日倫敦電泰晤士報言及橡皮出産迄未議定限制一事謂馬來由與荷屬東印度間之互相仇視或使此事延久無解决似宜召集有關係之各方面在倫敦開會泰晤士報又謂拖延日久則英國與荷蘭之橡皮業將大受損失 
[新簡駐德美使之談話]  
　　一日紐約電美國新簡之駐德大使霍登氏於起程赴德之前聲稱此行願恢復美德兩國間前所有互相尊重彼此服役之關係美國人民其先人多有來自德國者苟使此輩爲不公道意見所苦則美人不能以國家自豪戰局旣了負者自必擔付戰費但戰事之原因與罪戾之分配非渠所欲再談之事又稱歐州苟無實在之改造如美國掃除南北間仇恨者然則歐州文化終必喪亡云 
[美國煤工罷工之漫衍]  
　　一日紐約電目前煤礦罷工風潮牽涉人數之多爲美國向來所未有不獨限於美國且延及坎拿大與英屬哥倫比亞之煤礦白煤礦工要求加資餘者則反對减資勢將爭執到底今年二月間二百萬煤礦工·鐵路工·與埠頭起卸工之代表在芝加哥開會曾有合力提携保護工人爭資之决議今若煤礦工以外之工團援上述决議而加入罷工爲煤礦工之聲援則時局當更嚴重 
[英國歳入之盈餘]  
　　一日倫敦電英國歳入在三月底爲止之財政年度内爲十一萬二千五百萬鎊較諸上届減少逾三萬萬鎊其故在逾額利益税減收一萬八千九百萬鎊而特别收入亦減少一萬一千七百萬鎊歳出爲十萬七千九百萬鎊收支兩抵尚書四十六萬鎊若照預算則盈餘 
 
 

Page 4

 
 
應爲一萬七千七百萬鎊預料政府將以盈餘之欵用於贖債 
[各國近事紀]  
　　一日葡京電葡萄牙海面飛機三月三十日出發前往巴西京城巳於八小時有半之時期内飛抵拉怕馬因海浪險惡降地不易定明日飛往佛爾德角 
　　一日巴黎電國際商會之董事會已核准日本與安南入會之請求 
[公電]  
　　皖各公團迪電北京大總統國務院上海申報轉各埠皖同鄉均鑒張督軍文生竭財養軍盡數截留國地各税省庫一空如洗教育實業各政費完全無着税源枯竭系統紊亂前曾迭電呼籲請嚴重制止以弭禍變迄無明文處斷而張督更肆威力脅迫各縣經征機關擁兵者羣起效尤將有土崩魚爛之禍時機萬急幸予援救省教育會農會律師公會報界公會學校聯合會卅一 
國外要聞 
[倫敦通信（紀鴻）二月九日]  
　　藍森爲俄人請命 
　　藍森Ｎansen博士受國際聯盟及國際紅十字會高等委任拯救歐俄災荒並入俄調察自返日内瓦報告詳情後日前來英倫籌募拯欵首在倫敦Ｑueen'ＢHall講演凡聽者得自由入塲不須購券藍森氏旣講之後並陳災區影片半係蘇維政府所拍照藉向世界呼籲半係藍森氏自己所攝所見兒童之狀有極枯瘦者有肢體浮腫者或因饑哭或以病泣婦女則多倒死雪中火車站旁集人甚衆疆臥雪上以待援拯故饑寒交迫致命者以見於火車站爲數最多至於農田雖未完全荒蕪然大概如落花數點不足供耕者自需此種災况殆有史所未有在物質世界中覩此非常之現象無論何人當易啓其惻隱之心 
　　藍森氏諾威人少年時以飄流北極冒險著稱學理經驗兼長一九○五年瑞典諾威分立藍森氏斡旋其間得免兵難旋任駐英公使回諾威後任克利斯天尼亞大學海洋論教授歐戰告終則竭力於仁慈事業如釋俘囚濟災荒等事前後若奥匈土俄諸國感受其熱忱之賜者皆不可以數量目前歐俄凶災之巨固非藍森氏之人格出而呼援莫能濟救也 
　　藍氏謂俄人需食物以給家用以蓄牛馬並需種子以殖田畝食物與種子如在美洲有儲之無用者而不能達於俄境爲世界有餘補不足之利用且其交通破壞拯濟爲難彼（藍氏）初要求各國政府協拯俄災集資不過五百萬鎊使俄人不致饑饉田土不致失耕免爲患滋甚計五百萬鎊不值一戰鬭巡洋艦價之半而布魯色會議ＢrusselsConfence竟否决之致俄國饑荒轉甚目前已成亘古未有之凶災藍氏謂中國印度雖亦有天災但皆在生産較貧之區而俄國則在農産富饒之區災區人民約三千三百萬其一千九百萬中或爲已死或將臨死又謂如果各國政府悉從其請急施救濟或一千萬人可以復生而其餘九百萬人必死蓋已失救濟之時無可挽救也所以危迫於數月之間因災地爲農區人民所消費全恃其所耕作者即以後根本救濟仍須俄人農田下種若十月與四月兩播種期間不誤則七月則九月之收刈當亦不誤不然次年冬令饑饉復現布魯色會議所提議之五百萬鎊大半即爲救濟生産之用今根本更虧即救濟問題更見擴大一面救人一面須購牛馬一面又須備種子各種情形皆較前大異矣 
　　藍氏又謂各國政府向所以不贊助其請大概有三種原因（一）謂拯救俄災爲贊助蘇維體制不拯救即所以抵制（二）謂拯救頗難直達災民因無的確分配之保證（三）殆謂歐洲經濟情形困難各國政府尚不能自持何能犧牲此欵援助俄國此三種理由皆不成理由藍氏曾一一辯之謂若列國再以政策抵制蘇維政府坐視俄災不救未免非人道主義所應爾也 
　　俄國凶荒之構成據藍氏云因各種不同而混合造成之第一·因戰事所致俄國戰事相續七年無論如何經濟上必受最不良之結果其次因俄人對於天災及其戰後之結果皆無特殊整理能力一方與國外商業上斷絕一方莫斯科政府軍需徵取失度以致農具散失農塲荒蕪目前徵取制雖放棄而散失者殊難一時歸還再則天旱特甚俄國在一八九一年及一九一一年皆有大旱但遠不若一九二一年（去年）之甚實際上全無收成之省分頗多以其戰後經濟困難而復繼以天災所以構成此歷史未有之饑饉 
　　藍氏謂俄國之災荒大半旣爲俄人短於治理才所致之結果而尤非其無目的之行爲所可能操勝故救濟惟國外是望並謂各國可始終任彼管理此事彼所擬之辦法凡在俄施拯之國際救濟者固無不謂彼之保證充足而辦法備極周到且謂英國之救卹費爲英人特派專員施濟更無所用其懷疑矣 
　　藍氏嚴辭辯正各國新聞傳聞失實所謂救濟食物一入災區便爲人所强掠皆破壞者之造謡耳凡貨物入俄境蘇維政府皆擔負完全責任各貨物皆有包皮運輸所達之處並無絲毫見損至冬季死馬甚多交通至感不便雖以人力擔負但亦不曾聞有損害云 
　　藍氏謂歐洲復興非先復興俄國不可能而復興俄俄國非先救阿瓦流域之凶災無從着手蓋阿瓦流域不能恢復生産則俄國無出口貨物亦卽不能與世界商場交换故救濟俄國不僅爲仁慈事業亦經濟上自利之政策也美國政府贊助彼之計畫已捐兩千萬元承補其缺俄國政府非不自救其國民目前災民情形最苦而受養於政府者巳將近三百萬人其餘不能救濟蓋俄民之凶災如是則其政府之經濟情形當可知也 
　　藍森來倫敦演說後並往曼却斯特講演並預定以曼却斯特一處擔負十萬人之救濟云英國朝野對於俄國救濟巳覺悟封鎖政策之非故近來救濟俄國恢復不特爲在野時論所趨卽政府亦亟亟從事於此英美富饒雖實力有高下然究無甚大之分别自不能不接踵美國之後而奮起也 
[中美日對二十一條之宣言]  
　　幣原說日本的理 
　　中日二十一條問題我國曾於華會第六次大會中提出（係在一九二二年二月四日）日美兩國亦有宣言兹覓得全文特譯誌於左 
　　是日主席爲美國國務卿休士氏演說云余受太平洋及遠東問題委員會之委託宣讀關於一九一五年中日條約及换文之聲明書以備正式登入會議紀錄余最先宣讀者係幣原男爵代表日本政府而在委員會中所聲明者全文如下 
『幣原男爵聲明書』在太平洋及遠東委員會之某預會中中國代表團提出聲明主張將一九一五年之中日條約及换文重行審議並取消之日本代表團亦知中國代表團所處地位之困難惟對於中國欲取消以自由主權國之地位而訂立之國際契約之手續不能隨便同意竊謂中國代表團對於一九一五年契約之合法效力當無懷疑之意蓋此項條約乃由兩國政府正式派遣之代表所簽字蓋章者並經交换批准文書而發生效力與現存國際習慣相同是中國取消是項條約之主張適足表示其亦以條約不取消則確實有效並在未取消以前當繼續有效之意見 
　　無論何國萬不能預先允諾割讓其領土的或他種重要權利乃屬至明顯之事今以非出於自願爲藉口而圖取消條約中嚴重規定讓與之權利使一旦而承認之則必致釀成非常危險之先例凡亞洲及其他各地現存之國際關係均將受遠大之影響矣 
　　至中國代表團聲明書中所謂當中國接受一九一五年之日本要求時本希望遇有機會即行提出重加審議並取消之此種言辭殊難索解蓋中國代表團不能謂中國於訂約時即抱一有機會立行打破之意也中國代表團又謂此項爭論中之條約及换文爲破壞會議所通過關於中國主權及獨立之原則然會議巳一再主張凡中國當局行使主權而讓與之權利不能視爲侵犯其主權及獨立 
　　抑尤有言者一九一五年之條約及换文每多謂爲『二十一條要求』實與事實不合且屬極大之舛誤照此名詞將以爲日本力持原來之全部提案及中國接受其全部實則日本之第一次提案中除第五項外尚有數條業經完全取消或大加修改以應中國政府意願然後草就最後提案交與中國而請其承受試更考之兩國政府關於此項交涉所正式公布之紀錄中則在日本未遞出最後通牒以前所有簽定條約中之最重要各項已先經中國交涉員之承認至最後通牒一項在日本方面觀之乃使遷延不决之交涉速了結之惟一手段也 
　　與會國而欲提出從來之損害以求會議中重事研究及審查日本代表團必不能贊成且會議之大目的乃在以希望心及信任心而圖解决將來之事項雖然在一九一五年中日條約及换文締立後事勢巳有若干變遽故日本代表團深幸得此時機以爲下述之宣言（第一）日本預備將讓與日本資本獨享之選擇權（一）建築南部滿洲及東部内蒙古鐵路之借欵權（二）以此等地域内之租税爲擔保之借欵權開放與新近組織之國際財團共同經營惟組織財團之各國政府及國家財團間所交换而正式宣布之紀錄及節略中載之諒解即關於財團共同活動之範圍並不因此項宣言而變更或取消（第二）此項中日條約中關於南滿洲之政治財政軍事警察事項中國約定聘用日本顧問或教練員日本對於此種優權並無堅持之意思（第三）在一九一五年中日條約及换文未簽字以前日本保留其政府原來提案中之第五項以備延至將來交涉現日本預備撤回此項保留至此種條約及换文中關於山東之條欵現已完全整理解决故不必再贅 
　　總之日本悉照公正和平之精神並時時顧念中國之統治主權及機會均等之原則鄙人言之有餘幸焉（未完） 
[美國煤礦工人罷工之經過]  
　　世界新聞社云昨星報華盛頓電稱美國煤礦工人因要求維持戰時工價礦主方面未允已决議於四月一日起實行同盟罷工加入罷工者將有六十萬人之衆兹將關於此事之消息彙述如下詩家谷消息云美國煤礦工人協會及鐵路工人碼頭扛夫共二百萬餘名之代表在彼開聯席會議一致决議訂立同盟契約以更加密切合作·切實保護協會工人·於工資爭戰之中爲目的加入盟約者共有十七大團體即美國煤礦工人協會美國鐵路工人會鐵路車掌會國際火夫油工同胞會北美鐵道轉轍手協會國際技工聯合會國際鐵匠鍜工協會美國鐵道信號人聯誼會美國國際電氣工人同胞會機關車火夫同盟會鐵路電報員協會鐵路人員友誼會美國勞工協會鐵路用人部機關車工程師協會鐵路用人聯合維持會鐵路郵包書記聯合會及國際碼頭扛夫協會所訂盟約共四條由煤礦工人協會會長約翰魯意司氏公表如左（一）爲全國運輸業礦業代表之聯合團體業經受無理由之攻擊遭不公平的改變其工價單及工作情形彼負此事責任之資本方面尚不滿意現復廣事運動謀再减少工價改更工作狀况使受雇之人大受損害因此聯合團體之代表不得不集合以謀抵制今爲羣策羣力之必要所迫决議吾人應益加密切合作俾更有效力保護工作於此等重要及基本工業中者之利益吾人經愼思熟考之後以完全之責任觀念鄭重宣言此等基本工業用人之相互利益必須承認之吾人並宣布吾人之目的在適用一切正大之方法以取得對於服務之相當賠償並維持相當之美利堅生活標凖（二）聯合團體中之任何人或任何團如受無理由之攻擊或其完整被損害時聯合團體中之每一團之代表即須集合考慮時局盡其天職籌擬方法應付急變此項行動須經團體中每一團之核准（三）爲利便聯合團體事務之施行起見兹設一執行委員會以聯合團體中之各主要幹事或彼等特派之代表組織之執行委員會之責任在隨時以其意見供聯合團體之採擇並於必要時召集聯合團體之全體會議（四）本盟約俟聯合團體中每一團之合法當局核准後卽行有效美報評論云煤礦工人協會大會决議倘礦主方面不允地瀝青煤工人保持現行工價無烟煤工人增價百分之二十則要求每日作工六小時每星期作工六日協會領袖曾告各代表謂欲使公衆了解協會何以一方欲減少生産一方又欲維持並增加戰時工價恐甚困難此說甚是公衆但以爲煤礦工人不願煤業依平時情形重行組織其所以然之故則不甚了了按協會會議中曾反對煤價之下跌綜觀其所持態度顯謂苟限制出産使各礦不盡量工作則可以保工價之高度在銷費　方面則欲生産增加價值跌落彼等見其他工業之工價皆跌何以煤業獨出於一般經濟律令之外似不可解不知煤礦協會之爭保持戰時工價固有經濟上之事實使之此事實維何即煤業中人浮於事是也據地質調查局之紀錄煤礦中每年作工日數平均一九○二年爲一百十六日至一九一三年增至二百五十七日自一八九○年至一九一六年平均每年作工二百日迨一九一七及一九一八兩年（戰中）一爲二百八十五日一爲二百九十三日則除星期外幾全年作工矣一九一八年産煤六七八·○○○·○○○噸一九一四年則祇有五一三·○○○·○○○噸然一九一四年地瀝青煤區用工人五八三·五○○名一九一八年祇有六一五·○○○名無烟煤區工人一九一四年爲一七九·○○○名一九一八年且减至一四七·○○○名綜計自一九一六至一九一八年煤礦内部工人僅增二萬二千名即百分之四·六而所出之煤增至八千八百萬噸卽約百分之二十當戰中生産額最高之時工人工作並無不給足以應付一切要求運輸及分配機關皆缺乏勞工煤業獨否今一旦恢復平時狀况减少煤産則工人立有過多之虞若再盡量工作産煤過多市價必跌則高額工資勢難維持此協會所以要求不减工資同時又要求减少工作限制産額也 
[美商部對外貿易報告]  
　　一九二一年進出口較一九二○年均减 
　　但較戰前一年對外貿易額增至四倍 
　　世界新聞社云據美國商部發表之報告一九二一年美國對外貿易比較一九二一年出口减百分之四十五進口减百分之五十二但較戰前一年對外貿易額仍增四倍一九二一年出口值美金四·四八五·○○○·○○○元一九二○年爲八·二二八·○○○·○○○元一九二一年進口值美金二·五○九·○○○·○○○元一九二○年爲五·二七八·○○○·○○○元但實際上數額並不大减因一九二○年凡百貨物市價大漲而一九二一年貨價跌落甚速也 
　　一九二○二一兩年間美國對外貿易之地理上分配與一九一三一四年度間大有變更一九一三一四年度美國出口貨所分配之區域歐洲占百分之六二·九北美洲占百分之二二·三亞洲占百分之四·三南美占百分之五·三大洋洲占百分之三·三非洲占百分之一·二一九二一年出口貨運往歐洲者僅得百分之五二·七亞洲則增至百分之十○·八其他各洲亦各見增加歐洲地中海區域仍爲美國對外貿易之要地其於一九二一年所銷納美國出口貨占美國全部出口半數以上其運往美國之貨則占美國進口全部三分之一計美貨出口之往歐洲地中海各國者共值美金二·四○九·○○○·○○○元其中半數以上爲西歐英法比三國所得中歐之荷蘭·德·奥·匈·捷克·瑞士共得五分之一西地中海沿岸之西班牙葡萄牙意大利及北非洲共得八分之一丹麥瑞典挪威三國所得美貨值一一○·○○○·○○○元東歐俄羅斯波羅的海各國波蘭芬蘭所得美貨值五二·○○○·○○○元巴爾幹半島近東羅馬尼亞保加利亞巨古斯拉夫希臘歐屬亞屬土耳其埃及波斯共得美貨值八四·○○○·○○○元唯美國與東歐之貿易額實際上尚不止上記之數因有大宗貨品先運往西歐中歐再轉運往東歐也又對巴爾幹及近東之貿易情形亦復類是 
　　一九二一年由歐洲地中海區域輸入美國之貨共值美金八○八·○○○·○○○元占全部進口百分之三十二其中來自西歐者居一半有奇值四一六·○○○·○○○元來自中歐者值一七七·○○○·○○○元來自地中海西部者值九七·○○○·○○○元其來自東歐者爲數極少蓋因該方面以戰事結果生産未復且本係農産區域其出品於美國無甚需要也 
　　美國去年運往歐洲地中海區域之出口貨額等於一九一三一四年度之百分之一六○·九其中運往巴爾幹及近東之貨增加最多達百分之六五八·二地中海西部增百分之二八四丹麥瑞典挪威增百分之二七八中歐增額最小蓋購買力大減之故西歐增百分之一五七東歐增百分之一五三 
　　對遠東各國之出口額較一九二○年大减但比一九一三一四年度則大見增加内有增至一倍者其對中國之出口值美金一○八·二九○·四三五元一九二○年則爲一四五·七三七·三二一元一九一三一四年爲二四·八七二·七四五元對日本之出口值二三五·四二三·六七九元一九二○年爲三七七·九四一·九二六元一九一三一四年爲五一·二○五·五二○元 
國内要聞 
[北京通信（野雲）]  
　　財政大參案近况 
　　邇來時局混沌達於極點隂霾瀰空沙塵滿地使人置身其間者幾不能辨其方向外而如奉直之離合内而如内閣之繼任衆說紛紜莫衷一是究竟内幕情形若何亦無有能言之者卽如近日所謂財政大參案可爲轟轟烈烈足以震驚一時矣或曰某某拘票已出或曰作弊證據已得甚且謂某某已由檢廳拘住然一按其實際大半皆爲鼓吹空氣之談此因年來財政紊亂民不聊生當局者旣有作弊之嫌羣衆心理自然希望其能澈底一辦以快人心無如事實殊不爾爾也最近據短債審查委員會某要人言在會中主幹人物確無畏難苟且之心但認定其有作弊之事必確有證據乃可發表若未得證據而施以攻擊寗不畏人之反攻外間所謂對於某人已發傳票對於某項巳查出弊端大都皆揣測之詞日來會中委員審查連篇累牘之案卷頗覺頭暈目眩現在總算稍有頭緒惟作弊證據仍不能檢出耳不久即當具文呈報作一結束云云某君之言向有幾分可信果如是則此一塲軒然大波行將風平浪靜矣又有一說謂九六公債已决定發行各方面均無話說而董授經以王寵惠到京對於司法總長一席業經辭去意態頗爲銷沈所謂一鼓作氣之概亦已不如從前至於大參案中之要人張弧日前已由奉回津關外大帥特派衛兵數人長途護送且面飭其到津以後略事休息卽行回京銷假視事一面並密電張景惠飭其妥爲保護近兩日間北京政界巳傳張氏行將入京之說由此一點以觀可知大參案之現况已成弩末之勢矣聞前此抨擊張弧之某某兩總長近亦意志素然但今日時局頗難逆料安知不一轉瞬間此形成弩末之大參案又將如前之轟轟烈烈也 
 
 

Page 5

 
 
   
 
 

Page 6

 
 
國内要聞二 
[紛擾牽制時期中之内閣談]  
　　今之政府可謂巳陷於無辦法之漩渦水竹邨人雖八面張羅仍無頭緒日來内閣問題顔之决辭代職巳無法挽回微聞顔氏本欲光明磊落不願作官僚扭扭揑揑之醜態正式向元首辭職謝兼職無如百試不效不得巳亦惟有搭車赴津以避此種計畫業巳决定而鮑陸不但不願組閣並陸長而亦續假十日其文云北京大總統鈞鑒顔總理鑒貴卿日前因病請假留津調治本擬如期銷假赴京視事惟近日外感雖巳疏解而病後失調目光昏暗如故積弱之體急切尚難復原仍懇續准展假十日俾資攝養不勝悚惶待命之至鮑貴卿叩艷印云云而外人方面則謂關外對於揆席實未嘗有何成見因認現在僅爲過渡時代故有一動不如一靜之主張某系鼓吹已得某方面援助某氏可以回任之說殆由此而起惟聞某方面有鑑於中央政潮之起伏悉由於黨派勢力之乘除影響於國家之隆替社會之安寗巳迭電邀請駐歐某使從速回國並聞已得將於今日（四月一日）首途之復電而最奇者則有段祺瑞組閣之說聞巳密令張廣建田中玉赴津探詢段氏口氣且寄語云芝泉獨不念二十年老友出爲我助乎又聞徐對段表示此種懇摯之語之外尚答應兩種條件卽段氏如肯組閣以後國政悉聽總理主裁及洛陽方面倘有反對當爲極力疏通總統與吳佩孚近來私人交誼至篤早爲各方所公認果代段氏疏通當不至起反響聞總統所擬派疏通洛陽之使者即爲其介弟徐世章云 
[外報之奉洛形勢談]  
　　東海尚欲保全張吳之友誼 
　　大陸報一日北京電云奉天張作霖與廣州政府之接近總統雖陽爲贊許而實恐危及自己地位故於雙方新聯盟極爲反對徐氏在張吳兩人中寗助吳佩孚徒因張氏在京勢力日益雄厚不得不採用此種態度國務院秘書巳有提議　都天津者足見閣員心中恐懼之深元首近日方謀培養關内奉軍首領張景惠與吳佩孚之友誼但此間人士料吳將軍必將立時發動以阻張作霖漸獲直隸曹錕曹銳及山東田中玉之助此三人者今日名義上固助吳氏者也張作霖顯欲逼吳氏負啓釁之責吳氏於最近數星期中亦巳力求避免倘吳氏今欲訴諸武力則大局將立行决裂陸軍部人員又以欠薪故重行罷工 
[奉軍入關之先聲]  
　　奉軍入關之說現在已成事實昨聞除二十七師全部早已軍裝整備妥協外若駐紥西路之第四第八第十三旅現已紛紛預備動員並已擬定由蔡樹德所部之第四旅先行出發其餘各旅陸續前進當局昨已飭令京奉沿缐縣知事一律在站預備饅首以備各軍士食用不得違悮又聞奉軍入關時機日迫奉天當局對於行軍之準備頃已着着進行舉其大略如下（一）禁止軍士請假陸軍二十七師師長張作相以該師開拔在卽昨特訓令駐奉五十三旅自旅團營長以及兵丁無論何事不得請假如有故違者法辦不貸（二）兵工廠製彈忙奉直形勢又復吃緊當道爲備萬一計自二十八日起面諭兵工廠長陶勵青晝夜加班趕造子彈以資應用是以陶廠長業令各工人趕造凡加班之工價照常加倍（三）瀋陽驛集中列車奉天派兵入關已經着手昨日西邊門外瀋陽車站又復集中空火車二十餘輛皇姑屯車站亦集有數十輛此項空車卽以預備運兵之用（四）令製軍用炒米當局爲利便行軍食糧特於昨日副官處長王大中督促機匠趕製炒米該副官長奉命卽行遵照辦理（五）機關槍入關二十七師機關槍連業於昨日搭京奉車西上計兵士一連機關槍十二架由某連長率領前往（六）第四旅將續發駐紥新民之第四混成旅旅長蔡平本奉命於前日起每日派部下一營前往關裏駐紥聽候動員令（七）山海關設兵站奉軍現在山海關車站設立兵站除積極運輸各種軍需物品前往存儲外並飭令第六旅撥兵一營前往把守（八）張氏願充先鋒奉省出兵攻吳張使與各上級軍官連日籌議作戰計畫並酌派司令聞陸軍二十七師師長張輔忱願督所屬目兵爲攻吳奉軍前鋒隊 
[京警廳解散財政會與反唇稽]  
　　好大的擾亂安寧秩序大題目 
　　國民財政大會成立巳逾一月發表文電不計其數又在檢察廳告發張弧等罪名雖未知受理與否然在此財政參案中該會插身爲一原告迨至前日忽被警廳解散兹將警廳原布告及該會聲辯之通電錄後 
　　警廳原批據呈報組織國民財政大會籌備會設事務所於象坊橋觀音寺内附呈章程宣言書請予備案等情核閱該章程内開籌備國民財政大會監理國家財政及社會金融等語查立憲國家監督國家財政之權完全屬於國會現在國會雖暫中止而遽以少數人之意見利用時機假借國民二字名義組織此項監督財政之大會人民方面曾否受有正式之委托財政方面能否達到解决之目的不但於事實無濟且反足以引起政治上與社會上之紛擾本廳對於該會認爲有擾亂安寧秩序之處依照治安警察法第九條之規定得命其解散所請備案之處未便准行除呈部並令知該管區署外合行批示遵照此批 
　　國民財政大會籌備會通電本會成立瞬將兩月本國民自决之精神行約法賦予之天職組織伊始卽經依法呈報警廳備案開會以來進行無阻兹忽奉警廳批令内開（中略）等語同人披覽之餘不勝惶駭共和國家主權在民集會結社之自由載在約法本會同人以財政爲國家命脈所關度支皆人民血汗所出國會中斷監督久虚墨吏假以自肥奸商因而漁利贓私罪狀不可枚舉國會間接之監督未知尚在何時不如國民直接之監督或可爲根本之救濟該廳乃謂國會雖暫中止云云同人以爲此等非難不獨不明國會與國民之性質抑亦不明本會之性質蓋國會爲人民之代表人民乃國家之主人國會之職權即人民之職權代表失職主人尚可干涉未有代表無人而主人反不能負責者且本會乃國民財政大會籌備會本無多數少數之嫌會員中亦並無一外國籍人尤無假借之可言豈以扶植正義維持國家不與萬惡之財政當局扶同一氣遂並其固有之國民資格而亦剥奪之耶至於委托云者必其本非主體而欲行使其職權則非受主權者之委托不能有效今同爲國民同負國民責任各有主權何庸委托此理至明也若夫解决財政頭緒萬端政府旣無整理之方國民當謀救濟之策此乃大會之責非本會所能預計其結果也該廳又謂不但於事實無濟且反足以引起政治上與社會上之紛擾云云查本會以籌備國民財政大會爲目的其所宣言以及各種主張均屬正義之要求毫無越軌之行動政治社會絕無紛擾所不便者各該犯罪之財政當局及不肖銀行耳且金融流滯國家治亂所關近自財部銀行朋比爲奸提倡高利摧殘實業擾害民生過激風潮必不可遏本會組合之意正以防患未然該廳認爲擾亂安寗秩序未免過慮抑本會根據約法行使民權警察法乃一部分之規定能否變更約法尚屬疑問總之會以純潔之組織爲公正之主張耿耿此心可質天日决不因此一度摧殘遽隳初志謹電縷陳敬候明教國民財政大會籌備會叩陷 
[北京各機關爭保鹽餘之說辭]  
　　備充政費也 
　　北京各機關組織團體運動保留鹽餘用充政費上月三十一日該團體發出通電聲明鹽餘所有抵押一概不能承認决計保留充作政費其文如下「中央政府爲全國之樞紐所有各機關政費未可一日停止現在財政紊亂巳達極度政費一層陷於絕境查中央收入僅有鹽餘二三百萬尚資挹注本會議公同議决保留此欵以充政費之急需現在九六公債條例載明以鹽餘作抵除呈請總統取消指定鹽餘抵押外無論何項債欵凡以鹽餘抵押者一概無效特此聲明」云云又是日京師軍政教育各機關交涉鹽餘代表會議假美術學校開代表會議公推陳華主席由龔柏齡報告日前向財部接洽情形及向府院遞呈文各節嗣討論進行方法（第一）致函無代表各機關續派代表並由各代表設法接洽（第二）訂期招待報界聲述會議内容以免發生誤會（第三）宣佈財政當局不顧政費罪狀並推陳毓華鄭懋祺龔柏齡爲起草員（第四）再函財政部質問不答覆前函及否認代表繼討論本日警廳來會干涉各情議决推代表陳華黄震范濟平胡炳燾赴警察廳接洽並遞備案呈文又繼由陸軍部代表胡炳燾報告陸軍部因鍾世銘不承認代表違反前言從本日起全體罷工（另有宣方書兹從略）王毅主張函陸部同人堅持到底並由各代表回各部報告一切遂散會已六時矣其致警察總廳函云國家政費無着致使公私交困險象環生緣是軍政教育機關共相籌商推派代表懇求以鹽餘維持各機關政費名曰京師軍政教育各機關代表交涉鹽餘會議設事務所於象坊橋觀音寺内擬具簡章推定職員共策進行絕無軌外行動所有組織敝會議一切情形除選派代表陳華黄震龔柏齡范濟華等恭叩總監面陳緣由外理合備文敬請貴總廳備案保護 
[陸部全體停止辦公宣言]  
　　停辦了公才可專事索餉 
　　陸軍部全體職員爲停止辦公發宣言云竊維切膚之害莫甚於飢寒馭下之方貴知其痛苦同人等投身軍界種種公權旣剥奪淨盡薪俸微薄亦盡人而知近年薪桂米珠即按月照發尚虞不給自先後搭發京鈔及公債庫券無形折减日用已覺困難然以國家多故庫欵奇絀則亦惟忍痛茹苦勉强支持乃日復一日月復一月致一切用度不出賒貸典質數門前經同人等調查隸屬内閣各部如外交交通等部竟絲毫不欠財政農商内務等部亦不過一個月至兩三個月不等從無如陸軍部積欠至七個月之多同一政府而待遇兩歧誰秉國鈞孰尸其咎同人等不敢妄揣因將調查所得狀况及同人艱苦情形先後縷陳長官哀懇救濟並請提出閣議劃爲一律每日仍奔馳服務不但不敢步教部之後塵亦並不敢稍涉懈弛原冀長官稍發慈悲詎料舌敝唇焦聲嘶力竭而竟置若罔聞今典質已空告貸無路庭幃之供養無資婦孺之啼號環集宿債索償點金乏術加以春風多厲春瘟盛行往往老幼疾病醫藥之資竟所出狼狽情形言之痛心兹經同人集議僉謂政府旣視我輩軍人爲無足輕重同人等求無可求告無可告惟有相率羣起自决之法實行停止辦公或謂陸軍部乃軍事總機關一切舉動爲全國視線所繫似不可與文人取一致態度然世界各國無論軍人文人斷無枵腹從公之理同人等固軍人也軍人本以服從爲天職若令爲國禦侮則馬革裹尸是我輩得意收塲今政府直令同人坐以餓斃此心實有未甘再四思維勢不獲已謹於十一年三月三十日起一律先行停止辦公再議向府院討索欠薪辦法此種舉動專爲要求欠薪並無他項作用非同人負政府負長官也迫切通告無任惶悚敬乞各界賜鑒陸軍部全體職員宣言 
[山東中日軍警之撤防接防訊]  
　　日僑居住保護問題 
　　山東日軍撤退交涉業於上月二十八日下午由雙方委員正式簽字關於膠濟鐵路沿線日本僑民之保護問題據聞於撤兵交涉之際日本方面最爲重視此事曾反覆敦勸我國負責保護我國亦聲明當然負保護之責惟日僑居住地點問題甚爲繁難日本方面當初主張將現在日僑居住之各重要地點完全開放我國則恐因此開中外人雜居之創例甚爲躊躇日本方面又要求將張店博山坊子等開放令沿線日僑集合於此等地方我國雖諒其言惟恐開雜居之例兼之地方太大恐一時照顧不周仍表示躊躇之意並主張萬不得巳亦只可開放其中之一二地方使日僑集合居住日本方面又不滿意討論多時迄無結果因一致决定目前暫時維持現狀容條約批准交换後之中日委員會决定此時對於全部日僑完全委託我保護日本方面並表明如我國允開放其中之重要地點日本亦可與中國商量 
　　山東日軍將撤退我國方面接防之京警保安隊已决定由第三及第四兩隊擔任定於一日下午五點齊集東站搭車赴魯預計二日抵魯五日接防並聞前向天津定製之膠濟路警特種制服業於三月三十一日由津運到此項制服與南滿鐵路一帶日警所服者相似夏用杮色冬用藍色又聞此次所派之膠濟路警業於三十一日預發一月薪餉俾資購辦行裝 
[大連會議之無進展]  
　　松黑航權與中國商議 
　　大連日俄會議自第二十三幕因雙方爭執决定再行拍電本國請示後迄今無再開之望惟確聞日本代表松島政務部長業於上月二十六日早接到東京外務省訓令之一部分大要與從前之方針無異依舊令該代表遵照從前同一方針與赤塔商議松島代表接到此項訓令知其必難達到目的惟亦不能不遵命而行遂即日往訪赤塔代表彼得羅夫于星浦之寓所將其接到之一部分訓令與彼得羅夫商榷良久而赤塔方面同大連赤塔間之通信機關較前順利聞亦巳於二十六日接到本國政府訓令之一部分略以廟街事件責任問題與黑龍江松花江之航權問題須俟詳加研究後再行令知惟務須照從前主張以互讓的謀解决之法惟日本方面則認爲毫無解决之誠意頗爲不悦但聞廟街事件之責任問題結局當以開放北庫頁島爲代價承認日人之企業自由權而與以漁業及採掘煤鑛等之權利並將廟街及其他薩哈連沿海省之重要商埠開放同時遠東共和國領土内亦與一般外人以居住營業及旅行之自由以開輸入外資及投資之途徑而承認合辦事業至於黑龍松花兩江之航權問題赤塔方面因此事與中國主權有密切關係非先與中國商議得其諒解則不能决定否則縱令赤塔容納日本之要求亦必以須得中國政府承認爲條件故大體言之兩者意見實巳大行接近或俟全部訓令到後當成立會議亦未可知又據東京二十九日電云大連會議之停頓與日本政府之預算及其他關係上頗有不便之處故擬從速結束會議以着手撤退西伯利亞駐兵二十八日之日本閣議已由内田外相詳細報告會議經過决定不問赤塔政府之態度如何亦必設法結束此時惟有力促會議成立以便進行一切 
[東三省通訊（隱）]  
　　奉吉黑官民集金贖路之冷熱觀 
　　吉林集欵贖路協會當成立之初即有人提議按田畝强迫籌欵當時亦有反對者此案尚未表决乃外間誤以爲眞近有人紛投匿名函謂如果實行當以炸彈見餉云云此亦贖路聲中之一異聞也二十七日午後一時該協會仍假省議會茶話室開第一次評議員會各機關各團體均舉有評議員列席共三十餘人由副會長于源浦（即省會議長）主席討論結果解决下列六項（一）函交通部索取關於集金贖路部定章程及一切辦法（二）函送本協會簡章於本省各縣（三）用正式公函通知本協會正副會長請即就職（四）函請省長公署隨時抄送各處發來之關於集金贖路各項文件（五）集金辦法東三省取一致行動（六）本協會每問一星期開評議員會一次至臨時會由會長召集之時間定每星期六日下午一時討論畢由主席宣告散會比聞北京贖路總會亦反對吉省强籌辦法而提議强籌者自得恐嚇信後亦不敗重行提議矣至集金辦法所謂東三省取一致行動者黑龍江雖經設立奉垣尚在創議中欲期於短近時間中酌議相當辦法募集一百萬元之巨欵亦談何容易哉 
　　集金贖路事本倡自吳子玉爲關外王所不懌以故東三省之此項運動較内地各處爲遲現在哈爾濱·黑龍江·吉林等處業已次第設會進行惟辦事純由人民自動官廳不予協助故其能力終較内省爲弱雖官廳亦有派員參預者然究不若他省督長提倡之力也奉天爲關外王駐節之所更不敢以關外王所不懌者而貿然爲之於是遷延復遷延至今寂無所聞總商會長魯宗煦山東人也以膠濟路有梓桑關係未便袖手旁觀且各行董事魯籍者亦居多數苟能高登一呼倡和者不患無人爰於前日邀集各董事曁旅奉山東同鄉開特别會議籌劃進行方法議定於古曆三月朔日（即陽曆三月二十八日）邀集外城各商會長與山東同鄉會代表等齊集奉垣總商會開會妥議籌欵之辦法并設法聯絡各界各團體以利進行云 
[濱江通訊（鴻）]  
　　農産信託實行改組交易所矣 
　　濱江原有信託公司二一爲貨幣一爲農産羗帖本位時代貨幣信託之發達較糧食爲盛自改大洋本位以來貨幣交易頓少而糧食則日見活動去年下半年糧産信託分劈紅利優先尋常兩種股票平均計之每股可得二十五元利與本幾相埒殊足爲人垂涎而改組之說以起初由甬商孫某等運動奉天當局擬改資本爲一千萬元先收四之一當經少帥贊成遂積極進行改組種種手續皆籌備完妥股數亦已匀派盡凈詎料上海一隅正因交易所之風潮而牽動及於金融界交易所三字早已爲人所嫉視而發起人中復鮮有實力者彼輩慣於製造空氣抬高票價卽可將派有之股售出而獲利何如着手太晚時機已失號召多時迄無應者奉當局亦知受愚當即勒令取消然於農産信託之獲利未始無動於中故改組之議不能因此中止最近解决改資本爲一百萬元先收二之一以舊股作二十五萬即一舊股可换二新股是分一百萬爲四萬股而舊股居其半也閱者試思之去年下午年紅利各分得二十五元則此種改組是否爲舊股東所心願聞新股二萬股中張少帥郭旅長各得五千股發起人即以之强制舊股東故皆敢怒而不敢言張郭旣佔新股之半餘數僅一萬股矣復以各方面爭購此項股票發起人遂皆奇貨可居不肯輕於售脱現價已超出二十元多於票面之數者八元以上一般人之狂熱宛似上海初有交易所時之情象於此金融緊迫市面蕭條之際忽有此改組之舉高抬票價以愚愚者其影響於社會經濟不能謂爲絕無危害也 
[桿匪毁路刦車之魯訊]  
　　架去肉票五十一人 
　　國聞通信社濟南通信云吾魯向爲産匪之區又重以年來水旱災之侵尋及各處潰兵之嘯聚以致匪氛徧地迄無肅清之望而土匪之猖獗地方之縻亂尤以兗沂兩屬爲甚桿首孫美珠張梁等常嘯聚數千人出没於兗沂交界各縣搶掠之案幾如無日無之而兗州鎭守使何鋒鈺沂州第五混成旅旅長李森均挾有重兵坐視不治其部下且時有供給土匪械彈情事遂益使匪　熾張迄無撲滅之日矣最近且有要刦火車情事發現由臨城至棗莊之鐵路爲津浦路枝線其所經過各處向多盜賊去年秋該路客車曾有一次遇刦幸司機生加開速度始獲脱險此次肇事原因係由匪首孫美珠率衆三百餘人於月之二十八日夜在嶧縣鄒塢車站東將鐵路路軌掀去一段致臨城開往棗莊之車將至該處突然下道匪衆乘機架人掠物而男女乘客號哭喊救又雜以槍聲慘不忍聞是役計架去男女客及掌車人役共五十一名槍傷軍人四名行李各件搶掠一空事後掌車人役均經匪衆放回其除車客分别勒 
 
 

Page 7

 
 
贖現在尚無下落兹將兗州鎭守使交通部致督軍署兩電錄後（一）感電謹悉本日巳據報齊村有毁路刦車之事業電嶧縣吳團長查辦並飭賀團派隊保護修路以利交通另電各團長等迅速偵剿務獲究辦惟據報情形不詳擬待查明後稟報奉電前因除俟查明及將剿辦各情隨時續報外謹此電陳兗州鎭守使何鋒鈺感印（二）據津浦路局電稱昨晚三十三次車駛至二五三零啓羅米突處有土匪三百餘人將鐵軌拆去一段致機車及高邊車六輛一併出軌土匪蜂擁登車擄掠車上司機匠火夫押運司及鈎夫看車與押車機匠郵員並男女客人約三十餘人及負責行李補票本等一掃而空並據臨城段長電同前情請鑒核等情查此次土匪拆毁鐵軌擄掠旅客情節較重應請查照飛飭所屬地方官軍警迅予兜緝務期追回搭車路役及贓物等件盡法懲治並派得力軍警沿路駐紥妥爲防範事關行車及行旅安危務希迅賜辦理見復切盼交通部艷印 
[鄂政潮平靜後所聞吳佩孚嘉奬熊係]  
　　國聞通信社漢口二十九日通信云軒　大波之湖北政潮忽焉平靜據聞此事實因所謂粤孫奉張等大聯絡行將實現促徐（世昌）退位解吳（佩孚）兵柄以成統一之所致並傳除鄂之蕭劉陜之馮劉外各省督長卽直隸二曹亦在贊成推倒徐吳之列此種謡傳記者原不敢信但吳旣滯洛不來而又拒壽（吳生辰夏曆三月初七日）劉承恩本准備入京過洛亦從而中止之軍政大員僅更换一財廳長其他如警務處長江漢道尹等均曾摇而不動終不得謂事非無因况財廳長熊祥生二十二日赴洛稍有價值之通信均謂與湖北政潮有關讀者可以復按兹熊巳於廿七日晚由洛回鄂聞在洛三日承吳接見三次第一次見熊熊自不免有一番遜謝吳謂你的履歷很好你很會理財我早知道的我這裏長長要錢發付軍餉有你這樣的人長財還有甚麽幹不了的事你儘管放心將來藉重的地方很多第二次見熊熊卽將所議之整理財政計畫書和漏夜造成之財政收支表册一一陳吳吳說這且不忙看你辦的總不會有錯至若那個估本征税案你取消就是第三次見熊吳謂你該再没有甚麽話說嗎凡事都有我替你作主你可就回去安心放手辦去我這裏只差錢我一要你便趕快籌來不用存五日京兆的心熊氏聞說即欣然回鄂以爲難得吳使於今竟不爲鄭焯地（鄭係吳保作鄂財廳長者）遂一心爲趕緊借欵方面着想原熊四日接任後曾應吳需索借得黄陂實業銀行四十萬元匯洛但吳尚有八十萬元之需索迄無着落故甫一回省卽諷制用科長某氏辭職而以張道坦繼任殆專爲借欵應付吳氏地步聞張亦秀才出身前清作過江西鄠都知縣民國作過黄陂知事現在漢口經商與蕭耀南往來頗密黄陂實業銀行四十萬元之借欵即係張之介紹但借欵必須抵押湖北産業有限洛陽之需索無窮張旣無術點金終必有借債不動之一日然熊氏在今日則尚未計及也又二十三夜赴洛之孫傳芳亦於昨日（十八）回漢今日過省大約二三日内即返宜昌孫此次赴洛除向吳報告川鄂和約之經過外關於施鶴之防務與善後均有詳細之商榷孫亦極承吳氏奬慰據聞潘藍兩軍退出之恩施建始利川三縣因自治之民團組織尚未齊備巳商由北軍施宜鎭守使趙榮華暫行分兵維持藉免土匪乘機滋擾現不過利川尚有一部分未退完至原駐南岸高店子龍泉寺第三師之步隊兩團及另駐某地二十四師之步隊一團孫爲減少鄂西駐守以符和約起見原擬商請吳氏撤回武岳不知結果如何至關於恢復商業一層川鹽引岸鄂當局只准由宜昌下駛至沙市爲止又由江陵新河運至沙洋轉運至襄鄖襄河下游岳口爲止其餘均爲淮鹽引岸云 
[馬聯甲聲明截税]  
　　皖南鎭守使馬聯甲因舊安武軍欠餉數月未發昨在蕪湖宣佈與皖督長張文生許世英脱離關係所有皖南各縣丁漕税收全數截留充作軍費兹錄其致各埠皖人及皖同鄉會各報館聲明截税之快郵代電如下查安徽陸軍自以舊安武軍改編五混成旅並馬砲各營月餉經皖省公認例撥督軍公署發領倪前督軍任内領餉有確定時期故聯甲得一意督飭訓練從不以軍餉問題牽及皖省財政秩序守服從之天職保地方之安寗其他概不敢聞即近年軍餉時虞不濟聯甲設法補苴務全紀律奈饑寒所迫父兄猶不能率其子弟况三軍之衆乎當冬春之交欠餉兩月有餘遂遭正陽關之變痛心疾首愧負地方前車不遠後事昭然今乃欠餉至四月之久各旅告急函電交馳人民驚惶謡言紛起甚者蚌埠風傳將刦督署旁皇竟夕可爲寒心迭次接見地方紳商無不憂形於色爭言金庫久空無可指望急宜就地截留正雜税欵以顧軍食而安人心聯甲嘗聞兩利取其重兩害取其輕就地截留税欵則於財政秩序將冒不韙之名不截留税欵則於地方安寗將有不戢之勢與其釀成巨變罪無可逃無寗暫事權宜心猶可白綜計五旅兩營之餉每月二十一萬餘元即維持現狀至少須得半數供給火食方能渡過難關因定臨時辦法分别令行皖南各縣局皖中附近各縣局將現征未解與續征應解各税欵按月逕解皖南鎭署以憑接濟五旅及馬砲各營火食各該縣局税欵解到應以鎭署印收呈廳請劃俾符手續一俟皖庫稍裕但能照向例領餉即行恢復原狀區區苦衷萬不獲已他時晤教容再面荆臨電無任惶悚馬聯甲叩勘 
[皖省築路拆城之變通法]  
　　安徽省長許世英蒞任伊始對於皖省路政力圖整理設省道局於省公署委警務處長王普荃爲正局長朱清華爲副局長數月來提出種種計畫皆因經費問題頗難見諸實行查皖省紳商界曾有建築安穎長途汽車路之舉業經設有籌備處推姜冕爲主任惟路綫太長需欵浩繁雖有是議原非一時所能辦到兹省道局擬建築一種路綫稍短之汽車路起省垣迄集賢關計程二十里定名曰懷集（按皖垣首縣曰懷寗故定名爲懷集）汽車路使安穎長途汔車路實行建築仍可與此路綫接通至懷集汽車路工費議定提撥賑欵所有築路工人均用皖北災民藉施以工代賑之策刻已招到皖北災民百餘人訂期四月一日開工該路規劃寬一丈三尺先期由省道局布告按照中央頒定收用土地法凡路旁之民地一概給價收買省垣北門外通皖北大道沿途寬窄不一最狹處收買民地至八尺餘故居民之地少者被其收買遽失所業眼光淺近者不無怨言亦過渡時代不能免之情况也聞許省長因皖垣東西南各門濱臨大江有碍交通仿照上海廣東拆城辦法擬將各城門城牆一律拆毁讓出官道建築四週馬路此種計畫固屬甚好惜一部紳民不無異議傳說當局擬變更計畫僅將大東門外之月城及西門兩城門拆去東門月城讓出俾沿江地面稍寬至西門原爲繁盛之區拆去以便交通實屬利多弊少且西門外尚有金寳門同安門即可留爲保障於謀畫交通之中仍寓曲順輿情之意不卜尚有何種阻碍否 
[九江通濟私米决定辦法]  
　　撥充軍警薪餉及平糶之用 
　　九江通濟公司偷運食米出口前被商會查獲扣留民情憤極風潮甚烈曾經吳帮辦傅道尹電呈軍民兩長請示辦法並擔保此項食米决不出口一面勸導人民靜候官廳解决形勢漸趨和緩兹得軍民兩長覆電謂通濟運米事先並未具報仰即知照並妥辦具報云云傅道尹得電後即邀請前開會之發起人蔣羣劉若梅等到署將原電交閱蔣等謂此項食米旣未具報軍民兩署確爲私米無疑應請悉數充公傅道尹答云被告通濟亦曾具稟到署聲明並非私米且出口亦未成爲事實充公一層頗爲困難予意主張低價撥辦平糶蔣等聲言此事人人有切己關係非我等數人所能負責遂約定三十號由道署召集各公團會議解决方法昨日道署召集自治籌備所商會教育會勸學所助理員辦公處代表曁各界人士到署磋議首由傅道尹發言謂今日爲通濟運米事邀請諸君會議解决辦法請各表示意見衆均緘默不言自治籌備所長劉道春即請道尹避席由各公團先行磋商妥協再行報告傅道尹避席後饒君冕發言主張將米全數充公撥辦平糶並懲辦通濟公司停止營業廖君炳文主張將充公之米撥歸軍警薪餉及平糶三項支配馬君棖伯主張僅罰通濟公司錢一萬串被衆駁斥通濟代表亦到會聲辨衆以偷運旣有確證實無辨論價值止之最後採取饒廖二君主張將米悉數充公撥充軍警薪餉及平糶三項支配議畢即請道尹出席由蔣君羣將以上各節報告道尹道尹謂諸君要求目的鄙意極願辦到但須再電軍民兩長請示並手出督軍令文一通交衆閱看略謂查該公司如確有偷運情事自應悉數充公嚴行罰辦以儆效尤仰即查明具復以憑核辦衆謂督軍旣如此主張適間要求目的自不難辦到遂興辭而出晚間由各公團拍出一電文曰南昌督軍省長鈞鑒通濟運米旣未具報鈞署又無護照税單且巳搬上躉船確爲偷運出口無疑民情憤極本日道署召集各界曁各公團開緊急會議僉請悉數充公撥歸九江軍警薪餉及平糶三項匀配以平民憤而儆效尤乞電示遵九江自治籌備所商會教育會勸學所助理員辦公處公叩陷 
[贛省議會之縣自治案提案之理由書]  
　　江西省議會近提出一嶄新之縣自治條例並云有通過之望說者謂此係省議員憤鄉人之詆爲陳楊製造故藉此案以自表白聞陳楊亦甚贊成但僅許每一道區先行試辦一縣爲縣長民選之先聲則爲見好西南緩和民黨之計此種揣測之詞無論中否要之該條例則自有可取之長處兹將其提案理由揭載如次提議江西暫行縣市鄉自治條例案今日國中無論何人莫不認自治爲根本要圖第因國事俶擾無法可循各省乃不得不自爲謀故自治進行至爲參差惟以習慣言國人本有其自治之事業以先例言前清亦先頒自治之章程卽今之廣州亦先議縣區市條例固不必待國憲省制頒布後始可議地方自治制也蓋國家行政與自治行政性質本異無患抵觸而省制關係較巨爭論甚多制作之權無妨俟諸異過異日此本員所以先行提出縣與市鄉自治條例之意也（一）縣長民選民主國家其國家行政之長官有任命及選舉兩種而自治行政之首長則除有最少數或由於委任者外其大部分悉由於民選蓋以自治行政之職員必與其地之人民接近爲其所信用而其所辦之事又在在與人民有直接關係自應由人民負對人之責無容加入官治主義於其間故應由民選促其問政之心養其自動之力卽使初行未免有放棄或紛擾之弊然經一度之試騐則放棄者知與其切身有重大之利害關係自必變放棄而爲干涉其紛擾者知其事之自有正軌且無厚利重權可圖亦必化紛擾而有秩序復授省長對於縣長有依法罷免及其他監督之權使與國家行政有銜接之妙與地方人民有調劑之益况本條例對於縣長資格規定甚嚴旣不至有濫舉之弊而各科局職員之資格則甚寬以留負有資望之士紳亦有活動之餘地尤極調和新舊之用如此而猶有弊殆亦甚少且易補救也縣長民選之制尤有一義足弭國家亂源者卽吾國政黨因不能如歐美各國有資本家之援助有社會之活動以致一失政權卽無與他黨競爭之餘力於是常設計以倒敵黨不恤借助軍閥國事遂無寗日而資本家無論應否發生卽發生亦非短少歳月所能有望而社會事業更非旦夕所能發達是亂源終無止境今若分中央之權於各省雖可减少向中央爭權之禍而省權旣大亦適爲少數官僚政客之舞台常演其怪劇於人民猶無所感覺故復分省權於各縣如縣長民選等則舞台旣化爲千餘處皆可退作鄉里善人對於中央及省會之政治興味自必視同雞助旣無慢藏復何誨盜所謂爭名必於朝者自必變而名爲爭必於縣也而爭於朝者必媚權貴爭於縣者必媚羣衆媚權貴必於權貴有益媚羣衆亦必於羣衆有益權貴之益爲私羣衆之益爲公旣爲公矣尚何民選縣長之足慮此於論理上爲至可信之斷案其餘縣會議員及市鄉之董事議員爲數甚多斯時惟恐人才不足豈有如今日之恃政治爲生活者滿坑谷於都會苦無迴旋餘地耶今之注重自治者奈何於省長乃主民選於縣長反主任命顚倒如此眞可異已或謂徒法不能以自行雖自治之事爲人民所習知足以自謀解决然亦决非毫無法政智識者所能勝任且操一縣之權力者多屬土豪劣紳易於當選以之辦理自治恐利未見而害先呈是民選縣長實非善法此爲切中事情之談自當加以補救而補救之法莫善於限制以教育之資格則無濫竽充數之弊而土豪劣紳多屬年事已高不願再謀取得教育之資格亦可减少舊惡勢力之數量故本條例特爲規定當選之資格須有相當之教育資格卽此故也抑昔日之土豪劣紳具有勢力者仍不外恃縣官之威權以釀成之而縣官之威權一爲國家命官一爲法權在握今旣一反舊制僅餘執行自治之權而此權又原屬諸本縣之紳董絕無足異則上述之弊尚何可慮也或又謂知事迴避本籍之例沿用至今原爲防其作弊爲避嫌起見似亦未可厚非不知自治實行司法獨立以後縣長旣無司法職權復受人民監督自無防其作弊及避嫌之必要制度巳變風會斯移猶執現象以資推測抑傎矣相沿至今之縣知事其職權本爲管理詞訟而兼徵收賦税故其組織之人員亦惟刑名錢穀二種以實際定之縣知事實係司法官而非行政官其餘自治行政如教育公益等本夙司於本縣之紳董而紳董多爲互推或輪值從無任命之事至多由知事加一照會而已故縣長民選實仍舊貫並非新創今若以縣公署照司法組織卽改爲地審廳以其他紳董辦事之公所爲縣公署則一舉而自治與司法均能同時設立事固莫便於此者矣至於民選三人呈請省長任命一人之說驟聞之似甚平允然一加考察則此說或可行之於省長其故則一爲保持國家與地方權力之平衡二爲全國省長之數甚少而被選者多負時望中央易於别擇也若縣長執行自治行政無與省政府平衡權力之必要况省長對於選出不甚著名之數百縣長安能以一人之耳目遥斷其孰爲優劣適以啓其鑽營賄賂之風或政黨把持之弊而已不惟違反自治職權應歸人民之原理亦於事實爲無益於理論爲不順也（未完） 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞三 
[江西財政困難中之各界（二）]  
　　實業廳高蔭昌廳長於十五日到任所謂熱心實業之能員竟以窮故一無施展前日發表大批委任令僅更動會計監印文牘管卷數人附屬機關一概留任蓋欠薪數月不易打發也鄒前廳長於二十六日接贛道尹印二十八卽動身來省清算交代該廳礦區税早已陸續墊用一二月及三月上半月薪應歸鄒發後任不允代付掾屬聞鄒將到集議索欠否則卽無着落鄒爲財主萬金可咄嗟立辦惟聞農部催解礦税甚急高要現欵交代數亦不少領者未領解者需解新舊交代之煩難可以想見矣 
　　審檢廳高等審判廳收入訴訟費歳有存儲以前不待滿月便可發薪自去冬財廳借提六萬後頓形枯窘高檢廳直轄之南潯監獄看守所等因囚糧斷絕令輕罪犯繳金贖刑其重罪監犯甚多詎能任其餓斃獄官責任重大奔走高審檢廳呼籲聞已酌量撥給而九江新造模範監獄費一萬餘元又無從出司法部通令各省恢復縣初級廳江西除贛潯南新四縣地方廳外尚有七十九縣預計建築開辦等費約須五十萬陳審廳長以財政奇絀驟難籌集巨欵欲縮小範圍將各縣應設之審檢廳合并爲一更名審檢公所省費一半呈部核示今各省督軍總理庶政搜括軍費他皆不問就贛言之四縣司法經費尚且拖欠難維現狀若再添設二十餘倍之審檢機關經費何從籌措是非故入人罪勒收罰金以充開支不可安見其有成也法部依法言法對於軍閥違法終不能繩之以法此項法令結果殆將以無法擱之明矣 
　　省議會當職教罷工時議會曾一度開會援助以清查財政爲恫喝以扶植公衆爲仗義聲勢虚張結果該會所得一月份薪就此結束質問官廳因何欠費議案亦不曾提出一個近各議員皆在注意省參事及江西銀行發行鈔票兩題上大用苦功云 
[唐繼堯回滇之因果]  
　　蒙自歸客談廣州訊有自蒙自歸者述唐繼堯氏回滇之經過及現在情形言之甚詳特撮記之唐繼堯回滇計畫凖備已久但唐離滇時所携欵項並不如外間所傳之鉅蓋存滬之一百二十餘萬本唐在滇儲爲購械之用除以一百萬撥還滇省議會留辦實業外餘二十萬亦已盡交朱培德給發滇軍兵餉至其個人之欵則大部分爲中法銀行債票不特爲數無多暫亦無從提取因財政困難直至去年十二月五號始由港啓程當時悉索敝賦約得十萬餘元僅足支持全軍火食四十五日故决定必須於四十五日内到滇翌日抵廣州謁各要人並與陳總司令面商解决時局事宜結果彼此皆認西南必當北伐但後方凖備必須完全斷不能以二十年前河口革命之手段輕易從事蓋唐陳皆持穩健態度也八號由梧州遄往柳州到柳後各界開歡迎會唐對衆人演說略謂此次回滇純爲整頓滇局出師北伐起見决不聯北决不聯政學系外間有謂此次爲孫唐携手者實則孫唐向來携手始終不變不過手段略異而已蓋中山北伐絕對猛進我則以爲必凖備完全始可實行現在桂滇軍約萬人如無後方接濟驅使北伐直無異置之死地故予此次回滇即所以完成北伐計劃非與中山宗旨背馳等語唐所抱態度至是巳明白發表計唐由柳州慶遠起程時部下滇軍約七千人共分四軍航空處亦已成立軍到懷遠鎭第一軍軍長李友勳部隊已先發李因病後至祗帶兵一連至懷遠左右卒遇悍匪千餘人四面包圍李因衆寡不敵援絕路窮遂至遇難唐部由懷遠入滇經河池鳳山東蘭趨泗城入滇邊重山疉嶂後方絕無接濟幾至絕食但軍心振奮行一月（一月二十五由慶遠起程至二月二十六號到廣南廣南爲滇邊府城）始至廣南先是到泗城時分兩路入滇一路第二軍軍長田鐘穀統帶由泗城取道黔邊入羅城唐自日率第一第三兩軍入廣南至廣南後吳學顯（先遣軍梯團長）在開化響應時顧品珍早派兵拒唐但唐入廣化開化仍未見顧有一兵一卒接戰由廣南開南出蒙自時祗有楊希閔一旅接仗但該旅前敵之一團係唐舊時衛隊故一接觸後該團長卽將旅部包圍所有旅部辦事人皆被幽禁後由外國教士調停始將該辦事人隻身釋放該團兵士即完全歸降唐部一路得手至十三號到蒙自前隊巳入阿迷個舊雲南迤南一帶遂完全歸唐至田鐘穀方面則由羅城出師宗直逼滇省省城（約隔日餘路程）滇内部自省長劉祖武死後内部巳覺不穩現唐自省城之南田自省城之北完全將省城包圍田鐘穀曾單騎入城調停政局着金漢鼎將政權交出此間（指廣州城）接駐滇粤商電告言田鐘穀入城結果有政變民安消息滇局當可和平解决唐部除帶回之兵士外沿途收編約伍團合吳學顯所部四五千人共有二萬五千人左右加入大理華封歌所部（華滇省旅長駐大理後響應唐部）共三萬人以上勢甚壯也日前航空處長劉沛泉由柳州返梧二月二十八日到武宣遇匪現已脱險蒙自已有電催該處人員全數前往前由某國所購之軍用飛機十架已運到滇邊該處長亦已帶同飛機師八人由水路往安南入滇至孫中山雖曾通電阻止唐氏但係對顧之一種手段其時唐已入廣南開化正向蒙自進發斷難追及查滇省每年收入不過六百萬唐在滇用兵五六年未嘗借一外債所辦外交亦多得手此皆爲顧所不及者而滇軍又幾十之七八曾受唐提挈唐此次回滇得有如此神速未始不由於此云以上爲蒙自歸客所口述當亦留心時局者所欲先覩爲快也頃又有由梧抵省者云近日西省百色一帶邊境多發現滇軍踪跡查係唐繼堯所部後方軍隊唐軍前鋒確早已入滇云 
　　滇軍之内應雲南函云討賊軍第一路司令官楊希閔先本奉令充任第三路司令因一月十六日楊蓁之事發生乃改爲第一路司令接管楊蓁所部楊蓁之參謀長爲周永祚素稱善謀於楊接任之時明爲就範暗實運勳各團營中變其所部各團營兵每營皆二千餘人幾及一團器械亦較他部精良楊希閔以周旣服從認爲無慮詎周初自開拔出省城後即不與楊見面迨行滇邊始與楊會合某晨周忽先起床出部臨行佯謂將赴某寺廟游玩請司令官不必待其吃飯楊離部甫一小時即有數十士兵前來要求面見楊司令官密陳機要楊之副官長李某信爲是實遂任之入楊辦公室迨見面後此數十士兵即乘機將楊綑綁聲稱第一路討賊軍全體士兵不忍見顧唐自相殘殺現已改爲保安軍旣不附顧亦不投唐惟不許兩邊自相殘殺糜爛地方並訂有條規十條即時宣布迫令將楊職務取消給以川資二百元騎馬一匹從速離開楊無可如何只得允許垂頭喪氣而回而此第一路討賊軍即由周永祚統率更名爲保安軍當即通電對於顧唐之爭宣布中立探悉其所以如是者實周永祚憤恨顧金免去楊蓁職權並受唐氏運動故作此以報復云 
　　雲南陸軍第六混成旅司令部向設臨安臨安爲滇省第一繁盛區域人民富足匪徒亦多其旅長原爲李選廷充任近因調李改任蒙自道道尹又調趙燧生團長赴臨接任旅長趙到臨接任甫數日因事須赴蒙自當於三月九日起程率有士兵一營及兩連其營長爲蔡祖德更携有機關槍一挺管退砲一尊彈藥行李百餘駃於未起身之先即被吳學顯探知率黨千餘人埋伏中途攔截迨趙行至山心即被包圍而蔡營長又復同時變異致趙當塲陣亡趙亡後吳即率黨數千往攻臨安府城三月十日通海臨安蒙自電報已不靈通但見其先發致臨安總司令兼省長之電云本日午前七時趙旅長率蔡營及十二團之兩連附砲機行抵山心遇匪千餘包圍蔡營乘機變亂旅長陣亡其餘官兵多被擊散行李彈藥完全喪失現已逼近臨城此間决心死守惟兵單彈少不能久持請星夜派兵援應以救眉急留守參軍李啓鳳團長夏鴻銓知事宋永康叩庚午云云觀此亦足以窺當時之情形矣 
[刺鄧案發後之謡言與粤局大有關係]  
　　鄧鏗被刺案頃省中傳說總部巳拿獲眞兇係在某旅館拿獲由當日駕駛汽車人認辨清楚未悉確否自鄧死後一時謡傳紛起或云某日有人暗携兇器直抵某署機要室行刺某要人不中當堂被拿槍斃或云鄧在汽車中槍後仍返總部面見陳總司令密談良久并將所疑爲主使行刺人說出請陳總司令密查究辦雪恨鄧死事與北伐方面粤局方面均有關係云云至昨日午間省中竟有人傳說汕頭方面發生變故頃據查詢以上所云均屬子虚昨據政界中人言刺鄧者雖不知其爲何人主使但必爲與鄧成政治上之仇敵則决可下一斷言恨當塲不能弋獲兇手如從前之程璧光刺案事後安得明白該兇當塲旣能脱逃此時安有不遁跡外埠者此間所傳在旅店拿獲眞兇之語實未敢信而軍警之日夜向各酒店旅館搜查亦徒見多一番騷擾耳又陳炯明躬親出師北伐一事言者已久聞陳氏確有此意惟實非出於自動係爲環境所感故不能不勉强一行以此表明心跡其原因則有謂日前吳佩孚曾一度派員與陳聯絡有所密謀陳氏對於北方各派本皆泛泛視之惟吳氏代表之來粤實與孫氏之聯奉成一背馳之路故孫氏屢促陳氏出馬北伐陳氏因欲親自一行以自表心跡但自鄧氏被刺一事發現其能否成行又未可决云云以上所述亦近日紛傳中之一說是否亦爲謡言非當局不能知也 
　　粤軍第一師師長鄧鏗被刺迭見本報查鄧此次赴港係迎迓伍朝樞周孝懷二人晉省周當岑氏督粤時任將弁學堂監督鄧在該堂畢業係周門下士此次鄧招之來粤將畀以軍務重任周抵省寄寓南園酒店現鄧巳身故周巳於昨日離粤他去連晚各酒店均有大帮軍警馳往搜查旅客頗具戒心鄧死後第一師長缺虚懸第二師長洪兆麟又赴滬而第三師長魏邦平日前曾具呈總部請准給假數月出洋游歷總部尚未批准刻聞魏氏以時局陡生此種事變前議出洋之舉暫不再提以免人心驚疑鄧鏗遇刺後出殯時又演出一種令人心驚惶之劇因此市民頓起驚慌省行通行之紙幣即時低折用至九成至翌日（二十四）省行開市仍有現金兌换價始增漲至九五二十五日則漲至九八三當無難仍舊十足交换矣其所以一有事故即時低跌者聞因有等銀業家乘機炒賣之故 
[杭州快信]  
　　省教育會今午開十七次評議會到吳劍飛等二十餘人余慰三主席議决事計（一）陳廷楨函請組織童子軍聯合會函復贊成（二）退還庚子賠欵分配各省充作教育基金案决先請李俊夫張稚鶴調查情形再議餘案均無關重要 
　　今日下午商教兩會及銀行公會代表謝虎臣郭成九徐青甫等在總商會開贖路籌備會决先組織委員會即以三公團代表九人爲委員共策進行 
　　北京道德講演社師段正元昨蒞杭今日（二號）下午各界在教育會開歡迎會到者約五百餘人以軍學兩界居多數旅長郝國璽伍文淵等咸列席 
　　北京新華學校在杭設立分校後楊校長昨已返京暫聘杜師牧代理杭校校長吕文超等十餘人爲校董内部章程亦加修改並擬添設商業完全科 
　　大有利電汽公司昨開第十一次股東大會選舉董事九人監察二人仍由兪煒張載揚等連任分配股息計一分二釐提議事件（一）水力發電决俟測量各方水流再定辦法（一）行駛電車省垣馬路尚未築竣兵工省道甫在創辦暫從緩議 
　　明日（三號）上午九時盧督親送楊克威將軍神位入祠傳諭各軍事機關自少校以上軍隊自連長以上禮服佩章齊集行禮並每團派兵士一連·曁一四兩師軍樂隊全部前往 
　　餘杭塘工出險紳民急電到省軍民兩長巳會委專員林某馳往查勘 
　　諸曁縣八都思安鄉地方有匪棍柴廷植柴廷春柴毛毛等結黨横行私造軍火四出騷擾鄉里紛紛呈請拿辦 
地方通信 
[蘇州]  
　　各縣距離蘇州路程之呈報江蘇高等審檢兩廳近對於各縣司法判决或决定之上訴在途日期擬重行規定特於前日通令各縣調查距離蘇州路程究須若干日現已據陸續呈報大約沿鐵路近者二日遠者三四日不通火車縣分六七日至八九日不等云 
　　籌備植樹典禮本屆清明植樹典禮業經蘇常王道尹訓令吳縣知事擇定虎印山門内空地舉行並通咨各機關屆時一體前往植樹禮節仍照上數屆辦理現已由縣立苗圃管理員蔣廷銓會同道苗圃委員顔英焯先期籌備並分呈省署實業廳查核備考矣 
　　更調鄉區警官湘城第七警察分所長張爵前被該處公民呈控飭查屬實現奉郭知事訓令撤差遺缺委前警察所二等警佐陳受爵接充又唯亭第九分所長徐冬芝奉令與陳墓第十三分所長王守藩對調均於昨日分别令知尅日交替矣 
　　議築斜塘河橋斜塘鎭官河寬闊上下塘向無橋梁往來行人專恃渡船每遇早晚風雨之時危險異常該鄉人士早有建橋之議因限於經濟不能即時舉辦現聞該鄉董事金畦發起建築石橋巳定於本月十三日召集全鄉人士在公益事務所開會討論進行方法 
　　新舊常熟縣知事在蘇清算前任常熟縣知事楊夢齡卸事時所虧公欵迭由省署財廳曁該縣嚴催清算在案兹悉楊業於前日來蘇庽閶門外廣濟橋三新旅社昨已專函常熟邀請現任該縣朱元澍知事務於今日（四月三日）蒞蘇逕至該旅館内會算朱知事准函後昨已委派現任常熟縣署第二科長陳鑄九携帶各卷先期代表來蘇以便如期會算至奉委監盤會算新舊兩知事移交之歎産委員（即現任常熟縣勸學所長教育會長等）得信後並聞亦巳於日昨偕同縣委陳鑄九均先行來蘇矣 
　　望亭盜刦案蘇閶門外滸關市屬望亭鎭鮑姓家前夜忽來盜匪多人明火執杖蜂擁破扉入室傾筐倒篋内外搜索迨遍未幾始携贓呼嘯而颺事主檢點失物計被刦去衣服數十件現洋百餘元總共計約值數百元次日即開單投報滸關吳縣第一警察分所請爲勘緝等因袁分所長頌平據報後聞昨已備文轉報縣署令行偵緝隊長潘國俊飭屬嚴緝矣 
[揚州]  
　　電詢興化水勢興化張知事近據東台王家港工程處來電詢問近日水勢如何夏初能否種秧乞電復以資參考 
　　查禁押舖盤剥江都第四區第五國民學校李德平以王正泉在嘶馬鎭吳家岔地方開設押舖盤剥小民具情在財廳控告業經該廳訓令縣署查明封閉以順輿情 
　　令縣查復屠税江都縣署昨奉財廳訓令以據該縣公民張丹孫等稟稱屠税認商朱雨祁侵蝕税欵甚鉅雖迭次加增仍未足額此項税率正額每年可收一萬八千餘元請飭照加等情爲此令仰查復王知事已遵照矣 
　　成業工人漲價揚郡成業工人（即瓦木工人）近以柴米飛漲日不數出爰特公同集議於一日始罷工兩日以求漲價計每工改爲大洋四角頭夥各得其半以資挹注 
　　警官獲解盜犯奸淫刦搶水西鄉農民謝寳銀家之盜犯張小手王二兩名一日經警察第五分駐所段巡官率警在南門外草蓬内拿獲並起出贓衣銀飾數十件一併解請縣署訊究 
　　行瓜揚馬路開工禮揚州華洋義振支會於一日上午在鈔關外對濟禮拜寺内行辦理工振興築瓜揚馬路開工禮與會者除職員索行仁畢爾士來因鹿威陵（以上外人）戴靜山鍾味腴朱竹軒盧紹劉黄選璋外有紳界凌鴻夀等學界李荃任誠等商界賈鼎銘等農會朱幹臣等省議員楊士香等報界王漢輔張少齋等開會後首由盧會長報告經過情形並希望路成後本地成一交通四達繁盛之商塲次由吳庚鑫代表讀知事訓示又次由周恩慶夏仲蓮代讀各界祝詞又次由盧會長答詞散會復邀來賓同至工程參觀始各分道而去 
　　電傳皖督夫人未故皖督張文生之夫人吳氏係舊城吳姓之女伊家日前閱報悉該氏病故特電蚌埠詢問一日已得督署復電謂病故係屬傳聞云云 
[南京]  
　　義務教育期成會十九次職員會紀江蘇義務教育期成會於三月三十一日下午四時開第十九次職員會由會長袁觀瀾主席首（報告事件）（一）本會義務教育雜誌第四號業經出版巳分寄各處（二）章伯寅君先後來函報告金山議征畝捐情形及金山南滙等縣義務教育概况（三）章伯寅君來函報告松江擬辦之師範講習所已籌有欵項指定莘莊鎭第六高小校爲開辦塲所（四）陸規亮蔣伯揚問漸逵君寄到泰縣溧陽鹽城等縣義務教育調查表（五）南滙縣支會寄到調查學齡兒童進行日期表（六）武進縣鳴鳳等鄉教育會會長及市立第二國民校長來函以該縣新辦之小學校經費停發請轉陳省廳令縣維持已由會轉函教育廳察照辦理（七）安徽山西教育廳及本省教育廳教育會函復對於本會議决陳請政府提撥義務教育補助金事均極贊同（八）前將大會議决各案分别陳請省廳令行辦理頃奉省批六件教育廳復函四件（九）山東教育廳吳江勸學所贈送教育月刊各一册（十）南滙奉賢兩縣函復關於集會籌商義務教育經費事項已推定代表人員（十一）陸規亮君報告興化增籌義務教育經費情形次（提議事件）（一）袁會長提議省立師範學校添設鄉村分校案議陳請省廳查核俟編製十年度預算時酌量財政情形分别辦理並按年繼續增辦（二）袁會長提議變更幹事員會期案議於每月第一第三星期五下午四時三十分開幹事員會（三）王飮鶴君計畫省立農村師範講習科案議交出版部刊登本會義務教育雜誌（四）提議江蘇暫行學董考核約例案議俟下届開大會時交會公同决定 
[鎭江]  
　　官紳籌欵修築圩岸鎭郡對江新洲老洲一帶港汊紛歧地形低窪每逢霉雨江水暴漲禾稻被淹頗多以故秋收鮮有豐稔去年大水爲患各洲圩岸冲塌不少兹悉各洲董事與揚中縣知事籌資修築圩岸以防水災現正召集鄉民先從新洲一帶着手辦理今後農田或者其免於災歟 
　　大風起兮屋倒三月三十一晚本地忽發大風聲如獅吼至天明風勢稍殺聞南門外周姓樓房竟被風吹倒壓傷三人沿江沙頭一帶草棚之吹倒者更不計其數風伯肆盛亦云虐矣 
[嘉興]  
　　襪廠營業之衰落嘉興城内外織襪廠去歳共有一百餘家今春因線貴襪賤無利可圖不無觀望故開廠營業者現僅約九十家較去年减少三分之一刻下各廠所出之襪銷路甚疲價亦低落現市每打僅售洋九角餘照線價工資等成本合算每打需蝕洋七八分至一角不等故森大等三四家宣告停閉云 
[杭州]  
　　一百二十歳之人瑞西湖斷龍坑地方農民章秉炎者有七子三女連年耕作薄有資財現年一百二十歳子女媳婿喪亡過半孫兒輩計有三十七人前日（三十一）爲該耆民夀辰分給夀麵二百餘斤 
專件 
[議决組織江蘇縣農會聯合會]  
　　徐會員瀛提議組織縣農會聯合會輔佐省縣農會共圖農事改良發達案「三月二十六日議决呈送」其文如下查吾省教育會商會均有聯合會之設置旣足聯絡感情又足交换知識成效昭著頗堪欽羨吾省各縣農會據歷年調查報告强半以經費困難欲求自立而不能長此以往殊非持久之道也兹特此照吾省教育會聯合會及商會聯合會之先例組織縣農會聯合會輔佐省縣農會之進行共圖農事之改良發達倘能行之有效農事前途庶有豸乎 
　　江蘇縣農會聯合會章程第一條本會援照本省縣教育會聯合會及各商會聯合會規定命名爲江蘇縣農會聯合會第二條本會以聯絡感情交换知識輔佐省縣農會共圖農事之改良發達爲宗旨第三條本會總事務所附設江蘇省農會内第四條本會會員以各縣農會正副會長會員組織之但得推派代表省農會對於本會開會時得推派代表十二人與議第五條本會於開會時主席由臨時推定第六條本會設主任幹事一人駐會幹事二人至四人各縣幹事每縣二人第七條駐會幹事承主任幹事之指揮分掌會務第八條各縣幹事分掌關於各該縣事務第九條本會幹事任期以各級農會屆滿改選爲限其主任由幹事會推舉之第十條本會會議分常會及臨時會兩種（一）常會每年一次於三月内行之（二）臨時會不拘時期遇有必要時經幹事五人以上之提議由總事務所臨時召集之開會地點不限定總事務所所　地其開會通知須於二十日前發出第十一條本會會議以總會員過半數行之議决事件以出席會員過半數之可决定之可否同數取决於主席第十二條本會議决事件應分報告省農會轉報及主管官署核准施行第十三條本會經費自定之第十四條本會會議細則及各部辦事細則等另訂之第十五條本會章程如有未盡事宜得於每年常會時提議修正分報省農會轉報及主管官署備案第十六條本會章程經主管官署核准後方生效力 
雜評一 
[南北之謡言（默）]  
　　謡言有出自己派以張聲勢者亦有出自敵派以行離間者今日南北謡言雖多而實不外此兩種 
　　北伐之師如何急進如何一致然實際尚未盡然此其謡言必出自粤之同派以張聲勢者也鄧鏗被刺後之種種謡言謂粤局將有何種變化此則出於敵派以離間孫陳者也 
　　奉天之軍如何備戰如何入關然實際亦未盡然此其謡言必出自奉之同派以張聲勢者也曹銳赴奉後之種種謡言謂直派内部將如何分裂此則出於敵派以離間曹吳者也 
　　然戰事重實力而不重虚聲以虚張聲勢爲行軍之先鋒適以見其實力之薄弱内部之團結在精神而不在形式精神果能團結則無論何人不能離間若一經人離間而即亟亟自表其心跡或憤憤而不能平則轉示人以内部團結之不堅是故今日之造謡與闢謡非特徒勞而無益且反使人窺見其眞相愚哉 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[修改税則委員會之美代表]  
　　大陸報一日北京電云美政府巳電派安諾德氏爲上海修改税則委員會美國總代表至安氏代理人尚未發表不日當有電來京安氏擬星期一啓程赴滬 
[華人納税會之滿任理事]  
　　華顧問宋漢章亦在其中 
　　國聞通信社云上海自前年市民運動勃興後工部局始有華人納税會之組織該會成立以來對於市民福利頗積極計畫而於米業領照風潮尤著成績按該會章共有理事二十七人於一年後改選三分之一去年全體理事選出後即用抽簽法抽定計任期一年者爲秦潤卿·王正廷·宋漢章·田時霖·虞洽卿·袁履登·陸文中·朱成章·周渭石等九人九人中宋漢章爲工部局五華顧問之一王正廷爲該會正主任按工部局華顧問卽由該會理事部選出故上海市民對於此次改選非常注意照該會章程得連選連任故此滿任之九人中頗有繼續當選之希望者云 
[美商會將開常年會]  
　　大陸報云美商會定於十日星期一下午五時十五分在合衆俱樂部開常年會議討論各重要事項議程中列有關於浚浦局·修改税則及按值抽税之根據各問題 
[中美工程師會年會之秩序]  
　　大陸報云中美工程師會第三次年會將於明日（三日）在滬開會各埠皆有代表赴會自北京天津及北部諸城來滬之中美工程師約有五十人將參與明晚之開幕宴其中大半已抵上海開幕宴地點擇於南京路東亞旅館本埠官員將赴宴歡迎外埠諸工程師會期共四日秩序單中除尋常會務外本外埠各工程師且將宣讀重要文稿及參觀上海與鄰近各鎭之工廠並與工程方面有關諸處兹將秩序單列下四月三日星期一下午二時至四時會員簽名地點在四川路青年會下午七時半東亞旅館中餐四日星期二上午參觀九時半聚集赴香港路十號萬國檢騐所十時半出所赴金利爾路溝渠整理試騐塲一時至二時午餐二時至二時半開會會長讀開會辭二時半至四時演說（一）浚浦局海工程師演說上海港之發展（二）謝作楷演說廣東市政之發達四時至四時半休憩進茶點四點半至五點半工業雜題五日星期三參觀工廠九時聚集本會乘汽車赴工部局電氣廠十一時十五分赴厚生紗廠十二時半合衆俱樂部午餐一時四十五分乘汽車赴安迪生電泡廠三時參觀聖約翰大學交通大學四時回至本會進茶點四時半至六時演說脱利路氏及丁君演說礦律陳君演說交通大學與教育狀况道達氏演說物質標準比較六時至七時工業雜題晚十時乘輪赴南通參觀（秩序俟後宣布）六日星期四赴張謇及南通商會之宴七日星期五晨間自通抵滬日間休憩下午八時合衆俱樂部宴會（演說人俟後宣布）大會中婦女亦可參預僅宴會及參觀南通須另繳費演說時並任人入内聽講又有專限婦女者星期二下午二時十五分自本會乘汽車參觀女青年會及體操學校四時十五分赴卡爾登西飯店之美婦俱樂部茶會星期三下午三時半自本會乘汽車參觀聖約翰大學及聖瑪利亞書院赴愛萊夫人茶會又星期三之秩序單尚屬暫擬如赴南通之輪船開行時期有變動則是日下午各項將移至星期五云 
[美人踢傷黄包車夫緩刑判詞]  
　　愼昌洋行夥美國人阿姆斯脱郎因脚踢黄包車夫陳四被控由美按察使署判决罰金五十元並着監禁兩天巳紀前報被告奉判後對於應受四十八小時之拘禁特再延律師具狀聲請緩刑美署審判長許理氏業巳核准其請求日昨製就緩刑判詞宣布詞云原判之宗旨乃顯示大衆如該被之行爲本法庭决不容忍我美國人民犯之無論華美人民凡至本法庭者應受同等之保護况法庭惟知執法以公不能偏分國籍凡毆辱華人者本法庭視之與毆辱美人同等主要此外更須鄭重告誡者凡我美人無論受何委屈不得法律移置自己之手如在本國所不敢爲之舉動竟於中國爲之則本法庭碍難保護之本案判决後該被精神上之所受固較身歷監禁尤爲痛苦然本法庭亦不能將該被全部刑罰消滅之兹判令該被先行繳納罰金另具五百元六個月安分切結准予緩刑此判 
[留美大學俱樂部演講預紀]  
　　上海留美大學俱樂部定於四月十日星期一下午九時在ＵnionClub開第五次演講大會請浚浦局總工程師海德生演講『中國海港之發展』屆時任人前往聽講 
[世界基督教學生大會之滬訊]  
　　代表百七十五人由滬赴京 
　　國聞通信社云昨晨有廣州·厦門·汕頭·福州·杭州·及國外其他地方前往參與世界基督教學生大會之代表一百七十五人在北車站搭車赴寗由寗赴京其中男代表百人女代表七十五人聞該大會籌備處在浦口備有專車應接今晚即可行抵清華學校該大會於明日下午正式開幕其所討論之問題均屬於社會方面現在可得而知者如南非洲之有色人種問題·英國工業問題·奥國賑災問題·中國無識人民問題·期在對該問題等得一公平之解决辦法云 
[留法官私費學生今日放洋]  
　　北京教育部派河南留法官費生楊寳三留德自費生沈本强楊敷海栗維銘等定於本月三日（星期一）下午一時乘法公司郵船「盎巴士」號放洋艙位均由寰球中國學生會代訂護照亦由該會襄助辦理又吳淞水産學校校醫鄒嶺文曁留日學生蔣謙等擬於五月中旬自費赴德留學託該會代訂艙位業已訂定五月十三日放洋之法公司郵船「包島斯」號艙位又同濟醫科學生丁陛璋周嵩祿亦託該會代訂五月二十七日放洋之「阿爾高」艙位亦已定妥云 
[航業消息]  
　　昨日太古公司之通州輪來滬由烟台天津裝來銀角子八十萬枚分運十六箱又有大批黄荳一萬四千二十一包湖絲一百八十一件野絲四十件山東綢亦不少近來中國北部之黄荳運滬頗多各公司華北班輪每抵上海時恒有一萬以上之荳子裝來而由大連灣輸入者則更多云 
　　法蘭西郵船公司從前赴法船票價較英公司船票（頭等）大十四鎊十六先令自四月份改短與英公司價一律以來營業頗爲發達現在每兩週行駛一輪艙位猶不敷上海旅客之需求甚至五月底六月初出口之各輪艙位已經定購一空後來者祗可預訂下半年赴法之船矣且聞七月内之安得來彭號出口上海將有大批學生乘此輪往歐洲各國留學寰球學生會早已與該公司訂有留定三等學生艙位之優惠條件現據該公司云自本日之盎巴士號起直至六月内放洋之各輪無一船無學生動身云 
　　天華洋行之宜渝班輪聽天丸與行地丸二船在本禮拜内從江南造船廠開出赴宜昌實行開班 
　　美國巴勃公司現有電報到申知照本埠提督公司謂有新派至遠東輪兩艘一名見鑰號ＧreyLock一名洛特那號Ｒadner·於本月内均可抵滬 
　　大阪公司之第二號歐洲班新輪巴黎丸今有電報到滬將於四月十日第一次由德國駛來五月二十四日可以抵申輪中水手及船主山根重武·機關長鈴木繁·大副岩佐忠太郎等由該社派往亨堡接充矣 
　　日郵社前航中歐線之因幡丸現有與大阪合議增加基隆班輪大阪已通過將以笠户丸調駛該線 
[西人游歷東亞之紛至沓來]  
　　自歐戰發生後六七年中歐美人士之來遠東游歷者除團體外異常稀少迨至現在西人之來東者又復大增據太平洋航輪中人言自本年華府會議閉會後西人至中國者以美人爲多近二月中由美到滬之各郵船旅客游歷家居其半二月以後購買旅行聯票者紛至沓來其游行路程係自上海至南京經津浦路至山海關取道東三省之奉天往高麗釜山抵長崎爲止每票祗售美金六十元亦有從水道往京津者故邇來太古公司之順天·通州·奉天·及怡和招商之北洋各輪每逢出口時此輩游歷人士之搭趁者甚衆且津浦車之營業亦較前爲盛云 
[俄災賑濟會之昨訊積極講演]  
　　俄災賑濟會上海部職員王卓山陳維新兩君前晚至啓秀女學校演講俄災情形該校全體學生極爲感動對於籌賑一致贊助並於昨日致函該會略謂敝校學生振起博愛精神協力同心維持俄災則我國將來或得鄰境一臂之助云云並組織賑俄隊推定會長李秀輝庶務王瑾笙隊長葉秀珍張蓮生張瑋麗王惠慈文牘湯其淑又靈生學校昨午派女學生陶德純黄慧芬高漢潮三人代表教員艾紹成之意向該會接洽領取傳單廣告及災區圖並請該會於本星期二下午二時派員前往該校演講又三育學校安息堂請該會派員於星期二上午八時演講商務印書館印刷所定星期三日下午五時請該會派員前往講演昨午職員陳維新至山東路天安堂韓鏡湖至老北門浸會堂演述俄災慘狀聽者極衆均表同情昨日華童公學陳保藩派員至會領取捐册五百本南洋中學王引才派學生至會領去捐册五百餘本勞動團副總隊長李恒林由吳淞來信索取捐册五百本及一切印刷品此外如女青年會各男女學校紛紛來函索取捐册應用現該會頗有應接不暇之勢又該會昨致函南北兩工巡捐局函云敬啓者俄境奇災死亡載道歐美人士羣起拯援吾國與俄土地毘接且曾無條件取消一切不平等條約並慨然還我東清鐵道以德報德救災恤鄰質諸兩義均應有相當之表示本會同人因倡設俄國災荒賑濟會於上海與北京遥相呼應開幕以來并荷各界人士努力贊助近擬於貴轄境内黏貼俄災廣告唤起同胞共襄賑務特派本會幹事張滇叔君前來晤商請卽發給免捐執照一紙時期以一月爲限素仰熱心善舉救世爲懷念彼俄黎定邀俯允遥想數千萬生靈感戴大德於無窮矣云云 
[中日聯合美術展覽會消息]  
　　開幕以來圖畫出品共三百點開至五日爲止 
　　中日聯合美術展覽會開幕以來中外參觀者甚衆該會現有中國畫出品一百十四點西洋畫六十四點東洋畫一百二十二點共計三百點當該會於本月一日上午十時在虹口蓬路日人俱樂部該會會場舉行開幕式時中日兩國到會者共三百餘人先由主席致開會詞繼請田中莊太郎用中日語演說略謂鄙人代表船津總領事參與今日盛會深爲榮幸中日爲同種同文之國相處旣久關係接近但近來因政治上之誤會每每引起兩國人民反感頗屬遺憾現在先爲文化上之聯合藝術上之調和將來兩國人民自能發揮其眞摯之精神日趨親善云云繼請劉海粟君演說略謂美術本無國界凡是人類同具美的理性都要以藝術來安慰他的人生發露他眞實和高尚的趣味現在的世界正當人類思想蜕變的時候當然就呈不安靜和摇動的情景至於未來的世界可望就是藝術的世界了此次第一屆中日展覽會可說是融洽中日藝術導中日人民到光明幸福之途的先驅者希望同志諸君年年努力擴大之使漸變爲全世界的藝術展覽會我卽可將蔡元培先生祝貴會東亞之光四字改爲世界之光而贈貴會云云說畢由汪亞塵君譯爲日語繼請余穀民君用中日語演說先申說田中君與劉君演詞之感想詳細分析約歷一時並謂甚願中日美術展覽會之永存且設法普遍其功效於世界云云來賓詞畢由主席宣告散會該會參觀時間每晨九時至晚九時展覽至本月五日始止 
[旅滬湘勞工會駁湘趙電之要旨]  
　　國聞通信社云旅滬湘勞工會以趙恒惕致電吳景濂等辯明殺黄龐原因措辭不近事實特通電痛駁其文大致第一段駁黄龐未入工廠作工云云以二人同時卒業於甲種工業之後即分别在湖南電燈公司湘潭織布廠工作因此與工友有接洽之機會而受愛戴爲敝會之執行委員以致遭趙之忌爲趙爲害顧趙乃斥其非工人一若曰非工人帮助工人即該殺天下寗有是理第二段駁除唆使貧苦無知之工人破壞工廠使工人悉歸於失業外别無所謂勞工之事業云云謂黄龐駐會設平民閱報室辦工人補習學校發行勞工週刋無非提高工人人格增加工人知識而介紹工作使失業工友得業者實繁有徒乃謂唆使不能指出實據祇益證其爲狂吠而巳第三段駁毆傷董事騷擾財廳數罪俱發云云以去歳收回紗廠公有運動事由趙自己激動衆怒四月十三日之示威運動秩序整齊從無激烈舉動湘垣各報無不贊美第四段駁與盜匪王茂泉等相勾結以達其破壞目的云云黄龐在省主辦會務來往接洽皆工友光明正大共見共聞經費支絀火食亦每每斷炊衣履不完何來巨欵購槍彈第五段駁勞工爲護符造成風潮使重要之生産營業機關悉歸窒息云云以二人被選爲會中執行委員宗旨正大至軍隊鬧餉皆由趙平日搜括靡遺飽載腰槖所致第六段駁幸政府察覺拿獲搜獲書函證據供認謀亂不諱云云以黄龐之被捕實爲一月十六日夜十二時餘被害乃在十七日晨三時餘自捕至殺經過不過三小時縱令曾加質訊焉得謂詳長沙報紙明載施行處决之法官只曾略問二君姓名並未詳細審訊即命綁赴刑塲趙恒惕何以不命之更正將證據供詞一一宣佈耶湖南勞工會駐滬辦事處執行委員王光輝剪去病諶小岑及旅滬會員六十五人同叩 
[旅滬皖人關於皖局之表示]  
　　聯合通信社云旅滬安徽自治協會等團體因皖省近事特開聯席會議巳將議决函電分别發寄兹爲分誌於左 
　　（一）贊成組織財政會議電（銜略）張文生以新軍欠餉爲口實通電六十縣知事令將經徵各欵盡數報解軍署挪移短蝕者以貽誤軍需論軍事督長對於不相統屬之行政官吏爲此强盜式之公令開國以來未之前聞查去歳二月北廷曾核定新安武軍餉一百四十萬元由皖省歳墊七十萬餘由北廷支給迄今僅及一年由皖省墊出者爲數巳達一百六十七萬元北廷亦支給六十餘萬元總計張文生收入之數除發放額定軍餉外其實存之數應在百萬左右而猶出此蔑法亂紀之舉顯係别有用心日前皖南鎭守使馬聯甲亦通電陳訴舊軍缺餉擬在財政未解决期間權由皖南各縣徵收項下截留以維軍食此種舉動雖係不得已而效尤然割據之勢成皖政不堪問皖民無死所矣近頃省蕪各團體及京津同鄉一致主張各推代表定期集會公同籌商俾歷年財政眞相得以洞明軍政學各費劃分界限以期永斷糾紛夫急則治標雖非根本廓清之計然有利於皖自當贊同竊謂集合地點當以政治中心之安慶爲最便利有謂省垣集會恐受種種牽制者然旣取公决形式何必多所顧慮各地方兵變聲息愈偪愈眞祈卽立推代表趕速赴省以便早定辦法藉紓皖難是幸旅滬安徽自治協會新新社皖民公社皖事改進會冬 
　　（二）勸告組織民團函敬啓者皖北各縣向有民團足敷自衛自倪嗣冲秉政後摧殘殆盡兹張文生繼任皖督新舊兩軍不相統屬以致軍紀蕩然所部軍丁時時有譁潰搶刧之恐一旦防範偶疏勢必不可收拾值此荒年哀我鄉人何堪再罹浩刼旅滬各團體迭聞報告無任隱憂一再集商計惟有勸告鄉匀老迅速各就本縣城鄉組織民團力圖自衛倘仍倚賴軍警異日必兆焚如禍變巳來時不我待倘不速圖噬臍無及謹此奉佈卽頌公祺此致教育會商會財政局公鑒（銜同上） 
　　（三）聲明反對倪道烺心（銜略）倪道烺經姜案嚴逼及李兆珍被逐後遁臨津門與皖事絕緣吾人巳久不置論乃近因皖省多故又狡焉思啓聞此次南下懷挾種種密謀並造作謡言謂滬上某某民黨曾致電北京舉其長皖以惑衆聽夫倪氏係殺人首惡早爲三千萬衆所不容况其才望亦不足以當之吾人爲政治上節操及個人信用計豈有與倪氏妥協之理誠恐傳聞滋誤特此聲明（銜同上） 
[旅滬皖民公社之宣言]  
　　各省各報館各公團安徽省内外諸同鄉均鑒本社前發覃電宣佈張文生八罪許世英十罪主張五條以爲標本兼治解决皖局之策彼時政潮不激鄉人士抱偷安積習未肯急起直追迅圖自决致養癰遺患馴成今兹不可收拾之危局本社旣興不幸言中之嗟復痛大難即臨之禍謹本良心之主張再作懇切之宣言除前議五條仍祈三千萬同胞速起實行外所有新近發生之隂謀政客失意軍人或利用神聖教育機關或假借公共團體名義有擁倪氏復辟者有戴馬氏督皖者有名攻許氏而暗維持張文生者有名攻張氏而暗維持許世英者此等賣省自利喪心病狂人類不齒之舉動本社誓隨三千萬皖人之後與全國共棄之謹此宣言即唯公鑒旅滬皖民公社叩冬 
[張文生不准停鑄銅元]  
　　旣不運來飭關查扣無妨焉 
　　聯合通信社云本埠總商會一再通電主張皖省造幣廠停鑄銅元後該廠曾向本省軍民長官請示張文生首先批答不准停鑄該廠遂將不能停鑄之情形函答上海總商會原函照錄如左逕啓者頃閱三月二十四日新聞報載貴會漾電各省商會以敝廠濫鑄銅元請一致主張電促政府飭關扣留等語具見貴會維持金融嘉惠小民之盛意捧讀之下欽佩莫名惟敝廠現辦情形外間不明眞相不無誤會之處兹特爲貴會陳之查敝廠現在每日所鑄銅元不過七八十萬枚半係財政部平市官錢局訂鑄半係運往北口外行銷旣未在本省出售亦未嘗以江蘇爲壑所謂專銷外省者即指此也至於上海一帶敝廠並未運銷一箱錢價漲跌似與敝廠無涉且中央所設幣廠亦非敝省一處共計各省不下十餘廠之多即使敝廠停鑄亦未必即可救濟金融若令通國停鑄恐亦勢所難能敝廠之設原爲補助軍政各費前次敝省商會請願停鑄比經據情陳請軍民兩長請示辦法當奉督軍指令以軍餉所關不准停鑄敝廠責任所在亦難自主也尚祈貴會格外諒之爲荷此致上海總商會 
[嚴禁私販米糧之省令]  
　　滬海道尹公署接江蘇軍民兩長電上年全境大水税收歉薄糧食缺乏本省所産之米不足供本省之食近日米價繼漲增高災黎粒食維艱風聞仍有奸商販運出口希圖漁利洵與災振大有關碍亟應嚴行查禁以維民食仰即飭屬一體嚴密訪緝遇有私販出口立予拿懲勿稍寬貸仍將遵辦情形隨時報查等因王道尹奉電後當即轉行所屬一體遵照辦理矣 
[四紀北河南路之攔刦殺人案]  
　　捕房懸賞緝兇犯及汽車夫賞格共三百五十元 
　　上海總巡捕房總稽查處爲懸賞緝拿事照得於三月二十七號約午刻十二點四十分時有人乘汽車駛近北河南路近蓬路轉角處開槍擊斃錢滿厚（卽阿福）一名業巳懸賞通緝在案如有人能拿獲該兇犯解案訊實者或知風報信因而獲案者當給予賞洋二百五十元如拿獲該汽車夫者或知風報信因而獲案者另給賞洋一百元儲欵以待仰各遵照 
[奉賢貧民乞食之慘狀]  
　　奉賢沿海一帶素爲産鹽之區數十萬人民賴以生活近三年來鹽警星羅棋布販運爲艱而繳公大秤價微且不能隨時兌價甚至繳貨一二旬之久未能領取工食者本年入春以來雨多晴少此項鹽民專事晒工不能熬煎以致束手無策而值此米價每手百文之候尤嗷嗷待哺自上月以來青村等處之極貧老幼出外求食日前投縣見賴葆承知事共計男女老弱約有千餘人肩負樸席手持竹杖且行且哭慘不忍睹賴知事親自出署安撫該民所遞狀文據稱半月以來餓死已有八九十人賴據狀不忍卒讀謂衆曰汝等爲生計所迫出外求食須守法律不能沿途滋擾現當昌明人道之候仁人君子諒必有以維持本知事先發錢一千串略備麵包聊以充飢准即日到省代求上游予以生活之路言畢揮涙入署賴知事昨巳據情轉呈滬海道尹王省長察奪設法安插云 
 
 

Page 14

 
 
[張欣生毒父案近聞大理院尚未判决]  
　　張欣生毒斃親父張駕雲不服高審廳判决延請律師上控大理院一案前有證據不足回復原狀消息兹據本埠與張姓素有關係者言大理院以此案關係風化不厭求詳刻正縝密推考尚未定讞將來如何辦理即律師亦難懸揣回復原狀之言毫無根據張姓亦未得任何消息云 
[龍華之游客多滬杭路開專車三次]  
　　滬杭甬鐵路昨日（二號）滬上中西人士前往龍華游玩及進香者數達數千人除由特别早快車及慢車下午快車滬嘉區間車開行外尚不敷載特由上海南站開臨時專車往返三次兹將該專車往返時刻列下（第一次專車）上午十點零五分由上海南站開到龍華站十點十九分由龍華開十點廿五分到上海南站十點三十九分（第二次專車）下午二時三十分由上海南站開到龍華二點四十四分由龍華開二點五十分到上海南站二點四十八分（第三次專車）下午五時二十分由上海南站開到龍華五點三十四分由龍華開五點四十分到上海南站五點四十八分聞昨日該路售出龍華客票約計五千張左右云 
[各交易所之最近狀况]  
　　滬上各交易所自經惡潮流以來股票大受影響此次陽曆三月底過後有經過一番磨折設法重整旗鼓者有脚地薄弱仍在風雨漂摇中者兹拉雜紀之如下 
　　（一）上海證劵物品交易所此次與全球合併之後辦事人有洋員數員各部份經紀人亦加添已達一百數十人即棉紗一部增多卅餘人因棉紗交易所併取引所後經紀人僅讓渡二十餘人但原有額本六十人故其餘三十餘人加入物品之棉紗部經理事會加以整頓於四月一號重行開拍是日棉紗交易定期買賣前後市共有三萬餘包惟證劵部之本所股則仍停版其餘金銀棉花等部生涯亦殊不惡 
　　（二）棉紗交易所自四月份起經全體股東議决併入取引所聞於前日已實行其經紀人有小半數讓渡於取引所第一日棉紗部之交易亦甚發達近遠期共成交三萬餘包其股票價值頓漲二三兩六月份漲至二十八兩五六錢是以中外各股東咸抱樂觀此次歸併因棉紗交易所本能自立一切條件皆極滿意拍版等人仍歸華人主拍云 
　　（三）二馬路紗業商場開業以來正值潮流險惡是以於本年起將營業時間改定上午十一時至下午二時依然不見起色該商塲雖亦爲紗業份子而交易清淡營業上不振股票跌至六兩左右現聞日内將開股東會提議辦法 
　　（四）上海雜糧油餅交易所近來黄荳價格奇漲本廠油及標準荳油等爲數亦較前减色惟近來大連苞米仁糧等貨均有期貨買賣是以該所尚能補助支持股票平平（五）民國路麵粉交易所雖爲實業廠家等組設而前經紀人將麵粉麩皮兩項壟斷把持致受其痛苦者頗不乏人近來標準麵粉因洋粉外麥多來交易殊爲冷淡本所股票本巳跌至十四兩有零近來巳稍轉機本月份十七兩左右 
　　（六）華商證劵交易所向爲各交易所之前列者嗣因股票跌價内容複雜該所同受嚴重之打擊兹巳定期召集股東會候開會時由股東多數主張如何决定行止云 
[綢緞業之最近觀]  
　　滬上漢口路各綢緞莊本皆杭莊自帶設門市以來逐漸擴張營業皆甚發達又福建路（即石路）一帶房屋亦爲綢緞衣莊所佔滿本年增設者巳四五家近漢口路廣和醬園基址去年曾爲江南交易所租賃兹亦爲某綢緞局租定改建門面據綢業消息謂華絲萬現屆春令出銷之時而物華廠所出之物華葛身分最重該廠巳分設第二廠出貨增加湖州所織縐紗現皆改織華絲葛内地肥絲細絲市價均稍鬆動故華絲葛較上年冬盤小去二分鈿高者每兩批價一兩零五分次者八錢二分各店門莊售一元二角者皆普通之貨耳 
[昨日之金融市况]  
　　昨係星期日銀行休息現幣市價上午爲七錢二分四釐六二五午後收盤七錢二分四釐五較上月小去二五三月底期洋午前七錢二分五釐八七五午後七錢二分六釐二五較上月大一二五四月半期洋無成交 
　　銀拆前後兩市皆係三錢七分爲禮拜一錢莊有解欵之故大約過後仍當回至二錢之外也 
[一星期之紗市狀况]  
　　成交紗數本星期中棉紗市面本紗頗形活動計成交各紗共一萬零九百包其中十二支紗一百包十四支紗三百包十六支紗五百包二十支紗一萬包價計十二支一百三十一兩五錢十四支一百五十萬十六支一百四十八兩五錢二十支價一百六十二兩至一百七十兩印紗因存底稀少故毫無交易無市面成交各紗大都係四月至六月期貨小包紗成交四千五百包云 
　　進口印日紗本星期中進口印紗計三百四十五擔日紗計四千三百三十九擔自元月迄今進口總數計印紗七千一百二十擔日紗一萬二千一百七十九擔計運往寗波日紗三十九擔南京印紗一百七十四擔九江日紗一百三十一擔漢口日紗一百二十六擔宜昌重慶日紗二十五擔天津印紗一百五十六擔日紗九十一擔牛莊印紗二千零五十八擔温州日紗十九擔本地印紗四百五十擔日紗一百五十擔其餘别處日紗五十二擔本週止本埠計存印紗八千八百七十四擔（尚有二百包未出）日紗八千二百二十八擔云 
[前昨兩日滬杭車運來之現洋]  
　　滬杭甬鐵路上海南站前昨兩日由杭來滬之早快車在杭州造幣廠裝來新幣如下（一號）由杭州造幣廠運交上海中國銀行新幣十九萬元交通銀行五萬元又松江運交上海同泰現洋五千元又運交上海惠工現洋三千元（二號）由杭州造幣廠運交上海中交兩銀行新幣各五萬元又松江運交上海安裕現洋四千元以上兩天共運到現洋三十五萬二千元 
[滬南商聯會籌備會紀]  
　　警署特派巡官巡長到場查察 
　　聯合通信社云滬南商界發起聯合會於昨日下午二時假座十六舖泉漳會館開第一次籌備會到者永大號童理璋義興行毛耀坤順茂協張望飛同源昇陸一中協成行蔡芝銘協成乾沈拙存豫和猪行方顯規胡悦盛油麻號王秀峯永源泰皮革工作劉咸源協成生顧幹淞義盛葉其鋆裕興順鄭瑞泉永大正記周秀璋興大煤號施吉萬瑞章錢瑞記中華木行周乾康純記吳臣笏等三十餘商家代表外又有來賓東北城商界聯合會趙秋心中城商界聯合會李泉等三時開會公推童理璋臨時主席沈拙存爲記錄主席報告發起滬南商聯會之必要大致謂北市各馬路均有商聯會之組織成績甚爲優美如組織納税華人會推舉工部局五顧問皆商聯會所得之結果迄今正謀進行租界尚且如此何况内地故本會之發起實爲根本上眞正自治之基礎將來整頓市政興辦學校提倡公衆衛生改良商業聯絡感情外倘有發生意外之事均可提出討論現在地方自治已經公布我人若不急起直追恐冒自治招牌之人將治我人矣報告畢全體贊成次請到會諸人發表意見張望飛鄭瑞泉陳一中吳臣笏等相繼發言願擔任至各商行號分段勸化務使全體加入劉成源謂本店係皮鞋作屬於工人若名曰商界聯合會與我工人無干旣曰地方平民團體應尊重我工界鄙人之意可改爲工商聯合會因滬南鐵廠機器廠甚多如不准工界加入將來不免不公陳一中謂極須徵求工界意見以免將來衝突俾得工商携手詳論甚久僉主下次再討論次議進行方法（一）關於經濟問題請各商自由墊借（二）通訊處分幾處因地方範圍大恐有不周總處設在十六舖裕豐衣莊分處俟接洽再定（三）到會者均爲籌備員（四）一切起草文件均歸童君承辦（五）臨時會計請陸琴舫擔任五種辦法多數通過末有來賓李趙二君發表意見並辨别眞假自治希望滬南市民自動勿依賴他人而被人治云云全體鼓掌又沈拙存提出意見六種因時巳五種不及討論遂茶點散會 
　　又訪函云南市第一區警察署王金山署長昨日偵知滬南泉漳會館内有人在彼開會集議並預發傳單組織商界聯合會當即派出巡官帶同巡長於午後兩時前往查察内容迨至散會該巡官等始回署將開會情形據情回復矣 
[南洋游歷團抵西貢後之報告]  
　　中華全國工商協會前曾組織南洋游歷團以考察彼邦工商業游歷南洋各埠巳於上月杪出發曾誌前報該會近得該團行抵西貢之報告云六日上午船抵香港口外百餘里下霧遂停泊焉曾郵奉元號函報告會衆所述海員風潮戒嚴甚緊船隻不能進口船暫抛海中未幾降霧留錨迨至下午六時忽得無線電消息海員風潮巳得美滿結果業已平息次晨霧亦消去船亦進口因此與上函報告有不符之處七日上午登岸下午一時由港開船行四十八小時至九日下午一時抵海防因時間匆促語言不通無從激底考察以觀察力觀察其人民則普通國民程度缺點殊多較之吾國内地又過之如沿街食檳榔幾乎人人如此齒黑如墨唇紅如硃統市服裝除安南式外其餘彷彿似中國式樣商店之招牌及戲院均用中國文字惟找不到一份中國文字報紙該埠粤僑設立小學校三四所惟不見越人之學校亦不見越人之任高尚職業查市上所陳之商品我國製者惟廣生行之化妝品及華豐廠之香皂而巳據云除法貨外其餘之貨進口税約抽百分之三四十不等又船行抵西貢停泊四十八小時兹將上岸所得報告之西貢廣帮人居多安南人不多見有一大街（即大馬路）甚似印度之吉寗人陳列商品除印度綢類外東洋貨亦極多價亦昻華貨則覔不到一矣離西貢十里之南岸（即安南之五岸省分東南西北中央爲五省）有廣東街（皆廣東帮）商業頗繁盛然國貨亦不多見每與彼等商舖談及同人來意甚歡迎且云因無國貨到埠無從推銷實不願售劣貨也云云此間居留民約有三十萬因無領事駐紥僑胞無從發展該埠有七府人民組織一南圻總商會爲居留民羣衆之代表同人遂往謁適會長葉伯衡先生因發行國債事未在會由坐辦馮星符君爲之招待並蒙介紹參觀合興火柴廠及毛巾布疋等廠同人等觀察此間人民生活程度甚高將來華貨銷路必多曾向馮君畧陳意見宜就該會附設國貨陳列所俾僑胞可知華貨之進步馮君亦深然之云云 
[紀精武女子體育會開會]  
　　人種强弱與女子體質極有關係 
　　國聞通信社云北四用路精武女子體育會昨日午後二時三十分開歡迎新會員會并演種種游藝男女來賓達三百餘先由該會絃樂部奏樂開會陳麗璇女士宣佈開會辭略謂本會徵求以來承各會員熱心紹介成績甚佳本日歡迎新會員尚望諸君於技術上努力演習爲女界光云繼由廣肇女學幼稚生表演次劃希彦女士致歡迎辭謂今日歡迎新會員非歡迎諸君得會員資格乃歡迎諸君能提倡體育云云次爲劉女士之鋼琴獨奏抑揚中節後由該會總幹事鄭灼臣演說首述東方病夫名稱之由來及提倡體育之必要繼謂人種强弱與女子體質極有關係而以實行研習體育達眞正男女平等之道其說慷慨激昻頗得在座者之贊許旋由盧煒昌君給奬女子部表演種種技衛及粤樂而散已達五時餘矣 
[沈寳昌謝邦青赴杭]  
　　滬杭甬鐵路上海南站昨日（二號）下午一點二十五分由滬開杭之一百零八號快車有上海縣知事沈寳昌及兵工廠廠長謝邦青隨帶員弁乘坐談列車頭等車廂赴杭晉謁軍民兩長有所接洽同於今日（三號）由杭乘下午一點五十分之一百零七號快車返滬云 
[復旦大學中學部分級運動會紀]  
　　復旦大學中學部於前日（四月一號）開分級田徑比賽會與賽者爲中四·中三·中二·中一·備館·五級上午預賽下午决賽優勝者爲中二級計共得四十四分次爲中四級計共得三十八分再次爲備館計共得十四分個人分數最優者爲中四級之何學慰計共得十五分三時半賽畢優勝級遂攝影焉 
[復旦兩粤同學之週年聚餐會]  
　　四月一日下午六時復旦兩粤同學會假一品香開週年聚餐會到者百餘人首由主席李泰初致開會辭畧稱此次聚餐與往歳不同因今年大學部遷至江灣而中學部仍留在徐家滙今晚相聚一堂殊爲榮幸繼請座中該校教授陳定謨鄭覺民何樂清三君先從演說大致謂希望諸君對於團體常有合羣心云云其餘會員亦均有自由演說餐畢攝影而散已十時矣 
[同濟醫科旅行消息]  
　　本月一號至九號爲同濟醫工學校春假之期該校醫科最高級生已於昨日由外科教授福伯寗博士率同晉京聞協和醫院·國立醫專·及德國醫院等處均爲該科學生參觀之要點想觀畢歸來必增一番閱歷也並聞國立醫專熱忱招待同濟師生到京居住飮食等悉該校供給意至優渥云 
[馬家模提倡義務教育]  
　　旅滬浙人馬家模以滬上義務學校林立均爲貧家子弟求學而設實屬普及教育之法特函致本鄉宗祠所立學校酌免學費並允年捐百元分兩學期滙寄上學期捐洋五十元已由中國銀行滙去矣 
[市北公學旅行赴杭]  
　　日來天氣晴朗各學校正值春假多有組織旅行隊觀覽名勝者滬北市北公學學生三十餘人亦於昨日旅行赴杭定星期三返滬云 
[商總聯會議先修章程]  
　　國聞通信社云勞合路各路商界總聯合會於前日下午二時開董事會到者南京路新閘路山東路西華德路四川路滬北六路等十路公推南京路代表蔣夢芸主席當由南京路代表說明總會本定四月一日選舉總董惟總董制之是否適川於現在頗可研究故對於尚須爲一度之修改並徵求各路加入以完成有力之總會徐運新主張未曾推派代表各路用公函敦促王肇成主張將修改章程用意登報宣佈主席以先發公函并登報宣佈修改章程付表决多數通過次由王肇成提議於登報後一星期召集各路委員推選修改章程委員一俟修改終了再行推舉總董主席以王說付决通過六時散會 
[勞動聯合會徵求五次揭曉]  
　　聯合通信社云中華勞動聯合會本月一日下午七時係徵求會員第五次結束期結果揭曉華山隊第一衡山隊第二恒山隊第三特别隊第四泰山隊第五嵩山隊第六主席將各隊分數次序報告畢張文忠云下禮拜六實行總結束希望各隊迅將平素徵求成績早先收結清楚以備臨時决勝地步勿再放棄致落人後各項奬品亦巳預備妥當　畢散會 
[電工聯合會徵求會員]  
　　中華電器工界聯合會爲建築會所及發展電器工業起見定於日内開始徵求會員以六星期爲徵求會期每星期發表一次此次希望徵得普通會員八百人特别會員一百人維持會員五十人其組織華商以號名爲隊名洋商以工頭名記爲隊名組織二十隊每隊設隊長一人副隊長二人參謀二人隊員十人另設總隊長一人參謀長一人贊成該會宗旨之行廠熱心提倡者爲特别隊每徵得會費洋一元作爲一分徵得普通會員五十人以上者特别加奬二十分徵得特别會員二十分以上者特别加奬四十分徵得維持會員十人以上者特别加奬一百分徵求開幕後在第一星期中得分最多之隊加奬一百分次多者加奬七十分再次者加奬三十分第二三四五星期加分同上但不能將上次分數併算第六星期爲總結束奬分同上如各星期發表分數均列第一者特奬二百分以上各項會費均須於入會時一次繳納此該會徵求辦法之大概也 
[山東路商聯會選舉職員]  
　　聯合通信社云山東路商界聯合會昨日開選舉第三届職員會到會舊職員十餘人正會長錢龍章主席報告開會宗旨並述本會歷年成績又謂今日選舉希望多得熱心社會服務人才則本會前途進步實無限量次請討論開匭檢票辦法當推錢龍章爲檢察錢餘慶陳瀛發爲唱票邱士文童理璋吳發林何墨君爲寫票共計選舉票七十二張每票四十二權經檢點畢結果俟明日宣布 
[北城商業聯合會之評幹聯席會]  
　　北城商業聯合會昨因籌商會務進行及擴充校舍事特開評幹聯席會議到會者四十餘人由會長馮志卿主席報告畧謂今日有二要題（一）爲自治問題本會成立宗旨重在地方自治今本埠有納捐人會等等組織恢復自治行將告成願諸君共圖進行是爲至盼（二）爲教育問題本會附屬之日夜校學生己達四百餘人大半義務學生然報名入學者絡繹不絕校舍不敷是以由章晴蓀君童煒生君向榮宗敬先生租定在老北門内薩珠弄房屋一所巳蒙其允諾房金從廉本會亟應感謝云云當經討論之下對於第一議題决定共同負責進行第二問題俟遷入後再議感謝辦法並决於明日在春假期内遷入新屋云 
[浦東同人會職員會紀]  
　　浦東同人會昨日上午開職員會議决事件如下（一）同人會併入公所連企業團新浦東等併入後繳會費特捐者仍分别登出企業團職員由所中另舉新浦東除本有編輯撰述外請所中再行推舉若干人公議期數體例又會中所缺經費連花業股票損失共有二千八百元内所欠企業團二百八十元國光印費約四百元請公所設法照上開各節具函公所請開會討論（二）企業團會計待併入公所後由所中再舉即日起將各賬結算清楚併時即可全部交出（三）同人會春季會决俟公所對合併事解决後再定（四）開募新浦東報維持捐即日致函會員及閱報並各地熱心公益諸君請於會費報費外各隨心願量力捐助以濟急需至十二時閉會午膳而散 
[乾繭絲吐交易所股東聯合會紀]  
　　華商乾繭絲吐交易所股東聯合會因該所理事會不開股東大會擅自訂期開幕實行拍板種種違法特於昨日（二日）下午三時假西藏路一品香大廳開股東大會討論對付辦法到者股東一百八十六人計一萬三千七百二十股　公推譚子安爲臨時主席宣佈開會宗旨略謂現下交易所情勢日趨險惡解散歸併日有所聞而本所理事會霸阻召集股東大會不俟股東通過擅自定期開幕其中用意不言可知我股東如欲保全股本急應共籌對付之策遲恐不及云云繼請本所前發起人邵如馨宣佈發起時經過事實後由某股東報告近日外間盛傳本所理事諸公將前購之市塲基地兩次押洋八萬元終日花天酒地揮霍殆盡難以報告故急租英界某交易所市場定期開幕迨後呈請破産使各股東無可詰責等語則我股東之血本勢必被伊等侵蝕殆盡今日此會急應力籌善法以資對待云當經各股東議定兩條公推孫輪卿章志謙吳世榮莊甘卿等七人爲代表延請英法律師依法進行並由全體股東當場簽送委託書交七代表收執而各代表亦當衆宣誓各本道德心共負交涉完全責任力謀保全股東血本次提議經費問題公决按照今日到會股權每股先繳大洋一角以作經費不敷再行公攤一時各股東當塲照繳經費者計占全體十分之六均由會計章某出立收據未繳者限定今日送繳事務所備用議畢各用茶點散會時已五時餘矣 
[棉布疋頭交易所生財拍賣]  
　　法租界紫來街棉布疋頭交易所曾由各股東開會集議表决解散並推舉理賬員將各項賬目從事清理兹聞該所一切生財器具訂定於昨日午後拍賣該管捕房特派專查交易所之華探目程子卿包探張金泉等到場照料經由法商三發洋行將該所各項生財器具逐件當衆拍賣計得銀二千餘兩 
　　尚有本埠新聞等轉入後頁 
雜評二 
[租界中之模範判詞（旡用）]  
　　列邦殘留於我國之領事裁判權就法理論不可一朝存何者爲其侵害主權也就事實論此種根於條約之損失吾輩不尚戰爭而尚和平之人民計惟有相機運動徐商撤去短期間内不能不姑予容忍以維國信夫領事裁判權之必欲去者以其與屬地主義之原則相背馳亦片　制度之有妨國際敬禮也此中得兩說（一）爲名（二）爲實名則絕對不相容尅期撤回已覺遲實則友邦官吏操有裁判權者能於審判之頃本正大之精神下公平之判斷適用法律容有輕重之不同而斟酌情理斷無偏頗之異議吾讀租界中友邦官吏之判詞多矣未有如此次美按察使審斷愼昌洋行夥美人阿姆斯脱郎踢傷黄包車夫陳四之判詞之公平而詳盡者也夫租界中黄包車夫之人權自外人視之向不甚爲尊重也批其頰蹴其腹叩其脛司空慣見何足爲異美按察使曰否否不然人權也不以神聖勞工之車夫而賤設有侵害是侵害人權也侵害人權法無赦判以兩日之拘留五十元之罰金按諸文明國法不爲重亦不爲輕非按察使判之而法律判之也因此判决而勞工之人權得保障非美按察使保障之美國法律保障之也美國法律之表現於上海非他種力量能致之而公道致之也公道之欲否實現純視其國政府之道德美國政府對世之主義然按察使不得不然也似此模範判詞足以風示當世倘友邦官吏而能各本斯旨以行公道存焉矣於領事裁判權之暫　何慮於領事裁判權之撤銷又何有 
 
 

Page 15

 
 
本埠新聞二 
[派醫往浦東施種牛痘]  
　　閘北新民路蕚銜普善醫院總理王駿生君以現屆春令天氣漸暖浦東一帶尚無妥善之牛痘局鄉人爲嬰孩種痘者殊感困難昨特商諸該院醫務主任張定安醫士每日派實習生二名往浦東各鄉施種牛痘不取分文預杜天花之流行云 
[葡商請設影戲塲與食店]  
　　葡商羅傑耳擬在虬江路上海大影戲院對面開設影戲塲並僱技術家演藝又在該場鄰近附設一食所專售果品飮料日前呈由葡領照會交涉署稱該塲係游戲性質入塲者每人納費洋一元非酒排問之類一切跳舞概不准行該館由該商親自經理並無轉售及頂讓等事等因函由淞滬警察廳令行該處警察分所調查具復核辦在案近悉該分所呈復稱遵查該葡商羅傑耳所稟指開設戲院即前經商民張雲山稟准給照許可開設之中華大戲院地址房屋似尚相宜並據該葡商面稱係該戲院股東之一因自開演以來生意異常冷落現擬復加修改加演技術并售食品糖果係因擴充營業藉廣招徠而維血本起見并不售賣洋酒所演技術即西洋幻術尚屬正當云云不知當局如何核復也 
[開浚盤灣之縣署布告]  
　　上海縣知事公署昨發布告云爲布告事案據浦東塘工善後局董朱日宣呈稱竊查上境方將浦内都台浦之間張家橋以北致勝橋之南有盤灣一處舟楫往來羣感不便察有該灣形勢不獨航行妨碍且有全河水利關係董局曾於民國八年呈請將方將浦以東之摇船灣琵琶灣等處裁曲取直先後有案核與請事相同擬將該河灣取直以期潮流暢利舟楫迅便證諸輿論亦極贊同估計應浚河段長三十四丈面寬七丈須用之地商之各田户或調地或給價各隨其便均已允洽理合檢呈原圖具文呈請察核俯准出示布告並分别令飭二十二保圖董及梱業地保到工照料實爲德便等情並附繪圖到署據此除指令並分令外合行布告仰該處二十二保各圖人民一體知悉前項開浚河道爲裁灣取直利便航行起見如有無知人等不顧公益藉端阻撓情事定予查究不貸其各遵照特此布告 
[警廳之防盜令]  
　　淞滬警廳長徐國樑因上月閘北境内發生刦案四次盜匪在逃迄未破獲一名除飭該區署認眞晒緝外昨又諭飭偵緝隊長郝樹林每晚率領隊士往閘北各要道往來梭巡遇有形跡可疑之人實施檢查俾匪徒無從匿跡消弭患云 
[警廳辦賑人員之獲奬]  
　　淞滬警察廳長徐輔洲於去年辦理直魯豫等省旱災案内在事出力人員開列名單呈請松滬護軍使何豐林據情轉呈大部請爲給奬業奉大部核准於前日行文來滬奉軍署發交徐廳長於昨午命傳各員到廳分别發給奬章得奬者爲徐季倫沈維杰顔玉琛王德鴻等均各發給五等嘉禾章黄奎元錢傑等拘各給予六等嘉禾章顧祥和尹鵬何盛雲許永鎭華澤深劉士珍朱鳳昌等均各給予七等嘉禾章孫郁松張品卿等均各給予八等嘉禾章 
[水警督察員研訊梟匪紀]  
　　駐滬水警第三隊第一分隊蔣分隊長日前在川沙拿獲梟匪彭傳秀李克池潘家豐（即彭家彩）張宗能張文進等五名到隊由王隊長畧訊一過解請閔行區部詳加覆訊已經沈區長將該犯等發交徐亞伯督察員研鞫該犯等初仍堅稱販應經徐督察員一再盤詰始各供認圖刦浦東某緝私營槍械曁川沙某木行不諱並供出由巢湖帮匪夏大漢子爲首約有匪徒二三十人等語聞徐督察員得供後除將張文進一犯留充區部眼線外餘巳判解川沙縣公署歸案訊辦矣 
[競賣塲緩期開股東會]  
　　黄浦灘民國證劵物品競賣塲本於前日召集全體股東開會集議進止方針嗣因各股東到者寥寥未能開會今改定於本月十一號再行開會業已函催各股東屆時蒞會集議云 
[義勇軍中華隊借地野操之照准]  
　　松滬護軍使署昨日通令所屬各軍隊文云案據上海萬國義勇軍中華隊司令葛雷烈函稱接奉本團總司令强生君訓令爲四月十三日至四月十八日本團馬隊演習野操事兹定上海西部虹橋路航空廠地點巳與航空署代表向鵬君及承辦人久元實業公司副經理黄季嚴君商議就緒是日假用該廠爲紥營地有馬隊官兵約百人帶應用武裝至該廠空地實習等因前蒙貴護軍使已予立案相應函陳查照並盼賜復以便縳報本團總司令籌備一切無任感禱等情前來查該隊野外實習擬借航空廠地點一節旣據函稱巳與航空署代表向鵬君商妥自可照准除函復外合亟令仰所屬知照届時予以相當保護云云 
[西門菜攤請警勒遷]  
　　西門外一帶菜攤及各項攤頭現經滬南工巡捐局在林蔭路附近專造市塲着令一律遷往乃該處各店商以攤基一經移云實與營業有關陳請該局勉予取締當經由局批示外因該處道路設攤殊多危險故巳傳諭各種攤販趕緊遷移一面函致該管二區警署請爲派警協助傳諭遵遷如有觀望不遷及故意違抗者應行嚴予取締不稍姑容云 
[王家碼頭裏街之火警]  
　　昨日傍晚七點餘鐘時滬南王家碼頭裏街某油棧内不戒於火頃刻冒穿屋頂當經救火聯合會鳴鐘告警俄由各區救火會驅救火器具馳往澆救移時得熄後由該管一區一分駐所派警前往調查起火原因並將火頭拘所暫押候照章科罰 
[救生局撈獲溺斃男屍]  
　　昨日同仁輔元堂救生局四號巡船在浦東陸家嘴浦而撈得男溺屍一具帶至碼頭察得該屍頭面已經腐爛年歳不能約計惟身穿之衣服尚可辨認係上青嗶嘰夾馬褂有袋腰束皮帶又上青呢駝絨袍子黑花洋綢對襟夾衫白洋布對襟衫灰色藍柳條洋布單褲白洋布襯褲紅色洋襪花呢皮底衛生鞋頭髮光頂又白武帶其卡片上印有林逸雲字旡影號一醒别署病鵑營業發展公司正主任等字樣因無屍屬指認即由該堂照章給棺收殮厝壇召認 
[浦東小工械鬥案之昨訊潘仁之徐有才交保]  
　　浦東老白渡日清公司碼頭小工頭潘仁之徐有才因爭奪運貨生意互相械鬥受傷經警署解送地方檢察廳訊究昨經檢察官預審之下以兩造供詞各執諭令潘徐二人暫行交保俟馬蘭亭潘懷玉等傷勢全愈再行訊奪 
[賣粢飯人毆傷茶客]  
　　南碼頭平安橋順興樓茶肆前日午前有董長生在彼吃茶不知如何將茶水滴在下面李金寳之粢飯桶中李以爲不潔登樓理論一言不合互相兇毆致將董之右目擊傷鳴警將李拘送一區六分所命送檢察廳訊供之下判董自醫李收押候辦 
[任意便溺打破頭顱]  
　　李葆元至爛泥渡餘慶里四號門口小便當爲該號内居民徐金洪查見不問皂白將李扭毆徐母王氏聞聲趕出勢助行兇竟將李之頭額打破由警拘送三區警署移送檢廳訊判李發堂醫治徐母子押候再核 
[西鄉賭風大盛]  
　　近來西鄉漕河涇鎭一帶賭風大熾已蔓延於長橋朱家巷等處摇攤牌九通宵不絕輸盈頗鉅每晚有數千金之抬面該處爲上海松江兩縣交界之處一經往捕此拿彼逸不易獲案兹經該鎭等二十餘家商號聯名蓋章具稟呈訴於上海縣公署請求迅賜知會松江縣公署一體派警往拿以絕賭風而安閶閻 
[麻雀牌勢力之海外發展舊金山定購一千副]  
　　國聞通信社云據外人消息中國之麻雀牌其勢力及於太平洋彼岸之舊金山近日有該處商人特向本埠某麻雀牌作坊定購牌一千副云云 
[洋人虧欵發封房屋]  
　　住居英租界南京路地方之洋人拿司德惠區邇因虧蝕甚巨難以支持日前私行逃逸現由債權人法商白勃虚及房東李洪世李寳卿等偵悉昨延達商郭蘭克兩律師代表投法公堂請求將房屋發封雜物拍賣外改提被告到案訊追等語中西官核供遂判准予先將房屋發封拍賣雜物後再行核奪 
[華商電車傷人案上訴之結果]  
　　本年二月二十四日本埠華商電汽公司有軌電車第一號由小東門駛回高昌廟經過半淞園附近有搭客朱德標自二等月臺墜車因傷斃命其母朱周氏以其子身死係爲該車賣票人推跌所致訴諸上海地方廳經判决處該車賣票人劉福昌傷害人致死罪二等有期徒刑五年劉不服上訴於蘇州高等審判廳聘請律師辯護以證據不充分宣告劉福昌無罪續以高等檢察官上告大理院發還更審經高等審判廳一再調查并仍請律師出庭辯護劉福昌仍受無罪之宣告業於日前取保釋放矣 
[汽車傷人案註銷]  
　　汽車夫沈阿桂日前駕車至法租界司機不愼將形似工人之某甲撞倒受傷甚重後由巡捕到來抄錄號碼一面將受傷人車送醫院醫治昨日先將沈傳至法公堂請究先由捕頭上堂稟稱現捕房查得當時實係甲自不小心致肇此禍請核詰之沈阿桂供是日民人之車由南朝北甲由西朝東從横路衝出致民人不及停機是以撞倒中西官判訊明實係原告自不經心與人無尤將案註銷 
[牛奶攙水罰二百元]  
　　某牛奶棚主張厚生日前手携攙水牛奶至法新租界向人兜售適爲衛生處洋人查見以此種牛奶有礙衛生且查得張未捐照有違工部局定章故報告捕房飭探將張拘獲連同攙水牛奶一併帶入捕房昨解法公堂請究先由衛生處洋人投訴前情詰之張厚生供此項牛奶中之水實係夥計所和民人實不得知餘供支吾中西讞員判張罰洋二百元充公牛奶銷毁 
[私賣燈吃罰二十元]  
　　廖松世邇在法租界地方私設烟榻容人在内吃食洋烟違背禁令事爲包探偵悉稟明西探於前晚同至該處抄出烟具帶入捕房諭令交保昨日傳至法公堂請究先由捕頭上堂稟明前情詰之廖供實係民人自己吸食不敢私賣餘供支吾中西官判廖罰洋二十元充公烟具没收 
[賊偷日本吳服店]  
　　美租界閔行路八十號門牌日本人所設之吳服店於上月二十九號晚失竊值洋一千二百元之呢絨嗶嘰衣料十六件經該日人報捕派探何慶恩協同西探奎爾查獲竊賊王杏生李阿金兩名拘入捕房詢知各贓由住在密勒路老虎灶樓上之張王氏代爲消去因即帶同王杏生前往將張王氏續獲吊出原贓帶回捕房經捕頭略詢一過諭將王李還押氏轉送公廨收押候解廨訊懲 
[兩個私娼拉客]  
　　私娼馮富全季阿鳳前晚同在北京路拉客被四百八十六號七百四十號兩巡捕查見拘入捕房經捕頭詰悉馮係在西藏路三十三號季係在北京路八百六十九號兩處雉妓院内爲娼皆無執照因飭各存洋十元保出着自投公廨候訊 
[游戲場之剪綹賊剪取金鎖片]  
　　女子劉秀鳳日昨往新世界游戲場遊玩在該場之南部被安徽人吳大毛將其頸項間之金鎖片一枚攫取而逃劉女覺察即鳴捕將吳拘入新閘捕房在身畔抄出小剪刀一柄緣吳係剪綹一流好遊者其注意之 
[旅館内查獲過犯江隂人萬元珍]  
　　公共捕房包探應玉鼎奉諭調查旅館客棧查至湖北路梁溪旅館内見留寓之江隂人萬元珍係屬過犯遂即帶入捕房捕頭詰問一過命押候查明潛回租界後曾否犯案以憑解送公堂訊辦 
[各被告交保候訊]  
　　美商茂生洋行在公共公廨呈控顧盛泰裕記營造廠主顧湘亭定購松板不出請追損失銀二千五百六十兩又又美商哈羅覺呈控楊應生楊承炯售地不交又顧仲記呈控陳蔚青欠賣買上海證券物品交易所股票價洋一萬二千零八十八元又周維新呈控范佐臣不理以上海紗線證劵交易所股票抵借銀五百四十兩又白晋照呈控金友生欠洋一千元各案均由駐廨包探連日將各被告傳案交保聽候訊核 
[誌謝]  
　　法租界南陽橋西白爾路口中華製傘廠所製之傘現已出貨昨承該廠惠贈綢布男女陽傘各一柄質料堅韌式樣優美女傘能折轉携帶尤爲靈巧書此誌謝併爲介紹於愛用國貨者 
　　又中華圖書館惠贈第一五五期「禮拜六」兩册併此誌謝 
 
 

Page 16

 
 
中華職業教育社通訊 
　　社址上海西門外方斜路三四八號 
[中華職業學校職工教育館募集設備費第二次報告]  
　　本校職工教育館房屋巳由海内外熱心人士捐欵建築惟館中事業包羅宏富一切設備在在需費爰由本校職教員及學生職工等發起組織募金隊承熱心諸公源源慨助無任感激兹將第二次助欵諸公台銜及數目披露於後 
　　樊惺巖君捐洋一元（吳汝諧君經募）陸鑑卿君一元楊夢周君五元楊桂生君五元喬恪生君十元（以上朱錫元君經募）武鑑衡君一元（以上高源盛君經募）楊瑞生君二元楊金門君一元楊金鳳君一元（以上徐景茂君經募）協成乾號二元（以上潘光裕君經募）黄寳卿君一元（黄鈞君經募）柴鶴富君一元（柴才發君經募）楊聘如君一元（楊瑞義君經募）仇良庭君一元桂仲高君一元桂鏡源君一元曹英浩君一元（以上虞明保君經募）吳福田君捐小洋四角徐兆蘭君二角徐良知君四角陶小心君捐洋五元（以上顧文釗君經募）張鹿生君一元龍心喬君二元吳智生君捐小洋一角（以上龍心喬君經募）馮觀卿君捐洋一元乾泰號十元王鯉堂君二元張仁章君二元謝敦輔君一元王仁表君二元朱克英君一元王貴堂君一元沈志芳君一元瑋新順號一元瑞新昌號一元（以上王久吉君經募）吳品禪君一元（湯桐生君經募）陸子華君一元（以上陸頌虞君經募）陳子材君一元唐臺臣君一元劉梓椿君一元言日月君一元陳雨生君一元邵森甫君一元成仲安君一元魏受伯君一元茂順發號一元崔襄陵君一元程陟高君一元蔣觀瀾君一元陳伯書君一元田折文君一元問德心君一元劉迪成君一元簡芸僧君一元程玉波君一元王原奄君一元程篤安君十元楊敬修君一元（以上程篤安君經募）蔡子蘭君十元（蔡文炳君經募）亞東圖書館伍元（程嘉禾君經募）蔡匹志君一元陳文君一元（以上陳文君經募）張安欽君一元（謝艮君經募）姚銀章君一元陳曉初君一元沈井然君一元陸訪蟾君一元胡運新君一元張連芳君一元蔣益粟君二元周鳴岐君一元宋雲琴君一元（以上沈志昻君經募）胡贊青君二元汪一飛君一元邵崧生君一元（以上吳之惠君經募）黄永清君二元（黄海林君經募）陳文緯君十元（陳懷圃君經募）黄藻春君二元（鄧思齊君經募）蔡强毅君一元蔡劍秋君一元朱復庵君小洋四角蔡杏卿君捐洋二元羅若江君一元何公方君一元蔡芑雲君一元蔡潤芳君一元蔡萬雲君一元（以上蔡滌孚君經募）承志堂陳四元（陳寳善君經募）季潤齋君五元張錫九君一元時焕然君二元張嘯雯君二元盧輔岑君一元吳碟園君一元蔡庭潘君一元杜韶九君三元汪益農君一元（以上王逵泰君經募）（未完） 
來件 
[寰球中國學生會之留學必要知識]  
　　（一）導言 
　　本會游學招待部以對於有志出洋留學各國者實行贊助指導爲職志凡遠近學子有以訂艙位請護照辦服裝介紹醫生兌换貨幣等事相託者靡不盡力贊襄其以出發手續及留學界之情形見詢者亦必竭誠答復但留學手續旣極繁瑣各種情形尤時有變遷非惟片紙所難詳盡抑且答不勝答爰特搜集各種留學應需之新知識彙刊於此俾國内有志出洋留學者得一覽無遺聊盡本部指示提倡之責任焉 
　　（二）訂艙位手續 
　　本部代各省官私費出洋學生訂艙位買船票（全盡義務船價亦照各公司所規定）巳經十餘年成績昭著久爲學界所稱許兹更力求完備如各地有志出洋之士委託本部代定艙位祗須掛號滙寄定銀四分之一（收銀後當掣正式收據爲憑）並開示擬乘何月間之某國船至何地本部主任當代爲定妥最適宜之艙位（船名及放洋期俟定妥後即行奉告）邇因出國留學者漸見增多而艙額有限故欲得優級艙位者宜早日預定且護照須待艙位定妥後方可請領故寗早毋遲也左列之歐美各國船價係依上海各公司所規定將來或减或增本部當隨時披露（甲）歐洲之部一英備敦頭等艙（英公司船）（甲）一百五十鎊（乙）一百四十四鎊二等艙（英公司船）（甲）一百零八鎊（乙）一百零二鎊（二）法馬賽頭等艙（英公司船）（甲）一百四十六鎊（乙）一百四十鎊頭等艙（法公司船）（甲）一百六十鎊六十先令（乙）一百四十六鎊二等艙（英公司船）（甲）一百零六鎊（乙）一百鎊二等艙（法公司船）（甲）一百零八鎊（乙）一百零六鎊三等艙（法公司船）六十八鎊十四先令（英公司船無此種艙位）三德漢堡頭等艙（德公司船）一百二十鎊（無二三等艙）頭等艙一百二十四鎊二等艙九十六鎊（貨船）四意脱利斯德頭等艙（意公司船）一百三十鎊二等艙（意公司船）九十鎊（乙）美洲之部一舊金山（美）頭等艙（甲）美金三百四十六元（乙）美金二百六十九元二西雅圖（美）三温哥武（英屬坎拿大）頭等艙（甲）美金三百四十六元（乙）美金二百六十九元二等艙美金一百七十三元「附註」中國學生赴美國留學不可乘二等艙幸注意 
　　（三）最近金價兌换行市 
航行歐美各國輪船公司之船價大都以金幣　合規銀計算兹特將最近金銀幣兌换行市附錄於後以供有志留學外國者之查考國名　　幣名　　兌换　　行　　市 
中　　　銀幣　　規銀一兩换一元三角八分 
英　　　金鎊　　規銀一兩换三先令三辦士 
美　　　金洋　　規銀百兩换七十一元二角五分 
德　　　馬克　　規銀一兩换二百三十一枚 
法　　　法郎　　規銀百兩换七百九十枚 
　　（四）請護照手續 
　　請領護照須在艙位定妥之後方可向就近交涉署請領（例如北京學生須到天津去請領官私費學生一律）其進行順序（一）依外交部規定之出洋護照新章程向就近交涉使署請領護照（二）持照向去留學國之領事簽字隨繳簽字費若干元如途經某某國則某某國之領事亦須簽字往往有在京津讀書之學生而來上海請照殊不知某國領署有時不允簽字本部爲便利各地有志出洋者起見特調查通商口岸之領事館與留學生關係較接近者分列於左俾各地學生知所問津（一）上海英·法·德·義（二）天津英·美·法·德·義（三）漢口英·美·法·德·義（四）廣州英·美·法（五）福州英·美·法（六）重慶英·美·法（七）南京英·美（八）濟南英·美（九）奉天英·美·德「附木埠交涉公署領事署地扯一覽」交涉公署靜安寺路一百二十二號（英租界）英國領事署黄浦灘路三十三號（英租界）美國領事署黄浦路十三十四號（美租界）法國領事署公館馬路（法租界）德國領事署黄浦路九號（美租界）義國領事署靜安寺路一百十二號（英租界）其他領事署因與留學生關係較淺暫從略出洋護照新章程曾載本會週刊第八十四期 
　　（五）法國馬賽至德國柏林之火車費 
　　邇來國内學子鑒於德國馬克之低落咸思赴德留學而直接赴德之郵船甚少故大概乘法公司郵船之三等艙赴馬賽再搭火車至巴黎轉柏林緣此由馬賽至柏林之火車費爲一般學子所急欲深知故特設法調查由馬賽至巴黎之頭二三等火車費巴黎至柏林之二等火車費分列於後以資參考（甲）馬賽至巴黎之火車費頭等一百八十二法郎十生丁二等一百十九法郎九十五生丁三等七十六法郎五十生丁（乙）巴黎至柏林之火車費二等一百五十法郎 
　　（六）留學美國之常年費用 
　　美國各省之生活費至不一律本部對於留學歐美之生活費用素極注意兹將東美中美西美南美各大學校内之常年費用擇其較確者分列於左供有志留學美國者之參考（一）東美康奈爾大學每學年約需美金一千零八元勃郎大學每學年約需美金一千零四十元（二）中美密尼蘇達大學每學年約需美金九百三十元意理諾大學每學年約需美金六百八十五元（三）西美嘉利福尼亞大學每學年約需美金七百九十元華盛頓大學大學每學年約需美金一千零二十五元（四）南美塔克色斯大學每學年約需美金六百一十元 
　　（七）舊金山之旅館費用 
　　中國學生之赴美留學者大都在舊金山上岸兹將該地旅館之費用摘錄於下以資省覽「附施天華旅館之膳宿費」房間連浴室住一人每天房金美金二元五角房間連浴室住二人每天房金美金四元早餐美金五角至七角半午餐美金六角五分晚餐美金一元二角五分「游美須知」凡託本部代訂赴美艙位者均贈英文本（游美須知）一册藉供參考（完） 
[李孟博調查長興煤礦公司輕便鐵路之報告]  
　　一路線之概况鐵路由礦塲經石廟·二都·合溪·小浦·諸處至五里橋爲止計長二十七公里（每一公里約爲一華里百分之七五）即四十七華里再如車站之岔道約共三十公里即五十三華里之數路綫經過之地雖在山間但沿溪而行尚屬平易鋼軌敷設後左右兩軌相距之度爲三英尺鋼軌之重量爲每碼之長有三十五磅之重即所謂輕便鐵路是也沿路溪坑頗多因之橋梁涵洞爲數亦衆其中鐵橋之數爲二十五米達（每一米達約爲三營造尺十分之一）者二座二十米達者一座十二米達者三座八米達者二座五米達者八座三米達者七座二米達者十五座涵洞之數爲五米達者二座三米達者四座二米達半者一座二米達者二座一米達半者三座一米達者二十八座半米達者一座四孔三米達者二座二孔三米達者二座木橋三座共有八十六座而三和土之通水管尚不在内 
　　二建築及車輛之情形沿路土方大半田塡土而成由石山開平者不過數處土方高低各處不同高者約十餘英尺低者約二英尺土方頂面之寬爲十二英尺半上鋪枕木及鋼軌護以碎石或石碴使之穩固枕木爲七英寸寬五英寸半厚及八英尺長之美松其質頗佳橋梁涵洞之底脚以石砌成惟最下一層大半有水則用三和土因在水中三和土施工較易故也橋脚之上或架鋼梁或築三和土之圓洞橋觀其砌石工程似覺粗率但頗堅固於行車安全不致有礙鋼梁尺寸現時似無需如斯之大據該路工程師許爾次所云預備將來礦山發達增加車輛載重量時亦得使用毋須另建故也機關車有三部係美國罷而特文機關車廠所造爲三連軸式平車三輛煤車三十輛每輛可載十五噸之重以該路之工程觀之一機關車曳十輛之車即一百五十噸之重量當毫無困難也 
　　三現時工程之情形土方工程除近礦塲約一華里未完成者外餘均竣工橋梁自五里橋至小浦相近一段大小共二十五座及小浦以上十五座均巳完全竣工其餘橋脚已成而待架鋼梁或築圓洞者有九座橋脚將成者四座着手開工者九座故未開工者尚有二十四座未成橋梁之鋼梁均已由美運到所需洋灰聞亦訂購惟石料則未全備有十餘座所需者尚未運至工作地點鋼軌及枕木自五里橋至小浦一段約十二公里即二十一華里業巳鋪就可通手摇車其餘全路所需者均已由美運到碎石或石碴因運送時須過橋工未竣之處尚未能運至巳成軌道上而鋪設之（未完） 
公布欄 
[江蘇高等審判廳]  
　　批示林守仁呈爲崇明縣延不軌行續請督促由呈悉已令縣查照本廳前令妥速辦理仰即知照此批李何氏呈爲江寗地審廳違判執行請依法救濟由呈悉究竟本案如何情形無從懸揣候將原呈抄發該廳迅予查明依法辦理此批（以上四月二號） 
　　批示錢陳氏呈爲伊子奎郎被錢張氏等謀斃原審撤銷原訴請緝兇覆騐由狀悉據訴各節係廳檢察職權巳將該氏原狀函送同級檢察廳核辦仰即知照此批 
　　牌示照得本廳承發吏考試及格各員業經塡發及格證書在案兹傳莊沐葛存悆趙志廉於本年四月十一日到廳服務仰該員等遵照承發吏考試任用章程第二十條規定先期繳納保證一百元以憑塡　執照毋延此示中華民國十一年三月三十一日廳長朱獻文 
[江蘇高等檢察廳]  
　　批示宋象芳狀悉查該條據是否確爲侯白弟等所僞造並不能積極證明所請上告之處非但於該民毫無實益且祗足以滋拖累應即毋庸置議此批蔣開仁兩狀均悉巳於抗告狀内明白批示矣仰即知照所請移轉管轄之處應毋庸議此批姜施氏等狀悉該案曾經本廳明白批示仰即遵照毋庸多凟此批趙嚴傑等狀悉查此案旣由該民等訴經省公署派委查覆如果有串同舞弊情事何至未予追究所訴顯不足信即如所陳亦應提出確據逕向原縣訴請核辦毋庸來廳越凟此批蔣開仁抗告狀悉仰候送同級審判廳核辦此批沙孔殷等狀悉該案業經本廳令行該縣知事迅予秉公法辦矣旣據訴稱候再令催可也此批潘士元等狀悉候調卷核辦此批朱倪氏狀悉候調卷核奪此批石蓮生孫和尚狀悉候調卷核辦此批王敏行等上告理由書悉准予申送此批張桐李宗唐李型薛乃博安若泰呈及證明書均悉候轉呈司法部核辦仰即知照此批華純安呈及附件均悉　轉呈司法部核辦仰即知照此批楊培辰呈及憑證均悉候轉呈司法部核辦仰即知照此批（以上四月一號）屈心長呈及證書費洋均悉查該畢業證書所列各科學均未載明分數應補具教育部或本校校長證明書再行呈廳核辦至合格證書費應俟呈奉核准通知後再行呈繳仰即來廳先行領回可也此批尹席珍狀悉姑候調卷察奪此批稽鏡狀悉候調卷核辦此批丁夀萬等狀悉仰候同級審判廳送卷過廳以憑核辦此批韓景先狀悉本案准予上告此批朱福海狀悉候調縣卷核奪此批王德金狀悉候調卷核奪此批錢陳氏狀悉爾子如果確被毆斃該縣何至竟聽檢騐吏揑報爲犬咬被　身死所訴殊不近情惟案關人命姑候轉令原廳將辦理此案情形查明具覆核奪此批（以上四月二號） 
[上海地方檢察廳]  
　　批示朱禮義業經騐明頭部傷痕尚屬輕微爾旣不能指出加害人姓名僅稱喊打一男一女在四區警署等語如果實係加害豈有不送案之理况經電詢該署並無據爾狀所稱姚春生夫婦在押應毋庸議此批張廣庚據訴所稱不能爲易科條件理由所請應毋庸議此批康榮桂狀悉所請與易科條件不合應毋庸議此批王長勝狀悉候訊奪此批陳善慶狀悉仰即來廳候訊此批馬如桂准予交保此批江自連據訴爾妻係由阿桂姐等誘逃藏匿等情究竟是否屬實仰即來廳聽候訊奪此批蕭福生狀悉涂鳳鳴如果藉端滋擾仰即鳴警保護可也此批於紀立狀悉爾妻究竟逃至何處仰速查明再行核辦毋得多事牽累所請未便遽准此批柏樹金狀悉案經發還更審仰候同級審判廳核辦所請碍難照准此批潘錢氏狀悉本案業經起訴仰候同級審判廳核辦所請保釋之處碍難照准此批以上四月一日 
 
 

Page 17

 
 
   
 
 

Page 18

 
 
自由談 
遊記 
[遊黄山日記（九）] [  高吹萬]  
　　去慈光寺約三四里紫石朱砂兩峯對峙左右道經其中而未暇顧也松岑與王錫光前行最速行時不肯稍憩余及耕餘則五步一息十步一坐相約偕行無相失其間高下曲折徑途無定行漸遠便各不相見導者每作嘯聲呼之則山鳴谷應彼處亦以嘯聲爲答絕壑幽㵎之處輒聞山樂鳥如笙簧雜以余等呼嘯答應之聲亦山中别一境界遇大石當道意即碰頭石僂而過砂礫如硃耕餘滑而仆手掌見血余以山有倒破紋此處殆即是乎考之尚未至也經五里欄五里欄者距慈光寺約五里當時必以路險旁置欄石今則欄巳不存而路險益甚石壁陡絕扶笻延緣上石間鑿痕僅可容趾必後趾俟前趾旣移乃可繼進當此之時雖單身行猶懼或墮負重者其能進乎則更命捨其饌食之品俾擔行李者一人仍負之而旋余等復行經觀音巖上倒破紋敗石塞途跬步必謹僅免傾跌紋得未破亦云幸耳過飛來洞更上得平坦方寸地有疉石爲龕者爲半山土地詞再上里許爲老人峯頂松岑前行方躋大石而上以砂滑忽仰翻而下從者王錫光急趨承之幸未傷余等聞狂呼隨後踵至視之無恙乃各歡慶然指掌間亦已見血矣余命隨行者或推或挽掖之而登猶股慓不敢四顧少頃始放膽直立爲一盪胸焉則晨間所見諸峰突兀高矗雲際者至此已如萬頭巑岏皆出足底惟天都蓮花則猶須仰觀而不可即踞坐石巓幾不能下則蹲導者之背更以一人迎拒於前始得不墮又艱難行二里許境逾折逾奥忽遠見石壁聳然似阻絕不可通者行漸近則兩厓夾立中有路僅容人過即所謂天門坎也 
軼聞 
[雄藩烈豔（上）] [  丁戊]  
　　清鼎革淮寗胡生槖筆客雄藩主帥爲某權貴表弟放恣淫奢盛暑月下假寢默念獨無室家頗涉遐想澣衣婦持蒲葵大扇媻姗至婦爲某護兵妻曰公子得無寂寞明日主帥有喜慶大治酒嘉話也蓋舊宫畔賈人婦某氏芙蓉首帥過此車中望見將娶爲小妻今此衙内空虚者曹門外看綁人耳生習聞轅右有戒嚴司令部附有軍警聯合會會有執法處（是何官制）處長浙人某本清末卑官刑訊刻酷小刑用皮條鞭中刑鞭背後猱以麻縷俟瘡結抽之上刑用鋸兒篐鋸兒篐者風利薙刀十餘柄篐以柳扁（即製蒸籠水斗者）刃偏於内旋所鞫者之腦凡此屬畫供後輕則殘廢其身體重則綁出槍斃生本訥至此益不欲聲手揮之去婦曰殺人娶寡婦天下快事未有如是者主帥仁柔過警察東署將釋縛以二百金令立鬻劵則不復綁消息在二鼓後矣生怒甚入室取松醪滿桃架下長飮醉醒則初日照高林遠聽宅内鼓吹聲和幕客名刺盡赤凂生與偕入賀 
帥本紈袴子清末納粟爲幾輔監司風雲際會擁兵返籍爲重鎭年可五十身中面白微鬚妻二妾媵無算賈人婦入者將爲九太太未午彩輿至爆竹數萬億響軍警荷槍佩彈軍樂導之如趨大敵武員婦四皆壯健絕倫黄臉婆汗粉交并濃眉赤齒類夜叉母啓輿啼聲作處釋新婦縛扶踐腥紅氈單行履稍弱則四健婦羣執其足擒拜夫壻畢大太太副太太皆以次高踞受拜婦彌泣不可仰生旁觀禮目眥欲裂盛筵旣設觥舉觴飛揮拳喝令聲簫管悠揚聲與洞房痛哭聲相應生木坐久遂起逃席 
劇談 
[雪訊] [  瞻石]  
　　李雪芳應廣舞臺之聘原定夏曆元旦登臺因海員罷工不果行於是愛觀李雪芳劇者皆望眼欲穿日昨星期得港友電訊准於今午後搭法郵亞馬桑米船可以抵埠是以廣舞臺已爲李伶佈置一切名流詞客亦俱相約設席歡迎蓋羣芳艷影之全班須遲到一二日故雪芳抵滬後尚有數日之休養云夫李雪芳之所以能受社會之歡迎不外乎聲色藝三者記者觀李伶劇已久究其所以有可觀價值即聲色藝是也論聲珠喉一串玉潤珠圓每一登臺又能久唱不倦且屢逢重劇若黛玉葬花痴心兒女曹大家諸劇幽聲抑揚唱至點餘鐘之久滴水不進此爲難能可貴不特南北之名流詞客咸嘆觀止卽伶界中人亦莫不稱頌論色則嬛容姱姿能令萬人爲靡誠飄飄乎仙之人也論藝則說白之瀏亮唱工之正確做工之妥貼扮相之清雅又能諳技擊快而乾凈是以雪芳無論文劇武劇悲劇艷劇俱能匠心獨運斯即雪芳之長亦卽雪芳受人歡迎之處此次重來歇浦其受歡迎恐將尤盛於昔不僅配角較前爲佳卽佈景衣服亦較前爲多滬人士又可一飽眼福矣 
小說 
[社會小說人間地獄（六六）] [  娑婆生]  
　　第十一回碎磁片片幽恨難伸夜漏沉沉佳期虚度 
　　金子丹急忙將座位往程藕舲前面凑了一凑抿著嘴笑道怎麽見得可以速成呢程藕舲道他非買非押不過是薇琴的娘出三塊錢一個月工錢僱了來的阿婉因不能分得著薇琴家的絲毫利益薇琴家也當然不能干涉阿婉的一步行動他們雙方完全是僱傭關係罷了金子丹道如此說來倒没甚轇轕可是我又有一句疑問了照你說阿婉每月只賺三塊洋錢工錢此外又不拆什麽份頭難道他一角大洋一天的收入穿衣買粉做鞋著襪彀了嗎不彀的又從何出項呢我瞧他着的也是絲襪鞋子也是緞子的橡皮底替他算算三塊錢一月着襪還不彀呢程藕舲道那可不知道了他怎樣的移東補西怎樣的量出爲入我没做他的財政總長我可回答不出金子丹道我猜他一定有靠得住的户頭所以能這樣的裕如藕舲道這是他個人之秘密我更無從回答了金子丹又笑嘻嘻道藕舲兄你莫將話岔開去我的理想中柯蓮孫到是一個嫌疑犯呢昨天我在你的席上親眼瞧見阿婉和蓮孫那種火熱的神氣得著空子兩個人便要切切耳語决不是泛泛之交你和蓮孫終日在一起想必總有幾分曉得程藕舲道你的眼睛到也利害我也瞧出點意思好像蓮孫對他没有發生什麽關係罷金子丹聽見程藕舲贊他眼睛利害又聽見蓮孫和阿婉還没有關係心中很爲高興忙笑道可見英雄所見大略相同了但是没關係的這句話恐怕你替蓮孫瞞住罷我還有些不甚相信程藕舲也是乖巧聽他這話並不分辨笑道有無關係日後你總可以覺察的說罷也笑了一笑藕舲招呼著西崽來算帳共計吃了一塊一角五分藕舲搶着付了兩塊錢金子丹見他已先會鈔便不謙讓道了一聲謝正立起來要走那西崽捧進一隻磁碟碟内放着那找頭八角五個銅板藕舲用手揚了一揚那西崽鞠躬着說聲謝謝收了下去金子丹一面走着一面和藕舲道照例這西式店内向來没有小賬的名目的你何必多此一舉程藕舲道越是這種西式店内没有小賬的名目他們西崽討小賬的希望越利害給他幾個招呼得格外好些否則正份以外不拔一毛他那副西式面孔比眞正的來路貨外國人還要難看金子丹道我却來過幾次並没給他他也奈何我不得程藕舲道這也是隨緣樂助罷了金子丹沈吟道吃了一塊一角半小賬倒是大洋八角半差不多和應付的正價相等似乎多了些一路說着兩人已踱出寳利忽聽背後那西崽追出來喊道程先生有一隻香烟咬嘴落下了藕舲一看果然是自己新買的一隻鑲金蜜臘烟嘴定是掏錢付賬的時候不當心失落的忙向西崽手中接了過來執着烟嘴對金子丹道這就是八角五分的代價 
[餘瀋] [  劉與存]  
　　九十春光三分去二歳不我與誠沛然莫之能禦也 
　　惟焚膏繼晷秉燭達旦效古人一月能得四十五日差可小補 
　　雖然吾人日出而作日入而息果然永晝不虚擲否恐三餐外言不及義好行小慧實所不免然則又何待此深宵一刻哉 
　　故欲惜隂今年不如今月今月不如今日今日不如今時 
 
 
 

Page 19

 
 
自由談 
遊記 
[遊黄山日記（九）高吹萬]  
　　去慈光寺約三四里紫石朱砂兩峯對峙左右道經其中而未暇顧也松岑與王錫光前行最速行時不肯稍憩余及耕餘則五步一息十步一坐相約偕行無相失其間高下曲折徑途無定行漸遠便各不相見導者每作嘯聲呼之則山鳴谷應彼處亦以嘯聲爲答絕壑幽㵎之處輒聞山樂鳥如笙簧雜以余等呼嘯答應之聲亦山中别一境界遇大石當道意即碰頭石僂而過砂礫如硃耕餘滑而仆手掌見血余以山有倒破紋此處殆即是乎考之尚未至也經五里欄五里欄者距慈光寺約五里當時必以路險旁置欄石今則欄巳不存而路險益甚石壁陡絕扶笻延緣上石間鑿痕僅可容趾必後趾俟前趾旣移乃可繼進當此之時雖單身行猶懼或墮負重者其能進乎則更命捨其饌食之品俾擔行李者一人仍負之而旋余等復行經觀音巖上倒破紋敗石塞途跬步必謹僅免傾跌紋得未破亦云幸耳過飛來洞更上得平坦方寸地有疉石爲龕者爲半山土地詞再上里許爲老人峯頂松岑前行方躋大石而上以砂滑忽仰翻而下從者王錫光急趨承之幸未傷余等聞狂呼隨後踵至視之無恙乃各歡慶然指掌間亦已見血矣余命隨行者或推或挽掖之而登猶股慓不敢四顧少頃始放膽直立爲一盪胸焉則晨間所見諸峰突兀高矗雲際者至此已如萬頭巑岏皆出足底惟天都蓮花則猶須仰觀而不可即踞坐石巓幾不能下則蹲導者之背更以一人迎拒於前始得不墮又艱難行二里許境逾折逾奥忽遠見石壁聳然似阻絕不可通者行漸近則兩厓夾立中有路僅容人過即所謂天門坎也 
軼聞 
[雄藩烈豔（上）丁戊]  
　　清鼎革淮寗胡生槖筆客雄藩主帥爲某權貴表弟放恣淫奢盛暑月下假寢默念獨無室家頗涉遐想澣衣婦持蒲葵大扇媻姗至婦爲某護兵妻曰公子得無寂寞明日主帥有喜慶大治酒嘉話也蓋舊宫畔賈人婦某氏芙蓉首帥過此車中望見將娶爲小妻今此衙内空虚者曹門外看綁人耳生習聞轅右有戒嚴司令部附有軍警聯合會會有執法處（是何官制）處長浙人某本清末卑官刑訊刻酷小刑用皮條鞭中刑鞭背後猱以麻縷俟瘡結抽之上刑用鋸兒篐鋸兒篐者風利薙刀十餘柄篐以柳扁（即製蒸籠水斗者）刃偏於内旋所鞫者之腦凡此屬畫供後輕則殘廢其身體重則綁出槍斃生本訥至此益不欲聲手揮之去婦曰殺人娶寡婦天下快事未有如是者主帥仁柔過警察東署將釋縛以二百金令立鬻劵則不復綁消息在二鼓後矣生怒甚入室取松醪滿桃架下長飮醉醒則初日照高林遠聽宅内鼓吹聲和幕客名刺盡赤凂生與偕入賀 
帥本紈袴子清末納粟爲幾輔監司風雲際會擁兵返籍爲重鎭年可五十身中面白微鬚妻二妾媵無算賈人婦入者將爲九太太未午彩輿至爆竹數萬億響軍警荷槍佩彈軍樂導之如趨大敵武員婦四皆壯健絕倫黄臉婆汗粉交并濃眉赤齒類夜叉母啓輿啼聲作處釋新婦縛扶踐腥紅氈單行履稍弱則四健婦羣執其足擒拜夫壻畢大太太副太太皆以次高踞受拜婦彌泣不可仰生旁觀禮目眥欲裂盛筵旣設觥舉觴飛揮拳喝令聲簫管悠揚聲與洞房痛哭聲相應生木坐久遂起逃席 
劇談 
[雪訊瞻石]  
　　李雪芳應廣舞臺之聘原定夏曆元旦登臺因海員罷工不果行於是愛觀李雪芳劇者皆望眼欲穿日昨星期得港友電訊准於今午後搭法郵亞馬桑米船可以抵埠是以廣舞臺已爲李伶佈置一切名流詞客亦俱相約設席歡迎蓋羣芳艷影之全班須遲到一二日故雪芳抵滬後尚有數日之休養云夫李雪芳之所以能受社會之歡迎不外乎聲色藝三者記者觀李伶劇已久究其所以有可觀價值即聲色藝是也論聲珠喉一串玉潤珠圓每一登臺又能久唱不倦且屢逢重劇若黛玉葬花痴心兒女曹大家諸劇幽聲抑揚唱至點餘鐘之久滴水不進此爲難能可貴不特南北之名流詞客咸嘆觀止卽伶界中人亦莫不稱頌論色則嬛容姱姿能令萬人爲靡誠飄飄乎仙之人也論藝則說白之瀏亮唱工之正確做工之妥貼扮相之清雅又能諳技擊快而乾凈是以雪芳無論文劇武劇悲劇艷劇俱能匠心獨運斯即雪芳之長亦卽雪芳受人歡迎之處此次重來歇浦其受歡迎恐將尤盛於昔不僅配角較前爲佳卽佈景衣服亦較前爲多滬人士又可一飽眼福矣 
小說 
[社會小說人間地獄（六六）娑婆生]  
　　第十一回碎磁片片幽恨難伸夜漏沉沉佳期虚度 
　　金子丹急忙將座位往程藕舲前面凑了一凑抿著嘴笑道怎麽見得可以速成呢程藕舲道他非買非押不過是薇琴的娘出三塊錢一個月工錢僱了來的阿婉因不能分得著薇琴家的絲毫利益薇琴家也當然不能干涉阿婉的一步行動他們雙方完全是僱傭關係罷了金子丹道如此說來倒没甚轇轕可是我又有一句疑問了照你說阿婉每月只賺三塊洋錢工錢此外又不拆什麽份頭難道他一角大洋一天的收入穿衣買粉做鞋著襪彀了嗎不彀的又從何出項呢我瞧他着的也是絲襪鞋子也是緞子的橡皮底替他算算三塊錢一月着襪還不彀呢程藕舲道那可不知道了他怎樣的移東補西怎樣的量出爲入我没做他的財政總長我可回答不出金子丹道我猜他一定有靠得住的户頭所以能這樣的裕如藕舲道這是他個人之秘密我更無從回答了金子丹又笑嘻嘻道藕舲兄你莫將話岔開去我的理想中柯蓮孫到是一個嫌疑犯呢昨天我在你的席上親眼瞧見阿婉和蓮孫那種火熱的神氣得著空子兩個人便要切切耳語决不是泛泛之交你和蓮孫終日在一起想必總有幾分曉得程藕舲道你的眼睛到也利害我也瞧出點意思好像蓮孫對他没有發生什麽關係罷金子丹聽見程藕舲贊他眼睛利害又聽見蓮孫和阿婉還没有關係心中很爲高興忙笑道可見英雄所見大略相同了但是没關係的這句話恐怕你替蓮孫瞞住罷我還有些不甚相信程藕舲也是乖巧聽他這話並不分辨笑道有無關係日後你總可以覺察的說罷也笑了一笑藕舲招呼著西崽來算帳共計吃了一塊一角五分藕舲搶着付了兩塊錢金子丹見他已先會鈔便不謙讓道了一聲謝正立起來要走那西崽捧進一隻磁碟碟内放着那找頭八角五個銅板藕舲用手揚了一揚那西崽鞠躬着說聲謝謝收了下去金子丹一面走着一面和藕舲道照例這西式店内向來没有小賬的名目的你何必多此一舉程藕舲道越是這種西式店内没有小賬的名目他們西崽討小賬的希望越利害給他幾個招呼得格外好些否則正份以外不拔一毛他那副西式面孔比眞正的來路貨外國人還要難看金子丹道我却來過幾次並没給他他也奈何我不得程藕舲道這也是隨緣樂助罷了金子丹沈吟道吃了一塊一角半小賬倒是大洋八角半差不多和應付的正價相等似乎多了些一路說着兩人已踱出寳利忽聽背後那西崽追出來喊道程先生有一隻香烟咬嘴落下了藕舲一看果然是自己新買的一隻鑲金蜜臘烟嘴定是掏錢付賬的時候不當心失落的忙向西崽手中接了過來執着烟嘴對金子丹道這就是八角五分的代價 
[餘瀋]  
　　九十春光三分去二歳不我與誠沛然莫之能禦也 
　　惟焚膏繼晷秉燭達旦效古人一月能得四十五日差可小補 
　　雖然吾人日出而作日入而息果然永晝不虚擲否恐三餐外言不及義好行小慧實所不免然則又何待此深宵一刻哉 
　　故欲惜隂今年不如今月今月不如今日今日不如今時（劉與存） 
　　啓事歡迎清明應時稿件投寄以今明兩日爲限自由譚編輯部敬白 
 
 

Page 20

 
 
常識 
　　（一）投稿本增刋者共料料除衛生法制道德經濟四項外增教育科學宗教市政雜錄問答六項其語涉攻訐個人者恕不登載 
　　（一）投稿者篇末須開明姓名曁 
詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其句字（一）投稿不登載者原稿恕不發還 
常評 
[何處無錢] [  箴]  
　　今日者可謂四海困窮之日矣外債内債抵押品已無可搜括蓋幾無一處有錢矣 
　　於無可如何之時財政當局乃竟窮思極想欲稍分公府之收入以支政費而不謂竟大拂其意曰中國之大何處無錢獨盤算我果有此語則謂之日在睡夢之中可也 
　　嘗聞一旗人告人曰我旗人有三世寃家一爲世續二爲袁世凱其三爲誰則不待煩言而可揣想其人矣吾以爲彼旗人之呼世續爲寃家則旗人之言耳若袁世凱尚能鎗斃貪贓之王治馨苟不作帝夢中國尚未至如今日之窮而近數年之縱容贓吏張目而睡幾陷中國於破産者果誰負其責乎即此何處無錢之一念誤之耳 
衛生 
[生殖器之衛生] [  三]  
　　中國人對於生殖器之衛生殊鮮研究且或羞言及之夫生殖器者人生最重要之機關也欲國之强須求國民强壯欲民之强則不可不講生殖器之衛生 
　　（一）每日須有適度運動以免男子生殖器發育不完全女子經期遭子宫卵核血脹等病 
　　（二）日間之衣褲夜間之被褥不可過暖以免遺精若有遺精疾者宜屈身而臥腰束以帶 
　　（三）青年男女以一時衝動犯手淫病夫手淫之害甚烈若不及早回頭則必面黄肌瘦阻礙發育且男子時有淫夢變爲遺精而他日所生之子女多虧弱夭折 
　　（四）女子月經若不善事調理最易致疾不可不愼 
　　（五）過用思想則生殖器易起種種病根以生殖器與神經有密切之關係 
　　綜上諸端不過就其大略至若男子未二十而娶女子未十八而嫁是謂早婚或男子發育尚未完全女子月經未至尤不宜成婚其害甚烈爲父母者當時時教訓其子女若溺愛子女而早婚反以害之也爲父母者其思之（乙種酬） 
道德 
[嗜慾和財貨是幸福嗎] [  徐少楠]  
　　殺人的利器誰不知道是兵刃和水火那知嗜慾和財貨比兵刃水火還要利害呢試看死於兵刃水火的人還少亡於嗜慾財貨的狠多因爲嗜慾財貨好比葡萄美酒愈飮愈有滋味不知其中的酖毒已早早埋伏了宋儒說「以嗜慾殺身以財貨殺子孫」好似物理學上的定例千古不能變更的一句格言唉身體和子孫不是我們最寳貴的麽爲什麽要仇讐他虺蝪他使他到殺機上去跑呢 
　　人的常情大抵以清歌妙舞長夜狂飮右抱左擁居廣厦衣文繡饜膏梁爲惟一的快樂那知女色是最易殺身斷嗣世界上多少娶姬妾的越是多娶越没有後嗣就可想而知了此外像烟賭之類也無非是殺身的危機唉奈何以有限的精神消滅在這無益的事上呢 
　　更有一輩不願自己快樂就把錢財遺給子孫可是自己逃脱了嗜慾的惡網那些子孫却又逃不了因爲他有了遺産就飮博淫縱無所不爲銅山易盡賺錢無能終不免流爲乞丐或至藐視法律因而亡身也是不希罕的事財貨愈多積子孫滅亡愈速不是大可傷心嗎 
　　這樣看來爲自身計應該不有一點慾念擾他清白的身體纔許享世上的安樂幸福在上海這汚穢空氣中尤要注意那嗜慾的媒介爲子孫計應該爲他培植學業爲將來自立的根本并可爲社會造幸福至於遺産可以興學校設醫院也是爲社會造幸福豈不是兩得其益嗎（乙種酬） 
[西方格言（二六九）] [  謝介子選譯]  
　　佳美之態度益之以驕則敗（英吉利諺） 
　　兩鋒利者之中始有最鋒利者（西班牙諺） 
　　憂生於樂（英吉利諺） 
　　欲速者轉後成（德意志諺） 
　　自養以求百齡者可無僅享艾夀（塔密爾）（Ｔamil） 
　　甘美乃生甘美（莎士比亞）（Ｓhakespere） 
　　毋妄言死亡（英吉利諺） 
　　尚未獲熊勿先售其皮（意·德·荷諺） 
　　庖人衆則則羹劣（英吉利諺） 
　　多草者少穀（葡萄牙諺） 
法制 
[警局對於處置罪犯之商榷] [  蘇海若]  
　　鄉村警察所旣無正式之局所有以廟宇改設者有假諸民問者故形式簡陋規模狹小非可與通都大邑同日而語也局所旣狹小則所内一切設施無一不因之節省而尤以罪犯所處之看守所爲最 
　　鄉村警局中之罪犯不外二種一爲烟犯一爲財犯此外則不多覯也此等罪犯或送諸縣警察署或即押入本看守所中余見鄉村警局中之看守所大都在屋之一隅四周圍以竹籬廣不滿四五尺潮濕之地上舖以稻草旁置瓦器即爲大小便之用臭氣逼人而夏日則更不堪設想罪犯旣進看守所除一日二餐外終日伏臥其中誠無異於豬豚於公於私兩無裨益當局者奈何不思有以改良耶 
　　鄙意以爲與其使之終日伏處於潮濕汚穢之看守所中不如令作苦工則對於罪犯之衛生上旣無妨礙而地方上亦得其裨益矣况鄉村間之道路河渠素不講求道路則高低不平垃圾滿地河渠則淤塞者多每欲開河修路而地方上經費無著此等工作大可强迫一般罪犯爲之且予以最簡省之工資工作時可令巡士監察之有老弱者則减少其工作時間監禁日期旣滿之後積得工資若干小本經營可以度日而地方上又少一敗類矣質諸當局者以爲然否（乙種酬） 
 
[蹂躪女子人格的罪人]  
經濟 
[商業問題之研究（續）] [  吳東初]  
　　零售業廣告之經過（續） 
　　（二）預備樣張當廣告部收到各部份關於需登之廣告材料後合之於公司之政策與習慣即擬定適用的廣告稿凡稿内應有之標題叙言解說價目圖畫牌號店名等一一均佈置於適宜之地點其中尤以解說一段爲更關緊要因所解說者須迎合社會心理並價目能否使買客以爲公道擬稿旣畢於是復審視廣告之形狀與欵式是否新頴悦目能否使買客注意凡地位空白界線字體等等此時亦須逐一批明或面示手民囑其照樣排版送校樣至廣告部校對計初校二校三校直至毫無錯誤然後由廣告部主任簽Ｏ·Ｋ·（即通過）字樣發印此時爲使各部份及監察人便利起見廣告部得命手民先印數份分送有關係之各部份俾預知明日所登爲何種之廣告得於先時接洽籌備免致次日迨買客登門而店友或有茫無頭緒之處 
廣告本身之手續至此似巳告竣工殊不知大公司之職員於廣告尚未登出之前一日爲格外忙碌也例如預備陳列懸掛標籖註明價目以及導引買客所經過之指路牌等之各種手續必須於早一日或當晚趕緊籌備齊全也同時公司内之招待員役等亦當相助懸掛各種牌片店友復須熟記廣告上所登之價目或預計何種折扣之算法務使十分清楚可免臨時客多店友手忙脚亂不知所措之病蓋價目與貨品錯進錯出關係於公司之信用與成本至重且大不可不倍加留意也 
市政 
[市民當注重街道之整潔] [  叔杲]  
　　東西各國對於路政極爲重視一切設施井然有條使來往行人不感受若何之不適即此一斑可覘其人民之自治能力今日我國各地除少數商埠區域外其餘多忽略路政舊式街道旣狹兩旁店舖又設攤置架有佔街面致阻礙交通車馬往來又毫無定序而糞穢及飮食物之殘滓更所在皆有似此情况談整齊巳屬不易倘再求清潔豈不更難乎然而此兩項均易做到特人不肯爲耳夫街道之不整齊劃一有礙交通與觀瞻穢物堆積易釀疫癘稍具常識者類能言之凡屬市民亟宜出一分力一洗積弊共同訂立規約維持市政并雇役灑掃規定何處堆置垃圾何處宰剥牲畜不容任意糟蹋當街大小便在内地猶屬司空見慣應亟取締另行指定公共厠便所時刻施以石灰水石炭酸水等以防病毒旣經整頓後即嚴禁有人破壞至就街旁設攤置架曁車馬往來當責成路警指揮總之須人人有整潔街道之責任心努力前進斯不難達到街道整潔之日矣（乙種酬） 
雜錄 
[軍人前途之感想] [  胡天醉]  
　　粤參謀長鄧鏗遇刺竟飮彈而斃政界大爲震動愚因之感喟太息頗欲爲一般軍閥政界作當頭棒蠻觸之爭各據地盤各私權利内外相迫上下交征國内無一片乾凈土地遂使吾主人翁寢食不安孔子所謂苛政猛於虎者不得巳遠借租界棲遲姑且稍安旦夕夫亦可笑可憐可惱可恨矣 
　　按鄧鏗字仲元前十年在星洲中國報作記者敝姪伯驤亦在該報與同事愚前在星洲商界兼懸壺於牛車水地點與該報記者日夕周旋諸子邀愚入黨時以不黨主義示之鄧君小有才善謀畫故時與諧謔嘗戲以盆成括呼之蓋仿子輿氏小有才未聞君子之大道語意調之也 
　　比聞鄧君嫻於軍旅長於治兵較當世軍閥之驕横苛暴魚肉吾主人翁者大異然而尚且見殺則軍政兩界人苟不猛然省悟放下屠刀以人道主義爲指歸以道德二字爲宗旨殺人之父人亦殺其父殺人之兄人亦殺其兄一般軍政要人自私自利者其不見殺也幾希（未蓋章） 
 
