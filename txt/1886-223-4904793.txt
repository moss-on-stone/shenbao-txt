# 1886 - 223 - 4904793

 

Page 1

 
 
[招集股份石印佩文韻府告曰] [  點石齋主人代啓]  
　　本齋囊有縮本佩文韻府一書久經見賞藝林不脛而走惟當時切次舉行未臻盡善行數旣横字跡過小檢覽容費目力本齋良用歉然茲特晉記死爲重印行數改横爲直字跡放小爲大煞費苦心校覈不差累黍足供老眼繙閱定卜無花不但較前本爲見優抑亦爲他家所不逮是眞毫髮無遺憾矣現擬本月卽日爲始集股印成每股計洋十六元正願搭股份者先惠洋四元本齋卽付股票一紙樣本一張定於明年正月底出書憑股票找付　十二元向三齋取書一部此籍係用上等連泗帋分釘六十册釘工精雅邁倫藏以巾箱加以暗鎖是書一出吾知騒壇珍賞當必紙貴洛陽倘不附股份待明年出書後購求每部擬價洋三十元正刻下本齋代晉記爲集股起見分外克己願海内文人幸毋錯郤一時翰墨因緣是所馨祝如出書後輿樣本不符儘可向晉記以及本齋齒及再簿海士林願附股份卽確送上洋垃圾碼頭點石齋南局帳房代收不必由申報舘轉交以歸簡捷 
[招請文人修字告白] [  點石齋主人啓]  
　　本齋現有大部書籍須人修潤其有願承是選者本齋另闢房屋置俻几椅以待惠臨晨集酉散筆硯點膳均須自備其修潤不合式者隨時辭　設遇有事可暫告假惟不得擅自帶歸倩人頂替致有損壞彼此推諉等事准於卽日開修尚望不吝指敎爲幸修字處分設在輔仁里第五條　　該處有人承接卽請逕往可也 
[書昨報松郡塵談後]  
　　承平之世家室團圓各親其親各子其子松郡人更憚遠行類多株守鄕園偶有出游思歸甚急致有十鹿九回頭之諺自粤匪竄擾動輒擄人於幼孩尤難逃脫少年無識習慣自然有效髮逆所爲殺人放火終被官兵截勦不得還鄕者　轉徙無常見聞俱異歛食起居大難消受并言語亦不相通遂作他鄕溝瘠者亦有收復各城時爲官兵携帶視同子息　似螟蛉後得成家娶妻生子置生身父母於不問且自忘其本來不復記里居姓氏者迄今已二十餘年而當時被　之家事關骨肉其存其殁仍復將信將疑幾如漢武帝之築歸來望思臺焉良可慨也　城米巿橋有媪王氏爲徐香蒓　生子載福甫三歲而香蒓殁及載福年十二遭賊掠媪獨與一女相依乃載福姊也邇已遠嫁歸省爲難媪甇苦無聊日思其子夢中嘗呼載福名或傳載福尚在現住陜西媪愈切悲懷竟欲望穿兩眼逢人輒涕泣相告爲述其大略如此嗚呼天性之親載福豈竟忘之哉十二歲而陷宼亦略有知覺矣身從何來諒早知之或傳聞異詞未必其人尙在母也天只恐終無相見之期　路遠程遥古語云適百里者宿舂糧適千里者三月聚糧雖念切望雲其如有心無力何且陷宼而夫歸者不獨一載福也世情詐幻竟有冐名姓以來歸者余鄕有某婦娘强健戚族皆畏憚之子爲誠虜手中多蓄積盼望子歸越十餘載忽一日有偉男子自外至升堂拜母口呼阿嬭聲涙俱下詢以家世及未燬時室廬一一脗合其母深信旁觀之有疑議者輒以謀家世詆之爲之娶婦生有男女其人故無賴窺其母之可欺也多方設騙母爲之罄其盖藏如是者又十年而其所生子旋歸此人乃濳遁留妻孥於原處已則不知所之其母以一誤不容再誤堅不承認後來者云我亦有妻有子並非來圖家産遂揚長而去而濳遁者不復歸媳若孫均仰給於其母亦可謂歧之又歧矣方兵燹之遭也予家兄弟猶子行被虜者五一弟方八歲一弟方六歲於克復城池時得先後歸一兄自江西逹浙江沿海塘而返尙有一弟一猶子則至今杳然亦有云曾於某處遇之者皆讕語耳獨是年老家貧顚連無告若徐王氏者旣不能多方尋覔使其子偶有所聞念屬毛離裏恩幡然作苜邱想俾母子猶得生逢不致及泉相見又不能依棲女所爲半子之靠終其天年而乃於垂老氣盡之時追念疇曩夫亡子幼不憚含辛茹苦守此一塊内冀其易長易成庶蔗境回甘領含飴弄孫之樂豈不甚快奈何忽罹浩刧奪我掌中珍致影隻形單獨抑鬱而誰與語不得已逢人泣愬指望播揚倘遇仁人熟悉其子之梗槪爲之一傳消息歸與不歸由其子天良本難逆料否則流離頓仆已不在人間世卽哀詞苦語無殊咄咄書空特人之欲善誰不如我憐其志爲描摹情景以希萬有一然竟復一門完聚豈非天倫之樂事局外者亦代爲歡欣哉雖然父兄之教不先子弟之率不謹邇來風俗益復澆漓忤逆之兒且層見疉出焉如梟之食母如梟之附骨輒歎爲無可如何孰若孑然一身落得清清淨淨言雖過激聊爲徐王氏轉一解耳識者勿以爲駭人聽聞也可夫全人骨肉固人人所樂爲僅列新聞恐流傳雖廣尚嫌略而不詳爰綴是篇播之海内倘果有徐載福其人或耳聞或目見其　怦然心動言旋言歸不負此婆心一片乎 
[東京出煤]  
　　香港西字報云越南東京之夏龍灣地方有兩島均産煤極佳高出於東洋煤與英國之煤不相上下現在港中　商前往東京與越官商買此兩島法國駐越之員亦從中爲英商說合共一島略小計長三十里寛約十七里聞願出洋一萬元其大島長九十里寛四十五里聞願出洋四萬元大約可望成交也 
[緝獲贓洋]  
　　前報述日斯巴尼亞人巴德郎向麥加利銀行冐呂宋匯票騙銀一案兹閱香港西字報云業在澳門查獲原贓一萬七千五百元緣巡捕先查獲有古路士者與巴德郎同赴澳門必與知其事乃向澳門查緝知古路士到澳時　箱件重託房東云内有貴重之物務爲看好因送以洋二十五元房東疑之暗告巡捕前往開看遂得原贓鈔票如許現聞此項銀洋尙有在澳地者巴德郎亦未必遠颺恐匿於澳境再當嚴密查拿以期人贓並獲也 
[水手滋事]  
　　十一晚七點鐘有水手黑人六名醉行香港巿上經皇后大道横衝直撞他人不許行走以至滋事黑人忽拔刀相向時人聚愈多黑人揮刀亂斫一華捕額顱受傷又傷一華醫生又傷一華人嗣　西捕捉獲三人解官請訊受傷人則送入醫院惟華醫生不願入院臨審時欲騐其傷痕令其至西醫院執不可謂創口已包好設西醫開看必致受風於是飭於十七日再行覆訊云 
[福州大火]  
　　本月十一夜五鼓時南臺后洋里某姓柴房失愼火乘風勢烈燄狂飛計燒去二百數十家始經救熄有蘇廣棧庫墻燒陷眷屬四散奔逃未審有葬入火坑者否當火熾時省中文武各員次第出城施救至吳回反斾已在辰已之間矣或謂此番走水係宵小縱火圖財未知然否 
[一日兩火]  
　　月之十四日下午四點鐘時甬東大教場側靠江之某米棧不戒於火頓時烟燄曼天幸各水龍聞警赴救得卽澆滅僅焚小屋三四間是夜三更時分南門外下駕橋大街朝東門面之袁姓家又火警鑼亂鳴紅光燭天在城水龍皆出城赴救此時風助火威四路延燒救火人等難以逼近只得拔關火道火勢始殺約焚一點鐘時共燬 
 
 

Page 2

 
 
大小房屋五六十間其中赤貧小戶居多迨火熄後皆向瓦礫場中放聲大哭是誠可悲也已 
[甯郡風雨]  
　　甯波於十四日早忽起大風飛塵揚沙幾眯人目時而雲散見日時而急雨跳珠傍晚日光返照滿天通紅不多時風馳雨驟不辨方向惟聞澎湃奔騰聲竟夜不止至次日上午風力稍减雨亦住點入夜又風逐雨來時作時止十六日仍不開霽河水漲與堤平四鄕之湖白野稻晚青等種將來可保無虞惟棉花或因之而受損也 
[臺北乏鹽]  
　　臺北上帶食鹽名雖賴臺南五場接濟實則由泉漳厦門同安各路商船販運而來商盤卸空出口每載厦地貸物運往他處以逐什一之利今歲臺地抽收出口稅厘貨本昻貴商船每多虧耗因之裹足不前計臺北一隅每年須食鹽十餘萬石今春商船販鹽至臺者不及三萬石巿上鹽價驟貴鹽局爲之束手劉爵帥深知民食不敷飛飭臺南五鹽塲赶緊運鹽接濟臺灣道陳觀祭已委薛明谷二尹雇定得忌利士輪船任運三萬石薛二尹已至廈門購辦麻袋數萬隻以備裝鹽之用尚恐不敷又派伏波輪船赴泉州購鹽三千石夫食鹽誠不可一日斷絶臺灣孤懸海外若向他處購鹽而食恐一旦風鶴有警海船不通終有斷絶之慮孰若在本境　煮之爲愈此則願爲關心民瘼者借箸而籌也 
[淡水近信]  
　　臺撫劉省三爵帥擬俟伏波輪船裝鹽抵臺後卽乘之以往澎湖巡閱砲臺聞七月廿八日係爵帥壽辰深恐門生屬史必有慶祝之舉故借此一行以避之青風亮節令人想見一斑○祖帥府至西門一帶興築官路已於初七日動工○盛夏之時午間則炎日當空鑠金灸石晚來則狂風怒吼掣電驚雷一日之間而氣候冷煖逈異居人因之多病病者十斃八九未知入秋後二豎肯退舍否○中元卽之前二日居人就龍山寺設醮賑濟孤魂先期在各處黏貼　紙屆時各宰牲牢送入壇中使阿耨獄中餓鬼皆得飽嘗甘露一時過屠門　　覺踵趾相錯也○淡水往來信件半交信箱寄帶比次科麽沙輸舟入口信箱中忽失信函大半人皆詫爲怪事翌日忽有某甲持信向店鋪分送案取信貲經某司事查獲擬卽送宫究辦經人勸解而止說者謂甲盜取信件若以西例繩之厥罪匪輕也 
[勝會重興]  
　　蘇垣於每歲三元令節例由首府以下各員率同吏役迎請府縣城隍神赴閶門外虎邱山麓厲壇致祭張士調及一切無祀孤魂故事奉行已數百年於兹矣每屆迎神儀仗之威嚴衣服之都麗誇多鬥靡精益求精亦曰黼黻昇平非徒奢華相尙也此外又有都　　財帛司糾察司及各鄕土地俱由各署辦公人分班迎請入壇陪祭極盛時計共三十餘起一日之間費至數千金城相内外士女如雲　馬香車燈船畫舫山塘七里無異繡地錦天此誠盛此之風光名區之點綴也自今鄂撫譚序帥在蘇藩任内嚴行禁止除府縣城　莅壇設察外其餘一槪不准迎賽數年來會中諸執事幾于雲散風流今歲上元節魁太守遵照向章奉府縣城隍入壇祭厲都城隍以下槪不迎賽一時白　黄童紅男緑女乘興而往者無不興盡而回目令晴雨應時人民康樂中元令節各吏役遂興高采烈賽會以答神庥會共二十起除　鑼繖扇鼓籥笙簫外又有所謂茶擔者陳設古玩斑駁陸離禹鼎湯盤秦銅漢玉皆假自縉紳世族以青年都麗者桃之精雅維倫尢擅　中之勝是日曉起疾風淫雨泥滑難行鳳屧弓弓幾有行不得也哥哥之苦至午後雨師解事捲斾遄歸惟封家姨顚狂輕薄依然走石飛砂而觀者仍轂擊肩摩爭先恐後自元妙觀前至閶門外虎阜連綿十餘里幾無隙地容身亦有馳怒馬乘飛輿顧盼生姿軒昻闊綽者而大家閨秀狹巷雛姬擊桂楫　　橈容與中流藉以暢懷娛目者山塘七里亦復鷁首如林直　日落虞淵暮烟四起而女曰觀乎士曰旣且猶復興往情來未肯歌陌上花開之曲會以春申君城隍爲最盛財帛司兵燹後未復舊覲須俟下元補賽糾察司囡奉朱亷訪示禁故是日姑付闕如云 
[白門秋信]  
　　甯俗立秋日各家置西瓜三四枚視大小長幼分而食之過此則戒不沾口今歲天甚熱立秋之次日寒暑針猶升　一百三四度坐斗室中纔茗戰則揮汗如雨欲得一青蔓離披者以解渴苦不可得始信習俗之牢不可破也如此○向來本洋之出入以安慶湖北兩省爲最盛至金陵則每元較英洋不過多六七十文至百文而止今歲如大鵬之摶扶摇幾幾乎可直上九萬里其頂巿時每本洋一元須銀八錢一分有奇一時本洋入巿論價頓殊現在每元已稍跌二十餘文然忽起忽落巿面仍視如禁臠不肯輕輕放過也○米價上熟者每石仍　錢三千四五百文外間無一處不稱大有可望而省垣珠粒總不爲之稍減其値或曰金陵之米恃江販爲大宗現在蕪湖米巿最盛江販多上駛以致米檣掠石頭城而來者幾如易漲易退之山溪水不能倚爲朝夕故居奇者不得不登龍斷爲左右之望云○承恩寺前新開寶慶銀樓一座門外雨搭係用鐵柱護以鐵欄規模爲通巿所未有聞此雨搭須洋五百元其他裝修之堂皇華麗可見一斑惟金陵巿面與蘇杭上海不同諺曰扳𫅽守店究不知將來九罭之魚有鱒魴否○賭博有干例禁凡以身試法者無不周知無如賭興方豪賭徒乍聚緣此爲利者勢將欲罷不能數月以來陸明府所拿賭棍究辦不止一次現在已如嚆矢之末而狡黠之徒卽因之以售其奸詐聞前夕百花巷某宅内有四君子之戯勝負未分忽門外剥啄聲甚急同局　多修潔土不願以本來面目令若輩指摘乃方問門已扃否而昂昻者已挺然而入矣於是執攤缸者張目四顧覓主人不得心益亂來者覩　情形卽趁勢攫　且搜括其身畔無得脫者最後一人拽主人欲與俱去主人卽以一夕之所入對衆解其槖始閧然而散後有知其事者緣是夕實注意某紈袴因爲多魚之漏者不識其人以致池魚殃及並主人亦其黨羽其賄免特掩人耳目云 
[京師紀聞]  
　　莊邸三介弟之生母於六月二十八日戌刻壽終當在邸第西院停喪諷經設醮於七月十三日卯刻發引○初四日皇太后召見醇王因欲將當十大錢停止改換制錢是以面詢機宜也○御河橋小馬圈口内挑水夫因與是處車夫口角致行用武水夫甚多各以扁擔鐵鈎將車夫擊死由本地方將爲首行凶之人解交步車統領衙門辦理屍身横臥塗間見者莫不悼其死之慘也○近來京師雨澤迭沛墻壁倒塌者不可以數計瓦木匠竟日忽忙石灰每百斤漲至四千有奇較之今春厥價惟倍○科布多叅贊大臣擬札哈沁旂揀派官兵移紥鄂隆布拉克要隘處所以緝盜匪並擬加給月支薪銀以示激勵於防務頗有裨益也○阜城門外正紅旂老營房有某甲於夜間用切菜刀將妻砍斃携其頭顱投外營官廳自首口稱伊妻平素不聽教訓詬誶時聞冉難容忍故將伊致死等語聞甲有兒女五人大者年甫十三餘皆幼稚遽爾殺妻未識其中有無别情也○六月廿九夜莊邸之書齋内被賊將　服洋表玉器等物席捲一空三鼓時王入内致察太廟至書房換衣卽知被竊幸未將朝衣朝冠蟒袍補褂朝珠等物失去當卽告知地方官後經廣翼尉至府騐係外賊撬書房而入由花園跳牆逸　遂飭所屬官兵上緊訪拿此案務獲贓賊 
[輸船失事]  
　　怡和洋行之大沽輪船昨日由福州駛抵上海途中救起　輪船上漂失之七人據七人言同坐麥得刺斯輪船該船係由長崎裝煤開赴香港行至台州海面失事大沽船行經是處見七人已誕登彼岸遂載以來滬其餘各人經招商局之鎭東輪船及他輪船救起並無損失亦不幸中之幸也 
[秋夕丹桂園觀西戯記]  
　　展七夕之晚微雨初過新凉乍生巾車至丹桂園重觀西戯時報時鐘方鳴八下銀花火樹照耀輝煌裙屐聨翩座中幾滿而釵聲𩯭影粉膩花香掩映於珠簾繡幕間尤令人神迷目炫也少選術師安特生登塲語格磔不可辨賴有舌人轉逹之其戲多前記所已詳不再記記其新奇可喜者桌上置西式熬盆爇以火酒燄騰腾上術師假某校書戒指二繫以繩和蛋入火煎之旣而加盖　其上火隨熄啓之則中有二鴿戒指分繫鴿頸斯亦奇矣所尤奇者術師令客默誌一號碼令臺左蠟人書於紙上以示客則與客所誌無累黍差試以銀行 
 
 

Page 3

 
 
票及呂宋票亦然客曰蠟人能作字耶術師曰火人非但書法鍾王抑且畫超董巨諸君子就覩本來面巨乎當令伊一一貌之一西客曰甚　蠟人隨舒腕運筆少焉寫成則貙目虬髯固泰西面貌　旣而術師向客索絲巾撕之成縷搓作團放小桌上出一傘招西人挾之　鎗一擊則縷縷懸傘骨上而傘亦破矣隨取破巾納西人口復燃一鎗則巾在西人帽内與傘俱完好如初斯時已近亥牌予方欠伸作倦態忽有參緑翩翩再人如玉徙倚于銀屏樺燭邊睨之則余玉琴小史也玉琴與吾友太痴生相友善太痴旅食津門鬱鬱無聊賴予則滬江托盋蕭瑟號寒伍實之簫無聲蘇季之裘易敝娟娟此豸帳觸予懷兩地相思態無悵惘歟繼之以斷頭復續空廚　鬼諸劇而觀止矣聞昨今再演二宵術師卽航　而返雪泥鴻爪未知何日重尋因泚筆記之兼以誌感云 
[滬江風雨]  
　　連日東北風大作潮水盛漲前晚夜分時忽轉東南風大雨如注至昨日下午雨勢稍止而飛廉氏尙跋扈飛揚房屋之年久失修者咸岌岌欲墮屋瓦及窗上之玻璃皆片片如蝴蝶飛浦江曁蘇州河内停泊之船雖經篙師預爲之備然亦往往斷纜走錨撞沉碰壞遥憶汪洋大海雪浪連天巨艦往來更不知若何危險也四鄕吉貝均巳結鈴稻亦將吐花成寔經此疾風暴雨恐難望慰篝車云 
[股東踞擾]  
　　邵蓮華投縣呈稱小的於同治六年與邵仁心吳才勝股開元泰樹行至光緒七年結算贏餘銀三萬餘兩當卽按股均於八年以來生意清淡虧去莊銀六萬餘兩遂邀邵吳設法料理詎邵等竟避匿不面嗣經各莊逼索由小的變産歸償後由錢業董事出爲調處仍未妥洽邇日邵等來行踞擾詢其何故一味逞蠻爲特叩請提究莫邑尊籖差提集各人前日經帮審委員王雁臣司馬升堂質訊原告伸訴前因司馬以旣經合股盈虧儘可算明何致多生枝節旣云邵等在行踞擾姑候提案訊供核奪原告叩首而退 
[請撥幹捕]  
　　松屬金山縣邇來匪徒騷擾盜案如山邑尊以案下捕役辦公不力因移請上海縣莫邑尊派撥幹捕數名協同查緝邑尊接得來文遂飭傳捕役柴樛至案諭令派出幹夥兩名前往 
[英界公堂瑣案]  
二百二十號華浦禀稱昨見毛立莊與徐阿海在路爭扭向之喝阻毛竟行兇爲特拘案請究徐供有賣水菓人某　患病私飲兒子三三之童便我知而向論甲願出洋六元了事詎毛出頭硬霸不許給洋致與爭閙中不願多事故未投案三三供與相同毛供小的與甲爲友見徐勒索甲洋因之向論蔡太守謂甲卽給徐洋元與毛何涉卽係徐勒索詐訛亦應甲自行控告毛烏得揷身多事拒捕逞蠻遂判罰毛洋兩元撥充醫院經費○華捕禀稱昨見張華忠飲酒過醉沿路胡閙不服拘拿由他捕幫同捉獲張稱酒後悮事以後不敢再犯察太守判管押兩天以儆○華捕禀稱張華全陳德生在路爭毆拘案請訊張供向陳索錢二十文無着致與紛爭陳供情願還錢叩求恩宥蔡太守着自行還錢了事○薛阿玉訴稱失衣服由捕阻獲人贓送案請究　犯　富太供認行竊泥首乞恩蔡太守　押三天贓父薛領○一百九十五號華捕禀稱生大馬車行馬夫王阿毛在熱閙地方溜馬有犯租界章程拘案請罰王供從泥城外溜馬歸來路經是處不敢違章蔡太守判罰洋一元以儆將來○前有三十餘齡之瘋婦顧金氏在路滋鬧由捕解送公堂蔡太守訊得該氏並無親屬在滬飭送普育堂留養醫治昨堂董函稱該氏　藥無效已於今晨逝世太守飭差傳保細查該氏究竟有無親屬禀候核奪 
[法界公堂瑣案]  
　　前報列放印子錢之麻皮四金卽范思金將夥毆　等情嗣其夥周正投訴公堂翁太守准詞傳提昨日庭訊周　前由友人薦至范處收取印子錢並無工資祗圖噉飯後因逐月收下之錢不無虧串日積月累爲數甚多范欲向我歸償然我烏有閒錢賠貼范　將我鎖頸關在空房反縳弔打并稱欲取我之命我懼而呌喊范用木花柴塞住我口弔至竟日復逼我飲冷水一甌范供洋元是東家之物被周用空二十五元東家　嚇伊囑我將繩捆縳並未毆伊太守　爾前曾犯事已由公堂嚴辦至此尙不悔過耶卽使周用空洋銀祇要有憑卽可到公堂控告豈容擅自弔毆范仍不認太守着押候傳到証人查明再核○昨報列江北人某氏在小東門外某花烟館認到親生女兒樣云四年前被人拐去昨日解送公堂訊究據伊女許金珠供稱十九歲早經許字十四歲時被劉誘來滬上偪令在花烟館爲娼翁太守間在何處被拐答稱在鹽城太守詰問其　據供是許夏氏隨遞禀聲稱金珠是小婦人親生女兒今年十九歲幼時許字夏土仔爲妻夏今年二十歲被拐四年追尋無著去年有親戚來滬無意中遇諸小東門外花烟館歸告小婦人因之同來尋到鳴訴能房太守問所供親戚是誰卽有李家知供稱小的與該氏爲親戚操舟度日住在鹿鶴春茶肆後友人家曾見金珠在花烟館中遂信致其母來滬找尋太守問許金珠從可處拐來該花烟舘龜鴇劉聾子劉葉氏遞禀粘呈該妓包帳字據聲稱金珠並非拐來當時在鎭江由王薛氏包下出洋一百五十六元言定四年爲限今有李許等人平空來稱小的拐伊女兒已信致王薛氏囑其到來大約明日可到太守問爾家中共有幾人答稱祗金珠一人業已滿期遂將　舘閉歇太守謂爾包下娼妓設阱陷人理合嚴懲以儆淫惡姑念業已閉歇格外從寛不追身價免予責懲着押候王薛氏到來再行核究又謂命珠已爾並不由劉拐得何得串　爾母與李任意揘誣金珠堅執被拐太守謂本可超拔今尚執迷一并管押候訊李姑交保查明再核○周阿金　母李氏訴稱家居英界胡家宅小的在正豐街祥春園爲茶博士妻沈氏自五歲時童養在家今年十九歲業已成親同住之陳周氏來向我母言荐妻出外傭工我母以家况清貧當卽應允隨於十六日領出業已三天昨晚偕友在興聖街行走見妻在阿金所開花烟館中爲妓故特鳴報捕房拘案請究周李氏供與干同陳周氏供稱周李氏自言家中窮苦託我將媳薦至周沈氏花烟館中爲傭領去之後取過鷹洋四元内兩元交與周李氏兩元買女衫帳子等物當日由周李氏親自領去周沈氏供稱十四晚上姑出外回來向我云人家已經說妥取得洋二元囑我好好做生意隨於十六日晚上八點鐘時喚小車同坐至花烟舘中洋元均由姑取去初祗說是傭工並不言明爲妓昨晚丈夫到來說是被陳周氏騙去其實伊母子串通做成圈套太守問李氏究竟取洋元若干李氏堅不承認太守研詰至再始肯供認太守謂爾可速將洋元繳案隨着將陳周氏周沈氏暫押周阿金母子釋出俄復上堂稱洋元寔不能繳太守謂然則當一併究辦媳婦亦不能給爾領回遂着將周阿金一并管押周李氏陳周氏　令取洋繳案○昨報列捕房拘到用糽黑籌誘賭之甲乙兩人昨日解案包探將賭具齎呈翁太守以當埸拘獲無可推辭着將甲卽賭首陳阿三責二百板枷號　 
兩月乙卽望風之李昌開責二百板免枷 
[上海文報局接山東灾賑來電]  
　　各公所齊河災極重先放饝餅高梁查戶甚險且難現卽分查約計三百餘村十餘萬口得銀六萬兩方能散放壽張又决聞濮范大水佑翁往賑有欵否續解五千兩信已到章邱現放五千兩歴城約須一萬數千兩金祥曾叩十七○各公所昨日電請速復如無欵霖卽叵南有欵卽由東設法借墊星夜飛援乞飛速電復嚴作霖十八 
[清單更正]  
　　文報局協賑公所十五日清單内開城内十二樓代收負薪社第四次潤資洋六元七角又錢七十六文又交來第五次潤資洋一元八角五分昨日本報誤刊作第五次潤資一元八角一元八角五分合亟更正以昭信實　 
[贈謝珊珊詞史戯疉义字韻]  
銀漢紅牆一道斜夜深試剖緑沉瓜招凉未種千竿竹訪豔先評百樣花心事光明鋪地錦身材穩稱浣溪紗半生綺習銷難盡又問桃源路幾义冰輪徐碾月兒斜供罷筵前乞巧瓜眉樣細研螺子黛爪痕新染鳳仙花四條絃迸嘈嘈韻六曲窗糊薄薄紗願列絳帷稱女弟學成詩法鬥尖义星映紅樓射角斜暗將心曲訴匏瓜背人戯擷宜男草學母偷描並蒂花雲擁雙鬟兠密縷夜凉半 
 
 

Page 4

 
 
臂換輕紗天河只隔盈盈水未許儵魚試下义秋來風雨頗横斜記取芳時正食瓜珍重自成無價寶栽培好及未開花鸞凰逸韻聲霏玉蜴晰輕黏色暈紗偶賦閒情消永晝不將冰柱效劉义 
[葉愼齋書潤助赈奉贈]  
　　抵作劉家續命田興酣落紙化雲烟不須細繪流民狀早在先生字裏傳未曾御李與瞻荆筆墨因綠識姓名自愧如槌空十指并　餘潤濟羣生[  雙古罌齋主人拜稿]  
[夢同門友有感調寄擣練子呈霧裏看花客詞壇拍正]  
　　消永晝正題箋故友無端侍我前渾識病容如舊滯不留片語敘寒喧霅溪青藜閣主人倚聲 
[荷月中旬與惜花侍者葆青仁兄過訪萬航渡聖書院之顔永京先生晚歸途過靜安寺口占一律錄呈高昌寒食生教政]  
　　歸途且喜晚凉大瑟瑟風吹碧水蓮垂柳青迷遊子屐夕陽紅映美人肩陌頭倚語驚眠蝶樹遠鐘聲雜暮蟬待到還家無聊甚漫將往事付吟箋蘭言室掃花仙史月如曾清鑑稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[延師笑柄]  
　　夏小正曰孟秋之月丹鳥羞白鳥白鳥蚊也入秋尤盛金陵則劃青溪以南獨無蚊入黑甜鄕者如入無雷之國竟夕不聞殷殷嘯聚之聲然多蜰虫俗傳此虫孫孫息息一夕可三代以故雖闌十曲曲簾幙沈沈之　室亦不能禁其捷足而使之遠徙有某甲性豪邁取惡蜰虫特雇一年少逐高下而捕之務使無瞧類一夕漏將終尙展側不得寐疑此銅臭物緣牀第以爲祟乃援宋藝祖勒石政事堂之例勅之曰南人不得坐吾此堂並急命家人舉燭燭近帳延燒及頂甲遽從枕上躍出椚其頷已如　英公矣幸止焚其半因大詈曰是無蚊者何必設絳紗帳時簷外有某舘師露坐納凉　是語意其有所指頗爲不平翌午甲據案方食瓜見師自外入卽令入座忽有蠅集瓜上中又作武儒衡適從何來之語以爲笑師水迂訥至　疑下逐客令遂以假歸請甲未審也漫應之迫負笈趨出甲亦不爲肉袒謝交遂絶越日欲延師無應者盖甲本武人目不識丁願以書香二字屬之子若孫自專閫歸擁厚資乃延三師以一善屬文者居著作林而以二人專授經訓其童稚之年十五以上者二人者茂才也與東家爲同鄕夏初應督學使者試　告歸詎甲約法時連書院試孝在禁内忽聞歸應歲試稱咄咄怪事者久之最夜卽以朿修至其數以辭館之前一日爲止且有後命請另擇枝棲二人者殊詫　然已也可如何相與隱忍就道於是人言藉藉始知甲之待先生一如子粲伯子同人道於牛馬一時三臯比皆虚左以待不得不急謀替人然士林咸知其爲人皮幣所至無不修謝疉山之却聘書也 
[青衿佻逹]  
　　月初金陵某觀察門首有揭帖一紙自稱皖左某秀才具據稱伊有聘定之髮妻經其父母窺伊他出濳賣與觀察之家又稱道路紛傳謂此女觀察已納爲側室在觀察必不至買良爲賤况又係有大之女等語時觀察公出其夫人見帖中語多扶制恐　路必有不實不盡之處急間使女女稱不知夫人以公舘憑官媒價買使女何容無賴　來圖詐亟命人將情節據實函告江甯縣請陸明府傳案確訊務使水落石出初五日陸明府將某茂才傳到以同居孔氏之門兾其改過自新再三勸諭並告以讀書人不得以會眞記爲榜樣况抗顔處人西席居然踰東家牆摟其處子玷已衣　污人名節是謂名教罪人某以是區區者必當予畀爲詞明府又諭以某公館　許多錢買人使喚斷無憑空將人送爾之理休得胡想初六日復訊某見宫昨者不動聲色遂疑事可瓦全到堂後持說益堅明　　怒責手心六十問其旣納聘媒妁安在某乃妄指某某明府飛籖飭差在百花巷地方將其所謂某某者提到見僅一老態　鍾者蹣跚階下因高聲喝曰此事是爾執柯從　供出老者但叩頭連稱小的並不知情于是命兩人對質土語鈎輈明府見老者確有被誣狀卽顧某茂才曰爾復有何說某仍不服明府又怒加責手心百數交差看管假媒　辜釋出初十日茂才願具甘結永不在某公館探望滋事明府卽准取保　又令某仍備襴鞹以出觀　咸頌明府于斯文不孟浪如此將來食斯文之報者當不可限量也 
[鉅欵助賑]  
　　山東被災告急屢矣善士助賑不求人知而僅署以不留名　名氏字樣不知凡幾推其心無非陰行其善佩服弗諼令有大善士以九八元銀五百兩助賑光臨敝公所委解山東適値他出迄未敘晤孢歉良　惟以竹素堂三字留名君子素其位而行不願乎其外大善士出此鉅欵以濟賑需撫時艱而憫惻仁漙存心承惠莅之殷勤緣慳覿　有疎失迓還乞鑒原謹爲罹災各戶感謝宏恩卽日彚解伏希德鑑上海北巿絲業會舘籌賑公所少欽施善昌謹誌七月十七日 
[丙戌春就試新安一衿未獲五内滋慙步月述懷感有作]  
　　倚橋渾覺無情緒雲樹朦朧夜景幽心事難抛人不寐繞欄豈爲月勾留累卿家事費周旋貧賤夫妻祇自憐愧我一衿渾　就披衣倚枕不成眠詩書誤我記從頭困頓功名悔浪遊已是旅懷抛不得臨風又惹故鄕愁雲路升沉自有峕平生豪氣問誰知他蓉鏡題名日好紀春風得意詩[  甌山樵隱待删稿]  
[康烈歸輓詩]  
　　偕老誰知歴五年恩情中道忽相相秋風摇落悲鴻鵠午夜凄凉泣杜鵑無分同心歸白首何辭並死到黄泉挽回末俗敦名節烈事爭教萬口傳誓不孤生劇可傷拚將比翼化鴛鴦斷腸甘茹相思草刲臂難求續　湯一死能教恩義重　秋留得姓名香表揚合受絲綸錫誰向通明奏緑章[  湘蘭秋影詞人醉儂氏稿]  
[寄呈小藍田懴情侍者錄請夢畹譜兄政刊]  
　　詞賦滿江關誰憐庚子山憑君蘇轍涸免我嘅囊慳行色從兹壯高情豈等閒賢哉古管鮑今在造其間[  太癡生稿於津門]  
[遊滬北味蒓園希有仁訪鶴吟友同正并索和珠]  
　　小築烟波點綴新别開生面最宜人栽花萬種添紅艷拓地三弓繡緑茵苑屋竹籬都雅淡山容水態盡精神興來却好登高望瀟洒襟期欲出塵置身此地欲神仙名利衷懷竟淡然花鳥不驚遊客到蒓鱸合與古人傳登樓呼出雲中月盪槳分開水底天車水馬龍歸夫際夕陽一抹挂村邊 
[上海四馬路文報局内協賑公所經收賑捐七月中旬清單]  
　　十六日催單滬上城内王介眉先生交來隱名氏善士保合家平安洋一百元○江夏恭壽堂二元拈花一笑人十元西唐家弄口李公舘交來仁風軒居士四元松江趙增恪善士交來趙奚氏爲女嬰保患十元蘇城寶源庄交來徐學洤仝子寶掄病愈酬愿十元清芬書屋預節中秋香斗月餅移賑一元鄭時章翁交到安慶吳仁圃翁不書名五元汪立齋四元查登甫五百文吳文軒四百文尙睪光三百文實收英洋十元○本日共收英洋一百四十七元 
[上海馬路與昌絲棧陳竹坪經募山東賑捐七月十五六日第三百六十四五次清單]  
　　廣東全泰成局董惠卿翁續募第二次無名氏花洋五元成泰正源鳳楊天祥各花洋二元杏花書屋田永記梁履堂黄三泰無名氏德泰義成昌郭恆發利仁堂無名氏徐嘉忠厚安行平安氏各洋一元沙育之金星伯馬祥源金玉記謝德源馬志記永豐正修愼氏馬德記楊有章徐鎔順恆興號各花洋五角廿九戶共花洋卅元又册蔚長厚花洋四元又册晉陶記花洋二元又册并州無名氏百花洋六元又册新泰厚花洋銀六兩又册太原氏傑記力棉　寶記祈合家平安各花洋五元以上六册共合來規銀四十三兩二錢九分六厘○漢口同孚莊錢二千文又募培本堂王植記陳淑和李蘭汀何興盛余麓峰邱柏慶儲寶卿各錢一千文趙德圃諶若山吳德文王永發各五百王子謙邱覺卿賀萬榮陳蜀瑛文湧江雨亭賴秋林陳懋澤懋翰壽田各四百楊良發鄧福祥李金華各三百文十一戶各二百文廿三戶各錢一百文以上六十尸共錢廿四千又募荆瑞書屋饒錢四千明德堂二百胡盛發一行噖百文朱日昇朱協泰無名氏各一千包五保五錦源官桂舫各五百饒長生一百以上二册共來洋三十元錢五百文○金陵永豐典募來逸生居洋六元高平居士洋四元寶德堂孝思堂梅花居士各一元勤儉堂安樂堂崇德堂愼徽堂各錢五百文荷堤居士馬州居士黄山居各四百文以上十二戶共洋十六元錢廿文○蘇州渤海崇德經募黄氏多進姚胡雷　晨厚星澤葵芹鼎元餘兩經綸錦昌清奎照翔翺榮洪蘇徐川落棉數區幹夙春求竹釋樹荆富林和桂珠胡沈陳　張　水函草應六十戶等各五分又　崇黄實姚淵德石胡安子培濟宏徐張沈珠和富興力之山禮星孝能魁豐順晋利福昌隆信昇濂幹杰耳蘇史陳胡　林芹寶鏊中西得上　厚坤無丙生六十戶等各洋五分以上二册計一百廿戶共洋六元○金陵江義和交來無名氏錢五百五十祝季翁江定候輔臣各三百無名氏顧野榮朱若梁振泰號江澤長朱韻琴各二百十一戶各一百二戶各五十以廿三戶共洋三元五角○無錫鴻號經募湖客人洋一元五角啓大五角江鳥錢二百五十施三伯杜頌孚吳暘記諸公鄒各二百不好善吳暘記各一百陶金元五十以上十一戶共洋三元錢五百○常熟楊同興行經募敬思堂錢七台楊敏愼八百貞卿敦德堂　雲堂無名氏項存心各錢四百文起堂三百六十義　乾昌合在百四十愼修堂懷德堂仁德堂張仲英宋新如沈吟莪各二百以上十五戶共洋三元錢二千一百○保大輪船洋二元又募不留名張姓各洋四元仁裕募來蔡隢瀛潤德堂各五百陸和尙忍餘堂戴宅各百朱錦山顧桂似志記朱松茂潤泰衡記各一百廿六戶各錢五十以上三十七戶共錢三千五百棉邑隱名氏祈疾愈洋一元銅洋一元鄭紹拱洋一元以上均係塔册○楊門趙氏洋十二元又洋三元又求恩攀蘍習又求思祿蘍習又錫記各洋二元又瑶仙洋一元以上六戶共洋廿二元鄂華書舘　合家平安嗣　守愼重洋十　曹耕記才平安洋二元宋正大無力子將逐日現兌每洋扣出五文移賑洋一元錢二百七十一萬有利虚對一個杭省具溪善省子銅洋二元羅溪隱名氏銅洋一元王雨亭洋二元渤海子香資移賑洋一元何阿成洋三元○二日共收英洋一百廿元規銀四十三兩二錢九分六厘錢六千八百九十一文銅洋四元虚對開一個合併申明 
 [ 
 
 
 

Page 12

 
 
   
 
