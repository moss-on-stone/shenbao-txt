# 1912 - 88 - 4914053

 

Page 1

 
 
評論 
[論新敎育宜重實利主義]  
（嘉善趙廷炳） 
　　自武漢起義登高一呼四方響應曾不數月民國以成大好河山復歸漢有民族主義於焉達到南北統一五族一家崑崙之下太平洋之濱以五千年最古之專制國一變而爲二十世紀最新之共和邦美合衆國歐法蘭西自由之花不能專美於是民權主義目的又達然則三民主義已達其二今日中國所急宜提倡者其惟民生主義乎 
　　實利敎育者民生主義之　矢也欲使一國之中無男女無貧富無農工商學無一人不得其所卽無一人乏謀生自立之能力均富之勢成社會階级之制破所謂民生主義之目的者何非實利敎育之結果耶世之人不欲提倡民生主義斯已耳苟欲提倡也吾知木本水源非以實利敎育爲前提不爲功 
　　顧今之談敎育者或概夫我國國勢衰頺列强環伺强權世界惟力是視非鐵與血不足爭存二十世紀中况瓜分豆剖之聲喧騰於列强之口而不稍　苟無尚武精神爲武裝和平之後盾錦繡神州其不爲波澜印度之續者幾希於是主張軍國民敎育主義者有之矣或以世風日薄人心日偸目擊夫親愛同胞惟私利之是圖乏公益之觀念所謂公民道德者不幾掃地盡矣夫立憲國尚名譽共和國尚道德未有無道德之民而可享共和之幸福者矣故非注重道德以挽頺風不足以救今日之中國於是主張公民道德敎育者又有之矣立說纷歧宗旨互異然天下無兩可之事以軍國民敎育公民道德敎育爲是則必以實利敎育爲非以實利敎育爲適用則必以軍國民敎育公民道德敎育爲不適用不揣謭陋請引伸實利敎育之利點及軍國民敎育公民道德敎育之不適用與當世敎育家一商榷之 
　　夫今日中國非所謂民窮財盡者耶司農束手於朝士民興嗟於野室如懸磬嗷嗷待哺之家無米難炊百事俱廢之國於斯時也猶不講求生財之道亟亟以實利之是尚吾恐魚無水死國無財亡闇淡神州幾乎不爲餓莩國哉吾非主張公民道德之可以不講也顧倉廩實則知禮節衣食足則知榮辱人有恒産而有恒心亦謂夫蚩蚩小民未有不知自愛人之好善誰不如我其挺而走險廉恥喪盡者迫不得已耳天下有富足之家而不顧廉恥者乎天下有餓莩之民而從容講道者乎古來道學之盛以趙宋爲最而生民之苦外侮之深亦以趙宋爲最腐儒輩高談道德訓詁是崇尚空而不尚實此宋之所以亡也奈何世之人不以宋爲殷鑑而甘蹈覆轍耶以中國今日之貧國庫空虚債台馬築監理財政間不容髮即使急起直追提倡實利猶恐無補於萬一况先其所後缓其所急舍實利而空談道德吾恐德未進而生計先絕矣此公民道德敎育所以不適用於今日中國也若夫軍國民敎育謂爲救今日中國之亡舍斯莫屬固也然救目前之急爲一時權宜計此政策之设施非敎育之主義也敎育者有永久之性質者也定敎育之方針者心審於時度於勢量國民生計之程度察國中社會之情形然後周詳審愼確定一敎育之標準非可以暫時之計一偏之見而贸贸然輕以定也今日國民之狀况爲何如耶生計之程度爲何如耶觀於各處兵變東響西應大有一波未平一波又起之概揆厥原有莫非粮餉不足之故夫餉足然後可以練兵餉不足養兵無異於養盜則兵所以衛民亦足以擾民也且軍人 
 
 
 

Page 2

 
 
者爲生利歟抑爲分利歟當財政竭蹶之餘生計困難之際一日實行軍國民敎育胥四萬萬衆咸驅於分利之一途抑知國家多一分利之人卽少一生利之人多一爲民所養之兵卽少一養兵之民夫生利之與分利也養人之與養於人也豈可同日語哉將見生之者寡食之者衆鐵耶血耶鎗耶彈耶寒不可以爲衣飢不可以爲食餉糈不足而欲兵不躁擾得乎且國富而後兵强救貧斯可以救弱合衆國富此其所以强也秦皇耀武不顧國民財力此其所以亡也則軍國民敎育行之富饒之國則可行之貧困之國徒見其冰炭之不相投耳此軍國民敎育所以不適用於今日中國也 
（未完） 
[專電]  
　　孫中山君電報準明晨（七號）來寗與黄鎭守使面商要公　　陸軍第三師長陳懋修通飭各師團裁汰老弱毌再添補（以上南京） 
　　袁總統政躬違和刻已調理全愈前日起照常見客視事 
　　唐總理電總統府謂一星期後當偕同各國務員由海道回京（國務總理唐少川君最近攝影） 
　　袁總統擬派專使赴鄂迎迓黎副總統來京 
　　美公使昨接政府電對於蒙古獨立决不贊成已謁袁大總統聲明 
　　中國銀行（大清銀行改名）新纸幣不日發行仍有盤龍花纹及度支部字樣（以上北京） 
　　京師居民纷纷搭車來津租界房金較前益形昂貴（天津） 
　　此間政界因解職總統孫中山將由滬來鄂已派員預備行館並議歡迎典禮（武昌） 
　　張勳近日仍在招集部下兵官（徐州） 
　　初三夜二標標兵暴動係受標統方先亮愚弄方查拿未獲李都督已新委二營胡嘉猷暫代勒繳第三營兵器各給恩餉三元遣散口（電碼不明）斃三營督隊張鳳翼（南昌） 
　　日本新簡陸軍大臣上原氏於初五晨接任視事（東京） 
[公電]  
　　上海日報公會電袁大總統鈞鑒報界電費已蒙交通部减爲每字三分通飭遵照在案乃東三省京津電局均不承認仍索每字一角電報爲交通機關南北旣已統一電政何能獨異公懇飭知各該處電局一律照減並照向章費由滬局結算以免歧出特電奉求敬祈示覆上海日報公會歌 
　　蘇州田會石祖良等電袁大總統唐總理黄留守曁各報館鑒聞莊都督有移寗之說不勝驚訝前適莊督因公赴滬閶胥致遭猝變現秩序未復正賴莊督力保治安公懇邀准莊督常駐蘇州以拯民生蘇州田會石祖良等叩 
　　南京參議院電袁大總統黎副總統唐總理曁各都督臨時議會諮議局各報館均鑒本院已議决遷往北京辦法自本月初八日始休會十五天於本月二十一日齊集北京謹以奉聞參議院歌 
　　江西李都督電袁大總統陸軍總長曁各部總長唐總理各都督各報館均鑒贛省步兵二標統帶方先亮勾結匪徒多名密約於四月三號晚間以鼓樓鐘聲爲號舉火暴動希圖擾亂業經當塲拿獲六名並種種確據已飭按軍令槍斃方先亮事前逃遁請各省都督通飭一體嚴拿解贛懲辦已飭各軍隊隨時認眞防範地方如常安靖恐傳聞異詞肅此電聞贛都督李烈鈞叩支 
　　江西李都督電華洋義振會吳復初先生鑒江皖灾情至爲可憫凡屬同胞皆有援救之義惟贛款奇絀早在洞鑒現經各界設法籌備勉認洋一萬元捐作助振之用心長力短尚希鑒原如何匯解乞卽電復烈鈞東 
　　大通皖南臨時議會電大總統各國務卿各報館唐總理黄留守徐參謀長全皖同鄉會皖南同鄉會黎副總統各部長各報館各都督皖南各州縣均鑒天禍吾皖日益艱危省議會倉卒成立意見未融不負責任同人等極欲維持安寗秩序促進共和政治前於大通組織皖事籌辦處首先通告各府州縣選派代表來通組織臨時議會現皖南各屬漸次舉定代表　帶正式公文來通者已二十八人今日開會成立經多數議員議决定名爲皖南臨時議會當塲舉定正會長程君光棨副會長曹君之珍凡議决案件隨時登報宣布特聞皖南臨時議會叩微 
　　安慶孫都督電袁大總統各部首領武昌黎副總統唐總理參議院各部總長各省都督議會各司令軍長師長旅長團長均鑒趙烈士伯先提倡革命注重實行嘗與僕議謂非集合全國軍隊一律贊同不足以盪滌腥羶推翻專制乃親身投入軍界由直而湘而寗而□而粤組織鼓吹始終不渝後爲淸吏偵知欲加殘害遁迹海外呼號奔走百抗不回廣州之役烈士獨抗羣言冐險進取時機未熟至於挫敗發憤嘔血遂以戕生識與不識咸深哀悼念武漢事起軍人發揚踔厲僅四閱月大功告成烈士舊日偏裨皆爲名家淵源孕育厥有由來推曰首功殆無愧色茲擬採精銅鑄造遺像藉慰雄思并勵國風然造端宏大需欵約三萬元倘有同情即希酌助匪特衆擎易舉抑亦公意所存也謹布愚忱立盼赐復皖都督孫毓筠叩 
　　桂林陸都督電大總統各部總長參議院黎副總統各省都督上海陳都督均鑒廷於二十五號出省赴平梧潯各屬辦匪所有軍政府事件委軍政師長陳炳焜代行代拆謹聞桂都督陸榮廷叩 
[譯電]  
　　巴黎晨報擬組織飛船賽駛隊由中國北京飛至法國巴黎 
　　英國自煤礦罷工計工値之損失達英金六百萬磅礦工會已用去存欵英金一百二十九萬五千磅（以上倫敦） 
　　德人擬集資鼓勵飛船事業已在柏林組織飛船科學會由普魯斯亨里巨親王主持（林栢） 
　　此間警察近拘獲二人搜出炸藥炸彈大約爲白爾加利亞馬基聽無政府黨所密使警察現正搜查同黨（君士坦丁） 
[要聞一]  
[籌備處裁撤記聞]  
　　總統府臨時籌備處本爲臨時應用起見原定宗旨卽以總統受職之日撤銷不料二月二十九日後京津各處兵變南北意見非總統卽時受職不足以資鎭攝當時萬端待理不能即行裁撤於是又定俟完全政府成立再將此項機關取消刻下政務各總長業經發表各國務卿亦不日往北籌備處實爲枝指駢母聞袁總統意見將籌備處人員除酌留親信充當秘書外餘即一律遺散該處機關一兩星期内卽須裁撤云 
[新政府外交問題]  
　　日前袁大總統與南京參議院電商外交要政已得同意者有二端一趕將中華民國國書由臨時大總統蓋印後卽派專使分赴各國政府呈遞以便换回各國國書作爲正式承認之憑據二將來各國政府互换國書後要求封於中國派駐該國大使須格外優待並照各國例在使署内駐紮衛兵以資保護並聞出洋專使擬日内由唐總理推舉俟大總統允准後即分道放洋以重外交 
[庚子賠欵減輕之消息]  
　　自中華民國改定共和後歐美各國均表歡迎昨聞駐京英使朱爾典特邀集各國公使在英使館會議關於民國共和問題據英公使之意以爲此次民國共和東亞和平之局於以大定從此友誼可益加篤厚將來承認共和之後擬提倡將庚子賠欵酌量減輕以示親睦聞各公使亦極贊成 
[各部次長均將發表]  
　　新内閣國務卿業已發表其次長各員除陸軍蔣作賓司法徐謙已經任命外其餘聞亦擬定一俟國務卿到京後卽可揭曉茲據所聞各員姓名紀載於下 
外務次長胡惟德内務次長阮忠樞財政次長陳錦濤敎育次長范濂源海軍次長湯薌銘農林次長程家檉工商次長陳榥交通次長詹天佑 
[議設直省鎭撫使]  
　　三月三十一號午後大總統特與陸軍段總長及籌備處軍事股各員會商酌定省分擬添設鎭撫使聞决議添設五員（一）東三省鎭撫使統轄三省之軍政事宜（二）武漢鎭撫使統轄兩粤四川及湘鄂等省軍政事宜（三）南洋鎭撫使凡閩浙兩江諸省軍事屬之（四）北洋鎭撫使直晋魯豫數省軍事屬之（五）雲貴鎭撫使節制黔滇及甘肅新疆等省軍事至於蒙藏擬先將蒙藏改省之制訂定後再議設立鎭撫使之地點 
[總統府之大會議]  
　　總統府各員日前開特别會議聞所議各件共有十端（一）新政府成立後請在倫敦紐約柏林巴黎聖彼得堡創設中國茶葉公司並釐定規則（二）解决開辦郵政儲金各問題（三）整頓鐵路郵政並酌用華員减少洋員各辦法（四）關於内外官制官規之編纂事宜（五）甄别各省海軍軍官及海軍各艦將來如何分配泊守問題（六）解决提前改訂稅法及改良貨幣各辦法（七令各省在司法處内設立商事裁判所並飭將試辦章程釐定後報部核辦（八）請民政陸軍兩部遴選精幹妥靠軍警官兵前往天津迎迓南京參議院人員及唐總理（九）電詢毛繼成參議探升允賀電是否發出及近來陜軍各隊伍駐紮處所（十）推舉籌畫總統府警衛軍一切專員 
[英人將以龍旗陳列博物院]  
　　將爲紀念品　　不關宗社黨 
　　　日前京津一帶喧傳宗社黨在天津收買龍旗圖謀反抗茲據政界人云此項龍旗確係外人收買當時袁大總統得信後卽令郵傳部通電直督張錫鑾詢探詳情究竟是否宗社黨所爲嗣得張督覆電謂現調查詳確收買龍旗爲京奉路局工程師英人李吉士氏擬於收買之後携帶回國列於博物院中爲將來紀念之品並無别項情節袁總統與郵傳部及張督又詢問李氏仍如前情目下袁總統以宗社黨起事消息由於龍旗發端以致道路喧傳人心浮動非布告龍旂一案之原委無以杜疑團而消隠患故將詳細情形傳令各報宣布 
[參議院提議各部局官制]  
　　　自新内閣發表後南京參議院每月所議事項雖半屬官制惟開議時間每日僅三小時之久故未能趕將各部局官制一律議决昨有議員提議謂内閣業已成立而各部局官制之通過者尚屬寥寥非提前議决似乎各部組織無所依據請將本日午後審查會暫行停止改開大會速將官制議决云云當得金體議員同意茲將日内所有通過官制及未經議决之各官制探錄於下（一）已通過者爲内務部外交部交通部敎育部印鑄局法制局銓叙局稽勳局外交官領事官及攷試委員各官制（二）未議决者爲陸軍部海軍部財政部司法部農林部工商部各官制 
[蘇閭刧餘灰] （續）特别通信 
　　　山塘之搶刦此次亂兵實數不過二三百人加以江北人爲後備兵其數約千餘人及至山塘已在下半夜亂兵之欲將滿亂兵之力亦衰據目見者謂祇十數人仍在渡僧橋左右搶刧而賈其餘勇者耳惟因其手持鎗械居民皆魂飛魄散而以吳其興烟錢店遇禍最酷方撞門時一兵大呼若不開門我即放火店夥懼思從床上起身逃避適一彈穿胸過立仆其店主亟　門延各兵入沿不知夥之已死也命其取洋奉獻三呼不應而兵士迫不能待即擁至樓上將粗細物件一律刦去大致山塘上錢店土店雖小無一免者孫如號寳大當等皆以牆高門固擊撞三四次未得入孫姓後門首死兵一人似係分贜不均擊死者膝蓋有彈痕胸部受刀傷三處星穚下死一兵則因槍管爆裂而斃其槍管已碎如爛絲桐橋堍死一兵則身穿皮袍三件據目見者言该兵行至此適遇先鋒隊隊官（先鋒隊紮吉公祠本在桐橋相近）問爾何人該兵云係同胞（此變兵之口號）隊官應聲曰没有你這同胞以手槍擊之遂死 
　　暫時之善後以上所述大致略具至變兵觸電而死店夥中流彈殞命以及錢店當舗兩家被焚種種情形本報前已詳載不赘及惟初十天明後胥閶兩門尚嚴閉後以人言嘖嘖均谓此等莠兵夜間雖有不法行動天明時已各自逃散决無大舉思想於是不得已各官齊集都督府會議民政軍政等司均手足無措其後卒由財政司長鄭君主張辦法一面派兵守護監庫各要地一面派兵並發電各屬爲兜拿計並將沿馬路之江北草棚從事搜查宗旨旣定立刻照行晚五時餘莊都督亦自滬回蘇人心始稍稍定 
　　　搜贓之談片自十一日後當事都卽發令爲搜贜之舉以江北人多𡱇四擺渡上津橋等處故以該數處爲最嚴其第一日以先鋒隊爲之第二日起則以商團任之直至十四日乃暫停限於七日内自行繳贜如逾此限查見者立卽槍斃而搜贓時頗有一二逸事可紀者竊據見聞所及以博讀者一粲一日商團行於野聞有鏗鏘聲察之則出自暴厝之棺内異而啟之乃一鐘下有現洋七百元惟屍體已因重壓而成扁形於是沿城一帶發棺之事纷纷矣又至某處草屋内見其泥土浮鬆以鋤掘之聞呼痛聲再掘則赫然一男子伏於浮士之下身畔藏洋數百元蓋聞商團至而 
 
 
 

Page 3

 
 
始伏匿暂避者不意鋤及其身乃失聲而呼耳又一日有老嫗乘一人力車衣服擁腫而口中尚呼冷不已旁觀者疑之揭其衣則身裏湖縐三疋乃擁之至巡局及下車袴中纍纍然似尚有物巡士以足踼之砉然而墮則現洋一百元也此外可笑之事尚多記者腦力弱大半已不能記憶但聞閶外某處素爲兵士藏奸之所該處積存贜物甚夥因藏之旣恐被搜繳出則又不願故已舉火焚之不知確否 
　　兵匪之槍斃現時查獲贓物已有三分之二軍政司及巡捕房等處推積如山大半係在水道截獲者而所獲之人則由就近官廳訊實即行槍斃如盤門外武備學堂相近及閶門捕房火車站鴨蛋橋等處槍斃兵匪之事幾於日有所聞昨日又槍斃八人連前已有七八十人聞晋豐當之厨司南京人乘亂搶得金器十餘件至火車站買票意將逃回原籍不意包裹忽散爲巡警所見即扭之入警局不一時而已横屍道左矣　　罷市之原因莊都督回蘇後其通告各處電文有兵士細故衝突匪徒乘機刧搶等語人心大爲不服謂此種舉動仍係前清官場陋習爲脫卸干係冀免賠償之先聲故此時閶門外仍一律罷市不肯開門必俟都督定有辦法方允照常交易 
　　此案之發生人人誤以爲全部之兵皆變其實不過每營中少數之莠兵勾結耳至天明時率皆葉械易裝而逃此其明証故辦理此案不當妄有猜疑致令未變之兵同處嫌疑之地各商損失將及數百萬閶門市面之不能恢復其次也尤要者各中等及下等商人遭此浩刦何以爲生余意可將現所查獲之贓會同商會妥爲估價再則調查損失約數就現有者先酌償若干成其不足者則由蘇督同借一巨欵會同商會支配假給各商另訂章程分作數等按年歸償如是則各商旣免流離之苦公家亦免籌欵之難似亦一舉兩便之法也記者附誌 
[要件]  
　　　江蘇臨時省議會賠欵借欵預算案報告 
　　原册分寧蘇爲二今併爲一册標題曰中華民國元年江蘇省賠欵借款預算册 
　　　原册名詞多有未當爰爲改定如洋欵改稱曰借款餓法洋欵英德洋欵改稱曰俄法借欵英德借欵洋行借欵則改爲庚戍本省借欵等等 
　　　庚子新案賠款向攤皖省州縣批解江安稱道银四十八萬九千四百十一元現已由皖省停止批解應歸皖省增認册内業已别除 
　　又辛亥年欠解四國借款銀一萬六千八百七十五元英德借欵銀九萬七千五百元俄法借欵銀七萬八千元瑞紀借款銀十六萬五千元　浦經費銀五萬二千六百五十圓此爲原册漏列之數已爲追加 
　　又都督照會補列匯豐鎊息銀一萬二千六百圓濬浦經費銀四萬八千六百圓業予追加 
　　　又地方擬還借欵内有英德借欵銀十九萬五千元俄法借欵銀十九萬五千圓此二項向内各岸督銷鹽釐抵撥已剔歸鹽務攤欵項下 
　　都督函開補列蘇路公司間接借欵本年息銀五萬四千圓已爲列入定名曰壬子本省借欵　　又瑞記借欵内有皖南茶厘抵撥之欵二十四萬圓現已由皖省派員接辦應由皖省擔承理應　除 
　　查本年磅價日跌較上年幾及八與七之比較此項借欵還欵舅交由江蘇銀行經理約可盈餘銀二百萬圓册中關平補水等欵旣已合成銀廬應卽删除 
　　　預算專册 
　　第一欵地方難還賠欵銀圓二百四十萬另六百九十八元 
　　第一項　江寧攤還之庚子賠欵全年銀圓五十八萬三千五百元 
　　前項原解數爲一百另七萬二千九百十一元每年由前清　藩司攤五十二萬五千元財政公所攤五萬八千五百元尚有前清江安糧道攤四十八萬九千四百十一元向賴皖省州縣批解　倉各欵抵充自專省光復以後安徽欵項未據完解應攤賠欵自應由都督咨請皖省増認方昭公允爰卽剔除合符前數又賠欵關平貼水銀一萬八百十八元匯費三十六元此二項旣合銀圓應卽剔除 
　　　第二項蘇属攤還之庚子賠款　銀圓百六十八萬四千七百三十三元 
　　　（說明）查蘇屬宣四預算草案載賠欵歲由部撥銀十三萬四千一百六十九兩又省　銀八十萬兩除減撥濬浦經費五萬兩向按陽曆計算本年十個半月應銀七十八萬四千四百三十兩又補列一個半月及上年餘欠共银三十三萬八千一百二十五兩統以一五折合銀圓　數 
　　第三項又賠欵減撥濬浦經費銀圓十五萬二千四百六十五元 
　　　（說明）前欵本從賠欵内劃出每歲連補水共銀五萬八百二十一兩惟濬浦大工前年冬間已告藏事衹留養工局俟洋工程師一年期滿合同不再重訂卽行撤局是項經費應仍歸入賠欵查宣三絲毫未解現亦補列統合銀圓前數 
　　　第二欵地方攤還借欵銀圓五百九十八萬八千九百零一元 
　　　第一項四國借欵全年銀圓二十萬四千三百七十五元前項每年前清寗藩司攤七萬五千元財政公所攤十一萬二千五百元又辛亥年欠解銀一萬六千八百七十五元合符前數 
　　第二項濬浦經費全年銀圓十九萬二千七百十六元前項每年前清寗藩司攤七萬五千元前清江安　道攤一萬六千四百六十元上年欠解銀五萬二千六百五十圓都督照會補列銀四萬八千六百元合符前數　　第三項瑞記洋行南六借欵全年銀圓五十八萬五千前項每年前清寗　司攤三萬元財政公所　十八萬元上年欠解銀十六萬五千圓又蘇　應攤銀三十七萬元上年欠解銀十八萬元惟皖南茶厘抵撥銀二十四萬元現已由皖省派员接辦應由皖省擔　理　　　合符前數 
　　第四項俄法借欵銀圓二十八萬八千元（說明）查前欵歲銀十萬兩向　舊曆三九兩月解滬彙付上年九月一期銀四萬兩未經匯解又寗屬欠解七萬八千元均應補列統合銀圓前數尚有寗垣財政公所以各岸督銷批解鹽厘之欵抵撥銀十九萬五千元應歸鹽政總　劃撥合卽删除 
　　第五項英德借欵銀圓四十萬二千一百八十八元（說明）查前欵歲銀十六萬二千五百兩向按舊歷二五八冬四個月解滬彙付上年冬月一期銀四萬六百二十五兩未經解交又寗垣欠解銀九萬七千五百元應併　列折合銀圓前數尚有寗垣財政公所以各岸督銷批解鹽厘之欵抵撥銀上九萬五千元應歸鹽政總廳劃撥合卽删除 
　　第六項匯豐鎊欵全年銀圓十萬零一千一百七十二元前項每年前清江安糧逍　解一萬二千四百五十元財政公所攤解三萬七千一百二十二元都督照會補列磅息銀一萬二千六百元又蘇屬攤解銀三萬九千元合符前數（未完）餘墨 
[燕京之新耳食錄]  
　　端午橋之博物館端午橋收藏甚富前在京時谥璃琉廠附近地方建築博物館擬將平日所搜羅之書畫磁器古玩及東西洋美術品羅陳該館以供衆覧不意川路事起爲趙爾豐所忌在川遇禍此次京師兵變端之住宅及所剏陶氏學堂悉被焚搶至今博物館屼然徒存空屋開幕成立恐無其期說者謂旂人中　預者均各無恙獨端不免於禍或亦好古者所惋惜　 
　　宣統四年之春俸滿清政府以宣統三年爲止所有舊日官衙理宜隨同消滅乃今居續發春俸滿漢官级悉仍其　且復彰明較著大書特書宣統四年春俸等字様不知宣統之年號至何年而始止可怪 
小說 
[俄王之偵探] （四十三（（無名） 
　　余看畢卽以刀還守門人亦不多語後又回至屍首處再看屍首之而余心中暗暗歎息道此係余之忠僕何以遭此毒手余見他面使余想起昔年事余之殷勤又使余想起末次見他時在倫敦的時候此末次在倫敦雖領余至危險之地幾陷余死然因最後之悔過終能救余余至今猶深感激他當時尚向余說請余勿致恨他余亦深知他當時舉動非出本心實爲人所强迫今見他死何能不動於中而且此次之死難免不與前事相涉余究不知此次殺他的兇手非卽前次設計殺我之仇人他旣前次救我於死我今誓必探其兇手爲他復仇余又暗思此仇何人想必爲那來脫考脫何突老夫等所爲來脫考脫每日以一定之時前往來納克樹林中一若等的人樣子如今霍林忒之死又適在是處或者便等霍林忒之來也未可知余又思霍林忒在倫敦離此甚遠何以忽然而來或者他要尋覔甚麽人告訴甚麽說話因之陷落他們之手種種事實雖似有端倪然均糢糊影響不可捉摸余因再視霍林忒之面心中暗呼了他幾聲忠撲然後親手仍將單被遮蓋了他的面孔然後同了守門人出了騐屍處往尋檢察官余至此又深悔當時何以失於檢點致使守門人看出他的形狀和那屍首相知使我不能不去見檢察官說出霍林忒的眞姓名令那敵人知了更加防備了我然事已至此卻又無可如何 
 
 
 

Page 4

 
 
   
 
 

Page 5

 
 
   
 
 

Page 6

 
 
中華民國元年四月七日星期日（申報）舊曆壬子二月二十日第六版要聞二 
[鄂軍又誅一謀亂軍官]  
鄂垣自推倒軍務部長後軍心漸習浮嚣雖經黎副總統坐鎭其間此風迄未少靖茲又有省垣蛇山要塞炮台排長杜金聲以反對軍務司長蔡濟民爲名勾結某會某社某黨約於某日起事渠即據該炮台以擊某某行政機關以遂其搶刧發財之私計不肖軍人附之者亦頗不少傳聞已私運大炮彈數枚埋藏於蛇山幸事機不密爲第四鎭統制蔡漢卿所派稽查隊查悉禀經蔡統制派兵將杜拿獲送軍法局審訊該犯直言不諱所有黨羽一概供出軍法局體黎公德意不以其無證據之言牽連他人當於三月三十一號請副總統令卽將該犯押至副總統府覆審一次無误卽在府前南樓下梟首示衆以昭　戒至該要塞砲台適居全城之中形勢扼要如不幸變作武昌之生命財産又不知傷失幾許現聞所有砲兵已經調换此雖鄂人如天之福亦民國前途之幸也 
　　又聞軍務司長蔡濟民以事權已日漸削减而覬觎其位者尚欲推倒之而後快處此危險之地不如潔身告退爲愈昨已呈請辭職其求退書有云倘若不蒙允准禍患或起後悔何及等語誠有慨乎其言之也 
[鄂三司會審枉殺案]  
　　前荊宜總司令官唐君犧支以宜昌司法行政各官枉殺王正言等三命一案歸咎於該地審判廳長李鏡蓉李則以唐君庇護私人劉聚卿率兵蹂躙法庭破壞司法獨立之權互相禀揭並將劉聚卿敲詐紳富某某等案卷宗帶至省垣呈訴司法司核辦黎都督以此案關係重大非集訊不能明白但唐君係高级軍官現在行政審判所未立特委軍務司法内務三司司長會審此案卽在都督府内開特别法庭秉公研訊 
[贛軍實行减餉]  
　　南昌兵變未成已見昨報專電茲將此事遠因先行探登查贛省軍隊向發雙餉乃近因財政困難已達極點李督到任遂首先召集各軍隊長官及各公團首領到府開議决定四月一號遵照中央頒發陸軍暫行給與令實行减發自此事宣布後羣起謠言甚有出城暫避者事爲李督所聞特定於四月二號在順外大校場集合在省軍隊大操並演說减餉之苦衷惟總務廳以近日苦雨連天操地泥滑决議改期舉行云 
[吉安亂事已平]  
　　吉安閙餉風潮已紀前報茲悉該府商富極多光 
復之後招兵保衛需餉頗鉅前因巡防隊要求發給雙餉搗毁官廳地方幾至糜爛幸朱知事磋商各界暫借敎育會育婴堂兩項公欵二萬餘金及提取神岡山稅欵湊成三萬餘金發給兵餉其事始寢乃近因解散民團爭給恩餉籌欵無著又閙絕大風潮放火搶刦地方人民不堪其苦雖有巡防左路統領在吉駐紮奈袁道平統領早已辭職軍事無人主持李都督深恐亂事蔓延特委留學生余邦憲君隨帶衛兵兩隊飛往吉郡已於三月三十一號接受統領事務會同各界首領將民團設法解散地方始漸安凊 
[贛江近事片片]  
　　遣散民團贛省當光復之初義軍出援深慮土匪擾亂通飭各屬招練民團保衞桑梓團長由地方公推餉則由地方籌集迄今五月有餘殷富之區猶可勉力支持窮鄉僻壤實難勝此重負現經李督卅電通飭各屬一律停辦倘有藉端違抗不顧大局者無論團長團丁准由各該管長官呈明本都督按律嚴辦其有辦團出力成績卓著之員亦准造册呈報以備酌核獎勵 
　　缓設憲兵贛州司令官劉槐森電云南昌都督李鑒上年稟馬都督飭募憲兵並奉派官長來贛經各界公議暫成兩隊先將官長委定籌辦一切嗣因餉力不支兵士雖經挑選迄未入伍查現時軍隊亦非憲兵所能糾察與其糜費餉項不若暫從緩辦期與陸軍部勿添招兵命令隠相符合茲擬三月底止所有官長分别留贛送省另候差委領到餉項用餘亦卽照繳謹此陳明贛州司令官劉槐森宥印李督覆電云贛州劉司令官鑒宥電悉憲兵從緩設立自是正當辦法至擬將所有官長分别留贛送省一節亦應照辦餘餉望即繳清爲盼都督李沁印 
　　商征茶稅大通軍政分府電云南昌李都督杭州蔣都督鈞鑒皖南茶釐向在屯溪設局征收現時稅則未定上海茶葉公會向政府邀求免釐未蒙允准於是有小數商人擬向稅務司領子口稅單以爲免釐地步現經敝處再三商酌凡出洋之茶每百斤收半稅銀六錢二分五釐由敝處刋發三聯單經過江浙兩省騐單放行不再征稅所收稅銀敝處與鈞處分别撥充軍餉旣可挽回權利以可保護贸易如蒙允可卽望賜覆遵行 
　　拿獲正兇王賡言被人鎗斃一案所有兇犯久緝未獲業經馬前督諭派駐省彭管帶志仁率帶軍隊馳往河鎭專辦此案抵鎭月餘尚未拿獲正兇現由眼線在福建地界拿獲正兇 
孔獻清一名解案審辦 
[三誌大通新風雲]  
　　大通危急情形已兩紀本報茲聞南京已派定兵輪兩艘日内卽可來通臨時總指揮栢軍統已於四月三號由臨乘兵輪過蕪皖軍已進至土橋廬軍亦已至銅陵蕪湖電政局前日且奉陸軍十五師團長孫品驂命令如有關係軍情之電須由該部核閱方准傳遞大通附近居民因連日軍隊雲集惶恐異常多有纷纷搬遷者特由黎君出示　下水輪到埠祇准下客不准上客其意蓋禁止居民遷避以及軍士潰逃也現查得大通共有水軍三營陸軍兩大隊地雷隊約三百人梁山磯及長龍山炮台現已大加修葺並派小輪在上下江面巡弋盖已預備抵禦矣前日廬軍過魯港時見有小兵輪一艘由上游開來廬軍以爲大通兵輪鳴礮擊射該輪乃折回上駛 
　　並聞陸軍部現派吳子久君於本月四日乘聯益輪過蕪赴通和解旅滬全皖同鄉會同日亦公推副會長汪允中及會員葛君與潘偉人等來通調停或者尚有和平解决之希望也茲將孫都督示諭錄左 
　　照得大通軍政府疊奉陸軍内務各部飭令取消黎宗嶽陽奉陰違擾害地方屢被控告有案茲於本日准陸軍部咨開查大通有抗不遵命情事中央政府决計以武力從事已命柏軍長派步隊兩營機關槍一隊砲隊兩隊會同軍艦前往大通相　鎭壓惟　州銅陵靑陽爲潰軍逃竄之路請貴都督相機派得力軍隊分途攔截等因自應遵照辦理除派遣得力軍隊前往各處攔截外合行出示曉諭爲此示仰軍民人等一體知悉爾等須知數月以來黎宗嶽虐害百姓省城力難禁止本都督極爲痛心此次陸軍部以兵力從事正爲地方除害又恐黎宗嶽險毒成性遷怒居民故咨由本省派兵攔截本都督所遣軍隊均係素經訓練恪守紀律必能秋毫無犯此次本省派遣軍隊正爲保護人民生命財産爾等無得誤會驚恐至前在大通及分駐池徽水陸各軍本系吾國好男兒兼本省從前軍隊雖被迫脅實非本心本都督深悉爾等爲難情形念之深爲憫惻所有軍官兵士如有誠心歸附本都督一視同仁定當分别編制錄用幸勿觀望自誤如有乘機搶擄立時鎗斃不貸其各懍遵毌違 
[皖人反對新選參議員]  
　　皖省臨時議會選舉參議院議員五人其姓名誌前報茲聞各政黨開會集議以參議院議員職任重要應由全皖三千萬人正式選舉方爲有效况所舉各員不能盡滿人意故特聯合各團體　起反對心達其取消另舉之目的而後已 
[美人在皖組織農場]  
　頃有金陵大學堂敎員美國人馬林美裴義禮擬在皖屬來安　眙兩縣交界之舊古城地方組織農場不日卽可來皖已由張君季直函致孫都督一俟該美人至省請卽妥爲招待以篤邦交 
[蘇州兵變善後記]  
　　莊都督特派民政司沈恩孚蘇州民政長宗能述巡警長石人俟閶胥盤路巡警分局程乃衡等於四月四日上午齊集商會會同商董吳理杲蘇沼柄蔡廷恩施炳卿郭伯和等親出閶門勸慰被害各商店居民周行勘視囑仍照常開市以維市面直至下午四時始各查竣分道回城 
　　閶門外東西福源及元昌典當胥門外晉裕保大等典鑒於此次兵變均各止當候贖不敢開市昨已議具說帖由商會據情代呈都督俟保衛命令頒下方敢照常開市 
　　馬路被害商民陳杏元等代表全體要求商會代呈都督請先借墊現欵先行發給二成以救待斃商民業由商會據情代呈未識能否允准也 
　　連日搜到贜物其中布疋衣服多受潮濕水漬現聞軍政司以堆積一室霉爛堪虞擬即運存府學宫内以便整理抖晒並請商會酌派各業熟手前往帮同助理至如何攤償之法軍政民政兩司至今尚未議有頭緒 
　　二十七日之變居民之爲槍彈所中因傷斃命者已由檢察廳查明計共六名呈請都督撫卹都督惻然憫之已諭民政司每名酌給卹洋五十元移送軍政司轉交商務總會分别飭屬具領 
　　自由黨四日又在元妙觀蓑衣眞人殿内召集 
被刧各商民開會集議要求都督賠償損失務欲達其目的而後已一時被刧之貧苦人民均纷纷入黨以冀得美滿之結果 
[蘇議會覆議裁厘問題]  
　　江蘇省議曾自二十七號閶門兵變後議員避難星散茲於四月五日由張議長通知召集仍在留園開會結束未了議案中有覆議裁厘抵補方法案關係蘇省財政最爲重大經財政審查會就都督復交議案及各商會條陳意見書詳加審查並附說明特探其報告内容大概如左稅法主丁說者（各商業總捐認捐悉仍其舊减收八成）願認捐者仍許捐不認捐者概歸征收各就其商情之便利稅率主甲說者（照舊時水卡捐章征收）水卡捐章本爲値百抽五今則物價不止倍昂即以錢文改爲銀元按之物價仍不及値百抽二徴收機關主乙說者（本省各地分設機關由省直接派員管理之各地分設機關征收查騐由省直接派員管理責成旣專事權統一徴收方法主乙說者無論外省來貨本省産貨於進口出口銷場起運各收半稅通行本省境内不再重征商力紓而銷路暢至租界附近之收稅由來已久若竟免稅非特收入驟失大宗且各縣商界或至纷纷遷往牽動市面不如悉仍其舊絲繭捐稅本屬分途且以蘇較浙稅率本輕况已减收八成未便再减米爲民食本省産米大宗歲入稅額甚鉅不能偏廢且旣免通過稅按之本届定章每石祇收銀元五分不及値百抽一毌庸再言免稅 
其審查之結果如此所有改訂條文俟通過議决後再行續刊 
[蘇垣金融機關近狀]  
　　關稅須歸銀行蘇民葉清藻具禀都督府財政司擬設立銀號代收蘇州關稅等情奉財政司兼蘇州關監督王丹揆君指令云來禀閱悉現在江蘇銀行早經成立蘇關收稅事宜應由銀行分設機關經理以歸一律所請未便照准此令 
　　銀圓仍照清式蘇垣前議開鑄銀圓茲聞此次所鑄銀圓因總其事者不諳内情恐虧本太鉅難以彌縫特與上海某國銀行商訂合同由該行包辦試鑄六個月惟所鑄新幣恐一時難以行用故仍照清式龍文銀元鑄造俟六個月後察看情形倘不甚吃虧再行開鑄新式銀幣聞該廠現正修理機器准於陰曆三月初一可以開鑄矣 
[蘇閶新聞一朿]  
　　組織市民公社葑門外市民吳萬修等具呈組織市民公社議定簡章請立案等情奉莊都督指令云呈摺均悉察核該社宗旨辦法均在市行政範圍之内現在大局敉平一切均應遵照定制辦理該處應否查照市鄉制第四條第十一條分區設董辦法仰候訓令蘇州民政長轉知市總董察核辦理毌庸逕向本都督府呈請立案此令　　呈請交保理欠通州商民兪錫圭具禀以虧欠裕寗欵項被押請交保理償等情奉莊都督指令云呈悉查裕寗帳目現已責成經理黄炳南在蘇設處清理通州如臯泰興三處 
並委長謙培駐通催收在案該商所欠裕寗局欵曾否到期究竟有何轇葛據請保釋理償已訓令通州民政長曁張委員查明秉公復府核辦仰卽遵照此令 
　　呈繳贖罪罰欵崇明士民龔應春等呈繳袁士林罰欵洋一千元等情奉莊都督指令云據繳罰鍰鈔票銀元一千元爲袁士林贖罰應即照准除將鈔票飭庫點收外仰崇明民政長轉飭知照一面仍遵前令將袁趙氏認捐房屋一所趕緊照市估價召變繳價聽候撥充餉需此令呈抄發 
　　槍斃搶犯蘇垣城内麒麟巷徐王棟家日前被匪搶刦失贜甚鉅一案業經由營獲到張玉領沈金標周金生張阿全四名並起獲原贓多件解經軍政司飭發軍法科審訊已據各犯供認搶刧分贜不諱日昨禀奉莊都督訓令飭將該四犯一併押赴盤門内瑞光寺前槍斃矣 
[趙樂羣不來陪審]  
　　常州軍政分府槍斃陳士辛即陳大復一案業由司令趙樂羣將擅專殺人之粟養齡交與省委帶蘇以備研訊詳情迭紀前報茲又得友人函告如後 
　　陸軍部司法官楊紀宇科長劉文錦於三月三十一號抵蘇莊都督致電於趙樂羣其文如左 
　　常州軍司令趙樂羣鑒陸軍部派楊紀宇劉文錦二員來蘇會審陳大復案請速來陪審都督莊卅一印 
　　本擬四月一號下午一時開庭審判嗣於一號正午十二時按到趙之覆電其文如左 
　　莊都督鑒今日八時卅一電奉悉刻逃兵竄入常境巢湖帮匪又復蠢動鄉間告急日有數起本擬卽日來蘇呼商家又不許可有方台命惶恐莫名准明早派確實可靠代表來蘇陪審再勿致誤特此奉覆常州軍司令趙樂羣叩東 
　　旣接趙之覆電知其托故不到因爲時已促遂改在二號下午一時開審莊都督又致趙一電其文如左 
　　常州趙司令樂羣鑒東電悉部員已候一日速來陪審勿誤都督莊東叩 
　　詎至二號十二時許趙又不到即代表亦不來遂至都督府二堂開庭審判 
　　　是日下午五時許常州代表到蘇報到其一爲華實（聞是江西省議員係趙所聘來者（其一爲蘇暲（來者並非蘇暲蓋又暲之代表也）即此一端又可證趙之情虚矣部員及特派審判員以此等代表均無價値即開審判未必能得效果且聞華某口舌便給當爲趙之辨護士假使判定趙爲眞犯又不能將該代表直行管押適足以誤事機故决議俟某銀行之調查確實後再由趙當面對質此案方能了結 
[浙省變通統捐之先聲]  
　　浙省自開辦統捐後要求停辦者多至五十餘縣現聞湖州軍政分府兪環澄君已籌有變通善法日前電呈都督略云統捐章程不合習慣以致滋生纷擾權害取輕似宜以認捐爲較善擬比照前清釐金歲收中數酌定捐額由各業各認設所繳捐前清嘉興府行之有效或者可推行全省其大宗如絲茶綢縐等出品歲銷旺絀殊難懸揣其不能認定者宜於扼要處酌設稽徴事稍簡易商家或不厭苦惟辦認捐應減捐額宜飭各屬商會每處選派代表一二人來省顧問藉資聯絡等語聞蔣都督頗以爲然業咨議會修改矣 
[浙議會議案紀要]  
　　浙省第二届臨時議會於初六日午後續開第二次會議其日程大綱摘記於右一都督提出文廟丁祭典禮二湖州趙景賢專祠改祀金攻玉議案三奉化銀山崗開鑛事件四浙江省城警察廳組織暫行法草案五司法機關照舊辦理案六南田請設議員專額事件以上各案均由都督府提出交議者 
 
 
 

Page 7

 
 
本埠新聞 
[孫中山先生旅滬記]  
　　前夜孫中山先生至滬南新舞台觀劇後回至行邸卽書就（光復滬江之舉動）七字擬贈沈縵雲（急公好義）四字贈潘月樵（熱心勸導）四字贈夏月珊 
　　昨日午前十點鐘孫先生偕回公子及三女公子乘坐汽車至滬南製造局攷察工廠先由總理李平書君命令局中衛隊巡警及船塢巡警各執槍械站班迎接進局之後由李總理陳會辦等導至各廠察看各項機器及各種軍械畢旋由海軍部總長劉子英君及毛總司令等延入海軍事務處先進西式茶點繼由劉總長欵以西筵陪座者爲蔡孑民林白圻王亮疇馬琼石廖仲凱張心如唐少川孫女士摩根王衡友于右任夏孫鸕王子匡胡次珊王開治吕天民杜綬臣林耐庵牛敬之魏子浩李平書歐赓祥甘繹如黄郛景耀月陳英士孫女士胡漢民毛仲芳汪精衛林子超孫科葉纫　陳荔忱李曉生任光宇牛懋庵鄧少良諸君宴畢仍坐汽車赴北所有浦中各兵艦是時均升旗歡迎 
　　統一黨章太炎程雪樓熊秉　宋漁夫張季直五君於午後三時假哈同花園歡迎孫先生并函邀唐少川等相繼演說 
　　昨晚十一時孫先生偕其公子及景大招王子匡等專車赴寗與黄鎭守使面商要公後卽坐兵艦赴鄂勾留一星期仍返滬上 
[陳都督催索陳仲瑀]  
　　滬軍都督致柏軍統電云陳仲瑀案得浙江蔣都督覆電（按蔣） 
電有陳某由柏軍代爲捕獲之語已見昨報）知該員已在尊處如釋重負翹盼至今未見解到亦未獲電示猶深焦慮英領向唐總理及敝處催索日必數次應付俱窮成何事體目前大局首重外交外人尊重主權豈肯遷就此案影響實關全局現因此事使其美一身負外交成敗之重任凡在同志當不忍漠視公以血誠創造民國之人尤必力顧大局務乞速飭妥員先將陳仲瑀解滬以息交涉特派外務科員王志南偵探科員徐正明來寗接洽陶寳南君昨已面晤今午回寗諒能轉述此間情形至浙省公欵由敝處完全負責另案追償聞尊處軍需官因此事墊有欵項敝處亦可承認先復至盼 
　　附陳都督指令兩通 
據外務部報告外國報載擄拘陳仲瑀一案於該旅第一團第一營營長曾振卿涉有嫌疑現特開公庭於南市市政廳内審訊仰卽飭該營長於八日上午九時到庭辨論清晰以免外人于涉是要此令（右令旅長陳漢卿） 
　　案據本府外務科報告擄拘陳仲瑀一案閘北混成第一旅第一營犯有嫌疑應卽查明提起公訴等情前來合亟令飭該裁判長於提訴時按律秉公審判以昭平允而尊名譽此令（右令華洋裁判所長許繼祥） 
[豁免米麥稅之呈請書]  
　　上海總商會等公舉代表要求豁免米麥捐稅一事業由江蘇都 
督交省議會討論已誌前報茲將代表陳潤夫祝蘭舫程杏坪江確生等致省議會呈請書錄下爲呈請事夫民國光復之際痛鑒於專制政體之横征暴斂大失民心故首先通告除厘卡減捐稅爲收拾人心破除專制之手續何以共和告成爲政府經濟困難舉行百稅甚至捐及至昔至細之米麥二項夫民國成立萬刦餘灰完納賦稅本爲國民應有之義務社會上方且維特之不睱省議會亦且正式之提議然米麥二項爲民生日用所必需非等於奢侈品之可免時至今日民生之困苦民食之維艱已達極點孫總統曁袁總統訓令中首先以民生困苦爲念誠哉偉人偉論故袁總統回電及唐總理電均深悉民生之困以關碍民食自應豁免云云若捐及米麥二項其影響及於最窮最苦之小民試看負販之輩終日血汗經營之流不得一飽妻號子哭可憐可慘之情形耳不忍聞目不忍覩况今東荒西亂民不聊生鋌而走險政府亦受影響目下米價已漲至八元有奇轉瞬間靑黄不接米價有增無已執政諸公再加苛稅大失民心所謂爲人民謀幸福者果安在哉夫米麥向無征稅江蘇爲之作俑嗚呼蘇民身罹何罪遭此横征且並非正式貨物統稅可比不過當時三人爲包捐營私　已起見致殃及小民粒食之艱難與其億萬小民之哭何如一家哭乎代表等再四開團體大會并各代表寗至蘇自蘇至寗郵電纷馳呼號求救爲民請命亦已舌敝唇焦聲嘶力竭素仰議會諸君子均係本省明達者素悉民生之苦民食之艱推已飢已渴之心救民於水深火熱之中請速集議豁免米麥二稅佈告同胞以蘇民困可於奢侈品中補徴别稅造福於江蘇父老子弟者不少各小民刻骨銘心每飯不忘大德迫切待命火急候復皆出諸君子之大賜不勝爲民生企禱之至 
[再誌法租界之戒備]  
　　法捕房麥總巡以蘇省兵變後本埠亦謠言蠭起人心浮動因此先事預防諭飭中西探捕備帶槍械不分晝夜愼重防範每晚並親自在公務房飭傳各探詳詢一切所有各探奉派出外亦令於 
上差下差時至該管地段之捕房告明捕頭由捕頭簽字以杜朦弊 
[敎育費何可久懸]  
　　直隷公債票一欵經前清滬道將提回第三期庫平銀一萬零七百兩飭發太倉州轉發各屬存典生息所有息銀分季報解撥充龍門師範學校經費惟查太倉領存銀二千六百兩鎭洋領存銀二千七百兩兩共领銀五千三百兩自庚戌年九月二十一日起前項息銀迄未報解茲李總長以欵關蘇松太三屬敎育至爲重要若任意挪用非惟該校經費虚懸無着且於將來造報時轉致參差况各邑均一律批解太邑尤未便再行延緩特備文咨請太倉民政長迅將前項息銀自領存之日起截至辛亥十二月底止刻日籌解以濟要需 
[敢死隊犧牲隊一併取消]  
　　滬軍陳都督以現下南北統一所有前立北伐各軍自應一律改换茲查有劉君福彪所統敢死隊一營犧牲隊一隊亦應取消卽以該營改爲滬防福字全營另頒關防一顆文曰中華民國滬防福字全營司令長之關防已於昨日令發該營長劉君查收卽日啓用其前頒之敢死隊關防一顆業已繳銷 
[投軍須有照片]  
　　福字全營營長劉君昨出示諭云以後招補兵士果經較准之後須由各人置備四寸照片一張並具店號保單送呈本部方可收補諭仰各隊長一體遵照 
[國民恊會大會紀事]  
　　昨日午後一時全體會員齊集張園安𤧸第會場總協理因事不克蒞曾特舉薩君鎭氷爲代表首由主席搖鈴開會高君彤墀宣布開會辭次由張君公權報告本會成績並草定章程經衆表决次讀示各支部賛成舉定總協理通電時到會會員亦同聲贊成次由總協理代表讀就職宣言書並宣布政綱次依定章選齊參議員用無記名投票法選定二十一人時已六時遂由主席搖鈴散座 
[申禁軍人無故出營]  
　　滬防全營李英石統領查悉司令部守衛兵士竟有抗違禁令擅自出營者昨特重申禁令以後如再違犯定當按照軍律嚴辦不貸 
[熸安救火社之發起]  
　　滬城十九舖道前街一帶從前舊道署本有洋龍一架及救火器具光復時由某團體取去擱置而近處救火社反付闕如茲由王君星泉發起假水仙宫餘屋組織熸安福籌欵購置皮帶銅冠號衣皮靴等件已經就緒日前先邀同志開談話會公舉郭聘之汪揚羣兩君爲董冷子薌陶寅康程仲康三君爲領袖朱松溪曹仲甫二君爲評議員張忠保周樂仁陳篆銘張慶祥四君爲幹事員其餘會員爲顧耕生諸君均左近熱心公益之人一俟部署完備當再擇日開成立大會 
[研訊浦江索詐案]  
　　董如甫夏阿寳朱萬裕等三人於四月二號夜十點鐘在陸家嘴浦中自稱稅關中人向沙船索取銀洋昨由洋水巡蘭白解所請訊當由徐紫峰君提訊董供係吳淞鈞船局所派之人領有執照不敢私索規費夏阿寳供係吳淞森記報稅行主朱萬裕係是行夥因前代沙船户大寳蘭等墊付稅欵月庫必須結帳且聞該船户欲往寗波是以僱舢板前往找尋向收墊欵是實判交妥保着將執照並該行之簿據交案騐核一面函訊吳淞鈞船局是否屬實於下星期一復訊 
[自由黨组織律師團]  
　　滬軍都督批自由黨本部律師團呈云呈及章程名表均悉該自由黨组織律師團意在擁護人權尊重國憲志慮純粹深堪嘉尚旣據呈明司法部立案自屬正辦按該部現經組織完成已有事權統一之佈告應卽靜候部核轉令各地註册可也 
[設立臨時醫院之窒礙]  
　　余頌恩呈請　辦臨時醫院奉滬軍都督批云創辦醫院誠爲軍界當務之急本都督有見於斯前已扎委本府軍醫科科長次第開辦現已開幕診視通令各軍隊在案據呈本可無庸置議且所稱由醫院派人往各處診視不須另設軍醫將所省月餉並各營截曠轉移抵用等情要知各營設立軍醫各專其責營中衛生勤務全倚各軍醫人員活動一切决非每日派人診視可達設立軍醫之目的所請更難照准 
[商團逐散匪徒]  
　　近來閘北寳山路一帶時有匪徒出没幸有體育會會員通宵巡防匪徒難以駐足不料星期四夜半有多數匪類四五人一起或六七人一起由寳山路自南往北至嚴家閣後面田内會集當經該會員察破情形通報班長立刻率隊往捕見聚有二三十人在田内情跡可疑匪徒見會員近前捕捉竟敢開槍相拒會員還槍追趕匪卽四散經會員追至二里餘收隊而回翌日由該會長張君廷桂會商會董鮑君等籌劃防護之法一面商同四區區長加派巡警携鎗巡邏與會員聯絡相助下午又由張會長親自携帶團友至該鄉搜查匪蹤至晚回隊 
[大失軍人資格]  
　　浦口第一軍團砲兵李周達請假赴江寗旋與駐寗浙省八十二標二營後隊兵士吕明德相見吕因急欲赴滬遂携行李多種起程李以其形跡可疑跟蹤至滬同庽南碼頭聚賓小客棧内昨日欲向借洋四元未允李卽報告駐防海運局之滬軍營守衛兵士甲乙二人至其庽所搜得行篋内有現洋廿五元箱内有熟羅蚊賬皮女衣服及小孩衣服水烟袋等物甲乙遂分給李吕二人川資洋十二元勒令回里物件一併取去吕心不能甘與李口角當被二百四十六號巡士及偵探等查見立將李吕帶至南區詰問吕稱行李衣服俱於光復時得來並云被李索詐區員以二人大失軍人資格命送警務公所預審究辦 
[促進敎育之助力]  
　　美國都春圃博士前日邀同敎會各學堂中西同志在表年會提議開辦師範班主日課到者數十人先由都君宣布開會宗旨次由曹君雪賡及美華書局經理來君先後演說主日學課程實足以促進敎育西國早有成效中國尚付闕如先請各敎會組織一主日學聯合會以期彼此聯絡討論辦法衆皆讚成遂推定中西書院袁牧恕庵爲會正浸禮會余牧士廉爲副會正聖敎書會徐君維繪爲書記倫敦會李牧福江爲司庫清心中學李牧恆春浸會大學董君景安爲辦事員五時閉會 
[電話與防務之關係]  
　　本邑各業商團近與製造局保衛隊救火聯合會等在城内外各叚分設駐防所惟因未設電话遇有警信傳遞不便爰由商團公會函請電話局分别裝置 
[通俗宣講社設立支部]  
　　通俗宣講社北市支部設在英租界北山西路德安里第十一弄九十一號求寔學校内社務由郁從周顧旭侯二君担任刻定四月七日（陰曆二月二十日）下午二時開成立會並舉行第一期宣講 
[華亭取締吸烟人之辦法]  
　　上海縣民政長吳君出示云案准華亭縣民政長謝照會内開前奉都督通令據常熟縣民政長呈稱前奉府令内開臨時省議會議决雜稅案膏捐聽民政長酌量辦理但以不妨碍禁煙之嚴厲等因查光復以前之辦法有膏捐牌照吸户照兩項山省頒發現本邑吸户旣多膏店難絕若欲寓禁于征仍當繼續辦理惟從前省發兩項之照均歸無效擬由署刊印膏店牌照吸户膏照兩項分别給領是否可行呈請指令等因據此查膏店牌照及吸户膏照從前以省城設有禁烟公所故由省刊發現因准賓議會議决膏捐極應停辦令擬姑令各民政長酌量辦理則前兩次執照自可由民政長自行刊印仍遵議案以不妨碍禁烟之嚴厲爲主除指令外合亟通令遵照並將前頒省照繳銷此令等因奉此敝民政長業已遵照府令刊印膏店牌照曁吸户膏照兩種定於四月一日起實行憑照吸烟及持照購土購烟以示嚴行取締之意又恐外來吸户漫無限制另行刋印行旅小票專備旅客之用除將吸户烟照曁行旅小票式樣移送外照請曉諭所屬各吸户凡至華亭縣境内須將吸户煙照赴警務總所或分所驗明給予行旅小票方可購烟俾除私賣私吸之弊等因並送刊印吸户烟照並行旅小票式樣到署准此除將送到式樣抄送警務課長查核外合行出示曉論爲此示仰閤邑吸户人等一體知悉爾等如其行旅至華亭縣境内購烟吸食須將吸户烟照持赴該處警務總所或分所驗明給有行旅小票方可憑票購烟切勿無票私向膏店購吸致干究罰其各遵照毌違 
[瑣聞] 　 
　　城内 
　　民政長批示○念九保頭圖地保顯顯州禀批石鋘息屢在該保國内違　私售烟膏節次提辦其所以恃而無憑怙恶不悛　該保爲護符此次經警務長飭探切寔查辦該保謂其逃避情愿具結如再違犯惟爾是問乞由警務長具復消案曾幾何時乃該保以吸户過多無處挑膏爲詞又以石銀忠違犯私賣防不勝防轉代請領膏照是該保旣包庇於私售復袒護於官賣實已情見乎詞顯見違法本應提案嚴究以儆效尤姑念烟未禁絕吸户實有不便並准蒲淞公所函請與其無捐私賣不若任其領照挑售俾可核實取締察核所議寓禁於征尚不失嚴厲之主義准予一併免究旣往應着石銀忠正身來案具禀指明開設地址認定日消烟膏若干兩仍須查照上年減膏加價辦法給照挑膏按月捐欵不得分文拖欠延宕責令該保催以繳贖前愆而觀後效此批　　檢察廳批示○王帥氏呈批訴悉查此案爾於三月一號來廰親告子媳行兇當將爾子順袓傳案正在開始豫審爾忽具訴前 
來聲稱眼角受傷實因仆地並非毆傷請求撤銷告訴將爾子領回本廳當依刑律第二百六十六條第一項卽行照准乃爲時未久爾又訴請究懲似此舉動未免輕妄查刑律第二百六十六條第二項親告罪撤消告訴者不得再行告訴所請着不准行此批　　審判廳批示○周阿大呈批汝子阿根毆傷陳蔡氏業經檢察廳驗明傷痕調查確實起訴前來自應按律定擬豈能率請保釋且沈氏係阿根姘婦並非正式婚姻尚何名聲之足云着卽靜候 
判决毌得砌詞妄瀆 
[南市]  
　　自保身家○滬南廿三七舖紳商學界張其桐等因近來謠言四起防務宜嚴發起組織自衛團以保身家昨日午後特邀境内各商民在小南門外花業公學開會提議辦法 
　　緝獲逃兵○福字敢死隊兵士徐德勝前日身穿軍服私自潜逃匿居浦左楊家渡地方被該處裁判所偵探沈坤查見拘住盤詰旋由該隊管帶劉福標得悉立派隊長索回按照軍法懲治 
　　開會選舉○滬南商務分會於昨日午後邀集各業代表開第 
二次選舉職員會由會長監視照章開票 
[閘北]  
　　廳長驗屍○人力車夫李阿三因其妻張阿二向其勒索離婚書以致吞烟身死詳情已紀昨報茲悉前日下午由檢察廳長葛君到場驗得李阿三委係服毒身死並騐李妻臂上受剪刀傷兩處面部戵傷三處當傳屍兄李輝龍及張婦之母陶氏研訊一過着先具結棺殮張婦送上海醫院醫治候愈再核 
　　移東補西○陸瑞祥因將已押與瞿長桂之契地私賣與人被瞿控奉閘北民政總局飭追在案前日經裁判所長孫君傳陸質訊原告求追抵欵洋四百餘元訊之陸供無力措繳愿將别處之地作抵判陸交保限半月理處 
　　並非販賣○陳張氏前日帶一男孩由滬寗火車來滬被崗巡查見以其形跡可疑當卽拘解裁判所經孫君研訊據供該孩名張才喜由徐州買來爲子並非販賣質之張孩供詞相同判交保開釋 
　　私刑弔打○沈晉卿失竊檯子兩只疑係郭木金所爲前日將郭扭至烏鎭路小菜場内私刑弔打被崗巡查悉喝阻不服遂將沈等拘送一區警局當經張區員訊知沈違犯警章候與郭一併送請裁判所訊奪 
[英租界]  
　　拐賣女子○女子姚阿寳偕其嫂姚沈氏控常州婦人張章氏誘拐該女子至浦東横沙得洋九十元賣與沈根山爲妻並將其値洋三十餘元之衣飾付質昨由捕房將張章氏與沈一併拘解公堂經關讞員會同德副領事裴君訊明前情判張章氏押女所兩月沈身價不追開釋所有起案衣物交姚女領回完案 
　　拐匪待質○拐匪徐老四朱三因在蘇州拐賣小孩逃至滬上經蘇省檢察廳移請公廨將二人提案訊押在案昨日復由捕房解究判仍還押候函致檢察廳　　原告到廳預審明白再行解回歸案訊辦 
　　緝獲逃犯○匪徒余金琴前經公堂解送上海縣禁錮十二年計時已有四年茲忽乘𨻶脫逃匿跡租界前日被探緝獲昨解公堂請究判押候下拜禮六核辦 
　　軍人受罰○軍人傳斌賡李周達劉全興李渭英等均因身帶 
佩刀洋鎗經遇租界由捕帶入捕房存刀保出昨經公堂傳訊判劉等罰洋二元軍械發還惟傳與李周達未到亦着罰洋二元如一禮拜内不來領取卽將軍械充公 
　　秘官賣烟○湖北路一百三十二號住户陳阿二侯福芝毛金桂又南京路四百廿一號住户顧少楚均因私設烟榻售烟被捕房查獲昨將各人連同烟具一併拘解公堂訊明判顧罰洋四十元陳罰二十元餘人各罰五元一併充公烟具銷燬 
　　跳出火坑○濟良所昨解不愿爲娼之妓女周阿媛到廨請示據供年十七歲杭州人去年由父母價賣爲娼因苦逃出業蒙新閘某女校將傷醫愈求恩超豁判發濟良所照章擇配 
　　妇子待認○女子談姑娘前日在靜安寺路徘徊四顧由捕查見詢係迷途轉送公廨昨由官媒送案請示據供年十五歲湖北人父爲布業與母　難來滬中途失散判暫留本廨候認 
　　押店違章○湖北路六十九號押店因違章收押金表不將質劵交與本人被捕房查悉昨將該店内之翁秀卿傳至公廨訊質判罰洋四十元充公交保開釋 
　　女工串竊○楊樹浦協元絲廠控女工丁張氏汪陸氏徐陳氏王張氏等串竊絲繭昨由捕房將該氏等拘解公堂訊實判丁張氏押女所三禮拜餘人各押十四天 
　　竊賊待訊○彭占誠因竊陳彦清家値洋一千餘元之金珠飾物昨由包探將彭拘解公堂略訊一過判押候下禮拜二美領堂期解訊 
　　醉漢拒捕○機匠張才全前晚持電燈九只經過戈登路被捕查見上前盤問張不服行兇當被拘入捕房昨解公堂經中西官訊係酒醉所致姑宽判罰洋三元充公 
　　追獲流氓○潘永招控被流氓鮑永康在新閘路攫去衣物由 
探追獲昨解公堂訊明判鮑押一月 
　　私收客賬○西崽葉友財因私收洋東客賬四元五元被控捕房昨由包探將葉拘解公堂訊實判押滿兩禮拜示儆 
[美租界]  
　　鴻毛遇順○小車夫陳周福張三等五人昨日運送鷄鴨毛十餘包行經西華得路按照捕房定章包外須有遮蓋因恐被風吹散吸入行人口鼻今陳等未曾遵辦被捕查見拘送捕房押辦 
　　校役行竊○天潼路仁智里一百三十二號憲明學堂主昨報捕房稱被茶房陳殿　竊去衣箱兩只値洋六百餘元請爲查緝　　大閙茶館○張阿開徐阿華葉廷惠等昨在元芳路第一百十三號門牌茶館内口角鬥毆葉被毆破頭面由捕併送捕房查明核辦 
　　爭論車資○張阿福昨坐王阿三東洋車因王爭索車資致相扭毆由捕拼送捕房聽候查辦 
[法租界]  
　　定期開訊○法公堂因逢天主敎四大瞻禮節期循例停訊經紀前報茲聞中西官業已議定於禮拜二卽陽曆初九開堂訊判　　乘馬跌傷○某西人乘騎出外行經新租界福開森咱馬忽驚躍致該西人顛隳於地略受擦傷馬卽奔入英界後由他人捉獲 
　　婦人猝斃○某氏婦素患羊疝病前日行經法界磨坊街忽發舊疾倒臥道旁不省人事迨經旁人送往醫院醫治遽在中途斃命後由家屬到來爲之棕殮 
[學務調查]  
　　上海市立小學校校長敎員一覧表 
　　中區養正高等小學校 
校長劉世杰汝嘉 
本科正敎員項鎭方激雲朱禮儉意誠曹浩瀚亭陳昌善味腴吳廷璋劍庵陳昌鳳釆苞袁椿烈英石瞿震拙生 
專科正敎員張謙受益之金曾鏞仲英張霖雨材高國幹景周戴仁冰生 
本科助敎員張鵬翔雲會計員陳安濤書秋 
　　中區梅溪高等小學校 
校長徐鍾　苞洲本科正敎員胡健少剛潘樹元敏之張學海東如潘昌豫志行 
專科正敎員周文炯石孫居古谷生徐　詩誦三本科助敎員葛學貞瑞臣會計員張棨戟雲 
　　中區萬竹小學校 
校長（男子部）李廷翰默非 
本科正敎員夏清寰鏡符趙儒璋仲英陸壽升又恆毛廣勇鼎言 
校長（女子部）李廷翰默非本科正敎員姚文蘭李廷慧葛存惠范孄增專科助敎員顧佩玉　　中區時化小學校 
校長顧乾元健行本科正敎員趙徵麟書玉葛元楨稚侯孫家祥炳章兪士先裴箴 
　　時化附設商業補習科 
校長顧乾元健行 
本科正敎員金樹藩仲南專科正敎員兪士元裴箴葛元楨稚侯孫家祥炳章 
　　中區西成初等小學校 
校長凌樹壽子屏 
　　本科正敎員葛尙杞嘉甫顧寳璜渭耆　文藻軼華王福良備五葉鴻楨紀兪 
　　專科正敎員王鵬王壯飛吳靜琴嚴桂芬紀勳　　中區倉基初等小學校 
校長瞿慶普伯申 
本科正敎員吳宗玠璧臣沈澄清志靑郁鍾翰屏周專科正敎員戴仁冰生朱鴻希勃 
　　中區東華初等小學校 
校長孫惟雄景棠本科正敎員孟省問心專科正敎員杜詩平民 
　　東區隆德初等小學校 
校長沈宏鼎丹丞本科正敎員單鑅貽孫趙承家鏡心專科正敎員龔俟坤臣本科助敎員沈宏業伯勤 
　　南區巽與初等小學校 
校長葉鴻績慕橘 
本科正敎員高壽基世良陳遵熙頌春武蘭亭雲如趙德鏞時英 
　　南區崇正初等小學校 
校長曹鴻肅雲 
本科正敎員樊書文彤章甘紀蘭廷玉專科正敎員吳元勳菊初 
　　南區農壇初等小學校 
校長周慰恩靜波 
本科正敎員汪鑑榮劍雄 
本科助敎員商樹榮士英 
專科助敎員　佩玉 
　　西區肇周初等小學校 
本科正敎員梁鴻逵心培本科助敎員朱鍾奇偉丞 
　　西區比德初等小學校 
單级敎員周岐鳳合初 
　　西區江境初等小學校 
單級敎員吳嘉賢肖芹 
[私立小學校校長敎員一覧表]  
　　中區東明初等小學校 
校長（名譽職）毛經疇子堅）本科正敎員陳德清鏡如葉振宣壽臣 
　　中區清保初等小學校 
本科正敎員張元基守枚　　 
專科正敎員周承浩養溪 
　　中區南塾代用初等小學校 
本科正敎員陸　庠鼎卿本科助敎員陳際昌頌虞 
　　中區貞元代用初等小學校 
單级敎員洪　山詩庭 
　　南區商船初等小學校 
校長張書笏濂周本科正敎員吳祖澄宇秋專科正敎員吳元勳菊初 
　　南區貧民半日小學校 
校長（名譽職）穆湘瑤杼齋 
本科正敎員袁順年頌豐 
本科助敎員兪達元爵 
　　北區和安兩等小學校 
校長（名譽職）劉至信中孚 
本科正敎員楊洪鈞秉衡王鍾毓燓才樊葆深惠渠王銓鋆劍章吳俊清澄李德威紹廉范撼陽漢波毛恆遇吉生 
專科正敎員程廷穼伯寅高鬯志英張紹棠少華校董陸文麓　侯姚文　子讓張繼曾唯　衛文　芝山曹　　甫瞿慶善仲餘瞿慶　明生右開各校或受市政廳經費補助咸由市政廳規定校務　　 
一表以供衆覽 
 
 

Page 8

 
 
自由談 
游戲文章 
[預祝飛艇成績仿蘭亭修禊叙體] [  鐘]  
　　民國元年歲在壬子暮春之初會於吳淞口岸之江灣觀飛艇也中西畢至士女咸集此地有高原峻阪茶亭餐室又有平臺板閣映帶左右羣以爲縱觀佳地列坐其次雖乏考察駕馭之識一機一紐亦足以增長新知是日也天朗氣清惠風和暢仰觀騰騫之勢俯察歡躍之盛所以揮巾鼓掌正以見中國之有人信可樂也夫國之相與競存一世或折衝樽俎握手於一室之内或製器相尚爭勝於萬里之外雖工拙攸殊程度不齊當其欣於所學竟得諸已快然自足詎能不貢之於世及其所試旣畢優勝劣敗品論及之矣曩之所演數年之間已爲陳迹猶不能不震爲歐人况研深極精乃爲華士學人云成敗亦大矣可不愼哉每覧歐亞壯往之心若合一轍未嘗不傾心贊歎不能已之於言固知始一試爲初基經再三爲傑出後之勝今亦猶今之勝昔信夫故詳叙年時錄其成績雖言俚簡短所以愛羣其意一也世之覧者亦將永志於斯文 
[蘇州兵變灘簧] [  雲]  
　　開心開心眞開心做仔共和新國民自從各省光復到如今天下從此享太平（過門）勿曉得北京兵一變蘇州就響應說起蘇州兵十二夜裏起黑心倒說道吾倪靠牢一呆軍餉銀落裏夠倪尋開心勿如索性拚一拚搶仔銅鈿大家分搶勿着抵派一條命就此大家才贊成夜裏向大小兵丁才出營東七個西八個拿租界浪槍得來干干凈格種亂軍人嘴裏向倒滿文明倒說道耐末也是新國民吾倪也是新國民旣然做到新國民樣樣事體才平均耐格命就是吾格命吾也勿忍傷耐命必過耐格金勒銀吾也可用一用拿仔馬上出大門（過門）唉格派軍人素來才是文明人忽然問變仔亂兵阿傷心呢勿傷心（過門）倒是一派生意人直頭眞倒運生意已經做蝕本難末連本得利才干淨還有一派奶奶們銅鈿多得眞熱昏勒拉旅館裏向擺架赢日日坐馬車看夜戲倒滿窩心落裏曉得格派亂軍人銅鈿搶仔勿問信還要個來姦淫格派奶奶們急得嘸啕成只好呌救命呌怨啥人來答應難末轉去見仔自家人阿要有點難爲情（過門）本來格此人登拉屋裏滿安穏是要跑出來擺架赢格些苦頭阿是自家尋（過門）可種事體倒還勿要緊只怕將來遭瓜分才是格格毒禍根勿是吾勒瞎熱昏也是勸勸當局人總要請自由談主筆得吾登一登 
海外奇談 
[賽鴿] [  頌斌]  
　　某西報近載荷蘭有某某士人閒情逸志夙擅風雅謀作賽鴿之戲議於某日各携鴿四十頭放至日耳曼國北境以试鞭翶翔之遲速届期俱携鴿而來於午前九時一齊縱鴿飛入天空其首飛至亞南城者計程二百三十八基羅米突而其時則在下午二鐘二刻又有一鴿於五鐘五分飛至呢美格城計行二百二十六基羅米突更有一鴿飛至巫來城計行三百四十三基羅米突爲時尚在八點二刻按一基羅米突合中國度數三百丈而一百八十丈卽爲一里此數鴿能於數小時飛行至四五百里已屬難能可貴而又能鼓翅遄回歸認舊主尤足奇矣並稱是晚九鐘時放去之鴿已有二十五頭安然歸巢當時即以其主人爲首奪錦褾云 
尊聞閣詞選 
[讀鈍錐揚州小杜轆轤體聯句五章雅人深致别有風趣不讓隨園老人專美於前焚香盥誦齒頰留芬不禁爲之技痿勉步原韻質諸鈍錐小杜未識以爲何如] [  竹西鈍鐵效颦]  
　　暗祝來生化女兒英雄也許作情痴窮愁竟自投椽筆好夢還須藉酒巵绰約美人饒媚態風流名士賣丰姿勘開色相終成幻感慨何須日係之 
　　天然傲骨多遭忌暗祝來生化女兒靑史幾傳狂士迹紅顔休悼葬花詞年華水逝人增恨春夢簾垂烏自窺不作留侯心不死此身辜負此丰姿 
　　顧影自憐還自惜聰明悮我竟成痴恨難新國留銅像暗祝來生化女兒莫笑莊言多妄誕只求天意　慈悲未知儂願償否斯世徒添擬想時 
　　效颦不厭將心捧讀詩書學鬥眉秀質不輪潘子貎幽情常卜魯卿著可憐過去如春夢暗祝來生化女兒不比無鹽嫌刻畫儂顔也具海棠姿 
　　巾帼誰能卽贈遺免儂吟咏作新詩羞將顔色污脂粉爲寄衷情唱竹枝春老愁深人不覺心清質淨世無知月明私向姮娥訴暗祝來生化女兒 
見見聞聞 
[靑年鏡] [  冰]  
　　小姊妹對綰同心結兩連襟合帶鐵臂釧 
　　短髮髮參皮鞋槖槖非民國之靑年乎愛皮西提平等自由非今日學堂之學生他年民國之主人翁乎際此改革方新國是未定蒙古獨立强鄰生窺伺之心金閶兵變小民遭蹂躪之苦哀鴻遍地風鶴頻驚共和瓜分千鈞一髮凡我靑年志士宜如何殫精竭慮政府之布置思如何監督之社會之程度思如何提倡之方不愧爲靑年志士方不負爲民國主人翁 
　　昨有某學堂之某某兩學生約小姊妹二人同至戲園觀劇後以某客棧爲柔軟體操塲開秘密運動會女之母偵知消息鳴捕往拘將二對野鴦鴛雙雙獲住鶼鶼鰈鰈待質公堂間官細詰情由男女俱實供不諱判將二女開釋二學生押二星期一塲風流公案遂輕輕結果 
　　夫桑間濮上密約幽歡滬上固數見不鮮所惜者以靑年學生不惜犧牲名譽消磨於紅粉叢中吾爲學生羞更爲民國前途哭 
千金一笑 
　　某士人以詼諧巧辯著於鄉里一日友約之爲郊外遊途次有古槐已顦顇死友謂士人曰惜哉此樹不復活矣若果能有法使之再生否士人曰此何難試以槐子置樹掗内樹必不死友詢何故曰汝讀論語豈不聞顔子云子在回（回槐同音）何敢死 
　　顯宦某破落户也母早喪其封翁乃瞽者以其子作宦多金故娶鶵妓爲妾妓方少艾而封翁年老且有殘疾白頭翁與紅娘子固不能如願以償也因與俊僕小蔡通他日翁外出二人在翁房内妓忽喘呼曰好小蔡適翁翁歸至窗下忽聆斯語心想姨太术何時調得好小菜（菜蔡同音）暪我在房中獨享因大呼闖入曰小菜好吃不過多些蔴油醬醋而已何必如此誇獎不幾令人羞煞耶妾大驚疑翁已偵知之遂屏息不敢一言 
心直口快 
[吾不解]  
　　以贪淫殘酷之徒而使之居高位日優游於粉白黛綠中吾不解 
　　民國成立同享平等大人老爺等名稱已廢獨租界讞員尚存老爺之尊號吾不解 
　　纸烟之害小則妨碍個人之健康大則喪失國家之利權稍知愛國者固已視之如鴆毒今則口啣一枝之怪現狀復盛行於文明共和之世界進化歟退化歟吾不解（立三） 
　　國煙較洋貨美而且廉而人多喜用洋貨吾不解外人理髮店本國理髮店同一理髮店也而人多喜至外國理髮店理髮吾不解 
　　身爲軍官而日事花天酒地往來於秦樓楚館之間吾不解 
　　兵士三五成羣往來於法界之典當街吾不解中國帽子輕而便美而廉而人多喜戴外國帽不可解 
　　中國巡兵曳尾如故吾不解（幼齋） 
小說 
[短篇小說滑稽狐] [  龍]  
　　某嫗者老巫也家奉一狐尊之爲仙姑能隔幕與人談笑且雅善詼諧辭旨之圓妙常傾倒四座或問休咎小事則騐大事則否惟卜陰晴其應如響以是遠近爭異之問者常踵相接 
　　一日有文士十數輩連袂偕行往登老巫門巫問所叩事衆曰無事但欲與妖娘子一作諧谑耳幕中即應聲曰妖娘子三字係特别名詞當以何屬對衆未及答狐曰對酸秀才何如衆問能詩乎曰能能文乎曰能時庭前向日葵盛開皆曰以葵花爲題請賦一詩狐曰僅得一聯聊以塞責因朗吟曰一心專愛日（諧音）兩辫早含春 
　　衆曰能作雜文否亦曰能昨有某翁求予爲伊妻作行述其節略云寒荊姓邢氏賦性馴謹温和年十六來嬪於予生三子皆以字頭命名長曰寛次曰定糼者曰宕因即爲之述曰夫人姓（性同音）本邢（淫同音）其歸某翁也年纔十六極謹（緊同音）且温琴瑟之好無間晨昏由是連生三子寛定宕焉衆大笑 
　　繼以弟子入則孝出則弟爲題請作破承狐應曰欲生佳弟子者當奮力於入出也夫諸公家内莫不生有弟子苟非自爲入出夫豈假手於他人哉衆復大譁 
　　一末座少年儀容甚俊丰度翩翩笑謂曰若僕年貎頗稱妖娘子意否乞贈一詩答曰亦只一聯因吟曰眼底迷離疑玉兎尾間累墜似黄蜂 
　　老者怒曰淫狐侮渠年少我白首也何以贈我狐曰當年早已營三窟此日還應貴十朋老者曰少年作兎晚歲當龜此皆淫狐所爲狐曰不然兎也龜也諸公有志者自爲之於狐何與 
　　座中有龍姓者抗聲曰古云兎死狐悲是故狐與兎類也狐亦抗聲曰禮稱四靈爲畜然則龍與龜亦類也 
　　一生曰騷狐逢人賣俏無異娼妓雄狐所司何事乃不一過問耶我有一對綏綏雄狐當龜而已狐答曰趨趨讒兎非子也耶一生曰我亦有一對爾本淫狐妖言惑狐衆應曰君如瘈狗惡口傷人又一生曰獸稱牝牡禽號雌雄四足兩翼之分也而詩獨詠雄狐則是獸而兼禽故宜較他獸愈劣狐曰此笨伯語也牝牡雌雄原可通用詩不云乎以雌以雄自是兼指禽獸且如雄兎撲朔雌兎迷離獨非四足者乎牝雞司晨雉鳴求牡獨非兩翼者乎况金鳥禽也而三足夔獸也而一足將謂之雌雄乎牝牡乎若心以足翼爲區别則君宜稱牡龜尊閫當稱雌鴇矣 
　　有黄生者見其談鋒犀利衆皆辟易乃曰我昨歲試經題是狐裘黄黄猶憶其破承云剝獸皮以爲裘足以壯觀瞻矣夫狐孽獸也剝其皮以爲裘豈不黄黄乎壯觀哉狐曰此題吾亦曾作破承云黄居於狐之胯下疑心狐所生也夫一黄已足又益一黄諒必狐之子復生孫耳 
　　一生憤然曰古稱狐善媚而爾獨忤客何歟狐曰諸君自可忤耳若遇風雅貴人自當媚之不暇生復曰吾聞狐之媚人輒顚倒其形軀以尻變首以喙變陰故能吸人精髓信乎狐笑曰我實不知子盍歸而問諸枕邊人 
　　時座客盡遭其虐口澀不能語老巫不解文義但聞剌剌不休心颇厭之乃乘間起曰談久仙勞列位宜退休狐然誠然諸公久坐長談想家中各位娘子外交已畢速歸家洗牝可也予亦去矣聲遂絕搴帷視之了無所見 
 
 
