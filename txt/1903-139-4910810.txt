# 1903 - 139 - 4910810

 

Page 1

 
 
 [P敬募急振[  申報館協振所啓]  
　　天災流行無歲蔑有然如今日之兵荒水旱交迫一時則亦數十年中所僅見者蓋因皖省之合肥等處旱魃爲災赤地千里山東之惠民諸州縣因黄河決口數百里内外室廬牲畜漂没無存而廣西又因匪徒揭竿肆行焚掠今雖亂事稍弭而孑遺黎庶謀生殊難聽鴻飛之到處哀鳴冀駿惠之及時下逮所望四方好善君子或節筵宴之資或省嬉遊之費囊金慨解多寡從心俾敝所得以匯解灾區源源接濟一念之善必能上迓天和所謂身其康彊子孫逢吉者此理可操劵卜也肅此佈陳惟希垂鑒 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彚案爲主而叅之聖訓諭旨及欽定專門　書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學朝野上下咸究心經世之務官書卷帙繁重購寘匪易私集事言龎雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緒不啻舉八百餘書之菁英彚爲一編書凡五百卷千餘萬言可謂體大思博政典之淵海矣兹用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元兹徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閲樣本可知全書之厓略矣外埠各坊均有出售此啓 
[美儒李佳白先生講義]  
　　西諺曰土耳其歐洲一病人也中國亞洲一病人也嗟乎予三復斯言曷禁爲土耳其悲又曷禁爲中國哀哉夫病者必需醫藥始可復元未有舍醫藥而能霍然者土耳其之病列國矜之授以醫藥而受之所以有今日之存也中國之病列國憐之授以醫藥而郤之所以有今日之衰也謹以中國與土耳其之政治合而論之以斷其異同也一曰大概情形土耳其人民多非土著係由中國西方遷移者或曰恒人一千三百年前爲亞拉伯所敗奉其教隷其版會土之回民敗基督教占坎司炭城卽今之土京彼時歐洲大城有二曰羅瑪曰坎司炭羅瑪崇西教坎司炭崇東教此五百五十年前之事也中國當元朝之初頗有戰威合中國全土並歐洲邊陲一帶無不順服故西國一面畏土之回民一面畏元之蒙人此中土大概情形之同也二曰國主之權土耳其與中國均爲君主之國崇有帝號而中國國主之權不及土耳其土耳其大臣鮮能見其國主卽有要政亦不過君處一室臣處一室憑奏詔往來而已不似中國之軍機大臣每晨必謁天顔以備詢對也再者土國皇帝兼爲回教之首中國皇帝並非三教之首此中土國主之異同也三曰京官中國有四大軍機六部九卿等官制度頗善土耳其京官雖各有職守而以實際論之不免失之閒冗且土耳其人亦如中國之旗人不事經營入仕甚易此中土京官之異同也四曰省官土耳其省官賄賂之惡名聞於天下中國雖間有賄賂而不及土之什一惟中國各小候補人員動以數千計且有數年不得一差者數十年不得一缺者若不及早變通殊非體恤人員之道此中土省官之異同也五曰外人之權外人在土耳其之權幾有欲保則保欲分則分之勢外人在中國之權不過錙銖蓋中國李中堂有外交之才智能使列國互相猜忌不致專其權力於中國如近來英仇法日仇俄可以略見一斑矣蓋列國仇則中國利列國和則中國不利此中土外人權之異也六曰治外法權有國家者無治外法權恥莫大焉今天下各國惟中國與土耳其無治外法權故外人作奸犯科於中土境内者中土官長不能辦理必須外人之領事等官始可辦理噫天下不平之事有如是哉此中土皆無治外法權之同也七曰稗政中國稗政難以枚舉若用非所學若兵不足額若鴉片若門句是其最著者雖然較之土耳其中國猶勝一籌焉曩年余旅京師時曾著探本窮源一書以剔除中國稗政爲宗綱余　某侍御意欲上聞卒以康事敗露而止土耳其民情狠戾富者淫逸無論仕宦商人多食洋烟故其政治亦隨之而移此中土稗政之同也八曰自由中國民人自由之權勝於土耳其如童生之閙考商人之罷市地方官必好言慰服無敢攖其鋒土耳其京都之人民或聚會一堂或議謗國政土官立卽拘辦無分首從此中土自田之異也九曰教務土耳其回回教民十分之一基督敎民十分之九而回民往往虐待基民中國自聖清膺命以來儒釋道三教通行幼而攻書是崇儒教求籖進香是崇釋教亡人超度是崇道教而要以儒教爲最尊最貴此中土教務之異也抑吾更有言者土耳其非各國互相保存則土耳其無以有今日也中國非各國互相猜忌則中國亦無以有今日也然則中國與土耳其有國家之責者宜如何鼓勵精神孜孜圖治以免巢覆之虞而消瓜分之説是鄙人日夜心香祝禱者也 
[本館接奉電音]  
　　昨日午刻京師飛電傳來上諭一道敬謹譯登○四月二十八日内閣抄奉上諭此次散館之修撰夏同龢編修夏壽田俞陛雲業經授職二甲庶吉士傅增湘張履春鄧邦述何作猷魏家驊蔭桓陸懋勳秦曾潞孟錫珏朱耀奎潘昌煦江志　于式棐鍾錫璜許壎謝緒璠何國澧李端棨施愚宗室文斌趙東階嚴維藩潘鴻鼎管象晉李稷勳雲祥藍鈺袁勵準阿聯黄彦鴻張鴻珂周渤魯爾斌俱著授爲編修三甲庶吉士林東郊王蘭庭范桂　黄壽袞馮紹唐俱授爲檢討朱名炤龔心銘顧祖彭梁用弧易子猷趙黻鴻汪明源朱永觀胡濬何聯恩饒叔光牛東藩蔣侗吳鈞余寶薌俱著以部屬用查秉鈞李彞坤莊清吉何元泰鄧曾護蔣態姜秉善魏鴻儀謝馨戴展誠崔肇琳張學智雷鎭華龍朝翊伍毓崧陳海梅董若洵志琮俱著以知縣卽用繙譯庶吉士榮光著授爲編修存霈著以部屬用欽此 
[宫門抄]  
　　四月十九日户部八旗兩翼值日户部引見二十二員奉天府府丞裴維侒請訓溥善由 
 
 

Page 2

 
 
東陵回京請安世續等謝寛免處分恩晏安瀾朱占科預備召見派出閲滿卷松溎清鋭派出閲漢卷張百熙裕德溥良陸潤庠戴鴻慈李紱葆召見軍機及裴維侒晏安瀾朱占科○二十日禮部宗人府欽天監侍衛處值日無引見達公由髮髻山回京請安景褑謝授侍講學士恩卓異叅領策布木札普謝恩俸滿協領蘇那木策麟謝恩紹彞李士瓚預備召見海貝勒請假二十五日善豫續假三十日禮部奏派稽察中左門派出恩燾又奏派稽查刊刻題紙派出希朗阿侍衛處奏派保和殿監試派出頭班醇王熙貝勒伊立布善旌榮華二班瀛貝勒世良全福德壽廣祥又奏派前引備引大臣派出載擾宗公溥倬召見軍機及紹彞李士瓚策布木札普蘇那木策麟 
[電傳宫門抄]  
　　昨日午後京師友人專電告知本館云四月二十八日皇上召見軍機大臣及李經羲俞炳輝武瀛○二十九日皇上召見軍機大臣及武玉連文冲是日並無明發上諭 
[俄欵兩歧]  
　　俄人於奉天退兵時第二次向中國政府列欵要求專爲獨攬蒙古利權起見本館前已譯登於報而略參議論謂其説未足信以爲眞兹又閲日本大坂某日報登有俄人所求三事與前報所譯大相徑庭意者出自傳聞所譞不可無是情未必有是事也特照譯之曰一俄國在諸武員中選定一人爲蒙古軍務提督凡召募軍士配置隊伍演習戎機以及建築砲臺營壘儲藏各項軍器一切皆總攬大權二中俄兩國同敦睦誼准人民互通婚嫁一切聽其自由又於各處創設俄語學堂并予希臘教以特權准與喇嘛教同一宣布三凡在蒙古地方修築鐵路開采礦苗及一切有利可圖之事皆准中俄銀行承辦因辦此等事而輸入器物關税皆得豁免聞俄使聲言以上各條須由華政府允准施行然後徐議退兵之事 
[遼東客述]  
　　日本某日報云數日前有客歸自遼東述及東歴五月八日夜半時有俄國將校率同陸軍二千名易去戎裝由運船載至貔子窩聞將由陸赴鴨緑江邊駐紥又有意大利國武弁自言一禮拜前目擊俄人與馬賊遇於鳳皇城附近互相格鬥各奮雄威誰弱誰强幾難分辨 
[牛莊事略]  
　　日本某日報云邇來俄兵之屯紥營口者祗百餘名時開往牛家屯田莊臺耀其威武奉錦道李聘三觀察於東歴五月九日行抵營口就市外小駐一宵翌日拜會駐營俄國領事官某君面議收受土地之事越一日卽驅車赴錦州大約日内須取道入京向外務部陳説一切也 
[法人要索]  
　　高麗漢城來電云法國駐韓使臣近向韓廷要求欲開采昌城金礦按前者法人殺他辣伊曾求韓廷給伊金礦數處開采之權韓廷允之厥後殺他辣伊忽將權讓與韓國西北鐵道局監督路培伊捕未幾路培伊捕因事回法數日前航海東來繞出中華以抵韓國隨選定昌城金礦急欲擇日興工韓廷告以昌城係宫廷所用地方萬難付與外人之手云云攷昌城距鴨緑江不遠爲平安道所轄蓋彼國邊要之區也 
[琉球地震]  
　　日本某日報云冲繩縣屬鳥尻郡有一産硫黄之島自東歴四月二十五日以後迭次地大震動陷成一穴火燄上衝石屑及灰漫天飛舞遠而望之惟見濃烟　　全島如在十層雲霧中迄今尙地軸翻騰昕宵岌岌文部省聞報立委振災豫防調查員山崎君會同内務省所委參事官坂君航海赴島中商議移民之策 
[借艦載勇]  
　　羊城日報云本月十六日薇垣接岑雲帥來電知業由北洋借得戰艦三艘載運親軍隊兩營來粤如不敷用就便向招商局設法借船 
[頒發新書]  
　　羊城日報云庚子年北方拳匪肇亂直隷吳橋縣知縣勞大令恐民間惑於邪説恣意爲非特輯義和拳教攷一書以爲覺聾振瞶之助斯時江蘇撫憲恩藝棠中丞尙在藩司任内以此書崇正黜邪婆心苦口特刊印成帙恭錄迭次上諭冠諸簡首易名拳教析疑説頒發各府州縣以期家喻户曉此板尙存江寗藩署近日中丞風聞川粤兩省又有拳匪滋事特刷印四百本咨送來粤大憲接准來咨已分札各屬地方官頒發矣 
[札禁陋規]  
　　江西訪事友人云護理江西巡撫柯遜菴大中丞整頓吏治弊區風清兹又札飭各府州縣略謂三節兩壽各項陋規久於丁漕攺章案内通飭嚴禁另撥津貼以資辦公至派委例差亦於上年議定一概停止在案兹訪聞各府州仍間有收受前項節壽陋規及派委首領佐貳例差情事其由省出差之員亦有任意需索差費甚至爭多競少斤斤較量者自應重申禁令以期弊絶風清除分行外合再通飭札到該府卽便遵照務須有則攺之無則加勉仍通飭各屬將節壽規費永遠停止不得陽奉陰違至首領佐雜例差旣經停止亦不得再行派委重累州縣倘經查出定將該缺津貼停止並嚴行撤參其由省委往各縣查辦事件各員若有需索無厭情弊亦卽據實具禀以憑查辦均毋違延切切此札 
[江西内河水師巡警軍章程]  
　　第一條刊換關防擬請刊換統領關防一顆其文曰統領江西内河水師巡警全軍關防其前後中左右五營營官各換關防一顆文曰管帶内河水師某營巡警軍之關防其砲船攺爲江西内河巡警水師某營第幾號杉板如督帶長江舊式等名目仍舊第二條分别河道擬令每營專管一河遠則三十里近則十餘里擇要派船駐紥以專責成而各船所派汛地宜於兩汛交界處所在岸旁立一水竿爲限庶免推諉第三條添造飛划擬飭各營哨另置噘頭小艇一艘以便巡更傳籌稽查河道之用其欵已蒙撫憲恩准由司庫給發第四條置備巡籌擬於每船各置火印循環籌註明字號日期按日更換如初一夜起更後第一號巡船應持初一日循籌由小艇送與第二號巡船隨將第二號初一日環籌帶回第二號送循籌與第三號取第三號環籌歸本船亦如之以次各船按日照此持籌遞收勢如轉環以便稽考至省垣沿城河道汊港歧出帆檣林立商賈輻輳之區萑苻往往溷跡以故偷竊之案時有所聞巡警傳籌似應變通辦理擬派親兵營砲船十艘分紥東西兩岸每夜開小划按叚巡籌通宵達旦俾能保護商船所有送籌小划均各設更鼓一分沿途支更第五條設立巡員查内河汛地除親兵營駐省河及備差遣外其餘五營分紥五河上下千餘里各營哨之勤惰并各勇丁之有無訛索駐岸等弊恃一人之耳目實屬難周擬派巡員二人以佐班中辦事勤能操守可信者充之飭令分班出巡周流稽察以資臂助各給印簿一本巡過汛地詳細登記回省繳呈統領核辦惟該巡員辛苦異常非優給薪水不足養其廉潔查濬河督工委員每月薪水銀二十四兩該巡員在河日夜梭巡責重事煩較濬河委 
 
 

Page 3

 
 
員而尤甚擬援案每月給薪水銀二十四兩另給油燭及辦公紙張等項費用銀四兩按月由庫給領查内河原有營務委員一名月領薪水銀三十兩前委員胡州判宗衡銷差赴卡後曾禀明將營務委員一差攺爲稽查核議收發名目派員二人充之薪水照舊支領今定巡員二人每月各給薪水銀二十四兩辦公油燭紙張等費銀四兩二員共應領銀五十六兩除原有營務委員薪水銀三十兩外每月尙少銀二十六兩應請由庫找發第六條給發印簿各汛船發給印簿一本每日黄昏後哨官親率水勇將是晚停泊本汛之船問明船户姓名及所裝人載貨物塡寫印簿妥爲保護不得假手水勇藉端訛索如黑夜來船尤宜加意盤詰詳細登記第七條編查漁船仿保甲門牌式卽就船牌若干張置就深刊字號木牌若干快請通飭各州縣會營曉諭沿河沿湖各村鎭如有漁船小划責令村董族長開明佐址編列號頭出具保結就近送交該處駐汛巡船由哨官轉報該營營官塡明牌照給發木牌釘於漁船小划之船頭由營官註册彚報統領一面移知地方官查考如船户取領牌照遵照撫憲前在臬司任内所定船牌章程每牌收錢十六文牌上註明此外營哨如有需索查出嚴究[  章程未畢明日續登]  
[五馬榮遷]  
　　杭州訪事人云去年浙江寗波府知府高嶼卿太守英因剿辦土匪出力經上憲保升道員今春呈請開缺過班奉撫憲誠果泉大中丞核准遺缺前經中丞奏請以特旨班補用知府喻庶三太守兆蕃請補現已奉吏部覆准由護理巡撫翁筱山大中丞下札飭知矣 
[武林絲市]  
　　杭州訪事人云上年杭郡蠶汛不佳絲價之昻爲從來所未有至今春增至每兩值錢七百文左右自四月以來天時和暖蠶市可望豐收以是市價驟平每兩僅售錢五百四五十文邇來各鄉收成雖高下不等然統計尙有六七分之譜於是各絲行公議新絲開價每兩四百八十文高者酌加至開秤之期定於五月初一日 
[武林火警]  
　　杭州訪事人云距省城艮山門十里許有地名横塘者鄉間一小市集也本月二十四日鎭上某姓家不戒於火致兆焚如幸市人備有水龍奮力施救得以熄滅計焚去房屋十餘間 
[浙省官塲紀事]  
　　杭州訪事人云浙江補用道前寗波府知府高嶼卿觀察捐升道員交卸來省四月二十二日奉到撫憲飭知准其給咨赴部引見隨復詣撫轅禀謝○撫標期滿騎都尉許一新李國榮於四月十九日奉撫憲札委中軍官管叅戎考驗馬步洋槍打靶均能合格旋於二十二日給咨以便入都引見○省城洋務總局會辦差現由護撫翁大中丞札飭向充是差之畢畏三觀察奎接辦○部選常山縣榮毅廷大令春暉前奉藩憲翁方伯飭知赴任定於十二日由省起程○署餘姚縣李心原鳥程縣汪半樵二大令均於初六日到省叩送誠大中丞行旌并賀翁中丞任禧○日前護撫翁中丞札行藩司著查照上年成案所有光緒二十八年各屬地丁提前赶辦所有通省州縣欠解正雜欵項統限五月二十日以前一律解清毋稍延緩致干叅處等情藩憲崔磐石方伯奉札後卽行文通飭報解并委員分赴各屬催提○記名總兵前署杭州水師副將劉總戎耀廷現由閩浙督憲委署樂清協篆務撫轅已於某日接到電音矣○新任兩浙鹽運司恩新甫都轉蒞浙後涓吉本月二十一日接印任事旋於二十六日親臨運庫盤查以便按卯收放 
[印鈔須知]  
　　吉林將軍長留守因彼處制錢不敷周轉擬用鈔票以資輔助特派筆帖式明君齎文來滬　上海縣主汪瑶庭大令飭某書局刷印自每紙錢一千二千三千五千至每紙十千共分五號都四百七十萬千恐有不法棍徒藉端僞造諭令各石印書局須見有留守文憑方可付印 
[縣訊冒充汛弁案]  
　　浦東高行鎭董事顧澤堯黄楨楝瞿慶安投上海縣署控武弁顧國泰卽顧少雲私設汛署擅受民詞一案經縣主汪瑶庭大令提顧訊押在案前晚傳集黄瞿質訊瞿供監生在鎭上開設花米莊顧向係無賴今忽自稱汛官私設汛署擅置刑具並在署外發貼告示大書欽加五品銜賞戴花翎江蘇提標柘林營移駐高行鎭分府字樣雇用不法棍徒在署當役魚肉鄉民後又貼出革條斥革差役蔡毛大勇丁孟廣生爲掩飾之計鄉民潘馬兩姓因錢債細故裘唐兩鄉民因房地糾葛均控諸汛署顧出票提訊生等素知設署之事未奉明文初亦置之不問後見其作事太覺乖張是以聯名控訴告示革條呈求電核黄所供相同顧供稱武生於幼年投營効力旋在長江防營爲傷科醫治某統領夙傷痊可得受五品軍功奬札今奉柘林營統帶委駐浦東高行鎮自知不合妄設公案擅受民詞務乞恩宥大令詰其委札曾否帶來顧無辭以對大令遂飭還押典史署中聽候詳革究辦 
[嚴比甲捕]  
　　去年除夕南市元益錢莊傭人送洋銀至某處行至泉漳會館左近突被匪人搶去三百五十元並將身上戳傷屢經保甲總巡朱森庭明府比捕查緝迄今未獲明府以捕役玩汇因循大爲震怒昨日傳十六鋪地甲及汛捕至局嚴催甲捕叩求寛限明府命各重責五百板勒限三日破獲如違斥革 
[委權讞政]  
　　新任法界讞員魏蒓塢大令因英美租界公廨積案繁多奉蘇松太兵備道憲袁海觀觀察札令帮同孫建臣直刺逐加清理所有法界讞務另委洋商租地會丈局員李茹眞大令代庖大令奉札後卽於昨日拜會法總領事及副領事繙譯等員訂於本禮拜二午前到堂訊案 
[公評控案]  
　　前有人爲老公茂洋行赴無錫購繭虧欠銀兩迭次控經英美租界公廨訊理老公茂得直斷令應還銀若干歸公正人核定嗣經法總領事延某某諸君爲公正人刻已由公正人刻已由公正人揆情度理謂所虧之欵理宜如數賠償大約此案可從此了結矣 
[南市瑣譚]  
　　本邑城廂内外保甲總巡朱森庭明府以邇來天氣漸炎各街拉圾必須灑掃清潔以免穢氣薰蒸因於前日拜會清道局委員袁允升明府晤商良久旋於昨日飭差恊同地甲從嚴稽查如有堆積污穢之處立卽掃除凈盡違者責比○本邑南市馬路工程局總辦翁子文太守近因時届夏令路旁店鋪相率雇竹匠支搭凉棚然此物最易引火爰於昨日飭包探黄量海傳諭各鋪不准搭至街心如敢故違查出究罰 
[法界紀事]  
　　杭州大學堂教習宴某因公赴金陵道出上海僑寓萬安樓客棧旋附某輪船上駛臨行失去皮箱一口内儲洋銀八十元報捕查獲竊犯曾少生解經前讞員孫建臣大令訊究曾供稱所得之贜早已分散旣而宴向棧主索償棧中執事人則投案禀請追繳房飯資十餘元並求押令遷出讞員魏蒓塢大令允之傳諭宴主僕赶緊動身○甲乙二細崽同在某洋行執役日前甲向乙借用哆呢馬褂迄未歸還邇者洋人將甲辭歇乙遂投訴捕房捕頭令將甲押候交出馬褂然後解送公堂禀請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　王錫夫投西門外巡防局呈控麥李氏透收帳欵洋銀等情前晚經縣主汪瑶庭大令提集訊究王供稱小的在西門外開設王隆興皮店與麥李氏所設硝皮作有貨物往來被透收帳欵洋銀二百餘元求恩追給麥李氏供稱丈夫麥才記在治下開設硝皮作現回原籍廣東王錫夫帳欵前經結算應餘洋銀二十餘元嗣又送去牛皮四張除價祗餘十元因見小婦人女流可欺串同二十五保九圖地保夥役扭至西門外巡局私押三天後幸局員老爺知覺移送至案叩求澈究大令著函追氏夫來滬算明帳目然後核斷○王金生控錢阿妹行兇戳傷一案大令升堂研訊王供稱小的係浦東人向開豆腐店與徐小狗同業吳阿會錢阿妹本皆著名流氓屢向小的等索詐二月某日被詐去小洋銀五角昨日小的與徐行經王家嘴角見錢吳向金阿根訛詐因爲之解勸被錢用刀戳傷是以控請究辦徐所供相同錢阿妹供稱王徐二人見吳阿會向阿根訛詐向之解勸吳將王戳傷而逸小的並未與聞實被挾嫌誣控大令飭仵作騐得王確有刀傷數處諭令自行醫治錢押候提到吳阿會質訊究辦 
[馬路工程局瑣案]  
　　船户張阿金扭其夥陸子耕至捕房捕頭轉解馬路工程局總辦翁子文太守倩襄讞委員黄衡堂二尹研訊陸供小的係浦東人在張處爲夥言明每月工資洋銀一元四角計共作工四十二日僅取過小洋銀六角餘被欠去向之索取反誣爲訛詐將小的鼻梁擊傷求鑒張供陸在小的船上爲夥工資已被透支二尹斷給小洋銀五角爲養傷費○船户周瑞昌控劉金堂竊取划船一艘鋪蓋三個黄二尹研訊之下著劉交出同黨李文婁湯麻子戚品喜郭開靑等人訊供斷令合賠洋銀九元贖還原船在案昨日提案復訊著李赶緊將所竊鋪蓋繳價賠償 
[英美租界公堂瑣案]  
　　水巡捕解吳阿順嚴阿賓到案禀稱伊等二人係駁船舵工乘隙竊取某輪船上洋紗被洋人所見報由小的拘獲送請訊懲讞員孫建臣直刺商之英總領事署繙譯迪比南君判各笞責二百板荷校一禮拜○丁阿六陳阿三在某處竊取衣服十餘件由包探米順拘獲送請訊懲直刺判陳責四百板丁二百板分别遞回原籍贜存捕房待領○孫金生行竊某姓家衣後九件由包探張天林拘獲解案請訊直刺判笞責二百板枷號半月期滿之後收禁西牢一年贜給失主具領○包探徐阿華解張金標到案禀稱此人在棋盤街竊取途人許鳳餘衣袋内洋銀五元經小的拘獲送請究懲直刺判責三百板枷號一月期滿之後遞解回籍○包探趙銀河解楊金福到案禀稱此人係著名流氓昨在馬路中攫取李金寳所携象牙骨摺扇飛步而逃報由小的拘獲送請究懲直刺判責五百板收禁西牢一年期滿之後逐出租界贜給失主具具○包探趙銀河徐阿華解偷兒楊阿生到案同禀稱此人行竊陸阿巧等家衣服對時表諸物報由小的分别弔出原贜送請訊究直刺判責五百板收禁西牢一年期滿之後遞解回籍贜給各失主認明具領○包探徐申卿解張吉祥到案禀稱此人掩入章元吉家竊取衣服報由小的拘獲送請究懲直刺判責三百板發押捕房一月贜給失主具領○包探徐阿華解范榮生到案禀稱此人前曾冒充包探向迎春坊雝妓月春香家藉端訛詐報由小的拘獲解奉前讞員張大老爺訊供判罰洋銀十五元爲時已久無力遵繳是以解請訊究直刺判笞責三百板發押捕房一月 
[美租界捕房紀事]  
　　前晚潮漲時蘇州河中乍浦路大橋之下浮來無名男屍一具爲某號巡街華捕所見報知捕房捕頭令地保查明如無屍屬卽報諸善堂備棺收殮○昨晨偷兒李阿五潛入吳淞路十號洋房内某洋人家圖竊事主瞥見扭交包探倪順泉帶入捕房捕頭令押候轉解公堂禀請讞員孫建臣直刺訊辦○昨晨小竊張阿福至穿虹浜某作塲内行竊竹笆等物爲包探顧福其所見拘入捕房捕頭令押候解送公堂禀請懲辦 
[蘇省官報]  
　　四月二十二日同知汪鴻年禀知到發審局差知縣葉漢霄禀知蒙撫憲給咨赴引卽辭直州判丁樹曾由滬專丁來省禀謝奉委勸辦山東賑捐差二十三日藩轅牌示照得正任無錫縣知縣孫贊元病故遺缺查有舊海防新班卽用知縣藍采錦堪以請補又崇明縣崇海司巡檢魏程先修　遺缺查有太湖角　司巡檢余祖培堪以調補又鎭洋縣詶導任光奇請假修墓遺缺查有輪委到班之上海縣人前溧陽縣詶導王華元堪以委署學古堂山長翰林院編修陸懋宗由常熟來巡檢向傳桂禀辭赴洞庭山絲繭捐差委署祀進縣縣丞許景慈禀辭赴任二十四日知州楊增芳禀辭回甯知縣俞錫礽禀銷騐收嘉定縣倉榖差蕭啓奎禀知赴甯見制憲回巡檢錢宜政禀辭赴錫金絲捐差 
[維揚官報]  
　　四月十五日金分轉由淮化公幹回任分轉辭回十二圩差次○十六日彭鹺尉輔辰銷黄家橋卡調署桃源縣張大令禀知交缷甘泉縣事譚鹺尹道淵銷西岸差○十七日裴鹺尹士麟委南掣查空○十八日毛分轉昌駿辭回皖岸林鹺尹景禧委解功鹽差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
