# 1881 - 197 - 4902955

 

Page 1

 
 
[恤囚論]  
　　本朝之於刑獄最爲慎重不但斬絞之罪必須反覆駁詰務求其案無遁飾情真罪當而後已即徒流以下諸罪亦不肯輕易定讞恐有冤抑研詰至務令惟明惟允乃按律以這擬焉此固　聖朝明慎用刑之意也而地方官不能深體　朝廷之意後或因是而滋生弊竇則又不如速結之爲愈也查弄律淹禁條內載凡獄囚情犯已完法司督撫審錄無冤別無追勘事理應斷決者限三日內斷決應起發者限十日內起發若限外不斷決不起發者當該官吏過三日笞二十每三日加一等罪廿杖六十因而淹禁致死者若囚該死罪杖六十流罪杖八十徒罪杖一百杖罪以下杖六十徒一年其條例內載凡有監獄之責者除設立循環簿填註每日出入監犯姓名甲　上司查閱外並將監獄人犯無論新收舊管逐名開載填註犯案事由監禁年月及現在作何審斷之處造具清册按月申送該管守巡道如有濫禁戒淹禁情弊即將有獄官隨時叅處如該道未行揭報經督撫查出或別經發覺即將該道一併交部議處又有陵虐罪囚條內載凡獄卒非理在禁陵虐毆傷罪囚者依凡毆傷論尅減衣糧者計贓以監守自盜論因而致死者絞司獄官典及提牢官知而不舉者與同罪至死者減一等其條例內載凡押解人犯擅加扭鐐非法亂打搜檢財物剝脫衣服逼致死傷及受財故縱幷聽憑狡猾之徒買求殺害者除實犯死罪外徒罪以上俱枷號兩月發烟瘴充軍又有聽家人入視而不聽司獄官典獄卒笞五十因而致死者若囚該死罪杖六十流罪杖八十徒罪以上杖六十徒一年提牢官知而不舉者與同罪其條例內開凡在禁囚犯日給倉米一升冬給棉衣一件倘有官侵殞蝕照冒銷錢糧律治罪統觀以上律例立法何等森嚴乃昨有漢皋蓮峯山人致書於本館言有皖江劉君幕　江蘇浙江湖北三十餘年歴見各州縣案牘因循轉輾久不結案以致囹圄久拘絕無綱開一面之日每逢夏令暑熱炎蒸獄中多不掃除觸染穢氣以致病斃者不少一逢冬令風雪嚴寒　棉衣者亦被守監人剝去雖每天獄囚例有稀飯兩頓而守獄者欃以生水水多米少不足療飢寒交迫而死者尤屬常有監獄所拘皆係罪人其死原不足惜然其中亦有罪不至死者亦不可不惜乃遇有飢寒酷熱而死者獄官稟明州縣稱係病故業已請醫診視服藥罔效云云州縣官據情稟報到省就此了結上下相蒙作孽不小合十八省計之共一千三百零四縣每縣一年或悮斃二命則一年計悮斃二千六百餘人分之不見其多合之殊覺不少一經念及令人驚心動魄上天有好生之德朝廷有愛民之心爲民父母者乃獨無仁民愛物之心乎蓋牧民者亦不乏精明詳細之人明知此弊而公務紛紜不暇計及以致因循貽悮往往而有應請督撫臬司行文各府州縣嚴加整飭清滌獄中情弊不以瑣悄爲嫌事之可以早結者照例於限內清結不得逾限其有應予監禁者則親自稽查勿使吏典獄卒有陵虐侵扣之弊則積德以貽子縣其有不食報於後世者哉山人之言如此本館感其用心之仁立言之善因亟取以登於報幷錄律例數條以資引証願與天下之爲民父母者婉約商之 
[多患孔亟] ○本月二十五日倫敦電報言多尼思地方不靖刻下益覺披猖恐有幾處大地亦將發難蠢動都尚不止一處也 
[砲船獲盜] ○福州西字報載閩浙總督之砲船兩艘在福州廈門之閻捉獲盜船一隻緣該處有華商船隻適遭盜刦該砲船見之隨往併力擒拿盡數獲住刻已解至省垣審實內有四名係屬積匪打入囚籠中不日即將正法其餘則尚在監候有人疑該盜即係搶刼德國阿細敦帆船者然未知其確否也 
[重酬華船] ○英國亞美利加輪船失事其船上諸人經華船救起相待極優此已列報茲接官署波來信言該華船業已抵甬諸西人亦共慶生全有西商某代亞美利加船主出洋二百元酬謝華船因諸西人既獲華人之救而且解衣推食者計有八天禮意殷拳故以此爲報而華人得此重謝亦不勝喜悅云 
[條奏傳聞] ○有友人自福州來據稱近聞閩撫勒中丞奏陳六欵大概係請裁巡撫之缺並捐納人員定以年限分發各官子弟報捐鹽塲雖係隔班究屬同省擬更章程以及細縀茶山加增釐扣等事謂摺稿已有人見過切實詳明深中時弊第京報未見所述办不甚了了確否難知姑照錄之以俟續聞 
[禁賽龍舟] ○福州城內文藻山各處龍舟復訂本月十九日在西湖賽鬥營縣聞之是日派撥兵役前往諭止於午初趁龍舟未駛赴西湖之先侯官縣主親去將龍舟櫒封幷暫駐彈　故各龍舟不敢開賽云 
[叅戎遞調] ○蘇郡撫標中軍韓叅戎自統帶浙西鹽巡屢獲私鹽私梟著有成效茲故自請開叅府之缺以尃責成其缺由城守崔叅戎調補已於二十四日接印矣其新補城守中軍劉叅戎擇於月之二十七日至任聞劉叅戎久列戎　戰功卓著開備文事兼擅其長而且營規整篇軍吏　憚蓋羊叔子之裘帶共推儒雅而程不識之刁斗尤極森嚴者也現聞叅戎於接印後不住衙署而擬住營盤以衙署公事易於照料營盤則城守一軍均在其中耳目稍遠則約束恐其不嚴訓練不親則操演恐其日弛故日來營中武弁皆振刷精神伺迓新官臨莅云 
[竊片送人] ○蘇城某姓少年者宦家子也性既淫蕩又復暴戾數月前私一鄰家傭女事洩挾女賃屋另住民然雙宿雙摟無如少年得隴望蜀而女亦水性楊花嗣有絲經舖中甲乙兩人在女所調笑當被少年撞見一摑一掌大受淩辱甲乙不敢與較抱頭鼠竄而散少年怒猶未平立開甲乙姓名住址竊其族中某紳名帖誣以他事送至縣署邑尊知其原由而礙於情面竟以滋事肇　將甲乙枷責示衆云 
[游湖投閣] ○杭垣下城之仁和倉橋地方有肉店夥三枝首托呂望鼓刀之業擅陳平割肉之能頗有同輩推許娶婦某氏即隣近粉食店阿虎之女妙具餅師之枝屈爲屠夫之妻貌既娟秀可人而性尤賢淑本月十七日鄰 
 
 

Page 2

 
 
裏衆女同爲紫雲洞之行咸來邀婦偕社婦以衆情難却且以出嫁后从未出於欣然许之是日调脂摘粉作意新粧身着雪靑綢衫月白綢裙新鮮尊目但嫌雙鈎六寸恐不飾觀特墊术使高緾綾使瘦紅尖微露纎小可憐於是結伴登舟興會飈舉午後言旋舟過湖心亭聖因寺等處復流連瞻眺幾時湖上　行宮修造甫竣黃墻朱戶照眼生輝其中飛閣崇樓儼然宮闕平時原非婦女輩可得門而而入近以土木之工未竣重門洞開婦等遂翩然直入徧歴亭臺嗣見文瀾閣飛梁駕空高淩霄漢謂不可不一登以增眼界因先衆女伴攀梯而升憑闌遠眺婦以閣有三層當覽其全衆皆以疲於登臨辭之婦乃賈勇直前一層更上時有木匠數人猶在作工一年老者殷勤戒婦曰第三層上樓板皆未釘好一或失足禍不勝言祈善自留意婦姑妄應之踏梯徑上直至上層淮牕一望全湖在目及俯身下視則心顫目搖莫能自主因復游覽一周方將下閣一時頓忘木匠之戒任意舉步忽如榱崩棟折之聲婦與樓板一齊從穿墜下衆皆驚起奔視見婦已目瞪口呆不能出聲急央人以竹輿舁送回家衆亦登舟廢然而返其夫聞信驚絕延醫救治謂有開口方可用藥否則不救也延至黃錯後婦方出聲興家欣慰不圖一語未終鮮血湧出未及更許即已絕命其夫雖痛惜之亦無補於事云 
[幕賓槍替] ○各處府縣考每多槍替之弊近聞直隸某府於五月內舉行郡試太守邀請幕賓數人閱卷其間半係修補人員聞有某君者宦况情苦操守平常欲藉此役爲生涯恰遇一富家子首塲倩代考列前茅次塲調入內堂正慮枵腹從事將伯難種其坐號適隣某君之室太守於扃門後入內休息某君乃乘間兠拾該童童遂啗以重金託其爲文某大悅允之自是童名每塲必列高等蓋以其人這文還使其人評閱其入彀固不待言試畢是童遂爲一軍之冠本月學憲按臨該童自恃爲府案首取襴衫當如拾芥院考即不情代迨學憲閱卷見其文與府試作判若霄壤會學憲又與太守有隙因黜此卷太守亦覺減色試官之聘請幕友尚引此爲前鑑哉 
[舞弊斥革] ○江甯陸邑尊懲辦地棍情形節經列報近又據差解到一名稱係彭某混名小王爺者邑尊正在訊問而原差楊德忽跪下稟稱彭某實係一時誤拿求恩開釋邑尊聞而微哂曰既是誤拿自應開釋但彭某平時果否安分今可有人作保該差復稟云殃有彭某之交在外伺候邑尊立飭傳進見其人語言舉動與其子逈異的係經紀人邑尊用好言撫慰曰本縣明知爾子非地棍該差等銅陵生意人可欺將爾子拿住肆行嚇索及至爾肯用賄又將爾子送案銷差是爾既經破財而子仍不免吃苦受欺實甚本縣何忍坐視但爾究用過多少錢不妨直供若果有其事本縣准爾具保將子領回其人聞諭囁嚅半晌官喝該差退出然後再問其人遂供曾經給楊德洋十餘元言明將人放出不料今仍解案邑尊曰洋係何時在何處交付有無見證其人云係某日在某處浴堂交付時有某甲親見邑尊即飭傳到某甲訊問果有是事但云聞兩人議論洋數不知細情意爲較量買賣亦未見洋錢過付邑尊遂將該差傳入令彭與某甲照前復供一遍該差無可抵賴俯首無詞邑尊謂本縣着汝訪拿地棍汝便借此生發如何可恕遂將該差從重懲辦並判革條永遠不准復允令彭姓出其保結將子帶回乃天綱恢恢疎而不漏彭某既蒙開釋出外遂大聲言曰既係誤拿須本官用轎子吹手送我回去我纔能去豈如此開釋便算了結彭某此說不過是虛裝臉面不料衆役方以楊德之遭責革實由于彭銜恨正深既聞此言遂將彭某扣留衆役同將所言稟官並囑事外閑人兩名作證邑尊既據衆稟更詢見證兩人所說如一不禁大怒飭將彭某帶回重責若干並發外班房管押此誠彭某自取其　也 
[金陵命案] ○金陵旱西門內高井地方近日出一命案先是某氏婦與木匠某甲有私情如膠漆未幾婦又與甲之夥某乙通乙少於甲能得婦歡婦亦不棄甲蓋多多益善也無如甲心懷醋意反自絕之於是因醋生嫉因嫉成讐其视乙真不啻眼中釘矣而乙又恃與婦密以爲甲雖忌我實無如我何故往來婦所愈無忌憚一日甲探知乙在婦所遂携木鑿一柄前去適乙在房調笑中忿不可遏遂舉鑿向乙刺去乙不提防竟被刺中脇際登時倒地甲掣身即出婦見乙傷趕爲起幸傷不甚重旋經隣衆調處令甲出養傷資兩下均已應允就醫敷治漸次就痊不料乙見傷將平又至婦所復聯舊好次日瘡痕大潰延醫復治則云不能絕慾故至於此不可爲矣未幾乙果斃命於是乙家遂以刺傷斃命赴縣控甲經上元郝邑尊臨稔果係傷痕復潰致斃當將起事始末詳細訊問即將甲帶回管押一面飭令屍親具結收殮某婦亦發官媒看管至如何訊斷之處俟探明再述 
[撞船案停訊] ○拉不暈兵船之兵頭施各忒自盡身死撞沈和衆輪船一案又須停擱數日綠拉不暈兵船須再添証人以備質訊幷須發電信至英國水師提督處稟商一切再行訊辦也 
[創囿述聞] ○園之名不一種菜蔬者曰圃蒔花木者曰園畜禽獸者曰囿囿方四十裏囿方七十里中國古者有之近時則無而外國則尚有此等遊樂之區前日有西人致書於來晉源西報言上海地方可以創造一畜養禽獸之囿不特珍禽奇獸可供玩賞可廣見聞而囿主亦不難兒利云云禾識有有能興辦此舉否也 
[控案不准] ○常熟人戴啓發遞稟英公堂稱姊丈王榮發無嗣祗一女名昭寶五歲時被鄰婦王五阿姐拐去緝訪久無蹤影事已歴十餘年近姊丈探知昭寶在上海甫欲來尋即患病身故臨終囑我代爲尋歸贅婿以繼其後貪來滬尋見昭寶在王方氏家彼送我盤川幷禮物二色令我回藉向論不採爰訴捕捉五方氏傳同昭寶到案求斷禮物二色呈閱五方氏訴稱丈夫向開發記成衣店業已亡故前曾過繼同鄉王萬榮女昭寶爲其時年固五齡由王漢陽爲中立有過繼文契呈閱今女年已及笄豈前日王漢陽之子王四觀忽領素不相識之戴啓發來認女爲甥女不知是否以王四觀同至姑作親戚待送給盤川禮物戴又稱爲女父成殮費洋七十元應得償還始知其串同王四觀旨認親戚圖許是以不理而伊竟將禮物爲憑訴于捕房求恩明察陳太守鑒閱兩造之稟閣女認識戴啓發否簽稱並不相識官謂載啓發即確係昭寶之母舅事由姊丈專主契據現在女至王方氏處已撫養成人豈容另生枝節至隣婦誘拐一節毫無証據本當根究今姑莧宥看以後不得再向饒舌昭寶令王方氏領回戴啓發斥退 
[調笑傷捕] ○英公堂據一百三十五號華捕稟稱昨夜有婦女二人在家門口乘凉有智利國人向之作謔語二婦驚喊逃入屋中豈此人尚敢赶入我見而喝逐伊竟將手持之木棒打我地下致腰間受傷鼻內流血是以將伊拘押今送案請辦周氏沈氏同稱寍波人丈夫均爲輪船水手其餘稟詞與捕同智利國人則稱實因酒醉擾事求寬陳太守商之賈副領事以智利國本埠無領事官判發捕房管押一月其飯次由公堂發給 
[竊物還票] ○廣東人王正合投英公堂稟稱在禪臣洋行生理家住虹口於三月間失竊銀匣銀表首飾等件旋在家中拾得紙包一个拆閱有押標二紙係銀匣首飾共押洋二十餘元報由捕房包探沈阿得吊贓的係失物問少銀表一只價値洋一百二十元幷小零碎首飾 
 
 

Page 3

 
 
云押舖二家求判押本陳太守謂王失竊難已獲贓木獲竊犯况潛還押其爲熟人可知起案之件未便判領飭分別給還押舖自行備本取贖俟獲到竊犯再行究辦 
[廚役受欺] ○英公堂據朱德全訴稱在晉源新聞館大寫洋人處當廚司被欠工洋八元三角向索無看反指我爲吃水鬧將我交捕云陳太守商之賈副領事謂朱索取工洋如何該西人反行交捕賈君謂該西人因虧欠甚多已有人出爲經理當與朱令役經理人取工洋太守然之賈君乃諭朱十二點鐘時投領事公館取函設或不能如數祗得認吃虧矣朱遵諭而退 
[彗星說] ○彗孛一星世俗以爲災祥禍福之兆意者因其形象怪異人不常見耳但形象之不雅觀亦其天生之體質使然其不常見者由人之目力所不及也若以極精遠鏡逐年窺測大空每年必有一二彗星故天文家自古及今測得而記於簿者不下數千計其運行亦環繞太陽惟軌道橢圓而甚長若行近太陽則光度與形度俱增地球上人民遂能目見若行遠於太陽光度與形度遂致地球上人民目力所不及所謂錯見於北極西曉見於北極東實因地球自轉之故倘移至不動處更能見其星體不動止有尾轉如鐘表針之旋行也鐘表針向右此尾向左其理實因大地向東左處人目朝北則變爲右旋反覺天度向西左旋也即如日月交蝕世俗以爲日蝕乃人君失德上天埀象示警月蝕爲太陰遭難蟾蜍吞吐有擊鼓鳴鑼燒火吹角以救護昔時各國朝廷亦用幣於社伐鼓於朝互相喧救豈知日月交蝕本有一定之期皆可用算推測考得今年月食在十月十五甲戍日丑初一刻望交周六宮四主度五十三分南緯二十六分五十七秒月食九分四九虧距復三小時一刻五分明年無食光緒九年癸未三月十六丙申日戍初一刻望交周十一宮二十度四十五分南緯五十分五十三秒月食一分弱虧距復一小時一刻又如晴明暗夜仰望天空自東北而至西爾有連綿如白雲一道中國名爲天河西國呼爲乳道皆未深悉其理若以大遠鏡窺之則所見處盡密如沙屑之小星如雲氣者實因極遠目力所不及耳張騫乘槎後世附會其說訛傳天河有水可通遂使名人智士皆信其悮惜無一大鏡以破斯人之惑試觀本月十九夜法界之煤氣火其實則盞盞明亮配成花紋字樣然於遠處望之但見條條如畵是夜余亦同友人庽目於其間嗣因道路太擠遂至廣業洋行中少憩若使人在遠處遙望不許近前如人之在地球測星不得向空而升亦但見其條條明光如花紋如字樣究不知其何物也惟一心欲知其底蘊又不肯妄斷於是窮思竭慮一旦豁然貫通遂製一大鏡以補目力之所不及始窺见其條條者實點點聚成也既明其形尚不知是何質於是分其光別其巴蔡其性乃知是屬煤類西國格致大文家之測量大空中之太陽與行星恒星等類皆同此理若測量其軌道之遠近則以光學中光率每秒時光行六十有五萬裏爲率至於聲之行則較光之行相去甚遠每七秒時行五里爲率若測望空中雷電及臨陣測敵槍砲之遠近皆以此率倘風有順逆氣有雨暘則須零較準其差數乃合夫明遠近則知其體之大小故天天文家測得日大於地一百三十萬倍地大於水星十四倍地大於金星少許地大於火星三倍土星大於地一千倍木星大於地一千三百倍天五星大於地八十倍海五星大於地九十餘倍邊地球共八星皆圜繞太陽而行名爲行星尚有甚小之行星百一十三亦繞日而行與日邊屬共成一團倚日以成晝夜四時寒暑各無妨碍外此尚有恒星無數一一皆如此而彗星亦可名爲行星之屬惟其軌道與諸行星大相懸殊最近者約遠於海王星兩倍有餘至其軌道遠近之相距則譬如水星離日分金星則七分地球則十分外有一月繞之即我世人所見之月火星則十六分木星則五十二分土星則一百分外有七月繞之木星之外有四月繞之天王星則一百四十餘分外有四月繞之海王星則一百九十六外有一月繞地球離日約中里三百三十二光五十萬里以此為率他可類推餘羅列天空者俱是恒星最近地之恒星約相距六兆兆里即六萬萬萬里人在地面觀之如在一平面上不知星星相距高低遠近之差度甚殊近者相距數百兆遠者難以數推最遠者即天文字名爲星氣星雲星團等類此等星較天河爲更過雖用極大精之遠鏡窺之亦不能分其顆粒明此而知天之其大無外矣如地上有蜉蝣細微之小虫雖其體質甚小亦具見害必避見利必趨之理由此而更知夫之其小無內也天理之所在無微不至無所不有人可不謹乎哉至於脩省一道在乎一心一意之正誠而天空衆星原不關於地球上之災祥禍福然天道之福善禍淫總不出乎理外也故舍棄格致要事甚爲可惜夫一人之心必具天生自然之靈不能用力而開發之亦甚可嘆所以材質過人者相習恒遠易轉入於異端小道以惝恍無憑之說游揚於當路由是絕詣失傳真理難明要知格物致知乃治閏之本最關緊要朱子所云人心之靈莫不有知而天下之物莫不有理惟於理有未窮故其知有不盡也然則余敢以談天說地爲迂闊載飲水思源是亦勸善之一道云爾至謂天象變遷可以推測未來之事如響斯應以及人生星命等類則皆屬子虛烏有之辭名稱術士實乃欺人之具生平所恥言也格致一事無微不至曷嘗有星命之說余於公餘之暇格致一道常旁搜愽考以上所云皆於西國書籍中得之俱有真據而不可易非敢臆造也知我罪我其惟閱者　古吳葉子成拜識 
[寄懷龍湫舊隱] ○銀釭夜午酒微醺心事重重冷碧雲半載魚書疎惠我一牀蝶夢暗尋君幾幾淮海人千裏遙憶申江月二分身爲愁多難寄語加餐兩字獨殷勤○寄懷秦膚雨滁江　悵憶肖江舊雨聯等閒歡笑總因緣疎狂買醉三升酒嘯傲尋春兩屐烟野鳥無家偏易別饑凰乞食問誰憐何時西脊移尊住　君號西脊山人　料理吟筒作散仙○贈福建瀟湘館侍者　頭銜誰與晋瀟湘憐我憐卿轉自傷欲替紅顏爭薄命不教青史獨生香靈河有岸還沈足幻鏡無緣亦斷腸欲把林妃前事說癡情一樣費商量　梁溪瀟湘舘侍者瘦鶴词人稿 
[煙窗談萃千成喜賦兩律錄呈飯顆山樵正和] ○浪擲華年夢裏遇閒中歲月急於梭空山風雨氈裘冷才子文章涕淚多七載寒燈秋共瘦　此書之作已閱七載　半生壯志墨同磨煙窗獨坐人痴絕自寫幽懷訴薜羅○也從珠海苦搜尋三借廬中贅怨深　此書又名三借廬贅譚本十六卷今爲十二卷　猶恐珊瑚還漏綱幾曾沙礫敢遺金巵言未必能驚俗大雅而今孰賞音只有憐才堪自信好披素抱證同心[  梁溪瘦鶴詞人翰飛鄒弢甫草]  
[光緒七年六月十六日京報全錄]  
　　宮門抄○諭百兩道錄前○湘撫李　奏前學政服闋起程北上日期片○廣西撫慶　奏請將革員留營效力片○湘撫李　奏委員統帶毅新營片○將軍銘　奏互相調轉協領片○廣西撫慶　奏補行請　飭核獎片○大臣耀　奏爲奏　聞摺子○六月十六日兵部太常寺太僕寺正藍旗値日無引　見○兵部奏派管理馬舘之大臣　　派出耀午○召見軍機　○○李明墀片　再據前任河南學政翰林院侍講學士瞿鴻禨遣丁呈稱竊家主前於光緒五年正月初十日在河南學政任內丁親母殷氏憂當即交卸扶柩回籍守制扣至本年四月初十日二十七个月服滿業經報明起程由縣詳咨在案茲定於五月十七日起程北上詣　闕請　安呈請代奏前來臣覆查無異除吏部翰林院查照外理合附片陳明伏乞　聖鑒謹奏軍機大臣奉　旨知道了欽此　○○慶裕片　再據統領越南邊防各管記名提督黃佳蘭稟稱關外 
 
 

Page 4

 
 
賊氛未歛防營戒嚴正當用人之際查有已革副將李雲梯年力正壯材氣勇敢屢在越南剿賊立功於邊情大爲諳練該革將本係奏明留營效力之員頗知愧當請飭泒隨營差遣藉收臂助等情臣查李雲梯前因與已革副將黃敏宣率師追賊越南叛匪經前撫臣楊重雅以所稟攻克買市新街及白浺曰通州皆有虛捏具摺奏叅奉　上諭著革職撤回省城聽候查辦欽此旋經楊重雅查明李雲梯等俘勇出關以來時有勝捷其攻克買市等處稟詞鋪張在所不免尚非全屬子虛可否仍留軍營以觀後效奏請　聖訓奉　旨留中欽此復經升任撫臣張樹聲遵　旨確查已革道員趙沃被叅各節覆奏摺內聲明黃敏宣李雲梯經楊重雅奏稱時有勝捷稟詞尚非全虛應請毋庸　議該二員已由前撫臣請　旨留營效力已革道員趙沃情事相同懇一併留於廣西軍營效力以觀後効光緒五年八月十一日奉　上諭趙沃着准其留於廣西軍營效力以觀後効欽此在案李雲梯等應否准留未奉　諭旨現在邊防需人既據黃桂蘭查得李雲梯勇冠諳練塂資臂助可否仰懇　天恩俯准留於廣西軍營效力以觀後効叅候　訓於遵行理合會同兩廣總督臣張樹聲附片具奏伏乞　聖鑒謹　奏軍機大臣奉　旨著照所請兵部知道欽此　　○○李明墀片　再據統帶毅新營記名提督蘇元春稟繼母梁氏於本年三月十三日在沅州寓所病故提督係屬親子例應丁憂回籍守制所帶南路毅新營應請派員接統以重防務等情臣等查武職大員丁憂例准終制惟員駐防湘省有年治車嚴整形勢熟諳自今春各路防營分別調派裁併所有南路寶衡永彬桂五府州屬地面統歸該員派營枙札目下江華猺案甫經辦竣彈壓稽防正資得力實未便更易生手查在營與實職不同已批給假百日赴沅治喪所部毅新各營暫交該軍總理營務處提督銜總兵陳嘉代統一俟假期屇滿仍回　防以專責成合無仰懇　天恩俯准蘇元春仍留湘省統帶南路防營於地方實有裨益臣爲慎重防　起見是否有當謹附片具陳伏乞　聖鑒訓示謹　奏軍機大臣奉　旨着照所請兵部知道欽此　　○○銘安玉亮片　再查吉林滿洲正黃旂二品頂戴花翎協領巴圖哩原　甯古塔旂籍前經奴才行等因其勇敢樸誠曉暢營務奏補吉林正黃旗協領在案該員熟悉地方情形擬請將吉林協領巴圖哩調轉甯古塔協領其吉林正黃旗協領一缺查有伯都訥左翼協領一缺查有現在伊犁軍營充差之頭品頂戴記名副都統瑚松額巴圖魯甯古塔右翼協領莫爾賡額原係伯都訥旗籍擬請將該員調轉伯都訥協領如此一轉移間各歸本處當差銜缺既屬相當人地亦各得官洵士營務地方均有禆益所有協領各缺擬請互相調轉緣由是否有當理合附片具陳伏乞　聖鑒示遵謹　奏軍機大臣奉　旨知道了欽此　○○慶裕片　再奴才接准戶部咨稱廣西滇捐分局第二次請獎內開壽恩榮附貢生捐銀四千三百八十四兩八錢請以郎中不論雙單月分部行走並免保舉嗣據壽恩榮稟請將郞中捐項改獎捐生梁玉瑜由廣西試用知府加捐分缺先補用並免試用不敷例銀二千四百零八兩仍照章二四折應補銀一千零一十一兩三錢六分照數呈繳兌收換給實官執照咨部核獎查光緒四年八間義覆直隸總督奏將咨獎改爲奏獎摺內陳明嗣後無論本身改獎移獎悉由各督撫歸入奏案辦理今捐生壽恩究其根源將損項移給梁玉瑜請獎文冊雖于五年八月以前咨部與光緒四年八月將咨獎改爲奏獎不符本都永使據咨核　相應咨覆廣西巡撫查照奏章辦理等因奴才覆查壽恩榮請將郞中捐項銀四千三百八十四兩八錢移給梁玉瑜請將梁玉瑜又照章補繳折實銀一千一十一兩三錢六分兩項合計請由廣西試用知府加捐分缺先補用並免試用核與定章相符例得給獎前因歸于經具奏致奉部駁理合補　附片具　奏伏乞　聖鑒敕部核獎以清捐案謹　奏軍機大臣奉　旨戶部核義具奏欽此 
　　○○奴才耀年跪　奏爲關稅一年期滿正額稅銀徴收無虧盈餘未能足額謹恭　奏　前仰祈　聖鑒事竊奴才蒙　恩派管右民翼　務循例奏派鑲白　護軍叅領恩光隨同辦理查前　監督宗　鍾泰於光緒六年五月十三日管理起至本年二月初五日止奴才於三月初六日　任起至五月十二日止前後共計一年期滿遵照戶部奏定章程銀錢並徵共收牲畜稅銀一萬七千一百八十四兩六錢九分四厘西山牲稅增銀四十兩房地稅銀二千一百二十一兩六分李承鏞交到罰項銀七百六十八兩五錢四共收銀二萬一百十四兩二錢五分四厘例交戶部正額銀一萬五兩一錢二分除免過戰馬　銀二百五十二兩六錢外應交戶部正額銀九千七百五十二兩五錢二分西山牲稅銀四十兩房地稅銀二千一百二十一兩六分李承鏞罰項銀七百六十八兩五錢本年准各部院來文採買　祭祀豬羊牛隻價値暨　孝貞顯呈后　幾筵前日供羊隻除照例由正額及西山牲稅增銀並房地稅銀李承鏞罰項銀全行動用不敷外動用過盈餘銀一千二百十五兩二錢六分四厘下存羨餘銀五千一百七十三兩一分九厘循例發過犧牲所草豆銀八百兩河南道刷卷飯銀一百三十二兩戶部廣東司更差飯銀五十兩貴州司付咨飯銀七十二兩書吏人等公費飯食等項銀四千五十四兩九錢一分心紅紙張銀一百二十八兩書吏等辦公銀八百五十八兩張家口南口書役人等盤費銀一百二十二兩以上共用銀六千二百十六兩九錢一分均係核減搭錢給發除交部庫及動用經費外尚不敷銀一千四十三兩八錢九分一厘再查右翼定額盈餘銀七千三百二十一兩四錢除動用外計短徵盈餘銀六千一百六兩一錢二分六厘查前任監督宗室鍾泰在任九個月二十三日短收盈餘銀四千九百六十九兩七錢一分五厘六毫四絲奴才接任後督飭　員認真經理兩月以來檢查送到清冊逐欵分晰責侮虧短遇甚計奴才接管兩個月七日短收盈餘銀一千百三十六兩四錢一分九厘五毫六絲奴才體察情形實因去冬雪澤稀少今春雨又愆期所來羊馬無幾又兼京中銀價與京外大相懸殊客商販運恐虧資本均各裹足不前以致盈餘未能足額此係短徵之實在情形也再本年准各部院來文採買　祭祀豬羊牛隻暨　孝貞顯皇后　几筵前日供等項羊隻均係要差萬難貽誤經徵各項銀兩不足動用此係尚不敷銀之實在情形也奴才受　恩深重曷散藉詞瀆陳應請將短徵盈餘銀六千一百六兩一錢三分六厘仍由鍾泰與奴才各按在任月日照例核計分賠以清欵自再所不敷銀一千四十三兩八錢九分一厘可否移於本任盈餘項下扣除之處出自　皇太后　皇上格外鸿慈奴才不勝悚悚之至所有奴才接管有翼税務期滿短收盈餘銀兩並不敷銀兩各緣由謹恭摺具奏伏候　訓示遵行謹奏請　旨奉　皆已錄 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
