# 1902 - 18 - 4910330

 

Page 1

 
 
[勸募江皖急振啓] [  申報館協振所啓]  
　　本年之夏淫雨連綿兼旬不止陽侯因之爲虐沿江各省慘被水災江西安徽兩省受害尤重淹斃人口幾不可以數計卽幸而獲免於難而室廬田畝漂没無存呼號於波浪之中棲息於沮洳之地哀鴻百萬待哺嗷嗷慘目傷心莫此爲甚滬上好善之土旣籌集巨貲携往彼處核實散振然被災之地旣廣楊枝一滴實難灑遍大千况現在時屆隆冬雪虐風饕嚴寒砭骨孑遺黎庶無食而兼無衣溝壑之塡勢終難免惟冀四方善士慈悲大發慨解囊金少固無妨多則益善庶得源源接濟不致功廢半途闓澤之施馨香以禱救人救徹功德無涯矣肅此佈陳伏冀慈鑒 
[九通股票截止日期并提前出書告白] [  上海圖書集成局啓]  
　　本局前刊圖書集成及二十四史兩大册籍出售股票蒙海内稱許購者如雲蓋以本局誠信相孚非比諸凡出售股票者每致有始無終日後或竟歸烏有也本局於此二書外亦從未出售股票茲因朝廷講求經濟實學變更考試章程因思九通一書於昭代典章歴朝政術窮源竟委實爲大觀爰首先創議仿圖書集成二十四史例用新鑄大號鉛字排印成書惟以卷帙浩繁刋成定價昂貴深恐寒士不易購致因此貶價招股每部僅收回工料洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年四月取欽定續三通一部六月再取正三通一部蓋因現在部議定章此後鄉會試各題皆取資是書故特於秋闈前告竣俾有志功名者藉以資涉獵而備考核也惟股票所印無多續印者又將售罄現定期本年十二月二十日截止俾能核數欲購者尙其從速惠臨遲將不能應命矣至是書之紙墨精良校讐完密本局另有樣本可以隨時取閱售票處上海在申報館申昌書局新聞報館京都電報局源豐潤票號博文書局天津電報局源豐潤票號萃文魁蘇州文瑞樓書坊鎭江文成堂晝莊揚州寳文閣書莊文樞堂書莊江甯詞源閣書坊杭州申昌書局岳州江左漢記分局漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都重慶河南開封湖南長沙廣東廣州廣西桂林福建福州均愼記書莊以便諸君子就近購買肅此佈陳伏維雅鑒 
[擬招回美國華工廣興製造說]  
　　環地球之國人數之多首推中國英教士李提摩太君曾繪圖列表按照西歴一千八百八十八年淸單核算約數三百八十兆有奇與各國較之多英國一百餘兆多俄國二百餘兆多美及法國三百餘兆其餘德奥日本等國則更相形見絀中國之人如此之多國勢似當强盛而乃不若人數最少之國其故何歟大抵各國能廣興製造一人可兼數人之事甚且兼數十人之事人少事多所謂生之者衆食之者寡是以日漸富强中國事少人多閒民日衆其奸詐者流爲匪僻爲國之害其安分者皆有自顧不遑之勢此皆國家無養之之法以至如斯養之奈何曰西國養民之本除農夫力田之外最重工藝舉國之民工無論粗細無不爭奇鬥勝而商務因之大興商務興則國日以富國富則勢日以强中國向視工藝爲賤役不知至今日當以爲富强之本不特可以養民且可挽回利權能不整興之而鼓舞之乎現在外洋進　之貨多至數千百萬玩好不急之物十居其三而爲日用必需之物十居其七華人若一日不可缺者苟能自造卽不能收回已失之利益當可以絶未去之漏巵况久久行之日臻精美安知將來不收回利益至能將利益收回則中國富强且可翹足以待矣說者謂西人講求工藝非一朝一夕之故中國倣而行之非但仍須西人教習而工作之人安能一蹴而幾卽有意整興恐亦非十年二十年不可也曰未經學習之人一旦而使之工作固知其不可也若待學成又費歲月故鄙意欲興製造莫如招回華工自不難事半功倍且工人一多推廣亦易華人之赴美國工作者數十年中實繁有徒美人從前以本國之人不敷工作樂用華人而今則華人日衆恐有喧賓奪主之勢屢議禁止報中屢載議禁之條執筆人亦屢箸論說美人之苛待華工殊有出情理之外者中國欲思保護而鞭長莫及刻更岌岌可慮原美人苛待之意初因禁之不能欲使各工人不勝其苦自然裏足無如各華工在美旣久藉以餬口回國無所執業是以忍受其凌辱而苟延殘喘美人見華工如此懦弱故待之更虐現在續行禁令恐華工卽甘受其苦而亦不能久居矣若竟翩然歸國而無所執業亦必流爲匪類誰非中國赤子誰非有用之才而使之求生不能求死不得忍乎否乎現在華人之欲學西國工藝者何等艱難而置學成之人而不用豈不大可惜耶當時僅知華人之赴美者皆作粗工今始知不僅粗工也查美國正埠一處如吕宋烟箱店吕宋烟行帚刷廠化學製造廠製衣廠糖果罐廠洗衣廠火柴廠汗衫廠製鞋廠織呢廠婦孺汗衫廠所用白人與華人參半美人皆視爲上等手藝雖苛待之而猶用之可知華工之藝不讓西人西人技巧皆爲華人所洞悉此種工匠若招回設廠使之工作成貨必有可觀旣可使若輩免得在彼受苦而回國又得謀食之所中國可藉此開工藝之風氣以收回利權豈非一舉而三善備耶涉筆及此質之留心時務者以爲然耶否耶 
[致祭社稷]  
　　昨晚九點鐘時京師友人傳來專電云皇上定於本月初八日寅正二刻恭詣杜稷壇行禮畢卽還宫 
[召見臣僚]  
　　昨晚九點鐘時友人自京師傳來專電云本月初七日皇上召見軍機及惠森林開章秦綬章胡鼎彝 
[使臣議事]  
　　高麗訪事人云日前駐韓各國使臣會集議事聞一因韓國使用之錢各國人均有私鑄欲嚴禁商販白銅貨料也一因俄國於仁川建造領事館所買之地價較各國買價昂貴俄公使欲抑價值也一因王城附近貞洞之樓房韓廷照會各國欲禁止建造也 
[迎鑾補紀]  
　　京師訪事友來函云皇上恭奉皇太后於十一月二十八日入都先期蘆保鐵路卽停售客票專備行在大差運物之需至二十四五六等日火軍運到御用各物曁内廷執事人物件由大宛兩縣恭備民車四百餘輛俟火車卸下立刻裝運送入大内迎鑾之文武大小各員先由各衙門分别傳知外藩王公到京者由理藩院知照耆民由順天府出示曉諭其各國駐京欽使照會外務部由慶邸奏請迎鑾者共俄德英美法日本奥義等八國屇期均迎至馬家堡黄幄之前各國留京之武官兵隊由外務部照會是日不得擅遊蹕路肆意瞻眺至鑾輿經過地面鋪戸等仍照舊例閉門勿許窺探喧譁正陽門敵樓城樓因倉卒不及建造外門敵樓上用五色彩綢紥成牌樓兩座裏門城樓上紥起牌樓一座業於十一月二十四日竣工金碧輝煌異常絢爛正陽門自二十七日起夜間不放閑人出入順天府府尹五城察院自二十五日始每夜四出巡查蓋以鑾路行經自應格外嚴整以崇體制而肅觀瞻也 
[臺民義憤]  
　　臺灣訪事人云臺灣自改正官制以來人心甚爲搖惑以此臺中義民賴福來臺南義民黄茂松大埔義民黄國鎭首先倡義聚集二百餘人於上月中旬將嘉義分廳及郵便局房屋燒毁並將分廳長警部莊崎忽次 
 
 

Page 2

 
 
郎及屬員一名吏員二名分廳員之眷屬一口郵便局長宫下剛吉及雇員二名局員之眷屬一口公醫鈴木虎雄並商人二名等悉行槍斃巡捕亦被傷三名拿去二名又於新廳事務室内檢出屍身四具事後分爲兩路一經鹽水港一經北港而回目下警視總長大島君前往該處查察越兩日山杉林分署巡查前往搜捕又被殺死五名是夜有兵目一員兵丁五名巡捕四名於樸杍脚東南之安外尾街與土民數十名相遇槍斃土民七名 
[著手成春]  
　　日本某日報云明治二十七年醫學博士北里氏創設傳染病研究所製爲血淸以療實布垤利亞症一經試用頗能著手成春迨明治二十九年改爲官業由内務省設立血淸藥院歴次製成五六萬罐悉心覈核愈闡愈精目下行之市中者分爲三等第一等用以治輕症約須一十八滴第二等用以治中等之症約須三十滴第三等用以治症之至劇者約須四五十滴患者用機器針射藥入皮内其法甚易收效如神較之製自歐洲者有過之無不及誠起死回生之妙方也　實布垤利亞卽華醫所謂爛喉痧血精用馬血爛成專治此疾藥氷一滴與藥末一林士相同約合華權一釐七毫半北里氏于日本諸醫中久負斗山之望曾在德國試黴菌學得有博士文憑昔年香港核疫流行時航海前往攷察箸有論說本館曾譯列報章 
[調勇防匪]  
　　杭州訪事友人云杭州府屬富陽縣境近有匪徒聚衆滋事經府尊宗太守札飭正任富陽縣汪大令前往查察撫憲任筱沅大中丞恐擾及教堂特命營務處派委吳叅戎忠遠帶勇二哨前往彈壓以備不虞 
[整頓捕務]  
　　武昌訪事友人云去秋長江一帶會匪蠢動湖廣總督張香濤制軍添募勇營派員管帶專司沿江一帶緝捕事宜一時奸宄潛蹤閭閻得以安謐近則日久懈生捕務漸形廢弛哥老紅燈各會匪又不免死灰復燃甚至城廂鉅鎭時有搶刼重案制軍以現辦緝捕房之竇顯卿大令不甚得力爰改委正任襄陽縣李竹吾大令馳往接辦幷飭善後總局優給薪水准其禀請委員數人襄同辦理務使市廛安堵宵小無蹤想大令夙具幹才必能不負委任也 
[禀修城垣]  
　　武昌訪事人云鄂省漢陽門濱臨大江甕城年久失修勢將傾圯上月某日忽聞砰轟一聲城塼紛墜鄉民某甲適行經是處不及奔逃致遭壓斃城守營某叅戎聞之立卽馳往查甚飭傳甲之家屬自行棺殮酌給撫卹一面禀報大府撥欵興修 
[續獲票匪]  
　　九江訪事友人云上月二十八日九江鎭署劉胡傅三巡弁拘獲票匪楊松林及喻某蔣某三名解送德化縣署請縣主吕恪符大令訊明口供按律重懲 
[學堂批詞]  
　　會稽陶心雲觀察濬宣捐建紹郡通藝學堂定於明正開辦前曾紀之報端兹又由友人抄示各大憲批詞照錄如左浙江巡撫部院任筱沅中丞批云據禀該紳變産集資積年經營就原建東湖書院改設通藝學堂捐置圖籍儀器酌照中學堂辦法分設四齋擬定學額於明年正月開辦具見力體時艱裁成後進好義樂輸深堪嘉佩現各府縣創辦學堂公欵支絀若紳富能自行捐籌正可輔官力之不足該學堂規模旣定應卽實力辦理將來如能續籌捐欵自可量力擴充仰鹽運司會同布政司核明詳請奏咨給奬幷行紹興府遵照仍照會該紳知照此繳禀摺均抄發藩司誠果泉方伯批云批據前年在紹郡鳥門山麓獨力創建東湖書院現擬改爲通藝中等學堂並附設蒙學按級開課以輔官學所不及一切經費書籍出自捐籌不請公欵具見有志振興裁培後進深堪嘉尚章程亦均周妥應准立案至所稱捐置學堂幷書籍儀器之類用洋一萬五千餘元益以開辦經費爲數更屬不貲好義急公尤爲難得自應詳請酌給奬叙以示鼓勵仰紹興府查照立案並分飭山會兩縣遵照查核明確俟學堂辦有成效妥議通詳察辦仍候撫憲核示遵行此批禀摺均抄發 
[創設蒙學]  
　　松江訪事人函云郡治東門内龔鏡淸茂才以邇來朝廷諭飭直省郡國創設學堂栽培後進因思爲國植材先端蒙養爰糾約同志龔迪人楊碧杉兩明經張倩吾張秉鈞兩茂才推朱祝礽張葦舟鈕鐵生三孝廉爲首禀准華亭縣林霨生大令就城東北隅馬耆寺開設蒙學堂禮聘教習收錄生徒俾餉來學隨奉大令批其牘尾曰學問之道自幼學始該職等創議試辦城中蒙學堂培植後進爲國儲才能急先務深堪嘉尚章程三十條周密妥善均屬可行所請馬耆寺改爲蒙塾候諭飭該圖地保查明原委是何糧戸字號地叚若干畝房屋若于間詳晰禀復核奪至請撥經費一節查地方公項大都華婁公共之欵分存各善堂外悉歸府署經理卽書院等費由本縣捐廉者歲千餘金已通詳立案未便擅行指撥本縣再四代籌惟有先請該職等廣向好義之家竭力勸捐一面由縣隨時設法可也摺存 
[劇賊傷人]  
　　杭州訪事友人云上月某日臬署附近馬坊前某姓家被賊穴牆而入將庖人某甲刃傷緣甲聞賊進門後卽起身扭其髮辮堅執不放賊欲逃不得遂取菜刀砍其頭顱受傷甚重越二日殞命當卽報縣請騐縣主蕭大令隨帶刑仵前往相騐旋據唱報委係因傷致命隨命事主備棺收殮臬憲湍靜臣廉訪聞知其事命駕臨塲面諭大令赶派捕役勒限嚴拿一面通飭鄰縣恊同嚴緝 
[婁令騐屍]  
　　松江訪事人云婁縣所屬七寳鎭左近張姓女郎年已及笄被人拐去嗣聞爲陸某所誘託戚串王姓價賣於人因之向王詰責王以無端受窘糾合多人向張問罪致毆傷張姓兩人張姓卽舁傷者至王姓家迫令醫治自上月二十一日至今迄未痊可王懼遭命案遂吞服阿芙蓉膏自盡其家屬於初二日來松投婁署報案屈吉士大令聞報立卽帶同刑仵人等於初三日淸晨親往檢騐 
[武林火警]  
　　杭州訪事友人云本月初一晚八點鐘時淸泰門外觀音堂左近某姓家失火經地甲鳴鉦報警各水龍紛馳而來無奈是處離城四五里郭門已閉不得逕出救援祇得相約而返以致祝融氏威燄大熾焚去房屋四十餘間被災者大半以燒鹽爲生内有二鹽廠亦罹於難 
[鄂省官塲紀事]  
　　漢口訪事友人來函云徐穉蓀觀察前奉湖廣總督張香濤宫保札委管解貢品齎送賀表行在進呈近已事竣言旋上月二十六日回抵鄂垣卽詣督轅禀陳一切○武穴隄防前因江水漫溢冲刷殆盡迨冬令氷涸之際大憲綢繆未雨卽委員督工興修近已告竣復委黎明府培質往騐收○夏口廳讞員劉蔭如司馬前奉督撫憲會委勸辦漢陽漢口紳富捐兹已告竣詣各憲轅禀知銀差○湖廣督憲張香濤宫保近以皇上回鑾神京一切情形亟須隨時偵察特委和大令文赴京專司其事遇有緊要公務隨時電禀俾得消息靈通○湖北善後局總文案周粟齋明府前奉上憲札委署理應山縣篆未及起程復接督憲張香帥札文以目下捐務未了一時未便遽易生手應暫緩赴任等因明府接閱之下遂遵照辦理○今歲武昌府屬境内被水成災遍野哀鴻嗷嗷待哺督撫二憲關心民瘼特委常大令豐赴興　洲曾大令廣敷赴太冶寗大令鵬南赴蒲圻辛大令天成赴咸寗張大令樹森赴武昌等處查勘受災輕重情形一俟禀覆後當分别振撫○何大令厚康前被鄂省某大憲奏叅革職近以襄辦和議略著微勞經北洋大臣奏准開復原官日前奉到飭知著仍在鄂省聽候差遣同寅各友聞之咸往道賀 
[浙省官塲紀事]  
　　杭州訪事友人云下城保甲總巡桂别駕現屆期滿由督辦周觀察札委候補通判趙别駕廷幹接辦○調署山隂縣正任台州府同知姚子祁司馬景　現奉藩司誠果泉方伯飭回本任所遺山隂縣缺委安吉縣汪大令一麒接署○會稽縣兪振巖大令鳳岡調省遺缺委現辦紹郡酒捐之候補縣程輔堂大令贊清代理 
 
 

Page 3

 
 
[珠江冷月]  
　　廣州訪事人云南海神安司貝底水隙地甚多係居人曬晾莨綢之處市面熱閙因有賭徒搭蓋棚廠開設牛欄上月二十二月某攤塲失愼延燒居民房屋多間事後秀水局紳以茅蓬最易惹火爰於二十四日督率勇丁將各賭館盡行拆毁牛欄中出而阻撓以致互相鬥毆各有受傷旋經局勇拘拿牛欄中人王新楊德二名解縣審究幷將受傷勇丁羅良送縣請騐○上月二十五日早楊仁東約怡利洋貨莊被匪數人一擁而入指嚇各夥不許聲張旋將銀物悉數动去事後許久店夥方敢出門呼喊迨勇丁聞警馳至而匪徒已杳如黄鶴矣○二十六日第七甫某茶食鋪忽然傾倒壓傷店夥二人某日第十甫水鴨店房屋忽亦坍塌店東郭某被壓而死誠无妄之災也 
[洪崖訪道]  
　　南昌訪事人云江西提督學政吳絅齋大宗師歲試南新兩縣童生點鐘時經廪保查出鎗手二名入塲後又由諸童生查出鎗手三名均經宗師將人發交南昌府查蔭階太守訊辦幷傳廪保分别訊究復牌示該生認派廪保降爲附生生各學保舉優生有考取三等者例應不作優論宗師查照向章提附二等末其武生童停考一節屢次禀求仍一律批斥嗣復剴切曉諭各省皆欽遵諭旨停止武科江西不能獨異所禀廣東仍有武試實係傳聞之悞並非果有其事該武生童旣可投標入伍又可挑選武備學堂肄業自有進身之階不得聚集瀆禀各武夫見之皆沮喪而返○南昌縣戚升淮明府蒞任以後結案甚多前者車埠爭佔洲地一案亦經明府訊結兹錄其牌示曰爲示諭招佃認租事查接管卷内案據民人殷必壽等具控萬安世等圖佔洲地一案迭經前縣詣勘丈量繪圖貼說集訊未結兹經勒差將兩造帶案禀經集訊殷萬等姓所爭洲地均無確據該地亦未升科斷令殷姓以車埠相連有泉井卽蓄水坑爲界自車埠以下該處一百三十七弓不歸殷姓亦不歸萬楊魏等各姓應作爲官地立界招佃認租其租俟另立章程撥作地方善舉以後各姓不得越佔混爭各具結完案除飭差丈明立界外合行示諭爲此示仰該處農民人等知悉殷萬等姓互爭前項洲地現斷歸官其業已開墾之處先儘開墾之人承租其不願租者另行招佃承認倘其中向有荒地無論何人均准認墾報縣註册在先者爲定地盡而止務各遵照赴縣呈明聽候另立章程核定認租若干飭知遵行毋稍遲延特示○臨川縣學宫後有香楠峯俗稱文筆峯爲合邑公管地前被痞棍楊壽春等盜賣與德國教士欲建教堂當經江雲卿明府訪聞其事恐釀訟端力勸教士退契不買並會同學師傅春華饒其政兩廣文籌欵照價購回仍歸合邑管業復經兩廣文婉勸饒姓將西邊山地捐助學宫均作公業會勘釘界築牆攔護藉非江明府開誠布公德教士通情達理必致兩相齟齬糾纒訟籐矣 
[鳩江雜志]  
　　蕪湖訪事人云今夏淫雨爲災廬州一帶咸成澤國而無爲州爲尤甚現當水涸之際而該州之水仍復汪洋詢其緣由以二四圩接連黄泗圩地本窪下非驟開陡門不足以洩瀉也刻下該圩二麥未種今年小民旣無以爲生恐明春鳩形鵠面者之更多也睠念窮黎殊難借箸○本年疉奉諭旨飭裁書吏查皖北差役以潁州府屬爲最多泗州次之潁州阜陽差役幾至四五千名五鄉分駐霍邱亦約一千名每遇團練會哨在公之人居然自成一旅泗州約千餘名泗州捕廳差約三四百名不耕而食不織而衣苟欲一旦裁撤亦談何容易耶○蕪湖籌議公所冋本與商務局合在一處刻下許九香觀察因局中司事實不能容因另賃王少谷太史住房分設辦事已禀請王芍棠中丞批准矣○安省開辦房捐皆由地方官辦理不另委員聞和州直隸州姚石泉刺史刻已就地會同保甲局員淸查造册矣 
[上海官塲紀事]  
　　昨日江蘇海運滬局總辦林質侯太守文炳乙未科翰林金蘅浥太史鉽江蘇候補縣袁大令允升王大令守之先後命駕入城先詣道轅謁見袁觀察復至縣署拜會縣主汪大令 
[勒限交地]  
　　費晉卿投英美租界公廨控瞿耀福瞿耀曾售地不交印單前晚讞員張柄樞司馬提訊費供是地七畝有奇坐落二十七保十二圖由小的介紹售與工部局得價洋銀七百四十元已付定銀二十元限日交單立契不料瞿遷延至今竟置不理叩求究追瞿供是地本係公産不能出售求察司馬以業已成交何得翻悔諭令交人保出限繳印單違干未便 
[死而復蘇]  
　　昨日淸道局巡丁某甲至本城老北門内白衣庵前見街衢積穢甚多喚打掃夫阿金至前申斥之下復舉足踢之適中要害遽爾氣絶經淸道局員函請縣主汪大令相騐大令命駕前往旣蒞屍塲飭仵作翻覆檢騐阿金忽張目而甦見者謂係一時氣閉所致大令卽飭舁回倩傷科醫治 
[英美租界公堂會訊案]  
　　前者英商威利洋行主控徐忠渭定購洋酒延不出貨經讞員張柄樞司馬會訊諭限兩月將貨出淸迄今逾限已久仍置不理前日午後三點鐘時司馬會同英繙譯偉晉頌君覆訊原告投案求催徐供目今市面淸寥此貨苦無銷路尚求展限兩月司馬商之偉君令交妥保准限至西歴三月一號出淸違干未便 
[上海巡局紀事]  
　　前日縫工趙連生王金山扭陸楊氏至二十三七鋪巡防局控被竊去皮袍局員盛雨村二尹提案研訊氏供並未行竊二尹斷令賠償洋銀十五元交保限十日内措齊繳案如延干比○昨日上海縣主汪瑤庭大令飭差至南市陸家浜地方拘獲小流氓蔡阿二一名解至二十三七鋪巡防局轉送縣署以便訊辦 
[南市捕房紀事]  
　　昨日上午王朝炳張明二人至新泰平馬頭承挑某樹行樹柴蘿間夫張錦文見之以其並未入行不應無端攘奪遂扭住兇毆三十號巡街捕查見之下一倂拘住解至捕房捕頭令地甲帶回調處○日前崇明婦人丁蔡氏挈其甥二郎來滬賃居南市新馬路永大公客棧同寓匪人沈子和見之以爲良懦可欺遂將其甥誘往他處價賣日昨爲氏尋獲在馬路中互扭四十八號巡街捕瞥見之下一倂拘至捕房捕頭令分别押候移解馬路工程局禀請總辦翁子文太守訊究 
[十一月分教職單]  
　　教授江蘇鎭江沈汝奎通州甲正諭直隷安肅楊杏林天津舉山西甯武吉守中平陽舉江西寍都鄧廷鑾建昌舉湖北宜城童立綱漢陽舉廣東德慶潘澤燦廣州舉雲南昆明張學銘昭通舉貴州天柱陳煓厚大定舉訓導山東文登馬星箕濟甯挨觀城李敦益濟南舉山東高苑孔繼中泰安挨陜西中部王懋績西安挨宜川田曾蔭四安舉甘泉趙先甲西安舉汧陽徐懷璋西安舉陜西郿縣張星耀同州舉甘肅環縣葛挺生秦州舉浙江靑田沈祖榮紹興優江西武甯劉運達贑州舉萍鄉劉瓌建昌舉廣東文昌李澧常廣州舉復諭直隸威縣李瀛寍遠拔山西稷山陳炳文汾州廪四川資陽郭熉嘉定附廣東乳源古崇德高州廪雲南南寗張傳經開化劯復訓直隸鹽山張含金廣平增山東高唐張爾梅濟南廪淄川張庭椿兗州廪陜西西安宋佑文同州廪隴州李遇時西安廪浙江烏程陳祚昌紹興廪江西新城楊秉鞏饒州廪淸江李友蘇撫州增信豐李紹沆臨江廪廣東順德陳鴻熹瓊州增博羅陳國勳廣州增雲南趙州黄蓁雲南附 
[喉症要言]  
　　今冬天氣亢旱各處喉症甚多急而且險竟有一二天卽危雖名醫不及奏效各善士敬送靈藥亦屬不少但總名喉症其實病情不一或藥不對症恐卽耽悞惟有在未病之前每天食生蘿菔半斤小孩不能食者打汁飲之卽不患此症矣敝處亦有敬送喉症吹藥此係土牛膝打汁拌象貝末晒乾研細土牛膝俗名臭花娘此藥極爲隱當惜乎所剩無多至究屬可用與否請病家自行酌奪可也新閘馬路平江公所梓安堂同人謹啓 
[贈書鳴謝]  
　　惜隂别墅主人輯有壬寅年華洋吉書都凡一百六十種内如輪船電報郵政德律風之類章程價目詳載無遺末附京外各官銜名籍貫尤便檢閱誠居家行旅均不可不備之書也昨承以一帙見貽特書數言藉答盛貺 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宜昌錄要]  
　　宜昌訪事人云前日鴉雀嶺天主堂忽被匪人滋閙地保急禀報東湖縣署縣宰葉明府立卽帶差前往彈壓並函致防營統帶派出勇丁二十名悉心保護及至則已安靖如常明府遂飭拿爲首肇事之二人帶回嚴究○宜昌土藥局總辦劉觀察寳林現丁内艱由上憲委宋觀察接辦○前者固陵輪船悞觸礁石致受重傷月初某日駛回漢皋鳩工修整○邇者釐卡查貨甚嚴來往客商畏而裹足以致所收捐項不能足額各局員恐礙考成殊形焦急 
[上海縣署瑣案]  
　　王少林前在馬橋汛控稱擒獲竊取棉花之張阿弟交與地保孫美觀得賄縱放等情由汛解縣前晚汪大令提訊王供前月某晚被張阿弟竊去棉花一袋藏在田中人贓並獲送交地保孫美觀小的前曾失過棉花兩次因令一倂追究詎閱三天向問置之不理顯係賄縱控由汛地官移案求究孫供張阿弟與小的同村有田二十餘畝安分耕種王少林毫無家産專事訛詐前因張之小孩在小的田内挖取芋艿經張知悉將孩嚴責小的往勸王卽誣指張孩行竊唆令小的向張勒借銀洋小的不允遂投汛誣控合鄉皆知叩求明察今張已由小的帶同來案請訊大令傳張研訊供與孫保相符遂斥王妄控圖詐本應笞責姑念苦求從寛飭退完案○前日徐魏氏投縣禀求騐傷大令提訊之下供年七十歲於光緒十一年分租李雙九地一方坐落二十五保四圖訂十年爲期由婦人造屋十間出租迨期滿李已去世至二十五年分復向伊姪李阿法展租十年後有急需將房屋六間售與他人今年限未滿李阿法忽將該地售於洋人勒令拆屋與之理論反被毆打受傷求騐請究大令命仵作騐有微傷判令退去候飭差查明復核○王關祥扭黄天元到縣控追担保欵項亦經汪大令提訊王供光緒二十五年七月間黄代費興山作保借去洋銀二百元按月子金二分言明若有錯悞由黄理值詎一年以後非但本錢無著卽子金亦不付給向黄追索一味推諉顯見串賴爲特求請究追借據呈覽黄供費向王借銀係兩人當面談妥付過利息一年以後言明止息還本費現居城外容小的尋獲交案求鑒大令准之限三日將費交案訊追 
[英美租界公堂瑣案]  
　　匪人張振恒籍隸湖北前因在虹口向人訛詐獲解公堂訊明口供判令遞解回籍兹又濳入租界匿跡福州路一帶被包探趙銀河拘獲昨晨解案請究讞員張柄樞司馬商之偉繙譯判押捕房一年期滿仍子遞籍○前晚福建路天仙茶園排演送灰麫淫戯適爲包探金立生胡瑞龍所見報知捕房因傳園主趙殿臣送案請究司馬判罰洋銀二百元○趙海泉行竊某洋人家雞十七尾經某包探拘案請究司馬判押捕房三個月○積賊王德標行竊沈岳林家衣物經包探孫阿星拘獲解案請究司馬判責五百板押捕房半年○陸阿孔誘拐章阿巨家年甫六齡之孩沿途求售適爲包探張天林所見拘解請究司馬判責五百板押捕房一年○積賊陳金寳行竊道信恒裕祥福太升等號綢衣若干件經包探王長桂拘解請究司馬判責三百板押捕房三月○周阿生行竊三盛源舊貨店大魚骨一枝經包探沈阿岳拘解請究司馬判責二百板遞解回籍○張銀生行竊乜阿大家棉被一條經包探顧阿六拘解請究司馬判責五十板逐出租界○金州奎行竊徐金堂家銅器等物經包探何阿春拘解請究司馬判責手心二百下 
[法租界捕房瑣案]  
　　本邑南市二十三七鋪陸家浜左近章菊生章杏生行竊陳與昌絲棧主人宅内皮箱一口内儲狐皮紫貂衣服十餘件經包探查獲起出紫貂馬褂及乾濺倭刀外套等贓解經讞員杜枝園大令訊供諭令押候吊齊各贓再核昨日大令命提二章到案詰問二章同供所少各贓均已失去無從交案求恩寛免大令命將杏生重責二百板還押候隨堂帶比○唐伯雲控族人唐怡生糾同王雲生郁阿堂等冐充鹽梟盤踞滋擾經大令訊供以唐怡生尚未來案諭候補提再行核辦昨日復訊王雲生等同供小的等皆由唐怡生遣往索取債欵怡生與伯雲因田畝糾葛涉訟縣署迄今尚未了案求鑒大令飭將王等一幷移送縣署歸案訊究○積竊楊麗天李金山屢因犯案解經公堂懲辦前日又在某輪船行竊被獲經大令訊供諭令押候嚴懲昨日提案著各責三百板送縣遞籍竊賊張阿三徐阿榮王阿寳王桂林前因犯案經大令訊供判各枷號一個月昨已期滿命卽開枷各責五百板一幷斥釋○偷兒張阿金吳阿根徐紀元陳阿四均均大令訊供昨日提案著照原斷張先枷號一個月期滿責釋員徐各責二百板陳責三百板一幷斥釋○流氓張仁寳張阿四李全寳王阿金因藉端訛詐拘案訊供昨日經大令提案著將爲首之張阿寳責三百板餘人各責一百板一幷釋出 
[美租界捕房紀事]  
　　前晚甬人李生甫投捕房訴稱小的僑居穿虹浜左近昨被流氓彭福三偕其所私婦張小妹糾同羽黨多人前來借端訛詐不遂其欲將家中雜物擊毁甚多請爲查辦捕頭允之○昨晨小竊張阿春潛入虹口某姓鄉民家竊取水烟　等物爲包探顧福其查獲連贓帶入捕房捕頭令押候轉解公堂禀請讞員張柄樞司馬訊辦○昨晨跑灘賊王阿四混入蘇州河某姓航船上竊取綢布布衣服多件携至押鋪内典質錢文爲包探顧某查獲連贓拘入捕房捕頭令押候解送公堂禀請訊究 
[嶺南官報]  
　　藩憲牌示肇慶府經歴缺詳請以新海防遇缺先補用府經歴董顯揚咨補澄海縣榆林司巡檢鄧慶咨補飭赴任揭陽縣丞缺以補用縣丞張先楨咨補准補南海縣三江司巡檢李光藻准補淸遠縣廻歧司巡檢華承榮均飭赴新任新安縣趙新飭回本任候補三水縣三水巡檢飭赴新任文昌縣缺以徐聞縣何炳修調署遞遺徐聞縣缺以分缺間用知縣許南英署理開建縣典史以咨補連平州吏目薛炳寅署理博羅縣石灣司巡檢缺以烟瘴俸滿吏目梅賡先署理英德縣典史缺以洸口　巡檢王善師署理陽春縣典史以廻避卽用典史顧鴻翔咨補英德縣典史以烟瘴俸滿黄史朱　奎咨補電白縣典史缺請以新海防遇缺先補用典史徐炎墀咨補 
[維揚官報]  
　　十一月二十七日北掣戴分轉公幹到揚分發大使吳鹺尹德雍浙江人禀到護理淮揚道徐觀察肇庚過揚二十八日分發大使郭鹺尹步瀛福建人禀到沈鹺尹繼厚殷鹺尹之輅均委總局聽差二十九日徐鹺尹鴻鈞禀知赴省三十日王鹺尉文錚委總局文案　鹺尹憲脩銷巡查赴西鹽查艙差 
[江西官報]  
　　署景德鎭同知艾廷棟期滿遺缺已請院示委准補斯缺陳履貞先赴署任又署宜黄縣兪省三期滿遺缺酌委試用縣王萬育代理劉世芳由金陵回奉委隨同淸查鎗砲火藥等項丁方穀豐城修堤回黄作元周景祁俱往淸江勘修堤工章定瑜往會昌張鳳藻往寗都州俱查積穀陳奎齡往靖安安義謝文彬往平程　往　州陳善垣往萬載俱查商務府照王逢康查德内保甲知縣王俊鮑惟喬俱先　到省樊光型王人鑑吳應甲莫之瀚何毓華李祖白劉曜坤陳嘉楷張煦曾梅調鼎袁　俱投文管士超汪渭俱就近禀到朱作霖劉鍾森張玉衡何子俊蔣仍增查步瀛裘鏞吳文煃孫家棟田燿南許國琛江汝濟羅傳珍俱騐看蕭新云詹光斗李詩意俱禀見胡宗濂辦貴溪卡姚光運往鉛山催减平辦鄱陽保甲藩憲柯遜菴方伯牌示曰署石城縣樊恭慈期滿遺缺輪應正班教習知縣黄麟委署查該令現辦姑塘釐　卡較短絀照章撤追應行扣委以正班其次之教習知縣黄　箴署理又調署長寗縣徐淸來據報病故輪應新班試用縣張綬黄委署查該令現缷樵舍釐卡比較短絀照章追　應行扣委以新班其次之試用縣鄭　凝署理　委署按經歴王履安因案撤任以酌委候補府經狄祖年署理新選宜黄縣孫家蕃委　審局幫審案件葛明遠幫辦牙厘局文案李德利調辦永平藥局廖恩光解　四批漕折進京章定瑜往會昌查積穀王俊往贑州府公幹伍發枚由湘籍來江從九章紹曾查順化門章汝濬刁文選禀到查步瀛就近騐看廖鎭南回蘇刑部浙江司主事陳日新由京回新建籍 
[上海虹口元濟善堂經收十一月分送堂一文愿並施醫捐淸單]  
　　黄花仔愿洋五角黄毓齋銅洋一元七角五分梁紫雲醫藥洋四元繆　若二元徐文良一元通共收洋七元五角銅洋一元七角五分 
 
 

Page 10

 
 
   
 
 

Page 11

 
 
   
 
