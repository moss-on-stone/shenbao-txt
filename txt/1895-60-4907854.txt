# 1895 - 60 - 4907854

 

Page 1

 
 
[敬募營口烟臺軍士醫傷費] [  申報館謹啓]  
　　倭人肇釁犯我巖疆殺戮頻仍慘無天日卽幸未喪身鋒鏑而血飛肉薄折骨傷筋疾痛呼號不堪入耳西人之好善者爰就營口烟臺兩處創爲紅十字會醫院凡我華軍之傷而未死者一律收養療治藥餌飮食務極周詳特所費不貲深恐後難爲繼是以本館特襄同慕維廉教士代爲勸募以應急需惟望海内仁人源源接濟一俟集有成數卽交匯豐銀行分别匯往以濟燃眉至於日本兵士之傷者院中概不敷療肅此布達卽頌福綏 
[西商創興新工大有造於中華說]  
　　四民之中有農工商三者焉農爲工之本源商爲工之去路欲論工宜先論農顧已有農學新法一書在今姑不贅則先論商乎孟子語彭更曰子不通功易事以羡補不足則農有餘粟女有餘布旨哉斯言通商一途卽以其所有餘易其所不足者也彼此交相易卽彼此交相益也益之在於不足者如人所必需之物來日多而價日賤也益之在於有餘者如惡棄於地之貨去路暢而利路開也且往來轉運之商人又可緣之而弋利是通商者一而獲益者三也况乎三者之外更有富國之一道焉以中國各新關稅則而計三十年前僅歲徵八百萬金耳今乃增至二千三百萬金苟使中朝自今日始再行推廣通商之政卽歲徵五千萬金僅尋常指顧間事耳　以明哲之士皆知通商爲中國大利之所在而必欲維持調護於其間也又考中國各關進出口各貨清册或今年進口較多或明年出口較盛大抵不甚懸殊若合二十年而通計之則出口貨價實較多於入口其出口貨價之多於入口者卽其入口銀兩之多於出口也以西歷一千八百九十三年論入口之銀約多一千萬兩一千八百九十四年雖尚未見清册已知更多於前年可見中國出口之貨日以多入口之銀卽日以富矣中國能使出口之貨歲多二千萬金中國之民卽歲當二千萬金矣故謀國者於此自宜以多設良法擴充出口貨物爲第一義欲擴充出口貨物其端有二一曰地一曰人有地而不知用與無地同有人而不知教與無人同膏腴之地無人播種惟彌望荆榛蔓艸而已勤儉之人無資本以供其藉手惟頽然坐廢居諸而已苟有資本卽有器具然又非尋常耰耡織絍已也必有機器以輔之機器愈多出貨愈廣地主工人皆藉機器而增利益至所謂機器者又非尋常日用所需已也水則通水道造輪船陸則闢通衢築鐵路無一不需機器卽無一不廣利源苟使水陸不通則村農禾稼如雲而無以達諸巿集時而斗米僅五十錢且無人過問矣彼嗷嗷待哺之鄉願以五金購之而不可得不交受其困乎若使增造火船火車而有水陸之道路以通之其利與弊適相反况又不但運貨之速也價亦漸廉價漸廉生物之人以廣銷之故雖廉而更利於貴也用物運人以貨多之故愈便而愈喜其廉也於是乃交受其益而用機器以生利者更不徒運貨之便之有益已也以之製造貨物如軋棉紡紗織布繅絲等類皆緣之而大益是以工作之輩可使貨之出倍於昔工價卽可增於昔而　棉育蠶之人得價亦遂多於昔然用布用綢之人出價反可廉於昔則知鐵路火船與夫一切藉機器以創新工之益未可屈指計矣夫鐵路火船并機器之主人無不獲利固也不知獲利較豐者仍歸於生物及用物之民人查中國本有至腴之地又有勤於工作之人其所少者惟創用機器之善法耳而華人又未知何等機器可期獲益以致無從下手惜哉鄙意以爲不如是延西人擇要創開水陸各新路並一切新工作然後日積月累華人無不知其益自能逐漸仿行苟無人焉導其先路何從而能自得師哉乃有昧於事理之人妄言外人得入内地不啻奪華人之口食此誠大謬不然者也假如西商有一輪船從汕頭運糖而至天津共得水脚洋銀二千圓此誠西商所獲之利也但試思之外人雖獲二千圓之利而在津食糖之人不已出價較廉乎在汕製糖之人向緣運價之貴糖難運至天津者今非源源而去乎故外人若在内地准其築造鐵路其糜重金以興此新工者固有利之可圖也然其得益之大者則仍在於華人凡創立新工廠等皆可以此例推而且西人創於前華人卽隨其後利之所在人盡趨之不過遲速之間耳誠能如此照行吾知不過五年中國出貨必增一倍各省缺乏此貨之人必因之而得大益惟有獨霸一業肆行壟斷之事則萬不可准行耳故若能許各國之人同創各種新工視之如十八省人彼此往來無分畛域其益必無窮無盡否則有益於中國之事不知幾許徒以深閉固拒之故於國於民分毫未得其益而且年困一年詎不大可惜乎 
[議和近信]  
　　傳聞倭人已願與中國議和如李傅相秉節而東當以禮接待惟須奉有切實國書某日美國欽使已將國書譯作英文寄至倭國倭酋察閱之下猶恐與華文意義兩歧務須再閱華文以定事之成否故傅相一至馬關地面須先將國書呈與倭酋然後由倭酋派人送至廣島議事又聞倭人欲於國書上繕明李傅相有全權字樣其意蓋欲令傅相割地以畀也 
[京邸西函]  
　　某日京師某國欽差之夫人偕一西婦出游行不數武忽被蒙古兵横加辱侮所有保護西人之兵士並不攔阻相與袖手而觀夫人無可奈何避入俄國使署少焉西婦之夫至挈之而歸甫出門卽被蒙古兵持棒連擊二下俄國欽差因卽電致天津飛調俄兵四十名入京保護各國欽差亦相約飛電調兵云又聞皇上欲於日内召見各國欽差刻已預備一切典禮矣 
[登州近事]  
　　西字報云倭人於正月二十七日午後駛兵船三號過登州登州人民警懼之餘紛紛四散然倭船並未發砲砲臺上軍士亦不發砲以轟少焉有二倭船轉舵而回發砲數門遥轟海岸砲臺上仍寂無聲息一若不見不聞也者閱時又一倭船駛返發砲如前時已昏黄不知攻擊何處砲臺上發一砲應之砲臺統領大怒謂前已傳令並不發砲何此刻忽聞砲響一聲遂將司砲之某武員棍責四十下嘻何故也何司砲者旣肯奮擊敵人而統領竟加以嚴譴豈别有老謀深算可以不戰而屈敵人耶是可異已目下登州百姓困苦異常巿中一日數驚謡言四起大有食不甘味寢不安枕之勢不知何日始能相安於耕鑿之天也某夜忽謡傳倭人已由東門入宼民間遂扶老携幼從南門奔逃匪人乘此機緣四出搶掠至天明砲臺統領急將南門堵塞向百姓慰以好言人心始定 
[醫院需貲]  
　　牛莊紅十字會醫生戴理君於初四日發電云現在醫院中又留養受傷華軍六百人其人皆在盛京附近連日交戰以致受傷因之醫院經費又不能敷急須勸募云云至初六日匯豐銀行又彚去銀一千五百兩諸君子有好行其德者尚其及早解囊也 
[漢皋燈會]  
　　漢口工藝中人於去臘回家度歲者目下紛紛來鎭因巿面尚未開張遂有迎燈賽會之舉興會 
 
 
 
 
 
 
 
 
 
 
 
 [ 
 
 

Page 2

 
 
淋漓不可遏抑正月二十八日齊集江蘇會館門首以次擺列直至新街口永甯巷循新街直下鮑家巷過黄陂街四官巷竟至花樓口統計各燈前以數人頭裹絲巾袒衣露體足穿快靴手執流星火球銜鋒開道以免看燈之人擁擠次則牌燈執事以及魚暇各燈後隨尖角旗燈數盞雜以各戲面塗粉墨魚貫而行若武松打店猴王帶子忘八犯夜琵琶閙娼翠屏山雙摇會採蓮船擡閣數架如穆桂英打圍八仙飄海等類更有高蹻六七架如鄉裏親家母進城雙賣武辰州打擂等事最可哂者一人紅頂花翎面戴眼鏡裝扮如官其頂以紅蘿蔔爲之其翎以大蒜爲之手執破箑足履半截破靴招摇過巿見者莫不捧腹又有扮作俏村姑者髻亂如蓬腹大於甕蓮船盈尺傅粉如泥旁觀婦女莫不爲之失笑繼以囚籠一座中坐小孩年約三四類富家子鐵鎖　鐺用以破除兇煞後隨解差一名口銜京式烟袋乘坐藍輿後插令箭公文顧盼自豪四轎一乘中坐一小孩紅頂花翎若解官狀後隨細樂十番鑼鼓亭一座繡傘彩旗香亭後卽龍燈十餘節均係精壯少年沿街滾舞賣弄精神各店號齊放爆竹迎送紅男绿女白叟黄童鵠立街頭齊觀熱閙途爲之塞行至田家巷口一中年婦人讓路不迭擠跌於地被人踏傷左目及至救起時業已昏暈不知人事好行其德者用滾湯灌救半日方甦當卽派人送歸其家幸無性命之憂也 
[東粤官塲紀事]  
　　廣東訪事人云繼述堂留守於正月二十七日行抵省河旋卽排道登岸滿漢文武官員均赴河干恭請聖安天字碼頭一帶車闐馬咽擠擁異常留守進署後卽發出紅示定期二月初一日接篆○惲次遠文宗定期二月初一日巡試肇慶先於日前札飭肇慶府傳諭各生童齊集郡城毋得遲延自悮○升任河南藩司額玉如方伯擬於日内入京陛見督撫兩憲恐倭奴有心窺伺省防不可不嚴方伯在粤多年情形熟悉故擬暫留省會督理防軍已電請總署據情代達九重矣○近日巿中傳說紛紛太半模糊影響而居民驚疑特甚竟有遷徙各鄉者大憲籌辦海防不遺餘力擬請闈姓總商劉紳學詢募勇一千名訓練成軍以佐兵力之不足○馬大中丞途次感受風寒偶　清恙接篆後雖照常辦理公事而步履頗覺艱難一應屬員非有要公概不接見○督憲摺差由京回省齎有御賜李宮保福字一　宮　涓吉正月二十五日敬謹縣掛僚屬搢紳紛紛叩賀旌旗夾道車馬如雲 
[渡晴波]  
　　　陵訪事人云二月初五日爲上丁釋菜之期江寍府唐昆華太守預飭三學廣文傳齊佾舞生於三日前赴學宮演禮逄逄鼉鼓噦噦鸞旗詠思樂泮水之詩眞覺三代規模依然如昨也旣而兩江總督張制軍牌示轅門文廟丁祭本部堂親詣拈香屬下文武各官爰於初四晚齊集朝天宮恭候○江寍布政使司布政司瑞茀侯方伯由京祝嘏南回張制軍飭回本任方伯奉諭後赴姑蘇謁見撫憲旋由滬遄返頒發紅諭擇吉初四日丑刻接受關防初三晚江寍府唐太守上元江甯兩縣主陳趙二明府首先趨詣轅前伺候吉時將屆胡芸臺觀察將關防置彩亭中委員齎送方伯朝服而出行三跪九叩首禮接受訖司道紛紛叩賀府廳縣局各員以及六科書吏按班行庭參禮方伯隨赴督轅禀知任事順道至鹽巡道江甯府各署道賀而胡觀察卽回巡道本任李太守卽回江甯府本任唐太守卽回保甲總局提調差次矣○兩江總督張香帥以爲興利除弊莫善於采用西法顧西法雖善更須得人而理庶不致枘方鑿圓是以每見屬員不憚詳加詢問嘗謂候補道一百餘員中精於西法者頗不乏人而以新到省之廣東候補道前出使日本國叅贊陳哲甫觀察明遠前南洋英屬新加坡等處總理事官現辦金陵洋務局黄公度觀察遵憲前署常鎭通海道蔡和甫觀察鈞總辦同文館楊誠之觀察兆鋆總辦江防事宜沈仲禮太守敦和爲最故黄蔡楊沈諸公已次第派委各要差惟陳公到省未及月餘未經差委然香帥知人善任想不久亦必畀以事權也 
[鳩兹防務]  
　　蕪湖道袁爽秋觀察於正月二十二日赴省賀年兹於二月朔日由省附坐江孚輪船下駛順赴金陵謁見張香帥籌辦江防及地方兵備事宜聞省憲已通盤籌算共須添募新兵二千六百名以資本省調遣蕪湖不日亦將添招勁旅弭内患而消外侮固非厚集貔貅不可而軍士習練鎗砲及一切行陣觀察亦議有新法數條無非變刀矛爲火器分類練習各專一技庶臨陣時無參差錯落之弊云○駐蕪良字右營奉省憲檄飭移駐下游西梁山砲臺初擬俟甯國練軍一到卽拔營前進兹又奉憲檄以上游攔江磯山字兩營近奉江督來文飭撥一營前往江蘇聽候調用一時不及添兵填補卽着良字右營改往攔江磯駐紥至西梁山砲臺惟有俟統領劉觀察再募勁旅以資扼守再良字右營何白由蕪拔隊上駛尚須俟劉觀察核示再定行止○皖南鎭標中軍牛韻齋遊戎奉檄統帶練軍五百名來蕪駐紥以重防務已紀前報刻因甯郡適逢院考士子雲集匪類不免潛蹤防範尤宜加密因先行抽調精壯二百名於正月二十九日親自率帶來蕪暫借石橋港後旌德會館及北門外金斗會館兩處屯紥俟良字右營拔隊啓行然後移駐江口大營其餘未到之兵已禀准上游俟甯郡院試告竣再行拔隊悉赴鳩江○自中日用兵以來軍需孔亟征調頻仍内地各州縣咸奉省憲牌飭遵照部議火速捐辦捐輸以裕餉源甯國府屬之太平縣黄俊三大令因該縣僻處萬山中縉紳富户雖不乏人要皆卜築鳩江有樂不思蜀之概因禀明上臺親自命駕來蕪向各紳商諄諄激勸按蕪地富紳櫛比巨賈林立其中以旌涇太三縣及徽商爲多本地捐務亦注意於斯雖見義勇爲頻輸巨欵者儘有其人然坐擁厚資不肯爲公家拔九牛之一毛者亦相望於道太局鞏固或可自恃銅山金穴驕其妻妾設一朝驟膺多難不知將有桃源寄頓耶抑將帶入黄泉耶孰智孰愚只爭一着守財虜尚其辨之於早哉 
[加徵厘金]  
　　去年部議籌餉各條内有飭各省將糖斤茶葉兩宗照向來所完厘金加收二成以充餉需一俟軍務敉平卽行停止皖省亦接奉部文南北中三路厘局總辦業已抄奉憲札及部文通行各分卡一體開辦聞之商家云自進口以至分運内地各路經過各卡均與向日一律加徵騐票放行並無重徵刻扣情事惟茶葉新巿尚早浮梁賈客甫經捆資進山絶無厘金可收也 
[鷺島春波]  
　　元宵節鼓浪嶼地方有好事者特在厦門製擡閣數架並梨園子弟之工唱京腔者十數輩前去遊行街巿竹脆絲清恍聽琅璈法曲厦門居民渡海往觀頗有如水如雲之盛是誠海國之勝游新年之樂事也○厦門玉屏書院及育嬰善堂所需經費在内地安溪等處茶厘項下抽助俾善舉得以永久歷年由善堂派司事經收嗣由某董事與茶厘局商妥派司事代收包繳不論多少每年繳書院善堂兩處經費一千元去冬另換董事以茶商傅姓承充清查本山内地安溪各處到厦茶葉每年三四十萬件應捐善堂經費每年至少亦有一千五六百兩皆被茶厘局某甲一人中飽迨後訪得甲已報捐縣丞指分江蘇於前年到省已將此經收一缺售與本地人某乙承辦每年除繳書院善堂七百二十兩外以二百五十兩津貼甲之家用餘歸乙得傅姓查明此弊卽告知委員轉禀道憲另派司事經收從此書院善堂每年又多得千元餘之欵於貧士嬰兒不無小補也○自倭奴犯順以來時有謡言流布愚民無知不免爲其所惑相率遷至内地同安各鄉匪徒乘機起事每在半途搶刼正月聞威海衛失守厦民驚慌愈甚海口曾厝鄉一帶居民竟遷徙一空幸地方文武各官示以鎭靜由是民心漸定○華民之赴南洋各海島或貿易或傭工積有資財言旋故里者厦民謂之番客每屆乘輪抵厦然後各回鄉里沿途經三卡查騐番客每受欺凌動遭魚肉莫不視爲畏途深悔回華之失計省憲疉准駐外洋理事官咨呈深爲憫惻特派委員會同本地紳士擬在厦門設一保護番客公局以便護送番客回鄉並免受各卡之魚肉刻已由督憲給發告示張貼街巿俾衆週知矣 
[寍郡試題]  
　　浙江學政徐大宗師按試甯波已登前報今將各題録後○初三日諸生經古經解申雜掛傳咸速也義大禹謨皋陶邁種德之降二句辨僞常棣原隰裒矣說文引作原隰桴矣說春秋王不書天非刺譏駁何休義禮器父黨無容辨正義說○古學岳家軍賦以撼山易撼岳家軍難爲　賦得保三鑑得三字五言八韻○算學設有銅三斤欲作一空球厚一分問得球徑及周圍各若干論渾 
 
 
 
 
 
 
 
 
 
 
 
淋 
 
 

Page 3

 
 
圓面積卽等徑圓桷面積之理○是日兼補歲考四書題文王何可當也往者不追經題履道坦坦詩題賦得霄漢常懸捧日心得心字五言六韻○初四日考第一塲四書題楊墨之道不息孔子之道不著經題日中爲巿詩題賦得詩宵雅肄三得三字五言六韻○是日發經古案正取經解定海王亨彦次取奉化王紹翰鎭海張鴻桷古學正取鄞縣孫紹祖府學楊魯曾鎭海謝輔熿柴正衡次取鄞縣周振翰慈谿馮鴻墀鎭海向道深府學王振麟鎭海張汝衡府學沈憲章定海厲玉夔張玉藻算學正取鄞縣袁家驥○初五日考童經古經解釋易樞機釋詩要襋文莫解謨盖解○古學朱雲折其角賦以題爲韻賦得繁雲先合寸五言八韻○算學今有句股較一百八十七句弦和三百五十二問三事各得幾何○生補考管仲且猶不可召若伊尹經題梧桐生矣詩題賦得爲善最樂得爲字五言六韻○翌日覆試生經古春秋伐者爲客伐者爲主說鄉飮酒禮兼尊賢養老二事考昊天蒼天屬春屬Ｄ諸說不同辨○古學馬伏波郭汾陽裴晉公李贊王趙韓王曹武惠狄武襄韓靳王各作七律不拘韻○算學設有渾圓半徑一尺用三弦線割面一弦缐去五寸其兩端與餘二弦線交角一爲正角一爲三十度角問所割面積若何設有土球内容相等八小球大球徑五寸問小球徑若干 
[松試六]  
　　本月初六日松江府恩太守二覆七縣文童天將破曉升座點名時適天氣嚴寒諸童無不高聳山肩瑟縮風簷之内至昏黄時卽陸續納卷出塲是日文題則我出此言也詩題賦得春回柳眼梅鬚裏得春字五言八韵賦題聞雞起舞賦以夜聞雞聲遂起舞爲韵柳眼梅鬚七律不拘韻先是上海南匯青浦三縣初覆案於初四夜發出計南匯前列邵際盛張鵬飛馬應樞周冕嚴惟式傅恭然黄元吉汪樹坤張景芳程祖光青浦前列徐彭齡唐昌熙葉理才王鏡清倪光燮戴葆仁仲晉瑛邵庭芳徐經銓盛作松上海案貼未片時已被封家姨收去祗得付之闕如矣 
[冠蓋往來]  
　　出使日本大臣張憔野星使昨日午後二點鐘命駕入城赴各衙門辭行上海縣黄大令飭丁擋駕○雲南解銅委員王司馬國江此次督解白銅赴京道出滬江假住萬安樓棧昨日進城拜謁各當道黄大令飭丁擋駕 
[使星北指]  
　　出使日本大臣張樵野星使定於昨晚離申北上昨午十一點三刻鐘江海關道憲劉康侯觀察排導至同文書局行轅送行星使欵以盛筵飮至二點餘鐘始盡歡而散星使乘招商局之新裕輪船北上卽在美界順泰碼頭登舟隨員僕從人等均於昨午將行李運上輪船約須晚間三下鐘鼓輪就道 
[信船被刼]  
　　昨接永義昶信局來函云本月初三日晨光已動由常熟閱往上海之划船行至離城十餘里吳渠橋被盜刼去信物銀洋爲之一空何盜風之熾耶 
[備辦祭牛]  
　　本月初三日係文昌誕辰闔城各官前往叩祝已紀前報今日又逢春祭之期黄大令於昨日飭差備辦祭牛以供今日致祭之用 
[焚斃可憐]  
　　前報美界火警一則内有唐順生之女阿榮不及逃避竟致葬身火窟兹聞當日午後五下鐘時唐始將女屍檢出非但焦灼不堪而且凝結一團不似人形雖預備衣衾欲爲殯殮奈已無從穿著只得將屍骸用衣包裹納入棺中見者無不爲之慘然 
[淞南瑣語]  
　　本城西門内廿二鋪地方某姓家住居小弄中更闌夜靜時人跡鮮到有一笨賊携竹梯至高與簷齊正在揉升之際適更夫擊柝而來大呼捉賊賊卽棄梯而遁更夫追捕不及將梯携交該鋪地甲收存○南巿鴻興飯店主馮坤榮投十六鋪巡防中局控稱前日有李長發等三人來店用膳不給分文向之索取致相口角打毁物件務請飭提懲究局員李蘭史二尹以地甲裘鎭照管不周時有飯店滋閙情事大加呵斥飭卽拘提李等嚴究李知此案終不得了因央人向馮婉商願賠洋二元馮亦首肯遂相率到局禀明具結銷案 
[犯婦病危]  
　　滬北鐵馬路某小茶館樓上租與江北人朱石郎居住朱以推車度日與奉化寡婦徐李氏姘識開茶館之杜小巖見氏年半老而色未衰俟朱他出乘隙上樓與氏調笑適朱回撞破機關不覺怒從心起與之角手經人勸解杜向有痰厥之症驚恐之餘觸動舊疾移時身死經屍弟杜雪巖投縣報請騐究當經黄大令騐明確係痰壅身死當飭棺殮朱石郎聞風逃逸嗣經屍父杜明尚投縣禀稱兒子素不端正雖在上海營生終年無一文寄回小的已置之度外况蒙大老爺騐明病死與人無尤小的願具結銷案領棺回籍大令著照所請並訊徐李氏供與朱石郎姘識並未與杜小巖私語大令謂徐李氏以寡婦而姘人廉恥喪盡實於婦道有乖飭發官媒看管以示薄懲前日午後氏忽頭暈蹶倒於地經人扶救不省人事旋卽禀明内署撥官醫診治病仍見重命在呼吸也 
[移緝盜犯]  
　　上海縣黄大令接准通州如皋縣童明府來文略謂去年十一月十一日西鄉十七都三圖地方盧長慶家三更時分被賊匪先在門外持刀嚇禁更夫越墻進内打毁窓櫺進房搜刦錢洋衣飾傭工曹壽兒等均被拒傷開門携贓逃避路遺破衣三件不顧而去追捕無蹤訴知該處地保陳福財協同事主投縣報明請緝當經會營勘騐詳報並飭捕役嚴緝迄今贓匪無獲誠恐遠颺滬上乃五方雜處薈　之區客匪最易潛蹤是以移請飭捕代緝務獲眞贓正匪移解來縣歸案訊辦幸勿稽遲等情大令閱後卽飭幹捕上緊跴緝勿使漏網 
[命案註銷]  
　　陳茂榮之胞姓榮生急病身死先由三圖地保曹福卿投縣報騐及屍父陳漢山來滬後又投縣求請免騐等　已列前報昨　由包探秦少卿將陳茂　及弟漢山解至英公廨請爲發落通刺略問緣由以屍父陳漢山旣已投縣求免則此案應卽註銷一併斥退 
[英界公堂瑣案]  
　　二百四十八號華捕拘解李紀生徐阿泉到廨禀稱前晚十一點鐘小的出外巡行見徐阿泉在李紀生門前探視小的上前詢問卽遭毆擊以致　及貺角頭面並　打失號呌對時表等件李紀生供與徐爲友是夜徐欲至小的處借宿不知如何與捕互毆小的聞聲急出勸解徐阿泉供在士船生理是夜欲至友人處住宿忽遭巡捕拖拉故與爭閙並未打伊通　以該華捕受傷屬實判將徐阿泉罰洋十元給捕爲養傷費並令具結釋放李紀生尚無不合當堂斥釋○一百七十六號華捕拘解張毛毛至案禀稱小的昨日出外巡緝聞人呼救馳往看視見張阿木被張毛毛用鐵　戮傷手足等處爲此連鐵槍一併解案請究張阿木供毛毛是小的妻弟欲在田内擺設賭攤被小的阻止以致懷恨時欲置小的於死地小的避在他方前日回家卽被用槍戳傷求爲懲辦張毛毛供因阿木時欲欺凌姊姊昨日與論以致互毆並無用鐵槍戳人之事通刺謂旣無用槍戳人之事鐵槍究從何來答實是阿木之物通刺再三研詰堅執如前遂著將張毛毛押候過堂復訊張阿木自投醫院醫治○包探沈金隆禀稱公發洋行出店李仲記每日竊取行中絨衫襪等件售與永康舊貨店及丁文君處小的同西包探前往吊　支查出科發洋行所失之白　地酒數瓶爲此一併拘解請究公發科發洋人投案訴稱行中失去各物值洋一百五十元今旣查獲請究追各物李仲　供認行竊惟求恩典永康遣夥王金亭供小店僅收絨衫鐵鎖爲數不多現已一併吊到丁文君供所有白蘭地數瓶係學徒悮收業已悉數吊到通斬商之薩領事以李仲記監守自盜情無可恕著交捕房管押三個月收贓之王丁二人各罰洋五十元○沈包探又解前經犯竊判令遞籍之王金棠到案禀稱王金棠前經老爺判遞丹陽縣原籍今又潛來上海爲此拘請判斷通刺以王金棠旣日遞解豈容復來判令笞責五十板仍題回丹陽縣○三百五十號華捕拘解在途拉客之野雞娼婦張愛金　廨請判張愛金供小婦人原籍蘇州拉客非出本願實被龜鴇凌逼不得不 
 
 
 
 
 
 
 
 
 
 
 
圓 
 
 

Page 4

 
 
然通刺以野雞拉客最屬無恥判令赶緊自行回籍毋得逗留干咎○積竊朱阿炳曾經公堂懲辦至十四次之多不知痛改前非仍以竊物爲生今又先後行竊余一言等六家綢布應三十餘件報捕後經包探秦少卿緝獲人贓送究余等紛紛投案申訴情由並請領贓朱阿炳供稱小的係寍波慈谿縣人流落滬江無貲回籍不得已復萌故智通刺以朱阿炳乃屢犯積竊未便姑容著重笞二百板由捕房遞解寍波○秦包探禀稱小的昨目帶同竊賊至虹口吊贓忽有賭臺望風侯福生者在途攔截强欲小的往賭爲此拘解請究侯供本地人在賭臺拉客僅有三天因面目不熟以致悮拉包探通刺問賭臺設在何處答在胡家橋北首小的拉客一人約得錢數十文通刺判將侯福生枷號五天發犯事處示衆○偷兒朱餘清竊取洋人密菜柯杞及顧福大等家之銀器皮酒並零星　件經包探張阿五緝獲人贓送究各失主投案請領失贓朱餘清供稱因見伊等各家無人看門是以掩入竊物其實尚是初犯通刺判將朱餘清笞責一百板交捕房管押二月期滿逐出租界○小孩馬清峰竊取虹口閔行路第五號洋　内洋人補禮土銅鐘兩架昨經張包探解案　稱此孩以尋人爲名闖入洋人住宅竊物由小的緝獲人贓送究洋人補禮土投案請領失贓馬清峯供認行竊通刺以馬年紀尚幼甘入下流著戒責五十下贓還失主○二十二號西包探解惠禮姆至案禀稱此人雖係西國裝束究不知其向隷何國昨日至莊榮順雜貨店内誑騙貨物並洋三元由莊自行尋獲扭入捕房爲此解案請究莊榮順投案訴稱日前此人來店買物並借洋三元囑學徒隨往取洋豈知伊走入西國飯店朗從後門逸出學徒回店報明小的卽至該飯店查詢並無其人昨日在途遇見故扭交捕房今旣來案求爲究追惠禮姆供詞支吾問其何國人則仍不肯明言通刺判將無領事管束之西人惠禮姆暫交捕房帶回押候詳查 
[更正]  
　　昨日彚登營口等處醫藥經費内有席正甫善士爲令三媳許氏病求速愈助洋三十元誤排二十元卽乞更正以供德鑒上海北巿絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界前房紀事]  
　　有徐順源　向在　　河畔開　　貨店其　　順源亦故　乃將　　之　　　　　　　　　　　　　　　　　成婚後福元卽因病而殂孫氏年僅及笄自甘鵠寡　大茹藥　如也旣　順源　　甲　　被甲誘之出門連日不返孫氏亦訴聲稱　　林　　料理一清不料其壻林某忽於前日投捕房訴稱舅嫂孫氏不甘寂寞與學徒某　支離　　甲交人保出俟傳到原被人証解請葛問官訊　旣已適人不應與其夫强與母家事窺其意實欲逼令再醮圖占家貲　頭以情節支　　租界中向某押捕　錢爲法包探瞥見拘入捕房捕頭偷兒某乙在大東門外大碼頭匯水臺肆竊取銅面盆八具及水烟袋　鞋等物持至租　　　有錢鈔往來昨晨十　下鐘曹偕妻某氏至施押候解送公堂請辦贓存捕房待失主　領 
[美界捕房紀事]  
　　崇明人施鑒卿居美租界華記路三官堂左近與同鄉人曹阿三向有　　　　　無數施誓不甘休將曹扭至捕房施妻索取一言不合大肆凶鋒施亦率妻拒之　戰多時力不能支與妻偕遁以避之致被將屋内什物搗毁無　　　秀才游昨晨七下鐘又因醉後曹妻亦同至捕房控訴捕頭訊悉情由謂錢財轇轕非捕房所應理命自投英公廨控告○本邑人某甲喜從麴　　 
美界蓬路逢人便擊經二百二十八號巡街捕所見當卽送入捕房捕頭著覊押至晚釋出 
 
 
 

Page 10

 
 
   
 
