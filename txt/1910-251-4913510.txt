# 1910 - 251 - 4913510

 

Page 1

 
 
   
 
 

Page 2

 
 
上諭 
[監國攝政王鈐章八月十三日内閣奉]  
　　上諭廣西右江道員缺着歐陽中鵠補授欽此軍機大臣署名亦劻毓朗那桐徐世昌 
　　宫門鈔八月十三日召見軍機那王司迪克沈家本 
交旨 
[八月初四日軍機大臣欽奉]  
　　諭旨貝勒載洵等奏現修崇陵工程情形一摺知道了又片奏改派監督監修各員各等語知道了又片奏監修銓林應否廻避等語著母庸廻避欽此 
[初六日軍機大臣欽奉]  
　　諭旨都察院代奏雲南京官吳炯等以己故湖北提督夏毓秀戰功卓著懇恩予諡呈一件夏毓秀著加恩准其予謚該衙門知道欽此 
代論 
[度支部主事鄧孝可爲時局危迫泣懇都察院代奏呈（三）（續）]  
　　乃朝廷與革命排滿者。一例視之。排我者罪在不赦。保我者亦罪在不赦。不惟無以服人心。亦且見誚於鄰國。梁啓超近年著述通識治體。法理湛深。其愛國之忱。憂時之深。本其至性。發爲文章。低徊往復。可泣可歌。讀者之心。固感愴不己。知作者之情。亦一往而深。如此忠純之才。沉廢海外。寗能不惜。此非某一人之私言也。天下臣民。誰不欷歔歎息。傷時局艱難而人才坐廢也。特區區赤心。無由掬陳王前耳。頃年言者病引用私人者之甚。乃欲以循資按格爲務。某愚謂吾國舉事。每不能貫澈。此亦一端也。夫用人但當問其才之當不當。不當問其人之私不私。才而當也。雖私何害。庸而不當。雖公何益循按資格。等槽船换帮而進。則一吏執簿呼名。己足了國家用人大政。其不足濟此世變也。豈待辯而始明。親貴近支。各國皆不任以事權。蓋有功　無以爲賞。有過則難於爲罰。且勿使天下叢怨望 
 [G 
[集益保商票改期准照八月份湖北正票開彩廣告]  
　　本公司保商票原定改期六月照湖北正票開彩不期江浙粤三省經大憲禁售復由諮議局及府縣一律示禁停止而本公司發售之票係貴重産業與别種彩票通然不同實乃拍賣性質截非漁利賭博可比無奈影響所及人盡觀望五六兩月所售無多不得已改爲八月份照湖北正票開彩無論如何不再展緩倘或不開歸還原洋决不有誤特此廣告 
　　南市大成里集益保商公司謹白 
[南通州申莊办桐油諸君鑒]  
　　啓者小號春源油行開設漢口請領部帖歷數十年凡有批發各油無不認眞考究提選以廣消行查小行大字面　桐油桶白向承貴埠歡迎每年消數甚鉅昔年貴帮均在鎭江轉運乃歸鎭友在漢向小行辦下近年貴帮因鎭運無划改由上海辦往較便故小行之桶白又由滬南各油蔴號間接交易以應貴埠銷市詎料人心不古詭譎百出竟有射利之徒常將别牌低油隠戤小牌魚目混珠貴客不知者以爲在棧下貨必無假冐多被所欺小行早有所聞故特派友在申留心查訪昨據函報查見亦來仁油蔴號胆敢私將順昌桶白改糊春源面票希圖混充比時敝友欲向該店理論扭送公堂究辦因其初到上海人地兩生故未舉發來信請示辦法查亦來仁號股東殷寔頗有名望舊年該號來信欲通交往小行因聞該店東名望甚好始與通函往來豈知經理人榮偉卿面似君子背實小人今春竟用反間之計指同業某號隠戤小牌顚倒是非其實小行早有所聞該號隠戤實乃罪魁嗣後因其言行一切殊欠正大故小行於端節後鮮通交往矣迨至六月念六日忽接該號來電托發桶白百件當即回却桶缺未發今特登報聲明敬告通州貴帮凡有向亦來仁號辦買春源大字桶白者貨運到家敢請拆封倒看桶内如非帖有春源内票即係假糊可向退之並望切責該號朦混罰以重金以充善舉而儆效尤以後貴帮在申如辦小牌桶白最妙一法下貨之時在棧隨手抽提一桶倒看桶内驗明内票眞假立分則魚目自難混珠矣小行揭明此事非爲顧惜個人商標計實因處此商戰時代各行營業自應講究精良以期推廣且敝業桐油有等不顧名譽夾雜攙僞希圖射利最易閉塞銷路况亦來仁股東素有名望乃誤用劣夥詐僞百出將來生意减色事小損壞股東名譽事大小行爲顧全計故未揭出好在用户用過多次之牌名自必易辯優劣然小牌之桶白素承貴埠信用無他所長大抵不外考較油眞脚凈歷數十年屢試屢驗始終如一故小牌桶白商標得以暢行長江亦無非抱定宗旨貨眞價實四字今因亦來仁改糊假冐小行情寛一面謹佈公函與上海油蔴公所諸君公論儆罰以戒將來特登申報敬告通州貴帮在申辦桐油諸君注意注意俾免再受奸人之欺也 
[上海醉翁樓菜館擇於八月初九日開張廣告]  
　　本館開設在三馬路西首前因歇夏清帳修理房屋刻已一律工竣擇於八月初九日開張注意改良極求特别房間之軒敞坐位之寛宏陳設精良品用凈潔奇花異草滿目清鮮并裝設電氣燈五光十色奪目晶瑩研究衛生有美畢臻今特聘請京蘇鎭庖　熟手專辦滿漢全席掛爐猪鴨京蘇大菜鐵式菜點麵餚品味精純膾炙適口倘蒙各界之士惠臨賞試本館定能優待歡迎即如請客催花自當迅速并有電話俾可傳通消息及其餘事可毋贅矣此啓電話一千七百○三號 
[元豐金華南腿總發行所廣告]  
　　本所南腿製造廠設在金華府城已歷多年向來運杭銷售轉運蘇滬曾于光緒三十四年在滬英租界寗波路創設裕豐近因杭滬通車交通便利特邀同志招集股本又在上海英租界棋盤街開設元豐擇於八月初十日開張拆售零隻兼賣冲南貨極精良價則克已倘有不合任憑掉換凡紳商學界賜顧者須認明牌記庶不致誤棋盤街河南路卅五卅六號本所謹白 
[敬謝良醫]  
　　秋風爲癘疾病叢生時疫危證傳染尤易鄙人前患時痧後發紅疹遍請諸醫迄無效果後延謝明夫先生診治一劑即愈當紅疹未發之先他人均用補劑初且内陷幸謝君一見即决爲猩紅熱類力主清化轉危爲安先生爲御醫陳蓮舫高足具見師承有自臨診廣博故能藥到春回神效至此感戴之餘書此鳴謝并爲同病者告現仍庽四馬路東華里 
　　無錫王蓴農敬啓 
[華洋人壽保險公司廣告]  
　　啓者松江史家村鄭友梅君前年在本公司投保壽險銀一千兩當時醫生驗得鄭君烟癮過大身體虧弱故祇可保二等壽險其體質若何及遇不測賠欵若干均於保單上一一註明而保者及其家屬均知之甚詳並無異議今鄭君於保後二年内病故照保單訂章賠銀六百兩倘滿五年不測可照頭等賠足銀一千兩此中保險公司向來一例如是辦理乃頃閱鄭祖壽登領賠欵告白並不叙明二等壽險回恐不知者或有悞會故特登報聲明希閱者垂鑒焉 
[上海日輝廠新製華呢批發零剪平價出售]  
　　本廠所製粗細厚薄華呢久邀各界稱許樂於購用誠以本國人用本國貨爲愛國者同具之思想也軍學警界操衣服裝最爲大宗信用已著無待贅言刻届秋令特備一種普通適用之呢純用羊毛織成其堅密足以力掙不破較之洋呢孰脆孰韌可以面試茲爲便於購用起見定價袍料六尺實洋六元三角馬褂料二尺七寸價洋二元九惟此系酌中尺寸身裁長短者仍可隨時增減全幅半幅均從客便顔色務求入時温煖尤期適體誠秋令衛生家不可不備者也零剪槪無二價批發視銷數多寡臨時面議惠顧者請駕臨英大馬路抛球塲東恒樂里成記洋貨號内與本廠批發所接洽可也 
　　日輝織呢廠廣告 
 
 

Page 3

 
 
於皇室。此亦君主不擔責任之意也。我朝仁廟以來。亦多不以宗支之親任。大臣之位。况今如陸。海各軍。皆專門之學。我皇上親親而尊尊。當寵以尊榮。不當授以實權。貽怨望者之口實。此亦保全親貴之道也。當皇上登極之數月。苞苴賄賂。絶響政界。今則道路紛傳。納賂多門。悠悠之口。雖不足據爲事實。然前之民胡以謹飭。今之民何遽躁妄。攝政。王清白。聖躬。固爲天下臣民所共諒。然王之左右親貴。其母乃有簠簋不飭者乎。時艱如此。政富奚益。可憐王孫泣路隅。但道困苦乞爲奴。庚子慘痛。寕能遽忘。萬一蹈此播。遷雖有。儲藏誰乎享之。民心己離。忍重寒之。國事方紛。能更擾之。攝政王一身任天下安危。不得謂撫躬無愧。遽可上。對先帝。下告人民也。幸王有以戒飭之。當今更有爲作育人材一大障礙者則學部之獎勵是也。此全國稍有識者所同企踵延頸。幸我攝政王毅然勇斷。立行停止者。某不解吾國人士所瘖音瘏口。勞身焦。思劘以歳月。而始獲。停之科舉。學部何爲一一復之。且從而加。甚焉。科舉而。善也。則紛紛之改。書院建學堂。重累吾民奚爲者。學堂而必需變相科舉之獎勵也。則五洲萬國何以不前聞。母亦設。學部建。學堂者。徒襲人之形似。而於人之精神。風馬牛不相及耶。昔之眞相科舉。三年一試今之變相科舉。乃無月無日不試。此其弊在認畢。業憑照爲朝廷之名。器不認官爲執行政事之具。而認。官爲品物玩好。可以獎人。日日言教育。普及。所謂教育普及。者果胥天下之人變而之爲官之謂也。哉且果能人給一官。猶可。言也。高等學堂畢業之給。部司務者。今年千餘員。明年。當三千。來者方將。有加無己。而部司務僅有四缺。果得官乎哉。各學堂畢業。給科中書閣中書。數己不止千。明年當二千有餘員。而科中書之缺不得其一。内閣中書之缺。僅四十。果得官乎哉。某見今之會考優拔孝廉方正諸人。大都小康之家。懃懃於地方之事。教育之任者。朝廷一旦欲拔之泥塗。而致之靑雲之上。招之赴省試之。招之赴京試之。上焉者授以主事中書榮矣。然一缺而數十百人　之。己如上所云。下焉者可就佐貳各職。然通國州同州判。不過數十缺。就者千有餘人。何從而就之。就鹽大使者若干缺。而今方議變更鹽官。有缺實如無缺。更何從而就之。費旅衣履。其家早罄。欲歸不得。且其宗族交遊方冀其得一官爲光寵。其勢又何可歸。然不歸則無以爲生活之資。進固不能。退亦不可。萬不能不賭其生命。以一官爲戰具。其環而伺一差缺者。大類外人之涎吾國。强有力者斯得耳。於是各出其任教育治地方之才智聰。明以肆於鑽營。奔競介者不能直。清者不能廉。吾不解朝廷何苦招致彼等安居樂業之人墜之泥塗。而不。爲之計也。（未完） 
專電 
[電一（北京）]  
　　桂撫張鳴岐面奏籌欵百萬募軍防邊 
[電二（北京）]  
　　山東官紳千人因萊陽亂事公呈都察院代奏請另派大員澈查呈文中有請革孫撫字樣張總憲頗爲難現雖勉收奏否未定 
[電三（北京）]  
　　江督張人駿决議内用將以鐵良總督兩江 
[電四（杭州）]  
　　今日（十三日）諮議局第二次呈撫院文爭開臨時會申明章程内督撫無酌核准駁明文 
緊要新聞一 
[朗貝勒决以去就爭開國會北京] 　　 
　　自朗貝勒入軍機後事事均主急進而尤以速開國會爲當務之急於召見時屢屢以縮短國會年限極力諍諫未蒙監國嘉納近日每對人云内憂外患紛至疊來又值庫欵空虚人心渙散若非早開國會斷難挽旣倒之狂瀾吾必出死力以諫之務求逹其目的而後己如將來終不獲命情願退出軍機不忍敷衍云 
[東鄂兩督密陳救亡大計北京]  
　　東督錫清帥鄂督瑞莘帥此次來京適值日韓合併發表之時外侮日偪内憂未己兩督愴懷時局以爲非將内政外交確定方針切實整頓無以救亡因互相協商所有一切規劃竟見相同特於初七日合上封奏一件密陳救亡大計略謂現在整頓軍備非五十年不可整頓内政非三十年不可處兹朝不謀夕之時惟有增長富力爲强國之源如張哈伊黑川藏粤漢四鐵路皆關係重要亟宜借債興築一方面可以便内國之交通將來凡百事業隨路發逹富力自然增長一方面公債劵之發行於國外者亦因之漲其價值現在一般浮論多以借債爲非然就目下各國國勢而論大略可分爲四級國力雄富水假外求自爲第一級次者國力雖稍薄弱而仍可利用外債以發展其國力最次者自國借債必賴第三國爲之担保或運動始可逹其目的若信用全失一國之財政處處受外人千涉則其國必亡現在我國所處之地位當尚在第二級與第三級之間故尚可以言借債且借 
 
 

Page 4

 
 
債修路爲中國目前救亡之要策借債所以救十年以内之中國修路所以救十年以外之中國近日中國經濟恐慌實業彫敝非借債實無以救目前之亡交通阻隔行政窒礙非修路無以收統一之效並謂現在行支離滅裂之憲政不唯不能救亡適以促亡願皇上内斷聖衷布之天下母爲浮論所惑云云摺上當交度支部郵傳部會奏議覆刻聞郵傳部意不以爲然謂此摺係名士某故作大言出一難題云 
[台諫大上參摺之會議北京]  
　　都察院各台諫近日連在松筠菴研究所内大開會議一時政界紛傳不一兹得確實消息知此次發起者爲陳給諫田忠給諫廉胡侍御思敬趙侍御炳麟文侍御鑑崇侍御芳其餘各台諫亦多賛成到會其未到會者不過涂國盛陳應禧諸人而己諸台諫自初一日起己會議數日所擬奏陳之事甚多如禁烟公所憲政館旗制處鹽務處等均將據實揭陳此外尚擬參劾京外大員數人惟極密秘未能預悉又聞各諫台對於魯省海陽萊陽亂事及郵部丞參過多兩參案之敷衍了結均爲不平仍須續參至將來如何陳奏之法則尚未决定云 
[可危哉某國之隂謀北京]  
　　自某密約成立後某國於吾國外交上之進行甚速而於吾國政界之舉動尤所注意近由該國政府密布偵探凡政界中稍涉機密之事不惜以重價購之並有密延吾國政界中人爲之偵探一切者酬資每月百圓數百圓不等其報告書名曰情報（蓋報告事之情實之謂）每月糜費於此項情報者約在萬圓以上吁可畏也 
[會議政務胡待慶至而始表决耶北京]  
　　政務處會議向例逢五爲期本月初五日樞府又在政務處開議釐訂官制問題慶邸未到首由朗軍機提議謂官制一事會議多日尚未解决殊於憲政前途大有妨碍那相謂現在應行議决之案固多然必待慶邸臨席方可表决朗軍機謂現有三人在此儘可擔責任何必定待慶邸那無語冷笑數聲匆匆而散次日那即請假一日說者謂朗之銳進與那之圓滑本如鑿枘之不相入將來恐不免生絶大之意見云 
[邊防大臣擴張權限之先聲北京]  
　　各大軍機近日會議以日俄兩國協約旣成蒙古邊防至爲重要即須隨時大加整頓以固邊圉惟各邉防大臣所轄各地極爲遼闊而權限尚未免狹小於將來應施各政殊多妨碍擬即將各將軍辦事大臣都統參贊領隊大臣等權限職秩薪俸一律大加擴充另再添設各邊防科員以爲措施各新政之預備惟此事須俟將各邊防大臣甄别後方能奏請實行 
[惲學士上疏冶淮北京]  
　　翰林院學士惲毓鼎奏濱淮水患日深請派員查辦籌欵修濬一摺曾於七月下旬廷寄江督曁蘇皖兩撫確查覆奏現江督張制軍己經奏覆擬俟諮議局紳勘竣後再行派員履勘妥籌辨理業志昨報專電刻由京友覓到惲學士原摺照錄如下竊維淮水導源桐柏歷河南安徽江南以入海長逾千里自魏晋以來類皆引水開渠以施灌溉瀕淮田畝悉成膏腴歷史著爲美談成迹至今未泯乃近來沿淮州縣無年不報不災浸灌城邑漂没田盧自正陽關至高寳一帶盡爲澤國小民喪其生計蕩析流離井里蕭條上下交困豈長淮之利獨盛於古而今適當其害哉實緣近百年間河身淤塞下游不通水無所歸寖成汎濫水旣不利遂以害民方今國家財賦仰給於東南水患頻仍旣不能徴收賦稅而發帑賑濟更足以耗度支則何能不熟籌補救之策哉臣嘗博考圖籍證以見聞而知長淮致害之由實因高堰壩頭之障礙淮源發於胎簪至桐柏成渠月水入焉東過信陽納游明洋三河過羅山納溮濼月灣竹竿四河過息縣納澺泥閭營清水港五河過光山納寨河過光州納小黄河過固始納史汝谷三河過霍邱頴上納清潤澧東渒頴六河過壽州納東西二肥河過懷遠納洱洛黄渦肥五河過鳳陽納豫水月明河過五河納淙澮沱潼四河過泗州納池睢汴三河至肝眙然後東滙爲洪澤湖異時黄河由徐至清口與淮合流有南下之勢治河者欲束淮以敵河借清以刷濁故特堅築高堰壩頭偪淮由天妃閘以濟運于是豫南皖北縱横注淮之水無從入海悉以洪澤湖爲歸墟演漾停滀歳久淤多水淺生灘大半俱成平地愚民但貪佔種之多利不計容量之日微以淤塞淺小之湖安能受浩蕩無涯之水無怪上自頴鳳下逹淮陽漫溢横流幾爲故轍是則高堰壩頭之爲害也今黄河久經北徙堰壩無所用之當别籌入海之途使下流得所宣洩查長淮入海之道有二一由清河東下穿射陽湖至射陽湖入海一由清口東北下由鹽河至北潮河入海射陽河内地漥水曲中格以運河兩隄及沿海之范公隄海口外更多暗沙旣不便淮水之直趨又不便商船之出入不如由清口西壩鹽河之爲便鹽河在舊黄河之北勢等建瓴由鹽河至安東縣漸折而南至徐集又東北趨響水口響水口以下東入海爲北潮河河身寛至百餘丈若引准由此歸海足資容納且去淮河入海故道不遠口外亦無暗砂疏濬之功宜自此始尾閭旣暢水有所歸不獨頴壽鳳泗永澹沈災即高寳興泰亦百年安枕矣然後相度上游疏通經流以除淤塞分浚支流以殺水勢旣消盛漲兼溉民田可使枯瘠變爲膏腴災區更成樂土民生大利無逾於此或謂當兹財政艱難何可更糜巨欵不知濬淮之後有四利焉從此可免災賑一也田加闢而賦稅可增二也淮口通利商船雲集可以漸開口岸爲東南闢一繁盛巿塲二也由響水口入長淮沿河至信陽州 
 
 

Page 5

 
 
與鐵路交通可運百貨以輸漢口四也夫以年年報災上下交困之時就令無利可收濬治之工猶不容緩况更可闢久大之利源乎或以兹事體大未易驟舉可否特旨先派通曉河務之員徧歷沿淮州縣會同地方官相度利病詳細覆陳然後籌集欵之方議興工之法實根本之至計也臣爲興利蘇困起見是否有當伏乞皇上聖鑒謹奏 
[葉恭綽獨敢密查浙路北京]  
　　浙路總理湯壽濳獲譴後郵傳部卽擬派梁士詒前往調查一切而梁以浙人正在聲勢洶洶之際萬一前去竟爲浙人所辱則大失聲望故不願前往此外各員亦無敢往者連日該部堂官與各丞叅商議即於初七日派定葉恭綽到滬密查飭將詳細内容一一電報（該員係候補丞參爲郵部出色人物與龍建章齊名時人有龍驤虎嘯之喻）其表面則以迎接唐尚書爲名實則專與浙路交涉刻聞葉己定於初八日附輪南下矣 
[寛赦黨人或將有望乎北京]  
　　日前政務處會議時　軍機提議赦免黨禁問題謂東西洋各國皆有政黨而政黨中各有一派其類不外二大端一係積極的急進主義一爲消極的漸進主義急進主義皆係憂世過於激越者急欲改良國政而脫舊軌每不免於弊害惟漸進主義注重國政循次入手改良收效雖遲然無弊害二者雖各有異見而憂慮國家事同一致若有關於國事犯罪稱爲國事犯而與他犯殊異我國現正預備立憲時代對待黨人亦應從寛蓋凡立憲國對待黨人大抵以優卹爲主中國自宜則傚且本國黨人逃居外國若經赦免可望銷其怨憤加以我國成鎭勁旅頗足鎭攝黨人勢力自無所恐總之以君民一致改良國攻與世界列强互享福利爲要惟將來若能邀恩赦免雖曾居官者不准開復並不准藉獎案保用以昭區别云云聞各王大臣亦以此議爲然不日當將具奏請旨矣 
[憲政館派員調查自治北京]  
　　趙侍御炳麟前曾上一封奏略謂現在各省辦理地方自治不特毫無起色而貪官污吏與頑劣紳士甚有藉口自治百端敲詐者請責成民政部會同各督撫切實查辦一面敕下憲政編查館會同民政部嚴訂締制章程以杜流弊摺上當交憲政館民政部知道現憲政館以締制章程業己飭由館員擬訂草案惟各省現在辦理自治情形究竟如何非派員切實調查則所訂章程终未免隔膜昨己特派數員前赴各省悉心查察聞所注重之事項有三一爲自治員紳品行及名譽二爲徴收地方捐欵及開支三爲辦理地方自治之成績 
[郵部收回郵政權之計畫北京]  
　　郵傳部堂官於收回郵政權一事籌畫己久現己决議定於明年春間實行完全收回（郵政權向本半屬於郵傳部半屬於稅務處）其收回之法大至仿照日本遞信省之規制所有全國各郵局無論省郵府郵縣郵鄉郵其辦事人員一律作爲實缺明定官職各分權限除在局辦事多年確有經騐之人員授以實官此外均須受郵部長官之試騐其合格者先令署任一年勝任者補授否則撤退刻下郵局中人因此頗爲惶恐又該部郵電學堂明年己届畢業此項學生將來皆合郵局人員之資格惟學生僅百餘人尚不敷用將來須另行設法云 
[盛侍郎何必當初北京]  
　　郵傳部侍郎盛宣懷當進京時存一絶大之希望自令其回本任之命下己覺爽然若失未幾又被湯壽濳參劾人心洶洶盛幾爲衆矢之的且與唐少川尚書宿有意見蓋盛侍郎前在招商局督辦時唐僅充該局大寫旋調稅關大寫以納資得道員爲袁世凱所賞識任津海道旋充西藏中英議約大臣又授稅務大臣自郵部成立唐任左侍郎又出授奉天巡撫嗣放美國專使大臣歸而開缺以侍郎候補今又升任尚書而盛宣懷仍是右侍郎以靑宫少保之資格而屈處于唐之下宜其不睦矣且唐素恨盛前次接收京漢鐵路時多方挑剔盛大爲所窘現在唐將到任部中丞參以下員司向來附盛者大半轉附於唐將來黨派傾軋在所不免不若見機先避尚得保全素日局面故盛刻下退志己决不日將行入奏矣 
[京師近事]  
　　陸軍部廕尚書前日晤商郵部盛侍郎擬飭各省於驛站公事外另繕一份寄交郵遞試辦如果無誤即將各省驛站一律裁撤所有經費劃爲三成一成留爲本省遞寄公牘之需二成爲郵傳陸軍兩部之津貼 
　　陸軍部廕尚書以軍事裁判一事關係重大昨特飭丞參廳將各省水陸各營具報裁判事宜公牘一律檢出其未報省分亦另開清單一併呈堂核辦 
　　軍諮處王大臣近因蒙藏軍政事關緊要若所有軍事文報統由理藩部核轉則隔閡頗多己决於日内具摺奏請此後凡關於蒙藏軍政者由軍諮處與陸軍部直接辦理以歸簡捷 
　　内務府某總管大臣刻將更動所遺該缺監國擬以軍機大臣朗貝勒兼任聞昨己入宫奏明隆裕皇太后矣 
　　郵部以九廣鐵路將次告成亟宜派員調查以免流弊刻己决定於月 
 
 

Page 6

 
 
内由部派員前往該處切實查核所有未盡事宜逐一提出飭令改良 
　　庫倫辦事大臣三六橋都護日前致電度支部畧云庫倫各處應行籌辦要政甚多皆在籌備立憲單内然皆需欵甚鉅現練兵己無的欵請大部酌行協濟 
　　陸部軍廕尚書以各國防禦窺視海陸軍機要懲罰量重串國前訂章程過輕日前特商請軍諮處會同海軍處擬重訂取締新章嗣後凡海陸軍要塞及製造軍火船械各廠以及海軍港灣敷設機關所在倘有私行窺視及測繪者一律處以死刑 
　　外部鄒尚書日昨商同那相國及胡曹兩侍郎定於初九日片請駐和欽使陸徴祥陸軍部廕尚書度支部澤尚書等到部會議海牙平和會事件聞慶邸以海牙平和會議件爲外交上最重要之事亦擬於是日到部與議以昭愼重 
　　自七月初一日起郵政局新章凡通國境内普通信均貼郵票三分預算一年可增收一百萬元之譜現在調查七月份亦師各局售出之票反見减少聞其原因係某國之郵便仍用二分郵票一般不知愛國貪利忘義者多由某國郵便遞寄如執郵政權者不速將郵局加意整頓恐於中國郵政前途大有關係也 
　　郵傳部署尚書沈雲沛近因京師電話局修設地線電話事務增繁故又調派部員王穉善充爲該局會辦以便帮同祝總辦籌畫一切聞該會辦刻己到差任事矣 
　　度支部金銀庫日昨傳知各部院略稱遵奉定章中秋節後本部奏派大員盤庫爲此知照各處如查有八月份應支應領各項銀兩務於初十日照箚支領 
　　御史葉芾棠日前呈遞封奏一件係奏陳漕運積弊太深請飭部整頓其内容略謂漕運弊混日深一日請一律折價酌予變通以清宿弊而裕國帑當奉旨交度支部議奏現度支部會議以該御史所奏各節與從前王表穆管象頤所陳辦法相同現在解運京師漕糧僅有七十萬石只敷發放京員俸米及兵餉之需折漕一節萬難照准聞將覆奏矣 
　　駐京日使伊集院日前照會外部定期到部會議改革中國在韓之各項條約並另訂各沿邊之條約等項外部己經允認不知開議時我外交諸公之感慨何如也 
　　民政部肅邸聞東單碑樓二條胡同有某國人開塲聚賭輸贏甚鉅將與該國公使交涉惟該國正在勢力澎漲之時恐徒費唇舌反生暗潮是以遲疑未决尚待　各堂商酌 
　　外務部鄒紫東尚書以近日外交愈形棘手若再敷衍了事實於大局有碍昨與各堂會商嗣後如有交涉重要之事不得稍形退讓日韓之併可爲殷鑒言時聲涙俱下各堂相顧失色 
時評 
[其一]  
　　美國實業圑來華。而我之歡迎之者麕至。自此兩國人民。情意 
相。浹此後邦交。當必益形輯。睦矣。 
　　惟天下之事。不重。在形式。而重。在實際。歡迎者。形式上事。而非實際上事也。必也相與上下其議論。以窺美。邦實業之梗概導之。使至吾實業界時。必與之考求其。得失評論其良楛如是。則所謂實際上事。而非形。式上事矣。 
　　若但奔走歡迎。而不與之研究實業。不特吾中國人。失此良好之機。會亦豈。美人士所。望於吾中。國者。哉 
[其二]  
　　圓滑者。吾國官塲之不二法門。而亦吾國疲弱不振之總原因也。今欲。挽回國。勢必自掃除圓。滑之習始。若仍人人圓滑。則必人人推。諉將何者不足以誤事。 
　　京師各。部以外務部爲最重要。舉國人民方冀其人之。竭忠盡智。以稍。紓交涉之困難。而不謂身任外交之責者。惟仍務爲圓滑。以保祿位。而一切交涉。之事則惟互相推諉。不出。意見當此外交日。迫而外。交人員。猶復如是尚復何望。哉昔也。日闢國百里。今也。日蹙國百里。蓋非袞滾諸公所計矣。嗚呼。 
[其三]  
　　以欲。振興内政。而欲去委靡不振之大員。誠是也。惟今之大員。委靡者多。而不委靡者少。倘欲舉委靡者而盡去之。必至當去者多。而不當去者少。一朝而去多數之大員。監國雖明决。恐亦未必有是辣手也。 
　　且即盡去矣。而前之委靡者去。後之委靡者來。將奈何。卽果能得不委靡者。而用之。而其人始也振作。繼也委靡。恐亦更動之不止。而國事愈以擾亂矣。 
　　吾非爲此過慮也。實見夫官界中人。其果能不委靡者。誠少之又少也。 
　　速設責任内閣。速開國會。則委靡之習。必有可以去者不然。縱欲去此。深重之積習。恐亦無法。 
 
 

Page 7

 
 
   
 
 

Page 8

 
 
 [G 
[羣仙茶園]  
　　十四夜戲價目正廳每位洋四角 
金秀英　忠孝牌　林月梅　梅龍鎭　金處　鍘美案　馮子梅　魚藏劍　尹桂亭　明月珠　小蓉仙賽月樵賽勝奎李寳奎　大𧈢蜡廟捉拿費德公　林黛玉　拾玉鐲　尹鴻蘭　失街亭　小蓉仙　空城計　賽寳奎　斬馬謖 
[（新開四明和記文劇塲）]  
　　十四禮拜六日戲准演檯包二角 
　　吳云堂陳月峯顧福林顧云魁　奪武魁　仇云奎王詩鈴陳慶財潘珊泉　蘆花記　李如意顧文蘭顧九蘭徐玉蘭徐月樓徐黑虎　全本琵琶記 
　　十四夜戲正廳四角登樓五角 
　　王鐘聲　千金記　顧九蘭戴天福　天喜雙義緣　顧文蘭徐黑虎　煩演打花鼓　顧文蘭仇云奎徐黑虎陳月峰顧九蘭李如意應桂芳顧云豹高大法云堂徐玉蘭張震彪云木吳祥云三本四本四香緣 
[鳴盛公記梨園]  
　　八月十四日禮拜六日戲正本陳漢下山救一虎薛丁山棄樊梨花全班文武拍演夜演成套三英單呂布王允献貂嬋新蛇王蘇札脚昭武松昭聲架棠首本日價特等大洋三角頭等大洋二角二等大洋角半三等小洋一角夜價特等大洋五角頭等大洋三角二等大洋二角三等小洋角半 
[（失票聲明）]  
　　今遺失晉和莊本月初八期第一萬一千三百四十六號銀一百五十八兩五錢一分又本月廿一期第一萬二千五百九十號銀一百六十三兩一錢五分以上兩紙均向前途說明作廢望各寳莊號切勿收用故登申新二報聲明此佈　森記白 
[（江海關諭）]  
　　照得本關現有充公之綢貨八十斤紅茶七百七十四斤綠茶二百五十斤羊皮馬褂七十五件白粉四十五担藥材二百三十斤黃銅片三百五十斤樟腦一百六十斤鹹魚一百二十斤其餘洋廣雜貨不計訂於本月十六日上午十點鐘在本關棧房拍賣特此諭知 
　　宣統二年八月十一日 
[鳳舞臺廣告]  
　　王克琴十八夜十九夜二十夜遺翠花雙釘記忠孝圖贈銀三錠謀弑親夫殺狗勸妻 
[鳳舞臺新劇廣告]  
　　新軿文明時事改良應節新戲善逰廣寒宮十五夜全班文武合演 
[禮拜六拍賣花草]  
　　魯意師摩洋行始創自同治十三年即英一千八百七十四年 
　　准于十四日十點鐘在本行拍賣各種花草盆景樹木等類不計今日可看此佈魯意師摩洋行啓 
[禮拜六拍賣上等花旗皮鞋寳和洋行] 　　 
　　准於十四日上午九點半在本行拍賣上等花旗時式黃黑皮鞋二百五十餘雙均無限價准十二日下午並十三日全日先可觀看此佈寳和洋行啓 
[禮拜六拍賣]  
　　啓者禮拜六卽十四日十點鐘在本棧不限價拍賣各色海馬牛牌鵝牌無牌等呢各種八仙母子利市孤頭鵝魚洋紅標等貨此佈　義記洋行啓 
[禮拜六拍賣股份]  
　　魯意師摩洋行始創自同治十三年即英一千八百七十四年 
　　准於今日十二點一刻在本行拍賣各種股份花名不計搿臘克倫邦股份一千餘股此佈魯意師摩洋行啓 
[禮拜日拍賣新谷洋行]  
　　准於十五日十點鐘在北四川路七十三號拍賣外國上等房間木器鐵床椅子東洋雜貨零物不計 
[禮拜一拍賣]  
　　魯意師摩洋行始創自同治十三年即英一千八百七十四年 
　　於十六日二點半鐘在寗波路本棧拍賣克魯森成金圖色花緞相面色素羽綢人鳳圖色化羽紗成金圖毛花呢爭雄色厚呢斜地呢布織花洋紗德華施色泰西緞威厘元色泰西緞爭雄圖白邊元羽綢錦和花線呢藏青嗶嘰絨錦隆冲素綢榮華捷報圖花羽綢裕昌立憲鏡色素羽綢立興鴨牌花緞禮和花緞美隆十磅市布等貨此佈 
　　魯意師摩洋行啓 
[禮拜一拍賣上等住宅木器寳和洋行]  
　准於十六日上午十點鐘在海四克路廿八號内拍賣上等房間式書樓式大菜間柚木三扒檯椅酒架火爐鏡柚木捲蓬寫字檯椅衣帽架全銀單雙人鉄床地毯黃縐紗窗簾畫鏡藤椅氷箱大菜式茶杯盆蕩磁浴缸摇椅自來火並電　燈傢伙二百磅電汽風扇東洋車上等洋琴留聲機器唱戲片子西洋鏡色勒麥多火爐並一應上等木器另星什物等貨不計准十四五日先可觀看此佈 
　　寳和洋行啓 
[禮拜一拍賣充公貨]  
　　魯意師摩洋行始創自同治十三年即英一千八百七十四年 
　　准於十六日上午拾點鐘在江海關棧房拍賣充公茶葉銅皮料珠綢緞羊皮藥材各種雜貨另物不計如要看者可於當日早晨八點半至九點半止此佈 
　　魯意師摩洋行 
[禮拜一拍賣公信貨]  
　　准於十六日十一點鐘在本棧房拍賣三磅半至七磅軟硬漿岳陽樓官誥圖財星照彩美人壽鹿羊牌綠蝴蝶祝壽圖綠氣球立馬牌各種洋紅布等餘貨不計此佈各貨均限二禮拜内出清 
　老公茂洋行啓 
[禮拜一拍賣流氷廠作塲水木料等寳和洋行]  
　　准於十六日下午三點鐘在虹口新靶子塲對面即商務流氷廠内拍賣青方紅方磚頭一萬餘塊黄沙石灰紙金灰三和土洋松企口板桐油板竹　笆山木脚手木共計萬餘根並一應另星木料料房等貨不計拍後當付定銀限隔日出清准十四十五日先可觀看此佈 
　　寳和洋行啓 
[禮拜一拍賣本機粗布瑞和洋行]  
　　准於十六日兩點半鐘在本棧拍賣凈貨公益十四磅三羊三馬十三磅半祿星十四磅半壽星本機粗布共三伯餘包限二禮拜出清特此預聞 
　　瑞和洋行 
[壳件洋行禮拜三拍賣引擎爐子及各種機器]  
　　准於本月十八日下午二點半鐘在楊樹浦威妥瑪路怡和紡絲廠内拍賣大號康邦引擎一部大號爐子一只各件俱全又各種繅絲機器各種紡絲機器數十部以及地軸飛輪帮浦皮帶什物甚多不及細載届期務請　駕臨該處面拍可也特此佈聞 
[遺失存簿]  
　　今遺失信成銀行存簿一本天字第三千一百七十七號洋一百卅元盧禮宏户已向該銀行說明作廢另行補給新簿特登申報中外報聲明 
　　盧禮宏白 
[禮拜二拍賣上等住宅木器]  
　　魯意師摩洋行始創自同治十三年即英一千八百七十四年 
　　准於十七日十點鐘在本行拍賣上等住宅所用書樓間大菜間房間寫字間厨房間各色細巧傢私並廣東紅木圓檯椅子色花架房間色銅床大油畫鏡銀器刀叉色細巧磁料器大菜色絨檯毯油毡洋琴電氣風扇一切花名零星不計各客欲看者於十四日起每日可看此佈魯意師摩洋行啓 
[寳和洋行代理拍賣各種股份]  
　　啓者小行專爲代客拍賣各種股份每逢禮拜二拍賣倘貴客有股份欲出賣或囑小行代爲拍賣祈即將股份並過户單一併送至小行如貴客欲先借欵即向小行面議墊付可也拍去之後佣金一例照算拍定隔日付清特此字佈 
　　寳和洋行啓 
[禮拜三拍賣押欵貨並凈漬貨]  
　　魯意師摩洋行始創自同治十三年即英一千八百七十四年 
　　准於十八日下午二點半在本棧拍賣由押欵搬來象皮鞋十一箱硃紅品紅桃紅品藍綠青蓮各牌顔料五十箱長毛絨毯六包十號保險燈芯九包計二千餘磅西式象皮鞋九箱鶯哥吊燈二箱鐵蓋保險燈八箱料壷手照燈七箱蕩磁飯鍋念五箱毛冷衫八箱芹酒五十五箱汗衫五箱火酒五十箱等貨不計此佈 
　　魯意師摩洋行啓 
[禮拜三拍賣鉄床]  
　　魯意師摩洋行始創自同治十三年即英一千八百七十四年 
　　准於十八日下午二點半在本棧拍賣雙人鉄床十二箱等貨不計此佈 
　　魯意師摩洋行啓 
[奉諭拍賣]  
　　吉祥街復盛協烟紙店欠租棄店逃避禀奉公堂諭限三天准十七日下午二時在該店拍賣生財以償租欠此佈法捕房白 
[失票聲明]  
　　今遺失昇茂莊第三千四伯號計洋一百元十四期在路遺失望各號切勿收用特此登報 
　　王同興 
[上海南市冠香號中秋月餅上市]  
　　本號仍增中秋佳節月餅聘請名師選配品料精良巧製○五仁什錦荳沙荳蓉月餅每元四盒○加頭百菓五仁金腿玫瑰冰皮棗泥蓮蓉月餅每盒洋四角百菓小月餅每盒一角蓮子糖每元四斤廣東香腸每斤洋五角六分中外罐頭食品蛤士蟆送禮品物一應格外公道函購立奉○賜顧請至十六浦外灘新舞臺北首便是○一設寗紹碼頭大達里口分號交易可也 
[英國司蜜司諦芬電氣樓梯廠廣告]  
　　本廠專門製造電氣升降樓梯極爲穏妥與别家不同上海建築家稱爲巨擘近年來已裝置數十部南京創設南洋勸業會塲亦向本行訂購并經售各色大小邦浦即抽水機器價廉物美請至本行帳房接洽可　 
　　上海北京路六號祥泰洋行白 
 
 

Page 9

 
 
   
 
 

Page 10

 
 
緊要新聞二 
[錫督奏陳奉省編造册報之爲難奉天]  
　　東督錫制軍日前將清理財政局所編光緒三十四年支欵說明書曁宣統元年季報各册咨送度支部查核並將辦理爲難情形具摺奏陳云奉省從前欵項出入均以報銷爲準地方官吏墨守成法相沿至二百數十年之久驟令變通舊式分類報告牽强附會所在皆是甚至一册之内欵目紏紛次序舛亂駁不勝駁嗣經該局改定西安縣年報册式分發各屬示以標準辦理稍有端緒然細加審核錯誤尚多仍須駁查更正始能一律此造册之難也奉省兵燹之後案卷散失財政源流本難考證加以近年新政迭舉支用浩繁名目愈多欵項愈雜該局開辦之初並無舊案可考每核一欵必須調取别署案卷詳查收支原委鉤稽方有把握較舊設局所之有案可稽無待另行調查者己屬事倍功半而省外旗民各署於平日剔歸外銷及一切陋規向不開報等欸尤非僅查省署案卷所　德其眞相必須多方詳查令其和盤托出此覆核之難也奉省庫儲支絀遇有大宗發欵往往東挪西湊設法應付有初抵旗餉之欵後撥廉俸者有初抵廉俸之欵後撥旗餉者且有省城發欵不足由省外就近州縣片存各欵内零星湊撥足數行文給領者此外如甲收乞支此入彼出之欵更屬不一而足牽連套搭棼如亂絲該局彚編總册若不統盤籌畫按欵清釐則重收重發誤入誤出之欵不勝枚舉而各處送到册報其中列欵之多數逾千萬旁搜博采分項厘剔非倉猝所能集事此彚編之難也他如委員調查行文往返延緩稽遲亦動與編造報告期限有礙竊維清理財政爲試辦預算决算基礎臣迭經督同該局總會辦及監理官嚴率局員不分晝夜先經依限將盤查司道局庫收支存儲各欵清册曁宣統元年春夏兩季收入季報册光緒三十四年全年收支總册並說明書元年秋季收入季報册支出季報册冬季收入季報册又三十四年全年旗署收支報告册並說明書陸續送部備核兹復將宣統元年春夏冬季支出季報册曁補編册並三十四年支欵說明書一律編造完竣細加查核辦理尚屬賅備奉省積弊相仍匪伊朝夕此次經監理官熊希齡等悉心籌畫認眞考查用能綱舉目張爲預算决算之根據雖與期限稍有逾違然理以審愼而益明數以詳求而愈確此不得不愼重圖始以蘄悉合部章者也（下略） 
[警道議設游民習藝所之偉畫武昌]  
　　署警道黄祖徽以游民乞丐實緣靑年　於教養以致不能自謀生計特仿四川乞丐工藝廠河南游民習藝所辦法就省垣大東門内舊有警察東局空屋改造遊民習藝所一處收納此輩及不肖子弟入所習藝以二百名爲額俟經費充裕再漸推廣所習之藝無論粗淺手工及雜役苦丅均定以二年爲限期滿者察騐工藝果優給與卒業文憑准其請保出所自謀生計如工藝最優者即提充本所教習或外州縣習藝所教員其資質過鈍不堪習藝者卽派充雜役雜工以服勞時間定爲科程至其製造品物每售價若干除成本外以五成提作經費五成給與丅價由所代爲成儲矣本人出所時照數給還以資謀生兹將所訂工藝科目列下一籐器二草帽三草鞋四繩索五織布六靴鞋七縫紉八小木工九洗濯十雜工 
[瓊崖道密陳疏濬海口政見廣州]  
　　瓊崖海口疏濬港道一事迭經督院札行司道悉心籌議兹據瓊崖道以此事關係重大籌欵不易特再體察情形逐一詳晰禀陳大吏一工程尚須核實也查英國工程師柯倫冶所議第一欵築深水港辦法需銀七百餘萬元爲數太巨現固無從籌措其第二欵係先將沙泥挖開建築海磡可容食水十尺之火船停泊港内亦需銀五十八萬七千六百元仍須時加疏濬難保不再淤塞縱將港内挖深僅能容食水十尺之火船是商輪仍不能入港泊岸起貨與現在之用船駁載相去無幾而港外十餘里海面設有風浪仍屬危險且沙隨潮湧隨濬隨於尤爲可慮現法領事何始康己有薦人另估之說尚工程未竟欵己不敷或藉口他故要索增籌欵項又將何以應之論者謂不如自設濬港局雇用民夫民船用中法挖濬所費不至如此之巨似較切近此宜審愼者一也二借欵鞏啓干涉也查近來築路各國往往要求借欵各省紳民堅持拒借定非無見現法領事己有倘須借欵必英法德三國分借方合之說德領事亦有囑買德國機器挖泥船之事是一借外欵外人紛紛干涉實所難免論者謂與其向洋行借欵利權悉授諸人不若向中國銀行借欵利權仍　在我但不識能否照辦前制憲張電飭母庸各國輪船公司公認估費具有深意此宜審愼者二也三攤還恐滋紛擾也瓊島出産無多海口生意祇有此數除洋稅常稅府稅外近來籌辦新政火水棉紗生猪牛皮鷄鴨蛋紙簿爆竹等莫不有捐早己羅掘殆盡若再每年攤還鉅欵重疊加抽商民更屬難堪稅司雖稱各商願意而細加訪問未必盡然是欲興旺商務適以病商此宜審愼者三也以上三端職道旣有所見不敢壅于上聞用再據實密陳伏乞察核 
[詹天佑又將出任粤路事矣廣州]  
　　粤路腐敗人所共知前次各股東票舉詹天佑爲總理屢辭不就日昨粤路公司忽接奉郵傳部川漢籌辦處電云粤路公司鑒　項公舉總理各股東曁　京官咸屬望詹京卿業由本處轉逹勸駕京卿以身任京張張綏川漢諸差勢難兼顧且粤路事權過濫黨論太多疊起風潮前車可鑒即使奏派前往亦須約法三章一則凡粤路所有之股欵須速一律交出統歸公司總收 
 
 

Page 11

 
 
支處妥爲存放生息旁人不得越爼過問二則凡關於全路支欵用人以及工程購料各事宜應歸總理隨時主持股東曁紳商不得干預掣肘三則凡彼所辦全路興革各事均自担其責任勿許旁參異議縱有欠當之處亦須俟届一年期滿刋報佈告時始准任憑公衆評論如平日有敢仍前造謡反對者各股東應即恊力維持查明嚴懲似此數端若股東信從認可或可勉爲其難等語呈明堂憲核奪查所稱各節均係今日實在情形現奏派在即究竟各股東對於所約三事是否認可希早詢明電覆以憑回堂辦理盻切籌辦處江印未知該公司如何答復也 
分類新聞政界 
[度支部電飭豫防鋪張報銷湖北]  
　　湖北財政局正副監理官程賈兩京卿昨奉度支部電飭略云各省造報歳出歳入各欵動輒虧欠數十萬數百萬甚至數千萬不等其中恐有弊竇嗣後該省造報出入欵目有無隠多報少舖張支銷之處務須確切密查據實電復事關清理愼母隠匿干咎度支部江 
[限期實行舉辦印花稅杭州]  
　　近年捐輸繁重民力凋敝印花稅萬難舉行今歳春間杭州商務總會開會提議兹事無一人不反對以故遲遲至今迄未實行浙撫增中丞當以印花稅章程頒行己久何以尚未實行現當憲政進行財政支絀之時此項印花稅爲入欵大宗亟應切實舉辦以供挹注昨特札催藩司尅日出示曉諭限定日期一律實行云 
[自治籌辦處維持調查苦心杭州]  
　　自治籌辦處通飭各調查員文云本處訪聞長興縣現在調查選民與民政部另案户口調查同時並舉户口調查員大半係調查選民之人長興西鄉一帶現在調查户口迭起風潮職務混淆觀聽滋惑實於自治前途影響甚大查本處奉准頒發各廳州縣籌辦城鎭鄉地方自治次序及期間清單内開調查選民資格以自治研究所辦理完竣後即日爲始至遲二十日竣事期限綦迫更非遴派專員不足以促進行而免遲誤本處深恐各廳州縣爲省事起見不免牽混他案致涉糾紛如長興縣己事隠生自治前途之阻力須知調查選民係籌辦自治最關緊要之事豈容與他案調查相混合况程期至爲短促兼營並顧辦理延緩更在意中萬一急於圖成稍涉操切或至滋生事端權限不分咎將安屬合亟通飭札到該廳州縣即便遵照將調查選民職務遴派專員辦理不得兼充他案調查員俾專責成無誤期限並飭查照本處文報第四調查員辦事細則調查須知所載各節妥愼從事是爲至要 
[稅關整頓偷漏之爲難安徽]  
　　江蘇之淮關與皖屬陽關所轄三河關口毗連往往奸刁商販由該處繞越偷漏以致淮關稅收短絀現經該關禀請江督籌欵派員採辦木植前往該處排椿以杜繞越而重國課業經江督咨請皖撫轉飭鳳陽關道核議之後兹據該關道復稱三河地方排椿實於鳳關稅務大有窒碍未便遵照理合據情禀懇咨復江督轉飭知照 
交涉 
[電准美商在梧州建設油池廣州]  
　　美商三逹火油公司擬在梧州建設油池案現梧州關道電禀督撫憲示遵略謂美商三逹火油公司建油池事前因圖式只有油池貨倉無棧房存箱油曾　駁復美總領事於七月冬靑兩電禀陳在案今接美總領事照復聲明貨倉畫除一小片將池油裝罐餘位悉存箱油等語旣如此擬請照准一面由職道照將上年詳定新訂英商亞細亞油池章程十三欵並保單欵式一併開寄美總領事如概照辦寄回後即請憲示繕正簽押蓋印如有更易當再請示辦理是否有當乞飭遵等情袁督據此乃電飭張道援照英商亞細亞建油池章程迅與美領妥商定議 
[稅局扣留火油之交涉杭州]  
　　浙撫增中丞接駐滬英領事函稱英商亞細亞火油公司運往各處火油均在上海領有稅單乃有運往温州平陽之火油經平陽稅局須征收每箱四分之釐實爲無理之收又有火油一批因經理不肯繳出稅項平陽稅局不肯驗放請轉飭分别繳還騐放等情經中丞據例駁覆略謂火油運往平陽係落地銷售之所並非經過之地例有落地捐何得藉詞重征云云並一面札飭交涉司布政司遵章辦理 
軍界 
[揚屬徴兵同員易人揚州]  
　　揚州府屬前設徴兵局由兩江督練公所札委吳家龍駐揚徴招現在吳委期限己滿　委兵備經理科科長事務較繁難以兼理揚屬事務改委督隊官明羽林率同徴兵弁赴揚擇定城内興教寺設立分局咨請地方官諭董實力勸募 
[湘撫電留鄂軍清鄉武昌]  
　　鄂省陸軍先後開差赴湘彈壓亂黨者惟砲隊己經調冋其步隊二十九三十兩標尚留湘分防各繁盛城鎭兹二十九標標統李襄鄰君以各屬匪氛己靖軍士久戌於外荒疏操課且有不服水土染受疫症者特電禀護鄂督王方伯請將該軍召歸正核辦間准湘撫楊中丞來電以匪亂雖平而伏莾遍地現在分府舉辦清鄉尤須軍隊之力湘中兵備素單仍懇將該標留駐湘境以便調遣王方伯當即電詢瑞制軍應撤應留得復再空留駐並咨會張提軍轉飭李標統於駐湘軍隊切實教練以備部派檢閱員到時再徴調冋鄂合操 
[荆旗退伍兵由京回漢漢口]  
　　京畿陸軍第一鎭編練有年其中兵士多由各省駐防旗丁挑選兹因兵役義務己滿各兵士理應退伍所有湖北荆州駐防原選旗兵七十餘名現由新簡荆防將軍聨留守芳特派該旗才彖（旗官名）松潘督送回籍並各給川資銀三十兩以示優待聞日昨該旗兵等己乘火車冋漢不日即附輪赴荆州防地以資鎭守 
學務 
[辦學者之智識果如是乎楊州]  
　　揚子縣職員汪寅生等禀請設立貧民簡字學校奉提學使批云汝等在萬壽宫設壇扶乩煽誘愚民不分男女晝夜混雜實屬大干例禁今因暑假回籍被學生窺破將犯禁各物送縣請究乃尚不知歛迹以倡辦簡字學堂來司朦禀希圖抵制封禁殊屬膽玩萬壽宫房屋應照該縣教育會所議辦理汝等如敢出頭阻撓 
 
 

Page 12

 
 
定行飭縣按名提究貧民簡字學堂亦無須汝等與聞也 
[鄂學籌辦女子視學講習所湖北]  
　　鄂學高文宗查鄂屬女學風氣漸開相繼禀報成立者計數十堂但女學爲禮教所關流弊尤應預防亟宜培植女視學人材以臻進境聞擬於幼稚園内開辦女視學講習所即將女師範功課最高女生遴取二十名入所教授一年畢業派往各屬視學云 
實業 
[續議鼎慶兩莊攤欵事宜杭州]  
　　鼎記慶餘兩莊收欵困難經兩憲委商由商會飭令股東設法籌墊訂期十一日開會决議是日下午三時首由顧總理報告浦江縣來文分别傳觀次云陸氏代表丁君和甫因事未到改請潘經理代當由潘經理宣言丁君業己會商委託之慕周德生二户承認將應繳之三萬六千元從速設法惟陸讓卿一户經濟困迫一時實無能力擬欲分期籌解惟今日丁君不到鄙人難以作主繼由章周兩委員面託張君筱莊卽日與陸股東籌商墊欵辦法藉維大局且云今日人數不多代表亦未與會於事實無效應請貴會切實函致兩莊股東曁代表查帳員議董等定於十四日午二時再開大大會風雨無阻均應一律到會勿得延誤浦江劃欵亦改於是日决議衆認可兩委員又云弟等昨日奉到中座嚴札凡兩莊股東墊欵攤還存户萬不能再緩勒限趕速辦理應請潘君明日即行會同丁君和甫向陸氏股東切實商妥預備十四日决定慶餘莊善後亦於是日遇决顧總理又報告慶餘經理孫茂臣辦事兩年而副手傅芝馥任事己十餘年一切全權半在掌握現在股東孤貧該副手不得置身事外兩委員頷之即散會 
[咨明舉定三佛枝路湖南總辦廣東]  
　　袁督准湖南粤漢鐵路公司咨呈略謂竊查三佛枝路湖南總辦蕭編修榮爵去臘回湘迭次力辭情詞堅切未便强留公司公同商酌推舉代人頗難其選且行車處總管洋員連德屢經鄂總辦盛守景璿粤路公司董事局緘霣分馳劣跡多端無一不有妨路政即經公司緘請貴督部堂委員查復亦謂該洋員種種妄爲均有確據是枝路一切事宜關係至爲緊要首在從新整頓以爲懲前毖後之計查公司辦事員前雲南候補道胡璧歷任邊要政聲卓著且經公司公推在公司辦事于枝路情形先己熟習除由公司咨請卽以辦事員名義前往接辦三佛枝路事宜並會合粤鄂各總辦秉承貴督部堂將枝路各種規則切實整頓用人理財破除情面分别去留大致以汰糜費裁冗人愼採買堅工料爲宗旨所有各項工程欵項添置興業事宜仍隨時咨呈俯賜鑒核傳案 
雜記 
[革員朦補參將安徽]  
　　己革遊擊王維典仍以原職朦混在寗供差有年江督未察竟將該革員奏補安徽六安營叅將嗣經查悉係己革人員殊難徇縱頃經江督會同皖撫具奏將該革員驅逐回籍不准投効他省以示懲儆 
[護院偏袒恊統武昌]  
　　前第八鎭十六協統現充左路巡防隊統領劉温玉案與宜都縣民人吳懿芝之妻有染近因調差出省遂濳將吳妻携往不令會面該民人情急乃赴督轅控究而作詞之人不文語多欠通王護院又有偏袒劉恊統之意遂批駁之曰據禀情詞甚屬支離顯有揑飾即使實有其事亦應赴地方官衙門呈控來轅越訴殊屬不合且所稱霸佔爾妻之劉營務即恊統究係何人又不能指出其名應不准理云云嗣聞己有軍界中人出爲調處矣 
[警官被訐嗜烟之查騐武昌]  
　　鄂省警界自科員區官至巡士警勇沾染烟癖者甚多如公所之某科長有取締烟禁之責而日吸公膏數錢屢有人攻擊之警道以其能與報館通聲氣保全警界名譽良多故置不問兹者復有人投遞匿名函攻訐中區第三分區區官王某素有烟癖並未戒斷黄警道以案關區官吸烟虚實均應澈究飭該區官即赴禁烟公所投騐聞該區官不服謂此項無名函難以憑信今道台因此致疑我有嗜好則内而公所外而警區形跡可疑之人不可縷數應請一併調驗並攀出某科長以爲要挾不騐之計又請查究挾嫌投函之人黄道幾爲所窘調騐之舉恐將作罷矣 
[彩票議禁銷售之動機長沙]  
　　湘省諮議局以近年銷售各省彩票暗耗民財際此預備立憲時代財政困難不宜有此損失特於日前提議自本年九月初一日起不准銷售己經决議呈請撫部院核准除咨行開辦彩票各省查照外昨己札行藩司巡警道通飭各府州廳縣一體出示嚴禁矣 
[淸談]  
[嗚呼鐵寳臣又南下矣]  
　　我聞前次鐵寳臣之南下也。風聲所。樹舉國騷。然朝廷至爲左遷邵陽。魏制軍以利其設施。三江兩湖。望風生畏。卒之巿。虎杯蛇。朝廷納。某樞臣之言。中途召回。不竟厥施而罷。今者鐵寳臣又將來矣。我不識此次風聲。較之前次何如。 
　　我聞前次鐵寳臣之南下也。體朝廷意旨。以裁减浮費爲目的。爬羅剔抉。不遺餘力。而江南諸新政。受其影響。自是以來一　不振。說者謂與。剛故相之清賦。同工異曲。皆足以縮小疆吏行政之。範圍。而爲部臣集權之先導。今者鐵寳臣又將來矣。我不識此次之目的較之前次何如。 
　　我聞前次鐵寳臣之南下也魏邵陽左遷。李瀏陽出缺。而南洋一席。遂以周玉山繼其任自是厥後。江南大吏。拔趙幟而立漢幟。三四十年湘人之勢力。一落千丈。遂有不可挽救之勢。說者謂鐵寳臣之效力。實足以左右江南之政界也。今者鐵寳臣又將來矣。我不識此次之效力。較之前次何如。 
　　或者曰王臣蹇蹇。匪躬之故。前次之鐵寳臣。爲練軍計爲　剔國用計。此次之鐵寳臣爲經武計。爲變通　漢計。彼一時。此一時也。噫嘻。洵若是江南之福。生民之幸也。 
史乘 
[劉文正統勛]  
　　劉文正之以宰相督中牟何工也。一夕出館舍。微行河干。見鄉民輿送禾楷者數十車。俱露宿河千。人牛皆饑疲。莫能興。老少相對飲泣。異而詢之。則對曰。吾等皆某　。民也。去此三日。程奉縣官檄。輸送禾楷至此。而收料某委員。每車索錢數千錢不出。料不入。吾輩窶人。安所得。錢淹留己將旬日。所齎己罄。即欲逃歸亦不可得。是以泣耳。公聞言。疑信參半乃語之曰。吾亦來輸。朴者與某官手下人。素相知。頃己繳矣。今經爲汝等繳。之乃驅其一車去。至料廠。詣某委員處。某見其面目光澤衣履鮮潔。疑爲鄉間富室也。乃倍索。錢十餘千。公略與辨。輙大怒。令從者以鞭　　之出。而扣留其牛車。公急　回館。立命材官持令箭。縛某委員。至一面召河帥議事。　至。略詰數語。即命牽出斬之。河帥亟長跽爲緩頰。良久乃命釋回。以重杖杖之數十。荷以大校。枷號河千。諸廠。委員。悉震攝　次。而鄉民輸料者。　到隨收。無敢稍留　矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[山西巡撫丁寳銓奏查明士紳被參各欵遵旨覆陳摺]  
　　奏爲查明晋省士紳被參各欵遵旨覆陳恭摺仰祈聖鑒事竊臣於本年四月二十六日承准軍機大臣字寄宣統二年四月二十一日奉上諭有人奏士習澆漓係聖非法偭規越矩紀綱蕩然一摺著丁寳銓按照所奏各節確切查辦據實覆奏原摺著抄给閱看欽此仰見聖朝整飭紀綱厘正士習之至意欽服莫名臣遵即飭委兼署提學使冀寗道翁斌孫督同太原府知府周渤按照原奏逐欵查明具復兹據該署司詳稱原奏劉綿訓王用賓景耀月解榮輅劉懋賞數人在日本倡言革命肆無忌憚所刋晋乘雜志有孔子是個靠君吃飯的毁譽晋文齊桓是鄉鄙人勃豁口吻等語在東時持山西省南黨北黨之爭界限極嚴聚衆鬬毆爲日本警察拘辱一節查晋乘雜志當時實有其書其編輯論說確有劉綿訓王用賓景耀月諸人之名以其中多謬論不爲通人所許現晋省己無存本至南北黨派係屬地方繼習因界限而生意見或亦難免所稱聚衆鬬毆爲日本警察拘辱查係傳聞之詞無可指實又原奏劉綿訓爲晋陽公報總理兼法政學堂監督提調包姓將具吞欵實據揭於前撫臣寳棻迄未追繳今春與縣差役之女自由結婚醜風四播毫不知恥又代其友邵修文請日本人岡田揑造假文憑回國蒙考乃以月二百金位置岡田於法政學堂提學使汪詒書因其不合教授意欲辭退劉綿訓串同岡田恫嚇而止一節查劉綿訓充法政學堂監督本年四月辭職在堂三年辦理未能盡善尚無侵吞欵項實據惟該堂教員不無有閒冗虚糜之處異論遂致紛纭至自由結婚東西文明國有此學說留學生頗主之劉綿訓之妻於去冬身故本年正月聘某氏小家女爲繼室倉卒成婚禮數簡畧士之謹守繩墨者羣相駭異醜聲四播之說殆即因此而起又原奏王用賓回晋先爲學務公所科員汪詒書因其有意破壞學務逐去今爲晋陽公報主筆與劉綿訓朋比爲奸敲詐外州縣收受年禮節敬娼窰賭館取利有規近爲土娼控告一節查王用賓本好事之徒言論舉動均不歸於正在東留學時去時來劉綿訓與之最暱曾發傳單稱王用賓爲素所愛敬去冬引爲晋陽公報主筆故原奏謂其朋比爲奸報中所載本省各事往往失實時或索取州縣餽敬查有致送信函存案至娼窰賭館取利有規致土娼控告各節似尚係傳聞之詞又原奏解榮輅回晋後夤緣得大學堂監督汲引劉懋賞爲庶務長因五台縣痞棍武子信是其盟友膽敢唆學生王作梅等聨合各堂學生禀猜釋放撫臣恩壽嚴詞批斥不准有案二人盤踞旣久吞欵極鉅去年爲汪诒書斥退派知縣張鵬一爲該堂提調張鵬一以欵項不清不肯接收汪詒書勸含糊了事一節查監犯武子信巨賭攬稅魚肉鄉民本係著名痞棍迭經被控有案王作梅等聨合學生多人禀請釋放前撫臣恩壽據奏定學堂章程學生在堂不准干預地方詞訟嚴詞批斥解榮輅身爲監督任令該生等違章干預雖無唆使情事亦屬失於覺察該堂歳費鉅萬解榮輅主持全堂措置或有未當即不免虚糜鉅欵謂其侵吞入己尚無實據此查明回國學生被叅各節之實在情形也又原奏宋汝梅因爲張曾昒嚴懲懷恨與王藎臣孟步雲聨名遞禀撫臣寳棻及都察院謂張曾　破壞山西路礦請轉奏不可令其到任同時串叚雨田爲首糾合范儒煌米佩棻邢殿元徐一清荆致中李映庚等揑寫全省紳學界公啓寄登各埠報纸匿名揭帖徧貼本省曁長江一帶醜詆張曾　其言不堪出口孟步雲以辦天足會女學堂爲名歛錢甚多迄未報銷爲衆指摘成連增以文水縣地畝種烟致富鑽營爲農林學堂監督以無學無行爲全堂學生所攻在堂延一日本人爲教習耗費二千餘元釀成交涉遂爲　詒書斥退與其黨王用賓流言惑衆謂禁烟限期尚有五六年於報館排印傳單徧送省南各州縣武纘緒在省專以誘人賭博魚肉良善爲事三十二年五月聚衆要挾河東道聨名遞禀請包販鹽斤爲恩壽嚴斥通飭各州縣禁止有案以上皆在省學生各節查宋汝梅等在大學堂肄業屢起風潮經前撫臣張曾　嚴行懲戒及光緒三十三年秋間張曾　奉命再撫山西宋汝梅等不利其來與其黨造作謡言希圖抵拒誠所難免惟遞禀前護撫臣寳棻及都察院現己事隔多年無從考查至報紙登載詆毁至今衆論言之鑿鑿似非無因（未完） 
本埠新聞 
[催報巡警經費]  
　　松江府戚太守札上海縣文云奉巡警道憲汪札奉督憲張札開准内閣支電開本閣前經遵旨通行御史趙炳麟奏請飭議確定行政經費摺内所開各條著在外各省將軍督撫詳議具奏事關憲政應即迅速覆奏母稍延緩等因現經本部堂電復云支電敬悉前准大咨業經通行各主管署局分别確切詳查一俟覆到即行彚核具奏等語除譯發並分行外合就札催又奉撫憲程札開准民政部電開御史趙炳麟奏請飭議確定行政經費一摺業由内閣刷印原奏通行各省遵照在案所有關於本部警察經費一項未據各省咨報各該省應將現設巡警額數薪餉數目及現籌經費預籌經費各辦法速行咨部以憑核辦事關憲政幸勿延緩等因到本部院准此合亟札飭各等因奉此查前奉督憲札飭即經通飭將九年籌辦事宜巡警需費若干欵從何項指撥應由各屬分年詳細列表限於六月二十日以前逕送藩司聽候彚核詳辦並照繕一分送道備查在案迄今未據送到實屬玩延此係奉旨飭查要件萬難再任延宕合亟飛札嚴催札府立即飛催所屬一體遵照先今來文漏夜查造分送核辦母稍片延干咎等因到府奉此查前奉巡警道憲札飭即經分别移行在案兹奉前因合亟轉催札到該縣立即遵照先今來文漏夜查造分送核辦母稍片延干咎速速 
[靑年會歡迎美國實業圑]  
　　中國靑年會於十三日歡迎美國實業圑會中一切陳設悉用華品是日五時開會中西官紳商界到者甚衆首由會董接入大講堂由總理曹君讀歡迎詞繼以中國音樂北京幻術後入會食堂茶宴而散按靑年會首創于英傳播於美現今全球莫不遍 
 
 

Page 19

 
 
設盖該會宗旨一以講求道德振興實業故此次歡迎美國實業圑誠爲正當之盛舉云 
[復訊汽車撞斃人命案]  
　　住居北四川路仁智里之粤人司徒福被四十號汽車夫張元卿撞傷斃命一案昨由公共公廨傳齊人証復訊先由見証洋人啞爾生投稱華歷本月初二日經過西華德路見被告開駛汽車疾馳而來不拉氣管霎時己過將一年老華人撞倒碾傷此等快車無論年老人易被撞倒即年少强壯之人亦不及奔避被告實有不合應請嚴辦又據九十四號西捕投稱當時得悉卽前往查見有一年老華人己被撞倒碾傷頭面等處遂令車送同仁醫院醫治至被撞情形實未目覩旋由萬興鐵廠大班西人投稱張元卿雇用己久向來謹愼此次實係兩不小心以致肇禍嗣由死者之孫司徒明供在北京路德商利康洋行内爲業祖父司徒福年七十五歳生有六子父親最長與兩叔早經去世一叔在新嘉坡營業久未通信不知存亡尚有爾叔現在天津經營祖父身體素來强健本月初二日因事出外行經西華得路突被汽車夫張元卿撞倒碾傷致頭上右面跌破一孔左面受傷腿上血肉模精當送醫院醫治無效於初五日舁回家内立時身死即於初六日成殮棺柩己送至石暉洪墳地安葬祖母年己六十九歳以祖父死于非命日夜啼哭乞恩伸雪並延威金生帮辦律師梅吉言上堂請究被告張元卿亦延哈華托律師力爲辯護孫襄讞商之英康副領事以原告未赴捕房報請上海縣相騐究竟因何身死無從查考未便作爲刑事案件祇能以違章論罪判張押西牢半年以儆 
[未敢擅准交保]  
　　北巿正元謙餘兆康三錢莊同時虧倒屢誌前報嗣因森源莊經理周友蘭元豐莊經理吳其榮源利莊經理盧大鏞與該莊等均有票欵紏葛經滬道蔡觀察札飭公共公廨將三人傳案押候核辦在案兹周延爱理司律師吳延担文帮辦費烈律師聲請交保料理未允兩律師以公堂向章如原告係是英商須有英文禀單發交被告一經傳案即行交保訂訊卽華商原告亦應交保過堂候訊今周吳二人並無原告遽爾收押殊欠公道因卽面禀英領並於前日函致公廨續請交保寳讞員接函後以正元等各莊虧倒一案早經道憲禀請督憲歸入奏案辦法與他案不同惟該律師等所言亦尚不爲無見應否准予交保之處候據情禀詳道憲核示遵行昨己照請英領轉致該律師等知照矣 
[再誌錢莊調票之貽害]  
　　法商盈昃公司洋人控森源莊周友蘭不付期票銀一千兩曾由法公堂提訊周供此票係由陳逸卿借去計共被借去有九萬餘兩現陳己虧倒票根不解因此不能代付請飭原告退回原根向之理論當經中西官諭令原告將原根查明禀復核辦嗣原告以此票係由購貨主顧付下無從查究兹經中西官一再磋商於昨日宣佈堂諭謂原告自後如不能將原根查出案即註銷母再置議 
[巡丁通同舞弊]  
　　桐油認捐舞弊案内之商務分會董事干湘春赴省候訊迭誌前報兹又由縣提到通同舞弊之野鷄巡丁高阿虎丁土全二人前晚經襄讞承明府升訊高丁均供認不諱惟求寛宥判高責三百板與丁一併押候飭提計小生到案再行嚴究 
城内 
[是否冐領]  
　　張阿才控陳三槎朦領伊孫等情前晚由縣署帮審委員承明府研訊張供寗波人孫兒名蓮芳現年五歳前有大帮拐匪誘拐小孩念一名在汕頭破獲解申奉諭發堂候各家屬認領小的得悉後閱看所懸照片孫兒蓮芳亦在其中曾經禀准至普育堂認領詎被陳三槎冐認兒子朦領而去有住在西門内之龔某深知底藴伊願來案作証求究陳供潮州入我子金生亦遭拐失兹在普育堂查見告知潮州會館紳董于五月間給函到堂將子領回並無冒領張孫之事金生供陳三槎是小的之父張阿才並不認識明府一再駁詰兩造執定前供判陳三槎收押陳金生交差留養候派差往傳龔某到案再訉 
[痛責盜匪]  
　　盜匪金光茂搶刦引翔港某姓衣包一案昨由縣署帮審承明府審訉該盜供不承認明府怒其刁狡喝責一千二百板還押再訊 
[釋放逆子]  
　　王興堂前因違忤伊母陸氏控奉一路巡局責押在案昨經王之姊夫李祥生具禀到局求請保釋經德正巡官傳同陸氏准即釋放惟出外後如再違忤定須加等重辦 
[何可婚]  
　　西四區函送施秉鈞即施天生及婦人金彭氏至一路分局審訊施供年廿五歳蘇州人於十七歳時聘定金彭氏之女六寳爲　己於前年九月念一日完姻與岳母同住今岳母忽然憎貧愛富逼書　婚字據求究金彭氏供因　懶惰不務正業以致爭吵並未勒逼　婚巡官以無端爭吵均有非是一併斥退 
[禀請驗屍]  
　　二十三保二圖地保曹錦堂昨日投縣報稱元芳路有倒斃無名男子一名又德正路老虎灶茶客阿巧忽然不省人事氣絶　死該兩尸均車送驗屍所請往相驗田大令諭候往驗 
[道批六則]  
　　孫瑞禀批兆康股東經理飭據該廨提押所有該職被欠之欵仰會審官寳令彚案追理原禀抄發恆源綢莊禀批己飭兆康莊夥登簿銷帳退票一併註銷匯商百川通禀批准立案並　轉移商會查照匯商百川通禀批現大清交通銀行及源豐潤均請扣留通商銀行押欵餘銀己食案函致通商銀行照辦趙郁祥等禀批高秉宏等冐探拆梢旣己由縣訉明枷示如果縣探李順福確有設計私縱情弊殊屬胆玩仰上海縣迅即查明究辦具報母稍徇延李長壽禀批本轅探弁並未用朱義齋爲探夥有無假冐擾民所控種種劣迹仰上海縣密速查明禀復察辦 
[官事]  
　　同知銜浙江試用知縣華國章現奉浙江藩司札委來滬驗收泗安輪船差巡警道署差遣委　候補巡檢汪景龍昨至道署禀見 
南巿 
[失火罰鐸]  
　　前晚九點餘鐘時大東門外花園弄口朱義成紗　因學徒潑翻洋油燈致肇焚如燒毁披屋一間並殃及比隣吳天元　店披屋昨由工程局飭傳該店夥馮藕舫到局訊明並未保險判罰助救火聨合會經費洋十元斥退 
[贜物不齊]  
　　祥記碼頭合泰衣莊前托平湖船户孫阿龍將縐紗三疋花邊六版帶至平湖協大衣莊詎孫携至某飯店被人竊去後即投報工程局派探獲在積　東阿桃及同黨陳阿二詰知原贜分質泰隆植泰兩押店得洋十五元局中飭吊原　植泰之貨己被　去僅至泰隆内吊出一疋解請陳裁判訉究二陳供將縐紗二疋　在植泰押店得洋十元當場由學徒追上將票棄去以致原贜無著判阿桃戒　一百五十下押候補提植泰店主質究陳阿二責五十下從寛斥逐起案之贜先給失主吳錦章領回 
[底貨抵欠]  
　　南潯華章泳洋貨店主卜海清前與南巿協盛乾恆豐信瑞豐永等洋布店往來交易欠去貨洋七百餘元現在店己閉歇置之不理昨日被三家店伙單子秬薛雲山葉子章同扭至工程局控追經陳裁判訊明屬實卜稱願將底貨推抵判交保出外限一禮拜理處 
 
 

Page 20

 
 
[交保料理]  
　　萬茂板木行主陳鳳林被祥記馬頭廣泰森碗店主梅大定欠找貨洋念元一角前日偵知梅將生財貨物搬出疑係逃避遂向催討口角　至工程局經湯裁判訊明判梅交保限月内先繳洋十元餘限九月底還清 
[圖賴租金]  
　　老北門高復潤缸貨店主前向張錫榮轉租營地起造棧房近因不付租金被控由工程局提訊張供高向該營直接承租所有前欠租金置之不睬應請追究判交保赶理 
閘北 
[拐逃妓女]  
　　烟妓李鳳英張小蓮在英租界滿庭芳阿龍所開之花烟間内賣娼前晚被沈國嘉楊汝林誘拐至义袋角雇坐李芳林之船希圖遠颺被四路三區崗巡查獲移送一區昨經黄正巡官研訊判船户李芳林先行保釋沈楊及二烟妓分别還押候查明核辦 
[背夫私逃]  
　　陸金玉前日將其戚張家駿之妻薛氏扭至四路一區控氏背夫私逃昨由氏夫投案候質當經黄正巡官訊實判氏戒責二百下交張領回管束 
[押追租金]  
　　李茂生昨將張國才扭至四路一區控被欠店租洋十四元屢　無着昨由黄　官訉明判張押候繳洋開釋 
[得毋過甚]  
　　馬林昌向沈姓租　房屋積欠房租數月被收租人扭控四路分局昨　黄巡官訊明判馬笞責二百板並將什物發封 
[積欠房租]  
　　收租人錢靜台控　泉池浴 
堂主李懷興積欠房租百數十元延宕不還昨經四路一區黄　官提訉判李交保埋處英租界 
[聚賭罰洋]  
　　楊昌海在無錫路六十四號屋内開設總會　衆賭博被老閘捕房包探劉森堂蔣文炳偵悉突於前晚入内將賭徒陳錫光李壽生孫琴生李阿仁陳梅云等十九人連同賭具帶入捕房准各存洋二十元保出昨經公堂傳訉判陳孫與兩李各罰洋十元陳梅云等十四人未到着將保洋一併充公楊罰洋五十元押　繳洋開釋 
[仍須收押]  
　　瞿福蔭　掮客徐廷臣將雀牌洋緞冐充合家歡牌號從中漁利銀九十二兩由廨判徐收押着繳原價銀二百五十二兩在案昨由捕房將徐解廨復訊經德襄讞商之英泮副領事以徐己將銀繳　姑寛判押一月以儆 
[限交同黨]  
　　江北划船户楊小四子朱小葉子吳海昌因串竊晉隆洋行香烟兩箱賣於金記源船上由水　捕房將三人查獲解至公堂收押在案昨又由探將管帮人張二傳案質訊明晣判楊朱吳併送上海縣各押半年張二交保限三天交出楊等同黨訊核 
[藉端拆梢]  
　　沈金喜控張順興藉端拆梢一案昨晨由探將張之同黨李春雲查獲併解公堂訊實判張李各押一月示儆又周勝榮控隣人王阿桂即銅匠阿桂藉端拆梢昨由捕房解廨經中西官訊　不認判王交保候查明再訉 
[騙欵無著]  
　　英商成麟洋行控式拉夫王恆孝冐買辦之名騙洋二百零七元六角並私用帳洋三百十四元一案昨由包探將王解廨復訊王供無力繳洋求宥判押西牢一年半如能繳洋准予减罪 
[勒詐行兇]  
　　洪大紅因向羅杏芳拆梢不遂在途打架由捕拘入捕房一併收押在案昨晨解廨訊明判羅開釋洪押兩禮拜以儆 
[病馬充公]  
　　馬夫邵桂生因將病馬駕車由廨傳案訊知馬向順記馬房内之王阿福買來將王傳案質訉不認判一併交捕房帶回聽　查明再訉在案昨　復訊明白該馬由王連同車輛賣於邵桂生計洋一百四十元己付過七十元判邵再還王洋三十元病馬充公王屢次違章著罰洋十元押　繳洋開釋 
[過犯復來]  
　　過犯張才法復來租界由探查獲昨解公堂訊實判押三月期滿仍驅逐出境 
美租界 
[妨碍衞生]  
　　工部衞生局西人查得西華得路一千八百五十九號及一千八百六十號二洗衣作用水噴衣有碍衞生昨特報告　房轉請公堂飭傳訊罰 
[匪類何多]  
　　婦人張劉氏昨投捕房報稱行經密勒路被匪徒由後追來搶去金環一副請爲緝辦捕頭准之 
[姘夫無良]  
　　婦人李陳氏昨投捕房控姘夫張少卿强欲價賣前夫之子請爲究辦捕頭命氏鳴捕拘案再行查核 
[店夥捲逃]  
　　西華得路三千二百六十六號錢店主某甲昨投捕房控被其夥余寳玉行竊日本紙幣數百元逃逸捕頭允飭包探查拿究辦 
[失竊報捕]  
　　吳淞路九百七十號某日人家失竊衣服值洋七十餘元昨投捕房報請查緝 
法租界 
[是租非竊]  
　　宰牛作主姚木林將陸小米周阿正扭至公廨控稱陸周將停泊門前之杉板小船竊去求請究追質之周陸同供此船係回姚母商借言定每天給祖洋一元並非偷竊判押候查明訊核 
[自露破綻]  
　　野鷄挑夫祝侯郎前因遺失高升棧客人行李送廨押追迄己數月贜仍未獲兹經　司馬查得此案收贜人己爲閘北　局拘押昨復提訊祝供是日所有行李兩担小的與居四郎二人分　小的一担送往高升棧内居四郎一担直往閘北而去並非小的所竊且收贜之陳金林係四郎之親戚現在警　保出旋又逃走司馬以祝串竊無疑判仍還押從嚴究追 
[控追房租]  
　　四明公所收租人投廨控　房客邵雲堂虧欠房金四月何索不付反出言無禮求提究追當經聶司馬　訉供求　限判邵交保限七天理楚 
[終非好人]  
　　康長根　沈阿福誘拐孫女並持刀行兒一案前日由公廨復訉沈仍堅執不認聶司馬以沈雖無拐騙証據然會由公堂懲辦二次逐　出境實難寛　遂　之顧副領事判枷號一月押捕房一年 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[拔貢知縣掣簽單]  
　　崇志山西張時宗直隸劉鳳翔黑龍江姚得駿山西楊同霖河南張培原奉天詹中山西楊培元河南梁體仁河南張鶴浦山東蘇世楨山西趙文富山東朱華年山東馬憲章河南郭鍾琦河南周寳善安徽張恪廉山東劉鴻恩安徽朱晋庥安徽仇埰浙江錢衡璋山東詹其桂河南熊元襄浙江盧文煥江西朱章斐河南鮑寔山東劉子敬江蘇葉新滋湖北陳鼐河南王承訓河南劉葆珂安徽李澄懷安徽張春芳直隸李毓藻直隸周雲霖江蘇武國賓直隸陳清芝陜西可秉箎陜西王相賢河南王紹璟河南范杰河南宫重熙直隸楊廷秀陜西郭象伋直隸徐文水山西曹之鼐某肅黄士俊河南陳豫湖北吕書田湖北陳見禮湖北袁成方江蘇劉文祥安徽賀景循陜西張紹軒山東閻召泞直隸馬其偉直隸景獻瑞四川鄧冕陜西劉乾四川張文炳陜西史翰章福建方贊修安徽朱鴻基福建黄開甲江西戴廷祐安徽童聚沂江蘇温贊堯浙江楊存珣江西陳旃廣東李鈞江西林耿光浙江李雲霄江西謝仰祖廣東熊賡和湖南趙惟仁湖南辛贊猷湖北王壬庚廣東歐陽蕃福建彭祖壽湖北楊十髫浙江程日暄浙江王文錦湖南胡嗣墉陜西嚴恩露安徽郭炳炎江西陳子元河南賀泰壽四川鄧錫奎廣西鄭業盛江西黄焕珪湖北張景濤江西晏孝傳廣東叚績塋湖北葛均廣東梁壽岷貴州吳德溶陜西饒時中甘肅鄔叙倫雲南范光烈湖北鄒紹陽陜西虞書甘肅彭光毕　州劉祿坤廣西姜福年江西黎豫樟江西張炳瑚福建楊家鼐湖南周鈞濂廣西李金榮雲南尹寳衡雲南龍泰任貴州趙懿年貴州胡純熙廣東丁建中貴州趙元問四川　王協中四川楊佩玉廣西劉炳蔚廣西胡吉卿雲南周煥鎰雲南鄒佩瓏湖南黄克修四川黄行修廣西易貴謙廣西許嘉珍四川張允升雲南馮熙宇直隸彭占元直隸張寅爕貴州項乃登江蘇周襄安徽金焕模安徽關祝齡山東黎慶恩山東楊兆庚江蘇王貴笙湖北丁建池湖北李明忠陜西毛書賢江西唐樹勲湖南徐邦俊四川林廻瀾黑龍江陳祖蔭吉林白其焯吉林羅燦奎山西葉煕四川董棫江西馬緒熙貴州俞明謙湖南何錫桐甘肅王端鴻山西李炳元福建趙治天河南梁士模河南譚錫燦廣西李琪文廣西陳祖基廣東叚世忠浙江龍瑞萱奉天劉毓盤陜西郭壽祺浙江周志韓黑龍江鄭紹鈞貴州張聲樹貴州尹維楨福建戴維松雲南林朝瑛甘肅 
小說 
[奇情小說鸚鵡禪（二十五）]  
　　琴宜氣習驕矜。而興之所至。有時亦頗和緩。是夕。見海而明卑詞以請。憫其意。且爲同筆硯故。乃慨然應曰諾。少遲乃如命可也。時斐德蘭亦在後。惡之。顧彼己許之。亦無可奈何。因設詞呼琴宜出游。蓋斐德蘭心中。惟恐琴宜有第二之意中人。而琴宜則心如皎日。實曾無芥蒂也。顧以在車中飽受虚驚。不願復躑躅於荒郊零露之間。辭之。 
　　斐德蘭益焦灼。屢趣其行。琴宜乃逡巡從之香肩戴月。舞袖迎風。紅燕一雙。又到鞦韆院落。院中鞦韆架。不一而足。旁置鐵椅。露華草溼。星影花寒。而兩人往來私語。方謂此間至樂。可以容吾輩芳躅矣。而一陣清風。又吹來無端之蜚語。其聲浪頗近。則茫茫世界。無一片清淨地。有心人於此。復不能無恨恨矣。 
　　當斐德蘭與琴宜之來也。時普的芬夫人開窗望月。見階凉如水草碧如茵。亦携其女與七齡之兒。偕渭司德孟共上秋千。瞥見二人在月下。問日。彼爲誰。曰某爲斐德蘭。又問。曰某密司色賽克斯。琴宜曰有是哉。非歟曰吾誠知之。彼色賽克斯。琴宜者。聰明人也。今則其心己亂。其神亦迷。以斐德蘭之少年輕薄。而謬託知音。乳臭兒安有好結果。 
　　斐德蘭聞之。恚曰何物老醜。爲此惡語。以污我名譽。如見者吾必唾其面。顧子之心。爲何如耶。以彼言之鑿鑿。予能母爲所動。此吾所不敢知矣。琴宜温言勸慰。至再。而斐德蘭終恐彼之疑己。曰雖然。子今者果愛我否耶。曰。欲知人之情。不必聽其言。但觀其行斯可矣。子之視我。亦何如耶。求全之毁。寗獨無之。妾若以人言爲去取者。則是非之論。豈待今日。言己。又有數人魚貫而來。於是琴宜方坐秋千板上。起曰。吾當踐海而明之約。子能遲我。則幸甚也。斐德蘭勿許。曰人生數十寒暑。而荒棄之歳月。百居其七八十。若今夕者。則尤此生最難得之時。彼與卿遇同萍水。何必往。請盡此良宵。以攄情愫。母以彼而自誤誤我。言次。卽挽其衣。欲强止之。 
國外新聞 
[美國使臣失言]  
　　十二日倫敦電云據華盛頓電稱美國駐巴拉瑪代理公使馬虚君業經政府召回顯因該使曾對人言如副總統曼杜柴受舉巴接瑪總統則美國將不得不占據或併吞該邦之故 
[英皇擬巡幸管爾蘭]  
　　十二日倫敦電云每日專報特白林通信員電稱英皇英后將於加冕後巡幸管爾蘭 
[希臘憲政之進步]  
　　十二日倫敦電云據雅典電稱希臘修改憲法無根本條項之國會開會時希王曾蒞會宣言謂諸議舉員能以極和 
 
 

Page 27

 
 
平之態度用其無上之政權實深欣慰竊信此會行將解决一切之困難而求憲政安全之基礎云 
[德國飛船炸毁]  
　　十二日倫敦電云據傳齊泊林飛船第六號在停船處炸毁有工役數人遭火炙傷十一日栢靈電云齊泊林載客飛船一艘在斯特脫茄特飛船處全行炸毁幸未死人 
[英政府收回在華郵政]  
　　十二日香港電云管理政務員梅君今日以預算案呈交議政局時宣言謂英國在華所設之郵便代理局向由香港郵局管理今自一千九百十一年起概歸帝國郵局接管 
[港督勸捐大學經費]  
　　十二日倫敦電云香港總督羅茄特君出名爲香港大學勸捐捐啓中詳叙該學之措置並謂該學於香港有莫大之利若設大學於中國本部將不免受華官阻礙之勢力現利物浦教會己允捐助英金二千磅 
[土爾其謀借法債問題]  
　　十一日柏靈電云土爾其擬向法國借債一舉似己商妥 
[萬國公斷裁判所近聞]  
　　十一日栢靈電云各國恊議建造萬國公斷裁判所己有頭緒大約决可興築（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
