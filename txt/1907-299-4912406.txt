# 1907 - 299 - 4912406

 

Page 1

 
 
   
 
 

Page 2

 
 
[上諭]  
　　七月初四日奉 
　　上諭岑春煊前因患病奏衣開缺迭經賞假現在假期已滿尙未奏報起程自係該督病尙未痊兩廣地方緊要員缺未便久縣岑春煊署開缺安心調理以示體恤欽此同日奉 
　　上諭河南巡撫著林紹年補授未到任以前着袁大化暫行署理欽此同日奉 
　　上諭袁世凱奏永定河溫漫口奪溜分別叅辦並自請議處一摺茲據該督電稱河水陡漲南五工等處漫口當降電旨飭令赶緊堵合並查明被災安爲撫恤茲據奏報詳細情形上月中旬大雨時行山河暴漲永定河南五工北四上汎先後漫口奪溜口門各寛至二三十丈雖因河溜奇漲人力難施在工各員究屬疏於防範北四上汛涿州州同陳維垣着革職留工効力北岸同知裴錫榮着革職留任三角淀通判李樹才南五工永淸縣縣丞陳人龍均著摘去頂戴永定河道瑞峻着革職留任袁世凱督率無方署交部照例議處另片奏北運河香河西務等汛 
同時漫溢成口請將廳汛各員懲處等語署務關同知戴世文香河汛主簿張文運河西務汛主簿錢光顯均着摘去頂戴仍著懲遵前經迅將漫溥各工赶緊堵築並派妥員速放急賑以拯災黎母任失所餘着照所議辦理該部知道欽此同日奉 
　　上諭両廣總督著張人駿補授迅速赴任毋庸來京請訓欽此譯論 
[論德國歸還膠州灣事（譯英國泡冒叢報）]  
　　邇日紛紛相傳。有德政府將以膠州領士歸還中國之說。然以理想推之。則德國萬無以膠州領土歸還中國之理。蓋德政府且佔有此土以來。投其碩大之資本經營種種之營業。若工藝若商業若海軍（海軍一項已靡費六七金磅）可謂不遺餘力。然則卽以經濟一方面言之。則華政府當備何等之賠償。方能使德國退出中國北方之佔據地。 
　　或謂德政府此舉。實爲交親中國之故。亦無是理。膠州扼國中海濱之要。爲德國遠東政䇿之機軸。其地便利。足以爲海軍之根據地。且山東一省。可取之機會甚多。并足以頡頑英人在華中部所佔商務之優勢。如膠州則有經濟南而達靑島。全線延長三百英里之鐵道。博山濰縣一帶。產煤之區。亦有交連之鐵道。以達靑島海口。產煤出口約計。有二萬噸之數。其他德國投其貲本。以助全省事業之進步者。亦不一而足。由此觀。之德國貲本家之經營於膠州者。無殊於其政府之所爲。足以知德政府必不願以既獲之利益。犧牲於中國。不特此也。後日京漢粵漢成爲一線。則山東鐵路。必將築支路以與此南北交通之總幹線相連則德不特可保有此支路。而增進其在華中部之利益。且可復得保存津鎭路線矣。 
　　今且舍鐵路計劃與擴張商務之政䇿而言。則德之保有靑島。實爲其世界政䇿WeltPolitik之一要素。蓋靑島不過爲勢力範圍之北端。而其目的則在將來可擴張其勢力於汕頭。開拓其範圍於近地。另建一海軍之根據地。旣有靑島在北。汕頭在南。復經營於漢口等處。以佔重要之地位。此種政策之能成立與否。雖尙在不可知之數。而其所蓄之謀慮。未必不在於此也如德國而果還膠州。則值自失其進取之機而已。卽以今日之大勢證。之德人在漢口之勢力。日見澎漲。已浸浸乎與英爭利。有並駕齊驅之勢汕頭一區。未久尙不承認有德國國旗。而今則德之勢力已顯然矣。是故任自何方面而觀察德在華之政策。莫不有密切之關係於靑島。昭昭然矣。試更進一步言之。則政治上商務上實際上。德之存立千遠東者。全以膠州領土爲之機軸。 
　　十年以前。（卽一千八百九十七年西十一月十四號）德國聲言佔據膠 
 
 
 

Page 3

 
 
州世界上頗爲驚詫。詎知喀西尼Oassini條約各欵曾先期報告。卽知俄亦注目於此點。而德竟先奪俄之所計劃者。迨旣佔有其地。卽極力經營以成一堅固之地位。統計所消費於靑島一區。已不下十五兆磅矣。當時德政府。將以膠州爲第一之海軍根據地。相度形勢擬築堅固砲台十二座。豫備海軍商船停泊港。建設石砌船塢浮體船塢。及數英里長之埠頭等。此固當時之訂畫也今則海軍停港鋼浮體船塢又砲台五座。業已築成。又有兵營一所。足駐兵五千人。亦早落成。雖未得謂佈置完全。而其說已有大驗則德國海軍上之勢力。已於太平洋佔優勝之地位。固確然矣今靑島雖欲爲頭等之海軍港。而亦爲經營商務之中心點。卽目下缺點尙多。而日後必有抗衡香港駕臨上海之一日。可無疑也。靑島旣糜巨資但取回甚微。全恃乎政府有以補助之。庶不致虛糜耳。總之德旣出資以膠州造成軍港可見其永久佔據之性質矣彼謂歸還之說安足信哉若其果然。則是顯示中國以德國地位之弱。且更有說焉按照割讓膠州之 
約。德政府原有選擇善地以相易之權。惟今旣無相當之地。復無較爲便利之區。足供德國。然則德國之所專力經營者膠州耳。安肯以彼所專力經營之地。拱手以還其主耶。 
專電 
[電一北京（初四日午後二點）]  
　　考察政治館初擬改爲憲政調查局併入內閣茲改定爲憲政編查館於今日（初四日）入奏（益） 
[電二安慶（同日午後十點）]  
　　皖撫電請駐日楊使緝拿留東女學生徐振漢（卽徐錫麟之妻）旋接覆電謂徐係國事犯照約未便擅拘（棲 
[電三北京同日午後十點四十分）]  
　　某督派赴日本偵探會黨之某某等住居旅館因違背警章致被拘禁楊使商釋不允亟電政府請示（的） 
[電四天津同日午後八點十五分）]  
　　直督袁宮保聞有逆黨多人分赴各處軍營演說誘人入黨特飛電各省督撫通飭嚴防以遏亂萌（域） 
[電五北京同日午後十點]  
　　增祺運動某邸有起用消息（大） 
[電六北京同日午後十點]  
　　趙次帥擬保朱啓鈐乃四川按察司政府未允作罷（句） 
緊要新聞 
[會議改設順天巡撫北京]  
　　政府諸公日前會議擬將順天府府尹裁撤改設巡撫歸直隸總督管轄慶親王以同治年間曾有是議因窒碍甚多是以作罷然今昔情形不同必須從長計議隨電商直督袁慰帥决定可否電復核奪（質） 
[大理院議設裁判學館北京]  
　　大理院張正卿近與各堂憲會議以各部均設學館而本院爲可法獨立機關尤關緊要亟應培植法官以濟需用擬先籌欵添設裁判學館飭令司員嫻習裁判事宜俟學有成就除留京派充審判外並可分派各省襄辦一切裁判以昭公允而保主權（西） 
[陸軍部議訂劃一軍律北京]  
　　陸軍部鐵尙書以近來各省軍隊現有軍章仍多紛歧未能劃一擬卽咨照各省迅將新軍所行律章詳細報部以便斟酌核定訂立專條頒發各省以一營制（乙） 
[變通商業註册章程北京]  
　　農工商部以各省商業註册辦法毫無定章有徑至本部者有由各省商會轉達本部者彼此殊歧恐致貽誤現已議定通行章程自後凡各省商業請部註册者均先由該省商務總會存記每届年終統由商會彚報到部再行查核註册以歸簡便（提） 
[學部派員偵探留學界之秘密北京]  
　　學部某堂官前日提議選派司員十數名藉名攷察學務前往日本偵探留學生舉動榮尙書頗以爲然皮 
[紹獄供詞彙錄紹興]  
　　秋瑾女士之供詞　秋競山陰縣人年二十九歲父母都故丈夫王延鈞向與婦人不睦婦人於光緒二十九年間與丈夫離別出洋往日本遊歷會過徐錫麟趙洪富因此熟識後來婦人遊歷回華在上海開設女報館始於上年十二月間回到紹興由素識的蔡姓邀婦人進大通學堂充 
 
 

Page 4

 
 
當附設體育會敎員與竺紹康王金發都是素識時常到堂趙洪富前充體育會帳房已於五月二十四日走去程毅到堂已有月餘也與婦人認識的六月初四日聞有營兵前來搜捕婦人當卽擕取手鎗并外國皮包就想逃走不料兵勇已到不及逃避堂內開鎗兵勇們也開鎗就把婦人連鎗拿獲論說稿數紙日記手摺一個程毅們也被拿獲解送到案的今蒙督訊手鎗是婦人的論說稿是婦人做的日記手摺是婦人的婦人已認了稿底革命黨的事就不必多問了皮包是臨拿時丟棄在堂至趙洪富竺紹康王金發們現逃何處不知道 
　　程毅蔣繼雲之供詞　程毅蔣繼雲同供革命黨各省均有大頭目浙江的大頭目要算秋先生了秋競持破壞政治主義是一個匪頭蔣繼雲又供前年北京車站炸彈是秋先生同謀的秋先生送吳樾到北洋的吳樾原死預先立下願書的秋先生說過想五月起事因來不及所以改了七月的六月初四日當時有學生來通知官兵要到學堂來收軍火了秋先生已備好皮包即要逃生 
　　按秋瑾之殺無供詞越入莫不知有之則惟寄父是我同黨及秋雨秋風愁煞人之句耳而今忽有供詞其可疑者一秋瑾之言語文辭見諸報章者不一而足其文詞何等雄厲其言語何等痛快而今讀其供詞言語支離情節乖異大與昔異其可疑者二然死者已死無從質證一任官吏之矯揉造作而已一任官吏之煆練周納而已然而自有公論 
[詳准懸賞購拿私運軍火漢口]  
　　江漢關道桑鐵珊觀察以邇來長江一帶屢有會黨私運軍火非懸賞購拿不能爲力現擬無論何項人等查獲私運軍火者照所估價值給予一半賞銀倘有知風報信因而拿獲大宗軍火者立予賞銀一千兩餘則按所獲之軍火估價酌給業已將情詳准鄂督張中堂核准出示矣（音） 
[擬劃淸留學監督權限北京]  
　　新簡出使日本大臣李柳溪星使與學部堂官商議擬將駐東使館與留學監督處權限劃分淸楚俾充任留學副監督者可以展其施設與學界聯絡一氣以期遇事和衷商辦免致衝突（愛 
[鄂省議定試辦通學武昌]  
　　鄂督張中堂以出洋學生逐年加多恐不能保存國粹爰擬一抵制之法先就鄂省各學堂仿照日本通學辦法多設講堂廣招學生輪班聽講不備膳宿每堂以能容千餘人或四五千人爲度無論何人均可入學業經飭由提學司黃仲弢妥爲籌議學使請先從農業工業商業三學堂辦起如無流弊則此後各學堂悉依此辦法改爲通學中堂頗以爲然大約暑假後開學卽當實行矣合 
[湖南商錢局之組織長沙]  
　　湘省紳商近以省垣市面自設立新關開闢商埠以來貿易情形日就發達於是爲提倡商業兼籌商會經濟起見議集股銀十萬兩開設湖南商錢局仿照股份有限公司辦法每股湘平足銀一百兩共計一千股呈由商會保護並遵部章禀請立案註册業已將集股簡章先行刊佈不數日間入股者紛至杳來已認定六百餘股各錢莊持送往來憑摺者亦絡繹不絕一俟股銀交齊卽當特開設東會决議一切尅期開辦（敏） 
淞滬要聞 
[蘇路公司爲採石事致江督電]  
　　第一電鑑電諒達戚守電旣以最善辦法由松人自行採石公司定價收買事屬可行但路工需石甚亟公司前有人承攬四五寸碎石開採敲工及駁船上下運費一切每方價洋兩元七角松江盤龍塘交貨七月份交一千方以後按月交二千方按照貿易性質應預訂期限及逾期不交賠償損失等欵此事旣據戚守電禀必確有把握所有上開各項請卽電飭照辦並由戚守擔期責任除小赤壁亦照戚守前議由公司擇空曠開辦外穆謇愈冬 
　　第二電鑑冬兩電計達頃接戚守電於松人自行採運尙無着實辦法反謂公司在小赤壁轟石事出兩歧查採石試用轟藥戚守禀瑞道原有此語松人自行採運亦戚守禀鈞處電文公司需石甚亟且工人已集兩策並用並非兩歧頃見報載湯蟄翁致戚守函謂採石必須轟石遷墳即以保墳浙之江干居民櫛比亦用藥轟石自係經驗之語江浙情形相同神山小赤壁僻在窮鄉非江干繁盛可比公司事事曲從戚守節節阻難似此採石無期虧損必鉅前情派委及電飭戚守拿辦滋事各節想蒙察奪穆等上無以副大部之委派下無以對股東之推任事機迫切統乞主持穆謇愈支（敬） 
[江督電飭查復禁烟情形]  
　　江督端午帥致蘇撫陳筱帥曁滬道瑞觀察電云准民政部電據寶山縣紳士潘鴻鼎等電禀蘇省禁烟不能實行祈詳查辦理等語查禁烟政䇿迭經嚴飭實行現各屬辦理禁烟各事究竟何處認眞何處敷衍祈筱帥飭臬司派員分投密查據實通禀察辦松太各屬禁烟情形併由瑞道詳查具復等因刻瑞觀察已遵照辦理矣（或） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[沈家本調查日本監獄情形淸單 
　　第八犯罪者之分類]  
　　本人格之說則犯罪者須分類而施待遇不第區別男女幼稚成人已也依人類之能力而區別之可分爲完能者低能者不能者三類完能者精神能力發達完全低能者智識愚魯精神快弱能力缺乏之謂犯罪者此種居其强半而低能者之中又以未成年者及女性者爲多不能者却精神病及白痴者乃因疾病而能力缺乏亦居犯罪者之多數各國法律凡不能者俱不論罪但鑑別匪易恒有以不能者而處以完能者或低能者之罪至人監後已受刑罰發精神病或白痴者亦不乏其例也二據人類之性質區別之可分爲習慣性職業性偶發性三類偶發性者因一時之誤而陷於犯罪者如僞證誹謗誘拐姦淫毆打殺人放火決鬬之類是習慣性者愚闇惰弱或濡染惡習如賊盜浮浪之類是職業性與習慣性墜落未至極端職業性則專以犯罪爲生活如詐欺僞造㷳造媒合之類是充其才智順用之則爲正當之事業逆用之則爲社會之憝惡三以執行刑罰時而區別之可分爲可冀改良稍冀改良難冀改良爲三類意大利近來學者以難冀改良者而爲絕對之不能改良者故一派之學者據改良之程度而區別之如此也 
　　據實際研究初犯未必盡爲偶發性再犯以迄累犯亦未必盡爲習慣性及職業性累犯者之中不乏偶發性初犯者之中不乏習慣性及職業性例如日本之高利貸重利盤剝一旦事發到官則必科以初犯其實此輩之行爲於未犯罪前流毒社會實非淺鮮又如雖爲屢犯或因艱於謀生或因迫於侮辱此等雖名爲累犯而實際則仍爲偶發性也且累犯中頗不乏低能者及不能者若用尋常之待遇决難獲效故據監獄之實際調查凡犯罪者一時而成職業性或習慣性者極少大都由偶發性者一變而爲職業性所以變本加厲者因監獄未能執行完全之刑罰也監獄行刑首宜注意不使偶發性流於習慣性習慣性流於職業性而未成年之犯罪者大半因於境遇不無可憫故偶發性之犯罪者以未成年者居多而富於改良之希望亦此未成年偶發性之犯罪者儻待遇得宜旣可减少犯罪即可减少習慣性及職業性之犯罪欲改良刑罰及監獄之制度必先注重待遇於未成年及偶發性之初犯者漸而及於習慣性職業性各犯次序斯秩然不紊監獄大旨不外屈伏敎養二事然屈伏易而敎養難欲從事敎養則人格之說實執行刑罰之枕秘也 
　　第九入監 
　　應拘禁監獄不外囚人刑事被告乳兒別房留置人懲治人五種收禁時須查閱令狀宣告書執行指揮書及其他適法之文書後並驗明人格委非頂冒方許入監乳兒非母哺乳不能成立故以三歲爲限許其擕帶然以小兒置監獄對於其母不能執行嚴正之刑且童穉入獄成人必受爲惡之影響不能稱爲完人弊害實多若果有親族及保護人或慈善會可以寄託總以不許擕帶爲愈別房留置人者主刑旣滿應執行監視之人也論監視乃出獄後或居自宅或居保護人家於監視期限之中應謹守所定條件之謂然無家可歸或離家過遠旅費無措且無相當之保護人擔保放免後不能履行監視則置諸監獄中之別室名曰別房留置塲懲治人於懲治場執行未成年者占居多數據日本刑法總受懲治處分者分爲三類一十二歲未滿者二自十二歲至十六歲者三瘖啞者除以上所舉五者之外餘槪不得拘罪於監獄也（未完） 
內治部 
[閩省司道分委署理福州]  
　　閩督松鶴帥前日檄委臬司朱其煊署理藩篆鹽道鹿學良署理臬篆候補道楊執中署理鹽道篆均於初三日接印連方伯交卸後即起行赴皖藩新任（主） 
[委員密查各屬烟館蘇州]  
　　蘇撫陳中丞得各屬禀報烟館均已遵限閉歇殊覺欣慰然深恐隱僻之處或有陽奉陰違等事因特札委候補知縣方時褧赴蘇屬趙樹楷赴松屬李輔燡赴常屬謝佩玉赴鎭屬詳細密查一俟禀復卽當具摺入奏云（出 
[常鎭道對於搜查軍火之周密鎭江]  
　　寗省前派緝捕營隊官林翰謙來鎭嚴查軍火有夥同靑紅幫任意敲索之事經丹徒縣宗大令據實告發林隊官旋卽撤差因此常鎭道向督撫要求凡派委員搜獲鎭江軍火以及訪拿匪黨必須會同地方官協力辦理所有人犯與其禁物亦應先由地方官查察審問然後解省以杜誣累無辜之弊（子） 
[鎭道電復禁止烟館情形鎭江]  
　　蘇撫陳中丞通飭本省各道府州廳電云禁止烟燈限滿尊處及所屬已否如限禁竣著卽查復以便委員前往覆查等因鎭關道榮觀察奉電後當卽據實禀復略謂鎭江城內外烟館依期一律閉歇昨今兩日派宗令與巡防營官警察區官挨查尙無抗違情形堪慰憲厪此外道屬各州廳縣多有禀報依期禁閉擬卽派委分赴確查再請憲委復查（其） 
[警局坐辦易員武昌]  
　　鄂省警察總局坐辦羅慶昌大令現已奉上憲委署興國州篆務所遺差缺由鄂臬梁廉訪札委候補知縣李繼沅大令前往接充（朱） 
[咨請核議鎭江船損辦法安慶]  
　　皖撫准農工商部咨開據鎭江商船公會各帮領袖禀稱貨有貴賤輕重路有遠近難易照担抽捐諸多窒碍惟有由會訂定各貨各埠水脚價目商貨統歸船會雇載卽由會請領船捐印票隨時塡給代收代解仍由關卡查騐各等情禀請核咨批示前來查船捐自是要需商累亦應體恤所禀是否可行本部無從縣斷相應黏抄原禀咨行貴撫查照體察酌辦聲復（非） 
[巡警局更換總辦揚州]  
　　揚州巡警局總辦黎宇生分轉現奉通都轉禀請江督奏補泰州鹽運分司所遺差缺已由府縣照會巡警提調東洋畢業生劉君景濂前往接辦（在） 
 
 

Page 11

 
 
外交錄 
[英商油池案尙未議結蕪湖]  
　　英商亞細亞煤油公司擬在租界之北租地建築油池一案迭經關道駁復未准該洋商旋赴寗垣禀由江督批飭蕪關道查明如該處建築油池與地方商學界均無妨碍方可照辦關道文仲雲觀察當卽札飭縣委前往查勘據查該公司係租內地會堂敎士屠善宰之地計三十餘畝惟查此乃敎堂公產不能私租未便照准嗣又接英領來函稱該公司現又購定基址一塊請速訂期議辦至該地何年何月向何華人購置并未言及關道以若非將租地之事先行理明無從核辦等語答復昨聞又據英領函稱蕪湖旣開通商口岸英商照約聽便購地不必議及該公司之地係向何人購買而文觀察仍執定先將購定之地勘騐明白方可核議云（少） 
[續誌日商損失貨物案之交涉福州]  
　　閩省日商高標賢與船戶蔡世音交涉一案現經首府張太守提同原被質訊兩堂未能斷結乃由經手楊某居間調停將失去貨物三千元按作八折罰賠洋二千四百元日商不允是以尙未了結（水） 
[中英採掘金礦協約]  
　　中英兩國已將採掘熱河金礦條約議定八條彼此亦均簽押該金礦在圍場廳者二處平泉州者三處赤峰縣者一處均隸直隷承德府下其協約重要之點卽據商部編定採礦規則辦理并於餘利中納二分五釐之稅於中國政府又限定期內未能動工 
應將所定契約作罷云譯大阪每日新聞（頴） 
[中俄新交涉]  
　　俄國近向中國班府要求庫倫鐵道敷設權及蒙古駐兵事宜現方在談判中聞俄人敢爲此等要求者實係中俄借欵成立後之結果也譯大阪朝日新聞（頴） 
軍事界 
[咨請採辦軍米免厘安慶]  
　　皖撫馮中丞近日接東三省徐制軍來咨謂該省前經調撥陸軍兩鎭及混成兩協扼要駐紥以固邊防目下黨匪滋蔓營隊漸次增繁所需食糧以該省素不產米購辦維艱茲援北洋由皖購米成案附片奏准派員前赴蕪湖貴池一帶採辦請卽轉飭經過各關卡免完厘稅等因馮夢帥准咨後當卽札行蕪湖關道轉飭各關卡一體遵照（孔） 
[太守請假兵權安慶]  
　　皖北廬州府穆太守特恩日前具禀撫憲略謂該郡踞八皖之要當七省之衝今值世局危險之時更宜嚴加防範向雖有巡緝營汎等兵而文武聲援每多隔閡一有要事呼應不靈擬懇賞加特札委充憲轅續備防軍提調俾有調度之權而免疎防之慮（若 
[詳請黨匪兇器交庫存儲安慶]  
　　安省巡防緝捕各營管帶現以變亂事平悉將前拿徐黨各匪之手槍剌刀以及各項兇器分別呈繳臬署當由前署臬毓廉訪具詳院台請發交司庫存儲以免遺失（位） 
[禀請發給工程銀兩安慶]  
　　安省東門外混成協標營房去歲由督練公所選訂工頭傳子當孫開和等承包建造當經估定工料價銀四萬七千餘兩立據存案當由該工頭糾工趕造至今春招募新兵時已將次告成旋經各大吏閱勘咸謂所造新式各項標部營部樓屋平房尙覺不敷分駐仍須添建兵房廚廝等平屋並統須舖墊地板去後該匠等亦卽遵示於承包外另扯辦料欵銀四千餘兩墊做完竣計連前次未領之欵合共欠銀八千有奇適因前恩撫憲被刺未經禀請驗收結發淸訖茲聞該匠等爲各錢莊木瓦行戶催索迫急日昨請原保某巨紳等具禀該公所兵備參謀敎練三處總辦懇即詳請上毫騐收竣工將該匠等之未領及墊做各項銀兩發給收領以示體恤（取） 
敎育誌 
[定期發給留學生文憑武昌]  
　　鄂省留學畢業各生回國後即由黃仲弢學使分門考驗計取二百餘人曾誌昨報茲聞定於本月初一日由鄂省督同提學司發給文憑證書以示珍重（水） 
[初等小學敎員之更動武昌]  
　　鄂省黃仲弢學使近日牌示云查省垣貢新小學堂堂長胡大雋白沙小學堂副敎員陳蔚任事尙欠勤奮金沙小學正敎員任濬淸明遠小學正敎員周以爵英武小學副敎員張文炳賓陽小學正敎員張毓川敎授未甚合法以上六員應即開去所任職事另行派員接辦忠孝小學堂堂長陳起倫博通文學算術任事尙屬 
認眞現查該員抱病授課精神甚形疲敝若再令勉辦堂務旣屬曠廢可虞卽該員亦不無竭蹶之慮應令在家專心休養並酌給醫藥費以示體恤此係特別之典其情形與此不同不得援以爲例飭卽遵照辦理（今） 
[陸軍小學添設測繪專科武昌]  
　　湖北陸軍小學堂前曾挑選優等學生三十名送保定陸軍大學堂肄業等情已紀前報茲悉　遺學額至今未補現陸軍第八鎭統制張虎臣鎭軍擬在該堂內添設測繪專科招生一百二十名以廣造就該堂監督劉香逵孝廉定於暑假期滿後添招學生一百五十名以足定額（泰） 
[集議學堂善後辦法武昌]  
　　鄂省黃岡高等小學城鄉已開辦七處每年經費糧捐全數不提尙難敷用故各堂長以現當放假時齊集郡城會商善後辦法務期節省縻費以期持久而免中廢（金） 
實業類 
[續認荒山推廣種植杭州]  
　　增生戴克敦等前在江干小天竺地方購認山地先行試種各色樹木花果及辦理畜牧等務設立怡聚樹藝畜牧公司禀准開辦今以推廣種植地不敷用復具禀商務局請將錢邑栅外馬兒山及眞珠寺對面等處荒山共計九十餘畝推廣承糧當奉批示云如果確係無主荒山自可准其開用仰錢塘縣禀復察奪（比） 
[派員考查幣價武昌]  
　　鄂督張中堂以湖北官錢局發行之鈔票銅元各屬商埠均設有分局惟價值仍漲落無定因特委光祿寺署正嚴 
 
 

Page 12

 
 
善坊赴各屬各埠考察錢價以重幣政（水） 
[飭撥鹽局支欵平餘漢口]  
　　鄂岸督銷淮鹽局總辦近奉江督端午帥札飭將雜支各欵每兩扣平六分儲俟部撥並自本年正月起所有局內員司人等薪水亦在照扣之列聞此項平餘係作度支部員司之津貼云（初） 
[札飭保護樹藝公司鎭江]  
　　鎭郡前有某紳組織樹藝公司承領荒田開墾以盡地利現已籌集股本六七萬元鎭江府承太守深爲贊成已飭丹徒縣宗令維持保護矣（小） 
[工藝局移交事務蘇州]  
　　蘇省工藝農務二局前經上憲議飭歸併商務局總辦管理并改名爲農工商局等情曾誌前報茲悉工藝局提調莫小農太守已將局務料理淸楚於本月初二日禀知上憲移交商務總辦蘇靜菴觀察接管矣（命） 
[磁業公司請遷營房湖南]  
　　湘省醴陵縣磁業公司前因修築大窰均係傍山起造山上紥有中路巡防第十一隊營房該磁窰所有烟囱多向營前排列出烟之際營房被其熏灼幾至不能居住現雖將烟囱改低終覺彼此不便窰廠工程浩大不能設法遷移現該公司發起人熊秉三觀察擬禀請商部咨行湘撫卽飭該巡防隊將營房遷讓以全實業（放瑣事欄 
[吳福海查抄家產蘇州]  
　　前鹽捕營管帶吳福海即吳小老大被浙省某鉅盜供攀坐地分贓經上憲歷委查訪以吳家產甚巨均係鹽梟賭匪等分贈因由浙撫張中丞咨商江督蘇撫將吳所有嘉興等處房產一律查封撥充該地學堂經費其崑新二縣田產三百畝及松屬華婁二縣之田房等產由蘇省官吏查封撥充各該處學堂經費現蘇撫陳筱帥已於初二日札飭崑新華婁四縣遵照辦理矣（必） 
[莆田縣鄉民之强橫福建]  
　　閩省興化府莆田縣屬有烏白旗兩黨强悍異常睚眥微嫌動輙聚衆械鬥焚屋傷命視爲故常近聞新任莆田縣張令率役赴道頭鄉查辦鬥案而該鄉民胆敢聚衆圍抗縱無毆官情事而丁役均受重傷未知作何了結（木） 
[批駁翻控押犯命案安慶]  
　　皖北某縣紳士江圖蓮欠繳公欵被縣拘押嗣因生病取保旋卽身故案懸未結現由伊姪孫江占春具控學轅當奉沈提學使批示云爾叔祖江圖蓮欠欵被押旣又生病該縣應准保釋醫治及至身故爾曾否具報請驗所稱故後並不相驗將屍移匿揆度情詞斷無是理不免揑飾希動聽聞惟案關人命仰廬州府迅卽委員嚴查覆核（若） 
[飭查是否僞造監照安慶]  
　　安徽望江縣職員曹立道與同族曹秀綵因事纏訟一案上月立道以秀綵冒稱監生照係僞造等語禀奉沈子培學使批示云查僞造文憑大干法紀該職旣稱該生之監照確係僞造該縣自應調照驗明從嚴澈究非秀之僞造卽立之控誣二者必有分斷仰安慶府迅飭望江縣提集兩造澈究一面抄錄全案詳復核奪（位） 
[通判廩生違犯禁烟受責常州]  
　　常地煙館勒限六月三十日一律閉歇聞是日府尊陸太守偕同武陽兩縣分路巡查至晚查至餐霞室烟館見有三人在側邊小房睡覺遂飭差役搜尋從榻下搜出烟具等即飭令鎖解回署研訊據供該烟館小房係薛某所開客寓三人一係黑龍江通判一係廩生一係武舉此三人因陽湖縣何令將次交卸特來城送德政牌傘者太守因三人故違禁令遂將通判廩生各責手心四十板武舉與館主枷號一月發在醮樓下與郡廟兩處示衆其餘因烟榻未拆笞責者不下二十餘人（言） 
紀事 
[舟山鄉民事變記（七續）]  
　　莊書二續 
　　某乙令徐仁依變產携洋三百元同至某縣某鎭某公家面懇某公提挈某公始猶不允旣而烏眼珠見白銀洋頓將赤心變黑允爲捉筆並許函致道憲已而道憲果批飭楊廳主是否可行核議詳覆口年正月楊廳主奉文轉飭城鄉各紳耆柱首等議擬章程具復各紳耆亦以兩難不肯議覆事遂因循擱至半年之久六月間楊廳主復奉憲催速覆遂請紳耆齊集邑廟會議規利有言十文者有言一斤穀者有言斤半穀者有言二斤穀者開除言二百文者有言四百文者戶管有言四百文者有言洋一元者衆議齊楊廳主則以極輕之議立案示諭具覆道署各庄書聞知雖莫可如何其狡而黠者則邀約同志湊集銀洋（始聞一千一百元繼聞七百元傳說不一）賄買各庄紳耆袁昌喬等各紳耆有得洋二百元者有得一百元者有得五十元者庄書旣賄買後進鄉收規利時卽請受賄之紳耆倍同往收鄉民見某紳分付亦不敢不依只得照舊以二斤半或三斤給之其懦弱無勢可恃之庄書旣不敢進鄉收取穀斤而十文又不願往收只得俟鄉民賣買田產開戶過粮時逐一扣除鄉民用是敢怒而不敢言愈同氷炭之不相投當庄書等賄買時袁昌喬等已將徐仁依擯諸門外不使聞知旋徐仁依知之向袁昌喬等詰問袁昌喬等以爲欲分其賄也轉囑同得賄之□□□向徐仁依勸慰並允以洋五十元予以徐仁依不答□□□以爲其不足也加至百元至一百五十元徐仁依始憤懣而言曰汝等受賄中止無恥孰甚予則爲地方作淸公事何用賄爲□□□始結舌而退徐仁依言雖如此而心已畏難意若曰各紳如是予何能爲徐仁依契友某丙向以手藝度日亦以大勢可知不必再訟勸之徐仁依已心許矣而徐父知之以爲其子亦受賄也呼而問曰畜生汝得賄而休乎其子曰未也徐父曰何不終訟乎其子曰七大庄紳者袁昌喬等得賄而止兒恐終訟無益且子友某丙亦曾以無訟勸兒徐父聞其子言遂著牧牛奴邀某丙至家面問邇時徐父酒罷而飯謂其丙曰汝來正好同飯旣而曰汝亦勸吾兒無訟乎某丙曰然徐父曰何故某丙曰某以手藝度日若侍徐仁依久訟恐廢時失業一家數口衣食無資徐父曰汝無慮乏錢有予在任取用某丙曰自賺自用心安理得用人之錢意殊不適徐父曰無傷也汝能侍吾兒上控用錢雖多無憾某丙以情誼難却遂允從（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）七]  
　　當虎之方嚙也。其未覆之虎。突如其來。勢甚洶洶。疾如閃電。尼卡忒避之不及。祇得自後蹲之。深知來勢旣勇。足必不能稍住。雖如所擊。虎死而已亦必傷。顧際此危急之時。欲圖自全。實無善策。不得不仗冒險之精神奮力以與之鬬果爾刀力所至。虎雖迎刃而倒而。左肩之側如爪爲傷。血流如杵焉。時前虎已潰圍出復。跳躍而前。尼卡忒肩雖流血。深恐顧此失彼。不惟傷也。即身亦不能保。乃以巾按其所傷之處。擊刀以禦之。顧是時虎勢之猛。益甚於前。若仍拘之於前法。待其至而與之敵。措手而必有所不及。爰以刀之鋒。自外而上。以手據地。阻而擊之。虎正翹其二足而奔。刀力過猛。遂貫其胸。其始也。虎猶目光閃閃。哀鳴鳴嗚。搖首掉尾。輾轉反側。而四足亦掙之不少已。約一分許。身乃不復動矣。尼卡忒乃出此刃於虎之胸。其刀果深入而僅餘其柄。握而出之血如泉湧斑斑血點。遂徧於全身。而眼視其刀猩紅徧染。得日光之照耀。色益鮮明。時觀者鼓掌如雷。而直提亦袖手旁觀。不言而笑。尼卡忒旣斃之虎。亦覺差强人意。佩其刀。問女皇曰。此間食茅而踐土者。其殆世所謂阿麻成種者耶。直提曰。何謂也。尼卡忒曰。男子治外。女子治內。此世界之通例也。惟相傳阿麻成種。則凡男子所應爲之事。悉以責之女子。而男子反以順從爲主義。惟居室無爲而已。是處之人。正類乎此。我故有是問。爾旣未明所指。置諸不論可也。試問環而觀之者。以古時挪威語語之。亦能聽受之乎。直提曰否。彼特諳土語耳。挪威之語。近世且不知。遑論乎古。尼卡忒曰。然則吾有數言。爾其譯以土語。以告環觀者。可乎。直提曰。可。尼卡忒曰。吾之所欲言者。非他。以前之挾爾而下也。有深意在。且今復有要求於衆。脫能允而釋之。固不足論。否則行將以前者待虎之道。施之於爾矣。爾其代爲譯之。直提聞之。淡然曰。初以爲殺我而後復有所要求也。今固要求不允。乃始殺我耶。我之生死。惟繫乎君。刳之割之。均非所計。尼卡忒曰。如爾所言。文明國無此理也。且我曷嘗以殺汝爲心哉。但期我之四友。一躍而出於範圍中耳。直提曰。質言之。四人之中。惟二人與此間無絲毫之關繫。偕之舍之。惟君所欲。其他二人則萬不能釋之而去。 
國外新聞 
[摩洛哥亂事彚誌]  
　　初一日倫敦電云據最近消息法國兵隊不待大軍之到即行登岸實一大誤蓋卡薩孛蘭卡亂民乘此機會四出掠劫並聚攻法領事署前月二十九日淸晨亂民攻撲極爲兇烈幸當時適 
有巡洋艦四艘相繼而至始得解危是役也法國兵死七人傷十人又有弁員二人死之西班牙人亦大遭損害後有亂民六十人在城外爲法國援助隊力攻而退目下情形已見平靖又電云此間公認愛爾權西拉條約實不足制摩國亂事之發生故非大軍雲集難期鎭靜西班牙政府則已决計添派大隊以資鎭壓德國各報對於此事默然無言駐丹琪亞英輪得英領事之無線電信遂卽駛赴麥閘岡地方初三日倫敦電云據丹琪亞電線稱卡薩孛蘭卡城外有摩民三千人與法將屈路特所統之兵相攻撲當被法砲隊擊退爲摩民死傷甚衆初二日柏林電云摩國克薩孛蘭卡各西人住屋均爲亂民刦掠一空惟目下尙屬安靖西班牙現加派兵士五百名前往相助 
[美國電報人員罷業]  
　　初二日倫敦電云美國芝加哥電報收發人員六百餘名同時罷工鄧佛甘塞斯鹽湖城等地方亦聲稱將同盟罷工以表同情因此各新聞社與市塲大爲紛亂紐約已振動勢甚可慮 
[高麗使者之末路]  
　　初二日東京電云韓國高等法院判定私赴平和會各使之首領處以死罪其從者罰以終身服公役 
[韓國兵變]  
　　初三日倫敦電云據漢城電告謂杭餘及黃餘（均譯音）兩處守備隊兵變卽經日本馬隊擊敗現尙追逐杭餘各兵黃餘之變尤爲激烈現已派日本兵赴該處鎭壓矣 
[日員仕韓]  
　　初三日東京電云韓國現聘用日人四名爲各大臣之副聞各部屬員亦將添請日人充當云 
[日員被拘]  
　　初三日東京電去據聖彼得堡消息謂日本某少佐乘輪船在俄國扶爾茄江中途爲人拘住蓋因其所發電信之字蹟起人疑心隨後得聖彼得堡之命卽將日員釋放 
[歡迎電車]  
　　初三日倫敦電云波治斯親王之電車已達法京巴黎當有該處人民開會歡迎之 
[德王歡迎暹皇]  
　　初二日栢林電云暹羅國皇在德國威倫沙地方時蒙德皇歡迎甚形和好德皇將亞古司太衞隊之軍服一襲贈與暹羅某親王因其曾在此隊中學習武備故也 
[砂糖協會]  
　　初二日栢林電云英法瑞士及比魯四國重復入萬國砂糖協會俄國大勢亦將入會云以上譯字林報 
[波士交涉]  
　　初二日栢林電云土爾其與波斯齟齬大勢必以外交方法調停 
[荷兵被害]  
　　初二日栢林電云太平洋塞爾皮斯島荷蘭駐兵某近爲該處士人所戕 
[平和會雜記]  
　　得海牙來信稱限制封鎖口岸問題之議現已由委員會討倫又英美兩政府擬請議定平和會每七年舉行一次并定專章以範圍之美國代表詔得氏議立永久公判廨以十七裁判員組 
 
 

Page 19

 
 
織之且代表各種法律語言等事定每年在海牙舉行一次英德俄各代表均賛助其說以上譯文匯報 
本埠新聞 
[議復鐵路公司圈用義塜章程]  
　　滬寗鐵路公司圈用保安義塜地一案日前滬董陸文麓等擬具辦法八條禀請滬道核示業經瑞觀察分別札行示諭飭將滬董所擬第一二三第六八等條迅速核辦茲悉寳 
山縣奉文後飭據邑紳李維勳等逐條議復昨由王緯辰大會開摺禀呈滬道鹽核矣 
[附錄議復章程]  
　　第一條將前案註銷云云惟糧由寶邑豁賠現奉公家圈用不待註銷已可通融辦理至轉飭寶邑紳士毋庸干預旣由總工程局議飭襄辦業旣一再照會商辦等云恐難允洽第二條光緒二十七年分該堂置買寶界結六圖田二十三畝由凌錫仁立契賣入金前令准卽立案將契吊儲存庫申詳在前未便遽行發還第三條結一圖塜地用剩餘欵計元一千六百四十五兩二錢一分銀存生息立案未便挪用如有急需亦應將歷年支息作何開支具報再行詳請以免指駁第六條該塜地旣爲鐵路圈用餘塜自不得援以爲例理應保護第八條滬寗鐵路公司移送規元一萬兩應俟上寶兩邑紳士妥議辦法應得如何具領再行禀請給發承辦寶邑紳士業已具禀憲轅以俟批飭核辦（貴） 
[購地委員禀請銷差之批詞]  
　　隨辦滬寗鐵路鍾批購地委員陳宗雍禀據禀兼辦厘差未能專司購地懇請銷差等情已悉查該令在本路供差已歷三年之久一段購地適丁其難自該令承辦後謹守定章經權互用遇有刁健業戶抗違觀望不肯照章領價者該令悉以堅忍處之且又任事和平不矜權力有爲有守洵爲本路購地各員之冠現奉部札收支購地兩局併歸本道接辦第一段應購之地尙餘二百餘畝未經過割大致係業戶居奇所致方冀借重長才以竟其攻茲乃亟亟請替本難照准姑念該令到省多年釐金爲地方要差兩地往返確有兩妨之勢應即准其銷差委江蘇補用知縣各段添購委員劉令芳曜前往接辦所有鈐記及文卷圖册等件一一移交劉令妥愼接收俾專責成十叚下關之地經該令會同江寗縣勸諭二邊兩戶領價拆遷旣可不日禀復則報竣之期至多不過一月應仍由該令一手經理免致紛擾旣非兼差自七月分起應卽併領薪水以資辦公除札知劉令外仍候林總辦批示（琴） 
[蘇撫體恤屬僚]  
　　江寧省垣所設公園圖書館及法政學堂所需經費曾由藩司詳准擬在各屬委員所領薪水自銀三十一兩以上洋四十一元以上者遞扣一成以作經費曾經移請江南各關道准辦在案茲悉蘇撫陳筱帥以江北淮徐海賑捐前因待用甚急曾在各屬委員薪水欵內遞扣一成現甫辦畢又欲抵扣殊非體恤屬寮之意自應於六月分起仍照原領銀數如數發給毋庸核扣所有公園圖書館經費應候另行籌給故於日昨批飭藩司移文滬道查照矣（盧） 
[准派兵輪押解劇盜]  
　　奉賢縣金匯橋鼎豐典當被刼一案茲經獲到盜犯陳得勝由奉賢縣李令詳奉江督批飭解寗訊辦現李令以長途遞解恐有疏虞因該盜係匪首宋康美黨羽長江一帶均爲該盜等羽黨是以昨特禀請滬道飭撥鈞和兵輪帮同押解瑞觀察以鈞和兵輪前因保護土船飭令駐泊浦江今該縣旣須解犯應准照辦故於昨日札行該輪管駕駛赴奉賢帮同押解矣（速） 
[巡士不法]  
　　六月三十晚間八點半鐘有婦女兩人行至北張家弄被該處站崗巡士有意攔住弄口任意戲謔適有某紳經過見而喝阻且欲記明號碼到局訴知詎該巡士有心將號碼折藏無從查閱刻擬函致巡局請以後速將巡士號碼數目改爲中西文字釘在胸前或兩袖上與租界各巡捕一律俾見者一望而知云（車） 
[重申限制華園禁令]  
　　閘北杉板廠相近華園深夜聚集遊人男女混雜實于風化有關前經巡警局總辦汪觀察飭該園主於每晚十二時閉門命意至善詎該園貪圖重利陽奉陰違男女羣處直至天明始散茲經汪總辦查知以該園抗藐已甚特札局查明核辦不知該園更將施若何運動之手段也（根） 
[定期審驗湘路公司合同]  
　　西洋商人陳子川與湘路公司互控一案前經滬道飭令將合同赴公堂呈驗審判茲聞關讞員訂定於本月十二日午後二點半鐘審騐合同云（皮） 
[一死了案]  
　　盜犯陳阿根夥黨於今春擁至英界戈登路陳秀芳等家强刼衣飾經陳等鳴鑼將陳拿獲交捕後捕頭見陳患病屬實着送醫院醫治痊愈再訊昨包探黃四福投公廨禀該盜犯陳阿根已於昨夜十二點鐘病死現由家屬棺殮請示寳子觀明府以該盜旣已病斃判將案註銷（莊） 
[遵禁烟館補給獎牌]  
　　昨日總工程局又出示諭略謂城外東西南三區自五月十二日以前遵限閉歇各烟館曾奉道憲旣上海縣頒發銀牌到局飭爲分別獎給本局業於上月間示諭定期發給惟東區各烟戶來局領取者甚少深恐未盡周知特再出示仰東區各烟館知悉茲定於七月初八日補發一次如有未經領取此項銀牌者即於是日下午一點鐘持取執照來局領牌過期不再補給云云（永） 
[紗廠體恤工人]  
　　楊樹浦集成紡織廠近因棉花存積甚少布⽦銷場又復呆滯故於昨日起一律停工俟新棉登塲再行開工惟念工人貧苦由該廠總理購米數百石在廠平糶計每升收錢五十文（西） 
[汽車又碾人致死]  
　　前晚自來水公司西人乘六十號汽車在百老匯路撞倒幼孩張阿榮碾斷足骨由捕舁至同仁醫院求治無効于昨早身死卽傳該西人向屍父理處（西） 
[禀控劣僧盜賣寺產]  
　　浦東廣寗寺南房住持僧瑞芳近將廟田八畝私行盜賣計售得價洋一千餘元刻被該處紳董查悉已具禀縣署請辦（尾） 
[上海官事]  
　　廣東候補道張紹書江蘇候補知縣張祖翼新委糖捐局總辦知府延齡分寗差遣巡檢杜葉淸昨均到道轅分別拜會禀見通判蔡學培昨日到道禀辭留學日本警務生繆翰黃樹森禀知奉諭昨日遷入巡警總局（車） 
 
 

Page 20

 
 
訟案 
[總工程局紀事]  
　　鄭義豐牛皮店扭控鍾祥泰皮鞋店欠去皮價洋一千九百零兩元又續欠三十九元零前將期票作抵到期不付又皮鞋四百抵洋五百元等情奉孫明府訊判鍾交保限十天先還四百四十二元尙欠一千元立票限至八十月分還又據恆順牛皮店夥孫斌臣投案附追貨價五十三元另限中秋節還淸○小靈山院僧妙西因與客僧顧淸口角被顧持菜刀劈傷頭角由南區解案奉陳叅軍訊得各有不合申斥一番一併逐出○萬元成顏料店夥王益卿控染坊主張瑞甫欠貨銀六十一兩吊訊判交保分八址兩月各還銀三十兩○協豐泰米店主羅志筠扭控　客吳晉升勾引伊徒陳林安出外花費向論行兇訊判將羅陳申斥一番釋出（夜） 
[公共公廨早堂案]  
　　侍者曾阿生李長壽張春衛等與某號華捕上差賭博由捕頭瞥見一併解究訊之曾阿生等同供因天熱消遣求宥帮　寶子觀明府商之英畢代繙譯判各枷示三天○車夫朱紹川拉酒醉西婦行至捕房該車夫突然將車停歇致西婦從車中跌出頭面受傷由捕解究判枷示七天○王懷卿前控冐充探夥之過犯韓土生張月卿陳春元等將伊違章私押併誣指竊取珠環等物由探李星福頂知協同西探前往將韓張陳三人拘獲解究明府以韓等不法已極判押西牢九月滿期逐出其張陳兩犯各押捕房三月○王元朗江富朗張阿福王陳氏等因與朱楊郎口角嗣又在百老匯路茶舘內理論互扭兇毆朱即於次日身死經朱兄巧郎報捕派探拘究一面由保報縣後經人勸和從鹽棺殮捕頭以王江張及陳氏四人應請訊懲昨解請辦並禀已經免驗明府以王等各供不諱判旣勸和免驗著各押捕房七天○任石毛竊取林記衣服洋元報捕解究判押三禮拜○李杏生串同朱茂朗將王陸氏金戒掉換報捕解究判押候弔到各贓再訊○西人山克　積欠東興洋行貨銀控奉傳究判釋出於禮拜三投訊○胡如華陳瑞生趙先卿與陳羅卿先後串竊衣服各物報捕解究判押一月陳趙等各押三月○賣水菓之胡太恆董阿德以僞籌向賣水菓之兪榮先等人僞稱出小洋一　購買此籌　後出售零星水菓西瓜等類可保無事兪卽出小洋向買昨經巡街捕查知將胡董拘解請究兪投訴前情請究訊之胡供籌係董阿德交下餘供支吾判各枷示兩禮拜游行示衆籌銷燬○王阿二與蕩婦曹蔡氏於夜深時在跑馬廳僻處交合爲某號巡街捕瞥見拘入捕房於昨解究判王押十天氏送棲流所押禁○妓女花鶯鶯不愿賣娼一案奉中西官訊判交官媒候其母周徐氏到案再訊等情已誌前報昨其母周徐氏投稱從蘇州來滬求將女兒領回永不爲娼訊之花供求恩典愿與母親回籍判周徐氏覔保具領仍具永不賣娼結送查一面由捕將花妓送濟良所拍照以杜後弊（莊） 
[法租界公堂案]  
　　朱成大洋廣貨店失愼一案昨由捕房將該店主朱丕仙經理人邱子嘉學徒店夥鄧湘舟王楚生等解訊朱邱同供同晚俱宿家內未知起火情形質之鄧等夥徒同稱夜間因燃點蚊烟數條餘燼墮地燃及殘紙致肇此禍聶　馬以雖非放火究屬疏忽判罰銀一千二百兩○陳鶴卿偕妻張氏將婢女月蘭似賣與鄉人周士云作妾復又領回掯匿一案昨由捕房將陳夫婦及婢一併解訊氏稱原議月蘭嫁周爲妾今爲周弟佔去不願故此領回判陳還押氏交保月蘭發　候查明再核○挆解在途擺賭攤這張天坤至案請 
究旋自張母章氏投稱有九十八號華捕前來索陋規洋二　不允故此誣唯求察司馬以所控無憑判張押三天○工頭華成泰在新租界候砌陰溝夜間不點紅燈致途人有陷墮之虞經捕房查知傳華到案申斥外再罰洋二十元充公○顧金保因案由探投案奉飭從寛覔保在案嗣因無人保出昨又解訊姑念禁押多日從寛開釋（泉） 
[美租界捕房事]  
　　崇明人朱祥郎被同鄉人王文郎江虎郎王陳氏等誣竊毆傷於昨早身死報由捕房飭探查辦○百老匯路某里昨晨有路斃乞丐屍身一具由捕查見報由捕頭飭傳地保報　棺殮○前晚有酒醉俄人三名在斐倫路胡閙由印捕拘入押究（西）通信 
[續晋報館與各報館書（爲山西學界投函事）]  
　　解榮輅留學之穢史鄙人不知惟學生出洋時諉爲晉報舘生出阻力且宣之外埠報紙以　學生以求自全其膽識令人可笑學堂內嚴土客之界因飯食起釁客籍學生郭顯欽毀一菜碟即予開除土籍學生賈述堯毀一飯碗僅予記過有意排斥外省人尤爲無理其餘種種背謬具見中齊學生上恩中丞禀西齋學生上提學使禀中學生言學堂事更爲密切無俟鄙人贅言也 
　　劉緜訓僅與見面一次一段穢史鄙人亦不知之總之函中所述各節曲折甚多除非外省人所知旣爲路礦中人說語此函爲何人所發亦易揣測路礦中人辦事亦甚不合鄙人不欲偏袒與言也（六月初四五□□□報又有某學堂牽涉解劉劣跡一叚非個中人能言之如此詳盡耶可見公論在人耳） 
　　礦產爲中國命脉當此上下交困之際若不設法保全我國生機絕矣山西平盂路澤之礦係紳士曹中裕與美商羅沙第立約簽字內容腐敗首在晉人不首在胡中丞也三十一年冬英人哲美森謀到晉開辦山陽丁廉訪排萬難爲地方謀抵制舉士紳到外部代表與議鄙人除晉報外函京當上海報舘鼓吹自辦投函留學界設法遞禀（見山西礦務擋案）省城學界則有浙江學生徐鴻寶挈同鳳台學生馬駿奔走呼號聯名遞禀於撫帥及外商等部紛紛擾擾殆無虛日至去年九月而　留學生李培仁蹈海之事一時全省人心大震福公司至今不能稍覷晉礦外省人之功不可沒也乃近有北京日報及京報登山西保晉礦務公司廣告云丁廉訪如受福公司運動有損晉人權利晉人對丁廉訪之感情必大减且合同上並無官可干預明文云云解榮輅劉緜訓登報有晉報舘及非山西人欲　山西路礦云云喪心病狂豈人類耶 
　　徐鴻寳亦早爲界排斥因此不願留晉已赴奉天當時學界所遞之禀均徐屬稿某中丞去任因爭礦事徐介議由商學界聯名致送匾額一切費用客籍學生攤派居多送匾時欲招紳士代表無一往者 
　　山西路礦招股其議論不收外省　本以免利權外溢而本省又不能招集股本從速興辦試問各省有此辦法耶史稱晉飢自來不能不乞糴於外人戊已大災外省協濟賑欵數目萬兩庚子賑災秦晉捐輸亦在外省號召數百萬兩晉省豈能與外省往來斷絕各省若以省界相待晉人早無瞧類今尙有解榮輅劉緜訓及同蒲保晉公司中人耶總之晉礦富甲地球乃國富所關將來必宜仿各國辦法由政府統籌全局爲全國經營之財政愚者不過爲　役工人之一分子耳鄙人福薄一窮措大斷不能爲資本家而攫晉省權利也（省城橋頭街設　美商勝家機噐縫衣公司分行滿街粘有招紙則不知抵制江蘇湖南美孚案之轇轕亦未聞知却防外省人來奪權利殊爲可笑 
　　晉人又好自爲攻計省南與省北有界府縣與府縣有界商人與個人有界（盂縣人云盂縣之礦不准平定州人開盂縣平定風距離八十里）投函敝舘互相攻計之事甚多鄙人槪置不理此次因敝報刊登學生上撫帥提學使禀揭之稿報紙又時時言此等辦法之不合故見□□□報及津報所刊來函以爲必係鄙人萌發如瘋犬之狂吠狂　鹵莽可笑茲將事之原委及晉省代表人程度書奇　舘及各埠報舘諸君以後遇山西投函望審愼登錄並將此十六萬二十三日方里一千餘年挖不盡之礦產敬告政府撥各省庫帑號召殷實紳商不分省界盡力采掘以救全國之貧則大局幸甚程滴啓（完） 
振務 
[醫學研究所造屋捐及春仙演欵報告]  
　　道憲瑞　次其二百元胡愼堂陳映渠各一百元顧松泉陳棟初各五十兩顧敬齋王省三楊錦春顧　一席招仁餘德堂各五十元金　堂四十元藥業公所顏樂胥堂汪啓　夏　　黃雨田呂潤之余永福善記各三十元孫瑞康吳楚臣虞洽　金仰孫　贊卿楊天祥韓誦先施仰山周茂蘭劉鴻欽巢崇山金百川沈履之黃厚甫義記各二十元葉鴻英韓桂珊宋介生葉受甫黃　卿蔡雲卿黃文卿陳　村耿湘坡仁德　謙益　顧景星陳庸　醒齋王人　甘仁余伯陶殷受田陶寅康萬　昌恆昌祥信　祥仁濟社各十元馬景　余遇三彭伴漁振弱齋　心田范香孫唐志鈞壽鏡澄周獻臣阮呈孫現世氏晉大珠號各五元葉長春　弢湖　杏圃程顥女士各四元龐淸臣張誦淸楊耀華各三元李莊　記蔡誠宗童芝蓀徐鶴亭姚錦榆胡夢橋吳萃五鄧兆康　錦澄各二元新安會朱公館義振社各一元以上共銀一百兩洋一千六百零六元春仙演劇當收入場 
劵六百三十一元案馬經手收足五十元現售大洋二十一元小洋八十角售物大洋四元小洋二百三十六角錢三百四十文捐大洋八元小洋一百二十三元銅元一百三十六個錢十八文合洋七百五十四元十角付春仙包價及雜項一百五十五元二角水菓點心荷蘭水雪茄烟等十一元四角登各報告白十六元七角除付實收五百七十一元八角五分通共收銀一百兩洋二千一百七十七元八角五分所缺尙鉅仍　善士樂輸凡前次捐欵於此次報告上所無者本所並不收到詣知照本所以使　究而杜假冐合併聲明 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
