# 1934 - 325 - 4908842

 

Page 1

 
 
[鄉試條對秘書]  
　　中東戰紀恭摹御容懿範曁中外人地諸圖續编載密電六萬言眞秘書也翻刻之究廣學會著中東戰紀八卷本忠愛之忱上治安之策今第三次重印恭摹皇上御容皇后懿範羹　如見雲日同符更繪中外名　萱黄海叢地諸圖以資考鏡價仍一圓五角○戰紀續編四卷載李中堂東征電報六萬言百爾君子密疏數十篇曁各鄰國密約各西報譯論之屬合諸初編所録皆萬金不換之秘本百恩不到之眞詮取價七角○文學興國策二卷爲振興新學者先路之導卽爲光昌文治者榮業所基收價二角○新例鄉會試第三塲歳科試經古場皆兼時務題目風檐角藝首忌襲謬承訛以上三書於中國重大新政東洋搆釁實跡歐洲交涉　　考核謹嚴搜羅宏富合爲一套取價二圓○若更合泰西新史攬要及時事新論圖説以揣摩各國百年來之政策中國十年來之情形悉人　好之由元魁由此其選也上海在申報舘申昌書畫室格致書室美華書舘大吉樓古香閣飛鴻閣出售外埠託考市售書處寄售圖書集成局代啓 
[讀十月十九日上諭謹注]  
竊惟人君御世之權莫大於賞善罰惡國家察吏之典不外乎黜幽陟明故三載考績重於虞書六計察亷詳於周禮是誠法至良典至重也本朝澄叙官方邁越前古内外大員以及庶可百執事莫不矢勤矢愼以上副皇上孜孜求治之心又以有司布列甚廣其中賢否或有不齊於是定制每屇三年京官則有京察外官則有大計京察委之各部堂官大計委之省中督撫皆須秉公採訪嚴加品題某官德政卓著某官治行平常某官才具庸陋務令繪心肖貌刻畫逼眞據實開塡援事証考大吏以政治之得失定屬員之貪廉朝廷卽以舉措之公私定大吏之賢否是則察吏一事宜如何鄭重周詳斷不可存偏倚之心與模棱之見者乃今讀上月十九日諭旨則有可異者焉謹案上諭云各省道府等官之賢否向由各該督撫年終出具密考以憑黜陟廣西思恩府知府周天霖前據譚鍾麟奏稱廉明誠篤處事安詳史念祖奏稱聲名平常操守難信督撫考語大相懸殊該知府在思恩府任内官聲政蹟究竟若何著黄槐森許振褘碓切查明據實覆奏毋稍瞻徇欽此大哉王言是誠是吏治清濁之源而握國家黜陟之要乎夫督撫之與道府同在一省之中耳目近則見聞較眞考察周則品評易當或於公牘中觀其事理或於謁見時察其語言則周天霖之究竟爲人若何在督撫豈無明知灼見且人情不甚相遠三代直道猶在人間使周天霖而果賢也則宜同爲之名登薦剡據實奏聞而何竟一褒之而一貶之耶使周天霖而果不肖也則宜同爲之名列彈章直言參劾而何以一抑之而一又揚之耶展轉思維殊不可解顧或者曰人之才智各有不同性情廉潔者未必裕楨幹之才志意乖張者亦克肩重入之任於是觀人者或取其大而遺其細或苛其短而没其長因之品隲參差賢愚互異稽之史册所載書不勝書卽如本朝初年有一人之身而督薦之按參之者如陜川督世金礪首薦左布政黄紀及興屯道僉事白士麟旋被巡按陜西御史王繼文特參貪汚貪贓私累督臣因卽奉旨罰俸使非按臣執白簡於後則黄紀白士麟方且以薦剡望内遷矣又有一人之身始薦之而終參之者如偏沅撫臣袁廊宇初薦永興縣知縣周渾旋因士民執詞赴訴乃始具題檢舉爲有司縱蠧等事設無士民爲之控訴則周渾亦早已登上考稱循良矣夫知人則哲自古爲難然大吏之舉劾關乎小民之勸懲其事何等重大苟非親訪確當何可入告君父之前凡其遊移無定倐賢倐愚者雖不敢謂其賄輅私行有意偏袒然其輕重由於一已愛憎聽諸他人其弊或亦有難免者方今時事多艱官方日壞皇上雖勤求民隠屢下詔各督撫整飭吏治以挽頽波而疆吏泄泄杳杳相習成風曾未稍自振刷應請皇上特諭部臣轉諭各省督撫從頭洗滌勿以喜怒爲低昻勿以厚薄爲愛惡務期簡别精實不少通假又須大小臣工俱得以時召見凡一命以上有親民之責者皆可入覲天顏一切地方利弊悉令陳奏有廉能過衆者則奬勵之庸劣無能者則罷黜之如此則官吏之或賢或否皆在聖明洞鑒之中而不第憑年終疆吏一言以爲去取庶幾原本旣清末流自淨而大法小廉之治復可見於今日乎 
[本舘接奉電音]  
　　昨日上午京師飛電傳來硃筆一道敬謹譯登○十一月初一日奉硃筆薛允升補授宗人府府丞欽此 
[德事譯登]  
　　本月初一日倫敦來電云德國兵船名甘失林啞哥殺者向在土耳其海面游弋玆忽調赴中國某日已行過蘇彝士河矣尙有旣費痕一船將來亦擬望中國海面進發電報又云倫敦斯單得報舘派赴德京栢林訪事人函稱今春德廷已明告俄奥意三國略謂本國擬在中國得一海口俾可駐紥水師 
[禮尙往來]  
　　安慶訪事友人來函云月前有法國衣加拉力兵輪停泊皖江詢之係由漢口開回海上者船中統領姓德又有遊撃一位兵頭二名於上月十八日登岸十點鐘時詣見趙廉訪廉訪設席欵留全下午二點鐘辭出詣院前導有洋兵六名撫憲鄧大中丞飭練軍站隊西人到時升砲致敬并於東花廳備席以待陪坐者天主堂堂教士并在席間通語一時水陸紛陳至日落崦嵫西人始興辭回舟次日辰刻鄧大中丞排齊全副執事命駕出轅往江干答拜約兩點鐘之久始命駕而返 
[防患未然]  
　　安徽臬憲趙廉訪爾巽近因外州縣盗案時出而省城竊賊亦未盡除爰特出示新定章程二十二條俾官民聯絡一氣盜賊無從潜蹤是誠防患未然保衞閭閻之善政也其示云爲明定章程剴切曉諭事照得省城爲水陸通衢五方雜處街市繁盛財富衆多宵小本易生心况值名處遣散營勇游匪出没無常本年皖北歉收游民較多現在宣城合肥城内錢店先後被刼省城雖尙安靜然小竊亦不能免矧匪徒乘虚而入如果自謂無患毫不設備萬一事出意外必至手足無措故欲免意外之虞必先作未然之防除飭懷寍縣曁保甲公所委員實力巡防并移緑練兩營分派弁兵晝夜明查暗訪外合特明定章程出示曉諭爲比示仰城廂内外居民鋪戶人等知悉從來保甲係民間自衛身家總須官民合辦爾等務遵照後開章程一體公舉董長置備器械銅鑼設燈巡防均限五日内辦齊卽候補官弁寓所亦同一律本司仍委員各街查驗無者必罰切勿自謂目前無事稍涉大意萬不可吝惜小費不可議論不便故違禁令如有未盡章程仍候隨時出示本司爲爾等保衛身家起見毋得違悮後開章程二十二則不及備録略舉大意不外乎令各店记置備鑼梆公舉董長十家一聯設燈巡察及鄉村市鎭捕盜弭盜之法刻下居民鋪户已一律遵示舉辦矣 
[隨員病歾]  
　　金陵采訪友人云湘鄉曾觀察紀榘爲原住兩江總督患襄公之胞姪前在廣東任所因事落職遂返楚南去歳兩江總督劉峴帥電調至江寗派充南洋隨員九月中忽爲二豎所崇醫藥無功延至十月二十四日溘 
 
 

Page 2

 
 
然長逝旋由中恊王仰山協戎禀知峴帥大约日内此差卽當委他員矣 
[觀察赴鄂]  
　　金陵采訪友人云省垣商務局總辦桂薌亭觀察奉旨補授徐州道所遺差務經南洋大臣劉峴帥札委江蘇候補道志仲魯觀察鈞接辦任事未幾忽接奉督辦鐡路大臣盛杏蓀京卿電札調赴鄂中爰赴督轅禀陳乞假半月於上月下旬某日附乘某輪船泝江上駛 
[署理府篆]  
　　新署宜昌府知府額勒恒額實任施南多年今秋入京引見後回省禀到適值宜昌府事乏人署理上憲卽檄委署斯缺已於上月十五日接印任事其瀛眷已先赴宜搬入府署矣 
[詳述儲材學堂甄别事]  
　　金陵采訪友人云儲材學設在省垣儀鳳門内目開塾迄今已屇甄别之期總辦楊之誠之觀察示期集諸生課試所命漢文題西銘卽中庸之理論建文削藩論孔子詔弟子以孝弟爲本而以餘力學文又四教首言文程子謂教人以學文修行而存忠信忠信本也均是文也其致力有先後試申其説老儒老農老僧老僕各詩一首試畢將中西各卷呈送劉峴帥評定甲乙兹將前列姓名録後英文邵家麟何汝晉孫毅法文戴儒珍吳寳義彭天澤德文戈鈕璜吳廼海王景江東文洪基許葆英謝登慈漢文陳其采孫時勛聞國政觀察又將諸生之不率教者斥退若干名遺額另行招考因出示云爲出示招考事照得本堂學生試習三月期滿照章甄别有汰退者亟應遴補除在寗考取學生十五名飭令到堂試習外尙有遺額爲此出示招考願來應考者務須年在十四五六文字清通有人保其身家清曰者卽至上海英租界騰鳳里楊公舘報名於十一月初十日截止十二十三兩日在公舘面試均各携帶筆硯習過西文者並携西書其各遵照毋違特示想西學爲當今之急務凡在青年子弟當無不爭先入試俾春風化雨蔚爲有用之才也 
[示諭照登]  
　　欽加同知銜賞戴花翎代理懷寍縣正堂加十級紀録十次衷爲明白曉諭事照得民間詞訟前經陳前署縣擬定目行投審票式出示曉諭在案本縣兹改爲自行投審諭單誠恐民未習見致滋疑誤除於細故訟案塡用外合特刊刷諭式明白曉諭爲此仰縣屬諸色人等知悉須知此項諭單係令地保傳知兩造中証自行依限投訊並不准原告持以傳人亦不准地保藉此擅目鎖扭爾等以後一見地保持此諭單傳知務卽自行約同依限投案毋得違延致于差傳毋違切切特示○諭式懷寍縣正堂袁諭地保某某知悉據某保民人某某以某事控某某一案事屬微細一訊卽可了結本縣愛民如子初次不用差傳先已出示曉諭在案現卽令原告將此諭於某月某日交給該地保接諭後卽告知被告令其於某月某日午前到城本縣每日未初坐堂洞開大門該原被告上堂面禀卽爲訊結立放回家免受拖累其各遵照後開章程十三條辦理切勿違誤特諭此卽傳案之諭單所云所是後開章程十三條杜地保扣諭不傳或原被告投訊差役阻攔勾串地保希圖差傳藉索等弊 
[宜興盜案]  
　　常州府宜興縣城内有一土棧爲某姓所開多財善賈生業崇宏匪人垂涎者久矣上月十七日天將破曉突來盗黨二十餘人用巨石撞破肆門一閧而入店夥咸從睡夢中驚醒不覺失聲大呼盜等以利刃恐嚇之於是蝟縮一隅不敢聲息任其翻箱倒篋搜刦一空而去檢查所失約值洋銀二千餘元當卽開單投報宜興縣署某大令履勘屬實許卽嚴緝惟宜興距太湖祗三十餘里恐其竄入太湖爰卽移咨至蘇浼新中水師飛划營恊緝不論爲首爲從如能拿獲均有賞賚重賞之下必有勇夫想若輩必不能幸逃法網也 
[勘騐盗案]  
　　皖省訪事友來函云省垣對江地名官洲又名鐡丁洲此地居民寥落半係犁雲鋤雨之流有丁某者稍者蓄積號小康焉上月二十二日夜突有匪徒十餘人明火持刃蜂擁而入刼去衣物錢洋約值二百餘金并將事主砍傷翌晨卽投縣報案懷寗縣袁大令旋於二十六日帶同差役人等親自渡江詣此洲勘騐屬實立卽簽差就近密捕嗣大令於二十七日回城傳聞目下已將案内二犯拘獲來省嚴密訊究矣 
[盜刼農家]  
　　皖省對江地名官洲尾有丁姓家犂雲鋤雨以耕種爲生涯雖非素封而辛苦錢頗多積蓄紅陳黄茂露積雲屯固望而知爲蔀屋之翹楚也上月二十二日之夜忽來匪徒十餘人塗面掛鬚持械毁門而入將宅中男女綑縳一隅倒篋翻箱刦去銀錢衣服約值二百餘金旋卽呼嘯而去當匪徒入門時有一老婦大聲呼呌卽被持刀砍傷兩腿並戮傷耕牛兩頭當卽鳴保開具失單於翌日投懷寗縣禀報縣尊袁明府立飭幹役嚴密緝拿務獲懲辦説者謂塗面行刦决非外來匪徒捕役果能認眞緝查諒必不至於漏網也 
[白晝攫洋]  
　　蘇垣訪事友來函云上月廿七日下午吉利橋北堍頤康錢莊執事人飭學徒某甲至中市大街向某錢鋪收取票洋八十二元行至海洪坊相近突有無賴一人自背後趨上於人叢中將甲推倒攫取其手中洋銀飛步而逸甲大聲呼救且赶且喊幸途人憐甲年幼帮同道赶直至西美巷無賴見後面窮追不舍慌急不潛入某木作躱避希圖隠匿詎已爲人瞥見當卽蜂擁入内將匪拘獲搜得身畔洋銀僅存四十九元尙有三十三元已不知去向當由頣康執事人將匪交地甲解赴西路總巡局請究委員某二尹立卽升堂研訊匪供稱姓王名得虎年二十七歲蘇州本地人實因窮極無聊路見學生手中持有手巾包誤以爲青蚨百翼是以起意攫取迨逃入西美巷某木作卽將洋銀交與作内之長漢手中長漢卽轉交於婦人之手旋於被獲時不知何人將洋塞入小的衣袖内亦不知如何已少三十三元務求恩鑒二尹飭傳長漢某乙訊問乙堅稱並未受洋再三研詰矢口不移二尹飭差小心看管候禀請總巡憲再行訊究同日清嘉坊水潑粉橋某店鋪遣其學徒某甲至某茶肆摇得會洋八十餘元携之而回詎爲匪人露眼跟隨至修仙橋附近僻靜處突前攫取其洋甲竭力追呼幸經一喜慶人家聞聲出助匪驚慌之下由海宏坊巷竄入某湯糰作樓上意圖躱藏被甲等掩入遂如甕中捉鼈横拖倒曳而出洋銀抛乘滿地急卽拾起已少三十餘元店主亦聞風奔至不勝忿怒將匪解送吳縣署請辦噫省會繁閙之地而匪人膽敢於光天化日之下行刼路人是眞可謂目無法紀者矣南面者宜如何嚴緝而重懲之俾暴客聞而知懼也 
[擬創樓流]  
　　宵小繁多無良法以善其後一二老成人惄焉憂之謂若輩捉去官裏發給飯食尙可鼓腹而嬉一經釋放則空空妙手勢難無米成炊故不得不仍蹈故轍可慨也松郡紳士擬糾集同志倣照蘇省設立棲流公所其經費則擬會商積榖紳董等籌資撥墊事果有成則宵小得所棲止或不致爲飢寒所困而甘心作奸犯科矣 
[一夜兩火]  
　　北通州訪事友來函云十月初六日上燈後陡聞警鉦亂鳴人聲鼎沸詢知係西海孑馬號後李宅失火霎時各處水龍爭先畢集聞其起火之由係煮飯時火燄上炎擈及窗紙上透頂棚致肇此禍幸各水龍竭力救援祗燒去住房一間祝融氏卽斂威而去各水會亦分道而回詎甫行至半途又聞人語喧譁探悉北關僧瓜園觀音庵地方亦肇火災一時濃烟似墨直薄雲霄萬道火龍從空冲突於是各水龍立卽回救北關坎善水會首先馳到汲水狂噴須臾卽行烟消火滅事後查悉燒去廟内配房二間柴草一垜不致燎原亦云幸矣 
[琥生毆差]  
　　福州訪事友人來函云武生某甲以屠宰爲生武闈之時有縣差數人向甲索取科場供給陋規甲以該項已經猪牙抽取不肯再給差等堅不依允彼此口角甲以雙拳奉敬差等非甲所敵如疾風之掃秋葉不防後有一差乘甲揮拳之際從後將木器打過適中甲之口角鮮血迸流甲因不肯某休約同武帮多人赴縣騐傷邑尊將差笞責以謝差等又挽人調處罰戲一臺甲始允了事刻聞甲此番考試馬步皆 
 
 

Page 3

 
 
中技勇超羣轉瞬之間將放下屠刀立地成佛矣 
[互毆斃命]  
　　紹興訪事友來函云山會蕭三縣行船之處皆係官塘大路每遇逆風船夫俱上岸拉縴船上祗留一二人摇櫓取其快捷也蕭山轉壩頭地方乃來去船上縴落縴之處近日有某航船因爭先後各不相下始而駡詈繼復互毆時值星夜朦朧不能辦認據聞鳥山船上人用竹竿將航船上人頭顱撃破當時斃命逞一時之忿爭貽無窮之悔恨凡性情粗暴者當旨爲前車之鑒矣 
[營口市情]  
　　今年營口收成不過六七分是以北貨無物不昻新豆初到之時價五兩四五今日現銀五兩六錢過爐五兩八錢豆餅六兩二錢豆油六兩六錢尙有東洋帮六輪未到小船新豆祗有此數恐尙須提價也 
[彝陵市景]  
　　宜昌訪事友來函云近日天氣晴和米價大减白米每石只在四千以内蔬菜亦較前便宜油價亦漸跌惟猪肉每斤仍百六十文其餘零星物價均較前有减無增閭巷小民莫不欣欣然有含飴鼓腹之樂云 
[工頭舞弊]  
　　漢口鐡路開工伊邇一應工役槪由工頭雇用尅扣工資在所不免彼以力赡身者多有不願之意謡諑紛紛不絶於耳總理其事者其亦有所聞焉否耶 
[福建官塲紀事]  
　　永定外埠監督課銷爲吳鹺尹維清辦理聞説年間委員上下薪水開銷約須千金之譜故余觀察曾有議撤監督之委以體商艱惜不果行現鹺尹瓜期已屇更委沈大使尙煥接手辦理矣○知府管元善奉委厦門税厘提調差○管帶福靖中旗副將孫東軒副戎專弁來省禀謝奉准歸班部覆飭知○知縣洪恩毓奉委解送文闈試卷赴部○知縣世魁奉委點賞琉球難民回國銀兩○委署漳州府經歴林希曾禀謝委○新選潯美塲章芸自京來閩○府經歴林錫圭禀辭赴厦門支應差○藩憲牌示照得羅源縣江若樑丁憂遺缺應以委用知縣文熾署理又海澄縣李進禄病故遺缺應以試用通判錢鋆昌署理○本科武闈督憲示定十月初三日在南校塲開考遊撃傳宏將副將羅其太張世香遊撃賴明佑符明德同知沈兆桂郭榮禱恩晉周士榮通判長勝蔡嘉谷奉委馬射東西頭二三靶記箭差叅將劉水師協趙奉委監督東路地毬差巡檢吳玉麒奉委引帶差○福州每屇冬防之時上憲添派文武巡查在各處地方查察現委提督方泗高副將曹春發赴横路一帶總查總兵戴名山周振南赴水部門西門一帶總查遊撃薩臚芳守備陳冠品赴西三叚巡查叅將吳世添都司黄得升赴東三叚巡查都司蔡國樑楊鴻守備萬喜勲赴東四叚巡查都司張逹斌把總張大欽赴西一叚查夜千總楊振荃把總趙興發赴東一叚查夜 
[星使行轅紀事]  
　　昨晚駐滬和國領事官某君假座法界密采禮西酒肆參讌中國出使德國大臣吕鏡宇星使○昨日午後嚴小舫觀察詣天后宫畔行轅拜謁吕星使星使以禮迎入煮茗清談良久始别 
[讞員未返]  
　　昨報載英公廨讞員張賡三直剌携眷返申兹悉直剌因小有勾留於前晚發電至廨定於今晚搭招商局之江永輪船遄返 
[訊案展期]  
　　昨禮拜四堂期捕房案牘繁多因中西官會訊乾康絲廠愼和永標金兩案歴時已久不及再訊各案飭於下期禮拜六解堂集訊 
[局員諭話]  
　　十六鋪巡防中局新任委員潘二尹於本月初一日到差後卽傳地方應轄各栅夫及更夫打埽夫人等到局諭以時值隆冬宵小最易溷跡爾等晚間務必嚴行防範毋任鼠竊狗偷之輩來往街頭如有前項情弊速卽驅逐或拘案訊辦不得始勤终怠又傳汛捕地甲以次諭話衆皆遵諭而退 
[嚴禁滋擾]  
　　本邑南市浦江一帶時有無賴痞棍向浦中各船滋擾强索硬詐無所不爲懦弱者咸不敢攖其鋒以故若輩益復肆無忌憚近又至老已渡恒生碼頭等處各項水菓船上如前滋詐爰由和昌盛恒泰和盛等各家水菓行主赴上海縣署具禀控訴情形請爲示禁黄大令准詞卽於前日出示禁止懸掛通衢略謂嗣後爾等務必另謀正業毋得如前滋擾夤夜闖船擾物倘有再蹈故輙一經本縣訪聞定卽提案嚴行懲辦决不姑寛云云想以後流氓等當可稍稍斂迹矣 
[諭禁賭博]  
　　本邑南市一帶大街小巷每有匪徒擺設骰攤誘人賭博無識者一入其中不囊槖盡傾不止兹由新任十六鋪中局委員潘二尹嘉馴稔知此輩惡迹爰諭局中勇丁人等謂此項賭博實害人非淺日前訪聞曾因賭客爭取輪赢以致打架肇釁言之實堪髮指若不亟爲緝拿究懲何以乂安閭里著爾勇丁及地甲人等隨時查察務使有犯必拘倘若在外得賄包庇陽奉隂違一經本委查知當提爾等到案加等治罪諭畢衆皆諾諾而退 
[糾會將禁]  
　　邇來滬上銀根異常緊急而四馬路胡家宅一帶之小錢莊專以出立空票爲事盈千累萬習以爲常蓋出票者持此片紙往貼現洋轉瞬間洋銀入手卽可解往會檯以故近日糾會之盛殊駭聽聞或環會或保險種種名目直與賭博無異事爲關道憲蔡和甫觀察所知札飭上海縣及英界公廨會同出示禁止糾合新會至舊時之會祗得聽其自然不日將曉諭示知矣 
[流氓攫洋]  
　　滬上無業流氓每有糾衆聚會出入甚巨有多至千餘元者當摇會之時有保險倒籖筒脱布衫等諸般名目實與賭博無異城廂内外幾於無日無之昨日法租界某茶舘摇會有某甲者攫洋十餘元飛步奔逃乙内等二十餘人窮追其後直至新北門内盧家弄口拘獲將甲竭力攢毆幸經人勸解將甲拖之而去未識如何了結也 
[司事舞弊]  
　　淞滬厘捐總局司事陶鐘子卽季園膽敢舞弊朦混棉紗四包已登昨報玆悉此事爲督辦福和笙觀察所悉立卽備函將該司事送交上海縣請究黄大令諭飭值日差看管候訊 
[彩票騙人]  
　　昨日法界克捕頭接到英界捕房麥總捕頭來函略謂閲申報告白有烟臺利亨上海得中售賣香港金四開彩票店設法界迹近誑騙請爲查緝捕頭立飭各包探徧查法界並無得中牌號想當據情照覆也 
[秀才作賊]  
　　蘇人張桓伯曾列膠庠日前買棹至滬帶有金銀珠翠各飾物約值二千餘金日事冶游不吝纒頭一擲有知之者謂張素來窮迫惟與蘇垣謝紳有葭莩覩日前謝紳家失竊巨贓雖疑比鄰某雜貨店夥所爲拘案訊究毫無端倪或者此案係張所爲亦未可定包探趙銀河知之向之詢問直認不諱遂帶入捕房一俟吊齊各贓卽當解送公堂訊判 
[婦人作賊]  
　　俞董氏向在洋人利萬處帮傭日昨洋東忽矢金針金戒衣物等件報捕後經包探趙銀河查係董氏所竊爰起到原贓一併解送英界公廨請究洋人利萬投案領贓質之俞董氏供係無知誤犯求宥邵大令商之衛繙譯判令管押二月以儆○王何氏竊取金姓家烟槍一枝當被金當塲瞥見扭交二百七十號華捕於昨晨解送英界公堂請判金姓投案領贓質之何王氏供認行竊惟求恩典大令判掌頰一百下 
[拘獲滋事]  
　　美商磚瓦公司有人前往滋事特請上海縣查究黄大令密派差押緝訪昨由原差查得從中生事者共有十一人先將張何坤張何海解案大令諭飭小心看管餘人赶爲捕獲毋使漏網 
 
 

Page 4

 
 
[訊控標金]  
　　英租界大馬路愼和永金鋪向吉昌靛行承買標金二千兩吉昌先繳押櫃銀一千零七十五兩迨後金價陡漲屇期乏貨可交照原價銀應償一萬餘兩吉昌欲以定銀作爲償還短價愼和永不允以致涉訟公堂迭經中西官會訊以無從核斷日久未了被告赴道轅上控法界公廨讞員鄭大令奉札諭卽飭包探傳齊原被復訊昨禮拜四堂期原告孫偉生被告邱冠羣各延律師蒂羅慕爾弄兩西人上堂伸訴先據原告律師蒂羅將此案緣起郎誦一遍被告律師慕爾弄亦將案由朗誦一遍繼而兩律師斷斷辯論蒂羅謂生意往來全憑信實邱旣承接標金理應照價核算慕爾弄代邱伸辯蒂羅又以邱之成票請騐慕爾弄依舊爭辯不休彼此嘵嘵各不相下中西官莫措一詞旋命於下禮拜二復訊核 
[飭遵前斷]  
　　拔維晏洋行買辦吳少坡沈子雲股開乾康絲廠虧欠泰源等各莊號銀六萬餘兩控經法界讞員鄭大公迭次研訊以乾康作銀四萬兩斷歸各莊號管業拔維晏洋東孟仰存銀一萬兩應歸沈子雲承認嗣因無力經中西官會商令泰源莊執事夏春培照六成二人折扣將孟仰存欵折足銀六千二百十八兩先行墊付飭沈子雲出具切結按期拔還夏已首肯昨禮拜四堂期鄭大令會同何繙譯升座夏春培沈子雲各延律師巴的蒂羅兩西人到堂候訊大令著遵前斷令夏春培呈繳銀六千二百十八兩歸還孟仰著沈子雲出立每月三百兩期票按期拔還沈供職員眼前力有不逮况與吳少坡合股理應公派今吳旣不到案求恩寛限與吳熟商如何分認職員現在進欵每月不到三百兩如何能按期拔付大令謂照每月三百兩拔還已有二年之久著遵前斷無庸多瀆沈供吳少坡現在永興洋行爲買辦職員卽欲出票亦須與吳商量日後方可面償大令謂此案本委與何繙譯早已訊明判斷爾不得任意執抝致干未便沈仍求寛限分作五年拔還若勉强遵斷屇期無銀可付必致具控公堂反多周折大令謂爾不必嘵嘵瀆訴者遵前斷按期拔還原被一并斥退 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  啓]  
本舘京報悉照邸抄原本赶緊排印並不抽去各摺以省纸幅且隨到隨登免積　　弊凡在官　　　　　　在格外赶緊印出俾人皆先覩爲快閲者鑒之 
[示期觀風]  
　　皖江鳳鳴書院向有生童月課前經停止自代理懐寗縣袁　昌明府蒞任卽示期舉行其示云照得鳳鳴書院生童月課前據該司事禀請前縣暫行停考在案玆本縣蒞任定於十一月十四日課試合行出示曉諭爲此仰七鄉生童一體知悉爾等務於課期前一日買備印卷親身交至公所以憑塡册是日各具衣冠黎明至院聽候點名給卷毋得觀望自悮切切特示 
[掌珠被騙]  
　　蘇城閶門外朱家莊有業染坊之某甲與慣作蟻媒之某嫗於上月中旬某日在常熟城内拐得某姓女郎潛逃來蘇藏匿頗密女父某乙自失女後偵騎四出蹤影毫無不覺驚駭非常一再緝訪經人告以某日有人挈少女趁航赴蘇并指明甲之面貌乙於是躡蹤來蘇上月二十三日於張廣橋下塘遇甲上前拘拿突被兎脱由恒大布店入内出後門混堂弄逃遁轉瞬間已不知去向乙爰向布店索人幸布店識甲居處祗得鳴保同乙至朱家莊探拿不識一顆明珠能否重還合浦也 
[遷怒花叢]  
　　宜昌訪事友魚素云上月某夜有某輪船上人向沿江所泊花舫上陶情　　偶遇施南兵丁亦在此船兩下言語不合致被兵丁將輪船上人打傷船上人邀約多人到船又將某兵打傷迨兵邀約同夥　圖報復則輪船上人已星散矣因遂遷怒花叢將船内器其打毁一切次日花船往衙門喊控不知如何了結也 
[控究吞衣]  
　　前月下浣無錫舫船駛至蘇垣有珠皮天青縀套一件係無錫某姓命寄　　門宋仙洲巷汪公舘者船夥持之而往不識路途問訊至天燈弄汪姓家適成衣匠某乙自内而出冐認取去迨後知错向乙追索　乙思吞没置諸不理夥不得已將乙扭至北路總巡局控請究追當經胡大令調元斷令將衣歸還命夥出洋數元以爲酬謝詎乙一味狡賴堅不依從大令怒喝令笞責數百下仍不供認又命荷以巨枷發熱閙處示衆乙始恐願賠洋十元了案 
[誘妻案了]  
　　沈福嘉與趙錦濤訐控上海縣黄大令倩帮審委員蔣剌史屢次訊問沈心猶不甘赴府上控奉批發回復訊前晚蔣剌史又升堂讞鞫沈供胞兄桂香在日被徐子洪借去洋銀八十元獲徐　茂生故世欲將媳婦再醮遂由胞兄作主娶小的爲妻室扣除借洋八十元找付四十元載回松江相安六載上年七月唐氏回至滬上岳父唐老三家被揑名趙錦濤卽孫西亭姦宿月餘後來唐氏回松不久又到上海從此夫婦不睦本年五月唐氏携物潛逃嗣恐小的向岳理論復回松江孫西亭則濳寓於客棧中誘唐氏同逸使小的不能向岳父索人日前尋至日暉港忽與兩人相遇因卽扭至總巡局轉送案下求究訊之唐氏前翁徐子洪及氏父唐老三同供此女實嫁沈福嘉爲妻得過英洋一百五十元示鑒又提孫西亭研究供與唐氏鄰近因之成姦自知該死求恩寛宥唐氏供稱不願隨沈求請發堂否則當削髮爲尼剌史大怒判掌頰二百旋謂沈曰該氏如此兇頑無恥雖斷爾領回仍恐在途逃逸著投華亭縣請文關提沈叩首而退孫西亭姦拐有夫婦女本應照例嚴辦姑念苦求從寛判責三百板著具改過切結備查如果唐氏再有逃逸等事惟爾自問唐老三徐子洪兩人屢次堂訊均不實供致沈上控本當重責姑念老三患病初愈格外從寛徐子洪上堂訊供尙邮挺撞重責二百板以儆 
[夫也不良]  
　　姚陳氏投縣喊控丈夫姚毛毛不務正業終日嫖賭爲事將家産花消凈盡以致度日艱難現在丈夫復欲將小婦人賣入娼寮小婦人以清白之軀不願作此無恥之事以是投案叩求超豁黄大令得禀之下諭傳該圖地保到縣訊問情形再行核辦 
[英界晚堂瑣案]  
　　吳泉來以周阿四貼換莊票逃避圖賴等情扭控英界公廨前晚　　委員邵虎伯大令提案訊問吳供寍波人在四馬路胡家宅開設晉興炒麫舘因有急用向聚康錢莊出立期票二紙計洋一百元一期十一月廿二一期十一月廿四友人周阿四知之稱有現洋可貼小的信以爲眞於前月廿二日在碧露春茶舘將期票二　交與阿四詎竟一去不來直至廿八日在路撞見因卽鳴捕拘獲解案請追周阿四供亦寗波人在地利士洋行充當庖人吳於上月廿一　　期票二紙在小的貼換現洋當卽付與洋銀十元因吳曾欠小的鼎元萬豐莊票九月初五十二期票兩紙亦是一百元票根未　故以此爲朝扣吳稱小的並未借渠莊票聞被欠寳文銀樓帳欵將此票至寳文換現因被扣住求恩鑒追大令得供之下判周將　票於三日内繳案如違提比○前者沈慶呈控方延林虧欠土銀經前讞員屠興之别駕迭次訊供諭飭方延林出外　　案懸日　　仍抗不理楚原告具禀求催前日原差將方解案前晚由帮審委員邵虎伯大令提案訊問沈慶亦投案供稱監生　方延林虧欠　　二百十五兩有零蒙屠前憲訊斷著方繳案詎方有意刁延敢求訊追方供廣東人小的因遭火災將店中生財一切由捕房轉給沈處約洋銀百元求覽邵大令以此案曾經押繳抗不清理實屬藐視已極著將方延林交差管押限一月内將銀如　繳案如違提比○何立　前控沈榮如虧欠莊銀前晚堂由幇審委員邵虎伯大令提案復訊何供爲洪裕莊經手沈榮如虧欠莊　三千兩向渠店東歸取已由張姓股東料理七成尙有三成在渠楊姓股東名下應派銀九百兩至今延不料理求請究追沈榮如供在增祥鎰執事結欠洪裕莊銀三千兩已還二千一百兩尙餘九百兩容寛限理楚邵大令著將沈榮如交差管押限一月繳案 
[英界公堂瑣案]  
　　陶蘭生不知何許人在某客棧竊取陳萬興所帶之緶線值洋七元託陳子榮葉　桂銷贓爲某包探拘獲一併解送公堂請究陳萬興投案請領失贓質之陶蘭生供認實係初次犯竊求宥　子榮葉阿桂同供實不知是竊贓故敢代爲銷售大令判將陶責一百板管押七天陳葉各押七天○包探洪阿寳拘解范六甫到案禀稱此人在虹口攫取某紗廠做工婦女張顧氏之銀耳環一副當經小的拘獲送案請究張顧氏投案申訴前情並請究辦質之范六甫供崇明人實因窮極　聊所致叩求恩宥大令判責三百板枷號七天後遞籍○二十九號西捕拘解開設烟舘之吳士蘭到案禀稱此人深夜容人開燈有違定章故拘送請判吳供因不知新章誤犯以後不敢再蹈故轍大令判罰洋二元 
[美界捕房紀事]  
　　昨晨七點二刻時御者孟阿寳駕車裝貨至虹口吳淞路正　　馳電掣時悮將某西人所乘　　車撞仆輪上鋼絲碾斷不少西人怒甚扭孟入捕房捕頭詰問原由孟自稱在八仙橋車意山　閲湖羊　　　捕頭令卽釋出著車照償所壞脚踏車○甲乙二小工同在楊樹浦瑞記紡紗廠左近浦灘擬掘土昨晨從土中掘得青蚨二百　　　爭奪以致扭毆八十六號印度巡捕見之一併拘送楊樹浦捕房捕頭令暫行禁押○怡和洋行景星輪船由天津來滬　泊順泰　頭有張某者附之而至途中被同船之歹人將箱籠撬開竊取所贮綢皮衣服旣抵埠卽奔訴捕房捕頭令包探陳財星爲之查緝○前晚有儉　　　　　第七百二十四號門牌永記鐡店之門　身而入竊取錢四十餘千昨晨事主據情報諸捕房捕頭令包探陳　星往 
 
 

Page 10

 
 
[蘇省官報]  
　　十月二十八日新選松江府柘林通判劉盛驤禀謝奉飭赴任准補邳州知州孔祥霦禀謝行知河運案内薦　　　級代理長　縣汪禀謝飭委亮采胡調元均禀知本日在道署閲卷准補鎭江府經歴海齡禀謝奉飭赴任道庫大使吳爾　由常州來禀知交缷代理宜興縣縣丞　　　　　　禀謝委署鎭洋縣　　事瓜洲總鎭高光效到 
 
 
 

Page 11

 
 
   
 
 

Page 12

 
 
[光緒二十三年十月二十日京報全報]  
宫門抄○諭旨兩道録前○將軍崇奏爲戌守官兵應領糧石仍照舊章發給片○又奏爲防校年滿　架得力　辦一班摺○江撫德奏爲據情代奏摺○學政徐奏爲文廟崇祀位次請將孔忠移祀崇聖詞摺○大臣凱等奏爲閲看　　　　箭完竣緣由摺○黔撫王奏爲據情代奏片○直督王奏爲甄别道員留省補用片○鄂撫譚奏命婦捐振懇恩旌奬片○　　二十日内務府國子監正紅旗值日無引見○阿公假滿請安○麟中堂因伊姪奏留理事官謝恩○湖北道孟繼壎謝　恩○河南正考官管廷鶚到京　　巡○河南副考官華俊聲到京請安○裕興請假十日○召見軍機孟繼壎管廷鶚華俊聲　○○　歡等片再烏里雅蘇臺戍名官兵以及蒙兵應領糧石向由科布多屯糧領運每年共需一千九百石有奇自兵燹後檔案無存而舊章相襲盡人能道每次領糧沿途抛滬入倉後鼠耗雀彈除正領外每石向有餘糧六升統計一年一千九百餘石糧合一百十石有零兼之官兵均有糧折及斗始能折銀零升　　實米積零聚總按斗算折虧耗顯然亦以所領餘糧之未經抛灑鼠耗雀彈者補之故年终報銷從無虧折行之歴有年所科布多屯糧收獲入倉亦係例有羨餘該處存糧亦從未聞因有烏城餘糧而存數稍缺之弊現任科布多參贊大臣寳昌到任經奴才　派人往領屯糧據稱此次餘糧未便發給在寳昌愼重倉儲不爲無見然若酌斗量斛一絲不溢遠路運至入倉斷不能敷户部管糧司員若　　　有躭考成必致將兵丁零升之米折减發放實惠不匀勢將生怨查漕入運例有盈餘卽以備失耗之用况科布多屯糧每年總在八九千擔之　此區區百餘擔所謂太倉一粟也惟是歴年相沿舊章此中委曲不敢不直陳於聖主之前除由奴才咨知入布多參贊大臣仍照舊章發給餘糧以補不足外爲此附片特陳伏乞聖鑒謹奏奉硃批知道了欽此○○奴才覺羅崇歡志鋭跪奏爲防校年滿差操得力留辦一班以裨公務恭摺仰祈聖鑒事竊查烏里雅蘇台額設防禦二員驍騎校四員均係三年期滿循例回營軍興以來留調紛雜在光緒十一二年　防禦多至七員驍騎校多至六員經前將軍杜嘎爾撙節餉項裁歸舊制奏明不准再留如有指故留辦之員卽令减支鹽菜庶免戀職疲者　弊奉旨允准在案惟查當時杜嘎爾原 
奏係因人數太多虚糜帑項起見且彼時懇留者比比故爲此杜絶希冀之奏於額設之員如果　操得力可否留辦　且鹽采但曰减支亦未定出成數其於因才器使爲事擇人之道未免缺如查現任候補防禦連昌驍騎校興魁年　力强差操勤奮緑營　母并花砲祗有連昌一人向充教習且人甚謹飭委查河賓逹壩牌博亦均妥協該二員旣非疲老亦未鑽營擬懇天恩准其留辦一班　　至鹽菜一節員缺旣爲額設似用毋庸减支奴才等爲差操得力起見毫無弊混因與杜嘎爾原奏不准再留之語　有不符故特恭摺陳　　形懇恩俯准將防禦連昌驍騎校興魁留辦一班實爲有裨是否有當伏乞皇上聖鑒施行再蒙古參贊犬　親王那木濟勒端多　　　　假現在回牧未經列銜合併聲明謹奏奉硃批著照所請該部知道欽此○○頭品頂戴江西巡撫臣德　跪奏爲江西副考官懇　　賞假回籍修墓恭摺代奏仰祈聖鑒事竊臣接准江西副考官翰林院編修臣楊家驥函稱家驥本年奉旨典試　右現經事竣應卽入都　覆恩命惟念家驥籍隷浙江慈谿縣近得家信本籍秋間猛發狂雨山水驟下先瑩土鬆石欹頗有損壞亟須及　修理江西與浙江毗連若行抵九江自備資斧順道到浙江至爲近便擬懇代奏請假兩個月回籍修墓一俟修理完竣卽行銷假回京等因臣查向來各省考官於試事完竣後請假回籍均蒙恩准楊家驥籍隷浙江毗連江西據稱自備資斧順道旋籍尙爲迅便合無仰懇天恩賞假兩個月准其回籍修墓以遂孝思理合恭／ 
摺代奏伏乞皇上聖鑒訓示謹奏奉硃批楊家驥著賞假兩個月欽此○○翰林院編修河南學政臣徐繼孺跪奏爲文廟從祀位次請將孔忠移祀崇聖祠以正倫理而昭美善恭摺仰祈聖鑒事竊維學校所以明人倫而聖人實人倫之至凡在典禮不厭求詳謹按 
文廟從祀位次東廡先賢孔忠位列狄黑之下相沿已久據家語孔忠本作孔弗字子蔑孔子兄子蓋卽孟皮之子子思子之從伯叔父也臣前任山東黄縣訓導時隨祭文廟竊見子思配饗殿上而孔忠祭於東廡卽疑倫理未順自准不諳掌故又或謂家語爲王肅所依托未敢遽以爲請上瀆天聽比因按試南陽府接據裕州學政白景新禀以孔忠當移祀崇聖詞並引國朝先儒前大學士湯斌遺書以爲證臣按湯斌遺集收入四庫全書所作潼關衞儒學重建啓聖祠祀有云子蔑當從顏路曾晳之後移祀於崇聖詞雁行伯魚可也又云備兵兹土釐正祀典非其職議附以俟旁採臣伏思顏路曾晳並孔子弟子宜從祀兩廡而今入崇聖祠者因以避其子顏子曾子也孔忠於子思固非父子禮曰 
弟之子猶子也以兄弟子之而位列伯叔父之上當非聖賢所安孔子曰宗廟之禮所以序　穆也雖遞降而爲仲伯叔父昭穆秩然序豈容紊昔魯人躋僖公孔子謂之逆祀君臣之義不可廢也今躋子思於孔忠之上長幼之節亦恐未順前河南學政臣俞樾曾於咸豐六年奏請以孟皮配饗崇聖祠仰蒙俞允誠有合於孔子事兄之道以事長類事兄子思亦猶是心夫以忠爲孔子兄子是其得聞庭訓與伯魚無異則子思之敬事子蔑亦必如子蔑之敬事孔子非猶夫人之伯叔也旣已同祀於文廟則偷次之後先自宜詳爲考臣亦知廟庭鉅典不容輕議變更但與其沿龔舊章滋世儒之疑議何若明爲釐正昭倫理之精詳今如本湯斌遺議移祀孔忠於崇聖祠　　　　宜長幼有序以妥子思之靈以遵孔子事兄之道似於講學明倫不無裨益合無仰懇天恩敕下部臣集議施行爲此恭摺具陳伏乞　　　　鑒訓示謹奏奉硃批禮部議奏欽此○○臣凱泰臣宗室崑岡謹奏爲本年考騐閒散宗室馬步箭由宗人府於十朋初二日奏　　　　　大臣閲看等因臣等奉命派出當卽前赴正白旗侍衛教塲逐一詳加校閲該閒散宗室聯捷等共一百七名馬步射中箭者七十二名復　光緒十七年豫備親閲宗室步射内中箭五枝者蒙恩賞給三等侍衞中箭四枝者賞給四等侍衛中箭三枝者賞銀五兩由宗人府銀庫放給欽遵在案臣等謹將此次中箭之宗室共七十三名敬缮清單三分恭呈御覽叩否賞給差使銀兩抑或由侍衛處帶領引見臣等未敢擅便謹將臣等閲看宗室馬步箭完竣緣由理合恭摺覆命伏乞聖鑒訓示遵行爲此謹奏請旨奉旨欽此○○上毓藻片再臣准副考官翰林院編修陳伯陶咨稱本年奉命典試貴州於九月初四日揭曉事竣照例馳驛回京供職惟念編修籍隷廣東親毋在堂年屇古稀自供職以來未能迎養門閭之望時切依依查黔省距粤匪遥擬請代奏籲懇天恩賞假一個月自備資斧回籍省親以遂鳥私俟假期屇滿卽行北上復命等因理合附片代陳伏乞聖鑒訓示謹奏奉硃批陳伯陶著賞假一個月欽此○○王文韶片再道府州縣無論補試用人員應自到省之口起予限一年詳加察看出具切實考語奏明補鷳兹查有二品頂戴候補道汪瑞高到省一年期滿例應甄　據該員禀請核辦前來臣查汪瑞高才猷練逹辦事勤敏堪以繁缺道員留省補用俟有應補缺出照例序補除咨吏部外理合附片具陳伏乞聖鑒謹奏奉硃批吏部知道欽此　　繼洵等片再查　　因地方善舉捐銀一千兩以上者例得請旨建坊給予樂善好施字様兹有江蘇儀微縣知府職銜附生卞綍昌因湖北各屬被災待賑孔殷　生母卡白　　　　　　子兩以助鄂賑據湖北籌賑總局司道詳請具奏前來核與建坊之例相符合無仰懇天恩俯准該職卞綍昌在於原籍爲其生母二品　氏建坊給様以示旌奬謹合詞附片具陳伏乞聖鑒謹奏奉硃批著照所請禮部知道欽此 
 
