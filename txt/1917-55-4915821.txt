# 1917 - 55 - 4915821

 

Page 1

 
 
   
 
 

Page 2

 
 
時評 
[國會同意（冷）]  
　　對德問題將取國會同意余以爲將由對外 
之紛擾轉而致對内之紛擾矣 
　　或者之意以爲中國之有此舉動將借對外之力以息對内之紛擾者也今我謂轉啓對内之紛擾其言何乃相反不知欲借對外之力以息對内之紛擾者外之力必先迫我以不得巳我之對外必能使國人無異詞然後乃能移國人之心思一致以對外而内之紛擾息苟其不然對内旣有紛擾之原復與以對外之紛擾安有不更增其紛擾者乎 
　　對德問題將付國會以求同意矣我言確否不久即能揭曉雖然爲國家計我甚願我杞憂之不中也 
專電 
[北京電]  
　　政府議定改正關稅辦法於改訂評價表外對於入口稅巳製品由值百抽五改爲值百抽七半未製品仍就子口稅在外又對出口物中之羊毛棉花鐵三種稅一概免除七國業巳承諾又聞政府某要人言此次中國行動純爲維護公法要求利益條件應勿過驟蓋與國家體而有關云 
[北京電]  
　　昨晨公使團在法使館會議對於我國方針决後之問題陸徵祥適訪法使遂面各公使述我國政府意各交換意見 
[北京電]  
　　段總理擬明後日邀集　　表示反對政府外交方針之議員馬君武張我華等會談說明 
外交内容 
[北京電]  
　　段總理昨約兩院正副　　議長及中立派議員湯漪等二十餘人至閣談話面告對德外交之經過及日來協商方面對我所生之變化又約馬君武等今日入見爲意見上疏通 
[北京電]  
　　政府約於星期一報告國會至斷交與宣戰之關係如何是否以斷交爲宣戰之一步任憑國會解釋但願得國民之贊助云 
[北京電]  
　　政府確定加入戰團訂魚日段總理出席國會求同意 
[北京電]  
　　陸徵祥前日答謝法使改正關稅延長賠欵盛意昨康悌氏集英日俄意比葡六使在法館開會報告陸氏來訪情形及中國第二步决定後各國應如何一致協助歷兩鐘始散極表贊同 
[北京電]  
　　外交全體方針尙秘大　　意（一）外交發動初期本與美一 
致行動今則美之方針並不爲我國决定方針之標凖（二）德國覆文如何固須研究今亦不爲决定政策之標凖（三）協商國對我巳願提相當之保障 
[北京電]  
　　京高級軍官於對德第三步辦法均有懐疑處昨由王士珍江朝宗等聯合二十餘員同謁馮副座請示意旨聞馮答稱自始即持審愼態度至今未嘗稍變 
[北京電]  
　　今日（三日）上午九時衆　　議院外交委員開會討論外交問題 
[北京電]  
　　財政會議提出四題整　　頓賦釐及關稅改正法所得稅施行法及二次善後借欵進行法攤募五年内債短數四百萬及六年募額各省認數辦法 
[北京電]  
　　美國實業團定今午來京元首面諭總商會及華僑代表吳鐵臣等分任招待 
[北京電]  
　　交通王次長奉許總長　　密派赴日除會議聯合外含有特種使命 
[北京電]  
　　昨憲法會議參議院組織問題修正案四起併付審議接議二十三條衆議院組織討論未終三時半休息後不足法數遂散 
外電 
[北京電]  
　　黎總統挽留外交伍總長須俟繼任有人方許其辭（二日） 
[北京電]  
　　政府電召楊晟入京聞欲任爲山東省長（二日） 
[北京電]  
　　國會因無可位置之舊官僚輙由政府　　聘爲顧問頗有異議政府答稱所聘顧問皆屬有用人物與國事裨益良多故此項經費並非虚糜但此言不能使質問者滿意抗議書今已提出略謂聘用顧問與共和制之精神不符前總統所以聘用顧問者乃欲得有勢力者之擁護或使其不反對其野心計畫耳云云大約總統府經費預算案送交國會時此事尙須提議（二日） 
[北京電]  
　　嚴禁鴉片與嗎啡之議案巳經參　　院通過三讀送交衆院凡用鴉片或嗎啡者應處以三等至五等有期徒刑（二日） 
[北京電]  
　　財政會議昨在財政部開幕由陳錦濤主席財政廳長與各省代表來京與會者共一百二十人（二日） 
[廣州電]  
　　粤政府將延長弛賭之期據陸督軍　　與朱省長之决議苟無他種入欵以代此每半年四百萬元之賭捐則此舉乃屬必要之圖官 
場擬嚴禁私鹽以裕鹽稅而將鹽稅項下盈餘之欵留交粤省應用廣州决定以四月五百日爲栽樹日舉行農事展覽會粤省銀輔幣每日私運出境者爲數頗多即砲艦管帶與官吏亦復用其印信保護私運以免搜查今警察巳奉命檢查私運以免現銀缺乏（一日） 
　　　以上路透電 
[北京電]  
　　英文京報云段總理請兩院議長及重 
 
 
 

Page 3

 
 
要政客參與秘密會徵集其對於中德問題之意見段總理稱政府於决行最後辦法之前當求國會同意各政團領袖乃大滿意 
　　（三日） 
[北京電]  
　　聞政府將於下星期内佈告關於對德抗議之政策（三日）以上德文報 
[北京電]  
　　據政府方面消息云中國政府外交之方針係先與德斷絶國交再與協約國方面具體的協議關於改訂關稅庚子賠欵延期償還等事將取對德宣戰或加入協約國方面之手續又政府擬於下星期一日提出議會（三日） 
[北京電]  
　　段總理昨日午後復招兩院之外交委員告以外交之經過及現狀並今後所取之方針所述與語各政團重要議員相同且謂日本今以誠心誠意對我已爲余所深信故亦不可不諒日本之好意云云各委員對政府之方針並日本之好意極表滿足之意（三日） 
[漢口電]  
　　王督軍昨日設筵招待日本派駐漢　　口軍隊將校及陸海軍武官並訂五日招待各國領事（三日） 
[奉天電]  
　　鄭家屯事件道歉代表奉天交涉員馬廷亮二十七師參謀長馬愷及菊池顧問杜通譯官等定於四日午前八時由奉啓行前赴旅順至關東都督府道歉後即於六日歸奉陸宗輿氏今晨至奉擬明晨由京奉鐵路回京（三日） 
[北京電]  
　　郵船宮崎丸曾爲敵潛航艇襲擊幸免於難前月二十四入横濱港茲於昨日入横濱船塢設備武裝並安設三寸炮三尊（三日） 
[東京電]  
　　俄都電云俄國議會巳於前月二十七日重行開會其情形平隱内閣似亦無改造之事 
　　（三日）以上東方通信社電 
戰電 
[華盛頓電]  
　　德國所允墨西哥之事載見公文之　　内今始照原文宣布該公文乃一月十九日所發由德國外相齊末滿博士署名實由駐華盛頓德國大使彭斯托夫伯爵轉交墨國威爾遜總統與德國斷絶外交關係時巳覔得是文德首相近在國會詆責美國絶交之魯莽抑知美總統有此足以堵塞其口此文實爲德國大使署陰謀之鐵證苟其内容全成事實則將引起極大之公憤齊末滿博士關於日本之建議尤堪注意蓋美國陸軍領袖皆信日本如欲侵入美國必穿越墨西哥而至密西西宓河流域俾可横斷美國爲二也此項發覺必使全國與國會大爲感動而爲未兩綢繆之計國務卿藍辛氏論及德國外相齊末滿博士致墨西哥之公文謂吾人不信日本對於此事曾有所知且不信日本將計議敵人提出之任何意見云威爾遜總統應上議院之請將藍辛氏查實德國外相致墨西哥公文之報告送院惟因妨礙公共利益不便續有所告 
　　（一日） 
[華盛頓電]  
　　衆議院通過授權總統以武裝供給商船之議案惟未予以施用其他方法之權現信上議院外交委員會所同意之議案仍可經兩院通過（一日） 
[倫敦電]  
　　以下諸英船均被擊沉亞爾吉曷號（二三六一噸）亞里斯號（三○七一噸）杜洛細號（三八○六噸）另小船兩艘連克拉特公司郵船拉柯尼亞號共計二萬七千六百噸 
　　　（二十七日） 
[波爾都電]  
　　美船羅乞斯特號巳由紐約駛入法國吉朗特江（一日） 
[倫敦電]  
　　英軍大本營路透訪員電稱英軍於里業周圍所處之地實高於巴卜末故目下慬須運砲前往該處以鞏固之敵軍曾重損亞爾倍爾大路今仍砲轟不巳使難修築（二日） 
[巴黎電]  
　　今晚公報宣稱香白萊台至白松伏陣線砲戰甚烈（一日） 
[倫敦電]  
　　今晚德國公報謂英軍在沙歇東面猛攻失敗（一日） 
[巴黎電]  
　　公報宣稱英法政府於二十六二十七兩日開會於加萊法代表爲首相白里安陸軍總長里哇台將軍及倪凡爾將軍英代表爲首相喬治及勞勃森與海格二將軍（二十八日） 
[倫敦電]  
　　陸軍部財政秘書福斯特君今日在下議院提出陸軍預算案報告西歐英軍近今之戰績且謂軍此次不僅爲防禦起見大約擬節省兵力在協約軍之一處陣線或其他陣線施一大打擊今觀戰局敵軍利在於一九一七年結束戰爭今方竭力謀達此目的不列顛帝國與其協約國苟同具决心自能應付之云（一日） 
要聞一 
[我國與世界戰局（十）（飄萍）]  
　　協商國最近之行動 
　　府院間連日大會議 
　　抗議後第二步决定 
　　加入問題正在磋商 
自我國對德提出抗議而後外交風雲日益緊迫在我政府以前次通牒之結語本有不允則斷絶國交之會是因外交界形勢之變遷絃上之箭終須一發乃不得不然之勢故即謂最後方策巳决於前次通牒之時亦無不可但所以遷延時日者一方有德人之緩和運動不能不希望其有滿意之答詞一方國内意見尙未完全一致政府未便爲積極之行動馮副總統來京主要目的在共商外交問題今益可以證明且與時局之開展信有重要關係者也 
　　遷延復遷延德國滿意之答詞依然未至惟見駐京德使與協商各國公使對於我國朝野有力之士競爲反對之運動而協商方面之希望我國加入戰團自較諸德使之孤掌難鳴者更爲有聲有色三日以來法使館迭開會議無非磋商我國加入問題與因我國加入而發生之條件有謂其巳向我勸告者有謂將正式提出勸告者以余所知協商國尙無此種干涉之行動但對於我國之梁任公陸徵祥等個人之間述其希望之語耳然我政府則因是益覺悟於自行决定之不容遲而所以决定則與各國之運動均無絲毫關係者也 
　　馮副總統來京之第三日旣在徐東海私第中與段王諸公有所密議半爲内政問題半爲關於外交之方略其時馮段徐意見業巳一致惟馮較圓渾段頗堅决至二十六日下午六時元首特邀馮副座段總理梁任公王參謀總長徐東海廕午樓等晚餐卽議外交問題元首仍持愼重主義段總理主張積極前進而馮副座乃以圓渾態度介乎其間以求兩方意見之接近是夜會議略有端倪元首謂處於責任内閣制度之下祗須閣議决定國會同意余個人之意見可以犧牲如是遂散是爲第一次之重要會議 
　　第二日爲二月二十七日（星期二）本爲國務例會之期以外交問題急須决定遂改爲特别會議將原定議事日程暫行擱置段總理先報告晚間公府會議之情形並述元首意旨於是諸閣員相繼發言所見頗爲不一而外交當局更不以急轉直下爲然但何以前次通牒在贊成之列殊難索解說者謂將來做到何處之程度閣員意見甚爲逕庭伍總長殆不欲至吾人所預期之程度也引退之志巳决於是（伍總長辭職書今日（三月一日）巳上辭極堅决無可挽留）是日之會不能謂無進步但結果甚少更約期於第二日是爲第二次之重要會議 
　　第三日爲二月二十八日（星期三）例無會議而特别開會决定外交問題所議者不僅爲第二步且預及於第三步其結果較之昨日大有進步固由閣員之意見漸趨一致而外交界情形實至是益可注意第二步前進之計畫可云告一段落尙待疏通者尙有一二要人之意見耳會議旣畢閣員齊集總統府報告會議情形元首亦無異詞是爲第三次之重要會議 
　　第四日爲今日（三月一日星期四）内閣開國務例會尋常政務以外再討論外交問題第二步完全决定擇相當時機發表（約在兩日以内）且一致主張至必要時即宣戰亦非所惜惟對於協商國之交涉如世人所傳之種種條件尙待愼重磋商故今日但能說到第二步而止是爲第四次之重要會議 
　　外交如此内政方面亦將大有變動外交一席伍旣無可挽留大約屬之於陸徵祥同時又有討論會提出張國淦長交通研究會提出梁啟超長財政而内務則方在徵求譚組菴同意之說交換之勢成司法農商應無更動今後時局或即以如是方法一換政界空氣乎吾人但佇待事實發生取作通信材料可也 
[伍外交總長提出辭呈]  
　　外交總長伍廷芳巳於前日呈遞辭職書惟能邀總統核准與否尙不得知吾人探聞伍氏此舉純因年邁體弱非關於報告所稱馮副總統之輕妄有以致之也據吾人所得消息馮氏對於聲望素著如伍氏之人雖未免禮貌欠缺然吾人深信伍氏之辭職决非受馮氏對於伍氏任内之外交事務所發表意見之影響伍氏平日巳有耳疾不良於聽近忠病痊後兩耳如塞在國務會議時亦不能充分明瞭此則伍氏辭職之眞因也伍氏呈文頗爲懇摰其文云竊廷芳渥承知遇起自田問固知以耄耋之躬不足勝繁劇之任徒以外交所繫懸缺待人而大義致身輿論迫我遂不恤犧牲其休養之餘年勉肩重寄當經聲明祇任維持數月以冀稍補時艱一俟政局稍閒再當退避賢路無如事與願違受任以來爲日無多遽爾感受風寒兼得耳病始猶冀尅日就痊勉供驅策乃日來體質雖稍就痊可而元氣未能大復且雙耳重聽交涉肆應不便殊多况目前外交重要一息千里稍縱即逝迫不及待更不敢以聾瞶 
餘生致貽前賢戀棧之譏而蹈烈士殉名之戒廷芳秉性質直雅不解避就之空文惟有據實瀝陳仰懇大總統俯准免去今職俾廷芳得遂初服理合備文謹乞大總統鈞鑒訓示施行云云惟聞大總統之意以現在外交緊迫不欲遽易他人故擬不准其請云 
[各公使與政府外交政策]  
　　國於聯盟國决意勸告中國加入聯盟國戰團一事當中國對於德國提出抗議時曾行公文於各聯盟國使館除通告抗議一事外並詢問將來如果中德國交决裂所有每月賠欵及改訂海關稅則二事是否可以商議各使館答覆云此事須向各本國政府請訓云云至各使館收到訓令之後於上星期二假領袖公使法使館會議進行辦法其結果乃請外交團領袖法公使及外交團次序最後之比國代理公使往訪陸徵祥氏申明聯盟國一致歡迎中國加入戰團願中國早日實行並謂庚子賠欵可以在戰時暫不交付而海關稅則亦可另訂云云其所以不訪外交當局而與陸氏接洽者蓋以當時詢問者乃陸徵祥氏云至於日代使將警告中國一節實係傳聞之誤又聞馬君武張我華等以國會議員三百餘人之名美通電各省督軍省長反對政府之外交政策某京報記者曾訪章君士釗詢以此事之顛末章君謂余最初於政府之對德抗議實爲懐欵之一人但前日外交商榷會發起時諸君邀我入會余當即拒絶蓋余意此等國家存亡問題個人之意見雖不妨歧異但政府旣取多數之意見而决定之則宜全國一致使政府不受意外之牽掣故當此時期意見不同者祇能採取消極的態度萬不可向積極的方面進行以致有内訌之象也至馬君等所發之電余并未與聞章君又言近日與張君嘉森談及外交情形張君謂國家之意思祇能一個中國此番行動是乃試驗其足以爲國家與否能以一個意思對外發表即爲國家否則尙不够國家資格余（章君自稱）與張君之意見不必盡同而於此言極以爲然云云 
[財政會議開幕紀]  
　　昨（一日）下午三時財政會議行開會式由議長陳錦濤總長主席報告開會嗣由秘書宣讀開會詞後復由議長會員相繼演說四時許開茶會是日到會者有各省省長代表財政廳或其代表共百十餘人秩序頗爲整肅陳總長演說略云財政非中央一隅之財政乃全國共同之財政國之存亡一國共之財政之張弛卽當一國共圖之整飭庶政以理財爲唯一之根本而整理財政尤賴内外協力同心共圖補救方能積極推行得收良好效又言維持之法一曰開源所謂積極之辦法也本部前編新五年度預算案歲入總額爲四萬七千二百八十三萬餘元然當未編之先原報歲入之數較此尙少復經本部酌增入欵並列内外債二千四百二十九萬餘元以補預算不敷之額形式上雖符收支適合之原則實際上出入相抵差負甚多内如内外債爲二千四百二十九萬餘元國信未孚募集頗艱即能如額募足而恃國債以充政費有違計學原理亦可暫而不可久尤應預籌經常入款以資抵補今後各省務就本地情形舊稅有可整頓者竭力整頓之新稅有可擴充者竭力擴充之一方顧人民納稅之能力一方顧國家生活之要需熟權輕重俾歸適當二曰節流所謂消極之辦法也前編新五年預算案歲出總額亦爲四萬七千二百八十三萬餘元原報數目甚爲膨漲經部商明國務院分别核減始與歲入相等惟歲入旣爲虚數歲出即應再減今後各省務宜破除情面力爲删節可裁則裁之可省則省之事無難易惟賴人爲耳又云第一要着應協濟中央即按照近年解欵專欵辦法是也中央無特别之財源所有行政所需無不仰給於各省各省有應徵之入欵於謀自給而外應悉數繳於中央前所短解者分期補解之今所應解者按時照解之云云五時散會 
[徐州快信]  
　　皖省新選出之參議員呂祖翼等三人昨日聯袂來徐謁見張勳聞張擬今晚在署設讌欵待 
　　安徽印花稅分處長鄒日煃因丁艱刻巳回籍會辦方於笥（張勳之秘書）昨已由徐赴皖兼攝處長職務 
　　前日晨九時此間地震約二分鐘 
　　李烈鈞遣彭程萬來徐謁見張勳聯絡鄉誼 
[南京快信]  
　　馮副總統電告師參謀長須俟至三月五日國防會議後始能定期回寗 
　　六年度地方預算省署正在趕辦俟省議會常會開幕時交議 
　　聞有省議員一部分聯絡政學紳商各界擬擇一適中地點開特别大會討論加入戰團問題現正在互商意見 
　　省城近日晚間巡警均實彈荷鎗加派雙崗以防疏忽 
　　海軍第二艦隊司令饒懷文昨乘艦駛赴上游巡弋 
　　馮副總統因各省反對收買烟土甚烈聞巳電派唐憲章張宗明等六人分赴各省辯白 
　　上海國民禁烟會通電各省反對收買存土聞此間各團體多已復電贊同 
　　貢院改闢巿場省署巳極力籌備進行事宜 
省署前昨兩日召集省立三十校校長在署開敎育行政會議 
　　浙督軍署參謀長趙禪昨來寗轉車入京參與國防會議 
　　新委睢寗縣知事勞道傳前日赴任履新 
　　上月份軍餉昨已由財廳撥解軍署核發 
　　定武軍軍需課長萬弼臣昨來寧請領八營軍餉張芝珊（張勳族弟）因籌議皖鹽加價事赴揚晤劉連使諮詢一切昨已過寧回徐 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[憲法再審議二十二條之結果修正案原案仍均否决]  
　　二十六日憲法會議第二十二條之原案及修正案均被否决故於昨日（二十八）又關審議會由議長陳國祥主席是日提案修正者共有三人一爲黃雲鵬一爲韓玉辰一爲蔣羲明次第登台說明提案之大意章士釗贊成韓玉辰案略謂世界各國以地方代表主義採用兩院　者上院之名額均不甚多等語李春榮龔政維持原案而向乃祺王侃則贊成修正案相繼發言爲時巳久議長乃宣告休息休息後繼續開議馬驤反對修正案呂泮林則主張蒙古西藏應另項列舉且蒙藏靑海及未設省治之區並應酌增名額云云湯漪對於前所提案逐項詳細說明並引申各國先例及法國改組上院辦法又引申章士釗之說言之成理嗣李述膺復維持原案並朗誦當日之速記錄衆皆嗤笑劉崇佑提起討論終局議長以劉說付表决多數贊成遂以韓玉辰修正案付表决在場人數五百三十三人起立者三百十九人不足法定人數又以黃雲鵬修正案付表决起立者二百二十九人不足法定人數又以原案付表决起立者二百九十九人亦不足法定人數議長王家襄復席遂宣告散會 
[郭同控告公言報之結果]  
　　　　　　　　刑事罪名不成立 
　　本年一月二十二十一兩日北京各報多有登載郭同僞造文書一事公言報於二十二日繫以短評郭同即具狀呈遞地方檢察廳請爲起訴茲聞檢察廳已經批示略謂狀悉該告訴人以新聞俱樂部主任周霈三公言報編輯人汪有齡指摘事實公然侮辱及散布流言妨害信用等情告訴到廳本廳以周霈三是否新聞俱樂部主任公言報編輯人是否汪有齡無案可稽未便懸揣因函請京師警察廳查覆旋准該廳函稱周霈三係新聞俱樂部幹事公言報之主任編輯人係汪覺遲是原狀所訴之被告人身分巳與事實不符本廳先後票傳周霈三汪覺遲到案訊據周霈三供稱新聞俱樂部共有幹事四人並無主任名目該俱樂部傳知各報館文件多係公電公告及其他普通新聞均隨到隨發伊雖係幹事之一而於前項文件不盡由伊經手此次郭同僞造文書之新聞稿伊卽未曾閱過當然不負責任等語本廳查報紙例早經廢止報館犯罪應由何人負責現在無明文規定若以上年十二月間國務會議議决辦法由報館經理人及編輯主任人負責而言然核閱新聞俱樂部之簡章其性質旣非通常之報館可比而幹事之職責又與經理人及編輯主任人逈異亦未便遽加周霈三以刑事罪名惟此項稿件果經周霈三參與尙可發生刑律上之問題但經傳訊該俱樂部印刷人田振亞據稱一月十九日係舊曆年底各幹事並未到部伊因預備回家出外買物所有新聞稿件均由繕寫人張方祿代爲照料郭同之僞造文書書　　　由張方　代印代發周霈霈 
三並未閱過此稿等語賢之歸寫人張方祿亦供稱稿件係伊經手印發周霈三並未閱過等情不諱在張方祿之是否犯罪事關親告依法不能遽行訴追而在周霈三之個人方面對於張方祿之個人動作旣無共同關係自無罪責之可言至公言報之部分據汪覺遲供稱新聞俱樂部寄到郭同文書印刷稿一件本報未敢卽行登載及京中各報登載此事巳十餘家之後本報始終時評及之且時評内云郭同如果實有其事則應如何云云實不能指爲侮辱及妨害信用等語本廳核閱該報關於前項時評之時期爲一月二十二日而搜集其他報紙十餘種一月二十日即有該告訴人僞造文書之登載則汪覺遲所爲答辯尙屬確而有徵旣係轉載他報自與故意造謡者不同况其時評中（若果眞有前項事實則將眞不免於觸犯刑律所謂僞造公文書）等語亦祗於他報所載之事實加以似是而非之品評尤與指摘事實散布流言之情形不符換言之卽於各本罪搆成之要件並未具備亦可明白認定案經本廳偵查終結該被告人等在本案上旣不能發生刑事問題依法應勿庸議爲此詳細批示仰即遵照云云 
[陜晉兩省長之查辦案]  
　　政府前派温宗堯赴陜查辦陳樹潘一案茲聞查復案中略云原呈各節或與事實不符或與該督軍並無關係云云聞政府已免其置議又國會前曾提查辦前山西省長金永案當經政府派周諮議肇祥前往調查茲聞查復案中有喬映霞人命一案金永受賄賂十五萬元任其逃避此欵一半雖作禁衛軍兵餉其餘無從查考原案所訴各節固未必如是之甚而人言鑿鑿亦難辭其咎聞經閣議議决交高等文官懲戒會議處矣 
[蜀議員爲彭家珍請卹]  
　　日前四川國會議員李肇甫等二十五人曾公呈國務總理略云竊以捍災禦患祀典詳於禮經殉義盡忠專祠成爲通例清之曾胡左李俎豆千秋者無論巳即以民國論遠之如徐錫麟吳祿貞宋敎仁秋瑾近之如黃興蔡鍔或殉義於一方或資志以自殁無不顯邀隆典逈異尋常有以國祭國葬予者有以建祠鑄像請者惟民國元年彭烈士家形殉國一事獨爲向隅嗣且卹欵中斷焉查彭家珍炸斃良弼始成共和爲國捐軀其功原不在徐吳宋黃蔡諸人下乃當家珍初死時在京營葬各費皆由募捐即元二年所領卹金仍係照例常支爲數有限亦未有如宋黃蔡之特優卹欵至建祠一事反視徐吳秋瑾之不如雖聞南京議卹有三萬元卒以無案可稽而止不但此也卽照章應領卹欵民國三年以後亦被停發其初在川省領重者又被追繳嗣由銓叙局核議始照以後應領卹内扣除至今尙未完結坐視孤墳頽壞於萬牲園中無人過問由此以觀是烈士報國之功雖大而國家酬庸之典轉覺甚徵非政府畛域攸分亦内近年蜀亂頻仍不暇及此所致耳今值共和再造追念前動新舊偉人皆邀曠典議員等爲表揚忠烈鼓勵將來以維國本起見是以協懇援例在烈士立功及原籍地方建祠優予補卹至前次領重議扣之欵爲數無幾請即移歸優卹遺族項下一併報銷又民國議卹每及子嗣學費今彭烈士旣無生子只有胞弟一人應請將所留學費一名給予該弟彭家元俾得繼厥兄志學成報國更爲體卹遺族之至意以上各種皆烈士前次卹案未完之手續撫今追昔公道難忘議員等不能不援例提議協懇補卹以奬忠義而勵後賢云云當經提交銓叙局核議該局旋卽呈覆略謂查彭烈士家珍當改革之際奮不顧身手殲權要實屬功續卓著業奉前大總統批准照轟斃例給予一次卹金二千元年撫金一千元在案茲該議員等復以照例常支未邀曠典協懇補卹自應就原呈所請各項分别核議辦法一請飭交陸軍部核議建立該烈士專祠查該烈士爲國捐軀情形慘烈應否比照陸軍卹賞章程第二十二條辦理事屬陸軍部主管擬請飭交該部核議呈復一請准派該烈士胞弟彭家元出洋游學查前臨時稽勳局議派有功民國人員子弟出洋游學歷奉批准派遣在案該烈士並無生子其胞弟家元正在學年擬請准將彭家元補入該省官費游學額内俾得有所成就如蒙批准應請飭由敎育部查照定章辦理至原呈所請優予補卹及取消扣欵各節查陸軍上將黃興蔡鍔等卹案所有卹金係由大總統特令給與未便援引比照又查該遺族在川重領之欵前發共三千一百元曾經呈准在前大總統批准該遺族應領年撫金項下扣除在案現在該議員等所請優與補卹一節旣無庸置議擬請准將此項應扣之三千一百元仍予照發即作爲特卹之欵出自大總統逾格恩施在職局接准四川督軍羅佩金來咨請轉呈大總統將彭家珍遺族每年應得卹欵劃撥爲二翁媳分領以免紛爭各等因查數年以來彭家珍之叔彭放勛及家珍之妻彭王氏屢經訴稱領卹轇轕案牘滋繁在彭王氏則謂其翁彭仕勛在京數年分文未寄在彭放勛則謂彭王氏在川除用去重領之欵外又將彭仕勛所存之四千餘元全行用罄職局前以臨時稽勳賞卹令旣未經公布此項卹欵是否適用文官卹金令領卹順序之規定不得不再三審愼曾經批令彭放勛遵照現行民律草案辦法招集親族會議議决後再禀局核辦尚未據禀覆茲據四川羅督軍咨請由該烈士翁媳分領辦法尙屬允協擬請將彭家珍遺族以後每年應領卹金准與翁媳分領以泯爭執合併陳明云云茲聞段總理已爲據情轉呈矣 
[舉行國葬禮節之内容]  
　　國葬典禮在我國尙爲創舉内務部擬訂禮節情形曾誌昨報此項典禮内容係分舉葬建墓與特派官前往致祭之兩大叚茲爲分述如下 
　　國葬時修建專墓一專墓制度（一）墓地四周環以牆垣前置墓門立碑於門外之左（碑銘由内務部呈請請 
大總統頒給）（二）墳墓高寛方圓無定式墓前或後樹石碑二標題姓氏（三）相度地勢建築餐堂三楹中間龕一安設神位前設案一置爐一燈二另備饌桌祭文案各一兩旁陳列生前衣冠劍帶之屬左右餘屋各二間存置祭器什物爲致祭者休息之所一呈報葬期舉葬有日内務部預以葬期呈報大總統並請派簡任以上官一員隨帶祭文花圈前往會葬致祭（祭文由公府義　寫花圈由特派員製備）並由内務部通行全國各官署各團體届日均下半旗設位遥祭京内由内務部揮地設位通知各官署各團體派員致祭省會地方由行政長官派員擇地設位各官署各團體一律致祭一致祭事宜（一）殯前一日特派員親詣靈前獻花圈一行三鞠躬禮諸會葬者亦隨同行禮（二）出殯日應由所在地方長官酌量遣派軍隊軍樂護送（三）墓地預張靈幄（用蘆蓆藍布均可）並設特派員及諸會葬者暫憇處所靈柩至舁入靈幄内其前張幃幔設靈位陳祭品特派員致祭地方官吏均列班與祭祭畢由所司監視掩壙並鳴葬砲十七發 
　　特派官致祭禮節殯前一日大總統特派官著在大禮服（凡會葬官員及諸執事均一律服大體服左臂纏黑紗不佩勳章其服乙種常禮服及軍常服者亦纏黑紗）親詣喪者之家致花圈於靈前行三鞠躬禮諸會葬者亦隨行禮殯日預張靈幄於墓地並設特派官及諸會葬者暫憇處特派官先至該處少息俟靈柩到墓地徹舉安於靈幄内張幃幔所司設祭案於靈前正中陳　一（實羹）敦一（實飯）籩四（實時果餅餌魚腊獸腊之屬）豆四（實炙胾時蔬之屬）前設香案陳爐一燈二再前設爵案陳奠池一爵三壺一（實酒）設祭文案於左稍前軍樂隊分立靈幄外左右俟供張備樂作讀祭文官捧祭文由中路進置祭文於案上立於案左特派官由中路進贊禮官贊就位特派官至爵案前立諸會葬者在兩旁稍後肅立樂暫止贊讀祭文讀祭文官至案前讀祭文畢贊奠爵樂作執壺官實酒於爵執爵官進爵特派官受爵拱舉奠於池内以爵授執爵官仍置案上三奠爵畢特派官行三鞠躬禮諸會葬者均隨行禮樂止贊禮官贊送燎特派官轉立右旁讀祭文官捧祭文至靈位前拱舉由中路出樂作特派官隨行至燎所焚燎禮畢樂止 
[庫倫最近之狀况]  
　　滿洲日日新聞昨載日人新由庫倫遊歷歸來者所談云普通中國人欲往庫倫皆由張家口起程其途程甚遠須行五十餘日目下乘西比利亞火車至别耳復聶烏晋斯庫下車經俄蒙境上之喀爾圖而達庫倫最爲便捷須十餘日現在外蒙古全屬俄國之勢力到處皆有俄人之房屋且所有金礦全入俄人之手哥薩克兵約二百餘名以守衛總領事館爲名均在此駐紥現在俄人之權力雖活佛亦無如之何也庫倫現有中國人一萬五六千人蒙古人數萬人中國人住於街巿蒙古人皆爲天幕生活該地僑寓之日本人僅有三名蒙古及俄國官憲皆甚優待中國守衛兵約二百餘名庫倫政府擁有蒙古兵三四千名漸有壓倒中國兵之勢庫倫從前除有少數中國貨幣流通外尋常交易均以板茶代貨幣自俄國勢力侵入近四五年來俄幣漸次流通至現今已有非俄幣不能使用之勢實物交換之庫倫大改其舊觀矣蒙古人平素皆以牧畜爲業農作物全由中國人耕作彼等之食物則多半由西比利亞方面輸入以畜類與之交換歐戰發生後畜價騰貴羊一頭前值六七盧布今已增到二十盧布其他畜類之價亦莫不日益增高可知戰爭之影響雖此等僻境亦能波及云云 
[詳誌蒙匪南犯之經過（化險）]  
　　猖獗之原因日前蒙匪與駐紥内蒙之官軍接戰在科爾城戰至兩日卒被官軍戰勝蒙匪損失三百人内有陣亡者百人遺尸於野官軍亦折一百二十人近有道經該處者見遺尸之中冒充蒙匪之人居百分之十五此等冒充之人内穿日本衣而外罩蒙古衣蒙匪戰敗向北四十英里之阿爾山而退並聞此次蒙匪較昔所遇者不同　軍械精良曾經訓練者居多數督戰者多係精於戰術之人故征蒙官軍之將校益難奏效其費用亦較大於前現在查得蒙匪共有一萬一千人内分四部第一部三千人軍械皆俄國之來福鎗彈第二部五千人所用軍械係日本式第三部二千人其鎗皆德國式與官軍所用者相同聞係由各路中國巡警局所竊取或刦奪而來者第四部一千人所用鎗枝甚雜以上四部共成一萬一千人現駐該處之官軍約共有二萬五千人内有一萬八千用以充警衛隊吉林所派者八團共四千人奉天所派者六團共三千人有一萬五千人駐四平街與内蒙間雖軍械精良充足人數亦較多於蒙匪而用兵甚爲困難地勢不若蒙匪熟識且不能耐冷蓋該處嚴寒法倫表常在零度下三十一度也加以用兵時官軍不能利用日本之鐵道故運兵不速傳言日人雖未嘗拒絶官軍假鐵道運兵然取締頗嚴即或運兵亦難迅速也蒙匪往來均不穿軍衣與平民無異云 
　　最後之捷報蒙匪死灰復燃佔據呼倫貝爾後軍匪相持之大勢撮要言之如下先是巴匪餘黨達布塔率蒙匪數千攻陷喀爾喀安圖布率匪四千佔領科爾沁旗達布塔佔領喀鳴兩旗擄掠其中牛羊馬匹兩旗壯丁亦多被其裹脅故未及旬日蒙匪巳達一萬六七千人縱兵焚掠慘無人道匪首達布塔守喀爾喀另由悍匪安圖布分兵四路進攻西路引率蒙匪數千進攻東路與附近胡匪連合一氣引爲臂助托克楞額率數千人進攻南路而安拍庫喀在後路招集流氓籌備糧食爲之接濟此等布置皆爲進窺洮遼之計官軍得此消息遂由奉省步兵二營騎兵二營砲兵一營機關鎗隊一營與黑龍江省步兵一營騎兵二營砲兵一營機關鎗隊一營統合十一營兵分配要害竭力防守嗣經官軍竭力攻繫匪始潰退四路進攻之計劃旣已失敗蒙匪之軍心遂亦不固大股匪徒漸次化爲零星小股到處搶掠固所不免然已無志南犯矣所有巴布札布餘孽則竄擾熱河一帶復經奉熱陸軍會剿勢亦漸息聞此股餘匪已分竄外蒙伊克昭盟並由西林竄往綏遠擬與積匪盧占魁勾結然盧匪現已受降不爲所動該匪益窮無所歸矣當此氷天雪窖之區官軍疲敝巳甚遂不能不亟謀休養張督軍亦擬將征蒙軍隊分别換防以資交替故近日征蒙軍有一部分回省也然匪勢雖殺而三省在蒙之兵仍不薄弱計奉省駐防科爾沁附近陸軍約五千人吉林駐防郭爾羅斯旗陸軍約三千人駐防札賽特旗陸軍約二千五百人黑龍江省駐防杜爾伯特旗陸軍約四千人近聞因天氣酷寒均擬酌爲撤減又聞上月二十六日駐索陸軍馬兵第一團派兵解送蒙俘三十三名蒙匪頭顱四十八顆報捷到黑據來軍述及與蒙匪接戰情形云彼匪約有六七千人突於十九夜間猛犯邊境我軍早巳探明預作准備所有緊要地方均設防卡是晚約十一時夜色昏黑中陡聞噪聲如潮風湧闖入山内我　出全力痛擊該匪等知係中計返射數排鎗而走我軍因夜黑不辨路徑故未窮追據傷匪口稱由烏珠穆沁旗出發共計一萬二千人一半襲取海拉爾一半奪取索倫以俟大隊一到即由山路直搗西布特哈並墨爾根（即嫩 
江縣）然後佔據各金廠爲根據地以免腹背受敵再圖大舉南下等語現聞該匪仍在附近卷頭山一帶森林之人隱伏野心未死仍擬蹈隙一逞故我軍不能遠離更須嚴加防範云云近日黑省陸軍派遣西布特哈境内者計三營分駐巴達克河及與俄國分界之額爾古訥河各要隘並添發征蒙軍騎兵三營步兵三營往呼倫貝爾及索倫山一帶相機防剿約計第一師陸續發出已達三分之二故沿邊各處兵力甚爲雄厚也 
　　人物之附紀據日報最近載稱十日門司入港之商船哈爾濱號於風雪之中抵埠船客中有中有中國之靑年金七郎金十郎金十一郎韓紹紳韓紹約善慶鴻等六人外日本人一名共投宿於川卯旅館其風姿態度的是不凡詢之始知爲肅親王之三子與巴布札布之二子及一甥金七郎者即肅親王之第七子昨年三月巴布札布率四千之蒙軍南下時奮然從軍立於陣中之憲奎王者即其人也而金十郎即憲邦金十一郎卽憲原也至紹紳紹約者則巴布札布之二子慶鴻乃其甥此次渡日之目的欲進士官學校而求軍事之敎育云云 
[陳時拒却審判之波瀾]  
　　　　　　高等廳請查辦誣衊 
　　鄂省當選參議員陳時被控年齡不合高等廳依法受理本無容心陳因高審廳向各方面搜集之證據 
多與彼不利難操勝訴故提出抗告拒却審判其拒却審判書中即有高審廳自廳長以下多與原告有同黨關係之語高審廳長周心約已覺不能忍受惟以某議長曾爲陳再三關說不便認眞巳將原案申送大理院决定乃陳時少不更事以高廳對於拒却書無駁斥之詞其心益豪竟於尤日通電大總統段總理各部總長平政大理參衆各院南京副總統各省督軍省長特别區都統略稱鄂省本届改選參議員時以合法當選被趙光弼等揑控毫無確證高等審判廳不應受理而受理審訊後復應判不判有心偏袒故意拖延顯係違法私存黨見不合選舉訴訟公平迅速之原則巳列舉事實呈懇鄂省長查辦以伸法權而重選政謹此電聞等語此電於上月二十一日揭載漢報爲周廳長所見大爲忿滿當卽派人赴電報局查詢果係陳時拍發當以此案旣據省議員趙光弼等告訴核與衆議員選舉法九十條第一項有告訴權之選舉人相合旣指控陳時年齡不合參議員選舉法第三條第一項所定之被選資格卽核與衆議員選舉法第八十四條第三欵之規定相合依照參議員選舉法第十八條規定凖用衆議員選舉法第九十條第一項後半應向本廳起訴本廳自應受理乃竟指謂私存黨見不知本廳長向未入黨何來黨 
 
 
 

Page 7

 
 
見前此抗告狀内所稱各節尙以陳係拒却審判無詞可藉故曲爲原諒今覺通電全國上凟總統下惑商民名譽所關萬難緘默特呈請司法部轉呈大總統並呈省長轉呈國務院函致大理院及同級檢察廳分别切實查辦如果實係不應受理而受理應判决而不判决以及曾經入何政黨挾有黨見甘受凟職之罰若係陳時肆意誣衊則法律具在不能曲爲寛宥說者謂此案將發生大波瀾矣 
[紀湖北之苧蔴]  
　　苧蔴爲吾國出産大宗産額地以鄂湘蜀贛四省爲多而鄂尤爲四省之冠其餘各省雖間有産者然廣東則尙不敷本省所需他省亦出口甚少茲將湖北苧蔴之産地及其輸出之總數調查如下 
　　湖北産苧蔴之區爲陽新大冶咸寗通山蒲圻嘉魚武昌廣濟等八縣中以陽大廣三縣所産者稱爲白蔴概集於廣濟下游之武穴鎭其地距九江上游祗九十里爲漢口下游一大巿鎭年額約三十萬梱（每梱計六十四斤七兩）其大部份均由九江裝運出口至咸寗通山蒲圻嘉魚武昌等縣所産則號爲毛把全部集於漢口其數比白蔴爲少然每年加入湖南平江瀏陽沅江等縣所産者約計亦有四十萬梱故武穴漢口兩埠蔴業留易總額共有一千 
萬元左右 
　　漢口流行之蔴其種類有線蔴絲蔴毛把片蔴白蔴靑蔴等區别其調製之法如白蔴用火力則呈乾燥靑白色靑蔴不用火力則呈乾燥棕色毛把與白蔴相同惟線蔴則纎維粗硬光澤短少毛把則反是故漢口所銷者以毛把爲最多武穴所銷者以白蔴爲最多而江西武甯瑞昌等縣之蔴以交通上之關係亦在武穴銷售不運往九江因運　費用較武爲貴也至漢口輸出者則又以靑蔴爲大宗除咸甯産額之外四川綏定所産者亦屬之每年約一萬梱並有陜西興安所産之片蔴亦由漢口輸出此外尙有大蔴黃蔴蠢蔴三種各省多有産出内以蠢蔴爲最賤沿江低地多種此蔴祇能供繩索之用故輸出最少 
[浙省長電詢選舉年限]  
　　浙齊省長昨電内務部云頃准冬電解釋省議會原選議員任期計算法内開應於民國六年上半年舉行第三期常會俾得依法定日期辦理第二届選舉等因查省議會議員選舉法第二條每届選舉年限以七月一日　初選日期八月一日爲覆選日期其後二十一至二十六等條劃區調查及宣示選舉人名册各事宜均應於選舉年限之前年十月一日以前曁十二月間辦理茲照冬電辦法如以本年爲選舉年限則上項法定時期業巳經過如依照選舉法　本年十月一日以前開始籌辦則第二届　舉年限應屬明年計算至覆選完竣召集第四期常會當在民國七年九月以後又與省議會暫行法第三條議員任期以三年爲限之計算不符究應如何辦理即希電示遵行齊耀珊印 
[杭州快信]  
　　中央曁馮副座前日密電軍民兩署聞對德第二步問題有所徵詢 
　　夏警務處長以省垣警察連出二巨案責無旁貸已飭蔣廳長明白查覆 
　　蔣警廳長昨飭錢督察員將各警署前發子彈一律收回以免再生意外 
　　軍民兩署通告自三日起無論軍民人等投遞訴呈一律按章貼印花一角否則不理 
　　高審廳考詢承審員今日（三日）揭曉計取趙　盛光宇等七人 
　　正任安吉縣知事姜若玉環縣知事秦聯元定海縣知事魏大任有復任消息 
　　省城憲兵歸併後僅存三連（每連不及百名）現又開報退伍一百二十餘名已定五號實行給證遺額並不招補 
　　政務廳沈爾昌昨由内務部頒到正式簡任狀合署各員咸往慶賀 
　　杭縣鹽警局長蘇保和刑訊私販王榮堂沈阿四一案胡運司巳飭停職立解法院訊辦遺缺由顧某暫代 
　　錢塘道尹劉邦驥將與會稽道尹王守訓對調齊省長昨巳咨部 
地方通信 
[蘇州]  
　　鎭守使約伴賞梅蘇常鎭守使朱琛甫昨日特遵同水警二廳長趙雲生參謀長劉玉書警廳長崔怡庭吳縣知事孫少川等八九人乘坐大號畫舫用淺水兵輪拖帶前赴玄墓山賞玩梅花 
[唐愼坊預備交代]  
　　第三區（蘇常）烟酒公賣分局長唐愼坊因事撤差巳由公賣局委方某（四川人）接充不日來蘇接差現唐愼坊正在飭科趕辦結束以便交代 
[松江]  
　　獲盜誤謝之聲辯舊曆正月二十七日新橋鎭警察所馬警員緝獲跡涉嫌疑之劉銘善劉繼堂林正才汪長英四人搜獲贓物甚多嗣因不吐確供卽將人贓併解總局詢究旋被水警第一專署第一分署巡官徐貴仁探知劉等四人悉係舊曆正月二十五日平湖班小輪被盜案内逸匪當卽咨請總局將人贓一併提歸水警究治平湖王升記輪船公司得悉後以獲盜迅速即登報鳴謝歸功水警巡官徐貴仁等並誤稱該盜等在閔行鎭就逮現爲警署所見以其事實不符且獲盜有功之警員馬亮欽暗探王俊升等并未提及隻字當即致函該公司聲辯矣 
　　議贖舊守署之糾葛敎育會公共體育場内之舊守署基址被營地局價賣於監理會某敎士管業致體育場正門無相宜建築地前由邑紳耿伯齊等宴請該敎士情商贖回未得要領旋該敎士願將體育場東端之會産一畝餘讓歸敎育會建築正門而以西端之大土墩爲交換條件巳議有成說嗣耿等詢知該土墩非一姓産業備價收贖大非易事因之中途作罷請求縣署申請省長轉咨督軍署要求營地局委員出而處理聞事爲該敎士所知即以失信向耿等詰責未知將來如何了結也 
[無錫]  
　　袁氏來錫經商袁克文曾於去年冬初漫遊來錫深羡梁溪山水之勝終日詩酒徵逐豪絲哀竹頗多風流軼事近以無錫正在商業發展之時擬就錫經營商業曾屬其帳房錢某於北門外相度地點组織一極大綢緞莊聞不久即須着手經營云 
　　農會改選會長無錫農會於日昨開會選舉正副會長各鄉代表到會者共九人按照單記名法投票選舉浦斯湧得八票當選爲正會長孫保鑑得八票當選爲副會長即由該會呈報縣署備案 
[鎭江]  
　　喉症盛行　來天氣亢旱兩月不兩因乾生燥喉症盛行傳染迅捷日昨城内磨刀巷陶王周三姓一日之間連斃十一人其餘城内外各處居民染此症而未愈者尤不勝枚舉云 
　　知事履任確期金壇縣知事調任丹徒縣知事倪和甫刻巳交卸壇篆卽赴省垣晋　省長茲得消息倪知事定陰曆二月十七日來鎭接任並聞章知事交卸徒篆亦即赴川沙履新 
　　部視學將次蒞鎭敎育部視學員錢家治偕同主事周開鋆出京視察蘇省學務現巳南下由寗而蘇不日分赴各屬考察各學校成績聞定於日内蒞鎭丹徒知事昨巳通令各學校校長一體知照矣 
[南昌]  
　　查禁烟苗之近訊　省長以烟苗會勘在即英使不久到贛日前特令各道尹曁各縣知事將近日查烟情形卽速電覆以憑核辦昨接贛南道尹邵啓賢電稱據往寗都等縣查禁烟苗委員尤士奇回署面稱此次奉委赴寗查勘烟苗均屬淨絶質之與論惟深山窮谷人跡罕到之處實難深信當卽飛電各該縣知事務須親往深山窮谷認眞查勘以免疏漏又豫章道尹昨將所屬禁絶表格彚案呈核大致謂道屬各縣民國三年以南豐弋陽兩縣爲最多玉山縣次之曾派兵隊督剷盡凈四年亦有數處發現立時剷拔拘犯究辦後卽不續種其臨川廣昌鉛山廣豐横江等縣自三年剷拔後未續種豐城樂安兩縣於四年查獲數處剷除懲辦至五年冬間均巳淨絶其餘各縣向不種烟亦無查獲現全　一律肅清云云 
[嘉興]  
　　城中火警城内中集街韭溪橋堍朱某家日昨下午四時被婢女遺火柴内頓時火光燭天當經各坊義龍到場施救並由就地長警臨場彈壓火即撲滅計焚去房屋五間損失約千餘金云　　鄉典被竊王店鎭仁信典當前晚三鼓時被賊挖牆進内竊去銀飾寳籠一只内貯銀鐲數十付銀練數十根銀錶三只損失約計五百餘元其餘如包樓飾房等處一時無從盤檢幸被鄰右覺察報告各防局偵查聞於翌晨獲住一人在身畔搜出贓物數件據供其餘物件已被同夥分用現巳解縣訊辦 
[杭州]  
　　警界新命案績聞省會一區七分駐所警察楊學勸開鎗擊傷巡長徐道仁呂士唐並自擊身死報由地檢廳蒞驗巳誌昨報茲悉檢察官驗得楊警受彈係由後入前出不類自戕其中頗多疑義故諭令暫緩殮埋俟屍兄到案後（在上海某當爲夥現巳派人往追）再行核辦一面回廳報明陳廳長隨卽召集全體檢察官公同研究期得此案眞相其身畔搜出之簿册内載平日寃被徐巡長誣報之事此次奉調二區二分駐所該警誤爲斥革故有此激烈之舉至徐巡長傷勢雖屬沉重尙不致有性命之憂呂巡長傷甚輕微昨日（二日）已出醫院聞督軍省長曁警務處均以案情重大飭令愼重復檢故二號上午九鐘督署參謀吳成林稽查馬錫麟並警務處委員趙科員及代理警廳蔣廳長督察長林映清俱先後蒞止并延廣濟醫院西醫葛某（英國人）温某（中國人）到場證明逾時杭地檢廳陳廳長會同杭地審廳鄭廳長率同檢察官徐士楨迮龍山并檢吏楊景沈偉如法復檢仍照初騐時唱報該西醫等用手探摸出入創口亦無異議現楊警力母以其子身死不明要求嚴緝正兇治罪巳經蔣代廳長允許　雜評一 
[責在國會（一子）]  
　　政府之外交政策巳完全决定據傳所决定者不依美之態度爲方針亦不俟德之答覆爲標準而一以與協約國磋商之結果爲根據此外交變化最近之情形也然政府之决定僅爲决定之第一步其第二步責在國會國會議員果卽以政府之所决定者爲决定乎抑别有所謂决定乎則今尙在預備徵求意見而未至正式會議之時其去第二步之决定尙遠也 
　　然則外間所傳政府决定後卽有重要新發展者得母言之過早歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[最近之金融調查]  
　　滬上北巿各錢莊因歐洲戰事迄未平息各交戰國需銀甚殷故將所有啞洋花洋交付銀爐鎔化成錠售於洋商每日約鎔化三四十萬元聞因洋釐甚小鎔成銀錠頗可獲利然因此銀價愈昂金價愈賤其他各項商業無不受其影響故對於現銀之進出商界均極注意茲調查星期五（二日）有客帮從天津裝來銀二十萬兩中國銀行由浙省運來洋三萬元滙豐銀行運往海參威銀四萬八千兩星期六（三日）由烟台來銀十萬兩廣帮由廣東省城運來洋十萬元中國銀行運往天津洋三萬元調查華洋各銀行及南北巿各錢莊結至星期六止共存銀洋確數分列於下麥加利存銀二百八十五萬兩洋二百八十萬元大條銀四十九條匯豐存銀四百五十萬兩洋二百三十一萬元大條銀五條德華存銀二百萬兩洋九十五萬元正金存銀四百五十八萬兩洋七十萬元道勝存銀二百九十三萬兩洋四十萬元通商存銀二十五萬兩洋三十五萬元東方存銀二百二十二萬兩洋十萬元花旗存銀一百零三萬兩洋九十萬元大條銀二百零七條華比存銀四十六萬兩洋四十萬元大條七十三條和蘭存銀二十二萬兩洋一百二十八萬元中國存銀一百二十四萬兩洋五百九十八萬元台灣存銀一百八十萬兩洋五十五萬元住友存銀九萬兩洋四萬元南北各莊存銀七十萬兩洋五十萬元有利存銀三十七萬兩洋九萬元中法實業存銀五十六萬兩洋五十七萬元綜計存銀二千五百八十萬兩洋一千七百九十二萬元大條三百三十四條又調查先令價值自上星期一至昨日止共縮去一辦士半大條縮去一辦士東洋匯水漲起二兩七錢半遠期標金涨銀七兩上下 
　　另一訪函云本埠金融巿面近已漸漸活動華洋各銀行及各錢莊所存現銀底盤亦尙不少茲悉花旗銀行前日由書信館裝來美國金洋合墨洋二百七十七萬五千三百餘元又荷蘭銀行亦由書信館裝來金洋合墨洋二十二萬六千三百餘元而出口之銀則有滙豐銀行運出現銀十五箱計四萬八千二百餘兩又客帮運出現洋五十一箱計洋二十五萬四千元均於昨日裝神戶丸船出口運往大連 
　　字林報云星期五晚本埠各銀行存現銀二千八百十八萬三千兩洋一千五百七十萬元大條銀三百五十三條内有華人銀行銀三百零四萬兩洋四百八十五萬元本星期存銀增多二百十四萬兩皆係銀幣化成大半多自長江諸口岸本星期内運往海參威銀四十八萬兩以供俄政府應用又運往哈爾濱銀四萬八千兩銀價續落已跌至三十七便士又四分之一銀巿消息頗不靈速惟印度巿場似將銀售出而中國方面亦售出現銀尙望中國勿售銀太多須留存充分之數於上海俾可挹注本埠商務云 
[英商論緩付賠欵與商務之關係]  
　　本埠老公茂洋行星期報告云北京傳來消息謂協約國巳正式通告中政府苟中國與德奥絶交則協約國願以好意討論庚子賠欸於戰爭未畢時暫行止付及修改稅則兩問題云云此項消息與目下中國商務大有關係本行於民國三年年厎時曾發通告有是年中國商業不振之主因由於中關出口貿易因歐戰而失其常度以十年來出入貿易相差之額平均計之每年入口超過出口約一萬四千萬兩加以外債之利息爲數頗鉅年年必須籌措再庚子賠欵又須按季繳付國家金錢輸出如是之多今政府雖無鼓勵出口貿易之舉動然出口貿易乃中國惟一最可珍貴者殊未可稍受損害等語茲查民國三年入口超過出口爲二萬一千三百餘萬兩迨民國四年出口加多入口減少故入口超過出口之額減至三千五百六十餘萬兩從此而後入口貨之銷路迄無進步欲知其故無待遠求蓋近年政治變亂不知糜費多少金錢國民擔負已覺不輕况除應付舊有外債外自四年起每年須償還六百萬兩以贖清一萬五千萬兩之借欵自五年起每年更須償還二百萬兩以贖清五千萬兩之借欵乎一九○一年庚子賠欵共爲四萬五千萬兩直至民國五年底尙欠三萬八千八百萬兩統計中國每年應付債本債息爲數已鉅加以入口貿易多而出口貿易少國民金錢能有幾何是則近來入口貿易之不振亦無足爲異矣協約國允緩付庚子賠欵及修正稅則俾可稍裕中國之財力詎不與商務大有關係哉 
[日本對華貿易之發展]  
　　自歐洲肇釁以來日本對華貿易益形發達大有一日千里之勢查彼國海關每月報告輸出額數先則超過輸入三分之一今則超過三分之二矣可見商業競爭全在羣策羣力積極進行定收良好之結果且考其所運布疋棉紗海味食物等類何一非我國天然産品所望當今今 
工商各界借資考鏡急起直追則匪特巳失之利權尙可挽救卽對外貿易亦庶有豸乎今將東洋郵船會社丹波丸日前進口裝來各貨調查列下白糖六百包棉紗一百十六包海味六十一件布疋五十四箱鹹魚一千六百三十二件牛奶三千一百七十五件鐵器及馬口鐵類一萬二千零八十件機具二十三件紙九十四件電具三十件磁器六件大麥芽五百件紙捲烟十七件 
[美國實業團今晚往寗]  
　　美國實業圑團日前抵滬借庽禮查西旅館連日經中外政紳商各界分别設筵欵待頗爲忙碌昨日本埠工商研究會正會長楊小川君擬於午後一時在會開歡迎會以敦睦誼詎届時該團領袖派人至會述明因有數處招往不克赴會深爲抱歉並道謝忱云云是以該會擬俟該團他返滬再行開會並於今日午前由正會長楊君代表該會同人詣禮查拜訪實業團領袖羅司氏以表敬意聞該團本擬昨晚起程現因美總領事定於今午在署設筵欵待故該團改於今晚乘滬寗專車赴寗然後轉道津浦車北上事畢仍須返申謀劃商務事宜以便推廣中美商業云 
　　附中美銀行總事務所歡宴美國實業團記美國實業團抵滬後昨晚由中美銀行總事務所代表馬子彝君柬邀宴會於西藏路一品香菜館到者除實業團員男女賓十二人外陪賓有美總領事薩門司君前駐美公使夏棣三君交涉員朱鼎靑君滬寗滬杭甬兩路局長江伯虞君總商會總理朱葆三君及楊小川陳潤夫宋漢章梅華權吳蕴齋朱仲賓諸君女陪賓有美國大學畢業生梅女士及朱春景女士酒至半酣由主席馬子彝君用華語述歡迎詞由來仲賓君用英語譯述並演說中美兩國商務宜携手並進等語由團員倪爾君答詞繼由美總領事及夏棣三君朱鼎靑君羅司君次第用英語演說末由梅女士用英語演說尤爲動聽復由羅司夫人鼓琴唱歌直至十點半鐘賓主盡歡而散 
[組織外交後援會之愼重]  
　　本埠外交後援會自經前商團一部份同志發起組織以來節次討論本擬早日開會成立以便進行旋因該會發起人以爲此種對外問題關係重大非少數份子所能單獨進行故由趙秋心陳志渭等於昨日請曾冠吾周震勛裴傑三劉鐵峯等蒞會研究編製章程一面電達北京外交後援會報告滬會發起情形並索取章程以便參酌 
[取締關係國交之會議]  
　　淞滬徐警廳長前奉齊省長訓令略謂美德兩國國交問題發生以來中立各國應遵公法咸持穩靜態度地方人民如有開會集議關係國際交涉者務須切實禁阻免滋口實等因爰特面諭各區署所警正警佐一體遵照凡遇地主團體及人民開會如有關係國交問題者應卽查明宗旨預爲呈報其臨時報告開會情形者亦宜用電話詳報並詢明是否呈由本廳核准以憑察核 
[曹次長對於海防之規畫]  
　　中央政府近因佈置海防事宜特派海軍次長曹家祥來滬悉心規畫巳誌前報茲悉曹君駐節滬南海軍總輪機處連日對於海軍事務已有所規劃電達中央候命遵辦茲探得組織及編製消息錄後 
　　辦事處之組織當曹君抵滬之時對於海防事務本銜有中央重要使命故有規復駐滬海軍總司令部之計畫嗣以未甚適宜故擬先就滬組織海軍辦事處俱其織大綱擬仿照前時中立辦事處辦法合滬地海陸軍外交各長官會同辦理昨日曹次長特邀新任朱交涉員海關施監督就護軍使署會議良久聞即係草擬該處辦法云 
　　海軍隊之編製原有海軍三艦隊現擬以七艦爲一隊分編六隊扼要駐防游弋監視聯爲一氣其編製各隊艦名如下第一隊海圻海容海籌海琛飛鷹南琛第二隊福安永豐永翔聯鯨舞鳳建康第三隊豫章同安鏡清建安建威江元第四隊江亨江利江貞楚觀楚謙楚同第五隊楚泰楚豫楚有江犀江鯤湖鵬第六隊湖鶚湖準湖鷹甘泉肇和應瑞此外辰宿列張各魚雷艇再行支配 
[澈查殖邊滬行賬目]  
　　上海殖邊銀行自去歲停兌後迄無開兌消息茲悉農商部谷總長因官欵關係特派本部僉事王治昌來滬清查該行賬目查出上年八月後有放出欵項四十一萬並無賬據當經北京總行以該總理徐幾亭舞弊等情在京師地方審判廳起訴當經該廳咨請上海地方審判廳就近查復現上海廳廳長袁鍾祥已派委推事前往該行與總行協理張笙階監事何仲純督同會計卓安濤澈底清查以憑核辦 
[抄發優待僑胞之部電]  
　　江蘇特派交涉員昨致工商研究會函云敬啓者前因海外各埠華僑代表曁各資本家聯袂回國定期北上經即函請北京交通部轉飭鐵路局特備車輛以示優異茲奉交通部養電開大函具悉海外各埠華僑代表曁各資本家聯袂北來具見愛國情殷允宜格外優待業經本部電飭滬寗津浦京奉路局届時照備車輛希卽派員隨時接洽爲荷等因奉此相應函達尊處卽請轉致各華僑代表曁僑商諸君何時起行同行幾人並祈見示或請諸君前來接洽爲荷 
[檢查行人之嚴密]  
　　連日每至上燈後英美各捕房輙於英法接壤及跨蘇州河各橋堍各派中外探捕檢查行人不遺餘力始則僅及於衣服樸素者流繼則漸及於衣服整潔之輩至前晚則更於各電車中搜及搭客矣不僅搜及三等搭客也即頭等搭客亦或被搜其所以如此之嚴厲者聞因近來盜案雖不多見竊恐出其不意潛至界内行刦耳 
[工巡捐局有改爲淞滬商埠局說]  
　　本邑各紳士近得省中消息上海工巡捐局現經齊省長及馮副總統會議擬改爲淞滬商埠局惟籌議未定故未實行各紳士以工巡捐局本係自治時代之巿政機關設經改爲淞滬商埠局則捐欵組歸所有將來自治回復一切欵項反將無着與自治前途頗有關係爰特集衆提議擬卽電請省長取消此議云 
[判斷恐嚇圖詐案之審愼]  
　　住居長浜路三百八十二號門牌自稱民黨之王劍秋與住居法租界之張裕生　串同新閘淡水路一百五十七號門牌某月報社主筆常州人諸謀芝（即諸葛誠）及北京路三百零三號門牌某傢生店主俞松棣（即俞仲棣）專寫恐嚇信函向殷實商民圖詐鉅欵當經總巡捕房查悉派探將以上四人一併拘解公共公廨迭經訊明判俞與諸葛誠開釋王張二人押候會商堂諭在案昨晨復由捕房將王張兩人押解公廨請示經王襄讞商之德師副領事判被告仍均帶回捕房候妥商辦法於下禮拜六帶堂宣佈判詞 
[挾帶兇器之波累]  
　　皖人王志才於本月九號傍晚挾帶實彈手鎗行經虹口西華德路被美捕房二十七號三道頭西捕查獲搜出手鎗帶入捕房察知王所裝假髮辮内尙有眞小辮詢據供稱該手鎗係住居法租界軍官路修德里十三號門牌前爲民軍排長之張其蘭囑爲代售捕頭當即派探協同法捕房中西包探前往拿獲張其瑞楊裕田熊松亭三人提至公共公廨訊供一併收押在案昨晨復訊先由中西探捕上堂禀明前情並將手鎗呈案請察訊之王志才供先在張其蘭部下當兵解散後卽行回籍去冬由張函招來滬日久無事日前向張借貸川資擬回原籍張因無錢將手鎗給我出售故托陳二代賣中途被獲現陳不知何往求察張其瑞供與楊熊二人均賣糖山楂度日兩手殘廢與王並不相識楊裕田供與我同居並無張其蘭其人惟聞有張其瑞當過民軍排長然亦不知細底云云熊松亭供於去年十二月來滬住居張姓家内爲小本生意不敢爲匪乞鑒王崧生襄讞商之德師副領事以王等四人均非安分良民判各押西牢五年期滿併送上海縣知事署分别遞回皖省原籍 
[運土案提起上訴]  
　　自稱洋藥公所調查員之倪廷楨（綽號小老虎）串同 
葛玉龍包運大宗烟土爲海關巡江西捕麥道而等查獲將烟土一百六十餘斤送往海關倪葛二人送地方審檢廳訊判在案茲悉此案該廳巳宣布判决倪廷楨監禁一年八個月並科罰金二百元葛玉龍監禁十一個月又罰金一百元惟倪廷楨奉判不服邀請律師提起上訴林檢察長諭將實在理由提出方准上訴 
[靑年普益社交誼會紀事]  
　　南巿靑年普益社前晚開春季交誼會中外人士蒞會者頗多由某君主席報告開會宗旨旋由萬國改良會滬部代表徐維繪演說大致謂萬　改 
 
 
 

Page 11

 
 
良會專以改良社會爲主旨爲丁義華先生所主持丁君以中國收買存土一事實屬有違人道本其上帝博愛之心主張取消收買之約務使中國烟禁如約禁絶丁君係美國人尙愛我同胞力求拯救之法我同胞萬不可自甘暴棄致負丁君盛意還望到會同胞一致主張毁約禁絶以盡國民之責任云云次由中華國民禁烟大會黃奠華演說略謂鴉片行銷中國實爲最大國恥本年三月末日禁絶鴉片之期已届外人且許我以自新而國人竟有破壞烟禁之運動訂此收買條約公債爲國民所負擔鴉片爲國民所痛惡參衆兩院爲國民代表雖已提出質問然亦無何等急切之補救辦法表示大衆積極進行故吾輩國民自身飽受鴉片毒害之痛苦深知收買存土之污辱斷不能緘默自安丁義華先生係美國人尙且本其傅愛主旨反對中國收買奔走呼號不遺餘力我輩國民安可不奮發精神鼓吹演說一致主張毁約禁絶乎諸君如有同意尙宜時時開會演說毁約禁絶之必要一面通電政府參衆兩院曁各省議會商會務使全國主張一致則我國民對於毁約禁絶必可達到目的願努力前進云云演說畢衆擬組織靑年禁煙大會協同國民禁烟大會一致進行云 
[比公使來滬之先聲]  
　　比國駐華公使賈爾牒君因有要公由京南下現在已至寗垣與各當道面商一切聞賈君尙欲來滬與盧護軍使親自接洽昨日巳先行電滬知照云 
[擬派參預軍事會議之代表]  
　　中央政府現定三月十二日開軍事大會已令由各省軍署委派代表參預會議松滬盧護軍使現擬委參謀長馬鴻烈爲代表赴京參與會議 
[憲兵保護行旅]  
　　駐滬憲兵張營長以十六舖橋南堍華界境内近來時有匪徒刦奪行人衣包物件該處雖有巡警站崗惟因往來途人甚衆照顧難周查憲兵原有保衛治安曁輔助軍警之職是以特令第一連連長吳玉璞於前日爲始飭派憲兵四名在十六舖橋裏外各馬路嚴加梭巡以保行旅 
[醫生出診被查]  
　　住居北門内之某醫生於前晚上燈時坐轎出診行至大東門外中華路中忽有形似軍人者三人上前喝令停轎該醫生詰問何事據稱爾轎中藏有違禁品物必須搜查遂令該醫生出轎在轎中搜檢一過毫無違禁品物復將該醫生身上遍行摸索然後揚長而去 
[水果公所遷移續紀]  
　　本邑水果同業所組之消防隊向設十六舖地方茲因該業公所遷入裏毛家弄新屋房屋寛敞故該同業議將消防隊全部遷至新公所内以便隨時佈置並聞該公所自遷入新屋後連日用清音讌待花神該業董陳良玉預請第一區署撥派警察在所守望 
[籌備聯合運動會之會議]  
　　上海縣敎育行政人員昨日在也是園開談話會提議縣屬公立高等小學校及乙種實業學校聯合運動會事宜到會者爲縣署學務科科長李頌唐科員錢紳齋縣視學朱伯華學務委員賈粟香朱望三孔子貽陳采苞及各校職員丁賡堯林蔚文葉袖東王壯飛王英超胡少元張經野顧聘珍顧鏡清徐企周等於午後一時開會由李頌唐主席公同討論决定各種辦法及預備手續尙有辦事細則須於今日繼續開議茲將昨日所議各條錄左 
（一）徐君企周提議名稱應修改爲縣屬公立高等小學校第一次聯合運動會 
　　（一）議决分事務部技術部兩部 
　　（簡）章及辦事細則公推王壯飛胡少元兩君起草 
　　（一）事務所暫設也是園 
　　（一）公議會場分任職務人員（正會長）縣知事（副會長）吳懐疚會務主任）李頌唐（文牘）賈粟香錢道民李綺城錢紳齋（編 
緝）紀載會場事件編輯會場新聞葉袖東徐企周編輯會務報告李默非（幹事）丁賡堯朱伯華曾公冶瞿林生毛春生汪鈞林王備五高世良陳少生姚玉孫趙書玉孫庭芳（會計）張吉門葛似耕（糾察）王英超王桐生顧聘珍姚麟書縣立第一全體童子軍（招待）劉映藜黃煥雲郭蔭葵陳采苞朱望三孔志始何子文林蔚文張經野陸仲超陳味腴徐靜安以上事務部人員（司令）正副會長（評判）徐一氷張夢吉魏旭東段鋼城楊肖軒吳志靑徐益盈程石生鍾衡臧（衛護）汪企章及公立上海醫院諸位職員（報告）吳蔚侯陳宗岡（編配及陳設）胡少元王壯飛以上技術部人員 
　　競技運動節目（甲）經賽運動（一）百碼賽跑（一）二百二十碼賽跑（一）四百四十碼賽跑（一）八百八十碼賽跑（四人）（一）百二十碼低欄（一）五十碼團體賽跑（乙）田賽運動（一）跳高（一）跳遠（一）撑篙跳高（一）擲鐵彈（八磅）團體運動節目（一）兵式操（一）普通操（一）游戲 
　　（與會須知）一各校競技運動員每項以四人爲限一國旗歌及運動會歌各校應一律預備一奥國式二分間體操各校應一律預備一除替換賽跑團體比賽外每運動員僅許認競技運動三種一普通器具由會設備凡應用體操各種器具及競技運動所需物品各校須自備一運動員賽跑時不穿跑鞋一各校須備校旗一方一團體比賽應出人數以高等科及乙種實業科實有學生數十分之一計算一團體運動每校每級以二節爲度一私立學校加入運動團體以兩節爲限競技依上開第一條辦理一各校運動節目及預會人數須於開會兩星期前報告本會事務所一事務所暫設也是園 
　　（與會公立高等小學校及乙種實業學校）縣立第一高等小學校縣立第二高等小學校縣立第一女子高等小學校 
縣立乙種農業學校上海巿立養正高小學校上海巿立梅溪高小學校上海巿立和安高小學校上海巿立萬竹乙種商業學校上海巿立巽與乙種商業學校三林鄉公立高小學校閔行鄉公立强敏高小學校馬橋鄉公立强恕高小學校巿鄉私立高小學校（得隨意加入惟於兩星期前須正式報告事務所） 
[敦品力學之訓勉]  
　　寰球中國學生會日校校長楊德鈞君爲注重訓練起見定於每禮拜六增添演說一課請各敎員及一般名儒宿學登壇演說蓋欲於課餘時間導以敦品力學之方期養成品學兼優之人材用意頗爲深遠昨日（三日）上午課畢特請林禹川君演說（學生宜求放心）林君將孟子學間之道無他求其放心而已矣二句推闡盡致且關於勉勵誥誡等詞無不參以詼谐滑稽之談故學生咸爲歡暢云 
[沈知事購地植樹]  
　　上海縣沈知事因奉令注重林業於縣屬北新涇二十五圖内購置民地一畝三分二釐玢種槐樹柏樹種籽千餘顆昨將購地植樹各情繪具圖說分詳省道各署察核 
[交涉員謁晤道尹]  
　　新任朱交涉員於昨日下午三時在護軍使署會議海防事務後即往閘北訪晤徐道尹面談要公良久始别 
[製造局趕製手鎗]  
　　皖省張督軍因所部各軍官需用勃郎林手鎗曾向上海製造局定造五百桿茲因不敷撥給昨又電致製造局再請趕五百桿以濟軍用李總辦已飭鎗廠加工趕造矣 
[河豚毒斃五命]  
　　住居小西門外大興街草棚内之江北貧民楊姚二姓購得河豚魚二尾煑食之後魚毒驟發致斃楊徐氏姚李氏二婦及小孩三口聞死者之肚腹突均突然膨脹狀頗可慘云 
[原告受傷未愈]  
　　錢仁生控汽車夫陳根海葉錦章糾衆在福建路六十一號門牌酒店内將伊兇毆擊斷右腿骨等情業經捕房將陳葉兩人拘解公共公廨訊供判各交五百元人洋並保在案昨晨復由捕房將陳葉兩被告解送公廨請爲復訊中西官以原告傷未全愈判令被告仍交人洋並保候展期七天再訊 
[電車與黃包車互撞之餘波]  
　　華商二十六號電車三十一號司機人田照洪兩因所駕電車在小北門附近與黃包車碰撞以致車上所坐婦人周姚氏跌傷斃命經地方審判廳訊明判决田照洪罰洋五十元嗣因檢察官不服提起控訴復由該廳改判將田照洪罰洋二百元在案茲悉屍子周永年以伊母無端殞命前日至審判廳民庭提起私訴要求損害賠償袁廳長諭候訊明核辦 
[夫婦反目之釁端]  
　　沈季卿前娶王覺初之女爲室成婚後夫婦不睦近王氏托詞歸寗出外不歸前日沈在東馬橋吉祥里妻妹唐王氏家尋見囑妻回家王氏不允並有爲米店生意之鍾伯生出爲覇阻始則口角繼即用武沈之頭面稍受微傷遂投地方廳以刑事起訴檢察官驗訊後於昨日飭警將沈王氏傳案預審判令收押候傳鍾到案再行訊究 
[查拿姦夫戳斃本夫之同謀犯]  
　　日前淞滬警察四區一二四各分所緝獲姦案搶案嫌疑犯潘有餘王步靑李士榮李懐祥李成敏張三潘孫氏唐李氏李楊氏等九人解經司法科研訊等情迭記前報茲經李科員訊得其中王步靑一名曾於本年陰曆正月初二日因妒姦起釁將其姘婦之本夫砍斃抛屍潭子灣浜由十二圖地保潘阿金報請地檢廳蒞驗收殮聽候緝兇在案昨日李君特飭偵緝隊查拿此案同謀各犯到案訊辦 
[追問逃妻被毆]  
　　賃居尙文門外之温州木匠王明福因其妻某氏於去八月間潛逃疑被同業人胡阿林勾引潛匿昨日王在南巿三角街胡隆興木作内與胡相遇向之追問其妻磫跡胡不服糾合同業李生林等將王兇毆旋由旁人黃榮弟鳴警一併帶至一分駐所轉送警廳司法科訊究 
[查獲專拐妓女之匪徒]  
　　無賴顧阿彬前因誘拐妓女經閘北司法科訊辦有案前日又拐美租界天潼路之雉妓王阿三偕至北火車站欲搭火車遄往他埠變賣被五區二分所崗警查獲昨解司法科押候訊辦 
[拐案解送檢察廳]  
　　浦東洋涇附近徐家省鄉民徐馬生昨偕見證徐銀福等扭鄰居婦人李王氏徐張氏至三區二分駐所控稱有妹元妹現年十八歲被該氏等拐賣出口請求懲究經馬警佐詰據李王氏等供稱元妹自赴楊樹浦紗廠工作不知如何走失與伊等無干等語當以案關刑事遂判將原被人證一併解送檢察廳請爲訊辦 
[輪船上查見被拐小孩]  
　　潮州人許阿桂日前帶一小孩乘輪出口被救濟婦孺會偵探查見以其形似拐帶當卽將許拘獲詢據該孩聲稱家住北新涇有母姚高氏等語當由該會知照孩母將許扭控四區四分所解經司法科押候訊核 
[同至捕房算賬]  
　　湯東海前至法公堂控稱前有徐樸誠因盤頂某旅社向商人借去洋一百元有收據爲憑前在公共公廨具控因徐接開之旅社業巳停歇人亦移居治下故由公共公廨將案註銷特投案下控追徐供湯在公共公廨具控後商人卽存洋作保所存之洋現未領回請察判先將存洋領回再行訊斷在案昨又傳訊徐樸誠聲稱湯之收據並非借欵因湯在商人處爲司賬照例應有押櫃况商人接盤此棧由前東移下來祗有八十五元而湯爲司賬之時且又支空洋銀照賬除去後應找商人洋五十餘元今將簿據呈電請核中西讞員會商之下以原告控告徐樸誠欠洋一案票據確實判徐繳洋一百元暫存公堂至徐反控原告支空一節准予另行起訴簿據存案限十四天同至捕房將賬核算明日候再訊斷 
[天主堂代繳機器價洋]  
　　勝家公司代表陸文中前至法公堂控告女子徐彩弟於去年七月間購去鐵車一部值洋一百元言定按月拔付今向收取分文無着請求訊追等情徐彩弟因年尙幼小故其母徐鄭氏代爲到案供稱前由該公司跑街前來兜售將鐵車置於家中後因女兒年幼不能練習故未用過判交人銀並保限繳在案昨由天主堂某神甫因彩弟在堂中讀書向無過失當囑某司事持洋一百元投案代繳中西讞員判將鐵車歸天主堂領去鄭氏開釋了事 
[控告冒認祖墳之結果]  
　　朱其良朱阿毛前偕其姪阿虎季發等同至法公堂控被朱東生朱松林冐認祖墳私售墳旁餘地上之泥土迭經研訊察悉朱其良實與朱松林等同族後據地保王國祥聲稱朱氏之産共有田單五紙非丈不能明白判令各將田單呈案函請會丈局畫圖會勘聽候訊斷在案嗣經會丈局勘明答覆據稱原告田單三紙業巳丈明缺地五分一釐又被告田單二紙亦缺一畝二分五釐九毫兩造所缺之地定係墳地故無執業田單應請核示等語後有沈姓投案聲稱民人前向朱松林二次購得田地九分當時聲明田單業已遺失故祗有驗契與買據爲憑現在朱姓涉訟公堂已將原單出現求請察核判令朱松林將單劃出九分給予沈姓具領聽候會商堂諭再行飭遵昨日傳齊原被人證到案由中西讞員將堂諭宣誦曰前據朱其良等控朱東生等冒認祖墳私售墳地一案研訊之下原被實係同族判令各將田單呈候察核今據會丈局答覆内開所呈之單原被均各缺少實在墳地之内無訛今判將所爭墳地内劃出四分八釐作爲公共之産公同祭掃永遠不准售賣餘多之地照原被丈缺之數公派朱其良等應得四分八釐朱松林等應得八分五釐五毫自判之後原被各自前往升科轉契補單執業惟朱其良等不應揑詞誣控不認同族本應究辦因被告不追姑寛免究着朱其良等繳呈堂費完案沈姓請領田單九分着自行向朱松林照數裁交以歸沈姓執業諭畢原被人等均唯唯而退 
[婦人糾衆拆梢續誌]  
　　王阿二私帶烟土被婦人吳黃氏在途窺見糾衆拆梢王避入德興泰烟紙店中由該店夥唐秀甫代喚巡警將王及黃氏一併拘送地方廳請爲訊辦已誌昨報昨由該廳推檢各官開簡易庭訊明判决王阿二罰洋五十元烟土没收吳黃氏處拘役二十天 
[水手帶煙之嫌疑]  
　　昨有寗波人何阿三由法租界行至南巿十六舖欲上新寗紹輪船手中持有洋鐵匣一只爲崗警查見將匣揚視内儲形似鴉片烟膏數錢向詰支吾當即將何拘解第一區署詰訊據供在雲南輪船上水手諭着留候移送地方檢察廳訊核 
[糖攤賭博之衝突]  
　　台州人顧仁德陳財發同在南巿公義碼頭設攤賣糖並陳設賭具藉以騙錢昨日有船戶陸桂榮因輸錢口角顧陳用亂石擲擊致傷陸之頭顱流血滿面後由崗警到來一併拘至一分駐所飭送警廳司法科請究 
[吞没金鎊之控訴]  
　　夏全福控陳金初吞没托帶之英國金鎊三十枚昨由捕房將陳拘解公共公廨經俞襄讞會同德裴副領事研訊一過判陳交二百五十元人洋並保候展期再訊 
[藉端詐騙之處治]  
　　住居七浦路一千零八十一號門牌之紹興婦人王朱氏控陳照順冐充紹興餘姚縣法警詐騙洋二十一元由捕將陳拘解公共公廨訊知氏夫因案被控押在餘姚縣公署陳以代爲運動交保爲由向氏詐騙判陳押候函請餘姚縣知事將牽涉之該縣偵探阿昌陸安懷送廨質究在案昨晨由廨復訊據中西包探上堂禀稱餘姚縣未將牽涉人證送廨備質應請核奪訊之陳照順供詞支吾中西官判陳押滿三月以儆 
[又被禁錮一年]  
　　陳阿根前因犯案驅逐出境前口復來租界被滙司捕房包探奚德安查獲昨解公共公廨訊判陳押西牢一年期滿仍逐出租界 
[香烟廠經理挽留巡官]  
　　淞滬警察三區第一派出所向在浦東陸家嘴英美香烟廠左近此次該所巡官郝文翰由徐廳長調升塘橋鎭三區三分駐所一等巡官事爲該廠經理討佛君得悉以郝巡官到差以來稽查彈壓頗爲周密特函請徐廳長將該巡官留住並願每月津貼俸金十元徐廳長接函後已准予暫不他調矣 
[振華餅乾廠定期遷移]  
　　振華餅乾廠現須添製各種西法餅乾因原基狹窄擇定法租界愷自邇路長安里二百七十三號房屋建築西法汽爐裝設馬逹機器刻已佈置就緒定舊曆二月十五日遷移新址照常營業 
[新劇社特放異彩]  
　　法租界三洋涇橋民興新劇社所編劇本思想新穎適合觀者之心理故開辦四年營業發達聞去年盈餘二萬金近由該社添辦特别佈景巧妙機關排演大部偵探新劇名曰怪手全部計三十二本係編劇家董君血血之手筆脫胎於影戲情節精密結搆新異實駕影戲而上之今晚排演頭二本想愛觀偵探劇者必聯翩 * 
而往也 
雜評二 
[上海巿政之將來（庸）]  
　　癸丑之役鄭成氏挾其戰勝之威睥睨一切舉上海之行政司法警務等等盡攬諸管轄之下當時之上海美其名曰軍政時代實則鄭氏之采邑而已及袁政府取消自治令下江蘇之省當局尙在躊躇執行而上海之自治機關卽已首先解散地方固莫敢如何卽省中亦無能顧問蓋巿政　之財産至足欣羡没收之計早巳蓄於分圻鎭守之初　即使地方自治袁氏未嘗取消而上海之巿政廳亦未必安然無恙不然蘇省自治團體雖巳消滅而自治所筦之財産尙多由地方人自行管理獨上海巿之財産則除工巡捐局外地方固莫得與聞也嗚呼上海人所感之痛苦蓋有甚於其他各地者矣感受之痛苦愈深則希望回復之心亦愈切而今奈何以改組商埠局聞耶 
　　夫使上海而終於軍政時代使上海之巿民而永無自治權利則亦已耳苟不爾者則巿政固自治範圍之内也而奈何改組而奈何欲假改組之名以永久官治 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[百花生日徵收賀禮啓] [  罪我]  
　　自去秋迄今日官場祝壽之忙加入山陰道上有應接不暇之勢邇者節届花朝又是百花生日矣一般錦上添花者其亦趨之若鶩乎擬徵收賀禮啓（栩按百花生日係二月十二但爲徵收賀禮起見則不得不早日付刋） 
　　竊以天錫遐齡自昔有稱觴之慶人開壽域於今崇餽禮之風有如蚌埠小兒不辭賀敬記得徐州大帥亦閙生辰柏府春生獻蟠桃於王母華封頌上祝大樹之將軍羡他生日欣逢莫不壽儀允集而况花朝日暖黍欲春回香國風和蓂階景麗鴿座頌無量之壽恰先誕佛華辰鼠姑邀九錫之封下是名花生日問誰不老爭誇羅漢之松果爾長春艶羡菩提之樹芳蘭百畝初度庚寅壽木千尋幾朝甲子堂上椿萱並茂八千之洪笇長增門前桃李爭榮九十之韶光正媚報喜借平安之竹况當筍欲添丁鍊顔齊勾漏之砂又是花逢周甲歡呼萬歲南山開益壽之花遥頌千秋東圃種延年之菊際此玉堂富貴附勢者應效鳬趨欣看金欲繁華獻媚者宜伸燕賀惜春御史獻絳帳以輸誠司香女郎擁綠雲而祝嘏上長生之頌待他紅杏尙書撰上壽之詞惟爾靑蓮學士四皓獻紫芝之瑞慶衍華堂八公釀丹桂之芳歡騰花國封姨鞠巹醬斟芍藥以紅傾壽客稱觴酒酌荼䕷而黃瀉集得梨園子弟林黛玉壽劇重編送來花榜狀元楊翠喜芳名久著倘留肖像應製成白蠟之花許建生祠更開得紅羅之館贈千年之松血都是脂膏輸萬貫之榆錢無非孽障深深下拜低頭抽石上之蒲對對飛來賀語效梁間之燕莫把良辰放過快添錦上之花倘敎知已偕來還撲庭前之蝶交也以道人情漫曰等閒却之不恭厚貺當然領受此啓（五） 
詩話 
　　廉南湖以五十自挽二首見示云淵明自作挽辭秦太虚效之或謂淵明之辭了達太虚之辭哀怨丁巳新春余與芝瑛同爲始潢寒厓孫先生以楹帖爲壽詩以謝之懷没世無聞之懼攄傷逝自悼之情古人可作其許我乎辭云浮生千刦百年身而皺觀河付笑顰重疊音書餘汝在蕭疏鬢影復誰親由來好事寗如死况乃窮途更累人物外是非天不管眼看滄海欲揚塵翦淞閣上日斜時依舊撩人萬柳絲夢窄春寛留一笑天荒地坼去何之買山巢父豈眞隱後世子雲欲待誰東望求僊僊可即盪愁歌吹擁靈旗栩按南湖此作似絶了達而一按其絃外之音則又覺其哀怨深矣大抵惟哀怨深者乃能作了達之詞亦猶　情之人始能大澈大悟參上乘禪耳[  天虚我生]  
瀛海瑣聞 
[人工降雨術] [  雲鶴]  
　　倫敦工學雜註近載白爾西里氏在澳洲紐蘇斯威因治倫脫根光線之實驗而發明人工降雨之方法現方陳於該地官廳請予特許試驗之際係用水蒸氣充盈室中然後使該種光線照射之（此時更佐以强電氣）則一秒半後其中布散之蒸氣盡凝結爲水而牆壁之上乃滿被露滴於是白氏發明以此種裝置配諸氣球使舁至六七千呎之高處而繫留之則有使空中水滊凝雲化雨之殊能且更能操縱天氣並防暴風雨之發生云（二） 
家庭常識 
　　患暈船之苦者宜在舟中儘量飲極濃之綠茶愈多愈妙法雖極簡然頗有效 
　　揩擦玻璃莫如用報紙爲最簡法取報紙摺成小言塊浸極潔之冷水中俟其浸透取出榨去其水然後用以擦玻璃擦時不妨稍重惟須留意勿使玻璃水點成滴（栩按報紙無毛而有墨油故效）揩後數閱分鐘另取潔淨之乾報紙細細再揩則玻璃必能大發光明眼鏡洋燈罩等均可以此法擦之[  黑子] （二） 
短篇小說 
[自殺黨（司蒂文遜著）] [  常覺小翠合譯天虚我生潤文]  
第一章（九）（陰曆二月初四刋起） 
　　次日王盥漱方竟大佐持新聞紙入呈王視之載云今晨五名鐘密斯特麥式斯赴友晏歸途中竟爲巖石絆跌而死蓋密斯特麥式斯素病瘓不良于步仆時首觸鐵欄遂致腦漿迸裂而死事出時其友某適在側曾親覩其慘狀云又密斯特麥式斯廣于交遊凡上等社會中人幾無一不識故其友人等均爲之扼腕歎息云云王視竟以手自掩其面惻然不語紙乃飛墮于地大佐曰在理此等無良之人死之亦不足惜惟彼啖餅之少年爲可哀耳王徐昻其首曰誠然彼少年者自此以後且時受良心之責備精神之痛苦固較死者爲倍也予恨不以此奸險之老兒（指會長）置我掌中而治其罪裘拉丁此次之行誠益吾儕閱歷不淺大佐曰然但此等事實至險吾願後此勿更遇之王笑不答大佐驚曰殿下此魔鬼之窟萬萬不可更往危險且勿論殿下但一自思其高貴之身分亦不應入彼獸窟王曰裘拉丁凡人即身披皇服亦終爲血肉之軀予何能忘彼少年及昨夜同在一室之無數會員忍令渠以無辜之身爲會長所陷汝之所請凡稍有人心者决勿能允予今夜必更往一探其究竟大佐跽曰殿下殿下欲臣性命則可若欲臣更從殿下往則臣寗違殿下之命王沈其容曰爾之性命何與於我吾所求於汝者但服從二字耳惟汝旣不願則予亦不强至予之行否汝可勿問大佐默然頃之乃起立曰殿下命臣臣何敢抗惟今日幸恕臣不復奉侍左右蓋臣家亦有妻子兄弟倘隨殿下而去能歸與否殊不可必意欲向之一别至殿下所命則殿下之至忠之僕必無不願王蹙額曰裘拉丁汝勿故故言及我之身位使我不樂汝旣願往予自無不許汝可暫歸惟夜中十一句鐘時當化裝來此勿忘大佐乃唯唯而退（未完） 
長篇小說 
[絶塞奮椎記] [  野鶴]  
　　第十三回易姓而來絶影而去雄兎撲朔雌兎迷離却說立恭正在擁衾睡去的當倪驀聽得帳外大聲喝道我來也這聲呌得又急又厲一似天半怒霆深宵蛟吼不由得心房亂躍竟像有無數的虱子不住的在那心窩裏上上下下剛要揭帳探視那知道帳才半揭便有一道白晃晃的光兒明月般皎秋霜般寒神龍般蜿蜒颶風般迅疾一刹那間早巳從那隙裏透進不翼而翔猛的抵了立恭頸裏才知道那寒光非别不是尋常玩耍的東西竟是一柄又銳又小的利刃說時遲那時快神光一逼殘魄雙飛立恭頓時大嚷一聲聲還未歇頸裏早已現了一個大窟窿把那全身樞紐的喉管生生截斷許多胭脂湯似的濃血也便潮湧般跳躍出來濺得個臉面全殷襟裳一赤在這當兒外邊更有人喝道唉你這惡奴還記得三十年前有個人中你毒策蕉萃就死的麽差幸大運廻旋無剝不復你如今作法自禍也中了我人不知鬼不覺的深謀眼見得銛鋒一臨頑驅立喪撻楚平之墓下臯魚之淚雖則旣往莫諫却也素志稍舒哩朗說旣完祗聽得劃的一聲早巳不知去向那立恭却垂眉瞑目撒手歸天遊神乎太清還魄于鳳闕或者罪惡所積巳墮重淵圄犴藏身輪廻墮刦也應腐心塵事稽首空王再也没空暇去聽這有聲有色白一番話兒至於那剚殺立恭的究竟是誰不須在下饒舌看官早已知道是　江毓忠了著書者述到這裏少不得要把毓忠報仇的緣由書追序一回原來毓忠的父親名喚東陽平日裏接物謙冲宅誠恬退是個忠厚不過的人並且見義勇爲愼躬不倦清風碩望欲遍閭閻那料他彌天大禍也便由這忠厚二字造成下來因爲他性旣端方没一副隨機應變的才幹世俗上種種鬼域狡獪的伎倆一些也都没懂得在他心理呢以爲我待人的手段那樣别人待我的手段也便那樣那知道人情恢恣和他心裏猜度的正相背而馳這眞呌以君子之心度小人之腹咧（未完） 
　　今日係滑稽畫並非文字拚成 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之軍事行動 
[鎭江遣失（見本報甲戌年七月初九日）]  
　　通聞館新報云除前泊鎭江待裝兵士之七船外官又勾留招商船名永清且傳聞有數船擬於初八放洋將載練習西法持執西鎗之精兵乃據昨日乘南京火船過鎭江來滬之一客則曰各船未曾出口蓋將欲一齊偕行靠戰船爲護送也而過鎭之時見其内僅一船已經搭兵者爲利運船兵士皆交肩錯　船而無隙然以意度之此兵爲鎭江新招之兵而已是否北兵似尙無音響也按永清船於先禮拜六晨自上海載貨本擬前往漢口被官所截留故將原貨轉裝别船也 
　　又接鎭江來信云天津兵士南下之說尙無影響惟各華船皆已裝載兵勇諸事齊備咸移泊焦山之下專俟永清一船搭滿即可出海矣計共載兵四千人另有馬匹四百五十匹至於所載者果係何處之兵俟探實續聞 
尊聞閣筆記 
[某氏譎智（見本報甲戌年正月十六日）]  
　　甲與乙者眉山之軾轍也祖若父薄有所遺甲善居積乙不務生理祖産凈盡甲無子而乙得男數口嗷嗷待哺於甲甲以同胞之誼特周恤之予取予携不少瑕疵也未幾甲卒而後嗣茫然乙擊桌曰彼特守錢虜耳彼有錢而吾有子此天之所以與我也問舍求田日計甲産二子習於不善大有父風長爲應繼甲妻某氏以次子尙幼天性未漓似易敎育較勝長者一籌也屬意次子以是齟齬乙曰長吾子次亦我子卽不而嗣豈懼汝身後資財將携之泉下耶氏有所聞即倩媒買婢須美姿容而不較值媒嫗于氏趾踵錯雜而肥環瘦燕略無許可最後得某婢年雛貌美以四百金購得日爲安黃貼翠傅粉施指婢竟驚鴻游龍不足喻矣乙涎之眼波眉溜雖幾番挑逗而咫尺山河不能好合節婦歸寗累月乙與婢有染氏歸而婢柳腰一搦非復舊時嬝娜蓋已孕矣氏學捶楚之逼使自承婢暈漲紅潮以乙對乙忸怩爲婢乞命氏慨然曰嫂不幸中失所天岑悶無聊買綼以破孀幃寂寞叔旣出此留旣不可遣亦不能斷無與叔同衾再遣侍人衾枕之理但腹中一塊肉須乞見貽爲若兄與未亡人血食以抵四百元身價幸勿嘲取珠棄櫝耳乙唯唯喜不自勝婢娩果舉一男氏雇乳母代爲撫育以婢歸乙與乙析居鞠育顧復恩斯勤斯兒週歲啼笑皆知乙偶過已不父其父矣噫買婢祗四百金耳少施狡獪而乙入其玄中使乙之財自有而無而甲之子自無而有螟蛉有子蜾贏負之卒使鬼不餒而而叔難遂欲氏亦譎而智哉 
文苑 
[送陸愛寳校書序（無名氏）]  
　　　　　　　　　　　（見本報壬申年七月十七日） 
　　陸愛寳者蘭陵雛燕滬瀆嬌鶯占金屋之風流貌推第一學玉　之體制才盡無雙畫黛彎蛾迎愁送笑蓮鈎蹴鳳蕩魄銷魂眞肥瘦之攸宜亦短長而合度色藝旣超乎人上聲名復噪於寰間蓮香出而蜂蝶相隨蘇小來而碧車欣遇心乎愛矣迎人則談吐風生誰能　之閱世則胸懐雪亮喜散花於海人以先睹爲榮感落溷於泥儂恐後來居上惜其珠沉濁水允宜鳳集阿房也則有心心室主人者才子化身甘爲蝴蝶痴人說夢願作鴛鴦以南國之情人作西湖之仙吏三生薄倖借問本是同鄉一笑因緣相逢便成吉偶敲來檀板不唱秋娘舉到金樽妄希司馬侍掦州之小杜窺蜀巿之長卿殘月曉風聽十七八女郎之曲偎紅倚翠傳二十四花信之風酷慕紅顔冀仙人之解珮仰承靑眼許名士以抱衾於是夜合花開表魚水同心之樂詎料相思鳥囀增分離握手之悲嗟乎脂粉清流裙釵知己方爲比翼又報將離躑躅他鄉蘇坡老乘風有願沉淪宦海白樂天向日空懐聽河滿之一聲悵陽關之三疊衫中紅淚話别燈凉江上靑峯曲終人去愛寳乃棒觴囑曰妾家本清白誤墮塵寰以蒲柳之微姿情殷擇主歎泥塗之弱質境迫依人蓮出波間業雖污而可贖柳摇風裏身無主而誰憐愀然則自恨情多感此之相知意厚望主人賦小星之什鵲渡有期冀夫人開樛木之恩鷄鳴同聽目窮滄海心繞都門此意若堅妾心亦慰矣嗚呼佳人薄命跡偶寄於烟花才子情深緣巧投乎針芥省識東風之面影墮金釵徘徊北雁之聲書傳錦字此日愛緣初結春申江上爲賦楊枝他年寳輦迎來西子湖頭好歌桃葉我盟白水卿賜靑臚聊申寸牘以題詞藉訂雙心而永好彌勞葭湖待證蘭因喤引數行以當左劵云爾 
雜錄 
[誤食毒蟲万（見本報癸酉年十二月十六日）]  
　　昨閱十四日申報載有奇症求醫一則云（蘇州婁門外太平橋農人某今年六月間車水灌田偶飲田溝清水解渴覺有微物嚥下初不在意數日後腹中微痛有物蠕動漸至喉間因而大渴日飲茶水二三斗不解時或有物突出喉間審視之小蛇首也口眼畢具駭甚就醫藥之不效逐漸憔悴待斃而已余旁觀不忍爲將病情送登申報以冀高明惠賜良方俾得痊愈功莫大焉）蓋因誤吞蛇種而致也嘗檢方書有華先師所治一症亦與此相類有食生菜者適蜈蚣在葉上誤食之腹内遂生蜈蚣治以雞一隻煎熬用五香調製氣極芬馥乘病人熟睡時置其口旁蜈蚣聞香味出食立即捉住後用藥以補其氣血清其蟠踞之毒十劑而愈云凡蟲入腹多居於上焦非藥力所能殺者蓋藥入喉即至於胃蟲在胃口之上何由而傷之今用香物以引其外出亦事理之當然歟謹錄之以備採取祈登載爲幸 
　　又一來函云所載蘇州某姓飲水食蛇時時痛渴余細思此物並非蛇也其名曰蛭飲水之時尙微小月飲漸大一名曰蟣又名曰黃又一名曰蜞此物在肚中係食人之肝腸血使人痛不可忍必用田中乾泥一小塊死小魚三四個搗碎用猪脂攪匀又用巴豆一粒去壳研爛入泥爲丸如黃豆大用田中冷水吞下丸止可用三粒或五粒須臾大小蛭皆瀉出矣 
　　又附兩方（一）陳年旱烟筒内膏置罐内焙乾川貝母一錢五分去心研水飛雄黃二錢香白芷三錢再用錢刀二把沾水對磨以鐵水和爲丸如梧子大開水送下分兩次服服完即愈陳旱烟筒卽四五年者亦可（一）雄黃調水冷服數次即愈 
 
 
 

Page 18

 
 
   
 
