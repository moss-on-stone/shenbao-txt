# 1911 - 251 - 4913866

 

Page 1

 
 
   
 
 

Page 2

 
 
   
 
 

Page 3

 
 
上諭 
[七月二十日内閣奉]  
　　上諭自鐵路幹路收歸國有凡從前商股民股均經飭部妥定辦法明白宣示旣已减輕民累復不令虧損民財朝廷體恤閭閻實已仁至義盡乃川人未明此意開會演說藉端爭執始不過無知愚氓羣相附和繼則罷巿罷課迹近囂張屢經電飭趙爾豐彈壓解散並飭郵傳部將路欵轇轕妥速淸理明示辦法以釋羣疑原冀早就敉平各安生業迄不忍加罪吾民不料抗糧抗捐之議相繼而起惟恐有匪徒從中煽誘别滋事端特派端方前往查辦僅准酌帶兵勇兩隊以免驚疑旬日以來該省突有人敢布自保商業書意圖獨立並有約期起事之舉經趙爾豐先期偵悉將首要擒獲本月十五日竟有數千人兇撲督署肆行燒殺並傷斃弁兵似此目無法紀顯係逆黨勾結爲亂於路事旣不相涉萬難再予姑容已電飭趙爾豐相機分别剿辦該署督迅即懍遵前次電旨嚴飭新舊各軍將倡亂匪徒及時撲滅毋任蔓延其被脅紳民均係無辜尤當妥籌安撫不得少有株連免致地方糜爛如有爲逆黨强迫列名會簿者即將該名册全行銷毁一槪不究端方帶隊入川務須申明紀律嚴加約束不准騷擾並沿途曉諭居民宣布德意俾皆曉然朝廷不得已而用兵純係爲除　安良起見以定衆志而遏亂萌至該省商民一切路股仍着郵傳部督會辦鐵路大臣遵旨妥速辦理經此次申諭之後該省紳民人等勿再輕信浮言徒滋擾亂應即照常開巿開課各安本分用副朕諄諄誥誡之至意欽此 
　　上諭李擢英奏因病懇請開缺一摺典禮院直學士李擢英著准其開缺欽此 
　　上諭典禮院直學士著端緖補授欽此 
　　上諭典禮院總務廳廳長著聶寳琛補授欽此監國攝政王鈐章奕劻那桐假徐世昌署名 
　　二十日召見内閣總協理大臣評論 
[論中國近日之殺機（無）（名）]  
　　各處風水爲災。衝沒人畜無算。是謂直接之。天殺雨水漲。稻麥盡沒。秋無收成之望。是謂間接之天殺。因雨爲災。收成歉導米價飛貴。飢餓無告。是謂間接又間接之天。殺因雨歉收。因水冲毁。向官報荒。爲官。鎗斃是謂因天殺。而至官殺因歲荒。災窮不得食或迫鄉紳或刧富。戶互相搏擊至於身死。是謂因天殺。而至人殺是數殺者。其原起於一因。而其果散。於各種是。爲殺機最盛而最無可如何者。 
　　外國革命。累及我僑。是爲外殺因涉外。交借端起釁。是爲外殺。因欲佔地驅逐。我民是謂外殺。因異種族或以疫病。驅逐我民是謂外殺。因爲國政不修。倡義革命。是謂内殺。因爲革命。舍身暗殺。是謂内殺。因爲革命暗殺。屠戮兇手。是謂内殺因爲革命暗殺。淸鄉擾民。是謂内殺。因爲政府。不德起而反抗。因爲反抗。擁兵殺戮。是謂内。殺因爲殺戮反抗之人。激而成亂。是謂内殺。因爲種種困難逼成搶刦。逼成。 
械鬥逼成謀殺暗殺。是謂内殺。如此外殺内殺。日日不絶以與天殺人殺相。與循環。於是中國之殺機。日盛一日。而中國之人將靡有孑。遺矣。鳴呼。 
[專電]  
　　川事危迫夔州府電報亦不通該省旅京官商萬分惶急定明日（二十二）秘密開會商議急進辦法 
　　内閣電致川督曁鄰省督撫責成遏止亂機限日敉平如任蔓延均千未便 
　　各國欽使連日向外務部詢問川事實情並請擔任保護敎堂曁外人商業 
　　禁衛軍大臣奉攝政王諭於二十二日調集軍隊聽候校閱（以上北京） 
[譯電]  
　　成都現仍孤立交通斷絶據重慶海關稅司電稱成都城門皆閉重慶官員已會同鐵路局出示解散亂民據日本謠傳成都兵隊業已變心北京巡警已禁上川人開會 
　　據重慶海關電稱成都府今益危急各敎士已離該處又據重慶道電告外務部謂重慶現尙安靖已嚴行戒備並謂 
 
 

Page 4

 
 
成都敎士八日之内可抵重慶重慶與成都之電線已斷（以上北京） 
　　華美書局接成都代理曼克卡萊士來電云兵士不聽號令今欲脅迫總督反對鐵路國有政策學堂均罷課商業已暫停閙事首要已被捕大局可危各敎士現集重慶有外國艇四艘在彼保護頗爲安靖目下之亂並非志在仇洋 
　　泰晤士報接安斯德旦消息謂荷政府將注銷兵士告假並延長操練期以防意外 
　　某日電報得唐其亞消息謂有德國金石學家四人在塞司地方被人殺斃 
　　倫敦東部有學堂六所罷課要求星期三日放假半日罷課學生隨帶石子圍住各學堂該處警察阻止擾亂秩序孟德斯哲與利物浦兩處罷課學生有數百人之多 
　　西西利島之愛脫那火山爆裂山上之森林及葡萄園等處頗爲危險加太尼亞之街道皆滿積火灰 
　　英國大旱北方受患尤甚民人重開舊井殊礙公衆衞生孟德斯哲之水僅足供二十六日之用勃拉特福有多數梳理羊毛工人因缺水停工現已開捐賑災英吉利南方收成恐不佳 
　　世界最大戰艦惡勃利痕號於波資末德試航外間評論以該艦之軍裝與奪雷諾脫式戰艦互較則奪雷諾脫式戰艦已爲二等艦 
　　據葡京利司本電稱英德奥西意五國已承認葡萄牙爲共和政府（以上倫敦） 
　　意和陸軍隨員已離東京赴華閱看中國陸軍大操　　日本於瓦沙法（俄之西方大城）雷邛（以大海之西海口）兩處設立名譽領事署 
　　日本深海捕海狗會禀請政府派艦至俄國駐船之處保護自比令海載運皮毛回國之捕魚船該會並請政府要求賠償損失 
　　朝日新聞謂日本已允將南滿洲鐵路所占安東之地三分之一歸還中國中國則要求全還該地新築之安奉鐵路大約將於陽歷十一月三號開車尋常車由安至奉約需八小時快車僅六小時（以上東京） 
　　中國海圻巡洋艦駛抵鈕約大受歡迎報章記此希有之事詞極誠摯（鈕約） 
　　據美國菲拉台爾菲亞電稱培士里海姆銅鐵廠總理斯乞韋白君已起程赴華擬與中政府商訂代造戰艦事宜據外間傳稱中政府已允向其定造戰艦兩艘（柏林） 
[公電]  
　　各報舘鑒嶧縣毗連邳州近來境内迭遭大水沿河秋稼盡被淹損人民蘆舍漂沒甚多刻下水勢尙未全退本年麥已歉收將來能否佈種又難逆料居民困苦異常嗷嗷待賑乞登報台莊籌辦自治分所叩 
（山東台見莊） 
　　各報館鑒災情蘇屬尤重各色蓋藏均罄爲日正長除聯電　台籲懇設局籌捐勘災放欵接賑並分别災情奏請免征减征外請登報募賑並轉達華洋義賑會諮議局常駐議員丁祖蔭金祖澤劉永昌公叩（江寗） 
　　各報館鑒疊遭大風水中晚禾收成無望鄞東西南慈西北奉東南鎭嚴泰海諸鄉災尤酷告荒紛起恐滋擾攘乞轉旅滬同鄉設法慰卹寗屬災區各鄉自治公所叩（寗波） 
要聞一 
[政府密議川路問題]  
　　　　近日川路風潮日形劇烈内閣總協理大臣迭約郵部盛大臣赴西苑會商妥善辦法盛主嚴厲力詆趙爾豐王人文庇護莠民非從嚴懲辦不足以戢囂張已密促端督辦擁重兵入川遵照前諭限期收路其大臣深不謂然惟未便直駁特商請總理大臣謂照盛大臣所云萬一激成劇變各省相率效尤更難收拾慶邸深然其言遂於十六日密電端督辦謂此次帶赴川係是自衞鎭懾到川後務與川督邀集紳商妥籌辦法總以安慰解散爲第一要義隨往之兵隊尤宜隨時約束力戒妄動事關大局幸勿固執云云蓋政府深知端督辦兩參趙督恐意氣用事轉致僨事也 
[川京官開會續記]  
　　　　四川同鄉京官於十五日集議於全蜀會館已紀昨報茲悉李君文煕並謂端大臣竟擁大軍入川恐釀大亂當此大勢危迫之際同室操戈實非吉兆胡駿君並謂川人非反對鐵路國有所反對者借欵條約耳如此次無效我川土將因此 
 
 

Page 5

 
 
斷送永無振興之望言已痛哭失聲李文煕復起立謂惟有出全力揭參罪魁雖受朝廷斧鉞亦所不顧遂共同研究進行方法擬定多條共守秘密暫不宣布 
[四川旅京學界開會]  
　　　　四川旅京學界因路事日亟大局危迫川人之生命財産旣已不保求學何爲乃大動公憤於十八日開學界全體大會議商辦法决議一律罷學回家聞旅津學界亦公推代表到京與會 
[川路要電彙錄]  
　　　　杜少瑤自宜昌致鐵路股東會電頃總理出示公等皓電並令章暫接宜事聞之不勝駭異查國有命下總理對於本路種種籌畫均屬研究事實非謂路不可爭實絶對認爲不宜爭以路工艱險即爭而得請股東擔負過重告成未知何年擬以將欵付股要求政府接收倒款悉照股本原額換給國家六釐股票此議實發生於未赴京以前並聲明定局後無論官辦商辦决計脫離不復接任路事以明心迹故前赴京鄂雖經盛端兩大臣極力維繫并月加夫馬五百金皆發明繳還拒不承受此事苦心毅力章所深知確可告無罪於桑梓乃因前公佈文電與鄉人理論不合郵部咨川不知如何措詞激成惡感殊堪浩歎章才短體孤迭請病假未准秦所職掌已盻替人又兼文電所陳章極表同情公等旣不謂然且疑總理章亦可疑人來應速實難遵命暫理諸希諒察宜工重難自變局後工塲時有騷動不可一日無人主持總理奉電準備交代此風一播人心即搖所舉司理人何時能到事關全局盻切速覆　　成章號股東會覆宜昌電宜昌鐵杜少瑤鑒號電敬悉總理辭職舉公暫管皆經衆决前瑤公兩次出發皆公代行此事機緊急公無辭理請預備接事俟續舉司理人到宜後公方能卸責宜工全局專賴維持會衆注望方殷幸公審鑒特别股東會漾 
　　四川大淸分銀行及各票商禀度農二部電川中商舖連日罷巿人心慌恐商務因之頽敗更恐日久有意外之虞請大部速向内閣提議設法維持早爲解决（致京師商會電略同） 
　　四川正副監理財政官致度部電查看川人開會爭路情形確係有法律之舉動理由甚爲正當請速設法維持以安全局 
[新撫請款開礦]  
　　　　日昨新疆巡撫袁中丞電致内閣謂新省財政困難已達極點若僅恃各省協濟總非善策計非竭力整頓不足以資挹注查新省礦産以金礦爲最自到任後密派妥員認眞考察大約極旺之金礦已得五十餘處惟開辦之初須有大宗的款方可集事該省地僻民窮絶少土著如當地籌畫萬難收效飭部籌撥鉅款先行試辦俟有成效再行籌招民欵以免外人覬觎而裕財政并密陳近日某國用種種手叚籠絡民心尤須速籌安撫良策等語聞政府已密交度農兩部從長計議矣 
小說 
[無名罪人（三）（十）（一）（無名）]  
　　　　都心中想道便是有罪。也應减死罪一等。只顧又抬着頭聽那裁判官向下說的甚麽。不料那裁判官却早援據了法國的刑法。第三百零二條說道被告。應當處你死刑。這時旁聽人的心。個個霍然震動。律師書記官等。也各慘然變色。只有那被告犯人。却仍泰然自若。一無改變。判斷旣畢。裁判長又向犯人說道。爲你上控之故。特與你三日的期限。這三日内你再細細去想想。犯人聽著。依舊不少感動。答道我也不必上控。這時。照著平常犯人的樣子大槪判斷之後。下去時。定然舉步蹌踉。立不住脚也有因此跌倒在地。不省人事的。這犯人却不如。此轉身時。只兩眼看住了愛姑。愛姑的眼。也正看住他。僅在眼角裡。流露了無限的悲傷。其餘一切。舉止並不少變。當時律師黑兒。先轉身下堂。被告犯人。也跟了下去。愛姑看到此處。正如萬箭鑽心。淚落如雨。一時悲不能耐。幾至發聲而號。恐人知覺。連忙自已忍耐住了。將那白巾掩住了眼淚。立起身來隨着左右之人。退出法 
堂以外。心中早已記不起那未婚夫。檢事石勃之約。隨意走去。只揀人少處一步步向前。走至諾托爾塔下。聖旨河的旁邊。覺得氣喘心跳。不能再走。便在一根椿柱上靠着。歎了幾口悶氣。徐徐向四處眺望。忽見自已背後。離着十來個門面。隱約有個人。在那裡窺我。舉動心中不。覺大疑忙再細細向那人看。時原來是一個男子。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[張督亦知民氣]  
　　　　郵部電詢鐵路開會情形經張督電復各情已紀前報現聞張督復有電致郵部以粤商在港會議已派定代表進京會同三省力爭務請速籌辦法妥定機宜現在人心浮動幸毋過抑致釀風潮 
[滇礦贖回簽押]  
　　英法隆興公司於西歷一千九百零二年承辦雲南七府礦産過期不辦合同自應取消乃該公司要求損害賠償至四百萬兩之多現由新授滇藩高而謙與英法公使交涉業經議定一百五十萬兩共分五次交淸現已簽押矣 
[浙屬抗議裁併首縣之繼起者]  
　　紹屬裁併首縣紳商學界電省抗議已見昨報茲悉浙省各府除杭嘉二府外均因歸併爲難紛紛電請從緩茲將湖郡各圑體請撫憲緩裁及台州嵩太守處州蕭太守分别電詢杭州府如何辦法之文牘分誌於左 
　　湖州府杭州撫憲鑒新官制實行先裁府治同城首縣聞電惶駭新官廳未成立舊官廳萬難遽裁本年大水成灾現狀尤極危險更宜愼重一動即恐召亂籲懇電奏請旨緩行不勝迫切待命之至湖州商會程安敎育會農會城區議事會董事會姚學仁沈毓麟兪宗濂等叩篠並聞。夏太守亦以種種爲難萬難冐昧担任情形具禀撫憲矣 
　　台州府杭府英太尊鑒台郡初四五九十等日兩次晝夜狂風大雨山洪暴漲城内水深一二丈民間廬舍均淹沒已函告頃奉撫藩憲電以各府首縣裁歸府轄惟台府難治甲於通省臨邑海疆民强匪熾又値水灾現經電禀請俟審判廳成立後再行歸併示識有效否尙祈力爲面回尊處如何辦理並乞詳示嵩連删 
　　處州府英太尊鑒府併首縣念一交接自應遵照惟麗水公事龐雜交代糾葛可否略展旬日俾得淸理事關欽奉又不敢冒昧不知别府如何此間無分府委員審判未立之先可否請調正班一二員佐治統求詳示蕭文昭咸 
[石龍閙捐近狀]  
　　事前之疏忽石龍鬧捐風潮現雖平息惟張督以粤省鬧捐之事時有所聞固由民風刁健而亦未始非地方官不能先事預防弭患無形此次石龍因自治會波累各捐局情形頗慘已電飭黃培松志守查明分别議處並即將爲首滋事之人嚴辦一二以儆刁風 
　　紳董之請勘自治會紳董住屋所有傢私什物盡被毁拆已詳紀昨報茲查各紳董以匪徒藉鬧捐爲名行搶掠之計非認眞查辦殊不足以警澆風擬聯合被毁拆房屋什物各紳據情禀呈大吏求爲嚴緝拿辦昨由志廣府會同東莞縣等親到曾守信甯遇吉鍾視南曾守約李子登麥煜芬陳位錫等住屋按址勘騐至林殿臣則以損失無多禀請免勘云 
　　酒捐之禍胎石龍此次閙事其原因固由自治會紳董提撥廟嘗然亦未始非各捐局抽剝苛刻所致其最激動人心者以酒捐爲尤甚石龍一鎭耳酒捐公司竟有二處一名饒和公司開設在東祿元一名全益公司開設在豆豉街各酒戶遵納餉銀彼公司往收此公司又往收其公司巡丁身穿號衣藉勢滋擾皆謂由省城康濟總公司承辦而來蓋康濟内容殊爲腐敗總辦二人彼此爭權各設分廠各爭經手故致有一處而設兩分廠之事聞一係馬總辦經手一係雷總辦經手意見相持不下至今仍未解决云 
　　政界之恐慌石龍自鬧捐後文武官弁恐慌形狀不堪言喩惟亂事甫定諸事尙要磋商彼此往來在所不免故東莞縣及左堂等出街必隨帶營勇前後擁護各勇又手持無烟手瑟槍如臨大敵云 
　　防衞之嚴密石龍自經此次風潮後劉雄材所管帶之續備軍一駐水頭林家祠一駐新街口及打鎖街北帝廟汛地等處日夜梭巡異常嚴密誠恐不法匪徒濳伏隱處再滋事端故附近地方人心均極安謐云 
　　志廣府回省石龍鬧捐廣府志太守於當夜專車前往彈壓風潮稍息志守即行回省將彈壓情形面禀張督並云此次鬧事實係街衆一二好事之徒從中鼓譟以致聚集千餘人拆各捐局並無匪徒在内藉端滋事現經一律解散云 
[靑溪縣亦有自治風潮]  
　　黔友函云靑谿鄉民於十月初四日聚衆入城打毁議會經該城典史劉君把總周君前往竹坪相機開導圑民聲稱要告議長朱某及議員姚某至誤打崗位則願集資賠償當即解散該圑首隨卽入城控告朱姚二人縣主立將朱議長取消姚某拘押已息事矣闔城官紳正擬籌善後事宜而思州圑民聯合鎭遠 
 
 

Page 11

 
 
玉屏鄉民二千餘人於是日午前集議思州城外時値江太守（思州府）公出城内空虚居民驚駭閉城該圑繞道北城斬關直入將思州議員左某何某等八家住屋打毁高等小學之物件圖書標本器械門窗一律擊壞始聲稱直下玉屏揚長而去查此次肇釁之由實因思州靑谿鎭遠三屬議會議决抽收紙坊油榨等捐而任議員董事者藉公搕索威嚇小民以致激成暴動思州差風素稱兇狠故議會中有差頭數名此輩厠身自治魚肉平民不問可知此次藉諮議局辦圑之案勒捐花戶思州人民不堪其擾致有此舉云 
[鎭海民變案之呼籲]  
　　　　甬屬鎭海縣鄉民反對自治一案縣營辦理敷衍至令匪民負隅人心惶惑合邑騷然現經全邑聯合會代表兪紳等加急馳陳諮議局迅轉撫院求派重兵剿辦略稱本邑東緖鄉孫葉黃戎諸村匪徒於本月初四日晨聚匪千餘人鳴鑼揚旗至該鄉自治公所蠻行搗毁並戕斃鄉佐鄭師僑毆傷議董鄭景僑旋即焚毁演進施山承志各學堂並焚掠議員鄭文華華載三孫耀勳各家宅第而鄭繼耀米舖亦同受其害匪徒且聲言越嶺整隊將各鄕自治公所及敎堂警察學堂以次搗毁幸天大雨始得折回然仍嘯聚如故雖經撫憲電飭常統領前赴該處剿辦而畏葸不前僅至龍山所城駐紥未進一兵未獲一人以致匪益猖獗闔邑震動孫邑令得報後亦不到塲彈壓鄉佐慘斃更不卽時履驗迨大局糜爛始於初七日下鄉循例勘視官廳如此不負責任國權不能實行法律等於無效查該處人民蠻橫動輙械鬥洎官兵下鄉尙敢列陣持械呐喊拒捕官兵每以衆寡不敵無可如何故屢次肇禍從未懲辦一人現在常統領孫邑尊之畏葸或即原因於此然長此因循匪膽愈張必成爲大股匪類合邑自治公所及學堂等必至搗毁無遺辦理公益士紳必至死傷殆盡其禍將不旋踵是非由省憲立派重兵嚴行搜捕杜絶根株則匪徒永無廓淸之日本會等業於初十日組織合邑聯合會電達省憲外謹依諮議局章陳請貴局迅賜轉呈撫憲責成地方官設法恢復該鄕自治及被毁學堂抑更有請者該處地界餘姚慈谿鎭海三縣且與寗郡往來便利萬一此拿彼竄或聞重兵下鄉先行遠颺則匪黨必至漏網應請由院通飭各屬一體協拿毋任倖逃法紀等因當經諮議局議長以此事關係重大漏夜呈送撫院十八日奉到增撫批答略云據呈各情希候再飭甯紹台道及常統領嚴緝務獲究辦 
[歷城縣忽有五歲神童出現]  
　　山東歷城縣江莊地方近有一童子者名江希張今年五歲能通文鄉里以神童目之其父讀書取科第母亦知書任各校敎員江父頗奇希張之智欲因緣入宫侍皇上讀書遂請於魯撫孫慕韓中丞孫撫乃以私函介紹於學部大臣其父即携之至京於日前到學部部員爭往觀之則頭角崢嶸面目端好一岐嶷童子也某部員問之曰汝能作對乎曰能因隨口出一上聯曰皇上讀書希張應聲答曰天子典學且自謙曰對得不好意謂上下聯合掌也又一人見院中有小蘇拉拔草又以小童拔草四字令對又對曰大臣辦事衆曰奇矣後又指學部大堂御賜敬敎勸學匾者令其逐字解釋希張解之曰敬者敬重敎者敎化勸爲勸導學即學問之學蓋敬重敎化而勸導人學問也因問此事何人去做曰皇上呌學部大臣去做聞者益奇之又取一報紙令閱之希張竟能斷句且能釋其意義嗣由學部大臣向圖書局調取敎科書數十種贈之至學部大臣將何以滿其父之希望尙未可知然如此美質使之益竸於學自家庭敎育以至於學校敎育社會敎育層遞上之正未可限量也 
[二十四萬元大鑽石獄之紏葛]  
　　　　湖南衢州彭嘯山軍門有鑽石一顆二兩三錢聞係攻破南京時得於僞王府者美洲某巨商曾以二十四萬元購之彭未允也後彭以辦金礦需欵遂以此大鑽石出押于前騾馬巿大街永順糧店掌櫃王少堂押借銀八千兩詎王少堂竟將鑽石騙賣遂致大富彭於去年三月物故伊姪彭心儀將王少堂捕獲送地方審判廳訊至二十餘堂無確供昨已上訴高等審判廳以王少堂自認已將鑽石等當銀七千兩而當票已失查王少堂天津人狡賴是其本性家叔嘯山卽爲此鑽石憂鬱殞命務懇高等審判廳力爲究治云各埠通信 
[貴州]  
　　法官犯姦案續誌 
貴陽地方審判廳民庭推事韋可經因垂涎 
 
 

Page 12

 
 
黄姓家産與黄姨太通姦有孕經黃姓子姪拿獲並由韋可經箱内搜出黃姨太服御之物當將可經黃姨太袁媽等送請審判廳究辦已誌本報茲聞於閏月二十夜九點鐘朱廳丞派推事龔延棟流庭先後傳袁媽并黃姓子姪審訊據供是夜韋可經乘隙入黃姨太房内同黃姨太嬉笑可經即扯黃姨太同寢經袁媽瞥見喊黃姓子姪將姦夫姦婦拿獲各供如一奈承審官以兎死狐悲物傷其類大有袒護韋可經之意痛斥袁媽並黃姓子姪肆口誣扳將袁媽掌嘴黃姓子姪亦受杖責反覆駁詰矢口不移天明始行退堂次日復審均供如果查實韋可經與黃姨太無通姦受孕及透浔家財情事願具砍頭甘結話猶未完該推事龔廷棟立命將袁媽掌嘴并將黃姓子姪多人分别發押看守所以示威嚇而韋友某某又於二十二夜在官立法官養成所演說謂韋可經與商姨太姦誠有之但在中國人皆以爲異若日本之文明則不然伊藤博文所姦婦女指不勝屈且此案與法律之上條件不合云云惟高等檢察廳檢察長賀馥階太守則以民庭推事龔廷棟承朱廳丞之意旨預審兩造情詞一味　頇並擅用刑具箝制袁嫗之口冀脫同寅之罪大爲不平已於日昨將龔推事擅用刑訊各情咨呈提法司王亷訪請示辦法高等審判朱廳丞見檢察長不肯瞻徇遂將韋某撤差茲將牌示錄下三品廕生黃瑞麟具控推事韋可經法官不法等情一案由地方檢察廳起訴到地方審判廳本丞堂查閱詞稱韋可經與其父妾黃高氏有姦通情事雖姦情虚實尙待集訊而韋可經身任法官應如何束身自愛乃竟被人告訴實屬有玷官箴除將該推事撤任并詳請奏滲先行革職發交看守所聽候訊辦外合行牌示仰本廳所屬人等一體遵照 
廣東 
[潮州大水略聞]  
　　潮州水灾已見明諭茲悉本月十一夜東津堤决口冲斃人口牲畜倒塌房屋甚多城中人通宵不寐十二日水離東門城堞僅二尺至午更漲橋面店舖全倒死數十人近决口之鄉村屋宇掃蕩一空冲去千餘人餘均逃至山上暫避鐵路彩塘巿站旁水深四尺華美站旁深二尺庵埠站旁深三尺華美庵埠間之路橋已被冲毁餘俟探悉再詳 
[海軍查勘砲台員抵粤]  
　　前海運部日前派員四人來粤查勘各路砲台已由省官命輪前往迎迓業於十五日抵省當往督提各署拜謁聞該部員四人俱剪去辮髮二人穿西裝衣服二人仍戴大帽穿中國官塲行裝形式新異見者頗爲驚詫 
山東 
[農夫積錢興學]  
　　昌邑縣城東南鄉郝家屯農夫馬廷秋自幼充當苦工積蓄錢文在本莊創辦初等小學一所招學生六十餘名延請敎習王君善興與徐君琴堂郭君促祺顺鄉間風氣不開敎習辭職來省該農夫聞知命姪尙禮趕急來省尋見敎習長跪不起敎習王君見農夫如此熱心興學實屬現今不可多得業已允准回堂上課並聞該農夫在省捐助各简字學堂筆硯等物頗多武訓創於先該農夫又繼於後誠足爲山東學務生色矣 
河南 
[汴省藩庫如洗]  
　　汴省藩庫收款向來全恃地丁稅契雜稅諸大端餘如釐金等欵則收入不多今年公費實行承辦之書吏因經手規費全行提上皆不肯認眞催科以致入夏以來各州征解之數不及去年十之五六而支出之欵則又倍之故江方伯實有難支之勢不得已於十九日開庫發欵除發出銀二十七萬九千餘兩外所存者只有三萬七千兩而查核各縣所欠尙有四十三萬餘兩當即派幹員七人分路守提擬將所欠最多之州縣撤任數員以爲懲戒 
[晋撫少駐爲佳]  
　　山西巡撫陸申帥由蘇北上路過河南於初十日由鄭州搭汴洛路來汴即於撫轅暫駐幨幃十一日各司道公宴陸撫於二曾祠内十二日啓節北上現任各官均恭送如儀 
湖南 
[撫署煥然一新]  
　　湘省撫署經去歲三水飢民之變頭門及大堂二堂均被焚毁楊撫蒞任後惑於陰陽禁忌謂與該撫年命不合故未興工修理今夏六月始行開工委翟倅斗南監修日前翟倅奉楊撫諭飭以余新撫履任在即應急趕緊修理以便早日千竣現聞翟倅每日督率工頭迅速修築月内即可完工矣 
湖北 
[設立棉茶查騐分所]  
　　漢口創立棉茶查驗所業經勸業道高松如觀察札飭商業科長胡瑞霖君充查騐員以便取締惟鄂屬出産棉茶其地甚廣每有各埠洋商不願向漢口花行間接採販自派華友深入内地直接與鄕人購辦者僅恃漢口爲總匯設所查驗恐仍不足以絶流弊故勸業道擬於新堤沙巿宜昌董巿江口羊婁峒各地方一律設立查驗分所以期廓淸積弊 
[軍官竟爲馬下鬼]  
　　廣州將軍鳳留守之護衛陸軍馬隊排長某在馬上跌下受傷一事己紀前報茲悉該排長實名王兆蹸隸於八鎭馬標二營當晚抬至仁濟醫院診治該西醫以其傷關要害無法醫救乃抬回本標令各軍醫參酌救療延至次晚斃命張統制以其因公慘死極爲憐憫允照陣亡例從優給卹並由鳳留守賞給二百元交其家屬治喪本標軍官亦各有賻助以盡僚誼 
江西 
[奏保大計人員奉旨核准]  
　　馮撫於上年奏保大計卓異人員已於七月初六日奉旨依議茲特開列於下廣信縣河口鎭同知明良勤於民事樸實耐勞贛州府知府朱錦率屬亷明辦事切實南昌縣知縣兪省三有守有爲庶政具舉新建縣知縣王濬道幹練精明勇於任事玉山縣知縣譚鴻基諳練老成循良之選贛州府經歷劉敬山潔己愛民才能任事高安縣灰埠司巡檢易兆熊庶務畢舉輿論翕然德興縣訓道李士梅篤學勵行足式士林 
浙江 
[電禀東江塘危險情形]  
　　紹屬北海西江三江等處海塘迭被風潮先後矬陷工程萬分危急即經府縣紳民紛紛告警特派勸業道馳往會勘設法搶救各情形迭經本報揭載茲聞撫院日前又據會稽縣東江塘水利會紳董電禀東塘因對江沙角橫阻水勢近又連天險雨大風各處設法搶護崩坍矬陷不一而足聞西塘奉派大員勘辦東塘險要異常請飭併勘以救危急各等情到院業由增撫電札該道會同紹府溥守酌核就近勘辦矣 
揚州 
[揚州亦受米貴影響]  
　　揚州各屬本年秋季收成頗佳以故外來商販每日販運出口多至二三萬石均以邵伯爲交易　關而邵伯米董王金蘭朱子奇等又希多收米厘漫無制限以致米價飛漲窮民情急遍貼寃告事爲該府嵩守訪悉立將王米蕭等提城發縣管押一面設法限制商販遂絶然各船戶知米不可運改變方針由他處繞道至興化東台高寳一帶收買稻籽遂致稻價大增米價亦因之頓漲故刻下揚州大有雖熟如荒之象云 
鎭江 
[鎭郡江潮未退]  
　　鎭江連日江潮依然有漲無退兼以十八九兩日大雨不止山洪暴發水勢過猛以致沿江太平各洲圩岸大小數十處均被冲破堤内田禾淹沒無遺數萬災黎麕集待賑蘇撫程中丞據太平廳陳同知禀報後已派員查勘灾狀預備振撫矣 
[淸談（平子）]  
　　嗚呼川人竟倡亂矣。川人竟離路事而倡言獨立矣。雖然川人平日之藉口果何事耶。 
　　今者趙爾豐奉旨痛勦矣。端方奉旨帶隊入川矣。川省軍隊。且有不聽調遣之風說英領印兵。且有向川進發之消息危哉西南半壁。之風雲誠岌岌矣。我不識一路事之。抗爭而其結果之不可收拾。竟至於此。伏讀二十日之上諭。竊不禁爲西陲大局杷憂不置。 
　　顧朝廷旣公然以仁至義盡之宗旨。曉示川民竊謂當事者更宜體朝廷意旨。解釋羣疑消弭巨患毋以一二愚民暴動故遂兢兢爲懲一儆百之謀。致朝廷德意不能圖終。而哀哀無告之悃忱。卒格於槍林砲雨之中而末由上達耳。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[哈同花園籌振會預誌]  
　　　本月二十四五兩日靜安寺路愛儷園即哈同花園特開游覽籌振大會先在四馬路愼裕號事務所内銷售入塲劵聞近日購票者甚爲踴躍而園主人哈同及其夫人尤具熱忱連日持票分銷不辭勞瘁該園地址廣闊佈景極佳本爲滬上花園之冠此番加以點綴尤堪賞心悅目况辦事諸人實心行事議將售劵之款涓滴付振而開會時一切費用以及園中鋪設經費均由各辦事人及園主人自行擔認則届時游覽者旣足一擴眼界並堪惠及災黎聯袂偕往其熱閙可預卜也 
[滬上民食大恐慌七誌]  
　　　城鄉董事之會議本邑積榖董事前日在輔元堂邀同城鄉各董會議平糶事宜積榖董事葉棣花等謂現下所購暹米湘米將次到滬暹米每石定價九元五角湘米每石七元各鄉如須領糶俟外米到滬即來購取可也浦東各董贊成者居多浦西各董以湘米糙劣不堪適口暹米雖好價値太高若天氣暢晴本地新米登塲其價或較此更不故不願領 
　　開辦平糶之預備城自治公所總董李平書君奉滬道劉觀察照會急辦平糶定於今日在商船會館開辦已紀昨報茲由火車運來無錫米數千石先行在平價處應售俟湘米及各地之米陸續運到一併發售惟恐開辦時貧民購米爭先恐後特由警務處撥派巡士數名到場彈壓以免滋閙 
　　傳詢米行經理昨報紀某某等米行九家私自漲價裝運出口被米業董事請縣提究田大令未允所請改爲片傳等情已紀昨報茲悉昨晨十時各該米行經理共十一人到縣經田大令傳至花廳諭曰現値災荒貧民粒食維艱爾等理應激發天良顧全大局議平米價不可祗圖近利罔顧民艱各經理起而言曰商人等於平日間做客帮生意然不過於此省運往彼省非裝販出洋可比現在米價昻貴到貨甚少商人等並不運出大令曰本縣查無贓證固未便輕聽一面之詞遽爾懲辦各經理即告辭而退 
　　赴縣要求之謠言浦東一帶貧民老婦前日在老白渡爛泥渡兩處先後搶米已紀昨報茲悉當時老白渡之福泰恒盛兩米店見有數十人羣和大順米店哄閙遂即閉門未遭搶刧惟大順一家已被擾不堪旋經上海縣田大令派差查明爛泥渡之德大米店被流氓小松江糾衆搶去米石即由二路一區游區長馳往彈壓並將爲首之小松江拿獲究懲不料昨晨又有匪徒散布流言謂須哄至縣署要求减價當經游區長得悉立派長警在各路照料並卽函告田大令飭派幹差往查禁阻 
　　押犯相約不食南巿裁判所上下兩等押犯於每日晚餐改給麵食各犯以不能充飢要求增加已紀前報茲悉前晚每人給大饅頭三枚另加菜湯一碗各犯均不納食後經巡員開導下等押犯始各遵諭而上等押犯則仍相約不食巡員以此事係由張三陳文浩等五人唆使立即報告警務長商請裁判員提究 
　　偸販米石之取巧滬道劉觀察訪得南巿某某等三米行有偷販出品情事已飭上海縣照會自治公所澈查根究茲經查得該三行有米六七千石販 
 
 

Page 19

 
 
往天津預報轉口稅並未上棧卽行過船運販當卽禀復觀察移知新關稅務司嚴加查禁以後如有轉口米糧一律從嚴阻止 
　　扣留私運白米前日午後城自治公所水巡隊在浦江查見杉板船戶寗波人陳品生徐心豪承運法租界某米店白米六石五斗分儲十三包駁往浦東太古碼頭廣西輪船販運出口立即扣住移送裁判所經陳裁判研訊供有關單存在船上判一併拘留候移提米店主來案訊究查獲米石先行撥交平價局應售船則扣留 
　　定期開糶平米商務總會致公共公廨函云本埠民食一事前經集議先向各處購米平價以定人心惟就近各屬亦均患水不能多購祗能就已到之米先擇適中處所開辦俾惠貧民現已商准六路馬仁濟善堂内自七月二十二日起每逢雙日開糶北四川路仁智里元濟善堂内自七月二十五日起每逢單日開糶每人每日祗准購米一升至五升爲限不准多購以杜奸儈貪賤圖利之弊事關地方治安應請貴廨迅賜出示曉諭聲明雙日單日俾衆周知以施實惠而靖地方不勝盻禱之至 
　　閘北商圑分段巡邏米價飛漲人心恐慌閘北商團已實行保衞自十七日起每晚七時分十隊出巡（一）天通菴一帶（二）胡家木橋老吳淞路（三）寳興路及寳路（四）王家宅及延緖山莊（五）華興坊南南林天保等里（六）川虹路公益里（七八）總局路西街新閘橋路（九）車袋角（十）小沙渡每路三排輪流站崗並派巡邏三隊澈夜梭巡至翌晨七點鐘收隊各居戶咸賴以鎭靜 
[上每縣拒絶西官赴縣觀審]  
　　　上海縣田大令禀呈滬道云本年七月十三日奉憲台札開准領袖比總領事薛照開准英總領事函稱據公廨本署陪審官禀報現有盜匪一起計十一人已獲案六名中有三人分執手槍刀斧等兇器此六人定係有罪在會審陪審彼此意見並不含糊惟上海縣請送縣案故會審官不允訊辦所有送縣一層可否照允等語近來公廨送縣案件上海縣所辦未大允當領事公會是以現將此事詳加商酌查一千八百六十九年所訂會審公堂章程之第四條載明華人凡犯徒流斬絞重罪均歸上海縣訊理所以由來租界内凡遇有華人重犯槪行由廨隨時送縣訊辦近年以來上海匪徒日多是以廨案重罪之犯亦日見加多此在租界内外之官員所應彼此相助拿辦自係華洋均關緊要之事公會意見公廨若有送縣重罪當可援照一千八百七十六年所訂烟台和約第一章之第三條辦法卽案犯一經會審陪審商允送縣上海縣應即擬定訊期知照陪審官以便届時到縣觀審果照其法辦理實與租界華洋人等均爲有益且此條本係通商各口岸向有之辦法上海雖大槪尙未照此辦理然究不得謂爲創舉况陪審官到縣不過照約觀審倘有巡捕見証且可到堂以便問官易於明悉現今見證僅有公廨取供錄送未見允當照此辦法則縣旣便當面傳問且可對質自較妥善其在租界華人過犯受其害者無論華洋官之關係此理大凡承認已久故輕重案件均解公廨由西國陪審官同會審官訊辦旣然如此重罪案犯自與西人亦有關係所以公會並不欲於理外别求辦法惟冀遵照該項約章以便華洋交相獲益而已相應照會貴道請煩查照飭知上海縣曁會審官嗣後凡有租界重犯由廨解送縣陪審官可隨便赴縣觀審上海縣惟當預將訊期知照此案盜犯領事公會現已照請英總領事飭令陪審官准爲送縣但須俟上海縣知照訊期方可照辦等因此檢查本署擋案從無命盜案件准同由領事派員赴縣觀審之事即光緖三十二年馬夫王阿福毆斃姘婦金吳氏之夫金明生一案英國霍總領事藉口英商用人要求派員觀審亦經瑞升道駁復不允有案惟以後有無西員遇情節重大之案到縣觀看或抄犯供判詞送閱之事合行札查札縣即便遵照迅速詳細查明具復以憑核辦等因下縣遵查租界送縣案件無論情節輕重大小向無西員到縣觀審及抄供送閱之事旣無成案未便承認奉飭前因理合具文申復云云聞劉觀察現已據情照會領袖領事請照向章將犯送縣訊辦矣 
[復訊圖害公廨幕友案]  
　　公共公廨幕友王博謙君被人擊傷一案昨日午後二　三十分鐘復由寳讞員會同英康副領事升座研訊先由被告陸惠生之代表穆安素律師及愛理司帮辦律師上堂將捕房所錄供單閱看穆律師即問經辦此案之九十一號西探曰爾在捕房問供是否恐嚇抑係被告自行供認何以供及去年絶不相關之事且察核供單並無摘改之處似非原文並問爾破此案有升級獲賞之希望否爾旣通上海土音何以再須華探協辦被告所供華語宜用華文錄供錄後須向被告宣讀令各簽押始能作准該西探答稱陸惠生於晚間十句四十分鐘拿獲帶至審事間問供約有十分鐘嗣又於西歷八月二十八號及九月四號等日先後問過四次隨供隨錄供單確係原文至破案係探捕分内之事供單向用英文當問陸口供時並無華探在旁即用英文錄供均屬照章辦理穆律師即將供單呈堂聲稱此單無一摘改之處顯係重抄並非原文况問供時疑竇頗多此項 
 
 

Page 20

 
 
供單不足爲憑旋據見証押犯周寳卿供於西歷九月一號因案拘押新閘捕房兩禮拜與此案本不相干因與陸惠生同押一處陸曾囑爲設法轉致隔所内年輕押犯切勿承認鎗擊王博謙由陸出資主使到堂時務須供係王賄令誣攀小的以事關重大當卽回絶穆律師詰周曰爾因持刀傷人拘押捕房是否由九十一號西探經辦該西探曾否囑爾探陸口供爾與陸惠生旣不相識何以知其所犯案情陸在押所能旣與爾交談儘可與該年輕犯人直接何必由爾轉致該年輕犯人是何姓氏周答稱並不知其姓名小的因派往寫字間拉風走過陸之押所故陸囑爲關照該西探並不托小的探陸口供是實穆律師問畢即起而言日周係過犯且亦九十一號西探拘辦其情不無可疑至陳阿二王阿四係有意誣攀圖卸已罪所供均不足憑原告見証巴西醫生及捕房所指各節亦無切實証據應請將案註銷况捕房供單本律師甫於今午接到不及研究應請改期並請飭令捕房另覓確証俾成信讞中西官會商之下諭將陸等帶回捕房訂於下禮拜一午後再訊 
[薰洗房屋之認眞]  
　　新閘警局轄境發現鼠疫滬道設所淸除經柯醫生騐明蘊疫房屋原議由所欄以白鐵界牆迅速如法薰洗乃姚局長爲鄭重警權起見請由警局闌界然後由所薰洗自前月二十七日至本月初九日闌界甫竣適値連日大雨所中人以滬道援救居民不惜巨欵恐遷出居民不得早日遷回故連日冒雨薰洗圍内所有應行薰洗修理房屋共計五十八幢現已修竣五十五幢餘三幢約三日内可以一律竣工 
[巡警局擅提人証]  
　　　自治公所警務處據某巡士報告查得閘北巡警總局探警人等每用小火輪由大達碼頭上岸至城内外拘提人証並不照章預報恊探查提警務長立即商明總董禀請巡警道嗣後入境提人仍須照章報告協探往提以重公務 
[西探不受賄賂三誌]  
　　　美捕房一百零一號西探壳羅番控粤人陳阿善與粤婦郭王氏代虹口賭檯上行賄洋六十元一案昨由公共公廨王襄讞會同德祜副領事復訊先據該西探與一查五十號西捕禀明前情並稱查得郭王氏係已故美商斯密斯之妻業已解送美領事署訊明究罰故未帶堂將陳解案請究訊之陳延律師麥加代爲辯護中西官會商之下以郭王氏旣經美領訊罰遂判陳押三月期滿逐出租界所有賄洋六十元悉數充公完案 
[楊三寳幸遇救星]  
　　常州女子楊三寳近被其兄楊長三帶至滬上托蟻媒膝榮生並膝之姘婦金氏押入廣西路寳和里鴇婦嚴陳氏所開之雉妓院内爲娼得洋一百十五元詎甫及半月該女即於前日竊取該鴇洋十五元趁搭火車欲回原籍旋由金氏得悉趕至蘇州追回被同車人陳某詢知其情立即函告濟良所知照捕房派探將各人一併查獲昨解公共公堂經寶讞員會同英康副領事研訊明白判女發濟良所留養嚴鴇與滕男女各押一月示儆 
[騙案分别訊斷]  
　　串設賡餘永久同協祥德裕等莊號之巨騙孫炳奎葉松平王祥初等被捕房陸續緝獲迭詳前報茲悉捕房以各犯覊禁日久所騙之贓難以追還且黨魁華寳太迄未查獲故特禀請法公堂先將同恊祥一案於昨日下竿開特别公堂研訊經中西官會判孫炳奎押三年王祥初押二年袁金生押一年王德生押半年所有德裕號之案犯候下次堂期再行定斷 
[究竟是否賭棍]  
　　匯山捕房包探王寶生以費阿銀係是虹口著名賭棍聞在虹口塘山路華洋交界處擺設賭檯因即拘解公共公堂押候查辦在案昨晨　時内襄讞王别駕會同德祜副領事升座特别公堂復訊先據中西包探禀稱費係虹口賭棍須請究辦費延聖文律師辯稱費在浙江路被拘並不在賭塲上拿獲實非賭棍應請開釋並由元大亨南貨店等十餘家具呈公禀代求省釋中西官會商之下以捕房尙未呈出証據判費暫行交保候示 
[是病非傷]  
　　江北人潘大舅子潛入南成都路某洋行馬棚内圖竊被馬夫湯阿華王松友王順甫等捉獲毆打旋送新閘捕房請究捕頭以潘有病轉送仁濟醫院醫治無效身死捕房疑被湯等毆傷致斃即將三人拘解公堂訊供不認判均交保候核在案昨晨復奉公堂傳訊中西官察閱上海縣復文以潘驗係病斃遂判湯等三馬夫一併開釋 
[定購紙貨之糾葛]  
　　英商興利洋行　恊繪紙號股東嚴菊泉定貨不出前日午後由廨會訊原告代表羅銳律師與該行買辦張少霞見証西人雪坡生上堂聲稱被告定購紙貨逾期不出請爲飭追嚴延費信惇律師辯稱被告因告令出存棧之貨是以不出復據見証西人雪坡生聲稱即係存棧之貨亦向外洋定來被告只須式樣相符何可藉口實讞員商之英康副領事判嚴交保候會商堂諭飭遵 
瑣聞 
[城内]  
　　和尙皆非善類○搶刦梅家弄鎭華村廟之强盜和尙香界和一元咸三名案破拿獲訊押在案前晚經田大令升堂提訊據香界供因無盤費向借不允三人同　去搶當被拿獲解案求恩質之和一供稱手持木棍擅門進去房門未閉故將衣服攫取等語詰之元成供稱略同詰問究竟是誰起意答稱三人同議大令諭謂曰爾等結得好圑體總有一個發起人兩個賛成萬無三人同時說出去搶之理你們開口大慈大悲阿彌陀佛和尙謀財害命和尙搶和尙演此惡劇均在上海爾等從前之供本縣早經知道現在究係誰的主謀從實招認否則刑具從事爾等白受苦楚詰問再三始稱由和一說起搶香界元成賛附元成守候門口和一香界進去搶刦大令得供判仍還押候再訊究 
　　竊糖賊吃苦了○浦東寳和永興各洋棧環控積竊王楚郎龔寳生竊糖一案前晚經田大令升座提訊王楚郎供係帮龔寳生搖船夥計二月間被龔紏竊一欠售洋四元六角銷贓張家灣地方小的分用銅元二百個餘被呑用至五月間龔竊寳和洋棧内糖約有一百多斤亦銷張家灣麵店張姓處贓洋　龔獨用求宥質之龔寳生供稱前次係王竊取此次向伊索欵致被誣攀求察大令以其狡賴喝令掌頰一百下始供五月間竊取之糖由王領銷張阿海處得洋四元二角小的用二元四角王用一元八角小的係在姊夫船上向裝煤炭王之船班主叫陸發兩次均係王楚郎偷不信可提陸發到案質証乞鑒又詰張阿海如何得贓張供不知竊來所以價買求恩大令得供判王龔交差查明有無别案禀候訊核 
 
 

Page 21

 
 
　　刑訊無效○小東門外陸家石橋楊恊龔土棧被刦案内之盜匪陳大本劉金奎李尙文即李康宏三名先後拿獲解縣刑訊狡賴押候復訊在案前晚經縣署帮審承明府升座花廳先提陳大本到案諭謂曰爾已頭堂供明劉金奎拿洋錢李康宏拿刀鎗現在劉李二人已經到案爲何不認從實供明或可從寬超豁答稱由鎭江來申做小工餘不知情明府惡其刁狡已極喝令鞭背三百下仍不吐實着令跪練加以挺棍又提劉金奎李尙文即李康宏到案詰問再三堅不承認明府縣令各鞭六百下仍不供招判令分别還押候再研訊 
　　强盜何多○斜橋西彌陀菴隔壁獨家村李慶勾通盜匪坐地分贓等情被縣署捕頭侯勝偵悉昨日帶同夥投入等前往李慶家中當塲抄獲手鎗一支子彈數盒勾連鎗一根朴刃一把硬木棍一根因李避匿尙未拿獲後經眼線探悉李匿南門跟蹤往緝聞已擒獲連同器械一併帶入縣署看管禀候訊奪 
　　拐賣未成○眞茹女子黃阿菊被姘夫李錦元串通拐匪潘阿桃崔友生誘拐來滬圖賣被獲解縣前晚經田大令提訊據黃阿菊供稱眞茹鎭人年二十一歲本月初四日被潘崔李三人引誘來滬領我探望父兄當雇小車二輛潘崔二人合坐一輛小女子同李合坐一輛初十抵申即被伊等領到東新橋新恆發客棧内住宿所有金圈金戒衣物均被他們騙去求追大令詰問與誰同睡若稱被李姦宿質之李錦元供稱向做米業與黃阿菊姘識將有二年從前在鄉被毆一次己斷來往此次被伊跟來探望伊之父兄遊玩幾天即須送回金圈一副兌洋六元一角房飯用罄不敢誘拐求察又詰潘阿桃供在曹家渡途遇同往住過客棧兩天不知拐賣情事求宥崔友生供年十九歲布莊生意黃阿菊係李錦元所拐小的與潘阿桃在曹家渡經過路上遇見同到東新橋客棧内住宿有之並不串拐求赦旋據黃阿菊之父黃松林兄黃全興投案求領大令核供諭謂黃松林曰爾女不是三歲孩子捲物跟人逃走本應重辦姑念初次爾領回治以家法嚴加管束具結飭退李錦元潘阿桃崔友生判令收押再行訊辦 
　　道批三則○陳主事等禀批此案前據家州知州李牧會同委員顧牧洪令禀復仍飭該家屬將所執合同檢交各股東收執以便招替等情在案據禀前情仰太倉李牧照案轉催或立案作廢出示曉論妥酌辦理飭知具報至該典房屋仍係李故紳之産已據繳存押租免予覆封應速召變歸抵公欵現經另文飭遵併即知照南翔鎭茶業公會張滄海等禀批勸捐助費本不容稍有强迫所有南翔學務經費許朝貴李樹勳等辦理各捐始於何年曾否禀縣立案何以不給收條報告亦復未符殊不足以昭徴信有無假公濟私情弊仰嘉定縣查明確究具復册摺並發黃起宗禀批此次租價如果寶係陳阿松等積欠何以迭次　催延不遵繳所稱賄差不爲無因仰嘉定縣迅予改差勒提嚴行追繳毋任抗延切切抄黏並發 
　　道轅紀事○五品銜候補縣丞余鼎昨日到道禀知赴安徽督解供布赴都 
[閘北]  
　　巡官調差○四路一區巡官潘振先前日奉總局調往浦東代理二路一區巡官遺差以　習所敎練黃士　暫行庖代 
　　奸佔婦女○周茂春偕姘婦楊姜氏及前夫之子楊子山至四路分局控稱　婦吳氏被趙安有姦佔等情前日經蕭區長提案質訊趙供由楊之祖母紀氏出面價賣得錢三十六千質之紀氏堅不承認判解總局訊辦　　追繳房租○劉瑞記控胡阿林欠房租六個月計洋五十餘元昨經四路分局　區長傳訊判胡交保限月底先繳洋三十元其餘分其拔還 
　　誘拐學徒○泥金作學徒王金生年十四歲前日被匪徒誘逃行經閘北由崗巡帶入四路分局留養候領 
　　女犯病斃○金任氏因犯拐案經英公堂判押女所一年日前患病送屢流所醫治前日身死由十圖地保報請上海縣田大令委東廳王二尹蒞所相驗據屍戚徐阿玉投案求免具結棺殮 
[英租界]  
　　須問地保○金爕祺控張軒明抵單不贖一案前晚經公廨王襄讞提訊原告投訴張於光緖三十四年間央中薛大根等將三畝零之田單抵去洋六百元迄今連本利核算共計洋九百餘元請爲究追訊之張供當時據上載明如逾期無力取贖歸受抵人照據管業判張交保候飭傳原經手地保王少園到案訊核 
　　不追帶　○寡婦邵李氏控陸田氏不還借洋二百二十元前晚由廨訊知被告係妓女田金花之母所欠帶擋洋元公堂例不准追判自行出外理處 
　　原告未到○蔣祖遺控夏岐生理抵欵銀五百兩前晚由廨提訊被告請飭原告將契交案愿將欵項淸理讞員以原告未到判夏交保候飭知原告並中人陳文石到案再行訊奪 
　　誘拐婢女○新閘愛文義路一千七百另三號住戶吳修士（即吳德增）家十六歲婢女陳春桃被南京婦人吳蔡氏誘匿經吳偵悉報捕將氏與該婢一併查獲昨解公堂請究原告偕見証李王氏訴明前情訊之吳蔡氏供詞狡賴中西官以氏誘拐屬實刋押女所一年婢交主人領回 
　　舉目無親○男孩詹繼俊因不辨路徑由捕帶入捕房昨送公堂盤詰據稱家住蘇州父母雙已祇有兄嫂被人誘拐來滬判暫留樓流所候函敎其兄　　眞來案具領 
　　逆子毆母○蘇州婦人邵高氏控其子邵寳生違忤持棍行兇致被擊破頭顱等情昨由捕房將氏子解廨訊供屬實判押兩月 
[美租界]  
　　是誰逞兇○前晚有年約四十歲之無名男子被人毆傷倒臥於西華得路天潼路相近傷勢沉重僅存一息由印捕查見禀明捕頭車送醫院旋即氣絶昨飭地保報縣請驗　　發見孩屍○五百六十八號巡捕昨在乍浦路久慶里口查見女孩屍體一具歸禀捕頭諭飭地保查明收殮 
　　拐失女孩○住居唐山路之錢　氏昨　捕房云有八歲女孩名五大被匪拐失捕房允爲查緝 
　　馬車肇禍○王阿三昨駕馬車至蓬路撞傷日本人家女孩由捕併送捕房嗣經馬車行主焦樂山投案情願賠償養傷洋十元了事 
[法租界]  
　　　　妨害衛身○王阿福兜售僞土坡探拘解公堂供與蕭王氏家代運等情已紀昨報昨由捕房將氏解案旋有湖北人蕭東惠投案王氏係商人之妻阿福是車夫查獲之物實是芝蔴料由湖南友人寄來並非僞土聶司馬謂無論是料是土均是妨害衛生之物今姑從實着將僞土銷毁人即開釋 
　　含糊了事○宰牲所西人投廨訴稱顧　倫胡阿勳徐阿三王仁恆等俱售賣無印牛肉有違章程解案請究質之顧供肉上蓋有印花係在敎門館拆來查該舘所用之肉亦由宰牲所宰殺並不違章徐供所售之肉　已煮熟亦由敎門舘買來中西官姑念各人均初次違章從寬開釋 
　　竊逐偷兒○陸阿三身帶鐵器在某弄内圖竊當被包探查見拘入捕房解廨請究　俯首求宥聶司馬姑念圖竊未成從寬免究驅逐出境 
　　自投羅網○劇賊陳連喜專在蘇杭各處行竊被人將右耳割去近又帶領同黨李又山及姘婦王李氏來申欲肆故技爲探偵知一併拘解公廨判陳李二人各枷一月王李氏從寬開釋 
[海上閒談（亮渠）]  
　　　　近日旅滬川人。奔走相告曰。川省路事。自初一日罷巿罷課以來。迄無效果。而政府且派軍入蜀矣。洋兵亦向川進發矣。回顧梓鄉。風雲慘淡。不知若何結局也。而我旅滬同人。則肝膽欲裂矣。聞其言者。亦莫不相顧失色。歎邊陲之多故。憂大厦之將傾。若有無窮之感慨焉。然此。長吁短歎之談論。多於酒樓歌館中聞之。而其豪興。仍未稍减也。亦不過添一談助而已矣。 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[河南巡撫寳棻奏查明司法大員旣審檢各官被參情形摺]  
　　奏爲查明司法大員曁審檢各官被參情形恭摺覆陳仰祈聖鑒事竊臣於宣統三年六月初四日承准内閣字寄奉上諭有人奏河南提法使衰庸昏葸各廳用人行政盡歸劣幕把持及審判廳等員玩法殃民搶案迭出請飭查辦等語若如所奏實屬小成事體著寶棻按照所參各節確切查明據實具奏毋庸瞻徇原片著鈔給閱看欽此並准鈔片行知前來當經臣遴委署河南布政使開歸陳許鄭道江瀚候補道許葆連逐節詳查去後茲據查覆各情臣復查核均尙平允翔實所有詳細情形謹爲我皇上縷晰陳之如原參提法使和爾賡額衰庸昏葸各廳用人行政均歸劣幕程源深把持招權納賄聲名狼藉一節查和爾賡額於上年十月到任正値省城審檢各廳即將開庭之時事緖萬端期限促迫程源深充臬署刑幕多年該法司到任因新舊遞嬗一切規章亟須斟定遇事多與商酌資其熟手然用人行政仍由該法司自主尙非程源深所能把持至稱程源深納賄究係何事何人原參並未指實無從查究惟程源深交遊甚廣平日在外又不免妄自夸張罔知檢束招權之說實非出自無因本年三月間法司訪悉情立即辭退蓋錄其長而用之勿貳察其邪卽去之勿疑是和爾賡額之不爲所朦實可共信原參謂其衰庸昏葸殊有未然又原參高等審判廳廳丞怡齡仰程源深鼻息去冬考試書記源深之弟源漢被黜源深乃搜之落巻中令怡齡用充高等主簿源漢恃勢妄爲無錢不要又勾串源深浮銷高等審判廳開辦經費一節查程源深充司法公所總務科科長遇有要公怡齡不能不時與商略初不至仰其鼻息調閱去年考試書記名單程源漢取列第五尙非從落卷中搜出其充高等主簿係由法　酌量委派亦非怡齡所能自用第程源漢年少氣浮濫交官幕自充高等主簿聲名愈劣隨爲怡齡查知早經撤換至高等廳開辦用欵調查帳據及報銷册實共用銀八百五十兩四錢零訪聞程源漢初辦銷册誤作一千一百餘兩迨經高等檢察長李瀚昌駁詰程源漢復加查核始知錯誤隨按實用數目更正開報原參浮冒等情尙屬有因其中怡齡單銜請銷則因此欵原係高等審判廳領用並非因有意見未經會銜怡齡與李瀚昌平日辦事和衷亦未聞因報銷大起衝突又原參蕃判廳日收外府州縣呈詞准理寥寥審結之四五起均係撫法發交之案推檢各員惟鎭日吃花酒打麻雀一節查審判廳每日所收狀詞准駁皆遵部章現除院司發交各案外已審結者十餘起皆逐日分别審訊查辦遍加訪查並無鎭日冶游賭博之事又原參地方審判廳推事長連廷璋不通文理文告判詞民間傳爲笑柄各推事均不心服時相齟齬曁拘留知縣胡定銘辦理知縣王恩藻搜索逃妾一案種種不合一節查該廳去年預備開庭時法官均尙未到因連廷璋原係法部人員諳習司法事宜咨調來豫派充地方推事長閱其文告判詞文理通暢處斷平允各推事亦無不服及齟齬情事知縣胡定銘因與人興訟時有紊法庭秩序照章拘留並非錯誤王恩藻係河南改選知縣因其妾私逃控由地方審判廳票飭司法巡警往劉姓住屋搜查王恩藻亦隨同前往適開封府經歷李敬璜住居後院巡警未將廳票給閱遽入搜查並無李氏蹝跡李敬璜當與王恩藻口角糾扭致巡警誤將李敬璜髮辮揭落一片經臣飭委江瀚於開歸陳許鄭道任内查明將王恩藻記過停委巡警楊海靑等分别責革記　　　　　　　　　　　　　　　　　　　　　　 
過王恩藻控案與李敬璜無涉另行由廳判結此案咎在巡警連廷璋無派遣巡警之權原參自不無誤會至謂王恩藻冒充檢察官吊拷李敬璜之僕亦經查明並無其事又原參地方檢察長陸文治本紈褲子弟氣燄薰灼同僚有言及部章者輙擲書相詆祥符縣知縣舒樹基爲陸文治姊夫其門丁何姓以婪贓聞緝私局捕送駝脚一案運司當批釋放舒樹基私禁數月索賄百四十金駝脚鬻女以付即由何姓關說由土街寶德通過交陸文治引何姓爲爪牙敲贓索賄物議沸騰一節查宣統二年六月初十日開封緝私局盤獲鹽販高進加等七名送經前署祥符縣陶珙訊據僉供係受在逃之張姓雇運委不知係私鹽等語分别管押嗣因張姓弋獲無期將高進加等按律擬結收所習藝經會辦鹽政大臣陳䕫龍批飭覆訊擬辦陶琪未及訊辦卸事舒樹基到任准緝私局移稱案經長蘆運司批准將高進加等省釋囑令遵照等因舒樹基以前後批飭兩歧恐有錯誤具禀運司請示於本年正月二十七日始奉批飭將高進加等取保釋放該縣隨即提案保釋委因候批躭延並非私禁近年各署門丁名目早經禁革舒樹基如尙沿用門丁臣同在省垣豈能毫無所聞該縣有長隨何世成據開封府袁鎭南傳訊並質之寳德通管事封茂林並無關說行賄及交過銀百四十兩之事調閱帳簿亦無前項欵目取有甘結存案駝脚早經釋放謂其鬻女以付尤屬無從查訊陸文治與舒樹基係屬姻親現充地方檢察長無審判權自無從勾結索賄該員曾任州縣尙無劣迹惟其性情直率好以盛氣凌人致與同僚及連廷璋意見不合事誠有之至擲詆部章細訪尙無實據（未完） 
要件 
[浙江財政監理官王淸穆等條陳廢閏改歷辦法呈度支部文]  
　　　　爲呈請事。竊維淸理財政。原以預算成立爲歸現在試辦預算期間。凡與其事者。皆謂我國歷法置閏之不便於歲計。致爲辦理預算之障礙。幾於異口同聲。思有以抉去之爲快。頃閱報載兩廣張督復本部詢會計年度電文。内有欲定會計年度。當先改定歷法之語。自是洞見預算要義。持論不刋。惟改歷云者。未言改用何歷。而考諸輿論。大率主用陽歷者居其多數。穆等愚見。以爲閏月不可不廢。歷法不可不改。而按諸我國情形。陽歷未爲適用。若不詳加研究。率改陽歷。恐朝中大夫君子。必有起而爭執者。 
 
 

Page 27

 
 
然則廢閏改歷其道何由。穆等竊謂中法惟以置閏之故。歷算恒易舛。錯而推步之術。愈後愈精。代有修改。勢非得已。爲今之計莫如每歲以立春爲元旦。匀配二十四節氣爲四季。月有二節。不相陵奪。時序秩然永無閏餘。古人有先得我心者。宋沈括曾爲此說。見夢溪筆談。依此廢閏改歷。有三善焉。上不悖乎古聖之精意。下不戾乎内國之民情卽世界交通亦能暗合乎西法。因時制宜之道。其在斯乎謹舉其顯著之理爲鈞座詳唽言之。所謂不悖乎古聖之精意者何。欽若授時。無非順天行而釐庶績歷代沿革。不必盡同而要以夏正建寅爲最當。孔子答顔子爲邦之問首言行夏之時。蓋重之也今改歷永以立春爲元日。則歲首建寅更爲一成不易。揆之朝廷尊孔尙實之宗旨。均屬符合。此後一切應行典禮如冬至大祀。圜丘。春秋仲月丁致祭先師。及時饗太廟之類。皆得照舊舉行。即時憲書内。恭紀列聖列后忌辰。亦仍悉如其舊。國家正當立憲之始。果有此舉。直與放勳之命羲和。重華之齊七政。先後同揆矣。其善一也所謂不戾乎内國之民情者何。歷之爲用。推步日月五星之行度。以導民率作興事。故於農之關係。至爲切近。我國幅　遼闊寒燠燥濕。隨地而異顧農桑畜牧諸事。莫不應節氣以定歲功。今廢去閏月。以二十四節分配十二個月。則四時之氣。常得其正。而於各省農民習慣。便益尤多。况閏月有反與民情不協者。相傳閏八月。必有亂事。嘉慶十八年癸酉。照時憲書原本。是年係閏八月。旋以冬至在十月内。爲向來所未有。欽奉睿廟諭飭欽天監復查。迺改於十九年二月置閏。然林淸之變即起於癸酉九月。光緖庚子。拳匪肇禍兩聖播遷。是年亦閏八月。則近事之共見者也。大抵奸徒煽惑。愚民必有所借端以肆其簧鼓。何如廢閏則節令永無差忒。卽譌言無自而興。其善二也。所謂暗合乎西法者何。中歷舊法。節氣之日數皆平分。謂之恒氣我朝自定鼎以來。採用西法。節氣之日數互有短長。謂之定氣然爲置閏地。固應以恒氣註歷若改定氣註歷。而置閏如故。諒係欽天監拘守成例不敢請耳。蓋論恒氣當注重合朔論定氣當注重歲實。日躔自立春至立夏閱九十一日有奇。爲春之時間夏秋冬亦然。閱春夏秋冬。四時代序而成歲。一歲共三百六十五日有奇。積四歲而閏一日今依此法改歷日數與陽歷適同所不同者。陽歷近似殷正建丑。此法則猶是夏正建寅焉。我國海關。任西人充稅務司。出入結報沿用陽歷。旣廢閏月。宜令改用中歷其善三也。總之廢閏改歷之議。爲辦理預算而發。僅僅圖預算之便利。則改用陽歷。原無不可。若欲兼顧其他政治習慣。而於預算亦稱便者。則不如採用沈說爲長。至於實行之期。亦宜斟酌。查續修萬年書宣統四年十二月二十九日立春。及今議定改歷似應以是月二十八日爲除外以立春之日爲宣統五年元旦。事關推步。必須請旨飭下欽天監。敬謹查核辦理。是年曾欽奉明詔。爲開國會之第一年。改歷一事。果於是年實行。足爲國家維新之一大紀念不止便於預算巳也迂謬之見。如蒙採擇。擬請移送内閣協議施行。再茲事體大。自以集思廣益爲宜。穆等曾令浙省財政局各科科長科員。各抒已見。著爲論說。用敢彙印一册附陳。以備鑒别。謹呈。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[成記交易公司廣告（愛）]  
　　啟者。本公司總機關部設立於北京油磚布衚衕。路北南大門紅磚洋房。專行銷售華産大宗貨品。各地金銀銅錫煤。鉛諸礦。鐵路。要緊材料。并代客拍賣地皮森森礦山。及一切貴。重産業。轉做押款一切佣金。格外從廉。約在九五之則。并寄售慶記公司。精製珊瑚帽結。滿漢朝冠。織花蟒袍。補服。貢緞朝靴。翡翠。翎管。鳳冠霞披。牌坊靑紅料石。又附售焦滇先生遺繪東三省精細地圖。名人撰著。海陸軍内容說明書。防革黨行刺衞生要訣。黑暗專制芻議。立憲粉飾談諸種要書。裝潢印刷。皆極精雅可愛。本公司自創設以來迄今數載。料則務選上等。製則不惜工本。故能馳名五大洲。稱爲買賣第一公司。計自開張至今。經手銀兩。已達萬萬之數。本公司之盈餘金。亦達五百萬之譜。實爲本公司初創時所不及料者也。今本公司於中外各大埠。俱設分公司。倘蒙中外紳商。有所需。用惠然顧我者請向各地分公司。就近接洽。可也。大宗貿易。請仍電致總公司。與分公司交易者。須認明大荷包爲記。庶不致悞。 
[嘲滑頭調寄一剪梅]  
　　眼戴銅絲口雪茄。頭上拍拉（叶平聲）襟上鮮花閒來自控兩輪車。安塏烹茶。滿嘴胡柴。馬褂新裁。外國紗。酒局常賒。麻雀。常义。近來心緖亂如麻。黃了枇粑。綠了西瓜。 
海外奇談 
[白金之代替物（欽）]  
　　世界金屬以白金爲最貴。亦以白金爲最少。然近來化學家發明另有一種金屬。可代白金之用。名攀萊錠。ＰＡＬＬＳＤＩＵＭ屬於白金類。表面雖似白銀。而具白金之性質。所以可貴者。因其性堅實强靭。可以槌薄。且日久不銹加拿大恩德略湖鎳格而礦内有之。但與鎳銅金銀白金銥等質混和。提鍊時每三萬噸雜質内。可得三千兩之攀萊錠云。 
纒綿悱惻 
[鍊石樓詩]  
　　（錢塘甄籃玉女士鈿卿遺稿） 
[病後口占]  
　　　　經秋蝴蝶瘦無情。我不禁秋也瘦生。病骨那禁宵似水。薄綿雖展未嫌輕。 
[歸後贈諸姊妹]  
　　　　髫年相别失從前。往事回頭已十年。地老天荒情不改。春風初度月初圓。 
[别諸姊妹]  
　　　　萍飄蓬梗悵離羣。霧鬢纔挑袂又分。嶺上淸風江上月。從今親密勝諸君。 
[病中别妹次玉]  
　　　　幾番。病裡讀。芳言花事詩情不憚煩痴性自今須减去。慈親賴爾奉晨昏。 
 [P悼亡（病雁遺稿）> 
　　　　腸斷西風十二時黃門一慟到今茲。劇憐伯道偏同命猶幸心餘爲譜詞。酒渴倩誰釵鳳拔情痴只許月蟾知。他生願作菱花鏡。日照佳人理鬢絲。 
舟中無聊讀玉簫集有感 
[半律截格（綺琴）]  
　　　　靑衫紅粉。飄零苦。芳草天涯感慨多。半屬情人。半寄託。玉簫一管自銷磨。 
三生有約眞無奈半世相依總是痴。儂亦情天遭小刧。綺琴絃斷枉題詩。 
艷說雙飛梁上燕。哀鳴比翼水中鴛。天公最妬種紅豆。一陣罡風吹斷魂。 
　　如何死别生離感惆悵雲迷水盡愁。莫怨楊花輕薄態。奈他風緊不停留。 
靈心巧思 
[巧對（頌明述）]  
　　乾嘉間有吳學士某好酒謝。尙書某愛錢。或作聯語嘲之云。謝尙書愛錢。抽身即討。吳學士好酒。倒口便呑。字雖巧合。酒不能極脫口而出之妙。往時水部失火重造時。一金姓郎官監工。事竣委一中書勘騐。中書南人。與郎官有舊。勘騐時。中書謂之曰。水部火灾。金郎官大興土木。金答曰。南腔北調。中書科說甚東西。可謂脫口而出。詼諧特妙矣。 
　　王元之少時。館於畢文簡公家。一日席間出詩句。鸚鵡能言爭似鳳。坐客皆未業。文簡寫之屏間。元之書其下云。蜘蛛雖巧不如蠶。文簡歎息曰。經綸之才也。桐城張文　公英。嘗出一聯命諸子對之。藕入泥中。玉管通地理。仲子文和公廷玉應云。荷出水面。朱筆點天文。論者謂文端心思之縝密。文和才氣之高華。皆於此聯見之。 
　　丁晋公嘗忌楊又公。文公一日詣晉公。旣拜。而髯拂地。晉公曰。内輸拜時鬚拂地。文公起曰。相公坐處幕漫天。可謂雅謔矣。 
秀才人情 
[寄雷昭性（高鈍劍]  
　　神交已三載。獨坐輙思君。海外今何。似將心寄白雲。文眞露。肝膽。夜靜斷知聞。燈下吟新什。翛然意不群。 
詩名滿天地。莾蕩去何之。落落千 
 
 

Page 35

 
 
秋業。蕭蕭兩鬢絲。乾坤餘淚涕。江海遍瘡痍。祗爲傷寥廓。因風一寄辭。 
[贈愛樓主人（盛澤徐未園]  
　　數行翰墨挹淸芬。想見風流意不羣。一卷梅花吳祭酒。二分明月杜司勳胸中邱壑名人畫筆底波濤警世文。從此東南壇玷盛。力扶大雅靖紛紜。異樣文章闢藝林洛陽一紙貴於金。玉臺新咏風懷豓鐵座名言意旨深肯把閒情銷俠骨。聊將譎諫寫婆心。微辭喚醒人天夢。臣朔千秋是賞音。（主人著作往往於嘲謔之中庽勸懲之意） 
付之一笑 
[寳塔詩嘲胖子（一）（笑）]  
　　胖。矮壯。身體戆。走路亂晃。轎夫不敢扛。妻小時常壓傷。肚皮凸起像金剛。 
瞎費心思 
[地名對（懺痴）]  
　　陳墓茜涇歸莊老閘項橋梅里何巿新倉九曲支塘吳巿雙鳳三倉吳巷劉河七鴉太倉徐巿牌巿周浦小巿孟村車浜倪橋滸浦南翔龍華鹿塢蕩涇東港鶴巿虹橋大圑直塘六公巿璜涇鎭同里斜堰三里橋珠岡橋六尺廟碧漢巿鴛鴦廟八字橋黃浦灘蛤蚆橋鷄鵝巷伍胥廟蓬萊鎭鹿鶴涇六渡橋楊林塘晏公廟三家巿孟子浜六里橋 
榴花軒瑣錄樹立 
　　丹徒人王某。因事之揚雇一船。言明不能同載。船已離岸矣。忽岸上來一客貎都雅倉卒喚渡舟子不顧。王曰。是一人庸何傷。遂載之。因謂子船本不能同載。因客倉卒如揚。必有急。破例載之。遂以食進。談甚歡。將抵揚。客謂王曰。某乃江湖中所謂鐵算子也。此行欲不利於公。令公憐小人之倉卒。破例載之。以食食之。不敢開罪長者。然小人固知公之知囊爲何物也。王使言之。歷歷不爽登岸拱手而别。 
　　少林武術傳者已少。聞當時有正門旁門之稱。正門者學已大成。出寺時寺正門内設有機械踏之則棍棒交下。出者踏其上而過。一一禦之。至門口有鐵鑪一。重數百斤。以　熾之。爐邊鐫雙龍紋。出者以臂夾之。行數武。雙臂遂烙有龍印。以此爲學成之符號。如學未成。遽從正門出。必爲械擊死。故未成而出者。多從旁門云。吾鄉有少婦。獨步歸寗。過癖徑。遇一僧。欲亂之。適一叟來。老態龍鍾。叱僧曰。速止。否則不爾宥也。僧曰。是非若女及媳。何干老頭兒事。直前撲叟。叟揮之。僧退盈丈而倒。叟袒衣露雙臂。龍紋儼然。僧見之變色。長跪求赦。叟嚴責之使去。并送女歸母家焉 
[戲攷吳下健兒]  
　　當鐧賣馬。一名天堂州隋唐秦瓊解差至天堂州。被蔡老爺批文躭擱盤費用盡患病店中。店東再四催逼房飯錢。瓊不得已。囑店東代賣黃標馬還賬店東牽至大街。被單雄信見之。十分嘆賞。到店訪瓊。適家丁來報。雄信之兄。被唐太宗射死。雄信一文未付。怱怱騎馬而去。店東又氣又惱。瓊又使當鐧幸遇至友謝映登李藥師等周濟。得以脫身。英雄落魄。千古同悲。小呌天最擅此劇。生成一副偃蹇面孔。而又聲調悲凉。汪大頭嘗謂此劇只好讓呌天專美了。因其面容。酷似英雄落魄景象。他伶終不能模仿也。 
小說 
[醜情小說動物之愛（十二）（翼仍譯）]  
　　　　小白菊見紅橘郎傖怒狀。則笑慰之曰。毋怒。毋怒。君誠愛儂者。君當諒儂之。心成儂之志。儂之。所以得。就學。於萊哇先生者。皆君之賜也。他日者。儂得於舞臺上占第一人之位置。受社會之歡迎。而君或雜稠人中。相與拍手贊美焉。其樂當何如耶。 
　　紅橘郎冷語答之曰。我殊不作此妄想。 
　　小白菊一篇情話乃得此。結果。不禁羞憤交集。珠淚盈盈幾欲奪眶而出。乃怨語。曰儂命薄。得知心如君。且反對余之幸福。則儂前途尙有何望耶。言次狀頗可憐。 
　　紅橘郎怒氣漸息。不忍之心油然而生。則又出其涎皮之慣技。以博小白菊之歡心。余亦不欲再贅言之矣。讀者當知紅橘郎不忍之心。其量甚微。對於苦力貧民。未嘗一發惟對於婦人。時或一動其憐愛耳。　　於是小白菊暫别紅橘郎。而入萊哇先生之音樂廳。 
[第七章]  
　　　　萊哇先生之音樂廳。軒廠可喜。四壁皆五色電燈。中置大餐檯。滿供奇花。羅列食品又一檯陳設各種珍貴寳石。華美無倫室東隅置批亞那一。西隅置大風琴一每當歌唱。美人環立。衣香鬢影。五彩繽紛。幾疑天上非人間也。　　華如史德小姐者。貎瘦睛突。銳敏可畏。手持敎鞭。指示諸學生之音節。學生中之翹楚。當推葛勞脫侯爵夫人。與史德蘭子爵夫人。蓋以班長而爲助敎者也。葛面色淡白。髮飾如銀。貎麗如秋時之玫瑰。眼光如磁石之引針。史則反是。髮黑而濃乳堅而豐。曲體取勢。亦柔軟而玲瓏。二人者雖黑白穠纖之不同。而共。被萊哇先生之春風。 
　　小白菊入室。目光爲之震炫。私訝萊哇先生安所得如許美人羅致門下。阿儂雖不醜恐未能專美矣。沉思間。史德蘭已見小白菊。怪問萊哇曰伊何人。伊何人。萊哇曰。新學生也。然則稍有才能否。曰非甚無用者也。于是史與葛不勝其慍遙語小白菊曰。我等方合唱佳歌。速止勿進。 
 
 

Page 36

 
 
   
 
 

Page 37

 
 
   
 
 

Page 38

 
 
   
 
