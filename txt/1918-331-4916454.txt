# 1918 - 331 - 4916454

 

Page 1

 
 
   
 
 

Page 2

 
 
時評 
[督軍之眞相（冷）]  
　　無廉恥無心肝無知識無能耐者北方所謂督軍圑之諸督軍也 
　　主戰者督軍圑主和者督軍圑作梗者督軍圑疎通者督軍圑試問主戰之督軍圑何以變而主和已可羞矣更問作梗之督軍圑何以變而疎通嗚呼更可憐矣 
[專電]  
　　北京電昨日公府聨席會議總統解釋五國勸告並非干涉内政亦非承認南方爲交戰圑叚首云予之主戰實爲統一今歐戰已終和平開始各國遣使必須代表全國不能代表一部分予亦絶無堅持從前政策之理深望大衆務本總統政策以謀和平幸福曹汝霖發言希望和平早日發現得裁减軍費以興實業總統又云余本不願出山徇衆意不得已就職如内閣問題似有人不甚曲諒若事事皆然余何能負責曹張倪三督均任疏通（四日下午三鐘） 
　　北京電昨府議段力主和平曹張略反對徐厲聲表示主張段與曹汝霖再力言須决和遂决在滬會議錢閣案當晚提出田尚不允爲代表又議撤兵費未决又議裁兵段言無械應先裁曹汝霖力倡裁兵各督已允但預計恢復舊狀况須一一萬萬（四日下午七鐘） 
　　北京電日本再聲明在此時期對華借欵中止又發表勸告理由謂係日發起而四國贊成（四日下午八鐘） 
　　北京電田不就代表現擬朱啓鈐七總裁電由粤領事館轉來政府已擬覆允在滬會議惟决不可在租界内（四日下午八鐘） 
　　北京電外交圑以同樣勸告卽日電令廣州領事對軍政府提出聲明並不承認爲交戰圑體（四日下午三鐘） 
　　北京電軍政府致徐菊人電有披瀝誠心表示希望眞正和平認上海爲中立地仿辛刻例雙方派同數代表以全權解决政治法律一切問題總統昨覆電嗣後妥協事件均由李督轉避去命令形式 
　　（四日下午三鐘） 
　　北京電東海昨邀熊希齡汪大燮進府商議南北妥協事件並屬兩君力圖和局早成（三日下午一鐘） 
　　北京電電錢内閣同意案東海挽奉督勸告安福派並言及本身去就該派現又表示維持贊成同意 
　　（三日下午一鐘） 
　　北京電龔在皖已就職但仍擬長財政各督今明均出京（四日下午八鐘） 
　　北京電同袍社已改名參戰同志社提出軍政意見（一）解散軍隊應南方先實行北方依南方額數相繼解散（二）全國師圑定五六改師圑單位爲旅圑（三）軍費先給北方解散之軍各部隊官長仍支在職俸 
　　（三日下午一鐘） 
　　北京電章公使電青島問題日政府確有無條件退還之意請速預備收回辦法（四日下午三鐘） 
　　北京電馬福祥電據隴東董指揮報稱奉令協防涇州業與該處張分統商妥除駐防城内外將騎兵分駐張家坡等處以便聨合進剿惟聞陜敵圍攻醴泉甚急確否探明再陳 
　　（三日下午二鐘） 
　　北京電張敬堯奉令籌備撤退前方軍隊除抽調所部塡防茶陵安仁等處外 
 
 
 

Page 3

 
 
昨又電請准令張宗昌旅暫駐攸縣潘旅暫駐黄土嶺從緩撤退（三日下午二鐘） 
　　北京電蘇督報稱張文生會同常翼長等在金鄉魚單交界處剿魯竄匪接戰七日跟追四百餘里斃匪數百救出票民甚夥查剿匪獲勝以此次爲最出力又電稱匪首白天祖前在兗屬被唐使擊敗此次竄至沛縣被軍警緝獲正法魯督得信派員賫賞洋千元將該匪首級提回魯省示衆（三日下午二鐘） 
香港電廣州法英意日美五國領事二日同至軍政府代表各本國政府勸告中國即行停止内訌由英領事宣讀勸告文略謂各國皆願中國和平中國如仍不統一則將大礙世界之和平深望南北當局顧重國民幸福依法解决爭端並聲明各國無干預南北議和條件之意伍廷芳答稱南方已停戰請北京擇定相當議和地點但和局必須合法公允否則不能承認（四日下午二鐘） 
[路透電]  
　　巴黎電福煦上將與克勒滿沙氏昨在倫敦受盛大之歡迎康諾特公爵及首相喬治氏親臨車站迎迓車站附近擁擠不堪皆向福煦上將與克勒滿沙氏歡呼英國各報皆稱福煦上將爲征服德國之人克勒滿沙氏年事雖長而爲極有能力之政治家深得各協約國之信任此行目的乃在與英政府意自相與外相協商和預備會事宜法國各報今主張將一九一四年九月間之倫主敦條約延長期限至和約簽定時日之外並主張解决國際協約國大會應取之手續時應由共同作戰之各大國所派之員開預備談話會然後由各代表開公共談話會其初幕將於威爾遜總統抵後開始（二日） 
　　巴黎電本月内名人之正式來游巴黎者至少當有六起比皇亞爾倍將於星期四日抵此隨後來者有威爾遜總統意皇塞國攝政王希王及英國海軍代表圑（二日） 
[法國無線電]  
　　里昂電勃萊斯脫消息勃萊斯脫美國海軍根據地發出訓令令滅魚雷艇一隊計十六艘出發開往亞加爾羣島守候扈從威爾遜總統赴歐艦隊之戾止據從美國司令處所得消息威爾遜總統之扈從艦隊計爲大戰艦鐵甲艦巡洋艦等九艘云（三日） 
　　里昂電美國第三軍繼續向德境進發星期一日已行抵克勒文革爾末脫里煦比脫尼煦華斯旭特希爾溪非爾特化夫之總陣線佔據脫萊伏城聨軍已於星期一日入愛克斯拉夏泊爾城（三日） 
　　里昂電法國福煦上將及國務總理克勒滿沙游英星期日在倫敦所受之歡迎及星期一日所受之歡呼在倫敦近代紀年史中實爲從來未有之盛舉無論何國君主絶未受有倫敦人民此種誠摯之待遇法人之旁觀者殊能觀察羣衆誠摯歡迎之證據細聆途人之談話觀察其容貌殊可供給確鑿之證據杜寗街附近之步道羣衆向克勒滿沙歡呼呼之曰耋虎　　克勒滿沙萬歲　　克勒滿（克勒滿沙之縮音）老人　　羣衆靜俟福煦上將蒞臨時高呼曰吾人所欲者福煦而已　　末乃羣奏馬賽等歌云（三日） 
　　昂昂電法總統卜杏開雷定於十二月七日晚偕同政府官員乘特别車離巴黎赴亞爾薩斯第二次車則載協約國外交圑五員及參衆兩院議長等前往法總統首擬於八日在美資勾留半日九日晨總統國務院參衆兩院議長等外交圑可抵斯脫拉斯堡軍隊預備於福煦上將貝丹上將特加斯德拿將軍軍圑司令及總督之前舉行大閱典禮十日總統國務院外交圑參衆兩院議長至加麥爾及末爾化森遊歷由彼經倍爾福爾脫遄返巴黎（三日） 
　　里昂電第四次法國公債募集之成績尚未完全揭曉實出意料之外日前已悉此項公債募得之票面額計爲二萬七千餘兆佛郎實收現金額則爲一萬九千餘兆郎云（三日） 
[各通信社電]  
　　東京電今日日本政府發表公文如左近來外間傳播種種流言關係日本在中國之舉動如借欵問题尤其最著者此種流言實重誣帝國政府之意思夫我國民在中國境内財政經濟上之仩圖果本於鄰接友好國間之特殊關係爲當然且正當者帝國政府原不得從而阻撓之且爲謀中國一般之康寗福祉起見遇有必要時帝國政府更將以不抵觸以前屢次發表之宣言及與各國所結協約之條項爲限度與中國以財政上之援助然察中國内訌之現狀對華借欵動輙惹起南方或北方一方面之誤會其結果足以阻害中國與有關係之列强所最關心之中國平和與統一之恢復因此帝國政府乃决定凡認爲足使中國政局益加紛糾之借欵及其他財政上之援助槪行停止深信於中國有利害關係之諸列强必能切實贊同此方針茲因鑑於隨時勢之發展本邦資本家對於中國及西伯利亞之投資於外交上國家財政上及經濟上影響甚鉅帝國政府特决定如左之方針而嚴重勵行之（一）此後凡本邦資本家欲對於中國及西伯利亞方向開始有挪用作政費之虞之借欵及性質類似之交涉不問其爲中央之關係或爲地方之關係須先呈報外務省或在外帝國大公使館或領事館而受其指示並須隨時呈報交涉之經過當由外務省迅與大藏省及其他之有關係之官廳協議後隨時指示該有關係之資本家（二）如該有關係之資本家不俟前項之指示或違反前項之指示而進行交涉則政府不予保護（三）視問題之性質及交涉進行之程度可直接由大藏省或其他有關係之官廳指示該有關係之資本家（三日） 
　　東京電本日日本政府公表說明如左（五國聨合勸告文說明書）帝國政府見中國内訌亘久不解該圃自身之康寗與列國之利益皆因之大受損傷夙抱隱憂不知所措因思此時應當有適合機宜之措置與法英意美諸國政府聨合向中國南北兩方當局者爲完全出諸友誼之勸告以期有所裨益於解决紛爭之促進運動乃向上列諸國政府提議此事帝國政府向上列諸國政府提議此事後蒙諸國政府完全表示贊同於是駐北京之日法英意美五國代表乃於十二月二日面謁徐世昌閣下提出如左之說帖同時駐廣東之關係列國領事官於二日呈遞同文之勸告書於南方領袖帝國政府切望中國國民不論何階級何黨派皆深諒此次勸告之出於公正無私之衷情依據其愛國的共同努力速使中國境内有平和及統一之建設（說帖文從略）（三日） 
　　北京電十二月二日廣東軍政府致徐世昌之電報主張在上海開平和會議者已於三日下午到達總統府如前電所述北方對於在上海開平和會議之舉亦無異議故總統對於軍政府將即發回電南北兩方面之代表其員數將定爲八名或十名北方之總代表有擬定田文烈朱啓鈐熊希齡三人之說但朱已絶對拒絶故現正向田氏商酌田氏尚未允諾由此觀之北方代表全部之决定恐須再經過一星期以上之時日也右爲平和期成會方面之消息（四日） 
　　北京電平和期成會特使王芝祥氏今晨出京由滬赴粤（四日） 
　　北京電留京各督軍今晨在曹錕私宅會議决議要求政府設法供給軍費（四日） 
　　北京電本日參議院選舉副議長投票總數一百零七票田應璜得七十三票當選（四日） 
　　東京電外交調查會定於八日開會接續討論媾和條件並報告對華勸告等（四日） 
　　北京電政府已於今日午後將錢能訓總理同意案提出其餘各部總長俟該案通過後提出（三日） 
　　北京電總統府國務院及主和派各方面皆以此次五國公使之平和勸告爲對督軍圑下一極大針砭使和平前途極爲有望故均以好感歡迎之而本社東京電報並有日本政府有力者談話謂段祺瑞派施其妨礙運動阻止和平如仍繼續而無統一狀態日本終不能坐視又惹人疑惑之徐樹錚此次至日政府方面並未與其作何等秘密的接洽等報告益可證明日本現政府之方針與其聲明毫無違背故皆表示感謝之意（三日） 
　　廣東電軍政府於三十日電致徐世昌略云南北旣認議和之必要發布停戰令矣而迄今遲遲未開交涉極爲遺憾並云以上海爲適當之議和交涉地依照辛亥革命之例由雙方派置全權委員解决一切法律政治問題爲要旨（三日） 
　　東京電此間人士對於日本政府此次之對華勸告皆認爲適合機宜不聞有非難之聲惟羣注目於其效果之實現耳（四日） 
　　東京電日本大正八年度豫算槪要今日發表計歲入十萬三千七百萬元歲出十萬五千八百萬元不足額二千一百萬元以借欵補塡較前年歲出增加二萬二千五百萬元（三日）以上東方通信社電 
　　東京電日政府發表對華之列國共同勸告妥協書同時并重聲明停止對華借欵且聲明日資本家若欲投資於中國及西伯利亞者須先告知日外務省或在外國公使館及領事館而受其指揮倘若不待指揮而自交涉者則日政府不加以保護關於右之聲明日外務省當局語曰自内田外相就任當初即發表其所採方針曰中國事當由中國人自了之惟冀望中國之統一云云又同時慮及萬一生出有阻碍統一者之時故於約一月前提議於英美法意四國協定處於此種時之機宜茲中國之情勢已在於難以默然之形勢故不得已而出於勸告云（四日） 
　　東京電日本講和副使牧野男以上之隨員等接受命赴歐州之辭令隨員中其出自實業家者有日本郵船會社社長近藤氏日本銀行理事深井氏三井物産常務取締役福井菊三郎氏及大阪日本棉花株式會社社長喜多又造氏四人同行（四日） 
　　以上共同通信社電 
　　北京電陸專使因接胡維德電告威爾遜總統定兩星期内往法已更議不遶道美國逕赴巴黎 
　　北京電合亂勸告各督服從中央勿干涉時政一切聽府院主持各督允即日出京 
　　北京電副座問題梁士詒見西南讓步昨又向議員疏通周自齊經王鄂督之勸亦允任帮助選會可成立安福部已積極進行惟票費有爭議 
　　北京電善後會議西南主張各派十人或十五人中央主張省各派二人尚在磋議中 
　　北京電吳鼎昌决計游歐方樞將轉財次 
　　北京電府院議商西南依新法補選爾院員額於陸榮廷請速决立法遲恐有變之電認爲滑稽 
　　（以上三日） 
　　北京電曹錕張作霖孟恩遠等公呈請發還張勳財産 
　　北京電院電李厚基將撤防令下後許崇智先發分攻涵江莆田等處情形詳報備覆西林 
　　北京電參戰處得中歐德人有暴烈行爲之傳聞電令西北邊防將領愼防德俘舉動並電鮑督監視德僑加嚴 
　　北京電内財兩部承元首意旨會商挽救國人奢靡習尚擬由内部制訂禁限奢靡條例財部加重奢靡品稅律 
　　安慶電新任省長龔心湛抵省（以上四日） 
　　以上中孚通信社電 
[公電]  
　　譚浩明等贊成和平之通電熊秉三先生並轉張季直先生各圑體各報館均鑒熊張諸先生通電敬悉仁言義舉欽佩殊深浩明等雪涕興師本非黷武但能依法解决此外更復何求前次宣言决無虛飾諸先生老成宿望浩等所欽主張和平發起會議必能維持此議一本至公以悲憫之懐達奠安之願遠道聞命極爲贊同惟望竭力進行根本解决俾人民得法律之保障國家有永久之和平明等區區不勝大願譚浩明譚延　程潛馬濟李書城韋榮昌林俊廷陸裕光趙恒惕林修梅張其鍠賁克昭馬鋆宋鶴賡廖平棟魯滌平王得勝等同叩艶 
　　王炳靈等致軍政府電軍政府總裁諸公鈞鑒陜省舉議血戰經年本護法之勢誠作北伐之先驅艱難獨甚犧牲獨多凡我同儔應所共諒比月以來議和之說紛呶全國湘贛方面南北兩軍同時撤退獨於秦中則北方節節進逼南方亦默默無言張錫元已抵西安許蘭洲據我潼關晋軍横禹門而渡鄂軍破武關以入在北庭無言和誠意遠交近攻以欺人諸總裁如受其欺惑誤陜何異於誤國倘諸公對於陜事徒歎鞭長莫及馬腹某作壁上之觀必貽噬臍之悔糜爛陜避危害西南揆諸護法戡亂初心諸以何以自解臨電焦灼不知所云王炳靈馮紹芳成柏人張慶豫同叩 
[要聞一]  
　　美總統在國會之演說（續） 
　　華盛頓三日電云吾人當深謝上帝者以吾美軍隊出發從戰之時正值全世界命運危急之秋得用其新能力加入爲自由而戰之隊伍中挽此狂瀾於旣倒從此敵軍祗見日退永無前進之時如是者四閱月德奥統兵各將始悟已敗故今日之德奥國則在清算之時吾人當知全國精神爲何如一致之宗旨之高度之熱心於施行其能力時始終出諸高尚之念故其成效亦大可觀也余已言之在先國中之人從事組織與供給之生活者莫不願與吾兵士摩肩作戰然吾人却不能以此爲恥蓋吾國中優秀分子均願放棄個人利益而盡心盡力爲此大事業吾人得與此輩同事何樂如之此輩日復一日月復一月勞心勞力始能造就成爲全才可與戰壕中兵士及海上之水兵同戰於此足見其愛國其大公無私其專心一致與其特殊之才能所謂共同成就此大事業者不獨華盛頓城中之辦事人員蓋此間僅盡指示操縱之能事而若無數之工廠中大田場上煤鐵銅各礦中以及工業製造之地又船廠鐵路碼頭海洋各方面所需人工無處不竭力相競各盡其能以供給戰場之需要此輩雖非出外從戰但於國中却已盡力故見武裝之兵士可以不愧緣此輩於戰勝之大功亦佔一部分亦均以所有所能供給海陸軍而獲全勝且不獨吾男子然也雖吾女子亦各用其聰明與敏捷於任何工作女子亦能聨合一心共謀其成且其工作雖爲前此所未曾從事者而能坦然爲之無難色更不惜犧牲一切故女子方面所盡力者不謂不鉅結果亦偉大可觀足爲美國之婦女史上增光不淺矣吾人今日欲報答此大勞惟有使女子於政治權利得與男子平等之一法以女子旣能於各項實騐場中處處可與男子相比（固不問其爲國家抑爲個人）則於政治場中亦必相同吾人此舉實爲顧全公平之道當今大功告成之日萬不能少者也且女子不獨於實事上盡大力而於全國節省之計畫上亦大盡協助之力女子爲吾人提倡如何節省食物與他要品以之供給戰地兵士總之此一篇大故事决非筆墨所能寫盡吾人惟有永記於心而感上帝於無窮也 
　　吾人旣爲偌大之犧牲今日之大勝定可操左劵且爲完全之勝吾人心中快樂之感念一如前次勤勞之時今戰爭告終仍當歸諸和平之事業吾人得此和平後其不負責任之帝皇與夫野心自逞之武人永久不得再以横暴加諸吾人之身從今以後吾人當改絃更張共向大公無私之途以進今此和局不日將經一番整理納諸軌物之中然不獨爲吾人本身設想且將爲全世界計及總之吾人所期求者爲萬國之公平不僅一國之治安而巳吾人之思念近已遍及歐洲亞洲與遠東近東總期造成之和平與安樂不限乎吾人自己門内也 
　　吾人旣整理吾人與其餘世界間之關係然則吾人亦應設法掃除吾人與接近鄰邦間之誤會諸點而表示眞正友誼之證此豈非一異常重要之事乎余望參議院議員諸君許余將吾國與科崙比亞共和國（南美（已訂而未批准之友誼及調和條約重述一過余極望議員諸君對於此重大事件早日爲贊助之行動余信彼等皆與余同一感覺知目下事情所到之地步俾可作此項行動者不僅公正而已并且寛大且與吾人甫經欣然跨入之新時代之精神相符也 
　　至就吾國之内務而論吾國恢復和平之問題卽爲經濟及工業上之整理問題此問題在甸較爲輕鬆其他作戰國之作戰時期較久損失較多者則較爲嚴重且吾國人民無需待人之誘導彼等能自治其事對於一切整理事情才具敏捷智慮豐富且有一定之目的自賴之信心苟有人欲爲之指揮不久必將失望蓋人民對此指揮將漠視不顧而仍自行其道也故吾等爲司法及行政界之公僕者祇須將各方面改革之程序爲之整理疏通即爲盡職余嘗經人屢次勸告應如何定計畫策并當親身從事以期成功然吾迄未見有關於重行建築之大計畫出諸任何方面可使吾國有精神之商人及能自助之工人心悅誠服者此殊令余失望者也當戰事進行之際吾人曾設置許多機關藉以指導全國之工業盡其效用務使此等工業能供給充分之需要品并阻止不正當之暗昧交易鼓勵關於戰事最有効用之人使吾政府之購買部對於必要物品之價值得有某種之控制限制與敵人之貿易使可用之船舶盡其效益使公私兩方之經濟事務得循系統而行以免有無謂之擾亂總之藉此等機關使全國之物力皆在準備負擔之中使全國之人力結全一致以期完成一大事業也但吾人旣知休單條約已簽字即將此項負擔之準備卸去以前政府曾保藏幾多之原料以備供給軍隊工業之缺乏今已將此等原料重置於普通之市場矣以前政府曾接收大工廠之全部機器及出品以供政府之用今此等物品均已解放俾重復其戰前之用途矣至政府對於食物及航務之控制權尚不能迅速解除則因世界今仍仰給於吾國之倉廪而船舶則仍須運送物品於我海外之軍隊且俟歡洲之亂况一止即須載軍隊等歸國故也但此等限制今亦就時勢之所許逐漸解放隨時日而俱增 
　　吾美向來所有之機關能深悉勞動供給及工業界之情形者從未有如今之戰事工業部商業部勞動部食物部及燃料部之甚蓋此諸部均曾完全組織且非各獨立不相統屬其綜攬指揮之人皆爲美政府永久存在諸部之人員故彼此之行動皆統一而互相協助溯自休戰確定（此實無異敵人之完全降服）以後我行政部之政策决將此等機關所知之事情供全國實業界人之用并以此等機關中人對於各方面一切事情之智慧思慮供實業界人之借鏡戰事停止以後三星期以來關於回復和平基礎之程序進行非常之速殊爲可驚大約政府之查考與贊助均將後時和平基礎之成就若自有指揮之者初無需乎政府之指揮也美國之實業界人固智慮敏捷善能自動但歸國之軍士若用私人自動之平常方法恐不克立時覓得職業凡資格老練之人凡技術精熟之工人凡熟悉商業情形者凡準備從事田園生活者以及素有名望將爲人所聘請者自皆不難覓取位置然有其他之人不自知如何覓餬口之方者苟非設法加以引導則將有失業之歎恐此後將有大羣之勞動者流轉於社會故余以爲各種公共事業均須迅速恢復其以前之發展情形庶幾不老練之工人皆可有謀生之道吾人在上之提倡則當注重開發未闢之利源及未經耕植之地土也余特欲諸君注意内務總長常年報告書中所記之切實計畫已交貴委員會審查内務部之計畫需得各省之協助可以開墾已乾之沼澤及森林伐盡之地約三十億哀格（一哀格合中國六畝）據云吾國西部乾燥之地約有一千五百萬至二千萬哀格開墾之法祗須蓄水隨時灌漑此外又有森林伐盡之地二三千萬哀格惟迄未經糞除遂荒棄焉如此之地國中無處不見更有爲水所淹没之地如沼澤等約八千萬哀格此等地亦有於一定時期中爲水所淹没者含水太多不宜耕種祇供牧畜之用然何嘗不能抽吸蓄水保衞之整理之使成良田國會正可立時遣派自戰地回來之兵士數千人從事開懇乾地雖此舉業已開始但需增加經費交内務部切實擴充之庶幾未經耕種之地變爲大好田場農業從此大興人力不致荒廢内務部已籌畫周詳條理清楚惟望諸君之埀察焉 
　　至於船隻之當受國家節制一層余已言及恐不止暫時或爲長久之期亦未可知一則政府必需船隻輸運食物要品供給遠征之國軍二則甫經自由恢復之人民皆在飢饉之中兵燹滿地吾人不得不用船隻運物救濟若輩於埀亡也 
[磋商中之南北會議]  
　　南北妥洽問題日來確已逐漸接近現所注重者厥惟和議機關聞蘇督代派李廷玉前日晋謁東海時陳述李督與西南接洽之近况外並呈有西南方面關於和議機關之電報四件其地點問題蘇督原擬在寧岑西林陸榮廷唐繼堯劉顯世則均贊成在滬並稱中央前擬之善後字樣西南頗不滿意聞昨日已由錢總理拍發院印電報致覆李督謂岑陸唐劉旣均贊成在滬上組設妥協會議執事應速籌備並望再爲商洽如能照原議在甯更佳一面錢氏又以私人名義分電岑陸唐劉四氏之組設妥協會議已電令蘇督趕速籌備其人數一節依事實上之便利酌定不難披誠相見惟粤桂滇黔前線軍隊請即通飭從速撤後俾免發生悮會據聞是會議政府代表先前本擬推李督惟李督以辦理此事恐遭北方各督嫌忌故一再電請政府自派大員代表會議昨又來電催詢現政府擬派田文烈前往因田之爲人南北兩方均無惡感頗爲敵當田氏現尚不肯前往刻下尚在磋商中 
　　據某方面消息東海對時局問題前日曾擬出一種意見書發交在京各督簽注其内容大致對於國會問題則主張西南五省依修正之組織法依法補選議員對憲法問題主張新國會須承認前屆國會議决之草案關於善後各事則主張在武昌或漢口開會共圖解决其他如撤防及取消援粤總司令問題亦俱有所主張現各督正在簽注中一俟簽注完畢當可正式宣布惟南北情勢最近又復稍變恐此項意見書即北方亦未必能即作爲藍本也 
 
 
 

Page 4

 
 
   
 
 

Page 5

 
 
   
 
 

Page 6

 
 
 [H第二張 
[要聞二]  
[北京最近政潮之起伏]  
連日各督軍等先後向交通部索車備行而又均臨時中變不能成行目下除盧永祥已經返是外趙倜王占元俱係臨行改期昨日倪嗣冲又已向部索車昨夕亦仍未動身（昨日下午四時叚芝貴與倪嗣冲本相約同車出京段赴天津倪則回任比及開車時間已屆僅有段一人登車倪未見到來候約數分鐘倪有電話致段請其先行段乃開車去津）其中原因實令人莫測或云東海方面極力挽留（按此係安福派所傳佈據該派中人云者督日前與錢代理齟齬後本擬各自散去後經東海方面極力挽留對於曹張倪三人尤囑以暫行留京帮同解决時局日昨且囑各督再擬二次解决時局意見說帖云云其實東海方以倪張等逗留京中掀起波浪爲慮安肯挽留）或云另有他故大約在内閣及時局各問題未得解决之前各督均未肯出京返省也 
　　在京之北洋派將領前經組織新圑體定名爲戊午同袍社茲聞該派重要人物以戊午同袍社之名稱不甚合乎時宜且對於新北洋系之將帥亦似不足以動其感情遂復會商改稱爲參戰同志社擁段合肥爲首領以改造新北洋派之統係其分子不限於現任督軍凡段派之武人皆一一加入以握政治之重心而安福系與督軍圑可藉此打成一氣 
　　選副問題近日鼓吹頗盛有不達目的不甘罷休之槪連日之劾錢案及提段案均爲促選副座之惟一武器前日並有某督軍晋言當局願擔任將劾錢提段兩案打消惟懇運動各派速將副座選出當局當告以此係國會方面當爲之事非行政界所能運動云云明示拒絶於是督軍與安福乃轉向梁士詒說話欲以高壓力消弭其反對起初曹張本擬宴梁於某處當面要求非疏通不可繼則張作霖願一人與梁交涉故張即訪梁談論副座問題梁言此事我亦不能作主須問大家意見且待疏通起來再看現在不敢决定張當限以某日須將疏通結果明白回答刻下督軍與安福方面進行仍不稍衰而不贊成速選各派態度亦依然堅强不稍退屈頗有旗鼓相當之勢至内閣案目前擬暫不提出仍用繼續代理一法錢幹丞前雖曾一度表示消極之意經東海勉以顧全大局近日已照常視事據聞此問題自東海表示態度合肥亦允從中調停已有漸歸穩靜之勢即安福中人亦言提出此之案之賀某素與某方有關係此次舉動大多數議員以其别有用意皆不贊成此案在衆院根本上不能成立可知此項惡潮現已歸於風平浪靜錢閣前途不致有何等險　但選副之運動仍非常劇烈昨日安福報紙對錢閣雖無攻擊之論調而選副問題則大書特書謂梁士詒一派反對選副之理由謂副總統一舉出恐爲和平之阻碍此種理由根本即不切實蓋和戰純屬政治問題而選舉副座乃議員當行之職權選舉副座旣與和戰問題全無干係則選舉副座與和平前途當然不能發生影響其實反對選副不過梁士詒一派及研究會一派之意見梁氏之反對其用意别有所在若研究會之反對則又含有金錢臭味欲留此席以待南京某督現時各方面已深悟選副之不可緩大總統對此問題尤爲關切曾囑梁士詒氏顧全大局勿再持反對意見聞梁氏聲明擔任疏通三日内必有回語云云該派最近目的可見一般然督軍與安福意中之副座仍爲曹歟抑或叚歟則言人人殊内幕中尚未能明瞭也此次内閣問題之驟能風平浪靜原因固甚複雜然外交方面實有至大關係聞協商五公使上星期五曾交換意見一次昨日使圑方面有代表數人前往外交部要求謁見東海當由外交陳次長接見詢問來意據外交圑稱近聞貴國新國會中有要求政府提出叚合肥組織正式内閣消息叚合肥功在民國外交方面極爲欽佩且此次貴國加入戰圑協約勝利合肥之功尤爲偉大惟貴國正值謀南北和平時期如叚君重行登臺恐南北和局未易融洽組閣問題爲貴國内政外交圑自未便干涉但此舉於貴國統一前途大有關係歐戰結束貴國正當列席世界和平會議萬一國内統一或有阻碍則貴國列席資格似屬無從取得我外交圑今日要求謁見東海亟欲詢問有無此舉良爲友誼關切之誠意云云此實對安福與督圑之最大捧喝宜乎排錢之聲勢晨夕之間即烟銷火滅也 
[京華短簡]  
　　外交界消息自歐戰發生以還所有印藏交涉均經停止以致各案久懸未决前由英使函請外部訂期賡續磋議頃聞外交部巳經函覆英使准本星期一（即今日）繼續會商並告已派定某參事屆期前往 
　　駐法公使胡維德以協商各國因歐戰毁壞地方甚屬闊擬請華工協助修築特電政府請示現經閣議决定照准特交僑工局籌辦一面已電覆胡使知照轉達 
　　外交部昨日致電丹麥國駐柏林公使請其與德國外部交涉將扣留中國學生及僑商即日准其出境並任保護出境聞俟丹使復電到京後再定辦法 
　　政府將設外交調查會聞此事起因有二一以歐戰甫平將來世界和平會議影響吾國地位至深且鉅必須羣策羣力以舉國一致態度出之再則陸外長奉使外出按照約法規定閣外人員不能執行閣員職務而次長陳籙資望較輕不能完全負故擬設外交調查會旣可網羅朝野外交通才共同研究外交問題又以之補助外交部之不及聞選擇人才備極審愼一俟選定即可發表 
　　關於千九百十一年所訂結之幣制借欵前曾由財政部答覆銀行圑准延期至明年四月十四日當時北京四國財圑即將此旨通告倫敦銀行圑最近由倫敦銀行圑覆電到京已表滿足之意故該問題現已完全結束 
　　財政部自曹潤田表示辭意不復到部視事所有京外各處請欵無論緊要與非緊要一槪謝絶僅保留日金二千餘萬（合華幣千餘萬元）留備後任接手之用各處請欵不得無不怨聲載道張宗昌及李厚基兩處連發四五電催欵措詞異常嚴切其在京各督則均向曹面索東海對全國軍隊主張收束故陸軍部昨有公牘一件通行各省督軍鎭守使師旅長等自後不得自行招練新兵倘遇必要時須呈明核准後再行招募以示限制但參戰處已於敎導圑中派出招兵員二十人昨日出發向直隷河南一帶招募軍隊限一個月招齊兩師之數並指定一部暫駐洛陽一部暫駐涿州俟明春再行移駐黄寺又適與政府限制招兵之政策相反也 
[再紀京鈔之跌落（靜觀）]  
　　近來京鈔價格之跌落幾如順水之舟乘流而下不可遏抑最近數日間每一圓票僅兌銅元六十三四蓋已跌至四角六七分矣平民之痛苦自不待論即一般厠身官衙或服務學校之流亦無不疾首蹙額蓋彼以百元之俸連搭現一二成折合僅有五六十元事蓄所資其何能濟太息痛恨亦固其宜將來鈔價之跌未有窮期俄之羗帖可爲前例遠者且不論即預計至今年之舊曆年關當已不知成若何景象矣然一問鈔價跌落之原因何在其在表面者固已人人知之其在裏面者恐北京市民猶未能詳知也茲就考察所得告之於社會幸勿謂事屬一隅無關重要也 
　　政府以軍費浩繁借債無所不能以實力維持銀行在銀行之自身又以庫空如洗現銀無從措辦視鈔票之在市面若與己痛癢無關益以各錢店居中操縱藉博厚利此皆爲票價跌落之原因固人人能言之然可疑者七年公債日日發售收票焚燬亦有數次爲額雖無多然已在三四百萬圓以上據曹財長在新衆院報告中票流通市面之額不過千萬元有零交票尤少旣可售公債以收回又復實行焚燬流通之額漸少票價理當漸高何至江河日下結果適得其反於是乃不得不一討究其裏面之原因矣（一）焚燬之鈔票非眞正之流通幣也蓋操公職者得俸以供生活之資隨市價以兌用萬無購買公債之能力其能持票以購者大率以票爲存欵非爲日用之所需是雖以公債易紙幣而焚燬之於市面流通額實無所减據聞中國京行發票之總額至五六千萬圓流通於市者千萬圓各户存於銀行者尚有三四千萬元所謂由焚燬而减少之票額皆在存欵一方面試問以四五千萬元之鉅額所減者僅有此數杯水烏足以救車薪之火此焚燬之不足以維持票價也（二）停止政府墊欵徒託空言也前者財政當局曾正式呈明以停止墊欵爲維持票價辦法之一然政府財源已涸一錢不名而軍費政費仍難停付至萬不得已惟有向銀行暗中通融在銀行當局素仰政府鼻息自難拒絶然銀行之欵又何自而來亦惟有持票向市面收買現銀以應急需賣票買銀票價之跌乃勢所當然如最近陸子欣出洋需辦現銀二十萬元總可算得國家對外一樁大事二十萬元又何能算多然在政府則已手忙脚亂仍向銀行設法勉强借得現銀十萬元此不過一例耳其他可以想見（三）京行須維持天津分行紙幣預備金也現在北京市面所謂現銀除外國各銀行紙幣外厥爲天津中交兩分行鈔票流通之額頗多然商民以鑒於京行之信用不堅得手即行兌現此項兌現機關皆委託於内外城各錢舖在京行以津票之可以暢用於北京市面也遇有緩急輙向津行通融然旣享通融之利益則各代兌機關所儲之預備金津行一時未能滙到者即當由京行代籌有時京行以代籌此預備金之故不能不賣票易現各錢舖向不能懸欠一元而京行且須月給津貼三十元以酬其勞蓋不如此不能謀津鈔之流通也京行幸有津鈔以資通融固可濟目前一時之急然借欵須還還時仍復借重京鈔而京鈔之價值益落以上兩端實爲京鈔近來暴跌　之實在原因或謂京行雖貧而各大埠之分行如天津上海漢口奉天則賺錢甚多富名久著何不由總行通盤籌畫分令各分行各補助現欵若干即不可以公事令飭亦未嘗不以私情協商何至一任其跌落以痛吾民不知該行總行與各分行之關係實類於今日之中央與各省各分行爲自衞計均早宣告經濟獨立以中行論自談某任京行總經理以來因擅將各行提存餘欵强買公債一事與各分行意見頗深欲呼將伯其勢尤難前者該行副經理盧克司對於政府墊欵一層尚屢發反對之議論今談氏大權獨攪亦已噤若寒蟬北京京鈔情形如此眞可謂金融界之悲觀若不速行設法維持恐不待半年將步羗帖之後塵也 
[陸子欣出發續誌]  
　　外交總長陸子欣奉使赴歐於昨晚（一號）八時三十五分出發京奉局特在通車之後加掛花車一輛陸君携同夫人及隨員於八時二十分抵站東海特派徐邦傑吳笈孫爲代表前往送行叚合肥亦派有代表送行外交部則全體人員壛至車站恭送英法俄日比之駐京公使亦同至車站與陸使握手作别錢代理及諸閣員亦到又有警察總監步軍統領皆率軍樂隊警兵在站保護一時東站上車水馬龍道路爲便陸外長與送行諸人略爲周旋卽鳴笛開車尚有陸軍隨員唐寳潮等定於今日（二日）出發在滬搭輪赴日隨同放洋聞餐部於陸使行前曾有一電拍致駐日章公使告以陸使抵日時除與日本外務省接洽外尚須晋謁日皇請先接洽昨章使覆電稱已商明日本政府屆時接待駐美顧公使維鈞隨同陸外長赴歐預備將來出席和平會議聞顧使昨日有電報告政府定日内乘輪出發先赴巴黎預備一切即在巴黎守候陸外長並已赴白宫晋謁美總統辭行 
[北京兩和平會消息]  
　　和平統一會和平統一會於昨日（一日）下午二時在後王公廠籌備處開第二次談話會到會者約二百餘人公推趙炳麟爲主席首由于子昂報告會務經過情形次由王玉樹君發言謂本會宗旨在實際上有所主張不應以空文字發布意見所擬電文可從緩發並謂宜推定籌備員若干人籌備一切（衆贊成）復由孫寳琦發言謂本會宗旨在和平統一本員極端贊成似應從法律事實雙方溝通進行以鞏國基（衆贊成）又由吳鈁劉果徐世一鄧述禹李東萊楊潤等互相討論决定電文緩發成立會日期由籌備員公同商定當推孫寳琦王玉樹許受衡程克蔡國器陶思澄安鵬東蔣棻陳爲銚吳鈁劉果等五十餘人爲籌備員畢始由主席宣告散會 
　　和平聨合會京津商學各界所組織之全國和平聨合會開會以來屢經各界覆電贊同聞該會於昨日午後二時在京師總商會開成立大會由正副會長安迪生陳寳泉卞蔭昌三君主持一切當由各會員推舉各部幹事以策進行 
[新衆院之增費問題]  
　　濫用秘書之因果 
　　新衆院議員鮑宗漢前日提出意見書云院内審計委員會報告審查本院預算因物價騰貴票價低落比較前例稍事增加以致較諸上屆衆院五年度秘書辦公雜支等費增加一倍有餘本員對於此事討論時表示反對其理由如下（一）比較上屆國會衆院議員額約有五百九十餘人查閱民國五年度預算國會經費項下第二目衆議院經費總共三百四十二萬二千三百元除去議員五百九十餘人歲費共約二百九十餘萬元其秘書人等俸給及辦公雜費全年共支洋四十餘萬元（二）比較今本院全年度支預算除去議員歲費外其秘書人等俸給及辦公雜費全年共需洋九十二萬九千四百九十元警察以上之比較本院加增費用至一倍有餘相距四十餘萬元之鉅本院經費照本員意思有可减之理由三點茲分列如下（一）本屆議員人數較上届議員人議减少約二分之一其秘書人等應辦各事亦可减少致經費約可减少三分之一之支出其理由一（二）本屆議員人數旣較上屆减少三分之一其旅費當然可减少三分之一之支出其理由二（三）上屆衆院復行召集時院内物件因約法政治等會議用者甚多故添置文具等物較多本届院内添置當然較少因舊存物件尚多其經費自可減少一部份之支出其理由三觀以上三點應有减少支出之必要而觀本院提出秘書等人員俸給及辦公雜費之預算較諸民國五年度預算忽然加增一倍有餘誠如院内審計委員會之報告因物價騰貴票價低落之原因查財政部發給衆院經費現洋與票洋各半付給以此全部計算相差亦祗四分之一此乃票洋以五成而論用秘書技士書記等俸給及電報並議員旅費一層亦係票現各半付給内中有一部份全發票洋豈能較諸上届五年度預算加增一倍　餘之理本院同人均受國民委託而來有監督政府節儉之權義政府對於本年度之預算迄今尚未提出設或政府提出預算時亦仿效此物價騰貴票價低落八字加增預算一倍有餘國家全歲支出如此之大吾國民如何擔負本院如贊同政府之加增將何以謝國民本院如否認政府之加增將何以謝政府本院同人欲政府之節儉須從自己本院節儉起俾政府中人從事節儉本員欲减輕國民一分之擔負即培養國民一分之元氣茲特提出意見書反對本院增加經費之理由敬請議長油印分發同人俟提議該案時共同討議伏候公决提出者鮑宗漢連署者杜持等十一人 
[中國與和平會議（續）]  
　　（東方新聞社） 
　　優先國條件之當修改惠爾遜敎授之言曰優先國條件之規定在商業條約中視爲常事締約之一方面允以優待他國之條件而與之更附以他項條約若兩國爲交換利益起見譬如彼此減輕稅率則第三國如能依照同樣之規定亦可要求同樣之減輕故此項條件又分爲二種（一）一方面之締結條約（二）雙方交換之條約然在中國却有第三種特别條約允許優先條約之國反不能得益試讀一八九六年中日條約第三項云中國可以抽外國貨之稅但此項稅率須與華人所納者相同而不得加重云云又一八六○年中美條約亦規定中國抽美國貨或船之稅當與抽他國之稅同或與華人所納者同而不得加得云云此項優先條約必當修改也 
　　割讓地土之當歸還一八九六年三月六日中國割讓膠州與德國斯爲歐人侵佔華土之最顯著者一八九八年三月十五日又租旅順與大連灣與俄國同年五月二十七日租廣州灣與法國英國爲對抗俄國在北之勢力租據威海衞於同年七月一日又爲對抗法國在南之勢力又於六月九日佔九龍上述之佔據均以勢力平等主義爲根據英國則曰俄人佔旅順一日必租威海衞一日以相抵抗今者德國勢力已驅出遠東又中日協約有中國不再將沿海土地割讓之規定德國勢力當不能復活所謂勢力平等之說已根本推翻决再無割讓之事協約於此最良好之時機當表示其美意歸還所租佔之土地也吾人知此次和議大會必將亞爾薩斯勞蘭二州歸還法國波蘭必可宣布獨立塞爾維亞可得一通海之口岸是故曾失土地與夫素無出口之國皆將享用新權利然則中國何以不能恢復其原狀耶若夫膠州問題日本已屢次允許於戰後歸還中國大隈首相曾曰余以首相名義已數四宣告美國人民與全世界日本無私己之念并不欲佔人土地亦不願剥奪中國或他國人民之所有任何物吾國政府與人民旣出此言可以爲證吾日人素能遵守所約决不致自行背棄也云云當中國向德宣戰後兩國間之條約均失效力中國自可收回膠州毫無疑義即延至戰後日本更當顧全國際信用無條件歸還膠州與中國政府蓋吾人當知此次大戰係强佔地土所致故戰後各國之地土必經一番整理外人若欲保存開放門户主義并保全中國地土則必先自歸還割讓土地起 
　　庚子賠欵之當取銷賠欵一層在國際法律上實爲創例乃戰勝之國用以收吸戰敗國之戰爭能力於是敗國不能興兵報復譬如一八七○年法普之戰一八一七年俄土之戰又中日之戰是也惟於近年之戰却無此例譬如中俄之戰西班牙與美國之戰意土之戰與巴爾幹之戰是也更如今次大戰英國向德國提出之損失賠償係指侵佔時所損壞比法土地内之房屋財産等并非戰費恐於將來和議大會時亦不致有賠欵之說縱或有之决不致如他國索勒中國賠償者之多中國賠欵共四億○○千萬元連利計算數目加倍爲各國所分佔對於各受欵之國爲數固小而對於中國爲數實大幾至破産吾人是以主張取銷庚子賠欵附以下述理由（一）中國人民性情平和决不致與他國爭戰并非謂其今日之軟弱也即他日富强時亦不致取攻擊之政策（二）中國已付賠欵十有六年尚需二十二年始可還清他國以所得於中國者固不能大富即在未付之欵退還中國亦不致貧（三）美國巳首先歸還中國賠欵用諸敎育之途日本今聞亦有此意他國何肯落後耶（四）拳匪之亂吾人深悉協約國之戰費與損失而爲之悼惜然以之比今次大戰爲數却甚微小今者大戰告終旣不認賠欵爲重要之條件何以猶令中國負此重擔 
　　綜上所述吾人以爲當立一種普及條約可以對付各國者取銷種種特别之規定如公使館衞兵萬國戌兵等吾華人所欲者爲内外主權之完全歸於中國掌握中庶幾中國可以自行補救之道此節極爲重要試察中國各方之民氣可以知之吾鄰邦當知寛洪大度可以利天下私己害人足以召自國之不利再吾國代表當向各國要求公平之解决更望美國以最實在之助力援救吾人於其存亡危急之際吾人且欲全球明白新外交政策重在正義以求永久之成功不在徒重功利而博暫時之効勞也中國希望各國之能超出此功利世界造成文明進步之大功也 
[曹直長報告電車風潮]  
　　天津白牌電車洋稽查羅馬尼亞人畢斯拉槍斃天津消防警士藍佩銘一案發生後當由政府電令曹省長將交涉情形從速報告以便有所根據由部嚴重交涉昨夜曹省長已有電報到院内稱該案發生後即由南區趙署長楊督察長同乘汽車馳赴該電車車務處將該洋稽查捉獲押至警廳會同法國副領事電車公司洋總理華經理總稽查中國特派交涉員等在警察廳嚴開談判惟消防警士已死祇憑該稽查一面之詞而據該車賣票人司機夫供稱共放三槍是該洋稽查起意將該警士擊死已成鐵案無可抵賴當由交涉員詢詰該公司洋總理電車爲營業性質何以稽查携帶手槍不加限制洋總理答稱該稽查因在車查票時常與軍士衝突爲自衞計故帶手槍交涉員復謂地方警察對於電車負完全保護之責任如謂該稽查以手槍自衞地方警察能解其保護之責乎該洋總理語塞後由法副領事簽字將該洋稽查提往領事署看押聽候裁判再天津公民對此異常憤恨其搗毁車輛甘願賠償惟兇手非達到抵償目的不可除一面嚴重交涉曁極力安撫外特將雙方交涉情形及商民要求情形馳電以聞 
[西地务要人之對和意見]  
 
　　陸榮廷覆北京政府電東海促進和平明令罷戰廷素愛和平敢不贊同此舉惟大局之解决似不宜由三二人之磋商鄰於專斷擬請仿辛亥成例組織和平會議雙方各派代表協商政治法律問題付諸公决庶使西南當局旣可解除護法責任乃有發言餘地似此辦理較爲穩便如何之處尚乞轉陳並盼示復 
　　莫榮新覆熊希齡電北京熊秉三先生並轉和平期成會諸先生鑒漾電敬悉諸先生以海内碩望出任斡旋促進平和乂安大局仁聲義舉感佩實深榮新參與護法之役不得已而興師而心企平和無日或輟但得依法解决此外更復何求惟望諸先生主持公道極力進行俾大局早得根本之解决國家蒙永久平和之庥幸甚莫榮新叩 
　　李烈鈞致滬上某要人書某某仁兄兄先生大鑒前復寸緘略陳鄙見想日内當達典頃又辱手書讀之駭異滬上聞人多明達者詎遂爲其所惑我輩頻年奔 
 
 
 

Page 7

 
 
 [H第二張 
　　走不惜重大犧牲原所以求永久之和平並謀和平之保障若抛棄法律苟且雷同弟固不敢屈己以徇人即西南當軸亦安肯違護法之初旨偷旦夕之苟安比來道路流言多出意外唯彼此相見以心則黔驢之技不攻自破頃已電達唐劉諸公重言聲明並以奉聞專員奉復順段起居不一弟李烈鈞頓首 
[廣東之慶祝世界和平]  
　　本月二十七八九三日爲粤省各界正式祝賀協約勝利之期二十七日六點鐘後上自軍政府及軍民司法財政警察各衞署局所營壘并省河之大小軍艦各圑體學校巨大店户即紛紛從事佈置除一致升旗張燈結綵外并更陳列盤景懸掛生花綠葉種種佈置均甚莊嚴璀璨軍署并於署前懸一特製大纛（長十數尺中題慶祝世界和平六字）此纛夾雜於各式旗幟中隨風招展倍爲醒目至各處街道亦多升旗懸燈誌慶聞沙面各洋人是日亦甚懽忻午後紛紛結侣出行其一種愉快景况有非筆墨所能盡者是日慶祝世界和平大會軍政府各總裁各部長特柬請駐粤各國官紳在東園舉行祝賀典禮先期將東園徧掛國旗生花異常壯麗一點鐘前後駐粤英美俄法日意等國領事及女賓曁中西人士以次蒞會兩點半鐘開會由伍廷芳主席先奏軍樂次奏國樂各人皆起立致敬隨由伍總裁宣佈開會理由先用英語演說約二十分鐘旋即自譯爲國語大致謂此次歐戰初時德國之勝全因有四十年之預備但協約國以其毅力及正義卒能勝强權又謂美總統威爾遜之好和平尤甚於廷芳因知非從根柢上求和平則和平斷不能永久故美國亦毅然加入而廷芳當時亦同此主張故中國有絶德宣戰之事所望中國今後南北問題亦同一和平則眞全世界之福也云云次衆議院議長吳景濓演說由某君以英語譒譯大致歷述當時國會之贊成宣戰種種歷史末復伸言此次參戰無大助力於各國者罪在北京政府而不在人民應請各國深諒此意云云無何英國領事起立代表各戰勝國陳述謝辭大致亦力陳德奥之横暴及中國加入之盛意而歸結之言則勸勉中國早息内爭内享和平之福英領演時亦由某君爲之譒譯華語旋由軍政府司法部長徐謙演說徐未預約譯員乃請伍君朝樞爲之譒譯語時盡將此次勝利歸功上帝又在衣袋中檢出演稿數紙逐一說出大致亦係耶敎傳道之言末又謂我國如不能從根本解决將來各國未開和平會議先對於我國爲監督財政之會議亦不能怪云云坐中聞徐在外人前竟說出此話皆面面相覷詫爲失言然徐仍續演不輟演畢由伍總裁宣佈散會是日各國官紳及我國赴會之人皆以萬斛熱誠歡迎此和平二字亦可謂極一時之盛也 
　　二十八日爲慶祝世界和平之第二日是日各界圑體會合巡游上午十時東園附近要隘即由警察廳派出游擊隊到場分頭保護時近正午培正公醫光華高師體育農業及各學校曁美國紅十字會大漢救傷隊童子軍等各圑體後先到場先由游行副主任魏邦平將五色國旗分發各隊伍一時後布置妥協即在東堤向西出發沿途軍樂齊鳴旗幟蔽空所到之處幾至萬人空巷沙面各洋人亦爭來觀看交相揭帽揚巾表示歡迎復由沙基中約福德里十八甫打銅街第八甫入西門過惠愛街出大東門東川馬路經軍政府前過東山復由東川馬路出東堤回至永漢馬路進行時男女各生行列整齊而以溥濟醫院學生喬扮化裝趣劇數齣尤稱特色莫不歎爲奇觀至於陸軍及警察游擊隊則由副主任魏廳長派出警察游擊兩中隊第一中隊指揮官孫承洽第四中隊指揮官鍾韶總隊長楊其偉爲警察隊總指揮官巡游主任陳坤培派出陸軍步兵一圑軍樂隊一隊憲兵一隊海軍軍樂水兵各隊預先在東較場齊集至東堤會合而停泊黄埔沙面海軍各艦亦奉司令部命令於是日各派艦中長官齊集肇和軍艦招待各國公使並各界要人以表慶祝世界和平之盛况更將協約各國之國旗按日分懸於艦中桅頂每一國之國旗均懸掛一日惟比利時國旗則懸掛三天 
[參觀安徽省立第二師範五週念會紀]  
皖省學校連年以國家多事迭遭摧折盡人所知無庸諱飾第二師校位於休寧之東萬山之内對於外界種種潮流相隔較遠故影響所及之事似不若外間之多復賴校長胡子承毅力維持乃得有今日之盛舉余對於該校從未一覩内容因亦前往參觀特紀述如下會分三日即十九二十二十一第一日上午八時爲紀念會會場在大禮堂行禮及奏歌畢由校長致開會詞及訓詞略謂學生須知今日之世界當以道德爲前提以學問爲基本方能擔負社會事業以往之五年中事故纍纍頗不易爲云云繼由敎務長余君學平報告五年經過狀况次敎育廳代表朱省視學致祝詞次來賓演說及敎職員演說畢復奏歌三遍散會時已十一時半午後一時開小學游藝會主事爲南通葛君子堅老於敎授會場設於雨操場秩序井然所演節目計分三十有六統括以言專注於兒童之自動方面如口令等均係提出優等生爲之敎者僅司監督餘若來賓命題之國文算術等成績亦頗可觀來賓之蒞場者本學區六縣及本城人計有千人五時演畢散會第二日爲師範運動會體操敎員爲江蘇之戴君天石樊君注坡敎練有方精神充足會場設於大操場晨八時開演計分四十節目圑體競爭十之六各個競爭十之四均皆熟練中以兵式操與游技操爲尤可觀惜爲時間所迫其四百四十碼八百八十碼兩賽跑未及演到爲一大缺憾下午五時閉會是日來賓綜約千人以上最可注意者是日場之四週令附屬小學生充童子軍持棒直立維持界線態度莊嚴不亞軍人更有童子負販圑及販賣部一如小本經紀一如店舖亦頗各具商人性質察其任爲殆非急切所能辦到者第三日爲師範及小學成績展覽會晨八時開會會場設於樓下之自修室分陳列室爲四第一陳列室爲學校成績及畢業生成績第二陳列室爲手工圖畫之成績如炭畫油畫鉛畫圖案畫寫生畫各古今名人消像水彩畫地圖各種模型筷扇箱廚竹器等第三陳列室爲博物及假期中博物圖畫成績如剥製浸製解剖骨骼臘葉等標本與夫天文地文個體解剖等圖更有歷史上器物變遷之圖多幅第四陳列室則設於小學校内爲小學生之成績綜上以觀大槪以實用爲主義如圖畫全爲敎材起見並使練習將來服務時之預備標本則爲實地警察其組織及外形起見手工則專注實用之品計開會三日每晚復設有演講會研究本學區敎育方針要不外職業敎育與社會敎育擴充小學三者而已余於前歲聞黄任之君曾參觀該校對於該校敎育方針頗爲贊許故余此次特别留意細繹此三日中事實及平素成績以吾皖而論確有過人之處惟校舍係購舊式房屋改用於採光通氣似不合宜雖柬側已添造新楹奈省欵支絀一時難以告竣何徽省地僻山中風氣尚未開通小學校之成立者屈指可數而私塾之多不可勝計其仍用舊時蒙本者所在多有將來能就所研究之方針實行提倡取締私塾廣設小學則不特師範生有展布之地且一般學童亦不至陷於半解之域造福良深也 
[蘇議會之最近四日]  
　　二十九日蘇議會開大會通過各縣地方欵産經理處條例案第二條之後三十日開大會又鬧了一場一日星期照例休息二日三日連開大會兩日均以不足法定人數未能開會茲略叙三十日會場情形藉見癥結之所在當三十日開會議長宣布議題之後張宏業主張變更議事日程將縣行政會議案先行通過初讀周嘉詠孔昭晋贊成王鴻藻主將本案通過再將縣行政會議案提前討論朱紹文贊成之均未得五人以上之請求不生效力仍就欵産經理處第三條討論徐宗鑑竭力反對純粹選舉制謂選舉弊端百出勢豪土惡得以敏腕以取勝利馮士奇謂委任行之千百年何以勢豪土惡得以存在且吾輩議員便是純粹選舉出來究竟是否勢豪土棍討論良久以純粹選舉付表决多數次討論選舉資格邵玉銓主從行政會議選出王鴻藻孔昭晉朱紹文贊成之陳大猷謂行政會議案尚未通過即無根據辯論良久發言者多至三四十人黄炎培謂有法律總勝於無法律縣行政會議條例雖未通過事實上市鄉董農商敎育會會長副會長必在其内因縣知事敷衍此四字亦必召集此等人物也陳大猷謂我所慮者行政會議毫無根據將來各縣請求解說易出岔子現黄議員如此主張須將黄議員之語完全正確載入速記以備將來解釋條文之用而邵玉銓又主張以原報告付表决爭議又起迨議長以兩問題付表决而邵玉銓遽自由退席徐宗鑑繼之又有繼出者數人議長止之不可而議場人數遂以不足（開會本止有八十二人後到者三人）議長亟命守衞長各課長四出延請終不入議長乃宣告休息五分鐘重行摇鈴開會則入場者僅十二人只得散會二日上午審查會以陰雨人數不足改至下午大會前至下午而到者僅六十七人乃改開談話商發電催下焚土命令電係黄炎培所提緊急動議案以不能開會故撤回由會中逕發者也是日又算免於虛度三日又開大會又以不足法定人數不能開會將定期上午之談話會改至下午商常會延期事議長報告收案二百二十七件議决者僅二十七件撤回者九件尚有一百九十一件或在審查或併未提出决算又經省公署於昨日交到其勢非延會不可陳伯盟馮士奇陳大猷就事實立論均主不延會張援張福增朱德恒邵玉銓就情法立論主延會黄炎培暢其說衆大拍掌隨定各自通知並誘導來者留往者返至究竟則於大會表决而下半日之大會畢竟仍是虛度故十八十九號（十九號日程定於四日下午開會）議事日程均不列議題（第云議案次序仍照第十七號日程不另印發）云云而十八號議程散布時附以議長名片恭請十九號議程散布時且附以函云昨日調查同仁在寗者尚有一百十人本日因雨阻簽到仍不足法數以致未及開議現在法定會期祗餘四日延期問題亟待解决明日開議務祈在甯諸君准時蒞臨風雨無阻盼切禱切議長焦急之態躍然紙上矣至加費問題則有最近之調停案聞已得加費派之同意其内容係主張將議員公費旅費支給規則修正條文如下（一）議員以當選之日爲任期議長以互選應選之日爲任期依本會議定規則支給公費旅費（一）議長常年駐會依本會先例規定爲正議長一人月支公費二百元副議長二人月各支公費一百六十元（一）議員於會期召集時到會應按會期支給規定爲每常年會每員支公費四百元旅費八十元每臨時每員支公費二百元旅費四十元次數多少以此類推統於開會期内分别支給之（一）召集開會後議員於大會缺席每月過五次以上者每次扣公費四元其會期内未到會一次者即將公費旅費全部扣除提出此案者爲張福增云 
[江蘇實業協會之動議]  
　　棉鐵兩種爲我國特産蘇省議員葛錦城等提議設立實業協會連署人三十餘人並擬定暫行條例專重棉鐵不日即將交大會公决其議案云夫今日之世界一棉鐵之世界也美以棉富歐以鐵强吾國地處東亞大陸縱横二百萬萬方里北部多鐵南部多棉天成一富强之特質此固夫人而知之矣即以蘇省而論江南之鐵江北之棉尤爲全省之特産前本會爲於鳳凰山鐵礦曾以全力爭回奈𥞊陵公司迄今尚未成立而政府復延遲抑勒從中掣肘殊堪浩歎近各報復紛傳江北植棉之黑幕由某要人與某洋行以一萬萬元之巨欵收買江北之荒熟民地爲植棉計劃本員等生長是邦乍閱是言毛骨爲震久之使果成爲事實吾省人之生命財産將全握於某國人之手矣因擬組織一江蘇實業協會喚起金融界之結合以擴張實業之勢力抵制外人之覬觎要使江南北鐵礦植棉諸政策其實權仍操自吾蘇絲毫不容他人干涉蓋江蘇者江蘇人之江蘇也江蘇之實業江蘇人安能自行放棄乎本會爲全省代表有議决本省單行條例之權茲爲協助實業進行以杜鄰國覬觎計請先事預防勿蹈鳳凰山之覆轍爰具實業協會暫行條例於後第一條本會爲江蘇實業協力進行以圖發展起見故定名爲江蘇實業協會第二條本會之地點暫設於省坦第三條本會之應辦事業如左一遵照部定勸業銀行條例由會員集合的欵或地方公欵得組織江蘇勸業分銀行各縣得設勸業支銀行以爲金融流動之用二遵照森林條例領墾各縣官有公有荒地荒山但繳保證金不納地價三所墾荒地荒山以植棉栽桑種柞爲主體但視地方情形得造林及畜牧四棉桑林業發達後於必要時得設實習工場以促進工藝之進行五組織商業運送圑運送農工等品以通有無第四條本會會員次格如左一國會省議會議員及縣議會議長副議長二省農會縣農會會長副會長及總商會縣商會會長副會長三有實業學識或經騐者但須有會員四人之介紹第五條本會之組織設會長一人總理全會事務副會長二人輔助會長處理事務其他因事務之必要得分設各部如左甲總務部主任二人幹事二人書記二人（幹事二人分任會計庶務）乙調查部主任二人調查員每縣一人（以有農林學識者充之）丙交際部主任二人幹事若干人丁墾牧部主任二人幹事若干人（以有農林經騐者充之）戊編輯部主任二人編輯員若干人（以編製調查經過墾牧成績及會議事實爲體例副會長及各部主任江南北各一人會長有事故副會長代理會長副會長俱有事故由各部主任公推一人代理）第六條本會會員入會會費二圓常年捐二圓第七條本會之職權如左一調查各縣官有公有荒山荒地及植棉栽桑造林等狀况二調查土質之宜棉宜桑宜林或宜他種物産以定進行程序三調查各縣實業現狀以督促改良或提倡四調查農産之盈歉造成統計確定進行之計劃五集合會員或公欵股本實行勸業銀行計劃以擴張實業之發展六協助各縣自行組織墾牧圑使各縣易於進行第八條本會採選舉制副會長用記名單記法分次互選以得出席選舉權三分二票數當選各部主任由會長提出得出席會員過半數之同意委任之會長副會長任期三年連舉得連任選舉權以縣爲單位選舉以各縣選舉權三分二以上出席行之第九條本會之經費以會員會費或特别捐充之第二條本會每年開常會一次臨時會於必要時行之第十一條本會議事細則另定之第十二條本暫行條例以公布日施行本案依省議會暫行法第十六條之規定提出大會是否可行敬候公决 
[南京快信]  
　　省公署對於陸議員以鈞等二十二人提出本省五年度全部决算延未送會質問書業已咨覆省議會原文如下爲咨覆事准貴會咨送陸議員以鈞等提出本省五年度全部决算延未送會質問書一件到署當經令催財政廳趕辦去後茲據覆稱五年度地方歲出歲入决算業經編製完竣現正分手趕繕儘三日内繕齊校算準確呈請核轉等情前來相應咨覆貴會查照轉知聞此項蘇省全部决算業於昨日咨送到會矣 
[杭州快信]  
　　省議會昨投票選舉審議長在席一百二十八人胡炳旒得五十六票祝紹箕得五十五票均不足法定人數尚待今日决選聞廢票中有金錢議長孔方及粉菊花張文艶等十餘紙 
　　浙籍某要津因省議會選舉内部爭執案電致浙當道請速設法消弭保全民意機關之名舉現經某處長向雙方竭力疏通恐仍無效果 
　　浙省敵僑審判處附設高等廳内現因歐戰告終審檢兩廳廳長已奉院電即日取消 
　　紹縣王知事抵任後對於民刑各案積壓甚多未結者竟達二百餘起高審廳特委吳映白充該縣清理積案委員馳往逐案清結限日具報 
　　紹興知事王嘉曾行將調省遺缺以諸曁知事陶鏞調署遞遺諸曁知事委省會警廳一區署長丁德威署理早晚即將發表 
　　部派調查浙省郵務電政專員錢在銘昨電告業已起程南下不日蒞杭此間已預備招待 
　　齊省長昨委前寗北門捐局委員候補知事李郁芬充本公署收詞委員 
　　紹蕭塘工有奬義券開彩在即原有管票員不敷分配張財廳長昨又添委張良儀趙志菴二員爲助理 
[地方通信]  
[松江]  
　　玩具誤認凶器楓涇葉某有甲乙兩妾甲妾凶悍夙著乙妾因不堪其虐避居松江東外日昨甲妾令其子伴同來松向乙妾問罪甲妾之子復出其所帶長約尺許之小鐵棒及形似手槍之黑色香水銃各一具持以示威鄰人見其聲勢汹汹遂喚崗警入内令其排解詎該警等一見小鐵棒香水銃等竟誤作凶器將甲妾之子逮解總所雖即訊明釋出然已資爲笑談　　學生協濟募欵之熱心縣立第一高等小學校全體學生因見該校校長錢魯詹有向教職各員勸募歐戰協濟捐欵之舉爭起學步發起一學生歐戰協濟募金圑互向同學勸募業已請於錢校長於二日傍晚開成立大會選舉總隊長一人隊長八人募金期以十日爲限金額無定各隊長於限内募到捐欵隨時交由錢校長保管俟限滿後由校彙送縣署 
[蘇州]  
　　開山被控木凟石碼頭白鶴頂蝙蝠子峯兩山前因被人私自開採申蘇紳劉傳福具文呈請省公署令行道縣公署詳查舊界嚴懲首犯頃奉批示據呈已悉仰候訓令蘇常道尹飭縣查明核辦具報 
　　巡緝盜匪吳縣温棟坡知事近因洞庭西山曁横涇前莊南北橋一帶盜案迭出特於前日派遣偵緝隊潘國俊隊長親率師船六艘會同水警第二廳駐防木凟之二區懐邦宗隊長分頭偵緝以安閭閻 
　　湘賑捐數蘇城對於湖南長岳災賑前由朱鎭守使擔任勸募迭次邀請各界蒞署會議茲悉已據蘇常道尹陸軍第二師陸軍第十九師陸軍第七十四旅第七十六旅江蘇高等審檢兩廳水警廳警察廳總商會曁各紳董等交到賑欵自一元起至一千元止計共洋三千五百三十一元小洋三十二角 
[鎭江]  
　　敎育近聞鎭屬揚中縣紳士王玉成熱心教育曾於辛亥年手創就正國民學校現又以私財設立求是國民學校以期普及揚中全縣教育成績年來因經費支絀實際上大有退步曾經學界周君元擬具整頓教育意見書呈請教育廳飭縣力加整頓茲聞符廳長業巳行文到縣令宋知事按照所陳各節斟酌緩急分别進行 
　　鄉民糾衆械鬭金壇縣屬之玉田村徐姓及高莊吳姓均係聚族而居兩姓挾有仇隙日前忽糾衆械鬭如臨大敵由徐姓禀請金壇縣知事下鄉查辦乃日昨吳姓又率衆至玉田村將徐祠拆毁刻聞縣知事已派捕嚴緝毁禍人犯以憑究辦 
　　開協濟籌欵會日昨揚中商務分會召集各界開協濟歐戰籌欵大會到約百餘人當即推舉各界領袖爲幹事並議定進行手續而散 
[揚州]  
　　統領派員查察緝務緝私營統領劉苕青以時屆冬令鹽引運銷暢旺之際恐所部弁髦緝務梟匪乘此時機販運私鹽除令通泰海三屬駐防緝私軍隊認眞緝捕外並派員多人分往各屬查察以重緝務 
　　揚子棧長易人先聲十二圩揚子棧棧長宋尊望蒞差年餘尚稱盡職自叚谷香運使下車後即電中央保前充揚子棧長張鵬（湘人）充任第因宋爲財政部次長張弧之師是以遲未發表頃聞鹽務署業已决定張鵬充任呈請總統任命矣 
[嘉興]  
　　搗毁警局案結束嘉興王店鎭祥和布莊被竊追贓糾葛釀成搗毁警局風潮曾由縣派員蒞鎭勘騐並拘獲毁局共同犯王佬元章錦春莊少山姚和尚等四人解縣業已傳集一干人證開庭研訊於日昨將王佬元等分别判處徒刑俟上訴期滿即行送監執行一面將判决文呈請警務處備核 
　　錢莊停閉後糾葛嘉興北門外昇源錢莊因經理張蔭棠將欵項挪作别用致周轉不靈於日前宣告停閉茲悉經理張蔭棠近日避匿不出統計虧蝕六萬餘元其中以存項爲多現各存户已紛紛遞呈縣署請求將該經理提案訊究未知官廳若何辦理也 
　　劇盜擊斃鄰人桐鄉縣屬曹家橋地方沈金祥家於前晚二鼓時被盜匪三十餘人明火執械破扉而入將平日所積刦掠一空鄰近居民黄叙生等聞聲往赴兜捕不料叙生竟被盜用槍擊傷即時殞命金祥之子春波亦被擊傷約三小時後始呼嘯而逸翌日由事主報縣請勘余知事已飭屬嚴緝並明定賞格咨行鄰縣營警協緝以期早日破獲 
[杭州]  
　　省會檢票問題未决省議會自檢票問題發生以來每次開會均不足法定人數近經阮性存陳一陽宋吉成諸議員竭力疏通已有端緒聞覆檢選舉票一節初擬推定六人由對峙兩派及中立派中各推二人公同檢閱報告大會周繼瀠鄭凝亦已贊同惟主張不由大會公推任鳳岡等均反對此議故自昨日起該派議員一方面於會務照常進行一方面公擬一電將始末情形通告北京及各省矣 
[甯波]  
　　慈谿保黎醫院之橷建築慈谿保黎醫院開辦有年聲譽卓著寗波社會事業此爲最著成效院中設備一切年來力求完全前由醫會理事馮芝汀君等協力募集鉅欵向美國定購愛克司光鏡一具業已超運明年春初可到該院以慈城無發電機關擬在院内建築電機室三間並添建醫士住宅三間本屆常會議决通過約估建築需費約五六千元除會中略有存儲外不敷尚鉅已由各會員分認向各界捐募并議决添舉董事若干人以利進行 
　　校實學校近聞寗波西門校實中學校開辦已歷七年各種科學均用外國文教授視部定中學課程略爲提高月前上海約翰大學朱友漁博士到甬參觀索閱該校各科成績深爲嘉許并言按照畢業程度可免試直入約翰大學正科歸滬後當即報告卜校長現卜已繕具正科入學免試證書一紙函致校實學校正式認可從此該校畢業生多一直接升學之階在校各生得悉之下皆異常勤奮以期克副所望云 
　　青年會籌備進行寗波青年會自民國五年由陳謙夫張褧伯嚴齊富余德華諸君發起邀集各界織籌備會積極進行并派遣胡君詠騏至滬總會練習幹事現胡君練習期滿明年即可正式成立籌備會諸君特於十一月二十七日午後假江北岸太陽公司開會籌議一切預算開辦及第一年經費約需洋三千三百餘元當由袁履登等分别認募簽定數目已達二千三百餘元其餘不敷之數由會函致各界請求贊助查青年會爲增進青年國民德智體育之機關成效昭著寗波不乏明哲之士當無不樂予贊助也 
[安慶]  
　　龔省長來皖之歡迎昨省公署接到蚌埠來電稱新任龔省長已於二十八日抵蚌二十九日赴浦專輪晉省劉護省長即派利濟兵輪前往迎接并派省公署秘書葉先蓂潘陛二君往浦歡迎一面令懐寗縣知事將安武軍司令部修葺一過留爲龔省長駐節之用茲聞龔省長准今日抵皖所有劉護省長及各機關長官公署各科職員均齊集南門外接官廳迎迓聞龔此來僅帶根隨及差弁數人到省後休息一日定四日清晨接印視事 
　　實業廳長亦將蒞皖安徽實業廳廳長方時簡蒞任以來於全皖實業毫無發展頃中央已另簡衆議院議員高炳麟爲安徽實業廳廳長聞高前充省公署實業科科長復任裕繁鐵礦公司監督對於皖省實業當有經紟日内亦將來皖視事 
[濟南　]  
　　歐戰協濟會募欵部設立自歐戰協濟會發生以來各省人士解囊捐助異常踴躍東省自接到此會章程後軍政商學各界均極力捐輸爲數頗巨聞省公署特令財政廳在廳内設立歐戰協濟會募欵部辦理此項事務以專責成刻該會已組織成立矣 
　　醫學界又弱一個醫學博士張家賓長山人初肄業濟垣高等學校勤苦卓蜚聲一時旋赴上海德國醫學專門學校研究醫術以最優等畢業供事　隆醫院于徽菌學尤具有會心著微生物學病理學傳染病論深爲著名醫士所推許後留學柏林醫學院益悉心考騐學識並進中德宣戰後避居瑞士仍攻苦弗輟因用心過度致罹肺疾日前敎育部接顔公使來電謂張君已在瑞士病故家世蕭條身後乏嗣凡與張君相善者擬聨名捐欵以濟其家屬并請教育部設法將屍骸運回 
[梧州]  
　　梧州大火記二十一夜九點餘鐘梧州四坊街二碼頭同利理纜店樓上失愼至十一點餘鐘方始熄滅查被火燒者廣盛茂蘭烟店麗昌染房馮沛廷吳沛貞太昌廣華隆染房順興棧余玉泉命瑞聚綸染房就和烟莊覃阿昌萬盛麵房廣利張淡雲全和七十四號門牌厚興號陳桂芳瑞珍廣益號十四號門牌温阿深同利號吳二和益號黎培賢陳致明徐煜吳阿保梁荃陳亞保盧超蘭全利理纜恒利打鐵遠順理纜南昌隆源隆義利張明合昌隆陳金泰德昌興昌怡和合和和棧張耀南梁振及河灘用竹篷蓋搭者八家總共被燒六十一間 
[雜評一]  
　　實業協會感言（默） 
　　中國之事業國人應自謀之必待有人覬觎我而後知其業之可貴而後羣起謀之然則無人覬觎我者將從经放棄而不顧耶况乎實業關係自身利害尤切前此戰時工商業我已逸其機會而戰後之工商業仍將一任人之競爭而不稍措意耶我嘗言之所謂自覺云者不藉他力激刺而自然覺悟之謂也藉他力之覺悟有限而自然之覺悟無窮吾望實業界從此立定主意以實業爲救亡之第一事即無他種激刺亦應毅力自謀而勿徒感覺於一時也尤望國人事事出於自覺而勿爲一時之他覺 
 
 
 

Page 8

 
 
   
 
 

Page 9

 
 
   
 
 

Page 10

 
 
 [H第三張 
[本埠新聞]  
[委内瑞拉號之行程]  
　　大陸報云數星期前美國政府徵用之花旗郵船公司之委内瑞拉號約在正月三號左右可由滬載客裝貨開往日本各口岸及舊金山該郵船已於十一月二十三號由舊金山啓椗赴火奴魯横濱及海參崴然後由海參崴赴馬尼拉香港上海取道回國云 
[太古輪船陸續回滬]  
　　英商太古公司行走外洋各商輪前奉本國政府命令調赴前敵効用者數頗不少現歐戰終結所有前項輪船已陸續開駛來滬前日傍晚到漳州輪船一艘停泊浦東華通碼頭現正雇工起卸貨物甚爲忙碌聞日内尚有其他各輪船到埠云 
[華工滿期回國]  
　　前日午後有法國滿期華工一百餘人各帶行李箱籠由香港附搭太古公司新寧輪船來滬停泊浦東華通碼頭當即雇用舢板向滬西一帶而去 
[討論領事裁判權問題]  
　　北京司法部以歐戰議和行將開始我國交涉領事裁判權問題應即備具理由書交由專使提議惟茲事關係重大亟應預爲討論故特通飭各省高等審檢廳轉行所屬地方審檢廳召集推檢各官互相討論各將意見備文送部以憑採擇限文到三星期内詳復江蘇高等審檢兩廳長奉文後除自行率屬會議議外前日又令飭各地方審檢廳長一體遵照上海地方地方審檢兩廳長亦已接到此項公文矣 
[中國南部鎢鑛之發達]  
　　字林報云香港美總領事商務報告稱一年前本署報告中曾論中國南部之　砂連香港在内將足使近年來發現鎢礦之供給有重要之增加茲則果如其言大足發展工業矣僅就香港一埠而論裝運者幾達美金一百八十三萬一千五百九十元其在廣州裝船或他埠由上海轉運者尚不在内此砂每噸約值美金一千元本年第一季所運之鎢值洋十二萬四千二百六十八元第二季值六十九萬六千八百九十九元第三季之前兩月　達二百零一萬六千三百八十八磅就發票所開之價值已有美金一百零一萬四百零五元此礦之出産多在兩廣及湖南等省而華人方面之利益則日有增加對於華工尤有莫大之利惠因他種出口貨多半中止昔之從事於是者今則轉而採鎢矣此項礦砂大都在隔離之處發現而蔓布之區域極廣曾試用各種方法處理開礦事宜因此結果目下多由經紀人由華人方面收買此輩華人各以其方法採之運之至於香港廣州汕頭等處該礦爲出口礦商所有而開採事宜仍用分工辦法料此礦出産殊無減少之理由所出之砂大半由香港出口 
[江寛案尚須展期再訊]  
　　招商局江寛輪船被楚材艦撞沉一案經海軍特别法庭迭次定期審訊因原告與代表律師均未到庭致未對席辯論昨日（四號）又逢開庭之期被告代表律師畢士華與鄂省代表律師穆安素及楚材艦長趙進銳相繼到庭招商局方面祇派華代表洪成基到庭午後二時三十分宣布開庭由沈壽堃審判長訊據洪代表聲請展期開庭等語審判長詰以招商局要請展期幾日洪代表稱不能主張即由理事長許繼祥聲稱再由理事部致函招商局究係要求展期幾日俟得復再行决定開庭訊判次由穆律師起而譯稱對於原告方面聲請展期無甚反對惟主張不能展緩過長之期等語譯畢即行閉庭 
　　英文滬報云江寛一案停止審訊幾三星期今日（四日）午後三點三十五分又復開訊當由某麵粉廠某君具呈公堂請再展期以便招商局搜集散在各處之證據法官當准其請展期十日代表被告之穆安素律師當向公堂陳述謂招商局已有長久之時間足以搜集證據達諸公堂該局接到開審之第一次通告應即備齊並稱堂上果　知原告不再呈訴北京致延審期則此呈未嘗不可允許又稱延審之時間不能逾一星期因楚材砲艦之軍官人等覊滬太久損失甚鉅云云 
[僞造羅卜票案之訊結]  
　　新閘牯嶺路餘慶里普新印刷所主杭州人翟端甫因代西人道爾私造俄國羅卜票（每張四十元）一萬四千七百八十四張被新閘捕房西探勞勃生偵知將西人道爾拘解英按察使署訊明判押刑期兩年並將翟獲解公共公廨訊供判押等情屢誌本報昨晨由探在西牢内提同道爾將翟端甫解廨復訊先由捕房代表牛門律師上堂陳述案情並稱被告翟端甫帮同捕房破獲是案所有一切銅模製造器具等各證據均係翟交出以故得能將道爾拿獲惟尚有同黨陳鵬飛在逃云云繼據西人道爾上堂供明被告翟端甫代印羅卜票情形質之翟供此事係於九月初三日由西人道爾偕陳鵬飛同來託我代印二千張據云此係香烟盒内之仿單嗣因道爾催我趕造方始說明爲羅卜票其印造工價議定洋一百元先付五十元但此案係我與夥友同報捕房請求寛宥關讞員得供商之英卓副領事以翟端甫不應私印僞票姑念帮同捕房破案從寛判押西牢九月以儆僞票塗銷西人道爾仍交捕房帶回還押照英臬署判决刑期執行 
[陸軍監獲招人承造]  
　　松滬盧護軍使前以陸軍監獄附設於上海縣地方監内與使署距離甚遠解犯監禁殊多不便爰擬於使署之旁建築陸軍監獄曾經呈部核准在案茲悉所擬建築陸軍監獄現已擇定於署内馬房間左邊共造六十間業經繪成圖樣於此次晋京時面呈陸軍部察閱准予如圖建造故盧護軍使前日返滬後即飭招匠按圖開取工料價格清單送候核奪 
[運幣減免車價之展限]  
　　滬甯滬杭甬兩路管理局昨接交通部訓令略云查中交兩行運輸國幣分别減免車價一案前經本部核准展期至本年十月底爲止業經通行各路遵照在案茲准財致部咨請繼續展期三個月至　年一月底爲止所有各路分别減免限制辦理曁手續仍照前案辦理除咨財政部並行各路外合即令行查照云云 
[小輪保證金暫免增加]  
　　滬杭甬鐵路以本路代售車船聨票之内河小輪船局通源王升記全益等近來營業發達每月所售票欵溢出舊額故特分别飭知各該局除舊有保證金外有須酌加若干茲悉各輪局奉飭後僉以本年入秋以來適值旺季故營業稍形起色每年如此本屆不過稍勝嗣後旺令一過營業即見清淡並非全年發達者可比所有增加保證金一節請予免議云云該路覆核所稱各節尚係實情前議辦法暫准取銷云 
[兩路重造職員錄]  
　　交通部前因編造全國鐵路職員錄通飭全國各鐵路局編造職員錄送部滬甯滬杭甬路局於本年五月間造竣呈復在案茲交通部以滬寧滬杭甬兩路職員錄編製式樣及調查事項均與他路不同即各職員之出身經騐月薪等類亦付闕如已另訂條例通飭各路遵照任局長奉文後即轉飭編查科按照原頒表式分别塡造聞該科辦事員已分請各職員將應行調查各項自行照格塡清以便彙編復部云 
[稽查沿路稅務員蒞滬]  
　　滬甯鐵路局於本年春間與江蘇財政廳委員會訂通車後完稅簡章經雙方核定呈部立案章程内有財廳應派稽查一員稽查沿路完完稅事宜以昭妥愼等語故該廳業於夏間委派候補知事甘君爲滬寧鐵路總稽查經路局承認各在案茲聞甘稽查以現在冬令正值貨旺之期各商沿路完納釐稅有無偷漏及種種情弊自非親自考察難期整頓故於日前禀辭江蘇財政廳由寧啟行親赴鎭錫蘇滬一帶嚴密稽查昨已蒞滬晋謁任局長面談一切 
[徐東海允爲紅會總裁]  
　　本埠紅十字會總辦事處昨接北京紅十字會爲總會來電云沈副會長鑒本會推元首爲名譽總裁昨准秘書廳函知奉大總統諭允爲擔任照案辦理等因特此奉達福開森馮恩崑東 
[三井行宴請總行職員]  
　　英文滬報云昨日（三日）午後本埠三井洋行經理林時太郎偕上海三井銀行支行經理見城壽兵衞在禮查飯店設宴招待三井總行總理事長圑隊磨君及三井總銀行常駐董事山梅吉君兩人外國官吏及商人之與會者達百餘人是晚三井洋行又在日本俱樂部宴請圑山兩君並招宴本埠華商兩君於星期日由漢來滬今日（四日）遊杭州將於星期五日回滬返國 
[報關同業之取締辦法]  
　　南市内河報關行同業因海關所定取締新章程異堂嚴厲故羣相集議决定取締辦法已於本月初一日實行巳誌昨報茲悉該同業後又齊集公所討論完善取締辦法數條决定將辦法印刷隨同通告分送客家同業遵守茲錄通告於下謹啓者敝業代客報關無論承報内河外洋各口進出向來恪守關章並無意外枝節近有無知同業不明利害竟將不在洋關範圍之貨甘冒險途任意濫報甚至海關追究無貨投騐率遭嚴罰推原禍始實屬利令智昏咎有應得而敝業中之遵守關章者亦被海關不分皂白勒繳巨數押金不願繳者定即取消牌號彼時被其牽連扣單者共有十餘家之多此等糾葛無從呼籲且近來發生此項事後杭禾蘇各關騐貨萬分認眞動輒全船翻艙以致力費浩大敝業勢雖支持爰邀内河報關同業集議方法重行整頓擬將各貨報費酌量增加以資彌補否則前車可鑒敝業受害伊於何底彼無知冒險者勢必長此朦混想貨客亦未必相安於無事也謹將議决規章開列於後（一）貴客委報内河民船貨物無論杭關禾關蘇關其派司須由貴客交來方可受報如貴客將派司掉頭多裝少報單貨分量唛頭不符以及散艙裝儎騐關時窺破其情發生意外歸貴客自負其責如承報家朦弊掉頭歸承報家完全負責（　）承報貴客已結關之船隻照章報杭關者限半月内到杭投騐報蘇禾關者限十天内投騐舒齊如貴客沿途私卸延不投騐以及不應報杭禾蘇三處洋關而故意朦報者一經知覺發生意外歸貴客自理如敝業中有不肖之徒不顧利害仍蹈前轍任意濫報請貴客飭該不肖之徒出立負責證據設有意外貴客可以脫離關係（一）貴客委報之貨單貨唛頭雖屬原貨相符倘各該關騐貨頂眞騐多分量補加正半稅餉歸貴客照繳如有騐出過重而科罰者該罰欵亦歸貴客照繳又蘇禾來申菜餅向來每件以九十砠報關坆有包盤收價之例今則騐貨頂眞恒有每件四五斤之騐重故包盤取消改爲活船明加報費（一）貴客應付報費無論其貨報杭報禾報蘇申行槪不收費請飭運貨船人交付各該地點之經理行家收納各船人不付清楚船隻扣不放行（一）貴客委報豆船向來派司由斛手送來故逢節酬給每船酒資三角現在經理家與行客直接聨絡故此項漏規公議一槪取消即配船人一方亦同一辦理藉歸一律 
[閘北道路衞生之整理]  
　　閘北市經董錢貴三因見邇來閘北居户日多歐戰議和之後市面勢必更盛對於地方路政公衆衞生亟宜積極整頓俾商旅居户咸得安居樂業故已分别函致滬北工巡捐局曹局長淞滬警廳徐廳長着手整理矣 
[靖安艦在閩修理]  
　　日前海軍藍總司令因福建清鄉督辦需用軍裝特派靖安軍艦裝運赴閩已紀前報茲悉該艦内部頗有損壞亟待修理現旣開赴閩省擬在該處就近入塢興修已由該艦隊司令電呈海軍總司令批准故該艦返滬之期尚需時日云 
[兵士照常開操]  
　　步兵三十九圑各營兵士每日向在龍華操場操演近因援閩軍來滬駐紥該場致暫停操現該軍業已出發往閩操場被掘不平之處亦已飭兵鋪平該圑張慕韓圑長以兵士操演不容疎懈故於前日（一號）爲始飭令各營兵士照常開操矣 
[斜橋以西之防範嚴密]  
　　駐防滬南各軍營長以斜橋以西通龍華徐家滙土山灣等處之新築馬路共有十三條之多均甚荒僻現在時届冬令恐有匪徒刦奪途人財物自應預爲防範故由三十七圑第三營營長王幹臣派兵一排於本月一號起在斜土路巡查三十八圑所部三營各派士兵一排分往局門路新橋路打浦路至外日暉港按段巡邏自日暉港以西則歸三十九圑張圑長責令該管三營派兵游巡以保治安 
[水警愼重浦面防務]  
　　水警一區三分隊近因時届冬令浦江防務重要故於昨日起每晚加派二巡輪拖帶槍划數艘專在兵工廠浦面往來游弋以資巡緝而保航行一面並通令所屬各艙長於出發時一律赴隊聽候頒發口號云 
[拘獲圖刦匪徒]  
　　公共租界北河南路天后宫對門洪福里四十三號門牌朱姓寓内於昨日下午三時許突來匪徒四人以問信爲由賺門入内將門掩閉家人察知有異急上晒臺狂吹警笛該里向有房主雇用之五百十三號華捕其時尚未上差突聞警笛聲急起攔捕拘獲一人餘被逸去當即解由虹口捕房候究同黨解廨訊辦 
[省委查烟過滬]  
　　江蘇齊省長近恐所屬各縣仍有私種私賣鴉片情事特派委員分赴各縣稽查在案茲悉齊省長所派調查常熟吳縣崑山等處之委員周銘釗業已調查事畢蒞滬寓南京路東亞旅社昨日已乘大寗輪船赴海門崇明南通等縣調查矣 
[謝廠長返滬說之誤傳]  
　　兵工廠廠長謝邦瀊自入都催欵至今未返前日返廠之說係屬誤傳開該廠長赴京時本約卽回詎到京後因財政部總次長均推新任接手始能核撥嗣後竟不延見是以謝君　得守候且謝之眷屬原在京師故至今留居京宅靜候撥欵到手然後啓程回南云 
[規定遺産稅大綱]  
　　上海縣知事署近接齊省長令云准財政部咨以遺産納稅各國均有定規我國承受遺産者不乏其人此種規則亟應倣效以重稅政茲本部規定大綱四則咨請飭屬遵行（一）承受遺産之種類（二）承受遺産之證據（三）承受遺産時之手續（四）承受遺産之規定 
[會查蘇錫緝務之查覆]  
　　財政部僉事陳兆焜偕洋員耿布魯於前须間會同運副及緝私統領所派委員偕往蘇錫查勘緝私第六第七兩營汛地以備更調防地茲悉統領所派之張委員已於昨日返滬業將會查該二營之防地不能更調情形並具理由書呈復宋統領察核轉報矣 
[南滙士紳控告知事]  
　　南滙勸學所長秦始基市鄉經董龔源本等以該縣自前任葉知事以來所收五釐徵收費餘欵計銀二萬六千餘元延不撥還地方公益之用開支浮冒故抄錄該縣收支表冊分别呈請江蘇齊省長胡財廳長懇請派員復查並請自本年起援照奉川兩邑先例徵收費一律改爲四釐茲經胡財廳長批示云呈冊均悉此案前據委員張景渠呈復當以葉前知事經支忙漕徵收費旣經該委查明簿據分别列表呈核惟支出各欵是否確實員役用費以後能否節减指令杜知事再行詳查復候核辦一面傳集經董龔源本等到署將此項表冊給令閱查並爲說明用途以免多所誤會致滋控告在案茲據前情仰杜知事迅即併案查明據實具復核奪並先轉該所長等知照母延切切此令原呈抄發冊並發仍繳 
　　又該縣省議員朱子灝陸秉淵等以該縣杜知事到任後貪庸闇劣不稱厥職羅列各欵如正附雜稅及地方應領之欵私儲上海銀行錢舖生息徵而不解有十餘萬之多本年忙銀分釐未解人民訴訟賄賂公行承審員沈鈞第一科鄭梅卿與杜知事通同廣納金錢該縣法警賄買差票一票多至數十金該知事不聞不問命盜重案但委警佐一勘了事書記缺之稍優者責令每月報効數十元與書吏朋分等等函呈齊省長省長已委滬海道尹澈查今將省長覆函錄左（上略）頃准台函以南滙縣杜知事貪庸闇劣不稱厥職等因當即令委滬海道尹按欵澈查（下略） 
[釣船夥被撞溺斃續誌]  
　　釣船户夏啓人控駁船户撞沉伊之小划以致船夥洪阿貴墮浦溺斃屍無踪跡當由水巡隊將一千人證申解警察廳發科訊供判押着打撈洪屍再核等情已誌前報茲悉此案連日經夏啓人等雇用滾鈎在浦中來往打撈迄無影響昨日經警廳將在案人證移送地方檢察廳林廳長仍命上緊將洪阿貴屍身撈獲禀報再行派員相騐究辦 
[民生女學之貧民敎育]  
　　法租界霞飛路仁和里私立民生女學校創辦已經七載教授設施俱見認眞近由校長胡韞吟女士提議於明年始添招免費半費生各二十名以惠貧寒子弟惟因經費不足特商諸新無臺售券籌欵現已發出通啓積極進行其通啟照錄如下竊以國之盛衰托於人民人民之賢否賴有家教故仇氏斷機孟軻稱賢歐母劃荻六一著名鄙人有鑒於此用創無校或傳以女紅或教以文史使女了咸具相當學識得督率子弟造福家庭經營七載成效已著茲擬於明年始添招免費半費生各若干以冀普及貧寒廣我造就惟規模旣鉅需費必繁除已由各校董捐助外特商諸新舞臺發券籌欵凡購券十紙以上者得介紹一半費生三十紙以上者得介紹一免費生先生熱心教育慈善爲懐加慮貧寒當表同情務懇解囊慨助共成斯舉則將來拜德論功必不忘先生也胡韞吟謹啟 
[幻燈講演會赴蘇講演]  
　　留日救國圑附設之幻燈講演會擬在各處設立分會前日由該會主任張民權携帶幻燈機器畫片等前赴蘇州向紳學各界接洽力謀發展該會昨據張君由蘇來函聲稱抵蘇後頗爲紳學各界人士歡迎即就陸墓市地方暫假國民學校組織分會業於兩日約集同志開成立會開始講演聽者甚衆現正積極進行云 
[惠正學校今日開同樂會]  
　　南京香粉弄惠正學校主任張開濟爲聨絡教員學生感情起見定本星期四（今日）下午一時開同樂會凡曾在該校肄業各生均可與會預定秩序如下（一）主席報告（二）教員張榮川演說（三）進益學校學生唱歌（四）學生李金永講故事（五）教員王維新演說（六）學生葛定洋包大衡催眠術（七）學生陳世昌滑稽談（八）八體游藝（九）全體唱歌（十）茶點散會 
[測繪公會將開紀念會]  
　　牯嶺路五十一號中華測繪公會自去冬成立以來將屆一載會員已達二百人會務如研究學校圖書出版介紹俱樂六部各有專人策畫進行本月二十五日爲該會一週紀念日擬假靜安寺路愛儷園爲會塲開週年紀念會敦請名人演說現已籌備一切又該會會報編輯已畢業已付印定本月二十五日該會一週紀念日出版編輯主任爲吳衡之其内容分測量建築繪圖幾何三角代數各科云 
[青年會童子部近事兩則]  
　　上星期六（十一月三十號）松江監理會開慶祝歐戰勝利會請本埠青年會童子部會員前往試演體育游藝爲該地青年會之提倡是日下午二時開會各會員所演各節精彩異常來賓二各餘人掌聲不絶到會者有松江司令及各界之領袖散會時已鐘鳴六下矣是行也純粹爲童子自動的生活且處處井然有條不蹈少年浮囂之氣洵童子之好模範也 
　　又該會童子部見滬上繁華甲於全國莘莘學子天眞爛漫歡耳悦目之處多耗金廢財之機自易若不從事檢約則貽害將來自匪淺鮮爰特發起學生儲蓄會現已向各學校聨絡進行以期在陽曆新正以前一律成立培養童子節儉之風增進童子經濟之才誠有益童子之壯舉也 
[泰亨源銀樓開幕]  
　　本埠泰亨源金銀號開設北京路已歷數十年營業甚爲發達今在原址添設泰亨源銀樓昨日爲該銀樓開幕之期天氣清朗車馬盈門自早至暮聞共售洋五萬餘元云 
[寓客吐血殞命]  
　　十六舖地甲盧榮德昨午至地方廳報稱十六舖老馬路同成里金德興客棧内前晚有一形似船户之潘毛囝到棧投宿至今晨不知如何身死當由第一區警察署查明令飭地甲來案報請相騐林檢察長正欲派員往騐旋據潘金榮投廳禀稱本地人年四十六歲已死潘毛囝爲民人胞弟今年四十三歲此次實係吐血而死並無别故自願棺殮請求免騐林廳長准如所請着具結收殮 
[公典呈請勒閉之省批]  
　　江蘇省長公署批鼎豐公典蕭學裕爲弁髦憲令違背定章請求迅予勒閉由云呈悉已令滬海道尹分行該管警廳縣署遵照定案迅速辦結矣仰即知照此批 
[光裕里火警續誌]  
　　閘北寳山路光裕里張子卿家起火延燒廣肇義學等樓房八幢出事後張逃避無踪由五區王警正提到其妻張沈氏押候補提子卿到案核辦已記前報茲悉王警正因案延多日子卿尚未獲案遂於昨日將沈氏轉解司法科訊辦 
[吞没汽車資之從寛發落]  
　　福州路二十一號門牌萬福汽車公司寫字人金雲甫因吞没車資洋五元被洋東白郎查悉控由捕房飭探將金拘解公共公堂訊押在案昨晨又由捕房將金解廨請究經中西官復訊據原告西人白郎上堂訴明被告舞弊情形質之金供詞支吾堂上得供姑念被告年輕從寛判令具結開釋如三年内再犯除提究外再罰洋一千元充公以儆 
[混兌僞質金幣續誌]  
　　本地人沈銀泉於上月二十六號將鉛質之僞金四開串同朱寳寳粤人王詠泉持至虹口天潼路二十二號門牌源記錢莊混兌被莊夥王植卿察破喚到一千一百九十二號華捕將沈等三人拘入捕房抄出僞金幣二十一枚僞銀羅比二十枚解送公共公堂訊判押候查明澈究等情已已本報茲悉此案業 
 
 
 

Page 11

 
 
 [H第三張 
經西探目利扶司與一百十二號西探司密司華探侯松山周阿金查得是項僞幣係由梧州路一各八百十四號門牌私售烟膏設立烟具容人喫烟之趙林林指使因即前往將趙子阿毛（即王阿毛）拘獲連同烟槍四枝烟燈五隻及烟膏烟灰等一併帶入捕房昨晨解廨請究經李襄讞會同英副領事包君訊據中西探上堂禀明前情並據源記莊夥王植卿投案證明被告混用僞幣情形訊之沈銀泉供稱近因無業謀生故在趙林林燕子窠内帮傭每天工資洋兩角此次僞幣係由林林之子阿毛購來向公司輪船上水手購買烟土是日阿毛又將此項金四開携來當由林林囑我同至虹口購土迨至天潼路又囑我持向源記錢莊兌換致被察破拘案是實質之王朱兩人供稱並不知情中西官得供會商之下判王朱二人寛從斥釋沈與趙阿毛一併押候下禮拜一訊奪 
[攫土與收贓並究]  
　　住居密勒路七百十二號門牌之甬人周阿章（即周雲章）與山東人董長泰（即董阿四）在元芳路串黨攫取土販某甲值洋五百元之烟土四包消贓與梧州路一百七十一號門牌某押店主潮州人吳老五（即鄔竹林）得洋分用嗣經老閘捕房特别機關西探目壳羅香華探目陳雲忠偵知將周董兩人與收贓之吳老五一併拘押昨解公共公堂請究先由西探目壳羅香上堂禀明前情請爲展期旋據周之代表律師到堂聲稱捕房請求改期敝律師並不反對惟要求堂上准予周雲章交保出外候示中西官得供會商之下判吳存洋五百元作保周交五十元人洋並保董押候下禮拜一查明再訊 
[原告催請執行]  
　　木工唐順生控朱毛毛俞桂卿等圖賴工洋等情前經地方審判廳訊明判决着俞歸還唐工洋一百五十元詎俞不服上訴蘇州高等廳訊判駁回仍照地方廳原判執行在案茲悉此案自第三審判决以來閱時已久所以唐順生至地方廳禀催未奉批諭昨日唐又到廳爲第二次具詞聲請要求派吏執行追交奉斷之洋一百五十元到案給領陸廳長諭候批示飭遵 
[銀行用人冒簽支單]  
　　本埠匯豐銀行大班西人指控侍者紹興人何一梅（即王阿興）冒簽支單圖騙洋三十元昨晨由捕將何拘解公共公堂經中西官訊明以被告冒騙罪已成立判押西牢兩年以儆 
[窶人投浦遇救]  
　　嘉興人孫文奎因貧難度日前日在外黄浦灘公司碼頭投浦圖盡當由四百五十九號華捕查見設法救起帶入捕房昨送公共公堂請示經中西官訊悉前情判孫留候函送上海縣公署遺回原籍以免流落 
[押店深夜不閉]  
　　虹口乍浦路一百三十三號門牌某押店係潮州人陳梓南所開因深夜尚不閉市經二百十一號華捕查見以陳有違定章據情回禀捕頭請廨出單將陳傳案訊究 
[控騙案又訊一次]  
　　金蓂堦在公共公廨刑事科控温州人金渭賢騙洋二千八百元一案昨晨又經捕房將金解廨復訊兩造各延代表律師到堂辯論良久中西官得供判被告交五百元人洋並保候再復訊核奪 
[砍傷妻子頭顱]  
　　紹興婦人馬姚氏住居閘北新民路洪吉里生有一女已嫁同鄉王長堯爲妻因夫婦時常反目故女歸寗母家昨晨往長安路某絲廠做工詎長堯持斧守候廠前將妻頭顱砍傷流血當由崗警李燕台將王追獲帶入四區警署女母馬姚氏投案控訴前情經張警正質訊據王供稱因妻不守婦道積憤已久云云張警正諭解司法科叚科員察得馬女受傷顱重諭送紅十字會醫院療治再核 
[認領未婚妻]  
　　日前有高郵女子沈小妹囚被寳應人張某在常熟縣乘其在某姓家傭工辭出之際誘領來申寄寓北市某小客棧意圖價賣於小東門外某花烟館該女不願爲娼私逃至南市報告第一區警察署留候函追家族到來認領在案茲由女之未婚夫朱龍來申投署認明請爲給領完聚趙署長飭着該女證明屬實令朱取具保狀准予給領 
[收字紙人被疑行竊]  
　　南市公義碼頭景升里居户陳子清家昨有收字紙人周七子乘女傭出外買物之際進内收取字紙出外時適該女傭回來撞見將周扣住檢點室中物件失去錫茶壺一把疑周所竊周堅不承認當塲扭交崗警解入一區一分駐所因無贓證留候查明是否安分再行核辦 
[親戚結仇互毆]  
　　浦東洋涇鎭客民王夑之妻朱氏係朱廣和之胞妹朱廣和與王夑之兄王賓素有仇隙昨晨雙方糾集多人互相毆擊致王賓身受重傷當場由警將朱廣和拘獲連同王賓並願作見證之王夑王朱氏等押解三區二分所當以案涉刑事命送地檢廳午後經檢察官騐訊之下因供詞各執判王賓發堂醫治王夑夫婦退去朱廣和收押候究 
[攫取小孩項圈]  
　　住居閘北胡家木橋之揚州人史樂奎扭張子夏至五區三分所控張攫取其五歲外甥蘇寳子頸上項圈由崗警追獲請爲究辦唐警佐判解司法科叚科員判移地方檢察廳經檢察官預審一過判張收押候究贓給原告領去 
[索欠衝突]  
　　前日有江北人蔡元直在閘北四區二分所控拖車爲業之梁有餘毆傷伊内部甚重等情經焦警佐將梁傳案質訊梁供因向蔡索欠無着互相毆打云云焦警佐諭解司法科核辦 
[並無賣烟確據]  
　　住居北江西路青雲里三十八號門牌之粤人區良被蔣金文報告捕房指其私售烟膏供人燈喫當由捕頭派探將區良拘獲連同烟具一併解送公共公堂詰訊據區供認自喫不認私售因判存洋四十元保出候查明復訊再核在案昨晨又由捕房將區良解廨經中西官復訊之下因無私售烟膏確實證據判令從寛斥釋 
[典當收當贓物]  
　　吳淞路二百八十六號門牌申康當經理粤人鄭鑑之因收當張阿利行竊西人麥鐵生之銀器等贓物匿不報捕被包探蔣阿林查悉以其有違定章禀由捕頭請廨出單於昨將鄭之代表林富生傳至公共公堂經中西官詰訊被告延代表律師上堂代辯中西官以被告違章屬實判罰洋五元充公 
[黄包車夫攫取金鐲]  
　　住居滬南董家渡横街之老婦王張氏於昨日上午十時赴北市親戚家吃喜酒身穿艶服頭戴珠花臂帶金扁鐲手帶金戒指數枚雇乘黄包車至十六舖外橋華租交界處下車擬換乘租界之車其時有黄包車夫多人上前兜攬生意紛亂之際該氏失去金扁鐲一隻計重三兩有奇比及覺察喊捕業已不及當即報告法租界捕房並南市第一區警察署請爲追緝旣而趙墨林署長派便衣巡長解恩科于世傑前往調查旋據眼線密報此事係由住在西門外林蔭路之黄包車夫許福海所攫當即會同第二區警署協同長警至該路將許拘獲帶同警署詰問之下許直認不諱並稱原贓寄於張姓同居婦人處等語當即帶往指提該婦起吊原贓以憑核辦 
[押店夥行竊之訊判]  
　　法租界菜市街永康押店主徐學明前至法公堂控夥朱海榮竊去金銀手飾質與信昌押店得洋化用察悉後報告捕房將朱拘獲贓物已由包探囑令備本贖取等語判傳該探到案再核在案昨又傳訊先據該探上堂禀稱是日原告前來報告時當由包探偕同前往吊贓嗣原告稱因念同業故自願備本取贖並非包探囑伊取贖請核原告稱實係商人自願備本九十五元贖出與包探無干繼據信昌主稱日前朱持此項金飾來質時稱因店中乏本將飾暫押故敢收質不知行竊詰之朱海榮供實困民人急迫無奈行竊求宥中西官判朱押西牢三月再賠還原告洋九十五元原告不應誣稱該探著伊備本取贖着罰潣五元充公 
[看戲法墜失珠花]  
　　婦人劉氏於本月二十六日在法租界愛多亞路王美良家吃彌月酒至晚間八點時該氏在凉台上俯首觀看變戲法詎將胞前價值數百元之珠花一朶墜失樓下被業清音之繆順福瞥見拾取而逸當由事主報告捕房現爲包探楊仁生偵悉將繆拘獲吊出原贓帶入捕房昨解法公堂先據原告禀明前情詰之繆供實係民人拾來並非竊取求宥中西官判繆押西牢一月贓給原告領去 
[吃茶打架之科罰]  
　　某花館主胡繼先昨至法公堂控茶客葛來記周阿榮林雲章胡芝成等四人在啜茗時互相用武將木櫈等物打壞報捕將葛等拘案抄出利斧鐵棍請求追償損失葛來記供因周虧欠民人洋一元是日遇見向索不還周先行動手故民人還毆是實周阿榮供民人素業木匠抄出之斧頭係工作所用不敢行兇林雲章供與葛係同業是日葛來約我前往是實胡芝成供是日民人經過該處見伊等眇閙上前解勸不敢帮兇中西官以周林兩人不應身藏器械判各罰洋十元充公再各賠償原告損失洋一元葛胡兩人各罰洋二元充公 
[弄内攔刦現洋]  
　　通通州人張文串黨在海寗路弄内攔刦行人徐士實身畔現洋十元經徐大聲喊捕由七百二十二號華捕與包探沈仲禮帮同將張拘獲帶入捕房押候解送公堂訊懲 
[馬車違章疾駛]  
　　揚州馬夫王阿二駕駛二十一號執照之馬車在外大橋加鞭疾馳被特别巡捕查見偕同一千二百七十五號華捕將王連車一併拘入捕房捕頭諭飭存洋保出聽候公堂傳訊 
[小孩玩弄火柴之肇禍]  
　　昨日午後兩句鐘時南市新街王福慶因僅留小孩看守玩弄火柴延及床帳頃刻烟火迷騰旋爲鄰居察覺同往施救得即熄滅僅燬去被褥等類事後由崗警得悉將王帶入一區一分駐所由王署員問明姑念無似失火從寛飭罰洋三元充公 
[謝贈]  
　　商務印書館英文雜誌第四卷第十二號現已出版昨承惠贈一册又大世界遊戲塲見贈十一月份觀覽券二十紙書此併謝 
[來函]  
　　法國决勝公債委員會來函 
　　法國决勝公債在中國發行以來承中國各大銀行代爲募集各報館一致提倡各界熱心認購得收圓滿之結果中法兩大民國感情友好於此可徵兩國邦交亦由此而愈臻親密敝會欣感交集謹泐數語聊表謝忱敬希各界公鑒法國决勝公債委員會謹啟十二月四日 
[餘順公報關行來函]  
　　謹啓者閱貴報今日（四日）本埠新聞欄内有報關同業之集議整頓一則内謂南市内河報關行自被同業餘順公舞弊幾至全體被累等語查貨船不到埠騐關全係貨主與船户將貨沿途私卸所致小行代客報關焉有弊可舞且此事稅司已洞燭其情故其事已水落石出事關小行名譽敢懇登入貴報來函欄内以曉羣衆至紉公誼餘順公謹啓十二月四日 
[志成書局來函]  
　　香囊一書廣告之故意鋪張者綠邇來出版界惡濁已甚不得不假此名義以爲誘掖之堦而實則處處以道德名譽爲主旨處處謀家庭之福夫婦之和社交之正並無片言之穢　寓莊於諧名雖俗而言正亦挽救末俗之另一法而爲敝局不得已之用心也（下略）志成書局謹啓 
[雜評二]  
[再論外力（庸）]  
　　參戰問題自有協商國之警告而處置敵僑等事始著著進行謀和問題自有五公使之勸告而督軍氣沮而錢閣提出而和平會議始開始發展當局不自覺悟即覺悟亦不知振作必待外力之督促面後始有覺悟始知振作甚矣吾爲當局愧也雖然使經一度勸告而覺悟者不再入迷振作者不復玩怠則雖晚尚猶未遲特恐如頑劣兒童之浸久漸忘復歸故態則眞冥頑不靈無可敎訓吾人雖欲容忍而不得矣吾甚望外力之如發聾振膭瞶良藥一用而不再投也 
 
 
 

Page 12

 
 
   
 
 

Page 13

 
 
   
 
 

Page 14

 
 
 [H第四張 
自由談 
趣談 
[德意志之新釋義]  
德俗作德從二人從十四爲維廉第二（即德意志聨邦之第二人君）於一千九百十四年用兵之義（1914英文常作14）意從立從曰爲德侵犯比利時中立而遭列邦抗議（曰說文詞也可作抗議）之義志從十一爲德皇之運命告終於十一月十一日之義（休戰條約簽押）三字各從心者語云三心兩意一事無成殆亦是歟又德之爲言得也今德已無力續戰平素主張之意見堅持之志願全歸失敗此後又可更易其國名爲失意志矣更望我國得意諸公無爲失志之事同蹈德之覆轍以自貽伊戚尤所深盼 
老申報 
[寧波聚賭情形]  
　　（見光緒元年正月十七日） 
　　日昨寗波友來云寗地賭風向本極盛自經孫邑尊出示曉諭嚴禁後遂稍歛跡顧近來江厦方井頭地方又開設賭塲或打寳字或打車砲名目不一專以欺弄鄉愚一入彀中靡不傾囊而後已甚有博負難償儘有行兇扭閙脫衣典質而歸欵者以故有心人見此情形無不痛恨且不特此也向來剪綹小竊以老浮橋爲最多現亦俱聚於方井頭一帶聞日前有一老嫗年約五旬手提火爐背負包裹搭附舟由航船來寗似是探親者乃甫至眞武廟小憇片時忽見一閩人與同伴口角旋將毆打老嫗恐爲累及趕忙起身而轉瞬之間銅火爐已不知去向嫗乃大哭而去又有一鄉人某客歲底以度歲無資特謀之於婦將被來長生庫質銀四元其票與銀藏於腰囊正擬買些零物回家再行歸各火主之帳而不謂至方怡和門前自向腰間一摸而囊已破票與洋銀已俱化爲烏有爰即怱怱回家告知其婦相向而泣幾欲自盡幸爲鄰人見憐遂借以棉被一床制錢五百文以救眉急并再四勸慰始無意外之事而推求其故人皆謂此種剪綹賊多係方井頭之賭客因賭輸而作此也然則邑尊聞之當必有雷厲風行而嚴行懲治焉必矣 
新拾遺 
[歐戰中之新闡醫學（）] [  許涵芬]  
　　戰士聾啞與胎兒聾啞之研究 
　　此次歐洲戰爭各國交綏之青年武士衝鋒陷堅拚死决鬭以戰勝世界黷武主義而因巨彈暴發山岳爲摧空氣極端震盪之故致使遽成聾啞廢疾甚至知覺喪失純屬呆痴者爲數甚多近據法國科學家瑪拉基氏按各軍士所患之奇疾精心研究遂發明人生聾啞之原因雖屬學理議論然頗精確不磨該氏所談略謂各戰員在行陣間或變爲聾啞或知覺喪失者大約分二種區别（一）耳際彈丸爆炸雖有軍帽保護表而幸未受傷然而耳之内部如鼓膜等處遂生病苦（二）巨彈震轟猛烈遂令耳之内部受有劇損焉輕者耳聾耳鳴共重者則生手足麻疲肢體顫動知覺喪失矯舌無聲諸疾歷來世間醫學家論及生而聾啞之病源或謂起於遺傳性者或謂因血統結婚關係所釀者皆非確論惟詳言大腦受病碍於發達者其言良是雖然至其胎兒大腦究竟因何受傷之原理則迄今尚未聞談及者亦憾事也據余之管窺蓋其胎兒在母腹中或因其母體突有激動事件遂致腹内液體激動該兒大腦焉考胎兒腦髓正在柔弱時代故一經震盪而大腦之發育遽受劇傷恰與現時戰員突受巨彈轟炸之震驚同一理也然則胎兒生而聾啞痴呆與戰士遽發奇疾均係大腦驚震之所致耳云云該氏斯論當否尚未確定然而現今醫界頗有承認其說者 
常識 
[種痘不出之原因答元君] [  一龍]  
　　（甲）痘苗不佳一製不合法效力薄弱二歷時太久三經 
受過高或過低之温度（最適宜之温度爲攝氏表八至十度） 
　　（乙）手術不完備一種處須先拭凈以免他菌混入致成潰瘍但只可用煎沸之水或無毒的生理食鹽水若舍此而用平常之消毒藥水則痘苗一至皮膚即被藥力摧毁二種痘刀必須消毒後始可用消毒方法以燒灼爲最簡使若刀燒過尚未冷即蘸痘苗則痘毒將成灰燼矣（痘菌尚未發明故稱痘毒）三創口太淺痘毒不得侵入四創口太深輸入之痘苗被血冲出五種後尚未乾即着衣服如是則痘苗將被措去 
　　（丙）免疫性强劇若人具有强度之痘疾免疫性則痘毒一至身中不及發展其能力即被消滅故種後不出者泰半爲第二三次種者 
　　綜是觀之種痘者須注意之點有二一爲勿貪價廉購用效果不准之痘苗二爲勿圖便易請教毫無學識之俗傖若初次種痘不出須於當年内再種若爲第二次或第三次種痘不出則屬甲乙二原因者須當年或來年再種屬丙類者可逾數年後再種蓋免疫性雖强劇終非無限的其有效期限大約八年至十二年過此則其效果不敢必矣 
益智新畫 
 
[人物] [  可南] 臥薪嘗膽 
　　（像通） 
雜錄 
[家譜謹述] [  奉賢莊蔚心]  
　　吾族家譜明崇禎國賓公與懐海公始撰述之順治辛卯歲宇琦公復繼纘之迄於今百餘年殆未有能續輯而寳之者也家叔祖仁鴻舊藏譜一部舉以與從兄正　曰此譜也存者蓋寡焉汝善藏之無慮散失修輯之職尚望爾輩可不勉旃冬十月爔營先父葬返里閈從兄出譜而言曰木本之思倫紀之誼祖宗盛德不可忘也爔再拜而讀之按漆園以南華經名世後之子孫散逸而名不稱者無可考稽宋南渡後伯成公始隱居於浦左之三里橋而愼庵公又一遷於萬年涇披草莾拔蒿萊里之賈人及操機杼者咸相欣有所依托吾鎭乃以莊　名嗣此支蕃衍而數百年之滄桑迭變者吾族仍如碩果之僅存菲祖宗盛德有以致之歟於戲先人往矣後世子孫被其福澤源本遥闋不詳何人塵影易逝遺行無徵尊卑莫識黨族云疎不有家譜無以傳後昔尼父編春秋始隱終哀以魯爲本古人史乘不没其源少陵詩曰所來爲宗族又曰同姓古所敦嗟乎後人視今亦猶今人視昔俛仰之間音容易渺輯而存之免於疏亡爔無狀未能承先人志而敢爲一言以述之也（却酬） 
小說 
[無事自擾（譯海濱雜誌）] [  珊]  
　　少年曰敢問君之眞意爲何曰特用以察君之果不吾欺否耳嗟夫吾旣知君之爲人吾之傷心如何耶男子以詐僞愚人爲吾生平所深鄙者明哲如君乃不免有此吾誠爲君痛惜吾言已盡於斯諒君能明吾意矣少年呼曰嗟夫吾友爾豈以彼老嫗之一語遽而絶我耶女曰此誠不得已我亦深悲之今别矣少年大怒如狂起立曰吾不言别特往一面此可憎之老悖問何爲造謡興訕一至於此如不服其罪必當餉以老拳然後已少年言畢悻悻而出女郎大驚亟隨其後呼之使返顧少年已在十數武外矣 
　　時爲下午密司迫脫獨坐退閒室中啜茗其神情與一日前大異失望憂鬱之色已消除凈盡密司進茗時意甚得念吾今終爲世界上一有用之人材矣終能於軍人中建一奇勳矣念及此不禁沾沾然自喜神彩奕奕風貌似少十年時門外有剥啄聲密司振其尖銳之音曰來語出時一室之器具皆震簌簌有聲門闢時一女侍以名片進其狀頗張皇似怪寂寞蓬門何乃有貴人戾止因微語曰密司此人一軍官也密司瞋目曰知之勿多言於是讀名片上書亞那得肯勃密司問曰爾不言其人一軍官耶女侍曰然且體幹甚昂藏密司私念此必彼囚共事之人來而求助是亦良佳廷訊之日我證人已在此相待矣於是向女侍揮手曰令之入因挺坐椅上氣槪凛凛似皇帝坐待覲見者女侍旣肅客入因闔扉而出跪地上伏鑰竇内中窺欲一瞻此赫赫軍官之儀表顧竇甚低張望良久僅見軍衣之一角而已密司見客大爲驚訝念此固明明影片中之少年也胡爲而來豈越獄而出耶時少年問曰君密司迫脫耶曰然先生請坐進茗少年曰謝君鄙人無須茗也賤名亞那得肯勃茲有要事奉擾言時以書授密司且曰此君致密司菲亞蕾脫之函耶曰然少年曰君何爲作此書可得聞否曰吾覺此事實吾之天職少年曰君之天職耶曰然此爲我忠愛國家之天職効勞健兒之天職吾惟盡吾天職他非所知少年曰君今晨造密司菲亞蕾脫寓耶曰然此行爲我所不可少者語時若有德色少年曰曾見鋼琴上一肖象否曰有之即君之肖像也敢問君爲憑保釋放抑此案已訊結耶少年聞言睜其怒目而視密司爲之却退少年曰吾生平未嘗罹羅網奚待釋放密司驚曰未嘗耶少年曰茲事之謬乃至於此密司迫脫君曩者所見非我也曰雖然密司菲亞蕾脫固明明語我以君也少年曰此乃密司菲亞蕾脫忖度之誤而君乃出而爲之證將錯就錯而此事之結果乃至於不可收拾吾儕成禮有日矣今乃變生不測此皆君之賜也密司聞言瞪目不能聲頃間勃勃之興致已歸於無有何之鄉面色灰敗皺紋層疊與五分鐘前煥若兩人矣久之始顫聲曰吾乃莫明此中曲折苟君未遭變故則密司菲亞蕾脫何爲登告白訪證人耳 
[自由談之自由談] [  悟時]  
　　東海西林豈非天然巧對乎 
　　今南北並峙實即東西並峙故必東西互相握手南北方可統一乃久久不和莫或阻之而如或阻之者豈天故弄時局俾長留一巧對於民國史上耶 
[英租界浙江路錢存濟藥鋪出售西湖陳膠]  
西湖夙稱觀音大士香灰池佛國仙邦源靈泉清本堂前在杭州錢塘門外昭慶寺之南濱湖設廠汲流虎跑杜煎虎鹿龜驢諸膠歲久月積質凈味厚茲值乾風更肅之候正補劑調養之時特訂價目克已出售願從此遍灑菩提水同登壽域是則本堂所馨香恭祝者也計開價目每兩實洋如下○虎骨膠四腿膠各一元三角○驢皮膠龜版膠各一角七分五釐○龜鹿二仙膠五角五分○鹿角膠一元一角○附景岳百補全鹿丸每斤實洋一元四角四分○上列各價每逢朔望再扣九折所有本堂發兌參茸桂术飲片丹露莫不貨眞價　凡售各種藥品滿洋十元以上者酌贈價值二元丸散全集五本一函藉酬賜顧諸君雅意尚希惠然賁臨是爲至幸 
[上海葆元參燕補品　　亷價發售]  
本號開設以來歷有年所發兌參燕貨眞價實早蒙　各界諸君所樂購際此冬令人宜培養小號特設廉價部以廣招徠惟外埠函購時被民局躭悮來信責問日繁有徒用登報章嗣後各埠惠顧諸君請改寄郵局以取妥速郵票九五寄費小號担任以答賜顧盛意價目列下每兩計算躉批特别倘蒙惠顧無任歡迎貨價不合包退還洋○鹹瓜街葆元參號啓 
大枝别直六元中枝五元吃胚四元半别直大尾一元六中尾一元夾尾六角細尾四角西洋參七角至二元白燕六角至二元半人參鬚三元餘貨續載 
 
 

Page 15

 
 
   
 
 

Page 16

 
 
   
 
