# 1895 - 212 - 4908006

 

Page 1

 
 
[珍物待購] [  申報館協振所拜啓]  
　　本館協振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之　尤賴知音鑒寳特將各種珍玩羅列於下倘蒙仁人君子慨擲廉泉旣能廣積陰功且可增輝藝輔誠一舉而兩得也計開古銅大香爐一只朱漁珊帖一部高澹游山水一幅米南宮字手卷一軸天青縀馬褂料一件 
[霍亂論]  
　　霍亂者何時疫也時疫不一端有爛喉痧有時行天花有傷寒熱症有麻症凡因毒氣傳染者皆可以時疫概之而霍　實時疫中最重而最難治之一種邇　天時酷暑氣悶如蒸滬上一隅盛行時疫往往　　午死午發暮死一巷之内　聲相聞藥肆醫家以及棺木冥器諸鋪自朝至晚幾無片刻之休嗟乎何天之不弔我　民竟至於此哉於是有强作　事者矜奇炫異分爲熱痧冷痧請冷痧須以薑附等品治之熱痧則用犀角地黄湯之類甚且醫生中之平日無人過　者至此皆各抒已見自命不凡東扯西拉著爲論說窺其意無非欲拾人牙後慧藉以哄動病家或可博得醫資聊以餬口其術雖淺其心亦可憐矣僕非醫生不敢爲人醫疾然竊見醫亦格致中之要術因於壓綫之暇時或瀏覽西醫書雖不敢自　爲能自得師而略有見聞正不妨爲同人敬告焉西醫之論霍亂者不一而大旨要自相同美人嘉約翰之言曰霍亂之症時則見於一鄉一邑時則無處不有起卽嘔瀉清水狀如米汁身冷脉停勢甚險重原其初祗發於亞西亞洲及輪舶通行而歐羅巴亦有染及者其染及也或由客商或由船中或由衣巾或由水流至或隨風送至甚至醫院中醫生日爲病人調治或死後剖割悮傷已手以致中毒身亡顧有疫之地居民或感患或不感患者何哉大抵房事過多晏眠晚起素不謹慎穢氣薰蒸飮酒無度心多憂鬱皆易感受此症感受後至起病約以二日至四日爲度亦有越兩禮拜始發者試於死後剖其臓腑而騐之每見胃内多有嘔瀉未盡之白漿中含蛤蜊味卽與酸性相反之物及蛋白與　落之内皮若身壯熱者則胃之内皮發紅積有血水及瘀白小腸内多白漿兼有内皮之褪下者當歴停時卽死者脾　小至發熱而死者則脾脹大肝管中内皮亦多褪下時或將管閉塞致膽囊積脹肝化爲油質溺管内皮生點或其點　下壅塞溺管之口故内腎或變爲白色或一二處現青黑瘀血點膀胱空而縐有些少如牛乳之尿肺積漲而作深紅色後葉尤甚氣管内皮亦有青黑點甚或氣管阻塞總迦血管與心房皆漲滿惟左房空虚血紫黑稀而不結外衣乾近心房處有青黑點腦不甚壞惟腦脊根脉管有積血此臓腑之情形也其現症時約分三候初候嘔吐洞瀉惡寒發渴舌生潺涎口苦腹痛如割身弱無精神閱一半日則爲第二候此時大瀉不止胸腹不舒嘔瀉兼血向之如牛乳如米汗者　而爲淡紅水口極乾茶水入胃頃刻卽出舌色白起膠而冷面容縐缩色如鉛口出冷氣呼吸艱尀腿臂抽　　背亦　脈初微數漸忽沈遲按之極細甚或停絶汗粘腻如膠手如冷水浸指及面鼻唇皆藍色而冷兩目深㘭眼圈黑暗舌　如冰聲低啞小便閉或稍有數滴形如蛋白試以寒暑針低至九十二度甚者祗八十度而第三候乃現焉當第三候時胃内仍不舒口仍渴多飮則立嘔腹痛不欲食大小腸功用不合糞質黄色兼有　汁小便雖長内多蛋白腹痛甚憊　而不能睡心神恍惚而症將不起矣然則治之之術奈何曰細攷霍亂症所瀉者多屬蛤蜊類卽味之與酸相反者故　用酸味以勝之方用香磺　酸及鴉片酒各一安士每次服十滴至三十滴加水少許每一點鐘或兩點鐘服一次又　淡磺　酸半安士鴉片樟腦酒一安士半每服一錢加水少許每半點鐘或一點鐘服一次如欲止瀉則用吧哩哥力　鴉片酒或用鉛霜開鴉片丸或用鴉片水以及哥羅方丁香油大黄酒功力皆甚偉至於初起池瀉時莫妙於卽服哥　卑單以止之而尤要者則以病人宜靜養口渴則含氷塊身冷脈停則以丫刀邊用機器針射入皮内可令脈復起此皆嘉君所用之良法也若夫英醫士虎拍氏則謂此病似血從養生路内猝然放去流質皆被白而成塊之流質充滿内成發腫各處有血積聚腸内之核俱脹大廻血管及發血管内皆滿填黑血間有肺血積聚亦有收　者肝與膽囊或滿　汁内腎血積聚膀胱收小而空此蓋幾經剖割而知之者其死也　約自見症後十二小時速至六小時初傳染時十人中死九人及疫將退則十人中死一人統而計之死生各半治法如病人軟弱則隨時用白蘭地酒飮之或飮以肖化　養緑　之水令其血復合運行之法並使腸内血管收縮俟精神稍復可用熱絨單裹之置熱水瓶於足與胃之上部　擦其腹依病人之意隨便給飮白蘭地酒口渴則多飮水泄瀉則每一時服鴉片一厘如不泄瀉則服　麻油以潤其　蓋虎拍氏之治法又如此僕則以爲與其治之於旣病之後何若慎之於未病之先於何慎之則飮水須求清潔臥處須求高燥通風街道庭除糞除汚穢之物蔬果肉食須求有合於養生者病人所用之溺器及被褥衣巾切勿取用病人食餘之饌切勿取食餓時勿入病人房内家中遍灑鍟緑水以辟毒氣如是則雖天災流行亦可無虞染及矣謹以告衛生之君子其不河漢余言乎 
[噩耗遥傳]  
　　倫敦本月十二日來電云威妥瑪已逝世按威君在華年久今已七十五歲在華四十餘年爲英國家辦事由繙譯洊升副領事歷任欽差爲中英立約數次素與中國名卿大夫周旋壇坫情意相孚今者噩耗遥傳想與威君有交誼者當無不愴然悼歎也 
[牛莊近信]  
　　牛莊西信云聞營口關道將命駕來此因此關前被日人佔去强收商稅今兩國已立約修好日人遂將此關仍歸中國管理一俟監督旣到自可將關稅照舊徵收○又云此處前患　亂病迄今仍未稍殺日人之染疫甚多華人亦間有之 
[勝仗風傳]  
　　昨聞本埠商家接到消息云倭兵之在臺北者近復相率南犯爲義兵所扼倭兵紛紛敗北死傷不少傳聞如是合照録之其詳俟接訪事人來函再述 
[福州閙教]  
　　昨日福州來電云古田相近地方閙教將教中婦女五人戕害又婦女二人小孩二人被匪人擊傷尚有教中人多名杳無蹤影此事緣起因教師以天氣炎熱過甚至此處避暑忽生意外之變想地方官又不免煞費調停矣 
[譯日兵戰敗確情]  
　　日本來信云廣鳥醫院醫生查日兵之在臺灣受傷回國者其情　與去年在中國交戰受傷情形大不相同去年在高麗盛京等處受傷之兵其傷多在頭顱及臂腿等處無關緊要容易醫痊今在臺灣受傷 
 
 

Page 2

 
 
者其傷多在胸背及肘腑等要害之處傷孔又甚深彈子入内未易取出初不解從前受傷之何以易治刻下受傷之何以難治乃向自臺灣回日之兵官請告其詳兵官答以臺灣義兵甚諳戰事加以視死如歸有進無退與去年在高麗中國等處所遇之兵眞有霄壤之别臺兵每遇臨陣時雖勢值危迫而仍踴躍向前誓死不退有時日兵以大隊至臺兵見勢不敵卽佯爲退去一轉瞬已不知去向俟日兵相距十餘步或二十餘步之近彼卽放鎗猛擊每發輙中彈子皆在要害故未易取出其受傷而尚能回國者尚屬幸事否則畢命行間矣臺民所用鎗砲皆非上等彼於列陣等事亦不甚純熟如鎗砲皆用上等加以練習列陣諸法我輩皆不能生還當葬身異域矣醫生乃喟然歎曰聆子所言始恍然於其故矣無怪受傷若是之劇十人中僅一二人可以奏手餘皆不能施醫療之功以上情形皆自日本來信譯出其紀日兵潰敗情形眞覺異常狼狽而尚侈口　臺兵鎗砲不精陣法未習是誠不知輕重不識利鈍者矣原文稱義兵曰亂黨不知日本所謂亂黨卽臺地所謂義兵不妨兩存其是故擅易之而揭出原文以存其眞 
[意存粉飾]  
　　日本報云日廷擬在臺灣創設海關四處卽在横濱神户兩關調人前去辦理○又云三菱輪船公司派人至臺灣勘　口岸情形以便公司輪船赴臺日廷限令每一禮拜須有一艘駛至每月共有四艘駛至按臺灣出口之貨以糖爲大宗皆運至横濱銷售將來日本輪船祗能至臺北基隆淡水三處其餘未佔各地尚非輪舶所能到也按日兵在臺灣僅踞臺北一隅而已計及於設　關通商舶此何異燕巢幕上自以爲安耶屢受創於臺兵乃猶藐視乃爾耶 
[壞船無用]  
　　前此日本與中國交兵因兵船不敷應用遂將商船多艘改作兵船各商船中有三菱公司往來上海之賽局麥魯此船在鴨緑江開仗時受傷過重今由日廷歸還三菱公司公司以船已無用不肯收受日廷不得已遂擬定付公司銀若干以償其耗而以此船報効日廷聞日廷將擇地安置以紀陳蹟且旌戰功此則由東報譯出中國聞之可不爲發憤目雄之計哉 
[交還弁勇]  
　　日本西字報云從前營口高麗等處之華兵被日兵刦至東　者現將送回中國共有武員五十五人營兵八百四十二人共八百九十七人日本准備派武員十人兵廿一人送至大沽口交還 
[倭兵赴臺]  
　　烟臺訪事人來信云威海地方前次到有倭兵甚多在此處測量地叚爲屯兵住紥之計嗣有自威海來者言及此處倭兵均已調往他處俟將營房蓋齊秋後再來居住聞此次倭兵他往蓋係調赴臺灣爲送死計耳諺云生有地死有方信然又云連日續有中國兵勇來往自西而東蓋調往威海相近一帶地方駐紥也 
[烟臺瑣誌]  
　　前報張方伯將乘輪來烟赴省接任云云嗣於本月初一日抵烟襜幃暫住至初二日啓節晉省文武各官恭送如儀○瓦工某爲人包造房屋訂價旣廉而工料亦因之偷减落成數日遇雨傾倒幸居人知覺尚早急行躱避未及於難乃罰令瓦工出資賠修以了其事○入伏以來疫厲盛行此俗諺所謂大兵之後必有大瘟亦氣運然也幸染疫者一經醫治卽可十愈八九醫藥尚易爲力人心始覺鎭定○中倭和議已成各處防營一律酌量裁汰以節餉需海防營本爲烟口額兵兹亦奉文裁减一成○烟俗以六月六日爲遇富節蓋與五月五日七月七日連類而及之也商民過節並無甚舉動惟以肉實蒸餅及飽啖肉饅首而已本屆適值疫氣流行民間皆戒肥甘兼之大雨傾盆行人絶跡同一佳節居然如寒食禁烟矣 
[麋臺宦蹟]  
　　蘇州官塲接新任撫憲趙大中丞來文謂准於本月二十三日抵蘇二十四日接印連日地方各官及撫署内書差人等預傳辦差殊形忙碌○新任臬憲胡廉訪已有紅諭頒到准於本月十六日接印 
[振米北上]  
　　前報津滬紳商禀准北洋商憲給發執照至蕪湖採辦賑米三十萬石運津平糶適當江督奏禁蕪米出洋之令甫下不便批准後經北憲再四電商始蒙香帥允許三萬六千石由蕪出口此外不得引以爲例等因兹悉此項振米歸蕪湖永泰豐德厚祥兩廣號承辦已集有成數隨雇用太古之江蘇輪船於初三日來蕪裝載至初六日裝竣計有一萬六千石由新關發給免稅單鼓輪出口轉運北上畿輔飢民得此仁漿義粟源源接濟將念南紳之恩德於不置矣 
[鳩江小火]  
　　鳩江信云初三日傍晚江千某木棚因晚炊失慎烟濃燄烈幾與夕陽爭紅經保衛勇駕駛洋龍赴救幸卽撲救僅焚棚屋一間餘均無恙棚主感灌救之力以洋銀四枚給勇爲酒　之費 
[巡閱堤工]  
　　揚屬運河東西堤工爲下河保障當此秋禾未　之際關繫極爲緊要刻下正值伏汛上游水勢日漸增長堤工局總辦郭觀察因於日前輕車减從親往查勘由邵伯江甘汛起直抵馬棚灣綿亘數百里遍加閱視逐處巡行並飭防汛委員雇募夫役各帶　鋤及應用料物隨行設遇提坡或有滲漏觀察卽親督夫役堵築並標誌暗記以便時交冬令禀請擇要興脩一時聞者咸曰觀察可謂不辭勞瘁任事實必者矣 
[新米上巿]  
　　卾省低處近遭襄河洪水浸灌田苗不無稍損然歉者自歉豐者自豐邇來天氣炎熱寒暑針高至百度新稻早熟江夏嘉魚漢陽黄陂各處村莊已一律收割近日新米上巿價售每担二千八百文南米價雖稍跌仍須三千五六百文刻下有此接濟卾中貧民可無米珠之歎矣 
[北通州近聞]  
　　閏五月二十日倉憲提騐江蘇第八起漕糧補收十三日德正帮駁退之粟米十二票二十一日提騐江蘇策九起漕糧又浙江第四起漕糧前半起又山東德正帮粟米八票二十二日因雨停騐二十三日提騐浙江第四起漕糧後半起又浙江第五起漕糧二十四日提騐江蘇第十起漕糧又浙江第一起白糧十隻又山東濟左帮粟米九票二十五日提騐浙江第六起漕糧又浙江第一起白糧十隻二十六日提騐江蘇第十一起漕糧又浙江第一起白糧十隻又山東濟左帮粟米十票二十七日提騐江蘇第十二起漕糧又浙江第一起曰糧十隻又山東濟左帮粟米十票二十八日提騐浙江第七起漕糧又浙江第一起白糧十隻二十九日因雨提騐江蘇第十三起漕糧前半起○今屆江蘇浙江山東三省漕米除折價撥賑及撥兵米外實數到壩漕米計江蘇海連漕糧二十萬石零浙江海運漕糧十六萬零浙江白糧一萬二千石零山東粟米一百零九票約在六月中旬當可掃數騐竣也○江蘇浙江海運津局已於閏五月二十日兌完撤局江蘇糧道吳廣涵觀察已由天津起程約在一二日當可抵通也○北壩向有一種匪人每遇南漕到壩巧立名目向剥船户詐索錢文經張友鶴邑尊訪聞飭差拿獲五名當堂各予重責五百板枷號河干每日跪接倉憲坐糧廳憲俟完糧之日開釋經此一番懲創舉凡詭計營私者莫不消聲匿跡矣○美國教士謝衛樓無故被木匠曹大曹二砍傷一案詳列前報張邑尊騐傷回署後研訊曹大曹二云汝等旣與謝教士素無仇怨何以下此毒手砍傷至三十餘處之多曹大供云小的在西山外館作工與瓦匠韓姓口角鬥毆回家屢次尋韓未遇有人云休必找韓姓外國人有字號因此約弟曹二各持刀斧在新城南門外謝家園地方伏候砍傷委係實情並無别故曹大認拿刀與鐵錯曹二認拿斧子當堂釘鐐嚴押前日張觀察以案情重大親提曹大曹二審訊供詞與州署所供略同仍發州嚴押傳聞總理衙門王大臣直隷總督王夔帥均有電報與張觀察此案飭州速速認眞究辦云云謝教　自受傷後　情北京西　竭力救治　　漸次平復已有出死入生之望謝教士在通三十年守正不阿民教相安人情愛戴故每日往洋樓探 
 
 

Page 3

 
 
問者頗不乏人○州考日期及各塲題目已列前報二十日未場合覆塲内文童共三十二人考試作起講四題爲子之二子之君子之道子之兄未刻交卷張邑尊預備菓席四桌大宴諸童以示優待二十二日發文童長案二十四日接試武童辰刻南倉考試馬箭未刻在署内考試步箭二十五日考試技勇二十六日覆試是日發武童長案○北神樹村合成雜貨鋪前閏五月初三日夜三更時分有賊爬墻入院搶去銀一百三十餘兩當十錢二百餘吊京票六十五吊並施放洋槍打斃鋪夥童二身死又拒傷王明等由掌櫃文盛呈報在案刻經多日贓賊未獲張邑尊遍貼賞格如有將贓賊全數弋獲者賞銀五十兩能作眼綫報官將贓賊起獲者賞銀三十兩拿獲正賊一名者賞銀二十兩已將賞銀固封存庫以待發給想重賞之下必有勇夫賊雖狡猾恐難久逃法網也○皖軍駐紥張家灣勇丁恪守僅規公平交易者固不乏人然亦有不法之勇時到飯鋪飽餐强賒硬欠甚有食畢將杯盤私自携去者張家灣西門外某飯鋪有勇丁因賒帳未允致將鋪夥毆打鋪主一時怒火中焚率同夥友持械到某營尋毆致傷勇丁十數名當日將受傷者舁至州署請騐但未識州尊何以處此也○閏五月二十一二十二等日陰雲密布雨勢淋漓二十一日晚又下氷雹大如棗果幸時不久卽止禾稼尚未損傷二十八日午後又復大雨滂沱勢如銀河倒瀉農田沾足想秋收可卜豐亨也 
[賭風宜禁]  
　　漢口地方爲互巿通商之區往來商販不絶到埠多寄居於客棧以故漢上客寓特多其間不乏正經寓所字號大商堆存貨物不爲非分之事有一等客寓鋪設堂皇專靠聚賭爲事遠方孤商及少年豪興之輩靡不入其網中旅資盡喪無異陷人之阱厲吉人司馬深知奸僞務欲剔弊除奸奈地方遼闊未能周視業於月前出示通衢俾各賭痞知王章之可畏法網之難逃并請各叚委廉認眞查緝似比雷勵風行想此風可以稍息矣 
[殺壻奇聞]  
　　卾屬沔陽州地方居雲夢澤之下素稱澤國居民多習於水誠可謂一家一個打魚舟者也土人强悍鬥毆成風近來出一新案可謂人倫㓕絶者矣鄉農某耕種爲業妻久物故遣一女贅壻於家月前不知因何斃其壻殺死身首易處復砍斷其手臂其女聞聲出視見壻被父殺死驚倒於地某復拽女棄於濁流事爲鄰里所聞鳴官究辦近復控於漢陽府署逢子政太尊提集人犯委漢陽縣薛誠伯大令審訊該犯年逾古衡兇悍之色現於顔面當堂直供不諱薛大令録供後飭卽釘鐐收禁備文申詳上憲定讞至如何辦理俟有續聞再録 
[暫停啓節]  
　　昨報紀署江蘇臬司故芸臺廉訪家楨定於昨日解維赴蘇接篆兹悉廉訪尚有未了事宜昨日不及就道乃諭令辦差人等約於今晨解維 
[疫癘宜防]  
　　邇日天氣酷熱異常蕉扇頻揮猶覺汗滴如珠以致疫癘流行本城中自前日以來患疫症者不少竟有延醫不及診治而殞命者約計一百餘人歧黄家爲之應接不暇昨有西門某甲購　冰一碗一飮而盡至晚倐爾斃命慘哉 
[埋玉]  
　　原任江西藩司方佑民方伯之靈柩來滬後其家丁某甲於前晚挈妻某氏至某戲館觀劇清歌妙舞其樂無涯及袍笏闌珊卽乘馬車至某輪船碼頭將欲登舟回里其妻忽頽然倒地登時玉殞香消噫其爲急痧耶抑别有他疾耶異鄉蓬梗頓失鴛儔當有撫錦瑟而黯然魂斷者矣 
[坍屋]  
　　昨日午後三點鐘時美租界頭壩路第二十九號門牌樓屋忽然坍下旣迤南至十七號爲止共樓屋十二幢砉然一響悉數傾頽是猶銅山西傾洛鐘東應聞是處房屋係本邑人瞿梅生石聖銓張全福三人之業雖然無恙惟屋中器具已壓毁多多未知各房客能免向屋主饒舌否 
[截足]  
　　新閘迤北江蘇藥水廠司機工韓悛甫四明産也昨日午前十點鐘時偶一疎虞致被機器軋　左臂及右足痛極而倒經同夥舁送同仁醫院求醫院中醫士曹君騐得臂骨雖斷尚可接連惟右足骨已粉碎碍難醫治嗅以哥羅方水爲運鋸去雖然無性命之虞已成殘廢矣 
[回籍無資]  
　　散勇王國全等五十餘名投上海縣訴稱向在澎湖當兵自失守後被倭人拿住有數人髮已剪去現在相約逃出附輪至厦門投請楊西園軍門給發船票附永利輪船來申求請暫爲安插資遣回籍查該散勇咸鳩形鵠面困苦異常籍隷湖北安徽甯波等省團坐大堂候示值日差入内具禀未知黄大令如何安插也 
[解犯類誌]  
　　寍波人王阿狗前在法界寳興園烟館與髹工錢安心口角爭扭跌地身死一案當經黄大令騐明屍傷將王帶案訊實釘鐐收禁通詳上憲核辦現奉批飭解省勘訊黄大令奉批後札飭典史蔡少尉騐犯面貌以便備文申解蔡少尉遂於昨日午後升坐本署二堂提犯至案飭仵騐明面貌箕斗訊明籍貫年歲申覆縣尊飭承赶備起解文書並飭原差製備赭衣本籠卽於日内起解○浦東高行鎭朱其蒓家去秋被工匠薛掌生糾同男傭莊迪華莊長長父子行竊小箱一隻内計珍珠金飾約值數千金一案送縣後黄大令札委縣丞吕二尹履勘并該犯研訊確供起出原贓給還事主具領檢點贓單尚少數件據供業已遺失卽飭釘镣收禁録供通詳各大憲核辦現奉批飭解省勘訊黄大令奉批之下卽飭承書備齊文牘移請城汛李采臣千戎撥兵六名到縣昨日經蔡少尉提犯按名點騐卽飭解差營兵押護起解 
[上海縣署案]  
　　本縣自新所收押人犯有英公堂送究之虹口賭棍顧阿狗方阿大又在本城十九鋪行竊之陳福田又有前曾遞解復來運陳錦泉四人前日在所因爭臥鋪彼此互毆陳額角有傷經看役彭春禀明黄大令飭令帶案訊究旋倩帮審委員夏明府於前晚升坐花廳顧等供稱陳福田自將小刀劃傷爲挾制之計陳稱是顧等打傷爭辯良久明府曰爾等旣以犯案覊收自應謹守法度悔過自新何敢仍前逞蠻口角行兇判將顧阿狗方阿大各笞三百板陳福田姑念有傷笞責一百板陳錦泉笞傷未愈亦笞一百板諭斥再三仍著還所○浦東廿四保十八圖流氓楊玉秀丁家祥顧雅山等今春三月十九日倡首爲社莊廟賽會旋經關道憲札縣禁止楊等抗諭毆差禀經黄大令出票提案諭禁楊等以此事提案往來費用應向本處居民公派上月廿二日到孫良池家派令出洋二元孫堅不允許楊卽糾人到孫田内放去積水打壞器具牛隻畚損禾苗孫卽奔訴爛泥渡巡防局訴請提究局員劉穆亭二尹飭差查丁家祥已死此案皆是楊玉秀所爲飭提楊究辦楊聞風逃逸局差卽將該處地保楊亦如孫國勛帶局移縣請辦前晚夏明府提訊孫良池供訴前情楊亦如供楊玉秀雖係逃逸但住處與孫國勛比鄰應請著孫交案孫稱楊之錢糧向係楊亦如經辦求請訊究判令孫良池暫退候示○密憇棠送逆子培增到縣請究亦由夏明府提訊密憇棠供杭州人爲洋貨業逆子嘉增不務正業揮霍浪費專與無賴爲伍春間曾送英公廨請辦當蒙宋老爺判令管押懲儆已有廿九日由親朋再三相勸投案保釋方冀恐懼改悔詎料依然如故不時索錢供伊挥霍稍不遂意違忤異常實屬可惡已極求准收改過所永遠收管密培增供年廿九歲嗣後不敢違忤從此革面洗心專務正業明府曰爾在英公廨供明改悔保出後依然如故喝笞責三百板著收改過所 
[法界公堂瑣案]  
　　江北人廖東甫將妻藩氏倩蟻媒方起林押入典當街惡鴇阿二花烟館賣娼時遭阿二凌虐不堪爰逃至英租界中向其姑泣訴阿二怒將蟻媒扭送捕房克捕頭遣包探拘提一干人押候解訊昨日鄭大令會同祁繙譯升堂包探解請剖斷阿二遞呈筆據供稱小婦人卽王氏久在治下作皮肉生涯廖潘氏供稱小婦人自入門後卽遭凌虐甚至用烟　烙肉以致痛苦不堪大令問烙傷否廖潘氏解衣請騐大令見身上果有傷痕遂飭將阿二及方押候嚴懲廖潘氏送請某善堂擇良婚配廖奉其母馮氏上堂　稱小的因家中人有病斃者無貲 
 
 

Page 4

 
 
殯殮不得已將妻押入花烟館今蒙提訊求恩給小的領回大令謂爾偪令妻子賣娼恩義已絶本委不加譴責已屬便宜何得率請領回實屬荒謬之極諭畢著攆逐出門○林福堂訴稱小的在治下鄭家木橋南首開設江陰客棧賊子陳寳生讆言役宿乘間竊去夾被蚊帳當經拘獲搜出夾被尚少蚊帳求卽嚴追陳俯首無詞大令判令管押一禮拜贓給失主領去○包探禀稱偷兒吳文川葉阿三串竊某號東洋車坐客之金耳環一雙質得洋銀五圓俵分使用兹將二竊拘獲解請嚴懲吳供稱葉得贓後倩小的付質大令著將吳押候笞責一百五十板葉笞責十板○包探禀稱偷兒王海全竊取某客衣服當塲拘獲贓已交還兹特解案請訊大令著押候笞責五十板○某染坊役王瑞生訴稱賊人錢壽生竊去各色衣料解案請追錢供稱本月初十日小的由松江來此訪友不意腹中飢餘不得已而爲此尚乞施恩大令判令管押一禮拜○上月二十六日匪人張全永攫取某姓家小孩手釧經某姓拘獲解案請懲大令笞責之下著押候家屬具領在押日久無人肯作保昨命帶至案下釋令速回川沙原籍不准逗留○朱周氏控王陳氏藏匿女兒五喜大令訊供之下飭將王陳氏押候交到五喜旋有張福庭者投案遞禀聲稱此女在江西德化縣出洋銀五十六圓向朱周氏買來立有憑據大令著押候交保出外限九日内將憑據交到張在押無人來保近忽患病大令命提至案下諭以本委已准爾交保出外因何無人肯保張供稱小的有阿姊現住英租界大令著押候繕就信函遣人帶出邀其姊來案保去○粤東人王阿林收買油漆竊贓由會捕局線勇拿獲解經大令訊供交保著找尋鄔洋核辦昨日王投案遞禀聲稱小的迭次往寍波尋鄔無著兹者限期已屆是以投案聲明大令著仍交原保人保去候核○營勇譚得勝持高昌廟巡防局員名片投案禀稱小的原籍湖南現在鎭江新湘右營當勇奉哨官某老爺差遣來滬購物携有洋銀六十圓本月初十晚十點鐘時行經孫家弄第七號門牌花烟館門外突被烟倡拉入偪令吸烟且復留宿忽有龜子糾同匪類將洋銀攫去反交捕拘入捕房大令問爾出差之事統領知道否禀稱知悉且有在營之湘陰人聞姓目覩其事大令命退去候查明再核○賊犯陳阿生及圖竊未成之王有才蔡阿寳均已管押大令著帶至案下一并開釋諭令各回原籍毋許逗留 
[美界捕房紀事]  
　　開興輪船被竊風窓已由包探江阿三將偷兒曹瑞瑞卽曹祥祥拘入捕房詰知原贓售於城内縣橋前張恊興銅作捕頭卽禀請英讞員屠别駕移知總巡局請飭差將協興主人張錦堂拘送捕房歸案訊辦○前晚西華德路元芳路轉角處某首飾店老媪因畏蜰蟲　噬躺臥馬路旁三百六十六號走街華捕見之喝令他去乃出不遜言捕怒拘入捕房捕頭命覊押一宵至昨農始　出 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[惠疫]  
　　寍人人某甲　　　　作客用江前日下午　躅　　　　租四川路忽發　痧倒臥於地四百六十七號華捕見之雇車戲　　　未至而已氣絶捕頭患疫　　染不准停留立刻送至西人　靶處暫放僻路旁令地保查明並無屍屬在申報請某善堂給棺收殮 
[英廨堂瑣案]  
　　日前江海關道劉康侯觀察函致讞員屠别駕略謂前臺澎道　來滬暫駐前日行經大新街雅叙　門首突有二千二百號東洋車横衢直撞致被輾傷足踝行動艱難請查提該車夫懲辦别駕立飭捕役趙金提到車夫李阿福於晚堂升坐花廳訊究李供稱小的係江北人　在治下驅車餬口自知該死惟乞施恩别駕曰爾係一介小民瞻　輾傷　朝廷命官實屬怙惡不悛可惡已極喝令重笞六百板文差管押以便禀覆道憲候示遵行○貨捐局會辦陳太守文藻飭家丁王升函送臺灣王宦所雇家丁胡斗山至案禀稱王大老爺遣胡送眷口來申朝見主懦弱可欺乘間竊取洋銀二百圓並誘令婢女李來增捲物潛逃今訴知一百九十八號巡捕將胡及婢拘獲請卽究懲前晚别駕飭提研鞫王丁投案禀訴前情來增口操臺音供稱年址八歲原籍臺灣自幼由父鬻與王大老爺處爲婢今者倭人擾亂王大老爺飭家丁胡大老送主母内渡臨行吩咐胡在途妥爲照料將來以婢配伊爲室不料抵滬後胡心存不良私竊洋銀二百圓並哄令背主潛逃别駕問胡可曾將　　汚供稱已被姦污數次矣胡供稱小的係湖南湘陰人向在王大老爺處當家丁一時糊不合竊銀　婢今奉訊明伏乞大老爺格外恩寛　　問爾所竊洋銀二百圓因何祗剩一百九十八圓尚少二元何在供稱小的所竊洋銀尚未開封實不知内中缺少二圓問另有五十圓是何人之物供稱是小的陸續積下别駕判令重責六百板交差役看管候示來增及洋銀一百九十八圓交王丁出具領狀然後派差送交主　收領管　 
[英界公堂瑣案]  
　　前晚倡婦王某乘藍呢紅　　　後掛大　絲燈遠望之儼然達官貴人模樣輿夫王昌城　摇摇擺擺東撞西衝大蹈米出尚仁里適馬夫馮阿友駕車而過兩不經心以致互相磕撞轎翻於地王倡只得雇車而回王則將馮扭住勒令賠修轎貲馮堅不允從正在紛紛擾擾之時適爲三百四十六號華捕所見當卽連車轎送入捕房昨晨解至案下王供稱小的在王先生家當龜奴昨晚先生乘轎而出被馮所駕馬車撞壞求卽追賠馮供稱王擡倡轎自弄中衝出小的不及避讓致肇禍端屠别駕與單繙譯　商謂事屬兩悮應無庸議至淫倡賤妓乘轎往來已　禁令以該倡竟乘官轎益覺貴賤不分當將轎充公以爲之儆單君曰諾○包探孔阿才解羅雲卿至案禀稱前日此人竊取胞弟羅雲峯家綢布各衣　餞使用報捕後捕頭遣小的查獲人贓是以送請究辦雲峯投案訴稱失衣後初不知胞兄所竊今旣被獲可否求恩免究以盡手足之情雲卿俯首無詞惟求恩典别駕著從寛開釋諭以再犯案定子重懲○某號巡捕解金開昌楊雲堂至案禀稱伊等二人在某寮口角是以解請訊懲金供稱小的等同操某業昨日楊欲薦一學徒至小的處故相約至某茶肆叙議不料有素不相旘之流氓數人無端滋閙旋卽一哄而故事與小的等無干楊所供從同别駕著一併開釋○包探倪順泉禀稱竊賊陳玉田前在鎭江誘小孩陳東海來滬竊取虹口張阿二　　　　小的查獲人贓送請大老爺訊究張投案領贓玉田供稱小的行竊情眞至東海被家中驅逐出門無從托足小的因挈之來滬代覓枝棲東海供稱小的家在鎭江因被父母斥逐不得已至隨玉田來　欲到吳淞鎭投奔親串家别駕判令將玉田笞責三百板東海押候派差送交伊之親戚收管○包探倪順泉解行竊張寳豐木板之賊犯張仲甫請辦仲甫供稱小的係木匠在寳豐處作工私取木板自知於理不合叩求曲　　　無涯别駕判令管押四日 
[上海北巿絲業會館籌振公所施少欽收捐五十五至廿九第四千三百十三至廿七次清單]  
　　十五日吳興補過洋求合家　甯規元二百甘　周之　　于病求速愈由萃　祥綢莊來洋十元杭省羅青耜募明德堂　子　病速痊身體結實洋五元無名氏三元知非子求右臂痠痛卽愈洋二元　業公所銅洋四元○十六日　手不留名洋四元皖省王聘侯完願由連元棧來洋四元無名氏洋二無錫厚仁莊代隱名氏洋一元○十七彭城氏祈清安十元○十八日常熟徐　　募求免災人洋十元又免遺累人銅洋七元過子洋五元常熟城修　主人洋五元石邑汝　三齡童女節省乳　洋　元百忍堂保産平安洋五元洪門吳氏洋二元　賢有心無力銅洋兩元西合泰銅洋一元○十元無　邵笙譜求慈病速愈並酧愿洋五十元　　生洋五嘉　放生主人求　病延壽洋三元欽鑑堂求疫迷心病速愈洋二元○二十日修善堂由潘　青兄　來洋三百元嚴止善堂求病愈洋十元無錫達源　募范素行孝　求喉症速愈洋十元又隱名氏求安三元嘉定顧　卿求子病愈洋五元○廿一日　溪居人爲小兒還愿洋十　　名氏還愿　十元○廿三日無名氏銅洋一元○廿三　　氏求保佑大女倩孫病愈身安延年益壽消災降福由泰源來洋一百元又林擇氏倩孫　保佑自身病愈體健延年益壽消災降福洋一百元蘇　錦庭方祈保合家平　洋　十元無錫諸輔廷李十元無錫正大趙延　五元王楊氏爲兒王年保完愿二元○廿四日書江陳而沛泰伯父命敬助求病速愈洋四十元廖香珊十元鎭江連報局無名氏三元○高　丁玉軒記洋一元詹手錢一千文在山堂海泉道人各百文省衍氏二百文共五月合洋三元○廿五日張堰知苦子新　孫男　諸昌慶費將湯餅資移助代爲造福洋十二元施祖彝求　疾速愈十　蘇州許伯申因病求愈十元漱石氏十元○廿六日正　　　坤記由義　源票號　洋一百元錢塘章仁傑求母恙速愈十元銅洋一元○廿七日　梧女史求病速愈洋二元母恙全愈還愿小洋二十角高郵丁玉　募徐有明　四百文於保發張時雨徐秉乾丁國鈞吕月秋徐金章徐桂和徐其祥徐子安徐金榮徐紹朱管慶三丁萬山茆玉山張　氏共十五　各錢二百丁楚臣沈冠秋丁　科張小林茆華山茆之和茆之才徐　三徐元春卞懷堂蔣卉如　林慶葉廷榮盛萬福徐介之徐桂　張　德卞玉　閔鏡湖徐廷楨包長　虞金元丁元茂徐殿　房　　徐汝　徐　佑　生張永昌　金保夏長庚楊玉章吳長庚黄萬林華十元徐福年卞華春黄長慶黄永　三十九户各錢一百文共五十五户合　　元○廿八日温州吉甫爲男　月　省　　移助十元補過子二元　倉知足人二元任氏子爲表弟時症卽愈前完愿二元○廿九日四討德二十七元丁　　二十三元南翔保安氏十元 
[上海北巿絲會舘賑公所施少欽經收順直賑捐五月十二至廿二日第四千二百八十至九十次清單]  
　　十二日成　和由延康莊來　一百元　記廿元吳子長求平安五元無名氏五元安定氏二元無名氏一元○十三日無名氏由蕙泰莊來洋五十元臨平　晚香神保二兒病體速意十元無名氏五元定海　署王季彤平安還願二元萬郵文渡和尚募二元慈北葉雪航二元汪吳氏求平安一元淮　力不足者銅銀二兩○十四日武進姚記由寳和莊來洋一百元又龔澍森五元嚴　第爲五月十四日叅值先大僕　三十十年理應追荐今奉母周太夫人俞移賑以資　　元三十兩太倉唐門李氏保病　痊洋廿元不留名十五元張向善居士十二元平陽郡保平安規元十兩泗涇汪李氏求病愈洋十元崑山徐求病速愈十元無錫王靜　　許　仙爲子求病愈十元又爲孫求病速痊十元高郵丁玉軒募紹定堂王爲母案氏捐經　　八元又川署錢席孫　元又萱氏週年經資移助五元張蓀八十二老人求病　　　二元寓鎭皖懷無名氏一元○十五日邦江謀食人經募洋四十元　　伊還　一元九江天水氏因病漸愈完願續助十元玉山庸字鹽移釋過氏二元宋詠春九江溧陽無名士　元又保母身健二元　涇施　廷暑　費六元黟儂四元梁　　　閣二元○　州未遂子前爲兒十歲蒙親友所賜許虞生五叔代求途次平安洋六元朱筱園大伯代求早生貴子四元李吉甫二伯係衣　估價代求生意興旺七元陸筱苑大伯　求　體康健二元許氏姑母代求平安一元○十六日瀏河張保復善　募不留名洋一百元隱名氏洋一百元無名氏洋一百元高郵丁玉軒募子履洋一百元又姚陸氏二元王　　求病愈洋五十元募　疾愈完願洋廿元浙甯愛日廬李母病許願洋二元山陰裘學廬主人洋二○日昇昌來浙撫署張　　　士募滕花　屋司平紋銀四百兩錢研　銀五十兩環肇山舘銀四十　清芬館銀十兩共四户規元五百四十八兩○十七日杭垣費安澄病　　　　　元常山何必名　募洋廿元無錫彭　氏求　家平安　廿元無錫古　山民爲子新平安十二元安徽和州　隱名氏洋十元蘇省無名氏洋十元嘉瑞雙　生洋十元松江大全豐不留名洋八元三　　洋五元蕪城金鼎鐵爐洋一元四齡董子洋一元病愈人洋一元○十八日淮安志道齋人由源同莊來洋一百嘉定怡安氏洋三元成記　洋二元○十五日無名氏爲子求病速痊願山　順來洋十元皖江彭城子求長子　疾全愈合家清吉洋十元黎甲丁子琴爲兒衣蘭病愈完願洋元吉慶子祈保　煞開通洋　元　名氏求保平安洋一元○二十日南林覺非生洋三十元洪姓銅洋一元○廿一日蘇城吳伯蔭求母病速愈洋六十元鎭洋學署任善士洋五十元紹郡謝氏求夫病速愈由崑山寄來洋十元潮孫洋十元源源號規銀五兩由和號五兩○二十二日出　朱公　規元廿南欽　　裕萬選求舌菌速愈洋十元無名氏洋五元姚二男指疔金愈完願洋二元　河沈姓女求外症速愈洋一元 
[上海北巿絲業館籌賑公所施少欽經收順直賑捐五月十三至三十日第四千二百九十一至九十八次清單]  
　　廿三日蘇城同泰和絲行洋廿元長沙金小東爲孫科生　病延年十元皖江耕龍詞客八元蘇南採蓮菴榕城林四元京都養素堂王祈保合家平　四元全亭號痧氣九紅靈丸一千二百瓶○廿四日松江經　署孫門王氏求氣火迷心病卽愈合家人口平安由元大亨來洋二百元奉賢補過　十元○廿五日張雪堂善士募同仁堂規元六百零八　四錢九分程彬因親女　病求保速愈洋廿元　省徐　泰十元無錫趙門胡順美五元○廿六日沙巿黄元裳善士爲内子求病速愈並祈合家清吉平安由三晋源來規元三百兩起鳳堂　萱堂由　豐　來洋五十元留溪姚氏六元信女范本漣　心濟世求諸病速愈四元無名氏四元○文　局　　　　署無名氏規元二百兩　人金理堂庫平銀二百七十兩　　游二百兩　德順一百三十二兩　勝齋生無無名氏各一百兩補牢子六十五兩　文明三十二兩錢　　　　　名氏各十九兩五　僊杏山　十三兩無名氏不死名　　濤青　　張仁　沈鳳儲張繼龍七户各六兩　錢湻于　江三　共十九户　規元一千二百九十六兩○　　日楊景庭求　胞兄病　愈洋三百元馬仲炘　元武林陸珊綬　元無名氏五元江　香求宿疾　愈二元吳滇卿爲妻病愈完願一元浙紹裕後堂銅洋廿元○廿八日　　堂　八元柳南　靜　主人各元來鳳　主求心孚各一元魏　元　　　一元又元沾一部售見洋一元餘　堂毛本洋四元嘉定養拙居主人英洋二元湖州王大生隱生氏　陽正氣丸五百包　　卿純陽正氣丸五百包○廿九日不留名求　速　洋一元　名氏一元日本洋一元補過氏銅洋一元○三十日祀林平陽氏碧山後　爲　　太原氏　肝旺氣　腹脹　　症　　愈　　餘　來洋一百元周　青　　人　　　　　　　　　　　　元　興吳　　求病速愈廿元吳　息病愈謝恩由寳和莊來二元　名氏　　無名氏　　一元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年六月初四日京報全録]  
　　宮門抄○諭旨三道録前○陜督揚奏揀員調補知縣摺○署江督張奏調署州縣片將軍裕奏遴補知縣摺御史　　　叅劣員各欵請旨查辦摺○將軍裕奏旗員捐輸軍餉請給奬叙片○六月初四日户部通政司詹事府廂　　值日無引見○啓秀謝署正紅滿都統恩○鄭王續假十日○召見軍機張蔭桓○○太子太保頭品頂戴陜甘總督臣楊昌濬跪奏　揀員調補要缺知縣以裨地方恭摺仰祈聖鑒事竊據署甘肅藩司聯魁臬司裕祥詳稱西甯縣知縣衷數洙病故遺缺係衝繁疲難四項附府最要邊缺例應在外揀調查定例各省州縣應調缺出俱令於現任人員内揀選調補等語該署司等在　現任應調人員内逐知遴選非現居要缺卽人地未宜惟查有平番縣知縣鄭業啓年四十九歲湖南長沙縣舉人光緒庚　　會試大挑一等揀發河工以知縣用領照到豫奉差來甘八年委署禮縣知縣照章改留甘肅以知縣原班補用十一年補授文縣　　十二年九月初三日到任因關内戍防案内保以直隷州知州在任候補因調簾差於十七年七月初六日卸事十八年二月十五日接署秦安縣知縣嗣經調補平番縣知縣於十九年三月二十二日到任該署藩司聯魁到任未及三月例不加考臬司裕祥查該員鄭業啓歷練老成辦公妥慎在甘年久於該處風土民情最爲熟悉會詳請又奏　來臣查鄭業啓才具明幹辦事老成以之調補西辭縣知縣實堪勝任人地亦極相宜合無仰懇　　恩俯准以該員　業啓調補西寍縣知縣如蒙俞允銜缺相當毋庸送部引見該員任内並無叅罰案件謹恭摺具奏伏乞皇上聖鑒訓示至所遺平番縣知縣係衝繁疲難四項要缺應請扣留由甘揀補合併聲明謹奏奉硃批吏部議奏欽此○○東之洞片再泰州知州王瑞啓調省另有差委所遺該州員缺係濱海要缺政務殷繁必須精明幹練之員方足以資治理查有江寍縣知縣趙受璋堪以調署遞遺江寍縣知縣員缺係省會首邑政務煩重亦非精明幹練之員難期勝任查有候補知縣翁延年堪以署理據藩臬兩司會詳前來除分檄飭遵外謹會同調補陜西巡撫江蘇巡撫臣奎俊附片陳明伏乞聖鑒謹奏奉硃批　部知道欽此○○奴才裕祿跪奏爲遴員請補要缺知縣以資治理恭摺仰祈聖鑒事竊查寛甸縣知縣咸斌升補岫巖州知州經吏部議准於光緒二十一年三月初九日具奏奉旨依議欽此按五日行文照限减半計算應以三月二十九日接到部文之日　爲開缺日期歸於三月分截缺所遺寛甸縣知縣係繁疲難郔要之缺例應由外揀員升調奴才於應升班中及通省現任知縣内逐　遴選非歷俸未滿卽人地不宜實無合例堪以升調之員查奏定章程知縣題調邊要各缺應由現任人員揀選升調如無實任堪調之員准以奉旨命往及曾任實缺候補並進士卽用人員酌量請請又光緒十一年奉天省奏准變通邊要各缺章程邊外新設知縣各缺如無可調之員比照熱河成案准於候補委用人員内有曾經委署地方者與卽用一班一體揀補試署等因各在案兹查有同知銜候補班儘先補用知縣鄭錫華年四十三歲四川成都府華陽縣人由監生報捐從九品光緒十四年援鄭工例捐升縣丞投効奉天軍營十七年奏請留奉差委經部覆准十八年復奏請留奉補用三月初八日奉硃批著照所請吏部知道欽此嗣因援勦熱河匪徒出力案内保奏俟得缺後以知縣用經部議准覆奏閏六月十六日奉旨依議欽此十九年十月給咨赴部補交分發銀兩復援例報捐過班十一月二十八日經欽派大臣騐看十二月十四日經吏部帶領引見奉旨照例發往欽此在部領照復遵新海防例報捐歸候補班儘先補用並加同知銜二十年正月初十日到省是年十月委署承德縣知縣二十一年正月試用一年期滿循例甄别在案該員年富才明勤慎練達現署承德縣篆辦理裕如以之請補寛甸縣知縣洵堪勝任與例亦符合無仰懇天恩俯准以候補班儘先補用知縣鄭錫華補授寛甸縣知縣銜缺相當毋庸送部引見仍俟試署一年期滿果能稱職再行題請實授所有遴員請補要缺知縣緣由理合恭摺具陳伏乞皇上聖鑒敕部議覆施行再奉天府府尹係奴才兼理毋庸會銜合併陳明謹　奏奉　硃批吏部議奏欽此○○福建道監察御史奴才聯錦跪奏爲劣員把持勒索侵創留難請旨查辦以懲貪劣而除積弊恭摺仰祈聖鑒事竊維官邪儆而後朝綱肅大知法尤必小能廉前以時事多艱曾奉嚴旨諭令中外臣工隨事核實勿安故習凡屬大小諸臣宜如何辦事認眞力除積習用副朝廷勵精圖治之意乃理藩院旗籍司員竟敢通同書吏等取巧營私廢公索賄其劣欵傳之街巿有難曲爲隱諱者就奴才所聞請爲我皇上陳之如圖什業圖親王色旺諾爾布桑卜等多員皆因捐輸實銀三千兩報効鉅欵經該院具奏仰邀天恩賞用黄韁乃烏珠穆沁親王阿拉坦呼雅克土捐輸僅實銀一千兩該司員等竟擬含混請旨賞用黄韁顯違定章　圖取巧具奏之日經該院侍郎會章查出與定章不符扣摺未遞詎該司員等取巧未成又生别計乃於錫林果爾　盟統捐銀一萬兩案内註寫烏珠穆沁親王捐銀二千兩遂蒙恩賞用黄韁是該員等前以捐銀千兩未遂其欲後以捐銀二千兩仍售其欺聞有承　之員受賄三千兩之說此該司員等侵蝕捐項有意徇私之劣欵也又凡蒙古世職均係立有功績父死子襲兄終弟及之織乃於光緒十七年卓索圖盟出有札薩克二缺昭烏達盟出有札薩克一缺札薩克貝勒　缺同係出缺無嗣之案該司員等　得賄之　拉沁中旗札薩克塔布囊阿都爾札那之缺並不俟百日孝滿自出缺之日起甫九十五日卽爲過繼承襲其　得賄之札薩克　　至今五年之久並未辦襲以致各旗祭祀無主經理乏人地面荒亂盜賊横行蒙衆流離不堪言狀該司員等又復勾通謀襲之塔布　　拉桑强辦冒襲索賄一萬五千兩隱匿例案欺朦堂官聞該院堂官啓秀等到任後亦曾再三飭催辦結無如該司員等　　把習陽　陰　　辭推延迄未速辦盖該院於有意留難之事每以推往熱河辦理爲稽延時日之計此該司員等得賄則顯違定制不得賄卽　恤藩封公事遲延之劣欵也又去歲恭逢皇太后萬壽大慶有喀拉沁東旗四品塔布囊珠隆阿來京呈請報効　一千兩敕司員等又　賄一千兩不遂卽將報効之案斥駁并下劄驅逐該塔布囊不准在京以致蒙古報効之員多有逃回者夫報効之案豈可因索賄不得私自斥駁且旣已斥駁何至下劄驅逐并聞有暗飭該旗派員接回之事種種阻撓冀賣私忿此又該司員等任意勒索之劣欵也似此劣員奴才職司糾叅雖無稽察理藩院之旣有所聞豈收安於緘默相應請旨簡派大員抑或請回旨飭下該院堂官調齊前　認眞查辦將所曠之缺卽速辦襲以重職守嗣後應行該院所辦之事不必推往熱河致延時日滋生弊端并查明該官吏等果有前　舞斃情事據實叅辦庶劣員知警而賢員知勸矣奴才爲除弊起見是否有當伏乞皇上聖鑒謹奏奉旨已録　○○裕禄片再　花翎儘先補用防禦候補驍騎校玉書呈稱現在奉天練兵需餉孔殷該員有祖遣産業情願撥庫平銀二千兩稍抒報効之忱而助軍需之用呈請兌收不敢仰邀奬叙等情當據該員將所捐庫平銀二千兩照數呈交經奴才飭由糧餉處兌收歸入軍需頃下列收支用報部彚總核銷伏查該員玉書係盛京左翼正藍旗漢軍寳海佐領下人由貢生保舉驍騎校於光緒十一年因歷次擒獲馬賊案内彚奬補驍騎校後以防禦儘先補用於是年十一月領咨赴部引見奉旨著照例用欽此嗣又因歷次獲盜案内出力於十七年　保俟補缺後以佐領補用並請奬花翎均經奉部核准在案該員現因奉天需餉浩繁情願捐輸銀兩以助軍需實屬　躍急公查前於光緒四年頀奉省勸辦賑捐曾據監生奎昌等各捐糧石經前任將軍崇厚奏請以防禦儘先補用奉旨允准現奉部咨奏唯通行推廣捐例有在京八旗並各省駐防准捐防禦等官之條兹該員報捐銀二千兩核與部定新章報捐防禦銀數有盈無絀該員又係因勞續保有防禦儘先班次曾於光緒十一年十一月間赴部引見之員此次捐助軍餉雖據聲稱不敢仰邀奘叙自未便没其報効之　合無仰懇天恩准將補用　禦玉書仍以防禦歸入捐輪班儘先補用以示奬勸而昭觀感出自逾格鴻慈理合附片具陳伏乞聖鑒訓示謹奏奉硃批户部議奏欽此 
 
