# 1898 - 93 - 4908969

 

Page 1

 
 
[索詐待懲] [  申報館主人啓]  
　　訪聞蘇州已歇訪事人石姓向護龍街鄭姓醫生冐名索賄且曾藉端訛詐某僧及戴某但本館所延各處采訪之友　皆潔身自好品行端方蘇州訪事某君任事多年素知其一秉至公從無向人索取分文之事彼石姓者烏得行同　　有玷本館聲名敬告諸君以後如有冐稱本館所用之人遇事生風妄求賄賂者或據實函告本館或就近送請地方官嚴懲萬勿姑予寛容致入歹人之彀也 
[杭州提前發報告白] [  申報館主人啓]  
　　本館於蘇州無錫等處及長江各埠所發申報提前赶寄俾閱者可較前早一日接到兹又將杭州之報迅速刷印星夜由輪船寄往本局　　　家明日卽當送閱雖遇疾風猛雨决不愆期是以邇者銷數日增人皆以先覩爲快如有遲遲送到者卽係外間拾取閱過之舊　　售　　　　諸君子惠函查究愼毋被若輩魚目混珠也此啓 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢惠宋明諸文二百卅　爲歴代名臣奏議　之各家文集廿一史者以及文選文苑文粹文鑑無不畢備非異端夾雜可語乃士林中之坐璧每部計洋七角上洋三芽閣橋飛鴻閣發兌此佈 
[合論報紀學堂大閧脫巾譁噪二事]  
　　昔人謂文臣不愛錢武臣不惜命然後天下能致太平或更下一轉語曰今日之文臣愛錢而不惜命今日之武臣惜命而兼愛錢斯言未免過激總之錢能不愛命能不惜要在明義利之辨而已文武兩途國家所賴以致治文臣位至臺閣爲極而肇基於學校武臣仕至專閫爲隆而託始於營伍然則惟士與兵皆臣工之濫觴而惟平日有以養其材斯他日有以收其效乃觀於近日報章所紀而不覺深有慨焉本月初六日報紀學堂大閧一則略云湖北武備學堂共收學生一百五十名每名月給膏火銀五兩邇者提調錢念劬太守以經費支絀力圖撙節擬仿自强學堂之例將膏火一律暫停諸生聞之心滋不悅某日適爲開講之期相約不赴堂中聽講惟甲乙二生仍聽講如初諸生以其顯違衆議羣起而攻某委員出而呵斥諸生扭而抶之委員奔避不及頗受傷夷事爲太守所知卽趨赴督轅禀請張香帥派員彈壓諸生亦相約訴之香帥前並揚言堂中承辦各員頗有侵蝕情事香帥以學生人數太多拒而未見各生遂敗興而回日内堂中暫停功課此一事也無論提調委員辦理學堂其實情究係若何而在各學生旣不據實先陳又不靜候料理徒以聽講不到逞其客氣一學堂之學生旣如此假令他處學堂從而效尤將國家安賴有文士爲又本月初九日報紀脫巾譁噪一則略云本月初二日福州省城某營各兵蜂擁至藩署鼓噪異常以季士周方伯兼理營務處故也旣而又至糧道署及臬署仍前鼓噪李勉林廉訪唐蓉石儲憲皆好言慰之迨初三日晨又闈入鹽巡道署鳴寃余晉珊觀察亦許以秉公辦理乃若輩猶不思安輯紛紛奔赴督轅以致好事之徒聞風而往如山如海幾至塞途綂領福靖全軍　　仲軍門深恐滋生事端急督率楚軍前來彈壓邊制軍旋飭巡捕官將禀詞收受未幾卽批示略云練兵聚集多人　入衙署聨名具禀此風斷不可長惟據控柯阿弟馬喜種種勒索尅扣如果屬實殊干法紀必須澈究分别辦理按此事與前事微有别練兵身居營伍豈不知軍律森嚴苟非有大不得已之苦衷决不至聚衆成羣入衙呼籲此在上之人有以體察而矜全之不徒執三尺法爲若輩繩也要之承平之世安内攘外合大臣承流宣化士與兵懷德畏威斷不至有此等舉動不圖世風日降時事多艱遂如銅山西崩洛鐘東應事變之來有如此者身居民上之謂何殊不得爲長吏寛矣　更有慮者學校者庶民之望也士行若斯輕率則挾官藐法之事安能保庶民之必無營伍者匪類之防也兵氣如此飛揚則作亂犯上之爲安能禁匪類之不起然使官果清廉上誠忠正則必有挾之不敢挾犯之不忍犯者至誠所結金石爲開至信所孚豚魚可格而况儼然爲人耶所願今之士大夫人人掃除心地振作精神弗以　君上爲可欺弗以　元爲可侮弗以故事爲奉行之具弗以更張存見好之私必也出之以愼持之以恒而又必明義理之辨焉當世庶有賴乎連類及之聊從杜牧罪言之例 
[英又要求]  
　　本月十四日倫敦來電云目下他國皆垂涎中國土宇是以駐京英使商之總署亦求割地一區其意蓋恐利益不能均沾故爲是請也至英國各兵船刻已陸續駛往中國北方誠不知其是何意見 
[幾開兵釁]  
　　西字捷報登本月十四日香港來電云上　禮拜法國某兵船泊於粵東海口同時有一英兵船亦寄碇於此法兵船綂領疑其窺伺動靜遂傳令預備交兵英兵船綂領見之亦立時預備旣而互相問答法綂領　　以告謂本船並無交戰之意實在此操演兵丁英綂領爰釋然於心嫌疑悉泯 
[意船麕聚]  
　　日本東京日日新聞云意大利國政府派出帶甲巡洋船名麥路苛薄洛者於西歴三月十七日卽華歴二月二十五日由本國鼓輪赴香港其船容積四千五百八十三噸長三百二十七英尺闊四十八英尺一萬四馬力速乘每一下鐘時行十九海里裝五寸九快砲六尊四寸七砲十尊二寸九砲二尊二寸二砲九尊一寸四砲四尊格林砲二尊水雷管四具其一設在水底旋又陸續派出兵船三號駛往東方一爲三等帶甲巡洋船名洛沙拔路與　二爲帶甲巡洋船名烏賢之託路皮殺泥耶不知其爲第幾等三爲三等巡洋船名欺辣烏矮泥拔烏殺沙按意大利於東方素鮮交涉此次何派船如許之多其能免於旁觀之疑忌耶究竟於意云何目下尚難逆億也 
[辭退俄員]  
　　香港循環日報譯日本神户報云二月二十七日高麗政府咨照俄使擬將所延俄敎習及叅謀辭退俄使覆稱敝邦將敎習叅謀借與貴國稍効微勞無非爲親睦邦交起見今貴國旣能自主無須借箸代籌敝國甚爲喜悅惟有蔣敎習等人立刻撤退可也翌日復得電音言在韓之武備敎習等各俄員已料理行裝前往旅順矣 
[法船過潤]  
　　鎭江采訪友人云法國衣克倫兵艦由外洋入吳淞口溯江而上本月十三日午前行抵京江就八濠口下碇鐘鳴二下綂領竇格西君隨帶繙譯官二員水師十餘名至天主敎堂邀同敎士施方禮君赴道轅拜會長久山觀察觀察就花廳設讌欵之迨十四日辰刻命駕詣兵艦報謁竇格西君傳令聲砲爲禮并欵以西筵聞此艦擬在鎭小作勾留然後向漢皋進發云 
[法員重蒞]  
　　官昌訪事人云四川重慶法國領事官哈士君前曾告假回國近又偕瀛眷由上海來宜赴天主 
 
 

Page 2

 
 
堂及各西官商處拜會重慶關道派紅船砲船數號來迎旋於上月二十四日往任所 
[遵裁營弁]  
　　紹興采訪友人云國初平定三藩綠營戰功莫與倫比迨承平日久民不知兵咸同以來禍亂削平至資召募綠營於是乎漸漸不振至今日而積弱已久大半老羸矣紹協左右兩營共制兵八百名近年裁汰三成僅留五百餘名兹又奉文裁减營員爰由某恊鎭會同紹興府一再籌商擬裁去左營恊防會稽汛外委及蕭山西小江汛把總諸曁向天嶺汛把總右營餘姚臨山衛汛千總上虞夏藍山汛把總各一員第未識上憲於意云何也 
[實事求是]  
　　安慶采訪友人云安徽巡撫鄧小赤中丞蒿目時艱力圖振作謂目今之局非得精通洋務者不足以攘外侮而致富强於是剏建學堂牓其楣曰求是去秋大興土木併日經營刻已竣工委候補道張觀察總理其事招集聰慧子弟延名師敎授東西各國學問語言邇者各州縣甲送學生多至一百七十五名中丞牌示自本月初四日起每日考試二十名令各携筆硯無許夾帶書籍各按牌示日期當面考試或作四書文或作論遴選六十名爲正課生十六名爲附課生正課生分頭二三班入堂肄業三閱月後甄别以定去留其留堂者頭班每月膏火銀二兩五錢二班二兩三班一兩五錢附課並無膏火如遇正課缺出卽以附課生補之其敎習調自京津大學堂英文爲同知銜吏部卽補司務兼稽勳司行走李玉山聨璧法文爲五品銜卽補主事都察院經廳司筆帖式德有軒昆 
[平糶章程]  
　　廣東訪事人云廣仁善堂愛育善堂出有章程平糶擬先設南關西關二廠南關在大馬頭西關在西山廟示期本月初三日先在南關大馬頭開辦一憑票收銀卽蓋本日圖章將票交回以便下期再糴隨發竹籖給米一米票必憑公局街坊查明貧户方得領取其米册概徑送交各局紳董飭送各街值理請將街内貧户姓名丁口詳塡册内一俟將册繳回本堂核算卽照發米票送到各局紳董飭送各街值理照册分派倘有遺漏未經本堂查到者仍由街坊報知公局函知本堂以便補發此外無票者不得强糴一領米票一張每　糴米六次票内已注明逢一六二七三八日爲期須按票内日期到廠糴米一照户口册每丁發米票一張按期携銀一角糴米一次得米若干務照市價相宜一至廠糴米分别男女來去門徑毋得混雜 
[施南待賑]  
　　湖北訪事友云施南府居萬山之中距鄂省二千餘里物産稀少居民素鮮蓋藏客有從此處來者談及施南各邑自前歲荒歉後元氣大傷現值青黄不接民食益艱遍野哀鴻慘不忍覩地方官深知國庫空虚不敢再爲發棠之請然災黎數十萬延頸待振若大旱之望雲霓倘不設法維持則轉徙流離必至盡塡溝壑出水火而登袵席不能不重望於保民之君子已 
[日東火警]  
　　日本東京日日新聞云東歴三月二十五日卽華歴本月初四日之夜十一下鐘越十分時本鄉區湯島天神町二丁目十五番地紙商高橋氏家忽然火起時適風從西北方來沙塵蔽天龍吟虎嘯漆園之蝶栩栩欲仙一聞回祿爲災無不披衣而起未及片刻風忽轉爲正西延燒天神町三丁目十二番地迄十六番地全燬者十九户半燬者三户土藏一所亦化刦灰旣而延及同朋町一番地迄六番地全燬者二十　户半燬者三户由是而漸及下谷西黑門町自四番地迄五番地火勢蜿蜓如綫直逹十二番地復竄至十七番地全燬者一百零三户半燬者九户并燬及北大門町一番地一户總計全燬者一百四十四户半燬者十五户灼及電柱二株非常報信電竿一株同朋町爲烟花淵藪雛鶯乳燕驚聞怒煽赤熛不及趿復披衣爭先奔避珠啼蕙泣幾不忍聞有情人蒿目傷心無不痛恨於吳回氏之摧花斫柳也至起火之由或曰高橋氏雇用工人不少方在重造新居是晚有人悮吹紙卷烟燼入木屑中以致猝然燄發云 
[粵東火警]  
　　廣州訪事人云上月二十八日之晚三鼓時城内詩家里忽兆焚如紅光燭天警鑼四起水龍雲集灌救至五鼓時始熄計焚房屋三間所燬約值三四千金之多至被火之由或云係匪人所種尚未知詳細也 
[甬東火警]  
　　寗波采訪友人云本月十二夜街鼓紞如已將四轉忽報江東百丈街戴家弄口某店不戒於火以致紅光上熾霄漢霞蒸一刹那間畫棟雕梁盡付楚人一炬地保見災生意外立卽四出鳴鑼遠近各水龍及寗防局洋龍無不電掣風馳而至無奈飛廉作祟捲地風狂以致火勢飛揚萬難抑遏少頃在城又武員弁以及甬東司巡檢某君均命駕臨塲指揮救護而炎炎之燄依然西突東衝雖經萬道飛泉從空噴薄而火毬滾滾猶是到處延燒直至拆去當風之房屋若干始得免於滋蔓計面南者西焚至馮永年藥店東焚至戴家弄口公墻面北者西焚至李姓祠堂墻東焚至戴家弄口公墻南焚至公墻北焚至米行橋後河共焚去二十餘家都計樓屋四五十幢當火之熾也　救者未及隄防致新河頭底晉泰當庫樓忽有火星飛墮少頃濃烟冐出災及屋梁其時水龍方奏凱言旋而警鑼又紛紛馳報急往援救得將前進保全至庫樓則已化爲灰燼矣 
[皖中火警]  
　　安慶采訪友人云本月初六日午刻聞街頭有鳴鑼告警者急出詢之知火起於三步兩橋畔某姓家旣而各水龍飛馳往救文武員弁亦先後臨塲彈壓以免匪人乘亂刼財未及片時卽已告熄據云其家廚屋中薪蒸充牣不知因何起火幸救護得力不致　及比鄰 
[越試三志]  
　　紹興采訪友人云本月初七日浙江提督學政陳大宗師考試諸曁文童首題辭子曰毋次題非仁無爲也二句詩題賦得玉漏銅壺且莫催得催字初八日考優生第一塲文題子曰由也果於從政乎何有詩題賦得衆仙同日詠霓裳得仙字同日考敎官四書文題金聲也者四句五經文題未詳詩題賦得蓬瀛春色逐潮來得潮字初九日考餘姚上虞新昌文童餘姚首題躬行君子上虞首題子路有聞新昌首題述而不作通塲次題智譬則巧也二句詩題賦得長笛一聲人倚樓得樓字初十日提覆諸曁文童題聣作小講不作破承而主癰疽作二比無論前後 
[駕返瑤池]  
　　鎭江采訪友人云鎭江府彥詠之太守之夫人偶感風寒遂櫻小極延醫診視藥石無靈延至本月初九日駕返瑤池郡中文武各官一聞訃音咸往弔唁素車白馬爛其盈門我知太守痛甚黄門當有不忍鼓盆而歌效莊生之曠逹者矣 
[東瀛雜錄]  
　　日本友人云仲春朔日日人於佐吉山麓享祭前次臺灣陣亡將士侵晨有魚雷艇兵丁數十名往祭亭午則裁判所及長崎縣警察署各官咸往致祭又有樂工十餘名在彼鼓吹墓前羅列旗旛更有警察署捕頭帶領通班巡捕在彼設演武會試擊劍相撲等藝以觀技之優劣賞賚有差男婦之往觀者相錯於道○西歴十五號有英國輪船名派柴者在門司埠裝煤因斤兩不符與工頭齜齬英人踢之以足旋復持鎗恐嚇日人羣憤各以煤塊遙擊船上水手五六十名各持鎗刀棍棒而出一霎時如臨大敵英船見勢不佳遂鼓輪望神户進發警察署及上小倉裁判所電逹神户至次日午前此船入神户港遂同投英領事署控訴後經英領事會同裁判員公斷給重傷之二名各銀百元輕傷者三名各五十元作養傷費其事遂寢○英俄齟齬以來兩國兵船之出没於崎港者無日無之此往彼來幾同水上游鳬每日上岸採辦各貨需用浩繁以致市價日增白米每百觔竟漲至七元以外旅居各商大有長安居不易之勢也 
[繡州春綠]  
　　嘉興采訪友人云某日王店鄉民解兩犯至嘉興縣署典史某少尉升堂提訊兩犯同供稱小人等並不爲盜實係被誣務求青天老爺超豁旋有客董及客長投案陳明兩人實係客民之務農者某晚歸途燈忽被風吹滅因叩某姓之門乞火某姓以言語不通悮認爲撞門行刼者急登屋頂鳴鑼鄉鄰齊集拘拿以致慘遭縲絏少尉乃令當堂具結領回○嘉興府宗太守示期本月十二日考試文童先於初十日 
 
 

Page 3

 
 
取齊○近日善男信女之赴杭州進香者十里河滣舳艫相接詠隨園太史觀音無别樂受盡美人頭之詩學琳宮梵刹之間當不少脂香粉陣矣 
[九派江聲]  
　　九江訪事友人云九江鎭宋佩珍鎭軍示期本月初三日在大校塲簡閱選鋒左右二營及新勁營合操洋陣右營哨官余某未能合法卽予斥革以後營外委詹滌臣把戎充補新勁營某哨官亦不合式責軍棍四十下帳下健兒莫不爲之股慄旋牌示初八日閱視親軍○長江水師湖口鎭標中衡遊擊王吉階遊戎因病出缺已紀前報嗣經提憲檄委金陵營都司劉都戎升署遞遺金陵都司以龍河守備王彩庭守戎升署兹因湖口右哨都司張都戎明志開缺鎭憲遂詳請以王彩庭守戎接署 
[蘇臺雜錄]  
　　姑蘇訪事人云元和縣外監要犯越獄一節業已兩誌報端兹悉縣主李大令通禀各大憲後限五日内務將逸犯悉數就擒毋任漏網兹已逾限尚未弋獲而所逸六犯中有一最要之犯姓伍名開發者業已擬定斬罪不日將頒到刑部釘封文書是以大令萬分焦灼訪悉吳江縣有幹捕陳徐二人爰卽移文乞假縣主允之陳徐二捕旋於本月十二日來省大令給以川資文憑令密往各處躧緝○前日淮揚海道謝觀察因公來省旋拜會各同僚至飛划營管帶歐陽總戎處談及現下所屬各處天災流行飢民異常困苦因特捐廉二千金清總戎代辦山芋以便晒乾磨粉賑濟飢民總戎以被災者衆多得一升卽可救活一人性命爰亦慨助二百金飭差弁馳往各處購辦限迅速辦齊交觀察一併施賑噫淮徐災况待哺嗷嗷安得在上者盡如觀察總戎哉○候補縣丞潘二尹所雇長隨汪某初尚作事謹愼數載於兹頗得主人歡近與劉盤龍一流人爲伍將曩年積蓄盡付東流漸至衣服物件典質一空無計可施竟私取主人銀物以償賭負二尹查悉之下卽行斥逐汪無處棲身暫假衛前街某客棧住宿而囊空如洗房飯資分文無著近被棧主逼迫窮思極想爰繕信函一封託名二尹逕投常熟縣署縣主朱大令開函閱視略謂公館被火所有一切悉付咸陽一炬不得已告貸洋蚨一百元云云大令疑信參半繕就覆函遣親信家丁某甲先持洋銀十枚來蘇面呈略謂如果有此事卽當如數續寄二尹閱之殊深詫異爰卽詳細根究始知汪某之鬼蜮伎倆不覺勃然大怒立至某客棧將汪交地甲函送西路總巡局請辦 
[漏捐擬罰]  
　　前日南市籌餉貨捐局巡丁查獲船户方嘉賓裝載鐵鍋並未赴局報捐因卽禀知總辦戴太守飭交十六鋪地甲看管候訊明照例罰鍰 
[彈壓香市]  
　　每届二三月間本邑西南鄉龍華寺香市甚盛今歲適值風和日暖桃花盛開是以寳馬香車絡繹如織衣香鬢影掩映於紅霞萬頃中周昉畫圖當亦無此妍麗少年子弟每喜高乘怒馬逐隊遊觀品綠評紅恣情輕薄江蘇撫標滬軍營督標奇兵營製造局砲隊營高昌廟巡防局均派勇丁分守各要隘以免匪類肇生釁端蓋循曩例也○昨日道家者流謂爲水德星君誕辰本邑小南門外倉橋南首水神閣由廟祝雇伶工奏樂彈絲品竹渢渢移情清晨上海縣黄愛棠大令委典史蔡季卿少尉躬往拈香二十三七鋪巡防局員邵子怡二尹恐有流氓滋生事端特派勇丁前往彈壓 
[迎神賽會]  
　　昨日午後三點鐘會中人興高采烈齊集邑廟迎城隍神及冥屬四司偶像出游前導除旗鑼傘扇外更有大鑼班陰皂隸花十錦牌馬鼓吹馬執事對馬誥敕馬神像坐綠縀繡金大轎每起間以沿路吹彈之少年子弟一班竹脆絲清洋洋盈耳更有黄衣會青衣會延綿至二里之遙一時紅男綠女如海如潮黄大令特派差役按叚巡查彈壓保甲總巡及巡防各局亦派局勇手執藤鞭照料典史蔡少尉命駕赴壇致祭 
[佳節停公]  
　　昨日爲清明佳節英界公廨讞員張賡三直刺法界公廨讞員鄭景溪大令均照章停訊一天清晨各飭家丁知照捕房并禀明領事 
[賭徒不法]  
　　賭徒歃血已誌前報巡防局員李蘭史二尹閱報後卽傳二圖地保徐士義到局大加申斥徐禀稱俟小的探知各賭徒姓名再行禀報二尹頷之聞各賭徒在外揚言欲與地保爲難眞可謂目無法紀者矣 
[察騐捕役]  
　　昨日本邑英租界捕房柏總捕頭傳諭察騐中西各捕役號衣午後兩點鐘時各捕役絡繹赴四馬路老巡捕房聽候捕頭騐看○昨日午後三下鐘時美租界捕房藍黎二副捕頭督率通班中西各捕至英領事公館請各董事騐看及事畢已鐘鳴五下矣 
[騙脫逃]  
　　騙子陳某不知其爲何許人昨日至英界抛球塲南首河南路烏利文鐘表店自稱某洋行買辦行主欲購金對時表請飭人送往選取店主允之立卽遣某夥携金表三枚而往比至行中陳忽稱主人無暇及此汝可將表暫留夥不允陳曰卽若是則我當與爾同見主人選定可也遂反身入内遲之又久不見其出異而詢諸行中人僉云其人前曾在行刻已辭歇大約已從後門携表而遁矣夥無奈回告店主投報捕房請緝 
[被壓受傷]  
　　裏虹口軒轅廟南首裕源油酒雜貨店有牌門數扇倚於門首縛以繩索昨日午後一點鐘時整容匠某甲携銅銚往某老虎灶購熱水而回行至裕源門首牌門忽然跌下壓在身上登時目眩神昏倒臥於地裕源各夥見之立卽舁送歸家延醫調治如甲者眞如諺所謂飛來横禍也 
[分發人員騐看名單]  
　　新海防掣籖分發郎中花翎李經宇山西員外郎桂海蒙古主事李玉如湖南大理寺寺丞任光裕浙江光祿寺署正陶潤波浙江内閣中書趙鎭直隸太常寺典簿劉鶴慶胡南鹽運司運副袁勵中順天知縣章識言浙江○保奏掣籖分發員外郎陳本仁雲南○新海防指省分發道花翎二品頂戴增霖漢軍江西劉能緝湖南廣西同知何爲儒山西河南林介侯安徽河南桂運昌江西浙江唐式邭直隸山東湯坤江蘇浙江知州李褆漢軍河南通判李維緒直隸陜西劉存格直隸山東阮志觀安徽江西鹽提舉升銜彭麟保江蘇浙江鹽運司運判葉爾良浙江兩淮知縣李維岳直隸陜西查鰲安徽浙江汪敬江蘇河南楊長濬江蘇江西曹乃金四川雲南沈承鈺浙江雲南鄧廷獻江西廣東劉昌彞湖南安徽鹽大使程傳經江蘇浙江楊葆孫江蘇福建孫祥麟貴州山東布經歴李德驥湖南雲南府經歴汪樹森順天河南蘇彥章江蘇浙江曾愷章江蘇浙江郭德馨浙江陜西張寳樞四川廣西周鐸浙江河南縣丞蘇沂直隸山東王文元直隸河南陳黼湖南浙江陳謙安徽江西楊殿藩江蘇浙江衛景青四川江西趙雲翼漢軍河南蒙浚成四川河南吳良桐河南山東洪寅安徽四川鹽知事朱堅順天兩淮州吏目黄慶霖湖南陜西高炳元湖南廣西王炳奎湖北山東婁熾昇雲南四川縣主簿周書安徽浙江府照磨秦振興江蘇江西張學年湖南浙江通判照磨王培齡湖北江西府司獄張著錦四川福建巡檢宋學溓四川廣東江兆錫四川湖南韓炳煇山東廣東李蓮湖南廣東陳阜湖南雲南姚裕楨順天雲南江文璟廣西廣東戴鼎元廣東福建江譜薰安徽江西劉錫銘江西廣西盛廷珍安徽江西楊德榮貴州四川從九品謝君榖廣東江西何其琛廣東福建蘇光祖浙江廣東沈志鴻浙江廣東陳肅溥浙江安徽吳淇浙江河南竹祖惠四川陜西典史祝祖佑湖南陜西張維藩湖南浙江江澤春安徽江西　　齡安徽江西范宗連江蘇浙江蔣體駿江西廣西董景芬安徽江西周菼四川廣東王廷煇浙江廣東王文炳浙江江西余用霖浙江四川李作楫浙江江西李坤雲　河南閘官任毓麟順天南河未入流袁恩濬廣東浙江孟綬浙江四川○籌餉指省分發 
 
 

Page 4

 
 
鹽大使王壽堿順天山東縣丞謝寳珊湖南江西從九品沈汝鳳浙江廣東陽致祥廣西廣東○勞績掣籖分發知縣藍翎李天祁江蘇州吏目藍翎許其寅四川○勞績指省分發道花翎二品頂戴周傳經江蘇直隸知府鹽運便銜馬希援山西河南花翎鹽運使銜何師呂漢軍江西花翎魏景崙湖南廣東傳橒順天河南同知蘇思温河南奉天直隸州知州何見　廣西山西花翎魏承恩湖南四川謝樹璜湖南廣東知州花翎李恩治四川雲南榮麟滿洲四川知縣黄賡陶湖南新疆知州銜易國勳湖南陜西五品銜酈嘉榖浙江河南朱惠浙江廣六品銜祺威滿洲廣東榮善滿洲奉天縣丞藍翎張丕基湖北陜西巡檢黄鉁安徽湖南從九品陳澍澤湖南江西○敎習呈請分發知縣林其榮福建○恩廕指省分發通判林步高廣東安徽○議叙掣籖分發縣丞陳長卿山東巡檢殷璞直隸○議叙指省分發縣丞高秉釗山東河南從九品丁澤安徽江西典史朱邦幹江蘇山東唐宗濤浙江福建○應補呈請分發知府唐承烈山東陜西未入流孫煦浙江四川關樹南甘肅河南 
[招領小孩]  
　　頃有善士見途中一小孩啼哭因卽送入敝堂此孩操蘇州音年九歲姓姚名嘉升身穿重素白結羽縀帽白辮線元色布單背心元色布棉袍花布褲灰色扳尖鞋據云胞兄名小阿庚請登報章俾家屬速來認領[  六馬路仁濟善堂啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[杭省絲價]  
　　杭州訪事人云杭地絲價逐漸加增現在細絲每百兩貴至五十四元業綢者雖經加盤而市上生意不　　難免虧折之虞也 
[鷺江雜誌]  
　　厦門采訪友人云北間道光之季開作通商口岸後卽有英國敎師來此宣講福音勸人入敎厥後道光二十八年度地　狗墓街建築耶穌堂迄今已歴五十年堂由諸牧師與地方民人頗相和洽遂於二月二十日舉行慶賀之禮懸燈結彩鋪設一新綠女紅男結伴往觀大有如水如雲之盛○二月二十三日之夜厦門港打石字街園山宮畔某姓家遺火草堆中致遺焚如之禍幸卽救熄不致殃及比鄰○周子迪觀察於二月二十八日乘琛航官輪船至厦屬下員弁皆至接官廳恭迎旋擇吉本月初一日午時接篆任事 
[晴川雲樹]  
　　漢口訪事人云漢上各善堂接奉憲札著於本月初十日將各粥廠一律停止嗣以今歲逢閏春耕較遲故　批示各廠展至二十日停止仁愛下民可謂無微不至矣○近聞漢陽所屬南北各鄉牛疫盛行死者無算豢牛之家莫不優心如　也惟人口尚安平無事○湖北學憲土勝之文宗考試德安業已竣事定於本月十五日按臨漢陽想志切觀光者早已磨厲以須矣○漢鎭張　之巷附近出一命案聞死者某甲向某氏婦作保貸銀若干兩負債者旋匿避無蹤婦向甲追逼以致吞烟而死○前日張香濤制軍已調某軍門到省招募新軍致劉幹臣軍門出山之說聞已作爲罷論矣○鄂屬唐心口官堤大工完竣總辦惲觀察　翼已率同從事諸員回省禀覆矣○李某固虎而冠者也好勇鬭狠屢滋事端本月初旬某夕因細故與某甲角口逞一時之勇將甲毆傷斃命刻有某紳董出塲調和不識可能了事否也 
[局員治賊]  
　　小竊王阿元寗波産也前晚至半淞園附近張阿金家撬門而入竊取布衣二件適張歸家撞見當卽扭送巡防局控究姚殿卿二尹升座研訊王認竊不諱二尹判重笞一百板斥釋 
[香船傾覆]  
　　前日潮漲時有無錫快船一艘滿載香客至龍華進香駛至法公司碼頭浦面適某輪船將起椗烟霧迷擾　值風狂浪湧之際舟子把舵不穩以致傾覆各杉板船立卽赴援得以救起數人餘則均與波臣爲伍矣 
[上海縣署瑣案]  
　　引翔港董事周子青代日商買地轇轕前經黄大令提訊情由已詳前報前晚大令補傳未曾收清田界之嚴根餘沈炳發沈阿佛嚴桂卿羅錦山五人到案各人呈遞周子青未付洋票合計洋一萬一千五百餘元銀一千九百兩求追大令謂此票係周所開當内所出現在此當已閉惟尚有餘找銀五千兩在洋商處未收今可各照欠數六折分派俟地丈明後來案具結嚴等一再求加大令開導再三始各遵斷大令又諭地保嚴子琴曰卽使六折分償尚不止五千兩之數爾可傳諭周董速再措繳銀兩本縣定於三日後會同洋商前往丈地如有人阻擾惟爾等是問各人唯唯而退○黄大令前准會丈局移開老閘北首　子　韓姓之地十五畞賣與洋商契上祗載十七畝其餘一畞八分係充公之地浮收價洋一千八百元請提訊追繳前晚飭提地保姚文彩賣户韓壽山韓根生　訊姚文彩供韓姓之地賣與張炳堂後張轉賣與洋商俱由小的蓋戮惟不知與契不符韓壽山韓根生圖供此田係合族公賣與張炳　照方單交地後由張轉賣與洋商小的等亦不知其細大令曰爾等不知豈地保蓋戮時亦不查明地畝方單顯係作弊盜賣喝將姚掌頰一百五十下責四百板限十日内繳洋一千元二韓暫交差管押○地販姜錫山丁裕卿前因盜賣升科田地由黄大令提案收押限缴前晚飭提催繳姜丁同供稱小的等收押後已由母親屢向買地之地亞士洋行及曹公館兩處懇求繳價升科口内必能清理大令著赶緊理明如違未便遂飭仍還押 
[英界晚堂瑣案]  
　　前日巡捕送搶親爭閙之張木木柴永發柴林氏及新娘柴秀林四人請究前晚張賡三直刺提訊之下張木木供本邑人文定柴永發之女兒爲室　定吉日央媒送去禮洋四十元通知迎娶日期詎料永發將禮洋收下携女潛逃小的偵悉情形故乘其不備前往搶親柴供小的誤聽人言致欲翻悔今已由媒人言明願將女兒嫁張叩求免究林氏供與夫同柴秀林俯首無語張直刺諭令不准再有吵閙情事從寛一併飭釋○顧俊奎顧楊氏楊炳榮蘇阿三等在途吵閙由巡街捕拘送到廨前晚張直刺提案研訊顧供小的在英公館充細崽娶妻楊氏不安於室常返岳家久居不歸前日小的至岳家向領見楊氏在蘇阿三家中邀之回家不允顯見與蘇有之端情事因此爭吵由捕送案求恩訊奪楊炳榮供女兒因不願隨姑出外售賣珠寳托故回家小的祇得暫爲留住詎料女婿懷疑誤指與鄰人蘇阿三有染顧楊氏供小婦人自嫁後丈夫抛棄不顧且並無房屋常在船中居住因此不慣暫回母家丈夫悮指與蘇有暗昧之事以致爭吵求恩明察直刺著顧將妻領回 
[英界公堂紀事]  
　　京伶汪桂芬初隸天仙樂隸籍旋又入天福班數年之中由花旦而老旦而老生葢已幾變脚色矣邇者又至鶴鳴茶園演劇前日忽被管班人郭壽春扭至公堂控其悔議讞員張賡三直刺著交人保出候定期傳訊○有翁張氏者野鷄倡之流亞也前晚强拉行客至家穢語淫詞不堪入耳適爲某號華捕所見拘入捕房捕頭令轉送公廨直刺發交官媒押候訊辦○李松亭扭胡家宅羣芳花蕚樓小主人杜錦堂至廨訴稱曾代伊向匯康小錢莊借出空票洋銀數百圓向索不還請爲追給直刺著暫押候訊○童顧氏扭王沈氏至廨訴稱曾在治下開設衣莊王沈氏賒去綢縀衣服約值洋銀六七十圓向索不還請爲追給直刺著將王沈氏發交官媒暫押候訊 
[法界捕房紀事]  
　　上月王載宏投公堂控益康小錢莊主薛益成以空票貼現調去現洋四百五十元屢索不還求請　還等情鄭大令准詞提薛到案訊供著交保出外限三日内理楚　據薛呈繳洋一百元情楊裕興饅頭店主擔保出外迄今案　　久原告屢次求追大令著保人交案昨日薛投捕房伸訴此項票洋係他人所欠原告砌詞朦控捕頭以此案已解公堂經中四官會訊限三日内理楚爾係莊主旣已延宕不還不得謂之朦控著押候解堂嚴追旋由保人赴捕房聲稱薛已到案求請退保捕頭准之○西新橋南首淞園浴堂開設有年樓面轉租江北人某甲邇者園主知甲招留匪類恐干未便昨日據情投訴捕房捕頭飭探傳　　三日遷出違干查辦○積竊某甲素患羊癲瘋病前晚在某處行竊爲探夥拘獲送入捕房翌日經捕頭詰問甲舊病復發跌仆於地逾時蘇醒捕頭麾之使出 
[美界捕房紀事]  
　　本地人王阿三刻在楊樹浦美新洋行當馬夫昨日溜馬至鄉間偶不經心將鄉人某甲所種豆　　　甲卽上前扭住喚四百八十一號華捕拘入捕房押候解堂究辦○昨有混名小口東者躑躅至虹口日本郵船會社馬頭某民船上竊取火油二箱被包探石金榮所見拘入捕房押候解堂究辦○江北人金小山小車夫也昨日驅車至虹口沈家灣附近將某甲所設水果攤撞翻某忿不能平立卽扭住兇毆旋復互扭至捕房捕頭以其事起細微斥之使出○鄉人某甲昨日至租界中挑　　　擔碍路三百八十七號華捕以其違犯租界章程拘入捕房押候究辦 
 
 

Page 10

 
 
[上海六馬路仁濟善堂籌賑公所施子英經收山東順直湖北淮徐賑捐二月初一至二十日第卅二次清單]  
　　初一日蘇寳森大善士規銀四百兩○初二日　　　　輪船平安陳賢章各五元○初四日無名氏求胞妹胎體健安無名氏求亡女早生福地各洋拾一元包文卿一元無名氏一元銅二元無名氏五角周才寳徐芳各二角○　　日仙鎭錫堂氏求母康健兒子彭庚免災易養洋拾五元求喉疼速愈人五元幼童四元楊子彭一元○初六日尹爾康洽林秀升洋二百元金仰孫二拾元余王氏四十　　　　洋拾二元雲隱子爲兒女斷乳保平安救生局衆水手二户各洋六元○初八日黄守謙洋二百元金陸氏洋一百元張氏太太五拾元金許勳二拾元蔣丁氏爲母汪太大人　　愈盛味梅各拾元南邑梅花村居將舌耕餘資助來四元吳氏一元○初十日周紫章求父病愈洋四拾元庭記洋二拾元童益齋拾元王四本堂三元○十一日幼童戴　　　　讀書點心錢助賑求母病愈隱名氏女病求愈無錫逹源莊寄來無名氏三户各拾元錦記五元有心無力人一元五角○十二日雲清居士洋五元葉潔甫求女兒病愈四元○　三日不留名洋四拾五元綽然堂拾六元溪東小隱求資母冥福拾元宮翰卿保産平安一元銅一元無名氏一元羅漱翁因新得麟兒承親友慶賀湯餅移助計開周　張氏　　洋八元黄念祖洋四元王增元徐家彬傳鳴庭朱藕生四户各洋二元○十四日楞伽山人寄來迦陵居士洋卅元程耕心堂詹大有來無名氏各十元陳　生求母身健洋　　　洋六元○十五日祥泰洋行劉松甫洋一百十四元陸順祖洋一百元鼎昌元洋三十元應大善士墉交來隱名氏爲子求病愈洋廿元敬記秀記維記仲記四户各五元　　　　恆隆恆記各二元永源德盛均記誠記召記旭記廣記周國祥無名氏九户各一元無名氏銅洋四元○十六日藏虚齋洋一百元王似山七十七元鄭景溪大令繳來法公　　　洋六十五元無名氏四十元布衣居三十元力棉子二十元金許氏求雙目全愈劉世翔各十元存心士九元怡生氏六元無名氏五元二角沈芝汀二元無名氏銅洋九元○十七日天順祥票號洋一百元陳公館幼孩節省點心錢移賑電報滬局來平湖亮記完愿鳴鹿羼提子三户各廿元求保平安人六元馮利泰棧司减膳移賑四元馮雲　　洋二十元○十八日楊清水洋廿元銅洋十三元陳廷鎭病愈完愿許時和奉母命助賑各十元元記銅一元○十九日思補過子洋三百元吳中無力人一百元申記五十元郭良　十元　潤爲小孩押歲錢換洋六元顧錫桂二元○二十日補過子求寄父母並雙親精神　　壽考康强洋十五元雲隱子　資父母冥福並求保佑小兒面退黄色洋四元郭　名　　二元 
 
 
 

Page 11

 
 
   
 
 

Page 12

 
 
   
 
