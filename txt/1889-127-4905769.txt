# 1889 - 127 - 4905769

 

Page 1

 
 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算業叢書五元黎註隨園駢體文一元六角王船山全集十八元歸震川集三元尤西堂集二元四許氏說文二元養雲試帖二角四四書句讀三角小學韻語一角五初學玉玲瓏二角杭寸六才一元千良方三角六如欲買者請至三馬路申昌書畫室或本帳房均可此佈 
[重印醒睡錄出售] [  申報館主人啓]  
　　本館曩刋醒睡錄久已風行海内不翼而飛兹用鉛板重印紙張潔白校對精詳每部訂成六本價洋三角五分准於即日出書賜顧者仍照曩例 
[石印傅選戊子直省鄉墨出售] [  點石齋代啓]  
　　山陰傅子蒓先生每屆鄉闈揭曉後必取中作中之尤雅者加評圈點都爲一編刋板流傅嘉惠士類此屆戊子墨選出在京友人寄示原刻受而訓之洵是金科玉律爰託點石齋付之石印以公同好所有叙言例言與主試之官階科第並後附之試帖詩一仍舊貢至於文中之致勝奪目處另有眉批委曲詳盡以言之現在市上所售鉛字本子無有眉批也則此本之所以勝人一籌者在此幸購者垂鑒焉分訂二本價洋四角半本埠申昌各書坊　外埠點石齋分局皆可購閱此佈 
[發售小題觀海告白] [  點石齋啓]  
　　本齋曩有大題觀海初二集之刻可謂綜制藝之精粹集文苑之大成矣而小題獨無美備之選尚爲憾事今又廣搜博采延聘高才愼加遴選得文一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌及抛球塲點石分局外埠則向各分局購取可也此佈 
[籌賑餘論] [  滬上寓公稿]  
　　星期兀坐病體稍甦友人以山海新關某君手書見示中述東省飢民之苦大略謂頃由奉省内地回營之教士言及各内地飢民流離困苦慘不忍覩現辦春賑者祗有南紳楊君往來查放並聞官賑有將停之說如果眞確則災民所仰望者惟在南省籌欵接濟始免溝壑之塡但南省賑局匯解賑款非只奉省一區雖曰地大物博捐欵易集然奉省災區甚廣災民甚多亦恐有所未逮爲今之計若得官賑免停兼以西國賑捐相助爲理最爲幸事并求南省大善士源源接濟則億萬飢黎庶可知終保全生命云云披閱再三不禁　然而歎曰嗟乎哉奉省之災竟如此其甚哉猶憶去歲之秋本埠屢接營口來書謂東省水災平陸頓成澤國湯湯方割民苦其魚十室九空幾致無以存活即有寓滬好善士募捐施賑勞瘁不辭佛力婆心行之罔倦雖遠而山左近而徒陽災况相同捐欵必須分散加附輪往北者每次多至數萬少或萬金數月以來爲數亦已甚鉅加以教士之放錢米官賑之扁閭閻竊以爲民困或可稍蘇當不憂轉於道路矣乃不料夾書所述尚有如此情形嗚呼噫嘻何奉省之民天之不吊竟如斯哉而尚欲求賑欵之來蟬聨不絶不亦難乎其難哉正在憮然不樂間適有以江夏家無剩特人籌賑新法囑爲刊佈者不禁色然以喜曰嘻是殆大士之楊枝水雖祗一滴蓋亦能灑遍大千世界矣其言曰子屢讀貴報知災區待賑之切莫切於此時諸大善士籌振之急亦莫急於此時而募振之難偏有莫難於此時者子一貧如洗虚願徒殷輾轉籌思得募振數法請爲大善士陳之一各屬書院每月皆課士二次前列者給發花紅若干倘各學傳諭諸生在此項中提出若干暫行助振想士爲四民之道既讀數行書豈無惻隠之念其數雖細然以通省計之亦足補助於萬一也一新進生員例餽贄儀於學師嗣後凡有入泮者於贄儀外多出若干并於報金名抽取若干彚解協振公所其造福定然無量倘廪保而能勸導諸生其造福亦屬無量一往歲募振租界上曾有木桶之設好善者皆投錢於其中今倘於頭壩橋起至新閘橋上各置一桶雇一人專理其呈遇往來者令各人投錢一文各城門口亦可置之爲數甚微人必樂從然以月計則聚沙亦可成塔也一滬上不乏丹青家倘能將災民苦况繪成巨幅分懸著名酒肆烟館中其下置一木桶俾目撃者或省數筯之費成節一盒之資隨意捐輸以補萬一更可令人知山殽海錯之外别有草根樹皮可以果腹并可知衣香鬢影固可樂而啼飢號寒亦可慘也家無　物人之言如此顧書院中酌提膏火花紅一事滬上前己行之爲數雖屬零星然苟各省一律通行則積少成多數萬金亦不難立致特難爲寒士地耳新進者即經得意量力捐助諒必樂從此際松屬正當歲試之期敬告獲雋諸君尚其作善降祥博秋來一枝高折哉過橋收錢一事固屬可行特恐雇人須出工資倘或收數不多不免有名無實所最妙者其爲繪成災况張掛於酒樓烟館中猶憶昔年刊鐵涙圖描冩荒歉情形固已傷心慘目特閱者一過目即已廢棄則亦無所用之耳今則於短榻横陳之會芳筵高敞之時觸目警心易於激發將炰羔膾鯉可想見災民之嚙雪吞氈吐霧噴雲可想見災民之饕風虐雪有不心存惻隠立即解嚢者乎而僕則更有一說焉往歲有人擬勸妓樓戯館酒肆烟寮酌提若干概行助賑顧此輩操業微賤惡知行善即應允矣而斂此齷齪錢亦非大體所宜爾方今輕寒輕暖日麗風和土女嬉春皆喜入名園游覽滬上如張園徐園等類其主人皆世家大族閥閱縉紳平日樂善好施孜孜不怠而粤中之風流好事者又集資在楊樹浦特建花園供人游賞樓臺花木定必大有可觀曷勿勸各園主人於游資中提出若干以充賑欵而更令游客亦量爲捐助慨解腰纒若是則集腋成裘數亦不少不特視捐及妓樓戯館酒肆烟寮有上下牀之别即較之抽捐寒士之花紅膏火亦覺易於爲功矣雖然鯫生戔戔之見無論未克施行即曰行之亦不過車薪杯水滬上不少大善士尚具更籌善法以濟此千萬嗷嗷待哺之民乎 
[都門雜記]  
　　京師宣武門外南横街地方楊某者於三月下旬失去一子其子甫十餘齡是日清晨與隣孩在街頭玩耍直至午刻尚未回家甲上街尋覓杳無蹤影急往前門大街迤南天橋地方東望西顧追退無策猛見天壇圍墻旁有一人前行身後尾隨孩童三人健步飛行頗覺可疑但相距甚遠面目似難辨認中奮勇飛追細視之則三孩中果有其子因悟前行者爲拐匪將上前擒拿不料此人知呈已洩抽身遠遁甲未便窮追乃將其子及二孩一併帶至北城坊署禀報前情聞坊官已飭差役往二孩家中送信以便當堂認領未知拐匪日後能否弋獲也○前門外西河沿有一滿姓回教中人也素以賣燒餅爲業三月二十間偶染時疫經某醫生診治服藥後翌日斃命甲之家人以醫生所立方内石膏分兩太重以致害人性命遂赴地面官署控告差乎良醫不多見庸醫亦豈易作哉○前門外迤南席兒胡同 
 
 

Page 2

 
 
三月二十八日有乞丐與一薙髮匠相鬥薙髮匠飛起一脚致乞丐踢傷殞命聞是時童侍御乘車經過訊明案情當飭差役先將該匠交中東坊署收禁然後飭役由其府第取到丸藥一粒撬開乞丐牙關將藥灌下閱時未久乞丐居然復活次日經該坊重笞該匠以儆其鹵莽之咎○三月二十八日清晨有無賴某甲手持利刃向寳勝和優伶黑燈訛索錢文黑燈亦非懦弱之輩即就手中棍棒將甲打翻在地揪住髮辮同赴中東坊署控告後經人調處其事遂寢 
[松郡試案]  
　　奉賢金山上海三縣童案於十二已刻發貼今將全案錄左奉盛葆清何芳齡廖光祖瞿昻雲朱之培林毓桂朱文海沈士璋蕭祖蔭莊仁鏡朱贊臣撥府阮尚恭喪冕廖光謍撥府朱原憲錢承濟撥府程鵬撥府周蓉徵金袁大炘項承謨張增祚金印新葉長青黄希曾阮廷藩朱士霖曹汝仁姚後馨畢保郊李鳳翔姚恩湛吳其超沈家駒陸榮甲姚昌照劉廷燭上鈕永建程桂清徐熙秀朱昌熾凌掌冰汪永思楊兆昌陳保同朱有林曹棟黄文昭李維浩王樹荃周名勳余霖張可久李慶昌沈嘉棣李鴻膏陸紹庠張文藻蔣清鏡朱洞賓周之彦梅慶宗沈雲峯孫思泮蔣詠同撥府曹均朱詒璋 
[提覆述聞]  
　　十二日楊文宗提覆南匯青浦童生題南善與人交久青不念舊惡怨各作一講一鈞通塲題君子之至於斯也二句各作後二比華亭婁縣提覆牌於十二未刻發出每縣各提四十名准於十三辰刻進院覆試 
[茸城瑣紀]  
　　前報聚賭滋事一節　悉當日拿得甲乙兩人解入縣署經凌邑尊提訊之下甲係鄉農道經其處誤被拿住當即保釋乙係皮匠帮同毆打殊屬不安本分叱令笞責數百覊押所中該圖地保亦受笞責聞初十日午後該處汛弁又拿某丙解入縣署未知如何辦理也○雲間求忠　賢三書院董事係某孝廉承辦邇因司帳舞弊經黄某等歴數其短禀明楊文宗業奉批示飭舉誠實可靠之人接辦 
[蘇垣官塲紀聞]  
　　奉賢縣鄉民聚衆燒斃鹽捕營巡勇哨弁一案節登前報兹悉此案已由黄護院具摺奏聞并請將緝私營統領江蘇候補道丁觀察兆基摘去翎頂總領哨候補都司胡都戎革職業已奉有硃批至奉賢縣陳大令檄署另候差委遺缺委候補通判王别駕祖慶前往署理 
[金閶瑣事]  
　　前報閶門外洪福茶園被封一節兹聞該伶人王喜壽先已逃匿未曾到案現在將該戯園發封永遠不准復開一面嚴拿王伶到案重辦第不知能否弋獲耳○崑新等縣客民滋事一律遣散回籍陸續押令就道無如若輩恃衆逞蠻頗難彈壓近來蘇城外仍陸續而來多至數百人少亦百餘人一到碼頭即欲擁進城垣是以二道縣一聞難民到境莫不赶緊出城彈壓設法押令出境聞各處來者尚有數千人吾知地方官辦理此事正不易易也 
[接錄張樵野星使與美外部辨駁新例往來文件]  
　　給外部文爲照復事上月二十五日本大臣帶同徐叅贊到貴部會晤貴大臣告以古巴之行數禮拜内便可返署所有交涉事務暫委徐叅賛代辦本月二十四日返署始閱貴大臣本月二號來文用特即復竊念此間共事已歴三載百凡和洽日秘往還諸荷周　感級不置何肯梢傷交誼况貴大臣角任在即乎本大臣前文本意非謂貴大臣曾有允辦之件而未克踐言者彼此信義素孚本大臣斷無此意想亦在洞鑒中矣當日備文照會時實以議院上年十月一號所定之例無理已極自維使職不能緘默至文内所述貴大臣曾言倘議院議例與歴來和約相悖總統定必批駁一節非謂貴大臣曾經應允總統必駁新例此特貴大臣自申已意耳蓋當時貴大臣談次叙及議院現已議有新例與和約相悖設議院議定想總統自必批駁等語聽聞之下殊爲欣忭但仍不以貴大臣之言作爲應允總統一定如此辦法也本大臣前文曾言貴總統批准十月一號新例係出意表并請貴大臣奏請總統諭飭議院即將新例損碍華人之處汰除想議院急行新例之時正在公舉總統之際或曰此例原不洽貴總統之意今舉總統之事大定波瀾已平倘貴總統能以守約大義責成議院且諭以中國歴來守約之雅想議院明理紳士當必遵諭也來文辯卸各事姑不深詰輒憶上年二月二十四號貴大臣函訂是月二十九號到部訂商條欵屆時本大臣帶同徐叅賛洋員柏立繙譯梁誠到部會商各員均諳　語所有問答共見共聞梁繙譯傳述之言返署後繕備一紙翼日誦讀一過徐叅贊柏立復按無訛本大臣遂照錄一分備文咨送總理衙門此本署向來辦法也兹將該節略所載貴大臣言及總統批駁之件節抄一分并附徐叅贊與柏立所備供證之詞統送察閱想彼此容有誤會之處然本大臣却係據當日實在情形備文照會也來文謂當時并無議定違約之例須持總統批駁者何致無端聲及此說殊難索解等語此則貴大臣誤矣查貴大臣一千八百八十八年二月二十四號來函約期會商末段云現議院以華工來美一事議論沸騰亟宜妥修約欵等語由此觀之會晤時貴大臣說及議院議論沸騰各事尚非無因也當時本署亦存有議院所議新例之稿一係第五十屆議院第一次聚會上議院紳士密祖於一千八百八十七年十二月二號倡議之例第五百八十二號一係第五十屆議院第一次聚會上議院紳士司祖屈於一千八百八十八年正月三十一號倡議之例第一千七百九十七號一係第五十屆議院第一次聚會下議院紳士費路頓於一千八百八十八年正月四號倡議之例第一千二百十七號一係第五十屆議院第一次聚會下議院紳士富禧士於一千八百八十八年正月十號倡議之例第四千四百四十八號一係第五十屆議院第一次聚會下議院紳士夏文於一千八百八十八年正月二十三號倡議之例第五千六百七十九號查以上各例均與光緒六年即西歴一千八百八十年續約相悖議院專理外交紳士日頻議論日報亦從而辨之衆所共喻就上年二月二十四號來文并當日議院所議此等新例之事足見該問答略節所載之語係屬應有之義本大臣猶能記憶當時因有總統自必批駁違約律例之語故即定　妥修約欵雖當時并未握定貴大臣自任能使貴總統如此辦法之說然本大臣自計苟能妥立約欵則於未批准約欵之前遇有違約之例貴總統儘可批駁使不致成例蓋約未批准之先而美自立例以廢之則彼此徒勞會商修約之苦心而失國體甚非本大臣所願也來文謂其餘詳細容日照復本大臣宜可擱筆矣無如貴大臣函附貴總統上年十月一號批准議院新例諭文一本則又不得不辨按駐貴國公使之例所有總統致議院諭文公使未便公然指斥但來文謂貴總統意見新例之立係與中國所示之意相合本大臣亟當切實明告貴大臣此說謬矣蓋商訂約欵底細本大臣盡悉端委貴國新例實與中國之意大相矛盾也中國固不欲華工來美受害迨一千八百八十七年正月十二號貴大臣送交約稿時本大臣即將總理衙門前數月所致田使照會内叙中國所擬自禁之故職由美入將境内華工焚殺驅逐所致并因貴國政府徒有保護虚名而華工并未獲享按約應得保護之實我國自禁後此來美華工實因美國未能按約克盡保護之故此曾明告貴國并將總理衙門致田使文牘照錄送閱文内尚有兩欵一現在美國華工任便往來除限制章程外須永遠按約相待一華人由中國往他國或由别國互相往還須准假道無得阻滯本大臣與貴大臣訂商時無論或會晤或文牘俱以此兩欵爲重且每謂約内如不載此兩欵則本大臣無權畫押查上年十月一號貴總統批准之新例係禁止現在美國華工日後回華欲返美者不准復來并前所發紷回美執照視爲廢紙微聞貴國各稅關皆謂已將假道權利撤去是此新例行後貴國并未允准華工假道本大臣查悉確是實情業經另文申說尚得謂此新例係仰符中國之意耶微特此例與中國官民之意大相逕庭抑且大悖一千八百八十年續約并啓廢棄中美歴來和約之漸今者追述當日貴大臣所言貴總統定必批駁違約律　各語理合據實縷叙明白相告以篤友誼伏望鑒亮爲荷爲此照復請煩貴大臣查照須至 
 
 

Page 3

 
 
照復者右照復外部大臣　　光緒十五年正月二十六日 
[閩垣紀要]  
　　仙遊縣轄有某甲年老矣上月間散步通衢突有馬奔吼而來甲未及躲避被馬踐踏旋即斃命紳士據情禀縣正在拘拿馬主懲辦而甲之子以父雖被馬踏斃乃係定數於人何尤禀請銷案王偉堂大令俯准所請申詳督憲卞頌臣制軍因此案父死非命子有不共之仇豈有反請詳銷之理其中恐有别情批飭土大令澈底根究其詳容俟　錄○有從福安縣至省垣者據稱該邑有某甲與嬸母通姦因叔管東太嚴旋即將叔謀殺業已破案未知地方官如何究辦也○出西關外十里有長慶寺俗呼爲西禪寺固福州名勝也前日該寺僧徒某甲因天氣炎熱裸體入池洗浴西鄉人撞見惡其無禮將所脫之褲取去訴於本寺其時方丈適往他處由庫頭僧梵惠立即逐出聞者稱快○有黨長富者籍隸順天素以販賣京貨爲生去年行至建安縣轄太平嶺地方被緑林豪客劫　銀洋物件約值千餘金黨寡不敵衆身受刃傷奔命而走當即喊禀地方官擔延日久迄未破案現聞黨已具禀上憲尚未批示也○長邑附生陳其璜監生陳具思前日詣督轅條陳鄉約十益章程原禀憲批已登前報卞制軍見其所上條陳有裨時政深爲嘉奬該附生禀見數次制軍折節下士隆以禮貌所謂泰山不讓土壤河海不擇紐流也○注洋鄉私鑄人犯經張司馬拿獲到案附城呼鄉及尚幹等鄉所有私爐相率停鑄司馬銷差後各爐仍前鼓鑄未知大憲有何良法禁止吏其永不再犯也○福州地棍林立擾害平民無惡不作升任督粮道張笏臣觀察前任福州府任内嚴辦一次無賴門徒一見觀察如芒剌在背無敢以身試法者自是以後日久玩生横行如故卞頌臣制軍特札張司馬翥認眞拿辦○前月間在南臺一帶擒獲數名皆屬著名士棍閩人士爲之一快有前張後張除暴安良之謡按司馬前在候者帮審　餘官聲甚好此所以益孚輿論歟○福清縣某鄉民拒捕殺傷營勇已登前報兹聞逹字營勇被鄉民鎗斃殺死有三四十名之多委員許少尹髮辮亦被截斷甚至剥去衣服任意拷打是鄉之民目無法紀至於此極然於該委員亦何獨仇之深耶○福州錢法尚未整頓每百票到錢鋪支取大錢攙和小錢新私錢共二十七八文左右巿面自禁小錢所有買賣概用大錢每百票作九十文折算而巿價不肯平落昻貴更甚於前有地方之責者將何以善其後耶 
[寗波農事]  
　　寗郡四鄉植稻分早晚二種早者自榖雨後立夏前即事分　今年以雨多寒久佈種發多致損傷農人望晴綦切間或開霽而陽光甚薄生機不甚蓬勃刻下蠶豆成熟而所收不多麥性宜燥近因時見陰雨故低區半已受損高田則芃芃穎秀可望有秋也 
[雨誤營生]  
　　寗郡東鄉靈峯寺供有葛仙翁神像相傳四月初十日爲神誕往年自初一日起初十日止凡燒香男女熙來攘往絡繹於途今年天童寺於四月朔開光異常熱閙故靈峯寺香客頗覺寥寥具尤失望者小本營生之輩本可利獲三倍今值連日陰雨不免仰屋而嗟已 
[潯陽氣候]  
　　九江自上月二十後天氣暢晴四鄉麥苗秀發大有欣欣向榮之勢聞各山莊男婦之摘新茶者極形忙碌至三十日天氣燥甚礎潤如蒸晚則西北風大作江中雪浪如山雷轟電閃大雨傾盆日來陰連綿居民均易夾而棉恐與插秧有礙也 
[火車改價]  
　　臺北鐵路由錫口徑逹水桶脚地方總辦爲丁培仙張瑾卿兩太守向章火車由大稻埕碼頭坐至錫口每人收洋一角今因車路漸推漸遠若欲按數照加恐不足以廣招徠丁張兩太守公同會商擬自四月初一起由碼頭以抵錫口每人改收洋五分至水桶脚每人收洋一角並擬於該處另立票房再令本地富紳在此開設茶館以便火車往來生意庶可日盛且於地方兩有裨益聞此事經兩太守議就後即須面禀官保云 
[粤省官塲紀事]  
　　委署潮州府方柳橋太守品潔才優素爲上游所器重現因瓜代有人交卸回省邢公兩袖贏得春風米老一船空裝怪石屬下紳民咸景仰高風不置云○現署黄崗協鳳副戎鳴奉飭回撫標中軍叅將本任所遺黄崗協副將缺以澄海營叅將李叅戎新明署理遞遺澄海營叅將缺以督標儘先遊撃連游戎美署理○藩轅牌示准補普寍縣典史阮宗耀飭赴新任崖州永寍司巡檢缺請以候補從九品繆郅祥准補東莞中堂司巡檢缺委文昌青藍頭司巡檢歐陽春署理 
[繙譯旋滬]  
　　法公堂繙譯官祁理恒君於上禮拜往寗波遊歴業於前日回申所有捕房覊押各案定於今日會訊 
[病斃堂中]  
　　曹奚氏控楊雲洲等誘拐媳婦丁氏一案牽涉羅丫頭經上海縣關提到案訊供發押旋因患病由原差禀請裴邑尊發堂醫治延至昨日病斃堂中堂董報縣後即有屍妻黄氏屍子炳全求免相騐餥邑尊着即自行棺殮領回安葬 
[訪拿地痞]  
　　上海縣裴邑尊訪得民人奚阿華陸龍泉素不安分飭拘至案訊究之下奚陸同稱小的在龍華鎭安分營　並無不端之事邑尊謂爾等平日在鄉凶横且敢毆撃鹽捕營勇丁　屬目無法紀答稱小的並未毆撃勇丁當勇丁與鄉人　閙時小的等惟在旁閒看而已邑尊飭交差看管候查明核辦 
[拘獲賭徒]  
　　法租界陳家木橋帶鈎橋一帶向有賭徒設立賭攤引誘鄉愚歴經英法呼捕房嚴拿懲辦無如懲者自懲犯者自犯終不悛改本報亦書不勝書矣日前經法總巡捕頭嚴諭各捕認眞梭巡數日之間稍爲斂勛邇日故智復萌各賭徒聚賭如常四面望風者較前更多遠見捕至即一閧而散捕去則依然擺設該賭徒等計亦狡矣前日法包探郁廷湘經過是處偶不提防當塲拿獲一名并賭具等一併解入捕房俟解公堂訊辦 
[剪綹被獲]  
　　十五齡之余悅生前在南誠信烟館中剪竊烟客银洋爲法包探拿獲送公堂懲辦朱明府斷責百板以其年未及冠免枷釋放併飭其不准逗遛滬上詎余悅生仍在界内行竊前日捕房據瑞記行報任小東門被竊洋夾一個内存金戒指一枚又有吳潤記在永安街被竊英洋五元又有某甲在十六匍橋被竊英洋數元包探王榮培等嚴加查緝昨晨將余悅生暨前曾犯竊之胡某等三人拘住詢其以上所失之物惟認　十六鋪橋竊洋三元包探遂將途胡等三人一併覊押捕房于今日公當解訊 
[馬車傷人]  
　　前日下午有寗人某甲行至英租界四馬路西首突被西人所乘馬車撞倒碾傷手足該西人停車向甲言明姓氏在址代雇東洋車送甲歸家所有醫資費用可向西人取償甲唯唯聽命西人遂乘車而去 
[仍覊犴獄]  
　　寗人王標無業流氓也因犯雞姦案由蔡太守重笞管押班房詎王在監又圖雞姦同押犯人復經太守提案笞責五百板此皆見諸前報王管押迄今二載有餘太守怒其怙惡不逡管押不足蔽辜前日備文將王標移送上海縣監禁該犯自揣管押已久即可開釋不料災星未退監禁依然潸然涙下悔已晚矣 
[英廨瑣聞]  
　　昨由華捕將貧病臥路之陳阿慶周阿龍二人送至英公廨　日差禀明蔡太守飭將二人發棲流公所留養醫治病痊再行安置○印　在路見有四歲男孩狀似失路帶至捕房巡捕頭命送英公廨當由其母顧江氏前來認領值日差禀明蔡太守飭差同送歸家 
[上海縣署瑣案]  
　　徐恒記之傭婦王氏吞烟斃命經裴邑　親臨相騐云云已登前報日前屍子王明章投案求領棺木邑尊訊明情節准予給領案遂結○王阿表因犯雞奸經英公堂訊供送縣前晚裴邑尊升堂訊究王抵賴不承邑尊着收入自新所以候核辦○前紀詹炳成被王阿狗等毆傷叩求騐視前晚裴邑尊升堂覆騐以詹雖受微傷實係抱病乃飭收入待質公所醫治候提行兇人到案訊辦 
 
 

Page 4

 
 
[上海四馬路文報局山東振捐收解處接到烟台盛杏蓀觀察函電]  
　　諸位善長大人閣下敬啓者東省災况業今疉次電函布告諒均邀鑒頃接　津查賑義紳劉浩如部郎徐染杳少　來電云東鄉一百另八村悉在水中查已及半未見顆粒乾糧災民食草遍身浮腫死亡相繼戾氣成疫四野哭聲　樣悲　斷不忍删除不救麥收無望一振恐仍無濟請三萬之外速籌萬五以資拯救又接博興錢少雲大令電請災民道　相望竟　不及待振之勢似此奇災責所罕聞敝處庫欵業已湊墊一空精力盡矣所望諸善長廣施法力於無可設法之中先其所急源源接濟并求覓騐良方合藥附寄自　大祲之後必有大疫望雲九叩無任禱求敬請德安愚弟盛宣懷頓首四月初八日賑所諸公鑒接連培卿來電齊東草根柳葉食盡逃亡餓死鬻女賣男者指不勝數大堤内民埝外最得小清河左右次之現已開查約二十日可畢惠民災况與齊東無異云宣叩四月十一日 
[喜筵助振]  
　　啓者徐子靜太守哲嗣於初十日完姻賓朋冠蓋之盛已見前報太守承戚友賜賀誼應設筵酬答因念山左飢饉薦臻仲體諸公德意以席資二百元移助賑濟囑登報章藉鳴謝忱節口腹而救生靈賢主嘉賓功德無量將來瓜瓞綿綿螽斯衍慶可預卜焉文報局協賑同人謹啓 
[大惠頻來]  
　　昨接香港東華醫院電音又由麥加利銀行韋文圃兄交來東賑第二次規元一千兩第三四次規元各二千兩連第一次一千二百三十兩先後四次共六千二百三十兩矣同人祗收之餘五體投地若各省各埠仁人善長皆哪東華醫院巨欵速來則羣策羣力何慮山左孑遺不先死而肉骨哉除專批迅解外錄登報章謹代災黎呢首叩謝再初十日所登德惠源源一則内揚州電局經募三桂書屋五十元悮作三百元合亟更正[  上海文報局山東賑捐收解處同人謹啓]  
[贈金翠娥眉史]  
　　華燭高燒照綺筵小寰勸酒促花箋凌波似惜雙鴛小環珮珊珊最可憐笑　微紅欲替霞翠翹金雀賓堆鴉東風莫說閒桃李此是仙人萼緑華緑窓晴雪寫鳥絲小字簪花妙入時生就　明勝冰雪向人絮絮學哦詩一曲琵琶夜未央柳梢春色斷人腸蘭薰不度葳蕤鎖惆悵冬郎袖底香[  吟紅館主求是草]  
[臨江仙寄王貴生即以贈别]  
　　離合悲歡叅夢幻萬千滋味親甞爲誰珍重爲誰忙可人矜玉立倩影媚春光弱質舞低楊柳月鸞笙隔着紅牆扣扃無復飲瓊漿補天憑煉石曲譜意難忘○緑証三生終識面猜詳淪落年華大涯遊子本無家相思推轉磨逢　解靈蛇密約漸判堅密誓醉鄉不醉閒花可憐幽夢隔紅紗五更天欲曉消息聽啼雅○開到酴醿春冷淡一簾香影無痕子規啼徹夫魂縱多隣惜意紅雨落續紛不盡柔懷空眷戀贏來好夢如塵悟將眉樣兩邊分柳枝今贈别沈醉倒芳尊○未了恩情酬血涙肯教我負卿卿此中甘苦味分明夕陽花影淡杜宇咽悲鳴銜石信無精衞鳥何時綺恨　平　量寄語可憐生蜀岡香冡在願汝拜傾城[  了因王草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[節讌移賑]  
　　謹啓者頃奉到盛澤鎭興盛典執事李信常來函因知山東災况力勸本典同事於五月端節十三聖誕兩期酒席之費移助山東賑捐洋十元明知杯水車薪無濟於事得能江浙兩省統有五百餘典皆肯共發慈悲踵而行之於賑務不無小補云云方今山東奉天兩省奇災垂斃災民望賑情形朝不及夕籌振之難勢同努末今盛澤興盛寳典善士以聖誕端節酒席資移助振濟祗領之下不勝感佩竊思各處典當號商萬户千家莫不逢節謹具筵宴誼聨賓主若皆能以興盛爲法移助賑濟節一時之口福種百世之心田災民幸甚賑務幸甚謹登報章以昭激勸[  上海北巿絲業會館籌振公所施善昌謹誌]  
[送春詞三絶句錄請高昌寒食生識梅館主太痴生惜紅生同政]  
　　風漾殘紅點硯池一簾花雨嫩晴時夢回午枕茶初熟猶聽啼鶯繞樹枝深紅淺碧錦成窩婪尾花開緩緩歌怪底催歸聲太急欲留無計奈春何遣恨題箋墨未匀夕陽池舘惜餘春東風别有銷魂處一笛離亭易惱人[  涵碧樓湘君林筠待定草]  
[和林湘君錄事送春詞元韻]  
　　籠烟弱柳蘸芳池新緑成陰夕照時胡蝶也知春欲去故尋香夢到花枝藤陰一架翠雲窩薜荔風前鳥囀歌無限客懷消未得緑波芳草奈愁何蘼蕪庭院雨初匀一碧無情黯淡春隔斷村烟啼不住子規愁煞倚樓人[  惜紅生初稿]  
[沈君熙伯以自題雅詩郵寄索和敬次元韻錄塵粲政]  
　　半生壯志肯銷沈擾紅塵不受侵八詠樓開閒徙倚吟肩斜聳對花陰芳草天涯憶故人絮雲悵隔滬江濱何時重話巴山雨省識春風鏡裏身[  浴佛日惜紅生稿於侍梅閣]  
[題趙藴玉詞史遺照錄請高昌寒食生點定]  
　　排愁無計句酸吟靜夜披圖思不禁小字欲從燈下喚芳魂可許夢中尋紅塵縱隔情何限碧海難塡恨轉深月冷香閨春事杳感時空抱惜花心冷翠殘膏散夕筵斷腸况值奈何天紅樓一夢曾無影紫玉三生已化烟畢竟好花終易落那知明月不常圓鏡中贏得驚鴻影幾度思量倍黯然[  清和朔日惜紅生稿於侍梅閣]  
[上海四馬路文報局内恊賑公所經收山東奉天賑捐四月上旬清單]  
　　初三日○與昌賑所彚解第一批東賑欵規元二千兩利泰昌號規元二百五十兩揚州福和祥鳳賑所募東賑欵永康氏期頤老人兩户各三百文福壽山莊二百元福建建寗總鎭王大人暨蓋輹各户共捐爐肧洋八十一元○本埠無名氏四十元江西湖口總鎭文案處募勝莊章湘平銀一兩丁軍坤同吉典丁秉弊楊退庵四户各二元孫竹年習丙谷熊希杜謙吉同泰盛春泉黎義齋七户各一元黄却氏喻清漣易松生文庚垣黄薛青黄晋升六户各一千文劉德軒丁棣生兩户各二千文寳收洋廿七元○餘兆鹽厫募源泰主人求劍生兩户各一元本埠廣興源號交來浙寗同福和號十元又募承餘堂陳二元畢寳記四元浙寗利元號交來無名氏五元徐林記三元無爲州太故樹信局交來不告姓名人二元千墩鎭陸起雲募各善士洋五元銅洋一元福州電局周募鍘經書屋番洋四元平陽氏瀛士氏拙安生三户各二元不書名各二千文又裕昌木行洪竹翁經手募李小琴番銀二兩陳志侃一兩洪夢星七錢二分林記洪記無名氏平江吳時氏彩記平記安記述記孟氏十户各番洋一元寳收英洋廿八元六角錢十文廉讓居一元平湖江三忱銀樓高來源募高菊生徐伴梅陸藴石江芹洲四户各五角安昌號一元餘慶堂一元○本日共收規元二千二百五十兩英洋九百三十三元六角爐肧洋八十一元銅洋一元錢七十文合併聲明 
[上海三馬路與昌恊賑公所陳竹坪經收河南皖北奉天揚鎭山東賑捐四月朔日第一千三百五十四次清單]  
　　杭省李隆盛帋行來李于禮祈保舊恙速全助東賑洋一百元東册漢口人和祥茶棧來湯其澄其廉求母病愈康健五十元蕪湖元昌來李敬之廿元愼之十元共三十元又册蕪湖同春號經募二十三户共洋六元又册南通州永泰典來凝香草堂十四元銅洋一元杭垣萬承志堂馮聽五先生募無名氏六六五鳳齋五元師竹齋四元好善堂三元樂善堂二元三雅齋一元保慶齋一元又來慶餘堂桶捐四元萬志堂捅捐一元共來二十七元東册漢鎭洋街茶業公所廣東子誠氏二元津衞能容氏助規元廿五兩又怡怡堂天水氏規元廿五兩東册姑蘇乾泰號周介眉廿元又册姑蘇來權應璧二元又册蘇省太史第壽庵三元又册盛澤仁大號來敬業堂二元求安氏等七户各一元隠名氏八角鄭惟德孫品石各七角南塘居士六角崇禮堂等七户各半元求麟子愼石堂合八角張容德程三角敦仁堂等四户各二角共來十七元二角又修竹記虚對一個又不留名銅洋二元采涇朱少齋來丁姓孩童祈病好三元東册蘇垣草橋頭太原氏延陵氏一齡童子共洋三元又册蘇垣張公舘來育德草堂一元又册白卯永豐新號來同泰一元念記永豐合一元福記銅洋四元梅記銅洋二元信記銅洋一元恆隆銅洋一元共來二元銅洋八元見義册堂熟同福義號來王魯記二元東册蘇州仁豐號來周永慶早昌柳啓明陳祖榮四户洋四元徐長富洪經三合一元共洋五元東册京口萬順昌許月芳募劉子中等五户二元又册漢口德昌洋行來敦復堂二元又册乍浦同新來楊芝記一元又銅洋一元無名氏求心痛愈一元又册京口雨存堂一元又　南沙總科盛來盛寳善月記鴻記各一元邢碧塘等五户各四角共來五元慈北鳴鶴塲葉來葉曉谷眉生各十元葉枚甫四元葉沈氏一元共來廿五元見義册蘆溪徐鴻昌募徐盌香等十一户共洋二元又册燕山古愚子一元又册思補齋謝心愿十元又募黄禮儀二元本埠求合家平安二元江保康鴻家安史保安賑大昌共來洋六元東册吉林委員德成一元石門寳成典來翔和堂一元東册古若山人一元又册隠名氏一元又册梅溪朱晋其祈病愈五元信遠觀瀾一元必得行洋十元又德記銅洋三元宜春堂張四元秦明軒六元千官圖七元二角東册紹志心人二元李公舘一元黄華書屋二元無名氏一元無力鄉人二元朱宣卿一元周虎臣二元理册電報局來各友十八户二元見義册德成四角東册楊寳流三百文中和號二角鴻金珠四元隠名士二元嘉定祥泰成銅洋三元無名氏銅洋二元○本日共收英洋四百零二元規元五十兩小洋十角虎對一個銅洋廿元錢三百文合併聲明 
[上海三馬路與昌恊賑公所陳竹坪經收奉天揚鎭山東賑捐清和月初二日第一千三百五十五次]  
　　東册金陵來根堂雅扶堂安定郡就花書室戲鴻軒主力不從心齊草草山人力不足齋有心濟世湖山凝秀留軒氏不求名肆羊楊貴專無名氏不留名梁沈氏李桂徹女史十九户各一元畫蘭師竹合一元共廿元○又册柯橋金泰信行來錢文采五元董啓元等三户各一元姚坤源等七户各五角田伯綉陳威廷合半元共來十二元又册常州有心人經募邁園後人五元求太平二元天水宏農氏一元弘農三記乙津求自身康健宏農王氏合一元共十元又公大莊來皖江黄伯石十元無錫朱滋德十元又金陵魯受章六元魯植卿四洋介福昌綢庄求二號生意得利同人平安十元施壽臣五元綠椅堂周二圓桑于求伯母慈親病愈六元郎郎軒一元八户共來三十四元東册常熟步古居求先君冥福十二元紅蕉仙舘四圓松下清齋三元蓮花芳一千采子留子各二伯共十九圓錢一千四百認峨振續捐東賑洋一百元泰州怡怡居士經募四十元東册鎭江周聶氏廿圓愼德堂張四圓三省堂曾至德堂吳積慶堂劉樹滋堂诏各二圓共三十二圓又蘇省祥泰號來註禮堂無名各一元合記五伯四十文生記文白姓二百共來四圓見義册黄先生來葉似蘭沈瑞生祥豐號各一元同福昌童仁傑倪錦周胡蘭堂王萬森許仁昌裘乾源老鴻號盛元發倪生花十户各半元顧硯香倪旭莊合五元不留名四百共六户各二百共十元錢十文東册三餘堂顔一圓仁壽堂舒六角九思堂沈五角植善堂五角積善堂三角懷德堂吳等四户各二角三户各一角二户各五争共來四圓一角見義册奉賢天生堂經捐廿三人洋五元錢二百東册紹興陳同善五圓又杭省一經堂汪一圓又崑山總房經募二十四户三圓又思危杜公渭川遊子囂子四閑詞客三味軒主五户各四角作園居士四閑散人映雪軒主倉梯氏四户合一元共三圓杭省清坡門李宅庽客一圓又册松江恆益興來誠心衆乏力氏四員隠名一員共五員見義册蘭溪鼎豐裕來胡嘉賓一員天地吾廬節省葷萊六圓蘇省公信紙行來汪蘭記折桂軒彭等十一户二員又老仁和瑞記號來汪益記等十户一元錢五百廿又承書堂等五户洋一元厘峰樵子趙雨廷梁積記各一員陳星記二元顧雨田醫金助五角許夢田三員見義册藍志超五角藍戬榖嘉榖各二角張氏一角以上四户小洋十角南京程鴻福銅洋一員循分惕惕子好耳錢六百隠名氏助吕宋票半張第三萬八千八百三十七號○○本日共捐收英洋三百四十七員小洋十六角銅洋一員錢二千七百三十文吕宋票半張合併聲明 
 
 
