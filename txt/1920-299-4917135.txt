# 1920 - 299 - 4917135

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[瓜熟蒂落之統一（冷）]  
　　政府謂廢督須俟瓜熟蒂落余謂今日南北之統一其亦所謂瓜熟蒂落乎何也南方之軍政府蓋以瓜熟而蒂落故也熟之者誰桂粤之自爭也落之者粤軍之將士也 
　　雖然如是瓜熟蒂落之統一誠屬便利而輕易以視代表之會議局部之疏通所省甚多特恐瓜雖落而蔓仍留舊瓜已去新瓜復生將仍爲統一之碍耳苟欲瓜之俟其熟而自落我恐俟河之清國家之壽幾何也 
　　雖然政府且謂軍政府之取銷出自誠意其爲嘲弄之耶抑人欺而欺自耶我更勿能知之矣 
[命令]  
　　十月三十日大總統令任命殷本浩爲薊榆鎭守使此令　　又令國務院存記陳炳堯着交財政部酌量任用此令 
　　又令國務院存記羅樹森着發往江蘇交該省長酌量任用此令 
　　又令任命陳寶琮爲陸軍第十二師步兵第二十三旅旅長董勝標爲陸軍第十二師砲兵第十二團團長此令 
　　又令顏德慶晋給二等文虎章此令 
　　又令茲修正審理無約國人民民刑事訴訟章程公布之此令 
　　按尙有南北統一善後各端令已見昨日專電又南北糾紛累年未戢令已見本日專電 
[專電]  
　　北京電　本日令南北糾紛累年未戢民生久顇國計日殫國人延頸跂踵惟日盼統一之成卽友好諸邦亦以促進和平致其勸勉本大總統就任以來默察時艱深維政治之刷新必先謀國家之統一迭經選派代表與西南軍政府代表就滬集議共籌解决乃以事會多歧遂致中輟淹遲積歲滋我疚慙顧念統一進行攸關國是和議雖梗信使頻馳海内碩彥亦能諒此衷誠持論間有異同期嚮已歸一致正在分途商洽期可及早觀成乃故蘇皖贛巡閱使李純有慨於統一未定至不惜一死以謝國人又據軍政府首席總裁岑春煊電稱舉國上下渴望統一函電責備言之慘傷春煊何忍使國家分裂致貽誤國之罪爰於卽日宣言引退收束軍府所有案件咨請查照辦理一面分電各省迅速取消自主由中央分别接管早成統一以救危亡並盼依法選舉國會迅行發表各等語復據陸榮廷·林葆懌等電同前情中央望和若渴已非一日但能促成統一有裨國家自應博采羣情速圖歸宿著責成國務院曁主管部院會商各該省軍民長官將一應善後事宜迅速妥籌辦理際茲統一肇始庶政方新中央政府及各省軍民長官職責有在其各協力同心共規國計務期導揚文治康濟民生以鞏固我中華民國維新之運本大總統有厚望焉（三十日下午七鐘） 
　　北京電　統一令未下前先在靳宅集閣員會議由靳袖出令稿傳觀范首贊成葉不甚爲然及昨早岑陸林温取消軍府電到卽將令文頒布尙有關於召集善後會議等明令七道將繼續待發（三十一日下午三鐘） 
　　北京電　徐語王家襄王正廷統一令下後擬組一善後委員會延聘南北有聲望者充委員解决善後諸問題至國會决用舊法改選參議員仍兩年一任（三十日下午五鐘） 
　　北京電　顏電岑北來就敎共議建設（三十一日下午三鐘） 
　　北京電　陸榮廷電桂軍退出粤垣留駐梧肇粤事讓諸粤人除陳烱明外均非所反對俟粤省統一卽息兵返桂川省俟取消軍政府見令後卽通電歸中央湘亦準此（三十日下午九鐘） 
　　北京電　院部擬定善政辦法（一）任命兩粤官吏（二）接收軍府移交案件（三）限明年三月召集國會（四）分配海軍駐地（五）延請西南要人來京商决裁兵諸問題（三十一日下午三鐘） 
　　北京電　此間衆參院議長對新選舉之衆院全部改選參院改選三分之一（三十一日下午六鐘） 
　　北京電　京中將舉行提燈會祝賀南北統一（三十一日下午三鐘） 
　　北京電　庫電已通俄兵擊退形勢緩和市面如常（三十一日下午三鐘） 
　　北京電　張口電陳毅到後集合援軍訂冬（二日）赴庫（三十日下午十鐘） 
　　北京電　直曹電復庫軍應用械彈遵令配齊迅請派員來保領解（三十日下午十鐘） 
　　北京電　曹保馮玉祥平庫部議恐緩不濟急尙容考量（三十日下午五鐘） 
　　北京電　院再電黑孫抽調勁旅援庫（三十日下午十鐘） 
　　北京電　察張電復派張旅長永勝調駐烏騎兵團感（二十七）日開拔赴庫（三十日下午十鐘） 
　　北京電　蘇議會電陳琿春事迅與日人嚴重交涉並速廢軍事協定（三十日下午五鐘） 
　　北京電　蘇皖鄂閩川贛甘粤豫魯十省旅京同鄉開會决稱爲各省自治聯合會一致以廢督裁兵爲主旨（三十日下午七鐘） 
　　北京電　王正廷不就和約研究會長意頗堅决頃訂冬（二）（日）邀報界同人茶話將有所表示（三十一日下午三鐘） 
　　北京電　川電劉存厚爲督軍熊克武爲省長（三十日下午十鐘） 
　　北京電　奉張電徐鼐霖紊亂財政查有確據請明令懲治（三十日下午十鐘） 
　　北京電　張壽鏞因魯人逼迫來電辭職武昌學界全體來電歡迎夏壽康（三十一日下午六鐘） 
　　北京電　奉張電詰徐靳更動甘督早經定議何以至今延不發表（三十一日下午六鐘） 
　　北京電　東省特别區域法例編制條例十三條又外國諮議調查員任免曁辦事章程七條又甄拔特種司法人員委員章程十六條均由敎令公布（三十一日下午七鐘） 
　　北京電　奉張電派出三營援庫（三十日下午五鐘） 
　　北京電　王正廷由艶（二十九）日返京仍擬赴魯調查災情（三十日下午五鐘） 
　　北京電　法部呈請將前年謀炸徐樹錚等之中華鐵血團員李天德等准予特赦（三十日下午五鐘） 
　　北京電　閣議（一）蘇烟酒事務局長文龢免職以鄭卓繼（二）東省特别法院組織法及聘外顧問調查員通過（三十日下午七鐘） 
　　天津電　今日爲華商賽馬第二日觀者較昨多四五倍搖彩所出奬欵亦較昨更鉅滬來之乘馬員除胡劉薛三人外尙有蘇心田·李大星·胡條異·吳班侯新任奥使黃榮良實業廳長嚴智怡亦蒞場惟會塲特設西賓室人多譏其媚外（三十日下午十一鐘） 
[公電]  
　　南京齊耀琳齊燮元來電　各報館均鑒李故巡閱使身後在寗弔祭曁各界追悼事宜業已完竣靈櫬準於三十一日啓程回天津原籍除遵令分電沿途經過地方長官照料外特此電聞齊耀琳齊燮元卅印 
世界路透電 
[英國礦工罷工之解决與前途]  
　　二十九日倫敦電煤鑛罷工之解决條件雖覺複雜但據專家云含有三大主義雙方皆視爲公允（一）增多工資繫於增多出產（二）規定工資之永久辦法未成立以前煤業可不致續起要求（三）礦主鑛工皆負有合力辦理以得最良成績惠及全國之義務據工黨某領袖云預計此後十年内鑛區可保和平各業聯合會領袖多贊成此次辦法謂爲良好之和約 
　　二十九日倫敦電除南威爾斯外全國鑛工顯有贊成此次解决法之氣象南威爾斯則謂加給工資兩先令所附之條件太嫌繁多該處極端派勢力漸强故礦工代領袖恐不易辦理也路工代表會得此解决法之報告後表示贊成並决定於礦工投票結果未定以前無所舉動 
　　二十九日倫敦電臨時戒備案已由上議院通過並得英皇同意今日下議院討論自治案其重要問題尙在審查中工黨與獨立自由黨因其主張一院制之修改案已被打銷乃不願加入討論故今日無甚爭辯 
[柯克市尹之葬事]  
　　二十九日倫敦電柯克市尹之遺骸今日午後在毘斯登上岸羣衆集於碼頭者數以萬計全城皆停業遺骸原擬運往杜白林政府中途更計改運至毘斯登故頗招人憤恨乘火車隨柩同行之愛爾蘭人因見停車之處非上船赴杜白林之車站乃與鐵路職員辯論不許移動遺骸是時軍警馳至在殯車内施用武力將人攆下移柩於船護以兵士向毘斯登而行大約星期日可在柯克地方安葬 
[美國礦工罷工紀]  
　　二十九日美國丹佛電此間礦工罷工要求增加工資北柯洛拉杜之煤礦除四處外均因罷工停閉 
[希王繼位與攝政]  
　　二十九日巴黎電鏡報載稱據雅典最近消息希臘前王康斯丹丁大約將承認希政府提出關於保魯親王御極之條件 
　　二十九日雅典電希臘國會已以一百三十七票對三票舉定康杜里哇斯海軍大將爲攝政員 
[俄國之乏食]  
　　二十八日倫敦電據俄國消息國内缺乏糧食日見其甚泊拉夫逹報載有列寗氏一文謂共和國從未經歷如今日困苦之糧食危局過激黨刻在莫斯科厲行戒嚴令蓋恐農民怨恨當道占取糧食起反革命風潮之故 
[加拿大與日本移民]  
　　二十六日倫敦電泰晤士報土朗土（加拿大）訪員電稱此間聞日人現謀在北翁太里哇闢一居留地前與駐美日使署有關之某日員現正游閱該地有人問以是否爲日本拓殖公司辦事如日人在巴西墨西哥之所爲該員嘿然不答土朗土地球報竭力反對容亞州移民入境謂太平洋濱目下東方人之户口照今日生率百年之内可逾二百萬人卽此已足成黃禍而陸續入境之中國佃工尙未計及也文尼貝格講演報令衆注意日人在加拿大及美國海濱設立居留地之决心且謂日本力主有遣其人民至所喜土地之權利此種政策甚爲危險云云 
[英國之朝鮮友人會]  
　　二十七日倫敦電昨有人在下議院開會擬組織英國内朝鮮友人公會主席者爲議員紐門爵士演說者多人内有馬根齊氏其人乃著名戰地訪員曾著一書名朝鮮慘史 
[和約餘聞]  
　　二十九日巴黎電大使議會前因德人在斯加巴佛洛自行鑿沉拘禁之艦隊曾决議向德國要求（一）立即交出船港材料十九萬二千噸（二）於三十個月内交出噸位若干其數額及性質隨後由委員會定之茲委員會已决定應交出八萬三千噸内有浮船塢拖船等物故德國總計共須交出船舶二十七萬五千噸 
　　二十九日巴黎電法國各報載稱英法意代表已致牒匈政府允將批准和約期限展緩至十一月十五日至期不得再行展限 
　　二十九日巴黎電德政府决議將昔日所奪法蘭西第一帝國陸軍之旗交還法政府以償凡爾塞和約簽字時焚燬之法旗 
[國際聯盟調處波立爭端]  
　　二十九日比京電陸軍大佐查爾狄尼氏已携國際聯盟會關於波蘭立陶苑爭端之决議赴波蘭立陶苑兩國波蘭立陶苑代表乘機向國際聯盟會表示感謝之忱 
[各國近事記]  
　　二十八日倫敦電潘克赫斯特女士因在共產黨報紙載有一文勸英水手組織紅海軍當道指其煽亂兵士已判定監禁六個月之罪 
　　二十六日倫敦電泰晤士報西姆拉訪員電稱甘希氏前主不輔助政府行動近復勸衆持獨身主義非俟印度成自由國不使户口有所增加 
　　二十七日紐約電暹羅親王浦拉察特拉現游紐約考察美國鐵路尙有暹羅技師二十一人分赴美國各處亦考察鐵路 
[許勉之先生之原函]  
　　證明服自來血之功效 
　　許勉之用箋 
　　五洲大藥房經理先生大鑒逕啓者鄙人後天失調賤軀瘦弱年及弱冠即随叔宦逰山左　　軍　辛亥　　携眷南来途次稍受驚恐行　　皋已　　大作復　咳嗽不止當家人即為　　中醫就地診治連服十　劑　見　　　里　家父　　以店陽迄今已將十　　　　　　　屑　　　　　　疾　　遍求 
　　許勉之用箋 
　　名醫均皆来　　以病症　繁復加　中　　纒綿床　已經　　　　　　生理已奄奄一息復為　友　　良岑探視　你操劳過度　　　姜　懂　　人所　仰　日劝謀　　　房之人　　　血冲服　　　即　　在　　 
　分藥房　　　　　服　日　見輕鬆　　　申購　　　逐日冲服二豐即　　颺病魔尽除感　 
　　許勉之用箋 
　　高　　　恩同　　　有　　　　　置藥房之所賜之感戴　　　將　　　出鳴謝　表微忱　　　　　章以揚 
仁風俾天下同病此為之殷鍳　　　　 
　　　　評　　　　　　七月　　　　　安徽　　德縣誓莭　評　　人造自來血每大瓶洋二元小瓶一元二角五洲大藥房附啓 
[患傷風及預防喉症者注意]  
　　入秋以來雨澤稀少天氣乾燥異常况復凉熱失度更易致病凡人衣着偶一不愼即寒邪侵入肺竅發生傷風咳嗽鼻塞涕流頭痛身熱喉乾音啞等症若不速治日久恐釀成肺病諺云傷風不愈即成癆可不愼哉本藥房製售之傷風和解藥（每瓶三角半）功能解散寒邪性和效速又有立愈傷風藥粉（每盒二角半）傷風噴霧精（每瓶二角半）噴霧藥器（每只一元二角半）等藥均能通氣止涕爲治傷風之最新出品最有效驗茲因天燥之故滬上更有喉症發現傳染甚速危險堪虞本藥房之喉症福民片（每瓶洋二角）喉症去毒漱口水（每瓶三角）同時服用已患者有去毒消熱之功未患者有預防沾染之力更備有自一千倍至三千倍之血清質料新鮮厥功甚偉爲治喉症要藥其他手術上應用之注射針等亦無一不選擇精良定價克己倘喉痛而喉　已起白點勢將潰爛宜速送醫院請醫診治决非尋常喉痛藥所能治療也各界衛生諸君尙希注意爲幸總行發所上海五洲大藥房謹啓外者五洲分號及各經售家均有發兌 
 
 

Page 5

 
 
   
 
 

Page 6

 
 
太平洋路透電 
[中俄間事件]  
　　三十一日北京電北京與庫倫間之電報交通現已恢復專供軍用路透社探悉二十六日確有戰事如官報所云惟俄軍似又回至庫倫準備反攻中國援軍已由多倫諾爾烏得察哈爾於二十九日馳抵庫倫歸褚其祥指揮作戰俄軍由東西北三方面進攻東西皆敗惟仍據守北面陣地視爲根據地察哈爾都統張景惠電稱北面俄軍已被擊退庫倫復安商會犒勞援軍此電所云是否爲俄軍三面進攻後之情形則未能確知 
　　三十一日北京電司法部令組織委員會以次長爲會長辦理中東鐵路區域内俄人法庭之問題並派專員赴哈爾濱改良監獄 
　　三十一日北京電中東鐵路股東大會今日午後仍討論鐵路改組事此會如未舉出俄董或將續行展期按選舉俄董爲此會最重要事件將來能否依據新合同和衷辦理將視此而定 
[北方近事紀]  
　　三十一日北京電海參崴中國艦隊林司令已辭職政府擬改派海參崴總領事爲國際委員會之中國代表 
　　三十一日北京電交通部諭令滄州石家莊間與烟台濰縣間之兩鐵路之建築工程於明日開始 
[蜀中之勝敗]  
　　二十九日成都電熊克武等現倡四川完全獨立脫離南北關係之議並主張川省鹽稅關稅悉歸蜀用熊現擬侵入滇黔至於劉存厚之態度則對於蜀事之發展現無一定成見現僅觀望南北和議之結果耳 
[日本近事紀]  
　　三十日東京電日兵現仍在間島境内之山間與森林中搜查亂徒已殺匪數十人日兵死傷甚少 
　　三十日東京電各報登載美國資本家樊德里勃氏等已在西比利亞獲有若干土地租借權之報告皆大發議論詞尙和平露歆羨美人進取手段之意並責日本失去機會又有數報謂此係過激黨離間美日之謀 
國内要聞 
[北京通信（平心）]  
　　北大學生開緊急會議討論五大問題 
　　北大學生不開大會久矣今日（二十九日）乃召集緊急會議討論五大問題所謂大問題者即（一）學生會之處分（二）清查賬目（三）體育費之用途（四）討論琿春事件（五）籌振辦法是也先一日即由該校學生四百八十餘人之具名發出緊急通告一件首列五項問題附以啓事其文略稱「同學諸君公鑒慨自外交失敗警電紛傳五四運動嚴懲國賊同人爲救國起見乃有學生會之組織方期綜核名實貫澈始終用以副同人希望之殷示國人愛國之模範不謂六三而後暮氣日深二四以還益以解體現在精神已喪軀殼僅存推原其故皆由經手欵項未經報告會内賬目未經審查益以體育費係指定用途經該會擅自取用以致無人過問大家灰心方今北省旱災哀鴻徧野琿春交涉警報紛來同人補天無術塡海有心知非整頓學生會無以振士氣非清查賬目無以昭信用茲特訂於本月二十九日下午一時在第三院大禮堂開全體大會事體重大宜集衆思望我同學凖時蒞會共策進行時機迫矣間不容髮凡我同學曷興乎來」云云從前該校學生開全體大會均係用北大學生會名義召集今則以四百八十人之簽名發通告殆可謂一年以來之創舉本日（即二十九日）下午一時十分第三院大禮堂人已坐滿由某君登壇提議推成憲孟爲臨時主席衆贊成成氏登壇後略稱承諸同學公推爲臨時主席義不敢辭今日之會純係同學自决因爲舊有學生會太不負責評議部不評事幹事部不幹事所以亟須改革譬如國家學生會是政府我們學生是國民政府不好我們國民應起而自决從新組織政府現在第一吾們應討論的究是處分學生會問題並問今日之會如經議决大家是否認爲有效經衆表决認爲有效於是有人提議改組學生會辦法應另行組織委員會者又有人提議關於委員會之職權是否除專任組織新學生會外兼任外交及救災兩事者經衆表决認爲委員會應專任組織新學生會一事不及其他次討論及委員人數問題及推舉方法問題一時議論頗極紛紜有主張二十人者有主張三十人或四十人五十人者表决之結果定爲二十人推舉方法有主一班舉二人者有主每院舉十人者有主當場公推者其結果决定爲公推吳肇基謂今日之會問題甚多不宜斤斤於此一事可俟五項問題妥當後再行公推以免時間浪費衆贊成第二問題爲清查賬目莊汝霖當發激烈之言論對於舊學生會之司會計人頗有所指摘斯時有魯士毅（係舊會計）出而答辨全場秩序乃稍稍不整旋即平復關於審查賬目方法議定對於欵項用途宜注意至推舉審查委員方法及人數亦大有所討論當時間有人退席者吳肇基嚴斥之頗有至沈痛之言討論結果决定審查委員六人用公推法當推定莊汝霖王文彬謝紹敏等六人王文彬以己係舊學生會職員起而力辭衆不許相持約及十分鐘始行承認斯時又有人提議應將組織新學生會委員於此時推定者衆贊成乃推定周長憲等二十人第三問題係體育費用途主席成某略稱此費係吾們學生所出由校徵收每人每年出洋一元共有二千餘元現在本校總務長蔣夢麟先生已有通告召集委員會討論校内體育建設事宜此項通告之發出係在吾們通告之後鄙意俟校内議定辦法後我們再說衆無異議遂將此案暫行擱置第三係琿春事件由主席作簡單報告當有某君提出辦法四種（一）將日本無理出兵及種種强暴情形通告全國（二）繼續抵制日貨（三）將日本軍閥最近之行動及對於中國及世界之影響通告日本全體國民使有所覺悟（四）派代表見各國公使請其將日本無理情形轉逹本國政府並通告國際聯盟會代表衆對之無異議有請舊學生會出席學生聯合會代表報告經過情形者由某君略略報告言當時議定共七條尙未辦其中有數條與某君所提議者同次討論如何施行結果决定俟新學生會成立後交付執行旋復有某君提議加入二條者（一）舉行大游行警示市民（二）爲催促改組學生聯合會經决表之結果贊成者少數對付外交問題旣議畢乃繼續及於賑災問題有某君提議辦法主張專門以上學校學生各捐一元中等學校各捐半元小學各捐三角强制執行者衆對於强制執行一層不贊成故表决之結果少數又有李君提議主張將聯合會應還北大學生會之欵提出四分之一作賑災之費同時雖有某君提議主張新學生會成立後應組織游藝會以便募捐二件付表决均大多數贊成五案至此遂全告結束因由主席宣告散會並招呼今日新推定之委員二十六人當晚卽須集議一次云（十月二十九日下午六時） 
[北京通信（炎如）]  
　　王貴珍君之河南沁陽縣災况談 
　　王君貴珍北大學生也受北京學生聯合會之委托調查豫省災情茲錄其所述沁陽縣災况及工賑救濟方法如左 
　　（一）地方略况及受災情形全縣人口計五十餘萬災民有十三萬九千零五十三口災區多沿山石厚水深灌漑不易所佔面積約四十方里人民平時職業不外耕田開煤肩挑砍柴等均可藉以餬口現在諸事停頓生計非常艱難而東北鄉李封一帶又發生瘟疫現尙無人設法防止災民逃往山西者甚多亦有順道清路而東徙者 
　　學校原有二百三十處因旱停辦者已有三十一處之多往時商業情形甚佳自受災以來存貨不易行銷各業槪行停滯地方盜匪雖少而今年六七月間有邊防軍在此擾亂幸爲時不久尙無重大損失所存牲畜有牛驢騾等共約十萬餘頭通艦合算尙缺十分之二土地出產以小麥小米玉子高粱爲多該縣一年無雨故沿山一帶秋麥毫無收穫餘則尙可收得五成糧價小麥小米每斗一千三百文與平時相差無幾玉子高粱每斗七百文近則漲至一千三四百文共約缺糧五十萬石惟各富户尙共存糧約四十萬石以玉子爲多黃米小麥次之然僅可支持四月耳運糧自清化車站至災區有四十餘里之遙運費每石需錢四百文 
　　（二）賑濟情形及補救方法田稅現已緩征慈善機關有福音堂同善堂普濟堂養育院四處城内又有一貧民工廠惟僅可救貧民數十人耳平糶局尙未成立由縣内紳士富户籌洋一萬五千元爲開辦費惟辦法尙未擬定現在補救方法急應在常口邗邰清化三處各籌設平糶分局一所又當於年内在柏山邗邰兩處設粥廠如施賑時則以用糧爲宜又宜施冬衣四百套以救極窮者至於工賑則以挖利仁東道兩河爲最相宜利仁河需洋二萬元可養工人一千五百餘名挖東道河需洋五萬元可養工人三千一百餘名 
　　（三）本地已有之救災團體及其辦法該縣紳士王伊文杜嚴魏侗王青芸等籌辦清化地方籌賑會成績甚佳該紳等亦熱心辦事其章程如下河南清化地方籌賑救災會簡章第一條本會定名爲清化籌賑救災會第二條本會以籌辦冬春賑濟爲宗旨第三條本會暫假商會爲會址第四條凡與本會宗旨相符或出金錢或盡勞力或助物以匡輔本會事業之進行者皆爲會員第五條本會設會長一人副會長二人理事若干人辦事員若干人調查員若干人以上職員皆名譽職不支薪津夫馬費第六條本會賑濟範圍暫就清化附近地方　在貧苦無依者酌施救濟將來如有餘力再籌推廣第七條本會應辦事項（一）施食（二）施衣（三）平糶第八條本會經費由會員分頭籌畫其籌畫方法由正副會長會同理事商定之第九條本會辦事細則另定之 
[俄人襲擊庫倫五誌]  
　　庫烏科唐鎭撫使陳毅於前日（二十八）出席閣議將維持外蒙事件研究妥協二十九日七時復往集靈囿後樂堂晉謁東海詳細討論應付蒙人及對待俄兵之種種辦法談至九時五十分陳始興辭出府後即往東車站於十時二十分開專車出京往庫倫並聞陳氏帶去衛兵一連現欵十萬元至張家口後再由察區軍隊選拔一團帶往庫倫並聞啓程時發出通告云現因庫倫軍事緊急於二十九日起程赴庫所有各官署寄庫文電仍希暫送二龍坑駐京辦事處收轉 
　　奉天方面有報告到京稱現因厚集援庫軍實力起見已續抽混成旅騎兵團二百八十名馬一百七十七匹隨帶過山砲六尊彈丸三百粒於二十四日搭南滿火車赴長春轉開蒙境援庫又聞政府前日接曹巡閱使電稱庫事危急已由宣化鎭守使迅派兵一團星夜馳往營救又察哈爾都統張景惠亦有電到京略謂此間業已派張士品率騎兵團一團開拔赴庫以資聲援屈指行程當已開抵前防矣謹聞 
　　此次庫倫事變驟然發生因褚其祥旅長電政府之情形極爲急迫以致外間有對於該項事變表示疑義者茲據某重要方面消息謝米諾夫侵我邊境之處心積慮已非一日近據各處諜報均稱謝氏現在潛回大烏里地方秘密窺伺蒙古且該氏以大烏里地位危急將闢一新區域以逞其活動而不爲黨人所逼乃當然之事雖刻下俄人侵蒙之實情尙未得詳而謝氏與俄黨思琴氏最近之聯絡頗密故今始有侵襲庫倫之結果至某國方面對於此事變之消息並未透露於外間當係另有原故云 
　　據參陸處消息接奉天來電調查此次攻擾庫倫之俄黨係曾隸謝米諾夫部下之隊長名巴龍文克尼者自與謝氏脫離關係後即招集舊黨潰兵及無賴徒衆在俄境各地肆行擾掠但究屬烏合之衆大軍到後不難一鼓成擒云 
[琿春問題近訊]  
　　琿春事件日本藉詞進兵强佔我領土政府曾據種種理由向駐京日公使小幡氏提出抗議請其即刻出我國境界惟該公使强辭答覆拒絶退兵要求其理由一爲琿春要隘中國向不注意致釀成此次亂事一爲中國向駐紥該處之軍隊均與韓黨馬賊有至密切之關係並私相往來一爲共同設防爲軍事密約當履行之條件此外並無他種關係不過中國因受各方面之離間是以多所疑慮云 
　　外交界密訊日本增兵琿春日來仍未停止然竟藉名調防實則仍積極增兵分防各要隘探得近自朝鮮調來兩大支隊自崴埠調來兩中隊均分佈於五道溝等處聞日軍竟將該處民田强迫作爲操塲練習野外敎練而駐琿春之各日兵每日亦必出兩支隊游行示威據哈埠電訊云聞赴琿春之日軍現已遍布於局子街頭道溝及天寶山等處連日搜索韓人此外礦林支隊已越琿春河谷東進木村支隊亦在草溝方面着着進行日軍並多使用追擊砲機關槍等該處居民極爲恐慌 
　　自琿春案發生以來日人於各處韓人之舉動無不格外注意對於韓人在本國及東三省所設之中小各學校無不暗中監視恐再生排日之行動並聞日本政府以照會我政府對於韓人在華所設之各校當由中政府負責監查職敎員學生有無不規則之行動及非法之聯絡若經查出除直接封閉捕拿外再交與日政府根究一切以免意外而敦邦交云云又據吉林來信云吉林和龍縣有韓人設立之東明學校日兵謂其校長以下職員及生徒全部參加於獨立運動放火燒盡其校舍又嚴行搜索發見多數之不穩書類云日兵放火民家全燒者十二户韓人之男女老幼四散號呼情形極爲可慘 
[改組俄法院之辦法]  
　　司法次長張一鵬視察吉黑兩省籌辦接收俄國法院事宜回京後卽與司法總長董康商議在部内特設一改組俄國法院委員會董總長極表贊同旋派陸次長爲該委員會正委員長監獄司長王文豹爲副委員長並以部令委派余紹宗錢泰徐騄遠王元增金殿選五人爲該會委員業已正式成立由本月二十七日起每日下午四時至六時在部會議一切共商進行辦法惟該俄監辦事人嗣與收容之人犯均係俄人倘僅少數監獄官吏前往接收而不從事於根本之改革决不易得良好結果當局研究及此約有二種辦法（一）在該監所在地特設一監獄分司實行監督之權而該監之管理悉仍其舊（二）新設一監獄而將該人犯悉數移交所有管理人員全部更易究竟採用何法現尙在討論中 
[救災借欵之近訊]  
　　加一成關稅作救災借欵擔保一節除美國已正式贊成外其他各國均懷觀望而日本則公然表示不允之意故此項辦法尙難實現前日有人晤財長周自齊據云若待此項賑欵成立再辦急賑則一千萬飢民早已塡於溝壑矣刻正另籌貸欵辦法期以速成其方法尙未到發表時機等語至原請關稅加一成貸欵五千萬之舉係出自國際救災統一會之建議該建議之列名各國人士連署者甚多日人深澤暹亦爲連署之一人聞日本對於深澤氏頗有怨尤日人態度於此可見矣又一消息日政府對於我國向英法日美所提議以關稅加成爲擔保之饑饉救濟借欵經二十六日閣議由内田外務大臣報告一切據協議之結果以關稅加成爲日本最大之打擊但爲表示與英法美同情起見已决定加入磋商云 
[軍府取消後之粤局]  
　　軍政府今已實行解散矣由農林試驗塲之軍政府一變而爲督軍署之軍政府奄奄一息寄人籬下自惠州失守而後督軍府一日數驚自身亦恐不保岑春煊乃自行决定二十四日一面通電西南各省取消自主一面發出辭總裁通電原文共七百餘字除由廣州電局發出外并由香港大北公司水線轉發計華洋文電費共一萬三千餘元之巨此爲岑春煊下台之大價值計所謂護法五年之成績今猶彰彰在人耳目者不過禍粤殃民四字而已岑於發電後隨即在永豐艦宴林葆懌·湯廷光·李福林·魏邦平·惟李魏未到·蓋恐其間别有陰謀也岑於二十五早九時並在督軍署會議定期軍政府取消西南自主凡總裁部俱列席與議歷數時之久說者謂岑向中央求和業已簽字且得中央許以援助故大可藉此脫身當岑之離粤也係偕温宗堯乘汽車往沙面後由太古洋行派小火輪載岑温赴該行駐泊白鵝潭之綏陽輪船出發其時莫榮新亦决欲離粤將粤局交託申葆藩辦理即前時陳請中央委任爲粤督之人也但粤軍圍城消息日緊一日申葆藩雖粤人不過桂系之一化身决非可以靖粤者恐粤城必不免出於一戰戰則糜爛即在自前日前平和會雖曾許桂軍開拔費二百萬元但莫榮新無誠意願和之表示今當惠州石龍相繼失陷兵臨城下始有引退之意各善團對於二百萬之許可又不甚願踐言且恐莫榮新一人去而馬濟沈鴻英輩仍藉端頑抗桂軍之焚刧騷擾如故城市仍不能保存則與欵殊爲無益故今日平和會諸人多已四散該會若存若亡已絶無能力矣惟海軍態度極爲難測林葆懌偏於桂系人所共知湯廷光接任督軍原爲解除糾紛之一法詎林心存嫉視立卽解除湯之海圻艦長而代以林永謨粤社團聞之曾馳函詢問林答稱無有然詢之海軍中人則事甚確鑿湯林艦長交代業已完事矣據政界傳說則謂林葆懌與岑莫有一種密約此次惠州桂軍之退粤人未可遽據樂觀蓋桂軍實有一種規畫欲厚集其力以攻虎門倘虎門一路戰事有必要時海軍亦當爲得力之援助如虎門得手各艦可以出入自由然後各江小艦彼自可設法收拾云云此種傳說是否爲桂系自飾之詞抑或果有此密約均不可知然灰色之海軍確足令人注目也且此次粤事恐又將引起全局之糾紛鄂督王占元昨派諮議傅人傑（號楚材鄂人）贛督陳光遠又派諮議曹樹勛（號介人廣西人）到粤說者謂兩省對於桂系請發救兵有所答復其中亦有一種聯絡而湖南林修梅之馳軍出師討桂援粤福建臧致平之派一師到汕實行助陳滇軍楊益謙李明揚等之移師北江助陳此皆見諸實事恐此事牽連愈鬧愈大又非止四南内鬨而已也 
[邕垣通信]  
　　兵輪沉没　紙幣低折 
　　陸榮廷昨令陸軍第一師第四團長譚儒翰統率巡防軍及陸軍兵隊二千餘人由邕乘座有英有雄榮新等兵輪開往肇慶助戰有英兵輪載兵士二百七十餘人軍米二萬餘斛負載甚重迨駛至横縣下之百合墟時灘水怒激操舵者轉舵太急船即傾側漸漸沉没時適夜半船内兵士皆在睡夢中驚醒大聲喊救該處恰有民船二艘停泊聞聲往救然船身已沉入水中大半矣故僅救獲兵士一百二十餘人其餘均葬諸魚腹計溺死軍醫正一人連長四人司務長連副各三人團長二人營長三人所有軍械亦一槪付諸東流不能撈獲現聞督署已派定尹參謀楊庚明前往會同横縣知事料理收屍事務矣桂軍自與粤軍交戰後廣西銀行所發出之紙幣已不能流通於廣州近因穗垣軍事吃緊該省紙幣更失信用現邕垣市面已跌至五六折凡以紙幣掉換銀元者每百元祇能換得現元五十五元故邕市港滬兩帮商店受此種風潮因而收盤者已有十餘家陸榮廷雖與商會會長王春輝及梧州商會長陳蘭交商團長陳輔臣等商議抬高價值俾得恢復原狀然一般商民皆不願 
 
 

Page 7

 
 
使用多謂黃志桓在瓊州獨立勢必聯合欽廉鎭守使陸蘭清統率軍隊進攻桂邊横州永淳恐不可守則邕垣或不免兵燹故多欲携帶現銀遷至别埠逃避查陸榮廷自任桂省都督以來卽將兩省銀毫輦回武鳴埋入地窖歷經九年說者多謂武鳴一縣實存有現銀一千二百餘萬元但未審此說之眞否如何耳 
[江西軍政雜談]  
　　江西原有第二省防第九混成兩旅（李純舊部）陳光遠督贛復率第十二師部二十三四兩旅及其弟光逵第三混成旅同來前年張懷芝張宗昌馬聯甲諸軍又開調來贛助防湘粤始終未與南軍接仗而地方已備受騷擾之痛苦江西歲人有限餉糈浩繁財政長官加稅苛捐竭澤而漁尙不足開支軍費則益發行地方短期公債金庫證券以補助之後客軍離贛人民如釋重負方冀得稍蘇息乃今夏張宗昌一師及潘鴻鈞張克瑤兩旅又由湘退駐袁萍陳督因防湘譚屢電中央指令該軍留駐贛西軍餉無出特創發行軍用票法以資挹注表面謂爲保衛商民計迫不得已而出此而小民最苦多兵騷擾也捐欵也各縣商會承辦兵差疲於奔命偶一談及殆無有不疾首蹙額者及陳與湘譚訂約各保疆界毋相侵犯張宗昌等軍隊可即撤回陳督忽又與蘇失和思留該軍自助堅請緩撤其潘張兩旅兵士以久戍思歸逕行開拔回魯地方稍覺寗靜現張宗昌軍尙駐袁州其駐省辦公處兵士數人於本月初旬至開元觀郵務支局寄信因貼郵票錯誤致起口角遽將郵局辦事員夏錫禮胡瀛扭住痛毆事後復率多人携帶手槍擁至郵務總局大肆滋擾激動公憤全省郵務人員幾至同盟罷工陳督以係客軍不敢懲辦僅以出示保護郵局寢事該軍隊似此妄爲在省如此在外可知凡人民途遇兵士無不辟易三舍如避蛇蠍人民苦兵而陳督則反堅請增兵蓋欲乘機借欵開報軍餉可從中獲利耳陳督與張宗昌氣味相同極相親好前因聞張軍有將調防鄂西說特電中央謂贛省爲長江要地請再添派得力軍隊云云即不願張去之表示旅京贛人深咎陳督之昏憒故先發表哀告江西同鄉文宣佈軍民兩長溺職罪狀繼又反對借欵添兵之來電措詞均極痛切苟陳不洗心易轍竊恐鄂人反對王占元之風潮將再見於江西陳初來時態度和平舉動審愼故人尙有稱許之者今則所行所爲無一不與民意相反蓋其腦筋簡單胸無主宰左右策士遇事承旨不導以正所以成今日之現象誠可惜耳 
　　日前省議員盧常等質問財政廳借欵案戚省長已令行財政廳查覆茲悉財政楊廳長業將此案呈由省長函復議會略謂准貴會咨據議員盧常等提出質問楊財政廳長向懋業銀行借欵請飭答復等因即經照錄原書轉飭遵照去後茲據該廳長楊慶鋆復稱查贛省財政因積欠過多久已收不敷支竭蹶情形人所共見惟丁漕爲國家正供雖經規定催繳積欠章程派員分赴積疲縣分實行催收乃地方民情積重難返成效毫無若積極進行又恐操之過急不能見諒於人民况本年籌辦防務及遣散湘省潰軍並接濟退贛之軍隊所墊臨時軍費不下七十餘萬贛省財力本極困難更何堪增此鉅欵然爲維持地方計又不得不兼顧及之至報載本廳向懋業銀行借欵一事並未成爲事實但軍餉所需關係至重勢不能不按時應付現值庫空如洗羅掘無方然欲維持現狀亦惟有出於借債之一途即使將來成立自必於國稅項下籌還斷不致使地方再增負擔也奉令前因理合具文呈請核辦等因前來查閉會期内與開會時當有區别茲用公函答復合併聲明 
　　本年近畿一帶自春徂夏雨澤愆期麥收歉薄嗣值畿輔兵禍交通梗阻以致京内糧價日見飛騰加以直豫晋魯等省均因雨暘失時旱災千里饑饉薦臻迭經大總統國務院内務財政交通各部通令各省區飭屬遵照自此次奉文布告之日起一律免收米麥雜糧稅捐三個月以利運輸而便接濟財政楊廳長奉令後比卽呈明贛省各屬早晚歉收惟臨川一帶尙稱中稔指定臨川金谿兩縣專爲災區採運之地並請省長咨明無論何省赴贛採辦賑米統以二十萬石爲限免致贛民有乏食之虞並抄錄財政部所訂規章數則通令各統稅局長即便遵照迅速布告凡領有財政部曁各省省長護照採辦賑米者自此次十月十八日奉到部令之日起至十年一月十七日止爲免稅期限仍以二十萬石爲度如在此期内運米經過騐明照貨數目相符並免納各項捐欵立即蓋戳放行毋稍留難阻滯此項免稅賑米准其作抵比較仍將騐放賑米數目隨時呈報查考云云 
[江皖間政聞種種（潛）]  
　　張南通派田春廷代表到寗送李督喪據其語人云張最所曾有一電致中央大意略云廢督實救國根本大計惟首需裁兵不裁兵而廢督督之名雖去督之害不除江蘇現有七鎭守使無所統屬且成七督極盼中央廢督裁兵雙方并進督果不克即廢需先裁兵爲廢督凖備蘇督果不裁與其予另一人易起紛爭毋寧予齊燮元暫維江蘇治安云云 
　　據新自京中來友人云王士珍蘇皖贛巡閱使府院均期必逹目的東海爲貫澈文治内閣主張故欲靳外任讓周樹模組閣靳以總理無可爲故亦極願外任王士珍係暫局特爲靳過渡兼代靳布置一切者命令俟王到京後卽下 
　　日前（二十六日）皖省長聶憲藩親赴蚌埠係張文生疊接京中函電均云皖省長李國筠已成熟卽見明令特急電聶到蚌商維持之法原擬一面由張文生電保一面由聶親自進京活動旋聶自皖瀕行時卽接京中王懷慶電云中央倚畀正殷絶無更動意李國筠已不成事實云云故聶抵蚌後連日與張文生略有會議明日（三十日）即自蚌首途回省北京之行已作中止矣 
　　南京自督署衛隊營有譁變消息後近極戒嚴聞在督署西花園草庭上連開四槍者係該營營長云 
　　李秀山靈柩定一日早六時渡江至浦口專車八時開行刻浦口車站已搭有蘆棚牌樓多處云 
[清江通信（寸草）]  
　　電公司大借日欵 
　　抵押品淮陰土地 
　　學界開會籌對付 
　　清江振淮電燈公司自與利淮合併後竪桿木運機器着着進行究其内容該經理任某此次來辦電機電料完全向上海中日實業公司借欵總額爲十萬元在昔抵制風潮之際任已借來欵項約二萬餘金茲該公司因久未成立必須提出相當擔保特派大班日本人濤畸於十月二十五日下午五時乘坐日商戴生昌清鎭班輪船到浦喬裝華人由任特派籐轎到埠迎迓至河北發電所新屋内稍事休息卽往西壩住前利淮經理郭某家於翌日即在西壩郭家大宴浦地各界人士爲日人洗塵兼署抵押契約計汪某朱某周某等抵押淮陰土地八頃六十餘畝共地契三十二張其餘爲泰縣振泰電燈公司股票週年行息六釐已交與濤畸之手擔保人爲該公司工程師楊範五楊即爲中日實業公司所派故一切事權皆操自楊手二十七日早十時濤畸改名陶德明帶同繙譯曁任楊等至商會長王斗符家拜訪如何接談外人無從探悉並至縣公署立案押欵期限五年至民國十四年爲滿倘届時無欵償還則當來此收地六師校勸用國貨會已分别提出警告（一）致任郭函云此間二十七日之報登載貴公司新聞一則諒邀閱及敝會同人認抵制劣貨爲天職斷不容桑梓之地有此種爲虎作倀之人自今日起請竭棉力以從事反對特此警告（下略）（二）致各機關函云（上略）現已開始反對諸先生愛鄉有素苟不忍大好淮陰淪爲南滿東蒙青島濟南之續者請奮起共謀對待（下略）竝聞五校聯合會定於星期六午後四時在六師校開會討論共籌對付方法云（十月二十九日） 
[南京通信（醒民）]  
　　齊燮元廢督談話 
　　蘇代督齊燮元擬俟李故督靈櫬赴津後即通電劃清軍民分治並邀請各界到署開茶話會宣佈收朿軍事上一切手續以促民治之進行昨有友人某君因公入謁談話甚久曾叩以對於廢督問題之主張齊云廢督潮流迄於今日毫不爲高調然亦不可唱空調余（齊自稱）感於督軍制之不可久存於民國實自袁氏利用此制時而已覺其非原欲得一强有力之督軍出而主張英威在日堪勝其任余正擬商訂地方自治根本辦法及廢督後之代替制度親向各方面運動期諸實行不料英威爲國捐軀余又現代斯篆倘發表此種政見不過徒藉報紙宣言博人歡迎而已但審度余現在所處之地位其發言有無效力及顧忌當亦爲國人所共諒西南數省已着先鞭將來統一必難重行設置預定利用此時機而及今早準備之各省未必不可同逹目的也云云 
[南京快信]  
　　省議會有一部分議員約六十餘人現擬聯絡非蘇社份子組織一學會以促進地方自治爲目的鈕永建冷遹等均已加入 
　　山東省議會昨電蘇議會請協爭軍民分治陜西省議會來電通告十月二十日舉行第二届第二期常年會開會禮式 
　　吳淞開闢商埠案閣議否决省議會擬再提案電爭 
　　齊代督昨奉院電飭注意維持地方治安 
　　趙毓煊經部改委充調查蘇省印花稅專員昨已由京抵寗所遺兩淮運使缺以文龢簡補即提閣議 
　　李馨中將現將乃兄遺筆及自戕照片彚印成帙分贈各界要人以作紀念 
　　省議會現决定每逢星期二三兩日兩大會四五六三日開各項審查會 
　　省議員陳大猷·黃次山由京回昨赴滬向蘇社報告在京力爭廢督經過情形 
[杭州快信]  
　　省議會昨又因人數不足宣告延會大約明日（一號）或可產出審議長及各股審查員寶貴光陰甘心虚擲有負浙民委托輿論訾之 
　　高檢廳長陶思曾今日（三十一）率同第一監獄署第一科長周穉臯乘早車赴嘉興復由滬轉輪至寧波勘視兩屬新建監獄地址策畫進行准下星期旋省 
　　今日（三十一）爲日皇壽誕此間各機關俱懸旗誌慶午前督軍省長並赴日領事署道賀 
　　省立貧兒院章程草案業經省署三次咨請省議會提議迄未表决昨又備文咨送付議 
　　省立第九中校學生旅行團八十餘人日前來杭參觀各校今日（三十一）上午由校長方贊修督率赴江干乘輪回建德 
　　浙省甲種工校向祗杭寧兩所杭屬由省費組成寗屬由地方經費及省補助費成之杭屬工校早經改設專門僅留寗屬私立一校現因經費支絀校長陳訓正迭請維持省議員張原煒昨已提出議案改歸省立由敎廳派員接收以示保全 
　　昨爲沈省長壽辰屬僚餽儀一槪謝絶盧督親往祝賀即晚在省署筵宴 
　　省立甲種商業學校定明年三月十五日舉行十週紀念開成績展覽會以在該校畢業同學及曾充敎職員者爲會員昨已先期發出通啓徵求著作書畫等件 
　　菱湖商會昨電省反對所得稅 
地方通信 
[蘇州]  
　　反對工巡捐局之捐欵問題蘇州閭胥市民反對工巡捐局蘇常道尹前日指令警廳文云查蘇州工巡捐局係吳縣知事屢奉省長令行省議會議案並招集地方紳董議决組織現馬路各公社以縣署並未公開選舉羣起反對前據徐經鏞等來道呈請飭縣另行集議並聲明逕呈督軍省長當經批飭聽候核示遵行是共反對議設工巡捐局業經呈省自應靜候示遵至徵收捐欵係另一問題而馬路各項雜捐遷延已久旣歸該局接收如果無背定章豈能藉圖抗納仰該廳長督飭所屬該區妥爲勸諭切實開導務令照常納捐仍將勸諭情形具報毋違此令 
　　小輪分班行駛之飭查招商内河小輪蘇常湖班前因與協昌交通兩局爭班競開致肇駿雲爆炸傷斃乘客慘劇茲由協昌交通兩局擬具分班行駛及開放鐘點詳表分呈江蘇省長道尹關監督各縣知事秉公核辦昨奉省長批令蘇州關監督查明酌量核辦具復特錄其分班表如下（蘇常班）内河招商上午九點由常熟開蘇下午二點自蘇開常過夜協昌局改爲上午十二點自常開蘇過夜至明日上午十二點自蘇開常照此辦法招商則一來一往協昌則今日開明日回各走一月調班（蘇湖班）招商局自單日上午九點山蘇開湖交通擬改爲下午二點招商慶記雙日開自上午九點由湖開蘇交通擬改雙日下午五時由湖開蘇云云 
[鎭江]  
　　奉委監盤交代鎭屬揚中縣知事李定榮奉令調省另候任用遺缺委李哲昌接任茲李知事業於日前到揚接印任事惟前任李知事变化尙未清楚現經財廳俞廳長遴委丹徒縣張知事就近監盤並令遵照交代條例依限會同盤查清算造册結報聞張知事已奉令遵照矣 
　　派員調查實業山東中華實業會近派柴子偉吳望亭二員爲江蘇全省實業調查員業已出發准於日内順道至鎭屬丹陽金壇溧陽各縣依次調查各項實業參觀各處工塲俾資借鏡云 
　　米市最近消息鎭郡各米舖因新晚穀來源頗旺存米亦多門售米石自昨日起每石已減去大洋三角頂尖售洋七元八角起價售洋七元聞出月後尙有遞減之望 
[南京]  
　　李故督出殯盛况李故督出殯由督署出發至下關碼頭下船渡江沿途路祭者如總商會·警察廳·中交二銀行·及其他各機關計有四十餘處之多儀仗中有僧道一百餘人陸軍一旅美國海軍四十名金陵各學校學生一千餘人勳亭·命令亭等有十餘座一路由警務處王桂林每離五丈派雙崗四名並有陸軍隨處保護一時觀者人山人海幾無立足地滬寗路因見鎭江各地往寗觀者乘客甚爲擁擠故特開專車一次以便觀客即日回家 
[南昌]  
　　布業函請繼續免稅南昌布業公會因土布免稅將届期滿特函請南昌總商會轉呈省部准予展期茲將原函節錄如下（上略）起視全國戰禍頻仍幾無寗日北有旱災南多水患即以吾省而論贛河洪漲堤决成災急賑救荒官廳有案加以秋來晚稻又被風摧雖非凶年實爲歉歲土布免稅應請展限者一也油鹽柴米無價不昂布出手工又屬土產貧民生計取給於斯終日勤劬不獲一飽瘡痍滿目無法救援布一滯銷生機何持土布免稅應請展限者二也外貨輸入布爲大宗勁敵在前無衛抵制進口稅則多取不能一次完清通行無阻兩相比較判若天淵商戰前途安有勝理土布免稅應請展限者三也裁釐加稅載在條約前清放棄久未施行民國肇興依然如故惡稅至此中外痛心今幸土布有免稅之明文竊願毅然决然即以此項免稅爲裁釐之先導釐金一日不裁則土布不再征稅矧見京滬各報政府已具裁釐加稅决心默計實施時期當亦不遠則土布免稅不求展限而自至於展限者四也敝會業在其中時艱蒿目爲此縷陳情節函逹貴總會查照希即轉呈戚省長財政部農商部俯念商困民窮准予核准并函財政廳查核施行 
雜評一 
[蘇督之候補者（不如）]  
　　江蘇督軍出缺本不干直奉之事不料直派食指大動奉派食指亦大動直派推戴王士珍爲候補人奉派推戴張勳爲候補人王姑勿論張勳者爲首復辟者也試就張勳之人格言之張勳果欲貫澈其盡忠於清室之主義則民國初年當死守南京固不應棄城而逃旣逃之後更不應投降民國爲民國之官吏旣爲民國之官吏更不應謀反復辟旣欲復辟亦當以身殉之更不應乞憐於外國人以延其生命乃旣延其生命又躍躍欲試爲民國之官吏又表示意思謂清室之恩已經報盡其意若曰自今而後吾又將爲民國之人物矣人之無恥乃至於此謂之反覆小人固非苛論也 
　　總之江蘇人雖善忘然當時豚尾軍在南京擄掠之慘劇尙前記憶國民雖善忘然當時戴翎頂入清宫謝恩之喜劇尙能記憶我江蘇大好河山豈能作朱三王八之殖民地豈能作陰謀復辟之根據地 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[同濟建築費與部省往來文電]  
　　來電（一）同濟學校轉沈信卿先生鑒卅電悉同濟學校建築需欵旣亟應准以衣周塘地價悉數撥充應用至本部前撥二十萬元國庫證券希即繳還財政部巧（二）吳淞同濟醫工學校校董沈信卿先生鑒皓代電悉此項地價前據財政廳呈請撥銀十萬元留抵本省溢解部欵業經會同軍署分别咨行在案所請撥充建築校欵應俟部覆到後再行核辦齊耀琳有印（三）同濟醫工專門學校沈信卿先生鑒衣周塘地價撥充同濟建築費業經財部核准照辦所撥庫券二十萬元應即繳部注銷除電蘇省長外特電范王儉（四）同濟學校沈恩孚先生貴校建築費前經准將衣周塘地價儘數撥充現准督軍省長感電並據官產處沁電因餉需緊迫提取十萬元尙存期票五萬元應先以該期票撥交貴校應用希赴該處接洽辦理財政部艶 
　　去電北京財政部敎育部總次長鑒同濟建築費奉財部巧電敎部儉電均准以衣周塘地價悉數撥充頃又奉財部艶電忽爲蘇省軍費提去十萬元駭甚查前奉巧電即轉請蘇省照撥當接有代電覆稱此欵前據財政廳呈請撥銀十萬元留抵本省溢解部欵等語而致部感電又稱餉需緊迫對部對校前後措詞歧出該代財廳長俞紀琦譸張爲幻大率類此正全省人民反對之由且查蘇省歲入近年已逹一千九百萬元可以留抵之欵甚多何竟攘奪校欵以媚軍人應請特派幹員將蘇省財政嚴行澈查一面駁覆蘇省感沁兩電仍照大部巧儉兩電令由官產處將該地價悉數撥交以維中央信用而免校務停滯佇盻電覆沈恩孚卅 
[童子軍歡迎各省敎育會代表]  
　　請各代表參觀表演功課 
　　昨日（三十一日）上午上海童子軍聯合會邀請各省區敎育會聯合會代表在體育場參觀童子軍表演功課各省區代表之到者有黑龍江朱殿文·北京梁錫光·江蘇黃炎培沈恩孚·河南鮑乃渥李顯榮王壽芝·安徽徐方漢趙綸士·山東朱漢章李含芳·山西張秀升張履壽·福建鄧萃英黃琬·浙江何紹韓李傑·奉天栗宗周吳景福·廣東李伯賢·江西龍欽海吳樹枬·此外如穆藕初張福增諸君均先後到會與會童子軍團如工業專門附屬·第二師範附屬·惠兒院·旦華小學·梅溪小學·招商公學·養正小學·習藝所·職業學校·復旦公學·中西商務學校·育才公學·華童·澄衷學校幼童團·尙公小學等表演順序（一）升旗（二）校閱（三）操法（四）幼童團表演（五）音樂（六）信號（七）救護（八）演劇（九）游技（十）烹飪表演時適值天雨倍見精神來賓多鼓掌稱善表演畢請各來賓在會午膳飯菜均由復旦·二師·招商·職業·養正·尙公·六團童子軍親自烹煑異常適口午膳畢由沈恩孚君代表該會致歡迎詞並簡單說明童子軍之宗旨及江蘇創辦童子軍之歷史並請各代表回省後竭力提倡說畢合攝一影由該會分贈童子軍月刋江蘇童子軍細則雙十節會操紀念報等印刷品而散時已一句餘鐘矣 
[中華職業學校今日開歡迎會]  
　　本埠尙文門外中華職業學校定於今日（十一月一日）上午八時起歡迎全國敎育會聯合會代表由該校敎職員引導各代表參觀校内各工塲並擬請各代表演講 
[徵集善後意見之院電]  
　　松滬何代軍使昨接國務院陷電開奉大總統諭現在統一伊始百端待理全賴各省區長官協力同心共謀國是其對於善後諸端如有嘉猷仰各條舉以聞用備採納等因特逹云云 
[關於魯案要件寄往瑞士]  
　　山東外交協會江蘇分會前曾遍發通告廣徵有關魯案之要件等情已誌本報茲悉該會　集所得已屬不少前日特　要彚　瑞士托　星嵯君譯登各報作外交當局之後盾原函如下（上略）滬江一别忽已兩旬餘矣默計行程當已安抵瑞士游雷蒙河登白朗山歇勝欽羡回憶密采里之一夕談獲益匪淺當將先生之言卽日送登京滬各報藉以警醒國人并卽遍發通告廣徵有關魯案之要件現徵集所得已屬不少茲先擇要另包奉上計山東問題青島問題之解剖·中日交涉失敗之回顧日本對於中國之陰謀·各一册震壇星期刋一二三各一期鈔錄及油印稿件若于張統希檢收并懇選譯登報爲感徐君東藩對於山東問題曾加以嚴密的研究前後所發表之意見計十七次積稿四萬餘字現由敝會彚集付印出版後再行奉上云 
[秦潤卿辭納稅華人會理事函]  
　　秦潤卿昨致公共租界納稅華人會函云公共租界納稅華人會諸公均鑒敬啓者祖澤十日前因事回籍甫於今日抵滬檢閱各報知貴會選舉理事賤名亦忝列其間不勝愧悚查理事職責何等重要非學識宏通富有經騐實未易勝任祖澤近雖服勞社會而自問能力蟻負滋慙夙夜兢兢深虞隕越何敢再負重任貽誤要務用特掬誠奉告務乞諸公恕其不才推補賢能大局幸甚此頌公綏秦祖澤謹啓 
[總商會會董審查所得稅報告]  
　　上海總商會對於政府將徵收所得稅一事曾委盛丕華葉惠鈞兩會董審查現已審查結果以此項稅法爲非法爲不公平爲時機未至主張共起反對茲將其報告書錄下 
　　民國三年一月政府公布所得稅條例越年八月又公布所得稅第一期施行細則本年九月復由財政部通告製定徵收稅目清單定於民國十年一月施行並聲明此項收稅儘先撥作振興敎育提創實業之用夫所得稅本爲至普遍·至公平之稅法與社會政策相脗合且用途正大國人宜無反對之餘地雖然同人不敏研究租稅制度默察社會情狀竊期期以爲不可謹就所見願與全國各界之留心國事研究社會問題者一商榷之在昔專制時代君權過重萬民臣子天下爲家予取予求固不必徵同意於民亦不屑徵同意於民也今世立憲國家凡增加人民之負擔須先經代表民意之立法機關承認庶爲合法今日我國政爭未已南北分歧是否有合法機關足以代表民意姑不必問惟即此法律上必要之形式亦不經通過遽欲以一紙空文號召全國是直置民意於不屑問也我民欲尊重共和保持民治精神則此未經國會通過之非法新稅則是否有奉行之必要此我民當研究者也國之與民一利害之關係而已故國之取於民者即以爲保民之用權利義務庶足云平乃我國今日地租帶徵之種類日繁新稅之項目又日增無已國之取於民者旣不可謂不豐而國債外債年有增加國民之負擔更爲深重當局者宜如何勵精圖治以對我萬民又何至鬩牆門起惟權利之是爭戰亂頻年弭兵無術適以保民者爲禍民之具益以天災流行哀鴻滿野民之輾轉於溝壑非一日矣保民之政策未覩而搜括益力無怪民不堪命抗稅之呼聲日高一日我工商界事業困頓於苛稅横徵之下搖撼於時局萬變之中對内貿易旣無所謂保護對外貿易又無以爲後援各國施行新稅對於負擔者例有相對之權利可享試問我民可享之權利何在天下事未有專享權利不盡義務者亦未有專盡義務不享權利者以我民脂民膏直接供彼武人爲自相殘殺之具間接以擾亂我閭閻使無高枕之日非特無益且以自害是則今日非法之新稅更無奉行之義務也明矣夫財政部通告聲明所得稅之用途一則曰「取之於民用之於民」再則曰「誰無子弟而所得稅即爲其培養子弟之資誰不治生而所得稅即爲其奬助生產之用」固名正言順也雖然文告之不信於天下也久矣我人一考旣往之歷史即可知政府必無振興敎育與提創實業之誠意夫理財之道不外開源節流與其開源以病民不如節流以利民　年敎育費僅占歲入之十一以百年樹人之大計固不能即此自滿然他項政費是否無虚糜之點而常年軍費年逹七八億又何益於國家養兵以害民與裁兵以事敎育相去又何如去年學潮發生青年學子激於愛國熱誠雖未免有過情之舉然當局不加體諒竟驅軍警以厲行蹂躪京内京外數見流血國家元氣斵喪殆盡甚且各地方有勒令解散學校之舉湖南等省盡解散官立學校以敎育費充軍費如此摧殘之不暇又何必藉口振興敎育以行其搜括之實至於提創實業更不敢信日者政府利用國民之射倖心以發行奬劵如民國三年之新華儲蓄票已届還本之期而遷延未了今年又發行有奬實業債券亦以提創實業爲言乃成效未覩又欲藉端以闢新稅夫誰復敢信試觀財政部通令各省財政廳文中有云「目前財政困難已逹極點自非新闢稅源不足以資挹注」而未及敎育實業隻字則其本意可知我恐听得稅施行以後敎育實業未蒙其惠而四百萬之歲入又可增加戰鬥力不少且將來借川外債時又多一抵押品矣此皆可料想之事也所得稅者依各納稅力之高下以爲課稅之標準我國原有稅項消耗稅居多故勞動階級每於無形中負擔多量之消耗稅而坐享勞動者之剩餘價值之資產階級負擔反輕此大非社會之幸各國所得稅制度對於勞動所得與財產所得斟酌輕重分别課稅務保持租稅全體負擔之均衡如此公平而普及之稅則於社會國家兩有裨益雖然以今日我國登記法之未行地方警政之不完備與國民道德之薄弱事前旣無精確之統計事後又難得詳細之調查一旦舉行所得稅恐租稅公平之要旨未必可保而奬勵作弊之動機乃一發而不可收拾且所得稅法之本身破壞公平之點極多又安能望其施行無弊請一一言之（一）「不應多取於無產階級而廉取於有產階級」所得稅之要旨在調和貧富負擔之公平故取於有產階級者可略多而取於無產階級者不可不廉按所得稅條例第三條區别所得稅爲兩種第一爲法人所得及除國債外公債及社債之利息所得第二爲不屬於第一種之個人所得又按徵收規則草案第九條對於第一種所得用比例稅對於第二種所得用階級累進稅前者採所得溯源法後者採總額課稅法此實破壞租稅公平之一大缺點夫對於法人所得定爲千分之二十之比例稅精武體育會十週紀念會攝影之二 
對於利息所得定爲千分之十五之比例稅獨對於個人所得定爲千分之五以上之累進稅且同是法人所得同是利息所得亦不分所得稅程度之高下而槪課以一定之比例稅此實保護大資本家摧殘中產之下一般人民與所得稅原旨不啻背道而馳（二）「勤勞所得與財產所得應有分别」按所得稅條例第三條個人所得屬第二種其於勤勞所得與財產所得毫無區别此亦一大不公平之點蓋財產所得處於經濟之强者地位不幸有疾病或死亡其所得仍可繼續並以遺傳於其子孫若勤勞所得則以勞力爲資本僅以工作糊口例應有若干之貯蓄以備不測之需故各國所得稅法對於勤勞所得稅率均特别減輕以減勞動者之病苦吾國乃同樣課以千分之五以上之累進稅是豈所得稅之本意哉（三）「規定最低生活費之不正確」我國國土遼闊風氣不同生活程度相去更遠譬如上海中人一年所費以之用於山陜等省或足以維持十倍以上之生存期限今統規定五百元爲免稅額各省生活程度之不同旣不加分别且此五百元之免稅額對於獨身之個人抑對於有家屬之全家譬如八口之家其能事生產者祗一人則其免稅額爲五百元乎抑爲四千元乎亦無明文規定此皆立法根本上之不公平也且也中央佔定每年所得稅收四百萬元用包辦制責成各省分攤承認並高懸奬勵以資振奮推其極地方行政官必將窮事搜括以希奬勵而圖中飽而我民苦矣以名正言順之稅法徒令擾亂社會安寗並以其稅收之若干部分歸吏胥之中飽揆諸情理豈得云平此不公平之稅法尤我民所不甘奉行者也更按各國所得稅之沿革最初爲人頭（即中國之人丁稅）不閱收入之多寡惟每人各課以一律之稅額其後經濟之程度日進各國人之收入相差日遠乃分人民爲若干階級各課以同等之階級稅最後乃就各個人進益之程度而　今日公平普及之所得稅我國人丁稅於地租上按畝帶徵之即地丁稅是也此係奴隸勞動時代之制度目今勞動自由在所宜廢而我國之釐金惡稅爲各國所無近日有人欲以裁釐爲所得稅之交換條件者然釐金本不容一日存在而沿革上之人丁稅未廢則所得稅殊無施行之可言也要之今日政府所欲厲行之所得稅我人可斷言之曰非法曰不公平曰時機未至我政府苟必欲施行之者請提出數問題以促政府之反省（一）所得稅法須經過合法國會之通過（二）所得稅法本身上不公平之點須切實改正（三）須於一切惡稅廢止並行保護工商政策時（四）所得稅法之用途須確實予人民以監察之權（五）須實行登記法改良警政社會有精密統計時（六）須聲明不以所得稅抵借外債以上數問題政府如肯俯從切實改善我民理當安心奉行再無反對之餘地否則我民當聯絡各界共起反對雖以高壓之官力亦惟有抗不奉命我全國各界務協力同心力予贊助不特同人之幸亦全國人民之幸也 
[基督敎友歡迎陸徵祥紀]  
　　前歐洲和議專使陸徵祥來滬已紀前報茲悉陸氏此次來滬專爲搬遷父母遺骸至京營葬其先人之柩現埋於斜橋敎會墳山陸氏亦係基督敎友爲四十年前麥家圈倫敦會收入之信徒昨日上午十一時麥家圈天安堂特開會歡迎之先由倪錫純主席報告開會宗旨次仁濟醫院院長笪逹文博士代表西差會致歡迎辭次李福江牧師代表江浙兩省聯合會致歡迎辭嗣由陸氏演說爲人子應孝敬父母散會已十二時矣 
[陳籙昨晨抵滬]  
　　駐法公使陳籙氏隨帶家屬隨員男女僕人等共十六人於前晚由寗乘坐專車附掛於夜班車來滬及抵滬車站已於昨晨六時五十分先期由交涉公署備就汽車五輛由交際科長陳震東等帶同馳赴北車站迎迓政界前往迎接者有許交涉員·沈知事·孫副官長等並由軍署派往憲兵兩排在站迎護陳公使下車後卽由陳科長陪同乘坐汽車駛至西藏路一品香西旅社七十二號等四官房内暫駐陳公使到滬後因連日長途勞頓昨日前往該旅社請見之各官商一槪不見昨晚七時交署特備西餐爲陳公使洗塵廳中並有海軍軍樂隊全隊在旁奏樂以表歡迎迨散席時已鳴鐘八下餘 
[孫寳琦今日赴杭]  
　　全國稅務督辦孫寳琦氏及眷屬五人定於今日（一日）乘滬杭路早班快車赴杭 
[下旗誌悼李故督]  
　　昨日爲江蘇李故督舉殯之期本埠軍政各機關一律下半旗一天以誌哀悼 
[昨日南京快車遲到原因]  
　　昨日（三十一日）滬甯路由甯開滬之六號快車駛至常州車頭機器忽然損壞當由司機人報告站長立即調換車頭故車到滬上已慢一點餘鐘矣 
[改造廣西同志會開幹事會紀]  
　　改造廣西同志會幹事前夜假座孟淵旅社開會公推馬君武主席提議三條（一）用本會名義致電北廷徐靳等聲明岑春煊陸榮廷譚浩明李靜誠等不能代表廣西民意嗣後凡關於彼等所訂分贓和議條件及一切密約應歸無效通過（二）擬擇日開茶會函請粤省旅滬名流及各團體到會磋商解决兩粤間關係各問題以資聯絡衆贊成預備舉行（二）擬由本會函勸在粤桂軍急謀自决與本會一致進行實行改造廣西之主旨議决公推汪千仞起草王幹事王乃昌等即日旋粤辦理一切機要所餘幹事部職務推定謝尹代理一致通過遂宣佈散會 
[精武體育會第二日游藝改期]  
　　精武體育會原定於前昨（三十·三十一）兩日開十週紀念游藝會前日業經舉行昨日本擬續開故來賓甚衆孰意昨晨天雨該會總務處及各科職員鄭灼辰·陳鐵生·陳勁·盧煒昌等乃急開會議公决寗可犧牲一切布置經費等不可草率從事乃定改期至本月（十一月）七日（星期日）仍在虹口提籃橋倍開爾路開會一日 
　　又該會幹事陳公哲君曁若妹陳士超君偕同廣東精武會羅嘯璈君等均於今日由南洋抵滬陳羅諸君之赴南洋係爲倡辦星洲曁各島精武分會此次辦理分會事竣回滬隨帶有活動影戲片多種係各分會開會情形各埠名勝風景與國技表演之作材料豐富都三四千尺現聞擬將此種影片於下星期續演第二天遊藝之傍晚在該會影演再前星期所發出之入場劵下次續會時一律有效云 
[訂期集議法商借設水管事]  
　　滬南工巡捐局長姚石蓀昨致該局名譽各董事函云逕啓者本月三十日准外交部特派江蘇交涉員許函開法商自來水公司擬在華界借設水管一事前准公函並合同稿當函法總領事查照轉知在案茲准復稱所擬合同該公司照原稿略有修改呈請轉送議准施行請查照提前議决見復再此事曾經法使向外交部催詢電飭速辦務望勿延附抄件等因准此茲將抄件原合同稿一併函逹電察訂於十一月三日卽星期三午後二精武體育會十週紀念會攝影之三 
時特開會議敬請台端届時蒞局公同商洽辦理爲荷專此敬頌公安附抄件 
[盜匪拒斃水警案之昨訊]  
　　昨報紀緝獲拒斃水警擄刦快槍之嫌疑犯某甲一節承辦此案之水警偵探因甲供出是案要犯二名快槍一桿均在本埠故卽帶甲按址往緝詎料已無踪跡所稱藏槍之處亦屬謊供當卽帶回該機關再行研鞫昨日又在南市續獲嫌疑犯某乙一名係爲搖船生理之江北人 
[各方面之籌賑聲]  
　　華洋義振會華洋義振會調查報告河南臨汝縣災况及振濟方法云臨汝面積廣袤百五十方里今秋旱魃肆虐全縣禾苗悉枯焦而死災民確數計二萬一千八百零八户共十三萬九千四百零八口富者食不脫粟窮者吞食糟糠草根樹葉都已吃盡牛馬牲畜每頭祗值三四元或自宰殺作食田畝賤賣一無購者抛棄兒女以輕門户者有之覓食不獲而自縊者有之種種慘狀不可枚舉現振濟方法（一）由募捐現欵中提出若干成用急振法按極貧確數計口授糧（二）本縣社倉存榖一千七百七十六石餘擬照價售出作平糶本金以便購糧輸運（三）擬修路築堤以工代振該股又接陜西省公署報告被匪災各縣如下永壽西鄉略陽長安寳鷄醴泉　　　色　巴　　　　扶風　縣　　　　鳳縣　商縣　陰琥功長安鎭　　陜　　乾縣乾邑邠縣南鄭洵陽嵐臯大荔咸陽澄城潼關安康白河漢陰浦城　縣韓城柞水沔縣紫陽石泉郤陽井山雊南汧陽　城鎭安　林鳳翔興平岐山麟遊寗羗山陽郾縣神木膚施靖邊綏德米脂洛川中部宜君宜川横山保安完邊清㵎共計七十一縣計傷亡被擄二萬四千七百九十二人損失動產八百七十九萬六千九百六十二兩六錢二分洋五千一百二十五萬九千六百八十六元錢一百七十三萬五百八十一千四百五十文損失不動產值銀五百七十萬六千八百六十五兩錢八分洋一千八十三萬二千六百七十七元九角錢一百十三萬九千四百七十二串八百文赤貧男女三十七萬六千九百五十一人資貧者三十四萬四千六百四人該會昨接直隷查振員江漢報告云漢於二十六日下午抵南宫縣沿途查勘均爲顆粒無收茲將該縣災况錄呈（一）高糧每斤合銅元八枚小米每斤合銅元九枚（二）飢民極苦者以樹葉樹皮草根和以粗糠爲食（三）全縣災區共七萬一千户男女二十五萬口以上（四）全縣共駐四百六十八村成災十分者四百零九村成災九分者五十七村成災八分者二村（五）上年夏季及秋季收成尙好（六）逃出災民約百分之一（七）現在秋麥已種十分之五（八）食糧從山東河南奉天等省運來此間歴年種棉之地幾占半數平時米糧即不敷用（九）城内平糶已由商會集欵於陽曆七月間開辦（十）本城並無積穀存有倉穀折價發育生息京錢八千餘串（十一）現正邀集富紳借欵四萬四千元擬辦米糧辦理全境平糶組收買土布處籌設義當等事（十二）災民極苦者均無生計可圖（十三）此間地均平原並無河道（十四）極貧一萬六千七百零四户次貧一萬七千五百五十七户又接湖南永順縣知事曾鏡心報告該縣水旱各災狀况云敝縣於今歲六七月間禾稼將成熟時忽天降大雨綿亘不息洪水暴漲以致本城洗車守車車窩勺内白砂外白砂内顆砂外顆砂上都下鄉内龍内塔臥等十三保田禾均被冲破淹倒房屋一百餘椽溺斃人民二十餘人其未遭水災各保禾苗多被蟲傷收成亦甚歉薄本年夏初月餘無雨秀苗之時槁者十居其五約計水旱雨災損失在二百萬元以上况永順僻處邊岩素號瘠苦務請貴會垂念大發悲慈速施仁槳義粟以慰將伯之呼 
　　急賑游藝會新世界定於夏曆二十一二十二二十三三天開急賑游藝會迭紀前報茲悉愛國女學此次加入急賑遊藝會所選游藝節目如下（第一日）愛立舞八卦刀月光歌（第二日）維極克舞套拳火棍（第三日）賽益臘舞脫戰國恥歌劉明智君爲上海體育專門學校及愛國女學敎員此次應八省急賑游藝會之請加入表演電棍現定二十一二十三兩天在游藝會表演昨日急賑游藝會委派任矜蘋君至公共體育塲與童子軍總敎練姚麟書君接洽請派隊維持秩序當由姚總敎與各敎練晤商慨允贊助並由招商局公學中西商校梅溪學校旦華學校各敎練承諾帶隊負責鈞天集亦慨允加入游藝會奏演崑曲並聞入塲會員除僕役外全體購票以示贊助童星門君爲青年會幹事前日急賑游藝會往請其贊助業已允諾指定每日五時及八時後演說笑話兩次 
　　滬寗滬杭甬鐵路通告爲通告事此次附收賑欵辦法業經本總管通告在案茲尙有應行修正者爲再通告希各查照後開條欵辦理爲要第一欵（丙）三等票在二角半或二角半以上者每張附收賑欵大洋五分即銅元七枚第七欵内有滿六分以上之小數算作洋一角不滿六分或不滿五分或不滿一分算作洋五分此欵祗於計算包裹及貨物運費之賑欵適用之附收賑欵之貼水每五分或每一角須收貼水銅元二枚月季票回數票按照該票規定價目數附收百分之五用公共電話時之電話費免收賑欵電報附收賑費修訂如下丙（除賑電外）下加（新聞電報及有費公電）（不論官軍商電）下加（無論中文西文或明碼暗碼電報）第三欵貨物運費附收百分之五須按照貨物提單上開明之總數附收非按照運貨單（英股司）内之數附收第十欵凡紅十字會票槪不附收賑欵 
[江浙水利聯合會遷往蘇州]  
　　愛多亞路一千零四號江浙水利聯合會爲江浙兩省紳商所組織月前因蘇州太湖水利工程局成立經會員公同議决遷至蘇州城内鐵屏巷新會址以利進行其愛多亞路原址已於日前宣告結束矣 
[蘇省議員提議整頓積穀]  
　　江蘇省議員章紀綱·陸以鈞·朱祥紱·錢淦·黃申錫等提議咨請省長通令各縣實行整頓積穀案茲錄其交原議案如下各縣穀欵原爲備荒起見管理之善否係人的問題積穀積錢之當否係辦法的問題如得其人積穀可積錢亦無不可不得其人徒咎辦法之不善於積穀積錢有所偏重要皆非根本之談本員竊以爲積穀一事不論有無治人而積穀積錢兩辦法自當兼籌並顧能注意此點然後實行整頓厥有四大端查民國六年分各縣積 
 
 

Page 11

 
 
穀狀况表句容·溧陽·松江·青浦·宜興各縣竟以不可移動之穀本轉買股票公債額逹三萬六千五百圓以上雖所得利息與穀本存典無異照今年米荒情形若須將積欵悉數購穀辦理平糶存本無從撮出豈非貽誤地方擬請嚴飭各縣嗣後舊存新徵穀欵無論股票公債槪不准再行擅買其以前買存者責令原經手人如數設法歸還永杜侵移流弊此宜實行整頓者一又如揚中之由各紳領放淮陰之由商會借出依六年分之報告均未據核結收回其他各縣或任意私放商號至商號倒閉從未追還者亦有之是宜調查切實一律責成追賠以重穀欵此宜實行整頓者二民國三年以來各縣管理積穀機關頗不一致或屬欵產經理處或屬各市鄉區區董率沿襲縣市鄉制繼續辦理其實議會解散後舊有管理機關已失效用爲急則治標計在自治未回復前自應由各市鄉區董公選再加委任如有營私舞弊情事一經公民舉發司法官吏「審定確實者除責令賠償外非依法懲治不可此宜實行整頓者三有治人又貴有治法今莫如於積穀積錢二說之中定一折衷辦法以穀本十成之五（積穀充裕之縣或定以十成之三四）買存本縣各米商號取具交易契約訂明辦理平糶時期得隨時取用本欵不生利息米價亦無伸縮如是則旣免平時鼠雀等之虧耗並可减雇員經管各費之開支其餘十成之五（或十成之六七）仍存典生息倘買存之米不足辦理平糶時再動用存欵以資接濟庶無緩急不應之虞此宜實行整頓者四以上四端似應即日咨請省長通令各縣一律遵行於備荒前途裨補必非淺鮮是否有當敬候公决 
[蜀通輪船修竣開行]  
　　隆茂洋行之蜀通輪船係在四川新近購買此次來申進江南造船塢修理昨日已經修竣出塢定當夜兩時開還重慶其航線專走宜昌重慶間該輪原名漢星Star　of　China今已改名爲蜀通Shu　Tung　船身載重百餘噸係兩輪併合而行（即同等之輪船兩艘併於一起一名左　）祗一輪有發動機該輪以搭客爲主故貨艙極小其頭等艙位共有十三間自用四間九間乘客餘爲統艙該輪在隆茂未購以前向歸太古渝經理其兩輪併合而行者蓋上江輪船式均如此也 
[公共捕房徵集特别巡捕]  
　　公共租界工部局從前所招之特别巡捕其職務係於防務緊要時襄助捕房保衛閭閻原屬臨時之設置自去歲年底解散後即改爲預備隊以備後用近因界内盜風又熾越貨傷人之案發現已有多起總巡司麥高雲氏以冬防亟應籌辦故特將前項特别巡捕先行徵集一部份已於日昨派往緊要地叚之捕房每晚協同晋通之中西印各捕出外梭巡矣 
[楊樹浦新設華日紗廠兩家]  
　　楊樹浦平凉路蘭路轉角有華商陳姓購地數畝建造紗廠一所命名緯通以其族人陳玉亭爲經理已向美國定購細紗車六十二部錠子二萬五千枚日來正從事趕築聞年内尙須開車 
　　日商株式會社亦擬在楊樹浦一帶購地建設紗廠三處預定錠子十二萬枚其第一廠已在華特路引翔港鎭西栅口購地建築將次完工定名爲東華紡績株式會社第一工廠大班爲日人子川以日人安逹爲該廠經理先設錠子一萬枚日來正在安置機器從事組織聞俟油溙工竣即須招工開車 
[一週間之熔銀調查]  
　　調查二十四日至三十日止此一星期間北市泰亨源方記等各銀號山滙豐麥加利各銀行倉存及陸續從歐美裝到之大條銀計有三千二百七十六條已熔化二千零九十三條加以批沙舊飾共烊見寳紋四萬八千九百八十只核規元二百六十三萬五千一百二十四兩現各銀行存銀尙有一千一百八十三條 
[烟酒聯合會常會記]  
　　中國烟酒聯合會昨開星期常會到者有張裕釀酒公司康成酒廠南洋興業烟草公司等各代表及西菸皮絲紹酒旱烟業等各業領袖共三十餘人首由陳良玉報告現在我烟酒兩業萬分困難而政府對於烟酒借欵事又有人赴美秘密進行於我兩業前途大有關係請公决預備挽救方法近聞全國菸酒事務署張督辦有不日來申之說不如趁此機會將我兩業近時狀况及公衆希望於政府之意思一爲陳述以免商情種種隔閡當經孫紫臨盧星階賴明三王鶴笙王　三等再三討論僉謂我同業自應各舉代表候張督辦到申前往謁見藉逹衆情俞葆康金印侯金拜仁等均贊成通過并經公决通告今日未到各領袖徵求同意議畢時已五鐘搖鈴散會 
[鷄行夥失欵受傷案供辭]  
　　十六舖萬豐鷄行夥楊五失欵受傷一案經巡長周景泰偵獲楊妻胡氏曁一千人證帶署復在楊家内搜出其餘贓洋一併申解警廳司法科預審一過即函送地方檢察廳訊究在案昨日趙署長將此案始末情形及預審各人口供申詳警廳請徐廳長備查所有原錄口供如下訊據楊胡氏供稱十四日晚六點餘鐘見夫携帶現洋來家掩放即出不知何故約至八點鐘聞氏夫被搶受傷情事昨見被頭底下有鈔票一捲即帶往萬豐行與夫談論若何來由被探察破是實據楊五供稱身在該行爲夥已十餘年於陽曆二十五日下午五點着身收賬先往姚陳蘇三家收得鈔票大小現洋共六百六十元後往唐氏家收洋無着該氏並向身借洋未允向身商議出此下策身將現欵掩放家中後往唐氏家商議此事成後欠欵三百元作罷唐氏先往太和豐付欵在太平弄等候身由唐氏家取出小刀一把往太平弄與唐氏二奶奶見面身持刀自刺疼痛難忍唐氏二奶奶用手猛推身隨昏倒地下唐氏二奶奶往行内報告是實據唐氏供稱與萬豐交易有年實因外欠未收故求楊五借洋付欵當時楊五應允鈔票二百現洋一百着氏過目准將此欵作付萬豐後氏零星付楊五言定楊五即去氏携欵往太和豐回見楊五倒臥太平碼頭弄内伊言被匪搶刦現洋氏即往萬豐報告不知别情等語據唐其玉（即啓玉）供販鷄爲生家事全仗身妻管理此案前後情形均不知曉等語 
[譚檢察長蒞監騐傷]  
　　漕河涇江蘇第二監獄各監犯囚囚糧發生衝突致各受傷由各家屬密稟上海地方檢察廳請求伸雪在案茲悉譚檢察長據稟後即率同許檢察官毛檢騐員並司法警察等乘坐馬車前往該監獄騐究當由某科員出爲招待經譚許兩君略請數語即升公坐命提智字號舍受傷監犯丁懷寳等到案騐得丁頭額一帶確已受傷詰其此傷何來丁犯不答許君謂曰欲取各犯供詞非到廳不可譚君遂飭將丁懷寳等仍還禁智字號舍聽候查辦譚許兩君旋即相繼辭去 
[國民大會策進會消息]  
　　國民大會策進會前日午後五時開第十八次評議常會公推趙南公主席唐豪紀錄當由陶樂勤報告出發代表曹慕管朱定一兩君來函詳述連日在寗與各界接洽情形並在青年會講演時聽者千餘人警察詳詢姓名頗爲注意報告畢主席謂此次本會派出代表正值各省廢督運動劇烈之期據代表來函有曾晤蘇省廢督運動之某君告以廢督由蘇省發起各省附和欲逹目的實行民治應由國民大會爲總解决等語是此次代表出發關係甚鉅或將因此喚起一般人民之同情而逹國民大會實現之目的也次報告接長沙國民大會湖南策進會代電於漾日成立本會已電覆歡迎最後報告曹慕管朱定一二君出發所有評議職務請裴雲卿孫瑞卿代表出席議畢已鐘鳴七下乃散會 
　　昨日午後五時開第十一次幹事常會公推孫道勝主席金拜仁紀錄（一）主席報告前日與揚中國民大會策進會代表戴逸民接洽情形（甲）揚中與上海情形不同祗由能純粹農工學商界召集組織惟入會者須立志願書（乙）此係民族自决問題設遇他方面干涉應與以助力（丙）上海一切進行事件須隨時報告以便協進（丁）該會成立再行正式報告（二）報告出發代表曹慕管朱定一在寗情形（三）報告本會勸告同胞文册子已發十一萬册策進方針册子分發十五萬册（四）報告外埠組織策進會已來函電報告成立者有靖江寗波廈門福建湖南等處（五）講演主任報告本埠各團函訂前往講演者十餘處外埠羅店等處亦來函訂（六）主席退席提議應由本會評幹兩會組織一國民大會組織法委員會以期供獻於全國金拜仁主張此事應作成一種議案提交評議會衆贊成通過（七）霍守華提議分發策進方針册子由文書股分派各分發員直接分發不再由各團體轉發陳家實附議并决定逐日由分發員將分發地點時期先行報告由調查股前往調查衆無異議通過至鐘鳴七下乃散會 
[女青年會徵求大會消息]  
　　崑山路十一號半女青年會徵求大會各隊於星期五下午開第三次報告會到者三十餘人山西國文女士主席旋經各隊長報告本隊所捐得欵項以黃瑞嫻女士隊得數最多大衆鼓掌不已此次徵求大會共分六隊中四西二現在各隊已徵得之數爲六千六百零十元該會以相距目的數雖已過半惟冀於十一月六號早得完美效果現已時日無多故尙望各隊員努力爭先再得六千三百九十元之進欵並聞下次報告會將於下星期三（即十一月三號）下午四時舉行云 
[公共租界重定地價表（西段）（十一續）]  
地籍號數　　每畝地價　地籍號數　　每畝地價　地籍號數　　每畝地價 
五五八○　　　九○○　五五八一　　　九○○　五五九○　　　八○○ 
五六○三　一·○○○　五六○四　一·○○○　五六○五　一·○○○ 
五六○六　　　八○○　五六二○　　　八○○　五六二一　　　八○○ 
五六二四　　　八○○　五六二五　　　八○○　五六二九　　　七○○ 
五六三○　　　八○○　五六三二　　　九○○　五六四九　　　八○○ 
五六五○　　　九○○　五六五二　　　九○○　五六五四　　　九○○ 
五六五五　　　八○○　五六五七　一·○○○　五六五九　一·○○○ 
五六六○　一·五○○　五六六一　一·一○○　五六七○　一·一○○ 
五七三八　　　九○○　五七四○　　　六○○　五七六○　一·○○○ 
五七六一　一·○○○　五七六五　一·○○○　五七六九　一·一○○　 
五七七八　　　六○○　五七七九　　　六○○　五七八一　　　六○○ 
五七八二　　　六○○　五七八四　　　六○○　五七八五　　　九○○ 
五七九○　一·○○○　五八○○　　　九○○　五八一六　　　九○○ 
五八一八　　　八○○　五八一九　一·○○○　五八二○　　　九○○ 
五八四○　一·○○○　五八五○　一·一○○　五八五五　一·一○○ 
五八六○　一·四○○　五八六五　一·一○○　五八九九　一·三○○ 
五九○○　一·二○○　五九○一　一·二○○　五九二○　　　六○○ 
五九五五　一·三○○　五九六○　一·二○○　五九六五　　　七○○ 
五九六八　一·一○○　五九七○　一·一○○　六○○○　　　七○○ 
六○一○　一·一○○　六○一二　　　六○○　六○一八　　　六○○ 
六○二○　　　九○○　六○二四　一·一○○　六○二五　一·○○○ 
六○五○　一·○○○　六○五五　一·八○○　六○九六　一·四○○ 
六○九八　一·○○○　六一○○　一·一○○　六一○一　一·一○○ 
六一○二　一·○○○　六一○三　　　八○○　六一○四　　　六○○ 
六一○五　一·一○○　六一○六　一·○○○　六一○七　一·○○○ 
六一○八　　　六○○　六一○九　一·一○○　六一一○　　　七○○ 
六一一二　一·三○○　六一一三　　　六○○　六一一八　一·○○○ 
六一二○　一·○○○　六一二一　一·○○○　六一二二　一·○○○ 
六一二三　一·○○○　六一二四　一·五○○　六一二五　一·一○○ 
六一二六　一·○○○　六一二七　一·○○○　六一二八　二·○○○ 
六一二九　一·四○○　六一三○　一·四○○　六一三一　一·○○○ 
六一三五　一·一○○　六一三九　一·四○○　六一四○　二·○○○ 
六一四一　二·二○○　六一四九　一·九○○　六一五○　一·九○○ 
六一六一　　　七○○　六一六五　　　七○○　六一七○　一·八○○ 
六一七一　一·八○○　六一八○　一·八○○　六一八一　二·○○○ 
六一八五　一·七○○　六一八六　一·○○○　六二○○　一·八○○ 
六二○二　一·八○○　六二一四　一·八○○　六二一五　一·八○○ 
六二二○　　　七○○　六二二三　二·二○○　六二二四　一·八○○ 
六二二七　　　八○○　六二二九　一·八○○　六二三○　一·八○○ 
六二三一　一·八○○　六二三二　一·八○○　六二三三　一·八○○ 
六二三四　一·八○○　六二四○　一·○○○　六二五○　一·九○○ 
六二五一　二·○○○　六二五三　一·九○○　六二五四　一·○○○ 
六二六○　二·五○○　六三○四　一·九○○　六三○五　一·八○○ 
六三○六　二·一○○　六三○八　一·五○○　六三○九　一·五○○ 
六三三○　二·五○○　六三三四　一·一○○　（完） 
[小學敎育研究會開會紀]  
　　小學敎育研究會昨日上午在尙文路勸學所内開分科研究會研究閱書部進行方法到會之校長敎員共十四人十時開會由楊聘漁主席發表提議事項經衆討論許久表决如下一件議閱書方法議决將會中所備書目油印分送各校閱書方法分爲二種（甲）隨時來會借閱（會中應酌定一閱書處）（乙）借書出外者時期以一週爲限圖書以一種爲限惟擔任編譯或報告者得延長時期一件議訂閱書細則議决由幹事部訂之一件議添購各種字典議决由會酌量購備一件報告江蘇省敎育會理科敎授研究會來函徵求研究資料並託介紹會員入會議至此時已過午遂散會與會各員就所午膳而散 
[第二師範運動會預誌]  
　　尙文門内第二師範學校每年秋季必舉行運動會一次本届定於本月六號（即夏曆九月二十六日）下午假公共體育場舉行届時運動種類如下（一）賽跑分一百碼·二百二十碼·四百四十碼·八百八十碼·一英里·三英里·六種（二）跳欄（三）跳高（四）撑竿跳高（五）跳遠（六）擲鐵球分甲乙兩組甲組十二磅乙組八磅以上皆選手此外尙有徒手操·槍操·及團體比賽等預定第一名賞金杯一第二名賞大銀杯一第三名賞小銀杯一以下尙有多種奬品成績能超過上届省運動會者另有特别奬品以示鼓勵 
[第一商校秋季運動會紀]  
　　南市陸家浜省立第一商校於前日下午一時開秋季運動會來賓頗多運動結果總平均第一名龔楠第二名吳重光第三名張啓元第四名王秉衡第五名季毓鵬第六名陸樹琛第七名張近銘當由會長黃迺穆分别給奬散會時已鐘鳴四下矣 
[少年宣講團化裝演講預誌]  
　　本埠少年宣講團總部定本月七日（星期日）上午赴南翔應義務小學校成立紀念會之約舉行化裝演講講題爲（警世鐘）（賣國恨）等想届時定當鼓動全鎭也 
[杭屬八縣同鄉常年會紀]  
　　十月三十一日下午二時杭屬八縣同鄉會假座錢江會館開第二届常年大會會長孫慕韓報告一年來經過之事實及賬略又籌議建築厝室已有就緒并修改章程添丁級會費一條散會已五時矣 
[各口巡工司之曉示]  
　　各口巡工司額曉示云查東海關稅務司所屬界内烟台未築成内港北口所設燈桿現爲指明由北口進内港之用故將燈光改換合將其情形開列於左計開一海牆北尾前設燈桿一架現經改爲乍明乍滅白光燈每十秒時明半秒滅九秒半一長堤東尾前設燈桿一架現經改爲乍明乍滅紅光燈每十秒時明半秒滅九秒半該燈桿以後即名長堤尾燈桿合即曉示各處船隻務宜留心詳記以免疎虞 
[鎭江查獲之私土運滬候燬]  
　　江海關姚監督因接鎭江關監督電以鎭關查獲大批私土一案呈奉稅務處指令着歸滬關焚土專窰候燬等因當由姚君函致新關飭派建飛輪船赴鎭於昨日裝運來滬計有三十餘箱存棧候燬 
[艦長對調]  
　　海軍總司令公署代理總司令將駐泊湘省長岳之建中軍艦艦長楊慶貞與駐泊福建馬江之建康軍艦艦長蔣斌對調楊蔣二艦長奉令後現已互調視事分别呈報海軍總司令公署轉呈海軍部備案矣 
[日僑慶祝日皇誕辰]  
　　本月一號（今日）爲日皇誕辰該國旅滬官商均懸旗宴會以伸慶祝駐滬交涉員許秋颿氏定上午至日本總領事署道賀 
[西商定期賽馬]  
　　旅滬西商擇定下星期一二三（即十一月八九十十三）四日爲秋季賽馬跳浜之期該管捕房已得跑馬總會通知臨期准派探捕前往該塲内外照料 
[殺妻案候再續審]  
　　在公共租界靜安寺地方開設烟紙店之徐虎全戳斃其妻王氏一案經公共公堂將徐緝獲審明後解送内地法庭前日下午奉沈刑庭長並于楊兩推事官會同許檢察官特開第五庭辯論先據原告王沛霖投案伸訴伊妹徐王氏慘遭戳斃請求嚴懲徐虎全又據證人嚴富廷馬阿發等到庭證明一切質之被告徐虎全供稱實因我妻不安於室與人姘識因此氣忿用刀行兇惟僅在腿際戳一刀意在使彼略受痛苦而已不料竟因此致命求宥問官得供一再駁詰徐矢口不移問官會商之下遂諭辯論中止判徐還押餘人斥退聽候續開辯論 
[失妻人偵獲拐匪]  
　　婦人桂姜氏日前在原籍誘拐王伯道之妻某氏來申藏寄法租界松柏里伊女趙桂氏家旋即串同某甲販賣出口現爲原告王伯道偵悉來申投報法捕房飭探陸海林前往將桂姜氏趙桂氏並同黨之蔡金榮三名拘獲惟原告之妻無從吊案當即帶入捕房經捕頭詰據桂姜氏供認誘拐後托在逃之某姓領往漢口售賣並認得洋二十元捕頭諭令管押聽候解送公堂訊辦 
[略賣人妻之押儆]  
　　住居大東門外蔡和尙之妻周氏今年夏間背夫私逃無蹤經蔡各處找尋無着日前始在三牌樓朱雲山所開成衣店内尋獲向領遭朱出塲覇阻遂鳴警將氏並朱拘入警區研訊朱供係由婦人張王氏爲媒等語乃將該氏補提到區併送地方檢廳訊得張王氏係受蔡周氏之父周少雲唆使將周氏誘出價賣與朱雲山爲室得價瓜分因此奉諭各警將周少雲拘案供認主謀不諱奉飭分别收押將案起訴審廳前日下午奉堵許推檢各官開庭研訊原告蔡和尙投訴前情質之周少雲等各被告均各求恩宥問官得供會商之下判周少雲監禁六個月張王氏監禁四個月朱雲山交保省釋蔡周氏着押候交夫領回管束 
[尋獲被拐甥女]  
　　紹興人魯樹勛昨赴浦東爛泥渡三區警署訴稱現住滬西尙文門地方因有甥女名郎郎年十三歲於今年陰曆七月間失踪四處找尋無着業經訪悉係南滙人金雲山同妻王氏拐匿浦東當即邀同證人王于氏前來尋獲故扭署追究等語曾署長以事關刑事於午後判將一干人證併解地方檢察廳訊辦 
[妓院容留幼女]  
　　揚州婦人陳蔡氏在福州路四百六十七號門牌開設雉妓院買有十四歲女子根弟在院蓄養昨爲專查妓院之中西兩捕查出以該氏容留幼女住宿妓寮有違定章將氏及女一併拘入捕房稟由捕頭命女送濟良所暫留氏轉送公共公廨收押聽候中西官訊明發落 
[查獲身藏利刃人]  
　　甬人郭金三前晚三點餘時在法新租界徐家滙徘徊窺探適包探金九林巡緝到來查見上前向郭盤問郭飛奔圖逃當由該探追獲在郭身畔抄出尺許長之利刃一柄布包一個帶入捕房經捕頭詰據郭洪此項利刃布包係朋友張某給我廳令在謀處守候詰其利刃作何用處郭語塞諭令管押聽候查明實情再行解廨訊辦 
[查獲包裹内煙土]  
　　浦東楊家渡三區一分駐所巡長葉茂林等於前日午後巡邏經過老白渡地方見一日人手携包裹擬雇划船渡浦形色慌張當即喝令打開檢視詎内藏烟土四包每包計重二十四兩當將人證併解至署經王警佐詰據該日人供稱山大連共購烟土七包乘天津丸輪船抵滬停泊浦東同春福碼頭登岸時當被該碼頭更夫老周索去三包尙餘四包復被巡警查獲是實復經王警佐飭警前往該更夫老周住房内抄獲烟土三包於昨連同該日人併解警廳訊辦 
[查獲携土行人]  
　　甬人羅世華因携帶鴉片烟土一包在西華路徘徊被探譚鳳池與西探康仇及一千零二十三號華捕查見以其違章將羅連土帶入捕房押候解送公堂訊核 
[被告交保候訊]  
　　日商番匠勇在公共公廨呈控吳春林不交定貨請追定價連損失銀四千八百五十七兩又程俚言呈控潘倜生不理欠洋一千五百元又婦人程吳氏呈控福泰木行主郁文俊不理欠銀一千兩洋六百元三案均由駐廨包探於日昨將被告傳案奉諭分别交保候訊 
[火案候查明再核]  
　　閘北烏鎭路萬陽茶樓下仁康烟紙店於上月二十七號被火前日該店主盤店人楊志琴投案呈稱日前民因母病回鄉此店開張之初即保火險千五百兩迄今已歷五年是晚實係樓上茶館起火民夥陳賢忠及二學徒睡臥正酣由巡警敲門喚醒時屋頂冒穿倉惶逃出所存鈔票銀錢賬册均不及携取等情經顏署長閱悉之下諭將在押之陳賢忠取保開釋聽候偵查實在再行核辦 
[楊樹上發現自縊男屍]  
　　二十五保十三圖地保陳金裕昨晨投上海地方檢察廳報稱西門外斜橋西肇周路戲園壇地方楊樹上今晨發現無名男子在彼自縊身死查無家屬來案請騐梅廳長諭候派員往騐 
雜評二 
[蘇人之决心（言）]  
　　蘇人今方力主廢督而對付之者乃有進一步之流言欲使蘇人知難而自退其進一步之流言若何曰如某督某督保薦張勳爲蘇督也又南京兵變之謠也其意若謂苟必主廢督者有人且將以張勳督汝矣又若謂苟無督軍而軍心不定且將潰變而害汝矣以他人督蘇與張勳較豈非還是他人以無督軍而遭兵變之禍豈非還是不廢督是乃所謂進一步對付之流言也 
　　是故我以爲蘇人而不眞欲廢督則已苟眞欲廢則亦當有進一步之决心兵苟變即可裁毋寧自衛以防盜賊張勳苟來卽以眞力拒張勳固己屢來江蘇蘇人固亦能悉其能力也 
公布欄 
[江蘇高等審判廳]  
　　民庭判决一件王文俊等與張子喬爲債務涉訟控訴一案判决主文原判關於房屋部分變更係爭房屋應交由被控訴人執業惟准控訴人備齊原價一千二百兩向其取贖其餘控訴駁回控訴訟費由控訴人負擔▲一件吳宋氏與宋傳謙等爲債務涉訟上告一案判决主文本件上告駁回上告訟費由上告人負擔（以上十月二十七日）▲一件顧滙舟爲抵欵涉訟抗告一案决定主文本案抗告管轄錯誤移送上海地方審判廳審查裁判▲一件老陸蔡氏與劉福房爲抵欵涉訟控訴一案决定主文本案上訴狀應予撤銷本審訟費歸控訴人負擔▲一件胡書田與胡志生爲贖田涉訟上告一案判决主文本案上告駁回本審訟費歸上告人負擔▲一件盛建勛與倪木生爲租金涉訟上告一案判决主文本件上告駁回上告訟費由上告人負擔▲一件高茂睿與屠紹華爲田價涉訟上告一案判决主文原判撤銷本件發還江寗地方審判廳迅予更爲審判▲一件蘇洪泰等與舒廣元爲地基涉訟聲請回復原狀一案决定主文本件聲請駁回（以上十月二十八日）▲一件邱陽春等與　懷德爲債務涉訟上告一案判决主文原判撤銷本案發還江寗地方審判廳迅予更爲審判（以上十月二十九日）▲一件周　珩與王順泉爲債務涉訟上告一案决定主文本件聲請救助照准候本廳爲上告審審判▲一件徐壽基與徐李氏爲田房租息涉訟上告一案判决主文原判關於給付田租賃屋費及訟費部分撤銷發還江寗地方審判廳迅予更爲審判上告人其餘上告之部分駁回（以上十月三十日） 
　　布告爲布告事案據上海律師公會呈報會員江鎭三邵福澄田耀南等三員已任公職趙仲抃一員曾處徒刑楊同穗馮國鑫陸炳章等業已病故等情前來當經本廳轉呈司法部鑒核在案茲於本年十月二十三日奉第一一五八二號指令本廳呈請將律師江鎭三等撤銷登錄由内開呈悉律師江鎭三邵福澄田耀南趙仲抃楊同穗馮國鑫陸炳章等登錄原案應准撤銷除交科備案外仰即知照此令等因奉此除楊同穗等三名病故外合仰各該律師知照此布中華民國九年十月二十三日 
[上海地方審判廳]  
　　判决主文（民一庭）一件判决徐福梁與蔡氏因欠租糾葛一案主文原告人之請求駁回訴訟費用歸原告人負擔▲一件判决陳九斤與何彬成欵項糾葛控訴一案主文本案應維持本廳民國九年八月二十六日之即時判决聲明窒碍後訴訟費用歸陳九斤負擔一件判决陸維仁等陸鄭氏等因田而糾葛控訴一案主文關於陳全所立抵契應即取消得價全數返還及訟費部分撤銷陸維仁趙昭其餘之控訴駁回本案訴訟費用歸陳全負擔三分之二陸維仁趙昭負擔三分之一（民二庭）一件判决陳元生訴潘喜雲等契約涉訟一案主文被告人等應給付新民國洋八百元繳由原告人具領訟費歸被告人等負擔▲一件判决劉阿連與姚瑞福等因違約糾葛一案主文被告人應將所租二十五保十六圖長字圩第一百零五號萬裕碼頭裏基地五厘交由原告人收還訟費歸被告人負擔▲一件判决郭林華與郭秀　債務糾葛控訴一案主文本件控訴駁回本審訟費歸控訴人負擔 
　　批示一件徐君道狀請勒交由狀悉候傳訊此批▲一件王保康狀請銷案由狀悉准予具領完案此批▲一件沈順卿狀請發堂留養由狀悉已於本年九月二十九日明白批示矣仰俟判决確定時再予查照辦理此批▲一件陳善聲狀請執行由狀悉候核辦此批附件存▲一件王李氏狀請執行由狀悉候飭吏依法執行此批▲一件張嚴氏狀請傳案由狀悉着即來廳候諭此批▲一件朱雲亭狀交欵洋由准交此批▲一件朱斌記狀領管業證書由准領此批▲一件汪茂裕狀請閱卷由聲請悉准於本月二十九日上午十時來廳查閱此批▲一件朱文瑜狀領欵洋由准領此批▲一件俞順祥狀保張恢伯由准保此批▲一件朱文瑜狀交拍賣貨由准交此批▲一件羅炎狀領欵洋由准領此批▲一件徐占元狀請給領由狀悉本案判决尙未確定所請給領賬簿暫毋庸議此批▲一件顧松泉等狀請傳案由狀悉查本案卷宗尙未奉江蘇高等審判廳發回所請應從緩議此批▲一件徐硯耘狀交標洋由准交此批▲一件王福壽狀請執行由狀悉候派吏執行此批▲一件周渭澄狀保印兩村由准保此批▲一件朱元奎狀請分别執行由狀悉仰候傳案訊辦此批▲一件陳鍾麟等狀交租洋由准交此批▲一件沈椿輝狀交證據由准交此批▲一件李卿茂狀請銷案由狀悉准予銷案此批▲一件張善春狀領不動產由准領此批▲一件朱信侯狀交訟費洋由准交此批▲一件朱信侯狀請開釋由狀悉准予釋放此批▲一件鄧全經狀領租洋由准領此批以上十月二十八日 
　　判决主文（民一庭）一件决定陳益三與范承烈債務糾葛不服常孰縣知事批示聲明抗告一案主文原批撤銷本案應由常熟縣知事公署准予聲明窒碍重爲審理▲一件判决許春山等訴周琴山因公欵涉訟一案主文原告人許春山等之請求駁回本審訴訟費用歸原告人許春山等負擔▲一件判决王壽卿訴韓李氏等因執行異議一案主文原告人之請求駁回本案訴訟費用歸原告人負擔▲一件决定王胡氏與馬良臣附帶私訴一案主文本件私訴准予註銷▲一件判决戈樹仁與楊海觀因田產糾葛控訴一案主文本件控訴駁回本審訟費歸控訴人負擔（民二庭）一件判决李德記與黃林和貨欵糾葛一案主文黃林和應償還李德記洋二十元訟費歸黃林和負擔▲一件判决徐紹元訴包晋記欠欵糾葛一案主文包晋記應償還源泰棧木號洋二十一元九角二分四原繳由徐紹元具領訟費歸包晋記負擔▲一件判决曹金貴訴許雲卿租房涉訟控訴一案主文原判關於賠償門窗洋七元部分撤銷許鴻卿在第一審賠償門窗之請求及曹金貴其餘之請求併予駁回本審訟費歸曹金貴負擔▲一件判决普濤生與楊鳳氏假扣押異議控訴一案主文本件控訴駁回本審訟費歸控訴人負擔▲一件判决喬理卿訴陳介眉借欵涉訟一案主文本件窒礙駁回聲請窒礙後費用歸被告人負擔 
　　批示一件嚴光順狀請函縣協助由狀悉候函催宿縣知事迅即查明辦理此批▲一件周瑞生等狀請拍賣由狀悉已函商會派人鑑價矣此批▲一件周興發等狀保蔡順裕由狀悉查周興發并非洽豐法記店主戴德記號文非開設華界所請着不准行此批▲一件視天奎爲僞據詐欺呈請備案由狀悉查爾所稱未欠天衡債欵係一面之詞礙難見信所請備案之處應毋庸議此批▲一件王芸泉狀請給領由狀悉准予繳置具領此批以上十月二十九日 
[上海地方檢察廳]  
　　批示劉進化爾旣遵批辦理勿得再來廳健淞戒之此批▲施文海狀悉據稱爾妻與孫氏賢潛逃報警提拿無着等語所稱是否屬實現尙逃匿無踪本廳無從核辦仰即探訪爾妻及孫世賢下落扭警交案另行核寗所請暫毋庸議此批▲張勝全等狀悉爾等因洗衣口角尙未毆傷縱有冀水污穢行爲應赴贛署理處率請提究礙難照准此批▲蔡全卿狀悉所訴各節與刑律易科條件不符所請未便照准此批▲張陳氏狀悉據訴各節是否與爾夫有關警署尙未解案本廳無從辦理所請備案之處應毋庸議此批以上十月二十九日 
　　批示姜春祥狀悉候傳訊核辦毋凟此批▲史京書候偵查核卿所請保釋碍難照准此批▲王永富狀悉仰即邀同李延珍來案騐傷再行核奪此批▲楊書科狀悉本案被告張仝舟已送同級廳審判餘俟耕獲再行核辦此批▲陸登科仰即來廳候訊此批以上十月二十七日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[中國婚禮奇談（一）] [  鴛雛]  
　　社會冥行記之一節 
　　吾所謂奇者在無組織法似新實舊之社會從未爲奇若稍超跬步於彼自以爲是之範圍始譁然爲奇矣此一前提已顯然各趨極端故吾下此一奇字卽欲證明其爲根本謬誤者也設讀者諸子奇吾之謂奇更欲保守彼專制性質可笑之婚禮者則吾文勢必虚費然吾雖欲不虚費而不可得也吾想夫蠻荒卑塞之邑其婚禮有奇遇吾下文所述者多矣吾不諳中國現行自以爲是之婚禮則爲吾所見不到之奇亦必不少卽以吾下文所述而止試向號稱共和欲自躋於文明國之國中有此等婚禮乎能容此等婚禮之留存乎中國旣老皮老臉號稱共和欲自躋於文明國矣乃於與政敎有大關係與人生有大關係之婚禮仍其專制齷齪之性不量以結婚之價值而妄用之處井之蛙怡然自福以爲異乎蠻荒怪誕婚禮之資談助者足矣此等迂謬之結合法欲其產生良種子以家庭爲社會爲國家之磐礎眞爲夢想而彼輩并夢亦想不及此也悲夫改革云者豈僅在國體政事果國體政事是矣於人民重要事體之一如婚禮者乃可以不問有是理乎有是理乎吾每勸人今後之改革事業當在社會上革之無痛不革有害之事做起汹汹然逞干戈結黨羽以爲事者終無益於公衆之人生也 
筆剳 
[戰罪記（中）] [  禹鐘]  
　　乞兒言至此遂止張口作驚嘆狀其態怪怖彷彿畫中之鍾進士苟加以進士之服而以照相攝其影必褒鄂毛髮欲動也此匄旣截其詞衆中小兒樂其所未聞意若勝於學校中敎師之講演者則趣其續言匄曰吾詞固未畢也小友何卞急乃爾今請續吾言矣余少年時孔武有力見當世可以赤手取富貴者莫如從軍立戰功遂仗劍出門慨然致身戎伍中略無反顧冀爭一日之長俾他時以錦衣歸故鄉人人望而生羨也不知此幻想耳不然者則富貴人情之所趨見可弋之以戰功又誰不願趨赴殺機以償其慾望而人卒視爲畏途者以吾意誠不足恃耳故此時巷尾斜陽中跛而匄者僅余一人而已夫世之行乞者類多不自振奮底於墮落若余則異是余之淪於匄蓋以夔而致之夔者戰也當余從戎之際適中原有事諸將逐鹿啓釁崇仇相循不已余則竊喜以爲會其時矣初聞號令飛揚奮發氣獨冠三軍自計一戰而捷則功著㩴夫長矣豈知厠身於千軍萬馬之中託命於彈雨槍林之下死則分耳戰功者惟將領有之若士卒犒賜酒食而已苟一旦戰死暴骨沙場曾無馬革之裹人馬踐踏即葬所也最後之戰幸而勝則陣亡矣得樹碑於叢葬之地以旌之然身旣死矣旌又何榮且泉下又安得知之而將領奏凱歸肩章燦然晉秩矣 
劇談 
[羣芳艶影（七）] [  夢華]  
　　二十四晚廣舞臺演痴心兒女一劇是劇爲黎君鳳緣所編統計四幕悲歡離合情緒纒綿可謂宦海寫情中之一部好戲 
　　是晚爲第一幕由凌志雲做巡按使演起至凌碧蓮充軍魏生榮歸爲止 
　　是劇廖無可之凌志雲莊肅護嚴李雪芳之凌碧蓮崔笑儂之魏安奇多情多義鄭詼魁之史繼蘩陳倩魂之魏杜康奸詭欺詐李炳輝之胡圖令譚劍秋之安文海亦恰到好處故此劇各坤伶旣各擅所長又加搭配適當方能將詐欺烈義一一描演出來可謂對現世社會痛下針砭 
　　是幕全劇當推雪芳之碧蓮笑儂之安奇爲最重頭須唱工做工並舉且月夜山崖亭閣樓臺二段尤爲重要雪芳笑儂演此二段所唱係中板曁梆子中板鶯聲嚦嚦一唱三歎四座無不爲之動容 
 
[遲遲復遴遴新嫁娘羞見翁姑鏡蓉并題]  
詩錄 
[錦瑟蓬山二首爲泫然旅美觀察談賦] [  徐寄軒]  
　　錦瑟商音一再陳那堪風雨妒芳塵早知素女無多淚况復黃姑見謫身湘水聽來人不見天風吹下夢疑眞與君試望新豐道斷柱殘絃哭綺春 
　　蓬山流極毒羣仙海上秋風又萬年秦女自騎紅尾鳳齊宫空咽綠緌蟬傳詞郭密無來信寫韵文簫有舊緣願騁六飛臨弱水寒簧重合至京烟 
新聞拾遺 
[和尙盜嫂] [  幻夢]  
　　寗垣北城有某蘭若主持汪僧六根未凈五藴非空清戒難持不耽禪悅日以烟酒賭博爲消遣且性儇薄兼好漁色近復與其孀嫂潘氏私通偷渡陳倉迨無虚夕夫喜烟酒嗜賭博好漁色已違背清規遺玷佛門而復行亂倫敗常之舉與孀嫂私通可謂佛敎中敗類之魁矣 
[醫生殺人] [  隱厂]  
　　南京門西宗某家頗小康妻某氏上月背生搭背由油坊巷外科醫生徐某診治言明二百元包愈不料徐某誤當肩疽用錯藥劑以致喪命宗某恨極欲與之交涉奈醫生無償命之理因是思得一法用紙紥人一胸懸徐某某三字並紥松柏牌四面上用菊花蟠「徐某某」「庸醫殺人」「亂用藥劑」字樣以備出喪跟隨棺行徐某得此消息挽人再三說項願罰洋數百元作治喪費乞保名譽宗某堅持不允聞已定於夏曆本月二十三日出喪云 
[相者招駡] [  立德]  
　　昨日午後三時許法華民國路四明公所附近有某甲在該處論相時有已剪髮髻之女郎二人過其桌前略駐足一顧陳某遂向二女笑曰（二位小姐惜髮已剪去）言未畢二女杏眼圓睜答以（方今民國改造女子解放我二人剪去髮髻與爾何干爾在此營業以妄言騙人之錢當得何罪）某目瞪口呆祇得認罪二女始去 
小說 
[社會小說衆醉獨醒（一八十）] [  瞻廬]  
　　第三十回　摘豔薰香醜人作怪態行吟覓句狹路遇詩婆 
　　單有吕郭夫人反接着手只是冷眼旁觀還不住的連連癟嘴翠娥受着多數人的歡迎怎不得意他的俏眼兒隨着拍掌聲浪四下裏打轉見着老年人拍掌他睬都不睬見着少年人拍掌便有個相當的報酬报酬些什麽報以眼角一瞟酬以腮渦一笑許多少年裏面只有吟香所得的報酬最豐受了美人的特别青眼覺得翠娥的身段一發苗條態度一發風騷說也希奇宛比受了一種隱眼的魔術只見櫻桃口中微微的露着犀齒再也不見雪花粉裏隱隱的藏着雀斑（情人眼裏出西施）編書的寫到這裏要替社長便園居士表白幾句便園組織詩社的意思不過怡性陶情闢一吟風弄月的俱樂部並非踰閑蕩檢開一竊玉偷香的會合場無奈中國人辦事往往出了一個極好的題目偏不肯按照題目做文字題目是志在和平做出的文字郤是性喜搗亂題目是服從民意做出的文字郤是摧殘輿論可憐便園居士一番提倡風雅的美意生生的給這輩詩翁詩婆弄糟了然而便園這時還没有覺察依舊一團起勁全副精神高聳着駝峯笑拈着蝦鬚向那大衆宣言道今日詩社同志都已到齊便要開始吟哦鄙人忝長壇坫須得有幾句芻言奉告男女詩家各歸座次男有男座女有女席彼此不得紊亂吟詩時刻九時起十二時止違格者槪不錄取社中但備茶點不備午餐諸君交卷以早爲貴休得延遲晷刻受俄捱飢 
[自由談之自由談] [  鵑]  
　　健忘常事也顧甚足爲吾人之累每遇要務或朋好見託或有裨於一己輒以一時健忘有噬臍無及之歎予用腦多思想雜因亦爲健忘所困常用悵悵果扁鵲能再生者願爲吾一療斯疾也 
大昌煙公司徵文揭曉（丙等） 
[京調（仿空城計之二六板）] [  翠鳳女史]  
　　吾正在路上來閒行○忽聽得兩邊打唱聲○彩景都紮烟舖門○却原來大嬰孩新出品○吾也曾費了六十文○買得來一包試試很歡迎○一來是烟絲黃嫩用上等○○二來是烟枝加大性格又和平○○積得空包換贈品○○對號取彩且碰碰你的鴻運○○我坐在閨中作徵文○○專吸着你這香烟讓我養呀養養神○○我做此微文無别論○○但願得千家萬户萬户千家歡喜你的弟兄們○○你大小嬰孩口彩好○○又可多兒子又可多孫○○我何必胡思亂想心不定○○我就來來來○○提起筆來京調做成○○ 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[法與非法] [  漸]  
　　法者平也故得其平者爲法不得其平者爲非法 
　　法者去不直也故能去不直者爲法不能去不直者爲非法法之本字當作灋說文在廌部今作法者隸字之省文也平之如水故從水廌觸不直之獸也能觸不直而去之故從廌去神異經記東北荒中有獸見人鬭則觸不直聞人論則昨不正清代御史補服用廌蓋猶存此意此雖近於神話亦可見不直之人獸且欲去之而况於人乎苟法官不能去不直之人毋乃獸之不如乎 
　　我國自有籌安會而立法機關可假托民意以僞造安望法之能得其平自有安福部而司法機關至偏狗黨見以營私安望法廷之能去不直談法治與平民政治者其亦鑒於法之古義而知法與非法之界線固自有其不磨之眞理豈僅在區區之條文而已哉 
國民常識 
[國民須知] [  謝孝仙]  
　　就國民不可不知道的臚舉八種於左 
　　一國旗國旗所以代表國家我國五色國旗即係代表漢滿蒙回藏五大民族的污辱國旗卽污辱國家歐美人恒重視之故國旗宜知愛護 
　　二國歌外人無論婦女老幼無不會唱國歌緣凡遇紀念慶祝或集會時處處須應用而尤以兩國聯合集會時交換奏國歌以示親善若自身不嫻熟殊失國家體面 
　　三國語國語是一國的標準語會講國語到處纔不致隔閡現在正當提倡國語時代凡是國民都該學習 
　　四國慶國慶爲開國紀念國民對於國慶一方面當大地騰歡競相慶祝一方面當追念創國諸先烈流血之慘羣力捍衛國家如十月十日即我國國慶紀念日 
　　五國恥國恥爲全國國民之大恥國民當共負雪恥的責任如五月九日卽我國承認日本二十一條之紀念日 
　　六國民敎育敎育爲立國根本國家多一受敎育的人國家即多一分强國的原素歐美多以中學爲國民敎育之限度回視我國則以國民學校爲限度猶不能普及眞是愧死是故國民至少當受國民敎育 
　　七國民外交外交固責在當局之折衝樽俎然亦視民氣爲轉移果國民衆志成城誓爲後盾一方面並能與他國人民作眞正友誼上之聯絡外交决不致一敗塗地故國民外交亦極重要 
　　八國民常識如普通之法律政治權利義務選舉自治衛生等等皆國民常識不可不知（乙種酬） 
財政常識 
[租稅與手數料之異點] [  雲]  
　　租稅者國家因支辦一般政務費用以强制無償之方法對於人民徵收之資產也手數料者國家以公共利益爲目的之行爲偶以特别之利益及於個人因就其實費範圍内强制的課之者也二者統爲國家收入之淵源而對於私人財產均含有强制徵收之性質且其納付義務者又不限於本國之人民性質上無不相同至其異點則有左之數者 
　　（一）形式之差異新設租稅及變更稅率須以法律定之各國皆然手數料則無此限制不必經議會議决之形式僅由該管官廳或營造物管理者以命令或其他方法即可設定變更之 
　　（二）目的之差異徵收租稅之目的在於一定之收入徵收手數料之目的在於充家國行爲及營造物使用之費用故前者之數額不必問人民受益之多寡後者之數額則以人民所受之實益爲限 
　　（三）實質之差異租稅爲一般人民片面之義務對於國家所納付之資產手數料係人民對於官署行爲或營造物之使用所納付之資產一則非報償之給付一則含報償之性質 
　　（四）徵收方法之差異租稅之徵收非以特定人爲目的其徵收方法爲一般的徵收法手數料之徵收係以特定人爲目的其徵收方法爲限定的徵收法所謂一般的徵收法者係國家就租稅預定稅率課諸一般人民不以人民受益之有無多寡爲前提者也所謂限定的徵收法者僅對於因國家行爲或使用營造物之受益者徵收其費用且其徵收之額又必與私人受益之數量相等者也（乙種酬） 
經濟 
[票據貼現之利益] [  曉薦]  
　　票據貼現在外國每占尋常貸欵之大部分而在吾國則否以票據持向銀行或商店貼現者甚屬寥寥此其故雖由於吾國無完全之法律以保護之以致票據之弊端層見迭出銀行爲預防損失計對於票據之貼現不得不審愼從事而嚴於取予然其重要原因則在於一般商民不知票據貼現之利益而不能利用之故也今請言票據貼現之利益 
　　（甲）關於公衆之利益 
　　（一）生產上貼現票據能使資金之週轉敏捷而不致虚耗利息蓋商人之所以獲嬴利者在乎資金週轉之能敏捷耳使無貼現票據以爲之助則其所承受之票據非到期不能收欵不將虚耗利息而使資金呆滯乎 
　　（二）消費上生產之規模愈大則生產之費用愈小生產之費用愈小則物價因以愈廉故貼現票據其直接之結果能使生產之規模擴大而間接之結果能使貨物之價值低廉 
　　（三）分配上工商業之資金旣已充裕社會經濟自無竭蹶之虞而人民亦各安居樂業無窮困之患矣 
　　（乙）關於銀行之利益 
　　（一）貼現之利息可以預先提取若將所得之利息復行生息則可得利息以外之利益 
　　（二）投入貼現之資金倘有急需則可將票據向他銀行或商店重行貼現以求速回資金 
　　（三）由貼現所生之債權較放欵爲確實且其期限甚爲短促到期必能債還故鮮危險 
　　（四）銀行或商店應用資金於公債與證劵之賣買時或因價格之升降而受損失而應用資金於貼現票據則無斯弊也（乙種酬） 
 
 

Page 18

 
 
法律 
[訴訟救助周傑] [  ]  
　　訴訟救助者司法衙門使無資力之訴訟當事人暫免繳納訴訟費用之謂也夫人民私權受有侵害時得向司法衙門提起訴訟請求救濟此爲約法第九條所明載第提起訴訟依法必須豫納種種訴訟費用此項訴訟費用在富於資財者固不難遵章繳納而赤貧如洗一籌莫展者往往因訟費之無着其結果有不得提起訴訟者國家對於人民不問貧富有一體保護之責今乃使貧苦有獨抱向隅似非所以昭公允此民事訴訟法規所以有訴訟救助之規定也茲將訴訟救助之要件效力及其消滅之原因分述如下 
　　（一）要件 
　　（一）當事人因支出訴訟費用致自已或其家族窘於生活者（民事訴訟律草案第一百五十二條） 
　　（二）其伸張權利或防禦非無理由者（仝律仝條） 
　　（二）效力 
　　（一）審判費用暫行免繳（仝律第一百五十條） 
　　（二）承發吏辦公費及墊欵暫行免繳（同律同條） 
　　（三）審判衙門職員證人及鑑定人之旅費居住費日費暫免豫納（同律同條） 
　　（四）審判衙門爲聲請救助人選任律師暫免酬謝（同律同條） 
　　（三）消滅之原因 
　　（一）受訴訟救助人亡故者（同律第百五十條） 
　　（二）受訴訟救助人力能完納訴訟費用者（同律第百六十二條） 
　　（三）受訴訟救助人之一般承繼人力能補納訴訟費用者（同律百六十二條） 
　　再外國人依本國法或條約許中國人有受訴訟救助之利益者爲限得聲請訴訟救助（同律第百六十四條）（乙種酬） 
 
[伯樂曰我善治馬] [  鵬]  
道德叢話 
[西方格言（五六）] [  謝介子選譯]  
　　最奇妙而有力者莫眞理若「韋伯斯德」（D.Webster） 
　　學問無貴賤「英吉利諺」 
　　有數良友不啻巨富「德意志諺」 
　　藥令病者健酒令健者病「英吉利諺」 
　　已往之不幸最易忘之「法蘭西諺」 
　　易爲之事往往不爲「英吉利諺」 
　　應作之事不可不作「意大利與丹麥諺」 
　　辯才實爲利器「英吉利諺」 
　　貧者每鮮有友「丹麥諺」 
　　愛涵於心斯犯而易恕「過斯覓斯」（Goldsmith） 
　　上期邰谷爾句係「願君歡且舞翩翩得其時」特此補誌 
工業常識 
[植物中香油之採取法] [  月波]  
　　香油Essential　Oil爲芳香有辣味之液體多用於化粧品常存於植物根莖葉花或種子中其量甚微現市上所售者多爲外貨我國製造者甚少其採取方法共有五種茲分述於後以供國人仿製焉 
　　（一）蒸溜法將植物中含香油之部分取出置蒸溜器中加熱通以水蒸氣則其中含有之香油因熱而揮發混於水蒸氣中導入冷却器冷却之待蒸溜完畢後將冷却器中凝結之液體（油與水之混合液）取出因比重關係油或浮於水上或沉於水下用分液器使之分離 
　　（二）溶去法將植物中含有香油之部分取出置溶劑Solvent中（如酒精Alcoholl）硫化炭（Carbon　Disulphide以脫Ether等）則其中含有之香油遂溶解於溶劑復蒸溜之則溶劑揮發導入冷却器中仍可供用香油遂留於蒸溜器内 
　　（三）浸出法取最新鮮無臭味之猪油或牛油隔水微温使之溶解以植物中含香油之部分浸漬其中時時拌攪使香油被完全吸收然後用酒精將香油浸出 
　　（四）壓榨法壓榨法有兩種（一）水力壓榨法（二）螺旋壓榨法將植物中含有香油部分置壓榨法上壓榨之則香油遂流出用此法製成之香油其氣味雖濃然每帶有色素 
　　（五）吸收法此法專用於香氣最濃之鮮花遇温度　壓力則香氣遂被破壞故以上各法均不可用此法乃以香花堆積一室導其香氣入其他之一室此室中疊滿木板上塗脂肪一薄層使香氣吸收其中過數小時將殘花取出再以新鮮者置室中如此數次則木板上所塗之脂肪遂變爲香油矣（乙種酬） 
衛生 
[婦女月經期中之衛生] [  宛玉]  
　　月經爲一種生理狀態無需特别之處置然不講求衛生每易致病甚至生育艱難累及終身可不愼諸 
　　月經期中陰部最宜清潔蓋經血常附着於陰部及股間等處因腐敗而使之發炎更進而使陰道子宫發炎釀成不治之病故當用微温清水每日晨晚各一回清洗陰部此時不宜用布片等物插入陰道内以避危險洗淨後覆以清潔之脫脂棉花而後縛以丁字帶（此帶先在腰際縛以横帶更自横帶前面中央繫以縱帶其端向下經陰部而繫於横帶後面中央一縱一横其形恰如丁字故名）或藥房内販售之月經帶如此可免不潔之病 
　　月經期中嚴禁高温及寒冷之浴身則洗足亦忌生於身體精神尤貴安靜如體操跳舞哀怒憂鬱槪當禁止而長時間之觀劇睡眠之不足以及飲酒逾量操作過勞等尤屬不宜月經期中最易感冒因感冒而續發生殖器之障礙者吾人　常見也至於房事之有害可不待言矣（乙種酬） 
 
 
 
