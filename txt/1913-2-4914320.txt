# 1913 - 2 - 4914320

 

Page 1

 
 
　　社論 
[俄蒙交涉檔案] （十）（七）（無名） 
洮南戰史二初八日據醴泉縣與諾管帶會函報稱初七日會同攻破嘎西喇嘛廟蒙兵大股北竄我軍乘勝追擒蒙兵三十四名陣斃蒙隊哨官一名蒙兵二名奪獲槍二十桿洋砲四桿馬刀一把得馬二十三匹尋至該廟東南山峽密室室中搜出嘎西喇嘛妻室名雙喜馬一口兒童二名一六歲名八寶一三歲名沙克斯格僕女一口事畢點騐本營陣亡正兵一名受傷一名陣斃兵馬四匹受傷五匹醴泉捕兵陣亡一名陣斃兵馬二匹受傷兵馬四匹所獲蒙兵三十四名内重傷三名當經正法陣前被脅十四名釋歸安業匪黨十八名同眷屬四名暫交醴泉縣寄押等情九月初七日張管帶與吉軍趙管帶攻破黑帝廟陣斃蒙兵二名餘匪渡河逃竄我軍乘勝追擊落河淹斃蒙兵十餘名生擒釋放七名奪牛馬十匹安廣巡警陣亡一名初十日步五營李哨官設卡城東大橋蒙兵繞河圍攻兩岸對撃陣亡步兵一名十一日大軍齊集分路直趨瓦房進攻各根廟王帮統帶右路營隊攻克老爺廟賊巢陣斃蒙兵十二名餘匪逃竄王帮統率隊渡河先已約定信砲前後夾攻李管帶率隊嚴守河口陸軍胡管帶金敎練官率隊追撃逃匪破賊穴三處陸軍王管帶督隊同進追至靖安城之西北一帶已無賊蹤吳統領督同後路各營取道六家子進攻瓦房甫抵六家子遇匪連破賊卡三處追至白虎店該旗驻有重兵勢尤剽悍我軍連破要隘至夜半始將該匪要隘攻破斃蒙名二十餘名我兵陣亡一名受傷二名斃馬九匹打失七密里九槍一桿十二日王帮統右路各營攻白音套海斃蒙兵七名同日與統領會齊進攻瓦房該處係蒙匪前驅所聚地勢孤懸我軍無可障身遂分三路猛攻自午至申蒙兵抵死抗拒該匪住所被砲火燃燒我軍冐火直前當將瓦房攻破蒙兵北竄我軍乘勢進攻果根廟該處爲屯駐蒙兵要點四面設伏我軍歷戰一日勇氣奮發曹管帶賈勇先登小腹受槍彈重傷殞命石管帶坐馬被賊槍斃至夜分始將該廟攻破是役斃兵四十一名生擒釋放十九名我軍陣亡管帶一員受傷正兵二名陣斃官馬二十七騎受傷兵馬七匹打失六出手槍一桿及七星手槍一桿當復督隊進攻王府十三日追抵該府烏泰　嵎抗拒我砲火延燒王府該逆猶縱騎四出節節牽製幸我軍奮往無前再接再厲該逆始退王廟我軍連夜尾追復將該廟克復該逆奔赴索倫山因值昏夜我軍已窮兩日夜之力不得不暫令休息一面分隊北追一面扼守要隘吳統領即督隊東渡直攻鎭國公府遂將叛蒙一律剿平是役斃蒙兵七十三名生擒釋放五十四名奮得快槍二桿洋炮六桿抬槍二桿牛馬二十匹我軍受傷二名陣斃兵馬十九匹打失七密里九槍一桿六出手槍二桿（未完） 
 
 
 

Page 2

 
 
　　專電 
[北京電駐英代表劉玉麟電告]  
政府謂西藏業已獨立逹賴喇嘛將行正式登極禮英俄兩國宣言承認並云中國若能承認蒙藏獨立則英俄始肯承認民國北京電外交陸總長將於明日與俄使續議庫倫交涉並定於後日催詢英使歲底所答覆各條件英政府有無覆電以便將兩問題同時趕速議决 
　　北京電京師擬開籌蒙大會袁總統决計提前舉行已電令内蒙四十九旗外蒙八十六旗伊黎十三旗科布多十六旗青海二十九旗烏里亞蘇台三旗察哈爾四旗各盟長或親自到京或遣代表到京集議最後辦法 
　　北京電庫倫消息逆佛與俄代表議借之五百萬羅布聞以哈克圖金礦作抵惟俄廷尚未允洽北京電近有俄兵數隊偕工程師數人抵齊齊哈爾擬開該處金礦北京電外交部接法京電中法聯合會會長法人某君已議定偕同游歷團於正月底起程赴華游歷並聯兩國感情政府即電覆甚表歡迎 
　　奉天電在長春租界拘獲宗社黨三名已經審實供認謀叛民國不諱 
　　奉天電張都督電告政府近有日本捕魚船二十餘艘均置備砲位駛抵中國海面北叚實違中日約章乞向日使交涉 
　　杭州電浙省軍事代表派參議吳鍾鎔團長徐樂堯即日入都杭州電覆選舉舞弊案某黨已提出質問 
特約路透電 
　　北京電今據海關常年報告上年之内共收税銀三千九百九十二萬兩　之已往最豐之年尚多銀四百萬兩各口岸報告多極豐旺内有數處衛須檢定惟絶少更改之處預料近來之報告更可稍豐都人士見此報告羣起驚詫目爲喜兆且杭州常關已將上年十二月一號以後所收捐税解交中央政府此外尚有某地亦照解捐税此亦一喜兆也 
　　哈爾濱電據哈爾濱每日新聞載稱駐紮大賚廳之華兵一部分現經調回吉林已有二連行抵伯都訥又稱庫倫已發刋蒙文報館數家此種報纸現銷行於内蒙古各處吉林都督已通告各處當道嚴查銷燬哈爾濱電聖彼得堡電聞載庫倫訪事電稱蒙右政府得有消息内蒙古烏蘭察布盟長查伐洛巴（譯音）前會歸附庫倫活佛近爲華員所擒已解往庫之托化（譯音）哈爾濱電據新生活報生活報載稱有鬍匪六人在地齊山（譯音）與满沙（譯音）二車站之間往刦客車一輛中國搭客悉遭嚴搜受傷者四人一人因傷重斃命餘三人已送入哈爾濱醫院諸鬍匪竟於車行之際一　而下安然逃脱 
[雲南電]  
　　此間新年之初頗爲安静各項政務已順序進行軍隊按月領餉頗守紀律商業亦蒸蒸日上征藏軍隊已有一部分回抵此間餘兵皆留守邊界　粤鐵路已從事勘畫路線 
[蕪湖電]  
　　本地土著六百人與魯人若干名曾互相激　死者六人傷者多人現正設法欲將魯人逐出蕪湖 
譯電 
[北京電]  
　　此間謡傳西藏亦宣布獨立已與蒙古聯盟惟政界關於此事尚無所聞 
[華盛頓電]  
　　上議院議員裴肯君已在議院提議請即承認中華民國 
[海牙電]  
　　荷國駐華公使將於陽歷二月間告假回國政府已令其於赴歐之前正式巡游荷屬東印度與該地政府會商關於中國之事務數端 
[倫敦電]  
　　土耳其代表之抗議如下（一）土國允將巴爾幹各邦所佔亞得里亞那堡以西之地均行退讓惟亞得里亞那堡當仍歸土有由土布兩國重畫界線此事應僅由土布兩國直接談判（二）阿爾巴利亞准作爲自治國由列强規定國土邊線及國内　度（三）克利地島本歸列强管理關於該島之事有所决議須先商諸列强（四）愛琴海諸島原屬小亞西亞不能有所割讓惟土國願與列强討論關於諸島之問題（卽改革之謂）巴爾幹各邦答稱亞得里亞那堡以西之地須一併退讓不專指所佔之地土耳其已承認此節又稱亞得里亞那堡一地不得另開談判各問題應與諸邦作爲一事談判亦經土耳其承認各邦復反對重劃土布界綿之議因措詞過於　混並請土耳其代表於下次會議時以地圖示明切實之界線克利地島問題原爲土耳其與列强之事各邦或將　不日就商列强惟土耳其當放棄該島各項權利愛琴海諸島則必須退讓云據土耳其代表聲稱各邦所未承認諸端須再請示本國政府巴爾幹各邦已承認土耳其關於阿爾巴利亞之提議 
[倫敦電]  
　　媾和會本日（一號）會議四小時之久已延會至星期五日續議現信已大有進步據政界宣稱今日媾和會討論土耳其代表之抗議已將某某數事商妥其餘各事須至星期五日續誤 
[東京電]  
　　倫敦媾和會今日（二號）復行延會勢近决裂恐復開戰蓋土耳其不肯割讓亞得里亞那堡故也 
要聞一 
[英藏交涉與俄蒙交涉]  
（北京特約訪員一葉子） 
一外人之旁觀論 
此次英藏交涉余前日遇外交團某君據其所言頗足供我人研究者其言曰英國政府關於西藏問題於去年八月中提出五條之要求請中政府承認當時中政府因内外多故不遑顧慮且内地之統一動有分裂之虞於是對於英國政府默認其要求一時藉以避改正條約之惹人注目凡英國之所要求者如左第一條　關於藏訂結中英新條約第二條　中國對於西藏不得濫行派兵第三條　中國政府不能干涉西藏内政第四條　中國官吏及兵士在西藏印度國境有妨交通者須懲辦之 
　　第五條　中國政府不承認前記之四條英國政府不能承認民國 
　　英國政府旣有以上五條之要求袁總統當即容納英國之要求中止尹昌衡之西征軍且依英國之望復逹賴之们對於英國之要求不啻於實際承認之惟欲異日改定條約今暫不爲劇烈之要求英國政府因民國政府猶屬初創且袁總統又竭力懇請於是改訂條約之事暫爲擱起乃日前民國政府突然以左列之回答而交付於英國駐京公使其文曰對於第一條之要求旣有一千九百零四年及六年七年之條約今無須更結新條約 
　　對於第二條之要求中國政府之於西藏未有無故且無制限派兵入藏 
　　第三條關於内政干涉中國據一千九百零六年及七年條約之規定他之各國皆不得干涉西藏内政而中國政府則不在禁例之内且在西藏得施行與中國内地同一之省制於設立五族統一民國發表於世界時蓋已顯然當時各國皆未有唱反對以内地行省制施行於西藏之議者至於今欲爲抗議中國政府所不解也 
　　第四條駐在西藏之中國兵並未有在西藏印度國境阻害交通之事 
　　第五條所謂英國政府承認中華民國政府與否在民國悉承認前述條件與否此殊難於解釋總之承認與否其權操之各國中國固無如之何也 
　　據以上之理由於二十三日答復於英公使英公使接此抗議深怪與中國政府前言大異當即以民國政府之要求電致本國政府請示訓令 
　　據我輩揣測英國政府對此問題如何答復雖不可豫知然其决不肯承認而應提出絶大之抗議則在意計之中又英國公使亦以民國政府今更爲如斯朦蔽之答復爲萬不及料而旣接有此項答復必甚不快俟其本國之復電遞到當有嚴重之抗議出現也 
　　在民國政府亦深知目下之情勢若毅然爲此答復必至惹起英國政府之惡感殊非得計然猶爲此者蓋必别有所圖也有云袁總統對於蒙古間題舍屈伏俄國外别無良策悉應俄國之要求竟放棄廣褒之蒙地縱自斷於心而國民則决不願也且現政府極言得以不失一地不損一權而爲平和之解决今更自爲屈伏於俄國對於此種責言甚難應付因此特惹起英國問題使國民在四面楚歌之中不得已而容忍之以出此窮策亦未可知此固外間推測之説而不可遽信然政府以蒙古問題除讓步外無他策惟恐民間之與論反對旣有此種事實則以上推測之説亦决不得謂之無識若現政府旣從速决定以本部之統一爲主旨不得已而放棄邊藩欲挽回民間與論因使英國爲激發之舉則政府可以早自放棄邊藩警告國民决非欲嘗試强硬之談判而謀保持國家之主權也由此觀之蒙古問題政府旣不能以外交手叚俾國民满意而同時以强硬之態度對付英國决非中國政府之本心可推而知試思民國現時之狀態果可用如此譎詐之外交乎更進而觀現代之外交果可以如此無誠意之外交成功乎果使因此答復惹起英國之强硬交涉不但中國之外交腹背受敵也且以中國人民令尚應用數世紀前之愚弄手腕必有不敢以當局者之語爲憑豫爲强求物質的担保者果若此則政府此舉除蒙外交界狡獪之譏無他利益矣 
按上述兩方面各條件即昨報所載之條件也惟其異點所在昨報謂英使因接本國政府之謂令而提出抗議於我政府此則謂英使因我政府之答覆　　示於本國政府之調令昨報所載謂我政府自接抗議後因俄蒙交涉緊急故遲未答覆此則謂我政府前次已實際承認英國之要求今忽翻悔而提出此答覆據記者揣測我政府於接到英人要求之際當時或用一種敷衍手叚以冀稍事延宕亦未可知若謂爲當日已有表示其承認之意則我政府雖無能諒亦未必出此至其他如外人所料以爲外蒙交涉我政府欲屈失於俄恐與論反對故特作此答覆以惹起英藏問題之激烈使國民知在四面楚歌之中不暇兼　或不得已而容忍之此實政府之窮策云云則去此題之眞相愈遠記者逆料我政府忽於此時提出答覆之意其殆因北京近時輿論界咸責備政府不早將西藏問題從速了結致搆成此外交危象以爲西藏問題提起已久倘我政府能早日磋議則英人權利思想不如俄人之奢交誼較俄人爲親密結果當不至十分失敗有此西藏爲先例則俄蒙交涉自有着手之處亦斷不至如此棘手致府或亦有韙於斯言故擬先與英政府了結藏事而提出此答覆耳 
鹽法改革前之鹽觔加價 
鹽斤加價一事一月前財政部已有議案提出國務院其時趙總理以鹽務方在改革之際此項加價案因暫擱置不議現在改革之風湖已過大借欸旣未確定財政非常困難上年十二月二十四號遂由大總統咨交參議院議决以資擴增鹽收入該案内容略謂據國務院呈稱准財政部咨民國成立以來軍費　增税源日絀各省自謀已不睱給中央財政尤極困難惜外債則劫而相持興公債則缓不濟急欲求根本解决要必從理財著手而税源之穏固切當較易集事且富於伸縮力者莫如鹽斤是以近時論者有各省鹽斤加價十文之議查各國税制以公平普及爲原則就鹽攤派天下無不食鹽之人則無不同盡義務之人是固無可訾議矣惟是我國鹽法引票各地區域攸分課則重輕各省不一且經迭次加價税則旣已懸殊價值益復此異是目前切要辦法惟有寓加價於平價之中以爲他日鹽價劃一之引缐例如奉天長蘆福建等鹽成本税率均屬最輕行銷各處售價素亷所加不妨稍多其兩浙山東河東四川廣東等盬行銷之區鹽價雖參差不一尚無甚懸殊至行銷淮盬各區原因複雜厥價最昂雲南則地本邊　又復課重運艱若不量爲區别一律加價必有民力不堪之處而室碍難行茲　分别核議將行銷奉天之鹽加價十二文行銷長蘆福建之鹽各加價十文行銷兩浙山東之鹽各加價八文行銷河東四川廣東之鹽各加價六文行銷兩淮雲南之鹽各加價四文所有此項加價統就民國光復初之鹽價爲準倘各省於光復之後或有業　加價者自應取消按照此次議加之數一律增加此爲鹽斤平價之第一步辦法將來體察情表形再行漸規畫以趨劃一至現在各省實銷鹽引雖未能調查明確以核定增收之數而約以近數年銷數平均估計每年當不下一行五百餘萬元擬卽以此項歲入專備償還借欵本息之用等因查此案業　國務會議議决應卽呈請提交參議院議决施行相應咨行貴院查照議决見復云云 
民國二年上半歲之償債 
額 
財政部以應付賠欸與借欵關係國際甚大當早爲籌劃免致失信外人茲聞關於民國二年一月至六月應付各項債欵亦已覈計清楚分電各省請其早爲儲備茲查得數目如下關平銀九百九十四萬九千六百五十兩法金五百五十五萬六千九百五佛郎庫平銀二十五萬兩英金四百六十四萬七千六百三十三磅銀元七十三萬八千一百元銀六十一萬一千六百十三兩約計合銀幣六千八百八十萬八千七百五十一元再加以南京及各部各省應付債欵統計本年正月至六月共銀幣七千二百八十三萬三千八百零七元云 
　　民國二年前之海軍艦數 
海軍總長劉子英前曾派員將中國現有軍艦詳細調查以爲整頓海軍之計劃茲聞已調查明悉約略如下 
（甲）北洋所屬一海圻二海容三海　四海琛五通濟以上巡洋艦六泰安七鎭海以砲艦八飛應以上水雷砲艇九飛雲以上水雷砲艦 
（乙）南洋所屬一鏡清二南琛三保民以上巡洋艦四登　洲五楚材以上砲艦六建威七建安以上水雷砲艦八測海九靖遠十策電十一鈞和十二飛虎十三金甌十四並徵以上砲艦十五江元十六楚泰十七楚議十八楚同十九楚有二十楚觀以上河用砲艦二十一安放以上水雷艇二十二一號别名辰二十三二號别名宿二十四三號别名列二十五四號别名張以上航洋水雷艇二十六湖鵬二十七測軍二十八湖鶚二十九湖蕪以上二等水雷艇 
（丙）福建所屬一琛航二元凱三超武以上運送船辧兼報知艦四靖海以上砲艦 
（丁）廣東所屬一伏波以上運送船兼報知艦二蓬州三海廣千四廣金以上砲艦五報中以上運送艦六海鏡清七鎭濤八廣庚九庚　十庚已十一廣澜十二廣東雄十三海長清十四绥靖十五廣元十六廣　十七廣利十八廣鏡以上砲艦十九艦名未悉二十艦名未悉二十艦名未悉以上水雷艇二十二雷天二十三雷坎二十四雷兌二十五雷離以上一等水雷艇 
　　民國二年歷書之新體例 
民國元年歷書前經敎育部中央觀象臺編訂頌行惟事屬初創尚未悉瑧完善茲聞該台廣徵意見更訂體裁編成二年曆書除前凡例已聲明外其變更舊曆處約有四項每項并 
 
 
 

Page 3

 
 
爲説明其詳如下 
售曆每年首月稱正月陽歷則改稱一月以昔人三統凡稱正月或建寅或建子或建丑皆有所取義陽曆之首月旣無所建自不便乃稱正月致使名實不符月旣以一二三等數紀名故日與時首亦以一二三等數紀之俾歸一律 
（二）陽歷紀年不用甲子因民國元年之首日爲舊歷辛亥年十一月若以元年爲壬子則舊曆十一十二兩月將屬何年如舊歷并註甲子則兩年之紀年時相　雜故陽曆紀年不便乃用甲子也（三）節氣時刻不附註於日月之下以節氣先後各地不同常不差至一日者本書爲通行全國之書若僅註北京節氣時刻於各地必不適用如各地分註則板本必多旣耗經費且損物力亦非實事求是之意故將節氣時期太陽出入書夜長短合爲一表每地一張或數張附於曆書之後以備檢查其日月食及朔望弦不附註於月日之下而别爲圖表者理由準此 
（四）月令之七十二侯乃據一方之氣象而言惟自漢興以來國土日關核稽廣博何止三倍南北異　東西異時五色八十各有所宜虫烏之鳴時有遲早實未可以一地之現象而槪括其餘若以　相傅則與授時之意相違故不著錄 
新都督電請各省恊餉 
新疆都督楊增新上年底曾有電到京瀝陳新省財政支絀請飭各省恊濟并述西北大局與敵國外患關係甚深不容漠視原電甚長茲摘錄大槪以見邊疆財政困窮之一斑新疆縱橫萬里開闢已二百年内接關隴外控蒙古居神州大陸之脊勢如高屋建瓴足以惜衛全國鞏我藩離一有疏虞即失天然險阻勢必動摇中原唐失安西而吐番盛明棄哈密而西陲亡歷代國勢之强弱以西北邊患有無爲斷史册具在彰彰可考新省之與各省縱無敵國外患其關係密切有如此者矧强隣環伺虎視耽耽南瞰疏勒西逼伊犂大有長駕遠馭之勢長此視爲無足重輕割臺灣捐安　棄海　借旅順覆轍非遠來軫方殷乃開新省至今已三十餘年全恃隣餉恊濟其初歲恊四百五十萬以後定爲各省恊欵歲二百五十萬斯時一切政治因陋就簡又多特别繁費上下宴安沉溺不能以恊餉之力闢地方之利追恨何及上年武昌起義餉源斷絶新伊　兵於前全國纷擾於後增新受命於危難之際司農仰屋無米爲炊然猶内修治安外輯邦交籌兵籌餉難窘異常焦思苦心無分畫夜詎新伊和議甫　解决科阿警報接續頻來臨時增加軍隊多至二十餘營科布多雖經失事阿爾泰幸獲保全其其影響不至波及全國者實賴西北尚存庫匪不能越沙扎盖台一步也爲查軍用一項約計歲費二百四十萬加之各項行政經費逐項撙節每年預算共四百九十三萬五千八百餘兩本省歲入竭力羅掘不過一百二十萬出入相抵不敷銀三百七十三萬五千八百餘兩而伊塔各處經費尚不在内庫空如洗全持公家發出纸幣爲周轉若年復一年影響及於商業民生其禍小萬一猝然潰决其患將不可收拾處此存亡之秋勢已　於燃眉欵乃茫於捉影稍有蹉跌牽一髮而動全身其如大局何急圖補救舍求各省照舊恊濟餉源外别無良策應請國務院諸公　呈大總統提出議案仍由湘鄂寧皖蘇汴陜晉川閩各省并河東兩淮閩海關等處照原定恊餉如數解由中央撥新應用俾得布置 
副總統關心黨會流弊 
黎副總統上年底有電到京略謂中國團體流品不齊其最雜者爲工黨與社會黨其發起提倡者自是爲國民福利起見奈一般不事生業之之游民以爲此兩黨最易插入遂致多方煽惑信口雌黃流弊所極殆有不忍言者邇來長江一帶藉該黨之名義極力鼓吹無政府主義者實繁有徒前日並接到該機關秘密投函關於該黨中之部署言之　詳已命各處隨時防範並調查該黨人之動静蓋自去歲大創以來瘡　未復死傷而外我國民之流離失所者不知凡幾一念及此心痛欲裂况内治尚待修明外侮急須防禦來日大難不堪設想望政府熟籌適當之方以爲先事預防之計云 
大總統訓勉陸軍部員 
上年十二月二十五日爲陸軍部人員謁見大總統之期是日午前十時陸軍總長率陸軍部　任各員參事司長秘書科長技正等五十五人進謁禮畢大總統慷慨致詞云君等皆軍人我亦軍人當今軍政複雜各省自爲風氣兵皆如匪或且不如匪養兵所以保民也今則不免殃民我輩治兵之官可恥孰甚凡我軍人不能不引爲可恥之一大端然徒恥無益必亟圖所以整頓之方方能日有進步勿僅以摹仿外國皮毛爲能數十年來軍政腐敗已瑧極點未始非徒摹仿外國皮毛之病也當求其眞意所在處悉力行之君等可精心悉方輪佐毆總長　眞　畫至以爲望所謂軍事計畫者非僅以操練爲了事也從精神上求整頓始能具有實力試問吾國今日軍人有能眞心愛國者乎雖不敢謂絶無一二試問究有幾人當兹邊患日亟殊堪媿憤君等其力圖之又軍事最重服從試問吾國今日軍人有能眞服從者乎我自二十餘歲練兵迄今二十餘年未嘗一日離兵事軍事學問明知不如君等後進然自信閲歷尚屬實在尚較君等爲多幸勿以我言爲無據也總之軍事以精神爲第一要着軍學操練皆其次焉者精神不足則如散沙絶不足以禦外悔危莫甚焉諸君勉之訓告約半小時之久首尾數百言一種殷殷望治及獎勸後進之心時時露於言表令聞者勃然思奮聞是日竭見中人云總統訓告時吐詞清明氣息深穏精神態度極爲矍　云 
北京商巿歲秒歲初之大 
[難關]  
北京巿面自前年兵興以來所有各行商　均異常　索年終出入賬目彼此均未結算上年正月間又受兵變影響有直接受其損失者有間接受其損失者總之向來王意愈大愈成不了之局而已月前有人詢問各商家以新曆年關在即是否改用新曆均答云不能其不能之原因並非不肯改實因無錢不能關銷一切只能暫用舊曆聊展一月條之急而已現聞各商家一切帳目雖仍歸舊曆清算實則至舊曆年關時仍是不能動轉現彼等已籌定計畫三端（一）爲向政府索償兵變時之損失欵項（一）爲向政府暫借周濟巿面銀二三百萬倘此二項均不能逹到目的則第三種辦法至舊曆癸丑歲初各商店即不接神開巿其不了之數家多半一律歇業現在各商家作第三種計畫者實繁有徒倘政府不爲籌一妥書方法恐明年北京之巿面將有不堪設想者矣（按此則可興昨報專電參看） 
雜評一 
[劈頭之兩大問題]  
借欵與蒙藏之紏葛 
　　政界諸公近方奔走於公宴私會將去年所未了結之兩問題暫時擱置腦海稍稍爲之鎭静雖然歲月如流時不我待一切之政務可緩惟此兩問題則相迫而來有不可以一日安者願我政界諸公而早注意於此借款須得倫敦會議之贊同而在我則有迫不及待之勢新曆之年關雖暫通過而民間之需欵則皆在舊曆之年關爲日無多當借款之專任者將何以速其成而解其困也此我人所當注意者一 
西藏問題自去年八月以來雖風波暫息而歲杪之際忽又爆起據外交界言英公使一俟接到本國訓令即當爲嚴重之交涉斯時必又有可驚可愕之事發生而蒙古問題已有失敗之傾向者又不待言矣國際交涉轉瞬卽來此吾人所當注意者又一 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[香港續獲僞纸幣]  
　　二十三號　香港又有二日人擲物於海滴爲港差所見疑　僞廣東銀纸案有關將該日人扣留並　人泅水尋覔旋卽在北水道附近日本輪船阿波丸寄泊處撈得日本旅行籃一具内有僞廣東銀纸二十萬元惟籃面之纸有已被水冲散者其爲日人所擲無疑故咸謂此次日人來港之僞銀纸不止一百萬元至二十一日所拘之日人六名供出更有僞劵一大宗係由二日人乘阿波丸携來者一名出　一名中澤　局卽於是日立派西差往查查得該二人已登岸　於中環之日本野川旅店隨卽到彼處捉獲中澤一名並行李五件田邊適外出遂又往阿波丸查得僞劵已投海中立者人泳水撈獲一大箱另一大束惜束繩已斷祗獲散　而已然其總數亦有四十餘萬聞此次運入港者共五元劵二十萬張分兩三起運至云現田邊亦已就獲矣 
浙省統領逮捕知事之奇聞 
前任永康知事應貽誥與後路統領吕東升有隙滴該知事調任遂昌該統領吕東升竟敢派兵逮捕越境追人　游幸爲總稽查劉鳳威途遇索閲公文責其違法始將應知事保護出險兹覔錄其逮捕原文如下略　處州討虜隊管帶　於某月日奉前處州軍政　府吕审開遂昌縣知事應某前任永康時私放馮令脱逃偏護同鄉罪惡案懸未結祈候新知事到遂後卽將該知事　解到郡　究爲此照會督帶衛兵四名相機拿辦並曾同就地巡防恊同逮捕該知事及助虐各眞護　來郡無仟逃逸是爲至要等語下塡年月日及北伐隊第一營關防等印亦可見吕之拔扈矣 
湘省開化苗猺之手續 
湘省邊界苗猺雜處語言風俗素與漢族歧異民政司特籌商開化苗猺手續以期漸次進行聞以敎育商業通婚移民爲入手方法期於化除界限無令猶存歧視而起戎心至敎育之策現已開始進行委趙君逹昌赴乾鳳等廳調查苗族唐君建霖赴桂龍等州縣調查猺民且就地聘請與苗猺相近之士民十數人使與苗猺之土商相接以爲輸入彼方語言文字之先聲俟漸次開化然後開設小學數區俾其子弟均受初淺敎育然後徐圖各種政策聞已咨商財政司擬撥今年苗猺敎育經費一萬兩計苗族七千猺民三千惟去審二種人果富有此能力否 
湘屬嘉禾縣改名鍾陽 
鍾陽縣公民電云長沙都督民政司司法司財政司學務司長均鑒嘉禾四鄉已就前委勘鍾水南岸地點建築新治改稱锺陽消滅嘉禾二字地方不可一日無官公懇迅委知事法官以维秩序自　　督　示改隷之日起嗣後公牘即用鍾陽縣名稱李家村改地與否聽願自由清理財政委員齋國鈎滌號到同分　監督　坦巿合並陳明鍾陽公民李　霖　　李壽璋雷森唐宅例李師蓮廷杰雷宇仁　四鄉分區　體人民公叩巧 
南京下關江岸坍塌詳記 
下關江岸於去　二十九　坍塌已紀前報專電兹　分述如　 
傾　原因南京下關突出江面上流之水　本冲急而由燕予磯以東水爲地礁劈分爲二流下時速度尤大下關之地適當其衝日日受其冲打故形體漸衰終不免於一陷此其本因次則當下關江面馬路建築時並不知研究地勢及江水之性質大率房屋皆距江約一丈餘其房又高　雲　墙脚最深故下關之地外受江水之攻撃内受建築之剝削内　外患交迫而來遂成萬難支持之勢此又其近原也 
發現情形下關最繁盛爲第一樓左近如潤昌洋貨店等均在此間十二月二十八日晨九時在潤昌店之前面各野鷄小火輪之繋纜處忽裂開數尺人心大震急報告商埠局巡警局查驗實係陷下遂各報總局及省長都督下關商户大爲驚恐一時纷纷遷徒者络繹不絶此初發現之情形也傾陷情形各商店之緊要物件儘於廿八日遷移殆盡二十九日上午忽聞譁喇鉅聲第一樓及潤昌等店門首皆臨江矣幸二十八日先有陷落之　故居民生命未致損害而此地爲向東之要道今變爲江則凡至怡和招商兩局輪船者至大觀樓及其他東面之旅館者均交通　絶尤爲可危者第一樓之房屋已岌岌欲動旅客等皆遷至仙旅館南安里之妓女則更倉皇出走怪形百出他凡下關之賣滛者皆遷向南方暫避此是日上午間之情形也方第一樓前傾陷時招商局後身亦傾塌丈餘故大觀樓一帶之旅餘旅客北安里之妓女等亦大起恐慌一時如千軍萬馬喧閙非常應省長程都督得報已成鉅災卽親至江岸查視在商埠局休憇一刻回府 
損失核計此次之變如房屋不倒約計損失在商家者僅萬餘金公家之損失則須二十萬修理之費也若房屋傾倒連累者將及百萬矣 
善　計畫省長都督查視返府後急電召滬上濬浦局工程師查勘再爲設法或爲治標或爲治本刻尚未定云 
[省政務會議要案]  
江西李都督於去臘廿五號在府召集特别政務會議兹將議决案錄左 
李督提議省議會爲重要機關應如何從速建築案議决將　省中學（卽從前諮議局地址）移入陳列所並在所後增建房屋以爲校舍至該校騰出房屋即作即作爲省議會地點俟議會成立後或由議會自行議定或由主管官　解决另　適中地點建築蓋兹事體大必須審愼周詳方足以壯觀瞻至該校遷移費及改建等費應由内務財政敎育實業四司派員會鉆由財政司撥欵辦理 
李督提議孫武君電接辦漢治萍厰礦緣由並條具意見案議决孫武君意見究竟如何現旣由都督派彭顧問程萬與萍總恊理赴鄱鄂會同孫君恊議一切應俟彭君　告到　知其底藴再定辦法但各司對於兹事如有意見儘可按照孫　來電開具説帖交由實業司彚呈都督核奪裏塘痛勦定鄉蠻匪之捷報 
理化　裏塘）府自郭君選芳屢任後撫叛納降人心漸就寗謐　定鄕叛夷復嘯聚千餘人於理化正西相距二站之喇嘛堊左右堵截我軍開赴巴安及進剿定鄉之路並窺伺理化意圖復踞郭君偵得該夷約期　事傅單當卽會商駐防陸軍兵站副監　康允以運糧赴巴之便前往喇嘛堊督同胡營長成三等相機剿撫支隊長朱森林兵站第二區司令官張德榮等恊同郭君籌辦　康自理化出發十月九號至喇嘛寺先道黑德魁因催烏拉率兵二十名前往喇嘛寺長壩春突遇鄉匪數百以衆寡不敵屢戰屢敗先道潭文榜聞警馳救該　以逸待勞先據形勝我軍又小挫陣亡正兵數名夷人習慣敗則散如鳥獸勝則狂若朝蜂我軍挫後　潮突起理化所屬磨拉石五村當民國成立之前年卽已聯盟抗　繼又八次函招鄉夷入　充當前驅由理化竄西俄洛村長五人被我軍撃斃者三聞大軍前來郭君蒞任始　而投誠願支鳥拉郭君爲　縻計權允其降嗣聞我軍稍挫不惟为支並率衆四百餘人直到理化治所相距四五百里之温水塘後山大河邊前山圖謀不軌警報沓來人心大恐郭君乃會商朱森林張德榮等請率留防兵弁分紮要隘搜捕山野以杜外匪之突入復率保正護勇保衛糧餉檢查僧俗以防内奸之勾連晝夜戒嚴梭巡罔懈直至十六號捷報飛來該夷乃乘夜遁去蓋我軍自與鄉匪接戰後郭君一面整頓力防其乘勝竄優一面趕備鳥拉輪運大砲接濟前敵十三號送到喇嘛寺十四號再戰鄉匪憑據大碉抵死頑抗我軍燃砲轟碉不意砲忽炸裂幾爲　夷所乘幸弁目奮勇肉薄而雖陣亡排長二名正兵十餘人前者踣後者繼　戰之氣不少衰旋陸續運到大砲轟奪大碉一座我軍跳躍歡呼日戰不足繼之以夜屍積血流满地朱殷鏖至十五號鄉夷不支敗向定鄉而去我軍乘勝盡毁夷碉並整隊追撃擒斃悍匪八十餘名槍械牛馬雜物無算郭君得信　出示諭安民矣地方通信 
[蘇州]  
演講戒烟蘇省巡警總局前以蘇省禁烟雖已實行仍難免有私吸情事特稟請都督府核准在玄妙觀特設宣講所宣講勸道業已派員辦理在案惟蘇人性喜聽書擬即令各評話之人帶講勸化戒烟以期人民感悟當即照會蘇城光裕社（卽説書人之團體）照辦兹接該社復稱願担此義務已通告各評話人凡未開書之前必先演講鴉片之害勸　人民早日戒除任人觀聽等情復局現已由局頌示通告人民知照矣 
揚州 
肉捐風潮揚州警費項下向有肉捐一項每斤捐錢四文由警局加蓋戳記然後發賣由局辦理在案現瓜洲巡警區官李元吉以該鎭警費支絀亦商准王董贊成按照城例辦法不謂宣佈後肉舖抗不認捐由李派警押繳各肉舖竟一體罷巿幸經王董極力勸止並允不再抽捐風潮始寢 
舞臺肇禍本年元旦各兵士均放假一日羣赴廣陵大舞台觀劇憲兵司令方柳江恐其肇事特派排長一名帶領憲兵前往彈壓詎該舞台與兵士因事衝突兩不相下舞台幾致坍塌當由該排長喝令停演於是兵士及園中打手又與該排長　毆一時拳足紛飛碗櫈亂舞看客大受夷傷事定後查核踢傷小孩一名一兵腎　踼出現爲徐司令所聞已將滋事諸人澈究並擬仍飭該園停演以免　禍 
[鎭江]  
慶賀新年民國二年一月一日即南京政府成立紀念日鎭郡地方審檢各廳及縣知事巡警鎭江海關貨物税公所等均停止辦公三日元旦下午商曾設筵歡叙以爲慶祝並在門外高搭彩牌樓一座編綴松柏裝置五色電燈光怪陸離頗壯觀曕城内外各商民亦懸旗掛燈同伸慶賀沿江各　台曁停泊江中各兵艦俱升旗鳴砲聲聞遠近駐鎭十六師顧忠琛師長於元旦清晨齋集所部各　軍官兵士在南門外操場排隊恭行三鞠躬禮三呼民國萬歲並在操場合攝全體軍官軍佐兵士一影另由師長設席筵請各軍官等以昭盛典 
賑濟旗民現值嚴冬旗民之無衣無食者苦况殊不忍睹幸鎭城兹善會長楊子盤君等籌集欵項定於四號起在城内啓善堂開放粥廠並　給棉衣俾該旗民　得以苟延餘生惟窮苦旗民究有若干無從知悉特派人詳細調查編立號數再行賑濟云檔案遺失鎭江海關監督袁思永君抵上海時晤及前常鎭道林景賢之帳席胡秀之君始知道署所有海關交涉案卷全爲前軍政府駐紮時失散無從查考袁君聞之深爲焦灼頃已電傅承辦書吏孫某赴滬備議矣 
浙江 
浙督防獘去年底朱　督令云查内河外海各路水師防營兵輪每年　用煤墩曾經蔣前都督飭由前軍政司議定四聯印單發給各水師防營持赴上海開平公司領取煤墩應用在案查該項辦法不發現欵逕發煤墩原所以便稽核而期撙節用意至爲周密乃近來各水師防營對於是　聯單每有不用之於該公司而轉用之於他公司者實與改發煤墩宗旨相背查開平公司水師煤塊質地甚優其價又經海軍部核定較諸其他公司自屬可靠然各防營間有不遵章領用如已撤之内河水師统帶楊士奎擅自另向他處煤行使用聯單並與該煤行通同舞弊言之可恨嗣後自民國二年始所需煤墩　一律　用四聯單專向開平公司領取除有特别情形須額外添用煤墩准由該统領統帶呈候核准辦理外餘如通常銷用煤墩須在定額以内不得稍有逾額至該聯單原備四纸其使用之時第一單由各該統領统帶送交該公司以　發煤第二單亦須附送以便該公司塡寫煤價轉向本軍府核算同時卽將第三單寫明領煤墩數呈報本軍府備查其第四留存該統領統帶處作爲存根照此領煤手續旣歸劃一稽核又較簡易實　求是莫善於此又本年各該統領統帶所領煤欵煤墩以及銷用實數並現存墩數其未經呈報者際此年終亟應彚齋一併詳細呈報以憑察核爲此通令到該統領统帶即便遵照認眞辦理母違此令 
[江西]  
槍斃會匪萍鄉電云急南昌都督曁司法司長賜鑒萍鄉南溪鄉地方現由高營長派兵恊警拿獲會匪羅雲山宋君懷王開元賀初林解交到縣當經知事會同司法長員提名鞠訊據羅雲山供稱前在蓮花縣開堂賣票係内八堂總管領有數百人於十一月十九日來萍路　南坑適爲兵士所獲身藏票布三片紅纸妖旗一面據云係自蓮花縣帶來票布載有五方兵馬等字樣此羅雲山足爲匪逆之確據也至王開元宋君懷賀初林三人據廟住持黎石生供稱十九日有宋君懷深夜扣門來求藥矛比開門時卽有百餘人擁進廳内將石生銷錮房中後得警兵前來捕獲王宋賀三人餘皆竄散遂將石生放出並尋得票纸三片血洒壼一個紅香一束均係開堂拜盟之據證第詳訉宋王賀三人皆供詞狡展堅不承認旋閲票纸内載楚崑崙小普賢忠義堂字樣與羅雲山之粤東忠義堂票有異比卽提同質訉據羅雲山云與宋王賀黨派各别素不相識據此似應將宋王賀三人詢明確實另行呈請核辦惟羅雲山直認爲　票布確　黨羽甚多謀爲不軌意圖暴動之跡已昭然敗露是該匪實犯第一百零一條之内亂罪據處以死刑亦分所應得且據南溪鄉議長萬金　等函稱該處情形緊迫人心惶恐將成罷巿若涉遲疑難以鎭　爲據各情合懇迅賜電示准將羅雲山一名就地正法以靖地方不勝急切待命之至駐萍營長高鍚庚知事宋立權同叩　都督覆電云萍鄉高營長宋知事鑒　電悉所稱會匪羅雲山供據確實應准槍斃餘三名速嚴訉呈核並緝拿竄散餘黨以靖地方都督李敬印雜評二 
[西藏之交涉又突起]  
我責外交家 
　中國辦外交必至無可如何而始着手苟可遷延一日者則無不盡力遷延外蒙問題提起久矣必至俄人承認活佛獨立而始着手西藏問題提起久矣必至英人承認逹賴獨立而始着手 
　　今而後恍然於我政府歲底提出答覆英使要求之舉謂爲故意惹起英藏交涉以示政府辦理困難希冀國人之曲諒者非也即謂爲政府因輿論之責備而欲早了英藏之交涉以爲俄蒙問題之先例者亦非也實因得西藏獨立消息無可如何而始與英人着手交涉而已 
吾責我國民 
當歲首各界懽祝之際而西藏逹賴喇嘛獨立之警耗疊來愈逼愈眞嗚呼民國二年之希望如此 
吾不責藏人吾不責政府吾責吾國民自民國元年至今爲民國之主人翁者一年矣此一年中之主人翁喪外蒙失西藏試問羞乎不羞 
本埠新聞 
[組織招商局新公司之條欵]  
招商局組織新公司一事自董事會接奉大總統命令曁國務院交通部馬電寒電准歸商組後董事會即函招新公司同人於上年十二月三十日到會開議由董事會開出條欵三條新公司一方面亦於本月二日開出條欵九條分别錄後 
董事會條件 
一新舊公司俟彼此商妥後應由新公司於四星期内將八百萬現銀提存中國銀行交通銀行候董事會請政府派員來滬會同澈查後果無洋股方能簽字倘政府不願派員由士琦會同董事澈查無洋股後亦卽簽字一新公司將八百萬現銀提存該兩行後倘有倒閉情事由舊公司担保 
一新公司將八百萬現銀提存該兩行後在將簽未簽之時萬一有意外風潮不能成交應由舊公司担任利息按日照拆息計算 
新公司條件 
一新舊公司俟彼此商妥後（此語係指交盤所有應議定各件而言）新公司准四星期内將銀八百萬兩提存中國妥實銀行或妥實莊號一董事會於彼此商訂各條件期内可請先行查明新公司存銀是否實在華股以釋羣疑一董事會於彼此商妥期内旣已先行確切澈查存欵有無洋股不得俟各條件商妥定議後再行藉口致生枝節 
　　一各條件經彼此商妥後新公司於四星期内將八百萬兩提存中國銀行莊號之日即是新舊公司成交之日彼此不准再有翻悔如彼此再有異議應另訂嚴罰章程 
　　一新舊公司仍應照從前新公司代表所開各條款辦理 
　　一董事會應將商局元年份進出帳略簡明開送新公司查核 
　　一商局全盤産業已押與匯豐聞係辦事人簽字訂期十五年現在能否提前取贖 
　　一漢商賠款前由董事會宣告已由鄂軍政府允予賠償現在漢商又登有告白追償一百二十萬兩措詞甚嚴究竟如何辦理 
　　一董事會須先與辦事人商明不得再有異議 
[華界禁烟之認眞]  
禁煙局長嚴濬宣君派員調查南巿土行存土確數曾誌前報兹由各調查員查得南巿土行共有二十家向各洋行定購大土共有五百十四箱小土一百七十九箱並有已向洋行將土抵押者共計二百八十九箱各土行賣剩大土共有五十七箱半小土一千零十三斤業已開明細數覆由嚴局長呈請上海縣吳知事轉請程都督核示遵辦又聞華界自實行禁烟以來凡煙民之由界外購買土膏濳回華界者頗不乏人昨日午後調查員喬某在十六舖地方查見王家碼頭聚興飯店主張子田及愓海和均在界外購烟携國華界當即知照崗巡拘住解至一區暫留候辦又調查員王某在通如棧查見庽客邱克明呑服煙泡亦即帶至一區留候禁煙局提回擬究 
 
 
 

Page 7

 
 
處置大批軍火之愼重 
南巿十六舖某公司棧房内前因藏有大批軍火經商埠巡警局長穆杼齋君查知派探查究旋有某商董函致局長聲明來歷卽由局長函復該商董嘱於此項軍火起運時預先通告在案兹又電禀江蘇都督飭由軍政司委派總務科員楊君來滬同往調查核與所報箱數尚能符合惟以此項軍火爲數較多未便由商董專主遂令一併起存製造局呈候都督核示辦法聞穆楊二君之意如該商董自願作價入官即可和平了結云 
[預誌商團畢業之盛舉]  
　　商團公會定期明日爲各業商團新班會友舉行聯合畢業禮曾紀前報兹聞此次同時畢業者共有二千餘人之多現已由庶務部長胡馨一　次長馬驥良君督同工匠人等在滬杭火車站前面操場上高搭牌樓一座周圍遍綴鮮花翠柏懸掛萬國旗幟數萬面臨風招展輝煌奪目誠壯觀也是日行禮時商團公會砲隊尚須开放大砲二十一出藉伸慶祝該會會長因恐附近居民聞聲驚恐業已囑令書記部預先通告矣 
[歡迎留學生誌盛]  
　　寰球中國學生會於前晚八時歡迎東西洋留學回國諸君男女賓到會者甚盛先在會客室晤談少頃乃揺鈴開會其秩序如下（一）伍廷芳君致開會歡迎詞（二）合座唱大學校歌（三）锺紫垣君代表最先留學回國諸君演說（四）曹芳芸女士奏琴（五）中國音樂（六）李登輝夫人奏琴全體唱歌（七）王正廷君代表中代留學界演說（八）梁女士曁邱夫人唱歌（九）史鳳珠女十洋琴獨奏（十）楊心一君代表最近留學諸君演說（十）（一）全座唱歌（十）（二）馬君武君演說（十）（三）奏樂唱歌（十）（四）書記報告會畢復欵以茶點而散 
澈究僞票來歷 
　　俄商道勝銀行控粤人楊俊泉僞造羅卜票八張向胡哲生騙抵洋六百元一案昨由公共公廨王襄讞會同俄副領事升座特别公堂復訊原告偕証人投訴前情請究訊據被告供稱此項羅卜票係住居北四川路華界楊月如楊弟弟兄弟之物囑令向胡抵借不知是僞乞鑒中西官會商之下判被告交六百元人洋並保限一月繳洋並著交楊氏弟兄到案質証 
外交團對於公廨之佈置 
　　駐滬外交團以公共公堂華洋訟案較前繁多每日各捕房解案單紛至疊來易於　悮爰特會議辦法知照捕房卜總巡於即日起選派熟悉華洋事務之西捕兩名於每晨八時半到廨專理中西文解案單並抄錄堂判送存各該捕房以備查考分訂捕房解訉日期 
　　公共公廨因華洋訟案繁多除星期禮節停訊外每日必由正副讞員會同英　德三國領事分堂訊理以清積案辦法　爲妥善近因租界内居民日衆捕房瑣案較前更弊如英美各捕房同日解訊勢必擁擠且恐不及訊理帶回捕房徒勞往返故由工部局與捕房卜總巡議定各捕房分期解訊免致擁擠所定日期如下總巡捕房禮拜三五老閘匯四兩捕房禮拜二六虹口捕房禮拜一三五其餘新閘静安寺戈登路北四川路等捕房仍照常例解訊 
管帶縱兵殃民 
　　南匯縣公民陳華等以淞滬水師第二營管帶楊玉貴縱容所部兵士鎗斃鄉民連阿福公禀都督請飭查辦程部督以所禀是否屬實亟應澈查　已訓令第三旅李旅長切實調查呈復核辦矣第三次研鞫探捕得賄案 
老閘捕房十三號西探羅區與華探翁松林門差傅二寶串同得賄包庇賭徒詳情屢誌本報昨日復由捕房將全案人証解送英臬司署經檢察官司的克奈姆君於上午下午接續開庭研訊捕房代表侃克律師被告代表德雷司律師均上堂候示問官先令要証胡吕臣將前堂所供情形復述一遍周官又向胡逐層詰問畢旋由見証徐瑞年投案訴稱我在曹家渡開設棉紗厰曾於陰曆九月二十六日與胡同晤羅區胡提及賭博一事該西探稱每月須酬洋五百元可以保護旋即給伊鈔票一百元供畢復由德律師向徐等詳細詰問後因爲時已晚問官遂宣諭退堂羅區仍交人銀並保翁探等帶回捕房候再復訊核奪 
通俗宣講社定期開講 
通俗宣講社　社定於一　五日午後二時假座英租界愛文義路小　場西首勝業里啓明兩等小學校開宣講會講王立才汪春鑑顧旭候三君蒞　宣講並由啓明學生奏琴唱歌以娱來賓尚賢堂演說心理 
　　陽曆一月五日卽陰曆十一月廿八星期日下午五時法租界石牌樓尚賢堂特請朱文淵君及廣學會莫安仁君演說操心爲信奉各敎之根本二君皆篤於内修所言必有融曾貫通之妙想届時往聽者必大有其人也 
墊發年節犒　 
　　江蘇都督以每届年節按照陸軍規制自　分别犒實以勵士氣當因餉欵支絀議免給賞嗣又以此項犒賞關係大典無論如何總須給發故已於去年十二月三十一號命令各軍長官先行墊給於核發十二月分餉項時一併歸墊駐滬混成第三旅李旅長奉令後立卽分令所部水陸各營長一體遵辦 
第一營賀年紀要 
　　步兵第一營師營長於一月一日清晨八時傅集全營軍官士兵在操場上　北行三鞠躬禮並三呼民國萬歲旋又督率全隊遊行街巿高唱國歌以申慶祝是晚又在營部設席邀請合營官佐飲晏所有士兵之犒賞亦由師營長按名墊發小洋一角一面諭令各士兵除勤務外餘均在營休假三日以示體恤 
李旅長規定請假規則 
　　混成第三旅李旅長規定軍官士兵請假規則業於前日通令水陸各營一體遵照大旨如下所尉校蔚各官請願休假如在二十四點鐘以上者應將請假事由及假期曁職務代理者之官職姓名一併指定呈請旅長核准士兵請願休假非得家族友人証書不准假至二十四小時非有婚喪事故不准假至一星期者官佐請願休假一月者照章扣其薪金三分之一津貼於代理者倘或軍官軍佐假期　限十二點鐘以内者扣除薪　十分之一如逾限二十四點鐘以内者扣除薪金五分之一三十六點鐘以内者扣除十分之三以後每十二點鐘照數類推如在戒嚴期内一槪不准請假 
P>警備隊房屋寛 [ 
　　小東門内前清海防署曾於光復後改爲滬軍都督辦公所去年撤銷之後有上海警備隊　駐於内嗣又附設禁烟局今禁烟局因房屋不敷定於今日遷至小南門内巡　敎練所以資辦公而警備隊則仍駐於内云 
P>陸小蘭業已就獲 
　　著名痞棍陸小蘭曾於前清時代在三林塘地方將仇人康阿全雙目控去嗣被南匯縣訪拿到案訉實監禁後又與在監同黨小阿咸商同越獄從城垣跳下洮至中途又恐事機不密將小阿咸掀入河中溺斃陸即脫逃迄今爲時已久仍不悛改現在周浦西鄉蘇家橋地方與某蕩婦姘識拐驅販賣無所不爲陽曆上年十二月中又拐婦人莫陳氏顧朱氏二口託人帶往某處販賣當經該處第七初級檢察　偵探查獲解廳訉問移送地方檢察廳訉據二　供稱係被陸小蘭所拐陳廳長立卽派令法警邢柏生投文南　縣檢察廳由該廳加派法警夏桂生並傅同地保衛阿實同至周浦鎭警局照章報告該局郭區官因陸小蘭向稱兇橫立派巡警四名持檢　舟不動聲色至蘇家橋小茶肆内見陸正在抹牌邢柏生上前拘拿卽被喝令羽黨將邢毆傷後由該處巡士及法警等開鎗嚇退始將陸拘住解至南滙縣檢察廳訊明属實釘鐐收禁　邢柏生已負傷回申禀請廳長多派法警赴南將該犯提回訊辦矣 
和尚捐産之疑問 
　　上海縣知事吳君批靈應寺住持僧清定禀云據禀已悉查靈應寺原與祀典無關該僧自願將本寺地基房屋一併助與貧民習藝　共維公益具見熱忱自應照准惟該寺何人首創何年成立是否　人性質有無藉稱他寺下院等名義地基若干田單契據何未呈驗有無租　糾葛情事房屋共有若干有無裝修什物在内住　幾人該僧緣何承此寺産均未切實聲叙無憑查核着即遵照指飭檢據開單明自呈復察奪 
城内 
地方審判廳示諭○案據張夏氏　呈訴張樹康延不履行憤務一案業經庭訉口頭決定書問兹據張夏氏等呈稱被告所開店業今届年關勢必倒閉所有財産已陸續移轉將來確定判决斷不能逹執行之目的請求先行假執行前來核與民訴律五百十條之規定符合除命令承發吏假執行外爲此示仰諸色人等一體周知 
孀婦受辱○浦東孀婦張張氏向在織布廠做工上年十二月十九號下午六點鐘時由廠散工回家與同廠之夏陳氏全妹三人行至徐家弄地方忽與孫步雲之妻某氏口角被孫妻糾同潑婦五人將張氏兇毆亂披其頰並掀倒於地用粗鹽泥沙擦其下體旋各散去張氏向孫理論又被毆傷胸前故張氏已投地方檢察　起訴由檢察官驗明傷痕飭傅被告及見証夏陳氏　到案訊辦矣 
索欠被毆○浦東鄉民吳春生向張和尚索欠不付互毆受傷控經浦東第四初级檢察廳派警將張拘獲解送地方檢察廳經陳廳長派　驗明吳所受之傷尚無大碍諭令自行醫治俟傷痊再核 
[南巿]  
推事丁艱○第二初級審判廳監督推事俞應望之父伯修君於上年十二月十七號病故俞推事與其兄應堯等擇期本月五號即舊曆十一月廿八日假西門外紹興會舘永鍚堂設靈開弔跳出火坑○公共租界棋盤街高陞堂么二妓院妓女梅花樓（卽陳盈弟）蓮香閣（卽鄭二實）昨均逃至南巿第二區（即南區）求請超豁當經區員詰問陳妓稱係寧波人年十五歲鄭妓稱係南潯人年十七歲向在南潯李公館爲婢均因被拐押入娼寮被鴇虐待求恩援救區員准卽派警送請商埠巡警局預審發落 
[閘北]  
第三初級檢察廳批○（錢維仁呈請移案歸　明辦理批）查本案初由爾子錢鼎榮以胡阿貴誘拐弟媳等詞呈訴到廳按照土地管轄及重婚罪名　歸本廳受理兹經預審決定照刑訴律第二百七十九條第二項第一軟之規定决定不起訴業經當庭諭知在案是公訴不成立爾對於　劍波提起之私訴應依民事訴訟律獨立進行逕向崇明審判　管轄至顧劍波係住居崇明自應由本管官廳受理旣無移轉管轄之必要亦無碍爾訴詞之進行所請應母庸議 
第三初級審判應批○（奚少峯辯訴王戴門控追欠欵批）據訴王戴門避居無鍚並無地址等情查此案爾於裁判所具結担保自當負其責任本廳未便爲爾寛釋着即遵照前諭繳款母得自誤此批（張國華呈訴顧四　賴工資批）旣據一再呈訴姑候傅案集訊可也（戴方齋呈訴曹阿發租物被　批）仰候傅案訉究 
昌名訛詐○剃髮匠李永奎住居天保里前日行經烏鎭路見停泊蘇州河内之柴船户某甲將堆積該處之垃圾挑連下船李見甲鄉愚可欺遂冐充商團會員聲稱此處垃圾係巿政廳所堆爾敢偷竊須送巡警局懲辦甲大懼求　李又稱止少須罰洋四元正在争論間適清道夫頭沈阿二行經是處以李冐名訛詐可票已極扭送一區經張區長訊明屬實拘留候辦 
[公共租界]  
責成保人○英商怡和洋行控方傅鴻不理欠銀二千餘兩一案因方保出後延不清理昨由捕房將保人江秉元傅至公堂請追據江供在虹口東西華得路開設恊豐恊源兩米店方現在漢口約遲兩禮拜來滬關讞員商之英領康君判江交妥保限兩禮拜交方到案如違着照斷定銀數賠償 
勒遷棺木○英商勝業公司控朱鶴卿賣地收價不遷棺木一案昨由捕房將朱與中証俞阿根地保徐朝堂傅至公堂訉問一過判朱等一併交保限十天遷讓如違提案押遷 
抵欵紏葛○英商新瑞和洋行控蔣暉堂費志林等抵地紏葛一案昨晨復由原告赴廨請追中西官諭候函請會丈局飭令經手量地人員到案於下禮拜二集訉 
調查産業○趙發茂因欠英商新瑞和洋行地租被控由　訉供押追在案迄已二年尚未理結昨　原告又投案求追訉據趙供現實無力措繳判仍還押着原告於兩禮拜内查明被告産業再核　 
失於敎養○陳李氏控劣孩王子金攫取金環等情昨由捕房將王孩拘解公堂訊明判押候飭傅其父來案再核　 
偷竊憑照老閘捕房包探顧樹聲控包車夫王阿三竊取包探憑照等情昨經公堂訉實判王押三禮拜惟該包探有無冐替等情弊候吊到憑照再核 
尚無回音○楊桂生控楊錦喜拐賣甥男小辫子曾由公廨提訊判被告交保候電致崇明砲船營成營長查明被告之友成錦章是否在營及被告有無謀事信函寄至成處俟覆到再核在案昨日復由捕房解案請究中西官判被告仍交原保候成營長復到再行核奪 
司機受罰○電車公司司機人傅開泉劉松亭均不照工部局定章開車被捕查見禀明捕頭昨將二人傅至公堂訉明判各罰洋五元充公 
逐出復來○江昌福前因犯案逐出兹復濳入租界被捕查獲並抄出尖刀一把昨解公堂訊實判押假送請審判廳遞回海門原籍 
斥革巡捕○匯四捕房九百三十一號華捕李紹卿抛差日久兹經捕頭將李拘解公堂訉供管押在案昨經中西官復訉明晣判李捕斥革以儆效尤 
無賴攫物○無賴李小懷子在北西藏路攫取美國水手金表逃逸由探追獲昨解公堂訉供一過判押候補提同黨併究 
虐待養媳○粤女紫娟前在漢口夏姓家爲婢前年鄂省起義時來滬由陸瑞林介紹許於吳何氏爲義女近被何氏得洋六十元將女轉賣於鍾錢氏爲養媳因遭虐待逃回何氏家内常由錢氏報告捕房將一千人証拘　昨解公堂經孫襄讞會同英領翰君訊悉前情判陸與兩氏一併斥釋女發濟良所留養另行擇配留以有待○粤婦薛阿大在斐倫路一百八十四號開設妓院因容留十一歳幼女桂仙被捕查悉昨將該婦與女拘解公堂訉明判薛鴇罰洋十元充公桂仙發濟良所留養 
欠債被控○馬之駿等同控金雨蓮不理欠銀又金子逹　吳顯廷王金順不付欠洋二百餘元昨由捕房將被告各人傅至公堂分别交保過堂候訊 
竊取支票○崑山路三號住户洋人麗登控侍者王安海竊収匯豐銀行計洋一百二十元之支票串同金文取洋分用昨由捕房將二人拘解公堂請究中西官以原告係是美商諭候美領堂期解訉 
無一好人○流氓陸阿連王阿夫冐充包探向過犯陳阿富拆梢不遂遽以陳身帶利器等詞報告巡捕拘入捕房捕頭詰知刀係阿連之物一併拘押昨解公堂訊悉前情中西官以彼等均非善類判陳押西牢一年鹽押半年王押三月期满逐出租界 
欺侮苦力○前日下午有甲乙二日本人雇坐史阿五等之東洋車至黃浦路不給車資史等向之索討反遭兇毆由二百九十二號印捕拘入捕房押侯解送日領事署請辦 
木作追欠○無國籍西人某甲前向吳淞路一千五百十八號某木作定做玻璃窓二十扇屢次往收工料洋圖賴不還該作主昨報捕房捕頭令赴公堂控請究追 
不期而遇○錢同興之姪媳沈氏於數日前私逃無踨昨在華記路忽然遇見扭控捕房捕頭准予領回管束 
學徒何往○北河南路一百三十八號門牌成衣店主謝某昨報捕房云有學徒何小北前日出外不歸請爲訪查捕頭允之 
吵閙妓院○斐倫路一百八十四號粤　席阿大昨報捕房云有同鄕流氓多人來院滋　捕頭諭候查辦 
[法租界]  
西捕升級○法總巡麥蘭君以法租界地方　闊公務日繁原有之各副捕頭不敷差遣爰特禀准總領事　選粗通文理熟　捕務之一道金線捕頭特郎氏及二號脫蘭石克十四號浦才十五號費大十九號把而特等五人升充二道金線捕頭並以九號西捕都連言升充一道金綫專管查差業已分别到差俱職矣 
有意廷宕○傅榮記控金竹庭不理欠款迭經公堂質審因供詞兩歧案懸未結兹經商會將帳算明除將無憑各項不理外金所欠之一千一百元憑據　　無可狡賴復由公堂照斷限期交洋迄仍未繳傅又投案禀稱金家有産業且有方單一纸抵在我處實属有意不理聶廨員判將由單交案拍賣抵償如有不敷再行封産料理 
貪小失大○候　生所開之牛奶棚未向工部局報明領照現爲捕房查知傅至公廨請究候供實因不知章程以致違犯判罰洋十元充公並着補捐執照方准營業 
追交麻子○曹朱氏帶領男女小孩三口附搭新昌輪船他往當被包探查見拘捕解廨請究旋有失主王　全周正伯投稱共失小孩三口現衹吊到周正伯家一孩尚少兩孩求請追還訉　男孩曹海良供朱氏確是生母並非被拐女孩小根供揚州人朱氏係是奶奶餘事不知又一女孩鳳雲供江北人餘語不明詰之朱氏稱周正伯之孩已由劉麻子領往厦門吊案之孩一係親生一是姪孫女另一女孩係是買來此次趁輪往厦門係探望女媚劉光裕是實判氏收押各小孩留養限交劉麻子到案再究 
雜評三 
[宗社黨] （　） 
清帝退位共和確定已一年而長春尚有宗社黨發見此眞中國之妖孽矣哉 
從前易姓革命之後一二孤臣遺老不勝故主之　甞膽臥薪濳圖興復以彼勝之者固據天下爲已有也今則清廷遜位非一姓一家之興亡問題乃帝政與民主之蛻進問題一姓之興亡可以效忠於一姓而復之帝政與民主之嬗蛻斷不能逆羣演之大例而復之故自今以後無論爲宗社黨爲非宗社黨或擁戴他人或帝制自爲者均逆天演進化之大例而歸失敗彼宗社黨亦人奈何愚不可及若此 
[紀客談] （訥） 
昨日之晚有某縣初選當選者四人赴蘇道出滬上訪記者記者歡迎之曰公等此行必能選出極有價值之代議士爲地方造福不淺若某若某我輩素所欽仰者也公等得母表同意乎甲若爲代表者然猝然答曰我輩特藉此領略姑蘇風景耳有盤費有住處有酒食樂得一遊此外無他目的也記者曰公等戲言耳必不然曷不以預定者告我 
甲曰余　商界某君某君已有二十票左右必不虚　一舉也記者曰君誤矣省會票額有十三四票者已可當選今某君多至二十票已廢棄不少矣而君猶舉之非虚擲此一票而何曷不以君票補彼不足者甲　嚅言曰爲營業關係故非　某君必傷　情故雖明知其無効力亦不得不以此聊表寸心矣 
乙曰余將舉某鄉某君（係某鄉董事）惟某君雖四出運動至今僅有六七票然其中尚有二三票靠不住者記者曰然則君又虚擲此一票矣乙指甲曰余較君更爲難君僅營業關係余與某君誼属至戚不　　更說不過去甲即調之曰君又恐枕畔聒聒乎相與一笑而罷 
丙則憤然曰本黨腐敗極矣所派之辦事員日以飲酒笑談爲事舉皆風流自命對於本黨所提出之人則淡漠視之新橋之行趁火車直片刻間事耳而彼必雇舟載酒容與一日而始逹以視他黨之任勞苦耐奔走急急進行者何如然一有私自運動者則彼必指爲野心家斥爲破壤本黨計畫殊不知彼等如此放棄卽無個人運動亦必歸於失敗而已矣余故不願舉本地人或將奉送於他縣他黨或寗廢棄此一票 
丁起而和之曰誠然誠然余初本不願運動今見本黨如此狀况余寗任破壤之咎故亦公然運動矣余已與某君約對調一票縱不成亦所甘心也記者曰然則君已有把握乎丁曰否否僅三四票耳言畢乙出時計視之曰已七鐘可以興矣丁曰速興速興某君之約期已届記者詢以何約丁曰某君爲運動當選故約至清和坊某　酒叙雖然不可徒擾復左　語丙曰君之一票旣願隨便送人曷不卽爲此席之報酬丙微笑而出 
客旣退記者憮然良久不能作一語爰　筆述之 
來函 
[大同民黨總部全體職員通告]  
敬啓者竊維黨務之發逹全在辦事之得人若徒以個人無意識之舉動而得多數人附和之則與烏合何異本黨發生以來宗旨正大久爲各界所推許乃近閲報載章水天運動爲江督一事業經政府嚴飭拿辦復有章水天電請征蒙事出言夸誔又經中央痛斥令行政機關查察各等　同人深爲駭異當集同志查詢原委僉云不知實由章一人所爲查章水天原　梁標本一無賴子目不識丁徒恃姦騙婦女爲生活光復時假革命美名更名水天百計誑騙　人初不知其底藴故被其蒙蔽本黨成立時自稱黨領故態復萌與素行不端之倪學寛鬼鬼崇崇狼狽爲奸並由倪揑造章之小傅聳人聽聞視本當爲私産待職員如雇僕一應出入帳項不僅浮冐甚鉅且藉黨務爲名任意敲詐呑匿者以數千計凡本黨發生事宜皆出於一人私見并不經衆議决獨斷專行毫無忌憚是以有前項狂妄荒謬之怪象出現種種劣迹昭昭在人耳目同人等以大義所在休戚相關若不設法維持則恐以一人不逞而牽及全體崑崗失火玉石俱焚言火可畏　四思維惟有集合同志討論維持方法除將章之罪狀采錄俟開會時宣布外兹訂於民國二年正月五號（即陰曆十一月廿八日）午後在本黨總部開全體臨時大會届時務望　臨是幸大同民黨總部全體職員啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[自由禪] [  丁青]  
客有喜談佛敎者與余别多年矣一昨自外歸踏雪見訪寒暄畢客問余曰近日作何消遣法余曰眠食而已無消遣法也客曰作何功德法余曰温飽而已無功德法也客曰作何了悟法余曰安樂而已無了悟法也客曰然則結何文字缘余曰無他作自由談而已客曰何謂自由談余乃出連日報纸付閲之客曰噫子之過也吾聞之犯心過者入鈎心獄犯口過者入割舌獄犯筆過者入斷指獄今子之作三者兼之矣願勿復然余曰何謂也客曰三千大千世界孰不愛廉恥孰不重名譽而子乃嬉笑之怒罵之借題發揮惟恐不盡如受者何雖然子作之誰登之余曰自由談編輯者鈍根也客曰善哉善哉作在子登不登在彼彼分子之過矣雖然子不作彼將焉登是過仍在子也願勿復然余曰嘻異哉客之言也客之存佛心誦佛經施佛法者有年矣世上安有佛子好言佛我且與子言佛夫佛慈悲　也救苦救難者也旣慈悲矣救苦救難矣胡爲而有輪廻説胡爲而有地獄説胡爲而有鋸磨鍋確劍樹刀山等説使人受一切苦厄是佛法與佛心相反也蓋佛之意以一切衆生墮入魔障作惡多端不知悔悟爰設爲種種嚴刑峻法俾作鑑戒以警貪　是故孔子作春秋　亂臣賊子懼佛説地獄而愚夫愚婦驚今余之作自由談也違法律者必誅悖道德者必誅如鑄鼎之象奸如然犀之照怪檮机　　莫遁跡焉魑魅魍　莫逃形焉不出以莊而出以諧不出以懲而出以勸使善者不入於惡惡者仍歸於善正猶佛之設爲輪廻地獄鋸磨鍋碓劍樹刀山等説也是余之心佛心也余之文佛經也余之登自由談佛法也世果有佛其人者方且尊我爲菩提尊我爲世尊尊我爲如來而以衣鉢傳授也尚何過之足云哉客不應而去恐復往説鈍根及投稿諸君子因書以告二 
[二先生記] [  鈍根]  
民國二年之第二日二先生身披二藍之褂足踏二梁之履游於上海之二洋涇橋有老二者先生二年前之舊相識也二手　胯際施施然來與二先生遇二先生瞇其二目向老二笑不已老二乃拽二先生至二馬路二樂里二弄小房子内小房子袛上下二間老二與二先生登樓樓中一床一桌二椅而已二人就坐後乃有二耳已聾之龍鍾老嫗　茶二杯瓜子糕餅二盆老二能唱二黃乃取壁上二胡自拉之唱二度梅二段二先生大喜老二又沽酒巿脯飯二先生二先生不善飲而爲老二勉盡二壼飯罷已二句鐘懷中出洋二元畀老二老二不受二先生强置老二手中而去老二罵猪頭三二先生醉答曰我非猪頭三乃猪頭二耳踉蹌出二弄黑暗中二足歪邪行見者幾疑爲二百五未幾有二印捕來捉二先生去明晨罰二元釋出途中遇二友告所苦二友歎曰中國若不幸而亡汝苦當二百倍於此二先生悟乃歸家散其二妾盡以所有資財二百萬捐助征庫軍餉説者謂二先生改過遷善之速前後判若二人云 
自由談話會 
中國財政困難已逹極點處處　肉醫瘡孰不知之乃海軍部日日喧　如頑兒之索果如蕩婦之争夕絮聒不休力催以若干千萬金收回前清定造諸艦以若十千萬金加築某某軍港以若干百萬金加設海軍學堂是謀也果爲國家計乎抑爲諸艦諸港諸學堂位置同鄉私人計乎此吾　不能無疑者也蓋中國海軍諸缺久已成爲某省人祖遺私産自前清以來斯言已膾炙人口矣抑尤有説也縱使中國今日戰艦　　千里旌旗蔽空然苟與外人見仗於海上其海軍諸將能盡效鄧壯節之死難乎抑人人望風而逃效方伯譧丁汝昌劉步蟾之故智乎大東溝之役衆艦同遁威海衛之　全軍盡降國家歲　巨帑數十年敎養海　之效果海軍報國之風趣猶在目前耳此吾民更不能無疑者也鳴呼費中人億萬家之産何如爲國家少建一位置私人之艟　昧安小峰之微言殊令人低徊不置[  息影廬]  
有西醫惠而雪者前星期遍登本埠各報廣告招收學生及書記員學生每月津貼若干元書記員每月薪俸若干元報名者須納保證金一元臨考後發還一般寒士羡其有利可圖也争先報名焉及期往試則已人去樓空矣計受騙者有百餘人之多聞已聯名控追不知能收回此一元之損失否噫滬上騙人之術多矣未有如此之異想天開者人心之巧詐一至於此鳴呼予欲無言[  覺迷]  
瘦蝶作文字海列叙年餘來投稿諸文家名爲自由談作一大收束妙在恰值陽　歲　也近晤嘉定二我告以鄙意擬　鈍根　自由談尾添闢一小欄　投　諸君子姓名住址逐日登載一二俾聞聲相思有便於通問二我謂渠在自由談話會中亦曾提議及此可謂二人同心矣然鄙意尚擬請鈍根發起登一小告白搜集諸文家小影製以銅版每日登載一幅庶讀其文者能識其面當亦閲者所歡迎也倘　經費不支可於酬資中酌景扣去設有不願入會及不欲以姓名示人者可預告館中未知有贊成者否[  了青]  
劇談 
紀大　台該台案目亦於前日起行拉桌座客頗盛樓上下常無　地包厢中以臘梅扎成瓶升三戟龍獅花藍等物供於座上共有兩排又有以冬青柏枝扎綵厢欄者裝潢點綴備極華麗特煩各藝　演拿手雙　好戲以酬嘉客賈璧雲非陰陽河卽紅梅閲吕月樵非目蓮救母即十八扯戲迷傳七歲紅非金錢豹即花蝴蝶四杰村七歲紅之演花蝴蝶也工架之節潔身叚之矯健似蓋呌天每出場一往　前神氣之勇很似高福安葉子四十八雖不及小福安之多而迅捷過之大不類　伶舉動宜其得小李元霸之美名也中氣不足而不服力弱煞要賣力白口多乾竭之病患尚小害及肺臟實大前晚（人稱花蝴蝶）之蝶字面漲通紅傷筋動骨令人哀憐不置璧雲丰韻素好在電光閃　中忽没忽現嬌滴滴越顯紅白觔斗亦越跌越着勁頗肯賣力兼與馬　亭搭配門笋處關節嫻熟純任自然更有手揮目送熟極而流之槪紀新新舞臺該臺案目尚未拉桌前　晚爲老譚之帮忙戲俱以生平之傑作貢献座客以誌留别紀念戲之不惜重複者以滬上洪羊洞空城計李陵碑烏盆計瓊林宴連營寨等最爲歡迎也賣座除雪夜及烏盆計外頗稱豐满老譚合同期满該台虧損頗巨幸老譚頗重道德曾謂不　開銷儘可帮忙必至略有盈餘而後止以視俞振廷之攫中華五六千金而恝然以去者相去實不可以道里計然老譚年邁力衰不久離滬此時雖可　衍而曾經滄海難以爲水唱過呌天難乎爲繼前車可　後顧正茫茫耳不誠該台將何策以善其後也 
小説 
[政治小説鐵血男兒（二十二）] [  常覺獨鶴]  
僧人遂莊容謂白曰久據君座心殊不安請卽奉讓白曰母然僕尚有要事須他往也言已偕尼徑去烏默察僧人覺面色略異眉峯微蹙狀若沈思旋即廻復其狀態仍前絮譚不已有頃謂烏曰適聞貴友呼君爲白來特大名殆即此乎烏頷之曰然賤字固白來特也僧人聞言色又一變復曰頃間奉詢適貴友來此未蒙賜答以我卜焉君必爲軍人無疑尚祈明示烏摇首曰僕爲新聞記者曾親臨陣地作壁上觀故於戰事見聞頗詳然自媿文弱實未嘗披堅執鋭若敞友則誠大好軍人也僧人獲聆斯語狀甚得即曰貴友亦與君同爲英國産乎烏四顧左右故作秘密狀低聲謂僧人曰渠　英國軍籍有年特英倫非其祖國渠之身卅至爲不幸惜時　　促不及與上人細譚且敞友固不樂人述其往事也僧人聞之感　不置 
二人談次忽聞白呼曰白來特君速來　烏廻道視見白面有怒色匆匆前謂烏曰車中騐票人不明事理苦相糾　君其爲我折服之烏即離座行白乃笑謂僧人曰上人譚興正濃突爲賤事所　尚求曲恕白固英産而舌本靈活語時微作他國音僧人細視之見其氣魄與烏相類異常英偉遂含笑曰老枘嘵嘵不止恐貴友已厭倦久矣君等足跡徧天下洽聞殫見吐屬不凡如老衲野狐禪正自慚穢也白撝謙數語卽就空位坐烏趨出尼方佇立門外乃偕往吸煙室尼面色灰白顫聲謂烏曰君知僧人爲誰即陶米洛甫（駐西奥司俄使）之爪牙也言語中亦嘗示以隙乎烏曰僕處處留意機固未露惟白君之智誠不可及昨甫建議謂苟遇事端當以易名爲應變之策至今日而謀適用矣茲方冐名爲僕與僧人相接絶無怯容尼曰白君長於機變俄奴殆非其匹車行迅速再閲半時即抵國門渠能於半時内不爲奸人窺破則大事集矣烏呼曰然乎　尼曰尚有要事君固未知也適接梅麗密電云國内現狀至爲纷　墨黨與俄賊散布流言謂君被放一案未經立法院議决取消人民不能承認且在外年久一旦設乘亂返國將不利於西奥司冀以淆惑同胞視聽並重賂關吏頒行新令如汽車駛至國門須檢查乘客搜索行李意蓋阻君使不得飛渡也烏目灼灼低聲曰鼠輩手叚亦險惡哉然吾儕慣受風濤固無所懼二 
[小會小説火油箱] [  ] 鈍根） 
某鄉舉行省會初選舉縣知事派委員到鄉監視鄉人拒不納勢洶洶將肆毆委員懼走匿船中不敢出夕陽西下忽聞岸上耶許聲則有數鄉人　火油箱三具逕登舟謂是某老爺命交委員者請携歸奉知事委員大駭怒且　亦拒不納此三具火油箱者蓋某鄉諸先逹親手自造之特别改良投票　也是日在場投票者約七十餘人皆敏捷能書者每人投票率數千衹故遂積票至三火油箱之多也火油箱旣不見納於委員乃由鄉人舁赴縣城登知事之堂掀起火油箱盖開票曰某也幾千票某也幾千票俱爲初選當選人時圍觀者甚衆相與嘖嘖稱羡曰好一起美孚老牌的初選當選人 
 
 
 

Page 11

 
 
   
 
 

Page 12

 
 
   
 
