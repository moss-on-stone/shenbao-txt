# 1912 - 200 - 4914165

 

Page 1

 
 
評論 
[論國民當急注意桂太郎之歐行（）]  
　　日本桂太郎此次歐行名雖漫游其負有外交上之重命而於中國有至大之關係者則固照然共曉卽彼國報章亦皆莫或之諱矣就記者所知我中國對於桂之此行有不可不注意而不能不急爲之備者 
　　桂太郎此行將與俄國恊商中國問題其結果必將有瓜分滿蒙之隠謀一致行動之密約日之與俄利害衝突最深勢力相迫最甚然亦惟其利害衝突之深勢力相迫之甚而其利害關係之密一致進行之易有非他國所能比者故兩國所執之政策非對抗即連合舍是以外無第三政策之可言也當日俄戰爭以前兩國在滿洲爲勢力對抗之時代戰爭以後兩國衝突之點漸減一致之點漸増又適有美人門户開放之主倡諾克司滿洲中立之提議日俄利害相同自不能不急圖聯合一致以保持其旣得之權利而排斥外來之勢力矣前此伊藤赴俄即欲與俄國協謀共同一致處分滿蒙之法中途遇剌其事遂已然兩國一致進行之活動則固日趨成熟而無或輟也今値中國革命之後列强方遲遲觀望未有舉動日俄以其主義利害與他國相異自必欲首先發難以破壞今日東亞外交之現狀夫日俄旣欲破壞今日東亞外交之現狀不憚身爲禍首則兩國之間自更不能不連結一致以取共同之政策矣桂太郎此行目的雖不僅在是而其主眼點則實爲滿蒙問題與俄協謀共同處分之策耳記者就見聞所及逆料桂太郎赴俄後之所恊謀大約不外如左（一）保持日俄在滿蒙之特權排斥他國勢力之　　　（二）厚集兵力於滿蒙爲待機併割之地（三）劃定兩國在滿蒙之勢力範圍籌議分割之事以上三事不始於今日實爲兩國數年來所欲協商之事此三事協商就緖則日俄在滿蒙之勢力己固滿蒙殆非我中國所能有矣滿蒙旣非我中國所能有則若英若法必將效日俄之所爲西藏及雲貴之邊地又豈能爲我中國之所有哉嗚呼日本桂太郎此行實中國瓜分之導火線也 
要件 
[省議會選舉法草案（續）]  
　　第十三條　選舉人名冊　載事項如左（一）姓名年歲住所及住居該縣年限（二）職業（三）每年納稅額 
　　第十四條　選舉人名冊告成後置於投票所自十二月一日起至十二月二十日止爲宣示期間如本人以爲錯誤遺漏准於宣示期間取具憑証呈請修正前項呈請初選監督自受呈請之日起於二十日内决定之如不服得呈請於複監督其决定期間同 
　　第十五條　初選監督於决定後應加修正者於十日内修正之成複選監督於决定後應加修正者於十日内通知初選監督修正之 
　　第十六條　選舉人名冊以二月十日爲確定期限 
　　第十七條　確定選舉人名冊應造正副兩本限二月二十八日告成正本存投票所副本呈複選監督 
複選監督於各初選區選舉人名冊副本報齊後應卽彙造總冊限三月二十日告成呈總監　選舉人名冊三年以内保存之改選補選仍以此爲標準 
　　第十八條　議員定額分配於各複選區之法每複選區一名其餘額由總監按照全省選舉人名冊以餘額除全省選舉人總數視得數多寡定選舉人每若干各應得餘額一名再以此數分除各複選區選舉人數視得數多寡定各該複選區應得餘額若干名　其各複選區有選舉人數不敷選出餘額一名或敷選若干名之外有仍零數致不足餘額者比較各複選區零數多寡將餘額依次歸零數較多之區選出之若兩區以上零數相等其餘額應歸何區以抽簽定之　議員定額分配定後由總督將各複選區應出議員額數於五月二十日前通知各複選監督 
　　第十九條　複選監督遵照總監所定該複選區應出議員額數十乘之爲該複選區初選當選人額數初選當選人額數分配於各初選區之法每初選區一名其餘額由複選監督按照全區選舉人名册以餘額除全區選舉人總數視得數多寡定選舉人每若干名應得餘額一名再以此數分餘各初選區選舉人數視得數多寡定各該初選區應得餘額者若干名　其各初選舉有選舉人數不敷選出餘額一名或敷選若干名之外仍有零數致不足餘額者比較各初選區零數多寡將餘額依次歸零數較多之區選出之若兩區以上零數相等其餘額應歸何區以抽簽定之 
　　初選當選人分配定後由複選監督將各初選區應出當選人額數於六月二十日前通知各初選監督 
　　第二十條　初選監督應於六月二十日頒發選舉告示載明左列各項（一）投票所地址（二）投票方法（三）投票日期（四）本區初選當選人額數 
　　第二十一條　初選以七月一日爲投票日期 
　　第二十二條　投票之日初選監督及管理員監察員自應按時齊集投票所 
　　第二十三條　投票所周圍得臨時增派巡警嚴查一切 
　　第二十四條　投票所除執行選舉事務者及投票人與巡警外他人不得闌人 
　　第二十五條　投票所之啓閉以午前入時至午後六時爲率非其時不得入内 
　　第二十六條　投票紙由複選監督按照定式製成於投票日期五日前分交各初選監督 
　　第二十七條　初選監督應照本區投票人數造其投票簿並按照定式製造投票應　投票簿應載明投票人姓名年歲及住所 
　　第二十八條　投票人届投票日期親赴投票所自行投票不得代理 
　　第二十九條　投票人在投票簿所載本人姓名項下籤字畢方准領選舉票一人以一票爲限 
　　第三十條　投票用無記名單記法祗准备被選舉一人之姓名親投於　 
　　第三十一條　投票人於投票所内不得爲協議及勸誘之事 
　　第三十二條　投票之拒否監察員議决之可否同數初選監督决定之 
　　第三十三條　投票　除投票時外嚴加封鎖 
　　第三十四條　投票完畢之翌日由初選監督酌定時刻曾會齋齊管理員及監察員在投票所開票開票時刻預行揭示 
　　第三十五條　開票時准選舉人参觀若人衆不能容時管理員得限制人數 
　　第三十六條　投票畢應先將選舉票投票簿對照如有放棄選舉權等事應另冊記明 
　　第三十七條　左之投票無效（一）寫不依式者（二）夾寫他事者但記載被選舉人職業或住址等項者不在此限（三）字跡模糊不可認者（四）不用投票所所發票紙者（五）選出之人不合資格者（六）選舉人不合資格者 
　　第三十八條　投票之效力監察員議决之可否同數初選監督决定之 
　　第三十九條　投票所自開票完畢之日起三十日以内裁撤之 
　　第四十條　初選投票以得票較多數者爲當選但以該初選區應出當選人額數除全區選舉人總數將得數五分之一爲當選票額非得票滿該額以上者不得爲初選當選人 
　　第四十一條　凡因不滿當選票額致無人當選或當選人不足定額由初選監督取得票較多數者按照定額之數或不足額之數加倍開列姓名卽行榜示於開票後第三日在投票所令投票人即就所列姓名行决選投票其取得票較多數時有票同者年長爲先年同者抽簽定之　决選投票以得票較多數者爲當選票同者年長爲先年同者抽簽定之 
　　第四十二條　當選人名次以得票多寡爲序票同者年長爲先年同者抽簽定之 
　　第四十三條　凡得票滿初選當選票額而當選人額數己滿者作爲初選候補當選人其名次依前條之規定　决選投票後以加倍開列之不當選者爲初選候補當選人其名次依前條之規定 
　　第四十四條　選定初選當選人後應即榜示並由初選監督分别通知各當選人 
　　第四十五條　當選人自受通知之日起十日以内答復逾期不復作爲辭不應選 
　　第四十六條　當選人承諾當選由初選監督交付當選執照前項執照由復選監督按照定式製成先期分交各初選監督 
　　第四十七條　有辭不應選者以初選候補當選人名次表之列前者遞補之 
　　第四十八條　初選當選人確定後初選監督將姓名榜示並將初選舉始末情形作成報告書會同監督員署名連　投票簿及有效無效之票紙確定初選當選人姓名及履歴冊一併申送複選監督三年以内保存之 
　　第四十九條　復選監督應造具複選人名冊以初選當選人爲限册内應載事項如左（一）姓名年歲住所及住居該縣年限（二）職業（三）每年納稅額（四）初選當選票數　（未宪） 
 
 
 

Page 2

 
 
[命令二十七日臨時大總統令]  
　　任命周學熙爲財政總長許世英爲司法總長范源濂爲敎育總長陳振先爲農林總長朱啟鈐爲交通總長此令任令章宗祥爲大理院長此令 
[專電]  
　　北京電　袁總統聞日俄協約己成擬於明後日邀集各國務員及參議院議長副議長與各政黨領袖會議對付之策並勗以共挽危局勿再自存意見 
　　北京電　蒙藏危在旦夕政府又電催各省火速協餉俾謀對付鄂湘粤等省已籌欵匯解 
　　北京電　工商總長己提出數人參議員多數屬意於劉揆一可望通過 
　　北京電　各參議員自通過第二次國務員後頗爲冷淡且多厭談院事 
　　北京電　袁總統聞日皇病勢增劇深爲系念特派外交總長至日使署慰問並手書慰電發交駐日代表呈送日廷 
　　南京電　南京一帶軍餉己兩月未發金陵關所指借六十萬迄未兑出大局頗爲岌岌 
　　南京電　程都督昨電大總統密保王芝祥有品學兼優𤍽心任事實爲當今不可多得之人倘能畀以重任必有裨益於民國之語 
[特約路透電]  
　　北京電　工商總長一席業己提出候補者數人劉揆一及梁士詒均列名於内而劉最有望 
　　北京電　直隷省議會因聞袁總統將任命馮國璋爲直隷都督特派代表晋謁袁總統表明不願承認之意袁謂俟官制議案通過則都督及其他行政官是否應由總統任命抑由國民選舉即可决定該案未通過以前余决不欲更易各行政官云 
　　北京電　陸軍次長蔣作賓現有辭職之意聞蔣與段總長近嘗因事衝突此次工商總長舉蔣補任或卽因此 
　　北京電　中政府爲策勒一案答覆俄使之照會曾言將來查實之後如果係該處華人挑釁肇禍則當由中俄代表會聞公定應付賠款之數 
　　北京電　據此間華字報載稱政府現聘英瑪理遜博士及亞里茄博士爲顧問員亞氏前曾在寗充當顧問 
　　東京電　今日（二十八日）一點鐘時日皇病忽加劇三點鐘時御躬温三十九度九脈動呼吸疾不可數腿臂痙擧頗形痛苦經醫用器注射業已無效彌留期迫恐將不諱 
　　東京電　二十六日上半夜日皇因不能成寐神頗不安旣而靜睡數小時今午（二十七日病狀報告已稍有進步今體温三十七度六脈動每分鐘一百次呼吸每分鐘三十次巳較前稍舒惟内務省各員及諸醫所述病狀言人人殊極難言其眞狀以意料之必極危篤御躬所用之注射液究屬何類傳說紛紜莫衷一是聞今晨所用者係含鹽性之液云 
　　東京電　日皇之病昨雖小瘥惟能否告痊尙不可必據今日（二十八）正午病狀報告謂晨間九點鐘時御躬温三十八度脈動每分鐘一百零五次呼吸每分鐘三十二次體更羸弱昨日終夜不能安息 
　　南京電　浦口各軍隊揚言如五日内不發餉則將刦掠鐵路及各當鋪現安徽都督栢文蔚巳抵浦發餉若干故已暫慶安謐 
[譯電]  
　　倫敦電　據泰晤士報士郎托訪事電稱坎拿大輔助内國海軍一事不日將有重要之宣布聞坎拿大擬築造每小時行二十五海里商艦臨時可改兵艦之船四艘以供坎拿大太平洋鐵路公司需用其槍砲軍火等物均存儲於大西洋兩岸一旦有事抵港二十四小時後即可從戰英國海軍部己贊成此議平時運載旅客郵件由海軍後備隊駕駛戰時即可改作兵船至坎拿大太平洋鐵路公司現亦築造較小之輔助兵船兩艘專供太平洋之用 
　　倫敦電　據泰晤士報雅典訪事電稱意國亞米格里洛將軍近巡游開里姆洛斯時曾在某處演說謂愛琴海諸島决不再還土耳其 
　　鈕約電　浮其利亞西部之裴印脫河礦地近起暴動礦丁已割斷電話及電報之綫故無確實消息各報皆盛傳暴動者現用炸彈機關槍來福槍從事戰鬥據最確消息現己有私家偵探二人死於非命 
　　君士坦丁電　土耳其陸軍公會要求解散議院之函今衆說紛紜莫衷一是或信係陸軍公會之仇人假造以損毀該會之名譽 
[公電]  
　　江西李都督電　各省都督均鑒頃准國務院敬電奉大總統令各省都督遴選代表三人赴京以備諮詢而圖統一等因此舉爲中央與各省連絡權與統一行政團結精神無逾於斯惟代表爲内外聯絡之樞紐職務綦重烈鈞之意擬請各省協商會電中央請明訂代表在京職務特開本省政務會議徧集各機關公同討論擬訂條件如下（一）國務會議各省代表得出席陳述意見但每省以一人爲限（二）各省代表對於本省要政奉都督之指令得請求開國務會議（三）大總統提出法制預算案交參議院以前應請徴集意見由代表轉逹之（四）對於各省政務之命令應先期諮詢該省代表於地方情形有無窒碍以上各條如能實行庶不致蹈前淸遴選陳述員之故習以期確守聯絡之效而固新國之基現在遴選方急務懇各都督發抒卓見妥議此項條件會電中央採擇至代表對於都督所負責任亦應參酌各省情形另訂遵守條件要以不得違越都督意旨曁在中央運動服官放棄代表職務爲通則統望從速規擬並將派員姓名赴京日期互相電告以便接洽一隅之見當否乞迅賜敎爲盻贛都督李烈鈞叩沁印 
　　北京國務院電　各省都督均鑒奉大總統令大局岌岌非中央與各省同心共濟無以圖統一而救危亡數月以來内外情形漸趨一致顧以距離遼遠脈絡不靈尙不免時有隔閡之虞將欲圖一致之進行收指臂之實助心所甚願勢有未能本大總統深知各都督洞明大局力顧艱危特以無疎　意思之機關故隨在每生扞格茲定每省各派代表三人須熟於軍事及内政各門同各都督切實遴選以閱歷甚深素有經騐而爲各都督所信任者爲合格選定之後即由各該都督加給委任狀迅卽來京以備諮詢並將該代表姓名及起程日期先行電覆各員寓京旅費由中央籌給等因卽希遵照國務院敬印 
　　天津張都督電　大總統参議院各省都督均鑒民國臨時政府前因黨見横生風潮迭起不幸而有第二次之組織己爲外人所輕視現在借欵停議財源枯竭蒙藏風雲驚報迭至存亡之機千鈞一髮凡稍有國家觀念世界眼光者無不同聲呼號切盼政府成立以資挽救乃此次提出國務總長竟因黨見不合未能通過陷民國於無政府之地位不知民選議員係屬代表國民并非代表黨見當國民選舉之初均望其爲全國造幸福非望其爲個人秉權利政府不成國民何賴覆亡之下黨亦随之參議院成立時己四月之久於國家重大議案均未議决公布以致南北政治未能統一行政官廳無所適從而獨於組織臨時政府一事各持黨見互争不己知之者以爲謀同黨之加入不知者以爲圖個人之祿位中外異詞訛言　起失國民期望之心啓友邦畿評之誚肇端雖小影響極鉅蓋謂政府旣名臨時卽無示久性質現値民國新立外交吃緊建設之事經綸萬端斷非一黨人才所能擔負應請大總統趕速另選名譽素著之員卽行組織内閣並請參議院議員破除黨見一致贊成使二次政府早日成立以期先慰民望藉固國基俟南北統一友邦承認然後召集國會另組政府再行各黨政見以維邦本而支危局否則事難規定内訌迭起自侮人侮禍不旋踵死義諸君亦將痛哭應請大總統以國家爲前提速行委署國務員不必徒循黨見徴求同意俟國會成立後再行改組事機危迫言不知裁區區愚誠伏維鑒察張錫　敬印 
　　杭州蔣都督電　大總統國務院及各政黨本部軍警各界各省都督均鑒　前主張超然總理混合内閣爲維持大局立論本非於黨見有所異同國家命脈在政府　員屢易此實於事勢無可如何參議院爲人民代表有維持無破　有委曲求全無隨意愛憎方不負國民公意此次政府提出閣員一案全數否决一時國家陷於無政府地位本日接北京軍警各界公電恐　大亂復聞陸總理呈請辭職参議院以國民公義陰行少數黨人之私見不　各國己否承認國民公意如何一味兒戲國事蹂躪政府所謂代表國民之天職何在萬一國本摇動外人　　而起瓜分之禍近在眉睫誰生厲階至今爲梗將母以共和告成得之太易遂不恤出以輕率然生民苦　炭久矣所望非他求一安全之政府能維持秩序保衛治安爲無上大願訴之各省質之全國國民豈不其然故今日救亡之策惟有抛除黨見速立政府事事以國家爲前提以國民公意爲歸宿穏健進行力求鞏固民國之福國民之幸若乃圖便逞私輕於一擲政府己矣國家奈何大禍之至有非　所能逆料者言念及此涕涙與俱扶　持危所望當路言苟有效黨自請犠牲以謝黨人區區哀誠天日鑒之蔣尊　敬印 
要聞一 
[參議院否認二次閣員後之大總統]  
　　痛切勸勉各黨大總統對於二次國務員全數否認殊爲憤恨以當此一髮千鈞事機危迫羣策羣力尙難圖存若一部缺席則專司之成責旣不立連帶之責亦不完全險象環生不堪設想參議院如必以滅種爲樂觀則本大總統束手待斃夫復何言决擬日内下一命令宣布此次閣員不能通過原因並勸勉各黨消除意見務以國家爲前提云 
　　函告參議院此次閣員未能通過原因複雜大總統昨致參議院函云（上略）當此四面楚歌事機危迫國務各員但須擇學識經騐確有專長無論黨派異同皆當協力贊成以期早日成立萬一少數部員全才難得亦可通權利害稍示通融斷不能以一髮之微牽動全體一部不職不過失司各部未成立召亡國此中關係無待煩言况彈劾之權操於議院與其决裂於今日何如補救於將來明逹之人均能共體時艱望貴院以國事爲懷設再遷延不决禍變日深十日以外將有復求如今日者恐不可得也貴院速具同意民國幸甚（下略） 
　　飛電孫黃總統府秘書廳阮忠樞君於十九午後持大總統交下密碼電三通轉發電報處除電致黎副總統一通外其餘二通係致前大總統孫與黃克強先生内容係懇請二公來京調和黨見共襄内閣成立立言極爲誠切云 
[二次閣員否認後之各政黨]  
　　同盟會同盟會於前日午後開補選主任　事大會因爲雨所阻到會者二百餘人首由魏宸組君報告本會移至北京後經過種種及前次國務員退職原因并此後本會進行之計畫次開選舉亦由魏君預行推薦適宜人物計總務部主任幹事宋敎仁君以二百零二票被選爲總務主任代理理財部主任幹事孫毓筠君以一百七十七票被選仍爲理財主任其政事部主任幹事則張耀曾君以一百五十九票被選繼任次開演說以時間短促限定人各二十分鐘畢辭簡單表意首蔡元培君以靜穆沈着之容紓臨别贈言之感略謂所希望於同盟會者四事（一）同人萬不可引革命之事自以爲功使反對黨藉口（二）會中討論事宜切不可有意氣語使有見地者不得盡辭（三）屬於本會各報紙之言論急須統一遇有問題出宜即速公同研究决議之後主張便須一致（四）與反對黨對抗宜擇黨義最先之點力求制勝餘可依次徐圖解决不必同時宣戰次宋敎仁君孫毓筠君王正廷君景耀月君各有演說宋以同盟會旣屬政黨應循政黨適用之手叚爲平和的活動孫說最要處謂現在國家宜先復地方秩序目前國内富人多因變端無定避地不歸最傷元氣又言同盟會派報紙感情的多理解的少宜急籌統一之方王說最要處謂主張政黨内閣宜以法律觀念相伴而行必尊重法律然後國基鞏固景說最要處深慨同盟會步步退讓委建設共和於向來反對共和者之手危險萬分責任未了又有沈佩貞女士鄭毓秀女士演說勗勉同盟會進步全塲咸表歡迎而　 
　　共和建設討論會共和建設討論會於本月十九號下午二時在北京事務所（米市胡同東夾道）開臨時大會到會會員八十餘人先由主席方君員報告今日開會係本會應議員談話會之要求次由湯君化龍報告議員談話會之結果大要謂本會在參議院議員昨日因陸總理出席無政治家資格大失希望卽時開本會議員談話會議决對於陸總理不能信任對於所提出各國務員不主張通過各黨亦多同意本日參議院投票各國務員全未得同意陸總理想當辭職惟是國事日棘外交日迫本會旣爲消極的反對仍不能不爲積極的維持昨己勸告各黨請卽發起院内三黨協議會務期爲根本上之解决謀一致之進行好在本會旣非政黨又絶不與各黨竸爭政權爲各黨所共信本會如能以最公平之主張忠告各黨未必不蒙采納故今日開會即欲以積極的維持方法而又爲最公平之主張請大衆討論云報告畢主席請會員各發表意見饒孟任君發言涉及約法問題劉崇佑君林長民君謂國務員問題尙難解决不應多生枝節孫洪伊君演述上海本部之意見一對於新内閣之主張二對於大總統之忠告鄧匯源君張君孟芳發言大槪贊成孫君演述之意鄧鎔君請將議員談話會要求之點分析說明卽付表决經劉崇佑君說明議談話會要求大會討論之要點一本會對於新總理之任用祇論人不論黨二本會所注重者祗在總理一人如承認總理則總理所提出之國務員無論何人一律承認三現參議院議員一律不爲國務員以上三條　本會通過後仍當警告各黨以國家爲前提勿各持黨見俾政府早得成立云云主席以劉君所說明者付表决會場一致通過遂散會 
[借欵問題種種]  
　　美國銀公司此次借欵决裂固由中國之拒絶然美公使實贊成之故自决裂後總統府開密議數次擬辦小借欵以濟目前之急美國銀公司遂於十七日晤陸總理願借美金一千萬元合中國二千萬元其合同業擬妥不日即可簽約 
　　法國男爵勾堆氏法國男爵勾堆氏久在中國經手借欵事件與金還交際甚多曾由金介紹於熊總長炫其在外國經濟界之能力熊信之凡借欵事多與之商此次借欸之决裂彼亦甚贊同者熊遂與之商借小欵彼因轉商於某銀行允借六百萬兩惟其條欵尙寛業巳成議 
　　德商瑞記洋行財政部亦以庫儲無幾日前向德商瑞記洋行借欵一百萬己於昨日由財政部與瑞記大班簽字 
　　大借欵之復活大借欵决裂俄國銀行團代表依拉維氏本不在京對於決裂頗有微辭以故俄代表對人言俟依拉維氏到京尙可設法轉圜英公使朱邇典氏與陸總理語次謂六國借欵條约之酷苛實有萬不得已之苦衷本公使當極力勵其稍爲退讓日美公使亦以爲言據此則大借欵或有轉圜之希望二十日十一點鐘總統府祕密會議討論借欵問題大總統以銀行 
 
 
 

Page 3

 
 
團旣有挽回之意又有各公使出爲調停則再行商借亦可惟須先問其能否承認改訂條約始有磋商餘地否則仍以實行小借欵維持現狀耳 
　　資本團之意見　確實消息六國資本團十九號午前與各該公使會議以六國借欵問题自去年四川人民反對後遂至决裂釀成革命風潮中國人民程度日進今雖與中國國家機關交涉因不满意中止益知國家程庋之高惟中國現在内亂未己黨派復爭南方一帶日内若無巨欵接濟勢必至變亂而後己現雖有某某兩資本家（指勾堆的波而言）願單獨借欵恐將歸失敗而我等亦當自謀抵制之策總期大宗借欵仍歸六國將來利益應可均沾時美使嘉樂恒謂中國現正辦内國公債及國民捐恐無須我等之欵也某使答以中國人民程度雖高恐對此二者不能到充分地步云 
　　伊集院之投機　日前兼署財政總長趙智菴君晤日本公使伊集院君伊云我輩係多年舊交公旣兼任財政總長値此借欵决裂之時轉瞬即須放餉此款從何籌出鄙人當以私人名義暫代籌借三百萬兩藉資挹注趙答鄙人自到財政部以來確知所存庫欵及各省解欵不特足敷本月之用並有盈餘不勞貴公使越爼代謀伊又云此次借欵决裂之原因實因各國担任此種大宗借欵發買債票毫無把握籌措亦殊不易即以日本論立時交出一千萬國家銀行亦無如許現欵勢必向各銀行各資本家零星凑集難保不牽動本國市塲致兆恐慌之觀且就貴國現情論之大宗借欵亦無用處不如改借小欵陸續整理財政俟秩序全然恢復再爲擴充實業之計如果需用小借欵鄙人當可設法數千百萬不愁無着也趙答以鄙人不過暫時兼署借欵計劃當俟繼任財政總長到部後再行提議伊集院遂唯唯而退 
　　 
[財政部之鱗爪談]  
　　幣制機　爭執　財政部官制本將幣制局作爲獨立機關後因参議院反對遂議改組一幣制委員會並於財務司均設幣制一科且原議並擬仿法制局法典編纂會辦法設官分職迺昨經該部討論會研究多數不以設官爲然現己决定卽於幣制科中派定專員其委員會則只討論關於幣制事不再設官云 
　　庫欵現存確數　財政部自成立以來本無大宗入欵所恃者只借款及各省協濟之款兩項借欵早已用罄而各省恊濟之欵本屬有限日來撥付甘肅上海南京等處亦所存無幾茲調查其確數庫欵實存銀四十萬洋八十餘萬元云 
　　兌交外省之欵　探聞財政部己來接濟外省之欵有兩項一係靖西廳同知亞東關監督馬師周前曾請款昨己出匯豐银行兌二萬元一係兌六萬元交江蘇程都督轉交安徽都督柏交蔚云 
　　恊濟中央之欵　各省恊濟中央之款湖南係一百二十萬河南係三十萬湖南之款到京即交俞明震九十萬兌甘肅而河南則因洛陽匪亂該省財政奇絀昨又向中央索欵二十萬云 
　　稅務處調員　稅務處人員本較他科爲少而事又較他科爲繁故又有續調人員消息聞昨已將前貴州副監理官陳星侯調入該處辦事云 
　　徐恩却辭職　墊款稽核處稽核員徐恩元因借欵决裂無事可辦巳屢請病假現聞徐因病極重巳於昨日上辭職書云 
　　 
[法制局提出新法案]  
　　一文官保障法草案　法制局以官吏爲社會職業之一種變更消滅非有法定條件不可特擬就文官保障法草案以保官吏地位不致再由政府隨意罷黜惟所規定者僅係一般普通官吏至特任官聘任官公使及秘書等官則不在其限内己將此案提交國務院業由國務院會議决定大約日内即可提交参議院矣 
　　二典試委員會編制法草案　法制局前擬之典試委員會編制法草案係採日本設品等典試委員會於中央爲常設機關嗣因中國幅𢄙廣大僅於中央設立遠省士子奔馳殊覺不便是不適用現另行修正改爲中央高等典試委員會及地方高等典試委員會僅因典試至銓衡之事則另擬辦法不歸此會兼辦定此委員會爲臨時組織無須常設現己將此項改正案提交國務院不日由院議決即提交參議院云 
　　 
[淸談（萍桴）]  
　　偉哉江南將士茅迺封等發起征藏請願之大舉 
　　西藏者川滇兩省之屏蔽外蒙獨立之遥援　　西藏不守則西南之屏蔽孤而外蒙獨立亦將無日而取消矣　　今日寇氛甚惡英人巳有干涉之宣言我苟不先發以制人則西南　疆勢且恐不得爲我有而民國之威信以去統一之大局以傾共和前途又將叢生種種之障礙矣果也如茅君之言特　征藏總司令田各省抽撥勁旅三千人裹粮而進卾　贛皖蘇浙各兵爲一路由四川進兵黔滇閩粤桂各兵爲一路由雲南進兵直豫晋陜甘各兵爲一路由靑海進兵合全國之力以傾注於一隅藏番雖狡笨人其阻無難也尚何逆命之足云哉 
　　小說 
　　 
[小說記事泥金扇（五）（鐵）（公）]  
　　須臾室門大啓一壯士躍入手握利劍寒光閃灼照耀一室視之即虬髯人也逕前解靈兒及二車夫縛日勿懼兇僧己爲吾斬却矣乃隨之出但見血肉狼籍屍骸遍地蓋寺中僧衆己爲虬髯人斬殺殆盡矣少頃出寺門見所乘車及財物皆如故急問吾舅安在曰山下耳於是急下山行約數里許虬髯人命稍坐然後入一草叢中導一人出視之即其舅也於是各以所遇狀况相告且驚且喜無不羅拜於虬髯之前虬寗人笑謂靈兒曰若何拜吾獨不畏吾覬觎汝財物耶數十金安在曷不奉與吾靈兒復拜曰向者愚昧無識誤以公爲盗今而後知公義士也再生之恩異日必報虬髯人復笑曰汝知除兇僧外尚有何人覬觎汝財物乎曰不知也曰即汝之二馭車者耳若輩欲謀奪汝裹中金久矣因遇吾故未敢即發吾又因汝畏吾面貌兇猛必投逆旅以避吾吾故先至逆旅中以待之以察若輩之舉動明日吾醒時知汝己登車就道急尋車轍之跡追汝久之無所見忽聞遠處哭聲甚哀急蹝跡其所在見一人坐大樹下即汝舅也叩其故始知汝及若輩爲兇僧據去矣言畢逼索二車人懷中得七首二以視靈兒曰若輩果無謀汝意何必懷利器耶靈兒始知虬髯人於逆旅中所言覬觎汝財物者自有人一語即指二車夫而言也曰徴公吾與舅不死於兇僧亦死於若輩之手矣虬髯人問曰吾觀爾容顔惨淡殆有寃屈事平靈兒俱以實告且言所以不畏强暴而行艱險之路者欲人都訴之於輦　之下冀雪父寃耳虬髯人曰汝志良佳然輦　之下豈易得訴恐無濟於事耳吾當助汝以成汝志汝入都可投某逆旅待吾十日吾至汝當訴諸某相國事必濟矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南京新借欵之希望]  
　　程都督前派應季中赴滬託大兆公司向永年保險公司借銀四十萬爲江蘇銀行資本以寗省　鐵路擔保擬定借欵草約五條業己電財政部核辦昨奉部覆電甚爲贊成聞俟交省議會通過後即向該公司簽押撥欵云 
[江寧政聞錄]  
　　江寗巡警局長羅君良　自到差後添設馬巡崗警及加增各科員薪資每月開支約有三萬七千餘元茲聞程都督以財政困難建於極點該局開支過甚未免糜費現己核准每月一萬八千元故羅局長擬將範圍縮小新添馬巡崗警一律裁撤至新舊各科員加增薪水槪行減折警界聞此消息無不異常恐慌云　 
　　江寗高等審判分廳廳丞徐君仲蕃昨出通告云本廳管轄區城爲江寗鎭江揚州南通四屬惟各地方遼闊上訴繁多本廳丞經驗未深時虞　脞加以桑梓之地親故往還稍涉瞻狥即招物議惟有遇事不避嫌怨居心一秉大公以本地之人所本地之事自當任勞任怨勉力維持設有未盡事宜尚望我父老昆弟匡其不逮至於訴訟曲直全以法律爲標準斷不容枉法　情若以請託干求希冀勝訴無論直接間接一槪絶不理問惟我父老昆弟其共諒之 
　　 
[蘇都督府令述要]  
　　蘇民政長呈復當貨縮短期限一案查當貨縮短滿期於貧民生計阻碍殊多據呈各節自是實情在商法未頒以前應仍以十八個月爲絶貨期限惟商業改用陽暦一節似可酌量地方情形交由商會妥議施行除照會蘇州典當公所外合行指令該民政長查照辦理此令 
　　都督訓令各民政長云查北洋公債存典生息銀兩其來源係前淸歴任滬道先後設法籌撥龍門師範經費嗣因擔任北洋公債經袁道樹勛將存款提回借購債票分期歸還發蘇松太三屬存典生息按季提取仍撥學校經費現在龍門師範學堂改爲省立第二師範學校常年經費己由省議會議决列入預算按月由省庫支放前項存本　即改爲省有以淸界限爲此訓令該民政長即將壬子年息銀按季提取逕解省庫以便通籌支配再前淸滬道發存備賑本欵亦屬省有性質其息銀應一併解庫均無庸再繳上海 
　　 
[民生國計會正義部開會紀事]  
　　民生國計會正義（崑山正義鎭）部自本月十號由吳君殿臣　君時熙等十人發起組織以來入會者頗形踴躍二十六號由會長孫君時熙邀集各會員研究改良本鄉夏布尺幅方法業巳通過二十八號上海總機關部派陸君聯　到鎭演說是日在該鎭南城隍廟（即民生國計會正義部事務所）開會上午九時一刻宜講到會者二百餘人首由臨時主席孫君時熙報告開會宗旨次由陸君聯魁演說閘發民生主義并謂時局艱危非調和黨見注重　工商不可云云鼓掌之聲不絶後由會員吳君殿臣屈君楚伯李君笑白王君定九來賓金君嗚伯相繼演說大致謂改良工業維持國貨以挽回利權爲當今之急務下午一時散會是日天　　　然　者不稍　忽如極一時之　云 
[呉康壽得禍原因]  
　　蘇州先鋒　管帶吳康壽己於舊曆四月十九日枪斃各報均謂共謀變伏誅不知其得禍之原因實由悮拿廣福顧培甫而起廣褔鎭有顧培甫者素　岐黃與蘇都督府承政廳長張雨　（即張一爵）之至　某因購地有隙張久欲藉事報復近假軍政副司之威於是函節吳康壽立拿顧培甫誣以通　等罪并謂如抗不受縛當予格斃勿論並加蓋私印一方吳康壽得僧後立飭駐廣福先鋒隊捉拿顧培甫幸該鎭市董羣起而攻力保顧某絶無通匪情事并以吳康壽挾嫌敲詐等情控諸都督府於是軍政司長　鹿萍君面詰吳康壽以無公文何得拿人吳實逼處此乃以張雨葵密函相告被記大過一次了事張雨葵聞信大窘即向與忌吳益甚適有先鋒　亂事發生張乃羅織其罪殺吳以滅口云 
[湘都督關懷大局]  
　　協濟甘餉　蘭州電云長沙譚都督昨接甘肅參議員秦望瀾吳鈞宋振聲王鑫　田駿豐等來電云尊處電撥甘新協餉十五萬當此財政支絀自顧不暇之際獨能於接濟中央之外恊助西陲顧全大局當代無兩謹代甘肅人民恭致謝忱又接河南張都督電云眞電悉借款未定中央困難外人偵知窘狀益肆要挾非急籌預備難以交涉我公首認巨欵電匯到京又復籌解甘新恊餉以保全大局爲前提宏力熱忱足爲政府後盾凡我國民同深欽仰豫省財政本極艱難前巳認籌三十萬何補車薪國事日棘不得不勉力圖維聊盡棉薄能否集數殊惶惶也 
　　接濟寗米　湘都督府昨接南京來電稱該省餉糈缺乏擬向湘省採購以資接濟譚都督以現在秋收伊邇湘中榖米尙稱裕如近雖各屬禀報水災而統籌全省情形當不至於匱乏已允寧垣在湘購辦三十萬石發給執照三百張每張限運一千石刻己有人領運下駛矣 
　　 
[湘人預防黔禍]  
　　湘省特派駐常籌餉兼調查員陳君義高以駐常黔軍事電呈都督謂黔電駐常己久迭經中央湘卾調處迄今尚未解决該軍餉項向來奇絀經湘接濟爲數己鉅若一旦餉竭兵譁西路一帶何堪設想此等疑難問題諸公萬勿漠視以爲無足輕重伏祈從速設法維持銷患未形徙薪之計諸維採擇大局幸甚 
　　 
[唐繼堯不認洪江會議]  
　　貴州都督唐繼堯欲解散前都督楊藎誠所部之駐常北伐黔軍以致黔軍全體憤激幾釀巨變中央政府特電請黎副總統湘都督派員調查確情就近排解因集楊唐所派各全權代表在湘境洪江會議乃旣經議决簽字之後唐以不利於已嗾使周沆戴戡劉顯世等假各界名義通電各處不承認洪江會議并派劉春霖統率滇兵改編之團防扼守鎭銅以備與黔軍接戰似此違約開釁黔禍曷有寗日現旅滬全黔維持會會長李楨等因此迭次開會討論議决辦法二條電請大副總統及湘川桂三省都督核辦矣 
　　 
[歡迎新浙督]  
　　第五軍軍長朱瑞君自任命爲浙江都督後萬衆歡迎茲將各處來電彙錄於下　旅滬學會電　軍司令总朱都督鑒公简浙督萬衆　呼乞速蒞任以慰民望浙江旅滬學會全體叩文　西人温錫晋（譯音）電　都督朱瑞杭州悅納鄙人慶賀閣下陞遷都督之職温錫晋　南京都督府章繼時電　朱都督鍳任命巳下爲全浙賀　駿敬都督府　北京電　朱都督鍳執事督浙東南之幸大局之幸慶敬　蘇州電　朱介人都督鑒公督浙定能爲浙造福敬代吾浙賀驤自蘇發 
　　 
[卾議會不贊成民選總監]  
　　卾省臨時議會刻迭准奉魯汴三省議會來電以中央編定外省官制民政總監由於簡任實係中央集權不宜於共和國體應請要求定爲民選爰集全體會議討論僉謂總監决不能由人民公舉其原因有三（一）黎副總統前有電致京師及各省以總監及一切行政長官均不宜用本省人即知事司法官如欲參用本省人亦須距籍五百里外此種辦法實有經騐非空論政治者可比（二）中國人民程度尙低固無唐識即令選舉未必能一秉大公且近日黨派紛歧意見各别必致彼傾此軋攻撃不己總監直如傳舍百政將盡廢弛民國前途更形危險（三）總監旣由人民公舉然持政以後遇有與法律相違及議會衝突之事必須起而彈劾是總監之進退全權操於議會流弊所及必成議會專制且總監職任爲國家地方行政之代表非純粹地方長官查歐美共和國國家行政長官皆由簡任議會祗立於監督地位揆之我國情勢適相符合萬不可以係簡任謂爲增漲中央權力意存反對該三省所主張礙難贊同聞巳電復拒絶矣 
　　 
[湖北内憂外患之危急]  
　　卾省近因不肖黨人企圖三次革命希冀　奪政權幸戒備嚴密立時鎭定然偵捕外匪不無鬆懈之虑宗社黨死灰遂得乘隙復燃聞近有宗社黨参謀官根齡日前由漢口某租界江岸雇船載皮箱行李至省同伴者共有三人皆操北音惟根能操鄂晤彼等因沿江各城門盤　甚嚴卽繞至望山門入城守城官兵以挑夫號牌係沿江碼頭何以由該門入城此中必有疑　當命扣留搜查卽於棉被中搜出龍旂多面箱底上又藏有危險物該三人見事敗逃奔僅獲根齡一人業解都督府飭送軍法局審辦矣　漢口法界日前亦拿獲該黨十餘名訊據供稱該黨散布武漢　計三百餘人經費由鐵良供給漢口總機關在某敎堂内係由某敎民爲首等語現黎公巳派員調查擬與該領事嚴重交涉　漢陽城内前淸副將衙門對門森茂店内住有自稱係某省標統之某甲自云由九江來隨從多人均日以嫖娼賭博爲事駐漢一鎭司令部孫副官昨日親往偵探細詰來歷　出破綻當回鎭請兵來拿時渠等已不知所往僅抄出炸彈二個槍十餘桿另少婦一人聞巳將抄出各物解赴都督府核示該婦因自承係妓女爲某甲月以百餘元包來者故交漢陽縣看管 
　　　　三次革命主動者確係某機　自將祝　六等正法後餘　　　　欲動因驚備　嚴又庫空如洗卽　動搶掠亦無所得故遲徊未敢卽發昨經敎導關軍人又破獲其機關部一處所有抄出名册文書皆厚紙造成並無字跡後經都督府偵探之識奥妙者云此必化學中之某水所寫非浸之水中不　字跡黎公卽如法試騐詎揭其名册者首頁所載人名卽係某某等起義元勳黎公噤不作語草草翻閱兩頁卽飭當衆以火焚却不予深咎仍以坦懷相與某機關如再不知悔改直可謂之爲强盗會匪國人將共棄之矣　　敎導團卽殺端午橋之三十一舊軍改編黎公因無佳位安插之且不忍遺棄舊軍故褒之以極美之名目給予以特别之薪餉較普通軍人月多五元近日卾省内訌都督府内外均由該團支配巡護以報殊恩其欲滋事之軍隊攝於其威無敢妄爲乃造作謠言云將聯絡某標營與之爲難又謂憲兵隊因薪餉不及彼擬與爭衡以遂其離間詭計（都督府巡查保護以近衞軍憲兵隊敎導團爲最力故匪人欲離間之以便倡亂）現敎導團擬仿舉血曾例自請退伍未識是何意見但黎公倚畀甚隆決不俯允所請也 
　　駐漢二鎭軍隊昨解三少年至都督府衣服甚麗都聞該三人有一名邱冰者卽某機關辦事人聞與三次革命有關黎公親督副官唐仲寅反復研究所供甚密當發軍法局管押聞擬處以死刑旋有女學生裝束者四人求謁黎公云係該犯等之妻室姊妹滿口爲呼冤屈黎公槪令拒絶不見 
　　軍務司正長蔡濟民因畏某機關仇害早己請假避居病院所遺由副長吳醒漢代理反對黨又欲將吳推倒連日以來吳每帶司印寄宿於友人處不敢住其司内刻風聲益緊乃以病力辭司長之職黎公巳允所請賞假兩旬俾資調養惟遺缺無人敢任某機關正求之不得者卒經該司職員公舉參議任文煥暫令全權辦事以資維持蓋軍民分治以來軍務司事權縮小即無司長亦不虞貽誤也 
　　同盟會之卾支部長王憲章因都督府　軍事會議時與反對黨大起衛突某黨當黎公之前揭其謀危政府欲害黎公各情王旋卽辭去軍事參議擬赴京游歴黎公爲調停黨爭起見命人勸其出洋留學年贈費用二千五百元茲王君因風潮甚惡自居嫌疑地位己起程往滬聞須赴南京一行然後航海往東云 
　　 
[贛都督籌定自治敎育經費之通令（續）]  
　　民國肇建一般人民驟脫專制政府之　絆自治能力尙屬幼稚如欲力爲提倡非等定的欵不足以助進行查自治範圍尤以敎育爲急務初等小學係義務敎育東西各國特爲注重該司等擬將地方附加稅分配用途酌提三成撥爲自治常年經費其餘七成撥一成補助中學六成分撥各區小學以資提倡而期普及洵屬最要政策辦法五條均妥適可行應准照辦除通令各屬遵辦外仰卽知照此繳等因印發並分令外合亟通令爲此令仰該府縣知事卽便遵照辦理倘有地方紳士假名辦學侵蝕此欵准予禀明嚴究事關要政毌得稍涉敷衍致干重咎切切此令征收附稅分配辦法列下（一）此項附加稅查照本省臨時議會議决改良田賦案地丁每兩納錢三百文漕米每石納錢四百文槪隨正稅帶征准留地方公用無庸解省（二）每縣歲入嬩加稅通計若干以十成之三充自治經費所餘七成以一成補助府立中學以六成專爲開辦初等小學之用（三）一縣之中應析爲若干區暫照前淸城鄉自治區域及人口統計表核算除補助府立中學經費可不計區域外其自治費及初等小學常欵均須按區大小切實匀攤庶昭事允（四）初等小學學科及敎授時數應照敎育都通令辦理所收學生全額最少不得在三十人以下如徒假學校之名爲粉飾耳目之計一經該縣學務課長員查出或由敎育分會報告即應撤銷初等小學名稱倘有冒領公欵　情並應科以得罰（五）兩等小學包含初等在内仍照前條辦理（完） 
　　 
[蕪湖善後辦法]  
　　蕪湖商民近以所駐軍隊每月餉需依然無著深恐引起二次兵變民情異常惶悚商務總會特於七月二十四日開特别會議略謂日前呂君仰南盧君含章胡君召南俞君世壽等來函稱本埠駐軍責任未專軍餉不濟請會維持化議因無辦法當經函復請將辦法示明以便開會討論而期進行旋接呂君等復函並議辦法六條頗爲妥善公决仍由呂紳等商明都督如將前議各條核辦本會自當共表同情以期一致而謀治安此决意見六條附後（一）蕪湖所駐軍隊複雜應呈請何軍專負責任（一）蕪湖爲繁盛商塲非練兵地點應請量予移駐（一）負責之統兵長官應担任地方治安完全責任（一）六七八三個月在蕪兵隊餉項應竭力維持免貽口實（一）商人擔負巳重自無再行墊餉之理惟對於六七八三個月公家毫無進欵若不力予通融一有暴動商人首受其累大局所關大義所在端頼諸公於不得己之中籌晝　策（一）六七八三胭月先儘蕪湖地方所有釐稅截留發餉不足者再行設法補助仍將以上情形據實呈請都督核准臨時議會當於二十五日開會公决後即復呂君等函云昨奉覆函祗領之餘足徴碩晝藎籌無任欽佩敝會當於本日邀集全體議員開會逐條研究僉謂對於都督不敢侵越權限對於地方不能不勉盡義務茲將所議條件錄送台閱六七八三個月先儘蕪湖地方釐稅截留發餉不足者再行設法補助仍將以上情形據實呈請都督核准此决 
　　 
[皖江水災記]  
　　濳山水災甚重業經知事宋毓銜據情電禀柏都督云濳邑南鄉地勢低窪水患最深上年五東老　等處漬破估修需銀一萬二千兩之譜由民興修工程未半力乏中止前由知事據情轉呈請照宿松成案加截丁漕三成以濟要工奉財政司批躬親履勘復核當卽遵批往勘五東汪釗橋等處實係琪工浩大民力難終正擬呈復間該鄉洋蕩湖雙閘馬家閘兩處因六月十二號七月八號兩次洪水又崩潰白三十餘丈閘亦傾倒趙家湖魯家坂馮鄧湖陷泥湖各　共潰百餘丈五東汪釗橋等處因前工未竟所修盡行消滅卽未漬　之坂亦水屯無出禾苗湮没數萬田　盡成澤國經知事覆勘確實遍地飢民不但無力興築並且待哺嗷嗷除將情形另文呈請外理合電懇　撥欵項以工代　拯救災黎云 
　　含山自遭去歲水患各處圩堤均未修築完固今夏又淫雨不止平地水深數尺全含圩隄冲决者約居半數而西鄉淸溪鎭南鄉巴巴店又於該時陡發蛟水衔倒房屋淹斃人畜不可勝計卽逃出水厄者飢無以食不過苟近殘喘暫免於死而巳　　當塗縣境因六月間淫雨兼旬山洪暴發近山之區如小丹陽　里一帶皆係一片汪洋淹没殆遍臨江之處圩埂新修易於坍場近更危險　狀而東鄉小圩田畝被水冲破者又以數萬計所有圩民　析　居之情形眞覺哀　寒　無此凄　也 
　　銅陵地處江濱近來洪水肆虐仁豐各圩均己破决而禾苗將次成熟一量淹没秋收無望人民何以爲食不知地方長官將何以善其善也 
　　和縣前任知事陳廷　呑食華洋賑欵爲數頗巨致將新修圩埂未曾築固目下縣境小圩巳破十餘處而大圩亦岌岌可危倘江潮日漲終虞潰決則陳之罪大矣 
　　宿松於上月三十號大雨滂沱南鄉山裏陡發蛟水冲没圩田不可將計災黎逃往四鄉日則沿途乞食夜則露宿荒郊爲狀至惨殊屬令人心惻 
　　 
[李漢雄定罪]  
香港　署日昨開訊李漢雄行刺港督一案到堂觀審者數百人未開堂之前在署門外之華人甚多皆欲一覩李之狀貌廊内亦有西人及警弁等聚集大堂上犯人圈後之傍聽坐位皆無虚席堂中則有陪審員觀審之西人及法律界人員多名約至十句鐘巡警押李漢雄至李穿華式深藍色衣服其外貌略勝於在裁判道時其情形似不甚着意也者未幾正禀司戴維士出堂開訊法政司鴉刺巴士打主控被告不延律師辦護參事官將訴狀宣讀中述兩罪案其一是槍撃梅督意欲謀殺其二是欲以槍撃傷人身李自行認罪官閣曰汝明白所供認之控案否汝自認槍殺梅督意謀圖殺汝明白之否李曰我明白之矣官曰汝有何言自解保以不應將汝治罪李曰除在裁判署所言之外並無别言我定照此供認法政司曰被告所己認之兩案不是雙方並行者也政府祇請臬台判被告以一罪案而己被告己供認犯一最令人可怖之罪則其罪可想而知吾人皆知梅督憲是本港現任總督被告則已自認於七月四號以槍撃之希國謀殺梅督到港履新在下碼頭查閱軍隊後偕梅夫人及諸女公子乘肩與往大會堂受港人歡迎頌詞梅督之轎在右梅夫人之轎在左兩邊皆有印差四名又有别差在後兩傍俱有軍隊站立轎行約五十碼遠被告突過軍隊走至第二與第四名印差之中置手睜於轎前舉槍向梅督面殺被告顯然先在該處以候行事苟非某印差靈敏撃土其手及加羅巡目走至其前緊捉其手則彼定可以成事鎗彈雖放幸不獲中藏於梅夫人之轎頂被告與加羅巡目料　欲放第二槍惟不能壓槍制彼己認罪在裁判道署己認之彼云除所己言者而外並無别言彼之言如下梅督前在港時常苛等華人舉動强橫後調飛芝島總督亦持此政策苛等華人現在港中商民極信用廣仙而港政府則以强横嚴禁之如有違犯者則每罰念五元惟是廣仙之信用與否權歸商民因信用自由萬國公例且此種仙士非呌西人用之者而香港政府亦永未用之獨我華人自用之耳然此未嘗有碍港政府絲毫今港政府竟然禁之直是惹起彼此惡感乃乘機干涉我廣東全省官曰以上所言與案有涉耶曰否不獨此也尙有許多言語以上所言以何與此案無涉彼　己禁仙士及苛等華人矣讀前供壘續言被告所述之言是關於梅督未到以前所行之一例該例名爲一千九百十二年外國銅元則例經於四月十六號在定例局通過正臬司對通事曰問被告明白所己述之言否若不明白則爲通譯通事乃問之被告謂己明白法政司續言曰由供詞觀之可知被告己知其如何舉動彼行兇之宗旨顯無個人之仇恨在乎其中惟彼行此可驚之罪惡是直欲使政府有驚　政府以此案是極重之案後略靜片刻正臬司謂通事曰將我之言逐句傳與被告知之乃莊容判曰李漢雄汝己供認犯一令人可怖之罪此壹罪也汝本港同國之人莫不以之爲可惡汝在裁判署所稱之事於實事上並無根據不能寛汝罪倘汝行兇就手或可以捨汝命本司之責任是使兇險如汝之人再出現於社會上本署判汝監禁一世兼作苦工被告聞判嗣極爲鎭　毫不動容随巡警而去此案僅訊十五分鐘之久查西人監禁以二十年作一世期滿可以出獄云 
 
 
 

Page 7

 
 
　　　　本埠新聞 
　　 
[工程科大不滿意於保産公會]  
　　城濠路工工程科昨致拆城事務所梅坐辦函云敝科自七月五號飭令各工頭勉强開工拆城之後一切手續仍多阻碍不能一致進行所謂保産公會者又復得步進步非理要求各工頭坐糜工費實有迫不及待之勢因此日向敝科要求貼費推各工頭之所以要求者實由保産公會及無頼游民之阻撓致礙工作之進行應請尊處速籌根本解决之法以便興工而杜藉口又昨晨租户源成公司張寅生面稱保産公會議决如有租户首先自願拆房者該會當以炸彈對待以致該公司不敢首先允拆云云其實該會並不知炸彈爲何物即拆房者亦無享受炸彈之資格在稍有知識者决不受其恫嚇深恐一班無知之輩卽不敢輕於當試而狡猾者且挾此爲推諉之妙策應如何籌備對付之處即請卓裁賜覆爲荷 
　　 
[英領事履勘兵士墳墓]  
　　本邑城根英國兵士之墳墓因與路綫有礙商議遷讓己迭誌前報茲悉前日午後英總領事特偕華官同至該墳詳細察勘因見該墳上堆積磚土垃圾甚多即著拆城工匠迅卽挑除毌許蹧蹋至遷墳一節英領當場並未言及陳交涉使與吳民政長亦均一味謙恭並不面請遷讓究不知若何處置也 
　　 
[三誌私造僞質銀元之大舉動]  
　　徐家匯路五十號門牌洋房（即避署花園舊址）係在法租界範圍以内近有法國人摩雄萊樊台萊與華人某某等在該屋内私造僞質宣統銀元業經法總巡麥君偵悉率同探捕前往將兩法人與工匠人等共五十九名拿獲並抄獲鑄成之僞質龍元六千餘枚以及製造機器一併帶入捕房分别押候緝提同黨併究在案前日麥君又訪悉公共租界台灣路轉角五百零八號門牌門外懸有南京軍政府造幣厰事務所字樣者内有甬人李昌橋與此案頗有關繋即飭中西包探協同英捕房中西包探密往該處將李拘獲當即帶回法捕房押候訊辦 
　　法國火輪船公司買辦翁姓因與法租界私造銀圓一案有關於二十七日下午爲法捕房拘逮聞尙有首領一人亦己爲法捕房探知名姓正在緝捕據總巡捕房云翁姓與此案極有關係惟其詳情目下未便宣布俟將在逃之首領拘獲即擬在法租界會審公廨開審俟得各人口供然後由駐滬法副領事預審所拘之法人兩名以便着手又聞前在私造屋内抄出之銀元己送法工部局化騐室化騐據法捕房總巡云此種銀元聲音與眞者無異其銀質成分亦與眞者相同然亦不合中法之法律蓋鑄造銀元本爲政府之權利個人私造卽係犯法　又據某法人云徐家匯路私造所未開工以前曾有人請其管理該處事務彼知上海之私造所今尙有四處云云此次徐家匯路私造所之發覺實因有某工人曾向辦事人要索工價未遂所欲故未待開工即行辭去旋將所知詳情通報捕房遂得破案 
　　 
[流氓强搶木料]  
　　本邑拆卸城垣開工以來迄已半載現在小東門迤北一帶房屋正在拆卸而一般流氓每將拆下之木料恃强搶去事爲市政長莫子經君查知特於日昨函請警務長穆杼齋君設法防範以免騒擾穆接函後查得該處係屬東二區轄境立即通知該區局張祝蓀君加派巡警妥爲照料如敢故違著卽拘案重辦 
　　 
[偵探又獲一匪]  
　　拐匪王玉山誘拐大小男女五名匿居廣肇公所之嶺南山莊曾由滬防全軍偵探張炳榮等拘獲解奉李統領移送檢察廳訊辦在案茲悉尙有拐匪莊亞六一名因先逃逸故由廣肇公所董事伍廷芳君等函請李統領密拿業於昨日由司令部偵探將莊緝獲當奉軍法長飭檢罕廳歸案究辦 
　　 
[孫羹梅重任帮審三誌]  
　　駐滬外交團以公共公廨案牘纷繁擬再添設襄讞員各情迭誌前報茲悉各領事在公會集議時僉以德副領事師謀君來華最久素悉滬地人才請爲主持師君遂詳加物色始則注意前帮審員李　仙君繼則委任孫羹梅君業已函致關讞員禀商陳交涉使應俟令行孫君赴廨任事惟聞李君素知醫道現擬懸壺市井不願再入仕途云 
　　 
[審判廳注意命案]  
　　靜安寺綿贯醫院日本人松村中毆斃同院華人顧阿虎詳情己迭誌前報茲悉審判廳以此案關繋人命未便含糊除屢函公廨詳查屍屬外前日又咨請交涉使遴聘著名律師出庭起訴以伸公理 
　　 
[製造局之出品]  
　　製造局李總理以張家花園設立之品物陳列所業己届期所有本局製造之各種軍械槍炮子彈無烟火藥及機器鋼鐵等料亦應運往比賽故於前日將七生五之管退砲新舊各一尊並六米立八七米立九之新式快鎗二支又較量機器四部又一百磅傳台砲之砲坯縮小十二分一之模型全套又練鋼廠一切鋼料模型及拉力等項又繪圖譯書等類派委譯員蔡綏芝槍廠委員汪熙伯砲廠委員王月秋畫圖敎習邵嗣陶龍華無煙藥廠委員朱雲龍子藥廠委員徐君練鋼廠委員施耕尹等前往會場妥爲照料 
　　 
[急來抱佛脚]  
　　滬防福字營劉司令通諭所部云照得軍制首當操法研究操法之道必先由官長習練嫻熟方可爲軍士表率乃不愧官長名義查本營各官長操法多未精通祇以去年光復時熱心立功是以分别飭放官長不得計較操法今當成軍巳久該官長等理宜習練嫻熟以保軍人資格江蘇都督程指日來滬會操該官長等應加緊率領軍士一體練習庶幾保全名譽不讓人先爲此本司令長通諭本營官長軍士等一體知悉隨派指揮官勤加訓練自示之後務宜遵守指揮官號令以資研究而專責成倘有恃功傲惰不聽指揮致壞軍紀者定按軍律重責不貸其各凛遵 
　　 
[商團公會舉定議長]  
　　商團公會昨開臨時議員會選與正副議長到會職員四十一人推定凌季譚君爲臨時主席用單記法選舉黄襄君當選爲正議長顧諟明爲副議長旋經議定於陽曆八月一號起開會一個月每逢單日八時起至十時止各議員均到陸家浜圖書公司原址商團公會内集議進行辦法 
　　 
[租賃輪船之糾葛]  
　　承記有限公司因租賃盛記所管之瑞隆輪船糾葛一案承記盛記及各僨户己各登告白茲由友人送來盛記代表孫子明在審判縣呈控承記經理章養和原稿及承記經理訴狀錄左以俟主持公論者之判决 
　　盛記代表孫子明呈文　爲章養和欠租覇船事綠商號前代山東義利公存銀四萬兩於信成銀行去年十月該銀行因無現欵以瑞降輪船一艘永遠推抵作價三萬九千六百六十餘兩此案本出租與承記章養和行駛據稱有修理費银五百兩信成銀行不肯承認併云再三商懇故換立合同時讓去十月十一月兩月租金自十二起至今年十二月底止當付押租洋一千五百元内載第六欵合同未滿前盛記倘將瑞隆脫售合同交付後主續租與否由承記向後主議訂第七欵倘租金短少將抑租扣除扣淸之日合同作廢船牌吊回（中略）不料十一月二十六日瑞隆出口卽撹壞王源泰沙船經南市裁判所斷賠貨洋四千三百二十元除賣見水濕貨凈計銀二千七百餘兩本應承記負擔章養和央楊植卿商勸章僅認洋一千二百元當時尙有鞠功臣王濟臣在坐接洽乃十二月後迭欠租洋且所交之票到期往收皆因根未照付退回至陽暦五月二十一日除扣淸押租外結欠洋一千三百四下九元九角向素無着依照合同第七欵禀請稅務司吊回船牌將船扣留而章養和並不交船反登報妄肆要挾（下略） 
　　承記經理章養和訴狀　爲孫子明呈訴欠租覇船一案依法提起反訴事（上略）對於相對人事實之陳述（一）合同内載第六欵合同未滿以前盛記倘將瑞隆脫售合同交付後主續租與否向後主議訂是盛記雖將瑞隆脫售必須將合同交付與後主續租與否應由承記向後主接洽斷無船未出賣並無後主遽行扣船之事其爲謀奪悔約巳可槪見（二）原告所稱沙船賠貨一節查行船係老大之責老大爲盛記雇用租户卽無連帶責任是以經南市裁判所斷令船東認賠租户並無允認一千一百元之說孫子明明知押租未淸無故扣船有違契約故牽扯揑飾以爲掩飾彌縫之計（三）欠租一節甫於陰暦五月初九日由新泰輪船經理吳竹笙及五公司代麦朱嗚葵從中接洽令承記解出江蘇銀行支票洋一千二百元又瑞記洋行支票二百元存洋一不元適符一千五百元之數當時三面說明洋由盛記收回合同加註無論瑞隆出售與否租期以年終爲度乃盛記收洋之後延不交出合同加註反於五月十九日（陰暦）由陶春洲自稱海公平司代表赴關扣船支江蘇銀行支票之期係二十三日而承記不俟到期支付巳經扣船何得謂到期往收根未照付退回（四）暫請警局看管一節查巡警並無看管人民財産之義務此案並勢違警罪該原告請巡警看管船隻究竟依據何種法律其爲恃勢逞刁違背法律己屬顯然（略） 
　　 
[醫生剖騐瘡毒]  
　　印度人　勒生向在羅家灣附近英法交界處某姓家爲司關歷年稍有積蓄近欲娶妻不成遂狎妓宿娼致染楊梅毒症遍請西印各醫生醫治無效已於前日斃命茲經捕房得悉深恐流毒傳染飭將尸身舁至北四川路附近黄羅路荒地上暫置而西印各醫生以此症究於何部發生如何毒氣攻心亟須研究特於前日偕至該處用樹柴搭架將尸置於上面各出鋒利醫具將腹剖開取出心肝等物用藥水洗去血污逐一檢驗並攝影備考迨至驗曅卽飭工役於木柴上遍澆煤油將屍焚燬掩埋以防傳染 
　　 
[縣議會互選議長參事]  
　　七月二十七日縣議事會議員舉行互選事宜記錄如左一通過互選議長副議長細則　起立表决全體一致二通過互選參事員及候補參事員細則　起立表决全體一致三互選議長三十四人投票　莫錫綸得三十二票當選四互選副議長三十四人投票　李維靑得十九票當選五互選參事員七人　第一次三十四人投票選出四名　秦錫田得七票當選　孫　得六票當選　奚慶良得五票當選黄申錫得五票當選　第二次三十五人投票（因趙　君君來故增一人）選出二名　唐尊瑋得十三票當選　周文城得十票當選　第三次三十五人投票選出一名足額　潘良士得十五票當選 
六互選候補參事員七人　第一次三十五人投票選出二名張之綢得九票當選　葉增銘得七票當選　第二次三十五人投票選出二名　趙履信得十四票當選　曹　得八票當選　第三次三十五人投票選出三名足額　王豐玉得十三票當選　張葆辰得八票當選　楊鴻　得五票當選 
　　 
[三餘英文夜學社行暑假禮]  
　　山西路洋布商　會内附設之三餘英文夜學社己　四裁成效卓著二十七日下午三時舉行休業式來　約二百餘人首由主席錢君德　佈告開會宗旨次由孫君少甫朱君後伯相繼演說並有商學俱樂部諸君奏樂唱歌各班學生背誦英文論說成績　美聞者鼓掌次由社長鄭克文君報告本學期一切情形未由壯董孫君瑞康李君柏葆給予　照獎口並致　詞散會時己鐘嗚五下矣 
　　 
[浦東消息不靈]  
　　中國電話局向各用户加價一事曾由該局　總管與用户代表穆杼齋等在局會議因北線未通允將加價一節取銷茲又查得浦東電話線毁壞該局尙未接修殊多不便昨日各代表又假救火聯合會邀同各處救火會等用户復議先將駁阻陶君及允予取銷各節聲明並照章俟北線通逹再議酌加惟浦東警局林立電話阻滯未得靈通消息應請陶君從速派匠修接以便傳　要事云 
　　瑣聞 
　　 
[城内]  
　　審訊頼婚○朱雙福在上海地方審判廳呈訴沈朱氏頼婚等情經湯推事特開民庭審訊先據原告朱雙福供今年六十七歲向爲　司現住滬南王家碼頭地方曾於前清光緖三十四年十月間縣媒朱阿大沈雙雙說合聘这沈朱氏之女根梅爲媳當時由媒人送至坤宅計茶禮洋四十元金飾一件銀物三件値洋四十餘元及一切費用約共洋一百念餘元今欲與子成婚託媒前往知照擇日迎娶詎云未婚媳早己逃逸無踪聞之詫異以致迎娶巳成晝餅是係頼婚求請訊斷等語沈朱氏供稱摇船度日女兒根梅向日亦駕船爲生素來母女各居女兒忽於去年夏間逃匿無踪業經四出找尋未知下落曾經媒人朱阿大沈雙雙向乾宅理勸未妥被訴到廳奉諭傅氏來案但氏素患痼疾身體甚不健全乾宅前由媒人送來茶禮等物有之惟氏目下貧苦難以度日以致將上項禮洋飾物質錢用去媒人朱阿大沈雙雙同供駕船爲生沈朱氏之女根梅許與朱雙福之子爲室確由我等說合根梅係自行走失並非被告藏匿並無主婚另嫁之事惟朱雙福曾出茶禮洋四十元金銀首飾連一切用費約共洋一百二十餘元現旣根梅不知去向所有禮洋飾物被朱氏質錢用盡萬不能任原告吃虧須令被告償還庶免損失自願　同料理承審官間沈朱氏曰爾將如何料理沈朱氏堅稱實因貧苦無力理楚承審官遂判決朱阿大沈雙雙交保沈朱氏交朱沈二人保出限三個月以内將女根梅尋回遺嫁否則償還朱雙福茶禮首飾等洋六十元原告朱姓亦願遵論案遂判决 
　　雷祖搬場○新北門内丹鳯樓之雷祖殿即小穹　每届六月雷祖誕期香烟極盛現因該舖紳董設立東明少學校將雷祖及三十六天將神像遷往沈香閣禪院該院僧人業巳雇匠裝金趕於雷祖誕期舉行開相一般迷信者届時必趨之若鶩也 
　　盗匪斃命○小東門外陸家石橋北堍楊協興土棧於去年春間被盗犯陳大　李昌宏張阿本等紏衆搶刧由法界逃往華界被自治所巡警拘獲陳犯一名嗣又經法捕房協拿李昌宏一名並由人共捕房拘獲張阿本一名一併解案訊實收禁在案茲張阿本在監患病身死由獄官傳喚三舖地甲陸升投報檢察應由廳長派委推事檢吏驗明諭飭張之家屬具結棺殮 
　　地方審判廳民庭批示○車仲章不服判决婚姻案批狀悉此案前次開庭辦論即己决定爾爲敗诉惟証據尙未調齋未足服爾之心故一而派吏調查一面票傳林生之弟菊生爾知証據確實無可諉卸是以避匿不到不特依律可以關席判决且辯論在前堂早己終了與對席判决無異爾若有室碍應於不變期間内提出書狀乃并不聲請若罔聞知忽於命令交人之决定提起抗告程序己不合法且狀内稱不能作爲正式判决十九日奉到命令書始知已經决定等語豈判决詞之送逹爾竟未收受耶送逹証書塡註確實安能推諉判决之爲正式與否法有明文該民依據何條敢明言判决之非正式殊屬藐玩已極核爾不服之原因與本廳判决之理由毫無關係止以反於爾之意思爲詞試間　　行爲必有勝負必每案得兩方之同意始能判决有是理乎爾之控訴併不以不願爲詞而以婚姻出於詐欺爲詞及至証據確實眞情曅露乃藉口於爾女不願此等遁詞於法律上毫無價值而嘵啑置辯援引契約之文試詳繹民律原文何條係指契約之解除只須一方表示含混臆說良屬可嗤爾欲抗告核興本律師第五百八十八條所稱不經言詞辯論之裁判而駁斥訴訟程序之聲請之規定不符本廳未便照准爾爲上告核與本律第五百六十七條所稱以第二審判决背法令爲理由之規定不符卽高等審判廳亦未必照准總之婚姻成立在先表示解除任後無論何律當然無效爾所爭者財禮亦已斷有四十元之數安能過　苛求爾若不抗延時月自當諭令勝訴人以禮迎聘命令十日原只限定期間非必限制男家不許備具六禮也此種爭　尙屬人情不過該會命令之意致有不服之言詳加研求自可豁然所請離婚之處核與法律習慣兩不相符且於禮敎人心大有關係碍難照准　　玉英呈訴徐天祿欠洋一案批爾至滬採買何物因何與被告相識自二月至五月直數月之久豈有一物不覺而爾首陸續支付之理所付銀元有無收條帳簿爲憑所舉証人是何姓名住址以何購係　爲作証稱稱請形槪未列明含糊共詞何從核辦且以民事原告而自稱告訴人又引用日本名詞類多錯　文理亦欠通順難於索解仰再另尋文理通順之人作成狀詞將指駁情形逐一呈復再行核奪 
　　 
[南市]  
　　民政總長批示○商民劉通德禀批禀悉該商民價置安仁橋北楊博安房屋兩幢基地一分一釐尙在前淸光緒三十二年旣經執有絶契過户承粮則所有權業己完全失主欠户豈能暗向租户收取租金如果有事實發生可逕赴就近警區訴告該租户亦不得　阻致生枝飾 
　　市政廳批示○婦人江陸氏禀批禀及執照收票均悉向據方鵠夫具禀來應業經知會城濠路工地畝科查明核辦檢查營中底册確有方鵠夫之户名而方因是有所藉口究竟是何情形仍候地　科查核辦理可也此批執照收票附 
　　偵探獲賊○浦理匯德豐棧失　蔴袋一百只值洋數百元己被該處一區警局裁判所偵探沈坤查獲周四實一名搜出原賊其餘二十隻賣在南市恒協和袋店得洋一元十角常卽帶至東區協探吊出餘　解回訊實判周禁押一月賊給失主具領　　 
[閘北]  
　　擲還銀洋○閘北十一圖地保沈幹堂（卽陸阿四）因姚錦榆控三囡抵單不贖案内舞弊朦領洋五十元經孫裁判查悉傳沈到案訊明着明白補禀以憑核辦在案茲陵得悉將洋還沈繳案所長以此事有關市政廳裁判所名譽將洋擲還令速補禀聲明聽候核示 
　　紏𦆑不淸○願視靑控陳一飛欠洋五十元一案曾經裁判所集訊判陳暫押顧因有徐聘儒控告抵欵不還亦着交保候訊在案昨日復訊顧供此項産業早己　與楊姓轉賣與松江徐姓因陳借洋不還控追後串出徐聘儒　案朦控旋有張實明投案控被陳一飛騙去靑浦田單一紙請爲追還並稱此單去年由松江徐姓家帶來在南市被陳騙去孫所長判顧等仍交原保候分别移請靑浦松江民政署查明再核 
　　誘匿養媳○鎭江婦人穆方氏之養媳阿二在某絲廠打盆前日出外不歸昨經方氏在松成里劉楊氏家尋獲向領不放控由二區轉解裁判所請究據女供係同廠女工三八子（即任陳氏）誘往其家當提陳楊兩氏到案訊實判各押女所一月阿二交其姑領回 
　　 
[英租界]  
　　警員請假○戈登路捕房副捕頭惠勒請假一月擬赴内地避暑麥代總巡以代理無人允許九月一號起准予告假一月又駐廨警員於八月一號起續假三禮拜麥君准之 
　　自避嫌疑○靜安寺捕房繙繹徐天林因有人謂其與某某等夜花園四家有秘密關係於前日自行告退以避嫌疑 
　　探捕調差○靜安寺捕房探目陳雲忠咋奉麥代總巡諭與匯山捕房包探施榮福對調又虹口捕房一百四十八號華捕咋奉張正巡官諭令與老閘捕房八百九十號華捕互調辦公 
　　格外體恤○總巡捕房一百另五號三道頭華捕顧小　在捕房當差己有四十年之久茲捕頭以其年老格外體恤令赴工部局當値閑散差務昨又禀奉麥代總巡賞給洋一百六十元以示優異 
　　賞罰分明○總巡捕房六十二號印捕因行爲不端經印捕正巡裴立脫君查悉着將該捕斥革又一百五十六號印捕在差獲匪有功昨奉裴君着將下級升期提前四月以資激勸 
　　革辦印捕○管理西牢之七十五號印捕因看守不愼脫逃押犯前日經麥代總巡查悉飭將該印捕解送英臬司署訊明判押半年以敬並將　名革除 
　　壓力太重○廣東路五號禮泰洋棧前日修理房屋泥匠等將磚瓦堆於前面日清公司之披屋上詎堆積過多忽然坍下壓傷該公司飯司陳道士當由四百三十七號印捕查見將陳車送仁濟醫院醫治 
　　因何自缢○徽州人孫祿平與婦人顧阿二姘識賃居雲南路會樂里四百號門牌不知何故孫於前晚自縊身死經捕房查悉飭探錢壽生往查將尸身舁人驗尸所一面報請公廨讞員蒞驗 
　　不及醫治○昨有患病之某甲雇乘徐金文之東洋車迨至廣　廣路甲神色改變徐卽訴知巡捕車入捕房奉飭轉送醫院醫治中途氣絶遂將尸身車至斐倫路驗尸所投請公廨讞員蒞驗 
　　流氓訛詐○流氓艾阿大王阿三前晚冒充包探同至廣西路二百四十號雉妓院内向雉妓張第二圖詐適爲老閘捕房包探沈阿岳查見當將二人拘入捕房押候解究 
　　犯人過境○　南市政廳昨派　探押解盗犯伍和尙至蘇過勘並帶竊犯徐阿方赴嘉定吊贓送往租界該警探等至總巡捕房聲明由捕頭派探送出界外 
　　 
[美租界]  
　　鋼匠逃　○前日下午法捕房派華探三名投匯三捕房禀稱有銅匠林某匿居唐山路三百五十三號私造銀元捕頭派探協同往拿己聞逃逸矣 
　　日人欠租○胡錢氏住乍浦路一百三十六號前有餘屋轉租與某日人　欠房租多月私行搬逃昨氏在途撤見扭控捕房飭投日領事　控　 
　　　凶極惡　胡德順昨在兆豐碼頭向許阿通硬借不遂將許推陰浦中由某巡丁瞥見救起報由捕房將胡逮　押候解辦 
　　馬車　撞○四百六十四號馬車昨邊天　路撞壞王阿三之東洋車疾馳而逃由王報告捕房　頭准予查辦 
　　 
[法租界]  
　　領回小孩○往在新租租界李梅路之丁林氏虧欠二房東　張氏房金洋若干後因擬赴海參喴埠尋夫將男孩桂元暫寄於　張氏以抵欠租嗣有丁之友人前往領取張氏恐有後患即將桂元送至公堂判令寄堂留養在案茲林氏業己返滬欠租亦己　淸爰同張氏投廨禀明請將桂元給領讞員准之 
　　勒還店業○陳應玉前將皮箱店租與尤楚　被尤轉租與衛佩卿接開屈限向收被阻涉訟公堂判尤交保限衛十四天交店茲因逾限不交陳復投追衛供此店出洋八百元向尤盤下並非租開故難交還聶讞員以衛既無盤據且又月出租洋豈容覇呑判衛交保限三天將店交還 
　　祇可交保○劉水官在福州樓失竊洋五百元據棧主供稱失竊時並無别人出八顯係茶房李六友所爲故將李收押先令該棧主墊償洋二百五十元再行嚴追茲巳日久李始終不認亦未保出故昨又提訊判交保出外速向棧主商理 
　　違背烟禁○翁阿林所開之客棧内私設烟燈違禁售烟當爲捕房查知抄獲烟具一併解廨判罰洋廿元充公 
　　來件 
　　 
[夏令時疫之種種及其預防法]  
　　前中國公立醫院紅十字會分醫院侯光迪醫士述（續） 
　　三瘧疾　日本名麻刺利亞卽西文譯音也俗名打　子北 
　　 
[方名發瘧子寗波呼爲麥柴病]  
　　瘧疾之種類甚多有日作瘧間作瘧三日瘧四日瘧有每三日之中發作于第一二日而間歇於第三日者有日日發作而似無間歇之時者滬地所常見者以三日瘧與日作而無間歇之惡瘧爲最多其致病之原在良由於地形早濕淸渠不洩地窪繁多發生毒蚊蚊之名阿諾非利司者實爲傳染瘧疾之媒介每値夏秋　人肌　遂將瘧虫種入人身而致瘧疾蓋瘧之發作乃由於一種瘧虫西名麻拉利亞潑勒司母丁侵入紅血球之故蚊吮患者之血復以其丰　之嘴　於健者之身患者紅血球之瘧虫藉以送入健者之血内一轉移間隻蚊之力能造成無數患瘧者故地愈卑濕毒蚊愈多而患瘧者愈盛其理甚明中醫所謂風署合邪始成瘧疾乃臆度之談耳據日醫之報告台灣最稱早濕瘧疾盛行日兵駐於此者自一八九七年至一九零零年緣營房内未設防蚊之具每歲死於瘧疾者居各病百之十七至二十自一九零一年起雖設而未完全死數卽减至百分之十一至十九至一九零三年一律用防蚊之具死於瘧者驟减至千分之七可見防蚊卽所以防瘧毫無疑義茲將防蚊略述之　一除蚊法除蚊之法首在止其發育凡溝渠之不洩者須疏通之池沼潭窪之蓄水者可傾火油於水面則蚊之浮卵體被蓋於油之下不得空氣漸致滅亡住屋之四　一切積水宜除去之則蚊無所樓依矣此皆除蚊之法也然此難施於鄕間因稻田之灌溉端賴乎各水源也　二驅蚊法驅蚊之法在使住屋内無隻蚊飛進法用一種銅絲網張於房之外面（如陽台走廊等處）而以電鍍之鐵紗綢張於房屋内之門窗户隔等處此網宜取每英寸有十二眼者爲佳倘房屋本無　廊者每合窗户當各張以紗網如下式外爲百葉窗内爲玻璃窗而紗網適張於其間並將每合之紗網分爲兩截上截不能移動箝於架之外緣下截能上下移動而按於架之内缘如欲啓窗可將下截之紗網向上推送直至商處因窗架之中間左右均有彈黄支撑故此紗網即不下墜如欲其下墜可將兩拇指　迫彈黄卽落至原處矣　出入之門户須隔以兩重紗網每門　附釘鐵絲彈黃俾得隨手關閉臥室及冩字房内宜以紗網另　一小間爲辦事安臥之用　防蚊爲防瘧之上策但有居於窮　僻壤不得施行者則惟有預服金鷄那而巳或每晨服五釐盛每十日服十五釐均足以避瘧　瘧疾之病狀即大寒大熱大汗　婦孺多知之故不另　（未完） 
　　來函　　 
　　 
[時疫醫院之普救争痧]  
　　天時不正時疫盛行講究衛生者宜格外保養身體也英界時疫醫院每逢夏季由善士捐資開辦專治時疫急痧四年以來共救痊急痧九千餘人茲己於前月二十日開辦每日患痧之人進院求治者日繁有徒自開辦至今己醫愈二百餘人矣該院診治痧症非常得法且醫藥均不取資雖指瘰己　手足麻木抽筋目陷脈伏吐瀉不止人事不知者及種種危險之痧症一經送院診治無不起死回生凡患痧症切勿用針挑刺以妨　治術赶速送往時疫醫院求治幸勿延緩救　性命也 
 
 

Page 8

 
 
[中國靈丹秘製　勸國用貨]  
主治效能 
吐中亦傷乾一　風上脹瘟疫頭腦痛　交作寒中暑白痢疾酒傷食濕霍亂切諸痧船暈車熱咳嗽氣上痰悶不舒胃脘疼　　 
小瓶價洋壹角米大瓶價料角半小包價洋五分 
居家不可不備行旅不可不携 
凡此　五重十約小仍再不四隨笛　救却清　　服丸者粒者粒一時可服拘時帶　服粒病神益丈 
決發行所上海中英大藥房分售處各埠中英大藥房 
[安住蚊烟香]  
人身早起夜眠為衛生第一要務當此夏日炎天蟲嗚嗡嗡最擾清夢競爭蚊叮有毒易染疾病本堂有鑒於此特費數年之研究殺蚊蟲於無影凡居家客旅一臺不可少之妙品也 
本館大　北　　　　 
安住大藥房　　長東五二九者 
批發處阪安住藥房經理上海小林洋行 
[五福眼藥]  
橫井軍醫監大人秘方戶　山本兩軍醫總監證明 
五福目藥各藥房均有發售凡人有患眼疾即用五福目藥木立見神效無論何樣眼病永無復發靈驗異當全　無二價每瓶大洋一角二分 
批發處大　安住藥房總經理小林行洋 
[新鮮果子汁]  
水果一物有開胃健脾消食補血之功用故西人每於餐後必食水果數枚以助洋化力誠哉衛生之良法也今本藥房參考理化不異重資　運外國機器軋取鮮果原汗佐以清涼解毒之品其馥如蘭其廿如飴當夏秋天氣　熱時以一小杯原汁用溫開水沖服不僅　煩消暑寄　解閱即各種時疫時痧等癥亦冰釋於無形所費無多而獲益匪淺請注重衛生者嘗試之發始知有絕大之功效在也　計聞　○鮮雪梨汁　○鮮李子汁　○鮮香蕉汁　○鮮蘋果汁　○鮮葡萄汁　○鮮檸檬汁○　鮮楊梅汁 
總發行所上海五洲大藥房 
[人造自來血]  
人之初本無病苗不藥疾乃至歐西人究醫理有　　製抄劑有病人不可失病不醫豈不　久不信自輕棄我之言非欺世體　健病相遠醫之通貴以專極其精細無比自來血確有益如不服非　　人不能不知騐病獲得醫不乃望諸君　　記 
大瓶二元小瓶一元二角每打大瓶二十九每打小瓶十二元 
上海四馬路五洲大藥房 
[君欲每日賺叁元乎]  
凡向本公司購買自行製機機器者茍其人誠實可　無論其住之遠近並是否學過則固甚願請其在家內用前項機器代本公司製機蓋亟易於從事耳倘能前來海上本公司則常川聘有老師專門授人製　之術治學成回家自行製禮製　　仍送本公司驗收並優給價值一轉移　獲利無算夫安可交臂失之乎 
[來函照錄　為稱美襪機事]  
敬啓者月前在　貴公司厰得自行　襪機器良　喜悅並獲有小本書說明用法余　　敏迺即能月以日製若干　現在每日　出婦人所看之長樓六　倘有多睱　欲多獲利食者則甚願推心　　介紹前項自行製　新　匯幾乎多　後　寸獲利不難聊誌數　願以告當世並視貴公司生意日益發　為幸敬頌　財安不一　珠布　　婦人不比氏謹上 
一千九百十二年四月二十四日倘蒙 
惠書索贈廣告當即寄奉但　而須　明上海廣東路第十九號英商捷足製襪公司內第五十號收 
英商捷足製襪公司告白 
[瑞嘉縫衣機器]  
倒順可做本行機器之精美強硬　快靈便比眾不同一切　生小件無不全備并能保用七年男女包教包修零　　　格外克已上海三馬路養錦里中市瑞嘉發行所蓋世無雙 
[續嗣聖藥　男子九醜丸]  
何為九醜如陽痿不起夜夢遺精逢　不舉舉而不堅臨床陣退縮入門卽洩動散無珠見色流精腎虧精滑此則是也患者非獨子艱更防夭壽惟此丸統能治之屢試屢驗近多假腎賜成注意每瓶一元　料二元若用雙料取效更速另有○秘傳婦科調經種子丸○立止白帶丸第盒一元上海大馬路盡錦里東首方才東保太和啓 
[（遺失提單）]  
招商局江永四月十四日進口　　烟葉十四件提單一紙當出過七件五月十九出二件尚剩五件單遺失向招商局棧掛失作廢特此登報聲明　乾證白 
[馬車割愛廉價出售]  
今有外國寄來自用新式皮蓬象輪馬車一部並有快馬一頭車上馬上應用各件俱全而且皆是頭等料作製就如　諸君欲購者請至江西路泗涇路轉角　昌帳房接洽可也　維昌洋行白 
[胃症良藥　胃活]  
世之人身居廣廈富貴兼有者 
一週病魔終不免其痛苦誠恨事也然欲當常備　身強體壯肌肉發達神氣充盈非先保胃不可蓋胃爲載食之器筋滋養鐵腑週身血液之循環全係胃口消　養料　　於其間最爲　　之　分若胃口不良非獨　健維　久之　　頑　亦必藥　發生假道於　神　頓形容枯槽關係生命之存亡甚爲危險當此夏令欲防萬病發泄者必欲使胃強健本藥房所售胃活藥專治男女氣血兩虧　癆傷吐血　胃弱隔食　食物不進　食物不消化　惡心嘔吐　面色蒼白　胸腹作痛　衰弱血枯　耳鳴眼花　酒色過度　心悸驚忡　夜夢遺精　陽痿不舉　腳氣衝心　小兒吐乳　一服胃活莫不奏奇異之效健胃者務請試用方知此藥爲二十世紀　然獨步健胃之活寶也　定價大一元二角中六角小三角發售處上海東亞公司書藥局 
[爪哇新到奇藥尅烟]  
雪垢丹　係南洋爪哇疾毒社　名醫所發明土名曰　願滬上報紙业曾讚美預為世　就烟退癮之奇藥崙能澄清血　搜　烟毒調麥　　化餘心　十二天後無不自斷且能精神暢　　食增加　有遺精自　腹　痰氣等疾均能　病兩餘毫無流弊　思中國出專制一　共和萬不容易片沔點再　入間　來禁令為十倍　　　益好　君奈何甘心自來　分　　自由貽請海外　莫大焉有良藥而不戒　　何時譜君盡三思而勉　倘荷熱心同志擔任分銷本公司極表歡迎特別優待價洋每瓶一元能戒一錢五分　　每打十元○樣袋大洋　角每　四十包十元　上海英　　中旺弄鳳鳴里底夏新公司啓　小埠各大藥房各著名廣貨　均有孫舊律風二一一七號 
[介紹耑門喉科醫生]  
喉科專家陶少庵君為前在申著名喉醫孟河陶德庵先生之令嗣家學淵源十年經騐無論何種險惡喉症一經少庵君診治即可立見功效誠喉科中之聖手也近日如平書之孫女惠爻之子　榮　之小兒月　之內人　尚等之戚友有患嚴重之喉症皆經少庵君治愈現因外間喉症大行同人等故特登報介紹以世之患喉症者陶君君醫在三馬路小花園東首第一家　李平書　蘇筠尚　葉惠　　江榮績　葉九如　高一某　潘月櫨　黃襄君　同啓 
[新到金冠牌皮酒]  
啓者本行新近運到金冠版皮酒此酒為日本有名廠家所造色香味三美俱全為寰球各國貴紳諸君子推為衛生妙品方今　中華民國民智發達衛生日益進步是以本行不惜重資加偶定造敢以貢獻歡迎如蒙　賜顧零躉批發無不格外克已總批發處虹口昌昇泰號德律風 
上海大倉洋行啓 
[永年人壽保險公司廣告]  
本公司特仿香港新訂法律承保壽險一英商之保壽公司也○兼承保各種人壽幼童備蓄險年付險費既徽且省凡年在三十歲之人保千兩險銀者平均計每日所出祗銀七分擔認保欵總數（結至西一千九百十二年三月三十一號）銀三千一百五十三尤五千九百六十一兩進欵總數三百零四尤六千零四十兩一錢六分 
總公司在上海廣東路十號并於亞洲各大埠均設分公司威代理店 
[遺失道契]  
啓者英公館第四千六百十七號地契遺失業主擬換新契如有人拾得舊契作爲廢紙 
此　白啓 
[有銀出借]  
茲有銀十五萬至二十萬兩租界內備有上等產業欲押省　至圓明圓路廿三　高易帳房譯海秋而議可也 
[太陽館番菜]  
本館特聘東京頭等廚司細心研究各種菜法精製英法大菜每客五道取價五角每逢禮拜六禮拜日備新鮮　外及鮑魚湯以廣招徠價廉物美久己膾炙人口茲因食品乃衛生之要本館設在四馬路丹桂第一臺對門太陽啤酒廰樓上座位寬暢清潔應　週到並有電氣風扇敬請紳商學界駕臨嘗試乃荷　電話三三〇六 
　 
[立斃臭虫藥粉每盒一角殺蛟不留一只]  
蚊藥經貼著一放於除虫囂內即有焗無勝佈滿室隨將門窗透風之處暫時關閉約歷十分鐘能將室內蚊虫　除凈盡且藥氣清香無　衛生每包三角每洋四包除虫器每個半元○另有蚊香每洋五盒以上各件倘交郵局寄帶每元加二角信局帶力自理美界仁智里十三衖 
括打藥房啓 
[商標腦素　商標血素　商標腎素　補益藥中之大元帥　三素合服強種強國]  
本藥房各種藥品流行各省同胞用之者無不贊賞藥品之優　功用之神速在外洋　國都郎博覽會則獎給　等金牌在羅馬尤國衛生會專為考驗全球各國醫藥品物以期有益衛生各　者考察甚嚴考試　眞而對于本藥房各藥則大加　生　給金牌獎憑讚揚本藥房所出藥品精良製法奇別深得化學之　　者本藥房　　　外精益求進以副中外同胞之望茲本藥房到醫士自方所製三素曰腦素又名補腦精曰血素又名補血精曰腎素又名補腎精乃去年光復之際應時而出之　品以回民國同胞共得強健之精神康講到之身體男女老　有病無病服之無不大獲裨益查市上流行補血補腦補腎之藥不　數計而　其確有實在之功用效冊有益而無流弊者獨推本藥房之三素為第一且他種補血補腦補腎之藥價値過　效力過　本藥房三素價値較廉功用最速服他種補藥須七日十日見效者服三素則三日五日大顯效力服他種補藥費用多而得方少服三素得力大而費用減服他種補藥須半月一月而身體重量加增者服三素則數日後卽覺身體爽快輕健重量加增至于血素之補血腦素之補腦腎素之補腎功用特別各有療補專門之優點非他種補血藥補腦藥補腎藥所　　其項背者是以血素又名之曰補血精腦素又名之曰補腦精腎素又名之曰補腎精卽　義也德之全球上除血素又名補血精外再無更好之補血藥矣除腦素又名補腦精外再無更好之補腦藥矣除腎素又名補腎精外再無更好之補腎藥矣世之需用補血藥補腦藥補腎藥者務請速速購用上海羅威藥房之血素腦腎素方知所言之非虛耳　因遠省各　函購才絡繹不絕是以本藥房擬於各省招徠經理之人以期此種神效良藥廣布侯遐邇如願經理其利益特別請速函訂并托滬友介紹　玉　本藥房而訂一切可也三素各有祥細仿單函取者速卽寄奉以便查閱也瓶一元每打十元　批格外減價 
中外第一不用鐵質　紅血輪補丸　功用神速 
婦科之　立治百病　固本子宮丸　三日見效不靈包退 
上海拋球塲羅威藥房發行 
[精益眼鏡公司　為寰球最新發明光學鏡片]  
上海英大馬路中國第一次自製吒力克鏡片泥城僑東便是 
吒力克鏡片確從光學及生理學研究而出最能保護全家福目光故在泰西銷場極廣本公司於此潛心十有餘年所製鏡片始能凌駕歐西獨步中夏故自出品以來不特本國歡迎西方士婦女亦多惠顧此可見本公司實事求是與尋常販售舶來品而專恃大言欺人者絕然不同也茲將吒力克最大功用略舉於左　一該鏡片按凖各人止光用機器磨成凸凹形四傍上下光線相同共功用恰與天生睛球無異故能使戴者目光四澈不勞餹仰轉側自可左右顧盼與平面鏡之祇能平視者廻別　一該鏡片能帖近眼匡而與眼毛並不觸礙　一能庶蔽眼目使塵氛不惚侵入　一該鏡片質　而純遠望之宛如水晶兩滴精瑩　采故戴者神采每增百倍　一該鏡片光線合理故雖用於日光中不亦眩暈　以上略舉概要至其奧妙則惟戴者能詳言之本公司因止為人生最寶貴之物故悉充研究親手製造海內宏達當能心之再外間近有以現成凹片混鑒本公司吒力克鏡尙祈留者意 
電話第三千八百九十五號 
[治牙痛斷根法　靈騐極速]  
牙痛一症苦無斷根妙法茲本堂獨得一種藥水不論蟲痛火痛寒痛蛀痛　烟人風火牙痛等痛依法用之片刻其痛即除永無後患眞牙痛聖品也每瓶四角小瓶二角 
上海拋球場南首彭壽堂啓 
[高子蔚啟事]  
啓者鄙人去年與龍明奎高學添　辦志大運煤公司合同祇緣力薄十月閉歇虧觸之數各股派認無異後　力　復辦各歸良國　於十月二十又受金振聲　訂裕通煤公司合同有聲無響亦未開辦此上兩項合同雖均作廢皆未塗銷恐　含混特登申報俾便週知特白 
[席裕麒謹告各行省烟界同胞購眼亞支奶痛禁冒牌遵奉　滬軍都督之指令]  
啓者敝公司經理　　亞支奶戒烟　藥　　除靈妙潘匹以幫為全球所歡迎每年銷之藥不下數十萬打遠近所投謝書證函幾子應護不睱不料近年奸商漁利市上　現一種假藥冒充亞支奶丸藥內容黑色金衣　是　金每日僅　三　元　藥料之賤劣不問可知日前接到烟台張復生君來兩聲稱前金貴處所購亞支奶其朱黃而下明極為　平自報之　烟癮　　減少溺因藥丸欲聲就近在烟台協茂購亞支奶　　　服以為榮品權無二　不意其味絕甜終賤之錢　　非下夜　能安枕且貴處之丸每次但須服五粒而協茂之丸必賣十粒乃能祇　藥性數後烟癮如故毫無數驗及　觀機器綱印貴處之紙甚白印花　　協茂之紙　黃印花　　一真一假　若天　務報貴處　底調查嚴　究辦庶　社計謀面保生命云云敝公司自接此兩之後深知奸商售假但知利已不　　人良學痛恨妥隨即稟聞上海軍政府陳都督當蒙給　保護禁止習　一百侯護照領到即　人至各埠切實查拏務期進　劃　假藥之目的惟敝　　舊訂章程凡服亞支奶無啓者辭　退藥還洋茲特敬告烟界同胞如其誤購假藥服之不靈　仍向原處退藥索遺原錢在奸商胃牌售　不過其　在錢若不得遂其貪心或可　此　迹並望烟界同胞及　　各戶從此皆直接照章向數公司兩冊兩購不　轉折知此可永免假藥之害敝公司信實無欺遠近一律若　至五十打百打　公司並與以特別利益　　金牌一兩以　優待之意諸同胞幸垂鑒焉 
支奶總經理　　嚴謹啓 
⊙附告價目聽一打十元新藥加重參苓每聽一打十四元四角批發格外克已郵票九五　通川寄費遠近不加 
 
 

Page 9

 
 
   
 
 

Page 10

 
 
自由談 
游戲文章 
[月老奏參自由神摺] [  望梅]  
　　天國男女交通御使臣月下老人跪奏爲濫拉皮條剝削廉恥恭摺奏參仰祈天鑒事竊臣自職掌紅絲凡有婚姻無不鄭重將事以期無負天廷委任之重雖間有拙夫巧妻子都無鹽調查失實配偶不當亦祇百中之一且類皆能顧全顔面保持綱常卽兩方面萬不能融洽亦惟有偷卦佳期濳攀相好但聞勃溪之聲從無離棄之慘茲查有自由神者出身本一無賴蒙天恩命掌婚姻以分臣職乃不自警惕力圖上報反向無知男女濫爲撮合廢媒勺之言背父母之命毛遂自薦白巾竟代年庚倩女魂銷金戒堪爲聘禮庭前握手室内參禪宿舍化作洞房旅邸成爲金屋或挾之他往居然竊妻而逃或棄於中途宛似傳舍之易朝秦暮楚恩愛無心方合旋離廉恥掃地因之流落異鄉者有之墜入平康者有之舍羞自殉者有之懷恨涉訟者有之化愛河爲恨海變夫婦爲仇讐凡此罪大惡極皆自由神獨斷獨行濫拉皮條所致實爲諸天菩薩所不容大地父母所共憤若不立與解職嚴行懲儆則何以伸天條而肅天紀相應亟請天旨速付雷霆法部從速定罪以謝天下臣共事己久見聞較確所有自由神濫爲撮合貽禍無窮之處理合恭摺奏聞伏乞玉皇大帝在鑒謹奏 
[夜花園雜詠] [  佐彤]  
　　茅亭草廈欠經營燐火瑩瑩鬼氣生多少賤男和蕩女來時月上去天明　約姊牽姨興倍濃綠陰深處話喁喁外風難解心頭　粉面燈光一様紅雪衫輕薄露肌膚道是誰家繡閣姝漫訝名門無敎育爺娘生就兩糊塗　繁　急板妙音催愛聽灘簧笑口開底事今宵人更閙只因聞說步靑來　滑頭影戲看新編男女開通坐並肩僥倖電燈明滅裹雞頭滋昧透嘗鮮　好花柔弱任蜂欺羞態難瞞僅隔籬倘若銷魂眞個死一塲春夢太稀奇 
海外奇谈 
[西婦悔過之誠懇] [  慶霖]  
　　英國某婦幼時從學堂歸路經某逆旅門口見有平菓一籃信手取一枚食之今婦年己三十餘矣膝下兒女成行回思竊果之日不勝悔恨且恐竊菓之性質遺傳於子女爲社會之害百計籌思惟有函懇當年被竊平菓之逆旅主人恕其行竊之罪乃於前日投函逆旅主人略云妾爲學生時路經貴處門首見有平菓一籃無人看守卽擇一大者食之一念这差終身之玷昨日某敎堂開白新會時某亦在座聆其演說激發天良回念竊菓之日甚爲惶恐故特函請貴主人赦我巳往之罪云云某主人得函大喜卽復函允其所請并稱頌其道德之高云 
納凉閒談 
　　某處有宗社黨圖謀不軌某處有宗社黨煽惑民軍甚至有冐認宗社黨以冀推翻黎副　　者嗚呼民國前途煞是可慮　　某報謂民國時代不應襲用前淸郵票前淸銅　這句話眞不錯吾要問某報純全新民國的軍用鈔票近日不大看見到是李鴻章圖像的鈔票重新出現何故 
　　民國改革事宜千端萬绪一時不易入手剪辮子改陽暦是極便的惜乎辫子勿曾剪完陰暦尙在沿用 
　　上海鄉選舉浦東有兩個姓孫的聲名狼藉居然當選外人所以笑我中國議員無價値 
　　寄語姓孫的議員你再横行不法我要請中山先生出你的族[  冰]  
時下女子新裝領高四五寸用荷葉邊鑲成喇叭口式袖短僅及半臂亦用荷葉邊鑲成喇叭口式其他衫之周圍裙之底下皆用荷葉邊鑲成喇叭口式吾不解女子身上何用如許喇叭口之多也 
　　又見島雲高髻忽又變成元實形狀凸出在小腦後何其不雅觀然効製者　日皆是究有何取義或者夜間睡時可以不用枕頭將此　實權作枕頭到也便利[  匹志]  
　　我見自由談上佳作如林人才輩出文字雖結因緣聲氣尙多隔閱我擬組織一自由談同盟會以爲諸君子接洽之機關 
　　永興洋行程松卿君假慶貴園籌集戲資以爲靑年會購置小學基礎具見熱心可敬 
　　自由談己往者巳有若干頁未來者尙不知有幾多頁我將以勸善懲惡四字匾額贈之[  靑年黄炳南]  
　　予寓甚僻郵傳不便故訂閲申報常由某茶店轉遞乃茶店人多借觀每被竊去第三張因憶記載中有所謂風雅賊者此殆盡之然第一第二正張鮮有失者詎一篇自由談之受人歡迎反勝於論說與要聞乎[  商界少年]  
　　人說大總統用人行政一秉至公我說只怕未必 
　　人說某會某黨參議員於此次國務員提出時必能體諒政府不爭黨見協力同心共謀國利民福我說只怕未必 
　　人說日俄協約不利吾國一般高居要津花天酒地之輩必能回心轉意力救危局我說只怕未必 
　　人說自由談借題駡人挾嫌誣　我說自由談主持公道足下此說只怕未必 
　　曙嵐燈下作此有友來訪見之笑曰甚好甚好明日送到申報館裹一定登出我說只怕未必[  鎭海曙嵐]  
劇谈[  仙]  
[秦腔之産著及流傳]  
　　秦腔之發現於舞臺不過數十年而盛行各省將垂二十載矣秦腔者即俗名梆子腔是也其初種類紛歧有山陜梆子山東梆子河南梆子諸名山東梆子産於魯河南梆子著於豫要皆囿行於本地均未流傳於他省唯山陜梆子始則輸入燕京 
 
 

Page 11

 
 
繼則流傳南省今且盛行於通國矣於是梆子一腔一若爲山陜所獨産故有秦腔之名自盛行以來於伶界亦增闢範圍凡秦腔名伶均以山陜人爲貴亦猶楚曲家之以京角爲上乘也然秦腔家之詞名雖比楚曲家爲文雅秦腔家之做派亦較楚曲家爲細膩其餘科白腔調等類均不能望塵於楚曲家矣蓋秦腔家科白旣太覺繁瑣亦過事鋒利不及楚曲家簡而易明婉而多風而秦腔家腔調非甚於淫蕩即過於凄惻不如楚曲家樂而不淫哀而不傷此則爲秦腔與楚曲優劣之比較也執此以觀秦腔之盛行於今爲烈而以優劣之比較論之誠恐將來難逃天演淘汰之公例耳 
小說 
[偵探小說秘密室] [  頌斌]  
　　埃及國有一親王名挨姆潑司泥脫家資富有逐年存積之金幾於無地可容并恐漫藏誨盗特請某工程師建一極大厦屋四圍俱以白石砌牆牆内復夾以堅固木板然猶恐其不固乃於石牆外復築磚牆一層籍資拱衛以爲此屋竣工後則金銀財物縱橫排列樑上君子當無所施其伎俩矣詎知防之愈嚴　失之亦愈鉅工司預知此屋專爲庋置金银所用故於建築時己爲後日竊取之地步而於牆中暗設一小門外間可以自由啓閉特非工程司則不能知其關鍵耳 
　　數日後大厦落成挨姆潑司泥脫悉以其所有寳物一一儲藏其中以爲子孫萬世享用不盡矣 
　　工師有二子均守本業一日工師患病甚篤醫治無效自知病將不起急呼其二子而暗問之曰余 
　　死後汝曹無錢將若何二子曰惟死而巳工師曰余早己爲汝曹預備矣乃暗囑之曰汝曹若當拮据時可至親王挨姆潑司泥脫所建之大厦中内藏寳物甚多並告以暗門所在及一切開閉之法不數日工師果死二子時存父言於心每當夜半萬籟俱寂大地皆黑这際二子同行至親王大厦旁袖一電筒尋獲暗門蛇行而進取銀無算其喜蓋可知也 
　　翌日親王入内查視見四圍牆壁如故而朱提巳不翼而飛乃咄咄駭　奇事 
　　彼二賊自初次竊銀後次日無人查問以爲予取予求不汝瑕疵今而　眞　寳藏矣面親王則日進銀房見銀日少雖四出探訪迄無下落然心知必有取之者惟有設法以破案而已 
　　於是親王乃設一陷穽於銀櫃之前不知者行近銀櫃必被陷而不能逃（未完） 
[短篇小說苦作樂] [  愛]  
　　上海灘上有一個大嫖客姓温名孫年紀到也有一把哉身上着了一件白洋紗污黑的長衫頭土尙留著一條曲辫子猶如錢串頭绳一般　子　不多像一管　刷有一日在馬路踱來踱去閒逛忽然過有了一　名妓名字呌做　十一張面孔像煞兎燈温孫看見　中意得了不得連忙跟至其家見其傢伙出色一張缺脚　子幾根搖擺櫈子一張破　凉床桌子上還有兩只缺口菘碗一支黄銅水烟袋　孫吃了煙茶連忙要擺酒旁邊走來了一個白　娘姨蔴皮大姐連說要叨光現惠格温孫道這有何妨忙在身邊亂摸足足摸了半個時辰摸出了一角小洋錢三個銅生斯白眼娘姨頓時兩眼突出像剝壳鮮　枝一般蔴皮大姐也以同　怒蔴　綻起如同石榴皮反轉一樣二人齊打起蘇白來說道耐阿是想來偷物事格格兩個銅鈯吃花煙也勿够温孫道你們不要發極等我出去一回包耐成功大姐随手跟着温孫一家一家的借錢連借了親戚朋友十幾家又在小押舖典質了布衫布袴方　湊足了數温孫重復回至堂子裹拍手拍脚的笑道哈哈快活得來連　寫起請客票來一個是蠢才一個是俗物一個是呆漢一個是滑頭一個是蹩脚一個是獃子一個是粗坯一個是混帳花總八位朋友着一個拐脚相　去請等了一歇滑頭先呆到漢最後至大家坐席連忙叫局滑頭叫一個可笑蠢才叫一個坍台俗物叫一個嚇　獃于叫一個晦氣呆漢叫一個木頭混帳呌一個懊惱粗坯呌一個哭臉俗物呌一個眞怕不多一會八個局己都到了都要唱一只曲子可笑先唱一只勿連牽衆人齋聲喝采坍台唱一只半勿浪槓嚇煞唱一只弄勿淸爽悔氣唱一只該倒連木頭唱一只打磕充懊惱唱一只十可憐哭臉唱一只當褲嫖眞怕唱一只幾里古魯衆人連連大聲喝采都道妙極了（未完） 
文字因緣 
[僕慕太痴先生之名廿載於茲每以未識荆顔爲憾爰賦俚句藉誌景仰] [  棲梧]  
　　春江廿載負詩名曾執騒壇牛耳盟君是高昌佳弟子追隨杖履寄閒情　風　裙履自翩翩文陣歌場酒十千夢到揚州猶未覺依稀詩詠小游仙　當年花月記優　只寫歡娱不寫愁紅粉佳人名士筆　時無兩說風流　湘竹齋前曲意同實珠花下訴語衷讀君艶著知君遇落月停雲渴想中 
[寄酬瘦蝶鏡笙原韻] [  天民]  
　　鐙火搖紅酒杯泛絲樽前且拭雙哞十里笙歌誰人步上秦樓銷魂最是繁華夢懶吟詩辜負駌　續前遊解詔駌花開道驊驊 
　　年年芳草天涯感道江州　恨工部閑愁細數知交一般雲散風流書空雁字休嗟咄新名詞夾袋中收莫停留風馳逐電陸地行舟 
 
 

Page 12

 
 
   
 
