# 1885 - 31 - 4904243

 

Page 1

 
 
[二十八號畫報岀售] [  申報舘主人謹啓]  
　　皇太后五旬聖誕之前一日諸王之福晋貝勒貝子與入八分公之夫人并公主郡主等皆入内廷恭呈如意一柄以爲祝嘏皇上冬至郊天鉅典也輦榖巡行鸞儀肅穆凡此規模民間向不易睹京友摹圖郵遞願與普天下共仰之謹將兩圖編入此次二十八號晝報准於十六日岀售後仍附淞隠漫錄圖說一則閱者鑒之此佈 
[任伯年繪山水總神圖岀售] [  點石齋啓]  
　　歳序將闌凡店户居家均有謝年之舉本齋曾以重潤請任伯年先生繪成神軸一幅計長六尺由本齋石印而成山水着以青綠秀色可餐山水之關流雲四布長松插天松下四神並立一城隍一土地一灶君一招財惟并神則盤膝而坐松旁有白石橋一座橋上爲符神位快馬飛騰神采發越又左有杏花臺右有石藏畫欄環繞曲徑通幽山之嶺則有天臺一座寄峯並峙日月合璧則帥位也其畫筆迥不猶人懸諸堂中洵堪奪目現由申昌舊　室發　壉墨色者價洋五角着色者一元巳裱者另加裱工洋六角正此佈 
[新印琴條楹帖岀售] [  點石齋主人啓]  
　　揚濠叟先生沂孫素工篆書求其尺幅者珍同拱璧本齋今覔得手書三尺琴條四幀用石印照相法印成墨色筆法絲毫不走頗足以供法玩又王可莊殿撰仁堪法書亦爲近時珍品近得其行書五言楹帖一聨均如法印岀卽日岀售琴　未裱者每堂收回工本洋一角已裱者三角五分㨕聨未裱者白紙二角色紙二角五分已裱者加裱工二角售處仍照舊例想諸君必以先覩爲快也 
[聨民團以同敵愾說] [  寄居武林蛟川求實學齋主人來稿]  
　　古者寓兵於農法良意美後世時勢代殊兵制不能不變然志士自籌經費集民練團捍患安邦猶有古人兵農合一之遺意乃法人校焉思逞蔑理啓釁前此廟堂未肯先卽用兵一則以柔遠爲懐二則尤慮軍務一開殃貽百姓在敵禾除民生先困於以仰見聖朝盡仁盡義薄海所共知矣何意法人怙惡不悛突犯基隆旋擾馬尾近復飄颺海面窺伺侵陵我中國百姓不幸而遭法人横逆寢食不安百業俱　處處驚惶人人怨憤若任其猖獗蔓延民困伊於胡底誰不欲殄厥凶殘以快同志今朝廷嚴飭邊防老成碩畫接踵岀疆克敵樹威指日可待惟是中國地廣人稠籌防不能不密盖地廣則兵勇徧駐爲難人稠則奸宄萌動尤易求所以攘外安内之法莫如於濱海疆圉島嶼口岸練習民團與官軍勢成犄角互相援救爲最善顧欲舉民團而不知其法未盡美也知其法而不得其人未盡善也溯從前爰逆猖狂到處蹂躪湖州趙忠節公仗義誓衆集民訓練卒成勁旅處常則合力同功閭閻相安處變則披堅執銳勇敢莫禦尤後數百戰殺賊數十萬髮逆魄奪氣沮勢遂不振以次削平又如四川中江岳州平江江蘇溧陽金壇澧州五福等團均能實事求是建立奇功名垂竹帛食報馨香今者時事孔艱凡我中國士民急須破除錮習共發天良鼓勵眞忱同敦義舉紳富之家須知此際儲財無益濟貧困慨輸將才知之士亦當急公趨義辦事認眞不詭道不矯變總期上以衞國下以安民外患不侵内亂不作將見人皆有勇知方勢可轉弱爲强長治久安未必不基于此用是不揣愚淺敢聲大義於天下并略舉團法如左一舉事宜正始也設局團民原爲保衞地方起見然義士以之効忠奸人借以濟惡歴觀往史殷鑒不遠故當舉事之始宜將集練人數備用器械先禀明地方官立案使奸人不能藉口妄動當事者固宜持公守法爲官者亦宜别派清源蓋民志不可不使之振奮民氣又不可使之放縱也治亂之機界限甚微知者辨之一聲勢蹟聨絡也城鄉邨堡巿鎭大者數百人小者僅數十人緝土匪則易抗大敵則難必須遠近聨貫布置精詳一開警號同心赴敵聲氣相應休戚相關始能濟事一守險扼要先宜設瞭望臺也凡海口山巔衝途要道均宜建立瞭望高臺各備大遠鏡一架以資矚遠臺上日懸旂而夜懸燈旗分黄白紅三色作識燈之玻璃色亦如之黄色爲無事可常懸白色爲土匪紅色爲外宼如團局旣見臺上旗燈紅白色立卽吹號列隊以備拒撃一面飛報官軍營務處并分報各處團局使可整旅會攻然發號施令之際兵家所謂幾此時吉凶禍福所關甚重宜靈敏而忌執滯尤貴鎭靜不紛謀定而岀若躁動輕進必致僨事民團亦軍旅之事董率者不可不講究兵法孫子爲兵家必讀之書其與近時團防事宜相近者有胡宗憲籌海圖編戚繼光紀効新書練兵實紀二書記事質實體用略備可師其大意又有西人防海新論一書凡海疆攻禦諸事純是西法精切極合時宜最可取法他如武備心略登壇必究武備志金湯借著鈐經占經等書膚詞繁衍無用而反多感不可讀如局中有能考濺天量畫輿圖之士足爲軍事先知之資極宜研究須備西制紀限儀畫圖器万切于用此藝恐囿於中法者未能精到而其法具載於西人測候叢談行軍測繪二書精密可考又有西書水師操練輪船布陣營壘揭要攻守要法所載皆西人水戰行船防守器用諸法不可不習然中西風氣不同疆域形勢各異未可泥於成格講韜鈐者取其法而變通之可也一軍器以刀矛鎗炮四種爲用也籐牌爲中國接戰之要械必宜熟練然與刀並用方效言刀不離牌也矛非善用者不能獘賊平時習慣臨用遠勝刀力然持矛亦必佩刀也鎗以美國林明敦後瞠鎗爲最利可岀七響至三十響而德國所岀之後膛茅塞鎗亦堅利精巧適用每分鐘可放五十子至二十餘子用後膛鎗提裝施放速而且遠又能以少撃衆及遠可至四里餘鎗之機器件數宜少製造宜精則易於修理砲則以德國克膚作鋼炮爲最綠鋼産惟德國獨佳所製有十二磅彈小鋼砲質勁體輕運用甚便其砲子合膛線路有準砲身長又有來復螺紋逼子岀膛易於命中及遠其製用雙層開花彈鐵體煉就外裏四銅箍可炸百數十片用藥不過一磅力能及數十里之遥斃賊多而用人少此制勝利器團防用之尤宜若炮過大則難於運動再小又不適用然仿此略大如二十四磅彈炮復大至四五十磅彈砲亦不得不相地而備至于田雞大砲有神品之稱但重至百墩運動殊難莫若用非爾後膛砲中有螺絲紋可分兩節移運尚易臨用可以裝合火藥以德以六角七釐藥性久力猛爲勝用開花彈有鋼有生鐵又有生鐵羣子彈洋鐵管散子彈種數甚多必推德國雙層銅箍彈爲首要之鎗砲必用後膛砲架及後膛鎗砲之後門火管各件宜多備一副以資接聨移用萬一對敵失利立將後門火管拔岀自行攜歸敵雖得之亦無所用如仍奪回復可作用此不可不知如舊武槍彈皆甲子藥必要外加銅托則施放易而且速萬不可用紙托反致遲誤軍器各件宜勤加修釐要鋒利光明不着泥塵不受潮濕用之方効箭必用火箭取其焚殺兩例近又有新式格林摇砲彈發如雨進可猛施退可保隊而營前列布足拒敵沖最爲精器可以多備但兵無利器何能殺賊有利器血不能用同於無器且近時戰務最 
 
 

Page 2

 
 
重火器故管理施放槍砲之人平時官挑選身强胆壯心靈手敏優給錢幣使之勤習熟練操縱自如彈子形體火藥重輕必與所用之鎗砲相稱時常操法以五撃法爲準五撃法者仰撃俯撃立撃平撃伏撃也先要知砲之定力攝力而後習試命中及遠定力者以所用之藥彈相配可及遠若干也攝力者以天時之風雨寒煖而能變定力爲漲縮也此藝並無奇特理亦尋常但加敏求淬礪之功自能發無不中有製火藥法後膛鎗法克虜伯砲法砲準心法皆西書備體載用切實精細宜考 
[本館接奉電音]  
　　昨得北京友來電内有十二月十三十四日諭旨二道敬謹譯登○十二月十三日奉旨陳毓棻轉補翰林院侍讀學士瞿鴻禨補授翰林院侍講學士欽此○十四日奉旨宗人府府丞着徐樹銘補授欽此○并悉十三日奉有上諭船政大臣着裴蔭森署理福建按察使着福建督撫委員接署云 
[傳聞異辭]  
　　王軍門孝褀之兵中途潰變一節昨巳將中外新聞錄入報中兹接粤友來信似與中外新聞之說歧異未知孰是孰非姑錄之以質諸知其事者據稱某委員由廣西回省言王軍門孝祺部下各勇口糧巳積欠數月一日有勇目數人面求軍門發給軍門大怒　將勇目斬决於是軍心大變各執軍械欲得軍門而甘心焉幸有湘勇千餘人護衞軍門逃至潯州得以無恙此外將弁多被戕殺該勇到處滋擾閶閻受害不少當道極爲戒懼所散皆係廣勇非淮勇張香帥電知各憲設法招集毋使擾害内地未知有統兵之責者能善爲鎭撫否也 
[粤東近事]  
　　前數月粤東大憲見法人迭挫於基隆不敢覬觎粤東遂將營兵酌量裁去以抒餉力前日張制軍諭知鄧鎭戎將前所撤之兵照數募足聽候調遣鄭軍門亦已回省營務處委員每日會議機密至日暮始散聞總署來電恐法人明春不犯北洋卽擾粤省故防務又加緊焉○前月有法船數艘路經高州府停泊數天意似窺探該處人民極形震動飛報大憲彭雪帥已委幹員前往擇地建築砲台并諭令舉辦團防廉州欽州亦一律辦團俾壯聲勢而資聨絡如此先事防維法人當望而却步矣○開設牙捐原擬巿上貨價每兩抽取三分各行商以事太繁瑣禀請每月認捐若干以歸簡便各憲體察情形俯如所請并將從前認繳海防經費詳請免抽以抒商力是籌餉之中仍庽卹商之意也○近日拐風頗熾或以利誘或以藥迷墮其術者指不勝屈聞皆拐往别埠購與法人爲兵愛育善堂查訪的確刊刻告白遍貼街衢使人觸目警心免爲奸宄煽惑○海關騐貨廠年久廢壞刻由關庫撥欵大興士木并將規模增廓○烟膏厘項均已領牌遵繳惟抽收過重生理維艱前月西關一隅巳閉歇十餘店恐將來相繼閉者更不知凡幾也○興隆街某筆店前月曾遭回祿燒去厨房一所前夜伙工某甲復在内放火幸得先事察覺不致罹害街鄰以該店窩匪禀官查究店東急將伙工交岀憑官處决始得了事○前　陳村有匪人冒充營弁帶勇數名假托巡查沿街訛索鄉民多受其害嗣經紳耆訪間拿獲到官重責二百板并發回犯事地方枷號示衆○火油銷場日盛近聞加抽厘金每箱至四角之多○臬憲發岀封條數十張將各賭館一律封禁以靖地方○衙門向例十二月十九日封印正月十九日開印兹以軍務倥傯特展二日於十二月念一日封印正月十九日開印經督撫憲懸牌通諭屬員矣 
[金陵近事]  
　　南門外之同文電報局其章程畫一旅進旅退不得以或來或不來爲晨星之參差平時請假有定式違式者卽以不守館規論幾幾乎秦始皇之衡石程書諸生之執贄於門者頗苦其約束故游惰子弟悉望望而自去不敢濫竽計創始僅三年耳而長江各埠傳電之分局多係該舘之學生因學成而委以執事者大約不下二十餘人語曰師嚴然後道尊道尊然後民知進學該館之所以獲速效者由此○年終有窮員津貼一項由來久矣今歳綜籌政者以軍餉非常支絀擬將此項停放　於制府制府以倡之者係文正公昔曹參以異姓繼蕭何之後尚能守其成章何况伯氏之吹塤而不爲仲氏之吹箎乎現在此事雖遲遲未行然封印後當可大庇天下寒士盡歡顔也聞向例由潘庫共撥銀一萬五千金歸善後局分文武攤放計武職人多攤放八千餘金文職攤放六千餘金今歳藩庫未能肆應悉由别項中籌岀江南財賦地體大物博於此又見一斑○巿例於臘八前後有一種專販北方彩畫者畵各種人物戯名鏤板印成而施以紅緑彩色名曰年景大者賢一門面小卽就地設巿兒童二三文錢即可得一紙相與熟視歡笑鄉下人之買年景入城者無不各懷數紙以歸爲除舊更新吉兆江以南無處不然今歳巿面清淡巿中以年事相問訊者固寥寥不料此項小牛意亦等諸自檜以下謀食者將何以爲生耶○上元楊明府以名進士來膺繁劇在任三年種花已滿萬株拔薤不止一本上游嘉其能爲之題升通州直牧本月初三日爲其女公子贅壻于署儀從頗赫惟明府不願大開甥舘灰鮑宣上進之志故一切粧奩脂盝無少君之甚盛昔人漢書下酒何其豪也博議成篇何其敏也不禁爲新貴人頌之 
[温州近事]  
　　温州東門外斗門頭小飯店於初四夜三鼓後失愼延燒對門厘捐分卡幸該處貼近河邊尚易撲滅也○新任温州府李太尊强幹有爲自到任後卽坐大堂收呈每逢告期及行香日所收呈詞不下四十餘張每夜例服隨帶差役兩三人在外巡查流氓聞之莫不斂跡○龍灣創築砲臺將及載所用石塊泥土均以練軍各兵輪流挑運初一日練軍數十人在該處山上挑挖泥土不意掘挖過深轟然一聲山卽崩坍其時惟周姓毛姓兩兵在洞内當被壓傷聞毛姓尚可醫治周姓手脚均被壓斷眼耳口鼻幾不可辨扁鵲復生亦難著手成春矣○亦嘉枬溪五十二都上濟地方洋槍匪某甲前犯槍斃兩命之案於七月間拿獲本月初六夜接奉部文次早卽在鼓樓下梟首示衆其人年五十九歳平日無惡不作一死尚不足以蔽辜也○練軍某火夫於初七日在第一橋購買沺條因换小錢互查口角該處離南門甚近火夫回棚邀兵丁前往滋閙該處居民見之不平遂將該火夫扭送縣署練軍各兵次日集衆將該處烟店夥拖至東甌大廟私刑吊打幸地保岀爲調處始將該夥放回又罰酒戲爲之解穢云 
[皖省雜聞]  
　　皖省撫協兩標候補將弁不下數百人不特補缺難期卽委署亦不易得聽鼓諸人惟賴每月考課獎賞以資彌補然向例獎賞一項每月袛有五百千不敷分給近經劉先文協戎稟請撫憲在各營節省項下每月提岀百餘金卽考列次等之弁亦得分給各將弁感之特制牌匾送至協署大堂以誌盛德○牙釐總局提調松秀峯太守月前報丁内艱督辦張方伯札調辦理巢湖厘務邊屈存太守接辦斯差於初二日抵省現已赴局接事矣○咸雨亭司馬寄籍直北聽鼓皖南宦况蕭條頗有甑底生塵之慨使君有婦難爲無米之炊伯道無兒安望遺書之讀經年臥病典質皆空上月杪遂以不起貧不能殮某大令惻然憫之乃懇首府成太守贈番佛三十尊又經保甲總局孫觀察送朱提二十兩始得備悺成殮嗚呼慘矣而如某大令成太守孫觀察等之不吝貲財曲全寅誼死者有知固當結草以報○皖省每年撥解盛京餉銀例分四季婺員押解所有冬季餉銀二萬餘兩現委苗厚田直剌押解前往矣 
[袁江官報]  
　　記名御史金太史元捷於十一月十九自浙江籍來浦翌日進都○翰林院編修戴太史青來於二十日自京來浦旋回浙江藉守制○禮部主事章主政季珣於二十四日自安徽籍來浦旋卽進都○刑部主事李主政拱北於二十五日自江西籍來浦旋卽進都○惠 
 
 

Page 3

 
 
濟閘閘官黄巡政靜瀾於二十六日接印○三十日漕轅牌示長淮衞委勞績獎班守備叚必魁署理興武衞委補委班千總郭武英署理蘇州衞委捐輸獎班守備胡少卿署理杭嚴衞委正途新班守備盛鴻藻署理武昌正衞委勞續新班守備于燮蘭署理武昌左衞委四缺得一千總鄭瑞麟署理岳州衞委獎班抵捐輸新班守備齊孝則署理宣州衞委正途舊班守備王殿鰲署理○候補知縣張庭蘭奉漕憲委辦文案○候補副將湯榮恩奉漕憲委管帶清淮中營步隊候補都司張開泰奉漕憲委　帶淮中營馬隊○候補同知魏大綜奉漕憲委管理軍裝庫○候補未入靳開泰奉漕憲委南城門稽查○候補衞德總戋廷杰奉漕憲委濟寗左隨帮接辦○候補衞千總袁兆詳奉漕憲委東昌衞隨帮接辦○候補千總徐克仁奉漕憲委東昌衞催兌催開接辦○候補衞千總路耀魁奉漕憲委小南圩門稽查接辦 
[潯陽瑣聞]  
　　冬防委員及保甲巡勇長街短巷撃柝相聞雖當露重霜濃風高月黑而警傳刁斗依然澈夜不休鋪尸居民似可高枕而臥矣乃邇日胠篋者流層見疉岀甚有密綴巡丁之後以施其妙手空空兒伎倆或冒充巡勇高呼開栅者防之愈密岀之愈奇殊可慮也○蘄州某甲落魄潯陽深染阿芙蓉癖平日以挑售水菓爲業然半菽不飽時同臣朔之飢家有一妻交謪之聲聞於户外嗣漸有外遇尤雲殢雨夜去明來甲戴上一頂緑頭巾反可賴以温飽乃該婦得新厭故前日竟與所歡同謀中宵遁至孔壠鄉間迨甲得信尋蹤而往而婦已聞風避去甲入室不見無奈怏怏然曳尾而歸○某甲夫妻年均六旬以外素抱鄧攸之痛猶幸一顆掌中珠招得乘龍快壻在某洋行司事衣食豐盈頗可倚以娱老前年甲女萎謝遺外孫女二人甲夫婦見撫養需人遂勸婿爲鸞膠之續婿允之復娶某氏女爲室詎女情性乖張每借端吵閙視甲夫婦爲眼中釘竟欲擯之門外婿亦得新忘故惑於枕邊之言冷面相待中夫婦無可如何因移岀另居沿街乞食間時向熟識人縷述緣由如此○初三日九江西關外洋街口有某成衣店晨起開門適有某姓老嫗經過時天氣嚴寒冰凍路滑店徒手僵指瘃偶一脫手店門板打在老嫗頭上登時倒地血湧如泉急爲扶起送囘延醫敷治亦可謂無妄之灾矣○煤炭坡邊某姓祗姑媳兩人在家其子在某洋行當小工本月初弍日姑媳偶因小事勃谿媳母所居相近聞之卽來與姑理論并謂其女爾受如此凌辱不如一死女聞言卽乘間岀門至蓮花池邊聳身一躍竟赴清流幸該處隣人爲之援救吐岀清水始得再生云一言僨事其媳母之謂歟 
[履勘盜案]  
　　嘉興府屬鍾埭鎭盜案報請嘉興縣王邑尊踏勘已列昨報兹聞勘得失主係莊姓在該鎭開米店所失物件約值二百金人口無傷王邑尊回署後已飭捕嚴緝矣 
[盜案已破]  
　　前報屢載嘉善縣界張涇匯盜案兹聞此案盜犯現已就獲經嘉善縣境有獵船數艘向在縣署報領洋槍火藥船數人口一一註册雖係漁獵生涯亦報官家記籍平時本與鹽匪有仇前日在珠街角相近地方適遇鹽匪掉舟而來是時獵船共有五艘因卽合力追捕鹽匪返掉拒敵鎗炮齊施如遇大敵鏖戰半日許鹽匪見勢不佳紛紛潰散當有三人鳬水而逃獵户亦卽聳身入水格鬥片時拿獲一名解送嘉善縣署胡邑尊立卽日堂刑訊該盜狡不承認暫飭收禁並賞獵户是晚又提該盜訊鞫仍不肯招疉次用刑始認搶刦張涇匯厘卡及屠姓之事供畢仍收禁聞邑尊於十二日會同營汎砲船前往緝捕且以獵船爲向導云 
[甯郡雜聞]  
　　各軍之駐防甯郡者有親軍小隊衢標精兵衞安營緑頭勇府署巡防勇縣署巡巡防勇眞武宫炮勇赳赳桓桓如火如荼大有戈戟凝霜旌旗蔽日之勢且勤加操練安分守法巿上貿易並不逞强百姓亦相矢以誠洵四明之保障也○時届隆冬宵小岀没無常初十日黄昏時某姓婦行至王家墩南首突被匪人將頭上銀簪拔去大聲狂呼賊巳從三支弄而逸又有鄉人某甲肩負錢囊行至西成橋天色昏道行人稀少亦被匪人硬將錢囊奪去如飛而遁鄉人不敢入城投訴縣署惟有痛器流涕而歸○花會盛行惟寍波爲尤多近聞鄞之南　蔡郎橋一帶奉之白渡等處皆開毁花會害人不淺鄞紳周某告發于府宗太守札飭鄞奉二縣速派妥差給發川資勒限嚴拏到案從重懲辦每獲一名當堂給賞想如此查拏此風或可息絶也○前報申禁廣貨等舗不得售賣火油皆公具切結一體遵禁在案刻聞城中各小店及各販夫仍有將火油運入城中沿街呌賣已屬違禁且新江橋堍所設抽收火油捐局凡有火油自江北洋行挑運過此者必須納捐掯捐者將火油勒下該局人近將勒下炎油在局前零售此等豈不在楚例之内耶○十三日寗郡有巨砲一尊載往鎭海防營交卸○十四日早英美領事均至道署與辟觀察叙談良久不知有何要公○　縣朱邑尊于初五日帶犯回署後卽提前後所獲之犯訊問内有四名均係山中樵柴燒炭之良民僅有一名確係此案眞盜供攀贓寄裏山某姓邑尊得供後於十一晚帶同此犯又往鄞江橋某姓家搜杳並無眞贓邑尊仍帶此犯于十四日早回署○甯郡乞丐强討硬乞其兇悍本異尋常現届歳闌尤覺横行不法甚有開花破面裝死訛詐者各店鋪以多事不如省事隠忍不較然一日之間一丐甫去一丐又來靡有己時若使各處地保肯遇事送官懲辦一二彼惡丐焉敢如此猖獗哉 
[吳淞近聞]  
　　寳山縣吳子佩明府昨接譚方伯憲札飭明府代理之缺作爲署缺是以各同寅均至縣署道賀○昨晨十一點鐘吳明府帶領差役到淞密飭至桂花弄某姓婦家拘拿少婦四人一併提至明公所笞責據聞係開花烟舘而兼台基者大約尚須驅逐岀境也 
[跑紙紀餘]  
　　前次西人大跑紙巳列前報兹聞各西商又擬於今日在跑馬塲跑紙至徐家匯馬路而止馳驟康匨不致蹂躪田野興誠不淺哉 
[搶女案結]  
　　日前製造局工匠龔月梭悮搶袁女一節經該女之父袁三泉投縣控告詳登前報前晚莫邑尊提到龔月梭及龔之岳父計黼堂媒人楊奚氏並帮搶之裘三福王雲　朱阿金集訉袁三泉控稱我女現年十五歳許字周姓前日龔紏集裘等三人突至我家將我女搶去并失去金飾銀洋等物約值洋十八元詰之龔月梭供稱向在製造局爲工匠曾聘定計姓女爲室日前我欲迎娶計黼堂重索財禮找實無力是以邀集同業數人至計家搶親倉猝間未經邀媒同往以致悮搶袁女事後始知其誤將女送還並央人向袁伏禮求恩超豁又據計黼堂供江北人生女許配龔月梭是實惟龔搶袁女小的未悉其故且我並未有重索財禮情事又詰媒人楊奚氏供稱無錫人向開鐵店我夫在日曾與麗姓爲媒到搶親等事實在未悉又據裘三福等三人同供皆無錫人俱在製造局做工日前適逢禮拜龔囑我等同往搶親未知細底以致悮搶袁女並無别故邑尊謂裘等三人曰搶親己屬非是况又悮搶本當重辦今姑從寛親每人岀洋六元賠償袁姓首飾具限交保並諭楊奚氏同龔往袁處伏禮各具切結完案 
[局賭控縣]  
　　寍波鄞縣人包忠希投上海縣控稱赴京過滬在四明公所劃得銀二百兩被甯人章紹甫向次餘葉燕亭等在妓女楊寳卿家局賭將銀兩盡行騙去等語莫邑尊飭提章紹甫等到案于前晚集訊包忠希伸訴前因妓女楊寳卿供住四馬路東公和里與陳新寳同居伊等局賭在陳新寳家我不知情邑尊謂明在爾處賭錢尚敢抵賴卽飭掌頰二十下始供包與章等在我處闘牌三四次並未輸二百餘元之多 
 
 

Page 4

 
 
其餘洋元聞在别處輸去及詰至章紹甫章儼然金頂上堂邑尊問何功名答稱監生邑尊喝令除帽卽飭掌頰二十下復問局賭地方共有幾處答稱初在楊寳卿家後又在高姓姚姓兩住家又擬向次餘包稱此人係向之弟並非向次餘邑尊問爾兄何以不到答稱有病不能到案邑尊謂須着爾交岀又　章紹甫葉燕亭及周姓等現在何處答稱周姓係茶客現往漢口葉不知何往又謂爾旣稱監生現在監照何在答稱在甯波邑尊着限三日内交到楊寳卿交保包忠希候章交到監照再行核訊 
[新生入學]  
　　昨係本縣新生入學之期午後二銘鐘時蕭彤勲趙光第曹鍾麟范熙澤范熙瑞奚慶良林祖潤梅豫棖及撥府之楊振棻沈元福等十名次第至縣署大堂分班行禮邑尊各賞金花一對酒一杯各新生辭謝而去邑尊送至學宫謁聖禮畢卽行謁師之禮鵷行濟濟雀頂煌煌頗足增璧水之輝而壯頖宫之色莫邑尊與宣廣文又送新生至道署謁見道憲辭岀後又乘肩輿建彩旗投剌謁客爲宗族交游光寵就中以曹姓爲　體面云 
[滬北瑣談]  
　　英租界偷雞橋一帶流氓麕集之區昨日有小木匠某甲經過其處突被流氓阿金裕堂兩人扭住索錢甲不允流氓卽剥其衣攫其帽而去似此白晝行兇尚復成何事體彼高居堂上者豈得諉爲不知○江灣鎭張姓向業布莊生理家中稱小康焉今年正月初九日忽遭回祿其妻及子三口均遭焚斃張于夏間將前後房屋重道輪奂一新人此室處或可相安矣詎本月十三夜三更時祝融氏忽又蒞至　人不知火從何來紛紛搬避計焚去房屋二十餘　幸各水龍踵至堨力灌救始得樸滅噫嘻彼張姓者豈其命犯火厄耶不然何一再殃也○前日兩點鐘時小東門内弈和南貨店有鄉婦挈子往購各物霎時斃於階前人生若朝露信然○北鄉人馬少林向爲童子師今歳賦閒無以度日投入工義局當勇編入隊伍後帶往閩　派守長門砲台日前洗砲適砲内餘藥未盡轟然一聲人已焚斃前日其父接長門信哀慟殊甚惜無力築思子臺耳○昨日午後鐵路大橋南堍有水龍十架試演水力之高低濺玉跳珠不啻　山瀑布其龍皆有英租界二馬路全亨洋廣貨牌號 
[藩憲起節]  
　　升任浙江藩憲許星臺方伯昨日一點鐘時赴金利源碼頭乘坐福安輪船往金陵英會審員黄太守上海縣莫邑尊均往行轅恭送憲駕云 
[道憲勘工]  
　　昨日下午關道憲邵觀察赴虹口大橋勘駖安定機船挖泥工程大橋下泊有官船一艘以備憲駕登舟閱看 
[岀殯略誌]  
　　昨午有邢姓家岀殯路經英租界除尋常儀從外有西樂十二名羯鼓銅琶悠揚可聽并有中西捕沿途彈壓送喪者甚衆靈柩用龍頭扛以十六人舁之兩旁舗户咸屬耳目云 
[限理抵欵]  
　　前有航户周錫南將船抵押朱楚金處得洋二百四十元一案嗣因周錫南未將抵欵料理是以翁太守諭法包探協同船埠頭徐雪生前往將船扣留及至該處船已開往老閘當由船埠頭將船搶回洋涇浜昨晨法包探與船埠頭至捕房禀明扣船緣由太守諭該埠頭將船看管且待周錫南岀外將抵押洋元料理清楚否則將船變價抵欠 
[勒交贓物]  
　　昨報列法包探拘獲積竊張阿大并查岀窩贓之裕森泰客棧主婦秦吳氏一案昨晨翁太守臨捕房時又提秦吳氏研詰該婦仍狡展不認旋有該氏之夫秦　甫投案稱冤翁太守謂人証具在何得狡　飭提别案同押之曹春禄等詰問曹供張阿六管押後卽託在押之應亦雲寫信另託人帶夫寫明給信力錢二百文翁太守謂秦吳氏曰旣不窩贓因何信囑實屬刁惡喝掌頰四十下管押候比太守又謂奏式甫縱妻窩匪尚敢來案稱寃本應懲辦今姑從寛釋岀速將所寄贓物交案 
[逸犯就獲]  
　　上月中旬法捕房逃逸竊犯錢紀生章阿三洪阿坤等六名除洪阿坤等已經法包探拿獲外尚有章阿三一名昨午經英包探陳阿九在英租界石路地方拘獲當卽解送法捕房歸案辦理 
[吞銀扭案]  
　　馬子卿至英公堂遞禀聲稱因有洋藥級劉吉興掮賣計銀百餘兩向索無着人亦避匿昨在新閘地方相遇卽扭至該處巡防局請派差往提等因黄太守准卽飭差持片到局由局員給回片交劉帶歸公廨候訊云 
[英界公堂瑣案]  
　　二百二十七號華捕將沿街聚賭之張阿福韓阿坤吳受林等解案請辦黄太守判各責五十板○包探陸柏林稱昨見朱阿大手持神袍欲向押鋪質錢當卽拘獲據稱在大塲鎭施相公廟内竊來計綢袍三件今將贓解案請辦黄太守判朱阿大管押七天贓存捕房待領○二百十號華捕將在路爭毆之二人拘案請究謝阿多供金連安是我姊夫因在外娶妾欺我阿姊故　理論金連　供謝阿多確是我妻弟昨因細故口角現已說妥不再擾衅求請免究黄太守謂旣已說明姑准免究惟不應在路爭毆着各罰四開洋一個撥充醫院經費○包本初稱昨在四馬路也是樓門前問看被賊向衣袋　去洋元幸卽知覺追赶獲住人贓交捕送案黄太守判李金生管押一日贓父包領 
[安徽省祁門縣災黎敬謝上海籌賑公所施封翁書]  
　　少欽封翁善長大人鈞座敬禀者敝邑蛟水奇災渥荷再造之德疉次撥　棉衣並賑銀使　木逢春勃勃然咸有生意皆岀自賢喬梓栽培之大力也讀前漢王翁孺傳謂活萬人其後必興况數省億萬生靈皆賴公岀水火而登袵席則埴三槐於庭更爲公操劵而獲矣敝邑來年春賑仍懇一視同仁再乞施恩　呈　聨統祈鈞誨肅此鳴謝並布懇　虔請德　伏希慈鑒○匾書一片婆心○聨句爲善必昌施衣施藥施錢活人無　有德乃大救災救苦救難亘古希聞安徽祁門闔邑災黎百叩謹撰 
[天瘦閣近作]  
　　憶舊述懷奇呈程都轉尚齋同年廿年前事憶東流鼓角聲中筆共投幕府軍書隨手了縣官奔走折腰愁近同幢節臨行馬自向烟波玩舞鷗太史謂嗣君午峯他時修國史儻容文苑姓名留時以舊稿求助付刊○寄酬劉樹君同年僑居揚州赢得清閒卽福人及時行樂在忘貧詞投白石周文璞仙許青蓮賀季眞求友漸無燕巿俠往在都中狎主文盟前秋至滬彌敦　昔兄弟之好卜居當有蜀岡鄰蕃釐觀亦元都觀試爲桃花賦冶春○蕭芸浦孝廉二十年前定交京邸頃自揚州郵書問訊牛句寄謝臨池酷倣趙鷗波筆久成堆墨耐磨東晉風流傳褉事北人天性善悲歌子留京最久詩多慷慨君亦許可門敲白板頻題鳳君昔過子邸舍且無虚日經寫黄庭亦換鵝來歳曲江紅餅宴杏花十里馬蹄過○故友何廉昉先牛喆嗣秋輦月擔兩世講奉母居揚州讀書决科能自樹立秋間承惠詩札讀之欣慨交心頃始報以二律寄酬高誼并乞和章○父書能讀母爲師二陸雙丁此一時後起才名同學避先公清德古人期七言詩帶金華語萬足圖連玉樹枝搜盡枯腸難岀手沈吟兼愧　章遲兩世論交豔紀羣江淮驛使易知聞久傷駒鶴人千古乙丑夏送湘鄉先師東　因至揚州不數年廉翁與先師同歸道山有師凋友替之感尚記吹簫月二分北固多焦曾識我南朝求點不如君緑楊城郭春風暖欲訪瓊花張酒軍○與莫仲武世講話京邸舊游壯卽相親老繋思卅年再見說京師牛腰書卷多爲累駒隙光陰去若馳猶聳吟肩仙灑落長留墨本佛慈悲仲武往爲子手搨法源寺船山所摹佛像頃方付裱先公疇昔敦風義堂搆聲華副厚期○寄酬徐聖秋八弟需次准南竹西歌吹夜連晨淞北 
 
 

Page 5

 
 
招尋主亦賓一縷香縈三日坐二分月洗六街塵雄談似繋正平鼓晚節思扶大雅輪質票入詩矜草創巴歈何幸換陽春[  李芋仙稿]  
[月夜夢泛鑑湖知寄稷臣盶氏并希惜花外史吟正]  
　　萍飄歇浦又經年旅館寒燈醉獨眠雙漿影摇波底月孤篷人坐鏡中天屈原未可爲山鬼陶峴何妨作水仙一夕故園枕上返依稀猶認草堂前○月下　酒卽示丙侯仲弟并請霧裏看花客政刊天風吹月海邊廻銀漢微雲冉冉開人間好事非吾願惟愛對月傾金罍李白身是謫仙人芳尊爛漫繼冬春古之逹　皆嗜酒五斗先生尤絶　丈夫七尺志萬里少年讀書慕朱紫徘徊海角無人知歸隠五湖狎烟水黄公壚畔可消愁畢氏　邊寗避死夜坐誰聆　慨言　鬚竊聽心悠然隣翁新釀最清旨玉椀沽來不論錢呼兒更作銀絲膾却勝持螯與撃鮮酒入壺中落裁手月落尊中入我口百林身外泯是非萬事眼前齊好醜玉兔乘風轉西去余亦醉倒不知處耳中惟聞百舌聲起視有輪缷日御[  鑑湖漁隠筱艇氏初稿]  
　　王生行爲玉伶畹雲作也王爲瑶臺小詠中十六人之一名滿燕巿而伉爽不羣時時有圭玉之懼藩溷久棲振拔無術兩次嗟而涕洟今年春忽惠痘旣愈則痂痕被頰幾徧無復向時韶麗之態與遊者爭避之余聞而慨然曰是天之所以厚畹雲也夫何病乃作此以慰之且申　壤之語○王生本是天人姿中含俊骨人本知託身雖賤頗自貴常以意氣矜羣兒世人相皮不相骨萬口姱媚焉知奇繡被惟思鄂君覆餘桃或想彌瑕貽王生坐此意不適涙眼頻向南天窺椿萱漸老亟需養卑棲幸免廿旨虧豈知世情樂苟賤男兒齷齪　生爲投時由京返吳下臨歧語我珠雙埀我爲生言勿惆悵心如明鏡何愁翳先籌樊籠解脫法次修晨昏定省儀眼前魔障詎易郤示以若合還若離使我篋中富黄白定當及爾雲霄巂卽令蒼顔與鶴髮此情終始無轉移王生　言頷而笑我車從此東南馳自從别後至今日夢寐尚記將離時我行雖遠祗益困爾病在心　可醫精誠默默感天地特岀奇計拯艱危古來烈女保奇節毁容往往煩刀剺天公鑒爾全爾志痘　着面疑神施頓使容顔易粗醜底用刀劍相磨治登徒睹之色然駭廻車祗恨催歸遲我躬如璧定不玷臣門如巿何須疑霓裳法曲故無恙仰事俯畜仍可支乃知蒼天愛才意非甚神雋誰當之王生念此應自慰定甘寂寞忘妍媸矧我窮途受知　歳寒相訂非生誰南人歸南古有說誅茅早向吳山陲千金報德縱莫副亦願共保黄髮期我歌拉雜寄心曲鄭筆省視還嗟咨盛衰變幻竟如此王生本是天人姿噫吁嘻王生是天人姿[  靉靆軒主稿]  
[蘇省撫轅抄]  
　　十二日侯補同知莫葆辰禀知奉委發審局差從丸馬調原禀知奉委海防營務處北路分巡卽日到差候補縣將錫年禀辭赴滬厘局差委陳炳泰禀知奉委鎭江下游厘局差縣丞范臬蓀禀知辭奉飭赴松滬厘局差委○十三日候補縣蘇升紀禀辭赴海運津局差委署吳縣光福司巡檢章灝禀辭赴任准補崇明絲典史劉培清安徽人由金陵來禀謝飭知赴任分發江蘇分缺先用州稅課大使陳寳善山東人禀到○十四日江蘇候補道周嘉猷四川人金陵來常熟縣錢禀到卽辭探聞蘇糧道王有於本月十六日起程赴上海之說 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年十一月二十七日京報全錄]  
　　宫門抄○上諭一道錄前○發抄旨五道○御史翟奏爲請整頓江南科塲弊竇摺○大臣劉奏爲同知落井身死片○直督李奏爲查明已未結京控案件起數摺○閩督楊奏爲請給還知縣頂戴片○大臣紹等奏爲請補總管摺子○直督李奏請分别議卹夾片○十一月二十七日禮部宗入府欽天監正黄旂值日無引見○張之萬由東陵回京請安○絪貝勒八額駙各假滿請安○絪貝勒謝管新舊營房恩○岳琪等各謝充講官恩○啓泰请假二十日○截取知府王建本預備召見○廣順遞遺摺○召見軍機王建本○發抄左宗棠奏前廣東連州直隷州曾紀渠請改發福建奉旨着照所請吏部知道欽此○金順奏筆帖式明徴署伊犁理事同知奉旨吏部知道欽此○又修理瞻海城工完竣奉旨知道了欽此○奎斌奏候補守周天麟補澤州守奉旨吏部議奏欽此○又儘先都司王金榜補粟城營都司奉旨兵部　奏欽○○福建道監察御史臣翟伯恒跪奏爲江南科塲功令漸弛辦理無方請飭及時整頓以清竇而順輿情恭摺具陳伏乞聖鑒事竊維三載賓興爲掄才大典欲得眞才必清弊竇欲清弊竇必嚴關防而關防嚴則莫先於點名入塲之際苟縱令岀入不爲之閑斯槍冒傳遞之弊必由此熾查科場條例士子入塲之時未經接卷不准搶入二門旣入龍門不准復岀良以點名地有教官門斗在彼識認卽同邑士子亦可互相稽查是以槍冒之徒無從混入立法本自周詳江南科塲兩省合試人數極多辦理不易經前撫臣林則徐任監臨時酌立條規整齊完密其於點名一節尤爲盡善盖點名旣分三路復將人數多寡配搭均匀每路分十四起每起約四百人起限四刻點竣先期刊單給示臨時升砲換旗士子按候應點絶　參差不齊之事是以人皆率循毫未踰越軍興以後完善之區學額廣而應試者多被兵之方流亡久而應試者少每起人數多者千餘人少僅百餘人當事株守舊法不爲變通遂至入塲有擁擠之苦封門有遲悮之憂至上届壬午正科承辦大員爲苟且之計縱令士子於點名時先將考具送入龍門再岀至二門接卷雖一時稱便而流獘則已立見臣聞當時已接卷者仍復呼朋引類岀院嬉游三塲開門後竟有岀至　坊購買策本復行入場完卷者如此恣肆實駭聽聞夫南方風氣柔弱士子素循規矩此等人諒　無多亦未必卽能倖中然甫弛關防獘已如此將來習爲縱疱槍冒傳遞之事人亦何憚不爲卽如上届壬午科四川科塲滋事辦罪多人涓涓不塞遂　江河目前近事可爲炯戒伏讀嘉慶十三年上諭凡事當獘端初起之時有人執法揭奏鮮不以爲苛刻不知　此杜絶奸　所保全者甚重若相率因循使休奸犯科者肆無忌憚日久必致釀成巨案祖訓煌煌允宜恪守今江南科塲之弊往者不可道矣然當時博寛人之名士子幸岀入之便成法旣廢貽書無窮旣爲　典所不容亦豈多士所深頗乎則與其痛懲於巳甚　如弭恩於方萌明年　值乙酉在科相　請旨飭下該督撫申明定例不准擅行岀入以肅關防並查明上届應試人數重爲配搭均匀仍於投卷時刊單給　更請仿照順天鄉會試點名章程於每起中分五十人爲一牌排列墻外先後次第令士子一目了然臨時隨牌魚貫進旣不至於擁擠自不患其遲悮又何用廢法取悅　滋獘累哉臣爲愼重人才保全士類起見是否有當伏乞皇太后皇上聖鑒施行謹奏奉旨已錄○○劉錦棠片再臣前因署鎭西廳同知李佐興于騐訊店户石金三一案情節不實當經撤任委員代理在案嗣後代理該廳同知聞瑞蘭具報三月十三日辰刻李佐興忽落其所寓後院并内比經縋繋岀井卽往看視不能言語解救不及至已時身死等語臣卽札委甘肅候補同知楊廷珍前任會同該廳查騐情形取具確供詳候核辦去後旋據詳稱勘得李佐興寓所東偏後院有井一口馬屋廚房往來均由井邊經過井面四方嵌木中空二尺零底空四尺深二丈一尺有餘向不掩蓋訊據夥夫陳芳田供十三早小的燒水主人順過廚門吩咐快些辦飯今日要往哈密去據馬夫劉吉福供十三早辰正在喂馬主人來說今日起身赴哈密赶緊收拾又呌小的往城守營打聽送鎭台岀城的事由廳屋過有跟班鄒從元要小的轉請主人洗臉主人說你快赴城守營我就進來小的由城守營轉冋遲鄒從元說正找主人没見小的走到其邊有人在水裏擺動小的疑喊莫是主人跌下井了大家親屬都來縋救的據家丁湯文玉鄒從元同供主人自正月交卸廳事後不記日期對小的們說過石金三一案不知將來如何了結虧空交代定要設法清楚纔好嗣屢　赴合密昨十一日呌小的仍整飭行李定十三日起身是日主人起得甚早吩咐小的湯文玉買菜預備路上吃食小的鄒從元收拾赴哈密又呌　水洗臉主人往馬屋去了小的就要馬夫請洗的小的湯文玉後聞主人趺井大家用繩縋下水齊小的膝頭主人斜躺井内脚尚上冲小的急扶起坐滿面泥糊口鼻有泡小的用衣袖擦臉銜吸數口回氣一聲說好些要扶起主人眼動仍閉抱著繋繩岀井抬至屋内用方急救没效到了已時就没氣了各等供再三覆鞫無異該故員棺尚未封啓視委係落井身死並無别故等情前宋臣當飭該廳傳知家屬妥爲棺殮一面赶將交代了清以重庫儲除該故員家屬現已措資搬柩　籍外謹會同陜甘總督臣譚鍾麟署烏魯木齊都統臣升泰附片具陳伏乞聖鑒謹奏車機大臣奉旨知道了欽此○○大學士直隷總督一等伯臣李鴻章跪奏爲查明本年六月以前已未結京控案件起數繕單仰祈聖鑒事竊准刑部咨開嗣後京控交審案件無論奏咨每年將巳未完數三分兩次彚開清單具奏並摘錄案由註明交審月日及　能審結緣由　細聲明咨部等因飭據臬司松椿會同藩司崧駿詳稱查直屬京控案件向章按年將已未完案數造册咨部一次光緒九年前已造册詳咨在案今奉新章每年分兩次奏報自上年十月奉文起韯到本年六月底止新舊京控各案審結者十二起均已咨鎖又事隔年久原告病故被訨多無着落者一起現已詳咨應請先行註銷另行緝犯審辦又尚未審結者十六起開單詳送前來除飭將未結各案赶緊分别緝傳被証審辦並將詳細清單咨部外理合另繕清單恭摺具陳伏乞皇太后皇上聖鑒勅部查照謹奏軍機大臣奉旨刑部知道單併發欽此○○楊昌濬等片再署寗德縣知縣吳榮鼎欠解光緒九年奏銷地丁銀七百八十七兩零耗羡銀四十五兩零先經附片奏叅摘項限追在案兹據　政使沈保靖會同按察使裴蔭森詳稱該員於被叅後已將短欵照數解清容俟彚入光緒十年秋撥曁奏銷公費各册内造報請准給還頂戴前來合無仰懇天恩俯准署甯德縣事候補知縣吳榮鼎給還頂戴以資觀感除咨蔀外臣等謹附片陳明伏乞聖鑒訓示謹奏軍機大臣奉旨着照所請吏部知道欽此○○奴才紹褀永德跪奏爲請補總管員缺恭摺具奏請旨事竊奴才等所屬察哈爾正藍旗總管吹魯普因病乞休岀缺查有前任察哈爾鑲紅旗總管逹爾濟前經調往河南山東江南各路轉戰屢經帶兵大臣保奏得頭品頂戴花翎巴圖魯名號後因案革職囘旗復經前任都統謙　因該員教練察哈爾馬隊官兵歴時己久勤勞倍著保奏奉旨逹爾濟着開復原官頭品頂戴巴圖魯名號欽此經兵部調取引見請旨開復原官照例用奉旨依議欽此欽遵在案嗣因察哈爾鑲紅旗總管岀缺查有奉旨卓異交軍機處記名之叅領貢果爾札普一員因開復人員並無辦過成案當經咨請兵部該二員應將何員補放之處查案示覆旋准咨稱查定例駐防軍政卓異人員帶領引見奉旨准其卓異遇有應升缺　該將軍等卽行奏請補放又八旗武職官員緣事降革後經捐復原官者于引見之日起令其在旗候補遇有缺岀俟應升人員補用二缺後第三次缺岀補用降調一人第四次缺岀補用捐復一人各等語查貢果爾札普係卓異記名之員目應查照定例辦理逹爾濟係開復員雖與捐復者不同惟開復一項例内並無明文本部碍難懸斷應由該都統自行酌辦等因曾經奴才等遵照部示查照定例請旨將軍政卓異應行總管之察哈爾正黄旗叅領貢果爾札普照例坐補等因具奏奉旨着照所請兵部知道欽此欽遵亦在案兹查　爾濟保奏奉旨開復原官之員開復一項例無明又而與捐復者略有聞自應稍示區别且本年五月間克什克騰賊匪滋事曾經奴才等奏泒該員統帶馬隊官兵督隊追剿勇　善戰連獲勝仗並將匪首宋敬愚等搜獲實屬著有勤勞今察哈爾正藍旗總管一缺請旨可否將開復原官照例用之前任察哈爾鑲紅旗總管逹爾濟補用之處自天恩所有請補總管員缺緣由理合恭摺具奏伏乞皇太后皇上聖鑒訓示遵　謹奏軍機大臣奉旨看照所請兵部知道欽此○○李鴻章再前因口外多偷廳附近蒙古地而匪徒滋竄擾經棚白岔一帶經臣派軍剿辦業將撲滅情形奏報在案兹據宣化鎭總兵王可陞查明經棚白岔等處傷亡社長姜宗魁等及團民四十九名又馬兵蘇永貴步兵韓長有等十三名懇請奏卹聲明尚有難稽姓氏流民一百八十餘名亦係不爲賊屈甘心珣難等情前來臣查社長姜宗魁等或隨同接仗力竭陣亡或被擄不從捐軀就義洵堪嘉憫姜宗魁被賊支解死事尤慘相應仰懇天恩勅部分别議卹以慰幽魂其難槢姓氏之一百八十餘人先行存記俟查明核辦除飭取姜宗魁等姓名清册咨部外理合附片具陳伏乞聖鑒訓示謹奏軍機大臣奉旨姜宗魁等均着交部分别議恤該部知道欽北 
 
 

Page 10

 
 
[光緒十年十一月二十八日京報全錄]  
　　宫門抄○上諭一道錄前○發抄旨四　滇撫張奏特叅各官摺○都察院奎等奏爲奏聞摺○署江藩司王奏恭報接豢日期摺○暑江臬長奏恭　接篆日期摺○江督曾奏請升補知州摺○護江撫劉奏恭報接篆日期摺○江督曾奏請獎勵摺子○十一月二十八日兵部太常寺太僕寺正白旗值日無引見○延煦嵩申各假滿請安○芸公請假十五日○白桓請假一十日○召見軍機○發抄希元等奏前福州副都統在籍病故懇恩賜卹奉旨全福着照軍營立功後病故例議卹該部知道欽此○又佐領順霖補三姓赫哲克錦協領奉旨兵部議奏欽此○鹿傳霖奏請免造送光緒十年以前交代細册奉旨着照所請該部知道欽此○又蘭儀令楊恩銘調補永城令奉旨吏部議奏欽此○○雲南巡撫臣張凱嵩跪奏爲特叅疏防越獄之管獄有獄各官請旨分别革職拿問議處恭摺仰祈聖鑒事竊照監獄重地管獄有獄各官自應嚴加防範豈容稍有疏虞兹據署霑益州知州韓寳琛禀稱光緒十年八月十七日該州奉府委赴尋甸州相騐病故監犯公岀二十二日據吏目覃東昇禀稱二十日夜風雨大作監牆傾圯監犯侯小四牛雲春二名乘禁卒人等睡熟扭斷銬鐐鑽洞踰牆逃逸該禁卒等追捕無蹤禀經該吏目轉報該州赶回卷查該犯侯小四係毆傷葉添榮身死案内正兇因供詞狡展要証未到詳咨展限定案時罪應擬絞之犯牛雲春係舒張氏被毆身死案内該犯訊未帮同下手别無質証罪難懸定之犯隨會營前詣監所勘騐情形相符提訊禁更八等僉供委無賄縱情弊等情禀經批飭勒拿審辦去後兹據該管道府揭由審臬兩司會詳請叅前來臣查該吏目職司監獄並不督率禁更認眞防守以致罪應擬絞重犯侯小四及尚未定供擬罪之牛雲春同時越獄脫逃實非尋常疏忽可比該州雖據稱先期公岀惟未能預防咎亦難辭且刑禁人等尤難保無鬆刑賄縱情弊除委員摘取該吏目鈐記接署一面提同刑禁人等來省發委嚴審確情分别擬辦外相應請旨將管獄官霑益州吏目覃東昇革職拿問以便歸案審辦有獄官署霑益州事試用知縣韓寳琛先行交部議處容仍飭委確查該署牧因公岀境是否屬實另行辦理並飭嚴緝逸犯務獲究報曁咨部查照外謹會同雲貴總督臣岑艈英恭摺具陳伏乞皇上聖鑒訓示謹奏奉旨已錄○○都察完左都御史臣宗室奎潤等跪奏爲奏聞請旨　據四川孀婦馮楊氏遣抱伊子馮光燦以朋姦逼斃賄朦寃沉等詞赴臣衙門呈訴臣等公同訊問據馮光燦供年二十八歳敘州府雷波廳人光緒八年十月二十五日早辰身父病危身與母岀城延醫留十五歳幼妹在家侍奉不料營兵羅鳴讓帶同營丁王文煥等賄通鄰居康占鰲由康宅越墻入室將身妹强姦妹痛泣　恨於二十七日私服洋烟奔赴羅鳴讓家身死報廳相騐鳴讓潛匿伊兄鳴謙賄差延擱身母上控蒙督憲批飭營主交岀羅鳴讓歸廳審辦乃鳴滖到案廳主與委員會審不加一刑不訊確供兩次朦詳意存袒庇身母屢控府臬督憲均批廳審辦至今一年不惟不究朋姦並不將羅鳴讓按律擬辦寃無可伸爲此遣身來京呈訢等語餘與原呈大略相同臣等查該孀婦馮楊氏遣抱馮光燦控稱伊女年甫十五歳於光緒八年十月二十五日被營兵羅鳴讓越墻入室强行姦汚至二十七日伊女乘姦服毒跑至羅鳴讓家身死報廳騐實羅嗚讓弟兄賄差舞獘廳員不訊確供兩次朦詳伊疉上控至今案仍懸擱等情控關强姦斃命賄蒙沉寃虚實均應根究謹抄錄原呈恭呈御覽伏乞聖鑒訓示再據該抱告結稱在本府控告一次臬司總督衙門控告兩次均未親提今併聲明謹奏奉旨已錄○○二品銜署理江西布政使按察使臣王嵩齡跪奏爲恭報微臣署理藩篆日期叩謝王恩仰祈聖鑒事竊臣於光緒十年十月初九日奉撫臣潘霨檄飭以布政使劉瑞芬奉旨護理江西巡撫所遺印務委臣署理遵於十月十三日准劉瑞芬將印信文卷移交前來當卽恭設香案望闕叩頭謝恩祗領任事伏念臣豫省庸材學疏識淺忝陳臬事未報涓埃遽綰藩條彌增兢惕查江右爲政煩民庶之區潘司有理財用人之責自維愚魯深懼弗勝惟有愼岀納以重庫儲嚴考核而求吏治應辦一切事宜隨時禀商護撫臣認眞經理斷不敢以暫時權篆稍涉因循用答高厚鴻慈於萬一所有微臣署理藩篆日期並咸激下忱理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○署理江西按察使鹽法道奴才長祿跪奏爲恭摺奴才署理臬篆日期叩謝天恩仰祈聖鑒事竊奴才於光緒十年十月初九日奉撫臣潘霨行知以臬司王嵩齡現經委署藩司所遺臬司篆務委奴才署理遵於十月十三日交卸道篆准本任臬司王嵩齡將印信文卷移交前來當恭設香案望闕叩頭謝恩祗領任事伏念奴才滿洲世僕知識庸愚去冬選授鹽道今春履任章門涓埃未報兢惕方深兹復權陳臬事彌切悚惶查江西獄訟煩多臬司刑名總匯舉凡詰奸禁暴察吏安民在在均關緊要奴才自維檮昧懼　克勝惟有矢愼矢勤遇事禀商護撫臣認眞經理不敢以暫時攝篆稍涉因循以期仰副高厚鴻慈於萬一所有奴才接署臬篆日期及感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○革職留任兩江總督臣曾國荃江蘇巡撫臣衞榮光跪奏爲揀員升補沿河要缺知州恭摺仰祈聖鑒事竊邳州知州吳崇壽於光緒十年六月十五日病故歸六月分截缺所遺邳州知州係冲難沿河要缺應在外揀選調補　州地方遼闊政務殷煩非精明　練之員不足以資治理江蘇省並無簡缺知州司調　無卓異先儘應升之員其現任候補各員中非現居要缺卽與例不符惟查有清河縣知縣王肇震年四十二歳山東附生辦理本籍團練剿匪山力保奏奉上諭着以府經歴儘先選用並賞戴藍翎欽此同治四年沂郡肅清案内剿匪岀力保奏奉上諭着俟選缺後以知縣用並賞加五品銜欽此復於歴次防河剿匪岀力保奏五年十日奉上諭著免選本班以知縣選用欽此遵例揖足三班指分江蘇試用元年八月蒙欽派王大臣騐放七年二月到省後遵例報捐分缺先前補用海運岀力案内保俟補缺後以同知直隷州用光緒五年題補睢寗縣知縣十月十九日到任八年調　清河縣知縣奉部覆准十年正月二十七日到清河縣調任覆查該員年强才敏熟悉河工由睢甯縣調補清河縣沿河要缺知縣辦理裕如以之升補邳州沿河要缺和州洵堪勝任人地亦屬相宜據藩臬兩司會詳請奏前來臣等往返函商意見相同合無仰懇天恩俯念員缺緊要准以清河縣知縣王肇震升補邳州要缺知州實於河工地方均有裨益如蒙俞允俟接准部覆再行送部引見該員係初任人員任内一切因公處分照例母庸核計亦毋須查造叅罰謹會同漕運總督臣吳元炳合詞恭摺具陳伏乞皇太后皇上聖鑒訓示再所遣清河縣要缺知縣容俟奉部截缺後另行揀員請補合併陳明謹奏軍機大臣奉旨吏部議奏欽此○○護理江西巡撫布政使臣劉瑞芬跪奏爲恭報微臣護理撫篆日期叩謝天恩仰祈聖鑒事竊臣接撫臣潘霨文開光緒十年九月十七日内閣奉上諭江西巡撫着德馨補授未到任以前着劉瑞芬暫行護理欽此旋於十月十三日准撫臣飭委南昌府知府賀良楨撫標中軍叅將鄭國謨恭齎江西巡撫關防一顆曁王命旗牌文卷等件移交前來臣即於是日恭設香案望闕叩頭謝恩祗領任事伏念臣皖江下士知識庸愚迭邀特逹之知洊歴屏藩之任到任三載未效涓埃夙夜撫衷冰淵時凛兹復渥承恩眷暫護疆符聞命自天悚惶無地查江省地方冲要巡撫政務殷繁舉　察吏安民整軍籌餉責任綦重報稱尤難如臣檮昧深懼弗勝惟有　竭愚忱倍加黽勉將應辦事件逐一面詢撫臣並隨時隨事會商督臣實心經理不敢以暫時攝篆稍涉因循以期答仰高厚鴻慈於萬一所有微臣感激下忱並接護撫篆日期除恭疏題報外謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○太子少保革職留任兩江總督管理兩淮鹽政一等威毅伯臣曾國荃跪奏爲遵旨查明前辦范堤工程尤爲岀力各員開單請獎恭摺具陳仰祈聖鹽事竊照淮南道泰兩屬修築范堤岀力各員請獎一案先經部駁嗣准前督臣左宗棠以范堤係奏明特辦要工不列部定章程之内瀝陳覆奏光緒十年三月初一日奉旨着隹其擇尤保獎他處不得援以爲例等因欽此飭據開送清閒人數過多經臣一再批令删减現經删定祗留二十餘員妥無浮冐督辦堤工遇缺題補道　文報始終其事規畫井然其餘各員或先事測量或躬親畚　　屬尤爲岀力未便没其微勞動用經費業經工部咨准核銷合無仰懇天恩勅部照單給獎以示鼓勵所有范堤工程岀力各員遵旨開單請獎綠由理合恭摺具陳伏乞皇太后皇上聖鑒訓示謹奉軍機大臣奉旨該部議奉單併發欽此 
 
