# 1916 - 241 - 4915646

 

Page 1

 
 
   
 
 

Page 2

 
 
時評 
[徒延時日（冷）]  
　　方今全國之大病在徒延時日雖然以中國今日之時機論豈尙可以須臾延耶 
　　然而政府之舉動一衝突一和解之間而時日已去若干矣議會之舉動一提案一辯論之間而時日已去若干矣是以政府成立三月餘而可計之在績無一議會成立一月餘而可計之成績亦無一 
　　然而以反面言則又非徒延時日之比武人之千涉政治咄咄而來蒙匪之擾亂治安紛紛而起外交有因難之象財政無措置之方時甚一時日甚一日以與進步之方面較實有不可同年語者嗚呼 
[命令]  
　　八月三十一日大總統令特派谷鍾秀兼充全國水利局總裁此令 
　　又令農商總長谷鍾秀呈工商司司長陳介詳請辭職陳介准免本職此令 
　　又令任命嚴智怡爲農商部工商司司長此令 
　　又令任命梁瀾勳兼任粤海關監督此令 
[專電]  
　　北京電衆院今日投國員票結果全體通過陸長由段總理兼 
　　北京電參議院兩點二十分開會到百四十三人王主席報告㈠内務股修正辛漢建議案應請政府明令責各省長限將上下級自治機關一律召集衆無異議照送㈡國院咨扭齊省長電袁家榖旣有烟案嫌疑應解法庭訊辦按約應得許可咨候見復云云但袁先告病假赴滬頃來電辭職贊成者起立得大多數㈢滿一月未假者九人除楊等五人由同鄕聲明障害外孫毓筠朱家寶楊增炳程克按法除名全體贊同朱念祖動議金融外交緊急請段由衆院轉本院備質問主席許可按程第一案審查新補議員王秉議戰雲霽結果由林委長報稱資格無疑准先出席證書不合方法自致各該監督換給討論通過㈡推廣單級敎授案童杭時説明辦法由部飭各省先辦師校一年推廣縣立三年後非畢業者不准爲塾師費就地方附税加撥陳善謂敎育不廣非缺敎師限於經費如童辦法每省歲費五十餘萬首不贊成丁玉崑亦云頗太小非國會應議王洪身請付審查鄭際平謂與國民敎育有密切關係附王議表决少數逐打消朱問憲法會期主席答定下星二又告今衆院叚已出問國院未回准下次約其出席散 
　　北京電聞張勳昨晚逕電衆院敎訓國會自稱大聲棒喝議長尙未發表 
　　北京電自張勳排斥國會之電到政府後同盟省亦多來電附和元首對之極憤懣 
　　北京電公府秘書長將易人定瞿瀛張一塵張國淦三中選一 
　　北京電孫總長復任條件㈠國務員每星期五齊集總統府報告會商一切政務並於府内同餐㈡國務會議前呈報議事日程會議後由國務員一人面逹議决事件㈢一切命令先副署印後用印並不許徐再擅專 
　　北京電總統召孫張兩總長入見一爲挽留辭職並與徐樹錚調和意見一爲勸張就職及討論司法獨立 
　　北京電唐少川來京之消息輿論一致歡迎之 
　　北京電王家襄湯化龍等立憲法研究會 
　　北京電王家襄陳國詳發起憲法研究同志會昨午假煤油局宴會到百五十餘人舊進黨居多數均認作發起人决定簡章七條以研究憲法舉其所得以供國會參考爲宗旨國會議員與會旨相合願入會者得爲會員會期每星期至少兩次以多數表决費由會員任墊公推若干人爲幹事賃六部口民房爲事務所 
　　北京電駐外公使以外交上關係一時不能提出於國會 
　　北京電交還鹽税餘欵向在北京此次改在天津前日由五國銀行合交二百六十萬兩合計銀幣三百七十餘萬元 
　　北京電交通被裁人員連日以金剛鐵漢等署名攻許世英 
　　北京電曹錕張敬堯均回京 
　　北京電宗社與外蒙匪患恐其影響内蒙故昨有撫蒙命令 
　　北京電川省長將任戴戡劉存厚調桂黔省長未定 
　　北京電法公使康德昨首途回國聨合國公使及夏次長等均往送 
　　北京電元首訂今午宴蒙古王公以聨感情 
　　北京電胡瑞霖近日運動議員甚烈昨又在德昌飯店大饗議員 
　　北京電胡瑞霖案政府已咨覆參院謂並無十分劣跡惟旣請查立已飭知暫緩赴任 
　　北京電總統今日遷入三海辦公 
[譯電]  
　　北京電兩院擬開聨合會議討論民國二年在天壇草定之憲法大約將於下星期三日在衆院開會（一日） 
　　北京電五國銀行團會於八月三十日交出鹽税餘欵銀二百六十萬兩中政府擬以該欵之一部分發付軍餉（一日） 
　　北京電黎總統與眷屬今日移入總統府（一日） 
　　北京電府院爭端已經解决嗣後内閣各員每星期以會議情形呈報總統（一日）以上德文電 
　　廣州電省議會定十月一日召集各議員應於九月二十五日以前報到（三十一日） 
　　北京電法使康悌君昨日啟程回法（一日）路透電 
[東方通信社電（日本人組織）]  
　　北京電因徐樹錚之專横致起内務總長孫洪伊辭職問題後經各方面勸慰挽留而孫立意甚堅徐去則留非去徐斷不留任如是非一方辭職不能解决據聞徐有出任察哈爾軍統之説 
　　漢口電王督軍因聞蒙古匪亂蔓延益　故擬於武昌編成先鋒隊參加征蒙軍（一日） 
　　漢口電王督軍近得湖南湖北兩省革命黨等在長沙組織兩湖聨合會之報因卽傳諭軍警嚴加警戒（一日） 
　　東京電工場法案由今日始實施（一日）　 
　　東京電十一月三日舉行立太子式之日有恩賜各府縣以及朝鮮台灣　太等殖民地賑欵之内議已由宫内省着手調查矣（一日） 
　　東京電久在日本之印度詩人塔庫爾氏定於二日由横濱首途赴美（一日） 
戰電 
[其一（英人路透電）]  
　　巴黎電今日下午公報云陳線泰半寂無戰事 
　　倫敦電蕯洛尼加英軍戰報云斯特魯瑪與杜伊蘭英軍陳線上舍炮戰外無其他發展（三十一日） 
　　倫敦電海格將軍今日午後報稱英軍於亞拉及亞美蒂愛爾左近關陣線上以煤氣攻擊獲有佳果昨晚敵軍轟擊貝胡勒英軍亦將猛轟以報復之英軍戰於瑪丹浦維區南德軍官二員兵一百二十五人寗降英軍不願歸其陣線（三十一日） 
　　彼得格勒電柯凡爾東北三十四里之處有敵軍進攻負重創而退格米桑有土軍進攻大遭挫衂俄軍仍向狄比克進發（三十一日） 
　　彼得格勒電俄軍陸續開入羅境羅人歡迎頗形誠擊（三十一日） 
　　羅馬電公報云意軍獲勝於特倫落洛又在波細拉流域瑪茄山重創敵軍逼敵棄西摩恩山陣線之一部分佔據杜洛米特高八十餘尺之柯里哇爾山（三十日） 
　　羅馬電八報云戈里齊亞東面鐵伏里有敵軍進攻受挫而退敵軍猛轟柯里哇爾山之意軍新陣地該處陣地控制菲摩流域及有礙加伐里斯與上亞維西哇流域間敵軍之交通（三十一日） 
　　倫敦電維也納公報聲明奥軍於進攻之羅軍前退至基克斯齊里逹西面之新陣地（三十一日） 
　　倫敦電裴萊斯君自蕯洛尼來電謂外間謠傳希君已出亡德馬兵衛隊三百名现候於拉里薩又有一未經徵實迹近懸猜之説謂聨軍曾與希軍在太土伊希君離宫交閧希臘親王受創殞命地者數人（三十一日） 
　　倫敦電倫敦希臘使署不信希君出亡之説（三十一日） 
　　論敦電公報紀德屬東斐戰情云英軍現進抵逹萊斯蕯拉姆英軍艦現助陸軍攻擊且與海濱敵軍交戰（三十日） 
 
 
 

Page 3

 
 
　　羅京電公報云俄軍陸續渡杜白魯茄河極受羅人歡迎（二十九日） 
　　倫敦電羅馬來電謂通外錫爾伐尼亞與巴拉特之諸山隘悉人羅軍之手（三十一日） 
　　倫敦電布國已豫備敗北後自保之計畫魯沙斐爾之黨擬向協約國建議廢今皇而以博里斯親王繼阼阻須以希屬馬其頓及受洛斯至米第拉之地割讓布國云（三十日） 
　　倫敦電羅京消息謂布兵若干聨隊已譁變蕯洛泥加謠傳佈軍已佔據塞里斯希兵未加抵禦（三十日） 
　　倫敦電奥公報曰匈羅邊界之我軍前鋒枝隊因羅國大軍取包攻之行動故已退走（三十日） 
　　倫敦電海牙來電紀德國陸軍參謀總長福根漢免職原因謂該員以爲决勝必在西境東境不足慮不必遣軍往於是羅國乘勢加入戰團德皇與興登堡元帥皆怒該員貽誤戎機故開除其職聞德軍現正馳往俄羅邊界（三十日） 
　　倫敦電陸軍大臣喬治君有㣲恙（三十日） 
[其二（德人德文報專電）]  
　　柏林電八月三十日德軍大本營公報云松末河兩岸砲戰極爲劇烈幾無間斷日間敵軍希圖進攻爲德軍砲火所阻入夜敵軍由哇維萊爾波齊愛萊陣線及古維勒芒與摩勒巴斯間進攻南面至松末河河外至希萊附近有敵軍準備陷襲爲德軍迫令退回戰壕德軍陣地現均固守英兵枝隊在哇維萊爾與波齊受萊北面攻入德陣線數地點德軍與之肉薄後悉經逐出末斯河東之法軍在佛勒里附近猛轟後從事進攻且施擊佛勒里與俠比特業林間之德軍陣地復遭挫衂佛勒里東南之敵軍爲德軍回攻擊敗德軍於天空戰事擊落敵飛機兩架又以抵制飛機砲擊落敵飛機兩架又有一架被逼降地（西境戰况）卡巴西安山北面無要事可報德軍佔據柴比西比之庫庫爾山（東境戰况）戰局未有變動（巴爾幹戰况） 
[公電]  
　　旅京皖人籌賑電各省各報館均鑒吾皖水災奇重爲數十年所未有現經旅京同鄕開會議决設立安徽駐京籌賑處推舉江君朝宗劉君朝望主辦賑務事務所暫設步軍統領衙門内特此電聞安徽旅京同鄕會叩三十 
　　章水天致馮齊電南京馮督軍齊省長鑒南通張澤霖君爲國受累久失自由前經中山先生電承允釋迄未實行竊思水天岡爲報國辱繫西牢昨逢赦令已昭雪而張君何辜獨有留難缺邀寛典且妨威信爲此電懇力速踐言以表眞誠而申正氣章水天東 
　　浙軍警界請呂兼省長電北京大總統國務院鈞鑒呂督治浙軍民相安茲聞電辭省長鳳岐等不勝驚愕揆度浙江現狀省長一席仰懇仍以呂督兼任以洽輿情無任翹企之至督軍署參謀長周飈岐第六師師長童保暄第二十五師師長張載陽台州鎭守使顧乃斌嘉湖鎭守使王桂林十一旅旅長來偉良十二旅旅長李煒章四十九旅旅長韓紹基五十旅旅長潘國網第一旅長俞煒警政廳長夏超内河水警廳長徐則洵外海水警廳長王葛謹呈三十一 
　　如臯縣會公電各報館鑒縣會與國省會同遭非法解散縣會接近人民尤應速復現有修改之説地方諸務急待整理展轉費時實失民望已電衆衆兩院主持恢復乞主張正論如臯縣會注慶沅李蓮等全體公叩東 
要聞一 
[西報之中國軍隊觀]  
　　字林報八月二十八日北京通訊云中國今日最大之困難蓋無有逾於陸軍者矣邊徼之烽火内亂之擾攘固不獨無鎭蕩捍禦之能力且時足貽邦國安寗之憂近世之軍旅宜其望風而靡乃近年間并半開化之西藏及蒙古之人乃亦不足與敵白狼小醜以三師之力曠歲朋之功僅蕩平今則四川全省歳半入匪徒之手陜西亦然内蒙亦莫不然且中國匪患之深幾無時無地不與軍旅有息息相關之作用質言之則匪與兵僅可互相更易者也苟欲暸然於士卒果何時始爲眞正之士卒而實非匪徒者戴非易事矣今日之中國軍隊固號稱一百十萬人也其力似不得不謂之雄厚然果就已編練之師及外省自練之軍與夫新近反對帝制之師旅一一核實而計算之實無如是之衆今姑不計其數之多寡然其足以蠢蝕庶民之膏血者固無可諱言以是之故裁滅車隊遂成今日時局中之一問題而亟待解决者矣政府之對於此舉頗有所計畫并已定有策略其議擬先改組曾獨立省分之軍旅次及於未曾獨立者計議已久仍託空言蓋問題中最困難之點則財政也南方義軍自反對帝制以來迄未發餉吾人所知者也其他各新成之軍亦多類是而此諸省之財政則又多仰給於借欵此借欵者又急待歸償凡此諸端今則全集於中央政府非有巨資勢不足以應其求約計之其數在一千萬元至三千萬元之間用途之内幕姑不計然其逾於政府負擔之力之上蓋昭昭矣改組之計畫首在退伍旣退伍之則餉銀與恩俸在所必付又昭昭矣故居今日而譁然於改組者誠　及時之論然則時期烏乎至蓋必待大借欵之有成議矣 
[春明珍聞十四（湛存通信）]  
　　孫谷二君辭職事件舊國民派憑其議會 
多數之力竟决定付審查聞將於二十九日開客查會其結果如何尙不可知然已惹起社會之注意蓋欲於現行法未改以前遽以行政官吏兼任議員事實上决不可能就今日情形而論國務員亦不過行政官吏之一種固無特别資格也非俟憲法制定特許國務員兼任議員即須將選舉法加一但書否則决無兼任議員之理英人謂國會爲萬能除男變爲女不可能外其他皆可任意爲之然亦必以現行法爲範圍若云違背現行法之事亦可任意爲之則吾人亦何貴有此自由違法之國會乎果爾自當受社會之公平制裁聞國民派人亦知付審查已冒社會之不韙審查結果當准其辭職云陳君士髦有意見書一通另錄以供衆覽張君耀曾到京先向衆院報到語人云應俟國會通過再就司法總張之職届時自當解除議員之任羣以其言較合理也 
　　今日（二十八日）衆院議事日程共五件一議員伍朝樞辭職二請廢止穂治盜匪法及穂治盜匪施行法建議案三廢除槍斃平民及其他非刑非法建議案四請查辦河南省長田文烈曁改務廳長陶琪財政廳長顧歸患肆惡殃民案五請將廣東一切賭博刻日禁絕嚴申法令建議案 
　　第一案伍君仍以議員不得兼任行政官吏爲言當然准其辭職開議時湯正議長出席對於此案無甚討論即予通過第二案經提案　説明後衆意大致贊成有謂須聲明適用暫行新刑律者蓋特别汉旣廢當然適用普通法也衆亦不甚注意即付法典審查會限三日報告散會時有某議員嘆息痛恨於同院人之無常識在場好説冠冕話盜匪之罪規定於刑法自無庸另設特别法然法廳但能縱盜并無治盜之術僻遠强悍之地鄉民受盜匪之患悲惙不可言狀自行特别法後嚴刑峻罰盜匪稍稍歛迹彼有事則來北京無事則往上海安知有所謂盜匪更安知鄕民所受盜匪之苦痛徒以法律之説粉飾耳目聞者亦遂靡然從之此特别法雖頒自袁氏然此無所涉於袁氏私圖乃亦欲卒然去之鄕民又將不安枕矣云云言時淚隨聲下記者竟不能置一詞閭閻禍福皆决於嚮壁虚造者之愛憎其可危蓋在意計中耳臨時有某君提議凡民國二年所公佈之法律案請政府悉數提交兩院審議此亦當然之事即表决先付審查第三案又染流行之撤回病或云鎗斃平民本未嘗著爲定律政府亦從無此項命令准將平民鎗斃至於非刑非法更屬空論原案未經指實且廢止云者對於命令公佈已經實行者而言旣云非刑非法政府斷無公布實行之理更無從請其廢止如此議案不必察其内容但觀標題已苦費解居然亦有提案人并有合例之贊成人難乎其爲國民代表矣幸而懸崖勒馬自知撤回或曰此非國民代表之大知識不及此也可歎第四案説明人但言求同人救河南人於水深火熱之中案末附列各縣侵呑之欵數目表但皆爲省長呈准政府豁免者故表名亦曰田文烈請豁免各知事呑欵數目表實情如何尙不可知有人大聲謂查辦案在議會本可不負責任政府如查有實據自當依法處置查無實據即可以毌庸置議四字了之現可不必討論卽日咨逹政府衆和之以掌如此查辦其爲效亦僅矣記者不能不惜議會之輕用其職權矣蓋自居於風聞言事之台諫官耳第五耳第五案自無討論之餘地即有艦龍癖者亦無從提出反對之言論有謂此案應讓歸廣東省議會提出者有謂國會並無不可提議一省之事者遂匆匆通過今日會場甚平靖 
　　散會時克希圖君請議長轉請總理到院説明鄭家屯交涉情形經電詢國務院准星期三到院説明爾時又有一番熱閙各議員在此一日中必有若干人嘔肝挖膽預備若干語言一試其鋒果爾則記者又可多得資科矣讀者與記者當同此引頸以望也 
[北京特别通信（四）] [  飄萍]  
　　一波未平一波又起 
　　徐樹錚貽累段總理 
　　孫洪伊重新做議員 
　　兩日以來北京政局時有波動之象其第一波卽爲總統府與國務院之權限問題此問題方報告終而第二波之内務總長辭職問題又起其與風作浪能使政局波動起伏靡常已則蹲踞山巔身椅磐石以爲固者則大權獨攬之國務院秘書長徐樹錚也 
　　國務院與總統府之權限問題與徐樹錚極有關係記者旣於前函略述一二至孫洪伊辭職問題之起則純爲徐樹錚所造成矣今试述其遠因與近因使讀者諸君恍然於政局波動之故而益知徐樹錚之不能辭其答也 
　　國務院法律上搆成之分子國務員也無所謂秘書長故列席於國務會議者國務員有發言之權而秘書長則無之秘書長之職務僅能承國務總理之命辦理國務會議所議决之案件而而已但現在之國務會議徐樹錚以秘書長列席而發言則比各總長爲多會議席上與國務員爭持者必徐樹錚也又凡任免文武官吏凡屬薦任以上者必經國務會議議决孫洪伊辭職問題之遠因實始於某處道尹之任命爲徐樹錚一人之意而未經國務會議孫知其情初以爲錯誤當卽面告段總理言以後非經國務會議不可總理許之然曾無幾時吉林省長之任命又不經國務會議對於粤事徐又以一人之意電令江西李純出兵初猶不知及李純來電言無兵可調始發覺此中隠情又政府對於粤事之命令乃國務會議所决定徐必欲有所删改國務員不許孫尤强硬阻止又上海道尹徐元誥提出於國務會議時徐樹錚言徐元誥在袁氏時有通緝案尙未取消竭力反對然孫洪伊之通緝案今亦尙未取消則其言似有項莊舞劍之意與孫氏感情乃日加惡凡此皆此問題發生之遠因吾人述此但以事實爲凖據無所輕重於其間 
　　至此問題發生之近因吾於專電中已略述之參議院對於胡瑞霖曾羅列罪狀質問政府請其查辦國務院接到此種質問案須經國務會議而後答覆乃徐樹錚於國務會議時答閣員之問曰該質問案我已咨覆參議院矣閣員大駭索稿閲之乃爲胡瑞霖辯護到十二分且措詞之强硬對待參議院更爲不當孫内務總長以此案爲彼專管倘參議院要求出席質問時如何面覆遂面段總理以去就爭之段亦知此事徐實不當飭速向參議院收回而參議院以收至後當卽印送各議員爲言不許撤回此事無轉　餘地孫乃卽提出辭職書云 
　　此事發表後各報多數攻擊徐樹錚而許世英乃又新得到一和事老之差使將辭職書送還孫庽竭力慰留孫與言無事可辦不如仍作議員倘無一定之辦法則决不能回任已决於明日赴國會報到再做共本行之議員云此事如何了結記者今尙未可以預記也 
記者屬稿旣竟有一種感想亦爲讀者所宜注意段總理此次上臺全國歡迎之故兩院亦以大多數通過其建功立業之地位極爲優越近自徐樹錚爲各界所注目憎惡以來大傷段總理之威信且兩日前與總統府衝突問題各國務員本决定今後派國務員一人日與總統府接洽誰知斯議甫定即有一院令謂今後與總統府接洽案件專責成徐樹錚一人國務員又羣相駭怪不解其信任徐氏何以至於如此郎記者今亦不知其何以如此也嗚呼内禍甫定外交問題財政問題皆咄咄逼人岌岌不可終日而政府以内之愁雲黯淡又復如斯涉筆至此不禁感喟系之矣 
[李述膺質問中交停竞事]  
　　國會議員李述膺頃因中交兩行停止兑現事提出質問書其文云自中交兩銀行停止兑現以來金融停滞險象環生今值大局底定自應從速恢復兑現以維國計然查該兩銀行之停兑由於交行虧空過鉅牽掣中行今政府籌備兑現是否擬同時恢復抑係權分先後若同時舉辦則籌備益艱政府有無辦法開兑期諸何日且交行弊端業積與中行異清理該不容緩若待清理之後同時舉行設需時過久不惟中行徒受延宕之波累而社會亦增無窮之損失反之清理與兑現並行則進行有無扦隔政府計畫何若若權分先後先中行而後交行則交通鈔票若何維持交行清理何日完竣聞政府原有先就中行兑現之議徒以顧全交行未克實行若此事果確則試　對交行如此顧全是否可以根本維持對中行常此停兑是否可以不生他變且聞交行現仍增發新鈔幣是否屬實政府是否已有明令禁止如無禁止則已發者無現可兑而未發者又復濫發試間此等現金預備究以若于爲限由何籌出竊維從速兑現乃國民切迫之要求清理銀行又財政上必要之急務關於以上各端謹依臨時約法第十九條第九項國會組織法第十四條第二項及議院法第四十條之規定提出質問書應請轉咨政府即日明白答覆提出者李膺述連署者趙世鈺焦易堂高蔭　資應昌李國定李紹白蔡突靈高仲和王集潤張瑞璣馬伯瑤雷煥猷彭建標吳文囗楊擇盧式楷田永正張我華蕭輝錦囗煥南朱念祖萬鴻　要森王正廷藍公武蔣舉消 
[杭州快信]  
　　各界聨合歡迎省議員大會現假定杭總商會爲會場於明日（三號）開會歡迎 
　　昨日省議議會開談話會到六十八人 
　　高等審檢兩廳長會呈省署籌辦嘉興吳興紹興臨海四地方審檢廳以利人民訴訟現呂省長批謂事屬當行惟經費一層須與財政廳會商籌劃 
　　高等審檢廳昨接司法部電謂各縣知事仍照民國二年審檢所組織法加監督主銜實行檢察職務 
　　司法部令咨高等審判廳以任免管獄員嗣後歸高檢廳主政該廳不得稍事干涉 
　　政務參議會昨議核減歲修塘工案 
　　財政廳長昨委來壯濤爲寗鎭貨船局長王邁常爲閙口統捐局局長 
[南京快信]  
　　全國烟酒聨合會請願代表秦聨奎裘子怡等於昨日抵寗今日趁津浦車北上 
　　省署昨得徐元誥由京來電准月初南下接事 
　　齊省長昨以内務部有電改正祀孔禮節通知各屬 
　　日前國務院來電謂鄭家屯交涉案可望和平公允解决 
　　政治犯張澤霖於前日（三十日）出獄不日將赴滬一行 
　　張勳日前又電政府干涉國會查辦龍濟光胡瑞霖等案措詞甚厲 
　　財政廳昨日委左士樞爲吳淞税務所長王輝和爲瓜州釐局長 
　　昨報栽曹杰委荷花池趙保秦委六合茲悉曹改樊央趙改鈎船 
 
 

Page 4

 
 
   
 
 

Page 5

 
 
   
 
 

Page 6

 
 
地方通信 
[衆議院之審查會與各股委員會]  
　　　　員能否兼任議員一節係付審查會議决昨日衆議院審查會開會列席者十三人係爲審查孫洪伊谷鍾秀辭議員之事有六人主張可以兼職有六人主張不能兼職兩方面相爭巷烈適孫伯蘭有函遞到審查會謂彼已决意辭退國務員仍作議員請將前日辭議員職之函取消而審查員諸君則謂孫之國務員未經大總統命令免職則不能認孫君願辭國務員仍爲議員之函爲有效於是兩方面之爭競仍不能解釋審查委員長爲張君伯烈張君本係主張不能兼職之人今見兩派相持不下恐將來提出審查報告之時惹起議會之風潮有人出而摀亂今爲維持議會之平和起見擬將此審查之報告暫行壓擱　國務員投票之後方出而報告倘議員之爲國務員省通過則主張不兼職如不通過則可以仍作議員此爲昨日審查會之結果也 
　　衆議院秘書廳　發出通告云敬啓者准財政委員會函開定於本月三十一日下午二時在第五審查室審查整理中交銀行建議案請將中國銀行先行兑現並清理交通銀行以維金融建議案届時務乞準臨特此通告順頌議祺又云敬啓者准預算委員長通知本月三十日（星期三）下午五時至七時在本院第七審查室開預算委員會第一次審查會審查議員鍾才宏等提出請分别趕造民國四年度歲入歲出報告書五年度歲入歲出槪算書六年度正式預算建議案届時務气準臨是荷特此通告并頌議祺又云敬啓者准法與委員長通知定於本月三十一日（星期四）下午一時在第四審查室繼續開會整理請廢除縣知事兼理司法恢復各縣專審員復設省司法行政機關以維司法獨立建議案曁請廢止懲治盜匪法及懲治盜匪法施行法建議案文字届時務乞凖臨特此通告順頌議祺又云敬啓者准内務委員長通知本月三十一日（星期四）下午一時在第三審查室開内務委員會討論本會分科事件届時務乞凖臨爲盼特此通告敬頌議祺 
[閣員同意案之答派形勢]  
　　昨日（二十九號）上秆九鐘國民黨各議員爲國務員應否通過一案在東鐵匠胡同議員俱樂部開會討論此事聞其討論結果謂該黨議員對於程璧光之海軍總長全體一致主張不通過謂除李鼎新外無論提出何人槪須打消對於財政總長陳錦濤則有多人主張不同意以俟政府提出殷汝　者然亦有少數人不贊成故其結果仍聽各議員自由投票對於交通總長許世英則反對者佔大多數其後有少數人爲之排解其結果則仍許各人自由投票至唐張谷孫四總長則主席者謂此係本黨主張之人不必再事討論遂散會及散會之後又有許多國民黨之議員謂不應盲從黨首之命令乃另在别處地點開會討論對於某總長則謂今日外交困難某君不可不負此責任對於某张長則謂此次上海私烟一案雖略有嫌疑然此君屢對人云我凡事聽命於國會國會命我作議員則我作議員國會命我作國務員則我作國務員照此面觀則其人心地無他亦可以通過對於某總長則謂其對待政府之手段未免操之過急應否通過應許人自由投票爲是對於某總長則謂此人冒認民黨代表之名義來京獵官彼當時並未得本黨之同意亦並未得各議員之同意而在政府方面則自謂能操縱議員全體故政府以總長酬之日前投票承認段祺瑞爲國務總理之時彼在政府一方面居功謂總理之同意票係彼所包辦而對於議員一方面則謂政府要派兵討李烈鈞之罪全靠他極力阻止似此種種行爲不過欲逹彼之野心而已又對於該部並無專門學問似此實無通過之理由宜聽人自由投票不必盲從黨首之言云云又聞某派所最不滿意者爲海軍總長程璧光而舊同盟會派則並不甚滿意於農商總長谷鍾秀届時抽投不同意者票將有百人之多又新共和派則對於内務孫農商谷司法張交通許四總長皆有持異議者此派約有三十人之多又福建全體議員已相約對於交通許總長一律投不同意票此數派以外尙無約集商議之舉惟據其大體觀之各派意見雖不免匯無無定然皆祇有少數一經接洽大旨皆不難通過并聞其中最無問題者爲陸軍敎育兩總長云 
[農商部之裁員與辭職]  
　　農商部自谷總長蒞任後卽有改組之議但其實行之期必在國會通過以後現在所裁汰者大多爲兼差及曠職人員如僉事上行走屈蟠（本職主計局僉事）秘書上辦事陸大坊（國會議員）鑛務調查員曹寶江農林司辦事鄭憲武等皆已於二十八日以部令停差前二人爲兼差後二人則不常到部辦事並聞被裁者共有七人而農商部駐美調查員嚴恩槱亦在被裁之列嚴本敎育部所派美國留學生監督爲朱啟鈐之坦腹自兼充駐美調查員後幾於一事不辦而月支薪水至三百元之多故亦一并裁汰以節浮費此外自行辭職者又有張陳兩司長聞張氏聲請辭職實在陳氏之先伹張氏辭呈至今尙擱置未發而陳氏則已由谷總長批准外間所傳秘書惲棨森亦有辭職之説則尙未見之事實又聞張氏遺缺谷總長正在物色相當之人尙未確定陳氏後任聞爲嚴智怡（現任天津陳列所所長）嚴範孫之第二子也茲將陳氏辭職原呈錄後爲呈請辭職仰祈鑒核轉呈事　介以韮材適逢盛便民國元年春自德意志游學歸來值前工商部組織伊始蒙其時總次長薦任爲商務司司長嗣改組農商部復奉命爲工商司司長自維學疏識淺履薄臨深五年以來夙夜祇懼除奉公守法以外不知其　縱未敢自翊成績冀或可幸告無罪乃自殖邊事起蜚語雜出雖總長明察秋毫有决不偏聽之諭而介顧惜名譽無倖存其位之心所幸案卷具在可因澈查而明責任無關胥有事實可證官之所重者威信人之所貴者品格茲爲兩全起見理合呈請總次長俯念下情准予轉呈大總統辭去司長本職並即遴員接替以重職守是否有當伏乞鑒核旋行　呈 
[交通部改組之所省經費]  
　　交通部近來裁併各駢置機關據局中人自言每年約省八十萬元有奇茲據其呈報總統之原呈云竊本部管理四政於國家財政關係綦重治本之道固重開源補救之方仍貴節用查本部所轄路電郵各項收入爲數未嘗不鉅而每年入不敷出固以償還償欵擴充資本爲唯一原因然機關駢置職員冗濫曠時糜費亦屬不少世英款職以來亟思切實撙節一以紓財政之困難一以謀事務之統所有歸併同成浦信寗汀等鐵路公所撤銷漢粤川會辦及裁撤電政管理監督各緣由迭經呈准在案本部適用民國元年官制併六司爲四司亦經國務會議議决並於本月十五日實行合計一年節省之數共八十萬九千九百七十六元茲謹彙列一表具呈恭請大總統鈞鑒謹呈 
　　附節省經費簡明表 
名稱　　　　　　　　未裁併以前每月經常費　裁併以每月節省費裁併浦信鐵路總公所　一三○○○元　一三○○○裁併寗湘鐵路局　　　二六○○○　　二六○○裁併同成鐵路總公所　一六○○　　　一六○○裁併漢粤川會辦　　　一四○○　　　一四○○裁撤京綏副總工程司　一○○○　　　一○○○裁撤路電監查會　　　一六六○　　　一六六○裁撤電政管理局　　　二一七五六　　一五六三六○ 
本部裁併各司　　　　六一○八三　　七二○二合計　　　　　　　　一二七四九九　六七四九八 
[程淯請願統一國語]  
　　程淯爲統一國語事日和上國會請願書其文云竊惟一國之中楚夏異音則四韻皆同虚設文明之治軌物大同則方言豈可紛歧昔賢有云通天下之志必自發言始蓋語言所以代表思想語言不一則情意隔閡而無感觸志趣渙散而難團結德意志聨邦美利堅聨邦皆合二三十會之晤言整齊之而使歸一致日本封建時代方言亦各處不同明治維新遂以統一語言爲要政學校敎育寗省伸項課程而必增國語一科中國各省言語原不相通以閩粤之人而適燕齊儼如游歷外邦對面不能通語議員在議院發言詰屈聱牙往往聽者不能曉然於其命意之所在宗旨之何若方今世界日進文明後西人於聾啞敎育且至爲注意試思聾且　者猶必設法敎之通語明明耳目聰明口齒伶俐顧任其言語原不相通　面不能逹意詎非一大憾事查南北洋及奉天十年前已盛行官話字母外人震驚以爲由此入手普通敎育進化必速不意行之未久即撤廢凈盡是宜在京外各省師範學校及小學校俱增國語一科務將口音辨别正　不准稍有士音夾雜查日本全國初等小學敎科書第一二三年專用官話第四五年始雜以文語吾國急宜仿照辦理所有學校師生講投質疑一切語言悉限用官音間答合二十二省統令歸於一致則聲氣易通情志不隔全國可漸趨於大同而團體之結合自堅此各國行之日有成效之事萬不可視爲艱困而生遲疑現當國會重開伊始此事關係統一前途至爲重要故特依法請　歡乞公决建議咨行政府速卽見之施行謹呈 
[善後借欵與會計年度]  
　　大阪朝日新　載北京特電云中國政府有向美資本家借欵千四百萬元作爲歸（歸化）寗（寗夏）鐵道建築費之説俄國已向外交部質問外部答稱 
袁氏存日曾有此議目下並無此事云（按近日所喧傳者多言綏寗而不及歸寗所商欵項多謂一千六百萬而此則云一千四百萬究竟是一是二現尙未能詳悉）惟是我國今日財政竭蹶逹於極點近雖力求節約并嚴催各省解欵然如兑現及善後各事在在皆需巨欵非仰給外債終難支持而經濟借欵又以列强勢力關係動被阻撓則其勢唯有向四國銀行團商借所謂政治借欵現橫濱正金銀行代表者小田切萬壽之助匯豐銀行代表者黑利亞已皆由其本國來京道勝銀行代表者鐵回雅本在北戴河避署數日前亦已返京此等四國團有力者之往來頻繁殆即爲第二次善後借欵開議之先聲以今日大勢論之英法俄皆苦於歐戰名義雖由四國公同承借實際當以日本爲主據聞日政府之意必俟我正式内閣完全成立政局大定之後然後始允借欵則正式開議必在國務員通過以後也 
　　我國會計年度本採七月制業規定於會計法中嗣經項城以敎令改爲歷年制頗招時人非難茲聞議員中頗有主張回復舊制者據熟於財政情形者云財部對於此節無所可否以純係手續關係於事實絕少妨礙（我國丁銀征糧之開征習慣上均有成例人民亦視爲故常故會計法取定之年度開始及終止純係手續面非事實也）但前採之七月制以議會在四月開會與預算議决後之施行適相銜接今則兩院在八月開會斷無年度已開始而預算尙未提交議會者如遲至翌年施行（即提早議决）於實際相去太遠預算額與征收額之差數必甚且兩院開開期臨時約法等並無明文規定而五年度預算係適用歷年制現在施行已經半年以上如須更改年度則預算又須重行編定必有紊亂之虞故年度之確定非俟憲法頒布及國會會期明定後不能爲適宜之主張也 
[廣東人之廣東説（廣東通信）]  
　　自粤人苦於戰爭深惡客軍之以粤爲戰場於是廣東者廣東人之廣東之説日來呼聲益高龍氏雖不久於粤然督軍一席中央已任命陸勞廷且已到肇正議接任方法乃於此時忽有廣東未來之督軍將屬於陳炯明之風説據言之者自以爲頗有根據謂國會已開省會亦次第將復國家大事必取驗於民意然民意機關今皆屬意於陳省會議員曾舉代表二員晋京願舉陳爲督軍以收束軍事國會議員亦有贊成之者故民意機關已聨合一致必能逹其目的至粤之要務非散軍不能收拾而陳前爲秋東都督解散民軍頗有成績則才亦相稱粤爲國民黨之出産地陳爲國民黨則黨人亦可一平其氣至於龍濟光一方面陳雖屢起討龍之軍然龍於近日曾致電中央力保陳才可用請予以位置則意見亦已消融以此種種故謂陳將督粤者極衆然亦有疑陳爲袒龍攻李以自圖位置者謂陳龍　有　感岑都司令關府肇慶陳曾與爲聨合擔任從東路討龍日前乃聞有菉闌釐廠顔某爲介紹説合陳龍交歡而陳訂有條件多欵龍亦曾派參謀周果往港與之説合於是報中亦已略爲登載至日昨而港報復轉載天津直隸商報紀事一則以實證其事其原文云陳炯明日前來電謂龍濟光此次遵守中央命令可告無罪李烈鈞志在糜爛吾粤故不恤粤人之財産生命而一味從事破壤某爲桑梓計故願以除暴安良自任又某等忝屬同黨原不應由某告訐（中略）某迫於大義乃願聲討云云自此報揭載後與論疑之而次日陳炯明即致函港報辨正函云閲報轉載天津直隸竊報謂鄙人電致中央攻計李總司令等語查鄙人與中央往來電文並無論及龍李岑之曲直更何有自討奮勇袒龍攻李之請粤局糾紛中央已有　令争决亦無庸鄙人置喙該報所登全屬子虚除電詢該報更正外用特聲明希刋報端以免傳訛文鍾芾儂函稱周果於前月曾携龍督軍函來港商請陳出任　持粤事陳君當以粤事中央已有明令解决未便干與辭之嗣後周君并再來晤商云云其致辨之言如此究竟龍與陳有無提携陳與岑有無意見外間均不得而知惟説者謂内幕中確有人欲推戴陳以利用之也 
[王督軍兼省長後之鄂政局]  
　　王子春督軍以武人而兼署省長論者俱以爲不過暫時局面詎意運動省長缺者甚多中央政府有人國會議員有人湖北官僚亦各有屬意之人以致牽掣至今終無一相當之人可以得各方面同意近日盛傳前川督陳二菴業已妥洽湖北之參衆兩院議員省會議員已有多數承認者鄂中官僚派遂大起恐慌密籌對付而省長署併入督軍署之事乃成其表面所持理由則以王督軍常駐軍署僅省署秘書數人相隨左右所有政務廳長以至各科僉事主事禀陳公事送文畫行修改文稿等事往來奔馳諸多困難不如一槪遷入軍署祗留無關緊要之事務員繕寫生在省署服務庶要公不致貽誤政務可免停滞現此事已由政務廳長胡俊采禀准王督軍卽頒命令於二十八日實行遷徙省署除雇員繕生之外另留總務科主事一員主管保存卷牘現省署因人員遷出大半骨中寂寞異常特另調警備隊一營駐紥於内以資守備 
　　會辦湖北軍務名稱始於民國三年斯時係段芝貴任湖北督下王占元任第二師師長袁氏欲利用摧殘黨人乃畀王以會辦軍務崇銜使與段協力進行迨王氏升任督軍此會辦名稱卽無形消減袁氏於南北戰爭期中本擬畀現任第二師長王金鏡以會辦名目因王未建有殊動且恐各省之北軍師長均欲援例是以不果茲聞王占元因其雙符在握軍務控偬恐有兼顧不及之處現已密保王金鏡爲帮辦軍務以資　助 
　　鄂省知事昨經王兼省長調動多員内有武昌知事吳本義調　通山南漳知事包安保調署武昌查吳本義原稱吏治幹才初無調動之説近因新任江　道尹趙基年到任吳辦差供　純爲滿清習氣而事不受恭維大觸其怒竟據情面禀省長擬卽撤任因有某要人代爲懇情乃調通山簡缺現聞吳已辭不願往至包安保之得調首縣實出於盟兄某秘書長之保薦力蓋漳前曾有通山簡缺現聞吳已辭不願往至包安保之因近來各縣署屢爲土匪變兵搶刦故願注重斯事某秘書長復爲進言云包才具非凡所以克收先事防維消弭隠患之功此次首縣缺出遂得調移云 
[漢口華景街商民之呼籲]  
　　漢口華景街之役商民之損失不下百萬内中含有交涉之性質者約計四五十萬大都小貿營生至今多不能復業一片荒涼目不忍覩各商民以此次損失純是軍警保護不力所致遂組合團體要求官廳賠償在事實上法律上官廳均無卸責之餘地王督軍亦深知軍警保護之不力曾撥欵一萬串藉以撫恤而枉口實不意商民以撫恤自撫恤賠償自賠償不能相提並論因而具禀兼省長及各官廳迄未奉到批示漢口總商會亦不甚爲商民出力該處商民乃大動公憤復以軍警溺職官廳縱容等情致電北京同鄕並擬推舉代表入都赴國會請願提出彈劾一面將商民損失確數調查列表繕成節略投陳漢口各團聨合會該會因此案關係重大特定於聆曆八月初二日開會討論以策進行其節略末叚云商等平時納捐納税對於國家容有未盡之職務問心亦自愧無良何敢過事多求妄作不情之請唯是地方長官覆育商氏親如赤子度不忍如秦人視越人之肥瘠漠不關心况此次被災貧民且受督軍萬縉之賜商等雖不敢濫竽冒領而感佩之忱同深無旣轉念我受刦舖商似較被災貧民痛苦更加倍蓰不蒙維持救濟拯諸水火之中置之袵席之上微特業不能復恐命亦難甦不揣冒昧除請願商會並另禀各上峯外理合聲明用特將前月三十號損失數目繕表附呈正副會長鈞鑒提交議案表决合詞籲懇俾下情上逹無任惶恐待命之至具略商民陳子珍王銘甫鄧芷衡仝少丞余壽田陳玉山李昌年黃懷三劉秀夫周雅齋劉鳳亭莊實衡秦谓卿陳瑞寶王佩芝馮幹存白獻民范亞勳邵竟存蕭紫筠劉福林涂滸澄鄒錦章 
[山東未來之省長]  
　　各省省長之果由民選與否目前尙未成爲問題而山東則紛紛推舉喘汗奔走一若此制必成事實者茲據山東日報所載近狀錄下孫　齋之來東也當未蒞新前旅京同鄕多與接洽關於山東政府之組織人的問題已磋商就緖及到後則紛紛更動各科長竟盡爲定縣任内之舊員物議因此濳滋重以孫氏於賓客晋迎間酢酬語氣不免有夸大不實藐視江東之槪於是反對之聲益烈政客口頭亦徵露推倒之意味矣曾不數日周高兩地突爾用兵警訊紛來决裂堪虞此際議會政客調劑不暇逐鹿省長之野心遂稍稍輕減至近數日而推倒孫氏之聲浪愈高幾於人人皆是未來之省長其被推者及推戴者之人物大别下　吳大洲爲省議會中興周村　 
 
 
 

Page 7

 
 
近之議員所推舉劉冠三爲　會中舊國民黨之一部分所推舉王揆若爲議會中舊共和黨之琣分所推舉夏溥齋爲議會中舊進步黨之一部分所推舉王公臣爲議會中新共和黨之一部分所推舉張公制爲舊進步黨之大部分所推舉幾佔議會全體十之六七莊心如爲議會中舊國民黨之一部分所推舉安善甫爲議會中舊國民進步兩黨之有感情者所推舉王鴻一爲議會中舊國民黨屬於曹州一部者所推舉張鳴岐爲議會中舊國民進步兩黨之有能力者所推舉曲豐爲議會中超然派新近發生關係者所推舉驟觀之區區一省長之位置欲取而代之者竟十倍其數當無不駭心　目詫奇觀而其實則有激之使然者也省議會某副議長平日固赫赫有聲者也日前省議會議員以東省現相杌𣕕已極公推某氏晋京調查國會議員對於孫氏之意見究屬何居某到京即召集同鄕歷陳孫氏到任後之荒謬舉動盛稱劉冠三歷年來之功德圓滿此間省會議員聞此消息羣起反對遂爭相推舉惟恐或後而無最敷之繼任省長於以産出矣並聞各議員以某副議長之行動不符代表本旨擬發電北京取消其代表資格矣按本報昨日專電謂孫發緖辭職將准繼任者則爲張元奇或陸宗輿究竟魯省長一席爲何人所得則尙未可臆斷也 
要聞二 
[蘇州]  
　　商團考取司令紀八月二十九號商團公會舉行考驗公會會員曁各支部退伍會員備充司令是日上午八時與考各員共有三十九名均穿制服携带畢業證書至公會報到簽名入座依列名次聽候魏總司令旭東命題試驗計考三次第一題爲國文問題係商團與社會之關係論第二題爲兵法問題共分十項　㈠問射擊分幾種㈡問何謂目標㈢分隊長射擊用於何時㈣何謂混何表尺㈤問一分隊以若干伍爲定限㈥何謂缺伍㈦問散兵線間隔若干㈧問橫隊行進時兵士之規則如何㈨問一排之編成及分隊長之位置試圖明之㈩問稍息時注意何在第三實演問題係在操場托槍徒手進行停止之槍法步法等項考試後魏司令卽評定甲乙惟品行一門須通知各部司令將所保與考各員之品行分數查覆後再行揭曉 
　　商團支部之會議商團第三支部副部長張杏生前在正部長任内會以捐欵購毛瑟快鎗三十枝子彈四千五百顆合之該部内原有都督府内請領之一　槍二十支共有五十桿子彈六千五百粒該部鎗彈軍裝均由張保管本年四月因防務吃緊奉　恢復第三届選舉吳蔭之爲正部長張杏生副之此項鎗支子彈經公會函知道養市民公社派員前往張處接管查點細數與原存實數少去子彈一千數百粒鄒會長椿如魏總司令旭東以軍械一項關係至巨遂委會員朱作舟蘇仁安重行查點確少快槍子彈八百七十多粒曼利夏彈八十餘顆據實呈復後鄒魏兩君即於三十一日開各支部部長司令全體大會商議是案决定先以公函令張杏生親自到會明白呈復一面責令新任正部長吳允之副部長潘承諤兩君澈底清查追究子彈如何缺少之原由是否出於私藏私售限令據實呈復聽候核辦議畢即敬會 
[松江]  
　　騎隊奉令回京陸軍第四師騎兵第四團和一營向駐松城文廟等處前奉陸部電飭預備啓行昨又奉到電令飭即回京現該隊定一號登程聞馬隊到京之原因係需出關會剿巴匪云 
　　迅雷震毁電燈連日燠熱過於盛夏本日午後忽大雷雨電光閃爍雷聲大震知事署南電桿劈斷附近琴橋堍楊紳家電燈十三盞及火表同時爆裂置燈之柱亦被劈開惟無焦灼痕大約亦係觸電所致也 
　　首委調查全節堂郡城全節堂被人控訴前日經滬道委顧有容君突向該堂調查間司事歲入幾何司事以約計三萬對旋顧卽檢閲各賬頗爲認眞現已查畢回　禀復矣 
[鎭江]  
　　鎭軍新舊交替駐鎭要塞掩護隊奉調駐寗鎭江人士平日對於葛司令及該軍隊感情頗洽現因無術挽留該軍已擇期陽曆九月一號開拔故鎭城紳商學界訂期八月三十一號假大街維新舞台開開歡送而奉調駐鎭之第十九師高　長昨已蒞鎭駐節江邊大觀樓旅館以備接管一切防務並逼　軍政各機關及紳商各界要人先爲接洽聞昨日該軍已先到二營在南門外大營房塡紥尙有數營日内亦可續到云 
[嘉興]  
　　采訪行將告竣浙江通志自前清雍正間續修以後迄今已及一百八二年未經修理國聞雅故散見於各縣者至宏且𦣱袁知事自奉徵訪事例後遴委十員分任舊嘉秀兩屬采訪事宜旋因禾地風鶴頻驚以致逾限未竣今悉朱士楷梅紹福譚新嘉顧宗况王汾等五員已按類塡册照章呈送縣知事覆核矣 
　　戴天仇來嘉演説戴君天仇議論宏暢早爲社會所共聞此次偕孫中山先生來杭游歷於日昨抵嘉禾地人士以當今共和再造戴君必有一番宏論以告當局特由沈文華徐涵等邀戴君至城中樊公橋丙辰俱樂部登檯演説一時聽者滿座頗極其盛 
[安徽]  
　　朱家珂臨去之摀亂安徽警務感長朱家珂近因交卸在卽滿腹牢騷無處發洩前日特在操場召集各區員警對衆演説首自誇其辦警三載之功績次自詡其搜括之精明繼自嘆其調查口户之苦心而不願移交後任末又挑撥後任與警界这惡感聞當演説之際不許外人旁聽而不虞屬垣有耳已爲外間喧傳也現連日已將該廳備補人員一律倒塡委任狀藉以虚作人情并可開支各員數月薪水以見好屬僚皖人聞之無不恨之切齒聞朱演説回廳後卽令各區署長將各區崗警一律撤回幸各區署長均未聽命朱忿責其違抗當有一區高署長謂皖垣爲五方雜處之地若處長撤回崗警商民不知底藴不免驚惶况處長尙未交卸責有收歸倘有意外誰負其咎朱始語塞惟此事已傳至外間商界卽以電話質問有無其事是何居心李統領聞之隨派軍隊往各處梭巡并聞已將此事電告倪省長矣 
[山東]  
　　周昌兩處之激戰周村護國軍於二十六日以武力解散原駐王莊之軍隊二團聞其原因吳大州氏以此二團始終不受約朿久有解散之志日前令其移駐王莊即爲解散計也此二團之團長爲趙得勝及高某二人性情暴戾屢抗軍令本月二十三日吳氏忽派副官數人邀趙赴濟趙到後下榻日本旅館盤桓數日於二十六日乘下午三鐘車回周下車數武卽被崗軍擊斃於是出其迅雷不及掩耳之手段將王莊團團圍住向内開擊莊内軍隊亦殊死戰更番臨陣　戰兩畫夜莊内軍隊因有牆垣屏蔽僅傷數人而圍擊者死傷至百餘人之多至二十九日晨吳氏勝見負未分卽令圍擊軍隊放開一面莊内軍隊始携稍武器竄至距屬十餘里之山中又聞是項叛兵衝圍後卽反擊周村勢甚猛烈迄今尙相持不下以上二説未識孰是 
　　聞昌樂縣東鄕之𡸷山附近民團前日與民軍有劇烈之戰爭其原因爲該處民團以民軍在彼有姦淫掳掠情事遂糾衆反抗數日間八十餘村集有五千餘人民軍以武力往剿被創而回飛報濰縣本部又悉鋭往征鄕民死傷無算房舍畫付一炬黃口孺子亦横罹慘禍哀哉 
[直隸]  
　　唐山工業專門學校畢業生名單交通部直轄唐山工業專門學校學科深遂成績優美歷届畢業諸生多派往各路服務本年夏季學生之及格畢業者得十六人第一名茅以昇現由清華學校考取派往美國留學以期深造第十三名劉頣則自費遊美不日俱乘支那號郵船放洋茲將該校畢業生姓名列下茅以昇史翼華錫年王純俊阮家和楊昌頣周銘波楊毓堃曾始流黃慶沂程耀辰曾昌魯劉頣陸以燕藍田李家璋 
[天津]  
　　議員感謝楊廳長之紀念會國會議員褚輔成丁象謙等八議員來津面謝楊廳長藉作紀念等情業紀前報茲聞各議員於上月二十八日十一　早車聨袂來津當由楊廳長迎接到廟　手言歡暢談往事茶話之際述及天津警察辦理情形及所辦地方各項公益並參觀警察各項之成績均各欺賞不置當在廳設宴欵待本廳各員曁各區署長均在座作陪席間楊廳長表示其擁護善類維持才士之誠意旋由各議員起立答謝相繼演説首追述民國二年被捕之情形到天津警廳時承楊廳長優待之銘感次稱述天津警察及各項地方公益成績之優美而歸美於棧廳長後由張劉二君相繼演説均痛快淋漓一時觥籌交錯歡竿一堂泃爲一時之盛會宴舉在本廳前合照一像又在當日被拘時所居之室與當日在事諸人合拍一影以作紀念聞各議員當日住德義旅館業於二十九日早車回京仍由楊廳長率同警員带隊赴站歡送 
　　更正安徽農校事上月二十八日本報載皖省近事内有安徽第一農校長金邦正呑欵挾妓一則先據金之同學美國康乃爾大學農學士鄒君秉文由蘇來函謂金君學業道德均皆高尙鄙人在美同校知之最詳上月曾兩至該校親覩其與各敎職員和衷共濟成效可觀報紙惁載必無其事等語今又得安慶該校來電云申報館鑒二十八報載安慶農校一則毫無影響公署可查乞賜更正農校全體叩據此則前報所載當係傳聞之誤特爲照錄以當更正 
專件 
[參議院議員一覽表（三續）]  
　　貴州陳光壽爲藩（絨線胡同内油房胡同）姚華重光（爛熳胡同蓮花寺）李燿忠藻蓀（西城光彩胡同貴陽李庽）徐承錦尙之（太僕寺街新建胡同） 
　　蒙古鄂博噶台子嚴（寶鈔胡同内餃兒胡同路北一號）布爾格特鶴儕（寶鈔胡同内紗絡胡同）榮厚僕濟（安定門内棉花胡同）王鐢聲鐘和（和安寺街）噶拉增西儒（萬家花團）卾多台庚元（紅羅廠）車林桑多布仲山（同上）唐古色壽臣（雨兒胡同）劉丕元海臣（南鑼鼓巷爾兒胡同棋克坦彝莊（寳紗胡同）模試武勗莊（同上）熙淩阿子捷（東城燈市口市口）儕色賴扎布松坪（炒豆胡同）佈霖精軒（禮士胡同蒙藏招待所）陸大坊芝田（東城毛家灣）蘇珠克圖巴圖爾（西四太安侯胡同）色旺瑞嚕丰耀庭（西城什錦花園）金永昌勛卿（糧食店天壽旅館） 
　　西藏龔瑛辰北居（東鐵匠胡同西口北溝沿十二號）廈仲阿昭益喜漢卿（金魚胡同賢良寺）扎希土噶（報恩寺胡同）二十四號）傅諧友于（騾馬市泰安棧） 
　　華僑朱兆鼎新（琉璃廠西門椿樹頭條十一號）吳湘楚碧（延壽寺街潮州七邑館） 
雜評一 
[借債問題（一子）]  
　　世之論借外債者一曰時局危險不可借一曰財政困難不可不借此二説極端相反者也於是調停之者曰危險固可慮財困亦可憂宜借小債而不宜借大債於是又有駁擊之者曰借債當問其用途而不當問其大小借債而苟用於生産事者雖大可借借債而用於不生産事者雖小亦不可借最後之説可謂當矣 
　　雖然我國從前之借外債亦何嘗不託名於生産事即非積極生産亦必關於消極生産即非直接生産亦必關於間接生産迨究其結果則無一不擲諸虚牝者也故吾謂今日而言借債第一須問當事者之心熊視國如家否耳夫人孰肯借債以累子孫而不爲子孫計安全者能視舉國債以遺民負擔猶之舉私債以遺子孫負擔則其得債也用一錢必能收一錢之實效必不消耗一錢於不正當之途如此而後可以言借債不然名非不生産而其結果禾有不至於破産者也 
　　然則今日之借債空論其名空言可不可不嫌費辭哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[縣議員聨合會之要函]  
　　江蘇全省縣議員聨合會自開會成立選舉幹事後即推舉代表楊靜山赴京請願並通函各縣議員力謀進行昨日該會又接如臯市議員吳肇璜王福基等來函云敬啓者自惡政專横舉凡民意機關摧殘殆盡今共和復活國會省會相繼恢復全省縣會業亦由貴執事等於滬上組織縣議員聨合會共策進行矣市鄕會爲自治基礎同爲代表民意機關詎可任其放棄肇璜等當於八月二十八日召集本區議員開茶話會併假定縣敎育育會爲全縣市鄕議員能訊處藉資聨絡一面函致各市鄕各舉代表一人於九月十五日集議進行方法除集議後依法呈請省行政長官以明令恢復外特此函逹台端卽希於開幹事會時將市鄕議會提出議題連同請求共謀恢復以固自治基礎而解蘇民之倒懸素稔執事熱心地方公益不遣餘力當亦贊同也無任翹企 
　　又縣議員聨合會致赴京代表楊靜山函云頃見報載恢復縣會案議决通過改爲地方自治并悉依照前清舊制辦理查江蘇縣市制依照省省會制定暫行法施行若復前清舊制不免牴觸有阻本省自治進行（中略）特請先生向孫總長及參衆兩院本籍議員詳陳一切務祈兼籌並顧以利進行是所盼禱并乞時賜消息藉慰同人懸望 
[發行新輔幣之先聲]  
　　上海縣公署昨日出示云爲布告事案奉財政廳訓令内開奉財政部令據造幣總廠詳稱前奉部飭依照國幣條例預備續鑄新銀輔幣常經擬定花紋形式與一元新幣一致量色公差悉依國幣條例辦理以二枚當一元者曰中元以五枚當一元者曰二角以十枚當一元者曰一角擬乘現者金融一大變更之時機卽將各種銀輔幣鑄發從天津入手逐漸試辦以期普及請部通行各部省轉飭所屬所有一切官欵出入一律遵照國幣條例辦理位以十進不得絲毫折扣并示諭商民俾知新銀輔幣完糧納税及一切公欵出入商業貿易均極便利並准隨時到國家及省立銀行兑換悉遵條例辦理案關幣制是否有當詳請示遵等情查一元新主幣發行已久其各項十進新輔幣亦應陸續發行以資輔助該總廠所請先行鑄發中元二角一角新輔幣三種應由軍民官商遵照國幣條例十進行用事關推行幣制自可照准除批示并分行外合令遵照轉令所屬遇有此項新輔幣流行入境時凡中元二枚二角五枚一角十枚均折合一元新主幣一枚人民得隨時向國家或省立銀行兑換主幣輔幣均按十進法計算不得稍有參差絲毫折扣違者按照國幣條例施行細則第九條處罰並不諭商民等一體遵照至江蘇地方何日開始發行一俟議定再行行文知照辦理可也此令等因奉此合行通令仰各該知事一體遵照行行出示曉諭一俟奉到部定江蘇地方開始發行日期再行令知遵辦等因到縣合先出示仰縣屬商民人等一體知照特此佈告 
[賣買標金之取締]  
　　本埠北市各金號所做金鎊（即先令）賣買向在道勝銀行内附設機關每日早午兩市彙集該處惟祗許金業中人入内自今正以來棉紗等帮亦入内賣買空艦進出甚巨近日先令忽升忽縮每條標金（計重十兩）一日間之價上落有二三十兩之多因此獲利者頗不乏人而傾家蕩産者亦不少故由金業中人規定於昨日（九月一號）爲始凡有金業納費執照者方可入内否則一槪屏棄所以昨日自晨至下午四時非同行者一百餘人均在該銀行門口探聽開艦收艦消息馬路上甚爲擁擠云 
[征蒙騎兵出發]  
　　陸軍部徵調全國騎兵出發征蒙已紀昨報茲悉駐滬陸軍第四師楊師長自奉到部文後即於昨晨八時將第四團全部騎兵開拔由連中大中兩小輪拖带大　南灣子船四隻在製造局碼頭起椗經過蘇州河至又袋角起岸乘坐滬寗特别專車開赴南京再由津浦火車北上開赴前敵 
[華人網球競爭隊選手比賽]  
　　本埠華人網球競爭隊爲將來遠東運動會之預備茲定本星期六（即今日）午後三時假北四川路中華青年會新體操場舉行合伴優勝終結比賽場内陳列獎品多種以便　發給得勝諸君凡留心體育者届時均可往觀 
[海容巡艦撞沉商輪之結果]  
　　招商局新裕輪船前由津沽載兵開往閩省駛至中途被護送之海容巡洋艦因霧撞沉溺斃該輪華洋各執事及所載官兵數百餘人曾由招商局迭向中央交涉索賠並請穂戒該艦長曁行駛各人員在案茲悉中央政府業經飭由海軍部議處以該艦長甘聨熬駕駛不愼咎實難辭應卽撤差以敬所遺海容艦長一缺已委杜某接任其餘各職員亦均分别議辦完案因此該巡洋艦已於前日由法界浦江駛回南黃浦停泊以待入塢修理 
[烟酒公賣分局之辯論]  
　　江蘇第二區烟酒公賣分局致西烟業董事穆萼樓等函云逕啓者頃閲本日報載有貴帮致南商會公函内有敝局需索照費一節殊堪駭詫查分銷印照前以改裝印照尙未奉發准各分棧之請求詳准省局使用每百張收還印刷費洋三角今年改裝印照頒發後分銷印照即已截止又省局原訂改銷陳請書一種以便商家陳請改銷改裝之用原定每張取銅元二枚旋經敝局長詳准省局免收矣刻尊函謂烟酒零件公賣小印照向日到局領取每張繳洋三角近奉省局通飭改換另定五角小印照並須每張繳銅元二枚比較前值一倍且成五倍云云查敝局從無如此辦法改裝印照並不收取分文查詢各分棧亦均無其事是否貴帮獨受其欺敝局一時無從查悉合亟函請迅予查明賜復以便澈究是所切盼 
[遣散旅滬黨人之磋商]  
　　資遣旅滬民黨一事松滬護軍使楊君因奉政府命令設法籌辦已派本署參謀長趙聨璜及上海縣知事沈寳昌與旅滬民黨要人柏文蔚韓恢等迭次會商並在北市一品香番　館設宴欵待各要人對於資遣兩字頗不滿意已經商定准改資送至資送方法其初各要人頗有提議欵歸各首領彙領由其自行遣散嗣因此議漫無稽考恐有流弊未能通過聞軍署一方面議由各首領先將所部黨人造具姓名年歲籍貫册籍呈候派員查明始由本人自行指定回籍船車由軍署照給票劵派員招待起程回籍惟聞民黨中尙未能悉依斯議云 
　　附錄組織監視團之通告　敬啓者政府資遣黨人已由商界領袖邀請各黨首領連日磋商妥實辦法一面電告政府一面組織審查所切實審查日内黨見執行惟聞此次　報名册浮冒者頗不乏人並有一般惡探因大局底定無可漁利之處遂異想天開勾串一二無聊黨人將小販流氓揑造名册希圖冒領此種寡廉喪恥之徒不與嚴懲實足蒙黨人全體之羞現已由同人等組織監視團秘密偵察倘遇此種敗類不獨難予資遣並卽移交官廳按照刑法欺詐取財罪從嚴懲辦以儆貧蟲面保信用特此公佈 
[九誌第二次抄獲雲南土]  
　　雲南特派交涉員趙宏欽（字丕承）率同僕人陸金琴並眷屬等由滇因公赴蜀道出滬江爲海關洋員在趙之行李中抄出雲土七十二斤十五兩當將趙陸二人拘送上海地方審檢廳公開辯論趙陸供詞互相推諉判令分别收押候查明實在續開辯論在案茲悉此案自經審判廳長袁麟伯函請海關税務司調查去後昨午接到税司復函並節略一紙略謂當時趙宏欽與其僕人陸金琴由郵船抵滬之後卽將一切行李搬運小船中以便駁運登岸關中立派洋扦巡石爾蒙到船查驗先見洋鐵罐數只罐面書有上品食物四字該洋員見其可疑順便取起二罐命趙自行開看趙稱内係食物遂另換二罐開視確係羅蔔乾等物但該洋員所指之二罐趙仍不肯開看於是由石爾蒙自行開視内均雲南烟土詰其此等烟土何來趙初稱不知繼稱作爲樣子石爾蒙乃將其餘一切箱籠舖陳带至關中此時趙陸主僕二人寸步不離焉有先赴旅康旅館之理及至到關當衆命趙將鎖匙取出開檢皮箱詎内有夾底皮箱二只箱内上面皆是上等社會中人所用之衣服下面皆藏洋鐵罐罐中俱是雲南烟土總共二十罐計烟土七十二斤十五兩察閲此等衣服應是趙宏欽之物則此項烟土亦爲趙所私带無疑但貴廳何日再行續審請先一日來函知照届期本關當命石爾蒙到堂質證等語袁君接函後擬於日内再審而趙宏欽刻正央人在外延請律師爲之辯護云 
[國民大會第二次之宣言]  
　　國民大會自經警廳阻止開會後屢在該會事務所開談話會推定臨時職員以便赴京請願茲節錄共第二次宣言如下　嗟乎吾民犧牲幾許之金錢鐵血始得恢復今日之共和而共和之足珍者自由也共和之最重者法律也故西人有不自由毌寗死之言而法律者亦以保障人民之自由爲前提故一國上下苟有非法之行爲則人人得而口誅之筆伐之集會而討論之夫此次土案發生其爲辱國喪權也甚矣是以吾民有八月二十九日開國民大會之舉非不知警廳必有不愜於必但約法所載國民有自由集會之條料其斷不致違反約法詎竟武裝干涉强硬解散自由乎法律乎　奪盡矣破壞盡矣凡吾旘見卓遠之國民如有良善辦法尙希函致本會事務所以資討論 
[大成節前往曲阜之車價]  
　　舊曆八月二十四日至九月初一日（即陽曆九月二十一日至九月二十七日）爲大成節第四届大會之期已由孔敎會與交通部商准照往年辦法赴會人員往返車票均按七成收價京奉路售票自陽曆九月十四日起至九月二十五日止津浦路售票自陽曆九月十八日起至九月二十六日止均以購至曲阜仍回原地爲限往返併計不售單次會竣言旋京奉票用至十月八日止津浦票用至十月七日止過芿無效 
　　附交通部覆孔敎會函　逕復者據路政司呈閲來函均悉此次曲阜開第四届大會本爲闡楊聖敎起見凡赴會人員本部自應特别優待以資提倡所有往返車價准按七折核減至售票截止期又車票有效時已如來函轉令京奉津浦兩路查照成案辦理矣專此布復順頌公綏　交通部啓五年八月二十五日 
[中國電汽公會開會預誌]  
　　滬紳祝蘭舫君向辦蘇州常州揚州溧陽四處電燈公司曾於上年發起中國電汽公公會聨合各省關於電汽各公司共圖鞏固營業之基礎并發展國内電汽事業禀奉交通農商兩部批以是會不過爲聨絡同業起見自無立案之必要應毌庸議等因當經該會以宗旨所在不僅爲聨絡同業起見與從來各省商業行會之性質絕不相同因將章程修改完善於前月繼續禀部不日可見批回現聞該會定於明日（三號）在北蘇州路事務所開正式成立大會研究電業電學策勵進行各省公司會員代表紛紛來滬報到想届時必有一番熱閙也 
[再誌周道尹之蹇運]  
　　滬海道尹周金箴君於前日上午八時許因公乘坐汽車出外甫至華興路口北浙江路轉角突遇電車互撞汽車夫受傷殞命周道尹亦受驚嚇詳情已誌昨報茲將昨日所聞各節續誌如下　 
　　車夫斃命請驗　周道尹之汽車夫小狗子又名阿狗因適當其衝撞破腦門當時由捕車入仁濟鹥館已不及施救故仍抬回延至晚間氣絕昨已分報請驗 
　　道尹受傷無礙　周道尹當時因大受驚恐且因腹部震傷聲稱疼痛自回寓所後卽延醫診治聞傷勢尙無大礙惟因受驚過甚神志尙未回復刻下仍在醫治服藥 
　　延請律師控訴　聞周道尹因傷斃車夫損壤汽車當時電車夫已由捕拘入捕房擬延請律師控訴照章懲辦云 
[警界開會追悼之部署]  
　　淞滬警察廳内外部各職員因徐家滙二區三分駐所巡官韓恩貴警察李步德及四區二分駐所警察王德賢先後因公被匪抗拒受傷殞命特於九月三日下午兩時假小南門救火聨合會開追悼會昨已部署一切在該會門前搭一彩牌樓並知照各區署警正警佐届時各带長警數名來會照料並行追悼禮更請紳商學界蒞場演説以慰幽魂 
[僅有圖刦嫌疑]  
　　淞滬警廳五區四分所虹鎭駐在所巡邏警王德賢孫長勝顧連城等曾於上月間巡察至城西姚家橋廣東花園後見有匪徒多人形蹤詭秘上前艦詰該匪等開槍奔逃各警跟蹤追捕該分所聞信加派巡警周海山等會同兜拿追至西南大道口匪徒藏匿黃瓜架下開鎗拒捕擊傷巡警周海山王德賢衆警追至河干拿獲馬老肥一名餘匪逃入租界巡警王德賢旋即因傷身死經廳飭訊馬老肥供認向造銀角爲生是夜與楊根生同往虹口賭博花會回來路遇巡警喊捕大这分投奔跑不知何人將巡警打死等語當將該犯連同拾獲手鎗一支解由護軍使飭課審訊該犯供姓周名馬老餘與警廳訊供相同迭次派員調查僅有圖刦嫌疑并無著手盜刧證據提犯一再復訊所供同前並查警廳原詳及訊供之詞被告係犯刑律二百二十九二百七十六三百十一各條之俱發罪案屬普通刑事不在軍法管轄及懲治盜匪法範圍以内現護軍使已飭將該犯解送上海地方檢察廳按照普通程序辦理 
[鄕民兜拿匪徒]  
　　前日下午有埠全盛寶盛等信局送信脚夫洪永士葉嘉茂方炳章等擔荷包封行經彭浦鄕毛家木橋地方被匪徒八九人抛擲石灰包傷害眼目搶去現洋五百元由該處鄕民聞聲趕 
 
 
 

Page 11

 
 
來分投兜拿拘獲徐元才樂四春張阿林等三人扭控四區三分所轉解閘北司法科押候究辦 
[長警追獲强盜續誌]  
　　胡家木橋鄕民費貴元家被盜搶刦並將費貴元費張氏夫婦毆傷旋有長警到來追獲盜匪苗小狗王開福王德海管四等解由警廳轉送地方廳訊辦已紀昨報前晚由檢察官提案預審苗等均不承認問官命費元費張氏夫婦上堂證明是夜行刦之時以苗等最爲兇横我二人即爲苗等毆擊受傷求究問官判費夫婦回去自行醫傷苗等四犯分别收押候辦一面飭緝逸犯到案併究 
[盜犯判决引渡]  
　　盜匪陳大羣子（即陳光才）於上月二十二號夜糾黨持械搶刦愛多亞路全豐押店内大小銀洋四十餘元圖逃當經某姓看門印人末臘星帮同追獲並由鄰人金祥仁拾獲盜黨所棄之實彈手鎗一支一併带入捕房解送公共公廨迭次訊供判陳押候會商核辦在案昨晨復由捕房將陳盜解廨請究先由中西包探上堂禀明前情繼由見證金祥仁末臘星等到堂證明當時情形俞代襄讞商之英白繙譯官以陳不應糾黨持械搶刧判送護軍使署按例懲辦手鎗充公 
[葉大昌烟紙店被刦餘聞]  
　　搶刦廣東路雲南路轉角葉大昌烟紙店現洋金戒之盜匪陳德勞由廨訊實解往護軍使署業經訊明於上月二十九號鎗斃所有該盜之手鎗一支前日由楊護軍使送回老閘捕房昨由經较是案之包探顧阿根與西探將該手槍带至公共公廨禀明前情請示關讞員商之革康副領事諭將手鎗充公　 
　　又松滬護軍使署昨日佈告云案據公共公廨詳解拿獲持鎗夥刧英租界雲南路口葉大昌烟紙店之盜犯陳德勞一名并手鎗一支到署發交軍法課審辦訊據該犯供稱聽糾結夥五人持鎗行刦葉大昌烟紙店等語并傳同事主葉正祥等到署質訊證明該犯陳德勞爲持鎗入室强刦財物之正盜供證確鑿毫無疑義查該犯結夥五人持鎗侵入强刦實犯刑律第三百七十三條之罪應照懲治盜匪法第二條判處死刑以昭炯戒業經咨呈江蘇馮督軍核准照辦應將該犯陳德勞依照軍法執行鎗斃爲此布告軍民人等一體知悉此佈 
[寶山縣詳報盜案之省批]  
　　寶山縣屬眞茹鄕經董甘元楨甘棣萼家被盜搶刧並縳傷婦人甘趙氏一案由寶山張知事詳報江蘇馮督軍昨奉督署批發滬海道尹云寶山縣知事詳報縣屬眞茹鄕經董甘棣萼家被刦勘緝情形由詳及勘表　贓同均悉仰滬海道尹卽飭該縣選派幹警勒限嚴緝此案贓盜務獲到案究辦一面由道分别移行所屬各縣曁水陸軍警一體恊緝母任遠颺並候省長批示此繳表圖册均存仰卽遵照 
[啓征下忙之文告]  
　　上海縣公署昨出示諭云案照征收忙銀前奉通飭每兩折收正附税銀元兩元一角從啓征之日起予以兩個月限期如逾限未經完納者加征十分之一並每完銀元一元带收征收費銀元六分通飭遵照在案本年上忙條銀業已按户散發易知由單設櫃征收報解所有本年下忙條銀茲於九月一日即陰曆八月初四日設櫃起征並以上年成案豐征水利經費三林塘河工經費於串内加蓋紅戳水利經費每忙每畝带征洋銀一分每年上下忙合計二分三林塘河工經費每忙每畝带征洋銀一分五歼上下忙合計三分其餘並無絲毫浮費至民國四年收成歉薄詳准忙漕普減一成實征九成所有溢完四年份忙銀數目亦經詳定扣出流抵本年忙銀新賦已於串内明白聲叙除發簡明斗則布告並飭地保按户催完外合行布告縣屬各糧户知悉速將本年應完下忙條銀連同带征水利河工經費依限二個月内赴櫃完納立時製串安業限外分别加價征收切勿因循自誤致干提追其各遵照毌違再三林塘河工經費專以南二十四保共二十五圖界内爲限其餘各圖並不带征三林塘河工並卽知照特示 
[關於烟酒税費之布告]  
　　上海縣知事公署昨日佈告云案奉財政廳訓令内開奉省長訓令全國烟酒事務署删電内開查上海烟酒聨合會成立其宗旨在要求政府統一烟酒征收用意甚善本署亦早經計盡及之惟事體重大必須七實調查籌備方能舉行非旦夕所可猝辦且公賣費與烟酒舊税雖屬兩事均爲國家預算統一征辦之結果亦不過將各種税費名目合併以期省却手續簡易便商萬無偏廢之理况公賣確係國家大宗征入非苛細雜捐之可比現聞蘇省各屬因該該發生希圖取消公賣揑詞謠惑以致各商咸懹觀望妨碍税費征欵實於國帑有碍擬請貴省長迅速通飭各屬剴切佈告俾得解釋羣疑以息謠諑而利進行等因准此合行令仰廳長卽便轉令各縣局所一體遵辦等因到廳奉此合行訓令該知事一體遵照迅即明白布告以釋羣疑而免觀望等因到縣合行出示仰縣屬烟酒商各業商民人等一體知悉須知公賣費與烟酒舊税無論是否合併先須調查籌備非旦夕可辦凡未經變更以前不得稍存觀望致碍税費征欵切切特此佈告 
　　又江蘇財政廳會同江蘇烟酒公賣局繕發簡明佈告其文如下　照得烟酒兩項　社會消耗品物　門銷牌照公賣　以及捐税收入　國家進項大宗　確與苛細迴别　現因辦法紛歧　京署正籌劃一　新章未頒以前　一切仍循舊轍　用特簡明佈告　商民一體知悉　若再藉口違抗　定當照章懲罰 
[總商會啓用新關防]  
　　上海總商會致南市縣商會及各機關函云敝會依法改組案内奉農商部頒給關防一顆文曰江蘇上海總商會之關防遵於九月一日啓用所有臨時刋用之舊關防當經截角銷慶除呈明外相應備函奉逹即請查照爲荷　 
[小輪汽船均須報關]  
　　江海關税務司昨諭内河航商云案查前清光緒二十四年續訂内港章程凡各小火輪船隻未經領有海關准發之單據者槪不准其擅自駛入内地茲以閲時旣久用特重爲申明俾爾等各輪一體知悉此項小火輪船以及現有之汽油船無讑欲赴内地游歷抑貿易必須先行報關核准發給單據然後駛至本關所轄南北兩卡呈驗蓋戳放行過卡方可入内否則一經内地沿途局卡查無單據或未蓋有本埠南北卡戳記必即扣留罰辦抑且該輪船等凡在内港沿途經過局卡若不遵章聽令停輪候驗闖越徑行者即屬咎有應得本閲必將所發單據即共内港專照一併吊回撤銷以儆玩視勿謂言之不預也仰各遵照勿違特諭 
[西童學校之建築]  
　　美租界蓬路十五號門牌西童男女學校校長以邇來就學該校者日見境多原有校舍不能容納爰在哈斯克路覔得相當校基商諸地主借築四層洋房爲專課男生之所刻下工程將次告竣定本月六號將男生遷入新屋女生則仍在原校授課 
[盧家灣捕房建造新屋]  
　　法新租界盧家灣捕房地位狹窄現由法工部局擬在該處左近薛華立路與公堂毘連之空地上另建寛大捕房一所業已繪就　樣招人投標於昨日在該處四週築笆興工起造 
[通俗敎育館廣爲搜集]  
　　上海通俗敎育館籌備處昨致各市鄕學務委員及各印書館等函云敬啓者案奉縣公署飭開奉省令設立通俗敎育館等因敝處遵即開辦正在籌備期内自應妥訂章程廣爲搜集惟限於經費須各界諸公熱心協助組織成功如圖書博物二部除購置外凡學生之手工美術理科成績均可列入以供社會觀摩爲特備函敬懇台端轉知各市立學校如有此項成績按照標簽塡明送處以資陳列而裨社會至紉公誼 
[少婦葬身魚腹]  
　　昨日下午四時新閘浮橋下沈常大之小舳板船與三井第二廠倪阿寳之花衣駁船互相碰撞致將沈之媳婦某氏（年二十一歲）撞入浦中當時打撈無着嗣經水巡捕所見將倪及船一併扣住一面雇令網船用滾勾打撈屍身再行請驗 
[乘車跌傷類誌]  
　　某校學生陳爾香年十一歲昨乘電車至海寗路北浙江路口匆遽下車跌傷頗重由九百五十九號巡捕送入捕房捕頭諭送同仁醫院瘠治一面派探查傳家屬來案詢問　又聞昨有張某搭某號電車至北四川路横浜橋一躍面下立足未穏磕傷頭面由 
三百三十三號巡捕带和捕房捕頭諭送同仁醫院瘠治 
[驗明因病倒斃]  
　　前日下午有一年約三十餘歲身穿短衣之某甲倒斃於廣西路愛多亞路轉角嗣經老閘捕房捕頭訪悉甲曾與本捕房六百十四號華捕朱桂生扭毆飭將該捕暫行看管一面派探將屍車送斐倫路驗屍所昨報公共公廨關讞員會同英康副領事蒞所驗得因病身死塡明屍格因無家屬到場飭保棺殮標封厝壇召認並諭將朱捕带赴公廨廳候訊核 
[汽車碾斃行人]  
　　英商馬海前日午後自駕汽車在靜安寺路燕子路轉角將一年約三十餘歳之某甲撞倒碾傷殞命當經二百八十三號印捕速加生查見抄明汽車號碼回禀捕房飭探將屍舁入驗屍所昨報公共公廨由中西讞員關康兩君蒞所驗明因傷身死即據印捕速加生投訴當時死者在汽車下拖出已血肉模糊又據見證西人惠立姆投稱當時見該汽車並不甚快不知如何磁撞中西官以死者並無親屬投案卽着該英商給資棺殮並着地保具領厝壇候召屍屬認領 
又一訪函云上月三十號晚有某西人乘四十三號汽車在靜安寺路向西行駛適有形同苦力之某甲由同孚路往北被該汽車撞倒碾傷甚重當由二百八十三號印捕雇車載入捕房捕頭命送仁濟醫館瘠治無效旋卽氣絕身死當晚將屍車送斐倫路驗屍所候請公廨中西官蒞驗再行棺殮 
[頑童不知危險]  
　　高昌廟自電車行駛以來軍民咸稱利便茲因日來時有頑童或將石塊置於軌道或於車過之時躍登車後諸多危險昨由警區傳諭各該父兄隨時約束以免損壤電車而重人命云 
[皮匠聚衆開會]  
　　住居南市陸家浜顧家町弄内之皮匠阿六於前日招集多人在家開會當爲淞滬警察一區三分駐所查悉恐共擾累地方卽飭長警前往將皮匠阿六拿獲昨解廳署訊辦 
[澈查獸皮來歷]  
　　皮商公司控利華公司經理趙香山與掮客汪雲甫收買來歷不明之獸皮二十五擔五十斤由捕將趙汪二人拘解公共公廨訊判被告各交一千兩人銀並保候查吊利華公司脹簿並補提人證再核在案茲經捕房查得此項皮件係由駁船户張阿毛陸續收買寄存受多亞路十二號門牌洋棧内昨特將張提案請究原告代表劉萬清偕律師上堂聲訴前情訊之張阿毛亦延律師到堂代辯聲請交保中西官判趙汪仍交原保張押候下禮拜五開審 
[民事又改刑事]  
　　虹口西華德路住户陳阿毛控妻沈氏與邵阿三姘旘逃匿漢碧禮路二百五十九號屋内由捕將邵與沈氏一併拘解公共公廨訊判各交五百元人洋並保歸民事案訊理在案一晨由廨復訊之下判被告男女各交原保　　　刑事案審訊 
[逃婦准予領回]  
　　羅店鎭寡婦顧陸氏前由其姑作主再　於江北人劉優德爲室已歷七年近忽潛逃被劉尋見扭控警區解經司法科訊得劉未能呈驗婚據着邀媒證到案再核前日劉邀該氏之弟陸湘壽及湘濤之姨母馮嚴氏等來案證明判准予領回了案 
[私藏烟土之辯論]  
　　洋藥公所查得虹口百老滙路一百零九號門牌德記烟膏店主粤人梁耀有私藏雲土情事因即咨照代表律師禀由公共公廨給諭會同美捕房中西包探前往該店在厨房内抄獲雲土一百三十四兩烟膏大小五缸带入捕房化聲明哳於前日午後由捕將梁耀連廨烟土解送公堂請究先由原告代表律師上堂譯明前情繼由中西包探禀明搜查情形並據西人雪克司（譯音）投案聲稱驗得此項烟土確係雲南所産並非宿貨係在一二年内製成且烟膏亦係雲土與各種膏料煎成云云訊之被告梁耀供稱此項烟土係本年五月内艦頂該店時盤下貼有印花嗣因秤估斤景故將印花關税包紙扯去致與私土無異求察並延律師到堂辯護關讞員商之英康副領事以被告私藏無税烟土業已證實判罰洋四百元充公抄獲之烟土着送海關銷燬 
[召買皮絲牌號]  
　　游三字前投法公堂控被林益豐景號主林志堯虧欠往來貨洋一千二百餘元因林挺押不理判將該店生財等物先行拍賣今拍得銀一百四十四兩除房租外不敷甚巨故判將該店牌號招人承買在案後由闕秉信林紹庭投案禀稱允出洋四百五十元買該店牌號旋有信記號股東蘇玉成延愛倫律師代表聲稱該店於今年三月内將益豐景記裕順曾記兩牌號由林裕隆經理林子和向信記號抵銀四千兩以十五年爲期况該牌號林志　名下祇有六分之一請求堂上將諭登報中西官會商之下判游三字另行調查被告產業一面將益豐景記搭順曾記兩牌號登報招買其價須在四千兩以外准二禮拜内投案聲明如限内無人承買仍歸信記執管 
[店業抵債之聲復]  
　　唐蘭記前至法公堂控被晋泰押店主陳德楨德文德安等虧欠往來賬欵六千七百餘元押追不理判兩造各邀公正人偕同被告先將該押店估價點交唐蘭記執管由公正人禀覆再核在案昨由唐蘭記偕所請之公正人陳松坡陳德勝投廨禀稱今將該押店底貨生財估計值洋六千二百餘元尙有金戒衣服等未滿之貨約值洋數十元因該貨未經點見須請堂上核示唐蘭記聲稱除將底貨生財劃抵欠欵尙少洋五百餘元請求訊追中西官判未滿之貨旣有公正人擔認理勸姑置不問尙少洋五百餘元限陳等三人於十四天繳洋 
[女工私取絲繭]  
　　唐家弄某絲廠女工王任氏因私取絲繭被管車人查見嗚捕拘送公共公廨看管昨由官媒將氏解案經中西官訊明判氏押女所三禮拜以儆 
[不認串黨攫物]  
　　戴竹卿控馬夫王洪泉串黨在北海路西藏路附近攫取金戒昨由捕房將王拘解公共公廨經中西官訊供不認判王押候查胆再訊 
[竊賊供詞支吾]  
　　福州路中華書局控李培星於前晚闖入圖竊昨由捕房將李拘解公共公廨請究李供多支吾判押一月示儆 
[竊犯遞解回籍]  
　　甬人林阿利前竊印寶福衣物由公共公廨訊實判押西牢三月期滿带堂再核在案昨届期滿由捕房將林解送公廨請示中西官判候函送上海縣知事署遞回原籍 
[氣候報告（上海徐家滙天文臺）]  
　　已過者之報告　八月三十一日多雲而頗晴中國北部氣壓高大並將行入中部南方廣東仍有一低度　九月一日多雲而頗晴　一日下午四時前二十四小時内上海氣修温度至高九三四至低七二四去年同日至高八八四至低七二 
　　未來才之推測　一日下午四時三十分豫測天氣潮濕恐有雷雨海濱一带復起信風 
雜評二 
[新輔幣（訥）]  
　　各國輔幣之方式約有三種一爲折半式二爲十二進式三爲十進式三者中固以十進式爲最便流通而合於實用吾國向來之輔幣本亦用十進式者惟因分量成色之參差供求限度之不講積而成高低漲落之因而錢商又操縱其問市價畸零遂至如是之甚故今日而欲實行十進法者須於製造行使各方面預防其弊而决非一紙之文告所能收效也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[袁項城安葬時之揣測] [  胡調]  
　　報載袁項城八月二十四日安葬届時一切葬禮未能寓目誠大憾事竊思項城稱帝雖僅八十二日固曾經稱帝者也雖逝世時業經取消帝號葬禮不得與帝王比尊然平民告窆尙有延堪與擇風水之舉况曾經居平民之上者甚安葬也焉得不精細講究以符禮制乎茲就鄙見揣測五條不知與當時事實相合否姑錄之以待後日探訪可也　 
　　一開金穽時宜用午丑未酉戍亥六時因是六時之屬相適爲六畜與籌安六君子之六適相符合也至奉請金棺入金穽時宜用辰時辰屬爲龍天子之象也金棺入金𥦯後堆土饅頭宜在十二� 
句鐘後鐘嗚一下之時因十二加一爲十三適爲太保之數方與諸太保不犯冲尅 
　　一墓壙宜開前後兩門前向北後向南向北者與項城在前清時北面事主相符向南者與項城在民國時南面稱尊相合東西二向忌用因粤東獨立時取消帝制又一病而西方接引皆項城未殁時之所最忌者也 
　　一墓前翁仲神道碑以及石馬石象石獅石祭檯宜用湖北臣工去年奏報發現石龍之石彫鑿之萬不可用有黑花紋之大理石取其美觀因石龍之石爲項城所喜而大理石産自雲南雲南二字爲項城所痛心疾首者也 
　　一金棺入金𥦯時上下面宜多鋪麝香前後左右宜多襯夾檀香木附近金穽四圍之士宜多且凌文烟香水潤澤之俾後之謁墓者一入墓門分芳擈鼻羣稱萬年遺香不作别語致傷先帝之心在墓中以兩手掩耳 
　　一墓地十里之内宜將一切芻　全行刈去務使根株絕滅罄盡徧植葵藿使枝頭齊向墓道蓋福建江御史葵藿有心終向日芻蕘無力可回天兩詩句（前清末造江御史因參効親貴褫職出京時以詩徧贈朝廷之餞别者共間有此二句一時膾炙人口）上句必爲項城所欣賞下句則指爲騰謗惡爲亂言令官吏嚴禁者也 
劇故 
[耕塵舍劇話] [  瘦碧]  
　　燕台勞府題名記未詳何人所作去年於友人案頭見之係其手鈔本所記近代歌郎二十人哀感頑艶一唱三嘆當時詫爲傑作擬假錄一帙匆匆未果後友人客死漢臯此書不知流落何處矣近某報得有秘本日刋報端讀之狂喜爲錄其短序以實吾劇話燕台樂府題名記成於戊戍之秋不知作於誰氏辭致嫻雅情意淒惋亦今之傷心人也維時政變方亟朝局全翻柴市青燐寃禽泣血負奇魁傑遁迹海邦一二雋逸者流不復敢昌言時事亦惟恣情花月聊以寫其抑塞不平之氣况以下第劉菱京華覊旅宜其俯仰慷慨流連觴詠一往而不能已於情也今則人權説昌羣治日進餘風流韻倐焉銷歇裙屐之場琴樽之地無復有翩　玉郎　躞其間矣卽如梅蘭芳王蕙芳輩類皆以技自　或經文士之扇揚或賴武人之飾拔頗能靳然自致於青雲之上而茲記所列文武二榜歌郎至二十輩今僅孟小如一人尙得於歌樓舞榭之間想見其盛年五貎則覽斯記者撫人事之變遷緬朝市之多故亦將如誦梅村王郎之曲隨園桂官之詞同其感慨者乎 
小説 
[二十年] [  蘭翁]  
　　余與洛琦最先謀面憶在一英僑俱樂部中嗣後識其母弟亦均以洛琦爲介而當初見之際懽然如舊洛琦少年挺秀丰采拔俗目巨色淺藍頗露慈祥之色吐屬温雅望之而靄然可親不特余一見其狀欣然如逢故知即途妹意瑟爾乍與相接似亦頗傾慕其人蓋余等作别歸時妹忽絮絮叩余曾否前識其人語雖平常無足注意然余察妹神情殊非無心出之也 
　　余德萊瑪一姓歷統相承貎皆中乘初無過人之美卽以余妹怒首而論亦不見有特妍之點妹體幹修碩額低而白晳卷髮厭覆其上狀殊豐盛雙瞳點漆流利而媚惟須削口闊差傷美觀顧雖如是而其風神秀逸别餆翛然出塵之態亦殊婀娜動人及與密昔司愛伯南相識乃亟稱妹美往還卽稔交誼日孚良以兩人性情旣洽聲氣自不期而合而余觀其家庭輯穆之狀融融洩洩益欣慕焉 
　　愛伯南兄弟所居與余庽毗邇相距不過半咪余每得少暇輙趨走其家就兩兄弟閒談兩人亦時時過余蹤跡甚密時或互述野語以爲談資或則就余妹評品繢事論究鋪局傅色之法旁搜遠紹娓娓不倦則以意瑟爾精嗜丹青故也兄弟二人洛琦天性醇厚語多率眞恂恂嫻雅貎似處子及識余妹一見傾心頗有繾綣之意第杜納耳沉默寡言非比乃兄雖當少年而言行舉指咸簡練老當著著中肯實爲一深有城府之人就外表而言兄弟之間互相友愛初無不慊之意顧自與余妹締交以後或謂杜納耳鋭改其常神情落漠隠隠若媚嫉其兄然以其素行緘默深藏弗露一時殊無由揣測其衷故余疑信參半不敢遽謂然也 
　　閲時旣多兩家過從逾密一夕晚中余妹忽欣然告余言是日午後洛琦竟直陳所愛向之乞婚妹固心幕其人當卽許之因復請旨於余求余同意余聆此大樂立措詞賀妹慶獲佳壻蓋洛琦少年英俊又復純愨無疵余久已心許令匹余妹足稱嘉偶妹聞余詞伶　暈紅似羞似喜復言洛琦此事尙未禀白家人謂當歸告其母乞母俞允然預計母心愛彼必不中梗其願也翌日晨起余等方備進餐欻洛琦排闧疾入相見竟不爲禮余察其偬促之狀知必以驚喜滿中舉止遂失常度旣面洛琦亟趨前堅執余手 
譚言微中 
[怬簃瞎話] [  野鶴]  
　　或問現世人物以何類爲最高品野鶴曰以古刹中之廟祝爲最高世稱隠君子舉木石君今廟祝日與木像石獅相處非與木石居乎隠君子又非最高品乎　 
　　夏日酷署炎皜若火裸裎僾休汗猶若雨偶服紗袷似被堅縛贅重莫堪一至隆冬則羔裘狐貉交裹於身第苦寒威不患其重吾不知人生此時肩背上增幾許負重力 
　　往有某商家擁巨資數百萬優游無事乃慕風雅士子之爲購求古書畫縱千萬金弗吝逾年竟以重價得米襄陽書王漁洋詩中堂巨幅弗知共賡猶徧致儒人品評賞鑒是眞與宋版康熙字典相類 
 
 
 

Page 15

 
 
   
 
 

Page 16

 
 
   
 
