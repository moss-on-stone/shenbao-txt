# 1907 - 357 - 4912464

 

Page 1

 
 
   
 
 

Page 2

 
 
宫門抄 
　　九月初二日　召見軍機　馬亮 
論說 
[論英俄恊約於西藏之關係（還）]  
　　英俄之謀我西藏者。非一日矣數年以前。英人以商業政策。全力貫注於長江流域。而窺藏之。謀少緩。俄人以遠東戰爭。全力貫注於滿洲方面。而窺藏之。謀亦少緩。今則沿江勢力。日漸鞏固。滿洲問題。亦已解决。而兩國經營東亞西部之遠圖。因此發生而。窺略西藏之擧。乃牽合於波斯阿富汗。而乘時以起。 
英俄之爭。自土耳其而外。利害之迫。無有過於西藏者。癸卯甲辰之間。印度政府派工兵二千。英兵三千。印度兵八千。廓爾喀兵三千。聯軍入藏。迫脅藏番訂約十條認西藏爲被保護國英之所以悍然爲此者所以自衛印度之藩籬也。然而俄固不甘坐視英之安然得藏也。當時亦派偵探大隊。徧游藏中。勘礦産者有人。測地勢者有人。後更派馬隊數千。深入拉薩。常以伺英之隙而掣其肘。彼英俄兩國之皇皇汲汲。所傾智鬥力以從事西藏者。恰如兩軍之爭險。互相猜忌。互相監視。各有其兩不相下之勢。夫使英俄兩國。常此勢不相立。俄以憚英而不即逞其。謀英亦以忌俄而不卽遂其志。形格勢禁。相持而不敢動。則中國猶得以問暇之歳月。徐圖其治藏之策略。今一旦兩大無猜。協以謀我。一變其昔日競爭之行動。各行其互爲依倚之詭謀。則今後之西藏。名雖爲中國之外藩。而其實蓋已折而入於英俄勢力範圍之内矣。 
且夫中國政府置西藏一隅於不顧。以涎英而餌俄者。亦豈自今日始哉。自雍乾時勘定西藏派出駐藏大臣類皆昏庸疲無一足勝其任者至光緒十四年哲孟雄之役起。而國人始知有藏事。二十九年英藏草約之役起。而政府始震怵於藏事。（初派有泰。繼派唐紹儀。）吾國人向來不談邊事。視西藏爲不足重輕。因此。强鄰偪處。得以。伺隙而伐謀。當俄人戰事方劇之際。英國突由印度進兵窺藏。安然而撫有六千方里之地。而俄人亦於其時派遣間諜。託名護教。又復賄以金帛。貽以軍械。借爲防英之備是時藏人親俄之心實於英人圖藏之策爲大敵西藏之得以若存若亡。綿綿延延以至於今者。賴有此兩國不協之。故耳。今則競爭之地位。一變而爲協商之政策。觀協約中所謂。﹃兩國對於西藏均承認清國之主權并互尊其土地之完全不得侵佔土地不得派代表員駐紥拉薩不得要求西藏之路礦電報利權﹄等欵。自表面觀。之似與中國外藩之誼。尚未放棄。不知其所謂地地完全。乃保全領土。之代。名詞也。不派人員不要求利權者。又其機會均等之主義。藉以保兩。國均勢之局者也。夫今世滅國新法。借保全之名義。墟人家國者。蓋已數見不鮮。而西藏寗能幸而免耶。 
夫英俄協約告成以後。俄使知照外部。部中方籌議對付矣政府於二十四日又在朗潤園集議此事矣。雖其所議若何。吾人不得而知。然吾國而果。欲保全西藏。就西藏以謀西藏無效。也其計莫。先於能禦。英俄。空言吾禦英俄。亦無效也。其計莫先於革新内治充實。國力嗚呼今日當存亡生死之際苟不早自爲計。則因日法協約而棄愼粤。因日俄協約而棄南北 
 
 
 

Page 3

 
 
兩滿。固不僅英俄之關係於西藏已也。 
專電 
[電一北京（初二日午後十點鐘到）]  
　　二十九日覆試留學生中文題務財訓農通商惠工敬教勸學授方任能講義英文題法律與道德相爲表裏論與考者僅四十人 
[電二北京（同上）]  
　　美國華僑電保參贊周自齊熟悉外交保護僑民請簡充美國欽使以慰輿望外部以欽派伍廷芳使美電覆不准 
[電三（同上）]  
　　瑞士聯邦照會外部紅十字會改良條約經海牙平和會允認請咨陸軍部簽字 
緊要新聞 
[農工商部奏定礦章北京]  
　　農工商部所訂礦章本擬早奏後經溥尚書參改多條逐細詳訂迨張中堂入都後詢及此項章程何以仍不出奏由袁大軍機轉達溥尚書遂於上月廿三日商部值日之期始行具奏本日奉旨依議（蓋） 
按此項礦章初訂於伍秩庸侍郎中經商部參訂咨行外務部核辦復由外務部咨請鄂督張中堂重加參者再由中堂訂定復咨回農工商部又經溥尚書詳細參核凡三年始脫稿入奏此項章程可謂煞費苦心矣 
[趙啓霖暫緩來京北京]  
　　已革御史趙啓霖蒙恩開復革職處分後當由吏部都察院行文湖南巡撫轉飭來京昨據湘撫岑春蓂電奏趙啓霖本擬卽日就道因老親患病迄未稍愈惟有懇恩賞假緩日來京謹代奏云云當日奉旨知道了已由軍機處片交吏部都察院查照矣（山） 
[會議條陳消融滿漢各摺北京]  
　　現在各大員紳民條陳化除滿漢畛域摺計共十一件（一）民政部侍郎趙秉鈞（二）兩江總督端方三）署黑龍江巡撫程德全（四）安徽巡撫馮煦（五）廣州副都統李國杰（六）湖北臬台梁鼎芬（七）道員熊希齡（八）知府楊道霖（九）吏部員外郎胡潛（十）鹽大使李蔚然（十一）舉人董芳三共十一件均交政務處議奏現朗潤園中正在開議此事云（蓋） 
[政府會議裁撤駐防之辦法北京]  
　　各省駐防旗人前已降旨裁撤停給口糧廿四日世中堂忽在樞垣倡議各處匪黨滋多人心不靖駐防旗人向來不務生業一旦裁撤口糧深恐從中煽惑相約起事張鹿二中堂甚以爲然擬通飭各省將軍督撫速卽購買地畝分給旗民以安其心漸圖裁撤口糧之計旋由慶邸面奏奉旨允准日内將行知各省矣（山） 
按諸大老之爲駐防謀則忠矣但安得如許之地畝以給之有地畆矣又安得如許之經濟購買地畝以給之曰是亦所謂消除滿漢之一 
[學部提用道勝銀行存欵北京]  
　　學部歳需經費甚鉅聞現在華俄道勝銀行存欵計有公砝平足銀四十七萬一百九十五兩有零由部員擬稿已呈榮中堂核奪撥用矣（黄） 
[奥欽使調用参隨起程北京]  
　　簡放奥國欽差雷補同欽使現定於重陽節左右出京所帶參贊一員頭二等書記二員繙譯一員多係欽使同鄉兹探得參贊爲鄒紫東君繙譯爲胡若雲君書記爲謝景涵君張鹿苹君其一則爲吕鏡宇尚書之姪云（也） 
[東督到京後情形北京]  
　　呈遞長摺　廿四日徐世昌召見時　兩宫垂問數語徐督呈遞辦理東省事宜長摺一件計有數千言已留中閱看 
　　徐趙核算財收　徐督此　來京已與趙爾巽相見數次徐欲與趙核算數目故趙一時不能起程　此次奉天叅案皆係奉省外銷之欵趙云凡各省督撫皆有外銷之欵不獨奉天爲然徐語塞無言而散 
　　中韓界綫圖達部　中韓界務久議未决駐韓大臣馬廷亮特派委員劉思桐勘定地圖咨呈徐督核辦現該委員已隨同徐督進京將圖交至外務部以與日使開議云 
[江西南贛拳匪閙教五誌江西]  
　　十九日南贛拳匪起事當時省垣謠言四起勢甚洶湧兹將調兵辦匪各電文錄左 
　　吉安府致營務處電　營務處鑒昨准江王兩道台移派砲船兩號護送洋教士下駛又派船四號分紥甌潭黄金兩渡口阻止南康亂民來路如亂民開火器准勇用槍回擊查吉安重地未便調船除右副營留三船駐萬安縣左營除護關卡七船外均調府城勉敷遣用但今拾汎空虚可 
 
 

Page 4

 
 
否撥内河砲船塡紥乞速轉禀 
　　吉安府巡防隊袁統領復省憲電　電悉吉至贛四百八十里撥去前左哨二十日起程後哨廿一行均限五日到贛目下吉郡尚安惟稍有謠言省兵早到爲妥内外英法教堂四處洋教士均住城堂已派兵守護南贛洋人到吉當商各教士護送來省爲是 
　　贛州府禀贛撫電　廿二早有匪數百黄衣執旗來攻贛城官兵隊迎拒鎗斃黄衣匪首二人又生擒一人正法均懸首示衆現尚追剿 
　　贛州府致兵備處電　請迅飭内河砲船駐紥吉安一帶派贛防張哨官焜帮同布置調右正營駐紥萬安以右副營塡紥左營空汎俾聯絡一氣乞轉禀撫院 
　　南安府禀贛撫電　今日情形尚靜縣令石守謙現辦城團各鄉齊辦　　南贛鎭總營致贛撫電　今早拳匪由南門外河北來經督副營中哨擊退當斃匪首匪徒十名並訊取受傷匪首供詞現敝鎭親督副營等在東西門外扼要守禦 
　　大庾縣陳令復贛撫電　個電敬悉裕守未回卑縣下鄉緊接南康早恐拳匪竄入前請派兵駐防未到因卽督紳辦團嚴守隘口並諭城鄉各帮各行各自約束曉示安民一面請教士約束教民先尚平靖今午接下鄉探報康匪上竄人衆勢洶昨抵邊境傳言今日毁新城教堂該處華教士已接護來郡現正商護華洋各教士赴廣並派人往犒民團激勵衆志商撥標防兵勇往堵又募勇護堂守城卑職日夜輕車梭巡至縣境前有拳匪迭經親往拿獲嚴辦禀道有案早已盡絶卑職守謙禀個 
[桐鄉濮院鎭盜警要電]  
　　濮院鎭紳商學界上浙撫電　杭州撫憲鈞鑒桐鄉濮鎭中市八月廿六日下午五點鐘來盜三四十人連刦十三家鎗斃商人一名傷二人失贓鉅萬營汎置若罔聞商團無器全鎭大爲震動叩恩設法安民迫切待命濮鎭紳商學界朱藹桐等叩沁 
　　署浙撫詰責嘉興文武各官電　嘉防統領陳道台嘉興府楊太守同鑒頃據濮鎭紳商學界朱藹桐等電禀廿六下午來盜三四十人連劫十三家斃命者一傷者二失贓鉅萬等情該管文武何竟漫無覺察並不即時捕拿一任飽掠遠颺希即嚴督營縣勒限十日内將本案贓盜悉數破獲訊供案辦進贓給領如再玩縱應卽據實揭參仍將勘辦情形速行報查信勤沁印（遠） 
[淳安民變六誌嚴州]  
　　淳安暴動情形迭誌前報兹悉此次暴動原因實係革生力晉爲首偏發傳單邀集各鄉聲言如不附從則毁其房屋故東鄉則革生方晉方克昌附近之一三村人北鄉則革生劉錦林方式金二村人南鄉則武擧陳得熊村人西鄉則蜀口堨村徐姓族人雲頭息村埠童姓人祠堂土匪方栢林一黨　梓潼源武生盧有保一黨人而博徒烟夥附和之其揭帖云合邑人等知悉縣主不良總是父母各人如有仇恨者不可乘機我等千餘人不准清　起小學堂警察軍因三事老屠定用嚴待士民士民合心將老屠逐出倘要報上弔大兵來先將老屠開刀老屠自思想了如不思清楚者滿門殺盡　吳徐先生通知云云觀此揭帖措詞則知暴徒之愚昧無知矣至初十日蜀口堨村徐姓匪徒挾去年請兵彈壓徐王二姓械鬥及勒碑禁止徐姓違例收取威坪街捐之讐蓄意與屠令爲難初更時到縣沿街鳴鎗蜂擁入署大聲喊殺幸學堂師範生出死力保護屠君暫避近署一農家該匪等終夜分路追截不見十一二等日徐徐散歸十四日卞同知督率嚴協兵三十人至縣十五日沈統領督衢防勇五十二人亦至屠君設宴花廳會商辦法而暗中主謀之紳士邵秀亭亦知事已鬧大諄求寛辦於十七日函約四鄉公正士紳來城會議賠修學堂補報隱匿田産乞屠令屠令去志已决於十九日到嚴州再一求府電禀委代餘日行晉省面陳詳情云 
[廷寄粤督維持粤路北京]  
　　日前軍機處字寄護理兩廣總督奉　上諭有人奏參岑春煊辦理粤路種種不善應卽妥籌辦理等語著該護督按照所叅各節確切查明覆奏並督飭總協理等實心實力妥愼辦理以維路政原摺抄給閱看欽此（忠） 
淞滬要聞 
[歡迎美國大臣開會詳紀]  
　　昨日上海紳商假愚園爲會場歡迎美國陸軍大臣達夫提君會場佈置備極華麗門口兩英捕騐票進門後各處均用五色彩綢粧紥中西男女來賓到會約有二百餘人女賓中有天足會女學生二三十人服色綺艶四時十分達大臣及其夫人蒞會隨從者爲美總領事與武員三人門口有薩軍門海軍樂隊奏美國國樂進門後卽有人用電光攝影　由各紳商請達君至演說台先由沈仲禮君用英文頌詞演說（演說稿另登次由南洋代表唐露園君演說亦用英文再由上海道瑞觀察華語演說另有人用英語譯出次有二女學生上台獻一銀器於達君達君笑而受之遂起立演說甚久略謂此行得如此優待不勝欣幸卽此可見中美之交誼二年前以美貨事稍有支節今已解釋殆盡等語用華語譯出者爲曾子安君達君演說畢　由招待員請登樓進茶點一齊奏樂樂隊除薩軍門海軍樂隊外尚有 
 
 

Page 5

 
 
工部局西樂及振華軍樂兩組是日會場尚覺整朿各處均有海圻兵輪水兵站隊肅然有禮惟演說台下僅列椅百餘張而年幼之女學生二三十人雜坐其中致後來中西女賓均側足而立招待員頗引爲憾云（頴） 
　　上海道瑞觀察頌詞　大清光緒三十三年九月大美合衆國兵部大臣達提夫總統來蒞我邦道出上海我國官紳士商特開大會以爲歡迎謹製頌詞以表歡迎之意夫貴國之與我國訂約通商派使通聘自咸豐同治二朝以迄於今盖四十九年矣講信修睦永無間言足徵貴國歷任大總統與我國大皇帝之交誼共敦凡屬二國之臣民同臻嘉福今者貴大臣航海遠來復辱臨斯會其爲榮幸非言足宣况貴大臣旣被選舉將進爲總統且攝理兵部事機務之重職任之煩蓋可想見乃由小吕宋紆道以來厚意可感有逾尋常然此獨屬於交際而言若我國官紳士商其對於貴國對於貴大臣之感情則尤有不得不稱述者庚子京津拳匪之亂波及於列邦事定議償幣之數貴國獨毅然力排衆議減收賠款此一事也丙午淮北告災饑饉流離爲近年所未有貴國遠集鉅金寄同振濟此又一事也此皆貴國發揮博愛之宗旨締合睦鄰之盛誼然我國官紳士商則當永失於勿諼者也所祝貴國與我國家運祚日隆誠信相守凡一國之臣民益加親愛則此會也不僅爲美亞交歐之壇場直可爲世界和平之基礎想亦貴大臣之所忻願更祝貴大臣回國之時道塗安健勛業之盛光於五洲此又我國官紳士商禱企禱無窮者也謹頌 
　　照譯沈仲禮英文頌詞　今日得聞諸公閎論具懲中美睦誼由此益敦私衷實不勝欣快珠玉在前更何待鄙人仰賛顧以鄙見所及不揣固陋願略述一二曰塵諸公之清聽考美利堅國居太平洋西岸與吾華遙遙相對同在一温帶之中方域之廣袤人口之繁庶又大致與吾華相若分占東西兩半球之一大陸惟美國與吾華實各據天然之形勝此即美國與吾華兩國所最可寳愛之幸福也廿世紀中以東西兩大國相提相擕爲平和之進步以共樂此最可寳愛之幸福此又美國與吾華天然和好之基礎也而且吾國之曾遊美邦者見夫美國立國之未久而其進步迅速之可驚未嘗不以美國之樂爲樂則吾華近來銳意變政日進文明亦將如美國之突飛奮進焉此次達夫提君游歷吾華知亦必　吾華之樂爲樂也至於中美兩國彼此交親歷年以來從無隔閡美人在華所作之事有益于我華人者指不勝屈中國大員之受美國教育者頗不乏人其餘各行省如學堂醫院與夫各種公會多數爲美人之所捐建今年淮海水災慨捐巨金救災恤隣不分畛域而且庚子償款美國首先倡議退還爲數甚巨惠我中國實非淺鮮此美國與吾華交誼甚深之實証也至達夫提君之品學政績尤爲人所難能更畧述大槪爲諸君言之君少時卽入耶魯大學究心法律是以生平所作爲皆本其素學以爲行事之標準盛名顯赫職此之由當赫雷生任總統時曾聘君爲法律官兼任美利堅國高等裁判官至一千九百年始行解任旋授斐律賓巡撫之職當時小吕宋號稱難治君秉性聰明宅心仁厚二十世紀中斐律賓之民能輸入歐西之學術德智者皆君有以成之且君治事宗旨在所屬地皆别開生面一無約束人民之事卒能使民勉爲良善各有自治之能迄今斐律賓文明進步受美國同化之益者非君之牖啓有方曷克臻此今者君之過此係前往斐律賓設立法律公會以爲自治基礎同人獲瞻公之豐采懽叙于此樂君之至也且知君之必以吾華之所樂者爲樂也謹贈後此紀念之銀觥一具以詰吾華與美益敦睦誼之樂忱兹將刋詞宣讀如下　光緒三十三年九月初二大美國兵部達夫提尚書蒞華寓滬紳商雅集愚園以禮懽迎謹製銀觥用誌紀念又午後二時中國青年會開會歡迎美國兵部大臣達夫提君中外官紳到者甚衆首爲會正王閣臣觀察宣布歡迎祝詞次由路義思君宣讀江督蘇撫及各處賀電三江督代表唐觀察蘇撫代表瑞觀察宣讀祝詞並由馬士君演說行授受鎖鑰禮四達夫提君答詞並演說青年會之宗旨及利益繼有紅禮拜堂大牧師華君祝禱散會 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
奏牘 
[江督蘇撫奏撥駐防練軍興學習藝經費摺]  
　　奏爲京江兩防練軍興學習藝各要政無欵可籌仍懇照案分認籌解恭摺瀝陳仰祈　聖鑒事竊查京口駐防續備一軍每年在蘇省銅圓餘利項下津貼銀八千兩前因蘇省銅元停鑄擬將津貼銀兩飭由江海鎭江兩關分認籌解又擴充京口駐防各學堂經費每歳需銀一萬六千兩前由鎭江關罰欵内提撥三千兩現擬每年再提銀三千兩尚短一萬兩飭江海鎭江兩道分認籌撥又江寗八旗各學堂並習藝局每年津貼銀二萬兩擬飭由兩淮鹽運使江海關道各籌一萬兩均請作正開銷各案經臣等先後奏請欽奉　硃批該部知道欽此欽遵札飭該司道庫照解在案嗣准部咨現據江寗將軍奏京江兩防萬頃湖牧塲改爲屯田將來租賦寗五京二分成爲兩防練軍興學等項之用應令卽將此項牧塲屯田租賦所入酌量提爲該防各項學堂工藝等經費毋庸另行籌撥又准部咨議覆臣等籌撥京口續備軍津貼並各處學堂及習藝局等項經費提用欵項分别辦理以鎭江關稅罰欵與正欵有别自可照准兩淮鹽運司籌撥江寗駐防學堂並習藝局經費亦可照准關稅爲餉源所繫應令另行籌撥不得提用各等語先後咨行前來臣等覆查萬頃湖牧廠改爲屯田前准江寗將軍清銳咨開上年正届收徵半租之期忽值圩破水湮未能起租現又將圩加高培厚尚未竣工本年能否起租尚無把握且租賦所入京江兩防按成剖分爲數亦甚有限若遇水旱偏災勢更難支等語是湖田租賦旣不能撥應急需更不能指爲的欵而上年奏准由江海鎭江兩關分認之京口駐防續備軍每年津貼八千兩京口駐防各學堂經費一萬兩及由上海道認解江寗八旗各學堂及習藝局經費一萬兩忽經部議停解所需經費槪歸無著查該兩防興學練軍習藝諸端爲駐防根本至計旣不可一日不辦卽不可一日無資近時駐防生計日見艱難其故由於無學無藝自經籌欵整治學務營務逐漸改良兩防旗丁始稍自振乃自去歳至今銅元餘利旣歸無著部議又不准動用關欵各項要政勢將停輟不惟已有之規模棄之可惜而將來之蔽害更不待言在部臣欲令本省自籌經費固係愼重度支之意惟湖田租賦一項旣准該將軍咨覆爲數有限且無把握此外司局各庫自江北大祲羅掘一空昔之所謂外銷閒欵以蘇省今日情形言之可謂涓滴俱盡臣等仰屋焦思督同司道多方籌畫無如蘇屬自銅元停鑄一切已辦之新政已甚竭蹶自顧不遑寗局限鑄之後餘利極微復經部提無可接濟再四圖維惟有仰懇　天恩俯念蘇省窘迫情形准將京江兩防興學練軍習藝所需常年經費二萬八千兩仍照原案由江海鎭江兩關分認籌解作正開銷在部庫每年所撥只有此數而兩防子弟教養有資不惟生計可紓且足備他日干城之選出自逾格　鴻施除分咨稅務大臣度支部學部查照外謹今詞恭摺具陳伏乞　　皇太后　皇上聖鑒訓示謹奏奉　硃批該衙門知道欽此 
分類新聞 
政界 
[實行旗丁歸農之計畵杭州]  
　　杭州將軍前因浙省馬廠牧地坍漲不一百弊叢生於本年三月會同浙撫及杭乍二都統奏請派員會勘核實查丈等因已奉硃批照辦適值米價昻貴民心惶惑之際復議改至 
 
 

Page 11

 
 
秋後舉行自上月接有裁撤全國口糧計口授地之諭乃聯杭乍二都統會商信署院並派文偉杉梁二協領會同撫委馳赴杭寗紹三屬澈底清查詳報畝數比較全省駐防人數實行旗丁歸農之計畫並擬首先奏報云 
　　附錄浙省馬廠牧地原額畝分征糧調查表 
杭州府屬仁和縣　牧地計一千三百八十三畝另每年例征租二百六十一千文　已漲未墾者約三千畝有已私墾未熟者約一千餘畝復坍者不算　錢唐縣　牧地共一千一百五十畝另年征例租錢一百十五千文　已漲未墾者約一千畝内外其餘無 
　　寗波府慈溪縣　牧地一千四百三十二畝另年例征租銀一百另三兩九錢另已墾已漲大略待查 
　　紹興府屬蕭山縣　牧地八萬八千七百七十五畝另年征例租錢一萬四千四百五十六千另　已漲墾者即指寗圍一號多至七萬餘畝墾未成熟及已熟未升者約二萬有另復坍者不算　會稽縣　舊額牧地六百五十畝同治年間報坍無征自光緒十三年起逐年漲復墾已成熟者約二千畝有另近年續漲者倍之其地質性極佳墾熟亦速而官家迄無分文征租或言係就地沙棍霸佔其實大半均爲各該縣書役通同影射坐分厚利沙民爲其傀儡耳（海） 
[電請派員查勘蟲荒杭州]  
　　本年嘉湖各屬入夏以來雨暘時若秋成可望中稔詎自中元節後田中孶生蝗並粘附一種軟壳虫兼旬之間連阡累陌遍野蔓延所過禾穗被食盡凈上月望後鄉民迭次告荒嘉秀兩縣令鑑於往事一味敷衍以致人心浮動民怨沸騰現經合屬紳學界聯名電禀署撫籲請派員查辦略謂秀田禾蟲傷被災甚廣農民哀告懇請派員查勘分别輕重恩准减征以惠窮黎嘉屬紳商學界吳受福張鳴珂高寳鑾錢鳳祥高如澧姜福同等公叩勘（微） 
[會議籌辦地方自治局武昌]  
　　鄂省李護督近與司道等會商籌辦地方自治局擬倣照北洋自治局辦法叅以鄂中紳民意見另立規則俾得早日開辦聞局長一席公擧武昌鹽法道童觀察兼充俟次帥抵鄂决議下札委用云（今） 
[請欵修堤之批詞安慶]  
　　潛山縣生員胡某等以該處民堤被水冲潰具禀藩司請欵修理當經連方伯批示略謂該生等堡内被冲圩堤究有若干候飭縣查明酌核辦理具報惟現值時艱欵絀民修堤壩祇能由官量爲津貼仍須兼資民力該生等當共體時艱邀集壩董將應修私堤趕緊設法挑修完因以衛田廬毋得妄生希冀因循自悞（孔） 
交涉 
[民教購地交涉福建]  
　　福州南關外嶺后鄉馮家祖墓被莠民盜賣與某教會牧師轉售與教會西女士蓋造洋房日昨倩工挖骸經馮姓到山阻止惟該牧師專作攬賣坆地與外人建屋事業現由馮姓禀控洋務局竟駁斥不准云（青） 
[南洋華僑電請領回被封鋪店廣東]  
　　督院現據新加坡商會電禀據職商陳鼎燊投稱南海縣轄原昌街祖遺鋪業租與悅來客棧因寄寓之廣萬來店夥拐販之案牽累被封勒交究辦乃人已解案封終不撤願繳二千元承領亦不蒙批准反出示召變查此案罪在租户原不干及業主旣願繳價賠承自應准撤若遽示召變未免過事苛繩等由督院以廣萬來店夥如果業已交出因何仍將該棧召變當經札行南海縣查案核明分别辦理具報（天） 
[日本進步黨對於中國外交之宣言]  
　　東報云日本對清交涉可謂進行不速故進步黨大石正已氏語人曰便清國對外以至於斯者雖由某某國之煽動亦我對清政策第一步階之厲也倘我國戰後乘全勝之餘威出最高手段以臨清國何事不可解決者乃計不出此再三讓步以睦邦交而重親鄰是以清國官憲乘間就勢熱心於利權收回大伸其種種不法之抗議以致有今日之繁難則吾人後此之手段亦惟堅恃强硬而已試擧清國目下之盲動妄爲一近東之士耳其耳然各國對土政策出最高手段利用兵力加以威嚇恫喝而不與開戰者往往而有雖今日對清不能盡與之同出一轍而外交軍事須執一定方針始移貫徹臨以强硬狀態實爲吾人正當之主張云（白） 
軍界 
[李鎭分勦亂黨之調度廣東]  
　　現聞北海鎭李直繩軍門以郭道人漳辦事奮勇前剿三那土匪及辦理清鄉成效卓著惟近日三邦匪黨日益披猖擬請其專力向三那陸屋梁屋嚴行搜剿以除肘腋之患回元山及濟軍則剿辦欽防宋分統則剿靈欽交界一帶以便分路兜勦旋惟以郭道爲欽州得力之軍似不宜專顧一面故此節尚須商議至其餘新舊防營砲隊均調度妥當約期刻日會勦云（天） 
[不准緣營弁兵藉端規避廣東]  
　　粤省緣營自有裁七留三之議各該緣營漠視捕務一切均委於防營實屬悞會規避現當道以防營緣營均有緝捕之責近日盜賊如此猖獗豈能稍爲推諉現已由司通飭各屬著各該綠營印官認眞整頓與屬内防營互相聯絡如遇匪警并須親臨會同督率以期實事求是云（天） 
[英將視察戰塲旅順]  
　　大連水上警察山口巡查長日前率同英國一等巡洋艦武員七人水兵三十二名乘汽車來旅順追述戰跡並視察二百三高地云（來） 
[派充陸軍小學監督之消息奉天]  
　　奉天陸軍小學堂監督何希古君紹賢已升該堂總辦所遺監督一缺有委陸軍部速成學堂提調張紹先君充當之消息並聞日内卽當下札委用云（涯） 
學務 
[學務公所緩辦之原因吉林]  
　　吉林學務公所尚未組織因前此學部頒定提學使所屬各科股職員以及辦事權限與新定官制不無小有同異非俟新官制宣布後不能切實舉行又公所建築未齊不敷辦公之地且各科股事務在在需才襄理一時難得其人云（黄） 
 
 

Page 12

 
 
[鄉董搗毁學堂常州]  
　　常郡北門外小新橋地方於上月二十八日演劇酬神該處圖董屠某擬借道鄉小學堂爲伶人寄宿之所校董教習等磋商至再充讓寄宿舍一間而屠董堅欲全護並唆使鄉民數十人哄入堂中將校中器上任意毁壞學生三十餘人無可駐足立時解散現該校學董已禀請武進縣查究並赴勸學所報告矣（受） 
[開會公舉各鄉區董常州]  
　　武陽勸學所議定每鄉爲一區每區由鄉董中推一區董先期由縣署傳知各鄉董到城於上月二十九日開會是日武進鄉董共到九人陽湖到二十六人先由陸太守及武陽兩縣申說區董以籌措經費爲主各董皆應力任其難次由屠徐兩視學員說明區董資格須現任鄉董及熱心學務者區董權限須商承勸學所就本地籌欵並與勸學員籌辦學務云云隨卽令各鄉董推定區董惟有多數未承認仍須回鄉商定再行回覆云（惟） 
[湘潭小學照常開課湖南]  
　　前報紀湘潭縣高等小學堂學生全班停課等情兹悉此事已由學界中人出爲調停於上月十九日照常開課矣（敏） 
[錢塘學堂擧行野外教授浙江]  
　　 
舉行秋季野外教授自清泰門乘火車至閘口站登六和塔行實地教授并往駕濤植物圍游覽聞是日學生職員共有一百餘人云（天） 
[請革陋規充作學費浙江]  
　　浙省上河航户施竹乾等前因王天成牙行借辦學爲名私收船捐以致互相攻訐當卽禀控府縣飭查現該船户又具禀撫轅每年願繳學費若干所有船業陋規等費一應革除以重航業請札飭仁錢二縣查明核辦（涯） 
實業 
[禀准開辦電燈公司山東]  
　　濟垣機器局總辦劉觀察現擬招集股本二十萬兩於西關迤北之官地建造新廠興辦闔城電燈公司振興商業已禀准撫帥轉咨農工商部核准註册矣（涯） 
[商船公會總理易人鎭江]  
　　鎭江商船總公會朱總理馮夀一年任滿現由農工商部議定同知銜江西試用通判朱襄耀接充協　　職仍以候選縣丞吳棣棠續任現該公會已奉部飭知矣（琴） 
[派員查辦精勤公司控案長沙]  
　　湖南精勤提鍊公司前聯名具禀農工商部控告該省商務局總辦屠道攬權抑勒一案疊經該部行咨湘撫飭查在案嗣經湘撫咨復到部謂該公司提鍊沙鉛原禀該局本定去年八月開辦嗣請展限三個月當卽批准乃後查知該公司開辦之期實係照原禀所報日期早已暗自提鍊復行禀請展限係屬該公司瞞混取巧該局查知後飭令該公司仍照原禀開辦日期繳納官砂價值該公司不但不遵反揑詞具報云　農工商部以該公司旣有此等情事當批飭該公司補繳所領官砂經費不得揑詞呈控任意取巧去後而該公司奉批後又復禀訴農工商部謂湘撫何能聽該道一面之詞遽行咨覆大部綜理商政又何能但憑咨覆不察原委遽爾批駁應請委派公司大員到湘徹底根查云云現在部中以此案糾纒將及一年禀摺已經數次兩造均未得實一面批斥該公司聽候查辦一面電咨湘撫請另派公正大員清查不得仍前颟頇了事昨得湘撫復電已另委長沙府往查云（則） 
[批奬勸工廠呈送貨品河南]  
　　豫省南陽崇實勸工廠現將所出石板石筆二種呈送北洋工學總局考列優等并蒙批示略謂石板石筆爲學校中普通利用之具製造此品足挽利權惟洋製質細而體輕耐用而價廉故爲學界所歡迎該廠當再精研必有優勝效果云云（天） 
[嶧縣煤礦之富厚山東]  
　　東魯嶧縣安成煤礦向用土法開採出煤無多現延精于礦學之人一再試驗據云礦質富厚若用機器開採可供百數十年之用發起人梁步海等爰特組織廣益煤礦有限公司集股興辦聞該處礦基宏大將來獲利之厚可操左劵云（仰） 
[商會開會討論商情營口]  
　　近營埠商會開研究大會蔡觀察率同各會員討論營市利弊所在與夫商務困難之由大旨以疏通遼河爲當務之急次則減房租輕駁力以恤商艱想當次第議就一律實行不爲道旁築室之謀也（天） 
雜記 
[商會派員歡迎新督漢口]  
　　漢口華商商務總會日前接京師來電云新督趙次帥准於初一日抵漢特擧商會會員蔡紳輔卿乘車至河南信陽州迎迓并預撰歡迎頌詞以表敬意云（今） 
[漢報館改歸官辦漢口]  
　　漢口漢報館係江蘇候補知縣朱益敬大令及法部主事吳本鈞部郎等集股開辦延湖北通判繼友棠爲經理旋由官場按月在漢口籤捐局撥欵一百二十元作爲該館津貼近因各股東爭攬權利屢起衝突禀請鄂督改歸官辦先奉鄂臬梁星海廉訪批准以六千元撥還商本業已定於九月初札委總坐辦各員到館接辦矣 
[刷印局暫緩開辦蘇州]  
　　去年蘇撫陳筱帥委陸純伯觀察在省城西笑橋設立蘇省刷印局專印本省糧串及一切公牘各州縣覆禀到省參差不一開辦頗難著手現蘇撫飭藩臬兩司與該局總辦陸觀察會議詳復聞現已議定禀請暫緩開辦云（爲） 
[東督抵京情形北京]  
　　東三省總督徐世昌二十一日由奉天省城帶同親兵二十名啓程是日宿榆關二十二日仍乘專車下午五點半鐘到京寓東華門内北池子本宅聞隨員有中軍官王懷慶副戎以下十餘員其沿途迎接護送者有東三省營務處倪嗣冲觀察鐵路總辦吳家修觀察第二鎭統制馬龍標總戎又叚芝貴亦由榆關迎接至津又天津南段巡警總辦申保享觀察北段總辦劉金標副戎大沽協林頴啓協戎山永協藍樞協戎官報局袁祚冀觀察均由塘沽迎接至津又淮軍右路鐵路巡防營統領王義才副戎探訪局楊以德觀察鐵路巡警總巡官王景福太守由榆關迎接保護至京又鐵路會辦施肇基觀察由津送至京 
[新闢通湘門之形式武昌]  
　　鄂省新闢之通湘門原爲通鐵路起見經前督張中堂委城守營尚參將監修嗣以其地不宜另闢一門該門形式計高二丈四尺寛亦如之城陴不建瞧樓但架以鐵欄以止行人城洞内仍建卡房數間以爲守衛兵士駐宿及委員辦公之所（舊） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（五）]  
　　棧主見了他的模樣。雖然好笑。却也不好問他。只和他說定了房飯的價錢。每住一天。要算日幣五元。房飯一應在内。他聽了覺得也還不肯。便點頭應允。棧主便對那接客道。你領他到第三層樓上一百零七號去。接客的答應一聲。便側著身體。恭恭敬敬的。在前引導。紳士便跟著他往上就走。約翰也跟在後邊。剛剛走到第二層扶梯上。忽覺得眼前毫光一閃。一個西洋少婦。從樓上欵步下來。窄袖長裙花冠翠羽。一雙水汪汪的俊眼。一付嬌滴滴的面龐。一陣香風。從鼻邊吹送過來。恰好和那兩人打了一個照面。那少婦看了紳士一眼。不知怎麽朝著他失聲一笑。速忙别轉頭去蹔下樓梯。還聽得也在樓梯上。一路格格支支的笑個不住。這位西洋紳士猛然見了這樣的一個美人。已是魂銷魄蕩。又見他瓠犀微露。展齒嫣然。越顯得百媚千嬌。如花似玉。這一時心上的得意。做書的直形容他不出來。他得意到極處。回過頭來把約翰的肩頭一拍道。你看這個西洋貴女。見了咱就對着咱笑。好像有些緣分是的。可惜他走了下去。没有問得他的名姓。紳士正說得高興。約翰抬起頭來。看著他這般模樣。忍不住撲嗤的笑將出來。便問著紳士道你可曉得方才那個西洋貴女看着你笑是爲的什麽事情。紳士聽了。得意得把頭搖了兩搖道。自然是見了咱這樣的氣宇軒昻。丰儀出衆。有些羨慕的意思。所以才對著咱一笑的。難道是看中了你的面貌麽。約翰大笑。道呸。虧你自己不羞。說出這般的說話。你只低下頭去。看看自己的身上是什麽樣兒。再到鏡子裡頭去。照照面上。是什麽樣兒。就曉得他朝你一笑的緣故了。紳士正在二十四分得意的時候。被約翰一席話。說得意興全無。果然自己低下頭去。看看身上的衣服。覺得斑剝陸離的。就像個幾千年的古銅器具一般。委實不成個模樣。只得嘆一口氣道罷了罷了。眞正的倒盡了運。弄得三分像人。七分像鬼的。算個什麽樣兒。約翰便對他說道。你且先到房内去。換了一身衣服。再說别的。紳士一想不錯。便急急的同著接客。走進一百零七號房内看時。只見十分寛大。地上都鋪著地毯。壁上裝著兩盞煤汽燈。那些陳設。都是仿著歐洲的形式。倒覺得有些相像。 
國外新聞 
[紀英國氣艇演習]  
　　初一日倫敦電云星期六日下午英國軍務局飛行艇在愛耳德孝脫地方啓程進赴倫敦繞聖貝爾大教堂過軍務局彼處軍政員齊蜂擁至街以觀此奇景該艇復駛至培克漢皇宫之上操演一周當時屋面及街衢中觀者不計其數 
[美人注意塔氏赴日之行]  
　　二十九日紐約電云此次美兵部大臣培虎脫前赴日本美國各報無不注意駐長崎特别訪員報告一切不下數千言云 
[美大臣塔氏赴日之緣由]  
　　初一日倫敦電云英國晨報美京訪員近得確信謂美兵部大臣塔氏之赴日蓋欲通告日政府如不禁止工人入美則美國下次議會必將提議拒絶日人之議案 
[英摩交涉近聞]  
　　初一日倫敦電云英國晨報得摩洛哥丹琪亞電謂摩亂黨首領來蘇里已將要求各欵輕减申稱英人若能保護渠一身及其家屬並付贖欵二萬磅則渠願將麥克來釋放云　英政府現將允肯保護並擬照付贖欵惟須摩皇擔認償還 
[美艦隊東行之影響]  
　　初一日紐約電云美總統羅斯佛申告太平洋艦隊將於十一月十一日開行法國各報對於此事重復疑慮多端蓋不知其將藴結何種結果美國太陽報則預言必致戰爭 
[美洲棉業工人罷工]  
　　初一日倫敦電云美國新奥蘭地方有棉花業已停止裝運 
[法社會黨反對征摩之激昻]  
　　初一日倫敦電云昨日巴黎社會黨集會竭力反對遠征摩洛哥事謂此事實能引導德國釀成歐洲之戰爭云 
[抵制日貨之傳聞]  
　　初一日 
北（譯音兩處中國商人私行相約東京電云高麗東北松營（譯音）興美國絲業會已决議抵制日本絲業凡有魚貨均不由日船裝運　據聞 
[日本殖民政策]  
　　初一日東京電云關東都督大島及南滿洲鐵 
道會社總裁後籐同赴東京爲議節省管理機器并劃一南滿洲外交上之權限等事務云　日本數顯貴擬創立一東方殖民公司先於高麗試行選擇合格者結隊前往開墾各荒地並設殖民銀行以扶助之同時復須協助各土著農民如此則於高麗財政可以增益藉供行政之需而日人亦得自尋糊口之地矣　伊籐王及他有勢力者皆贊助是議但並不欲年内實行云 
[德國外交官更調]  
　　初一日栢林電云駐俄德公使馮萱已被簡爲外務大臣原任之外務大臣萱斯凱則調充駐奥京公使云 
[波斯專使抵德]  
　　初一日栢林電云波斯遣赴各國通告新王卽位事之專使現已抵栢林矣 
[德美邦交之親密]  
　　初一日栢林電云美德國民聯合會在紐約擧行年會時其聯德之熱情可以槪見該會係專爲聯絡美德邦交使日臻敦睦起見云 
[德大公身後之榮]  
　　初一日柏林電云德國貝藤大公爵出殯之際禮節頗爲莊嚴德王及王太子普魯士享利親王首相蒲魯及國會總裁均親臨云以上譯文匯報 
 
 

Page 19

 
 
本埠新聞 
[塘工善後局謝朱兩董禀復上海縣文（爲洋商調換公路事）]  
　　竊於八月十五日奉憲台照會内開案准會丈局移開案照英册五千六百七十二號契地因調換沿浦土塘公路節經由局函詢塘工局董並據塘工局所議辦理奉批已彙案函　領事飭遵俟復到另行飭知等因在案擬俟奉飭知再行移復兹准英領事三百七十八號函稱五千六百七十二號等契主太古行禀稱擬將契内原路移至南首或西首一節現經太古行與該圖地保及該處村人賈順和賈安全等商妥經該村人等立有允移路據一紙允以該路移於南首等情呈據請移核辦前來合將公允據一紙函送請煩查照能否將各該契送請批註示復等情查核調換公路事關官路塘工所送允據並無塘工同允准字樣祗有該村賈姓數人是否實係允洽無從查核合將允據移送查照函詢塘工局並立傳該圖地保及立允據各人訊明確實移復過局以憑核辦除禀道憲外移請查照等因並移送公允移路據一紙到縣准此查此案前據貴董等聯名具禀即經明晰批示並移請會丈局主政會詳復縣查考嗣因未准移復又經移催嗣據函稱二月十四日接會丈局函奉道憲札准英領事以英商太古洋行塡築基地將塘路調換繳升有無窒碍查復等因會同洋涇局董查看將窒碍情形詳細函復因事關交涉於大局頗有妨碍函請據情轉詳核辦等情業經詳奉道憲批示在案兹准前因合行抄據照會煩爲查照希卽查明此據因何塘工局並無允准字樣是否允洽詳細復縣以便轉復等因並抄允據奉此當卽會同洋涇局董潘劉二紳飭邀該圖地保等來詢並徧訪各鄉民咸謂允據係賈順和賈安全傅慶濤包明卿四人串立其傅雲彩陳國良徐阿狗賈順生賈裕春等五人據稱均不知情其賈二觀賈四寳賈四觀等早經故世杳塘基塘溝係該鄉全體公共之地非賈姓所私有况該處一帶居民不僅賈姓一族賈姓出入本可隨便無關輕重而塘基塘溝交涉須照前議辦理似此允據未足爲憑應請移復會丈局會詳道憲復銷照會領事訂期會丈會同敝局昌董將太古行塡築各契地全數勘丈以定界址所有楊樹浦碼頭南北直出公路一條已被該洋商塡築移於西首中間豎有界石兩方似未妥善不知當時如何定案叩懇移請會丈局查案見復以憑考核（下略） 
　　附錄私立公允移路據　立公允移路據賈家角同人賈順和賈安全等爲因前有上邑浦東二十三保十四圖賈家角同族地畝賣與太古洋行爲業一應契價早經清訖惟洋商已將該地用作碼頭所有前時出入之路因鄉人不便公議由得主洋東商懇援照招商華棧開平等成例將該路移於南首出入已蒙允准照辦爲此約集同人簽允議定南路行走各適其宜倘有他人反對異言惟賈等是問恐口無憑立此公允移路據存照　光緒三十三年六月初一日立公允移路據賈順和賈安全賈順生賈裕春賈二觀賈四寳賈四觀圖書徐阿狗傅慶濤包明卿傅雲彩陳國根代筆王伯申（泳） 
[絲業禀控揑　織帶公司]  
　　本埠南北絲線業振昌成周宏來等二十餘家及機户三十餘家聯名赴縣禀控西門内大街同業徐錦源串同醫生張季同揑稱開設織帶公司改良工藝推廣銷路已由同業公擧張某爲總董朦請示諭其實挾制各工將所織之帶盡歸公司收賣獨占利權查同業並無擧張爲總董之事現已將情訴知商務總會請爲查核爲此黏呈商會復函請卽飭查并將示諭吊銷懲辦等語想李大令必能批准也（尾） 
[滬道因公赴蘇]  
　　滬道瑞莘儒觀察定於今日赴蘇謁見撫憲陳中丞面商要公（軌） 
[照請扣留日本輪船]  
　　新關稅司照會滬道略謂華商同記輪船公司禀稱江平輪船前在泰興縣屬連城洲八圩港大墩地方與日本國之蘇碼馬魯輪船相碰現蘇碼馬魯業先抵滬進口在南碼頭起卸鐵軌等物江平則今日可到恐蘇碼馬魯卸竣請單出口乞暫予扣留俾便請官審理等情除飭知理船廳外請卽照會日領飭令蘇碼馬魯暫留本口聽候傳齊兩造秉公質訊等語現瑞觀察已照會日領知照矣（企） 
[淞口風浪損礙浦工]  
　　濬浦工程開辦未久近日因風狂浪大所塡之蘆葦及山柴等或被冲散或竟浮起所打木椿亦有爲風浪擊動者如此巨工辦理誠非易事也（草） 
[派差查探英國兇犯]  
　　日前公共捕房函致李紫璈大令謂有英人地非士又名安突臣卽衣實士及中士則臣等年歳皆在二十五歳左右身高英尺五尺十寸無鬚黄髮藍眼鑲有金門　四個前在北京使署當兵又在秦皇島砲台住過此次在香港殺死人命携有婦女首飾逃逸經人看見乘坐士佐丸輪船抵吳淞上岸乘坐火車到滬如有人拿獲者賞洋五百元請爲飭緝等因當經大令飭差查緝去後至今毫無影響昨日聞得浦東八埭頭左近有外來西人似與地非士相仿當卽由差前往調查（厘） 
[道批彙錄]  
　　民人唐阿東禀批　此案據縣查復徐金寳確係另有其人並非顧元生化名取有切結唐阿東雖先具禀而徐金寳承買之價實較唐阿東爲多日繳價亦復較早繳價旣有先後多寡之别徐金寳亦非顧元生化名業經變價三月之久來禀所請應毋庸議○監生張祖良禀批　如果借欵由縣具保自難置身事外案經控縣移提仰法租界會審委員聶丞派捕協提瞿袁兩人送縣查訊否則由廨查明集證究追呈報勿任訟延○留滬學生盧容等禀批　符文楨究犯何案送押縣署如何情形仰上海縣查明具復察核（尾） 
[巡局押所告成]  
　　北市工巡總局現已將押所佈置完善四路一區巡官昨已遵諭將各犯解赴該所禁押（衣） 
[嚴防偵探舞弊]  
　　閘北巡警總局偵探科長汪禺臣二尹昨日議定新章將所派各局偵探每一禮拜調換一次以免日久生弊云（衣） 
[勒索身價之糾葛]  
　　住居閘北之許錦春日前擬娶孀婦汪郭氏爲妻氏母郭陸氏勒索身價洋百元不允遂串郭天喜糾衆兇毆由巡士拘至巡警總局訊判許受傷免究郭具改過切結斥釋孀婦發堂留養了案（衣） 
[棧客慘弊]  
　　英租界南香粉弄六十六號門牌董榮昌小客棧有年約五旬之庽客侯瑞生昨因病重被棧主董順林囑令棧司戴某抬至門外在路斃命當經巡捕報由捕頭將董戴及見証詹仁甫一併帶入捕房押候着保報請上海縣相騐再核（業） 
 
 

Page 20

 
 
[美界火警]  
　　前夜美租界浙江路公共公廨對面某姓店失愼卽由公廨洋龍救熄昨讞員關太守諭飭各龍夫以後租界内火警亦須赴救云（西） 
[上海官事]  
　　新委出口局委員候補知府方仲楨太守培提昨日到道禀見　候補知縣曾楫由蘇來滬　卸署江西撫州府崇仁縣知縣謝起源到道禀見　浦東總巡一區正巡官謝樹栢明府前日由蘇　滬昨到道轅銷假　南匯縣知縣王大令念祖因公赴蘇謁見撫憲昨已公畢來申擬換坐隆和輪船赴寗禀見江督（軌） 
訟案 
[會訊藥房騙貨案]  
　　日商小林洋行曁東亞公司等八家聯控中外藥房經理陳凱卿張孝紅騙貨逃逸將該藥房生財發封備抵在案昨日午後由公共公廨寳襄讞與日本副領事會訊先據原告代表稱小林行等八家共被騙去貨銀二百五十四兩六錢七分又洋一百五十五元零六分今陳張逃逸請向店主王于善追還訊之王于善供爲中外藥房資本家各事皆陳張二人經理求察中西官以該藥房業已發封判于兩禮拜内將生財貨物拍賣抵還如有不甫由王補足至求請附追之祥盛公等數家應歸另案辦理候飭提人證到案再核（業） 
[總工程局紀事]  
　　愼泰糖行執事徐品蘭控湯贊卿欠貨銀三千四百餘兩迭次比訊挺押不理昨由孫明府復訊湯供前由王姓將股本銀一千兩作抵由陸少山作保質之徐供湯所稱不符判一併送縣訊理○地販葉薇生　於二十八年間雇作頭張錫卿承造西門外南陽里住屋市房原議造價洋六千九百餘元張央晉康板木行主俞式堂爲保開工後因工樣不合迭次改拆被欠工洋一千八元及代辦料銀三千四百八十餘兩葉不肯認還由俞在道縣各署及總工程局控告兹奉滬道批飭集訊昨日提訊被告遣抱婁維卿報稱被俞欠担保裕豐莊欵並透取工價今將承攬收條呈電質之俞供詞閃爍判各退去著俞開呈細帳復訊○昨日陳叅軍在南區境内查見陶少泉藍金海兩烟館均未領照私自挑膏拘至南區解訊判交地甲帶出限三天遷出所存烟具銷毀○顧敦卿將續娶之徐氏婦騙至滬上托蟻媒沈渭揚等賣與董子餘得價洋三百六十五元氏過門後大爲不愿董子餘因向沈及保人王子新理說扭案由陳叅軍訊判顧押交身價洋一百十元沈戒責五十下與王一併押交洋二十元徐氏交地甲看管（杞） 
[各路巡警分局紀事]  
　　城内第一路第四區　賴同春向王木林拆梢不遂在途兇毆由巡士拘入判責二百板斥釋○柯阿春控陸阿五欠繳會洋二十餘元判先還八元其餘每月拔還二元兩造均遵斷而退 
　　浦東第二路　張桂祥行竊何姓茶壺衣物等件判責四百板押改過局三月贓給失主○許胡氏扭控沈梅卿借洋不還判令還洋十元完案○水巡捕拘送行竊和豐廠銅管之賊馬龍全尹少榮二名判各枷示五天（衣） 
[公共公廨早堂案]  
　　五十四號西包探將仁泰押店主陳阿泉徐瑞林李阿東陳龍生吳洪生等五人解案譯稱前晚該押店失愼救熄後查有保險銀四千兩恐有情弊送請訊究陳等延某律師投稱此案請堂上另訂訊期方可訊明的實關讞員商之美白副領事判陳徐暫押李陳吳交保限於下禮拜二查明起火實情禀復訊奪○張回卿與張阿三等串竊祥茂等家白絲數十觔訊判押候查訊在案昨又解案訊明串竊屬實判各押捕房半年○沈伯雲在火車站拾取徐召堂所遺之鈔票洋九百九十元奉中西官訊供沈子裕卿有洋二百八十五元在石江門家中不難查吊經官判押弔贓在案昨包探陳金標投稱弔到洋四百八十五元請察訊之沈供除費姓取去一百八十元外餘洋用盡求恩成全沈伯雲供詞支吾關讞員判還押再展一禮拜繳洋三百十五元如違擬辦王春山仍交原保候訊○徐黄氏與夫徐祥生口角奔入濟良所送訊判押在案昨解請斷氏供愿隨夫回家徐供以後不敢凌虐求宥判徐取保張黄氏領囘完聚○蕭介生蕭金山姜長富等因向朱孝文硬借洋元不允用刀戳傷手婉報捕解究判各枷一月再押捕房兩月○葉小雲陳海林李子青等因酒醉與雉妓口角扭毆拘入捕房於昨解究太守以葉等兇酒滋事判各罰洋五元充公○潘阿二疑張根生竊取時表報捕解辦太守以所控無憑判交保查訊○成衣匠張安卿乘火攫取張少雲家鈔票洋三百元綢衣四件判押三月○侍者李少卿陸兆福范祥順因調戲東洋婦人由洋人報捕拘究判過犯范押兩月餘各押一月○姚明竹欠姚道生等洋元判押限七天將洋繳案再訊（業） 
[公共公廨晚堂案]  
　　王福記控林昌記不還墊銀一案前晚由帮讞寳明府提訊王供前者林包造波峯洋行房屋二十八幢由小的墊銀除收到外尚欠二千九百六十八兩向索不睬求追林供此項墊銀早經付出交還並不拖欠判林交保候函詢波峯洋行復到再奪○楊弼臣控胡錦銘用空銀洋亦奉提訊楊供代棧主廖錦珊呈控胡用空洋五百八十餘元向取不付求究胡供祗欠洋二百八十餘元判押候棧主廖姓到案再訊○李榮舟控王家集圖賴醬油價洋提訊李供被欠醬油錢四十八千餘文向索不付王供求寛限措還判交保限半月還錢如違提押追繳（戎） 
[法租界公堂案]  
　　車夫萬錫左前日行竊太古碼頭苧蔴由巡丁追獲姜遂妄指金廢夀囑伊車送該巡丁卽將姜金二人送由巡丁頭目陶春源私禁一宵翌晨送入捕房轉解公堂訊究判姜不應誣攀陶更不應私刑禁押婓枷號七天發往碼頭示衆陶從寛罰洋十元金慶干省釋○羅掌秀羅阿掌控張氏背逃一案因地保王鳳亭不交二羅到案著保傳訊王供掌秀現已避匿判限三天務將二羅及董事許吉甫交案　便訊究○李東翰前日持漳絨衣料一疋行經城河浜爲匪棍王阿二紏黨搶去報探查獲解訊判枷一月押改過局半年贓給失主領回○過犯喬長生迭次懲辦兹又入境圖竊爲探拘究判押候留影驅逐出境○王松泉楊才寳因持刀傷人業已押滿解訊判再送改過局覊禁○徐榮華前晨掩入某老虎灶樓上圖竊被獲送捕解訊從寛斥釋○王阿榮行竊衣服葉阿來偷木頭一併解究判王枷一月葉押二天○王阿毛偷金利源煤枷示三天（根） 
[美租界捕房事]  
　　前晚有楊樹浦某絲廠女工徐王氏散工回家途遇流氓多人向之調戲不允致被兇毆投訴捕房飭令後再遇見鳴捕送究○李阿德以病馬駕車被七十五號西捕拘去驗係馬足受傷飭令自醫○昨有不知姓氏之江北孩子在　記路迷途啼哭由捕帶囘留養候領（西） 
通函 
[致閩省崇安縣黄潤生大令書]  
　　公祖大人尊鑒敝邑不幸永受沉淪貪默荒淫繼宰斯土蓋自厲公陞遷以降我公榮任之前十月餘年其間所謂百里侯者大抵視任地如礦山虐使數千百人深掘數百丈不至於無礦層不止若醇酒婦人自娛終日猶賢有司耳彝等雖棲身異地然故鄉疾痛能無關心噫吾崇何辜久受此危意者天其有偏惡於吾崇故使衰衰諸公屢以有北不受者投吾崇乎今者天心悔禍實啓其衷擢選我公下臨敝邑雲霧頓消青天驟見照黑暗以光明不至有長夜漫漫之嘆不幸哉吾崇自今以前大幸哉吾崇自今以後非我公其誰能有此轉旋大力者百廢俱興積弊盡去凡可一福吾崇者我公自當無不知之且當無不行之行人在外拭目　俟傾耳而聽已耳又安用喋喋爲者雖然猶有不能已於言則關於吾崇學務之事是也崇邑學堂組織於王公進之其時省垣京等學堂初設建寗府屬尚無談及學堂之事者王公獨能先七邑而創立誠可欽佩然以任用私人濫充教育不特虚糜巨欵且使有子弟之父兄皆視學堂爲畏途蓋其時教員林道生者實新會之一無賴無學無品以與王公同鄉故得膺此一席遂嫖賭吃烟包攬詞訟無惡不爲終之不譬以此爲教科書致堂中學生多染此習以是人皆引以爲戒不敢送子弟入學堂崇安學務之始基質壞於此此則王公之功不足以蔽其罪者也其後相繼數任或則絶不過問或則妄爲干涉或仍位置私人或且在堂縱飲其者竟於高歌晏飲時調學生至筵前體操以爲樂是視學生曾戲子娼妓之不若耳亦何怪不入學堂竟成吾崇人特有之性質也前者欲求整頓苦於教員之無人職之外籍旣苦經費之難籌又　於前車而裏足今則崇籍諸生畢業歸里者十人左右所患者特學生之無人耳欲救此弊無他惟有遵照部章速設勸學所聘等前曾禀請繆公然終以無欵爲言噫是直不解勸學所之性質者也夫勸學所之設立不同於設立學堂有築校舍聘教員購書籍備噐械種種之費用也初設時可即因高等小學堂内無煩另擇他處辦事諸員自總董以至書記會計等多肯盡　務之人教科用之書籍噐械此乃後日勸學有效擴充學　時用之至雜用噐具則旣設於　等小學堂内儘可不必再添惟一切廣告印刷費開資雜用費勸學員膳費輿馬費卽尚有不能豫算者亦不過少數耳我　公若允贊助區區之數何患無之前者畢業歸邑諸生曾禀請我公從速興辦想我公當無不贊成惟恐我公蒞崇安情刑未詣或至惑于觀察引前任爲七例謂旣無經費不能作無米之炊用敢多言上瀆尊聽則取不遠想我公必不肯讓施公擅美于鄰邑也崇地風氣未開事事有賢長官助力無幾易于施行彝等旣無官守不能不借重大力且現在研究時代不能效歸邑諸君之呼號奔走惟有自盡言責而已我公其然之否耶肅此敬請鈞安[  崇安留學生潘租　衷欽鏞劉遜謙同上]  
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
