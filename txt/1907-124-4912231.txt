# 1907 - 124 - 4912231

 

Page 1

 
 
   
 
 

Page 2

 
 
宫門抄 
[電傳宫門抄]  
　　三月二十八日召見軍機溥頲紹英寶熙 
[論說]  
[論電車開車後之關繫（天）]  
　　聘白爾電車。聞西歷六月間有開車之說。記者聞而歎曰。此車一行。上海之商務。將從此而壞。上海之恐慌。將從此而興。上海租界之流氓。將日益加多。上海人之性命。將日益危險。是有大害三。不可以不述。 
　　一曰乘客之危險也。日本東京。自開行電車以來。迄于今茲。失事之歷史。旣屢見不一見。聞先後因電車致死者。不下五六千人。前車之覆。可爲殷鑒。夫電車行駛之速力。較甚於引擎機器車。一遇石子。立肇禍端。且電車。用紫銅絲。於空際傳電。他種傳。電之線。皆用橡皮。或鉛皮包裹。不致失事惟電車傳電之線。則不然。一遇雷雨。則電車之電。將與空中之電相摶擊。乘客雖欲避讓。而亦無從。卽平時行路之人。偶有不愼。手中持有金質用器。如鐵柄傘等。一觸電線。則電力卽緣之而下。其人之腦筋將立斷。而昏憒以死。上海五方雜處。往往有内地士商初次到滬。不善行路。馬車傷人之事。尙日有所聞。一旦電車旣行。則經過此問者。必思試驗以爲快。其流弊可勝言乎。其害一。 
　　二曰盜賊之日多也。電事旣開行。則馬車人力車。一切無所用之。將不禁而自絶。卽就人力車一項而論。俗所謂野雞車者。現在不下一萬輛。包車約五千輛。每人每日所入。平均計。之約人各半元。一旦電車開行。其價廉於人力車。其行速於人力車。乘客必將棄此而適彼。以上海一小埠。而驟增一萬餘失業之人。糊口無從。必爲盜賊。現在電車未開而。偏僻之境。搶物掠人之事。已翆○不勝書。復加以無業車夫。其害將何所底止。况夏間開車之日。正靑黄不接之時。新米未升。陳榖將罄。哀彼小民。其强者將流而 
　　只此十天便宜機會 
　　本號自於去冬分設專售各種呢絨無不比衆克已早　蒙滬上紳商稱許而今天時漸熱呢貨大半過時敝號今將存貨照本减折罄售欲少底貨之謂貴客亦可佔落得便宜之機會也際此閱看西商賽馬之期遇遊馬路請嘗一試英大馬路五雲日昇樓西首公順分號啓 
　　曾少卿通告 
　　僕任中國圖書公司總理乃勉從張季直狄楚卿两先生之請以故當時面訂有權爲之招不領薪水不能久任之約此去將開年會遵照部章公司總理一年期滿理應另舉爲特通告此次投票務希另舉以符曩約至僕肝疾日發日劇據醫者言非靜養不能廖應俟平價　竣即往廬山養病合并以告 
　　可貴輪船准於四月初四日起往來穿山告白 
　　每逢禮拜三由申開往禮拜一由穿山開回週而復始特此告白英商老公茂經理錦章號啓 
 
 

Page 3

 
 
爲匪。其弱者將轉徙溝壑以死吾念及此。吾不覺惻然心痛也。其害二。三曰商務之衰落也。電車軌道。各租界皆可通行。凡在滬上之經營商務者。率聚集於英界。今大馬路等處。行駛電車。則往北者不敢南行。東去者不及西嚮。寳善街等處。地面旣狹。則異日北向各鋪戶。必致無人往彼購物。商情恐慌可以想見。其害三。 
　　由是以觀。則電車之開行。固有可以推測得之者。今開行在卽。萬無停止之理。聞金絲兩業董己提議此事凡該業中人。如有乘電車者。將立刻罷斥。滬上士商。如能人人援此爲法則開行依舊。而往來無人。或可不廢而自止乎 
專電 
[電一北京（三月二十九日子刻]  
　　黑龍江將軍程德全電奏三省旗民聞改簡督撫均甚惶惶有謂裁旂官減兵餉加稅厘謠言紛起滋事堪虞請速降明詔以安衆心並請速飭徐督赴任奉旨著徐世昌速卽赴任妥籌辦理（天） 
[電二北京（三月二十八日酉刻）]  
　　新簡郵傳部尙書岑春煊决計奏保鄭孝胥魏瀚請降特旨調至本部在丞參上行走張元濟等八人在參議上行走卽日具奏（章） 
[電三北京（三月二十八日亥刻）]  
　　岑尙書决議奏裁各部丞叅不日具奏（法） 
　　按此係另一訪員所發與前電微有不同 
[電四北京（三月二十九日子刻）]  
　　御史貴秀奏新設各部司員流品太雜大局深爲可慮請飭嚴加甄别分别去留奉旨著政治館抄給各衙門閱看迅速遵辦（降） 
[電五北京（三月二十八日亥刻]  
　　新簡奉天巡撫唐紹儀昨日奏請開缺另簡賢員奉旨慰留（自） 
[電六北京（三月二十九日子刻]  
　　郵傳部請派楊文駿督辦電政於二十八日具奏（天） 
[電七蕪湖（三月二十八日亥刻]  
　　稅務大臣鐵尙書派往各省調查關務之忠文曹口珣盧祥陳樹勛四員已於二十七日到蕪（篇） 
[電八蕪湖（三月二十八日亥刻]  
　　蕪湖巡警總辦黄家瑋期滿撤委經商學兩界禀准皖撫加札留辦（誦） 
[電九北京（三月二十九日子刻）]  
　　駐京日使林權助以東三省森林條約直督袁世凱極力爭執請改歸外務部妥議（法） 
緊要新聞 
[度支部致江督端午帥電（爲借欵辦振事）]  
　　南京兩江總督鑒洪貴處電奏開辦春振籌借欵項本部擬運庫欵准作正開銷借欵亦准如原奏辦理滬關一欵碍難議准於本日具奏奉旨依議欽此先電聞餘文詳度支部有 
[密查叚芝貴參案委員微服抵津天津]  
　　津友專函云醇親上所派密查叚芝貴參案之委員業由火車抵津僅帶僕從三四人隨卽改裝易服往楊翠喜妓院密訪一切惟能否訪有端倪現尙無從探悉據外間傳言該院已早得有訪查消息恐一時難於水落石出云（康） 
[王太史電請裁撤農務局蘇州]  
　　蘇州農務局設立將近八年未役一農夫未犂一寸寸徒以城内民地之遺失契據與有契據而遠出遲報及婦孺小民之畏懦不報者一槪强壓充公招人價領陽假興利之美名陰肆厲民之虐政民怨沸騰已非朝夕前濮護院鑒其積弊正議裁撤旋以病退未果詎今省憲猶謂其辦有成效議於城外一律照辦士紳聞之羣相駭愕刻王太史同愈在申己電請陳中丞主持以除虐政電文錄下蘇州撫台鑒省城内農務局久爲厲民之政今不裁撤而殃及城外非公不能甦我吳民乞主持同愈叩（水） 
 
 

Page 4

 
 
[札飭認眞剔選漕米蘇州]  
　　江蘇解京漕米經倉塲侍郎剔退等情曾見前報專電茲悉署臬陸申甫儲憲己奉到蘇撫札飭内開接倉塲衙門電稱查粮道前送漕樣尙不十分底劣近日察騐稻榖甚多靑白尤多於原樣且潮碎之弊無袋不有查非皆出天災顯係各州縣藉端舞弊故以賤價購米希圖肥已應請轉飭該粮道督同滬局認眞驗收以重倉儲是爲至要等因刻儲憲已飛電滬局遵札辦理矣（而） 
[浙撫批准日商採運樟腦杭州]  
　　日本商人木村近擬仿照鎭江外商採運章程往衢州採辦樟腦禀由日本領事函致關道袁觀察請領三聨單觀察即照詳浙撫請示當奉批示云據詳已悉查前有日人田中滋之助前往處州府龍泉雲和等縣游歷私辦樟腦又有田村才松及四條七十郎前往衢州西安江山等縣游歷私辦樟腦並租棧懸牌等情本部院因其有違條約歷經札飭洋務局照會日本領事阻止停閉保護出境各在案茲據該道詳稱准日本領事函開日商木村禀稱前往衢州地方採辦樟腦請領三聨單查與約章相符應准塡發盖印轉給收執卽由該道移行金衢嚴道飭知經過府縣關卡查查放行妥爲保護查馬關條約第六欵日商在内地購買貨件若自生之物祇有暫行存棧字樣茲雖准領三聨單運貨仍不能自行開棧懸牌亦不得日久覊留該地方官應將該日商購買存棧及轉運出口日期隨時報查仰該道一併錄批行知洋務局稅務司查照單摺存繳（比） 
[唐紹儀勢力漸衰]  
　　二十七日北京電云近有御史一人奏叅唐紹儀謂其在郵傳部侍郎任内有援引親戚私人情事當奉朝命著郵傳部尙書岑春煊查辦聞滬寗鐵路總辦鍾文耀施肇基兩觀察亦被牽涉譯泰晤士報 
[派員暗查西邊諸省北京]  
　　西邊諸省僻在一隅吏治一切皆聽督撫所爲政府向不注意是以邊疆大吏動徇情面任用私人腐敗已達極點現聞政府擬派得力幹員數人分赴各省暗行查辦以期廓清夙弊云（玉） 
[奉天官銀號之危險奉天]  
　　東報云奉天官銀號爲趙將軍籌欵設立自開號以來已發出鈔票值銀數百萬元然其内容不甚充足所存基本金不敵發出鈔票之數今趙將軍調任四川一切欵項更難挹注將有倒閉之勢故日來奉天市面大爲震動按此係日人之言閱者當分别觀之（穎） 
[南陵米商禀控遏糴三誌蕪湖]  
　　南陵縣米商倪承濤等百餘人因該縣馬大令强行遏糴禀奉蕪湖關道米厘局總辦電禀皖撫派員查辦已兩誌前報茲又覓到該商人等　米捐局及關道原禀節錄如下二月二十八日馬縣主邀集合邑紳商曁辦賑委員等會議弛禁辦理平糶事宜詢問現存米數商等當卽報明本城存米六七萬担稻八九萬担嗣奉諭令商等公認平糶米一萬餘担其餘仍照上年詳准運六留四辦法商等均已遵依不料旋又加示嚴禁並許鄉民攔截扭禀報縣示中詞旨雖指偸運出境而言然鄉里無知僉謂縣示准截運米輒攔截生事甚至東鄰囤積西隣斷炊如此情形成何市面且加禁後復傳裕昌米行及倪同泰礱坊等諭令將己賣之賑米五千担勒結領回飭繳原價違則管押此南陵縣困商之明証也商等所存米担自去秋迄今堆積日久霉爛堪虞爲此抄粘縣諭環求電禀撫憲飭委查辦全局幸甚商等幸甚（儀） 
本埠要聞 
[江督端午帥致滬道電（爲鄂省購運洋米事）]  
　　上海瑞道台頃接張香帥電稱鄂省購辦洋米係飭日本三并商人及香港華商代辦包運來鄂未便另派委員領運洋米到滬卽由該商報明領照現據各商來電三井已運六萬担香港華商已運三萬担共九萬担約四月初三四五等日到滬等語祈飭滬關給照騐放再原奏係購儲三十萬石嗣據洋行稱南洋米係論担不論石每担一百斤每石合一百四十斤應飭滬道折合驗放不逾三十萬石之數等因查卾運洋米旣照担數合算應卽查照來電分嗢給照騐放仍以不逾三十萬石之數爲斷除電復外特奉聞方沁（速） 
[閩督飭查馬革道産業]  
　　考查銅幣大臣陳玉蒼侍郎前將閩省銅幣局總辦馬道景融奏參革職並奉旨著閩浙總督松壽查抄監追在案茲松鶴帥聞得馬革道在上海租界産業甚富昨特電飭滬道瑞觀察迅派妥員嚴密查辦（是） 
[約翰書院擴充校舍]  
　　梵航渡約翰書院擬在河東租地建屋己略誌前報茲悉該校現因來學者衆齋舍不敷爰於河東購地三十畆預備擴充校舍惟中有一河之隔擬築八字式活落木橋一座用時則聨接不用則分開以便校中同人來往之用現己將情禀由領事照會滬道查照矣（卜） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[大清礦務附章（三）（續）]  
　　第三十條礦務委員據禀不實駁還辦法如有業主具呈不服之禀聲稱並無礦積在其地内惟據测繪委員之報告所稱礦積顯然暴在地面或顯有探峒或顯有探勘工程如此則礦務委員可以駁還所具不服之禀 
　　第三十一條礦務訴訟期限礦務委員收到該測繪委員復禀即行傳諭两造儘於十五日内到局飭令合商當合商時礦務委員應剴切勸導两造以免涉訟倘竟不能遵勸即應停議並將所有情形立時移知地方官如於四個月内两造並不到堂礦務委員即可禀請總局發給開礦執照 
　　第三十二條礦務訴訟案卷歸結法如四個月期限已滿足無人具禀　服或所不服之事在第坥十七條各節所應准者又或不服涉訟經地方官審察斷結者則所有涉訟一切案卷礦務委員應儘十五日内將案卷全分並圖稿一切鈔送該省礦務總局查核 
　　第三十三條礦務訴訟審斷法如所呈之案卷不合批准格式其不合之處並非具禀人應責其咎即由總局將不合之處批明案卷之後定一期限飭令礦務委員遵照所指之處速爲更改假如不合之處咎在具禀之人律應反坐 
　　第三十四條開礦執照給領法總局察核所存案卷後如何批准即按照本附章第三十五條塡發礦照一紙並將測繪委員所繪界圖照描一分發交礦務委員轉給該具禀人收執爲批准之據 
　　第三十五條開礦執照格式請領開礦執照之禀由礦務總局查騐合格即詳本省督撫轉咨商部一經核准即由總局按照下開格式塡發礦照一紙給該領礦人收執格式如下某某省礦務總局爲發給礦照事照得本省某某縣境編列第□號礦界現據某某于□年□月□日具禀請領開採礦質前來業經從細考核並無礦章第十欵不合律法格式之處合行塡發礦照一紙發給該具禀人收執准其於附開來禀所指四至之界内開采礦章第十一欵第□節所載礦質惟　有權開礦並非給與地權並須於礦務正章附章所開條欵切實遵守須至礦照者 
　　第三十六條外人禀珇合股開礦辦法凡禀請開礦如係合股而兼有外國人民具名者礦務總局應按照礦務正章第九欵查明合股辦法是否地面業主允准以礦地作股與外國人合辦抑華商出貲附股與外國人合辦如係業主以礦地合股須呈驗合股字據確與礦務正章第十欵之内所載辦法相符方准塡給礦照如僅係華商出貲合股而地而業主不　合股願　地價則應由官將該礦地收買作爲官地股照礦務正章第十欵所載辦法與該礦商議訂合同彼此允洽再行給發礦照　　第三十七條礦章不載者應遵國家律例辦礦所有産業合股人或有爭執如不在礦務正章附章所載條之内者皆按國家向定産業之律例交地方官辦理 
　　第三十八條礦質與礦照不同之辦法按照礦務正章第三十六款領照人在其禀准之界内開采各種礦質设使所開礦質並不在所具之禀與所領礦照之内所載者則須另行禀明由總局核准方可開采别種礦質 
　　第三十九條處斷礦商與該地業主繆葛辦法設如領勘礦執照之人或係領有開礦執照之人因勘礦開礦或取散礦所需地面業主不止一人而其中有一路地面或因該地地價之高低與該地業主不能商妥地方官即按照下開辦法妥爲商辦如全地業主皆不允願應由官體察情形另行酌辦不得拘定下開辦法（元）應由两造各派一估計該估計人應自派定之日起於十日内將共所估之數復呈地方官察核譬如两鵠之估計人所估不一即由地方官另派一估計人公斷人亦應將其意見於十日内具復地方官旣將各估計人之意見及两造與各估計人所言詳細察核証據明磪亦應於十日内判定所需該處地面之廣狹及應賠償之多寡（亨）設該地業主旣經地方官飭知後於十日内不派估計人即由地方官自辦一人估計該估計人無論業主或執照之人爲華商洋商必須秉公核估倘右受賄或徧袒之處一經查出定行議罰（利）若不知該地業主究係何人抑或知而不實即由地方官代派一估計人倘辦礦人所派之估計人與地方官代業主所派之估計人所定賠償之數目不相符合由地方官自行斷定其斷定賠價之欵應代留存備交應得之業主（貞）凡爲估計人應將下開三則作爲估計礦界之底本一則估計地價二則估計該地所受損之處三則按照本附章第四十二條所載應爲之事（未完） 
内治部 
[禀請抄行新政文件寗波]  
　　寗波府屬象山南田地方前奉上諭改爲海疆要缺近來附近居民已紛紛遷入將成巨邑該處保甲墾務委員范司馬因於前日禀請寗府諭飭各科嗣後凡遇通行約章及有關於地方新政敎令一律行知俾得酌量辦理云（目） 
[札飭减種土藥安慶]  
　　日前皖撫恩中丞接民政部咨行轉飭各屬遵章減種鶯粟當卽札行藩司通飭各屬將土藥地畝曁出産數目勒限查明造册詳核一面即將遞年减種之法從速籌議馮方伯奉札後已轉飭各府州縣遵照辦理矣（孔） 
[蘇撫不允補咨送考蘇州]  
　　常州舉人汪兆烜於上年提學司考試舉貢出身時未經報考現投撫轅禀請補給咨文赴部投考陳中丞以核與定章不符批飭不准（必） 
[藍總兵叅摺奏覆開封]  
　　河南歸德鎭總兵藍斯明被某侍御奏參縱匪殃民賄賣差缺等情已見前報現悉此摺交河南巡撫查辦後業於日昨奏覆仍用事出有因查無實據等語（同） 
[催解習藝所經費蘇州]  
　　蘇州府習藝所經費原派屬下九縣各捐銀一千兩現除江震二縣業已如數解到外其餘七縣均未照數解府昨蘇府何太守已詳請撫憲行司催解矣（出） 
[首縣定期接印蘇州]  
　　准補吳縣知縣金苕靑大令定期四月初七日交卸常熟縣署篆初十日至吳縣接印現代理吳縣張春泉直刺於初十日交卸後定期十三日接元和縣署任調署常熟縣左念慈司馬已於廿一日交卸川沙同知事回省准初七日赴常熟接印（出） 
[按戶放賑安慶]  
　　泗州辦理春振以來所有就地勸籌錢文及奉發賑欵均己分别散放惟災重人多若不予以限制勢難實惠均沾現該州牧擬復清查戶口塡結振票按戶給發聞已禀請撫憲核示矣（非） 
[派員清丈洲地安慶]  
　　安省濱江一帶洲地田畆淤積界限不清往往有佔奪情事日昨皖撫特札委知縣高儀亭陳德慈劉敬襄陳澍等分赴懐寗宿松和州繁昌各洲地按畆清丈禀覆核奪（若） 
[正途勞績試用三班輪委名次武昌]  
　　卾藩李少東方伯前日榜示官廳云光緒三十三年州縣正途勞績試用三班輪委各員銜名列後（正途州縣）孫星煜瞿榮棪文炳彝劉必蘇胡爕垣程人鵠劉嶽鎭周德馨張樹森孚保（勞績州縣）虞汝霖蕭煥然袁廷鏞中樑劉徽典惲元復夏炳輝方朝佑劉家怡劉浤（試用州縣）史賡雲朱廣祿黄應周吳福綏王之屏歐陽鎣張肇芳徐元瀛白坻曾紀雋（新） 
 
 

Page 11

 
 
[又請緩辦清賦江西]  
　　贛省田賦稅契局上年卽擬辦理清賦嗣因民力未逮禀蒙贛撫批准緩辦詎今春米榖價值有增無減而該局委員反乘靑黄不接時催征甚急民貧財竭苦累益深現各處董保已繕具公禀環請贛撫嚴行禁阻俟早晚二稻收穫後再行開辦（存） 
[上饒縣玩視訟獄記過江西]  
　　贛撫瑞中丞以上饒縣趙大令峻到任己逾　半年未將命盜詞訟案件照季造報因特嚴行申斥謂似此漫不經心何以爲民父母應從寬酌記大過一次以示儆戒現藩臬兩可已奉札飭註册矣（因） 
[禀請抽收租捐修築圩堤安慶]  
　　懐寗桐城兩縣廣濟圩堤歲修經費前經皖撫札飭該兩縣會紳籌議在案茲聞相城縣陳大令禀復謂本邑紳董擬于圩内田租項下每石抽捐錢二百文以歲計之可得三千餘千文將來圩堤如遇險工應卽禀明動用秋收後仍行照數攤還以備將來再有需用云云（化） 
[鎭道捐廉助賑鎭江]  
　　鎭道榮心莊觀察以靖江縣横丹一帶災情甚重待賑孔殷特捐廉四千金購辦米麵雜粮託董事徐汶及巡防隊統領赫成額馳往散放並具禀蘇撫請再籌捐四千金以資接濟云（十） 
[江督電催淮鹽揚州]  
　　江督端午帥致淮運司電略謂據湘岸督銷局李道電稱該岸缺鹽請飭運司轉諭湘商多訂速掣接濟銷市等因准此仰卽飛飭湘商趕緊掣運母任脫擋云云（在） 
[皖藩牌示]  
　　寗國府通判孔廣洋捐升遺缺委試用通判許隆緯署理靈壁縣知縣于普源丁憂遺缺以候補知縣李延慶請補舒城縣知縣王之瑞病故遺缺以特用知縣高儀廷請補署頴上縣知縣藍和光期滿遺缺委候補知縣宋毓衡署理（化） 
外交錄 
[俄允交還滿洲電線]  
　　泰晤士報云俄國政府己允將日俄戰時俄兵在滿洲建設之電線全行交還中國惟歸鐵路公司所管理者不在其内云 
[巡警與買辦衝突北京]  
　　俄國使館中鐵路總辦高立夫之買辦常于二人前日因事坐人力車出城適有脩城木架矗立路旁該車横衝直撞而前巡警恐其撞損上前攔阻乃常姓竟將巡警毆打巡警不得已口吹警笛將常拘送區局干姓一人奔回使館邀同俄人至原處索人時巡警適已換班于姓不問情由卽將巡警亂打幸由各警兵到來立將兩人拘往左廳連知事卽備文與前拘常姓一併解送總廳由裁判員訊錄供詞先將俄人高立夫釋回未幾俄使璞科第偕柯繙譯至外部見瞿中堂瞿不敢怠慢用婉言勸回允俟查明再議辦法時那中堂亦已聞報次日卽偕瞿中堂同赴俄使館商辦璞使力索巡警六名交府訊辦幸經那中堂據約力爭方允和平辦理現由民政部允革巡警二名俄使允將于常二人革退事乃寢（玉） 
[中國照會各國派員會議商約]  
　　二十七日北京電云中國照會未經與議商約各國請速派員至上海與商約大臣會議譯泰晤士報 
[日人將設極長電話奉天]  
　　營口消息云日本關東都督府擬於營口牛莊等處添設一極長線之電話以通奉天大連及哈爾濱各埠定於陽歷五月開工建築（軍） 
軍事界 
[蘇撫整頓内河水師蘇州]  
　　昨紀蘇撫陳中丞於廿六日親詣太湖巡閱等情茲悉是日清晨中丞由胥門馬頭登舟用小火輪拖帶至各要隘查勘一周卽於是晚十二句鐘回轅聞中丞擬先將飛划各營原有之舢板船派駐太湖各要隘以資防堵再派前年所造之淺水兵輪二艘常川巡緝然後再議造船編營等各事云（出） 
[緝私營管帶撤差湖南]  
　　寳慶府督銷淮鹽局緝私營勇丁因追緝私販誤斃幼孩曾誌前報茲悉該幼孩親屬以子死非命遞控省憲昨由督銷局總辦李觀察卽將該營譚管帶撤差以示懲儆現已另委袁游戎前往接帶矣（經） 
[馬隊遷駐陸軍小學堂安慶]  
　　皖省督練公所新軍馬隊業己編定日前胥統帶以北門外陸軍小學堂尙稱合用擬將馬隊遷入駐紥至陸軍小學堂則移入舊有之武備學堂云（作） 
[贛撫飭造各軍月表南昌]  
　　贛撫瑞中丞以各營月表久不造報特札飭兵備處略稱江省陸軍步隊等營統領管帶各銜名並勇丁名數以及駐防處所前據該處擬定月表按月塡造簡明表格申送備查歷經辦理在案茲查前項月表自上年起未據呈送以致無憑稽考除以前各表毋庸補送外卽就現在按月塡送毋稍間斷云云（上） 
[禁典軍裝安慶]  
　　皖省新軍行將編定現督練公所已將操衣操帽分給新兵一律更換惟恐新軍初次入伍不諳軍紀或有私將軍裝典質情事故特禀請皖撫諭飭首縣出示禁止各典舖不准收當（美） 
[營官更調寗波]  
　　提標中營參府張丹亭叅戎前經浙提吕道生軍門調署樂清協現因湖州協桂協戎丁艱出缺由軍門更委張叅戎署理所遺樂清協缺委太平叅秦錦濤叅戎升署遞遺太平叅缺委補授提後營王榮臣遊戎署理提後營游擊委傅笙湘游戎署理日内卽當分别下札飭赴新任（本） 
敎育誌 
[學務處編發鄉土志黑龍江]  
　　學務處提調林傳甲所編之黑省鄉土民業經出版由黑省學務處發給各屬分销學堂以便敎授地理之用其分派之數計省城十區小學三百份各學一百份綏化二百份呼蘭二百二十份餘慶六十份（光） 
 
 

Page 12

 
 
[視學員考試教習南昌]  
　　學部派委視學員光祿寺署止羅振玉法科進士張煜全於三月十七日蒞贛後卽會同提學司移行省垣各學堂謂此次奉命來江有總理全省學務之責凡各屬學堂敎員宜選取良善博通中西各學者方足勝任垷定於本月二十二日調考城省官私大中小學堂各敎員以便甄别其不願考者聽如有曾充敎員垷未派事者亦准報名與考云（孟） 
[學生被誣得雪江西]  
　　去冬臨江府奉文再查某革員劣迹案内末尾有考取出洋學堂廪生周秀松亦非安分之徒曾在學堂招妓住宿等語經南昌府徐太守親提訊問供係革員黨羽布散流言希圖誣陷現太守已移請臨江府確切查明一俟覆到卽當核議詳辦（來） 
[師範學生督令籍武昌]  
　　鄂省兩湖總師範學堂去冬考取禮字齋學生本擬今春開學嗣因欵項奇絀未獲實行黄仲弢學使以各生久候省城資斧必難爲繼爰特發出牌示令各暫回　籍一俟籌有的欵定期開學再行飭知到省云（字） 
[鄂省學務彙聞武昌]  
　　鄂督張香帥現擬派候補知府楊楫爲日本留學生監督并咨商南北洋一律委派公立日新豫備中學堂前經提學司黄仲弢考試取定准發畢業憑照者四十人已於二十二日發給公立繙譯學堂監督李盛耆因負累一萬餘金自行辭職另田堂長馬格思君籌欵辦理民立中學堂禀請提學司發給關防經黄學使批駁惟許該學堂自備木質鈐記禀由學務公所備案幼稚園前因無欵停辦刻又籌有的欵故仍敷衍開辦照常上誤（朱） 
[縣學堂開除學生湖南]  
　　武陵縣官立高等小學堂甲班學生陳某等日前因飲食細故脅動全班退學當經監學鄧君鏡芙據實面禀廖大令大令以學生動輒以退學挾制此風斷不可長卽將陳楊熊胡等四名牌示開除聞其餘學生垷已照常上課矣（經） 
[敎育雜誌之阻力湖南]  
　　湘省武陵縣創設憲政研究社並擬按期刋發敎育雜誌已誌前報茲悉楊君子奉殷君仲卿將此事緣起及叙例簡章先行刋布詎有某某等見憲政緣起内有法蘭西革命等語遂致暗生阻力昨經楊君等面禀張琛午太守歷陳辦理宗旨並將所編雜誌稿件呈請核定太守謂君等所擬章程早經披閱均屬正大萬勿以悠悠之口遽灰敎育之熱心所呈稿件俟稍加參酌再行發刋云云聞已定於四月初出版矣（經） 
實業類 
[銻砂仍水暢銷湖南]  
　　湘省各屬所産銻砂自去歲各礦廠加工採挖後出貨甚多省垣各堆棧屯積如山乃爫春以來迭接滬漢來信以洋商尙未開盤銷路終形呆滯故近來各屯戶均異常焦灼云（經） 
[派員彈壓茶市長沙]  
　　湘省産茶各屬當新茶出莊之時每有痞徒乘機搶掠湘撫張中丞因於本月初特委胡大令應雲率同勇役前往安化縣駐防日昨又加委趙大令守本往該縣分途彈壓蓋因安化茶莊甚多故防範尤須嚴密云（經） 
瑣事欄 
[黑省投効人員之恐慌黑龍江]  
　　黑省投効人員紛至沓來幾如山陰道上甚至有以數百金或壧十金捐一職銜之市儈亦厠身宦途冀倖差委程　帥特命按名傳考擇其尤者錄用數人其文理荒謬識見卑下者槪置不用現在被擯之員知無後望己紛紛散往他處矣（光） 
[匪徒兇毆學生揚州]  
　　兩淮高等小學學生李積新等十一人於二十三日在北門外廖雇小船一艘至小金山游覽行至中途忽有甲乙二人在東岸喚渡船戶小矮子擬卽往載李等以人多船小未允甲乙卽出言辱罵始以磚石搖擊繼復脫衣出刀相視李等見勢不佳囑令船戶將船速傍西岸登岸逃避不料船戶小矮子與甲乙亦係同黨俟李等登岸後復將甲乙渡登西岸追趕毆打搶去零星物件嗣經李等再四苦求未遭毒　現堂長鈕君己面禀趙都轉飭縣簽提船戶到案著交該二匪從重懲辦矣（在） 
[縣役擾民之駭聞湖南]  
　　桃源縣曾某家於本月初夜被匪搶刦失贓甚鉅　卽報縣飭差嚴緝詎該役等任意騷擾不分良莠抄没至十餘家並有三家用火毁其房屋其不肯招供者則將手足指繫於梁上用椒末薰鼻或以鐵器磚瓦燒紅烙其腰膝或以鐵棒擊其脛骨無辜良民遭此奇禍未識南面者亦有所聞否（經） 
[革員不復翻供南昌]  
　　南昌府徐太守近奉藩司沈方伯札開據該守等禀稱革員胡毓現經發審委員提案研訊供詞狡展請示核辦等因查該革員勒令剃頭匠捐修魁閣逼斃人命並與縣役李明之妻通姦又與廖鳳之妻晏氏先姦後娶皆已供認確鑿似此性同棍徒擾害地方其餘不必深究今該革員乂以問官刑逼朦禀翻控具見刁健仰卽親提覆訊照例擬辦勿仕狡延等語現太守己連訊數次不復狡賴擬先監禁縣獄詳司核辦（鮮） 
[慷慨可風安慶]  
　　江都縣東鄉富戶朱　石生近以米價昻貴貧民乏食因出所積倉榖在劉家庄附近之二十庄及朱家伙之十餘庄連番施振其離倉稍遠之處派人稽查無論男女老幼每口每日給錢二十文並勸令弟兄子姪各將積榖設局平糶鄉民具此熱忱洵不多見（徒） 
[甬市米價平減寗波]  
　　甬江上等食米前己漲至七元四五角近因外省來米頗多價遂平減日來最高之米每石僅售洋六元數角云（行） 
[竊案複雜蘇州]  
　　閶門内西街曹醫生家失竊一案迭經北路總察劉歌鴉大令飭探密拿前夜在張榮生所開之客棧内緝獲竊賊陳阿永等五名研訊之下陳供齊門外木牌一帶均係彼黨淵藪并與靑紅幇同黨云云大令卽飭捕至該處復獲甲乙兩人併起出贓物當票等件回局訊究甲乙供稱犯竊是實惟並非曹醫家之案曹醫家實係某某等所竊現已逃往杭州大令得供即命將甲乙兩犯移至吳縣究辦一面飭捕赴浙查緝（必） 
 
 

Page 13

 
 
   
 
 

Page 14

 
 
   
 
 

Page 15

 
 
　　李其順堂廣告 
　　啓者日新機噐軋花公司於光緒三十年八月倩保租人陳子川向本帳房租得楊樹浦基地一方定造房屋四十餘間言明每年租銀二千七十两小租在外不料開工未久資罄停歇經理人等避免無蹤積欠房租一年有餘不來清理本帳房以廠機久停一經銹壞鉅租無著因於上年十一月商之佩人陳子川議將該廠機噐生財存貨拍賣抵租並先期登報布告曁禀明商務總會英公堂在案現於二月二十日交壳件洋行拍見規銀四千七百十三两五錢除去房租及佣金等一切費用外淨餘銀一千七百九十六兩三分已繳呈商會察核辦理以後日新機噐軋花公司之事槪與本帳房無涉特此佈聞 
　　浙甯繆氏修譜 
　　竊以吾族世居寗波府鄞縣東鄕赤城里聚族而居於茲已歷八百餘載祖功宗德木本水源務使綿延弗替吾族家乘自同治壬戍年重修後迄今已逾四十六載久未修輯惟恐年久支派愈繁丁口日甚茲議於今庚集資重修或寄居他省或幕宦及經營遠方仍恐難周用特登報廣告閱報後請將本名下宗支世系并生卒坟墓等詳細開明彙寄寗波江東百丈街葛家橋匯角眞老奎記内繆平瑚宗長經收上海請寄後馬路恊大洋布號轉寄宗祠亦可以光緒三十三年八月底截止再遲不候 
　　法商通商内河輪船華盛公司逐日開班 
　　本公司開設上洋老閘橋南堍西首三井洋棧間壁自置堅固　快輪船洋式公司拖船艙位寬暢茶飯清潔應酬格外周到專駛崑山蕩口南橋湘城常熟等埠各處均有分局另雇駁船無不妥當照顧倘蒙　貴客光顧請至本局售票可也本公司啓 
　　安徽勸股彩票大彩電報 
　　本局昨接蕪湖總局來電知第九會票於三月二十五日在蕪湖開彩　頭彩第九千八百四十六號　二彩第四百六十七號又五萬七千九百九十六號　三彩第二萬八千三百二十九號又五萬二千八百十五號　四彩二萬一千四百六十七號又四萬五千七百八十一號又四萬八千二百十三號　五彩第二萬二千八百七十號又四萬六千七百九十八號又五萬六千九百六十一號先將大彩誌喜後查明得主再行奉告如有電碼錯悞以號單爲准此佈　　安徽彩票滬局啓 
　　横濱正金銀行上海分行新行鈔票洋圓　　 
謹啓者本行資本金洋一千四百萬元公積金洋一千三百七十萬元分行設在英國倫敦法國里昂美國紐約舊金山布哇香港孟買東京神户長崎韓城仁川釜山等名都大區諸有交通以及中國上海漢口天津牛莊北京烟台大連旅順鐵嶺奉天安東縣等處亦歷有年數專辦銀行應有一切交易無不克已招接存欵更竭誠實久蒙　中國達官巨賈交相稱贊本行格外精心研究接應　惠顧現由總行刋到新式存單以及相與往來支解簿集均用華文專備中國　士商樂取便易瞭然通曉　惠臨者之用爲特佈告仰祈　俯鑒如欲存欵在橫濱總行者半年期息五厘長年期息六厘如存欵期滿准在橫濱支取金洋上海取銀亦可橫濱存取換算則以日本金錢交付隨時註明定價如在上海則用元寳銀交付庶幾市面仙令上落　貴客毫無耗損以昭平允如欲存上海分行者常年期息五厘半半年期息四厘半三個月三厘半平日往來二厘半以副交厚同文乏來誼其餘匯票押匯存接周到有美悉臻如蒙　惠臨請至本分行面訂可也橫濱正金銀行上海分行總理人長鋒郎謹啓　 
 
 

Page 16

 
 
   
 
 

Page 17

 
 
   
 
 

Page 18

 
 
   
 
 

Page 19

 
 
國外新聞 
[法國運船失事傷人]  
　　二十七日東京電云法國運船普圖號載重一千八百九十三　於南美洲尤羅桂地方附近失事溺斃百人同日倫敦電云法國輪船普圖號於南美洲碾羅桂地方附近失事搭客恐懼向船外蹤躍以致溺斃者不少又電云法國輪船普圖號失事搭客死者百人其攀援於破船之上者亦不少祇以海浪洶湧阻不得進 
[德國帆船在日本洋面觸礁]  
　　二十七日東京電云德國帆船戴維列司號載重四千一百十九噸由美國歐利干省巴德蘭海口開往上海昨晚在北海道觸礁當有救險船前往救護 
[日任漁業條約定稿]  
　　二十七日東京電云日俄兩國會議之商務漁業條約底稿現己寄往東京 
[南斐洲礦工罷市]  
　　二十七日倫敦電云南斐洲蘭因礦地白人技師罷工以抵制加增額外工作目前罷工者己有一千人 
[英國殖民地籌議防守之策]  
　　二十七日倫敦電云英國殖民地公會議論海軍防守事宜海軍部太臣德維摩伯爵允助各殖民地實行防守之策並允將此議呈於海軍部及議院 
[英國禮待日本專使]  
　　二十七日倫敦電云日本專使伏見宫親王赴胡爾維溪製造廠游覽昨晚英國矮奴親王設筵於立士旅館以欵伏見宫親王 
[日美會議遠東問題]  
　　二十七日倫敦電云英國斯丹達報駐德京訪事報稱日本現正與美國議立條約商定兩國在遠東及太平洋各問題二十六日栢林電云奥京消息謂日本與美國商議平均兩國在遠東之勢力 
[德美商約告成]  
　　二十六日栢林電云德美商約業經德議院及兩國政府核准　　 
[德美商約告成]  
　　二十六日栢林電云美洲中部墨西哥國與嘉第瑪拉國失和德國擬𡱇間調處如欲兩國言歸於好則嘉第瑪拉國總統克勃列拉必須告退查克勃列拉自一千八百九十九年已爲總統以上譯字林報 
[德願中國太平]  
　　二十八日倫敦電云德國叙敦報載稱保守中國及法國東方領土之太平實德國之願也 
[日與俄法立約之影響]  
　　二十八日倫敦電云泰晤士報謂日本與俄法立約足以輔助英日之聨盟於數年之内不受攻擊云 
[日法立約之關係]  
　　中法彙報云駐法日本公使栗野及法外部大臣畢初皆告人云日法立約意在和平與他人初無妨碍也 
　　日美訂約消息 
　　中法彙報云日本又願與美國立約 
[德相抱病之說不確]  
　　二十七日柏林電云外間謠傳德相蒲盧親王有病不安於位等語實屬不確譯文匯報 
本埠新聞 
[法讞員具禀辭差]  
　　法讞員陳楚生明府前日具禀道轅自謂才力不及難以勝任請另委賢員辦理讞政云云　（車） 
[再誌縣訊槍斃西捕案牽涉人犯]  
　　前由公共公廨送縣之張三保王殷氏經李大令研訊不認分押候訊等情己誌前報前日大令又將新勝營統領徐遊戎督轅行營中軍米遊戎曾銜飭緝諭單察閱見單内載王殷氏在七壕口被拿時供與馮友生姘識馮曾給洋若干並云此洋得之非易傷斃洋人一名及同黨數人姓名等情大令因又提出復審殷氏初猶諉賴喝令鞭背四十下始稱與馮私姘本年正月馮命婦人來申向李同庚索得欠洋十六元婦人卽回至七壕口彼時馮因胆怯不敢到來洋由婦人自用實不知伊有無傷斃洋人之事張三保供與馮友生等槪不認識亦未犯事大令盤詰不移判仍交媒管押解訊（杞） 
[駐滬鹽厘委員抵申]  
　　浙撫新委駐滬浙西鹽厘委員包發鑾太守昨由浙省領憑到申暫寓南市江西會館俟浙海運局事竣再行遷入辦公（永） 
[浙海運局催解漕米]  
　　浙江海運滬局總辦葆太守近因漕務將次竣事特行文各屬將米速解到申以便卽日驗兌（杞） 
[勸諭茶捐韻示]  
　　本縣李大令據勸學所董事禀稱各茶肆仍不籌繳茶捐請爲出示諭捐等情因發出勸捐四言韻示分貼城廂内外其文云籌辦茶捐補助學費城廂内外一律收取每碗一文加諸茶客按期五日店主彙繳照數收楚掣給捐票歷經出示其各凛遵（車） 
[押解西犯委員請憑銷差]  
　　新疆派解土耳其人和爽來申之委員成日榮李芳及法文繙譯官馬福雲等昨均到道面禀和爽在新疆犯事情形并請觀察照會法領事催取收領文憑以便遄回新疆禀覆銷差觀察允之（軌） 
[明火打劫]  
　　前晚有盜匪二十餘人明火執仗擁至楊樹浦周家宅陸大貴家破門行劫陸驚醒呼救卽被盜匪刀傷多處陸妻楊氏亦受刀傷幸由鄰人鳴鑼集救盜始逃逸當被刦去金銀首物約值百金左右昨晨由陸投報引翔港巡局請緝（西） 
[西牢逸犯續聞]  
　　長江巨竊兪正成在西牢逃逸各情已紀昨報茲悉該犯混名河南麻子向押西牢四層樓上今被剉斷天牕鐵栅緣繩而下復踰坦逸出昨由各捕房飭探往火車站及各輪船碼頭偵緝（西） 
[竊布被獲]  
　　英捕房包探昨晨四下半鐘在江西路轉角見張財之雇車戰運白　布五疋形迹可疑當卽上前盤詰知該布竊自四川路志大洋棧遂偕張同至該棧内查得洋布箱百餘只大半撬毁且賊具遺落地上當將張解押捕房旋有江西路瑞和洋棧亦投稱被竊洋布七十餘疋捕頭着探向該竊嚴究餘黨以便續拿併解（舟） 
[巡捕竊物]  
　　英租界福州路新民叢報支店各舖被焚後捕房因被灾各戶皆保火險故派捕看守詎昨日有華捕馮志生私自行竊各店書籍鉛筆等物爲他捕查見立卽告知中西探偕至馮臥室内將原贓抄出俟禀請總巡核辦（舟） 
[又獲賊贓]  
　　張阿昌至英界西藏路張貴生家竊得錫盆等物囑伊寳興代爲銷贓昨日爲探查悉當將張阿昌伊寳興及贓物一併帶入 
 
 

Page 20

 
 
捕房押候解廨請辦（泉） 
[通飭禁售冒牌紙烟]  
　　駐滬英總領事霍君日前照會江督略謂據英美捲烟公司禀稱現有奸商假冒本公司經售三砲台電車强盜品海等牌各種香烟在於長江一帶銷售殊屬有碍商標請爲轉致飭禁等情照請通飭各關道查禁等因茲經端午帥允准已于日昨札行滬道及長江各關一體嚴行查禁（廬） 
[乞丐路斃]  
　　華捕巡至華記路見有乞丐一名倒臥於地當卽送入捕房轉送公廨安插旋由廨差騐得病者身有微傷禀明讞員未便遽收仍飭該捕轉送同仁醫院乃未及醫治而斃當由地保報堂棺殮（西） 
[外國浮屍]  
　　美租界漢辟禮路橋畔昨日浮來西國男屍一具由捕回報捕頭飭西探將該屍撈起載入騐屍所聽候西醫檢騐（西） 
[不肯罰洋]  
　　小東門内大生弄口朱信隆香作連日失火雖末成災而居隣已屢受驚恐經東區副巡官傳該店主朱鳳池到局判罰洋二十元以儆疎忽乃朱不肯遵斷不識何是意見也（厘） 
[會勘火塲]  
　　法界東新橋街仁茂小烟間主放火未成棄店逃避等情已紀前報昨晨陳明府偕費繙譯於訊案畢後乘車同詣該店履勘一週（契） 
[城内火警]  
　　西門内小木橋德大仁小京貨店前晚又復失火燒去床褥等物該店數日之間失愼三次殊可駭怪又西倉橋楊家荒塲相近某纸作坊前晚十二下鐘不戒於火立時冒穿屋頂經各社洋龍馳往灌救並將房屋三間拉倒火始熄滅（疏 
[法界火警]  
　　法大馬路黄順館飯店前晚二點餘鐘忽然失愼經皮帶龍駛往救息計焚去披屋兩間捕房查得該店保有火險當卽飭探前往查核（絲） 
[上海官事]  
　　江蘇内洋外海水師游擊黄一桂湖南人由京來住三和公司太湖水師全軍統領副將毆陽成祥本城守備杜步階由松領憑回滬昨均到道拜會禀見委辦吳淞沙釣船局委員知縣楊元勳到道禀辭（杞） 
訟案 
[上海縣案]  
　　毆傷金阿三身死之徐永興由英廨送縣訊究供業紅帮裁縫前夜偶至隔壁弄内見一人蹲地小的喝問始知是時與戲耍之管門人金阿三伊持竹箒上前毆打小的將伊在後肩一推伊卽倒地不料伊以飽食受傷遽即身死小的實出無心求察大令判押候復審核辦○河南遊學生李霖葉淦扭控金華輪船茶房楊海勾賊竊失衣箱两只及匯票鈔票一千餘元等情已誌前報昨奉大令提楊復審楊供該學生上船時並未點交箱物被哄扭案船上買辦尙未知曉查有勾賊串竊願甘治罪大令判還押候再查奪（車） 
[總工程局紀事]  
　　車夫裘郁梅之妻沈氏被陸瑞榮誘引圖逃被裘察出扭控到案氏投稱被陸誘入法界姦宿一次官判戒責五十下交裘領回陸責三百下押候再究○張朱氏有地一畝三分七厘三毫在二十五保罔字圩被鄰地主讘可坤掘毁該地塚基由氏將工人奚文炳等一併扭控陳叅軍飭探查明再核○嘉定公順醬園主胡連生在　茂燭店購得南洋彩票一條竟中頭彩當即來申領洋詎被燭店夥追縱來滬索取花紅二百元以致亙相口角由巡士拘解到局旋由胡自愿酌給花紅數元官著夥具領了案○攫取馬金生衣包　劉金生王洪等經官訊責判押在案昨復提訊王仍不認供判戒責一百下押候究辦（永） 
[公共公廨早堂案]  
　　愼豐莊出店温奎元捲逃巨欵經失主報探李星福將温並同黨張雲壽章根壽王金生等先後緝獲除温妾陸秀卿已繳洋開釋外昨將各犯復訊襄　王肇之明府　案無遁飾商之英巴副領事判温押西牢五年章押西牢三年旣繳洋四十元减三月押二年零九月王張各押西牢四年搜出之贓洋二百元給愼豐莊具領完案○糜金生在蔡和甫處爲餐房侍者前以失去白玉如意一支由蔡函請公共公廨提究各情巳誌前報昨日復訊明府以所控無証判交原保赶向原告理楚○常和卿被趙桐生控拐兒子一案奉中西官訊押限七天交人等情已誌前報昨日復訊趙投案請究訊之常供與原告是叔侄並未拐孩求察明府判開釋○鄉人周掌坤之妻王氏不安於室前日竟約同奸夫逃避被周緝獲盛怒之下當將剪刀將氏左耳剪下由捕查獲於昨日解究訊之氏供係周結髮妻夫以盛怒將左耳剪不然婦仍願隨伊度日求恩免辦明府以周殘忍判押西牢六月王氏交其姑領去完案○前者飛划營哨弁楊超元率領哨弁在公共租界捉拿搶刦昭文縣某典當盜犯並各銀飾綢衣等贓包探李星福以其違章將楊拘解公堂奉中西官判令開釋其中銀飾一箱及盜船一艘押捕房候核各情已誌前報昨李由探將衣飾箱解案並稱盜船已拍賣洋十二元一併呈案請示襄讞王肇之明府商之英巴副領事判將各飾開單候轉送蘇州傳失主具領王家林向潘中幹拆梢報捕解辦判枷一月○商人吳蘭慶控何敬雨不還欠洋傳案判交保訂訊○林金保竊施銀奎車子判枷示二十一天○陳阿毛竊洋人宅内銀杯判押二月○楊雲風唆令　婦王羅氏謀害本夫判枷一月押二月○陳瑞卿圖竊由失主尢文奎送究判押一月○陳阿福於夜深時在馬路行走由捕拘究判交妥保候示○陸金生掩入蔣太昌家圖竊判押一月○馬姚氏控馬鍚九等吞産奉上憲札飭上海縣訊斷移請傳馬訊究昨解請示明府判過堂送縣訊奪○義商森德理控黄震之之弟黄晉坤覇阻兄産不理欠欵等情昨傳到案明府判交保訂訊（泉） 
[法租界公堂案]  
　　林坤泉控周陳氏一女两字等情迭紀前報昨又傳齊两造人証研訊媒人王連卿供氏女來英係林看對囑小的作伐由氏叔周順金爲女媒所有聘金首飾由順金與小的在林家飲宴後倩張阿弟送交陳氏收受詎料氏蓄意串騙小的因連日被林父子逼擾願將女兒銀飾四件賠償呈案求鑒陳氏母女仍一味狡賴不知官判來英暫發堂氏押交聘利並邀張周到案質証○酃泰茶葉店因担保福盛米店在元吉乾元两莊往來茲福盛倒欠两號銀六千餘两向之追索竟狡賴不認担保控由陳明府將經理人葉聲遠　訊葉自恃在商會到廨時一味撞陳明府怒判押著交店主訊核○坟山路田興隆鞋店失愼跌傷店夥數人明府以無心失從寬免罰令田速領保險銀資遣各夥回籍○立興行東控沈實書定貨不出沈昨延博仕律師到堂伸辯官以原告未到令下期會訊○永安街普安里榮大烟葉行同居之堆裝工人戴阿煥康寶生陶記清等因聚賭抽頭爲捕拘案官判戴　洋五十元陶罰十元一併開釋（肫） 
[美租界捕房事]  
　　吳淞路居民蔣餘慶報稱被竊英洋銅元等件共值百元請　捕頭即飭探前往查勘○昨有源記竹行貨車行經漢璧禮路將葉恆順脚指碾傷由捕將車夫蔡惟和及葉并送捕房奉飭葉送醫院求治蔡押候核辦（西） 
振務 
[淮揚道署經收捐助清江浦賑欵清單]  
　　一江北提憲廕捐助曹平銀二千兩一　關總辦穆少若觀察捐助曹平銀二千两一江北師範學堂敎員敎長學生捐助龍洋七十一元一江北師範學堂學生　助小洋六十六角一江北師範學堂學生捐助錢三十四千文一江北師範學堂學生捐助膳費龍洋五百元一大日本大東輪船公司捐助英洋一百元一廣東許苓西觀察捐助洋一千元一湖南李藝淵觀察捐助湘平銀五百两一王刺史曜捐助龍洋五百元一黄羨鑑交來甯波周愼甫捐助英洋一百元一惲太守毓昌捐助龍洋一百元一蘇州老八和遂記蘇貢餘捐助龍洋二十五元一上海學會捐助龍洋一千元一聚德堂捐助省曹平二千五百两一徐司馬鈞交來捐助錢六百千文一南京榖詒堂捐助龍洋二十元一宋雨棠寄來南京米業汪竹樓手代募賑欵龍洋一百元一浙江山陰縣沈銘昌捐助錢二百千文一郝門沈氏募捐賑欵洋四百元一南京寳善源莊捐助龍洋一百元一南京裕源祥莊捐助龍洋七十二元一南京厚生裕莊捐助　洋六十五元一南京庚源莊捐助龍洋四十三元一南京慶福莊捐助龍洋三十元一南京衡餘莊捐助龍洋三十二元一南京德裕莊捐助龍洋二十元一南京同　莊捐　龍洋二十五元一南京厚豐莊捐助龍洋三十元一南京晉大莊捐助龍洋五元（未完） 
 
 

Page 21

 
 
   
 
 

Page 22

 
 
　　嗎啡可畏 
　　戒烟藥攙和嗎啡為害其烈　天怒人悉怨　自不得言上海關道憲念切痌瘝　故去年有移請西員密購化驗之舉（密購各種戒烟丸用化學化驗）　獨蒙嘉獎本藥房新發明之天然戒烟丸　謂此藥實在有益衛生　绝無流弊　是以風行海内　銷路日宏　裨益神州　良非淺鮮近　關道憲又復商准各國領事官　嚴禁嗎啡丸戒烟方内攙用者槪須查究　卽嗣後所出之藥　亦須經官驗明方准銷售　煌煌告示　大衆皆知　是則本藥房之聲名　與天烯然丸之價値　槪可知矣　本藥房主人　深恐嗎啡害人　特聲明大畧　爲戒煙諸君子廣告之　有志戒烟　總以勿誤服嗎啡爲第一要義　本藥房之天然丸旣經官塲驗明獨無嗎啡　而大瓶小包躉貿零售　均甚便之　萬買大瓶入二百二十丸每瓶洋一元零售小袋入五十五粒每袋洋三角一且二十二省　有本藥房分舗　或有代售之家　請就近購取　益莫大焉　本藥房化學品　將近數千種之多　原不藉此丸一宗　增我聲價　祇以心存濟世　要以掃除烟毒　爲近今切要之端　故不憚若口煩言　廣爲告白　有烟霞痼癖者　幸加意焉　上海三馬路中法大藥房廣告 
　　錦隆保險公司告白　 
　　本行經理南興南爾火險公司又生脫而火險公司又愛克司西司火險公司總行均在英京倫敦分設上海本行經理公正素爲紳商悅服茲有同業妒忌造謠生事以圖私利實屬可惡現託探訪明送官究辦外故特聲明並無其事照常辦理切勿輕如荷信惠顧仍至老祺昌本賬房保險爲盼　經理西人司保克白 
　　批發天然戒烟丸鑒 
　　敬廣告者敝藥房新發明之天然戒烟丸一藥推原始願本爲吾華四百兆同胞力除鴉片之災並避嗎啡之毒起見故不惜破費資本藥料必求眞實配合必求精良迨批發　同業諸君又不惜自已受虧過從亷價志在普濟並不僅意在招徠也蒙　同業諸君各懷濟物之心亦均能勞瘁不辭先義後利緬想　公德欽　維殷不謂今春以來外來之藥價忽焉加昂而銀圓算合仙令又復奇縮核算出入賠累實深今將欲自始至終保全善舉不至令敝藥房過於虧折使世之良藥輟於半途計惟與　同業諸君從直商量於本年四月初一日起批發價銀照加一成俾敝藥房始終其事則益人愈廣用副　諸君濟物之心當亦　諸君所樂許也惟是此言乍出在　諸君聞之或以爲獲利稍微爭言未便然敝藥房通盤籌畫實嘗勾稽妥當必不令　諸君損其利益而有未便之疑敢宣其底蘊爲　諸君照實陳之溯自去年冬間此藥之風潮大起人言藉藉敝藥房幾有不能自白之苦衷幸經　江海關道憲移請　稅務西員密購各種藥質依法人化驗獨蒙　西員奬許天然戒烟丸旣無嗎啡及生膏烟灰土皮諸毒質且能舒筋活血廣嗣延年有益衛生良非淺鮮凡　道憲之印札　西員之覆函本埠各大報曾採訪面錄之遠邇皆知神人共鑒自此以後此藥之名譽益盛而銷路遂因之益多由自言之此藥之聲價旣增重於從前則四遠之行銷必更暢於曩日此可以豫操勝劵萬無或　者也以多銷之數抵加價數挹彼注此於　諸君但見其益并無所虧反復推求至公至當除敝藥房各分舗及向日代售之家業已通函郵達外誠恐二十二行省未及周知謹再述批發必須加價之實情登報廣告　惟　同業諸君共鑒之而共許之吾華戒烟　諸公之幸非敝藥房一家之私幸已也謹啓　上海三馬路中法大藥房丁未三月下澣廣告 
　　大英百科全書三十五巨册書在橡樹轉輪架内 
　　大英百科全書行銷日本國 
　　倫敦泰晤士早經登各報紙在日本國銷去四千一百部西歷一千九百另三年又訂購一千四百部共合五千五百部賜顧者均係日本國之皇親王府官紳士大夫並各處工部局大中小各學堂 
　　泰晤士在日本國之經理人常常接到各主顧之信同聲頌讚百科全書一部最有用之書次者世間上至官塲下至商遮無不合用日本諸侯爵之會正杜克華王兼辦最大造船廠事務函稱此書與日本各博學中以及商界人等廣有進境臺灣總督稱得此書之帮助不鮮爲查察該島之人丁册東京某銀行會正稱此書各自均係爲人在世應理研究之事無不滿載其中卽礦學尺量農工各務又有敎人栽種桃樹並各菓子又製造香水花露水胭脂花粉訪泰西各國極妙之法度正是閨閣中所用要品無不工精物美各報館稱百科全書不論何事均可查察則不等人家之藏書處亦應備一部 
　　今在中國銷售所來賜顧者均係各衙門各官局各學堂並各银行洋行司事等職時日不久銷去之數甚廣可見中國宣明立憲並行新政各事研究泰西學問均係實情 
　　刻下所存無多欲置者請速售否則賣完之後一時無從購辦本行帶來北路銷場祇得三百部布製牛皮製經已售畢所存有洛克波羅角脊皮製與全皮製約在華歷新正以前定能售盡 
發行所倫敦太晤士洋涇浜第一號大英醫院三樓代售處　上海棋盤街商務印書館同啓 
 
 

Page 23

 
 
   
 
 

Page 24

 
 
   
 
