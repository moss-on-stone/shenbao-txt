# 1912 - 82 - 4914047

 

Page 1

 
 
評論 
[閣員發表之感言]  
民國成立以來已兩月於茲其間險象環生禍機四伏以言内政則兵變之事層出不窮以言外交則强鄰環伺乘隙蹈瑕可驚可怖之事日接觸於耳鼓其所以致此之由則以南北名爲統一而政府尚未組織人人心目之中不免有所疑懼也今者閣員發表南北一家革命之事業可稱完全人民之希望可望滿足誠民國成立以來最可慶幸之一事回首從前非但國内之情形岌岌不可終日卽外人之態度亦視我國之情勢以爲轉移試舉當時歐西各國之言論以告國人當亦恍然於前日之危殆矣 
德國哥倫日報爲政治上唯一之機關其所言論常足以代表德國外交之意見而其言曰中國現狀日復一日愈難解决其能始終免列强干涉與否正未可定吾德人甚盻中國能以自力回復各省秩序惟以近狀言之全境擾亂似有不得不借 
外力之勢各國以利害攸關亦萬難坐視吾德雖不願歐人出而干涉倘至國是不定萬不得已之時亦不得不聯合各國共同行動列强苟能一致並無須乎兵力卽以一纸哀的美敦書致諸中國已足以排難解纷纷今日恊議已久仍無切實結果蓋單獨行動决無一加敢於發難特未審將來如何耳 
巴黎時報又謂德國政府曾屬其駐美公使深詢美國意見而美政府則謂美國願與列强交换意 
見主張聯合一致或干涉或中立當視時勢以爲轉移惟美國所取之態度則願始終中立也右所陳述乃當時各國對於中國之意見今我國政府成立民國基礎旣已鞏固則事過情遷固無所用其疑懼又况東西各國對於我國之態度自始至終無不嚴守中立更無庸鰓鰓過慮而記者之所以陳述外人已往之言論者則以各國尚未承認此後各國之意嚮仍視我政府之舉動故雖過去之陳迹不敢不爲我新内閣告更願我内閣諸君益加惕勵迅速進行毌令外人再有非議則雖謂記者爲無病之呻吟亦所甘也 
[大總統命令]  
　　三月三十日 
　　臨時大總統令任命陸徴祥爲外交總長趙秉鈞爲内務總長熊希齡爲理財總長段祺瑞爲陸軍總長劉冠雄爲海軍總長蔡元培爲敎育總長王寵惠爲司法總長宋敎仁　農林總長陳其美爲工商總長其交通總長由國務總理唐　　紹儀兼任此令 
　　兩江一帶軍隊衆多事體繁重參謀總長黄興威望卓著情形熟悉特任命统轄布置現値建設肇始時艱孔殷該總長素顧大局務當力爲其難爲國民前途謀幸福本大總統有厚望焉此令 
　　任命黄興爲參謀總長此令　　現在各部總長業經任命除内務陸軍總長在京及外交總長另已派署外其餘各總長未到以前在京所有各部事務暫行照舊辦理以待分别交替此令　　陸徴祥現在出使未到任以前外交總長任命胡惟德署理此令　　京城地面近日漸就安靖乃聞居民誤聽謠言仍多惶惑當由於造謠生事之徒暗中擀煽希冀聳動商民自相驚擾得以乘機肇事爲害閭閰飭民政部步軍統領衙門出示曉諭商民照常安業謀保身家勿受匪徒煽惑中其奸術自招慘禍卽使偶有傳聞儘可赴就近廳區詳細探問事實自不致爲所搖惑並飭該衙門重懸賞格嚴督兵警加意巡防倘有造謠匪徒卽行拿案立置重典以維秩序而息驚疑此令　　各省選舉参議院原限期於電到日起一月以内辦竣現旣定以臨時省議議爲選舉機關是臨時省議會成立期限應在選舉参議員之前除已經設有臨時省議議及已選出叅議員各省外應卽迅定簡易選舉方法限於參議員選舉期前先將臨時省議會組織成立勿致延誤此令 
[專電]  
　　叅議院章制已由籌備處訂定袁總統爰電唐總理令於國務員發表一星期内促南京叅議員來京　　西藏喇嘛聞新政府有改建行省之議恐敎權有礙力谋阻止　　國務員發表京師政界極形滿意外交團尤爲欣慰 
　　聞新閣員中止趙秉鈞段祺瑞係袁總統所藨 
　　唐内閣電告袁大總統南京參議院由孫總統解散 
　　袁大總统諭飭巡警嚴禁搖惑擾亂治安遇有造謠之人即行拿辦　　外交總長陸徴祥未到以前暫由胡維德代理其餘各部長允卽到任（以上北京） 
　　黄興已定充参謀總長並擔任暫 
 
 
 

Page 2

 
 
駐南京料理兩江軍務 
　　各部同時交代明日（四月一號）卽停止辦公 
　　孫總統徇參議員請舉行正式解任禮 
　　唐總理二星期内偕各國務 
員北上（以上南京） 
[公電]  
　　上海閘北公民會電　北京大總統鈞鑒上海公共租界工部局違約越界在楊家宅創設捕房黑獅路開築溝渠侵害主權涓涓不塞流爲江河實與民國前途關係非輕凡我公民萬難隠忍電乞速與領袖公使嚴重交涉一面電飭温交涉使極力阻止不勝急切企禱之至上海閘北公民會叩世　　烟台胡都督電孫大總統黄陸軍總長各部長參議院黎副總統各都督各報館公鑒日前濟南巡撫張廣建壓制民黨第五鎭統制馬龍標等又復聯名通電違背統一宗旨諸多荒謬業經致動各界公憤現接袁總統電稱濟南各電諸多荒謬業經先後嚴電申斥訓誡旋又委任周自齊爲山東都督屬瑛暫留煙台辦理民軍善後及外交一切事宜瑛已電表同意山東大局已定堪慰厪念屢承各處電詢用特奉聞胡瑛叩卅　　烟台議會電袁大總统孫大總統黄陸軍總長各部長參議院黎副總統各都督司令及京津滬各報館公鑒接副總統感電不勝詫異全國共和自由平等魯省人民仍受摧抑徒增憤慨猶煩責言重以威迫手叚胡敢以共和　政更生抵抗以冐威嚴惟魯人雖懦亦係國民一部分所有享受權利與各省人民同立於平等地位執政者似不能以一人專斷私意取消我魯人選與之公權胡都督經我魯臨時議會正式選舉呈請孫總统委任前來我魯人以各省都督均由公舉因援公例以求根本之改革自與擁主竊據便謀私利者相懸正大光明其誰能毁而暴吏盤踞反增黑閲滿政餘熖早應剗除胡都督關懹大局日事含忍惟靜待中内解决不肯輕發一兵我魯人尚冀政府憐憫擁護魯人權利俾躋共和之域亦旣呼號奔走力竭聲嘶乃政府忽以巡撫改稱都督胡都督遂决計亂職棄我魯人而南來電更益蠻横視民軍爲公敵以武力相迫駭我魯人計無復之惟謀以鐵血解决昨經通電布告天下而大總統副總統飭責之電已數起所最不解者公共選舉竟作無效單方委任事在必行較各省爲獨殊反共和之初基新政仍蹈專制魯非化外焉忍摧殘胡都督避個人之微嫌遂高蹈之初志緘默推浪事非得已魯人公權所在焉能與　犧牲我魯人動則强指爲不庭不動則魯民選舉公權竟消滅於共和民國成立之始不之不平寗有過斯共和罪惡良堪嘆痛語云不自由毌寗死我魯人與其生爲共和國之奴頴何如死爲自由國之鬼雄副總統不惜附各袁公意旨辅佐專斷命令以剝奪我魯人之公權我魯人决不能犧牲公權以附和副總統之意旨服從專斷之命令天職所在以此爲誓更以將死之呼籲作最後之請求哀懇我大總統副總統格外施仁允我魯在烟議會赴濟南招集各屬議員共同組織議會選舉我魯都督我魯議會前所舉之胡都督旣亟去魯又爲總統所不承認不妨爲共和國選舉爲特開一例即作無效以免煩言無黨無偏必公必正先以魯人公共之選舉續以大總統副總統正式之委任如此則我魯都督得我魯人民之同意爲地得人庶不相暌我共和民國之大總統副總統能委曲爲我魯人民允許幸甚感甚否則我魯人民甚盼副總統實行征討不庭之言但使天下皆知謂共和民國成立魯人援各省成例爭有選舉都督權政府不允魯人反抗政府以兵討之云云我魯人雖螳臂之敢當秣馬以相見謹撫誠悃尚冀私憐山東臨時議會　一會全體一萬二千人仝叩卅 
　　大本營蚌埠支站電　各都督各司令各報館均鑒大本營兵站局蚌埠支站及徐州南宿州臨淮關各出張所奉令撤銷於四月一號停辦所有軍用電報三月三十號截止特此奉聞蚌埠支站長邱潤初叩 
　　重慶軍政府電　孫大總統黎副總統各都督各報館鑒敞處舊曆十月派赴上海臨時會議代表兼購械委員周代本放棄責任函電俱絕又於責任以外之事不請本軍政府命令擅敢自專近又查得該員行爲悖謬衆議沸騰各情殊屬不稱代表之職該員代表各義理應撤銷嗣後該員如再用代表名義與公私交涉卽作爲無效特此電聞蜀軍政府 
夏元時叩巧 
　　上海自由黨電　蘇州莊都督鑒事不能防患於未然而一至兵變殃民晚已公握軍符責無旁貸應請查明黨人損失賠償無任感企東　　又電　蘇州汪理事長鑒兵變殃民波及黨人損失十五萬之多臨電曷勝腕惜已派員密查實情無論如何爲難都督莊公應負賠償之責當函電力爭東 
[譯電]  
　　美國敎員　希克君近在巫山附近遇害現各領事已不准外人進至宜昌以上 
　　漢口擬照美國京城興築新屋福建會館因　費過巨已開會反對（以上漢口） 
[要聞]  
　　總統府之大會議 
三月二十六號袁總統與各部首領並各股人員在迎賓館外廳大開會議（一）解决宣佈陜西巡撫改稱都督以便籌辦善後一切事宜（二）令谍支部籌欵交天津造幣廠鑄造五大族新國幣（三）妥籌解散宗社黨各辦法並令各部全體人員將此黨解散辦法各抒所見繕具說帖（四）電調在法畢業各學員由駐法代表外交使選定給咨返華（五） 
令理藩部在署設立研究所自首領以下常川入所研究東三省蒙古西藏曁各邊省地方之特别計畫維持現狀並預備將來各辦法凡有應行解决事件隨時具呈請袁總統核定（六）議籌總统俯警衛軍餉章與他省軍隊異同惟另訂犒賞辦法以示優勵云 
　　記參議院表决國務員 
新内閣國務員姓名已載昨報專電茲將唐 
總理向參議院要求同意及該會集議情形彙錄於下 
　　二十九日下午四鐘唐總理到參議院宣布國務員姓名求其同意届時全體議員三十八人入議場旁聽之人甚夥五時孫總統唐總理及南京各部總次長均先後出席　　唐總理登台先發表政見歷述外交之重要財政之困難與實業之衰弱言論滔滔熊度極爲沈摯並云今年歲出歲入比較計短八千餘萬請議員注重詳議繼將國務員名單發表外交陸徴祥内務趙秉鈞陸軍段祺瑞海軍劉冠雄司法王寵惠敎育蔡元培財政熊希齡農林宋敎仁商陳其美交通梁如浩發表畢唐總理復申明各員量材任用之原由略謂陸歷任外交官折衝撙俎不亢不卑中外欽敬必能大展所長趙在京津辦理警務歴時已久此次兵變維持秩序尤爲得力將來新政府移往北方内務實爲熟手段爲陸軍專家劉乃海軍宿將學問優長經騐又久軍心必然欽向王君蔡君一係法學泰斗一係敎育名家分配司法敎育最爲合宜熊前充奉天財政監理成績爲各省冠財政一途經騐極久且關係對外各事亦能應付得體宋陳二君雖於農林工商非其素習然熟心辦 
事均當今所難得交通一職重在鐵路吾國鐵道建築關涉外債者爲多非有兼長難期勝任梁曾辦山海關鐵　　在關道二者均係熟手云云　　唐總理申　　　入坐席議員鄧家彦登台未及發言　　　王言此項國務員求同意須開全院委員會　　討論議長請用舉手表决法多數贊成谷　　　言開全院委員會須禁止旁聽並　　總統總理行政官退席湯漪起而反對請公開毌須秘密王有蘭起言可於夜間再開全院委員會黄羣起言請議長速定時間接續開會田桐起言仍主少缓谷鍾秀又言現已六時餘事極急迫豈可延缓仍以接續爲是如總統各行政官有意見請即發表否則總統行政官可以退席卽唐總理亦須退席俟全院委員會議定後再請總理出席總統及行政官則毌庸再出席矣於是孫總統唐總理及總次長均退出議場旁聽人亦均退 
　　各議員討論至一時許惟對於陳其美咸不表同意而於梁如浩則尚可通過乃復請總理出席孫總統亦出席各議員用無記名法投票計陸徴祥三十八票趙秉鈞三十票叚祺瑞二十九票劉冠雄三十五票熊希齡三十票蔡元培三十一票王寵專三十八票宋敎仁三十四票陳其美二十四票惟梁如浩十七票以少數未通過（以得二十票爲通過） 
　　唐總理因多數反對梁如浩遂復登壇申述交通一席較之農林工商尤爲重要求能於路政外交兼有才識經騐舍梁而外殊難其人聞唐總理躊躇半日擬改任湯壽潛議員全體反對因未通過即行散會時已十句鐘　　又函云昨日午後五時孫大總統偕各部總次長唐總理同蒞參議院孫總統意欲卽解職携帶印綬到院院中諸人之意以爲今日只可議决新内閣人員之同意與否總統解職係另一問題應另擇日期正式宣告以表尊崇當時唐總理即登台演說說畢提出國務員人名惟交通梁如浩以少數同意不能通過其餘國務員各議員曁寗垣輿論均極滿意 
是日計到院議員數連議長四十人投票者三十九人梁僅得十七票揭曉後唐復演說謂梁旣不能得同意若梁士詒者恐更不滿意所以未經提出現在咄嗟之間實無相當人物只好另日再議當時議員中有以内閣亟待成立可否請總理暫兼交通長一面另覓相當之人再行交院議决聞總理意以政務過忙若再兼此精力萬不及只好告退此議遂止交通一席有謂將提出梁士詒詹天佑陳錦濤之說總之不能出此三人總理以中國交通名爲郵電路航四政實則以路爲中堅今日路權半操之外人之手將來辦路亦非仰給外債不可故不諳外情不善交涉者决不可以長此部寗中與論預料必　陳錦濤現參議院已咨復總統是否正式發表悉聽總理之便 
　　 
[公舉都督問題]  
國民共進曾前日因南方各都督均由地方公舉要求大總統請北方各省亦一律從同三月廿五日接大總統答覆云承示以南方各省都督槪由公舉因欲北方各省亦一律從同竊謂此一問題關係至鉅民主共和諸國立法之例各殊美瑞聯邦皆由公舉蓋其一州實同一國自有主權不受干涉惟以憲法所載權限歸之中央而法國地方則無獨立行政大抵各視其歷史與國勢更加經騐所得以立制度民國初建方在臨時期間而都督以軍府總攬行政是否可爲民國永建之制非從種種方面觀察不能折衷適宜今南之聽其地方公舉與北之仍由中央委任皆爲維持現狀不欲以纷更而生枝節各守舊規以待新制未嘗有成見於其間惟世界通例未有以軍官而從民選者今之都督旣非民政長官若聽由民選軍人能否服從若由軍人擁戴將來成何現象可想而知故此問題非軍政民政分析之後無從解决且南方都督爲革命時代所推戴北方都督乃從前督撫之改稱沿革不同則軍民北時對於都督之心理亦不同惟有從速公布官制使一視法今爲褾準則異同無自而生方爲正辦諸君子爲保持安寗尊重輿論尚望熟計利害研求萬全之法大局幸甚 
[蘇州兵變警耗] （四） 
　　蘇州城外兵變事已三記本報日昨實業協會在玄妙觀開會邀集各商舗人等討論蘇民公權研究會亦在財神殿開會各界互相研究定議查開被失細數要求都督府賠償閶門外市民公社並舉定代表陳杏園等十二人謁見都督請示辦法 
　　軍政府已接各商報告統計損失約四百六十萬而三日内查到贜物已達二百餘萬 
　　連日由憲兵隊及商團巡警陸續搜獲搶匪及窩贜者五十餘人昨已正法二十餘人今日又在鴨蛋橋槍斃五人 
　　日商丸三藥房及全昌等店主已請日領事要求賠償不識都督如何答復 
　　軍政司蘇司長出示略云兵匪搶刦商民損失甚鉅現經四往兜截務獲解司理處須知此項贜物仍當發還原主倘敢私藏容隠一經查實證據定卽從重懲辦如怕拖累即速自行檢舉一概寛免不究 
　　搜出贜物解送在軍政司者堆積如山由司函請商務總會派員前往眼同點驗俟陸續搜齊核明辦理 
　　檢察廳巡警區長連日履勘逐户群查均極忙碌　　都督府民政司邀請商會議董商議善後辦法並勸城内各商照常開市以定人心現商家已逐漸開市 
　　拿獲搶犯中有江北丐婦多人現亦解送軍政司訊究 
　　今日（十二日）城門已一律照開人心稍定惟出入之人盤查甚嚴各城均有營兵荷槍守衛 
　 
[北京近事記]  
　　共和成立保皇黨已無置喙容足之所乃近日京師盛傳梁起超頗有錄用之希望此則令人不能無疑更有傳說袁總統意在調和黨派惟以驟然用梁恐輿論未必承認擬借改良貨幣問題先任梁爲攷察貨幣專員確否雖無明文而据都人士所稱述則均謂保皇黨首領不久將出現於民國之政界（此條已略見昨報專電）　　鹽稅一項爲全國入欵大宗袁總統以外省各歸各辦不免分歧特於前日召集各員令訂鹽政專章預備後日交叅議院議决施行 
　　我國現行之臨時官制多係效法法國制度然副總統一缺旣有内閣總理似顯重複茲袁總統以現時官制出於暫行則可若作爲永遠官制則不可擬俟國會成立時提出此項議案妥爲修改以便正式政府成立 
實行並聞袁意擬將副總統裁撤大總統改爲大統領内閣總理以下官制均採取法制云 
　　某某二國侵畧蒙藏危機日近前日袁大總統特命令馮國璋率軍前往駐防以固邊防 
　　内閣承宣廳各員除許寳蘅已人總統幕府外其餘各員自知必在裁汰之列於是由閣丞華世奎起意將軍機處舊存公欵秘密瓜　華則如弼德院之張祖廉獨占優權其餘各員雖不能如華之得大多數然亦眉飛色舞 
 
 
 

Page 3

 
 
興致勃勃 
　　 
[宗社黨心猶未死]  
　　北京自兵變後人心皇皇至今未定日前天津某舗内忽查獲定製龍旂五百面於是謠言大起謂宗社黨不日將在京津起事已運槍五百支到京云云故日來正陽門八時即閉各街栅門亦早下銷並聞該黨首領即係舒清阿 
　　又函云宗社黨潜謀反抗據傳聞以善耆爲該黨首領面運動各費則由載澤擔任復有舒清阿等爲之主謀在天津源隆舗内私造龍旂數百面用洋油箱裝運手槍潛運至京因之近日防範益嚴 
　　前日又在手帕胡同發見炸彈惟聞此項炸彈並非宗社黨所爲蓋有不滿意於北京政策者謀第二次革命也刻大總統已傳諭警廳謂南北統一事事須早建設不得再有激烈手叚以危大局命將此意宣布然人心總覺惶惶不定 
　　 
[札薩克喇嘛等上袁總統]  
呈 
札薩克喇嘛烏勒吉巴雅爾布桑貢噶江叅桑布特瑪巴咱爾大格斯貴達喇嘛巴拉貢札布巴圖爾桑達喇嘛等三千餘人之代表得木奇阿旺尊追職員沈鈞札拉豐阿存瑞等呈爲組織蒙藏統一政治改良會以期聯络蒙藏實求共和幸福事竊維共和宣布朝野景從建設艱難寰區待治曠觀目前大勢以聯絡蒙藏最爲急務蓋内外蒙古東起三省西逹伊科西寗陜甘南連藏衛環我西此兩方其宗敎政治風俗習慣與腹省迴殊加以語言不通文字不同往來周旋遂生隔閡而舊時官府動需假手通事遂致惡感業生視如秦越現在共和成立新舊疊嬗之交若不設法聯絡開通正當布告特恐土人風說以讹傳訛模糊索解於我五族共和前途關係實非淺鮮喇嘛等産從塞外居京有年目覩情形慨然太息念非通箕氣誼無以泯　日之猜虞證以性情無以宣方今之德意茲與職員沈鈞札拉豐阿存瑞等公同商酌擬組織蒙藏統一政治改良會專以聯絡蒙藏宣布五族共和利益及大總統前後措置良法美豈求蒙藏幸福爲宗旨凡一切共和利益共和理由及大總統德音詳編成帙陸續呈府判定再以蒙藏文字繙譯分寄蒙藏重要人員廣爲傳布其蒙裁各部所有不適之政治凡爲蒙藏人所痛苦者槪由本會派人调查或經報告褆以擬定辦法隨時陳請大總統命令所司準情度理設法改良庶隔閡盡去水乳可期交融南北大同共和於以鞏固裁然利之所在人爭趨之故此等弊　仍不然免伏乞承認施行謹呈 
　　東三省旅京同人之會議 
東三省旅京同人連日開議以共和政體旣成注重地方自治是以各省行政官均改用本地人士惟奉吉黑三省都督尚任用外省人且多不洽與情之處擬聯名向袁大總統陳遞公呈請將三省都督一律更换改任本省人員以期與地方感情聯合免生衝突 
又聞會議後已派人赴東三省與諮議局及各機關會議擬公推某巡撫爲奉天都督一俟得諮議局及各機關同意即當向大總統請願　　 
[日使回國之原因]  
駐京日本公使伊集院彦吉氏乘京奉車於前日回國已紀本報茲聞日使未出京時曾謁見大總統及外部正首領接洽一切其原因係以鼻内生瘡故請假一個月回東就醫病痊即來是以日本並未派人代理使事並聞伊集氏早有回國之意祇以此次京中之亂不能驟離故　至今日始克首塗别無他故也 
[譯林] （蘇譯） 
　　金剛石（續） 
金剛石之原形亦爲稜形須以鐵製之鋸削之削後復磨則光彩焕發而寳石之特色亦必待磨後 
始見有種種之形亦有種種之色黄色極爲普通其價亦廉青與赤皆高貴今日青金剛石之時價每粒約値三十萬圓 
今日世界之金剛石王其名爲可衣洛亞現爲英國皇室之寳而其初則爲亞弗利加之一族長所有嗣英國得其領地此寳石亦同時入於英國皇室之手其幅四寸長二寸半厚一寸又四分之一 
重量三千零三十二卡那子脫 
金剛石産出之工塲殆如牢獄從事工作者多爲土人故防備頗爲嚴密工塲之上覆以密網雖細如灰砂之物亦不易投出於外部工人出入皆由一處工塲中内復有一塔書夜派人輪班　守入夜則燃探視燈光同白畫織悉畢見職工之出入身體必經檢查其辦法與各國造幣局之待遇職工正復相同然防範雖嚴而工人每月所得則在十抛生脫或十五抛生脫之間故織小難見者仍不免爲其所竊於是英國政府特定一例几寳其盜品者處以五年以上十年以下之禁錮以爲制裁然利之所在人爭趨之故此等弊寳仍不然免也 
　　 
[南極探險之報告]  
日前夫利西代阿那耶發電於阿蒙脫生報告到達南極之情形甚詳電云余於去歲自南冰洋抛錨地點整備出發同行者有五人分乘四撬每撬以犬五十二隻曳之向南極進行十一月四日氣温爲八十五度（攝氏零度下）其地已逹一萬呎 
之高冰山連亘進行極難十八日逹冰原十九日氣温爲八十七度零見有高一萬七百五十呎之冰山廿五日氣温爲八十八度零其地盡爲水原三十日氣温爲八十九度四十五十二月一日忽來東南風此時氣温爲華氏二十三度三日正午已逹極地不再進行特建诺威國旗更名其地爲巴可恩十七世王之土地是夜復在八基羅米突以内探險次晚自六時至朝七時止氣温爲八十九度五十五此行尚未逹極處所以携之機械測之若再向南進行九基羅米突可至極處余等更造小天幕上揭诺威國旗題其名曰極屋綜計目南水洋抛錨地點以至南極其距離共爲一千四百基羅米突平均每日步行二十五基羅米突嗣 
於十二月四日折回至十二日杪歸至前抛錨處所失者叭撬二犬十一此行達南極得以察知羅而巴而代而有延長之性質且發見維苦脫利亞 
之南部土地與愛脫瓦脫蘭脫之山間有山脈連络因名此山脚爲墨脫女皇山脉二十七日乘夫那阿母號赴起衣屋衣灣本年一月三日與日本探險隊相遇此探險隊卽在余等抛錨地點相近之處上陸因而邂逅者也一月十一日由起衣屋衣灣出發是日天時不佳幸同行五人均無恙耳 
[清談] （我） 
政府者一國之機關内閣者政府之機關而國務員尤機關之機關故國務員一日不定卽機關一日不完全成立 
今民國國務員已奉大總統命令正式發表矣是今日者可謂吾國民自武昌起義至今第一日有政府之日亦可謂吾中華共和國第一之大纪念日記者謹額首慶祝曰新閣員萬歲民國萬歲 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[陜亂將如平解决矣]  
　　陜州毛參領繼成於陽曆三月十九日（即二） 
月初一日）致電袁大總統云繼成十四日到長安馬定良已决計不戰升亦有退意趙倜張鳳　刻在乾州與馬安良磋　商停戰條件繼成亦擬由西安赴乾州一行西路戰事已將各平了結乞釋厲念北方大局情形繼成已向此間紳民詳細宣告西安尚屬安靖聞大總統於初十日行就職禮謹叩祝毛繼成謹叩寒印同日又電云大總統袁陸軍部總長叚鈞鑒鹽日抵長安軍械餉項同日運 
到沿途無事西方軍情和議已有端倪乞勿念毛繼成謹叩鹽印茲將兩方而和議條件　　甘軍提出和議條件一上年宣布共各　旨至今仍未奉到本年正月十四日乾州城内送來告示始知去瞰二十五日已改共和政體　兩軍正在交戰不敢深信其真於十九日被此停戰面商由西安逕電袁大總統如有其事卽當遵 
照　旨罷戰而符共和之政　一停戰後凡道途商旅往來兩方函均應負保護之責任責庶免有害治安自立約之日起旣　共和彼此不得妄殺一人共從前激戰時互有殺傷均無庸置議一現據甘肅官紳各界電稱甘肅已公認共和秦隴視同一家如有患難均互相維持除劃一章程頒布再行籌辦外謹先立草約二纸各簽押分執以爲憑證一查去年宣 
布共和文内有合漢滿回蒙藏五族完全領土爲一大中華民國旣屬一家自應相親相愛共保治安至臨時戰兵陸續退出 
陜界外所有守衛各隊候京電至日再持遵辦甘肅西軍總統馬安良營務處總理彭英甲　　民軍提出和議條件一貴軍應全隊退至監車鎭以十八里鋪爲兩方面中立點兼爲暫時接洽之區兩方面各派兵一小排看守彼此均應鎭守界限所有 
放出馬匹人數以十名爲限不得向中立點前方動運兵力致生疑忌而傷感情一兩方面通信及來往人數以十人爲限不　 
　帶槍械彼此均以優禮相待如有傷害應由各該方面擔在抵償惟均應持執公文爲懸証否則概不接待一暫時停戰 
期内以袁總統電至日作爲期滿另議辦法即以袁電至日將 
此約作爲無效一能否由貴盧速飭鳳翔軍隊退出 
戰地否則該處戰爭貴軍不得認爲背約一贵處所擬第三條秦　視同一家句下擬添一俟和議成立一句貴處所擬第四條所稱戰兵衛兵並無一定名詞漫無限制碾難承認所有守衛各隊一句擬改爲酌留少數兵隊一兩方而現在停戰期内惟軍事仍應各守秘密不得派員私相調查一兩方面現在停戰期内彼此均應約束兵士不得蹂躪百姓一敝軍前派全權代表雷崐山尚無下落應由貴軍查出示知　　另函云有惠姓者前由張都督雲山派往西路聯合甘軍共圖義舉乃爲甘軍拘留現因議和已成始放回陜據云清帝退位　馬安良始終並未聞知缘由袁總統所發各電升允並未宣布其電機在升允私第安置别人不得干涉故也所以屢屢自相殘殺日前馬安良接到張都督並北京王寛等所發之電函始知清帝早經退位共和告成怒召升允詰其朦　　罪狀升允不得已乃從　中將各電持出馬安良憤恨入骨責問清帝位已去吾爲誰爭致令同胞以干戈相見吾保汝作皇帝乎升允語塞馬安分即刻撤兵一面致函請和升允乃於是夜狼狼而去 
[秦軍猛戰薛樓鎭]  
秦軍炸彈隊與陳樹發君軍隊於上月十二日進攻醴泉以西之薛樓鎭先由炸彈隊統帶王一山君親自偵探探得敵軍糧台重兵均在鎭北代劉村村南係屬高原原上有甲乙丙三村我軍聯合一氮分駐二村王君親率前隊埋 
伏甲村陳君督飭所部扼守乙丙兩村是日下午六句鐘有敵軍馬隊二百餘人前來迎戰被我軍　退下午二鐘敵軍復率其馬步四營三面圍攻炸彈隊陰蔽丁村前面濠溝及敵軍經過炸彈齊發撃斃敵軍馬隊五十餘人步隊一百餘人嗣以彈藥將盡援兵不繼尤能徒手力戰胃死爭前至是晚十二鐘始各收隊是役也我 
軍陣亡二將校傷二官長士卒戰死者二十餘人而敵軍死傷者甚多我軍猛勇升允氣慴故能俯就範圍云 
[毅軍在武功兵變]  
西安來電云前日駐武功毅軍忽然謀叛焚掠居民財産什物一洗而空晚間駐西關毅軍五營亦變鎗聲終夜不絕西關糧台一帶槪被刦掠惟該兵等志在財物不難平復現正由陜督與趙统領等竭力解散云 
　　 
[鄂軍改編八鎭之计畫]  
鄂省爲省義之邦全省軍隊共有十一萬人之多前因軍械未充多步隊而少馬砲工輜故衹就省城各軍編成一二三四四鎭及一二兩混成協餘如荊襄鄖招討使襄陽分府荊宜分府施鶴招撫使荊州招撫使所部軍隊雖均編有鎭協名目軍務司並未過問茲因大局已定招撫招討各使及荊襄分府名義業已陸續取消其軍隊自應直轄於軍務司以免纷歧現由黎副總統與軍務司長蔡濟民理財司長李春萱等恊議已擬將全鄂軍隊編爲八鎭每鎭以一萬一千人計算連副總統近衛軍一協綜數約九萬五千人惟現時財力艱難炮馬各標營不能編練完備故議定每鎭砲馬暫以兩營爲一標除一二三四四鎭曾經編制勿庸再事支配外其第五鎭即以前荊襄招討使季雨霖所率部隊及取銷之襄陽分府管轄各營曁安陸鄖陽一帶防營改編該鎭統制一缺即委季雨霖補充其第六鎭卽以荊宜總司令官唐犧支所率部隊及施鶴招撫使荆州安撫使管辖各營改編該鎭統制一缺即委唐犧支補充其第七鎭擬以第一混成恊與近衛第二恊及義勇團合併改編統制尚未委人其第八鎭擬以第二混成協與戰時輸送隊及省城要塞獨立各營 
隊合併改編統制亦未定人照此計畫全省現應裁兵二萬人黎副總統特飭按照下列三項資格淘汰（一）年不及十八歲或已逾三十五歲者（二）身長不及裁尺六寸者（三）體質柔弱或有暗疾者聞此次淘汰改編以後無論何鎭遇有缺額槪不准募補以期逐漸减少俾便隨時歸併綜計八鎭薪餉服裝及各項雜費極力節减每月亦須一百三四十萬而軍務司軍事學堂水師海軍艦艇及各軍事機關之費尚不在内以鄂省二千萬之歲入恐尚不能彌補也 
　 
[鄂省旗人之近狀]  
　　荊州滿人男婦老幼不下二萬餘人自共和宣布後月餉無着幸其少年子弟素工京調祇得三五成羣手執鼓板絲絃於西城一帶沿 
街賣唱商女不知亡國恨滿江猶唱後庭花不啻爲若輩詩識也 
　　鄂垣舉義之初頗持宗族觀念故旅居滿人無貴無賤逃亡殆盡自黎都督任事後力主人道主義嚴飭軍人不准濫殺所有八月二十一日起拘獲之滿人男婦老幼概暫禁監中茲南北連和五族同仁此項被禁之滿人百有餘名係屬荊州駐防者已派員押送回荊其原居北方或願往北投靠親友者亦給資發照遣之北上乃昨有二滿婦因匿居民家已久今聞黎公資遺之德政特自赴都督府訴稱願隨衆繋獄者北歸黎公查各滿人已經派員照料起程特賞洋三十元令其雇車船作投奔他方之計並給護照二纸以免沿途阻滯該二婦卽在二門之内據地叩謝欣然持照而出聞者無不感嘆黎公之寛厚 
[江蘇都督府令彙錄]  
　　江蘇都督莊爲通令事據民政司稱各縣應設市鄕職及縣議事會參事會疉經二十八號三十五號八十號府令通千各縣速籌成立並發暫行市鄉制暫行縣制及辦 
理市鄕選舉事宜期限表辦理縣選舉事宜期限表各在案迄今 
爲日已久而各縣呈報成立者大半係臨時機關且其組織方法亦互有異同亟應釐訂辦法以促進行一光復前縣議事會已正式成立光復後改稱爲臨時縣議事會者應一律照現行縣制改正如議員額數舊制以人口爲比例現行縣制以纳稅額爲 
比例亟應遵照縣制妥爲分配其區域内額數應增者照章補選 
應滅者抽籖減退以符定制一光復前縣議事曾未經成立光復後組成臨時縣議事會者應遵八十號府令並查照現行市鄕制現行縣制先辦市鄕選舉績辦縣選舉查臨時縣議事會出於一時權宜之計亟應從速組成正式縣議事會以策進行惟縣之選舉區以市鄕區域爲準非市鄕各職一律成立卽無從組織正式縣議事會故各該縣有未成立之市鄕職急念督促進行其現已批准備案之臨時縣議事會在正式議事會未成立前仍認爲討論機關以資補助令到仰各該縣民政長遵照辦理隨時具報毌任因循切切此令 
　　江蘇都督莊爲公布事　民政司稱三月二十一日准江蘇臨時省議會知會内開案查市鄕制及市鄕制選舉章程本會於上年臨時會期内議决業經貴都督公布旅行在案惟復檢市鄕制第五十五條内戴總董董事以二年爲任期任滿改選又選舉章程第五十九條内載凡選舉總董二年一次選董事及名譽董事每年一次各等語事屬抵觸係議决時未及詳核所致茲將選舉章程第五十九條修正相應將修正條文具文鈔粘知會爲此知會貴都督請煩查照公布更正等因並鈔粘一纸到府除　覆外合行公布該各縣民政長知照此令計鈔單市　　制選舉章程第五十九條凡選舉總董董事二年一次選譽名譽董事每年一次於各該員應届任滿三個月前由市議事會議長預定選舉日期招集議員舉行並呈請民政長親　或派員監督之 
　　江蘇都督莊爲公布事　民政司稱三月二十三日准江蘇臨時省議會知會議决復議暫行縣制並選舉章程案一件到府除咨覆外合行公布各該縣民政長知照此令計鈔議案并修正條文本月十八日議决照交復議暫行縣制並選舉章程案按暫行縣制第七第八條對於僧道宗敎師僅限制其被選舉權而未限制其選舉權舉市鄕制並限制其選舉者寛嚴互異誠窒修正以歸一律茲後將第八條第二欵移入第七條第二欵之後列爲第三欵而第八條改爲凡依前條所定有選舉縣議員之權者均得被選舉爲縣議員但現充小學堂敎員者不在上例录此修正庶爲允當至第四章第二節委員名稱係沿用前清縣自治章程而設其所執行之公務大致均屬於縣自治範圍與同署辦公之佐治職性質逈異蓋此時各縣之地方行政官治自治雖未顯然劃分而暫行之地方制近似地方官制實仍含有官治性質暫行之縣制本於前清縣自治章程寔仍含有自治性質民政長之列入縣制係以參事會會長之資格專爲監督自治起見而委員即爲自治中之一人 
應受民政長之監督故亦列入縣制若佐治職旣辦署中公務有官治性質純由民政長進退監督自不待言此節似無庸修改再查暫行縣制第七條第二項凡居民在本縣所屬市鄕接續居住至三年以上者亦同之文一似僅在本縣接續居滿三年以上即得與本條第一項同有選舉縣議員之權此層恐易誤會應將本項條文改爲凡居民合市鄕制第十六條第一第二及第四款 
之資格而在本縣接續居住至三年以上者亦同以期明晰合併 
修正謹議 
江蘇暫行縣制修正條文 
第七條　各縣所屬市鄕公民除左列各項外均有選舉縣議員之權一現任本地方官吏者二現充軍人或巡警者 
三現爲僧道及其他宗敎師者凡居民合市鄕制第十六條第一第二及第四款之資格而在本縣接續居住至三年以上者亦同 
第八條　凡依前條所定有選舉縣議員之權者均得被選舉爲縣議員但現充小學堂敎員者不在此例 
　 
[京口潮聲]  
軍政駐鎭混成協全軍係由巡防隊改編恊統張君偉齊以該恊各隊成立已久操法頗精特命第一第二兩營分駐雩山圌山象山京峴山各要隘以資防守業於日昨由鎭出發軍容頗極壯觀民政鎭江非産米之區自江北等處禁止出口後僅恃皖省來源近因該省上年遍地灾荒碍難接濟鄰封以致鎭地米無來源斗米千錢尚恐有增無減邇來已屢有飢民在街攫食情事有保衛地方之責者沿其設法維持也 
　　 
[客軍不駐松境之通告]  
松江軍政公府鈕爲出示曉諭事照得滬兵駐松業已作罷前日有浙江新招之兵取道松江亦即一宿而去此事昌經本軍府與滬軍接洽此次本軍府由寗囘松道出上海益知滬軍秩序整齊日加訓練並無移駐松郡之議特恐我父老子弟尚有妄自驚疑特此示諭須知本軍府保衞梓桑不 
遺餘力此後並無客軍駐境自當各安耕　共享和平之幸福愼勿自動浮言致生惶惑切切特示 
[津保餘孽未盡]  
前次天津兵變本有北叚巡警雜乎其間乘機搶掠事後經楊以德出示招撫遂又各任舊職惟以各地防範極嚴所搶之贜物不能捆載出境頗費　躇現在紳商各界擬開會追悼烈士河北巡警卽欲就此機會再作第二次之搶刦乘秩序紊亂之時作携物逃走之計各紳商本定於三月二十七（即二月初九）日開會得此消息遂又改期矣又津屬北倉地方 
前日亦有遊兵多人將該處搶刧一空駐紮保定之某鎭軍隊日前又有譁變情事並槍斃軍官一人雖叛兵僅數十人而商民又大受損失矣　　 
[李都督新猷種種]  
　　贛垣原有陸軍一協駐紮順化門外分地訓練頗爲認真光復以後添募成鎭改駐城内巡查街道保護商民頗資得力亦經李督發出命令云現在南北統一軍事告終所有保衞地方秩序及行政事宜均應責成地方警察以一事權而重内政凡一應軍隊均限日移紮城外寛廠地點以便操練其原領子彈仰該管官諭令悉數呈繳交軍械課收儲以備非常 
　　李都督到任以來高等顧間各官雖舉薦者頗不乏人迄今尚未定人現聞李督聘定彭君程萬余君維谦爲軍事高等顧問歐陽君成爲法律高等顧問云 
贛省政事部庶務員汪鼎新前在省城冐充衛隊管帶私自募捐招兵業經馬前督撤差拿辦在案今李督到任汪又冐領徽章混入行轅實屬不法已極當飭總務廳長王良箴率兵拿獲絪赴順外大校廠鎗斃以昭烱戒惟汪鼎新正法後其父年逾古稀奔往收屍悲啼過市慘不忍聞　　隨李督來贛之憲兵衛隊遇有人乘坐大轎者必毁其轎而後已適有標統方先亮部長陳永懋乘轎過街亦被搗毁頗爲赧顔負氣辭職卽經李督温語安慰并以贛省地方遼闊各部廳局遠近不等辦事員紳可以隨意坐轎乘馬命令憲兵衛隊不得格外干涉惟上轅謁見者須在門外下轎卸去武器以免擁擠而昭愼重 
[杭州圖書館之今昔觀]  
浙江圖書館儲藏宏富前因歷任監督非人致使百弊叢集光復後遺散尤夥卽如分貯中正街之 
三忠祠版片多至十二萬五千餘件價値不資現經監督錢君念劬澈底清厘查出竊藏異書漏載目錄者甚多心竊疑之即日禀請都督遷運　湖文澜閣一面照會民政司請將毗連之聖國寺公産公田全行撥充該館應用（按聖國寺係前清康熙帝行宫變相早經軍政府查封者）聞錢君世代簪纓素性洒脫故請撥寺産俾作西湖别墅從此怡情書史歌舞湖山誠爲共和時代之佳話也 
[浙省軍人之榮譽]  
　　浙軍統制朱介人攻克南京與有功勳此次南北媾和本擬早率全軍凱旋惟因各府營房工程未竣略不覊留現聞蔣都督已據各委員報告轉電該統請於四月第一星期内振旅回浙三月三十日又奉陸軍部電飭已將浙軍第五師長朱瑞升充第五軍長兼帶第六師長節制第二十五師所有二十五師長派委前浙軍第二鎭統制周承炎充當以昭懋賞云 
　　浙軍全師凱旋現已派委參謀副長夏廷侯君爲籌備慶祝事務所所長卽日分調各司局科長課員分擔各項職員並預備勳章金銀牌羊酒等項犒賞城站隙地一律搭蓋彩棚以昭誠敬而資 
觀盛 
　　 
[粤官提倡紀念林]  
廣東實業司令照得周官九職山澤作於虞衡歐美各邦材木稱爲利用森木之政由來尚矣粤省 
天時地利本最適於農林徒以民智未開罔知墾種遂致童山赤壤荒廢日多非徒斧斤之取無從抑且旱潦之災莫禦棄利於地可惜孰甚焉本司職掌全省實業事宜竊以興辦農林爲急務際茲民國成立永慶共和凡屬各處地方當就事物之堪垂久遠者立爲特别紀念惟森木之發榮蔚茂 
尤與民國前途願祝相符允宜提倡造林並藉此以推廣樹藝應即通令各廳縣民政長出示勸諭屬内人民凡有山嶺岡原適於造林者務速趁此 
春和從事墾闢各種所宜之木通諭各農務會所一體籌辦報由地方官廳特别保護轉呈本司立案專爲民國纪念林異日培植成林槪作地方公産如農務分會所所植即爲該分會分所之所有一鄕一族之所植卽爲一鄕一族之所有旣可鋪陳景物亦足開濬利源實於國計民生均有裨益其餘荒地可以種植者亦當各就土宜廣行墾種倘有大段荒山荒原適於造林區域而民間無力墾種者並卽由該廳縣長查甚繪圖報司察核以便籌議興辦除通諭各農務所外合就令仰該廳長縣長即速照辦毌稍玩延爲要此令 
 
 
 

Page 7

 
 
[本埠新聞]  
　　司法總長與滬軍都督往來 
公文（爲宋漢章被捕事） 
　　伍總長覆陳都督文（續昨）來咨又原告具）控之時本部組織伊始似又以此解釋受理之非亦係不得已而後受理者豈知民國草創之初貴府同一組織伊始本部不敢因貴府組織伊始妄干行政之權貴都督豈能因本部組織伊始妄侵司法之權耶來苔誤以清查與捕獲爲一權又一再誤以得已者爲不得已二誤已甚而尤有大錯之點則來咨以宋漢章於光復時曾受貴府委任遂謂自有清查之權而不知光復之初爲一特代中央政会成立又爲一時代但有都督府爲一時代旣有司法部財政部銀行監督又爲一時代若如來咨所謂光復之初都督所有權力能行於中央政府成 
立一切機關成立之後則中央政府可以不設各部機關尤可以不設而皆以一都督府永遠執行各種大權可也此而成爲一理由今日清帝雖退位舊時清廷委任官吏猶多存者萬一滿人援貴都督爲先　是退位之清帝仍可指揮從前委任之各官宋漢章之案甚小本部所不能已於言者實懍一言襄邦之戒不　不望貴都督勿護前過而輕於特論破壤民國也由前之說貴都督卽有清查權亦無捕獲權山後之說貴都督清查之權先不的確捕獲之非尤不待辨至於財政部與銀行監督有何嫌疑應否迥避未經咨送原告控词本部亦難臆斷惟據理而 
　財政部與銀行監督果被續控牽入卽與宋漢章同爲被訴貴都督可以越權誘捕宋漢章亦可越權誘捕財政總長與銀行監督矣今於財政總長與銀行監督獨加寛典是可証其未被牽入無所嫌疑矣卽使財政部與銀行監督或須迥避法庭當無嫌疑迥避之例貴都督豈有受理捕獲之權　之末造立憲雖假而 
司法成立所在行政有司未敢妄爲侵越横咨如貴都督所爲今日人民捐糜頂踵推倒滿清以爭自由貴都督乃爲滿清行政官吏所不敢爲之事本部竊所不喩來咨不欲持消極觀念徇個人之自由本部亦望貴都督勿施積極之手段壤民國之基礎也宋 
漢章一案貴都督旣已違法受理妄加誘捕又不於二十四點鐘内送交法庭正式審判是否　越難逃衆讑本部不惜放棄權責所盧效尤一起將來貴 
都督解組之後或有反其道以行之者恐亦難以自保而民國約法之信且必因之立　關係不僅此案本部敢進最後之忠告應 
　貴都督迅將宋漢章交保出外候訊飭令原告速赴法庭依法起訴幸荷採納則貴都督旣　勇於改過之令德又敢服從與論之美名從此咸信約法尊重人權不惟貴督一身之幸亦我民國全體之幸萬不蒙鑒許人言可投本部惟當痛心息　以聽天下之集矢於貴都督耳爲 
此咨　希卽查照核辦無任　　此咨 
　　 
[商團公會大會議]  
昨日午後二時上海商團公會在毛家弄事務所集議聯合 
進行事宜及地方防衞方法先由王君引才報告上海一埠防衛極嚴北京蘇州之惨劇决不至發現於上海惟恐匪徒造謠生事居民惶惑各商團宜接叚出巡以请人心並推舉公會職員以收統一之效當由到會各團各推舉代表二人暫爲公會職員並認定出巡地段遂散會　　 
[商團力爭主權六誌]  
閘北商團會因英美工部局在北四川路運北華界添設捕房並派捕至三區境内黑獅路巡緝侵越主權特巡各團體於昨日午時在王家宅該會操場開會討論對付方法到者千餘人先由兪宗周君宜布宗旨繼由陳　夫沈聯芳梅洒春孫鐵舟诸君相繼演說大旨謂滿清推倒南北共和凡我國民均應擔任義務閘北列强環伺地處險境近如北四 
川咱黑獅路等處外人竟越俎代謀侵佔主權自應文明對付不稍退護並另定一華洋缐研究會於 
禮拜三晚續議方策議畢散會時已鐘嗚五下矣 
另一訪員報告云北四川路横浜橋及新靶子場華界地方前清時代曾由工部局越界築造馬路近有華人李某在該處置有地産建造洋房十餘幢商請工部局派捕巡邇致起交涉惟美捕房已定於陽曆四月一號（即今日）起設立分捕房選派中西印捕寔開辦 
　　 
[爭回主權之預備]  
公共租界會審公堂曾於上海光復後因官制未定遇有重大案件無從申解逕由公堂判結本屬暫時通融而西官竟以爲定例如近日捕房所解盜案擬卽判定禁錮二十五年或二十年華官以昔年大閙公堂後訂定約章凡有監禁五年以上之案犯均須解歸内地華官訊辦未便軼出範圍 
迭向爭持未經解决茲閘　員已據情禀陳司法總長伍廷芳君請爲核示伍君亦以關繫主權职應妥籌辦法卽派精通法律人員於前日詣廨調查一切並察看公堂裁判情形又將前訂會審章程一併取去逐一考察俾便照約力爭 
 [P工部局維持治安> 
黄美工部局以蘇州兵隊肇事人心惶惶深恐潰兵　入租界除咨請捕房卜總巡通飭各捕房中西警探嚴密防維外前日復出示曉諭界内居民略謂隣近兵隊肇事頗屬不靖爾等 
良民儘可各安生業毌庸驚惶惟切勿深夜出外游　如敢在界内嘗試肇事或搶刦　物者定卽拘　嚴究其各凛遵 
　　 
[租界暗殺案之真相]  
唐阿二在貴州路附近被人鎗擊受傷業由捕房將嫌疑之楊榮海五福昌併解公共公堂交保候查在案茲悉捕房卜總巡以租界迭出暗殺重案亟應澈查爰特飭探何正喜查得唐楊王三人均係探夥是晚見有長江積竊四人内有一人名阿四者與唐相識因尾隨至貴州路老閘捕房左近該 
竊等恐被拘拏卽開槍將唐擊傷逃逸業已據情禀明卜總巡昨特懸賞洋五十元通飭各捕房中西探捕一體留心偵緝務獲 
究辦 
　　 
[聲訴鈞和兵輪被擊情形]  
鈞和兵輪被九江砲台開炮攻繫大略已誌前報茲將該輪管帶董仲發具禀海軍司令原稿補錄於下竊奉命令裝送九江軍 
械並有押送員　士模隨船同往仲發遵於三月十七日開行上駛至二十一日行抵九江於距商埠十數里之遙該處向有炮台三座其金雞坡爲總台共時鈞和駛經金雞坡口過中砲台繼至上炮台忽聞炮聲二籌旋見臺上扯旗命船停輪仲　卽令下錨並放　板詣砲以報告該告不候舢板至岸辄於四分鐘時突放開花炮向船猛繫該彈由烟囱掠過菭於前泊之大吉祥夾板船旁轉又猛見炮臺上派列馬步兵隊並將巨炮三尊裝足六十磅子彈對準鈞和形同臨敵顧詢廬君亦莫知故　時在船兵弁威懹念激皆欲開炮還繫以圖抵敵卽經仲發再三開導竭力阻止 
時値風猛浪大距砲臺十有餘里復經仲發加放舢板载送廬君詣台詰詢旋由台上遺人到船命令鈞和移泊金雞坡砲台仲發隨詣該台晤見護台炮隊第一營管帶周壽祥及戈統領告以來由呈驗公伴當詰以炮擊之故乃該管帶自知理曲輒稱船懸洋旗又謂不就炮台停泊等語仲發以行輪遠來旣不見台上打旂焉知台中命意旣令停輪必先扯旂繼則嗚砲或因風浪卽駛小輪嗚笛追告如或不停再施砲擊然尤須高懸紅旂而後加以實 
砲中外一致理無鼓異且鈞和爲民國兵輪送九江軍件奉命上駛旂懸海軍又何來洋旗之有如果洋旂應繫則九江上面外國兵輪泊非一艘往來上下又復頻見獨不聞該砲台用砲轟繫令 
專加害鈞和實爲費解在鈞和砲彈並備亦可抵敵特以無故開并不惟自相　害抑亦貽笑外人因此仲發抱定主義不敢稍涉孟浪若徇兵弁之請則九江必釀成巨禍今砲轟無端猛繫究何 
公理一再質間　統領與管帶無詞可對卽以别事牽扯掩塞仲 
發因船泊在外亦未放過於深求追仲發轉輾察　或云砲臺與九江陸軍不合攔奪軍械逞此手段是否如斯仲發不能知意嗣經砲臺携取軍械照數交給仲發向其取煤洋堅不肯付曾有押送廬委員致大本營中羅君信函分别言明後鈞和駛至蕪湖煤已將局不得已在蕪湖購買現於二十七日回滬但該炮台舉此辣手實出意外野蠻從事公理安在種種背理情寔難平爲將鈞和回滬及被繫綠由瀝情呈明仰祈鑒察並乞行文該砲台同其責問以伸公理不勝感戴之至 
[陳都督之宣言]  
大陸報云滬軍都督陳英士君日昨宣稱宋漢章一案如將來審明無弊則我有違法侵奪宋漢章自由權之咎自願入獄一如宋留獄之日以爲抵償陳都督且謂本報昨日所載控告宋漢章假造帳目各節全屬虚　蓋欲借此爲上海軍政府籌欵云云實屬 
毫無影　須知所控各欵非出本都督之意自有人擔負責任本都督聞該報館由某要津告以宋君寔一能幹誠寔之總理故有此紀載現在本都督切望所控各欵並未　悮朱葆三周金箴二君今日來請存欵保釋未經應允蓋以案情甚大如承審員不能得其罪狀則本都督無故奪其自由若干日亦當放棄自由若干日以自認咎現已屢請總商會速派陪審員四人以便早日開審間商會已於今日開會選舉矣至外間誣指本都督等誘宋出界一節實則並未誘編且嘗屢次請宋來此英總領事所聞必有所悮如果有人不信可至獄問宋赴宴是否出於自願即使本都督果違工部局定章在租界以内拘捕華人其過亦不在我蓋自民軍光復上海後我等每請西宫交出所索之人以便審訊屢被拒絕一若慮吾人可以不經法廷審訊隨便加罪於人者不知我等如審明被告無罪卽須交還故本都督敢謂華人與情祇感工部局能保護安分之華人而對於工部局留難不交民事刑事之罪 
犯亦頗抱怨惟本都督並未表示怨意誘拘此等罪犯亦未入租界拘捕即有一二不規則之舉亦非本都督所主如最近釋放盛宜懹之孫一事已可見一斑故宋之被拘萬不能指爲勒索陳都督又曰外問　　　内因乏軍餉兵士抱怨將有亂事等語實屬 
無稽之談現在財政雖甚拮据軍餉皆按期照發且已愼加防範 
並嚴查他處叛兵來此煽惑故本埠可保無虞　　 
[焚斃多命之慘刦]  
前夜三名餘鐘英租界四馬路湖北路轉角鹿鳴旅館樓下之益章絨衫皮鞋店起火殃及左鄰琛泰西衣店右鄰源昌洋廣雜貨店及後而妓女花啣王家又兆富里口門樓共燬樓房十　間對面之至美齊京菜館廣昌烟膏店洋台亦均焦灼事後由老閘捕房飭探查知起火之家保有火險將該號司　人　炳章拘入捕房押候解廨訊奪並悉鹿鳴旅館有一劉姓寓客因此次蘇垣兵變帶領阿巧阿妹三　等三女孩並七旬老婦來滬避難寓居該 
旅館二十四號房内當時因火勢猛烈老婦與三女孩均不及逃出葬身火窟昨日由捕房派探督同小工在火場内檢出劉婦屍體一具焦頭爛額慘不忍覩旋卽舁至虹口斐倫路驗尸所報請公廨中西官蒞驗收殮惟三女孩尚無下落距至下午又經捕房檢出不全尸身兩具均係杭州軍界中人一名陳熙甫一名李榮如因購辦軍裝於舊曆正月二十日來　其尸身亦即車送驗尸所請驗 
　　 
[滬都督力闢謠言]  
滬軍都督以本埠近有謠言居民惶惑殊不知此等無根之言皆由匪徒揑造無庸過慮因特命傗南市閘北警察各　局及市政檢察等廳勸諭商民各安生業勿爲謠直所惑纷纷遷徒致遭搶撩城内各商團亦均於前晚爲始排隊出防以安人心矣 
　　 
[第三次研訊姚榮澤案]  
出陽民政長姚榮澤误殺周阮二志士一案復於昨日在滬南市政廳開庭研訊午後三時開審歐陽烈之君　贖案由即提姚榮 
澤到堂先由被告律師巢　問姚曰當時所書之行字是紳士　你書的還是自已書的姚答都是紳士弄權不能不書巢律師又問曰你有家産多少姚答有二百多畝田惟欠人五六千不能　富 
當傳見証人許户澤到庭由被告律師訊　許答稱山陽人年三十七歲向在外面做事有民政長公事在卷旋卽由被告律師巢望宣佈委任狀係是全權代表並宣佈民政長電報二纸承審員丁榕君問許証人爾於九月廿六日之前在清江念六日在淮曾到姚衙門去否許答曰我　姚並不認識廿七日下午未到魁星閣又　當時你可看見這事否許答並未見過是時巢律師拒却之曰原告証人旣未目見堂上何不早駁並有林律師曰除被告証人外無一証人可恃今觀原告証人之言代表証人應作爲無效 
原告金律師云請各位陪審官以後　用法官與論不必提起行政機關總統都督司法作爲行政都督事前有效後則無效查第三百十六條刑庭事在於証據須有見証可憑口供作爲無效况被告曾任民政長豈有不知法律其有病無病請法官注意查被告上蔣都督禀中謂是冒充軍政分府但有周偉仁去請並有秘 
書官答應至魁星閣一事謂由放火搶刧手搶而起實則周阮二人不是這樣人他狠好殺人殆已承認但殺人爲何事殺之必有理由他上滬軍都督禀内有正疑惑問之語疑惑之理由係在印信公文但當時推舉軍政府尚無印信只說疑惑即可殺人耶今 
團體不能作証已歸無效不能作　體論他說假冒革命設立軍政分府然其時已人人革命何以說是假冒且當時開會被告不　必有意見莊且曾曰蔣都督爲獨立機關都督中立我亦中立我因爭權而起巡　隊團練局兩方面所居地位各有意見所以欲推倒團練局必推倒民政長周阮派周偉仁張彬去請印信被告因恐有碍權限而起何則如周阮請印信來他的權限亦没有了且恐盤查口粮以致謀殺乃旣因挾嫌而起與論有告發之權乃被告早先走脫託詞母病寔則母病在殺周阮之後並將周父拿辦監禁十年盖恐其報復也被告之意如周阮二人實能革命亦甚好逃之革命是附和的所以曰都督獨立我也獨立都督中立我亦中立姚於滿清宣統年間下來必要保守其位周阮一方面始則勢力不及後來漸漸平權姚是舊的周阮是新的被告不用手段去革命反用激烈手段去辦革命的人論勢力周阮不及 
姚榮澤論法律被告不及周鴻　周鴻　是前清的　生他兒子在南京讀書他陪伴在南京他狠帮助革命他因年紀大了不能辦事故助兒子至阮姓在敎育界狠有名譽被殺甚慘是破腹的這二人的學問甚好今被慘殺以致民國受害按照法律二百條三種法律第一等無期徒刑請法官分三種犯罪以定輕重據本律師意見應依國家法律懲辦亦可原諒堂上曰此等法律堂上自有權衡現在不能申述金律師又曰官吏殺人自應加重况被告所殺之人係是紳士清江電報電話書有被告完全慘殺之証據清江官用公平之心評斷依國家法律懲辦以免他人再有此等不法行爲被告律師問口供作爲無效 
秘書官可能作主擾亂治安有山陽電報有敎址報告有紳士遞於蘇州省議會之報告書如中國無完全法律可於各國文明法律内採用但被告係是爭權挾嫌而起原告律師云當時電報應作無效 
陪審員發言當初告示有多少張數黏貼何處閱是第二日黏貼的姚答不知道訊至此堂上宣千休息片刻再審晚間十時重復開訊堂上丁君言請各位陪審員發言陪審員答我等七人中費了許多工夫云有一人格殺討論周是格殺阮是謀殺無証據是否何人命令討論姚與紳士合議他殺二人照律死　堂上丁君發言限姚榮澤於五分鐘發言或託　　君代表歐陽代姚云請陪審員發特别恩與當時丁君言此案我已判定死刑或有期徒刑或無期徒刑要奉大總統命令丁君又言許延長三禮拜内禀總統定妥寔行林律師發言請堂上科間词停或請賠償丁君言照律死刑改爲有期徒刑或無期徒刑惟我不能作主如果罰償调停應罰姚榮澤銀五千兩周阮各得二千兩一千兩充公调停周阮等三人應該亦各人問四百兩姚榮澤又託歐陽君發言此事罰欵爲地方紳士所害可否請堂上令與地方紳士分任丁君言已經判决無從再改你理應預先表明此刻無從再議判畢十一時退堂按以上所紀係於錄事處照抄原文就可以意會之處略另删潤尚多費解姑存之以待探明詳載 
　　 
[接管滬軍營事務]  
滬軍營統帶王雲華現已辭差所遺該營事務暫由滬防全軍司令都於今日接收兼管至該營鶯制本須重行改編惟刻下事務甚繁暫時缓辦昨已由李統領傳諭該營各管帶知照矣 
[製造局之戒嚴令]  
製造局李總理近因謠言四起分飭浦東江陰及本局附近之龍華等處各藥局員司協同駐防兵士加意嚴防以保軍　 
　　 
[暫用資政院議决之新刑律]  
上海地方審判廳出示云照得本月二十九日接　江蘇都督莊第八十六號府令内開疥據上海地方審檢廳呈稱第一號府令頒布之法院應用法律案其中刑法一端於誘拐二十歲以上之人别無規定罪名擬請頒行特别法令以便遵守等情據此當經本都督提交省議會公議茲准臨時省議會覆稱前届議决法院應用法律案於刑法一項係主暂用庚戍年資政院議决之新刑律此項法典前經　外新舊政學兩界討論修訂自較完備精詳其第三百四十三條稱凡以强暴脅迫或僞計拐取婦女或未滿二十歲之男子者爲略誘罪處二等或三等有期徒刑若以和誘者處三等至五等有期徒刑其第二項稱和誘未滿十六歲之男女者以略诱論云云是刑法於誘拐二十歲以上婦女之罪名早有規定可資引用其二十歲以上之男子則本不　用誘拐罪之規定而應適用擅逮捕監禁罪之規定前清修訂法律舘於本條案語曾加說明可無疑慮惟上海地方審檢廳係照府令採用館一次刑律草案自尚無本條之規定不免因有疏漏而生此疑問現袁大總統蒸電旣　令各省稱現在民國法律未經　定頒布所有從前施行之法律及新刑律除與民國國體　觸各條應失其効力外餘均暫行援用以資遵守云云是於刑之應用益可得所依準而於誘拐成年罪名之規定亦早已爲包括無俟更議增 
補及另頒特别法令合卽議决聲復等因准此合行通令令到該廳卽便遵照辦理可也此令等因到廳奉此合行出　曉　自此次奉文之日起本廳辦理刑事案件應即遵照府令用庚戍年資政院議决之新刑律以爲依準 
　　　 
[延請律師之限制]  
上海地方審判廳出示云云照得本廳開庭以來往有訴訟事件在已出傳票或已經决定之後當事人忽又添請律師臨時另入致訴讼程序進行遲滯於保護人民之權利反多　碍查蘇省高等審判廳已經出示不准於傳票旣出之後臨時添請律師本廳自應仿照辦理此後訴訟人欲請律師代理或輔佐者須於訴狀提起之時并將委任律師書狀一同提出其被告之欲請律師者須於接到通知書後卽行聲明不得於傳票旣出已定辯論日期之後再行添請律師臨時加入致碍訴訟進行之程序爲此出示曉諭仰訴訟人等一體知悉 
　　 
[學商公會選舉職員]  
南市小南門外水神閣學商公會於三月三十日晚六時問選舉大會到者甚衆茲將各職員姓氏錄左正會長　　王立才 
副會長（學界）范應生（商界）邵廷玉總幹事顧翕周 
書記　（正）袁頌豐（副）兪元爵評議員　顧霖周梁心培　黄亮臣　葛　超　高世良　單菊孫　桑丹笙　單貽孫單劍聲　顧旭俟　郁從周　黄叔田 
幹事員　孫敬昌　龔坤臣高俊榮周小亭　　 
[土匪截刦航船]  
劉家行航船户李桐生由西南鄕裝運棉花並搭客七八人來滬經過西鄕龍華夏家嘴浦面突遇土匪多人持刀上船　刦李急率船夥將篙子抵禦匪卽開槍致傷船主同夥葉和尚及搭客春泉之頭額等處另有周樹林一名槍傷要害登　斃命　該匪等見勢不佳　水逃逸致有溺斃者後在製造局巡船將航船帶至萬裕馬頭李卽投報市政廳其受傷者一併送至上海醫院醫治繼由十六舗地甲報明地方檢察廳派員驗明周樹林委係受傷身死年約四十餘歲家屬未到當飭船主仍將屍首載回以便收 
殮 
　 
[再誌敎友之助赈熱]  
基督敎義振協會因美國總統曉諭人民輪款來華拯救江皖灾民特通告中華民國信徒定於四月七日三時（卽外國清明日）祈禱並將捐欵彙交華洋義振會轉解災區散放　　 
[捷報暫停出版]  
本埠英文捷報館開設至今已届十八年茲因市面不振經濟維艱故已宣告暫停出版 
　　 [Ｐ版版琑聞 
城内 
　　審判廳批示○龔源本禀批據訴該董於此案並不干涉所有造廟訂價皆羅彦夫等發起昨呈訴狀不知是誰　名試聞南歷縣募捐示内何以係該董爲首列名豈當日之公禀内亦他人爲之揑名乎查前訴係委任人陳國楝代　聯名至十人之多所請各節本廳並未照准惟以廟側市房變抵造價似　可行但爲敷無多恐難濟事耳昨呈請保狀縱使揑名然該董旣經請示在先自應敢搶於後勿因羅　夫在押各推不管倘羅　夫無侵吞　欵情斃該董等自應帮同理直卽有侵吞捐欵情斃該董等亦　查明具訴何以咳董等概置不理查該董等各爲地方起見　　龍王廟欲附設公立小學校亦屬熱心公益今羅　夫辦理不　以致工程中止該董等當如何擔任義務成全始終斯真莫大之功着該董等仍遵前批速卽議明辦法具復以憑核辦毌再　　　浦和生等禀稱爾與浦順生果係同胞史弟於伊已死之後所遺糼子阿大應歸爾等撫養因何由兪菊生領去殊不可解茲　呈訴兪菊生　吞存洋是否屬實抑係該洋應由兪菊生代爲　存　准预缴訟費後通知兪菊生定期傳集開始辯論 
　　 
[南市]  
　　挑選武士○警務長昨日傳知東西南各區區員巡員云該　區巡如有年當力强服務有年娴熟打靶槍法垎希卽開明年　籍貫呈報以憑當場試驗果有精習槍靶武工者卽行錄用等器昨各區員已轉知甲乙丙三班各長警挑選矣　　市政廳批示○商人沈明德禀批禀悉歷年捐助養正學校經費具見熟忱現學校甫改市立正苦經濟爲難尚望勉力輪纳　資補助滬寗蘇三帮肉業誠仁堂香雪堂永義堂曁全體同　禀批禀悉同裕旣在南市設莊　肉應由公所諭令入行俾其　守行規以免歧異惟肉食最宜潔凈旣有公平宰作自應　派　員驗視以重衛生應會商警務長規定施行可也 
　　 
[閘北]  
　　　　衛生○市政廳昨日發出示諭云爲通告事照得閘北届民日漸稠密衛生一項爲本廳維持公安之要件租界接壤之區去歲已有工部局越界砌造垃圾桶質以水泥古片黄砂等類取其穢氣無蒸鼠難潛伏經前總局防疫所員磋商阻止許由華界公民照租界辦法歸各房主自築現交春令市政廳旣經成立凡係衛生事宜均應次第舉行以免外人藉端侵越用特繪定式樣派員帶同取價最廉之工匠分赴各弄擇適當之處按圖砌造每具取洋六元九角如各房東自行置辦須於一月内照樣興辦　成管弄人每晨七時前將桶内垃圾出清送出弄口俾可車往他處以期境内清潔不致釀成癘疫事關衛生各房主必樂觀　成也 
　　廣買小孩○潮州人陳卓衡前日由寗乘火車來滬帶有男孩梁幼兒張小三子左愛子江慶劉小三子梁小弟趙小牛等七名被崗巡資見以其形跡可疑一併拘解裁判所經孫裁判提訊陳供在臨淮徐州等處出價買來並非誘拐判押候電致該處民政署傳移各該家屬來滬再核　 
[英租界]  
　　　充警務○英美總巡卜羅斯君以楊樹浦運北引翔　鎭附近一帶時有盜刦情事該處地處邊隅雖派駐三道頭華捕一名督率各捕巡缉不敷調遺擬將該鎭警務擴充前日又加派西捕頭一名並西印各捕多名前往該處以資巡緝 
　　賣良爲　江北女子大英仔近在常州被拐匪姚某拐帶來滬匿居東唐家弄王德順家與王串同蟻媒楊才葆等將女押入廣西路搗婦高播氏妓院内爲娼前日因女在南京略被其家屬撞見扭送捕房經捕頭詢悉前情將女送留濟良所一面派探金全叙將高搗與王妻蔣氏一併拘送公廨押候究辦　　荊天地○新閘長沙路居户吳李氏前日在湖北路迎春坊弄内被匪攫去値洋三百元之金鐲一對又丁　氏昨在三馬路面雲路轉角被匪攫去金押髮一支又李高氏在南京路附近被匪搶去金押髮一支業已先後報請老閘捕房飭探查緝 
　　收殮路斃○昨晨舊湖路有年約三十餘歲之男屍一具由捕查見回禀捕房飭探查無家屬卽飭地保報堂棺殮 
　 
[美租界]  
　　妓女潦倒○妓女王阿金因病出昨晨倒臥於吳淞路由西捕查見車入捕房轉送濟良所留養候查　　拐失婢女○西華得路一千七百三十二號周廷生家使女阿妹年十五歲前日被人拐失昨報捕房請爲查緝　 
[法租界]  
　　娘舅不端○甬人沈阿成私將甥女仁金帶至上海由莊阿桂說合押於烟　張周氏處賣娼經仁金之夫姚永孝來申尋見報捕解廨訊究仁金供年十四歲被母舅帶來押娼　　員商之西官判沈押西牢六個月莊押兩月張　罰洋二十元如無力認罰改押兩禮拜仁金給其夫領去 
　　私押軍械○流氓朱天喜前日串同祝阿五萬取李阿榮等家衣物經包探拿獲吊出各賊内有手槍一支押在公和質内昨日解廨請究中西官以公和不應私押軍械判令夥友沈子元嗣洋四十元充公朱祝押候香辦 
　　自尋煩惱○沈東記租某公司市房嗣設新衣店月租十元本係情讓近忽　令左右隣居亦出十元經收租人報捕解廨聲請押遷否則月租須洋十二元中西宫以沈愿照会判令釋出從正月分起照付 
 
 

Page 8

 
 
   
 
 

Page 9

 
 
申報弟三張（中國民國元年四月一日舊曆壬子二月十四日西曆一千九百十二年四月一號星期一共三張） 
自由談 
游戲文章 
[騷姨太太傳] [  愛]  
騷姨太太不知其名姓亦不知其爲何許人前清某觀察納之爲妾姨太太出身小家有謂其曾入 
青樓有謂其爲半開門一流自入某觀察家嫌觀察年老花晨月夕獨宿興悲遂與輿夫庖丁眉目含情久之陳倉暗度殆無虚夕觀察老牛不勝犁鋤之重廣田自荒復善學痴聾阿家翁之所爲明知暗縱不加深究姨太太得步進步日益驕縱曳三彎油碧之車梳一綰當頭之髻借戲園爲吊膀之地假餐館爲訂約之塲往來俱屬十姊妹出入無非台基家老嫗充蝶使以誆金徤漢作面首以縱慾未幾與某伶通未幾又與某圉人通吃醋爭風破頭出血相率入警局騷姨太存金自贖某觀察家醜不揚匿跡未旬日畫毂雕輪風頭復出矣人謂撑滬上繁華之場面者皆一班注年蕩子余謂濟滬上淫靡之惡習者悉兩種家野騷娼守賭虜平日一毛不拔獨遇是種騷姨太之費用無法以禁制之是亦悖入悖出之報也欲制騷姨太之 
死命者惟有守進德會之箴言其各不以納妾爲榮可矣　　逐臭夫小傳（侍仙外史） 
逐臭夫姓米名異世居海上名所居曰厠與鮑魚之肆遙遙相對其父娶人家遺妾卽紫姑娘也異生時奇臭滿室口則如宋之問之臭自其乳臭時卽能掇取雞狗矢食之津津有味幼善作蜣蜋轉丸戲旣長見屎尿尤甘之如飴又往往搜羅臭物如臭荳腐乾臭乳腐臭鹹菜臭毛荳臭莧菜之類以供大嚼至於酒肉亦必擇朱門之臭一染指焉父母死槪然曰昔羅會以剔糞致富吾遂不能擔 
糞自給乎自是掃糞拾糞以嘗糞果腹每弛担效蟾蜍擲糞自口出欣欣然也見左太冲之懐纸宋公垂之挾書策知皆往其所居之厠也迎候之不遑間或至牛矢堆邊聽張祜之琴而擁鼻焉生平無他友有友曰銅亦以臭著稱於天下臭夫以担糞而賣糞乃益與訂生死交逍遙於糞壤以殁世云有人爲之贊曰臭嗟乎臭夫是賤丈夫夫夫也不成丈夫 
海外奇談 
[炸膠] [  幼齊]  
英國拿勃兒藥廠中有名里特者自出新法造成炸膠一種帶往各國售賣日本武學館曾購試之以五磅炸膠轟三噸之砲竟成虀粉復以三磅炸膠轟十二方尺之石塊亦成虀粉蓋其猛力大於炸彈十分之五云 
　　木能辟蚊 
歐洲有一種苦木能辟蚊將木屑煮水以手足漬之乾後蚊蚋沾其味即倒斃使中國有此木辟蚊之法當無出其右矣 
尊閱閣詞選 
[新軍歌] [  金錄]  
同胞們大家齊來唱個歌兒聽警鐸一鳴轟轟轟睡獅齊猛醒革命軍起義武昌六合同響應推倒滿清奔奔奔妖氛全掃盡病夫國振起精神萬國皆欽敬熱血滿腔凈凈凈洗去奴隷性請看那法美强鄰革命非常狠慘劇堪憐勇勇勇數載始底定我中華頃刻功成從此臻强盛億兆一心奮奮奮鑄造共和政把一片愛國心腸宗旨拿得穏我輩軍人猛猛猛各現真本領那怕他彈雨槍林殺敵不顧命英雄手段逞逞逞團體結得緊 
五色旗大陸飄揚威風真凛凛恊力同 
心恨恨恨共把乾坤整諸鉅公勞苦功高名譽千古震五族團成永永永幸福享平等 
心直口快 
[吾不敢知] [  寒心妄言]  
 
 

Page 10

 
 
南北统一政令纷歧始以建都地點相爭不决繼 
以政府人物物議不定不問大局之阽危担持事已之私見當局者之心志何如吾事敢知清以鐵路押借而亡民國光復而仍舊押借經少數議員之贊成置各省爭電於不顧共和之政體固如是乎吾不敢知鷹瞵虎視險象環生豆剖瓜分事機莫測乃酣歌恒無不恤人言者如故薰心利祿擁兵自重者如故同事爭利越權仇殺者如故見輕社會騰笑鄰邦救時之志士如此吾不敢知辭職者朝發一電乞留者接踵而來臥轍攀轅千篇一律雖然乞留者曷不體諸公谦退之心而遂其高蹈之志耶智者曰此惝恍迷離之一齣影戲耳吾不敢知政未行法未立報律先頒以箝人之口舌蓋恐人有自由之言論而已不得有自由之行動也新政府人物如是民國之前途吾不敢知 
滿清粃政甚多大人老爺之稱居其一然非名之罪也今幸其名已消滅但大人老爺之實惡能爲諸君諸先生所鄙夷而一併滌除之否吾不敢知 
仰天徒懼杞人之憂無地可揮長沙之涙時局如斯何堪設想平心而論真能以國民二 
字充滿胸臆無一毫私欲妄念者宋卿先生耳其他之志士多矣吾不敢知蘇州兵鬨已非一次昨有自寗開回兵隊藉口無餉大肆刦掠通宵槍聲不絕合城驚懼至昨日始稍安謐各兵已將所刧之物掠船裝運而去來日方長後患無極吳民何辜重罹此厄或曰斯即諸君爲同胞所謀之幸福也吾不敢知聞城外被害者不下數百家傷斃尚無確數民政長出示令各舗照常開門如違罰懲不能保護人民之生命財産而以罰懲善其後是何致策吾不敢知 
[吳人口中之阿要可惜] [  立三]  
以美麗可觀之金絲鏡被他人携去出風頭阿要可惜 
以娥媚絕倫嬌好可愛之妓女任變兵搶去消受阿要可惜 
正在妓院中倚翠偎紅一塲好夢忽被變兵驚散阿要可惜 
娟娟好女子酣睡正濃忽警信傳來從睡夢中倉 
皇出走個人兒嬌啼宛轉阿要可惜 
昔爲繁華塲今爲清凉地阿要可惜 
小說 
[皖江血傳奇] [  六合孫雨林]  
第六折遭擒 
（天下樂）（生扮徐錫麟戎裝率衆上）俺只料胡馬前來把戰挑那知同胞反與咱兵鏖這時協力同仇還愁少怎當的　牆自閙起了殺氣兵妖說不盡腹牢騷心中懊惱 
俺徐錫麟與同志三百人共建獨立旌旗欲還漢家天下不料巡防營兵卒心向清廷賣同種之頭顱博一身之富貴豈不可恨麽 
（金錢花）連天烽火蕭條蕭條孤軍被困周遭周遭悲風起陣雲飄鼓鼙動鐵馬驕豺狼輩肆咆哮 
（生對衆介）我等困居斗室四面楚歌外無救援内無糧食進則衆寡不敵退則無路可通陳　君旣戰死於前俺豈肯偷生於後諸君皆青年志士來日方長速走他鄉留此有用之身以圖再舉（衆）願與首領同死誓不相離且此時身困重圍亦無生路也（同下介） 
（懶畫眉）（副凈扮巡防營統領率衆上）統率三軍後勁前茅電閃旌旗日月高穴中虎子豈能逃鼓角如龍呌富貴功名在此 
本統領以部卒三千困革黨於軍械局該黨彈窮食盡束手待擒我成此奇動陞官司必豈非幸事麽（生率衆上）現旣起義不成重圍難解待俺挺身而出罵賊以亡俾我同胞有所觀感 
（尾聲）一生事業今朝了能流血收塲却好漫道我死在重泉恨未消 
（生見副凈介）爾旣作他人之牛馬視同篿若寇仇可將我等縳送賊廷我生而何歡死而何懼（副凈擒生及生黨介）衆兵速將徐錫麟及其黨人押送撫轅聽候發落罷 
（副凈）擒賊擒王戰術高（生）相煎太急痛同胞（副凈）紫光閣上功臣像（生）賣國求榮似爾曹 
 
 

Page 11

 
 
   
 
 

Page 12

 
 
   
 
