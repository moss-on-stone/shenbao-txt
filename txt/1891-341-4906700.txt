# 1891 - 341 - 4906700

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如　　列聖鴻謨乎 
[禁邪教論]  
　　中國之有邪教由來久矣黃帝時蚩尤能爲三里霧意者卽妖術之濫觴乎嗣是而後史書所載如漢之張角妖言惑衆怪誕支離卒至變起黃巾生民塗炭明唐賽兒以一繩妓覓得妖書後遂鳩聚烏合之徒稱兵作亂嗣是而白蓮教起頭人紙馬益復變幻離奇徐鴻儒其最著者也相沿數百載旋起旋滅蔓延數省日尋干戈至嘉慶朝見敢攔入禁門潛圖不軌而王倫以淸水教亂於山左雖曰草宼亦覺跋扈飛揚然則有邪術者必非正人其始惟號召黨徒其後必肆行叛逆而謂禁之可不及早耶前月奉之錦州直之朝揚同時煽禍有謂係白蓮教復熾者有謂係在理教謀叛者有謂係𡃤嘛僧起事者有謂賊人能妖術禁令官軍槍砲不發火者當時以道途遠隔訪事人來信及各西報所登傳聞異詞示敢信以爲實及恭讀十一月初六日上諭前據福德奏報熱河朝陽匪徒滋事當經飭令李鴻章定安裕祿各派弁兵分投剿捕旋據直隸提督葉志超奏在建昌縣三十家子等處剿賊獲勝兹據定安裕祿李鴻章同日奏報迎剿教匪屢獲大捷情形覽奏均悉十月二十至二十五等日奉天所派總兵聶桂林耿鳳鳴等在朝陽縣界連獲勝仗生擒匪首郭澫淐楊明殲斃教首杜把什陣斬賊匪千餘名餘賊敗潰現復添派總兵陸永淸等前往彰武臺門一帶會剿葉志超所派各隊於二十五日在建昌所屬五官營迎剿教匪格殺大頭目傅建信彭太和並斃異服誦咒道匪多名賊屍枕藉奪獲器械馬匹無算平建一帶賊匪頓息現由建昌至朝陽節節攻打並派馬隊由喀拉沁王旗西北一路兠　　理尙爲得手此次直隸奉天派出各軍奮勇爭先每單皆捷深堪嘉尙仍著李鴻章定安裕祿分飭諸將領乘此聲威合力進剿迅將朝陽踞匪一鼓殲除毋留餘孽以靖地方欽此又十一月十一日上諭有僞王李妖師僞領兵侯惠孫等五名均經擊斃之語夫曰教首曰教匪曰異服誦咒道匪曰妖師無論其爲白蓮教爲在理敎爲𡃤嘛僧而其左道惑人揭竿作亂則已彰明較著無待贅言矣攷在理教極盛於順直及東三省教有頭每年一會徒衆演說教規大概以不飲酒　吸烟不穿艷服爲定制違者必黜之然入教者皆秘密異常夫不告之妻父不傳之子以故其中詭計外人罕有　聞至於𡃤嘛僧分爲紅黃二教據云有妖術能咒死生人然亦祗得諸傳聞無從目見至於白蓮教從前最盛於川楚近已死灰不復燃者數十年豈北方偏僻之區尙有陰習其教者乎總之聖人之教惟是文行忠信學者苟得其一卽可終身行之自楊墨之教興而已失之偏僻自佛老之教起而益失这空疏然亦惟淸靜無爲爲我兼愛有背中庸之道尙無狂悖之心奈何後世教術愈多教法愈壞致中國二十餘行省内邪教遍布遂起釁端乎且夫今之邪教亦致不一矣有所謂糍　教者當誦經之日不作粥飯惟製極大糍圑如臼式羣捧而噉之有所謂果子教者教中人羣納　於教首教首示期擺齋教中人咸集齋堂喃喃宣梵唄飢則惟啖果子若獼猴然竟日水米不得沾唇至夜分台散有所謂大被教者其首每年二次巡行各邨落聚入教者於一室製成大被長短廣狹恰與室符夜間麕集被中默念南無阿彌陀佛然深自掩飾惟自稱吃素人亦能爲人超荐陰魂解禳星宿始而鄉曲顓愚之輩羣相信奉且詆僧道不虔誠凡遇喪儀或遭疾病必延若輩諷經禮懴不復傳喚羽士緇流繼而士大夫之隨波逐流者復從而阿附而大被之教遂密布於南方各州縣中矣雖然左道者國法之所必誅妖異者盛朝之所宜楚我不敢謂以上各邪教皆有謀叛之心而今之謀叛於北方者類不離乎邪教然則距而斥之禁而絶之綢繆未雨正在此時非然者涓涓不塞將成江河一星之火可以燎原及至他日逆蹟昭彰始謀聲罪致討則地方麋爛已不免如錦州朝陽之已事矣不知袞袞諸公有以計及之否 
[諭旨恭錄]  
　　十一月初二日奉上諭巡視西城御史麟趾等奏遵保獲盜出力司坊紳董懇恩獎勵一摺著吏部議奏單併發欽此同日奉旨著派載瀅管理圓明園八旗包衣三旗宫兵並鳥鎗營事務欽此 
[本舘接奉電音]  
　　昨由京友電傳諭旨一道敬謹譯登○十一月十三日奉旨桂祥現在出差廂黃旗蒙古副都統著巴克坦布署理欽此 
[玉京寒色]  
　　戶部爲欽奉事俸餉處本年十月十六日内閣奉上諭現在天氣漸寒京師兵丁當差勤苦殊深軫念所有八旗及緑步各營官兵均著加恩賞給半月錢糧以示體恤欽此欽遵於十月十七日抄出到部查此次賞給八旗及緑步各營官兵半月錢糧按照歴屆成案放給八成實銀二成錢文折給實銀並加給辦公銀兩至應賞人等一切陞遷事故總以十月十六日奉旨之日薂計分别賞給相應恭錄諭旨一體遵照並照歴屆成案將應賞不應賞淸單抄　移咨各旗營按照本部單開造具漢字花名淸册統於十日内一律造齊送部萬勿遲延○吏部爲批示事所有前四川儀隴縣知縣饒敦秩服滿本月分呈請分發四川原省歸候補班補用結内叙有同知銜本部查無案據該員係於何年月日在何處報捐抑係勞績保舉於何年月日奉旨應令取結聲明如係報捐卽將執照呈騐如不聲明同知銜案據呈騐捐照本月分騐看應不准其戴用相應批示○兵部爲咨行事職方司案呈本部議覆管理健銳營事務大臣咨以健銳營廂黃旗滿洲前鋒校善祥年老多病呈請原品休致並聲叙該弁曾經隨征直隸山西山東奉天等處打仗多次陣殺賊匪捉拿活賊身受槍傷請援例仍食原俸等查該員旣經老病乞休核與告休例案相符應准以原品休致惟援案可否給俸請旨遵行一本十月二十四日具題奉旨善祥曾經出兵打仗殺賊捉生受傷著以原品休致加恩賞給全俸以養餘年餘依議欽此欽遵到部合行抄單咨行健銳營曁廂黃滿都統查照辦理○吏部爲曉諭事所有十月分月官知縣黃佑麟朱賛廷胡經一魏正儒按察司經歴張德森吏目李聨陞典史蘭維琦等七員相應傳令知縣黃佑麟等四員於十月二十八日黎明赴上諭館伺候考試畢赴午門前同佐雜按經歴張德森吏目李聨陞典史蘭維琦等聽候排班帶領騐看勿得違悞○本年秋季俸米業由戶部分劄通京各倉開放所有王公大臣文職五 
 
 

Page 2

 
 
品以上武職四品以上八旗官員應得本年秋季俸米均由通州中西兩倉支放十一月初二日分給米票限内支領至文職六品武職五品以下八旗官員應得本年秋季俸米左翼四旗劄由祿米倉支放右翼四旗劄由南新倉支領業於二十七日分給米票予限兩月令各員自行持票赴倉支米如逾限不領槪行註銷○漪貝勒之子漙僎指定惠觀察之女於十月二十八日已時行大徵禮漪貝勒備具頭面翠鈿朝珠袍褂衣服鋪葢衾枕各四分並鵝酒豬羊喜餅饅自棉花各四計派二等護衛三等護衛三員蟒袍補褂乘馬列對前引押禮並雇鼓吹手二十四人前列導引由貝勒府經祖家街武王候沿大街直南至西單牌樓二條胡同觀察第宅沿途觀者莫不稱羡至　娶吉期詹定十二月十九日寅時云○富新倉滿監督現在懸缺經祥許兩倉帥委令委用監督光祿寺署丞祥蔭充補富新倉滿監督除札　該員遵照赴任外刻已分咨吏戶兩部曁光祿寺查照矣 
[剿匪餘聞]  
　　京師來信云内廷傳述日前熱河德都統請由神機營撥兵助剿一疏轉達天聽後卽有總理神機營事務正藍蒙都統札駙馬都尉拉豐阿語諸管營各堂願率一旅偏師與逆賊相見於木蘭之境誓必殄滅此股妖氛以紓宵旰之憂擬上疏乞戎事等情尚未悉聖意准否也○傳聞上月二十二日有寄諭飛檄密雲副都統國統制俊迅統密雲旗營練軍馬步前赴古北口扼要防堵以免賊匪入竄○神機營馬步各隊現已一律嚴備倘此股賊匪勢燄再張當先發兵於古北口居庸關喜峯口等四處駐紥聽候拔隊赴敵所派之隊雖未奉有明文然咸謂已點定精字銳字健字利字四洋槍步隊共官兵二千名爲第一起震字馬砲隊内外火器馬隊共官兵一千名巡捕練兵隊官兵一千名爲第二起聽候相繼拔隊赴防云 
[使節回京]  
　　昨接河南開封來電崑錢二欽差己於十三日農起節回京云 
[辛卯科江西武鄉試題名錄]  
陳國華南昌廖榜龍南康黃家璠南昌胡林春鄱陽江錦龍淸江符連元撫州蔡金波安仁徐作鈞新建黃鳳舉南昌孟金榮高安周步瀛撫州余達邦南昌陳定魁豐城羅炳坤新建陶子騫萬載楊飛饒州楊標饒州李濬源貴谿叚高辛萬年楊惟林淸江楊如雲南昌杜寳連通花裘國起新建江福豐城孔得仁進賢葉鈞武寗畢連魁上高劉夢蘭宜春鄒炳峯萍鄉歐陽魁萍鄉曾馨永豐潘子鰲泰和林鳳珍萬安章秉鈞臨川周勝暉臨川羅光華宜黃丁喜貴谿李克昌南城周匡元廣信鄭錫齡廣信方飛鵬上饒徐貴發鉛山江日洪寗都吳鳳梧鄱陽程洪勝樂平樂以成安仁許啓文九江桂松林德安叚達寳南昌賴徐棠南安陳其元貴谿黃非龍興國曾洪昌寗都鍾洪才瑞金 
[邑尊訊鬼]  
　　天津楊柳靑張茂四與婦張宋氏同　紅礬於九月廿七八日後先斃命廿九日由地方報案天津縣委楊柳靑巡檢騐屍悞據地方一面之詞謂由夫婦勃谿自行服毒身死於人無尤遂飭子婦兩人具结棺殮完案此皆已列前報者也而張茂四之死係因童養媳圓房七閱月腹大如瓠其婦以子甫成丁尙不知烏之雌雄叩孕從何而得媳以新臺誣衊張茂四遂致釀成兩命張弟於案結後具控時媳已被誘到津將落平康遂卽飭傳發押官媒以便提同張子訊究然張之被誣未雪媳之不潔未明也上月廿七晚縣署委廉王棣山大令正問案間張子貿貿而來旣至大堂聲稱張茂四寃枉堂上已聞飭帶案訊供而又足將進而趦趄稱爲門吏所阻大令情知有異下堂訊間卽作張茂四口音聲訴被誣覓死一切情由究其魂滯何方稱在城隍廟内大令謂地方人証現尙未齊容於明晚訊間爾能投案否曰奉傳卽到决不遲延惟請於衙署後門出入似無阻碍大令准之張子倒地口吐涎沫逾時始甦着差帶候翌日添傳楊柳靑地方關寳封陳德兩人並派票役技鳳來於城隍廟傳已死張茂四魂魄晚間棣山大令會同邑尊李摶霄明府研究地方關寳封一味支吾飭實有并繼傳陳德飭俱釀命實情免以皮肉受苦始訴媳本不貞受孕爲姑詰責遂以牆茨之羞誣張被屈其婦懼罪一同身死比傳張子張魂又復附體聲寃稱媳閱人已多而破瓜反孕係由孫洛孫已另案管掛在署卽請嚴懲並稱媳係另居於李高氏家其誣指之詞卽由李高氏唆使並請傳究大令謂供詞如畢可卽退歸靜候爲汝昭雪曰我體被壓不堪並求爲釋重負蓋其下葬時係假手於地方將死者夫婦屍棺層累而置婦在上而張在下也時後門已鎖觀者塞堂飭卽啓鑰並焚楮帛俾魂歸廟宇張子僵倒如前提媳訊供所犯各節果相符合屍棺下窆果係積壓不誣當飭補傳李高氏究處聞張子其名曰練　曰傻子蓋非妝點瞞人耳目者觀此則傳曰神降於莘石言於晉固不得謂左氏之浮誇矣 
[潯陽雜紀]  
　　原任九江府鮑伯熙太守仙逝後在潯城省垣兩處開兩督撫藩臬道鎭各大憲均以一束生芻藉申忱悃素車白馬絡繹於途初大日辰刻發引恭舁太守靈輙曁旌表節烈如夫人高氏靈柩登舟回里前導列銜牌執事鎭標選鋒新勁兩營長江水師皆列隊護送刀槍炫日旌旆　風自府署至龍開河士民紳商設路祭七十餘處但覺爆竹喧天烟霧迷目關道李觀察鎭憲何軍門以及文武各員山長幕友紳士等無不執紼相送道旁觀有轂擊肩摩罔不同聲艷羡謂如太守者洵不愧生勞死哀也已○九江道李亦靑觀察以保　爲除盜女衣之要務時屆嚴冬宵小乘間竊發不可不加意防閑乃於分巡之廣信饒州九江南康四府分投舉辦札委　作賓王子壽兩叅軍鄒琫廷秦少山朱楚卿王少尹馳往督辦庶便厖吠無驚鳩氓共樂也○兼理九江府王植東同守以天庾正供理宜踴躍輸將遂於所屬五縣應解本年地丁錢糧委員催解德化委林子豪少尉瑞昌委李明五二尹湖口委朱明齋少尹彭澤委林輔臣少尹德安委鄒琫廷二尹分投催解均於日内就道矣○升授廣西右江兵備道崔第春觀察國榜交卸南昌府篆後爲其公子完婚佳婦佳兒承歡膝下洵極天倫樂事觀　携帶瀛眷由水路赶程於初八日抵潯拜謁鎭道乃同城各員宦海相逢稍伸契闊俄而各員次第答拜輿馬盈門聞觀察小作勾留卽日啓　赴粤也○有湖北船之梅姓者常在潯城爲各紙號裝載信貨前日裝紙來潯起卸後又爲各號裝白米黃豆一百餘石及紅白糖煤油海帶等貨駛往湖北興國州初四晚行至龍坪地方忽狂風怒吼波浪掀天舟子無計可施艇遂傾覆貨物悉付東流舟子共三人幸得誕登彼岸死裏逃生眞非常僥倖也忽憶及鄭德懋店托帶元寳一隻尙在船中乃復入水取出送還該店璧返秦庭珠還合浦舟子之臨難不苟盖亦有足多者焉○九江福興信局代吳城某店購土十包存放客廳適輪船抵埠收發信件十分怱忙示暇檢點一轉瞬已失所在回憶頃間有一人在此吃水烟遺下雨傘一柄褡褳一個内有錢四百文所購之土或者被此人盜去遂請保甲局查緝越三日信局夥在　衣　將其人認扭送保甲局朱委員訊問之下其人傳姓李名長貴湖北人現在小池口開設土店不認竊土朱委員謂爾與信局素不相識不應貿然前往吸彼水烟　且旣作不速之客何以怱怱出門致遺矢雨傘褡褳等件喝令用刑脫却布袴見兩腿有板花笞責後仍不認竊土朱委員以未見贓物未便究辦飭令送縣管押旋有人赴縣具保謂李係武職人員羅大令准其保去旋派人潛往小池口一帶查察李平日作事如何再行核奪○九江對岸陳家營地方有一婦懷胎十月臨盆時產下一孩手足身體儼然人也而頭則似蛇母惡之不與以乳閱兩日卽斃是何祥也願以質諸博物君子○東門外某甲世家子也祗以癖戀烟霞遂在芙蓉城中南面稱王痼疾日深家資日耗其妻憂忿成疾致不永其天年遺一子僅五齡甲水窮山盡黑曰二飯幾　不能供給不得已仍將掌上珠　與某船上得錢三串兒戀父甚嬌啼不已船主惻然不忍聽其父子分離還其子而贈以錢俾賈果餌供兒食甲得錢後赴烟館倘徉數日依 
 
 

Page 3

 
 
舊兩手空空又將兒賣往别處一去不回不知此後尙有可計作烟霞供養也恐不免作街頭無褲公耳紈袴子弟下場如是嘻可慨也 
[要犯病斃]  
　　鄞縣監中有要犯一名於月初某日病斃當經禁卒報縣由縣備文詳府胡太守札飭鎭海縣於初九日下午到寍在縣署大門口檢騐委係病斃卽飭備棺收殮發壇掩埋 
[蛉洲記勝]  
　　長崎來信云前者建商豫和號執事人王姓頸間患癧敷治二三年而愈愈後背生痬且更四肢癱瘓轉側需人屢延日本内外科治之百不一效奄奄床席者數月矣現由華醫投以參附等補劑精　稍振飲食略加然根柢已深一時難於盡去有日婦慫恿招一仙人救治仙人者假神道以設教尃爲人施藥治病盖巫覡之流亞也某日晚上仙人貿貿然來傭　皆喜曰大仙降臨我家主人马眞福分非淺哉於是請其登樓仙人卽向王牀前鬼鬼祟祟口中復羅羅囌囌不知作何語衆人問用何藥仙人厲聲曰應用人胆衆訝之謂人胆從河處得來仙人曰我有遂囑傭婦隨至其家在篋笥中搜出一包謂此卽人胆給錢許并囑曰此物甚貴每錢須償洋銀十二圓俟明日旭升時服之當見效王本庸愚奉爲至寳及服下依然如故同事有識者遂代爲定計送仙人錢數百文如必欲索如前數當呼捕拿懲盖此種妖言惑衆之人亦爲官所嚴禁也○今年初夏有由上海逃來之婢女二口據稱主母凌虐難堪本欲逃往天津誤附輪船以致來此我大淸理事官張子豫司馬恐有歹人拐帶飭捕帶上問供得悉的係逃誤至此且誓死不願回申司馬念其零丁深恐轉徙異鄉必致爲人所誤遂收留在署並詳奉星使諭令爲之擇配近日華商之年已及壯尙賦鰥居者或由親友慫恿或由自已作主禀求理署給配共有五六起司馬以此係終身大事務須人品相宜且不得爲人妾媵故尙待飭查後始走云○上月二十八號官報云衆議院失愼旋卽救滅院内書記官長曾　荒助申詳松方總理大臣曰明治二十四年十一月二十七號午後十一點鐘時本院談話室四側煖爐前起火卽經救止僅燒去燒爐四圍材料由此爐製法不盡善之故云當道有鑒於去年燒燬議院之事遂下令禁用煖爐攺用湯爐日人名湯爐曰湯僕刻已製造七百具以便分用矣○此次愛知岐埠福井等縣地震後各處善士皆出募捐長崎紳商復設音樂幻燈會由英法美三國領事夫人公子賛成設會於舞鶴座中本月四五二號午後六黠鐘時開會座中陳設一新先以中國日本西洋諸音樂由東西伶工合奏分奏各盡其妙繼之以各種幻燈現在此次地震滲狀及今古奇事蓋卽影戲之類也屆期觀者人山人海後至幾不容揷足聞所得會貲不下千餘亦須解往災區賑濟云 
[叚橋殘雪]  
　　錢塘縣伍大令現奉藩憲劉方伯飭知補調寍波府鎭海縣缺所遺錢塘縣缺尙未知何人調補○肉鋪就地收賣花猪寥寥無幾有所謂毛猪者遍身黑色來自上江現近年終客猪價貴某日在枝頭巷肉業會舘演戲齊集各店主議增價錢每斤核定一百四十文 
[廣南仕版]  
　　藩憲牌示佛岡直隸同知缺委候補同知黃嘉敬署佛山同知缺委廣糧通判劉傳林署增城縣缺委電白縣楊逢篁調署電白縣缺委另補縣王承彦署陽山縣缺委平遠縣辛元澤署順德縣魏傳熙潮州南澳同知黃鎭南普寗縣雲落逕司李德新澄海縣漳林鎭司陳沅之均着各回本任 
[縣試二述]  
　　華婁縣試正塲案於初九日發貼示期十二日仍在校士館覆試今將前列照錄左方淦華陳秉淦沈銑張翼沈淇姚貞義鄡逢辰張昌禮周佐治沈福來顧周道陳宗環俞安璋顧雷王承耀顧禮模范宗仲周維韾張道源孫則康耿葆○婁陸祥霖何祖　張錫謹　文𦸼陳醉經錢葆珍杜葆璇平其政胡常忠王始杰周麟振封作孚金任曾禧張永迪吳會英王家侲陸濓顧葆康湯豫蓀○華亭吳堇村邑侯於十一日二點鐘傳集前二十名於内花廳面試分五人爲一題照錄於左任土地者至莫良於眸子發乘矢至西子坐以待旦至而詩亡大桀小桀也至愈於禹 
[上海縣試初覆案]  
　　上海縣於前晚十點鐘發初覆案並示期於十四日在縣署二覆今將全案抄錄左方王濬善單慶銘張秀芝金祖圻林祖濬凌鑑冰鍾樹聲劉至彊張國衡朱維垣陳漢英張慶橺陳球潘董衡徐瀛劉榮晋秦錫籌陸培業顧宗堯黃錫福陸紹機陳源燦沈宗鈞年家驥周文毓高鳳岡沈樹堃陳名桂胡本廉謝肇昌徐蔭曾郁鍾俊張其枬周光勳李樹聲黃兆瑜郁鐘鼎李希哲葛尙冲何錫熊潘俊麟蔣廷珍董學禮沈汝　金爾音郭廷杰江兆陞康鴻機徐蔭桐張祥飛穆湘瑶李維烺尤愼蘇廷襄黃鍚增葉懦藩郭梓如朱淵艾棣靑周行貴瞿詒孫盛朝爵張秀峰毛熙楊士照潘錫科年兆澄趙斌杰李國楨陸紹云顧文郁何錫鵬朱潤淸沈兆梁年兆椿王琪李顯禎周兆齡諸崇湘顧驥沈焜黃文郁朱禮恭沈慶彬萬寳盈郁鐘圻黃明義蔣家鳳艾惠靑曹永年徐　徐熙載王錫疇朱濟淸陶於何唐祖寅趙世張沈亮　戴兆熊巢吉孫錢允中王珍成光鉞沈慶鎭葉爾松曹廣鑑蔡鵬張階侯紹祖蔣國順金殿奎顧淇何仁浩曾澤民秦錫琯徐昌言周同德湯祖基洪燦章葛士洵林祖澤金文藻章徵張祖欣李慶星劉欽藻唐祖綱喬慶璜喬以仁丁鈞鑑唐祖網潘覲墀徐寳深劉欽贊艾棠靑諸修槱 
[英界火災]  
　　本邑四馬路西沿泥城河會香里西口北隔壁有洋房一所計共五幢某西人携粤婦居焉昨日上午九點鐘時樓上火爐失愼以致延燒板壁霎時暖穿屋頂捕房鳴鐘報警各洋龍如雲之集捕頭督同中西捕探分投彈壓並舁藥水龍相助俄卽撲滅廈　焚去樓面五間樓下稍有損傷仍未坍倒屋内諸物則已毁壞無餘矣 
[縣署瑣案]  
　　陳信泰投縣控稱小的係寍波人向爲藥材生意去年七月間憑媒娶馮彩保之女阿毛姐爲妾僦居大東門外太平弄地方不料毛姐不守婦道私與葛子藩姘識日前携取衣服洋銀約值數百元乘間遠颺爲此投案喊控求恩提究袁大令准詞飭提到案於前晚升堂集訊陳投案伸訴前情並求究追大令問陳曰爾何時娶馮女爲妾答稱馮女於去年七月間至小的家中迄今尙未成禮馮彩保供稱小的係無錫人開設洋瓶店與陳居處相離不遠小的祗生此女尙未字人陳屢挽友人向小的關說欲娶小的之女爲妾小的尙未　　陳日日至小的家中閒坐此次實被誣控求恩明鑒馮何氏供稱彩保是小婦人之丈夫餘語與彩保略同阿毛姐俯首無詞大令得詞以兩造各執一詞飭將原被分别交保　候查明核辦周云堂喊控王玉林萬正和藉端拆梢袁大令准提到案並據　役拿獲案中竊犯富林村解案前晚大令升堂研訊周訢稱保本邑人現開小烟館前日有王萬二人以小的容留竊犯富林村在家有意尋釁將店内烟具一倂攫去爲此來案喊控求恩訊究王萬二人同　富林村竊得各物陸續寄存周處小的等並未攫取烟具叩求明察富供稱小的先後犯竊所得各贓均托周銷售並據南匯縣捕役投案禀稱富林村尚竊南邑趙三老爺之物請將該竊帶回訊辦大令准之卽將富交該捕帶去王萬二人藉端尋釁不安本分判各笞五百板具攺過結開釋周旣容留賊贓尙敢來案　控實屬狡猾判枷號十天示衆 
[英界公堂紀事]  
　　寍波婦人王洪氏扭汪昌年至公堂訴稱小婦人僑居虹口夫故後無以餬口日爲人糊自鶆火匣曾與同鄉人汪昌年私識至本年五月與鄰婦湊出洋銀六角王洪氏四角尙有二鄰出洋二角合買呂宋票一條得中頭彩倩汪另托其叔于田持往照對竟被呑 
 
 

Page 4

 
 
没銀洋四千五百元二鄰不依一再理論始交出一千五百元王洪氏向索三千元經人理勸折給二千元其洋分存四家店鋪各五百元立有議據存摺旋又被汪收去五百元現在汪偕寡嫂徐氏將小婦人驅逐是以奔投案下陳訴議據存洋摺呈電宋二尹飭王洪氏明白具呈靜候訊斷○曹林氏訴稱小婦人與曹發茂私識今被曹擊破頭顱宋二尹飭候訊供核辦 
[法界捕房瑣案]  
　　上月著名蟻棍毛桂松藏匿被誘來滬之黃巖女子許阿鳳希圖價賣經包探查獲解送公堂朱森庭明府訊明實在判令笞責荷枷昨晨復命將毛帶案問目下枷期將滿爾能否痛攺前非毛一再求恩聲稱小的嗣後不敢再犯矣大老爺若察得仍有前項事情處死不悔明府謂爾旣已知悔本委亦可格外從寬著笞責三十板○積竊劉阿登吳阿福王阿生串竊虞順生麻袋經抱探拿獲解案朱明府研訊之下判令笞責荷枷昨晨正欲施刑劉　稱小的腿上板痕潰爛求恩免責明府飭包探細察臀間實在膿血淋漓遂著先行枷號待期滿再責吳王當時枷責一併押令遊行示衆○車夫王阿寳抛失胡生記東洋車一輛以致扭控朱明府判以笞責荷枷昨晨提案王一再求恩明府察得王情實困苦著事責一百板免枷經租車輛之潘杏生仍照原斷笞責四十　○劉蘭芳方瑞初徐子勤在嘉興附柴福生烏山船來滬失去洋銀八十餘元控諸公廨朱明府提訊之下著船埠頭張春生代爲料理此已詳死報端昨晨張禀稱洋銀早經小的料理現在失主已啓行矣明府謂原告若不允從仍當向爾追究張唯唯而去○金利源棧房工人劉三河竊客人所寄高麗參經抱探查獲向收買賊贓之柴才喜處追回參價銀一半劉因無錢可繳朱明府判令枷號目下枷期將滿昨日飭帶至案諭令疎枷開釋○前者鄧仁才竊取虹口天主堂洋　檯兩對經包探拿獲人贓解案朱明府訊供之下判令枷責昨因期滿帶案釋歸○劉守華混用銅洋經包探拿送至案朱明府判令笞責荷枷昨日枷期將滿劉妻携女孩投案求釋明府允之○前日捕房抱送監飯之畢松培偕收租人魏士林潮州人　正長投案由畢禀稱祥和成烟館主劉文蘭付出期票洋銀六十元過期不付閉歇脫逃旋由魏訴稱劉欠房租洋銀四十九元邱訴稱劉欠會洋三十三元復同訴稱店内尙有生財請飭差扣留以償所欠朱明府准之飭包探帶原告前往檢點物件抄懷呈案昨晨畢將堂倌方某送案訴稱店中烟槍等物均被朱松生取去如今朱避不見面方亦取去烟槍一支明府訊問之下方供稱有押櫃洋廿七元在店立有收單今店主已逃小的見衆堂倌紛紛檢取物件因亦取烟槍一枝明府謂烟槍一枝能值幾何終不足抵所欠之數著將原槍交出再行核辦 
[孝善可風]  
　　謹啓者敝堂接奉敬畏齋大善士來函有柱記壽記兩大善士因父病祈求速愈樂助施寒衣經費洋各一百元又遂記大善士求祖父安康樂助施寒衣洋五十元合共洋二百五十元又奉眞州徐少卿仁翁來函有無名氏大善士助施醫藥洋三十五元又樂助山東工賑洋六十五元先後祗領欽佩交深推錫類於孝思恩周挾纊切哀矜於貧病澤被災區天佑善人康彊逢吉神欽陰德福壽齊臻奉揚仁風以告同志[  上海六馬路仁濟善堂董事施善昌謹誌]  
[善氣回春]  
　　謹啓者敝堂接奉黃福曾大善士因患痢疾祈求速愈樂助山東賑捐由延康庄交來英洋二百元祗領之餘仰見胞興爲懷痌瘝在抱從此喜占勿藥憑善氣以召天和更徵　集延年證善緣而頌生佛功德無量報施有憑謹登報章以當福劵上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十七年十一月初二日京報全錄]  
　　宮門抄○諭旨二道錄前○發抄硃批五道○閩浙督卞奏閩省福泉等府屬被災分别查勘撫恤情形摺○將軍裕奏請開復　員片○將軍依奏購辦軍火籌撥經費片○直督李奏揀補叅將遊擊片○又奏科布多官兵換防情形片○湘撫張奏據　代奏片○閩督卞奏擬令藩司帮校武闈片○十一月初二日刑部都察院大李寺廂藍旂值日吏部引見二十三名禮部七名宗人府九名○禮王等謝賞在西苑門内騎馬恩○德銘謝授察哈爾都統恩○許庚身假滿請安○信侯除樹銘明桂各請假十日○召見軍機○悳銘薛允升周德潤○發抄劉秉璋奏請以督標中軍副將徐聨魁與阜和恊况文榜對調奉硃批兵部議奏欽此○又重慶鎭錢玉興到省飭赴署任奉硃批兵部知道欽此○又候補道唐承烈等期滿奉硃批吏部知道欽此○又請加彭新兩縣禀增分貢奉硃批禮部議奏欽此○又順慶守苗頴章病故奉硃批吏部知道欽此○○頭品頂戴閩浙總督臣卞寳第跪奏爲閩省福泉等府屬猝被風雨水漲卽退委員分别查勘撫恤情形恭摺具陳仰祈聖鑒事竊福建省城自本年八月二十一日辰刻起細雨連織午後雨勢漸急至晚狂風怒號大雨傾盆直至二十二日黎明始息飭查城鄉雖有積水漸卽消退尙屬無碍惟福州府屬福淸縣南門外五馬山等處出蛟又值風雨猛　城内水深丈餘七八尺不等東南水過城牆四鄉低漥田園多被淹浸房亦有倒塌海口及内港船隻冲失不少經官紳多雇民船分投救援撫恤存活甚多查計淹斃男婦三十五名口幸水漲速退晚稻尙可收穫不致成災長樂縣城地勢尙高各鄉水深二三尺至丈餘不等冲壞漁船四隻倒塌民房三十餘間淹斃人口一名田禾間被冲壞水卽退凈亦尙無碍泉州府屬晋江惠安南安同安安溪等縣同時被雨城鄉均遭水患晋江所轄各鄉倒塌民房數間惠安南安等縣所轄民居有冲塌均無損傷人口同安近城各鄉溪流匯合之處水勢過急坍壞民房五十餘間東南各鄉冲塌二十餘間人口查無淹斃安溪所轄西南各鄉被雨較重共坍壞民屋三百餘間壓斃人口三十名當時由縣分别資䘏幸各縣水退甚速被淹田禾均無大碍據各該縣禀由藩臬兩司糧鹽二道會詳前來臣查閩省福州泉州各府屬此次風雨大作驟致水漲雖卽時消退不致積久爲患但亦不無損傷查核情形福淸安溪二縣最重長樂同安等縣次之被水窮民不免流離失所現經分飭各該府委員分投前往逐一查勘妥爲撫恤以期仰副聖主軫念民依至意謹薛摺具陳伏乞皇上聖鑒謹奏奉硃批知道了着卽分飭查勘妥爲撫恤毋任失所欽此○○裕祿片再奉天紳士戶部員外郎彭廣璞前被宗室恒泰呈控抗债鄒弔等情經前將軍慶裕以該員因債涉訟控帳抗傳附片奏請將該員先行革職以便勒傳訊究於光緒十一年十二月初三日奉旨彭廣璞着先行革職勒傳歸案該部知道欽此彭廣璞於叅革後屢經提傳迄未到案僅據該革員堂弟彭廣儒在案與原告宗室恒泰等算明帳目將所欠東錢七萬六千九百餘千由彭廣儒如數交由債主具領其揑寫帳目該革員是否知情綁弔恒泰是否屬實該員未經到案無憑質究定卽復經前將軍慶裕附片奏明仍勒傳該革員歸案訊究明確另行卽結於光緒十二年七月初六日奉旨知道了欽此欽遵在案兹於光緒十七年六月據該革員彭廣璞呈稱前因痼疾纏線不能赴質現在病已痊愈理合到案投審等情當經臣行飭宗室族長傳送宗室恒泰到案督飭發審處委員提同質明彭廣璞先開廣源長字號積欠李同澤所開之廣生泉東錢七萬六千九百饑千後因廣生泉歇業將鋪底兌給宗室恒泰查帳向廣源長索欠廣源長鋪夥曹治以帳非恒泰應索心疑是假因而揑改不認並欲將恒泰綁弔經人勸散彭廣璞維時在京供職實示與恒泰謀面前次備訊因患病未能來案亦非避匿抗傳等情錄供詳請核辦前來奴才查例載凡被叅革職訊問之員審係無辜卽以開復定擬不得稱已經革職無庸議題覆等語此案該革員彭廣璞因錢債被控所欠錢文前已交淸祇以揑寫帳目與綁弔宗室各情未經到案質明因仍奏請勒傳質究現據來省投案訊明揑寫帳目係該鋪昔存今故之執事人曹治所爲該革員並不知情是時在京供職未與宗室恒泰謀面被控綁弓一節亦伊鋪夥所爲正欲綁弔經人勸散該革員實未在塲其日久未能到案亦委因患病所致查核案情尙無不合旣屬審係無辜所有該革員原叅先後革職之案自應奏乞恩施准予開復以符定例宗室恒泰於呈控彭廣璞綁吊一節控詞失實本千例擬惟尙疑出有因且事在恩赦以前應請免議除咨部查核外理合附片具陳伏乞聖鑒訓示謹奏奉硃批該部議奏欽此○○依克唐阿片再去年曾經奏派委員馳赴廣東置辦大小輪船材料運回修造以便巡江而期迅速等因在案又查原摺除由總理海軍事務衙門分年代購洋槍一萬杆以備將鶆戰陣使用外所有尋常馬步各營操演之槍械軍中尤關緊要故於今歲夏間派員赴津另購馬毛瑟槍一千二百捍隨購子母三十萬粒步來福槍三千杆統俟運到卽行分各營以便尋常操演惟此項輪船槍械價值　脚以及修補各城舊存槍砲並各軍零星辦公經費旣不能由戶部另行請欵又不能由地方設法備籌擬由鎭邊軍各營夫價暫行撙節挹注以濟當務之急爲一時權宜之計俟將各欵應須若干卽由夫價項下隨册抵銷除咨總理海軍事務衙門戶兵工三部備查外理合附片陳明伏乞聖鑒謹奏奉硃批該衙門知道欽此　○○李鴻章片再直隸提標中軍叅將許春浦病故遺缺前以總兵銜儘先叅將俟補叅將後以副將儘先推補之通永鎭標中軍遊擊譚興魁請補並請以儘先遊擊通州協左營都司沈大鰲廾補遊擊經部以譚興魁儘先名次在後應令另楝儘先在前合例人員請補等因臣查提標中軍叅將爲各營領袖提督常駐蘆台海防該叅將仍居古北口凡提署應辦事宜悉令認眞經理並須協和士卒整頓操防責任極爲重要非廉明幹練資深望重之員不足以資表率譚興魁老成幹練熟悉營務歴任遊擊二十餘年資勞甚深前署是缺整軍經武緝盜衛民諸臻妥善以之請補是缺人地實在相需名次在前之儘先叅將雖有吉成功陳臻源張祥瑞李正昌賀且勤康振邦陶仕傑竇克明許貴傅廷臣等十員惟與此缺均不相宜未便遷就請補致滋貽悞定章員缺緊要實在不得其人准將名次在後之員聲明請補譚興魁儘先叅將名次在二十名以内核與聲明請補之定章相符仰懇天恩俯念員缺緊要准以譚興魁補授提標中軍叅將所遺通永鎭標中軍遊擊仍請以沈大鰲廾補實與營務大有裨益理合會同直隸提督臣葉志超附片具陳伏乞聖鑒訓示謹奏奉硃批兵部讒奏欽此○○李鴻章片再准科布多叅贊大臣來咨光緒十二年直隸派赴科布多換防官兵今已五年班滿將兵全數留駐其官弁另派前往更換等因計册開應換官弁九員内叅遊一員應於旗員内揀選查有提標三屯營遊擊長福堪以派往其餘官弁已飭宣化鎭照數揀派從前此項官兵係由山西大同出口道路遙遠往往阻誤上屆經臣奏准援照烏里雅蘇台換防官兵攺由張家口台站前進照例供給駝隻遂能迅速到防此次應照上屆成案伋就近分起出張家口由台站供應駝隻前進其應領鹽菜米折借支等項照案飭口北道核給以利遄行除分咨外理合附片具陳伏乞聖鑒謹奏奉硃批兵部知道欽此○○張煦片再據前江西南贑鎭總兵鼓勇巴圖魯陳金鰲呈稱前於同治元年閏八月因舊傷舉發咨請前江西巡撫沈　　奏請開缺回籍就醫十月十四日奉上諭着准其開缺回籍調理欽此交卸回籍三年十月經前湖南巡撫惲世臨保奏金鰲忠勇樸　馭兵有法遇有提鎭缺出請旨搉用奉旨陳金鰲着交軍機處存記候旨錄用欽此因勞傷過重直至近年始克痊愈伏思金鰲草茅寒素起自行間歴荷聖恩搉膺尃閫何敢稍耽安逸自外生成一俟料簡行裝卽當泥首宮門求賞差使藉報涓埃等情呈請代奏前來除咨兵部外相應據情代奏伏乞聖鑒謹奏奉硃批兵部知道欽此○○卞寳第片再臣六月間感冐風暑冡恩賞假二十日調治假　尙未全痊力疾銷假視事迄今仍未復元本科武闈鄉試例應臣監臨主考查馬步射爲日較多自朝至暮誠恐精神未能周到是否中靶看視不淸擬令署藩司張國正帮同校閱以照愼重理合附片具陳伏乞聖鑒謹奏奉硃批知道了欽此 
 
