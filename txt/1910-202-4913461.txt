# 1910 - 202 - 4913461

 

Page 1

 
 
   
 
 

Page 2

 
 
   
 
 

Page 3

 
 
[第一張]  
　　上諭論説專電緊要新聞一時評 
[後幅]  
　　緊要新聞二分類新聞瀛談稗史 
[第二張]  
　　地方自治本埠新聞 
[後幅]  
　　要摺小説國外新聞來函 
上諭 
[監國攝政王鈐章六月二十二日内閣奉]  
　　旨加恩御前行走之阿拉善親王塔旺布嚕克扎勒着戴三銜花翎欽此軍機大臣署名奕劻世續鹿傳霖假那桐吳郁生 
論説 
[書研究各學堂奬勵章程報告書後（葆元）]  
　　往者江蘇教育總會。有教育法令研究會之設將以匡法令之絩繆。策教育之改進。一時。識時之彥。讀書談道之俊傑。無不聲氣相應。并力討求。意甚殷也。而其研究各學堂奬勵之報告。亦適以是時行於世。其研究問題。綜分三端。（一）中等以下之畢業生。除給與文憑外。奬以科舉時之生　等名目。於教育上有無妨礙。）二（上開各項奬勵。於實業上有無妨礙。（三）畢業奬勵實官。於政治上有無妨礙。閒居多暇。因得備覽其説。覺奬勵之當廢。已灼然無遺蘊。顧或有遲迴審愼於遲早之間。以爲驟廢恐。反召禍者。故於雜評内。條附數行。補其未逮。於奬勵之决當速廢與夫速。廢之决無害於教育。尤三致意焉。退而自維。若有未盡。竊以爲奬勵不廢。其禍决不止僅及於教育實業政治。如報告書與雜評所言而已也。顯必及於生。計隱且及於國。風生計。蹙則。召内憂。國風敝則重外侮。消息所繫。至可寒心。因著是篇。以廣吾意。 
　　夫科舉之陋習。今猶未絶於人心也。奬勵之極敝。必使天下之人。不於學課優劣。成績美惡置輕重。惟以奬勵有無。得奬勵厚薄。爲鑑别之的。苟得奬則縱極惡劣。羨而賀者相環也。奬愈厚。羨而賀者亦愈盛。不得奬。則縱極優美。路人鄙之矣。是以爲學生者。非有生貢舉人進士之出身。州縣部。曹編檢之實官。終無以自彰其學。而世人亦决不之信。揆之社會現狀。吾言豈盡誣耶。則率土之民。相率而趨於官者勢也。 
　　吾聞之。一國之中生利之力。逾於分利之力者。其國用紓生利之。力敵於分利之。力者其國用平平非佳朕也。生利之力。弱於分利之力。者其國用蹙。猶之人身血脈停滯呼吸衰弱。亡有日矣。今夫官寒不能自衣。渴不能自飲。飢不能自食也。而嗜欲必奢。服御必糜。美好必盛。酬酢必繁。力不足以致用於國家。所需乃倍於常人。至實業學堂。所以培養實業人材。拓一國生利之源也。今亦一律奬以州縣部曹編檢等官。則非特奪其生利之途。且益其分利之力。使教育而果普及將至普天之下。率士之濱。無一能創一事開一利。以應國家之需者。舉國皆分。利則國用罄。國用既罄。其爲。患之烈。又豈僅如血脈停滯。呼吸衰弱時哉。 
　　且今之天下。非富庶也。内外章奏。無不以庫欵支絀爲言。疆吏無欵。請之部臣。部臣拒不應也。部臣與部臣亦然。部臣無欵。請之疆吏。疆吏亦拒不應也。疆吏與疆吏亦然。民窮財盡。端已見矣。加以天災流行。饑饉荐至。司 
 
 
 

Page 4

 
 
國政者。節不急之流開。未濬之源猶。懼無當奈。何又奬學生以官。驟增數千萬分利之人。重爲吾民蠧耶。既不節流。又從而張之。既不開源。又從而閉之。雖欲國用無罄。又安可得。古聖之言曰。生財有大道。生之者衆。食之者寡。爲之者疾。用之者舒。則財恒足矣。三覆斯旨。爲之慨然。彼齗齗焉主持奬勵之敝政者。獨何心哉獨何心哉。　　　　　　（未完） 
專電 
[電一（北京）]  
　　度支部澤尚書昨與各部堂官集議各部用欵澤尚書堅請裁减各堂官以即使竭力裁減所短尚鉅請速設法議至數時之久仍未解决 
[電二（北京）]  
　　攝政王面諭樞臣飭部籌議取締錢號辦法 
[電三）北京（]  
　　東督錫良吉撫陳昭常各電樞府日俄協約成立諸事棘手請速另簡幹員接替免致貽誤 
[電四（東京）]  
　　日本報界接桑港（舊金山）電稱美國陸軍大臣狄琴孫君現到飛列賓電復紐約報云日美兩國紛爭之説全無根據本大臣此次到日深信日美兩國不能有戰爭兩國須互保平和始能增進利益 
[電五（東京）]  
　　日本赴華實業觀光團長近藤廉平君於陽歷七月二十七日夜請待東京實業家主要之人報告在中國各處備受歡迎並謂中日兩國商業有密接之關係 
緊要新聞一 
[萊陽官塲之一面觀山東]  
　　協統葉長盛總兵李安堂致魯撫電大帥鈞鑒濟密統領職鎭前在姜山出示限期解散當經電禀發電後據水溝頭紳商來報謂該處脅從已遵示解散請即進兵鎭懾並謂曲逆實無和意藉和緩軍乘隙攻城現在攻城甚急等語遂派中路馬步先進迄抵水溝頭莊外沙河邊詎有餘匪先行開槍該隊亦卽迎擊約戰十餘分鐘匪傷一名旋卽退散統領職鎭接據報告卽督大隊接應初六午刻抵水溝頭查此處距城五十里民多被脅一經示勸遂多解散所開槍者曲之悍黨因見勢孤逃回匪藪正擬再籌勸諭之方適接楊道密函知匪已攻城數次萬分危急頃刻難保即於是夜飛速赴援黎明後行至距城十餘里即遇匪黨萬餘分路先擊曲逆在白林莊山上督戰仍擬勸散奈匪勢兇猛槍砲如雨不得已亦開槍砲回擊城内官軍接應會合鏖戰三鐘之久逆始大敗竄距白林莊該莊爲曲逆之家亦即匪藪督軍進勦巢穴遂破良民早經逃去據擒匪云我軍酣戰時曲逆率黨百餘逃入山内惟山徑多歧居民櫛比且城圍已解未便搜捕致有驚擾是役擒獲匪首李秀山一名匪黨五十餘名斃匪約百名左右並獲槍砲百捍刀矛火藥無算陸軍二十標陣亡兵一名中路馬隊前被擄四名聞皆中害張令學寛見面及憲賜支電鈞函告示奉到時隊已開拔敵情已現救城事急萬難停止是逆黨圍攻城池焚掠地面抗拒軍隊戕害兵丁種種叛逆歷歷可指若再遷延勢必滋蔓統領職鎭先行勸諭以解脅從次加懲創以殲逆黨良莠自分民心自服仰副我憲削亂安民至意除會同楊道奎令安民外但曲逆竄入山内仍恐招集羽黨一面設法嚴拿一面籌辦善後海陽聞尚靜容商楊道查辦長盛安堂叩庚 
　　正任泰安縣張學寛上魯撫禀竊知縣荷蒙憲檄委赴萊陽查辦曲詩文聚衆一案奉委後於初五日乘輪赴萊本日五鐘至欒村雇騾前進二更後至戚姬鎭皆黑不辨道路當覔土人持燈引導初六天明至萊境詢問居民俱言賊踪遍地行人已斷不知確信並阻知縣前往知縣諭以大兵已至保衞爾等並宣示憲台恩諭旋經過張管寨雙山社神山社店埠山後等處各郷社長耆民均願隨同前往保護該處皆有逆黨安放暗卡遇有行人即綁縳搜翻有無公文然後聽過賴郷長耆民前行開導旋各濳散本日二更餘抵水溝頭得遇鎭統憲由姜山督隊到集比即進謁諭以四點鐘入城可隨隊偕往初七日四點鐘大兵由水集拔隊行至腰家莊有匪黨結隊邀截鎭統憲猶不忍遽勦傳令解散詎匪反開槍攻擊傷兵一名鎭統憲始傳令開槍擊斃匪徒多名追至九里河及伯林莊老巢奪得新鑄大砲三尊舊牛腿砲三尊抬槍八十餘桿攻城雲梯草袋綿絮檔牌掘城鍬鐝火藥子彈無算十二點鐘直抵城下圍解城開知縣入看城民俱各饑無人色據云糧已將斷居民皆忍飢節食以餉守陴之士尤可危者初三四等日連遭大雨城上幾不能站立幸賴楊道督飭奎令並楊令高令親自日夜巡視甚至槍子飛擦奎令帽簷奎令等猶植立不退遇有被傷之士親爲撫 
 
 

Page 5

 
 
摩以故人心固結得以支持危局該逆之兵皆釘鐵皮於門爲盾負之以進城上雖開槍互擊然前蹶後起毫不畏死存亡呼吸間不容髮實屬堅悍異常逈非尋常聚衆可比此次雖幸賴大兵擊退然連日所有前驅之匪皆係該逆持槍威逼各莊民人在前攻打稍有退縮該逆即在後用槍轟擊以致進退無路被脅身死實屬無辜可憫知縣詢問至此慘不忍言並問城郷各民均言曲逆所以謠惑多人委係藉口巡警教育自治各董聲稱但與董等爲仇並非仇官仇民以故深得衆心固結至此其爲狡惡尤堪髮指現在鎭統憲督隊駐城該匪等懾於兵威脅從均已解散惟聞該逆死黨尚有嘯聚自應聽候鎭統憲分别勦撫仍會同奎令出示曉諭在案惟是郷民究竟識字者少不如有人詳細開導收效較速已會同奎令召集各郷長耆民反復宣示憲台暨各憲痌瘝民瘼軫念無知但能解散不追既往之至意令其回里轉諭郷民各自安分歸農勿再甘爲不法至干誅戮該郷長等均感激涕零遵諭前往正議辦間登萊州道亦委崔令齡山海陽到縣携帶告示沿途曉諭張貼據云所過村莊均已安堵無恙堪以仰慰憲厪其首要並死黨鎭統憲暨楊道如何剿撫應由奎令隨時禀報所有知縣奉委查辦情形理合禀請憲台鑒核 
　　萊陽縣奎保上魯撫禀竊照萊境土棍曲詩文等聚衆滋事一案知縣謹遵札飭禀承楊道妥愼辦理曾於上月二十六日蒙楊道派陳帮帶忠訓督兵往拿首要該匪等膽敢拒捕槍傷官兵三人擄去護勇一名經官兵開放實槍始稍退後當塲擒獲匪徒十人及槍刀等業經禀報祇因匪勢猖獗非重兵不能抵拒已蒙楊道分途電請速發重兵在案及二十七日城北水母娘娘廟𡻉城西馬山埠　及東南一帶均距城三四里遠各有匪徒數千忽隱忽現竟日徹夜砲聲隆隆視以遠鏡見樹立大旗並有二十八日攻城之謠知縣復又亟出六言四言告示意在解散脅從勸民勿聽煽惑一面招集紳商組織公所籌備糧草以便兵與貧民就近購用爲至二十八日果有匪徒向城開放抬炮城内居民無不驚懼蒙楊道分派兵民及巡警等登陴巡守城門分别杜閉以安衆心知縣則派勇役嚴查獄庫以及僻靜之處以防匪徒混跡其間二十九三十等日匪黨益衆蔓延四境各路把守不但文報不通即郵局信差亦難出入所有派出偵探辦事之人均難前進城之四園礮聲益烈本月初三日經陳帮帶盤獲奸細呂天桂一名送縣當即提案訊據供認不諱並稱曲詩文聞省中來有多兵乃派一千五百餘人前往刧退大隊誘獲馬探四人等語至晚匪衆用砲轟城我兵極力迎敵該匪未得逞志乃於初四日辰刻該匪出死黨前排門板後列鎗砲四面向城環攻勇往直進我兵奮力還擊該匪等雖被創倒地然前蹶後起益覺猛勇毫無退縮藥雲彈雨互戰多時至申刻該匪等竟佔住四廂民房穴壁置礮向城上攻擊我兵不得已乃安置舊鑄防捻牛腿砲向該匪所佔之民房轟打該匪等見屋轟倒有被壓者始稍退散知縣乃下城諭令公所備辦燈繩晚懸牆外使光外射我可見匪之來一面督夫運磚修葺城堞俾兵民可以蔽身不致再被匪彈日落後會集丞典儒學城汛分登四城督令嚴守知縣則於全城上下四處巡查守城兵丁等亦勇於從事達旦未稍鬆懈仰邀福庇勉强保往全城初五日早得距城九十里姜山集李哨官星垣來信知蒙續撥馬步隊一營爲匪所阻情形與前獲奸細供同隨蒙楊道回令如該匪仍敢攔阻卽開鎗攻擊前進究竟能否於一二日内到城尚難逆料初五初六兩夜該匪等兼用快槍向城轟擊勢尤猛烈幸兵衆一心竭力死守得以無恙然已至險至危我兵連日守禦亦困甚矣計巡警馬宗周因受砲傷身死又砲役宋住亦受匪彈傷越日殞命現匪衆志决攻城糾結不散似此情形非痛加勦辦不足以儆兇暴而安善良非重懲萊匪不足以儆效尤而維全局除仍禀承楊道妥愼辦理隨時禀報外合先禀報查核示遵 
[順直同志會不甘任咎北京]  
　　順直同志會復代表團函云前以劉春霖不認簽名事賜書詰責敝省茲已將始末情形往復辯明謹抄錄各函上塵冰鑒惟貴團來示陳二義以責敝省則非敝省所敢任也來示第一義謂其以殿撰之名並未知會殿撰綠綴塗附以爲體面則鹵莽滅裂負罪天下等語意即來示所稱簽名册上領銜一語耶不知上書領銜者爲代表代表數人而領銜者只一人此外皆非領銜貴團當已知之熟矣至簽名册上之先後不過排列次序册首册尾同一地位似不得以領銜二字加之綠綴體面之説敝省或可不任過也來示第二義有殿撰自食其言則欺僞狡詐得罪邦人亦由敝省擔其責任等語此尤不敢承命劉某之是非觀往復各函當可判斷惟因一人而責全省恐法理事實俱所未有又不足爲敝省咎敝省亦烏敢置辯惟劉某答敝同志會書謂代表團爲歧誤貴團歧誤與否請貴團自思之如何對待劉某亦請貴團自酌之 
　　代表團覆函來書敬悉劉春霖不認簽名事經貴會函牘往復力求公� 
是公非大白天下欽感奚如茲擬彙錄貴會與劉某往復函牘亟行付印佈告全國以保公益而警將來貴會以爲何如至敝團前致貴會函件其 
 
 

Page 6

 
 
本意以爲對於政府不可失信用對於簽名不可誤手續欲爲懲前毖後之謀不得不爲搜根尋源之舉猥以當時憂憤過甚語多失檢事後追思久抱不安茲經逐條剖悉愈增惶愧然措詞雖間過當而問心尚覺無他也 
[外務部對於日俄協約之疑慮北京]  
　　日俄新栛約成立後吾國外務部屢次開會研究以其維持滿洲現狀等語意義籠統茫無限制必使中國將來在東三省一事不能舉辦如欲舉辦必謂有碍兩國之現狀可知且其所謂現狀究指協約成立之日以前爲斷抑以該協約消滅之時爲斷均未聲明故外務部深疑該兩國於協約以外必另有一説明書以爲規定且聞外間傳説除宣佈各條外尚有多條甚爲秘密但據日俄二使聲覆均謂别無何項説明書前日該二使又同至外務部問鄒曹各堂貴國對於新協約是否尚有意見各堂答以新協約既經成立敝國亦不得不承認惟以後中日中俄所有一切交涉事宜仍須按照兩國條約辦理云 
[偵察歸化韓民之舉動北京]  
　　外務部前與汪欽使提議考察日人在東省殖民政策進步之捷速日昨汪欽使又與該部堂官會晤提議此事以韓人遷居吉林等處歸化受墾雖出自日人逼迫亦由我國竭誠寛待得以户口日增乃其中賢否不齊甚有倚仗外人欺凌狡猾者若輩倘竟受人囑使後患更不堪設想應即電商東省督撫嚴密偵察倘確有以上情事宜即妥定防範限制辦法以杜隱患聞現已電致錫督照辦矣 
[攝政王保全藩王之苦心北京]  
　　此次土爾扈特王被伊犂將軍奏叅原奏措詞甚厲當時監國覽奏後以該蒙王留學日本志趣不凡頗普疑竇擬交理藩部議處恐該王年少氣盛因此遽折其鋭進之志特於前日在三所特召壽尚書面諭一切所議處分毌得過重祇須稍示薄懲該部各堂亦不欲爲已甚之舉故擬以罰俸了之監國此舉具有深心該蒙王當感激奮發以贖前愆也 
[攝政王又欲起用舊臣北京]  
　　監國攝政王以近來内政外交萬分棘手又連接濤邸海外來電報告外人對于中國時勢之評論每多恐怖之詞攝政王因是益形焦灼而迴顧左右雖多與共患難之人殊少幹濟之才足以迴環一世刻擬延攬通才以濟時艱并有起用先朝舊臣之意 
[法律學堂學員倚仗奏案北京]  
　　法律學堂全體學員因受不平等之待遇大起風潮迭紀前報茲悉十二日全體學員又在羅馬市某會館開特别大會集議調查法律學堂各種奏案是否有應受限制之性質先由某君演説本學堂奏案乃四年課程增加授課鐘點改爲三年畢業與法政别科及其他三年畢業之法律學堂不同法政别科爲法政簡易科之别名僅有法律政治之普通知識本學堂乃法律專門照大學分科辦理在分科大學未開辦以前爲全國唯一之專門學堂今學部以法政别科及一般三年畢業之法律學堂相視是顯與本學堂原奏相反我等决不承認一時擊掌之聲如雷貫耳是日人數甚多討論甚久并議决辦法數條全體簽名而散 
時評 
　　其一 
　　方橡皮股票之初流行也滬市逐利者。爭相購買欣欣然有喜色。以爲非分之財從此可大發矣。誰意不旋踵。而前之妄想發財者。至於蕩產傾家而禍猶未已。害中於金融而毒波於外埠風潮所激　乃至市面岌岌不可以終日。亦可謂大懲而大戒者矣。 
　　顧以吾民之愚而無遠慮。一聞橫財之來。輒心旌搖搖而不能自主。雖明知其有無窮之害。而以利令。智昏故。終思姑爲萬一之謀今縱其創已甚。而他日未必能痛定思痛也。嗟乎民智未開。民德未進。禍患可以易端。而無由禁絶。可悲而可痛者。夫豈止此橡皮風潮而已哉。 
　　其二 
　　滬上夜花園之藏垢納汚。而貽人以口實者。幾乎罄竹難書矣。爲維持善良風俗起見。誠當亟爲禁止者也。 
　　顧禁止之要不。在限制其時間。而在奪其種種號召游人之具如灘簧烟火客串。等是皆招徠游者之妙術。而即壞敗風俗人心之媒介使於。此而能嚴爲禁絶。則夜花園可不禁而自歇。所謂拔本塞源者。蓋在於此矣。 
　　近者滬上官紳。深知其意。而有禁止華界各園影戲灘簧烟火之舉。記者深望由文告而實行。由華界而漸及於租界。則此萬般罪惡之製造所。一轉移間而即化爲乾凈地矣。詎不快哉。而奈何有爲之代抱不平者。 
 
 

Page 7

 
 
   
 
 

Page 8

 
 
徐家匯路九號每晚八點鐘起天明止昨晚滬上華士　甚爲悅樂此園因在徐家匯路　開設亨白花園每夜游觀避暑　上等華人叙會往彼游樂興致　今晚華人再往叙樂亨白園中　定住游樂可觀每夜輪換景緻　逢星期可悅樂請各諸君游往　不可失此機會早幸是盼 
[留園開幕廣告]  
衛生家納凉避暑者之注意啓者去年開辦留園蒙滬上紳商學界　駕臨小園避暑納凉無不讚美以致車馬盈門紛紛不絶刻今已届夏日暑氣炎炎甚至游人乏興凡愛衛生者莫不喜凉而畏熱故此本園發明避暑之方納凉之境今年園中裝色更比去年格外特别改良種種花草叢林自裝五色電燈光耀奪目氣象一新特請維多利亞大戲園新奇活動影戲特派好友往歐州各國聘請馳名美女來園奏歌跳舞延請超等名角幻術戲法敦請林步靑及弟林步灜編新詼諧灘簧訪請名師定紮新樣玲瓏熖火特請名司燴炙中西大菜各色菓品茶點一切招待格外週到特派查察員數位在園中沿途保護遊人以防良莠不齊遊客來往各電車直達本園左近車馬亦可直達到園務望納凉避暑者逞風月之良宵得淸凉空氣本園已於六月初九日開幕敬請紳商學界　駕臨小園一遊方信言之不謬也靜安寺南徐家匯路本園主人特啓 
[禮拜六拍賣瑞和洋行]  
准於念四日拾二點鐘在南蘇州路浜邊即公大馬車行對面不限價拍賣小火輪一隻長四拾五尺闊八尺吃水三尺半每點鐘能行八九英里其船身及機器均屬堅固且燒煤極省各客欲拍者届時請至該處面拍可也此佈 
[禮拜六拍賣]  
上等木器寳和洋行准於念四日上午十點鐘在本行拍賣上等房間式書樓式大菜間三扒檯椅酒架火爐鏡柚木捲篷寫字檯椅衣帽架銅器磁器古董廚全銅單雙人鐵床冰箱白磁浴缸留聲機器新門窻簾畫鏡羅辦臣洋琴上等二百磅檯上電汽風扇洗髮水三十五箱雲石面圓檯五只並一應上等木器另星什物等貨不計此佈 
[壳件洋行]  
禮拜六拍賣稍漬法西釘及點銅錫准于本月念四日上午十一點鐘在本行拍賣稍漬法西釘四百數十桶點銅錫二千數百磅及白鉛皮數箱銅皮帶紫銅絲等貨及什物不計届期務請駕臨小行面拍特此佈聞壳件洋行啓 
[禮拜六拍賣凈漬貨寳和洋行]  
准於念四日下午二點半鐘在本棧拍賣咖啡荳十二担稍漬發膠粉七十箱戰船牌奶油七十箱猪油念一箱洋燭風琴稍漬泰隆七磅藍人鎗輕布三包老虎毯一包大菜盆二箱閙鐘十五箱顔料五箱花旗條皂一百箱香皂數百打稍漬黑香皂一箱檯燈電燈傢伙舊軍裝皮螺獅釘螺獅帽螺獅閂共計數十會電燈炮三百只鋸條各色樣子汗衫襪子香餅酒白蘭地琴酒皮酒並一應洋什貨等物不計此佈 
[禮拜一拍賣瑞和洋行]  
准於念六日十點鐘在法界天主堂街第四十六號即法國書信館隔壁影戲園内拍賣各種影戲器俱佈景戲檯電燈黑籐椅門簾以及生財裝　等不計此佈 
[壳件洋行奉公堂諭]  
禮拜一拍賣准於念六日上午十點半鐘在四馬路胡家宅觀盛里第六十一號門牌内拍賣紅木大床烟榻梳粧檯八仙桌椅子茶机並一應另星家私什物不計此佈壳件洋行啓 
[禮拜二拍賣押欵]  
貴重産業魯意師摩洋行始創自同治十三年即英一千八百七十四年准於七月初五日下午四點半前在本行拍賣頂上地皮一方坐落泥城外跑馬廳隔壁馬霍路第二號即靜安寺路並馬霍路轉角老裕泰有限公司計地照契九畝四分八厘係在英署註册上連房屋計寫字間及住宅房間三個浴間廚房又馬車間可放馬車一百輛又馬房間能容馬二百疋天井中有蓋棚約二百尺及五拾尺長闊又二層樓住宅一所内計下層房間三固樓上房間四個浴間廚房俱全並有别屋以及天井花園拍球塲此特别上等好産業而且限價極輕如要知一切細情請問小行或要往看亦祈先至小行持片往看可也此佈魯意師摩洋行啓 
[禮拜一拍賣凈漬貨瑞和洋行]  
准於念六日十午二點半鐘在本棧拍賣呂宋雪茄烟一千餘盒花旗皮酒三桶小瓶皮酒八箱竹柄扇子四箱白蘭地酒五十箱鞋油十箱麻蓬布十九疋以及顔料外國糖食白塔油棕毡麵粉另物等不計此佈瑞和洋行啓 
[禮拜二拍賣廣東紅木傢私外國木器]  
魯意師摩　洋行始創自同治十三年即英一千八百七十四年准於念七日十句鐘在本行拍賣紅木雕花花緞面書樓椅寫字檯圓檯大菜椅古董架房間色花盆架大鏡子十景檯並住宅來上等書樓間大菜間寫字間房間各色細巧木器大小新銅床三只噴銀器刀义色大菜色磁料器各種油畫水畫洋畫鏡氷其林桶油地毡自來風扇洋琴一應擺式零星不計各客欲看其于廿四日起每日可看此佈魯意師摩洋行啓 
[壳件洋行禮拜三四拍賣柏記五金號底貨]  
准於本月念八九日下午二點鐘在北蘇州路柏記五金號内拍賣一切五金什貨機器俱全以及生財等物花名甚繁不及細載届時拍後現銀出淸此佈壳件洋行啓 
[告白]  
啓者本行今有老牌子藍跑鹿藍雙鹿紅雙鹿五金雞八金雞祝壽圖飛球奪錦金人鳳漂布於七月初六日起以後每逢禮拜三不限價拍賣特此廣告公平洋行啓 
[（遺失股據）]  
啓者茲有費雙桂軒户浙路第一期收據五紙每紙拾股共計五拾股係第二千零一號起至二千零五號止竟於日前遺失如有人拾得作爲廢紙無用除向公司挂失外合亟聲明慈谿費雙桂軒謹白 
[失票聲明]  
遺失十九期南潯大隆莊支愼餘莊第六萬二千八百六十二號計洋二百元當向愼餘莊說明作廢特此聲明失票主人廣告 
[支票聲明止付]  
啓者莊同順號支大昌莊六月念七日期元三十九兩六錢正此票已向前途聲明作廢望各寳行號切勿收用此佈　興謹啓 
[時令要品急救保命衛生藥水]  
治時瘟癘疫腹痛如絞頭暈眼花四肢抽　者○治霍亂吐瀉攪腸痧痛面色紫靑者○治哮喘氣隔喉風腫痛者○咳嗽傷風呼吸不利○此藥水惟本藥房秘　製售購者察之○ 
[急救時疫靈藥]  
專治時行瘟疫霍亂險症上吐下瀉腹痛如絞抽搐螺陷四肢厥冷脉細或伏氣喘昏迷等患此症朝發夕死命在頃刻此藥神效速妥實有起死回生之功大馬路屈臣氏啓 
[避疫介毒藥水]  
此藥水專治辟臭介毒之症靈驗無匹請來一賜便知明白 
[四美令沙水]  
此藥水能治腹痛霍亂嘔吐各等痧症均能可服夏令之要藥不能不備南京路十六號屈臣氏藥房啓 
[廣東陳恒德堂　淋濁妙藥] 　　 
珍珠琥珀立止白濁丸 
此丸專治五淋白濁小便剌痛難忍溺管閉塞點漓不止日久不愈致成血沙等症無論一切淋濁服之立刻清濁止淋止痛利便消腫化毒去濕此丸輕則二天重則四天包可全愈倘不見効原洋奉趙輕症一大瓶重者二大瓶定可除根愈後非但病除而且身壯體健培元養精眞治淋濁之第一妙藥也每大瓶二元小瓶一元分設上海英大馬路萬康醬園對門德仁里内石庫門交易 
 
 

Page 9

 
 
   
 
 

Page 10

 
 
緊要新聞二 
[增撫報告浙省自治經費杭州]  
　　民政部日前電查浙省自治經費列表報部當經浙撫札飭自治籌辦處詳復在案茲據該處詳筣畧謂本處應需籌辦經費大别之爲三類一本處額支活支各費一設立浙江全省地方自治研究所經費一發給各廳州縣地方自治研究所及籌辦城鎭郷地方自治事務所經費所需本處額支活支各費預計每年銀元二萬二千一百二十四元遇閏照加係在藩庫籌防絲捐項下動撥由本處按季向藩司移領全省自治研究所經費照預算表原定六千四百三十二元自開辦起至畢業裁撤止實支四千一百十五元七角四分六釐亦係在藩庫籌防絲捐項下如數動撥各廳州縣自治研究所經費預計每所九百七十八元籌辦自治事務所預計每所八百元全省七十八廳州縣研究所事務所兩項共計十三萬八千六百八十四元係中藩庫杭州通益公紗廠繳回成本存儲欵内酌動銀四萬六千兩一五合銀元六萬九千元塘工絲捐專欵内借動銀元三萬九千六百八十四元又在運庫已入月報外銷加價項下酌動銀元三萬元合成前數以上三類經費均經列表奏咨並咨送民政部察核在案至各屬選舉調查城鎭郷同時舉辦並無第一次及此後推廣之分所需印刷紙張費項已列入事務所預算表内此外關於選舉調查需用各費飭由各屬　自此時未據呈報無從預計應請察核咨復浙撫准詳當即　實報部以憑核復 
[鄂民移邊之强迫實行武昌]  
　　鄂督瑞制軍昨准奉省正監理官熊京卿希齡來電畧謂鄂省飢民航海至營口者將及萬人扶老携幼情狀可憫地方官及湘鄂湖廣同郷會商籌安挿甚形棘手雖擬移往黑省開墾而一時籌備所費不資計願赴墾所者約有千户每户平均五人訂算預籌本年至明年秋收止各項費用約需銀五十萬元合銀三十餘萬兩錫帥視民如傷允先墊欵十萬兩其餘尚屬無著擬請鈞座集紳籌議接濟辦法災黎待命甚迫伏乞迅速賜復　瑞制軍以去歲諮議局開會即議决移民實黑龍江邊境嗣因欵絀罷議今東督既力贊其成湖北自應勉爲其難刻已分飭藩司勸業道會議力籌鉅欵接濟一面箚行諮議局妥議辦法限十日呈復核奪 
[贛省大吏取締民團之集議江西]  
　　贛撫馮中丞日前督同各司道親臨會議廳决議二事照錄如左一提議規定商學各會選舉杜弊辦法一案凡地方行政長官無論何項公益事務均應有監督之權查教育會商會定章其會長會員總協理會董各職雖由公舉公推而選舉之時並無地方官到塲監督以致常有少數人把持私舉及日後攻訐爭論等弊應否叅仿諮議局選舉辦法由地方官到塲稽核到會姓名人數監視投票開票以杜流弊當經議决飭由提學司勸業道妥議規則呈請咨部核示以補定章所未及一提議因近來官紳商界交涉日繁聯名公禀此項公禀數見不鮮其中常有憑三數人意見輒行妄列衆名或禀或電及至飭查列名諸人多有茫然不知其事者甚爲淆亂觀聽擬仿日本刋印之法飭令紳學兩界各刻姓名圖記商人則用店號圖記均先印出式樣呈送地方官粘簿存案遇有公禀事件務須按名鈐用印記以爲實在預聞證據否則作爲無效藉杜混冒盜名之弊公電亦照此列單交電局備查當經决議飭司道各官公議詳復以便核辦 
[勸業會塲之見聞錄南京]  
　　審查部不久成立勸業會事務所已遷移勸業路門首新屋將舊事務所改爲審查室現經該科長重訂辦事專章計分文贖稽查庶務秘書傳詢會計繕校收發八項各有辦事室與各部長室聯爲一氣不久即可實行審查矣 
　　通運館將改爲第二工藝館會塲各館院手工實業最占優勝各屬所陳列於工藝館者容積地面久經充溢各處直接出品仍多陸續運到要求陳列實無餘地位置日昨吳錦堂觀察又送來司門德土器四十箱及美華利公司送來各種鐘表製造方法圖説其物品率皆精美足供改良工藝之資未能拒絶坐辦陳觀察籌議通融辦法以現在通運館出品無多該館餘地甚廣擬將其出品附陳于機械館即改通運館爲第二工藝館一俟詳請正會長核定後卽可照辦矣 
　　藩屬出品之碩果本部各直省會塲内均建有别館惟外藩無之故出品闕如而四川館中則徵集西藏出品多種陳列於館之後部其中有製作之革品數十件頗覺可觀良足與著名各廠所出者比美也 
　　勸業道撥助研究會經費南洋勸業會研究會成立後預算經費除向諮議局教育總會及各商務總會募集外不敷尚鉅當承江寗勸業道李子川觀察捐助銀二百元又撥助七百元已於日前解送該會而江西勸業道傅苕生觀察亦電致該會發起人張季直殿撰願任籌五百元云 
　　將有全國農務聯合會出現十九日研究會歡迎研究團大會時由馬湘伯君提議組織苗種會以爲全國交換種子之機關二十日晚由研究會總幹事張季直殿撰邀馬君暨鄂省代表馬君剛侯贛省代表劉君芋珊等在研究會事務所集議組織方法擬就各省原有之農會農林學堂農林公司農事試騐塲各團體組成一全國農務聯合會分設南北機關而以交換種子爲應辦事業之一項俟議就草章再行定期開成立大會 
分類新聞 
 
 

Page 11

 
 
政界 
[札飭改良現行刑律杭州]  
　　浙撫增子帥札飭臬司略謂准法部咨開宥恤司案呈前准憲政編查館咨稱本年二月間本館具奏核議法部奏酌擬死罪施行詳細辦法一摺奉旨依議欽此欽遵在案除另文恭錄諭旨刷印原奏通行外查原奏内開法重情輕應夾簽聲叙並立决量减監候及例内載明請旨定奪並援案兩請應行隨案减等各項查現行刑律雖未有酌量减輕及宥恕减輕之條然引律减等究屬斷罪當然之事應仍由各該審判衙門按律辦理擬請嗣後遇有此項案件係大理院現審或復判者即由該院奏請係京外高等地方審判廳判决者各按此次奏定辦法分别呈報法部應具奏者即由該部據判奏請俾歸簡易等語相應咨行貴撫轉行杭州將軍乍浦副都統一體遵照等因本部院准此除分咨外合行札飭札到該司卽便移飭道府廳州縣一體遵照辦理 
[札飭永禁全省小押浙江]  
　　紹屬山會兩縣日前會同省委林令華聯銜禀復層憲前奉撫札查明山會兩邑城郷全境所有押鋪遵飭一律發封開具清摺呈請銷委等情到院當奉增中丞批札臬司謂山會兩縣地方私開押鋪已多至十四户其重利盤剝已可概見謂無收有盜贓情事更難憑信姑念既已封閉從寛免究惟若輩貪心未饜刁詐百出難保不籍口捐助地方公益如學捐商捐巡警捐之類設法運動希圖復開爲害閭閻伊於胡底仰按察司會同藩司抄錄前札分移提學司暨巡警勸業兩道遵照立案嗣後無論認捐何欵不准其籍詞復開押舖以杜速朦混此外各屬私設押鋪不知凡幾並卽通飭各屬一體查照辦理一面飭山會二縣出示曉諭永遠禁止並立石通衢永除民害 
[鄂督飭查官錢局背約眞相武昌]  
　　湖北官錢局前憑中典皖人黃圻坐落漢口房屋一棟立據押抵銀二萬五千兩限五年内原價取贖逾限將屋作賣抵欵現在甫經二載官錢局忽背約將屋作價銀一萬兩並札行夏口廳將餘欠銀一萬五千兩勒限另繳黃心殊不平特據情禀懇鄂督理直瑞制軍以官錢局斷不如此背約致違公理其中恐有别情爰飭官錢局總辦高道松如據實明白聲復再行核奪 
[南滙二團郷籌備自治松江]  
　　南滙縣城鎭郷籌備地方自治總公所近奉省籌辦處頒到廳州縣地方自治籌備日期詳表即遵飭將城鎭郷名義撤去改爲縣地方自治籌備公所詳報省憲邀齊四郷各紳集議一律於本月二十日各在本鎭郷地方邀集區内紳士權舉職員設立各鎭郷調查事務所以便依限進行不致稽悞茲聞該邑南門外之二團三墩郷調查事務業已開會公舉職員計調查長二人顧德鈺顧　德調查員十匹人許言王益智倪璋達金永祉朱煥章蔡祖貽夏潤鍾景行鍾毓崑孫世良唐國鼎顧家楨儲秉仁陳廷安 
交涉 
[鄂督勒令掉換墳地之嚴厲湖北]  
　　鄂督以陳啓明掉換四國墳園地址一事日前行飭齊照岩觀察略謂據漢關道禀復此案會晤英總領事日前與各國商董會議以南首後面之地掉換北首圈定之地只論繁簡不以方數計算迭傳各業主面商僅據陳啓明一人到局其餘則立興洋行劉歆生等皆以後通鐵路不願與聞他户亦無爭執嗣據陳啓明復稱　　　　　　　　　　　　　　　　　　　　　　　　　之言信口要挾　　　　　　　　　　　　　　　　　　　　　　　陳啓明一人主持其間並敢以閙事之言挾制殊屬不安本分須知四國墳園乃係郵傳部訂立合同讓給之地祇以有礙出路商議與之掉換若該職等不自赶緊妥籌辦法在外人執有合同本可置之不問所　派員勘辦咨部改酌斷難准行仰江漢關道即速遵照前批速傳該職陳啓明等到案　成赶緊妥爲商辦禀復察奪若仍因循延宕藉詞要挾别出事端即惟陳啓明一人是問 
[教堂佔地築墻案業將了結浙江]  
　　餘姚桐江橋耶穌教堂牧師鮑明鑑佔地築墻由該縣湯大令據約力爭並將中人潘義潮發押一案茲悉教士蘇美格君原不欲佔此基地經此次交涉力囑鮑君退讓故教堂一方面業已自願和平了結惟出賣之家尚有别項糾葛未了云 
軍界 
[海軍學生無地安挿之可憐武昌]  
　　湖北陸軍特别小學堂附設海軍班學生共六十名係張文襄督鄂時奏准開辦原爲湖北各兵艦士官之用其預定乃兩年卒業是以不能學習英文現在該生等已經卒業而兵艦已撥歸海軍處直轄以致無事位置日前瑞制軍特咨商軍諮處及籌辦海軍事務處請擇其程度最優者派作長江艦隊見習士官其餘送入江南海軍學堂肄業旋准軍諮處函復略以會商海軍處以該項學生　習海軍時並未立案功課程度無從查考且該生等未習英文不能派作士官而江南海軍學堂現在又無學額碍難撥入其應如何位置之處仍由貴　自行酌辦云云瑞制軍乃札飭特别小學監督劉道邦驥調取該生等功課成績核閲以便量予别項差委詎迄今日久仍然無事位置而特别小學又須停辦改辦講武堂須將堂舍騰出爰於日前發給該生等卒業文憑令其出堂自謀膳宿之所但各生皆係寒士本由營伍中挑入現在出堂即無以資糊口故求仍進陸軍營隊誠可憫也 
[通飭各軍重申烟禁安徽]  
　　皖撫以禁烟功令森嚴本省巡防水陸新舊各軍雖經通飭嚴行禁吸惟其中亦有艱于斷絶者若非嚴定考成不足以除流毒頃已重申前禁通飭各軍一律嚴行查禁以肅軍政 
學務 
[贛學整頓學務公所南昌]  
　　贛學王勝之文宗自蒞任以來整頓學務不遺餘力昨以學務公所爲教育總機關而各科人員向係午集晚散或旬一至月一至者近雖改爲早集晚散日必一至不許曠誤究尚無人住宿殊不足以昭愼重而示縝密已諭令各員每日分科各留一人在所住宿並輪流値班事無偏勞既已簡便易行而出入公事又可隨時清理以免貽誤 
[城自治會開會集議學欵常州]  
　　武陽學務經濟紳具禀辭職以城自治會成立自七月分起所有學欵可交城董事會經理等情學司批由兩縣議覆武陽兩邑令遂交城議事會先開臨時會議二十日爲開會第一日監督與各議員東西相向三揖監督讀祝詞議長答詞書記宣布議事細則修正數條即通過又宣布議員互守規約及旁聽規則書記員宣布監督交議學務經費案議長孟蒓孫君以此事極要須審查後再討論爲宜衆賛成當推定審查員七人以二十一至二十六五日爲審查期 
 
 

Page 12

 
 
[直督電聘林科教員武昌]  
　　鄂省高等農業學堂林科畢業生業經送部覆試奏給出身在案茲高澤如學使接直督陳制軍來電擬調最優等定時中余賡颺二生赴津充當林業專門學堂教員每星期須授課二十點鐘每月薪俸百元當經函告農學監督轉飭前往聞定余二君以薪水固優惟授課時間太多不便兼任他堂學科尚有不願俯就之意 
實業 
[華僑創辦農業公司奏咨立案杭州]  
　　華僑吳錦堂前次來禀辦農業公司願認鉅欵各節歷詳本報茲聞勸業道以吳紳所立公司首列於憲政籌備之第一年其創辦籌欵之法議以每股十元招集十萬股合成一百萬元並先自認二萬五千股誠以股輕則事易集用意亦頗深摯若令肩任此項墾務必能事半功倍惟茲事體大可否先請奏咨立案以便切實遵行如蒙俯允一俟各屬查報荒產齊全當再邀吳紳遵照公司律議訂章程請示辦理等情當奉增中丞批候如詳奏咨立案仰即照會切實辦理 
[發明繅絲機車之專利杭州]  
　　嘉屬嘉善縣俞鳳韶孝廉以嘉湖蠶絲向爲全省出品大宗詎敷十年來農民固守成法不圖改良致洋絲侵奪利權式微絲業前途危亡可慮數年來悉心研究新發明一種繅絲機車詳加試騐成效昭著日前呈送勸業道請予專利業經董觀察核准謂此項新式絲車機關靈活價値低廉且機件簡易仍用舊灶舊釜使郷民易於習練隨處可以修理而高低程度又適合中國人之生理堪稱精品自應准予專利惟乾燥裝置漏未聲叙若無此裝置恐致㧓角堅硬損擦絲質仰再悉心研究精益求精并繪具總分平側截面圖及説明各三分新式絲車一具用木箱包裝完好另禀呈送以便詳咨立案云 
雜記 
[秀才保署教官之荒唐南京]  
　　寗藩司樊方伯批江都縣附生鴉繩武等禀云紳民之於官長禀留者頌德者辯屈者吾皆見之矣保署則未之前聞也秀才八名保署教官一員可謂奇事此是郵禀照章不批然此等奇事不可不令府縣知之仰揚州府飭行知照並傳諭李鐘麟此後切勿自誤 
[毆嫂變爲毆媳之離奇松江]  
　　浦南夏橫庄十七圖郷民范桂書素性兇橫寡嫂范李氏時受凌虐前日又因細故將寡嫂毆斃報經華署張大令赴郷騐得死者胸前有板橙擲傷兩處委係致命迨回署集訊忽由桂書之父范四虎到堂自認毆媳而傷痕則諉爲灶壁坍倒誤撞所致以故四虎遂由縣釘鐐收禁而眞兇范桂書反得逍遙事外亦可異矣 
[官塲風聲鶴唳之原因揚州]  
　　江都袁大令於今春得捕江洲巨梟劉月湖等數人擬以監禁三十年之罪乃新任方令近忽接匿名郵信畧稱將於本月十九日戕官刧獄以救被難兄弟云云同時省中亦接密電如上所云郡中爰自嵩太守以次莫不震恐萬分調兵自衞江署尤爲恐慌然現在十九日已過毫無動靜而官界之未敢安枕者依然如故 
[下河又有開壩問題揚州]  
　　揚屬運河隄工爲裡下河各州縣保障每逢水漲必須開壩放水入海而一經開壩下河之田又悉成澤國雖有奏定限制然逢開壩之時輙起官民衝突江督於今春重定限制奏准照辦昨日札府飭屬即剴切示諭農民嗣後以高郵玉馬頭誌椿水勢秋前長過一丈五尺秋後長過一丈三尺八寸卽行啓放車南新等壩該民等毌得希冀近年兩壩堅守時日致生僥倖之心以免貽悞云 
[大風拔屋斃人續誌漢口]  
　　漢陽某茶莊房屋被風吹倒壓斃人口一節已紀昨報茲查悉係漢陽南岸嘴厚甡祥茶棧十六日早十句鐘時房屋倒塌壓斃鄰居四人並將淮鹽挂號局房屋壓倒數間衣物器具損壞無算受傷者有十餘人惟老年司事傷痕甚重已送醫院調治不知性命如何也 
[私造提篆學兵之敗露武昌]  
　　鄂軍第八鎭輜重第八營後隊正目孫楚藩本襄陽人因犯人命重案潜逃至省改河南籍入伍前經挑進陸軍特别小學堂迨卒業後仍回本營重居舊職惟行蹝極爲詭密人咸疑之近因同隊副目沈某被其陷害斥革心極銜怨乃濳開孫之箱鎖起獲僞造湖北提督印信及第八鎭統制關防各一顆及其往來秘密信函當持赴鎭司令處控告經張虎臣軍門查騐見其字跡酷肖印在紙上眞僞莫辦比飭該營管帶孫安國將孫收押自新所派人嚴加看守候禀明瑞督發交地方官署或由本鎭執法處研訊究辦 
[積竊乃有畏法自縊者安徽]  
　　皖省善公祠巡警三區分所境内時患竊案區官周鴻遣派密邏四出偵踪頗難緝獲日前夜間三點鐘時經該區正巡官汪國光督率巡士等在衞山頭洪姓後院拿獲劉玉山一名身帶竊具數件比卽拘局訊究供由九江順流而下沿途行竊匿跡東流縣屬土家橋竊物即渡江至省將竊來衣物典質過日初不供認窩家後經該區官派人偵係在純陽院後朱氏試館魏得來家魏係洋務局轎夫遂在魏家搜出贓物百餘件皮箱三只並當票數十張一併解送公所經司法科判暫行拘留詎於十八日上午在拘留室内畏法自縊云 
瀛談（續） 
[英法兩飛行家之大競爭]  
　　明日兩人復賽行。英人以初次相較。相差五十七英里。决意欲勝其敵。於晚間三鐘不及十分時。卽行起程。鼓勇直前。不一時。騰空而上。乃敵手寳亨方在休息間也。至三點三十分。計其路程。已行至三十四英里又二十分。寳亨雖在預備。尚未升高。迨偉德行至離笠莽特。十四五英之處里。寳亨始行駕車。時偉德已行至敵思卑離。距孟斯不過五十英里矣。寳亨在後相距。尚有六十四英里。始偉德抵司墩。其地適離英倫一百零二里。忽遭大風。又勉行五英里。至巴爾司拒次遽爾落地寳亨當起程時。亦遇大風。以三四十分鐘間。抵史載福其地距笠菲特税一七英里。一過史載福速力驟然加增。每點鐘可行六十英里。時風色甚利。如　行然。殆至孟斯安穩落下。如飛鳥然。當寳亨未抵該處。觀者已多在等候。及飛機從天而下。一時道慰藉者。握手者。踴躍爭先。莫不以一覩顏色爲快。約而計之。寳亨行程時刻。不過四點鐘。計行一百八十三英里。以平均數計。則每點鐘行四十一英里也。　　　　（完） 
稗史 
[東俄女武士）七（]  
　　中尉乃開其包。點檢物品。内唯一襲新製之軍服。中藏一書。書面亦無贈者姓名。中尉慌忙啓封讀之。書略曰。 
　　嗟我最愛之戰友。新任比利箕砲台長須函琳中尉。君之地位。果如何之地位歟。君其自顧念。君之任務。果如何之任務歟。君其自察諒。茲奉贈新軍服一襲。請　其意。贈此軍服之人。可不告以姓名。雖不明告。君亦必解其人。請思之。天壤間與君如許之敬愛。與君如許之禱祝者。果誰人乎。今之天下。有授君以如此任務。如此榮譽之人。然無有授君以如此敬愛與禱祝之人。贈此新衣者。蓋君之最愛人。且即最愛之戰友也。贈君此新衣之人。卽君最愛之戰友。且　之曰。須函琳中尉。須函琳中尉。君不能爲阿富拉第斯。乎贈者必期爲潘玳娥。君不能爲伊人。贈者必期爲伊人。贈衣之意。卽潘玳娥。於梅　之野。所告于阿富拉第斯之言而已。臨書祝禱。不盡欲言。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
[安徽地方自治籌辦處重擬併辦鎭鄕地方自治詳細期限單]  
　　宣統二年 
　　一本處札發鎭郷自治同時並辦期限單於各州縣提前辦理五月底爲限 
　　一本處撰發籌辦鎭郷自治注意書於各州縣限期同前 
　　一各州縣分設各鎭郷籌備自治公所遴派各該區公止明達士紳充所長所員仍於各州縣城設立總機關由辦過城自治官紳審查指導一併詳報六月初一日至三十日 
　　一务州縣召集各鎭郷所長所員將原報區域名稱界線應否析併變更妥商確定並將按區派定調查員一併詳報七月初一日至二十日 
　　一本處於各鎭郷詳報區域之析併變更一律審定隨到即辦不列期限 
　　一各鎭郷調查員一律實行調查男女口數及選民資格分别登册隨時發給選民證書七月二十一日至八月二十日 
　　一各鎭郷選舉人名草册一律告成照章宣示更正八月二十一日至九月初十日 
　　一各鎭郷分造甲乙兩級選舉人名正册連同人口册呈送地方官審查九月十一日至二十日 
　　一各州縣將各鎭郷人口總數分别列表連同各鎭郷甲乙兩級選民正册一律彙詳到處九月二十一日至十月初十日 
　　一本處總核各鎭郷人口多寡及兩級選民正册以定各區議員董事額數並兩級各出議員數或郷選民會一律分配通知各州縣十月十一日至十二月三十日 
　　宣統三年 
　　一各州縣鈔發前次所頒投票開票辦事通則及議事會選舉傳單於各鎭郷派定管理員預備投票開票事宜正月初一日至二十日 
　　一各州縣舉行各鎭郷議事會甲乙兩級投票投畢翌日開票均先乙級後甲級將各區當選人姓名票數一律榜示二月二十一日至三十日 
　　一各鎭郷遇有選舉爭議申訴公斷二月初一日至三十日 
　　一各州縣一律知會各鎭郷議事會當選人三月初一日至初五日 
　　一各鎭郷議事會當選人一律答覆三月初六日至初十日 
　　一各州縣一律給與議員執照令各議事會各選民會互選正副議長將議事會兩級議員及議長選民會議長會員姓名履歷票數分别造册呈報撫憲及本處三月十一日至二十日 
　　一本處核定各州縣所報各鎭郷議事會議長議員或郷選民會議長會員彙詳撫憲轉咨民政部三月二十一日至四月二十日 
　　一各鎭郷議事會或郷選民會刋發董事會及郷董郷佐選舉傳單預備一切事宜限期同前 
　　一各鎭郷議事會或郷選民會舉行董事會總董董事名譽董事及郷董郷佐分期投票開票如當選不足額即日再行投票開票四月二十一日至三十日 
　　一各鎭郷遇有董事會及郷董郷佐選舉爭議申訴公斷五月初一日至三十日 
　　一各州縣將各鎭擬定正陪總董姓名履歷票數册呈報本處彙詳撫憲遴選任用其餘董事名譽董事及各郷郷董郷佐由該州　核准任用六月初一日至二十日 
　　一撫憲選定各鎭總董一名加箚任用並行知各州縣六月二十一日至七月初十日 
　　一各州縣於各鎭總董董事名譽董事及各郷郷董郷佐給予執照並將姓名履歷票數分别造册申送本處彙詳撫憲咨民政部七月十一日至三十日 
　　一各州縣遵照撫憲核定式樣刋刻木質圖記分給各鎭郷議董兩會應用仍申報各上司衙門立案七月二十一日至三十日 
　　一各鎭郷議事會或郷選民會預備開會應議事件 
　　一各鎭議事會及董事會各郷議事會或選民會及郷董郷佐一律成立以上二條應限七月底辦理完畢 
　　以上期限如遇閏月應提前一月成立 
本埠新聞 
[江督維持錢市之文告]  
　　江督張制軍出示云照得裕寗官銀錢局本爲裕商便民而設所有收放公私欵項及行用銀票均爲商民所信用近因上海錢莊倒閉銀根緊絀商情恐慌已電飭上海道隨時接濟維持所有票本均經籌備應付一面並由本部堂電奏息　鉅欵發交市面以資周轉業經奉旨允准誠恐商民人等未盡周知不無觀望合行出示曉諭爲此示仰商民人等一體知照 
[巡防局員自失主權]  
　　曹家渡附近信昌絲廠用人沈順生高林川控兆豐花園内之馬夫徐阿大劉同秋謂戲女工向之喝阻反被紏合牛皮廠小工金吉順等兇毆受傷一案昨由捕房將徐劉金三人解請公共公廨復訊原告延律師威金生帮辦上堂請究訊之徐等三人供均推賴孫襄讞謂此案事起界外且華人控告華人當時原被曾至彼處巡防局控告因局員不明約章擅將徐等轉送捕房實係自失主權而捕房堅稱徐等在租界内扭毆今姑以違章打架論遂商之英繙譯官雅君判被告三人交保候再覆訊核斷 
[提訊錢莊經理]  
　　北市正元兆康謙餘等各錢莊虧欠收歇迭紀本報前晚由公共公廨將在押之兆康莊經理魏寳賢謙餘莊經理胡寄 
 
 

Page 19

 
 
園提案研訊魏等各將股單合同議據呈請查察孫襄讞諭仍還押候禀明道憲請示核奪 
[邑紳作古]  
　　邑紳姚伯欣君律已謹飭處世和平對於地方公益事宜無不熱忱贊助前年在南市創辦振市公司挽回利權不少邑人士莫不稱之姚君並在新聞報館主持筆政議論平正社會歡迎詎忽於十九日傳染時痧中西醫診治無效於二十三日上午十時作古姚君存年三十九歲哲嗣有二年尚幼稚心與姚君有舊者聞之無不惋惜 
[閔行鎭籌備自治]  
　　閔行鎭分設之自治公所定於今日開幕先期由該鎭紳士柬請本縣田大令到鎭行禮昨大令已飭差傳諭該處十八保十六保念一保各圖地保同至公所聽候諭話 
[公善局之惡結果]  
　　靜安寺捕房查悉新閘温州路四百十七號屋内有人私立公善局專在租界内募捐昨派包探陳雲忠等將該局所懸虎頭牌並上海縣告示以及該局用人包玉泉等五人一併解送公共公廨請究寶讞員商之英領判包等押候查明於下禮拜三再訊 
[復訊勒收捐欵案]  
　　英美工部局控薛翰如胡阿才私立公所在租界内向各石灰船户勒收捐欵一案昨經公堂復訊原告代表高易律師到堂請究磚灰公所延聖文律師上堂述明胡等勒捐阻礙商業情形胡等亦延哈華托律師辯護寳讞員商之英領判胡薛還押候下禮拜二上午十時再行會訊 
城内 
[訟案延宕]  
　　朱文淵上控福元錢莊股東陳永紹葉味琛等串倒存欵　由滬道蔡觀察札飭公共公廨提訊已奉讞員寳大令將葉　案移送到縣詎案懸至今仍未理處前日朱又到道禀催蔡觀察准卽飭縣速將陳永紹等訊明錄供詳辦 
[兇徒收所]  
　　一路巡局函送受傷之吳梅春及行兇之戴明富印三多等到縣前晚經田大令提訊印供小的開設鞋底作用戴明富爲夥前日有走過人吳梅春向戴乞火口角扭毆致吳受傷訊之戴供認行兇不諱大令察得吳梅春受傷屬寔判將行兇之戴明富收所俟吳傷痊再奪吳抬回自行醫治印三多無辜交保省釋 
[希圖呑没]  
　　王煥昌將陳季芳扭至一路巡局王供曾於光緖廿四年四月間因有急用將方單一紙托郁紳向陳借洋十元從此陳避匿不面前日方始遇見向索方單圖賴扭案請究訊之陳供詞支吾惟稱尚有袁少山經手加借洋三十元共欠四十元因王不認致被扭案判兩　各請經手之郩袁二人函復到案再奪 
[道批二則]  
　　　友橋禀批此案造房紏葛前據陸晉卿稱已由縣諭令水木公所估價禀復業已批飭迅速核辦在案現據該民具呈寃遭押累情形仰上海縣迅予核案秉公斷結具報抄黏並發姚福順禀批此地既因逾期不贖由廨諭由原告覔售得價除去抵欵本利暨一切開支先行開單呈由公堂核明准駁再奪所判尚爲平允應着遵照毌再上控抄黏姑附 
南市 
[幸未燎原]  
　　前　九點鐘時洽興街某木作閣樓上忽然起火幸卽　救旋由站崗巡士報告總工程局候查明起火情由飭傳店主到局究罰 
[仍被尋獲]  
　　董家渡萬泰槽坊主徐狄園近因虧欠往來各户及存欵等銀八九千兩於前日閉店逃避昨由陳福靑　張氏王子新及裕昌木行敦義堂徐德記徐雲記張記德記等户將徐媳王氏及氏兄王頌文扭至南區控被欠洋三千九百餘元解由工程局研訊各户投票前情並稱已將徐狄園與其次子尋見扭控吳淞鎭巡警局管押請爲移提究追徐王氏供丈夫康侯尋父未歸求鑒判氏與王交保予限兩天尋交康侯一面飭役偕原告赴淞移提徐狄園父子歸案訊理 
[私收客帳]  
　　裕興順筍乾行執事郎松南昨將跑街夥馮芝貴扭至工程局控被私收客帳洋一百五十六元避在妓院今始尋獲求請究追訊之馮供認不諱判留候伊父來案理處 
[串賣女子]  
　　江北人孫委和之女蘭花被其嬸母孫湯氏誘賣於棉陽里某土行内唐姓處得洋六十五元控由工程局提訊唐遣其友陳國楨訴稱該女由湯氏領來倩山東婦人張米氏與傭婦鄭高氏爲媒貿去洋五元另酬高氏洋兩元詰之湯氏一味狡賴判戒責二百五十下押交所得身價張朱氏戒責五十下罰洋十元鄭高氏罰洋五元測字人張雲軒供認寫據得洋八角判罰洋一元一併充公該女留候孫覔保具領 
[居然有子]  
　　松江婦人沈姚氏之媳李氏被該處醫生胡月天誘佔爲妾同逃來滬匿居董家渡醫生劉春霖處被氏尋見控由工程局訊明押候提胡訊究在案昨已將胡月天提案訊實判戒責二百下押六月李氏責二百下留候伊姑具領所生八個月之男孩交胡領回 
閘北 
[嫌疑之地]  
　　吳沈氏昨將同居之李厚福扭至四路分局經黃正巡官質訊氏供丈夫名少卿現往厦門販豆詎李時與婦人調笑前晚竟敢闖入臥房欲圖强姦質之李供前與少卿合開茶葉店被欠股本洋一百元生財亦被呑没前晚因見該氏房内之木器均係店中生財故入内觀看致被誣控求鑒巡官以李不應闖入女室判先責四百板押候查明再核 
[形跡可疑]  
　　前晚有顧金才嚴林二人扛鐵一籮至公益里口新仁大舊貨店求售被捕查見以其形跡可疑將二人解入四路一區訊供支吾判候查明核辦 
[曾否拐匿]  
　　江北婦人黃殷氏控劉三拐匿伊子一案昨經四路分局黃巡官覆訊仍不供認判押候解送總局訊辦 
[分期償欠]  
　　蒼許氏控湯保林欠洋廿一元不還昨由四路分局黃巡官覆訊湯供一時無力歸清求恩寛限判先繳洋七元餘着交保拔還 
[賭徒互毆]  
　　吳阿六與林光子因賭起釁在途毆打由崗巡拘入四路一區經黃巡官略訊一過判各戒責二百下飭具改結開釋 
英租界 
[冐名勒捐]  
　　吳順泰吳福龍見劉鳳林携有綢縐數疋兩吳即冐充巡丁向劉勒收捐洋二十九元昨由捕房拘獲解至公堂訊明判順泰押三禮拜福龍押一禮拜 
[欠欵被控]  
　　梅達亭因欠陳炳南银兩不理由差協探往傳不到禀奉公堂諭飭再傳 
[伶人負債]  
　　賈坤林控伶人周永棠卽四盞燈不付租金昨由包探將周傳至公堂　追判候過堂訊理 
[冐戤商標]  
　　日本商人姚高馬利控婦人高金氏出售冐牌火油昨由包探將氏傳至公堂請究判留候下禮拜二訊核 
[容留匪類]  
　　漢口路三百零八號客棧容留匪類昨由包探將棧主俞裕生傳至公堂訊實判罰洋十元充公再違封閉 
[烟賭俱備]  
　　福州路一百念八號客棧主江林寳福建路一百四十號客棧主馮國安均因私售燈吃並聚衆賭博由廨傳案訊究判各罰洋五元充公烟賭各具一併銷毀 
[聚賭罰洋]  
　　梁倫川閔蓮生王阿孔龎阿招王阿才梁阿文高阿坤錢阿四等前晚在南　路一百二十八號屋内　賭抽頭由探一併查獲昨解公廨請究中西官以錢阿四存洋二十元保出未到判將保洋充公梁等各罰洋十五元賭具銷毀仍飭查拿爲首之人解案候辦 
[各執一詞]  
　　馮炳奎控余賢渭借銀不還前晚由廨提訊因原被供詞各執判余交保着邀同經勸之余子菴徐晉生沈福記等到廨質明核斷 
[貪小失大]  
　　汽車夫姚金林開駛汽車未　 
 
 

Page 20

 
 
領執照昨由包探傳至公廨判罰洋二十元充公 
[未便領回]  
　　江陵女孩賀潤年被拐來滬賣於談華生由探將女查獲解至公堂留候認領在案女父賀開柱昨日投案求領中西官以江陵縣來文並未載明交賀具領判女仍留候備文移送江陵縣核奪 
[領回女孩]  
　　濟良所昨解幼女張雲卿李阿四到廨復訊張女之母游氏李女之母蘇氏均投案求領寳讞員商之英康副領事判兩女各交其母具領以後不准再入妓院如違查出嚴懲 
[怙惡不悛]  
　　過犯周連生攫取辛何氏家小孩金鎖片由探查獲昨解公堂訊實判周押西牢半年期滿逐出租界又四次過犯陳東樓復來租界行竊德和豐内肥皂被探查獲昨解公堂訊供不諱判押西牢半年期滿再行逐出 
[犯竊收禁]  
　　亨達利洋行控嚴樂軒竊取値洋二千五百元之鑽戒等物由探拘解公堂收押在案昨經訊實判嚴押西牢一年 
[男女串竊]  
　　朱金生俞王氏陸顧氏金道生串竊張裕生綢衣由探一併查獲昨解公堂訊明中西官以金無干開釋朱押西牢九月王顧兩氏各押兩月 
美租界 
[相驗孩屍]  
　　王阿三之馬車撞倒女孩殷蓮鳳因傷致　已紀前報前日午後本縣田大令帶同刑仵人等至斐倫路驗屍所相驗據仵作喝報委係脊背受車輪碾傷致命大令親視無訛孩屍准由家屬備棺收殮王阿三飭由捕房帶回解廨訊供核辦 
[婦人自盡]  
　　江北人陸阿毛賃居楊樹浦推車度日　　劉氏前日忽與同居張氏婦口角陸妻呑烟圖盡迨陸覺察送往同仁醫院已不及救治昨由地保徐良圃報請上海縣蒞驗委係呑烟自盡屍身由陸自行棺殮 
[男女誦經]  
　　江陳氏昨與江雲奎在狄思威路九十二號屋内誦經忽有羅金太與之衝突互毆由四百七號巡捕併送捕房捕頭以事關迷信斥出不理 
法租界 
[縱姦詐擾]  
　　韓德昌前在鎭江姦拐朱劉氏來申嗣因無力贍養縱令該氏與朱梅喜通姦韓則時常詐擾後因不遂所欲將氏右目挖傷並刀傷手臂經公堂訊明判令一併收押着韓將劉氏婚帖呈驗在案昨日復訊韓供當時實係搶親並無婚帖該氏與朱通姦後小的曾向借洋自知不合務求恩典聶司馬以韓縱姦詐擾實屬不法判枷號一月押一年朱姑念收押已久從寛開釋劉氏哀求自願回耤司馬准如所請斥退了案 
[老汉被欺]  
　　昨有鬚髮已白之羅乾仁將蕩婦王李氏扭至公廨禀稱前日有事來申行經某客棧門前被李氏拖入該棧尋歡據稱祇湞給予棧資洋四角小的信以爲眞隨同入内不意登樓後氏以下樓取茶爲由將小的反鎖在内迨後呼喊由棧中人將門開出詎所帶包内之現洋十五元已被盜去今始尋獲扭案求究氏供由羅邀入棧房且要我跟伊回去婦人不允因被誣控求鑒中西官以羅年老皆瞶自取其咎斥不准理一併揮之使出 
[據爲已產]  
　　江北人韓和山租借公和公司房屋轉借於人所得房租均被呑用以致積欠四月之久茲由收租人徐若式控奉公堂傳訊判韓交保限三天交洋十三元五角其餘准欠一月 
 
 
 

Page 21

 
 
   
 
 

Page 22

 
 
   
 
 

Page 23

 
 
[咳𠻳痰喘死回生]  
余之患咳嗽痰喘自謂必死無疑蓋體質素虧嗽成勞療五年中聞有名醫不惜重金以聘之爭奈藥石無靈病勢轉劇不獲已旁求滬上著名各藥亦苦無驗禱卜神祗嘆人力之已盡呻吟枕席念壽命之將闌迺將身後諸事一一安挿以待脫塵網而登兜傘詎料一朶紅雲忽從天外飛降蓋陳纘緒表姪向在滬江南市十六舖順泰司帳因目覩該執事之伯父亦患斯疾較余尤甚賴服上海瓣香廬崔氏驥製半夏得起沉疴緣亦向該廬親自購買兩盒由郵局掛號寄來據信中述及斯藥之神驗實爲二十世紀之極無僅有之品余因久厭服藥未肯遽試其如老荆絮絮不已只得略服少許以慰屬望幸芬芳撲鼻心曠神怡於是晚間又服二錢習以爲常其始只覺咳聲稍稀痰豁不喘五日後據牀可坐三十分鐘言語亦氣機舒暢由此逐漸見輕又購服一料孰知待斃行尸頓起膏　於意外非惟夙疾全痊精神亦因之煥發闔門感戴永矢勿諼爰題起死回生數字並將治愈大略操管縷述仍託纘緒表姪代登各報以酬該廬主人之盛德並告同氣相求之海内臥病諸君也○崔氏瓣香廬驥雲氏總發行所在上海盆湯弄過絲業業館甯波路口五開間門面内價目小盒洋一元二角大盒二元四角每料十三元二角　寓金陵太倉巷試用通判朱世杰鐵臣氏啓附近一開間便是假冐 
 
 
 
[林文烟監製付流梨地花露水]  
林文烟之花露水其清香異常效驗無比久已馳名中外較之别種花露逈然不同近有無恥之徒製造僞貨混冒售銷務望賜顧諸君仔細謹防須認明林文烟眞貨紙係洋畫花泉水鳥蝴蝶等樣下有英字Ｍurray＆Ｌanman爲憑庶不致悞欲購者請向各殷實行號零買如躉批請至專一代理販賣之上海老晉隆洋行可也 
[靈丹一瓶僅費六角] 　　 
脫離無邊苦海余十年有九即患哮喘之症半由先天不足半由房勞過度時愈時發迄今念載矣近年愈發愈劇百藥罔效久聞上海河南路廣東彭壽堂　喘斷根丹神效非凡購服小瓶試之果然其患若失費不過六角而　疾從此絶根價亷功大令人感念悄置並聞該堂各項臘丸均極道地如參茸衛生丸婦科白鳳丸等尤爲　炙人口也長沙劉少　謹謝P>痔瘡無憂　　 
僕患痔瘡之症已有四年每逢大便痛如刀割只因僻處山陬苦乏良醫又乏妙藥以致苦累不堪今春因事扶病來申承友指示河南路廣東彭壽堂各藥靈效異常爰購珍珠熊胆化痔丸及外治痔瘡妙藥各二盒臨臥依法用之次早起視其痔消除凈盡如襗重負神速如此令人欣感交加同病者盍往試之始信此言誠實耳　霍山姚秉璋識 
　　敬啓者本行經理頭等麥頂羅司廠所造意大利維摩酒此酒名振全球各國皇公將相以及士紳宴客無不樂飲實爲世間養身衛生之貴品現在世道日卑人心不古僞牌雜出一時眞假難别恐魚目混珠諸位紳商承辦頂高老牌維摩酒者請認明麥頂羅司廠所造是荷此佈上海總經理嘉泰洋行江焉路念五號便是 
[對此圖景方是真品] 　　 
大日本藥業大家靈腎丹正本舗富山市藤　仙鹿翁先生　方特用官准全面爲記此爲記别及不得冐矣大日本政府官許製局藤井順春堂老藥本本局大日本富山市千　町本街路三八此眞正老牌靈寳丹專治　瘰瘟疫虐疾諸般痧症及一切無名腫毒有起死回生之功久已馳名中外總發行歸上海英大馬路壽康里席公館一家經理特將此圖登明以達諸君視線如與此圖有異者定是僞品零售大洋一角五分躉批格外克已３８２日本富山籐井氏告白 
[始創第一眞正靛青每桶臺百斤] 　　 
本行開設中國數十餘年自運德國　　　地拔沙顏料名廠老牌眞正靛青運銷中國各省馳名皆其信用已久較廣靛勝加十倍價亷物美與衆不同色極鮮艶永不變色貴商賜顧認明桶上有愛禮司洋行獅馬老牌爲記庶不致悞 
總行上海愛禮司洋行分設天津愛禮司洋行寗波美益洋行 
[（廣東彭壽堂聲明假冒）真一分時止血止痛王樹神油] 　　 
本堂秘製玉樹神油其奏效之神速無出其右專治牙痛頭痛肚痛腰痛心胃氣痛風濕骨節諸般酸痛立見奇功而治水火滾油燙傷刀槍跌打損傷一切瘡毒外症尤有藥到病除起死回生之功每晨搽服少許能治疫痧喉症虐疾傷寒及暈船嘔吐不服水土諸患治愈疑難怪症數以萬計衛生者預置一瓶勝延良醫在家近有好人用薄荷樟腦等油冒充此油到處混售然僞油色　性烈不能内服眞油性和易服色黃而香較之自分眞僞每瓶一元小瓶五角上海抛球塲南首河南路三層樓七號洋房廣東彭壽堂啓 
[（一瓶斷根）] 　　 
心肝胃氣痛此散不論何種心肝胃氣痛痛極難忍一經服下馬上止痛縱有遠年幾無可治之頑症以及結核成塊胸腹腫脹等氣痛即服此散限定一瓶包能斷根每瓶一元小瓶半元上海英大馬路晝錦里廣東杏濟堂啓 
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[南洋大臣會同蘇撫奏陳南洋勸業會開幕情形摺]  
　　奏爲南洋勸業會開會禮成謹將辦理情形恭摺具陳仰祈聖鑒事竊南洋第一次勸業會於宣統二年四月廿八日舉行開會禮當將開會情形會同審查總長農工商部右侍郎臣楊士琦電奏在案伏查此會爲我國創舉端緒紛繁名雖冠以南洋實則推行全國臣於上年六月抵任維時勸業會事務所甫經設立經費尚禾籌定會塲亦未興工當飭事務所坐辦道員陳琪帮辦舉人向瑞焜等通盤籌畫妥定切實辦法復派奏准試署江寗勸業道江蘇候補道李哲濬廣東補用直隸州知州朱之英奏留江蘇補用知縣虞汝鈞等協同辦理經營旬月始獲就緒現既開會禮成所有會事進行次序敬爲我皇上縷析陳之辦事必先籌欵勸業會經費前督臣端方原擬五十萬元官商各認其半當以日本東京第六次博覽會不過東京地方一隅而費至一百二十萬元之多今南洋勸業會係仿照各國内國博覽會辦法規模較鉅斷非五十萬元所能蕆事飭據陳琪等核實預算至少亦須七十萬元而臨時增加之欵尚不在内官股應認三十五萬元已飭李哲濬設法籌支商股應認三十五萬元除已繳外所短尚鉅察看商情勢難繳足又經奏派指分江蘇試用道江孔殷親往南洋各島勸諭華僑共認會股七萬餘元藉資接濟至經費出入均用新式簿記支用分文各員遞相簽字以杜冒濫之弊會塲内附設銀行專管入塲券及地租收入等費并備各商店滙兑銀兩俾資周轉而便營業此弳費籌備之情形也自正會長以下特設副會長參議諸職而辦事樞紐則在事務所監理財政責諸董事會執行之機關既定遂從事於文牘規章各項章程規則訂有四十餘種一切文移函札共辦六萬餘件其宣布之方法除正式公文外初用月報繼用旬報現爲日報而隨時發刋之白話圖畫亦屬不少此職務籌備之情形也兩江所屬各府州通飭先設物產會各省及各商埠咨行各設出品協會著手之初召集具有識力各紳商先開調查研究部討論逾月派員四出調查内地各省足跡幾遍南六羣島兩次派員前往因調查以行其勸導藉演説以廣其見聞由是物產會先後成立出品協會如奉直魯豫秦滇蜀粤湘鄂等省有一省僅設一會者亦有一省而設三四會者南洋羣島如泗水三寳壠爪畦巴達維亞星加玻等埠亦經設立至各省大宗實業如江西景德鎭湖南醴陵之磁業漢冶萍之煤鐵上海漢口之絲茶各設專會上海南京兩湖直隸廣東並設協賛會此物產會及各協會籌備之情形也　　　　　（未完） 
小説 
[言情小説玫瑰淚（十九）]  
　　質言之此二人之愛情動矣。縱力遏其苗。而已勃然發生。不可復抑。如水之潰堤而出。一决千里初無人能加以防禦。令勿泛濫。乃大類斯時之密司白拉根與密司脱約翰伯森。夫男女相見。至於失其禮防。此何如事。約翰伯森强談情愛於女子之前。乃不顧其人之承認與否。已滋可怪。白拉根躬犯嫌疑。既絶約翰之婚。又與約翰至有情愫。蔑禮忘分。其理安在然。尚有足加以辯護者。情之一字動人之力至偉。雖掀天揭地。震今耀古之英雄。亦斷不能無兒女子之情愛。苟名爲人類。而漠然不知情愛爲何物者。則不名爲人直蠢蠢之鹿豕。白拉根雖愛重約翰。情動於中。而回首前塵。潜焉欲涕。决無醮彼之念。滋可信也。苟白拉根當此而猶不動者。則吾書亦無庸稱之爲聰慧美麗之女郎。直當呼之爲至愚極蠢之鈍物矣。吾書至此。吾幕亦將由此而揭。如劇塲之演劇。覔此闢目於讀者諸公之前。吾此時之筆舌。已蜿蜒如龍。躍躍然隨白拉根而飛。將揭白拉根之幕矣。約翰伯森所居之微克司討。卽在倫敦之東部。非英屬之微克司討城也。約翰伯森在倫敦中。爲著名之巨富。其商業之盛。直延及於英吉利全國。倫敦之龍巴地街。有一新設之銀行。資本至鉅。銀行之主人。卽爲約翰伯森。此一星期之頃。約翰伯森方以寒疾不出。忽有一雙馬之車。止於門外。車中出男子二人。皆體幹勁直。儀表洒然。出名刺授之閽人。閽人辭以主人方疾。而二客必欲一面。閽人無已入。告約翰曰。密司脱尼喀偕。密司脱羅利亞。欲謁主人。約翰怒曰。吾塞疾未愈。不能欵客。汝詎不知。閽者鞠躬曰。密司脱尼喀。必欲一面主人。有至要之語。僕乃辭之不得。尼喀者。亦銀行之股東。且爲新舉之銀行總理。約翰知尼喀之爲人。至有經緯。且已與羅利亞素不相識。今尼喀與之偕至計必有絶大之原因。非是者尼喀决不鹵莾至是。思既。乃顧令侍者肅客卽入。約翰衣一長帔。徐徐步入見客。握手爲禮。已而主客皆坐。彼此深談。至於二句鐘之久。約翰伯森覺來客所語。乃至有意昧。至於自忘其病。正於斯時。密司白拉根携勿雷德行過客室之窗外。聞來客之語聲。白拉根大震血管幾爲之沸。又聞來客語曰。托而根實有鉅產。即此東印度之銀礦。値已至鉅。語至此音吐少低。不能辨其爲何語。白拉根。聞此數語。覺有千萬之思潮。洶湧於心胞之内。顫極不能。步幾幾欲暈。忽客室之門遽闢。此二客者。適過白拉根之前。白拉根一見尤震。立俯其首。不敢視客亦遽出門去。 
國外新聞 
[土爾其擬購軍艦]  
　　二十二日倫敦電云據君士坦丁電稱土爾 
 
 

Page 27

 
 
其已向德國商購載重一萬二千頓之巡洋艦二艘每艘定價英金五十萬磅 
[第二次宣讀英皇加冕布告書]  
　　二十二日倫敦電云英國下議院已將加冕布告書議案照修改之式第二次宣讀通過 
[美國注意小邦内政]  
　　二十二日倫敦電云美國已請里勃利亞政府將全國之財政武備農業界務問題託其監理聞美國此請曾經英法德國贊許目下外間咸頗注意此舉美總統塔孚脱君已請紐約銀行家某某二君備欵英金約四十萬磅之數借與里勃利亞德法二國亦將豫問此事云又電云據里勃利亞駐英使臣克郎米林君告路透代理人謂美國保護里勃利亞之説並無其事里勃利亞政府之意僅欲鞏固國本與英法二國了結界務爭端而已按里勃利亞共和國係由美國慈善家於一八八二年所建以爲脱弛奴籍者之居留地嗣於一八四六年宣布獨立旋於一八四八年經英承認一八六二年經美承認地居法國殖民地伊伏里海濱及西愛拉里盎之間法里界務於一九零七年議結英法美於該國之幸福極爲留意英國曾借以能員爲之整頓税務警政一九零八年四月美政府派員三人往查該國内情其土地袤廣約四萬三千方里 
[美國政黨近舉]  
　　二十二日倫敦電云美國畦哈愛畦省哥倫布斯所開之共和黨省會近將黨中變志者戰敗之後即採納政綱豫料他省政綱亦將本此而定該政綱深譽塔孚脱總統之法制稱爲歷史無二並稱讚所訂之税則律云又電云白乃安君在里白拉司茄民主黨省會爭論行動問題爲人戰敗此事足爲白君難任民主黨領袖之朕兆云 
[阿民與法軍交戰]  
　　二十一日柏靈電云阿拉伯人與法軍戰於圖里司及特里帕列之邊界 
[巴西武員赴德閲操]  
　　二十一日柏靈電云巴西著名武員方西卡將軍將隨德皇在唐西格閲操　（以上譯字林報） 
來函 
[章保世覆蘇州城自治議員方雅南君書]  
　　日前接大教論蘇州城自治議會現象甚詳甚確而對於鄙人敬告蘇州城自治議員一篇（敬告蘇州城自治議員登初七日輿論時事報）亦荷蒙謬許一則曰（誠如大著所謂省會如是鎭郷可知）再則曰（誠如大著所謂議論多於成功）噫鄙人道聽塗説憑藉　見之論而我公竟不以爲謬妄乎是則鄙人之言爲不虚揆諸忠告賢者之義鄙人且有無上之光榮矣第對於來書所論審查規則禁止旁聽一條則鄙人有不能已於言者來書曰審查規則本程萬師所演講之國法學第八欵議長得開秘密會議諮議局議事規則第三十八條議員遠嫌廻避之例依稀髣髴噫異哉以自治議會審查公欵之重要事件而釐訂之規則固可援引他項法律依稀髣髴以定之乎摭拾東西洋之唾餘顚倒東西洋之學説陳襲割裂强異爲同立一法曰此歐美法律也定一律曰此日本法律也一若泰東西各國之法律有神聖不可侵犯之概而一問其所謂歐美法律日本法律固合於我國之社會否我國之民情否則瞠目而不能對也近年來醉心歐美一般無意識之留學生其見解大率類此不謂明達如我公乃亦沾染此陋習乎不觀於憲政編查館所編之各項籌備憲政章程乎其窒碍難行不合於我國之現狀而被人指摘者比比然也然而一經執行者之詰問各督撫之電詢則無不牽引歐美附會日本强詞以奪理久之章程自章程執行自執行法律與事實相離而詡詡然所奉爲金科玉律之歐美日本法律則同於虚設而已矣蓋南轅者不可北轍東舟者不可西櫓中國之風俗習慣與東西各國有異點而中國之編訂法律雖曰模範泰東西各國然欲合於社會之現狀利於社會之奉行必先參酌於中西異宜之間故法理既不可不問事實又不可不計也若如來書所謂）法理之是否有當事實之有否妨礙均未遑計及（則試問定章程編法律所計及者固何事乎昔人之譏經生也曰泥古不通曰食古不化鄙人以今日之留學法政者每盲從外國之法律置中國之風俗習慣於不問也亦嘗爲輕薄之評論曰泥法不通曰食法不化然而曰泥法不通曰食法不化者則與法理嘗計及一二也若如來書云云並法理而不計及則鄙人敢爲不入耳之言曰我公之見解更下一層矣　　）未完） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
