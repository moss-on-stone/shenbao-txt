# 1882 - 344 - 4903459

 

Page 1

 
 
[石印三國演義全圖出售] [  㸃石齋主人啓]  
　　三國演義一書久巳膾炙人口惟坊間通行本字蹟模糊紙張粗劣　像祇有四十葉閱者病之本齋現出鉅資購得善本復請工書者照謄校訾數過　後用石印照相法印出故是書格外淸晰一無訛字爲圖凡二百有四十分列於每回之首其原圖四十仍列卷端工緻絕倫不特爲閱者消閒兼可爲畫家取法每部訂爲八本用鎢套裝成兩函定價洋二元四角於十一月初八日發兌上海在三馬路大禮拜堂南首申報館間壁申昌書畫室出售各外埠發賣處悉照曩例此布 
[水流雲在軒試帖出售] [  㸃石齋主人啓]  
　　水流雲在軒試帖鄭通甫先生啓掄所著先生河南祥符人也道光壬辰舉於鄕虞子成進士入詞垣歴淸要錚有聲今歸道山十餘年矣文孫輩紹述家學　起隆　　　塵來滬謀梓之聞石印工省而期速印百部而去願有美弗彰吾黨所恥版本具在復爲石印若干部爲先生廣其傳至是詩之妙處　者有能辨之不必予之　一詞也現定於卽日出售每部收回工料洋三角外埠仍照曩例此佈 
[弛種煙之禁以輕煙害說]  
　　鴉片烟之行於上海可謂極盛之世矣然不特上海也就烟館而論以上海爲最自鋪設華麗噐具精良之大煙館以迄於布帘矮屋燈光如豆之處葢不下數千家夫以一隅之地十里之周而藏垢納汚至於如此其多猶得謂之非極盛耶但烟土之稅歳收千餘萬其貨之來自舛洋者銷於上海不過十分之一或幷不及百一也徒以海關旣定榷稅之章而　朝廷未下弛禁之詔是以居民上者猶多掩耳盜鈴之習以爲吸食洋烟有干例禁開設烟館容窩匪人不憚三令五申而使業此者稍自歛迹偃然自比於娼寮之賤不敢居然爭利於列肆之塲且地方瑣務巡典諸官未有紏正之責若公然弛禁則月收而日納者漏規又何自而來故仍留此禁與不禁之常以爲僚吏之津貼而已上海之華屋層樓者在他處則委巷蓽門也上海之鋼簽銀盒者在他處則草席木盤也而且門無招紙夜㸃一燈若以爲此犯禁事而何敢以開店比也噫他處之煙舘所以不見其盛而獨於上海稱極盛者職此故也無論通商馬頭公然有洋藥稅之名而山僻小縣尙無明目張胆以開烟館爲正業者爲事理之自相矛盾不免貽譏後世取笑外邦也卽今之吸洋烟者身入仕途爲上司所紏劾身在行伍爲營官所斥革與夫學校中人凡對校官學使惕惕然以面有烟色爲憂每逢試場不敢明携鎗具皆屬禁烟之本旨而示人以本未弛禁之意庶使天下知吸煙爲鄙瑣齷齪之事而自愛者尙有能返之日竊謂其意非不深遠然以此律僚吏而院司中亦有吸者以此律兵丁而將官中亦有吸者以此律士子而師長中亦有吸者不過知與不知之間而已然則其爲具文亦何異於地方官之查禁煙館哉總而計之目下吸煙之人盖巳十五欲禁則禁不禁則不禁此禁與不禁之法並行天下吸烟之人有日增無日减也蒙謂種鶯粟之禁宜在先弛之列也鶯粟之收成較厚於五榖故貪人棄榖而種之䇿民生者以爲有損於民食也故不許其種之推其意謂洋士可來而中土不可出也是以各省抽釐有定章而所出之土如何抽納則未有明文也盖旣申其禁而又抽其厘其說悖矣販者而强有力也則奸民遂偷漏之謀販者而愚無知也則巡司飽攫拿之欲與其有此二弊何如弛禁廣種明收其捐之爲愈乎且禁內地之種烟而洋土之入口終無善法以絶之不啻以禁中土者爲洋人保鴉片生意也僅知洋關稅餉之多而不知買洋土之銀歲必流出幾萬萬所收者不過其分厘也耶蒙又爲吸煙者計而謂弛禁宜也蓋天地生物其性隨氣化爲轉移旱煙之性走而不守爲開竅消食之聖藥初亦自外洋來嗜之令人癯瘠崇正之初其禁猶嚴至我　朝以用兵之時軍中資以解瘅毒於以漸染成習禁亦因之而弛然今日吸之者不覺其開竅消食走而不守也可見兩間之物多用則其氣薄譬如無病之人一日三飯而不知五穀之益若久病元虛胃氣初調半盌稀粥便覺精神一長耳卽如鴉片道光中年室有一燈而隔墻皆知其臭今則對榻而眠漠然不聞矣然今日之洋土猶未大殺也熬膏之時苟選舊公班之土加以烘揭得宜淋煎如法而又需以一月半月而後吸其香味濃郁較之工料平常者自勝數倍而中產之土無論西土南土皆不能及蓋鶯粟而種於中國其土性攸殊厚與薄之間也試以兩者比之吸中土二錢則公班陳膏一錢已足而價値之相懸亦卽在是洋土貴而中土賤每銀一兩購洋土三兩中土則在六七兩之間上海皆吸洋土而尋常煙膏店亦私参中土於內最賤之膏一洋銀而售三兩此何故耶蓋中土居其半也工於吸烟或不肯舍貴而取賤若食力之人止圖過癮吸其賤者未始不可誠使中土之出日益見多價遜洋土易於取辦則凡以吸煙爲累計較錙銖者亦樂得稍省其費而且土性愈薄土味愈淡以中土上癮者固見其受害之輕卽以洋土上癮而攺吸中土亦漸减其害十年以後天下吸烟之人雖不見少而盡吸中土不吸洋土受病不深病乃易愈然後徐圖禁之之法卽不然而烟性日薄煙味日淡烟價亦日賤聽某自然不必五十年而人已視若旱煙之無可無不可也是誠不禁而禁之善法也夫 
[東報雜錄]  
　　○昨日下午二㸃鐘三菱公司輪船來滬帶來日本報云數日前日人風聞高麗又有蠢動之意自有此信而東京生意頗有變動然日廷並未接有高麗確信於是人心殊覺惶然嗣接到在高麗之日人來信稱高麗近有數處人合謀將至高麗王城欲將中國及日本駐高兵士盡行驅出日人之風聞殆卽因此而起也又言中國與高麗近來新增和約一條華人可至高麗內地各處遊歴不分畛域云又言日廷命宮中侍臣搜尋日本所有之物必須可供觀玩者將以贈諸高王也又云上月十六日日本有兩處地方一名伊基一名租希麥忽遭大風損傷物件無數斃命者亦不乏人並有受傷者多名是亦不測之禍也又云九月十九日琿春地方已水澤腹堅該處人初不料今年封河如此之早禦冬之物尙未備足故目下所有各物莫不騰貴也又言聞三菱公司擬增新輪船五艘以資利濟云又言高麗向例凡有官員出使可以不名一錢一路皆預先發信令人預備供給庽居客棧房飯等費皆須當差現在高使往來較多故客棧有供役而倒閉者高麗爲此另定新章令官員往來須分兩路俾供給者稍均苦樂也又云神戶地方現擬借洋十五萬元以備修路及整治河岸之用已禀明神戶撫憲撫憲亦不敢擅專據情入告大約可邀允准也又言有巡捕頭某及一某巡捕虐待犯人爲官府所知現已將該兩人收禁將問其何故肆虐之罪此亦仁明之一端也又云日本之茶刻下銷塲更少價已跌至九折而尙無售主茶葉之不佳可知矣 
 
 

Page 2

 
 
[高麗近信]  
　　○日本報載有高麗近事言高麗近日駢誅亂黨八名先斬其手足而後臬首陳尸三日以示衆目下王城業巳平靖先時避去之民現皆逐漸言歸矣又言大院君前所任用之武員約有四十人現皆一槪屛黜並有收禁者有羽林軍之統領二員亦定以發配之罪因其遭亂而不能阻禦故也又言日本送高麗之小火輪高人不知行駛之法近有日本兵船管機器者至該輪船指示高人運用諸法巳有二三高人能知奧窔者矣又云英國之弗來非思兵船現在高麗英國駐長崎之領事官卽在該兵船居住緣領事欲至王城遊玩故高王巳泒兩員陪之以行也 
[法使行蹤]  
　　○津沽有電報到滬言法國駐京公使業巳啓節將次來滬但近日津河巳封冰凌早結招商局之保大輪船怡和行之有利輸船均被膠住未識何日設法開行法公使行旌未知由水路啓行抑係舍舟而陸　旌不遠企子望之 
[造船傳言]  
　　○福州西字報言風聞中國近飭福州船局製造鐵甲船十艘其銀由江南分四次解送第一次銀三十萬兩巳由左侯相擬解矣此說得之傳聞未知確否竊思福州船局爲中國各船廠之冠物料旣美人工亦廉或者此信屬確亦未可知但按鐵甲船工價極鉅今一次解銀三十萬四次不過一百二十萬兩尙不敷一船之費谼製十艘談何容易以愚意揣之殆卽本報前述江督請船局製造快船之信以此訛傳遂以爲鐵甲船耳姑錄此以俟的音 
[台匪近聞]  
　　○頃接台州友人來信云現在黃金滿竄踞舊穴桐樹山手下羽黨數十人不時潜出搶據並結聨各處土匪咸充金滿名目是以被刼之處無不任其擄掠而不知其爲各匪之譎計也 
[增設粥廠]  
　　○沙市向於冬月初一日開設粥廠由各紳董籌辦理今因天寒較早九月下旬凍餒死者巳百有餘人沿街之寒具攤紅菽攤飢民成羣攫食幾至無法可禁嗣經紳董議於十月初一開廠而就食者不下數千人因復在九根桅地方另設分廠免致擁擠今分廠巳開鍋發粥矣但聞宜昌亦有居民攫食之患夫人之欲善誰不如我何不亦照沙市添設棚廠也 
[花市減色]  
　　○昨得沙市於上月二十一日來信謂棉花價巳跌至二十九千餘文聞陜西棉花自漢中保寍一帶入川川北川西銷花地而　爲　花侵佔故荊花愈形疲滯也 
[臺灣近信]  
　　○閩省之臺灣府孤懸海外實爲東南半壁之咽喉曩歲奏定閩撫半年住臺隨時規畫機宜又奏定督撫輪巡一次以均勞𨓜　勞民情故每逢新撫莅任後必議渡臺今秋張又山中丞抵閩不久卽校閱武闈故渡臺之期擬訂冬月現聞何小宋制軍以督閩六載未開臺防於心似有未安業與張中丞熟商讓其先行渡臺察看各屬情形諏吉於冬月初八初十二十三等三日內定期啓行且俟節旄遄發之時再紀　鉞宣揚之績謹先紀大略於此又聞臺北府有硫油井一區向歸煤務局兼辦前歲有粤人某糾集股分合成萬金請洋師到局開辦乃未及一　而萬金巳化爲烏有然硫油苗雖不旺而地脈頗厚如果開採得法必有利可收惟洋師辛俸歲給二千餘金各匠價亦不貲加以當事者及經手之人均非老練故只見支銷銀錢而硫油竟無從挹注爰於本年夏間停辦而有股分諸公竟一無所獲殊堪深惜也 
[閩省多疫]  
　　○福州自九月望後或連日發風或間一二日發風雖未吹壞房屋而風聲竟日夕不絶十月初間仍復如是初八至十一日頗晴暖無風而十一夜又起大風故琛航船赴台北月餘迄今尙未內渡萬年淸於九月念二日開赴臺北計程念三日可到乃船至五虎口外卽泊而不去日候一日至十月初八日風勢巳定始敢展輪行海者豈能尅期而至哉近則寒暖不常感受者類多頭痛吐瀉之症往往病發不及一時卽溘然氣絶醫藥無所措手如先吐後瀉者可救十之五六倘先瀉俊吐十不救一故居人聞自瀉症無不憟憟危懼然大半粗作人患此想因平時飮食未得其平耳 
[靈櫬回籍]  
　　○蕭雲史司馬前於浙省克復之時曾署錢塘縣事政聲卓著上游頗深倚任嗣後歴署諸曁麗水各邑無不恩威並著吏畏民懷是以德政牌萬民傘等先後不可勝記不意司馬今秋竟壽終省寓兹於十月二十六日卽在省垣三元坊大街之公舘內開喪發引由大街直落至武林門外下碼頭登舟扶柩回藉是日喪儀極盛銜牌旗旙等不可勝數其開路神兩尊長有丈餘望之可怖靈舉則以玻璃九牕緑呢大罩三十二人舁之而行觀者充塞道途云 
[女犯絞决]  
　　○十月二十四日淸阿楊邑尊接到臬憲釘封文書卽於二十五日辰刻同委員李大令提出絞犯劉馬氏正法聞此案係因奸逼死親夫在光緖四年分事也劉馬氏淸河人嫁夫劉甲甲素在城傭工婦則頗有姿首與唱書之某乙有染旋卽隨乙遁一日甲歸入宮不見心殊恨恨遍問隣里踪跡之得諸王管鎭促令歸婦尙不服甲一時氣憤服阿芙蓉膏畢命地保爰將乙與婦獲案審實今始接到釘封耳該婦年約四十左右雖囚之獄中仍體豐面白毫無憔悴容且產一兒於獄尙未彌月惟乙則早經瘐斃矣 
[新官將到]  
　　○傳聞新任上海縣黎邑尊不日將泜本埠擇於初十日接印接辦縣試終覆事宜故署中各書役均巳往蘇迎謁新官云 
[水工將竣]  
　　○本埠自來水公司登告白於西字報言英租界居家舖戶有欲用自來水者巳可椄鐵管於室中以便取用昨日浦灘洋行巳有裝接鐵管者矣 
[鄕間近狀]  
　　○有西友赴鄕打獵而回言及鄕間禽獸頗有所獲但不及往年之多緣今年各鄕多遭水災故雉兎獐麂野　等類孳生不蕃也近長江口岸等處田禾亦遭煙沒牛隻亦少幸華官隨時設法保衞尙不至十分荒歉耳 
[鄕人折臂]  
　　○本埠北泥城橋現因修理不能行走是以在橋南停設兩船穿以木板駕作浮橋以便行人來往其木板計有三節一擱於橋之東岸一擱於橋之西岸一擱於兩船中間昨早有鄕人某甲挑棉花兩包　洋塲變賣行至浮橋中間木板忽脫人貨一齊落水甲欲扳援船邊而起不料船因板脫兩船亦卽擠攏竟將甲之臂骨軋傷幸同伴赶救得卽拯起送住仁濟醫館救治云 
[設法撈船]  
　　○前報載外虹橋下沈沒之磚瓦船因天寒無人敢下水打撈兹聞該船戶得一起船妙法只雇一江北人下水先雇大船兩隻停泊船之兩旁以木兩根置於船之前後令江　人帶鐵練與大繩入水在磚瓦船底穿過仍將繩練帶起繋於兩根木上然後用人力滾絞其船當可透起俟透水面赶將磚瓦搬運隨去其艙中之水而沉船亦不至損傷也 
[急病驟亡]  
　　○新閘鎭地方有開米舖之某甲年約五十餘歲前日午後四㸃鐘時尙在店應酬生意忽然頭暈眼昏比及臥床氣巳絶矣不知所患何症也 
[乞丐倒斃]  
　　○英租界坭城外山家園地方之小弄內有一四十餘歲之乞丐倒斃於坑厠之傍當由近處居民知照地保報保安堂備棺往殮發壇標議云 
 
 

Page 3

 
 
[收房具結]  
　　○王金和應文森涉訟一節歴時未結昨據法包探嚴頌眉至公堂稱奉諭帶王金和雇匠往估應文森所造之屋己估明房尙可住惟養猪處上有竹一根已經斷折尙有一柱三節恐不堅固王金和亦稱少門三扇太守卽着應文森卽行換好又詢王金和房屋之事現已理楚着具收房結詎王金和尙請追被失所買木料幷被壓之物太守謂當日親自查看並無一物况林春榮曾說物寄他處王仍嘵嘵不已太守啓三開導謂查得物於何處再來請追王金和遵諭具結因王不能握管卽倩張士芳代書再令王金和蓋大指印於結上太守以張士芳唆訟上控當爲重辦張士芳連稱到滬三十餘年不敢多事太守又詢王金和道署中人可有相識否答稱一無相識太守謂然則是爾所爲且本分府已親自訪明何得强辯隨判枷號一月滿期責一百板再行遞辦回籍太守又謂應文森奉諭着查地主迄今尙未禀覆且拆王金和房屋時假托公堂實屬目無法紀着仍押候訊斷 
[索欠續聞]  
　○益義廣竹布店倒閉一案已列前報捕房已將益義司帳人鄭富香拘押捕房曾供該店開有二十餘年我進店已七年矣店主虧滬地銀約一萬二千六百餘兩虧廣東洋約一萬餘元店主於前月二十八日夜間動身往鎭江去矣太守限其於三日寫信到鎭江喚店主鄭樹棠到案再核昨日各債戶又赴公堂請追幷呈稱查得該店中有竹布八千疋鞋子五百餘雙昨據鄭富香稱有九千疋則已少布一千疋太守谓現有巡捕管門如何失布答稱彼店有後窓諒從後面運去太守着包探前往將窻釘斷又謂各戶云太古乃是英商現在繙譯官已有信知照令其扣留待有回信再行察核云 
[英界公堂瑣案]  
　　○華捕至英公堂稱昨夜在浦灘見此人在樹上自縊當卽解救送請安置據王正卿供揚州人向爲京貨生理嗣因失業來滬尋友不遇萬難度日只得尋死陳太守飭將王正卿暫送棲流公所留養再行資遣回籍○鴨屁股船主洋人某稱雇用張阿榮爲細崽祇有一天到晚上岸去而不返及查房內物件則抽屜內之銀洋二十元大錢七百文均已烏有明係被張竊去報由虹口捕房獲到張阿榮送案請追張供由相識之西人荐到船主處爲細崽因在船之人皆云船主動輒毆人我因此懷去志登岸之時惟取錢七百文並未竊伊銀洋至所取之錢係船主令我買米所餘之錢並非在抽屜內者哲副領事謂張阿榮行竊無疑以儆陳太守謂該船主控竊銀洋雖無實據然張已認取錢文亦屬不合隨判張阿榮押至年終開釋○包探陳阿九禀稱有年约三十餘歲之蘇人屢到法租界之烟舘吸烟自稱係開妓院者昨日又到烟館向燒飯人陸紀春云買火腿皮蛋送往親戚家令陸同往購送可得脚力陸允之詎蘇人至英租界正豐街口之永祥火腿店購買皮蛋二百个令出票二紙又買火腿一只言定價目囑店夥沈文春跟至伊家取錢票則蘇人自執火腿則交陸手行至寳善街𤍠閙處蘇人乘間𨓜去沈卽將陸扭交捕房訴陸串同蘇人誆騙貨物捕頭令我查訪實情爲特禀明沈供與包探略同陸供之被騙情形亦相符合惟稱不知蘇人姓名居址陳太守訊供之下謂陸記春咎由自取應着尋交蘇人陸稱殊難尋交太守判陸管押半月以示薄懲火腿交沈領去皮蜑旣出票倘有人持票來取卽扭獲交捕可也○一百十一號華捕禀稱昨日我鎖門出外被賊扭鎖竊去衣服後經地保獲住人贓帶至捕房人卽往認失贓今將人贓送案請爲給領竊犯張樵和惟求施恩陳太守判張枷號一月贓交該捕領去○王張氏稱我女出嫁後於昨日回門適比隣陸某之妻招女至伊家詎陸某見之謂出嫁未滿月之新娘不能擅入人家與我饒舌我以汝妻相邀答之豈陸又至我婿處吵閙我與理論被致失金荷花板一只爲此訴捕拘陸請究陳供我妻並不招伊女係伊女自己到我家致與理論並無毆打失物情事王張氏又稱由捕拘陸之後陸妻曾來許償失物洋四元了事及陳妻到堂則稱並無此言陳太守謂新娘到隣家亦属常事豈容藉端滋擾曲固在陸姑令押候過堂判斷 
[法界公堂瑣案]  
　　○法公堂昨據法包探禀稱昨日有縣署捕班夥領一松江人到捕房稱由松趁船來滬辦貨肩上有搭連袋行至新北門地方被剪綹賊剪去洋四十八元四開洋兩元時在十二㸃鐘請爲查緝當經拘到剪手胡阿四蔡寳之周阿奎張阿巧四人經捕頭詰問據稱是胡阿四剪破不能下手故爲張阿巧探取但祗取錢四百文四人分用並無洋元等語查得該處尙有金和與長脚阿金二人亦曾問過堅執不認因將四人送案原告未到翁太守詰之胡蔡周張四人同稱不敢剪洋惟取零碎物件而已太守着將洋繳案當可從寬否則嚴比四人堅執如前太守着爲管押俟拘金和及阿金到案再核○吉祥街安隆料泡店主胡明川稱前月二十六日店中失去衣服查係店夥董又堂所竊故於本月初一日將伊停歇其鋪盖等尙未取去工資早已支空詎董於昨晚三㸃鐘時自已將衣穿好用自來火燒我蚊帳幾致焚如幸房中共有七八人同房有一人名金植驚醒呌喚幸卽撲滅爲此將董交捕翁太守詰之董又堂據稱店主工資起見將我停歇放火之事我實不知且店中夥伴有十餘人豈可瞞過太守復詰胡明川店夥共有幾人答稱有十五人太守着將董又堂暫押令法包探帶同胡明川查明是否放火再爲核辦○法租界興聖街乾豐錢莊學徒兪全孝於六月二十日店中因需用小洋故携洋五十元至城內錢莊換得對開洋九元四開洋一百六十五元八開詳一百十四元十六開洋兩元換剩大洋九洋元出西門行至法馬路鹿鶴春茶肆相近處被汪仁福邵阿四將洋搶去昨日見汪將伊送案據汪仁福供正月間到滬二三月間在某處做生意四月間染病五月間回籍九月間又來翁太守謂然則六月間爾恰不在上海耶爾現住何處答稱住四馬路母舅蔣鶴卿處蔣係爲木匠者太守將汪交保限三日內料理完結 
[蒙王次霞司馬以淑配錢遠靑夫人所著七巧八分圖見賜再賦二律以詰謝忱]  
　　○一編遠道竟遺來浣露開減愜素懷難得閨中存手澤好從紙上見心裁藻思幻出諸般巧花樣翻成幾度猜傳世有書人感逝豈非女子忌多才○巧合天成亦太奇繡餘按請總相宜曇花春色偏難永詩草秋芬尙有遺鴻案幾回商約畧象心觸運費推移耐人依樣勞搜索七寳裝來儘解頤 
　　鴛湖映雪生莘田甫草 
[將游西湖暫別海上諸友]  
　　○閒看山水自由身幸作天公度外人寳鏡饒他添白髮芒鞋無意踏紅塵文章有價懷知己風月逢塲暫結隣聞說西湖好光景梅花約我伴泳輪　飄泊眞如不繫舟帆隨湘轉放中流雲箋斑管隨揮灑綠酒金尊共唱酬中外一家文字契烟花三月燕鴻留難忘靑眼多情侶回首斜陽賣酒樓 
　　春漁席時熙未定草 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第二百七十七號]  
[光緖八年十月念三日京報全錄]  
　　宮門抄○發抄　旨四道○江督左等　奏爲遵　旨查明據實叅奏摺○東撫任　奏據情代請假期片○大臣謙等　奏捐辦軍機片○大臣劉　奏請攺獎片○陝督譚　奏請都司開缺另補片○大臣謙　奏廢員照例攺擬完結摺子○十月二十三日兵部太常寺太僕寺正藍旗値日無引　見○松淮等閱卷完竣覆　命○瑞興假滿請　安○潘爵謝授江西巡撫　恩○耀年謝查城大臣　恩○海英請假十日○景運門奏派値年之大臣　派出八額駙○召見軍機　潘　○發抄　林肇元奏武職廉俸抵捐銀名各數奉　旨戶部核議具奏欽此○又廣西應協黔省餉銀請飭權官撥解奉　旨戶部議奏欽此○又黔西州殺死一家二命之民人陳花苗在監病故按例議擬奉　旨刑部議奏欽此○涂宗瀛奏正考官陳存懋請假回籍省親奉　旨陳存懋着賞假兩個月欽此　○○大學士兩江總督臣左宗棠頭品頂戴江蘇巡撫臣衛榮光跪　奏爲遵　旨查明據實叅奏恭摺仰祈　聖鑒事竊於光緖八年七月三十八日准兵部火票遞到軍機大臣字寄本月十六日奉　上諭有人奏候補道　文枬及其子山西候補道姚寳勳在晉豫賑欵中牟利營私等因欽此遵　旨寄信前來等因承准此遵卽派員將原叅各節嚴密確查所有候選道姚文枬前辦晉豫賑捐應由直隸山西各督撫臣查明覆奏外臣等查得其子山西候補道姚寳勳係浙江嘉興縣人由戶部郎中捐升道員指分山西經升任山西撫臣曾國荃奏委辦理晉賑新捐由天津領取空白部照前來上海賃房設立晉賬新捐滬局並調江蘇試用巡檢鈕錦文分缺先用巡檢殷煥謨泒爲局員刊刻關防於光緖四年四月十五日開用嗣於五年五月間攺爲晉賑新捐文案處截至是年七月底止一切公牘均會列蘇松太道官銜所有收解捐欵以及造册請獎並其餘局務悉由該道一手辦理蘇松太道並不經手卽各項稿件亦由該道收存僅於撤局時移知共收直晉豫善捐銀五萬五千六百兩晉省新捐銀三十四萬有奇現在飭據局員鈕錦文殷煥謨檢送局案核計請獎捐生名數應解正項並翎枝部飯等銀共解津局滬捐及滬局支銷公費三十四萬三千三百十九兩零與從前移知蘇松太道文內所叙各數尙屬相符中　津局回照可憑其另收直晉豫善捐一欵原卷並無檢呈而捐銀何時解津如何由津分解濟賑由何處如何請獎蘇省無從　查究竟其中有無弊端事關直晉等省賑需應請一倂　飭由直隸山西督撫臣詳細查辦以期水落石出至該道姚寳勳委購西洋木植浮冐侵蝕一節查該道於上年五月間由船政大臣黎兆棠委駐上海督辦閩廠造船購料事宜當經刊刻關防並咨司飭派前辦晉賬捐輸局員鈕錦文殷煥謨赴滬差遣兹查據該二員禀稱姚寳勳自奉委至今並未代閩廠辦過物料實無浮冐侵蝕等語臣等因恐有揑飾廻護情事復經另行密查所有福建船政採買木植各項歴係義昌利記店東倪懷淸經手該道奉委稽查採買不過掛名而已是原奏所云浮冐侵蝕並無實迹應請毋庸置議惟該道姚寳勳在上海勸捐恣睢佻達一節查捐局係設英租界內該處地方本極繁華其如何遊冶佻達現雖細加訪察傳言不一第出入必乘坐緑呢大轎張大聲勢藉差招搖且又納娼爲妾迎娶之日大開筵宴誇耀於人並買紅木器具出租妓館是原秦所稱恣睢佻達不爲無因又該道姚寳勳於上海自建妓寮坐收其利一節查該道在英法美租界歴年購造房屋爲數不少初皆以姚存　堂出名放租取息其事本屬尋常嗣因臣宗棠查詢該道有在滬開設妓寮之事姚寳勳竊慮一經查詢得實必遭糾劾遂將四馬路寳善街棋盤街等處凡有妓寮者或揑作他人之產或揑抵押換立界石其實仍歸該道管業收租繼又以被叅恐致查抄將所置各產悉數揑作存養公司名下具禀立案圖掩飾其於上海城西靜安寺購　館一所別造大花園一所各値數萬金土木之工方興未艾臣等託彭玉麟於巡閱過上海時細查嗣覆函所聞相同是原奏所稱該道無恥之尤亦非虛誣竊維姚寳勳以道員承辦捐務宜如何小心謹愼黽勉從公以期毋負委任乃身膺監司之職竟至恣意妄爲置名義於不顧且於上海廣置房産並租賃妓寮以圖厚利似此卑汚苟賤之員不特爲官塲所羞稱抑且爲凡有識者所不齒若不據實紏叅何以肅官方而維風化除經手捐項有無營私情弊應同其父姚文枬倂由直𨽻山西各督撫臣查明辦理外相應請　旨將山西候補道姚寳勳先行革職以昭烱戒所有臣等遵　旨查明緣由謹據實叅奏伏乞　皇太后　皇上聖鑒訓示再此摺由臣榮光主稿合倂聲明謹奏奉　旨巳錄　○○任道鎔片　再翰林院編修檀璣奉　命典試山東茲已揭曉出闈不日起程回京因伊父檀崖服官直𨽻現在天津當差定省久疎差旋路經德州距津不遠擬卽自備資斧便道赴津省視以伸孺慕遣丁呈請代奉仰懇　天恩俯准　賞假二十日一俟假滿卽當回京恭覆　恩命等情前來謹附片具陳伏乞　聖鑒謹　奏軍機大臣奉　旨檀璣着賞假二十日欽此　○○謙禧等片　再奴才謙禧前因察哈爾各旗額設鳥槍爲數旣少又兼歴年已久未經補備半形殘朽現練俻調之兵所需器械不敷應用當經奏明擬增鳥槍一百六十桿弓箭一百六十分長矛八百桿分撥各旗令其演練此項器械查有奴才衙門陳存鳥槍長矛足敷其數而鳥槍內間有損壞弓箭大半𡮦朽不堪奴才謙禧遂由廉俸內自行捐銀五百兩交協領塔淸阿等將弓箭全數購造鳥槍　律備補並陳明此係奴才捐廉辦理請免報部核銷等因奏蒙　聖鑒在案兹據該協領塔淸阿等將槍箭等項均已購　補修齊備發交銀兩僅敷動用開單禀請驗收前來奴才當卽會同副都統奴才永德查騐購造弓一百六十張長矛槍頭八百個補修鳥槍一百六十桿梅針箭八千枝鳥槍配帶弓靫箭壺等項均屬一律整齊所需價銀亦皆核實除札飭察哈爾八旗總管等承領應用外理合附片奏　聞伏乞　聖鑒謹　奏軍機大臣奉　旨知道了欽此　○○劉錦棠片　再新疆南路諸軍五次勦平邊宼案內經臣開保之記名提督鄧錦雲請　賞給正一品封典分省補用縣丞余全盛請補缺後以知縣用均於光緖七年五月二十日奉　旨允准又新疆南北兩路一舉蕩平案內經大學士前督辦新疆軍務臣左宗棠奏保之試用縣丞葛承霖請以州同分省補用光緖六年正月三十日奉　旨允准均經欽遵先後恭錄行知各在案現查鄧錦雲原係提督銜補用總兵前案職銜誤作記名提督余全盛本名才盛前案悞作全盛葛承霖本名承霂實係選用縣丞前案悞作試用縣丞葛承霖均由該各營呈送請獎淸單時筆悞所致兹據禀請奏明更正前來合無仰懇　天恩俯准鄧錦雲底銜攺爲提督銜補用總兵仍　賞給正一品封典余全盛攺爲余才盛仍俟補缺後以知縣用試用縣丞葛承霖攺爲選用縣丞葛丞霂仍以州同分省補用　飭部分別更正註册俾免歧悞而昭核實出自　鴻慈除咨部外謹附片具陳伏乞　聖鑒施行謹　奏軍機大臣奉　旨該部議奏欽此○○譚鍾麟片　再臣准甘肅提臣周逹武咨稱察漢俄博營都司石貴前因患病解任醫治業經全愈隨營操防已閱年餘該員諳練營伍辦事謹愼且轉戰新疆有年勞績頗著堪以任用惟于察漢俄博水土不服一經感冐舊疾復萌實屬人地不宜請奏開缺仍留甘標差委俟有相當缺出另行請補咨請核辦前　臣覆核無異相應請　旨將察漢俄博營都司石貴開缺另補所遺員缺陝甘現有儘先合例人員容再揀選請補除咨兵部查照外謹合附片陳明伏乞　聖鑒訓示謹　奏軍機大臣奉　旨兵部知道欽此　○○奴才宗室謙禧奴才永德跪　奏爲効力廢員三年期滿無力完繳台費照例攺擬　徒完結恭摺具　奏仰祈　聖鑒事竊據張家口管站部員崇壽詳報廢員三銓係吉林阿勒楚喀鑲藍旗滿洲永輝佐領下委筆帖式綠事革職發往軍台効力贖罪指派第七台當差於光緖五年九月十九日到台之日起扣至本年九月十九日三年期滿該廢員應繳台費銀兩前報無力完繳業經咨行兵部在案查中樞政考例載坐台廢員文職縣丞以下之員三年期滿不能完繳台費者于期滿時卽由軍台都統抄錄該廢員獲罪原案並聲明不能完繳台費應改擬杖徒完結緣由具奏請　旨其攺擬杖徒者軍台都統卽將該廢員發交宣化府飭縣撥役逐程遞解係旂員解交刑部照例辦理等語查廢員三銓在台効力巳滿三年旣經呈報無力完繳台費自應照例請　旨攺擬杖徒完結恭候　命下發交宣化府飭縣撥役逐程遞解刑部照例辦理謹摘叙該廢員綠事案由恭呈　御覽所有在台廢員効力期滿照例改擬杖徒緣由理合恭摺具奏伏乞　皇太后　皇上聖鑒訓示遵行謹奏軍機大臣奉　旨着照所請該部知道欽此 
 
