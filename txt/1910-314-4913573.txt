# 1910 - 314 - 4913573

 

Page 1

 
 
   
 
 

Page 2

 
 
上諭 
　　監國攝政王鈐章十月十七日内閣奉 
　　上諭禁烟大臣溥偉等奏知府烟癮未除調驗屬實據實糾參一摺吉林五常府知府萬繩武著革職永不叙用該督撫並未遵章切實調騐亦有應得之咎錫良陳昭常著交部照例議處餘著照所議辦理欽此軍機大臣署名奕劻假毓朗那桐徐世昌 
　　宫門鈔十月十七日召見軍機喬保衡 
論說 
[論温肅反對報館之荒謬]  
　　自報紙風行以來。率以秉筆直書。爲政府所忌嫉。故所訂報律。一再加嚴。至於不能遵守。而煩資政院之議駁。顧其心雖甚忌嫉。其法雖甚苛嚴。尚不敢顯然反對。欲盡中國之報館而。夷滅之也。若温肅者。則竟昌言無忌。欲盡滅中國之報館。以快其私。觀其章奏中語。其汚衊我報界之詞。如瘋犬之狂噬。如豺狼之怒號。復何足與之計較。顧其所以爲此者。以北京某報。曾登載其劣跡。銜恨已久。故一陟台諫。遂亟上謾罵報館之詞。以快其報復私仇之見。當此國勢危迫。國會未開之際。諫臣一以摧殘輿論。圖報私仇爲。務其爲害。正非。淺鮮緣力斥之。 
　　報館天職。有聞必錄。以見其事之是非。非可任好惡以爲毀譽也。其所持論說。必合乎公理。本乎事實。非可逞私見。執異說。以淆亂人聽也。豈得懷詐挾私。生心害政者。今温肅以報紙嘗登載其事。有碍其名譽。蓄怨懷恨。奮然發其誣。衊之說。肆其。簧鼓之談。豈非懷詐挾私而何。自爲御史。他不暇論。首先摧殘輿論。以圖報復。其心知有私而不知有公。知有恩。怨而不知有是非。其生心害政。莫此爲甚矣。温肅旣純然爲懷詐挾私。生心害政之人。而轉以此誣報館。彼其意中。以爲我之所以爲此者。人不得而知也。亦思人之視已。固如見其肺肝乎。古之植黨營私。以亂天下者。罔不自快恩仇。逞邪說始。今國勢方危。而新進之諫臣若此。其將奈之何哉。 
　　政府腐敗。而報紙揭載之。人民受制。而報紙欲持空言以扶助之。此無非本於喁喁望治之心。豈有可以詆諆者。温肅則曰專意摹寫政府之腐敗。人民之受制。以此而指爲逆黨機關。如温肅之意。是政府自宜腐敗。人民自應受制。倘欲政府之不腐敗。人民之不受制。皆逆黨之言。而提倡革命者也。則温肅他日之章奏。政府雖甚腐敗。必極力稱頌之。人民雖甚受制。必極力加甚之。阿附政府。以希榮寵。專制時代之姦賊也。壓制人民。不使稍有權力。非立憲時代所得容也。今國會之開設有期。政府之改良可望。温肅猶欲師姦臣阿附政府之故智。執向來壓制人民之手叚。以自立於立憲之朝。無論御史將裁。勢不得久于其位。卽使竭其獻媚貢諛之術。得以超遷。而晋秩。而國會一開。監督者衆。恐亦不得使頑固邪慝者之一朝居。也温肅乎。温肅乎。是何其愚妄之甚乎。 
　　修正報律。方恐損害他人之名譽。而苛爲禁止。温肅則曰粉飾私人名譽。廻護奸蠧劣跡。一若報紙所載。盡屬諛詞者。立憲政策。在乎伸張民權。以監察官府。温肅則曰挾持官府之舉動。一若官府之舉動。不應監察者。報紙所載。大都事實。私人之名譽。不得而粉飾。奸蠧之。劣跡。不得而迴護也。揭載官府之舉動。以告國民。俾得盡其監察之責。此乃報館之職分。各國 
 
 
 

Page 3

 
 
皆然也。温肅則謂爲分飾。誣爲迴護。目爲挾持。試問温肅。某報前所載之事。果粉飾肅之名譽乎。迴護肅之劣跡乎不。過揭載耳而。又安得挾持乎。至其他詆毀之語。皆屬放利而行者。之口吻。貪官污吏。聲情宛然。以清嚴之報界。誠不必與辨。惟今距開設國會。尚二年有餘。諫臣若此。國事之壞。將何有底止。曩者各督撫請速開國會電文。有宜防官邪之語。今於温肅見之矣。國會其可不速開乎。 
來稿 
[中國學生布告英國全國書]  
　　五十。年以來。鴉片輸入中國者凡千萬磅。中國人民因之而貧而病而死者凡千萬人。今則上自政府。下自人民。知鴉片流毒之甚。嚴定律例。力行戒除。三年以來。土藥一律剷拔。外人見之。當知中國之實心禁烟也。然鴉片之來自外洋者。仍聯絡不絶。中國以五十年前之條約。竟無法阻止。嗚呼。吾人何能補救中國哉。昔人有言。中國之勢。若將焚成灰燼。英國實爲起火之薪。吾等聞英人有邀請政府。速將鴉片貿易停辦之事。不勝欽佩之至。本年西十月二十四號。爲天津條約簽字。五十年之紀念日。中國痛定思痛。英人當皆見之。故吾等謹再上言。請出全力於明年以内。將鴉片貿易一律阻止。 
　　中國政府。原定十年爲禁烟期限。初以兹事重大。不敢冒昧求速。乃奉行曾幾何時。雖烟草極盛之省。亦將全行斷種。而外洋運來鴉片。聯絡不絶。有加。無已華人睹此。能無寒心。前兩廣總督嚴禁印度烟毒。數月以來。烟商大爲恐慌。香港烟商。竟請英使出爲主持。中國政府遂以條約無權干預。兹該督以不克保民。自任引退。繼其任者。聞與烟商甚善將來禁烟。或未。能如舊督之力。又聞香港烟商以舊督去新督來。極形快樂。且儲備大宗鴉片。求售於中國。中國其眞無權。保護商民乎。抑亦號稱文明。崇信耶穌之英國攘奪此權乎。故吾等請英國許我以自由。英在印度之舉動。英在他屬地之舉動。中國並不過問。中國所欲者。免國内烟毒而已。 
　　中國禁烟必須俟至七年乎。吾等以天理人心。以仁義道德。求英國大發慈悲。許我自由。英人如見中國人民受害之深。决不至再以隻斤鴉片。輸入中國。此則吾所深信者也。 
　　聞吾等前次請於英國政府時。英國政府告以中國並無縮短禁烟年限之請。故特具此書。聲明中國實欲將外來鴉片。與本國鴉片。一律禁止。吾等皆學生。素以愛國爲懷。禁烟爲念。禁烟之事不當待至七年明年禁絶。方爲快樂。餘書續寄。敬候輔助。 
專電 
[電一（北京）]  
　　攝政王面諭各樞臣東三省情形危急錫良確有爲難此時徒以空言責成籌辦恐禍患一發無可挽救應速合内外大臣妥商善後以全國之力扶此危局或能有濟 
[電二（北京）]  
　　奉直等省國會代表陸續出京聞係運動各本省謀再請求速開并非即此解散 
[電三（北京）]  
　　資政院民選議員近日聲勢大衰開會時辯駁亦少聞蘇省某議員確可得四品京堂 
[電四（北京）]  
　　資政院倫總裁指摘民選議員甚力某邸謂誰令伊附和國會儘可不問 
[電五（北京）]  
　　攝政王進見皇太后商請准撥孝欽顯皇后儲欵濟急奉諭暫緩容商 
[電六（東京）]  
　　東京報界多數評論日本政府改修廣軌鐵路爲非計 
[電七（東京）]  
　　東京市長尾崎行雄遞信次官仲小路廉旅行歐美各國業已畢事於西十八日乘天洋丸輪船回國 
[電八（東京）]  
　　日本海北陸道東海道諸縣於西十七日忽起大風勢甚猛烈該處汽車停滯在馬關門司之汽船亦斷絶交通翌日仍照常行駛 
緊要新聞一 
[温御史謾罵代表之醜語北京]  
　　初六日温御史肅奏請限制報律一摺已載昨報同日該御史又上一摺意在謾罵請願代表而以議院選舉法爲前提略云議院選舉爲代表輿論機關故核訂選舉法不可不加審愼此次各省請願國會代表進京多由路議局選出而同鄉中幾不識其人爲誰其弊由於調查員之不得其人大抵皆窟穴報館學堂之無聊人員表册均令自塡以致薰蕕雜進欲求一名副其實者十不得二三遂使正人羞與爲伍查該代表等除要求空言外一無所能此次核訂議院選舉法若不亟籌善後恐將來召集時仍須上煩宵旰憂勞何貴有此議員云云温御史在台諫中本無甚聲望且進院僅十餘日未必遽敢作此荒謬舉動外間皆謂此摺與報律摺係受某大老主使故 
 
 

Page 4

 
 
不得不作此鷹犬耳此摺見明諭時御史團適在會議聞之合座譁然僉謂似此喪心病狂摧殘輿論之醜奴實屬不知自愛有玷台班吾等皆羞與爲伍相約嗣後此公無論有何奏摺均不准與聞並不准與議吾輩之事嗚呼温御史休矣 
[庫倫練兵大臣帶營出發北京]  
　　庫倫辦事大臣前日復有電致樞府略謂近日某國專事籠絡喇嘛串同四出騷擾且該喇嘛等心悅誠服甘爲役使實爲心腹之患務請朝廷厚加兵力以作控制藉杜隱患等語樞臣將電譯呈監國隨諭陸軍部廕尚書立即挑選精銳馳往庫倫一帶駐紥防禦惟以庫倫交通不便設欲運送大軍殊難尅期接濟爰又有旨派唐傳禮爲庫倫練兵大臣着其迅速前往隨時添練新軍以備不測聞該大臣已摒擋一切即日隨帶四營就道 
　　又另一訪函所述情形少異函云外蒙古車臣汗部落及庫倫等處俄人窺伺已久吾國不可不自爲防範日前軍諮處大臣濤貝勒向樞府提議在該處設一練兵大臣就地招集蒙人編練成軍以資防禦諸大老贊成居多濤因揀派前近畿督練公所教育股提調錢君桐爲調查長先往庫倫將情形調查明白聞錢君已定於日内帶同隨員出發至詳查以後即須實行練兵故練兵大臣一缺濤邸已商之陸軍部蔭尚書奏派前近畿督練公所總辦唐拙夫君充任不日亦當整裝出發云 
[洵貝勒不欲緩辦海軍北京]  
　　海軍大臣洵貝勒日前詣宫門請安蒙旨召見據内廷人云是日監國垂詢除關于考察事項外最重要者爲京外大臣主持緩辦海軍撙節財用辦理憲政問題聞貝勒對稱斯時降旨緩辦海軍必爲各國所輕視至于撙節財用一事固屬當務之急以臣之見若内外大臣實行痛除虚糜共守維持國脈之心想年省千數萬兩尚非難事云云聞已奉諭會同政務處大臣核議 
[資政院致各省諮議局電（爲預算案歳入事）]  
　　各省諮議局鑒前接各局來電關於預算事項業經審查表决分别答覆如後（一）各省諮議局要求議决歳入查現在國家稅地方稅尚未劃清此項歳入全册已交本院决議無從另行劃出再交局議（一）各省問預算不議歳入則議决歳出時是否可以不問國家財政之盈絀查全國預算出入不敷至五千餘萬之鉅本院正議節减以資彌補各省本年預算歳入旣未劃分則議决歳出宜以督撫現交預算案之數爲準此中移緩就急酌盈劑虚自屬諮議局分内之事若於現交預算外另議增加某項支出應先由諮議局議定籌集該項專欵之法庶不至與全國預算有所抵觸以上二端除答復外並通電各省一體知照資政院咸 
[邵議員質問鐵路公司之性質北京]  
　　浙藉議員邵羲以郵傳部於八月二十一日具奏鐵路公司與普通公司情形不同請飭照奏案辦理一片顯與事理不合特具說帖質問略謂原奏謂各國鐵路辦法屬於國有者居多吾國幅員遼廓亟謀實業特准設立公司商辦一若商辦公司各國實無先例查各國鐵路辦法屬於國有者有之全屬民有者有之國有民有兼營並施者亦有之惟各國所持國有民有之方針學說甚富無煩縷舉總之全視國家財政之充足與否與國民經濟力之强弱而定國有民有無所軒輊同爲國内之交通事業不能不設特别法以監督管理之故對於國有者有官設鐵路法對於民有者有私設鐵路法非謂私設者始與國家有特别關係始應受國家之特别監督而官設者一若卽可放任自由不受國家之特别監督此不可解者一也旣謂鐵路公司非尋常商業公司可比則組織鐵路公司者必有其他之專律可以根據而後與普通公司始可區别今國家路律尚未頒布商民無可適從欲組織公司惟知依據奏定頒布之公司律辦理與其無法律遵守而設立不規則之公司無寗依據公司律而尚有範圍可以遵守况在路律未頒布以前鐵路公司適用公司律之組織實爲合法就專供軍用之鐵路而言鐵路性質容與尋常之商業有異就一般之交通鐵路而言鐵路實爲一種營業之事業即不得謂非尋常商業之一種所謂關於轉輸軍務才不過國家有事之際鐵路公司對於國家負一種特别之義務若因此而即謂其無商業性質不得適用公司律此不可解者二也旣謂鐵路公司不得適用公司律而令其遵照歷次奏案辦理奏案不過一種事例與已頒行之法律相較其效力顯有强弱之不同况所謂奏案者僅札派奏派奏請特派等名目此惟關於一部分委任之手續與全部之立法無關若因一部分之關係而致全部分之公司律受其影響則凡百興辦實業之公司皆存疑慮以爲依據公司律組織之公司仍不能始終受法律之保護部中得自由以命令變更之財産將無時不處於危險之地則恐無人投資本於公司而營實業所關於吾國前途者甚大此不可解者三也以上三種疑問敬請議長諮詢本院照章咨請郵傳部酌定答復 
[沈侍郎親查各省鐵路北京]  
　　郵傳部初二日片奏畧云路務行政事端繁賾非由臣等隨時親歷視察不足以得眞相期年以來本實地之考覈定指導之方針於部務不無裨益現在各路應行查視事宜如汴洛之洛河橋改築橋墩工程京漢之西平遂平被水添修橋洞工程滬寗津浦通車接續輪渡工程以及開海實測路線各事均關係重要規畫不容稍疏又津浦一路續借欵項已成以後負擔愈重現已分叚通車工程尤爲吃緊必須詳加考察方足以節虚糜而促進步臣等公同商酌擬由臣雲沛親往分别查視計往返月餘卽可竣事奉旨知道 
[鄂督允再聯奏速開國會武昌]  
　　湖北各團體至督 
 
 

Page 5

 
 
署呈請代奏速開國會一事迭誌本報兹又得訪友詳函云十二日午前十一句鐘各團均在武昌省閱馬廠諮議局内取齊各團代表即於代表室内研究面謁瑞督人數公决十人即票舉吕逵先張國深戴仲華鄧正茂徐榮齋等十君爲特别代表全穿衣冠其餘各請願人則著馬褂各代表復將晋謁制府措辭預行演習純熟卽於二句半鐘發令第一次振鈴各團齊集閱馬廠整隊約十分鐘振第二次鈴卽拔隊向督署進發武昌漢口兩同志會行最先永寗救火社戒烟演說會夏口城議事會永安社永濟社義成社清和會清眞社體育會商業補習所泰安會銀行研究會鄰濟社萬全會下叚上叚四官三保安會公益救患會永安同志會仁義保安會仁夀保安會自治研究會兩粤同鄉會由義保安會江蘇同鄉會醫學研究所夏口自治公所教育分會黄梅縣同志會鐘祥學社湖北教育總會繼之湖北憲政籌備會自治研究所武昌總商會殿焉而漢口總商會因表同情於宣統五年開設國會現正從事慶祝故退出同志會不與續請之列計除漢商會外得三十九團各團三四十人五六十人不等人數約在二千以外故前隊已抵督轅後而後隊尚在中途至督轅即分隊站立大廳廊下秩序井然由各團所舉總糾察員李玉山等招待排列極盡勞瘁瑞制軍聞信即召教練隊親軍巡警弁兵三四百人守護大堂側門並往來彈壓一面電傳文武各官至轅不一時張提軍高方伯等乘馬車至入大花廳與制軍商酌片刻即在花廳内傳見特别代表該代表吕逵先等手捧請願書入制軍命坐代表等因請願書未投鵠立陳叙請願意見制軍答以速開國會我極賛成亦諸君所深知惟朝廷爲編纂法典關係極鉅非三數月所能草率將事故於宣統四年下半年召集五年春間即可開會凡此時期折衷至當諸君此次續請一片愛國之心本部堂極爲嘉許惟世界各國大政無不由君主裁奪旣經恭奉明諭萬不能再議更張自應欽遵辦理如再强肆要求是目無君上也諸君諒不出此各代表復將時局阽危迫不我待各情再三陳叙聲隨涙下制軍亦浩嘆不已乃允將請願書咨送資政院議奏一面電商奉滇錫李兩制軍再行通電各督撫徵集意見聯銜合辭具奏代表等方遜謝而出瑞制軍與張提軍高方伯送代表出大堂復由高方伯向各團演說大致謂制軍之意若單銜具奏恐無效力故再約各督撫以厚勢力各團請願人聞諭鼓掌如雷三呼萬歳制軍遂退入各團體亦整隊分途而歸時已下午五句鐘矣是日人民之隨同往觀者亦不下千數百人均在督署轅門内聚立靜候佳音嗣聞制軍有聯合各督撫再行具奏之說亦附和鼓掌不息可見鄂人對于兹事之熱誠也 
[順直紳民不滿意之歡迎天津]  
　　初八日順直紳民各團體歡迎國會請願代表吉林文耆李芳順直王法勤李長生賀湘南温世霖王慶昌薜廷棨潘智遠李蔭恒李春泰邢祜周王觀保王雙岐杜寳楨諸君各團體紳民於上午九鐘齊集襪子胡同議事會十點半鐘同步行到新車站其秩序如下（一）龍旗一對（二）歡迎慶賀旗一對（三）軍樂（四）歡迎慶賀旗四對（五）各團體紳民（六）歡迎慶賀旗一對（七）龍旗一對十一點半鐘火車始到各紳民約五六百人陪同各代表步行到議事會開會歡迎（孫君洪伊尚留京未歸）先作國樂次由各團體委託民興報總理劉孟揚氏演說開會詞大致謂國會縮短三年國民不甚滿意情形次由代表温君世霖報告在京請願種種情形又次北方報主筆董君蔭狐演說並讀祝詞又次胡君鹿泉孫君子文演說畢作樂閉會隨由發起歡迎之諸君陪同諸代表同赴德義樓宴叙并討論此笋一切進行方法 
　　又聞順直請願代表及同志會各幹事前日開會籌議此後人民對於憲政一切辦法擬於十二日假天津縣議事會塲開順直紳民全體大會一面轉電資政院及東三省諮議局請爲協助兹將原電探錄於下 
　　致代表團資政院電　北京崑新館代表團轉資政院議員鑒國會年限政府據何理由望質問力爭勿讓順直同志會青 
　　又致奉天諮議局電　諮議局并吉黑議局鑒國會年限遲緩如資政院力爭無效請共籌對待之法順直同志會青 
[東三省通信]  
　　日人開旅順爲商港其用意在壟斷大連商務現俄人作抵制之計擬將海參崴亦改爲商港藉以暢舒哈爾濱之事業聞其築港費已經俄政府籌定一千二百萬元大約不久即見實行 
　　俄國東海濱行政長官與東清鐵路公司提議俄國遠東財政問題全恃輪船鐵路爲維持如將由東海濱開往上海日本之航綫間斷則貨物運輸不便於商務大受影響其利益恐爲他强攘奪因擬將開船次數加增嗣後每星期開往上海一次日本二次其期須視東清快車開行期爲定以資聯絡運輸其餘沿海各船亦須加增聞已聯銜呈請俄政府實行　　東督錫清帥昨有電致外部略謂日本災民至奉境者日衆駐奉日領事現擬借用安東縣某村爲居留地拒之不得主權所關請向駐京日使嚴詰 
　　日俄協約發表後從表面觀之兩國和好似較前稍篤然彼此猜忌之心則未嘗息近聞日人以俄人無故增加兵隊其心叵測特派人往北滿 
 
 

Page 6

 
 
一帶作秘密之偵探被哈爾濱俄警察署偵獲搜出地圖數紙及關于軍事各要件日俄兩領事現正在交涉中 
　　吉東汪清縣舊設有墾地公司因招工置具其事不易當時招雇韓民用以墾地無如韓民狡詭百出凡所墾之地皆私報日領事立案於是墾熟者皆爲彼有現在因是與華人涉訟者頗多聞東南路道已電禀吉撫尚未悉作何交涉　又延吉銅佛寺（離城西約五十里）附近韓民移徙者頗不乏人昨又有韓人百數十名男牽牛事女頂器具（韓俗女子以首承物多者能至五六十斤）在該處棲止形色倉皇有問之者答以國破家亡欲往山林深僻處築室而居苟免凍餓於願足矣聞者爲之黯然至其他各社區移徙者亦異常之多查其總因則以本國種地每响租賦須納日幣五元尚有隨時徵收之警察衛生房屋牲畜等捐供億繁苛農民終歳勞苦難謀一飽而延吉與韓地相隔一水種地一晌只須納吉市錢六百六十文兩相比較輕重懸殊故皆紛紛携家奔向延吉開墾云嗟嗟韓民可恨亦可憐 
　　滿洲里鼠疫流行曾紀前報兹聞此疫自九月十五日發現傳染甚盛竟至無術以防俄人拘赴東清車站之中國病民絡繹不絶聞本月初七一夜斃命十五名其在以前死者尚不得其數嗚呼此症之險毒至於如是安可不設法嚴防哉 
[京師近事]  
　　度支部各堂擬于明春箚派專員分往各省調查印花稅辦理情形如成效已著即將各項雜捐酌量裁撤以輕人民擔負惟雜捐之性質必須詳細判别凡屬于國家者本部固可直接核辦其屬於地方者仍宜由地方行政機關揆諸地方情勢妥籌善法辦理 
　　禁煙大臣爲强迫禁烟起見曾與稅務大臣商議擬加鴉片進口稅日前稅務大臣那琴軒中堂與駐京英使磋商英使堅執約章十年以内不准絲毫加稅那堅請通融辦理聞英使以事關緊要始終未能允准 
　　德皇太子約於明年三月間行抵北京已見本報前經監國攝政王諭將中海内十洲作爲駐居之所刻由外部與德商榮華洋行訂立合同修理一切 
　　理藩部昨電川督請轉詢駐藏大臣迅將選掣逹賴情形於本月内詳細咨覆并希先將大略電告本部以備核辦免生種種之糾葛 
　　川督趙次珊駐藏大臣聯豫近日屢有電致樞垣請商之郵部速將川藏鐵路以及電線擇要興辦所需欵目請部估計妥恊以便設法分籌聞樞府接電後即交郵傳部議辦據唐少川尚書之意見以藏政關係至重必須電路並行籌設庶于交通機關有濟擬予照准日内即覆樞府核奪 
　　聞郵傳部密派心腹幹員于初七日乘京漢直達快車赴湖北密查路事并聞係爲解散拒欵會事確否俟探續報 
　　錫督昨與廕尚書電商以東三省現在情形三鎭萬難撤回亦不能移交部管特商請另練一鎭補充其現在之三鎭改爲東三省陸軍云云惟能否照辦尚須與濤邸會商方能答覆 
　　變通旗制處設立已經二年並無絲毫成績現那相國聞知各滿御史因國會縮短年限將聯銜糾參該處擱誤憲政而八旗兵丁又有同志會之組織請求生計始極着忙特于日前通致倫貝子澤公及寳達彦三侍郎在憲政編查館特開臨時會議研究變通辦法俟議定後即行奏請特頒明諭實行 
時評 
[其一]  
　　縣令七品官耳司法行政軍事民事叢集於一身而又不予以十分完全之權上之院司道府下之刁紳劣衿皆可從旁掣其肘苟其稍稍振作則或反攖上官之怒而遭同僚之忌必使心灰氣沮而後已迨至心灰氣沮百事莫舉則上下之責怨交至夫人苟稍足自贍者孰肯居此有過無功之地位者乎 
　　自來親民之官莫近於縣令我願核訂外官制之憲政館員勿但注意於遞級而上之增官加俸問題而亟注意於下級官員之權限問題也 
[其二]  
　　温御史之謾罵請願代表謂同鄉中幾不識其人洵如彼言則我方爲各代表幸使同鄉中有相識之人恐又演出温御史之故事而其隱私早揭登於二月初一日之北京日報矣 
　　温御史又謂各代表皆窟穴報館學堂之無聊人員故正人羞與爲伍夫温御史固非窟穴報館學堂者也然而全台僚友則竟羞與爲伍矣 
　　温御史又謂各代表除空言要求外一無所能洵如彼言則我更爲各代表幸使各代表果有他能者或爲富貴之鷹犬或爲閭閻之豺虎今僅僅一温御史而已恣睢悖謬若此使化數十代表盡爲温御史者其爲患猶可勝言耶 
 
 

Page 7

 
 
   
 
 

Page 8

 
 
   
 
 

Page 9

 
 
[感謝人壽醫藥室沈製鏡面散烟容退盡]  
附近有假冒購者認明人壽醫藥室門内懸有謝信千函并連郵政蓋印信封裱成屏條方是的眞各省藥房均有寄售外埠郵政局妥 
余因吐血吃鴉片上癮至今十餘年身瘦背弓面暗如灰自知現世骷髏不復人形也前月在蓬萊洲遇張益齋同硯頓減烟容面如桃花據云用沈製鏡面散之功余即至江西南洋藥房買雙料半打用之旬餘果見烟容退盡舍妹雀子班粉剌搽之四旬至今退盡無影矣人壽主人鏡面散出現普天下之雀班暗晦油面粉剌烟容以及醜陋面孔一變而爲姣顏美容予親受此惠無以爲報謹登新聞各報以告同病○江西義堂鎭未少梅由益和棧七月廿八日寄○鏡面散售價雙料重加羊脂珠粉每洋二瓶每料六瓶洋二元五角單料每洋五瓶每瓶二角五分人壽醫藥室總發行在上海山西路即盆湯弄集益里二弄對門上海只一家北京華英總經理各埠藥房均有 
[醉翁樓新記酒館廣告]  
啓者各户所欠小店之酒席菜帳等均須有收帳單爲憑方可照付如有私收抵劃而無收條者小店槪不承認特此聲明以杜私收而免紏葛此佈 
[敬謝瓣香廬壯陽廣嗣金丹神驗]  
外埠來信須寫明盆湯弄寗波路第一百十五號五開間門面瓣香廬驥雲氏發行所不致誤如有民局先由郵局來信關照 
 
鄙人先天不足後天失調以致年當强壯竟然春行秋令閱書一卷未終神欲離形飛去夜間或入夢遺精或無夢亦洩漸至陽痿不舉琴瑟不調人生恨事莫此爲甚屢服各種壯陽種子藥不意毫無影響去冬檢閱時報知貴藥室所製廣嗣金丹有比衆不同之神妙緣即匯銀四元購到兩瓶服未及半居然四肢和暖黍谷春回從此老後殘兵變作陽台健將尤奇者附送之藥塗之其樂洋洋妙不可言老妻一索而得已經懷姙四月豈不喜出望外耶寄語諸君子欲强身體欲廣嗣續欲諧伉儷欲固精竅請速服此丹定能如願以償我生平誓不作欺人語也　右箋請　貴藥室代登各報以鳴心感并請瓣香廬藥室主人道安但進盆湯衖請留心假冐須認明藥紙包上有驥雲氏肖像五開間門面方是的眞若見一開間門面及藥上混稱瓣香廬主人肖像者便是假冐切記切記　寗波駱駝橋盛其忠啓 
[德記洋行經理胡禮號衛生衣絨廣告]  
茲美國胡禮號廠所造衛生衫褲及衛生絨等料暢消中外向推獨步自歸本行獨家經理以來精益求精式樣亦隨時翻新定貨加領接袖隨客所宜本行更備有現貨賜顧者祈請　駕臨敝帳房接洽可也　四川路七十二號德記洋行啓 
[患小腸氣速看]  
余於光緒卅四年冬赴奉天新民屯貿易奔走冰天雪地中感受寒濕猝得疝氣一症囊脹如瓜疼痛異同人　勸余回鄕無奈從慘苦令人難忍曾請多醫即治咸謂年近花甲血氣兩虧實屬無法挽救詎料偶閲報紙得見上海望平街大隆藥房有疝氣丸膏兩種當如郵寄六元購得神效疝氣丸一料疝氣膏二張貼服之下痛止腫消病勢驟覺輕鬆不勝驚異迨三日後步履常常其患若失從此日見康健以至於今亦未復發一次心甚感焉余平生不敢妄語因親自試驗確實無疑是　忠告同病云爾　湖南岳州南門外洞庭廟街劉傑臣啓 
[大清銀行告白]  
本銀行開辦迄今六載股本官商各半共計收足庫平足銀一千萬兩總行設在北京外埠分行分號設立共計四十餘處凡存欵一年者週息六厘洋個月者週息五厘三個月者週息四厘又逐日往來者週息三厘至於匯票押匯等欸設有分行號之處均可匯兌上海分行現在新遷黄浦灘三馬路口倘蒙　賜顧凊至本行面議可也此布　茲將分行分號地址臚列于下　北京　天津　保定　營口　大連　錦州　蓋平　鐡嶺　奉天　安嘉　濟南　烟台　青島　周村　長春　吉林　哈爾濱　庫倫　張家口　太原　西安　雲南　重慶　成都　開封　周家口　漢口　宜昌　長沙　湘潭　常德　南昌　九江　景德鎭　安慶　蕪湖　福州　厦門　廣州　香港　汕頭　杭州　温州　南京 
[介紹名醫毒門聖手]  
胡蒓香醫士○包醫○白濁○梅瘡○住二馬路石路西鏡中天照相館東首○誦清堂藥室 
白濁下疳梅毒等症西醫　之花柳病吾國素無專科自海通以來妓院林立而毒氛流播傳染益多患之者每多貪速求效治之者又皆霸藥亂投一朝失足貽害終身至可慘也吾友儒醫○胡　香先生素精岐黃面於花柳病學尤爲注意研究病因之所在貫通中西治法在申臨診多年凡他家所不能醫愈斷根者如久年白濁以及楊梅瘋痛透頂穿鼻一切梅毒重症均可包醫全愈奏效如神弟等介紹多人百無一失欽佩之餘用敢告世之患毒者　姚文欽　席芷靑　彭梅伯　郭頌靑　仝啓 
[江南製造局提調處啓事]  
敬啓者敝局近來與從前逈異員司迭奉　部飭裁減已遵　三分之一現値清理財政謹須再行裁汰勢難更有增添而各處來者尙復絡繹爲此廣告幸勿舟車僕僕往返徒勞尙此奉布務祈　原諒　江南製造局提調處謹啓 
[立愈小腸疝氣限三日永遠斷根]  
京都天寳齋○人患疝症○從速購試○立能消脹平囊○可爲一刻而止矣○宜愼宜認○毌以自悞 
本齋秘製小腸疝氣膏藥其靈效之神速可以推倒天下之疝氣藥也無論陰囊腫大陰核偏墜甚至坐臥不安痛苦難忍速將此膏結於膀胱之處立刻陰囊縮小氣鳴腫消極至三日包能斷根屢試屢驗百發百中倘若諸醫束手諸藥罔效請試立奏奇功每張一元二角如内服第一靈驗疝氣丸雖數十年老症服丸一料可保永遠不發眞乃神藥無雙每盒一元每料六盒五元郵局函購當即囘件不悞分舖上海二馬路西鼎新里石庫門内便是○遠埠函購原班回件信力自給 
 
 

Page 10

 
 
緊要新聞二 
[順直議員建議質問借欵天津]  
　　聞順直諮議局某議員因政府息借美欵十萬萬爲數過鉅值此國會未開之時濫用浮支在所不免特建議電請資政院質問政府此欵之布置如何一面電請各省諮議局速電資政院聯合質問以爲實行監督之計惟兹事體大不知能否做到 
[蘇諮議局議决禁烟規約南京]  
　　江蘇諮議局呈報督撫略云第三届第二年度常會期内十月十一日會議議决撫部院交議嚴訂禁烟規約案一件查原案注重嚴禁官紳以資倡率假權自治設法實行深得法行自近之意於禁烟一事可稱扼要惟官紳每相容隱紳董之施禁較難於下户往往有舉發而無懲儆事仍無濟禁烟不患無方法而惟患不實行兹就原案意旨酌擬辦法數條　一凡現行各種有關烟禁之法令規則應由禁烟總公所廣印分發各屬城鎭鄉自治會及禁烟公會並送登本省官報　二本地方官紳及各項董事遇有違犯禁烟定章除各該處自治會職員以外凡照諮議局章程第三條與第六條所定得有選舉權者及照城鎭鄉自治章程第十六條與第十七條所定得爲該區選民者均得有調查舉發之權　三凡因違章舉發呈控到官應即准予分别傳提查究不得延置不理倘有故意徇縱等弊應准由原人控訴查照禁烟條例第六條分别議處　四凡因烟案處罰充公之欵應遵法部定章一律開具月日姓名及其案由與所罰數目按季榜示 
　　再查督部堂撫部院所交禁烟議案均注重於禁吸以紳力輔官力之不足而有事於調查舉發惟現行各項章程發給購吸牌照實係特許吸食而非禁止吸食本意爲寛旣往而杜新吸現則一再補報朦領續發甚或利於多發牌照藉收捐費是宜設法亟定限制至土膏店代收牌照捐辦法本係度支部奏定藉補土藥稅收不敷之數更屬籌欵之意多而禁吸之事少雖名寓禁於徵實則有徵無禁徒增日後擔負收捐愈重籌補愈難而禁終懈弛是亦宜設法及早截止使非於此兩事妥爲修正雖舉紳分任其效力亦止於協助查捐而非嚴行禁吸兹就原案推廣酌擬辦法應請照准修改　一寗蘇兩屬前發吸烟人牌照本照原報吸量分期勻减統限三十個月一律戒斷停換牌照現仍各照原限計寗屬自宣統元年四月底報領截數後起算連閏扣至三年九月底止蘇屬自宣統元年八月底報領截數後起算連閏扣至四年正月底止均作爲限滿應即將此項牌照一律停止給換　二當第一次清查定限報領吸烟人牌照時有實因外出回鄉或自别處移徙逾限始行報領者雖得取具的保核明補給惟吸量按期勻減仍應核與限内報領之人同時减盡不得遞展至逾原章三十個月通定之期限　三報領吸烟人牌照定章本限一次寗蘇兩屬業於宣統元年四月及八月底先後截止即有一時遺漏亦儘一月以内補報現時逾限已久除每季准換舊照外槪不准另行陸續報領新照　四旅店購烟執照弊竇最多應自宣統三年正月起提前一律停止給領　五旅客携有别處購烟執照無論過限與否槪不得於所至之各該地方通用　六旅館客棧等東主夥友雖經領有吸烟牌照亦不准於所設之旅館客棧内開燈吸食　七寗蘇兩屬所有土膏及吸户各捐應俟籌得額數相當之的欵一律停止抽收以便實行禁絶　八現有之土膏及吸户各捐除酌提禁煙用欵以外不得撥充别項行政經費列作經常歳入並不得再議遞增捐數及另立名目藉以籌欵　九蘇省現時膏捐特重每年兩次照原額遞增收捐之成數與遞減銷膏之成數比例多寡懸殊實爲禁烟之害應照宣統二年五月初一日以後銷膏每兩徵收五百文之數以此爲定限嗣後不再遞增　十本省現行禁烟各項章程規側除應照前列各條妥籌修改外餘仍各照向章辦理 
[粤局議員請禁鋪票賭博議草廣東]  
　　粤諮議局因議禁舖票一案大起風潮已載前報兹探得吳王兩議員請嚴禁安榮公司舖票議草云賭博禍粤夫人皆知製造盜賊阻礙自治痛心疾首莫此爲甚袁制府蒞粤一年慘淡經營百折不回至欲以去就爭之務期達禁賭之目的本局亦疊次開議要求政府宣示一律禁賭時期已奉旨交該衙門核議嶺海千百萬人翹首攅足冀朝旨之早下庶吾粤或有一線之生機際此絶續之交正當將各賭節節收束使之漸歸湮滅乃紹榮公司商人以山票日縮日短原承之名利公司區啓源退辦轉批與黄植森改名安榮公司仿照舖票辦法即用鋪票招底之百二十字任揀十字投買每條收銀或二毫或三毫雖收至十萬票亦同中同分已沿街散招定十月十二日開票將謂之山票乎則從前用千字文字者今則改用舖票字從前投十五字者今則改投十字實非山票本來面目將謂之鋪票乎則現辦之鋪票以一千票爲一卷各卷各有頭二三彩今則十萬票亦同中同分其性質又類似山票細核其辦法謂爲同票不可謂爲舖票亦不可是直于山舖票外另創一新賭博矣且查其街招除收二毫三毫票外又别開十元至中元卷是所開之字及開票之期雖同一轍而實則截然兩賭是旣開小舖票而又每月增大鋪票三廠矣是祗停一省城山票而反增二鋪票矣查本年七月紹榮公司商人請停收山票增設舖票兩廠奉袁制府批斥謂賭爲餉源所在本非政體寗導民于不賭而另闢餉源不能遷就餉需而再增賭禍等語煌煌憲諭曾幾何時若竟准其開收恐粤民疑長官實無禁賭之心轉多觀望其影響極大應請督部堂札飭財政公所即行禁止并嚴諭該商不得變亂影射巧立名目誘人于賭以重 
 
 

Page 11

 
 
粤禍謹照局章第二十一條提出請公决 
分類新聞 
政界 
[通飭十一府稽征稅釐之考成杭州]  
　　浙藩吳方伯通飭各屬文云案查浙省各屬征收契稅光緒三十二年原定章程八條宣統元年增設章程六條奉前撫憲批准刋章飭令各屬遵辦嗣奉部定增稅新章賣契收稅九分典契收稅六分亦經札飭於宣統元年十月初一日爲始遵照實行遵收各在案本司蒞任以來稽核各屬契稅征數毫無起色且查宣統元年續定章程第五條内開飭令各屬核實稽征按月報解另造前三年對月征解稅銀數目清册隨文同送迄今年餘遵辦者甚屬寥寥章程幾同虚設且查民間買賣田房産業即不立時投稅斷無向莊書册書推除過户之理各牧令果能不憚煩勞隨時查閱莊册凡契之未稅者逐户催令完納照此辦理則隱匿漏稅之弊將不禁而自絶矣嗣後應責成州縣勒令莊册各書遇民間賣買田房推除過户者將姓名住址坐落都圖地名契價務須按旬開單報縣如有未曾宪稅之户由各該州縣即行囑催投稅倘敢仍前隱匿不稅即行照章罰辦際此欵絀用繁全在賢有司認眞將事期收得尺得寸之效倘仍因循玩忽計惟有執法以將如實有奮勉從事者亦即破格優奬以昭懲勸除詳明并分行外合亟通飭該縣即便遵照實力奉行按月造具月報送司其比較清册亦應隨同呈送以資查考仍將辦理情形禀復核奪 
[西路市民公社將次成立蘇州]  
　　蘇垣西路議設市民公社一節已記前報兹悉此事已由晋源柏年長椿記等各店主按鋪勸告如願助特别捐者自二元至二十元隨意書捐其常年捐每月兩角聞該路内各大庄號均皆樂從書定常年特别各捐欵該社于日内即可成立該社同人等並已勘定養育巷西支家巷口某姓房屋後面有大園擬一併租賃改造小菜塲現正籌措經費一俟籌定卽當實行 
[蘇省審判廳定期開辦蘇州]  
　　蘇撫前日咨調京師地方審判廳錄事謝振翮業已遵咨到蘇兹悉謝振翮昨已接奉提法使左廉訪派委高等審判廳典簿其高等以下各級審判廳現正趕督工匠修理各衙署定于十一月初一日開辦 
軍界 
[調撥師船赴太湖西山巡防蘇州]  
　　蘇省飛划水師第二營管帶何嘉祿以本營左後二哨師船分巡江震二縣地面已覺兵力單薄若再兼巡太湖西山等處必致顧此失彼難期周密等情禀經巡防營務處與太湖恊張協戎商議將原駐吳縣鮎魚口及蠡市一帶之太湖左營前哨杉板四號調赴太湖西山以資巡防詳奉撫憲轉咨江南提督核復以所議各節尚因地制宜似屬可行惟所遺防地將來遇有盜刼案件開參處分應歸飛划營承值以清界限昨經程中丞分别飭遵矣 
[贛省陸軍秋操預備之手續南昌]  
　　贛省陸軍秋操决定在建昌縣境舉行（二十一起二十四止）馮撫爲總監製備一等一級軍服穿往校閱定於十八日督同警道陸長佑鹽道楊會康及在事大員水陸兼程赶往操地預備校閱業已具奏並咨軍諮處陸軍部查照其陸軍協統吳道介璋爲陸軍之首領責有攸歸期前籌備一切頗費精神現在省標駐有二千餘人按日操練以爲大操模範並定於十月十二日柬請撫司道各官先在順化門外大廠校閱至贛省陸軍警察營第二隊隊官吳淮因與管帶意見不合請假回籍所遺隊官一缺因時值秋操軍務繁殷未便久懸刻經該營申請撫憲以該隊排長陳懷綬試署並飭會同一隊官毛秉鉞督帶憲兵六十名馳往操地巡視一切矣 
[陸軍學堂總辦禀辭兼差長沙]  
　　湘省陸軍小學堂總辦張松雨觀察以陸軍學堂事務殷繁現在第三期學生畢業在即監行考試核定分數已經日不暇給而第四五兩期學生學年試驗又須同時舉行似此手續紛紜不免時形竭蹶且堂中職教各員現奉部飭裁併總辦責任更覺繁重非常川駐校不足以資經理所有自治籌辦處會辦兼差勢難兼顧爰於日昨據情禀陳撫院辭卸兼差俾得專心壹志辦理校務而免顧此失彼之虞 
學務 
[教育聯合會提議創辦實業中學鎭江]  
　　鎭江府屬教育聯合會於日前在郡城府中學堂開臨時會會員到者計太平廳四人溧陽五人丹陽四人金壇六人丹徒十九人駐防十人午後二時鳴鈴入座首由總務員馬湘伯君宣布開會宗旨次由陳君宜甫報告本日應行議决事件首爲設立中等實業學堂於金壇舊考棚内以立興辦實業之基礎丹徒教育會副會長吳君炳南謂實業學堂亟宜舉辦然遽辦中等似嫌躐等不若由各縣自行籌欵設一初等實業學堂俟將來畢業再行聯合辦一中等實業學堂較爲順序當由柳君詒謀起立辯駁以高等小學堂畢業生不僅應入普通中學即中等實業學校亦可肄業其宜創辦者一况舉辦初等實業雖有學生一時實無相當教員若中等實業則現有外洋學習畢業回國者尚可延聘充當教員其宜創辦者二嗣由錢君紹庭演說謂欲創辦中等實業學堂必先預算經費請爲宣布以便决定辦法總務員遂請柳君詒謀宣布預算表時已鐘鳴六下即暫行散會休憇並用茶點約半小時復入座公舉總務員及評議調查各職員當舉定崇仲輝君（駐防）爲總務員狄楚卿君（溧陽）爲副總務員其餘評議員二十人調查員十人均經舉定始行散會時已鐘鳴九下矣 
[教育總會定期舉行運動會長沙]  
　　湘省教育總會日前報告各學堂定期十月十五日開運動大會届時務乞早臨以資練習而期鼓舞現聞西路公學及楚怡等學堂各學生均由體操教員率領逐日整隊赴教育總會前坪練習各項競走方法以資預備 
實業 
[農會爭執投票原因松江]  
　　省吏前札華婁兩邑設立農會由兩邑令委任縣自治籌備所擔任發起當初一集議時决定每區限定五人詎十二日城自治公所以城區亦限五人多所窒碍因提議請監督解决迄十五日開會遂提出此案合城鄉紳董會議於城自治公所因此各鄉大起衝突周鐵眞君言今日不投票從此北鄉再無一票來投張頌平君言今日大馬山人决不繕投一票於是兩方爭執議論蠭起到者三百餘人一鬨而散 
[鄂省官商維持市面之規畫武昌]  
　　鄂督因近日武漢銀根吃緊商號倒塌纍纍非得大宗銀元週轉不足以救濟市面日前特電商度支 
 
 

Page 12

 
 
部請就造幣鄂廠暫鑄舊式銀元業經部中核准由該廠代鑄資本則歸鄂省自籌昨鄂督特飭令藩司高方伯暫在度支公所撥銀二十萬藩庫撥銀十五萬又飭勸業道高觀察暫在官錢局撥銀十萬兩合成銀四十五萬一併交鑄又以從前銀元局舊章凡各署局廠所曁武漢商民有願以生銀附鑄者均准代鑄兹特飭藩司移行各署局所勸業道照會武漢商會如有願用生銀搭鑄均准查照舊章辦理以便合爲一批鑄造並以部派造幣鄂廠總辦李觀察經野請假在皖省梓里養疴帮辦王部郎樹藩到差尚需時日特暫委湖北候補道袁觀察勵楨爲監造員督同該分廠員司即日動工以救市面而資流通又漢商會協理蔡文惠君以上月底錢莊倒塌者甚多曾經瑞帥諭飭官商所有存欵一槪緩提但本月望月底爲兩大比期大勢岌岌可危若不設法先事維持漢市必不堪設想爰於初十日親自渡江禀謁藩台勸業道妥議維持方法聞擬由官担保息借洋欵 
[勸業道提倡開採禁山江西]  
　　贛省瑞州府屬銅鼓廳有官山一座深廣莫測地與鄰境奉新及湖南之平江交界相傳爲闖逆牧馬塲其中草木暢茂禽獸繁殖時有野馬出現碩大且健訛以爲闖逆所乘之種類樵採者相戒不敢犯從未有冒險入探者封禁近三百年斧斤未入參天之木盈抱之材要備棟梁選者彌望皆是前廳主張鳴珂曾蒞該處勘騐思啓封採伐旋以獨力難支遂令美利廢棄者又十數年現聞傳苕生觀察講求實業飭該廳官長會商鄰封妥定辦法招股開墾以闢利源而振實業云 
雜記 
[節婦厮打董事之聲威安徽]  
　　皖省清節堂留養孀婦近數百人歷數十年來辦理均屬平善邇年一般紳董營謀該堂管理旣博榮譽復攘利權遂致以帳目欵項之糾葛或請官查或經公議或遞換管理釀成種種現象兹悉該堂各節婦日前因前撫聶捐銀三千兩發給該堂生息以濟日用經前管理胡懋旃等移假是欵創設公善織布廠附於堂内俾節婦等從事工織按工給資並許以銷路暢達均分紅利然統年計算已較之坐收利息者有間迨吳紳傳綺等接辦該堂後又欲將各節婦織布工資一律停止各節婦以聶前撫捐給鉅欵爲我等生息濟用旣經胡管理挪設織布廠是該廠即爲我等之基本金工資卽爲利子一朝停利應償原本遂相率不遵蠢蠢反抗適吳紳到堂大肆壓力聲言非禀首府不可一時各節婦羣起相攻有執刷便桶之帚者有携月信布者扭住吳紳厮打滾作一團僉云若見官則我等同去並肆口謾罵穢不堪聞吳紳此時遂用盡武力兎脫重圍倉皇奔至府署面禀巓末首府劉太守隨即到堂慰諭各節婦暫行歸號並聞付銀數百兩分給各節婦暫時應用餘再候示發落 
[鐵留守過漢之今昔觀漢口]  
　　新任江寗將軍鐵寳臣留守於十一日下午五句鐘由京乘火車抵漢武漢官塲除瑞督祗差帖迎迓外其餘文如高藩台馬法使巡警勸業漢關鹽法各道武漢二府一廳兩縣及警局員弁均在大智門車站迎迓武如張提軍督中協尚漢陽鎭張漢陽協陳及陸軍各協標營各級軍官皆在塲恭迎張提並以留守曾任陸尚未便因其外放閒缺不施敬禮故特派步軍一標軍樂一隊站隊歡迎所有一切禮節均照迎接陸尚體制張提軍並命巡捕搶上手版留守璧謝不受在車站下憩後各文武合讌留守於熙泰昌茶棧隨從員弁丁役則由張提獨辦酒點享之招待之週密與當年南下搜括財政時無異惟各隨從不似前之驕縱跋扈耳夏口廳王丞國鐸特在迎賓江館舖陳行轅留守辭未入居席散後即登江新輪船是夜啓椗赴寗矣聞先日夏口廳派人向迎賓處商議備辦行轅館主朱君以從前留守至鄂清理財政行台陳設悉爲隨從搬運回京深恐此次又如昔年所以商酌再三祗借房間不借什物故一切陳設均由夏口廳署自辦云 
[砲船鹽船之大衝突湖北]  
　　巴河鎭淮鹽緝私局水師礮船於初二日風聞由武穴上運鹽船七隻水巴河鎭淮鹽緝私局水師礮船於初賣官引情弊因鹽船無商東押運外間風傳該船户等私議將官鹽售空故意沉没搪抵旋經哨弁隨後跟線十餘里致將狡計窺破將砲船連於鹽船之後一同上駛該船户等知事機敗露與砲勇爭論遂大起衝突互鬭不已船户人衆將砲勇肆力毆打計傷者五人命懸旦夕當由該哨弁扭同船主赴武昌縣控告一面加派砲船圍守各鹽船聽候查辦 
清談 
[三日間之汗漫遊（十五）]  
　　安徽館之觀覧　會塲西列之觀覧旣畢乃復至東列參觀第一二日未及週遊之各館而安徽江西二館適當東馬路旁乃先至安徽館參觀一週館口有高大牌樓一座入門左爲平屋三間陳列各出品正屋三間系中式樓房惟樓上非陳列之所陳列品僅僅樓下三間而已後院一六角亭兩面臨池風景亦頗瀟酒其建築之結構略似模仿湖北館者惟占地僅八十六方丈有奇而規模狹隘尚不及湖北館十分之一陳列各品殊爲儉嗇有太白樓模型有挽行磨自行磨挽行碓各模型蓋皆模仿鄂館各模型而爲之者惜乎其具體而微耳 
　　江西館之觀覧　出安徽館即入江西館館與安徽館毗連若占輔車之勢者然占地約六十一方丈有奇其出品之儉嗇規模之狹隘靡不與安徽館相等蓋此次賽會工藝教育美術農業四館無不萃皖贛江三省精英而成今於四館之外復列專館宜乎其不足與廣東湖北直隸諸大館相類頑　惟建築之法獨具匠心每間地板皆作斜坡形始則自低而高及中間適爲樓屋復自高而低至出口處適爲平地是爲江西館之特色陳列品雖分教育天産工藝三大類然究以瓷器爲大宗入其館幾若不見他物者然斯亦該館之奇觀也 
瀛談 
[鐵路無線電之發明]  
　　三十年前德人有艾狄孫弗勃斯二氏爲保護鐵路危險起見創用無線電但其法甚難未能推擴厥後有副將畢恩氏精於電學簡練研求又會同電學公會與兩電學公司細加研究創一新法明電線能於火車行時傳發電信由沿鐵路之電桿傳遞能由二百邁當推至一萬邁當之遙（約中國二十里）尋又得一相距地計二十啓羅邁當（約合華四十里）爲試驗歷試不爽一九零三年至一九零五年試驗完善乃請工部大臣兵部大臣及參謀官與鐵路公會公同莅視沿路行之無貽悞於是無線電之利用大著於時其試行也詭稱火車遇險電前站請速派機頭來救電後站請速派車來換電發後前行則前站之機頭迎來後退則後站之換車駛至醫士藥料亦與俱來其經行途中見號牌未起發電問之則對云前車失事不可進據此觀之則無線電之發明保護行車之益廣矣今猶加意試驗期爲進而益上之完全而令不識其原理之人能循成法爲用今日鐵路號令有若干件用叱傳遞如或促往車快行或止來車前進之類此較扳機號牌爲便多矣且號牌遇霧則不見晚間亦不瞭明德國相距之站最遠者無逾七啓羅邁當而今日所歷試完　者已届二十邁當車行中途前後又去其半則更無不足之虞矣或中途遇橋雖有小差而無不達云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十月初八日議事（續）]  
　　汪龍光謂宜具奏收回成命否則休會何必開此資政院羅傑謂開開以來已費三十餘日光隂議决案不過一二件且又無效何必虚擲如此金錢不如休會爲愈曾侯謂督撫侵越權限只以疏漏了之若人民違背法律應如何解决王公士庶二百人議决之件乃不敵一有力之御史何貴有此資政院應請軍機大臣到院質問自開院以來前三排欽選議員皆毫無主張而今日忽聞此透到議論鼓掌聲如雷不絶可見公論自在人心决無偏倚也此時全院舌戰最激聲氣勃勃不可遏抑而議長猶左右回顧忽蹙額凝思忽諮詢秘書長游移不决窘狀可掬眞可謂進退維谷矣李湛陽請議長不必游移不必作難口吻殊滑稽于邦華謂非不開議爲守秩序而已易宗夔謂此實爲尊重法律起見可坐待至五時又有某議員謂議長宜與議員一氣不許有别種思想否則不成爲議長議長問軍機大臣有四位請何人到此易宗夔請軍機大臣首座慶王爺來軍機大臣首座即將來之總理大臣如各軍機大臣已散應請首座到來席綬謂今日不到明日亦須請到約休息數十分滿院頗寂靜許鼎霖謂中國本無法之國所以貧弱到此今已宣布立憲則法律必須遵守可不必說今諸君如此激烈並非自私而督撫乃若此殊非所料近來國民疾苦皆由督撫致之故諮議局成立偶然揭其弊病即視諮議局如仇此等情形政府想未必知之今諮議局將其内容暴露政府當亦贊成惟此次軍機大臣須負責我等休會雖爲正當辦法但只請一人到院必互相推諉且我國政府非如外國政府時常到會演說本員之意第一宜提出議案將來侵權違法之督撫應有如何規定第二宜提出公債辦法大家研究今我國正在幼稚時代宜如此通融辦理陶峻謂若彼等早知有法律必不至今日若謂在幼穉時代可以通融辦理將來一切法律皆不能守且啓蔑視之漸陶鎔謂幼穉一語亦極有理但軍機大臣今日不到今日不開議明日不到明日不開議劉春霖謂請議員委曲求全之意甚好我等皆以法律要求想此等要求彼等必不舒服但欲彼等舒服實是辦不到且將來督撫違背法律即如何規定亦無效軍機大臣有侵權違法者將來亦將以疏漏二字了之席綬請以一面打電話一面以文書質問易宗夔謂今日此問題不解决以後法律均無效或卽請旨解散資政院亦可此時有一人請散會者易宗夔大叱之議長宣告休息二十分三時二十分復入塲席綬謂休息中所開少數秘密會議可否宣告多數議員羅傑謂請議長問軍機大臣說明遵守法律理由此無他故無法律是無皇上非但無國民此等衝突並非有益實近於不得已又非與議長爲難此時促軍機大臣出席者前後數起席綬主張宜派數議員輪流到電話處請軍機到來李榘辨明休息中會議非秘密會議但與議長商量如何辦法而已又謂不守法律軍機大臣不到不特議員之羞亦議長之羞且資政院之羞此院可以不設此實爲中國存亡關係羅傑謂今日所爭即在湘撫侵權違法問題此權畀自皇上法由欽定如有人不遵守本院必起而爭之旣得非一人之名譽實全體之名譽實資政院之名譽易宗夔謂須問軍機大臣以後所决法律有效無效又謂不到五時不可散會議長答是是全塲皆嗤之以鼻余鏡清又謂今日必不能開議請問報告文件與否西面議員大叱之汪榮寳大聲疾呼請付表决一時起立者又居多數汪榮寳又大呼多數昨日之爭實爲資政院權限問題隨由秘書官報告文件中間小有紛議至五時遂宣告散會 
本埠新聞 
[中西紳董議决檢疫事宜之捷報]  
　　十七日下午五時工部局全體董事邀請華商領袖上海商務總會總協理周金箴邵琴濤甬帮董事虞洽卿沈仲禮粤帮董事唐露垣鍾紫垣洋貨帮董事蘇寳森王西星等諸君會議檢疫問題議决各事大致如下（一）中國人自設醫院（二）華人有無疫症由華人自行調查（三）調查之區以北河南路蘇州河路西藏路海寗路及新衙門前爲限其餘各處毋庸調查（四）工部局不再開華洋大會議（五）卽有患疫身死之人仍聽家屬自由殮葬工部局不予檢視亦不指示方法議决散會時已十一句鐘矣 
　　按此次工部局通融商議乃俯順輿情之意吾租界華人目的已達可無驚擾惟此後對於衛生問題各宜注意則工部局自無所藉口而我國之民氣誠足對懦弱之官塲而自豪矣 
[八誌租界檢查鼠疫問題]  
　　再訊滋事華人公共公廨寳讞員於前日上午將反對檢疫各華人提案研訊已紀昨報兹悉是日午後復由捕房將未訊各人仍用雙馬車選派印捕多名肩荷洋鎗押解到廨先由捕房刑事檢查員侃克君上堂譯稱此次檢疫風潮實係到案各人造謠所致彼等妨碍公安應請照例嚴辦嗣據九號西探目非司戤潑西捕頭貪而及九十七號西捕六百十八號華捕投稱當日確見王安琴金永朝等抛磚擲石並用剪刀劃破一百零八號西捕頭面等處且圍住差探肆行兇毆幸貪而用鎗向空開放二响衆始釋手又據英美電車公司三十八號司機人與一百三十號賣票人投稱是日電車駛至虹口源昌路轉角處見有數十人將差探圍住兇毆阻止開車並將電車上玻璃擊碎不知是否即係到案各人所爲實難指認訊之朱百萬金永朝胡阿大陸阿三張金榮金福蘭毛金海陳阿有顧阿福林阿狗方阿九陸德才郁永堂等十五人均供並不滋事實因是日在馬路上看人胡閙致被誤拘到案求鑒後由匯四捕房將阻查鼠疫之王阿生解案請爲併究寳讞員商之德師副領事以爲時已晚且王阿生已於午前訊明毋庸再訊遂判王先行枷示兩禮拜期滿再 
 
 

Page 19

 
 
押西牢半年餘仍一併還押候十八日復訊核奪 
　　部撥醫院經費滬道劉觀察移商務總會文云本年十月十四日奉蘇撫憲程電諭内開准度支部元電滬埠自設醫院辦法甚妥准撥江海關稅銀一萬兩等語即將辦理情形隨時禀聞等因奉此查上海租界工部局查騐鼠疫一事因中西醫法不同居民大爲驚恐先經本道晤商工部局總巡濮錄士切實告以務須和平辦理萬勿因查疫而無端生事並面囑會審官與領事官另商和平辦法一面移請商務總會轉致華醫院防疫董事速與工部局董妥商辦法以期有益衛生而與中國民情無碍嗣聞虹口西華德路因驗疫事哄聚多人幾釀事端又經本道邀集租界領袖英總領事曁工部局董及貴總協理曁議董諸君切商妥善辦法暫行停騐並由中國官紳另在租界外設一防疫醫院遇有租界染疫華人由工部局衛生處送交華醫院醫治以便民情業經出示曉諭並電禀兩院憲轉商度支部酌撥醫院經費俾資接濟在案兹奉前因自應將自設醫院辦法妥速籌定尅日開辦以安衆心而免外人藉口素稔沈仲禮觀察於防疫事宜最有心得歷辦醫院成効昭彰久爲中外所信服應請沈仲禮觀察總理一切並由貴總會公舉會辦員紳開具銜名移道加備公牘敦請相助爲理俾昭鄭重至此項經費雖奉部核准由敝署撥公欵一萬兩以爲之倡仍應請貴總會邀集各業領袖剴切籌勸廣集捐資多多益善以垂永久除分移外合亟備文移請貴總會請煩查照辦理並希將籌辦情形隨時見示 
[謠傳金琴孫仇人已獲]  
　　金琴孫遇仇被害一案詳情迭誌前報昨日外間忽有謠傳謂此案正兇係靖江人混名王二已由新陽縣緝獲不日押解來滬歸案訊辦是否確實刻尚未見明文惟捕房聞悉後已派探詳查復核矣 
[電詢北洋公債利率]  
　　太倉州姚炳熊禀滬道劉觀察電云奉發北洋公債票銀業已遵飭分發領存而生息若干未奉明示應請賜示飭知 
[飭查教職佐雜之下落]  
　　松江府戚太守札上海縣文云奉藩憲陸排單札奉撫憲程札開准吏部咨光緒三十四年二月分至五月分所選之教職佐雜戴萬澍等四員於本部發憑後未據咨報給憑亦未報到任繳憑各員因何遲延致逾憑限開單行查速即詳細聲復報部等因由院抄咨並單札司移會江藩司一體分飭遵照迅速查明詳細聲復核咨等因到司奉此查單開訓導戴萬澍一員籍隸江寗府附貢應由寗屬就近飭查其餘典史康淇巡檢王光熊府經歷陳必受等三員前奉撫憲先後行准部咨傳驗給憑當以部文並未註明籍貫均經由司分别移行飭查現查康淇一員僅據靖湖廳吳江新陽金山江隂等廳縣申復非該縣人氏又王兆熊一員據常熟新陽江隂金壇等縣又陳必受一員據新陽婁縣查復均稱非該縣人氏此外各處迄尚未據復到兹奉前因除咨江藩司一體飭查外合就抄黏札行等因到府奉此合就抄黏轉飭札到該縣即便遵照查明康淇等三員實在下落因何延不領憑務於文到十日内聲復詳咨事關大部行催萬勿遲延 
[愛國女學校九週紀念]  
　　滬北愛國女學校開辦至今已届第九年聞該校於本月二十四日在新署後天保里新校開紀念會兼行新校落成禮陳列學生平時成績兼演學藝偏邀學生家族及外賓來校展覧想届時必有一番熱閙也 
[房東不顧主權]  
　　新北門外已閉廣鏞源彩票店之房屋由房主擅租某日人開設餅店迄已多日城自治公所各董事以其有違約章勒令遷徙該日人則託詞店主現不在滬仍未遵辦昨因續派巡員至房主丁春濤處嚴切查問據云由鮑姓轉租語多推諉當由警務長商明裁判員飭傳該房主到案研訊確情以憑嚴究 
[聲訴不付匯票之原因]  
　　粤商安和祥號經理虞耀卿黄式如陳華照傳繡綸郭介周清泉等環控粤人歐陽任之陳盤石歐陽秀生施泮池唐永裳甘美周查梓琴關仁山陳澤民等不付滙票銀一萬五千兩前晚由公共公廨提訊各原告投案求追訊之各被告均供被正元兆康謙餘等莊倒閉牽動請飭經手人料理孫襄讞判移送商會邀同錢業公所董事將帳算明再行核奪 
[懲戒性情暴躁之巡士]  
　　閘北四路分局門崗巡士魏治鐵仇視報館訪員乘機報復詳情已紀前報兹經該局黄正巡官訪查確實昨出牌示一道如下　照得巡士魏治鐵性情暴躁動輒毆人本應嚴辦姑念平日當差尚屬認眞着記大過一次與謝嘉發對調崗位以示懲戒 
[城内]  
[縣令赴寗]  
　　本縣田春亭大令昨晨乘坐滬寗鐵路早班火車赴寗謁見江督張制軍面禀要公　途尚須暫留蘇垣面謁蘇撫約二十日後始可返滬 
[差役收押]  
　　張王氏張雨春母子前在縣署禀控張新泉張新源等冐認祖坟圖奪家産曾經由大令飭差往傳張新泉到案餘人均未傳到現由商餘學會全體會員具禀到縣請將張新泉暫行保出一俟人証傳齊再令投案大令准之惟該差辦理此案殊屬抗延諭飭收押候示 
[開會選舉]  
　　地方公益研究會定於十九日下午二時開第四年更舉職員大會昨已通告各會員届時蒞會 
[准添燈油]  
　　城自治公所總董李平書昨日函復城内中區路燈清道事務所略謂接展函示以城内路燈晚間三時半油盡息滅查差站崗聞警救火者均有不便可否於日短時加油四錢點至四點或四點半希即示復等因查燃點路燈本爲便利行路光暗則油省光足則油費此亦一定之理准函前因即希核辦酌添可也 
[預備解勘]  
　　李金標王偉才曾在龍　嘴角紏衆搶刦葉榭航船户趙小全銀洋衣物由縣捕獲釘鐐收禁在案前晚經襄讞員承明府提出驗明面貌箕斗判令還押聽候備文解府過勘 
[不實不盡]  
　　一路巡局批顧芝蓀禀云此案先據江承俊以爾窩藏烟賭恐伊多言遽將伊所質之屋封管等詞具禀到局業經批示並另飭查在案兹該氏來禀又求予押遷所述如果不虚則江承俊前禀之詞何　　起察核案情各有不實不誠案已飭傳　　投候澈究 
[道批照錄]  
　　劉少吕禀批着補呈相片並取具殷實舖商保結以悉核辦原信二件附 
 
 

Page 20

 
 
[縣批彙錄]  
　　沈孔氏禀批此案經李前縣訊明斷令氏子沈鏡清沈泰清每月貼給洋十五元如果沈鏡清並不按月貼給積欠至九個月之多殊屬不合候飭差押追並令以後按月照給　張林生禀批蔣阿發如果私收洋欵經總工程局傳訊斷無不追之理呈詞顯有不實不准　楊奚氏禀批候照案飭催理處如再違延傳案復訊　倪樓氏禀批候提回復訊核奪　盛陳氏禀批案已飭提着投候訊斷毋庸瑣凟　孫薜氏禀批案經汪前升縣訊斷並經黄前縣一再批飭乃現呈仍以遺由三十畝爲藉口可見有意纏訟應置之不理　龔順福禀批案已飭提着投候集訊察奪 
[南市]  
[負債纍纍]  
　　奉賢鄉人沈繼忠控川沙協大花衣行主曹爕卿欠去花價洋五百五十五元曾給支票兩紙到期不付並有徐關林附追花價洋三百元經工程局湯裁判研訊曹供因有夥友王清標欠洋三百元商人意欲扣還王供此貨係曹自向購買求鑒判曹交保限十天理明 
[給還修費]  
　　徐桂泉控告娼婦夏朱氏霸贖抵産經工程局湯裁判訊據徐妻吳氏供稱該房於同治六年抵於夏朱氏之翁夏海泉計錢一百千現向該氏贖取加緊修費措霸不放詰之夏朱氏供翁故多年夫亦逝世所有歷年修費求恩酌斷判限十一月底遷出着吳氏繳洋一百六十元以便給領 
[逐月拔還]  
　　泥水匠黄木金昨將作頭成記扭至西區禀稱張於光緒三十三年份承迭廣肇公所房屋小的向之轉包被欠工料洋一百六十一元五角延不歸楚當由西區移解工程局經陳裁判審訊張供無力理還求恩酌斷判張交保每月拔還洋十元 
[混用銅洋]  
　　划船户閩人王仁記昨將銅角洋向王家馬頭謝學文烟紙店混兌當被察破扭至工程局經陳裁判訊明王迭次混用銅洋實屬可惡判戒責三百下押七天 
[串攫布疋]  
　　積竊陸升木等在新舞臺後面串攫徐元其所携之布疋當塲追獲人贓解至工程局訊究判戒責三百下押改過局一年期滿送往工藝局習藝 
[閘北]  
[婦人貪小]  
　　住居德生里陳周氏前日在自來水龍頭上偷水被公司中人查見拘送四路分局戒責一百下以儆 
[營勇獲賊]  
　　積竊張秋堂前晚在眞如鎭合順米店後面圖竊被該鎭巡防營查獲送入四路四區轉解分局笞責二白板驅逐出境 
[英租界]  
[資遣回籍]  
　　揚州婦人蔣吳氏與女蘭英又楊瞿氏與子六十子均流落烟台業經是處廣仁善堂移送到滬昨由濟良所併送公堂請爲發落寳讞員商之英康副領事以該婦等均甚可憐判給蔣吳氏母女川資洋四元楊瞿氏母子川資洋二元着速自行回籍 
[交保料理]  
　　華章造紙公司控林俊耀欠銀一案昨經公堂復訊林延律師愛理司到堂聲請交保料理中西官准林赶覓妥保出外清理 
[定貨不出]  
　　英商怡德洋行控張秉鈞定貨不出一案昨由包探將張傳至公堂判令交保候訂期會訊 
[保人脫累]  
　　吕鑫控胡祥鑅欠銀避匿由廨將保人查頌修理交在案昨由差探將胡提案判查開釋胡押候晚堂訊奪 
[自應澈究]  
　　無錫女子王阿蘇潜逃來滬與七浦路三百八十九號西酒店主某俄人私識前日由女父王阿寳來滬尋獲令歸不允反被該俄人先至捕房控王行兇昨晨由探解廨訊究原告延律師德雷司上堂聲稱王阿寳屢至原告處滋擾圖詐洋二千元訊之王阿寳供明前情請爲核奪中西官以事關洋人奸佔　女虚實均應澈究判王阿寳交保候下禮拜二訊核 
[縱火圖逃]  
　　瞿王氏在濟良所内縱火圖逃昨晨由所董將氏送廨請究判改發棲流所留候家屬認領 
[女孩待認]  
　　浦東女孩徐趣珍在路徘徊昨由捕房送至公堂請究據稱被匪拐帶來滬父名徐金生判暫留本廨候其父來案具領 
[查獲搶匪]  
　　流氓潘金雨在白克路搶取張朱氏之金押髮由探查獲昨解公堂訊實判押三月 
[情虚畏避]  
　　王裕奎控被塌車夫王阿二撞傷昨經公堂傳訊被告不到判將保洋十元充公内提五元給原告爲醫費 
[妻女偕逃]  
　　甬人童榮生控妻母蔡湯氏藏匿伊妻蔡氏一案前晚由公廨孫襄讞提訊童供娶妻五年生有一女今該女亦被帶去求究訊之湯氏供不承認判氏交保帮同尋緝 
[吞没存欵]  
　　粤婦梁陳氏即馮陳氏控同鄉婦人莊寳玉吞没存銀二千兩一案前晚由廨提訊莊供詞推賴判交妥保限三天將匯豐存據交出 
[美租界]  
[病斃免驗]  
　　小車夫陸川江北人住居唐家弄前日患病身死捕房聞知即將屍身車入驗屍所傳諭地保唐景春報縣請驗旋由屍屬投案求免捕頭惟之飭速收殮 
[洋人逞兇]  
　　住居鴨綠路十九號之吳天生昨至捕房稱有餘屋租於某洋人居住前晚該洋人乘醉滋閙向阻逞兇並被持刀戳傷手指請爲究辦捕頭命吳赴該管領事署控告 
[夜行遇匪]  
　　夏富生昨投捕房報稱前晚行經北四川路被匪徒搶去洋三元又布袍子一件捕頭詢得事在華界飭赴巡警局控告 
[法租界]  
[責令賠償]  
　　某洋人前坐汽車至善鐘路適有電燈廠小工在彼修理電線因未豎木竿不能辦認致車碰撞電線擊碎玻璃傷及該西人頭部控經公堂傳到工頭林月記判候核辦在案昨又復訊林帶同工人徐生記楊掌生到案候示判將醫院費用及損壞之玻璃認償完案 
[積欠房租]  
　　王阿發租賃祥茂洋行房屋開設店舖近已積欠租金五月計洋三十五元向索無着控奉公堂傳訊王供因市面衰敗生意清淡是以無力　付求恩寛限陸續拔還判准欠一月餘限七天交保措還 
誑稱失竊 
　　專收頭髮之許聚與借住陳萬利小客棧内前日忽稱失去頭髮三十二斤大肆滋擾繼由捕房送廨請究棧主曁茶房范華生投稱許於清晨將髮挑出至晚回棧忽稱失竊向本棧誣詐有同棧旅客陳忠法可以作証聶司馬以許失竊無憑礙難准理一併斥退 
海上閒談 
[嗚呼閘北之土地權]  
　　閘北一區外人所耽耽虎視者已久故於該區行政之現狀凡足以藉口者無不注意調查以爲推廣租界交涉之資料然而閘北之行政官則猶在夢寐中也警政之不修衛生之不講在在授人以口實而不自知官塲之憒憒乃一至於此 
　　今領事公會已有將工部局所報告閘北行政之現狀及推廣租界之辦法轉報駐京公使核辦之說闢界風雲已日促一日即使竭外交官之全力堅持拒絶使外人不得逞志於西封然而已大費一番困難之唇舌矣况外交官又未必可恃乎 
嗚呼閘北朂哉城區 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[兩廣鹽政公所章程]  
　　第一章　總則　第一條　兩廣鹽政公所由督辦鹽政處度支部督飭設立直接管轄遵照宣統二年五月二十六日督辦鹽政處度支部查覆廣東鹽務奏案遴選妥員前往試辦所有兩廣鹽務統由該公所會同運司等禀承督辦鹽政處度支部督飭鹽務官商認眞整頓　第二章　設置　第二條　兩廣鹽政公所設於廣東省城將來如須在他處另設分所再由該所禀明督辦鹽政處度支部核奪　設立公所時得商由運司撥用官房如鹽商有公置房屋亦得向商人妥商撥用　該公所純爲官督之機關與鹽商辦事之機關絶不相混除官立公所外當飭鹽商别立兩廣鹽商公所由該商公舉總協理另行組織以辦商人應辦之事商立公所章程仍由官立公所督飭另擬轉呈督辦鹽政處度支部核定立案　第三條　兩廣鹽政公所應刋用關防文曰兩廣鹽政公所關防　第四條　兩廣鹽政公所開辦設正監督一員副監督二員任辦該所一切應辦事宜均由督辦鹽政處會同度支部遴員奏派　第五條　兩廣鹽政公所内設員司若干分辦各事設所後由正副監督體察情形禀請督辦鹽政處度支部核辦　前項員司由正副監督選任仍禀明督辦鹽政處度支部備案　第三章　職掌　第六條　兩廣鹽政公所正副監督應督率所内員司任辦事項大要如左　一凡督辦鹽政處度支部先今及將來奏咨通行各案其直接或間接關係於兩廣鹽務之事爲鹽官及鹽商所應遵辦者均當查照督催妥辦隨時分别報告　二會辦鹽政大臣主管之緝私疏銷事宜應隨時密陳任事各員之得力與否請分别予以勸懲　三運司鹽道主管各事凡關係於鹽務之利弊者均應會同妥商由司道飭屬認眞整頓此次舊商加認餉額兼辦沿海官辦各埠其中應與運司商辦之事均應會商核定　四上河埠商下河運館塲官與商立公所經辦各事如影響及於餉源者均應由監督會同運司節制維持　各商或有與地方官曁鹽官交涉之事本商及商立公所禀求無效即應由商立公所總協理呈報監督由監督體察情形知照該管官員妥酌辦理　商立公所已經奏明官督商辦有案除用人一節仍由商主持外餘事均由官立公所督飭辦理　五凡關於鹽務各事皆應查報　第四章　權限　第七條　緝私官弁及各鹽官照舊由該鹽官委用惟不得力者監督得會同運司指請撤換　第八條　行鹽地方各州縣文武員弁如有勒索鹽商規費等弊或勒索未遂遇有梟匪充斥焚搶刧掠等案任意袒縱揑詞欺飾監督得指請會辦鹽政大臣嚴查懲處或逕禀督辦鹽政大臣參處　第九條　由香港澳門駛到廣東省河輪船如有夾帶私鹽洒賣内地監督得陳請會辦鹽政大臣照知稅務司特派司扞會同洋關扞手同到輪船查緝重罰充賞廣西查緝越私併照此辦理　第十條　商立公所各員司及收辦坐配埠各員司均由商舉用官不過問惟不得力者監督得飭令撤換其總協理之有礙大局者亦得飭全體埠商另行選舉　第十一條　下河運館上埠埠商如有祗顧私圖任意阻撓致礙大局者監督得商請運司革換或逕禀督辦大臣飭司革換其下河運館倘敢逼脅同業挾制停運即治以應得之罪並將該船充公濟運第十二條　監督得開列查詢條欵令各鹽官按欵答覆　第十三條監督得令商立公所及上下河埠商運館將營業情形詳覆　第十四條　監督得查取官商案牘忣簿據　第十五條　監督得派員分赴各塲各埠稽核産鹽存鹽及巡查一切實情　第五章　附則　第十六條運司衙門應分科治事其原有之鹽務公所應即裁撤　第十七條　官立公所應設各員薪費曁募用鹽務探訪緝捕兵勇丄食並員司調查巡緝往返川資將來實用實銷所有官立公所經費不許商人供給絲毫第十八條　商立公所試辦詳細章程應遵照奏案俟該監督等到粤後會同運司督飭官商公同擬定禀由督辦鹽政處核奪　第十九條　兩廣鹽政公所章程未盡事宜或有應行變通之處應由督辦鹽政處會同度支部隨時酌量修改 
小說 
[義俠小說盜俠] [  英國亨利科倫著]  
　　第一章 
　　　。汝狗。乃全無肺肝。竟置國律於弗顧。汝輩止此敢冐前一步者。吾刀必飲爾輩之血。汝衆雖多。吾一不之懼。須知撒克遜之英雄。非可以威脅者。英倫郊外之道克司堡中。有古舊之老屋一區。門窗黯淡。制度樸陋。殆爲數百年前之建造物。當日者。此老屋中。固居英國之貴族。爲此道克司堡中主人。今則時移物換。人事變遷。堡墻已殘缺不完。老屋亦傾頽欲破。舊時貴族。淪爲齊民。甚至有故相之孫。短褐不完。求一麵包之微。而亦不可得者。桑田滄海。富貴無常。至可慨也此垂破之老屋。兀立堡中斜陽返射。照此破碎之屋頂。黯　然作死灰色。顧此老屋之門外。乃有至不可思議之動物。發現於堡人之目中。蓋門外駐馬。約二十騎。昻頭奮鬣。神駿無倫。鞍鐙之光。照眼。雕飾至精。堡人一見即知爲腦門頭之貴族。顧乃不知今日何以降尊抑貴。面此老屋之主人。此何爲者。堡人大惑不解。則羣集審視。而皆遙立數十步之外。無敢冒近。 
　　此時老屋之中。乃喧豗澈天矣。屋之左偏。有一絶巨之客室。客屋中乃有二人。一十六七齡之女郎。臨窗而立。張手向天。似有所禱。狀至洶懼。衣粉霞色之衣。裙亦作粉霞色。二頰之紅。乃如玫瑰。膚色潔白。直同羊脂之玉。藍晴。金髮。五官之位置天然。美人之態。一一具備。雖在怖駭之中。而丰格盈盈。狀乃愈美。蓋國色也。目注右旁之男子。似欲賴其救護。男子年殆二十許。身長而膊廣。英毅無儔。二目耿耿作光。疾視門外。顧盼剽疾。風貌凛 
 
 

Page 27

 
 
然。亦英倫之好男子也。方出刀於匣。刀光如雪。似欲趍此門外人而門。門然則戰士約二十人。皆冠雞翹之冠。腰佩長刀氣槪至凌厲。植立門外。如石人。一高碩之將軍。繡衣佩劍。肩章爛然。腰下所佩之劍。劍柄鑲以寳石。光熒甇射人。努目廣。顙貌至獰厲。左額有刀瘢至巨。此將軍一矚室中之美人。則立變其獰厲之貌。笑容藹然。疾趨入門。意將直近美人之側。而此右旁之男子。怒氣驟湧。如海潮之奔騰。不可抑遏。明知此將軍之威燄至熾。觸之者必且無倖。顧男子一不之恤。目光四射。狀至英武。堅握手中之刀。張目怒視。似倚此。一刀。可敵二十之騎士。即英王至此。亦將與之並命。見將軍促步竟入。則大聲以叱之曰噫。汝狗。乃全無肺肝。竟置國律於弗顧。汝輩止此。敢冒前一步者。吾刀必飲爾輩之血。汝衆雖多。吾一不之懼。須知撒克遜之英雄。非可以威脅者。 
國外新聞 
[英國國會解散問題]  
　　十六日倫敦電云今日午後英皇忽旋倫敦赴樞密院會議此事出人意表外間大爲驚詫皇於會議後即回桑特林海姆即行解散國會之意現已消去聞政府部署於西十一月二十五號諭勸解散國會 
[美總統行抵巴拉瑪]  
　　十六日紐約電云塔孚脫總統已抵巴拉瑪决意於運河界域内修築砲台以固疆防 
[俄國與波斯之齟齬]  
　　十六日倫敦電云據德黑蘭電稱俄政府因卡山泯斯警察闖入俄國領事代理之室搜捕叛匪實屬侮辱俄國領事代理及俄國國旗特向波斯政府要求謝罪及他種之賠償波斯外務部大臣答稱波政府並未承認該代理（其人係波斯籍）惟辱及俄國國旗一節政府殊爲抱歉當將該人治罪以謝云（以上譯字林報） 
[俄著作家噩耗之不確]  
　　十七日倫敦電云托爾斯托雅伯爵之噩耗係據哇卜蘭斯開親王所得之電音而知兹悉實係傳訛所致托君之病體已稍安痊 
[巴拉瑪運河竣工之期]  
　　十七日倫敦電云據鈕約電稱美國礦務工師會會員一百二十五人近查閱巴拉瑪運河工程據稱該河工程五年之内可以告竣 
[美總統安慰巴民]  
　　十七日鈕約電云聞美總統塔孚脫君面告巴拉瑪人民美國决不併吞該邦 
[美員論墨西哥之政情]  
　　十七日鈕約電云據華盛頓某大員云墨西哥之事不甚易爲稍有事故即足促成亂舉 
[美民要求鞏固太平洋海防]  
　　十七日舊金山電云太平洋代表議會已在此開議該會擬請鞏固海岸防務增添戍兵及駐更强之艦隊於美國西面蓋因太平洋沿岸之户口近據户口册觀之業已較前大增云（以上譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
