# 1896 - 289 - 4908403

 

Page 1

 
 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書臚　治法斧藻羣言足稱黄岐之功臣青囊之盛業誠醫學入門之濳梯　印行世板久燬失今覔得善本詳加校訂紙張潔白裝訂二十本定價洋每部四元今巳出書欲樹醫林之幟者請向各書坊購取此佈 
[珍物待購] [  申報館恊振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之實旣承割愛相投面美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積陰功且可增輝藝圃誠一舉而兩得也計開朱漁珊帖一部高澹游山水一幅天青緞馬袒料一件 
[論中國之弊在不能務實]  
　　天下之事不外利弊二端利者有益而無害者也弊者有害而無益者也自人不知利之所以爲利而但存求利之心爲謀利之事以爲有利必無弊矣而不知利愈多弊愈多究且但見爲弊而不見爲利矣人亦知弊之當除在在存除弊之見而不知弊之所以生與弊有所當除必至旋除旋生愈除愈生而弊終莫能去此非人之不能謀利不能除弊因未知利弊之故而未嘗正其本而清其源耳然則利之謂何在事事能務實也弊之謂何在事事不能務實也實者虚之對山虚則崩土虚則陷木虚則朽人虚則病此大較也若國虚則國幾不可以爲國而困窮孱弱必見侮於鄰邦家虚則家幾不可以爲家而貧乏流離亦見輕於戚黨此豈有天定哉不務乎實則實者虚矣能務乎實則虚者實矣此乃舉其大略事非不可挽回宇宙之大人民之衆事物之繁應酬之瑣皆不能外此一字語云古之學者爲已今之學者爲人此務實之道也宋人立學以不妾語始此務實之基也一人務實則一人之基植矣一家之人務實則一家之基植矣一國之人務實則一國之基更鞏固而不搖矣國之最要者莫如吏治朝廷設官分職各有專司治國治民斷不能稍存虚僞乃今之史治則兢尙虚文外縣之事外府不能盡知外府之事司道不能盡知司道之事疆史不能盡知上下相蒙自成習慣試問現在能確知地方利弊者能有幾人能確知地方利弊而能爲民興利除弊者更能有幾人卽不能興利除弊而吏所應爲之事宜無不知之乃自損納開而仕途龎雜儘有目不識丁之人而居然南面者責以錢榖而不知問以兵刑而不悉祗須善於夤緣斷不致登白簡然猶謂此捐納者耳若正途則寒窓燈火辛苦十年熟讀聖賢之書揣摩經史之學則天下之事自無不知矣知之而自無不能爲矣說者謂人皆困於八股不能肆力於經史所以枵腹從公毫無實學世雖不乏經經緯史之才而究竟空疏之輩十居八九旣無實學何怪無眞才耶不知八股雖足困人而究代聖賢立言人雖不能致力經史而旣能八股豈有不讀四子之書者昔趙普以半部論語足以治天下豈今之士人讀書倍之又倍而反一無所用耶大抵皆書是書我自我耳其能坐言而不能起行者皆不能務實之故也讀書不務實則吏治安有不懷哉至國之藉以靖内憂禦外侮者則武備尙焉國家可以百年不用兵而不能一日無兵備三代以來兵制迭改改者改其弊也而卒不能無弊者何也非兵制之皆有其弊亦兵將之不能務實耳通商以來取効西法砲則用西砲鎗則用西鎗同一器械同一演習何西人用之而所向無前華人用之皆望風先遁遼東一役可見一斑然其臨陣時如此之怯而無事時則迎來送往旗幟鮮明耀武揚威如荼如火徒飾觀瞻毫無實濟其缺額扣餉種種作弊無論矣此兵將不務實而致滋武備之弊也且曰通商則商務不重而日重在上者宜有以保之恤之俾商人無掣肘而有恒心則凡裕國裕民之道不外乎此而爲商者亦宜脚踏實地不存僥倖旣可免虧損之多且不受抑勒之患假使有百金之本則置百金之貨卽有虧損斷不致全軍覆没乃今之爲商者苟有千金則必爲萬金之貿易苟有萬金則必爲數萬金之貿易一朝潰敗遂至不可收拾以貿易之數計之所虧尙不過十分之一猶之勝負爲兵家之常而以資本計之則所虧已不敷所抵矣此貿易不務實而商務終難起色也未完 
[詳述景德鎭窰案]  
　　據江西訪事人文言云景德鎭窰工械鬥緣由已綴前報兹聞尙有案定復　　後復定各節合再錄之以供衆覽蓋此中坯工之强蠻難馴痞匪之乘機煽禍各憲之查辦苦心前後三閱月風浪萬端卒致地方安靖事變敉平殆亦初念所不及此先是水客買瓷器向窰户高擡銀價每兩作錢一千七百文窰户給工資亦向坯工高擡洋價每元作錢一千二百文本年銀洋價値大跌水客銀價每兩减作一千五百文工資洋價坯工亦議照减此固情理之常况有前饒州府恒太守原案具存舊章可核乃窰户刻薄不仁堅不允减其折給錢文復不照舊章輙用街巿換來之大錢攙以沙夷私錢激令坯工懷忿停工當經浮梁縣任筱園明府收押坯工二名坯工愈忿聚集萬餘人環請查照原案舊章水客新章减作洋價明定錢色開釋押犯時有痞匪從中唆使謠言四起當事者未及體察下情遽飭保安軍前往彈壓以致拒斃一勇此五月間啓釁之始事也迨事已决裂勢極危急饒州府吳太守飛檄德興縣陳子封明府馳往查辦竭力調停允减洋價釋押犯諭令開工旋因錢色未定旣開又停明府乃率令兩造首事赴府禀請吳太守訊斷查照恒前憲原案舊章洋價隨巿漲落不得再行高擡錢色仍用街巿大錢不得攙和沙壳遵照國法勒限交出正兇伺候開釋押犯不得再滋事端兩造至此皆知畏法懼禍當堂呈遞甘結此六月中旬事前報所謂窰案已平之一節也維時德靜山中丞已札調營務處賀芷瀾觀察會同王雲笙鎭軍帶同隨員兪子新明府管帶振武後營馳往行至饒州聞知一切觀察料其必有翻異蓋瓷窰行名甚多人亦甚衆向係分行作價倉卒之間未及分别某行洋價酌减若干恐强歸一致勢多不便也且所謂街巿大錢者實通行常用之錢並非官板制錢又非民間所稱典錢所以申明不准攙和沙壳私錢也而洋元亦高下懸殊錢價卽彼此迥别恐漫無定限終難劃一也觀察於是先行出示曉諭窰户坏工及各行工人居民鋪户并游閒人等已統營至蓋隱示以鎭懾使人心相安也未幾窰户給發工資未能遵用大錢因又停工霎時痞匪徧張揭帖謂丙申年丙申月丙申日丙申時在鎭起事令人罷巿遷避免遭蹂躪蓋指本年七月初三日申時也又該鎭向有水星閣鎭壓火刼兵燹閣燬未建逢丙迭遭刼數往事足徵此次痞匪乘機煽禍人心益皇皇莫知所措觀察卽諭坯工如敢作反立卽聚而殱旃并懸賞格購拿匪犯次晨卽獲造謠者一名枷責遊街謠言頓息坯工亦恐爲匪所害是夕查街勇丁沿途拾得字條皆坯工乞恩斷結俾早開工衣食有賴衆知坯工畏禍人心始定觀察又分别示諭並飭任兪兩明府傳各地保及五行頭都班二十四姓首事邀同窰户坯工酌中定議洋賈賤色務合兩造傾 
 
 

Page 2

 
 
心折服公同禀明酌核出示定案永遠遵守並查有痞匪膽敢黑夜塗臉闖入坯房毁車毆人行兇滋事復懸賞格嚴拿當晚卽獲一名責押觀察見各首事皆生意中領袖不得不破格禮接衆心益洽妥議禀覆按行酌定卽行示諭某行鷹光洋一元作價典錢一千零九十文某行一千零五十文某行一千文俾洋有定樣錢有定色價有定數始無閃爍間隙當可不至爭擾紛紜并限五日内一併具結興工以期永遠和息此七月初旬事卽所謂翻後復定者也惟七月十五日相傳爲天中節向有芋頭會各窰户應備芋頭酒席以飲各行工人計不下十萬人所費不下數千串定案時適近中元窰户因惜此費欲俟節後定妥未免所見者小矣一切容俟再錄 
[漢江雙鯉]  
　　漢口訪事友人來函云漢陽縣薛誠伯大令訂期上月十九日開考已紀前報兹將頭塲各題照錄於下已冠首題所惡於左至民之所好好之次題陳良楚産也未冠首題而能喩諸人者次題五榖熟而人民育詩題賦得秋雲似羅得雲字五言六韻二十二日揭曉案首係宋作賓二十五日初覆聞此次當塲拘獲槍手二名尙未開釋○金甌兵輪聞省憲擬留本省運用惟應須添補修葺之處已委李明府徵棠往勘明府覆稱亟宜更換天遮繩索等件刻已措辦一切矣○湖北候補道清觀察前奉督憲札示飭委會辦通省保甲一差觀察已上院禀謝諏吉視事○湖北候補縣胡明府廷松前辦江漢關文案現省憲以潛江縣出缺特委明府署理矣○上月二十二日午後三點鐘漢鎭緝捕局傅竹香太守麾下公役王萬勝李盛周金山等在漢陽東門外第一泉茶樓遇見哥老會匪頭目楊得勝魏得勝該役等因佯稱附會二匪信以爲眞吐出黨羽馬玉亭李榮華同在鸚鵡洲羅貴恩茶館居住役等乘其不備立卽擒住交保看管隨集副役多名潛赴該茶館將館主羅貴恩曁匪黨馬玉亭李榮華同時獲住且從衣箱中搜出標布八方公事印板有太極萬華山諸色字樣一併解送臬署嗣由兩院憲轉飭發審局員審訊若輩五刑熬盡堅不承供准於二十四日添員帮訊俟定讞後當分别斬處也 
[八閩瑣記]  
　　福州訪事友人來函云福州行用小洋向係廣東所鑄現本省局設蒼下洲洋屋日來精益求精龍文明晰字畫端正銀色亦光亮異常遠近通行巿廛稱便詎料有一種奸民瞻敢私鑄以銅爲質外鍍以銀竟致亂眞事爲上憲所聞密飭地方文武訪拿懲辦無如該棍蹤跡詭秘無從拿捉有甲棍在義利洋行貼鄰空屋内設爐開鑄假托行東之名毫無忌憚爲福州府秦太尊查悉於七月廿二日親到美領事署與領事面商此事領事以義利行主斷不預聞此事立時邀同太尊及所帶營務處親勇八名直抵該行行主得悉卽恊同將該棍一網打盡當時僅獲三人交保看管回署後連日提該棍研審監禁廿三日太尊又訪聞城内有私開花會之家隨帶營勇前往拿捉閩俟兩縣亦帶差勇將門圍住擒獲十一人内有一某附貫生年逾古稀及某少年皆因入内觀看致罹法網經太尊審悉旋卽開釋餘則發兩縣拘押候辦○開元頭芙澗廟内開設賭塲歴時已久前忽有閩差三人奉票往拿詎衆賭棍將差凶毆至遍體鱗傷奄奄欲絶又恐該差回署禀明加差訪拿因勒令寫立字據永不禀官差正無可如何一一依允始放之歸該差回署後據情哭訴邑尊兪其昌大令大怒立卽籖差往捕該棍早已聞風將廟門緊閉差不得入相持二三點鐘之久該廟門大開差等踵入該棍已踰屋而遁矣省會重地賭棍如此横行有地方之責者將何以處之耶○長樂縣稅厘分局有某司事在局多年情形熟悉不免有舞弊私肥之事前辦康委員大受其虧因征收短絀爲上憲記過停委一年自韓鯉廷少尹接辦有鑒前車入局之先卽將某擯斥辦理一年比較有盈無絀現瓜期將屇省憲以收數獨旺留辦紀功用人之不可不愼也如是○南臺新安橋某烟館前夕四鼓時尙燈光瑩瑩人聲喧雜保甲局下横路委員楊慕桯少尉正帶差勇巡查經過卽傳該店諭斥并將循環簿吊去館中旋倩人到局說情少尉憫而還之該館主反具禀局中誣指委員挾嫌誣陷等情提調王大令察悉其情揮之使去 
[金焦秋黛]  
　　鎭江訪事友人來函云鎭江上游蒜山離怡和碼頭不遠陡漲一片沙灘遂致怡和躉船難以停泊若待水涸勢必停在江心且有礙往來輪船行駛况離岸路遠行旅上下以及上落各貨諸多不便現據該行中人言擬擇新城外得勝門左近相度地叚購買民地挑築埠頭建造房屋卽將躉船移下並聞太古麥邊兩碼頭亦有淤灘必須從下游擇地遷移也○鎭江英領事額必廉君現奉調署瓊州領事所遺○江領事檄調九江領事雷夏伯君前來署理兹悉雷君奉調之下卽於上月十九日由九江起節乘招商局江孚輪船蒞鎭小憩征驂擇於二十二日午刻接印額君將各事交清後躬往稅務司及各當道處辭行二十三日關道憲吕觀察假甘露寺盛設西式酒筵以伸祖餞之情上午額君命駕而至觀察以禮相接十二點鐘開筵依次入座陪宴者爲稅務司李華逵君美領事鄭尼斯君鎭江府彦詠之太守洋務委員李明府澍生直至金烏欲墜始各盡歡而散二十四日雷君乘輿拜會關道並地方印委各官聞額君定於二十六日挈同瀛眷乘輪赴瓊想屆時中西各官詣江干送行者當有一番忙碌矣○日前兩江總督劉峴帥檄飭鎭江營叅將鄭叅戎國祥撫標中軍叅將常叅戎福對調聞鄭叅戎奉檄之下定於日内乘舟赴寗謁見制軍想有要公面禀也○上月二十三日柴炭巷各信局捐資設盂蘭盆會以濟孤魂所用燈彩皆綾絹紥成上列各種戲文均用機關自能移動十色五光令人目眩神馳並有各種珠燈玲瓏剔透别出心裁並支搭板臺陳設古玩供立無祀孤魂牌位并設四値公曹地方五常文武判官城隍土地西方接引諸像無不形神畢肖明燈寳炬上燭霄漢一時青衫紅袖之逐隊往觀者幾如山陰道上云○南門外三十里有元通山雖不甚高峻而巨石撑雲清泉灑砌野花班剥宛如世外桃源山麓一小蘭若供奉木偶不知爲何神土人因祈子以娘娘廟名之每年七月二十四日相傳爲娘娘誕辰四鄉婦女不遠數十里而來皈依蓮座香車寳馬絡繹於途廟祝更於是日雇六書班演唱雜劇笙歌嘹亮觀者如雲廟中所得香資不可以數計香巿之盛可見一斑 
[吳山秋眺]  
　　杭州訪事人彚寄云八月初五日爲上丁釋菜之期杭州丁祭局董擇於八月初一日在大成廟預演禮樂恭請府憲親臨閱視先期發帖知照執事諸生於廿七日在明倫堂先演一次以防隕越遺羞亦愼重祭典之意也○運使王都轉接署斯篆當將運庫盤查後禀請撫憲復盤廖中丞遂於廿四日照例親臨盤點○浙省設立洋關現巳奏准由巡道兼理監督之任惟當開辦伊始其大綱雖有一定章程而細目尙須博訪斟酌署道憲鄒觀察業派書吏赴甬訪問復委候補同知朱司馬錫傳至申江寗波咨取成案以便酌用○杭地自交處暑又復大熱火傘高懸陽光可畏甚於伏天至廿四晚八點鐘天大雷雨直至一點鐘時始息廿五日尤爲燥悶晚間又得雨師惠臨一時炎蒸之氣藉以漸消屈計田禾從此可占成熟也○學海堂爲孝廉肄業之所本月二十二日望課由山長樊介軒太史命題限三日繳卷文題子游爲武城宰二章賦得溪橋遙望携節渡得携字君以民爲體賦以言休戚之相關也爲韻擬張茂先勵志詩用原韻又三書院望課題附錄敷文生題冉有問聞斯行諸賦得七月旣望得蘇字童題唯上知賦得處暑旣至得秋字崇文生題賜不受命一節童題是貨之也賦得通商惠工得文字紫陽生題則能盡物之性四句賦得白露横江得江字童題未詳○貢院前於本月十一日至十五日居民鋪户集資演劇五天以保闔社平安此向例也往歲祗演三臺今年有某富商獨助二臺十三四兩日係洪　堂行頭旣鮮明脚色又多選自滬上以故看戲之人擁擠非常十三日戲散時有住居王衙前之陳姓婦失一小孩年六歲身穿花夏布衫藍夏布　命人四處找尋至今尙無消息十四日又一女孩年十二歲住居社壇巷亦被走失無處尋覓想此孩年紀稍大住處又不甚遠斷無迷路莫返之理或難免爲人揚去也○法華東嶽廟舉行朝審募化冥鏹資賑孤魂盛川遣送回籍分十八行省各備文書行知城隍神并派社令等司睴壓焚化計自上月二十九日起至本月十五止逐日進山排衙升堂一切規模悉仿陽間秋審之式㫿積冥餉不下數百兆有老坤號案書程某以兵燹之後錢塘門一帶自車橋起至祖山寺前止以及汪敦園廣福營等處房屋俱被焚燬一片 
 
 

Page 3

 
 
荒塲時聞鬼哭蓋粤匪破城時攻打旗營以此爲戰塲死於砲火刀槍者不知札幾因思各省孤魂皆被恩澤獨本省殉難忠魂　致向隅心甚不安於是推桑梓之誼禀請嶽帝分撥冥餉二十餘萬發交該書領固并出告條譊諭飭令本處土地定於十五夜子時分路焚化其事之有　吳否曾不可知而程向善之心已足嘉矣○有一婦人往來杭嘉專爲包攬綱絲稅餉冐官眷朦混過卡其母家本桐鄉幼時曾隨無賴輩聚賭飲酒與各卡巡丁無不熟悉每年上下約有三四次獲利甚厚儼然富家後爲　　局司員識破下艙查究當塲察出包攬賣客貨物若干本擬充公困該婦能言善辯又習逢迎乃照章科罰始了其事該婦面帶微疾身又腮　從此爲人識破當不敢再蹈前轍也 
[蘇臺近事]  
　　蘇州訪事友人來函云蘇垣創設電氣燈屢紀前報兹悉此事現經該公司總辦黄怡安總戎已將股銀如數集成於上月初旬偕某洋商來蘇租定青陽地之廠基測量畫圖旋於二十三日破土開工矣聞該廠基共二十四畝前面寛三十二丈深七十餘丈計　　式房屋一百四十餘幢公司洋房一百六十幢安置鍋爐機器廠後造八面樓一所周圍三十二丈高六丈四尺一切機器等件悉從外洋購來約冬月可以到蘇訂定年内開燈度歲也○司前街某姓近生一子緣産母乏乳倩某薦頭覓一乳媪言定每月工洋三元該薦頭令該乳媪覔一的保媪乃偕薦頭至養育巷王姓家倩傭嫗某氏作保氏以雖屬同鄉而素未謀面因不之允繼見其百般哀懇始首肯焉媪卽向某姓先支工資三月計洋九元薦頭則兩造各贈洋一元詎媪取洋乏後卽托稱出外購辦衣服一去不返杳如黄鶴某姓勃然大怒爰於上月二十六日下午喚地甲告以情由令將該薦頭及王姓家傭嫗某氏一併送至西路總巡局請追王司馬准詞飭差看管候訊 
[滬江冠蓋]  
　　世襲二等子爵江蘇試用道承伯純觀察厚前由蘇回滬暫駐北天后宫欽差行轅兹悉觀察現定初四日雇輪泝江到省○淞滬厘捐總局憲福和笙觀察於日前至蘇拜會各憲面商要公畢昨日旋滬分赴各當道投剌○福山總鎭韓藎之軍門晉昌昨日蒞申泊舟十六鋪登岸進城向各衙署拜會至上海縣黄大令飭丁擋駕○候補道徐建寅觀察及前署太倉州陳仰山直刺蒞申寓全安棧汪鍾瀚别駕海帆寓長順棧均赴縣署投剌大令飭丁擋駕○前日城汛李采臣于戎榮亮同仁堂總董曹紳寄耘帮帶撫標滬軍營劉游戎開斌至署經大令延入花廳茗談要公良久而出 
[俎豆千秋]  
　　昨日秋祭吳公應公兩祠本埠關道憲黄觀察黄大令等均往拈香致祭祭以一切已先期由禮房辦齊樽俎馨香千秋廟貎不禁企仰深之 
[彤管流芳]  
　　灑掃局紳董李曾珂等採訪邑中貞孝節烈婦以三年爲期按期會禀學縣詳請學使奏准奉旨旌表入祠享祭兹屆訪有孝女高秀英等三名並貞節烈婦等共一百零五名詳請入告奉准定期昨日迎入祠中清晨由紳董在學署備齊儀仗彩亭音樂各執事紳董等衣冠蹌躋會同貞孝節烈各裔恭迎至小東門老學前敬業書院旁節孝祠内供奉少焉上海縣黄大令學師宣廣文等以次入祠拈香行禮 
[名醫過滬]  
　　青浦陳蓮舫比部於前日來滬小住二日踵門求治者幾如山陰道上應接不暇因應安省某大憲之聘不能再留於昨晚鼓輪上駛大約有半月逗留想携囊返斾總在月滿天中香飄雲外時也 
[英早堂案]  
　　昨日美捕房捕頭率中西探捕至虹口二十三保十三圖墅子灣地方宋發發家餘地上拿獲賭徒二十餘名等情昨日早堂由包探沈金隆孔阿才將郭阿其譚福和唐阿計黄阿標李阿七葉阿兆葉阿蘇王阿林王金發施清芳曹紀孫徐子雲張子山湯正元裴阿囝陳阿仁金士生沈海元張和尙楊阿二彭玉財朱德關張海坤張三大等二十四名及地主宋發發族人宋新寳縫工周如貞等解案先據該圖地保徐晉錫禀稱郭等聚賭之處在小的圖中小的屢向阻止終置不睬故曾於日前傳宋發發之妻張氏來案請訊别駕問内有老賭徒否徐保答有郭阿其譚福和王阿林三人均是辦過餘人不知别駕逐一點名略加研詰而宋新寳供聚賭之地係族人發發之産不干小的之事求明鑒周如貞則供在發發家縫衣服發發容人聚賭與小的無干且當捉時小的正在縫衣包探等均目睹别駕商之薩副領事以人數過多殊難分别著不分首從各罰洋十元有不願罰者攺交押捕房管押十四日○包探沈金隆禀稱洋人開住家失失銀表銀器及狐嵌灰鼠等皮衣約共値洋一百餘元經小的查係下灶陸寳林所竊昨在東棋盤街聚順堂妓院將陸抱獲向詢銀表等當在寗波尙須備本往贖别駕得供以贓未齊著將陸寳林帶回押候吊贓下禮拜一覆訊○張芳增在二馬路火燒塲攫取王成記漆匠作内之皮箱一隻正欲逃逸適爲一百三十七號華捕拘獲解案王成記遣人投案領贓張供寗波人與王成記認識故代搬取實是好意别駕以乘災攫物可惡已極判枷號十四日發犯事處示衆○粤人鄺阿興在洋人雪裏老虎處爲侍者前日竊取加非三磅由包探石金榮查獲原贓送案雪裏老虎投案領贓鄺供加非係積下之物並非竊取别駕以行竊有贓判押一禮拜贓還失主○流氓華連生係三十六個黨張桂卿之羽黨昨向鄉人劉彩全藉端勒詐在途吵閙經包探施奎江拘獲送案請究劉彩全投案申訴華連生供南京人向來安分不敢勒詐旋連生之母徐氏到堂供兒子與小婦人去年來滬並不認識張桂卿等人叩求原宥别駕得供著將連生交其母領回管束○昨報紀抄獲淫書一則昨晨經包探黄四福將在茶寮兠售淫書之夏仁忠及王毛頭張阿榮並　花影卽牡丹奇緣二百部一併解案夏供以後不敢再售此項小書王供小的惟代夏取書而已張供實不知是淫書故允暫寄别駕判將夏罰洋二十元王張各押三天淫書存候付之一炬○包探顧阿六禀稱竊賊周賢見在青蓮閣等茶肆竊取王福田五人官紗長衫經小的查獲送究王福田等投案領贓周供寗波人因失業所致以後不敢叩求寛宥别駕判責一百板管押一月贓分别給還○包探孔阿才禀稱王海生在鄉竊取布衣兩件經小的緝獲人贓送究王供認行竊别駕著笞責一百板○包探趙銀河禀稱過犯張新喬前曾遞解今又身懷利刃在租界游行經小的拘獲送究别駕判責一百板押候遞回寗波○水巡捕唐寳榮拘解客棧接客夥丁阿德蔡阿有魯阿得王阿生周阿仁徐金寳王雨卿吳金水等九人雇坐張金林張子雲小船在浦中冐險接客送案請究别駕判將丁等九人各罰洋五元兩船户各罰二元○英商裴來德控順泰木行船户吳阿東擅將基地出租一案昨已將吳提案據裴來德將圖呈案稱轉换道契已歴數年所换業户亦不止一人今由商人管業見上有木植故而查問始知由吳擅租吳供此地却是祖業並未租與洋商地保葛月樓供該處却係洋商之産惟轉輾售賣亦巳數户而吳擅拔洋商界石其中當有挾持之人求鑒順泰木行夥翁琴甫投案供所租之地不知是洋商之産如洋商欲管業願將木植搬去中西官互商之下着翁於十日内將木搬去並諭葛保將吳所立界石及地上竹笆一併拆去一干人遵諭而退 
[法捕房發落瑣案]  
　　昨禮拜一鄭大令蒞捕房會同謝副捕頭發落各案命提竊取松板在途拘獲之陳阿大照原斷笞責一百板斥釋○又提竊取金利源棧房靛青之王洪標照原斷笞責二百板釋出○又提竊取水烟筒之王有才照原斷笞責一百板供江西人著釋出赶緊回籍不准逗留○縫工張洪慶在城内某作塲爲夥歇出後竊取作主衣服夾被爲巡捕拘獲解經訊供著照原斷笞責三百板斥釋○學徒王阿關竊取店主皮襖二件爲巡捕拘解昨日命提案復訊供年十八歲習學手藝無知悮犯叩求恩宥大令以其年幼著改責手心二百下申斥一番開釋○無錫婦人袁何氏連次逃出爲其夫尋獲控經訊供昨日命提案申斥再三本當重責姑念翁夫代求卽交袁阿狗父子領回嚴加管束袁叩謝而退○顧一峰偕中人吳益謙控黄宗輝盤店悔議吞銀經交保出外理處昨日吳益謙投案遞禀稱理處明白求銷黄大准之朱施氏控陰直　欠銀一百五十餘兩曾經交保出外理處昨日原告遣抱投案禀請銷案大令准之○金阿開冒充貨捐局巡丁向金和源勅索爲店主扭控經 
 
 

Page 4

 
 
訊責押候具結交保昨日其子金勝福持合興保單投案大令著照對保單再核○鴇婦金墨琴將買女金彩林在尙仁里賣娼爲金松軒具控　大令飭將金彩林暫發普育堂留養擇配昨日戴福卿投案遞禀稱墨琴爲妹求准交保大令斥退著明日公堂候示○王星來控天儀茶園優伶張榮拊誘令伊妻張氏一案迭經訊供著補提葉姓老嫗到案核辦昨日王禀求銷案大令以其含混將原禀擲還不准 
[美界捕房瑞誌]  
　　昨報來捕頭率同中西探捕往墅子灣捉獲賭徒二十二名又續獲五名共二十七名解廨請懲兹捕頭查知宋發發搭棚聚賭上月中旬已經小試當經訪聞卽飭十三圖地保將其妻宋張氏交案解送英廨旋經已革二圖地保陸毛毛保釋並具永不將地租賭切結此次捕頭於事後憶及前案怒其故意違犯卽遣包探嚴查地主務獲詎宋已遠颺因將宋妻張氏及女拿送捕房立飭送廨候訊捕頭以正地主漏網若輩乃無驚懼賭風終難盡絶遂嚴飭包探張阿五恊同二十三保十三圖二圖各地保限日内務獲解案懲辦○江北小工頭衛大傚居吳淞路猛將堂相近昨午扭其子順順到捕房控稱兒子下流違忤親訓求送辦據順子稱並弗荒蕩亦無違忤等事因父年已六十餘歲今春娶繼母年未三十妬而且惡因是常有不容之意致失父歡捕頭以父子問尙敢爭辨其非善良可知令自投英公堂减控○陳榮生居吳淞路長安里日前與鄰居紹興人吳瑞江細故爭毆經走街捕拿送英廨陳理曲被押吳得釋回嗣陳妻日向吳爭吵不堪其擾因於前晚十一點鐘時將陳妻扭至捕房控訴捕頭謂陳姓理曲現已禁押彼女流無知事可寛恕遂斥釋○前晚八點鐘有粤人某甲行至天潼路寳康里闖入某姓家昻然入坐該姓素無一面夫爲詫異詎甲顧盼自若並無去意卽唤三百五十八號華捕拘押昨晨開釋臨行據稱醉酒所致云○前晚三千三百九十九號東洋車有坐客遺失紡綢洋傘該車至百老匯路經四百三十三號華捕獲送捕房捕頭令將傘存候失主認領車夫釋放昨晨東方未白報時鐘三點二十分有賣菜傭四人爲爭奪小菜塲地叚爭鬧不休捕房近在咫尺寫字西捕因飭二百五十五號華捕將四人拿至捕房禁押○前晚有浦東小孩年十餘歲至吳淞路全興押店内竊取銅香爐一隻中途經包探竇如海查獲人贓解送捕房押候送廨訊辦○前晚有瘋人某甲赤條條一絲不掛狂奔至斐倫路旋經三百四十七號華捕拿送捕房禁押昨晨捕頭　以布衫褲釋出○前日午後某老嫗自英界乘東洋車繞道自來木橋車夫偶不經心翻身仆地頭破血流經一百九十八號華捕送至捕房轉送同仁醫院療治車照充公車夫釋放 
[樂善不倦]  
　　本館恊振所接奉羅宏庠交來求保闔家大小平安助三十四元二角易曰作善降之百祥作不善降之百殎如此慷慨解囊可謂濟人之急救人之危行見千祥雲集百福駢臻可預頌焉 
 
 
 

Page 5

 
 
[癲狂定心至寳丹]  
上海保壽堂大藥房發兌　　鋪設鐵馬路東首總桃源坊口坐北朝南門面便是 
大凡世之痴癲一症多因痰迷心竅驚恐憂鬱痰血結心胸膈閉塞本醫士屢見天下患斯症者紛煩求醫問藥均無善治之法故將家藥稱　癲狂定心至寳丹一方不惜重資配製流傳救濟世人方用土木人參以補心安神又用龍涎香以順氣搜淡又用犀牛黄以清心解熱又用川麝香以開諸竅佐以定心利氣搜痰清燥散肝風去痰血等妙品使痰消火降則氣順使竅開心定則病除此丹所妙者無論男婦遠年近日癲狂不堪人事不醒卽將本醫士所製寳凡依法服下數日奇功包可立見　疴包可立起眞可謂傳世至寳也每丸雙料價洋一元單料五角不折不扣　 
[新開采芝堂藥舖]  
本堂開設上海英大馬路抛球塲間里坐北朝南石庫門内發兌　　人參鹿茸遵古法製道地飲片虔修丸散膏丹自運杜煎虎鹿諸　萬　　珍靈膏四時各種花露藥酒丹　仕商賜顧認明本堂招　無悮謹擇於七月廿五日先行交易擇吉開張 
[上洋新開寳泰成洋貨號]  
擇本月廿五日開張 
本號開張在英租界三茅閣橋北堍專辦東西洋貨錢面企呢　嗽嗶嘰羽毛回絨花素羽綢各色咈布一應俱全各貨選　價定劃一花時色彩以廣招徠凡蒙仕商賜顧者請認明本號招　　不致誤 
[公平洋行保險]  
啓者本行保險向例多年信實而行今告者現下加保號棧生財貨物保價格外公道望欲保者祈請至本行面議可也特此佈告 
[上海裘乾豐煙號遷移]  
本號今遷移萬裕碼頭外灘坐西朝東洋檯門面自運各省伏葉監製京莊一品凈絲各號玉秋金鼎八仙等烟加工揀選專辦西洋鼻烟蘭州水菸福建皮絲廣東潮烟挑選精良如蒙　紳商賜顧格外克巳批發茲擇廿五日開市特此佈謹 
[作俑仿假]  
本埠鹹瓜街裕大藥材行執事邵鉅源與批櫃翁懐章不顧臉恥營私圖利仿造華英藥房戒烟玫瑰參片到處兜銷此項僞藥不但壞人名聲而且貽害服者性命堪虞該藥房訪查旣確禀縣嚴辦懲一警百業經　縣憲差提到案澈究罰鍰充入仁濟善堂所有吊案僞藥及仿單板子等當堂銷燬而翁懷章自不知過反登申報無辜受屈等語不值識者所笑况縣案巳見各報無待贊言想經此一番痛懲不至再有旋踵垂涎假冐以身試法者矣之 
[華俄道勝銀行告白]  
本銀行蒙　國家批准備足資本俄金六百萬羅卜合華銀六百萬兩總行設於俄京現定於華歴光緒二十二年元旦在上海黄浦灘二十九號開設分行卽前法蘭西銀行原底該行經手事件自元旦起歸本行接辦本行專作銀行應辦諸事本行備足資本俄金六百萬羅卜合華銀六百萬兩專作代客存欵每日往來者按日計算常年二厘起息存至一年或半年者來行面議其作押欵及零躉匯票等事匯票可匯至各國大城及各商埠若匯至俄國更爲利便 
[天福茶園]  
八月初二夜演 
硃砂井大閙獅子嶺賣絨花第一等名角長板坡全本蝴蝶夢趙子龍救主大劈棺御碑亭 
[天仙茶園]  
八月初二日演 
清台關提放曹園會九龍山壽山會紅挑山慶頂珠大紅袍八月初二夜演 
取帥印陳塘關乾元山襲代箭新安驛新軿本新戲雙塔寺四進士烏盆計 
[天儀茶園]  
八月初二夜演 
鎖五龍梅龍鎭四杰村牧羊山蝴蝶盃翼州城呆大做親寳蓮燈 
[同慶茶園]  
[八月初二日演大套]  
陶三春困城 
八月初二夜演大套 
新排新串新戲借爐焙衣 
此齣頭乃花露水第一首本在金山演過久已馳名今到申初次關演頂駕元仙　銀美人昌靚妹女丑九合演望諸君早臨賞鑒爲幸 
[丹桂茶園]  
[八月初二日演]  
[百壽全圖父子相會八仙飄海絮閣小宴七子八婿鴻鸞添喜長生 
[八月初二夜演]  
馬芳困城大戰獨木關鎗挑安殿寳宋七放牛堂樓解夢月華姻緣三本新戯打齋飯皇恩禪寺名角合演坐樓　媳仙狐報恩 
[禮拜二拍賣]  
准於初二日兩點半鐘在本行拍賣地亞士妓女美人元羽綢敎子色花標天祥十磅大旗市布雙馬輕布泰隆藍五虎市布公茂人搶００細布茂生牛頭粗布喴厘縐地色絨花布瑞記原布廣昌印度十六支紅獅棉紗餘貨不計此　瑞和行啓 
[禮拜二拍賣]  
准於初二日二點鐘本行拍賣英皂百餘箱香餅酒藍姆求四數十箱哂定魚毛冷縐布羽綢花布各色吊燈磁鐵茶壺表匙衣釣花瓶茶色籐椅洋布數百疋方打鐘廿餘打銀表數十只什物不計此佈　倍發行啓 
[禮拜二拍賣]  
准初二日二點鐘本行拍賣黑籐椅數箱上等玫瑰皂數百打水漬電光火一箱舊鐵箱子什物不計此佈　倍發行啓 
[禮拜二拍賣]  
初二日二點鐘拍賣和大魚頭色羽毛牛頭紅嘰雙工龍牌牛頭金鹿色小呢等發此佈公平啓 
[禮拜三拍賣]  
准十點半鐘 
本行於初三日拍賣鵝牌人馬色羽毛大紅虎圈雙鳳孔雀魚虎牌嘰紅洋單鳳呢頭號白龍八吉花羽布紅龍藍龍白龍市漂布十四磅藍龍ＸＸＸ粗斜等貨此佈怡和洋行告白 
[禮拜四拍賣]  
啓者禮拜四卽八月初四日十點半鐘拍賣路燈九老羽毛　嗶嘰九老小呢船牌九老羽綾彩二美彩九獅羽綢十一磅彩三元十磅十二荷花彩人鎗十磅彩全紅四美紅三元紅人鎗紅萬壽圖市布八磅四五子登科紅萬壽紅三元烏金三元藍彩人鎗藍三元金二美藍四美藍人鎗洋房雙人綠九獅七磅藍三元藍四美藍人鎗採蓮圖原布八磅彩三元花邊藍獅七磅紅三元紅彩人鎗花邊藍獅藍三元挺市洋標八磅雙松鼠細斜紋十五磅老人頭十四磅松鼠老人頭雲獅丸獅粗布十磅荷花圖人鎗九獅吉慶細布拍賣荷花劉軍圖彩四美紅五星紅金星七十二線組雙路燈紅二美白金三元六十四線烏金三元藍雙路燈藍洋房光毛市漂布等貨特此佈聞　七月廿九日　元芳行啓 
[拍賣車糖]  
本行准於每逢禮拜一四早十點鐘本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞　老太古帳房啓 
[盤店聲明]  
正豐街福寗樓酒館乃李姓所開現憑中盤與王姓爲業恐有錢向並帳目等歸李姓自理不與王姓相干恐未週知特此聲明 
[眞精字畫]  
有傳家蔡中郎册頁並古字畫出售請到吉祥街裕興棧便知寓内]  
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南巿剩語]  
　　昨日趙楊氏投二十鋪局喊控流氓盛全生楊秋廷二人將氏大布三十六疋攫去叩求追究陶子衡二尹飭甲提盛楊到局審訊判責盛五十板楊一百五十板交保了案○滬南江西會館昨日雇天仙茶園戲班在内演劇酬神一時觀者如堵咸稱事 
[上海縣案]  
　　關道憲黄觀察接英領事函請卽札本縣黄大令立拿打失洋人韓特生洋狗等物之地棍前由原差陸炳將徐炳千曹　咸張耀玉等解案前晚蔣剌史升堂研訊徐炳千供住浦東南碼頭年廿二歲撑載泥船度日因見浦邊淺水内有花斑洋狗一隻小的從水中提起旋經地保張耀玉來查就將洋狗交還帽子手棒並不看見亦並未毆打洋人求鑒曹月咸供年五十八歲兒子名錫榮年十五據說七月初八隨衆看打洋人是實拾去物件實不知情求限明日將兒子送案張耀玉供充廿四保十五圖地保是日洋人被打後就在徐炳千處查獲洋狗一隻當已送還手棒帽子無從查究剌史以徐炳千訊不供認著候函送英公堂訊明研究曹勝咸交差限明日將伊子錫榮交案聽候訊辦○英會審分府屠興之别駕函送拆稍捕夥潘阿金到縣經蔣刺史訊問潘阿金供寳山縣人所有送案腰牌是楊樹咸汛捕陸慶所給周阿三前曾　小的洋五元此係還欵實不敢訛詐求恩剌史判責一百板從寛交捕頭保去仍著該捕頭隨時傅諭各汛捕以後不准在外藉端滋詐○覆娶川王玉成控生員朱維新欠銀等情前晚刺史升座訊據朱維新供生員前因受戚康華騙局以致被累反欠翟聚川銀項仁和祥並非職員一人所　尙有股東朱榮堂桑仲仙現在戚康華雖在逃其胞兄在大東門外裕大執事况戚有保人祝永康求提案訊追翟聚川王玉成僉稱朱維新欠　延不清理尙有房産求發封備抵刺史判將朱維新仍發儒學看管一面候補提股東朱榮堂桑仲仙並保戚康華之祝永康到案追訊○督辦　滬厘捐總局福和笙觀察押發七寳鎭龍嘴分卡作弊司事徐少白巡丁陸喜等到縣卽經訊明收所核　　　蔣刺史提案發落徐等連連　　供稱知錯遂判徐少白還押候備文遞解安徽原籍收管不准復來陸喜枷號一個月發頭門示衆○鄉民葉火觀控何阿土糾黨刦去伊子等　着傳廿一保十三圖地保胡昌榮到案再訊已誌前報昨胡投案供稱充當地保住胡家宅距曹家行三里徐福生等向不安分於上月廿二晚　葉火觀兒子經沈長春沈桂華二人扭來沈去後彼等卽將小的家中東西打壞求鑒沈長春沈桂華同稱徐福生等拔人被小的追獲交與胡　榮徐福生徐東行同稱拔人毁物係褚阿妹所教褚阿妹供自知不合情願賠償剌史以徐福生徐東行褚阿妹皆非善類着各笞二百板具改巡切結所毁之物酌量分賠胡昌榮洋二十元限初十日　案餘人斥退俟提何阿土到案訊出羽黨嚴辦 
[粤垣官報]  
　　藩憲牌示准補感恩縣典史朱集奎飭赴新任陽江同知　導缺委候委　職場錫疇署理龍川縣典史缺委試用未入流馮詒慶署理准禧高安縣縣　　有爲飭赴新任督憲牌示黄岡恊副將缺委借補廣州恊副將李先　署理運憲　示　白塲大使舒　元詳請飭回本任 
[申報舘恊賑所經收順直山東廣西湖南淮安賑捐七月廿一日至七月廿九日止第二十次清單]  
　　七月廿一日張　汪恊源來留溪姚氏洋八元余太太洋八十元　通州福潤興來周采芝洋四元○廿三日文賢閣銅洋廿七元○廿五日金陵虚白室孔宅爲長孫百歲良辰將筵資移助保平安消災免疾洋十元知足居洋二元○廿六日　　　租帳房交來公興里公醮餘洋四元五角○廿七日除名氏銅洋三元揚　全泰盛來虚舟生洋三十元○廿八日王　洲銅洋五元寅氏洋四元○廿九日有心氏洋二元　　一元羅宏庠求保閨家大小平安洋三十四元二角以上總兵收洋一百七十八元七角銅洋三十五元 
 
 
 

Page 10

 
 
[老太古洋行經理]  
倫敦崙格西火險公司　勞洽愛司眞火險公司　叭喇定火險公司 
啓者本行經理以上三保險公司事務現可代客保房屋棧房及各屋内所存衣服生財貨物等保費格外公道　貴客欲保者請臨面議可也 
[雙龍洋行新到各貨]  
本行今有新到美國名表並烘繭火表時式金銀邊眼鐘大英金銀表皮套鐘大小千里鏡風雨表金銀練餘貨不計如蒙仕商賜顧請駕臨小行爲盼英大馬路老旗昌西首大鐘爲記庶不至悮 
[合豐衣莊]  
本莊據選原典估衣專辦各色綢緞時式新衣自運粗細皮貨不合包退回換加工重料克巳定價每兩七角承蒙賜顧童叟無欺棋盤街中 
[萬湧源金腿批發]  
[劃一不二]  
本號向在金華蘭谿開莊自製進呈茶腿本莊南北金腿久遠馳名今開上洋棋盤街中市照莊批拆貨色考究價目克巳以擴招徠兼售金華南棗松花彩蛋賜顧者認明本號招牌不悮 
[利濟局新造堅捷木輪逐日下午二點徃蘇州雙目下午徃杭嘉比前週到蒙搭請早降臨水脚照舊價]  
[專理眼科]  
茸城儒醫錢楚材方脉貧診不計寓寳善街老椿記棧 
[源來字號]  
本號向在渝城專辦頂上川土發客今分設上海法大馬路永興里内如蒙　賜顧請認字號爲記庶不致悮 
[英八月號單到○外埠函報請速兌洋]  
鴻福來附送彩票為記 
小行大彩連捷中外咸知時有假冐故送彩票以絶途弊今售英九月呂朱票雙張十三元○附送彩票一雙張單張四開照算○分條七角彩票照送函委卽奉上海四馬路 
[湯餅筵開]  
僕年五十五精神疲倦雖衣食豐足而膝下無兒誠爲一生恨事各家種子藥嘗遍徒有壯陽之功終無種子之妙於是不作生子想矣去春同鄉王靈峰兄弄璋之喜親朋齊集盛稱上洋英大馬路虹廟東首五福衖口京都同德堂妙藥神效所以得産麟兒僕卽託全泰成信局購該堂五鞭種子丸二瓶雙料陰陽種子膏兩對共去洋六元上角分别用之荆妻果然得孕新正幸産一男僕心感無涯特登報銘謝感恩人謹叩 
[頭標六萬新章英九月呂票華八月初十開彩]  
[快發財又送附彩]  
本行久設自運呂宋大票常得大彩早已聲明加送彩票不取分文今售英九月票雙張價洋十三元又送附彩一雙張單張四開照算分條洋七角附送二條躉批公道　票現兌信購卽奉　上海四馬路 
[參茸海狗腎吉祥種子丸]  
參茸海狗腎生精吉祥種子丸每兩二元每粒一元單料减半使服則身體轉弱爲强陽物立刻雄壯堅如鐵石屢稱奥妙種子仙丹○參茸芝术海狗腎補身種子酒大瓶四元小瓶二元倘男子陽物軟弱精血不足五勞七傷左癱右瘓能走一身血脉善飲服此功效○煖腎壯陽種子膏每張七角○固精延壽膏每張七角專治遺精白濁白帶血崩子宮寒冷久不受胎○婦人白帶丸每盒一元○上洋鐵馬路天后宮東首○分鋪蘇州閶門内下塘街　廣東益三堂發兌 
[上海管可壽藥丸老店]  
四馬路南晝錦口書坊内櫃 
陰虚骨熱丸每料兩元肝陽頭暈丹每料兩元吐血斷根丸每料七角神效狐臭藥每瓶三角立退汗班藥每瓶兩角肝胃氣痛藥每瓶三角辟邪可壽香每盒兩角正氣四時茶每服十四 
[招尋東洋譯友]  
啓者本公司要用通熟東洋音語年輕之人如欲願就者請至本帳房面議可也　上海裏虹口有恆路壽椿南里二百廿六號東華紡織有限公司 
[塞門德坭出售]  
塞門德坭爲要工所必需考其性入水易堅者敗亦易遲久而堅者歴久如石不可不知也本行常運此堡得蘭牌水坭著名中外久邀　仕商鑒賞務認此牌爲記免致貽誤又本行　運舉凡五金顔料一切　貨以及玻璃火石煤紙等貨皆可代爲經辦物料必求其佳價值務取其廉倘蒙　賜顧請移玉英四馬路義記洋行面商可也 
[滋肌香蜜膏] 　 
本藥房澤上品藥料製成蜜膏比各種蜜糖功勝百倍現在冬令之時不免肌膚燥裂皆因北風釀成之故若不餘先調治後恐皮開内爛大不雅觀然本行之蜜膏是泰西名醫製就倘能日逐搽之非但不生凍瘃而且添裝氣色光潤云云望　諸君先行試用方知本藥房登報不虚耳上洋老德記藥房啓 
[耳聾復聰]  
小兒在上洋向英大馬路仁大當後泰和一弄廣東利濟堂分號購耳聾丸四盒需洋四元服之果然奇效予之耳聾將近十年亦能復聰實可稱之曰仙丹也亟登報章以廣傳揚湘鄉客保第李啓 
[巴勒保險公司]  
英國倫敦北英商老保火險公司資本銀二十四兆有餘又家定保火險公司資本銀十五兆有餘 
啓者本公司在上海專保中西二商火險一切房産各貨物已十有餘年據有外國權柄國家准據在上海辦理火險之事現本行仍開設在五馬路第二號門牌　諸君賜顧者請至本行面議自當悉心照辦其保價與别家一律特此佈聞　巴勒洋行啓 
[新開同元祥自運廣雜貨批發]  
本號開設上洋棋盤街金隆里石庫門内交易 
[正馮了性樂酒批發]  
今本號新到正藥酒數十担專做批發價格外克巳如各寳號貴客欲購者卽請惠臨是荷　棋盤街普太和啓 
[美孚洋行]  
美孚行 
美孚老牌煤油質淨色清貨均上品久已馳名海内近有無恥華商私將老牌原罐在瑞記碼頭翻裝俄國下等煤油充作老牌字號發售希圖漁利本行東洞悉此弊禀求會審公堂立案經屠别駕出示嚴禁以杜效尤謹錄原示於左欽加四品銜　辦英美租界會審事務正任江寗府南捕分府加一級記功二次屠爲 
出示諭禁事照得外洋貨物來華均各取有牌號外人不得假冐前因華商以低貨冐牌朦混歴經本公廨分别罰辦有案茲又有華商恆隆盛號假冐德富士牌子出售火油據美商美孚洋行控經傳訊具結并據美孚行東以尙有同安昌等亦售賣假牌火油聲請示禁前來合行出示諭禁仰商民人等一體知悉自示之後不准冐牌出售火油及各項洋貨如敢故違一經查出或被告發定提究罰不貸各宜凛遵毋違持示光緒二十二年　正月二十三日示 
[極新告白]  
顧發利 
本行專理煤氣燈事務卽如發售各種籠頭管子及修理裝新等事且備有各色奇樣煤氣燈物件如蒙兒賜卽知其妙　貴客光顧者請來 
本行面議其價值格外公道或問經手人元昌洋貨號在虹口百老匯路第一千一百八十六號亦可　南京路十八號顧發利啓 
[代客精印書畫圖帖]  
本莊今請精於石印五彩錢票仿單牌號友人專代客印造各色書畫等類并抄底畫圖裝訂等事倘各處有委印者請至上海一層樓後門對過○理文軒書莊面議價可克巳外埠託局限期不悮本莊主人謹白 
[招人改造房屋]  
啓者江蘇藥水廠今欲改造廠屋如有人願承辦者請至本廠與經理人面議可也此佈 
[秋季榗紳出售]  
文武八角單文六角李四香算學十一種兩元金元剳記六角堪輿一覽八角籌洋芻議三角感舊集小傳三角湖海詩小傳三角古文小品一角半鳴原堂論文三角半石印鐘鼎古　拾遺六角謝啓昆小學考二元四角金石萃編補正一元六角繪圖螢窓異草一元○寄售家刻黑龍江外記○吉林外記○湛然居士集○浙東籌防錄○庸庵文編外編○此外名目繁多不及細載　賜顧者請至上海棋盤街醉六堂購取 
[專售嗎啡批發]  
本號向在英京自　嗎啡多　原　原　價格克已各　信　原回件無悮上洋觀　閣碼頭姚杏記 
 
 

Page 11

 
 
   
 
 

Page 12

 
 
[光緒二十二年七月二十二日京報全錄]  
　　宫門抄○諭旨四道錄前○蘇學政龍奏蘇省歲試全竣並舉行徐海兩屬科試及選拔情形摺○又奏請復山陽鹽城二縣大學原額片○御史李奏叅河南歸德鎭總兵各欵片○大臣唐奏收到各省恊解銅本銀數片○東撫李奏請飭催總兵蒞任片○將軍依奏裁留馬步隊數目片○又奏籌辦斗秤捐欵情形片○江督劉奏總兵請假回籍修墓片○七月二十二日户部通政司詹事府正藍旗値日户部引見十名兩翼二十一名廂曰漢二名○鍾靈謝授盛京工部侍郎恩○楊宜治謝授通政使司叅議恩○舒存請假十日○召見軍機麟中堂鍾靈○○江蘇學政臣龍湛霖跪奏爲蘇省歲試全竣並舉行徐海兩屬科試及選拔情形恭摺具陳仰祈聖鑒事竊臣於光緒二十一年六月初一日業將歲試蘇松常鎭太肆府一州情形奏報在案嗣於八月十六日出棚先試江寗次及通州揚州淮安十二月十四日回江陰駐署開春後臣因感冐風寒延醫調治二十餘日始克就痊三月　　　復　出棚先試徐州次及海州該兩處相距較遠向例歲科併行又奉到部文丁酉科係拔貢年分例應隨棚選取至六月十七　　　　　完竣竊查蘇省文風除蘇松等屬業已陳明外寗屬則上元江寗通屬則通州如皋淮屬則山陽鹽城徐屬則銅山宿遷海　　海州較各屬爲優其餘亦皆可採而揚州府屬之泰州尤爲傑出此力則江寗所屬之句容溧氷高淳三縣人數旣少技藝亦生缺額自一名至七名不等江北各屬較勝江南取進均能足額而淮安府屬之山陽尤爲出色士習則徐州一府最稱馴謹猶有洙泗遺風其餘亦皆安靜臣關防搜檢悉秉舊規而於選拔一塲尤加嚴密考校之中兼以採訪非文行素著輿論相孚者不敢令登斯選亦冀城十得五爲國儲材無負我皇上樂育膠庠至意臣於海州試畢當卽回江陰駐署俟各屬府州縣試辦理完竣再陸續舉行科試所有微臣按試各屬情形理合恭摺具奏再臣經過地方麥秋豐稔民情亦均安謐堪以仰慰　厪伏乞皇上聖鑒謹奏奉　硃批知道了欽此○○龍湛霖片再查定例江蘇各學廪增各二十名者二年一貢廪增各十六名者二年半一貢淮安府屬之山陽鹽城二縣均於雍正二年定爲大學額設廪增各二十名二年一貢嗣於雍正九年添設阜寍縣潑出山陽鹽城二縣廪增各六名旋於乾隆年間由阜寍縣撥還廪增各二名維時該二縣仍祗存廪增各十六名所有出貢年限亦遵照中學之例改爲二年半一貢及光緒十二年經前兩江總督臣曾國荃等於復山陽鹽城二縣大學原額案内奉准各加廪增四名合前存三十六名共成二十名而出貢年限仍屬二年半一次未及更正前任學臣溥良於光緒二十年據淮安府詳據山陽鹽城二縣轉據舉人田銘等呈請仍復大學舊例二年一貢並自光緒十三年議准增設廪增之日爲始挨次遞考等情咨請禮部查核旋奉部覆應由該省奏明辦理該學臣卸任後移交到臣臣覆核無異謹會同兩江總督臣劉坤一江蘇撫臣趙舒翹合詞附片具陳伏乞皇上聖鑒訓示遵行謹奏奉硃批禮部議奏欽此○○御史李擢英片再河南歸德鎭總兵崔廷桂歴任懷慶南陽鎭二十餘年於營伍並無整頓所帶練軍亦不訓練帷不時往來省會孳孳爲利而已上年鄭州河决該鎭包挖引河侵吞無算旋因合龍爲其子崔鴻鼎謀保道員卽在河南候補詎崔鴻鼎終日嬉遊浪費無度該鎭在南陽時差弁赴省請領各營及練軍餉項往往被崔鴻鼎截留該鎭無以發餉或遇事攤捐或藉詞拖欠或密購低色烟土發給各汛作抵又與城外久住之洋人安西滿通融銀兩後來以左營武庫所存鉛彈鉛條償還先令載至鎭署暗中運送遺落城門内外官民見之無不駭然前年豫省添募四營該鎭謀爲統帶而以其子爲營務處旋經巡撫以崔鴻鼎不諳營務撤去差使及該鎭調任歸德仍令其子在省管帶去年秋崔鴻鼎所用親兵與祥符縣役械鬭扎傷三人尙未結案則該鎭之不能訓練此軍之漫無紀律已可概見再該鎭從前并無戰功祗以緝匪見長保升今職近聞其緝捕所獲有眞匪而得錢釋放者有良民而反被綑送者至於委差委缺亦必以賄始得徇庇驕横無所不至他如扣餉缺額與作壽受禮等弊則近來營伍之通病尙不足爲該鎭責也且該鎭父子同省其肆無忌憚者謂兵部迴避例内祗言武與武未言武與文豈知律例不外情理例所未載原須酌量今該鎭父子均係文武大員公事私情諸多流弊應請飭下兵部酌議條例以防弊竇並飭令河南巡撫秉公查辦以儆官邪不勝屏營待命之至謹附片具陳伏乞聖鑒謹奏奉旨已錄○○唐炯片再據布政使裕祥詳稱天順祥商号匯解到湖北銅本銀二萬兩福建一萬兩於三月二十三四月初九十六等日飭庫騐收訖理合附片陳明伏乞聖鑒謹奏奉硃批户部知道欽此○○李秉衡片再臣准兵部咨開光緒二十二年五月十九日奉上諭山東曹州鎭總兵著萬本華補授欽此查曹屬界連直豫盜賊繁多近年經臣奏派升任兗沂曹濟道毓賢督辦緝捕事宜盜賊稍知歛迹今毓賢升　按察使新任兗沂曹濟道錫良到任未久正賴有實任武職大員坐鎭其間得以會商辦理萬本華樸勤廉勇臣所素知仰荷天恩簡授來東俾臣得收指臂之助欽感莫名查該員前經湖廣督臣張之洞奏調鄂省差委今曹屬地方緊要懇敕下湖廣督臣催令該員迅速來東以重職守出自鴻慈謹附片具奏伏乞聖鑒訓示謹奏奉硃批另有旨欽此○○依克唐阿片再奴才於五日初七日具奏統籌奉省營制一疏六月初二日接到迴摺奉 
硃批該部議奏片併發欽此檢查摺内於圍塲練兵一節尙未叙明自應補叙以便部中核議查光緒六年奏開圍塲議准由開原等城撥額兵二百名由省城挑蘇拉三百名發往海龍城等語嗣因蘇拉不如額兵得力奏請由熊岳等城撥兵三百名此五百名内先練步隊二百名馬隊一百名餘二百名爲制兵迨十年冬又奏准添練馬隊一百名計四百名皆於應食底餉外加領練餉十四年奏准由省挑練蘇拉馬隊二百名並無底餉全食練餉共練馬步隊六百名尙餘額兵一百名與前練馬步隊各二百名均按季來省領餉其練餉由海龍城總管發給奴才前奏未經叙清應卽附片聲明本年奏開圍塲四十五圍所餘之地無多應准仍留原撥食餉額兵五百名其前練蘇拉馬隊二百名内仍照原奏酌留馬隊五十名改挑步隊一百名下餘五十名卽行裁撤統共請留馬步隊兵六百五十名内食正餉額兵五百餘名食練蘇拉馬隊五十名步隊一百名足敷分布相應請旨飭部歸入前摺一併議奏以期妥速而免歧異理合附片具陳伏乞聖鑒謹奏奉硃批該部議奏欽此○○依克唐阿片再奴才疉奉諭旨整頓各項稅捐業經派員會同各地方官實力經徵在案惟查斗秤各捐前於光緒三年經前署將軍崇厚奏明試辦所有收捐章程未盡畫一有每糧一斗由買賣主各捐制錢二文三文者有按糧一石捐東錢一百二百文者有秤貨每價錢百千捐東錢二千者有按貨價二十千捐東錢二百文者有僅辦斗捐而未辦秤捐者有斗秤捐皆未辦者其向扣留經費亦有一成一五二五不等當辦理之初雖各就地方情形未免有失公允現在酌中定議每糧一斗由買賣主各捐制錢二文計每石共捐東錢二百五十文每秤貨價東錢十千捐東錢二百文計每百千捐東錢二千於舊章之少者增之多者减之用歸一律並部咨重收烟酒稅厘一條亦在秤捐以内抽收所有斗秤無論城巿集鎭已捐未捐飭令一體開辦均照前奏章程扣留伍厘經費餘錢易銀解省充餉惟烟酒秤捐另欵存儲如此辦理各處捐欵經費方免歧異又各城徵收河口糧貨稅錢原提一五經費嗣因加倍徵收並未聲明經費加倍而歴年因仍未改究屬未能核實當此餉項支絀自應查明奏章原徵者准開一五經費加倍者不准重支通計改爲七厘五毫以示撙節其海口船規一項原定每船納稅銀二十兩開支一五經費銀三兩及至加倍徵收每船三十四兩亦未聲明經費若干現在湊掛船以裝糧五百石爲一船而收稅者往往每石東錢二百文五白石共收錢四百千文擬令每船仍給經費銀三兩其餘儘數易銀解省免致隱匿偷漏除出示曉諭通行遵解並咨部查核外理合附片具陳伏乞聖鑒謹奏奉硃批户部議奏欽此○○劉坤一片再據新授廣東南澳鎭總兵萬國本呈稱光緒二十一年十一月蒙恩補授廣東南漢鎭總兵員缺旋卽禀請直隷督臣王文韶代奏叩謝天恩恭請回都陛見欽奉硃批毋庸來見欽此欽遵在案現行抵江甯接得家信知祖塋年久失修㐲念國本自昔年服官以來迄今三十餘年未能回籍料理瞻望松楸難安寢饋懇請給假三個月俾得回籍修墓等情呈請具奏前來謹附片陳請伏乞聖鑒訓示謹奏奉硃批著照所請欽此 
 
