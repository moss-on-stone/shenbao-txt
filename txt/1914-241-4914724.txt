# 1914 - 241 - 4914724

 

Page 1

 
 
   
 
 

Page 2

 
 
時評 
[匪債（冷）]  
　　匪國之害也債國之害也匪而不能平債而不能還非特國之害抑且國之耻也匪而不能平抑且敗於匪債而不能還抑且再借債非特國之耻國將不能存焉嗚呼政府無人政府無人 
今之政府且盡力推翻以前之所謂建設也曰若者有弊其推翻之若者無益其推翻之推翻之而易以無弊而有益者國家人民豈不大幸然而推翻之而易者何似今尙不可知祗以可知者言之政府所最有把握者兵聚所謂心腹干城之知兵大將置之於汴鄂皖寜之間而白狼之徒卽横行於是一勦之而敗再勦之而敗獨勦之而敗合勦之而又敗所以保護治安之兵力其信用果安在耶兵不足恃其他可知嗚呼若言財政言債更非政府所有法者 
[命令]  
　　二月三日大總統命令據多倫鎭守使王懷慶電稱多倫全境被匪蹂躪財産損失收穫愆期等語該處慘遭匪患滿目瘡痍殊堪憫惻所有該縣上年應徵錢糧應即准予豁免由直隸民政長飭該緜知事查照向例刋刻宣布俾衆周知以符惠蘇民困之意此令 
又令任命馬存發爲廣東陸軍第一混成旅旅長段爾駱爲廣東陸軍第二混成旅旅長陳宏蕚爲廣東陸軍第一師步兵第一旅旅長王紓良爲廣東陸軍第一師步兵第二旅旅長此令 
乂令兼代陸軍總長周自齊呈請任命陳德春爲廣東陸軍第一混成旅步兵第一團團長納順洪爲廣東陸軍第一混成旅第二團團長李朝興爲廣東陸軍第二混成旅步兵第一團團長李文運爲廣東陸軍第二混成旅步兵第二團團長應照准此令 
又令兼代陸軍總長周自齊呈請任命莫擎宇爲廣東陸軍第一師步兵第一旅第一團團長蘇汝正爲廣東第一師步兵第一旅第二團團長林嘉品爲廣東陸軍第一師步兵第二旅第三團團長曹文富爲廣東陸軍第一師步兵第二旅第四團團長應照准此令 
二月四日大總統命令兼代陸軍總長周自齊呈稱四川陸軍會計審查分處處長周翰廣東陸軍會計審查分處處長俞家駒先後因病呈請辭職應請免去本官等語周翰俞家駒均准免去本官此令 
又令兼代陸軍總長周自齊呈請任命汪可權爲四川陸軍會計審查分處處長李蔭口爲廣東陸軍會計審查分處處長應照准此令 
又令兼代陸軍總長周自齊呈核覆鑲紅旗護軍統領擬以松海英珊補護軍参領明海法戒善英啓崑　明俊思厚椿年補副護軍參領景緒文緒慶惠德慶旅玉法克津恩榮補委護軍參領文厚榮桂恒謙文山松玉秀連陞裕順補空花翎岳昌春華文彩志華國俊多　武松慶瑞隆清亮補護軍校請予准補等語應照准此令 
又令兼代陸軍總長周自齊呈請將陸軍步兵中校吳觀樂加陸軍步兵上校銜陸軍砲兵中校張國賓加陸軍砲兵上校銜陳樹寛劉景元徐恩誠劉連瑞授爲陸軍步兵少校馬翰榮李春棣陶偉鐸授爲陸軍步兵上尉王占永　長林　溥齡印玉璽授爲陸軍步兵中尉應照准此令 
又令兼代陸軍總長周自齊呈核覆察哈爾都統擬以麟瑞補驍騎校請予准補等語應照准此令 
[專電]  
　　北京電政治會議今日議國務院提交之整理短期公債案計至二年止外國短債二千五百萬元均巳過期現未付息又半現半支票實損國信財政部已與外國議定於本年六月底償清同時與外國再訂三百萬磅之長期六釐借欵以印花及驗契二稅作抵此項辦法已得前臨時參議院允許又欠内國短期公債三千五百萬元長期者三千九百萬元財政部現議在内國舉一期長而利輕之公債將期短及零星者全數收回此項新債共五千萬元週年六釐亦以印花驗契二稅爲抵綜之當局欲利用公債中之借換法 
北京電北京電局昨日連接開封電（一）據永城紳民電稱賊已逼城下求迅撥陸軍兩營以救危城等語探此次匪在皖省官軍失利已合青紅帮亂徒由霍邱亳州一帶以達永城若再連合徐宿土匪則愈難收拾謹聞麻（二）據光州局歌電探報該匪已攻霍邱颖州兩處皖省亳匪亂黨青紅帮均已混入熊帮統已退至商城發電執照均已失去謹聞（三）倪督冬日電皖旅京同鄉云匪東竄光州失後始接豫督來電當派軍隊赴光會勦復派六安王營長傳祿赴金家寨防守要隘詎匪飄忽已陷商境於王未到金家寨之前進擾六安王迎戰麻埠兵少失利故退回安城尙可待援乃知事殷葆森聞風捲逃至内匪刦獄搶掠外匪亦混入潛匿二十四王營長回城愤 
鎭攝稍稍安靖馬帮統亦帶一營趕到然於外匪竄入固未及知是夜匪裏應外合四處放火馬王力支邱統領帶兩營先赴固始繼飭改道赴六安五號趕到飢疲交加即與匪戰七點鐘之久始將馬王救出天黑伏起因而退却此六安失陷我軍失利之實情也追原禍始殷實禍首諸公保薦於先還請見示辦法匪勢甚熾急須勦除現分防守游擊兩項業經妥爲布置惟千里料敵終屬隔膜而主峯又飭鄙人坐鎭省垣不令出而督戰焦灼實深諸公關心桑梓能設法維持否北京電某報載狼已在某處被擒北京日報今日亦載之詢之總統府人此說不確惟其手下有四人投誠 
打箭爐電余（訪員自稱）初抵此間歷查邊藏用兵近情邊地北路素稱安靜南路夷情標悍自尹督西征迭次失敗已損軍威嗣胡督派劉少將成勲率隊征鄉克復上中鄉城南路漸臻安謐旋因渝亂復調劉少將率陰回省邊南卽多不靖兼駐防各營零星分佈顧此失彼諸軍原乏敎育久戍邊地傷病頗多現鄉總指揮孫紹騫駐鄉辦理上鄉城善後事宜久無頭緒下鄉城至今猶未投誠加以孫指揮與將士素欠感情各軍咸自爲謀以致將士不睦情多隔閡推原其故因長官多無資望學識治軍失宜秩序蕩然未能進行一致况幅𢄙遼闊戰守轉運三 
者均關重要欲求完備兼顧頗難前以糧秣不繼邊軍均覓展巴酥油充餔饑近來用兵日久夷地多荒士卒饑寒異常困苦非籌運軍米難固兵心然長途轉輸時虞刦奪又非多數兵隊專任押運不足以資保護種種因難非止一端現在糧餉缺乏子彈告罄各夷以官軍勢窮相與輕視兼以藏番爲英人嗾使遍處煽惑邊夷狡焉思逞始則邊南鄉城稻壩等處被其滋擾近聞裏塘亦爲逆夷圍困河口附近逆匪巨股時出刧奪各處駐兵時虞徵調不靈勢甚可慮此近日邊地實在情形也 
[特約路透電]  
　　北京電北京日報載稱袁總統連日與國務院討論擬付政治會議討論之議案數件中有最足駭人之一件卽取銷省長每省設都督一員授以治理全省政務之權 
北京電政府現議恢復都察院北京電聞約法會議召集後政治會議即將閉幕 
北京電政治會議因解散省議會議案最爲緊急故已提前討論 
北京電英文京報載有社論謂輿情以爲總統之意擬取消内閣制改行總統制按近三月來中國政務全不按臨時約法辦理此則不能持久者也蓋國内共和政體之機關近巳陸續消滅外國經濟家所能倚賴之唯保障僅總統之一諾耳夫旣無法定代表機關承認總統之許諾復無内閣與之分負責任萬一事有不測則訂定借欵之外國經濟家將不免有取消合同之虞云 
北京電國務院呈請設立編纂清史專局巳由遠總統命令批准 
北京電中政府决議於本年九月一號加入萬國郵政同盟會 
北京電明日將有命令許人民有信敎自由權惟民衆仍須依舊習祀孔且謂祀孔並非卽以此爲國敎之謂 
北京電贛督李純電告政府前李烈鈞在任時曾將食鹽每斤加稅五文供其私用請商諸五國銀團註銷此不規則之例 
北京電政府覆電盛宣懷許扶助漢冶萍鐵煤公司惟須有股東承認此舉之正式呈文然後政府始能研究官商合辦問題 
北京電袁總統之公子巳於昨日文定黎副 
總統之女公子 
北京電據確實消息藏人復攻擊邊界華軍政府命陳貽範要求藏人重行休戰 
哈爾濱電據聖彼得堡電社消息蒙古官員現在墨開城（譯音）向華人徵收地稅並禁止售地俄人違者重懲 
哈爾濱電張家口至庫倫商路復通庫倫物價大落蒙古俄國貿易白見减色東京電據司法次官聲稱此間未接德國詰問拘捕郝門君之公文且謂日員對於此案全據法律行事 
東京電彈劾内閣之决議書巳於今日下午在國會提出定二月十號討論據内閣各員語客云内閣毫無辭職之意政友會仍將贊助政府非得海軍省受賄之實據不爲浮言所動 
東京電據司法次官小山君宣稱浦萊君按刑律第二百四十九及二百五十九條被控勒索及受贜品郝門君被控消燬証據 
[譯電]  
　　北京電袁總統命令北京自治公所於前清時成立其組織法與各省不同今在民國已無所用限於期滿之日裁去 
北京電段祺瑞今明日可以抵京决不致任國務總理此任非屬趙秉鈞卽屬徐世昌北京電政治會議本定今日討論收回海關權問題臨時作罷 
北京電世續依前清舊制請擇地爲宣統帝修築陵寢 
北京電袁總統十一歲之公子文定黎副總統八歲之女公子巳於昨日正式宣布 
倫敦電秘魯突起革命變端首相及陸軍總長均被殺總統被拘革命黨組織之臨時政府巳由海軍承認美國素頗善視秘魯總統今殊不以革命爲然威爾遜總統將否承認新政府尙不可必 
倫敦電據每日郵報載稱英美飛行家將於今秋試渡大西洋以博該報之懸奬金萬磅 
柏林電德國伏西其報載維也納消息近數日内奥國陸軍大將開會討論整頓陸軍參謀部及增練新兵兩軍團問題奥皇及儲君亦均出席 
鈕約電美政府與丹麥國簽定條約嗣後彼此如有爭端當交委員會限一年内調查情形以求解决之法按美國前已與其他十國簽定此項條約 
柏林電據某報載稱德政府因日本拘捕西門子東京支店經理郝門君卽按日本律亦殊不合蓋當郝門君銷燬證據時並未起訴故也是以將令日人釋之 
[公電]  
　　湖北省議會報告自行停止議事電各報館公鑒省議會爲地方最高議事機關暫行法所列職權極爲重要鄂會成立迄今浹年議員等列席以來深以弗克稱職爲懼往者贛寗之亂東南鼎沸各省社團變訛百出本會以國法政權不容侵冒函電縱横概從束置力持鎭靜隱爲斡旋遂使輿論收一致之功宗邦免四戰之禍事後追溯雖涉駢枝然就維持地方促進統一而言良堪告無罪於全國荆楚形勝樞紐南方刼餘溝瘠　　未聞本會軫念父老兄弟之痛苦一以怵養生息爲主張前後議决指陳利弊宣逹民隱之件不下二百餘至於糾舉貪劣監督財政尤爲不遺餘力有時政廳擱置無可如何函牘爭持報告具在自謂心力言責實巳交盡無餘鄂省軍民政費糜濫紊亂不可思議本省二年度地方預算原案不敷之欵計逹一百八十五萬餘元經議員等調查審議力主總核計增收入一百七十四萬餘元核支出八萬九千餘元全案統於二年十月第三次臨時會議咨送閱時已久公布時値閉會由議長代表再三咨詰迄無正當理由答復查省會常會旣無定期臨時會復由部令限制議員等法數雖符本能全失卽欲代表國民擁護議案已無行使職權之餘地現時國會縣會或無形消滅或明文解散若猶以省會支踔其間撑腸持腹復滋障礙用是全體議决所有議員等依於暫行法所載之各項職權從本月起一律自行停止以謝國民嗣後省議會如何召集抑或逕予解散由政府通令辦理關於本會内部事件由議長派令秘書等逐一清理分别咨報以完手續抑議員等竊猶有言法治政治義本相維天禍民國建設伊始 
 
 
 

Page 3

 
 
立法行政兩部展轉激戰情同敵體良可駭怪就自前論應望行政部得人以期國勢之優勝吾儕國民之以强有力希望於政府者當在今日然以大總統之知人善任猶不能不失之於張鎭芳汪瑞闓之流官僚師師如張汪輩何啻千百當事者不聞取前清政界續獘痛予掃除乃從而光復之而又舉一切言論監督機關遽因亂黨嫌疑摧剥殆盡政治前途如何可言議員等身爲國民漏舟焚幕不能無懼最後　告並以附陳湖北省議會議長覃壽堃副議長王信敷屈佩蘭曁議員等六十五人同叩魚 
[補錄馮都督韓省長商量内閣問題電]  
　　安慶倪都督各省都督民政長鈞鑒倪都督有電敬悉竊謂世無至善之法惟在適乎國情而巳查法國設置總理大總統例不負責其結果内閣有權而總統無權然國會可以解散内間可以推翻尙能收互相維繫之效我國采之旣二年而不收其利轉而擬采美之總統調似亦趨勢使然惟美制大總統居行政首長與國會相對待無解散及提交預算之權界限太分亦非適我國情之制若於二制而外别創一格總統有權則取美解散國會則取法使大總統以無限權能展布其抱負未嘗不適用於我國現狀但權之所在責亦隨之一旦責任問題發生又慮無以濟其窮查我國内閣制度載在約法約法未　以前尙有遵守效力現在約法議會將次成立此等重大問題擬請提交議决以昭愼重如蒙采擇請附入告愚蒙之見尙乞匡裁國璋國鈞印 
[直督省長贊成馮韓電]  
　　南京馮都督韓省長安慶倪都督鑒馮韓二公冬電敬悉法期適用名論不刋制又折中具佩卓識提交約法會議手續尤極完密循誦再四極表贊同祈附入告特此電復趙秉鈞劉若曾支印 
要聞一 
[熊總理最近之政見]  
　　外報記者之論調（一）京報記者批評二月二日北京報社論云日前　總　發一命令禁止承辦借債各員私得回扣數日前本館（京報目謂）嘗於國際報中見有愛德温高林司君登載一節約謂英商與中國曾擬訂實業契約五種皆以華官索賄過巨未成有某某國伹望其國商人能得中國利權不問其用何法得之故不獨不禁賄託且鼓勵之使之有成因是之故凡不重商業道德國家之人民咸能如願而償而反對不正當營業之政府其商民皆因拘束而不能與人競爭至不公也惟中國於此財政萬分危急之時不獨官吏不應得借債回扣以重人民擔負卽種種不規則之借欵亦應一概屏絶中國政府利在得有小數現金以支政局往往不惜承認向借資商人購買不急於用之軍火其爲害於國家亦與借債貪得回扣相同也云云（一）德報記者談話倫敦每日電報駐華記者晤熊總理首談國會總理云國會今日所甚困者選舉機關未臻完備耳目前大勢現國會自當散去新國會繼行選舉大約卽在夏季記者舉墨西哥前轍相勸謂忽視國民代表之原則者始終必有劇烈之報復總理謂閣員等深感此旨然呼也泰將軍（　總統）傾覆巳事在議席辯論中巳成口頭禪矣無論如何　會終當成立也於財政則曰一九一四年分雖屬異常可慮已能見其起色至一九一五年當可脫離危境蓋各省裁兵節欵甚豐計十八行省中自春徂夏所裁者四十萬人而所節者八百萬金磅同時又有五省漸如曩例輪稅於中央北方軍隊更經極大之分配遍布乎長江流域而京師府糈之重負可釋益以　饒之地所派另項解欵則其現狀更易措手惟整頓本位之十兆借欵實爲挽救内部經濟恐慌之急需據每日電報記者之臆斷謂歐洲各銀行（指銀行團以内者）非待至彼國團内巿况大隹有利可圖雅不欲遽以多金資中國設英相（指外交總長）能以公正出之俾中國偕欵他銀行亦可投資誠足以解倒懸火厄然此恐非電谷愛德華君所能知遷延不决以爲壟斷此事之不能免者至論列强對於稅則改良之舉則謂英人如肯爲力所裨最爲重大最後論編譯通信處事謂此與國務院相關頗大且可爲各國駐京記者通信之助云云 
[革除舊習之見端]  
　　上月三十一號發布嚴禁標榜永遠革除門生夫子稱謂命令一道聞發表此令之原因係熱河某知事函致總理有夫子受業之稱謂蓋此人爲熊在熱河都統任考試錄取者沿從前之舊習誼認師生且係私函熊接到此信親筆批交銓叙局飭議銓叙局覆以不在本局範圍以内之事請仍用院令申斥或呈由大總統頒發命令艱即據以呈請故有是令 
[國會解散後之餘響]  
　　國會問題自大總統頒布命令停止兩院議員職務巳爲取消國民黨議員以來之一大結束惟未熊完全解决者一爲接收機關問題一爲給資問題第二問題亦巳從事清理至第二問題則正在籌辦中茲探讳其情形如下兩院内之辦事機關人員如何給資遣散尙未核定前該兩院之秘書廳人員有要求發給三個月薪水之說政府因目前財政支絀恐難辦到且該機關薪水巳發至正月底止以停止辦公之時日計之薪水巳逾發二閱月矣近聞政府擬於二月分薪水之外再加給一月薪金此係折衷之辦法云 
另一訪函云參衆兩院早經解散而議員之旅居京師都仍居大半探其原因所應領之公費俸給等至今財政部未撥分文而前所領俸給迄已消費殆盡故多一時不能成行有謂此欵早經財政部豫備齊全刻忽擬挪作政治會議及約法會議之用故暫存不發按之昨日籌備　會事務局通告其說未爲無因茲錄通告如左本年一月十日奉大總統令此次停止職務各議員由國務總理財政總長迅將如何給資之處壽備施行一則兩院事務由内務總長督飭籌備國會事務局分别　籌辦法等因除兩院事務應如何妥籌辦法業由本局函商兩院秘書　分别辦理外所有此次停止職務各議員如何給資之處現經財政部　與水局函商擬定補給歲費及酌給旅費辦法自應迅速通告分别聲明以符政府尊重國會之初心及優待議員之本意查此次停止職務之令係宣布於一月十日惟兩院議員歲費向係按月支領並無按日支領成案可稽自未便以一月十日爲停止歲費之日現由本局與財政部商明此次停止職務各議員其歲費應截至本年一月分止所有上年十二月分及本年一月分應行攤支歲費若干均按二個月分補給其旅費一層雖經參議院提議有案面法案迄未成立苦無標凖可循擬不計原選舉區道途遠近均各從優酌給旅費四百元如此辦理旣視參議院原訂旅費之數有加亦復無多寡失均之慮爲此奉告應領歲費及旅費諸君子查照一俟催請財政部撥欵到局再補發歲費等項日期分别奉布决不敢過事遲延致諸君子以旅居之累也特此通告中華民國三年二月二日 
[國稅與關稅]  
　　整理國稅廳交議國稅廳籌備處設立以來各省對於國稅之收入並諉延不文或旣交之後督催概不出力以致設立將及一載成效頗少茲聞總統昨片交國務院着將下列四項妥速核辦（一）田賦案卷票據迅亟查明分令各省清理移交（二）徵收人員奬勵及懲戒之辦法亟行擬訂（三）國稅廳員有無不能盡職之處及各省行政官能遵照中央政策實行與否即行派員前往調查（四）國稅之征收及其支配之辦法赶速規定 
日本將答覆關稅修正案關稅修正案關稅修正曩經外交部向駐京各國公使提議英美德俄意比旣先後回答表示同意而日本對於此提議實非常躊躇以此關稅修正之結果於其對華貿易頗受巨大之影響就中以紡績業爲最甚該國紡績業聯合會特開數次委員會爲反對之運動並陳情該國政府其大致謂中國修正關稅日本紡績業實蒙非常之打擊英國基於馬凱條約美國基於通商條約當然承認其改正之提議唯日本承認該提議條約應在一千九百六年九月以後似不必效英美之　以阻碍中日貿易之進步云云日本政府亦以中日之貿易與他國異其形勢非充分審議不能輕言贊否前巳委由該國外交部松原第一課長青木參事農商部鶴見商品陳列所長及財政部神鞭財務課長專任調查目下巳大體完結正製作調查報告書至遲本月中旬日本卽有正式之回答云 
[雜評一（無名）]  
　　廢督之反動廢督廢督言之已久今乃不廢督而廢省長所謂有力者勝也以省長與都督較固都督爲有力也是又所謂軍政時代之說也納民事於軍事中民事又不敵軍事之有力也 
外人之危言外人唯信任總統之一諾而總統之一諾今巳　削其枝　而祗　總統之一諾矣無共和國之種種機詞無内閣之代負責任祗恃此總統之一諾外國之資本家亦稍稍憂之 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政治會議零星記]  
　　對於地方支出之意見政治會議議員對於政府交議之地方支出預算案態度不一有主張將原案修改者因原案本省盈書往往於歲出浮冒開支出入相抵不願將盈餘協助中央有主張照原案辦理者盈餘省分全部提解中央再分配於各受恊省分兩說均有理由頗難解决云　　　會員公費未發政治會議委員公費曾經規定定每月五百元其有兼差者則爲三百元茲聞該會議開會己將兩月各員公費因財政困難至今尙未發給現正與財部商議此事 
約法議員之預測約法會議議員之選舉政府巳有從速實行之意大抵一月以後可見議員名單之發表昨據政治會中人云此次選舉必能平穩經過不至演出舊國會選舉競爭之狀態預料當選議員之種類三分之一應係純官僚派所占三分一爲進步黨公民黨之舊兩院議員所占其餘三分一以現政治會議議員及宿學老儒各占其半云 
[政府理財之一斑]  
　　减政主義之實行减政主義已由財政部擬定大綱六端（一）奉公職之人無職可奉或不稱職而在職者（二）絶對不必舉辦之事而舉辦者（三）相對的可以緩辦而急辦者（四）明知必無結果之事而倡辦者（五）可以委諸民辦之事業而必攬歸官辦者（六）事之可以無須費却巨欵而能了者熊總理以除第一項已經實行外其餘五項尙未實行擬呈請大總統公布以便切實進行 
各路盈餘之用途交通周總長以各省每辦一路無不議借外債路權握於外人之手非經十年或二十年不能收回殆斯時又將修理不啻使外人在我國内地坐得非常之權利現查京漢路每年餘利六七百萬元京奉已八百萬元京張三四百萬元其他各省鐵路尙不在内總計可餘五千萬元以上若即以此欵自辦鐵路有何不可惟此項盈餘各處每請借用嗣後擬一律拒絶專備國家建築鐵路之用云 
鹽政討論會請撥基金鹽政討論會主任幹事晏安瀾等具呈政府略謂本會自成立以來專以補助政府提倡改革爲目的對内則灌輸鹽政智識以杜人民之疑慮對外則鼓吹正確之言論以杜債權之于涉本斯宗旨發表意見一年以來尙有成績可觀向無固有之基金未受政府之補助此後關於調查鹽業編譯專書續刋雜誌譯登西報經費浩繁斷非私人之力所能勝籌備基金勢不可緩擬請政府指定相當欵項撥作基金俾得維持永久聞此案現巳提交國務會議决定辦法矣 
[幣制借欵之裏面觀]  
　　開議之日期丹恩氏山兩淮調查鹽務回京銀行團巳將鹽稅抵押不足恃之疑團打破幣制借欵事因熊總理尙在假期故未續行開議刻熊氏已銷假昨該團有公函致政府要求星期五繼續開議聞政府已答復照允又一消息二日熊總理力疾辦事卽於是日下午在第一客廳舉行茶話會座中有財政張次長祝秘書及周宏業蔡耀堂等該論約一小時之久内容異常嚴密惟聞擬再以鹽稅作押向五　銀行團續偕欵項至晚七時餘該銀行代表熙禮爾卽赴院與熊總理密譚頗久詳情尙未得悉 
成立之二難幣制借欵巳近成立惟有二難不去之終多阻力所謂二難者一爲財政監督問題聞五國銀行團於初開談判時並未提及此節及諸項欵件次第同意最後一關陡然提出財政監督以相難政府窘困萬分擬極力擺脫能否辦到尙未可必至其所提之監督其程度如何外問亦未探悉一爲丹恩之關係據昨駐京德文報記者致天津電云丹恩氏自回京後向五國銀行團宣言中國第二次借欵以鹽務餘欵爲抵押確係有餘又宣言此次該氏所擬鹽務改良辦法如不能見之實行當卽辭去鹽務顧問云云細味此電其所謂鹽務餘欵者係指據該氏條陳整理鹽稅之餘欵而言非我國政府所漫指爲鹽務餘欵也政府欲允其請則以鹽務顧問而干及我國鹽權如不允其請則借欵抵押品又生疑難借欵談判或終難有成亦未可必 
名目之變遷此次借欵並非前年之所謂幣制借欵乃名第二次善後借欵幣制借欵卽包含在内欵額爲二千五百萬磅與第一次善後借欵額數相同外間之以幣制借欵相傳語者不無少誤聞五國團已允以鹽務餘欵爲抵押品但其原因則以此次借欵非量欵額以定抵押品乃量抵押品以定款額也蓋現下借欵欵額定爲二千五百萬磅係由五國銀行團細查詳勘悉鹽務餘欵僅足以抵押二千五百萬磅過此數即生危險云 
[都門政界之談片]  
　　總統慰留孫總長外交總長孫寳琦昨日忽向大總統提出辭呈請免本官聞大總統以孫氏係外交熟手且此番各項重大交涉皆經其一手解决萬難任其辭去無論將來内閣如何更動外交總長一席决不易人業巳派員慰留不允所請矣 
總統府添派政治諮議總統府顧問諮議兩項人員本不在少此項位置多半爲酬報有功民國人員及其人實有學問智識經騐而一時無相當位置或其人不願置身政治之衝者均任以此項名目旣不至遺才可惜而亦可收集思廣益之功唯以財政困難此項人員太多前曾有裁撤消息乃近以事實上尙難實行因之仍有加增除前巳加派陜西第一師參謀宋伯魯爲政治顧問外茲聞日昨大總統又特聘張肇達爲政治諮議云 
未來之財政次長熊總理辭財政兼任周自齊兼財政總長喧傳巳久近聞兩次長亦將移動繼任之財政總長周自齊係總統舊人而又與前清度支部一派之學生出身者大有關係故此次周長財政頗欲改易舊人於次長一席擬畀之王璟芳曲卓新二人前日連發二電邀其來京刻聞王曲皆有覆電辭謝周又擬薦王丕煦（前山東財政司現充政治會議議員）然據個中人云王電辭係周之財政總長尙未發表將來發表後此席終屬於王璟芳爲確有把握云 
某顧問條陳蒙事總統府消息日昨某顧問呈遞粝總統說帖一件内容大致係稱蒙古爲民國北鄙之屏障曩因南方匪亂始經平定國家在多事之秋無暇顧及邊蒙現在國基巳漸臻鞏固舉目全國最宜注意者厥爲蒙古一區然政府旣欲將邊地改設行省開闢窮邊商埠誠爲不可緩之圖惟舉辦各事非先籌鉅欵則萬難擋置裕如且此項政策尤爲急務請收此項籌欵問題早日解决俾得按照規定計　舉辦庶不致因籌欵爲難之故阻滯進行大總統甚韙其說聞巳交由國務會議云 
縣知事罷考之要挾内務部考試文官章程内須有薦任官三人保結始能與考一條致各省報考者無從覓此保結現巳處於困難地位茲聞各考員現在互相聯缉擬上書國務院要求將規定之保結章程酌加變通准以本省京官三人保結即可與考如不允可當卽聯合一律罷考云 
[京華道上之聯翩蒞止者]  
　　美學生世界游歷團美國舊金山地方者某同志會召集一世界游歷團其被選者以年齡在十二以上二十一以下之學生品行學業向稱優美而於雄辯學或高等音樂古式跳舞及運動泅水種種技術有一特長爲及格所選總額計五十人其四分之三均係該會會員餘則選自東方各省此次行程先經華盛頓而英而法而澳洲而非律賓出發以後歷受美法總統與各處巿長及總督之歟迎且到達一地卽自行奏技或與各地學生競賽所長其收入觀覽之資半充旅費半充該國慈善經費蓋該團自出發後卽不帶一文全以奏技所得用爲供給也現該團已將自香港而至上海北京留美學生以此團來華頗足資各人之觀感不可不一爲歡迎近聞籌備已有端緒大約本月望前卽可來京 
東三省鹽官東三省鹽官夙號優差任其事者靡不囊槖充盈而去自入民國三省分立而鹽政權亦遂分離洎中央統一後因仍不改現聞羅運司到任後主張規復舊制所有吉江運銷事宜須由運司通盤籌畫方能力裕稅源而吉江榷運局長董柴二君則以權責攸分較爲便利若一經歸併則中央無所稽考轉不足以裕稅課各具理由紛紛到京向中央建議日來正在激烈競爭中也 
晋軍第一師長孔庚鎭守包頭最能融合五族自出防以來克復各城區村十數處現大總統電召來京邊民於前日致電大總統等略謂自庫匪肆擾後夸漢蒙人民生命財産盡付刼灰稍有孑遺亦多流亡遷徙包頭鎭爲西北要塞控制西蒙屏藩内部其地點之關係較歸綏熱河察哈爾尤要二年夏庫匪旣擾後夸又襲包頭一夕數驚民無甯日幸承我大總統副總統俯念民瘼任命晋軍第一師孔師長庚辦理西路防務自孔師長駐包以來招集流亡安撫蒙衆任勞任怨潔已愛民包頭因之安堵上月杪孔師長晋京面陳邊事西北人民如失慈父現在協約雖成内蒙尙有經營之必要孔師長在包半載籌畫各端正有措手西北長城舍之莫屬伏乞我大總統副總統重念國防俯從民意令孔師長事畢後早返包頭俾展未　之策而固邊圉大局幸甚西北民人幸甚云云 
[最近著手之特别處理機關]  
　　高等文官懲戒會汪瑞　業交高等文官懲戒會議處各節巳誌本報現文聞大總統對於此案極爲注意日前諭懲戒會委員某君云此案爲懲戒會開章第一義萬不可不辦理得法若敷衍了事便聲名掃地云云現正查核証據汪之辨訴亦已到京發表之期當不在遠又聞汪案牽涉甚多尙有受賄運米等事若澈底根究勢將不了云 
各省軍政理訴處各省都督府議設軍政理訴處早有提議茲經政府擬定該處章程特爲錄其原稿如左權限該處專管軍政人員違法控告以及商民控告軍人等情凡關於民事訴訟該處無辦理權手續該處應備置訴告保結等紙凡呈控軍政人員應一律購買所備紙張以昭劃一限制凡呈控軍政人等無論何項人等均須具五家舖保出具甘結以杜揑控而昭信實訟費每呈控紙一張售銅元二十枚結紙每張十枚若遇提訊原告納傳力費四十枚其餘一概不得另收訟費以資規定而杜混弊經費該處除訟訴紙費作爲補助經費外每日所用之費仍由都督府發給職員處長一人理事二人書記三人庶務會計一人承啓一人衞兵十名該處應將每日呈控各案按月送呈都督核辦不得稍有積壓情事 
[中蒙阿巴噶交涉詳紀]  
　　字林報載哈爾濱訪函云據最近北京消息中政府現以温和之態度對付蒙古阿巴噶領袖猶憶月餘之前中政府曾致文駐京俄使聲明該領袖之舉動極爲專斷政府將以何法對付云云此與今日之態度不能同日語矣中政府現擬准阿巴噶蒙人辦理地方政務惟須承認由中政府所派之官員管轄全境並將以特别權利許與蒙人任令自由行動現料蒙人不致承認此議其原因有二蓋所派之官員將如普通華員專以搜刮民財爲事此其一也而前此喀爾喀蒙人脫離中國時阿巴噶亦宣布獨立曾逐出華員華軍其白治之基礎已由庫倫正式承認此其二也阿巴噶面積廣約八萬英方里東清鐵路由滿洲里亞車站起至興安車站止穿過其境計長三百四十七浮斯特（俄國量地尺名）居民共約三萬二千名多係游牧族幾專以養牲行獵爲生據前俄人調查若輩養羊五十萬頭馬十七萬匹牛十二萬五千頭山羊五萬頭駱駝一萬頭出口貿易就俄國一方面計之每年約達羅卜三百餘萬元以凍肉及牛二項爲大宗出口品多由海拉爾運至哈爾濱及俄國之黑龍州其羊毛皮革等物多半銷於俄國京津華商向來結隊由小車路運貨至杜倫諾爾與蒙人交易羊毛皮革馬　等物每年數約百餘萬元自蒙人宣布獨立後車路阻塞中國隊商不能前往俄人即乘機而入近兩年内該地出入口貿易遂全落俄人之手矣海拉爾俄國居留地内現設立宰牲處一所洗羊毛廠三所硝皮廠一所工作極忙而蒙古官員復許俄民享有入境開濬富源之專權且許俄民經營烏爾順河達拉諾爾湖及貝華洛爾湖（以上皆譯音）之漁業此舉近已日見發達獲利不可勝算目下且有多人從事開礦其地金煤等礦頗爲豐富而森林之業亦蒸蒸日上今當知阿巴噶巳歸俄國保護以政治及經濟而論實爲抵制中國征蒙天然緩衝之土蒙人故必不致承認中國之條件如中國不自量力以武力加之則該地蒙人將乘勢乞助於俄此固意料中事也 
[段督籌劃聯軍勦匪紀]  
　　請派先鋒隊長白匪黨羽蔓延日廣所有晋汴陜鄂四省聯軍攻勦事宜迭紀報端日昨段香岩軍長由信確來鄂察視戰線形勢應用分道夾擊配置已定并於北洋第二師中揀選勁卒一大支隊（卽一混成標編制）爲奮勇先鋒隊督率各軍迅速平剿聞巳電請中央即以黄禎祥爲先鋒隊不知確否 
組織後路糧臺段軍長以聯軍剿匪勝負難料一切軍需品物均由各省總分兵站自行運輸供應但恐戰事延長不得不預爲豐備擬即於漢鎭添設後路總糧臺一所採辦糧株及各種武器以便届時接濟各軍刻正電達中央撥欵二十萬元尅日遴員舉辦 
電請皖軍加入皖屬之頴亳英霍一帶與汴省桑固等邑毗連白匪分支侵犯意圖南下茲聞段軍長密電皖督速派重兵扼守邊界斷絶匪徒出路并將皖軍加入聯軍之内俾得加厚兵力隨時調度云編制電雷隊法段軍長以白匪之久未肅清者蓋無一定巢穴出入山林險隘此擊彼遁無異流寇查電雷一物爲攻奪陸路險阻之最利品擬即編制電雷隊一連隨同大軍擇要伏用聞日内將派員赴滬採運此種全副機件四架以期速破匪軍云 
調查白匪情形段香岩軍統三號接篆是晚段芝泉總長交代旣竣　同隨來諸陸軍部員乘兵艦渡漢初定卽由劉家廟坐專車北上（隨衞者係原來拱衞軍兩營現因征討白狼京漢路南北叚皆有兵防守足資警衞故未預派軍隊爲之護路）旋因調查汴省匪情復躭擱一二日始行北上云 
[鄂城新紀事]  
　　行政公署遷移湖北民政長與四司合併改組行政公署之初因人員衆多設科紛繁非有寛廣之衙門不能容納爰將前存古學堂舊學政衙門鹽巡道署三者合併爲一始敷居住現在迭經裁員减政衞隊雜役亦屢次裁汰所存員司兵役只及以前五分之一固無須此寛廣房屋致人少照料不周反生他故（如兩次失竊貴重什物等事）業經吕省長勘定前清藩署地段適中足敷辦公特命令現住藩署之鄂東觀察使移居舊鹽署卽日騰讓其附設該署東偏之警察學堂巡警敎練所則令移於存古舊址所有藩署毁壞之處已派科員督工修葺煥然一新 
航權仍操稅司湖北内河外江各華商公司大小輪船之管理權向操海關稅務司之手起義後司外交者以爲有損航權交涉爭回自管特設船舶檢驗登錄所專事管理而小輪之掛洋旗者則仍歸稅關其初檢騐所辦理尙稱人意乃不久卽百弊叢生各輪如有賄賂則雖極破爛　敗亦准行駛否則雖新造者亦不免留難各小輪公司以抽捐旣巨索賄又重於是將輪船仍掛洋旗者甚夥惟破舊不堪之船隷其管轄以致行駛武黄之康濟各輪迭次失事釀成慘劇現民政長以該所辦理不善徒糜經費特令取消有仍劃歸江漢關監督會同稅務司管理規復前清關章認眞取　並令地方檢察廳將貪得賄賂之該所長某嚴行懲辦蓋以康濟輪之覆没該所長應負其咎也 
痘疫爲禍日烈陽曆上年十二月以來鄂中痘疫盛行染者多嬰兒死亡不可數計尤以近日之漢口爲最盛頃悉漢口西醫調查此一三期間漢埠一隅嬰孩死於痘疫者不下二千餘人外人亦死不少剖騐疫死孩肢體數次始知爲痘瘡其疫發生於京漢鐵路以北從孝感黄陂沿路傅染而來其傳染之原因實由於愚民不知衞生將孩屍抛棄野外　爛後疫氣愈毒隨風吹入人之口鼻卽行傳染一經發生則難診治現在鄂省長巳佈告勸民間無論老少須種牛痘武漢之軍警學界均以公欵購痘苗分日施種漢口警廳亦會商商務總會慈善會及各善堂設種痘所以濟貧民不取分文但日來天氣甚煖死於痘疫之屍體捾而不埋者甚多巡警並不認眞干涉竊爲武漢人之生命危也 
[毒斃李世桂案發覺續誌]  
　　廣東李世桂之暴斃實被陳韻琴毒死近始發覺各情巳誌前報茲查此事李之親屬於本月初旬始查確然因尙欠證據未敢造次故即發函致石龍清鄉行　營囑合陳務於二十一號來省執紼因是日係爲出殯之期也劉家雲賀文彪等防其知覺逃遁亦卽先行濳赴石龍佈置一切陳接函後絶不他慮如期來省執紼事畢即在東園飲解穢酒散席後先將東園頭門鐵閘關閉各人乃紿陳登樓先由賀文彪等面斥其非劉家雲尤憤陳遂被扣留當糾纏時陳之跟人朱培（是陳之内姪）走至陳前陳在懷中取出一形如銀包之小皮包交給朱培當時各人尙不注意及此不知此包内藏之物悉屬毒藥也迨後搜查朱培身上得此故併扣留當道對於此案本欲於二十五號將陳朱二人明正典刑嗣因欲得主謀眞名現尙密訊并聞當日各人所飮之酒係屬菓子狸酒是由鄧某送來者席問陳稱藏有衞生　釀令朱培另注一杯獻李李不知其詐欣然飮之遂中毒矣至該毒藥無色無味性質不甚猛烈聞經醫生化驗服後二十四點鐘内尙可挽救各人追憶當日李斃運回東園時身尙微暖始大悔失救并查李之靈柩巳於三十號子時落葬該墓係在沙河銀展塘地方陳韻琴本係博羅人惟其不知因何認東莞人現巳四十餘歲積錢約有十餘萬儼然一富家翁云 
[粤省之財政譚]  
　　滙豐銀行之函詢李省長昨接匯豐銀行函稱現聞貴省借欵巳有成議并准期年内交欵等情未知確否但敝銀行前次與敝國總行往返磋商條件電費所耗匪輕此事如有成議尙請函告以憑停止磋議爲要 
紙幣委員之報告審計分處處長王國琛前奉財政部令監督發行紙幣並將發出實數詳細調查呈復等因昨經該處長親往金庫調查查得粤省舊幣向由官銀錢局經理其新幣自反正後胡陳秉政由財政司發行舊 
 
 
 

Page 7

 
 
紙幣除當時銷廢擦損封存其二十二萬餘元之外現尙銷流一千三百五十餘萬元新紙幣銷流一千八百六十餘萬元合共銷流新舊紙幣三千二百餘萬元其新幣印板業巳銷燬此後無可增發權現在紙幣日就低折若再因循恐釀出亂機昨特與民政長磋商辦法赶緊籌議開辦銀行以期早日收換並將調查籌議情形呈覆財政部矣 
軍隊裁减之部電李省長昨准財政部咨開略云准國務院三年財字一號函開奉大總統發下廣東都督龍濟光電稱亂黨圖逞重窺粤省防亂重於减政望知照財政部俯念戒嚴省分特别通融等語當經本院電復據陳粤省屏蔽西南關係重要爲逆黨所注視利害相權防亂重於减政等語自是實情該省軍隊應准稍緩裁减惟中央財政困難巳達極點洋債催呼急如星火所有該省陸軍民軍均不得力仍着依次裁减以節餉需等因合卽函知貴部查照并轉飭該省財政司國稅廳審計分處銀行監理官一體遵照等因准此相應咨行貴民政長請　轉飭知照 
地方通信 
[北京]  
　　通令畫清縣界内務部朱總長以各省縣界向不明晰如越界徵租情事每每來電爭執及至遇有盜案發生及其他事項則又互相推諉殊屬不合昨特通電各省民政長轉飭所屬迅將縣界劃清樹立界碑並繪詳圖呈報以憑有所稽核云云 
陸軍視學員回京前月中旬陸軍部曾派邱斌楊克昌二員前往湖北考查陸軍預備學校及小學校茲聞該員業已將武昌各項陸軍學校功課程度管理諸事調查完竣於日昨回京銷差矣 
帕長官赴蒙紀阿爾泰辦事長官帕勒塔去歲來京卽遞呈大總統力請辭職後經總統一再慰留始將前議打消嗣政府又因中俄協約告成庫倫一隅極應派員駐紮辦理中蒙事件故有改派帕氏爲庫倫辦事長官之議現聞帕氏巳於昨日出京惟是否赴庫抑仍回阿爾泰本任則尙未探悉也 
[蘇州]  
　　鎭守使整頓軍隊蘇州鎭守使殷獻臣君因聞各軍兵士每逢放假之期到處遊行毫無紀律特於前日帶親隨二人徒步至城廂内外密爲察訪傍晚始行回署聞殷君查見陳有珍團長部下兵士數人在街遊行不守規則故回署後次日飭傳陳團長到署面加申斥益諭令查明該兵士等酌予懲儆此後各軍士或不致再如從前之放浪形骸矣 
前日有鎭守使署衞兵一人至協豐弄（卽在鎭守使署側）内　入鄭姓家内室鄭姓家無男丁僅有籍隷江淮之婦女數人該衞兵聞入後自取水烟袋吸烟又復出言調戲鄭姓婦即將該兵士軍衣上符號印布奪下同數婦女扭至鎭守使署喊控經衞隊營　營長禀明殷鎭守使後立將該衞兵重責軍棍數百開革 
蘇防步兵裁遣紀自馮督令飭將蘇防步兵（即台兵）六營酌裁三營留三營編成一團後經蘇防步兵事務處處長慮鹿平君議定逐漸裁遣之法每營每棚先裁撤兵士四名每營計裁一百四十四名六營共裁八百多名每名給盤川費四元分起遣送回籍日昨已將第一次裁兵六十餘名派員押送至盤門外搭杭班小輪船送回台州原籍矣 
[揚州]  
　　令飭搜捕蝗蝻江都温知事現查沿湖各地因日久未得雨雪發牛蝗蝻深恐高阜各區亦復難免現特通令各巿鄉董會及巡警區員認眞搜挖燒捕以絶根株 
風聲鶴唳之廣陵第七十六混成旅長張景湖於發給軍士餉糈時忽接報告謂有黨人數十人秘密至揚希圖擾亂故於前昨兩日特下令戒嚴並派員弁多人紛出調查並無所獲惟昨晚獲得東關城外東萊客棧携帶手鎗之兵士祁振邦查係實爲武衞前軍所派查案者其鎗枝皆有護照云 
[江西]  
　　洪濤以嫌疑被捕前李烈鈞部下副官洪濤（四川人一字笑庸）於李烈鈞解職時曾由陳廷訓調任要塞司令部三等參謀嗣贛亂發生濤猶在司令部供職陳奉中央命令改官贛北鎭守使因鎭守府無三等參謀之職遂被淘汰近滬上有人來電謂洪現密充李烈鈞之駐贛交際員因於陰曆元旦日經當道派探在左家巷洪寓内將洪拿獲送交軍法處收押又一說謂滬上曾有兩函致洪由郵局檢騐詞涉黨事因報告當道派探拿獲交軍法處訊辦未知兩說孰是也 
李國珍力保徐元誥前司法籌備處處長徐元誥以亂黨嫌疑曾經大總統通令緝拿各情迭誌本報茲聞衆議院議員李國珍請以身家力保上書李督請轉呈大總統略謂前審計分處長高巨　等曾聨名具呈表明該革員心跡公請乞爲平反經今半年未蒙省釋國珍知其素性穩健此次爲親受過徧詢桑梓咸爲稱寃用敢嘵嘵上凟以身家作保爲徐請命如查明徐有他故國珍本身及妻王氏子晋芳沛芳均甘連坐不勝迫切待惠之至 
[安慶]  
　　拘拿黨人之交涉畹省探訪局長王志　前　獲黨人汪　職汪小鐵趙長天等一案當經呈報都督　將該犯等嚴行審訊據供確爲何海鳴黨羽在省城暗設機關内中惟長天一名係在聖公會學校充任敎員據供與汪某等相　則有之謀亂則堅不承認並倩該會會長出爲干涉要求都督從寛赦免未得倪督允可聞該會長巳據情轉達駐寗美領事核辦矣 
撫卹六安商民六安匪亂業巳平定惟地方被刼糜爛不堪其情實屬可憫現倪督巳派委錢瑞芬携欵一萬元前往該縣散放急振其欵巳飭由桐城縣知事在丁漕項下撥給矣 
[廣東]  
　　在港設局辦理引渡事　香港引渡要犯手績頗極繁難日昨龍督經派員與港政府磋商妥協巳擇定中環清風閣四樓爲辦事地點經已委出前清順德協馬德新現任水陸兩廳長蔡春恒鄧瑤光三人爲交涉專員另派偵探顔啓漢等數員定於二月一號開局各員均巳於二十九號乘坐兵輪赴港從此引渡犯法當不至如前棘手矣 
三水發見裝束離奇屍體三水商埠地方檢察廳致函公會謂三年一月二十五早縣屬大山塘村魯塘厠所内發現不知姓名縊死男屍一具該屍首部用婦人褲包住使不露面目身衣婦人衫褲下體穿婦人熟綢裙一條旁置女木底花鞋一對兩手屈過背後騐得該屍年約三十餘歲面尖小眼細鼻高左臉有一黑凹似因花柳餘毒所致旁有繩一條紅布一條舊洋傘一把小花露水瓶一個復有生果紙錢線香烟仔糖果等物置諸左右除佈告外相應將發現該屍形狀函請貴公會登載各報俾該屍親屬人等來廳認領云云 
[雜評二（默）]  
　　解散自治之預料自治團體解散後地方將現若何景象乎曰必不出以下數者其一各地公立小學以請欵爲難紛紛阇歇也其二各種慈善公益事業以無人辦理紛紛停滯也其三爲各種公欵公産故或覬觎或報復而紛紛控告其自治員也其四爲自治範圍内應辦各事其巳經着手進行者交替之間必與知事紛紛起糾葛也紛紛之結果知事權力從此重而紳權將復張 
藏兵進逼之警告僅僅一白匪而中國之兵力已不易平矣况復雲貴之匪亂未巳蒙匪有内犯消息而藏兵四千名忽又進逼昌都盼望援兵迫於救火政府其何以堪之乎國外有能否平亂之詰責國内多乘機掉弄之生心天禍中國尙未艾也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌探警捕拿黨人之意外]  
　　本月五號夜有仇鑾燮等五人及日本人兩名在南巿大達碼頭新寗輪船上被探警拘拿兩日人一有重傷一已斃命詳情經紀昨報昨又據各訪員相繼報告因其互有詳略且微有不同之點故並存之以待研究第一訪函云長江巡閱使駐滬巡查長會同淞滬警廳探警於本月五號夜一時在南巿大達碼頭新寗輪船拿獲黨人仇鑾爕等五人並有日本人兩名聞用手鎗自擊已斃一人該兩日人一名金井德助一名山口篤志送至上海醫院救治不及移時殞命者爲山口自此案出後駐滬日總領事有吉明君當派譯員西田畊一於初六日午後往見滬南警察分廳長崔君詢問一切將金井等供詞照抄而去三時復由日領親至上海醫院將金井一名帶回領署聽候訊辦其已死之山口一名約同華官於次日會同蒞騐至昨日下午三時薩督辦與楊交涉員崔分廳長先後至上海醫院未幾日領有吉明君帶同西田譯員及醫生佐佐木等到院是時山口篤志之屍身已由該醫院移入太平間元號屋内陳放中日各官旣蒞該院後即由監院張竹君女醫生引領至屍所會騐遂由該院醫生吳觀光與日醫佐佐木將屍身上所蓋之白布揭去卸去衣服公同相驗該屍身肥面黄有鬚年約三十餘歲身着灰色呢布大褂口服俱開身受三傷委係因傷殞命各塡傷單研究受傷致死情形討論良久乃將屍身拍照給棺收殮其所用棺木係由該國領事預備雇阿林駁船預先裝至三泰碼頭停泊其棺係東洋式（形如長方盒）以白板爲之計長六尺闊一尺四寸會騐旣竣遂將該棺舁入醫院棺底鋪以稻草上蓋白布當卽舁屍入棺運回租界是時巳六句鐘薩督辦遂偕日領乘坐汽車而去大約尙有磋商之事也茲將該兩日人傷單照錄於後姓名山口日本人現住虹口閔行路東洋旅館職業入賬胸部左第三四脇中穿至背後肩胛尖右鎖柱節穿一孔至背後腋下右鎖柱骨下穿至背後七脇骨中此傷共中三鎗流血至死來時巳在車上氣絶金井篤助胸部左肩膊上穿一孔至背而出斷左手大脉故無左手脈此人有身熱一百度再此案主謀之重要黨人李猶龍係湖南人在逃未獲崔分廳長恐其聞風遠颺昨巳通飭所屬各區署一體嚴密查緝 
第二訪函云上海鎭守使署稽查員羅嘉友會同江蘇都督府偵探員在大達碼頭新甯輪船上截獲濳往海門之黨人裘鑾錫（卽仇鑾爕）周鑑王棨林張順甫王瑞林等五人並同行之日本人山口得志及金井得助兩名當場在行李中搜獲委任狀及韓恢所給圖章并手槍等危險品聞該日人臨時拒捕復用手鎗自擊俱各受傷旋即一併解至滬南警察分廳將受傷日人兩名併送上海醫院醫治惟山口得志巳於當晚夜半傷重身死金井得助則由醫生騐看左胸受有槍傷一處如法施治所有各黨人均送鎭守使署請究旋經駐滬日總領事查知立卽移請楊交涉員查詢確情旋又訂期於昨日下午四時詣驗屆時卽帶同譯員曁日本醫士佐佐木赴院楊交涉員亦即　止俱由監院女醫士張竹君迎入迨滬南警察分廳長　君及華醫士吳觀光等到來卽會同日領等至該院太平間内將山口得志尸身袒衣檢騐騐得死者年約三十餘歲面上有髭傷於左肩鎗珠洞穿後肩離寸許共受兩珠傷口約三分許右乳胸膺受一珠洞穿後背卽經中西醫生塡明户格然後攝影由日領事署備棺安殮用馬車載運至北巿厝葬繼又至病房察看日人金井得助之傷勢當向慰問數語而出聞此案業經日領向鄭鎭守使揚交涉員嚴重交涉矣 
第三訪函云淞滬警察督辦薩鎭冰君因前晚南巿大達碼頭新寜輪船上由滬南分廳查獲黨人裘鑾錫周鑑王瑞麟王棨張順甫等五名通同日本人擬赴通海等處密謀舉事被拘時聞有日人開鎗自殺案關重大除飭滬南分廳長崔鳳舞君將裘等五人解送鎭守使署核辦外昨日午後二時特親詣製造局謁見鄭鎭守使會商辦法又聞鎭守使據淞滬警察廳將裘鑾錫等五名押解到署後以日本人兩名一人巳於當晚三點鐘在上海醫院因傷殞命尙留一人實爲是案要證現在日領巳頗有煩言必須愼重防範俟傷痊後錄取口供以憑對付除飭軍法課長王君將裘等五人隔别研訊務得確實口供以備、　　　　　　　　　　　　　　　　　　　　　　 
考核外巳派北洋警察辛隊長帶領軍警至上海醫院門首病房駐紥防守矣 
[推放租界紀聞]  
　　淞滬警察薩督辦前日據警察第二署長錢允祥報稱二月三號下午二時半據崗巡報稱頃有汽車三部馬車二部坐有法國上級官長多人手携地圖隨帶役人在華界肇周路西門外往南向斜橋一帶察看地勢風聞係爲推放租界不久實行故此特來履勘等情惟此事關係非淺現雖未奉明文而旣有風聞未便隱没除報分廳外特此呈報 
又據訪員續報法租界界址原己放至方浜橋與南陽橋兩處而西門外至斜橋及肇周路一帶係屬完全華界茲由駐滬各國領事要求推放法界及公共租界兩處界址聞法電車軌道所到之處由方浜橋往南至西門外斜橋盧家灣直至徐家滙及肇周路等處一併放入法界所有閘北自义袋角以達寳山縣境之江灣鎭各警區須請華官一併撤銷卽以該處一帶放入公共租界業巳劃線繪圖呈由駐京外交團要求政府准予推放茲悉中央政府已經允許　以特派外交部曹次長蒞滬會同警察薩督辦商辦一切並據警界中人云及如法界實行推放則西門外肇周路之警察第二署擬遷至城内九畝地設署辦事云 
[巡兵帶足鎗彈]  
　　上海鎭守使鄭汝成君以近日謠言頗甚防範宜嚴特於昨日令飭製造局軍械處檢發鎗彈撥給十三團所部三營晚間出營梭巡兵士每人各帶鎗彈四百顆以資防禦並於昨日傳諭附近商民務於夜間閉户安居如聞防衞防哨之信鎗切勿驚疑云 
[新營房駐紥軍隊]  
　　斜橋迤南之新營房前　戰事披砲彈　壞未駐軍隊茲因北洋尙有新軍來滬由鎭守使商之第七旅旅長咸和齋君飭令工程隊前往修理業巳工竣多日昨日咸君以北軍未到滬地防務嚴緊特派軍士兩隊前往該營房駐紥防守俟北軍到日再行遷讓 
[警廳議决防務]  
　　滬南警察分廳長崔君前日傍晚接薩督辦電話以頃奉上海鎭守使署來電據偵探報告又有黨人欲於陰曆正月十三四五等日圖謀起事攻擊製造局雖屬謠言防務不得不嚴除撥派軍警在本局内外並車站等要隘佈置防範外請飭所轄各區一體加防母稍疏虞等因飭卽遵照嚴密防堵云云崔君立傳各區警署署長曁各分署署員於晚間七時到廳議决防堵方法各區警務人員并落差各長警每晚均須駐守該署及各分署以便遇警得以隨時調遣至巡邏隊與各崗巡均須添派如查有疏懈不勤者立卽記過分别懲儆業巳實行矣 
[金山乍浦均駐軍隊]  
　　浙江都督朱介人君近因各處破獲黨人均有謀浙之說除飭嚴各營防範外並以松江金山乍浦等處皆爲江浙交通要隘特於日前委派軍事科長許馬二君謁見松江楊鎭守使上海鄭鎭守使商請飭派軍隊駐紥乍浦金山兩處楊鄭兩君當卽電達陸軍部核准照辦現上海鎭守使巳派兵駐紥金山松江鎭守使亦巳於第四師内派調若干防守乍浦矣 
[章水天入獄]  
　　大同民黨首領章水天因被政府指爲内亂要犯電致駐滬交涉員令行公共公廨轉飭捕房將章逮案迭經中西官會訊明白判章押候會商堂諭宣布在案茲經原審官孫襄讞與德領師君商明辦法昨特飭知捕房將章帶案中央政府代表高易律師章之代表羅利士律師均上堂候示卽由師君向兩造律師聲明章所犯案情後商定辦法遂與孫襄讞會判章押西牢三年期滿逐出租界判畢卽由中西包探將章挾上馬車押赴西牢禁錮 
[政府飭查準備舉事之黨人]  
　　滬南崔分廳長訓令所屬各區警署及各分署云案奉督辦密令内開昨准上海鎭守使鄭公函内開頃奉參謀陸軍兩部江電奉大總統令探報亂黨機關在法國租界屢易其處以眩人目有湖南人劉天猛部下集數百人準備謀亂鈕永建何海鳴韓恢等暗助謀畫等語望注意偵查等因奉此相應函達台端卽祈查照一體偵查爲荷等因准此合行密令該分廳長遵照密飭所屬一體偵查爲要此令等因奉此合行令仰該署長迅飭警探一體嚴密偵查爲要此令 
[破獲望平街暗殺案續誌]  
　　曾於去年十月二十八號晚在公共租界望平街暗殺李榮生之兇犯湖南人柴啟藩由法租界包探查獲解送法公堂訊明押辦已詳昨報茲悉英美總巡麥高雲君得悉復卽於前日派令中西包探將柴提回收押昨晨解送公共公廨由二十七號四十號兩西探先後上堂稟明前情請爲訊究關讞員商之德傾師君以案關暗殺應須詳訊判柴仍帶回捕房候訂項研鞫 
[盜匪拒傷西人六誌]  
　　嫌疑人陳訴偵探之威逼閘北資山縣境馬家宅西洋人羅帝戤司（譯音）住宅於舊曆本月初五晚被盜行刼並將事主砍傷報經該處警察分廳將該洋人所用之趙吉堂羅才生倪易氏男婦三工人並獲嫌疑犯馬祥生等八名解送地方檢察廳研訊不認押候再訊在案昨日午後又由汪廳長委派許檢察官命提馬祥生等至案詰問據馬供寳山人務農爲業素來安分家住寳山江灣鎭西南馬家宅地方與西洋人羅帝戤司爲鄰舊曆正月初五晚一二時許該西人宅中被盜行刼其時小民巳經就寢但聞鳴鑼告警之聲小民披衣出視則見該西人所用之出店趙吉堂在門外以洋油箱亂擊迨小民邀集衆隣往救羣盜已去如黄鶴當時該西人被盜砍傷行動艱難由小民協同該西人之妻將西人送往公濟醫院醫治回家時羅帝戤司之妻向小民再三稱謝餘不知悉問官曰爾旣是好人何以警局將爾拘案答稱警局之偵探於舊曆本月初七日將小民軋到茶會硬指小民爲該西人家被刦案内之盜犯逼令供招將我送案問官又曰爾旣不爲匪如何又供出同黨且巳起出凶刀贜物等件答稱該探警等將我拘住之後硬逼供招小民不允竟被私刑吊打囑我隨便指出數人小民因難受此等私刑所以含糊供出同族馬鳳明馬長連並友人邢小毛邢三三邢富生隣人張福生朱佛林等多人至送案之凶刀贓物亦不知該偵探從何處取來實非小民等之物至峐贜物内有一鋼表伊等指爲羅帝戤司之原贜殊不知原贓鋼表價値甚距現在呈案之表破舊不堪而且銹壞若令失主一認便可水落石出問官盤詰至再祥生矢口不移又提馬鳳明馬長連並張朱邢等七人到案隔别研詰同供耕田幫工度日此次羅帝戤司被盜一案事前皆不知悉實無爲非作歹情事於初七等日無端被偵探拘案求鑒問官復加細詰馬鳳明等各執如前問官以此案事關盜刦且失主爲外人情節較重現在馬祥生等所供各節是否屬實難以深信判令分别暫押候禀請汪廳長派員查明再行核辦旋又提在押之趙吉堂羅才生倪易氏等到案詰明實與此案無關判令一併交保出外候示 
[西婦被害五誌]  
　　公共租界禮查路德商南門牛肉莊主婦密雪司南門被人謀財害命後雖經英美工部局懸賞千金飭緝正兇毫無眉目曾由捕房將該婦之馬夫王阿四出店潘阿四張連生西崽朱小毛一併拘解公共公堂訊供無憑判王潘張三人交保開釋朱留候查核嗣經拘獲與此案似有關係之已歇西崽林右君業經捕頭訽得林前曾竊取其主現洋一千元押候解究在案昨由捕房將林朱與馬夫王阿四併解公堂請究先由原告西人偕總巡捕房三十號西探並美捕房八十六號西探投訴林前竊洋一千元巳在捕房供認因查與此案頗有關係是以拘究並稱馬夫王阿四因無保人迄仍在押關讞員商之德領師君判王阿四仍着交保朱林二人押候查明實情再行訊核 
[張根仁自願向鎭守使聲明]  
　　中央政府因前奉天省賦稅局長張根仁於前年光復時捲取公欵銀一萬二千餘兩逃至滬上匿居公共租界海甯路一千五百七十號屋内電致駐滬交涉員令行公共公廨轉飭捕房於昨日將張逮案請究先由中西探禀明拘獲情形繼由鎭守使署偵探余祖動上堂禀稱此欵張已承認虧空應請交給帶回歸案訊之張供此項公欵並非吞用實因當時南北有事開支公用迨共和政體成立後即造册報銷嗣由部駁回現願自向鄭鎭守使聲明關讞員商之德領師君以案關刑事本公堂自應預審惟須將原告呈出實在證據方能照章引渡遂判張押候訂期再訊 
[浦東洋棧失愼]  
　　浦東陸家嘴英商隆茂洋棧於昨日兩點三刻鐘時起火該棧所堆客貨花衣一萬八千餘包巳　去大半聞從堆貨下面起火故難施救當時由該棧小工所見報告管棧人立用電語知照各兵輪及新關巡江吏水巡捕房等卽由各國兵輪飭派小輪帶同救火器具竭力施救因該棧圍墻頗高火勢極猛無濟於事直燒至八句鐘時尙未息滅詳細情形俟明日探明再錄 
[保護電車之要求]  
　　滬南警察分廳長崔君前日接華商電車公司函稱電車行駛以來行旅稱便詎近來有種游民有心破壞或以鐵塊與石子暗置軌道之内或故意走入行車地點不肯讓避並有落差巡士不穿制服强搭電車吝給車資諸如此類不勝枚舉而電車有規定時刻停車過久多耗電力且有崗巡不論電車發生輕重案情輒將司機人拘押殊不知公司旣負完全責任苟非重大案件司機人祗須簽字可免拘押此英法兩界通行之定章華界似不宜獨異務請令飭長警凡電車經過地點務當妥爲保護並飭各長警如欲搭坐電車不得吝給車資如有故意破壞電車進行者即請拘究等語崔分廳長業巳允如請分令各警區一體遵辦矣 
[軍隊保護魚船]  
　　上海鎭守使鄭汝成君近接上海縣知事洪伯言君文開據魚業董事張葆辰報告邇來魚船駛至南布龍華灣等處時遭匪徒糾衆行刧請飭軍艦嚴爲保護等因鄭君除請海軍李總司令曁第七旅旅長臧致平君調撥水陸軍隊駛往巡防保護外昨卽函復洪知事批飭該業董事查照 
[法使赴杭卽回]  
　　法國駐京公便康蒂君前日由滬赴杭已誌昨報現悉康君以使署公務殷繁不能久駐故於翌日卽回上海聞今日晚上卽須乘美利商輪赴寗換乘津浦火車返京 
[司法警察索賄]  
　　閘北第二初級檢察廳司法警察王國華前日向當事人勒索賄賂被戴檢察官親自查見立即停止職務收押拘留所聽候騐辦 
[法警之嫌疑]  
　　販土犯陸樹日前由第二初級檢察題訊明解送地方廳禁錮在案茲由戴檢察官查得陸於起解時曾央法警徐懋章代寄家信衣包銀洋等物徐法警已犯有嫌疑故於前日送往地方廳以便與陸犯質訊再行核辦 
[閘北又獲販烟犯]  
　　三區警署前日緝獲私販烟土之周鹿榮楊大陸金寳王穎蘭等四名又四區第三分署亦獲顧三郎一名計共搜獲烟土大小八十四包寺皮一包烟灰一包先後移送第二初級檢察廳分别收押聽候訊辦 
[徐廳長嚴禁私刑]  
　　閘北警察分廳長徐國　昨日訓令各區署云照得各署對於受理案件均應依據法律爲必要之處分體刑早經革除斷不能再有凌虐行爲致干凟職之嫌本廳成立伊始各署長官均於法律研求有素自不致有違法舉動第恐警探人等狃於故習私用刑求亟應先行誥誡除分行外爲此訓令該署卽便知照並轉令所屬各分署一體遵照嗣後對於告訴告發案件其屬於民事者按律不應受理屬於刑事者按律送交檢察廳提起公訴其純係違警範圍者應援照違警律曁本埠違警章程辦理其於刑事違警互有關係未能卽决之案應即塡單解送本廳以便交由司法科訊明核辦自此次通令後如再私用刑訊或有他期遵法行爲一經查寳定予照章懲辦其各自愛 
[崔廳長注重操練]  
　　滬南警察分廳長通令各區署云照得警察保衞治安責任綦重平時分場操練長警均應一律注意方足收督率整齊之效爲此訓令該署長卽便遵照自本月初九日起每日午後三時挑選巡長三分之一來廳聽候敎練官認眞訓練勿得遲延並託故不到切切此令 
[曾隊長之兼差]  
　　閘北警察分廳徐廳長昨日訓令保安警察隊隊長曾永奎云照得本分廳長呈請以保安警察隊隊長曾永奎兼各區署分署督操事務並請酌加津貼一案奉督辦批令内開呈悉以曾永奎兼督操　務請加津貼應准每月加給津貼銀十元合行指令該分廳長遵照此令等因奉此合亟令行該隊長知照即便認眞　練切切此令 
[審判廳加征繕狀費]  
　　上　地方審判廳昨日發出第四號布告云案查司法經費制定新表額設書記九人滬廳事務繁重限以規定人數實屬不敷辦公若逾額用人又苦欵無所出本廳長一再躊躇計惟有變通辦理將向日津貼書記等之繕狀費提作添僱書記薪工惟現征繕狀費每本銅元六枚收入無多恐仍難抵添僱書記之用擬援照浙江辦法此項民刑繕狀費改爲每一字征收一文未滿百字作百字算征收銅元十枚逾百字外而有奇零數作百一十字算征收銅元十一枚逾百一十字外而有奇零數作百二十字算征收銅元十二枚照此類推以次遞加統以銅元核計在人民輸出無幾尙覺輕便易從在廳中收入稍增不無藉資補助業經呈請高等審判總廳核示在案茲奉第一百四十三號指令内開呈悉寫狀費一項本省各廳開辦伊始定爲繕狀一本征收銅元六枚並經載入江蘇各級審判檢察廳辦事規則通行有案上海一廳其初原定係每字征收一文後因辦法參差與本省單行規則不符續奉第一百四十六號府令遵章改正來呈援引浙江成案聲請比照惟據呈各節確有特殊困難情事現在司法經費旣由省公署協定數目無可再增而本年一月起審計分處實行每月決算制度官廳用欵限制極嚴如非别籌通變之方添僱人員斷難辦理應將上海一廳作爲例外准照所擬较理此令等因奉此除飭繕狀處遵辦外合亟布告爲此仰訴訟當事人遵照繳納母違特此布告 
[仁壽里之秘密俱樂部]  
　　蕩婦陳張氏在六馬路仁壽里五十五號半屋内開設　基招集一般婦女與輕浮子弟姦宿從中漁利茲被老閘捕房捕頭偵悉於前晚派令中西包探前往將陳張氏及女子張秀寳五才雲張桂寳蕭永姊李四寳王三媛奚桂弟並男子李阿五宋　生王阿寳陳阿金李阿毛等男女十三人一併拘入捕房宋與李阿毛准各存洋保出餘人分别押至昨晨併解公堂請究先由中西包探禀明前情訊之陳張氏供稱將餘屋租與張秀寳等擬開設雉妓院中西官以氏供詞狡滑判分别還押候下得期六查明再訊 
[妓院容留幼女]  
　　浙江路七百號妓院鴇婦吳顧氏因容幼女吳阿媛經人函告濟良所轉飭捕房昨將該鴇與女一併拘解公堂訊供屬實判吳 
鴇罰洋三十元充公女發濟良所留養 
[包探查獲拐匪類誌]  
　　某包探查見王昭洪携帶男孩胡阿法在途兜售知係拐來拘解法公堂請究胡供在老閘地方與王遇見王言帶吾至戲園看戲吾信以爲眞隨伊至治下幸爲包探拘獲吾父母俱故祇有叔父胡阿林在英租界爲小工訊之王供見胡迷路故領伊至治下招尋家屬不敢誘拐讞員以該孩供明被拐確實豈容抵賴着押一年期滿逐出租界 
汪英和帶同江北口音之男孩胡小毛楊小羊兩口搭乘某輪船起行形似拐帶由探拘解法公堂請訊汪供向當營兵退伍來申在四馬路途遇婦人某氏帶有小孩兩口托吾伴送上船並非自己所拐質之兩孩同供實被汪誘拐並無女人托送之事聶　 
 
 
 

Page 11

 
 
員判汪管押三年期滿還出租界兩孩送堂候家屬　傾 
[鄰居串拐幼女]  
　　滬城三牌樓某姓家日前失去幼女名順來當時投報警區找尋未獲茲經家屬查悉係被本街老永泰襪店主楬少卿又名藏皮少卿串通擺鮮花攤阿丫頭之子阿根將女勾引出外由阿根送至無錫寄頓遂將少卿阿根扭交巡警拘送第一區第二分署押候查明核辦 
[騙案尙待澈查]  
　　龔　梅控王榮堂福銀三十兩昨由捕房將王拘解公堂請究王延律師上堂代辯判交三十兩人銀並保候下星期六查明訊核 
[汽車夫一拼開釋]  
　　馬夫謝寳生（即臘寳生）等控汽車夫陳阿根葉阿根楊金發周炳元馮芝卿等在七浦路用刀斧砍傷迭經公堂會訊判被告存洋交保候宣佈堂諭在案昨由捕房續獲陳阿根等之同黨龔子祥並傳同一干人證併解公堂請示中西官諭曰陳等各被告均由見証到堂證明原告被毆時均不在場原告所控無憑應予一併省釋惟龔子祥尙有另案未便遽釋遂判龔子祥存洋二百五十元交保候示其餘被告各人一併開釋並諭兩造以後各安本分如再挾嫌尋　定行提案併究 
[江北小工自盡]  
　　住居滬城石皮弄之小工江北人陳某近因貧病交迫難以過活於前晚在家懸　自縊迨伊妻覺察已不及施救昨晨爲該處八舖地甲查悉卽投地方廳禀請相騐汪檢察長正擬派員往騐間卽據屍屬到廳請求免騐自行棺殮汪君准之諭令具結備查 
[法租界火警]  
　　昨日下午一時法租界新永安街七千九百八十一號門牌盛發源蔴袋店起火延燒至新北門街自十四號門牌至二十四號止共焚去房屋十餘幢事後捕頭飭探將該店主夥等拘入捕房聽候澈究起火實情再行核辦 
[三餘英文夜社之擴張]  
　　英租界南京路盆湯弄口三餘英文夜學社開辦以來成績頗著本年又擴充社舍添聘敎員增設課程推廣學額仍請鄭克文君主理敎務並聘美國文學博士萬國函授學堂總敎務長羅傑君曁　寄　君敎授商務會話簿記文件信　　　算術等科以及各種　界廳用之學術惟於　曆二月十四晚（即陰曆正月二十）開學聞餘額無多有志研究英文者宜速往報名否則恐有額滿見遺之憾 
[蔡鑄成仍負償還責任]  
　　巳故前清滬道蔡和甫之第四子蔡鑄成因不不理收取徐幹青英比銀行股銀八千七百二十兩被控前晚由廨復訊原告律師上堂請追訊之蔡供此欵已於去年正月二十四號與西人麥開（譯音）直接劃付故正月二十四號之前由我負責以後應向西人交涉並延律師到堂代辯多時王襄讞以原告之欵直接付與被告訂立合同且公司尙未成立先收股銀殊屬非是應責令被告負償還之責遂判蔡交人銀並保限一月除付過銀四百兩外再繳還原告銀七千六百兩尙有七百二十兩因原告所呈證據不足未便照追堂費照章由敗訴人遵繳 
[股欵糾葛之爭執]  
　　黄吉人與羅葆楨因吉和誠號股欵糾葛具控公堂前晚傳訊兩造各延律師到堂互辯各執一詞聶襄讞判羅交原保候函致穆安素律師將被告請領資本之收條送案並吊取吉和誠號帳簿查明被告有無銀錢責任再行訊核 
[吊閱墳地方單]  
　　婦人孟梅氏控夫姪孟春林不付伊故夫在日墊出應派翁姑喪塟費洋一百四十元前晚由廨傳訊原告上堂請追質之被告供不承認並稱伊祖父母棺柩寄放蘇州會館塟在何處並不知情聶襄讞判被告交原保着原告於一星期内將所購墳地方單呈案並邀同見証到堂再核 
[調查覇佔地産之眞相]  
　　胡聖林據胡榮華覇佔地産一案前晚由廨傳同地保魯幼山見証張金福到堂復訊聶襄讞判被告仍交原保着地保將兩造地産逐一查明並開單繪圖呈請再核 
[流氓攫取金飾]  
　　陳錢氏控陳金生在南京路攫取金挖耳等情昨由捕房將陳拘解公堂訊實判押西牢三年期滿逐出租界 
[德國商團司令官銷假]  
　　駐滬德國　　　令　施賀斯君前會請　　　　巳報滿　　該國　船於昨日到滬照常祝事 
[法公堂瑣案]  
　　姚金山前向王阿毛借得田單一張向盛福林抵押洋一百五十元日久不贖被盛控經法公堂押追不交判將田産拍賣作抵後由王墊洋二百三十元向拍主贖回亦請公堂追還墊欵姚仍挺押不理昨又由王禀稱查明姚有房屋數間求請核示聶讞員諭限七天交洋逾限不交卽由原告查明房屋坐落何處發封作抵 
周才春投廨控稱商人在途被素識之林惠生約往伊處閒談及到伊家後又有張生和董加才二人到來林卽聳動商人推牌九以致輸洋若干元後經察知係屬騙局向論恃蠻求請訊辦林等同供周自欲賭博輸洋反悔誣指騙局求察讞員以聚賭各有不合判原告罰洋五元林等三人各罰洋十元充公 
[美捕房瑣案]  
　　張阿四昨與林阿生在漢璧禮路口角相毆擊破林之頭面由捕查見一併拘入捕房經捕頭騐得林阿生略受微傷從寛斥釋免究 
昨有甲乙二車夫在西華得路因甲向乙索討車租無着致起衝突扭控捕房由捕頭詢明斥不准理 
雜評三（訥） 
[電力之消長]  
　　清之末季仿行地方自治於是民意伸而民氣日張凡地方發生一交涉也政府發生一事故也自治團體之通電必紛紛巳見於報紙非曰全體反對卽曰死不承認今自治團體已解散機關已消滅此後地方人民雖欲有言而已無發言之權職雖欲會議而已無議事之機關故自治會之通電將暫與報紙别矣 
然民意之通電雖絶而官意之通電則正興高采烈報紙終不落寞也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[虎談一百則（續本月五日）] [  跫廬]  
　　虎欄豢虎之欄也昔者玉戎近　虎欄而不懼焉虎變言文采之炳蔚也易云大人虎變者是也 
虎首古神有虎首人身山經之所載也 
虎魄貴品也𢪌脂之注於地者經歷　久而結成者曰虎魄虎押豢虎之檻也虎出於押典守者不得辭其貴焉 
虎葛葛類之一種也 
虎蒲蒲類之一種也 
虎梓梓類之一種也 
虎桑桑類之一種也 
虎錦錦類之一種也 
虎裘裘類之一種也昔人製虎皮以爲裘今則無矣 
猛虎表示虎之態度也 
　虎表示虎之威力也詩所謂　如　虎者是也 
紙虎諺云紙虎者言是表面非不威武實則不足畏也 
石虎人有以石誤爲虎者在漢時李北平曾射之 
海虎海中獸名其皮製裘視爲珍品 
玉虎器名李義山詩所謂玉虎牽絲汲井回者是也 
殺虎殺虎口關外之地名也 
剌虎明季費宫人有剌虎之事袁氏簡齊有剌虎歌文人傳誦焉 
化虎古來人有化虎者神怪小說列載其事不勝枚舉 
咒虎番僧能呪虎虎服其使令 
如虎凡物與人之勇悍絶倫者皆得美之曰如虎所以示其可畏也 
狂虎表示風力之巨也詩所謂春風狂似虎者是也 
金虎星名胡彦先詩所謂望舒離金虎者是也 
鬥虎諺云坐山觀虎鬥所以示其痛癢無關也 
風虎風之從虎如雲之從龍故山行遇驟風林木震撼卽知有虎至 
巿虎巿中有虎一唱百和皆曰有虎有虎實乃無其事也於是後之造謠傳播者名曰巿虎 
談虎古有談虎而色變者言虎威之可畏也　廬之談虎聞者如何 
文虎文人之作隱語使人射者曰文虎 
燈虎文虎之施行也宜用燈故又稱之曰燈虎 
白虎星名又旗名禮云前朱鳥而後玄武左青旗而右白虎黑虎黑虎玄壞之坐騎也理財家及營業家無不歡迎 
飛虎旗名 
雌虎女子之兇且悍者曰雌虎此季常之所以膝行也 
　虎言文章之華美也雕此　虎大文豪之吐屬固應如是也畫虎畫虎　易不成　必　類犬之　焉 
射虎昔漢李廣醉後　虎中而没羽詰朝視之石也 
拒虎前門拒虎後門進狼言失策也世之　藉他人勢力以拒　者皆類是 
養虎養虎適以貽患言除害之不可不早也 
餓虎虎之餓也羊其危矣俗有餓虎吞羊之語 
投虎以肉投虎欲其飽也　矣世人遇無饜之求而輒應之者皆類是 
搏虎古有馮婦以善搏虎名旣爲善士何又下車此子與氏之所以笑也 
艾虎端陽佳節之用品宜與蒲劍艾人懸於門　 
壁虎蟲名能緣壁而行人稱壁虎 
蠅虎蟲名善捕蠅故曰蠅虎 
魚虎鳥名善捕魚故曰魚虎 
召虎人名周之名臣也 
伏虎神名佛家言有尊者名曰伏虎 
尊聞閣詞選 
[春閨] [  禪]  
　　院落東風拂翠條撲簾花雨暗紅潮春深幽緒無人悉羅帶輕鬆减玉腰 
輕挑羅幙上銀鈎花染衣香月照樓一種春情排不去玉筆聲裏譜離愁 
管君靜　以閱報感懷之作見眎時有蒙警奉步原韵 
參透菩提法華嚴夢想中蒲牢難警世祝肖不成虫管秃征蒙策錢荒鑄像銅嗟君徒吏隱心事北南東 
[春日題壁十韻] [  淡秋]  
　　滿地春落綠不芟維摩斗室靜機緘匡山遯迹思狂李阮曲清歌擬放咸幾疊樹團名士畫半弓苔點女郎衫小安筆硯還詩債多置杯盂破酒　芸簡展開香馥部書城翻亂玉巉　鬥茶客至烹奇茗說劍人歸納寳函矮壁不勞羅去補虚廊只受月來嵌牀頭閒夢隨鶯喚檻外飛花任鳥銜仲蔚蓬蒿堪樂性淵明松菊豈憂讒吾今亦愛吾廬好枯坐時時養至諴 
[紀事]  
　　柳梢殘夜杜鵑啼慚愧相思說破題簾影蕭疎和月捲燈花岑寂向人低癡心累我迷蕉鹿密約憐卿啓瓠犀賦就錦鞋增口　三生甘爲墮泥犁 
[簾波] [  小蝶]  
　　珍珠絡索瑣樓阿蕩漾春風疊翠撲檻晴光疑近水倚欄人影誤凌波鋪成冰簟湘紋細皺上衣襟摺印多不是　璣宫裏坐也疑梳洗傍銀河 
[屏風]  
　　海棠花底畫愔愔六曲晶屏隔院深香夢輕　鸚學語折枝新畫蝶來尋素防蠅點雲常冷紅褪猩痕月半陰獨自支愁斜倚處莫敎輕放嫩寒侵 
[牡丹] [  佐彤]  
　　壓枝紅艶露華腴天賜青環綽約扶欲傍粧台闘顔色玉樓人正睡如酥 
綺　　面　風　　自　魂　自嬌銀　高　春寂寂　人好夢到今　 
一朶花開一室香香雲圍住合歡床我儘本是變胡蝶拚向花鄉作醉鄉 
[牡丹花] [  侍仙]  
　　佳種矜持　洛陽欲邀勸進作花王須知富貴今無用只有黄花土最香 
鞓紅　碧　名稱爭似共和五色呈我正臨風悲宋玉清平欲詠不成聲 
自由談話會 
　　中國今日貧極矣亦奢極矣自由談發起儉德會欲挽回頺風末欲爲世人痛下針砭予極力贊成惟言之非艱行之維艱入會諸君母徒託空言當自返良心有以身體而力行也雖然予猶有說焉士方窮時困阨草野尙不失其本來一旦得志高車駟馬意氣陵人文繡膏梁驕奢無度以爲丈夫得志於時者之所爲固應爾也予非遇言少時曾入宦途習見夫一般官吏窮奢極欲無所不爲心輒非之滔滔皆是落落寡合縱使一意孤行極欲挽回積習然與也相違終於無補抑鬱無聊誰可告語言之傷巳諸君諸君今欲挽末流之風俗在結社會之團體尤在保方寸之良心敢　區區希採納焉[  寄塵秦粤生]  
上海爲通商巨埠商界青年大半消磨於嬉戲惜哉 
今欲振興商業須從造就商界青年人才入手商業補習夜學校之設不容緩也 
泰西商人多受遇中等敎育乃吾國商人甚至目不識丁言無信義欲求商業發達難哉 
滬上雖有補習社夜學校等然多注重英文學費極大係營業性質於商界青年無甚補益 
振華堂洋布公所補習學社係前總董郁君創設開辦八年中西文並重不收學費造就同業學徒不少今年惜巳停辦吾願新任總董仍能繼續辦理小子謹爲千餘新舊同學請命 
吾更願總商會諸公速籌辦商業補習夜學校授以商業應用之學術敎以商人道德之範圍德意志前師可法五印度覆轍當鑒吾中國商業前途其有豸乎[  陸道曾]  
儉德會規則一不狎邪二不賭博三不必以酒肉結交 
四不必華服五不輕寒素（入會者祗須函告本館卽以 
尊名刋布不受會費閱者愼勿爲人所愚） 
入會者山陽秦寄塵洋布業陸道曾馮佑卿梁溪孫樹滋曲江凌水心李昧冰廣東楊箴琴川王聯卿甬江王杏卿吳興王組良變林黄連城木凟趙重威許敬仕頑仙天涯客靖湖鄭春波古滃劉谷夫 
醫話 
[病人注意之要點（續）] [  丁福保]  
　　二自治之危險 
疾病之自治者甚危險最宜戒也與其自治不如注意攝生自治之無效者尙可然多有害世之自恃親戚有醫而任意自治者甚多此大謬也 
東西洋所出售之藥亦最危險劇烈害人之藥固多爲政府所禁其能出售　惟無效無害之藥物耳然濫用之則病勞因之而日　　病耳病胃病子宫病等自醫師觀之其種類不下幾百種因其種類不同而甲病與乙病治之全然反對　有之故　無眼　耳藥子宫　一切有效之藥若夫甲病食之而效者乙病則反有害余甚望世人不信萬病統治之妖言則幸甚矣 
大便不通時買下劑以食之者亦不可也蓋便秘之種類甚多下劑之　類不一故用法亦各不同非但言使大便通下而已小兒老人妊婦等每因買下劑食之而失誤者常聞之矣此不可不愼也 
然自治中如創傷之血出以物缚之或誤將毒物嚥下以指入咽喉急使吐出等凡不及驟至醫師處診治其自治亦决不可少故此必常人於平時習練之有棄而後可施以治療也（未完） 
小說 
[玉女魂（十）（七）（英國羅生女士著）] [  中華雪英譯]  
　　樹黎亞之熊度修碩而媚有完善之玉容金絲之髮挽作螺髻妙目奕奕有神光服飾流麗端莊華而不靡亭亭玉立儼若七寳莊嚴凌　萬有以全局論與邱洛德堪稱無獨有偶眞兩絶也顧以豐嗇之不侔轉擾亂厭故喜新者之意向夢脫洛維自歎曰妄哉余也余初以爲容華姿首若邱洛德足以推倒一世故竭誠以相携今乃知天壞之寛固大有人在然則我與邱洛德之愛情殆不能與之偕老縱爾後情形不特貽邱洛德以終身之悲恐於我躬亦大有不利而我亦不復能顧及矣第我之眷戀樹黎亞旣如此其深而當前則又惶恐不能稍吐衷曲何耶夢脫洛維以惡緒交縈無可排遣乃如邱洛德邱洛德遙見夫歸力袪愁容出門竢候歡顔承接曰夢脫洛維歸乎我以爲汝忘我矣日來乃大懸戀夢脫洛維緊握邱洛德之手怒目直聲曰烏能忘汝邱洛德覺有異惶然曰君手熱而君目沈殆不舒耶夢脫洛維懼露痕跡回首歎息曰我薄倖人也邱洛德曰君宜早息我坐以伴君君睡安者體自舒矣夢脫洛維大樂若聞被赦之號令可以藏其藴毒之容邱洛德靜坐相陪不敢作響及過午夜肢體不支倒身乃夫之旁酣然深入黑甜鄉裡次日醒來爲時巳晏夢脫洛維早巳不知所往矣邱洛德以爲晨出當吸取清氣亟欲整衣追步與之同行斗見几上一書書曰 
親愛之邱洛德鑒之邇以官中偪迫不遑寗家欲與汝作數日之别征人苦况身不自由可歎也夜來不舒有勞芳體但祗爲疲憊得數小時安恬晨起精神如故矣别後須自珍攝吾二人之友誼固永矢弗諼也夢脫洛維留此 
邱洛德駭然曰何謂友誼吾二人之交情乃云友誼天乎邱洛德休矣夢脫洛維長此棄汝不復同休戚矣此後餘生胡以自聊奇羞乎巨醜乎奈何奈何言巳身僵腦裂若將不支旣復把書反覆徵誦轉自慰曰彼烏得如此陷人自蹈於不義夫婦自有名分友誼之言　也我寗無知識虚慮此響言顧彼愛情少間矣我惟以至誠相感彼終不忍棄我邱洛德此時猶以爲天下人情不甚懸殊審度至再則驚懼之心又爲之少减忽見彭爾考突然直入邱洛德知彭爾考良非端士來必無利於己乃勃然變色淡然言曰我今日身體不適此言蓋欲其速去也彭爾考者陰險人也偵知此時夢脫洛維之於邱洛德巳成冰雪此來實欲乘間以施狡猾以爲邱洛德苟知夢脫洛維之薄倖必憤怒至於下堂求去則己可於此償襲取之私願故其處心行事在在設疑陣於二人之間使生離隙實則此種狗　不食之徒徒知婦人之爲質　弱而可欺不知女子儘可因無知被欺以入於邪至於神聖不可侵犯之天君必不爲强暴而喪共所守一朝失足方將修末節以爲晚蓋夫何至淫賤其身爲報復丈夫薄倖之舉然自有此含沙射影之徒之入共門而後邱洛德之生存乃逐刻增其苦趣矣 
 
 
 

Page 15

 
 
   
 
 

Page 16

 
 
   
 
