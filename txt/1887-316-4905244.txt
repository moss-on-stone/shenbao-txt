# 1887 - 316 - 4905244

 

Page 1

 
 
[大題觀海告白] [  點石齋主人啓]  
　　制藝之作權輿於宋八股之法詳明史選舉志中由來舊矣　國朝因之康熙三年改試策論至七年復以四書交取士自是遂爲定制國家用人雖數途並進而以科名爲重試士之法雖有經策而以制蓺爲先天下之士竭其才力以從事於此故老師宿　操選政者皆視之爲金科玉律然限於邊幅不及備登閱者有遺珠之憾自滬上開設石印制蓺名目可謂請矣而擇之不精珉玉並登又不免有叢脞之嫌求其博而有要富而有倫蓋非易矣本齋久有此願豫爲博求國初以來珍本秘笈兼搆時下髦俊鴻文鉅製共集得文十萬餘首乃延聘高材碩望特設館舍甄综加精條流不雜共選得文四萬首顔之曰大題觀海分初二集初集專選國初以來諸名作以乾嘉爲斷二集專選道豐以來諸名作及時賢窻稿初集所選皆經經緯史興高采烈之作凡幽冷艱深之篇槪從陶汰近科取士力矯浮華文風丕變亟登初集者庶使操觚諸家得覩漢官之儀而識正始之音也二集則剛繁補缺題必求全刋譌存眞文惟其是名山藏稿時賢窻作不惜重貲收羅維殷凡巳見他部者雖有佳文亦從割愛其或每題登二篇者必一正一奇一散一整立局命意迥然不侔凡稱極時眉樣百發百中者舍此莫屬亟登二集者所謂千佛名經萬瞻俱潔者也夫制蓺代聖賢立言必須原本經術近時墨裁聲調高朗之作朱甞不辦香於先賢韞山隨園秋谷犢山諸家則又句梳字櫛其源出於劉態諸前輩故農山振幾社之聲金壇接柳潭之武尋源溯委亦如詩家之三昧也此編體旣别裁篇又浩博多寳船家有其書矣然篇目不及文彚之多文彚多矣而又不及文府之備文府備矣而觀海視文府又多十中之四定於明春正月出書定價若干且俟成書後再登此白 
[程孝子事略]  
　　具呈東臺縣貢繼增監附生丁錦堂丁厚坤董潭繆官麟崔仲暄方樹榮申杰朱培滋徐徠唐寳鐸爲孝行可風恭叩匾旌事竊生等情關桑梓義重蓼莪緣同邑監生姓程名旭東者溯木本於先人明道公系傳一脉論家居於此日東臺縣籍隷多年香分芹藻乃父則名列膠庠品重芝蘭及身則心超流俗悵嚴親之早逝幸慈母之尚存年未弱冠勞任負米之肩時屆飢年苦欲拾桑之葚詎意萱堂染疾沉疴巳難起夫膏肓遂致藥餌無靈神醫莫再逢夫和緩維時程生呼天搶地疾首痛心向神靈而虔禱刲股肉以救親於是金刀割去入鑪内以徐煎瓦缶呈來跪榻前而勸服似石投水果然痼疾全消如木逢春倐爾精神頓健一誠所感速效如斯繼而家風克振入成均而愈盡旨甘况復佳耦成婚得内助而共修菽水是誠庸愚所難得鄉里所共知者矣迄今母夀巳臻八秩隨心有令子承歡生年亦近六旬統膝獲五男誌慶天道旣報施不爽人言亦内外相符斯人固孝友可風生等實見聞皆確撫刀痕而猶在採訪巳入縣志之書捧片牘而陳情冐昧敢邀榮褒之額爲此公叩大宗師大人曲諒微忱俯念細行永作同鄉之鑑爰加一字之褒望恩上呈光緒十三年計開事實一該生當弱冠母有痼疾診視無靈生爲刲股和藥以進其疾旋愈三塘施姓聞其孝以女歸焉施氏亦克盡孝道以成夫志一生每晨夕至榻前灑掃寢室聞父母安則喜稍有不豫旁皇無措　一生弟春昉幼明敏制藝外兼工詩賦試輙前茅未幾疾故於館母哭之慟生常舉可喜可愕之事述母前以解之　一生母七旬患發背竭力延醫調治煎藥敷藥不假他人之手其患旋愈越二年又患生冶療如初一鄉里聞有爭競者生必出爲排解令兩造悅服不致涉訟公庭　一生印勸孝文四方傳送遇有不識字者口講指畫不憚其勞　一塲境育嬰敦善兩堂生雖未董理其事遇有善舉無不玉成一生當炎暑之時設茶以待行人俾免煩渴之苦　一生遇邁嫠無依　黌困死亡無衣棺者生必爲之倡議設法以憫恤之　一生見義塚棺骸暴露輙興工修理凡遇親友及流寓無後者清明節必祭埽焉　一兵燹後鹽務疲敝垣主羅姓幾撤業閉門生爲往揚牽引副客有復舊之期不數年解商窮紓灶困有裨於地方者不少　一三塘明道書院荒廢巳久生請示捐修設立程明道夫子位彬彬然有志文教焉　一生率幼子小昉遊姑蘇謁范文正公祠繼觀七十二峯太湖勝景盡入目中忽風波大作幾至覆舟生焚香祝天以冀神佑俄見燈火數星孤山如有人召呼生舍舟登山僅有禹王廟則神靈呵護可知矣生歸畫有履險圖　一生壯游楚水有少年喜事之徒誘生桑中生以正言規勸將戒淫文反覆示諭其人遂止　一生生四女厥後連舉五子長次三子各生理四子五子皆讀書人咸以爲孝所感云　一廟宇傾圮生乃首倡勸修籌畫事宜方外咸賴焉　欽命國子監祭酒江蘇提督學政王批准給至性純誠四字示奬 
[本館接奉電音]  
　　昨日上午十點鐘越五十分駐京訪事友人飛電傳來本月初五日　上諭一道敬謹譯登○十月初五日奉　上諭本日御史王會英陳奏事件摺内　東陵字樣未經抬寫非尋常疎忽可比王會英着交部嚴加議處欽此 
[藥局被焚電信]  
　　昨日接到厦門訪事人發來電信云初五日未正一刻厦門港火藥局因晒藥被焚延燒民房及震倒房屋約有數百家巡檢廳署均巳倒毁兵民死傷者約有數百人至戍時而火始息是眞不測之災矣其詳俟接續信再行登報 
[剿辦土匪]  
　　奉天一省荒地多而居人少加以山嶺叢雜徧地蒿萊失失業莠民伏處其中遂起而揭竿爲盜前聞海龍地方有人倡亂聚黨至六七千人官兵往剿未能得手兹又續聞倡亂之處離海龍尙有三四百里其黨聚散不常頭目衆多亦非一起其中多敢死之人九月初八日駐紥陪都之常勝管與之開仗官兵死亡三百數十名奪去來福槍三四百桿及火藥洋砲等敗耗旣傳凶燄愈熾於是左冠亨軍門率所部營勇前去以期滅此小醜聞亂黨所聚之處四面皆山其中平原沃壤有糧可資有險可守官軍到彼必須步步進逼審愼以圖庶有掃穴擒渠之一日也此係營口信所述 
[籌銀放賑]  
　　河南鄭州河决奉　旨截留江北江蘇河運米石放賑以濟豫　江三省災民現在漕米尙未開辦若俟開征運解勢有不及蘇撫崧中丞因擬子蘇藩司糧道兩庫湊銀八萬兩先行解豫江藩司糧道兩庫湊銀六葛兩先行解皖至江省則俟稍緩再行補解更擬以本屆江北河運曁蘇松等屬應撥運米二十萬石左右函商曾制軍一律改爲折色以四成撥河南皖江各撥三成旣可使米不出境以充本境民食而裨益災民尤非淺鮮誠一舉而兩得也巳飭蘇藩司糧道查照成案撥米十萬餘担改收折色停辦秈米將折色銀兩交道轉解刻下先由道庫籌墊銀八萬兩解辦鞘篐委員起解嗣後司道兩庫通融籌墊一面由道核明各屬應征米數攤派折色解道歸墊各牧令如果首先籌 
 
 

Page 2

 
 
墊俟事竣准予奬勵倘有貽誤照例究辦於此見大憲之爲　國爲民權衡緩急此中固煞費苦心也 
[蕪湖火警]  
　　初一日午後二點鐘蕪湖北門外雙土地廟旁某姓鐵匠店因遺火燃及蘆壁致兆焚如亢早巳久諸物燥烈一遇火燄遂如拉朽摧枯勢不能遏火分兩路延燒幸四面近水各龍取水甚易得以竭力澆灌然巳焚至兩點鐘之久燬去房屋三十餘幢矣是日西北風大作火勢猛迅被災之户物件多未搶出聞有孫姓家新遭母喪停柩在堂火烈時雇人從火燄中將棺搶出而棺木巳經焦灼事後但聞火塲中一片哭聲眞欲使鐵人涙下也 
[封店拘人]  
　　有某西人至蕪湖多年素行不端常串同華人開設售土行暗中走漏私貨今春洋藥稅厘併徵後該西人又在新關下首開設一行專售洋酒食物暗中招引華人聚賭窩娼作種種不法事旋經雙錫五觀察訪聞於九月二十九日將該行封閉並將該西人拘送英領事署管押一面訪查同夥華人某某等以便提案訊辦嗣聞該西人巳由英領事班君派捕押解於本月初二日乘北京輪船赴滬請駐滬總領事究辦矣 
[派員緝私]  
　　向來每遇考期常有不肖船户包攬客貨販運私鹽現當揚屬舉行府試之期鹺憲恐其故智復萌特發告示遍貼下河各鹽塲以及城巿通衢水陸要隘一面派委鹽捕營都司曾都戎率帶砲艇前往各處晝夜巡緝以杜繞越偷漏之弊 
[群述金陵醫院]  
　　英國某醫士於數年前託捐客戴姓者在金陵南門外與機器局相近地方租得一地創建醫院巳成議矣正在鳩工庀材相度東西遠近竪多少杆木爲準識左右隣並有持十幅蠻箋爲添修五鳳樓之助者忽官府以未接該國領事文書未能聽其自便民間亦以與異言異服者錯處恐不能相安早巳竊竊私語不覺譁之者一阻之者百適城内迤清凉山以東有兩教堂有解之者因勸其舍城外而就城内卽現在與教堂鼎峙之大醫院也該院創設以來施醫施藥不費求治者一絲半粟而於貧窶子尤矜卹備至口碑載道恨不爼豆而尸祝之醫士以院例留病者於院朝夕撫摩所居湫溢不足以安呻吟之榻乃於春間在北門橋之乾河沿租地建洋樓三幢而自移梅妻鶴子於其中是爲新院遠近聞醫士和易近人無中國醫家高不可攀之惡習不遠百里扶携其老稚而至夏間每日診至四五百號皆血肉狼籍非尋常一二七刀圭所可治因是户限幾穿而靈丹亦爲之不繼秋初醫士又在城南北各賃大厦以庇貧病交加者因幹事者不解事旣成交始告知左右隣遂至是非蜂起禀由地方官揭示禁阻且請官問房主以應得之咎房主係女流聞信早巳不知去向醫生進退維谷乃據情禀乞該國領事官之在鎭江者爲之來寍排解前月下幹英領事韓斯恩與管帶阿士輪船水師總兵海恩管帶往安輪船叅將折前副叅將包威理同莅金陵晉謁南洋大臣曾九帥諭令嗣後如有租屋等事須預先知會地方官自當按照約章保護安住又現在所租之民房兩處仍准該醫士移往居住並許爲曉諭居民各相安業毋得過爲疑慮云云翌日洋務局又禮以樽俎主客皆歡洽而散先是該兵輪上駛時江面往來船隻多不知避正過巴斗山適有漁船下網在彼引港人於江程非素諳方注目指南針不敢左右迥顧遂將漁船撞翻船上三人當時僅救起二人其一人泛泛如水中之鷗順流直下至今竟未撈著當下韓領事深加憫惻無奈驚濤駭浪未能起溺者而登之袵席或曰是當有以撫卹之亦未可知 
[京口雜錄]  
　　近日鎭江城廂内外多患時症頭眩足冷腹中絞痛凡患此者閱三四時卽巳斃命往往不及醫治何蒼蒼者不愛我民之甚耶○西城外大馬路有某婦者錫山人也向與某甲有嚙臂盟春色暗藏香巢另築意洽情投伉儷不啻也詎意甲厭故喜新又與花烟館妓女有染婦知之到處尋甲欲興問罪之師前日清晨尋至小碼頭小胖子家其時甲與小胖子尙在睡鄉作鴛鴦之交頸婦一見不覺忿火中燒先將二人裹衣搶出復返身入内扭甲與胖以性命相拚三人打在一處外人見其赤條條一絲不挂不敢上前相勸後有某嫗見之深恐釀成巨禍另備男女衣爲二人庶羞然後竭力勸開又經隣人調處令甲書立筆據永不至胖子處婦始與甲携手同歸醋娘子之醋力何其大哉○九月二十七日下午揚子江中風平浪靜有柴船一艘自上游駛下及至六濠口江面忽來狂風一陣將船捲翻幸經救生船見而馳救先將舟子撈起然後撈取柴船帶回救生會報功領賞然舟中人雖慶更生而在船之柴卽巳漂散滿江隨波逐浪而去矣繼有小划船多艘撈取散柴以圖小利是日又有鴨皮股船一艘行至八濠口相近忽然擱淺經船主喚小划船將貨物運出待潮來時方得開行風波不測行路多艱舟楫爲業者可不懼哉 
[興修古蹟]  
　　迎曦樓在袁州府城内中奉天罡神係相傅建自唐代迄今歷千數年慺高數丈匾額高丈餘寛三之相傳爲天罡神所書然亦無稽之談也樓基用磚砌成横跨大街行人必經其下近年風霜剝蝕椽柱凋零神像委諸瓦礫堆中無復金身丈大賈韻珊太守孝珍朔望行香當經其地慨然思古有志興修想百尺危樓不難舊觀頓復矣 
[人財兩失]  
　　武林土妓名宜嗔者以孤鸞寡鵠之身爲引蝶招蜂之舉雖指數芳年巳見兩圓明月而眼流媚態儘堪一度春風且有姊妹花兩枝使有尋香癖者均得結同心帶故門前車馬不致冷落有得勝壩夫頭某以勞力成家稱小康焉其子某甲席豐履厚遂忘乃父爲田舍翁謂床頭人不足暢吾意也舍家雞而戀野鶩常遨遊於章臺曲院間遂與宜嗔相識想是三生石上留有一面緣者竟視爲拱璧明珠恨未得十萬金錢贈作纒頭費故宜嗔但唱十索詞無不應命如響晨夕所需巳不可以僂指紀宜嗔迺出院中人全副本領拘孿而玩弄之謂風塵茵溷中非爾我久居地果相愛請以百金委我母拔我於火坑俾鶯出舊巢燕成新壘則我當委身事爾甲聞言喜出望外急歸家向母詭言囤一大便宜貨將來可得倍利有番佛二百尊足矣母固掌家中筦鑰者惑其言如數畀之甲携洋至宜嗔處謂之曰以半畀爾母以半謀新居但我素居城外城中人地生疎租屋置器任爾好爲之但勿過費須爲久遠計也宜嗔收洋囑甲且歸家待我三日我部署己定子來卽可入安樂窩爲雨爲雲任爾朝朝暮暮然爾有何德能克享受此現成豓福也甲但唯唯詎歸家後其父己訪得子所作事并悉向母誑洋事怒甚閉甲於斗室中飲食均由窗隙遞進甲至此幾如鳥處籠中魚游釜底至第五日哀求其母曰容我去半日當將洋取回稍贖罪愆母與堅約再三始放甲出遺兩人同之去甲至故處則門巷依然而人面巳杳訪諸鄰人絶無知者因深悔愆期誤事皆己之咎於宜嗔乎何尤遂怏怏而返此豈甲之愆期誤事耶抑係宜嗔之得財逃遁耶在明眼人必能辨之總之孽海茫茫豈有涯涘一經陷溺其中未有不爲所累者矣 
[蕪垣官塲紀事]  
　　蕪湖於初一日舉辦冬防文員爲沈榕青别駕武弁爲曾盛亭都戎○洋務委員文勳臣直刺奉檄署廣德州事亟須赴任所遺洋務差經雙錫五觀察札委錢孟超明府兼理○本任涇縣沈解甫明府鑑近接家報知太夫人在紹興原籍仙遊立卽禀報上憲回籍守制於前日啓行 
[太倉州屬新進全案]  
　　太倉州進二十名　陸曾業楊元熙凌溯瑜鄭學海陸席珍仲槐顧鑑瑩虞憩棠陸炳章楊欽鎭李鴻來楊瑞鵬沈嘉治季福同楊維褀何起元夏恒德俞麔祥陳猷胡經湛○鎭洋縣十四名　聞錫褀錢溯曦李昌燕黄鍾英陸家克王彬文李欽烈胡保曾顧聘璜許馨德徐輔隆黄國楨王乃昌陸慶銓○嘉定縣十八名　朱錫圭章銘敬朱上徵張貴馨鮑泉逹黄世燾秦曾源張貴鍾張啓泰章圭瑑童式魁黄長慶姚文藻秦曾蔚朱衡鏡錢毓來殷善慶洪瞻雲○寳山縣十五名　林士榖印藻芳凌鳳池陳觀光徐致中朱芬詠秦頌勳車鼎勳陸應康孫啓柏朱佩蘭朱爾傑楊臣楙朱芬韶宋家榮○崇明縣三十二名　施鏡容沈洪濱施榖詒時序培樊藻馨沈璽施承謨施經墉倪葆眞朱 
 
 

Page 3

 
 
國蘭黄錫疇王庭桂徐欽安郭鴻昌徐浩王家珩徐鳳標沈國祥劉鴻夀龔其恪范鼎周福謙楊式楷楊鎔成沈雲錦李鳳翥陸夀康沙成銘陸寳鰲張鈞培沈濬清蔡殿魁 
[滬北火警]  
　　北坭城橋東有西洋人之住房一所昨晚八點三刻鐘時突然起火當經捕房鳴鐘告警英法美三界各洋龍紛馳往救取自來水澆灌得卽息滅及捕房與絲業會館之藥龍馳到祝融氏早巳返駕矣其火聞由廚房而起焚毁房屋若干容俟續錄 
[送藥屆期]  
　　美國佛羅斯醫生定子禮拜一二三等日分送貢邦藥水巳列前報現己屆期有欲得靈藥者可至寳善街復新園對門晉隆藥房携取每人各贈一瓶聞此藥水於前五年曾經分贈此次踵而行之亦好行其德之一端也 
[錢業會議]  
　　買賣空盤久千例禁無如點夥奸商不顧禁令但知射利任意把持作一網打盡之計上月間本埠洋拆驟漲巿上人心惶惶幾於爲之摇動旋經上憲訪聞密飭拿辦上禮拜六始有南北兩巿錢業董事在城内豫園會議旋經議以買賣兩項概作七錢三分劃結聞此次壠斷之人皆不能獲利惟西商銀行因有押欵得受其利耳彼點夥奸商又何苦躬冒不韙而作無益之張皇特恐積習相沿不能驟挽目下雖暫安靜不出數月難保不死灰復然則巿面之害終無巳時也 
[盗犯正法]  
　　昨日午後上海縣裴大令接奉部文飭將兇犯張阿小卽曩時戳斃姪女并縱火焚燒草房數間者梟示大令卽將該犯押赴小南門外教塲正法葉千戎帶領營兵護衛五下鐘時升砲行刑觀者人山人海大令飭將首級發浦東犯事地方示衆隨排道回衙 
[站籠續述]  
　　昨報紀上海縣裴大令將凌虐新犯之葛老窩站籠示衆云云兹聞葛於旧間則置站籠中晚間敢入待質公所盖於禁暴之中仍庽體卹之意也 
[關提養媳]  
　　夏松亭在上海縣控孫關增誘賣養媳孫氏一案據孫供妹在寍波裴大令遂飭差帶孫往寍尋覔巳列前報該差帶孫到鎭海果在鄉間尋見孫氏巳配與該處鄉人王某爲妻未得領回該差於日前帶孫回申禀覆大令後將孫研詰究由何人領往孫供認轉輾託人領至鎭海大令飭將孫發待質所候移文鎭海縣提該氏到案訊辦 
[事關倫紀]  
　　前日有梅家巷鄉人陳小狗投縣喊稱寡媳張氏二十三歲昨日突被姪孫阿煥强搶成親滅倫害理叩求提究裴大令飭候訊供核辦 
[解歸原縣]  
　　昨報列串同賣妹一節巳由蔡太守晚堂鞫訊林小妹及堂兄王根福王之友人張福林各執前詞陳陸氏供王將其妹林小妹寄住我處一宵及次日午刻領到我相識之妓院吃飯並無圖賣情事王根福稱妹言被該氏領去圖賣我卽與該氏吵閙林小妹稱兄聞該氏欲賣我卽與該氏爭論今來滬上寔受該氏之愚將來回蘇必不于休太守謂該氏領林小妹至妓院非欲賣而何隨喝掌頰四十下除張福林開釋外其餘各人分别押候解歸蘇州辦理 
[拉客被拘]  
　　捕房中因野雞妓女每於深夜在街頭拉客遂派暗捕在路梭巡如有所見卽拘送公堂意非不美法非不良也妓女李素卿者業巳從良在祥春里對門賃屋而居因其夫不能養赡遂作半開門生涯舊時狹客仍與往來露春色於墻頭藏餘香於被底温柔手叚不改當年又遣其傭婦張李氏在門前拉客前夜適被暗捕所見立卽拘至捕房轉送英公廨蔡太守飭發官媒定於今晨訊辦街中之巡察時嚴堂上之雷霆不測强拖硬拉之風今後庶可稍息耶 
[留養病人]  
　　三道頭印捕見有患病臥路之湖南人何長升年二十四歲因卽雇車舁至捕房轉解英公堂蔡太守飭送棲流公所留養再行安挿 
[法捕房瑣紀]  
　　八仙橋捕房巡街捕於前日傍晚見一小兒失路啼哭當卽帶去轉解大捕房昨晨經備捕頭研詰兒稱陳姓家住寍波父親尚在母巳去世我被撑輪船之某甲帶到上海以致失路備捕頭著暫爲收養俟解案發落○前晚新街某花烟館鴇婦扭送某甲至捕房據稱甲來吸烟後忽言失去衣服吵閙異常爲此扭送昨晨又據鴇婦稱昨日有名小和尙者巳將衣送到備捕頭著將某甲暫押候訊○法捕房三道頭西捕頭於前日傍晚時在途巡缉至新關河相近被人辱罵因將其人送捕管押 
[更止]  
　　前報列泰來洋東被西崽簡阿富竊去時辰表二隻云云兹悉寔非泰來洋行之事合亟更正 
[勸捐寒衣啓]  
　　蓋聞凍先於餒剝膚更甚於枯腸飢繼以寒枵腹尤傷夫見肘查本年鄭州河决民不聊生聖朝有不使一夫失所之德政下民多聞風感動拯救之義行在災民糊口之炊或無庸慮其有缺然向來皆亟亟籌食以解飢厄因未暇計及其他而斯際速速籌衣以禦嚴寒似不能不詳其要想災民四壁空存三冬更苦敝子致慨改作未能悵無百結以衛身安得一絲以續命五夜之風霜難禁萬家之號泣堪悲雖餓殍可以倖無而僵屍不免時有每見仁人痛定思痛臨時揮金以購衣無如災區買無可買有同緣木而求魚幾成缺陷之天類歸枉死之地關懷同志慘目傷心廻憶早年三晉實得棉衣之助較豫省全活者多近歲各省續有棉衣之施使齊地再生者衆現在山東直隷河南准援從前直隷山西等省成案辦理按照棉衣之寔數　奏請奬叙之等差所有一切章程均照從前成案請奬而江南籌辦撫恤災民等事亦可援照辦理况近年偶有偏災東南各省施衣不遺餘力無須出示以招徠不在抑勒而派寫所冀仁人善士體　朝廷保赤之心補天地生成之憾特刷刊本爲民請命凡捐一件棉衣卽可救一人之命冀集腋以成裘合衆擎而舉鼎挽回造化存活殘遺七級浮圖拭目俟之謹序　再各省有樂輸之衣在上海者交絲業曾館在鎭江者交招商局在漢口者交從仁善堂在長沙者交選鋒營在揚州者交湖南會館在江西省者交督銷局由各省代爲禀請轉解河南安徽災區隨勸隨交爲叩籌賑局救灾局公啓 
[上海陳家木橋電報總局内豫賑處事略]  
　　台灣邵小村方伯來電省帥允助萬金上海道署徐君子靜交到蘇撫憲發欵一萬項下李吳氏五千兩之補平銀三百七十七兩五錢各營一千五百兩之補平八十一兩一錢一分四厘洋務局委員徐君蘭齋倡捐房租洋五十元廣東電局沈君小園第一批找銀八百兩汕頭電局廖君紫珊允墊三百元崑山崇善堂來四批常熟凝善堂來四五批杭州同善堂來一批蘇州救生局來二批泰興何君月樵來二批均巳收到敝處正因初四日接到嚴佑翁急電有二十四至汴灾區十五縣最重者五六縣先辦中牟尉氏帶欵萬不敷用轉瞬冰凍不能查放擬借用三四萬金赶速查給等語張廉翁一路雖未接到來信情形亦必相同擬卽赶湊巨欵起解窘於一無所有蒙此厚施不勝欣幸尙求海内仁人早賜濟助相與有成切禱切禱 
[身後喪費預充豫賑]  
　　光隂乃百代之過客忽忽悠悠一轉瞬而漸臻老境矣迺有寓挽回之術冀康健之增如善士桐溪逹叟爲能見其大焉尋繹惠函聆悉照服良方頭暈不發精神較好惟覺痰阻氣塞喉間作梗略參醫方亦未見效因思老年久病以痰症而兼虧症竟須攻補兼用殊覺人力難施只得囑禱神前求再賜靈方倘不可救卽求籖句指示歸路同深寅感絶無怨尤前曾許以喪費洋三百元助賑現在病愈無期而聞豫災孔迫諸君子勸賑方殷特先俯繳銀三百元囑轉解拯濟病愈則藉延陽夀不愈則藉資冥福收條但寫桐溪逹叟無庸書姓名等語 
 
 

Page 4

 
 
竊思善士捐身後之資自問何須汲汲拯目前之厄相推亦賴多多洵屬逹觀實爲罕覯樂天知命是於助賑中别開生面苦心孤詣奚敢湮没不彰焉上海北巿絲業會館籌賑公所愚弟少欽施善昌謹誌十月初四日 
[浙省撫轅抄]  
　　九月念六日新授貴州臬司粮道廖差人禀安謝步候補府景方昇會辦津局礽杰總辦滬局黄祖經總辦津通局萬福康會辦津通局俱禀知奉粮道委海運各局差叩謝○念七日候補縣錢寺霖禀辭赴海鹽平湖按畝擠查造具都莊户各畝分曁應蠲銀米科則細冊差並銷勘荒卽用縣金鴻霄禀知藩司委復催秀水欠解宫俸叩辭大挑縣楊炳灼禀辭赴鎭海催提鄧令桐鄉任内欠欵差○廿八日卽用縣查蔭元禀臬司委辦遷善公所差禀見大挑縣江繼曾禀知杭府委勘錢富餘三縣災歉差布庫大使葉祖巽禀見叩辭解黄絲并京餉赴都典史周錫庚由騐看來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[仿塔捐勸募豫賑]  
　　敬啓者頃閱申滬報章悉河决鄭州豫省籌賑孔亟集賢等極欲勉竭綿薄而車薪杯水欲救無從爰集同人擬仿襄年東省塔捐之法謹編豫字號十册敬爲勸募每册以英洋五十元爲度自三角起捐至十元合頂或係分募或係獨捐敬求諸大善士俯念豫省沈災實屬耳不忍聞目不忍覩古人云救人一命勝造七級浮屠册到之時卽祈慨賜捐助輾轉玉成書就一册卽將一册並洋迅速寄回蕪湖天成祥布號轉寄滬上籌賑公所務於十月以内陸續交齊以便赶解災區俾霑實惠如有蝕冐神明殛之想諸君子好善同情恫瘝在抱自無不　慨樂輸也是爲啓寓鳩江同人凌集賢朱毓楨朱唐成番希祖同頓首 
[助賑彚登]  
　潘鳳洲孝廉交來山左陳友三觀察捐助山東賑洋一百元嶧南心願人續助豫賑洋四十元葭洲書屋續助豫賑洋一百元方君義章爲子祖繩求病速愈續助豫賑洋一百元錢君硯觀察前曾捐賑今又蒙代募廣記仁記兩户洋二百元由惠泰莊交來耶穌敎史君子嘉共募蘇州上海南翔等處中西教師教士及教習學生諸善士洋一百十五元八角以上兩起皆指捐豫賑恒興洋貨號交來東山退省氏捐直東賑洋二百元杭省恒豐順寄來孫永春善土求子助河南賑洋一百元諸君子勸籌有道施濟靡窮無畛域之區分無越秦之膜視拯鴻嗷於中澤善與人同祝鶴紀於遐齡嘏由天錫除將來欵分解災區並登報外謹代災黎專鳴感謝　上海三馬路與昌恊賑公所竹坪陳煦元謹誌 
[嶺南樂花樓花榜]  
　　一甲三名　第一名亞標　裊裊歌聲水下灘清琴一曲賞音難好拈斑管離人坐似寫相思寄所歡　第二名帶娣　眉似春山眼似星美人間立自亭亭向人不肯多言說欲笑還休倚畫屏　第三名細嬌　女兒情性慣含羞不是相思不是愁提到此中佳妙處被人一說低頭　二甲七名　阿仿　阿玲　桂銀　阿蘇　早紅　帶妹　阿玉納蘭第二評定 
[敬祝一齋舅父大人七旬雙夀用青藜閣詩韻卽呈霧裏看花客大吟壇教正]  
　　古稀增齒德金母木公侔義粟齊東助仁漿直北流鳩形沾子惠燕翼裕孫謀滿挿延齡菊枝還當酒籌姪外甥凌鳳曾伸和拜稿 
[寄懷江筱濤太史京邸]  
　　天涯何幸訂三生彩筆江郎倍有情千古奇才歸跌宕六橋旅夢記分明　僕與太史在杭州相遇早夕談心頗稱莫逆客中小則偏留戀江上重逢未送迎去年君到申江僅在同芳一叙未送爲歉　何日風塵同話舊西窗剪燭數鷗盟　梁溪闕念橋稿於文賢閣 
[上海三馬路與昌恊賑公所陳竹坪經收山東直隷河南賑捐九月十三日第八百另四次清單]  
　　慈航普濟册通州康發祥典戴楚材善士經募康發祥儉餘氏洋六十四戴楚材洋十六元程笑山洋四圓梁謹臣洋二元程驥中汪致中戴鵬里孫紹庭許天序洪繼卿戴繩卿周文衡李宜齋鄭兆昌吳冬竹十一臣各洋一元吳連九戴瀚南吳發著卿四户各錢八百文程聘梅孫雙發鄭連德吳永齡湊數氏寗佑勤潘榮昌汪長庚江百春九户各錢四百文許大衢錢二百文以上念九户共來洋一百元由本埠元生糖行交來○又冊青鹽公棧洋三元銅洋一元○又俯江西三湖王德罄堂王集賢堂二户合洋二元○又册邵伯洽源號孫新甫先生募來王在明洋一元孫恆義錢一千二百五十文李萬春田夀氏無名氏張殿元全占春六户各錢五百文臧六房錢四百文劉德文源和陸裕豐陳高德長生無名氏顧春和六户各錢三百陳忠道啓明月卿慶安高禮聽記張連成卡少平陸五爺九户各錢二百侯公和一百五十泰記施大興張慶和劉元興陸科喜劉洪建俞蔚文　户各錢一百以上三十二户合洋十元○又册南匯城隱散人胡洋一元又救災單南匯城隱散人胡洋一元以上二册共洋二元○靈册德字第六百十一號江西同人信號交來三意氏求保清吉朱循禮堂朱雲生救病愈人四　合四元○得來洋十元甬江符銘拾得助包金圈一只嵌小糙珠一粒○零收河南賑○慈航晋濟冊元芳洋行交來歐陽可賢陸愿誠徐慧記三　各洋五元何鐵珊馮睛圃各洋二元以上五户共香港洋十五元爛班洋六元○又冊上欲氏洋一元又免災單上谷氏洋一元以上二冊共洋二元○慈航普濟冊惠泰交來潑記洋五元又祥字冊高記張口善尉記三户各洋一元又銘恩冊惟慶安兩洋六元慈安宗戚泰洋四元平安氏洋二元無名氏洋一元無名氏錢四百四十文古潤王又馬昆陵何廣陵閔何属王李王九户各錢四百文以上三冊共合洋念五元○杭城府前四條菴寄來隱名氏求嗣人洋念元溧陽寳泰典吳捷洋一元天津人求家中安洋一元○祥字冊古吳緣萼舘主洋三角○蘇州顔子賡先生寄來桶捐内散英洋五元又銅洋三元又盧對洋一個又錢二千一百八十二文又籌錢一千二百文勤儉氏洋一元一角以上共洋八元一角虚對一個銅洋三元錢二百念二文以上共收河南賑洋七十八元内香港洋十五元爛班洋六元虚對洋一個小洋四角銅洋三元錢二百廿二○○本日共收英洋二百零九元虚對洋一個銅洋四元小洋四角錢二百念二文包金圈嵌小珠一粒計一只合醫証明 
 
 
 

Page 12

 
 
   
 
