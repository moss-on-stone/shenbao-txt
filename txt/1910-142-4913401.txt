# 1910 - 142 - 4913401

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
交旨 
[四月十六日軍機大臣欽奉]  
論旨肅親王善耆母庸在梁格莊值玫欽此又奉 
論旨會議政務處奏議覆陳昭常奏酌易吉省添設民官各缺並請添設雙陽德惠兩縣一摺著依議欽此 
四月十七日軍機大臣欽奉 
論旨資政院奏各省諮議局互選該院議員一律選定開單呈覽一摺知道了欽此 
又奉 
論旨陸軍部奏前督辦北洋陸軍各學堂學務段祺瑞請如何獎勵等語副都統段祺瑞着賞給頭口頂戴欽此 
四月十六日交學部此次廷試游學畢業生閱卷大臣 
派出陸潤庠于式枚李家駒朱益藩襄校官 
派出李方陳榥曾彞進路孝植欽此此交 
代論 
[袁樹勛奏中央集權宜先有責任政府及監察機關摺]  
　　奏爲時局艱危。敬抒管見。恭摺仰祈聖鑒事。竊臣自牧令起家。蒙先朝知遇之隆。擢任監司。洊膺疆寄。其間就躬所親歷。内政外交諸大端常以能 
見諸實行。不遠於情事。爲趨向之鵠。自奉憲政籌備之詔兩年以來核實 
進行。事之應辦而無待遲回者。則計日程功。而如恐不及事雖應辦而不 
無窒礙者。則時有獻替。而未敢少阿。凡應興應革各事宜節經先後臚陳 
聖明在上。或曲予優容。或勅交部議。誠如諭旨。内相維庶政皆然薄海 
臣民。同深欽仰。顧臣有不能已於言者。則最新之學説所謂中央集權是 
也。夫中央者對四方而言也。中央無權。則四方何所附麗。集之誠是也。然四方無權。中央亦將孤立。則集之亦必有道矣。稽之古訓。所謂四方風動之休。所謂推之四海而準。動則必有發生之機。準則必有比差之率。其注重中央明矣。三代以上。封建諸侯。流弊至周。判爲十二合爲七國。天子拱手於上。幾若贅旒。爲中央最無權之時代。秦廢封建裂都會而爲郡邑廢侯衛而爲守宰。自漢以後。相沿未改。雖其間設官分職代有不同。唐臣柳宗元謂有叛國而無叛。郡有叛將而無叛州在閉關時代。中央集權之明效蓋如此也。今者時殊勢異。郡邑之制。固未少改。卽中央之權。亦未少替以近事論。中興諸臣。身握彊符。一切兵權財權。雖力任籌畫之勞。支配之責。而盈虚酌劑亦無事不受成於朝廷。用能内外一心。光著盛業。蓋權者積量之物。物不可以畸輕畸重也。故權焉以平之。是集其權而非集其所權之物也。以權任諸中央。以所權之物布護於四方。無輕重不齊之患。百姓足君孰與不足。而於是天下太平矣。或者曰今寰球大通。非曩時閉關之比故一切政策當集於中央。非空言集權所能救濟是說也臣尤疑之。各國造邦制度不同。其地理習慣亦逈異。歐美疆十。號稱富强者。其幅𢄙。 
 
 
 

Page 4

 
 
 ]HH [ 
率視吾國二三行省。而吾國以二十二行省之大。其間山川阻塞。未盡交通者。十而六七。督撫坐鎭一省。任事以後。非積久歲月尚不能周知情僞而中央以最遠之視察。欲懸斷於數千里之外。平時又未詳審調查。如各國社會。皆爲政府盡力。偶遣員出外　察。少僅兼旬。多或數月。非道聽即臆斷。而自以爲得之矣。且各國之中央集權也。則尚有最要之政策焉。曰政府負責任。惟政府能負責任。故一切籌畫支配。皆在政府。酌盈劑虚。亦在政府。而吾國則不然。歷年國家關係行政經費。如海陸軍各項。無一非責之各省督撫。又地方偏災或意外損失並九年籌備種種新政各經費無一非責之督撫。是中央集權。而四方負責任也。天下事安有權不之屬而能負責任者乎。僕夫失轡。則馬且奔踶而立蹶矣。且臣尤有進者。各國政府負責任。而其事又與議院相維繫。議院者所以監察政府。而使政府負完全之責任者也。蓋君天下者莫患乎肆亡等之欲。如秦皇廢封建。置郡縣。其制則公。其心則私。故二世即不能振。尚書所載民視民聽。周禮詢於國危國遷在昔聖君。亦以人民監察。爲鞏固其責任之必要。非自剥其權。實亦稍寛其責也。議院未立。則政府負無限之責任。而無所監察。揆時度勢。且又不可。况不負責任哉。（未完） 
專電 
[電一（北京）]  
　　度支部奏漢口廣東四川雲南銀圓廠留作分廠其餘一概停辦所留各廠現亦停鑄俟模到再鑄 
[電一（北京）]  
　　寄諭江鄂兩督西藏迫近强鄰外交緊要内訌迭告不可不多備餉械接聯豫等電僅川省解到鎗彈不敷撥用藏地僻遠有事驟難接濟着速撥鎗砲子彈等赴藏 
[電三（北京）]  
　　某御史奏時事艱難老成凋謝况值預備憲政需才孔亟大臣實係衰病准其告退若藉詞乞休應請勒令銷假并以規避論 
[電四（北京）]  
　　各省諮議局互選資政院議員名單進呈後攝政王諭倫總裁着各議員和衷協議勿成私見致負朝廷實行憲政之意 
[電五（東京）]  
東京萬世橋畔已故海軍中左廣瀨之銅像於陽歷五月十九日二開幕到者甚衆惟因天雨一切餘興未克舉行 
[電六（東京）]  
　　日本陸軍大臣寺内兼任韓國統監山縣伊三郎（曾任遞信大臣）任副統監於陽歷五月三十日在宫中舉行親任式 
緊要新聞一 
[度支部籌擬舊銀銅各幣收回辦法北京]  
度支部奏竊維推行幣制事極繁難而尤莫難於處置舊幣中國圜法紊亂匪伊朝夕銀圓一項自光緒十六年開鑄至三十四年止各省局廠報告鑄數大銀圓約共四十餘兆小銀圓約共一千四百餘兆爲數甚鉅今欲收回改鑄以色耗收換轉運提鍊利息五者所費約計虧耗需銀二千萬圓當此庫儲支絀籌措維艱故論者有擬壓抑舊圓使與生銀等價而後收回改鑄者照此辦法官家所耗較少而民間受虧則鉅尚非兩全之策擬請於新幣發行省分所有舊鑄大小銀圓暫准照巿價行用一面卽照巿價逐漸收回改鑄新幣約計該處新幣發行之數足敷應用即豫定以某年月日爲限舊時銀圓爲該處不合法律之幣停止通用祇准照内含實值兌換國幣如此則巿面之流行以漸而减少價值之變動以漸而低廉收回改鑄民間亦不致過損此籌擬舊銀圓大概之辦法也至銅圓一項開鑄以來鑄數值銀约在一百兆以上加以私鑄之來源不絶鈔票之濫發尤多物價奇昻官民交困當此改革幣制旣不可遽禁其行用復不可長任其流通再四籌維殊無善策今之論者約有二說一則盡收舊銅圓換鑄新幣一則補救舊銅圓使成十進由前之說利在壓低其價而改鑄之費始有所取償由後之說利在提高其價而法定之值始可以仰企二者皆有抑揚幣值擾動巿情之患臣等酌度情形折衷二說新幣發行伊始舊銅圓姑准民間照巿價行用惟用數無限則錢盤習慣終末由除勢將阻礙新幣是非分年酌定限制不可應請於新幣發行省分田督撫出示以某月日爲新幣發行日期即從是日起算第一年銅圓用數每次以值銀幣三圓爲率第二年銅圓漸少限制自當稍嚴每次用數以值銀幣一圓爲率用數旣限則社會之需要必少一面卽由臣部隨時設法收回勘以數成改鑄二分及五釐銅輔幣並選其當十文之精者數成暫行作爲一分輔幣隨同新幣以法價運銷内地如此行之二三年改鑄運銷爲數當已不少其所留遺巿面者不過十之二三届時或宣布作爲輔幣或明示禁用期限之處應由臣部察體巿情斟酌辦理此籌擬舊銅圓大概之辦法也綜而言之内地之銀圓有限外來之銀圓無窮故收換之功尤以防浸灌爲急務官鑄之銅圓雖停私鑄之銅圓難禁故挽救之策尤以緝僞造爲要圖浸灌不防將吸收終無止日僞造不緝將充斥末由稍衰貽害於幣制前途何堪設想此則臣等所當與各部院各疆臣協力同 
 
 

Page 5

 
 
 ]HH [ 
心以共圖匡救者也如蒙俞允即由臣部行知京外各衙門一體欽遵辦理除銅圓銀角等票有礙輔幣應遵限制通用銀錢票暫行章程辦理並制錢及他項錢文由臣部體察各地情形隨時妥籌辦法再上年翰林院侍講學士周爰諏奏銅圓流弊日滋宜化畛域以利民用杜外私以保國權一摺奉旨交臣部會同外務部具奏現在此項辦法已經厘定母庸再行議覆合併聲明 
按度支部奏定新幣制摺。已錄昨報其則例淸單錄今日本報第二張要件欄 
[幣制同盟之發議北京]  
　　度支部各堂以幣制旣有劃一辦法而各國賠欵以銀易磅虧損實鉅擬於各國中擇一對於中國最敦睦誼者與之結幣制同盟之約以免暗虧蓋各國以金磅所易之現銀皆席捲而去遲之數年必令全國現銀罄盡巿面必生恐慌之象幣制同盟之約如行庶可以杜絶此患刻正籌議着手辦法 
[齊侍御奏參俄日交涉之失敗北京]  
　　齊侍御忠甲昨日呈遞封奏一件其内容係指陳中國對待俄日交涉之失敗聞齊侍御籍隷奉天摺中所指各節如鴨綠江森林木溪湖煤礦松花江航約哈爾濱庶務會各問題均歸失敗損失利權莫此爲甚請飭外務部東三省督撫力顧大局以保主權 
[外交上將發現之問題北京]  
　　渤海灣漁業問題政府現與日人交涉已有頭緒惟此項交涉又恐别生枝節非僅關於中日之漁業已也蓋因政府現認定渤海灣爲中國完全領海决不能承認爲公海各國之意以若認渤海灣全部爲中國領海則將來各國之軍艦商船均不能在渤海灣自由行動是以此事將來尚恐釀成種種交涉也 
[德國對華鐵路策北京]  
　　京師某報載東京消息云德國對於我國河南鐵路及山東省鐵路敷設權放棄與否之問題自去年三月十七日中德兩國交換意見以來至今尚未决定當時德國意見謂中國若使由濟南府連絡正太鐵路且使由河南洛漳線連絡沂州更使連絡膠濟線則可放棄前述之二線然中國對於各連絡線尚未能協同一致中國所主張者欲由沂州經濰縣連絡芝罘線德國所主張者欲以高密爲連絡點而德國若放棄旣得之敷設權須望連絡河南及陜西直隷之二方面以便集中於膠州且對於由開封海州線對抗上之高密連絡點在德國尤爲重要故德國現尚固執强硬之態度一如沿線三十中里内之礦山採握權德國絶對的不肯讓步云 
[今日之科名佳話]  
　　去年考生爲今年考官從前甲榜部曹非積十餘年資格補實缺後不准考差所以示限制也此次禮部舉行考試舉貢咨取襄校人員銜名不限出身資格任願者自行開送是以此次開單有候補中書李景龢一名係去年舉人考職方授官者今竟得充襄校去年考生今年考官聞者無不欣羡 
去年考官爲今年考生戊申年學部考留學生所取之最優等賞給法科進士之陳籙迭經法部外務部奏改主事實官又經法律館憲政館派充兼差固一時之闊人也去年陳高尚其志不應廷試秋間學部考試 
留學生時派陳充襄校官鑒定衡平儼然考官今春陳忽改變宗旨羡慕翰林呈請註銷主事補應廷試手提考具與一班考生馳騁於保和殿下一若忘其爲去年曾充考官也此次廷試游學畢業生頭題係水火金木土榖惟修義法政文商醫農工理各科均須先作此題方爲合格二題爲科學題各就所學之科認作一題法政科題係（泰西法律學家分英法德爲三法系日本維新初改從法繼折衷於德試别其同異而申論之）文科題未詳工科題係考究鐵路工程以何國爲最良聞此次塲規甚鬆試子二百餘人離位講話及吸食錫烟紙烟者幾過其半監視之王公熟視無覩止曰諸位吸烟切勿燒毁地毯而已 
[農部爲玻璃公司事被参北京]  
　　玻璃公司虧欠瑞生洋行欵項一案迭紀前報兹聞大理院某堂對於此案亦頗不謂然以此案旣未經法院裁判遽予蔣唐祐以監禁三十年之重罪無論其罪之當否已先侵奪法權破壞司法獨立制度意欲平反此案又聞農工商部特派魏宸在丞參上行走即爲專辦此事并聞該公司雖奉札辦而招股若干始終未報故官塲早已派員至該公司細查出入帳目 
農工商部溥尚書人頗忠厚自到任迄今部事向不作主左侍郎熙彦隨班唱諾署右侍郎溥善到任未久部事茫然此次對於班璃公司一事蔣唐祐雖劣跡多端而該部辦理實有未善刻聞某御史已專上封章彈劾該部尚侍之庸懦其内情尚未探悉 
[廷試游學生等第名單]  
　　一等八十名　梁宓　張清澤　劉瑩凙　丁瀅　高方潞　沙曾詒　魏宸組　張瓊雯　安永昌　陳緯　項驤　林大閭　盛在琨　趙鴻藻　馮國鑫　楊汝梅　夏錫祺　劉學誠　黎炳文　虞熙正　張競仁　余琛　楊禧　涂壽田　劉濬　章世菼　蹇先榘　潘承福　邱在元　程鴻書　陳籙　黄鳴盛　劉頌虞　于樹楨　吳 
瀹　陳道統　厲家福　唐有恆　張德馨　王兼善　熊懋檽　張汝翹　李讜　張慶苹　丁兆冠　周秉琨　林大同　盛在珦　劉鍾華　林志琇　馮閱模　朱學曾　王頌賢　濮登靑　郭經　顔惠慶　董玉墀　周藻祥　辛漢　朱光壽　趙曾翔　金泯 
 
 

Page 6

 
 
 ]HH [ 
　　瀾　王煥功　曾耀垣　雷休　王毓崑　曹敦錄　朱祖鋐　祁耀川　彭望恕　陳定保　崔斯哲　汪祖澤　毛邦偉　孫德泰　趙保泰　王煥文　郭玉淸　易翔　王若宜二等一百三十二名　王兆柟　王淮琛　戴彬　陸近禮　曾貞　邱心榮　劉勲麟　王庚西　張文頃　柯鴻烈　郭開文　張德滋　吳淞　馬彛德　王侖章　唐演　羅昌　沈其昌　李家桐　計萬全　涂景新　王雙岐　朱彰年　姚生范　張務本　傅振舉　邵修文　吳肅　吳逹　汪振聲　彭光祜　朱文焯　狄梁孫　凌士鈞　褚辛培　謝存　胡文第　徐煇　譚汝鼎　袁榮菼　錢漢陽　嚴維坤　袁翼　過耀根　陳培琛　高近宸　黄豫鼎　李棟　熊成章　張翅　謝健　陸龍翔　麟趾　劉德昭　吳成章　薛光鉞　金鴻翔　劉文嘉　傅廷楨　楊湘　吳經銓　何膺恆　孫蔭蘭　梁楚珩　彭應蕃　王侃　楊永貞　單毓華　吳天寵　陳光　莊　珂　傅定祥　蕭度　劉成志　董修武　陳福頤　鄭釗　王治昌　王愷憲　王泰鎔　錢家治　蕭友梅　葉衍華　汪翔　張毓驊　郝延鍾　陳天補　曹濬湘　張淸樾　廖治　湯中　何豈禮　戴汝佳　劉重熙　孟繼旦　汪郁年　趙一德　李成林　金殿勛　陳爾錫　張伯楨　胡晴崖　彭樹滋　馮世德　葛爲輔　吳榮鈵　金保康　劉懋昭　談錫恩　蔡寅　區金均　楊光湛　馬家麟　王國樑　許孝授　郭衛村　許企謙　何奇陽　區譓　吳匡時　周祚章　鍾震川　駱通　李祖虞　張文廉　康保忠　石德純　曹祖蕃　張更生　李懷亮　汪其砥　金天祿 
三等二十六名　侯毓汝　謝曉石　劉崇倫　左文炬　覃壽公　鄧堮　春梁　陳英才　廖德典　何道潍　孫潤宇　梁志和　李杭文　黄錫齡　蔡耀卿　徐夫在叙　王若儼　孫方尚　江洪杰　趙翼雲　林覲光　陳經　龔廷棟　劉彦卿　陳學釗　張靑選 
[劉河調查毁學風潮續報大倉]  
　　此次因調查户口陡起風潮實出意外求其原因不得不痛恨於鄉董地保等辦理之不善也蓋調查户口祇須將每家人口幾何年齡若干今該保等則并男女生年月日亦詳查而細錄之無知愚民遂誤信女巫邪說謂現今浙江錢塘江造橋打樁不住須將生人八字壓於橋脚方能堅固適該處鄉民有因患喉痧症病死者以爲實有其事故有十七日之暴動其波及學堂之原因緣地保妄言今年完糧每畝須加錢十文以充學堂經費故鄉民恨入骨髓必欲搗毁而後已十八日晨邑尊蒞劉踏勘被毁學堂鄉民得信後即鳴鑼聚衆約六七百人手持香一柱擁至學堂前欲與邑尊爲難邑尊見來勢不佳急從後門逸出步行至協鎭處躱避直至下午二時鄉民始各散去邑尊遂發出白話告示張貼以安衆心今日已電蘇撫請派槍船數艘以資彈壓明日邑尊擬下鄉查辦如鄉民再執迷不悟則必釀成一塲大亂矣 
字林報云劉河近有莠民與敎堂爲難該處向有七日浸禮會敎堂一所本月十七日忽有莠民數約千人聚集堂前擬拆籬而入幸經堂長逹維司君通告地方官急即蒞塲彈壓故住屋及施藥局均未被毁該處西人僅有逹君一人其夫人現因有事抵滬此次騷擾於敎會之産業固一毫未動惟聞有官立學校數所及小官寓舍數處均遭搗毁翌日復有莠民聚衆滋擾聞有太倉某官及本處之官兩員均爲所辱據最近消息地方官派往保護敎會之兵似已足資鎭攝至起亂之由則因調查人口愚民造謠故也 
[西報譯要]  
　　濤貝勒抵德初誌文匯報載二十二日倫敦電云中國陸軍大臣濤貝勒已抵柏靈德國遼帕爾持親王陸軍大員及中國使館各員均在車站迎接德國皇太子已在帕斯丹接見貝勒外務部大臣史君時亦在側德皇因手上爲毒蟲所噬腫痛不能御戎服故未召見皇太子答述獻詞謂彼信貝勒之駕臨必能增淮德華邦交旣而復由皇后在宫接見二十日柏靈電云濤貝勒使節已於今日抵此擬勾留三星期遊閱各處陸軍 
[日俄協約内容續記]  
　　南淸晨報載十六日紐约電云據華盛頓消息俄日兩國已簽定條約兩國在滿洲之利益已在此約畫定範圍其餘各問題亦均商妥該條約聞係伊籐公爵規定據東京接聖彼德堡電稱俄日兩國商訂遠東問題條约一事俄政府雖不承認實則已在討議之中該約内容尚無所知惟聞日本之提議較俄國所擬者更爲廣闊 
時評 
[其一]  
　　立一法而慮其繁重。懼其耗費。事未行而先求其變通。則其法未有。能生效力者也。今旣釐定幣制。發行新幣。則舊銅圓宜一律收回改鑄。乃度支部忽於此籌變通之策。擇舊銅。圓之精者運往内地。當作新幣。果爾則微特届時新舊雜用。紏葛紛紜。不成政體。且勢必至並其惡劣者而亦行使焉。度支部何不悉以舊幣逕作新幣。而必多此一番設局改鑄之手續乎。此其不可者一。度支部旣嚴定法償。則何不逕定滿洋用洋。滿角用角。而乃過寛其格。銀銅輔幣之行用。以五元半元爲限。則輔幣之需要必多。雖限制而仍不嚴。從前混亂之弊一時必難肅淸矣。此其不可者二 
[其二]  
　　前此徵銀解銀之議。經蘇省紳士力爭。度支部默察民情之向背而力駁。今者鹽斤之改售洋碼。蘇省紳士又起而力爭矣。且力爭者不止此諮議局議員。我知度支部必能俯念小民之困苦羣情之憤激。而收回成命。我蘇人其持瓣香以待之哉 
[其三]  
　　日人恐留學生回國後主張排日也。則倡議優待之。恐中國上下感情冷淡也。則有觀光團以聯絡之。甚矣日人之善於交際也。然而一方面極力聯絡。一方面於擴張滿洲之勢力。則極力進行。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
緊要新聞二 
[杭垣錢巿恐慌近聞]  
　　萬興莊新宫橋大街萬興錢莊與鼎記同日倒閉經手虧欠巨欵先期潜逃業經嚴札拿辦在案現聞該莊公欵以織署各項爲最多彬尚衣卸任在即迫不及待日向勸業道催追二十日經董觀察二次嚴札杭紹兩府略云查省城萬興錢店於本月初間倒閉虧負巨欵至六萬餘兩之多該店主許春釗管事楊兆增管賬信房郝長生江善卿等並於同時逃逸其爲謀吞存欵相約捲逃已可顯見此種鬼蜮斷難任其逍遙法外致貽商務前途之害前經照會杭州商務總會並分别札行勒限嚴拿在案迄今旬日未據具復究竟該府已未飭縣提案合再札催札到該府卽便催縣嚴勒限期務獲究追具報 
鼎記莊鼎記莊自閉歇以後股東墊欵迄無着落其貧者姑勿論其富者如陸慕周陸德生諸人亦以親房陸琳粟户下有欠欵爲詞不肯擔任故昨日又在該莊集議終無定局代表丁君和甫有告退之說鼎記經理潘赤文辭退商會總理一席已呈請撫院核奪兹奉批云據呈商務總會總理潘紳炳南現因理值鼎記錢莊帳務所有總理事宜一時礙難兼顧議以協理顧紳松慶暫行兼攝等情已悉仰勸業道照會總商會知照 
[揚子縣調查風潮詳記揚州]  
　　揚子縣調查户口由客臘舉行苦於經費支絀遂由自治各團公同集議擬先調查城廂僅於漕糧帶征項下挪借四十千文作爲籌辦自治公所開辦費不半月即將城廂附郭户口調查完竣此外則因經費不繼一切調查事項均未進行本邑紳董迭向陳前令磋商終苦無米爲炊難於措手公所僅有空名而已三月間吳令蒞任東北鄉各坊地保忽然挨户調查務將各户男女生年時日逐細寫淸並大肆需索每名須出錢數十文以爲紙筆之費鄉愚苦於騷擾造作浮言遂有造鐵路招生魂造洋橋取時辰之說由是人情震恐婦孺驚啼於本月十四日聚衆數百人將坊保捆送到署並索取各坊名册吳令迫於衆怒當升堂笞責各坊保千餘各坊保極口鳴寃以爲此次調查係奉縣主嚴諭坊保點名簿上均具有限期儘四月間一律調查完竣字樣其時衆情洶洶不散吳令乃招致在城紳董勸諭再三歷數時之久始各解散而去此後謠言四起人愈驚疑致去歲已經調查附郭之户口亦紛紛向各調查員索取名册十六日新城鎭聚衆數百人圍繞楊張一鄉董家聲稱如不將名册交出勢將搗毁一空調查各員咸恐累及室家異常驚懼自治前途由此必多障礙不知吳令若何辦理也 
[粤諮議局臨時會開幕紀事廣東]  
　　十五日諮議局臨時會第一次會議到會議員八十四人袁監督陳藩蔣運趙臬劉警道嚴守王令督代表王雪澄勸業巡警藩學臬各代表王委鄧潤之羅小呂等皆蒞會旁聽約千人點半鐘開議議長宣佈本日議案（一）整頓粤漢鐵路事議草本局常駐議員提議附件一大股東會陳請建議意見書二粤路股東共濟會陳請建議意見書三粤商自治會陳請建議意見書四自治研究社陳請建議意見書五總商會陳請建議意見書六八屬學會陳請建議意見書（二）粤路間題楊議員蔚彬提出宣布畢書記長朗讀第一件整頓粤漢鐵路議草旣畢莫議員伯伊登壇宣布提議理由謂粤路弊混人人曉得人人痛恨然竟莫可如何蓋路棍財雄勢固機變百出股東干涉則利用官長以壓抑股東官長干涉又利用股東以抵制官長至今日敗壞已逹極點故本局開臨時會提議整頓有可以提議之理由三一鐵路爲獨占事業與尋常營業不同二此路發起時登報布告係用全體粤人名義諮議局爲通省輿論機關有權代表（三）大小股東各團體多有陳請應爲提議有不得不提議之理由二一公司者商戰之利器商辦廣東粤漢鐵路公司爲廣東公司之巨擘若不設法維持則資本家引爲車鑒足礙實業前途之發逹二粤路歷史初向美人爭回岑前督主張抽捐作股官督商辦我粤人灑幾多熱血投幾多金錢始逹完全商辦之目的今全路未成資本將罄設非早爲改良三期股無從開收郵部必重申官督商辦之議惟是受病已深欲得整頓方法須先知弊混之狀况乃能對病發藥兹幸各股東各團體不吝敎言可望有正確之表决良好之效果匪惟股東之幸抑亦國家之福也 
[鄂吏對於諮議局議案之延宕武昌]  
　　湖北諮議周去歲議决各案呈報督院後因陳小石制軍交卸往直遂將各案束之高閣留待後任及升任湘撫楊中丞護院又以兹事體大或准或駁不敢主張經諮議局一再催促乃一概批行各主管官議復卽以所議爲劄復之手續其有與官吏不便者該主管衙門竟擱置不辦以致各議决案未蒙批示者尚多瑞制軍到任之際諮議局又具呈催辦且以前護督案未劄復各案不合館章請一律收回重行批示當蒙核准在案兹又時逾兩月雖陸續批復數件而主要者仍未蒙批復昨諮議局特再行呈催略謂三局去年創辦之初凡提議審查及討論多因倉猝未竟厥緒故議决案件僅三十有二即令儘數上邀核准施行効力亦甚淺薄重以未奉批示久覊不决者尚居四分之一本局深自愧怍現第一届會期已逾半載第二届會期轉瞬卽臨所有第一届議决各案可行與否若非及早懇求核奪則以延擱而生迂滯於本局籌備進行各事妨礙甚多也 
[馮啓鈞將窮於運動矣武昌]  
　　革道馮啓鈞於奏請參革時本有查抄之信因運動京中大老代爲緩頰得免兹諮議局忽呈請鄂督以律載凡有司官吏不得現任内置買田宅違者笞五十解任田宅入官查革道馮啓鈞盤居湖北剥公肥私所置産業甚多現雖革職仍不 
 
 

Page 11

 
 
 ]HH [ 
失爲富豪之榮兹經調查得該革道在武漢所置私産除開設厚記利記兩輪船公司漢口華勝公司外實以地皮爲大宗並查得該革道地皮淸册一本乃該革道經手賬務人所存之度册綜計所置不下一百餘萬其契尾所載之中人多係警務公所之股員均可傳案質証且該革道購買地皮肆其爪牙多方抑勒怨謗所積萬口同聲其付錢流水底簿亦查得一二擬請按照淸册悉數淸查按律充公又言現時外間傳言該革道虧空公欵過多擬以地皮押賣於外國洋行藉淸積債將來外人驟得無數土地權紏葛必多至該革道歷次挪蝕公帑四十餘萬金早經察覺必能盡數追還以重公帑此項地皮查明充公後不能作抵補虧空之用蓋充公者係不法之産業所應得之處分追補虧空爲賠償國庫損害所應得之處分兩者性質原不相同也聞瑞制軍據呈後以該革道地産多係與開缺藩司李岷琛現署藩司高凌。霨及各著名官商合資所購一經查究多有不便故頗費躊躇云 
[豫撫魯撫與民政部往來要電]  
豫撫致民政部電民政部鈞鑒據地方自治籌辦處呈稱查自治章程第十六條第三項有年納正稅或公溢捐較本地選民内納捐最多之人所納尤多者雖不備第二第三欵之資格亦得作爲選民等語所謂納捐最多是否專指所納公益捐最多者爲一圓則不備第一項第二三欵之資格者祇須所納稅捐併計在一元以上二元以下轉可適用本項條文作爲選民恐起不平之爭執應否將納捐二字作包括正稅公益捐兩項解釋　第十六條第二項居民内有素行公正衆望允孚者得以城鎭鄉議事會之議决作爲選民目下議　便尚未成立自無議决機關惟當創辦伊始正賴有素行公正衆望允孚者身任其事自治之效乃得而舉查豫省廳州縣自治籌辦事務所均設有職員會以該所辦事員及由地方士紳推舉之名譽叅議組織而成會員人數多者三四十人少亦十餘人擬即以議决之權畀之以期該會收得人任事之效是否可行統乞電示飭遵重熹文 
民政部覆豫庶電開封撫台鑒文電悉第十六條第三項所謂納捐最多係包括所納稅捐總數併計在内又第十六條第二項資格本部業經覆准吉林暫以各城鎭鄉自治籌辦公所爲此項資格議决機關貴省事同一律卽可仿照辦理民政部銑 
魯撫致憲政館民政部電憲政編查館民政部鈞鑒據山東自治籌辦處詳稱城鎭鄉地方自治章程第十一條城鎭分區細則以規約定之又民政部復署粤督電所有選舉區董等事應俟此次規約議决後按照規約所定辦理據此選舉區董自應待議事會成立後以規約定之惟查各國巿町村分設區董其區董皆由區會選舉無區會者由議事會選舉我國城鎭鄉自治章程並無區董之規定則此項區董是否應歸城鎭議事會選舉或由董事會總董遴選似應預行釐定劃一辦法否則聽之各城鎭議事會之自定規約保無不彼此參差有妨統一等情前來相應電請示遵寳琦敬 
民政部覆魯撫電濟南撫台鑒敬電悉區董淮以本鋮鎭選民由該城鎭議事會選舉以歸一律其分區及辦理區内自治事宜仍按照規約所定細則行之希卽飭遵民政部寢 
分類新聞 
政界 
[皖南調查户口暴動之風潮安慶]  
　　皖南南陵縣月初正在調查户口忙碌之時於北鄉某圖不知何處來一游方醫生王姓口稱伊從江蘇泰興一帶而來目見該處調查户口人名册一經報送到官其家卽全家死亡愚民信以爲眞咸至調查員處索回草册經調查員報縣往拿未獲以致愈傳愈廣影響全境雖官府出示曉諭調查員百端解說仍歸無效十一日下東鄉宣南接壤之西河鎭有愚民數百人轟至調查員某君家索取草册並將其家圍住聲稱如不交册定行縱火焚屋某君專人報縣適程蔭堂大令奉委赴宣城鄰封遂便道往該鎭解散聞當塲拿獲爲首數人交地保看管十二日夜上東鄉浦橋地方又有客民雷某哨領愚民數百人將調查員李開基研究所敎員潘崇基家肆行拆毁李母年已八旬聞警奔避幾乎淹斃塘内該愚民自恃人衆復閧至地保某甲家拆毁一空是夜西鄉工山坊某調查員家亦被鄉民圍住索還草册幸該調查員立將草册交出始免擾害又聞十四晩東鄉淸弋江鎭又有愚民千百人將警局圍住一面往各調查員家勒令退册一時人聲鼎沸磚石如雨幸警員臧君先期逸出未遭危險而局内器具則已打毁一空矣又是晚浦橋地方愚民餘怒未息復將敎員秦良楷葉維楨葉書靑三家一併拆毁片瓦無存又刀傷葉君左臂現受害各家均巴到縣報告並請按名捕拿自治公所以程令未回特請陰少尉陳巡官分赴各處彈壓城内亦被動搖人心惶惶調查業已暫行停辦尚未悉如何了結也 
[質問錢糧釐稅應否受銅元之批答浙江]  
　　浙省諮議局以本省徵收錢粮釐稅應否將銅元一律收受備具質問書呈請增撫批答昨奉復云呈悉當飭據藩司復稱銅元爲幣制補助品錢糧釐稅原無不收之理早經通飭有案光緒三十四年七月會同釐餉局官錢局詳復杭州商會補救銅元流弊條陳文内以厘稅房捐等項均爲洋債防餉要需久經核定洋價通省徵解一律銅元時有漲落若令搭收銅元結算至爲紏葛將見繳諸公者銅元成數必多收之民者搭收成數必少無益於民而有弊於帑蓋深慮徒爲胥吏所朦蔽而上下皆無所利係指一時一事之情形而言初無成見存於其中而局中銅元積存二十餘萬元不肯輕易發兌無非爲維持商情計現在徵收方法正擬改良州縣平餘行將改革一俟規定自當悉變舊章積弊自除等情應卽據情答復云云 
交涉 
[影戤日商索詐之餘波杭州]  
　　杭垣日商違章營業釀成釁端事後各團體羣起抗爭先令閉門停巿限期遷入商埠匝月磋商一律就範各店存貨概由商會收買六折繳現計已成交者如丸三藥房仁信堂近仁堂等貨欵約需六千餘元本可即日出屋不料此次盤貨代表人委曲求全未免多所遷就致一般商店經理之漢人百　挑剔欲壑未盈阻梗疊出如仁信堂押租早由承租袁某收去出有親筆收條而該商悍不承認硬索三次租洋百五十元向袁詰問一昧齟齬現聞房主舒紳以袁某狡儈形同謊騙仍擬將收據送縣請命押追並聞該店生財係向廣揚聲租用現將交産例名照單收回詎袁某恃有原中沈袁均扛帮節外生校强圖敲詐聲言若不如數償欵必將生財押抵爲恫喝經手人葉君亦因若輩無理取閙勢難理喻决擬呈請地方官押追以儆刁玩 
[押送使用僞幣日人赴寗近聞蕪湖]  
　　蕪關洋務局牛令昨禀蕪道云知縣遵奉憲台面諭押送無護照之日本人高莊次郎烟音吉并已獲僞造湖北官錢局紙幣四百九十張籐箱一只皮包兩個木匣一個快刀一柄赴寗送交日本領事署等因知縣於十三日黎明率同三區巡官雷靖華長警四名乘坐德和輪船於十一點鐘行抵南京旋附火車進城行至三牌樓車站前詎該日人高莊次郎乘間跳下火車意欲逃跑幸經隨帶之巡長登時拿獲改乘馬車押送至日領事署一面禀知兩江洋務 
 
 

Page 12

 
 
 ]HH [ 
局憲鄭觀察汝騤偕往領署將該日人點交當經該領事訊據供稱此項僞票用洋六十元買自上海等語查得籐箱皮包儲存前項僞票共有一萬三千張之譜該領事驗明收訖出有收條已面呈憲台備考查該日人行使僞票實於國際商界均有妨碍該領事頗道歉忱允即按約照辦該日領商由鄭觀察承借江寗模範監獄權將該日人兩名先行寄押一俟訊明確供再行照會兩江洋務局轉咨憲台查核允政當於十五日仍帶回該區巡官雷靖華　長警等乘坐鄱陽輪船回蕪銷差矣 
軍界 
[電准匪黨五十餘人投誠廣東]  
　　粤督昨據高州黄鎭等電稱去冬會禀之匪首黄亞翼即亞奕自光榔堡逃竄後經飭各營勇多方購緝現據十七營吳管帶密報該匪率黨五十餘人均願投誠以二十人隨營効力贖罪餘或充線或歸農聽候安插所有九响毛瑟槍十桿　槍三十桿連迫碼悉數呈繳由金洞挑步紳士担保等情培松等伏查該匪黄亞翼係容縣著匪紏集黨羽於信宜交界處所屢次串擾今願繳鎗投誠以盜攻盜餘匪亦可逐漸殲除惟事關重大未敢擅專理合電禀察核是否可行抑應如何辦理之處伏候電示當覆電云黄亞翼即亞奕等果眞均願投誠自未便阻其遷善之路惟狼子野心一時竊蹙苟且覊縻終難保不反側旣據繳槍四十桿由金洞挑步紳士担保必須再勒多繳槍械並認定每人担拿首要著匪若干不得挾嫌妄陷無辜如能將黨羽要匪殲除其心向順立功之後再行察酌辦理至此輩投誠亟宜會商妥籌辦法固不可使之失信亦不可不密爲防範若其認定擒獲夥黨多數應將分發各營妥爲管束責令引兵認眞搜捕務絶根株仍將商辦情形電禀察核勿稍大意爲要 
實業 
[僑商創辦商艦協會先聲杭州]  
　　華僑吳紳作鏌具禀浙撫略云作鏌經商海外埀三十年稔知僑寓各埠同胞不下千數百萬每年進出口貨物殆占世界貿易額十五分之一我國旣無軍艦保護又鮮商輪轉輸寄人籬下動輒掣肘困苦情形莫可名狀作鏌今願首先輸規銀二萬兩以爲組織商艦協會之倡當此預備立憲時代國民程度日見其高急公好義具有同心凡有輸資悉儲大淸銀行不得移作他用待有成數即繪圖訂製新式商艦至於會中一切辦事經費由作鏌一人担任不動存欵以昭大信現在南洋勸業會將次開幕海内外商民接踵而至乘此時機廣爲勸導庶使衆擎並舉積少成多將來協會發逹小足以擴張遠洋之航業大足以補助國家之海軍一舉兩得舍此莫屬誠爲目前至急之務應請憲台先行電奏俟奉旨准行再將詳細章程商訂妥洽呈候奏咨立案 
雜記 
[官界與憲政武昌]  
　　湖北同官憲政研究會係候補中人組成之團現會長何熙年直剌擬發行憲政雜誌月出三份以補講演所不及日昨條列辦法　禀鄂督核示當奉批以值此預備立憲時代發憤爲學愈不可緩該牧合紏集冋志擬刊憲政雜誌導政友之新知謀同官之公益毅力𤍽忱殊堪嘉尚所請提倡各條該牧令編輯宗旨旣以憲政爲主要凡有于籌備事宜文牘應准派人親詣憲政籌備處抄錄登載其他如各項要政應由該牧令與官報局逕行直接互換新聞較爲簡捷至郵政掛號作爲新聞紙類係爲推廣便利起見自應照准候札行漢關道移會郵政司查照辦理惟雜誌酌定價目一節過廉則有虧成本無以支持過貴又有礙推行恐難普及應由該牧令等酌中定價後再行禀請札發各屬廣爲購閱以資流通而收實效 
[留學生與印刷安慶]  
　　留學日本刷印學校畢業生李世元以中國工業刷印一項多未講求當此商戰競爭時代若不創設學校專門研究不足以挽利權而振工業現該生集資擬在皖省試創印刷學校所有一切規則均遵定章辦理兹已上禀當道核示立案 
[淸談]  
　　日本實業團紛紛來華考察矣 
實業家之考察有二。一考察其勝於已者。以爲增進殖産之資。一考察其不如巳者。以爲發逹輸産之望。 
日本於我邦。近年固儼然以先進國自居者也。固自命爲殖産之母國。而以我爲發行輸産之地者也今乃紛紛推選大實業家。以觀光於我國。殖産耶。抑輸産耶。 
我國上下。竭誠歡迎。飲宴酬酢。日夕不遑。其於優禮外人之心則至矣。雖然竊願勿徒震於觀光之虚名。而忽視其來意。斯可耳。 
[雜箸]  
[哈雷彗星說（再續）]  
　　地球與彗星之衝突此問題。每當該星出現之際屢屢惹起。然實謬甚。蓋論彗星衝突。須先考其時間。果其於一定之年内。（例如本年）爲短時間者。斷不至起衝突。反之如爲長時間。則或有衝窒之可慮也。又據盎斯脫羅彌之說則謂此衝突。二百萬年中。僅有一次。然依地質學家言。謂地球上棲息之動植物。迄今已逾一億年。若然則地球與彗星。已有五十次之衝突。今地球依然存在。可知雖衝突。亦無慮也。 
彗星之重量及要素彗星之大。當地球百萬分之一。約略計之。重量。有六千萬億噸。其核。成自隕石之羣。此等隕石。小若細砂。大至直徑數尺。數英里不等。大部分。由鐵搆成。混有五分及七分之（聶罔爾。）異於游星。並非依反射光而放光輝者。試用分光器。分析其光概由瓦斯的組成物之電光面來。其隕鐵。今雖十分詮索。尚未發見。大約因其埋没所生之坑口甚多。坑之附近。有十五噸乃至二十噸之隕石。故也。考世界十大隕石中。有七石距抗數百哩。或遠至三千哩外所發見者。其内最大者。長有十三尺。重有三十七噸卽孔曼多氏由格黎爾地方　歸寄贈於紐約之歷史博物館者也（未完） 
[探險錄]  
[西部蒙古游歷談（七）]  
　　十二畢爾噶庫驛自畢爾噶庫驛越和勒博察罕。洪俄爾察罕等處至蘇魯海驛皆由車臣汗部蒙人管掌驛務。出蘇魯海驛。曠野無際土壤帶灰色。人物寂寥。無一物之阻碍於眼界。即錫伯格戈壁是也。平原中只有圖克里烏蘇并耳。 
十三蘇魯海驛車行半日。地平線上。始見哈畢喇噶。山脈。連峰蒼蒼。限天南北。西沙巴克台山連亘札們和和鄂博山。壁積重疊。山脈盡處爲杜夫木戈壁沙漠廣袤一百俄里蕭瑟寂寞。並無住户車行轣轆。更爲寂寥矣正午望見巴彦烏拉山。逹於搜吉驛查搜吉驛屬庫倫辦事大臣管下。南進越哈拉朱　山。石塊疊疊落有奇彩。過薩木因田村恃勒斯村。哈拉卞那村遂至於賽爾烏蘇驛。時怕烈風競發。地平線上。出現團團。黑雲。霎時間閃電驚雷狂雨襲人。只見疑風捲起塵土冲天濛濛晦暝。悽慘之景。不可言狀。余等　幕在　風中翻來覆去。　保殘喘。風息雨巳。須臾天碧日光輝。煌悶氣蒸蒸。戈壁砂漠中變化倐忽。蓋此類也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要件 
[度支部奏釐定幣制酌擬則例並加註案語單]  
　　第一條大淸國幣單位定名曰圓謹案單位者整數起算之位也單位以下爲小數 
第二條國幣種類如左銀幣四種一圓五角二角五分一角鎳幣一種五分謹案此項鎳質礦産及鑄造法尚在調查暫擬緩鑄銅幣四種二分一分五釐一釐謹案一分銅幣與舊日當十銅圓容易混淆暂擬緩鑄 
第三條一圓爲主幣五角以下爲輔幣計算均以十進一圓分爲十角一角分爲十分一分分爲十釐一切兌換均按此計算 
第四條銀幣重量成色如左一圓銀幣重庫平七錢二分含純銀九成計六錢四分八釐五角銀幣重庫平三錢六分含純銀八成計二錢八分八釐二角五分銀幣重庫平一錢八分含純銀八成計一錢四分四釐一角銀幣重庫平八分六釐四毫含純銀六成五計五分六釐一毫六絲鎳幣銅幣重量成色另訂增入 
謹案本則例所稱庫平係指農工商部會同本部奏定劃一度量衡章程内稱庫平一兩合法國衡數三十七格蘭姆又千分之三百零一又本條所稱純銀係指鍊凈之純銀 
第五條主幣用數無限制銀輔幣用數每次不得過五圓之值鎳銅輔幣用數每次不得過半圓之值過此限制受者可以不收惟向大淸銀行及其分行分號代理店兌換之時不在此限謹案一切整數能以主幣授受者無論十百千萬自有主幣可用輔幣之設原所以供零星交易及找零之需故輔幣用數不得不嚴立限制但兌換與行用不同故不在限制之列所以保輔幣之價值堅小民之信用也或慮兌換無限制限行所收多係此種輔幣且不免爲僞造之媒詎知鑄造有一定限制則來兌者正自無多兌換有一定機關則僞造者尤易發覺此層自可無慮 
第六條一圓銀幣一面鑄龍紋一面鑄大淸銀幣一圓字樣五角以下銀鎳銅幣仿此謹案將來銀鎳銅各幣須另印精圖頒行各省 
第七條一圓銀幣無論何枚其重量與法定重量相比之公差不得逾庫平二釐其五角以下各種銀幣無論何枚不得逾庫平一釐各種銀幣每一千枚合計之重量與法定重量相比之公差不得逾萬分之三謹案本條第一叚定每枚分計之公差第二叚定千枚合計之公差分計宜稍寛合計宜稍嚴 
第八條各種銀幣無論何枚其成色與法定成色相比之公差不得逾千分之三謹案上條定重量之公差本條定成色之公差 
第九條一圓銀幣如因行用磨損致重量不及七錢一分及五角以下銀鎳銅幣因行用而磨損顯著者得照數向造幣廠及大淸銀行兌換新幣　謹案貨幣行用不能無磨損故定七錢一分爲磨損限度逾此限度卽應兌換以保信用 
第十條凡毁損之銀鎳銅幣如查係故意毁損者不得强人收受謹按上條謂行用磨損准具兌換本條謂故意磨損即不准行使兌換所以防民間鑿孔蓋戳磨削之弊也 
第十一條各種輔幣鑄造之數由度支部酌量情形嚴定限制謹案輔幣行使旣有限制自不得濫爲鑄造以免損壞幣制 
附則 
第十二條大淸銀行爲國幣兌換機關凡新舊幣交換事務遴派專員妥愼經理謹按新舊幣交換事務自係銀行專責惟銀行糐業務繁多自應遴派專員經理此事以重責成 
第十三條新幣發行之際國幣一圓五角准合度支部庫平足銀一兩謹按此條係定新舊交換及折合之標準所稱足銀係指純銀千分之九八五 
第十四條新幣發行地言所有從前鑄造之大小銀圓暫准各照巿價行用一面由造幣廠及大淸銀行酌照巿價逐漸收換改鑄一面由度支部酌量情形再行明定限期逾期一律停止行用造幣廠及大淸銀行即照生銀收換 
第十五條所有各省從前鑄造之銅圓制錢仍准各照巿價行用由度支部隨時斟酌情形處理謹按十四十五兩條定處置舊幣方法其詳細辦法由度支部斟酌擬訂隨時專案奏明辦理 
第十六條自本則例奏定日起限一年内凡官欵出入向例用銀者一律照各該處原收原支平色數目折合庫平足銀再合國幣改換計數之名稱謹案劃一幣制先使簿册劵單等類一律改用國幣計算匪惟於推行幣制收效甚捷且於預算决算便利諸多故新幣未經遍布以前不妨將舊幣名稱限期一律改爲新幣名目如向以兩計者改以圓計且照第十三條折合之法並不繁瑣故限一年不爲過促如慮新圓一時不敷使用則改換名稱以後仍可暫以生銀及舊幣按照原收原支平色數目折合庫平足銀再合國幣使用似亦無所窒碍 
第十七條自本則例奏定後限一年内凡官欵出入向例用制錢或用銀而折制錢者一律照本則例奏定日各該處巿價將制錢數目折合庫平足銀再合國幣改換計數之名稱其向用銀圓或他項錢文者準照前項辦理謹案此條改換計算名稱亦係先改簿册劵單上之名稱而必以奏定日之巿價爲準者所以絶巿儈之抑揚免折算之爭論也其辦法由部先期電飭各省將各府廳州縣各項銀錢巿價調查報部列表頒行各處 
第十八條凡關稅及郵電輪路各種欵目自本則例奏定後限一年内由本營各衙門按照原收原支平色數目折合庫平足銀再合國幣奏明改換計數之名稱謹案關稅鉅欵交通要政關係幣制尤爲重要故宜限期改換名稱以利新幣之推行 
第十九條凡民間債項以銀兩計者即照各該處平色折合庫平足銀再合國幣改換計數之名稱其以舊用銀圓銅圓制錢或他項錢文計者照本則例奏定日各該處巿價折合庫平足銀再合國幣改換計數之名稱凡未依本條於債務上改明計數之名稱者嗣後如有爭 
 
 

Page 19

 
 
 ]HH [ 
　　訟即照本則例奏定日巿價作爲標準判令歸結債務謹案本條及第十七條所稱他項錢文係指天津京錢新疆紅錢等類 
第二十條自本則例奏定之日起所有各省現鑄之大小銀銅圓一律停鑄 
第二十一條度支部設立國幣化騐所聘用專門技師將造幣廠鑄成之國幣抽提分批化驗列表刊布中外謹案抽提分批化騐無論業已流通巿面或甫經鑄造之幣抽提若干枚飭所化驗以保信用 
第二十二條凡在大淸國境内以大淸國幣交付者無論何人無論何欵概不得拒不收受謹案此條定國幣行用之權力範圍係屬各國通例 
第二十三條凡違犯本則便第三條第二十二條者准有關係人告發經審判衙門審實後處以十圓以上千圓以下之罰金謹案違犯第三條如兌換强行折扣致壞十進之制者是違犯第二十二條如交付國幣拒不收受者是 
第二十四條本則例如有應行修改之處由度支部奏明辦理 
本埠新聞 
[黄雅平殉學紀念會紀略]  
　　競存公學校長黄雅平殉學於丁未四月二十日距今已三年矣滬上學界爰特開會以紀念之來賓五十餘人先由主席史許兩君相繼演說次王君養吾述黄雅平殉學歷史次湯君偉臣演說略謂鄙人於前月到浦東中學晤王君養吾述及黄雅平先生辦理競存公學經營滲澹心力交瘁以至殉學鄙人爲之泫然良久先生旣殂競存校務由王君養吾獨力維持雖蒙滬上吳袁黄雷四先生之援助無奈經費支絀卒至停辦而王君養吾仍奔走告哀日以恢復爲念旋蒙四先生允許恢復計自雅平先生之殁三載於兹同人等於是有三週年紀念曾之舉夫先生死而競存仍卓立於滬上乃足以慰先生若祗以今日之張皇幽渺專事表揚恐非先生殉學之本心故史先生庚身亦以恢復競存爲要圖果若是非第慰死者亦將以勵生者也敢以告有敎育之責者云云閉會時已鐘嗚五下矣 
[嘉定縣能不爲掩飾乎]  
　　滬道蔡觀察批李樹勛禀云前據陸乃勲等禀控南翔司孫縣丞擅受民詞時往茶會書塲招事尋賄衙門上下無一不食洋烟當經批查在案今來禀稱陳阿熙等仇視禁煙誤將孫縣丞推撲情節兩歧究與前案是一是二孰虚孰實仰嘉定縣一併澈查禀奪母稍飾延 
[縣令嚴訊拐逃案]  
　　蕩婦洪桂芬與姘夫李子平誘拐天津某鉅公之妾翠金金娥乘輪來滬由滬道蔡觀察派弁截獲發縣收押已紀昨報前晚經本縣田大令提案訊究翠金金娥同供與李案不相識訊之李亦飾詞推諉大令喝將李鞭背五十下仍不吐實判分别還押候禀明道憲請示懲辦 
[小販以對菜塲之舉動]  
　　閘北烏鎭路一帶菜攤由公益里頤和公司菜塲創辦人禀請巡警總局限令遷入迭紀本報昨有菜販曹阿寳曹生保沈高吉浦阿生等糾集販户百餘人擁至總局紛紛滋閙當經巡邏隊將爲首四人拘解四路分局暫行拘押嗣由各販户公舉屠户金貴福魚販顧阿寳及張祥春金如松李阿小陳順才韓春泉趙熊飛等爲代表同至四路一區求恩矜全黄正巡官諭將拘留之曹阿寳等四人交金貴福帶出靜候核奪不得聚衆滋閙曹等唯唯而退 
[水尅火仍是迷信]  
　　内地救火聯合會於前晚八時在公益會開會提議演龍事宜到者八十餘人某君謂向以五月二十分龍日爲演龍之期此舉近於迷信宜改於十二日舉行因是日爲上海禁烟之紀念日取水尅火之義此火消滅自能强國强種說畢請衆簽字多數贊成遂决定於十二日舉行旋議排隊前後决定軍樂隊由本會雇用至排隊前後准二十六晚另開領袖會公同拈闡倘是日不到或有未拈闡而臨時插入者排在後面一切規則俟下次開會定議後排印分送俾資遵守議畢散會時已十句餘鐘矣 
[梁局長過滬往寗]  
　　郵傳部五路局長梁士詒赴粤調查九廣　事業已完畢於前日乘輪來滬暫駐靶子路扆虹園昨日下午三時乘滬寗專車前往南京稍作勾留再行附輪赴漢由京漢火車回京 
[蘇臬旣往復來]  
　　蘇臬左廉訪日前來滬查勘盜賣公地經紀前報昨日廉訪又乘火車來滬駐節錢江會館因何要公探明再錄 
[奉賢南橋鎭設立商務分會]  
　　農工商部批商務總會禀云據禀奉賢南橋鎭擬設分會公舉總理繕具章程請頒圖記式樣等情查閱該會所擬章程大致尚無不合應卽照准　理黄承志旣據各商公舉核與定章相符亦應照准札充附札文一件並圖記式樣仰即轉給祇領可也 
[滬寗鐵路試駛新車]  
　　滬寗鐵路今日由滬試駛新車赴蘇准十點十分鐘啓行十一點四十八分到蘇一點五十分由蘇駛回三點二十六分到滬 
[鄉民酒醉自戕續誌]  
　　寳山縣金二圖鄉民錢華華（即小喇叭）乘醉將其妻毆傷並用刀自剌身死由其兄榮榮草草棺殮匿不報局已紀昨報昨由四路一區黄正巡官飭傳地保陸榮堂到局詰問陸供當時小的因事出外並不知情致未報局黄巡官飭先具結存案 
[淩蘭英怨憤出家]  
　　婦人凌蘭英被范雙全偷竊金飾等物控奉公堂判范收押候查在案前日該婦因被家長斥責怨憤交集奔至北浙江路承業里二弄第二百七十八號門牌凈修菴内削髮爲尼取名仙修昨復至家將俗務料理一淸從此出家親屬隣居聞之咸爲詫異不置 
[城内]  
　　保護監獄○保護本縣監獄之巡防隊勇丁近奉上憲調往江寗本縣田大令昨特加派練勇四名並由巡警總局派撥巡長巡警八名到監駐防以資保護 
傷勢匪輕○北區巡士周毓英等調戲婦人沈曹氏並毆傷氏夫沈順生夫弟沈順福一案前晚由縣飭據仵作驗得沈順生弟兄均有拳脚傷痕其勢匪輕田大令察視無訛諭飭自行醫治候提集行兇之巡長巡士人等從嚴懲辦 
各執一詞○趙福根控沈燕秋借洋不還昨經一路巡局德正巡官傳訊趙供前年沈央中人向小的借去洋三十四元至今本利 
 
 

Page 20

 
 
 ]HH [ 
無着向索圖賴求追沈供借洋屬實惟與趙帳往來尚未結算巡官以兩造各執一詞諭飭中人理勸禀復　核 
自知理屈○蔡錦春昨將顧阿寳扭至一路巡局禀稱前日顧酒醉胡閙將小的兇毆經人勸開詎昨日顧反裝傷圖詐求究訊之顧供已知悔求恩寛宥判從寛開釋免究 
官事○江蘇糧道惠觀察昨至道縣各署答拜並辭行圖蘇滬道蔡觀察昨乘火車赴甯謁見江督虹鎭巡防局委員補用典史周宗翰昨至道署禀知護局巡防勇丁奉調赴甯由巡警總局派巡長巡士等六名到局駐札梅家弄巡防局委員候補主簿徐寳源　知護局巡防營勇丁奉調赴甯現奉巡警總局派巡長巡士等十一名到局襄防留學日本警務畢業生龔肇煊禀謝調辦三路四區副巡官差 
[南巿]  
　　愛惜警衣○總工程局警務處昨出條諭云仰巡長巡士知悉現　天氣漸熱已一律換穿夏衣爾等各宜愛惜上差時不准將襯衫露出警衣之外落差後不准穿衣褲外出駐局亦不准隨意穿著自諭之後母得故違取咎 
飛來横禍○江海關茶房混名長脚者前日傍晚見隣近某姓家樓上有年輕婦女凭窗閒眺該茶房卽開放氣鎗以資調笑不料鎗内石子擊中樓下五歲小孩之脚踝痛極踣地孩父查知係海關中人所爲不敢與較遂自行延醫療治 
義子不義○嚴家弄老嫗李徐氏家翻造房屋將次興丅詎被氏之義子李寳瑚覇不遷讓强索遷費工程局路政處查知送請陳裁判研訊李供被姊刁唆致母不允給資判李嫗酌給四元予限六天遷去不准再擾誘拐漁利○江北婦人顧郭氏之媳顧胡氏今正由隣船婦王季氏薦至久大碼頭某沙船上洗衣縫紉不料該　從中勾引令船主王長發同夥數人將胡氏領至客棧輪流姦宿當時許給洋十九元詎被王李氏私取吞用前日向　除將划船一艘抵洋五元外尚欠洋十四元錢七百文不肯照付以致在途爭閙由巡士拘至南區詰知前情移解工程局訊究判王季氏戒責三百下繳還洋五元然後發押普育堂一月顧胡氏戒責一百五十下交姑領回管束 
不情之至○小東門外烟妓張滕氏近與姘夫張阿大遷居南巿十六舗洽興街五十八號屋内前晚誘令相識之汪金泉進内苟合汪給以奉天省鈔票洋三元約令次日找還一元昨日汪向氏索找氏以票非通用串令張阿大多方留難在途毆扭由巡士查知拘送工程局訊明判氏戒責一百下張責一百五十下予限三天遷移出境汪罰洋兩元充公鈔票存候銷燬 
[閘北]  
　　領回逃媳○滕朱氏在四路一區分局禀控絲廠茶房沈仁洪誘逃伊媳韋氏已由見証王愛林證明屬實判沈交保限七天交人在案昨日由沈將韋氏交案判交其姑　回管束沈從寛　具改過結交保開釋 
不知利害○船户繆盛箴前日以破船裝載舊鐵駛至車袋角船忽沉下繆亦落水由水巡救起並將所裝貨物赶即起卸得免於禍昨將繆解送四路一區黄巡官以繆不應以破船裝貨判罰洋兩元以儆 
[英租界]  
　　電車傷人○英美電車公司五十二號電車上二十一號司機人蔣富華駛車不愼在浙江路撞倒小車上坐客楊如桂昨由捕房傳至公堂請究捕房代表侃克律師譯訴楊如桂現在醫院未到請爲核辦孫襄讞商之英康副領事判蔣交保候原告傷愈於禮拜三再訊 
貼償醫費○周仁生乘坐脚踏車横衝直撞將吳李氏撞倒該氏所挈之孩亦跌仆受傷由捕查見將周拘入捕房昨解公堂請究判周貼償原告醫費洋二元交保開釋 
鴇婦罰洋○鴇婦李沈氏在廣西路五十九號開設妓院因容留幼女李寳珠昨由捕房派探將李鴇與女一併解送公堂請究旋有龜奴李子山投稱寳珠係小的之孫女向住紹興原籍近因患病來滬就醫偶至祖母處探視並不留在院内求鑒判李鴇罰洋十元充公寳珠暫留着李子山覓保具領 
婦人受騙○姚范氏前因走失婢女春蘭報捕請緝在案詎有楊炳發以報信爲由將范氏誘至杭州領婢騙去金耳環一對及現洋四元中途逃逸昨在二洋涇橋被氏遇見扭控捕房解廨訊明判楊押限兩禮拜交出春蘭再核 
引人入勝○周少庭專將淫畵摺扇等件兜售於永豐等各錢莊學徒並誘令狎妓從中漁利近被錢業董事范桐生偵悉報知捕房昨派包探將周查獲解廨請究范慆見証陳紫照陳根初穆景廷到案禀請嚴辦訊之周供因向庶康莊借錢口角致被誣控求鑒判周押一月期滿驅逐出境淫畵銷毁 
欺騙當舗○陳泉寳將最次皮衣至租界内各當舗混質由捕查獲昨解公堂請究據包探禀稱陳係老虎黨專將次衣混質欺騙應請訊辦判陳開釋皮衣充公 
鹵莽從事○汽車夫施瑞法因駛車不能合法致損車身且無照會由捕查獲昨解公堂訊明判罰洋二十元充公 
男女聚賭○賃居虹口天　路五百三十號屋内之粤人蔡池槐因私設總會容留男女混雜賭博由捕查獲昨解公堂訊實判蔡罰洋五十元充公押候繳洋開釋 
能否措還○許壽生控葉占定以賣地爲由騙去洋六百三十七元由廨提訊判葉交保限繳在案昨傳復訊葉供無力繳洋求恩寛宥判葉押西牢半年如能還洋准予酌减懲辦搶匪○流氓陳昌華紏同黨羽在海勤路搶取女子周阿二之金押髮金挖耳圖逃被二百十七號華捕追獲昨解公廨請究周阿二投稱女子因親串家喜事飲酒回家被陳紏黨搶去金簮見証女子余阿三今晨亦擬投案因患　痧回家德襄讞商之英領判陳先枷十天再押西牢半年以儆 
[法租界]  
　　不堪追究○新開河浜福森泰船　因終夜聚賭以致失竊洋三百十九元一案兹經捕房將店夥及與賭各人一併拘入捕房詰知係洪阿三所竊當將原贓吊出解廨訊究洪供該洋裝入小箱内由劉先生囑我運出求鑒聶司馬以贓已查到姑不深究除將店主申斥外判洪押捕房兩月贓給店主領回悔悟已遲○陳培生與顧乃思挾　互控曾由公廨讞員聶司馬判顧罰洋十元充公並令兩造各具不准再生枝節切結備查嗣因陳不肯具結一併押候再究在案兹陳已悔悟情願具結昨日傳案復訊判仍照前斷各具甘結罰洋了案 
尚有同黨○張正榮通同碼頭匪黨行竊江寛輪船之大土當被招商局碼頭探目沈阿寳將張緝獲吊到原贓大土一隻解廨訊究張供尚少兩隻係同黨　去求鑒刊贓給沈具領張押捕房兩月候提同黨再究 
追繳水價○小東門裕興街一枝春茶館及隣居某豆腐店俱欠自來水公司水價銀兩經公司西人帶同收帳人投廨請追中西官准卽　提該店主婦張李氏豆腐店主沈阿金至案研詰判限兩禮拜交保料理如違押追 
[美租界]  
　　電車衝撞○五十二號電車昨在吳淞路撞斷趙慶慶之小車柄由趙投報捕房捕頭以其自不經心斥退候查 
酒坊冐牌○曹德大酒坊主昨至捕房控告北河南路三百六十九號恆昌酒坊私冐牌號出口混售捕頭富派包　往查因無實據飭赴公堂具控 
調戲婦女○侍者王阿寳昨在海寗路調戲姚謝氏被氏夫姚仲甫瞥見將王扭毆互至捕房控訴捕頭以事無見証斥退不理 
蕩婦破家○住居靑雲里之黄余氏昨至捕房報稱媳婦梁氏與人私姘偕逃昨忽歸家欲將五歲男　領去肆潑滋閙請爲究辦捕頭允候查明再核 
乞丐倒斃○密勒路南金里内昨有倒斃乞丐一名由捕查見歸禀捕頭立飭地保報堂收殮 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
要摺 
[憲政編查館會奏呈進現行刑律黄册定本請旨頒行摺]  
　　奏爲呈進現行刑律黄册定本請旨刊印頒行以資遵守恭摺會陳仰祈聖鑒事宣統元年十二月二十三日臣奕劻等奏核議現行刑律繕册呈覽一摺並聲明由臣館將前後黄册咨交修訂法律大臣遵照向章另繕黄册會同請旨刊印頒行等因二十四日欽奉諭旨著依議欽此欽遵咨交去後臣家本等督飭提調等官將律例正文依類排比復因殺靑之役衆手疊更校讎之功艱於掃葉凡訛奪及小有牴牾之處悉心　正又上年十二月二十八日頒行法院編制法本年三月十六日奏准變通秋審舊制所有審判之覆核京控秋審之會錄解勘與從前辦法不同均照新章更正計修改五十七條删除十條加具按語除另繕淸單進呈外統計原擬編定現行律輯删者律文四百十四條例文一千六十六條經覆核勘正者二百六十一條現又照新章修改删除者六十七條仍將舊律服制八圖弁冕簡端繕寫工竣分裝二函恭呈御覽應俟命下臣等兩館公同刊印頒發内外問刑衙門一體遵照至舊律軍流等罪向於律後附道里表以備臨時查照簽發此次修訂流罪照章改習工作雖不盡實發仍有應行到配之犯軍罪雖改爲安置而極邊及烟瘴二項仍應指定道里即由臣等知照陸軍部將舊表分别去留補行刊發以符名實再臣奕劻等上年進呈核議現行刑律黄册之時附片聲明現行律户役内承繼分産婚姻田宅錢債各條應屬民事者母再科刑仰蒙俞允通行在案此本爲折衷新舊係指純粹之屬於民事者言之若婚姻内之搶奪姦占及背於禮敎違律嫁娶田宅内之盜賣强占錢債内之費用受寄雖隷於户役揆諸新律俱屬刑事範圍之内凡此之類均應照現行刑律科罪不得諉爲民事案件致涉輕縱合併聲明此摺係法律館主稿會同憲政編查館辦理所有會奏呈進黄册定本緣由伏乞皇上聖鑒謹奏宣統二年四月初七日奉上諭已錄按淸單因過長不載 
小說 
[中國貞探小說繡衣盜（四）]  
　　第一回論偵探中外異同集鳳池春秋聯捷 
如今按下閒談。書歸正傳。只說江蘇常州府靖江縣地方。有一位致仕的大員。姓馬。單名一個驥字。號萬。里從小兒是窮苦出身。他老太爺是個做成衣的。馬萬里六七歲的時候。就生得淘氣異常。頑疲出衆。他老太爺要呌他學成衣。他一定不肯。成天的只在街上閒逛。有一天他老太爺正在那裡打他。剛剛有一個親戚走來勸住。問起緣由來。他老太爺氣得哆哩哆嗦的。把如此如彼的事情。講了一遍。那位親戚。是個處村館的秀才。聽了他老太爺的話。便道。旣然他不肯學成衣。你何不把他送到我那裡去讀書。或者將來有些好處。也說不定。况且我們是至親。决不計論什麽修金。他老太爺聽了。還没有答應出口。馬萬里　在一旁答應道。我情願去讀書。不要學這個勞什子的手藝。他老太爺聽了罵道。叫你學個手藝。你都不肯學。還想去讀什麽書。不要在那裡相昏了你的頭。馬萬里道。學手藝我不願意。所以不肯用心。讀書是我自已情願的。自然好好好的用心。那親戚又在旁勸了一回。他老太爺方才應允。誰知馬萬里自從跟著那親戚。進了書房以後。倒是聰穎異常。讀起書來。只要五六遍。就能背誦。先生給他講過的書。他都牢牢的記在心上。没有一個字忘記的。幾個大些的學生。都不如他。到了十二歲上。先生便慫恿他老太爺打發他去應縣考他老太爺先還不肯。後來聽得先生說得天花亂墜。心上也有些高興起來。就托那位先生去和他報名投考。發出案來。馬萬里居然取了一個案首。就是這一年上。道考中式。高高的取了個秀才。一連鄉試了幾次。都没有中。直到馬萬里二十二歲上。方才中了第七名經魁。會試連捷。點了進士。殿試二甲。點了個主事。分在刑部學習。十幾年的工夫。由司員洊陞了刑部侍郎。又推陞了刑部尚書。眞個是雲路飛騰。一帆風順。不知這位馬尚書。爲什麽致仕歸田。請看下回便知分曉。 
國外新聞 
[愛爾蘭政黨暴動]  
　　二十日倫敦電云愛爾蘭康的考克省之鈕買基脫地方昨因政治紛爭竟致全日騷亂民屋被毁者無算警察無法彈壓乃開鎗攻之轟斃一人又電云鈕買基脫暴動之際亂民互擲洋瓶磚石並對放手槍惡鬥不已有警察數名適在其間乃空放槍桐嚇繼復向亂民發鎗一排有無辜平民名賴剛者受彈殞命 
[德國選舉權議案失敗]  
　　二十日倫敦電云據柏靈電稱普魯士下議院已將上議院修訂之選舉權議案駁退首相華爾維格君已宣布收回該議案政府亦自認不能實行推廣選舉權之制德國急進黨及社會黨因普魯士選舉權議案失敗異常歡悅現已合力要求首相辭職 
 
 

Page 27

 
 
同日柏靈電云德國各報對於選舉權議案失敗一事視爲政黨衝突目下各黨仍在爭持政府之意不必解散國會擬於下届會期再進議案 
[德國稅章之窒礙]  
　　二十一日倫敦電云一九零九年德國所定改革稅則章程近來屢有不能實行消息據柏靈官報載稱新訂稅章旣不能行祇少須短少英金十二兆磅云 
[蘇彞士連河之發逹]  
　　二十日倫敦電云一九零九至一九十年蘇彞士運河公司營業報告獲利之豐爲從來所未有收入之稅將逹英金五兆磅有奇其豐收之故一因印度商業復有起色一因滿洲大豆出口貿易日漸發逹云 
[居留島問題近聞]  
　　十九日柏靈電云保護居留島各國政府已限該島下議院於四十日内容納土爾其代議士並不得發誓忠事希王如不遵約則將占據該島云（以上譯字林報） 
來函 
[恒豐絲廠來函]  
　　敝廠門前洋棧堆貨不下數十萬蒙四路四區正巡官顔璧城君諄囑巡士嚴密梭巡爰凝每届贈洋三十二元請心官爲獎勵之資深慮於　章不符特備函陳明實由商家情　致送乃昨得顔　官復函並棲流公所捐票一紙謂警察勞苦爲分内之事其洋本卽送遠因恐有拂來意業已代送善舉等因敝處捧讀之餘曷勝敬佩謹以泐陳伏祈登入來函一門以　敝廠感佩之誠意無任叩禱閘北舳板廠恆豐絲廠主沈聯芳謹懇 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
