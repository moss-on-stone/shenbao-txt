# 1888 - 284 - 4905568

 

Page 1

 
 
[重印青樓夢出售] [  申報館主人啓]  
　　青樓夢一書以悱惻芬芳之筆冩流連繾綣之情洵香國之佳談敎坊之韻事也向經本舘排印早巳不脛而走兹特重付手民字旣簫魯簡之　紙亦類齊紈之潔卽日出書每部價洋五角賜顧者請照曩例 
[江左校士錄减價出售]  
　　是書爲黄漱蘭宗師視學江左時所選高才生試塲之作由磨鐵硯齋主人託本舘接印行世者也宗師邃精經史學有根抵士林中仰望如斗山是錄所選時文濃淡清奇不名一格附以諸古文詞亦皆名貴高華迥異郊塞島瘦誠試牘中之善本也每部分裝六本兹將售罄格外從廉祗收工料洋三角正諸君賜顧者請至上洋伋各外埠申昌補州復利洋行購取可也 
[原考]  
　　今年爲戊子正科各省舉行鄕試之期名曰鄕試殆猶仍鄕舉之舊也以是爲掄才大典狀元宰相皆以此爲始基國家鄭重其事先就考差各官内之文學較優者簡在帝心自五月初一起陸續簡放按道路之遠近計典試使者之行期無論路之遠近總須以八月初一頂關在途不得濡緩旣到之後卽有關防不得拜客及見地方紳士直至入關之後内簾特派監試雖監臨與主考晤談且有監試爲之監此所以杜主考之弊也内外皆有提調監試等官閱卷之同考官先期雖有簾差之考而不出案亦如京師之考差者然直至入闈之後始由監臨派定某爲内簾某爲外簾入内簾　始得閱卷其餘外簾則不過收卷掌卷錄謄對讀彌封諸職事而已内簾有内收掌一官其任亦重此皆所以杜房官之弊也謄錄書手入塲之時必嚴行搜檢不准携帶寸墨蓋防有雇倩好手冐充謄錄而爲之搶替或當謄文時重加删改等弊封號之後始行出題秘密之至矣國家因此一事每科每省約費帑金數萬兩而一塲鄕試統共計算上下諸人所費總在每省十數萬金夫求大效者不惜小費國家欲藉此以得人則雖費巨帑亦何足惜考生等旣懷求名之願則又何吝此區區川資用度余獨惜夫所費者實有可徵所求者懸而無薄也考之爲義稽其所有察其所存旣曰有之其必可舉而措之旣有所存必且久而彌光乃三塲題目不過八文一詩五策文中所用要不過如儒林外史中之高翰林所謂王道君德中應用之詞藻不可以見諸實事者以此爲考將來仍不能以此爲用所用非所考所考非所用然則曷爲而多此一考乎節逾重陽各處皆次第放榜上海爲電報通行之區各處之候榜信者咸往探聽本館每當此際户限亦幾爲之穿竊意諸君之探榜信者必自揣其文足以操必勝之劵故殷殷望之若此其切也否則自審尚有不安於心故候之若此其勤也此數日中與試諸君之心思正如新嫁娘合巹之夕雖曰欲之抑又懼之顧余以爲彼新嫁娘必有遂其欲之一時而考生則不得者多於得之數且什伯倍則其懼之意正多於欲之之意此在考生尚有可原而親若友之代爲探聽則更可異焉一登龍門戚屬交遊皆增光寵然究亦不過虚名並無實惠則亦何事而爲之奔走不遑也耶夫候榜信者則皆望其中也然各省之中多少互爲乘除大約以萬人計中額亦有多少約計大中小三等乘除白人中中者不及一人而迷於其中者且竭一生之精神心血以沈酣於其中致終其身如書中之蠧他無所用然則考之誤人爲何如哉顧此猶就考論考也彼考之中又有弊端百出國家旣鄭重其事上下内外關防嚴密至於如此而弊端仍如彼此不更大可怪乎頭塲出題在初九黎明而場中題紙尚未分齊外間題目早巳共悉聞由於明遠樓上糊題紙而塲外人用遠鏡測之故如此其速也今歲謡言尤甚有謂某省外槍計有六七百卷某省買荐計有四五百人某生於場前拜某官爲老師某官於某日收某生爲門生此等謡諑每科皆有之未必眞有其事然竟以爲此事必無則亦不敢臆斷大抵俗語所謂無風不起浪事或出於有因果如是則舉國家所極爲鄭重之事而兒戯視之矣買謄錄者以浙江爲盛然不過期其抄冩時字跡清楚雖未免有苦樂之不均而猶不足以爲弊之大者至於買荐卷拜老師則其弊不可言矣竊嘗戯言不如以考書院散卷之法行之主考皆不必出京題紙可以郵寄也卷子亦不必親繳包封可以到京也主考但憑文以取不管其是否已作而於取中之若干人認眞覆試其不符者去之如此則亦未嘗不可以得眞才又何事放主考開貢院大費周章也哉欲社其弊而弊反滋生則不若不杜其弊而弊反見少盖天下事有利必有弊利之所在而人爭趨之雖利不可得而名因之而顯若是則人猶優爲之至於名爲虚名弊爲實弊而猶不敢稍稍更章力求良法不亦固執之甚耶雖然此事僕已屢言之亦明知其必不能行要不過一吐胸中之壘塊已耳書竟爲之浮三大白 
[天津西信]  
　　李傅相勘騐鐵路一切情形已列昨報兹接津沽西人初六日來信云自津至大沽計二百四十里僅行兩點鐘時傅相甚爲喜悅此次傅相勘騐鐵路並不隨帶多人惟鐵路公司中人及隨員數人而已民閒見此亦甚欣喜刻下津沽出產之物水果煤炭魚鮮等類往來販運已不絶於途矣來信又言梅威令醫生所教成交與李傅相之學生三人刻下尚在津地未聞作何位置近聞香港亦仿梅君之法招教華徒在各報登有告白天津時報亦登之其八月十六所登之告白云學徒之束修如一年作一次付者計洋二百元作兩次付者計洋二百二十元作四次付者計洋二百四十元此則梅君之所無盖梅君立意教授華人西醫並不聞收該學生等修金如許一切用度情願向人告捐此則其所異者也且細觀該告白中所述第一年所教之事亦覺過多恐學生等初入其門未必有此力量彼第一次所學卽爲隨軍救傷之法明係蹈襲梅君之所爲蓋梅君此舉因中國向來無此一法惟外國有之故特以此爲教欲令中國亦有此法他醫則皆未有此也顧旣仿梅君之所爲何以不盡合梅君之道也哉西人來信所言如此亟譯登之以質夫知此事者 
[揭曉改期]  
　　浙省文闈本定于十二亥正揭曉兹以名作如林校閱必須詳愼遂改期十四日放榜竊謂諸生之鵠袍入試者自槐花黄後盼至籬菊開時無日不鷺企鶴翹期早織登科之記乃又榜期展緩不幾令人秋水俱穿哉雖然掄才大典誠宜詳益加詳昔蔣苕生太史所以有再然犀炬照波心恐有明珠波底沈之句彼兩大主考其亦深體此意是以必小心謹愼不妨遲遲我行歟謹綴數言藉抒衆望 
 
 

Page 2

 
 
[湖北戊子科優貢名單]  
　　正取四名王家鳳沔陽廪邱兆華黄岡廪馬慶龍京山廪柳暄江夏廪次取六名韓福慶應山廪黄梅瑞鍾祥廪楊介康沔陽廪舒鎭觀崇陽廪甘葆貞廣濟廪屈開涎麻城廪 
[蘇垣官報]  
　　昨得蘇省來信江蘇督粮道缺已委候補道韓觀察慶雲署理云 
[西清珥筆]  
　　自津至京添設鐵路安駛火輪車迭經登報兹聞前歲經海部具奏奉懿旨自開平接修鐵路至大沽而抵紫竹林以通火車先行試辦俟有成效再由紫竹林逹北京並另接修至山海關刻海軍衙門欲舉辦此事已行咨北洋大臣循照去歲解運輪船來京成案先行起解火輪鐵車數輛仍用活鐵路三里沿途更番安設以資遞送一俟火車到京先呈醇邸騐看或於海淀或於西苑奏請御覽然後妥籌舉行又聞今由三海彈壓處左右翼技勇營紳兵隊調派官兵二百名前往　護押解來京已飭該官兵整備行裝務須靴帽一新以崇體統一俟接到電信立卽首途云○蘆溝橋演砲一事前報巳登火器營奏請欽派演放砲位之大臣伯邸於本月初五日前往蘆溝橋該營官兵先於初四日往該處預備○太醫院向例由本院御醫吏目醫士中擇其脉理精通小心謹愼者輪流進内值班住宿每班四員五日一輪無如日久因循近竟視爲具文幾獲咎譴兹經該院各堂議加整頓所有派入内廷值班住宿人員每班四人五日一换全數内值不得再思怠惰倘有曠空班差者一經覺察除立行撤差外仍照例叅革交班接班定以辰刻當面交接不准先時早走亦不得逾時始至如違定行叅懲不貸所有派出内廷值宿各員開列如左王允之范紹相佟文斌王治安鍾齡佟文敬榮清佐王鳳池王鳳岐曰雲庭白文壽李鴻儒崔增艾世新顧元灝李德祥李德元郭錫楨王應瑞潘雲浦李壽昌王承業王永隆許永齡金廷榮張焰霄郭榮李允元王楨福張洞王玉山金順王楨祥張德樞○吏部示傅所有在部投供騐到之候補漢謄錄陶美中龎慶雲陳其煃劉樹勛等四員限五日内取具六品以上同鄕京官印結填冩履歴親供赴部騐到如領有執照携帶呈驗以憑咨送國史館勿得自誤○欽派恭送玉牒册寳之王大臣銜名已登前報兹聞禮部尚書李鴻藻大宗伯已由河工抵京所有署尚書祁子禾總憲自應交卸其奉派恭送玉牒之差自當由禮部滿漢各堂奏請改派兹經禮部將本部各堂銜名繕單奏請改派奉硃筆圈出禮部右侍郎續昌欽此○成貴妃金棺奉移西陵日期已詳前報兹聞西陵承辦事務衙門近奉嚮導大臣文開成貴妃金棺於九月十九日由田村奉移慕東陵西配殿暫安俟園寢工竣方向相宜再行永遠奉安查慕東陵西配殿進深僅一丈七尺暫安金棺應設罩座餘地無多尚不敷設擺寳林五供陳設等儀如遇祭祀應進桌張木欄無處供奉且不足以遮蔽風雨擬照同治六年莊順皇貴妃暫安成案添建抱厦三間月臺一座俟永遠奉安後再行拆去照式修妥禀知守護大臣溥公等核示溥公等以奉移日近應俟暫安後赶作冬至大祀前報竣已入奏九重請派承修大臣籌撥欵項矣○上月二十二日有某甲騎馿一頭由吳甸向西欲出西大紅門行約里許遇某乙騎馿並赶一馿䭾糧兩石亦向西行甲遂與同路彼此閒談走至鹿圈東突由道旁閃出二人各持利刃向甲馿後一搠馿長鳴一聲掀甲　地二人遂以刀剌死乙回首瞥見賊人路刼加鞭急馳奈馿負重行步遲遲二人見乙急追情形誤爲死者之同人遂追之乙卽棄馿步奔二賊遂不追乙而追馿乙行里許遇苑中巡防偷害野獸之騎馬甲兵數人急將前情說明甲兵令乙指引馳往圍捕二人甫掩埋屍首意欲牽馿以遁甲兵四面兠拿當卽緝獲捆送總營衙門赶爲呈報奉宸苑備文解交刑部訊辦○副都統銜記名副都統護軍叅領蘇魯岱經定帥奏充東三省練兵行營翼長出京時呈由本營叅佐領請將護軍叅領應支廉俸銀米自離營日起照革暫行停支卽以行抵東三省到差日起遵照兵部奏定章程應照出差人員支領副都統銜廉俸銀兩云云經廂藍蒙固山據情咨部查核刻由部核准咨覆該旗查照矣○前報紀北新倉毆斃小趙一事兹聞宗人府會同刑部解訊趙叔供指伊侄委係張八及伊兄和尚主謀毆斃旋賄買張三頂兇張三供認委係伊將趙兇毆因傷殞命後經刑部將張熬審始供出張八等主謀惟張八等早已伏藏杳無下落遂行知步軍統領衙門五城察院飭屬一體嚴緝 
[鎖院角聲]  
　　江南文闈定於九月二十二日爲題名吉期刻下監臨雖出闈監試提調仍住闈内每日龍門啓閉照常嚴密至公堂關防明遠樓鼓角均一律如監臨之在闈場時惟供給所内外總辦均以辦理不善另委上江兩縣補其缺而以藩庫廳副之間庫廳已於初三日接手且兼辦武闈供給○江南供給上届節省用六萬五千兩視從前僅得其半耳乃本届當路者復欲從而掊克之上好是物下必有甚總辦鄧司馬聞人言謂此中有陳陳相因之弊欲革其弊非概用生手不可於是與劉大令俞大令相商乃創爲禁用皖人之說恐皖人用事久駕輕就熟難於箝制也不料頭緒紛繁承是役者斷不能憑空搆造苟手無兎園册子卽一切巴目欵項正如盲人摸索無一事能詳其意無一物能指其名眞所謂一部廿四史不知從何處說起由是黠役市儈料其可欺以方也悉趁倉卒中不暇審顧時决諸東則東决諸西則西必使其人一己百人十己千而後已故預備者皆無當於用所用者皆視常價爲倍天下本無事庸人自擾之此語誠堪移贈聞監臨出闈之前三日銀已用至七萬有奇鄧司馬捐罄缾求接濟不許適有以馬騎馬牛戴牛爲駢語相　者爲江寗府李太守所聞調閱該所帳簿見有簽名簿上不曰綉卿而曰秀翁者實釣魚巷之某妓乃大怒立將司帳戴楊二姓交江寍縣管押令戴繳銀二千兩楊繳銀一千兩鄧俞各繳銀二百五十兩云○江南體大物博來者雖不以文囿爲利藪然取水於月求茶於雲亦鑒空衡平者遺興滌煩之雅事非比酌流霞而必需九轉之丹躡掣電而必索照夜之白也本届天氣節前頗鬱溽供應入内簾又必揆之以晷度因此魚餒而肉敗不但色惡而且臭惡其不食也固宜乃主司令該所每日代辦廣東香肉五兩竟以違制靳不予一日以豆腐溲不可食令易新者總辦卽大言曰何能耐此騷擾　府聞有司出納過吝遂自備千金交供給所加意供張焉據老司事云簾内要另設豆腐作招善其事者兩人朝夕摩濾自然鮮新可用至魚肉所爭在不隔宿本届犯出三日不食之戒所以咎不在何曾之不堪下箸獨怪用之者錙銖如是其必較而於槖於囊之子依然金不滿籝且對孔方兄呼庚癸焉是何故歟或曰是一誤於假手之非人再誤於貪心之獨我假使當初召一二曾經滄海者奉之爲指南針何至若此○文闈除官員外必另延司事爲之襄助薪水或數兩或十數兩不等時候或三月或六七月亦不等以其中全視薦剡爲輕重又恃交情爲疏密也本届除帳房僅延司事二十四位前月之杪以事日减遂各送兩月薪水令就目下出龍門毋得瞻顧文不准用人肩行李須各自携帶而出其用意可謂尖刻内中又有某位食鷄一只當扣還錢二百文某位食鴨一只亦如之當下二十四位齋集而言曰我輩自七月半至今多係無晝無夜何不容噉一日閒飯一至於此况例准日食一小鮮中秋有酒席有月餅今皆不較難道一鷄鴨亦必瑣瑣使爲飲食之人乎果爾則某事某爲賺洋若干某欵某爲侵銀若干皆當按帳與過手之人瓜分否則卽回監臨於是七手八脚將三總辦兩帳房扭得衣襟盡碎頭頸皆有爪痕賴某醫生出爲排解設席欵留每人加送一月統作三個月薪水衆始散先是供給所招長夫百四十名其來也每名花洋一元錢一千方得注名軍籍以爲每人可得兩月夫價銀六兩也詎該所遣散時每名僅給錢三千前月二十二日衆人一閧入至公堂喊冤監臨察得其情令每名加給錢兩千文衆猶不服聞將調兵逐出洶洶者始各埀頭喪氣而去 
[劫殺傳聞]  
　　有人自杭州投書本館云有猪客四人載鳥喙將車至杭售得洋六百數十元返棹旋里行至距湖州城三十里天已晦暝見有砲船停泊遂就其旁繫纜焉砲船勇以何自問猪客皆鄕愚具以實告勇問匯票乎現洋乎客言匯須出費且我鄕無店可匯故携現洋耳旣而四客俱入黑甜鄕睡夢中聞砲船上更柝頻敲絶無閒斷意其勤也旋至五更三點天色將明遂卽解纜開行行未半里有盜乘小船從後趕上 
 
 

Page 3

 
 
明火執仗進艙搶劫客於火光下見是砲船上人遂婉言求之謂彼此皆相識者願稍酬保護之貲爲後日相見地盜初登舟第在搜括洋物並不持刀恐嚇及聞客言羣拔刀以砍三客均斃刃下一客急躍入水中躱伏船舵後羣盜將長矛竹篙向水中亂戳意客决無生理遂携洋及衣物登岸客乃潛身登岸尾之而見見其至某處入一小屋遂捨命奔向湖城抵城天甫曙始知砲船之急更柝以速其行也隨入城徑赴烏程縣署喊冤歴訴夜閒情事甫訴畢砲船哨官已來拜會縣尊與之相見坐旣定哨官言昨夜四更時有客船不遵定章黑夜開行阻之不聽約行半里卽被盜刼遥聞喊聲駛往救護盜已遠遁無蹤計客船失洋六百數十元三客被盜砍死在船一客落水不知生死特請詣騐核辦縣尊笑而答曰船之被刦人之被殺其咎皆自取耳夫復何言特閣下率勇赶到時客死盜遁何以知船中四人非三人五人也哨官言昨晚泊船時曾問之邑尊言然則六百數十元誰稽其數耶一客落水誰見其事耶哨官色變佯怒而起謂我已報案任君自便耳邑尊飭差阻止并將其跟隨者暫行看管謂君任我便我却不能任君便也隨選派差捕民壯各帶器械偕客徑至某處小屋搜出原贓分毫不少并獲守贓之砲船勇數名復突至礮船上將餘勇盡數綑縛連船押解到城現已分别監押由縣先將大概情形通禀上憲請示遵辦竊謂此事旣傅說紛紛未必子虚烏有然事關重大不敢妄贊一詞姑節錄報端以符有聞必錄之例云爾 
[豸憲過申]  
　　新簡江蘇臬憲陳少希廉訪交卸道篆乘輪下駛于前日傍晚抵申本埠文武各官咸在金利源碼頭恭迓廉訪隨乘輿詣各處答拜卽于當晚換坐官艦用小火船帶赴省垣 
[賽船遇雨]  
　　昨爲西人賽船之第二日侵晨急雨狂飛銀濤直瀉道途泥滑幾於寸步難行而西人采烈興高仍于午後掉一葉小蜻蛉角勝於十里烟波之内直至鐘鳴五下雷雨交加兩岸蘆花瑟瑟驚颭而再接再厲依然銳氣未衰然青樓艶質白祫名流則皆裹足不前無復車水馬龍之盛矣 
[司馬慮囚]  
　　法捕房覊押人犯除枷號外計共三十七人昨展土司馬着一併帶案逐一研問將竊烟鎗之張阿六竊燭臺之王阿寳張春泉各責四十板竊馬甲之李義泰責二十板竊烟鎗之王阿二竊湖絲之李阿雙及啞子各掌頰二十下鐵鑿撬門之李阿根卽阿多責六十板身帶鐵鑿之胡錫村責四十板車上竊衣之李瑞林圖竊之郁全正竊烟袋之劉阿炳責二十板竊絨毯之包阿桂責六十板竊水烟袋之俞生於竊烟客衣服之李金發各責四十板打架案内之莫阿林竊衣之　桂林各責一百板計十七八均命開釋又疑竊之朱裕田經小東門外擺餅攤主周陰東保去毛長林經福建輪船大副遣董同安保去元興錢莊之陳仙文銀票轇轕之王成林卽黄延齡經董炳揚保去尚有十七人係與二十九號華捕爲難之胡子蘭搶妓鐲之陳寳慶竊豆油之張阿六竊培松行洋傘之徐阿春四月間西人被打案内之趙松發卽趙三騙釘靴之王坤元爲小車轇轕之李洪林金字招牌案内之顧松林某氏控欠洋案之顧愛堂竊衣表等物之沈阿榮各比責二百板女堂案内之萬沈千掌頰一百下欠洋五十元之王海球銅匠失妻案内之蔡錫安卽蔡想安酒案内之莊均濤乾源洋貨行主顧勝朝萬隆泰烟舘涉訟之陳少琴董朗卿各原告有到有不到研問後均還押着赶緊交保 
[冒領賞洋]  
　　江湖丐頭蔡慶前由捕役在蘇拿獲所有賞洋被副役林榮領去乃由柴樛禀明裴邑尊傳林到案令將賞洋二百元繳案並收禁以待嚴追 
[誘逃游示]  
　　前日西門外巡防局員朱明府飭送朱蔡氏並其女阿寳及袁登甫等到縣裴邑尊庭訊之下蔡氏稱小婦人夫故無依傭工度日女兒阿寳被隣人袁登甫誘逃出外今晨在西門外見袁與女同行當卽扭赴局中蒙移案下阿寳稱袁百般哄騙以致被惑今已知悔情願隨母回家袁稱小的向業繪事阿寳冉四欲隨小的並非小的誘逃邑尊謂袁誘拐少女情殊可惡着掌頰二百下荷枷三月遊街示衆阿寳亦屬無恥着掌頰一百下鎖練交官媒帶之隨袁遊行俾昭烱戒蔡氏飭令暫退 
[英界公堂瑣案]  
　　邵春才訴稱蘇州人現開彈棉花鋪承接棲流公所誠濟堂施衣棉胎昨忽有同業潘關海林丫頭沈寳生等來言今日同行集議在保安司徒廟清音同業停工一日例須出資小的願略給若干伊等卽指爲違章將彈弓二面及彈搥磨盤等件取去無奈出外報捕拘拿妻子與論爭毆失去金壓髮潘等同供小的等皆是本邑人昨因蘇帮與本帮均齊行各停一日蘇帮頭目以邵違章囑小的等同往取物現存頭目處並無爭毆之事如何報失金壓髮副捕頭法蘭門稱邵報捕時並未言及失去金壓髮蔡太守判潘等各罰洋一元以示薄懲彈弓等件着卽交還金壓髮無憑不理○巡捕解送爭毆人請訊毛金安供開設祥泰米麵鋪某洋行馬夫周阿四積欠麩皮洋六十餘元後知周已辭　向索無着旋與算帳周認欠五十餘元言欲開馬房將轎車二輛抵借洋一百元扣還前欠之半計洋二十五元寫定借票交下先借去洋四元昨來催促吵閙與論爭執由捕拘案借票呈閱具夥華順之供與相同并稱周與主人爭閙時爲之解勸卽被指爲助毆周供前欠毛貨洋是實今向商抵洋銀扣還前欠又生枝節與論遭毆况曾與言明前欠按月拔還洋五元蔡太守問毛現願抵借與周否答稱照此情形不願借矣太守謂周欠毛貨洋逼令抵借扣還殊屬非是飭將借票塗銷着周准照按月拔還洋五元○包探陳阿九禀稱蘇鴇陳佩蘭投捕房訴稱女兒珍寳自幼撫養至今已十五歲矣忽有生母張周氏偕屢經犯事之周紀生王阿二張錫齋前來吵閙圖索洋銀捕頭命小的往拘周等送案陳王氏卽陳佩蘭供張周氏之女珍寳於三歲時由小婦人撫養今已十五歲張周氏旣來認女原可來往不應同流氓來吵閙珍寳俯首無詞張周氏供無錫人丈夫現在蘇州高橋摇划船與米鋪主金某相識將女兒寄名與伊並未得錢更無字據其時金婦陳佩蘭係良家婦不料以後竟不知所向現始訪悉開設妓院偪令女兒賣娼心不能甘來滬托内姪周紀生前往認領陳索洋六百元口角之餘反被報捕拘周等至案周供無錫人姑母張周氏來言女在陳處同往認領並無訛詐事土阿二供蘇州人由張周氏邀去張錫齋供監生係無錫人前日曾至陳處打茶圍適有張周氏認女吵閙陳　解勸並無别故陳佩蘭稱周王張等同張周氏一起來小婦人並無要洋六百元之說周王張等令小婦人出洋一百五十元因此不依且周王張等曾屢次到來關說麥捕頭稱珍寳旣是張周氏親生前雖由陳撫養成人理合探望豈容糾同流氓尋釁周王張前犯案由開單呈閱蔡太守問張周氏曰周紀生是爾内侄否答稱是太守飭將周帶出又問該氏周父何名年歲幾何住居何處作何生理該氏茫然莫答俄而稱久不來往已忘懷矣太守又諭陳佩蘭曰爾旣曾撫珍寳爲女不應使之賣娼令發棲流公所擇良婚配周紀生等各枷號十四天發犯事處示衆期滿再各管押六个月一面資送張周氏回籍張周氏一再哭求謂累及周紀生等於心何忍太守善爲開道謂周等犯事科罪與爾無十 
[法界捕房瑣案]  
　　蘭芳里四號門牌常州老太婆家煙妓巧珠江西人年二十二歲前日忽然走失該妓有熟客陳仲在長發棧當茶房於妓走後至該處探聽被鴇所見疑其乘間取物向之追赶陳卽過橋而去該鴇仍在後面追赶口呼捉賊英巡捕聞呼將陳攔拘知是法界之事送人法捕房在身畔搜出洋二元錢七百餘文碎銀一塊开婦女所用之零星物件捕頭研詰之下陳初不肯說後經恐嚇始供認該妓現在下海浦船上捕頭着包探王榮培帶陳前往拘拿○某小火輪船傍在大輪船邊船中無人被麻雀舢板船户某甲竊繩子一條西人見之將中送入捕房昨晨備捕頭研詰之下據甲供該輪船上某乙欠錢三百文是以取伊繩索捕頭着押候解案○王二又名王標六月十七夜在楊張氏家吵閙 
 
 

Page 4

 
 
拘押十八日解訊據供山東滕縣人士司馬看送縣遞籍又稱生居船上到處爲家甚且咆哮公堂因之帶回捕房研問則又稱與陳二大人相識欲往詢問又稱三大人已往别處司馬着將王管押至七月初四夜在捕房挖一壁洞意欲逃逸被捕所見加上手銬其時朱淼庭明府代理斯篆據禀判令帶案掌頰四十下笞賣二百板釋之使出七月二十九日又與王立生打架扭送捕房八月初一日解訊判責三白板荷以巨校押在小東門捕房前日解帶作自縊狀捕頭詰問又說有病及送仁濟醫院騐無病症因又帶回昨晨通事陳明卿禀明司馬帶案詰問據供是晚起身小遺不知如何糊塗解帶似有人指使者司馬謂爾諒必遇崇祗須笞責數十板崇氣自去矣諭畢喝令拖下重責四十板仍復荷校 
[借欵特聲]  
　　本所疊接營口辦賑諸君來函皆以災重且廣賑欵不敷囑速籌接濟等因竊查敝處設所至今已解二批之欵尚收未足數轉思封凍伊邇欲俟捐集再解恐災黎先作餓殍籌維再四不得已公禀關道憲借領庫平銀二萬兩赶先起解庶幾移緩救急保全生靈一面仍行捐募續解如蒙宇内仁人鴻恩布施以速爲貴凡在同人無不共深感激謹代奉省哀鴻九頓以叩也十一日由富有輪船裝往營口第三批賑欵現銀承招商局免收水脚合併聲明九月十三日奉省協賑公所同人謹啟 
[書重刻寳綸堂詩文鈔後]  
　　齊次風宗伯天才卓越於書無所不覽署有寳綸堂詩文若干卷向爲無錫秦氏刻本今已散軼矣四明郭晚香先生在少日卽酷愛其詩文近特重付剞劂　親爲校讐刻旣竟以一帙相遺披誦之餘如獲拱璧爰誌數語於卷尾兼逹謝忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[古香室主悼亡詩序]  
　　和卿外兄以瘞琴草六律寄示當孫楚除服之年補番岳悼亡之什情生文耶文生情耶載誦悲吟哀可知已方其百兩來歸一車共挽結同心之夢曉月飛蟲流靜好之咅晨星弋雁祥女入室喜色動於庭闈健婦持門僮　寛於婢媪至於桓少君汲綆之暇薛靈芸剌繡之餘妙詩　兼耽繪事璧蠻箋而寫韻柘館風清刻翠管以題紅猩屏晝靜證三生慧業應疑飛絮前身聨一室良朋豈讓名花解語則閨房之樂洵爲伉儷所豔稱矣然而造物忌才佳人薄命如烟易化好夢難圓當金鹿之初生遂小鸞○示疾維持我舅氏迪甫先生郎官星隕梁木山頽惡耗傳　旣動郎君之痛沈憂　處益增佳婦之悲懷抑鬱其誰紓病纒緜而浸劇神山路杳却死無方兠率宫寒浮生竟住迎清霜而隕影命秋花喚冷月以招魂夢迷曉蝶遺袿　壁塵封玉　之臺長簟竟牀絃斷瑶琴之軫吁其悼矣哀何如之和卿吳質工愁長卿多病高堂衰邁奉中饋以何人弱息零丁以一身而兼母聽螿鳴　忌日節廢重陽麗鵑血以荒邱花悲寒食固宜恨隨波長思共年深憶微步之姗姗徒書空而咄咄吟成斷句秋唳鶴之聲冩出清愁滿紙離鸞之涙嗚呼君原情種　本恨人每對夷南之欷歔益動桓伊之感喟愧非江州司馬和微之謝女之詩聊同皇甫士安序太冲三都之賦[  毗陵浣紅生惲毓鼎味深拜撰]  
[寄贈倉舊主一律敬求誨政]  
　　江湖莽莽老袁絲贏得清名到處知千古高風兼吏隱一枝妙筆任驅馳故園夢冷紅羊刼異域人瞻白鶴姿此日樓臺無恙午還從物外拓襟　[  平江古香室主蔣怡會謹呈]  
[客窓岑寂情緒無聊偶覩落花有感成兩律錄呈夢畹老哥曁諸大吟壇誨正]  
　　無言作勢映斜暉滿眼繽紛撲翠帷帶雨不堪三徑掃因風猶自一庭飛鶯聲　懶紅多瘦蝶夢情慵緑漸肥十萬金鈴何處假春光常駐護芳菲粉墜紅飛滿院香倚闌悵望費商量無情風伯偏相妬解語鶯兒轉覺忙似訴飄零　舞席那堪狼藉撲廻廊花開花落年年事一任東皇作主張平陽醉玉仙史淵如氏牟文連未定草 
[上海四馬路文報局内協賑公所經收賑捐三月下旬清單]  
　　　廿一日河南捐本埠山陰虞漁坡先生經交江西太瘦縣正堂陽味齋明府募南安埠錢三千蘭谷崇德本餘慶積慶等堂蔣春風書舍吟月樓主人七人各錢一千禮鐘棠六百素位刪禮孝義三堂各五百餘德李應遷麗春林三人各四百追遠義宗裕明福圓今信室丁生夫五户各兩百實收規元九兩九錢八分蘇垣醬業公所潘仲溪先生募豫賑第廿三批陳氏爲九歲子延福求保平安五元歸河南群陳氏心願助賑五元彭榴孫爲陸氏七十冥福移賑五元四齡小子顧玉麟積點心費孫介卿贄儀助賑衆樂居三人各二元彩星隱士一元實收洋廿二元長沙寳成寳號無民氏募無民善士求身康體健合家平安十元無民儘儀移賑惟求水陸平安五元朱綠翁一元樓顯士劉彭翁二户各一千無民二人各三百五十郎代四伯張元翁孫行翁二户各三伯周渭翁張汝翁范康翁三人各二伯傳仁志一百實收廿元雲間許彤雲翁募沈餘慶翁事餘移賑五元本日共收英洋四十七元規元九兩九錢八分 
[上海虹口寳順四里元濟善堂經收施醫給藥一文愿善捐第一批清單]  
　　謹啓者敝堂於本年四月初旬開辦施醫給藥敦清内外專科悉心診治求診者踵趾相接藥貲浩大固不待言敝堂辦善經費向無人　外勸募全賴諸善士聞風樂助故醫藥經費愈形支絀近蒙○何芸思　善士目覩情形樂善不倦循照前辦滬北仁濟善堂一文愿藥捐良法於敝堂慨先創捐并蒙勸助源源接濟獲益良多謹將樂助各善姓台銜錄登報章以資徵信並　貧病九頓伸謝○安泰公司元廿八兩零五錢三分洋一元廣祥合十五元麥桂潤堂冷介之二户各洋十元廣札記洋五元同泰號不留名陳第子三户各洋二元邱文石羅石氏湯耀榮昌號陳郭氏四户各洋一元保合洋一元保合家平安洋六角楊葆生力緜子章東明吳氏四户各洋五角陳曉初洋三角陳李氏陳黄氏二户各洋二角一何止敬元芳帳房鄭慶德堂三户廿愿五月至八月各洋一元五角錢七百五十秦秦良記十愿正月月八月一元錢一千三百五十利泰號十五愿五月至八月洋八角錢九百六十全亨號愿六月至十二月錢四千二百龔垂蔭堂十愿五月至十二月錢二千四百九章號廿愿八至至八月錢一千八百范陽子隴西子始平子麥篆丹車湛光鄭松溪味蘭子麥永康麥林氏麥卓然麥朝賴十一户七愿六月至十二月各錢一千四百七十震德莊七愿七月至十二月錢一千二百六十阜昌號永義源楊藝香戚益齋四户十愿五月至八月各錢一千二百席子卿田懋昌沈錫惠王德寬秦賚生王輯成張世源七户五愿七月至十二月各銳九百丹陽子江夏氏關家賢麥官琨四户四愿六月至十二月各錢八百四十廣和記豐泰莊利亨莊致寳長陸秋記洗亮光六户七愿各錢六百三十廣昌隆高明之二户十愿七八月各錢五百六十吳少嵐葉省孫沈伯韓吳春華四户三愿七月至十二月各錢五百四十陳月樵顧季章二愿七月至十二月各錢三百六十劉玉亭朱　橋黄錫　李遐齋范　齋李挺生周家振黄荷八户一愿正月至十二月各錢二百六十胡善麟四愿六月至八月錢三百六十韋玉亭孫公舘五愿五六月各錢三百讓德堂五愿八月錢一百五十黄　業黄唐氏黄卓氏五愿六月各錢一百五十田純泰張炳昆二愿六月至八月二户各錢一百八十○以上共收元廿八兩零五分三厘洋六十元零六角大錢五十八千另七十文 
[上海陳家木橋電報總局豫皖賑處九月上旬收數清單]  
　　申册本埠蔚　厚票號趙蓉生先生交到鉅欵四户日强齋規元二千兩三桂軒二千兩紫　僊舘一千兩厚德堂五百兩共計規元五千五百兩方義章十元寒山厚子潤資移賑二角○杭册杭城同善堂募第十二批八月分捐欵洋四百八十五元銅洋一元錢二百八十一文細户另登○寗册金陵恊賑公所募第十二批洋三百十七元錢二千七百八十五文細户另登○粤册兩廣電局沈小圃翁續募第十二批規元二百兩○甬册慈溪王永年先生　交徐清傑募洋十元六百三十六文應清淮募四元四千六百八十文隱名氏募念陸元一千六百八十文馮　士募四元三千六百文俞鴻彬募廿二元三百六十文桂巨川募五元王　祺募十元俞鴻差募四十八元八百四十沐友梅裘光涵姚守文邵益美四户同募三元三百六十文以上共實收洋一百四十三元錢二百五十六文○臺册臺北恊賑公所募第四批　洋三佑三元英洋一元錢一百五十六文細户零登○黔册貴陽電局募第四批貴平銀四十兩申合規元四十二兩六錢三分○太册太倉繆衡翁募第十九批　　堂求免火災幸　神十洋五十元○蘇册蘇城吳蓮生廣文募歸穎川東海女史求病速愈洋一百元退思主人爲先姚陳太恭人資冥福十元平陽女史求肝病速愈廿五元敬修齋二元蘇電局募第廿三批西支巷鄭公舘十六元祥元病愈愿完十元陸欽鑾十元無名氏程景高雨户各六元椿康泰蘇安祥許願陳若記病愈續愿四户各五元許洽壽堂求室人臨產平安加願齋兩户各四元吉祥室求病速痊求慈康程府三户各二元以上共收實洋八十二元蘇城平湖沈君甫梅潤資移賑一元八角又三角○直册京都　芸翁續募第念六批京平　二十兩申合規元念兩零六錢四分○嘉册嘉興葑薇居士一元嘉電局募第六批　陽隱名氏二元○救災圖單册衢州府善士十五元上虞縣善士一角由元甡莊交來○河册常山定陽庸字鹽棧募朱紹山求釋過氏二元胡金標求母肝氣病痊釋宏愆求病愈徐定祿三户各一元王殿臣求六甲得男二角實收洋五元錢二百十二○常册無錫知仁莊募第四十一批梁溪不　名求病痊四元○以上共收規元五千七百六十三兩二錢七分英洋一千二百三十四元四角銅洋一元合規元九百零一錢一分二釐爐胚洋三十三元合規元廿三兩三錢三分二厘錢三千六百九十合規元二兩六錢以上五項共合規元六千六百九十兩零三錢一分四厘○連前共收規元四十八萬三千八百六十七兩五錢六分五厘○　前共解至十六批止計規五四十七萬六千二百零八兩七錢五分○零又撥解粤東直隸奉天等處急賑規元三千五百三十一兩五錢○實存規元四千一百二十七兩三錢一分五厘刻擬彚集成數卽當匯解第十七批以副豫皖散賑諸君急切盼賑之望合併聲明 
 
 
