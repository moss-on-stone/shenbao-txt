# 1916 - 181 - 4915587

 

Page 1

 
 
   
 
 

Page 2

 
 
時評 
[權力（冷）]  
　　權力公共之物也唯有智慧有肝膽有才能得之不可以一人把持之也此公共之一解也旣得之後唯於其分所應施之不能私之爲一人之用也如是則其有權力能久不如是則必爲人所不容而致削奪故有權力者祗能依其當然之理而施行得權力不過爲權力之機械於已無絲毫之關係也此公共之又一解也 
　　世人不知每以權力爲一已之物旣有權力即可以唯我所欲爲此不知權力之原理者也因是未得思妄得旣得者即妄行卒至於旋得旋失非但不能得權力之益而權力且爲世人禍矣 
[命令]  
　　補錄六月二十三日大總統策令肅政廳呈請任命邵在方試署書計官應照准此令 
　　又令陸軍部呈請任命邵金聲爲陸軍第二十師步兵第三十九團團附壽林爲步兵第三十九旅少校副官應照准此令 
　　又令陸軍部呈請以劉陞兼任黑龍江陸軍第一師步兵第二旅少校副官應照准此令 
[譯電]  
　　北京電中國半官界對於唐紹儀孫洪伊將否就職頗爲懷疑湯化龍巳於昨日出京赴滬聞爲勸令唐孫等就職起見汪大燮不願爲交通總長駐英公使施肇基或有復長交通之望（四日） 
德文電 
　　北京電英文京報云新内閣員之發表大半未先得本人同意願就職者固有其人惟唐紹儀與孫洪伊之態度今尙未能確知伹唐若入閣則孫當亦可聯袂而來也北京刻用全力務令唐紹儀入京若無效則新内閣將難久存云（三日） 
　　北京電李烈鈞電致北京政府謂韶州鎭守使朱福全之軍隊首先開砲轟擊甘爲戎首滇軍紀律嚴明舉動愼重倐被砲擊不得不拒請派員調查以分曲直（三日） 
　　北京電籌備國會事務局昨日成立已發通告請各省國會議員來京報到（三日）　 
　　北京電聞宫内所可移動之物如裝飾陳設器具等悉被袁子袁妾携去殆盡按宫内諸物大半皆係公家產業也聞窗户之玻璃爲袁家所不能取去者亦被擊碎（三日） 
　　北京電政界云黎總統或將遷居他處目下仍在私邸居住（三日） 
　　香港電裝置武器之盜輪兩艘追逐英輪華生號（譯音時英輪正由江門開赴澳門幸船行迅速非盜輪所能及故得駛回江門後由中國砲艦送至澳門西江口盜匪復熾頗與商務有礙（二日） 
以上路透電 
[東方通信社電（日本人組織）]  
　　北京電香港電云於靖遠附近一帶相對峙李烈鈞所率之護國軍與龍濟光之濟軍於本月三日起衝突至今日尙繼續戰鬭此報到港内外人對廣東之形勢均甚憂慮云（四日） 
　　北京電據聞龍濟光近曾密招兵士其募集之條件凡能募集新兵十三名者任爲班長募集三十名者任爲排長募集九十名者任爲連長龍氏於此時節募集新兵大惹人所注意又龍覲光於昨日（二日）由香港密赴廣東（四日） 
　　南京電江蘇馮將軍昨日電致薩鎭冰氏聞其大意如左今舊約法旣經恢復海軍獨立應即取消如再固執已見致誤維持大局則國璋有守土之責不能藐視乞速勸告李鼎新取消獨立云云 
（四日） 
　　漢口電由湖南退出之北洋第二十師步兵三團砲兵騎兵及輜重兵衛生隊等全部於昨今陸續來漢其先着部隊已由京漢鐵道火車送還北京矣（四日） 
　　漢口電武漢商務總會因約法國會恢復擬於近日内開大祝賀會（四日） 
　　東京電日本本年上半季之對華貿易輸出七千七百二十九萬元輸入四千四百四十一萬元計輸出超過三千二百八十七萬元較之前年此際之輸出超過額二千四百二十八萬元實增加八百五十九萬元六月下旬之對華貿易依然甚隹輸出超過一百四十萬元（四日） 
　　東京電日本本年上半期之事業計畫資本額計新設資本八千五百九十二萬元擴張資本一億七千六百九萬元合計二億六千二百一萬元 
（四日） 
　　東京電本日奉命特命全權大使林權助兼任特命全權公使特賜親任待遇免其駐劄義國調任駐劄中國（四日） 
　　東京電巴黎經濟會議委員坂谷男爵有經由美國於十月間歸朝之報（四日） 
[戰電]  
　　其一（英人路透電） 
　　巴黎電松末河南北兩西之法軍於星期六日會同稍北之英軍所取之攻勢今進行甚爲順利法軍巳將戰線全部分之德軍擊退且於挨户激戰後席捲敵軍所有之前鋒陣地獲同比愛勒白廣柯爾布蘇番庫爾魯五村並擊破敵軍第二道陣線數處佔據赫白柯爾村及菲伊萊萊村之邊際故法軍巳得地四至六基洛邁當法軍兩日内共捕虜六千餘人且獲甚重要之戰品德兵死屍滿布戰地法兵賴將士之勇武砲火之猛厲故死傷無多法軍猛轟七日擊毁德軍之防禦工程及機關槍掩蔽所截斷通至陣後之交通線德軍前後不能呼應故第一道戰壕綫之守兵糧食爲之不繼法軍經此惡戰不得不稍待以圖續進蓋松末河南德軍第一第二陣綫相距甚遠中皆平地並無掩護加以此次法軍猛轟彈落之處皆成巨窟故輸運子彈砲隊極爲困難故恐一時未能疾進也聯軍砲隊多而子彈足德軍縱圖在其次各陣綫凖備抵禦亦必爲聯軍所敗也南部大戰今旣獲有重要之進步而香巴業之法偵察隊亦甚活動凡爾登境之戰事刻正進行法軍於三日内三次擊退固守錫哇芒之德皇太子之聯軍此次大舉進攻獲有滿意之結果未始非凡爾登法軍奮力抵禦使德軍不能分兵之效也（三日） 
　　倫敦電今日下午二時三十分接法軍大本營戰報如下安克河南面之大戰進行甚烈昨獲之陣地現均固守波瓦塞爾及哇維萊爾之戰事尤爲劇烈昨晚英軍攻入波凡塞爾村該村戰事仍在進行英軍於拂曉進攻奪獲敵軍防務一部分前敵又解到捕虜四百餘人英軍飛機昨日助戰其功甚偉敵大隊飛機初　攻擊英軍陣線爲英軍飛機逐回故英砲隊及機關鎗得以猛轟不爲敵機阻撓敵陣線有天空戰事多次英機擊落敵機六架尙有敵機五架聞受重損英機七架不知下落法境大本營續來戰報云大戰仍在進行利於英軍波瓦塞爾附近戰事尤猛守兵未死者今均投降英軍並在戰地他處獲有進步佔據敵軍防禦工程（三日） 
　　巴黎電半官公報謂西境陣線之攻進行勢緩而且穩必待所得之地防務鞏固後再攻其次之地此爲聯軍所用之戰略也（三日） 
　　彼得格勒電德軍猛攻一星期後在斯蒂河東各地前進五英里軍事專家現信萊基斯基將軍掃蕩布哥維拉之際俄軍必能扼阻進攻之德軍俄軍在柯洛米亞西南前進十五英里緊逼退向卡巴西安之奥軍（三日） 
　　彼得格勒電今日公報云敵軍在斯蒂爾河與斯土克化特河間猛力進攻敵軍圖在平斯克北面五十英里圖渡沙拉河爲俄軍所阻奥軍在魯克境攻勢爲俄軍回攻未能逞志（二日） 
　　其二（德人德文報專電） 
　　柏林電德軍大本營七月二日公報云英法軍準備數月之久近六日内在松末河兩岸及安克河　二十五英里之陣線發砲猛轟施放煤氣昨乃開始大舉進攻其在戈末柯爾境所獲之勝利無足紀述且反大受損失松末河兩岸之敵軍在亞布汀境攻入德軍第一道戰壕線數地點繼乃前進德軍由第一道戰壕線退至豫先佈置阻扼敵軍之陣地第一道陣線不能携走之戰品均經炸毁故敵軍毫無所得太胡爾西面及東南面附近陣線有砲戰及小戰事多次敵軍均未得利（西境戰况） 
林辛干將軍刻仍從事進攻前後共俘軍官七員兵一千四百人敵軍在陣線數處回攻殊易敗之波士麥將軍所統之德奥軍奪獲俄軍近佔之伏洛比覺根高地是役俘軍官七員兵八百九十一人獲機關鎗七枝炸彈砲兩尊（東境戰况） 
[公電]  
　　黎總統再致唐少川電唐少川先生鑒東電悉改革以來政無恒軌責任内閣徒擁虚名官制旣更庶政愈廢此次改組期與更新外交之難百倍他部非得碩望起死無由元洪庸拙造大投艱開誠布公頗知自勉冀與公扶偏救弊力保邦交矢此誠心化爲和氣三復來恉所見相同海内人才如公有幾安石不出如蒼生何國之不存實業何附顧瞻危高寗忍恝然　機迫切未暇先商愛國如公當能曲諒尙乞不我遐　刻日北來無任　盼元洪冬 
　　唐少川再覆黎總統電北京大總統鈞鑒冬電敬悉竉飾逾最慙感交并儀此次以義務所在故出而與聞國事個人位置實非初衷共和政治之下凡屬國民各能貫其一得以爲國効力非必入掌政權始曰爲國負責前電方命語出至誠區區之心再靳諒察唐紹儀叩支 
　　段總理再致唐少川電唐少川先生鑒東電敬悉公長外交歷數十年碩德重望中外鏡仰斵輪老手傾蓋　交公誼私情兩無可諉外交一席爲國暫屈星駕北遄無任企禱祺瑞 
　　唐少川再覆段總理電北京段總理鑒江電敬悉語重情摯以感以愧夙辱知好期攻吾錯過情之譽何以克當爲國馳驅本儀素志果能盡職何必在位逖聽殊猷曷勝企躍知我愛我毋强所難彌感幸也紹儀支 
　　河南國會議員任曜墀致黎總統電北京大總統鈞鑒天佑中華我公繼任至於舊約法諸大政立待頌布業經敝院同人及各界人望所屬同聲一致爲民請命矣不敢再瀆我國財政急行整理謹就便民裕國聊貢芻蕘前淸制錢山陜豫魯及邊疆等省散布民間尙多用得其人就地收毁另行設局收鑄適國情便民用數千萬欵移時化爲國有利莫大焉前政府毁鑄任貪吏奸商舞弊中飽誠惐事也謹此獻曝伏維鑒裁河南國會議員任曜墀叩 
　　黎總統覆電河南鄭縣探送任君矅墀來電悉所陳收毁制錢設局改鑄各節已交院核辦矣黎元洪豔印 
　　蔡松坡致梁任公電梁新會先生鑒近上函丈電不下十通似均未達何耶頃奉敬電及黔轉銑電備聆所示各節謹當遵辦黎就任後鍔發通電二次一略陳現局善後辦法一復黃陂詢取政見其主冒與吾師主張者大同小異鍔初意决擬大局略定卽行引退蓋以喉病劇亟須靜養對於政局意興索然殊不欲多所論列吾師慘遭大故原不敢以世事重勞痛念但國基正風雨飄搖之會吾師負内外重望全國之主宰此時雖不宜投入政治旋渦中似不可脫然引避使社會無所宗仰也鍔叩豔 
　　梁任公復吕戴之電杭州吕都督鑒蕭電敬悉自大總統依法繼任後唐撫軍長蒸日通電即議速撤軍務院徒以約法國會内閣三問題未决荏苒至今今渙汗大號重翳頓開若軍務院依然對峙存立不特中外猜疑且我師前此不得已之苦心亦無由自曰我公建議立行撤廢良深欽佩想諸撫軍睠懷大局廓然至今必咸樂贊也肅復並　以鄙意代致滇黔邕衡　肇等處啓超江 
　　段總理致孫洪伊電孫伯蘭先生鑒東電悉世衰學敝雅待扶輪先生碩望通才萬流仰鏡尙希慨念時艱勉紆星軫士林額慶大局蒙庥戒形有期敢祈電示祺瑞江 
要聞一 
[粤省之戰雲密布]  
　　廣東滇濟兩軍在韶衝突一事迭見報端刻雖經總統電令調停而雙方仍各作戰備相持不下苟非從根本解决則粤省恐將糜爛茲錄其最近情形如下 
　　滇軍方面之行動聞滇軍自十七號在琵江扣留由韶駛下貨客車頭四架車輛四十餘架並將與源潭交界之路軌毁拆使車不能進行現因陸續派軍南下進逼源潭須賴火車運載故將鐵軌安回沿途派軍嚴守但夜間仍將羅絲釘拔起不准行車又滇軍昨派員在源潭附近墟市分向各茶居商店定購餅食千餘斤俾供軍食又聞滇軍昨派測繪員數人招撫夏茅之綠林引導沿途繪備地圖以便南下又聞滇軍李總司令以粤軍屯駐源潭易生誤會巳電龍督請於十二句鐘之内盡將源潭軍隊撤去云又聞李軍司令范雲梯昨統四營由肇出發係由陸路取道四會經威井繞出淸遠石角圍以抵琵江全軍已於二十六日抵步現與中路司令方聲濤會合一處籌商軍事計畫刻將抵韶日期并議决各事電請岑都司令察核 
　　肇城各機關旬日以來加緊戒嚴除由各軍隊派員輪班梭巡外昨飭由西江李司令親乘兵艦出巡每晚八點由肇開輪巡抵河口或上駛至都城一帶以淸河面二十七日肇城滇桂各軍開㧞千餘人由南門下船共載民船二十三艘隨帶開花砲多具用榮生飛鴻榮華元亨拖帶聞係開赴河口查此項開花砲係由南寗水警察廳長解來並有軍帽衣袴各萬餘件於二十六晚運解到肇草鞋萬餘對亦由省購交於是日肇省午渡載回現巳分發各軍備用 
　　粤軍防務之籌畫昨二十六日下午第五軍司令李文運附尾車抵省謁見龍氏密陳北路滇軍情形特請指示龍氏當卽急電三水促令段司令爾源立即專車回省入見會商聞經飭上下游各軍嚴密防堵並密授機宜與水軍聯絡該司令等巳於二十七早分别回防頃經龍氏將擬定計畫密飭蔡司令春華知照矣又聞龍氏於昨二十七號下午復召胡令宣趙月修吳良兆蔡春華梁永　梁志文楊覲東各要員到府密議辦法由六點餘鐘直至十點餘鐘始行告散聞胡令宣獻議主戰甚力又聞連日調兵前往北路防堵爲數甚衆故須隨地紥營特於即晨撥出工作實施器具六十餘擔飭由兵艦運往各軍應用又聞統領梁永燊昨由龍氏電召回省詳詢防務面授機宜聞係因恐滇軍由三水潛駛艦隊南下極須注意故着其遇有某某兩艦馳至准用開花砲轟之現梁氏已於二十八號午乘艦回防矣又番禺鶴岡汛 
 
 
 

Page 3

 
 
至南浦一帶西接三水北連花縣爲西北下游重要之區龍都督飭江防司令蔡春恆調撥兵艦尅日駛赴防堵蔡司令奉飭即派出雷艮電乾兩艦經於昨二十八早啟程前往矣又龍軍中營劉營長日前奉令率部前往順德駐紥現因江門防務緊急龍氏特飭統巡胡令宣親往巡視佈置軍務并已電調劉營長尅日率部回省隨同統巡前往 
　　反對龍氏之區域廣東自都司令部成立其直轄郡縣如下惠陽博羅海豐龍川河源陸豐平和新豐紫金潮安潮陽連平揭陽澄海饒平普寗大埔惠來豐順南澳興寗平遠蕉嶺五華梅縣（以上莫擎宇獨立區域）茂名電白化縣信宜吳川廉江海康遂溪徐聞（以上車駕龍楊學紳鄒武陳自先獨立區域）欽縣防城合浦靈山（以上隆世儲馮相榮獨立區域）高要鶴山四會恩平開平新興廣甯德慶高明封川開建羅定雲　鬱南陽江陽春（以上李耀漢獨立區域）以上五十四縣均係先龍濟光或與龍濟光同時獨立區域不聽都督管轄且各縣知事不受都督委任均願直接隸屬於都司令者 
[備戰中之川省消息]  
　　成都通訊員 
　　王陵基之軍於十九號卽有退到成簡交界龍泉驛山頂之茶店子者二十號全數退到茶店子護國軍張尊於是督軍前進將龍泉驛佔领至山頂之砲兵陣地及戰壕均全爲護國軍佔據二十號第十六混成旅旅長馮玉祥及十三混成旅團肯丁搏霄兩君由前方回報告周王退却情形省城人心稍安 
　　十九號夜將校團拿獲王陵基偵探一名即於是夜由臨時軍政執法處處决參謀本部技術團團部警衛軍孔統領昨（十九）午後八時在轅外偵獲奸細一名於九時在都督府外處以死刑二十號午前梓潼街海棠春門首正法一人聞係亂造謠言被密探查獲者 
　　日昨午前鑼鍋巷有軍隊數十人將周駿之駐省文報處封閉並捕去十餘人聞其中有數人係外來之客少頃軍隊即會同該區警署貼以封條 
　　前憲兵司令馬傳楷並未奉有都督委任乘機迫接憲兵司令意圖擾亂業於十九日被捕聞昨（二十日）午已正法 
　　冷遇春由成都致電叙府蔡羅總司令并轉熊招討軍司令文云前擬南下巳備出發因周王暴亂川局阽危陳都督委充招討軍第四路司令收拾步伍開赴前敵誓撲兩獠再趨台敎冷遇春叩又電云綿陽電局探轉梓撞張伍兩司曁張俊廷巫人傑文云現奉都督委弟充招討軍第四路司令請速撥建隊兩營來省領取子彈武裝聽候調遣並派員來梓商派一切治安巳下駛取委狀曝東叩 
　　四川護國軍司令長吳慶熙令云本軍起義以來戰功三十餘次歷時四月有餘克保完全名譽此番全軍來省力挽陳督不去奉令往討周王前鋒赴秦皇寺誓保省城治安不爭個人權利一定宗旨進行特此剴切示諭又有示云周王率兵上犯蹂躪地方人民都督業經决戰本軍一致進行堅兵巳赴前敵留隊維持安寗省城内外秩序保護異常認眞凡我軍民人等其各安靜毋　如有造謠紛擾拿辦决不徇情爲此明白布告各界一體凛遵護國軍總指揮丁厚堂在省出有示云本軍此次進省防禦周王兩逆人民生命財產保護不遺餘力倘有乘機搶刧我軍四面兜擊殺絶貪財暴徒盡我軍人天職特此明白宣告其各一體知悉 
　　昨聞旅省城各國敎士商人等以現在川事日非凡外人住所均一律懸掛各本國國旗云 
　　昨二十號省會警廳示云自本日（二十日）起午後八點後各街禁止行人并傳諭茶館入夜後亦不得營業現省内居民因周王率兵西上各方面護國軍又紛紛來省鎭懾不免有一種驚惶之象故西川道楊道尹特派獨立營士兵一排巡查各街以防奸宄 
　　陳都督以各路護國軍率皆川中健兒起義數月勞苦功高茲各首領已紛紛來城握手甚歡因特委宣慰使胡鄂公派員採辦猪羊數百餘隻醇酒千餘　公頭赴四路慰勞聞慰勞員係派李獻文龔伯聰左應麟石懷玉吳西　各君云 
[南京快信]  
　　聞滬上參衆兩院議員已准備不日首途北上馮齊兩使昨飭軍警機關長官加派軍警於輪埠車站妥愼保護 
　　齊使現籌議召集省議會一切手續 
部令規復司法獨立入手辦法仍照元年制設初級及地方審檢廳巡按使無監督權下關車站輪埠之檢查昨日巳實行撤消湯化龍昨日晚車抵寗聞今日早車已赴滬薩鎭氷不日由滬來寗晤馮將軍商榷解决海軍取消獨立事 
　　海軍李鼎新司令昨有電致馮將軍詞極委婉李和昨巳由寗赴滬 
　　倪嗣冲昨通電緝拿黨人丁少卿等十一人 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[閣員之人物問題]  
　　國務院確息前日特任國務員策令公布後除由段總理分電各省長官及唐紹儀張耀曾孫洪伊等在滬各總長請於鄔日北上視事待議要政外大總統又恐各該　長有請辭不就之舉於鈐印策令交院公布後曾公致唐等密電各一道大旨係婉勸務當依令來京襄贊國樞早成郅治望毌却辭等語其對於許世英汪大燮亦各有一函令早到院任事並有正値國事緊要之際早一日之趨公國政即得一日之進行國民蘇息亦與並進云云據聞程海軍張農商兩總長决定星期一（三日）正式到部視事此次内閣閣員雖由政府用命令發表然其中所列南方各人員并未得彼等之承認其就任與否實屬疑問惟　所聞云政府以内閣改組不容再緩若單發表内閣總理一員似有首無體不足以言成立祗得將所擬各員暫行列名然對於其就任問題現正在交涉中又據他方消息此次任命閣員不過爲嬗脫帝制派之餘孽以資維持現狀其新國務院組織令之公布仍須正式國會召集提出表决方能發表據聞將來提出新閣制令時即隨將現任命之各部國務員提出請求同意一經通過另有根據國務院組織令之閣員續行提出兩員大致一爲農林總長一爲工商總長並聞届時張國淦即專任公府秘書長農林另提一人其工商一席正向張季老電商請其擔任未識能否同意至於各部舊總長均巳免職而去聞各部次長如外交之夏貽霆内務之沈其昌達壽財政之趙椿年李思浩海軍之曹嘉祥司法之江庸敎育之李國珍農商之吳鼎昌交通之權量陸軍之傅良佐張士鈺等日内均將同時提出辭職書内中除傅良佐張士鈺有蟬聯之希望此外各次長俟新總長到任後即聯袂而去 
[國會與法律之關係]  
　　元年所定之約法今已復活惟根據此約法之各項法制亦當次第恢復以符體制現已由國務院組織臨時法制討論會日内即當開幕從事討論聞上月三十日段總理曾與各當局商定擬候該會召集時除巳有各人員外并特由國務院函邀京内外各法律名流參與會議指導一切藉示凖繩等語並聞在段氏意中者已有五十餘人至於國會召集據明令宣布之日期爲時頗甚緊促目下爲議員資格問題各面所持之意見尙紛紜不一日内定有一番口舌戰爭如何結局刻下殊難臆斷聞上月三十日段總理謁見黎大總統談話時請即將伍廷芳梁任公王寵惠設法敦促邀其來京主持議員召集一切要件並謂議員資格旣多爭端非根據法律作公允之裁判不足以資解决伍梁諸公皆長於法律對於此問題必能有正確之主張藉以冺除異議籌備國會事務局於今日（二號）即行開幕日内即發出通告所有到京各議員均須前往該局報到並擬附設國會議員招待所一處又内務總長亦發出通告略云查此次續行召集國會令定開會日期至爲迫促所有參衆兩院議員現　在京及續行來京者請自七月十日起先赴籌備國會事務局報到除電致各省區飛飭所屬分别轉知在籍及旅居各省區之議員　速起程來京云云並聞湯化龍以舊約法恢復及國會召集等各問題業已完全解决國會集會之期當不遠故於昨日特赴順治門内象坊橋衆議院議場巡視其内部更赴國會籌備事務局視察　即於今日啟程回滬云 
[禍首與帝制機關]  
　　懲辦帝制禍首問題巳爲全國輿論之所公認聞政府日前曾與南中作種種之婉商尙無活動意思昨據政界消息近兩日來又接南中來電對於懲辦禍首問題催促甚嚴且詞意益復堅决並聞中央政府如再游疑觀望則獨立斷難取消聞接閱之後殊費躊躇所有前此假託國民總代表名義助成帝制之參政院業奉明令裁撤各參政員等政府擬分别位置於政界其經驗豐富者外即授以道尹局長廳長等之職其法學湛深者即留充公府秘書或聘充顧問諮議等職已派員向各參政聲明此意矣項城任中所設職官多含有帝制性質如總統府中之内史即其一也黎公繼任後即行取消現聞各内史應得薪俸均發至六月三十日爲止自昨日（一日）爲始該項機關已實行取消所有内史監人員全體解散凡袁氏任内未辦淸楚之案卷一律歸總統府秘書廳淸理以期認眞而專責成又聞京畿軍事執法處已經裁撤而各省設立之執法處事同一例亦應速行取消大總統特令國務院通電各省速將覊禁執法處各犯分别政法犯軍事犯酌量開釋或送往監獄收禁即將該處於一月内裁撤其未了事宜擬劃歸審判廳繼續辦理 
[發起軍人同德會宣言]  
　　頃據軍界消息云薩鎭氷馬龍標張紹曾孫武程璧光趙理泰蔣作賓靳雲鵬劉恩源劉之潔哈漢章張鳳翽曲同豐廖宇春諸人怵於時局艱危爲聯合軍人感情共謀和平幸福起見特發起全國軍人同德會以保障共和國家尊崇軍人天職超脫政治範圍團結對外精神爲唯一之宗旨此次作爲臨時發起徵求意見一俟各方軍界要人多數贊成再行正式發起其宣言書云天下有神聖高尙之軍人然後有莊嚴燦爛之國家是軍人者爲國家之存亡榮辱所由係焉所謂神聖高尙之軍人者無他即超然於政治勢力之範圍而全體一致能貫澈其對外之精神一言以蔽之曰同德而已矣書曰皇天無親惟德是輔是以軍人而同德也則國家必興軍人而離德也則國家必亡猶人體血脈流通心氣舒　　　官百骸無不用命不然者則氣血　滯而精神疲茶形容枯槁手足不仁塊然死物矣中國自辛亥鼎革以來干戈擾　迄無寗　雖爲政治之潮流所激盪然而推本求源政府或有憑藉武力以束縛民權之事以致激起一部分之反對一而武漢再而贛寗三而滇黔大抵必先有原力之發生始有拒力之反動其原力愈激而拒力亦愈猛此必然之理也所可嘅者以吾等聖神之軍人資格竟爲國　競爭之代表往往偏於感情之作用竟演　同胞流血之慘劇　皆我軍界好男兒義憤之所爲遂置國家在亡於不顧說者僉以中國之變亂皆發生於勢力問題不知勢力之競爭一消一長　極也足以亡國滅種而不知所届彼政治家僅逞口舌之辨爭何勢力之可言所謂勢力者無他惟利用吾軍人之武力耳至吾軍人動爲政治家操縱之機械恐全球立憲國家愛國之軍人必無此現像故我軍人於國内之戰爭當然不能負責任也痛乎哉莾莾神州蜩　鼎沸兵連禍結骨肉相殘蹂躪閭閻塗炭生靈弱者塡於溝壑桀者流爲盜賊羣情惶惑一夜　驚人民呼號日陷於水深火熱之中而不能自拔金融恐慌百工凋零内閧未已外侮迭乘覆亡之禍迫於眉睫我全國之軍人撫躬自問亦將何以自解乎當此時也洸洸武士怵目恫心尙不亟謀所以救亡之　其何以對我國家對我人民對我皇皇古國之列祖列宗乎孫武子曰吳人與越人相惡也其同舟共濟也則相救廉頗藺相如不相能也而相如曰我之所以不與廉頗爭者先國家之急也兩虎相鬭必有一傷即歐洲文明之國莫不怯於私戰而勇於公戰蓋古今之大患莫甚於同國之軍人各爭意氣各爭權利而置國家存亡之於不顧也試一念及孫武同舟之言廉藺交懽之事亦可以廢然返矣况各國軍人以保國衛氏爲天職决無黨派之可言即所以杜政治上以武力竸爭之弊害而專一捍衛國家之責任也嗟嗟往昔軍人之血爲國也爲民也爲止暴也爲民權也其已慷慨捐軀固無論矣而此後之軍人之血當鄭重而節留之以對外夫兵也器也非禦敵之具乎而乃自割其肌　自　其手足一旦遇敵惟有延頸受戮而已豈不恫哉今也國基丕變新邦告成總統黎公崛然代興南北景從萬棼立解且袁總統彌留之遺言已大白於天下當亦爲國人所共諒曩者國政之遞嬗國體之變遷不知經幾許紆回曲折至此始告一大結束而國民渴望立憲之勢誠亦翕然如願以償矣所謂殷憂正以啓聖多難即以興邦自是厥後萬目睽睽僉以和平之神屬望於我軍人者綦殷故吾軍人當此漂搖風雨之際亟應各矢天良恪遵保國衛民之意旨力主平和恢復秩序聯合南北各軍化敵愾之心悔　牆之禍洗　一氣握手提携　牲個人之利權力挽狂瀾於旣倒至於一切政治權統委諸政府與人民代議機關而吾軍人誓守國家目的將來擺脫政治上之責任有如皦日而永久不渝則葡墨之亂可戢而法美共和之盛軌可計日而待也雖然欲達此完全之目的必先由吾軍人對於國家對於國民對於國軍有根本上之覺悟然後軍人無上之同德可以磅　於大地而與中華民國億萬年並埀不朽矣以是觀之所　根本上之覺悟者實爲吾軍人進於同德之一大　鍵焉試述其要領如左一軍人對於國家之覺悟國家者人民公共之國家也自有歷史以來不知易幾何帝幾何王而此公共之國家則　然獨存者無他蓋能以社稷爲重君爲輕民爲貴也元首者爲人民之代表不過係一種有機體耳夫有機體也新陳代謝决無永久生存之理由苟人民有自强之性質獨立之精神卽可以保存前代之歷史固有之土地神聖之主權雖歷千萬　而不朽而我祖宗子孫皆有所托命非若有機體隨生隨滅也故軍人對於國家與元首雖同具敬愛之心理而必須認定軍人爲國家之軍人則國軍决無分裂之虞國家可永久底於鞏固矣而况中華民國本以人民爲主體載在盟府故吾軍人首以貢獻國家尊崇人民之公意服從國家之法律焉此軍人所當覺悟者一也二軍人對於國民之覺悟國民者國家之分子也軍人者亦國家之分子也渾合言之國與民不能分析爲二亦猶軍人與國民亦不能分析爲二此自然之理也伹國民經營生產以養我軍人授我以軍權畁我以武器所托付於我軍人以禦外侮者也乃我軍人以國民授我之軍權武器而反以　迫國民或殘害同胞爲爭攘利權之媒孽反躬内疚其何以自安所謂軍人之天職者果如是乎歷觀數千年興亡之歷史除湯武革命外大抵爲個人競爭殺人流血有沉淪不返之勢可不哀哉此軍人所當覺悟者二也 
三軍人對於國軍之覺悟國軍者以能負保國義務之良好國民而組織之對於國防計畫而編制者也以保持國家安寗增進人民幸福擁護國家主權爲目的純乎爲對外性質也雖間有因内亂而用武力者終非正當之目的蓋内政果良人心安謐警察負地方治安之責任内亂無由而發生其完全之目的則在對外故名曰國防軍此等軍隊首當以有對外之能力爲標凖若處處存一對内思想則對外主義終歸於消極且也中國數千年來軍隊祇有官軍而無國軍以無身家無敎育之惡劣分子充軍隊之元素蓋官也能以權術牢籠軍心則軍人用命擁戴一人知有將而不知有國其效力純爲對於個人感情之作用此歷來軍人唯一之缺點而爲吾國軍前途莫大之危險也此軍人所當覺悟者三也今也吾軍人欲矯正以上三者之缺點非以吾軍人之毅力軍人之决心而踔厲　發急起直追不能達最終覺悟之目的可斷言也吾全國之軍人其覺悟乎若果能覺悟也然後始能進於軍人之同德軍人同德之　要者爲志趣高尙犧牲個人利權超然於政治範圍之外而貢獻於國家雖破壞時代或不免有參與行政之事爲一時救濟危難之計原無不可雖然軍人不干預政治者經也軍人　干預政治者權也迨破壞已過建設方興凡吾神聖高尙之軍人將來當凛然於國家大經大法棄權而守經時乎不可失也夫國家破壞易而建設難必先由吾軍人謀軍權之統一始有建設之可言否則此次之鼎革不能爲國利民福而反招分崩離析之禍良可懼也善夫梁任公之言曰大團之國權患其不集而小團之民權患其不分所謂國權者專指軍權與外交而言也又曰個人主義昌地方感情勝少數威燄張公共私信條破無秩序之自由無統系之平等皆足妨害國家之成立是言也誠可以救吾現在之國家而吾軍人所極端贊成者也倘吾新建國家能規定良好憲法咸趨於政治上正當之軌道政府注重保育政策以鞏固富强之根基則民權伸於内而軍權伸於外軍與民各負其責任而不相擾是吾軍人所希望之國家目的可達而本會產出之期即爲同室永遠息戈之紀念日然則本會與我造新國家可以永享和平無疆之幸福矣果如是也是軍民流血之代價再造禹域之新猷可與山川競秀日月爭光矣豈不　歟休哉嗚呼當此千鈞一髮之交危亡呼吸之頃存吾國者在軍人亡吾國者亦在軍人廻溯吾遠祖黃帝四千除年赫赫在天之靈鑒茲在茲惟恐我神明之　淪爲異族是我神明之胃苟有天良其磨頂放踵虔心膜拜而共盟於黃帝靈魂之下也國魂乎軍魂乎其速廻我馬首戮力神州與彼政治永劃鴻溝所謂軍人之同德其在斯乎其在斯乎 
[章太炎出京前之主張]  
　　章太炎未出京前曾於上月二十三日由京覆吕健秋書云得書欣慰僕自黎公就職以來即請解警而官僚尼之十六日始得出入自便入觀公府元首疲於應酬而秘書閒於簡畢蓋擬命令者自在他方也約法之議尙在磋商昨見濟武亦不能確有把握今之國事無待問也讀　志董卓傳唐書張柬之等五王傳則可以惕然警悟矣來書云以平日互相水火之人一致討賊可見直道未泯斯言旣足以銷除黨見夫大器猶規矩繩墨先正已而後正入今世官僚横暴積之數年非一日所能挽也總望志士仁人自相輯睦而無授他人以間隙則彼亦自仆耳然則政黨不可猝立（原有三黨能銷除名號最好若其不能亦當以現有黨員爲限切不可開門招募開門招募則政黨爲官僚藏身之窟穴矣）同志不可自攜容忍小過掩覆匿瑕則三黨之公務頗聞袁氏亡後海上言論漸有紛歧而現在有功之人亦或摭其陰事稍率暗攻此大非今日之務壬子癸丑間事前車不遠想我兄弟諸友非盡忘也人情所公患者急則相救緩則相攻能共患難而不能共安樂亟去此病今之遺孽緩急未有不殲也僕於反抗帝制事自媿無尺寸功所以勵我同倫者如此則止至於掃除兇燄急起有功是乃介胄之事非儒人所能豫規也 
[紀鄂省黃安縣之惡耗]  
　　鄂省黃安縣近有人圍攻縣署據聞二十八日有數十人突擁入黃安縣自稱爲政治革命之黨人各持手鎗炸彈圍攻衙署殺却承審員一名警察署長一名及商民數十人掠去官商現欵二萬餘金旋經駐紥該縣附近之軍隊馳往捕擊衆遂四路逃竄而去昨省中王將軍接黃安知事電告該縣境内土匪充斥人民不安警隊力薄難資懾等語故於二十九日派出兵士一營馳往彈壓又據另一消息謂黃安縣於前日夜間由漢口前去二十餘人甫抵該縣卽將監獄打開開放犯人直衝衙署先將承審員某（名未詳）殺斃次將知事殺傷縣印不知下落財政損失甚鉅惟該縣居民並未損傷云云 
[湘鄂會𠞰土匪之籌畫]  
　　湘省岳州臨湘平江一帶向爲土匪出沒之區近來尤假護國軍鐵血團等名目四出擾害迭經湘軍李右文司令派兵剿辦未能盡絶根株前據武昌王將軍電咨來湘以該處土匪時常侵入鄂境蒲圻通城一帶攻城掠地刧財搶械一經官軍進剿則又竄回湘境此等土匪若不及早殲除殊爲兩省之害擬由湘鄂兩省各派勁旅合力會剿以靖地方而除匪禍爲此電咨核辦示復等因湯督准電後恐其中雜有黨軍究應如何分别辦理特即提付軍事參議會詳加討論旋由該會擬定辦法若干條詳請湯督核准咨達王將軍電復照辦茲聞鄂省巳派定第三旅胡旅長廷佐爲司令湘省派定李右文爲司令限文到三日内實行會剿湯督文恐該匪得悉會剿消息先向内地分　致境内無肅淸之日即分電華容瀏陽湘陰駐防軍隊及各知事務各分路堵截無任内竄至會剿結束之期湘境應以岳溰永三府屬各爲一區每區限四十日竣事云 
[結束湘黔戰事後之財政]  
　　籌還提借欵項湘西各縣自入黔軍之手後所有知事及釐局委員均由黔軍改委收入賦稅即爲黔軍支用此外又由黔軍向各銀行縣局提用存欵以資應用湯都督以所提存欵關於地方公益與財政利害者應由黔軍歸還至借用銀行之欵尤應提前淸償以重公帑曾經電請黔督詳細淸查如數歸還以資結束劉督准電後以爲黔軍在湘提借公欵自應淸償伹照戰時慣例此等款項之淸償須按下列三項辦理據情電復湯督請爲查照其辦法如下一借用之欵全數償還二黔軍佔領地之縣局收得欵項槪不追償三提用各縣局存欵除確係有關公益或財政利害者外亦不歸還湯督以劉督所擬辦法公允立予回電照辦現由雙方派員會集洪江淸算一切計自四月六號停戰之日止所有黔軍提借欵項除收得之稅欵應歸黔有不計外其餘應行歸還之欵如下一借欵六起共二十七萬九千元應完全歸還二提用縣局存欵共二十六起計洋十六萬四千七百六十四元五角應還六成計洋九萬八千八百五十八元七角總共應還洋三十七萬七千八百五十八元七角其償還之法分作四期匀攤本年九月一號爲第一期十二月末日爲第二期明年四月一號爲第三期六月末日如數償淸巳由該委員分電湯劉兩督核准照辦矣 
　　收兌軍用票幣黔軍自領有湘西晃通綏靖麻芷辰黔各縣後所需軍餉除就地提用外並發行一種黔省軍用票幣其時黔軍在境該處人民冀其有欵可兌又具有歡迎南軍之心理故能流通市面現在黔軍陸續離境此項票幣無從取兌價値日見低落市面上每元僅能作七八角黔軍駐晃總司令王君以湘民當茲凋敝之餘何能受此損失特懇黔督速撥大宗現欵設法收兌以全信用黔督劉公查此項軍用票幣在湘境發行者計共六十七萬餘元現在大局巳定自應撥欵收兌以恤民艱惟收回手續極爲繁重特派銅仁貴州官錢分局陳局長就近來湘籌收兌事宜除電復王司令查照外並電湘督湯公請爲協助現聞陳局長巳至洪江與該處湖南分銀行行長及洪江商會會長共同籌商議定辦法數則如下一收兌機關各派一員經理收兌事宜二黔省現時僅能籌得現欵五十萬元餘欵擬在湘政府借 
 
 
 

Page 7

 
 
第二張H ] 
用俟大局底定後籌償三該票散　各縣請責成湘西各縣商會代收由會中彙齊持赴就近辰洪兩分銀行取兌以期便捷以上辦法已電請湯督核辦湯督以該員等所擬辦法妥善應准照辦其應由湘省借用之欵准在洪江分行撥借十萬元餘由辰州分任撥借已電咨黔督並分别飭知查照具報聞陳局長當電劉督在官錢局籌撥五十萬元尅日滙到計辰洪各存二十五萬元定於七月一號開兌 
[魯事和平後之便民政策]  
　　結束軍政執法處東省軍政執法處内有政治犯十數人刻京畿執法處旣經撤消所有政治犯已分别開釋東省此項機關亦斷無存在之必要現戒嚴期間發生之案件均有司令處辦理亦與該機關無涉當然可以取消聞軍署巳飭該處迅將所有土匪案件判决者從速執行未决者分别審訊如政治及嫌疑各犯亦須分别釋放從事結束 
　　裁撤津浦路貨捐津浦鐵路貨捐自創設以來辦理徵稅諸多失宜迭經商民控告該路局雖經派員查辦惟至今仍未能肅淸弊端且此項稅欵收入無多而稅徵繁重於該路營業影響至鉅近聞大總統以此項稅捐純係爲叢驅雀之政策亟宜裁撤以便商業已由財部飭令實行取消 
　　取消郵便稽查處東省自時局不靖省城特别戒嚴軍巡兩署委員設立郵便稽查處檢查往來一切郵件現南北大局旣經解决往來信件自無檢查之必要開軍巡兩署已將此項人員一律撤回實行取消矣 
地方通信 
[蘇州]  
　　允借漕款之决議蘇省財政支絀胡財政廳長擬息借各屬本年漕糧稅欵爲目前救急之計詳奉巡按使批准通飭各縣　辦吳縣公署奉飭後經孫少川知事柬邀紳富及商會各議董於陰曆六月初三日在縣公署會議到者爲豐備倉董吳會濤汪朝模普濟堂董吳蔭培育嬰堂董尤先甲學務欵產經理處總副董孔昭晉劉傳福公益董事汪鳳錦典當董事潘濟之及商會正副董蔡龐諸君並紳富吳念農王駕六等多人先經孫知事宣布省章並謂本縣五年分冬漕應收六十餘萬若照章十成之三計算應須借銀十八萬二千元究應如何務望諸君公决旋經各人討論良久即由某紳發表意見謂當此省庫告　官廳爲難之際共和國民自當稍盡挪借之義務查豐　倉男普濟堂二處公欵田產頗豐應由該二處各認偕數萬元其餘則由各董事及紳富鉅商公同攤借以湊足此數爲限云云當場全體贊成日晡散會 
　　緝獲喬老窩子之疑問蘇鄕陸　區胡埂上被梟匪喬老窩子等擄刧一案已紀昨報茲經吳縣公署偵緝隊長潘秀卿君飭派排長秦愛生李裕生率同各探分投偵緝昨在車坊鎭相近拘獲著名梟匪喬老窩子一名立即押解到蘇送縣收押惟因匪類中名喬老窩子者共有四人究竟所獲者是否擄刧胡埂上地方之匪首一時無從辨别特派警前往查傳事主來案識認以免狡賴 
　　震澤鄕舊宰孩案初訊情形震澤顧蘭亭宰孩療病一案曾紀報端茲悉此事在吳江縣署初審時顧因病由其子福田扶掖到庭官問顧食孩後身體如何顧答不過如是官即將顧發押福田屢次請求始交舊房科陸某保出此案證人爲耶穌敎徒張齡詳述炙孩情狀慘不忍聞并謂執行炙孩者爲顧氏工人李秀發官即補提李秀發於上月二十七日開庭顧蘭亭未到李秀發供稱實爲顧氏工人顧曾買一人胞我不過爲之殺一殺而巳當由公民龔善澤等與之辨論謂旣係人胞又何必殺旣云殺必爲生孩顧氏主僕行兇情事即此可以證實官命將李秀發暫行管押候覆訊再核 
[松江]  
　　中校畢業生大會預誌松江府中學堂自創設以來迄巳十餘年府制剗除後改歸省有命名爲省立第三中學校自戊申第一次畢業迄今計達一百七十人散處四方各就戰事離索之感人有同情爰由李　運楊孝述姚錫鈞袁瀛朱正計大雄朱昌麟周福寳張壽豐潘祖馨諸君發起　邀歷届畢業生團聚母校以冀聯絡情誼交換學識校長楊子　君極端贊同願蠲膳宿費三日俾得盡興暢叙巳專函各邑召集矣所擬開會期間及會場秩序照錄左方七月十四日星期五上午九時至十一時歡迎本校校長本會主席致歡迎詞下午三時至五時半議事晚七時至九時交誼大會　十五日星期六上午九時至十一時半議事下午二時至五時遊戲與運動晚七時至九時會宴十六日星期日上午九時至十一時半選舉下午二時至五時遊戲與運動晚七時至九時話别會 
[嘉興]  
　　槍斃盜犯嘉興縣屬之盛家洪嘉善縣屬之南玉港均於上月先後被盜犯掠損失頗鉅嗣經事主周賣光姚祝封張鳳高張鳳坤等均赴原縣控訴追緝經縣警　隊先後緝獲刧掠盛家浜之盜匪秦小春刧掠南玉港之盜匪周木匠黃和尙顧春和等三名由張鎭守使訊實判處死刑於前日將秦小春周木匠押赴北門外杉靑閘執行鎗斃其黃和尙顧春和二名押赴原犯事地點執行鎗斃矣 
　　設立臨時施醫局嘉興政紳各界以每値天氣炎熱人易致病一般貧寒之人無力求醫殊爲可憫特商請縣知事於公益費項下撥洋數千延聘内外各科醫生設局施醫以惠貧民擬定自舊曆六月初三日起至七月二十九日止每逢三六九日之上午在城中天醫廟施診極貧者且復施藥一般貧民受惠不淺矣 
[無錫]  
　　電請省釋秦效魯邑人秦毓鎏卽效魯癸丑二次革命時被逮覊禁蘇獄及黎總統繼任後曾由邑紳廉泉等在滬電請南京軍署省釋茲又有參議院議員蔣曾燠電京釋請其原電云北京黎大總統段總理鈞鑒贛事二次倡義無錫光復司令秦毓鎏覊蘇迄今乞飭院轉行馮都督省釋爲幸旅滬國會議員無錫蔣曾燠叩東云云同時並電懇湯濟武張溥泉兩君轉請並致段總理個人電懇予釋放云 
　　火車碾斃鄕人日前有自滬往寗之頭班車駛抵　涇港時忽有甲乙二鄕人在軌道上行走時適大雨該鄕人手持雨傘罩住頭部徐徐而行火車卽大鳴汽笛報警詎爲風兩聲所亂致未聞悉而車巳疾馳駛來不及躱避一人碾斷足部一人碾破頭部腦漿进裂均立即氣絶嗣由鐵路朱巡官報告縣署後王知事即派員帶同檢驗更前往蒞驗矣 
　　輪船因水漲停駛無錫自上月　兩兩旬河道水勢盛漲各鄕圩田及低窪田地幾成澤國農民晝夜保守堤岸不遺餘力當地各輪船局因河水旣大輪船不能通行即使開行農民因船過浪大冲刷圩岸必致出而反對甚或激成意外故特　定各輪暫停行駛一俟河水稍退再當照常開行云 
[崇明]  
　　紀第四高小學校之學藝會七月一日崇明縣立第四高等小學校開學藝會是日上午八時半開會各生年齡俱幼而成績頗佳來賓約四百人頗加贊美茲將會場秩序錄下（一）開會（二）報告宗旨（三）校歌全體（四）修身作法（待客）（五）國文朗讀二年級（六）國文演講一年級（七）歷史談（政治變遷）二年級（八）遊技（循環舞）全體（九）地理問答（江蘇省）一年級（（十）博物談（煤鐵之效用）二年級（十一）寓意畫（荷花）一二年級（二二）國文朗讀（商戰）一年級（十三）筆算一二年級（十四）風琴獨奏二年級（十五）歷史談（民國小史）一二年級（十六）地理談（東三省現勢）二年級（十七）啞鈴操全體（十八）孟子讀講一二年級（十九）格致談（雨雪之成因）一年級（二十）英文讀講二年級（二十一）國文表演（我國地圖）（二十二）珠算遊戲一二年級（二十三）國文朗讀（白雪歌）二年級（二十四）國文講演一年級（二十五）商業談二年級（二十六）書法（再造共和）二年級（二十七）學　會歌全體（二十八）閉會 
[鎭江]  
　　江水因　雨暴漲鎭江沿江各洲圩因連日大雨江潮盛漲内河來水致被堵塞不流大有岌岌可危之　老洲和尙洲兩處現亦朝不保暮所幸三號放晴水勢可望消退故本郡尙無大碍然大江南北各屬之圩堤巳潰决不少且聞早禾均被淹沒矣 
　　廠布暢銷鎭郡各機器紡織廠所出各種粗料布疋前因受時局影響各帮銷路稍形停頓近因大局奠定銷路又形發達聞連日各布號共計售出三百餘包之多故市價較上星期每疋巳提高二錢左右而各廠尙不願輕易開售云 
[揚州]  
　　核准派委副官長駐揚混成第七十六旅張錦湖旅長因該司令部副官長胡春霖病故當卽具報馮將軍並遴選一等參謀趙彥龍請求補充副官長之職刻聞業奉照准加委矣 
　　敎練所學期試驗江都警察敎練所第八班學警劉　等自入所已届三月應行試驗學期考由該所長劉漢擬定自上星期起停課七日於星期一日（三日）開始分科考驗至六日考畢放給暑假云 
[江西]  
　　戚揚晋京覲見之傳說　巡按使戚揚爲各省吏中之最擁護中央者蒞任三載屢以未獲覲見爲惐日前弔袁電内亦有此語近由政界傳說謂戚使定於本月内入京覲見黎總統省署一切公事擬以陳政務廳長代拆代行機要事件仍隨時電京親裁一說且謂擬委豫章道尹何剛德暫行護理姑誌之以觀其後 
　　幣制公債抽籖之籌備七月二日爲江西幣制公債第一次抽籖償本之期先期經羅財政　長將抽籖程序籌備於是日午後一時在中國銀行舉行分函各機關届期入場監視茲先將其抽籖程序錄下中籖數目探明再錄（一）幣制公債第一届償本所有抽籖事宜擬於江西中國銀行設立抽籖會場執行之（一）抽籖會場内應設主席以江西中國銀行經理充之另設監視員請商會會長充之此外更由財政廳派員二人中國銀行派員一人分擔抽籖事務（一）籖支四百支每支配債票十號計金額一萬元（一）每籖金額一萬元内之債票號數如第一籖爲第一至第十號第二籖爲第十一至二十號推至第四百號爲三千九百九十一至四千號均挨次另編籖支底賬如某號籖支抽中則某號籖内所列各號債票卽爲中籖（一）抽籖時間自下午一時起至四時止（一）執行抽籖以前所有籖支及竿支底賬由財政廳委託民國銀行經理携帶到場當衆啓封（一）抽籖之時由主席指定人員執行抽籖事務（一）抽籖人員每抽一籖卽將總籖送呈主席轉送監視員覆核并另由會場執事員將籖支號數與籖支底賬内所列債票號碼由主席由布（一）抽籖會場由財政　中國銀行會同函請官商各界到會參觀以昭愼重 
雜評一 
[軍人同德會（步陶）]  
　　月前天津有陸軍同學會之發現其會員大致以軍校爲限而内幕如何頗惹國人注意茲者北京又有軍人同德會發起與之遙遙對峙且發起者多軍界顯宦其範圍包及全國海陸軍其會員以將校爲最低程限以性質言兩會固各樹其幟以分道揚　以表面言則前者似將有爲後者包　而涵蓋之趨勢焉 
　　顧吾思之海陸軍由大總統統帶載在約法（三十二條）依法服兵且國民應盡之義務（約法十四條）所有關於軍事上之進行軍學上之訓練裁成在閣部則設有專科在軍校則列有成規但使當局者一是胥以法制爲準繩斯擴充軍校以造將材舉行徵兵以裕士卒十年或二十年之後自必無人不可入伍無地不可育才又安有身爲將校而尙不知何爲國家何爲國民何爲國軍者然則今之皇皇然以軍人同德相號召者其亦於根本處加之意哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美國獨立紀念誌盛]  
　　昨日爲美國獨立紀念之期旅滬美艦水兵特在南黃浦舉行賽船北自陸家嘴起南至白蓮涇止往來競賽計預賽舢板七艘每艘船尾均挿美國國旗駕駛者七八人以至十餘人不等有小輪一艘司令令旗一揮則各舢板排隊分駛爭先恐後精神極爲奮興是役也始於上午九時直至十一時始行告竣浦江兩岸觀賽者人極擁擠無不拍掌歡呼 
　　昨日午前上海縣沈知事地方審檢兩廳袁林兩廳長淞滬　廳徐廳長公共公廨關讞員及護軍使所遣代表同往美總領事署道賀以敦睦誼字林報云此次旅滬美商於美國獨立節一律停業一日實爲前此所未有從前美商行僅停業數小時或僅半日今年則美商行七十一家莫不停業一日一二星期前美人協會曾集議此事除某某兩公司外餘皆贊成全日輟業以伸慶祝今此兩公司因未便獨異亦允照辦至於花旗銀行因係滙兌機關勢不能不照常營業是日慶祝秩序第一條爲浦江中美艦水兵之賽船共三次由法租界邊起至公園止從午前十時半開始約須三十分鐘三次賽船卽可完畢首奪錦標者可得奬品午後在跑馬場中由美總領事致贈十一時至十二時前美總領事在領署開招待會午後二時一刻在跑馬場行升旗禮二時半舉行球戲比賽兩次晚間在禮查旅館大宴會並有跳舞會旅館中　旗結結綵佈置甚爲華麗跳舞會十時半開始大約須至夜半始散駐京美使芮恩施由京來滬專爲襄贊美僑共祝國家誕辰起見聞定於五日午時離滬乘美艦辛辛那狄號赴津云 
　　文滙報云今日爲美國獨立節各處美商行皆懸星旗浦江中美艦點綴尤佳而禮查旅館前以電燈裝成星旗五光十色極爲耀目午前舉行賽船觀者如堵十一時中美官商至美領署致贺由美使與總領事一一延入領署裝飾亦甚華麗並有軍樂隊奏樂來客極多前駐美公使伍廷芳亦往焉午後大雨傾盆各慶典暫遲一小時舉行三句鐘後始行升旗禮旋即賽球總領事薩門斯謂明年慶典及早佈置定可格外熱鬧婦孩亦可參預以照普慶云 
[歡迎美使之盛况]  
　　大陸報云三日午後旅滬美人乘舟赴美旗艦白羅克林號進見美使芮恩施以示歡迎交涉員楊晟亦率外交科長陳氏前往拜會聞明午美使啟行時楊交涉員擬派軍樂隊赴江干恭送昨午美使應美國大學校俱樂部之請在滙中旅館午餐卽席演說言及中國留美學生爲數日多且謂學生畢業回國謀事時往往自負太高此後若遇位置有由小至大之機會者雖辛金不大亦宜接受云云晚間美使又至　中應美人商會之宴請官商齊集頗極一時之盛美使演說盛稱美人商會組織之有益美國商務會長繼起發言謂挂美旗之商船寥寥無多此爲中美商務之大阻碍中政府法律顧問韋洛碧演說言中國憲法政府之觀念福開森亦言中國採用美憲事其他演說者尙有多人云 
[浙江取消獨立之籌議]  
　　虞洽卿君致杭州電杭州吕都督王民政長莫范廳長公鑒大總統申令遵行臨時約法定期召集國會從此統一商民蒙吾浙獨立名震東南全仗義聲遂定大局國民要求已達目的乞速籌議取消手續先定日期報明政府宣告大衆以安人心而維商業虞和　叩江 
　　王民政長覆電虞洽卿君鑒電悉軍府巳於二日致電中央矣文慶 
[西報紀唐岑兩氏之態度]  
　　大陸報云聞唐紹儀仍不願就新内閣外交總長一席大約國會在京開幕後唐將入京岑西林巳允取銷軍務院 
[獨立省電報不復取締]  
　　文滙報云大北電報公司稱滇黔桂浙湘五省往來電信所有之取締辦法今已撤除惟電報由香港轉者仍須由英員檢查 
[逼勒助餉之眞相]  
　　張味君李惠甫自稱民黨在法租界嵩山路某號屋内組織護國軍機關專書匿名恐嚇信函向人嚇詐並串同周夢九孫傳如及在逃之高英等將住居　慶路七百十二號門牌鹽業銀行總理倪榮甫之子倪文瀚及桑祖卿誘入機關關閉逼捐軍餉並函倪榮甫圖詐巨欵嗣因同黨意見不合將倪釋邮派孫傳如送回由倪訴知其父報告總巡捕房派令探目李星福包探邵仁初與二十七號西探目彭山在南京路永樂居茶館内先將孫李兩人緝獲繼在直隸路一興旅館將張周續獲並在新閘路高英家内抄獲欲向城内醫生夏應堂殷受田等嚇詐之信函數封一併解至公共公廨傳同見證劉寶書等迭經訊供在案前日午後由關　員會同英領康君升座正式刑庭復訊據倪文瀚投訴六月十號有同學桑祖卿與友高良山同至我家均往張園跳高迨至張園高稱有病中止卽至法租界嵩山路乘馬旣至該處屋内忽來四人一在逃之高英一被告周夢九當時改稱毛姓一爲張鐵民尙有另一周姓是時張與毛同言袁世凱已死黎元洪繼任仍不能爲完全中國故吾等發起一救國會維持大局要求入會第一經濟困難毛等取出捐簿勸令助餉先由高英書助軍餉洋二千元次桑祖卿書助十元我亦書助十元詎伊等大不滿意桑言我等乘馬而來助餉出於自願何得强迫遂將捐簿撕碎乃被　入另一房内未幾高良山來稱此處係革命黨機關來此頗爲危險如聽我言自能保護俄而又有七八人來其時欲行有二人突出手鎗向桑欲開由高良山勸阻即由毛姓（卽周夢九）先書信稿勒助軍餉洋五千元逼我照書並有一身材長大操山東口音之人持手鎗向我不得巳照稿抄簿至晚我與桑被關閉房内派孫傳如看守連居二夜次日高英來稱因同志意見不合將我放出由孫同坐電車伴送回家詎孫下車不愼跌暈換乘黃包車到家迨孫去後將情禀明父親由父囑令劉寶書至蘇州旅館通知高姓願給伊等飯金等費洋四十元由高知照孫傳如李惠甫約於大馬路永樂居茶館内取洋四十元被捕房查悉將孫等各人拘案現不知桑祖卿下落等語並據捕房代表牛門律師上堂譯稱近來時有人揑稱民黨用恐嚇信函向人圖詐殊礙租界治安應嚴究訊之被告等供稱實因原告欲發起救國會前來討論宗旨以故勸其入黨餘語支吾中西官判被告一併還押候再訂期研訊 
[烟業第二次大會記]  
　　本埠水旱菸皮絲等業昨日（四日）在該業公所開第二次大會議宣布開會宗旨大旨謂各帮烟業各投意見書以便彙合参考共圖進行現據旱烟業及徐州銅山菸酒業董靖有光張兆昌兩君投意見書到本公所並有酒業公所洪小楚吳雨亭楊存良史燕等到所痛陳酒業重稅營業窒碍與烟業同病相憐應請與烟業會同集議一致進行本公所以舊政府苛捐重稅病商病民已達極點甚至任意勒索不遵章程不遂意立予懲罰當此共和復活與民更新亟宜聯合國體請求劃一辦法以免擾累爰特商議辦法如左一臨時組織烟酒聯合會事務所暫設本公所一各帮各處意見書限兩星期一律收齊以便進行一公推陳良玉君爲臨時主任一逢星期日須開常會一次如有特别事宜臨時召集公議一聘請書記員一員彙抄意見書以供參考 
[衣業厭惡稽查]  
　　本埠衣莊業松號提莊昨致南商會函云運紹衣貨向歸毅記轉運公司納稅由滬杭而至紹郡素無驗視尙稱便利不意本月初一日運紹衣包四個甫至滬杭車站而護軍使署稽查處須要拆視即於　晨派人到站拆看稽查員見無違禁物品並且報捐衣貨均　符合故無阻碍然敝莊遭此拆視重復打包手續之煩難以言喻倘遇陰雨衣貨必受潮濕手續之煩尙小受濕之耗無窮設有走失更受其累値此商業維艱嗣後運紹之貨祈貴會據情函達護軍使署轉飭稽查處一律免拆迅予放行實爲德便 
[苧麻與小麥之市况]  
　　滬地所銷苧蔴大都來自武漢等處近日春麻新貨已有來滬頭批到一千　梱據云今　收成頗爲豐稔來價和平故滬地市價比較上年跌落一兩數錢現春麻統票高貨每擔售銀十三兩九錢次貨十三兩七錢頭號寒絲十六兩二號十四兩六錢三號十三兩四錢惟近來　場甚爲淸淡洋莊交易亦未發動 
　　小麥自午節後因新貨收成不旺鄕民不肯賤售日因麫粉銷路甚好廠家收入較多以致價格步漲以現在市價與五月初比較又漲起四五錢往年新貨上市後長江天津山東及無錫唯亭等處每日到貨必有二萬餘石以應廠家收入現無錫等貨來者寥寥長江等處亦無大批運來調查最近一星期内由水路來者僅有二萬餘包而由滬甯火車運來者亦不過萬餘包故遇有到貨莫不爭購現市天津貨每擔開售三兩二錢七分次貨三兩一錢山東貨三兩一錢八分漢口貨二兩八錢次貨二兩六錢八分台州貨二兩七錢半無錫貨每石五元一角 
[綢布業之新出品]  
　　府綢省公署假南市求志書院設立第五工場由杜君靄　接辦以來除設機紡織各種改良土布外並向南京利民織綢廠覓得西式府綢織機樣子及配置工料之法自開織以來已有月餘先設織機二十架將來逐漸擴充此綢白經黃緯每疋五丈售銀二十七八兩專銷洋莊該廠已與南京利民在滬北設立分售處定貨甚多若内地綢業家能仿而行之亦未始非挽回利源之一端也 
　　光紗新閘路華新布廠去年由經理趙君鏡淸向德國購回西式紗織機一架曾試織各種絲光紗當與舶來品並駕齊驅出不敷售今歲添足十機用電力織造一日出貨五百餘疋只須女工十餘人爲之照料此品爲中國獨一無二業已暢銷各埠矣 
[慈善遊覽會之組織]  
　　英倫留學生洪希孟曁慈善家裘有明等爲中華高等小學校籌費起見發起假張園開遊覽大會兩星期以所得劵資充該校經費擇陰曆六月初七日開幕等情已略紀前報茲悉該會經各界之熱心慈善者共同贊助園中一切布置均已漸次完竣其最爲特色者如四十餘丈高之遊玩塔巍巍高聳峙立天半登其巔如身在天空凉快萬狀欲至平地則由自行梯盤旋而下又如周廻曲折之八陣圖身入其中但覺迷離悄恍輾轉屈曲此乃仿漢諸葛武侯遺制而成者又有一千四百金代價之外洋音樂不特見所未見并聞所未聞其聲洪則如千軍萬馬奔騰衝突其聲雅則如流水高山披襟當風且種種聲浪均能曲曲傳出尙有世界大跳舞聚無數外洋靑年少女組合而成唱歌跳舞絡繹續紛令人目迷心醉其餘如影戲灘實催眠術新劇淸客串女說書無不畢備且每夜必有新奇悅目之點以助遊興故各處遊客以及商店之附屬者莫不興高彩烈云 
[孤兒院之粹德堂]  
　　龍華孤兒院前日行粹德堂落成禮曁暑假休業給憑禮到者如王一亭朱葆三高鳳池顧馨一等中外來賓計三百餘人楊護軍使特派代表敖恩湛君前往致頌辭曰一事之成立必有所緣起孤兒院之建設以敎以養夫人而知之矣然所以使之興敎興養并擴而張之綿而長之則非該院所能自民之而能自立之也况乎光復以來政局變遷度支告匱官立學校且有仰屋之嗟私立學校之相繼停辦者益不可以更僕數該院幾何不相與淪胥也不謂鳩工庇材閣閣槖槖之聲適起於宇内擾攘之際獨巍然而有粹德堂之產生奇已又是堂之搆成兼得之婦人之贊助則愈奇已其贊助之資又爲　砧慘死之賻儀不以廣封植畜子孫而以之助公益則尤奇之至奇者也然則以粹德名其堂者所以感紉夏先生粹芳之德而不及其夫人者尊所天也兼以夫人之是舉猶然承夫之志也茲堂落成而即於是日行暑假休業曁舉行畢業式者非徒曰幸是堂之落成藉以觀禮云爾蓋誠有見於該院之得以不輟其敎養而莘莘焉擴而張之綿而長之者胥於此想望先生於無窮焉昔華氏功高美洲人因以名其都粹方澤及孤兒邑人因以名其堂所造不同其揆一也爰爲之頌 
[中華鐵路學校暑假誌盛]  
　　本月三日中華鐵路學校行暑假休業　東　各界　　並　知事沈君給奬午後二時先由學生操演技擊節目如下潭腿靑龍拳工力拳小扎拳硬拳潭腿對打節拳羣羊棍三步架子八卦刀雙刀五虎鎗擋步搥金剛拳春秋刀十八路諸候擋拳三節棍進槍套拳演畢來賓入禮堂由該校創辦人余明德君報告謂校長黃涌之君今日到校後忽覺身體欠安故囑鄙人代表請敎務長葛耀良君報告校務繼由余君報告管理諸法繼請康南海先生代表徐善伯君（徐勤先生之大公子）演說略謂今日康先生派鄙人爲代表到貴校遣贺諸君前途康先生五十年前在朝即倡言建築鐵路而朝野皆不甚注意惟康先生以爲必要可見康先生之對於貴校極端的贊許且大有望於　君今日不能蒞會中心耿耿近年中國雖有鐵路較之各國則渺乎其小非中國之地不廣材料不多乃鐵路人才缺乏之故即以現有之鐵路而言其路權大都操諸外人此係何故亦人材之缺乏耳是以諸君前途大有責任在焉嗣由朱友漁博士演說謂鄙人今日所言者可名之曰鐵路訓義以鐵路而言一爲軌道二爲原質三爲力如煤火水汽之力是無軌道車不得行無原質車不得造成無力則車不得動必研究原質以成車講求汽力以動車造就軌道以行車車不以軌吾知其必綮禍故軌爲鐵路上最要之道即品行上之道德亦猶是也爲人而不道德雖有高貴之學問優美之才識不足齒也故在鐵路謂之軌道在人體謂这腦力腦力爲人體之關鍵一念之善惡一事之良否莫不係之也嘗聞某名人曰爲人必以三事爲志三事爲何即爲母校爲社會爲國家是也嗣由商務印書館機械師周厚坤君將其發明之中文打字機試演並說明之繼由沈知事及周道尹代表楊子永君相繼演說畢請沈知事給發中學畢業文憑計畢業十二名覃善禮蘇卓陳大綱徐榮陞李壽璜陳仁在梁耀光滕懋洪世濤曾瀛帆鍾復韓昶並各班考列最優等者給發奬品散會後招待來賓茶點並參觀機械儀器陳列室理化試驗室及繪圖室所見學生自製化學工業品及工程建築圖畫竊美該校置完備成績優美是日天氣酷熱而男女來賓竟達二三百人頗極一時之盛 
[市北公學暑假補習科開學]  
　　滬寗車站慶祥里市北公學男女學兩部暑假補習科巳於昨日（即四日）開學學生甚爲發達現又擴充校舍凡有志入國文英算科補習者均有餘額可補（簡章見來件欄） 
[萃英學校記事]  
　　閘北南林里五弄私立萃英小學校開辦五載敎授管理井井有條本届學年考試已畢由校長宣通史君定陽曆七月七日暑假惟恐學生功課荒廢特於假期内設補習科四星期並聞該校秋季開學時擬改組一切重訂新章云 
[崇德女校之進步]  
　　老靶子路浸　會旅滬廣東崇德女學校昨開暑假學生成績展覽會各科均有可觀而文字詩詞較去年尤勝亦可見各女生之盡力求學矣 
[警廳歡宴隘上將]  
　　海軍上將薩鎭氷因公來滬已迭誌前報昨日午刻淞滬警廳長徐國樑水警第一廳長湯朝詒就警廳内特備盛筵邀請薩君會宴薩君乘坐汽車到廳時預由徐廳長飭派長警分投照料並令軍樂隊列隊歡迎旋即入座陪宴者爲上海縣沈知事審檢兩廳袁林兩廳長工巡捐局朱局長護軍使署參謀長趙禪君范副巡官防守司令官王如見等直至二時半始各興辭而返 
另一訪員報告淞滬警察廳長徐國樑昨與上海縣沈知事地方審檢廳袁林兩廳長工巡捐局朱局長等在廳署公請海軍上將薩鎭氷宴會薩上將於午前十一時三刻駕臨其經過華界各處均由該管警區加派崗警沿途保護警廳門前懸燈結彩商懸國旗自頭門至廳内鐵門均由徐廳長派隊嚴裝排班其在頭門外者爲第一游巡隊由馬隊長督率二門内爲第二游巡隊由隊長王得洪督率鐵栅門内以至大廳前則爲保安騎巡等隊由隊長曾永奎等督率軍樂隊亦在該處伺候薩上將蒞止徐廳長等即率同各屬員迎至大廳小憇十二句入席飲宴陪座者爲正副護軍使署趙安兩參謀長馬鴻烈等四團長滬海道尹公署總務科 
 
 
 

Page 11

 
 
長及警廳總務司法行政衛生等四科長觥籌交錯至午後一時半始散席 
[雷電風雨交作]  
　　昨午十二時許　上雷電交作大風大雨浦江中大小船隻間有走　　練者而南門附近一帶破舊房屋被風吹坍者亦有數處地方審檢廳法庭旁之高大牆垣亦　然坍下幸在白晝未致傷人 
[海盜攔刦沙船]  
　　永豐秦沙船近在閩省裝載木植來滬於本月初三日晚八句鐘駛至吳淞口外某沙附近被盜匪二十餘名分駕兩船各執刀鎗等械一擁上船刦去現銀二百八十元皮箱三隻内儲綢布衣四十餘件携　過船而逸事後由該船户開具失單投報水警第二廳請求查緝 
[烏山船在途遇盜]  
　　本月初四夜十時有寗波烏山船滿裝烟紙席草雨傘等物自杭來滬行至南黃浦夏家灣港面突來匪船一只内有盜匪十餘名將該船截住各執鎗刀等械蜂擁上船將所裝貨物銀洋搶刧過船飛馳而去昨日該船户開駛來滬查開失單分投水陸警署報告請爲查緝 
[南滙縣請緝贓盜]  
　　南滙縣境之魯家滙鎭市而頗稱繁盛距離縣城四十八里該鎭滙豐典當於一號夜間被盜匪二三十人以布紥之軟梯掛在該典圍　持械登梯而入先將管理錢房之翁姓紥捆逼令交出銀箱鎖匙掠去銀洋一千餘元繼入飾房劫去金銀飾物甚多總計約被搶刧二萬餘金各盜携贓逃逸翌晨即由該典主飛　南滙縣葉知事請求追緝該縣除飭法警倪晋餘等持文來滬投請英法兩廨派探協緝贓盜外並以該　爲水警第四分署管轄區域昨已咨文該分署長李蘭亭迅即派撥師船分投查緝 
[竹籃内究藏何物]  
　　前晚九點半鐘時有年約三十餘歲之某甲携帶大竹籃一隻滿儲紙包雜物在小東門外雇坐黃包車一輛由民國路往西疾馳經過老北門迤西寗波會館地方突有乙丙丁三人從後趕上乘其不備將車中所儲之竹籃攫去往西奔逃詎甲不知因何情虚並不追捕反從車中　出向北飛步而逸該車夫見坐車人　逃車資無着亦卽拖車追喊人已杳然旋卽報知崗警回報該管警所詳細調查以明眞相 
[鄉婦被推溺斃]  
　　浦東鄕婦楊殷氏周唐氏張嚴氏何祝氏等各於前日肩負食鹽數十斤乘渡船過江來滬求售當在久記碼頭登岸時被緝私鹽捕二營第一隊十四號巡船艙長趙榮卿部下緝私營兵張玉發劉榮江等查見當將巡船駛上拘拿四婦情急奔跑周唐氏等三婦巳經登岸獨楊殷氏落後被張玉發等所持之竹篙鈎住將該氏推入浦中登時溺斃尸無蹤跡周唐氏等知肇人命報告尸夫楊金華並願到場作證楊金華立投警廳稟控移請該營着趙艙長將張劉兩兵士交出送局張劉供稱楊殷氏實爲久記木行小工姜子舟碰落浦中溺斃與我等無干而周唐氏等則堅指被張劉推跌致斃當由警局於昨午將尸夫並三證人與關係人姜子舟以及張劉兩兵士函送地方廳經檢察官預審之下判將張劉等分别收押一面着尸夫趕緊打撈尸身俟撈獲後再行核辦 
[魚販受傷殞命]  
　　甬人兪阿林販賣鮮魚爲業上月杪肩挑鮮魚一擔至某處兜售有某姓婦人向兪購魚論價口角被該婦掌頰二下並喚到男子二人將兪痛毆腰部受傷兪卽回至唐家弄伊母兪謝氏處不數日間傷勢大發直至前日始將前情訴知伊母當晚卽斃兪謝氏將情報告匯四捕房請求伸雪捕頭飭將尸體車送驗尸所聽候中西官驗明核辦 
[菜刀砍傷頭顱]  
　　王錫連在潭子灣鄕民候木華田内竊取菜蔬被侯捉獲以菜刀砍傷王之頭顱由四區駐在所長警一併拘解司法科候辦 
[紗廠工人衝突]  
　　紗廠工人蔣阿榮胡長生王根友趙西亭林福星劉廣田陸德山張炳生等數十人前日不知何故在小沙陀路互　被捕查見恐肇巨禍當將蔣等十四人一併拘入捕房押候解究 
[茶館改爲公會]  
　　本埠英租界山西路申園茶館爲包探沈阿炳所開向爲珠實業茶館於去年讓於棉紗帮爲叙茶彙市之處今沈探因不願　業停止召盤當有紗帮中人陸竹坪金錫之等發起向之盤頂作爲紗業公會入會同業每月認繳會費洋一元除稟請工部局撤銷申園原有茶捐外巳於舊曆六月初一日起改爲公會矣 
[舊地主不能員責]  
　　工巡捐局前在西門外開築斜徐路斜土路早經告竣該路所佔二十五二十六二十七二十八四保地畝曾經該局分别造淸備考但自民國三年開築迄今五次忙漕縣公署仍將糧串檢出責成該保各地保承催該地保等以各花户咸謂旣將地畝售歸公有未便再出忙　是以各地保聯名投稟縣公署請求移請工巡捐局將巳購築路之地分别過户豁免國稅以淸瓜葛云 
[貧民乘車之不便]  
　　滬杭火車業已照常通行惟附掛之貧民四等車祗可由滬掛至楓涇爲止而杭州所掛之四等車僅能拖至嘉善爲止其自楓涇至嘉善一段禁止附掛係爲防範匪徒混乘四等車騷擾蘇浙兩省秩序起見故由松滬楊護軍使商請浙省吕都督飭令該路遵照在案茲有旅滬蒙古商人鄭煥章等因見滬杭兩埠貧民甚衆每因祗有小洋八九角欲購四等車票無着流落異鄕實堪憫惻至於防範匪徒混乘貧民車輛乃係誤會蓋旣係奸徒則旅費定必不惜且三等客車所費有限亦可潛行往來現在最苦者莫如貪民故於昨日分别禀陳蘇浙兩軍署請求迅將杭滬之四等車輛准予全路附掛以惠窮民云云 
[查究私增鹽板]  
　　兩浙緝私統領蔡竹賢查得沿海灘金山奉賢南　川沙各縣鹽户近有私增鹽板反晒鹽斤盡是私銷以致　課不能暢收昨特分飭第二三四緝私營魏馬徐三營長迅即派員嚴密稽查照章科罰 
[英領署醫員請假]  
　　駐滬英領事署醫員馬世爾君前日請假往海參威大約一月間卽可回滬 
[律師爲母慶壽]  
　　昨爲魯定格律師之太夫人五十五歲壽辰駐滬奥總領事及本埠官紳商學各界與魯君有交誼者咸往慶祝故魯律師在南京路四十二號門牌事務所備有中西筵席宴請來賓頗爲熱鬧 
[兄妹在途失散]  
　　吳淞鎭六區警署昨送迷路女子胡招弟至閘北司法科經嚴科員詰訊據該女供年十七歲淸江人家住淸河縣樊家莊胡家油坊父名胡五已故母孫氏現在家内此次同胞兄文俊來滬找尋開烟紙店之親戚劉大欲圓學　女工前日抵滬後與兄在同鄕某姓家借宿一宵昨日出外訪問劉姓在途與兄失散一時情急狂奔直走至吳淞地方由巡警帶區云云嚴君判送慈善團留養聽候查明再核 
[女孩迷路]  
　　女孩劉大賢身穿灰色洋布短衫藍條子布褲子在法租界迷路爲捕查見帶至捕房昨解法公堂請示劉大賢供本地人年十歲家有母親現住英界垃圾橋左近聶讞員判送英廨招領 
[截留被拐婦女]  
　　怡和洋行開往奉天等處之官陞輪船昨將啓椗時爲救濟會調查員余杏鏞偵探沈金泉協同水巡捕房偵探何阿春等上輪查獲安徽拐匪李金山拐得二十歲皖婦李王氏又拐匪李桂林拐得二十歲揚州婦人陳王氏又湖南拐匪兪金生拐得十八歲本邑婦人兪姚氏又查獲被拐三十歲蘇婦羅王氏二十二歲蘇婦陳張氏十七歲蘇女王森寳十七歲温州女子許小寳十四歲奉天女子許小妹等其拐匪已聞風逃逸該探等即將李金山等三拐匪並被拐婦女李王氏等一併函送地方檢察廳訊辦 
[烟膏存候化驗]  
　　廣東路二百四十四號門牌及五百號門牌兩烟膏店均因將禁止進口之波斯土紅土煎膏混售被洋藥公所偵悉訴由代表穆安素律師於前日協同老閘捕房中西包探分往該兩店内搜獲似係紅土煎成之烟膏數缸一併帶回捕房存候化驗並禀請公共公廨飭提該兩店主到廨訊究 
[婦人儲藏私土]  
　　麥根路五十二號門牌婦人夏王氏因私藏禁止進口之波斯土紅土被洋藥公所得悉協同新閘捕房中西包探前往搜獲私土於前日由洋藥公所代表穆安素律師投廨譯訴前情請爲飭傳夏王氏到案訊究堂上准之 
[無賴强搶烟膏]  
　　馮長生前日持咽噶草數十大包又洋烟數百盒至招商局碼頭趁搭輪船突被無賴張阿標將馮之洋烟等一併强搶逃逸馮當即投報捕房飭探徐阿東將張阿標查獲昨解法公堂請究馮長生供訴前情並稱洋烟在三馬路勃郎林膏子店買來求請訊究張阿標供由金某寄在我處餘均支吾中西官判張阿標押三月洋烟俟查明來歷再行給還 
[秘密賣烟之科罰]  
　　法捕房包探魏志餘偵悉小東門外某號樓上私售燈吃禀奉捕頭諭令前往搜出烟具三副並將私售洋烟之郭阿六拘入捕房昨解法公堂請究郭阿六一味推賴聶識員判罰洋二十元充公烟具銷燬 
[粮行夥負債纍纍]  
　　堃和糖行主張慶桃前投法公堂控稱歇夥倪光興虧欠往來貨欵銀一千零六十餘兩又支宕薪水洋一百十五元詎倪於四月初旬逃避今始尋見求請訊追等情又恒順糖行主楊文朝求請附追貨欵銀五百三十九兩倪供欠洋有之求請寛限淸理判倪於一禮拜限繳如違封產備抵在案今已届限又有勤豐北貨號主投稱亦被倪光興虧欠貨銀一百四十七兩請求附追中西官判倪還押着各原告查明倪光興產業禀覆候核 
[專竊空屋玻璃]  
　　竊犯唐興齋行竊漢中路漢中里空屋上玻璃由管門人錢盤庚捉獲鳴警拘入四區警署轉送司法科經　科員訊明因唐屢次行竊空屋玻璃判解地方檢察廳核辦 
[敎會紀事三則]  
　　江浙敎士夏令修養會本届第五次大會地點原定杭垣旋經該會中西委辦議決以杭省閘口九龍頭之江大學校爲會場准於今日（五號）取齊每天由名牧領查經義講解奥旨須旬日後閉會本埠敎士如萬應遠包克私等均於今日赴杭如兩省之華會員由西敎士介紹給證者火車准予減費 
　　又江南學生夏令大會在蘇州天賜莊東吳大學已於昨日開會本埠城市靑年及各學校靑年之團體均派代表往蘇 
上海敎會信徒約同全國敎會舉行爲國祈禱經於七月二號三時在殉道堂開會計到五百多人除戴調侯余士廉誠敬一按題領禱外特邀李佳白博士演講計分五端一國會之公心二共和之眞詮三政界之美善四信仰之精神五外交之公平李博士遂層討論痛快淋漓至四時三刻閉會 
[誌謝]  
　　昨承同仁輔元堂送來噡酥九天中茶等暑藥多種敬當代爲分送書此誌謝 
　　吳淞民國女校定於本月九日舉行三週年成績展覽會承贈展覽劵一紙謝謝 
[氣候報告]  
　　（上海徐家滙天文臺天氣測候報告） 
　　巳過者之報告七月三日揚子與黃河流域多雲而晴氣候炎熱氣壓徐降中國與日本間傾度甚徽南方信風和適四日陰暗而有烟霧氣候炎熱氣壓微升四日四時前二十四小時内氣候温度至高八五　八至低七七去年同日至高八一至低六八　九 
　　未來者之推測四日午後四時半豫测中部氣候晴好北方風無定向南方有和緩之時季風 
雜評二 
[共和之精神（宇）]  
　　昨爲美利堅立國之紀念日滬上美僑舉行祝典莫不歡忻鼓舞煥發其眞正共和之精神噫何其盛耶若我國改建共和亦已五年於茲矣其間足爲眞正共和之紀念者則絶無所有而破壞共和之舉用不一而足嗚呼同是共和國民對之能無自愧哉幸也今以紛紛獨立之故而保存不絶如縷之共和矣果從此全國一心毌虞毌詐　東西兩共和國詎必無並駕齊驅之日乎 
來件 
[日本紗廠家拚合棉花之一斑德大紗廠經理穆湘玥譯]  
弁言 
　　閱美國商部最近調查之日本棉業報告書知棉紗及一切棉織物爲日本主要之工業出產品自一八八五年始採用印棉及一八八七年始採用美棉後紡紗事業逐年開拓日本政府竟能出其遠大眼光犧牲棉花棉紗出入口巨大稅額極力奬進使一般棉業家立脚於便宜穩健之地得從容吸收海外金源間接以厚植國力遂於一八九四年七月一號免除出口棉紗稅一八九六年更將値百抽五之入口棉花稅亦免除日本棉業商遂得與世界有數之棉產國馳逐激戰於大競爭場上其棉業之發達大有一日千里之槪歐美棉業界駸駸乎認爲畏友其國棉產發展敏捷之原因雖未必盡於該報告所述然十之八九已搜羅入内内中所述各節其足爲吾華棉業界針砭且足爲吾人師資者正復不少謹當扼要迻譯以餉我有志振興自國棉產之棉業家今先將其國紗廠家棉花拚合法介紹於我紗業家及有志創辦紗廠期不落人後塵者玥不文容或有轉譯失眞之處博雅君子匡所不逮進而敎之至欣盼焉 
　　在一九一三年上半年内日本全國所出棉紗支數平均通扯係二十三支然而十六支紗（供緯紗用）與二十支紗（供經紗用）出數極多此兩種紗竟逾全額之半間有兩三廠家紡一百支細紗此細紗完全用埃及長絲棉紡成其四十二支及五十支或六十支紗用一寸二五長之美國米雪雪比省披流棉花種同長短相等之埃及棉拚用至於三十八支至四十二支紗用一寸一二五之披流棉花若二十八支至三十八支紗用美國短絲高原棉其二十八支以下之紗通常用兩三種棉花拚合而成但拚合法因棉質及市價而異其取捨所以各廠有各廠之拚合法紡十六支紗不必用美國棉花但一般廠家恒加入一二成美國棉（卽高原短絲棉）如遇市價便宜時或和該棉至三成之多亦不爲失算此外成數卽將華棉與印度棉對半拚成紡二十支紗大都用印度花一半美棉華棉各四分之一欲紡二十四支紗者每每用印度國棉及美國棉各半數 
　　次號印度棉用以紡十支至十五支紗爲最合式内中可拚一半華棉十支以下之紗可完全用價廉質粗之華棉此用花比例以紗質棉質及市情而有諸般这變通一年一年一家一家拚合方法常常活變並不能死守陳法如以上所述这拚花比例不過舉其大槪而已神而明之變而通之存乎其人 
　　如日本紗廠所紡藍魚牌十六支及二十支紗恒比他家用美棉較多因售出之紗價格較高且極受用户歡迎所以買進較貴之棉仍爲合算 
　　華棉顏色雖甚白但欠精彩印棉大半有土黃色此兩種棉花其織　較粗惟美棉異常細軟且含有光澤所以加入美棉之紗不但增多拉力並且紗身柔懦紗色光亮聲價旣高脫售尤易但在拚花時所用之棉花織微之長短總宜求其相等中國之通州棉印度之勃魯區種同美國之塔克賽斯省高原種極能拚合因其長短皆自一寸之八七五至一寸次印棉同華棉自一寸之六二五至七五亦極能拚合至於廢花之數及紗之質地照紗之拚合比例而異所以拚花一事凡紗廠主持人應特另注意（未完） 
[上海市北公學男學女學夜學三部暑假補習科簡章]  
（一）宗旨補上學期之不足爲下學期之預備愛惜有用之光陰 
（二）分科男女國文英算科女子音樂圖畫科半夜中英法文科 
（三）課程男女國文英算科課程按照本公學原有男女高小初小兩部學級編制酌量增删每週國文英算各六小時女子音樂圖畫科課程音樂分（單音唱歌複音唱歌樂典奏法）圖畫分（毛筆畫鉛筆畫炭精畫水彩畫中國畫油畫）每週音樂圖畫各九小時半夜中英法文科課程按照本公學夜學部原有各學級編制酌量增删每週中英法文各九小時（均有課程表） 
（四）時間國文英算科及女子音樂圖畫科上午八時至十一時半夜中英法文科下午八時至九時半 
（五）學費國文英算科高等小學收費三元初小三四年級二元一二年級一元半糼稚生比照一二年級凡本公學舊生入國文英算補習者減半收費女子圖畫音樂專習一科四元兼習兩科六元半夜中英法文科國文高級二元初級一元英文高級二元中級一元半初級一元法文高級三元初級二元 
（六）入學資格凡本校舊生及有高初小學程度者年齡在十六歲以下之男子或女子均得入國文英算科糼稚生亦兼收其餘各科以品行端正身家淸白爲合格不限年齡 
（七）休業給證各科學生於休業後程度合格者當給予相當之休業證書證明其學程惟舊生不在此例 
（八）始業期及休業期各科均定陽曆七月四日始業八月八日休業 
（九）校址滬寗車站慶祥里（一端通愛而近路） 
（十）如入國文英算科新生下學期仍在本校肄業者當於下學期開學時退還已納學費之半數與舊生一律優待 
來函 
[崑山陶祖侃致江蘇六十縣自治團體書]  
　　江蘇六十縣縣議會議員市鄕議會議員公鑒天禍中國共和被刧約法破民意滅國會勒令解散自治無端取消民主形式不絶如縷幸也天不亡華袁氏逝世黎公繼任海内晏然今約法已活内閣復生國會有召集之期自治無恢復之日同爲民意機關豈可顯分先後况自治尤爲立國本之民國之源乎今長官雖無命令恢復人民豈可甘爲被動國會議員按法請求召集已見實行則自治團體之縣市鄕議員亦可請開臨時會以議非法解散後之重大事務况縣市鄕制均有得請開臨時會之規定自可按法召集各具公心共伸民意政府地方實利賴之 
[宜興紳民來函]  
　　敬肅者前見貴報登載宜興所駐軍隊有騷擾情事確非事實不得不函請貴報據實更正查馮上將軍派七十四旅一百四十七團到宜鎭懾敝地僻小見有大軍未免驚惶團長賈振國君恐有兵士出外騷擾除召集軍官申儆外復每日親自帶隊稽察遇有不法兵士即行正法近日軍紀益肅地方人民無不頌賈團長之神明而軍士之有敎育也宜興紳民徐翰淦史悠澤儲南强蔣福穎路鴻甲周學渠等同啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[辦理喪務處廣告] [  孽兒]  
　　竊謂死生亦大矣故昔人有生於憂患死於安樂之語邇來世界文明日進死機亦漸增多况乎滄海横流朝不保夕生時與世沉浮身經憂患聲名利祿撤手難携宜於蓋棺論定之餘一出其死風頭也本處有鑒於是乘袁故大總統薨世應時而出爲地下埋恨之人一吐其氣固陰陽兩界之盛事也茲爲推廣營業起見凡本國人及外國人僑居本國者欲以喪務見委一例承辦如大殮出殯安葬等事按其代價之高低一一如法妥置其間軍警商學和尙道士尼姑樂手一切夫役皆可由本處招接辦事他如祭文輓聯輓詩家傳墓表亦可由本處轉求當代名人雖行狀不足傳述者均能代吹牛皮足風一世至欲達官貴人臨喪吊奠亦可運動而得更有爲死者遂願地步欲得孝子姬妾在柩前舉哀或欲十八代小孫子在座前稽　皆可由本處派員代爲之總之凡喪務應有之事經本處承辦莫不輝輝煌煌風頭十足即死者本人自願若何辦法本處常於本人彌留時派職員至床前親聆遺囑誠千古未有之機會也謂予不信請親至北京一觀便知貨眞價實所言不謬矣本處以爲共和國家四萬萬同胞無所輕重故雖貧人路斃者敝處亦委各地善堂地保以松板四塊妥爲安葬時機不再幸勿交臂失之再本處爲維持市面之意交通各地紙幣一例通用欲知敝處詳章者請向北京本處或上海申報館自由談部索閱可也（辦理喪務處白） 
塵餘觚剩 
[怬簃小誌] [  野鶴]  
　　野人語 
　　曩整敝篋得野人語一帙僅三數頁釐爲十則亦不署孰作讀之或餐墮露若啖落英若五柳小詩不事張皇自然名雋方之金氏之不亦快哉殆逾之矣茲錄於後薄莫睡起美酒新芻驕陽歛景薫風賁至客有過我者爲言人生能狂克獲無盡佳勝一切顚倒席天仰地看碧成朱有毁之者嗑其一笑且或以爲譽之也言未竟而釀竭耳目所得盡若搖搖靡定則野人醉矣夏五苦熱冰簟假睡跣足科頭悠然世外忽小僮入報有生客至强起覔履復整衣冠正復大苦比出則久别舊雨翩然蒞至痛傾離愫爲之狂喜偶不愼折屐齒而踣乃夢也夜闌聆子弟課讀聲頓起一不可思議之忻忭鎭日無營乃展所藏文與可墨竹縣之齋中膽瓶供野卉三數枝復出陶淵明韋蘇州詩二帙往復諷誦渴則佐以野菊之茗覺蕭然頽屋中生無限芬馥　季春時節天意新霽命小僮致佳客挈酒榼泛一葦容與中流時則柳夢方甦春色若醉風影一抺落乎酒琖客亟鯨飲盡謂今日之遊吸得山影矣於時野人語曰昔三閭大夫以愛波光故致沈淫以歿不自卹茲若愛風影曷去山巔屹立作人塔當得與山靈把晤言未竟而笑聲縱游魚狎水聲和之其淸脆乃逾梵鐘（野鶴按是則三閭大夫云云當是一時諧謔語讀者幸勿咎其　言）□□□□□□（此處漫　莫克辨識約半行許殆接上則者）小詩吟就棄稿匡牀上有好護彈者過我謂不唐不宋不古不今不工對仗不合規謹語汨汨若流巫峽之水野人苦之乃告之曰某固不自以爲詩也客爽然夢中若知若不知未幾自以爲悟矣而卒未悟此境吾無以名之名之曰小夢在大夢之中小夢悟而大夢繼悟季秋九月菊始著花西　之下紛萼爛然繁香若海又奚陶家東籬之足羡哉歲闌嚴寒刺人肌骨十指欲裂稚子號哭朔風獵獵欲負茅椽以走窗隙逗入迎面等利剪出視長空彤雲疊疊互相偎倚亦有畏寒意而女牆之外老梅一樹毅然吐其新萼曾不少怯其殆以寒遇寒相得而益彰者乎抑中誠炎熱欲沸足以制此寒乎松聲敲秋碧波繫石閒雲藹藹招此野人黃鳥悠悠倐其蒞至時於是間鼓琴一曲　酒一觴谷　習習山靈欲語直不審兩間有我乎抑無我乎右十則略損數字尙稱完好余嘗題一絶附識於后物我微茫此何世樽邊扃牖與悠然蚩蚩未許知閒味一世誰常自在眠 
詩選 
[甲寅春日題高鈍劍君未濟庵詩集] [  瘦蝶]  
　　繫筑高歌不諱癡豈因未濟寄憂思男兒自有千秋業匣底龍泉筆底詩 
　　秋懷伊鬱倩誰傳吸盡東湖醉欲顚池藕玲瓏堤柳瘦一齊收拾入瑤篇 
　　天際詩心趁落霞卷中入遠隔雲涯何時一棹留溪上來訪寒梅萬樹花 
小說 
[情愛（續上月十八日）] [  野鶴]  
　　殘暉旣落長天盡黯殆爲濃墨所潑而一鈎新月遂應時而出淸輝若水照見紐菲亞老人樓中沙發之上臥一容顏娬媚之人即少女也少焉簾幙微動惠司携麫包入少女時巳淸醒見麵包知爲饗已者頗欲起身而謝顧左足不能應命則第點首以申其意惠司遂以麵包與之復微笑语曰姑娘若亦知若適間暈臥道周耶言至此乃略止旣而復語曰然而姑娘果何姓名哉時少女方啖麵包乃不遑作答 
　　少女啖麺包旣乃低語曰密司當知吾今日之遭遇實慘苦無倫也吾自今而往始知世間有薄情人更知世間有奪情之人然而彼豸雖苦我以分我之愛後此恐亦將等於我言至此淚珠已如綆縻而下泣止乃復語曰吾良　　吾言當爲密司所不解且密司不嘗以吾名氏見詢耶惠司曰然也少女曰吾名爲愛米爾惠司曰愛米爾耶然則薄情者何人奪情者又何人愛米爾時方苦左足之痛神志尤覺暓亂頗欲止語少眠然重以惠司之詢乃答曰薄情人不能告所謂奪情者即麥柳痕耳此語一出惠司乃反身而犇容顏驟變蓋其中心實已惶　欲絶抑或誤以愛萊爾之語爲獅吼故亟遁去以免飼其吻也（未完） 
 
 
 

Page 15

 
 
   
 
 

Page 16

 
 
   
 
