# 1907 - 429 - 4912536

 

Page 1

 
 
   
 
 

Page 2

 
 
　　　　　　　　　　　　　　　　　　　　　　　　　　 
上諭 
[十一月五日奉]  
　　上諭都察院副都御史陳名侃旣據陳明戒煙凈盡着仍回任供職欽此同日奉 
　　上諭瑞澂着調補江蘇按察使江西按察使着陸鍾琦調補欽此 
宮門抄 
　　十一月十五日召見軍機張亨嘉 
論說 
[治梟匪議]  
　　東南之梟匪。其江浙兩省腹心之患乎。窟宅於太湖。分擾於湖蕩汶港。浙軍來則入蘇境。蘇軍來又入浙境。此拿彼竄。了無要領。故年來官場雖有會剿之計。而匪勢仍無消滅之望也。豈惟不能消滅而已。且至今日而匪勢益福。幾成粤西流寇之象。以最近之事言之。自梟首陳董吳三人從皖鄉率領悍黨。携帶利器。復至太湖而後。於是浙屬之平湖嘉善桐鄉。等縣。鍾埭筍塘新市乍浦西塘。等鎭。蘇屬之崑山新陽華婁奉賢金山靑浦。等縣。沙溪橫涇楓涇朱家角。等鎭。合嘉湖蘇松各府之水鄉幾無處無梟匪之蹤跡。即無處無截劫之重案。兩省大吏對於此事。將連疆各要隘。會營堵住迎頭痛剿。冀以防分竄而散脅從。固亦急則治標。爲目前策治匪者所有事矣。雖然。彼省調一營。此省遺一隊。會合兜剿。能凈絶根株而後止乎。是必先講内治。而後梟匪可得而治也。　　吾之所謂内治者。初非侈陳地方自治。保衞治安。而欲以遠水救近火也。亦非高言救貧之政。俾生計日裕。積久而遏其乱萌也。但使官民一氣。杜絕其勾串之路。則後患雖禾必滅絕。而目前暫可相安無事。何也。梟匪之敢於結隊橫行。四處據掠者。原因甚多。實以勾引土匪串通營勇。爲最要點。苟無土匪爲之勾引。無營勇爲之串通。則梟匪雖有圖謀。亦將因人數之無多。而難以竊發。有土匪之附和。而後鄉導得人。可出没于支流小港。以遂其據掠之欲。有營勇之綫索。而後勢𦦨日盛。可减殺官軍搜剿之力。以成其猖獗之勢。雖江浙營兵。今日尙無公然通匪據。然梟黨魁首。大半散勇。多有與營中相識者。一或不愼。則粤東防城戕官。浙東嵊縣戕弁。之前車。可爲殷鑒。奈何不防之於早也。欲絕土匪之勾引。宜責成於地方｀官紳。欲絕營勇之串通。宜責成於將弁。爲州縣者。於屬内棍匪嚴密捕拿。並辦紳圑。認眞防範。見有形跡詭秘。或聯盟拜會者。卽拿解懲辦。以絕根株。此責成地方官紳之說也。爲將弁者。於營中勇丁常爲查察。見有可疑之處。即削軍籍。不使雜厠營中。致害一羣。此責成將弁之說也。大吏更於。其間密爲查察。將州縣之廢弛捕務者撤參之。營弁之帶兵疏懈者懲辦。之。使土匪營勇。無援助匪黨之隙。地方官弁。亦無緃庇匪黨之弊。如此則。梟匪孤立無助。雖欲蠢動。而其勢常苦於不能。即使欲動。而境内無莠民。營中無叛卒。吾知官軍一到。不難指日尅平。尙何匪患之足憂哉不此之務。但言會剿。合力堵住。恐堵之於此而彼起爲。合堵于一時。而易一時又　 
 
 

Page 3

 
 
起焉。不清其源。但遏其流。致使土匪營勇。與梟匪通聯氣。亂機隱伏。防不勝防。終將有餘孽復萌死灰復燃之一日。試思今日者果能民生樂業。棍匪絕迹。兵明大義。營勇可用。則江浙雖有梟匪。其猖獗必不若此之甚。何則無媾亂之媒也。故欲治梟匪。必當從内治始。而言内治又當從杜絕勾串始。 
專電 
[電一（杭州）]  
　　全浙民人派代表叩閽爭路暫作罷論現議定公呈請都察院代奏每府推代表首列 
[電二（北京）]  
　　蘇浙代表昨謁袁軍機歷陳兩省民情固結袁有國勢積弱外交棘手民間亦應仰體之語約日内到部查閲檔案 
[電三（北京）]  
　　法律館奏准常年經費十萬两度支部以庫欵支絀商減五萬 
[電四（北京）]  
　　政府擬派陸元鼎爲法律大臣張宮保擬予以資政院差使屢議未决 
路欵要聞 
[北京蘇路勸股會紀事]  
　　初四日蘇路勸股會在湖廣會館開正式大會先由李士瑩君宣告開會之理由次選舉以黃愼之學士得票最多爲會長胡玉縉李士璧兩君次之爲副會長並舉評議員十五人� 
以會長未到暫時搖鈴散會未幾黃愼之學士蒞會由副會長李士瑩君報告今日開會情形及認股數目并請將各職事派定衆議收股主任員一缺最關緊要必須能於政商學三界聯絡方克勝任於是咸推唐浩鎭充任旋由評議員白振民君提議蘇省鐵路公司係有限公司倘彼處股分已足此處多招之股將來作何辦法似宜函達總公司先將此一層商妥黄會長謂蘇路所招股分係供江蘇全省鐡路之用不專爲蘇杭甬一路但此時外債事迫移緩就急不得不先注全力於此將來於此路之外果有餘裕則江蘇省内應辦之路如津鎭之自辦滬寗之贖回以及開徐浦信各路處處需欵所招股分但嫌其少不嫌其多斷無因股多退回之理此事君等可無慮及旋有人稱盛宮保明日抵京宜由會長往告本會情形請其堅拒黃會長謂我與盛君向來意見不合未便前往副會長李君謂明日修成一函請會長過目後送去如何黃會長允之逐散會 
[廣東蘇省同鄕致蘇路電]  
　　李平書君鑒本日已招五萬股請速轉鐵路公司將章程收單寄粤旅粤同鄉寒 
　　按旅粤蘇省同鄉集欵會會長爲李提督準蓋提督原籍江寗也昨報誤爲李君平書合并更正 
[旅漢盧洪昶致甬屬集股處電]  
　　前電諒閲頃接萍礦電云浙路情形如何速寄章程盼念萍昨開會舉兄代表舉秉仁爲會長已認一萬五千元甚踴躍尙有續招請電滬等語章程速寄爲盼漢洪昶 
[寗垣書畫界集股]  
　　寗垣書畫界由沈君谷貞吳君鐵珊陸君筱川林君秋谷發起於十一日假浙江會館開集股會到者三十餘人當時議定集股辦法兩條（一）先各自量力認股（二）設一書畫社由書畫界同人陸續將書畫送至社中貶價出售或託上海某肆代售所得售價悉買路股以明年八月底爲限議定到會者分别認股共得六百一十股以到會者此次人數未齊聞下星期尙須再行會議認集云 
[滸山鎭三山小學堂開會集股]  
　　滸山三山學堂陸君鴻勳等發起於本月十一日開集股會到者二百餘人首由發起人佈告宗旨次由來賓馬緯昌馬友龍二君相繼演説議論激昂聴者感動當塲集得四百五十五股該堂庖入許蘭生亦慨認一股 
[旅粤浙江拒欵會第五期會議]  
　　初四日旅粤浙人第五次常會是日姚議長未到公推副會長李君哲濬主席由虞君汝鈞宣佈議案（一）擬蘇浙兩省同鄉聯合協會衆贊成（二）宣佈上海覆電（三）擬改星期常會爲旬會衆議下期再定（四）宣佈陳君新亞璧繳編輯路事月薪（五）擬開湯鄔二君追悼會衆贊成（六）選舉代表赴滬聯絡路事並研究堅持辦法衆議江蘇同鄉已舉李君平書爲代表本會均表冋情公議致函江蘇集股會即請李君代表兩省（七）常川駐宿員一人派定幹事員毛君子祥（八）通信書啟員派定書記員沈君桐生（九）招待員二人派定幹事員趙君蘭甫袁君昆甫 
 
 

Page 4

 
 
[蘇路接各處認股函電] 　　　　　　　　　　 
　　（清江大豐麵粉公司函）劉少溥二百股王木齋二百股劉硯農認五十股王實秋 
認五十股梁筱泉認五十股梁樹冬認五十股衆同人共認一百五十股機器各司認二百股家人小工廚役共認五十股横南浦莊小學堂函保路勸股會孔涉岵君代表蓮溪小學堂總認一百股後續認股共認定三百念三股（河南豐縣王大令藎侯函）各職司雖非蘇人均以保路爲然極表同情當認百股旋赴正陽家君任所痛陳借款之害極表入股之益内募眷屬外勸幕賓又得千元之譜博山玻璃公司電）江浙同鄕爲拒欵事減省薪資共認八百股乞寄章程顧思孝等同啓（漢口信義儲蓄銀行收清單）收余滋記全股廿股收朱寶記首期十股收張炳西十股全股收李硯記首期二股收李小記又五十股收范甲記全股六十股收圖書室首期一百股收伍福堂首期一百股收快雪時晴又一百股收招亭堂又一百廿股收蔣君又一股收王耀堂又十股共計五百七十四股均係已交現錢此外尙有認定未交之股一千餘股松屬路股會函）南匯三墩鎭明義學堂招股計六百餘股）南昌旅贛同人函敝栛會於上月念六日開第一會勸股當塲認定七百零八股第二會勸股認定八百八十二股再是日認浙股者共二百念五股附聞 
緊要新聞 
[申斥程編修條陳立憲北京]  
　　前日翰林院編修程友琦上一封奏條陳立憲措詞過於激烈中有若不實力施行恐革命匪徒紛紛起事庚子之事必將再見於今日等語并語氣間有觸犯上意之處兩宮閲之大怒令樞臣擬旨申斥經慶邸力求謂廣開言路之際總宜寛容遂改爲遺内監前往申斥按此則畧見前報專電 
[李御史奏叅岑督程臬之用意北京]  
　　御史李灼華羅列前粤督岑春煊前粤臬程儀洛寃屈粤省官紳各案事蹟據實奏叅一節曾紀前報專電現聞此奏係爲裴景福等辨誣所引各事自謂均有確鑿証據并謂程臬一意將順岑督不問是非而岑督意氣用事狼狽相倚致成此禍云云摺上卽奉廷寄飭粤督張安帥切實查明覆奏（影） 
[度支部通飭開報雜捐名目北京]  
　　日昨度支部會議各省現辦各項雜捐名目繁多而報部立案者甚覺寥寥每有擅自開徵名爲試辦其實設局已久迄未報部或藉辦新政爲名隨収隨銷弊端百出皆歸中飽現在辦理統計豫算决算事宜出入欵項更不得稍有遺漏昨已咨行各督撫通飭各屬查明現辦各項雜捐開具名目辦自何年何月分别列表一律報部如稍隱瞞定即嚴予叅辦云（天） 
[預備稽查各省私造度量權衡北京]  
　　農工商部核定度量權衡以期全國劃一各節迭紀前報現聞部中堂司以劃一辦法必須於各直省城鄉市鎭委員設局常年稽查禁止民間私造方有賓效惟此項人才頗難其選經華學悚主政建議仿日本尋常小學校規制羅致各員多設學額使各員習學會辦法年畢業後即分省設局稽查庶可得力聞各堂意甚許可擬俟度量權衡辦有端倪卽擬創設學堂云（蓋） 
[通諭各省另籌旗丁生計北京]  
　　綏遠城將軍貽穀奏報安置旗丁辦法一摺巳錄前報茲悉政府會議時甚以此摺爲然昨已廷寄各省督撫將軍奉上諭貽穀奏安置旗丁廣籌生計一摺辦法甚是足見事無難辦要在得人裁撤駐防爲目前要務斷無觀望之理卽使民田一時難購亦應另籌辦法總期民旂兩無怨言用副朝廷德意貽穀原奏著抄給閱看將此通諭知之欽此（忠） 
[蕭山沙棍搗毀淸丈分局之原因紹興]  
　　蕭山夯山地方設立淸丈分局被沙棍聚衆搗毀等情已誌昨報茲悉該處旗牧各地向由土棍把持挽回誠非易事日前該縣安炳文大令具禀上台謂是項旂牧各地若欲澈底淸查必須體恤民隱方可措手蓋沿海沙民素性野蠻聚衆械鬭習爲故常且貧苦者居其多數本年米珠薪桂人心浮動幸經開辦平糶得以無事然木棉收成又甚歉薄當此冬令飢寒交迫之時若一經淸丈責令按畝繳價輸租力實萬萬不逮勢必羣起逞蠻滋生事端况近聞各沙民已有糾黨製械以備開丈時閙事之說衆論鑿鑿恐非無因卑職旣有所聞不敢不據實上陳可否仰乞俯念今歲民力未紓轉商軍憲飭將淸丈一事俟來歲察看情形再行開辦等語詎未經批示該處已大張旗鼓建醮開局遂致釀此鉅變夫値此飢寒交迫之時驟令繳價輸租何怪各沙民之挺而走險也遠） 
嘉屬防匪彙電 
　 
[平湖紳商浙撫電] 　 
　　杭州撫憲鈞鑒平湖防營追剿梟匪遠出城市空虚前請嘉協派撥乍防兵四十名昨巳到詎尙未登岸忽又奉調撤回人心惶懼萬分查乍防營除撥平外尙存八十餘名乍地足敷分布籲請電飭嘉協仍將乍兵四十名尅日撥縣駐防以安民心平邑紳商魏燾崔嘉勳陸増銓稽兆麟湯廷榮葛嗣洛張登善鍾洵淸等公叩眞（乃） 
[嘉興府覆浙撫電]  
　　杭州撫憲鈞鑒靑電（已見前報）敬悉桐鄉屠甸鎭梟劫一案初八日據營報知雷游擊即刻派第五隊管帶高本亮率隊前往查拿徐令晋省未回該鎭商會亦未來禀電諭交陳道並吳鎭軍閱悉一面抄電飛飭徐令及屠甸商會知照吳鎭軍接差官紳商民無不歡躍並聞餘容隨時電禀卑府士爕叩蒸（遠） 
[浙撫覆嘉屬留滬學生電]  
　　嘉興留滬學生汪憲章諸君電悉嘉屬匪擾迭飭營隊剿捕現復派吳鎭台前往督辦矣撫院（敬） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史　　　　　　　　　　　　　　　 
要摺 
[給事中徐士佳奏陳江蘇牙稅驟加十倍請飭分别輕減摺]  
　　奏爲江蘇牙稅以驟加十倍苛擾已甚請飭分别輕減以紓民力而弭隱患恭摺仰祈聖鑒事竊維江蘇夙稱財赋之區一切攤欵視各省爲獨多近年舉辦新政財政更形艱窘而取諸民者自不得不日有増益商民知義務所在無不勉力輸將乃自去歲籌欵所道員朱之榛自出新意將 
牙户年稅創爲十倍加收之法如上等部帖歲完二兩者責令加爲二十兩其他花布米猪以次遞降下至灰糞一行操業穢賤向祇完五錢者今亦加爲五兩詳經撫臣具奏論者皆以爲萬不可行即户部亦稱牙户非當商可比能否均加十倍殊難遙度姑准試辦一年如果廛市帖然上下均利再行奏明作爲定章等因後以民力不逮迄於無效臣方以爲此事當可變通矣乃自朱之榛准補淮揚海道近又兼署藩臬兩司輒復嚴札各州縣仍勒限追取州縣恐干撤任星火傳提如捕寇盜因之閭　騷動雞犬不安罷市逃亡屢見報紙去年蘇境水災米價騰貴民間樹皮草根悉以充食今夏苦旱入秋又多陰雨正當收割之際雨勢未已俗稱爛稻铺爲農家所大忌荒象巳見人心惶惶乃朱之榛不思撫輯其民又兩目失明性情堅悍睢安坐衙齋冥搜盲索以脧削爲能臣恐民怨方滋匪蹤滿地倘一朝發難後患將有不忍言者矣且牙户之有年稅他省未當聞獨江蘇有之牙稅之議加江蘇之寗屬亦不聞獨蘇屬之四府一州有之今並責以十倍之多是同居一國之中一省这地而苦樂天淵乃至如此微特民力不逮恐環球列國亦無此政體也况商會者所以聯商情而去官民之隔閡也今朱之榛責捐於商而於商會之公禀概置不理並昌言不准商會干預一若惟恐商之不病者豈朝廷設會保商之意耶夫新政　　　　　　　 
萬端籌欵原非得已然鹽斤之加價不過數文十藥之加捐亦止數成未聞有以倍計者惟關稅之偷漏則有加倍所以示罰也今該商等並無過犯而忽加十倍之徴自古及今有此取民之制乎迭奉恩旨不准苛細病民聞者感泣今言利之徒違背聖意縱使敲骨吸髓辛而辦成亦竭澤而漁𥿫非地方之福况乎其專欲難成耶且所謂四府一州者亦非能統歸轄治也凡鎭江上海租界之住户與内地之敎民向不承認加捐由來已久故牙户之黠者至有因此入敎之事夫官不恤民致使求庇於他族爲叢驅爵徒失人心臣竊痛之相應請旨飭下江蘇督撫臣迅飭籌欵所傳見商會代表和平商勸分别酌減以順民情又醬業加捐一事久議未决現正同一擾累亦請一併妥商定議總期於公事民情兼籌並顧庶有合於憲政初基太局幸甚臣愚昧之見是否有當伏乞皇太后皇上聖鑒施行謹奏本日奉廷寄諭旨一道交兩江總督江蘇署撫 
分類新聞 
政界 
[浙撫允代信藩奏請開缺杭州]  
　　浙藩信方伯自交卸撫篆後因屢次請假與馮中丞各有意見前日中丞允代奏請開缺方伯卽於十五日將眷屬移住八旗會館靜候批回再定行止（交） 
 [P澈查嘉屬荒歉杭州> 
　　本年嘉屬各縣被水被虫秋成减薄叠經各該屬紳商士民禀請勘辦蠲緩喻署藩以浙省度支困難萬不能以一隅徧災上妨國譞轉使疆臣爲難然民生休戚亦不能不酌量體卹昨已札飭嘉興府即日遴派妥員分赴被災各屬核實勘辦不得稍有浮冒迅速具禀復奞云（遠） 
[札飭更換救生紅船董事安慶]  
　　皖撫馮中丞日前札飭太平府略云照得東西梁山救生紅船承辦員董遇事疏懈本部院訪聞前月十 
 
 

Page 11

 
 
一日沉沒香船一隻船身仰覆上有一人呼救東梁紅船巳開出江目睹不救逕渡西梁下椗吸食鴉片西梁紅船並不出江停泊如故似此見死不援忍心巳極查該局產業不爲不豐而歴來救生毫無整頓近年以來局事更形墮壞若仍令該紳經管生命顚危何堪設想合亟札飭將該承辦員董先行撤換並查明平時有無浮冒侵蝕等事一面督同紳學界公舉廉正員紳接充務須改良辦法隨時禀覆核奪云云（孔） 
[定期揭曉仕學館畢業案武昌]  
　　鄂省仕學館已於初二日起考試畢業刻已考畢示期本月十五日揭曉聞取優等者二十餘員不列等有二員一爲佐班伍本植一爲正班張某云（音） 
[禀陳查察地方情形之撫批安慶]  
　　寗國府知府榮太守近將查察所屬地方情形禀奉皖撫馮中丞批示云查知府一官本有表率羣僚之責周巡各屬攷察民生利病以及各項新政方爲不虚此行若僅留意供張甚至有額外之婪索是爲州縣添一騒擾反不如深居簡出之爲愈察核來禀尙知留心該守其善自振屬一反從前所爲時時以察吏愛民爲主本部院無適無莫亦可不咎旣往勉之懍之仰該守即便遵照（孔） 
[札飭調查土藥銷數武昌]  
　　鄂藩李少東方伯昨奉趙次帥札開准度支部來文以實行禁烟須從專賣官膏入手現擬選派員司分赴各省切實調查行銷數目以便妥擬辦法等因該司亟應通飭所屬各州縣調查行銷土藥確數列表具詳報部查核云云現方伯已轉飭各屬遵照辦理矣音） 
交涉 
[日俄鐵路交涉]  
　　十四日東京電云俄國政府以齊齊哈爾至愛琿之鐵路前曾立約讓與俄國今復自行開工建築特向中政府詰難譯字林報 
[電阻俄人設關吉林]  
　　俄人近在吉林省屬之拉哈蘇蘇設關收稅有違約章外部電令徐督朱撫查察情形向俄阻止（黄）　 
[敎堂租地照章立約江西]  
　　江西永新兩縣交界之七溪嶺蝦蟆湖地方有洋式房屋一所係福音堂康女敎士出資向龍熾廷租定建造以爲往來傳敎避暑歇宿之所原立議約年限太遠有違約章經瑞中丞批飭該兩縣會同委員范别駕啟恒與康女敎士磋商務照兩國條約辦理現已議定前約作廢故由龍熾廷與康敎士彼此立約以三十年爲限滿期後再行續議業將改約情形禀請大吏察核矣（生）　 
[札飭保護敎堂鎭江]  
　　江督端午帥近札飭鎭關道嚴諭冬防人員務於各敎堂左近實力保護等因劉觀察奉札後已轉飭遵照矣（射） 
軍界 
[東督黑撫致各省督撫催解協餉電奉天]  
　　江省現在建置行省舉辦新政以及籌邊籌餉需欵甚鉅邊隅亂後地方凋敝權入日俄近復銀錢奇絀商力困難實屬無從籌措查各貴省協餉一項部指均係有著之欵乃新陳積欠數累巨萬當此待用孔急之時務祈執事轉飭所司迅將此項欠解江省歷年協餉趕緊籌撥固知用繁欵絀在各省同一情形然移緩就急較窮邊自易爲力縱一時不能全撥亦請鼎力設法速即湊解若干以濟眉急想執事夙篤公誼必苟顧全大局濟茲窘迫盼切禱切 
[咨催撥解桂省協餉武昌]  
　　鄂督趙次帥近接桂撫張鳳帥咨聞催解積欠協餉銀十一萬餘兩以濟急需次帥因即札飭善後局在平餘生色項下籌撥銀若干兩解往接濟（音） 
[留德陸軍畢業生委差武昌]  
　　鄂省前年派赴德國留學陸軍學生丁文璽等四人現巳畢業回鄂當由趙次帥量材委用茲將各生所派職務錄下丁文璽兵工鋼藥兩廠檢查員蕭國安第八鎭中軍官錦銓陸軍學堂砲科長吳連慶第二十一協正參謀官（生） 
[派輪載軙軍馬鎭江]  
　　蘇省購辦軍馬委員陳荔汀太守在關外所購馬匹業巳行抵瓜洲特電致督練公所總辦劉觀察派靜平小輪駛赴瓜洲以便拖載回省（御） 
[部咨購辦軍米免厘安慶]  
　　皖撫接陸軍部咨開准鳳都統咨近畿各鎭需用軍米除前購分散各營外不敷甚鉅茲又派委縣丞李德潤赴安徽蕪湖續購四萬石以充軍食請分咨南北洋大臣山東安徵各撫院飭各關卡一體免完厘稅驗照放行俾免阻滯等因馮中丞准咨後當即轉飭各屬一體遵照（美） 
[禀報督剿太馬溝匪股情形吉林]  
　　吉省淮軍張鎭勳禀陳提督畧云標下前日剿辦艾家窩棚上掌大沙河東北岔劉家蹚子沙河子大鍋盔老黑頂子等處匪股並進剿九站綏芬河一帶積匪業經三次續禀在案查自分勦以來東山大股已經廓淸東兩防務地廣兵單又係積匪老果不無竄擾已密檄凌統帶琪圖統帶瓦謙凌軍之管帶忠勳督隊分道南下標下於九月十三日酉刻親督吳統帶俊陞么統帶培珍淮軍管帶張文生先鋒官毛得成哨官吳起恒畢盛魁陳德修陳家奎林慶元等各率所部附火車遄往偵悉匪首王鐸李藍旗劉得症等合股設卡編寨盤踞太馬溝南三岔上掌窩棘中淮軍由北路進么軍由西路進吳軍由東路進十四日辰刻見匪卡二座先後攻破匪放信鎗匪股由窩棘中蜂擁抗拒約百餘人我軍東西兩路轟擊准軍由北路逼近匪巢乘風縱火匪衆潰亂由叢林内鼠竄我軍追擊立斃悍匪十七名生擒二名奪獲鎗八枝燬棄棚寨十數座匪股糧食一概焚如我軍陣傷丁四名跴追至大小石石河磨夷石南溝靑溝嶺陡溝子黃瓜嶺大小烟筒溝燈樓樹老鋸塲花蓮溝一帶匪巳獸散無蹤進至穆林河九站梭巡一次刻下尙稱安謐標下於月之二十日回駐橫道河迅飭么軍仍往七道河督飭前紫衛沙河一面坡螞蟻河各營隊嚴密扼堵以防回竄並橫道河亦飭么軍梭緝以專責成儘月底開由寗古塔進控張廣才嶺親督前往凌軍圖軍祥軍並隨往之吳統帶張文生等分道搜剔以期產絕根株刻下自一面坡以迄九站一帶向爲匪股蹂躙劫捉之區今已一律歛跡禀乞憲台俯賜 
 
 

Page 12

 
 
　　　　　　　　　　　 
核奏批示飭遵（酉） 
學務 
[江督飭估圖書館工程南京]  
　　江督端午帥札行藩學兩司暨財政局略云寗垣籌設圖書館凡採購書籍預算經費經營建築各事宜迭經札委陳訓遵慶年爲坐辦復照會繆太史荃孫爲總辦會商藩學兩司公同規畫并札委琦守珊經理建築各在案現在書籍業已運到所有建築館舍一事應由琦守商承總辦坐辦并會同工料所夏道敬觀委員李文志相度地址繪圖貼說估核工程預算應需經費若干刻日詳請核奪一俟核准即由財政局如數撥給以便赶緊動上興造云（克） 
[師範監督易委續誌蘇州]  
　　昨報紀蘇省師範學堂監督章式之主政因江督端午帥調赴督署襄辦文案由蘇撫陳中丞擬委陸勉齋太守接充監督等情茲悉毛提學准上海敎育總會之請改聘龍門師範學堂校長沈信卿孝廉承乏日内將到堂視事矣（必） 
[師範學堂停課紀聞蘇州]  
　　蘇省師範學堂現因節省經費將日本敎員博物科小倉孝治算學科岡眞山二君辭去每月薪資各二百五十兩原訂明年七月滿期二君初意不尤旋經諸日員勸解令該堂另送贐儀洋各一百元諸日員亦湊送洋各一百元詎二君去後各學生大不爲然遂致全班停課二日現在暫由日員細井貫了及西岡二君兼任聞仍須另聘日員庶免衝突云 
[派員代理暨南學堂總理南京]  
　　江督端午帥以爪哇華僑子弟遠涉重洋來寗就學前經奏請創設暨南學堂派出道吳炤總理校務現田道丁艱總理一差亟應遴員代辦爰札委候選敎職左全孝到堂代理至該堂敎員王家曾闊年前經札調帮同左敎職視學惟在堂之日諸生依戀應仍留該堂照常上課以慰諸生之望所有帮同視學一差毌庸兼辦該堂新添敎習陶華炳胡百貞即改由四區小學總理梅道光遠遇有敎習缺出即行委充勿任賦閑以示體恤云（商） 
實業 
[蘇嘉鐵路將次開工蘇州]  
　　鐵路工程師徐仕遠君前經蘇州鐵路公司委勘由蘇至嘉路線茲已逐一勘定當由公司准蘇撫在閶門外上津橋左側爲蘇州車站定期臘月初旬動工開築（命） 
 [P粤商集股往黑龍江墾荒廣東> 
　　粤省新寗商人陳某曾在美國舊金山以開墾爲業積有餘資後因美人拒斥華工即行回國探知黑龍江荒地甚廣遂聯合同志數人前往黑省購買荒地甚多招募同鄉同族十餘户開一興東公司備有火犂工頭開墾該地擬定股本二十萬元現已集有十六七萬並擬自備輪船火磨及一切應用之器聞以聯名禀請程撫咨部立案飭地方官保護並請先給護照以便往來無阻（如）　 
[哈爾都統派員調查樹藝南京]  
　　哈爾都統誠果帥派委知府許太尊承章赴南京調查墾牧樹藝各法以便仿辦（江） 
[鄂省農業學堂紀事武昌]  
　　湖北農業學堂普通科學生畢業後均改習農林兩專科舉行實地試驗頗著成效近又在該堂附設蠶業請習所常由鄂督趙次帥添委王曾俊觀察爲該堂會辦云（生）　 
[准設遼河輪船公司奉天]  
　　職商金鑫禀請集股自辦遼河輪船公司經農工商部咨東三省總督就近確查等情當經查覆略謂該商所擬章程均屬相符並無外入股本及外人干涉等事昨該商又將資本保單呈部查驗現議允爲立案發給憑照俾得從速成立以固利權（爲） 
[氈毡廠添委會辦武昌]  
　　鄂督趙次帥以省垣氈毡廠爲提創實業之基特添委奏調來鄂之安徽補用道石觀察鎭充該廠會辦兼理招商事宜俾資助理云云音 
雜記 
[日領約朿旅漢商人漢口]  
　　駐漢日本正領事高橋橘太郎以德　　　 
租界日人所開之客店及飮食店或藏垢納汚或嗜酒喧閙并有在途行不規則之事殊於本國名譽有礙特傳諭旅漢日人若再有前項情事即按照領署命令第七節警察規則嚴行懲處云（生） 
[江督飭裁商船公會鎭江]  
　　長江上游商船公會時有包抗釐稅苛索船户情事經江督派員查明屬實特奏請撤銷現已咨行沿江各省及各海關道一體飭遵矣（御） 
[咨復核定逃犯罪名九江]  
　　前德化縣施叔撝大令派解役魏貴接遞軍犯殷老四一名在途脫逃當將該役提案嚴訊委無贿縱情事據情禀請省台轉咨法部核辦在案茲聞法部來咨以該役既出無心應於殷老四罪上減三等杖八下徒二年遵照新章收入習藝所罰作苦工毌庸發配限滿革放德化縣陳令奉文後已遵照辦理矣（工）　 
[煤稅委員禀准銷差安慶]  
　　前委監収宣城煤稅委員萧勤日前具禀皖撫畧謂自二月開局起至十月止共收稅錢二百千零之多内以二成津貼主僕火食尙不敷用懇准銷差並請假赴皖北措資限一月歸缴已奉馮中丞批准照辦矣（周） 
[駐鎭英領事易人鎭江]  
　　駐鎭英領事孫德雅君因事回國遺缺由駐京英使遴派慈必佑君接任已於初八日乘輪蒞鎭初九日進署視事矣（射） 
[電請湘撫准鄂購米武昌]  
　　鄂省近因日人購辦米石米價日漸増漲趙次帥以年關伊邇恐各米商囤積居奇特札飭司道妥籌平價之法並電商湘撫請准鄂省米商持照購運云（生）　 
 [P錢莊倒欠山東赈欵鎭江> 
　　鎭郡順康錢莊倒閉後計欠官欵商欵不下五萬數千金該莊執事李雨昌君經理山東工賑捐欵迄未開報聞賑務總局擬禀請魯撫飭縣嚴追云（御） 
[盜劫傷人鎭江]  
　　鎭郡辛豐鎭某姓家於初十夜三鼓時突有盜匪二十餘人明火執仗破扉而入刧去贓物甚夥並刃傷事主一人現已報由丹徒縣王緯臣明府勘騐飭捕嚴緝矣（射） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說　　　　　　　　　　　　　　　 
[時事小說人面獸（十一）]  
　　且說豭類隔了一夜。仍是大清早起。帶了旺兒。歩行到皮市胡同。立在高陞店門口。先呌旺兒進去。做個打探。旺兒出來說。他們都没有起身。只有那太老爺一個人扶着杖在庭心裡哩。豭類覺得此來甚巧。連忙走進去。同他叔祖見面。他叔祖見是豭類來了。便呶一呶嘴。拄着拐杖。向外面走來。豭類會意。就在外邊立定了脚等他。及到切近。豭類替他請了一安。他叔祖攙扶不迭。又回過頭去望了一望。然後附耳輕輕的說道。老姪孫吓。你這件事。也實在講不過去。要不是老朽在裏。頭怕久已决裂了。現在老朽吃辛吃苦。不遠千里而來。圖些什麽。無非爲了你的前程。你赶緊想個法兒佈置罷。至於這裡的事情。老朽既然來此。定可極力按擦。不讓他們拉破這面子的。豭類聽這一席話。曉得天大的事。業已化去一。半略放了些心。恐怕他們起來撞見。反爲不美。不便多說。僅僅囑咐了幾句。京城裏面耳目衆多。務要留心遮蓋的話。辭了他叔祖掇轉身就。走呌旺兒先回。自己又到干祿胡同一爿夤緣茶店中。等那羅貴。這就是昨天旺兒去約定的。當時豭類走進那夤緣店。四面一尋。羅貴還没有來就揀了個清靜座兒。喚跑堂的泡了一碗上好龍井。慢慢品飲。不一刻。羅貴來了。豭類連忙立起身來滿面春風的招呼。羅貴搶上一步說道。你老眞早啊。我急急忙忙的跑出來。還是落了後。豭類便讓他坐下。羅貴謙遜一番。仍是豭類坐了下首。拿起茶壺。代羅貴斟茶。羅貴也回斟了一杯。說道。天津離京城。其實也不遠。倒像隔了萬山千水一般。從前天天見面的一班老爺們。覺得多生疏了。昨天碰着你老人家。眞是夢想不到的。聽說那王天戌王老爺倒弄得很好。已經放了出洋大臣了。你老不是在外邊也有些交情麽。什麽這兩年裡頭。竟遇不到一個提拔的人呢。豭類道。說起來也可憐。當京官的。越是窮越碰不着機會。我就是窮了些。外邊應酬塲中。懶得去閧。以致所有的交情。一天淡似一天。昨兒到老章那裡去。本來也是瞎碰。不料到遇見了你。總算有些機緣。所以特地來請你談談。你那主兒那裏。看昨天的情形。雖則有些意思。不是請你中指點。恐怕還有些夠不到。你我多年交情。想豭類說到這裏。羅貴就接着道。你老人家說那裏話來。我們老交情。也應該竭力帮了忙。據我意思。你老今天不是明天。先去見他一面。極力的迎合他一下子。把那椿脚兒打結實了。再想垜墙蓋屋。纔有用呢。豭類道不錯我就今天去龍。羅貴道。今天也好明天黃相爺請他吃飯。恐怕見不到。豭類道。還是第一層文章了。但到那垜墙蓋屋的法子。也不能不先想好些。雖銳是見機行事我。看總要有些把握纔好。（未完）　 
國外新聞 
[坎拿大拒絕東人之言論]  
　　十四日倫敦電云坎拿大下議院討論限制東方人入境一案斯隆氏之演說最有關係其言謂英屬哥侖波省之利源須賴白人前來開濬故若任令東方人民入境則于白人一方面必有阻礙今日之政策必須更變不然則自魯磯山至太平洋間之地勢將成爲東方人之殖民地云 
[美人擬藉軍威拒絕外人]  
　　十四日倫敦電云美國客利福尼省知美國太平洋艦隊將來頗有欲藉此以張其拒絕亞人之聲勢者并聞有人組結團體届時將有耀威之舉以禮敬艦隊云 
[美國煤礦爆炸]  
　　十四日倫敦電云美國愛爾彭麥省之盤敏亨地方有煤礦一所近忽爆炸共死七十餘人現獲屍身約三十五具統計此二星期中美國煤礦炸爆之災此爲三見矣　 
[美國工黨會議]  
　　十四日倫敦電云美國工黨同盟會在紐約謹會時演說謂該同盟會欲敬告各資本家須知各工人决不能承允再有减輕工薪之舉因經濟界之危象工黨不能任責也 
 [P英國理學名家作古> 
　　十四日倫敦電云英國著名物理學家凱爾文伯業已逝世 
[强迫從軍之計劃]  
　　十四日倫敦電云婓洲英屬奈塔爾總督奈丹氏在某處演說力倡實行强迫從軍之法意謂較之目下通行義勇隊之法制爲愈此强迫之法凡有自十八歲至二十一歲間之男子皆當服軍役成一國民軍 
[俄英協約實行之開端]  
　　十四日倫敦電云路透訪員得消息知英俄兩國得悉波斯政界不靖之信息後已準備合力設法以保全其治安云 
[美國艦隊東來之影響]  
　　十四日紐電云美國海軍大將魯治才斯文斯企聲言美國艦隊出巡日本激烈派之報章反靜默無言蓋美國在海上之優勢可以免去戰爭云 
[韓太子入覲日皇]  
　　十四日東京電云高麗皇太子已入覲日本國皇及皇后並由皇留讌以上譯字林報 
[英德開交涉談判]  
　　十四日栢林電云波斯灣阿蒲募蕯島德商温克好斯棧房爲英艦佔據一事德商以此舉受損控于本國外部目下兩國已開交涉談判矣 
 
 

Page 19

 
 
第三張第三版 [　　　　　　　　　　　　 
[波斯將有内亂]  
　　十四日栢林電云波斯京城探海梁情形不穩恐將有亂故各國駐紥公使均在籌議保護使館之法并欲覔一穩妥之地以便歐人避亂云以上譯文滙報 
本埠新聞 
[勸學所爲茶捐事上滬道禀]  
　　茶捐辦學事屬通行就滬邑而論四鄉辦而城廂不辦何以對四鄉各户就城廂而論廟園辦而以外不辦何以對廟園各户就廟園以外而論去年九月遵奉縣諭起捐以來其中恪遵功令者八個月之中早經逐月清繳而頑梗者聽之何以對恪遵勸令之各户爲社會敎育起見辦事必求理得心安在先春公所當亦同此用心也至每碗一文茶客已經輸納茶館匿不交会非吞而何煌煌官諭張貼各店並未收回而詭謀謠惑非抗而何夫此吞且抗者僅出於至少數人之私見而扇動牽掣及於多數之人董等爲人心世道起見斷不能曲徇此少數人之私見而陷多數於不義之行爲此實維持社會敎育萬不得已之苦衷在商務總分會各董似亦當同此用心也惟辦事不宜操切緩急尤貴審詳查上年九月至本年四月八個月内欠繳之户合行補收是爲前一截事七月以後應遵升憲瑞批准之案續收是爲後一截事次序固宜分先後情節亦畧判輕重竊謂後一截辦法宜用和平之勸道前一截辦法宜施嚴正之法規擬請札飭上海縣查明上年九月至本年四月各茶館欠繳之捐先行從嚴催辦年内爲日無多飭令掃數清缴以示一律平均至先春公所要求之四百八十千文應於收數内儘先撥濟將來捐數旺収而先春學堂辦理發達籌議推廣并不必以此數爲限所有董等酌議茶捐辦法合行專禀陳請俯准施行（企） 
[巡警局總辦赴寗]  
　　巡警局總辦汪頡荀觀察昨乘長江輪船前往金陵謁見江督端午帥面陳要公約旬日回滬（衣） 
[義商抄呈合同底稿]  
　　同茂花行與曹憲章交涉一事滬道前以同茂爲義商股開必有合同函請義領詳查去後茲由義領飭據該商斐那家祿將當時與曹憲章所立合股貿易之洋文合同底稿抄送到署業已送請滬道查閱飭爲赶速照章集訊辦結矣（琴） 
[浙撫批准飭提被告解滬]  
　　日本商人蔭三堊前在公共公廨禀控浙江平湖縣境陳源興花行主陳二觀延不出貨一案當經滬道札飭該縣提陳解滬嗣因延不遵辦復經滬道詳奉浙撫批示云候札飭杭嘉湖道迅札平湖縣立傳陳二觀到案覆訊實情禀覆一面檢同卷宗將陳二觀解滬傳質此覆（車） 
[稅司函復扣留汽船]  
　　英商派嘉請扣留葉雨田之聘爲域多釐汽船一事經滬道函致新關稅務司去後茲稅司以已倒廣德泰號主葉雨田所欠各債主此外尙有鉅亨元豐鼎裕森康寳和宏元正元瑞元久源信大敦源兆豐源利正大存德寳順又律師哈華托所代華俄道勝銀行等十七家均有欠銀請予扣船在先除將該汽船並船牌一併扣留以俟訊理外昨特函復滬道請爲核辦（企）　　 
[翁婿涉訟]  
　　田長壽控贅婿田金發即金發祥不貼養膳一案前晚由上海縣帮審李明甫提訊金供前經親友勸貼洋二十元了事詎田不允又來吵閙致小的生意停歇求鑒田供金不貼膳費故向理論判金出外尋覔生意照舊貼膳各具切結了案（哲） 
[爭產案尙有糾葛]  
　　馬王氏馬錫九與馬姚氏馬錫純爭產一案經親長吳瀚濤觀察勸妥禀請銷案已誌昨報昨本縣李大令恐有不實飭傳姚氏母子問話午後馬姚氏邓到縣聲稱馬錫純今日因事不來然此案吳觀察解勸諸多偏袒所有房產已被賣去得價數十萬兩婦人分毫未派事出不公特此禀陳云云厘） 
[浦東怡和碼頭擬造浮橋]  
　　浦東董家渡義渡碼頭兩旁灘地悉爲怡和洋行所得造有高大洋碼頭惜爲義渡中隔諸多不便現該行擬造浮橋一座俾洋碼頭接通然義渡渡客在浮橋下出入恐遭不測爰由紳士禀道札縣照會英領訂於前日同往會勘詎届時本縣李大令與各紳董蒞塲等候良久英領事及該行東仍未到塲遂由大令畧勘一周而返（承） 
[巡士擎槍緝查]  
　　總工程局現因時届冬令竊案迭出義定自昨日始每日午後四時半起至翌晨六時止派巡目一名帶領擎鎗巡士四名在街緝查以資防衛已傳知西南兩區一體遵辦矣（夏） 
[示諭加抽渡捐]  
　　上海縣李大令昨出示諭略謂浦東開辦路政整頓渡章籌加渡捐業已通詳出示在案茲定於本月十五日起每人加收五文分别儲用無論渡船划船悉遵路政所章程辦理事關公益母任抗違倘有滋事等情立卽嚴究不貸云（夏）　 
[隣封相驗]  
　　行劫西門外妙橋唐渭生家盜犯郭裕金經本縣訊實收禁在案前日患病身死當由李大令申詳滬道札委寶山縣胡明府於昨午帶同刑仵到監驗明該犯委係因病身死並無别故遂塡明屍格飭堂收殮（車） 
[美界火警]  
　　美租界麥搿搿路李合順作塲前晚失愼焚去房屋三椽（西） 
[官事]  
　　梅家弄巡防局差現奉滬道梁觀察札委候補縣丞陳培遠接辦新辦浦東塘橋巡防局員何紹先昨日到道禀知於本日接差候補知縣孫鴻猷候選知縣劉麒驤前改過局委員姚關太陽廟保甲局員朱其昌等昨至上海縣拜會（厘） 
訟案 
[滬道第四次會訊華洋訟案]  
　　楊裕興等七家上控德國商人克魯森一案昨晨復由滬道梁觀察在洋務局與德總領事卜君會訊以各供均已訴明判一併退去候一禮拜後宣布堂諭飭遵（業） 
[公共公廨會訊案兩則]  
　　西洋商人陳全記延律師穆安素控華人過福云担保熊升合同不理一案昨寳明府與西洋領事沙君會訊穆稱原告前向顧定購　砂一百五十墩逾期不交請究訊之過供因陳不付運費銀兩無從將貨運申况陳實係華人並非洋商求察被告律師哈華托復聲明原告不是西洋商人前在海關服役被告亦有憑據請堂上 
 
 

Page 20

 
 
明察明府商之沙君判一併退去候復訊再奪○奥商寳興洋行控潘恒泰定購香烟匣等貨不出昨由王明府與奥陪審官會訊原告洋人稱被告所定之貨迄今一載有成單簽字爲憑請究質之潘供並無向該行定貨情事亦未簽字蓋章中西官以案無憑証判將案註銷 
[總工程局紀事]  
　　大碼頭協盛乾洋貨號失愼後比鄰同和鹹貨行執事陸保候大有茶葉店執事程榮高以該號保有火險銀二萬五千兩疑有别情將該號跑街顧吉生扭局控究陳叅軍判將顧交保候飭查明實情再訊○張祖根扭控包潘氏佔屋不遷由南區移案判限十天遷出○王德才駕一划船深夜渡至老公茂裝花船上圖竊花衣破拘解案判戒責一百下押七天划船扣留○同興舊貨店夥張阿定張阿金深夜收買贓洋漆三桶由探查獲解案判押候查明懲辦（夏） 
[巡警局紀事]  
　　總局滬寗鐵路迭次被竊鑼絲釘由巡士拘　李根祥及原贓解由巡官判責二百下鎖示車站在案昨該公司以失物甚多函請澈究因將該賊帶回復執○徐王氏被塌車碾傷昨由裁判官判將車夫張金才徐永水二人各責二百板與吳阿來分别交保並罰車主翁小娘洋銀十元給氏養傷又因塌車載重傷路着該業於修路時撥派小工二十名○沈再郎之妾季楊氏脫逃被獲昨日傳訊氏供不願隨沈回家判限十天將身價洋九十元繳案給沈具領○得勝里萬春雜貨店報失布疋等物局屓准飭探保協緝　 
　　浦東第二路分局徐福林控黃阿榮迭次拆梢判責三百板開释○湯金壽竊花衣枷示十天○七號偵探拘獲小竊張阿二判責三百板押改過局六月 
　　城内第一路一區張心法向徐貴良拆梢扭局判押候查明再究○吳餘卿竊衣物責三百板押改過局三月（衣） 
[公共公廨早堂案]  
　　孟王氏被蟻媒王方氏串同荐頭李沈氏設計誘騙到李翟氏所開之永興小客棧内興周阿四姦宿經該氏夫族孟仁甫尋見報捕派探潘玉山將王李等人拿獲並提李翟氏到案於昨解究孟王氏供被王李等誘到客棧内興周阿四姦宿得洋一元八角是實訊之孟仁甫供見侄媳王氏在棧向領不准報捕求究質之周供充當工頭會見王氏約在李翟氏棧内姦宿用洋一元八角餘供支吾李沈氏供該婦乃王方氏領來求察讞員賓明府商之美白副領事判王李各交官媒押两月李興孟各交媒押十四天周押十天分别示儆王氏俟滿期准交伊夫具領完案○陳雲保乘坐脚踏車將周福林左脚　傷成　報捕解究判罰養傷洋四十元再罰十元充公○王信華竊取法商洋人馬鞍一架判送法公堂訊究○陸阿毛竊取洋人密司拔福來鎗二支判押限七天交贓再核○妓女縹緲樓遠禁容留幼女周愛保由濟良所解究縹緲樓供愛保到院内拿物卽被捕獲求宥周沈氏供女兒愛保不知禁令到妓院内取物是賓判縹緲樓罰洋廿元充公愛保准由其母周沈氏覔保具領○張阿祥誘拐胡來福之妻宋氏至浦東經來福控奉提究判押候再訊○厲雨道之妻胡氏逃避五年茲由厲查悉與人同居遂紏同劉春山向領打架由捕解究判各罰一元逃妻一節候過堂再訊○著名流氓石連桂與張阿二陳祥裕等至唐家弄戚友香等家拔刀出示樓取皮馬褂洋元等物報捕拿獲解究戚與楊子祥唐根泉等同供石等夥同兩西人冒充探捕進内攫洋求究訊之石等同供求恩判各押西牢五年（業） 
[法租界公堂案]  
　　紹成燭號前被棧司趙來發竊貨値洋四百餘元逃往寗波經� 
該號執事沈景生往尋卽在鄞縣禀請究辦距貶差往拘趙兄兆堂竟敢紏人勒霸　令脫逃因將趙兆堂拘住押解來电昨日請訊趙供當特因未悉胞弟究犯何案是以攔阻現弟在　戚處叩求釋放代尋聶司馬判押候　文移提趙來發到案再訊○長升小客棧主朱洪茂前因犯案判押捕房五年在案前日經租人林仲雲投稱該棧欠租洋十二元朱妻不付逃逸逮有生財値價五百六十元又據王小娘偕中張三三投稱朱前借洋五十元有據既有生財可抵應請附追判將生財變賣抵租餘欵呈案候核王所控借洋候查明核辦○前日某甲扭尋友馮某至捕房稱被馮荐來之成衣匠竊去衣料不少應向馮追償等情咋解訊究司馬以原告未到判交保候訊○流氓陳阿三强搶許姚氏金飾遇犯王錦森浦和尙嚴阿保串竊陳　記衣飾十餘件一併解訊判陳枷號一月押改遇局三月王等三人各枷號一月○探解小竊劉阿元王德興楊得生金小灰劉阿二等請訊司馬以楊金劉三人圖竊未成着拍一小贓存案從寛開釋劉阿元枷一月王德興枷半月舟）　 
[美租界捕房事]  
　　海四鴿路某洋人積欠傳婦王朱氏工洋昨向索取反被扭　當由該氏報知捕房飭探查明該洋人姓氏赴領事署具控○吳梅英被流氓慶報等軋入吳淞路荣茂小烟館誣竊拆梢昨投捕房申訴飭探查辦（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
