# 1882 - 348 - 4903463

 

Page 1

 
 
[石印三國演義全圖出售] [  㸃石齋主人啓]  
　　○三國演義一書久巳膾灸人口惟坊間通行本字蹟模糊紙張粗劣圖像　有四十葉閱者病之本齋現出鉅資購得善本復請工書者照謄校讐數　隨後用石印照相法印出故是書格外淸晣一無解字爲圖凡二百有四十分列於每回之首其原圖四十仍列卷端工緻絕倫不特爲閱者消閒兼可爲畫家取法每部訂爲八本用錦套裝成兩函定價洋二元四角於十一月初八日發兌上海在三馬路大禮拜堂南首申報館間壁申昌書畵室出售各外埠發賣處悉照曩例此布 
[開礦宜兼籌運道論]  
　　礦務之興以目前買賣股份之處爲衡巳不下十五六處其間惟開平煤礦爲最早外此則皆創自一二年間或謂中國人情向來開張店舖糾集股東凡有財者無不輕疑寡斷以爲經手之人非至公畫一也將來私自挪移必致虧空累及股東卽不然而生意之衰旺經營之得失全在當事之人精於調度明於用人今其人誠至公畫一也而無如守有餘而才不足事之落於人後以信已者信人被人欺蒙幻變而不知有一於此未有不敗者也若夫財東數人或籍非本鄕或情性好異不能和衷共濟則亦時存疑忌之見謂異日稍有變動則受其累也生意一道所以不能恢廓而市井之中都會之上行棧店號皆爲一人一家之私業而局面終於有所囿也今一旦翻然改易正致富之機會也有千百人彼此不知姓名而居然合股經商矣合同議單幷無分執但憑一紙股票數董事列名於其上而視之如世守之劵矣且也事未開辦不過礦苗數塊以爲經某西人騐過經某礦師鎔過有幾成泥沙之質幾成銀銅之質獲利幾何費本幾何意程一出而諸財東皆躍躍欲試以得與於股爲榮也夫此十數處之礦豈無已有明效大騐者股價之翔貴猶可言也至若開挖之處尙未相定置買之器尙未至齊卽經辦之人尙未前往而人人爭購股票求之不得至於一二日而價已飛漲一若此事之獲財竟可操券而得百金之本我倍出之而自有千金之利來者何人情之轉移如此其驟也耶蒙謂股分之法泰西富强之本計以通商後情形言之人情苟能如此則中國之富可坐而待盖近年生意因市風不古而凡有財者大都灰心惟此股分之法則較之自出資本用人營運殊覺穩而又穩其事之可辦與否在經理之人必非貿焉從事而又須實有識見深知地理物力且試之而有騐然後起意創辦其人爲有聲名有塲面之人苟一蹶不振固有不能對人益難對己之勢其謹愼周密自無他慮而議定之後尙禀明大憲批准立案然後出而招股此其有實可靠夫復何疑顧就礦務之中撮其一端而諸創辦者恐亦未能委曲周備也何也泰西開礦最重運道微特煤鐵之笨重銷用繁多有恃乎轉運之捷卽如銀銅其品質似較煤鐵爲貴出於礦耆亦不若煤鐵之多然銀銅初出礦時豈能純銀純銅者所得之砂中含銀銅質者誠不及百之十　鎔化而後成銀銅者也果使經費充足原不難大備其器開挖於山者亦卽鎔化於山使之旣成銀銅而後運出他處則雖道路紆折山谷深幽猶爲無費事也以其體質珍貴取携簡便但戒備之而已不必䭾載纍纍負擔相屬也惟初出之銀砂銅砂與夫鐵石質之物不能盡在本處鎔鍊則必須運道捷速而後可以載至他處此就銀銅而論而已不能不籌及運道也而况于煤鐵乎歐洲各國以鐵路與開礦相輔而行其運載之勞不若中國人工之繁費是以所出之物能徧售於各國卽如煤鐵二者中國自仿西法製造以來所需乎外洋者不少而洋煤洋鐵之價初亦不甚大昻正以開礦之處有機器以速其出更有鐵路以利其運也今中國鐵路之舉屢議屢寢吳淞上海小試其端終至於拆毁而後巳則以今日開礦之處而苟使經事者具禀大憲創開鐵路以爲轉運之計吾知必有尼而止之者矣故欲仿泰西之造鐵路以輔礦務其勢誠難顧舍鐵路亦有可以爲運道者天下之大何地不有礦苗何礦不可開取目前試辦者不過十餘處而未興之礦正難悉數所以不盡議開者其未經測量礦苗之多寡物質之美惡無從興辦者固處於大半而以運道不便運載費事有意試辦而不敢貿焉從事者當亦不少然卽現在巳辦各處言之其無海口較近內地河道四通八達可以用舟載運者自見其往來之便而山路崎嶇車載馬䭾之處則無事不需乎人力將來礦洞大開所出者源源不絶而或無法以使之出終年䭾運不能盡一月之所挖經理者其將何以處之乎或謂諸君妥籌全局然後集股開辦必不如鄙人之所慮然中國旣無興築銕路之日則礦務必不能大盛卽使現辦諸礦誠不覺其轉運之苦而此事之推廣恐終不能及泰西之遠以云富國猶有待也 
[本舘自己接到電音]  
　　○本館於昨日接到在津友人專發電音到本舘內有十一月初七日　上諭二道敬謹譯登○十一月初七日奉　上諭麟書潘祖蔭奏要案牽涉司員請旨解任質訊一摺據稱雲南報銷一案訊據天順祥商人王敬臣供六月間有戶部雲南司司官孫姓携潘英章用出銀票至伊舖照過是否卽係戶部雲南司主稿之孫家穆亟應確切根究等語戶部主稿之孫家穆着先行解任傳案質訉另片奉傳訉百川通商人閻正幟供稱上年九月間周瑞淸將天順祥銀票給伊取銀換票等語太常寺丞周瑞淸着暫行革職歸案審訊欽此同日奉　上諭丁寳楨奏請頒匾額等語四川省城北關外有昭覺寺供奉釋迦佛康熙乾隆年間曾經欽頒匾額經卷兹據該督奏請卽着南書房翰林恭書匾額一方交丁寳楨祇領敬謹懸持欽此 
[電音照譯]  
　　○本月初六日倫敦發來電報言德國新聞紙述及英人欲合歐洲各國以共保蘇彝士河云 
[外洋消息]  
　　○前日英公司輪船到滬帶來外國新聞紙言俄國現擬造二載運兵丁之船其船亦有炮位與兵船彷彿在太平洋中俄交界之處往來載運兵士其船身長二百十二英尺闊三十二英尺深十三英尺每次開行可裝軍械口粮五百墩計造船經費船身需銀五十萬羅卜八百六十匹馬力之機器需銀十三萬五千羅卜船上之炮有四磅彈及九磅彈者數尊叧有巨砲兩尊及放水雷器具云又言日本前有王爵名帶基喜督者前往英國水師學堂習學水師之法近來業經考取學業已成可在英國兵船爲第二等兵官矣 
[議减茶稅]  
　　○中國粗茶之運往蒙古新疆等處者其茶僅可作藥物之用名目有所謂千兩者又有所謂百兩者百兩之中又分出貢尖天尖京尖頃有俄國公使與中國總理衙門相商將此項茶稅議减千兩茶每担止收稅銀五 
 
 

Page 2

 
 
分貢尖每担八錢天尖每担一兩京尖每担一兩二錢五分其葉子及茶灰則不在此例也說見字林西字報 
[穗垣近事]  
　　○香港西字報載有粤省信息云粤省外國租界皆以河爲界限而河中多停泊小船船上皆係妓女殆卽所謂蜑戶者終日泊定以招生意幷有往來碰撞之虞且船中岸上所有穢惡積垢悉以傾之於河河爲之淤潮來時又有沙泥帶入潮去則留滯不出是以淤塞愈甚一遇潮落直與陰溝無異又有死貓死狗以及妓船上溺斃之私孩時有所見過此者不但目不忍覩而且鼻不忍聞加以妓船上之浪聲穢語更屬耳不忍聽故近來駐廣省之英領事官與華官會商擬欲大加整頓將該船悉數驅出先除其積穢用船載出然後再爲溶治似此寔力整頓將來可使夙垢盡除耳目因之一豁矣 
[京師近信]  
　　○張幼樵宮庶前所奏各省報銷外重內輕一疏兹聞經閏大司農議覆新章凡各省報銷到部册檔文件不準本管司員私拆由該本司投遞大堂經堂官親拆親騐後再遴派隔司廉明司員核兌不令本司司員及書吏經手幷限以四十日爲期核兌淸楚呈堂畫稿不許逾限盖以限期旣促經手又無定人則夤緣之病除而外重內輕之弊亦可免矣 
[皖垣官報]  
　　○皖垣鳳穎道任觀察升署臬篆所遺道篆委候補道劉觀察署理各情前已登報聞劉觀察辦理軍需報銷各務歴有年所兹接鳳穎道篆遂將經手各件辦理淸楚擇於初五日卽赴新任云○十月念三日藩憲牌示滁州吏目缺委試用從九史價善署理○念四日牌示調補泗州胡有誠奉覆准補應飭赴新任供職遞遺廣德州缺以懷寍縣尹起鸞調署遞遺懷寍縣缺委桐城縣陳兆慶調署試用知縣范保廉委署桐城縣合肥縣曾道唯闈差回省查有太湖縣一缺檄委該員署理 
[浙省官報]  
　　○新任浙江學使祁少宰於本月初二日辰刻接篆各官均往道賀少宰於接印後印出轅至下碼頭親送張少宗伯登舟是日城中文武員弁無不出城恭送其先一日則有宗伯之丁卯科門生十一人在吳山之阮公祠餞別云又新任浙江副都統己於前日抵杭省中文武各員及將軍等咸至碼頭迎迓連日武林門外冠盖送迎頗形𤍠閙云 
[藩憲行程]  
　　○蘇藩憲譚方伯因公赴寍已列前報兹悉到寍謁見左侯相面商要公後現定於十二日仍由寍乘官船用小輪拖帶回省日前吳中謠傳謂方伯將有調署江藩之信又謂因駱張控案會審事件等說皆子虛烏有之談也 
[道員更調]  
　　○江南道員各差以瓜棧爲最優近聞上憲已委周崇傳觀察接辦並另派王太守爲帮辦周觀察由庶常改授中書捐升道員前在甘肅歴署道缺循聲卓著爲侯中堂所器重現委此差可謂人地相宜鹽務必日有起色也又正陽關督銷湯觀察因病辭差巳委張觀察官印翼前往接辦矣 
[大魚入市]  
　　○金陵評事街魚市前日怱有巨鯉金鱗閃爍額有朱瘢重可七八十斤據漁人云此鯉自西梁山着巨鈎至此閱三晝夜初着鈎時用力掙扎尾左右掉舟卽擁高尺許幸同行有三絲網未爲所撼直過采石始覺順水容與泊下關越宿方敢舉綸登岸時魚口翕張而兩目猶烱烱也魚市逢巨魚向以臠售此鯉之元已如秦壬之頭早爲識者以千文購去迨剖其腹則布縷甚雜且有小磁瓶一枚其胆甚大非僅似斗而巳也嗟夫若此鯉者不爲龍門之燒尾而爲鯖爼之剝膚雖距躍三百曲踴三百亦何能救其危急哉 
[訛傳有虎]  
　　○本年秋間石頭城一帶忽聞有虎負喁初不之信不意衆口爍金每當夕陽銜山城居者並不敢出西州門一步道聽途說莫解由　後知有估客帆檣苦城外保甲總局之橫暴有舉苛政猛於虎之說以爲喩者遂不覺哄動一時耳嗣又傳稱南傘巷雨後虎跡顯然並指白鷺洲蘆葦深處爲虎巢穴耳食者又從而粧㸃之幾令聽者色變旋又查知保甲總局之家丁有狐借虎威情事　河尋源大抵不離積石者近是無如一波未平一波又起甚至有證其攫食人肉而出入市上者此皆不平之淸議激而爲悖人之揶揄其實並無其人無其事也乃近日距城南二十餘里之陳家村前後失去一犬一豕村中人尋得田旁殘骨始知被虎所食於是向之相傳爲假者今則變而爲眞矣每當風高月黑之夜人人具有戒心前夕喧傳虎渡河蹲在通濟門外橋上是以三大營已懸格募捕務在必獲藉爲市人除害也 
[壬午科浙江武鄕試題名錄]  
　　楊世榮蘭溪　朱耀奎義烏　朱玉將臨海　劉譽驥義烏　李春奎義烏　王殿鰲柴淸　陳　道常山　施王仁樂淸　徐品方寍海　李大奎縉雲　施化林縉雲　朱鳳培義烏　郭靑元仙居　朱錦文義烏　朱　文臨海　許貴芳天台　陳桂方東陽　畢勇三蘭溪　吳張星仙居　王際春紹興　周茂蘭永康　韋烈光東陽　富勒蘇駐防　金繞樑樂淸　李馬升温州　謝建鑑温州　宋一淸金華　胡國鈞金華　裘國泰温州　裘郁文嵊縣　裘國梁嵊縣　駱鳳丹義烏　賈步陽東陽　汪輔文富陽　郭登山蘭溪　陳步鰲東陽　徐廷懷金華　陳振皋紹興　陸鼎夔嘉善　馮選英義烏　周夢元江山　徐德成江山　徐正邦蘭溪　吳景行台州　毛其騰太平　雙　金駐防　玉　山駐防　王正南仙居　樓鳳標嵊縣　林福升台州　朱連敖台州　邵佐淸瑞安　梅樹標雲和　方象軫龍游　趙雲粲分水　滕步高永嘉　梁殿標玉環　楊樹勳平陽　徐正卿仁和　樓鳳山義烏　劉開統江山　陳志仁龍游　許步明錢塘 
[吳門瑞雪]  
　　○蘇垣月初以來朔風凛冽時而同雲密布久有釀雪之意迨初七辰起則霰花錯落如走盤珠至巳而止人晚萬籟無聲搓絮紛飛比曉則屋瓦巳積有寸許四野一白無垠銀裝玉琢農民無不忭舞僉謂豐年之兆是日積雪涓滴未融傍晚猶見六出飄搖氣候嚴寒寒暑表降至三十一度云 
[文童演武]  
　　○蘇垣府試初覆本定於是月之朔以月杪各縣童生候府尊發案麕集照墻左右試院以內亦濟濟若林旋以內堂傳鼓無聲案發尙需時刻各童躁急欲絕遂呌囂紛擾不一其形繼復舉考桌號板擲地將擱號板之垜墻用足踢倒數座一時附和者衆自上而下東西考棚竟扒毀至一百餘座比案發則塲內已蹧蹋如此豈堪踞案作文急飭工匠赶修一面攺期初三日覆試亦以見少年之惡作劇也又聞上月二十一日府試五邑頭塲時下午有吳縣某童年甫成童素與拳師遊略習武藝是日頭篇草就忽出號外向龍門口之蓆棚杆上緣登身縣空中翻觔斗至數十百次夭矯盤旋不可捉摸觀者喝釆咸謂梨園中之趙家樓四傑邨不是過也繼有崑山某童武藝更强其來也翩如驚鴻其登也疾如秋隼能以髮辮隨手向竹杆上一繞全身卽隨之而上翻舞騰拏神出鬼沒衆益呌絕而某童亦自愧勿如云 
[邪術竊銀]  
　　○沙市爲鄂省大鎭雖不及漢口之繁富而川楚貨船往來必停泊於此平時外來流民數百千人闖入人家百般惡索而俗所謂鐵算盤者或亦混入其中施其伎倆市人苦之今年沔陽潜江天門漢川監利諸州縣盡成澤國致就食於沙市者愈多紳董慮其滋擾捐給資糧商同地方官隨到隨發押令出境無如前起旣去後起卽來近因鐵算盤層見疉出如全興花行失去錢十二千天成亨票號失去公煙二瓶大錢十千德順泰錢店失去錢一百四十餘千然猶可謂司事之監用帳房之漏支或假此出脫也尢奇者元盛益票號資本數十萬開設百餘年 
 
 

Page 3

 
 
號內人手皆殷實老誠蜀省某宦寄存銀四桶桶各千兩外加篾絡貼以印條將桶累置屋角十月初十日流民到號索錢去後啓桶驗視封識宛然篾絡一毫不動而最下一桶內有靑蚨十二千而朱提烏有矣偶憶客窓閒話內載搬移邪術有下八洞上八洞之名下八洞能攝出而不能攝入上八洞能攝出而復能以他物攝入意者此鐵算盤卽上八洞之流亞歟 
[火警詳述]  
　　○上月十七日晚九㸃鐘時鎭江西門外排灣地方忽遭回祿烈𦦨冲天勢不可遏共計燒瓦房草屋百餘間亦一巨灾也究其起火之由仍爲匪徒縱火所致聞未燒之時曾有近處居民見有兩人在屋潑水不以爲意及至火發方知所潑乃洋油耳是以一處火然延及四處以致居民店舖奔救未遑何暇搬物扶老携幼哀號之聲慘不忍聞幸各處水龍聞警齊集無如火𦦨炙人頻有杯水車薪之慮繼有銀台山之營官帶領營勇多人前來彈壓帮同灌救火勢始熄計燒兩㸃餘鐘而被火之處皆成瓦礫塲另有兩西人亦在該處帮救奮勇上前不避火𦦨　在火中出入數次亦可謂勇於救災者矣 
[呑彈傷生]  
　　○　垣江干之化仙橋地方於上月二十七日出一命案殊屬罕聞盖該處有某甲者開小煙店營生妻年十七八猶有童心店中僅留學徒一人名喚阿寳年僅十七亦係江干人二十六日某甲以有事至餘杭未返阿寳在店無事因取兩彈丸呑吐爲樂緣其幼時卽嫺此戯呑吐極爲純熟毫不經意是日店主母出外適爲所見因戯謂阿寳日汝能將兩彈呑下仍然吐出我當輸羊酒之資作一小東道主也阿寳聞而大喜先將一彈呑吐數次後復以一彈呑入腹中阿寳連喝數聲彈竟不出遂聽之視若無事至夜膳時阿寳捧飯欲餐店主母力勸勿食阿寳乃大言曰我往時呑至一二日之久仍然吐出一飯何害於是飽飯黃昏後酣然高臥至夜半披衣忽起自言腹飢適門前有賣餛飩者遂取冷飯半椀和餛飩食之食罷仍坦然而睡迨至次早起身但云腹中稍墜尙不介意逾時其墜更甚竟至不能起立店主母始驚卽將阿寳送回家中其父母以事涉游戯拒而勿納爰急央人舁至天主堂請西人醫治西人審視良久謂昨夜尙可爲力今彈入肚內無法可救急須送歸否則斃於路矣比至家果然氣絶其父母疑有他故忿欲訟官幸經衆隣友調處許以上等棺衾收殮始得寢事云 
[温郡近聞]  
　　○永嘉石邑尊因公晉省一月有餘署內公事未免冗積兹于上月初十日返署而一切訟牘必當逐漸淸理是以石邑尊夜間訊案往往至五鼓時方行退堂所謂夙夜在公者非耶○石邑尊前出硃單將著名花會飭差嚴緝當時原差袁彩等巳將吹鼓坤湖南桃二犯獲到石邑尊卽子枷責並游街示衆此已列報然近日花會之風竟不稍减而夜間求㸃花會竟至搜求殆盡故前日鼓樓下絞死一犯是夜竟有人在該屍之下求㸃花會民情桀驁一至於此實非文告所能挽回也○温郡近有湖南游勇或在各處航船攫取物件或在街市偷竊錢洋上月念三日瑞安航船獲住扒手一人口操湖南音緣湖南人在該航船上將北港人身畔之洋攫去八元而以錫洋換之該船將近郡城籠方橋地方北港人將身畔之洋檢㸃始知被換因憶夜間睡醒之時湖南人之手曾在伊身邊摸過故卽指爲湖南人所竊航船主阿三卽將兩人雇一河船送至瑞安縣呈請訊追當經周邑尊傳問湖南人狡辨不認邑尊喝令笞責千板湖南人方將換洋情形一一供吐所失之洋遂交北港人當堂領回而湖南人卽行管押云○前報所列女扮男裝一節石邑尊已於十五夜提訊所有男女供詞均與前同邑尊雖再三研訊而仍無端倪邑尊遂將裁縫匠楊某枷責薙髮匠某遞解原藉至該氏如何辦法則未見發落也○温郡風俗啜茗者少是以郡城之中惟府前橋下同小洲橋下兩小　舖近因輪船往來過客漸多故大同巷與五馬街復添設兩茶園詎茶園甫開而講茶之風卽此而熾日前江西帮在温開針店之　泰和興許癩痢各邀數十人在茶園滋閙兩日共費茶資四千餘竊恐此風一熾效尤者必接踵而起當軸者宜如何禁止也○資福山上無名屍業經其父出爲鳴寃而奸夫淫婦亦巳差提歸案訉辦矣兹石邑尊連日研鞫以冀水落石出詎知兩犯狡獪異常絲毫不肯供認也○阿炳者前爲東生綢莊出棧積有餘貲後在胡公廟宣靈王廟爲住持阿炳每於三六九日延請佛門弟子在廟誦經各處老媼趨之如鶩近來蓄積愈多因此遷住資福山上世應寮因出貲修整廟宇重興佛教故資福山之𤍠閙較前兩處爲尤甚也迄今阿炳巳死所有票據及田契等項共有千餘金阿炳無子惟有兩甥一甥在瑞安開店頗可存活一甥素游蕩身外無長物聞阿炳死不無有覬覦之心遂與曾某計議將阿炳棺盖藏匿使彼不能𣩵殮時瑞安之甥卽赴縣請差押殮並祈訉究石邑尊巳將此案提訉將田契票據先行存署云○王宰卿者渾號猪母娘於上月念四夜三鼓時同花狗火哺鷄等在府學巷口互相毆打查其起釁之由蓋因賭博而起猪母娘欠火哺鷄錢一百四十文以致兩下口角旋用松柴拚命奮擊但猪母娘本係拳師兹被火哺鷄糾衆肆毆雙拳焉能敵衆手卽逃在方某烟館而火哺雞遂率衆人赶入烟館將猪母娘拖出亂毆遍身受傷若非衆隣出爲解勸幾何不釀成命案也○上河鄕橫塘山下地本僻靜僅有一楊府王廟盜賊皆窩聚於此竟不啻苻之澤也日前黃某家被竊炭爐夏某家失物均托廟祝向賊取贖得以珠還合浦該廟離城較近而捕快差役竟無敢過問者抑獨何歟○上月二十三早府前橋下突有一轎如飛而過轎後僕役亦如飛而隨不意適與府署親兵衝撞時親兵五六人在該處購買蔬菜將該僕毆打該僕寡不敵衆卽逃入荳腐店該親兵等五六人尾之而入該僕大爲所創後經旁人解勸扭獲一兵往府署喊寃尙未訉問也 
[憲批照錄]  
　　○本城新北門康首城上有觀音閣由僧經管是處舊有一泥墩今該僧大江稱是廟中之產欲將泥屑運出爲塡招商局金利源碼頭之用曾具禀道轅請由城頭駁運經蘇松太道邵觀察批示兹將憲批錄左批云該處荒地一區畞分若干向在何戶完粮所堆泥屑運塡碼頭之用事屬可行惟由城上傾至城外用駁船載運有無窒得能否別籌簡便挑運之法候飭新北門盤查委員確切查明議妥禀候察奪該僧仍指實前地完糧戶名將歴年糧串檢呈可也 
[邑尊滬]  
　　○新任上海縣黎邑尊於前晚舟抵滬江舟泊碼頭因爲時較晚故於昨晨登岸其公館卽假敬業書院聞於今日辰刻接印又悉江海關道憲早經懸牌定於本月十二日課試敬業書院生童云 
[縣試二覆題]  
　　○初八日上海縣在署扃試第三塲文童今將二覆題列後　四書題　無求備於一人　詩免　賦題　多文爲富賦以題爲韻不作者聽　孝經題　以孝事君則忠論　性理題　誠者聖人之本論 
[騙攫金鐲]  
　　○上海小東門內店鋪林立素稱繁華不謂奸險之徒竟敢於稠人廣衆之中肆其鬼蜮伎倆是亦出人意外矣前日午後見一人衣冠楚楚至慶雲銀樓購兌金鐲一對言須赤金二絞絲者且與之計論價目鋪夥初將重六兩光景之金鐲一對交閱其人嫌以分量太輕爲辭鋪夥又換十兩重者交閱其人又以金非足赤爲辭鋪夥謂金寳足赤正與辨論其人卽持鐲向亮光覆看乘間向西亂奔迨鋪夥驚慌出櫃疾追則其人已過長生橋轉灣由花草浜一直往西至縣署後面轅瞬間巳不知所之矣盖該處僻巷小弄甚多幾如歧路近年來人無不迷途而返也然匪人之猖獗如此此風烏可長耶 
[二䜿爲災]  
　　○自來水公司雇用之挑泥小工華秀全係崇明人在滬並無親戚現因肢體浮腫不能動作昨經其友送至同仁醫舘調治 
 
 

Page 4

 
 
云又聞昨午有一江北人行過裏虹橋驟然趺倒似中惡狀幸該處居民多係江北人遂舁至其家氣息僅屬不知是何病也 
[自經續聞]  
　　○昨報列匹夫自經一則聞同仁輔元分局因該屍身雖無傷究属縊死故卽由堂報縣並聲明因風雪交加故將屍身安放槽中以候相驗范邑尊於午後兩㸃半鐘帶同刑仵書役人等臨騐據仵作禀稱騐得該屍壯腹有紫紅數塊復看左手指甲照洗寃錄的係自縊身死 
[控追失物]  
　　○魏劉氏投英公堂禀稱係四川重慶府巴縣人丈夫在原籍爲武弁我同次子泰成在治下六馬路開義興源古玩玉器鋪前夜右隣失火不意左隣鄭阿大所開之老虎灶樓上有多人乘火發時破墻攫去皮箱四只另有四只皮箱亦被搜攫一空我聞聲上樓詎被陜西人高松林不許我上樓打傷我腰幷持鉛彈示我計被攫去蔚長厚之漢口匯票銀三千兩現洋四百元元寳一只員絲十兩重者八錠湖南員絲三十二錠金鐲一對計重十二兩其餘衣服金飾物件甚多開單報捕由包探獲到原贓內之絨單蚊帳請爲究追旋據包探陳阿九禀稱該氏報失金銀衣物甚多卽往察看老虎灶樓上固有一洞其墻闊一尺二三寸及問開老虎灶之鄭阿大則稱樓上躭擱五人前夜火起時伊見高松林搬取絨單蚊帳當卽阻住旋據該氏來認是伊家之物尙少金銀衣物甚多等語其餘四人據云一名周裕川係甯人現在景陽酒館生理一名施阿二亦是甯人現在鶴陽樓酒館生理一名楊阿才爲剃髮匠一名鮑阿甫係寍人現在老益慶酒館生理至高松林係在滬擺耍貨攤皆借住樓上拿獲之後伊等尙稱並未攫取云當經陳太守再四訉供高松林周裕川施阿二楊阿才鮑阿甫鄭阿大同供與包探所禀相符太守謂據該氏遞呈之失單數目較鉅飭將高松林等一倂管押絨單蚊帳存堂俟本分府前往踏勘後再行核辦 
[傳訊訪案]  
　　○前報左侯相札知上海道訪查偷漏捐稅一事近聞又由侯相札道傳訉昨經邵觀察復札飭英會審員陳太守先傳兪姓訊供詳候覆奪據兪姓投案供稱在治開設同孚祥歴有年所專辦洋貨銷售天津燕台牛庄等埠此貨已報進口捐稅原貨出口並無再報捐稅之例至另辦草帽邊繭綢等貨係售與洋商由洋商自行報捐運出外洋我實無須經報捐稅更無漏稅情事兹奉上憲訪查我適在燕台未回及聞信回滬又因患病以致躭延時日今始檢呈號中帳簿呈請查察陳太守詳閱各帳問爾貿易已久或者其間設有報過捐稅應將單據呈候附詳道憲兪稱素無經報捐稅情事無據可呈太守隨謂前奉上憲飭傳爾未到案姑將爾夥暫押今爾旣投質夥可保釋惟爾當明白補呈幷具並無漏報捐稅切結方可保釋俟本分府錄供附原禀原結申詳道憲再候道憲批示傳案覆訉上詳兪遵諭而退 
[英界公堂瑣案]  
　　○富捕頭至英公堂稱前有無賴輩合小瑯環里各住家及致遠街各花煙舘藉端滋事查得共有四人巳獲三名解案懲辦尙有李發發在逃未獲今始被拘到案又據怡和洋行之西人云伊行在大橋北首開有湖絲棧女工出入每爲李發發在路阻攔加以調戲今旣獲案請爲重辦李發發供係大橋北首現在江灣鄕間爲小工餬口並無訛詐之事亦無調戲女工情事陳太守謂李發發疉經犯事豈容抵賴判發捕房管押三月○李文炳稱向爲茶博士前夜隣坊失愼以致我茶舘中失去傢伙不少由捕獲住陶阿二所持水烟筒十二只查係我茶館之失贓今蒙送案特投案請領陶供無錫人向爲廚司前夜路經失愼地方遺有水煙筒一捆因貪小悞取只求施恩陳太守判陶阿二枷號一月發頭門示衆贓交李領去 
[擬韓昌黎元和聖德詩　幷序]  
　　○臣某再拜稽首而言曰臣伏見皇帝陛下卽位皇州姦黨誅流昭明成化布誥宣　楊劉俱斬夏蜀悉收靑徐克定敷政優優遠來近悅化接成周雝宮肅廟迭迓神庥羣臣衆庶無不倡酬大平之日恰當今秋臣荷蒙恩澤常與諸臣齊立於陛下親瞻天子之明休况臣職業又以經籍而訓國子宜先作詩以揚聖德輒慕古作四言元和聖德詩一篇載明天子文武聖神警動百姓羣臣耳目以傳之無窮云其詩曰 
　　我皇踐祚事靡不臧神明裁化謀略周詳元年春上宼在夏方欲踵近武自負其强帝皇曰嘻蠢爾賊楊縱之不可爰吿彼蒼元戎十乘以先啓行軍壓其壘城瞯其牆喩以禍福賊首自戕宥其支黨聖德莫量邊疆之險蜀土宜防韋皋在鎭能安厥良繼以劉闢勢漸張皇裂食人手除很如狼利喈將十表求廟堂兾徼旌節坐恣徜徉皇帝曰嗟人臣無將苟撫我氓豈惜彼疆取節往賜戒命用彰闢拜而喜遂開斗帳額手聲賀汝兵汝將百牢紛燔萬籌飮唱以綃抹頭以錦纏舫謂此幷兼三川在望有脅其徒有誘以餉遂刼東川據其府藏帝王曰噫是胡不順爰命崇文佩之將印步騎五千師如雨潤山阜川流風馳電迅闢守鹿頭關嚴萬仞幷荊曁梁分軍並進或獲爾醜或執爾訉不聲於絃不血於刃直入長驅賊膽駭露壬午八月闢窮且蹶載妻與孥奔若豕突是日崇文入搜其窟宣以皇仁赦及降卒脅從罔治耕市罔罰闢窘無途與波浮沒取之江中械手負鉞嗚鼓飛旌獻俘帝闕有女初髻有兒甫乳周示城衢載鑽與斧罪及婦孺况其部伍逆爾天常震乃天怒誅一懲百敢告率土重賞將吏玉絲金組其帛滿車其粟盈庾褒義恤亡德恩宏溥劍南川西凡經戰苦家蠲其租人釋其虜大開賞筵大賜酒酺羽士如林剖圭分租靑恒魏幽聞風俯僂南至蔡徐東窮海浦天下四封莫不順從陸讋水慄迪吉逆　殫及域外跂踵穿胸來朝來覲於變時雍帝王曰吁征裳不繼爾安爾位爾奏爾恭正月元日初見祖宗閟宮薦饗集小大共四方萬國奔走率從臣等侍祠仰見九重乃卜上辛用牡于郊國南除地木俎陶匏筍鱗露刻樹羽風消天廬高揭畫盾互交皇帝莅止升級螭㘭悠悠龍駕肅肅馬鞘宵祀於壇美斝燔茅衆樂喧作玉戛金敲星露下降噓盪　旓　君炳燭月后𡜮姣嶽祇懷柔川瀆順軌𤋲蕭羶薌百祥蔚起有鳳有凰來翔來止圓趾植鰭白麟赤鯉感及黎元列辟卿士延頸跂觀齊聲忭喜野馬淸塗陽烏永畧帝命廻車萬乘　迤幸丹鳳門逎頒赦旨大誥天下恩流如水崇鍚爵勳養孩尊齒拔滯宣幽續嗣繼祀皇帝謙冲今古博通祖堯述舜明目達聰定程立教振瞶發聾天生皇帝自飭皇躬幷包鉅細沛滂仁風重光煥煥瑞氣融融於萬斯年極熾極豐皇帝儉勤由質而文黼冕則美錦繡則焚斥浮崇實甲戒臣羣天鍚皇帝禾稼如雲無滋螟特乃敕鉏耘於萬斯年爲天下君皇帝淸直宸思元默芟暴鋤姦剖微燭慝八埏盡平大憝旣克天鍚皇帝端拱建極藹吉贊襄龐臣輔翼於萬斯年無敢反側皇帝孝敬恭天成命愷悌友慈出於至性奉皇太后和柔温靖邇洽九親遠覃萬姓天錫皇帝與天同慶永系大平怠荒垂儆於萬斯年化光玉鏡小臣韓愈職是謳詠敢作詩歌恭頌神聖 
　　王懋稿 
[江督轅門抄]  
　　○十月二十五日同知桂培召　吏目宋文黼均奉傳寫履歴　知縣陳玉斌禀知仍到籌防局差　魏紹仁銷河運差　興化縣夏　孟河營都司甘拱辰均辭赴任　○二十六日知縣姚德鈞卸署六合縣事回　郭其淦引　見回　藩轅牌示甘泉上官司前巳將巡檢王永言咨補現奉部覆准應卽飭赴本任　○二十七日同知張福謙李培　均到　通判戴瑞麟奉松滬局委解銀來　中書科中書會紀奮謝委金陵洋務局差遣　巡檢方成謀由蘇分寗　○二十八日江寧縣丞金禀知解經費赴朱家山　○二十九日甘肅候補道陶兆熊湖南來　翰林院福隆余聯元由京來回湖北籍　知縣李德培缷代理寳應縣事回板浦塲大使林之衡到　從九游　程奉府委難民廠差　○十一月初一日候補道張翼委正陽閱督銷堆鹽局前署甘肅平慶涇道周崇傳委總辦儀徵鹽棧候選郞中聶緝槼委會辦上海製造局禮部候補主事王金𢍝委會辦儀徵鹽棧甘肅候補直隸州知州石乘　委會辦正陽閱督銷前湖南候補知州賈沅委會辦五河鹽厘均謝委　南昌府賀良楨到　海州丁葆元辭赴任　留甘補用縣王安東謝委水利局文案差　直州李開　奉委朱家山河工　目憲秋謝飭知准補六合縣缺　同知李培元張福謙均辭回上海　○初二日候補道陳朱家山回　儀徵鹽棧候補道黃祖絡均到 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第二百八十一號]  
[光緖八年十月念七日京報全錄]  
　　宮門抄○諭旨三道錄前○學政朱　奏爲謝　恩摺○東撫任　奏特叅守令摺○又　奏爲援案請代辦武鄕試片○又　奏回空入黃日期並設法挽送緣由片○晉撫張　奏爲委署府縣片○又　奏爲據情代陳夾片○直督張　奏城守尉出缺日期摺○閻督何等　奏籌解京餉起程日期摺○東撫任　奏揀員更補副將摺○大臣杜等　奏請暫免呈　進片○十月二十七日理藩院鑾儀衛光祿寺廂黃旗値日無引　見○穆隆阿假滿請　安○克勒謝前引大臣　恩○江南副考官譚宗浚到京請　安○温紹棠謝授侍講學士　恩○掌儀司奏初一日祭　奉先殿載瀾行禮○召見軍機　張佩繪　○○四川學政臣朱　然跪　奏爲恭謝　天恩事本月二十五日接准吏部咨稱內閣抄出光緖八年八月初一日奉　上諭本年値更換學政之期四川學政朱　然毋庸更換等因欽此臣隨設香案望　闕叩頭謝　恩訖竊念臣以菲材渥蒙　寵遇忝衡才之任未奏効於甄陶値報政之期再承　恩於　簡畀自揆庸陋彌切悚惶伏思四川沃衍之區必以端士行爲本學政措施之序尤以崇經術爲先臣惟有恪奉職司仰酬　高厚　齊舊俗先期學校之得人砥礪群材更望文章之經　　所有微臣感激下忱理合繕摺叩謝　天恩再臣現與督臣會考優貢尙未竣事其應辦武闈錄科遺才事宜亦卽於九月中舉行一倂附陳伏乞　皇太后　皇上聖鑒謹　奏軍機大臣奉　旨知道了欽此　○○頭品頂戴山東巡撫臣任道鎔跪　奏爲特叅庸劣守令以肅吏治恭摺仰祈　聖鑒事竊　守令之職於民生最有關係如有庸劣不職者卽應據實叅劾兹查　鹽運使銜遇缺　願補道曹州府知府樊希棠精力委靡難期振作於禁種鶯粟視爲具文同知直隸州用候補知縣張廷榮性情粗鄙辦事模糊前署嘉祥原豪縣事聲名頗劣均難稍涉姑客相應請　旨將曹州府知府樊希棠　　勒令休致候補知縣張廷榮卽行革職以儆官邪此外如有奉職無狀不知檢束之員臣再留心考察隨時查叅謹恭摺具奏伏乞　皇太后　皇上聖鑒訓示再所遺曹州府知府係属題缺容臣叧行揀員請補合倂陳明謹　奏奉　旨已錄○○任道鎔片　再鄕試武闈例應巡撫考試於十月內舉行本年壬午科武闈鄕試一切皆宜臣巴先期妥爲部署自應依期舉行惟臣現因堵築歴城縣桃園黃河决口出省駐工勢難兼顧溯查嘉慶十八年同治元年武鄕試均到撫臣出省委藩司代辦並　總兵一員會同考試今擬援案辦理所有本年山東武鄕試相應請　旨交藩司崇保代理並調曹州鎭總兵趙鴻舉會同考試以昭愼重除咨部查照外謹附片具　奏伏乞　聖鑒訓示謹　奏軍機大臣奉　旨知道了欽此　○○任道鎔片　再本年江北漕船前於渡黃北上後卽飭沿河各屬　　新淤收蓄水勢以備回空旋據臨淸直𨽻州知州王其愼東昌府知府程繩武等先後禀報八月初八日各船回　汶河口閂當卽灌塘套送於十四日挽進五百一號十六日駛過七級閘適値汎漲啓除　夤　推晚前進於十九日一律入黃查核船數計短十餘艘詢係在津籌　一時不克南　惟據捕河通判查筠禀報回空各　於渡黃後行抵十里堡水勢漸消僅得進南運口一百餘號其餘船隻尙在口關處所迄未入運該處爲河員管轄現巳　飭運河道等赶緊設法　送務令全帮南下以便接運來歲新漕理合附片陳明伏乞　聖鑒謹　奏軍機大臣奉　旨知道了欽此　○○張之洞片　再平陽府知府林鳳官因病禀請開缺回籍調理業經批飭委員騐視屬寔另行具　題開缺所遺該府印務例應先行委員接署查有補用知府周天　才具開展堪以署理又調署高平縣偏關縣知縣任誾在途次病故所遺高平縣印務查有鄕寍縣知縣李義銘守正才勤　　調署據藩臬兩司會詳前來除檄飭遵照外理合附陳伏乞　聖鑒謹　奏軍機大臣奉　旨知道了欽此　○○張之洞片　再准山西正考官翰林院編修李聨芳咨稱本年七月奉　旨典試山西於九月初十日揭曉文闈事竣應卽回京覆　命因在京供職　歴五年未　　籍省親今山西距陝西原籍較近擬自備資斧回籍省親除往返程途不計外請假兩個月咨請代　奏前來理合據情　陳伏乞　聖鑒謹　奏軍機大臣奉　旨李聨芳資賞假兩個月欽此　○○太子少保署直隸總督兩廣總督臣張樹聲跪　奏爲保定城守　因病出缺恭摺具　奏仰祈　聖鑒事竊照保定城守尉春岱於光緖八年八月二十七日染　時症延至十月初三日因病開缺現據防禦奎祥呈報前來除將保定城守尉印信暫存　署外所遺員缺相應請　旨迅賜簡員補放理合恭摺具　奏伏乞　皇太后　皇上聖鑒謹　奏軍機大臣奉　旨該衛門知道欽此　○○閩浙總督臣何璟　理福建巡撫臣張兆楝跪　奏爲提撥各欵束餉叅員匯弊起程日期恭摺馳陳仰祈　聖鑒事竊閩省光緖八年分部撥內務府茶　京餉銀五萬　固本京餉每月五千兩洋藥厘金五萬　　　內務府銀四萬兩固本銀三萬兩洋藥厘金銀二萬兩委准補厦防同知　起鶚候補鹽大使沙世　知縣張家　屬廷献　後匯解㵌　報在案查內務府茶稅尙應解銀一萬兩兹如數提撥飭　試用通判高嘉溶解交淸欵另據固本京餉銀一萬兩洋藥厘金二萬兩統交該委員領解仍查照歴辦成案督同號商匯京投納以期妥速該委員高嘉溶定於九月二十日起程據藩司沈　靖會同善後稅厘兩局司道具詳前來除分咨外臣等謹恭摺由驛具陳伏乞　皇太后　皇上聖鑒謹　奏軍機大臣奉　旨該衙門知道欽此　○○頭品頂戴山東巡撫　任道鎔跪　奏爲揀員更補陸路副將恭摺仰祈　聖鑒事竊照臨濟營副將楊飛　病故遺缺前經臣以臣標左營叅將玉秀奏請升補兹准　覆以玉秀係現任應升人員請升補輪用儘先人員之缺核與章程不　應令另兹合例儘先人員請　等國奏奉　諭旨依議欽此咨行到東自應另行揀員請補伏查該副將駐札臨淸界連直省轄境遼臨　　馬賊臬　出沒之區巡防倍關緊要非精明幹練之員不足以資控馭臣於東省儘先副將內逐加揀選查有儘先補用副將萬年淸年四十九歲係河南開封府禹州人由義勇出師安徽河南勦匪出力歴保以千總儘先補用並戴藍翎同治二年投効來東五年十月因　勦　城縣黃崖寨匪出力經前撫臣閻敬銘奏保免補守俻以都司儘先補用並加　擊銜　賞給直勇巴圖魯名號是年又于修築運堤歴次防河案由復經閻敬銘奏保以遲　擊補用並換　翎七年圍勦辦直東梟匪並防守黃運兩河出力經升任撫　丁寳　奏保属叅將儘先補用並加副將銜嗣　東省全境肅淸稪經丁寳楨奏保於是年十一月二十八日奉　上諭叅將萬年淸着以副將留東儘先補用並賞給三代二品封典欽此又于修築鄆城縣　寥林河工合龍案內復經丁寳棧奏保於十一年九月初五日奏　上諭副將萬年淸着俟補副將後以總兵仍留東省補用欽此該員辦事勤奮諳練營務以之請補臨淸營副將員缺洵堪勝任雖該員儘先名次在後惟名次在前之馮明山楊殿邦張福興三員或　此缺人地不宜或　借補叅將尙未到任均未便遷　請補例得據實聲明合無仰懇　天恩俯准以儘先副將萬年淸補授鹽淸營副將實於地方營伍　裨如蒙　兪允俟接准部覆再行給咨送部引　見以符定制理合會同曹州鎭臣趙鴻舉恭摺具陳伏乞　皇太后　皇上聖鑒訓示謹　奏軍機大臣奉　旨兵部議奏欽此　○○杜嘎爾等片　再烏里雅蘇台每年秋季例　進哈達果丹二匣向係先期札飭採取鮮哈達果呈送來烏以俻製造呈　進歴經辦理在案惟查上年呈　進哈達果丹時乃因天氣亢旱雨少風多以致鮮哈達果未能結實無從製造經奴才等隨時奏明暫免呈　進奉　旨允准欽此亦在案茲屆本年例　貢哈達果丹之期照例札飭署駐班副將軍公端多布札拉佈帕拉木多　濟轉飭四盟巡　蒙古官兵採辦旋據呈稱本年因天氣亢旱雨未應時所有向產哈達果之和博勒克等處所生無幾又被風雪凋傷並未結實以致無從採取等情當以例　實攸關務須嚴飭竭力搜尋迅卽採辦去後復據該署副將軍報稱遵飭揀派可靠官兵分往各處寔力採取深山窮谷搜羅殆遍本年自春徂夏以來委因雨暘不調均未結實等情呈報前來奴才等覆加查騐係属實在情形合無仰懇　天恩俯　　城風高地寒兼以亢旱哈達果均未結實無從製造所有本年例　貢哈達果丹二匣　俯准暫免呈進之處出自　逾格鴻慈俟來年雨涇　時果實蕃衍仍遵舊例造等敬謹呈　進除咨呈軍機處查照外理合附片陳明伏乞　聖鑒謹　奏軍機大臣奉　旨着照所請欽此 
 
