# 1924 - 18 - 4918284

 

Page 1

 
 
第一萬八千二百八十四號;中華民國十三年 西曆一千九百二十四年一月十九號
星期六 * *   
 
 

Page 2

 
 
第一萬八千二百八十四號;中華民國十三年 西曆一千九百二十四年一月十九號
星期六 * *   
 
 

Page 3

 
 
第一萬八千二百八十四號;中華民國十三年 西曆一千九百二十四年一月十九號
星期六 * *   
 
 

Page 4

 
 
第一萬八千二百八十四號;中華民國十三年 西曆一千九百二十四年一月十九號
星期六 * *時評 
[難在後（冷）]  
　　今日之有志功名權位者難不在不得志而在得志以後未得志而求得志難固不容說也然猶有徼倖而得之者若得志以後之難則實無可徼倖矣 
　　今日北京城中之孫内閣即其一證也財長王不肯就繼又無人王即肯就議會亦難應付且財政之無辦法無論王之就不就亦復相等閣員議會不滿意津派不滿意曹亦未嘗滿意因不滿意而環攻又加之以財政之逼其難視通過於議會實不知其幾矣 
　　今日湖南省中之趙省長亦其一證也敵兵無法掃盡各軍無法節制匪盜無法清除財政已括無可括搜無可搜借無可借欠無可欠其竭蹶更甚於北京以視交戰之時兵臨城下其難又不知其幾矣 
　　今後之事大抵類此者多或且無一不類此然而有志功名權位之徒仍復志高氣盛徒算一時之勝利抑又何也 
[國内專電]  
　　北京電崇文門歲入僅二百餘萬不足擔當公債基金且市塲不能銷售該債十年公債國會通過後并未發行可鑒安格聯對保管基金答公府專員僅言考量故孫閣欲發行一千萬以上公債恐不易辦即借支關稅使團亦上認可陰曆年關留王與不留王結果相同孫閣前途難點㈠國會難應付㈡曹側難滿足㈢曹曾保張志潭長内孫未同意張派在京有因襲勢力將事事爲孫梗孫閣至多支持三月（十八日下午二鐘） 
　　北京電王克敏覆閣員馮玉祥函環境愈惡病軀愈憊求去心愈切請孫速選賢能倘誤時機克敏不任咎也昨孫見曹請保人曹未允曹以王克敏願留出自王毓芝頗詰毓芝結果以過年有欵爲標準令孫自己調度孫託顏轉請克敏保一次長克敏不理聞毓芝甚悲觀請病假五天 
　　北京電頃孫寳琦約王毓芝顏惠慶吳毓麟於七點同到吳毓麟宅密議財長繼任問題即夕决定（十八日下午八鐘） 
　　北京電孫以十二月鹽餘已爲王走時提去支配今惟有商提一月份二十五天鹽餘過年擬軍警一個月各機關七成（十八日下午八鐘） 
　　北京電財長孫令蘇代蘇力辭 
　　北京電葉夏聲經民黨削籍在京組新國民黨（十八日下午八鐘） 
　　北京電李家鏊二十日下午起程赴俄沈崇勳俟李到莫後即回國李云勞農政府世界將承認各國均先派商界代表與俄訂合同由商界推及政府法國已派商會兩會長赴俄英早與俄通貨美亦將由資本家與俄接洽那威與俄已交涉商務代表義國亦與接洽（十八日下午二鐘） 
　　北京電汪榮寳電外務省據日領報告宜陽丸及重慶被華兵滋擾損失六十餘萬向我索賠又延琿韓黨仇日華警不力不得已不將殘留日警撤退（十八日下午二鐘） 
　　北京電法國會質問佛郎案法外長聲明二次照會已提交中政府雖接受而未决辦法法國當仍照前定方針力催并當邀各國一致抗議使其實現（十八日下午二鐘） 
　　北京電德使函外部德人俾廉在青島住宅係和議後購自日人早川今被煤氣公司佔據應交還 
　　北京電俄人巴尼拉果夫在呼倫邀集白黨謀亂經交涉員拘獲派張延馨押送特别法庭（十八日下午二鐘） 
　　北京電交部函財部索還借用金融整理公債已中籤本息先行轉賬又十二月七年長期應得息欵一併轉賬並將各該借欵撥還（十八日下午二鐘） 
　　北京電外部議定駁覆法使賠欵用金照會并令陳籙謂傳使照會法賠欵仍請用金實難照辦法政府如舉以相詢可婉拒聞復法使照會俟財部復到即可發出（十八日下午八鐘） 
　　北京電唐在禮咨請交部每月撥警備處費二萬元交吳允撥半數唐言不敷開支請查閱預算表 
　　北京電曹諭院洪兆麟善戰應接濟軍費着先發四萬交洛吳匯粤又諭院靳雲鶚所部月需十二萬洛吳撥米價五萬七千此外應找付着速籌交祝鼎彝帶鄭（十八日下午二鐘） 
　　北京電東省戊通公司因俄亂損失要求賠償外部昨向加拉罕初次抗議（十八日下午一鐘） 
　　北京電齊韓銑（十六）電捲烟捐各友邦能最近時期按照華會條約召集關稅會議則蘇取消此捐請速與使團籌議辦理日昨美領事過蘇即將此意談及電陳（十八日下午八鐘） 
　　北京電農部派法律顧問許卓然查信成行債務皓（十九）日赴滬 
　　北京電高凌霨派人催孫寳琦將眷屬遷出稅務處（十八日下午八鐘） 
　　北京電政府令招商局華申輪停止航行歐海（十八日下午八鐘） 
　　北京電孫寳琦派王雅良爲國務院醫官院有醫官自此始（十八日下午八鐘） 
　　北京電王承斌電院請維持上海公學補助費（十八日下午八鐘） 
　　北京電内務部請取消開放三海令 
　　北京電馬聯甲請簡盧殿虎爲敎育廳長（十八日下午八鐘） 
　　北京電孫電蕭耀南迅就兼長職勿固辭（十八日下午八鐘） 
　　北京電擬令王天培彭漢章唐克明冠字將軍（十八日下午八鐘） 
 
 
 

Page 5

 
 
第一萬八千二百八十四號;中華民國十三年 西曆一千九百二十四年一月十九號
星期六 * *   
 
 

Page 6

 
 
第一萬八千二百八十四號;中華民國十三年 西曆一千九百二十四年一月十九號
星期六 * *[國内專電二]  
　　北京電院電嘉慰溫樹德 
　　北京電日擬宥（二十六）婚禮後解散國會青浦内閣將於新選舉後倒 
　　北京電英國新選舉工黨與自由黨聯合如勝利第一提案爲承認俄國 
　　北京電比法銀公司電政府收到正太路撥到百八十萬元以六十萬撥華比收入中國賬餘充同成路墊欵還項請派員結清賬目完案 
　　北京電馮玉祥由津運彈二十五萬 
　　北京電齊韓咨部省敎育會電詢滬寗長途電話部員授意某商催辦請查明電覆（十八日下午二鐘） 
　　北京電安格聯覆交部海道測量局設艦巡防請就海關常關民船附稅項下撥費碍難照辦（十八日下午二鐘） 
　　北京電部告三井雙橋無線電應俟正式試騐果與合同相符再商營業通電（十八日下午二鐘） 
　　北京電使團息粤稅關案某領電京謂孫不能代表全粤且將棄廣州孫請百分之十三關餘不能允並認孫無能力拉稅擬將各艦陸續撤退 
　　北京電安格聯函政府馬來人執有四年公債收條請兌現匯豐所陳意見可否照准（十八日下午二鐘） 
　　北京電昨晚孫入府報告王克敏不肯長財情形曹令孫須三日内解决 
　　北京電陸部總務廳廳長王典型撤差以何恩光繼姚寳來爲軍械司長龔維爲軍務司長（十八日下午一鐘） 
　　北京電洛吳電保靳雲鶚爲河南督理張福來調湘另有任務（十八日下午一鐘） 
　　北京電農部有存欵四萬顏擬日内提發部薪二成（十八日下午一鐘） 
　　天津電擁吳派請吳返京吳以警衛不撤退不返京 
　　天津電銑（十六）楊以德赴段宅探病 
　　天津電政府擬任張紹曾爲西北經略使張謝絶 
　　天津電篠（十七）日界法領晋京調查日本司法狀况 
　　天津電日界發現猩紅熱以小松街最烈（以上十七日下午十二鐘） 
　　天津電王廷楨欲得庫倫都護使馮玉祥忽請辭西北邊防督辦王令因擱 
　　天津電楊以德赴段宅存問合肥病狀尿中蛋白甚微已漸愈 
　　天津電府擬以汪士元任院秘書長 
　　天津電傳楊清臣爲豫匪所得 
　　天津電議會嘯（十八）晨十時行第三屆第五次臨時閉會式（以上十八日下午三鐘） 
　　天津電篠（十七）商會公推楊筱林等爲改選組織員二月敬（二十四）日先召組織員會議再定改選日期 
　　天津電京奉局長水鈞韶已改署爲特派（以上十八日下午九鐘） 
　　奉天電曹錕派陳繼放張敬堯派楊昌東及李際春杜紹棠來奉賀喜 
　　奉天電無線電案經張壽增向日領嚴重抗議現由杉本遞信局長聲明日本並無在大連長春哈爾濱設無線電之議或係中日交換收發無線電之誤但皆認爲僞託 
　　奉天電奉天日電局受二次震災影響删（十五）起停收發往該國電報日幣價大跌僑民困頓不堪 
　　奉天電曹派外交部員劉殿孝賀日太子婚禮删（十五）抵奉携七寳珠花一古瓷花瓶二金飾絨毯多種分盛七箱昨晚東渡（以上十七日下午七鐘） 
　　奉天電段派吳光新粤孫派陸衡嶽浙盧派李幼池晋閻派商衍瀛王懷慶派王肇隆曁府諮議李殿章院諮議祁大鵬均來奉致賀昨晚張在省署欵讌 
　　奉天電日領照會交涉署擬在南北滿鐵沿綫設電報桿綫經張壽增據理駁復（以上十八日下午七鐘） 
　　吉林電王代長今日壽辰謝絶賀禮 
　　吉林電鮑貴卿六日到奉賀張子完婚 
　　吉林電奉籍京滬議員紛紛回奉活動民十選舉（以上十八日下午二鐘） 
　　哈爾濱電市政局訂建築房屋章程三十一條呈部核 
　　哈爾濱電路局華員憤俄員戲侮華人將議對待法責沃局長以公然侮辱罪（以上十八日下午九鐘） 
　　濟南電各政團首領競欲當選魯大董事現每張票價已漲至六七百元 
　　濟南電篠（十七）夜膠濟二次快車行至金嶺辛店間電盒爆裂公務車被焚死五人重傷十餘輕傷四十餘 
　　濟南電洛吳謀膠澳急熊招龔積柄來濟密商應付（以上十八日下午四鐘） 
　　漢口電蕭篠（十七）撥援川軍槍二千支彈三十萬發派江福輪運川 
　　漢口電老洋人部下捍首王七麻子經張聯陞部捉獲删（十五）在襄陽正法 
　　漢口電漢黃鎭使所部巡緝營軍餉商會允陰曆二十前籌付四萬元年底二萬元 
　　漢口電選舉事務所刻正組織派楊惠康爲所長（以上十八日下午十鐘） 
　　長沙電政費奇絀除軍務財政兩司職員尙可支領薪金外餘皆積欠八九月不等各錢店收買公職員薪金通知書代價僅一成有奇内務司職員忿極向省長省務院長質問理由敎職員議决請各校長輪班坐守財政司索欠不得不去校長畏冷不往敎職員怒詆校長高貴不負責限令再往如不往則敎職員年關有家未得歸將輪班坐守校長家索薪 
　　長沙電趙篠（十七）晚通電各軍長官財政虧累目前整理方法業於删（十五）電公布惟各軍經費不得不明定標準以示限制茲規定五項㈠在編制未修改預算未確定以前各軍開支依此規定㈡師部月支經費不得超過四千元鎭守使署指揮部三千元旅部二千元團部一千五百元營部一千元㈢巡閱營補充營核實開支如有特别任務及特别原因必須臨時費者應隨時呈候核准㈣速造預算賷部核准後按數支給此次規定之數如與預算相差不足者補發超過者扣除㈤此規定從一月份起實行以前積欠另案清理設法補發不得稍涉牽混致碍通案 
　　長沙電省議會下星期六閉會 
　　長沙電趙咨議會已制止葉師提征十四年田賦議會咨請籌還被軍隊提去之敎育經費並嚴禁再提 
　　長沙電省議會篠（十七）忽又將限期收束軍事取銷總指揮部一案通過 
　　長沙電政府又令淮商公所借三十萬渡年關以將來鹽稅作抵公所以政府向商會借欵時已聲明淮商包括在内故託商會婉辭 
　　長沙電政府向商會籌陰曆年關經費三十萬已允二十萬昨財司又以米票二十萬請代易現欵 
　　長沙電蔡鉅猷已經由銅仁取道鄂邊出境 
　　長沙電湖南大學已聘委七董事即成立董事會（以上十七日下午四鐘） 
　　香港電大本營銑（十六）電滇豫湘桂軍將領迭據前方報告逆軍有反攻模樣各軍將領宜枕戈待命無論何部不得自離前線將領不得擅離職守 
　　香港電蔣光亮李根雲篠（十七）夕在亞洲酒店宴廣州報界表白服從大元帥並力任保護省佛交通治安對廣三路地盤猶未忘情 
　　香港電昨聯軍諜報黃大偉部三千由河源抵響水現向蘇村進各路陳（炯明）軍俟黃部抵前防即反攻連日陳軍將石龍以上東江河道用物晝夜塡塞 
　　香港電孫委曲同豐北洋招討使陳光逵北伐第一軍長曲陳已在市立師校設部署 
　　香港電廣州米行工潮日劇工人盡離職店東僱人充商團駐店戒備沙基米埠多停業 
　　香港電石圍塘豫軍已撤去 
　　香港電河南軍人設河南禁烟籌備處删（十五）起抽烟燈捐與河北大本營禁烟督辦處對峙（以上十八日下午七鐘） 
　　香港電駐省劉玉山部十六在小北一帶戒嚴聞因滇軍風潮未盡戢是夜恐有異動惟終宵無事翌日即解嚴 
　　香港電來往香港江門海生輪篠（十七）在江門被鐵錨撞穿船底沉没搭客百餘盡救回 
　　香港電報載林虎洪兆麟商准陳炯明以林洪名義電洛吳允棄聯治主張請濟餉彈吳已允許前有大帮餉彈運汕即其結果吳以東江旣就範即電方沈各軍開始活動連州沈部黃功漢眞（十一）進抵陽山滇湘軍陸續退却現黃部已抵距英德三日路程之青蓮滇湘軍退至大灣已電孫告急方部由贛南向南雄進已在大庾嶺與湘軍接觸傳沈軍由樂昌攻韶關惟未證實東江雖未開火惟日趨緊急粤軍仍分三路林虎右洪兆麟中葉舉左陳炯明居惠策應粤人將在槍砲聲度歲 
　　香港電昨大本營會議孫表示請胡漢民任省長（以上十八日下午六鐘） 
[國外專電]  
　　曼給司德ManChester電十七晨張孝若過白萊特福Bradford考察織呢廠市長赫雷威廉姆爵士AirHerryWilliam招待參觀午宴會要人均到下午商會召集全體會員交換通商意見並討論資本家勞工界合作計畫晚間抵曼給司德（十七日） 
特約路透電 
[中國内外近事]  
　　十八日北京電孫傳芳王永泉通電各省詆責林建章在滬扣留閩省所募之新兵謂此兵乃塡補閩軍缺額以供剿匪之用聞林乃奉何豐林之命出此以防閩軍攻擊浙省 
　　十七日倫敦電張孝若專使等今日參觀孟郤斯德之電氣廠運河及紗廠一家商會曾設宴欵待之會員某氏建議中國應種棉花考察團中之李君答稱中國已在海灘覓得地萬畝可供種棉此種土地不必需用肥料李請孟郤斯德專家前往附近一帶察視 
　　十七日倫敦電朱兆莘在國際聯盟聯合會演說竭力贊助國際聯盟惟力勸聯盟政策之方式及其代表不得爲歐洲政治所左右如聯盟長此不能爲世界的機關則美洲各國將自設此種機關亞洲亦必步其後塵云 
[英保險公司與日地震]  
　　十七日倫敦電英國保險公司前不肯賠償日本地震損失謂火山轟發不可豫測若果賠償則不久恐又有此種情事今果又遭地震各報皆稱英各公司所抱態度之正當 
[英國路礦工潮]  
　　十七日倫敦電路工揚言即將罷工工黨於將接管政府之時遭此事故頗覺碍手昨日漢德森氏之活動即爲此故聞漢氏探詢能否召集工黨聯合會議但後據機車技師及火夫聯合會秘書白羅萊氏聲稱彼未見有一線希望故料漢氏之企圖並未勝利 
　　十七日倫敦電黨魁現勸黨員留居倫敦度過本星期俾鐵路罷工如果實現各員可於星期一日出席下院也 
　　十七日倫敦電機車技師及火夫聯合會秘書今夜聞鐵路主事者已發表宣言堅持其主張謂除實行全國工資局之决議外别無辦法即曰事了矣此言表示罷工準備行將進行又謂鐵路主事者此舉乃受與機車技師火夫聯合會爲敵之全國路工總會秘書得姆斯氏之態度之影響云 
　　十七日倫敦電機車技師及火夫雖定星期夜罷工但實業界因非正式談判進行頗順利仍抱可挽回風潮之樂觀現信各公司將重行考慮彼等之態度 
　　十七日倫敦電據當局宣稱礦工投票之結果以五十一萬票對十一萬四千票反對於三個月前知照終止全國工資合同礦工幹事部將於今日午後會晤礦主預料將設法談判修正合同如談判失敗將再投票罷工之前須得三分之二之大多數同意 
[英國政黨之激戰]  
　　十七日倫敦電今日午後工黨議員克萊恩氏在下院提出不信任政府案自由黨領袖愛士葵已勸告本黨議員贊成此動議 
　　十七日倫敦電下院辯論克萊恩工黨不信任政府案時議員虚席頗多因此案須至星期一夜表决也克氏先抨擊政府之對外政策繼言及殖民地事謂麥克唐納爾氏星期二日曾稱凡帝國會議中已有之諾言應見實施而下院應有决定各重要問題之完全機會在克氏個人觀之殖民地之貿易確有實在進步之機會與希望然歐洲市塲未可漠視惟英人旣已盡力於隣國亦當對於殖民地具一種特别責任心此問題即如何可鼓起殖民地貿易而不增稅不搖動會計制度之基礎是已英人不可不反復研究之運輸改良乃政策之一殖民地食物出產者所得之値與英國食物銷費者所付之價兩者間所差之鉅數果歸何處若能以調查或他法揭明其眞相亦未始非鼓勵殖民地勞動家之一道也此種事態應得純粹無黨派之注意今日以前所有之會議皆爲政府囊中物嘗顧念工黨之利益英人若提高殖民地之考慮至無黨派之水平綫則必有更多基於無黨派辦法之會議移民問題亦與此有關强迫移民之後果不可不愼加考量凡移民事件必須依規定之條件而行之此種條件當能有益於英國與殖民地雙方之勞動界而新職業之充分訓練專門與普通之敎育及美滿之酬金永久之僱用尤須包括於條件之内否則工人未能允移殖於外也克氏末稱工黨絶無鼓起階級戰之意愛士葵稱政府對内對外懦軟無能自由黨議員應投票贊成推翻政府之動議近來渠屢遭利誘威脅等之政治運動欲渠爲社會之救主質言之所謂救社會者即自由保守兩黨合而排斥工黨之謂也自由黨與工黨無結合問題因國家政策之根本問題彼此見解不同莫能融合也但在許多社會與國家問題上則不獨自由黨即許多保守黨亦有與工黨合作之餘地也愛士葵此番議論甚博得工黨歡迎衛生部大臣希克斯氏稱國人甚不願有社會黨政府今自由黨捧社會黨上臺之行爲將使自由黨歷百年而不能入閣云自由黨席萊氏發言主張召集各黨領袖會議考慮政局議員中發言之可異者爲戈爾德氏戈乃保守黨但對於閣員嚴加讉責足見保守黨議員中亦有贊同工黨不信任案者商部大臣格里穆氏對於克萊恩氏帝國發展及移民問題之議論表示滿意保守黨議員勞森氏建議修正工黨不信任案謂基於社會主義之内閣成立以前應舉行大選舉以决定之 
　　十七日倫敦電邱吉爾氏顯爲自由黨中不贊成工黨者之一邱已發表一函内稱社會黨政府之成立乃國家之大不幸可與歐戰敗績相比擬人有謂宜予工黨以機會者適欲以好機會給予暴徒耳邱預言少數社會黨在朝握政之惡果並謂在克萊恩不信任案通過後下院應聲明拒絶社會主義不信任資本稅及收歸國有主張 
　　十七日倫敦電海軍大臣愛梅立氏今日在下院答議員詰問謂Ｌ二十四號潛艇定與他艦撞後水即浸入而將　員溺斃此層可確無疑義至於新加坡計畫則初　工程業已開始實在費用今尙有限惟已負約十五萬鎊之債務地基係領土所供給不須繳價重要工程擬招人立據承辦云某議員詢售賣英波油公司官股事財政大臣尼維爾張伯倫答稱十八個月前曾根據内閣委員會之主張拒絶出讓官股之議近來與油業有關係者又有提議但政府尙未暇作最後之决定擬交内閣委員會審查云 
[法政府救濟法郎兌率]  
　　十八日巴黎電内閣决議提出議案許中止非國家日用必需品之入口藉以恢復佛郎兌率法總理在衆院演說謂法國表面狀况雖屬不滿人意但其地位確已日佳流行之紙幣及預算案之數較諸一九二○年已見大減衆院旋以三百六十票對二百十五票表决展緩質問恩俸律因政府宣稱將視此討論爲信任問題也 
　　十七日巴黎電法蘭西銀行於一月十日提高貼現利率半釐後現又提高半釐至百分之六 
[墨西哥革命消息]  
　　十七日華盛頓電墨西哥革命軍領袖烏爾太將軍所宣布之封鎖並未實行革命軍船隻不知所往各船昨日照常出入鐵路交通亦未受阻 
　　十七日美國化斯登電某油船由墨西哥河發來無線電稱墨西哥叛軍砲船現轟擊唐比柯海濱 
[意捷新約]  
　　十八日羅馬電據半官消息意大利與南斯拉夫所訂關於阜姆之條約不日將在羅馬簽字該約之後尙將繼以敦睦交誼之條約不使兩國有所恐慌 
[印度政聞]  
　　十七日倫敦電中央各省議會占大多數之不合作黨妨碍政府之議案五件豫定兩日之議事程序於兩小時畢之 
[公電]  
　　北京通電各省衙門均鑒本日令簡任職存記薛丹曦王秀文陳爲祺均著分發直隸梁有庚高　漢史錫麟均著分發河南楊哲謀黃文鎔均著分發浙江王秉楨王肇基均著分發甘肅交各該省長酌量任用此令内務部呈直隸大清河務分局局長王瑞林呈請辭職應照准此令内務部呈請任命李潤生試署直隸大清河務分局局長應照准此令司法部呈請任命夏勤署大理院推事應照准此令京銑印 
國外要聞 
[日本政局不寗之一瞥]  
　　衆院因倒閣案停會政黨多受除名處分 
　　政友會分組新政黨高橋總裁决計隱居 
　　日本電通社十八日東京電云貴族院於二十二日開會最先决議大婚典賀表次選舉全院委員長然後入議事日程有清浦首相之施政方針演說松井外相之外交演說下院因提出内閣不信任案從二十三日起至二十六七日停會貴族院則繼續開會續行質問政友會黨員受除名處分者爲川原茂輔·中西大三郎等十餘人又脫黨者亦有九人政友會各派組織新黨正在着手進行議會解散以前暫組織俱樂部並不發表宣言書故無黨首僅有少數職員辦理黨務議會解散後始舉新黨創立委員新政黨至是始出現政友會總裁高橋子爵决計隱居所有隱居手續已交堀切善兵衛氏辦理十七日已向宮内省總秩寮提出隱居願書高橋·加藤·犬養·三黨首今日午後二時在小石川三浦觀樹將軍邸會合商量擁護憲政事 
　　日本東方社十七日東京電云脫離政友會以中橋等四氏爲中心之分離派在未結黨前便宜上稱爲改革俱樂部現正從事諸般凖備矣據十七日晚刻同部之發表政友會會員共二百七十九名現將由該會分離而加入同部之代議士數已有一百五十七名且尙有增多之望高橋總裁基於今晚最高幹部會之决定以川原中西鳩山外十名之代議士爲紊亂黨規者除其名現兩派間對各代議士之爭奪戰起非常之運動 
[日本又大地震（四）]  
　　噴泉與坍岸迭見股市因地震疲滯 
　　東方社十七日東京電云此次地震熱海之間歇泉大噴出甲州之猿橋兩岸崩塌甚危險伊豆三原山噴烟甚盛此外無異狀 
　　電通社十八日大阪電云北濱股市因美棉綿紗低跌市面愈疲更受地震影響售出者甚多故愈大跌雖有許多賣户乘此投機而呈活氣然因上述情勢兼抛出者甚多故市面仍疲 
[菲律賓通信（文初）]  
　　華僑電拒新領事中國菓品被禁入口 
　　自美國管轄菲律賓後經伍廷芳博士在華盛頓交涉中國始在菲律賓設立總領事一缺取消從前甲必丹制度歷任領事除鍾文耀精明强幹桂　敢作敢爲外比 
 
 
 

Page 7

 
 
第一萬八千二百八十四號;中華民國十三年 西曆一千九百二十四年一月十九號
星期六 * *較的以現任周國賢與諸僑胞感情爲融洽蓋菲埠華僑操漳泉語者十之七八操新寗開平語者十之二三周君原籍福建永定其父爲英屬僑商故熟識漳泉語音其夫人爲梁任公女公子對於粤語亦十分流利遇有事接洽時無待傳譯故感情自能融洽也去歲十月間北京外交部忽來電報謂新總領事謝天保行將到任調周國賢任新加坡總領事華僑總商會以現在關係全體僑胞命脈之西文簿記案尙未了結循例致電北京爲周領事留任以資交涉孰手周領事亦以西文簿記案關係華僑前途甚重不敢廢之半途致交涉有所阻礙亦電京自請挽留外交部許以兩個月稽延對於簿記案則以官樣文章促周領事『速爲了結』此以前經過之情形也至去年十二月底岷里蚋華字報館華僑商報民號報救國日報於二十七八等日有關於未來新領事有同樣之記　其文曰『聞某方面近得中國傳來消息謂新委駐菲領事謝天保民國初年曾任北婆維洲開懇員後又被任爲北婆維洲總領事任内因女色事謀死該館隨習領事朱季湘（字渭臣）事洩於外交部乃派前駐巴東余領事前往北婆羅洲查辦余君以此事始末詳報外交部該部即撤謝回國輪抵厦門謝氏被拘解京審問坐監年餘後以安福派勢力謀得特赦去年外交部復派謝任荷屬領事被荷官拒絶將謝扣留海關不許上岸旋即押送回華傳者謂此事京人類能道之』自各報登載此項消息後僑情大譁各報館又附有論文評論此事而政海茫茫之北京諒未暇披覽海外報紙也十二月二十九日岷里蚋華僑總商會即代表僑胞急電北京外部阻謝勿來其文曰『北京農商部并轉外交部鈞鑒新領事謝天保前任北婆羅洲時曾犯刑事案經北京法庭判罪坐監雖經特赦人格已傷如果屬實幸勿派來貽僑界羞中華總商會叩』此爲華僑拒絶領事到任之第一聲菲島與北婆羅洲商業上素乏交通未審此消息從何而來果眞有其事抑仇家捕影捉風爲中傷計皆不得而知惟商會發電後并未得外交部覆電此後該部另派員接任抑由周領事仍舊繼續此項消息尙未傳到也現在海外使領各署報章所載欠薪皆近一年負債纍纍似此鷄肋原不足供人留戀惟菲律賓總領事一缺則與他處不同自桂領事倡設註册之例雖非强逼執行而在中下商户以每年區區二銀圓爲中國官塲維持體面皆都不吝看破（上等商户以註册無關緊要皆不交納）每年收入大都在萬元以上當時桂領事固聲明以此項爲維持領署經費其分配辦法則領事得其半署中人員得其半此例外收入聞爲他屬所無風聲一播不無張大其詞外部司員皆視此缺爲肥碩無比耽耽虎視其實若無此欵藉撑局面則領署人員告貸無門不成餓殍者惟有掛印而逃耳 
　　自歐戰停後世界經濟大起恐慌菲島各業亦大受影響平時市况蕭條商人皆面有憂色至近耶蘇聖誕菲人視爲惟一佳節衣食各項即貧寒之家亦欲稍事點綴爲門面生色故各項門市生意皆鬥巧爭奇爲吸引顧客在表面上觀之商業似略有起色也惟有一事與華僑商業有絶大關係是不可以不記菲地風俗在耶誕節前政商各界凡屬親戚朋友恒互相餽送物品視爲交際上不可缺之禮儀其物品大都以中國絲綢並中國菓品爲最隆重中國絲綢入口稅値百抽五五已令人難堪而我　所出產菓品若新會之黃橙福州之紅桔山東之雪梨樟州之皮山柚其色澤旣極雅觀味亦甚可口美菲女士素所嗜好因此遂惹起菲地政客之嫉視耶誕節一二星期前由中國運到菓品千餘簍海關衛生部謂此帮菓品含有微菌不許領取各商户與關員有交游者因個人情面或許暫領取一半稽延二三日該菓品遂朽爛不堪數百簍紅柑黃橙皆投之清流矣入口商會以此等嫌疑案若永存在則中國菓品將絶迹於菲島國貨前途個人營業皆有絶大關係即懇駐菲領事與律師提出抗議大致謂中國菓品來菲旣有數十年何忽於今日藉含有微菌以阻入口在農林部長則謂今年所到菓品特别增多不可不稍爲取締况菲島各項菓品之培養皆在幼稚時代若任中國菓品中微菌傳入菲島一經繁殖其危險何堪設想云云揣部長之言無非恐外來菓品奪取利權美國爲宗主國無詞可藉日本則有國力爲後盾不敢留難（菓品中若葡萄黃橙來自美洲蘋果及棕色梨來自日本）惟中國可欺無論如何僑民惟有唯唯聽命而已猶憶中國食品來菲供消路者不止菓品一項金華火腿與山東白菜皆爲食品無上珍品亦皆指爲帶有傳染微菌被其禁止入口不特食物如此凡由厦門附搭三等艙不論新舊客衣褲行李皆須用蒸氣洗過其人須洗身種痘亦指爲有微菌也然則凡自中國來者不論爲人爲物皆含有傳染之菌性乎嗚呼（一月五日） 
國内要聞 
[北京通信（憮然）]  
　　津系聯絡反直派之秘劃 
　　四月以來津系之形勢凡三變當王承斌初次來京促選之際聲勢煊赫爲其最得意之時代繼而鳥盡弓藏曹銳附保其他眼明手快之徒亦紛紛飛上别枝大有樹倒猢狲散之勢其後王承斌起承曹銳地位對各方力加結合其勢又稍稍振作今則天津方面大倡聯絡反直派之計畫此後變化正未易測度也 
　　吾人欲知現在津系之變化當追叙曹銳之附保蓋曹爲政客式之官僚非不欲久爲津系首領乃近觀津系之所爲多不利於乃兄之處故不得不棄而就保曹旣附保其第一策士邊守靖本亦將隨而他圖不料保系有一張志譚在對邊不相容邊無可如何則改而投洛洛亦冷淡於是乃彈鉸而歸復與王承斌結合謀所以擴大津系之勢力按津系之名稱非必指津產之人物而言此中分子十九爲天津寓公此輩非圖進無門即中途遭棄之流旣經搏聚其所對之目標不難想見故近日如張紹曾張弧張英華輩亦悉奔走於王邊之門彼等本無所謂成見經邊爲之計畫而於是聯絡反直派之計劃因以决定矣 
　　此事之醞釀約在一星期前蓋津系方面向有消寒會之組織每一星期會餐一次某日適會餐於邊守靖家邊乃叙其計畫一一爲之解釋謂吾人之聯絡反直派並非反對三爺實是代三爺辦理統一蓋吳子玉所抱之武力統一政策决不可行反之由子玉出而聯絡亦不可能試觀吳之竭誠尊段毫無結果可以想見故莫如以吾輩失意之人出而圓塲反可得反直派同情弱者之處届時北京用我我固可挾以自重否則我亦有所倚賴不若今日之孤立無援矣衆皆贊成於是假定聯絡之人共分六處計爲天津段祺瑞（浙在内）奉天張作霖廣東陳炯明雲南唐繼堯貴州劉顯世湖南趙恒惕當時在座之張敬輿又以說合某使某督爲己任且料定必皆贊許議旣定即首先派人謁段段初未有表示繼因大病無切實之接洽此外對奉天之聯絡津方另有專使出關西南路遠則電約與驻滬代表磋商凡此項佈置前後不過一星期惠州之陳即首先相應並派其代表方聲濤來津方至津後各方招待甚殷前三日津系以張紹曾名義發柬復大會同黨於張宅如吳景濓等均親自參與其商議之計畫頗爲秘密會議後方聲濤即已赴奉天其接洽之條件想非毫無頭緒者也津系之聯絡反直派以辦理統一爲名題目固極正大統一何事豈少數津系人所能私自成立蓋其眞正政策雖非直接對曹實所以對付一切當權者若吳景濓若張英華其相手方均可得而知也曹銳旣爲保派人此項計畫自然絶舞所聞自吳景濓到津後津系曾開大會數次即新加入之三張均一一參與而獨無曹銳現在曹與津系之間不但斷絶一切政治關係私人往返亦復無多吳景濓居津一月之久曹只往探吳病一次吳亦僅僅答拜一次以後即不通聞問津系對其弟者如此對其兄者可知津系之聯絡反直派前途如何且不必論而同室操戈已足令一班反直派之稍有知識者竊笑於其旁矣（一月十六日） 
[王克敏尙在觀望風色]  
　　王克敏自孫閣命令發表後挾孫擬閣單無名之嫌欲有以刁難孫氏於是始則閉門謝客繼則潛往西山居於大覺寺中裝腔作勢表面上似眞有惟恐人知之勢其實暗中故透消息使人知其所在以便請其回京果也妙計得售而府院得訊即擬派人前往挽勸王氏聞之亦遂隨風轉舵來電阻止允於昨晨（十六）下山買一個順水人情而昨日坐摩托車遂嗚嗚的返京矣王氏回京之後於下午至紅羅廠高五處密談甚久王毓芝薛篤弼吳毓麟等悉至高宅與王氏面晤王毓芝等自以陰曆年關將屆財政不可一日無人務請速　任事維持年關等語相勸但王氏尙故示謙退聲言决計不幹復經高氏在旁慫恿始將眞面目略露一斑謂諸事皆好商量惟出處問題尙須考慮如國會之查辦彈劾各案通過彼即退出閣席否則亦决不令元首爲難以負厚意吳薛等又一再勸其即日就職王亦不再表示堅持個中眞相推測可知但衆議院議員所提出之彈劾查辦王克敏之案已通過交付審查審查員亦已抽出康士鐸等十九人王氏與議員惡感素深此次審查之結果預料與王必大不利即使王能登台種種糾紛亦將隨之而起王若仍踵行前日之政策不計利害下台之日又必在目前也 
[京衆院通過查辦王克敏案]  
　　彈劾案交付審查 
　　昨日（十六）衆院臨時會第七次開會至三時五分各議員齊至會場晋籍某議員臨時動議請推年長者主席黃翼謂議事日程列爲第七號殊屬非是應改作第一次因行政委員會成立之後祇今日第一次開會也劉澤龍主張維持會塲秩序李載賡主張仍推萬鈞主席戴書雲反對李載賡謂依據院法祇選舉議長得推臨時主席其他會期之主席並無明文規定且年長者大半精神衰頽不能維持議事進行上次談話會已推定萬鈞君今日可不必變更李燮陽請不必爭持仍推年長者主席當請秘書查清册誰屬年長王乃昌謂上次開會本席聲明萬鈞君主席祗以一次爲限今日請維持原議馬驤謂今日開會尙　不到主席應改開談話會討論今日大會之一切事項再開大會黃翼謂行政委員會一切舉措俱陷於違法塲下大譁薛丹曦主張吳張兩議長回京主持院務黃翼謂人數不足可散會某議員譏黃翼云散會散會憲政黨快要開會了李載賡謂本人願犧牲原有主張推舉本院年齒最長之凌鴻壽主席凌鴻壽就主席因年事過大聲浪其低由代理秘書長王大經代爲報告簽到二百九十五人在塲二百九十一人李燮陽請往催列席主席指定李載賡蔣宗周唐寳鍔赴休息室催請各議員陸續至場主席報告（秘書長代）出席三百零二人代理秘書長王大經報告往來文件畢黃翼謂行政委員會自成立以來即有㈠衆議院名義發出之蒸電㈡稱吳景濓爲議長㈢任意派委警衛長種種之違法事實請即答復行政委員王恩博報告行政委員成會立之經過並謂便利議事進行維持院務故行政委員會本大會决議賦予之職權委任潘濤聲暫行兼代警衛長至於吳景濓之稱謂乃一種習慣上之稱謂又本院歲費已由行政委員代表一再往催其經過請由代表報告次由行政委員催索歲費代表報告向財政部催索歲費經過馬驤發言謂行政委員會代表及王君所報告本席認爲極滿意但警衛問題關係全院現有之警衛長不奉内務部令不願撤退新委之代理警衛長潘濤聲不能接收一個衆議院有兩個警衛長依院法六十六六十七兩條院内警衛由議長指揮現在行政委員會旣已成立其全權應由行政委員會處理今委員會已經成立而院警尙由内務部兼管是衆議院屈服於行政官吏之下新國務員多數就職政府必有革新之政策以副國會及各方之希望院警旣爲内務部派遣内務總長程克尤應有更張高凌霨違法行爲之必要本席現在臨時動議變更議事日程請孫閣及各閣員出席宣布大政方針李載賡謂現在時間已晚可改於星期五日開會時請其出席主席（秘書長代）以馬動議變更日程付表决起立者大多數李載賡謂一面電請一面請變更議事日程討論葉夏聲之彈劾財政總長王克敏案其議事日程所列之第五案查辦中國銀行總裁王克敏營私舞弊案（議員王茂材等提出）第六案查辦署財政總長王克敏藐法轉賬盜竊國庫案（議員王茂材等提出）亦請變更議事日程提前討論附議在五人以上主席依法付表决葉夏聲王茂材說明提案理由李載賡謂旣無討論請依院法第三十六條付表决王乃昌謂彈劾案係專對國務員而發今王克敏旣未就職其在高閣時代之財政總長資格業經辭職王尙爲一平民資格不能適用彈劾案此層請同人注意本案可交付審查李爕陽請將金佛郎案有關之黃郛王克敏一併彈劾牟琳贊成將彈劾交付審查李含芳請將王茂材所提兩案合併討論唐寳鍔贊成王乃昌主張主席報告人數不足在塲只有二百七十三人當推王玉樹李載賡王乃昌唐寳鍔等催請議員紛紛入場葉夏聲明彈劾案請付審查查辦案付表决李爕陽請交由全院委員會審查王乃昌主張抽簽主席以查辦王克敏案付表决在塲三百零三人起立者二百四十二人查辦案可决秘書長報告孫閣未到院今日不能出席馬驤請用書面催請主席抽定馬慶長史澤咸林樹椿李含芳盧元弼周撣駱繼漢劉尙衡陳全三廖宗伯陳中李景泉李克明王恩博熙鈺梁成久張喜與譚瑞林康士鐸等十九人爲審查彈劾案委員時已六時遂散會 
[范源濓表示不就敎長]  
　　北京師範大學校長范源濓昨日（十六）午後五時召集各班學生代表在校開一談話會其談話内容分爲二項其一則爲屬於學校校務上之整頓事項謂此後關於考試一層必極端嚴格校内學生所辦之平民學校及各種補習學校亦當加以考核學生應與校中繳納費用從嚴徵收圖書館中當爲添購書籍其一爲范氏己身對於敎育總長决不就職一事謂敎長之職决定不就第一因就敎長以後反不能辦理敎育居校長地位尙可對於敎育事業踏實辦理第二因彼素來不主兼職　前在敎長職中曾訓令各省敎育廳凡校長敎員不得兼任他職今更不能自反其主張第三因中國政治混亂已極一入政局中雖屬好人亦將爲其習染所汚因有以上各情决定不就敎長之職望諸君轉告同學務各安心就學云 
[京參院又開談話會]  
　　昨日（十六）參議院於下午二時開會仍由谷嘉蔭主席延長至三時簽到一百零九人出席九十餘人主席乃宣告開談話會并請商定發布議事日程辦法郭步瀛發言謂發布日程本經院議决定由主席會同行政會行施議長職權儘可照議辦理毫無疑義黃經侃贊成之龔煥辰謂主席會同行政會行使議長職權本無問題所以發生枝節者因上次選舉議長會投票時發生種種意見此時若不選議長殊背院法若欲選之又諸多誤會最好莫如將選舉議長會暫行停止舉行待院外協商就緒後再行開會陳銘鑑謂對龔之說頗表贊同但尙有應行進行者如本席從前提出組織各股常任委員以及成立各省縣議會事均關重要應將該案議决通過庶各省得以遵照進行是以主張星期五開會即舉行選舉當任委員潘江發言反對緩選議長並謂今日衆院有臨時動議之彈劾王克敏案倘能通過必即咨到本院按照憲法本院有裁判權此項手續須着手討論兼之目前政潮極形糾紛政府對已滿期之衆院尙用種種破壞之手段參院若不將議長從速解决倘政潮中再發生重大問題將何以對外務望於舊歷年内組織政團協商會從事協商俾得及早解决侯汝信謂上次會議因日程發生問題今日則應商定辦法庶主席與行政會得有所適從至於選議長會固可待之院外協商但有一部分人謂此次選舉之議長乃臨時會之議長非本届常會之議長依照此說是日前選出之選長亦係短期的莫如臨時會中不選議長俟下屆常會再行選舉陳銘鑑發方請將本人提議組織常任委員列入本星期五開會日程諮詢大衆主席即以陳說諮詢大衆衆呼無異議又以選舉議長會俟院外協商有結果再行開會詢衆衆亦無異議遂宣告散會時三時四十分 
[字林報北京雜訊]  
　　字林報十七日北京電云粤中探報稱沈鴻英陳炯明及贛軍現皆不能進攻孫中山地位微見鞏固 
　　同日北京電云國會各派皆知政潮即在目前府派已準備驅逐議員並陰阻新選舉故議員中多主張國會首先發難攻擊敵人通電全國結果各省當能藉口擁護總統憲法逼府派諸人離京昨日國會已提出彈劾王克敏案付委員會審查其次當集矢程克然後輪及他閣員議員此種舉動半因料政府將停發歲費以爲與其挨餓不如被逐也曹錕今日傳見温世珍温氏携有蘇督長重要呈文大約與上海中立及江浙同意撤退邊境駐兵有關 
[叚合肥病已大減　三五日可全愈]  
　　段祺瑞患猩紅熱甚劇幸經首善病院長方石珊及德醫克禮診治見减日昨京中某報記者訪問方君據其所談段氏病狀經過甚詳特誌如下段氏自本月六七號即沾病服中藥五日日益加劇氣促熱高脈數疹收頭腫喉痛言語下嚥均甚困難其家人恐懼十二午後以電話延首善病院方石珊立即赴津診視始悉係患猩紅熱急以注射等法治之即見瘥減惟段氏周圍之人議論紛紜主張不一方石珊不欲獨任重責次日請其延德醫克禮會同診療以堅其家人之心於是始　復改服中藥而病亦日見起色昨日（十六）氣已平熱度不過三十七度五分脈九十六至喉痛已止言語及下嚥均無障礙談笑自若食欲大進尿中蛋白甚微惟鼻尖紅腫（合阀輕症丹毒）頭部硬結尙未十分消退耳大約三五日當能全愈方君已留津十四日因首善醫院中病人甚多須謀兼顧之策定爲每午後四時二十分赴津爲段氏診視次日午前六時十分回京照常院診出診段之子駿良爲備長途汽車一輛以便臨時往返俾可兼顧 
[吉官銀號分紅事續紀（長春通信）]  
　　吉林永衡官銀號分紅一事激起各界反對情形已見前報茲聞省議會及省垣各法團以吉省年來民窮財盡金融紊亂該號實尸其咎營業即有凈餘亦當以之舉辦地方各項要政不應歛財自肥紛向奉天張作霖孫烈臣發電攻訐茲錄省議會致奉吉當道電如下「省議會電奉天張總司令孫吉林督軍鈞鑒查吉林官銀錢號原係官辦營業所獲利益當然掃數師公乃現聞該號劈分紅利竟至大洋百餘萬元之多實屬駭人聽聞該號官帖濫發爲數已達二三十萬萬以外此時方籌備基金之不暇尙何有紅利可言日吉省近年地方凋敝府庫空虚預算旣收不抵支政費復積存欠發財力艱難已臻極點即以去年情形而論本會據各學校環請增加敎育經費二十萬元終以欵絀中止𥛵甸水災舉辦急賑需欵至急亦至今尙未募積成數敎育爲當今急務賑災亦民命所關徒以庫欵不充統師停頓獨官銀錢號恃其多財善賈竟至罔恤民艱當去年天災匪患之際施其操縱金融手叚錢把糧把一搗再搗吸收人民之膏血快其競利之私心充其行爲已屬商民公敵然果使統師正用猶可謂功能補過何意以爭之於民之利復以飽衆人之私囊在該號員司平時坐領厚薪即謂確著辛勞亦屬應盡職務何尙必需酬報本會旣受人民付託之重顧瞻財盡民窮實難安於緘默應請鈞座主持先行嚴令禁止未分者悉飭停支已分者仍行追繳將來或歸該號基金或充地方公用當再調查該號情形建議恭候咨請採擇吉林省議會叩魚」此外吉林民治俱進分會律師公會及省敎育會亦俱有嚴厲故訐之電致奉吉當道詞意大致相同不備錄而法政學校劉鳳竹校長復邀集地方士紳定期在法校會議對付辦法當經議决除發電外復推舉代表五人分赴省署及奉天　願以期達到目的如不得請當召開全省公民大會以壯聲援是此事風潮已漸趨擴大該號閻會辦並於日前赴奉請示辦法詳情如何容再續報（一月十四日） 
[赴洛軍官回濟後之所聞]  
　　洛吳爲潘鴻鈞運動五師師長 
　　濟南通信第一批赴洛軍官兗州鎭守使張培榮砲五團團長孫家林馬五團團長岳曙雲五師十七團團長吳可章等六人近已先後返濟据張吳等之隨員云吳氏接見各軍官時口頭上固謂此舉純爲聯絡感情并無他意骨子裏則實係爲五師師長問題蓋當田中玉去魯鄭士琦升任督理之始駐濟寗之中央第一旅旅長潘鴻鈞（即潘子和）即馳赴洛陽王面前運動五師師長潘本爲吳最屬意之人又以對鄭士琦不放心故當即應允擔負完全責任迺一面促潘回東辦理交代一面遣人來濟疏通五師軍官然該師九旅旅長張培勳十旅旅長孫宗先俱駐防在外駐濟者以騎兵團團長岳曙雲砲兵團團長　家林爲最有勢力亦爲皖系中强健份子當吳氏代表至濟時岳孫二人毫不客氣聲明山東軍官除潘子和外勿論何人均可爲五師師長其他軍官亦惟孫岳之馬首是瞻絶無協商之餘地至其所以反對潘氏如此激烈者固由於皖直之統系不同亦因潘氏爲人過于很毒平日虐待兵士尅扣軍餉穢德彰聞之故（潘每有建築皆役使其軍士軍餉亦隨便發放不按通例）該代表受此打擊當即遄返洛陽報告吳氏吳以大話已出志在必行迺又思得傳見軍官赴洛疏通之法孫家林岳曙雲以事關重要故首先赴洛以觀動靜潘子和亦大施其運動手腕凡五師營長以上軍官皆有餽送特其效力則等於零今孫岳旣已回濟對吳氏之態度當已明瞭十六日督理署大開軍事會議名爲籌劃冬防實則與師長問題有關詳情如何容俟續誌 
[杭州快信]  
　　段合肥抱恙浙當軸迭電致詢現准覆電病輕減 
　　金華蘭溪兩商會電請土布稅暫行記帳候部示辦理昨杭總商會函財廳請令各統捐局知照 
　　省垣米舖夥友要求加薪經各店東會議每年月薪以十八個月計算夥友方面多數已允 
　　浙紳高爾登呈請財廳擬設官商合辦杭州模範漁塲並送簡章張廳長以於河道交通公共水利有無妨礙已令杭縣查明妥議復奪 
　　省敎育會二十二日上午開臨時評議會提議事件㈠西湖美術會請提倡事件㈡浙實業廳函請推舉蠶桑改良會評議員事件 
　　杭市金融現已平穩現水今（十八）日每百元祇開五釐拆息亦驟減可望安度年關 
　　永康縣參事王觀呑蝕合德區振欵揑報官圳羅星埭羅星壩工程全區災民昨發傳單盡情痛詆 
[南京快信]  
　　實業廳長張軼歐昨由滬返寗當謁韓省長陳述閘北水電廠移交委員會接收情形委員長張一鵬於接收後亦來寗報告經過並商以後辦法旋即回滬 
　　海軍總司令部接海部電遴保輪機學員以便派送招商局所設航海校艦實習 
　　省立各學校十一月分經費財廳已分别指撥十二月分發欵通知書亦一併發出 
　　韓省長委徐慶祥赴沭陽密查要案 
　　寗垣各學校及各團體接中華業餘運動會聯合會來函第三次全國運動大會定五月二十二·二十三·二十四·三日在武昌舉行希早爲預備 
　　駐寗日領署宣示官電於日僑聲明此次地震無重大損害 
　　英國長江艦隊司令官安德森由漢乘艦來寗定明（十九）日上午十時半偕英領布辣德晋謁齊韓兩長 
　　海杜再電院部請於年關内撥欵百萬以清欠餉 
　　財廳通令各稅所對陸軍二十混成旅由蕪購運軍米四千包查照放行 
　　敎部咨省署請通令各處徵學術上有關著作稿件 
　　銅山縣知事崔季友電呈兩長報告徐州平市官錢局擠兌風潮平息市面如常 
　　河海工程專門學校招考預科挿班生十名考期定二十六七兩日地點定杭州上海省敎育會南京本校天津青年會濟南一師等處 
　　女子美術學校於昨日（十七日）在校内舉行第一屆畢業典禮軍民長官均派有代表蒞會訓詞 
　　本月二十九日爲江寗交涉員溫世珍與楊爾淑女士結婚念五週紀念現由乃兄世霖遍發請柬徵求詩文 
　　通海鎭守使張仁奎電呈齊督因如臯發現刦案駐兵單薄特加派軍隊協防 
 
 
 

Page 8

 
 
第一萬八千二百八十四號;中華民國十三年 西曆一千九百二十四年一月十九號
星期六 * *自由談[  映霞]  
[歲寒隨錄] [  禹鐘]  
　　朋友爲五倫之一古人之論述交道者衆矣莫不曰交以道義推以腹心富貴無忘患難相共若管鮑若陳雷意同膠漆心堅金石流風遺範聞者動色自世之衰手足之情亦有視同陌路者友之一倫難乎爲言矣平日酒食徵逐面朋口友非不殷殷然古人之交也一旦小磋跌欲求援於朋交中言未出諸口已相戒不敢近避之若凂惟恐有一言之相及也若風雲際會忽膺富貴則自之所謂朋交者人人出門下修儀贄承顏色諛詞溢乎前頌聲沸於後莫不委性命誓生死以相要無在而非耐久朋矣廉將軍免官客去翟廷尉復職客來但聞錦上添花鮮見雪中送炭人情變幻市道依違言之可勝慨乎梁任眆死後其于東里西華南容北臾兄弟流離不能自振生平舊交莫有收䘏西華冬月著葛帔練裙道逢平原劉孝標泫流矜之乃著廣絶交論以譏其舊交觀乎此則炎凉之態自古有之矣 
　　今世達官貴人身踞要位宮室輿馬盛極一時宦囊之厚動逾千萬而親友之流離失所者往往視若　睹不稍措意蓋比比也晋吳隱之遷左衛將軍祿賜皆班親族冬月無被嘗澣衣乃披絮勤苦同於貧庶觀其自奉之菲有非恒人所能者以視今之官吏其腦滿腸肥雖位秩卑下者亦莫不搜民財而自飽絶無憂及清貧隱之有知吾知必將遍擊若輩腦焉 
　　天寳遺事載王休居太白山下日與僧道異人往還每至冬時取溪冰敲其晶瑩者煑茗與客共飲之此冬日絶勝韵事也世人夢夢日向名韁利絆中討生活卒之塵俗塡胸眞機盡喪汨然不知自反至老弗能一領安閒之趣即使致身富貴其樂亦正有限欲得山中一片冰涵其渴吻雖畢世亦無此清福也 
　　我儕以筆耕餬口方方一硯即田疇也大寒冱時硯水每苦凍結走墨沙沙甚感不便以口呵凍費事良多按物類相感志載有一法以楊花鋪硯槽則水不冰名文房春風膏硯此法甚簡惟楊花不可得亦非便利之策也 
[梅訊] [  東閣]  
　　前晚畹應曹幼珊約飯 
　　昨晚畹應兪琢吾約飯 
　　昨有介紹骨董商赴畹寓者携書畫甚夥就中陸龜山繪梅丁南羽佛像較精美畹時以忽促未及深加鑒定尙約日再觀也 
　　畹約展至十五而十六即須成行連日屏營一切已甚瑣冗矣 
　　新利洋行爲海上馳名之西肆畹昨驅車過之及擬入内一觀而爲時過遲深以爲悵 
　　于右任以事赴粤瀕行惜别乃以所藏耀縣藥王山造象一幅贈之署曰畹華仁者畹固聲聞界人且有志象敎者 
　　奉卿每行必有日記備書酬酢及聞見雜錄娓娓如清談而不肯持以示人蓋於散劇歸後輒追憶日間事而拉雜存之也 
　　英國評劇家勞特昨觀洛神佩倒之至特於散戲後請晤畹於後臺勞特固擅華語言次極贊劇中神情境地之高爲非塵世所得擬蓋於此可以覘東方藝術之名貴語殊中肯也廉錦楓　畹名劇此遭但演三次不及遍觀乃排日有人敦促或於此數日間拓暇一演之 
　　畹華歐美之行勢不能却而茲事體大非熟加籌備不可昨在寓中與朋輩談及布置一切少有頭緒外交方略此其嚆矢矣 
　　園中營業連日均上滿座綜核之共售票十二萬餘元而減去全班成本及一切耗費盈餘至三四萬元歲暮天寒百業凋敝謂非畹力得號召至此耶 
　　畹以逗滬彌月各科辦事者極著勞績此遭言旋在即特於昨日散劇後治酌勞之賓主暢談爲樂 
　　昨午後四時日本領事特約畹赴館傾談對於藝術討論甚多 
[年關將近時之各界呼聲] [  松廬]  
作如是觀洛陽道上之政客可南 
　　財部年關又將到了各部多來索債但是現在窮得庫空如洗這個年關怎樣的過去呢 
　　敎員年關就在目前了討債的人比狼虎還兇但是結欠的薪水又發不到一個錢這個年關怎樣的過去呢 
　　丘八年關一霎眼就到了家裏來要錢的信雪片也似飛來但是結欠的餉項又領不到一個錢這個年關怎樣的過去呢 
　　商人年關又快到了今年的市面這樣蕭條各處的賬項都紛紛的要來逼討了但是門市上又賣不下錢來這個年關怎樣的過去呢 
　　工人年關快要近了平時結欠了的零賬都要來索取了但是廠裏生活又很少並且據說今年要提早封關這個年關怎樣的過去呢 
　　農夫年關就在眼前了我們平時辛苦了一年所收得的代價總不敷一家的衣食現在年關在邇在在使錢所有的衣服已差不多質當完了這個年關怎樣的過去呢 
　　戲院老板年關又快到了這兩天的生意這樣清淡開一天就得虧一天本還是提早封箱罷但是内部份的開支却依舊有許多是少不來的這個年關怎樣的過去呢 
　　投稿家年關眨眨眼便到了平時所結欠的賬項都要設法結清了但是所做的文字却很不易賣到錢而且因爲心緒鬱結的關係更覺得做不來好東西來這個年關怎樣的過去呢 
[文玩偶談] [  春夢]  
　　世事變遷風俗推移一切事皆隨時而轉文玩其一也今將過去現在未來三時期之文玩列表如下以博讀者一粲 
　　㈠過去之文玩名人書畫眞蹟破銅爛鐵古玉舊磁（雖爲過去時代之文玩然現在時代好之者尙多） 
　　㈡現在之文玩美術名信片舊郵票風景照片 
　　㈢未來之文玩過期入場券香烟牌子舊紙幣日報上之圖畫增刋美術賀年片特别之名片情人給我之情書（按情人給我之情書尤爲無價之寳可比過去時代專制皇帝欽賜之御筆書畫） 
社會小說 
[人間地獄（二五四）] [  娑婆生]  
　　第五十九回蠟淚酒痕徐娘温舊夢竹聲花影月老示靈籤 
　　蓮孫道你昨天不是託晴雲帶信給我呌我早一點來嗎有什麽事秋波道請你來自然有事慢慢的對你講你這般忙法難道今天又有什麽人做生日請你去吃麵嗎蓮孫道今天是没有人做生日不過今天我也不能多耽擱還要趕中車動身呢秋波道動身到那裏去蓮孫道到杭州去秋波道杭州有什麽事這幾天西湖上也不是香市你趕了去燒香嗎蓮孫道我是有正經事去因爲銀行裏上次大家鬧了一場風潮現在總算平定了由另外兩位董事出來打圓塲這一次請我們大家到杭州去開董事會會議一切開董事會已經很要緊的了再加上有人打圓塲大家言歸於好我格外不能不去秋波披一披嘴道你的話也不定靠得住靠不住蓮孫發急道我從來在你面上没有說過一句假話這是正經事你不信我還有憑據給你看說着伸手往口袋内　摸秋波道我也不是你們銀行裏的老板何必看你銀行裏的信呢蓮孫道恐怕你不信呀秋波道我不管總歸一句話你替我和醫院裏外國人說說我的病好了今天馬上讓我出去辦到了你同我一淘出門你上火車我回到生意上辦不到你也休想出門不要說是到杭州去蓮孫道這個容易辦果眞你病好了醫院裏何必一定留你在這裏他這裏屋少病人多順願意前客讓後客呢萬一你的病還没有十分好透這一出去受了風寒一個不當心病反了那倒不妥秋波道和你說你總要帮著外國人說　我自己難道不曉得病好了嗎你豪燥去代我說我馬上就要起來了柯蓮孫道慢慢交何必這般性急 
三言兩語[  鵑]  
　　買辦總長的架子可算搭得十足了老曹旣挽留他和他一鼻孔出氣的人都捧他的塲那也夠了他偏還要孫老總親自登門說些好話我看他做財總的能耐旣不能開源又不能節流也非無像浪子的行逕靠著借債度日最後可就法郎一聲使自己再富一些使國家再窮一些罷了 
　　鄙人藏有本報自民國二年迄十二年年底止自由談等附刋均全現欲廉價出讓願收藏者請函本埠中華書局潘明新接洽可也 
 
 
 

Page 9

 
 
第一萬八千二百八十四號;中華民國十三年 西曆一千九百二十四年一月十九號
星期六 * *   
 
 

Page 10

 
 
第一萬八千二百八十四號;中華民國十三年 西曆一千九百二十四年一月十九號
星期六 * *國内要聞二 
[奉天三中學潮始末紀（秦花）]  
　　省長公子一言之力結果校長撤換學生開除 
　　奉天省立第三中學校原爲奉天高等師範學校附屬中學所改組校内學生四百五十八名分八班學業成績並不甚佳去年三月敎育廳委馮廣民爲校長馮之學問品行尙有足稱惟性稍迂執而好自用到校後覩學風不肅力加整頓每以專制手段裁抑學生二三權門子弟放恣性成不肯屈服屢起反抗一年以來各班之小風潮時常發生歷經校内職敎各員從中調停未至擴大在校長一方以爲學生不服約束由於管理不嚴因而對於學生之壓制益加嚴厲在學生一方以爲吾等旣無逾越軌道行爲何能受此蠻橫之壓迫由此雙方意氣相激意見日深感情愈壞怒目相視已非一日校長以本心求好而所得結果如此日夜焦灼不能自安適値陽曆新年放假三日校長乃召集各科主敎在校長室開秘密會議討論整飭校風辦法擬於寒假期内將各班好滋事學生全行開去而留其品行循良者當不至再起風潮各主敎僉以爲可嗣又對於校内不稱職之敎員某某三人亦擬同時辭退各主敎亦無異言遂即决定此時全校學生强半回家度歲寄宿各生亦多出外閑遊此種密議尙不得知有校役某洩之於擬辭退之某敎員某敎員以位置不保心甚憤憤乃向學生流言謂校長與各主敎會議擬將各班學生某某等數十人全行開除將俟放假後發表以免激起風潮查某某等學生品學本極優良遽爾開除殊爲可惜云云各學生對校長本積不相能比聞此信正如火上添油怒不可遏此爲本月三日晚間事因翌日九時即行上課故於下午多已歸校聚集討論莫知所决適王省長（永江）公子由校外歸來詢悉一切乃對衆宣言校長旣與我等作對我等决不甘休與其無故被校長開除不如先將校長驅逐被敎育廳開除爲今之計唯有各自抱一玉石俱焚之心向彼反抗一面宣布其種種罪狀呈請省長撤換一面全體罷課以爲要挾王公子對全體學生本有操縱能力今見王公子主張如此一體贊成當即振鈴開會討論進行辦法此時夜已過午校内職敎各員皆已就寢好夢正酣忽被驚醒尙以爲校中失火披衣探望只見學生滿院口出憤言始知發生風潮方欲上前勸解而各室門户皆爲學生把守不准越雷池一步校長徬徨繞室莫可如何校門電話亦被學生把守校内消息不得外達擾攘澈夜至習日（四日）晨七時已爲敎育廳長謝蔭昌所聞垢面赴校察看情形甫入校門即爲學生包圍陳述校長種種罪狀並請立予撤換謝謂校長舉措不當固在當撤但須查明實在情形方可施行予旣負有整飭學風進退職員之責知之斷無置而不辦之理但校長有不當行爲應隨時向我陳述我自有相當方法處置今竟出此不規則舉動旣廢學業尤損名譽殊屬非是應各歸講室照常上課云云各學生謂馮某之奴𨽻敎育我等不� 
慣聽受非立即撤掉另易新校長决不上課謝又分辯多時亦無結果即欲往見校長詢問一切學生一擁上前極力阻攔謂在校長未撤掉之先不能讓廳長與校長相見謝厲色訶斥學生亦不畏退而言尤嘈雜秩序大亂謝不能禁乃令隨從召巡警數名入校彈壓秩序始行稍安謝見校長磋商良久亦無何種辦法乃復將學生召集敎室勸諭多時謂汝等旣與校長發生惡感予亦不欲於此時强令校長與汝等相見予將面謁省長請示辦法校長職務由予兼代並派廳内周科長來校照管一切汝等務須各守範圍聽候解决云云言畢即怱怱出校此時學生之宣方書業已印就四出散放列舉校長八大罪狀如任用私人呑挪公欵施行壓制等條其較爲緊要者則謂校長到校後别無建設首先將其家眷遷入校内將學生一部移出校外之孤廟各方對此甚爲不直五日謝廳長赴省署見王省長陳述學生罷課情形並請示辦法不意王省長對馮極表不滿謂年來奉天學風日壞雖由於學生之囂張亦由辦學者管理之不善校長非馮廣民所能勝任予早知之何待贅言惟近來各省學潮不時發生獨奉天學生尙守規矩不意今亦蹈此覆轍予亦不知此咎將歸誰負云云蓋此時王省長已接到學生控訴校長之呈文此事原委已經明了王公子旣與校長不睦平時在乃翁前不無微言故王對謝之詞色如此也謝見王聲色嚴厲不敢多言梭巡退出六日早仍擬赴校爲第二度之勸解而校長馮廣民適來求見蓋馮氏被學生軟禁室中失其自由萬分焦急惟亟盼謝廳長來解脫此阨不謂歷一畫夜之久望眼欲穿杳無音息不能再忍乃將學生代表召至室内謂汝等罷課不過與我反對我即赴敎育廳辭職汝看如何學生謂校長旣决計辭職可將行李書籍一同携出此後便不許重行入校馮不得已只得收拾雜物遷入客棧然後赴敎育廳校内職敎員見校長旣去亦各收拾行李遷出校外同赴敎育廳全體請辭謝廳長籌思良久乃入辦公室下命令三道㈠第三中學校校長馮廣民面請辭職馮廣民准予免職㈡委馮廣民爲奉天省立女子師範學校校長㈢女師範校長陶伯芹改委奉天省立第三中學校校長尅日赴校接事（按陶現充奉天女子師範學校校長謝以陶老成可靠故使與馮對調也）陶任女師校長已歷四年師生間頗有感情及聞轉任第三中學各女生極力挽留並舉代表十人赴敎育廳請謝收回成命謝謂公事已下礙難收回新任馮校長學品兼優辦事亦好不可再持異議女生謂辦事旣好緣何激起風潮謝語塞祇謂汝等可暫回校第三學潮若得完滿解决亦可不彼此更動女生去後陶校長亦至謂第三中學學生素極囂張且有某某權要子弟數人在校難於管理將來亦恐辦理不好此時傳號持呈王省長手諭一道略謂學生罷課爲近今學界流行之惡習此風萬不可長應查明爲首之人從嚴懲辦如再不服即予全體解散職員是否稱職須另行辦理不能認學生舉動爲正當云云謝閱後而開除爲首學生之志决矣 
[湘議會副議長除名案之紛擾]  
　　大鬧一場毫無結果 
　　湖南省議會昨下午一時開第七次臨時會第五次大會孔副議長主席報告文件並公决臨時動議各事後趙果動議變更議程將第四案「雷副議長曠職缺席應予除名案」提前討論比時附議者十人以上孔主席以變更議程付表决多數起立段峨云東安公民賓步程等請願證明雷副議長並未附逆案本席是介紹人應請合併討論衆贊成趙果發言本席提出此案有兩種理由第一·依法副議長應常川駐會雷自第五次臨時會起請假半年並未蒞會實屬放棄職責此應除名者一第二·依議事細則凡缺席五次以上者除名雷缺席不僅五次此應除名者二至於毁憲附逆尤應除名劉思范云對雷供職衡方一層可暫不講現祇就久曠職守未常川駐會上立言即應除名彭旭云雷久不到會實對議會不起但要除名未免太過至於附逆一層如果有其事該縣公民何以未見請願將其除名而反請願證明並未附逆故主張由本會去電催其到會段峨云附逆一項有多數同人確知雷係八月五日到家譚組安係八月七日到衡路隔千里何能又化身迎譚况是日正係東安知事請雷至署商辦要公尤無至衡之事至報紙誤登亦經兩次更正確無其事是附逆一節須查有確據方能研究至於曠職缺席一節即看雷曾否有人證明請假如有人證明請假則亦不成問題楊亮卿云副議長依法應常川駐會雷是否附逆一層可以不講但曠職已久雖不必除名然非改選不可主張解除其副議長職務謝寳林云趙案文内「私往桂陽歡迎譚氏」一語乃莫須有之詞可以删去只就曠職缺席一方面上言趙果贊成删去此二句朱嬌云趙議員旣删去迎譚一節專就曠職研究查雷副議長固應常川駐會但組織法規定議長缺席副議長代之議長副議長同時缺席以臨時議長代之足見副議長亦可請假缺席並不絶對要常川駐會且法文上對於請假並未限定日期如謂請假日久即應除名則須先在組織法與議事細則上加訂一條况請假曠職日久者還有林議長等不僅雷一人不知趙議員何厚於林等何薄於雷氏曾毅云副議長事繁責重故組織法上明定要常川駐會現　事可了不了又不能來除名　不爲過伍坤云迎譚一項旣經提案人删去無須研究缺席一項旣有人證明請假不能以缺席論曠職日久本屬不該但曠職非雷一人應一併提出制裁方昭公允彭熙治云一百六十六人誰不請假請假曠職者除名未免太苛今日如通過雷案明日又必提林案糾紛何了主張關於此事留待三月一日常會開幕去解决本届臨時會不議馬續常反對之以雷曠職日久有違組織法常川駐會之規定實有改選之必要不能說因避糾紛而擱置彭熙治云解除副議長職與議員身分實有連帶關係似此辦理恐雷與議會有相見法庭之日左全志云本席與雷感情不薄其所以主張將其除名者實爲省憲上與本會體面上計其迎譚一節本席有確切證據因雷請假赴衡時請由譚知事派轎夫八名前往坪石歡迎譚組安詎中途失去小皮箱一口返衡後竟將該轎夫送交衡陽知事押了五天打屁股四百始放縣署旣有案可稽本席並可指出人證其後在衡與湯蔭棠任委員長情形雖不甚悉但雷確在衡有人可以證明此事雷如與本席起訴法庭本席亦必承認似此往返千里毁憲附逆不如早將除名了事鄧堅云此案不必研究爲佳如附逆一項如定要討論萬一拿出證據旣不好看又對雷不起總之護憲方面同人等對雷如此懷疑雷何能再來行使副議長職權故不如照曠職言解除其副議長職務凌炳云雷旣經請假法律上旣無請假逾期除名之明文决不能將其除名胡德昌贊成之廖漢瀛主將案保留可由其同縣議員勸其提出辭職書了事蘇鵬云附逆一事念在二年同事可不再追究最好以解除其副議長職付表决保留其議員資格來否聽便羅大凡贊成之至此休息 
　　第二次開議楊亮卿云討論已久可以下列三點付表决㈠保留㈡解除副議長職務㈢除名朱應祺反對保留要以第二點付表决朱矯要以保留付表决保留通不過再行討論至二三兩個表决法律上尙須研究石鎭湘云雷氏議員身分可以保留副議長職務實應解除徐元玉云請假曠職非雷一人應一律交付審查會以昭公允方安瀾云雷决不來此案可以保留俟其自己辭職解决爲好伍坤贊成保留凌炳云法律上旣無無故解除副議長職之規定又無請假逾期除名之明文認除名爲實無理由楊亮卿力爭照其所提三點逐一付表决孔主席先以此案保留付表决在塲者一百零四人起立者四十一人少數孔主席正欲以第二點付表决何紹元曰除名要三分二以上可决現解除副議長職務應否要三分二之可决抑係過半數此乃法律問題請衆討論楊亮卿曾毅等主張過半數李鎭藩等要三分二遂起爭執秩序遂紊衆紛紛離塲云馬　常劉思范孫斌蘇鵬劉家正等大鬧而起責孔操縱大吵大鬧全塲鬨然良久楊亮卿請清查在場人數孔主席報告只有七十四人不足法定人數左全志等大呼要點名將逃席之人登報遂由職員按册點名點畢蘇鵬云議會是湖南全省的議場是一六六人公有的不能由一二把持操縱前日表决取消軍資處一案在塲者確祇七十五人公然揑報八十四人此事放下不講今日雷案本分三個表决第一個表决旣是少數何以不即將第二點付表决查解除副議長職務乃普通案非除名案法律定有要三分二可决之明文可比當然是過半數茲乃延不表决致使不足法定人數孔主席實屬違法操縱谷飛云孔對於此重大案件不關門表决致令同人逃席實屬有意操縱現旣已點名對於逃席者看如何制裁如無力制裁即屬無當副議長能力本席明日即提專案不要你再當副議長孔曰蘇議員所說二點第一點軍資處表决時確有八十四人在塲有速記錄可查第二點雷案本三個表决第一個表决後他等退席我一人何能制止至於不要我主席祇要能指出本席有違法之處可以告退劉思范等仍鬧責孔操縱不已秩序大亂最後謝寳林主張今日不能解决明日列爲第一案再行討論衆贊成而散 
[粤省長問題之内幕（毅廬）]  
　　現已告一段落 
　　粤省省長問題自廖仲凱繼許崇智赴滬後一般不識時務謀運動此缺者天天製造空氣各自宣傳鬧得震天價響記者對此問題久擬握筆以介紹於閱者然無確切之觀察徒如時論所云云殊屬無聊故　筆者再蓋近今廣東省長一席久已形同虚設以廣東現狀觀察純爲武人專政時期各縣稅收行政全被駐防之軍隊把持自行支配省長不能過問甚至縣長之去留須仰該縣防軍之鼻息省長絶對無權直接委任此省長對於屬下之不能行使職權也至於省會重要事務亦爲駐省會之高級軍官所越俎而代例如商人謀承辦某某捐務在平日向省署或財廳投承者今已直接轉向各軍總司令部由軍長批准辦事矣最近如火柴捐·及各項附加費是也故此等大權在握之武人可名爲太上省長若太上省長不能解决者則請承大元帥意旨如近今之以民軍司令兼縣長者必有帥令方能更動以此觀之省署一機關直同贅疣其所辦之事不過任傳遞各方意旨之勞而已省長之環境如是則省長之人物必非雄材必非武人乃能獲選但省長雖爲雞肋一旦缺出亦必惹起各方勢力之爭蓋各太上省長雖不重視附庸省長然深恐附庸省長之得人予彼輩以多少不利故上峯欲更動一省長必將新任之人徵求各實力派之同意然得一方實力派之贊同未必他方實力派所諒解此省長一席縱爲雞肋然每一更動爲勢絶難故原任者少有更動也廖仲凱之得有省長地位在各實力派聲勢未澎漲之前且廖爲文人不甚爲實力派所措意故能久安其位延至去歲許崇智以東路討賊軍總司令資格轉戰粤閩勞苦功高又鑑於近今各系武人䟦扈截收稅餉遂欲出爲馮婦滿意以實力爲行政之後盾一則可望各地財政歸於統一政治漸趨澄清一則可以圓成當日之省長夢此種消息一傳省内各重要武人以許一登台對於太上省長大不方便遂暗示反對會石龍一敗許軍屢爲友軍所繳械其旅長莫雄又被謗而扣留（莫氏於前月業已釋放）許至是已悟爲實力派所嫉忌知不能立足憤而之滬中山眷念前勛不忍令許閒置乃急派廖仲凱赴滬凂之返粤其派廖省長往接者即表示以粤省長一席虚懸待許也當此時期一般省長熱者以爲廖之去滬係與許同　下野故不惜出盡運動之能事而通訊社之各爲其主造空氣者亦努力宣傳於是未來省長之大名紛披如報紙上畢竟等諸泡影無何而廖氏於八日返省矣據廖氏對人云許以粤省財政未統一以前决不允擔任省長至於粤軍總司令一職近以粤軍各將領之要求或難擺脫俟必要時當重行返省統轄各軍以便出師北伐云去觀此財政統一一層現時中山雖竭力向各方疏通交回佔收各財政機關然决非一朝一夕所能辦到於是廖氏遂無形中仍回任省長矣省長問題叫囂月餘至是始告一段落（一月十一日） 
[皖馬厲行括財裕餉政策]  
　　裁減各費囊括釐金 
　　自皖馬兼長後惟一政策厥　搜括財政搜括之法不外開源與節流二端如大減敎育實業費以及裁併自治等機關凡支領公欵者無不力求刮削以便讓出欵項供給軍費此節流也然猶以爲未足近日對於開源之道聞已著手首先注意者即爲釐金因釐金向爲著名優差每年出息除比較外盈餘自十萬元以至數千元不等皖省大小三十七所若能大事囊括爲數可觀否則即分潤數成於軍餉應付上亦不無小補現正與財政廳長胡思義以及左右一般計臣日事籌商調查眞相聞有老於釐金某已將各釐局收入情形和盤托出並開具手摺一紙托接近當局者代爲呈遞除財廳額定比較一百九十一萬九千七百元外尙可得數六七十萬元探其表列如下運漕局十萬元鳳凰頸局四萬元巢縣局四萬元鹽河局四萬元和全局三萬元東門渡局兩萬元迎河集局兩萬元三河尖局兩萬元烏溪局兩萬元五河局兩萬元大通通一萬五千元兩河口局一萬五千元灣沚局一萬五千元羅昌河局一萬三千元六安局一萬三千元華陽局一萬三千元中梅河局一萬三千元屯溪局一萬三千元合淝局一萬二千元樅陽局一萬二千元天長局一萬二千元馬頭局一萬二千元滁縣局一萬二千元街口局一萬元孫家溝局一萬元　　 
 
 
 

Page 11

 
 
第一萬八千二百八十四號;中華民國十三年 西曆一千九百二十四年一月十九號
星期六 * *定　　一　元三　管局七千元洪河口岸七千元　上局七千元石牌局七千元倒湖局七千元三流　局六千元金家寨局六千元三里灣局六千元界首局五千元大白局五千元荻港局五千元附說明略謂以上係就本年各局徵收狀况但仍視當地年歲之豐歉以爲伸縮之標凖此不過其大槪耳云云想馬得此藍本當不難按圖索驥竭澤而漁惟聞各局大都爲武人以及强有力者所佔據只要能按成報解已屬不易若再額外增加如何能做得到一說當局用意因接省篆後到省運動釐局者多如過江之鯽且每持有極有力之函件當此陰曆年關緊迫之際未便再令住候故調果各局本年收入若干報解是否及額實在盈餘何如以便分别應付而某歷充各釐局司員聞之遂爲此投機事業以冀博馬歡心又聞皖南北茶稅局及其他各徵收機關亦正在進行中大約年内外當有一番調動也 
[浙人對日交涉之表示]  
　　温處僑日人民被日人慘殺一案已由張省長將甌海道尹報告函請駐日汪公使併案交涉茲將旅杭温州同鄕會呈請省署原文節錄如下竊查吾國朝野上下一聞日本地震噩耗莫不奔走呼號力謀接濟凡所以爲救災䘏鄰計者無微不至日本政府對於僑民生命財產不於此時力籌保護之責而徒藉口於當時秩序之紊亂人民之憤激所致豈得謂公且查日本地震後除東京灣附近外一切如常並無何等擾亂形跡上海日本領事當亦接有日本政府電告震災之不幸事件亦已承認確有廹害華人情事各報具在似不能任其諉卸也爲此瀝陳崖略仰祈鈞長俯鑒下情提出嚴重交涉要求懲兇道歉賠償撫䘏其未固回國者要求善加保護庶可以保國權而伸公理不勝迫切待命之至 
[蘇省選舉談衆選緩辦省選中止]  
　　自衆院改選令下蘇省本有兩海主張一主遵令辦理者此輩似有一部份勢力故近數日間即有齊督對於此舉不願再措一言之傳說一主民十選舉有效無庸復辦者此輩以一法不能兩選爲主張之根據各處鼓吹除由省議員多人發表主張外并由各縣民十初選當選人紛紛電省表示省署見此情形遂抱一「辦而不辦」之滑稽主義最近復致楊增新一電即以費絀緩辦爲詞業已送請軍署核稿不日即當發出至於第四届省議會選舉早經附設專所籌備進行自憲法公佈人民心理多趨向於直接選舉省署双因本屆一部份議員惡劣反對對此機關本存一不甚愛惜之心前日省敎育會電請停辦韓省長即手批數字俟商聯會電到再核未幾商聯會蘇事務所董永成等之電至遂决然中止矣附電及訓令於後一「銑電」内務部籌備國會事務局鑒准蒸電開省議會議員選舉應如何辦理一節已由部諮詢國會俟議復電達等因自應靜待國會議復惟在國會未議復以前本届辦理省選已屬無可依據祇可通令各縣暫行中止靜候國會議决再行令飭遵辦請即查照備案韓銑印二「訓令六十縣」查第四届省議會議員選舉事宜原於上年十月准内務部艶電依照舊選舉法通飭籌備在案旋准省議會咨稱本會議决地方選舉制度業經憲法公布各縣辦理第四届省議會選舉仍用舊制殊失根據應暫行停止辦理請公布等因當以事關全國法令電請内務部籌備國會事務局核復在案茲准部局蒸電開省議會議員選舉應如何辦理現已由部提出閣議諮詢國會俟議復後即行電達等因准此查此案旣須國會解决在國會未議復以前本屆辦理省選無可依據應即暫行中止靜候國會議决再行令飭遵辦除電部備案並分行外合行令仰該知事即便遵照此令 
地方通信 
[蘇州]  
　　縣議員否認捲烟稽核處江蘇財政廳嚴孟蘩廳長委派鄒鴻材（幹生）爲蘇州區捲烟特稅稽核分處處長來蘇賃屋組織稽核分處吳縣籍議員宋銘勳錢鼎等以捲烟特稅尙未開徵有何稅之可核曾電省反對一節已誌前報茲悉吳縣縣議員朱鋆楊政等十人昨又公電省長請予令行財廳撤消蘇州區捲烟特稅稽核分處其電文略云近悉財廳有派員來蘇設立捲烟稅稽核分處之事查敝區得標人以手續不合尙在反對迄未開徵即使將來辦有成效自有認　按額報解在事實上不應有此分利機關且省會議决案並無此項規定在法律上尤屬毫無根據値茲學校待欵孔殷之際設因此牽動特稅根本影響敎育經費誰尸其咎用特電請迅令財廳即日撤消以免虚糜而符法案云 
　　振興歸併案近訊振興公司歸併新電氣廠一案交通部陸委員江蘇省署仲委員昨日聯名公函新電廠王代表原函文云逕啓者查貴廠收買振興公司全部資產一案業於本月十二日下午在鎭道公署開雙方全權代表正式會議討論結果聲請部省仲裁員實行仲裁　家　仲頣會同協商根據雙方所估之數加以增減爲公平之裁决計裁定總數銀元八十二萬八百九十一元載明議事錄中由貴代表與振興祝代表同時簽字在案是仲裁手續業已終了除呈報部省外所有關於付欵交廠辦法由雙方代表妥速協商以資結束相應函達即希查照此致蘇州新電氣廠全權代表王部派仲裁員陸家鼐省派仲裁員仲頣一月十七日 
　　縣署趕限完糧之擁擠吳縣應徵十二年度熟田上忙漕銀自九月間開徵迄將四月茲悉二限限底爲本月二十四日一般糧户咸慮逾限加收滯納金故日來赴縣趕限完糧者異常擁擠而糧櫃司事日來亦有應接不暇之槪 
　　太湖水利局委人積極測量河工蘇浙太湖水利工程局據運河流域各縣士紳請求擬實行測量特加委多人以資進行計委彭清如爲第一隊長測量蘇州一帶黃紀南爲第二隊長測量無錫一帶趙玉山爲第三隊長測量吳興湖州一帶每隊班長各一人水警班員各二人三角班員各二人地形班員各四人又委蔣伯鴻爲組段工程事務所正主任閔禮賢爲副主任專辦七浦一帶（嘉定縣屬）疏浚事務 
[松江]  
　　縣議會之見聞錄縣議會於十七日下午四時開各股審查會㈠請議股審查發行縣市鄕公報案結果擬開辦縣公報記載公文書及議决案不錄通信㈡敎育股審查籌辦初中案討論終結以高小所在地均應籌設初級中學請縣令行縣敎局籌辦㈢財法兩股審查撤銷松江醫院案各審查員頗有精密之討論以該院院長侯念言之不滿人意爲松人心理所同其以公立醫院對於貧病施診仍取藥資旅客患疫拒不收容實無絲毫慈善觀念至於縣署發交烟犯調騐（如胡家橋楊二等）該院長尤藉此婪索金錢更無維持必要結果因預算關係請將縣費補助月支百元截至本年度終了爲止而縣立兩字應請縣署先行撤銷㈣財政股公推公欵檢查員由陸家麟周樸朱文彥楊鑄江當選又十九號大會議程已於十七下午付印茲照錄如次㈠復議户籍經費案（按該案爲縣署交議因前議否决核與省會議决案抵觸所致）㈡參議兩會經費請照民二原案以九千四百五十五元支付常任委員經費俟接收後編列預算案㈢白沃鄕議長陳福山請議與泗涇鄕界址爭執案㈣活典不動產錢洋價格問題案㈤葉榭第一小學改爲公立第七小學案㈥議員李芳鏞因就七寳鄕佐提起辭職案又該會常任委員已同意耿葆煃譚翼璋兩員尙有未同意兩員已由某議員某參事等請縣另提周鑄聞已得縣署首肯擬與吳前楣兩人一同提交參會審查惟本届會期祇剩兩日大約須俟下次臨時會解决矣 
[無錫]  
　　呈省取締妖婢淫祠無錫城内田鷄浜有女婢桂仙託名狐精附身捐建雲仙觀一座代人治病惑衆歛錢觀中並藏有青年男女黑幕重重因有當地劣紳包庇故得無事前被公民章鴻遵等呈縣取締令飭該管警察縣分駐所查復乃該所巡官以圓滑之詞復縣藉以敷衍而該女婢毫無顧忌裝神作鬼如故近又有律師張桐以與風化有碍特再呈省署及警務處請求飭縣從速將該妖祠封禁並處該女婢應得之罪以息淫風但不知省署如何批示也 
　　新雙毫均不通用無錫市上近日發現大批新雙毫民國八九十十一十二年者均有銀質甚劣其色極新各大小錢莊及商店均拒絶不收以致市面異常紊亂爭執口角等事時有所聞一般未悉底蘊之小商店仍有照常收用者迨兌與錢莊拒不收納時已追悔不及矣 
[常州]  
　　傅團長派兵駐守宜興宜興爲江浙交界重鎭駐常警備隊傅團長爲加厚駐防兵力以備萬一起見十七日特令一營兵士二百餘名備齊軍裝槍砲雇定大船多隻停泊西門外大碼頭下午三時兵士均整隊上船當即解纜 
　　省委查勘烟苗省署委任用知事楊德成爲武宜兩縣查勘烟苗委員楊君於十七日蒞常與姚知事接洽一切後即住宿署内今（十九）日午後三時監視焚燬烟土後即須分赴各鄕查勘烟苗云 
[南通]  
　　金融办近訊此間各銀行於本月初　算以中交兩行獲利爲巨餘如江蘇上海等行得利較少淮海總行計盈十三萬餘元各錢莊因陰曆年關將屆往來欵項較多甚形忙碌又永益新莊本定今冬上市嗣以年内爲日無多刻定展期明春開業 
　　催解印花稅縣署近奉江蘇印花稅處訓令以通邑印花稅欵僅解至十二年六月爲止其七月至十二月份之欵迄未繳省飭即掃數報解以應急需云云瞿知事已於十七日轉函總商會照辦 
　　縣署愼重冬防縣署爲稽查各區冬防事前已派員查察一切昨（十六）又訓令各警官略謂西亭警區巡官陳人梓恪遵功令實行十家牌更且每晚率警放哨　更深方息實屬實事求是應予先記大功一次　　　案請獎又餘中區李聲振親自率隊放哨外　亦屬　眞惟十家牌更尙未實行姜灶則依向章辦理惟三益等處則猶未舉行顯係玩忽爲再令飭遵辦云云 
[鎭江]  
　　平昌市公决改選投票辦法丹徒縣屬平昌市舊議事會行將改選該市公民仲穆卿等四十六人聯名請　僉以本市地方遼闊調查選民確數計達一萬六千以上若在一處投票難免擁擠不如分區舉行擬以一三三三甲爲一區四五六三甲爲一區七八九十四甲爲一區分日投票並聲明各甲應選議員二名共二十名當即付諸公决業已通過 
　　平昌市恢復董事會徒屬平昌市舊董事會所缺員額已於日前（十一）補選趙三保得八票當選爲董事復用連記法公舉名譽董事四人吳潤之解師謙各得九票朱得祥得八票張炳蔚得七票均獲當選 
[揚州]  
　　學校訂期放假揚州八中代商兩校均以授課滿二十週訂於十九日舉放寒假至第五師範開課較遲故定二十六日舉放並悉該校長任孟閑前以農村分校地址業經省廳核定在界首鎭特親往察勘形勢以便來春建築昨已由界首返揚矣 
　　組織平民敎育促進會江都平民敎育促進會刻經省議員王幼雲等發起組織會所設達士巷第二初級小學内並於昨日（十六）下午四時假公共體育塲開成立會士紳周穀人縣市敎育會長張紹志·湯滸北縣視學張少虹警佐陳鏡如等均先後蒞止曹知事亦派代表吳召封到場搖鈴開會首推周穀人爲臨時主席次由吳孝侯戚素秋先後報告宗旨並將草擬之簡章十二條當塲通過次即選舉周穀人朱幹臣爲正副董事長王幼雲爲總務董事吳孝侯戚素秋等三十人爲董事並將經過情形呈報官廳備案擇期再開會議討論進行 
　　參事會開會紀江都參事會昨（十六）下午三時半開常會解决各項議案㈠整頓積穀案議决以前賬目推由毛雨生稽查清算此後交欵產處辦理㈠竹樹捐補助敎育經費案議决此捐苛細從緩進行 
[高郵]  
　　臨澤市議會選舉董事縣屬臨澤市議會於夏曆本月十一日午後三時補選總董各職縣委雷警佐蒞場監視届時簽到議長議員計十五人第一次選舉市總董朱啓源得十一票當選第二次選舉市董事鄭佩理得十三票當選第三次互選副議長張泮生得八票當選六時散會依法呈報縣署矣 
　　降雪盈寸冬至以來兩句於茲天時乾旱温度和煖喉疫天花時有所聞小麥枯黃農民憂形於色幸於昨（十五）夜西北風作小雨綿綿今早風緊雪降至午約得寸許街市農人咸以雪兆豐年喜色相告 
[清江]  
　　天花盛行可畏淮屬一帶由陽曆去年十月以來無大雨雪而尤以本月天氣爲最亢旱平均温度恒在華氏寒暑計五十度以上致居民兒童多染天花其未受傳染者殊屬寥寥而兒科與痘疹專科醫生遂無不門庭如市故土人爲之語曰四九賽春天家家哭少年凡負有保嬰之責者近咸深致畏懼 
[南京]  
　　東南大學將放寒假東南大學定於本月二十八日放寒假二十一日即開始考試寒假後定於二月二十九日一律上課須於二十三二十四到校二十五二十六選課二十七二十八支配敎室所有寒假後一切學程業由敎務部排定分發各生以便往各書肆定書云 
[嘉善]  
　　楓涇成立精武體育會楓涇精武體育會成立於本年元旦初上海精武會會員蔡匹志在楓涇組織楓溪體育會内部組織悉依精武會辦理曾於去年十月中函請上海精武同人蒞楓表演國技迭誌去年本報中央精武本有推廣鄕村精武之意曾徇該會之請迭派會員前往敎授是時該會在實際上已不啻一楓涇精武會矣去年歲杪得中央精武會之同意改爲楓涇精武會因於本年元旦舉行成立會該會成立後内部組織除技擊部外復成立音樂部網球部划船部三部其中尤以音樂部爲最發達 
[嘉興]  
　　請禁增高米價嘉興各米肆近日所收糙米每石僅七元二三角而每石食米仍須售洋九元五六角較之平湖海鹽嘉善各縣每石相差竟有七八角之鉅且查㚥商仍有私運漏海並壟斷價格情事現地方公民張潤章等已於十八日具呈官廳請求限制米價並查禁私運以維民食而惠貧民 
　　辛酉學社定期開談話會嘉興辛酉分社由徐篤仁朱其石承上海總社之委託發起組織業已集會三次曾設立籌備處籌備進行其宗旨純係研究學術茲悉該社籌備主任莊益三職務甚忙不克兼顧副主任周漢卿行將北上亟待交替現已發出通告定於二十日再開茶話會討論公選正副社長幹事長曁幹事各職員 
來函 
[無錫丁志翔來函]  
　　逕啓者日前敝邑倉橋王聚興榢裝店失竊傢具數事嗣經查悉即係分店内經管朱桂林所爲　至南橋當洋一百餘元詎該店主王桂林因貿易上與同業侯聽生積有嫌　　私賄朱桂林十五個月薪工令其誣攀侯聽生與其店夥楊麻子共同行竊并賄　法警將侯聽生楊麻子兩人私刑敲打威逼誣承嗣以輿論譁然法警復向侯勤索洋一百二十元私行買放侯楊以清白良民橫遭寃誣旣傷名譽復喪銀錢怨憤之餘遂私呑燐寸十四合至縣呼寃當爲法警驅出情極無法折至王桂林處王見　毒已發隨即報官轉送仁醫院旋侯以毒重殞命楊姓至今猶在醫院苦主侯孫氏請縣相騐現已具狀伸寃未識官廳將若何辦理惟念當此共和時代人人受法律之保護竟有挾嫌誣告私刑逼承索詐錢財釀成人命之慘劇出於光天化日之下素仰大主筆　惡揚善主持正義敢乞賜登來函欄内以彰公道不勝感激之至專此即請申報館大主筆先生惠鑒無錫旅滬公民丁志翔謹啓十三年一月十六日 
 
 
 

Page 12

 
 
第一萬八千二百八十四號;中華民國十三年 西曆一千九百二十四年一月十九號
星期六 * *   
 
 

Page 13

 
 
第一萬八千二百八十四號;中華民國十三年 西曆一千九百二十四年一月十九號
星期六 * *本埠新聞 
[公使團關於濬浦局之照會（續）]  
　　收入（五）該局應有權徵收浚浦稅其稅率依關稅計不得過關稅總數之百分七如係免稅貨物其稅率不得過按値千分之三·五將來如遇有必要情形尙可增加但於此有一諒解即凡遇加增稅率過於現率之關稅百分三則必得有各該條約國之領事及外交代表之許可第一條技術計畫之實施得有中國政府及外交團許可後該局所立即需用之欵項應即由該局呈准各該領事及外交代表許可增加浚浦稅至百分之五以便開支上項稅欵應經由稅務司徵收按期於一定日期劃付於該局該局得有各該條約國領事之許可對於需用一切便利及服務之收費應隨時編表列明（六）對於工程上之一切契約以及按照所定章程該局定購材料或機器或租賃公共之便利以及售賣舊機器材料等應用公開之投標辦法而以條件最有利益之投標爲合格　　職員（七）該局有權委派管理·並罷免辦事職員 
　　轄境權限（八）㈠該局之轄境權限應推及如下　自黃浦入長江起至潮止處及沿高水綫兩旁尋常大潮所到處止其尋常大潮水綫訂明高出吳淞水平綫十二尺半在此境内凡該局以爲與河道之管理或航行相關之工程非該局許可不准興修其傍岸之大小碼頭·浮碼頭躉船等亦非該局許可不得建設b在附近出入海道自綠華山至徐六涇嘴（在格林納沿天文臺東第一百二十一子午綫）止其權限以水面測量及改良並維持附近出入海道爲限照港務所需之地段㈡港内範圍自龍華上游楊思橋浜之上作一直綫與江成丁方自該綫起至黃浦江口止一切公共碼頭曁該局所備作公用之一切地段及在長江中之吳淞口外輪船抛錨處均屬該局範圍之内 
　　升科地（九）㈠本合同所指凡黃浦江可出售之漲灘或升科灘地包括所有子母相生或能塡築之灘地在内係自江南製造局至吳淞口外浚浦局所築長堤之盡處止在尋常大潮水線之内並非爲疏浚或港灣事項所需者一切契據統由滬海道尹照下開辦法發給㈡若江岸地主呈請欲得地產前之灘地或子母相生之地將原契照常附呈先由會丈局騐其所請之灘地或應升科之地是否屬實㈢再由會丈局會同浚浦局（應將原地之正式圖樣送呈浚浦局）及該地主會丈其地若屬洋商須會同該管領事一同會丈其時先將原地靠江一邊之界址勘定再由浚浦局工程師丈量其應升之地連同原地繪就全圖載明其應升之地及其地位如何與浚浦局三角線相連并該地之四址送舉會丈局轉致該地主承認然後浚浦局估定其升科之費價㈣浚浦局核算此項升科畝價係照鄰近之地價爲標凖然該地之塡築修岸及一切應需之費浚浦局亦須一併注意也㈤此項升科費銀由浚浦局知照該地主若係洋商則函明該管領事轉知由該地主逕交浚浦局當由浚浦局給以正式收據一紙該管華官俟收據呈到後應即發給地契批明升科之地所有升科收銀之收據祗有浚浦局發給者爲有效㈥倘地主對於浚浦局所定升科費以爲太昂可照一九零五年浚浦合同第八條之規定有權得以申訴㈦如地主有已付過升科費照浚浦局暫時所定每畝二百五十兩者其所短之數應由地主回浚浦局補繳倘其地所估每畝應升之價未滿二百五十兩者則溢收之數亦由浚浦局發還㈧浚補局繪地圖時應照下開辦法照現在尋常大潮水綫（高出吳淞水平綫十二尺半）爲起點之標凖先勘定原地之兩旁界址是在何處可以直達至大潮水綫再由該處立二垂直綫達至浚浦局末次界綫其方向對於浚浦綫須作直角形即爲升科兩旁之界址其靠江之界綫即爲浚浦暫行之水綫若多年原地先被潮流冲塌者今因升科業已恢復原狀者其復原地之兩旁界址無論與原來冲塌之界址是否相符須照上定辦法規定之以上所定界址之辦法尙有應注意者設有呈請升科江灘之地其毘連之隣地早經升科出有契據則現時呈請升科之界址不得侵佔早經出契之地㈨所有應繳浚浦局升科費之地畝應照以下所開辦法核算照普通辦法其升科之地在尋常大潮水綫及暫時浚浦綫之間　按照上列第八節辦法辦理歸各該江岸地主核算惟原地在一九零六年以後被冲塌者應將被水冲没之地核算减除之僅照其餘之地畝核計升科如洋商道地契其原契佔過現時大潮水綫者則應將其佔過水綫之地若干滅除之僅以其餘之地核計升科如原地靠江邊界址不到一九零六年潮漲水綫者則自該地界址至潮漲水綫間所隔地叚之升科費應向該管中國長官繳納如中國地契包括一九零六年潮水界綫以外灘地之面積則升科地叚倘其地契係一九零六年以前所發給者當爲照除但此項灘地凡在一九零六年以前歸政府或省會機關所轄之地叚不得適用前項減除辦法 
　　責任（十）該局責任開列如下（a）在近海之出入道及黃浦江中備一航道其深度　度須合港口所需（b）隨時得設旋增加並維持港内之地位容積便利及改良等以應需要（c）使用并管理業經規定之一切利便（d）隨時貢獻計劃并開具工程之預算（e）維持現有及將來與辦之工程及改良事業不使毁壞（f）私家所辦利便港務事業酌量協助而改良之取値從廉（g）接收并審度私人請發築造許可之陳請如經核准之工程則監視之（h）每年製其次年之基金及收入預算表（i）每年將該局舉辦一切事務刋布報告附列進出欵項全表 
　　顧問委員會（十一）㈠浚浦顧問委員會以下簡稱顧問委員會其組織如下（a）委員五人其委派法如下凡享有治外法權並在上海有最大噸位裝卸之五國駐京公使應各自隨意决定方法選派屬於該國國籍之委員一人選定後並其以後各項職務應由各該國駐滬總領事通知顧問委員會（b）委員一人由上海中國商會委派之書記員應兼管浚浦局及顧問委員會㈡顧問委員會之主要職務在代上海商業監察疏浚之進行及建築曁公港工程之經營與管理並向浚浦局提陳該會所視爲正當之意見爲此起見凡關於計劃工程並進行經常工程以及關於財政之一切消息均應供給顧問委員會又凡關於委派工程師亦應商諸該會㈢倘顧問委員會以爲該會之意見未邀充分之注意並以爲港口商業因受危害時應將該問題提交於本條㈠節所稱諸國總領事組成之領事委員會核辦倘領事委員會與浚浦局商辦其事不能使領事委員會滿意時可將該問題提交各該國之公使在外交上解决之 
　　相應照會貴總長查照可也須至照會者 
[港務會議昨日蕆事]  
　　江蘇特派交涉公署於昨午後續開第七次港務會議與會人物除張嗇庵已回南通外到會者賴稅務司·許交涉員·任局長·姚監督·王道尹·埠局金坐辦·滬北工巡捐局許局長·等二時開會議事日程係因自第一次至第六次議决通過之港務局編制十條曁附件中範圍·權限·經濟·等欵項内須逐條整理文字及句義以便修整後會呈北京各部察核議至六時半始散聞港務會議即此告終將來如有疑義須瑞召集討論云 
　　浙省公署以黃浦港道有關浙省水利昨特咨江蘇省長文云案查黃浦港道有關浙省水利前經咨請將上海浚浦局改組港務局一案會議時討論各節錄示在案茲聞是案現在上海交涉署會議部省均派有代表列席所有討論情形若何即希隨時見示以資接洽而便研究相應咨請貴省長查照見覆聞江蘇省公署已將港務會議情形咨復浙省矣 
[寗財政會議明日舉行]  
　　各委員已接有通告 
　　江蘇財政委員會原定一月十三日在寗開民國十三年份第一屆常會因其時委員中如黃任之·史量才·等皆因奔走江浙和平而赴杭因是迄未舉行茲悉省公署决擬月之二十日（星期日）舉行昨日本埠各委員已接有是項通告請屆期準時蒞臨云 
[盛竹書對上海造幣廠之意見]  
　　說明籌設造幣廠原委 
　　上海銀行公會會長盛竹書昨對上海造幣廠事正式發表意見書一通其文如左 
　　上海造幣廠之設立因統一幣制在吾國經濟界當視爲最重要問題但欲統一幣制先必發兩欲廢兩必自實行自由鑄造始當時總稅務司安格聯君請政府設造幣廠於上海以鑄全國通用之幣國人韙其言然恐我不自辦人將有越俎而代謀者故上海銀行公會同人積極進行使國權不至旁落爰將上海宜設造幣分廠理由具文分呈財政部曁江蘇省長幸荷政府當道之覺悟即日明讼核准上海銀行公會乃組織造幣廠借欵銀團並公推炳記赴京與政府商訂合同此上海造幣廠發起設立之情形也迨民國十年四月政府與銀團借欵合同成立後政府即派定廠長設立籌備處一面購置基地一面訂購機械其鳩工建築一切計畫均先由廠長會同專門技師開具建設計畫書及預算書呈請財政部幣制局核准照辦惟當訂立借欵合同時照建設預算爲銀元二百五十萬元故借欵銀團投資亦訂爲銀元二百五十萬元不料置地定機後開始建築已超出預算遠甚雖大半因金鎊關係而當事人預算不確要亦不能辭咎但銀團以事關整理幣制大局尤恐爲外人覬覦有喪主權一再集商僉謂苟能擔保確實仍願繼續借欵以觀厥成詎政府當軸不知金融爲國家命脈幣廠爲金融樞紐狃於惡習徒事紛擾於是機械到滬無欵可提棧租利息月需二萬餘金耗費不資遷延兩載騰笑外邦凡屬國民同深浩嘆此上海造幣廠停頓未辦之情形也夫上海造幣廠制度事事公開就用人言合同列有專條祇求銀團信任之人不知其他就用途言銀團有稽核苟非幣廠正當之開支未能或動使政府當日能依照合同將順與情辦理必可收事半功倍之效不特上　造幣廠成立指日可待即成立後整理幣制統一亦得次第實行上裕國帑下洽商情種種裨益實非淺鮮而中道頓挫事與願違誰之過歟誰之過歟抑近有謂上海幣廠借欵係接濟中央政府者此種風說尤屬悞會查幣廠借欵合同規定自合同簽字之日起按照庫劵實收數目總額存入指定銀行收上海造幣廠帳作爲上海造幣廠存欵其陸續開支則由常川駐廠之稽核員監督用途此次續借合同雖尙未訂定然亦必根據前合同辦理且加以嚴重至此次續借之欵係專備提回機械歸還建築等費之急需監督用途自有前例無庸鰓鰓過慮况借欵銀團之分子完全由上海銀行錢莊所組織試問上海銀錢兩業近年來有借欵與中央之事否或謂倡期說者恐存心叵測别有作用然則非余所敢知矣總之上海造幣廠之創設實冀調劑金融統一幣制不僅關於商業前途非常重大且寓抵制外人覬覦金融權起見銀錢兩業之輸將鉅欵亦莫非爲此願我國人其各注意之也 
[中學籃球聯合會成立會紀]  
　　上海中學籃球聯合會自約翰大學附屬中學發起後本埠中西各校加入者頗爲踴躍前晚（十五日）假四川路青年會開成立會到者有曁南學校·澄衷中學·復旦附中·南洋中學·南洋附中·省立二師·美童公學·滬江附中·西童公學·約翰附中·漢保羅學校·青年會中學·等十二校代表全體公推約翰大學附屬中學主任那敦爲主席南洋大學附屬中學代表申國權爲書記茲將各代表討論情形錄下 
　　㈠分區議决分作甲乙兩區比賽每區之優勝者作最後之决賽以定錦標分區方法用抽籖定之結果「甲區」㈠復旦附中㈡南洋中學㈢西童公學㈣美童公學㈤約翰附中㈥南洋附中「乙區」㈠滬江附中㈡曁南學校㈢漢保羅學校㈣青年會中學㈤澄衷中學㈥省立二師 
　　㈡比賽方法議决每校在本區各校中均須比賽一次兩區之優勝者决賽時須舉行兩次（倘各勝一次再作第三次决賽） 
　　㈢比賽時期議决自二月二十五日起正式舉行二月二十五日至三月二日爲第一星期三月三日至九日爲第二星期餘類推每星期中比賽之日期由二校自行擇定但須在星期四與星期日之間 
　　㈣各校比賽日期與地點各校比賽日期與地點用抽籖法定之結果如左 
　　「第一星期」校名地點「第二星期」校名地點復旦附中與南洋中學南中西童公學與復旦附中復旦滬江附中與曁南曁南漢保羅與滬江附中滬江西童公學與美童公學美童南洋中學與約翰附中約翰漢保羅與青年會青年會曁南學校與澄衷中學澄衷約翰附中與南洋附中南附美童公學與南洋附中南附澄衷與二師二師青年會與省立二師二師「第三星期」校名地點「第四星期」校名地點復旦附中與美童公學美童約翰附中與復旦附中復旦滬江附中與青年會青年會澄衷中學與滬江附中滬江南洋附中與南洋中學南中南洋中學與美童公學美童省立二師與曁南學校曁南曁南學校與青年會青年會約翰附中與西童公學西童南洋附中與西童公學西童澄衷中學與漢保羅漢保羅省立二師與漢保羅漢保羅「第五星期」校名地點「第五星期」校名地點復旦附中與南洋附中南附曁南學校與漢保羅漢保羅滬江附中與省立二師二師美童公學與約翰附中約翰南洋中學與西童公學西童青年會與澄衷中學澄衷　 
　　㈤球規議决一律採用上海青年協會書局出版之一九二三年一九二四年籃球規則 
　　㈥評判員議决由主隊延請而得客隊之同意者任之已需定爲本會評判員者爲郝伯陽·張天培·申國權·葛雷博士·金門林君·（青年會）海士·史丢懷脫·史官亞斯·哈期葛爾等十人 
　　㈦委員會主席那敦氏委任美童公學代表史丢懷脫（委員長）·青年會中學代表鄺先林·南洋附中代表申國權三人合組委員會管理會中一切職務及解决比賽上種種問題 
　　㈧獎品約翰大學數學敎授德克特備銀盾一座代表約翰附中敎員會奬給錦標隊優勝者保存一年連勝三年者得永久保存以留紀念 
　　㈨球員議决各校球員名單須由校長主任簽字在比賽前寄與委員會會長史君 
[總商會今日開會董常會]  
　　議案三件 
　　上海總商會定於今日（十九）下午四時開第二期會董常會共計議案三件照錄於下㈠旅法各團體聯合會因對外宣傳請予援助案此事係該聯合會於上年秋間來一公電報告列强因吾國内不靖有加派艦隊來華示威之舉動乃復一函說明國内實情請其向法國各界就近辯正該會乃又來一函述其在法在比招待各報記者疏導宣傳之效果并謂該會現設有新聞股專任對外宣傳主其事者爲謝東發諸人更擬籌集經費辦一永久宣傳機關惟茲事體大非僑民財力所能勝任附送捐册五本請代向募集等語查年來從事於國民宣傳者如余·蔣·兩代表之以國民資格赴美本會與各團體均曾主持籌助又去年秋間本會爲國外謠傳曾公電瑞士·日内瓦·報社設法辯正均爲注重國民外交之先例次事應否加以援助之處即請公决㈡黃楚九君代表藥房團體入會案據中法·大陸·中西·伯庸·四藥房函稱敝藥房前入會係黃楚九君爲代表今擬改爲團體入會計中法·中西·大陸·伯庸·四家仍推舉黃楚九君爲四藥房團體代表所有以前中西·華英·中英·團體入會者請即取消等語應如何議定之處即請公决㈢加入淞滬港務協會案上寳兩邑人士爲研究淞滬港務利害關係起見有淞滬港務協會之組織其擬定之簡章中有上海總商會·上海縣商會·吳淞商會各推二人等語業由該協會函邀兩會長入會合行據情報告惟本會旣已加入協會自應將關係港務局組織之利弊提出意見以備協會共同研究茲已擬就意見書一通如承公决通過即以本會名義提出應請核議（意見書臨時分送） 
[閘北水電商辦樂觀中之問題]  
　　非俟法律手續清楚後不能實現 
　　聯合通信社云閘北水電案自委員長張雲摶晉省返滬後外間所傳之消息對於商辦二字極抱樂觀然其中頗有問題在昨日下午三時閘北十一路商聯會出席公團代表姜懷素特因本案往訪張氏適張氏正在辦公室披閱文件接晤寒暄畢記其問答如下㈠姜詢張晋省對於商辦案之磋商結果張答云余晤省長後當詳陳一切目的甚爲圓滿省長對於公布商辦極表誠意亦極願早日實行以慰地方之望惟因與議會有法律手續實爲妨碍本案進行之難點倘俟省議會下屆開會再議則須待至三四月間若欲召集臨時會則動必需欵而能否即足法定人數及能否通過尙爲另一問題故必覓得避免此種困難之法使各方無可責難方可省長以此見委故余此數日中正在竭個人腦力思維妥善之策本案二十日（明日）可决定倘法律手續不研究清楚則公佈不能實現云㈡姜問商辦公佈之實現預計當在何時張答大約距此一月因余亦極不願任此余處此將余本身事業放棄每月損失在二千金以上故對於商辦甚願早日觀成卸此仔肩余如將省署與議會之法律手續研究完畢祇須商辦籌備處能繳三分之一之估價則水電廠即可先行移交商辦以待陸續交清㈢姜詢省方對營業權能否抑價張答省長之意六十萬决難減少但此亦有辦法可先繳若干餘作省股此種辦法各銀行·公司·亦常有㈣姜詢廠内公團監察室何尙未見設備張答已指定客廳爲監察辦公室此事已得省長允許云云末張謂廠務極爲腐敗接收其覺煩難上年盈餘並未入公謂係全數購置材料究竟作何用項尙待清查余現對於各用户已囑内外職工以至號房不得再受陋規一文如經查覺或報告則必嚴究余並有一事不能已於言者即商辦成立應先着手者爲「電」因「水」雖不佳尙屬自辦電租自外人一則的損權利二則租約屆滿倘外人立予收回或故抬價則甚爲可慮云云姜君對此甚表同情當興辭而出 
[滬日電報已通]  
　　日本第二次地震後所有上海與關東（東京·神奈川·琦玉·等縣）震災區域之電線即行震毁刻已修復昨日起上海日本電報局已可發電無阻矣 
[日領函謝紅會慰問災情]  
　　當日本二次震災消息傳來滬上後本埠各界咸紛紛向日領署探詢災情本埠紅十字會總辦事處亦具函慰問原函云頃閱滬報得悉本月十五日貴國又遇第二次地震不勝驚駭惟細繹報中情形尙無如上次之劇烈第噩耗傳來殊足令人繫念未識貴領事署得有確報否敬祈即日轉函貴國赤十字社代爲慰問無任延企尙希示復云云昨日該處接到駐滬日總領事矢田七太郎復函云敬復者接奉大函以敝國本月十五日又遇地震囑爲轉函赤十字社代爲慰問等因種承關注感感激良深查此次敝國關東地方發生强力之地震其損失程度雖未徵實大約當不甚重大敝署於本月十六日奉外務省公電業經譯送各日報登載除轉函赤十字社代達慰問外謹復申謝云云 
[今日赴粤之國民黨代表]  
　　此次國民黨在粤開大會各省代表已先後赴粤今日頴州號起椗又有陜西代表焦易堂·山西代表各谷思愼·王用賓·及該省旅滬同鄕會代表劉逄英·韓壽　等由滬出發谷思愼爲國民黨前輩來滬後寓法租界大方醫院内前日曾由孫中山電催其赴粤并聞今日爲赴粤代表之最後一批云 
 
 
 

Page 14

 
 
第一萬八千二百八十四號;中華民國十三年 西曆一千九百二十四年一月十九號
星期六 * *[縣議會臨時會昨日開會紀]  
　　昨日爲上海縣議事會開臨時之第四日上午十時先開各股審查會午刻告竣下午一時續開大會到會議員人數仍如前日由莫議長主席討論各種議案至六時三十分議畢莫議長又將本日審查會報各案當衆宣布後公决於今日上午仍開各股審查會迨散會已鐘鳴七下矣茲將議案照錄如左 
　　一件李議員建庸建議忙漕帶徵清丈費案一件清丈籌備會函復檢送清丈各項章程案兩案合併討論議决交全體審查會審查一件縣知事交議田房契稅項下增收一成敎育特捐以充義務敎育經費案議决交財政審查會審查一件縣知事交議縣地方費歷年决算及十二年度預算案議决交全體審查會並推定姚文枬爲審查長組織全體審查會一件公民賈豐芸請議在上海南市適宜地點建築黃浦鐵橋以便振興浦東西實業案議决交特别審查會並推定姚文枬·胡人鳳·姚才·曹印才·張菊圃·喬棠·王銓運·夏愼初·楊甸臣·姚明善·王煥功·等十一人組織特别審查會一件姚議員才提議遵照省令整頓附稅由財政主管機關逐日派員至徵收處查帳收欵案一件王議員爕功等提議函請縣知事交議各常任委員辦事細則以符定制案以上兩案均議决直接函請縣知事答復核辦一件王議員爕功等提議組設全縣道路及水利研究會案全體通過並推定姚文枬·胡人鳳·王爕功·姚才·楊德圻·吳履平·六人爲起草員一件公民賈豐芸請議設立志局撰上海縣新志案議决交財政股審查 
[寳山第七次參事會紀要]  
　　昨日寳山縣參事會開七次會議由馮縣長主席提議事件如下㈠議開浚吳淞江經費應如何籌措案㈡　開浚高橋界浜等經費應如何籌撥案㈢議改積穀爲積金保管辦法案㈣議月浦鄕鄕選爭議如何解决案㈤十三年度警費案逐案討論良久始行議决自下午二時起直至七時散會 
[洋涇市議會請頒鈐記]  
　　洋涇市市議會會長金煥章·陸鑫呈上海縣公署文云呈爲開會成立並補選名譽董事懇請鑒核頒發鈐記俾便執行以昭鄭重事案奉鈞令恢復各級自治嗣又奉令調查各市鄉議會議員應否補選查洋涇市議會原額議員二十人現缺六人尙滿三分之二以上毋庸辦理補選惟董事會之名譽董事已缺三人應照額補選各等因在案議長遂定於十二年三十日開一成立會届期到會議員十一人已足法定人數當即開會報告一切隨即補選名譽董事三人當塲選出三人其名單另紙錄呈鈞鑒隨即照章通知各當選人現已陸續接到應選書理合具文呈報仰祈縣長俯賜核准頒發洋涇市議董兩會鈐記俾便執行而昭鄭重實爲公便謹呈 
[又兩團體推省自治法籌備員]  
　　江蘇省自治法會議組織法籌備會連日又有各法定職業團體陸續推出籌備員茲將各函分錄如左 
　　蕭縣縣商會囑推代表等因茲經開全體會公推敝會會長王昌鋕爲籌備員請煩查照是荷如尊處訂期開會敬祈示知即行到會（下略） 
　　武進縣農會囑推籌備員一節茲敝會已推定承樹聲君爲籌備員屆時出席尙希指示是荷（下略） 
[租界電車實行新章]  
　　本月二十四號起祇變更短站車費 
　　公共租界電車公司去年曾提議增加車資嗣以市民反對工部局未予批准故未實行昨該公司在各電車上貼有通告自本月二十四號起將短站頭車費變更稍爲增加其原因因銅元兌價日跌公司蒙受損失之故各站價目表亦已規定因瑣長不備錄 
[三團體請補抽公債籤電]  
　　上海總商會·銀行公會·錢業公會等三團體昨致北京安總稅務司電云北京安總稅務司鑒自金融補行抽籤債信一振按優先次序當及軍需八釐整理七釐務希尅日補抽以安人心而維債信無任盼禱上海總商會·銀行公會·錢業公會巧 
[物品交易所保證金另欵作抵]  
勸業銀行總辦事處致農部函云敬啓者查本行前以上海證劵物品交易所函請撥付十二年份營業保證金利息一萬三千元因與大部從前函示辦法以此項处欵扣抵該所應繳稅欵已由本行遵照開具息欵期票送部核收一案事出兩歧當於去年十二月二十八日陳請大部先與該所切實接洽俾憑付欵並一面歷叙本案經過事實函復該所去後茲准該所虞日覆電稱稅金已呈農部另欵作抵現金息請照前函滙申憑摺支取等語相應函達即請察照爲荷 
[總商會新定發表公文規程]  
　　上海總商會近日所有日常公事均由方副會長每日隨到隨辦其關係較重者即提交會董常會討論辦理近因外間有人誤會業由該會會董會議决新規定此後一應對外公文與政治有關者交會董會議决後發行其他商業事件應否交議則由會長决定云云 
[禁止輸入黃燐火柴]  
　　十四年一月一日禁止輸入 
　　十四年七月一日禁止銷售 
　　上海總商會昨接江蘇省長公署訓令内開案准内務·農商部咨開查黃燐製造火柴流弊甚多業此之職工往往因黃燐氣化感受劇毒危及生命使用之人民亦易滋危險是以前經會咨禁用黃燐製造火柴在案茲外交部於十一月二十一日呈請加入一九○六年禁止火柴業使用白燐公於十一月三十日奉大總統指令呈悉准如所擬辦理交内務·農商兩部查照此令等因並准分行到部查該公約第一條各締約國擔任禁止在各本國境内製造及輸入並銷售含有白（黃）燐之火柴等語現我國旣經批准加入該項公約自應根據此條將輸入並銷售一併禁止與製造之禁止自應視同一律茲訂自民國十四年一月一日起爲禁止輸入含有白（黃）燐火柴之實行期至禁止銷售則展緩半年俾清積貨以恤商艱茲訂自民國十四年七月一日爲禁止銷售含有白（黃）燐火柴之實行期除通咨外相應咨請貴署飭屬佈告周知屆時一律遵照查禁可也再白燐即黃燐故文中於白字下注有括弧黃字合併聲明等因准此除分行外合行令仰該會知照此令云云總商會奉文後已轉達各火柴廠知照云 
[航業要聞]  
　　日輪減用華海員中國海員各國商船均雇用之以其作事勤而工資廉也日本各郵船之航行太平洋者亦多雇用此間束洋汽船公司之舊金山上海綫内五郵船每一輪中約用中國水手三十餘名近該水手等於遠東赴美時往往私帶鴉片等違禁品被美國海關屢次查出罰科巨欵故該公司已將五輪中之三輪減少中國水手三分之二每船祇留十餘華人今因夾帶禁品仍不能絶　决意將未經減額之兩郵船亦減除中國海員三分之二並定如再查出夾帶禁品情事者則將全易日人充當云 
　　江裕輪在皖擱淺招商局之長江班輪江裕號此次由漢滿儎貨物（内有機器打包花一千八百件）來滬詎行至距安慶上流二十浬江面忽遭擱淺當由買辦盛君急電九江分局請其速派小輪往拖一面又發電到滬報告擱淺狀况滬局得電後又接安慶分局之躉船來電亦報告江裕遭擱該分局已經派小火輪往拖貨多儎重一時拖救不出特電總局轉知尙未下航之各江輪先往該地將江裕船内貨件起卸過船使其船身浮起然後再用輪拖救云云現該局已照此辦理至船身之受損與否則電中未詳也 
　　印貨運滬加水脚印度嘠爾格噠埠近來運入中國之貨以蔴袋·白米（仰光來）·油餅·五金爲多今本埠英印公司·怡和洋行·及日郵大阪等四公司咸接其印度分公司來電報告本月份起至六月底止半年内上列各貨之運滬者水脚須一律加增百分之十如蔴袋每噸收運費三十羅比者今須增爲三十三羅比白米每噸收十八羅比者今爲二十羅比云又大英公司得英印鴨家公司電大連班内已派增猶米太輪行駛而暹邏盤谷至中國綫内亦開始派華立乃號經行矣 
　　法輪往來貨件法郵船安德來朋號今日由滬開赴馬賽上海出口貨有大批湖絲八百零九件絲頭七百四十一件茶葉四千二百九十二箱紗頭一百三十六件綢子四十三件髮皮等五十一件蛋黃等一百五十件又該公司之貨輪米西中將號由比利時來滬載來五金一萬九千件玻璃四千箱油漆八百件洋布一百件 
　　大批大條來滬最近一個月内由英美兩國運來大條銀甚多今日之林肯號有一百二十萬兩運到又東洋公司之天洋丸由美來申本於二十一號到滬刻來電展延一天到申船内裝來大條共有三百數十萬兩又本月底之大英輪卞瑪拉號到此亦有一百五十餘萬兩大條銀入口云 
　　航輪近訊種種太古公司經理之中澳商輪今據該公司電告已加派一新輪名吉德號者由澳開來上海又好時洋行之芝白司亦從澳洲載大批小麥來滬也 
[華倫號失愼續聞]  
　　輪船華倫號此次由美載貨來滬於前日（即星期四）駛經吳淞口附近三夾水洋面該輪後艙内忽然失愼當用無綫電報告滬關設法援救經水巡捕房馳輪援救間復接淞關來電謂該輪火患已息僅焚去貨物少許其他部份尙未殃及已於是日傍晚六時安抵吳淞云 
　　大晚報云華倫輪船後艙火勢經本日奮勇灌救業已完全熄滅該輪自火起後開足機力於昨日夜間趕至吳淞口外隨行抛錨施救而本埠亦已於昨日下午三時派有拖駁小輪駛往澤口幫同灌澆該輪失愼雖僅限於後艙然恐貨物損失未必甚輕緣兩日前即見艙門冐烟因知起火趕駛來滬並發無綫電告急本埠接訊因即派輪往救但未幾又接電訊稱火勢尙不甚熾一時不致危及全船云 
[九江躉船追賠會代表來滬]  
　　九江招商局江寗躉船被太古公司之吳淞號撞沉損失客貨甚鉅曾由南昌上饒各商會·曁九江報關棧業將損失數目詳細報告並合組追賠會以便追償迄今數月仍無確切辦法各失主因年關已近急待結束故由追賠會公推吳伯寅·李翰卿·邱幼甫·喻海門·四君爲追賠損失代表偕同九江總商會副會長金浩如·會董李良卿·二君一同來滬商榷辦法茲悉吳君等已於昨日抵申寓於四馬路南洋旅館不日擬赴招商總局會商一切云 
[整飭路員加薪辦法之部令]  
　　滬寗路任局長昨奉交部通令對路員晋叙薪級仰即認眞整飭不得寬濫文云查各路員司遇有辦事得力確係著有勞績者准由各該長官各該長官晉叙薪級藉資鼓勵原所以使才能之士勤奮有加而其他人員亦知所觀感如一涉寬濫則受之者將視爲應得之權利不第不足以獎勵人才反啓不肖者以倖進之漸查近來各處主管長官往往意存見好屬員一届加薪之期不論成績優劣即代請晋級而各該局長又未能認眞考覈率予准行致薪費日益增加而路欵愈形支絀旣乖策馭之方又非撙節之道若不認眞整飭恐路欵徒多虚糜而人員亦難奮勉合亟令仰各該局長嗣後對於所屬無論華洋員司凡遇請晋薪級務宜嚴加考查非確係成績優良勤勞卓著之員不得率予晋薪致多冒濫而資撙節除分令外仰即遵照云 
[瑙威公使今晚抵滬]  
　　駐京瑙威公使十八日由京起行南下候船返國滬寗路局奉部電囑沿途妥加照料於昨日（十八）夜車附掛花車赴寧迎迓今晚十時可以抵滬云 
　　又訊瑙威公使米賽李氏夫婦挈同女公子二人請假回國昨日自京啓程來滬乘二十二日之麥西第乃輪放洋米使至滬聞將下榻於極司非而路九十號查爾生氏寓内本埠瑙威僑商定於二十日晚間在禮查飯店設宴歡送而瑙總領事即定於二十一日爲米使祖餞云 
[國際聯盟代表已赴東三省]  
　　大晚報云國際聯盟所委調查難民問題之高積善氏已於本日晨間乘榊丸先赴大連繼往奉天與兩地當道有所會商云 
[美國商務視察團將抵滬]  
　　美僑正籌備歡迎 
　　文匯報云舊金山商會發起之商務視察團乘大來第一次世界班輪哈禮遜總統輪出發將於二十九日抵滬本埠美僑刻正籌備歡迎擬於二十九日晚間在聯華總會設宴洗塵其餘諸日即導觀紗廠·會審公廨·並備專車赴蘇參觀東吳大學聞該團定於二月二日離滬云 
[印文報記者被控案之判决]  
　　文匯報云哈巴克等四印人今日復由英警務公當開庭續審觀審印人庭爲之滿其不得入者則站立領署空地上哈巴克由捕押乘汽車至庭態度鎭靜離庭時亦然哈氏延有愛理思公館之温律師　辯餘三人則否開庭後西捕目郁克陳述逮捕情形稱入室時三人正在印刷其印刷品内容與呈案者同至是起訴方面供證已畢惟因堂上前曾允准被告保留駁詰權待其延請律師故復傳起訴方面證人由被告律師駁詰隨向捕房翻譯各印刷品之某印人詰以譯文不符狀雙方略有辯駁旋因呈案文件凌亂並有散失一再延庭整理直至下午開庭續審詰辯移時乃由被告律師聲稱譯文不符僅一行之内已有四字意義完全不同譯者自稱率意翻譯並未悉照字義此種譯文實不能構成罪案堂上諭謂譯文固有不符之處但檢閱呈案文件内有語及行政不良與捕房有褊狹行爲等本案應依舊進行着被告辯訴旋以被告除譯文不符外無所聲辯由堂上判四人各具安分切結哈巴克·以二百五十元保釋察看二年並代其餘三人各保二百五十元阿博那以二百元保釋察看一年餘二人各以一百五十元保釋察看一年哈巴克離庭時觀衆歡呼隨之且歌用行整隊而去 
[日僑調查納稅人資格]  
　　上海日僑居留民團昨因公共租界納稅外人會即將舉行年會特分發調查單調查該國旅滬日僑納稅人之資格約計有選舉權者爲六百數十人云 
[俄人戳斃俄婦案之昨訊]  
　　凶犯供多推諉 
　　俄國飯店主婦可立克遭俄僑史利色利也夫糾合同鄕善牛林及地特來夫等用刀戳斃由警將凶手獲送法庭派員騐明在案茲悉此案迭據屍夫薄野夫具禀法庭要求伸雪是以地檢廳檢察官連日又提在押凶犯史利色利也夫等隔别審究詎該犯等供多推諉問官判令分别還押昨日又函致警廳往傳承辦本案拿獲各犯之長警來案問詰 
[閘北巡官槍斃商民之昨訊]  
　　地檢廳函醫院詢朱孝侯生前談話 
　　閘北巡官莊定爾槍傷商民朱孝侯（即朱振鵬）一案自地檢廳受理屍妻朱鄔氏狀訴莊定爾傷害致死後曾開庭預審因莊定爾供當日陪朱孝侯至濟生醫院治療時朱曾語人實係誤傷云云檢廳昨特函致濟生醫院詢問詳情原函云逕啓者本廳受理朱鄔氏訴莊定爾傷害致死一案查該案内受傷人朱孝侯當日被莊定爾槍傷後即往貴醫院醫治訊據被告莊定爾供稱係由伊送去守着取出子彈并述該受傷人對人說過莊定爾此回實係誤傷云云相應函請貴院查照該受傷人當日在院與人若何談話有無莊定爾實係誤傷之語即日詳復過廳以備訊奪至紉公誼云云 
[旅滬陜學生請懲康有爲]  
　　陜西旅滬學生會爲康有爲搶取藏經事致函陜西各法團云陜西省議會各機關各報館曁旅外各地陜人公鑒連日報載康有爲勾結地方劣紳盜竊臥龍寺藏經事同人閱悉之下不勝憤激查康氏以叛國大盜復辟罪魁竟入陜作蠱惑青年之講演已貽陜人難以滌盪之恥辱今乃膽敢肆其譎詐手段强取關中古物尤屬廉恥喪盡行同盜賊務望諸公一致力爭要求當道勒令康氏將搶去各物如數歸還然後訴之於法庭治以應得之罪萬勿使復避罪魁保皇餘孽再流毒於地方而笑我三秦無人也特此佈陳順祝台安陜西旅滬學生會啓 
[昨日夜車運出之寳銀]  
　　昨日（十八）滬甯夜車大通運洋公司爲各銀行及錢莊運往南京寳銀一百二十餘箱約計三十六萬兩云 
　　尙有本埠新聞等轉入後頁 
 
 
 

Page 15

 
 
第一萬八千二百八十四號;中華民國十三年 西曆一千九百二十四年一月十九號
星期六 * *本埠新聞二 
[上海商業市况彙錄]  
　　金融 
　　昨日早市銀幣價爲七錢一分九釐五午市收盤又漲價爲七錢一分九厘八毫七忽半比上日收盤大起半厘交通銀行由杭州運來洋五萬元中國亦由杭州運來洋五萬元各錢莊亦由嘉興來洋十五萬元出口無 
　　銀拆息價無甚上落早市略大一分價爲五分午市仍回至四分與前日收盤價間匯豐收欵五十萬兩麥加利花旗交通中國正金道勝等收欵六七十萬兩交通裝往杭州大條四百三十條中國裝往南京大條九百二十三條大條烊出銀二十八萬兩日本銀幣烊出銀十六萬入庫 
　　昨晚止各銀行查倉庫存現銀一千九百二十萬兩現洋三千一百零四萬元大條四百七十五條日本銀幣一百七十萬元各莊存底現銀二百二十萬現洋四百六十萬元 
　　公債票 
　　昨（十八日）各種公債交易無甚軒輊是以票價均無重要上落結果漲多跌少金融大票現貨進出兩鮮初時各盤市價常在七十二元九角至七十三元左右收盤附近買户較减成交價跌至七十二元八角比前日只漲起一角一月期貨開盤七十三元較前日收盤價大一角其後雖微有增减結果則毫無改變二月期前市成交價常盤旋於七十三元四五角之間後市因需給關係市價略見疲軟收市七十三元二角計縮一角五分三月期進出相等市面和平收盤七十三元四角比前日大一角整六現貨交易寥寥最後價爲五十三元七角較前日提高二角一月期全日只做開兩盤價爲五十三元八角五分計大五分二月期開盤五十四元一角與前日收盤行情相同此後交易呆滯價少上落三月期交易尙好市面穩固收盤五十四元四角五分比前日大一角七年長期賣户殊少故市價又趨高翔最後價爲四十八元三角比前日漲起三角償還八釐祇後市做出兩盤價爲十六元二角與前日收盤市價相仿餘如整七及五年大小票等毫無受主致價格均無揭曉綜觀全市市塲人氣雖佳無如陰曆年關迫近故交易並不十分活動此後趨勢以目下情形預測市面或無劇烈變化云 
　　國内匯兌 
　　昨（十八日）國内滙兌據上海銀行公會報告各埠滙欵稀少蓋陰曆年關將届各商對於進貨大槪觀望需用旣鮮故滙兌稀少也京津銀滙市價各無上落計北京公砝爲一千零五十八兩五錢天津行化爲一千零六十六兩半銀元各跌一元五角計北京銀元每千元貼十二元天津貼水十一元漢口洋例價掛一千零三十四兩五錢較前日回跌四兩五錢銀元驟降六元五角每千元只貼滙水九元宜昌宜平回縮五兩價爲一千零三十六兩銀元掛片行市仍計一千零二十二元其餘各處滙價依然如前云 
　　金市與滙價 
　　昨日金市伸縮尙有三兩左右大條銀價近期長一八七五遠期勿動毛盤金價跌二錢爲三百十六兩九錢旋即漲至三百十七兩四錢先令揭曉勿動美滙縮二角半法滙漲五法郎東滙漲二五其餘市價咸無更動故金價漲至三百十八兩先令美匯兩價與前日同元月份銀行賣出三先令三辦士四三七五至三先令三辦士半買價三先令三辦士半至三先令三辦士六二五美滙售價六十九元七角半至六十九元八角七分半買價六十九元八角七分半至七十元惟東匯漸呈緊象元月份銀行結出六錢四分三七五至六錢四分六二五最高價六錢五分買價六錢四分一二五至六錢四分半最緊六錢四分七五因是購者湧旺致三月份標金最高漲到三百十九兩八錢後即回小一兩數錢因東滙轉鬆所致金價小至三百十六兩九錢收盤烚赤售開三平價三百四十一兩五錢廣帮無甚交易午後金價在未開先令前伸縮無幾先令揭曉勿動其時金價爲三百十七兩五錢先令等價穩堅銀行售出元月份三先令三辦士半買價三先令三辦士五六二五又美滙賣價六十九元八角七分半買價七十元東滙賣價六錢四分二五至六錢四分七五買價六錢四分至六錢四分半三月份標金又漲至三百十九兩四錢後先令帶鬆元月份銀行結出三先令三辦士五六二五買價三先令三辦士六二五又三月份銀行賣出三先令二辦士九三七五買價三先令三辦士零六二五東滙元月份銀行賣出六錢四分半至六錢四分三七五買價六錢四分二五又三月份賣出六錢五分半至六錢五分二五買價六錢五分二五至六錢五分一二五兼期金賣者較多故三月份標金逐小至三百十七兩七錢收盤比上日每條漲銀六錢聞紐約銀價漲二五日滙漲六二五今日大條將見縮面東匯或再掛大惟金價不致飛漲云 
　　紗花 
　　昨星期五棉紗市形無甚變更客帮買貨已在年關歲暮時節紗　　　　　　　　　　　　　　　　　　　　 
價又高有預備回籍明正再行買貨者故成交殊少本紗平平日紗稍軟二錢五分綜計長江烟台汕頭等數帮購成本紗一百餘包日紗二百餘包公會上小包紗更形寂寞廠家開出亦少惟厚生紗廠開出十支雙喜小包三十包價一百七十三兩扣佣期限年内出清各交易所之標準紗價亦較前日收盤跌去三四錢三品紗大阪電報小去日幣一元左右美棉電報現期跌七十個磅音三月份小六十四個磅音遠期十二月份跌三十五個磅音印度孟買棉花朋搿而跌六個羅比粤浮勿更動白洛去跌三個羅比市面仍屬穩定 
　　棉花市價已見定勢棉業交易所標準買賣做者甚稀即紗布交易所亦已清淡蓋時値歲暮人心懈淡無所希望矣現貨棉花碼頭亦少到本花亦無貨可售價仍堅穩昨據紗廠聯合會報告日信洋行買進現貨棧交陜西花二百件價四十六兩二錢五分至四十六兩五錢 
[反對圈地建築公園之請願書]  
　　本邑新西區鄕民楊定侯因反對圈地建築公園一事聯合圖民公呈上海縣知事·滬海道尹公署請免圈用未邀允准今聞縣議會開會楊定侯與楊文青·曹家鼎·曹子興·曹寳籛·曹悅宿·曹雨生·曹阿毛·曹阿根·曹惠周曹得海·曹長生·曹樹堂·曹鵬程·曹孟超·吳福年·曹妙發·張金祥·曹世根·曹寳璜·張來堂·曹保珍·曹阿松·張樹卿·張中華·曹明記·朱阿金·曹效山·殷尙卿·等聯名赴縣議會請愿該會現正提議尙未議决茲將請愿書錄左 
　　爲請愿事竊定侯等世居上海各有祖　田坐落上邑二十七保一圖地方民國十二年七月間忽據本圖董保張鴻敦·陸兆雲·曹襄臣·張箴石·等聲稱會同縣知事公署委員在本圖丈圈定侯等所有田畝正在怕惑忽於同年八月一日發見倒塡民國十二年六月十四日上海縣知事公署·滬南工巡捐局·第一百零三號布告内稱案查二十七保二圖四圖一帶前經闢路造橋籌建道尹·交涉公署奉交涉員而諭交涉公署爲中外觀瞻所繫擬於公署附近創設公園並奉護軍使面諭妥議辦法呈候示遵即經呈奉指令内開所陳圈購民地建築公園並招商承領除地以資振興市面各節籌畫周至尙屬切實可行應准如所擬辦理仰即會商進行將購地建設情形陸續呈候核示等因奉此查上海一埠惟租界設立公園爲洋商公共游息之所華人無公園可游引爲缺點該處公園成立租界内地各馬路均可直達地面之振興可以操券裨益地方實非淺鮮原呈擇定設立公園之處坐落二十七保一圖約須圈購民田一百餘畝每畝給地價約四百餘元從寬定爲每畝給價五百元照歷屆購地成案方單由業户領價繳縣遇有單浮於地或地浮於單照丈見實地給價已種荳麥等類每畝給青苗二元如係空地不在此例亦照荳麥之實地扣算墳墓另給遷費磚墳每具十二元灰葬每具八元桑桃兩種樹木每株給遷費兩角小株不在此例銀元銀角均照大洋計算除派員勘丈外合行出示布告仰二十七保一圖圈購地内業户遵照均俟丈明實地畝分繳單領價應領之欵由縣派員發給不假手胥役人等倘有需索留難尅扣准業户指名控究惟不得稍有朦混阻擾致干未便一經圈購即由局籌欵建築特此布告等語逖聽之餘莫名驚駭惟時貴議會尙未開會無從呼籲當由定侯等三人依照訴願法第一條第一欵及第二條之規定詳具事實理由抄粘布告證據聯名向滬海道尹公署正式訴願環請澈查以决定撤銷第一百零三號之布告春批訴願及抄件均悉仰上海縣知事依法答辯以憑核辦此批等因同時又依訴願法第五條第三項之規定繕具訴願書副本呈報上海縣知事在案乃上海縣知事不俟滬海道尹依法决定續發布告迫令繳單領價又經定侯等呈請滬海道尹撤銷布告奉批呈及抄件均悉查此案已令據上海縣知事呈復以上年籌建道交兩署之處百廢待舉計有寬購地畝以備規劃嗣因橋路工費爲數不資籌措爲難適有合豐公司請領餘地願於地價之外報効該處橋路工費數萬元呈奉核准遂致餘地無存然以餘地之欵用之於橋路仍與收用餘地無異今之籌設公園與上年規劃橋路同爲振興地面起見現擬每畝給價六百四十元照上年道交兩署圈購民地加增一倍藉示體卹已呈奉護軍使指令照准由縣會同工巡捐局布告周知等情本署詳加察核上年出領道交署圈購餘地係因公帑支絀藉籌橋路公費起見均經本署及交涉署先後核准有案該民等前呈疑問未免誤會此次籌建公園共屬地方公益旣係倍價圈購業經呈奉護軍使核准在案所請碍難准行仰即知照此批等語而正式决定迄未奉依法送達定侯等對於滬海道尹之批示萬難甘服除依據訴願法第二條第二項之規定另繕不服理由向省長公署再提起訴願外伏念公園爲地方自治之娛樂行政爲江蘇暫行縣制第十八條第一項規定之全縣應興應革事件之一種並非縣知事所可專擅斷行仰維貴議事會爲縣自治之唯一機關而貴議事員同屬上海公民之代表上海地方苟欲建設公園依法須由貴議事會議决今上海縣知事藉口建設公園竟硬行圈購民田至一百五十餘畝之巨而又招商承領實屬違法已極威權壓迫呼籲無門只得依據上海縣議事會規則第九十五條第九十六條之規定繕具請願書並檢齊歷次訴願書印刷品三十五份圈購地畝全圖一紙呈請鈞鑒俯准交議就㈠公園之設置與否是否爲縣議事會應行議决之事件㈡上海現在有無建設公園之必要㈢上海縣預算之縣經費項下有無餘欵足以籌設公園㈣上海公園之建置究需土地若干㈤二十七保一圖地方逼近軍事區域建設公園其性質是否相宜㈥圈購民田招商承領是否爲辦理地方自治行政之合法手續㈦收用民田可否不經評價會之手續而强抑時價㈧佈置公園之地必須連絡一塊抑可分跨道路四隅等各點詳細研究依法議决移請上海縣知事撤銷布告停止進行以副民望而符自治地方幸甚公民幸甚謹呈上海縣議事會公鑒 
[去年十一月中美貿易之統計]  
　　大晚報云據華盛頓電告去年十一月内自華輪美貨物共値美金二一二八○○○○元主要各貨爲羊皮羔皮五九○○○磅胡桃油五一七三五五加侖茶三五八八九三五磅織毯羊毛一○八○六二六磅生絲一八二二四一一磅自美輪華貨物共値美金九三一九○○○元主要各貨爲麵粉二七五○○○桶烟葉一一３ 
七二六三七磅紙烟六二四七七五○○○枝花旗松五五九六○○尺燃料用油七○六六六三九加侖運貨汽車十三輛乘人汽車九十九輛 
[請定蘇州河米船停泊章程]  
　　蘇州河因船隻擁擠阻斷交通妨礙商業運輸曾經水警廳令行駐滬水警第三隊妥擬航行章程業經該隊長王月峯派員分往水巡捕房及淞滬警察水巡隊會商辦法已誌前報茲爲茂新公司得悉以蘇河阻塞米船居多刻下水警第三隊旣經奉令妥擬章程則米船一項應於章程内規定停泊及起卸之所在以憑一律取締故特函致水警第三隊略云查蘇州河自新閘橋起至麥根路止一段大都爲米船所阻塞應請貴隊長擬訂航行遵守章程内於米船一項切實定有停泊隻數限制停泊若干艘以外只准停泊麥根路之西其卸空米船勒令隨卸隨時開出　幾船隻往來不致阻礙事關切己用敢備函上陳云云 
[麗華染織廠被控案辯論終結]  
　　英商麗華染坊在公共公廨狀訴華商麗華染織工廠侵犯商標請求給諭禁止一案由　傳訊情形屢詳前報昨經關讞員會同英馬副領事續審被告代表律師命證人吳錦豪證明原被出品不同　點又命被告經理程敬堂上堂詰據供稱無錫總廠牌號　係冠華民國六年由我出資盤頂始改組麗華染織工廠當更改牌　時並無何種用意出品係機織各種花素布疋曾呈由無錫縣公署轉呈農商部贅實對廳註册以雙飛章爲商標迄已六載有餘迨至本年六月間有人來批發所言我廠牌號係　用英商麗華染坊牌號我即派友唐姓來滬調查復親自來申與原告經理愛倫氏接洽並經人調停未能解决云云原告代表律師乃向程盤詰一過並與被告律師辯論之下謝讞員遂訊問原告爾經理之麗華染坊公司旣在本國政府註册但上海設立分公司時曾否稟請上海道給示保護愛倫氏答稱上海道衙門並未請求給示僅在江海關註册云云中西官旋復傳程敬堂至案論曰此案原告在本公堂起訴後正在進行審訊間何造勝訴何造敗訴猶未斷定爾竟　各團體要求援助此種行爲本公堂認爲無理取閙殊不正當云云程聞諭稱是而退本案亦即辯論終詰聽候核供宣判 
[滬杭路陰曆元旦行車時刻]  
　　滬杭甬鐵路軍務總管爲陰曆新年元旦日酌停各列車開行時刻及酌留辦公員司加給半日薪水茲將該通告照錄如下爲通告陰曆元旦令節酌停列車事查本年二月五日星期二適逢陰曆元旦令節除下開各列車仍舊開行外餘均停止一日仰各查照此佈「滬杭叚」八號快車上海北站開十三點二十分上海南站開十三點二十五分七號快車閘口開十三點二十分「江墅支線」五十八號下行區間車拱宸橋開十三點四十五分杭州開十四點十二分南星開十四點二十二分閘口到十四點三十分六十一號上行區間車閘口開十八點三十分「寗曹段」四十七號上行車寗波開十三點四十分四十八號下行車曹娥江開十二點二十分（甲）除列車交會之站仍應酌留站長一人分路夫二人及站役一人以資辦公外其各小站及上南各段長貨棧准於陰曆元旦日一律休業一日（乙）帮總管及駐閘杭上南各段長應於各大站酌留員司以資辦公（丙）上海北站站務稽查及甯曹段長亦應於各所轄之站酌留員司辦公爲要（丁）凡於陰曆元旦照常服務之各站准于本年三月份薪水單内照各該站服務之員司薪水加給半日以資鼓勵 
[何秀生函請退出商會]  
　　上海總商會會員何秀生現因停止營業特檢具證書致呈該會自請出會業已由該會允准將會員錄註銷云 
[徐州旅滬同鄕會電告成立]  
　　致本鄉及各同鄉 
　　徐州旅滬同鄉會業於前日組織成立昨該會發出代電云徐州八縣各縣議事會·參事會·農會·商會·敎育會·各學校·各法團·各市鄉議事會是·叚少滄·黃伯雨·張文生·李厚基·吳光新·李明揚·陸洪濤·王獻臣·郭吟高·各旅外同鄉均鑒徐州八邑旅滬同鄉會自民國八年創辦以來雖閱時數載而精神事實幾等消滅近來旅滬人數更倍曩音倘無統屬機關實不足以敦睦鄉誼共圖發展諸同鄉有鑒於茲是以月前重事組織苦力經營幸各提倡人熱心異常先後徵集會員計達三數千人已於一月十三日開選舉大會照章選舉董事九人共理會務選舉揭曉馬耀先·姬覺彌·曹有爲·陸幼臣·朱遐九·王武鈞·朱維臣·潘松林·劉雲昭·諸先生當選爲本會董事特此電聞徐州八邑旅滬同鄕會叩巧臨時辦事處海寗路三十九號 
[絲繭公所今日開會]  
　　本埠絲繭總公所昨日分致各同業公函云逕啓者爲無錫公所來信有要事會議上海各廠有無錫絲繭關係准於舊曆本月十四日即本星期六下午三時先在本總所會議務請大駕准時蒞臨遴派代表赴錫出席千乞准到勿却爲盼云 
[菜塲攤户總聯會籌備會紀]  
　　昨日下午各路菜塲攤户假座北四川路士慶里甯紹台工商協助會大廳開籌備成立會各菜塲攤户代表如蓬路·愛而近路·新閘路·虹口三角地·虬江路·等十餘處相繼到會者百數十人一時三十分振鈴開會由籌備正主任林德茂主席謂本會籌備迄今時閱數月慘淡經營稍稍就緒我同業增長無限利益與光榮今將悉基於此深望羣策羣力期團結之鞏固云云次潘冬林報告籌備經過略謂本會籌備以來中間迭次開籌備會均承各位熱心毅力共同研究以利進行此後願諸君各圖營業之改良生計之安全倘有意外藉法律爲保障更望諸君本良心做事安分守己方不負於會不愧於人實所盼禱至成立大會以年關已迫不克舉行應俟諸來正所有籌備會中各股正副主任及幹事員竊恐諸君未盡明曉有礙進行應將逐股重行報告再付表决以昭鄭重籌備正主任林德茂·副主任朱渭生·方子文總務股正主任潘冬林·副主任裘明富·江子瑜文牘股正主任黃申甫·副梁耕孫會計股正主任費紹金·副閔寳生庶務股正主任胡文安·副顧有貴調查股正主任蕭肖茅·副樂亞才·朱瑞官調查員陳杏朝·周方紀·勵荇梅·顧大品·方亞保·裘明富·孫信章·楊學銀·周祥和·李亞才徵求股主任唐筱寳副金杏生張鑫鈺等請衆表决經逾一通過開會畢振鈴散會就大廳前共攝一影藉留紀念云 
[紅會救濟邢家宅燼餘災户]  
　　按户計口發給領米票證 
　　邢家宅大災焚燬數百户際此朔風凛冽災户無家可歸啼飢號寒慘不忍聞昨日午前本埠中國紅十字會總辦事處特派職員多人會同該地警察六人前往災區切實調查按户計口發給領米票證今日災户即可持証前往警局換取米票分往各店領米計每人約得米五升發出米票有五百數十張之多災户得此莫不喜形於色 
[李雲卿家刦案匪犯判解軍署]  
　　淞滬警察廳偵探費湘舟等前向法公堂提回搶刧虹鎭李雲卿家珠鑽金飾銀洋及刦掠閘北八字橋日本人番匠朝道家財物手槍等案内之盜犯張長文余得勝王瑞生（即王桂生）丁守金胡桂生等五名業經警廳司法科劉科長提犯隔别研訊均據該盜等供認結終持搶搶刼虹鎭李雲卿得贓一次尙未表分即被捕獲不諱餘未刼過别處亦未搶刼日本人家之案當以該盜等結夥持槍行刦民　核與所犯强盜罪刑律已經成立自應援照懲治盜匪法規定歸入軍法懲辦故於昨日傳集事主李雲卿並將該盜五名派令偵探湘舟解送龍華護軍使署訊辦云 
[金利源碼頭之血案]  
　　勞工慘死兇手逸 
　　法租界招商局之金利源碼頭前日午後一時許當新濟船將開福州之際有一水兵乘汽艇泊岸登陸未幾就岸購食油豆腐彼時乃有人與之尋仇四圍互敺適有小工趙阿庚在旁向前解紛誤遭擊中要害當塲身死圍毆之人見已肇禍均奔逃四散水兵亦乘機飛登汽艇開駛逸去死者原籍紹興當由街捕到塲車送騐屍所昨由法公廨長官騐明屍由其中表陸某棺殮法捕房對於此案非常注意已派幹員從事偵查眞相嚴緝正兇 
[追乘電車被汽車撞斃之慘聞]  
　　前日有年約三旬之男子某甲在楊樹浦路追趕某號電車搭乘不及失足跌仆於地適某西人所駕之汽車疾駛而來碾傷甲之頭顱頓時腦漿迸流立時殞命由捕查見歸禀捕頭將尸舁送騐尸所於昨午刻報請公共公廨李襄讞與英韋副領事蒞所檢騐之下當即塡明尸格升座公位由中西官略訊一過因查無尸屬遵判騐得無名男尸係失足跌仆於地致被汽車碰撞頭腦受傷致死除飭保報堂給棺領殮暫厝招領外着事主撫恤恤欵存捕房候尸屬具領 
[姚文枬推舉四圖圖董]  
　　上海市總董姚文枬爲推舉四圖圖董昨呈上海縣知事文云呈爲請委任圖董事查本市二十五條四圖圖董徐禎祥於上月因病出缺已據徐氏家屬報告前來該圖區域較廣圖務亦繁應即推舉繼任之人以昭愼重現查有住居該圖之馬煦品行端正身家殷實堪以接任斯職理合推定呈請鑒核委任實爲公便謹呈上海縣知事 
[順豐絲廠被攫銀洋案限期破獲]  
　　四區署長劉樹棠昨日通傳所屬偵探長警云順豐絲廠攫洋案犯限三日内務獲解辦以戢匪風而保商業仰該各探警等一體遵照毋稍違延致干處分切切此諭 
[合夥營業糾葛案之堂諭]  
　　公共公廨對於賀圭慶訴立興輪船局徐伯勳·何志梅·陳瑞德·屠景林不理合夥債務一案於十六日下堂諭云查合夥營業訂立合同文據依照大理院三年上字七六六號判例雖未訂立合同文據簽名畫押而當事人自己承認爲合夥原不以合夥契約成立爲要件本案各被告旣已登報自稱該輪船局股東足以証明其爲合夥者則不得不認其合夥關係之存在惟該公司營業每日旣有四千元之虧蝕原告兩次邀請股東訂立議單均不到塲則各股東因此虧本經營不願簽立議單表示同意之情形已甚明瞭乃原告賀圭慶身任經理明知營業虧本各股東均不同意而不及早收束直至資本虧盡益以債務實屬重大過失且其上年七月二十七日登報告白謂業經諸股東議定重行改組等語各股東又皆於八月二日登報否認該原告亦無議定之證據提出尤見荒謬查大理院四年上字八百號判例合夥之虧折係由於執行業務之合夥員之故意過失者則他合夥員對之自得爲損害賠償之請求等語故本公堂應將原狀註銷着原告賀圭慶將已收股本之半數交還本案各股東收回作爲賠償損失以昭公允被告等反訴之損失應予駁回堂費由原告負擔此判 
[曹德記請求覆訊不准]  
　　陳功記前延博勒律師代表投法公堂控曹德記前代盛根林向原告抵借巨欵由曹擔保請求向曹追還銀一千五百兩及利息等情被告曹德記亦延律師請求覆訊昨經中西官判被告請求覆訊碍難照准限七天内着被告交還原告銀一千五百兩及利息 
[一區一分駐所拘匪過年]  
　　南市一區一分駐所署員劉德三近查新碼頭以南至董家渡沿浦等處航輪林立各處人民往返尤多該處素有竊匪潛踪肆擾攫竊商民行李財物貽患匪小當此陰曆年關將届此輩匪徒向有拘禁過年之舉今届仍應查照辦理特派便衣長警會同一區警署之長警協力兜捕云 
[謝宣聲辯並不拔櫓携篙之布告]  
　　上海區航政分局長謝宣昨發布告云爲佈告事照得本局奉文開辦自着手進行而後遵守省章給發旗照並無强迫情事各聞商會呈請省署撤銷本局當將詳情呈明省局自應候指令解决乃近有署名航民遍發傳單揑造本局有拔櫓携篙等事如果屬實究竟所拔者保人之櫓所携者何人之篙何以當時並不將其拿獲事後亦不呈報官廳似此造謠惑衆意圖生事實足妨害治安總之本局未經奉文解决以前仍遵章照常保護爾等安得誤聽謠言滋生事端自干未便爲此佈告仰航民人等一體知悉切切此佈 
[南滙三高籌開校友會]  
　　浦東周浦鎭兩匯縣立第三高小校自經　鐵生校長創辦以來已十有一載歷届畢業生不下百數十名現有該校畢業生孫鏡清· 
顧載英·陸俠男·趙芷汀·陸德懋·張桂馥·　立勛·顧曾祿等商承校長敎師發起校友會聯絡同學感情惟因校友衆多通訊地點大都無從查考茲定本月二十號午後一時假第三校開籌備會討論一切進行事宜一俟確定成立大會日期再行登報通知俾便召集至該會會章計劃須待大會通過方可决定凡屬該校舊生自當聞風興起也 
[失女控婿之質訊]  
　　婦人顧張氏扭伊婿張石根至上海縣警察第五分所控稱伊女失踪生死未卜要求訊追等情經所員提詰據該氏供稱家住南滙縣北蔡鎭西首顧家宅地方生有一女今年二十一歲前年憑媒嫁與張石根爲室歷久相安此次氏往探望不見踪跡當向婿詰問則言語支吾爲此扭案訊究質之張供稱本邑人住在楊思橋九回自娶顧氏爲室彼竟不守婦道於今年七月初十日私逃無踪經民各處找尋嗣悉在虹口小菜塲西首一百四十號門牌王阿仁家急往查問詎妻不見面而王則口稱爾妻不願隨爾偕老不如爾立據出賣略收身價爲是此時民身不由主只得立據交執取到身價洋六十元是實問官得供以案關刑事判令錄供備文飭警將原被移送縣警察所昨午轉解地檢廳下午由檢察官提案訊判被告收押原告出外偵查伊女實在踪跡稟候核辦 
[拆除礙路房屋]  
　　滬城肇浜路面南市房若逢改建照章收進規定丈尺俾廣馬路查虹橋北塊三牌樓面東南角嘴原爲新順興肉莊基地頗狹若照規定丈尺收讓則並無餘地故店雖遷往他處而房屋則延宕不拆對於左右他業户進行工程諸多窒礙經工巡捐局迭次催拆不遵是以該局於昨午飭派小工前往將該市房一律拆除 
[男子跳電車跌斃]  
　　前日上午六路電車駛至黃浦灘南京路口時車中有一乘客男子年約四十左右身穿綢棉袍外罩淡色布長衫元色絨馬甲腿穿元色布褲不俟車停驟然跳下以致跌傷甚重由巡捕送往仁濟醫院醫治中途即已氣絶身死該捕歸稟捕頭命轉送騐尸所聽候報官檢騐旋以調查尸屬無着乃傳三圖地保唐晋三代爲報堂領棺于昨收殮矣 
[婦人控前夫恐嚇之訊判]  
　　婦人汪王氏在公共公廨刑事科呈訴蘇州人王然夫屢向恐嚇圖害生命搗毁物件等情由廨准出提票於前日發交靜安寺捕房派令中西官探協往將王拘獲收押昨晨解送公共公廨即據原告代表律師上堂詰據原告供稱昔年嫁與被告爲妻住居王家浜鄉間因原告不願贍養並將我削髮推出當無依靠遂嫁與汪姓爲室生有一子年已十九歲汪姓已於八年前去世我現在哈同路開設京貨店被告屢來尋衅搗毁物件請爲訊究云云訊之被告供稱原告是伊妻子我因雙目失明彼即逃出現偵悉其居址曾經報告捕房捕頭令其月貼洋二元向之索洋並不毁物等語經關讞員核供商之英馬副領事判被告具結開釋以後不准再往滋擾 
[旅館違章罰鍰]  
　　愛多亞路統一·雲南路海同春·兩家旅館均因不將寓客姓名明白登載並容留土娼在内秘密賣淫被捕房查悉稟廨出單於昨由探程桂卿等將統一内之鄧履安·海同春内之殷玉汀併傳至共公公廨經中西官逐一訊明判各罰洋三十元充公示儆 
[醉樂樓清理賬目]  
　　法大馬路三百七十七號門牌黃輝所開之醉樂樓近因虧蝕無力支持於日前倒閉延請穆安素律師清理賬目昨由賚美律師代表黃輝投廨請求准予清理黃輝不到房東張菊芳延農復律師稱被告醉樂樓共欠原告租洋三個月計四百五十元又陸續虧欠四十餘元被告前曾函致原告允許交還不料被告竟延律師清理賬目查房金應得優先權請求訊追中西官判以被告不應臨訊不到罰洋十元房租准予優先權一面將生財檢點明白清理核奪 
[黃包車坐客猝斃]  
　　前日上午有年約三十餘歲之某甲身穿外國短大衣内穿元色短棉襖褲手携一包内有破白短衫褲一套在海甯路地方雇坐黃包車至法租界外黃浦灘地方忽然氣絶身死當由車夫報告捕房飭探魯錦臣將尸車送同仁輔元堂騐尸所當在該尸身畔抄出當票五張銅元四十九枚經捕頭察得該尸委係病斃並無别故因無家屬由堂棺殮候家屬認領 
[控追存款之審訊]  
　　陳鎭臣昨延達商律師代表投法公堂控稱原告父親故後有遺四十萬元兄弟四人分派每人得二萬五千元原告以一萬五千元至暹邏地方開設珠寳店營業頗爲發達所有餘欵均存在親戚陳楚南處現因原告急需向索存欵掯不交付希圖抵賴故此起訴今由公堂飭探在被告家杪出賬簿等語書明原告　有存欵請求如數追還被告陳楚南由郭蘭克律師代辯稱被告實受原告母親之委托將欵扣留今被告情願將欵交案是否交與原告領去請求堂上核斷惟原告不應無故起訴實屬有毁被告名譽請求追償損失現今原告妻子亦延律師參加訴訟等語原告之妻陳馬氏由普萊梅律師稱此項遺產前由家長囑令被告保存俾作家用現有家長即原告之母在案可證請核又據原告之母陳李氏稱此項遺產分派後由婦人首先存在源大莊旋即存在陳楚南處預備將來撫養孫兒所用等語原告陳鎭臣稱此欵前由商人經手存在源大莊後轉存在被告處並非母親經手等語陳讞員商之法領梅君判退去聽候宣布堂諭飭遵 
[限遷大茂冰廠之牌示]  
　　滬北工巡捐局昨出牌示云案據大茂冰廠主孫雲泉函請照舊營業等情查該廠汲取穢水製冰有碍衛生曾於十一年十一月間據閘北自治籌備會函請勒閉當經飭據查明布告飭遷嗣據宋士驤律師一再來函以該廠因收賬覓地之關係請求緩爲遷讓等情即經函復照准並聲明所緩之期以明年正月爲度迄今已逾一年該廠仍未遵限遷移曾據滬北商業聯合會函請取締照案函致宋律師轉飭遷移各在案該廠果無汲取穢水製冰情事則理直氣壯當時何不自行具稟聲明來函所陳均屬强詞飾辯不足憑信仰即遵照停止製冰一面赶緊遷移毋再遷延自悞切切此示 
[汽車碾傷陳伏眞]  
　　昨日上午十一時許海甯人陳伏眞在北京路行走被汽車撞倒碾傷腿足由老巡捕房一千二百二十三號華捕到來將汽車號碼抄錄另雇車送受傷人往仁濟醫院醫治一面歸報捕頭候示 
[吳記星墜電車跌傷]  
　　無錫人吳記星昨日下午七時在湖北路電車上墜下跌傷頭部等處由老閘捕房四百十八號華捕到來車送仁濟醫院醫治 
[一週間之車輛違章案]  
　　前日下午公共公廨車務公堂開庭審訊車輛違章案二十七起併記於下陳阿康·丁阿安·各罰洋十五元包羅作·吳阿悅·徐阿四·李光華·陳金根·黃阿泉·丁高怡·兪阿明·德國人勃門·各罰十元陳少卿·倪金生·王華祥·王阿毛·顧友三·張德寳·各罰五元毛壽壽·龔毛毛·張阿得·張小唐·顧廷佐·秦福根·各罰三元沈妙根·罰兩元黃根生·朱招根各罰一元均着充公 
[公共公廨訊案彙錄]  
　　昨日公共公廨訊理之民事訟案併誌如下（一）徐吳氏延台維斯律師聲請執管已故徐志堦遺產案該氏之姑徐張氏·姪徐火生·分延佑尼干帮辦赫克孟施乃德兩律師各提出請求互辯之下堂諭徐火生之請求應改改期徐張氏到案並訊明徐吳氏請求再核（二）通運銀行延博良律師聲請派員清理案堂諭准給諭本廨理賬員爲本案清理員着照原狀第一欵辦理並公示申新兩報及西報如有人反對應於十四天内先通知理賬員即由該員具報核奪（三）柯金泉延慕思律師訴陸朝坤欠借洋案堂諭被告承認欠數屬實應判令於一個月内償還原告洋一百元利息按年八釐自起訴日起至清償日止並堂費原告呈出借據一紙附卷（四）徐掌生訴徐銀寳界址糾葛案堂諭着地保陸紹耕並兩造於下禮拜一（即二十一日）下午同赴該地由地保按照原判新瑞和洋行圖樣妥立界石違干未便（五）李興記訴恒豐布廠批發所欠貨洋案堂諭准李興記謝紫陽互商將前封恒豐布廠批發所内之財產變賣得價繳存本廨候核（六）張小雲訴陸秋濤王阿聚等造屋延悞工程案堂諭本案現由通和洋行清算原告實受損失銀一千七百三十八兩五錢應判陸秋濤王阿聚連帶負責償還王阿聚另欠原告銀六百七十二兩亦着如數清繳此判（七）俄人文娜弱達夫延費森律師訴招商局請追損失案堂諭改期續訊（八）益茂莊訴中華傘廠不理押欵案堂諭被告應給付原告洋一千七百六十六元三角七分五厘又銀一百五十九兩三錢三分二厘抵押據二紙發還（九）元昌米號訴袁祥發欠米價洋案堂諭被告無故不到原告呈堂之證據認爲確鑿可信應准予即時判决着給付原告洋二百元零一角堂費歸被告負擔飭提到案執行（十）林文治訴楊鎭浦定貨不交案被告延合維斯律師辯護堂諭辯論終結候宣布堂諭（十一）大豐銀行訴葛震記不理押欵案被告代表樊克令·雷聲布·費斯福等律師以大豐銀行已閉不應再用大豐名義起訴且祝伊才能否代表原告雖已呈出委任狀但具名者是否該銀行董事部董事均屬疑問大豐對於本案實無控告資格云云堂諭着原告修理訴狀呈堂聽候續訊 
[誌謝]  
　　昨承啓新洋灰公司南部批發所惠贈月份牌四張謝謝 
 
 
 

Page 16

 
 
第一萬八千二百八十四號;中華民國十三年 西曆一千九百二十四年一月十九號
星期六 * *   
 
 

Page 17

 
 
第一萬八千二百八十四號;中華民國十三年 西曆一千九百二十四年一月十九號
星期六 * *本埠新聞三 
[長春酒舉行贈品]  
　　萬全堂製酒公司在厦門創有百數十年近爲發展營業特於　上分設批發所於南京路巡捕房陳壁德裕里四十六號專一銷售長春酒色香味皆佳妙分甲乙兩種一濃十淡價格一律大瓶一元二角·小瓶八角現該所經理徐思防君於陰歷本月十三起偕南京路巡捕房隔壁生生美術公司門面舉行贈品一星期購買長春酒一瓶者得抽劵一紙當塲對領贈品共備有贈品一千元昨日自早至暮顧客甚爲擁擠云 
[福昌綢莊廉售幛料]  
　　三馬路石路口·福昌綢莊專辦綢緞·華絲葛喜幛祭軸·新運到大批華絲線葛幛料廉售五百張連金字每頂售五元並送美女圖一紙云 
[熱水瓶香烟玩具之新貨]  
　　南京路中德商店此次冬季大减價期中向售一元之德國熱水瓶僅售八角以是往購者非常踴躍尙有一種ＳtateExpress香烟每聽裝有二十匣每匣十枝共計二百枝僅售一元七角半烟絲以最上等之佛及尼埃烟葉製成香味類土耳其烟惟較爲和潤又有夜眠哥西洋鏡每鏡附送各種畫片二十長鏡小可握購送兒童頗爲適宜每鏡僅售二角五分此外尙有家庭應用物品價亦甚廉云 
[應用瓷器之廉價]  
　　先施公司三樓瓷器部减價以來顧客擁擠各貨减低有七折八折不等其中最廉而售銷最多者莫如茶杯茶碟到貨亦多現每打售價爲二元八角·三元二角·三元半·四元·四種又電器部電器火爐現照碼六折云 
[减價之各項信箋]  
　　永安公司文具部之廉價貨品如下永安牌大號一百頁外國信紙每本二角二號每本一角八分三號每本一角三分五彩布紋信紙大號每本二角二號一角八分云 
[梁新記贈品祇餘今日]  
　　南京路梁新記曁五馬路及抛球塲兩處支店上月起大贈品凡購牙刷滿洋二角即摸贈彩劵一張現將滿期尙有今日一天云 
[大無線電台之籌備]  
　　美人承造上海之大無線台頃據美國方面消息所有一切手續現均完全清楚電公司代表因合併問題内部布置致遲未行目下亦已妥洽所有人材資本較前尤爲偉大總工程司及公司代表日内即將來華大宗材料現正凖備集運中大約三月中旬可以開工云 
[三門灣漁業公司將開幕]  
　　三門灣漁業有限公司發起已二載惟以各項佈置一時未能就緒致未進行茲悉該公司發起人林熊徵君業於日昨由台灣來滬偕同滬籌備處主任許冀公君等磋商再四刻已决定陰曆年初正式開幕林君此次來滬帶有漁輪及機器多種不日即將駛在浙之石浦云 
[曹家渡剏設商聯會]  
　　滬西曹家渡地濱黃浦逼近租界近年商舖林立市面繁盛現由該處紳商姚榆關·朱蓉坪·蔡永潤·黃道生·顧伯逢·劉炳祥等發起曹家渡商界聯合會業於昨日下午一時假救火會開籌備會議到會者百餘家議定首先調查各商號徵求入會着手進行當衆公推朱伯東爲籌備主任刻　救火會爲籌備處以便從事進行云 
[甲寅雜誌之籌備進行]  
　　章行嚴（士釗）君等所發起剏辦之甲寅雜誌現正籌招股欵代收處爲寗波路上海商業儲蓄銀行及江西路華威銀行一俟股齊即徵稿出版據章君云將來印刷擬託商務或中華兩家出版期須在陰曆明年二月間云 
[羅賓漢特刊再版已出]  
　　銅版畫較初版清麗加增劇情提要　 
　　卡爾登影戲院出版之「俠盜羅賓漢」特刋自星期一晚開映此片時發售以來已銷去三千六百七十四册外埠函購者尙不計在内該院因鑒初版所印之銅版畫不甚清晰故再版之銅版畫已另請專印銅版畫之印刷所包印聞再版昨晚已出此次插畫以青紫黑藍二色印成精美悅目與影片中顯出者無差分毫且又加增劇情提要一頁俾觀客無暇讀全書者可將提要讀之即能明瞭劇情每册本售五角觀客減收四角現因羅賓漢影片不日將停映故每本一律減售小洋四角云 
[「俠盜羅賓漢」述評（二）]  
　　自是而後恒丁丹乃易名曰羅賓漢集衆壯士專事刦富濟貧一日有一軍士强攫一小販之鷄卵小販不允軍士乃破其卵而擲之其面羅賓漢見之即以箭一枝射之於其旁人皆驚駭不知箭之所自來又一日有一丐者依於富者之門適富人歸丐者乃向之乞索富者非特不與且拳足交加當是時也羅賓漢之箭又至羅賓漢之射箭也不見其人惟箭尾有紙一方上繪三獅至不平之時則射之即皇宮之内亦有箭至人皆莫如之何故富而狡猾之徒皆怨之切骨貧而廉潔之輩則視之若恩人每出而歸手中食物盈握金錢少許問之則曰羅賓漢所賜也 
　　李却自恒丁丹去後常爲基士朋所暗窺某晚基士朋又潛至營幕至榻前聞帳中呼息聲知李却已入夢矣乃出其七首剌之旣即馳祖國奉之於約翰親王不知其所剌者非李却乃李却之下屬然李却之心乃大駭 
　　當時羅賓漢之勢力日益澎脹約翰親王乃出其全力欲生擒之羅賓漢又率民衆與官軍相搏戰最後羅賓漢被擒獻於親王羅賓漢微聞胡　三呼知同黨已畢集乃　然就縛未幾皇宮全部一變而爲羅賓漢黨所圍困矣此氣撫不可一世之約翰親王乃爲羣衆逐之至國外基士朋亦爲羅賓漢折之使斃李却則仍迎之爲國王萬事就緒羅賓漢乃與馬林結婚蓋馬林當時實未死老傭所言特掩飾軍士之耳目耳此劇閉幕時新婚夫婦方入洞房李却王亦至叩門欲入而羅賓漢等則仍置若未聞也（周）（待續） 
[但二春新片「棄兒」之内容]  
　　本月二十四日起···在申江大戲院開映 
　　上海影戲公司但二春所攝「棄兒」影片手續完竣已載但二春飾「棄兒」登山救主坐古廟石階休息時之神氣 
前報刻聞是片定於本月二十四日起在六馬路申江大戲院首先開映茲覓得其内容如下 
　　鄕人卜奇與妻邢珍新婚未久伉儷甚篤適有富家郎金子昌者驅汽車來鄕以乞水覩邢珍而悅之計誘偕遁卜索妻不得來城尋訪資盡不能歸流爲賊黨時邢珍已偕子昌稅屋而居儼同夫婦數月舉一子金惡其非己出欲棄之而邢不許乃於育中竊之出棄諸途遇匪人吳　見金　戒燦然刦而殺之適卜奇竊物遇警越垣逃獲棄兒又覩金屍駭極却走復遇偵者以計得脫託棄兒於陸姓嫗囑爲撫養言未竟而追騎蹝至捉將官裡去以莫須有定案矣 
六年之後棄兒已長成卜亦被釋出獄見嫗逐兒於途不知即其寄養者也前爲排解嫗故識卜頓憶前事欲還兒索養育費卜無資不得已挾兒遁入曩賊窟與羣小　而鬨時吳惠已改業爲金氏汽車夫圖刦其主財物覩棄兒以爲可作内應携之見女主人慧珠飾辭愚之意得收容慧珠有女伴曰邢珍即棄兒母也以子昌不歸失所依輾轉入金氏爲傭繼又因學知女即子昌胞妹更不敢道來歷見棄兒頗優過之兒感主人德不樂爲匪助匪憤甚令卜奇夜入行竊爲金女中表陳生發覺卜遁走登樓遇棄兒訊藏金處兒不肯告卜自翻櫉倒篋猝與邢珍遇雙方俱大駭慧珠亦至詢知爲邢珍夫慮爲其叔及陳生追獲乃縱之越窗遁（待續） 
 
 
 

Page 18

 
 
第一萬八千二百八十四號;中華民國十三年 西曆一千九百二十四年一月十九號
星期六 * *[泰西電影界新訊]  
　　滑稽電影家羅克氏最近在加里福尼亞之惠司脫胡特（Ｗestwood）地方購地四十畝預備築一攝影塲各種房屋圖樣等現已繪就大約動工之期必不甚遠聞羅克氏現正爲百代公司扮演一片名ＴheＧirlＥxpert不久即可開映云 
　　卓别靈氏自『巴黎一婦人』ＡＷomanofＰaris出世後卓氏之聲名愈高人皆以爲其本人或將不再扮演電影惟據美國出版電影雜誌消息卓氏現正自編一劇本名ＴheＧoldＲush卓氏用爲主演者衣飾等物一如往昔寬大如囊之舊褲圓頂而小之硬帽仍爲該氏扮演時之良伴聞將來此片攝製完成後將由美術聯合公司出面爲之推銷云 
　　莎氏比亞名著ＲomeoandＪuliet一劇凡曾讀過此書者莫不知其爲愛情劇中之最佳者舞臺之上視之爲無上佳劇電影界中亦皆認之爲確有可攝演之價値曼麗畢克福曾提議於范朋克之前而范朋克以他劆正忙未能即允腦門塔文亦有歌演此劇之說然不久而此說漸消現聞著名女伶麗琳甘熙與李却白率累姆斯二人亦將有攝演是劇之說且導演員之姓名亦已露布苟此說而確者則電影界中又將多一良佳之影片矣 
　　美國電影界中某伶與某伶將離婚之說日必多起及調查之後幾不知其說之由來最近花盧華地方勿傳說曼麗畢克福與陶格拉斯范朋克亦將離婚且報紙亦多登載電影週刋訪員以職務所關遂即四出訪問及調查結果始悉皆係空氣作用故最近出版之一期中其首頁即證明此傳說之不確末謂敝雜誌從未於一事未細察以前即空中樓閣以欺閱者云云（伯長） 
[郵信截止時間表]  
　　來往地點　火車或輪船　平信　掛號信香港廣州（包裹）寗波今晨（十九日）七時昨晚九時青島新疆晨七時昨晚九時愛琿（取道浦口哈爾濱）火車上午十一時十一時俄國歐洲（註明由浦口西伯利亞墨斯科往者）火車又又西伯利亞（取道浦口赤　）火車又又日本加拿大美洲歐洲林肯總統晚九時九時香港廣州林肯總統晚九時九時香港廣州（包裹）威升晚九時九時汕頭威升晚九時九時 
[婚禮彙誌]  
　　本埠日僑民團行政委員會昨開臨時會討論慶祝日本皇儲婚禮等案决舉委員數人從事籌備其場所擬設於日本小學校是日將在校舉行一樸素嚴肅慶祝會云新世界日報編輯許紅笙君昨日與趙智琴女士結　於嘉定本宅許君擅長文學及丹青趙女士富有國學並工剌　云 
[學務叢載]  
　　粤僑剏辦廣東中學校年來上海粤僑人數日增學齡子弟不下數千之多設立小學已達十餘所惟無一完善之中學畢業小學而後無校升轉往往因而輟學現先施公司經理黃煥南·及甘　初·鄭藻森·鄭軾菴·陳少白余萍客君等發起剏辦一廣東中學校以備同鄕子弟求學之所借用江灣路靈生學舍爲校址組織業已就緒前晚假座虬江路香山同鄕會開校董會議公舉胡耀庭君爲名譽校長陳炳謙·黃煥南·甘熽初·陳翊周·陳少白·五君爲專務校董鄭軾菴君爲校長並定於日内登報招生春季開學云 
　　城東女校補行畢業禮南市竹行弄城東女校於本星期六放寒假屆時圖畫科學生鮑蘊珠補行畢業禮該生工於花卉·仕女·作品極多陳列一堂以供展覽云 
　　浦東英文夜校之進行浦東楊君桂芳在滬創辦夜校數年成績頗優美惟還望祖地敎育幼稚學校晨星莘莘學子苦無良校於是本年春季在浦東老白渡設立英文夜校一所以利用夕暮良機故定名爲浦東惜陰英文夜校今創辦不過一載年幼學生·及一班商人等聞風而往者約百餘人云 
　　承天夜校已行畢業禮沈家灣承天英華學校夜學前晚七時舉行預科第四次畢業禮先由校長周志禹報告夜校開辦情形主任虞允箴詳述近來槪况及下學期加增學科計劃次由何振君·及該校敎員陳玉山·張延齡等相繼演說語多勗勉各級學生表演亦抑揚中節末由校長給發文憑獎品並請敎員張延齡·周志雪合奏音樂以助餘興茲將畢業生姓名錄後吳自强·史紹鏞·康平莊·王鈞賢·劉林根·陳勉哉·胡殿章·范瑞卿·蔡福鵬·周宏通 
　　同芳將行新屋落成禮虹口美租界東鴨綠路同芳英文學院創辦已兩載學生約三百餘人校長黃君景賢鑒於遠方來學者甚衆舊有校舍不敷應用乃於通州路購地五畝自建校舍現已落成定於本星期日下午二時在新校舍大禮堂内舉行休業式及落成典禮除請劉海粟等到校演講外並佐以種種餘興備有茶點以招待來賓及家屬云 
　　鏡明學校將擴充學額北四川路公益坊鏡明學校羅校長下學期起擬擴充學額特聘梁蕙馨女士爲初級敎員現届招生之期索章報名者頗多聞羅校長於放假後將往南京一行順道考察敎育云 
　　華英中學將附設夜校海寗路西首少年宣講團所設立之上海華英中學原名本係公學於本月始改今名蓋近因課程多係中學程度故改今名聞於本月十九日上午行散學禮該校下學期起且欲附設英文夜校云 
　　隆德小學新屋已落成大東門外市立隆德小學校近以學生擁擠舊舍不敷應用特建四層樓六幢新屋共費建築金一萬三千餘元刻已完全竣工現定於一月二十日上午十時舉行新屋落成禮下午一時起學生表演學藝其節目（一）竹馬（二）竊果奉親（三）麻雀和小孩（四）賴債（五）模範童子（六）木蘭辭（七）十個戇大（八）好兒童（九）自己作主（十）勸用國貨（十一）一家糊塗（十二）近視眼（十三）鞭門捕賊（十四）第一懶人（十五）媽媽欺我（十六）聰明和尙（十七）仙水 
　　敦仁商業校行休業禮中華路孫家弄敦仁商業補習夜校昨晚八時舉行寒假休業禮到校董來賓二百餘人校長忻文堯導引來賓參觀成績畢報告該校經過狀况次學員唱國歌·校歌·歡迎歌·次師生相别禮校董王言綸·來賓朱堯臣·英文主任董克仁·相繼演說次敎務中任張振遠報告本屆敎務槪况明春擴充計畫（甲）自明春始改混合制爲選科制分商業科·英文科·國文科·普通科任學者自擇以資專一（乙）增聘商業助敎一英文助敎二國文助敎（丙）擴充學額招收業外生六十名（丁）定明年陰曆正月十八日開學次學員許資新吳似蓉用英文國語演說次主任給獎最後爲餘興有該校學員之國技·絲竹中華女子公學之跳舞振新小學之時事新曲校長謝辭茶點散會 
[社團消息]  
　　皖同鄕會昨開審查會昨日下午四時安徽同鄕會在牯嶺路會所開敎育·請願·公產管理·三科審查委員會到者兪希稷等十人推許伯龍主席㈠報告安徽旅滬公學請願借撥中興路全皖會館爲校址請議書一件經衆討論公决函覆該校請其將校務組織狀况情形及歷年成績董事敎職員姓氏等錄示來會再行開會審查决定並推三科起草公學行政委員會大綱㈡公推三科委員長（請願）許伯龍（敎育）兪希稷（公產管理）柏烈武議畢散會 
　　中國工會昨開臨時會中國工會裝訂職工部昨日（十七）下午七時召集各職員開臨時緊急會議由正會長程子敬主席報告開會宗旨略謂前據閘北留餘巷徐祥記訂書作代表戴彩彬來會報告該作塲工人賀連根極端反對本會阻止各工人來領證書及選舉等情當經總代表高松林推派調查員前往詳查究竟昨據調查員章松青等覆稱事屬實在並以種種言詞破壞本會名譽等情殊屬非法請衆討論云云經衆互議良久公决由會函請警察四區署司法科提案核辦以儆效尤議畢散會 
　　武術會將開評幹聯會南市中華武術會茲訂於本月二十日（即星期日）午後三時假座法租界奥禮和路十四號靜遠草堂開第三次評幹聯席會議云 
　　友聲旅行團之新職員上海友聲旅行團日昨開檢復選票改選十三年第十屆職員其當選職員如下㈠評議部朱熒仁·姚元幹·沈嘉奎·宋沛道·孫春生㈡旅行部張鳳池·胡鴻勳·鄭經伯㈢幹事部文書股黃墉卿·鄧鈍鐵會計李南聲庶務徐永祥調查過元慶出版股鄧鈍鐵·李天行·吳菊畦等昨已函致新職員通知就職本年第一次全體職員會已訂於本月二十日上午十時云 
　　勵志團職員今日聚餐牯嶺路勵志宣講團今年選舉當選之新職員業於本月六號揭曉今日爲各部新職員就職之期並於午後五時假座五馬路得和館聚餐藉聯歡誼云 
[醫苑新聲]  
　　梁桂珍·梁潔英女　醫士均廣州圖强產科專門學校畢業治婦兒内外全科歷任澳門鏡湖醫院及善堂院醫生今來滬設館於閘北寳山路（靶子路後）頤福里三二七號門牌應診兼西法接生云 
　　旅滬廣帮紳士陳炳謙·陳南屏·周清泉等在閘北剏設大規模之醫院一所已誌前報該院占地二十餘畝均建洋房五大樓中分各等病房百餘間陳列中西醫藥佈置宏敞近又聘請紅十字會高級醫學生李耐霜君充任該院看護長病房事務甚形忙碌云 
[昨日之菜市]  
　　昨日南北市小菜塲各菜價目如下 
　　北市　南市　北市　南市 
蝦每斤四角四百八十文甲魚每兩三十文三十文青魚每洋三斤半三斤半　魚每兩四十文三十文鹹蟹每兩四十文四十文鯽魚每兩四十文三十文鯧魚每兩四十文五十文鴿子每只二角二角半牛肉每斤三角二角半小黃魚每兩四十文二十五文猪肉每洋三斤半三斤半黃荳芽每斤八十文一百三十文草頭每斤一百文一百二十文菠菜每斤一百文一百卄文　菜每斤一百六十文八十文銅盆魚每兩四十文三十五文毛蚶每斤八十文一百文蟹每兩十五文二十五文鴨蛋每只四十文三十五文羊肉每斤三角三角雞蛋每只四十文三十文雄雞每斤三角五分三角蛤蜊每斤一百六十文百二十文鴨每只八角七角烏賊魚每兩三十文二十五文天津菜每斤一百文一百文　蟹每兩五十文三十文冬笋每兩二十五文三十文白魚每兩二十文一百文蚶子每斤百八十文二百四十文　　菜每斤一百文六十文　肉每兩一百六十文鮮魚帶每兩三十文二十五文小黃魚三十五文 
[戲劇協社今晚試演『心獄』]  
　　戲劇協社社員定於今晚九時在小西門外陸家浜職工敎育館試演谷劍塵君所編之社會悲劇『心獄』曾誌前報茲悉該社在本劇中之舞台布置由背景主任唐越石及道具主任尹言兩君負責秉兩君之創作能力作簡單的美之陳飾亦經疊次練習有效於今晚劇中試用該劇劇情大致如左 
　　朱怡生（谷劍塵君飾）爲愛國志士父早世事母極盡孝道母（孫少安君飾）年五十許見識平庸常不直怡生之所爲逼退學幽之家中有弟瑞生（姚鳴心君飾）素患惡疾母偏愛之不平之下怡生亦無如何也時當道將與某國訂礦約恐民意反抗派員四出運動怡生有學友何國良（應雲衛君飾）承旨南下欲收買所主持之青年愛國團報五萬金怡生家本貧寒乃母一旦聞有多金送至心爲動逼怡生允雖死爭卒無效爲救母命報親不能報國此可憐之血性少年竟爲環境所屈服矣初怡生與女學生夏雪芬（陳憲謨君飾）有婚約事旣暴露女兄夏寳善（王梨雲君飾）以名譽關係令妹離婚時女與怡生以將賦燕爾之身忽鼓孤鸞之歌其痛可知但以大義亦無如何怡生失所愛成心疾良心責備厥狀彌苦後卒因瘋自戕而死云 
　　是劇表演後兼映商務印書館之孝婦羹片影戲再綴以雙簧京戲等印有入座劵多紙隨時分送來賓云 
[二本「徽欽二帝」之新評]  
　　近來上海戲劇大有研究歷史之意味如覇王别姬長生殿包公出世梁武帝等皆是也但編歷史戲有三大難一要與正史相符即使參用異說亦要從野史外傳中尋出不可夾雜一點無稽之傳聞二要删繁就簡不可有鬆懈乏味之處三要文法到家此起起伏令人應接不暇三者俱備方爲有價値之歷史戲 
　　今新舞臺新編之二本徽欽二帝前後情節皆有考據中間用遼史夾寫一面叙兒女艶情之樂一面演英雄亡國之慘兩兩對照絲絲入扣布局之奇緊在歷史戲中當然首屈一指但遼有殺太子之事而欽宗方面似乎尙少一提游日宮一節背景逼眞空中舞蹈誠非易易說明由道士假設更可破除歷代帝王迷信道家之疑問而徽宗宿院一節李師師千姣百媚體貼入微儼然一艶麗絶倫之美人活現於舞臺之上所唱進蘭房小詞一則乃歐陽予倩自出心裁集弋陽四平水磨等腔所製加以宛轉之歌聲字字與做工應合可謂獨擅三絶其原詞如下 
　　進蘭房解下了輕羅帶滿身花影傍妝臺紅燭高燒香霧靄對菱花羞脫金鳳釵都說是難得君王愛却不道烟花費剪裁幾人没有風流債孽海危波不用猜 
　　文旣綺麗字更協律求之文學界中尙不易多覯至於參用古樂合奏一節頗有以爲有失古樂之尊嚴者殊不知古樂有廟堂樂房中樂之分該樂本房中樂性質其曲係節琴譜復古調所製用於劇塲正可藉資提倡考歷代樂器不下百數十種門類旣多程度亦高苟不失傳足爲全世界文化之冠故吾人欲光大國樂非先復古不可今新舞臺所用雖不及十之一二然已足爲中國劇塲中開一新紀元即對於古樂之前途亦不無補益對鏡舞姿勢甚佳侏儒戲亦有趣苟能進退左右行走自如則更妙蕭妃挿演魔術二次在劇情本無不可但取法太舊且旣受極刑不宜再持刀殺人余非好爲苛論亦希望此劇再臻盡善盡美云爾（野謀） 
[徐碧雲之三齣戲]  
　　金山寺···寳蓮燈···虹霓關 
　　徐碧雲對於「金山寺」劇在坐科時已負盛名彼時以武旦演此注重打出手自游畹華之門以青衣身分演來則注重唱作及身段是日碧雲飾白蛇身段之婀娜喝工之柔婉哀求法海之做作均臻上乘較之坐科所演實已層樓更上師所以傳道·受業·解惑證之此劇古人之言實不我欺蓋其所得於畹華者多矣唱作旣畢繼以起打棋逢對手始終不懈一般座客莫不拊掌喝采相與稱道弗置矣此外尙有小雲之法門寺余叔岩鮑吉祥之盜宗卷程艶秋之玉堂春坤伶碧雲霞之鬧學琴雲芳之寳蟾送酒綠牡丹之獻壽等總計不下二十餘齣前夕均在一時同演回寓朦朧片時則農朦已泛旭日東升回憶昨日之夕猶覺餘　繞樑也 
　　徐碧雲之「寳蓮燈」與他伶所演者少有出入詞句雖同而行腔用調略有異處此亦京劇之本主也中國之戲劇在昔盛行崑劇茲　崑劇之詞句不易了解且其音調受板眼之拘束一字不可移易雖千萬人唱之皆無不同學者不便聽者淺歡日漸衰敗職是故也京劇者不然詞句甚淺聽者易解且同一劇同一詞而其行腔各有不同總之以悅耳動聽受人歡迎者爲上選也徐伶是劇之腔以蘭芳拿手傑作「西施」齣之腔爲藍本自己復悉心研究略加更動所以悅耳演來令人拍案呌絶每演一次定必車水馬龍座爲之滿今略述其佳點如下碧雲飾王桂英舉止莊重台步穩健愉恰合其分簾内「聽說是二姣兒」之倒板響亮圓潤清脆好聽已博得彩聲不少「後堂内來了我王氏桂英」一段慢板佳腔極多顧客確能過癮「王氏桂英」之英字「屏風後」之後字「用耳細聽」之聽字「大放悲聲」之悲聲二字唱得抑揚頓挫婉轉動聽一字有一腔一腔有一腔之妙毫無重複雖百聽不厭「莫不是」幾段原板其行腔用調之佳不可以筆墨形容實爲是劇最精彩處聆者咸知其妙至敲問二個姣兒及問明老爺時所唱之搖板均極悅耳「說分明」之說字下略蕩一蕩然後舐出分明二字用得適當而有味問沉香秋兒時之道白清晰口氣又合一聞老爺說沉香乃是無父少娘的孩兒即現出打差之神色恰似桂英之聰明問秋兒時不加敲打適合親娘愛子之狀及受老爺之責不得已而責之老爺說打遲了乃現出一種恨態夫妻爭閙時不願將秋兒償命之意態於舉動眉目間曲曲傳出及聞老爺講送紅燈故事乃願將秋兒到秦府償命獻出賢德二字末塲舍不得親生姣兒與夫拚命悲哀交絶令人淚下總觀全劇之做作處處精彩段段見好猜心事之姿勢敲問二姣兒及夫妻口角時之神情最爲得體誠特出之傑奏也 
　　徐碧雲之頭二本「虹霓關」始演於吉祥繼演於新明中如各宅堂會每演一次必見進步某夜演是劇於中和覺其唱做念打無不入妙所謂世界愈文明技藝愈進步學無止境者是也碧雲自拜蘭芳爲師以來知學術一道愈求愈精全賴自身用工與良敎師指導故日夜用心研究劇情與腔調兼以聰明無往不利果至聲譽日隆列位花衫四傑之中日前復演該劇於華樂較在中和演時更覺精進由此觀之學術精　都由精勤致力而來雖頑石之輩亦有成功之一日所異者遲速耳茲將此劇優點述之如下頭本飾東方夫人舉止行動有大家風聞丈夫說夢寐之事乃力言非之關中無人把守乃挺身而出爲其料理論及西施故事乃面帶羞色誓不反言種種情形均細膩自然恰合劇情聞丈夫被王伯黨一箭射死驚惶之色痛恨之心忽現於眉目之間不知不覺即行昏倒適合少年失夫恨不可言之理靈堂一塲與衆將誓言時出言莊重非常嚴厲大有即擒伯黨立滅瓦崗爲快之神態跪拜時腰肢婀娜姿式漂亮臨陣時連問三聲來者可是王問黨恰合報仇心急之情景一見伯黨眉清目秀人才出衆乃見色生淫報仇之念無形軟化幾度打量戀愛之情於眉目間完全露出幾塲對槍其槍花之漂亮武工之純熟眞有五花八門神出鬼没之妙在青衫中當推獨步唱「賽韋駃·賽呂布」　段腔調之圓潤嗓音之響亮令人一聽之下顚倒不置擒伯黨回城時飄飄蕩蕩得意揚揚正合劇情二本改飾丫環則玲瓏活潑一團頑皮之氣珠簾甫起彩聲雷動進茶時其身段之窕窈不可以言語形容東看西望一刻不定恰合身分見夫人神志昏迷一心思想伯黨小將乃羞之見夫人不殺王伯黨以言勸之數段道白響亮有味清爽動聽拿刀時種種舉動威嚇伯黨細膩已極學舌一段極有趣味最合情理唱「見此情不由人」一大段二六板字字珠璣句句跌宕腔調之佳吐字之正確有研究而「到疆塲」之疆塲二字「配鸞凰」之鸞凰二字最覺動聽「一心心」之心心二字唱得高低一樣頓挫相同實覺難能可貴「尊一聲」一段快板珠圓玉潤痛快淋漓總觀全劇頭本之武工架式二本之頑皮活潑恐非他伶所能及也 
[梅蘭芳明日唱「玉堂春」]  
　　梅蘭芳扮演玉堂春連唱帶做佳妙無比是劇在京劇又一「天女散花」劇影中之梅蘭芳（立於後者爲姚玉芙） 
　　（南京路勞合路口中華照相館攝） 
梅蘭芳之廬山眞面目 
　　（南京路抛球塲心心照相館攝） 
中爲最吃重之戲而他角演之只知唱而不知做觀者往往味同嚼蠟且其行腔度句皆未得三味眞傳故未能完善而率事敷衍惟梅於此劇旣得心傳秘授更經積年揣摹所以腔調前後之安置無一犯重複處無一不恰當處抑揚頓挫超脫尋常清脆激起　遏行雲慢板則搖曳生姿快板則流麗酣暢眞可謂餘昔繞梁離三日而不去至於表情之神化更非他人所能及一舉首一廻眸如將玉堂春當年之苦緒幽情曲曲傳出即按院鞫訊院中情形時斌媚增華尤其絶藝故梅在京津滬港間每逢玉堂春出演知音者均爭先恐後藉聆雅奏現經園主之商請各界之函煩蘭芳方允於明日在共舞臺日戲奏演一次想屆時該舞臺必人浮於座也（春谷） 
[集會表]  
　　陽曆本月時間地點召集者事由十九日九江路卄號華利銀行開幕禮十九日虹口胡家木橋　舞台開幕　十九日至卄日博物院路廿號青年會少年事業討論會十九日至廿四日南市縣議會董事會十九日下午三時老靶子路女青年會年會十九日晚七時昆山路二號體育塲與日本青年會比賽乒乓卄日上午十時友聲旅行團本團新職員會卄日午四馬路一枝香南洋中學校友冬季大會卄日下午一時大東門烟業公所法治協進會討論會廿日下午二時山東路對日市民大會各校學生代表之討論會卄日下午二時望平街時報館記者聯歡會選舉新職員卄日下午二時望平街對日外交市民大會聯席會二月十六日下午二時南京路中華　工銀行股東會十九日下午二時北京路十八號浙江興業銀行股東會 
[今日天陰而和]  
　　徐家匯天文台昨日下午四時三十分氣象預報云天陰楊子流域恐有雨雪海濱有霧渤海有西風或北風馬鞍島以南風向不定本埠温度在下午三時前之二十四小時内最高四四·○最低三六·三去年同日最高五○七最低二○·三 
 
 
 

Page 19

 
 
第一萬八千二百八十四號;中華民國十三年 西曆一千九百二十四年一月十九號
星期六 * *常識 
常談 
[和平之保障] [  覺]  
　　數月以來和平之聲浪喧傳於國民之耳鼓矣而保障和平之責任究誰屬乎 
　　或曰在軍人之心理苟一般黷武之軍人悟武力之决不足以統一中國而幡然改圖則種種不和平之氣象不難立化爲和平是則一念之間即可爲和平之保障也余以爲此尙理想中之保障而非事實上之保障也事實上之保障即在旣立和平公約之江浙江浙當江海要衝此一片乾淨土實足爲南北緩衝之地點今兩省軍事當局旣信誓旦旦堅守和平公約又有闢謠之布告以安定人心此後兩省之間自能開誠布公以維永久和平之局則擴而充之不惟可爲事實上之兩省和平保障且可爲理想中之全國和平保障時局轉機其在此矣 
經濟 
[我敎兒童儲蓄之成效] [  良]  
　　予兒年八歲性喜食糖菓每日耗費必需銅元十數枚初以溺愛故不加禁止久之兒體漸弱醫生謂多食雜物所致予乃恍然始知縱兒浪用金錢不惟養成其揮霍之惡習且能阻其身軀之發育旣傷經濟復妨衛生也於是爲製一錢筒（以粗竹爲之）敎兒日將糖菓之資投入儲蓄初時甚苦往往不肯儲蓄久之漸知儲蓄之樂竟成習慣凡親長所賜之餅餌資壓歲錢等悉數投入筒中迄今將届一年不食雜物體漸强健日前闢筒視之共得銀二十八元四角予即代爲存儲銀行俾生子息噫區區餅餌微資日積月疊居然能得正數儲蓄之利益洵偉矣哉 
　　夫一年儲蓄二十餘元十年之後將積至數百元則將來子女之敎育費婚嫁費等均可由此取用旣樹自立之基礎又免父母之擔負所獲利益筆難盡述今陰曆新年又將届矣兒童消耗數當不資深望有子女者實行敎之以儲蓄毌將有用金錢任其浪費莫謂區區餅餌微資無關利害也（乙種酬） 
衛生 
[脚氣病之病源及治療法] [  酒仙]  
　　脚氣病非惟中國有之東方食米各國亦莫不有之東方人每年死於此者其數甚巨即殘廢者亦不少此病甚異能使身體柔弱或殘廢就中以農人爲少市民較多與鈎蟲病適成反比例精米（機器白米）爲發生此病之根源海塞爾定一原理曰無精米即無脚氣病吾人試以顯微鏡窺察米粒每粒三層外層已被碾去中層間亦不全而米之精英全在外層科學家所謂赤塔麻是也以之飼豕故易肥大人貪美味棄其外層不能得優美之滋養甚爲可惜糙米有外層貧民食之無脚氣病富人食精米而少此病以能得其他之滋養料相補助也海塞爾久在東方治療此病亦得有趣之經騐彼嘗以二百四十人分爲二部一部僅食糙米並不發生此病他之一部與此相反惟食精米未六十日而病大作旣而改變方法俾資考騐以向之食糙米者易以精米食精米者易以糙米米量相等結果互殊後乃一律改食糙米病乃不治而愈上海人民多食精米故有此病者甚多余特登其治療法於常識中請生此病者一試之（乙種酬） 
道德 
[名利瑣談] [  燕賓]  
　　求名者與求利者其熱中一也 
　　有爲名而寗犧牲其實利者有爲利而不顧全其名譽者有先求得其名而後冀享其利者 
　　好名者非不認眞辦事也實則藉此以沽名好利者非不熱心任事也實則借此以漁利而我國之淡於名利者又往持旁觀態度遇事不欲負責 
　　其實吾人在社會上服務苟爲分内應爲之事則當盡力爲之名與利皆非所計也（不受酬） 
法制 
[不當利得之交還] [  範圍悟]  
　　凡無法律上之原因受他人之財產或勞務等利益從而發生損害他人之事實者均一律稱之爲不當利得在法律上言之其受不當利得者應負交還之義務蓋不令之交還則强凌弱衆暴寡勢必使社會發生重大之紛擾故也然則不當利得之交還範圍究何若曰依民律之規定言之有善意與惡意之不同在善意者僅須交還其現存之利益其已消滅之利益得一律免其交還之義務若在惡意者則除將現存之利益及消滅之利益全數交還外并得加利息於所受利益中計算之倘遇有損害之事實更得進而令其負賠償之義務焉世人其注意之（乙種酬） 
敎育 
[假期利用法] [  新權]  
　　學校中假期甚多要以星期假爲最普通吾甚惜各校青年不知寳貴光陰每於星期放假飽食出外無所事事或勞精疲神喜作無意識之嬉戲滋足懼也故吾與少年言假期利用法 
　　（一）温課平日在校時間規定未得擅行增減故功課容有不純熟處宜於星期日上午温習一二小時 
　　（二）運動運動爲衛生上之要務星期日温理舊課旣畢宜練習有益之運動凡一小時所以使血脈流行也惟時間不可太久 
　　（三）訪友午後無事可稟明師長或父母出門訪謁親友以討論學業之得失若賭博茗談之事皆非少年所有事宜力却之 
　　（四）遊覽星期日或遇天氣晴和可聯袂以遊附近名勝旣以舒神志暢胸襟且得增長見聞於行文資料上亦可以作一助（乙種酬） 
家政 
[我家之禁令] [  紹良]  
　　一家庭雜務公同操作不准全行假手於傭僕 
　　一子女非經父母允許不准出外即偶然出游須有一定之時刻不准過遲 
　　一子女不准駡人及毆打婢僕 
　　一姑嫂妯娌間不准因細故而口角兄弟姊妹尤宜和睦 
　　一購物務付現欵不准欠賬 
　　一無論何時不准賭博 
　　一三姑六婆不准進門 
　　一雖無子嗣不准娶妾 
　　一家居禁衣綢衣一切化裝品不准購用 
　　一早眠早起眠後不准燃燈火 
上列禁令予父書於黑牌懸諸廳事家人有不遵者必受嚴責以故予家十餘人咸和睦親愛家政亦井然不紊受益殊不淺也注意家庭敎育者盍取以爲法焉（乙種酬） 
藝術 
[象皮圖章刻字法] [  兪俊暢]  
　　前見本欄靜各君之「刻印之題字於石法」一篇乃刻玉石等之堅質圖章之題字法也良以篆刻爲一種高尙藝術儒林必需之品然現今歐風東漸各書局出版書籍皆用洋紙「質堅而光滑」印刷若以玉石等堅質圖章蓋印其上每有糢糊之患皆因紙質堅滑而印質又堅兩堅相合必患移動印旣糢糊則精美之書籍又失雅觀誠儒林之憾事也欲救斯弊惟用象皮圖章耳蓋象皮質軟而靭雖粗糙之紙蓋印其上亦能使處處圓滿至於題字之法雖可直　於印上然有時不免偏側塗抹欲去墨漬而又不如石質便利今有一簡法乃將心所欲刻何種式樣字體寫於玻璃之上寫畢再以口向玻璃呼之使字字皆潤（不可過濕）然後用象皮力印其上揭開　之則字皆印在象皮上矣以刀刻之印即成矣（乙種酬） 
科學 
[鳥所以能飛的理由] [  青年]  
　　鳥的能飛人見慣了也不以爲奇好像這是一定不易的常理其實若問他們鳥何以能飛的恐怕他們就要瞠目結舌不能回答了我現在便把鳥所以能飛的理由寫在下面 
　　要明瞭這個理由先要曉得物理學上的兩個名詞一個叫做作用Action一個叫做反作用Reaction人在船上用篙抵岸船即離岸運動這因爲篙抵岸岸亦同時以力推篙的原故凡甲物體加力於乙物體同時乙物體亦必以力還加於甲物體前者稱爲作用後者稱爲反作用鳥體比空氣重但若將兩翼張開向後方下方搏擊那空氣的反作用便將鳥體推向前方上方自然能飛起了（乙種酬） 
雜錄 
[國民自衛之方] [  朱紀富]  
　　近來豺狼當道兵匪横行吾小民之爲魚肉也亦有日矣匪掠兵燹十室九空其幸而免此刦者則供給餉糈勒取重捐而迫種烟苗敲膚吸髓無所不用其極國民何辜遭此荼毒揆厥原因蓋由吾民無自衛力所致自衛之舉其可緩乎 
　　一設立自衛團仿照民團辦法其經費由各家攤派槍械子彈可設法向公家領取萬一領不得者則由團中自辦其中團丁槪由本防衛區域内各户按人口分派平時除操練外可以各安各業警備時則聚集以保衛本區之生命財產城鎭上設立此團則軍人受無形監視而不敢妄動鄉村中有此組織則土匪不敢垂涎居民可以安枕甯非目今最切要之事乎苟村莊過小不能獨自設立者則可以聯絡鄰近數村以共組織之一聞何村有警則共趨以救護之此亦守望相助之義也 
　　一抵制非法苛稅除正當之國稅省稅市鄉稅外一切暴歛横征之重稅悉拒而不納即以其稅金或充自衛團之經費或辦地方之公益（乙種酬） 
[我家之新年消遣法] [  異厂]  
　　我國一般家庭對於新年之消遣素乏研究大都以賭博爲唯一娛樂品勞神傷財亟宜革除爰述我家之新年消遣法介紹於讀者 
　　㈠每逢新年懸掛祖先遺像爲父兄者備述祖先在世之事業何以成功何以失敗俾兒輩瞻仰祖先之風采并於立身處世之道知所警戒而資取則言者固津津有味聽者亦頗饒興趣倘亦爲家庭敎育之一助乎 
　　㈡集合戚友若干人玩弄音樂藉以陶養性情各盡所長或獨奏或合奏或和以高歌時抑時揚樂趣無窮 
　　㈢他如講故事說笑話或游覽名勝等總以有益身心惠而不費者作新年之消遣讀者諸君以爲何如（乙種酬） 
 
 
 

Page 20

 
 
第一萬八千二百八十四號;中華民國十三年 西曆一千九百二十四年一月十九號
星期六 * *   
 
 

Page 21

 
 
第一萬八千二百八十四號;中華民國十三年 西曆一千九百二十四年一月十九號
星期六 * *評論 
[論築路須具犧牲之决心豪]  
　　築路必先具犧牲之决心不能犧牲則不能得良好之道路余歷觀各處築路之情形實有感而云然非　言也何謂犧牲請言其理築路之前必規畫土地之遠近估計材料之多寡果土地與材料二者而能犧牲則道路之成功可斷言矣何也大抵築路經過之區每因民田而多障碍房屋而生困難築路者宜審度情形具不撓之精神袪除障碍與困難以坦坦大道之成功爲目的勿畏無謂之反抗勿爲人情之周旋照價圈收律有規定故凡規畫經過之區即我個人祖宗廬墓之所在亦必遷移之而爲公以斯意旨宣諸羣衆羣衆倘徇私違抗是自限於不義據理爭之以力制之果築路者之心苟無他則强迫施行亦何恤乎人言此關於開始築路時宜具犧牲之决心也至於採購材料當擇其最高者放遠眼光作百年之大計一時費用雖昂永久利益將無窮期若因陋就簡草率成功用費雖省其如道路之易於窳敗何果一年一修之而費千金毌寗先費萬金作一勞永逸之計乎且其間時日之經濟又何可勝言此關於購辦材料時宜具之犧牲决心也 
專論 
[匹士登（活塞）Piston丁祖澤]  
　　匹士登者藏於汽缸内而藉汽油爆發之力以成往復運動(Reciprocating)之機件也形如圓柱而中空一端封閉以承爆發之氣一端開放而容連接杆(Connectingrod)此類之匹士登屬於箱形式(TrunkType)質爲鐵或鉛製造須極精工使之適合于汽缸而稍小以留受熱所生膨脹之餘地蓋汽缸雖同時受熱然因有水套冷却之故不如匹士登之易於脹大也匹士登旣較汽缸稍小則不免有洩漏油汽之弊故有利用彈簧圈（Pistonring)以免却之者其法在匹士登外周鑿製溝漕若干以容放彈簧圈數個使之緊切汽缸四壁且使匹士登仍能上下自由動作而無洩汽之患矣 
　　鐵製之匹士登其直徑小於汽缸一千分之一英寸鋁鑄者則倍之即一千分之二英寸因鋁之膨脹率較鐵大一倍也鋁質較鐵輕用之爲匹士登能使引擎速度增大且可免快車時之震動然鋁質不似鐵之强固惟混合他種金屬所鎔鑄之鋁合金則較純質稍强一般製鋁合金者其配合他種金屬之成分頗不一律故製品之强固與耐用亦不同也 
　　匹士登之中部有一小軸（PistonPin）用以傳動力至連接桿者也與匹士登不一體而另外裝入其裝入之法有二一爲小軸兩端裝洋牢在匹士登上而將連接桿上端之軸枕承之運動一爲小軸裝牢在連接桿上端而使其兩端在匹士登内轉動其詳細情形如第一圖所示爲前一種a方爲匹士登之外形b方爲其剖面在匹士登之外面有彈簧圈三個如ac等是也彈簧圏皆非完整圓形而有一處開口彈開時其直徑較汽缸稍大縮壓時則較小故能常切緊於汽缸之内璧如b處即爲圈之開口處圏之邊緣約略成圓形而無稜角惟最下方之c圈則其邊緣成方形而銳利容c圈之溝漕亦與其他不同沿最下之邊將稜角切去而成四十五度之傾斜狀以便滑油之通過譬如匹士登向下行時最下一個彈簧圈之尖銳邊緣將汽缸四壁之滑油刮拭而下盡入d溝内乃由近此處之小孔流至小軸以潤滑之又有如拿史惠式引擎（NorthwayEngine）之潤油法則稍異乃於沿匹士登之面開鑿盤旋上下之溝漕使匹士登上下運動時曲柄箱中濺起之油皆集於溝内而以之分佈汽缸之四壁 
　　圖中之e爲小軸係中空之圓筒質爲鐵製外周磨磋極平滑以鍊鋼法（CaseHardened）變其外周鋼質故其耐久用軸之一端以一制動螺絲（SetScrew）f固家於匹士登内在螺絲之頂部鑽一小孔貫以鐵絲以防其鬆出此制動螺絲專用以防止小軸之回轉或兩端突出而磨壞汽缸内壁者也在小軸之中部爲一銅質軸套（BronzeBushing）Ｇ襯於連接杆之軸枕中以減少小軸之磨滅 
又如第二圖所示則屬於後者之一種爲小軸裝牢在連接杆之上端者a爲連接杆之小端用一帽子帽絲b　c之兩耳而篐緊在小軸外小軸僅得在匹士登之d轂中轉動此圖中匹士登有彈簧圈e四個油漕f二條各圈皆位在小軸之上部一般小軸之裝置以愈近匹士登之頂端爲愈妙祇須留出容於彈簧圈之地位庶幾引擎式樣可製之矮小也 
[汽車上關於電氣部分]  
　　之修理法（六）徐紀澤 
　　十三初線圈内弊病之修理修理之步驟 
　　一試蓄電池之鬆線腐蝕及其放電情形 
　　二線端之清理 
　　三必須時蓄電池須裝電 
　　四從蓄電池起至灼熱開關及斷流器而回至蓄電池有無斷線 
　　五必須時須說明書之圖以定線之接法用活動燈試騐其斷線之所在 
　　六旋緊鬆線或將舊線接好 
　　七將斷流器清理而配置之 
　　八將開關上之鬆線旋緊 
　　九凝電器斷流之試騐 
　　十凝電器碰線之試騐 
　　十一阻力圈斷線之試騐若已燒斷可換以新者 
　　修理之手續 
　　初線圈係由各部分及線組合而成用以通過電流初線圈之部分包含蓄電池火星圈斷流器灼熱開關等設有一部分因鬆線或斷線或腐蝕之故則電流不能通過此線圈内矣 
　　蓄電池係初線圈内最要部分故若初線圈内無電第一須試騐蓄電池有無鬆綫及其作用如何第二觀其接柱是否腐蝕其修理之法已於上篇（三）（四）（五）詳述之 
　　蓄電池修理已完竣其次即視察初綫圈内有無斷線或鬆線之處法用可六華爾脫試騐燈一隻用以尋出斷線之所先將蓄電池一端接於車身之線拆下然後將試騐燈之一端接於蓄電池之一端另一端接於電流表若電燈明亮知此部份並無斷線或鬆線之病若不明知其有病無疑可修理之其次將一端接於蓄電池其另一端接於開關若燈明則無病不然　其病或在開關或線先將開關視察一　若開關上有腐壞等情可換以新者俟開關視察完畢而仍無電流可繼續將試騐燈移動至尋出其病爲止 
　　若阻力圈燒壞則必須換以新者苟急待應用可用細銅絲一根連接其斷線之兩端惟宜速換以新者 
　　若凝電器是接於斷流器則可用一百十或二百二十華爾脫之試騐燈試之其試騐之法係接凝電器電燈與電話聽筒於直流或交流電中（如圖） 
　　若凝電器已壞則電燈明亮若否則電燈熄滅由此可以試騐凝電器之好壞其次即視察斷流器有無損壞及多火星之病及鬆線斷線等事有之則須修理而配置之 
　　修理時須注意之點 
　　一修理時汽褥須蓋以清潔之布以免油布相碰致失汽褥之功 
　　二當修理之前說將汽車說明書讀過蓋各種汽車有各種之裝置 
　　三在修理之前先尋出各部位置然後依上法修理之 
　　試騐圈（TestingCoil之修理） 
修理之步驟 
　　一若灼熱系中均已視察校正可用試騐圈試其病之所在 
　　二若病在試騐圈之外部則可修理之 
 
 
 

Page 22

 
 
第一萬八千二百八十四號;中華民國十三年 西曆一千九百二十四年一月十九號
星期六 * *　　電話綫筒疑電器電燈開閘ＡＣ或ＤＣ 
　　三若病在試騐圈之内部可換以新者修理之手續 
　　灼熱圈係一鐵棒上繞數百匝之棉蓋銅絲在初線之頂系數千匝之銅線凝電器常在線圈之中線圈及凝電氣之四週　塗以蠟第一可以防潮濕之浸入第二可以預防碰線之虞然線圈内部有損則修理困難非將各部拆下重造不可 
　　因蓄電池無高大電壓故火星不能躍過火星塞子之空間若此由低電壓由感應作用而變作高電壓則火星之躍過是輕而易舉矣 
　　試騐無火星之病源可先將保險器（ＣircuitＢrenker）關上然後將灼熱開關器旋上於是變成碰綫之狀態苟無火光發生則其病在外部之鬆綫或斷綫無疑 
　　低壓綫圈可用燈一盞接於一百十華爾脫之電原上更將灼熱關去苟燈燃明則知綫圈與阻力之大小相稱無疑 
　　設於上之諸法均校正無誤開關器蓄電池與斷流器均無弊病可換以新綫圈惟容量須與舊者相同 
[汽車壽齡談（上）嵩生]  
　　我人生未購汽車以前往往欲知汽車之壽齡若干而後合算之以預計每年汽車上耗費此乃一般經濟汽車主所必須顧及者也惟汽車一項價値高低不同壽齡亦異且又憑乎用者之謹愼而斷 
　　二十年前某君購一黑勃汽車（Flumber）座位有四是車曾行五萬四千英里並未有困難發生故近來此種汽車之聲譽與日俱增不知者每以該車能久用不壞是亦不可憑依也蓋某君在此數年中對於該車之各部運行法無不悉心研究而使其得當否則亦無若是之結果也 
　　近年以來車主專尙外表之時式而於機器内部反不十分講求故汽車之壽齡爲時較短即以目前極佳之汽車與舊式之車機相較其用時舊者常多於新者惟以其式樣不趨時而價値驟低因之每年之折舊費又必須增加試觀現時之半新舊車（SecondhandCar）售價極廉考其故則因汽車製造家逐步求新以迎合購車者之心理如一九二四年式爲今年所趨時者然一九二五年式出售後而一九二四年之式樣車價又低雖其内部之機器價値如舊　勿論也此守廠家好爲標榜爲一時求售計耳 
[汽車與工商（七）江超西著]  
　　以上二種統計制度係採自美國但較吾國社會種種情形皆有特别出入之處若絶對崇拜西法以爲萬能無往而不利則法地不同格格不相宜未有不失敗此年來留學界新創各事業致敗由來之一也統計之道亦然記者深知死守舊法以統計行事各項固不足獲得精確之結果又感盲從西法以登載營業各項亦必生打破習慣之困難是以除述引西法二種外茲特將本國官商辦汽車機關成績最佳者之統計行車各項之制度各述一種以便國内辦理汽車會計諸君子之採取中西各制度之强點而棄其劣點作者不禁引領望之茲先將吾國第一長途汽車路統計法述如下 
　　第一項總務費凡係汽車處全部營業費用不屬於後列各項專則者均列入此項照下列管理特别兩類各目分配之 
　　第一類管理 
　　第一目總管理部分凡關於處辦長公室支付各欵無論按照通常規則或處長令行支付均列入此目并照下列各節分配之 
　　第一節薪俸凡處長副處長及總務股各員司差役之薪工均列入此節 
　　第二節公費凡處長副處長及總務股員司差役并諮議顧問及其他聘用員之房金旅費及其他各種公費均列入此節 
　　第三節辦公室費用凡處長副處長及總務股各辦公室之雜費如電燈·電話·火爐·茶水·書籍·地圖·郵電·報紙·打字機·紙張·文具·以及其他相類費用均列入此節 
　　第四節傢具凡處長副處長及總務股各辦公室或其他直𨽻於處長之人員� 
所有購換或修理傢具之費均列入此節 
　　第二目機料部分凡機料股一切管理費用均列入此目照下列各節分配之　　第一節薪俸凡機料股員司差役之薪工均列入此節 
　　第二節公費凡機料股員司差役之房金·旅費及其他各種公費均列入此節 
　　第三節辦公室費用凡機料股各項雜費與本項第一目第三節第四節相同者均列入此節 
　　第三目其他附注機料應置一切材料總帳所有各項材料之收存支用均詳細分别登記按月收支用結存各項材料之物量價値造單送總務股備查　　第一節保險費凡每年所交各項之保險費均列入此節（其購買材料在運送時代之保險費應加入材料原價） 
　　第二節廣告費凡廣告代辦員之費用印刷·招貼·傳單·費及報紙雜誌刋登客貨之廣告費并他種相類費用意在招致客貨或關於啓導人民使知交通便利之益者均列入此節 
　　第三節材料損失凡機料股存儲材料之折舊·變賣·及朽廢·或遺失及運輸時之損失均列入此節 
　　第四節材料運費凡購置材料由本處騐收後再自行轉運之運費及裝卸棧租等費均列入此節 
　　第五節看守費凡雇用之看守材料人工資服裝費均列入此節 
　　第六節稅捐凡營業項下支付之關稅以及各種稅金均列入此節 
　　第七節雜項凡關於不屬上列名目者管理部分之一切費用均列入此節 
　　第二類特别 
　　第四目醫藥及衛生凡醫務及衛生事務無論爲本處組織者與向醫士醫院訂立合同或捐助經費在沿本處汽車路綫各地辦理者其一切費用均列入此目并照下列各節分配之 
　　第一節薪俸及公費所有關於醫務及衛生一切費用與第一目第一二三節相同者均列入此節 
　　第二節藥品及醫院所有本處各部分之員役在醫院内或醫院外所需用之藥品費及捐助或支給醫院病人之欵以及器具購置費并醫室一切經費及傢具均列入此節 
　　第三節衛生凡爲預防疾病及處理傳染病者一切費用均列入此節 
　　第五目法律事務凡本處常用法律人員及其書記生侍從人等之薪俸公費辦公室費用法律書籍訴狀表册憑證報告書等費事務費公推評斷人能决爭端之酬費律師出庭費及其他相類各費均列入此節 
　　第六目警務凡維持秩序保護產業防備盜竊等事之費用均列入此目并照下列各節分配之 
　　第一節薪餉凡警察官長兵士之薪餉均列入此節 
　第二節公費凡警察官兵長警之房金旅費及其他公費特别犒金等均列入此節 
　　第三節服裝及設備品凡警察服裝槍械等之製辦費及維持費均列入此節 
　　第四節雜項凡關於警務之費用不屬於以上三節者均列入此節 
　　第七目租金凡因汽車業務所用之房屋地畝屬於本處各部分者除員司住房外其租金列入此目 
　　第八目賠償凡因罹險受傷或損失行李貨物之賠償費均列入此目并照下列各節分配之 
　　第一節撫恤費凡本處員役及乘客因罹險受傷或殞命或因罹險致成殘廢由本處負責者其所給撫恤金均列入此節 
　　第二節損失凡代人輸送貨物行李而有損失情事由本處負者所給賠償費均列入此節 
　　第三節其他賠償除代人輸送擔負責任之貨物行李外如他種財物被汽車撞傷或沿路撞斃牲畜及因汽車營業而致相類傷損情事所結之賠償費均列入此節 
討論 
[武裝汽車之新成績雷生]  
　　汽車一項今已公認爲陸地交通唯一之利器故長途汽車公司陸續成立其規定之路線據全國道路協會之調查已達十數萬里駕夫全國通行之鐵路線殆逾二十倍後來居上實可驚人惟汽車種類繁多其最適於交通之用者當然以載貨汽車及座位寬廣之載客汽車爲最宜以各路線之建築目的皆以營業性質爲多自黨注重商貨與行旅方可望營業之發達與軍用路之注意於軍事行動者不同然今日萑苻遍地欲期商旅之安全必先以武裝汽車爲導線刻聞山東兗州鎭守使利用武裝汽車爲剿匪之具成績大著記者請詳述其理由以與經營路政者一商榷焉 
　　㈠汽車之速率足以制匪汽車之利在馳驟平原其速率之進行亦遠在鐵路火車之上臨案事起轟動中外以鐵路旣有軌道且有車頭及貨車客車之聯絡進行笨重而非軌不行狡捷之土匪號召黨羽隨在皆足以制其死命刦貨挪票人莫敢當及官軍至而彼已遠遁該匪挾有華票官軍尙無大顧忌一有外票更莫可如何今兗州鎭守使於曹州至濟南一帶布置武裝汽車剿匪則匪踪飄忽而汽車之速率可以長駕遠馭追奔逐北不若鐵路火車之笨重但有平原皆堪馳騁更非火車之非軌不行者可比平時可搜查匪蹝自由行動戰時則長駕遠馭便無可逃遁誠唯一之戰利品昔太平軍往來長江上下游官軍東擊則西走西擊則東走曾文正製定長龍快蟹之水師船而亂事乃定捻匪來往輕便官軍疲於奔命得李文忠　四面包圍之策陷之於登萊海濱而後肅清今曹濟之間土匪强悍去來之飄忽無定與曾李二公所遇之事正相類若多置武裝汽車則匪黨不敢輕於嘗試而我有　圖肅清之機會且武裝汽車以鐵板爲外蔽每遇交鋒匪黨縱加射擊而我仍有掩護之餘地一旦子彈告罄我不難衝鋒陷陣施以猛烈之追擊此足以制匪之死命者一也 
　　（一）汽車之功用足以護路護路一案經交通部請特派督辦商同軍閥派兵保護旣略有頭緒然撥定之兵不過一師數旅津浦京漢等之路綫綿長此有數之兵安能防無限之匪有武裝汽車沿途防護則東西梭巡一兵可以當數兵之用此處有警則彼處可易於接應常山之蛇擊尾則首應擊首則尾應擊中則首尾皆應武裝汽車之功用其事頗相類願當局稍注意焉顧護路之兵雖專爲各鐵路之交通而設而長途汽車各公司亦當有同一之預　何則凡事須防於未然今汽車路綫中雖無如臨城之大刦案而庫倫汽車之外商損失案曾經公使照會外部足見殺人越貨不但鐵道爲然即汽車經行之地亦絶不可不思患預防若刦案迭出非但大腹賈不肯出而運貨即行旅之人輕車减從亦孰肯犧牲生命以與土匪嘗試故各汽車公司駛行長途經過人烟稀少之地嚴防暴客以求商旅之安全亦當有武裝汽車之設置蓋民國以來兵匪混淆遍地皆兵亦遍地皆匪不如是不足以寒匪膽也况上海爲通商大埠軍警密布之所盜匪之橫行者尙敢於人烟叢集處所利用汽車以施刦掠彼有利用汽車之方術而我反無武裝汽車以爲抵禦之方則彼能來而我不能往不將爲匪所竊笑乎此武裝汽車實爲今日護路之利器不可不充分預備者二也 
　　具此二項理由足徵武裝汽車之功用且兗州鎭守使在曹濟間已特奏殊功海州鎭守使亦曾於蘇魯交界之地藉汽車以勦匪事有特徵本非鑿空武裝汽車其今日土匪之勁敵歟願軍事家實業家少留意庶熙來攘　者不致歎行路難也 
紀事 
[本週汽車肇禍八次]  
　　本週間汽車肇禍計八次死者二碾斷腿骨者三人茲將情形彙誌如下 
　　日期　地點　汽車號數　受傷者　傷勢　末後情形十二日中虹橋三六五五蔣阿三兪阿金蔣身死兪傷足兪送同仁醫蔣公堂判卹十三日愛多亞路包義　碾斷右腿骨送仁濟醫治十三日河南路方仁富碾斷右小腿骨送仁濟醫治十三日南京路一四九一寗波人方某碾斷右足骨送仁濟醫治 
十四日百老滙路一四六九某姓老者傷重斃命因無屍屬由堂棺殮十五日福州路兪靜齋跌傷頭部車送仁濟醫治十五日中虹橋堍九三七王興堂撞傷頭足送同仁醫治十六日歐嘉路五零六八男孩王心海頭部受傷由捕押送同仁醫治 
[築路理家參觀滬太路]  
　　昨日下午三時中華全國道路建設協會介紹德士古油行經理弗綸君·及新目美國來華之築路專家ＧＡＲepko陸普河君·偕同華人黃君澄江到滬太古公司參觀由車務科吳君招待陪往全路視察一週陸君盛贊該路平坦堅結爲全國各長途汽車之冠擬以最新式之築路法爲該公司試築一段約一英里長造價約銀三千元略面灌澆柏油天雨時不致積水可免濘爛之虞且在二年之内可無庸修理吳君約伊先將圖樣繪示容在董事會中提出研究再行定奪云 
　　該公司添購之新車十輛車身均已製就約年内可一律出廠行駛 
　　滬太公司司機人陳某日前由羅店站放車至滬途中失落郵件一包内有羅支店 
　 
 
 

Page 23

 
 
第一萬八千二百八十四號;中華民國十三年 西曆一千九百二十四年一月十九號
星期六 * *局解往上流總局公欵洋二百元後由郵務管理局向該公司要求賠償該公司以運帶郵件全盡義務旣須賠償則公司内亦須要求繳納運費昨由車務科吳君偕同顧問江超西君往郵務局與副郵務長郭子熊君接洽郭君允爲嗣後雙方訂立合同酬以相當運費云 
[市民致函電車公司]  
　　本埠市民翁國勳昨爲改良電車事宜致上海電車公司函云上海電車公司總經理鑒敬啓者勳爲貴公司電車加資曾請加車以免擁擠一函諒早達記室茲以目擊現狀不無有感用再分述如下幸採擇之㈠每站所有車資價目及路由自因加資未决抹去後未見重貼本地熟客當可無慮而初至上海未諳路徑者未免吃虧應請早日標明以便乘客易於記憶㈡日來乘客更勝於前見之殊堪駭異良以舊曆年杪除工人年鄉親購貨商人結算者特多車上所貼「不准站立月臺踏板」之字樣功效已失且三路車每有扒手竊物等事此皆擁擠之爲患苟能一一均裝鐵栅規定坐位酌加車輛則便於乘客甚多㈢對於賣票人揩油一節仍所不免此非惟公司受無形損失即乘客道德亦因之誘落曾見賣票人如有揩油機會即囑乘客暫握車資候至過站然後打票乘客貪小者亦乘機少付車資而每於乘客擁擠之間已到目的地不及付資而下車者亦數見不鮮此皆擁擠之爲損失苟增加賣票人月薪嚴訂揩油罰規得由證人報告處罰如乘客故意越站者須照火車章程以盡頭加票如是則無形損失可免（下略）云云 
[上南之新交通局長　屏]  
　　上南交通局局長朱子灝氏不幸於上月間遽歸道山遺缺業於十六日由上南區紳士在周浦善堂公舉新塲胡簋銘氏繼任胡君爲中華火柴公司安定染織廠及新塲電燈公司總理新塲商會會長南沙儲蓄會協理道德經濟素爲浦東人士所欽仰此次出膺重任預料縣道南綫開工爲期諒不遠也 
　　上南汽車公司自入冬以來營業異常發達每日收入輒在二三百元惟該路以鋪設鋼軌在即不欲現時再添車輛致日來乘客擁擠不堪應付頗感困難不得已乃向怡昌洋行新購噸半福特卡一輛亟在本廠趕裝車身不日即可製就俾乘客不致耗時久待也 
[汽車友誼會要訊]  
　　卡　路汽車友誼儲蓄會今已聘定佑尼干大律師爲常年法律顧問並聞該會會務日見發達尙須擴充會所聞於下星期即有報告書刋行云 
[殼牌滑機汽油運到]  
　　亞細亞火油公司之殼牌出品行銷市上歷有年所馳名已久茲悉該公司更有一種殼牌汽車滑機油運到此項汽車滑機油目下各大汽車行均有出售此油前在中國雖未售過惟在英美兩國行銷已久信用素著並經各汽車家所公認爲汽車滑機油中最完善之品此油計分薄· 
中厚·厚·加厚·齒輪·數種灌裝一加侖及五加侖黃聽出售云 
[愛思車之新成績（文俊）]  
　　歷來機器脚踏車除專爲賽跑用之特别式外其在各國廠中所造之普通式中以美國愛思廠所造四汽缸式爲最速其速率每小時約一百英哩適爲滬寗特别快車之三倍較汽車快二倍有奇而在一九二三年十一月十三日美國非勒達而菲亞地方試車所得之結果竟能超過前此各種成績足證機器脚踏車進步之猛烈是日賽員之優勝者爲華爾服頓機脚車之最優勝者爲一九二四年最新式愛思車Ace4Model共試三次其每小時之速率皆爲一百念九·六一里且行時無聲實現代最佳之機脚車成績也聞中國經理該車者爲上海南京路同昌車行云 
[駐外公使代查路政]  
　　中華全國道路建設協會前以日本災後經執行董事會議决藉會長王儒堂赴日調查之便特請其搜羅日本復興都市之計劃圖書等寄回以便登載月刋昨該會接到王君覆函略謂『留東日期甚短且接信在返都之後無以應命爲歉顧此事關係本會調查事業甚大已轉函奉托駐日公使汪袤甫先生代爲搜求源源寄會云云又該會接到駐比利時公使館來函略云『前准貴會函稱公推調查部主任張君孝若調查各國築路養路運輸與市政各事宜請將關於各該項圖書文件先行檢齊俟張君抵比詳爲報告以便轉達等語當以交通部所派留比學生王紹輝研究道路工程頗有心得托將比國道路之建築及管理調查報告旋據該生將前項各節呈報告書交由張君轉達相應函告云云 
[澄錫馬路之滬聞]  
　　將在上海設事務所 
　　前年江陰無錫二縣士紳因鑒於澄錫馬路有建築之必要因聯合旅滬人士在滬租織籌備處推定籌備員十六人進行招股後因他種關係遂告停頓現在建築之呼聲又起已由省委鄭立三（江陰華藝珊（無錫）二君爲籌備主任上海方面亦將設立事務所以便進行現在則擬就二縣之縣道局内暫設籌備處擬先從測量入手請胡雨人君擔任測勘事宜一俟路線勘定即將進行招股至是否官辦或商辦尙未大定云 
[滬杭間增闢新道路]  
　　浙江道路會已着手籌備 
　　滬寗滬杭兩大鐵路間增築行駛汽車路之議喧傳已久迄未有成頃據本埠道路協會消息杭州道路會各董事對於滬杭築路一舉認爲非常重要曾經多項討論所有計畫亦經决定刻已設處籌備茲錄其呈浙長道局文如下「上略」浙蘇鄰比照此次改定之路線由省垣清泰門起沿海塘經海寗海鹽乍浦平湖而至蘇省之松江縣境全路線三百餘里實爲兩省往來最短之孔道所經縣道人物殷富决擬由敝會投資提前承築綜其利益約有　端蓋中華全國道路建設協會蹤行於萬國道路會之後而浙江分會繼起獨早江浙文明之地中外人接觸最頻國家觀念亦因之最切欲示成績於外人宜便交通於内地此浙蘇線亟宜由會提出修築之理由一也蘇有天堂之號浙馳佛國之名鷲領虎邱聞名嚮往而春秋佳日蘇人之觀潮禮佛覽湖山之勝者摩肩擊轂徒以火車繞道時間經費之消耗行旅獨多缺憾今若貫通腹地涉兩省若庭户天堂佛國惟意所適非僅兩省之文明賴以交換而於不知不覺之中商務之增進不知凡幾此浙蘇線亟宜由會提前修築之理由一也夫兩省富庶之區其交通價需之急旣如前述而築路經費則比較最省蓋沿線利用土塘原有土方均甚堅固寬度亦復合用無山嶺之障礙無大河之阻隔土地無徴收之費橋梁少建築之煩分爲六段工區兩載即可觀成集欵興築初非難事嗣經迭開董事會該决在會内附設承築浙穌線汽車路籌備處並由會選舉董事十人幹事五人爲籌備員並互推顧董事乃斌張董事鼎銘徐董事鼎年爲主任主持一切籌備進行除俟籌備就緒再行檢同及詳細圖表呈核奪杭外理合援照 
 
 
 

Page 24

 
 
第一萬八千二百八十四號;中華民國十三年 西曆一千九百二十四年一月十九號
星期六 * *　　商人承築省省道條例先行備文並附全線測勘地形圖一份呈請察核准予轉呈備案實爲公便此訊到滬後中外人士頗爲重視尤以經營汽車業之外商欣忭　比各電本廠報告於此可見該路之價値云 
[江北汽車公司肇禍安全]  
　　本月九日上午十一點鐘時該公司第三次由揚往圩之一號轎車因速度開足行經耿官營地方忽然輪陷車翻致傷乘客二人車身損壞及該公司聞訊立開專車將受傷乘客接回揚州送至浸會醫院醫治據西醫云傷勢輕微兩禮拜内即可痊復惟該公司以司機人李世奇駕駛不愼發生危險於公司營業旅客安全兩有妨碍比即押送江都縣署請爲從嚴究辦以儆其餘至如何判罰容俟探誌 
[浙省最近之道路消息]  
　　降匪築路諸曁公民代表駱瀛許國楨等以該處降匪若不爲之設法謀生終非善後之策擬以匪工築路備文呈請督省兩長昨由兩長會令省道局云據諸曁公民代表駱瀛許國楨呈稱竊查諸新嵊三縣同爲瘠區近年土匪猖獗又爲同一剿匪區域目下降匪除新嵊不計外即諸曁一縣約已達二百餘人因此類降匪雖經繳械投誠然衣食無資事蓄俱窮官廳不設法安置則或飢寒所迫仍不免挺而走險終爲地方之累加以去年水災奇重地方紳商又無大宗經費可籌以資安挿軍警多事監察人民望而生畏嵊新貧民降匪有省道以資工作可免凍餒而諸曁降匪獨令向隅豈我督辦省長除暴安良一視同仁之至意爲此呈請俯念諸曁情形與新嵊約略相同令行省道局准招諸曁貧民降匪與新嵊貧民降匪一同工作以安反側而靖地方全邑人民生死以之矣等情除批示外合行令仰該局長查核具復以憑辦理云 
　　餘臨公司發結地價餘臨汽車公司十日在餘杭白馬衖本公司發給地價計八十二户洋二千二百十四元零云 
　　瓶湖綫之進行瓶窰橫湖兩地人士發起承築瓶湖支綫後並公推駱恒君爲主任王承棟爲副主任組織瓶湖縣道汽車事務所籌備進行茲悉該所現因周家坂至唐埠嶺一段依照原定路綫測竣先行開工建築已於本月十三日循例破土其沿路需購地畝即經訂定標椿實行收用照杭餘省道地價表評定價格造具花户地名及收用畝分清册呈縣公布當由金知事派科長及征收主任會同購地幹事張馨叔翁秀丞二君於五日在唐埠嶺監工處核發計一百二十九户共價洋一千一百三十五元五角四分四厘如數發給當於七日全段開工并聞擬定夏曆甲子正月秒試車約三四月間可望全路通車云（擷梅） 
　　浙閩綫兵工成績浙閩綫計分十二大段除第三（自嵊縣至新昌）四（自新昌至天台）十（自永嘉至瑞安）三段業經省道局劃歸災民修築外其餘均係由兵工包攬除第一二兩段自蕭山縣西興鎭錢塘江邊起經過鐵林關新橋岳廟橋蕭山縣城西門東門𢌞瀾橋上岩橋東河浦� 
吳家港新橋錢清鎭鐵線橋柯橋鎭梅墅尊義橋至紹興城止共計里數九十有五業經修築有二分之一外其第五六七三段自天臺縣城太西門起經過義渡橋灘嶺村杜潭嶺百步渡口仙人村石佛寺新路廊臨海縣西門東門汎橋市竹嶺山界牌嶺車口村嶼下街浮橋至黃岩縣城止共計里數一百五十二里聞已築成至三分之一即五十里之長云（天壤王郎） 
雜錄 
[記電車出軌因感　雨]  
　　記者於本星期一下午三時乘東新橋至麥根路之三號電車駛至新閘路江寗公所對門車身忽然出軌撞入一押當店内將石庫牆衝倒一洞路旁幸有電杆擋住否則將撞入隔壁之呢帽店内該處人多必肇禍矣當時乘客咸受猛烈震驚記者適立於月台上幸兩手固執銅杆未遭顚下事後調查知并未傷人羣始神定下車各散以讓該車修理記者目擊此事後乃得兩大敎訓如下 
　　㈠電車月台上面萬不能站立電車章程固有禁止乘客站立月台之例然乘客以車内人多咸喜立於月台殊不知立月台之危險甚大如遇電車出軌首當危險之衝者厥爲立月台上之人因其易於顚墜及撞碰也惟滬上電車幾於無輛不擁擠車内乘客旣無容足之地則不得不立於外故欲除立月台之弊則舍電車公司中加增車輛無法也 
　　㈡在電車内不宜倚靠窗門或將面部靠近玻璃因車身苟有驟震猝不及防身體易遭擊撞危險實甚故在電車内無論坐立均不宜偏倚此亦爲防患未然之道也 
[道路會徵求會簡章]  
　　（六）徵求員有能於閉幕之前一日總計交案一千分以上者除照前項酬贈外並由本會特置方大玉照陳列會所一面呈請備案以資表揚（七）徵求員有能於徵求期内徵得一萬分以上與特捐地基房屋及建築全部或一部特别之巨欵合價萬元以上者除照前項酬贈外並由本會呈請内務部特别褒揚（八）徵求員有能於徵求期内徵得十萬分以上者除照前項酬贈外並請大總統特别褒獎（九）閉幕總結各員所得分數與會員人數依次列表登報以分數最多人數最多者各一人除照本條應得之酬贈外加給特别贈品（十）得分數最多與得會員人數最多之一隊例將出力人員合攝一影印諸月刋並配鏡架懸掛會中永留紀念 
　　第十五條各會員之酬贈如左（一）捐助會費一元以上者贈閱月刋一册（二）捐助會費五元以上者贈閱月刋半年（三）捐助會費十元以上者除贈閱月刋全年外並將大名捐數登諸月刋以資紀念（四）捐助會費二十元以上者除照前項酬贈外並將大名玉照印列月刋以資紀念（五）捐助會費五十元以上者除照前項酬贈外並贈銀質章一枚以資紀念（六）捐助會費百元以上者均爲本會永久會員除前項酬贈外並將照片履歷登載月刋一面放大照像陳列會所一面呈部備案以資表揚（八）捐助會費萬元以上者除照前項酬贈外並呈政府特别褒揚（九）特助地基房屋或捐資建築本會之事務所與道路展覽之陳列室及治路養路之圖書館又捐助道路月刋社内應用之機械器具等均由本會依照時價合成元數呈請政府分别褒揚並將捐者之姓名名其建築物 
　　第十六條前條各項除優加酬贈外會員應享會章之一切權利但除永久會員得永享各項利益外凡遇滿足十二個月之會員非續繳會費者不能續享之 
　　第十七條本簡章祇通用於本届之短期徵求平時徵求仍照上年所訂實行之 
　　第十八條本簡章自執行董事會通過後即籌備施行之 
　　第十九條本簡章如有未盡事宜得由執行董事三人以上提議修改之 
一瀛聞 
[美國實業界與汽車業]  
　　汽車事業爲各種實業之所倚賴者也而一般人咸不能明其理之所在茲特就美國統計所調查各種實業之生產品其供獻於汽車事業者分述於後 
　　橡皮美國橡皮製造工廠每年出產額百分之六十六爲供給製造汽車輪及鞘之用計一九二二年所出產之未成熟橡皮共五萬二千五百萬鎊前年出產祇三萬七千五百鎊按一九二二比一九二一年之產額所以能增加幾倍之多者實汽車事業對於橡皮之需要有以致之也 
　　棉花内地出產之棉花年約七萬五千包另由埃及輸入十六萬包綜計一九二二年美國棉花用於汽車之胎輪者有一萬七千八百零四萬鎊 
　　鋼鐵一九二二年汽車界需要鋼鐵約二百三十七萬五千噸幾占總產額百分之六至用於汽車上之各種輔助品及零件者約一百萬噸 
　　鋁據調查一九二二及一九二三年汽車界需要鋁最多在一九二一年汽車界消費鋁約占全國產額百分二十二計四千三百萬鎊本年鋁之用於機器脚踏車者已達七千三百萬之多一年之間增加额如此誠駭人聽聞矣 
　　銅一九二二年汽車界用銅較少約一百萬鎊約占全產額十分之一至鉛錫用之更少 
　　皮革一九二二年汽車事業需要皮革頗多全產額爲八千三百四十一萬五千方尺精製皮革其用於汽車方面者達四千三百二十六萬方尺幾超過全數百分之四十五至普通之皮及假皮需要一萬二千萬方尺 
　　玻璃上年玻璃之總產額爲七千五百萬方尺汽車方面爲製造玻窗用者超過百分之三十六 
　　土布汽車之價値愈廉而需要汽車者必多故汽車公司對於製造汽車原料之需要亦驟增一九二二年土布之用於汽車方面者約有一千○四百方碼幾超過一九二一年之金產額二倍有奇至於蓋頂及窗幔之原料布亦用去二千二百萬方碼頭髮及椅墊計用去三千五百萬鎊油漆及塗料油漆及塗料對於汽車亦爲大宗之供給一九二二年計用去七百五十萬加倫 
　　木料木料之用於汽車方面者亦已達於一可驚之點一九二二年估計用去三萬六千八百○七萬五千木尺比一九二一年用去三萬一千餘萬木尺 
　　搿斯令一九二二年美國汽車公司消費搿斯令計五百十二萬八千二百五十萬四千一百七十七加倫並煤二百六十九萬五千噸而一九二二所產出之汽車約二百六十五萬九千餘輛故每輛汽車約消費煤一噸云 
[美汽車家漫遊記窺豹]  
　　CaptVictorBeveridgo原著 
　　一日余偕友乘泊卡八汽缸新車周遊瀏覽車行穩快景物飛逝安坐車上殊覺怡然余不禁猝然問曰泊卡之所以爲泊卡者曷爲其然耶友不吾答余審視之則吾友正注視快慢機不稍瞬方疾駛過嶺也嶺極峻削旁視爲之心悸俄頃車已下峻嶺復馳騁於平地矣速率驚人有如是者余友因訽何以同爲汽車而有彼此優劣之分余曰此中理義對於普通人士固不得詳細明瞭試察車之各部莫不大同小異其結構亦復相等恰如時表名貴者非數百金不辦而僅費一元餘之鷹格索表其結構亦類似紀錄時間亦無大異然貨之優者引用經年又復不失分毫賤價者非時刻爲之較凖終致悞事此貨品高下之所由判别也於汽車亦然 
 
 
