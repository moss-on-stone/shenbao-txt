# 1892 - 213 - 4906930

 

Page 1

 
 
[第三次印怏心編告成] [  申報館主人啓]  
　　快心編一書藎天花才子所撰章回小說也雖同一叙才子佳人之遭際而和平雅正絶無淫褻之詞中間雜以記騙子記匪人記棍徒記方士以及老僕之忠肝義膽惡奴之巧語花言無不如顧長康頰上添毫神情栩栩欲活以故緣窻麗質青瑣才人酒尾燈脣一編閒展頗足鉤綺思遣睡魔實近時說部中妙品也前經二次排印購者趾錯於庭寒暑未更篋笥己罄兹者重加讎校付諸手民刻己告成照常出售計每部十本碼洋五角諸君子有說部之癖者請臨本埠申報館帳房申昌書室及各埠申昌或經理申報人處購閱可也 
[重印經籍籑詁出售] [  點石齋啓]  
　　是書爲儀徵阮文達公所輯公當視學浙江時以經術倡迪士子思治經必先通詁訓庶免鑿空逃虚之病爰集經生若干人分籍籑訓依韻歸字而公復以精心卓識總其大成可謂經學之統宗詁訓之淵藪矣本齋前用横行三層式綿成五本頗蒙士林稱賞迄今銷售久罄而賜顧者尚源源而來因仍遵前式用潔白聯史紙重印成書較之初印尤爲精美臨文繙閱一目了然現己告成卽日由本分局及申昌發兌每部碼洋二元五角躉購另議此佈 
[論宜興製造以廣貿易]  
　　中國地大物博所應有者無不有供給己用之外尚可轉輸於逺方特近日中國貨物流通但可行之於内地而不能徧及乎外邦則以製造之法未得其宜也欲精製造必先自上開其端教導而磨礪之而後下之鼓舞奮勉者自神國家於工農兵商當各有藝塾經費由地方官公捐有不能爲士願爲工者入工藝塾塾中規模可稍異於士之藝館無實學一途專宗藝學以專心致志於製造爲重立一定課程嚴考校以定賞罰凡有關於工藝之書册圖籍儀器等件以及機器格致各新報無不廣爲羅致俾得研求披鑒能出新奇之物有益於日用與行軍者準其居奇數年或十餘年他人不得爲𧸛鼎爭售如國家欲行其法須優賞以銀以爲工勸其有不在塾中者無論何人習一藝制一器有益於國家富强之政者許詣工部自呈召試而實者不次擢用不實者不罪如是則人之聰明材力各有所用不用於士可用於工而製造之物自無不精絲茶爲出口大宗磁器爲著名要物西人至名之爲華器以其得自中華也然則貴重可知矣今可揣西人之所尚將絲織成文綺美綢色式同於外洋所製而又勝之以投其所好不必由華商運往外洋自有西商販運而外洋之綢匹不來矣夫西商以華絲運出華口入其本國織成綢匹又出其本口入我華口關稅重疉工價又重尚能貿利則華工以自有之絲織縀匹關稅旣少工價又廉貨值必較賤西人在中國者固樂就近取用卽運往外洋較之洋綢工價較貶且更堅緻西人在本國者無不樂用不然吾恐華人好用洋綢减用華綢洋人旣奪我布匹之利又將奪我綢匹之利矣洋布亦貴自織自消毋使英美二國之布奪我利日本之布奪我利則布匹之利不流於外洋矣茶數出口大不如前亟宜加意焙製而嚴絶攙僞之弊當使俄國所運之茶磚英美二國所用之緑茶紅茶各種色香味三者俱足而日本印度之茶不能出其右則口之於味有同嗜焉誰不樂購中茶而中國之產茶業茶販茶者自無不同獲厚利矣絲之製練當自講求白凈柔韌當較他國產者美逾數倍而更求新法用機器以繅絲質匀而工省其價自廉而絲業自然起色矣如是則絲茶棧安有倒閉之虞哉磁器由日本來者不少華人反有用日磁者見異思遷人情不免日磁之料雖遜於我而外觀之美幾能勝我是當描畫精細工料堅實使日本不能奪我自有之乎并奪我應得於西人之利推之各色紙料圖繪儀器燈盞各鐵器等一名一物凡有益於日用者無不繩度曲中動合自然大而鐵甲兵輪水雷漁艇聯珠槍礟棉花火藥銅彈等凡有益於軍需者皆能自造較之歳以數百萬銀錢託外洋定造者其得失損益爲何如且一旦與某國失和他國卽守局外之利所購船艦器械概不得駕運而來法之己事其明徵也如能自造然後白工有業者多生之者衆利權可以節節收回而富强可望西國中英人心計最工利不外溢我國雖己設船政局機器局軍火局船艦槍礟可自製造而凡其中所需精微細緻各物無不取之外洋他如檣舵帆纜鍋爐汽機輪葉船皮年中時須修理者亦無不自外洋購至有自製之名而無自製之實其利仍流於外耳爲可歎也嘗按美國出產多於英國而英國製造易於美國英以美產加以運費製成物件價反賤於美之所自造同一物同一價英可獲利而美則失利未嘗不歎英之工價廉而機器多也中國工價更廉於英倘能皆用機器安見所製之物不足與英競勝哉製造之外兼講牧務中國牛隻不少耕牛不必計其餘所牧之牛取其牛乳牛油亦足以供用美國牛乳一項販運出口每年己約洋銀五百兆圓英牛極大者日出八百四十兩華牛則出乳逺不能及若以美牛雜於華牛變大其形體亦如　國善爲牧之安見牛乳之利獨讓美國乎牛油足用以外更可仿西法製餅販行於逺蒙古出馬極多印度所需戰馬皆購自新金山若牧蒙古馬以西法運至印度亦獲利之一途口外以牧羊爲利千百成羣毺毯呢氈羽毛嗶嘰等皆用羊毛相其時而養之得其時而翦之安知不足以供用乎西人於我所產絲茶尚且購求養法種法繅法焙法以奪我之利何我國於固有之利置之不問哉日本事事效法西人衣履食用皆取之於西國我人笑其利流於外不知其於西國各物亦復倣其法而製之以販於其國中如魚鹿烟酒無不絶似西國之所爲何我國並不一加考索也尚得謂之有心時事者哉宜其財之日絀也嗚呼欲推廣貿易利源製造之法可不亟講哉 
[玉蝀晴雲]  
　　禮部爲曉諭事照得滿漢教習現在均應考試經本部於閏六月初二日奏請在貢院内歸併一塲合考奉旨依議欽此爲此曉諭各省進士舉人及恩拔副歳優各貢生取具同鄉京官印結赴部報名納卷以便定期考試毋得自悞○吏部示傳所有俸滿江西南安府知府周浩保舉福建候補知縣張正清等二員本部於閏六月初三日帶領引見相應示傳該二員於初二日晚在内城左近歇宿於初三日丑刻穿天青褂備帶對子荷包手巾赴西苑門外六項公所吏部公所内書到聽候排班帶領引見再傳於初一日辰刻衣冠赴部演習口奏履歴如是日不行赴部卽將引見扣除毋違○禮部示頭傳八旗官學候補教習畢煥璞限三日内親身赴部騐到並携帶筆墨以備塡寫親供當堂核對筆跡毋違○兵部爲咨行事職方司案呈本部具題議察哈爾都統惪奏請將察哈爾廂白旗護軍校察克都爾札普原品休致臚述從征直隸等處請賞全俸專因核與例合應准原品休致可否給俸請旨一本於六月廿四日奉旨察克都爾札普曾經出兵打仗殺賊捉生著以原品休致賞食全俸以養餘年餘依議欽此欽遵到部合行黏抄原奏咨行察哈爾都統查照辦理○户部江南可近准調任廣東巡撫剛中丞將江蘇省各州縣造送光緒十六 
 
 

Page 2

 
 
年分民欠錢糧徵信册到部該司印鈞循例按册稽覈相符遂具稿呈堂標押備存○左翼前鋒統領巴爲咨送事印房呈稱准兵部咨開郡王銜多羅貝勒奕絪門上司儀長現在出缺咨职各項人員揀補等因前來查左翼正白旗前鋒侍衞寳善堪以保送入揀郡王銜多羅貝勒奕絪門上儀長之缺相應將該員銜名咨送兵部查照辦理○宗人府爲咨送事所有本年中元節應道王公分詣東西陵致祭例由擬遣王公銜名送寺繕本具題相應將和碩莊親王載勛等銜名黏單咨送太常寺查照辦理○方略館二次示傳吏部送到漢謄錄李曰端陶濬宣饒宗嶽務於本月十二日親身赴館騐到毋違○宣武門内安福胡同回回營艾某之子名福兒現年十二歳於六月廿九日早飯後出門買物逾時未歸艾夫婦分途尋找毫無形影次晨復在城内外徧尋仍無端倪豈己入拐匪之手耶○吏部示傳現出有國子監學正一缺查有在部投供新海防遇缺先國子監學正學錄婁舉愷一員應行擬補相應出示傳令該員於三日内親身赴部騐到並携帶執照呈騐勿違 
[飛蝻續述]  
　　京師自六月二十八日起至初二日每届申酉時卽有飛蝻自西北向東南漫城飛過遮蔽長空前己錄報兹聞初一日六點鐘蝻又向東南一帶紛飛天安門外青草叢叢蝻突然翔集如風雨之驟下其數何可千萬計值班官兵羣相捕捉以袋盛之端門午門前亦復不少值班官兵以香油炸熟爲下酒之物此亦喜嘗異味者也 
[河决述聞]  
　　客有自京南固安旋京者言永定河自六月初十日後上游淜湃而來水勢益漲至十五日後聲逾牛吼渾流滾滾幾與堤平堤外居民竭力堵築相率於堤上結蓬暫焉棲止河汎官兵鳴鑼相警畫夜梭巡先後出險十數處俱以磚石土料奮勇搶護得保無虞惟北三工北二上汎相繼漫决成口均在二十丈左右水雖溢出而河流仍末見减至二十四日午未之間南上汎灰壩前中流水勢陡漲堆湧如山不見下注其水怀高逾灰壩丈餘俄而水勢倒激灰壩漫决口寛四五十丈駭浪驚濤由此下注其北三北二上汎口則己斷流矣京友所述如此錄之以俟續聞 
[遼陽消夏]  
　　近日營口盜風甚熾民間夜不安枕地方文武嚴飭差捕勇丁嚴密巡防畫夜不輟海關道憲善觀察嚴飭道標哨弁將屢次行搶未成之盜犯限日緝獲初二日在東營拘獲郭長林李發兩名到案道憲親自盤詰郭稱係關裏人曾在左營當勇被革逗留於此李稱係天津人實未爲盜道憲判令枷號示衆並諭哨弁務須緝捕眞犯到案初三日又在西營拘獲田姓等二人亦係天津人前曾當勇寄跡營口爲時未久假扮委員幕友向賭牌九之某甲處索詐規費兩元此後另獲小賊多名由哨弁自行刑訊得贓稍鉅者則送廳發落○前日大沽輪船由上海拖帶利濟小火輪來營聞此船係軍憲置備内河水帥之用管帶范君特請善觀察登輪試演由西至東往返一次甚爲靈捷○十一日午後四點鐘時市人哄傳有命案數起一起因小牛船上與杉板上人互相械鬥將兩人打入河中潮流迅急被淹斃後探知溺水者經别船救起未赴鮫宮深處一起在義順來碼頭因賭博起釁死者爲劉雨出兇手亦姓劉一起在東永茂碼頭係賣香瓜者與買瓜人論價不合爭罵不休賣瓜者持扁拒奮擊兩下又飛一脚去買瓜者登時隕命一日之中咫尺之遥而命案己接踵而起是何好勇鬥很者之多耶初二日東營三義廟南小伙亦出一命案邑尊尚未臨騐其詳容俟續錄○初二日起東北風颯至大有秋意高粱米焂又提漲每斗六百文因上城發水通江一帶均被淹没故耳市面衰頽民情困苦有心人殊切杞憂也 
[烟臺雜錄]  
　　東海關道盛觀察調補津海關道所遺之缺以劉觀察補授劉觀察未到任之先由李觀察署理此己列報兹聞劉觀察於上月三十日由旅順口來烟暫作勾留於本月初二日啓節赴任○初二日盛李劉三觀察與嵩武軍統領孫軍門登州鎭章軍門會勘各處形勢以便建築砲臺修紥營壘山麓間遍揷旗幟臨風招展幾如錦幛十重頗壯觀瞻也○某姓家豢猪一圈日前牝者產雛中有一豕喙短而口方略似人形惟面紋深縐毛羽茸茸不乳而斃是何祥焉請以質諸博物君子○日前天后宮戲臺後面有甲乙二人鬪毆甲竟下毒手將乙擊斃當有巡役將甲扭住甲父佯作排解故縱之去差役只得將甲父逮案押候緝拿凶手到案再行嚴辦○登州鎭章軍門嵩武軍統領孫軍門均於初八日乘輪赴津蓋因李傅相夫人仙逝躬詣戟轅虔申吊唁也○上月二十二日得雨一次尚未十分沾足三農盼望雲霓中心如壽月之初五夜甘霖大沛兩晝夜始止由此禾稼暢茂土脉融潤小民始轉憂爲喜咸以爲好雨知時秋收可望豐稔云 
[京江得雨]  
　　京口地方因天久不雨循例迎請都天神入城朝夕祈禱此爲前報所己紀嗣又按五行生尅之理將南門關閉召僧道誦經叩禱迄不一應王大令聞省垣請龍得雨乃竭誠齋戒於月朔親赴華山龍池用古窰磁瓶迎五龍入城途次失去其一黄觀察躬至南門　迓供奉京江試院後堂道憲邑尊及印委等員逐日拈香如禮直至初八九日下午時天油然作雲沛然下雨聞各鄉均得甘霖或多或少惟近城地方及城内不過略沾微潤而己 
[鐵甕江聲]  
　　天旣亢晴蝗子尤易生長其己出土者蠕蠕然動王大令恐其貽害田疇遂大張告示諭令農民及時捕捉計斤給價無如田間遺孽實繁有徒恐非人力所能盡殲惟望蒼蒼者大施甘㴻則么魔小醜不難悉數殄滅庶可慰篝車之望乎○初六七八九等日天氣酷熱異常寒暑表升至百餘度爲近年所未有深宵露坐猶覺臭汗淋漓貪凉畏燠者每在軒窓以外蜷臥通宵轉瞬金風薦爽玉露圑秋恐不免潛生疫癘也養生君尚其愼諸○城内四牌樓口泰山堂藥鋪開設有年主人蔡姓逝世後婦以青年撫數齡子藉店業以度日可免凍餒憂近有鄰女年尚幼穉孤苦無依婦憐而携歸飲食教誨視之如己生女亦習而安之該店前臨孔道後枕城河初七日午炊己熟女挈蘆根一束在水邊澣洗時正午潮盛漲女偶一失足墮入波心隨流而去岸上人見之赶爲救起則己體僵氣絶矣蔡婦深爲悼惜喚其母黨來告以故爲具棺衾以殮之若此女者眞可謂薄命矣 
[魂赴鮫宮]  
　　蘇垣訪事人云日來氣候炎蒸靜坐一室尚覺揮汗如雨於是好事者每喜向方塘曲水間解衣磅礴以泳以游初九日傍晚葑門内戴仁橋下有十餘人衝波游戲銜萍唼藻幾如卅六鴛鴦岸上觀著如堵是處左近有某姓孩年甫十一亦入人叢中注視忽一失足墮入烟波深處倒翻而下其首竟理入泥中牢不可動兩足高矗水面如竪烟囱然旁人卽爲救起則耳目口鼻皆被污泥塞滿氣息頓絶是眞不測之災也 
[輪船擱淺]  
　　西字報云招商局江通輪船向來來往漢口宜昌兩處某日行至離宜昌不逺忽擱於淺局中人以爲時值江水盛漲尚不能拽之出險恐一經水退更無活動之期遂派固陸輪無代江通來往矣 
[漢臯火警]  
　　本月初七夜兩下鐘時漢口二馬路口某西人所設小波羅館樓上忽然失愼祝融氏大張兇燄登時拉朽槯枯幸洋樓四面皆牆不致延燒隣有及文武官齊來噴救火勢漸漸告衰則廻視早己雲開日上矣按波羅館卽衆會大波羅爲官商所寓小波羅則海關上巡役輪船工人食宿之區也 
[鄂垣官報]  
　　長江漢陽船廠委員分省補用知府彭覺先禀知過知府班候補同知江彥分奉委赴興國州公幹禀辭候補典史周樹棠呈履歴候補道彭代辦牙釐局凌會辦牙局候補從九林春防代辦白沙洲竹木釐金分局俱進見赴兩院禀知進局新選判府通判張模禀見赴 
 
 

Page 3

 
 
兩院謝飭知候補縣蔡國楨奉委練鐵廠總監工程差候補巡檢王作楫奉委牙局核對差禀見知藩憲牌示蘄水縣典史員缺飭准補之張琴赴任候補通判胡子斌卽用縣劉延坦俱解三批京餉候選通判曾昭吉赴道士洑煤務俱禀辭管帶問津輪船補用都司張彪赴兩院禀辭赴荆州指分湖北試用知府黄邦俊禀辭赴荆沙電報局候補巡檢蕭國禧候補典史陳廷芳家屬俱赴兩院禀知病故虞汝霖銷假赴兩院禀謝奉保加四品銜候補從九涂經緯奉善後局委赴湘採訪硝價現禀懇改委札銷差赴兩院稟知准補應城縣高培蘭禀見謝飭知赴任湖南芷江縣便水巡檢曾時霖自馬鞍山公幹回請假三月回湘呈繳部照署孝感縣馬溪河巡檢禀辭教習知縣石壽春奉武昌府委學院武童點名差候補從九王廷銘奉委學院考試武童步靶監箭差黄壽萱奉委查中和門各赴兩院禀知謝卸署襄陽縣典史屠學仕回省赴兩院禀到候補巡檢王埭家屬赴兩院稟知病故 
[改造行轅]  
　　新授長江水師提督黄昌歧爵帥翼升僑寓秣陵歴有年所此次恭膺簡命奉電遥傳須俟廷寄來寗方可赴太守府節署履任瀛眷跋涉長途殊多周折軍門亦慣看六朝山色不欲與勝地暌違遂援昔年之例將倉巷内寓宅一所改造行轅一歳之中住太平者半住江寍者半就近會晤制軍籌商公務退休之宅易爲都督之堂誠兩得其便也現己將頭門增一爲三東西立旗桿二枝鼓吹亭巡捕房各僚屬官廳無一不備有過其地者見宋斤魯削粤鏄燕函正在紛紛從事轉瞬工程報竣可以崇體制而壯觀瞻矣 
[白門喜雨]  
　　金陵亢旱己久禾苗欲枯劉峴帥瑞方伯札委南捕廳鄧裕生别駕在茅山迎到神龍五尊茅山眞君玉璽一方於初十日己時進城午後雲隂如墨電影疾閃風伯助威雨師接踵銀濤直瀉勢類傾盆約一點餘鐘始止峴帥顧而樂之面賞信府河元帝廟老道士番佛十尊酉初復聞雨點灑窓浙瀝有聲倘再大霈甘霖三農之望庶幾大慰竊願濡筆而作喜雨記也 
[甬東祈雨]  
　　寍波久無雨澤初二日雖得雨一陣然高下田疇未能霑足日來旱乾如故溝澮皆涸早禾尚無大礙而晚禾半己枯槁鄉人紛紛赴縣呈報鄞縣楊大令關心民事特於十一日起設壇祈雨禁止屠宰以昭誠敬但未知果能上格蒼穹大霈甘霖以慰民望否也 
[東戲二志]  
　　前日適逢休沐之期澆書旣畢訪恫蔭閣主人不遇悵悵而歸猛憶日本友人大浦氏方延奇術士安達操一就和春園演鐵子媽戲乃復駈車往觀其時戲乍登塲有某某諸達官在座術者向假一鈔票裏以紙招客就火爇之旣成灰求鈔票不得則取臺上燭擊碎而鈔票乃捲在心中嘻奇己旣而花枝招展蘭屬生春有三五名校書扶婢而來術者假校書金約指置諸玻璃小杯中罥以巾摇之忽失所在急覓之則在塵埃中所棄自來火空盒内嘻幻己由是而轉盆變蛋認牌弄骰以次獻技各盡所長末則安達氏持鐵銬一巨絙一令客械其手復自頂至踵遍絏之密密層層無殊蛛網甫一貶眼而絙與銬俱脫依然拘束全無嘻妙己至於米雅諾烏都利一折尤爲艷絶塵寰其人宮樣梳妝眉彎新月衣雲錦裳外罩以白鮫綃服右持聚頭扇左執細腰鼓回旋進退合節應絃或長袖回風或弓腰貼地或現全身而燕妬或呈半面而花羞誦花橤夫人詩舞頭皆著畫羅衣唱得新翻御製詞每日内庭聞教隊樂聲飛上到龍池雖曰富貴風流未必若此之婀娜盡致洎戲畢報時鐘己逾五下時則傾盆大雨幾疑倒挽銀河門外横流深可没　客間有著屐以去者諸校書則徘徊户内翠鎖雙蛾直至雨散雲開始相約乘香輿而返 
[大令閱囚]  
　　新任上海縣黄愛棠大令定於昨日閱視獄囚此己列報昨日上午九點鐘大令由敬業書院公館命駕至縣署進頭門先詣土地祠次至常平倉兩處拈香畢然後至内外監查點計内監共有人犯十八名女犯一名每名賞給大錢一百文外　共有人犯八名每名賞錢七十文大令復至待質自新兩所檢點計待質所共有押犯三十二名自新所共有二十五名點畢大令遂回公館俄而懸牌定於本月十六日閱視城池 
[細故逞凶]  
　　寍波人某氏僑居滬上老閘北首畜有小鴨數頭前日被鄰家某嫗踏斃一頭氏大怒以爲此仇不可不報奔至嫗家將什物肆行搗毁嫗忿甚糾合娘子軍卞餘人大興問罪之師將氏扭住痛擊一塲嗣因旁人不服議論紛紛嫗等見勢不佳乘間逸去該氏心尚不甘訴知廿三保頭圖地保該保遂將嫗拘獲連氏一併送縣請訊適上海縣黄愛堂大令尚未放告斥退不准 
[命案請騐]  
　　前日薄暮時本邑鄉人宋光華偕廿一保九十一圖地保馮琴齋投上海縣控稱侄兒宋新香被徐木觀毆傷斃命求請伸寃幹差薛貴立將宋光華等傳至敬業書院公館中晚間大令升堂提訊先傳馮至案問到此何事供稱小的現在案下充當地保今日光華令小的同到案下具報命案大令又問新香因何遭徐毆斃答稱新香在五圖中浦濱邊捕魚徐父子以新香砍壞田中之花遂將新香毆斃大令問曰爾曾目覩否合稱實係目覩問傷在何處答稱傷在腦前並砍落手指一節一指尚未脫落大令又問傷有幾處答稱祗有腦前一處大令命傳光華至案問曰爾家住何處離城約有幾里爾今年幾歳光華供稱係本邑人家住閔行鎭東首離城約七八十里小的今年四十九歳向在家中耕種餬口膝下何無似續祗生三女姪兒新香早喪父母今年十九歳尚未成婚本月十一日午刻新香在五圖浦濱捕魚不料徐木觀父子三人以新杳碰壞田中所種之花不同情由肆意毆打並砍落手指新香身受重傷卽被徐抛落河中旋又撈起置在田間迨小的聞信前往察看新香氣雖未絶口己不能言俄而因傷斃命爲此來案具報叩求伸寃大令問曰爾何以知橷香遭毆答稱有比鄰王姓家小孩前來通報大令又問毆打之處與爾家相　幾許答稱約一里許問爾去看時見馮琴齋在塲否答稱小的去時在午後新香被毆時馮琴齋在閔行辦公大令復問馮曰其時爾是否在閔行辦公馮答稱是大令曰旣在閔行辦公何以見徐毆打馮語塞大令喝令答責二百二十板向宋光華一再駁詰宋執定前詞大令謂馮曰本縣明日下鄉檢騐如新香果有傷痕當著爾交出目覩之人如果無傷將爾帶回加等治罪諭畢著該差先行帶往屍塲伺候昨晨該處五圖地保預備屍塲鐘鳴十一下大令帶同仵作書差人等命駕出城至大碼頭登舟前往相騐至相騐情形容俟續錄 
[縱犯衙校]  
　　張錦山蔣福生陳阿金孔照太等私下將匪黨王聾子得錢買放其詳己列前報昨日法捕房又將張等解案葛同轉問曰王聾子范聾子沈老五等前由滬上釋去卽回泰興原籍繼聞滬上亦有訪案伊等卽分投逃匿現接靖江縣來文己將王聾子拿獲訊究之餘據供在滬時確曾遇見張金山蔣福生孔照太等將伊買放推尚有羽黨不知去向陳阿金答稱請將小的交保限半個月將羽黨人查交同轉謂爾等若能將羽黨拿獲不但可以將功贖罪且當從優賞賚著准交的實保人赶緊尋緝限半月禀覆蔣張孔三人買放情眞各責二百板枷號一個月示衆期滿後張孔兩人遞回原籍蔣福生交保 
[英界公堂瑣案]  
　　前報列某洋行馬夫頭周阿毛訴稱小的行至中途突被陳毛頭等所毆致失洋銀十五元蔡太守訊供之下以陳等並不承認諭候飭查覆訊昨日包探顧阿六禀稱小的查得兇毆是實失物無憑周稱陳等如不圖奪洋銀何致兇毆更何致逃逸顧探稟稱小的曾查詢彼處隣人皆曰聞知爭閙見攫銀且被毆後仍衣褲整齊及詢伊妻先稱不知丈夫失去洋銀及往再查始稱己知此事詢以被奪幾元仍稱不知數目太守商諸梁副領事謂被毆實屬有因遂斷令將陳管押三禮拜曹銀全等堅稱並未帮毆周亦自稱均未辨認清楚與並無實據之所失洋銀概免置議○一百六十五號廣東巡捕稟稱小的見江北車夫袁孟旺停車碍路囑令移開袁謂巡捕多事驀地一拳致小的幾乎倒地及拉袁至捕房袁竟裝出受傷模樣反稱巡捕執刃刺傷是以送請訊究包探顧阿六禀稱當日小的卽帶赴仁濟醫館騐明傷口血多然探其 
 
 

Page 4

 
 
淺深不及一分之譜决非刃傷蔡太守會同梁副領事當堂揭騐傷口副捕頭令袁將緊袖布短衫脫下見傷處衣上並無刃痕顯見作僞捕頭復傳訊彼處某馬車行眼見之人均稱袁之東洋車停己多時巡捕驅逐時確曾見伊將巡捕之號帽打落隨卽扭往捕房並未見巡捕用刀戳人迨追訊袁究竟所指左臂之傷何從磕碰抑係别物致傷袁供稱實爲巡捕刀戳太守諭令演試情形袁稱巡捕將小的胸前鈕扣角開露出左肩然後刀戳太守怒其故意裝傷交差管押一月○有阮朗軒者花翎晶頂欵步上堂訴稱保有守備功名向在吳淞曹統領處當差兹乞假送眷口來申至岳家探望正押車行走路遇毛榮對等多人攔截各車向眷屬調笑上前喝阻反被兇毆其時未穿長衫以致汗衫綢褲均被扯破並失去手巾包内有洋銀一元三角毛供稱小的係某處釘書工人是日見兩女同車嬉笑注視因之被阮無端辱駡以致爭論並未調笑兇毆蔡太守訊問原獲之二百四十八號巡捕禀稱小的目見毛滋閙且曾毆阮太守遂判令將毛管押兩禮拜追還所失洋銀一元三角○包探唐寳榮查獲竊取某店經摺冐取洋銀廿元店物沈永奎訊供之下沈供稱有人調處小的願償十元事己了矣太守以其尚與章阿三滋鬧飭具改過切結然後開釋○包　黄四福緝獲積竊顧阿大詰知近復竊取張永興等家衣物蔡太守會訊之下顧認竊求恩遂判令重責二百板遞陽湖縣原籍○東洋車夫王雲仙竊取主人孫添林之衣物由三百四十九號巡捕拘獲蔡太守判令管押三禮拜 
[法界公堂瑣案]  
　　大塲鎭人周利泉投案訴稱小的前妻己逝世二年前又娶陳氏爲妻於上月間被屢犯誘拐案之徐金生哄騙脫逃小的卽至滬上尋訪杳無蹤跡四日前至八仙橋浴堂樓上徐金生家與妻遇見意欲領回不料被徐扣住勒索酬洋十元爲此將徐扭案旋據周陳氏投案聲稱丈夫不顧家計常將小婦人凌虐徧體傷痕當有松江人代薦傭工生意向丈夫說明至虹口粤婦李阿巧家爲傭今因有病暫歇生意借住城中問徐金生與爾如何認識供稱徐係寄母之叔同轉問周曰爾與徐認識否供稱素未謀面又問爾家中有族長否供稱父親尚在可以到案同轉著將徐金生周陳氏分别管押令周邀同其父到案質訊將國賓控舊夥沈朗山於十載前欲做翡翠生意向小的借去銀一百兩後又欠會欵共計洋二百三十元立有筆據迄今逾時己久連本利共久洋六百餘元屢向索取其母沈蔣氏等一味逞蠻且言索欠有礙聲名卽使手内有錢亦不肯還爲此情急將伊母子兩人送案請追同轉問沈曰旣欠别人之錢自當理還豈能不講情理沈稱因一時拮据懇伊稍緩時日情願陸續拔還將國賓稱知沈目下光景甚好去歳底翡翠生意約餘利銀一千餘兩况伊表兄亦欠小的洋二百元因伊株守在家未向索取同轉著將沈朗山交保限五日料理禀覆○陸永芳訴稱前日送友登輪船往寍波卽在碼頭畔購買水密桃計洋半元當有賣水菓之陸阿章等前來問價小的以直告詎料阿章嫌賣桃人售價太賤肆意辱駡小的偶爾阻止被陸阿章等毆打失去對時表一枚購時出洋七元發票尚在務求追究同轉訊問阿章供稱小的亦賣水寗桃永芳來買桃子因論價不合將桃籃踢翻並未打失對時表等物同轉謂尚有一人爲誰如何不來阿章供其人亦在碼頭上賣水菓胖大異常同轉著押交胖子到案再核○包探郁庭湘禀孩子杜寳生不知從何處竊得襪三雙小洋十三角並押票兩紙送案請究杜供稱父親名信良原籍江西素業漆匠數年前己逝世小的向在湖南學習成衣匠因做壞衣服恐遭師父毆打是以竊洋數元並寍綢料一叚附搭辰江輪船來滬暫住歇店中問滬上有親友否供並無親友同轉察得杜寳生情狀堪憐著包探持片送往江西會館請同鄉人安揷○通事稟桂德蔡銀成等串竊竹竿經西捕送案請究桂供稱竹竿係蔡棄在地下被西捕悞指爲竊蔡銀成供稱小的在頭壩上吳良和處爲夥不敢犯竊同轉以事屬細微且無失主到案著將蔡送交吳良和收管桂釋放○吳寳卿訴稱十三夜十二點鐘時被陳阿蘭挖門入内竊去水烟袋等物人贓並獲送案請究同轉詰問之下陳認竊不諱判掌責八十下○陳渭春私販小錢經葛同轉判罰洋十元又有葉家泰步陳後塵以爲數較少判罰洋七元兩下人遵斷繳洋始得釋放○積竊吳阿安遞解回籍又入租界竊取銅銚被補解案葛同轉著仍送縣遞回浦東廿二保廿四圖交地保管束 
[奉揚仁風]  
　　袁君愼生别號臥雪居士工隸篆善畫蘭鐵畫銀鉤烟葩雨橤並皆佳妙名滿蘇臺又能倣和靖居士竹葉書生面别開頗饒雅致昨介吾友管君秋初以紈扇見贈爲數語以謝之世有癖嗜臨池者尚其縑素爭投莫令失之交臂焉 
[仁聲載道]  
　　順直一帶洪水爲災鴻雁嗷嗷集於中澤流離蕩析慘不忍聞敝恊振所自奉李傅相鈞諭勉力籌募以來疉承逺近仁人君子閔孑遺之黎庶施推解之仁恩己足使逖聽者銘心被澤者崩角昨又承張洽甫翁經募振聲子洋五十元擲交敝所彚解順直水災急振似此源源接濟俾鳩形鵠面者流咸有食德飲和之樂安見天公缺陷不可以人事補之哉敬領鴻施惟有代災民望風九叩耳 
[楊鏡崖軍門助賑來書照登]  
　　少欽仁丈善長大人閣下本擬趨叩起居適以蝟務怱怱不果不勝悵歉敬維福履康綏允如臆祝啓者金龍前此在臺灣統領鎭海中軍等營時營中有故弁方訪梅存有口糧并卹銀湘紋共五十一兩九錢二分申規平五十四兩五錢一分六厘嗣金龍交卸營務内渡迄今多年該故弁家屬並未來領亦無從查其居址給付金龍生平於銀錢一毫不欲苟且况爲故弁口糧卹銀更何敢自私昨閱申抄載北省大水告賑甚急因思以此項銀兩充賑俾有着落當亦該故弁地下所心願兹特耑送貴堂卽乞察入並賜收條爲荷謹此敬請善安惟照不一[  楊金龍頓首]  
　　附啓者接總統忠字營楊鏡崖軍門來函聞直隸水災以故弁方君積存口糧卹欵規銀五十四五錢一分六厘移助賑濟爲方君資冥福軍門之仁心仁術非特關懷飢溺而且不愧屋漏眞當世之人傑矣哉[  上海六馬路仁濟善堂恊賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣試有期]  
　　江蘇學政溥大宗師行文江寍府限七八兩月府縣試一體告竣候菊花天氣按臨曰門現聞李太尊己　飭七屬定於七月初旬舉行縣試有初三開考之說册卷己紛紛備造惟尚未出示曉論耳 
[上海六馬路仁濟善堂經無收戒有一德施醫一文愿聞捐六月初一至三十日止清單]  
　　崇福大善士江蘇吳大善士爲室人求病速愈二户各助洋一百元隱名氏求子病速愈黄瑞元二户各洋五十元不書名求病速愈洋四十元無名氏求保平安三十元陳廣之馮錦廷吳據伯三户各二十元平江無名氏求病速愈吾安吉　記東師藹病　還　三户各十二元莫釐彚毓章求母病速愈烏松林求雙病愈榮陽耐人主人爲文郎病愈保安凌曾氏求　麟兒陳曾氏求早得麟兒葛曾氏求胎整平安顧煥章求病速愈陳在儀求妾病逺除　金蓮完愿邱友笙病愈還愿善樂堂胡求子病愈陸曾氏求媳病施愈揚光烈馮泰基蔡公舘揚高存無名氏樂履祥十八户各洋十元無名氏求合宅平安九元彩茂求母病速愈鄧善士如臯南門人三户各　　李文卿爲三郎病愈完愿彩　求病速愈李錢氏求日疾全愈吳慶生求妻病速愈周南屏求大文孫病愈飛鴻暫愁室主陳姚氏無名氏半仁子淡水存心局十户各五元李　堂求病愈廣安昌求保平安杜仲康淮鹽公所浙大善士五户各四十元存心氏無名氏無名氏省事還愿三户各三元周毓嵩求妻王氏病速愈　可瓊求病速愈朱　生爲母祈病速愈韋姓求佑女孩天祥病速全愈許怡隆服符還愿玉華女史隱名氏陳錫九求平安人不書名朱立本堂十一户各二元恊泰一元七角南寄園閏月捐綺園閏月捐朱貽榖堂島山樵侣無名氏陸馬氏鍾陳氏鄭壽山余廷詩宋子崗無名氏無名氏十二户各一元趙祥和六角無名氏閱報人二户各五角錢敬忠四角永蠻堂　三角余順興二角錫記　　洋四元吳讓記汪靜記二户各爛板洋二元萬成藥求合號平安銅洋四十六元無名氏銅洋三十元有眼無珠銅洋七元樂履社銅洋十元隱名氏銅洋八元無名氏愛吾書屋二户各銅洋二元洪子文　洋一元榮盛和裕成通大椿源同春慶義和利利濟堂聚順通唐國士無名氏九户各紋銀一兩陳信之陳可釗二户各銀五錢無名氏銀一錢十二圩保甲局陳募穎川氏三省齋主人賴楨鄉藥善堂郭書堂郭仲卿王瑞鹿頴川四童子一覺生陳二姑陳大姑嚴秀峰十二户各錢三百六十四文包明齋錢一千五百文桐葉山人玉屏山人聚桂堂三户各錢四百文濮東山子榮沈氏戴氏華山濮吳氏蔣筌求平安蔣永荃求聴明揚心安求聰明李子益求平安德豐五清吉殷義求合家清吉王玉堂求清吉金　庚求家門清吉十四户各錢三百六十文桐花舘錢三百文友石齋沈永繼堂陳又募唐仕隆周作仁蔣永興郭富余相和卜文光張德純陳豐貴朱文興張德交十二户各錢一百文○以上共收洋七百九十元各二角銅洋一百零六並爛板洋八元紋銀十兩零一錢十三千六百零八文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
