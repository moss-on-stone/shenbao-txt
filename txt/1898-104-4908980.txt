# 1898 - 104 - 4908980

 

Page 1

 
 
[急求施振] [  申報館協振所謹啓]  
　　天災流行國家代有然未有甚於今日之江北者災區廣至數十州縣災民多至數百萬人不特室盡磬懸且更途　　殍皆不急爲拯救勢必淮海徐郡日後靡有孑遺何天之酷待斯民竟致若此耶本館旣從事於籌振　不收以計窮力竭遽謝存肩重以嚴佑之先生疉發電音諄諄催促讀未終帙已將雙淚涔涔所望海内仁人勉力佽助　損一絲半粟卽可多居數人不特飢民戴德銘恩卽本館亦没齒懷仁劌心刻骨矣肅此布陳伏維垂鑒 
[開印日本國志] [  圖書集成局代啓]  
　　粤東黄公度廉訪昔年參使日本博考彼中掌故箸日本國史四十卷付諸剞　以廣流傳兹由書肆友人囑本局印以鉛板　工料　省價可從　刻已開工俟告成時當再　告世有馳情於十洲三島者當亦先覩爲快　 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行於世者以杭州局刻本爲最善惜卷帙繁重定價甚昂寒士力　未逮徒　望洋之感近時　間所行　印本字跡細若　　全部僅八百餘頁今二林齋主人　得初印善本倩本局用大號新字排印成書以公　好　例悉照原書計共二千四百餘頁用潔白連　紙印釘精工裝成三十六本每部實洋四元此書旣便誦讀更便舟車惟所印無多遲則恐難應　蘇州綠蔭堂上海文瑞樓蕪湖汴梁文苑山房出售 
[論報紀常鎭道長觀察保衛閭閻實事]  
　　易曰重門撃柝以待暴客蓋取諸豫艮以古之時風俗尚樸有外來之暴客而無内藏之奸宄故凡一國之中自城而郊而　莫不有門撃柝者但當愼守其門而此外街衢里巷之中胥堪高枕至中古以降世變益滋　旅之中或　匪徒雜處於是有關巿之譏有禁夜行者之令此後世保甲之政所以仿於周官而夜巡之規所以至今行之弗輟也然古今不患無治法而患無治人如第觀其法而已則今　府廳州縣自省會以至邊隅下邑鄕鎭巿集莫不有同　　有委員莫不有晝夜巡查之勇丁其名城巖邑則必有總局之總辦有分叚之委員時則别以冬夏地則區以水陸人則　以文武布置周　井然秩然而其費則或由公項開　或由民間捐集蓋中國於保衛閭閻之道固已極意講求　遺余力矣然而　盜之風不　息各處搶刦之案登於報牘者　不勝言自鄕鎭而城巿其而至於官衙如去歲冬間蘇杭兩省大憲　　屢有所失夫以衙署重地若輩尚敢予求予取來去自如且鮮聞有破案者則又何論乎民居呼論乎去城較遠之村鎭第以官與積習自顧處分或情節改輕　盜爲竊或財物改少易萬爲千上下相蒙如出一轍而若輩之膽盛人勢益張幾幾乎視文武官員勇丁捕役若爲　人也者政體何　能崇民業何以能樂然而治疾者不待其旣疾弭盜者不　　已盜惟力行保中爲八百年來一定不易之成法而其要尤在於巡夜顧今之巡夜者則吾知之矣聞之都城之内五城團　由官紳督率勇丁持械　燈角聲烏烏然初更時巡行各地叚一周令居　民户閉門休息居民於其過後仍　門　易　往如平時至外省夜巡　局亦大略如是總之官塲諸事莫不奉行故事固不獨夜巡一端也而夜巡一端卽已可見孰知官塲奉行之事實爲民間切要之圖持安得地方官盡如長觀察其人者昨報紀保衛閭閻一則據鎭江訪事人函述云自海疆有事以來整備　務密拿奸宄早已不遺餘力近日淮徐難民以及侉匪由北而南絡繹過鎭是　稽查較前益形嚴密常鎭道長久山觀察每夜親出巡邏時而輿從就道時而微服徒行手提店號小燈籠使人不覺某夕更魚三躍合署已寢觀察偕隨員及跟丁數人徒步出轅向西迤邐巡查直至銀山門始折而向北至租界馬路各　教堂　閱一周繞　洋塲轉至江口長途僕僕十有餘里迨回轅時復繞道至薛家巷小營盤吊查巡夜夜哨簿又至德星宫因　處駐有新兵前營一棚欲親　是否在棚也洎回轅則已初日照高林矣如觀察者爲詠王事靡　不遑啓處之詩庶無愧色或者謂巡夜瑣事但當飭令所委員弁實力遵行足矣觀察以監司大員而於深夜微服周行城巿無乃太勞且亦勢不能夜夜如是也得無非政體乎執筆人曰嘻子言過矣凡事上行則下效所謂以身教者從也觀察爲一路福星屬僚領袖其在承平無事之日尚不宜深居簡出上下相暌矧當此防務緊要之時若徒以一紙空文片言垂諭安能必　弁等之實力遵行必如此親自周巡而後各局委員勇丁等不敢稍懈正不必夜夜出巡而京江百姓已胥託帡幪之庇觀察正深得政體者而又何傷乎　令各處道府大員人人能如觀察之所爲又何利之不舉何弊之不除安内壤外之道卽在是矣願持此言爲當軸者勸 
[本館接奉電音]  
　　昨午前京師飛電傳來上諭一道敬謹譯登○三月二十五日奉上諭河南汝寗府知府員缺著陸繼煇補授欽此 
[勢難排解]  
　　本月二十五日倫敦來電云美利堅與日斯巴尼亞近忽失和各國雖竭力解紛終不能言歸于好聞日斯巴尼亞前皇之弟加路司本應嗣統爲皇後因事不果踐阼目下曾宣言曰倘日廷無端受美國之侮則定當奮袂而興也 
[軍門赴防]  
　　升暑江南提督李壽亭軍門秉節過蕪湖已紀昨報昨得金陵訪事友人函云本月十九日兩江總督劉峴帥接到崇明來電知有要公爰卽電致軍門促令迅返　次軍門接電後卽啓節東下二十二日行抵省垣　詣督轅拜會翌日卽乘威靖兵輪船駛往防次 
[鐵路紀聞]  
　　天津采訪友人云盧保鐵路勘定自蘆溝橋逕逹保定保定爲直隸省會距蘆溝約三百餘里去歳興工後目下塡泥築路已有端倪惟大河在前橋工艱鉅約俟一年之後始得告成 
[汰弱留强]  
　　江西采訪友人云本省留防各勇上年約裁去三在本年復裁三成向之每營五百八者現祗二百人矣惟水師上年裁不及三成至今歲内河裁去砲艇四十號江軍裁去二十號贛防裁去八號兩相核算所裁亦約共六成其所存者經德靜帥屢次面諭各統領認眞挑選精壯毋任老羸充數並再三　札務須人數足額操練精勤不得仍前有空名冒糧等弊意者如茶如火今後當可改觀乎 
[造言宜究]  
　　揚州訪事人來書云本月十八日下午北河下某教堂教士聞教民某甲因病身故遂照例住行　　　　　料流氓地痞無端揑造讕言以致道路譁傳爭往窺伺教士恐又釀成閙教之案急遣人禀報地方官邑宰 
 
 

Page 2

 
 
　君立卽飛輿而往洎至則窺伺者已四散無蹤邑宰乃步入教堂與教士茗誠而别事爲揚州府沈太守所聞以此次雖未滋生事　　其間必有造謡之人爰飭邑宰迅飭公差四出緝拿務獲嚴辦 
[松試九志要]  
　　松江采訪友人去本月二十四日之夜二鼓時江蘇提督學政瞿子玖大宗師飭發出八學生員招覆案計府學二十一名徐彭齡增沈銑廪王蔭奎附謝葆鈞廪楊傳福附蔣軾廪陳金鑾廪顧葆圻附蔡邦藩附唐元斌廪葉壽祺增蔣道宏附朱祥黻廪沈純溍附吳振寰廪宋良藻附黄報廷廪朱士才附朱宏敬增顧潤璠附陳祚昌附華亭學十八名張葆馨廪閔檝附張葆培廪姜世綸增楊士元附孫承兌附姜之豪附唐仁堉附顧烺奎廪鍾鏡寰增姜世紳附俞華璋附曹觀甲附顧道章附李邦翰廪顧禮治附黄應桂附廖傳書附奉賢學十三名莊禮柔廪鄒士琦增阮向珍附裴晃附莊仁鴻廪莊仁鏡附廖光裕禀倪良佐附羅輝第附李文麟附張智罃附奚萃光附屠允明廪婁縣學十九名張葆元附沈和敬廪范豫樟廪余人鏡附倪廷楝附湯銘增朱廷揚候廪張公璵附朱慶咸廪張開藩附孫觀瀾廪薛鳴珂附李芳謨增侯鎭藩增吳廷銓附朱德淵附王廷翰附朱履祥附許毓麟廪金山學十三名顧騮廪金鍾英廪黄明振附朱秉彛附王平格廪錢銘銓增吳治恭附張徵顥廪陳鴻翔附吳文逹廪沈崇基附陳煥增薛宗濂附上海學二十三名朱壽朋廪張瑛南附楊逸增王豐曾增張恩煜增陸定附顧樾廪沈樹埜附葛尚沖附趙世修廪劉增祥廪賈豐芸附黄肇蘭附穆湘瑶附趙履福廪張國維附范熈瑞附唐祖繩附劉志濤增李祖祐附黄藝賜附曾澤霖附劉至信附南匯學十四名馬戴仁廪徐守清廪朱貽翼廪王矞附沈撰附王汝舟廪馬文堯廪嚴瑞淦附陶元斗附謝慕　增顧淇增潘宗岳附石瑾良附盛家愷廪青浦學十九名金詠榴廪張家鎭廪李青藻廪沈彭年附錢學乾廪仲晉祺增俞昌言附潘其魁增李樹棠廪錢學坤附張毓英附支海鯤附盛廷猷增錢學謙增蔡承熈附孫召棠廪周佐時增葉其章廪項鍾華廪同時頒　奉金上文童提覆牌上海共提五十八名唐寳晉黄炎培謝永圻張秀峯李景星王樹功陳德清陳洪熈陳師咸趙鴻儀陳時夏朱壽愷丁熈咸李維清秦錫祺黄公錫汪寳亨曹永敏周鴻銘倪道原金潤章葛尚迪孔祥百高耀郁鍾鼎黄錫福沈祖錦何鏞朱綬章蔡恭保任晉康徐善祥吳光宇范本　張仁龍曹永恭劉瀛汪慶燾秦嘉賡鍾如璜王遹王銓運何鈺包仁浩陳昌鳳沈崧駿徐偉楨潘如樑范選葉爾松顧視清吳熈昶施人傑楊汝銘沈寳善孟廼釗曹永逹楊士　奉賢提三十六名金山提三十三名兹不具錄翌日傍晚頒發奉金上文童招覆案上海陳師咸陳德清孔祥百陳時夏高耀孟廼釗黄炎培范本鎏張秀峯謝永圻倪道原王樹功曹永恭黄公錫吳光宇周鴻鎦任晉康唐寳晉曹永敏黄　福徐善祥秦嘉賡李景星顧視清沈寳善潘如櫟徐偉楨陳昌鳳撥府施人傑丁熈咸奉賢莊禮槃范繩祖湯源深周燕昌袁光陛馮廷英張昌太胡兆新李乃福廖麟年莊禮宗阮尚敬吳玉良沈廷華撥府梁邦逹裴汝昌沈希約何芳翰金山顧本方丁式賓陳鼎彛金葆剛倪廣心曹駿猷吳鴻緒徐兆慶徐貫一陳葆琪徐其生孫念霄宋振煌陳顧言丁逢辰吳元楨高堪張作棟 
[武林武試]  
　　杭州采訪友人云縣中文試已畢按考武童本月十九日仁和錢塘二邑尊在督轅箭道中試諸童馬箭二十日在縣署校閱步射及技勇先期各童邀請教師赴兵房塡寫三代年貌然後由廪保畫押送考至十八日名册業已造齊計與考者約各二百餘名餘杭當粤匪擾亂時人民離散迨承平後子弟之强有力者人都從事耕耘事經三十年迄未舉行武試此次關邑尊鍾稀以海疆多故亟應嚴修武備保衛閭閻因諄諄勸諭縣民練習弓矢技勇并厘定自本届起每值歲考年分兼試武童俾赳赳桓桓者足備干城之選云 
[陸師季考]  
　　金陵采訪友人云省里向有水師學堂專課水歸攻守諸法以儲海中之材當中甲午秋鄂督張香帥權任兩江以水陸兩師不容偏廢爰在水師學堂之左創設陸師學堂詳訂章程招選清白聰頴子弟聘請中德兩國教習分班教以中德語言文字並德國陸師　法陣圖特委道員總理其事定例各班學生除每月朔望教習公同考試二次外每季之終必由學堂總辦移請水師學堂總辦會考一次以昭鄭重而杜偏私本届季春總辦錢琴齋觀察筮期三月二十一日起大考諸生先日移請水師學堂柯觀察會同舉行春季人考並詣督轅禀知届期天甫黎明柯觀察卽駕臨陸師學堂錢觀察率領教習及通班學生迎入花廳茗談片刻兩觀察旋出大堂同升公座考試各學生中德語言文字至晚而畢兩觀察退入後堂晚膳後柯觀察起而告辭錢觀察送出又訂翌日會考諸生技藝 
[邗江火警]  
　　揚州訪事人云便益門外店鋪民居鱗次櫛比本月廿一夜三鼓時西岸某烟間遽遭回禄衆人春睡方濃忽聞　剥聲甚厲急卽起視但見满屋皆火因之人聲呼救迨鄰衆咸集勢已冒屋衝霄不可嚮邇爰卽鳴鉦馳告頃之凹子街徐凝門等處水龍齊至是處雖濱臨大河取水較便而天乾風燥屋中椽柱遇火卽燃致吳回氏跋扈飛揚異常猛烈各龍奮勇向前吸水狂噴無殊火上澆油城内水龍因門禁森嚴未能出救居民咸登雉堞遥望但見濃烟烈焰中火鴉成陣飛舞半天哭喊之聲嚷成一片河中船隻紛紛駛避擾攘紛紜　至東方欲曙火始漸媳廿二日黎明城内人出視見餘燼中猶濃烟嬝裊嗣聞被災者計某烟間大餅店成衣鋪曁居户瓦屋草房共約十六七家内多經紀小民遽是罹厄更爲可憫至起火之由傳聞因某烟館烟燈未媳所致未知確否 
[倫常大變]  
　　天津采訪友人云王某傳者佚其名家於河北關上向服役于某洋人家旣而轉徙至京此後遂萍蹤靡定其妻某氏年届四旬子已成婚女亦及笄惟尚未訂朱陳之好雖徐孃半老而楊花漂泊尚有風情年來不慣如小姑之居處無郎遂與同姓不宗之王三有染王三固關上　星子也邇者人言藉藉爰與氏訂約舉室遷居距城十數里之東樓東樓在梁家園營門外半村半郭人蹟罕逢久之又以子婦在前究難掩其耳目因欲挈女避地至烟臺女以母命難違然實不忍捨其兄嫂且恐東飄西蕩終爲無主之花於是愁背孤燈時時飲泣而氏已打點衣飾陸續交王三運去以便擇日首途女聞之戚益甚兄嫂叩以故女微白之其兄慨然曰如有不利於妹者我當以性命爭之决不任荏弱楊枝隨風顚倒也女泫然曰兄休矣兄嫂之命尚難保全何暇爲弱妹地乎王三固人面而獸心者妹連日見其身帶利刃聲言首途時有阻攔者當以此物贈之兄其愼之又愼莫輕易攖其鋒也兄嫂聞言驚欲絕暗使人飛報於仲父王甲甲蓋與氏子之父同朡而各釁者聞信之下駭極不知所措飛步前來急令伴當報氏母族氏父尅期而至搜氏身畔亦有小七首長尺許而房中衣物已蕩焉無存知所言非謬於是喝令甲將氏致死以蔽其辜甲謂有兄在生死當由兄自主乃偵知兄所在函促返里氏父具告巔末繕給生死不問字據甲兄卽操巨梃毆氏成殘廢而氏並不呼痛求饒噫北方之强古有是語而不謂閨中婦女竟亦有狼毒如斯者謂非倫常之大變歟而王三則已鴻飛冥冥無從蹤蹟矣 
[鄂省官塲紀事]  
　　湖北訪事友人云本月某日藩轅牌示沔陽州知州印務詳委代理斯缺之本住興國州午棠接　棗陽縣知縣印務詳委代理斯缺之本任建始　沈俊接署東湖縣知縣印務詳委儘先補用知縣余受祺署　利川縣南坪巡檢員缺詳　以新海防愚缺先巡擬 
 
 

Page 3

 
 
錢骏咨補隨州梅坵巡檢吳金銓咨補武昌縣白湖鎭巡檢詳委試用巡檢陳恩照署理黄安縣黄陂站巡檢详委分缺先補用巡檢吳書年署理江陵縣縣丞詳委試用府經歴彭鎭錕署理長樂縣典史詳委候補巡檢鍾蕃署 
[豫章客述]  
　　江西采訪友人云原任寗都直隸州汪芍卿直刺綬之去冬因病出缺上月十三日爲出殯之期靈柩暫停進賢門外至本月十七日由公子輩扶歸杭州珂里○江西名勝以百花洲爲最著洲畔東湖之蘇翁亭奉祀宋隱士蘇雲卿先生而宋牧仲阮芸臺兩撫軍栗主附焉亭左豐碑矗立刊有蘇翁記石則沿堤而西有一土山冠鰲亭在其上由山前度橋而南則爲露臺爲小池每當有夕花晨墨客騷人尋詩至此遺徽景仰憑吊流連綴玉聯珠題詠满壁現在風亭月榭稍稍傾頽董其事者乃移栗主於江張二公祠以免風霜剥蝕去冬各憲籌得閒欵四千餘金議修蘇翁亭建復巨碑沿湖砌以石隄補栽楊柳刻已鳩工庀料將次落成從此名勝之區舊觀頓復月明林下魂兮歸來當有感徹九泉頌賢長官之風雅好事者矣○本年大部議准各省開辦店屋捐及烟土烟膏捐江西各大憲接奉部文已通飭各府廳州縣城廂巿鎭　　遵辦計店屋每年捐租貲一月烟土店每年上等者捐銀一千兩次者七百兩下者五百兩烟膏店每年上等者捐銀五十兩次者四十兩下者三十兩計城廂内外屋捐歲得萬餘兩烟捐亦如之都計全省可得數十萬金誠巨欵也 
[北固飛雲]  
　　鎭江訪事人云本月十七日循例致祭先農壇清晨關道憲長觀察府尊彦太守叅將鄭叅戎理事同知錫司馬丹徒縣王大令均往壇次行三跪九叩首禮傷更衣行耕耤禮禮畢各官遂分道而返○本月十八日相傳爲耶穌復活之期城外法國天主教堂預期　設一新清晨八下鐘時大啓重門規模整肅司鐸行彌撒禮並宣講耶穌事實教中人皆傾耳而聽肅靜無譁道憲長觀察面諭水陸總巡周都戎親帶局勇多名在堂前彈壓○長江水師提督黄芍巖宫保曾派員赴湘南招募湘軍二營現已招成命名江勝軍由漢臯乘威靖兵艦東下本月十八日午刻行抵京口兩營主卽命篤詣甘露寺禀見宫保命駐紥京峴山北門外兩處以資防禦○黄芍巖宫保統率江勝軍六營駐鎭後　飭　下將弁約束勇丁無事不准出外遊蕩近日復飭各營哨官督率親兵在通衢大道認眞梭巡並面諭水陸總巡保甲總局及各叚巡查委員如遇有此項勇丁在外强賒硬買以及滋閙等情許卽捆送來營按照軍律懲治决不寛貸有此一番整頓相各勇丁自必恪守營規不敢滋事宫　爲地方造福誠非淺尠矣○鎭江府彦詠之太守考試徒陽文童事竣卽於十八日上午由皇華亭碼頭登舟赴金壇示期考試壇溧二邑文童瀕行鎭城文武各官咸詣碼頭恭送○鎭江南　寳晉兩書院經道憲長觀察多方培植諸生咸爭自濯磨文風遂蒸蒸日上觀察於政躬餘暇時或臨院論文今春三月院中碧桃競放風景宜人遂於十八日至院賞觀並與諸生講論娓娓不倦良久始返 
[吳中諺語]  
　　姑蘇訪事友人云本月二十一日有甲乙二人相約至道前街王頣吉酒肆登樓沽飲三蕉旣罄聯步出門付給酒資尚少青蚨十六翼酒保索之急甲乙忿然曰酒債尋常行處有杜工部佳話流傳至今爾旣作犢鼻當壚人豈浣花詩亦未之讀耶酒保曰咱老子惟知索酒錢耳誰管汝满口風花雪月乎於是互相毆鬥各逞雄强肆中盆盌尊罍毁壞無算肆主知事不得了喚地甲至將甲乙扭送總巡局請懲孫大令提訊之餘判令各責數百板荷以巨枷發往吉利橋邊示衆甲乙猶不自引咎連乎麴生悮我麴生悮我○有混名小電光者陳其姓名則在若有若無之間依青陽地萬華樓伺應烟客素嫻五木訣頗能喝雉成雉呼盧得盧本月二十夜私約牌九司務某甲糾集劉　龍輩借華　　館開博塲　寳生汪金生二人固夙以花骨頭爲性命者欣然入局輸去洋銀數十圓事後心不能甘與之理論旋有人力爲排解令小電光還洋銀四十餘枚并延僧道在紅廟施放燄口三日以濟無祀孤魂兩造始免於興訟○本月二十三日午後某縣解女犯甲乙二口男犯一名赴臬轅視之年均三十左右詢之略知底藴者謂諸犯皆江北某縣人甲婦因犯姦被本夫捉破遂商同謀斃案發經縣主某大令訊實口　備文申詳由上憲批飭解省訊勘乙犯係證人故亦連累及之男犯則姦夫也 
[備迎德藩續志]  
　　德藩王亨利將次蒞滬本邑文武各官預備迎迓已紀前報昨日清晨所泊浦江各國兵輪船及各公司船均懸掛彩旗臨風招展江海關道蔡和甫觀察特派鵬飛小火輪船停泊法公司碼頭伺候法總领事諭飭捕頭督令中西探捕帶領通班夥役齊集碼頭以資彈壓 
[行旌小阻]  
　　德國親王亨利乘旣非雍兵船由香港來滬屈計昨日可到不料行至大戢山左近海口忽起大霧船不能　據進口之某輪船上人云目見旣非雍方在此下碇在滬各國領事官及諸顯宦鎭日在浦灘鷺翹鶴跂直至夕陽西下尚未望見行旌江蘇巡撫奎中丞江蘇藩司聶方伯江海關道蔡觀察定於禮拜一之晚十下鐘時設筵北洋務局欵之并大開跳舞之會柬請各國總領事有正副領事繙譯官諸巨商陪賓届時一切情形當泚筆記之以供諸君快覩也 
[法使已行]  
　　法國新簡駐京欽使畢勛君蒞滬駐節法總領事署擇期北上各情已紀前報昨晚附招商局泰順輪船北上晉京供職隨帶瀛眷及文案等六人先令傔從預定官艙三間臨行時各西員咸謂碼頭恭送如禮 
[漕務起色]  
　　上海縣去年冬漕自開徵以來徵糧地保各懷觀望以致投櫃完納者甚屬寥寥本縣黄大令於日前特諭各傳差傳諭各地保務早繳楚聽候領賞等因昨届第九卯之期來城完納者頗覺踴躍 
[催繳地價]  
　　本邑南巿沿浦難自經開築馬路丈出界内餘地禀經督憲劉峴帥著各業户照章繳價承租令江海關道會縣辦理等因旋由上海縣黄愛棠大令出示曉諭去歲冬杪各業户因巿面清淡制錢缺少相率禀請先將租價六成繳縣其餘四成定於今年正月杪續大令准如所請入春以來迭經出示催繳尚未繳齊昨日又經馬路工程局委員朱森庭明府飭差知照各業户著卽掃數清繳 
[猝斃報騐]  
　　前日清晨九點鐘時有一人在南巿十六铺橋南首中華樓茶肆中啜茗未幾徘徊於集水馬頭新馬路中忽然仆地口吐黄水逾時魂返泉臺十六鋪地甲裘鎭聞知到來察看正欲具報善堂有汪四華者言是死者之弟死者名四浦年二十四向以駕舟爲生今聞倒斃是以前來旋週身細視並無傷痕裘甲恐有别情因卽具報上海縣署请爲核奪昨日黄大令因往吳淞迎接德國親王至午後始臨騐 
[奉諭嚴查]  
　　江海關道蔡和甫觀察以近來海疆多事誠恐客匪潛蹤滬上特諭保甲總巡率領各巡防局員每夜巡查務必加嚴以安閭里前晚保甲總巡戴子邁明府率領巡防西局委員陸二尹巡至本城八鋪晝錦牌樓見大栅未鎖令傳到栅夫嚴加申斥並喝令勇丁當街笞責一百板以儆懈怠 
[賭徒兇横]  
　　昨日晌午應松松王阿法一鄕人偕至虹口吳淞路正元飯館果腹正在狼吞虎嚥之際突有沈灣潮州帮賭棍蜂擁而入與之口角并喝令羽黨曳王至門外任意兇毆旋復出利刃向喉間猛刺一下以致血流如注倒臥於路氣息如絲久之始　友有舁回延醫敷療而諸賭棍已鳥獸散矣光天化日之下竟敢若此逞兇捕房近在咫尺間何竟絕無聞見耶 
[英界公堂停訊]  
　　昨日英界會審公廨輪應德繙譯官觀訊各案因欲迎接德國親王是以飭丁禀請讞員張賡三直刺停訊一期所押犯人統歸下禮拜一訊斷 
[法界公堂停訊]  
　　昨禮拜六爲法界公廨堂期緣讞員鄭大令隨同撫藩二憲曁江海關道蔡觀察至吳淞口迎接德國藩王亨利爰飭 
 
 

Page 4

 
 
丁咨照捕房並禀請何繙譯暫停讞政一期 
[禁錮凶犯]  
　　日前流氓陶三寳孟金廷因合會轇轕被孟糾令同黨將陶誘到閘北互毆并用刀刺傷數處陶被刺倒地經巡街捕送入捕房捕頭飭送醫院醫治并遺住探將孟拘獲禮拜四解送英界公堂經襄理讞政之鄭大令提訊陶三寳伸訴被刺前情孟金廷供詞閃爍大令謂爾不應持刀行兇實屬不法判令重責五百板管押捕房兩年陶亦應究辦姑念受傷已重免究卽釋 
[積等懲]  
　　積竊李長根混名大眼睛屢次犯竊懲辦遞籍兹又潛來昨被英界包探秦少卿緝獲搜出押票認竊自鳴鐘等物值贓甚鉅因卽解入捕房押候解歸公堂訊究 
[幸未成災]  
　　昨晨六點逾三十分鐘時英租界浙江路新興里第六百八十六號屋内蘇婦某姓家因持火搜捕臭蟲及帳霎時火勢直上急卽喊救經左右鄰人到來帮同取水澆灌立時熄滅僅焚去牀帳雜物然已飽受虚驚矣 
[上海巡局紀事]  
　　南巿恒生馬頭米船户楊雲亭前雇周少甫爲夥虧空工資自願將生意辭歇楊令其將所虧之錢如數償清而後去旋由薦保人徐阿寳向楊關說尚未議妥周徑將已之鋪葢取出并取出他友鋪蓋楊知悉後大怒遂軋至引鳳閣茶樓評理互揮老拳隨奔赴十六鋪巡防中局喊控局　　仲泉二尹立卽提周升堂研訊以周不應携取他人鋪蓋實有不合判令掌頰二十下另斷揚给洋四角著周迅回無錫原籍鋪蓋令徐阿寳交還飭楊具領○南巿會館馬頭秦長順鷄鴨行主秦某投二十三七鋪巡防局禀控販户蔣阿海葉永祥沈阿毛等虧欠鴨錢十餘千積欠不還請爲追究局員邵子怡二尹提訊之下限五日内迅將欠項歸楚並具限狀交保如延提比不貸○甯波府屬某邑人王阿三銅工也失就已久遂流而與梁上君子爲儔前晚八下鐘時溷入楊樹浦大純紡紗廠中東瞻西顧巡丁某甲見之拘入巡防局請究局員姚殿卿二尹飭押候訊供核奪 
[英界公堂紀事]  
　　錢沈氏扭王龔氏至公廨訴稱氏積欠洋銀有心圖賴請卽究追讞員張賡三直刺著一併交官媒看管候示○病民蔡國金及病婦李陸氏皆殭臥路旁呻吟不已由某某等號巡街捕舁送捕房捕頭令轉送公廨直刺傳諭送交悽流公所醫養 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[司馬履新]  
　　揚州訪事人云軍捕鹽漕河務清軍府何0司馬署事期满上憲以准補是缺之周司馬學海檄委試署司馬奉札後卽由袁浦束裝到揚擇吉本月十九日辰時在東圈門街本宅接印是晨由前任何司馬將印信文卷移送前來司馬衣冠拜受一切如儀本城官紳均爲道賀車塵馬足熱閙異常 
[報館盛興]  
　　漢口訪事人云南皮張香帥現集巨欵創設正學報已購到石印機器全副出報之期當在指顧間矣○江漢採風報係稅務司穆君和德創設現於蘆席街租就高大房屋部署一切而機器未見運到出報尚需時日也前湖南督學使者江建霞文宗去歲已創湘學　月出三册今春某君在湘復出日報專錄論說奏稿標其名曰湘報蓋于各報中别樹一幟云 
[死殉烟花]  
　　日本友人來書云佐世保港中所泊濟遠兵船上二等機關兵巖崎種次郎與小佐世保松鶴樓倡婦山本芝南情深嚙臂交缔同心欲效黄鶴雙飛祗苦崑崙難覔某日一樽相對愁緖萬千旋相約以利刃刎其喉同時畢命噫亦愚之甚矣 
[洲民求恤]  
　　揚州訪事友人云江都縣境南鄕各洲圩濱臨大江卽俗所稱八十一洲也洲民向倚耕種爲生田畝畏潦而不慮旱去秋將届收刈遽遭連旬淫雨直至冬令始得暢晴而榖實皆已毒爛縱有芽稻亦屬無幾二麥未能播種刻當青黄不接之際居民困苦非常聞日前已有耆老于邑署呼籲縷訴苦况今又繕寫小啓遍貼城廂懇求善士速解倒懸其啓中大旨謂吾洲係屬江都縣境去秋正當刈稻忽遭淫雨毒損轉熟爲荒致二麥未能播種現春日方長各民生計全無飢餒萬狀轉瞬布榖籽種皆無將何播種刻已典鬻殆盡十室九空且吾民素尚廉恥旣不屑背鄕遠徙又不能就食他方眼見全洲老弱將塡溝壑因思郡城内諸大善長向以胞與爲懷飢溺爲　他處偶有偏災尚肯多方募振遠　仁施况吾洲近在咫尺誼屬桑梓不得已大聲疾呼尚求好善之士迅賜查勘以救全洲性命若再遷延吾洲人民恐無噍類等語兹聞江邑宰已躬往各洲查勘如果屬實自當據詳大憲設法振撫也 
[樊口春鱗]  
　　武昌訪事人云鄂省奉文創行昭信股票大憲委知府十員分往各屬勸捐已詳前報藩憲王芍棠方伯因股票頭緖紛繁必須設局綜理因禀明兩院於藩署内添設昭信股票局委吳直刺本義辦理文案熊大令燦專管收支并另委佐雜數員分司核算各員奉檄後已赴轅禀謝不日卽開局視事矣○新授湖北鹽法武昌道孟志青觀察繼壎由京南下本月十五日乘某商輪船到漢屬下各官紛紛赴舟次迎謁脚靴手版忙碌異常次日觀察命駕流江赴督撫署禀到日内卽當諏吉履新矣○臬憲馬植軒廉訪小有違和醫者謂謙訪春秋已高必須靜心調攝方易　效現已請假調理矣○宜昌川鹽局改歸稅務司經理已誌報章近日總辦趙觀察濱彦乘沙巿輪船至省聞將謁見督憲禀商交　事宜也○江夏縣舉行縣試於本月十二日終覆十三日頒發正案聞學政王文宗按臨漢陽黄州後卽接試武昌是以府尊逄太守已檄行各屬於本月二十八日取齊府考兹將江夏縣試終覆前列姓名錄登於左馬慕融魯之璠彭紹年袁鴻賓黄文江武奏飢　　舒志光詹大奎倪兆鯤 
[賭徒難捉]  
　　本邑裏虹口沈家灣各賭棍頭目約期聚議拒捕遑兇種種不法情形幾難筆述前日午後鐘鳴三下藍副捕頭照會圓通寺巡防局員李蘭史二尹派出巡捕局勇同往賭窟四處搜尋若輩已聞風遠颺無一存者噫何狡猾乃爾耶眞可謂神出鬼没矣 
[上海縣署瑣案]  
　　前者陳曹氏偕子毛毛投縣訴稱媳婦劉氏被陸福林霸匿逼令退婚經帮審委員李二尹提訊卽發硃單飭提陸福林及媳劉氏到案前晚二尹又升堂研訊陳曹氏與子毛毛同供此婦旣蒙提到求准給領陳劉氏供因外祖母週年故往母舅陸福林家住宿一宵婆婆嫌小婦人愚笨時被毒毆陸福林供不敢逼退惟母親週年稍留幾日二尹曰伊姑　　接回何以不故陸語塞二尹判重責一百板枷號十天發頭門示衆陳劉氏掌頰四十下給姑與夫領回管束案遂結○寗波人陳福安去冬由天津乘富平輪船到申失竊金條廿三兩卽投英界公堂控茶房葉純甫等四人張賡三直刺升堂提訊轉解以縣前日李二尹分别研究陳供監生向在京都贸易有金二條半去年十月十三日與友人朱姓同附某輪船回滬上十五夜茶房蔡福林陳吉甫周小林糾同監生鬥牌金條藏在牀上天明賭畢金條已失所在情急查問同房客劉姓稱有茶房葉純甫曾到監生鋪上摸索故卽訴明船中買辦將四人身畔搜檢未得十七日行抵上海投報捕房捕頭派探將葉等四人拘拿初葉蔡二人供認係四人分派後復訊反狡賴今送案下叩求嚴究葉純甫供小的等實未竊金條因被拘押捕房時陳遣友人李家福來囑小的權認竊取後可薦至某銀行謀生小的不應李卽令探夥拷打小的無奈暫認後解公堂訊問時李又謂已經供認就可開釋小的年輕受愚妄供今日李亦在此求傳質訊二尹卽命葉指出李家福傳至案前訊問供是守備後稱是千總忽又稱小的前在北洋兵輪船當差海軍裁撤後寓滬謀生與陳福安同鄕陳失金條之後小的曾往勸過葉純甫如認明送還金條酬洋二百元卽可開釋並無逼認情事又訊蔡福林供稱當日陳失金條之後將小的等四人身中鋪蓋均行搜查後來小的等亦疑陳妄說欲將陳行李尋查旋在朱姓行李中搜得金三條又稱是朱姓之物當未搜時並未言及朱姓亦有金條顯見虚誣况現查明陳福安在京時偷竊伊弟票銀兌換金條深恐伊弟追究故稱被竊又訊陳吉甫周小林俱供十五晚陳自糾小的等鬥牌何能竊伊金條二尹謂葉蔡兩人已在公堂供認何到此翻供從早供明尚可施恩葉蔡仍舊不認二尹喝跪大練二點鐘之久堅執如前二尹又謂陳福安旣稱劉姓目見葉純甫在牀摸索飭邀劉到案備質葉等四人俱交原保 
[法界捕房紀事]  
　　義春樓茶館之後第十七號門牌由女流氓阿桂開設車寓比鄰山東人某甲亦以開設車寓爲生同行嫉妬積不相能昨日午前十點鐘因停車在山東人門口互相口角山東人號召同鄕羽黨多人各持刀械至阿桂處鬥毆阿桂母女均被戳傷八仙橋捕房聞警立傳德律風至大自鳴鐘捕房克總捕頭飭中西各捕及各包探帶領通班探夥當塲拿獲某甲并羽黨十二人押候解堂訊究○流氓阿松向鞋匠某甲藉端訛詐洋銀一圓甲心有不甘邀同敲鼓阿新及小徽俊卿等多人在老北門外吊橋守候適阿松行經是處被敲鼓阿新用刀連戳七下受傷沈重舁送捕房捕頭飭探送仁濟醫館療治一面至新延齡烟館密拿各流氓阿新聞風逃逸只將小徽俊卿等拘入捕房此已紀諸昨報旋又至城内九畝地將阿新之父汪某拘住著將伊子交出昨日復飭探將汪帶至城内各處找尋阿新無著路遇阿新之同黨一人帶同捕房禀知捕頭令一併押候解堂訊究 
[美界捕房紀事]  
　　前日午後五下鐘時有一衣衫藍縷菜色可憐之病丐倒臥於虹口西華德路五百三十四號華捕見之立卽雇車載送捕房捕頭令轉送英界公堂禀請讞員張賡三直刺妥爲安插○前日嚴和尚張仁山杜寳廷顧元泉季福堂張志三袁阿三陳阿榮諸賭棍結黨至北河南路天后宫内擺設二十一門賭攤引人入局正在色舞眉飛之際不隄防被包探石金榮竇如海胡瑞龍吳志剛所見一併拘入捕房捕頭令押候解送公堂禀請究辦 
 
 

Page 10

 
 
[金陵官報]  
　　三月二十一日江南提臺李軍門到會禀謝湖南候補副將徐士輝傳見委辦皖岸督銷候補道徐見銷下關掣騐差卽辭翰林院庶吉士章華親拜辭行兩江營務處候補道楊辭赴鎭江點江勝營名○二十二日城外保甲候補道袁禀知接據蕪通保甲緝捕委員由通州來電拿獲梟匪嚴二一名大勝關釐捐知府吳炳仁威靖兵船徐九成送江南提台赴滬福安輪船黄友勝送沿江砲台餉均辭知縣薛華榮奉府委兼辦自新所卽到差鹽巡檢凌文可　回揚○二十三日巡道胡揚州保甲局候補道朱潛辭知府徐乃昌謝委通州花布厘捐叅將陳毓淞通判陳樹棠分省補用通判張　新選廬州營都司長興到由京來繳憑到省均見巡檢徐光溥禀知巡檢倪世　丁友憂澄波　船王金相蕪湖回 
[蘇省官報]  
　　三月二十二日候補道羅嘉杰由寗來通知廿六日接蘇關道篆務公館在兩廣會館准補高郵州知州湯華袞湖南人委署沐陽縣知縣吳兆林湖北人均由寗來禀到同知周澄清禀辭回寗元和縣興史陳翰英禀知交缷任事巡檢朱福履禀知交缷代理　澤司巡檢任事回省又沈恩藻禀知分松差遣期满回省金陵委提絲捐江蘇候補巡檢江鴻基由杭來管帶蘇防右營遊撃周遠明出巡回○二十三日知府劉慶汾禀知隨撫藩憲赴上海卽辭蘇管糧通判劉朝鑾禀銷海運松兌差知縣吳熈禀辭赴常郡會算金匱縣交　又竇鎭山禀辭赴寗見　憲又方蓀由滬來禀到並謝委吳淞貨捐分局差花翎候補同知直隸州遇缺卽補知縣徐錫祉浙江人由江西改指來省禀到管帶留防太湖水師中營遊撃銜儘先補用都司胡昌寳禀知由宜興查哨回臬轅牌示三月分考試候補佐職月課定廿八廿九兩日考試 
 
 
 

Page 11

 
 
   
 
 

Page 12

 
 
[光緖二十四年三月十七日京報全錄]  
　　宫門杪○步軍統領榮奏爲拿獲疉次結夥持械搶刼盜犯請旨交部刑審辦摺○桂撫黄奏留員差遣片○又奏爲甄别知府留省補用片○三月十七日吏部翰林院廂紅旗值日無引見○孫家鼐等場内專摺請安○舒存等彈壓覆命○梁仲衡續假五日○召見軍機張蔭桓○○奴才榮禄等謹奏爲拿獲疉次結夥持械嚇禁事主搶刦多贓盜犯請旨交刑部審辦恭摺仰祈聖鑒事竊據右　翼尉毓秀副翼尉興林委翼尉德慶督率四旗協尉興濂玉通章京隆福奎煜等會同右翼翼尉德瑞中營守備王文煥千總袁得亮並司坊紳董　同弁兵在阜城門外杜家坑等處將疉次結夥持械嚇禁事主搶刦多贓盜犯常山卽少常玉成卽大玉子全子卽全得沈七卽沈容春邱紅卽邱成得黄七于大海卽于存惠楊慶山卽楊三聞路卽聞七三兒曁代爲存贓之玉斌卽二俊知情銷贓之徐同義卽徐四徐劉氏買贓之何二卽何永順應訊之王俊雷英斌雷王氏拿獲並起獲現贓賊具等物傳同事主工人李福張永順何芳庭常瑞毓廉高祥毓一併解案前來奴才等督飭司員詳加審訊據常山卽小常供認原係廂紅旗蒙古閒散前曾因案刺面擬徒後潛逃來京於上年九月二十七日與沈七大玉子邱紅聞路　扣兒小金商允搶刦得財分用是日夜由沈七家會齊起身聞路並未同往伊等六人分持洋槍刀械至花園地方一家進院入屋威嚇搶得衣服首飾等物又於十一月二十一日夜與大玉子于大海黄七全子雷扣兒小金馬保兒分持洋槍刀械至小磨盤院地方一家進院入屋威嚇搶得衣服首飾銀兩等物又於十二月初三日夜與楊三小金馬保兒小康分持洋槍刀械至石駙馬大街地方一家進院入屋威嚇搶得衣服首飾等物以上所得贓物俵分當賣銀錢花用不料被官人訪知查拿伊放槍拒捕經官人拿獲連指獲之玉斌徐四等並起獲現贓賊具等件一併解案實不知雷扣兒等逃往何處玉成卽大玉子供係廂黄旗满洲護軍與小常寺結夥持械搶刼二次復於上年三月二十六日夜與全子雷扣兒小金持械至背隂胡同偷得一家衣服現錢等物又於六月二十九日夜雷扣兒小金由伊家起身前往新街口地方偷得一藥鋪内磁罐藥料等物又於七月二十八日夜與全子雷扣兒小金至担杖胡同偷得一家皮箱衣服等物以上所得贓物均已當賣銀錢分用屬實全子卽全得供係廂藍旗蒙古閑散與小常大玉子等結夥持械槍刼一次偷竊二次均得贓分用屬實沈七卽沈容春供係宛平縣人邱紅卽邱成得供係通州人黄七供係宛平縣人于大海卽于存惠供係廂藍旗漢軍馬甲楊慶山卽楊三供係廂藍旗满洲護軍均供與小常寺結夥持械搶刼一次得贓分用屬實聞路卽聞七三兒供係宛平縣人上年九月二十七日與小常等商允搶刦於是日夜由沈七家會齊起身伊並未同往他們由花園地方搶來衣服首飾等物分給伊衣服二件當錢花用現經拿獲解案玉斌卽二俊供係正内旗满洲護軍上年十二月十八日素識雷相兒將所槍之黑皮箱等物交伊代爲當賣後他卽逃走不料他兒子雷英斌等被官人拿獲將伊指獲徐同義卽徐四供係廂藍旗漢軍馬甲由上年九月間同院居住小常寺常將所搶贓物交伊銷售除包小如意等物尚在伊家收存其貴州綢女夾礇洋縐綢衫等件係伊與伊姪媳徐劉氏分當銀錢均交小常拿去不料小常等犯案將伊等指獲徐劉氏供係廂藍旗漢軍孀婦上年十二月間伊夫胞叔徐四將同院居住小常所搶贓物交伊銷售隨將洋縐綢衫包金蓋針等件分當銀錢交其拿去伊家尚存有並未變賣之贓物等件現經指獲解案何二卽何永順供係宛平縣人上年十二月間兩次用銀買得雷扣兒大玉子等麝香玉别子等物現經指獲解案王俊供係宛平縣人原伊胞兄首飾王卽王二時常給黄七雷扣兒等銷賣贓物上年十一月間聞得小常等被獲隨給伊胞兄送信逃走不料黄七犯案將伊指獲雷英斌供係廂白旗漢軍馬甲伊父雷扣兒時常與小常等結夥搶刦上年十二月十九日因聞得小常等被獲伊父令伊探信適遇官人將伊拿獲同至伊家查拿伊父未遇連伊妻雷王氏一併解案雷王氏供係雷英斌之妻所供與伊夫相同事主李福供係山東招遠縣人雇給背隂衚衕居住遐姓家傭工上年三月二十六日夜伊主家被賊入室偷去衣服現錢等物曾赴官廳呈報張永順供係宛平縣人在新街口地方天德堂藥鋪傭工上年六月二十九日夜伊鋪被賊入室偷去磁礶藥料等物並未呈報何芳庭供係直隸固城縣人雇給担杖胡同居住翰林院編修孫多珍家傭工上年七月二十八日夜伊主家被賊入室偷去皮箱衣他等物曾赴官廳呈報常瑞供係廂藍旗满洲官學生原伊母勇寗啓德在花園胡同居住上年九月二十七日夜伊母舅家被賊入室用刀威嚇搶去衣服首飾銀兩等物並未呈報毓廉供係内務府正黄旗拔貢生在小磨盤院地方居住上年十一月二十一日夜伊家被賊入室用刀威嚇搶去衣服首飾銀兩等物曾赴官廳呈報並赴案呈訴高祥毓供係宛平縣人在石駙馬大　地方居住上年十二月初三日夜伊家被賊入室用刀威嚇搶去衣服首飾銀兩等物曾赴官廳呈報並赴案呈訴今經官人獲賊飭傳伊等赴案認贓具領各等供查常山卽小常原係因案刺面擬徒之犯膽敢潛逃來京復行糾約多人結夥持械在於京城地面肆行搶刼實屬藐視刑章愍不畏法大玉子全子沈七邱紅黄七于大海楊慶山均供認夥同搶刦偷竊屬實亦屬同惡相濟聞路供稱並未上盜僅認事後分贓　係避重就輕玉斌代爲存贓徐四徐劉氏知情銷售何二收買贓物均屬不法王俊雷英斌雷王氏所供各情是否屬實亟應一併嚴切訊究除將事主工人李福張永順何芳庭常瑞毓廉高祥毓均行取保聽候刑部傳質外相應請旨將常山卽小常玉成卽大玉子全子卽全得沈七卽沈容春邱紅卽邱成得黄七于大海卽于存惠楊慶山卽楊三聞路卽聞七三兒玉斌卽二俊徐同義卽徐四徐劉氏何二卽何永順王俊雷英斌雷王氏等十六名口交刑部審明辦理未獲之雷扣兒等犯仍飭嚴緝獲日補送刑部至原拿此案之員弁等均能不分畛域悉心跴訪將此等搶刦盜犯跟蹤弋獲多名緝捕尚屬得力可否俟刑部定案時聲明請旨准由奴才等擇優量予鼓勵之處出自皇上逾格恩施爲此謹奏請旨奉旨另有旨欽此○○黄槐森片再臣前在雲南巡撫任内奏調人員尚有分發廣西候補知府嚴震廣西候補同知直隸州知州謝廷澤臣以均堪倚任一併陳請調滇補用嗣經部議飭交離省分發銀兩咨粤飭行遵照在案兹據藩司游智開詳據該員嚴震謝廷澤禀稱無力呈交離省分發銀兩到司該司查上年自夏間以來廣西實缺及候補知府先後病故至七員之多遇有要缺要差幾致委任乏人嚴震謝廷澤在粤已歴三年情形熟習幹練勤能若調赴滇省轉致本省乏員差委應請仍留廣西以資委任等情前來臣覆核該司所詳皆係實在情形應懇恩仍將嚴震謝廷澤留於廣西原省以供任使理合附片具陳伏乞聖鑒訓示謹奏奉硃批著照所請該部知道欽此○○黄槐森片再前准部咨道府州縣無論何項勞績保舉歸入候補班人員令該督撫卽以此項人員到省之日起予限一年詳加察看奏明分别繁簡補用等因在案兹查補用知府周繼仁業已試看一年期满據藩司游智開臬司蔡希邠以該員才長識卓勤奮有爲遇有缺出照例按班補用會詳請奏前來臣覆核無異到任未满三月例不加考除將　歴册送部外謹會同兩廣總督臣譚鍾麟附片具陳伏乞聖鑒訓示謹奏奉硃批吏部知道欽此 
 
