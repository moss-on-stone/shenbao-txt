# 1884 - 139 - 4903992

 

Page 1

 
 
[第二號畵報出售] [  申報舘主啓]  
　　本舘所印畵報已於月之十四日發售第一號三五日間全行售罄可見價亷物美購閱者必多也兹　二十四日　售第二號　　中之數目係由第一號蟬聯而下者誠恐購閱諸君購得第二號而以未曾購到第一號爲憾故又添印數千以備諸君補購如日後　將三號四號　有未購一號二號者亦可按號補購再者本舘接得中法和　已成確電後卽覓李傅相與法欽差福尼兒及稅務司德璀璘之眞相繪成商訂和約景象緝入下次第三號畫報發售此布 
[南琛遊記]  
　　左侯相持節督兩江適値法越用兵海防有事之秋慨然於南洋防務未得堅船利器爲慮　與上海泰來洋行主福克君商議欲購辦堅利之快碰船兩艘以供臂指其中物料皆先給以細帳必取其極美且固而又深念近年庫帑支絀事事須從節省故於購辦此船亦必取其價廉而物美福克君深念侯相之旨亦欲竭力報效恐函致外洋價必不得便宜福君係德國人乃專爲此事附輪回國就商於本國各船廠擇其價之極廉料之極美者定購兩艘一名南瑞尚需遲日方至一名南琛卽昨所遊者是也該船前於工竣之後駛往英國裝炮嗣聞以中法將有釁隙之際英國船廠持局外之見不令裝炮入船旣而不知如何轉環遂仍允裝炮用德國水手駛來中國停泊浦中將擇日開往金陵蓋左侯近雖交缷督篆入都陛見而兩江督憲曾九帥實筦南洋故已派袁總戎鶴亭爲該船之主昨報稱副戎者悮也袁君先來上海接領此船清和月小盡日福克君邀余往觀新船余與一友偕往船在浦中余畏風浪不敢坐舢板乃以小火輪來接至則製造局二總辦潘公鏡如蔡公二源咸在袁鎭戎亦在座泰來行之寫字西友孟德君李德君及其買辦胡君二梅延欵極殷孟李二西友操華語與余作問訊並引導周歴其船上内外上下前後左右一切外觀之華美中堅之鞏固砲位魚雷之布置均由偕往之友一一詳記登諸昨報不煩再述述其所未詳者船上所置砲位最大者係一阿姆斯脱郎後瞠砲能容一百八十磅彈遠而望之已覺壯觀近而就之尤爲奇特其砲置於架上架下有鐵路可以旋砲使轉有三面可放旋轉之時不甚費力凡目砲一經轟燃炮身必將退後炮愈大退愈遠恐不免有傷船上物件　該炮則下有汽力當大聲忽發之際炮力退後而汽力足以禦之則雖退亦不至傷物其各炮大小不同而其製皆一律此炮位之法美意良也船上之舵爲船之筋節所關如此巨船意其舵必重今該船之舵皆以機噐輪軸轉動一人一手之力運之綽乎有餘船首巨鐵如巨靈劈山之斧敵船當之無不糜碎所謂快碰船者誠名副其實焉後半房間之門壁艙面之踏板皆以鋼爲之機器兩具一式精純盖恐遇敵之時偶有失利機器遭損故預備兩副爲有備無患之計輪葉亦另置一副以備用船底分六格設有不利碎其一格則船仍可駛行是眞所謂思周而慮密者矣余欲觀其分格處作何狀胡君命水手燃燈扶余自梯而下細審之則俯視不甚了了得其大略而已觀畢復至艙内周視各處房間胡君出茶酒以相餉相與談往事娓娓不倦蓋胡君本余舊友但不常晤耳至船之精妙則兩總辦亦賛不絶口固無待贅言矣孟德君爲余言此船之價無可復廉自中國在外洋購辦輪船以來未有若此船之便宜者蓋重以侯相之命故極意遷就若欲再照此價另購一船　亦不敢應命云袁鶴亭鎭軍外歴戎行深知船務曾沅帥畀以管帶該船之責可謂得人然袁君恂恂儒雅撝謙殊甚　余言輒謂才力實虞不逮卽此一端已深合乎臨事而懼好謀而成之旨將來之克膺巨任建殊勲於海國奏偉績於濤宫已可於此預卜矣現在船上所用水手皆德國人俟督憲頒到關防由袁副戎接領後卽須更易中國水手屈指開往金陵尚有數日時已過申不敢久留乃仍坐小火輪抵泰來碼頭登岸因再至泰來行中與胡君小敘並詢及該船詳細情形胡君出一圖以見示圖中纎毫畢備諦觀之又如身入船中據胡君言中國尚有某大員聞南洋購辦此船價廉物美甚爲歆羡欲托福克君再爲代辦一艘而福君未肯應命然則此船之佳處可知矣而辦此船者之盡心竭力實事求是亦於此可見矣遊興旣闌爲拉雜記之如此 
[本館接奉電音]  
　　昨由通州電局專發電音到本館有四月二十九日上諭一道謹敬譯登○四月二十九日奉上諭昨已有旨令奎斌暫署山西巡撫山西布政使着高崇基署理山西按察使着黄照臨署理欽此 
[英法啓釁傳言]  
　　本舘前論法國與中國議和怱促如此度其必有他故昨得風聞云法人將　事於埃及而埃及刻下正有擾亂英國有保護之責故調兵遣將以　戌守原欲俟亂事敉平卽行班師若法國又欲干預埃及之事則其勢必與英人爲難而英兵不能撤囘矣法人而但致力於馬達加斯加則與各國尚屬無相干涉若埃及則爲蘇彝士河要口一經搆兵深足爲　何法人之窮兵黷武一至於此耶 
[埃事電音]  
　　埃及亂事屢經英國勦辦未克底定本報時有述及兹閱備敦前月二十八日電報知英國擬調兵一萬俟秋間馳赴埃及以爲戈登解圍統兵大帥則爲胡君思禮云 
[法人命將]  
　　外國新聞帋言法人現又定一水師提督名迷渥統領兵船九艘載兵船三艘命往馬達加斯加此外又有載兵船兩艘業經開行又有裝軍械糧餉之船一艘亦將次啓輪而迷渥提督則亦先經啓節矣然則法人之於馬島定有一番征戰也 
[快船又竣]  
　　中國在德國定造之南琛南瑞兩快碰船南琛業經來滬兹閱外洋報知南瑞沿亦於三月初十日下水試行德水師提督華而納爾親往閱視其行甚速一點鐘可行十七个諾脫大約不日亦當裝炮來華也 
[海防近信]  
　　昨接本舘在越訪事之友人於上月二十日海防發來一信云近日該處天氣漸熱病症頗多醫院病人業經住满法人本擬以尼也弗輪船泊於夏龍灣者裝載法兵之患病者二百人回國後以該輪船調作别用故現將該病兵二百人載往西貢然西貢地方四五兩月最爲酷熱病者至彼恐不堪　四月初六日法人用魯　麥魯輪船并三小船載兵四百名以屠成將軍統之駛往劍門地方該處離海防西北六十里緣有人報稱該處有盜故發兵以 
 
 

Page 2

 
 
剿辦之初七日行至該處獲到華兵八十名悉行屠戮復前行經哨無所遇而退返至劍門相去十五里見該處係火山炸裂之地木石叢雜恐有藏匿之盜至十六日晚間法人設一計用越南土船一艘實物於中僞爲重載狀以四越人在上誘之船行至中途忽有盜八名皆越南土人乘舟而出持刀行劫而法人誘敵之船暗藏兵土二十人比盜船將近突出放槍八人者并船皆沈入水中法人知該處果爲盜藪十七日飭兵上岸搜查至十點鐘遇之彼此對壘直至下午二點鐘盜黨死者死傷者傷餘衆皆逃散法兵傷者九人都成將軍亦身受三傷九人中有一人於十九日斃命盜衆旣散該兵卽於十七日下午六點鐘啓輪囘海防然未卽登岸因有報稱去海防東北七十五里之黄鄱地方亦有盜匪擬卽往勦後忽不行究其故則因月初法人已將魯里麥魯輪船辭歇而該船主因船資尚未收清故不卽去至十九日法人命三道頭一人帶兵四名驅船主令去船主不從法兵持洋槍上之刀迫該船主上舢板而遂據有其船骸船係英人之業未識該船業主有何法以向法人索回該船也又有希倫輪船亦係英人之船現在與法人又有齟齬緣前此攻北寍時希倫船爲法人載兵及餉悮　於黑旗所置之石上以致輪葉受傷法人曾許償還修理之費刻下則又靳而不與於此足見法人之無禮矣刻下自海東至北寍一帶太平河邊東首山上法兵築有砲臺置巨炮其上據法人言此山極妙可以望見四條河路其北邊及東北各山上尚有華兵彼此均未開戰惟晚間放槍作勢使法人不得安睡而已法人之守該處山障者本用客兵嗣因客兵調往洪化乃以水師守之迨不師調回船上乃由河内調黑兵以守之現在則黑兵又經調赴太原鎭但以自非禮兵及炮手二十名守其地自非禮者乃違犯軍律之罪人故自非禮兵最爲凶暴也至前報所云法人在海防自造淺水炮船今已有一艘下水其船外貌不甚飾觀而其實則頗爲合用其預備撤囘之法兵則尚未有定期也 
[撞船索賠]  
　　西貢西字報云四月十七日有德國輪船名思朶順弗里泊在西貢港中適有輪船名廣東者進口時値潮退停泊之船隨潮橫轉與廣東船相撞不及半點鐘思朶順弗里全船沈下船内計有三十一人幸皆獲救該船係鋼皮能裝一千五百十八墩廣東船止裝一千零九十五墩而毫無損傷德船裝有米二萬八千擔故該船行主欲令廣東船賠一百五十萬佛郎克現在官憲尚須查問曲直不知將來作何判斷容俟續聞 
[追獲盜船]  
　　香港西字報言上月念四日有港中稽查船隻之西官坐小輪船至香港口外見有盜劫一商船盜衆而商船人少不敢與爭聽其搶刦計劫去四百元光景岸上有中國厘卡見之放槍撃盜盜不理開船逕去該西官命火輪船追之盜見輪船不敢與敵駛近香港後面登岸而逃西官查其船内則并他處所劫者計値洋六百元遂拖之至香港一面卽告知捕房徧發電音令各巡捕嚴緊緝捕蓋以該盜逃在港中且内有素來著名爲盜之人想必無難弋獲也 
[搶環宜懲]  
　　港報言近來港中　搶耳環之事日多一日蓋挑担推車辛勤終日得錢無幾而搶得耳環一付獲利較厚故效尤者衆巡捕緝獲　中不得一二解官科罰甚輕益覺肆無忌憚前者遇有此等搶環之犯必定以監禁二三年若輩頗知畏懼今則不過禁押二三月尚復何所警畏有地方之責者尚宜嚴加懲辦勿使珠璫玉瑱者歌行路之難也 
[要案供詞]  
　　循環報載有惠匪供詞云粤憲前有文書移咨港官飭差緝獲惠州要匪黄金安及陳奇二人上月二十日經官復行提訊省憲以伊尹氏狀師及活頓狀師代主此案而被告二人則延請高露雲狀師代訴惟高露雲狀師是日未曾赴案據陳澤供稱在惠州稔山開鹹魚店正月二十二晚忽有三人突到欲索銀二百兩詢其姓名卽黄金安陳奇及未獲之李道也我以素不相識且非有借欠不允給與三人卽言將用火焚燬我店及至五點鐘三人糾合數十人持械奔到黄金安卽牽我入内問銀藏在何所我不答卽被命其黨肆行搜查獲有銀七十五兩及貨物値銀五十兩然後燃鎗一響散去馮安供稱在稔山開設布店前數年曾與黄金安等相識黄本業醫寓於白芒花地方當其刼陳澤店時已亦目撃二月初一日見黄金安騎有白馬手持洋鎗糾衆推門入我店本欲率伴夥力與抗拒惟見其來勢洶湧恐爲所傷祗得任其盗肆劫掠陳奇破其銀箱將所藏銀二百兩盡行刼去而其黨則掠取貨物共値銀一百七十兩查陳奇居於長排地方乃賭徒也常到　店貿易當其行劫時官兵聞警馳至轉被匪黨拒捕致傷斃官兵數名聞劫陳澤店時匪黨不過數十人及劫己店則有數百之衆矣鄧瑞錫供稱現任把總之職前奉蔡軍門之令帶兵駐紥稔山防緝賊匪二月初一早黄金安等伺我軍熟睡胆敢糾黨劫營黄金安手燃洋鎗轟斃武弁白有勝陳奇亦燃鎗轟斃武弁羅金祥並將武弁趙貴擄去各兵見勢不佳相率潰散己急往惠州府城請救及軍兵前往而匪黨已不知去向計是晚弁兵陣中傷者百餘人營中各物皆爲所有[  此稿未完]  
[娶妻笑柄]  
　　嘉郡北門外壇弄中有薙頭銅匠二人同在三日内娶妻有足發一大噱者薙頭某姓本地人有啞疚娶鄉間某姓女交拜時男穿青布長衫戴幃帽女則僅有紅衫兠面紅巾以紅肚兜代之觀者擁擠門口笑不絶口女丰姿尚好可惜配此啞夫被底床頭有負新娘嬌喚耳銅匠馮姓亦於次日娶寍波人某姓之女交拜衣服亦與薙頭匠彷佛而新婦似有瘋狀遠近來觀者不下數百人婦略不羞縮竟作引領看客狀拍手摇頭狀見者爲之絶倒迨入洞房諸女眷競來問訊新婦不發一語作諸手勢蓋瘋而啞者也翌日飯畢蓬頭赤足走至樓下一鬨而出赶急追回暫藏送親船内新郎雖忿亦終無法以處之也說者謂月下老人若以啞女配啞男豈非天然妙耦乃偏顚倒而紊亂之是眞惡作劇哉 
[不掛彩旂]  
　　昨爲英皇六十五歲壽誕而停泊浦中之各兵船並未升五色彩旂蓋因英國某王爵仙逝故也　 
[大瞻禮期]  
　　今日係西國大瞻禮期卽所謂大禮拜也滬西徐家匯教堂於是日懸燈結彩想耕氓野老里嫗村姬又當絡繹而往矣 
[第二次付銀]  
　　本埠匯豐銀行出有告白云中團所借一千八百八十一年之銀今第二次付還本利之期定於禮拜一卽本月初二日付給云 
[勸辦團練示]  
　　欽加同知銜署理上海縣正堂黎爲出示曉諭事案奉督憲批本縣會同委員禀奉飭舉辦團練情形並附呈紳董听議團兵章程請示由奉批查民團祗能以防内匪若責以備禦外侮則其力本所不能且須由地方官婉喻以自衛身家之意其大要仍在便民而非以擾民若稍涉抑勒科派則民氣不靜怨讟繁興　强奉行非徒無益禀内所稱敢阻撓者治之殊失聽民自便之道惟當就民問已放之　妥爲勸導務須出自情願毋稍强以所難並嚴禁　差地甲從中索擾等弊是爲至要等因奉此查前奉飭辦民團經本縣照會城紳遴舉各鄉董由縣諭令勸辦不涉書役之手廿以各該董係經辦之人務須潔己方克教忠諄諄諭飭在案兹奉前因合亟出示曉諭爲此示仰合邑商民董保人等知悉爾等須知大憲體恤民隠勸辦民團不過民間守望相助之意并不責以力所不能目前物力維艱故又聽民自便亦不强其必從本縣前諭各董亦卽此意爾等務須上副人憲體卹民隠之至意下以自衛其身家在事各董尤須妥爲勸導不得稍涉抑勒科派其各遵照毋違特示 
[接水入城]  
　　聞得上海自來水鐵管擬將裝入城内其圖樣業已繪就矣此舉若成則城内居民皆得飲和食德詎非一大快事哉 
 
 

Page 3

 
 
[資遣西人]  
　　鉛捕頭至英公堂稱無領事經管之某西人流落在滬欠各店鋪價洋無力歸償且衣食亦不能繼爲此送案應請資遣歸香港再行遞籍今夜適有輪船開往香港須購船票一紙計洋十元該西人俯首不語施繙譯見而憐之允賞給衣褲黄太守墊給洋十元交捕頭帶該西人搭輪船回香港再由香港地方官資送歸國 
[估價充公]  
　　蔡忠義卽蔡小狗同楊順生控史某曾將金牙扞押與林福記卽福麟延不取贖因在醉春園酒舘口角等因嗣由史同某西人投案稱被蔡小狗楊順生與何祖安林福麟及不識姓名人二次誘賭輸銀并將金牙扞抵與林處等語經黄太守飭傳蔡楊何林等集訊在案昨晨蔡楊投案同訴前因林福麟稱我與史不相識惟我友何祖安與之相識由史托何將翡翠匙之金牙扞向我抵洋六十八元言明一月取贖加利洋二元合放七十元届期不贖向催反言金牙扞値價五六百元非但不贖竟要加押三十二元併成百元故與理論伊竟逞蠻蔡楊等解勸遭辱控造後蒙飭差查詎史反以誘賭妄訴今將金牙扞呈案請追押本何祖安遞禀詞與林相同史則堅執如前施繙譯請將金牙扞給史黄太守謂兩造均屬　情不實姑將金牙扞估價撥充棲流公所經費史又稱金牙扞係我愛物可否繳洋二十元給還金牙扞太守謂候將金牙扞發交棲流公所估價若干爾可如數繳洋給還原物 
[棄兒不顧]  
　　法租界老北門口某茶舘於前日午後二點鐘時有江北口音婦人吃茶評理俄而紛紛散去有婦甫出茶館門口忽然臥地呼痛遽産一兒血污满地婦卽起行棄兒不顧唤坐小車向西而去旋有拾荒人用破蒲包裹兒去其時呱呱聲不絶婦眞忍人哉 
[逸犯就獲]  
　　積竊洪志仁於四月念三日被事主追捕經法捕拘入捕房尚未解訊卽於當夜撬斷鐵櫺邀同在押之竊犯阿祥混名小紹興並阿福兩人一併逃逸飭緝未獲日前因虹口捕　脱逃病犯王月山一名捕頭飭包探查拿該包探王阿二於上月二十九日在城内跴尋　遇洪於途遂卽拘至虹口捕房訊據供稱是夜脫逃之後三人同往吳淞因無川資飯食卽在吳淞犯竊一次所得贓物業已質錢花銷全小紹興阿祥並阿福兩名已被該處汎捕拘獲我則潛回上海藏匿城内等語富捕頭卽飭送法捕房管押旋解公堂翁太守喝將洪志仁先笞二百板再候嚴比 
[此銅被竊]  
　　兩江制憲有差船八號停泊虹口白大橋堍下聞係差弁在滬採辦銅鐵鉛鋼條等物陸續運往金陵前夜該船被竊紫銅一桶計値銀八十兩業已報明捕房飭包探查緝矣 
[拔刀相向]  
　　前日有某甲帶英洋四十元由吳淞來滬行至擺渡處忽遇狀似兵勇者兩人知甲身畔有洋緊隨至無人處拔刀相向遂攫其洋而釋之某甲祗得仍返吳淞赴巡防局禀報云 
[拆梢類誌]  
　　無賴之多以租界爲最雖有包探巡捕往來梭巡亦若有不能禁止者前日有蘇州人木匠阿新收得工洋十餘元在寳善街托某錢庄　看被流氓周三和尚玉山阿生等瞥見冐充包探夥上前盤詰稱有某姓失竊銀洋與爾洋圖印相似須解捕房施有其黨混名强盜小王等上前相勸暫遲解送而該流氓等卽將阿新軋至潮園茶館吃茶阿新斥其誣竊索詐周三和尚等大肆咆哮卽欲毆打阿新不能脱身仍由其黨互相排解令阿新會茶鈔並折酒席資洋四元該流氓等始各鳥獸散及阿新出遇友人道及前事欲唤捕往捉再至潮園已閬其無人矣此一事也又有醫生陳篤卿之子名倬人是日亦在寳善街行走忽有一人在酒店中向其拱手邀請吃酒陳以素昧生平故不之應詎其人大怒聲稱爾於上年欠我洋六元至今不還今幸相遇當速還我旋有其黨出爲排解將陳軋往潮陽樓吃茶幸陳途中遇見友人密令其喊地保至　 
潮陽樓茶館比地保馮錫昌至茶館該流氓等卽圖兎脱當塲拿獲一人解送會審公廨黄太守着押候嚴辦此又一事也又昨晨六點鐘有某甲手携百靈鳥兩籠行至法公廨西首遇流氓六人攔住去路將鳥籠奪去又被剝去布馬褂一襲布鞋一雙更向肚兜内摸去洋元散錢大笑而去甲被打倒在地此又一事也 
[路狹難行]  
　　前日四點鐘有一婦挈十四歲之女看病而回坐小車由北至南行經大東門南首沿城河浜適至最狹處有摇繩索房三間礙路車夫偶一失手女已跌入河中比卽救起而已狼籍不堪矣查上海城根地本狹窄而狹處又造摇繩索房屋三間無怪碰撞傾跌者層見疉出也城汛弁兵只圖收租肥已不顧行人受害想善堂董事必有善法以處之 
[爭搬物件]  
　　昨有朝鮮商人五名到法公堂人遞稟聲稱名姜永祝被東興順雜物海貨行夥孫春生陳杏生借去銀洋現尚欠銀一百零六兩約在四月二十六七日歸還到期又約二十八日五點鐘付還如再不還卽請搬物等語及二十八日孫陳均已逃去袛剩小夥一人不知名姓故將檯登等物搬出旋有印度人來爭執因同到捕房物件由捕看管翁太守逐一研詰姜永祝答稱本年三月二十一日抵埠卽住打狗橋相近客棧内孫陳兩人到棧來往頗熟嗣遂向我借洋本約卽還後見約期不准故立字條取出呈案孫陳均是寍波人二十歲左右不知逃往何處英界四馬路某客棧是伊弟兄請傳案詰問我國領事未到所搬之物不知値價若干旋有印度兩洋人到案以西語控稱孫春生陳杏生曾借去洋九百元現在結欠銀二百三十餘兩出有銀票兩紙交執今特呈上併稱伊等兩華人實與朝鮮人合開此店何能獨白將物搬去又據朝鮮人金四齋到案稱昨日搬物時伊等將圖羣搶去難保不揑造假票翁太守飭法包探等查緝如遇孫陳二人卽行扭送物件着交捕房候辦 
[法界公堂瑣案]  
　　李同新控眠雲閣烟館將生財抵銀一案昨日復經法副領事與翁太守會訊法包探將該烟舘主婦孫蔡氏傳到原告均未到案副領事謂此案前雖由買辦李姓到堂但實係高易洋東之事當時曾寫信與本領事請爲追究翁太守謂當初並不見高易洋人到堂卽定案時貴領事亦無異言初禀係李同新具名倘眞是高易銀兩而李同新到案不說明但云是買辦李秋坪之事則李同新更屬可惡法副領事謂高易於控各時先有信來卽是憑據翁太守因謂李同新可惡一面欺瞒洋東一面朦混公堂况前給繳到銀五十兩時由伊出名具領結此亦眞憑的據現在李不到堂案總不能了結法副領事謂李同新前來領銀不應給伊况高易來信亦稱李是無權之人翁太守與之再三辨論法副領事請於禮拜四待李同新　易洋東到案再　太守允之著孫蔡氏退去孫蔡氏又稱抵銀以二分起息洋人不應有如此利錢太守謂且待訊時再核○王黄氏稱丈夫開薙頭店家中尚有鋪塲租出由魏梅子經手將陳少卿領來言定舖塲錢每月四百文飯每日七十文現住一月零三天共欠洋二元五角前日陳趁我不在家將鋪盖籃子并及我之洋傘取去爲此扭送捕房魏梅子供天津人做玉器生意陳少卿由我領進陳搬物時還將我鞋子取去陳少卿供稱並不取洋傘鞋子所欠　飯錢有寗綢馬甲一件交魏變錢償還大約不過欠錢五百文翁太守詰魏有馬甲否答稱此係用他物掉换者伊尚欠我錢文我被管押時有先在押之陳姓索見禮洋一元將我套褲脱去太守着王黄氏退出陳少卿趕緊還錢魏於明日到捕房以便提出脱套褲人質對 
[奉贈高昌寒食生卽希正可]  
　　同客申江咫尺天相思常覺意纏綿旬餘未見詩人面悵望時吟一幅箋小樓主人口號 
 
 

Page 4

 
 
[自題小樓吟飲圖承諸吟壇賜和抛磚引玉殊自幸也再疉前韻藉以誌謝並請同人粲政]  
　　久向閒中樂事尋流連觴詠滌煩襟樓高最喜臨風飲夜靜還宜對月吟幽賞與人同悅目佳章惠我盡知心里歌幸得騷壇和空谷居然满足音[  小樓主人拜草]  
[輪船來滬電音]  
　　怡和洋行高陞輪船於四月念八日由天津開行來滬○禪臣洋行北京輪船於今日由　港開行來滬 
[第七單]  
　　江西省彭孟楊勸捐直東災賑第七單捐數揚字一百六十三號册吳子益勸募敦厚堂朱錢二千文由義堂孫懷慶堂江師善堂李樹德堂林職思堂陳庶近堂朱聲溢堂柳七户各一千文菱記七百文最善堂陳怡悅堂劉樹德堂林敦仁堂胡敦本堂敦瑞芝堂楊六户各五百文詩禮堂孔三百文以上一册共捐錢十三千文○又揚字一百九號册高幹翁勸募順受堂錢三千文餘慶堂濟泰成二户各二千文餘慶堂謙益堂吉德堂盛輝堂致遠堂山古堂九思堂公孚堂八户各一千文無名氏三百文以上一册共捐錢十五千三百○又揚字一百十二號册張春園勸募觀我齋中和堂修立堂耿義和堂劉四户各二千文永大成魁興亨益成仁恊成恭恊成利和生仁大有智務滋堂伍楊耀堂武功堂敬義堂麗澤堂周春華一經堂劉子鑑和茂亭陳曉山留餘堂敦厚堂葉敦厚堂張麻茂如二十一户各一千文劉心莊楊伯衡閻鏡堂吳焕章朱壽珍品生明趙普元七户各五百文李懷仁無名氏各三百文以上一册共捐錢三十三千一百文○又揚字一百六十六號册華海初勸募康記五千文康記二千五百文童子仁珊記拙記三户各一千文陳立揚五百文崇德堂張等四户各四百文晋記三百文仁記等十一户各二百文桂記等十户各一百文以上一册共捐錢十六千一百文○以上第七單計捐並四本共捐錢七十七千五百連前六單統共捐銀三百七十一兩四錢四分洋五百四十九元錢一千零三十三千文 
[第八單]  
　　江西省彭孟楊勸捐直東災賑第八單捐數楊字五十三號册新吳主人勸募寶善堂余捐銀六十兩居敬堂喻三十兩四勿堂劉二十兩五錢椿萱同茂堂十兩敦厚堂宋八兩敦裕堂徐八兩徐文玉七兩海屋添籌五兩留餘堂熊四兩誦芬堂趙四兩章怡泰務本堂熊閔霽氏藩雲四户各一兩宜樂氏錢四千文岳周記一千文以上一册共捐足平銀一百六十兩零五錢錢五千文○又揚字五十四號册新吳主人勸募延陵祈安康捐銀一百兩新吳善士三十二人共捐銀一百兩祝外健三兩一錢九分王福寳四兩零五分以上一册共捐足平銀二百零七兩二錢四分○又揚字十一號册萬載縣劉捐銀二十兩又募唐文齋十兩白雲山舘十兩世德堂周二兩八錢五分繼美堂張義門陳二户各二兩河清堂包紫來堂虞青蓮居士積慶堂劉懷禮樂堂務耕堂廖六户各一兩萬載稅契科錢六千文集大質寶善質二户各四千文允茂三千文同仁德懋源春宋梅村崇恕堂宋復盛允大各號七户各二千文祥盛太和張甫田郭用甫辛少穆郭喜齡同和洪泰泉興泰興長福振昌德源萬鎰和豐全泰德怡源益大金萬齡大有順源聚恆昌隆集源寶興隆源陳玉海怡興鼎順泰元善堂辛鮑子昭兆生劉翼堂萬益王懋功新安洪德隆福昌宋班瑞衆永盛等號三十九户各一千文天祿齋八百文全盛允泰等號十九户各六百文以上一册共捐銀五十二兩八錢五分錢八十二千二百文○以上第八單計捐册三本共捐銀四百二十兩零五錢九分錢八十七千二百文連前七單統共捐銀七进九十二兩零三分洋五百四十九元錢一千一百二十千零二百文 
[浙省撫轅抄]  
　　四月二十五日記名總兵載雲禀見卽辭回蘇杭嚴衞雷禀知廿六日帶印赴　屬繼　杭先徵賦禀辭候補同知莊濟泰請期服假五天　知縣戴洪禧禀知藩飭奉陪復準起復瑞安縣延秀禀謝委赴任禀辭前署分水典史吳延　交缷回省禀到千總何光浩安徽來省禀見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
