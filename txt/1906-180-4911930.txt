# 1906 - 180 - 4911930

 

Page 1

 
 
   
 
 

Page 2

 
 
[告浙江金衢嚴三府同鄉留日學生來稿再續前報]  
雖然。諸君徒具熱心誠力而以是言興學也。則同人等懼其用力多而成功少也。 
　　蓋物有本末。事有先後。不以本御末。而以末御本。先其所後。而後其所先則其事必不理。譬之蒸滊機一蒸滊機。而具數十輪。數十槓桿。然統屬而運用之者。一原動機而已。原動機廢。則百動俱息。是故同人等以爲興三府之敎育。非合三府士紳全力。公立三府學務分處不可。三府學務分處者。統一學務之機關。以輔省學務　處之不足。所謂興學之原動機也。三府學務之所以未能興起者。其病有三。一在於交通困難。風氣閉塞雖有勤敏好學之士。而無精覃敎理之師。一在於財力磽薄籌欵維艱。徒具熱誠興學之心。而無發端創始之力。溯厥由來。更在於紳權微薄。事多障碍。何以言之。夫地方之不治。莫患於官紳之隔絕。萬事皆然。學務爲甚。今三府之官吏。旣與士紳隔絕而不相得。而三府之士紳與士紳。又不能互相融洽。以收同舟共濟之效。不惟三府不相聯絡卽同府之數縣。亦不相結合。是其權力本已薄弱因分散則愈致薄弱其智識本己固滯。因隔絕而愈形固滯。故同人等以爲吾三府諸同鄉。亟宜合集群體。仿照温處成例。公立三府學務分處。禀請學部及浙撫存案。由三府公舉總理協理。及評議員若干人。擇三府適中交通便捷之所。建三府學務分處本部。俟辦理稍有成效。更行推廣。立支部於三府。以厚其情誼。而通其聲氣。若是則其利有四。 
　　（一）三府士紳。藉此聯合。羣策羣力。則事易舉。 
（二）三府公欵。可以調查籌撥。有所稽核。俾得涓滴歸公。無入私囊。（三）定興學之旨。謀統一之方。使各屬同一。而無參差之患。（四）合羣則智力愈增。而親睦之心盛。益足感發自治之能力。以爲地方自治之基礦 
興此四利。去彼三病。以爲興學之基礎者。蓋莫急於學務分處矣。然或以爲省垣旣有學務處矣。三府興學。則興學耳。何事多立名目。以重增複雜節制之患乎。不知三府去省數百里。山川多阻。往返維艱。省學務處。不能周察三府學務利害而興革之也。不侍言矣。三府士紳。有志興學者。請之有司漠然不聞。叩之省垣。遠不易達。卽幸而達。達而得覆。仍學務處札之地方有司有司亦具文視之而己。矧各屬紳力微弱。多不能直達省學務處。近年以來。以興學而爲守令所駁斥者。不知凡幾。報章所載。輿論所存。可盡誣乎。學務定章。郡縣守令。有籌款興學之責。學務盛衰。列入考成。學務處之立。兩載于茲。而未嘗一度執行其法。是固由於主任學務者之失於舉察。實亦地方遼闊耳目有所不能周覈也。不然。彼温處嘉興各府豈不憚煩而故爲此空名枝節者哉良以興學之事。以紳爲主。使無統之一機關。譬猶渡江河而亡舟楫。中流飄蕩。不知所歸。以致宗旨不定。規模不一。事權雜出無所統屬。經費多寡。無所稽核。卽聘一敎員。而苦於無所取材。撥一公項。而苦於無能爲力。其甚者或覇欵而阻學。或假公以營私竊恐流弊百出。功效未顯而先貽人以口實也。故學務分處者。有輔助省學務處之功。而無越爼　雜之患也。况今者學政改爲提學使司省學務處行將歸　爲一以一人而統轄全省學務其必有待於各府學務分處之輔成者明矣未完 
[美國在中國設立裁判院之辦法]  
　　字林 
報云美國擬定在中國設立裁判院簡派按察使一人狀師法廷警長及書記等員此項裁判院有行法之權凡罰欵一百元以上監禁六十日之刑名案件及錢債案件數在五百元以上者皆歸其審判每年於上海漢口人津廣東等處及高麗領事署數處開審所有裁判之權處置之法訴訟之費皆與目前一律倘有必須修改者當再斟酌損益之如有上控案件當先於美國第九等裁判官處遞呈然後及於總法院該按察使當在任十五年每年公費共公千元如赴各處巡察每日公費不得過十元狀師每年公費四千元如赴各處巡察每日公費不得過五元法廷　長與書記生每年各得三千元 
[續紀新徵兵士與常備軍鬨閙情形蘇州]  
昨報紀新微兵士與常備軍馬隊在盤門外二馬路互相毆鬭一事茲聞是項徵兵係編人常備第二標第四五六三營惟雖經編列刻下尚未成軍初十日下午該營管帶某君至日本領事公館陪償前報所紀初五日徵兵毁壤該處某日人所開要貨鋪之物價迨事畢而出見常備第一標第一二三營中人在花烟館作狹邪游因誡之曰汝等在此不得身穿陸軍號掛詎軍人不服簽謂我等不應汝管一軍人則舉手一揮竟將某君所戴之帽掀去傍有征兵數人大抱不平由是釀成此禍當時經各管帶彈壓回營後不料重起風波列陣鬨鬭征兵某營管帶阮君髮辫本己薙去後半至是被軍人連皮帶肉盡行拉落事後查點征兵除當塲毆斃一人及河中撈獲屍身三名外尚有九人不知下落聞三屍中一係松江西門外某米鋪子曹某征兵乘間逸去者一百餘人争鬭至一晝夜尚未停息十一日傍晚撫憲陳中丞發出令箭飭某差弁帶隊馳往彈壓是役軍人勝而征兵敗征兵除當塲斃命外身受重傷者十餘人輕傷不計軍人並無殞命惟受傷三四人而己現聞經長元吳三縣馳往會騐（且） 
按昨報紀此事本有兩說今據續函所述與昨報後一說爲近大約係確情矣 
[電告新城匪警請兵防堵太湖蘇州]  
　　蘇撫 
 
 

Page 3

 
 
陳中丞於十一日得浙撫張筱帥電報略謂新城縣於初十日幇匪作亂深恐匪蹤竄入太湖應請飭師駐防等因中丞遂派飛划水師等各營星夜駛往太湖擇要防堵（且） 
[府縣會營防匪延擾紹興]  
　　紹屬蕭山等境毗連新城民敎每多不洽動輙滋事邇因新城一帶帮匪爲患戕敎燬堂復以揭帖在紹屬城鎭張貼故由劉海臣太守諭飭各縣主會同營汎分别扼要防守并於各敎堂左近嚴行戒備晝夜梭巡以杜延擾而弭衅端（早） 
[督辦滬甯鐵路唐咨蘇撫文蘇州]  
　　（爲派兵駐紥鐵路事） 
案據滬寗鐵路總管理處禀竊查滬寗鐵路南翔至黄渡叚時有鄉民將鐵石物件置放軌道之上恐碍行車經分段工程司禀報請禁卽由職處兩次咨請上海道轉飭該州縣官出示嚴禁並責成沿路各村鎭地保嚴寗查察許給津貼以資鼓勵一面飭在事各員逐段留心查看遇有置放物件之人立准拿獲送究分别咨行去後昨據南翔叚站長拿獲張有生一名卽經函送寳山縣今將該犯訊明責處並枷號犯事地方以昭炯戒在案職道查軌道上抛置錢石物件阻碍行車最屬危險倘由此出有事端不僅行客生命可慮且于鐵路名譽有關至於地方官出示禁止固可藉資警戒然恐未能家喻户曉且有等頑梗之徒殊非文言所能曉諭查蘇滬一帶向稱風氣開通之地尚有此等情事則錫常以東丹陽江甯之間山林錯雜民智未開更爲可慮而鹽梟賭棍尤爲在處堪虞若不設法防維後患何堪設想謹按合同第十欵有隨時練養華巡捕一隊藉以保護鐵路之條自應練養巡兵永遠防範爲正當辦法惟招練需時且所費不資此時工程各欵計己不敷必需待用行車進欵均屬緩不濟急按合同本欵除練養巡捕外可以咨請各省派兵保護云云似惟有先其所急暫行咨請木省派兵分叚駐護較爲迅速有用爲此專禀上陳擬懇憲台咨請两江督憲江蘇撫憲速賜派得力營兵駐紥沿路一帶藉資鎭壓而免危險等情據此查鐵路沿途布置關繫緊要向來京漢鐵路均由湖廣直隸督部堂河南撫部院派兵分叚駐紥彈壓保護藉賴治安不容稍緩應請貴部院酌派得力營兵常川駐紥該路以資保護俾免意外之虞並請將派定兵勇營哨數目分叚駐防情形見復云云蘇撫陳筱帥接文後隨卽札飭統領巡警軍顔梓琴軍門及管帶巡防隊陳有珍總戎分别酌派得力哨弁帶領勇十分段駐紥認眞巡緝彈壓並飭將派定數目地段禀候咨復（永） 
[委員查勘廣埔鐵路廣州]  
　　日前大憲札委丁直牧平瀾會同地方官及廣埔鐵路公司委員將廣埔鐵路沿途經由處所詳細確勘於水利民居有無妨礙羣情是否允洽分别妥議據實禀覆茲聞該委員會同地方官按照原圖所繪鐵路經由處所自大東門外土名穿龍口起至源村止逐一勘明地勢尚見平坦路線所經之處多半魚塘田地並無墳墓與鄉邨相隔亦遠於民居尚無妨礙惟沿途小涌其多民間藉以灌溉田禾水利所關萬不能塡塞他日爲軌道所經者無論涌口寛窄應令該公司一律架橋庶不致有礙水道云（張） 
[派員設立全閩鐵路分局厦門]  
　　全閩鐵路總辦陳伯潛閣學前日派工程師來厦繪勘嵩嶼至漳潮路綫已有端緒現又派前厦防同知鄭霽霖司馬到厦設局專辦鐵路事宜已於初五日開局聞六月間卽須動工（中） 
[禀請開採鉛銀各礦江西]  
　　德化縣毗連之星子縣生員寥某具禀該縣稱黄英寨地方與廬山接壤有鉛礦並銀礦其質甚佳懇請開採已由縣令申詳大吏矣（本） 
[擬籌海軍捐欵京師]  
　　近有日本留學生等糾合同志創立補助興復海軍社刋印勸諭海軍捐啓招募欵項以充恢復海軍之的欵現直督袁宫保已電商政府亦擬仿照國民捐辦法俟集有欵項先設立海軍學堂以爲興復海軍基礎并聞己電商張宫保周玉帥參酌辦理矣（閏） 
[蘇撫派委過山砲隊營督隊官蘇州]  
　　蘇撫陳筱帥以蘇省編練新軍自應另編過山砲隊一營應需過山砲前已派員赴滬請領查有江南陸師學堂畢業生韓洞濤堪以派充砲隊營督隊官責令編列成軍認眞訓練己札委遵照矣（永） 
[瑞昌統稅分口被劫江西]  
　　九江府瑞昌縣統稅分口遇零易𤨏碎小物如篾貨草貨以及猪牛等項無不任意苛捐商民因是怨聲載道閏月二十四晚忽有烏合之衆千餘人猝行搶刧司事王某面部受刀傷委員王大令亦受微傷當晚拿獲三人復被劫去不知作何了結（用） 
[新定選擇留學生章程北京]  
　　中國政府近以留學日本學生風氣日壞亟宜設法改良俾正學術造就眞才因於日前咨令直督袁宫保將選擇學生之法二條呈由學部通咨各省並照會日本某某學堂主管所定選擇之法如左一選送日本留學生如係長期留學卽修高等專門學科者須有該兩學堂卒業之學力且通日本語言者方爲合格但修淺近工藝之學不限二選送日本留學生如係短期卽修速成科或法科或師範學科者須有中學卒業之學力國文優長年在廿五歲以上有學界政界之經騐者方爲合格惟遊歷以視察爲目的者不限（盈　） 
[江督電飭免徵本省米釐一月札]  
　　江蘇通省各府廳州縣釐捐局卡同悉現因米貴亟應招徠商販流通米榖己會同奏明凡有本省各處販運米石互相往來及外省運回本省米石除關稅照常完納外概免釐捐一個月限滿再行察看情形酌辦其麥粟等糧足以充飢者亦一律免釐一月惟外省來買販運出省者不免釐捐務於電到三日卽行出示勸諭商民照常流迪販 
 
 

Page 4

 
 
運若各縣各鄉私自封禁卽是違背諭旨必致米價更貴應由地方官督同紳士商董等剴切開導倘有痞棍攔禁米糧出境藉端滋事定卽懲辦其不通電報之處由該管府州縣及釐金各局專差轉達母遲母誤（宜） 
[滬道禀外商兩部電]  
　　（爲永裕碼頭收捐事） 
近來洋輪在南市常閱報裝貨物出口積慣漏捐准淞滬總局據上海認捐各公所禀擬在洋輪起下貨物之永裕碼頭設衆商公所就近稽巡移請會銜示諭當經照辦昨英霍領函該碼頭爲祥茂小輪上下貨物地方海關所定停船界限卽在上海通商口岸之内如因收捐虧損釐局豈能卸責已電禀公使示復以前忽卽舉辦等語查南市設立捐局稽查一應貨物除洋貨領有子口　土貨領有三聯單外共餘概行照章抽釐否則扣罰通商數十年中外相安己久並非自今日始現因各商往往走私另設公所稽察出示曉諭此則和約第四十六欵嚴防偷漏便宜設法辦理之意中英約章租界洋貨免釐辦法尚且未定何論界外何論土貨更何得謂通商口岸不能收捐且英領謂海關所定停船界限之内卽在上海通商口岸之内將新常兩閱權限混而爲一不無誤會蓋新關所定洋船起下貨物馬頭向以十六舖橋爲限其十六鋪橋以南碼頭爲常關内地船隻報稅運貨之地各有權限與新關兩不干涉祥茂輪船旣按内港行輪章程在滬南常關報稅自應守常關權限豈能以新關泊界藉口况稅務司展定泊界之意祗爲洋船卸貨後進泊起見何能因此侵估常關權限此理甚明除駁復外徵查南市收捐情形祥茂白糖案内己於上月漾電禀陳鈞部今霍領仍此藉口殊不知稅司前將理船廳所管水利展至董家渡並未奉有核准明文卽現在稅司請將南界續展至製造局前爲止亦經申明口内洋輪衆多不敷停泊貨已卸空守候裝載者不得不令移向南市浦面停錨以待决不侵佔常關應有權限職道正與磋商若將此意出示曉諭然後轉詳請示是稅司展拓理船廳界限僅爲卸空洋輪暫時停泊起見其不能將常關界限混入口岸中新關界限之内己可概見惟霍領旣電公使自必向鈞部嘵瀆合亟摘要電陳以備辯駁鼎力維特捐務幸甚徵禀虞（斯） 
[續商部奏遵議廣設工廠自造機器摺]  
該前御史奏請仿照日本砲兵工廠成例請飭下各直省於製造軍火之暇兼造各種機器招工設廠輾轉傳習不但廣開民智兼可預杜漏巵洵爲目前急務查各省所設機器局以上海之製造局漢陽之鐵廠規制較爲詳備此外福州船廠經歷任將軍總督規畫日久成效較著北洋德州機器局亦經督臣袁世凱締造經營力求完備於各省爲最能否如該前御史所奏於製造之暇兼造各種機器應請旨飭下該將軍總督等通盤籌畫竭力推廣該將軍總督等公忠素著諒不至藉詞諉卸置爲緩圖此外各省己設機器局廠之處亦應各就地方情形勉力籌維以期逐漸擴充仍隨時奏明辦理其中國工匠及出洋畢業生果有能獨出心裁製造機器限於財力未能獨自任辦者在京准報明臣部在外准報明各省督撫考騐眞確有裨實用准其酌借官欵俾助其成或由各廠隨時訂用庶工業可興而利源亦不致外溢矣所有議覆前御史顧瑗奏請廣設工廠自造機器緣由謹恭摺具陳伏乞皇太后皇上聖鑒謹奏閏四月二十三日奉旨依議欽此 
[巴拿瑪運河之工程師]  
　　十二日東京電云　名營導工程師現己受任建築巴拿瑪運河水閘之工程 
[那特爾叛匪受創]  
　　十二日倫敦電云那特爾叛匪猛攻英將巴寇所統之先鋒隊後經大隊趕至始得解圍叛匪死者計六百人達脫納爾大將現赴前效 
[英兵艦駛抵神户]  
　　十二日東京電云英國兵艦茫庫史號己駛抵神户與英艦隊會合該處民政廳常于今日在公家花園欵之 
[俄政府迎合國民院之意]  
　　十二日東京電云俄國内部大臣在國民院宣言俄皇與各部院大臣皆允接受寛大公正之法律此　一　衆皆鼓舞歡迎 
[俄國民院議廢斬首死刑]  
　　十二日倫敦電云廢除斬首死刑一案經俄國國民院於昨日反覆討論始行議决各部院有反對者皆遭衆人大聲疾呼曰行刑之人耶盜賊耶刺客耶 
[美國罐頭肉食案己結]  
　　十二日倫敦電云美國國食己將罐頭肉食案議結聲明罐而上應標明查騐裝罐之期惟查騐之費富出之國家如是則罐頭肉食廠己得勝矣 
[紐約熱風爲害]  
　　十二日倫敦電云美國紐約起熱風死者十四人受暈者不少 
[醫學發明家逝世]  
　　十一日柏林電云發明察騐喉症鏡之葛雷西亞君己死於倫敦 
[俄人不忘舊仇]  
　　東報載舊金山電云俄國公爵及貴族宴客席間新簡西比利亞師團司令官任能克姆夫大將答覆祝頌俄國陸軍之詞謂俄國報復遠東之仇期不在遠現正籌備如何收復己失屬地之策衆人聞其言皆鼓掌稱快共言實與日本反對也譯字林報 
[俄國礦工滋事]  
　　法報云俄京電信謂白克蒙脫公司所用之礦工相率罷工 
[文豪謝世]  
　　法報云著名文學家羅來因君己逝世 
[俄國鐵道政策]  
　　十二日栢林電云俄國皇族議會接一條陳擬于西畢利亞鐵路添設雙軌復擬使西畢利亞鐵路與加斯班鐵路銜接一氣云 
[英法意議約有阻]  
　　十二日栢林電云英法意三國商議愛比西尼亞國事現有棘手處法國報章恫愒謂意國如于所擬各件仍不照進則英法两國當另立一約云 
[駐韓俄領事將赴新任]  
　　日本泰晤士報云駐韓俄總領事白蘭康君數日内卽將由東京起程前往　麗目日俄戰後俄官之往高麗者當以白蘭康君爲首目前高麗外交事件皆歸日本辦理故白蘭康君此次赴任辦事必須先得有日本政府之認可也 
[俄仍擬立新内閣]  
　　十二日柏林電云俄國現仍商議建立新内閣 
[美國發售巴拿瑪運河股票]  
　　十二日栢林電云美國擬出售巴拿瑪運河工程股票計美國金洋三十兆元 
[那特爾兵隊勦匪得勝]  
　　十三日倫敦電云英將巴冠及麥金敘所統之軍隊于昨日天將破曉時攻擊叛匪約計有八千餘人交戰甚烈叛匪村舍皆燬于火是役也那特爾軍隊得獲全勝 
[俄國擬以官地撥給農民]  
　　十三日倫敦電云俄國政府宣布一策擬將西畢利亞及中亞西亞之國家公地賜給農民俾往耕種譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖省礦務總局移各屬文]  
　　（爲抄章移請查禁私礦事）爲抄章移請備案事照得敝局於上年奏准設立管理一省礦務凡本省礦地除官地由官標識外所有民地亟應由本局頒發執照以爲有此礦地之據業經移送告示請煩張掛曉諭呈報核辦在案近聞各州縣地方礦産經人私挖之弊無非於距城稍遠之地串通地方無賴隱匿不報以便私圖然一經嚴查自然敗露至於私售一節乃屬愚民受賺聞此項礦痞平時潛踞滬漢私立合同託名開礦任意招股租買山地無非廣爲欺騙飽則遠颺累人財産不一而足今據商部礦務章程第十條凡請領探礦執照者須將四至界限坐落何處廣闊若干就近禀由該省地方督撫察騐該地是否與民間無碍其人是否公正家貲是否殷實請辦各節有無違背奏定章程如查與上項無所違碍應卽咨明本部覈辦或該商逕行具禀本部聽候咨行該地方督撫查明有無違背上列各欵俟咨覆到部分别准駁又礦政調查局章程第七條有民間礦産不准私賣只准賣與本地居户須憑中証報官查無頂冒諸弊始准立契過割倘有朦混私賣惟該管地方官是問該局如扶同徇隱應由本部奏参懲處各等語定章如此其嚴而民間私售之風仍不能禁絕可謂玩法已極今本總局擬定辦法凡地方買賣礦地固應按照部章辦理其未定契之先須先赴各該管州縣官呈請查核果無違碍並由買賣兩造具結存案然後方准立契其未經州縣核定者概不作算查出將該地充公買賣主均從嚴查辦或買賣主不言礦地希圖朦蔽取巧者祇能有該地地皮不能賅及地腹卽不得謂有該地礦權且本總局旣經立限頒發執照其三個月後不領照者其山卽不得作礦地售買其購買者亦應以本總局執照爲憑似此辦法旣與部章相符而民間私售之風亦可稍免除另刋示曉諭外相應抄章備文移請爲此合移貴縣請煩查照希即嚴密訪查遇有私挖情事查獲從嚴究辦其民間租冐礦地請按照所移章程核辦以爲預防私售之地須至移者計抄章 
一民間礦地須於三個月内在本總局請領執照以爲有此礦地之據道遠者禀由地方官代爲請領 
一民間租買礦地須以本總局執照爲憑否則不作礦地用 
一租買礦地未立契以先須先在本地方官衙門報查合格及無違背定章之處方准立契不得先行立契然後報查違者將所立契註銷作廢 
一租買礦地契内須載明礦地字樣否則但能保有該地地皮不能賅及地腹不得謂爲有該地礦權 
一租買礦地兩造均須於禀報地方官時各具并無違章切結 
一租買礦地如違以上各節查出均應將礦地充公其己得之地價亦須追出 
一租買礦地定契後須將本總局執照呈繳地方官一面由地方官繳銷報查 
礦務總局移各屬文爲抄黏移請事竊照敝局開辦礦務凡各地方辦礦商人應飭於三個月内一律呈報前經照章移請貴縣查照轉飭在案茲查章程内第四欵礦地第一節有本省礦産有由本省各商民在本省商務局請辦者有由各州縣禀報兩江調查局勘騐者並擬咨請抄案咨會俾知各該礦礦苗礦質官地私地己辦未辦又如係官地卽由本總局照會地方官先行標識母許擅開若係民地查出後卽由本總局給予執照以爲有此礦産之據不得私售與人將來開辦卽將執照繳銷按礦地之大小照章給予地價或不願領價即按地價作爲股本俟開採後照股分利各等語查皖省礦地所在多有雖間有商民陸續請辦而所遺猶多各處禀報兩江調查局勘騐者亦尚未經查勘周悉究竟本省各州縣該管境内有礦與否其所有礦地大小若何係屬何礦礦苗礦質有可呈騐否或爲官地抑係民地或官地民地各佔幾何其民地果屬何姓在於境内何處地名爲何自應仍由各州縣地方官一一詳查按照部頒表式列表報存方足按照上項章程核實辦到且敝局此次調查實爲實行開辦之地查中國各省礦産外人要求實多皖省一區前經外人要請訂約開採者十餘州縣刻方官紳合力設法收回一經實行開辦不特地方公益可以大興且可免將來多少交涉案件裨益地方實非淺鮮敝局亦一面派委妥員無論己報未報之地捱次探查核實履勘各有礦地方母得仍視此事爲具文致與敝局派委之員查報歧異且或以有爲無將來生出轇轕誰職其咎除另行抄章列表出示曉諭外合亟刋示并抄章列表備文移請爲此合移貴縣請煩查照按章詳查并將告示張掛城廂及各市鎭曉諭俾各據實呈報從速見覆盻切須移 
一本總局未開辦以前本省礦産有由各商民在本省商務局禀辦者有由各州縣禀報兩江調查礦務局勘騐者茲擬咨請商務局及兩江調查局將全卷抄單咨會俾知所有礦産礦苗若何礦質若何或爲官地或爲私地曾有人禀辦與否一一詳註於册以便酌分緩急重復勘騐先後量力開辦 
二所勘辦之礦如係官地自應由本總局照會地方官先行標識無論何人不得擅開若係民地查出後卽由本總局給予執照一紙以爲有此礦産之據嗣後卽不得私售與人將來開辦此礦卽將執照繳銷按礦地之大小酌給地價或不願收受地價卽按地價作爲股本俟開採後照股分利設遇有墳墓所在又係萬難繞越之區則應遵部章辦理不得執風水之說任意居奇 
部頒表式 
公司名目坐落某屬距治方向四至界限占地若干方里官地民地若干畝礦線道幾處礦質若何官辦商辦人數姓名籍貫何時由何衙門奏准批准開採礦師何人用何法開採官欵幾何商股幾何每股銀數股息若干借歀幾何 
息金幾何餘利分法報効成數有無自備輪船鐵路（士） 
 
 

Page 10

 
 
[督撫會銜示禁米糧出口文告蘇州]  
　　照得本署部堂本撫部院昨以江南北一帶米價較昻會電奏請將鎭江及附近之仙濛等運米出口之處先期禁止本月初九日接准軍機處電傳奏旨周陳電奏江浙米價逐日增漲民情惶急請將鎭江及仙濠兩口運米之處先期禁止等語著照所請辦理恭錄諭旨繕具告示札發鎭江揚州等處曉諭示禁在案查江南北各州縣濱臨江海港汊紛歧現在鎭江等處米禁旣封難保無奸商人等勾串船户購米私運出海情事除札飭各該地方文武及該管局卡認眞巡查究辦外爲此示仰商民人等一體知悉自示之後如有不肖奸商販買食糧在沿江沿海各處夾帶影射偷運出海者一經查拿定將全貨充公仍照例究懲决不姑寃至内地各省各州縣彼此糶糴米糧仍應照常流通該商販不得囤積居奇各局卡亦不得藉故留難致於市面有碍各地方官應卽勸導訪查如違定卽究懲不貸切切特示（且） 
[米輪來甬寗波]  
　　甬江米價自十月間昻貴以來迄今仍未平減兼之台郡各邑又復來甬採米因之甬米價值大有蒸蒸日上之勢日前有某商由山西輪船裝運暹羅米數千擔來甬旋卽起運儲棧以備銷售（具） 
[銀元紛至寗波]  
　　前因銀元陸續到甬以致貼水漸高近日市中小銀元又紛至沓來約有七八十萬更形擁擠貼水僉昻刻下每十角換洋一元須貼水一角有奇（易） 
[募捐建設罪犯習藝所批飭不准蘇州]  
　　高淳縣徐樹鍔明府禀各憲略云奉飭建設罪犯習藝所一時欵無所出擬由縣選擇公正紳董發給印簿遵照定章勸　民間酌量捐助銀兩以爲開辦及建造各經費俟工竣之後彚案禀請保奬等情奉蘇撫陳筱帥批云各屬創辦習藝所曾據司議有動用閑欵或官紳捐助核奬章程嗣准督部堂會同陸前部院於改良監獄摺内奏奉政務處議復紳商勸捐恐有流弊等因當經轉行遵照在案所請勸捐之處碍難照准應仍另籌的欵以濟要工飭卽遵照（永） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
宫門抄四月初一日外務部欽天監侍衛處值日無引見達壽請假五日吏部呈進月官卷召見軍機 
江西巡撫胡奏爲贛關徵稅賠貼情形和盤托出籲懇天恩准予酌减定額改歸稅務局代徵摺 
頭品頂戴江西巡撫臣胡廷幹跪奏爲贛關徵稅賠貼情形和盤托出籲懇天恩准予酌減定額改歸稅務局代徵恭摺仰祈聖鑒事竊照贛關徵收常稅自光緒二十九年閏五月十六日起至三十年五月十五日關滿止短徵正額盈餘除由該關道江毓昌認短銀一萬七百餘兩外尚短盈餘銀三萬三千七百餘兩經臣奏請准予從寛恩免或將滬關代徵湖絲一項查照咸豐十年以前收數剔歸江海關比較于三十一年八月二十九日恭奉硃批户部議奏欽此復經户部從寛免其賠繳並以近年如臨清關自改派委員經徵每年溢收銀十餘萬兩粤海關自裁撤監督改兩廣總督徵收每年約可增收銀四十萬兩行令將贛關徵稅事宜澈底清查母避嫌怨如果積重難返陋規痼習不能破除應卽改章徵收力圖補救並飭下江蘇巡撫轉飭江海關道將代徵贛關絲稅設法招徠核實造報亦不得恃無定額任意減少等因復奏奉旨依議欽此欽遵轉行到臣當卽選派道員張孝榮前往該關破除情面切實確查一面由臣於接見僚屬紳士之時周諮博訪以期設法整頓茲據張道孝榮禀稱贛關貨稅向以絲茶爲大宗自各口通商以後凡洋廣川楚閩浙蘇皖往來營運之貨商人利於便捷皆　輪船裝載不從贛關經過湖絲則歸滬關代收茶葉則分釐無徵本關收數遂因之而驟絀矣然光緒二十六年以前之不開賠累者初則因滬關代徵絲稅收數較旺繼則因贛屬釐金及土藥膏捐均歸關道經理堪以挹彼注茲近年釐金土藥均己派員專辦滬關絲稅又因洋商收買乾繭年短一年外省之客稅旣無而本省及廣東之土貨亦多被郵政包裹子口單三聯單保商票侵占過半雖光緒二十七年以後每年由稅務總局在外銷欵内籌給該道津貼銀一萬兩並將該關每年報効經費撥充匯豐磅價銀一萬兩亦山稅務總局代爲籌解然二十八年關期屇滿賀前道元彬尚賠解正稅銀二萬四千餘兩二十九年關期届滿劉前道心源又賠解正稅銀一萬七千餘両三十年關期届滿江道毓昌亦賠解正稅盈餘銀一萬七百餘兩至於整頓之方不外招徠剔斃兩事無如　徠則各省釐局林立大小輪船盛行商貨用民船營運旣須遇卡完釐逢關納稅兼且多耗時日迥不若附輪船裝載報完洋關稅釐之爲捷是以外來客貨贛關徵稅雖弊絕風清而招之使來商人亦斷無從命剔弊則自江道到任以後己將該關書吏人等原有下比除皮扣成等項陋規除津貼一切例支工食等欵不敷外餘銀早己悉數提歸正稅故前三届賠解數目惟江道任内爲最少而所解盈餘則又以江道任内爲最多職道細心訪查委無徵多報少書役中飽情弊出具並無扶同揑飾切結禀請核辦等情前來臣伏查贛關常稅自同治　年以迄於今歷届均係短收前次奏請將正額盈餘免四完六猶疑該關于稽查釐剔事宜或未悉臻周密原欲仿照臨清關改派委員徵收以期稅務日有起色今詳細考查臨清關從前收數之短由于書吏賣放弊在中飽而贛關收數之短實緣稅源改道無可招徠前撫臣李興銳有見于此是以自光緒二十七年將土藥膏捐及贛屬釐金改派委員徵收以後卽前撫臣松壽飭令贛關報効經費撥解匯豐磅價銀一萬兩改歸稅務總局籌解並另給該道津貼銀一萬兩以資彌補辦公然猶未盡悉該關賠累若此之甚者也復查吉南贛甯一道地連閩粤民風强悍匪徒之聚散無常盜賊之行蹤靡定非得精明强幹經權互用之員巡防鎭撫良民卽難耕鑿相安該關道江毓昌自到任以來三次巡查除暴安良不遺餘力地方賴以敉平現在該關道因經徵關稅賠累不堪屢次力求交卸若使准其開缺則江西之候補人員無人敢膺此任卽將來簡放實缺到贛亦必聞風求去若勉强慰留則該道之家貧有限而積年之賠累無窮斷難安于其位且江毓昌自外任府道以來清白乃心忠誠自勵于所到之處無不辦之事所辦之事無不到之處决非志在温飽竊位濫竿者所堪倫比儻使無須賠累亦斷不致甘願辭官自安暴棄况以滬關短徵之絲稅而責令贛關爲之代賠誠如户部所議揆諸事理似亦未爲允洽再四思維惟有將稅收短絀及歷年賠貼情形和盤托出籲懇天恩將贛關常稅徐滬關代徵絲稅外准以光緒三十年五月十六日起至三十一年五月十五關期届滿之日止所徵正臨各稅銀二萬七百二十一兩八錢五分暫爲定額其餘不足之數免予著賠以安職守此後該關稅務改由統稅委員代徵代解所有該關額設書役人等分别裁撤改用司巡庶該道得以專心民事於地方大有裨益而一切開支藉可稍從節省仍由臣督飭統稅委員設法整頓不得於此次定額以後再有短少儻將來各省稅貨仍由舊道再議規復原額以符定例並懇飭下江蘇巡撫轉飭江海關道將代徵贛關絲稅徑解户部兌收俾免周折是否有當除開列清單咨送户部查覈外理合恭摺具陳伏乞皇太后皇上聖鑒敕部核覆施行謹奏奉硃批户部議奏欽此 
宫門抄四月初二日商部鑾儀衛廂黄旗值日兵部引見五十名太常寺八名浙江知府嵩連謝恩孫紹陽繼銘預備召見崇壽請假十日召見軍機孫紹陽繼銘嵩連 
護理蘇撫濮奏懇恩准將前任太湖廳同知程良馭開覆頂戴以昭激勸片 
濮子潼片再前任太湖廳同知程良馭因辦理學堂漫不經心經前撫臣端方彚案奏請摘去頂戴以責後效奉硃批著照所請該部知道欽此卽經前護撫臣效曾轉行欽遵在案茲據江蘇學務處司道詳稱該員程良馭前在太湖廳任内勸募鉅欵興辦學堂甫有頭緒肇卽卸事未及舉辦今該廳境轄學堂房屋漸次落成分别開辦所有籌辦經費據現署同知何希曾詳稱係程良馭在任内時勸募紳商籌集捐有成數得以凑集創辦是該前廳程良馭於開辦地方學務不無微勞足錄擬請　復頂戴以示勸勉等　詳請具奏前來臣復查無異合無仰懇天恩俯准將前任太湖廳同知程良馭開復頂戴以昭激勸謹會同署兩江總督臣周馥附片具陳伏乞聖鑒訓示謹奏奉硃批著照所請吏部知道欽此 
浙撫張奏爲奉部奏准自光緒二十六年起每年攤派俄法洋欵加撥銀四萬両按期滙解均經遵辦在案片 
張曾敭片再據護理浙海關寗紹台道高革詳稱浙海關每年攤派俄法洋欵銀一十六萬兩嗣因佛郎磅價昻貴原撥銀數不敷 
 
 

Page 17

 
 
[滬城官事]  
　　滬寗鐵路總辦施省之觀察肇曾到申住正修里又狼山鎭總兵李湘帆總戎祥椿到申住十六鋪碼頭又派查江皖米捐之江蘇候補道張子生觀察錫壽由江寗來申住新長發棧又奏調駐英使署隨員黄太守厚成住長發棧又請補寳山縣縣丞韓緒堂二尹繼龢由蘇來滬住糖捐局對弄又新閘馬路工巡局委員雲叅軍鵬又留防隊隊官魏都戎廷樑昨均因公詣道拜會禀見○南市念三七鋪巡局員江二尹應安朱二尹炳辰均因轄境開辦警察改用巡士昨赴道轅銷差（事） 
[美國立國節期之大紀念]  
　　昨爲美國立國後一百三十年紀念之期駐滬日美總領事署先期陳設一切款待來賓本埠華洋官商均往道賀晚間署中施放焰火更有各美商於午後假賽馬塲然放各種花炮藉誌歡祝（似） 
[隨辦洋務人員撤差]  
　　昨日上海道發出一札云照得本道衙門洋務事宜前經派委蔣縣丞國斌隨同辦理在案茲聞該縣丞遇事招搖應卽撤差聽候查辦合亟札飭札到該員卽便遵照銷差母違（南） 
[總辦宴賓]  
　　清丈灘地局總辦許苓西觀察柄榛定期十四日在局設筵讌請鄭蘇龕京卿嚴又陵觀察及瑞莘儒觀察飲宴 
[松府札縣嚴禁鄉鎭演戲聚賭]  
　　上海縣汪大令接奉松府戚太守札開訪聞靑浦縣章練塘一帶演戲累月難保無聚賭情事除飭靑浦縣將章練塘董保懲罰外亟應通飭立卽示禁如再違犯圖董地保不先禀報必應罰辦巡檢汛弁不先禀報卽係得規包庇亦應詳請分别示懲等因汪大令接札之下昨日飭差傳諭各董保實行查禁並卽日出示曉諭（宜） 
[准給遊學護照]  
　　候補道李觀察厚祐之公子光國擬自備資斧赴美遊學函請滬道瑞觀察給照當蒙允准並由道照會美總領事簽字蓋印以便首途（宜） 
[售地撥充學費事須會詳江督核奪]  
　　浦東有草塘基地各學堂擬請變價撥充學費一再致函滬道核辦茲經瑞觀察函覆謂此案己奉南洋大臣札委候補道許觀察來申查辦一俟查明當卽會詳玉帥核奪（事） 
[尚賢堂舉行暑假散學禮]  
　　十二日下午五點鐘尚賢堂舉行暑假散學之期中外人士前來參觀者甚多監督李佳白先生請商約大臣呂欽使首座當由堂中經濟科高材生王振民君朱寳衡君吳子猷君次第演說英美日本三國政治又由英文科高材生朱子方君褚章君黄秉慪君次第演說英文來賓皆鼓掌稱善呂大臣遂登檯叙述監督李佳白先生敎授法之完善並致諸生訓勉詞隨卽頒給奬賞經濟科過七十分得奬者爲朱寳綸王振民吳子猷池景濤四君各得奬銀四十兩該欵係周玉帥端午帥所捐助而英文科得奬著爲黄秉樞姚寳源陳常泰三君各得珍品是日有西樂一部以娱來賓頗極一時之盛（容） 
[土漿當照乾土七成完稅]  
　　新關稅務司好君前日查獲土 
漿九十六罐查照稅則祗有土膏灰三項並無漿稅因函致滬道請示遵行瑞觀察以從前所定稅則確無土漿捐釐惟查核土藥統稅柯大臣新定條規内有土漿照乾土折作七成核算完捐應照此章辦理當即函覆好稅司照辦（宜） 
[照會預備張燈]  
　　西歷七月十四號爲法國改立民主之期向例必在浦灘及法公館等處張燈志賀昨日故由法總領事巨君照會工部局舉辦（興） 
[總董整頓巡士]  
　　前日本城警務學堂由董柬請道縣各憲考騐畢業各生給發文憑時總董李平書明府以有等巡士往往不遵定章在外誤差遊蕩甚至上差後與人私食烟酒沿街嘻笑一切殊屬不成事體以致商民嘖有煩言有損警察名譽實堪痛恨故請各局員此後宜力加整頓勿稍寛縱各局員唯唯回局當卽嚴加訓斥並諭如再違犯送縣革辦不貸（嚴） 
[飭拿積年賭棍]  
　　江督周玉帥札飭滬道轉飭上海縣及英法兩公堂拘拿著名流氓迭詳前報茲悉此次訪拿之犯分爲四類内有專以倒脫靴翻天印等僞賭騙人之積年賭棍十餘名亦奉瑞觀察札飭公共公廨拿究讞員關司馬遵卽出票飭差持赴領袖比總領事及工部局簽字以便密拿解辦（力） 
[記總工程局開辦南區警察事]  
　　滬南二十三七鋪巡局刻由總工程局改爲南區警察所局中舊有之各團丁當卽撤去各丁求給恩餉未准尚有歷年油燭等費被勇目姚樹春掯留不給號衣墊費亦不償還祇給口糧十二天以致羣情洶湧大有爲難之勢事經總工程局總董偵知酌給口粮一月計每名洋四元各勇始歡領而退至境内所有月捐局中現議蠲免三月然後開収其一切地方公事則自接辦之日爲始卽當實力整頓云（尺） 
[巡丁查拿漏捐之不易]  
　　永裕輪船公司碼頭昨有漏捐火腿甚多裝輪他往被捐局巡丁瞥見向查不服貨主反嗾洋人出場指該巡丁爲强搶貨物巡丁見勢不佳祗得棄之回局訴知局董禀請厘捐督辦核示（尺） 
[諭免跪訊案牘]  
　　總工程總董昨日傳諭所丁包探人等嗣後審案之時如身穿長衣之體面商人無論原被告須裁判官喚跪方跪否則不得擅自呼喝各宜遵照母違（尺） 
[烟膏學堂改期演說述聞]  
　　本埠議創烟膏實業學堂定期十二日假點春堂邀衆演說適値大雨該業同人到者寥寥惟學界董事劉葉張楊四君略爲佈告一切刻聞有改期再舉之說（寳） 
[查禁僞檸檬水]  
　　時交夏令天氣日熱租界中每有設攤售賣僞檸檬水之人現經英美工部局查得實以冷水稍雜白糖爲之妨碍衛生莫此爲甚故于昨日飭人分赴各攤禁賣並將磁瓶玻璃碗取去惟並無探捕跟隨人皆異之（力） 
[法租界火警]  
　　昨午後一點鐘法租界菜市街西福星里内二十六號門牌樓上遺火積薪失愼延及二十七八等號房屋並燬二十五號樓面半間由救火會西人馳車救熄所有被灾各户聞均 
 
 

Page 18

 
 
未保火險（興） 
[飭探詳查失火]  
　　前晚十點半鐘英租界四川路七十六號門牌怡順洋貨號内不知如何幾乎失愼幸由某號急通得律風報知捕房立馳皮帶車到來救滅不致成災昨早捕頭派探張全林詳查失火緣由禀覆核辦（當） 
[命案准免相騐]  
　　孫建標恊同廿三鋪地甲錢德投縣報稱鄰婦陳陳氏吞烟身死求請詣騐等情汪大令立傳刑仵書役正擬往騐卽據屍夫陳良洪投案求免大令立予提訊陳供小的每日出外做工鄰人朱姓誣妻不端致妻羞忿吞烟後到孫建標家訴寃不料毒發畢命實與孫姓無干小的己備有衣棺自願收殮至於禍肇之人實係朱姓求恩公斷錢德供己購備衣棺候示大令飭具求免相驗結速卽棺殮所耗衣棺價洋著朱償還違准禀究（宜） 
[禀陳奬勵辦公差役]  
　　公共公廨讞員關司馬以廨中各差役辦公勤惰不一設有功過簿隨時登記曾於日前將功過賞罰標硃諭曉已紀本報昨日司馬復將此事禀陳道憲畧謂各役中有小功應賞者已由卑職捐廉給發其大功三次者應請加給工食以示優異届時再當續請云（力） 
[重訊抵單不贖案]  
　　英商利記醫生投公共公廨控華民陳建堂以田單抵洋五百元逾期不贖控經前讞員黄與英副領事會訊押追迄今三載未結近由原告禀催關司馬飭役將被告陳建堂地保陳金堂傳案昨早由襄讞孫明府與英副領事重加研訊原告投稱此案拖延日久請堂上從速訊結陳建堂供前曾央戚潘全福與原告商勸因此遲遲原告則稱並未有人說及明府詰陳刻下作何料理陳供前者小的另有田契二紙約計二畝零坐落曹家渡南首每畆約値銀三百五十兩請將此田抵還原告中西官會商之下判陳建堂陳金堂押候將田單送往會丈局騐明能否轉換道契并值價若干俟禀覆到後再行訊辦（力） 
[法廨停訊]  
　　昨爲法公堂訊期緣讞員陳大令往美領事署道賀立國節期故咨照捕房停訊（興） 
[上海縣案]  
　　沈蘭芳遣夥陸鼎臣禀控保租許愼庭擔保許紀生房租不付請追前晚經汪大令傳訊許供係晉泰當夥曾保許住宅房租計每月洋十二元去年因許生意虧折畏訟潛逃致欠房租七月小的己經賠墊茲因方屋被封後面空屋無人借住亦欲併賠小的不允被控是實且屋中被扣紅木大床一隻乞追大令核供以許旣爲保租自應賠墊惟大床己經入官後須變價還欵未便扣住判許交保諭差往詢房主除空屋不追外欠租是否已付並著將大床交出復核○朱永康控被朱沈氏趙張氏王毛氏陸張氏等串匿髮妻一案前晚亦奉傳訊朱供三月間由王氏等爲媒有趙張氏之甥女願嫁爲室訂期四月十八至朱沈氏家與女會面出洋一百五十元旋卽過門當時酬朱王陸三氏每人媒洋十元趙氏則由朱氏分給六元閏月十八日滿月請酒該氏等均亦到塲忽于五月初九逃匿無蹤向論不理爲此求請究追朱氏等均供做媒有之不敢串匿大令得供判朱等三氏將禮洋交還幇同尋緝趙氏交保再核○又提高昌廟巡局送案之匪徒許福生以其實非安分之徒判候備文遞籍管束（嚴） 
[總工程局紀案]  
　　船户陳阿大控張阿妹竊船一隻經陳良玉參軍提訊得實判戒責三百下船交失主具領○龔連生竊某姓家水烟袋一支由探查　人贓解究参軍判戒責五十下○洗衣作學徒董文新王炳良被師責打逃出由巡士解案　軍飭傳作夥沈阿發至局　令領回不准虐待○范阿大車載瘟猪三頭被探查　解究参軍判戒責五十下押限交出專售瘟猪之山東阿狗訊辦○德商華友洋行在英美公廨控南市恊記木行執事趙錫卿虧欠木植水脚錢洋昨經讞員關司馬派差持文至局移提經局董派探協同提獲即交來差帶回歸案訊辦（尺） 
[公共公廨晚堂案]  
　　戴信如控李崇高吞没貨銀前晚奉襄讞孫明府提訊戴供與李合股開店由伊經手不知如何倒閉所有外債俱己理還置商股銀不顧共有一千两之譜求追訊之李供店係虧折致倒現有煤炭客設法與戴清理不敢抗違明府判交一千两人銀並保之人限七天内理楚○仲紹棠保汪啓綬等出外　楚紫陽觀一案不力由關司馬飭差將仲交案前晚奉明府提訊仲求覔保出外潯汪明府判准交保趕將汪等交案候究（當） 
[英美公廨早堂案]  
　　場車夫劉阿三高裕旺拉車不愼將謙和洋東愛文司之馬車　壞需修費銀五十两交捕解究車主寡婦張氏投案求恩襄讞孫明府商之英副領事判各押捕房三禮拜○沈伯央騙取亨達利式拉夫揚天祥眞珠押限七天繳洋二千一百四十六元在案昨解復訊沈供奉押捕房無能措繳明府判仍還押展限七天如違辦罪○甬人鄔銀才將陳王氏之十五歲女阿囡串同章趙氏騙往寗波經陳報由包探邊槐洲拿獲解訊判押候交出阿囡再訊在案昨日復訊阿囝供被鄔領至馬路遊玩旋即乘輪啓行心頗不願求察質之鄔供該女愿嫁爲室並不勉强章趙氏供事由两人所爲不知其細明府判鄔押捕房九月章押官媒九月女交其母領回管束○許阿八竊方敬謙家皮統一件由捕解究判押半年○劣孩黄寳林串同張金根分竊裕昌號煤炭周茂盛花瓶囑黄阿四押錢分用報由包探拘究判黄押改良所半年張押捕房一月阿四從寛開釋○阿四新因霸阻書作工人工作爲李新記等十户控請提案判押候禮拜五訊奪○顧顯廷即仙亭向朱增福騙取綢子洋一百餘元押候追繳在案昨日覆訊判押捕房两月売案○袁阿三竊李煥記大衣由探解究判押三禮拜○流氓陳阿保串同金根全陳榮生沈阿福等强攫蛋洋經包探楊掌生將沈拿獲判押三年在案昨由該探續獲陳阿保金　泉陳榮生解究沈供同黨共有七人两陳供求恩典明府判各押西牢一年榮生訊係爲首之人押西牢一年半期滿驅逐○船户周廣順崔筠樹梁星木等串竊永泰絲廠鮮繭六百五十觔一案昨解覆訊永泰施春江投請追賠訊之周等供詞支吾明府判押候禮拜五訊斷○曹杏元錢坤泉撞壞桂金祥之車報捕請究因被告無力賠修判各押捕房两月○王小弟竊方洪祥等七家衣服自鳴鐘行李由探解究判押西牢两年○唐香林戴榮卿王春祥李阿毛胡阿六違章賭义麻雀由捕解究判各罰洋五元充公○德商天福洋人控欠一案昨由廨差分赴法界傳經手之邵雲卿又赴南市大關傳經手之郭仲英俱於日投訊判各交保訂期訊奪○美界天潼路某雜貨店夥胡阿福前日因瞿和甫竊洋葱用脚猛踢倒地受傷身死一案昨由捕房解訊胡　係瞿自己　逃跌地不　肆踢明府判押候禮拜五訊奪當 
[法租界捕房事]  
　　蕩婦阿東前晚與流氓數人在五鳳樓灘簧場内任情調笑其弟媳阿銀亦在座中事爲姘夫阿　所知將阿東辱罵阿東含恨歸咎阿銀糾同無賴蜂毆衆鄰向勸反被辱罵因赴捕房控告捕頭允爲拘究○袁炳動綽號小塌餅與無賴趙仁德在吉祥街口賭攤調笑適有某婦經過凶毆受傷經捕一併拘入捕房　飭押候解堂訊　受傷之婦送醫調治○耿長春竊洋傘一柄被探查見拘押候辦○王阿毛醉後在法大馬路毆擊路人巡捕喝阻不服拘入捕房押候究辦○張阿毛陸有才昨在小茶肆内將某甲軋住勒詐凶毆經甲投報捕房飭探拘押候辦（興） 
[美租界捕房事]  
　　前晚有流氓多人至海寗路同益酒店轟飲互毆擊毁擡　碗盞由店主投報捕房飭探宋掌桂往查己有人勸償了事宋探當即回禀捕頭請示○某西人因醉在百老匯路乘陳阿三東洋車詢以何往人已熟　當卽送入捕房押候醒核○西華德路張阿小應天林王阿狥等二十餘户傾倒垃圾違章由管理西人知照捕房禀廨出單傳訊○某洋婦昨乘馬車至西華德路撞損　阿二東洋車同至捕房聲訴由洋婦賠洋一元了事○徐永金家童養媳招弟年已十七前晚忽失所在由徐報捕飭查捕頭允之○西華得路東桂芳口倒　無名男屍一具由捕回禀捕頭飭　地保報堂收殮（似） 
 
