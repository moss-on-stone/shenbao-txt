# 1916 - 289 - 4915694

 

Page 1

 
 
   
 
 

Page 2

 
 
時評 
[擱置] [  默]  
　　嗚呼中國每一事之粉擾其結果較良者則擱置而已 
湘鄂選舉參議員議長爭之不已則擱置憲法審議會之諸要點爭之不已則擱置外交總長屢提無結果則擬以次長暫代勢亦近於擱置矣夫事而可以擱置了也則擱置亦末始非解决之一法無如擱置不過暫時終必有復提之一日一旦復提則其爭仍在而事仍不了也以國人之紛紛而曰爲此不了之事用意不大可異耶 
然而我猶以爲較良者何也蓋中國之事必先之以激爭繼之以調和調和之結果無效則破壤而已擱置雖末有收朿然尙未至於破壤苟安一時之計又爲國人心理之所同以後如何危險如何荆棘目前固可勿問也吾故謂中國之事欲求結果較良於破壞者舍擱置無他法然苟至欲擱而不能之時則殆矣 
[專電]  
　　北京電今日（十八）參議院兩點開會議員到一百五十四人議長王家襄請假王正廷主席㈠審查報告訥議員因案褫奪公權當國會重召時已宣告回復公權不能認爲無效衆無異議㈡爲戊戌六君子立傳建祠由提案人黎尙雯説明理由事關重大文字上尙不滿意請撤回修正蔣羲明主大體成立交審查會修改附蔣説者五人以上主席先以撤回表决少數再以審查表决起立九十七人多數蔣請組織特别委員會主席指定朱兆莘等九人㈢請宣告大赦建議人向乃祺自請撤回㈣移殖軍隊實行屯墾案由朱兆莘報告内務軍事實業三股審查結果改移送遣散軍隊墾荒實邊建議案并將條文二三五七十一二十六條詳加修正至如何籌辦設施處由行政機關另訂一切規章戰雲霽首先反對登台説明三大理由㈠軍隊擾害地方㈡從前辦無成績㈢吉林黑龍江等地均有主楊福洲痛駁之爭議紛起劉映奎提起討論終局附議者十人主席以贊成審查報告付表决多數韓玉辰動議請删移送遣散軍隊六字某席反對謂散軍已卸武裝力爭不可删去主席以韓説付表决贊成又多數乃宣告本日議程終了大會當散惟接美國來信即開談話會旁聽者退出時正四點探聞美書係彼國國會所發以與我國體同爲共和主張兩國國會聯合意 
　　北京電明日（十九）衆院議程列十二案要目修正國籍法收制錢鑄新幣及商會聯合會組織銀公司請願尊孔法案昭雪被戕議員劉更正王定圻兩案等 
　　北京電中美鐵道借欵改路線事聞自近北京之京漢鐵路某點逹於寗夏已有成約又援助美商會以資金之某君對於借欵擔保尙抱不安之感將來公債能圓滿募集與否尙屬疑問 
　　北京電（十八）昨日使與陳總長開第五次會議陳君言滿蒙警察問題關於主權苟承認之必爲國務員所反對爲輿論所攻撃林日使再三以並不侵害主權爲言辯論亙三時間陳君允以此報告於國務會議經協議後再行回答會議遂散 
　　北京電明日憲法會議審議增加省制主權敎育國防神聖各章問題 
北京電外交總長决由次長暫兼昨總理與某某等談及言能東語知日本事情者其惟曹汝霖乎某某言此萬不可輕試及與國務員會議則言有人力薦王寵惠溫宗堯而國務會議仍注重胡惟德總理言待細調查再定 
北京電今日（十九）上午九時憲法商榷會全體開會褚輔成主席議省制加入憲法問題决定先討論省制大綱再行起草嗣孫洪伊到報告部院衝突經過衆對於總理是否可免閣員職加以研究恐尙有政潮報箐孫已赴津及已免職末確惟孫言决須去職 
 
 
 

Page 3

 
 
　　北京電昨晚徐樹錚又以免孫官令稿送府蓋印總統異常震怒言你們説的算話我説的便不是話麽徐答係奉總理命總統言年輕人不要胡鬧該令昨仍未下惟孫苟今日仍無辦法則執行平政院判决之令有不能不下之勢孫惟有自辭免官决不成事實 
　　北京電許世英以某項借欵條約暴露牽涉外交難保非部員漏洩昨下手諭嚴禁 
　　北京電財部通令各財廳嗣後民間典買田房契約及納糧完釐等票不得誤令貼用印花 
　　北京電徐樹錚靳雲鵬兩人署名函致各報表明段總理無副總統意且謂苟屬馮則段尤欣慰 
　　北京電副總統問題各派所擬人物漸不一致雖馮爲多數恐未必可一次選出 
　　北京電報載孫辭内務則任可澄有望 
　　北京電内務總長擬任可澄繼任 
　　北京電敎育部派白振民爲敎育行政會議幹事長先行籌備 
　　北京電姚錫光發所戒烟刑事未結忽充查辦使法庭大駭立行警廳通案明日開訊 
　　北京電兩院會合會定漾日賡續開會 
　　北京電魯省長擬田文烈調任 
　　北京電今日總統誕辰各界懸旗慶祝文武官吏清宗室及外國公使等均往慶賀但儀式甚簡樸 
　　北京電今日元首壽辰各機關放假簡任以上及公府人員八時入内慶賀外贊派員在新華門招待簽名清室派載潤進祝 
[東方通信社電（日本人組織）]  
　　奉天電督軍署接到出征蒙匪軍隊來電謂蒙軍首領巴布札布前有於林西附近戰死之報茲悉係屬虚報巴布札布依然生存率其部下數千駐在巴林王旗現有南下之計畫云云（十九日） 
　　奉天電洮遼鎭守使吳俊陞前於剿辦蒙匪之際負傷銃劍貫通骨膜治療需數十日本月十七日入奉天日本赤十字病院醫治所有剿匪事宜由第五十五旅長張海鵬代理 
　　（十九日） 
　　奉天電長春方面日本駐屯軍機動演習於十六日事畢（十九日） 
漢口電漢口商務總會議决反對日本借欵讓與收買制錢利權已將此旨電呈北京政府（十九日） 
　　東京電日本政府經第三十七次議會之協贊以償還英貨公債之目的發行内債二千萬元一事户經日本銀行團協議决定承受今日已將該内債發行規則發表總額二千萬元年利五分（十九日） 
東京電台灣總督安東氏爲接洽預算及他事件於十八日入京（十九日） 
　　東京電日皇太子將於天長節祝日及立太子式當日陞進陸海軍大尉（十九日） 
[戰電]  
　　其一（英人路透電） 
　　倫敦電今晨海格將軍報稱英軍乘夜冒雨在亞爾貝爾至巴波末路與萊斯波曷夫間得有進步俘敵若于人（十八日） 
　　彼得格勒電公報云雙方今仍鏖戰於柯里尼柴北面敵軍在此及波爾旭夫斯附近回攻甚猛均遭挫衂杜爾拉伐特拉附近敵軍之進攻者均被俄軍撃退突厥與古爾大軍在歐新干南六十俄里進攻大挫而退死傷甚衆卡巴西安今正降雪（十八日） 
　　羅京電公報云羅軍刻正泊里台爾境取攻勢且追撃敵軍於外錫爾伐尼亞山坡戰事進行甚爲猛烈敵軍刻仍奮力攻撃惟迄未於卡巴西安陣線得利戰事消息頗佳（十七日） 
　　雅典電當道已以甚嚴厲之方法維持治安登岸之法兵枝隊復增兵百人機關鎗四架全隊現駐柴貝盎公園法兵行於道中頗受歡迎希水兵一枝隊適法兵乃入横街以避之 
　　（十八日） 
　其二（德人德文報專電） 
　　柏林電十月十七日德軍大本營公報云松末河兩岸德軍之陣地曾受猛轟德軍回撃甚力晚間河北敵軍攻撃廣特柯爾與薩伊萊陣線河南敵軍攻撃佛萊斯與瑪桑柯爾北面之德軍陣地均遭挫衂是日德軍撃落敵飛機六架香巴業美斯尼北面有法軍進攻受挫亞貢及末斯河境數處有活動之砲戰（西境戰况）俄軍在魯克西面及那拉約夫加河陣線猛力進攻均未得利敵砲隊轟撃波士麥將軍之陣地自正午起至天黑時止非常劇烈中間曾以步隊進撲多次均被撃敗德軍追撃敗軍奪獲廣二基洛邁當之敵軍前鋒戰壕俘軍官二十六員兵一千九百人獲機關鎗十架（東境戰况）羅軍在東陣線山隘各路抵禦戰局未有變動（外錫爾伐尼亞戰况） 
要聞一 
[西人慶祝總統之藥石語]  
字林報社論略曰今日乃黎大總統之誕辰旅華外人願與中國民同伸慶祝總統府秘書會通告各省謂奉大總統諭是日不受賀京師内外無庸舉行慶禮又謂大總統謙抑爲懷當仰副其意惟各衙署届日仍宜懸旗誌賀云云黎謙德於此可見一斑記者確信今日必綵旗飛舞全國致敬也黎之生平無疵可指既不與軍人派同流合污又不與國民黨氣味相投純以一共和國民愛國志士之地位勉勵全國雖過去五年政治不修内訌不已光陰虚擲人力徒耗然迭經變遷而得一人如黎元洪者爲國家元首則誠中華民國前途之佳兆也所可惜者今日似尙未至此佳兆實現之期耳外交總長迄未决定而補選副總統日期之問題又復引起爭論昨日京電所紀國會任性之舉動殊難令人欣慰夫馮國璋之可膺副總統職不獨適當且爲唯一人物想各黨派當有同情旅滬外人咸抱此種觀念但須馮之被選不得及其南京地位而已若斤斤置辯選舉副總統應否在憲法公布之後則於國有害寗獨愚妄已哉今雖憲法未經公布然既能有合法之大總統即何嘗不能有副總統稍有常識者莫不知此且際此情勢不預决一旦有事孰當繼爲元首之問題亦屬至危此亦深謀遠慮者所當知者也陸徵祥與汪大燮似皆因帝制關係不能得國會同意而長外交至於國會否决是否公允可勿置論今外交與財政全由陳錦濤負責當此坐而言者不乏其人起而行者實不多見之時陳縱非理財大家其耐勞忍怨之氣概亦足令人欽敬（中略）記者深望國會過去數星期中可爲痛惜之爭辯從此一變而爲鎭靜之討論蓋國外之輿情在今日與中國極有開係今外人輿論對於中國不能抱樂觀也財政情形尙無秩序各省政治尙未改革當時也北京政客亟宜捐除意見勿事呌器果爾則政客餽送黎總統之壽禮當未有較此更隆者矣 
[副總統問題與時局關係]  
　　大陸報十月十五日北京通訊云政界對於選舉副總統問題極爲注意京人士咸信馮國璋督軍終必獲選馮得此席足使政局歸於寗靜馮氏一日不離蘇督軍任則時時有與張勳大起衝突之虞張勳盤踞徐州政府令其赴皖抗不遵命外間謠傳馮如獲選副總統張將代馮督蘇是説也信之者蓋寡張爲南方所共排斥如簡此任勢必引起劇烈之反對惟張頃由大總統給以大綬寶光二等嘉禾章足徵政府對於張之召集徐州會議之非法舉動置若罔聞不欲追究也國慶紀念已過諸事漸有入於正軌之望前余（通訊員自稱）屢言中國政治家非不能戮力同心整頓政務第須以忠恕之道相待耳某某機關報向以挑撥爲能事今論調亦漸趨和平無論其原因何在總屬一佳兆近者外國財政家對於中國借欵之議多主從緩商訂未始非好事之報章竭立撥弄政治家與陸軍派互相猜忌有以致之也 
 [P汪大燮又不通過> 
　　議員逃席之宜懲 
十月十七日下午一點衆議院開會議長湯化龍主席兩次延長時間至一點四十分始足法定人數開議新到院議員張鼎彝張良弼等七人抽定席次後又報告請假議員在七日以上者景耀月等三人依法表决允許畢又報告議員某君病故所有一切卹典仍照先例衆無異議又云現有浙江法人之請願惟無介紹可否收理褚君輔成願爲介紹郭君人漳又要求財政總長出席議長允爲請其出席遂照本日議事日程開議第一案擬任汪大燮爲外交總長咨請同意案（大總統交議）段總理尙未到院議員某君主張燮更議事日程先議第二案議長謂適間報告文件時電請國務總理出席想不久即到院可以稍候少頃段總理即出席説明汪大燮之歷史略云汪大燮在前清時曾任郵傳部侍郎又任駐日公使民國三年間任參政院副院副院長輔助黎公多所倚重或有人疑爲與帝制有關此須爲之表白汪爲副院長不啻維護今大總統因其時汪苟不就該職則今大總統實爲參政院院長勢不能脱身也及後汪君亦曾有反對帝制之表示此層務希貴院諸君原諒（記者按此數語段曾與議員朱念祖談及已見本報北京通信）現在外交緊急汪君於此頗有經歷故任長外交以資熟手云云説明後即退席議長宣告散票並指定王乃昌江天鐸淩文淵等八人爲監票員首由監票員先行投票畢仍用點唱號數順次投票畢議長宣告開票監票員檢明票數畢議長報告投票結果謂在場人數四百四十五人共發四百四十五票名刺四百四十五張數目相符同意票二百十九票不同意者二百二十六票少數不通過現在休息二十分三點四十五分復行開會延至四點二十分法定人數仍未足秘書到各休息室往請不肯出席孫潤字君云請議長派守衛尋覔於是議員郭人漳凌文淵二君親到休息室請出數人仍欠六人於是多數主張點查照院法第八十條辦理議長又云郭君人漳要求財政總長出席現在已到院但現在不能報告當時議員各持一説馬君驤主張將逃席各員列入本院公報秦廣禮主張查明之後交大會决定辦法王源瀚主張各人　名刺一張投交議長較爲便利遂由秘書分散刺各議員投畢隨即散去未待議長宣告此會遂散矣時四點四十五五 
[徐州特别快信]  
　　張勳徇康南海之請用三十三名軍官名義電政府請定孔敎爲國敎一節已紀本月九日本報聞尙有反對省制及省長民選加入憲法又請將優待清室條件加入憲法一電亦係南海捉刀其全文尙未揭出 
　　各聯合省區來電均贊成張勳反對某某當選爲副總統日内當再聯電政府表示態度 
　　張勳對於補選副總統問題决心反對中央多數人之主張 
奉吉黑直魯豫昨均有密電來徐聞均關於補選副總統問題 
　　政府昨又來電力勸張勳勿舉行大操免 
啟國人猜疑語極懇切 
　　張勳電京請撥鹽欵核發軍餉政府復電不准龍覲光昨由滬乘車來徐 
　　天津省區聯合會之機關報已在着手組織萬繩栻昨由津匆匆回徐聞因謠傳有人密謀暗殺之故一説謂萬因在津又與薛大可衝突　　徐東海函張勳勿再干涉國會 
　　洪述祖昨偕阮忠植赴津 
　　李慶璋前日回徐聞日内又將赴京幹旋某事 
　　徐世光電張允不日出京來徐 
[杭州快信]  
昨日爲黎大總統壽辰呂督軍諭令文武各職員於上午十時在禮堂行禮遙祝 
　　杭縣議會昨日開會集議進行方法公决十一月一日正式召集惟顧松慶議長因帝制嫌疑當場被人攻撃自知難安於位故顧决意俟籌備完竣正式開會日提出辭職書 
　　省垣各商家得京中制錢借欵消息擬電財政部抗議 
財政廳長莫永貞由京致電該廳速將六年度預算案寄京以便呈部 
　　司法部定於十一月二日開全國司法大會電致高等審檢范殷兩廳長速行到京會議 
龔寶銓等以闕麟書奔走國事積勞病故代請撥欵營葬呂省長以各省志士爲國盡瘁者所在皆有應否議卹政府必有明令所請未能照准菸酒公賣局現已另設機關辦理由呂省長電荐蕭鑑爲局長業由總公賣局長電復照准新任於潛縣平知事昨親解前知事郭曾煜來省訊辦 
[南京快信]  
　　省議會昨日（十八）午後二時開第六次常會議員到九十五人（續到四人） 
　　浙江省議會昨致蘇議會電云省制關係重要本會已電參衆兩院請願文曰省制問題本會特加討論應加入憲法務請主持以奠國本謹聞浙江省議會元印省議員沈素生提議緩辦專門工業學校擴充第一二工業併添設第三工業於徐州孫議員璋提議咨請省長迅令各縣實行籌辦清丈田畝已列入今日議事日程 
電燈廠添購電機案前日經省議會二讀會通過昨已咨復省長照來咨内所開金額及支付方法公布施行 
　　今日（十九）爲黎大總統壽辰各機關各學校均放假一日商民均懸五色國旗以伸慶祝 
聞馮督軍日前致憲法會議關於憲法之請願書聞係張君勱起稿 
馮督軍因補選　總統問題各方面暗潮甚大現頗淡泊置之 
　　齊省長昨復電中央解欵須俟冬漕開徵後照解敎育部昨有通令來寗廢止各小學讀經（按已見專電） 
　　張勳之參謀長惲毓昌昨山徐來寗今日早車赴滬齊省長因各縣知事對於烟禁殊不注意昨特重申禁令嚴飭各縣知事切實進行 
　　李根源昨日晚車來寗住下　　洲旅館准今日午後三時乘津浦車北上 
　　上海税務所長吳靜山被控聞財廳已呈請省長將吳與蘇州税務所長葉聽松對調尙未發表 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[兩院會合會無結果]  
　　副總統問題之速緩兩派 
昨日下午一時半兩院會合會根十三日參議兩院議决案開會於衆議院議場議副總統選舉日期王家襄主席旋問請感冒假改由湯化龍主席開始討論議場之中主張紛歧極不一致舉其大體言之分爲緩舉速舉兩派主緩舉者爲王洪身張知競陳時　龔政宼遐等主速舉者爲張我華呂復禇輔成易宗夔朱兆莘等若分舉其各異之主張則分爲一主張十八日即選舉者二主張一星期内選舉者三主張兩星期内選舉者　主張十一月一日選舉者五主張兩月後選舉者六主張憲法二讀會後選舉者七主張憲法成立後選舉者當緩急兩派各有三人發言時即有人提出討論終局之動哦衆反對之以爲此何等重要問題宜如何詳悉討論現報號而未發言者猶多不可不令人各發表其意見應由提出者自取消之而討論終局乃爲第一次取消然此次會合會實與議院法上之會合會不同乃根據於議决案者且爲副總統選與之預備會實帶有談話會性質開會之始主席曾向大衆諮詢應用何種規則衆未注意及第一次討論終局打消後緩速兩派又各數人發　旋又有人提起討論終局之動議呼附議者亦有數人某君於　呼附議聲中登演台略謂今日之會所謂討論終局所謂附議人數據何規則禇輔成君即謂討論不可無終局　以何時爲終局似必使報號諸人盡皆發言則討論終局之動議亦不妨取消衆又和之於是提議者又自取消之是爲第二次取消取消之後報號諸人陸續發言畢主席乃就禇君乃其君之論表决應否應用討論終局贊成應用討論終局者多數於是第三次討論终局議起表决亦得多數乃及於表决之議題矣主席擬先以主速者付表决衆謂表决當例先遠而後近因從主緩者始乃以憲法成立後付表决起立者二百二十六人不足半數續以憲法二讀後付表决起立者二百三十五人亦未及半數蓋表决時資點人數爲五百二十三以二百六十二人爲過半數也其時主席正提出兩月後之議題付人决而有人謂表决時人數有疑義應再查點秘書按席查點後乃較原點之出席人數忽多　人張伯烈謂門尙未啓何人數前後不符其中顯有他故於是有詰責主席者且多謂前南次之表决應無效一時聲浪混維秩序不能整理遂無結果而散 
[府院調停與議員質問]  
内務部與平政院之爭議各情已覺記前報聞孫總長咨詢國會之請經日前國務會議未能成立叚總理自以執行平政院判决之指令請總統蓋印總統以稍緩答之現孫總長請咨詢國會之呈文平政院判决之呈文皆在總統府尙末發下聞總統之意謂此事由長官與屬員之衝突變而爲内務部與平政院之衝突恐再變爲内務部與國務院之衝突必須設并以調和之伹政府對國　諮詢實以國務院爲政府資格内務部不能以本身之資格提出諮詢故咨詢案不能發至平政院之判决果下令執行又無以處孫伯蘭氏現仍盻各總長爲設轉圜之法并盼孫總長自設轉圜之法否則至命令不能不發時將無法調停云云又據英文京報云内務總長孫洪伊對於打消免任部員之命　旣拒絕副署又不肯辭職故國務院關於此事甚形爲難依内閣之精神閣員旣拒絕副署除辭職外並無他法孫洪伊雖主張文官保障法不發生效力但隨此法同時發表者尙有十餘種之多均須打　乎此困難一再此次内務交通兩部所遭之訟案本同一性質許世英旣已副署安能獨偏於孫洪伊此困難二依此二原因政府已决計不待孫總長之副署而公布平政院之裁决文孫總長得此消息知無可挽回欲行副署又恐有虎頭蛇尾之謂不得已惟有辭職一途聞其辭呈已預備停妥日内即可呈遞又據孫之親信人云孫氏對於是案無論如何擬堅持到底必不副署聞昨日國務會議又提出此案大約此次訓令將以段總理單獨副署發表矣但又據一大面之報告大總統之意欲靜候國會之解决云云此説與前調停説頗不相容未知孰是惟他方面聞又有遙遙爲孫聲援者如禇輔成等所提之質問案即其例也茲關國會議員陳策等又提有同式之質問案其文曰頃閲民國五年十月八日政府公報載國務總理交通總長副署之大總統訓令稱據平政院呈審理交通部停職人員羅國瑞等呈訴該部總長違反法令擅退部員一案交通部之處分應予變更等語本員對於國務員之處分該案竊有疑義質問於下一平政院之名稱雖規定於臨時約法等十條而平政院組織令未經議院議决實違背約法第三十三條之規定在法律上不能發生效力政府何以任聽此種非法之機關繼續盤據二平政院之　織旣未無議院議决不能發生法律上之效力而交通總長爲國務員之一根據於臨時約法及各部官制實爲適法之官吏以適法之官吏而受非法機關之制裁政府不加糾正是否爲政府蹂躏法律之　三即讓一步平政院之組繼無論是否適法而文官保障法草案並未完全經過立法之程序當然不能認爲法律平政院妄爲引用政府何不予以懲戒四約法載陳訴於平政院者乃係人民之權人民與官吏之資格逈然有别約法規定至爲明𫖔羅國瑞等以官吏之資格出名陳訴有法律� 
實無依據平政院擅予受理不應受理而受理實屬干犯刑律政府對於犯法之平政院庭長推事不交法庭審判治罪乃爲之副署批令執行是否有心庇從抑或失察錯誤五各部長民對於部務完全負責若其進退人　而此非法之平政院乃可肆行干涉萬一部　敗壞究　　部長官是否負責抑　並非法之平政院代爲負責所有以上五端特照約不法第十九條提出質問應請於五日内明白答覆 
[羅國瑞再呈交通部]  
　　交通部裁員訴訟發生後許總長曾追查前技監羅國瑞測勘滇桂鐵路時未了之公欵羅呈覆各　會則報茲聞總長昨又行文嚴催羅又呈覆語多駁難亦交通　員史　之一段趣聞也其文云竊於本月七日來餉部第九八一號指令内關儀器等件係部有公物該員當測勘事竣時應　按數繳部無待催索押欵三千元係因該員私人訴訟暫報之欵　總長已認爲不能開支應由該員取回繳部况民國二年經前周總長任内由前經理司司長陳　頣前路政司考工科科長沈琪等屢次傳諭催繳并由前經理司照抄會核原呈送交該員在案且當時該員係本部技正長官命令不必書具正式公文乃遲主數年延不清繳反以未奉部令爲辭藉圖卸責　非意圖侵佔其誰信之仰即遵照前令從速呈繳并將解部日期先行呈報此令等因奉此令國瑞則奉委測勘滇桂鐵路於民國二年六月回部即將測勘帳目呈繳所有墊欵延至翌年正月始奉發還清結儀器各件因係築路需存置上海以免　運損失爾時亦未奉諭飭繳前奉鈞令内有前任周總長任内迭經嚴催令速呈繳等語當經呈請飭司檢卷　迭次部令抄示以昭核實不意此次指令忍改爲前任周總長任内係由司長陳福頣科長沈琪傳諭無諭兩次部令措詞先後不同即以第二次指令爲准則該兩員迄未向國瑞催索此項儀器一次再四思維其爲周前總長現因案未能回京爾時是否有此傳諭無從徵實况陳福頣呈經離部而沈琪曾奉部令簡署技監之員正當感激圖報之時其言是否可馮不辯自明查該項儀器各有專門需要非普通物品可以隨便取携國瑞因在部供職久未赴滬倘曾奉命催繳自當立時運京何必稽延若謂於測勘事竣時應即繳部而大部發還墊欵何以遷延在半年以上此係旣過之事實未可於事後僅向一方吹求再指令内謂押欵三千元係因私人訴訟暫報之欵不禁惶惑　私人訴訟　無報部之必要大部亦斷無對於私人訴訟發給用欵之理查壬子年七月十二號上海會審公堂判詞内載查此案原告受被告　赴　桂鐵路測勘工程後以民軍起義所有存銀均被雲南軍政府提去以致原告等應得之薪銀未能照付由各原告禀控交通部飭由滬寗路局查復本公堂察核案情此欵應由交通部如數照付等語足證此非私人訴訟該公堂有案可稽此項押欵三千元原由國瑞先行息借墊付嗣奉大部連同利息一併撥還該訟案曾延請德審司律師計訟　銀一百七十五兩此欵亦由部支付均有賬冊可馮旣由大部擔任訟費帳目早經核結是此案决非私人訴訟實已毫無疑義乃指令又謂此欵前任周總長認爲不能開支尤與前述事實不符殊不知何所依據是否有案可稽抑又屬諸傳諭益形迷惑尤有進者國瑞兩奉部令均有侵吞侵佔字樣不知前任總長任内迄未有飭繳已於前段辯明即我總長到部旣經數月直至二十九日方有令行隨即責以延宕似覺情詞不侔總之押欵三千元係存上海會審公堂大部又有案可稽至於儀器各件除築路外别無移用徒負保存之責非有使用之益况經詳細開單報部具存案牘儘可覆按今一再經爲侵佔其誰信之矧馮空侮辱律有明文似此措辭不隘上損大部之尊嚴下侵私人之名譽應請誥誡承辦員嗣後擬稿稍加注意公私幸甚合併陳明云云 
[中行又有先兌現説]  
　　自中交停止兌現以來議會方面力促政府籌備開兑現聞財部之意頗欲將中行先行兑現面對於交行一面則别以他種方法彌補其法共有六七種約賂言之如全部以國庫證劵收換法此證　　年還本三分之一三年可即還清採用此法能使價格漲跌無定之紙幣於三年間絕跡於市場如全部以公債收換法此法之效用略同前法如定期兑現法此法能否維持紙幣之價格專視時期之長短以爲衡此外尙有一部兑現法付息法全部以政府紙幣（即不換紙幣）收換法種種現尙未有所决定惟在國務院方面終力持中交兩行同時兑現之説絕無通融之餘地則財部此種計議能否見之實行尙難懸潤也 
[馮國璋等請早定憲法]  
　　江蘇督軍馮國璋等近會街電京請憲法會議從速制定憲法各省督軍除廣東陸榮廷新疆楊增新雲南庚繼堯外均經列名其文曰大總統國務院參衆　院鈞鑒竊維共和立憲之政其命　全在憲法其運用尤頼國會無國會之共和國未之前聞此次國會重開實應時勢要求爲全國所公認某等忝　疆寄唯知　護中央對於國法上之中央最高機關一切竭誠拱衛天經地義無俟　𨻶議員諸君中經事變益富經驗其必能� 
愼重職權恭循正軌爲國家謀遠大之福利使國會威信益孚洽於人民此亦某等所能深信唯是憲法一日未頒民志終一日未定開會以來　逾二月羣情引領載渴載饑夫責望愈奢則揣測分起實羣衆心理所同然國民既抱亟欲得良憲法之熱誡故稍淹滯即若不饜其望甚者更欲以不通國情之條文牽率加入致釀異變種種憂疑半由此起外人不察或遂憂我國基未固隐患方滋威信所關能勿猛省想我政府必能互矢敬愼促　　大業之進行某等分土司牧默察所部各地民情趨向之殷亦不敢不瀝情入告藉代轉采除將某等個人對於憲法上之愚見分别請願外謹合詞上陳伏乞轉逹憲法會議從速制定符合國情饜慰民望之憲法迅爲公布國家幸甚再此電經列銜各省往復電商竟見相同由國璋主稿合併聲明馮國璋耀琳曹錕朱家寳張勳倪嗣冲王占元譚延　張作霖孟恩遠郭宗熙畢桂芳趙倜田文烈張懷芝李純戚揚呂公望李厚基羅佩金劉顯世陳炳焜閻錫三陳樹藩張廣建叩叩 
[鄂省會現狀之飄搖]  
鄂省議會開幕至今未議一事祇以競爭議長引起撤消三議員之難題陷於擱淺地位聞十四日之秘密會由楊瀚芳提出三項主張㈠依暫行法三十九條之規定不允撤消向平政院控訴衆以控訴無論勝負將來行文立法兩界不免因此大生意見况　於平政院逆料難得良果㈡電致中央都院制予解釋衆以部院倘以依法辦理爲言着自向平政院起訴豈不又無結果㈢爲備文咨復省　辦解三議員復職事非議案不能援照三十九條之規定一而派議員數人向省長及本會各派議員接洽疏通意見衆以省署來文不援用三十八條之規定交本會復議而援用三十九條請本會撤消原案是已確認本會此舉爲失當復答解恐無效力然討論再三卒採第三主張暫不辦咨先舉謝步瀛周從暄杜康鶴胡國璽關棣王映森關道倬晏宗傑陳士英陳懋　等十人向省署接洽疏通意見據聞所謂疏通意見中尙具有兩個要求條件（甲）但求恢復三議員資格則此後議會一切事宜當與行政廳和平商榷（乙）　雖恢復資格仍另提出一人爲選舉議長之目標以後再不舉能爲議長又傳此　項條件外尙要求公署於議會費外叧撥五千元爲償還籌備開會以前某君所墊出費用此説尙不知確否惟論者以省公署咨燉詹趙梁三議員資格既根據法律議會亦應根據法律以正當手續力爭當然有適當之解决何用此十人疏通爲哉又聞該會經費於籌備時以至成立共領過二萬元以九十餘議員各支二百元兩個月之旅費所餘無幾辦事各員均未開支分文現厨房因無欵墊付將有停炊之勢聞數向省署請欵皆以無錢對尙不知何日能得續命湯也 
[湘議會停選與開會]  
湘省議會此次選舉候補參議員費六日光陰僅選得蔡鍔章士釗何盛林唐支厦熊相冕五人其内中意見歧紛暗迭起不言可想昨日該會並未開會選舉且無議員蹤跡探其原因係由譚省長因選舉虚耗時日特令停選以便早日正式開會議事至所餘缺額之候補參議員五人則俟常會閉幕後再行補選如是則此項選舉會可暫告一收束矣并聞自此議决定後省議會昨特出示曉諭自十一號起開始收受人民之請願書以便審查付議至會議時間前次臨時會議係定午前九時起十二時止茲因其時刻過短議事無多特改爲下午一時起至五時止此次開始議事擬即照此實行業已分知各議員知照矣惟湘人輿論以爲參議員之競爭雖因停選而告一收束然正式會開議而後第一事即爲選舉議長問題苟黨派意見不能融化則競爭仍必不免議長問題較候補參議員尤爲重要競爭威更較前劇烈亦未可知果爾則省議會之議事仍有所阻碍而不能進行故吾人希望各議員消除私意之爭執爲最切云云此誠切要之言也 
[奉天外債之展期説]  
　　奉省歷年借用外債其總額已逹一千四百萬元左右年息六七釐不等且均係短期之欵本月應還日商大倉組借欵計日金一百五十萬元前經張督軍諭令財政廳設法籌備歸還以昭信用無如庫藏空虚近數月間軍界及行政經費尙屬東移西挪勉强敷衍若再挤出如許鉅欵深恐難以應付經廳長面請督軍令交涉署長馬拱宸氏先期探詢外商意見如能援照上年辦法（按此項借欵應於上年十月六日歸還後商定展期至今年十月十六）擬再行商展一年聞　署長已於昨日（十一日）午後往晤該日商駐奉代表石井氏接洽一切能否展緩詳情雖未深悉然聞日商方面並不堅執前議催索過緊或有商量之餘地也 
[魯議員闢地方公債説]  
山東參衆兩院議員致省議會公函云省議會請公鈞鑒敬啓者頃閲報載山東民軍結束有發行地方公債二百萬元之説同人共同商議以爲此次結束事宜不僅山東一隅他省均由政府擔任欵項獨山東出之地方斷無此理聞政府對於山東方面茲已承認一百萬元想地方公債一説出人虚搆否則百萬不足叧籌補救或有此議不過此次結束應完全由政府籌欵决無地方分擔之義務如當局通盤籌算百萬不足自可再向政府要求如要求困難吾輩不妨合力圖之諸公念切　梓主持正大諒早籌晝周密决不能令結束費用累及吾束人民同人等無任盼　之至頌公綏安鵬東劃昭一尹宏岌周祖瀾周慶恩閻與可王廣瀚張玉庚曹瀇袞景熙　承　周延弼劉星楠李元亮郭廣恩于恩波王謝家張瑞萱王鳳　王之　張魯泉管象頣劉冠三馬蔭榮周嘉垣　際光艾廖　　丹書吏澤咸 
[新津兵變之餘聞]  
　　四川新津叛兵潰散後由津竄向大邑方面而去聞抵灌口時爲數不過數十人且分兩路一由大川前往一紮雙河一帶後一部分到韓場刦掠京菓舖一家遂直向唐場徑去其所携之槍多出售於大邑居灌曰三元場　壩等處劉知事聞信即飭各該場團保逐一清查又大邑警備隊長牟遂芳於城内查獲叛兵聶金山鄔治平劉靜靑三名供稱槍枝寄放某處隨即派隊同往當即起獲新式五子槍四枝九子槍一枝毛瑟槍二枝又劉知事派人盤　一枝並聞韓參謀沿途拿獲叛兵及槍枝子彈各物亦不少 
　　灌口在大邑之西北鄉雙河場距大邑城九十里其地毘連大川概係　林逼近夷巢該地紥有股匪二百餘人聞該叛兵等雖退踞雙河場并未往投該匪蓋尙有繳械免死之意也 
　　新津前次兵變時有目撃其事者來省語人云是夜商民遭刦者實有五十三人次日各家均在縣公署遞上公呈　佐及知事亦均親赴各商家勘驗所受損失雖未調查確切然約略計之其數總在十萬内外新津一邑本　瘠苦連年以來屢遭蹂躪民間元氣久已凋傷今已遭此慘劇其苦况眞有不堪言者日來秩序雖已平靜人民仍覺恐惶近聞該變兵等尙在大邑所居之沙瞿鎭聞當夜所失槍械約有四百餘支旅部所存子彈一并刦去縣城於前月中各商號因軍隊佔換軍票全行關閉後知事再三勸諭開業始有數家將舖門半開著繼有徐某（崇慶州人　充　巡隊長）租定經藏寺劇園演劇商民恐因此滋生事端極力阻擋復在縣公署遞禀請勿開演知事　　將某團紳請去面告此禀不便照批請轉告商民不必　盧有旅部擔任萬不致發生有險不意演劇未久即遇此變也 
前川邊獨立營營長姚占　此次再到新津帶有快　　　在　内　春校門首早貼有川邊獨立營駐此條子　 
 
 
 

Page 7

 
 
　　外都站門首貼有川邊軍隊駐此字樣見者均稱詫異因獨立營前已歸附左翼軍而姚又未聞另招有軍隊也日昨（三日）午後聞劉旅長已派員將姚送縣看管並將鎗彈一概提存部内據云劉旅長已奉有劉軍長之電令將姚看管並聞不日將解送省城軍司令部不知此事與兵變有無關係也 
[浙省會三十三次常會紀]  
　　浙江省議會於十八日開第三十三次常會出席者委員一人議員一百零六人時三十分開會沈議長報告松陽縣議會來電質問召集縣會事有人動議變更議事日程討論此事以便答復衆贊成惟各席主張各異有謂應通電各縣議會解釋依法召集之意義者有謂祇須單獨答復松陽者有謂咨請省長趕速恢復者有謂由參議員過半數以上自有召集者最後議决者爲咨請省長速行召集一面由議長與省長當面磋商一面以已經咨催省長召集答復松陽縣會至咨請恢復一層有主張僅指參議會而言者議長以是否包括各級自治付表决贊成包括者多數休息十五分復入席開議第一舊寗屬縣立甲種商業學校校長費紹冠請將該校改歸省立案説明審查會結果後衆意不贊成改爲省立惟以省税補助則表决多數惟補助數目各席主張亦不一致討論移時决定補助洋三千元備文咨請省長列入預算第二優待學校敎員議案衆無討論與前次提出之優待小學敎員案併付法律股審查第三免除驗契苛罰建議案議决付法律股審查第四籌設省立鐵機模範繅絲厰案以贊成者少數打銷議至此法定時間至即散會 
地方通信 
[蘇州]  
　　省委查辦採石案之原委蘇鄉天平山盜採石料一案省委鍾鴻鈞來蘇查辦已兩誌本報茲悉此案係蘇紳吳蔭培等聯名控訴於北京内務部咨會省長派委查辦茲再將詳情錄下此案起始係金山浜宕户石匠等於民國二三年間在天平山私採石料經范氏義莊莊正范端信控訴縣省各署涉訟經年由縣署判决照案禁止開採將已經採下石料一萬六千零四十七塊充公先行封存聽候拍賣一面即由前警察廳孫稚宏廰長派騎巡隊長潘複棠帶騎兵一排駐紮天平山保護上年冬間前蘇　道尹殷獻臣於晚間出巡街市見站崗巡警均無棉衣面諭孫　廳長每警賞給棉衣褲一套即速製辦孫因無欵置辦又不敢違道尹之命乃與孫知事商酌將石料充公欵撥用即行上詳殷道尹批准以石料充公欵内提三千元製辦巡警棉衣褲此外以七成發典生息撥充警費三成給范氏義莊公用蓋預料此項石料每塊售洋一元可有一萬六千元故有此批示也嗣由吳縣公署於本年正月間出示召賣即有劉正康同王雙喜等組　洽　石料公司出價洋三千六百元承買此項石料訂立契約（僅有縣署書給公司契約一纸由孫知事簽字）先付洋一千六百元餘欵定於三月七月兩期繳清由縣署派本署科員吳增潞爲督運石料委員並頒給護照交洽記公司爲運石之用嗣經洽記點見石料僅有一萬一千八百九十五塊較原數缺少　千餘塊上禀申訴經孫知事批准將零星碎石作抵乃洽記石料　司成立後即憑靜照陸續出運石料並由吳委員督運一面仍由宕户石匠等至天平山私行開採故此等石料終無運盡之日蘇紳等迭次上禀爭執無效旋經范紳屢次派人至山查勘查得天平山有龍頭石十塊亦已被人鑒動其一塊已經鑿下即據爲仍在私採之確覆又復至縣禀請查究詎孫知事批准將已經聲下之楞石（縣署改稱爲楞石）一塊准洽記撇運其餘九塊則皆集運蘇紳等聞之遂大勘公憤由保　會會長吳蔭培及潘潮芬汪恩錦丁懹啓潘承謀汪鳳梁范端信　十餘人聯名分禀道省各署並赴北京内務部訴請澈究由部咨省遂有派　委來蘇查辦之事自　委員到蘇　於九月十九日同道委汪科長及現任警察屬崔怡庭廳長及縣署科員吳增　警廳騎巡隊長潘複棠前閲胥區署長董士楨及各紳士等至天平山范　查　後已於二十日返蘇間孫少川知事查得洽記公司當時僅繳洋一千六百元其餘應繳之欵三月七月期限早遇至今延不照繳昨已飭傳嚴追一面先將前頒護照吊銷勒令停止　石聽　省委查辦 
　　省委調查屠宰税吳縣公署接財政廳長訓令以現届財部整頓財政之際擬將屠宰税一項改爲認損以範糜　業經擬章呈奉財政部核准飭縣迅將牛羊諸三　每日共宰若干收税若干刻日調查具復核辦孫知事奉飭後已　飭征收屠宰税各員進辦聞蘇城屠宰税一項（牛）　林公司每天宰牛十餘只或七八只不等尙有托其代宰者每天數只扯算每月作爲宰牛三百只每只納税洋一元每年可收税洋三千六百元猪每天宰猪一百餘只扯算每月宰三千只每只納洋三角每年可收税一萬零八百元（羊）每天宰羊四十只上下扯算每月宰一百二十只每只收税洋二角以冬令三個月計之可收七百二十元現財政廳派委調查　縣屠宰税委員吳　廣函人已於日昨到蘇正在城廂内外逐一調查　查竣即須從各市鄉鎭等處調查云 
[無錫]  
　　追租所長被控辭職無鍚縣公署附設之租　局經現任揚知事改組爲追租　并以　有委員胡樹蘭辦事不力即予撤換改委薛壽彤爲所長詎新委所長發表後即有數家倉廳起而反對楊知事曾爲此事發出通告略謂租税局之改組因實行革除票費杜絕陋規純是整頓起見云云由是風潮已息詎　有公民華某聯合數十人電禀省長請求撤消新所長由各倉廳公　並　致旅　省議員某君極力攻撃華復赴寗呈控於省署新任所長聞悉具情即於日昨提出辭職　其呈十有狂　誣衊擬俟辭職後訴諸法律云云 
[鎭江]  
　　中校學生預備赴運動會近來各省縣中等以上學校紛紛舉行運動大會所以　軍國民敎育之進步也上海第二師範及南京無鍚高等小學等校業已先後開會運動成績頗爲優美茲揚州省立第五師範學校亦諏期陽曆十一月一日在該校開聯令運動會三日特函致蘇屬省立各師範中學校校長遴派優級生徒　場比賽以廣觀摩鎭郡省立第六中學校得此消息後全校學生異常踴躍公同請求校長准令渡江赴會已經許可日來學校職員等正在預備一切 
[揚州]  
　　宣示禁絕洋藥江都縣知事署昨　齊省長飭知以印花洋藥合同期限至明年四月一日即行禁絕　運深恐各屬居民誤會私行栽種　粟　特頒給示諭分發到縣宣俾衆周知 
　　張勳族弟來揚徐州張大帥之族弟張肇逹係屬内務部部曹昨由徐來揚兩淮運使劉佑常司長率緝私各營官佐士兵出城恭迓至署暫駐行旌聞日内將偕　　　　　大帥面禀要公 
[安慶]  
　　皖議會第七次常會紀事十月十七日皖省議會上午九時開民政審查會審查毫縣公民李振基爲水災請議拯救案下午二時開第七次常會議員出席者七十二人柳議長主席書記員宣布外來函電㈠廣西議會來電主張省長民選衆議付油印㈡工業學校請公决該校敎育經費請議書衆議歸預算案審查遂按議事日程提議㈠財政股審查王議員大　提議革除各縣徵收抑勒洋價案由儲春浦出席報告審查結果本案請省長通令各縣知事按　該縣市價徵由縣議會　同知事辦理以十日一次　爲稽　吳山胡仲山倪文錚寗祖武王藎臣劉道章王漢管　等均出席陳述　見王漢君謂　案由縣議會會同辦理十日一次略有疑問查縣議會常會期每年一次閉會後是否能與知事同辦此事此疑問也管　君則謂國家現時幣制未定其抑價即此弊也以十日定價一次誠恐不能革　而反生弊其中不妥處甚多應請詳細討論經衆劇烈爭論之下歷兩小時仍無結果王藎臣起請議長維持會場秩序議長命書杞振鈴休息休息後由王藎臣動議此案關於全皖請交特别審查付表决贊成者多數（二）公推判别禀查員儲春　賀士　劉道章黄　默徐承祜倪文錚王樹功管　寗祖武黄迥俞樹橙王亮臣徐傳友張　　班　師（三）民政股審查吳議員　滋提議各縣視學員應遵照　令委用案由民政股審查由張宗忍報告審查結果查縣　學職任甚　應運部令　查合格者方　　在由以不用本縣人充　　　明文應請省長飭各縣　　　　　　有品　不優者呈請更換云云吳德滋出　　　　　　　本　審　結果本席略有意見倘有新任知事人地生疏可能知某人能稱視學職某人不能勝任此先决問題應請公决王藎臣　議此案爲鄭重敎育起見本席對於結　文字上略有修改爾如不用本縣人充之於現由不甚充足應請修正李　　動議王君所説本席極贊成惟各縣視學不能聲職者其原因在知事督飭不力所致云云至修正後始付表决由議長宣布贊成本案修正者請起立起立者多數時已　五點三十分其議事日程所列民政審查内河小輪　章案及毫縣請議案清理南京江皖公有財產案議長宣布明日續議遂振鈴散會 
[江西]  
　　慶祝大總統壽辰本月十五號爲黎大總統五十又五壽辰贛省各界均懸旗紥彩以申慶祝李督直署内大堂懸掛大總統肖做上午九　李督軍恭率師旅團營隊各長行三鞠躬禮升砲二十一響戚省長公署設壽堂於交涉處樓上午則十一句鐘戚省長率豫章道尹政務廳長及各僚屬致祝如儀總商會　盧章三會長午前十鐘在會議廳向大總統肖像前行禮商團李團長率全體團員亦在商會行禮敎育會及城内外各學堂均掛旗慶祝商民亦多懸旗慶祝者 
　　省議會清查舊賬省議會近日審查民國二年會内决算案據任議長通告稱有會計負責而程會計又説明薄據已繳官廳責任已卸云云現議員八十餘人報告財政委員未領七八兩月公費約一萬數千元昨程會計造出决算自二年一月六日起至六月底止爲數僅八萬四千餘元據各議員云無論報數多屬不實即令確實而以議會領到省庫欵十一萬八千元計之尙差三萬三千餘元又七八兩月報銷未造（内有多數議員未領公費）無論如何開支恐難抵此巨欵云 
[漢口]  
　　人力車夫罷工原因漢口各國租界車夫於十五日忽然全體罷工半日聞其原因由於十四日夜將近十　鐘時有人力車夫劉想卿因拖車飛馳至德界六碼頭後三多里口氣逆　地口吐血沬經七十九號華　見之用車往捕房施救當時有華景街石路小貿楊　伢出爲見證謂並非巡捕毆傷但外間傳言則稱該車夫因在路口停車被華捕拳打足踢致被撃中要害到捕房後已斃命於是各界車夫聞信大爲憤激遂於十五日晨一律停業要求交涉員向德領嚴重交涉交涉公所及會審公所前車夫來往甚衆鎭守使警廳長恐釀成暴動風潮立即電禀督軍派兵荷鎗至租界各地彈壓一面請夏口地檢廳派員會同洋務會審委員將屍移至華界招車業公所代表並屍親眼同逐一檢驗該車夫實因體弱氣逆跌傷身死經檢廳賞給棺殮錢三十串文飭屍親殮屍葬埋其停駛各車即由車業代表會官開導於午後二句時一律開行其事始寢 
雜評一 
[外交内務] [  一子]  
　　外交長未產出　務長又盛傳去職矣 
唐外交辭職前後經過多少風雲而今日猶未得相當人物孫内務僅因數裁員關係乃忽而與平政院爭議忽而與國務院　突忽而又牽及府院問題已極政潮變幻之能事而尙未能自此已也使孫之去職果成事實者則將來繼在人之同意問題必又增一番擾攘一胎難產何况雙胎耶 
　　中國時局之紛擾而不已者大抵皆人之位置問題其他所謂新舊問題黨派問題及一切牽涉附和之各問題皆由此位置問題而生試問今日重大之爭執有一非因此發生者耶 
　　國之大政外交内務而已今外不交其交内不務其務而憔此位置問題是交是務國事將從何而定耶况乎此外交内務之外尙有多數之位置問題相繼而起耶尙有重於此之副總統問題未能解决耶　望燕雲杞憂無極矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[慶祝總統壽誕之盛况]  
　　昨日（即十九號）爲黎大總統壽辰滬埠各界舉行慶祝頗爲熱鬧茲將各方面報告情形錄後 
　　交涉公署門前用冬靑柏子菊花紥成民國萬歲總統萬歲等字並用五色國旗兩面懸於正門門内懸五色綵燈兩排玻璃天井上下蓋以綵棚舖以地毯就中陳設禮堂供大總統武裝肖像高燒金字紅燭上午九時由楊交涉員衣禮服率同全體職員就禮堂行三鞠躬禮十時許招待來賓各國領事來賀者由總務科長虞和甫交際科長陳世光譯員楊小堂等分别招待欵以茶點其餘屬僚均欵以午麵而散故昨日該署門首車水馬龍頗爲熱鬧 
　　海關監督公所昨日升旗懸燈就樓上客廳陳設禮堂由施監督率同各科職員行三鞠躬禮禮畢欵以午餐 
　　道尹公署昨日布置一如國慶日之盛十時許舉行慶祝禮淞滬徐警長代理上海縣景知事地方審檢兩廳長均到午間會宴是日各機關均停辦公事一天以誌慶祝 
　　駐滬各國領事署昨均升旗英美華法各界電車及駐泊浦江各國商輪兵艦亦均懸旗臨風招展頗有可觀 
　　南市閘北租界各學堂各大商號昨均懸旗掛燈竭誠慶祝溯自我中華民國成立至今已及五載而人民對於總統已身之慶祝此爲第一次蓋以黎大總統爲締造共和之第一人故遇此誕辰無不歡忻歌舞也 
[領事裁判權之歸還問題]  
　　字林報九月十四倫敦通訊云遠東英人是否承認辦理上海租界與會審公堂之新合同似非英國外交部所置念初北京英使署奉英政府之訓令採極有經驗某陪審員之條陳擬定交還會審公堂若干權利以換新租界之辦法此舉爲雙方交換權利非片面的性質所能成就者也茲聞上海輿情頗不以此舉爲然以爲現有之權利無論何種槪難交還而英國外部對此之熊度則不啻明告曰君等若反對此舉則反對之可也君等反對定可使此舉打銷或使之展緩但君等旣如此則當知吾人不能再議此事吾人將不復注意之而上海租界將不能推廣也云云此非負氣之熊度外部之所以如此者不過確知除交換外未能達到推廣租界之目的而已在記者觀之上海對於此舉之反對頗不爲此間英人所稱許贊成者與反對者彼此互相辯駁之言不難懸想而知所可異者反對一方面所持之理由無他不過預料會審公堂之權利一經交還則從前會審公堂未改組時上海租界中所遭遇之不安寗卽將復作而已要知到手之實惠先宜顧及設上海租界果得擴充他租界日内若發生如昔日不安寗之事則外人常可因中國未能施行完善之治權要求改良公堂無須涉及雙方交換之前議也尙有一事不妨直言者以中國之土地而有會審公堂之存立如今日者實爲破格而不稱讚此破格者已實繁有徒會審公堂在華人視之或爲惡物而在英人視之或爲善物然若中國自信其司法之能力謂能實力主持公道無枉無屈則吾人不能不承認之除非有實在證據然後始可不承認中國司法之能力也 
[再紀辦理黨人善後之周折]  
　　旅滬各省黨人以善後事務所審查員審查不公公佈之各黨部發欵數目偏枯不匀多不願領公舉代表要求商董虞洽卿輔助再請官廳增加欵項等情已詳前報茲悉各代表向虞君要求後虞君即函致護軍使請爲核奪昨日已得楊護軍使覆函大致謂善後欵項已經審查終結核定公布難以變更勿再主張異議云云各代表聞此消息憤激非常當卽同赴滬海道尹公署謁見徐道尹陳訴種種困難情形徐道尹深悉黨中内容允於今日邀請楊交涉員同往軍署向楊護軍使代告苦衷俾得早日解决云 
　　各省黨人擬請南北商會籌欵補助特於前日就十九代表中公推闞鈞等十人前往磋議並要求三端即由商董虞洽卿特邀南北商會總協理及各議董至總商會公同磋議茲悉總商會昨已將議决各條函復各省黨人代表總事務所復函錄下（上略）要求者三端㈠函請楊護軍使暫緩發欵事經衆議决照辦㈡邀集兩商會會議已會同集議㈢會商發電請督軍省長添欵併發僉以電省請求無非給發公債票由商會擔任勸募其欵併入護軍使署併發使黨人稍得潤腴及今晨接護軍署電話云事務所已撤發欵已宣布旣經審定核發無一語之餘地商會如果電致省中當亦無效蓋前請虞洽卿先生到寗將軍未見商會請緩發欵斷難中止等云云各董公議商界電省請發公債票售賣無非加入護軍署合併給發今護軍署發欵旣不能緩即使省電允准亦無可另行辦理况爲數又不見多爲期更難迅速商會犧牲一電有何不可萬一欵不具領適有事故豈非授官廳以一電遲誤之口實商界實不能擔此重任今要求第三端能稍盡心力深爲可嘆（下略） 
　　各省旅滬黨首昨在法租界霞飛路寳康里七十一號設立各省黨人代表總事務所即於昨日上午成立　衆集議各省代表一致贊成暫不領欵務達最後之目的午後該所即發出公電照錄如下北京大總統段總理各總長參衆兩院鈞鑒滬上辦理善後時逾兩月弊出百端審查旣無凖則支配又不公允卽以現欵十七萬分配二萬餘人每人尙應有七八元乃官廳與審查者上下其手任意軒輊多者盈千累萬少則人僅數角給養無三日之資回籍無百里之費各代表要求商會輔助欵項又爲官廳霸阻是欲置黨人於死地而不許呻吟萬一激成事端又可藉口殘殺以達其升官犒軍之目的天良全喪人道不存旣非總統總理等矜恤黨人之初心又非維持地方之至實爲亂階何云善後各省代表公同集議一面由各省分設事務所自行辦理一面請求官廳從緩發欵要求商會輔助另行妥爲支配俾便侏儒飽死貧苦向隅爲此叩請大總統總理各總長兩院議長俯賜維持飭令官廳將欵缓發并屬商會助欵平匀攤派以免激生意外黨人幸甚地方幸甚 
　　湖北黨人王質等亦以善後欵項爲數太少事務所各審查員核配不公昨在法租界吳興里三十九號設立湖北旅滬黨人代表事務所邀集該省同志籌議一切又聞湖北黨人昨日開會集議對於善後事務極力進行其議决大綱如左（一）届期槪不領欵（二）爭加商欵併入發給（三）前呈名册另行審核（四）所具名册槪歸本所秉公查核不得仍聽其冒　遺漏以昭公允（五）堅持到底與各省一致進行（六）每日午後一時開會一次各代表均應到所 
　　又一來函云旅滬湖北黨人領袖昨（十九號）在法界寳康里三十三號開臨時茶話會研究此次善後事議决（一）全體一致主張與各省同志協同進行（二）公函請審查員宣佈審查經過之情形究係審查員主張抑係官廳支配（三）鄂黨人現並無同鄉會事務所等名目及機關如有外人冒用黨人全體名義或開會及立機關因之生别項事故者同人槪不負責 
安徽黨人朱鏡清成城徐覺緣戴魁范雨田吳鼎九蘇亞張劼臣王鑑秦凈植趙　唐湯爲政等昨致楊護軍使函云善後資送黨人名册鏡清等由管公鵬𢑥册呈報任在案刻閲各報載明管　應領洋一千一百九十元限本月二十一日下午發給同人等實深駭異緣管公代呈名册係同人等十二部份𢑥集總報共計實數二百三十人遷延兩月食住債務不堪支持尊處以一千一百九十元發給未知憑何標準管公就職皖省議員同人等碍難分配務希先生於此項善後支配或以人數之多寡抑或以官階之高下明白賜復以昭公允 
　　河南黨人昨因政府辦理善後河南全省六部公不足八百人數日前掦　竞有兩部分置諸無效不知審查員依據何種理由　行打消其承認之四部份約攤領洋六七百元以人數與欵數相較每人僅得洋七八角至一二元不等亦復無補於事昨特在法租界崇祿里二號開會議定此次應領欵項暫不具領一面致函各審查員責問打消理由再　進行 
　　江西黨人昨發傳單云敬啓者善後欵項業已公佈審查旣多弊竇支配又欠公允凡在同志奠不切齒現在各省事務所均已次第組織成立我江西事務所暫設於法界秉安里沿馬路三號以後我省同志如有意見及進行辦法可直接至事務所商榷協辦俾達最後解决之目的爲禱此佈 
　　江蘇各縣黨人由錢綱等發起於前日分發傳單定期昨日在法租界愛多亞路修德里開會籌議嗣因該處房屋太小賃定寳康里十二號房屋於昨日上午十時開會集議即在該屋設立事務所午後分發通告云滬上官紳籌資遣散旅滬黨人以免流離足見官紳對我同志之誠意乃昨見各報官廳公佈黨人善後發欵有期審查同志册報批發各數太久公道以致各部偏枯黨人路談巷議無非不平之鳴其勢洶洶固難强壓杰等有鑒於此爲歸束起見分設蘇省代表黨人册報臨時事務所對於本省同志願領該項發欵當聽其便對於偏枯同志暫領欵者叙明理由再請公家救濟追增其欵以便匀配而昭公允杰等設立代表事務所以救濟平均爲主旨倘諸同志有出此範圍之動作本事務所同人槪不負責特此公佈務希諸同志潔身自愛爲　 
[鐵路接軌工程近訊]  
　　滬寗鐵路與杭路接軌工程所有自梵皇渡起經靜安寺法華徐家滙黎角尖至梅家弄爲止之橋樑車站現在均已築造告竣惟其中尙有圏入之洋商地產十餘畝因索價過昂未經購定一俟磋商就緒全路旣可告成至沿途應設之電桿電線計長三十里有奇亦經裝接完工茲總辦鍾紫垣君因沿路電線時有被賊偷割情事故特函請上海代理知事景君分飭各鄉警區嚴諭地保妥爲照料 
[周金箴又爲土案投質]  
　　私運大宗雲南烟土一案迭經上海地方廳林檢察長飭傳案中關係各人到廳質訊屢詳前報昨日午後三時許前滬海道尹周金箴又至檢廳旣經林廳長在辦公室内詳詢一切周君旋即回去候再傳齊要證訂期開審惟聞此案自經林廳長迭次預審以後尙無眉目且案中主要及牽涉各人或不在申或居租界雖經備文飭警照會公廨協傳迄未到案林廳長以辦理此案諸多棘手爰於昨日午後向周金箴詢問旣畢即乖馬車至公共公廨與會審員關炯之君面商進行方法良久始别 
[法租界防務之嚴密]  
　　法捕房總巡石維也因近來界内發生盗案爾起　對於防務非常注意石君以茶肆客棧匪徒最易匿跡而小客棧爲尤甚若不嚴密查察恐再擾害爰於昨日諭令中西越各捕於出差之時一體嚴查並傳齊通班包探三十餘名再選年力强壯之華捕一百餘名不穿號衣各懷手鎗協同各包探分往新老兩租界嚴密巡緝又着各包探於晚間至各茶肆及大小客棧密查有無匪類匿跡如見有形跡可疑言語支吾之人旣行拘入捕房聽候查究 
[重慶路盜案又獲一人]  
　　重慶路六百四十八號門牌嚴怡庭家於九月八號夜被盜刦去値洋一千二百元之金珠飾物一案業經滙四捕房中西包探先後緝獲與是案有關之皖人魯旭生郭匯淸江陰人瞿福桐及代爲消贓之顧阿五婦人劉王氏等一併解送公共公廨訊供分别收押在案前日又經捕房續獲同黨陳占標一名昨晨由探將陳與魯等男女多人併解公廨請究據四十號西探目泮林士與華探奚德安相繼上堂禀明將被告各人緝獲情形由俞襄讞會同美沙副領事向魯等略訊數語判仍分押候禮拜四再行研訊 
[夏寅官密查要案]  
　　中央政府派肅政史夏寅官來南調查税務曾誌前報茲聞夏君此來不僅調查内地税務及各海關征收情形尙有關於内務司法兩要案亦令嚴密查復其隨員某業已來滬秘密調查夏君不日亦可到滬惟不與各界接洽待其回京後此間官界中或將有更動云 
[海關查獲私土]  
　　前日（十六號）有某甲附乖日本神户丸輪船自大連來滬帶有波斯土九十餘兩分裝茶點肥皂罐匣藏於綱籃内爲江海關扞手上船查獲將人土併押水巡捕房由關備函解送上海地方檢察廳究辦 
[棉業聯合會職員會紀事]  
　　第五章職務㈨　究土宜購求佳種發交縣農會改良種植以供世界之需要㈩調查各地產數報告各團體俾爲貿易上之凖備㈩㈠斟酌盈虚平匀市價冀杜外界把持龔斷之弊㈩㈡提倡合羣保護同業不令受非法之損害㈩㈢編輯調查報告藉供同業中之討論與各機關之諮詢 
　　第六章責任㈩㈣會長主持會務總理一切㈩㈤副會長襄助會長分理會務如正會長因事不能到會時得公推副會長一人代行其職權㈩㈥會董協助正副會長分任各職並處理各該團體事宜㈩㈦評議員對於本會興利除弊事項得提出議案公同决議陳由會長會黄執行之㈩㈧書記勝寫函牘管理簿記通信等類㈩㈨庶務兼會計掌管物件督飭僕役經收會費管理另用 
　　第七章經費㈡㈩本會經費由團體公同擔認惟團體人數較少者得公議核減之㈡㈩㈠各團體擔認本會經費由各經濟會董𢑥總交會其各該團體之經收方法應由各團體會董另以規則定之㈡㈩㈡本會會費由各團體按月繳會㈡㈩㈢凡非團體之同業願助本會特别經費而入會者本會認爲名譽會員 
 
 
 

Page 11

 
 
第八章會議㈡㈩㈣本會每年陰曆九月第二星期開大會一次每月中旬開常會一次如有重要事件發生得由會長召集或會董二人或評議員四人以上之請均得開臨時會議 
　　第九章會所㈡㈩㈤本會暫賃英租界江西路Ａ字二號洋房爲會所 
　　第十章規則㈡㈩㈥本會各種辦事規約另訂之 
　　第十一章附則㈡㈩㈦此係擬訂暫行草章如有未盡事宜尙須變更者得隨時公議修正之（完） 
[嚴戒婦女纒足之訓令]  
　　上海道縣兩署奉省長訓令云准内務部咨開查婦女纒足環球所無陋習相沿久爲　病夷考載籍五季兩宋之間此風雖熾不過樂户敎坊資爲觀美而良家貴胄習尙仍殊顧以禁令未嚴遂至流爲惡俗習非勝是舉國靡然㣲獨於人道有傷抑且開種弱之漸海通以後女學萌芽纒足之風始知矯正默查現在狀况雖已逐漸減少而積重之勢仍苦未易轉移僻遠之區往往自爲風氣其餘徘徊觀望者更屬不知凡幾固由民智未開抑緣禁止不力本部總理内政首宜挽救頽風應請貴省長迅飭各屬地方長官剴切曉示一面派員講演從嚴勸戒其在地方各團體尤有提倡誘導之責並希責成紳董多印白話布告張貼城鄉務期家諭户暁轉相詰誡根本廓清庶幾有日事關整飭風化所冀實力進行總之痼習一日不除則遺毒一日靡已欲收轉弱爲强之效宜切救焚拯溺之懷在貴省長當與本部有同一之願望也等因准此合亟訓令仰即一體遵照妥愼辦理 
[强盜搶刦錢莊]  
　　昨日午後有身穿長服盜匪六名突至北河南路同康錢莊各出手鎗强刦大小現洋三百餘元向北轉西而去滙司捕房得該莊報告後立派通班中西探捕四出兜拿並電知各捕房體追捕各盜得贓後卽向楊家墳山東西兩唐家弄一帶而逃維時探捕在後緊追各盜沿途開放手鎗拒捕並將所得贓洋沿途抛棄有探夥小浦東等兩名帮同追捕被盜槍傷腿部踝骨等處中西印捕追至公廨西甘肅路開封路等處拘獲姚裕雨等五名尙有一名則乘間兎脱當經解入滙司捕房押候調查失主及羽黨姓名盜窟所在再行解訊至各盜匪所持手鎗聞共有六枝沿途抛棄爲印捕拾獲者有之亦有於被擒時始行由捕奪下者解至捕房時計獲四枝（或云六枝）併留置捕房俟解訊時再行呈案作證所有受傷人兩名已送同仁醫院醫治 
[靑年會之父子宴]  
　　四川路中華靑年會擬於本月二十一號卽星期六晚六時半開一父子大會凡會員中不論父挈其子子隨其父皆可與宴其意在使爲父者可親睹其子在該會所得之學業及其作爲而爲子者能增加愛父之心多明孝親之道届時聞有聶雲台君等演説並演活動影戲以助興額限百人與宴劵每紙售小洋四角在該會童子部出售 
[預誌浦東中學之運動會]  
　　浦東中學秋季運動會聞定本月二十二號舉行計發出入埸劵有四千餘張届時必有一番熱鬧埸内設有臨時新聞處販賣食品處布置完備在本埠南市南碼頭派有招待員其北首董家渡等處另樹標識以導來賓從南碼頭過渡至對岸順石路行三里至該校如雇小車至校每輛小洋一角渡船上有旗者係該校僱定之船專渡來賓不另取資 
[又袋角多一絲廠]  
近年來吾國　絲廠日見發逹綠自歐戰之後各國所霸絲　品之原料全頼中國供給是以價格頻漲各廠大有供不敷求之勢本埠又袋角鼎專鋸木廠附近現又有　商方某購地十餘畝建築　絲廠業已動工聞明春新　上市之時卽可開幕其機器係某洋行承辦聞有　絲車五百三十六部云 
[香皂價格之回復]  
　　香皂爲化粧必需之品進口舶貨常年銷路甚鉅亦爲我國利源外溢之一端年來提倡國貨華商之設廠自製者接踵而起計上海一埠現已有鼎豐華豐愛華德潤中華等八家所出各種香皂頗受社會歡迎内有數廠已由農商部頒給奘牌並經財政部及税務處核准照洋貨辦法止完出口正税及子口半税經過常關鳌卡概免重征本年春間因原料驟漲成本較昻自舊曆二月份起曾酌增售價現以各項原料稍見髮動已自九月初一日爲始將各貨市價一律削碼仍照舊盤云 
[冷作鐵工業之恐慌]  
　　本埠專做軋花刀等項之冷作鐵工業前因某國人在漢口地方設廠製造以厚薪來滬雇覔工人二十餘名前往工作妨碍滬地營業特議定取締辦法嚴行抵制曾誌前報茲悉該同業因訪悉第二批又雇去八十餘名較前更多誠恐迭招不已滬上無人工工匠一百餘人籌議抵制方法僉以已往者已不可追而未來者亟宜防止遂經决定將情具禀官廳請求立案嗣後如再有私招情事請由官廳阻止以維營業云 
[沈知事請求免職之往返電文]  
　　本邑縣知事沈藴石因丁内艱電請免職當奉齊省長慰　給假治喪已誌前報茲悉沈知事以續電省長請求收回成命昨奉復電仍未照准茲將往來電稿錢後 
　　前京齊省長鈞鑒竊寳昌前因親母病故卽日電報丁憂懇請免職旋奉鈞電示復給假一月並派候補知事景　代理等因奉此寳昌苫塊昏迷岡知所措徬徨反側清夜難安伏查民國法令在職官吏雖無丁憂開缺明文然禮敎爲世俗之大防斷不敢藉口有資自電罪戾惟有仰懇俯鑒徵忱准予收回成命派員接署以重職務庶寳昌得免爲名敎之罪人苫塊餘生皆出自高厚鴻慈之所賜矣臨電不勝哀痛迫切之至知事寳昌謹禀 
　　縣知事公署轉沈知事覧銃電悉該知事疊請免職具見孝思惟該知事在滬有年情形熟悉迭接滬上紳商電陳政績竊懇留任未便過拂與情仰仍遵照庚電俟屆假滿回任視事母庸固辭省長齊嘯 
[挽留税務所長之集議]  
　　上海税務總公所所長吳靜山因收税短絀經江蘇財政廳長呈請省公署擬與蘇州税務所長葉聽松對調惟聞齊省長對於上海税務頗爲愼重深恐遽易生手未易獲效是以於更調一節迄未解决批發而滬上各業商人亦以吳所長與谪界感情尙稱融洽一旦更動於認税機關必多影響昨特會同商會正副會長集議擬先電呈省公署請求留任繼續進行云 
[銅壳廠暫停鑄造]  
製造局龍華分廠所造鎗彈下節之銅壳近因造成者已逾定額原料所餘無多擬暫停止工作自經李總辦詳部請示去後昨已奉到指令准將銅壳廠暫停鑄造其工匠人等分撥總局各廠工作 
[限遷劃築馬路線内之墳墓]  
　　工巡捐局擬自南市滬軍營後面之夢海兜起至習藝所車站路爲止開築馬路一條業經規盡挿標惟路線經過之處尙有墳墓數座未經拆遷昨特由局諭令二十五保十二圖地保傳説各户趕將墳墓限日遷清以便開工築路 
[太倉縣咨請緝盜]  
　　距離太倉縣城七十里之漁池涇鹿河鄉地方前有鄉人高把子及常熟客民姚三大姚五美等駕船三艘裝載野禽經過忽來身穿軍服或便衣與足穿皮鞋者六七十人各持鎗械攔住去路將人連船一併刧去當由鄉董傅鶴章報縣請緝並由警佐陸建動勘得附近並無軍隊駐防該處係爲瀕海白　錢涇新涇各港之連界通逹長江特呈由太倉縣知事咨請駐滬軍警各機關一　偵緝務獲懲治 
[拘獲結黨横行之匪類]  
　　匪類錢金生王榮生李子吉張三林陸金襄　標等專在公共租界内結黨横行經老閘捕房捕頭偵悉於前日派探朱阿巧協同西探將錢等六人一併拘獲昨解公共公廨經王襄讞會同美别副領事略加詢問諭着下併押候查明有無劣跡再行訊核 
[印度兇手就獲]  
　　印度人墨司得浦亨前充上海工部局西牢看守一役嗣由太古公司僱爲浦東爛泥渡貨棧管門本月一號晚間不知因何謀斃同事印人極勿亨及和生亨二名逃逸經捕房懸賞緝拿尙未就獲茲悉該犯於前日下午由滙四捕房上差印捕在滬寗火車站拿獲當解該捕房轉解總巡捕房押候解送英臬署訊明核辦 
[毆斃小竊尙須復驗]  
　　金朝華之子金大歲扣因在虹口日本郵船公司碼頭行竊物件被更夫徐筱生毆傷要害斃命由捕將屍送入驗尸所報請公共公廨中西官蒞驗並墏徐拘解公共公堂訊押候究在案前日午後關讞員會同日副領事加籐要三郎提訊由捕將徐解案屍父金朝華投求伸雪即據日本醫生佐佐木上堂聲稱剖驗死者生前患有腎病故受木棍撃脾部後易於殞命云云問官得禀以剖驗未明不足以成立被告之罪因判徐還押候請工部局西醫復驗明晣再行核辦 
[女子氣忿自盡]  
　　住居虹口西華德路七十九號門牌江北婦人桑褚氏之妹桑小三仔因失去銀總一條疑係住居三十四號門牌表妹張招珍（卽張胡氏之十八歲女兒）所取致該女忿不欲生潛吞信石）砒礵）斃命由捕將屍舁入驗屍所於前晨報請公共公廨中西官蒞驗各情已紀本報是日午後二時半由捕傳集人證解廨經王襄讞會同英康副領事訊據屍母張胡氏投案訴稱伊表姪女桑小三子於前日失去銀練一條疑係我女招珍所取致女氣忿不平後經鄰居劉阿金與親戚李萬廣解勸以香燭賠罪了事詎招珍冤抑未平忽於前晚潛購砒礵自盡迨經察悉送院施救業已不及旋即斃命乞求伸雪云云中西官得供以死者於伏禮了事後服毒殞命因判屍母張胡氏補禀歸民事公堂訊理 
[汽車碾斃南浔人]  
　　販賣萌绸綢之南浔人周正福（卽周正豐）於前日傍晚行經南京路議事廳西人藏書樓門首適僑居馬霍路西人開姆之汽車送友梯司而至滙豐銀行由西疾馳而東不及避讓墏周撞倒碾傷肚腹等處當經老閘捕房一千一百三十四號華捕查見將受傷人車送醫院醫治無效身死昨由捕房將尸車送斐倫路驗尸所報請公共公廨王襄讞會同美别副領事於午刻蒞所驗明委係碾傷身死塡明尸格諭令尸叔周才福棺殮遂升座公案訊問據一千一百三十四號華捕上堂訴明當時　事情形並由新閘捕房將司機不愼之汽車夫陳阿來拘案經中西官向該汽車夫及見證西人司梯而略詰一過即於驗訊單上會同簽判云驗得已死周正福委係被汽車輪碾傷身死惟車輪碾過死者身體該汽車夫有無疎忽候捕房牛門律師調查實情應否起訴再核該汽車夫陳阿來著交三百元人洋並保一面先着屍屬棺殮候公堂核奪此諭 
[婦人自盡獲救]  
　　住居東有恒路一千二百九十二號之婦人林丁氏前日與其姑因家庭細故互相口角後該氏即於晚間九點鐘時私吞洋烟欲圖自盡幸覺察尙早趕送同仁醫院經醫生救而愈 
[少婦跳窗奔逃]  
　　昨午半點鐘時英租界河南路福興里晋泰土棧内有同居綢業某姓之媳（甫於去冬完婚）不知何故從窗口躍下適爲德律風線攀住自行解脱墜落至地卽由後弄奔逃家人未經追獲 
[輪船上查獲女拐匪]  
　　救濟　　會調查員趙再靑偵探王緯文等昨在新　輪船上查獲拐婦李劉氏拐帶十六歲安徽口　之　　　丫頭一名當即押送水巡捕　由梅捕頭着送地方檢察廳訊辦 
[查悉串拐女子之眞相]  
　　張新元前在地方檢察審廨控婦人劉魏氏及包　朝串同拐賣伊女子蘭子一案曾經該廨訊得全無證據斥不准理在案現經張新元再四訓查得悉魏氏將小蘭子拐去後由伊夫劉金榮轉托北四川路廣東婦人蔡大北等輾轉售賣故於昨日又將該氏並包凱朝扭入西門外二區警局轉送地方檢察廳訊究 
[指控拐匿女子]  
　　陳炳達之妻陳唐氏並六歲姪女小金寳及同居吳德勝之十五歲女吳阿三等均於本月初十日被人拐去陳吳二人各處找尋無着嗣據陳維新向陳吳報告指王華串黨拐去藏匿故陳吳二人於前日將王華尋獲向究不認乃協同證人陳　新將王扭控警廳由司法科訊得案關刑事者將兩造函送地方檢察廳訊辦 
[粤人誘拐女子]  
　粤人蕭芝瑤近在嘉興地方誘拐十九歲女子朱阿寳來滬圖賣被同鄉張炳甫報告捕房派探將蕭與女帶入捕房分别拘留昨解公共公廨請究經中西官研訊一過判張交五十元人洋並保蕭還押朱女暫留清良所候再訊　 
[扭控拐案嫌疑人]  
　　前清江蘇巡警道汪瑞闓之家眷現住英租界成孝路　張阿福爲包車夫有婢女雙慶長春二口上月被張誘拐偕逃前日由汪之家丁楊德山探悉住居閘北天保里之車夫陳三呂金川有串拐嫌疑授控四區一分所轉解司法科經嚴科員研訊之下陳呂二人同供向與張阿福相識上月張雇吾等之車載二婢至小沙渡下車不知何往等語奉判解送淞滬警察廳司法科核辦 
[廣東女孩迷路]  
　　女孩福喜前日在九江路迷途由捕查見帶入捕房昨送公共公廨請示據女供稱年十四歲係廣東人住居四川路由母囑令出外購物被車夫領至該處忘却歸途等語中西官判令派捕隨女前往四川路尋交其父母領回 
[搜獲花會機關]  
　　新閘捕房包探前日下午在新閘路聚慶里北弄第四家寗波阿鳳家搜獲花會聽筒證據當將阿鳳拘入捕房經捕頭詢據阿鳳供稱筒主係甬人鄔寳寳總機關設在成都路金家宅地方由小辦子福生阿松阿四等爲之保險云云捕頭命將阿鳳收押聽候解究 
[又獲一花會機關]  
　　賭徒陳洪陳阿慶因在新閘路六百八十六號屋内私設花會聽筒雇人四出誘賭歛錢前日被探將兩陳查獲昨解公共公廨請究經中西研訊一過判均押候補提爲首人到案併究 
[不認有心欺騙]  
　　崇明旅滬同鄉會昨據同鄉商人倪鑑高報陰曆八月中在鎭江路遇潘守臣以所帶之碎銀數百兩騙去現洋三百元及衣服等物値洋百餘元嗣經察得銀質低次不能通用欲向追問人已他往今日適在滬南十六舖遇見故特扭至會中請爲核奪該會主任以事關欺騙立即函送第一區署訊問潘供此項零星塊銀係由友人金德生托爲代用故商之倪鑑高倪自允掉現並不勉强且此銀亦非僞質諭飭留候移送警廳司法科訊明核辦 
[罰欵無力措繳]  
　　王阿福前曾冒充洋藥公司調查員向行人某甲强搜烟土爲捕查見拘解法公廨驗明某甲所持之烟土貼有印花遂即發還王則罰洋八十元押限措繳在案迄仍未繳昨又提訊王供無力籌措求宥判押兩個月了事 
[禁錮專事敲詐之匪徒]  
　　匪徒陸桂專事糾黨向新開店舖索詐不遂其欲動輒行兇商民受害匪鮮前日陸又糾衆向嘉興路新開之協源洒店主沈孟機訛詐洋五元被探查　將　拘押昨解公共公廨部中西官研訊屬實判陸押西牢一年示儆 
[爭奪地產之辯論]  
　　陳子輪前至法公廨禀稱有祖遺坐落打鐵浜地方之地產二分有零　有道契祖父故後該地分於商人執衆今年七月間偕同地保前往該處竪立界石被王阿奎在該地上造有房屋向王收回不允請求訊究等情王供該地係向陳永祿出洋租用已歷十戴其中如何糾葛須向陳永祿詢問故由公廨於昨日飭傳陳永祿到案質訊永祿供稱前購得升科地一畝零一釐於前清光緖三十二年間托陳子翰之祖父陳勝華轉換道契勝華言祇能轉換八分八釐二毫詎被陳勝華劃去一分二釐八毫亦轉道契一紙歸入勝華名下當時商人因與勝華交好故深信不疑直至本年七月間陳子翰來堅界石始知受愚當至會丈局查明商人所轉之道契户名實爲陳永祿而陳子翰所執一分二釐八毫之道契亦係陳永祿户名當轉道契之時由法商巴吉掛號可證請求訊斷中西讞員判候向掛號法商問明情形再行訊斷 
[復訊僞造税單案]  
　　住居法租界之戚炳咸因於西曆一千九百十三年九月一號串同在押之劉香香等僞造江海關税單騙取各商税餉銀九百餘兩分肥化用被税務司查悉延代表律師控由公共公堂飭探將戚提緝判令押候訊核在案前日午後由捕將戚解廨復訊原告代表律師上堂譯明案情並稱此案深顧被告延律師到堂代表辦論詰之戚供稱因兩耳失聰殊多未便且身覊囹圖不能與家屬接洽故請堂上展限十天以便延請律師到堂代表聲訴云云俞襄讞得供商之英卓副領事判被告還押准予展限十天再訊 
[氣候報告]  
　　（上海徐家滙天文臺） 
　　已過者之報告十月十八日中國之反旋風勢更轉大向山東直隷進發日本全境氣壓上升台灣各處多降雨中國天氣晴和十九日上海天氣晴朗氣壓高於累年平均度北涼風不絕十九日下午四時前二十四小時内上海氣候温度至高七六四到低五八·八去年同日至高八六·九低六七·六 
　　未來者之推測十九日下午四時三十分豫測天晴海濱一帶有秋季信風 
雜評二 
[懐疑性（訥）]  
　　中國人近來發現一種懹疑性無論何事必疑其有何運動有何私見有何利用因此懹疑於是乃設種種抵搞之法必逹破壞之目的而後已然其中不能無分别焉有確有予人以可疑之點而疑之則其事本暗昧者也破壞之我固有説詞也有本無可疑之點而或因流言或因猜忌而疑之則其疑已誤謬從而破壞之大悖乎公理者也 
　　然而今日之國人不問其事之眞相而一以懷疑出之大之如政局上之問題小之如社會上個人之事業無一不預存此心理而無窮之是非遂從此起矣 
　　鳴呼此豈我國人缺乏辨别事理之常識乎抑亦利已損人之心重乎吾觀近事而不能無感於中也 
來函 
[王建方通告黨人函]  
　　敬啓者建方識淺力薄對於黨務毫無裨益際茲善後宣佈時期關於一已部分收束困難尤形忙碌實無餘暇藉爲公益奔走特此登報用逹鄙忱諸希原諒此傷王建方啓住法界貝勒路華盛頓里十五號 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[飯桶參謀傳] [  瘦蝶]  
　　參謀姓萬氏佚其名人以其善飯也咸呼之曰飯能吃久之遂得飯桶之雅謚云君小有才而未聞大道其於良禽擇木而捿賢人擇主而事之義尤爲茫然故如水之就下而入天公將軍之幕天公將軍爲米賊之化身固夙以驕悍很鷙著稱自得君爲參謀倚之如左右手嘗謂君曰紅綠蓮水千古艷稱本將軍之得君爲佐亦猶桓温之得郗超前途希望正自無涯幸爲我善圖之君頓首謝由是悉心擘畫盡力經營知將軍喜動物也爲其搜羅凡古鼈爛羊小猿梁燕帝狗皇猪等留心物色盡入彀中陳列於長江上游之愽物院參觀者皆驚詫焉君復迎合將軍意旨擬假公濟私之電稿肆波譎雲詭之隠謀武人同盟會成立頼君之力居多君每引爲奇功自翊謂茲事體大非萬某不能而電中所引風詩義經等爲言尤非萬某莫辦飯桶云何哉人聞其語譏其措辭失當謂將軍一野蠻之武人耳於此二經生平實未嘗夢見將軍所知之風詩義經殆卽風狂之集合戲經之研究耳而君乃貿然引用適見其爲飯桶也君善演説議論風生輒驚四座顧孶孶以飯碗爲主義恒言吾人生存期世首在保持飯碗喪心病狂寡庶忘恥苟於飯碗問題有利毅然爲之可也更何暇計悠悠之衆口此將軍之志亦卽萬某之宗旨也君於文電中竊用萬字以自表其姓於帝制勸進時則曰天子萬年祝將軍之壽則曰萬福攸同力持反對則曰萬不承認表示急迫則冠以萬萬萬急人皆服其善用萬字顧恐難免萬事皆空耳君有子一延師課讀初入塾認一二三等字易之卽謂君曰字之精奥兒已稔知之焉用師爲君頗喜以爲跨灶之材也他日命其子書萬壽二字子埋頭書室中者凡二日猶未竟君呵斥之子嗤然笑曰萬字誠不易書兒兩日來僅得六千四百餘晝尚缺三千五百餘畫今日之夕當能竣事若壽字則兒不能書也君大憤懣而撲之事聞於外人僉謂如飯桶參謀者固應有此克家之令子云 
[紀事新唐詩] [  醉六]  
　　宣室求賢訪舊臣嚴光學識更無倫如何依附籌安會不問民情問鬼神 
　　新華宮賽集靈臺錦樹花迎曉日開昨夜改元新下詔皇兒含笑入簾來 
　　虢國夫人承主恩女官領袖入宮門誰知日月無顏色緊縐雙眉弔至尊 
　　同在異鄉爲異客每逢佳節倍思君遙知冠帶登朝處徧佩嘉禾少八人 
　　娉娉嫋嫋十三餘太保風頭出現初京華十丈紅塵路多少官僚總不如 
　　瑤池阿母綺宦開洹水東流動地哀兩院價應高十倍議員何事不重來 
　　癸歲離京丙歲回官音無改鬒毛衰大家相見不相識笑問客從何省來 
　　葡萄美洒夜光杯八大衙衕一紙催逸出議場君莫笑而今帝　幾人回 
　　秦時明月漢時關一去瓊州不許還惟恐龍城　將在故敎走　度崖山 
　　寨雨連江夜入吳行嚢七件不嫌孤雲南親友如相問一片冰心在玉　　　靑山隠隠水迢迢客到江南土被　三十四箱　破案背人何處學吹簫 
　　長官宅畔尋常見旅客箱中幾度聞正是鶯花好風味大帮土販又逢君 
小説 
[言情小説媸鏡] [  天虚我生]  
　　第三章（續） 
　　是日吾儕三人同御一車亞琪上車即擲其手套於地吾亦頗思效其所爲然以女子而無手套何以赴宴乃復强忍而止此車式已舊敝馬亦羸　行動顛簸頗不能耐亞琪以今晚將得美　樂乃無藝顧予曰柰梨不知今晚之宴其麵包亦能如雷格萊家之豐否予笑曰汝誠老饕然我亦甚美爾口福之佳腹寬乃類垃圾之車幾無所不能容亞琪大笑曼睞忽曰柰梨今夜賓客中不有所謂楷福少尉其人乎予曰然曰是人之名至稔特於一時乃不能憶予不答曼睞復絮絮自計今夜來賓之數凡其所識之勳貴富豪一一自其口齒之中跳舞而出亞琪曰吾姊朋友乃多貴人滋可美也予笑曰吾姊殆爲水葉舖主人此纍纍者皆其菓名也曼睞瞋曰汝又作蹊語吾今當告爾一言今晚席上萬弗再逞其辭　使人聞而生厭予聞語乃嗤聲而笑其時已至桐樹莊即見桐陰一片　爲濃綠其中關爲碧巷直達鐵門之次地上廉織細草如鋪茸氈車行其上棉軟無聲下車卽有厮僕數輩竸前爲導入門爲一花圃噴泉方澌澌而鳴散爲珍珠之簾其下承以白石之池水清可鑑人面葡萄之籐時方作花紫　迎人以展笑靨以迓佳客歷石堦一級則爲廣廳人行其中履聲起爲繁響而甕甕作聲陳設之富吾乃莫與其名鏡屏之後接以樓梯拾級而上則嬧娜已自起居室中笑迎而出其後爲一貴婦卽昨日所見者趾氣高揚仍時時作輕人熊見曼睞衣飾華盛遂與爲禮度其眼角之中殆未嘗見吾與亞琪也此時室中已有多客白雷與巴金生咸在此二人皆牧師在鴉巢村中亦爲第一流人物故曼睞背誦顯貴時首及雷格萊後卽並舉其人然自今日而其序次或當改蓋以嬧娜之富又在白雷與巴金生之上矣嬧娜此時衣輕綃之衣作淡墨色熊度似較昨日爲美見吾人至頗爲歡迎且握予手曰密期柰梨乃能如期而至誠信人哉言次覺予手似冷乃曰外間風厲耶予漫應曰然實則吾衣單耳固不關於天氣也此時吾人已共入室留心四矚乃不見楷福少尉意必未至而嬧娜已致辭曰白理安先生如何不至予曰老父疎懶慣不喜出門長日但有一友則書籍也嬧娜笑曰此友良佳蓋棄取皆得由我毌須得雙方之同意者予曰此固不獨於書爲然即人亦何獨不然嬧娜曰然而難言矣言次目微盻哈哈荔夫人吾知其語中必含有無限意味或者以憎哈荔故謂獨不能屏此人耳 
 
 
 

Page 15

 
 
   
 
 

Page 16

 
 
   
 
