# 1890 - 90 - 4906091

 

Page 1

 
 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵　皇朝各直省地圖十三　　　史策案　大題觀海初二集　小題觀海　大題文府　小題文府　試帖三萬選　試帖五鳳樓　試帖宗海　經餘必謙八賢手札　元魁大成　増補角山樓　先正事略○本齋種類繁多不及備載擇其尤者登報以供海内文人賞鑒價格外從　卽希光顧爲盼發售處一在三馬路申報舘東隔壁又設分局在二馬路橫街三層樓紅墻洋房内此佈 
[賑物求售] [  申報舘協振所啓]  
　　本舘開辦賑捐以來蒙海内諸同仁捐助各種貴物早已製成彩票將次售完矣兹又承陸續助下廣東譚寳宦齋婦科調經白帶九十料又立止九種心冐冐氣痛藥五料漢玉圖章一个束萊左氏博　一部隸有五十部鄧石如墨蹟隸書屏條十二軸吳都法乘一部茶晶眼鏡一副石印小耕石齋晝譜廿部東洋漆水錦匣一具内裝感應編水晶鼻烟壼一个巧色瑪瑙搬指一个石印古篆文集楹聯二十部每部價洋貳角未及編人彩物之中是以另行求售諸君子有情殷匡救者請臨本舘選購庶幾裘成集腋飢民得早慶來蘇乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[礦務新讑]  
日前本報譯美國喀禒呢克日報云有二華人在基加哥地方商購機器運至山東以備開礦之用翌日又譯益在米納日報云有華人在基加哥購舂杵三日桿之機器一副運回中國其價計銀四十餘萬兩云賓紅閣外史閱至此不禁欣然以喜曰有是哉我中國礦務之興其在此日哉在西人之謀國是者輒謂開櫎一事實足以致國勢之富强合歐羅巴亞美利加二洲苟無五金煤礦之區其國終委靡而不振獨中國則一言開礦輒致疾首痛心良以前明閹宦專權每以礦政爲厲民之具以致數百載後民間猶望而生畏不敢一試其端倪幸而咸同以來海禁大開風氣幡然一變每得一礦卽糾股分設公司民出貲財官爲經辦竊以爲自此之後苟使地不愛寳卽可以取之無盡用之不窮矣不料經理未得其人礦師亦無甚長技以致貲本耗盡一事無成所有利可圖者惟開平基隆之煤漠河之金雲南之銅錫此外皆一敗塗地股分不値一文錢致民間視入股爲畏途莫肯傾囊以佽竊恐中國礦政此後將不能再興矣幸也山東寍海州金礦已確有把握也是礦在州之金牛山距州城約六十里初延比國礦師白乃富往勘繪圖帖說詳悉無遺略謂州城之南彌望皆山山石爲天氣雨水浸蝕歲久剝落獨有晶石礦脉兀然高出山脊脉絡紛披内含金砂凡礦脉正幹皆平行橫枝則否此脉高出平地者率與山齊諸山之高自二百四十英尺至四百五十英尺不等山麓溪河岸闊而水淺每年惟三月時水漲礦局内本有分化各具勘時信手拈一礦石親試之每墩約合金一兩五錢値銀二十七兩卽以每墩一兩計之如用舂杵一百條每日春礦石一百墩可得金三百兩每兩値銀至少十四兩而舂煉各費至多惟銀四兩若此則每日可淨餘銀三千兩云旣又延阿魯士威及車利梯羅二礦師爲之覆勘所述情節大約相同無不謂獲利之豐可操左劵盖中國各礦此實冠其曹焉顧礦質雖曰極佳而辦理者苟非才識兼優亦不足以濟事此礦則由李山農觀察經辦觀察熟諳化學樸實耐勞初時四次帶礦師入山土人惑於謠傅不許察勘卒乃用盡方法費至數萬金辛苦多年始得探視明確現經各礦師公同質証咸謂南北線長百餘里闊五十八尺内有二十五尺係浮於地上之好綫若用一百桿之舂杵從事卽百年亦不能挖盡且現亦無須深挖據云前明時有人鳩工開挖未得機器是以衹取軟泥將硬石遺棄滿山迄今猶纍纍皆是今祇取昔之所棄者如法製煉便可得金蓋他礦取之必艱辛此則俯拾卽是也或者謂西人之礦務首重在煤若五金則不甚愛惜蓋以行船製械非煤不能興工故尤爲當務之急也不知煤質重笨竭一日之力所得縱若岡陵而以之易錢究有限量且必礦地濵臨江海載運始不至淹留若兹之挖金則雖一拳之微而所値已爲不菲况卽僻居内地舟車所未易通者携帶在身卽可運　他處誰謂金礦之利不及於煤乎今日者事已成矣局已設矣所擬招股之例計共十條髮憾全無盡善盡美不特舉前明開礦之弊一掃而空卽較之從前之紏股旣成旋卽中輟股本盡失無可收回者亦有天瓖之别宜乎觀察託人赴舊金山招華人入股華人皆踴躍輸將也我知自有此舉而中國礦務定能日上蒸蒸他日遍二十一行省中次第試行開挖雖千萬年亦不能告罄行見國日以富卽日以强地毬五大洲胥不能與之㜶美矣猗與休哉何其盛哉因於寍海州一事而漫論及之謂予虚言請以騐諸異日 
[本館接奉電音]  
　　昨由京友電傅　上諭二道敬謹譯登○閏二月十六日奉行在上諭本日道旁叩閽之文童蕭月淸民婦李王氏均着交行在刑部嚴行審訊欽此同日奉上諭朕此次恭謁東陵所有蹕路經過之大興通州三河薊州遵化五州縣地方應徵本年錢糧均着加恩蠲免十分之三欽此 
[淸理街衢]  
　　邗上痧疹盛行已紀前報兹聞保申總巡湯大令查見街頭巷口堆積污穢無處有轉瞬將交夏令氣味薰蒸觸之最易致病擬令棲流　内長夫每日分投灑掃務使盡淨一面出示通衢諭禁居民此後不得再積污穢此亦見賢大令　衛民生無微不至也 
[四明瑣記]  
　　寗郡市面大不如前各業之閉歇者不一而足推原其故因借本開張者居多近來所入不敷所出難以支持遂致罷手　面衰敝於此可見○婦女入廟燒香早經官憲示禁無如習俗相沿終不能改近來年輕婦女進香禮佛往往三五成羣佻逹少年意存輕薄故意挨近身旁兾聞薌澤甚至言詞謔浪入耳難堪婦女無知固不足責而爲家長者何計不及此耶○日來甬江米價飛漲高米每石須洋三元四五角低者亦須三元一二角荳麥二項價亦騰貫小民生計更覺艱難矣 
[烟臺瑣事]  
　　盛觀察因公赴天津於本月初三日乘新輪船回署○初五日驀聞砲聲隆隆不絶於耳詢知 
 
 

Page 2

 
 
係北洋各輪船來此暫爲寄椗以便駛回津沽云○日前有一土人被濰縣人某甲毆斃據云因索所欠錢二三百文致釀命案兇狠成性亦可見矣○有外來竊賊託名拾糞潜肆其鼠竊狗偷之技形蹤秘密防不勝防縣宰訪悉情形率役緝拿無一漏網民咸稱邑尊之强幹精明云○登榮水師各兵船於同治十二年在粤東製造至光緖元年調赴海島剿滅高希殄盜黨嗣是而後巡緝本省洋面均稱得力現在歴時已久難免𡮦朽因相繼入塢聽候六憲撥欵重修○地痞惡棍爲害閭閻邑　會同保甲局出示指名緝拿將姓名一律開示想禹鼎鑄成此輩自當遁跡矣○烟街魚肆密如櫛比時逢炎夏臭穢難堪近經地方官出示令就迤東二道街另設魚市一所俾腥聞稍遠暑天庶無疾疫之虞云 
[紅橋笛語]  
　　揚州來信云向年孟春月卽由官開設牛痘局以惠幼孩今歲因春寒料峭直至上月杪始在舊城贊化宮新城武當行宮暨宛虹橋崇善堂等處設局開種每孩一口種後給錢百文敗毒丹一粒祇以寒威未斂是以來局求種者仍屬寥寥云○馬監巷某氏嫗巾幗中之痞棍也性成悍暴人皆以母大虫目之顧其子又庸庸碌碌絶不類母之所爲曾娶某氏女爲妻自幼卽過門童養瓜期已届尙未成婚嫗見其姿目頗佳遂欲倚之爲錢樹子女立意不允以致時遭楚辱遇事吹求袖底枕邊時有淚痕狼藉其苦亦可知已上月某日偶因細故觸嫗怒大施夏楚之威女獨坐房中嚶嚶啜泣至次晨濳取鴉片膏吞下嫗覺之嗤嗤冷笑曰汝欲尋死耶此乃老娘常技爾竟班門弄斧來嚇吾乎言畢又按住痛毆之女號哭失聲須臾竟毒發斃命嫗毫不慌亂飭人喚其母至吿以汝女命薄吞烟自盡枉費吾十數載心機其母不敢聲張遂爲之草草收殮事後母逢人輙泣訴事爲邑尊所訪聞拘嫗至署盛氣詰之曰汝係女光棍耶嫗正欲狡辯邑尊卽數其平素恣橫情形及虐媳之狀嫗知不能隠惟叩首籲恩邑尊命鞭背數百下飭收内監嫗再四哀求遂令具不再行凶切結覔保釋回現在憊臥家中雌虎之威頓歛矣 
[邗上官塲紀事]  
　　初十日諸分轉可詩委辦上海官硝局東臺縣李大令煒卸事回過揚赴省十一日下午運憲福都轉由省回轅十二日通分司徐分轉委赴六閘騐收縴道工程十三日李鹺尹嘉琪起復回淮楊分轉葆鈞委解京餉起程 
[搭客墮江]  
　　太古洋行安慶輪船於十三晚八點鐘時行抵鎭江搭客數百人爭先上落擠非常失鞋落帽者不可勝計有某客在跳板上被人擠墮江心霎時已無蹤影諒已葬身魚腹矣慘哉 
[捉獲野鴛]  
　　京口西門外薛家巷内楊姓素業木工生有一女年十七矣貌僅中姿不守閨範與某甲私通情意欵洽繼念夜去明來終非了局遂效文君之私奔晚膳後携帶包金釧一對金戒指四枚悄然出門及楊歸家掌上明珠已失所在訪問四隣知甲曾到伊家疑被拐騙赶急吿知坊保一面央人追尋孰意芳蹤未遙孽緣易破甲挈女出外憚於遠涉在山巷内某乙處暫時棲止探聽風聲致爲坊保偵知將女及甲雙雙拘獲送交保甲總局經孫局憲提訊本欲將甲從重治罪姑念女已自認稍從寛典喝責籐條五百笞臀數百荷以大枷示衆三月云 
[巡鹽肇禍]  
　　私販鹽斤本干例禁但肩挑背負爲數無多究與成羣私販不同本月十二日有浦東人某甲挑鹽兩包道出華亭縣治之莘莊鎭附近地方被鹽捕營巡丁所見奮力窮追手出利刃將甲連戳數下將鹽寒人傷處旋卽殞命該地民人見之代抱不平鳴鑼集衆將該巡船拔置陸地架火焚燒巡丁見寡不敵衆急開大砲以爲抵禦之計幸在河干僅打破某姓屋角汛弁恐釀巨禍上前彈壓旋赴華亭縣署面禀葛邑尊於十三日黎明乘舟前往勘騐不知如何辦理俟有確聞再行錄報 
[漕憲過鎭]  
　　京口官塲接到電音知漕憲旌節將臨因此黃觀察率同文武印委各員至江干迎迓漕憲於十四日十一點鐘時乘坐官舫用小火輪拖帶行抵京口兵勇放槍致敬聲若連珠憲舟並未停輪直抵焦山小泊黃觀察及文武員弁復至焦山進謁一面設筵欵待漕憲用膳畢遊覽焦山風景至晚回舟於洋擺渡口門過宿次早復遊金山流覽旣畢旋卽解維各官恭送如禮 
[鹿門拾零]  
　　上月二十一日臺灣鎭萬道生軍門旌節抵郡旋督帶所部赴宜蘭會剿叛番○接得宜蘭電音二月十三日傅玉成統領德柯在老狗社陣亡細情紛傅不一俟探明續錄○十九日靖遠兵輪開往閩廠修理機器○現奉福建藩憲行文庚寅科會試所有閩省應試士子仍照章代僱招商輪船分帮護送兹據閩局王令禀稱本年新舉人覆試業經奏准攺爲閏二月舉行若照上届頭帮船正月二十日開行次帮船二月初六日開行距塲期太遠且本年閏月節候較遲北洋解凍約須二月初旬今擬略爲變通頭帮船定二月十六日開行次　船定閏二月初六開行業經淡水縣李麗川明府出示曉諭矣○某甲設烟寮於大稻埕紫霞燄吐嘘氣成雲羣不逞之徒日夜𢋵聚蓋亦一逋逃淵　也邇忽别開新面串通土妓開塲聚賭客至則命妓爲之酬應務極其歡以故通宵達旦攘往煕來門常如市害人不知凡幾有地方之責者當如何封其屋而懲其人耶 
[天不負善]  
　　天地以生物爲心人能體天地之心以爲心冥冥中自必報之以福相傳天不負善者非私也公也惟人亦然金陵自徐君聞韶創以藥水施救吞烟數年以來救活者不知凡幾大街小巷幾人人知有徐君之施救卽人人見有徐君之施救人家不幸變作無不馳騎傅呼徐君亦無不應呼而至盖以存亡在頃刻非可稍緩須臾價生死關頭於不顧　上年徐君以願奢支持三年早已財窮力盡目下雖有未了之願祗可俟諸異日時有知其事者惜其去謀於衆思挽留之終以人情大抵秦越視肥瘠漠不關心而又各存莫管他家瓦上之見孤掌難鳴　聽其俶裝而已適有某寓公者隠行其善之君子也一日過東牌樓顧徐君門庭冷落問之知其將賦歸去來辭也曰某不忍以人命委諸草莽願聞君所需幾何徐君曰尋常藥水之外尙有開門七字男兒胡可以口腹仰人眉睫也計不如乘興而來興盡而返猶不至蹈王偃故轍某公曰是非君所知也借箸籌之竟首肯然某公終不居獨善之名遍徵同志登高一呼衆山皆響不待托鉢事竟成矣現聞援徵信錄之例每月將救活若干人不及救若干人都刊刻姓名住址列爲一單俾同志者賭此眼前功德不但從前爲善之念由此而堅且嗣後爲善之心亦可從此益進誠無量福壽之作用也據徐君云今歲所救之人因賭輪而尋短見者居三之二大抵父詔兄勉婦斥兒啼積羞成忿積忿成怒一時之不忍終生幾莫贖此等人當灌救時非常暴戾視救者若仇讐必從容爲之勸慰而又不可久延致鴻毛其性命故男子往往可挈其手足强之下咽　婦女而又有體面者殊非一二語所可挽回幸徐君善爲說解能帖胭脂虎之耳旣不失之孟浪亦不誤於因循徐君深知若輩靑閨弱質其占脫輻也有由並非甘心白骨抵死黃泉人孰無情眼見滿前兒女轉屬他人自然回心轉念矣 
[惡少宜懲]  
　　調任上海縣陸大令當未交卸江寗篆事之前謂金陸有三種人尙未懲創引爲遺憾織機惡少其一也計城南機張不下二三千卽掇支機石者不下五六千少年自食其力其尙力也固屬本分無如三五成羣每當夕陽西下專聨臂通衢短弄作弄人家出入之小帶子小帶子者未成人之女傭也雖鳳皇未賦于歸而靑鸞對鏡輙自愛惜其羽毛墮馬妝籠輕螺描淺蓮船楚楚原不管誰適爲容詎野草閒花早已惹是非無數上月二十日後臙脂巷曹姓家小帶二人一年方二八一年在三五於上燈時候同一老嫗上街買針適萬姓一小帶亦提壼而來四人一路走過炳靈宮將出堂子巷突來一人將老嫗手内之燈籠吹息一人卽抱住一小帶纒擾不休經老嫗且推且挽纔得脫身同至某京貨是正在論長較　突來七八人由背後各兠住一小帶不放小帶負痛聲嘶齊聲叫駡老嫗以爲可以打而脫也上前手扭一人牽以雞肋諸無賴 
 
 

Page 3

 
 
見勢不佳無以寒旁觀之口遂交指老嫗爲多事拳揮脚踢頓將老嫗打傷時萬姓小帶精悍而滑早向人叢中逃歸故里曹姓兩小帶被人　住仍逃入元亨　鋪無賴反謂其藏匿非理揚言打進店内店主恐洶洶之勢弄假成眞不得不先下手卽大聲問曰爾輩誰是主者請自報姓名卽來動手到官再算帳可也由是打之一字無人敢嚷閙至起更以後曹姓乃詣桂公館對門之防營内報明緣由求營官派兵護送小帶回宅一面呈報江甯縣請提人究辦現聞已將爲首者提到管押因老嫗傷重須俟傷者性命何如再定逞兇人之輕重據知其事者云若輩無法無天已非一日久已知其必有大禍屈指未出事之先此十日中如黨家巷之捉迷藏誤碎小家碧玉之抺胸鏇子巷之摸暗香錯脫半老徐娘之鳳兠此皆不得將計就計被人捉住磕頭陪禮者至於某紳路過小黨巷喝散交頸鴛鴦某公子醉敲自家門恰遇消魂蝴蝶均以非捉奸之人與捉奸之所一沉呤而勞燕已自東西矣安得懲一儆百使色胆如天一變而爲肝腦塗地則風俗人心其庶幾乎 
[潯陽燈景]  
　　金吾放夜玉漏停催元夜張燈古人傳爲韻事不謂韶光百五已届淸明而火樹銀花仍復爭奇鬥新此亦不經見之事也接九江信知寓居該處之楚北客商興商采烈相與醵貲數百贯紥成各種燈千餘盞并往漢口雇來擡閣數架先期在各街巷張糊招帖至十三夜龍燈出巡燈燭輝煌笙簫宛轉獅燈象燈魚燈獸燈無不栩栩欲活歴歴如生而龍燈一架爲尤勝首尾鱗爪均以彩絹紥成偶一飛舞則軒昂拏攫變能萬端幾令人不可捉摸想僧繇壁上所繪亦不過爾爾也此外又有各種雜劇名目不勝枚舉燈火所至羣以爆竹迎之潯城内外紅男緑女空巷來觀人多如蟻雖曰昇平景象然有識者羣目爲失晨之鷄一念江左山東哀鴻徧野朝廷發帑截漕恩施逾格我儕小民乃以有用之貲作無益之舉豈不大負高厚生成歟高樓一夕酒貧户千日糧紈袴子弟其念之哉 
[江水陡漲]  
　　九江一帶自春分以來江湖之水大漲無日不繼長增向北抵皇堤南連城脚一望無涯上下船隻均可暢行不虞沙洲淺櫊對此茫茫始知杜老春水船如天上坐一句之妙 
[卾省官報]  
　　閏二月初五日候補道趙觀察印濵彦奉委槍礮厰差禀知武昌府李禀見奉委勸辦本省賑捐調署黃岡縣楊壽昌調署監利縣張集慶俱見辭赴任候補巡檢吳金銓禀謝奉委辦理小河溪厘局自鍾祥工次回省禀到專辦漢鎭厘金總局候補府裕庚禀見法泗洲厘金分局候補典史李錦堂禀辭赴局並銷查漢鎭玉帶門差藩憲牌示江夏縣鮎魚套巡檢事務詳委漢陽縣蔡甸巡檢陳森漢陽縣蔡甸巡檢事務詳委沔陽州鍋底灣巡檢徐德荃俱調署沔陽州鍋底灣巡檢事務詳委分缺先補用典史吳世祿嘉魚縣簰洲巡檢事務詳委候補班補用從九吳煕詔俱署理准補安陸府史書靑交卸漢鎭厘局事禀知湖南候補縣吳正衡桑杰俱解京餉到省禀知初六日前四川川東道丁觀察禀辭候補按司獄蔣聲煜奉漢黃德道委查漢鎭居仁門差禀知候補縣丞呂勳奉委調辦縣河口厘局禀見謝呈銷太平口厘局差 
[温郡官塲紀事]  
　　新任平陽協費若卿協戎金綬於本月初六日接篆任事前署平陽協秦茂林協戎懷亮亦於是日交卸晉省○新任玉環叅府賴金城叅戎萬於初二日由招商局海昌輪船來甌擇吉於初九辰時接印前任陳錫榮叅戎友定卸篆後小作勾留卽當赴甬云○新任瑞安縣丞徐伯綬二尹德彰新任平陽縣丞宋左亭二尹勳鉞均於月初來甌履新現已接鈐視事○平陽厘局委員查石生明府蔭元搭海昌輪船於十一日抵甌隨赴橫陽進局辦事聞查明府係庚辰進士安徽人廉明自矢素推良吏云 
[頌揚德政]  
　　江海關道龔觀察升任浙臬交卸在邇滬北棲流公所絲業會館各董事製就德政匾牌於昨日排齊儀仗衣冠恭送至道轅觀察以禮欵之謙讓再三始行收受計匾二方文曰福星朗曜愛留渤海牌八對記其大略曰保釐廿部綏輯萬邦澄肅三江威鎭海隅其餘要皆頌德歌功贊揚善政俄而八仙橋諸紳董亦送匾牌至署匾上大書羣黎徧德四字觀察欵留茶點然後興辭 
[遠迎貴胃]  
　　英國第三皇子將由香港來滬本埠中西官紳預備迎接已列前報兹悉皇三子準於明日乘坐公司船來滬江海關道龔觀察札委英會審員蔡太守在滬北天后宮陳設古玩書畫淸音茶擔并雇菊部名班預備届時開演蔡太守尙須進城到邑廟東首天主堂暫坐俟皇三子進城時傳齊各營兵丁及蘇松太道護勇站隊恭迎英領事及英工部局董事預雇工匠在英美租界浦灘英領事署怡和碼頭旗昌碼頭江海新關門前高搭牌樓四圍紥冬靑柏枝葱翠可愛徧插旗幟映日迎風高頂裝電氣燈四角裝地火燈以備晚間燃點大馬路口浦灘有石磴一上設銅像罩以紅綾盖已故英欽使巴夏禮君在華日久英人以勤勞國事鑄像以示勿諼俟皇三于臨視便將紅綾揭去總會洋行門前裝地火蜘蛛燈又裝成各種西字無非吉祥頌禱之意室内墻壁棟柱罩以五色呢輝煌爍爛眼界一新晚間燃點各式電燈地火燈光明四座春滿一堂至如浦灘一帶樹杪林闠徧竪五彩木杆繋繩其上以爲懸　扯旂之用所購五色紙燈竟有四萬盞之多小旗萬餘面大旗百餘面晚間賽水龍會時不夜城中更饒興會英捕房麥總巡捕頭預派中西包探巡捕分投彈壓并於昨晚先試燃電氣燈想届時定有一番熱閙也 
[蕩婦被拘]  
　　　蘇鄉蕩口人周龍衆年二十五歲在滬爲烟館堂倌其妻嚴氏年歲相同在滬帮傭性耽游蕩與熬烟膏之潮州人劉阿三有私在小瑯環里小弄中另租房屋儼然伉儷視周若路人周知之前日尋至該處明知妻在室中然胆怯不敢遽入惟在門前哀泣隣近人家詢悉前情代抱不平羣謂曰汝何畏彼之甚耶欲入則竟入耳周從之排闥直入劉阿三持刺刀出阻問周爾妻如何到我處爾旣來尋如尋着則已尋不着將如何周又胆怯不前鄰人愈怒代報巡捕及捕至見房門反扣劉又謂捕曰周妻若不在爾可擅入人家臥房耶捕聞言躊躇未决隣人謂明明有婦人在内問明周妻面貎年歲一一相符遂拉開鐵鈕一擁而入嚴氏無從躱避立卽扭交巡捕與劉阿三一併送至捕房移送英公廨蔡太守飭將該氏發官媒劉阿三管押周龍泉諭令靜候訊究 
[申斥犯人]  
　　賴鮑二犯在縣監訛詐由管監家丁禀明裴邑尊飭提嚴訊將賴攺禁内監鮑則置諸木籠等因已詳前報前日帮審委員詹明府飭差開籠將鮑提案申斥再三飭仍還禁 
[訊候查覆]  
　　浦東人趙光斗赴上海縣控族人趙光坤趙增蘭趙增月等盜賣祠内門窓桌椅幫審委員詹明府質訊之下光坤等俯首無詞遂飭押候着該圖地保查明賣在何家覆候核辦 
[女孩待領]  
　　昨午時有六七歲之鄉下女孩在虹口地方啼哭似係迷失路途由巡街華捕帶至捕房移送英公廨蔡太守飭値日差盤問姓氏里居該女孩但知啼哭不解措詞太守飭差權爲留養俟其父母認領女孩身穿藍布馬甲藍布棉袄藍布褲破舊不堪頭戴破舊藍綢棉帽耳未穿眼 
[案牘瑣紀]  
　　孩子陳彌陀失路由巡街捕帶至捕房轉送英公廨旋有孩之母舅蕭德生前來認領蔡太守詰得該孩的係蕭之外甥准其具領○謝振坤與費阿坤因買松板轇轕在路膄爭毆由巡街捕帶至捕房巡捕頭命送英公廨蔡太守飭將謝振坤費阿坤押候訊供核辦 
[法捕房瑣事]  
　　小寍波因犯竊案屢經英法兩公廨懲辦前日潛入海昌輪船竊取棉布馬褂一件正欲逃遁被船夥暼見上前拘獲將人贓送人大自鳴鐘捕房備捕頭着押候解訊馬褂當交失　領去○前晚有某甲行至法租界新街寗波人某乙所開花烟館門首被烟妓勾引 
 
 

Page 4

 
 
入室吸烟兩盒調笑一番方欲出門妓向索烟資甲嚢底空空茫無以應送入捕房捕頭以甲咎由自取着暫押令將烟鈔惠楚始准釋放後由甲友持靑　二百翼前去甲得出外○某彈子房侍者前晚邀同數友在法界公館馬路某酒肆内沽飮深入醉鄉其友皆已散去該侍者醉後獨留在肆酒保向索酒資三百八十餘文侍者不但不付反與酒保饒舌巡街捕見之喝阻不理拉入捕房捕頭令其將酒資如數給付該侍者依然倔强捕頭着管押待伊酒醒再行訊問昨晨備捕頭將伊提問該侍者俯首無言由其友代給酒資遂得釋放○某甲深夜手提銅壺一把行經法界被巡捕撞見查問來由言語支吾經捕拘至捕房捕頭訊問之餘甲仍含糊回答捕頭着押候失主到案再行訊究 
[上海文報局助賑摭要]  
　　安慶支應局彭受臣觀察第四次經募塔捐曹平銀五百三十五兩三錢二分一厘申合規銀五百七十五兩三分二厘又第五次經募曹平銀廿四兩七錢九分申合規銀廿六兩六錢二分五厘○金陵王子欽太守交到陳小浦翁募洋五十元○本埠瑯琊氏踐約洋五十元○又愼裕洋行交來隠名氏洋十八元又寳昌號五元○隠名氏求生産平安十元○京都全芸軒翁募京平銀三十五兩○淸江電局任愼𤲅翁募保安堂求平安十五元○孫德芝孝廉募經　堂十五元淸河氏銅洋八元○揚州知非齋主人寄來朱菊翁募湘平銀十兩三錢七分○衡陽縣正堂樊經交衡陽府幕府黎丹峯先生爐坯洋八元○閔彤章孝廉十元○蘇城得見齋交來懷屺氏十元○揚州黃灼亭翁募楊和宇求病愈十元又各户五元○蘇州邵訪林翁募莊榮記求子平安八元○杭州電局募姚善士銅洋廿五元英洋一元○愼餘堂八元○趙育麟堂十元○諸君子赤心救災不辭勞瘁求之於今何可多得吾知修德獲福左劵可操豈僅有求必應哉請先列　叩謝鴻施同人謹誌 
[江督轅門抄]  
　　閏二月初八日同知周昌鳳奉委府發審差○初九日候補道李家卿謝委會辦上海機器局楊兆鎬謝委會辦善後局知縣韓汝綱謝委石港騐補厘捐差○初十日知縣朱聲先奉委調辦儀鳳門保甲差 
 
 
 

Page 5

 
 
   
 
 

Page 6

 
 
　　江海關諭 
　　照得本月十九日英國皇子康邓特親王偕妃自港蒞滬本關於是日上午封關停公所有報運進出口貨及領紅單等事均於午後一點鐘開辦其於十九日應開各船須於十八日先行報關爲此諭仰各商人等一體知悉特諭光緒十六年閨二月十六日 
　　尋人 
　　海門山陽鎭孫八官年三十歳身中面白去年三月出外至今無信家有老母盼望情切如有仁人報信至瑞豐碼頭逹昌洋貨店自當酬謝沙永興啓 
　　上洋老巡捕房對門 
　　除烟積解烟毒服丸精神加倍癮斷並無後患每引一分服丸二粒歴試神效大瓶五角小二角五 
　　聲明 
　　江孚輪船閏二月十五日下駛泊蕪埠被洋關扦手查出漢至南京客衣箱一隻對牌七一號當在船呌喊箱主並無應領故蕪關扦手將該客箱扣留在關候失主去領與本帳房無涉此佈江孚箱房啓 
　　廣東詹誠德堂 
　　今將鎗上戒烟三香膏之靈妙列下○一戒烟不論老弱疾病及病後及因病上癮或有遺精之患皆不妨也○一戒烟不宜太速試問滬上昔年有三日斷癮之藥其中戒脱者能有幾人豈藥之不靈歟非也寳因凡上癮者腸中烟積年深月久一但而用霸道之品誠如救火僅見息卽止死灰復燃尤甚如河流順其勢而導之可也固本堂深得戒烟之法故所製三香膏馳名四海戒脱者不知幾千萬人近年來有無知之輩痴心妄想紛紛效尤因恐魚目混珠不得不登報佈告四方有志之士須知鎗上戒烟一藥只本堂一家出售並無分支在各埠定價每兩二千五百六十文足串不折上洋四馬路中和里内詹誠德堂啓 
　　已丑恩科直省鄉墨 
　　吳勰臣司成王蘭池太史評選後附試帖顏曰墨選鴻裁付之錫板校印每部價洋二角八分二十日發售上海四馬路望三益齋啓 
　　頭彩三千元 
　　售出英三月三大彩已詳前報○英四月票卽閨月廿日開彩半張二角全張四角買三張送果報集一部各埠函購上海四馬路中聚豐園斜對門信力自給○退補氏戒烟丸附方大瓶五角中瓶减半 
　　拍賣聲明 
　　啓者虹口靖遠街工部門牌第一百五十八一百五十九號房客廣萬信烟膏店結欠本行房租洋四十元不意於前月廿八晚東夥偕遁適土行方蕭二翁催帳得知當夜承伊關照越日將所存生財檢點交與本行收管爲此卽行釘封現已多日如再不來理楚限期於本月廿五日拍賣以抵租金特此聲明保安洋行主人告白 
　　丹桂軒申明 
　　小園主人不辭跋涉親赴京都重資聘請眞正范云春刻已到申選吉起演届期務請諸君早降爲幸兹有初次新軿善戲苦修正果兼邀浙寗名司紮成綢絹玲瓏精細時式燈彩較衆不同工竣登檯觀之雅目悦心特此先行預佈臨日再爲奉 
　　湖南新到 
　　祝由科白水神符專治諸般疑難怪症内症符到病愈外症不用刀針卽能移去當面奏效倘蒙惠顧到壇自帶香燭只取號金一百六十八文相邀到府醫金面議寓二馬路石路口復順興棧内 
　　慶豐土棧批發 
　　上洋打狗橋北自運大小洋藥照箱批發精製清膏每洋兩四陳膏還灰二兩四公膏二兩八冷籠三兩二熱籠三兩六平外加仕商賜顧請認 
　　新開 
　　本號開　上洋英大馬路抛球塲北首濟陽里對門坐東朝西自運大小洋藥照箱批發精製各種烟膏貨價實童叟無欺承蒙賜顧者請認本號招牌庶不致悮擇吉於閏二月初七日開張 
　　換主開張 
　　本號開設英租界大馬路石路口庫門内前開吳漏緒興舊址發兑進呈官燕山珍海味福廣臺糖金龎彩蛋南北菓品精製浙寗茶食四時官禮一應俱全擇於閏二月十三日開張紳商賜請認招牌庶不致悮大生號啓 
　　戒烟奇效 
　　光緒十五年冬月吉日書贈詹誠德堂雅鑒賞戴花翎同知銜知縣文華拜 
　　廣義祥土號 
　　本公司在港香於去春分設上洋石路中街二馬路口揀選大小洋藥照莊批發精製清陳公烟加煎冷熱各膏分兩前報再明比衆相宜倘蒙賜顧原班回件斷無負悮 
　　分條五角半 
　　英四月票全張五元五角半張照算收兌紅票比衆克已信購指明抛球塲西同得 
　　吕宋票行 
　　英四月票全張半張分條照市仕商信購原局回件上洋抛球塲西 
　　上海泰來洋行謹白 
　　啓者本行經辦德國什好廠魚雷船係中外各國賞鑒第一利器又漫利夏廠新式後膛連珠鎗亦係靈捷甲於諸鎗並兼辦各國軍械機器五金雜貨一切齊全現有新製無烟火藥尤爲精奇因在滬開行已三十餘年久著誠實上年特添設天津分行以便南北各省官商就近採購今并請有熟悉各種機器之洋　能打圖　代爲安置如蒙賜顧交易各價槪從克已此啓 
　　普魯華洋行 
　　今售英三月份票全張一元半張五角如欲躉批新早來定價須本帳房面議上洋英大馬路老旗昌　　 
　　分條六角 
　　五月票全半照市零躉批拆一例代勞函購立奉紅票例兑 
　　粤廣芝館靈騐丸散 
　　寗心補腎丸 
　　治男子心腎虧損虚火上炎咳嗽痰喘夜夢遺精作事勞心等症每丸洋一角 
　　參坤贊育丸 
　　治婦女月信不淮憂恐鬱結經期腹痛赤白帶下久不受孕等症每丸洋一角 
　　珠珀回春丹 
　　治小兒急驚風痰發寒發熱夜啼吐乳五癎天吊百般危症大丸每洋六分 
　　萬應如意油 
　　此方遠祖秘傳與衆不同能治内外諸般雜症功難盡述大瓶每洋一角四分 
　　靈騐鵝喉散 
　　專治十八般雙單鵝喉危險惡症及一切喉痛均皆取效每瓶洋兩角半 
　　五淋搜毒丸 
　　治濕熱積滯或花柳染毒五淋白濁小便剌痛等症效驗如神每瓶洋一角 
　　婦科白帶丸 
　　治婦女身體虚弱皮肉黄瘦鬱氣傷肝下元虚冷赤白帶下症每洋二角 
　　梅花點舌丹 
　　治一切無名腫毒火疔血瘡小兒胎毒喉腫生瘡效驗非常每瓶洋一角七分 
　　並有金鎖固精丸○金衣坤順丸○參茸衞生丸○烏鷄白鳳丸○壯陽乾健丸○金衣坤順丸○參茸再造丸○茸桂濟生丸○婦科三重丸○立止心痛丸○參茸戒烟丸○參貝製陳皮○正化州橘紅○小兒驚風散○八寳光明眼藥○拔毒紫金膏等○丸藥名目繁多未能盡列○本舘各欵丸散膏丹槪由粤東老鋪製煉配好運來售所有關税儎脚槪不算入價内以廣招徠○鋪在上洋棋盤街北首開張分寄漢口接駕嘴金玉樓發兑上洋粤東廣芝舘啓 
　　輪船往東洋等埠 
　　啓者本行賽局麥魯輪船主各康乃爾於禮拜五卽閏月廿二下午兩點一刻開往長崎西門舍革神户横濱等埠小包收至念一正午十二點鐘爲止搭客票出至開船之日正午十二點鐘爲止在船買票須照定價加十分之一如各寳號欲裝貨搭客者請至本行訂定可也此佈日本公司啓 
　　新開廣同昌粤東茶食店 
　　本號巧造蜜餞糖果龍鳳禮餅送禮品物洋廣雜貨俱全兼售逐月吕宋票於本月初七日先行交易擇吉開張仕商賜顧請移光臨鋪在四馬路中廣同昌啓 
　　洪利公司 
　　本公司設立已久素昭信實外埠皆知紅票各處均可收兑按月批發並不閒斷全張一元分條一角外埠信購原班回件杭州上海鎭江嘉興洪利仝啓 
　　聲明 
　　小東門内振豐昌洋布店爲因經理乏人所有往來存欵舊　均已理清並無分文未了在外兹將生財貨物一應替與振豐泰開張盈虧不涉振豐昌之事此佈振豐昌主人白 
　　招請買辦 
　　啓者現有一行欲請買辦一名需能熱銀三千兩合意者請至高定洋行面議可也 
　　小火輪出賣 
　　兹有豫濟小火輪一艘泊於自來水橋長英尺五丈闊一丈三尺深五尺吃水三尺船壳堅固機器靈捷貴客欲買者向小號議價可也外虹口生昌號啓 
　　佩服佩服 
　　舊冬偕友阮樂齋請新衙門西首讀易堂評命對阮君曰歲底有刑傷果然破鏡謂余今春有疾見財病愈所斷皆驗殊有仙靈香山黄銘亷謹啓 
　　易中票行 
　　大彩屢獲今售英四月票全張六元分條六角半批發零躉格外公道外埠信購指明上洋棋盤街 
　　批發大票 
　　英三月份對號單已到現售四月份票零躉批拆兼收紅票價皆大市紳商惠顧函購原局回件庶不致恨此佈上洋廣揚興廣惠和廣泰祥仝啓 
　　分條六角 
　　五月票全張照市零躉批發比衆公道收兌紅票格外克已信購指明抛球塲北同發 
　　英五月份票已到 
　　英四月票全張照市分條七角零躉批發價照香港紳富信購指明上海法馬路 
 
 
 

Page 7

 
 
   
 
 

Page 8

 
 
   
 
 

Page 9

 
 
[卾省開捐]  
　　光緖十五年十二月間湖廣總督張香帥奏請以湖北荒歉春賑方長援案開辦賑捐一摺旋奉硃旨交户部速議具奏十二月廿七日由部妥議覆奏光緖十六年正月初六日奉　旨依議欽此到部抄錄原奏咨行到卾由院行司到道現於閏二月初一日經藩憲成臬憲方鹽道憲瞿糧道憲惲會銜出示曉諭案查湖北光緖十三年水災籌賑亦經開捐辦理接齊並蠲緩新舊銀米俾甦民困光緖十五年水災更重經前督憲裕撫憲奎奏請正司庫内前後提銀十五萬兩核實散放以資急賑所有此次賑捐給奬章程援照江蘇浙江等省奏准之案辦理其封典虚銜貢監照常例核减五成上兌並照江蘇浙江安徽賑捐准行之例獎給二品頂戴以廣招徠翖枝一項雖由咨悉經東撫張奏停究有虚榮實惠之别未免拘執應照奉近次　諭旨照鄭工事例一併辦理由　員在　藩台衙門二門内設局開辦先給實收按卯奏請隨册給奬然後挨次換給執照期限一年滿日卽行停止云云吉示大略如此節錄　端俾有志顯揚者得以聞風興起云 
[上海四馬路高易公舘内籌賑所陳詠南經收山東江蘇浙江二月廿一至三十日第一百五十一次振欵淸單]  
　　廿八日湖南省城求佑淸吉洋三元養性山房二元觀靜書屋天成豐無名稅山隠名氏各一元共洋十元胡翁二元○廿九日靑村港壽萱室凝和氏各錢二百汪翁一百文無名氏　户洋四元四角○三十日福建船政廣儲所陳養和翁募恨有心無力氏楚南不忍氏各四元梁溪陸氏三元汪平陽堂鑑湖映雪堂康怡安堂王春山各二元陳記不書名張乾坤沈本張成標不認子無力　丁瑞松　朱富林梁溪韓氏各一元王文祥嚴客星堂各錢一干劉永康陸堂生三鳳堂各四百陳蘭記陳邦記許張氏許朱氏　善堂陳溪記陳鄭記昌善　陳溪記陳鄭記　善室善　　承恩堂各二百共捐洋廿九元錢五千二百文合共來英洋三十三元六角○姑蘇元裕號募易無名氏二元淸江廣源莊募浙江隠名氏文十兩英　三元求安室十元聨嬰四元共捐洋十七元十兩合規元十兩四錢八分海門儉安堂恆德堂福記各一元共洋三元公和祥棧一元以上總共收規元六十四兩七錢三分英洋六百三十七元五角五分銅　三元錢五百文 
[上海在馬路保安堂梧生代文報局經收二月分賑捐淸單]  
　　隠名氏愿助洋二元高桂記五旬壽辰省費求病症延生洋一元徐陳氏一元蔡關喜一百文桶捐九次洋二元小洋七角銅洋三元飾銀二錢五分碎烊二錢三分錢一百三十五文以上如數交文報局收合併聲明 
 
 
 

Page 10

 
 
   
 
