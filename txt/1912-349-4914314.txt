# 1912 - 349 - 4914314

 

Page 1

 
 
社論 
[俄蒙交涉檔案（十）（三）（無）（名）]  
（二）（十）（九）關於蒙俄各處之情報（甲）庫倫庫倫蒙人謡傅那彥圖將次出口當派海珊牽兵速赴烏里雅蘇台預備抵禦活佛自去冬徵調蒙兵悉數派赴烏城助戰刻下庫倫僅有巡警數十名並無大兵駐紮 
　　活佛屢調三音諾顏王赴庫任事惟聞該王意不願就昨又遴派專員勸令來庫並許以内閣總理之職此事因杭内閣近日與各王意見極深羣欲去之杭遂有不能安於其位之勢 
西路烏城音信不通已近一月本日忽傅七月八日科布多失守焚掠甚慘該處官兵止二百名陣亡七十名餘均逃散官員悉迫出境華商亦全回内地其未回者託俄領事保護 
　　三音諾顏王已到庫尚未授職杭逹親王亦未離庫海珊到烏城後安撫商民設局徵税事畢又赴科城安撫商民此外無他項舉動 
　　烏得地方有蒙匪二百餘名設卡盤詰行人兼掠附近一帶又穆霍爾嘎順前叚十一台被蒙匪首領阿克旺多爾濟公帶匪撤斷一台窄爾瑪克台後叚十台被蒙匪圖什業圖察克多拉札布帶匪撤斷三台每台調人八名赴庫當兵又九月初六日有俄人二名帶布哩啞特七名由張進京初九日由京返口十二日由口去蒙 
　　聞活佛由東盟强令蒙兵二千來襲烏得 
東省鬍匪赴庫投効者近日絡繹不絶人數增至二百餘名月餉銀十二兩鬍匪蒙兵共計五百餘名該兵匪等除由俄人敎以跳濠超壩外每日肩荷快槍遊行街巿驕橫之槪莫可言喻 
近有拉吉古和碩者由庫倫領去槍枝一百車每車約重四百餘斤科城之兵由庫前往者二千餘名合本地二十七旗全由江漢曾高公統帶現因兵增餉絀又由俄借金鎊五百普得每普得合中權二十七斤半約金二十二萬兩之譜科城原有鍚恒籌修之阿爾泰城工欵銀四十五萬兩除支用外尚存十三萬兩並原存快槍五百枝均爲蒙人所有活佛因戰勝攻取頗逞淫威現又派兵將墨爾根王父子拿獲解庫聞將處以死刑柏葉爾台吉所帶匪兵前向各商號勒索銀物經商會要求保護陶什陶雖有令其歸還消息而該兵隊等仍聲稱須索洋三千元敲索搶掠之風傅染頗甚唐努烏梁海蒙人邇亦效尤已將内地諸商驅逐出境貨物扣留 
張家口北千餘里顏　地方　集蒙人萬餘是何用意尚未探悉 
三音諾顏薩特旗向不附和庫倫獨立近活佛另鑄新印分頒各旗該旗護印各官均抗拒不受庫倫馬隊請俄員敎練已成四百此次攻科布多卽是此隊故擬將所有隊伍一律改練并由該處德工程師吉爾　向德廠代購新式槍砲（乙）新阿迪化來電科布多近日蒙人變亂異常脅令溥參贊騰城遠近華商異常惶恐帕辦事派兵赴援 
　　阿爾泰延參贊派員赴科偵探復會商帕辦事調遣阿營援應茲又飭管帶廣肇帶領全營即日起程並派員前往新疆古城等處招兵隨募隨劄伊犂來電據伊外交司電稱俄領事面稱頃奉該國政府訓令外蒙亂事中國前派兵至科布多頗形騷擾並有毆辱俄官之舉已由俄公使交涉飭退現蒙人業已佔據科城華官均受俄領事護庇新疆派兵前往並非安撫實則騷擾該處俄商甚衆伊兵前往如俄商有損須由伊犂担任飭渠與伊犂長官嚴重交涉等語 
阿爾泰來電新省援軍管帶游撃馬致和一營已於前星期抵阿人心稍定深屬有功禹寶山一營及張鴻疇所帶馬步兩營砲一隊等約一星期後陸續可到伊犂援軍據畢參贊來電已向沙爾呼遜地方出發查此地距阿尚有十三站約二星期後可到所謂四日抵阿一節實出不諳地理之誤再畢參贊擬將前赴烏倫托海坐鎭並派馬隊一營駐紮該處以資防堵 
　　阿爾泰來電阿地東境沙克賽地方已有喀匪搶劫事情辦事長官帕勒塔電請楊都督廣鎭邊使速撥兵隊赴阿並請畢參贊赴阿磋商 
阿爾泰來電頃接由科逃回護兵報稱科城自阿營援隊馳到被圍後因援兵莫繼賊勢猖獗二十日我軍戰敗喀匪卽於是日焚燒外城街巿貨物搬運一空旋於次日城即淪陷該兵等乘奸匪人城之時混迹逃出星夜忍飢回阿報告並據聲稱破城之時見有俄兵多名在前引導新省援軍迄未馳到等語科城旣已糜爛帕辦事前次派員議和兩害取輕之舉固屬無效而欲其不乘勝西逼攻阿亦恐萬難阻遏况承化寺兵不满千槍彈缺乏戰守之機兩無把握當新伊軍隊未到以前從權設法退守待時冀免塗炭較爲妥當惟恐緩不濟急耳且蒙哈聞此警報必將紛紛逃竄勾通匪黨滋擾閭　從此西北邊陲轉眼兵連禍結永無寧日如欲坐守孤城請新伊陸續開拔軍隊星夜來阿不可片刻遲誤至蹈科轍又阿營餉械兩缺異常焦急亟須籌撥（未完） 
時評 
[取消忙之中國政府] （無）（名） 
古語有云民無信不立而况爲國乎天民之所以得存於社會者信用爲之也國之所以争存於世界者亦信用繋之也若舉棋不定而輕於改變奕且不可而况爲國乎然而我觀今日中國政府之爲事實有蹈此弊者他且勿論即如借欵一端而言大借欵以條件過嚴而中止中止是也於是乃借比款借比欵亦不得謂之非也然而又以大借款復活故取消比欵然而又以大借欵條約過嚴故而又中止而又借格利斯浦欵然而又以大借欵復活故而又欲取消格利斯浦款於今大借欵條約仍不能不過嚴仍有人反對不知又欲中止否格利斯浦欵　先權之取消尚未議妥不知果能逹到否 
　　他且勿論其間一借一取消受虧實不資也他且勿論忽而借忽而取消忽而又借忽而又取消何舉棋不定若是使我國之信用毁壤於無形也自今以後願當局者愼之 
 
 
 

Page 2

 
 
專電 
[北京電]  
　　財政部以克利斯浦團百五十萬磅未能提前交付大借欵年内亦難先交墊欵故已向正金瑞記各銀行借欵二百萬元限期三個月行息至一分之多現已定議中國銀行亦應募一百萬元均陽曆新正一星期内交欵 
[北京電]  
　　克利斯浦代表巴安君臨行謁周總長云前次大借欵停議後本團獨排羣議貸資貴國實爲友誼起見諒貴國必能鑒及此意今欲取消優先權本團亦决不堅拒惟願念及前誼令資本家不受損失則本團自當樂從 
[北京電]  
　　財政周總長與六國團駐京代表照所訂大綱磋議已妥惟尚非正式會議周總長以所定條件輿論不甚满意故日來未與代表接治聞一俟正式開議卽須簽押 
[北京電]  
　　直隷都督與奥商斯喀拉君交涉借欵聞已訂立草約债額三百萬元以直隸酒捐爲抵押品 
[北京電]  
　　中俄交涉確無進步二 
十二日俄使到外交部曾言貴政府堅不讓步是無磋商餘地本公使此後似可不必再謁台端云云翌日陸總長親赴俄使署商議俄使所言較爲和平 
[北京電]  
　　探闻駐俄劉代表電　俄廷以華政府對於外蒙所索各權利無確實之答覆决議招集蒙軍一萬名作先鋒隊以犯内蒙 
[哈爾濱電]  
　　此間得俄京電近又有俄兵八千名起程向外蒙進發 
[北京電]  
　　聞俄國派工程師薩哈洛斯夫測勘蒙古路缐已於十五日起程 
[北京電]  
　　交通部令工程師帶同測繪生往勘吉韓張庫陜甘三大路缐以便興築 
[北京電]  
　　傅聞俄廷又允借活佛銀二百萬兩俟杭逹親王到俄簽字即可付欵 
[北京電]  
　　農林總長陳振先對於報載椿樹胡同風流案牽涉事雖已起訴而部員於昨日仍聯呈國務院指斥其非陳擬辭職總統已有允意惟司法許總長則於昨日帶同司員謁見袁總統時仍向各國務員大言云此案不特我無關係即有亦屬無妨外國國務員亦多公然冶遊我何拘拘於此 
[北京電]  
　　工商部昨呈袁總統陳述漢冶萍鑛事謂須歸國有查賬權亦須歸股東或中央武昌所舉督辦應無此權請勿准 
[北京電]  
　　贛路代表程學洵到京請交通部派員監督免致本省干涉部已駁斥不准 
[北京電]  
　　參議院議員以運動選舉多回本籍開會時常不足法定人數日昨到會者僅四十七名未能開議不得已由議長宣告散會該院現積大總統咨交議案有四十餘件之多年關在邇又須休會故該院定於日内連開會議（前改隔日一會）將應議要件趕速議决至本星期六休會其餘未議事件俟明正續議 
[北京電]  
　　京師設古物陳列所於先農祠自元旦起縱覽十日 
[北京電]  
　　海軍劉總長呈請大總統委薩鎭冰爲南洋海軍統制 
[北京電]  
　　比國博士譚阁氏已充司法部顧問員 
[蘭州電]  
　　甘肅趙都督電京謂逹賴喇嘛近遣代表到青海一帶煽惑回民國務院覆電飭速遣員赴青海密查詳報 
[南京電]  
　　國務院致都督府電云張光曦所請組織征庫將校决死團之處應勿庸議該員其堅忍淬厲聽候命令爲國効力 
[南京電]  
　　民國臨時政府紀念會（元月二日）黃克强已電派黃愷元王孝縝兩團長就近代表 
[南京電]  
　　津浦鐵路定明年元月二日在浦口舉行通車禮 
[南京電]  
　　此間留落之桃源難民前晚在内地搶劫某家被巡警拿獲十餘人經軍法處審明昨將爲首三人正法 
特約路透電 
[北京電]  
　　取消克里斯浦借欵合同一節雖已議妥尚未簽押此後若再有斟酌之處須由中國驻英外交代表與克君接洽惟大致現已議　故將來六國團向中國提出實在條件時克君即當將取消合同之約簽押 
[北京電]  
　　六國銀行團現仍在與中國會商借款事宜似有满意之進行大約該團於發行債票之前當可繳付的確墊欵聞克里斯浦借欵第一批五百萬磅之餘數年内不能繳出惟克君已設法於明年正月十五號以前繳付二百萬磅 
[北京電]  
　　據中國半官消息俄國現派兵乘船由黑龍江以入蒙境 
[北京電]  
　　昨日此問大雪各游戲均已展期舉行 
[成都電]  
　　尹都督察木多之行業已作罷現定正月初旬回打箭爐大約即將遄返成都劉司令現擬率步軍一千八百名炮兵二百四十名於正月三號赴鹽源縣將由該處進攻鄉城藏人 
[成都電]  
　　民政司及財政司會同出示禁止民人以地售與外人 
[倫敦電]  
　　路透電社得悉列强雖决議將阿爾巴尼亞省改作自治國惟此事不能就此了結蓋巴爾幹各邦以爲列强主張阿爾巴尼亞省之自治必有一國欲將某某數城歸併該省而各邦則謂以軍事與歷史之關係言之此數城均須隷屬各邦 
[台爾哈電]  
　　印督哈定其君昨晚稍發寒熱惟夜間甚安現在身體熱度照常痛患亦漸就輕減巴邪拉之長官現已懸賞三萬枚羅比跴拿擲炸彈之兇手矣 
[君士坦丁電]  
　　土國已令却托爾加要　各軍官之乞假者於二十四小時内回營服務 
[君士坦丁電]  
　　土國國務大臣會籌時局將來或令倫敦議和代表於星期六媾和會續議時卽提出駁覆各邦之條議亦未可知 
[君士坦丁電]  
　　土國各報一致聲言巴爾幹各邦提出之媾和條件土國無可承認各邦若不將亞特里雅那堡歸還土耳其帝國則土政府斷難應允又謂土國遣代表赴倫敦爲欲締結和約非欲求自弱故和議若不能告成則土國惟有再訴諸武力而已 
公電 
[程都督商榷憲法草議之通電]  
　　各省都督鑒國會成立在卽製定憲法乃開會後第一大事而吾人尚無何種預備勢將以根本法付之偶然通過德全以爲至險前曾電逹中央建議先 
行設會起草以爲明年國會討論張本而中央以格於國會組織法覆言難行按組織法第二十條云民國憲法之起草由兩院各於議員内選出同數之委員行之循繹此條文義無非爲愼重立法起見惟立法起於福國利民苟對於國利民福而有所商榷修改則揆之立法者本意必無所迕以是德全終敢瀆陳兾得諸公贊同共圖挽救夫憲法必由國會起草表面雖似合共和原理而實質上其弊甚大編制法律最須特别學識討論憲法尤須極冷静之頭腦極專一之心志與應有盡有之時間將來國會議員固不乏特别學識之才惟國會中立法事件極爲纷繁再益以最重之憲法草案其不能得寛閒之時間静一以求之是可斷言者德全之爲此言非薄視國會也國會程度之高如美之庫格雷可以觀矣其憲法亦且爲近世共和政治之初袓而當開國時康格雷卽認定編定憲法非别機關不可於是由各州推舉代表特開憲法會議於費拉德亞與國會職務不相混淆與會者皆一時名俊爲國會諸賢所不及美利堅憲法遂永爲共和立憲之楷模法蘭西視之遠有遜色前例昭昭不可不鑒吾人議設之起草機關較之費拉德費亞會議權限大小何若雖待評論然草案終須由國會通過無損國會固有之權揆之約法第五十四條憲法當由國會製定定無違反卽準之第二十條愼重起草之本意不能謂之相背適可謂其相成德全無似擬建由各省都督聯合呈請大總統向參議院提議仿美國各州推舉代表之例由各省都督各舉學高行修識宏才俊之士二人一爲本省者一爲非本省者集爲憲法起草委員會草案旣立然後提交國會再行議决此大略也其辦法則由大總統提出國會組織法第二十條修正案並同時提出憲法起草委員會法案要求參議院通過德全之愚以爲欲求憲法之完密非此莫可諸公關懹大計夙所傾倒特此通電敢求俯賜贊成聯名建議想參議院諸君爲國盡瘁必無成心求其同意當亦不難也伏維垂鑒乞速電覆德全印 
[閩人懇西林催張民政長回閩電]  
　　上海三板厰岑西林先生轉張珍午先生鋻閩軍民分治　公此行闔省人民有如望歲懇速臨勿爲少數造謡者所阻致誤大局福建民主黨支部代表鄭　共和實進曾代表朱騰芬維持會代表陳祖烈閩侯城議事會代表郭章　農務分會代表方兆　共和黨分部代表李世新等叩 
要聞一 
[蒙事亡羊補牢之政策]  
　　中央全蒙大會之召集蒙藏事務局以召集全蒙大會問題關係重要刻已擬定草案决議在北京舉行除現在北京之蒙古重要人物届時一律參加外並通電内外蒙古翊贊共和盟旗王公貝勒貝子及呼圖克圖扎薩克等或親來京或遣代表公同與議妥籌挽救蒙古大局昨由該局貢桑總裁已將所擬草案封送國務院核奪俟會議通過後次第籌備舉行聞原定於明年一月舉行開會現因一切預備趕辦不及改於二月初旬一準開議云 
綏遠漢蒙聯盟主席主席之確定綏遠城日來爲聯絡漢蒙　情化除意見起見特開漢蒙聯盟大會蒙藏事務局貢總裁以口北宣撫使姚鍚光担任宣撫事宜日昨已經由京赴張家口現擬請其就便赴綏蒞會爲該會臨時主席至蒙古首席當當由甘珠爾呼圖克圖擔任日昨蒙藏局均將此事電知矣 
蒙旗代表來京之優待那木喀呼圖克圖等各遣代表來京於前日午前十鐘謁見總統儀容甚盛兹彚錄其情形如左（甲）禮節一大總統公見在普通下車處下車至客廳静候二蒙藏事務局副總裁帶見行三鞠躬禮三接見時大總統賜以慰問惟不賜坐四俱着禮服（乙）人名那木喀呼圖克圖之代表商斯逹文寶呢爾巴羅布桑逹氏鍚林郭勒盟阿巴哈那爾郡王銜扎薩克貝子車凌多爾濟代表梅楞車伯克多爾濟烏珠穆沁扎薩克貝勒棍布蘇隆代表扎蘭逹拉瑪章隆阿里雅班第逹堪布呼圖克圖代表喇嘛圖布丹寗布帶領謁見官蒙藏事務局副總裁榮動通譯官張文（丙）　品那木喀呼圖克圖　品白哈逹一方無量壽佛一尊紫藏香四十束藏紅花一匣黑氆氇四卷紫　氇兩卷貝子車凌多爾濟　品大哈逹一方佛一尊馬三匹羊九隻氆氇一根藏香五束紅花一匣貝勒棍布蘇隆　品大哈逹一方佛一尊藏香五束馬三匹羊九隻藏棗兩匣班第逹呼圖克圖　品大哈逹一方無量佛一尊藏香三束馬一匹羊五隻紅花三兩一匣氆氇一根 
[庫逆最近之舉動]  
僞廷鴟張一般自俄蒙私約發現後庫倫僞政府有恃無恐種種行動皆堪令人髮指茲擇其鴟張之處摘錄如下（一）財政僞政府成立以來財政異常竭蹶前借之俄債已經用罄僞政府財政困難任意苛捐現在所恃之進欵卽新設各税卡所得值百抽五之税以及威脅各旗凡所得之税以二成歸本旗餘均接濟庫倫此外尚有租地台站各項進欵當前清時入蒙台站皆不收費現則任意敲數目不等以視其人之貧富何如雖至貧者亦收數文之費用云（二）奢侈僞政府諸人之奢侈視前清親貴殆有過之其驕奢淫侈之風實足爲滅亡之朕兆上月該僞政府以僞都所在觀曕是係於庫倫城内剛丹地方修一廟宇内有八丈高塔一座限期兩月落成其窮奢極　於此可見（三）購備鎗械僞政府因俄國暗助獨立派定僞外務大臣杭逹親王爲專使已於俄曆十一月廿五號由庫倫起程前往并聞杭酋此次之赴俄除謝禮禮外尚擬與俄廷訂購槍械以爲將來南犯之準備蒙事詳情别報昨日有黃業復者致王揖唐一函報告蒙情甚爲詳細錄之如下庫倫主事之人爲一一逹喇嘛及杭逹親王二人統握兵政各權此外有名海山公亦係活佛新封重要人物若陶什陶貝爾台吉等同爲領兵之人活佛惟拱手聽命任人播弄而已由張家口至庫一路如烏得及中勿郎等處均有蒙人設卡每處卡兵約二三十名沿途水草仍舊前云井塞草燒實係謡傅之誤兩進入寒山下毛度慶地方距庫地約十里蒙兵設卡盤查極嚴非有駝載貨物商家號單不能進入至西庫倫稅口概行拆驗檢查在庫倫各蒙民多數贊成共和惟畏活佛之威無可如何每談及輒痛恨活佛不止前被脅往之阿布噶卓總管現在庫倫民　居住仍派兵看守其前擒莫爾根王在庫得自由出入惟不准回旗刻下庫倫除前陰歷九月抄挑選精壯兵約三百餘名赴援科布多外現實有兵約六七百名老弱不齊槍多半損銹不堪應用惟陶什陶部下最親信兵約一百數十名均用自來德槍軍紀極壤縱兵擾害商民頗滋怨謗前日後由俄購來陸路砲六尊請俄人　同訓練貝爾台吉部下親兵約二百名亦均用自來德槍服裝與内地兵相似軍紀尚好但陶什陶與貝爾台吉嫌怨頗深恒起衝突此正軍家利用離間之好時機俄兵現時不敷一千人此庫倫近日確實情形也 
[萬目暌暌之參議院]  
中央學會選舉標準之諮詢中央學會法前經參議院議决頒行後各學界對於選　一事生出種種運動與竸争情狀纷纷向敎育部詰問該部近日已將選舉合格之各學校詳細調查開列一表以高等專門爲範圍如内國之分科大學（大學預科不在内）語言專門學堂（如譯學館之類）各省高等學校優級師範等外國之大學高等專門各學校（如日本之七高等學校爲升入大學之一級不在此列）皆是惟以此次法規定自參議院部所列舉未識與該院立法之意是否符合刻已呈送國務院請其轉訽參議院答復後俟即行宣布 
 
 
 

Page 3

 
 
鐵路總公司條例之交議孫中山擬定鐵路總公司草案共十二則在孫中山以爲本諸大總統任命鐵路全權之命令又得交通部葉司長恭綽之贊助不難得大總統之同意惟交通部以該草案包括廣泛權限過大直將該部所有一切路政全行攬奪因就原案大加修改提交國務會議業經多數贊成已於日前咨交參議院刻已列入議事日程議員中之一部分亦以權限太寛不甚贊成云 
[參議院之議債忙]  
民國元年六厘公債六厘公債案自由財政部提交參議院後業經委員會兩次審查對於原案略有修正已於前日開二讀會討論情形備記本報茲將此案内容及審查之修改各條文併錄於下以供有心人之研究 
（一）政府爲籌辦左列三種事項以二萬萬元爲定額募集公債定名曰民國元年六厘公債（一）撥充中國銀行之資本（二）整理各種零星短期借欸（三）整理各省從前發行之帋幣 
（二）此項公債之定額由財政總長依財政之便宜分募期集之（三）此項公債每期募集之時凡公債總額公債價格應募期限應募金交納次數由財政總長預行酌定刋登官報公示之審查會以原案未定最低限度加入第二項云前項公債價格每額面百元以九十二元爲最低價格 
（四）此項公債每期之應募額如超過於募集額時得由財政總長從高價應募者順次給予公債票至満其募集額爲止倘應募價格相同之時則將各應募額一律酌减幾成給予公債票 
（五）公債票額定爲四種（一）千元（二）百元（三）五十元（四）十元審查會加入五千元共爲五種（六）此項公債之募集金分期交纳倘至交　期已满尚未交足則自逾期之日起至交足之日止徵以按年七厘之利息其應募票額止於十元者即於應募時交清前項交納期已满後越三個月尚　交足卽由政府將其預約之公債票公賣除自逾期之日起至公賣之日止應扣利息及其他欵項外餘數發還之審查會將第二項改爲前項交納期已满後越三個月尚未交足則不給予公債票並其已繳納之金額亦不發還 
（七）此項公債之利率定爲按年六厘（八）對於此項公債所發行之債票概爲無記名債票（九）此項公債之利息每年六月及十二月爲給付之期（十）此項公債五年以内只付利息五年以後四十五年以内用抽簽法償還原本但償還金額由財政總長預行刊登官報公示之 
（十）（一）此項公債以全國契稅印花稅爲担保（十）（二）此項公債之募集及付利息還本事宜由中國銀行及其代理者經理之 
（十）（三）此項公債之債票及息票得自　本付息到期之日起用以完納租稅及代其他種種現欵之用 
（十）（四）此項公債得爲銀行發行鈔幣之保證準備（十）（五）此項公債得隨意買賣抵押其他遇於公　上須交納保證金時得作爲担任品 
（十）（六）此項公債之施行細則由財政總長以命定之 
補助漢口商務公債去年漢口商民因戰事損失前漢口商會具呈財政工商兩部以各商損失共計三千餘萬兩請賜償恤並公推代表宋煒臣等來部條陳償恤事宜及報告損失數目嗣經國務會議公同表决擬用補助漢口商務發逹名義准予發行公債票復經財政部工商部與該會代表雙方擬定大旨呈由大總統咨交參議院議决其發行此項債票簡章辦法列舉於下 
（一）此項公債票名中華民國補助漢口商務公債票（一）此項公債票總額銀五千萬元此項數目俟中央政府調查損失確數按數定額 
（一）此項公債票分爲左列五種五十元一百元五百元一千元五千元 
（一）此項公債給息週年五釐 
（一）此項公債爲有期定限償還公債第一年至第五年衹付息不還本第六年起每年償還本銀總額二十五分之一至第三十年還清 
（一）此項公債由中央政府在營業稅内指撥以爲償還票本之用（一）此項公債利息在漢口房租及過境落地稅内附捐等項議定加籌數目以足敷還息爲限（一）此項公債還本時以抽籖法行之（一）此項公債每年四月付息（一）此項公債還本付息由中國銀行經理（一）此項公債票准自由賣買抵押 
俄報對於六國銀行團之評議 
　　大借欵之成立與否視夫倫敦會議之結果如何其會議經過情形迭誌前報惟六國銀行團有俄國在内現方與我國因庫事交涉頗有不願借欵成立之意對於銀行團時有訾議茲得新生活報所載六國銀行團之怪狀一則照錄如下中國與外國借欸之議迄今將及一年此事之發生中國先與日美會議次與比會議又次則爲六國銀行團屢議屢輟或意見旣合而轉瞬翻變或議論纷紜而莫　一是奥比等國見有借欵中國之利亟謀加入而見拒於資本團嗣以中國南方反對借欵政府遂不得已拒絶唐紹儀及前財政總長之政策以洽輿情乃大借欵旣决裂中國又與英美法比私人團體單獨磋議而其時英人借欵忽成遂　六國銀行團谥不　因而引起銀行團之抗議自此以後遷延未决致使大借欵之銀行團又　中政府辭却英人之要求是故中國借欵英倫暄傳爲一百兆元業已成立而又破壤之者此也六國之借欵　中國也原爲敎育工商財政改　之　用但六國欲袒護銀行　山中政府要求最有關係之担保質言之即政治上監督是也數月以前中國南方人士於其政府財政之舉動多所抗議以外人監督財政有失國體而破壤固有主權致使今日銀行團又縮减其要求之範　而於所擬監督財政之議已不似前者之苛酷矣 
　　近來歐洲報纸或謂中國秩序現已大定如交付現欵可無昌險之患然吾則謂其説似是而實非也夫交欵於　日本無危險而六國何以不謂爲然蓋六國惟計其利益之所在而不肯遽出其六百兆元之欵也 
　　然自歐洲報纸中國恢復秩序之論起歐美人士遂息其中國擾亂之謡亦知中國國民激勵愛國之熱忱足以成其具體的有形的國民捐而免去上人之監督於是中國乃迫六國銀行團讓步而於未承認民國之前欲用外人借欵以施之於數十年而保其生命迄　今彼此相戰以手叚而莫能得其眞實之解决嗚呼六國銀行團千奇萬變吾無以名之名之曰不可思議之現象而已 
雜評一 
[監督與管理]  
六國團益進步矣 
前此大借欵何以决裂曰監督條件雖然以吾國今日之財政而欲各國悉解除其監督之條件就我範圍焉非愚即狂不然亦好空言而惡事實者記者亦烏敢出此然則竟一一從其監督條件而行之乎曰是亡國之道也烏乎可就其監督條件之中於吾國家生存上無妨礙者則允之否則寗以國斃此吾人所主張之第一步也所謂監督者但予以稽查帳目之權譬之一公司以查帳員之職務予六國團而已爲其董事夫而後一公司之行政權仍操於我此吾人所主張之第二步也 
聞大借款草案有中央設鹽務總局而中外各設一員總理局内之事務劃全國爲十區第區各置一洋員以分掌其事是非僅僅在於監督範圍以内而及於管理鹽政之權矣譬之一公司爲查帳員者已操其行政權之一部矣此吾政府所必争亦吾人民所不可默視者也 
 
 
 

Page 4

 
 
   
 
 

Page 5

 
 
   
 
 

Page 6

 
 
　　要聞二 
官塲風流案内之兩總長 
椿樹胡同私娼一案牽連某某兩總長情形已揭載本報兹經切實調查兩總長及局外人對於此案之狀况彚列如下 
兩總長之恐慌此案自報纸揭載後兩部部員 
大爲驚異以此事關係其大設無其事兩總長不至絶不過問如有其事是不但於全部名譽有損直將全部名譽一體掃地矣當由各該部員聯名質問請由該總長函致各報更正如三日不爲更正卽將提起公訴要求各報爲名譽損害之賠償迄今事隔多日不但未見各報更正且各報之登載此事日以加多而兩總長又無相當之對待因此兩部部員更加疑慮擬聯合务該部全體人員籌議對待總長之法兩總長聞之非常恐慌大有早知今日何必當初之態度一總長之受辱某總長在陳葵香家被執時即受大辱雖用錢買脱得以無事次日到部時已爲各部員所知當有某部員出而問曰爾何以又到部來總長愕然曰我何以不來某員曰爾事發矣昨日某處某家以某事爲人所執者非爾也耶總長面赤良久方言曰是誠有之但於職務無涉非他人所得干涉者某員曰爾猶以爲無廢職也須知爾之名譽卽爲全部之名譽亦卽我等之名譽今爾此事是直損我等與全部之名譽也爾猶以爲他人不能干涉也爲爾計可將此事認爲烏有提起公訴以爲恢復之　不然我等必有相當對待也總長理屈始垂頭言曰我去起訴去了其窘態如此 
局外人之公憤此次北京最近之風流案某總長以賄得免事爲參議院所聞以某總長置身首要而作此全無心肝之事特提出質問書咨行政府質問外間所傅是否屬實請明白答覆大總統披閲後深爲不悅有總長竟鑽狗洞貽羞全　等語 
[山東孔道會成立]  
齋魯爲聖賢桑梓前經王君季樵劉君宗國奔走南北聯絡同志創設孔敎會於山東省城輾轉數月乃又改名孔道會於本月二十二號假李公祠開成立大會維時天寒雪飛凍指裂膚而到會者雲集亦足見人心之未忘孔敎而二君之奔走熱腸爲可感可欽矣下午三鐘開會奏樂首由臨時主席王君季樵演説略云自共和成立以來各省各界議會林立維新進步日見振興惟是建設甚多而崇奉孔道者尚不多見聖學不能昌明亦是儒者之恥竊思凡我同胞莫不受孔門之敎育若不組織團體以尊崇孔聖恐學者於尼山之敎不復加意講求爲日旣久恐漸忘學問之根本從前中國學問其所論之義理極其精微但空言多而實用少其學術易涉於空疏至於近年之新學則專從實用上注意較之舊學有虚實之分似足以救舊學之流弊但學問之道莫不有體有用西學是用中學是體若專重西學置中學於不顧事功雖能争勝而道德未足服人不特爲中國所不取亦且爲西人所竊笑查東西洋各國學界中人於别國之學説雖時常廣加研究而於本國之國粹無不加意保存從不敢稍有輕視之意我中華數千年之國粹均不能出孔敎範爾之外凡我同胞豈可不加意尊崇孔道以爲保存國粹之根據况中國倫常之理乃萬世所不可易而講明倫常之理惟孔子之言爲至精至切若要保存倫常之理必須尊崇孔子之道此乃一定道理况孔子之言與今日中華民國之政治有許多隠隠相合即如大學十章皆曾子就孔子之言發明其義理大學第十章所言民之所好好之民之所惡惡之就是共和政治中最要緊之道理孔子所言舉直錯諸枉則民服即現在　舉的意思衆好之必察焉卽複選的意思惟其言而莫予違也聖人以此言垂戒卽不許用專制政體的意思近人駁孔子之言大都説天下有道則庶人不議民可使由之不可使知之　兩章書與現在政體不合殊不知天下有道之時政府所行之政事好惡與民相同庶人自然不議若政事不合乎民心則衆人自然要議論了　就是議會的　端之始民可使由之不可使知之當與上一章接連著看因爲小民只能遵行仁義禮智的規矩準繩却未必深知其理所以先説要興於詩立於禮成於樂要以前人的詩歌興起人的性情以禮法成立人的道德以奏樂舒暢人的心神久之人民受其敎化自然明白道理這兩章書要接連著看自然無可挑剔了今年夏間同人發起孔道會贊成者甚多鍚蕃與劉彬儒先生同到京城面見大總統叙明發起緣由及組織情形大總统甚爲贊成並言外省有人寫公信來京欲廢孔敎我甚不謂然業已批駁鍚蕃與劉彬儒先生在大總統處投遞公函並將章程呈閲蒙大總统將原信與章程發交國務院核議蒙内務部敎育部先後批准鍚蕃與劉先生於九月間回至自東前數日鍚審與劉先生約會同志諸人先開一討論會將一切章程大致定規本日開成立大會蒙大衆光臨鍚蕃等歡迎之至所望諸君子同心贊助　力維持所有本會章程中有應當添改之處請諸公多加指敎總期此會日見發逹逐漸擴充不特維持聖敎且可廣育英才不特可正人心且可保存國粹山東乃聖賢桑梓孔道會日見昌盛非但先聖在天之靈隐然欣慰且山東境内東西洋之官商人等居住者甚多聞知此事也要誇獎我　山東人保守宗敎不愧爲聖賢桑梓之人此時基礎初立規模雖小將來日見發逹安見我們孔道會不大放光明異彩於世界乎願諸公努力勉之演畢衆大鼓掌次由劉彬儒君詳述本會成立之歷史又由都督代表丁竹怡君代誦祝詞云維我孔子志在東周素王耀德先天下憂政弊則　學　則脩守經逹確示世之郵巍巍泰山泱泱東海欽兹流峙道大無外懿我邦人近聖人居發徵起廢是爲權輿日星晦明終古無極普天率士孔道是式誦畢並演説孔敎之所以不可廢與今之時局所以必須昌明孔敎之故次投票選舉會長舉王季樵君爲正會長會長就職後請來賓會員演説奏樂散會 
[施從濱勦滅曹匪顚末]  
曹州土匪自陰曆二月由湖團入曹猖獗於武安太平柳林諸大鎭經前鎭張善義帶兵剿辦三戰皆北幸陸軍十八標開赴該處柳林一戰　其渠魁蔡三木斃匪二十餘匪黨不支竄入江淮至五月濳回鄆鉅佔　梁山當是時陸軍已凱歌回省張善義孤掌難鳴兗沂道慨往剿辦一戰而斃管帶遂復還濟寧莫敢支吾至六月施　辦從濱帶大兵駐紮鄆城因青紗帳起未能卽剿以致匪徒乘隙猖镢搶掠索借焚　姦淫無所不至該處百姓如在水火風聲鶴唳棘地荆天言之痛心聞者淚下及青紗帳芟除後施君乃分布軍令統帶潘君子和親率軍士痛加剿辦一戰而擒李汝江再戰而　蔡貴先三戰而獲葛四妮因而匪徒惶恐大股逃竄小匪匿跡施君遂倡辦清鄉挨户清查剪除零匪搜獲鎗械之事指不勝屈今又擒獲巨匪李四考曹屬居民始得　見天日故仰望施君至爲動石贊揚而施君懲前　後思患預防猶飭所屬各村依落嚴查勿稍疎懈語云除暴所以安良　施君者誠可當之無愧色矣 
[浙省將以漕南附加税設工廠]  
浙財政司張詠　君呈都督文云浙省漕南改徵補助金一案原擬每畝徵米一斗者改徵銀元四角經都督咨請財政　提交參議院議决每畝向徵米一斗者改徵銀元三角而部意於每斗徵收正稅三角外尚可附徵銀元一角作爲附加税以充地方之用自應遵照辦理查此項　南補助金按從前浙省徵　歳額計算如每斗帶徵附加稅一角共可得銀元五十萬元餘之譜實爲收入一大宗欵項地方得此挹注洵足以應緩急而濟要需惟此項附加之稅爲地方特别之欵即可備特别之用　念浙省自上年光復後地方雖未糜爛元氣實已損傷年餘以來貧民失業生計艱難满目瘡　言之心痛現已漕南改徵補助金如每斗帶徵被加稅一角約計可得數十萬元能以之籌辦工廠振興實業實於貧民生計極有關係此項附加稅係隨抵補金帶徵杭嘉湖三縣收數最鉅各該縣知事應即遵照部議將此項附加稅提交縣議會議决專爲設立工廠之用惟每一縣設一工廠則費鉅而效小不如就杭嘉湖三舊屬地方詳爲斟酌分設大工廠三所由各縣議會聯合公推代表籌辦先酌定建廠地點及何處當辦何種實業應需購地建廠原料器具及常年薪工廠費各若干妥擬章程呈候核辦將來卽使漕南變更而常年所需養廠經費不難另籌附稅且地方貧民有三大廠賴以容納其免於啼　號寒不致轉徙溝　流爲盜賊者蓋不知凡幾而提倡工藝開拓利源浙省實業前途關係尤非淺尠本司受事已及三月於地方財政竭力籌維愧未能稍有禆補而蒿目時艱生計日蹙夙夜焦灼尤覺寢饋弗安雖籌辦工廠講求寔業係屬地方政治應由各地方官紳就地籌舉無庸本司爲之代謀所以鰓鰓過慮者固以此項抵補金附加之税係屬特别收入亦爲新增税源使　銖取之者竟泥沙而用之斷非正當辦法不足服納税者之心且當此之時民生彫敝已極能辦極大工廠二處藉工藝收養貧民又爲地方推廣實業所謂一舉而三善俱備正不僅以特别欵辦特别事斟酌用途期於適當已也至浙東抵備金附稅收數雖少似應一律提充興辦實業之用並由司通飭一體查照辦理 
迂　之見是否有當理合呈請都督俯賜察奪批示如蒙核准並乞令飭民政司通令杭嘉湖各縣知事遵照當由朱都督批行令民政司轉令各縣知事迅卽提交縣議會從速議决專爲設立工廠之用仍將議决情形呈復勿稍違延 
[鄂省金融近况]  
美借欵未交漢口建築新巿借欵前月已與美商大賚公司議妥定額美金一百五十萬磅原議簽字後五星期交欵三十萬磅其餘陸續交付現距簽字已逾入星期之久該欸尚未交付致漢巿馬路工程不能動手日前特由黎副總統照會駐漢美領事傅知大賚公司代表易開河渭君責其失信謂此欵過期不付則以北京政府所借六國銀行欵内撥用嗣後大賚公司借款合同卽作爲無效等語易君接照後即乘輪赴申與該行大班商議一切矣 
造幣廠積弊鄂省造幣廠在前清時代年獲盈餘數十萬或百餘萬自去秋起義後該廠鼓　銀銅兩幣並未稍停照算應獲餘利百餘萬詎反大遭虧折查其原因實由該廠總協理串同員　工役夥通舞弊所致而以協理時某爲最業已由都督民政長撤差查辦然因其有奥援亦不敢交縣看管至該總理范尚　本一目不識丁之武夫平時爲時朦蔽所分利益其微刻以不能辭連帶之責亦已自請辭職由民政長改委前曾代理五日財政司之李君啓琛接任總理并飭曾同審查廳澈查積弊該廠員司工役見范時均已去職極爲恐慌前曾罷工兩日要求保留時恊理而拒绝新委總監工黃福華現又上禀申明前禀係時所主使懇求取消前禀列名以爲獻媚新總理總監之　另有多人閙至范時兩人公館謂往年該廠餘利工人均有分紅本年盈餘爲爾兩人獨呑致虧折公欵數十萬現屆年終如不派分我等餘利卽將其中弊端和盤托出范時無奈密約工頭至密室商議良久該工頭遂出語衆工日夥計們回去罷不日自有安置各工俱歡笑而去此中理由明眼人當自知之也現經審查廳調查該廠虧蝕以庫存雜碎銀兩失去十餘萬一項爲最顯之弊時某當答以該廠於起義後廣續開辦係濮星橋君爲總理十月漢陽失守武昌城空庫中損失係由一二不肖員司兵役私自竊走當時已經緝獲一二人懲辦若須澈究卽前財政司長亦難卸責未知如何結局也 
[吴縣議事會補開秋季會紀事]  
吳縣議事會於本月二十三號補開秋季大會以一個月爲期議員總額連正副議長本有六十五名因此次補選中之選舉無效及當選無效者共有九人遂即作爲缺額俟缺至原額三分之一再行補選故現有議員實共五十六人是日議員請假者七人參事會長亦因事未到故到會者實計議員四十九人參事員二人上午先開談話會下午二時開會由議長孔昭晋主席用記名聯記法互選候補參事員共十三人當選者爲俞武功朱袓暉葉昭敦周之耆吳南鼎王日潤沈惟墉姚元模姜文桂殷履元陳開甲蔣炳華吳勤樹又互選審查員十五人爲俞武功葉昭敦朱袓暉周之耆蔣炳華王日潤吳勤樹吳南鼎殷履元姜文桂郭紹裘盧謙頤沈惟墉顧鍚昌姚元模至五時始行散會 
[派兵彈壓金山閙租鄕民]  
金山縣鄕民因閙租暴動已兩紀本報兹悉南京程都督亦於前日按據金山縣楊知事電稱北鄕匪棍蔣積雲聚衆演説抗租前請查拿到案已呈電鑒頃間突有千餘人持械來縣毁門湧進經警察抵禦退出仍恐復來除飛告江防營外敬請電示辦法旋又續據電稱今晨十時突有蔣匪同黨千餘人持械入署毁壤糧櫃亂形顯著縣警彈壓並被奪槍反撃傷兩人斃一人現雖暫退又往各鄉鳴鑼將圖報復居民恐慌務請派兵來縣鎭壓一面派員查辦等情程都督接電後當卽電飭蘇州軍政司轉電松江沈葆義統領遵照迅調得力軍隊火速馳往相機彈壓母任滋患 
[青浦邱知事因玩視選政記過]  
應省長覆青浦邱知事電云個馬兩電悉珠葑章蒸西坪三區業於删電飭令另行投票在案及該知事一則謂章葑西坪公民百餘人來署聲稱並無舞弊情事已允開　檢票一則謂　内各票疊置整齋衆自昭彰自難掩飾各等語該知事事前旣屬毫無覺察事後復辦法纷歧實屬玩視選政　予記過一次以示懲儆該三區所投之票應卽作爲無效仰迅速酌定一日届時多派巡警管理監督人員在該三區重行投票俟照章開票後再與其他各區合併計算倘有妨害選舉及舞弊情事應予澈底根究按律嚴懲母稍寛縱倘再模稜遷就貽誤恐該知事不能當此重咎也 
[延長運油之捷徑]  
陜西延長石油礦爲中國絶大利源惟因運道艱險致碍發逹近有人親往調查以爲自省垣至洛川縣四百八十里由洛至鄜州之交道鎭六十里折而走束牛武鎭經膚施縣之泥灣蔴頭川石　灣共計一百五十五里再七十里直逹石油井較原路實近一百五十餘里旣無雜越之關山又無巨石之障碍卽他日興築輕便鐵路亦不能舍此而他趨蓋原路旣長且傍石崖時虞傾覆洛水泛溢又不免阻滯也現張都督已令交通司勘修車路矣從此運輸便利再益以大宗欵項多開油井西法提練於陜省經濟上必能大有裨益云 
[湘省决議合署辦公]  
湘省合署辦公之制提議已久惟瞻徇情面互相牽制以致迄未解决現經都督召集各司及政界要人連日開政務曾議決辦法四條（一）建築連合高等師範前軍務司（法政學校）及都督爲一大署就原屋稍加整理其建築費由財政司撥銀二十萬兩現擬即時興工（一）人員就原有各司科員大加淘汰現各科員履歷表册已經造齊擬破除情面嚴加考核不使稍有濫竽聞除書記不計共須剔退三百餘員之多（一）開始聞先由各司合廰辦公後確有經驗再由各司彚集辦法條呈都督復公開會議决擇修改參以各國成憲編爲成文呈逹中央政府批准後開始履行（一）時期原議以二年一月爲始後知不可造次乃改爲春季後又因手續之重大建築之稽延創始之艱難乃知不能限時履行决計俟諸事辦理妥善後再議實行 
[黃督辦咨催湘路公司移交]  
漢粤川鐵路督辦黃興咨粤漢湖南鐵路公司云案查湘路爲粤漢幹路範圍以内之路缐現值收歸國有之際自應由國家預備現金將已成路綫收回以期統一惟四國銀行主張將路收回方能付款民國新建外交困難自不能不先行收歸國有以便促欵此中苦情應爲吾湘人民及股東所共諒但原有公私各股萬不能不求有著以免疑慮業經本督辦電商交通部對於公私股本暫由交通部及本督辦担保共負完全責任以不使絲毫受損爲主一候　欵交到卽行陸續退還以爲商辦枝路基本似此略爲變通當無窒碍爲此咨會貴公司查核如認爲可行請卽先行移交以便接收 
[地方通信江寧]  
藥石之言程都督訓附屬中學堂畢業生詞云兩江師範附設中學校第二班生期届畢業將行禮授証書以德全官斯土所望於諸生者至遠例得爲諄勉之詞以告諸生西儒有言世界大權全在敎育者之手敎育興何患不國若敎育衰且亡國雖幸存亦終在劣敗之列吾國興學嗷然者有年瀕海潮流輸灌最早故江蘇敎育得風氣先顧十年之間非無明效而考察校風往往在中學以上求其性質純粹者戞乎其難良以往日國家凡所謂敎育令者駁雜瑣碎纷歧乖離有文告之煩而無眞誠之氣是以各省之承令辦學亦虚僞相尚且學生當中學程度年必在十五六後精神體魄方在發育誠非小學生易於馴服故校風之弊雖江蘇亦時時見於中學語云知病則治諱醫者殆民國其或幸免於斯乎抑德全復有時局之感爲諸生一言往者桐城吳摯甫考察日本敎育伊藤語之云貴國今日一日當作十日過蓋　予及時振學也今有年矣國勢如是敎育如是感念疇　益審其言之沈痛也夫小學不足以語此諸生在中學智識問學當異曹偶將遂謂吾國敎育其止斯乎抑猶　焉諸生誠知夫進而不已日　伊藤之言則自今畢業以後苦心劬志各勉所事或效能於社會或致力於國家母玩愒母怠敎則民國之興庶有日也而兩江師範附屬中學亦煒乎爲東南學界之光若不然民無常學學無粹性非第國家之殆抑將有種族之　此非德全所敢知者 
[蘇州]  
報館被毁　本月十八號南洋吉隆埠華僑陸秋傑君偕滬上諸君　蘇考察實業情形本城商會諸君曁第一第七商團兩支部皆臨車站恭迓歡迎第七支部會員與第一支部會員不知因何事故互相口角繼竟用武後經多人排解始各悻悻而罷詰朝卽爲本城吳報揭載不料該部團友竟糾合多人　擁至閭門馬路吳報館不問情由遽將門窗檯橙撃毁無遺現該報已宣告停刋三日分發傳單佈告各界一面提起訴訟與該支部嚴重交涉並公電至上海各報館乞伸公論以维持言論自由權矣 
法員恐慌蘇提法司鄭言自到任後各處審檢廳人員大半由鄭汲引近因提法司一缺奉命裁撤不日卽將實行各廳人員深恐鄭一去位必有一番更動因此大爲恐慌爰邀集各處法官在滬會議故代行高等審判廳丞之汪棣卿君等已乘火車赴滬蒞會商議矣 
鄉佐職權吳縣角直鄉公所鄉董金國楨因丁艱在家守制日前奉到縣知事飭查事件特遣家屬金升具呈代復當經宗加彌知事指令云查巿鄉制第十八條内載鄉董如有事故以鄉佐代理等語值此民國肇基丁戛守制雖未規定而事故兩字似可槪括其中現在該家主在家守制本屬孝思自應按照定制由鄕佐代行使其職權呈復核辦非該家屬所可代復也着卽遵照 
信船被劫二十二號有蘇班信船一艘行經離盤門外紗廠半里許突來退伍兵士十餘人將船鈎住跳上卽將船夥二人棝紮抛在船中當被劫去現洋三百數十元貨物等件搜刮一空而去刻由該船夥並局主赴檢察廳軍政司禀報矣 
團兵肇禍同日十點鐘有某團兵士三人至胥門外花烟間强欲奸宿烟妓因其無錢不允因而大起衝突即由崗　當場拿獲一人正欲解區忽來同營兵士數十人逢警便打持刀亂戵該營某隊官因彈壓亦被刀傷巡士受傷者四人戵傷者二人内一巡士因受傷過重當場斃命迨經通班巡官長警趕到該兵等早已逃逸無蹝乃將受傷巡士送往回春醫院醫治至肇事之兵士若何辦法容俟探明續登 
[揚州]  
维揚官話檢察廳長　世英前以違法拘人爲巿議會及鄉議會所不認并由巿議會呈請縣知事停發司法官薪水在案程都督以　與立法行政兩方面旣起争端將來必難和衷共濟特將笪調赴儀徵檢察廳任俟新檢察長到揚後卽尅日交卸矣新任兩淮鹽連司張戴山擬於舊曆月抄至揚蒞仕惟從前運署現爲軍司部駐紮雖經徐司令允將該署讓出然張君深恐纷擾故已决定即用舊淮南總局或舊府署爲衙署云 
知事文告江都鄭知事榜示云（上略）民國成立各班糧役未經組織以致壬子年兩灶開征日久尚未十分踴躣辛亥尾欠迄未截數推其原因由於所派各役未　認眞從公所致今經本縣長就原有糧役揀擇派定分　催追以資熟手而重要公惟從前糧役人數過多良莠不一莠者聞予　除良者全爲留用旣經留用之後當負完全責任認定圖分週歷催完惟前清諭充糧役向無額定薪水以致藉端需索百弊叢生現在民國肇建首除弊 
 
 
 

Page 7

 
 
政所有各役係經本縣長擇尤派定應卽酌予工食以免　腹從公除按名發給印布微章外合行榜示爲此示仰錄用　役人等知　爾等應即趕緊分赴各郷督同地保莊頭里正鄉約人等依限實力催糧母稍鬆懈至未經選用之差亦常另謀生　勿稍自誤倘敢暗中作弊於出示後私向該差等尋　　　許卽扭禀候移送檢察廰嚴行懲　决不寛貸至各役等旣領工食養膽有資即宜束身自愛清潔自矢下鄉催糧不得仍向花户需索規費致于咎戾 
[江西]  
槍斃叛兵瑞金縣於十一月二十號兵變搶劫同聚錢莊及上元齋南貨店等情已紀前報兹悉本月十七日李都督接到蔡旅長電云前瑞金兵變事業經電呈並派員查辦在案茲據派往之余參謀回　呈閲陳營長在瑞提訊拘獲叛兵人名供詞内除首犯朱廷勳在縣　身故外查叛兵余貴江深知首犯謀叛情事號兵胡兆龍妄發號站隊隨同變叛護兵駱雲山係勾匪倡亂兵士吕　春係與首犯黃鴻斌同時由八團撥補亦知首犯謀叛情事以上四名情罪較重擬請就地槍斃以昭炯戒而便攝服瑞金民心其餘卽一律解　研鞠再行分别請示懲辦是否有當乞速訓示寒删兩電並乞示　　軍第四旅旅長蔡森叩　印當奉都　復電云　州蔡旅長　　電悉叛兵余貴江胡兆龍駱雲山吕　春四名勾匪叛亂訊供確實應照准就地槍斃以昭　戒餘犯速訊呈核都督李效印 
[安徽]  
先驗烟員柏都督以禁烟政策應由官長入手除飭各官廳局所在事人員不得沾染嗜好外昨又在省設立調驗所以禁烟總局總其成各分局長爲調查長一二等委員充調查員無論何項官廳各機關各　體如有吸烟形跡可疑者卽行　密調查報告來省以憑解省調驗不得曕徇亦不得挾仇揑報現已通飭各屬各分局遵照矣 
雜評二 
[重訂條約問題]  
中國主權喪失於數行條約中者不可勝計此次外蒙交涉必歸束於中俄條約其餘若中日之約中英之約中法之約亦已纷起要求重訂而於未訂之前又皆在其勢力範團所及如南满西藏滇桂等處極力擴張據爲承認民國之代價則他日續訂條約之困難更可想見吾國之折衝外交者當預籌應付之方愼母徒用廷宕遷就手段而致蹈前清之覆轍也 
本埠新聞 
租界烟禁加嚴之動議 
内地禁煙愈嚴租界膏店愈盛近已鱗次櫛比較前增多一倍聞英美工部局現亦極爲注意除咨照卜總巡通飭各捕房中西探捕嚴查私買燈吃外並擬另訂辦法俾資取締 
票匪解蘇審辦 
上海商埠巡警局長穆杼齋君日昨電呈江蘇都督略謂現獲散放天龍山票布之周寶山胡立三二匪並搜出人名摺兩扣應如何處置請速核示遵行等語刻聞穆君已接程都督復電着將該二匪即日派員押解蘇軍政司訊供懲辦並悉都督已電飭軍政司廬君俟該二匪解到時即行派員訊取確供禀候核奪 
四誌販賣火藥之奇禍 
私販火藥之汪子裕在天元米店内過　　發灼傷多人内有徐建祥已在醫院因傷身死報經地方檢察廳派員騐明由堂收殮在案昨午據徐建貴投廳訴稱我在吳淞炮隊營當炮兵今閲日報始知我弟徐建祥已被汪姓火藥　發炸死請將汪姓從嚴究辦並令撫恤陳廳長諭侯批示辦理取締發賣戒烟藥之通告 
禁烟局長嚴濬宣君昨又發出通告一則照錄如下爲通告事照得蘇省禁烟限於陽曆本年年底禁絶現在本局業經派員調查吸烟人口給發購藥執照責令限期戒净惟此種戒煙藥品種類繁多攙入嗎啡害人最烈餌藥不當反能阻人戒煙心理即使一時抵瘾不能限期斷絶流弊所至尤屬無窮爲此除查騐醫院自製戒煙藥品外合亟通告各項戒煙藥舖無論專售兼售限本月三十一號之前單開藥品種類及修合原料送請本局給發販賣戒煙藥憑照以資隨時考察藥性純駁銷數增减倘有無照私賣情事一經查出即須拿送縣署嚴予處分切勿自悮特此通告 
典商抗繳地租 
調查江蘇水陸各營官地駐滬分局長朱大斌君查有常熟縣之城濠地租因被該處典商李叔才把阻抗不完納致難提充軍餉特將阻繳情形具呈江蘇都督請示核奪昨奉程都督指令云呈悉綠營公産係屬省有性質應徵本年租息統歸該局經徵解省凑濟軍餉前經通令遵照在案李叔才何得把持不繳致各租户互相觀望殊屬不明大體已訓令常熟知事再行出示曉諭并轉飭趕緊照缴矣 
朱局長核定地價 
常熟縣舊有福山右營守備署及把總署基地二方共二畝有零已由該縣公民蔡允成陸鼎懹等來　呈請駐滬調查營地分局長准予繳價管業茲經朱局長估價該二署基址共值洋六百元業已呈奉都督核准飭令備價繳局凑濟軍餉矣 
[團體聯合義賑會開會紀]  
團體聯合義賑會前舉孫中山爲正會長張仲屏爲副會長辦理以來迄已數月一切經費均由張君支持邇日結算已墊五百餘金兹因張君辭職特於前日假江蘇敎育總會開會另舉會長職員嗣經各團體集議仍請張君接續辦理赶籌災賑并添舉姚子讓爲交通長吳飛如爲審查長周梯雲程掃濤爲正副評議長趙秉鈞熊希齡爲駐京代表當衆議决遂即散會 
孫中山之行蹤 
孫中山君游歷各處備受歡迎均紀前報兹又於昨日午前九時由混成第三旅李旅長飭派鈞和兵輪由滬護送前往閔行繼至松江考察一切 
陳委員罰薪 
製造局陳督理前因龍華分局工匠嚴伯仁工作遲悞罰工六日業已期满詎該分局陳委員仍令管籌員王得師將嚴伯仁之工籌扣發並不許工作現經陳督理查悉已將陳委員罰薪三星期以昭儆戒 
警察同學會徵費 
上海警察同學會昨日發出通告云本會現奉上海縣知事批答呈及簡章均悉查警察性質與軍人相等各無集社結會之權惟披覧擬章該會以聯合同志討論警學爲要素於法律尚無觖碍所請立案姑行照准然該會範圍應卽以此爲限不得於行政上稍有干涉致違宗旨等因准此本學會所請立案之處已蒙批准惟續行之要點則在調换文憑今歲日期太促用特函　貴職員貴會員務希將所欠會費籌備以候開年備辦文憑各事届時再當通告會期可也 
神州女學將開游藝會 
北四川路洪吉里神州女學校成立以來甫及半載其成績已頗有可觀兹定於本月二十九號午後假座愛而近路紗業公所開游藝會昨已刋印入座劵分送各女校以便届時前往觀覧 
要證何堪保釋 
本月十九號夜間有人至北巿愛而近路恒大馬車行雇一轎式馬車至义袋角第五十九號洋房某洋人處裝運洋槍子彈刺刀等物駛至南巿集水街被巡警察出獲住馬夫關長龍陳道富二人解由東區警局移送商埠巡警局轉解地方檢察廰預審收押在案兹有李鳴年至地方檢察廳具呈求保　長龍等出外侯示當經陳廳長批斥云狀悉查闞長龍陳道富受雇裝運槍　一案業經本廳預審闞長龍等是否知情帮運未能臆斷應候偵查得實再行核辦所請保釋未便照准　 
催請開棺騐屍 
客民方公賢前將伊妻尸身裏人舖蓋内擬乘輪船回里當被法租界巡捕查見拘解公堂訊得事出英界移送公共公堂經中西官騐得該氏委係勒受傷而死即由善堂代爲收殮方則押候核方辦嗣由方父方在祥由籍得信來申至地方檢察　請求移提伊子方公賢到廳核辦未蒙准理旋又投廰禀稱媳婦委係自縊而死已經民人調查明白自願具結開棺復騐等語廳長陳松生君准即照會英領預備復騐嗣得英領復函以開棺復騐必須調選優等檢騐員承辦方無錯誤陳廳長乃詳請蘇州高等檢察廳請爲選派一員來滬復騐而方在祥昨又投廳具禀求催陳廳長諭令在外候示一俟省派檢騐員到申即可復騐云 
糾正清丈换單議案 
上海縣議事會日前提議本邑清丈换單一事業將議案規定十二條公布各巿鄉鎭徵求意見兹已有江確生君將糾正意見書呈送到會原稿即錄如下夫清丈田畝换立新單一洗满清時歷年夾各地　種種朦混侵佔單地不符等情弊立法至良至美爲合邑所必當舉行之要政但僕不能不陳意見爲之糾正一満清時各清丈手視會丈局清丈局爲優差往往上下其手以多報少以少報多舞弊營私民間苦之當時各清丈手之貧兒暴富者歷歷可查此番清丈先當剔選清丈手嚴行取締一掃弊混一此議案所定丈費巿房每畝二元鄉田每畝二角换單費一角確係收集民間一大宗欵項即使涓滴歸公亦恐人民担負太重當此過渡時代民力艱難諸事宜略加體卹貴議員爲上海公民之代表諒亦洞悉時艱尚請斟酌盡善無任感禱 
肅清匪患之佈置 
商埠巡警局長穆君昨日通令城外東南西三區及浦東等處各區員云照得現在冬防吃緊盜賊生心防範偶一疏虞搶刦卽乘時而起欲清匪患當絶盜源宵小濳滋每藉熱閙場所如鄉間之演唱花鼓及攤簧雜劇等處皆爲若輩之淵藪除函請巿政廳遇有此項人來請執照一槪停止給發並函請各鄉公所恊助禁止外爲此令仰該員即便轉飭長警一體嚴行查禁 
拆城工程近紀 
上海拆城塡濠築路開工至今已將北半城一帶佈置妥貼現又接續至南半城動工其寶帶門外沿岸之東爲出浦要道其間房屋甚多須將各家駁岸之椿脚以及出浦地段分别測量註册備考業經巿政廳總董派員赶辦矣 
土商要求寛限之措詞 
南巿土業衆商瑞和等各行號要求禁烟局長寛限停閉俾將存貨售净免受虧損業奉批示候查明存貨確數再行核奪在案兹將該土行等原禀錄下爲禁令遽頒衆情惶急乞恩寛限以恤商艱事竊維洋藥一業爲商務大宗海關徵税約占歲入之半洎至清末始與英國訂逐年遞减專約民國成立通商條約繼續有效禁煙一案亦復同生效力今未届減盡之期又未先下禁運之今來源未絶關税照徵定貨甚鉅不能不出巿面押欵依舊通行商人愚以爲國家定章徵税許商人以販運本埠遽阻行消視爲違禁品物一邑之中政令旣屬兩歧南北相形益覺見絀商人自維　章營業並無違犯今忽欲治納税之罪置商家性命於不顧似此嚴迫情實難堪現在商人已遵期遞減樂觀厥成　同行完税付銀寄存洋棧之貨尚多向洋行簽字訂購之貨數亦不少而押於銀行錢莊者又居多數况洋行催出輙以關税照常責同行不出則爲商人有意延誤商人幾面受擠實屬無從遵守應懇呈請省令先停關税以杜外人藉口疏通存貨以救商困正本必先清源土商趕營别業亦衆情之所深願也伏乞所長俯念商人遵章營業存貨甚多曲加體諒恩准呈請寛限以維大局而拯涸　迫切上呈 
日人逞兇類誌 
僑居北四川路四百八十七號門牌之日本人小三岸雲鶴前晚沽飲酩酊在家高唱俚歌一時觀看之人擁擠門前該日人見之大怒即取　水兩瓶亂澆觀者纷纷逃竄該日人猶飛奔窮追適有鄧紹怡邵壽根馬阿生陸阿賢等經過被將鏹水澆於頭面以致受傷鄧傷勢尤重旋由虹口捕房二百零二號馬差印捕與北四川路新捕房四百八十號印捕聞聲趕至遂將該日人與受傷各人及見証數人一併帶入捕房經捕頭詢悉前情令將受傷各人車送醫院醫治各見証退去候示該日人押候解請日領事署訊辦又日本人吉岡菊太郎前日與賣來之沈金龍因秤米争執該日人遽即行兇將沈之腎囊踼傷痛極踣地當被印捕查見將兩造拘入捕房捕頭飭將沈送往醫院療治該日人押候解送日領舉署訊究 
强盜明火執杖 
徐家滙附近東宅前（即祁齊路）地方曹阿松家於前日夜半忽 
來匪徒多人明火執杖破門入内嚇　聲張劫去銀洋衣飾等特曹因驚魂未定故囑家屬於昨晨報告捕房請爲查緝 
研訊包探得賄庇賭 
老閘捕房十三號西探羅區因與華探翁松林門差傳三寶串通得賄包庇賭棍業經卜總巡飭將該探捕等分别拘押在案兹悉英領康君昨已照會公共公廨關讞員定期今日開特别公堂於上午下午接續研訊並由關君轉飭捕房傅齊各見証届時到堂質証以憑澈究 
城内 
地方審判廰刑庭批○（費趙氏費洪氏禀批）據呈前狀本廳卽已明白批示并嚴飭該氏卽日遵今遷讓該氏不但不遵而且迭次煩瀆即以該氏所陳兩種證據而論一唐厚卿作中在費增祥將産抵借訂立契約之時雖係唐厚卿作中而後來費增祥陸續加借係屬雙方同意且有增祥親筆爲憑實無中人在場之必要中人旣不與聞試問從何質訊乎二保人　茂華當時亦偕該氏前往嚴處詢問據稱　欠八百元果有其事則本廳庭訉之時嚴安生趙茂華俱在當嚴安生提出契約主張債　之際該保趙茂華並無如何陳述乃至案已確定本廳執行之際希圖串同砌瀆種種無理取閙實屬可惡總之本廳判决此案費增祥所欠之欵纯以費增祥之親筆爲憑該氏於此外並不能舉出反證卽無主張再審之理由茲　明白批示該氏務即刻日遵照前令迅速搬讓免致勒封該氏莫謂本廳格外憐恤該氏窮苦而該氏即可任意胆玩也仰即知照 
第一初級審判廳民科批○（鮑張氏訴鮑觀山案批）該氏現住之屋是否借地自造抑卽秦姓之屋斷非空言飾説所可朦蔽候卽定期派員履勘並令原業主秦姓到場質證虚實不難立辦也所請領欵等情暫母庸議（張同山訴胡榮卿冐收貨欵批） 
安係民事且已判决被告胡榮卿若不遵判繳洋自可着保交案若照該原告所呈必欲將被告押追不予保釋始足快心如此主張殊屬荒謬特斥 
拐案待訉○翁夏氏控王宏亮拐賣姪女由第三初級檢察廳訉供未結昨將原被並抄出之大洋廿六元小洋五角軍隊手摺一本一併解送地方廳請爲訊辦陳廳長諭飭收押候訉 
一面之詞○劉貴標昨投地方檢察廳訴稱商人現在大東門外郎家橋地方某肉莊爲夥緣有法租界西興橋郭裕生店内之王立炳等紏合羽黨把持營業以致難以贸易求請提究陳廳長以一面之詞難以憑信諭候飭警調察再行核辦 
南巿 
偷竊棺材○合興樹行主黃藴山前將壽材兩具寄於海神廟内已有多年近忽失去兹經查知一具係被該廟内之袁姓因妻病故贸然盜用尚有一具亦被袁搬往川沙鄉間藏匿當邀當時代寄之蔣興江追問因袁已回鄉遂將其子袁秀　及傭婦楊林氏扭控南區移經第二檢察廳預審之下判袁交保候乃父來申再核 
尋仇報復○水門汀小工　天祥與包車夫李鴻扣有不解之仇先被李糾黨毆打致損一目昨日汪亦紏人報後李受重傷控由南區飭派長警拘到汪天祥解送第二初級檢察廳訉明屬實一併移解地方檢察廳懲辦 
閘北 
第三初級審判廳批○（張挺良呈訴張春喬盜賣抵産批）狀悉查張春喬所用中費洋六十元業已遵繳候過不變期間當再勒令取贖可也（封啓南呈訴米連生不理虧款批）被告住所不在本廳土地管轄之内無從核准據訴前情應速投第八初級審判廳呈訴母得自悞 
第三初级檢察廳批○（　文華呈訴司帳陸朝彥捲逃店欵批（陸朝彥爲該商司帳旣有魏洽記作保當時保人之責任若何曾否立有証書　訴陸朝彥捲逃店款至三千餘兩之多該商應先提出保証書使保人履行責任此一定之手續也來狀於保人一方面何以略不提重所牽及之陸簡清在何處執業是否有串同　逃証據店司葉福元先期爲陸朝彥搬家是否知情均未指實候飭傳保人及店司訉明後再行核辦可也 
追繳借欵○王戴門前向金廷　借洋二百八十一元央奚少峰担保延不歸還　前由金赴審判廳控告王已逃避前日下午經　推事開庭集訉奚因患病託王鍚昌代表到案質訉一過判被告先交洋六十元其餘按月拔洋五元 
請緝逃夥○新閘橋北同興米行主至　務總所報告被夥金德彰捲逃鈔票現洋三千四百元請爲查緝昨偵探隊長已派長警分投　緝矣 
公共租界 
設心不良○公共租界内近來有種匪徒專事縱火　間搶物曾經英美捕房華捕張正巡官出示通飭各捕房探捕嚴緝在案詎前日又有寓　西上林街復興小客棧内之皖人蕭松林不知何意將火油纸藏於被褥内已則出外不歸當　茶房查悉訴由棧主報千老閘捕房昨派中西包探嚴密偵緝務獲澈究 
匪徒搶帽○匪徒王四前晚在馬立帥路攫取包袓香之呢帽逃逸由包報告捕房昨派包探顧阿根將王查獲拘入捕房押候解廨訊究 
學習警規○總巡捕房新招之二百十一號華捕林寳成四百六十號李須興一千零二十九號王利汀九百六十一號俞寶昌昨日均奉張正巡官諭赴戈登路敎練所學習警規 
旅館賣烟（）山東路帶鈎橋　某旅館内因私售燈吃被捕房查悉業已禀明捕頭請廨飭傅該館主訉究 
失竊報捕○梅白克路一千二百另一號楊英之家又天津路廿三號宋星齋家均因失竊衣物昨報捕房飭探查緝 
跌傷致死○東洋車夫某甲在途跌傷由捕房送往同仁醫院醫治已紀前報兹悉該車夫已於昨晨傷重殞命捕頭開報飭送驗屍所候驗再行查核 
不願多事○昨有冐充探　之毛才福向王兩三拆梢不遂將王肆毆由捕併送捕房因王不願涉訟即由捕頭將毛從寛斥釋幸無傷痕○江北人姚益運前以六歲女孩賣於裏虹口街丁魏氏昨姚投捕房控該氏將女凌虐捕頭飭傅該女到案送往醫院請驗並無傷痕仍給該氏領回了事 
匪徒行騙○匪徒桂阿毛咋在北四川路以僞金飾騙换張王氏之衣服被氏察破鳴捕拘送捕房押候解廨究辦 
法租界 
拐賣小孩○拐匪王寶元殷德元日前串拐周正伯之男孩小狗賣於胡王氏家被周查悉報捕一併緝獲並吊出該孩解廨後又有王金全投廨附追被殷王拐去小孩一口售於李陳氏經中西官一併傅案研訉俱供認不諱旋據李陳氏供王金全之小孩已由丈夫李友山帶往湖北故難交案判王押五年殷押三年王氏押兩月李氏押交其夫到案將孩交還再行核斷 
是否誘拐○謝應洪前投捕房報稱揚朱氏誘拐伊妻潘氏即經捕房拘解公廨請究訉據潘氏供稱九月問由母親之姊帶來上海押入花煙間内後因不甘賣娼由場朱氏措資贖出經人爲媒嫁於葉姓爲妻所有身價九十元亦爲母親之姊領去是實朱氏稱與潘氏係是表姊妹代爲贖身實有其事並不分用銀洋中西官判一併管押候原告到案再訊 
縱妓拉客○野鷄妓院鴇　李張氏因縱令妓女在途拉客爲捕房查知傅廨請辦中西官以該鴇不應違章判罰洋五元示儆雜評三 
[運動之一法]  
美國某次選舉總統時競圖應選人之像於木板而大書其姓名於旁所繪較本人或格外文秀或格外英武或衣飾等格外華麗以植於選舉處或選舉人必經之路如商標然使人注目吾國省會國會之覆選將届期矣有志議員頭銜者不可不採用此法惟宜繪世俗所謂財神相手持元寶吾知舉者必多盍一試之 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[滑游記文字海全篇嵌自由談投稿名（續）] [  瘦蝶]  
余亦致詞曰君久爲（浦客（筆似（劍鋒）日借（天聲）人語以警（悟一）般（愚民）提倡廬梭之（民約）精神鼓吹俾士麥之（鐵血主義使（國民）各抱（血眞）（問天生）感愛（慕祖）國（匹志）難奪不至（疑痴）（越痴）贻（病夫）之誚譬之（頑鐵）一經鍜（鍊則（尚可製爲（鈍錐）拾遺（補闕）之功不啻（爕臣）之調爕惟是（中國人）心狡（猾）（黨員）（雲集）（選）（强）（兼）弱大言（炎）炎試以（黨外）之（冷眼）（默）察之竊恐未必能建（樹勳）業徒事（囂囂）於國何益殊令（有心者）（扼腕）地老（天荒）我國何日始有（其蘇）之望我江（蘇生）靈何日得（定耕）安枕耶（鈍根）嘆曰（咳）凋螗國事（憲民）孰（識先）機（砥柱）中流（作霖）作楫衹可爲（望梅）止渴之想那些）（無知公民）（無知童子）（都督）也不用（吳德涵）育使成（天民）（鐵路）資格而（無業新民）又不知千（勤百）儉自謀生活以致（野鴻）嗷嗷（酒丐）徧地（痛哉）（苦民）（寄生）世界竟無獨（立志）氣安得化爲（劍仙）英（雄伯）餘輩血飛寶（劍）（去惡）務盡然千夫（一諤）挽救殊難徒令我俯仰（多憂）怨（天恨）地反已思之人我究歸（無相）也自覺（太痴）了三人一面激（楚狂）談一面賞玩沿途風（景）席散後就隨意運動篷窓坐眺遠遠見（沙溪鷗侣）逐隊浮沈宛如（黑子）數點隠現波面旋聞汽笛（嗚嗚）知是（江運新））輪下椗（迷津過客）紛紛登岸那（環遊倦客）（桴海居士）（浮邱逸叟）（南樵散人）（滄海）老漁）（綠野遊子）（通波隠士）（蕖芬女子）（　兒）（可民）等均陸續分途而去却見一（痴漢））穿一套（半新）衣服身如（槁木子）踽踽（涼凉）（呆）（立三）叉路口口中（他他）（我我）（也斯）（也斯）（瞎説）不了頗似遇着（病魔）（疾侵）臓腑演出這（病癡生）模樣來煞是（討厭）幸舟行甚速一霎時就望不見那可（憎）的（奈何夫）了 
海外奇談 
拐騙婦女之專門家[  志民]  
美國　卡哥監獄曾拘禁一人名希沛而司其人善騙婦女與之結婚者必被奪金錢以去聞受騙者有五十二人之多事發法廷召集証人証彼罪狀凡曾受騙之婦人均往對質見面時咸　該犯之無良而該犯毫無愧色 
[黃芽荣之重量] [  槎孫譯]  
古巴所産之黃芽菜奇大即以菜頭論亦有二十磅之重 
尊聞閣詞選 
[清平樂閨情] [  蝶仙] 　　 
銀簾絲雨葉底鶯兒語一枕梨雲無覔處夢裏卻尋愁句起來獨自憑欗維衣猶耐春寒留與薄情知道不將雙淚揩乾 
[風蝶令題畫] [  蝶仙]  
腕弱沈金釧　鬆溜玉　展開鳳纸寫秋心畢竟最難落筆又沈吟潭水深千尺家書抵萬金前番魚　倘浮沈難道天涯游子不追尋 
天文家言 
[法國大天文家演説記]  
昨者本埠程家灣震旦學院特請法國大天文家石華立君演説題爲日之體度轉動及其附有物並佐以電光影片石君管理佘山天文台朝夕測驗積十餘年此次演説頗多發明新理吾國斯學尚未發逹亟錄譯之以餉當世 
　　其言曰天空星物固甚夥然與吾人所棲息之地球有直接關係而最足供吾人研究者月之外厥惟日日之爲物係何質搆成現今尚屬一疑問其體度大小轉動遲速及其附有物如雲　光熱等之變狀及原因尤爲吾人所欲前知茲略就歷年實　之所得及世界天文家對於此問題之評斷一一分述之 
（一）日之形日之形望去固係球體然實非甚圓者自望遠鏡中窺之乃一略長圓球體與地球之爲橙形者不同蓋地球之赤道對徑較兩極之對徑長而日球赤道之對徑則較兩極之對徑短也 
（二）日與地球之距離欲知日與地球之距離當先求日之對徑然日之對徑有虚對徑有實對徑虚對徑爲三十二分甚易求知若實對徑則頗難何也地球之對徑過短不足爲三角之底也由是欲求日之實對徑當求助於其他行星而用間接法經許多手續始求得日之paraiiaxe即從日望地球之地球半徑爲入秒○八十因得 
距離20258802345倍地球之半徑 
由是推之日之對徑大於地球之對徑一百零九倍設置地球於日之中心月之　道尚遠含在日球之積之内亦可以想見其大矣 
（三）日之轉動日之轉動之時間爲德人沙亦額氏所算定每轉動一週須二十五日又十分之三然細察之赤道之處轉動之速度與兩極之處轉動之速度　不同赤道之處轉動一次約須二十五曰至赤道南北各三十分之處則須二十六日又半現象如此今尚未有何人施以確當之解説 
（四）日面之浮物如吾人登天文台正視日面則見其上現有一種雲氣爲極細金屬分子如　錳等所凝縮而成又有較白之雲氣更附以黑塊黑塊之中心較　至四周而漸明解釋之者謂此黑塊乃由噴射之日質凝墜而成蓋富日質噴出時日面之壓力頓减壓力減則日而上現有微凹之處同時噴出日質冷縮而墜下熱度較低故形色稍較暗也 
（五）日之光熱日之光熱甚大若以地球之光熱與之比量雖極强之電光極盛之爐燄猶屬暗冷以意推之日而之熱度當在百度表六千度以上夫日之光熱誠大然此極大之光熱果何由而來其然燒所致乎曰否若爲燃燒所致雖以日球之不大及五千年當已悉成灰燼而不能至今仍存或爲流星冲激所致乎曰否流星冲激生熱其微决不足供每日二十四時噴射之用然則果何由曰由日體之漸收縮也凡物縮小其體積則必發熱日亦如是或曰苟如是則日當漸小然何以不爾曰此吾人今日所不及察者何也日球之對徑若小一百邁當已足供歷年發出光熱之用惟此一百邁當之長用吾人今日所用之測天器尚不易測出也 
自由談話會 
蒙古獨立西藏告急一波未平一波又起當此危急存亡之秋一般少年子北猶酣嬉於梨園逍遥於青樓可恨 
征庫健兒有破釜沉舟之氣概幸而得勝直抵俄境恢復尼布楚以北之故土不幸而敗寧作江東八千子弟無一生還若而人者雖爲之執鞭所欣慕焉 
昔人有方需者事之賊此眞閲歷有得之談吾人所當引爲　戒者也 
吾國抵制俄幣俄人亦抵制吾銀行且驅逐我僑民手段之辣勝吾十倍内地之樂用俄幣者其知之[  嗜奇]  
錦繡满堂僕婢充室塊然處其中而一無補救於社會眞人中之　耳[  夢琴軒]  
劇談 
[紀二十五夜之大舞臺] [  玄郎]  
　蜡廟初出場吕月樵去褚彪架子尚好白口則　子嫌太緊細不合老英雄身分趕路出場掀袍掩面幾步扭扭揘揘故作委態迹近旦脚　步弄巧成拙殊無足取彎腿露而工穏而久月樵本能演武生各戲自是長妓搶女後與天霸聳身幾個翻身非常緊湊撞門後徘徊門外忽而側耳細聪忽而兩目直注門隙中摹神尤徵獨到丢鬚一場小桂芬去之初則好整以睱得　得勢入後則氣力不加萎　雜亂不如韻秋多矣與費德公大戰時刀法格格不相入惟任大刀下躲内而已殊欠精采七歲紅之天覇盤槓花樣雖少而工架之簡　身叚之靈活直似蓋呌天王永利之費德公被擒時能翻三只　亦殊難得 
打花鼓　璧雲之色藝飾小家碧玉最徵出色是劇去鳳陽婆裙布　荆淡粧天足天眞爛漫丰韻愈佳鳳陽調亦婉轉如意輕倩動聽惟白口尚不如周鳳文之入　何家聲身叚靈軟吐屬温文舉動頗肖斯文一脉惜口白尚有俗音何金壽粗俗刁陋其形可掬逼眞一江湖賣技人物且詼諧百出時令座客絶倒二何與買合演此戲洵稱合璧 
小説 
[哀情小説筠孃小史（十四）] [  秋庭]  
噫筠孃死筠孃死筠孃鳥得而死耶玉兒　兒姊弟呱呱在拖堂上白髮翁姑草霜風燭更　其竭意周旋以慰垂暮者西河之　凡天亞所殷殷焦切者更惟筠孃一人是倚筠孃死筠孃鳥得而死耶矧筠也有母固無時不繞共夢魂於筠之一身筠孃縱殉夫志切亦當一　數方面情形不得遽以硜硜小節而演出驚心助魄之慘劇也然而筠孃固素明大義者其致此也自非無故蓋天亞本裘馬少年素喜作狎邪遊雖與筠孃琴瑟雍和閨房之愛有甚于　眉者所借日事荒嬉了無振作氣故筠孃憂思至深一病幾以不起天亞感筠孃一縷之精誠乃毅然决然渡太平洋而留美求學以冀立功當世不負此　七尺鬚眉以一慰意意中人朝夕之期望觀其平日贈内諸作留别諸什傾倒筠孃者蓋旣深且　筠孃得此多情之夫婿心中之愉快雖神仙之樂不足以易之故其伉儷之愛情實非尋常夫婦者比也試錄其一三吟稿如左贈内天亞 
　　只羨鴛鴦不羨仙賞心風月快心天一簾花好春無價九曲屏深夢正圓待捉金鞭矜遠略怕　錦瑟悞華年痴情欲向遥天祝莫讓枝頭唱杜　 
　　花如明綺枊如綿只羨鴛鴦不羨仙大地正饒春景色幾生修到此因綠多卿才氣超紅玉慵我閒愁寄翠箋鎭日蕭齋樂酬唱綠雲三徑草芊芊 
一曲平湖唱采蓮晚凉天氣倍澄鮮曾爲滄海難爲水只羡鴛鴦不羨仙把袂慣傾珠百斛凭　應比玉雙塡迢迢烟水空明甚如此風懹若個然 
星河耿耿鵲橋塡齋向黃姑拜禱虔郭令功多原本分玉環盟好訂生前任呼牛馬休呼虜只羨鴛鴦不羨仙正是西風起天末季　鱸膾满吳川 
　　幾樹冰梅植檻邊濃得清馥伴鑪烟樽中酒熟偎紅袖閣底春多擁錦　燕趙健兒徒鹿鹿太原公子自翩翩任他雪满天山路只羨鴛鴦不羨仙 
　　東渡留别吳筠作 
不斬樓蘭頭不繋越王頸摩　七寶刀甘與爾同殞吁嗟乎吳筠吁嗟乎吳筠吾從汝請東渡太平洋飛越洛機嶺學術務研究從兹得要領吁嗟乎吳筠吁嗟乎吳筠吾因汝醒時窮道自通人窮天亦憫功業會有期進步務時敏吁嗟乎吳筠吁嗟乎吳筠吾爲汝夫汝爲吾之師禀（三） 
來函 
[最靈騐之戒煙法] [  何立三醫士述]  
鴉片一物爲害至烈入華以來不知沉溺幾許同胞銷耗幾許金踐興言及此良堪浩歎現民國成立禁烟森嚴雷厲風行日逼一日據近日報纸記載各處吃食鴉片均以陽曆十二月底爲實行禁絶之期逾期吸食卽爲刑律上之罪犯今屈指計之衹數日矣而此數日中若再徘佪觀望轉瞬即陷於悲慘之境地爲極不自由之人矣然欲戒煙必有良方而巿上所售又大抵有捐無益兹鄙人有簡單之戒烟法屢試屢驗戒去者不知心幾特抄呈台端祈登入來函欗内俾廣流傅庶幾也烟海而登袵席功德正無量也法用川貝二兩甘草二兩潞　參二兩熱體用西洋參亦可糯米粉二兩淡竹鹽二兩其製法須用鮮竹一支斷爲數節一端須存一節將鹽實竹營中一端塞以堅固之物不使稍鬆乃置火中至竹焦劈開將原鹽取出又换一竹營如法燒之如是者凡七次上藥共研細末加入清膏二兩與糯米粉其糊爲丸視烟瘾之大小定呑丸之多以後製丸逐漸將膏减少自能取健全之效力愼勿視爲等閒而忽之也 
 
 
 

Page 11

 
 
   
 
 

Page 12

 
 
   
 
