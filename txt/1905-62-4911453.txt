# 1905 - 62 - 4911453

 

Page 1

 
 
   
 
 

Page 2

 
 
[電傳　諭旨]  
　　初二日奉上諭胡廷幹奏甄别屬員等語山東平度州知州張灃行爲卑鄙才具平庸捕務尤見廢弛候補知縣丁乃清舉止輕浮罔知檢束均著以府經歴縣丞歸部銓選候補知縣陳謨貌似有才利心太重楊蓉元氣質粗率操守平常候補副將鄭濟臣居心險詐物議沸騰管帶馬隊未能足額均著即行革職運河同知姚延壽衰庸戀棧著勒令休致以肅官方餘著照所議辦理該部知道欽此同日奉旨太僕寺卿著墨麒補授欽此 
[論吾國人無愛國思想]  
　　富强之道有本有末握其本則事事有精神可以震國民之腦筋結種族之團體務其末則不過支支節節而爲之形式雖具必無實效之可覩也吾人向來所豔稱泰西各國之富强者不過曰藝學之精耳商務之盛耳槍砲之利兵艦之多耳抑知以上種種皆富强之末務而本計則不在此也本何在則以國民有愛國思想爲第一義夫所謂愛國思想者其包舉極廣其能力極宏不可指一二端以爲概約爲計之則有二種一則在於親愛同胞也國者積民而成者也由個人而家族由家族而部落由部落而成國中國自盤古迄今數千餘年民數有四萬萬雖疆域殊風俗異而上推其所自出則凡爲漢族同祖軒皇是此四萬萬之衆固無異於同胞也旣爲同胞之人則宜互相愛護而不宜自分畛域使人人有愛護同胞之心則痛癢相關休戚與共自能結成團體而不爲外族所欺侮矣一則在於保存國粹也中國開化最早唐虞三代最稱隆成聖經賢傳若日星之炳於天綱常倫理若江河之行於地是蓋吾國數千年來賴以立國之國粹所當珍惜愛護而不可棄之若弁髦也泰西之人於其本國文字及拉丁文經典皆自幼誦習終身不敢廢棄可見保存國粹之說中外所同使人人知舊學之可重則愛國之心油然而生自不爲外說所洧奪矣乃觀於今之吾國人則大異是吾國之人受治於數千年專制政體之下養成倚賴性質不復知國與身有密切之開係加以教育不講民智閉塞雖人數冠於全球而具有國民之資格者千人無一二同光以來歐力東漸教堂林立商埠繁興其餘輪船電報鐡路礦務諸大政又無不任用外人白種勢力遂徧於全國爲虎作倀者流無不倚仗洋勢魚肉同胞蠻横之情怨毒之事談者眥裂聞者髮指地方有司亦隠忍徧袒奉令惟謹以致激成拳匪之禍演數百年未有之慘劇是皆由於吾人無愛國思想故惟利是圖甘爲奴隸牛馬而不惜也然此第就下等社會言之耳若夫身列士林名登仕版或受朝廷轉達之知遇或爲通國仰望之名公其辦事也宜若可以力顧大局稍盡公德矣乃歴觀近來各處所辦之事某省訂一開礦合同則受賄數萬矣某省立一鐡路公司則受賄數十萬矣其屈指可計者若杭紳某部郎串同洋商將浙江全省礦山私售矣粤紳某京堂則因日工程師被殺一事借外人之勢要挾政府矣又粤漢鐡路廢約一案某侍郎某宫保俱有莫須有之事（觀梁主政之書已隠約可知）此皆各報論之已詳非記者一人之私言由是觀之是吾國之上等社會亦慣於罔利營私而不顧公家之利害矣至於小輪挂旗店鋪戲牌等事自有爲叢驅雀者任其咎於若輩固然足責耳熱心之士鑒於國勢之積衰社會之腐敗憤時嫉俗發爲過激之論以爲中國之不振實由於古法之未善欲盡棄向來之禮俗政教而一一倣效西法舉世洶洶一唱百和循是以往中國千年以後舊學其將澌滅殆盡矣夫持向來之舊學與外域較其間短長得失蓋有之矣而豈謂盡在淘汰之例耶國之不强由於舊學之不明而非舊學之無用乃執後世之弊政而追咎古人所謂愛護祖國之心又何在耶前之一弊大半出於胸無分曉利令智昏之徒後之一弊則當世號稱志士者猶不能免吾故走筆論之世之有愛國心者其亦有取於此言否耶 
[盛京已將失守]  
　　二月初二日英京倫敦電云英太晤士報接新民屯來電盛京恐不久卽將失守日軍已抵盛京之西南五英里譯太晤士報 
[日占懷仁本館東京專電]  
　　正月初二日大本營接電興京懷仁方面我一部隊於初一日得懷仁附近地次日卽占據懷仁 
[日軍逐退俄人]  
　　昨承駐滬日本總領事署以正月初三日下午東京所發之電見示内開我軍一支隊在馬村灘與敵軍交戰至今晨八下鐘將敵人逐出各陣地向北窮追 
[日軍包圍俄軍]  
　　二月初二日日本東京接牛莊來電云俄軍已漸退出牛莊但至今東京尙未接到確實之消息日軍之左翼已抵盛京西六英里之地碍及俄軍退路俄軍之在日軍左翼及日軍中央軍前者幾全被日軍所包圍興京方面之俄軍仍在竭力抵禦餘無變動譯字林西報 
[日報戰勝情形本館東京專電]  
　　昨日東京來電云沙河方面鐡路以東之地於初二日午前三時敵以步兵攻擊唐家屯北方之高地我軍擊退之敵人遺棄屍骸二三十具午前二點鐘東郡（譯音）及饅頭山（譯音）附近敵砲兵用砲來攻至午前四點半鐘悉爲我軍擊退在鐡路以西之地於初二日午前十一點鐘敵人來攻亦被我軍擊走渾河方面之敵兵漸次加增於楊子屯一帶之地我軍占據林家堡時敵兵約一師團來逆攻我軍卽擊退之昨承駐滬日總領事署送來公電與此相同故不複譯 
[英報日俄大戰情形]  
　　二月初一日英京倫敦電云英露透電局現隨日本奥將軍之訪事人於上月三十日由戰地來電云自上月二十五日日軍左翼攻擊俄軍雖大有阻碍而仍能獲勝時方大雪流彈滿天俄軍之瞭望燈時時照燿而日軍仍得佔據俄軍所築之壕溝此等壕溝網以鐡絲及有多數之機器砲以爲保護俄軍又竭力抵禦勢不稍衰似此情形而日軍竟能藉槍頭刀之力攻入陣地目下俄軍已經潰退退時亦不暇將軍服及軍械等携去日軍獲得六寸徑口砲及機器砲甚多當日軍進攻時以後猛烈之砲爲之輔前攻旅順時之大砲是役亦盡用之至畢戰時總覺心驚膽戰也近地村落及撤軍所築之戰壘已悉數成爲灰盜四此敵軍之心大爲驚亂目下中央戰地仍有砲攻之事譯宇林　 
 
 

Page 3

 
 
[德人揣俄軍將被圍困]  
　　二月初二日德京栢林來電云衆人皆謂日軍必能於此方在盛京將何魯拔托金所統之軍全行圍困譯文匯西報 
[英人評論戰事]  
　　二月初二日英京倫敦電云英俄唔士報軍務評論家謂日軍將俄軍逐往哈爾濱之北或唱出滿洲非爲善策日本最要之宗旨似乎目下渾河陣地日軍亟應戰敗太人以後戰務似非大要以目前觀之日軍傷亡之人須占多數然必照此辦法也譯太晤士報 
[日報擊退俄軍]  
　　前晚十二點鐘蒙駐滬日木總領事以所接外務部小村男爵所發公電惠示内開二月初一日俄軍在鐡塔地方還攻我軍但均爲我軍所擊退駐馬村灘之敵軍力與我軍抵拒但我一枝隊於初一日午後八點鐘卽得佔據馬村灘迤南四啓羅邁當之一地我軍在本溪溯方面之又一枝隊估據黑魚溝迤南諸高地敵軍遂向三家子而退正月三十夜我軍之在高石嶺前面者爲彼所攻旋卽擊退又以沙河鐡路之東並董家坊之北逆後我軍亦皆擊退我軍在鐡路之四與敵軍接戰之界線由關東堡延長至二台子敵軍以死力相拒我軍亦厚集兵力以防之至渾河右岸之敵軍一師團携砲七十尊於初一日行近大石橋爲我軍擊退 
[日報軍情]  
　　二月初二日日本東京電云東京各報謂日本大山岩元帥現在試行攻俄將柯魯拔托金之戰策與柯將軍前時試行攻日軍之戰策相同其不同者祇有二大端其一柯將軍於西正月内擬在黑溝台將日軍之左翼逐回而大山岩將軍則擬將俄軍之左翼一併同時逐回其二大山岩將軍之舉動較柯將軍之舉動規模較大據可信之消息日軍在新民屯向前進攻之時柯將軍早知其意故當時之屢次逆攻日軍之中央（卽前電所述者）以便將日軍截分爲二但此策全敗因此日軍在新民屯之舉動更爲容易顧日軍在此境地得獲大勝日人視之皆謂甚爲緊要也沿鐡路俄軍開始力攻日軍之中央時柯將軍之意欲在日軍之中央覔得一軟弱處川逆攻之策以便將日軍分而爲二刻下似已覺察此策之難成故分中央軍以增左右兩翼之兵力但似此定策恐俄中央軍勢力愈形其弱矣柯將軍似未悉日軍各部隊之如何分布據東京各報云俄軍之數計有步兵四百十二旅團騎兵三萬人砲兵三萬五千人及大砲一千五百尊譯字林西報 
[法人又要求矣]  
　　北京電云法國公使屢與清外部交涉一爲要求廣西省南寗府置設通商埠之問題欲待匪亂鎮定卽行開築外部現已許可其二爲清法未了之問題卽上海紹興間開辦汽船航路之事因浙江官紳等反抗嚴拒故又要求外部稍爲變通其三爲川漢鐡道間題法公使今尙支撑前說欲令該鐡道歸清國資本家自辦不許外人投資一切事件不許干預如欲雇聘工程師則必須用法人譯大阪朝日新聞 
[德公使又要求矣]  
　　北京又電云德公使嚴間清政府謂前日請求保護德國獲得之利權及沿山東鐡道線守備兵之增設乃山東巡撫布置清兵有對峙準備之意未知清政府意旨果如何目下正開鄭重之交涉也譯大阪每日新聞 
[德使聲明獨占利益之謡傳]  
　　二月初二日德京柏林電云美國近有謡傳謂德國在中國山東有獨占利益之事刻駐美德使己奉德政府之命聲明此說實係子虚譯文匯報 
[英美邦交愈睦]  
　　二月初二日德京柏林電云法國辯論報述及英皇與美總統交情輯睦日有所增並云近日美總統羅君第二期舉任之日英皇致函道賀是徵其交情之厚矣譯文匯報 
[美使互調]  
　　二月初二日英京倫敦來電云美政府已派街脫勞利得爲駐英公使又派柔克氏爲駐華公使前駐華公使康格則調爲駐墨西哥公使譯字林西報 
[美國駐滬領事易人]  
　　美政府已派勞及司君爲駐滬總領事官譯文匯西報 
[俄國借債不成]  
　　二月初二日英京倫敦來電云奥京維也納傳來消息俄國議借之新國債山某公司代爲招募刻下毫無眉目譯文匯西報 
[俄工人不允舉人會議]  
　　二月初三日英京倫敦來電云俄皇前降諭旨派員查詢工人之苦况刻已將成命收回因工人不允選舉代表人會同辦理此事也按前電所云工人不允選舉代表人之故以政府不允將前拘之工人數千名釋兼也譯文匯西報 
[俄國亂事三十]  
　　二月初二日英京倫敦來電云昨日俄京聖彼得堡普鐡勞夫工廠有汽鍋二具忽然怍裂工人彼此爭鬥計死傷者二十二人俄工現以彼等所舉之委員多人又爲政府拘獲放之各省因此大爲忿怒但俄政府之爲此辦法意欲使工人央其首領也俄京警察領袖别老司叻克驅散罷工人時爲工人所鎗斃同日日本大阪來電云據倫敦來電謂俄京罷工人盼望全境罷工之事刻下尙無影響又電云奥京維也納來電謂俄政府辦理内亂政策使德奥法三國有渙散之心譯字林西報 
[俄國又責違反中立矣]  
　　俄國公使以日本武官指揮滿洲馬賊破壞鐡道鐡橋向清政府聲言有關於維持中立之責任欲政府從速回答外務部當卽照會内國公使由日公使與俄公使直接交涉譯大阪每日新聞 
[馬玉崑上防護遼西條陳]  
　　馬宫保玉崑爲遼西中立問題特上政府條陳四欵一增派關外守備兵二鎮壓馬賊三嚴禁揄漢鐡道及新民屯鐡道戰時禁制品之輸送四交戰國之爲軍事探偵及查禁制品密輸清國人當盡其職仕譯 
 
 

Page 4

 
 
大阪朝日新聞 
[南北洋創設無線電信]  
　　歧府欲保全南北洋海陸之聯絡使運動息息相通因特於南北洋中間創設一無線電信現已議决矣譯大阪朝日新聞 
[約束留滬俄艦兵丁改議京師特别訪函]  
　　探聞北京外務部日前札行上海道謂前議約束留滬俄艦兵丁辦法五條屢向俄使磋商勢難照辦惟允照德國青島辦法並允電飭駐滬俄總領事與上海道查取青島辦法和衷商辦 
[漢口修改租界章程漢口]  
　　目下漢口各國租界逐漸推廣交涉事件亦日漸增多所訂華洋租界約章有急須删改之處是以關道繼蓮溪觀察擬與各領事重行修訂日内當有明文 
[議設荆襄鐡道京師]  
　　政府現擬開築湖北省由襄陽至荆州之鐡道聞已定議 
[蘆漢鐡路閙事浦南]  
　　蘆漢北幹鐡路總辦丁觀察接北幹洋總辦薛馬電稱工程師克拉威電詹店有匪衆戕害機匠雜役請速發兵保護救援除電請豫王營王分統分兵駐防並飭武陟岳令妥爲彈壓外當卽馳赴查辦 
[委員查勘各屬礦山漢口]  
　　湖北内地鑛産素饒惟當道雖破除成見設法搜求僅竹谿鄖西興國京山等縣粗具微效其餘他處封閉如故督憲張香帥深恐坐失利權嚴飭洋務局鑛務科將各屬礦山委員分途查勘或出價購辦或官商合辦隨時變通酌奪至商民自行創辦者准其赴局完稅與湖南礦局章程一律 
[建築船塢江甯]  
　　前督魏制軍以省垣爲南洋大臣駐節之區無停泊修理兵艦之塢輪艦如遇修理必駛上海殊形不便當飭由水師船廠總辦就省城近江處所選擇宜於築造船塢之地當經查得大河口江面甚闊水道亦深堪以建造船塢未及建造魏帥調任閩疆厥後李故督端署督均先後委員履勘亦未及實行建築今署江督周玉帥現欲較擴海軍添整兵艦則船塢尤不可緩以爲大河口如果適宜自當趕速與工爰飭籌防局總辦李藝淵觀察再往詳細查勘攷察地勢繪一細圖測其江流列爲詳表呈候核奪 
[泒員測量險要廣州]  
　　粤督岑雲帥近已具摺奏報西省肅清並派譯員吳鳳文等前往四十八峒將所有岩谷險要逐一測量繪圖貼說以便分别派兵駐守俾杜後患 
[閩督魏制軍定期來滬福州專電]  
　　昨晚接福州官塲來電云閩浙總督魏制軍於本月初八日乘輪來滬 
[日人代募華工福州]  
　　日人入江金治近日來閩代墨西哥農業公司招募華工三百人前往種麻准其挈眷同行已與本省洋務局訂立約章然閩人皆不願往報名者甚屬寥寥 
[美洲留學生收回粤漢路權條陳]  
　　竊聞粤漢路權關係全國數月以來朝廷主持於上官紳力爭於下廢約之議粗有眉目然善後事宜任大責重或請以美繼美或請中美合辦陽稱改易公司陰爲比人轉圜要之葛藤不斷後患方長側聞三省紳民力主自辦之議生等每讀報章無不額手爲中國慶以爲庶幾挽回有日也雖然彼主以美繼美中美合辦之說者皆曰贖路之鉅欵難籌耳强美之責償可畏耳夫使貿然廢約無策以善其後則收回自辦之果能與否正難預言然則欲圖自辦必先籌所以騰緩償欵與對付强美者生等游學美邦繫懷祖國苟有所見敢不披陳謹公同商議於學生中之通法律理財學者選令主稿擬成收回路權之辦法三條對付合興之辦法一條前三條先行繕出後一條正在調查律書稍緩卽寄倘蒙俯賜採擇力挽狂瀾三省幸甚中國幸甚 
　　謹擬收回粤漢路權自行辦理之策三條一騰緩償欵二籌本借債三句工造路每條先提綱要次論理由末詳辦示一我國政府當自擔小票付利之任以昭大信而緩償欵謹案小禀者實我國政府所出之借票也雖山合興公司分批承領出售抵押其應償之責任仍在我政府故此項小票自受托公司提出之日始卽不啻我政府已擔付息償本之任初無異於我政府自持小票向債主借欵也所異者鐡路未成之前由合興籌欵付利五十年期滿之後倘我不償本則由合興據路作抵耳要之持小票之人無論其爲購得者爲抵借而得者皆確係以錢易票合興之背約耗欵初非持小票者之咎今若廢棄合興之約並將堂堂政府頒出之偕票一併作廢則徒失大信於萬國仍必遭强美之逼償名實兩喪永難補救由此論之合同可作廢已出之小票决不可作廢查此久粤漢鐡路業此頒出之小票共美金八百萬元約合墨銀一千二百萬元有奇間此項小票除零散售出外經公司抵押在墊欵之股東虚者爲數亦甚鉅此項抵押乃合興與前途交涉在我概作爲業已售與合興以其在鐡路帳上早經起利故也我若廢棄合興之約而不接擠小票付利之任則此項小票卽作爲贖期已到立待償贖案公司常例除合興售出之小票由持票人向立票人（中國政府）追贖或由合興代追外凡合興押出之小票例須由合興籌欵收回然後持票向我索償合興旣以已出之六百萬金錢小票爲已成鐡路之價則我苟不將小票全行贖回彼必不肯交還路權今我議立公司收回自辦旣須籌此項贖票之鉅欵（贖小票卽係贖路此層無事者須明白）又須籌足資本爲接辦造路之用恐我國一時無此財力若别借洋債以贖此票借諸他國必致易生枝節又啓干涉借諸美國則此路債票方且因事停贖債主疑慮又誰肯憑空出借鉅資若欲與合興清算帳目除去浮開之數我祇出欵贖取實在路價之小票而責令合興將其餘之小票交還則事必經訟斷非一朝夕所能辦到而停工延宕又損失無底萬一訟不得直仍須全贖小票則此項延宕時日之息金又加以一切訟費及他項因延宕而損失之賠償叢集於我我政府必吃大虧若不出於以上諸途竟將已出之小 
 
 

Page 5

 
 
禀作廢祇償合興以實在之路價使我爲莫强之國事或可成然而毁劵失信永塞日後外債之途長爲萬國所指摘猶屬得不償失况今日之勢我强人弱終必受逼償之虧乎　未完 
[湖北留學日本學生致内地學生書（論粤漢鐡路事）]  
　　啓者粤漢鐡路之爭廢約自辦數月於兹矣而吾湖北人未聞與議者川漢鐡路川人怵於英法之逼内外合力創立股分公司已有成議又數月於兹矣而吾湖北亦未聞投袂者論者謂吾湖北人富倚賴心無强立性也同人竊羞之夫鐡路之與地方有密切利害之關係不待知者而後知也蘆漢粤漢川漢三大幹路皆以湖北爲集中之所蘆漢無可挽矣而粤漢者果唯湘粤兩省利害乎川漢者又豈唯四川一省利害乎從至危險一面觀使二路者復爲蘆漢之續吾湖北之害不得後於湘粤川各省從大幸福一面觀使二路者悉歸自辦而成功吾湖北乃坐享其利按之物競天擇之說寗有此卽靦然安之則彼諸省者主人也吾湖北將附從而丐厥餘潤吾湖北人獨無愧於心乎在東同人遲之又久始聚議之然仍不出論者所料無非倚賴心太甚耳此不可爲同人諱而亦當爲同人原也何則湖北人之在東家資殷實者幾人勢位優崇者幾人學成專門適於鐡道用者又何人固無怪其空言莫補難成功也乃者見上海某報載鄂紳呈請爭回路權一則主其事爲劉尙書幹臣黄觀察小魯兩先輩并聯名者十五人又見時敏報載其所上鄂督書同人相告不禁距躍三百以爲吾湖北人雖後人一著然終不可謂無人但得之報端不知實在情形亦不知十五人之名究竟劉黄諸公將實力擔任此事乎抑謹上一呈辭盡委之大府而從旁爲贊成員也凡舉辦一大工事財力與勢力與能力三種人不可缺一辦鐡路亦然以吾中國現在人材精專門科學者實無其人矣己則但有財力與勢力而能力或借材於異地亦未嘗不可集事特不當如蘆漢鐡路之盡付之外人耳今吾湖北旣有劉黄諸公倡議則所謂家資殷實勢位優崇之兩資格已備上之大府聲氣相通可期言無不行非若一介寒士一般商賈之毫無人望也下之使地方集股人人信從登高一呼萬山俱響非若奸猾之徒託名射利之比使人人疑畏也以此辦事何事不成同人旣不知内地組織之實形又未知憲批之如何爲此仿四川之例呈禀於張宫保又上書於劉黄諸公又爲勸父老書普告意見於湖北人而更以省城中央望之於我學長此同人今日致函之本意也未完 
[外部札上海道文（爲紙捲烟徵稅事）]  
　　爲札行事案内地機器製造貨物應徵值百抽五正稅一道以後無論運往何處概免重徵歴經本部查照前總理衙門奏定章程核准飭遵在案上年准駐京英國薩大臣照稱英國公司在滬所造紙烟捲出口時祗可按照天津條約所附稅則烟絲各樣之類每百斤徵收四錢五分其已經另外加徵之數應飭繳還等因又准美國康大臣函稱上海晉隆洋行所造紙烟捲事同前因經本部往返辯駁嗣允以如仍照烟絲納稅卽不能沾不再重徵之利益應照土貨當例出口納稅後如復進他口應納復進口稅如再入内地應逄門徵稅過卡抽釐兹准英國薩大臣照覆稱據駐滬領事詳據該行禀稱查閱外務部所擬辦法亦可允從請飭遵前來除俟美國大臣覆到另行札飭外所有英國在上海所造紙烟捲應准以後出口仍照每百斤徵四錢五分之稅則辦理其前經照值百抽五徵稅之仵如查該貨出口後並未復進他口及再入内地應核明較烟絲稅則多收若干以存票發還該商相應抄録來往函照札行該關道遵照辦理可也須至札者尚有英美各使來往文牘不及備登容俟排日載録 
[盜刼紀王廟代步南翔]  
　　紀王廟鎭距南翔十二里該鎭有洽昌典分設代步一所上月二十八夜突來匪徒七八十人持火破門而入喊聲不絶典友避逃無路匪徒威嚇學生引路飽掠而散約刼去銀洋七千元以外說者謂客臘嘉邑城内曾出盜案距今未滿兩月忽又出此鉅案嘉屬之捕務廢弛如此可歎哉 
[滬甯鐡路紀事]  
　　滬甯鐡路早經開辦前由祝少英部郎承辦上海車站等情兹悉部郎禀請上海道憲袁觀察通詳各憲請在鐡路車站前先築馬路三條橋梁二座以備運送貨物之用聞俟各憲允准卽須動工云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西蔣觀察考察景德鎭造瓷工作整頓章程六條]  
　　一瓷質宜求潔凈也查景德鎭瓷器向以祁門東鄉所産之土（俗呼祁東𥑤子每塊重二斤時價二分）及浮梁東港東土（俗呼高嶺明砂每塊重四兩時價二釐）兩種合陶爲泥配作瓷骨又以浮梁北鄉之土爲𥑤（俗呼𥑤䂺）每塊重四斤時價五分該處坯户往往因惜工本不肯細淘僅出渣滓一二成迨坯成後又不復加研究以致所出各瓷卽名爲細料者亦每多班點實爲憾事今欲改良似宜先將所用之土重加淘汰務使渣滓除去四五成及坯成後復用顯微鏡透細照視遇有毛孔應卽剔補以免燒成班點似此瓷質潔凈𥑤色光亮售價卽可提高至淘泥之所須鑿有水池以防泥泄然此等水池當用塞門得土粉之（此土極堅且性宜溼）目下該處坯房亦間有用水池者但多以條磚砌成雖不致漏泄瓷泥而地上塵土叢集難免攙入旣欲求精亦不能不逐處講求以顧瓷質而清本源一形式宜求翻新也查景德鎭各坯工明敏者實亦不乏其選見有外帮定購新瓷及仿古各器無論何項形式但具有陳樣或繪有圖形者皆可製造信手提成無不酷肖特以風氣未開拘泥舊制除外帮定燒外多不肯頻翻花樣恐礙行銷以致所出各瓷略無獨出心裁之器今欲改良似宜親赴東洋細加考究并購西式瓷器如面湯台火爐架花磚以及洋餐所用盤盂杯碟等類凡爲西人日用所需中國向來所無者先行各購多樣帶回景鎭遴選明敏工人試行仿造以冀生面别開獨擅特色一繪畫宜求精細也查景鎭磁器如畫青色者施於未燒之坯晝彩色有施於已燒之件近因磁器生意迥不如前雖工筆畫意各項均有畫工而藝皆不精且多敷衍揆厥所由固因工價微薄難延高手且所有山水花卉鳥獸各稿多係照舊摹冩以致所出花樣陳陳相因今欲改良必須不惜工價採訪心手靈敏之畫工重貲雇用將中國古磁曁四磁所繪花色無論圓器涿器大件小件可仿者仿可變者變觸類旁通更易盡善自然新奇醒目筆墨精良或試購東洋橡皮所製之模蘸用顔料印成花樣更可省人力而足美觀一顔料宜求鮮明也查景鎭磁器需用顔料青色者皆仰紿於雲南若金硃藍碧各種彩料大半出諸遠省或購目外洋其價固貴賤不等該處工匠每因各惜工本不細擂磨（如擂雲南料者每銖八兩限十二日擂畢應用）且和以别物以致渣滓未盡而濃淡不匀况畫過之後必須將各器配定彚齊入爐其時隨處擱放沾垢蒙灰實所不免因今欲改良必將所購之顔料應擂者加工研磨淘濾盡凈並不得稍和僞料且預爲建設架廚等件以便將所畫之器無論已成未成每日於放工時概行收檢俾免沾塵則將來入爐再燒而顔色光耀自然鮮潔一坯房不宜狹隘也查景鎭地方人烟稠密基址無多各處坯房大都因陋就間廢屋旣窄且低各工混雜污穢不堪非但已造磁坯難求鮮潔且遇天氣炎暑染病者多今欲改良必須將房屋增高使之軒廠人旣可受空氣而坯亦易晾乾且地位加寛則所成之坯鋪陳排列亦不致於受損至淘泥之處最多淤濁尤須築牆間隔庶幾工作之地較易潔凈不致釀成時疫一窰位不宜過大也查景鎭各窰雖名有一百餘座而平時亦多停歇推原其故實因造窰者往往加大尺寸爲貪出貨之多詎知窰愈大而風愈猛火力愈不聚火力旣散則磁色愈多暗淡風力大猛則匣鉢亦易傾斜所燒之貨雖多然殘缺不成者有之金匣傾卸者有之以故頻年虧折關閉不時殊爲可惜今欲改良似宜將窰位縮小但求燒造一器之利况窰之獲利只在勤燒出磁果良則銷塲自廣銷塲旣廣則窰必勤燒且窰以愈燒而愈煉亦愈煉而愈堅顧本保基莫兹爲甚亟應更改以興窰務而拓利源以上各條不過粗舉大概情形其詳細辦法應俟臨時隨事量爲變通未敢懸擬至於銷場之暢澁全視出貨之佳否果能工作改良出磁精美自亦無難於擴充將來分店應設於上海子店應設於省城九江漢口香港天津等處具招商集股及開設章程請俟赴局會商再行擬呈 
[皖學行程蕪湖]  
　　安徽提督學政毓文宗田太平府起節前赴寗國府舉行科考聞已於正月二十四日首途矣 
[委員索詐撤差寗波]  
　　日前寗郡保甲委員匡子彦少尹鳳逵因至某姓家捉賭索詐銀洋不遂將各賭徒解送縣署府尊喻庶三太守飭差田縣將一干人提府審問知匡少尹有索詐情事當卽諭令撤差另委吳九珂少尹接辦保甲事宜 
[營官遞遷松江]  
　　中營參將何雪門參戎蒞任有年前日南京督中協缺出督憲周玉帥詢將才於提憲楊鏡巖軍門軍門卽以參戎列保近車門晉 
 
 

Page 10

 
 
省賀歲又奉玉帥詢及遂發電來松令參戎星馳前往詣轅驗看間何參戎保升督中協後楊軍門擬保前營余道生游戎升補並保現署金山營遊擊鳳山恒補授前營遊擊缺特鳳游戎已年逾七十矣 
[蘇撫行轅紀事]  
　　昨晨瑞生洋行欒蘭及吕海寰吳重熹袁樹勛汪懋琨魏允恭方碩輔李經叙沈敦和周晉鑣及其餘各官紳等均往拜謁三行轅及張元濟陸家績金承誥處皆答謁也十一下鐘出轅至吕吳盛各大臣三點一刻赴崇明碼頭登舟四點鐘啓行回杭印委各官均恭送如禮 
[飭拿梟匪]  
　　著名梟匪董兆奎前經蘇撫端中丞懸賞飭拿迄今未獲兹奉蘇梟司朱廉訪查核案卷復又札飭所圖並本縣汪大令一體飭差查拿緝辦 
[行凶監禁]  
　　日前有藉隸美國之黑人七名闖入司考脫路粤妓王阿翠家將英人某甲用刀刺傷昨由駐滬美國總領事訊明實情判將爲首之某乙監禁西牢三月其餘六人各押一月 
[設立查牛公所]  
　　本埠牛業董事曹鳴濟顧厚堃等以設法保衛私竊耕牛一事禀准南洋商務總局曁上海縣給諭出示在上海西門外設立查牛公所凡外來牛隻如係菜牛照常放行若係耕牛扣留洋辦 
[上海新定警察章程]  
　　一每日局門派守門巡士二名按班選換值門時不能藉故擅離所有出入人等均須查問下班巡士若有事外出須至書記會記處聲明事故時刻領扦出外歸時繳扦銷號由書記核對如逾時卽記過一次私出記過次　 
　　一巡士無故不得請假如患病須請局長驗明僞稱有病朦混請假察出記過一次 
　　一所定上差時刻於吹號呌後五分鐘内均須站齊堂上點名出差如違延過五分鐘者記過一次 
　　一巡士所樵警捧原爲防衛之具不得任意毆人如違當察酌情節輕重或記過一次或記大過一次 
　　一局内書記會記監查巡士等如有請假必先將請假緣由叙寫假條呈問局長俟准假方能離局如局長不堆假擅離職守查出記過一次 
　　一書記會記監查巡士等均不得飲酒及嗜吸洋烟犯者斥革 
　　一巡士等在局皆宜肅靜如有喧譁等情記過一次 
　　一出差巡士站街巡街時均宜嚴肅端莊不得與路人任意談笑如違記過一次若調戲過路婦女並詐索賄縱及一切非分之爲一經查出立卽革除送縣究辦 
　　一巡士勤務時不得入人家坐歇如經查出記過一次 
　　一記過三次者作一大過凡巡士每月一大過者罰洋一元二大過者卽行斥革 
　　一巡士能將報過竊案破獲者記功一次 
　　一巡士如能勤務時當埸拘獲扒手竊賊及帶刀流氓記功一次若挾嫌悞拘察出反坐 
　　一巡士如能留心拘獲有案逃犯及票匪私梟大盜有實證者記功一次 
　　一巡士如有一年勤務不怠從未記過者另行加記一功 
　　一記功三次者爲一大功凡巡士每月一大功者賞洋一元卽以罰欵作賞得賞後將功註銷以後有過不能將前功作抵如記功三次當可紀名提升 
　　一巡士如有違章及過失一切責成該管巡長面責記過由書記會記註載滿三常過者報告以憑判罰若巡長慢無察覺以及知而不言則科以失察之咎願各勉之 
　　一以上巡士所辦各事均責成巡長隨時稽查勤怠若巡士犯有大過巡長必先禀明若待地方禀控則巡長應得失察之咎卽記過一次 
[致祭文廟]  
　　今日爲文廟春祭之期故昨日汪大令飭差預備祭牛並往文廟打掃以便届時致祭 
[捐局批示]  
　　昨日松滬釐捐局督辦陳亦漁觀察發出批示一道今特録後昨據職商永昌林等以由滬販紗赴通銷售行經吳淞口忽爲認捐落地之印錫章等扣留紏勇奪去等情來局具控業經批飭貨捐局委查在案據禀前情仰貨捐局刻速併查復奪毋延 
[上海縣試案]  
　　周元清　鈕　桐　何煥其　徐震東戴　仁　諸壽康　王兆魁　陳　錕　陳樹基　施福生陳泰來　楊　烋　朱綬章　陸耀樞　朱　贇　陳　鑅高　志　瞿文彬　孫　鷗　杜翔聲　翁大銓　樊書文吳克勤　宋念祖　楊書瑞　徐世達　倪增梅　梅　臺朱昌麟　楊心正　朱東海　陳增禄　唐書坤　周傅澄吳肇修　唐志鵬　朱繼雲　鄭忠鉅　周文焯　孫　良吳樹基　陳　鈁　樊書勳　張佐辰　顧　時　曹錫恩丁承謨覊國周競　楊景斌　曹　堅　王臨堅　余　慶樊書瑞　夏建藩　王文翰　周承德　夏鼎彞　蔣繼藩陳殿邦　陸企文　楊垂紳　王承堯　張懷仁　徐　毓陸潤餘　吳維弟　周樹堂　林希曾　鄒子相　姚斗南曹保滋　奚　熙　陸鴻基　楊兆乙　龎　烋　翁　翔郁　崑　謝家實　朱起鳳　朱　祥　唐祖烈　王承義袁　鑫　顧鏡清　沈聯桂二徐震方　倪鐘澄　金宋祥王　暉　莊介康　朱榮錕　朱學培　顧　型　孫有容沈克一　曹　復　勞克昱　裴邦藩　陳晉均　陳　珍錢樹奎　范曾煜　奚維增　陸耀章　曹　盛　曹　鴻趙　銓　盛朝爵　耿宗塡　李國瑞　潘　俊　喬國英張鍾嶽　張士瑾　張之幹　王恩佑　劉青照　何　琦嚴　賓　梅　堅　楊光裕　顧文衡　孫祖康　潘樹滋龔紹祖　黄　亮　徐寶璜　楊綬青　胡鵬祥　李翼清初覆定於初五日 
 
 

Page 11

 
 
[馬路工程局紀事]  
　　南市馬路工程局總辦翁子文太守本定期昨日將各華捕點名因别有要公飭知捕頭展期點驗○工程局派在滬北洋務局當差之華捕高慶林趙德勝近因不守局規爲總辦翁太守訪悉昨日調回局中察驗屬實一併斥革另派他捕駐守○八十六號華捕楊萬元因匿贜事發經翁太守提案倩襄讞委員黄二尹研訊屬實判卽斥革○近日捕房缺出各華捕經翁太守招人充補昨日應召者已有七人捕頭禀明太守定期初四日午後兩點鐘驗看○南市張公館女主前晚由北市乘車而回被王阿生攫去金簪當塲扭獲交捕解入工程局黄二尹研訊不認收押在案昨日帶案復訊仍執前供當由傭婦張陳氏到案質訊明白二尹判重責二百板收押再訊 
[公共公廨晚堂案]  
　　盤記棧主人遣家丁袁升控湶興押鋪主應錫三保洋不還等情前晚奉讞員黄司馬研訊袁稱前年十一月間應錫三向主人借洋三百五十元出湶興押鋪圖記寫票由唐雲帆經手到期不還向索不睬爲此投求追訊應供借據非小的所出票上圖音亦僞其洋實由唐雲帆經手交朱松林收用質之朱松林供是雲帆經手在心園烟間談定後至押鋪付洋當由小的取去作應錫三名下新鼎陞架本餘情未悉司馬判應交保朱仍還押並著袁升查明實情禀覆再核○同益生米店主夏歧生控店夥朱福生用空米欵亦奉黄司馬覆訊夏供此帳由朱經理小的其時不在店中兹將帳簿呈核朱供店帳初由小的經理後由店主自行經手門市售洋均交店主迨店主出門則按日付於主婦店中亦非一人共事所呈之帳亦不符司馬判朱暫還押候查對帳簿再行覆奪○女郎許瑞芬許瑞泉迷失歸路由某華捕送廨請爲安插前晚奉襄讞孫耳三明府研訊兩許同供此次由四川來申在路遊玩頓迷歸路明府著暫交官媒留養俟出示招領 
[會審公廨早堂案]  
　　前者上海縣移文公共租界公廨請提凝禧菴羽士朱年亭研訊黄司馬准卽飭差至捕房恊同包探陳雲忠將朱提到朱供有吳大人謀購菴基捕頭因將朱先送工部局由西人研訊供詞昨日復由捕房將朱送案襄理讞員孫耳三明府商之英副領事德爲門君判將朱押候過堂移縣旋據高易律師聲稱本律師爲工部局所延界内居民若有寃抑理宜保護此案係劣董欲將廟中公産售與吳迫令朱交出地契今原告旣不到堂應請將此案註銷明府不允判朱暫行交保再核○日前新閘路自來火廠洋人控管棧人羅國士竊取自來水銅帽並紗罩昨由包探將羅解案並傳同收贓之劉阿福周惠元傅子才劉瑞林王四海陳阿福等六人一併解訊羅供所竊之物售與阿喜阿天二人並非售與劉等孫明府判將羅發押西牢六月劉周各押一個月傅陳等開釋○包探解周阿寶至案據原告吳榮林禀稱小的在郵政局充當信差周無端向小的訛詐洋銀是以訴知局中洋人函致捕房拘周請辦捕頭禀稱周前曾犯案兩次請爲嚴懲明府判責五百板發押西牢十八個月○紀張氏前投捕房訴稱在五馬路德仁里口被流氓陳金山攫取挖耳簪後由捕房飭包將陳拘獲供出同黨陳旺山周壽根孫桂喜三人一并拘住昨日解訊時捕頭禀稱有錢濟生者曾投捕房聲稱亦在德仁里里口被人攫去皮衣兩件並被戳傷手腕在醫院未愈明府判陳等各笞五百板發押西牢一年○錦華絲廠營車人徐三林先後竊取廠中大小洋銀一百八十元及紅木鐘雪衣等物又至信昌内竊得洋人雪衣帽子布衣絨單又竊陳子根之皮袍皮褂昨被拘獲解案請究明府判責三百板押西牢一年○洋人控工人顧桂生抛工不作昨日拘案顧供當進棧時言定每月工資洋十七元上年又允增三元今非但不加反减付一元故不願意明府判罰一月辛工洋十七元示儆○包探陳金標解流氓施阿寳至案禀稱前有林連生訴稱在蘇州河一帶被流氓施阿寶持刀威嚇剥取皮馬褂一件值洋十六元今將施拘案請究明府判責二百板押七天○木匠陳阿三控吳金仁朱慶林兩人在卡德路訛詐小洋七角明府判各責二百板○雉妓陳李氏傭婦李王氏在路曳客出捕拘案請懲明府判罰洋十元充公○麵粉公司控船户唐和尙徐增生陳蘭生三人將承裝之麵麥私行售錢昨日由探拘案明府判各責二百板開釋○華捕解深夜售酒之酒肆主鄔德昌至案明府判罰英洋十元 
[法公堂案]  
　　工部局管理工務某西人倩泰記成衣店置備衣服店主徐寶山將衣服送去卽向收帳未付翌日又往適四人不在立卽退出西人自外人責伊擅入内室互相爭毆該西人遂控徐乘間攫取現洋鈔票徐亦投法領事控西人圖賴帳欵借端誣指迭奉魏繙譯研訊著各邀見証到堂昨日徐偕伊弟杏寶管房人陳茂林及該西人之房東王施氏傭婦楊陶氏投案候訊該西人亦邀同西捕質証據稱徐帶領七八人首先動手毆人陳茂林楊陶氏供見伊等互相毆扭上前解勸餘不知情中西官會商之下以兩造供詞各執俟下期覆訊核奪○太古棧巡丁頭目范家林及巡丁祝雲芳因向李阿榮勒索并私刑吊打被控到案奉大令訊供判范罰洋一百元祝枷號五天責四百板兹查得李阿榮亦非善類判將李押捕房三月責二百板祝改罰洋十八元○竊賊林阿茂同黨十餘八分投各處行竊將各贓窩藏王桂生家由各失主開單報捕緝獲林阿茂沈阿寶錢阿三張阿榮王金福王阿六劉春生李芳王德初王桂生等十人吊到各贓傳同失主解案請訊大令判將林沈錢劉及二王六人各責五百板押捕房半年期滿再發改過所監禁一年其餘四人各責四百板押捕房半年吊到各贓分給失主具領 
[美捕房案]  
　　前晚甬人周泉法投捕房内控稱去年十一月憑媒聘定同鄉丁姓女爲妻近日丁忽圖賴婚請爲究辦捕頭令自投公堂具控○前日傍晚和昌報關行被賊竊去洋布一箱卽投報捕房請緝捕頭允之○日前蘇婦方潘氏將男女衣服數件至西華德路和利小押鋪質得洋銀一元六角昨日備本往贖已被店夥張春梅將原物調換以致口角某號巡捕見之一併拘送捕房捕頭令張償洋銀二元了事 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
