# 1882 - 127 - 4903243

 

Page 1

 
 
[論逃婢野死案]  
　　本埠静安寺相近姚橋河内横有女屍經人看見撈置岸上檢視屍身知喉間刀痕甚深係被戳死卽經該處交界之三圖地保等報縣請驗而卽有在本報刊登告白寻人之姚姓到塲看認的係其家　失之順喜因於莫邑　詣驗時投案伸訴求請飭緝究辦然此事實無端緒可尋地旣曠野而人死又不知何時卽地上之血跡及隣近人家於夜間聞喊救命聲亦皆不足爲據無從推求惟其情節殊有可疑據姚宅言該婢向不出門今走失之後足著草鞋係從何處而來是必有所着落且走失在十六日而地保見尸已二十一日其身死似在十九二十兩日之間則出門亦越三四日該婢何處存身又因何而至於此死於此斷無三四日之久猶無着落在於僻靜幽曠之地獨往獨來致遭横死之理據姚供走失之時曾竊去金鐲一對則該婢之逃原求生路以此鐲爲出門資斧今檢視尸身並無此鐲是鐲亦有遺失地方矣假令該婢自盡剛戳傷咽喉之後凶刀必已遺棄於地而血跡之旁及河底戽乾之後均無所見何也人至自刎必無身被重創而猶能從容投河者况一弱女子而喉管業已割斷乎然則其屍又何爲而在河内也人之所以運動者右手較左手爲靈捷若左手握刀其力不能戳傷喉管今右手拳而向上而左手伸開以爲是握刀之狀且左手指際微有刀傷尤爲明證故仵役指爲自刎然以情理度之尚不可信或者因此等無頭公案緝獲綦難在衙門人類存省事之見故以自弱二字爲退歩以免承緝之役輙受比追亦未可知顧其事終不能無疑也上海地面不廣而五方雜處事變不測原不能以情理二字爲斷此女爲姚姓之婢今旣走先身死不過費身價洋一百數十元及走失時竊去金鐲耳原非其家之丁口可比倘飭緝之後仍無蹝影一月兩月勢必心怠以其爲婢女無大關無事已至此亦付諸無可如何耳然以伶仃弱女横遭强暴死於田野復抛屍於河中可見上海地面匪人之多正不得不爲緝究以期水落石出卽無救於往事亦可示警於將來安得以自刎二字兠頭抺葢置頑凶於不問也耶然而吾有所以勸焉人生貧富貴賤壽夭窮通大抵安排於命無可强求天下之凡爲奴婢者其幼時初不自知及長而無不怨其父母以爲育之而不能養之展轉鬻賣致令終身受主人磨折然男僕有壯老不能自贖者隨其主人宦游配以婢女生子而爲小厮不特已身且世世爲人役矣至於婢女則尙有出頭之日主人或收爲妾也母以子貴者有之矣卽不收爲妾擇人而嫁之其爲士人婦爲賈人妻但令其夫勤儉才能有志向上異日可爲命婦可爲封母卽不然亦不失爲富貴家婦一生之享用身後之榮華何可限量斯時卽有知其幼時爲某家婢者言之人前而亦無愧恧也葢女子隨其夫之貴賤其出身不計也有此後望卽爲婢庸何偒乎惟遇暴虐之主人荆棘鞭箠日夕從事則目前相覺不堪耳然苟委之於命雖苦至極處亦可安心忍受粤俗最喜蓄婢而無不虐待往往有非刑相加號哭之聲聞於道路爲巡捕所知解送公堂懲治者若江浙之人買婢者無不善視葢江浙風氣鬻子女者少故身價極昻旣出多金以買之則惟恐其疾病夭札不忍以鞭貢傷其體膚矣前年豫晋饖民賣其子女轉入江浙其價皆值一二百金年長之女則吏無定值不特妓家買使爲娼必有珍惜愛護之心卽人家置婢其主母悍毒者亦不至於臺無人理姚之買順喜也不知來自何所然身價百數十金且觀其屍身之衣飾卽可知並未虐待不知何爲而至於逃亡也大抵此婢不能安命年巳及笄不待主人之　人而配而急欲自投他所故貿焉出門歟殊不知以一弱女子身挾重金不被拐賣卽遭强暴欲擇善地而反自速其死轉不如常依主人安命守分以聽彼蒼之位置也雖然知命之學中人所難望爲其主人者平時訓戒有方常以善言開導罕譬喻之不徒於役使之時御以嚴詞正色致令其見主人但覺可畏而不可親則庶乎得其道矣 
[電音錄要]  
　　前報載美國政府議阻華人來美一事總統不肯允行兹接本月二十三日倫敦發來電音言美總統已准禁阻華人之議矣 
[北地礦多]  
　　中國山東直隷等處多有煤鐵等礦爲中國生財之要務西人亦皆知之近有某西人專在北路歴覽地方形勢撰成地圖條分縷晰某省若干府某府若干縣某府出某物某縣有某礦歴叙其中極爲詳盡據云直隷東北自山海關起迤邐至京有礦地甚多煤鐵鉛銅四者咸備開平礦亦在其內開平礦現在開辦其所出之煤有鬆有堅而尙不及東洋之佳煤至於西邊之山去京一百餘里則煤質最佳其堅若勝於英國之煤此處煤礦向有華人在彼開掘照中國注子從旁開進在礦購買則照西法核算每墩計銀一兩二錢連到京都值銀六兩轉賣於西人值銀八兩四錢大約轉運不便故脚價輾轉加大倘以開平挖煤之法施之亦用禨器西法則佳煤日出不窮加以鐵路便運則不但可供華人之用而且可以售諸外國人以獲厚利也 
[西陲續聞]  
　　十五日報述西陲傳聞一節言該處小有不靖係由西字報譯出兹又得都中友函稱二月初間烏里雅蘇台辦事大臣有文報到京謂該處甚爲安謐據此則西報所載恐未確也 
[九江茶信]  
　　九江傳來信息云該處新茶現已上市買者紛紛其價與去年彷彿而茶則較去年爲佳聞本月二十一日業已開盤計怡和行買進茗芽二五寍二百二十九箱價四十一兩奇香二五寍三百五十余箱價四十一兩均係益記經手又源順二五寍三百五十箱價四十一兩隆太昌經手蕙香二五通六百九十七箱價二十九兩五隆興經手仙芽二五寍二百九十五箱價四十一兩亦隆太昌經手天馨二五寍四百四十一箱價三十九兩謙愼安經手又二五寍七百十箱價四十一兩寳記經手奪標二五寗五百六十箱價三十八兩益記經手魁芽二五寍七百零六箱價三十七兩五寳記經手天馨二五寍二百五十四箱價四十一兩隆泰經手又天裕行買進芝蘭二五寍五百二十箱價三十七兩五桂香二五寍一百七十八箱價二十七兩均謙愼安經手云 
[謀死親夫]  
　　福州西字報言有福州人某甲在新加坡貿巳十更寒暑賺得銀洋一萬二千元其家中妻室早有所私生一小孩已有八歲今甲以得志思鄕束裝旋里歸舟满載欣慰可知旣到福州先遇其親串乙知其境况不佳借給番蚨八十元及回家其妻愕然急將所生小孩藏起假作殷勤爲之置酒接風勸夫盡歡夫久客始歸見妻情愛 
 
 

Page 2

 
 
　篤自兼他疑開懹暢飲深入醉鄕詎妻毒計早定見其酩酊無知卽取刀將夫殺却復碎割其體罡一缸內堙於地中此專䆳室所爲十分秘密雖在老練捕役亦難緝知乃天道不容竟漏洩於稚子之口蓋翌日其親串乙因感貽贈之恩踵甲門而致謝入見共妻詢甲在家否妻假爲詫異謂夫重利輕别久不回車此言何自而來乙謂我昨固晤彼且受嘉貺何云未　妻力執前說乙方不解而昨婦殺夫時小孩固在旁見之因告乙謂昨有一人到來特非我父巳爲母殺却葬于家中某處乙聞之驚怒異常急報地方官前往起出零碎屍身將婦拏去下監想當按律辦理邇來世風日下棄家雞而逐野鶩己爲常事然殘忍如該婦則蛇蝎不如其毒矣 
[福州官報]  
　　閩撫岑宮保於去冬渡台督造大甲溪堤岸巳列前報兹聞宮保於本月十一日申刻乘坐永保輪船內渡船抵羅星塔時所有由省來迎宮保之官員如閩縣繆明府撫中恊莊叅將福州城守梁恊戎等均經接見船局各委員亦陸續禀見憲駕登岸拜會黎星使坐談良久黎星使旋往船上回拜宮保遂於酉末晉省擬於十二日舉行秋審云福建陸路提督孫軍門開華水師提督彭軍門楚漢均於二月初三日曲厦門乘坐振威輪船晋省因欲商議營務聞宮保有內渡之信故兩軍門均在省等候俟面晤宮保再由振戌船回厦云 
[搶案詳述]  
　　閩省產茶極多而種類不一欲色香味三者俱全首推武夷山所出之芽茶如水仙烏龍等茶爲最著每年業茶者於淸明後卽陸續泒人人山采買至夏至後收齊運回謂之頭春今歲節氣較早故二月望前山客已蟬聨而入及至三月初間各茶棧彚集本銀一萬八千兩又乾記行本銀七千兩均交與乾記行蔡子常之姪帶去同帮共有十人乃行至延平府屬之將樂縣界忽有匪徒五六十人持械而來搶刦富經殺斃蔡子常之姪將屍身分作二十四塊又刃傷同帮四人因在坑谷之中援救無人不能不聽其取携自便但該匪徒只搶去一萬八千兩其餘七千兩尙業之途中分贓後鼠竄四散其同帮之末受傷者卽赴將樂縣報案一面赶囘南台訴知棧東設法追緝現已購線密捕尙未破案查粤人之在南台業茶者自道光末年以來從未白畫遇劫刻下失此鉅數實出諸茶商之意外萑苻肆掠商旅難行有守土之責者其何以善衛商民哉 
[孕婦踏斃]  
　　福州船局各輪船凡泊在羅星塔者向例每夜二更後不准水手人等上岸船規極其嚴肅近年各駕弁多私自登岸宴宿船上諸人遂亦歩亦趨所謂上有好者下必甚焉固無足怪然無事則可掩人耳目有事則難禁人聽聞本月初六夜二更後揚武輪船之火夫等私上羅星塔住夜携手同行意態狂蕩其趾高氣揚之狀固可想見乃過艇之時服高於頂竟悮將艇上之孕婦踏傷登時鮮血淋漓胎隨墮落翌晨通商局陳委員聞知以事關人命又於駕弁體面有礙擬以四千文養傷和息舟子不允卽於午刻抬請船局相念黎星使派張小齋委員驗訊踏傷屬實黎星使見穢物入署爲船局十餘年來未有之事心甚不悅又以張佐卿駕弁約束不嚴向來驕縱致滋事端憤問實甚故諭張委員重責王火夫三百板枷號一月斥革永不准其上船完案竊思揚武爲輪船之冠體制本極森嚴規模亦須整頓何以任其泊在江中兩年每年耗費薪銀萬餘金以致船上人等飽食終日無所用心肇此禍釁耶有總理之責者於心安乎 
[皖垣瑣事]  
　　安徽孫宗帥考試安慶蕆事於十二日獎賞新生業經列報兹悉獎賞後宗師出院行香拜客旋於十六日晨起馬前赴和州按試矣○城內佑聖觀前某甲肩挑營生一日出外貿易妻在家作炊將幼子置搖桶內安放門首其八歲之女坐於桶旁就盆中洗棕葉忽有小黑馬跑過見盆內棕葉遽食之女喊逐馬不懼又持棍打之馬卽嚙女之衣幸爲隣衆所見羣集驅馬始逃去該女得保無恙略受驚嚇而已乃該馬狂奔呈西門外地藏菴長塘邊適有一婦在彼洗荣馬又搶食婦喝逐不退亦持石打馬馬遂咬婦背脊等處數口幸爲路過挑夫逐去聞該婦受傷頗重惟尙不至有大碍耳○某甲住居城內黃家獅子地方貿易爲生家有母妻及一五歲之子十六日午刻子在門外與隣孩嬉戲霎時不知所往當詢隣衆均稱未見各處尋找無着闔家慌急至下午隣之某童報知該孩在北門內上首某烟館中母子急往看視確係該孩詢之烟館某乙據稱午前有某內抱孩到來孩和持甘蔗糖食丙置孩于地頑耍已吸洋烟七十文云欲回家取錢留孩而去至今未來丙年約三十許並道其容貌衣服甲母子疑係熟人所爲然亦無從追究只得憑衆將孩領回云○某甲年四十餘住居四方城小本貿易子女各一女十齡子六齡十四日晨中妻早炊子在門前遊戯有某乙由隣人某内家走出與子頑耍言語亦操皖音甲妻詢予何人子答係考先生丙家固寓有考客因不爲意詎料乙實拐徒而冒充考童者當誘該孩上館甲子隨往卽被誘帶出城至上鹽河以五緍錢賣與某砲船乙就岸邊立父賣子據給砲船孩泣訴彼乃考客並非我父我姓某住四方城砲船人間言卽將乙捉住帶之進城甲夫婦及其親友正在各處喊尋適得撞遇乃將乙送官而甲領子投質云 
[賽船停公]  
　　二十八日卽禮拜一爲本埠西商賽船日期前已列報兹悉是日新關於九點鐘開門辦事至十二點鐘卽閉門停公云 
[續委差使]  
　　嚴伯雅太守去年奉上憲札委會同本埠廳縣辦理海運局現將蕆事聞又奉續委捕盜局差使云 
[圑操從略]  
　　前報言西商圑練兵定於前日由工部局空地會齊然後同至跑馬塲操演乃前日圑練兵至工部局空塲時共止三十五人其兵頭因人數太少不能大操卽令在該空地小操當着散去矣 
[南市火警]  
　　前晚十點鐘後本埠南市黃家碼頭北首祚泰煤炭店失愼當時城廂內外各水龍畢至幸卽澆滅然被災之屋已有多間計祚泰燬去門欆兩間內進樓房兩撞廂房一撞殃及南間壁沈永興櫓店門　一間再南天和米店棧房門樓半間其起火之由據傳該店夥合友賭博學徒等先自上樓偶不經心致燈火燃及蚊帳霎時成災故火從內燒出且先燒斷扶梯致該店一物不能搬運所幸人皆逃出尙無罹禍者也 
[年租述聞]  
　　本埠租界西商所置基地每年應完錢糧向稱年租者除法界外另設年租地保經管其間道路先時租地丈量皆有半路名目糧皆連於沿路之地嗣後則所有道路悉歸工部局經理此項年租卽由年租地保籌墊現以道路愈築愈多故禀經中西官憲商請工部局容其認繳惟成例相沿巳久一朝議改恐不易易耳 
[車輛橯獲]  
　　前報東洋車夫拖客至珊記碼頭車夫與客及車均落河中經划船婦救起車夫交捕解送公堂客及車子皆打撈無着陳太守判將車夫管押俟查明辦理等因均列前報昨據車主李阿巧投英公堂稱東洋車已由停泊老閘港中之石灰船起錨帶起我聞信往認確係此車卽向領囘爲此投案禀明太守謂車旣橯獲車夫爾肯作保否李稱刻下未敢担保容探聽是否坐客落水再行叩禀太守允之 
[打傷烟客]  
　　無錫人李掌桂至英界會審公堂稱昨到潮州人翁阿生烟館無端被翁毆打以致扯碎短衫并右手受傷訴捕拘案請究翁供開烟館爲業被李欠少烟資向索無着致與爭執李又稱並未欠彼烟資陳太守驗得李掌桂受傷屬寳以翁開烟館逞兇情殊可恨着押候查發落 
 
 

Page 3

 
 
[春日漫興]  
　　又是韶光太液池拂牕弱柳碧絲絲憑誰挽住東風力不遣楊花满地吹　栩栩香魂醒也迷芳情　處印靈犀恐驚好夢花枝午打起鶯兒不放啼緑波渺渺一舟迎南浦離筵别感生怨煞春風無頼甚歸程不送送行程風景亭園照眼新小桃紅暈满林春多情　道能輕薄一笑相逢陌路人○題板橋雜記颯颯悲風起白楊那堪往事問歡塲靑衫剩有飄零淚紅粉空傳時世粧一曲琵琶感淪落六朝臺榭話滄桑繁華舊夢誰相憶杜牧年年枉斷腸○燕又聽呢喃春社前畫梁日暖杏花天香巢零落思重補地主逢迎意更牽十二珠簾情欵洽一雙玉剪舞蹁蹮憑君莫話興亡事王謝堂空起暮烟○鶯出谷遷喬任所之飛飛飛到上材杖笙簧圓轉因風送柑酒相携入聽宜擲遍鴛梭花似錦翻成金縷柳含絲玲瓏一串珠喉遞想見當筵度曲時○友人顧君喪偶詩以唁之塵海茫茫悵别離粧樓人去杳何之分釵已負今生約理玉何堪中路悲半夜孤衾空有淚十年好夢剩相思畫工縱有傳神筆不比雙眉入畫時○寄關晉欽茂才迢迢江上盼雙魚尺素還期慰索居鳳泊鸞飄詞客老風流雲散故人疎蕭條旅館三彈鋏蹭蹬名塲十上書顧此頭顱常自愧理憂無地恨何如碧窓鎖恨夜迢迢磊落胸襟借酒澆黃葉西風秋思積緑波南浦夢魂遙閒鷗蹤跡偏多契逐鹿功名未願徼羡煞著書忘歲月亭　史筆繼前朝○申江舟次寒江千頃水瀰漫雲雨溟濛四望寛幅烟波無限好蓬窓當作畫圖看○登泖塔望諸峯江頭晨雨霽山上曉雲多神女朝猶睡欹斜擁髻螺○有友人至皖江戯賦春山眉黛鬪新粧江北江南極目望一語憑君問神女小姑何日嫁彭郎○有感黑白難分未北棋是非顚倒且安之儘知季子多金日孰識王孫一飯時匣劍爲誰平意氣酒樽終古寄愁思閒來尙論追千載剩有同心懷葛遺○寄友黄菊香霏學士裾小春天氣暖回初從今玉漏舒長夜紅袖添香佐讀書[  花月吟廬主人步雲楊嘉煥稿]  
[卽席贈朱佩卿顧逸卿二眉史]  
　　一曲琵琶四座傾當筵何幸遇翹　燕鶯風度原相似蘭蕙芳姿合寫生寳帳夜寒思往事珠喉春暖試新聲倘教邢尹能消妬願把黄金鑄二卿○閔正帆姻丈以正帆圖索題卽用原韵并呈倉山舊主同政一江春漲碧于天携侶憑舷影正圓夾岸山光波底出夕陽幄幅水中懸萍逢滬地剛三月夢覺揚州已十年畫意詩情兩如此展圖我亦幾留連鐵沙奏緑主人唐志雲甫稿 
[潤資助賑]  
　　前年秦晋告歉曾創以書代賑雖爲數無多局終亦得二十餘金付入賑欵亦足盡斯微意乃近日連觀申報知救命墩一事尙未終止捐欵尤急切以望爰再立願書小楷百件十六方雙行二角三行五角四行一元廿方雙行三角三行八角廿四方四角三行一元來扇交由上洋東門外泉漳會　南首大魁書坊潤資先惠以五日取件事終之後所得如數悉繳電報局彚付江北救命墩捐欵外埠寄書信費概由原人自給[  當湖香畹樓主織雲内史啓]  
[浙省撫轅抄]  
　　三月十八日正任杭府龔禀見禀辭赴都巡檢朱鏞禀知杭府委諸曁守提該令前任臨安交代册結叩辭○十九日翰林院范德鎔親拜辭行赴都　知府張濬萬蘇浙金婁平交界勘案回省銷差正任靑田縣陳禀見謝交代繳淸賞還頂戴○二十日丁憂補用縣成泉逹叩辭回籍前於潛縣姚徽典交缷回省禀到前署松浦巡檢張冠三交缷回省禀到 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
