# 1899 - 274 - 4909512

 

Page 1

 
 
[重申四史告成] [  圖書集成局啓]  
　　四史者何史記前後漢書三國志是也本局前曾精工排印甫更裘葛篋笥頓空兹又重付手民校前益加精美惟紙墨工料日漸加昻是以每部核定實價洋銀五圓諸君子有留心乙部者請臨三馬路申報館申昌書室選購可也此布 
[新印萬國新史大事表出售] [  圖書集成局代啓]  
　　是書於各國形勢政事沿革及一切交涉公法探源溯流搜羅宏富於西史中獨得窾要閱之可以通權變而廣見聞方今時事多　有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刋印裝訂十六本銀部洋二元由上海望平街紹先書局蘇州彚文軒發售 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風教而杜窕言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報臚舉出納古外深其惋惜使君於此不凡一角半○英興記二卷英后在位花甲一周改通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及教士售書處亦可向購圖書集成局啓 
[論俄人興學]  
　　自來治國之要首在人才而人才之興本乎學校學校者造就人才之地國家之大本在焉故古者家有塾黨有庠州有序國有學比年入學中年考校一年視離經辨志三年視敬業樂羣五年視博習親師七年視論學取友謂之小成九年知類通逹强立而不返謂之大成可見古之人才無不出於學校比後世學校之制廢人各延師以課其子弟而窮民無力竟至有之無莫辨者於是人才日少而國勢亦日衰通商以來强弱相形我中國日漸見絀人莫不謂泰西人才恭蒸日上中國不自振作改不能與之抗衡要知西人非生而智者也皆由於學校之盛故人才日出而不窮且今日交涉日繁卽使廣興學校而僅習本國之學尚不足以宏濟時艱必也兼習他國之語言文字而後始足以通逹外情　每見西人之能别國語言文字者無不植基於本國之學蓋根柢旣立方足以觸類旁通也英國博士李提摩太君嘗　西歴一千八百五十年各國識字人數德國每百人有八十六人美國每百人有八十四人英國每百人有六十七人法國每百人有五十七人俄國每百人有二人至一千八百八十一年德國增至九十四人美國增至九十人英國增至八十人法國增至七十八人俄國增至十一人三十年中日新月盛迄今又十數年矣識字之人當更日衆亦何怪乎人才之盛耶當核算之時以俄國爲最少然觀俄今日之勢事事爭强其於學校漸推漸廣可謂能識其本原而又推及於他國以肆其鯨呑蠶食之心日前本報摘錄天津國聞報云俄人在海參威設立東澤語學校歴四年始卒業初習普通學至第二年以後分列四門曰中國日本語學科曰中國朝鮮語學科曰中國滿洲語學科曰中國蒙古語學科就中以中國語學爲最要四門皆有之每一星期騰國二十八點鐘專教此學至英法語言文字及亞東史學地理學理財學國際法學以迄民法商法航海術亦皆所重要者其建造學校之費多至盧布八萬九千枚書籍器具九千枚其餘一切經費三萬枚此係本年支出之數至明年則已預定盧布三萬五千枚就中以一萬五千枚添辦書籍器具此外每年約用盧布九萬四五千枚觀俄人力爭亞洲處心積慮已可概見說者每謂俄人兵力之厚冠於五洲雖受制於歐西諸國不能得志於黑海而築西伯里亞鐵路由滿洲而逹東省中國藩籬盡撤將來必受其患要知俄人斷不肯僅以兵力相爭必俟將亞洲之風俗政事上下古今瞭如指掌然後舉事中國雖藩籬盡撤而滿洲爲根本之地蒙古諸藩屬猶環拱神京故俄人必須習滿洲蒙古語言以爲收拾人心之計次及高麗日本冀分中國之勢其命意之所在固夫人而知之於此而思有以禦之亦惟有培植人才爲後日施展地步雖京師設立同文館及大學堂而所教人才尚屬有限各省學堂已有虎頭蛇尾之勢若不再加整頓恐奪我利權侵我政柄如江河之莫能禦矣當軸諸公盍亦於此加之意乎 
[諭旨恭錄]  
　　八月二十五日奉旨鑑全敬崇祿恭額崇林俱著記名以御史用陜西道監察御史員缺著陳田補授截取兵科給事中楊福臻兵部郎中德煦俱照例用卓異直隸天津府知府榮銓著准其卓異加一級仍註册回任候升山東陽榖榖縣知縣胡建樞著准其每次卓異加一級仍註册回任候升山西汾陽縣知縣沈士林著准其卓異加一級仍註册回任候升吏部稽勳司郎中員缺著丁寳銓補授所遺員外郎員缺著陳鍾信補授擬補吏部司務章定基著准其補授欽此又明保浙江候補知縣關鍾衡奉旨著於二十六日預備召見欽此○二十六日太常寺題九月十五日祭歴代帝王廟奉旨遣魁斌行禮兩廡遣榮惠漙頲清銳崇寛各分獻欽此 
[日船失事]  
　　日本長崎埠訪事友人云東歴九月十號東洋汽船會社之亞米利加丸輪船由横濱開赴桑港十三號駛至太平洋面約行八百二十海里不意第二艙中忽然火發時船上搭客三百九十八人咸驚慌無措幸船中裝有水管得卽澆滅事後將船駛回横濱由會社中派員查檢已損殘貨物及船面等約値洋銀六萬元惟船身尚無大碍現已飭匠興修矣 
[日儲講武]  
　　日本長崎埠訪事友人云日本皇太子曩年曾充海軍少佐之任今復編入近衛師圑及海軍常備艦隊每遇兩軍操演時太子隨同肄習刻下雖駐節葉山邸第然須常赴横須賀校閱軍旅以儲貳之尊親行伍之事異日誕登大寳諒必能興國而强兵也 
[粤撫行程]  
　　廣州訪事友人云新任廣東巡撫德靜山中丞於上儿申旬山上上海乘廣利輪船赴粤屈指二十三四日當可抵省故撫標叅將張叅戎已赴香港迎迓矣 
[虎節過鎭]  
　　鎭江訪事友人來函云廣西提督蘇子熙宮保元春奏　　命南來赴清江招募勇丁航海蒞滬卽乘南琛兵艦於八月二十九日午後抵鎭江江勝新湘各營健兒均列隊江干鳴槍誌敬焦山象山砲臺亦升砲迎迓憲艦並不停輪翦江上駛聞須至石頭城下與南洋大臣劉峴帥籌商一切機宜也 
[講求將略]  
　　武昌訪事友來函云湖廣總督張　濤制軍銳意自强不遺餘力因念鄂省將弁起自行伍類多目不識丁値此時局多艱練兵尤須選將若非平日講求韜略斷不能悉中機宜因於六營公　創該學堂延聘東西洋 
 
 

Page 2

 
 
教習二人討論兵法自鎭協叅游以至千把外委均令入堂肄業優者重加奬賞劣者分别記過撤差似此懲勸兼施不存粉飾將才蔚起可拭目俟之矣 
[暫攝府篆]  
　　鎭江訪事友人魚簡云鎭江府許紹翯太守因病仙逝遺缺經上憲電飭糧捕分府饒子敬司馬暫行兼理司馬奉飭之下卽擇於八月二十九日遷入府署接篆視事 
[土匪蠢動]  
　廣州訪事友人云番禺慕德里司屬石龍墟爲南海花縣交界之區匪徒皆於此爲巢穴近日愈聚愈衆勢甚猖狂數日前竟大張告示上書元帥湯春左右先鋒湯榮許洪等姓名所望地方官及早剿滅毋使滋蔓難圖也 
[示安烟業]  
　　廣州訪事友人云前者城中各烟膏店因不樂永安堂商人包捐之事相率罷市嗣經南海縣楊大令傳集各店商人到署諄諄開導諭令遵照新章領牌繳費照常貿易毋得執抝商等唯唯而退聞擬俟同業商定一切禀覆核辦兹將各憲示諭列下善後局牌示永安堂商人批據禀該商等先行知照各膏店領牌貿易俟月滿賣見熟膏多寡照章繳費所辦尚屬近情如果膏店均安等必須從少預定牌費逼令填牌各店一體停賣事同挾制殊爲非是准給示曉諭不得聨行把持自取咎戾該商等亦須照禀准章程妥爲辦理毋稍操切是爲至要南海縣牌示烟膏行均安店等批現已出示開導著卽懍遵示諭勿再玩違番禺縣牌示烟膏行均安店等批現當籌餉維艱不得不設法變通以資集腋因爾等各膏店原報數目本未覈實豈容不事更張爾等何得仍以前辦爲詞任意違抗至稱永安堂商人滋擾圖陷擱牌不發等語無非揣測之詞須知大憲事在必行勢難中止現請轉詳各節未便准行仍著遵照堂諭赶緊據實換領新牌毋再混瀆干咎欽加同知銜南海縣正堂楊在任候選府番禺縣正堂劉爲示諭縣屬各烟膏店知悉照得膏牌經費現奉大憲改歸商辦定有章程爾等亟應遵照領牌繳費縱有不得已之下情亦應聽候官辦乃日來各店相率罷市更有糾衆聚議分出滋閙情事此等舉動跡近脅官大屬不合本縣訪聞主持罷市者不過數人餘皆無知附和但旣隨同罷市旣難代乞憲恩倘大憲赫怒執法相繩爾等豈能受此重罪除密拘主謀之人從重究懲如有聚衆滋閙卽以匪論盡法拿辦外示到務各照常生理一面遵章領牌繳費不得稍事抗違自取罪戾切切特示 
[山陰盜案]  
　　紹興訪事友人云山隂縣屬西南鄉距城二十里有婁宮村焉凡遊蘭亭者必於此舍舟登陸村民除務農外兼充輿夫藉資餬口有朱某者設一雜貨鋪薄有積蓄緑林豪客垂涎久之突於上月十九日之夜更魚三躍時糾率多人排闥直入朱從夢中驚起見來勢兇猛潛伏暗陬其妻某氏越窓逃逸朱母不及躱避爲盗所執致受木器傷數處盗恣意搜括悉罄所有而遁事後朱檢點之下失去衣箱數口大洋銀百餘元小洋銀一百枚約共四五百金之譜翌晨赴山隂縣署禀報縣主寗琯香大令卽會同汛官言都戎前往履勘現已懸賞購緝未知能弋獲否 
[渡船被盗]  
　　廣州訪事友人云番禺縣大石頭地方一名三步岡爲盗賊出没之藪商船往來常有刼奪之事人皆視爲畏途上月十二日午刻盗匪數十人駕長龍艇游弋海面連刼渡船數艘有一船滿載落花生被盗連船奪去各渡夫不得已奔赴縣署報案其所載花生爲炭步墟某店之貨事主亦已控縣請緝贓賊彼處爲番禺花縣交界之區素無巡勇駐紥安得上憲添設巡船撥勇駐守以安行旅而靖地方哉 
[命案可疑]  
　　揚州訪事人云揚州東嶽廟住持某僧苦志焚修稍有儲蓄八月某日忽因暴疾化去時甲乙兩徒方飛錫他往迨聞信奔回已由廟祝某丙收殮遂疑廟祝有圖財害命情事嗣又偵悉廟祝與山門外向設油貨攤之吳氏婦同謀乃至吳處察看情形被吳族中人嗾使某某諸青皮將甲徒毆擊受傷乙徒乘間逸去將廟祝曁吳一併指交地保親赴甘泉縣控請申寃邑宰臨騐之下以人証未齊飭公役暫行看管旣而因有要公赴省直至二十四日之晚始公竣言旋知諸青皮業已緝獲爰特諭令將一千人証帶齊聽候升堂嚴訊至於口供若何尚未經訪事人錄寄也 
[蠡城火警]  
　　紹興訪事友人云上月二十四日貓睛轉午時忽聞鎭東閣警鉦亂鳴啓戶出視但見南城黑烟瀰漫約二　許始滅各水龍亦分道而回急向詢之知係大雲橋馬姓草席店午炊失愼致肇此災幸馬姓後屋與胡宅毗連是日胡適雇泥水匠多名修理屋宇聞警後帮同灌救回祿君知不能敵立時返斾僅焚去樓屋一間 
[粤省官塲紀事]  
　　廣州訪事友人云兩廣總督譚文卿制軍目擊洋務交涉日繁飭將洋務局移設司後街並奏調朱喬生觀察恩縉辦理一切觀察現已由滬抵粤暫駐城内積厚坊不日卽當畀以是差也○前者廣西撫憲黃植廷中丞以桂省銀根短絀咨商督憲譚文帥請於粤省錢局附鑄制錢若干委廣西補用知縣張大令光翽至粤禀陳一切現又委大令赴香港採辦軍裝已赴督轅請給護照矣○南海潘嶧琴學士衍桐綺歳登科木天翔步累膺簡命歴掌文衡年來雖養疴林泉而感事憂時未嘗一日忘情日國近遭二豎之崇藥石無靈竟於上月二十一日仙逝士林聞之同聲悼惜 
[皖省官塲紀事]  
　　安慶訪事友來函云雲南藩憲李方伯經羲由京請訓出都於八月二十七日行抵皖江暫駐袛帷於小二郎巷李太史第翌日乘輿輿撫院司道各署拜會聞方伯係李筱荃宮保胞姓此次因宮保在籍仙逝特繞道合肥珂里一申吊奠然後馳赴滇南履新○用迷藥害人之船戶方作全於上月二十七日處决後臬憲聨星樵廉訪札委候補布經歴周叅軍押解首級赴含山縣犯事地方懸竿示衆叅軍奉委後飭役將犯首用木籠裝釘卽於次日禀辭首途○委辦省城洋務局前署蕪湖道張觀察佩緒於上月二十五日病故後所遺洋務局一差經撫憲鄧大中丞札委候補道馮觀察鏡人庖代○安徽候補道鄭觀察炳勛奉撫憲朴委會辦省城牙釐局務觀察奉檄後卽日詣轅禀謝擇吉到差 
[之罘近事]  
　　烟臺訪事友人云八月初八日寓烟西人賽馬之期西沙旺一帶高搭席棚聚而觀者甚衆有一鄉人注目席孔中西人見之突用小刺刀之致傷其頰鮮血淋漓負痛而去吁亦可憐已○中秋節前有客滿載應時貨物擬赴海參崴售賣藉博蠅頭突聞是處已由俄人禁止登岸始各觀望不前夫俄人旣下逐客令於旅順復施其計於海參崴誠不知其何怨於華人而爲此絶人已甚之事也○督辦鐵路大臣盛杏蓀京卿於八月十二日乘某輪船至烟小作勾留卽命鼓浪向津沽進發○每屆中秋令節各帮客商皆集資演戲丁歌甲舞藉答　庥本屆以市面艱難闤闠中人無復如前之興高采烈潮州會館僅演戯二日福建會館則不聞絲竹之聲過其門者蓋不勝今昔盛衰之感焉○中秋節日某戯園正當袍笏登塲之際不知如何大驚小怪紛紛奪門而逸一時人山人海擁擠不堪竟致踏傷三人内有一人奄奄一息未悉能保全性命否○入秋以來天氣轉熱雖小麥待澤孔殷而晚禾菽豆之類正資晾曬以爲桑榆之補蓋天心雖曰仁愛亦不能逐物而給其求也○寍海州　村民某姓家富有多金被盗刦去財物甚鉅事後投報州署飭差勒緝旋在烟臺西南河與盗匪相遇盗黨自恃人衆竟敢鳴槍拒捕致一差受傷甚重聞已拘獲盗犯七八名矣 
[珠海濤聲]  
　　廣州訪事友人云粤省仿行西法日新月異近有龍熾雲等　在城廂内外創設自來水局業經妥議章程禀請工商務局憲批飭南海番禺兩縣函致各善堂確查禀覆聽候核奪○河南同德里某宅　有凉棚上月十六日之晚不知何處紙灰飛舞墮落棚上立兆焚 
 
 

Page 3

 
 
如頃刻間烈燄上騰光燭霄漢旋纏火龍馳至灌救棚已悉成灰燼火亦熄滅矣 
[俄吏緩臨]  
　　日前俄國領事來　福君接得京電知駐京俄國公使某君將次至滬因在署中預備供張以便暫駐近接續電知公使尚須略遲一禮拜然後乘舟抵申云 
[榷憲拜客]  
　　昨日午後新任江南蘇松太兵備道兼江海關監督余晉珊觀察排導出轅至輪船支應局拜會朱其昌太守太守飭丁擋駕 
[恭送旌麾]  
　　署理江海關道曾經郛觀察於上月三十日交卸篆務定期昨日起程預雇大號官舫泊於大東門外大馬頭午後鐘鳴兩下觀察排導至太平街縣前街彩衣街等處遊行然後出大東門至大馬頭登舟赴蘇州省垣本邑保甲總巡戴子勵明府馬路工程局會辦委員司徒貽芬司馬二十三七鋪巡防保甲局委員邱友齡盛雨村兩二尹曁十六鋪南北中三局員曾鴻森文斌臣楊聘候三二尹均至舟次呈遞手版觀察次第傳見移時各員興辭江蘇撫標滬軍營督標奇兵營上海巡捕營各兵丁皆站隊出營齊至江干排列放槍數十次至傍晚時始解維就道 
[請勘電燈]  
　　本邑南市新馬路一帶電燈前經總辦朱森庭明府倩魯麟洋行西人派勒司經理將機器汽爐布置妥貼無如一再試點總不能大放光明明府查得機器上有煤針未能靈捷致有此弊日前復飭匠修整重試詎料引琴又忽中斷明府乃將各工匠撤去另雇熟悉匠人到廠修理竣工後前晚開爐試點電光照耀明激通衢見者無不嘖嘖稱羡朱明府卽將修理事宜申詳江海關道禀請履勘道憲余晉珊觀察據禀後日内當定期往勘矣 
[移查匯欵]  
　　寓居金陵之武姓職員近因乘隙扣住魯觀察伯陽銀五千兩卽投督轅禀明奉劉峴帥札飭上元縣戴大令飭傳魯姓家丁到案質訊戴大令遵飭提訊兩造各執惟武姓供明該欵於光緒二十年由上海某錢莊匪到交付魯公館故戴大令昨日行文上海縣請赴某錢莊查明有無匯銀之事王大令卽飭差往查以便禀復 
[示繳車捐]  
　　南市新馬路一帶東洋車小車自經捕房開捐後概須納捐領照方准在馬路馳驅昨日工程局會辦委員司徒貽芬司馬發出示諭一道傳諭東洋車夫小車夫等知悉著於本月初八日以前至捕房報捐如有過期不捐者一經巡街捕查獲解送捕房照章科罰以昭炯戒 
[押拆凉棚]  
　　氣爽秋高地方官例有諭拆凉棚之舉蓋恐居民燃放爆竹致墜火星也南市十六鋪橋沿馬路一帶各鋪戶凉棚屢經捕頭傳知一律拆除各鋪戶置右罔聞昨日捕頭禀知工程局會辦委員司徒貽芬司馬司馬立派差役協同地甲前往押令竹工一律拆去如違則提工頭嚴行究懲 
[札委騐屍]  
　　監犯張金元病斃後縣主王欣甫大令禀請道憲札委鄰封兹悉余觀察已札飭寳山縣尹輔卿大令來滬相騐 
[命案移縣]  
　　嘉定人鄧阿炳被歹人霍少山張和尚李阿甫王桂生等毆傷斃命報經上海縣王欣甫大令前往相騐昨已略登報章嗣捕頭以張和尚等三人均係捕房拘獲故仍一併帶回昨晨倩包探秦少卿送案請究張供小的向操鞋業並未冒稱包探夥役此次由霍令小的喚命出外不知如何身死叩求恩典李王同供小的等雖與霍等相識然於此事實不相干讞員翁笠漁直刺據情商之代理英繙譯官嘉福祿君以張等釀成人命未便開釋著一併移送縣署歸案訊辦 
[地保易人]  
　　本邑虹口二十三保二圖地保危全禎現屆一年期滿經圖董王學源遴保王雲甫接充禀請上海縣王欣甫大令核奪日前已蒙大令批准給諭承充俾資辦公 
[汛兵滋事]  
　　日前城汛張縵雲千戎之部兵向本城南門内桂馨齋糕糰店兌洋口角互相爭閙有京貨店夥秦安伯見而相勸致觸汛兵之怒遂至秦店中滋擾打毁什物内有一兵係千戎之姪訴明千戎著地甲將兩店中人帶署訊得店中略有不合申斥而去秦等心不甘服投提右營叅將署中上控叅戎以營兵擾商亟宜訊明懲辦札飭守備程少菴守戎查提訊報程少菴守戎又轉委副城汛陶暢園千戎先行查復再候提辦現聞已由秦姓武紳出勸投叅府署禀請免究 
[協同理處]  
　　本年二月間朱少春投馬路工程局控奚阿二虧欠會欵洋銀九元局員朱森庭明府提訊之下諭限三月初一日爲其措齊繳案及屆期局務已易司徒貽芬司馬接辦此案遂延閣至今日前朱復投局禀催司徒司馬披閱之下批飭局差楊坤協同二十三鋪地甲理明禀覆 
[輪船失火]  
　　前日午前鴻安公司益利輪船由長江開駛至滬行抵外虹口琼記碼頭不知如何船中機器間忽然火發轟轟烈烈幾致燎原船中人見事已急均乘杉板逃生時適招商局江孚輪船鼓浪出口瞥見之下急放皮帶汲水噴射得卽息滅然此船已大受損傷想須入塢修理也 
[美界火警]  
　　昨日午前十一點鐘時忽聞捕房鳴鐘告警旋分二下知美界大潼路施德豐弄内第一百零八號門牌粤人唐姓家因煮午膳遺火積薪霎時冐穿屋頂火勢炎炎不可收拾美捕房近在咫尺聞警後立驅皮帶車馳往汲水噴射旣而英界救火會中人風馳電掣而至帮同灌救約歴半點鐘時祝融氏卽掩旗息鼓而去共焚燬左右鄰樓房三幢均未保火險不免徒呼負負矣 
[碼頭漂失]  
　　前日法界金利源碼頭所設之浮碼頭因浦潮驟漲忽脫其鍵隨波逐流漂至十六鋪迤南葆泰碼頭始由招商局小輪船追及帶回然沿浦船隻已撞損不少矣 
[駁船沈没]  
　　昨日午前有某姓駁船一艘滿載窰貨駛入虹口港内時適潮退船觸木樁鑿成一孔立時沈没舟人周桂生等見勢不妙泅水逃逸免占滅頂之凶亦云幸矣 
[圖畫可觀]  
　　奥國人内夫德利日前由外洋來華携有天下五大洲各處名勝圖陳設於蘇州省垣供人觀玩一時名公鉅卿皆往庽目莫不賞其精妙不啻作宗少文之臥游并聞中日之戰及日本水災情狀均繪入圖中今携之來申陳於虹口百老匯路當此秋光明媚良夜清娱諸君子盍亦壓綫餘閒一恢眼界乎 
[申報館恊振所經收山東河南江西皖北浙紹賑捐八月廿一日至八月三十日止第二十三次清單]  
　　八月廿一日無名氏洋五元花洋一元通州森昌來馮培松堂湯餅資移助洋十二元○廿二日寗波永利局來寗商人小南船兩舟逢節省下洋十元謝筠亭書潤洋一元隱名氏求小兒免災悔洋一元蘇州全盛局來　松閣爲室人産事平安洋一元南通　徐毓萱求母病愈洋四十元補過氏爲妻還願洋五元○廿二日已故山隂朱翹生室朱韓氏後免疾病洋十元永義昶洪洋二元不留名洋十元○廿四日不書名將明聖經感應篇資移助洋五元○廿六日無名氏求父病速愈洋一元戒滿齋洋十元修心子爲獲罪源來夥罰助票元六十兩○廿七日興化縣無名氏洋五角心原氏洋四元○廿八日金問蘇洋二元全盛局來諸曁學朱印送敬灶全書資移助洋一元○廿九日珠溪沈亦如太太小洋　百角無名氏銅洋九元汪導初　二元以上總共收洋一百三十二元五角票元六十兩花洋一元銅洋九元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　日前傳羊羊投縣控邱少卿卽陸龍眼戳斃伊徒徐福全一案前晚縣主王欣甫大令親提訊究傅供徐福全被邱等戳斃時有次徒楊文文目覩楊供上年十月初三夜小的與師兄徐福全同行突遇邱等多人内有小仁子大榮子小的素所熟識均係虹口賭棍其餘均不認識强欲向徐借洋銀十元徐不允邱等卽拔刀欲戳小的畏懼逃避求鑒邱供傅前曾犯事被包探拿獲疑由小的通風以致挾嫌誣陷大令以邱刁賴喝責一千板傅因英美公廨另有未了之案命一併管押楊飭退候再研訊○前者金少香控潘明山欠洋不還當經訊斷限繳今已逾限金又投案求催前晚大令命提案訊追金供潘明山前開烟紙店兼小錢莊時向胞弟昌祥借去洋銀三百元屢索不還控蒙斷令折還二百四十元分三期歸還乃延宕至今分文未收胞弟現已病故求卽究追潘供實因無方措償求恩寛限大令姑念苦求判再限三天先繳八十元再延干比 
[英美租界晚堂瑣案]  
　　蔣爾康遣抱徐慶控張王氏倩王錫山作中以地契抵借洋銀逾期不贖前晚讞員翁笠漁直刺提訊徐投案供稱張王氏倩王錫山爲中以地基向家主抵借計共三次共借去銀一千六百兩洋銀四百元立有筆據約期取贖迄今逾期已久屢次向催置之不理叩求究追王供張王氏向蔣抵借洋銀却由小的作中餘供與徐略同張王氏供丈夫外出小婦人因有急用將自已名下之地向蔣抵借銀一千二百兩但此係五房兄弟公共之産不能自主此外尚有押欵皆由他人抵借可向催贖求恩鑒宥直刺飭原差協同地保知照張王氏夫兄張和尚將房産變賣歸還欠欵違于究懲○庖人沈福控通俗報館主筆秦鶴祥圖賴飯錢三個月被欠洋銀四十七元經翁直刺提訊沈投案請追秦供館中早晚兩餐由沈包辦言明每月洋銀二十一元自四月十四日起至五月十五日止早已將帳付清並無蒂欠嗣因沈赴蘇不能照常送飯另覓王金記包辦沈心有不甘遂糾集流氓肆行滋擾尚求明察直刺謂秦曰事屬細微爾亦不便與沈涉訟著出洋銀十元給沈領去沈具不再往擾切結存案備查兩造遵諭而退○徐欽賢控陳忻栢串同張松潤騙去田單圖吞價欵經翁直刺訊明判令還押予限三日先繳洋銀一千元前晚提案覆訊徐投訴請追張交保未到陳供筆據由張所立小的不敢串騙今願繳洋銀二百元求准交保出外直刺著候傳張到案訊明核辦 
[英美租界公堂瑣案]  
　　包探倪順泉解送珠寳掮客俞文彬到案禀稱此人向鍾耀祥騙取珍珠一百六十粒典得洋銀八十元花用報捕後經小的查明拘送請究鍾投案請追俞供小的實因轉運不靈暫借典質叩求恩典讞員翁笠漁直刺商之代理英繙譯官嘉福祿君判令管押三月追繳當本○包探竇如海禀稱賊犯林榮生屢經犯案遞籍今復至滬行竊葉開奎家洋銀十七元及綢布衣服二十五件報捕後經小的緝獲人贓送案請究葉投案請領失贓林供蘇州人自知不合尚乞施恩直刺判押三月期滿仍予遞籍○包探趙銀河解送張子卿到案禀稱此人竊取梁樸臣家綢布衣服十九件今已吊齊原贓送請訊究梁投案領贓張認贓求恩直刺判責三百板管押三月○包探李培芝解送賭徒金阿狗陳阿四王增全到案禀稱伊等均在天后宫前設攤聚賭爲特拘案請懲直刺判令各枷一禮拜○三百十四號華捕拘解韓元昌到案禀稱此人竊取步雲記肥皂兩箱當塲緝獲特倩小的送案請究步雲記投案申訴情由韓一味求恩直刺判責二百板 
[法租界捕房瑣案]  
　　昨禮拜五讞員朱森庭明府蒞捕房發落各案上期公堂判斷違章之駕駛夫金鴻飛江孚輪船竊犯王渭卿王太順著照原斷各枷號一月發犯事地方示衆期滿分别責放○毆捕之竊犯郭善記小偷吳子英著照原斷郭責二百板吳責八十板一併斥釋○鄉人錢祥雲在菜市街設攤售賣菜蔬將捐照混售希圖舞弊爲經理捐務之三道頭捕張湘寳察出送案經明府訊供判交洋四元給還買主錢抗斷不遵昨日命提到案著笞責四十板釋出○偷兒朱永清竊取金利源三號棧房高麗參二包著照原斷先行枷號一月發棧房門首示衆期滿責放○王阿三混用銅洋當塲拿獲著照原斷笞責三百板釋出○流氓陳阿四在途搶奪象牙女扇當塲拿獲著照原斷笞責二百板釋出○偷兒陳阿和竊取洋涇浜停油柴船之衣服當塲拿獲著照原斷笞責三百板釋出○竊犯張阿五前經明府訊供判枷一月昨已期滿命帶案開枷照原斷笞責三百板開釋○昇和板木行主甘吉昌前控楊坤坤積欠貨欵銀九百餘兩明府准予交保出外限日理處楊挺押不理昨日明府飭提到安略訊數語命押候過堂傳原告到案復訊核辦○法界西新橋南首鴻安里四十一號門牌居民某甲其妻稍具姿首水性楊花不安於室與鄰居某乙有染爲本夫偵悉前晚正在同夢巫山爲甲破扉直入將一對野鴛鴦雙雙捉獲送至捕房捕頭以男女赤身露體頗不雅觀命各給破袴一條押候解送公堂請問官究辦 
[美租界捕房紀事]  
　　昨日清晨偷兒陳阿和混入虹口甬人某姓家竊取布衣適爲巡街捕所見拘入捕房捕頭令押候解送公堂禀請讞員翁笠漁直刺訊辦○跑灘賊李阿四闖入外虹口碼頭竊取某貨棧所儲舊鐵正欲逃逸爲巡街捕所見拘入捕房捕頭令押候解送公堂禀請究辦 
[浙杭西湖協德堂籌振公所經收紹興振捐七月廿一至八月十五日止第四次清單]  
　　京都王夔石大司農撥助京平紋一千兩兌見洋一千三百七十二元兩浙運憲　撥助杭平庫銀一百二十兩零四錢八分四厘兌見洋一百六十七元五角寗郡諸隱名募洋二百五十元紹興府熊湖州仁濟善堂同仁代募集許星墀三戶各二百元運憲世太夫人平等堂安定胡觀善堂顧少嵐五戶各一元寒歳堂四十元慈儉堂胡三十元戴勤生植槐山房二戶各二十元誠義堂十七元致遠堂無名氏吉頤室主湯耕莘堂延慶堂看破人情客陳隨驥於小薌烈修九戶各十元愼餘堂周八元隱名氏六元禮經堂戴裕源莊耕心堂徐配昌土棧陳妙呵怡怡堂徐澄七戶各五元貽德堂錢五十角　泰莊孔松房孔竹房孔梅房繼美美繼善善三經堂趙氏余氏泉氏槐氏周多福求消疾厄十二戶各四元世德堂胡三十角應孝官豸華堂金貽經堂鄭朱寅伯裘敬安陳秀奎六戶各三元謝鍾麟二元二角黄守應李子會無名氏譚榮懷爲子求病痊存仁堂金胡慧羅氏不留名丁雲喬慶餘堂念汛守府汪翁汛守府朱鎭汛正廳徐李汛正廳周鹽汛正廳蔡尖汛正廳潘戴汛正廳錢世善堂沈吕夢雲十九戶各二元趙淦臣柴炭公所二戶各二十角尚智堂一元九角王矞卿募一元一角銀五錢許芸舫朱納甫翁景南陳仲舒徐壽臣鶴壽山堂恊昌錢昇號老其昌恭一棧源順茂懺悔人翁璞王矞卿尚賢堂吕良松堂沈王涵甫愛蓮室主求保平安十八戶各一元四知堂楊樹本堂陳師竹書齋王叙寳沈寳興高沈氏高登如高成棟高成樑天泰正記汪善沂無名氏鄒成顯寳樹堂憶寳齋顧十五戶各十角鳳麟堂世善堂金一介生程永隆朱裕泰朱泰順郭朱氏七戶各五角世編堂四角醒心主人三角葉舟施量三戶各二角以上共收大洋三千二百八十一元小洋三百三十三角杭平銀五錢正 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年八月二十四日京報全錄]  
　　宮門抄○諭旨四道錄前○杭州將軍常等奏爲浙江全省防守旗緑滿漢練兵習練洋操已著成效摺○　撫松奏爲揀員請補要缺知縣二摺○又奏甄别知府留省補用摺○桂撫黃奏甄别知縣片○八月二十四日吏部翰林院廂藍旗値日吏部引見二十三名翰林院三十五名光祿寺一名兩翼十八名○四川布政使周馥請訓○劉永亨謝授侍講學士恩○錫侯續假二十日○吏部奏派騐看月官之大臣派出徐用儀溥善溥良李端遇徐承煜懷塔布曾廣鑾儒林鄭思賀常亮徐士佳張荀鶴吳鴻甲閻錫齡聨錦恩綸○召見軍機周馥○○杭州將軍臣常恩浙江巡撫臣劉樹堂跪奏爲浙江全省防守旗緑滿漢練兵並布置海口要隘各營勇丁習練洋操已有成效　摺覆陳仰祈聖鑒事竊臣等於光緒二十五年四月十七日承准軍機大臣字寄四月初六日奉上諭練兵爲當今急要之務迭經諭令各直省認眞訓練現據各將軍督撫先後覆奏各省所練兵勇多寡不同總以精强爲主庶幾制勝可期現在訓練已經數月當已確有成效際此時艱孔亟折衝禦侮必須備豫不虞著各將軍督撫隨時認眞校閱務使悉成勁旅毋得稍涉懈怠仍將練成各營確數曁陣法技勇如何限三個月先行具奏聽候次第調取來京閱看將此各諭令知之欽此遵旨寄信前來臣等跪誦之下欽佩莫名竊思方今時局多艱之際凡練兵防守最爲目前自强要圖兹檄調分紥寍台一帶三門灣等處各要隘並溆浦乍浦沿海諸口岸當經分佈詳晰奏報在案分飭駐紥各員之時勉以忠義堅以鬭志授以機宜並令將官督率兵勇就防加意認眞訓練務期精益求精以資捍衛而固剿防各將領身受國恩具有天良咸知感奮誓以衆志成城足可備緩急之用第内地亦應嚴防匪類煽動且杭州濱臨江海新開商埠在在均關緊要一切尤應加意防範以免他虞省城兵力本已不厚除檄調各營海防外更覺單薄所恃者惟武備新軍左營操法頗得機宜陸路五軍二十營合前敵共二十九營水師八營俱各訓練精熟如步伐之整槍瞄之準進退之捷分合之靈俱能　究地法並駐防滿營練軍陳新洋槍隊兩營本年添練抬砲隊半營現已操練成軍由臣常恩督飭該統領等官逐日認眞訓練其步伐之整齊進退之靈捷精銳聲勢洵爲有効可觀臣等仍當各申紀律嚴肅戎政隨時校閱務使日臻精進悉成勁旅似此滿漢練軍操防聨絡省會地方賴以安謐以仰副朝廷整軍經武銳意精强之至意至應令調取何軍查閱之處恭候諭旨遵行所有浙江全省水陸兵　現以防所請　　　營練　槍各營操練整肅已有成效各緣由由恭摺覆陳伏乞皇太皇皇上聖鑒訓示謹奏奉硃批知道了卽者督飭認眞訓練　　　務使悉成勁旅以備緩急欽此○○江西巡撫臣松壽跪奏爲揀員請補要缺知縣恭摺奏懇聖恩以咨治理事竊照九江　　　准調德化縣知縣陶繼曾病故經臣恭疏具題所遺德化縣知縣係衝繁難兼三要缺例應在外揀員調補必得精　　補之員方足以資治理臣與藩臬兩　在於通省中簡知縣内逐加遴選實無人地相宜合例堪調之員亦無勞績應升人員堪以請升惟此　　　進士舉旨分發各省卽用知縣照奉旨命往補用人員之例無論應題應調應選之缺准該督撫先儘補用查各項奉旨命補用人員遇有題調缺出皆由該督　酌量才具補用新進士卽用知縣補題調要缺亦照此例辦理等因兹查有籤掣江西進士卽用知縣呂二直年四十九歳河南寗陵縣人由廩生應同治丁卯科本省鄕試中式第十九名舉人光緒已丑科會試中式一百九十九名貢士殿試三甲百四十六名引見奉旨以知縣卽用欽此殿掣江西領照起程光緒十五年十一月十五日到江委署過龍南縣知縣印務該員才見　練任事勤能以之請補德化縣知縣酌量才具實堪勝任據藩司張紹華署臬司周浩會詳請奏前來合無仰懇聖恩俯准以吕敬直補授德化縣知縣實於地方有　如蒙命允該員係卽用知縣請補知縣銜缺相當毋庸送部引見亦例不核計叅罰再此案藩司於光緒二十五年七月初三日出詳合併陳明謹會同兩江督臣劉坤一恭摺具陳伏乞皇太后皇上聖鑒訓示謹奏奉硃批吏部議奏欽此○○江西巡撫臣松壽跪奏爲揀員請補要缺知縣恭摺仰懇聖恩以資治理事竊照九江府屬之湖口縣知縣徐允升經臣奏請調補玉山縣知縣接准部咨開缺所遺湖口縣知縣係衝繁難三項相兼要缺例應在外揀選調補必得精明幹練之員方足以資治理臣與藩臬兩司在於通省中簡知縣内逐加遴選實無人地相宜合例堪調之員亦無勞績應升人員堪以請升惟查定例新進士奉旨分發各省卽用知縣照奉旨命往補用人員之例無論應題應調應選之缺准該督撫先儘補用查各項奉旨命往補用人員遇有題調缺出皆由該督撫酌量才具補用新進士卽用知縣題調要缺亦照此例辦理等因兹查有改指江西進士卽用知縣倪廷慶年五十五歳安徽桐城縣人由歳貢生應光緒元年乙亥恩科江南鄉試中式第一首二十八名舉人九年癸未科會試中式第一百四十名貢士殿試三甲第八十二名進士引見奉旨以知縣卽用欽此簽掣四川親老告近改掣江西領照起程於光緒十年閏五月十三日到江因聞訃丁母憂回籍服滿起復遵新海防例王安徽捐局捐離四川改指江西經安徽撫臣給咨赴補光緒十七年七月十八日到江奉准改指部文係光緒十七年九月二十日發行按江西照限六十日减半計算以十七年十月二十日接到部文作爲到省日期委署過東鄉新淦長寍等縣印務該員穩練詳明留心吏治以之請補湖口縣知縣酌量才具實堪勝任據藩司張紹華署臬司周浩會詳請奏前來合無仰懇聖恩俯准以倪廷慶補授湖口縣知縣實於地方有裨如蒙俞允該員係進士卽用知縣請補知縣銜缺相當毋庸送部引見亦例不核計叅罰再此案藩司於光緒二十五年七月十二日出詳合併聲明謹會同兩江總督臣劉坤一恭摺具奏伏乞皇太后皇上聖鑒訓示謹奏奉硃批吏部議奏欽此○○江西巡撫臣松壽跪奏爲候補人員察看期滿照章甄别恭摺具奏仰祈聖鑒事竊查前准部咨嗣後道府州縣無論勞績捐納各項人員應於到省一年後察看考覈分别補用等因兹查有勞績保舉指分江西歸候補班前先補用知府何師呂試看一年期滿應行照章甄别據藩司張卿華會同署臬司周浩詳請留省補用前來臣詳加察看候補班前先補用知府何師呂年强才練堪以留於江西補用相應請旨留省照例補用謹會同兩江督臣劉坤一恭摺具奏伏乞皇太后皇上聖鑒謹奏奉硃批吏部知道欽此○○黃槐森片再准部咨嗣後道府州縣無論何項勞績保舉歸入候補班補用人員令該督撫卽以此項人員到省之日起予限一年詳加察看奏明分别繁簡補用又定例無論何項出身凡係補缺應行具題者試用期滿由該督撫詳加甄别具奏各等因在案兹有勞績保舉補用知縣蕭佐廷又捐班儘先補用知縣張光翽均到省試用一年期滿據藩臬兩司出具考語詳請留省補用前來臣查勞績保舉補用知縣蕭佐廷老成穩練心細才優堪勝繁缺知縣之任補用知縣張光翽明練有爲趨公勤敏堪以本班留省補用均請留於廣西遇有缺出照例請補除將履歴送部外謹會同兩廣總督臣譚鍾麟附片陳明伏乞聖鑒訓示謹奏奉硃批吏部知道欽此 
 
 

Page 14

 
 
[光緒二十五年八月二十五日京報全錄]  
　　宮門抄○諭旨二道錄前○桂撫黃奏懇懇恩升補直隸州知州摺○提督董奏爲預估光緒二十六年分軍餉摺○江督劉奏爲道員給咨赴部引見片○八月二十五日戶部通政司詹事府八旗兩翼値日無引見○召見軍機徐樹銘何乃瑩○○廣西巡撫臣黃槐森跪奏爲要缺直隸州知州需員籲懇天恩俯准仍以原請之員升補以資治理恭摺仰祈聖鑒事竊照鬱林直隸州知州黃桂丹革職開缺所遺員缺經臣會同督臣譚鍾麟請以賀縣知縣褚興周升補在案兹准吏部議奏查定例州縣以上應升缺出應令該督撫光將卓異引見回任候升之員先儘升用不准於摺内聲稱人地未宜以别項人員請升等語今鬱林直隸州知州黃桂丹革職遺缺於光緒二十四年九月十三日奉旨後坐第五日行文按廣西照限百日减半計算應扣至十一月初七日接到部文之日作爲開缺日期歸十一月截缺係衝煩難題要缺例應由外揀選兹據該撫等請以賀縣知縣褚興周升補欽奉硃批交臣部議奏臣等查褚興周雲南拔貢由廣西隆安縣知縣調補賀縣知縣於光緒二十二年五月初十日到任今循例升補鬱林直隸州知州惟查該省尚有卓異引見回任合例應升人員所有該撫等奏請以賀縣知縣褚興周循例升補之處覈與定例不符應毋庸議應充另行照例揀選等因自應遵照辦理查鬱林直隸州知州管轄四縣政務殷繁與潯梧兩府及廣東高廉等府緊相毗連時虞匪徒出没緝捕撫綏均關緊要現値辦理善後之際非精明幹練之員弗克勝任廣西直隸州知州一項計歸順鬱林共二缺歸順係居烟瘴繁要缺未便請調此外别無可調之員亦無記名分發正途出力應補人員其候補班内或到省未久或人地未宜均無合例可補之員至於應升班内卓異引見回任候升者祗有崇善縣知縣袁樹菽一員已於光緒二十五年四月二十四日在任病故經臣題報在案其餘知州知縣雖有薦舉卓異人員未經引見回省與例未符前經臣與藩臬兩司逐加遴選查有賀縣知縣褚興周現年五十七歳雲南大理府雲南縣人由俊秀投効本省軍營防勦出力保以從九品遇缺卽選咸豐十年因父前任雲南提督褚克昌在本省勦匪陣亡奉旨給予世職雲騎都尉兼一雲騎尉襲次完時與恩騎尉世襲罔替欽此同治五年復由靖霑益尋甸等府州出力保奏奬敘藍翎六年科試取入縣學附生八年在籍援解省圍出力保奏換戴花翎九年歳試考補廩生十二年癸酉科考選拔貢朝考畢仍回本省隨營助剿於克復順寗府雲州二城案内出力保奏十三年十月二十四日奉上諭著以知縣分發省力歸候補班前先補用欽此當卽領咨赴京請兼襲世職光緒二年九月初一日蒙欽派王大臣騐看覆奏奉旨准其兼襲欽此遵例捐指廣西歸原班補用領照出京四年二月初二日到省七年委署永福縣知縣九年調署藤縣知縣十年六月卸事十二年復委署永福縣知縣旋調署陸川縣知縣兼理北流縣知縣經前護撫臣李秉衡奏愼舉賢員光緒十三年六月十二日奉旨嘉勉十四年委署灌陽縣知縣經前撫臣沈秉成奏察舉賢能光緒十四年八月二十七日奉旨嘉勉是年調署宣化縣知縣經前撫臣馬丕瑶奏秉公保薦十五年九月二十一日奉旨嘉奬十六年奉文准補安縣知縣十月二十九日到任十九年三月調署武宣縣知縣經前撫臣張聨桂奏察舉屬吏九月初五日奉旨嘉奬二十年調補賀縣知縣二十一年調署貴縣知縣二十二年飭赴賀縣本任五月初十日到任二十四年調署平樂縣知縣是年舉行大計保薦卓異二十五年調署臨桂縣知縣二月二十九日到任該員才識精練愛民歴任永福藤縣陸川北流灌陽宣化隆安武宣賀縣貴縣平樂臨桂等縣知縣均能措置裕如歴經前撫臣明保四次奉旨嘉奬欽此欽遵在案請以該員升補鬱林直隸州知州實屬人地相需與例亦符現奉部議應先將卓異引見回任之員升用臣查廣西卓異回任合例應升者祗有崇善縣知縣袁樹菽一員業經病故此外别無人地相宜合例應升之員爲缺擇人例得專摺奏請據署藩司張廷燎署臬司瑞霖會詳前來相應仰懇天恩俯念員缺緊要人地相需仍准以賀縣知縣褚興周升補鬱林直隸州知州俾收得人之效如蒙俞允俟該員經手事竣照例給咨送部引見恭候欽定至所遺賀縣知縣員缺係繁難猺畿調補五年俸滿在任候升之缺例應由外揀員調補俟奉部覆再行遴員請補再該員任内奉行罰俸除已完解業經造入光緒二十三年奏銷册内在案尚有一件爲報明事前在署武宣縣任内因武宣縣民蒙六方不知被何人致傷身死一案初參辦緝不力照例罰勒限一年緝拿一件爲奏銷事因前在隆安縣任内經徵十八年地丁錢糧初參未完一分照例降職一級戴罰徵收均事在光緒二十年八月十六日欽奉恩詔以前應行寛免一件爲報明事因前在隆安縣任内交代造册舛錯駁改遲延逾限不及一月照例罰俸三個月一件爲報明事因在署貴縣任内交代造册舛錯駁改遲延逾限一月以上照例罰奉三個月一件爲奏銷事因在署貴縣任内光緒二十一年分經徵地丁錢糧初叅未完二分照例降職二級戴罰收徵係署事之事於限内卸事應照離任官例罰俸一年完結一件爲奏銷事因在署貴縣任内光緒二十二年分經徴地丁錢糧初參未完一分照例降職一級戴罰徵收係署事之員於限内卸事應照離任官例罰俸一年完結此外並無降罰任俸停升等案亦無已經咨叅未奏部覆事件合併陳明謹會同兩廣總督臣譚鍾麟恭摺具奏伏乞皇太后皇上聖鑒勅部核覆施行謹奏奉硃批吏部議奏欽此○○太子少保尚書銜甘肅提督奴才董福祥跪奏爲估計二十六年分新餉懇恩飭部指撥的欵以濟要需恭摺仰祈聖鑒事竊奴才所部甘軍本年二月遵旨改爲武衛後軍原領步隊十八營砲隊一營馬隊十二旗共爲二十五營按照行糧發餉合之柴薪餧養統費薪水加夫乾並擦砲油胰等項每支大建月應領銀九萬一十餘兩每小建月應領銀八萬七千二有八十餘兩又採辦帳房及旗幟號衣應領銀一十二萬六千六百餘兩月操奬賞應領銀一萬七千餘兩本年應領餉項前已奏蒙恩旨飭撥在案其時應領倒馬價値因尚未議定未及估計在内迨至本年經欽差大臣大學士臣榮祿核定奴才於七月初四日具奏請自光緒二十三年爲始是年應領銀二千九百九十餘兩二十四年應領銀四千七百八十餘兩請飭部照數指撥其二十五年以後請歸入報銷案内按年開報而本年實應領銀五千二百二十兩零此又倒馬一項之大較也二十六年連閏計大建七個月小建六個月按照本年估計實應領銀一百二十九萬八千四百餘兩又應領倒馬價値銀五千二百二十兩連閏上三年估計實共應領各項銀一百三十一萬六千六百餘兩應懇天恩飭部照章指撥奴才恭閱邸抄見甘肅應領二十六年新餉已由督臣估奏奴才所部行餉多由甘餉劃撥自應同時奏請所有估計二十六年新餉懇恩飭部指撥各緣由理合恭摺具陳伏乞皇太皇皇上聖鑒訓示謹奏奉硃批戶部知道片併發欽此○○劉坤一片再江蘇儘先補用道王澧前經湖廣督臣張之洞以辦理賑捐出力奏保奉硃批著送部引見欽此該員因在揚州等處供差未克卽時北上現據禀請給咨赴部等情前來除咨部查照外理合附片陳明伏乞聖鑒謹奏奉硃批吏部知道欽此 
 
