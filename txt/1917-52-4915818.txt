# 1917 - 52 - 4915818

 

Page 1

 
 
   
 
 

Page 2

 
 
時評 
[表示] （默） 
德之對我日内將有所表示恊約各公使於此次會議後對我亦將有所表示而我國之副總統今日開始接見外賓對外亦將有所表示也大總統聲明對外實行方針以内閣與國會之决議爲標準則將以内閣與國會之表示爲表示也是今後之數日正内外表示態度之日也 
雖然我國對外之表示旣以内閣與國會之表示爲標準矣而今日内閣之改組適又呼聲甚高當外交重任之伍劉總次長且有提出辭職說則内閣之本身尚搖搖未定果能於此際有斷然一致之表示耶此其疑問一也據外電副總統贊成國務院之處置而衆議院尚有不同意者多人然則内閣即有所表示矣能必其與國會之表示出於一致耶此又一疑問也 
是故今後之表示若何正未可懸揣而得矣命令 
二月二十七日大總統令平政院長周樹模前因病請假赴　就醫嗣以病體未痊迭電辭職情詞懇　未便堅留應准免去本職藉資嗣術一俟痊可望早日來京時事多艱端資耆碩遇有國家大計尚其隨事敷陳共國　濟此令 
又令　特任熊希齡爲平政院院長此令 
又令　特派汪大燮前往日本呈遞大勳章此令 
又令　陸軍總長役褀瑞呈請任命于成德爲河南陸軍第一混成旅第一混成團團附崔鶴樓爲砲兵第二營營長應照准此令又令　陸軍總長段褀瑞呈准绥遠都統蔣雁行咨請以瑞廉補正黃正紅二旗恊領塔斯哈補正紅旗佐領應照准此令 
又令　陸軍總長段褀瑞呈准　吉林省長郭宗熙咨請以景順補吉林鑲藍旗世管佐領應照准此令 
又令　陸軍總長叚褀瑞呈核呼倫貝爾前都統勝福請以業木伯勒多補新巴爾呼鑲藍旗愛中佐領應照准此令 
又令　陸軍總長叚褀瑞呈准青州副都統延年咨請以富勒琿補授鑲紅旗佐領應照准此令 
又令　王　給予三等文虎章潘世忠給予四等文虎章此令專電 
　北京電　政府對外方針至昨午一議可稱確定現惟預備一切頗待時機爲適宜之應付　北京電　國務院今日（二十八）開特别會對德事件較昨進步現定翌日續議 
　北京電　對德最後通牒將於日内提出詞意附帶質問並擬報告國會 
　北京電　英日法俄意五使昨在法館開第三次聯席會議討論對德問題甚秘最後恊商我國改稅事有表示贊成意 
　北京電　昨日下午三時日英俄比法五公使在法使館有重要會議探聞前日得有東京外交團電報並對我加入問題及關稅問題重行研究日内或對我有一致非正式之表示 
　北京電　日人傅播中德密約說（一）德華銀行資金全供給我政府（二）德於戰後撤去在華一切政治設施僅生經濟關係（三）改正關稅德同意（四）收回治外法權德同意（五）債務履行延期同意（六）戰後德以廉價供我軍器而以我維持中立爲交换條件但日人又指爲中國策士所造謠欲以促恊約方面條件成立云 
　北京電　顏使來電預備回華請示 
　北京電　滬軍使曁閩鄂粤督電報德奥艦數滬德五奥一厦門德二奥一漢口德一汕頭德三奥一已派艦監視 
　北京電　政府急電召陸示輿歸有關日外交諮詢事 
 
 
 

Page 3

 
 
　北京電　比使昨辰出京赴美使署事由費郎勞代 
　北京電　河間今午訂晤清室代表世續下午接見各國駐使　北京電　馮河間今日（二十八）起始見外賓日代使芳澤約今午會見 
　北京電　林日使擬三月十日由東起程回華 
　北京電　元首對外交主愼重聲明係個人意指至實行對外動作則决以内閣與國會相同之意見爲標準 
　北京電　伍延芳有辭職說　北京電　改组内閣之聲益高除財政交通及某系目的物外伍外長之臥治亦漸爲輿論所注意一說伍已决辭一部分希望頗屬梁任公 
　北京電　交通四政與軍事有密切關係政府昨諭該部會同陸參兩部預商進行 
　北京電　汪使帶文武隨員各四人贈品十五箱由南满鐵道歌日行 
　北京電　日青木中將昨抵京隨行者有岡村大尉 
　北京電　英文京津時報論馮副座公表買土始末以恐釀交涉爲無稽且謂製藥與賣烟性質無異並指爲此舉有政治作用　北京電　河間擬支日回寗　北京電　昨日衆院開會（一）决定答覆政府不許逮捕議員（二）律師法案通過二讀（三）取消交行代理國庫付審查（四）請提鹽官制裁撤將軍府查辦　世華救濟漢口華景街等皆付審查　東京電　中國增稅問題日本實業家多反對尤紡績業及製糖業爲甚近擬爲反對運動　東京電　寺内内閣决議大學敎授得兼任衆議院議員文科大學敎授文學博士建部遯吾法科大學敎授法學博士仁保科長二人均有候補之望 
外電 
北京電　青木中將今晨到京總統之代表與中日人員若干人在車站歡迎聞其顧問合同之細則業經議定衹須簽字而已（二十七日） 
　北京電　中德交涉迄無决議之表示惟謠言紛傅謂某某大員反對中國加入恊約聞國會議員多人亦極力反對此舉且不以與德絶交爲然德人運動頗力德使尤甚常讌請有勢力之國會議員觀此則議員之反對亦無足爲異又有人傅說如中德可免决裂德人顧奉巨欵爲壽惟德使署衛兵多已改穿平民服制出京赴滬以期邦交决裂後免被拘留德人恐慌之狀於此可見（二十七日） 
　以上路透電 
　北京電　中國對德應有何種動作之討論頗爲衆所注目今主要反對人卽爲黎總統黎似未能擺脫德國兵威之誤念昨日國務會議時黎表示其意見今日又向國會議員代表述其信德軍必勝之意並謂不主張中國採行凡可挑起德國惡感之舉動但黎總統對於外事之審判不爲國人所深信故黎未能旋轉段總理與馮副總統之見解王士珍向抱袒德之觀念今則旨趣一變（二十七日）字林報　北京電　外交次長劉式訓已辭職伍總長稱如中國加入恊約則亦將辭職（二十七日） 
　北京電　北京日報云恊約國公使昨在法使署集議均允修正中國稅則（二十八日） 
　以上德文電 
　北京電　恊約國各公使因中國之態度尚有可疑之點特於昨日會議各公使互商之下議俟數日視中國之態度如何倘仍逡巡不决卽向中國政府質問各公使意見均已一致（二十八日） 
　北京電　中國對外之大勢旣趨於加入恊約國方面而黎總統猶未表其贊成之意其爲侍從武官長　昌等之親德派所動歟抑爲愼重將事起見乎因黎總統未表贊成之故致時局有遷延之勢此殆爲誤解某事之結果其意若得議會方面之贊成亦不强使我說之貫微然想數日内必可决定政府之方針云（二十八日） 
　東京電　馮副總統入京後與段總理等交换意見其結果遂贊成國務院之處置現經馮副總統段總理徐東海等聯合力說黎總統求其贊成一俟黎總統同意之後即與德國斷絶國交唯衆議院現在反對斷絶國交者尚有五六十人云（二十八日） 
　北京電　美德之形勢近益險惡如最近德國退去之駐德美國公使捷拉特氏等外交官皆露難免開戰之意見（二十八日） 
　北京電　馮副總統本日午後先接見英國公使次見日本和蘭等國公使最後見德公使（二十八） 
　北京電　特派汪大夑使日之命令已於昨日發表汪氏預定來月十日前後啓行日本芳澤代理公使擬以汪等爲主賓開招待中日人之宴會（二十八日） 
　北京電　青木中將今晨十時謁見黎大總統（二十八日） 
　奉天電　吳俊陞馬潭及各團體之運動調停已奏其功馮麟閣旣允入京湯玉麟亦决率其部下五十三旅全部移駐新民屯其司令部已於今日由省出發矣（二十八日） 
　東京電　陸宗輿氏今日午後首途歸國多數官民往送行旌（二十七日） 
　東京電　俄國内閣近將改造有内相農相等交迭之報（二十七日） 
　漢口電　時局緊迫以來漢陽兵工廠忙碌非常且門禁極其嚴重非有通行劵者一切人等皆禁出入（二十八日） 
　漢口電　漢陽製鐵所近擬派遺製鐵技師十二人赴日本留學（二十八日） 
　以上東方通信社電 
戰電 
　華盛頓電　威爾遜總統今日請國會准其用武力保護公海之美國權利（二十六日） 
　華盛頓電　威爾遜總統今日蒞國會請准其實行武裝之中立謂政府對於保護德國戰區之美船一事　畫周詳彼雖志在和平但尚有重於和平之事卽保護美人之權利與維持美船駛行海上而不受擾之權利是也威爾遷總統乃詳述潛艇戰爭之現局其語沉重而直率且謂彼恐美國所請恊同阻止潛艇橫行之各中立國無一以爲當取一致行動美國商務所受之損失恐慌勝於事實蓋各船隻今皆閒泊内國各港不敢駛出也以致商務疲滯血脉不能流通即此一舉已足使德人逹其目的矣美國帆船里满勞號之被沉可以見德潛艇戰術之殘酷此種舉動宜大加譴責且就德國報章與德國當軸發表之意見觀之令人更覺將來美船與美民之得免不測似不在德潛艇司令之遵行命令而在諸司令一念之轉移或僥倖而脫禍夫於今日而否認時局之極危惟愚人能之吾人苟欲保衛中立國應有之根本權利則隨時有取切實舉動之必要今若一無準備則疏忽莫甚余於一切應行之事願得國會之同意余仍爲和平之友不欲輕於用兵或趨於用兵之一途余僅請國會授余以保衛美國國民權利之事權余固極願於和平中覓取生活如他人倔强妄爲則戰爭或不能免美國國民當可信任余辦事謹愼而有節制也威爾遜總統繼請國會准其以武器供給商船以便自衛並准政府施行適當之保護方法如兵險等事威爾遜總統演說之後外交委員會會長宣稱彼將即行提出議案准總統有權以武裝供給美船及施行其他必要事務募債一事亦包括於内（二十六日） 
　華盛頓電　塔孚脫等諸名員發表宣言書謂大多數美人之主張開戰者現默然無言蓋不欲妨碍威爾遜總统之行事耳少數和平派乘機運使人誤會全國之意志美人今當齊心贊助即速開戰之運動勿待美人被害更多而後從事戰爭云（二十六日） 
　巴黎電　美船哇林斯號由紐約開出已駛入法國桀朗特江（二十六日） 
　倫敦電　每日紀事報昆斯得訪員電稱拉柯尼亞號郵船中魚雷兩枚船身大爲傾側以致卸除小艇頗爲困難船中之人並未擾亂現徵實有美婦兩人於一小艇内受寒殞命據官中宣稱搭客共死三人又失蹤三人水夫失蹤者六人尚有六人現居醫院克拉特公司宣稱船中之人全經救起據紐約電稱該船共有美國搭客二十人（二十七日） 
　阿眞廷京城電　聞阿眞廷已開始與拉丁美利堅共和國會商以期恊同居間調和 
（二十六日） 
公電 
鎭江來電　申報新聞報時報鑒丹徒知事章同迭被控告又經省會彈劾如起用革書浮收忙漕賄縱命犯各節經省長委查屬實至侵蝕屠宰稅經財廳查辦該知事竟將經征員洪逈於二十五日　委縱逃該知事現　川沙吾邑方深　幸乃各巿鄉董因該知事大　　　昨竟公電保　此等鄙夫誠吾邑公敵乞登報端以彰公道丹徒趙宗普等八十六人叩勘要聞一 
[答覆聲中之外交形勢]  
舉國屬目之德國答覆書如日來外間所傅頗多歧異之說有謂答覆已到者有謂尚未答覆者據某方面傅出確息此項正式答覆之公文確未遞到我外交部而德公使辛慈氏之口頭答覆則已確有其事聞其答覆之詞雖雜以種種游說但歸根最重要之二語則謂中國政府果有辦法德國政府自應爲友誼的承認云云此種答覆謂爲承諾抗議固不可謂爲公然拒絶則亦不可　之不得要領與其對付美國之手段前後如出一轍而已德國最後致意美國亦願從長商量辦法美國則答以非將封鎖計畫根本取消不願開議德雖未有明確之表示然最近二十餘日間德潛艇擊沈商船至多而美國船舶尚未聞有被難者此美德間之形勢所以至今沿在混沌之中而亦我當局擬議不决之原因也今所未喻者德使此種口頭答覆是否尚有書面答覆隨乎共後抑我國處置此事之方針是否必待有正式之書面答覆方能轉入第二步耳惟是外交表勢旣如此混沌各方面之懷疑自益增加省疆吏致電探詢亦復時有所聞茲又有廣東省議會議員黃蓉第等電致在總統總理國務院參衆兩院云中國對外向抱和平主義當此共和建設憲法將成外宜輯睦友邦内宜昭蘇民氣忽聞中德邦交被動决裂審時度勢於我國有百害而無利無船無械於恊約國絲毫無補惹火自焚忘國家萬世之計不啻　肉吾民供人刀俎要之剝復互嬗慘舒相循從無永遠不息之戰獨中華中立備將來和議之仲裁我國民應如何審愼周詳上下一氣永守中立縱有脅迫亦當善言婉却以重人道而全邦交若貿然　入戰渦不顧全局不計利害外患旣無已時内亂因而竊發各爭雄長天下戰禍寗有已期萬懇我大總統副總統理曁各當局諸公母惑浮言母爲勢迫嚴杜躁竸禁止訛傅急起勸修内政整頓國容中國幸甚世界幸甚粤省議會議員黃蓉第吴紹華劉佩書等叩 
自歐戰以來所有在京聯盟國人與德粤德粤國人之社會交際槪行斷絶平安電影公司以演抗德之電影時起衝突致該公司不售戲票與德奥國人東交民巷内有駐京西人之會所一座爲各國人民公組之俱樂部也公餘之暇會員多往該處交談娱樂近者以德國宣布新潛水艇戰策聯盟國人反對德奥人之心益加嚴厲現據某　人云該俱樂部員中之英人擬於本星期内提議將德奥會員悉行排斥如不能逹到目的所有英人即將一體退出但中立國之美人則以爲該俱樂部爲各國公共之組合對於德奥會員不應有所歧視如該會果决定屏斥德奥會員則美國會員亦即退出 
[馮副座來京後之政局與政團]  
自馮副總統到京後改组内閣之說甚盛此說不爲無因蓋馮數月以來對於政府用人每多建言如薦王克敏爲財政總長薦吕調元爲陜西省長爲其最顯著者又交通系人物近來竭力活動王克後敏之運動財政總長尤爲積極進行段總理雖未必輕用然彼等藉馮君來京之機會復大施運動固爲不可掩之事實也各政團因歡迎馮副總統定於昨日開籌備會正午十二時各政團代表齊集衆議院憲法起草委員室開會其到會之各政團代表計吳榮莘討論會劉振生尚友會楊詩浙友仁社富元潛園王蔭棠衡社趙炳麟國敎維持會陳善正社梅光遠衡社凌文淵研究會李肇甫政學會鄭江灝民　社李增祈友仁社孟昭漢研究會司徒頴討論會恩華討論會阮毓崧淵　康士鐸大同俱樂部鍾允諧静廬胡袓舜憲友會黃雲鵬平社解樹强平社張琴國敎維持會邵瑞彭丙辰俱樂部郭章鋆民　社劉志詹友仁社禇輔成益友社鄭斗南大同俱樂部謝鵬翰友仁社開會後公推李肇甫爲主席議决歡迎日期爲三月一號（星期四）下下午一時歡迎地址假定迎賓館歡迎儀式爲茶會歡迎經費每團先付二十元不足俟决算報告後按團均擬到會人員均須佩帶兩院員徽章其院外者由籌備員邀請作爲來賓推定吳榮萃凌文淵黃雲鵬梅光遠李肇甫康士鐸鄭江灝諸人爲籌備員會場招待員由各政團每團推定二人又推定籌備員七人分擔左列事務計佈置會場梅光遠鄭江灝康士鐸准茶點吳榮萃通知黃雲鵬製歡迎詞凌文淵會計李肇甫 
[南京快信]  
聞馮副座已由京以個人名義通電各省督軍詳述對外交涉經過情形謂現勢如此内部亟須一致我輩軍人尤不可稍持異議致損中央威信云 
聞馮副座已定期三月五日出京回寗 
比使賈爾牒昨日來寗謁督軍署參謀長師景雲旋又赴省署謁齊省長談話一小時辭出現住罵駕橋郵務司處 
省會警長王桂林准今日（二十八）出京回寗省政研究會日内將開職員會（省陳員佔多數）討論改選參議員進行事宜 
汪荃台（汪榮實之父）已加入蘇學會聞將推爲會長 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[提出對德抗議之經過（續昨）]  
中國政府旣聞美德兩使之言益遠惑不知所向六日更開國務會議段總理等始頗欲得一繼續中立之道民黨出身之某總長　謂今日中國已不能獨力维持中立設却美國之勸告而恊商方面或更强我加入戰團則我之地位將益困難然和之者甚少某總長則謂當先致一勸告的通牒待其答覆再定辦法此說旋經多數贊成然猶未斷然决定也謂當徵之外人之意見再行恊議遂仍不得要領而散又是時德奥欲中國維持中立美與英法俄意欲中國與美一致日本昔嘗反對中國加入故此時仍有疑日本必仍反對者然情勢旣異日本實已不甚反對惟謂中國當局當與日本開誠恊議以定方針耳中國當局亦以此事爲必要遂電各公使徵求意見並令駐日公使章宗祥探日政府之意見報告與論之趨向繼此爲略述北京外交團之形勢日使方歸國英使朱爾典亦在假中由奥斯頓代理不能如前此朱使勸誘中國加入之活　然顧問莫理循其人則始終運動不懈今乃衆此機會奔走於政府政客間力勸中國不可失此佳機自陷於孤立的地位致不能得恊商及美國財政上之援助英字報纸亦竭力鼓吹與美一致進而加入戰團直接間接爲美使之後援俄使庫逹攝福到任之日尚淺且俄人中頗有以爲中國加入利益無幾反招混亂者故其態度較爲冷静法使康德歸任不久似無活動之餘地然氏於外交界旣不三十年之經驗故歸任之初卽力言歐戰以恊商國爲有利中國不可不乘機加入以期將來派送代表於平和會議故中國之决斷且以爲日本仍持反對之意頻引维也納會議之例說明最初與戰者與隨後加入者其代表權不能同一他如意使之活動亦可與奥使相頡頏然亦未必大有力也中國政府旣一一聽悉其意見經第三次國務會議自七日午前九時直至午後二時討議之久爲前此所未有議論亦較爲具體惟多數意見仍謂中美地位不同倘與德絶交而招他日之反噬將何以處之故比較研究仍以暫時不取斷然態度視美德間如何發展而定於是第三次國務會議仍未决定卽同乘汽車至公府報告一切黎總統亦以此爲重大事件召集陸徵祥汪大夑曹汝霖等外交顧問徵求意見並派人詢之徐東海大都皆以爲美德尚未開戰中國亦以公法爲盾提出抗議待其答覆如何再决恊議並卽以此意答覆美國或謂此事必經過國會然經過國會是以外交秘密暴露於外也欲防止而缓和之不如徵求在野政治家之意見卒以此定議並派人赴津邀梁任公及熊秉三美使以我會議三次並無定見恐爲德奥所動乃於八日之晨晉謁段總理談次一變前日温和之態謂中國三開國務會議而不决是對於美總統之提議初無同等之誠意也外間風傅中國當路頗袒德奥對於美國提議將與德恊議而後拒絶之此說如確則是貴總理違反前日之聲明中美之睦誼或以是而生缺憾將來之票影響不可數計矣當時段總理爲其所動謂八日更行恊議微求有力政治家之意見九日當有所答覆云云美使旣去　開國務會議决定先提抗議俟其答覆到後再奥美同一行動着手起草抗議書及對美答覆入夜仍續行會議因對德抗議或以爲過於强硬乃定九日再行修正及九日午前再開國務會議討論一切午後各國務員即同赴公府請示裁可時爲午後二時忽想到此事未與日本接洽恐傷日後感情卽派汪大夑赴日使館聲明並派人約德使於六時至外交部及六時遂由劉次長以抗議書面交德使於是此項外交問題遂有一小小結束 
[宋發祥傅逹馮副座意見]  
南京造幣廠廠長夏翊宸前經財政部令行撤换派宋發祥前往繼任宋抵南京夏不允交代旋由部派泉幣司會辦陶德琨前往監盤清算交代茲聞夏廠長已將廠内一切材料點交宋發祥接收惟交代清册尚未造送宋氏已於前日來京向財政部面陳接收情形而適於其時北京各報接有函稿一件其標題曰馮副總統之與政局下署宋發祥譯遠東時報其文云副總統馮公對於邇來政態未趨平靖中懷頗深抑鬰惟以黨派爭持處共和國中勢所必至故仍抱樂觀近晤遠東時報主筆端納作如此之表示謂在外人方面以中國一般不負責任人之言論不足代表何等黨派及某黨政見之眞意中國政局明坦固所願也然對眞正黨爭亦未嘗不以爲然蓋黨派政見不得其平則爭端固難免伹期不遇於激烈按中國困難原因在乏政治人才欲政治之良善必資任内閣　能在位始得國人之信仰否則治理難臻古之大臣皆素負名望者循序而進顯貴非可　致若以素無名望之人謬許其政治學以獵取重位無論外洋留學畢業否對於國務毫無見聞充塞各省政界高官顯　旣無政治閱歷又不明中國情形治已尚不敢信焉能治人爲今之計應愼選有服官資格者施以政治經驗歷練一切然後委以煩重庶幾困難可除何則彼甫畢業之留學生志大而識淺才能有餘而閱歷不足也故必本其學問加以閱歷俾國民知其經驗有素才能足以勝任而後可不然信仰不集即其位亦不穏固况當危急之秋國家大政非經驗深而名望著者更不能爲治也經驗之道如何應令外洋留學生先任副級官職俾實地練習以增進其才能足以應付重任斯得國民信仰矣約而言之欲使中國脫離今日之旋渦登之樂岸非内政先得一鞏固根基不可且留學人才其所學者皆他國政治對於祖國情形多所隔閡豈能措施咸宜國家設官分職純以新造人材握其要津則老成練逹者必不甘居其下而爲之輔佐若再專用新造人材則中國現狀更不明了兩相盲眜政局將何以堪爲今之計必使富有閱歷之人操持政柄後進才能贊襄而執行之日就月將擴其識見展其才能自得國民信仰矣况我國顯要之職寥寥無幾自應以老成練逹人充之措正施行使後人繼之者得以自試其才以備他日擔任要職之用如此十年匪惟我國行政用人　於完普且使新進各有職守不致擾亂國家而陰謀派亦莫招其黨羽矣現我國大局百端待理深願以身作則逹此目的雖然茲事　大欲建一完善政府誠非易易必歷畫折磨而後成功爲特開誠佈公宣布國民以免誤會而消意見云云 
[財政會議凖備開會]  
財政會議開會之期去今僅餘數日各省代表多已到齊刻部中正在整理議案準備一切統計此會會員約有數類（一）財政總長函聘者李紹白李述膺褚輔成陳鴻鈞吴廷爕鈕傅善章宗元（二）照章列席者趙次長李次長殷次長項驤李士熙虞熙正賈士毅袁永康胡大崇吳乃琛盧學澝丁道津（三）各省長代表左忠　高　忠莊逹安茂寅仇曾詒譚湛黎丹董嘉會謝　汪浩熊賓張國鈞沈鈞業梁鍼陳佩實齊耀珺王樹枬朱新謨邵從恩謝宗　王第恭周德鈺（四）各省財政廳長及其代表汪士元王樹翰楊　枬王敬芳王荃本朱善元景凌霄雷多壽鄭鴻瑞胡翔林羅述稷張壽鏞林炳章陸慶楹袁家普俞文麟繆嘉壽張恊陸劉鳳　陳昌毅周丕紳李杜芳鄭權（五）財政總長選派者徐恩元吴鼎昌俞鳳韶張茂炯嚴璩錢錦孫朱文鈞胡形恩姚傅駒羅文莊黃　李景銘陳威陸定陶德琨于焌年李光啓姚詒慶周作民李作棟李書勛金兆蕃彭繼昌關　麟蹇先　屠文溥江澤春晏才傑蘇世樟朱延昱居益箴劉次源胡承諌何　　錢應清林蔚章馬寅初 
[京津火車遇險]  
昨日（二十六）早晨九點由天津開來北京之快車行至張店將入站時機開車鐵輪軸折傷一個將水櫃札破水櫃崩裂所幸開行尚慢當即停輪車上工人趕緊用水將鍋爐撲撲撲撲滅不然車頭亦不免炸裂之虞聞行客中皆未受傷而亦飽受虚驚矣隨後該站電知津站調來車頭始行開駛延至下午三時半方抵京站 
[警官高等學校之籌辦]  
警政人才國中尚有求供不相給之慨兼署内務部總長范源濂近擬籌辦警官高等學校曾　具章程呈遞大總統請核二月二十二日已奉指今矣其呈文略云竊维整理内治以警察爲先振興警政以人材爲亟吾國創辦警察始於辛丑以還權與津京推曁各省惟以人材缺乏僅具雛形光緒季年前民政部創辦京師高等巡警學堂並通行各省照章分設造就雖不乏人成效尚未昭著推原其故學堂多則選選不必精統系纷則精神不必澈民國元年本部改定計畫通令各省於京師專設警校停止各省巡警學堂以期統一敎育根本改良旋以應時勢之要求謀過渡之辦法爰於前年籌設地方警察傅習所呈准施行現在該所已届畢業關於推行各省傅習章程業經另文呈奉令准在案惟查前年傅習所之設以造就現職警官爲主係屬暫時辦法將欲爲根本之謀收久遠之效非從培　專門警察人才入手不爲功查歐洲各國警察敎育最爲注意奥意警察學校必大學畢業之資格乃得膺選入學德意志則入警校者多陸軍畢業之人雖取材之用意不同而育材之精神則一當茲國基重　内政　新之　亟應　據元年計書酌參泰西成規　辦警官高等學校以　全材而謀　步此項學生擬按照規定資格就京師招考三分之一其餘分行各省區依格考選送部復驗分别入校肄業將來高等警官即取材於茲校該校課程除普通法政外尤注重於警察實用諸學科務期實際適用貫澈精神兼修操練擊刺諸武術期於肆應世局捍衛地方咸資得力謹擬具章程請核定如蒙允准卽由本部尅期派員開辦以仰副大總統整飭警政培人材之至意再此項學校專爲造就警務人材而設與本部警政之設施關係至切除委任校長董理校務外仍責本部警政悮司長隨時監督期臻完善云云 
　附警官高等學校章程　第一條本校以敎授警察實地應用各學科養成警察官吏高等學識爲宗旨　第二條本校設於京師歸内務部直轄　第三條本校學生須經入學試驗就有左列各欸資格之一者錄取之一法政學校一年半以上畢業或警察學校一年以上畢業者二陸軍中學校及陸軍預備學畢校業或陸軍中學校以上畢業者入學試騐方法曁名額期限由内務部另定之　第四條本校學生以三年畢業第五條本校學科如左　法學通論　憲法　行政法　國際法　刑法　訴訟法　法院編　法　違警罰法　警察學　刑事警察　衛生學　消防學　勸務要則　統計學　輿地學　算學　外國文　體操武術馬術　前項所列學科外如有應行研究之學術得由敎務主任隨時商同校長加入課授　第六條本校之試驗除入學試驗外分爲學期試驗畢業試驗學期試驗每半年舉行一次畢業試驗於畢業時舉行之　試驗分數以平均六十分以上者爲及格　第七條本校學生於畢業期限前應輪流派赴京師警察廳署實習勤務一個月　第八條本校置校長一員董理校務敎務主任一員商同校長管理校務　第九條本校置事務員分掌課程文牘會計庶務其員額由校長呈由内務部核定之　第十條本校校長敎務主任由内務部選任之事務員由校長呈明内務部委任之　第十一條本校敎員由校長會商敎務主任呈明内務部聘任之　第十二條本校爲　寫文件得置錄事由校長核定缺額雇用之　第十三條本校經費由内務部按年列入預算分别支付　第十四條本校開支每月由校長依式造册呈報内務部　第十五條本校不收學費學生著用制服由校發給膳費宿所則歸學生自備　第十六條本校校長敎務主任薪津由内務部校定之敎職員薪津由校長呈請内務部核定之　第十七條本校各項規則由校長擬訂呈請内務部查核備案　第十八條本章程自呈准公布日施行 
[對德問題之粤東觀]  
自德美决裂消息傅播後粤省爲華洋交洋交涉要地外交尤關重要茲將近日狀態略紀於後 
（一）關於德國方面　德領事樂斯萊氏昨到軍署回拜由陸譚兩當道及陳督軍歡迎入署聞該領事此行純爲個人交誼惟陸督於談次宣言中德邦交素稱親睦此次交涉於未决定前所有駐粤德僑一概如常待遇云云又聞當道以中央政府對於德國已提出覺晋德人居留於省城者頗多誠恐匪徒乘機騷擾致違中立條約昨特飭知各警區分查段内德人設立之醫院學校敎堂行店及居留人數各有若千切實查覆俾按照條約保護水上警察廳昨據鐵城兵　報告謂現泊黃埔之德國青鳥兵　近有　副　事眷屬數十人時常上落轉搭商輪駛往附近村落登岸而去惟並無何等舉動云云 
（二）關於美國方面美國政府現因備戰日急特將派駐我國各口岸兵艦一律調往上洋預備出發回國聞灣泊白鵝潭之威明頓號潮汕海面之羅司卜號及厦門之小砲艦一艘均先後接到訓令陸續啟程現由駐粤美領事官照會當道請爲派艦接防以資保衛當道據情後即飭令水警廳長遵照矣又美國巡洋艦雪斯那梯向駐北海埠保衛本國商務現奉調駛離北海該埠美領事昨亦飛雪當道請照約派艦前往保護軍署頃又接美領函開准駐滬領事來電現派炮艦海釐那號來粤替防該　頃經啟行約期沁日可到等語合逹查照云云自美德决裂說傅來後在粤美國各行商務亦受影響昨有沙面美商聯同四五人前往城内外各處調查本國商務現時情形逐一登記以資參核又美國游東商團於二十一早行抵省城朱省長派交涉員迎接至沙面域多利酒店即日該團拜會督軍省長隨往西關某洋商家茶會晚間出口洋莊會多人席設西濠酒店宴會該商團共十人美婦四名其中一爲美國將軍餘皆美商會代表是夕中美各商皆演皆演說并論及兩國商業上提携之語二十二午問朱省長在公署設筵欵待該商團陪賓有美國正副總領事粤海關監督及紳商三十餘人至四點鐘該商團始由公署赴金山夜船往港轉輪北上又聞該團員與某君談次謂此次來華純係代表美國商界酬答中國前此所派赴美之實業觀光團而來經美人魯民在美組織多時此次係西歷一月二十五日由温古佛起程本月二十五日當赴上海陳列商品標本與中國開始交易等語惟頃得外交界消息謂該團乃美人某等所創辦之中美交通公司所組織美國商會尚未與聞其事恐其别有用意故昨特密告北京外部謂該團此次來華與美政府及商會均無關係所有該團到華之時請爲注意外部昨亦有覆電致粤吏囑於該團員抵粤時仍應酌量周旋以盡交誼 
（三）政界對外之防衛當道昨接薩鎭冰電稱昨日（二十）已抵汕頭擬暫游戈潮嘉一帶防務事畢卽行來省聞薩使此行奉有電令率海琛聯鯨楚豫肇和四艦回粤設防 
（四）商同對外之表示自我政府對德提出抗議後國人惴惴懼被牽入旋渦現吾粤各團體商會善堂自治研究社等連日集會商議國民對外之表示結果主張维持中立如至不得已時亦僅可與德决裂爲止不可加入戰團受人牽制一俟省議會議决後當聯同致電政府表明意見 
[外交風雲中之湘聞]  
湖南省長兼督軍譚祖菴氏昨有通行全省各機關之命令一通略謂准國務總理電開現在美德是否宣戰中國加入戰團與否尚未可必乃查有不法黨徒竟敢乘機煽亂擾害大局相應電請貴省長轉行文武官吏在中國未加入戰團以前無論如何須嚴守中立對於各國僑民一體保護嚴防亂黨煽擾以維公安等因除出示　諭外合亟令仰卽便遵照云云 
譚祖菴省長因接奉段内閣來電徵求對德意見當以事體重大不能貿然主張爰召集省城全體官紳在署内開特别會議以昭愼重聞列席各官绅多主張愼重從事譚氏亦以爲然已於日昨電覆段氏家核矣 
在湘之德國商業爲數不少茲聞該商等以德美鳳黨　惡恐中國與美人一致行動故全體德商於昨十八日在省城南門外隆和洋行内會議妥恊從即日起暂時停止營業所有出入賬　亦於更曆月底分别結束以覘其後 
對德問題中央旣經通電各省徵求意見則各省長官之主張若何亦具有一部分之勢力故駐湘美國詹領事特於昨十九日上午十一句鐘時往謁譚省長探詢一切意見譚氏當卽接見聞談至兩小時之久始行辭出 
自歐戰發生煤油價值卽有加無已近因美德國交中斷運輸維艱來源旣少價值愈昂刻聞正大美油行油價於十九日一日之間第箱陡漲漢平銀四錢之譜據油業中人言煤油價值之增高固因美德國交破裂而起而所以如此飛漲則由於商人囤積所致云 
[餘姚知事請建先賢祠宇]  
浙省餘姚縣爲明儒王陽明黃黎洲朱舜水三先生故里學行風節卓千古現該縣邢知事炳旦徇邑紳之請轉呈省長請在縣稅公益費内動撥專欵分别建設黃朱二公專祠並修葺王龍山王陽明祠宇及龍山書院崇揚先哲固守土之賣然亦非俗吏之所能爲也茲錄其呈文如下 
　請修葺先賢祠院文　據姚邑縣自治委員洪壽銘陳光烈等呈稱爲修葺先賢祠院仰祈核准撥給公欵事竊本邑有明先賢王華公曁王陽明公祠宇並龍山書院（卽陽明先生　學處）係在龍山之陽年久失修傾圯時虞蒿萊不隊蕪穢满目　　祀典莫此爲甚鄉社過臨未免興感委員等疑請核准於縣稅公益項下撥給洋五百元俾可從事修葺庶幾祠院重新景瞻有自先賢靈爽實式憑之呈請核准等情據此查陽明先生故里在姚邑縣城龍山之北龍山上建有王華公曁陽明先生之祠聞日人遊歷來姚者無不造先生之祠而瀏覧焉先生學問事業爲我國泰斗令祠宇將頽荒蕪满目設非從事修葺將何以資觀感而示儀型該委員等請由公益費項下撥給洋五百元作爲修葺之用卽經知事親詣觀察约略估計至少當在一千金左右因該祠年久失修傾圯已極五百元爲數無多修葺時仍恐因陋就簡不足以資景仰而壯觀瞻捕呈前情除指令外請准給公益費洋五百元再撥省欵洋五百元大加修理尊崇賢哲卽所以風勵人民是否可行理合備文呈請省長核示袛遵 
　請建設黃朱合祠文　據姚邑自治委員洪壽銘陳光烈等呈稱爲建設黃朱二先生合祠擬請核准撥欵事竊維扶樹風敎賢有司之事弁棄憲型邦人士之參我邑號稱文戲代有名賢廟食列享社祭相望遺獻之敎澤未墜先民之矩　猶存獨至黃黎洲先生朱舜水先生尚無專祠甚非所以崇禮先暫矜式來許也黃先生　宗義字太冲號南雷又號黎洲爲明末三大儒之一倡　民權近人目之爲東方盧騷晚清之　從祀文廟自幼任俠敦尚氣節其爲學也紹述陽明淵源　山知行合一務爲實用大江南北　學之士翕然宗之於經史曆數與地之學　勿貫賅蕃書五十餘種行於置明社旣壚　國　　　　　　有 
 
 
 

Page 7

 
 
國　渡江之概長椅乞　　　　復楚之心一時　　之士　　　筱洎乎　仇挫　百折不　　馬　　出川　　所志不伸建民终若觀乎邑乘之傅記私家之　　　　之　建董可想見其爲人焉朱先生諱之瑜字魯　别字　水明亡後　馮京第乞　日本長江之役克瓜州下鎭江皆觀歷行間事敗乃逼察南洋羣島力謀典復以爲安南舊藩還　　國可以　事城坷備嘗卒未得嘗遂乃絶意故土韜迹新湋德川幕府極致尊崇築館授　隆以師禮其學說推衍陽明之學而節目之箸有文集二十八卷生平行事散見於炳燭齋逸士傅思復堂遺民傅及餘姚邑志迄於今日日人猶崇祀之忽輟黃朱兩先生學行風節並世同揆立備廉頑百世興起迺者潛德已彰盛烈丕著東國之薪傅不沬西湖之願魏聿新爲舉世所崇奉非姚人所得私而若南雷鬰鬰舜水湯湯　劍衣冠猶留餘澤河山風敎致其遐思鄉社過臨觀感倍切設專祠於故里尤難置爲缓團幸際我知事綰榖茲邑總持政紡崇化厲賢久起輿人之誦擬請於縣稅公益項下撥給洋一千元就龍山之陽建設黃朱兩先生合祠昭忠揚烈禮亦宜之呈請核准施行等情據此查黃朱二公學行風節卓絶千古姚邑爲二公故里理應設立專祠儀型後進唯建設費由公益費項下開支知事未敢擅專據呈前情除指令外所有公益費可否撥爲黃朱二公合祠之用理合備文呈請仰祈鈞長核示祇遵 
[蕪湖快信]  
近日有人冒充道署稽查在外藉搜查煙土爲名實行其敲詐伎俩並敢私造封條事經祝道尹所聞除派員秘密訪拿外並出示佈告俾免商民受愚蕪湖易泰圩農民洪子才等數十人具禀道尹公署以天成圩有礙水利請禁止開墾 
倪省長近接敎育部咨通令各校校長略謂各學校長一職主管全校責任綦重就理論言敎育之精神所以能貫澈於一校之内以逹學校敎育之目的者惟校長是賴嗣後各學校長均不兼充他項職務云云 
宣城縣知事高培德將赴廣西桂林道尹新任倪省長刻委袁勵宸接署宣城縣事 
魯督軍張懐芝刻派劉宗如來蕪採辦軍米庽華洋旅館 
新　參議員吕祖翼於二十五日由蕪起程入都供職 
江蘇巡緝隊統領劉槐生前日由公來蕪勾留兩日刻仍回寗 
[杭州快信]  
國防會議定三月五日舉行楊督軍已派本署趙參謀長北上與議 
楊督軍所領第四師除馬隊上年奉　赴　外其餘各旅團營已於昨日（二十八日）全數調省 
齊省長准江蘇省公署咨德國工程師庫賒爾赴江蘇浙江安徽等處遊歷請飭　保護并嚴密防視已通令各属知照 
新備錢塘劉道尹業已抵滬准明日（二日）偕甌海趙道尹乘快車來浙又新簡會稽王道尹亦定今日（一日）由滬來省 
齊省長昨日（二十八日）委白　爲　備隊第一區六營營帶周輝爲第二區四營營帶又委黃尚紳爲浦江縣勸學所長 
寗波警察廳長周綜因　辭職齊省長不准 
南田縣知事吕耀鈐到任一年並無盜案發生奉齊省長記大功二次 
高檢廳没收存土七十八兩昨日呈送督署轉給衛生材料廠備用 
嗎啡誤斃兵士案昨由英國醫士　　更摘錄英國日本藥局方函致督軍辦明二藥氣味形質相同非化驗不能辦識及西國醫藥分科陸軍醫正不能負責之理由 
官營兩産事務所長齋省長擬以袁文藪充任代理之鄭綬章另候委用日内卽有明文宣布 
諸曁承審員梁士潘明串收徵員吕雲波庇縱烟犯遇案索賄並濫押無辜經曹汶朋等聯名電控到省昨已密派委員查辦 
鎭海知事吴萬里有他調說遺缺將委盛鴻　（清時曾任錢塘縣）接替 
旬日以來外縣各監時有囚犯越獄以海寗平湖海鹽各縣爲多高檢廳已委康某馳往澈查寗台嘉湖兩鎭守使部電緩裁惟經費減爲每署月支三萬元 
[地方通信鎭江]  
　難民過增騷擾　鎭郡對江沙頭村於二月二十五號有徐海難民數百人到村索米索錢任意踞閙一至傍晚則須在村住宿除錢米外稻草柴薪種種滋擾居民不堪其苦各難民在村二日今已北去矣 
　揚中創設布廠　鎭属揚中縣地方富商王某集合同志二三人共出資一萬元在該處創設順華　布廠已採辦　機數十架招集女工百餘人從事開幕所製布疋純仿洋貨現爲嶺充銷路計陳由鎭江總商會轉呈財政廳援仿製洋貨暫免捐稅成案請予免捐驗放聞已奉財政廳批准矣 
[揚州]  
　實給圩棧苦工現金　日前兩淮運署奉北京鹽政署飭開查關於發給十二圩苦力工資一案前經本署核定應由商人發給現金不得以鹽折價等因迭經飭知遵照在案茲據總所轉據十二圩助理員報告收進欵數并據稱該處商人對於苦力工資尚未實行給付現金等情請予核辦前來查該處商人對於苦力工資仍係以鹽折價尚未實行發給現金實属不合應卽由該運使轉飭揚子棧長轉諭該商人即遵前次署飭辦理母任宕延致滋流斃等因正在核辦間據場運局呈據淮南全體場商公恒茂等禀請遵辦到司查十二圩苦力工人以盬代價本非正辦現奉署飭嚴催禁止自應凛遵辦理且據各商禀明已督令各屯將例給工資之外每引擬定錢六十文由商代給現金該苦力人等尤不得再有索鹽代價情事如敢故違准由各商屯指名報告以運嚴辦隊函請兩淮緝私季統領撥兵前往彈壓並訓令拐子棧長遵照外合亟布告十二圩商民人等一體遵照 
　縣敎育會提議事件　江都縣敎育會於昨日（二十四）午後召集會員在國書館開會提議孔敎及他項事宜紀綠发下（一）奉省議各學校逢朔望行洒掃謁聖禮公議各校執行（一）奉省查職業物産議决請縣節學務委員會同商會塡查（一）奉省义議以孔敎爲國敎由巿敎育會會長湯公亮發言孔敎不得泥爲宗敎當以孔敎永爲敎範（一）本縣第八區高等小學應於六年成立經丁善之鄭源穆等指定陳家集地方爲校址議决請縣署執行 
[嘉興]  
　白　攫物被獲　嘉興北大街係商業會萃之區日昨（二十六）下午四時許有身穿馬褂之某甲至該處永瑞興布莊内聲稱　　　紗駭店夥以四疋出　甲　貨不良　店夥再取數疋以　　　駭店　入内取布甲即手取一疋而遁經衆夥友　力追獲即將人　一併遂入第一警所經石警佐詢問有無　伴供辭支吾不肯吐實乃備文移送縣警所未知若何辦理也 
　　　　定公債　五年内嗣公債嘉興　涙四萬元單經　知事親赴各鄉鎭勸募去歲年終因省垣急用迭電催辦張知事乃籌　二萬元解庫現張知事奉令更調該項　欵亟　　還以免移交時多所週折特於日昨　行各區自治辦公處將已認未　之公　尅日　清各委員已遵令向各認户催　矣 
[武昌]  
　小票實行收回　各商會團體及巿店發行之小票財政廳早頒禁令責成各知事限令五年年底一律收回旅因金融緊迫纷紛禀請展限兩月以本年二月底爲止現在續限已届而要求再展者仍紛至呇來張廳長以事關幣政亟須整理除嚴令各知事勿再游移外查行使最多者以廣濟圻春陽新大治通山鄂城　城　田黃陂黃安武昌漢陽　西當陽十四縣爲尤甚且有糧櫃所出之一種便民小票仍恐難以實行收回故每縣派一專員馳往會同各知事督資商會巿民依限停止以杜流弊 
[濟南]  
　銅元又有私　　潍縣東南鄉油房莊自民國元年私造銅元數年來未曾財露去年民軍駐紥該縣城内偵知此局遂羣至該莊剿除搜獲鑄造銅元之銅模十餘個並私造銅元二百餘吊罰洋一千餘元因此停止現在民軍已開往濟南該局又放膽鼓鑄聞一書夜間能造二百餘千云 
[廣州]  
　破獲秘密機關　督署昨據憲兵營長謝卓英報稱探悉麥欄街九號門牌内有僞充督軍游擊隊七十二營統領朱彪帮統談朗若在該宅設立機關　謀不軌當飭營副陸治督兵曁總稽查處稽查朗如月馳往會警　獲僞帮統談朗若並辦事勞東平等六名搜出人名年籍箕斗册部五本僞信四件軍衣帽二套公文紙式統領各一束併交總稽查先行呈解訊辦尚有僞統領朱彪在逃未獲一併購缐密緝再行拿解查談朗若等設立機開冒充軍官膽大已極實属罪無可　合請飭課訊明按法懲辦以儆效尤 
　中葡爭地暫不駐兵　陵督軍前爲香山中葡對汛事經派溏統領紹慧乘坐兵繼前往察勘嗣據該統領呈覆以馬尿河一帶應即派兵分駐橫琴汛務亦應規復現聞譚代督連日與韋參謀等調集歷年成案詳加考核以大小横琴島各處曾於前清光緖年間由粤督譚鍾　派兵前往駐守而澳門葡政府亦同時派兵登岸致起交涉嗣經雙方議定於界務未劃定以前暫認該處爲相爭未定地點兩國均不派兵往駐現若派　軍隊規復汛務卽與原案不符至馬尿河地點係在大橫琴島河口仍在兩國相爭地點範圍以内似未便派兵往駐如恐海賊藏匿該島逃竄路環祇可派撥巡艦駐巡橫琴以外海面遙爲截緝或照舊日成案會同葡政府派兵團剿以免藉口經將擬定辦法咨會省長查照矣雜評一 
[財政會議（一子）]  
今日之財政會議目的將何在乎以根本言之必自統一財政始然而統一財政與改革政治有密切之關係焉歐美各國自憲法政治行議會於財政上占有强大之勢力制定財務法規確定豫算實行監督財部對議會旣負全責於是財政官署之組織計算出納之方法益趨美備國用有不足時如何彌補對外有事變時如何籌備均有一定之程序關於財政上之精神與形式能得公法上十分之保障者孰非憲法政治之賜返觀我國内政象之不定若是財政狀况之紊亂又若彼　論當局不睱計及統一也即欲籌統一之道試間將從何著手耶不於財政上謀根本之補救而徒枝枝節節以顧目前又奚益於實際耶 
然則今日之財政會議他非可料所可料及者徒添無數搜括方法之議案而已於國家究有何利哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[五日間銀洋進出之調查]  
自上星期六至昨日止外洋與内地往來之銀洋確數調查列下二十四號進口者計客帮由煙臺裝來銀二十萬兩又天津裝來銀二十萬兩廣帮大德昌由香港裝來洋十萬元出口者麥如利銀行裝花旗公司輪船至孟買墨洋五十八萬元中國銀行裝招商局船至煙臺洋四萬元二十六號中國銀行由長江來洋十八萬元二十七號中國銀行由蘇州來洋九萬元二十八號華比銀行由英公司從倫敦　來大條銀七十三條中國銀行由杭州來洋十萬元正金銀行由漢口裝來銀四十萬兩 
[部定第五次中日聯運議案]  
滬寗滬杭甬路局奉交通部令開查第五次中日聯運會議各該路擬提議題本部迭據各路先後呈送到部茲由本部核定第五次中日聯運會議本部直轄預會各路應提議案十條除令行中日聯運會議委員佛類陳國華將該議案送逹主管鐵路外茲將該項議案分配華英文各一份發交該路查照至日本鐵道院所擬議題一俟京奉路局轉呈到部再行發交各路預爲研究仰卽遵照附議案十條　一中日週遊券關於揚子江輪船公司事宜　二中國陸地週遊劵擬添由神户至漢口來回劵三中日往返乘車劵事宜四北京至天津日本旅行日期由三十日展長至四十日五中日週遊劵擬收印票費　六退票手續問題　七本路徐州站擬加入出售聯運票站名表内該站係與隴秦豫海鐵路接軌之站八擬將滬杭甬路加入中日聯運會議九擬將滬杭甬路杭州一站加入出售聯票站名表内并擬將上海北站並杭州站爲分遊地段十擬將關於中日聯運所有章程規則等及此次會議所議决各案編成英文揩本並載明現行價目表式等以資傅布 
[供給電氣之限制]  
工部局擬定佈告於今日發表謂電氣新機尚未到滬故電氣之供給僅可限於現用電氣之户自三月十五日起凡新户欲接電缐至總缐者須先具函通知俟現用電氣之户停止用電之時始可挨次裝接惟現用電氣之户如遷居改接電線則可隨時裝接與新户不同一俟新電機到後再行通告大約以上關於新户用電之限制至本年秋間可望撤除云 
[洋商擬借依周塘賽跑汽車]  
工巡捐局前擬與浚浦局訂立合同將淞滬問之依周塘興築馬路以利交通後經省議員沈君迭禀馮副總統齊省長請爲阻止並籌欵自築以保主權當經核准飭令上海實山兩知事曾同上寳兩邑紳士公同會議籌欵方法業由本邑沈知事邀集各紳於日前在縣公署磋議除省欵外由各巿鄉經董擔任先在公欵内設法照墊等情迭紀前報茲悉此事雖經各董允爲擔任而於各鄉公欵借墊一層亦非常爲難查引翔鄉區所儲公欵現銀有限若欲擔任須將厚仁堂公産抵借方可就緒惟堂中公産原属有限是以該堂各董尚未核允故該經董對於此事頗多困難現擬將省撥之欵先行支領以便動工並聞工巡捐局朱局長日前曾接租界自來水公司洋人某君函稱余本早發起一賽跑汽車場曾於閘北引翔鄉十三圖中賽山路旁側覔地一方與地主商明租借已有成議並票請上海縣公署派員勘明在案現悉貴局將次建築依周塘如此路告成該公司所有車輛擬即在該路賽跑如蒙允准尚可於賽跑時每輛納捐洋一元請爲查照核准云云朱局長以此路尚未動工難以允許業已函復該洋商請從緩議矣 
[薩上將先閱汕頭砲台]  
海軍上將薩鎭冰奉命來滬考察海防曾誌前報茲悉薩上將以江浙閩粤等省皆爲海口要塞當此整頓海防之際沿海各要塞砲台均應妥爲佈置現查粤東汕頭之砲台較他處尤爲緊要故於日前由滬先往汕頭考察該處砲台安設砲械是否完備除將由滬前往汕頭察勘砲台情形電報中央查核外並於昨日分電吴淞象山厦門三要口各台官着將各砲台砲械愼加查驗如有不甚完善之處速即配裝以重防務云 
[傅訊南城都路暗殺案之屍屬]  
寓居新閘南成都路二百三十六號門牌前清已故淮揚道皖人蒯光典之妾蒯王氏與第三子蒯彥先於一月二十九號夜同時被惡奴王廣福用切菜刀將母子兩人勒斷咽喉謀斃後捲取衣飾財物逃逸無蹤由新閘捕房報請公共公廨中西官驗訊並經總巡麥高雲懸賞緝拿等情已迭誌本報前日午後由西探目非　蓋潑華探目李星福傅同屍屬人證送廨請訊經王肇之襄讞會同英白副領事升座研訊先由中西探目上堂禀明調查情表即據屍女蒯淑屏投案訴稱我在梵王渡聖母學校肄業吾父蒯光典嫡母李氏被害之蒯王氏係我生母蒯彥先係三胞兄是日適我給假在家我所居之房屋共有六問母親住在過街樓上三兄彥先住在隔房我是日住宿側首房内女傭居在母親房間後面小房間内男傭王廣福係由住居愛而近路十八號門牌我家嫂嫂蒯邵氏所雇女傭之子小金寳薦來衹來祇有幾天住在樓下是晚我於九時許安睡其時三兄出外未歸我睡後約二十分鐘回來聞其在房内詈責男傭懶惰惟其所說之語不甚明白我睡至翌晨七時由女傭董趙氏前來將我唤醒聲稱太太跌傷在房我聞言急卽起來往視見我母橫臥在彼其時我並不近前細視亦不將他扶拽恐其加受損之故且因心慌故不呼唤三兄我急至廣仁醫院請西醫逹脫非司（譯音） 
到來醫治見我母身上有血細視之始知被人謀斃當由醫生將母屍身翻轉檢驗供至此中西官諭曰凡遇命案未經官長蒞驗無論何人不得移動屍身該西醫不應擅自將屍翻動云云諭畢又據蒯女接續供稱我即至三兄房内呼唤我兄起來豈料亦被謀害但王廣福平時有十一歳兒子與一房客時來與王同宿究不知母兄因何被人謀斃云云繼據女傭董趙氏供稱在蒯家帮傭已有四年出事之夜我在大廚房料理一切至十時安睡太太與少爺（卽被害母子）均在過街樓上烘火至十一句鐘太太呌我起來拿調羹遞與少爺我卽至樓下取來遞與太太轉交少爺因我不奉呼唤不能至太太少爺房間其時並無聲響我睡至翌晨七時起來至太太房内取倒便桶見房門開直太太橫臥地上我疑是跌傷急唤小姐起來到房據云被人謀害而捕房呈案之兇刀實係太太樓上小廚房内所用之菜刀等語並據蒯邵氏投稱已死之蒯王氏係我之姑蒯彥先係我之夫弟我是日九時許至成都路探望吾姑與叔十時許傭人王廣福倒茶與我至十一時我回至愛而近路家内我臨行時由王廣福關門其時安静如常至次日早上有房客之傭人來報母子兩人昨晚同時被人謀斃此事定係兇徒見財起意云云中西官會商之下援筆判曰此案驗訊已明候踏勘並緝兇再行核辦至昨晨復由捕房將王廣福之保人王德成解送公堂請究經中西官訊供堅不承認擔保判押候下禮拜五再訊 
[同昌里命案漸有頭緒]  
虹口海寗路同昌里四百八十三號門牌水果小販夏杏林之妻王氏（卽王阿毛）於二月七號夜被人謀斃並被刦去現洋七十元及金戒一枚業經捕房將與與此案有關之洗衣作夥徐延齡及婦人陳徐氏（即徐阿彩）等拘解公共公廨訊判徐延齡交保陳徐氏押候查明訊核在案茲經捕房查得此案已有頭緒故於昨晨將陳徐氏等解送公廨復訊即據八十四號西探目利扶司上堂禀明查悉種種情形請爲出票補提人證到案併究中西官判徐延齡仍交妥保陳徐氏押候移提人證到堂質究 
[陳訴泥水匠圖刦錢財之辣手]  
　　辣手 
泥水匠陳根山於一月七號在公共租界馬霍路進益里九十號門牌天津人張桂卿家工作見張與妻兒同赴法租界趙姓家吃喜酒祇有傭婦陳黃氏在家陳頓起不良糾黨叩門入内用石灰屑向黃氏頭面抛擲並用菜刀肥亂砍將氏砍傷圖刦財物經氏叫喊由捕聞聲入内將陳拘獲詢悉其情拘解公共公廨訊供押候黃氏傷愈再核在案昨晨復訊先由中西包探上堂禀明前情並將菜刀呈案請察繼由陳黃氏投訴被告於是晚見我一人在家圖刧錢財先用石灰迷我雙目後持菜刀將我頭額手臂等處砍傷甚重我在醫院醫治日久迄未全愈請求嚴究訊之陳根山供詞游移會審員王肇之君商之英白副領事以供證確鑿無可狡賴判陳押西牢五年以儆 
[破獲無鍚命盜案]  
皖人劉志香曾於民國四年四月十四號在無鍚地方糾黨持械夥刦居民楊希元家值洋六百餘元之衣飾現洋並開鎗拒捕擊斃事主之叔楊得春携贓逃匿上海公共租界北山西路某號屋内當經事主報告地方官廳請緝兇盜迄未就獲前日下午劉忽出現走至福州路（即四馬路）適被楊希元撞見當卽唤捕將劉拘入老閘捕房昨飭包探傅齊人證將劉押解公共公廨請究先由中西包探上堂禀明前情繼由楊希元投訴前年被刦之時劉首先入室執有手鎗威嚇認門無訛請爲嚴究訊之劉供不承認關讞員商之英卓副領事以案關越貨傷人自應澈究判劉押候查明曾否在租界内犯案再行訊核 
[浦東越貨傷人案續誌]  
浦東南滙縣屬張江棚附近駱駝橋地方有一七十三歲之老嫗龔凌氏被匪將棉被罩住頭面氣閉而死並被刦去藏金數百元報由南滙縣署飭警拿獲嫌疑犯王俊章龔阿毛兩名押候訊辦已誌昨報茲悉該嫗生有一子四女子名才生四女均已出嫁數年前才生被匪暗地勒勒斃抛屍田野事後報官緝捕迄未破獲此次拿獲之王龔兩人與前案亦涉嫌疑該縣知事葉樹維對於此案非常注意昨日復委縣警佐翁養源下鄉察勘並着詢明前後兩案之始末緣由禀复核辦 
[販運大宗烟案之辯論]  
倪延楨（綽號小老虎）自稱爲洋藥公所調查員串通葛玉龍等販運大宗烟土當爲海關水巡捕房巡江西捕麥道而查獲抄出私土一百六十餘斤值價一萬八千餘元解經捕頭將烟土送往海關倪葛二人解送地方廳請爲訊辦在案茲經檢察廳預審終結起訴審判廳昨日午後由堵宗推檢各官開庭研訊先據三道頭巡江西捕麥道而偕水巡捕房探目何阿春上堂譯稱陰曆正月十七日清晨在浦江中巡查見有藥水船一艘形跡可疑當即上船察看船内共有三人卽倪葛二人與一年未成丁之小孩係看管藥水船者並有鋪蓋二個枕頭一個倪靠在枕頭之上葛站在倪旁吾等上船後因有烟土氣味觸鼻遂在二個鋪蓋内抄出烟土四袋枕頭内抄出一袋共計一百六十餘斤倪知事敗露思欲脫逃當爲我等軋住倪在大衣袋中摸索我等恐其帶有手鎗即上前將兩手撳住遂在該袋中抄出執照一纸上書洋藥公所調查員倪延楨字樣此項執照前經呈案請閱若輩名雖辦公實則在外得賄保險包運私土上岸且此項調查員曾經海關規定不准在浦江中干涉查辦煙土之事應請究辦問官卽將案卷中所附執照檢出問此照是否麥稱是問宫遂提葛至案訊據供稱住居虹口表兄家中倪延楨與我表兄爲鄰因此相　今年正月十六日往浦東開平碼頭找尋胞兄不遇在朋友家躭擱一宵至十七日正欲渡江回來在浦灘見一小划船傍至浦邊船内有鋪蓋等件嗣見倪駕一藥水船到來央小民將鋪蓋等搬上然後小民亦乘此船過江駛至中流即被拘獲求察倪供通州人充當洋藥公所調查員尚有同事胡陳王等數人胡等皆奉海關核准可在浦江中搜查烟土前次有人報告某公司輪船時常有人私帶烟土來申是日胡等邀我前去帮同捕拿守候多時未見到來胡等均吸洋烟此時煙瘾大發卽行回去囑我在彼等候不一刻果有一划船在該輪上運下各物是以追上抄獲鋪蓋等件其中果是私土詎尚未點明已被西捕拘獲是實問官一再駁詰倪葛仍執前供遂判分别還押聽候宣判麥道而等諭令同差供職 
[公布改選參議員日期]  
蘇省改選參議院議員定於三月二十日舉行經記前報昨省長公署已將選舉日期正式發表茲錄其令文如下查參議院議員第一班改選日期令第一條各省省議會選舉第一班改選之參議院議員於民國五年十二月十八日舉行又同令第二條前條所定選舉日期遇有必要情形由各選舉監督咨明内務總長呈准大總統酌量延期各等因此次江蘇省改選日期前經本省長咨請内務部轉呈延期舉行在案本年二月十五日奉大總統指令呈悉該省參議院員第一班改選日期應准於本年三月二十日舉行此令等因奉此合行公布此令 
[修正寗杭兩路巡警規則]  
滬寗兼滬杭甬鐵路管理局長江紹沅蒞任後修正兩路巡警規則茲爲披露於左 
（一）滬寗鐵路巡警係按照借欵合同由本路總管理處綀養專用華人藉以保護鐵路但不得干預鐵路以外之事其薪費向歸鐵路發給（一）本路與地方官訂定條欵仿照向日成規分看守與巡護各司責成凡車站　欄以内看守各項路産照料站内客商 
 
 
 

Page 11

 
 
彈壓工役爭閙等事鐵路巡警任之其車站棚欄以外保護軌道防出危險巡緝匪類照料站外客商等事地方兵警任之惟任巡護者有時或邀入車站援助而任看守者不能離開車站（一）地方警察及陸軍或憲兵遇必要時可進入車站月台施行保全治安之手段但須經本路管理局長認可給入站證（一）本路巡警歸中央交通部巡防隊歸中央陸軍部棚欄以外之巡警中央内務部（一）本路分東西兩大段設各等巡官分駐沿路各火車站每巡官一員領長警若干擇要分配而督率之（一）本路巡警局向不設收押犯人所巡官亦無裁判權無論站上車上路上人等發生關於民事刑事案件由該管巡官訊錄口供存案外即錄案連同犯人解交所在地方官廳按照國家法律辦理路巡不再過問（一）滬杭甬鐵路自收歸國有後所有巡警仍沿商辦時代之舊而加以整理其組織及現狀大致與滬寗相同 
[淞滬砲兵調防紀]  
原駐高昌廟之砲兵第四團第二營范營長現奉浙省楊督軍命令以杭桓南星橋地方爲省垣門户關係重要自宜加兵駐防着率該營全部砲兵來浙防守等因范營長遵將所部各砲兵之什物器具及軍械馬匹先於二十六號裝載火車運浙其所部砲兵三連則於前昨兩日由滬僱得駁船十餘艘以小火輪拖帶赴浙惟高昌廟地方亦爲軍警重地不可無兵駐防故由松滬盧護軍使於駐淞砲兵第十團内抽調一營來滬塡駐 
[外交後援會之内幕]  
舊商團一部份之會友發起組織外交後援會爲政府對外之後盾擇地訂期開會已詳前報茲聞該會係集合滬上各團體所组設非僅商團一部現各會員正在討論辦法草擬章程以使開會公布至開會地點前所紀之進德小學校地位太小交通亦不利便不能合用聞尚須另擇適中地點云 
[各國領事之布告]  
二月二十八日駐滬各國領事會同出示略謂納捐人之公共大會定於三月二十一日午後二時在英界大馬路小菜場議事廳舉行公議籌集巿政所需之經費通過關於巿政經費之决議並討論其他事件而工部局一九一六年之收支報告亦交會校議云 
[奉賢沙田風潮之波累]  
奉賢南四團地方客歲因沙田局丈量沙田催繳田價鄉民羣起反對以致肇禍因此家破人亡者實繁有徒事後由縣飭警拿獲周樹桃徐子珊秦士謙三人拘禁在案茲悉該三人中周爲平民徐爲鄉绅秦爲前清秀士日前徐子珊在監患病經家屬多方設法始得保出醫詎甫經抬出頭門被鹽場差役郭某阻住以未得沙田局長之允可未便釋出於是仍回監禁翌日即死於監中其周樹桃一名於客冬因病保出後避不到案業將保人金亮生拘署禁錮着令交周到案方得釋放云 
[私藏手鎗之敗露]  
虹口華記路七十二號門牌蔡德良家藏有六響手鎗一支近因託人消售洩漏風聲被滙山捕房華探目蔣榮生得悉於前日訴明捕頭前往搜獲手鎗將蔡帶入捕房昨解公共公廨經中西官略詰數語判蔡管押候查明曾否在租界内犯案並有無私販軍裝情事再行訊核 
[携帶私土之訊究]  
天津人馬義與通州輪船火夫沈才林某押店小主潮州人胡友之吳淞路一千三百二十二號門牌居人施阿四均因携帶違禁之紅土波斯土被新老兩捕房中西包探先後搜獲昨日併解公共公廨先由中西包探上堂禀明奉諭搜檢行人有無危險物品當在被告等身畔搜出私土故亦拘案請究並由洋藥公所與英商新康洋行代表律師到堂譯稱被告等私販紅土有違中國第二百六十六條刑律請爲訊究繼由馬義之代表律師上堂聲請展期研訊訊之沈才林供稱所有紅土係由友人周阿生托代携帶並非私販施阿四供稱所帶烟土係因大連輪船上厨司某甲借洋不還以此作抵中西官判沈押西牢四月胡罰洋一百元充公施押兩月烟土併送海關銷燬馬義因由代表律師聲請民期着仍帶回捕房於禮拜五解案訊核又甬人薛連生前日携帶紅土經過虹口西華德路被六十六號三道頭西捕查見帶入捕房昨解公廨請究先由洋藥公所代表律師上堂譯訴案情訊之薛供此项烟土係購來自吃並不販賣求察中西官判薛押西牢二月烟土送關銷燬 
[崗警改用警棒]  
淞滬警廳徐廳長昨日通傅各區署略謂現在冬防已過陽曆三月一號起各岡警一律改用警棒對於防盜一層仍宜格外注意以免匪徒乘機竊發云云 
[棉紗同業選舉之結果]  
本埠棉紗同業在南京路集益里所组織之竸智團爲同業平日討論之所團中辦事章則頗爲完備照章每年開大會一次選舉正副理事及參事等以助會務去冬該團正理事董忠甫病故後所遺理事一職卽由各議員公推副理事吳惠卿項惠卿兩君暫爲庖代前口因届改選之期是以由吳項兩君照例提出辭職書請爲另舉並先期籌備改選手續並遍發選舉票分函全體同業請即如期蒞會推選當經各團員於是日午後二時齊赴英大馬路集賢里該團事務所當衆投票畢卽由吳項兩君將會中一年開支及經過事實向衆陳述後即開　檢票計得票最多者爲邊文錦次爲聞蘭亭吳恂卿等二十四人昨日舉行復選於二時許被選各員先後到會共同互選以邊文錦得十九票爲最多數推爲正理事吳恂卿邵瑞生爲次多數推爲副理事又次爲聞蘭亭推爲總參事餘如陳秋庭嚴蘭亭等二十人爲議員選舉畢又經公衆討論該團地方狹小不敷辦公擬遷至對面民豐里六十一號三層樓上衆均贊成定於陽曆三月初旬遷入旋即散會 
[華商電車公司定期開股東會]  
華商電車公司營業日漸發逹去歲盈利二萬餘金現該公司總理陸伯鴻訂陽曆三月四日（陰曆二月十一日）開股東大會將上年營業狀况報告各股東然後派給紅利昨已通函各股東届時請均蒞會 
[廣肇公所討議賬房虧欵問題]  
廣肇公所近以癸丑甲寅乙卯徵信錄業已刋佈結得乙卯年前賬房區仲儀（四會縣人）經手虧欠九八規元八千三百九十九兩五錢五分六釐事關公欵特定於三月四日下午二時在公所開全體特别大會討論辦法昨已通告旅滬同鄉届時蒞會公决矣 
[法租界華董謁見新交涉員]  
法租界華董吳畹九陸伯鴻昨日謁見新任朱交涉員並將自组織華董辦公處以來辦理一切案件開支册報摘要陳述聞朱交涉員對於華法警權條件頗爲注意於晤談後即互相研究云 
[財政部派員稽查銀行]  
財政部前頒稽查各項官商銀行章程曾紀前報現部中又　委專員實地調查昨以快郵代電致滬上道尹交涉各署略稱現委部員陳壽同程恩康按章調查蘇滬各項官商立銀行除分委外合亟電令轉行知照等因該兩署刻已分亟各銀行知照矣 
[仁濟醫院董事部今日開會]  
麥家圈仁濟醫院每日門診負疾求治者甚衆而以汽電機輛傷害之急急症尤多茲爲擴充醫業起見定於一號（今日）午後在院利記室開董事部年會報告一歲之院務經濟之收支並籌議進行事業先期通函華洋各董事届時一體蒞會 
[敎育界少一熱心人]  
林君兆禧以私資創立南洋路礦學校慘澹經營至今六載成效卓著本年方欲赴美國考察實業詎料積勞成疾醫藥岡效竟於二十四號溘然長逝昨日出殯新舊學生往送者三百餘人從此敎育界中又少一熱心人殊可惜也 
[集才英文夜校遷移]  
集才英文夜館係由劉慰曾周昌藩二君所组織開辦以來學者絡繹茲以南巿萬裕碼頭舊校房屋不敷故遷至新北門瞿家弄第一家現已於初一日開學尚有餘額可補云 
[中華少年社添設夜校]  
老閘七浦路中華少年社添設夜校業於陽曆二月十五日開課少年入此肄業者已逹七十餘人聞該校尚擬擴充學額云 
[放生局又欲添告殯房]  
本邑大南門外放生局前因餘屋甚多由各居民商准該局寄厝棺柩嗣因愈停愈多已由局中各董設法添建殯房並擬章收資每年分八元五元四元數等今因所有殯房尚不敷容納是以今春由該局董衛君擬再行添建殯舍若干埭惟局中並無餘地可以添闢故向該局靠東南兩旁地主磋商租借或備價購買惟該處西首不數武即新闢馬路通逹滬杭車站近已逐漸熱閙該地主能否允從目下尚未可必云 
[信敎自由會幹事返滬]  
駐京信敎自由會幹事誠敬　君前由上海續行委辦會派往襄理會務茲值國會審議之信敎自由問題手續將近告竣且該委辦會之年會爲期伊邇故誠君已於前日由京南下蒞滬供職 
[並非恃强硬借]  
華商電車公司前日鳴警拘送挾帶兇器硬借銀錢之朱某至該管警區請究等情已紀前報茲悉被拘者係朱糼榮向在南巿生大錢莊爲跑街夥華商電車公司每日所得票價銅元兌與生大莊均由朱經手去年八月間朱向公司告貸銀洋二百元約期屢誤迄未措理今届陰曆正月底朱已歇業當由公司向朱催詢還欵日期朱對答支吾於是用電話報告高昌廟警所派警兩名至公司將朱帶去令其兌取的實保人約期理楚而該警察誤爲刑事犯將朱帶所後加以手銬外間遂疑其身藏手鎗故有挾鎗硬借之說旋經移送警廳司法科諭令覓保出外理處惟朱對於此次之事大爲不服未知若何結朿也 
[傷害尊親監禁三年]  
西鄉顓橋鎭民人王竹山控子王金生違忤等情昨由地方廳端木　推事官會同宗雲亭檢察官開庭研訊王竹王供年五十九歳帮工度日祗有金生一了不務正業本年正月三十日領一來歷不明之婦人到家民人向之訓斥反被以石塊撃傷頭額迄未痊愈請求究辦金生供爲成衣匠日賺工錢一百六十文此次因酒醉失手誤傷父之頭額求宥問官以其傷害尊親罪已成立當庭宣判王金生監禁三年以儆 
[石子船遭風覆没]  
前日午後有船户方某由浦東洋涇港裝載石子二十噸駛經楊樹浦油車碼頭江心忽被風浪冲激全船沉没二舟子均漂泊水面經隣船救起得慶更生遂由方投報水巡捕房昨經梅捕頭飭派探捕前往察勘一過卽飭方招雇婤習水性者數人潛入水底將石子陸續起出以便船身浮起 
[搶親毆斃丈人續誌]  
浦東趙家樓鄉民趙松濤纠人搶親將妻父沈關祥毆傷身死已誌昨報昨由張江棚第七區警署區員王在清將一干人提案研詰據死者之嗣子沈桂全訴稱嗣父關祥素無疾病實被趙松濤糾同無賴陶林生倪大妹等十餘人來家搶親毆傷身死請求昭雪詰之趙松濤供稱搶親有之並未毆打王區員以案關人命擬解南滙縣署發落旋由該處董保出場排解今趙出洋數十元補助喪費並與沈女解除婚約准由沈姓另行擇配已經雙方允洽具禀警署請爲銷案了事 
[傅訊不交定貨之訟案]  
黃震之在公共公廨呈控某洋行寫字人邱啓華欺騙銀兩一案前日傅訊先由原告代表海德禮律師上堂譯稱原告曾向被告定購洋釘一千四百箱於去年十二月十一號將銀四千九百兩送交被告收取自後廷不交貨係屬詐欺取財是以原告查照中華民國第三百八十二條刑律控告被告應得三等至五等有期徒刑請爲訊究繼由被告代表婓斯律師投訴被告因有殘疾不能站立請堂上容被告坐而待質堂上准之即據婓斯律師聲稱當原告付銀之後被告卽將此銀轉交陳子川陳與原告相謝原告之銀　在陳處且原告與被告曾分赴總巡捕房及公堂控告因陳子川入籍西洋未便逕行傅訊現原告已廷德爲理律師赴西洋領事署起訴陳亦廷愛理司律師代表函告敝律師認收原告之欵原告不應再控被告應請將案註銷云云又由原告代表律師向原告詰詢一過經關讞員商之美博副領事判被告交保候再後訊 
[註銷行夥竊洋案]  
虹口狄思威路七百十七號門牌某竹行主管念劬在公共公廨控夥王炳林竊用賬洋六百餘元一案昨晨由廨復訊兩造均廷律師到堂代辯中西官判將竊洋案註銷着被告交二百二十五元人洋並保限兩禮拜遠洋違干未便 
[乞人搶飯之惡習]  
乞丐張阿福劉根生張阿三李阿福張阿奎劉岳香趙阿三王連生楊大王春法陳春元陸瑞生等專在公共租界内强　各飯作工人所挑吃剩飯菜不遂其欲動輒行兇茲爲總巡捕房捕頭查悉以若輩成羣結隊騷擾不堪於前日諭令上差各華捕將張等各人一併拘押昨晨解至公共公廨經中西官訊供不諱判劉根生張阿三各押西牢三月李阿福押兩月張阿奎押六禮拜劉岳香趙阿三王連生楊大王春法陳春元陸瑞等七人各押一月張阿福係是過犯着押西牢三年期满逐出租界 
[報告花會機關]  
閘北偵緝隊查得境内現有花會航船三處專向各女工糾賭騙錢其大筒設在小東門陸家浜等處日夜開筒每筒收錢二三百千文昨已報告翟隊長轉報警察廳長飭區查辦 
[成衣店幾肇火災]  
閘北新疆路敦睦里一百七十六號門牌王阿福成衣店於前晚十二時不戒於火由鄰人帮同救熄僅燬蚊帳被褥等物昨日四區警署特派警探往查起之原因覆候核辦 
[再誌同族合資營業之糾葛]  
林亦秋林應聲林應選三人前至法公堂控稱前與族人林雲秋股開裕泰元烟膏店歷年盈餘紅利等項均未分派向論不　請爲訊追等情判將賬簿送交潮州會館核算究有盈餘若干禀覆核晰在案現由原告　賚美律師代表投廨聲稱前奉堂諭將賬簿送交潮州會館核算迄未算明詎裕泰元業已關閉應請堂上着被各覔取的實保人俟算明賬目再行請斷被告聲稱商人亦係體面之人奉傅卽到請免覔保中西官判被告交保聽候傅訊 
[冒牌案暂行註銷]  
周虎臣筆店主傅錦雲曾於上年九月間至法捕房控告鄒念屺將次貨筆料冒充周虎臣牌號向客帮混售請求提究等情當時因被告逃避充將冒牌筆料吊出妥送法公堂判令銷毁並判補提被告到案訊辦迄今尚未提到昨由原告投廨聲稱聞鄒匿跡英租界内惟再三偵察尚未知其實在地點應請核奪聶讞員判將此案暫行註销俟鄒念屺出現後准予隨時扭案訊究 
[不應偏重中人]  
朱天生至法公堂控稱有素不相識之婦人許二寳於民國四年間扥沈王氏爲中保前來借去洋八十元立有借據今向索取廷約不還請爲訊追沈王氏供朱天生前娶許二寳之胞妹爲室由婦人爲媒後因姻事彼此糾葛並無代許二寳向朱借洋之事况許二寳係朱天生妻子之姊何謂素不相識此事實係朱天生朦混揑控請求明鑒聶讞員察閱借據係許二寳所借沈王氏僅爲中人遂判將案註銷准由原告另行具狀飭傅許二寳到案訊明核斷 
[保人抗傅受罰]  
林銀紹前向陳道丕購買紅皮付去各户期票十一張共計洋四百元及至到期往收無着林亦置之不理陳即控經法公堂傅訊判林交保限理在案詎林於保出後逾限不理傅提不到林之保人吳榮芝亦屢次抗傅現經公堂將吳提案林始自行投到供稱商人現向各户收取袛收到洋一百九十七元其餘因店已倒閉難以收取今將收到之洋缴案可否就此了結中西讞員以保人吳榮芝不應抗傅不到判罰洋三元充公准予退保林交人銀兩保限七天缴洋二百另三元給還原告 
[結算工賬之衝突]  
住居閘北永祥里之泥水匠崇明人沈阿三前與泰金品倪阿春倪品狀等往嘉興工作現已回滬前日因結算工賬起　互相扭毆由四區崗警一併拘入警署候辦 
[粤妓違章拖人]  
粤妓王阿彩在虹口鴨綠路强曳行人被六十二號西捕查見以其違章拘入捕房存洋二十元保出聽候公共公堂傅訊核斷 
[扒手摸竊皮夾]  
扒手陳反生在黃浦路電車上摸竊搭客金仁生皮夾一只内儲現洋十五元金即覺察唤同四百六十二號華捕將陳拘入據房押候解廨訊辦 
[英美烟公司之新出品]  
英美烟公司新製前門牌香烟係由設在中國之烟廠所造其烟葉取細而最嫩者爲之故凡嗜烟者皆津津樂道也 
雜評二 
[勗蘇省參議員選舉會（庸）]  
蘇省第一届參議員之改選又將於三月中旬重行投票矣回溯上年之選舉會連開九次以選舉竸爭之劇烈不足法定人數其結果遂不得不出於延期一時與論之表示有謂其放棄選舉人之天職者有謂其能打破金錢運動之惡魔者毁譽參半至今功罪猶莫能定也 
吾謂功罪之定當以此次選舉結果爲晰使選舉之結果而確能摧毁金錢勢力以産出良議員也則去年之消極抵制不爲無功苟不爾者則一番紛擾不特阻選政之進行且開選舉史上之惡例議員諸君其愼母以義始而利終哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[凍狗肉歌] [  楓隠]  
陰曆二月八日俗傅爲張大帝誔大帝嗜食凍狗肉故誕辰前後天氣必奇冷齊東之語不值識者一粲余作此歌亦適成其爲游戲文章耳 
天鵝肉難想吃　羊肉未可齧吃葷羅漢古未聞狗肉乃供大帝啜帝何姓云姓張帝何名名未詳何方何邑何職掌齊東野語眞荒唐相傅二月初八日乃是大帝千秋華誕節凍狗肉爲帝所嗜所以誕辰前後彤雲密布朔風疾風山與雨山雪山兼火山四女蓮步舉珊珊手捧一盤凍狗肉稱觴上壽頌南山或云殺牛宰狗古所戒打鷄罵狗遭人怪如何號稱聰明正直神反嗜狗肉先把規矩壞我聞其言發狂笑容語未免遭衆誚自來偷狗可以作天子嗜犬先當薦寢廟六經諸吏俱有徵何况稗官野乘吃狗故事更不少君不見濟顚僧金身羅漢降凡塵出家靈隠嗜酒肉狗肉吃得香噴噴又不見魯智深梁山泊上好漢身袖中狗肉常不斷吃醉曾經打山門是知聖賢仙佛英雄豪傑大都嗜狗肉少見多怪乃愚人豈如世間衆賊秃口念彌陀號心比蛇蠍毒北人仍要偷食肉所以古云吃素祗吃心若要黑心人須向吃素淘裏尋地獄正爲此輩設倒不如吃狗肉的朋友尚未爛良心可况當今世界似狗非狗似人似狗到處有一邱之貉難分剖但見外國狗（俗謂細崽）某心媚外惟恐後看街狗（欲謂巡捕）欺軟怕硬顏孔厚官狗白書慣驕人狗官乞憐伺暮昏安得一齊皆凍却供彼大帝一頓之大嚼從此人間狗種滅鷄鳴狗盜蠅營狗苟之風乃永絶（四） 
灜海珍聞 
[二月何故只二十八日乎] [  烏蟄廬]  
太陽曆以地球繞太陽一周爲一年以其在近日點時爲一月一月以後則交錯以大小配布之其七八兩月曷爲皆大乎則根於羅馬盛時崇拜英雄之結果蓋七月某日爲羅馬著名大將愷撒（ＵaiusJnliusUaesar）氏之紀念日故大之八月爲眞公修爾 
奥古士都Augnstns紀念故亦從而大之也二月之特少二日則因往古以是月爲用刑之月司寇用事刑罰　於是月行之仿彿吾國之有秋决也乃揣人民速離陷阱之心理縮知是月爲二十八日云（一） 
家庭常識 
樓梯或客室中所用之地氈如以極厚之紙置於其下則　不易損壞而其用倍於尋常 
忽忙時以刀切肥皂刀必染汚欲免此弊先任取一紙置肥皂上然後再以刀力按之則紙率不破而刀可免汚 
木器之被油汚者以茶汁洗之最妙法先以沸水澆茶葉上再以布或棉紗等濾之使乾然後用以去汚極爲有騐 
以鮮牛乳塗皮靴或皮鞋上能保皮久用不破 
削葱或剶葱之刀可插之八土至於柄而止數分鐘後再行取出則葱之氣味盡去 
碗櫉中置花椒可以逐鼠如地板上有鼠所出入之洞穴則用破布浸水中漬花椒其上塞於洞口亦可却鼠 
皮鞋或皮靴之濕不以地蠟少許滴入黑鞋油中數分時後則光滑如故且可防鞋皮破裂之患 
新生之小兒眼力薄弱以硼砂少許融化於熱水中時時洗之極爲有益[  俊如] （二） 
詞話 
寳山邵心烔工詩而詞亦清婉可誦遺稿雖屬不多然附於艾廬遺稿者尚可窺其一二如旅况調寄喝火令云最是無情月敎儂太瘦生夜關扶影下簾旌越是要人調護越是冷清清何處彈長鋏無聊剔知緊寒螿絮月到天明越是瞋伊越是一聲聲越是要尋鄉夢越是夢難成舟夜如夢令云幾次吹燈欲臥兀自挑燈强坐一縷玉蕭聲又被艣聲搖破搖破搖破夢也敎人難作又十六字令落花聲云輕知有愁人倚枕聽東風靜胡蝶最分明[  佩青] （二） 
短篇小說 
[自殺黨（司蒂文遜著）] [  常覺小翠合譯天虚我生潤文]  
　第一章（六） 
至一巨宅前門洞啓而　然無人少年直導之入私室亦無阻者旣入少年乃曰待之會長卽至矣略一點首即自返身去王坐而四顧見室高而狹椅案寥寥無幾且敝舊無倫案上　一線毯其初似爲白色然今則已成灰黑與其地衣同色矣案上亦無陳設但一呌人鐘耳壁間满懸大衣及帽室左有一小門微聞譁笑聲及杯盞相觸聲右窗方拓自窗外望隠约見燈光四五星似已近却林卡老司車站矣大佐心殊不寗因曰此處不知究爲何地王笑曰此何必問倘竟爲活鬼之窟則吾儕此行爲不虚矣於時小門忽微啓一人側身入而一片喧嚷之聲卽乘隙奪門而出譁然震耳其人徐徐闔其屝以目冷然注視二人王視其人年約五十秃頂虬髯御獨隻眼鏡兩目時時開闔口中　一絶巨之雪茄著薄呢衣領至低乃露其頸一手挾一巨册身搖搖而入大佐知其必會長也乃鞠躬前曰會長吾二人即欲入自殺俱樂部者會長不答以手自轉其雪茄旣忽詫曰是何言者自殺俱樂部爲何物大佐曰予正欲問君耳奈何問我會長色微變亟曰朋友汝殆誤矣此實人家私宅耳今日因有喜慶事故宴客於内室何云自殺大佐聞言乃微笑以目視王似謂汝聞彼言乎吾儕去休王擲其烟尾起立曰會長吾儕此來實爲汝友介紹何故作難吾人至此境地固已無所畏懼亦决不甘受人之辱汝允我入會則已否則當與决鬭會長笑曰爽直者君也大尉吾將與汝友作數語請君暫出此室乃導大佐入一小室中鍵之始復入曰密斯特高德爾吾深信汝之爲人惟君友果可恃乎王曰其心我安能知惟渠之來此實亦有因蓋前日渠嘗與人愽屢勝人誣其詐於衆前辱之後爲其主人所知乃禠其職渠忿不欲生涕泣而愬於予適遇君友遂偕之至此會長領首曰此尚可信前者嘗有一人亦因此而入會又曰汝爲軍人乎王曰曾爲之惟以嬾故爲人所斥革久矣會長曰今以何因忽生厭世之心王曰亦因懶耳會長詫曰汝入會之由卽止此乎是何可者天下懶人多矣苟欲自殺則亦殺不勝殺矣吾意君當另有他故王曰其他則惟貧耳吾以貧故雖欲嬾亦有所有能朝夕操作手足且將　繭因思可免其勞者實惟死之一法會長闻言目灼灼以視其面似欲直洞其　腑者顧王仍從容如故喜愠不見於面良外會長見無可疑乃曰密斯特高德爾吾信汝矣凡汝之言若使無識之人聞之必且以汝爲妄然老夫閱歷旣多知人亦稔知汝厭世之由雖微而心固甚堅也乃探囊出鉿筆記王所述於册中旣竟始往釋大佐出復詳詢之幸所語與王言竟符會長亦不之疑收入會費訖以願書令二人簽字並强之立誓云後此不以其會告人始導之入吸烟室室高與私室相等廣則過之壁問及屋頂均糊黃色之纸懸煤氣燈數盞光線朗然射人眸睫爐火方熾斗室中頗覺和暖然不省何故入者恒覺此中含有鬼氣森然如入墟墓而室中諸客亦均奄奄類乎垂死之人惟一聞酒香則其精神立振滔滔之言亦隨之奪口而出且雜以譁笑室中乃復擾亂及酒旣聲則又寂然如故矣 
野鶴小孤山人珮筠一嗚營生烏蟄廬漱　周鱗爪政平劍平楓隠敬修子徐勵吾逃虚濟航梅然佩之烟橋　沼南屏山人太上餘生梅魂觀欽宋焜誅心眞州趙二常覺碧波召侯　　不署務實罪我非夢瘦鵑沈風蝶逸虎雲鶴醉儂起予黃華白山　蟄曉蔡選青一民城休笑佐白甌農孫劍華諸君鑒前月感承投稿應得酬潤請各具條蓋章向本館營業部支取編輯部白 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之上海水師]  
上海議購鐵公鐵甲船 
（見本報甲戌年九月二十五日） 
上海近日相傅沈道憲現在籌議欲向英國家購買駐華之鐵甲船名鐵公者以爲保護淞海之用惟爲數甚鉅措資爲難繼以在申之富商大賈類有急公好義之心擬勸以報國保家之法恊力同心以圖捍衛蓋欲其凑捐巨銀以共成此美舉也且聞將差委幹員向各業董事籌商其事云按此傅聞之信不過從街巿得來者其事槪未見諸西報也或曰此鐵甲船爲國家遣派駐防之兵艦英憲何由肯賣乎則答之曰據近接西　郵來新報則英國已另派　甲船一隻來華下令使鐵公船回國以撤遣之船而爲出賣之舉或亦未始不可乎然價銀殊大據傅者曰須二百七十萬兩始可成此舉也或曰如是鉅欵豈在一埠中而可籌得者乎吾亦不得而知也然鐵公鐵甲船果能購得則中國已得東方最雄最大之船四海之面將惟其鯨呿　　逐浪追風而可以雄視乎水師不至疆限於鄰海矣我上海以區區一海隅之地能立此大功豈不榮哉豈不美哉然則上海若果能捐足此欵購得此船爲中國十八省驅敵防海之大用使危難之境界仍歸於承平之景象想大憲必嘉其踴躍從公輸將助國則此後獨輸籌防一欵或可因此奏請永蒙停止實願各商户之努力摒擋也 
[尊聞閣筆記]  
薄倖郎（見本報甲戌年正月初九日） 
賈人子某一肩行李四海波濤出没於齊陳楚漢問年二十有二始有室家娶三月　歌又唱時客日本者多利巿三倍某聞而羡之遂治裝往妻臨歧執手試問歸期以一年對時届而妻之望眼將穿某之歸鞭不整妻　神問卦聽鏡卜　幾爲之遍而某初猶以銀兩寄恤其家後至雁渺魚沈音　亦斷某家有老母一門數口費用不資柴米油鹽漸至不給妻機聲軋軋徹夜不休以養其姑蓋賢婦而兼孝子焉如是者十年某忽東裝歸里寰海歸來薄有積蓄雖不能如陶朱倚頓而玉人一　居然范大夫矣妾日本産罔識嫡庶分某又寵之專房視妻如　　而妻之寒燈苦雨代某養母俱置不問讀前人詩曰良人遠賈妾心灰秋月春花眼倦開忍死待郎二十載歸鞭取得少妻回不禁爲之酸鼻 
賊扮委員（見本報甲戌年正月十六日） 
漢鎭方有益丸藥店之被竊也夜有賊四人戎裝武服結束似營伍人狀手持籠燈大書巡查字樣隨一頭　五品頂帽者身穿玉色湖總皮袍芝貂袖佛青緞狐腿馬褂　黑　儼然一武并巡街也行至方有益門首傅守夜更夫至稍遲笞四十板猶悻悻然怒於色從人代爲緩類始叱去更夫不敢仰視抱頭而去四人蹲踞户外若爲　卒狀而委員如猿升木梁入室搜檢細軟主人尚在黑甜未之知也賊委員携燈揭帳遂手主人之衣主人疑其衣欲　地驚而按之睜目以視覩一武并　提巡查大燈照耀满室門外聞聲　擁而進主人驚錯不知所措瞬息而五人者長嘯去矣急查失物搭然若喪吁竊賊至此神乎技矣 
[文苑]  
瓊兒曲（見本報癸酉年正月二十日）（秦　雨） 
瑤　秋冷芙蓉泣嬌紅吹死金風急可憐墮淚惜名花愁把嬌兒事重述瓊兒家住百花洲雛　生小解含羞　　玉手持蘭槳日向山塘盪小舟山塘七里春波綠吳娘舵尾人如玉落日楓橋停畫橈爭歌暮雨潇潇曲妾容生就麗如花風情不解鬭鉛華能諳内則由天性碧玉非輕出小家椿萱腸斷摧何遽孤苦零丁婿家去遶牀相逐弄青梅兩小無猜早同住承歡嬌小奉姑　綠窗課綉女兒忙壓線不懷貧女怨調羡更遺小姑嘗雲英許作婓航婦藍橋路忽愁分剖方期宜室賦桃夭翻向章台作楊柳背人珠涙暗中彈變起家門欲訴難望妾還爲錢樹子梳粧逼使入勾欄勾欄姊妹爭膏沐新樣羅衫鬥粧束不是紅兒與雪兒芳名誤入烟花錄妓師心苦敎新聲琵琶銀甲曲難成枇杷門巷家難住鸚鵡　　客恥迎紫　　懶梳雲　曉粧愁把花鈿貼羞持檀板唱楊枝暫勸金樽傾竹葉豪家公子宿青樓徵歌不惜錦纒頭阿嬌欲得藏金屋翻使紅顏更抱愁　珠難買嬋娟諾不學丁娘歌十索白璧終難　妾軀　金容易成姑惡骨肉猶憐哥嫂存粗依何惜守柴門典却金　還换米紅顏薄命總消魂朝炊艱苦心悲痛操作天寒還忍凍蟋　燈中夜織機梧桐并畔晨提　秋月春花又一年風波復起更堪憐重到平康舊居處强敎買笑倚門前心堅　石原難改玉潔氷清總自矢已說羅敷自有夫非如蘇小甘爲妓　　啼徹夜房空一點殘燈慘不紅颯颯陰風吹火滅美人畢命阿芙蓉十日尸香顏色好天風環佩歸瑤鳥妾生難覓返魂香郎意空悲獨活草已訂鴛盟誓不忘　將一死報檀郎氷肌玉骨何能汚薰質蘭心只自芳瓊魂夜泣金閶路女貞花艶紅開樹表烈誰題幼婦碑埋香羞傍貞娘墓 
瓊兒王氏女姿容態度出人意表省孤住城南之百花洲父操舟爲業許某氏子爲童媳姑　其姿逼入青樓逃歸依兄嫂佐女紅自食年餘知終不免服生烟膏而卒年纔十六云時咸豐已未八月十四日也 
[花叢談屑]  
陸霞卿（見本報甲戌年四月十一日） 
賈人張某貌如冠玉性甚温和常往來蘇揚問年近三旬尚未有室偶因訪友過一宅有一女憑雙　青衣而立姿質濃艶絶代人也張目洋久之徘徊不能去女亦回眸凝睇情甚相墓張竟不敢措辭而退自爾意若有失密訪之知爲狹邪女陸霞卿也大喜次日至其家霞卿能詩吐屬甚雅每念青樓非久居之所欲脫離苦海擇其善者而從之恨無知已故心常怏怏自見張遂傾心焉與謀偕老張許諾以三百金娶之霞卿旣作商人婦日事女紅睱則以詩自娱嘗遊武陵六橋三竺比有所題其訪蘇小墓云南朝金紛忍重諭宿　　　清墓門油碧香車零落盡繁華如夢已無痕餘亦清新可　　有疾　卿日奉湯藥未嘗少離然病在膏　句日而卒　卿不　爲環　事畢即投彃以殉家人知而救之已無及矣嗚呼平　　　節行如是雖古烈女不是過也 
[錄]  
無名氏　詞見本報癸酉年四月初七日 
綠木而求（時一句）焦綱之設鴻則離之直其名（詩一句）不知呌號　（詩一句）人之多言補　（左　一句）彌縫其關　　内助（左傅一句）徵夫人之力不及此不俟駕而行（左　二句）雖有君命何其速也東施　心（左傅一句）尤而數之奚取於三家之堂（四書一句）如之何其徹也曾子　席（四書二句）立則見其參於前也貼了油錢暗裏坐（　書一句）費而隠走馬燈（國語二句）明而動晦而估口（國策一句）呑天下鳥獸希革（國策一句）毛羽不　　者羡盡　釜（國策一句）嫂不爲炊温嬌（唐詩一句　春寒　浴華清池未到黃昏猶處署（唐詩一句）露從今夜白　般皆下品（宋詩一句）人生惟有讀書好綠楊分　兩家　（詩品一句）流鶯比隣廣（詩品一句）猶鑛出金　（詩經一句）杲杲日出俆蠻府參軍（西廂一句）只爲　角虚名雲林畫（西廂一句）無非是遠水遙岺黃崇　　影（西廂一句）玉人兒帽側鳥紗不敢高飛（西廂一句）生怕張羅冷然水作氷（西廂一字（冷捩（西廂一句）轉　兒醫生作身分（西廂一句）常要躭搁了人的性命　　臂善射（詩經一句漢之廣矣鴉片　（西廂二句　赤緊的　了肺騎牢染　　腸西樓屏角暗　郎（古人名）張　夜沽之哉（古人名）須賈東坡參禪（古人名）　　道執業雖皆下享齡却並高（漢人名二）毛延壽李延年其姓同其技同其齒亦同（古人名二）李延年李龜年製造局洋匠（西廂一句）遊　中原坤之六五（古人名一）杜黃裳李元吉石燕（美人名）　風奉旨順天鄉試曲牌名）北拆桂令噫（曲牌名）泣顏回七十二關（曲牌名）鴛鴦鴦煞御園花較遲（詞牌名）上林春慢西法　命曲牌名（番卜算傍花隨柳過前川（詞牌名）少年遊晢晢熄煌（花名）满天星當階憐又開（藥各二）赤芍旋復花上海碼頭一藥名一半面粧格（神　　而走險（鳥名一）情急了思援弓缴而射之（鳥名一）鳶登泰山而小天下（古人名一）高觀國錦繡文章（用物）盤香卿卿（用物）唤嬌妨拜本（用物）報君知離卦（字一）日第一泉（字一）沉停鍼閒弄筆（四書一句諧音格）苗而不秀者士寺（詩序二句）在心爲志發言爲詩有縮地　（易二句）故不疾而速不行而至大富貴亦壽考（巿招一）全福天門陣（四書人名二卷簾格）子産畢戰泥美人（戲名一）醉妃李密降唐（戲名二（敗兵投淵明是聖門高弟幾變作爲我者流（常言一）近朱則赤相（俗能一句）無心想　　（古人小字二（虎頭黃頭演官（時憲書一句）丑不冠　歲日月星辰（書一句）四五紀大　（書一句）惟朕小子其親迎糞船（書一句卷廉格）　　載的盧（詩一句）有馬白　 
 
 
 

Page 18

 
 
[六安涂公儼仲令郎振儒卓亭兄鑒]  
閣下該欵屢次展限决定正月内清償詎料喬遷無從接洽閣下乃紳富鉅家决無避匿事實務乞速來了理以免重傷感情特此忠告 
[無論危深疝氣包能立愈天下第一良方]  
疝氣之症皆由寒濕阻滯隂氣凝結以致氣不宣暢血不流通遂有血疝氣疝寒疝狐疝水疝癩疝等患其初隂囊脹痛小腹結硬繼則囊大如斗筋粗如繩痛不可忍步不能行若年久不治則真隂虧損其發尤劇本藥房痌瘝在抱覔得百試百驗之秘方虔製此丸專治各種遠年疝氣以及腎囊風繡球風等症每日早晚各送三錢立能消脹去痛應手奏效初起之症一兩盒包愈雖至重至危年深日久之症連服一料包可斷根每盒洋一元每料洋四元另製包愈小腸疝氣膏每張七角若多年之症必須膏丸並用内服外貼見效最速更奇者將膏貼上一刻時腹内氣鳴當將膀胱之寒濕由毛孔拔出不但脹消痛止且愈一切疾病　上海三馬路大舞台對面鍊雲大藥房謹啓 
[感謝上海康年保壽公司賠欵迅速]  
敬啓者先嚴鳳翔府君於去年十月曾在蘇州由石塘橋楊瑾叔先生介紹在上洋康年人壽公司保壽元一千兩不幸於本月二月十六號病故當由楊君電達總公司蒙派稽查員張少白君調查確實旋將賠欵于念三號照單賠付祗領之餘曷勝感激足見該公司殷實可靠信用昭著特登報端敬伸謝悃并爲我同胞有志投保者告焉　蘇州宋仙洲巷裕泰順綢莊棘人王福保啓 
[上海康年保壽公司開股東常會通告]  
敬啓者本公司帳册截至去年陽曆年底止業巳揭出由監察人查核無訛定於隂歷本月十二日下午三時在本公司開股東常會報告經過營業狀况並行選舉届時務乞各股東隨帶股票蒞臨會商共籌進行曷勝盼禱特此通告 
[春至人間]  
今歲逢閏立春較遲然上燈節届早巳春至人間矣從此陽氣萌動百草重生而百病復發之機亦日漸發旺最可慮者花柳之毒或受而未發或發而未透蟠踞筋骨之間潛伏肌肉之裏方將乘勢而起上則升至頭面外則竄於皮膚所謂楊梅風楊梅瘡等種種毒症發旺皆在此時本藥房爲諸君思患豫防特從西國運來新發明之清血解毒聖藥名曰海草精專治以上各症可以藥到病除此乃海波中漂浮之草内含一精由化學提出配合而成凡諸般外症如疔疽癰瘍瘰癧疥癬婦女乳巖乳癤小兒先天餘毒皆因血分不清毒氣不解非服此藥不能消散而花柳門中魚口便毒横痃等類亦非服此不能見功若能早服其效尤神諸君幸弗忽視則自有海草精不但春發可免世間毒症亦不難由此漸除矣　海草精每瓶售洋一元六角　上海中英大藥房總發行外埠各本分號均有發售 
[陸軍訓練總監]  
爲通告事查陸軍各學校中途輟學各生收容辦法業於上年十二月十九日通告登載政府公報在案兹定於本年五月十五日爲截止報到之期逾限一槪不收仰各遵照前次通告凡有投考資格者迅即取具在京同鄉荐任官二人以上保結曁本人四寸半身像片並携帶陸軍中小學畢業文憑在本總監報名聽候定期考試毋得觀望自悮特此通告 
[永益安公會啓事]  
啓者本公會自甲寅年二月初一日起同業議設連環保險公會議明三年一值立有股摺爲憑届期或合或折再邀同人集議今於本年二月初一日届期同人等聚議因吳竹嚴君另圖别業所有彼名下前所邀合各號全行拆出所有盈利照股算還計來茂協茂永茂同昌祥源順泰順興福源恒盛永順裕成聚源榮豐源濟聚生等祈各寳號提股摺偕吳竹嚴君同至本公司事務處算楚邀還股摺可也自於本月初一日同人等另行組織保險公會更換新股摺爲憑嗣後盈虧與吳竹嚴君名下各寳號無干恐未週知特登申新兩報聲明庶免後論此佈 
[保存龔氏家祠公産]  
吾龔姓向有家祠一所坐落本城二十五保十六圖大東門内火神廟東首道前大街單户龔南賓計則田二畝三分家祠廳堂之外餘地尚有房怪每年春秋祭祠合族中人咸集致祭歲以爲常前於光緒初年間曾由巳故族祖爲修理祠屋之用將祠旁餘屋一小部分向人抵欵以租作息近經族中公議曾商原抵主回贖因未妥洽尚在磋商之間乃近悉有族人别存私見欲擅自取贖將全部祠産另押萬餘金巨欵情事錫槱聞之駭異宣告合族咸謂家祠係屬公産今方議將抵出之一部分餘屋籌資贖回以圖保存豈容再將全部祠産抵押鉅欵私圖變賣除查明究阻外誠恐有揑據私抵情事爲特登報聲明所有前項龔姓家祠公産望外人切勿受愚抵買致生交涉而被損累　本邑龔鴻藻堂族長龔錫槱曁合族人等公啓 
[麗昌照相照像二樣送月厯乙份]  
美界虹口北四川路 
[誌謝福安人壽水火保險公司賠欵迅速]  
啓者先嚴馬裕堂生前由石君雨聲介紹向蘇州閶門外太平坊福安分公司總經理姚君友蘭經手投保濤險洋二千元保費僅付半年計洋一百三十元零五分不幸于去年十一月間陡患瘧痢醫藥罔效延至十二月十號逝世隨即報告總公司旋蒙核准即將賠欵照章如數賠足用特登報誌謝且願各界諸君咸知保壽之利益焉　蘇州齊門外南馬路棘人馬良臣啓 
[上海慶豐泰號東西洋貨抄莊]  
啓者本號開設法大馬路紫來街口東首兹巳先行交易擇吉開張專運東西洋廣雜貨批發荷蒙紳商惠顧價亦格外公道以廣招徠特此佈告 
[徐幼芬君鑒]  
客冬先生與敝號經手事件一再延約最後得先生覆函准以本年正月杪爲限昨至海寗路貴庽見雙扉巳閉詢悉早經喬遷他處乃旣未如期了結又未知會敝號殊出情理之外兹特登報聲請先生儘一星期内惠臨敝號理處以清糾葛而全先生之名譽也此啓　源昌永號主金子雲啓 
[北四川路履新履泰鞋號聲明冒取貨物]  
啓者現有無恥之徒假冒本號圖章竟到各店號騙取貨物受其欺者巳有數家嗣後各寳號如見有本號取貨條紙請將貨物照送至本號蓋回回單之圖章方作有効否則槪不承認特此聲明 
[蘇州苦兒院啟事]  
上年冬間閶門馬路演劇籌欵舉辦急振當由薛行銘先生來院商請院生帮同照料廣告本院以近在咫尺同一善舉情不可却担任義務一天近來道路諠傳謂本院演劇籌捐本院並無其事誠恐傳聞失實爲特登報奉　聞 
[滬寗車站北首寳山路鴻興坊新屋招租]  
租金每宅一上一下連披樓晒台自來水俱全洋九元九元半十元十二元如欲租者請向經租帳房領看可也　鴻興公司經租賬房謹啓 
[煙癮諸君注意]  
嗜烟諸君非不欲戒苦無藥畏難苟安幾成通病鄙人製有普濟烟汁宜老宜少不吐不瀉無論新癮夙癮病癮非病癮設服斯藥無不脫除完全如欲來局親戒另有簡章函索即寄謂予不信請嘗試之方知鄙人之不欺人也價目大小瓶二一元上海寗波路雲南路轉角二百八十一號普濟戒烟局謹啓經售處上海英大馬路西勞合路同濟大藥房 
[上海應裕盛綢緞莊廣告]  
本號創設申江五十餘年今因翻造房屋由英大馬路晝錦里口西首遷至東首雙間門面專售各色綢緞選置新出品緯成綺霞錦雲等鐵機花緞以及華絲葛汴梁縐此外國産綢緞應有盡有價廉物美久爲滬上人士所信從兹巳裝修工竣擇於隂曆正月二十二日先行交易特别放盤三星期照碼槪行九五扣實以答惠顧諸君之雅意世有抱愛國熱忱之偉人碩士名媛閨秀曷興乎來 
[粤路總公司廣告]  
敬啓者一月八日股東大會經衆議决將粤路招商包辦由敝董局草擬章程兩月後開股東大會表决等因業經電部備案現在敝董局巳徵集本路同人意見著手擬訂章程並訂期陽歷三月二十日開股東大會請衆表决事關重大各股東務請於三月一日起持股票到本公司驗票取劵入場仍以三期股一百股換劵一張頭期五百股二期二百股各換券一張以期全體股東均得入座討論并懇各省埠股東研究此項包辦章程將意見先期於三月五日以前寄交敝董局以憑彚集衆意纂成章程届日公决統乞注意爲荷　民國六年一月日　商辦粤漢鐵路總公司董事局謹啓 
[華商電車公司開股東會廣告]  
本公司照章於三月四日即舊曆二月十一日午後一時在本公司開定期股東會于報告帳略議决發息日期外並提議電燈電車合併事件事關重要須足法定股數務請在股諸君注意在開會前五日攜本人或委託之證劵至本公司取議决票以便届期到會尚祈準時駕臨是所切盼此啓 
[烏鷄白鳳丸乃婦科獨一無二之聖葯]  
廣東種德園新到北鹿茸●北鹿尾羓●北鹿胎乃製白鳳丸之用諸君欲購取價公道 
本草有云烏鷄丸能治婦科百病乃本園獨得秘方加以參茸鹿尾羓鹿胎各種貴品藥料監製成丸耑治婦女月經不調經期腹痛氣血兩虧久不受孕旣孕小産赤白帶下腰酸頭痛等症屢試屢驗真乃獨一無二之婦科聖藥也價目一品每丸洋一元雙料每丸洋五角中每丸二角半單料每丸一角小丸每兩洋二角半外埠函購立即回件●諸君惠顧請認明上海河南路老巡捕房對門不誤●另備各欵藥目全集函購即寄　廣東種德園啓 
[治白濁當日見功]  
僕患五淋白濁之症巳數月於兹矣小便淋滴苦不勝言求醫服藥毫無寸效日夜沉吟床褥不啻九幽地獄幸承敝友指示上海河南路七號義商彭壽堂立止五淋白濁丸異常靈效比衆不同即購一瓶試之果然服丸之後頃刻痛止濁退行動如常不數日其患全愈面轉光潤早知有此妙品何必雜藥亂投枉受數月痛苦耶合亟登報俾衆知咸只此一家並無分出　江隂許菊人拜謝 
[新學會社出版新書]  
珂璧博士養雞新法嶺南余秦社譯與本社原有養雞全書互相發明每册大洋四角 
養母鷄十二只每年獲利五百元 
實用養鷄全書一元實用養魚全書一元養豕全書一元二角養蜂新書二角五分實用畜産叢書六角畜産學各論八角家畜飼養論五角家畜病醫治法四角農家副業四角五分 
農學校用化學有機篇南通李乃昌譯每册定價大洋八角五分 
書凡二百餘頁都三十七章原著者日本麻生慶次郎片山外美雄與本社原有之無機篇合成完璧無機篇每册大洋六角五分 
化學工藝寳鑑全編一元五角　西藥形性效用新編八角實用果樹園藝學全一元六角農藝輯要分編五種一元一六　銅版精印茶業論三角五分銅版精印糖業論五角銅版精印羊毛業論五角 
[織業家注意]  
新式織綢緞縐花布提花機○火力電力提花機○素綢脚踏機○最新平布斜紋布脚踏機○織腿帶機○織毛巾機○織線帶機○踏花機○再整機○管捲機○整經機等各種織機紡織應用一切零件俱全（上海乍浦路第四號洋房）M松下洋行●本行所編各種物品目錄定價表函索卽寄但必須註明請求何種機樣爲要● 
[翻砂同業增價廣告]  
謹啓者敝業近因鐵炭昻貴工價等無不增加以至虧累短本實難支持爲此保全血本起見邀集同業公議自二月起翻砂粗貨一例每磅價洋八分細貨每磅價洋一角花色另議凡蒙賜顧叨光帳目槪歸大小月底結清倘照清單不符當時可能彼此交接特此聲明 
[皮商賞格]  
敝會各號牛羊皮張近來復有虧短情事今特重懸賞格廣告一切人等如有查得偷竊牛羊皮張之人或查得窩藏此項贓貨之户報告到會因而緝獲者准照後列定格給賞計贓貨值銀一千兩以内者五成充賞贓貨值銀一千兩以上至二千兩者四成充賞贓貨值銀二千兩以上者概以三成充賞　上海皮商公會廣告如不欲出面者請函告敝會但能因而緝獲仍格給賞 
[萬國九洲第一靈驗耳聾聖品]  
京都天寳齋○謹告同胞○耳聾痼疾○我有神劑○服此立聰○奇驗神藥○包可斷根○另有立止心胃氣痛散服下立刻止痛每瓶一元 
凡患耳聾一症故因腎水虚損相火上炎或因鬱火傷肝以致耳鳴耳脹耳熱耳痛等症本齋家藏良藥屢蒙官商試驗故敢出而問世非徒漁利巳也善治男女老幼久年初起一經服此丸二三盒立覺血氣調和呼吸靈捷補真隂生精液退淨火除邪熱雖十年廿年舊症服丸一料竟獲奇功雖極重久年老聾服此丸二料無不轉聾復聰真乃第一聖品每盒一元每料六盒洋五元如有兩耳挖損作爛宜用八寳吹耳散無不立愈每瓶七角若有虚言欺人罪我惟天○舖設上海二馬路西鼎新里内京都天寳齋啓 
[費亷之運動機]  
電氣馬達現巳公認爲最穩妥最便利之運動機無論何業需用運動機以拖動機器者若用電氣馬達則出貨定能增多○本處所取馬達電費極廉較他項運動機更覺便宜○欲知一切詳細請至英大馬路四百七十一二號本處樣子房可也　電話二千六百六十號　寓滬西人工部公局電氣處啓 
[泰西大葯房]  
本藥房開辦多年向持穩健主義不敢稍涉浮誇致蹈空言不實之通弊幸蒙各界人士所深信去歲將營業部遷移後力求擴張期以普及特向歐美各國著名藥廠定購各種原料藥物醫療器械化學用品照相材料以及化粧各品無物無具無美不備凡軍營醫院外科産科應用一切刀件藥物定價比他家克巳以供採購并聘有醫藥專家研究良方自製本牌各種家用衛生藥品功效則靈驗異常裝璜則槪從特别香水香皂香油香粉尤爲精美足備女界之採擇近又新發明清血避毒丸一種爲專台花柳梅毒皮膚風濕諸症之聖藥發售以來效驗卓著蒙購服諸君時惠證書以明功用故銷售尤爲發達其餘各藥另詳藥目仿單鬥類繁多不及備載如蒙惠顧請至英租界抛球場三馬路口本藥房採購無任歡迎　營業部謹啓 
[痰化爲水]  
痰爲肺中之汚質欲化痰必先止咳欲止咳必先補肺氣若虚呼吸不順肺葉不能運行津液則停積而爲痰本行補肺除咳藥專能和肺氣固肺金無論年老痰嗽幼年咯血及時症傷風早晨多痰等無不痰化咳止雖多年積痰或痰迷痰厥服之亦能　化爲水由下部而出請爲除痰聖藥信不誣也 
總發行上海交通路美泰西藥行 
價目大瓶一元小瓶六角 
分售處三馬路大陸大藥房棋盤街中洋大藥房 
麥家圈華泰大藥房 
[星牌名片緊要廣告]  
星牌名片銷行巳久早蒙各界諸君贊許無待贅述也今因百物漲價本品原料紙價異常高貴不得巳將以前所定價目表修正同時將乙丙元竹等顔色名片一律改爲白色精益求精實較前更爲特色而紙盒上及紙盒旁邊則仍刋入特許星牌字樣尚望各界諸君隨時試用是幸 
再者近有無恥之徒假冒星牌名片以塞主顧魚目混珠實可痛恨請賜顧諸君格外注意須認明本品紙盒上及紙盒旁邊星牌商標爲記庶不致誤也 
總理上海河南路七七七八謄寫堂支店謹啓 
[謀得利洋行新戲片己到]  
上海英大馬路東首第二號洋房後進樓上總批發分公司在抛球場 
最新式改良真金鋼鑽針唱巳經到申 
如用鋼針均從尊便 
京調二簧西皮綁子小曲廣東汕頭等戲片 
軍營全隊樂器水師馬步鼓號 
各國風琴洋琴大小唱戲機器 
 
