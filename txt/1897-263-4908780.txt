# 1934 - 263 - 4908780

 

Page 1

 
 
[添請蘇州訪事] [  本館謹啓]  
　　本館向有駐蘇訪事專事採輯新聞兹以報紙日增搜羅宜富吳會地方遼闊一人之力勢不能搜採無遺爰擬添請一人以廣聞見須熟悉官塲兼能採訪時下要務事皆確鑿不妄文理能曉暢明通如有願承斯乏者請書近事數則並姓名住址函寄本館帳房以定去取倘不合式槪不作覆此啓 
[論惡丐拐孩殘廢營利亟宜嚴懲以除永患]  
自來國家以民爲本孟子曰民爲貴社稷次之君爲輕桀紂虐民而國亡湯武救民而祚興伊古帝王以來蓋未有不以民命爲寳貴者也漢高祖入關告諭曰殺人者死傷人入盜抵罪所謂傷人者如今律所載鬥毆傷金刃及他物傷總之傷破肌膚殘毁肢體使人痛苦莫忍廢壞莫療者皆是也抵罪各有輕重卽以所傷輕重爲斷今律鬥毆各傷旣予限保辜而自折一齒斷一指以上皆遞加其罪至於採生折割則罪大惡極斷以陵遲例案所詳斑斑可考其所以斷罪如是之重者何也物之生也予之角者去其齒傅之翼者兩其足獨於人則不然有手以爲持有足以爲行有目以爲視有耳以爲聽有口以爲食有鼻以爲臭人於是得以衣冠焉寢處焉男女焉飲食焉秉五性而盡仁義禮智信之德焉篤五倫而循父子君臣夫婦兄弟朋友之道焉聖賢以之施教帝王以之行政皆天爲之也雖曰人之所以異於禽獸者幾希其實天之待人固迥殊於待物矣豈無生而瘖者生而聾者生而盲者生而秃且跛者在天地不能無賦畀不全之憾而人皆顧而憐之是以王者之政必使鰥寡孤獨者與跛癃殘疾者各得其所儒者之道民吾同胞物吾同與一夫不獲時子之辜所以廣天地之生成而爲大造彌不全之憾者良有以也今泰西各國均由國家設院以養殘疾之人且不使之坐食而各爲之營生計其法至良其意至美是以西國街道潔淨路無乞食流丐曁殘疾人等蓋皆使之各得其所而非强焉驅之也若夫中國之政未嘗無養濟院普濟普育等堂以及收養流丐之粥廠等處而道路之間窮民充斥勢不能盡收而養之以致盜賊匪類亦均託跡其中而所尤可惡者則往往見有殘廢肢體之人舁置道路哀呼乞錢其所由來有不堪設想者以爲是生而使然也則欺人之語也大率皆是良家子弟孩提之歲被人迷拐戕其肢體或置諸甕中露首於外日飼一溢米俾不至死迨十數年後破甕而出則首大身小或聲如嬰兒或并瘖啞他若手足易位男女合臍種種幻相般般惡狀幸而得成卽爲錢樹子其不成而中道殂喪納諸溝中者更不知其數合千百年來千萬輩怨苦愁慘之氣上通於天鬱爲疹癘詎不可歎原若輩謀利之心欲借此地獄變相以動世人惻隠之衷藉以取盈夫慾壑假令世之人祝而不見無一肯破慳囊者則若輩之利機絶而斯世之大患轉或可除是則路上施錢之人卽是作俑之罪然亦不能以是而寛惡丐之罪也舍惡丐而不誅罪在民之父母今之爲民父母者則有辭矣溯夫筮仕之始以迄受任之時變田産者若干貸銀錢者若干援捐例納要津以得爲此民之父母也則夫開宗明義第一章當爲錢計具不暇計已之錢而行計夫人之錢况乎仕路崎嶇風波迭起用錢無已時償錢無已時則取錢亦無已時以計錢之餘暇計及他事則上司當奉也寅好當結也子孫之牛馬當作也至於民間訟事但顧考成已耳至若此等流丐以及被拐受害之人旣不能控諸案前又何得有昭雪之一日雖然天道好還輪廻有路吾恐此日膜視殘害之人卽爲他生身受殘害之人誠能慮及乎此則獲惡丐而嚴懲之律有明條罪無他逭卽不然而耳目所及收諸善堂以養之俾若輩無蛇可弄庶幾别思謀利之方乎兹因省試回程目擊此等殘廢之狀用陳其説如右 
[諭旨恭錄]  
　　八月十九日奉上諭依克唐阿等奏恭請神牌還御請擇吉期一摺福陵隆恩殿工程現在業經告竣卽著欽天監於九月内選擇吉期行知依克唐阿屆期恭請神牌還御以昭謹愼該衙門知道欽此二十日奉旨四品廕生達元著以旗員用分發四川道張道生四川知府王恩漙奉天同知鳳鳴祥德江蘇同知高繼昌程良馭雲南同知蔡正綽河南直州知州連文淵金占元江蘇知州羅允猷安徽知州張守誠廣西知州慶汝鑾江蘇通判梁書祥甘肅通判張季繇浙江通判際春江江西通判艾廷棟兩淮鹽運判姚近愷吉林知縣于鳳岡直知縣管鳳龢馬慶麟江蘇知縣吳善埴翰屏安徽知縣沈訓忠山東知縣黄壽彝河南知縣鄭安銅甘肅知縣曹燿焜福建知縣蔣唐祐沈爕元周鴻荃湖南知縣陳濓王藩雲南知縣孫家祥周道濓貴州知縣覃夢榕張學棻兩淮鹽大使沈鍾銘福建鹽大使徐作楫俱照例發往浙江補用知府朱榮璪保舉浙江候補同知卜宗彬俱照例用俸滿江蘇荆溪縣知縣薛星輝兩淮中正塲鹽大使陳汝芬雲南白鹽井鹽大使翟樂善俱回任擬補安徽長盈庫大使汪保誠浙江廣濟庫大使璧珽俱照例用親老事畢前江西分宜縣知縣張兆齡著　必坐補原缺已革四川寗遠府知府唐承烈著仍以知府用卓異俸滿江蘇清和縣知縣侯紹瀛著回任准其卓異加一級仍註册候升東陵承辦事務衙門主事員缺著賡善補授奏留吏部筆帖式成銘鍾蘅俱准其留部欽此　日奉上諭毓崑等奏神靈顯應護佑樹株請加封號並頒發匾額一摺前因東陵風水地面松蟲甚多經毓崑等虔禱馬蘭峪五神祠仰賴　神靈所護樹株均未成災實深寅感著發去御書匾額一方交毓崑等祗領敬謹懸挂以答神庥至所請加封號之處著禮部議奏欽此 
[本館接奉電音]  
　　昨日午前京師飛電傳來硃筆一道敬謹譯登○八月二十七日奉硃筆徐承煜補授宗人府府丞欽此 
[譯日人論俄日高三國情形]  
　　高麗西字月報云俄日交際東方報章皆深論之而無不以高麗爲主腦非謂高國之足論也以其國之形勢樞紐亞洲關繫全局耳至東京日人西字報則云日本旣令高麗爲自主斷不肯讓别國梢侵其自主之權夫俄所求者無他惟欲得一冬令無冰之口岸於太平洋濱耳苟俄國得此口岸而無礙於日本則於我固風馬牛也且俄之所以欲得此口岸亦出乎人情之常不宜阻撓倘阻撓之則如治河而與河爭地將有一决不可遏之勢是則惟高麗在日本臥榻之側不容俄國鼾睡其餘口岸可聽俄所擇日本不必過問夫日本之所以欲保全高麗自主者良以日高相倚爲命保高卽所以保日也 
[西醫騐腦]  
　　西醫謂人之智愚皆於其腦騐之有麥的朥者在美國新金山爲非作歹靡所不至且巢穴甚多無從查緝日前又犯一事被地方官設法拿獲科以繯首之刑暫禁獄中專候部覆到時卽行正法某醫商之地方官云麥係神奸巨蠧之流其頭腦定與常人有異俟其旣死剖而騐之可乎官却其請麥聞之慨然曰子揣生平所爲亦不自 
 
 

Page 2

 
 
知其何以故但死後一切珍重之物尚不能保何况頭顱且此醫欲借吾腦騐吾之所以異於人者他日者浸以藥水使天下人共知吾之所以異是誠有益於人之事也吾又何吝而不予乎 
[憲節將旋]  
　　蘇州采訪友人云江蘇巡撫趙大中丞前充金陵文試監臨今接電音悉闈事早經告竣擇吉二十八日起行由丹徒口順内河遄返屈指九月朔日當可秉節還轅矣 
[粤東闈事餘聞]  
　　香港循環日報云八月十四日鄉闈第三塲點名時有某生者以名次在後至晨光熹微方檢點考具雇夫挑運入場道經榨粉街適某紥作夥晨起啓門生忽發顚狂闖進作内毁其塗車芻靈之屬作夥逐之生又闌入某姓家擲毁鋪陳各物家人集衆笞逐生手舞足蹈而出不知所終○三塲點名旣畢封閉大門號栅尚未關鎖忽香山生員楊某顚疾頓發赤身露體徑登至公堂踞坐監臨公案巡綽官督役驅逐楊始下堂旋經役押回坐號勒穿衣服並代檢考具遣人送歸試寓由其親屬買舟載回以便醫療○考生某甲年近期頤壯心未己十四晚策題旣下甲方握管凝思忽癲病百出信口胡言巡綽官聞報急禀白監臨官監臣憫其年老命由闈墻縋出遣送歸寓○某生狀貌魁梧入關後坐於維字號中秋節清晨忽譫語喃喃擲筆於地將試卷擘而爲二未幾神情清爽深自悔悟乃將卷粘合慘淡經營繕完呈繳領簽欲出驀憶及未塡添註塗改數字急向受卷官索查添寫則受卷官已察出毁裂情形登諸紫榜矣生遂喪氣垂頭而出○三塲應試士子一萬一千餘人合計名登紫榜者只三十有二人 
[豫章闈事餘聞]  
　　江西采訪友人云省垣石印各書鋪平日不過數家自七月以來考生雲集乃增至十餘家其中經學策學算學諸書價值尤如踊之貴未經旬日玉軸一空然熱閙者祇七月末及八月初銷價僅四五萬而已前後皆不免冷淡也○此次應試士子爭購經學策學算學諸書幾疑二塲經藝三塲策問無不淹雅宏通矣乃五策有全不條對者有十對一二者其第四五問天文西字更相與詫爲奇聞斥爲異教空陳與墨守者各居其半大約千百人中惟一二人條對詳明而已要在校閲者細心研究通核十三藝拔取眞才一洗從前三塲只重首場首塲只重首篇之惡習耳○江省傳槍之弊積重難返首場放牌後有辜姓生已接續傳槍五次胸懷一摺備載某文塲某字第幾號以免混入他人之手亦可謂神通　大矣乃天不容奸至末次卒至敗露經孫少尹查獲禀明大憲發縣訊辦星夜取具年貌詳革衣頂收入獄中○諸生自八月十五日三塲已畢十六日多有擔簦負笈遄返故鄉者三四日間約略已十去七八再閲數日當必寥落如晨星矣有盧扶常茂才名兆蓉者青年特立聰頴異常後起之秀當可首屈一指向抱奇志鄉里鮮當意者邇日忽發大願欲盡相天下士而多交廣識之獨買舟向鄱陽湖及長江一帶遨游吾意滬凟一隅尤中外奇才碩士之所薈萃必能相見恨晚把臂入林也 
[金陵闈事餘聞]  
　　金陵采訪友人云闈事告竣士子紛紛回里自本月十七日以後行李之肩挑背荷者不絶於途以致聚寳三山二門擁擠特甚其有淹留省會者大抵皆紈袴子弟日徴逐於花天酒地以至樂而忘歸耳○上下江謄錄生業由上憲於入闈前考定近因試卷繁冗昕夕不遑遂又續選若干名助之繕寫○今歲士子較上科增多六七千人東牌樓各店之趁利巿者莫不利獲蠅頭日内諸生已陸續遄回巿面遂頓形蕭瑟矣 
[浙省考優]  
　　浙省學憲徐季和宗師定於本月二十四日考試優貢第一塲黎明時卽升座點名計實到者三十八人文題夫子之不可及也一節詩題未詳至夜半後三點鐘時放牌旣而宗師牌示本科所取選拔諸生將鄉闈首塲三文一詩另紙抄錄於二十九日會考時當堂呈送毋違特示 
[盜犯認供]  
　　蘇州訪事友人函述云會匪張雨岳爲太湖正前營管帶歐陽總戎在覓渡橋附近拿獲解經臬司吳廉訪飭長洲縣訊究汪大令連訊二堂張自認係哥老會匪惟不認爲盜僅認小竊一切情形均誌本報兹悉汪大令復於二十五日午堂提訊張仍如前供大令怒喝令從重鞭背至二千七百下張熬刑不過始供認奇院盜案是伊爲首共有同黨某某等七人所有贓物售於黄石橋如意菴内得洋七十五元云云大令得供立飭幹差潛往各處按名掩捕當在婁門外某鄉拿獲夥盜二名解回縣署大令飭釘鐐收禁刑房候訊 
[嚴緝逃犯]  
　　蘇州采訪友人云本月十八日天未明時吳縣刑房所禁之周德大及熊汪三梟匪乘人不備扭鎖穴壁而逃事爲頭門小甲吳榮所知立卽遣夥役追捕而業已杳如黄鶴蹤影全無不得已據情禀明縣主賴葆臣大令大令勒限以三天務獲兹已案懸多日未經禽獲一人大令遂大發雷霆將吳甲之子痛笞數百下暫押班房諭以倘不將三犯緝回須治以應得之罪復於二十五日諭令捕快頭役劉春羅性堂戴阿大分投各處赶緊跴拿 
[修建衙署]  
　　署浙江温州府玉環廳徐菊生刺史光鎣以玉環州署儀門大堂自同治間遭大風損壞迄未修葺榛蕪荆棘幾成瓦礫之場兹刺史自捐廉俸修建筮吉初八日竪樑經之營之想不日卽可慶落成也 
[擇吉接篆]  
　　丹徒縣王伯芳大令請咨赴都引見遺缺業經上憲檄委鄭大令籛署理兹聞鄭大令不日由蘇蒞鎭擇吉接篆故王大令赶將公牘清釐以便臨期交代云 
[維持圜法]  
　　揚州采訪友人云向來此閒巿廛中銀錢價值視鎭江爲漲落而鎭江又以上海爲準繩刻下上海衣牌每墨西哥銀一圓作九八制錢九百三四十文旬日以來無甚高下而揚巿竟驟跌至八百數十文縱有參差亦不應懸殊若是或曰此其間固由地方現錢盈絀之不同然亦不免有巿儈暗中壟斷耳江都甘泉兩邑宰洞燭其隠會銜示禁云巿廛交易非錢不足以流通揚郡近以制錢短絀錢價日昻每銀一兩儘易錢一千二百餘文推原其故難保無巿儈展轉販運轉售牟利錢業中人遂藉以居奇任意擡價若不查禁不知伊於胡底合亟會銜示諭爲此示仰諸邑人等曁錢業知悉自示之後不得再行販運出境該錢店等如遇有過客躉買制錢亦須互相盤　止准運銷本境不准販至他處至鹽務中人必須現錢運至塲坦者須先禀准淮南局憲騐明給發護照載明運往何塲方可買運此示一出錢價漸廉每洋銀一圓可易制錢九百文左右矣 
[武林雜俎]  
　　杭垣近多疫癘一巷之中一家之内幾於無不傳染幸病勢雖重尚易救治重則十餘日輕則五六日卽已痊愈聞東鄉一帶死亡較多然亦不至太甚也○向屆三塲試畢各考生或命儔嘯侶或走馬吳山之頂或泛舟西湖之濱青雲街一帶茶坊酒肆及各樣店面無不利巿三倍今年十六之後連日陰雨殊少晴霽故各項店鋪咸覺生意蕭條也○本月二十四日官巷口某飯店來一醉漢飽餐後向之索錢卽將盤碗飛擲力大如牛店中夥友三人不能相敵彼乃大踏步而去店主飛奔追赶直至聨橋相近醉倒始被獲住當交地保擬送官究治旋有與之相識者出爲擔保將物賠償其事乃寢 
[太守蒞滬]  
　　新簡江蘇巡撫奎樂峰大中丞將次蒞滬本縣黄愛棠大令初擬在天后宮灑掃行轅昨日又命移至泥城橋北洋務公所内整備行轅以待憲　戾止松江府恩詩農太守聞信之下卽於昨日由松蒞申泊舟南巿大碼頭恭迎憲節黄大令於昨日清晨赴舟次晉謁太守亦於午後命駕進城先赴道轅禀謁繼往各衙門答拜 
 
 

Page 3

 
 
[領事公旋]  
　　前者駐滬法總領事曰藻太君因公赴甬上兹聞公幹已畢於昨晨乘某輪船回滬克捕頭督率中西探捕往馬頭迎迓進署 
[竊犯解府]  
　　本城紳士李蘭墅明府宅内前曾失竊鉅贓報縣飭緝拘獲竊犯王桂堂沈得興訊問之下供出窩贓之胡渭償一併提案究辦並吊取原贓給失主具領當經黄大令將案由通詳上憲前日奉到松江府恩太守來札飭將各犯解府大令遂委典史蔡少尉提犯騐明箕斗年貌於昨日派民壯差役護解王沈胡三犯赴松候勘 
[監犯患病]  
　　内監犯人瞿桂寳年已老邁刻因患瀉痢之症勢頗沈重殊屬可危禁卒禀知黄愛棠大令派官醫診治諭令小心調理不可忽略云 
[爰喪其馬]  
　　日前有常熟縣沈進士家所豢之白馬兩匹倩家人張三枚牽至滬上寄養於八仙橋西首楊阿六處前日之晚不知被何人竊去遍覓無蹤楊情急報知是處巡防局請爲查緝未識能否弋獲也 
[上海縣署瑣案] 　　 
　　前者顧杏林控妻子何二姑被吳朱氏楊何氏誘出串賣當經蔣刺史訊供飭差補提秦長德王阿興楊湘帆三人到案前晚又經蔣刺史提案復訊楊何氏代顧妻何二姑係其姪女被吳朱氏領至秦長德家住宿三夜後由楊湘帆囑王阿興領去價賣他處據聞得洋二百廿元質之秦王兩人供不承認又訊之楊湘帆供是監生現爲閔行鎭董事何二姑之事與生無涉確係秦王兩人所爲求鑒刺史以其不承命楊何氏對質湘帆忽又稱秦王兩人亦不相涉刺史以其刁狡喝責手心一百下復詰王阿興亦不吐實命責三百板供仍如前惟秦長德供稱求限十日可以尋獲交案楊何氏供詞核與前堂大不相符著掌頰五十下各案證依舊彼推此諉一味刁展刺史判將楊湘帆發廳看管秦具限狀保尋到何二姑交案候核王收所楊何氏吳朱氏仍交原保槪限十日内交出何二姑如違一律嚴比阮祥林何三和兩人訊無干涉卽予釋放○寗波人朱四增前控陸錫汝欠洋一案曾經蔣刺史訊供派差恊同兩造核算帳目禀覆候核前晚蔣刺史又提復訊原差禀稱兩造之帳均已算明請斷朱供各帳均已算清被欠洋銀三百四十元尚有罰税銀六十元一併求追陸供共欠洋銀四百元小的之行倒閉後所欠各户債項槪照三折歸償今將各户收清據呈求照斷刺史斷令陸將罰税銀六十元如數歸還惟欠項折償一百廿元了事限兩個月分作三期繳案如違嚴比兩造各唯唯遵斷具結而出 
[上海巡局瑣案]  
　　本邑蕩婦吳氏向在滬北爲雉妓現由奚雲亭娶之爲室前晚吳氏因事至南巿恒生馬頭突有向爲捕夥之章水金在旁瞥見遽指曰此係阿六之妻意欲何往氏以無端尋釁效女嬃之申申怒詈章亦反唇相稽旁觀者忿抱不平將章扭住毆打章略受微傷遂互扭至十六鋪巡防中局請究局員蔡蓉卿二尹准詞立卽升座研詰吳氏訴稱小婦人前嫁阿美後醮與奚雲亭爲室已歴年餘昨晚因事至恒生馬頭有素不相識之章水金任意調謔當向爭辯伊竟不服爲此來案控請究斷章水金供稱向爲小販頃在近處茶肆中趨出見此婦確係素識人阿六之妻詢渠何往詎忽破口怒駡旋由多人將小的扭住攅毆身上已有傷痕叩求恩宥二尹謂在塲助毆者爾可識得其人名姓否供稱不知廼謂此係爾咎由自取本當嚴加責究姑念已受微傷著覓保開釋吳氏由伊母某氏及夫弟奚阿福保去○葉炳生向在滬北虹口美租界西華德路開設鮮肉莊前與南巿集水街義記源大兩家猪行交易兹因生涯虧本無力支持將店閉歇人則匿跡他方所欠兩行中往來洋二百餘元置之不理行主等得悉情由倩人四處尋訪前日在小東門左近相遇當卽扭住交十六鋪地甲禀請十六鋪巡防北局究追局員楊二尹正欲提訊旋卽由其舅父某甲出爲介紹將店中雜物照數抵欠之外尚少洋銀五十元約期年底照數歸還兩家行主始首肯由地甲據情禀請二尹准之 
[英界公堂瑣案]  
　　昨日禮拜五適英國薩副領事及傅繙譯官均有要公爰由總領事官派柯君惠良至公堂觀訊○包探孔阿才禀稱日前賊犯余金寳竊取某姓家鷄曾經送請大老爺懲辦今又竊取大馬路迤西楊阿寳家布衣零物適爲小的所獲帶入捕房捕頭令送請訊究楊投案領贓余供稱小的係本邑人自知該死還求筆下超生翁明府將情告知柯君然後判令笞責一百五十板管押三日○包探黄四福禀稱賊犯顧根生竊取邱阿金家綢衣一件失主報捕後捕頭卽令小的緝獲人贓送請訊究邱投案領贓顧供稱小的窮苦不堪以致犯竊求恩寛宥誓當痛改前非明府判令管押五日贓給還失主○匪人周小富前曾串同某流氓爲非用歹經包探拘送公堂禀請屠别駕遞解回籍爲時未久又來滬上依然游手好閒適爲包探顧阿六所見獲解捕房昨晨捕頭令解送公堂請究周供稱小的係江西九江府屬德化縣人前因在治下犯事蒙屠大老爺訊懲後遞解回籍此次因事前來可否求恩寛限三日俟事畢卽遄回斷不遲延以取咎戾大老爺如不信小的願覓妥人具保可也明府准之諭以如過期不歸定須重究○包探趙銀河禀稱陶桂生西阿壽二賊犯串竊鄧榮家皮箱一口及零星綢縐等物報捕後捕頭令小的緝獲詰知各物由鄧失落被陶西二人拾得惟不應藏匿不還是以送案請判鄧投案領贓陶西同供稱各物由小的二人在途拾得無從歸趙故暫携歸並非竊贓叩求明察明府判令各管押一日皮箱等物給鄧領去○包探何瑞福禀稱李惠全乘江全明所拉東洋車至某處遺下綢洋　一柄迨憶及向索江竟藉端吞没適經小的所見爲特帶入捕房今奉捕頭之令送請究懲李投案領贓江不敢置辯俯首求恩明府判令管押一日○陳阿金虹口某處糞夫也昨日清晨乘人不見私將糞穢傾倒路旁適五百零一號華捕來此巡行見而帶入捕房捕頭令送案請究陳供稱小的並非有意傾倒糞穢實是偶然潑出叩乞鑒原明府判令枷號三日○匪人徐少開前曾犯案經屠别駕訊懲今又習爲穿窬之技不知在何處竊得布衣等物持至租界中質錢經包探倪順泉拘入捕房捕頭令送案請究徐供稱小的係江北某邑人以後不敢再犯矣明府判令笞責二百板逐出租界之外 
[法界捕房瑣案]  
　　昨禮拜五係發落之期午後二點鐘鄭大令蒞八仙橋捕房命提與車夫串通　　洋人銀表之陳桂林應大恒至案照原斷各各一百板還押○又提竊取元章廣貨店綢洋傘之李阿三笞責一百板斥釋○又提行竊木料之陸金林笞責五十板斥釋○又提藏匿坐客洋傘之車夫俞正明笞責一百板斥釋○華朱氏偕子正福控媳趙氏捲物潛逃由伊夫在西門外尋獲送案昨提復訊大令詰其捲去各物現存何處氏堅稱並不帶有物件大令喝令掌頰五十下仍不供認喝再鞭背一百下始供願隨丈夫回去遂傳夏朱氏夏正福至案飭將媳領回嗣後再有潛逃送案嚴究○前乾大錩銅器店主褚學堯控陳月湖范老炳陳紀生吞没乾錩元錢莊股本銀兩等情經大令訊供判著分别交保清理昨由褚投稱錢莊一切器具現由小的盤結計洋一百五十二元用去外該費洋七十五元尚餘之洋存在小的處大令飭褚退去靜候核示 
[美界捕房紀事]  
　　本邑人馮阿大操剃髮業賃居美界南潯路第二號房屋開設整容店以樓面轉租與李阿松林阿英二粤人居住前晚林李在樓上因酒醉吵閙不休馮出爲阻止詎林李非但不允竟奔下樓併力將馮攢毆以致受傷經人喚九十九號印捕到來一併拘送捕房捕頭飭捕將馮送往同仁　　施治旋據醫生騐得受傷屬實捕頭飭將李林押候解送英界公堂訊究○薙髮匠陸少卿賃屋虹口斐倫路第二百零八號門牌開剃頭店藉以度日其樓上租與蔣朱氏居住前午十一點半鐘時陸登　向氏硬借洋銀氏不允陸遂攫取其銀飾數件並洋銀 
 
 

Page 4

 
 
三元數角氏力難支持因卽奔告捕房捕頭飭包探張阿五將陸拘入捕房押候解送英界公廨訊辦○偷兒楊桂生前晚掩入武昌路第三號洋房内竊取油衣一件途經包探竇如海緝獲拘入捕房押候解送英界公堂訊辦○竊賊王懷裕犯竊拘案奉判遞解回籍前日下午捕頭派包探石金榮將王帶至法界附江裕輪船解往鎭江原籍○寗波人趙子安住居虹口北山西路德安里第一百六十二號房屋由天津購得婢女一口取名蘭英年甫九歲趙夫婦時將此婢凌虐鄰居代抱不平於前晚據情投告捕房捕頭准詞遣包探洪阿寳將趙拘入捕房擬送英界公堂請懲趙再四哀求捕頭始允爲免究諭以不得再有凌虐等事當卽斥釋 
[巨欵疉頒]  
　　川鄂飢荒至今未已餓殍載道慘目傷心籌賑者方憂接濟無從不能救人救澈廼本館恊振所承大善士吳馥堂助川鄂票洋銀五百元濡北遯叟爲其文孫多病助捐本洋三十元兌見英洋三十一元八角埭溪繆山氏庫平紋銀十二兩七錢六分申四錢八分合元十三兩五錢一分兌見英洋十七元六角四分泰記洋二十五元凡此慷慨解囊之舉悉本博施濟衆之心獲福無涯定可操劵爰誌數語爲飢黎代伸頌禱焉 
[俾爾戬榖]  
　　災區告急歴蒙諸善士傾囊佽助可謂鉅細靡遺始終罔懈矣乃籌賑之久旣如此而需欵之殷又如彼總緣人多欵絀所由蕆事無期耳頃敝所承朱靜蘭翁求病愈助洋五十元又旭記洋四十元天順祥票號交來宋敦本堂爲出嗣子嘉樂求病速愈并保佑易養易成規元一百零六兩九錢又爲天順祥不受匯費移助元二兩洋廣局平越子爲文太夫人求病愈保平安洋三十元杭州傳道堂同仁第十二批經募洋一百零八元四角曹維錦求平安保諸病速愈洋五十元元源莊交來翁載祉堂洋二百元又隠名氏洋一百元延齡求安子求保遷居舊宅消災平安續助洋一百元西門外巡防局鄭憲撥來邵榮根鄭永初罰欵一元八角又鞠義如充公銅洋二元似此急公好義遠道输將儻所謂庸中佼佼者非歟福祇之集拭目俟之可矣[  上海六馬路仁濟善堂籌賑公所制施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界晚堂瑣案]  
　　錢徐氏偕沈錢氏扭控湯阿大誘拐大寳二寳兩　　　　　　　　　　 
有六係常州府屬某邑人丈夫在武進縣當差小婦人生有兩女向在原籍耕田餬口本　二月某日忽將家中衣飾席捲　　　　　　　　　苦無蹤蹟至前月有航船户回鄉始言及兩女兒被湯誘至滬上僑寓清和坊龜子沈銀桂倡院中時適小婦人臥病在牀　　　　　　　　　邀同小姑沈錢氏來申至沈龜處尋獲大寳詢以二寳何在答稱不知不得已將湯及大寳送案求訊沈錢氏訴稱小婦人件同　　　　　　　尋訪女兒今伊次女尚無下落湯供稱小的與錢徐氏同鄉伊女另因他故逃逸實與小的無干今二寳不知匿蹟何處小的並不知情大　　　旣未誘拐可以大寳與爾同居湯慚不能對一味支吾大令怒其狡猾喝令從重笞責八百下始供認與大寳通姦已歴五年今春同逃來　　　寳現不知在何處叩求明察大寳供稱小婦人與湯犯姦係母親貪圖財帛所致迄今已歴五年妹妹二寳與湯實無姦情亦非湯所藏匿聞　　法租界某姓家傭工大令叱令掌頰二百下將湯還押飭差押同大寳移提二寳到案再行訊斷○某號巡捕奉捕頭之令解朱三寳何周　　　瑞三名口至公堂大令亦於前晚提訊朱供稱小的係蘇府州屬崑山縣人在虹口祥順京貨店爲夥妻子蔣氏年甫一十有八轉賃何周　　　樓僑寓日赴某繅絲廠做工何周氏有一寄子小字增福時出入氏家本年四月間將小的之妻勾引成姦小的因顔面攸關不敢詰責惟將妻　申斥一番而已至六月某日又被小的覷破姦情因此時時爭吵反被伊等所毆欲卽移居氏又攔阻不許至七月二十四日妻子忽然不見詞之何周氏先言不知後稱往某戲園觀劇時已深夜小的心竊疑之守候終宵不見遄返次日追詢何周氏又改稱已往蘇州母家旋借給小的川資往蘇尋訪亦杳然無著落前日返滬至何周氏處搬取器物何周氏仍出而霸阻不得已指交某號巡捕帶入捕房捕頭令送案訊究何周氏供稱小婦人係浙江紹興府屬某邑人朱租住小婦人家餘屋小婦人之寄子增福雖時來探望然生意中人素來規矩並未與伊妻犯姦朱將妻凌虐不堪是以於前月隨母回家事經伊叔朱友高知悉請大老爺專案質証可也氏夫何永瑞供稱小的在治下操煤炭業與妻子周氏分居每月惟到家探望數次家中一切小的均不得知悉所稱朱妻與增福犯姦諒係子虚烏有大令諭以俟傳友高來案訊明再行核奪○浙江紹興府屬某邑人陳再齡控劉秦氏陳鴻發欠銀前晚大令升堂提訊陳供稱前在錢坤源莊執事與劉秦氏之夫海林來往被欠銀一千四百餘兩今海林逃逸無從求向氏追給至鴻發曾借去票銀五百三十兩亦乞訊追鴻發供稱小的並未借過票銀劉秦氏供稱丈夫前在治下開米店今已閉歇　内方下鄉收帳與坤源曾有來往不知所欠若干大令謂劉秦氏曰今陳因欠洋人之欵被控在案爾夫旣欠伊銀著覓人保出於二十日内　　二百兩至鴻發所借之票銀著自行清理 
[邗江官報]  
　　八月十九日何鹺尹脩鑑由豐掘稽收來韓鹺時汝霖禀知赴省分發運判德分轉玉　藍旗人禀到○二十日吳分轉用賓回舊港差次錢鹺尹同訓　　　　二圩來揚○二十一府經楊叅軍毓驤委瓜濠二段保甲張鹺尹仁芬由省公幹回 
 
 
 

Page 10

 
 
   
 
 

Page 11

 
 
[光緒二十三年八月十八日京報全錄]  
　　宮門抄○諭旨一道錄　○　　壽奏爲調補口外要缺知縣摺○將軍依奏爲審　謀財殺死一家三命按律定擬　　　　　　　　　州匪徒搜捕盡凈所有文　　　大路傳遞片○直督王奏知縣到省甄别補用片○八月十八日　禮部宗人府欽天監　　　　　　　　引見十五名○睿王等　檢覆命○謨貝子塲内彈壓覆　命○山西總兵馬玉崑請訓○陳學棻等由東陵回京　　　　　　　　恩○溥善等稽察接談渙卷覆命○鍾公椿壽永隆各請假十日○載振續假十日○倉塲奏漕船五日回空○内務府奏派致　　　　　　　啓　○召見軍機馬玉崑○○奴才宗室壽蔭跪奏爲調補口外知縣要缺以資治理恭摺仰祈聖鑒　　查承德府灤平　　　　　　　　　　年四月二十三日奉文准補之日起連閏扣至二十三年三月二十三日三年邊俸期滿卽應撤回内地照例補用業經　　　　直　　　　在案其所遺之缺自應遵章揀員請補以重職守查前任豐寍縣知縣徐體善現年四十九歲係浙江紹興府蕭山縣人　　　　捐從九品　　銓選投効直防守省城出力保奏以從九留直儘先補用請咨赴部騐看領照到省歴經海運案内保奏俟補主簿　　　　　先前補用光緒三年正月丁母憂服闋後領咨到省歸班補用復因海運案　保奏奉　旨賞加五品銜並隨帶加三級欽此十一年派　　　　差委十三年閏四月咨補大名城州判旋因拿獲積年巨盜出力保奏以知縣留熱在任候補十七年九月請咨引見於十一月二十六日奉　旨著照例用欽此遵卽領照旋郡札飭回任於十九年俸滿交卸旋郡二十年四月請補豐寗縣知縣奉部覆准二十一年三月十三日接印二十二年十月因案撤郡查辦嗣經查明並無其事卽應飭回本任兹查灤平縣知縣晉昌三年邊俸期滿例應撤回内地補用所遺灤平之缺應遵章在外揀選惟查灤平一缺雖與平建朝赤四缺較簡而該縣地處衝要係口外各屬通衢要路且旗民雜處亟屬最要之缺非精明幹練不足以資治理查豐寗縣知縣徐體善實心任事聰斷精詳在豐寍一年之久整頓地面緝捕盜賊頗著勤勞而於地方事宜毫無貽誤以之調補斯缺實堪勝任人地相需是以奏請調補據熱河道湍布多具詳請奏前來奴才覆覈無異合無仰懇天恩俯念邊缺緊要准以前任豐寗縣知縣徐體善調補灤平縣員缺洵於地方實有裨益如蒙俞　該員係由實缺知縣調補知縣銜缺相當毋庸送部引見所有揀員　　灤平縣知縣員缺是否有當謹會同直督臣王文韶合詞恭摺具奏伏乞皇上聖鑒再所遺豐寍縣一缺俟奉部覆准後另行揀員請補　　聲明謹奏奉硃批吏部議奏欽此○○奴才依克唐可跪奏爲審明殺死一家三命凶犯按律定擬恭摺仰祈隔鑒事竊據奉化　　　客民馬發圖財謀殺民人蕭文政等一家三命一案當因情罪重大批飭解省審辦旋據該縣吳鼎澂將犯證押解來省發交驛巡道志彭督同局　訊　　勘前來府尹松林因病開缺奴才親提研鞫綠馬發籍隸昌圖府木匠營生早年來至奉化　存住素識之劉起德家與已死蕭文政並其　　　長功王碌仔鄰屯素識無嫌光緒二十三年二月初間馬發途經蕭文政家　其賣糧有錢藏在住屋起意行竊總未得便二十日起更　　　　携帶木柄鐵錛行至蕭文政家假稱邀工未遇路遠天黑不能回寓央求借宿蕭文政因係熟人留　西　　間與蕭文政並其雇工劉　　　　子同在南炕睡宿是夜馬發不脱衣服卽在炕頭睡下蕭汶政　在炕梢劉長功王碌仔睡在當中三更時分馬發聽聞蕭汶政等睡熟見窗户　照明亮意欲行竊因慮蕭汶政等睡醒知　定向不依起意先將肅汶政等一併致死再行取財遂悄悄起身下　携取旁　鐵錛先將蕭汶政頭面狠砍數下致將其額顱連左右額角右太陽兩眼睛右肋頰鼻準砍傷蕭　　並未動彈　其已死維時劉長功王碌仔正在鼾睡馬發又用鐵錛向劉長功咽喉狠砍致將其左太陽左肋頰連左耳左耳根左右肩甲腦後右砍傷並帶劃傷其右手　　復向　碌仔　　迭連狠砍致傷其左太陽連左頷頦腦後近左因鐵錛鋒利馬發急忙迭砍蕭汶政等均未出聲立時殞命馬發卽在屋内盜得現錢三十二千因思蕭汶政必有多財又揭開屋内木箱摸出紙捲疑是錢票携柰　中間兒鍋台内剩有火皇　　　　引火照亮看係文契隨手撩入火中又將蕭汶政脱下棉襖掏摸小襟袋内亦無錢票卽將棉襖撩入　腔　　馬發又見鍋台旁堆積柴草欲將各屍移放柴草堆上用火點　乘勢延燒房屋將屍焚化滅跡作爲失火無可辯騐免致敗露馬發先將　汶政屍身拖至中間放在鍋台火門口維時馬發心中慌亂不知如　　傷　汶政左肋左肐肘馬發又欲將劉長功等屍身拖出因心生畏懼不敢動手卽用蕭汶政家錢搭裝盛現錢並携木柄鐵　　門　逸回　劉起德　房後塲　將鐵錛並錢搭現錢藏在草垜底下連夜逃往各處躱避並無定址劉起德家並不知情次日天明經蕭汶政之子蕭得新在東院　　　身行至西院瞥見其父與劉長功王碌仔均彼殺死找尋馬發無跡查有失物情形知被圖財害命通知劉長功之父劉世年王碌仔之　　　氏前往看明投約報騐該縣吳鼎澂亦訪聞差緝獲犯起贓騐　詳報　飭解省發交驛巡道志彭督同局員審擬　勘奴才親提　　　　　情不諱究詰不移案無遁飾查律載殺一家非死罪三人者凌　　死財産斷付死者之家又例載殺一家三命以上兇犯審明後依律　罪一面奏聞一面恭請王命先行正法各等語此案馬發因圖竊蕭汶政家錢財慮被知覺輙敢起意用木柄鐵錛　　　政　其雇工劉　功王碌仔一併殺死實屬兇殘已極查劉長功王碌子均係蕭汶政家雇工應以一家論馬發合依殺一家非死罪三人者凌遲　死律　凌遲　　照例於審明後恭請王命委員將該犯馬發綁赴巿曹卽行正法並將首級解赴犯事地　縣杆示衆以昭炯戒該犯訊　財産亦無　　　　　義劉起德訊不知情亦毋庸議除供招咨部外所有審明按律定擬緣由理　恭摺具陳伏乞皇上聖鑒訓示再奉天府尹　奴才　　　　　　謹奏奉硃批刑部知道欽此○○寳昌片再前甘肅新疆巡撫咨稱關内回匪變亂道路梗塞文報阻隔所有　　等　摺　　　　蒙古台站行走等因復承准軍機大臣字寄光緒二十一年十月二十一日奉上諭現在甘肅回匪猖獗軍　　方殷所有軍營文報關擊　　送不容遲緩著崇歡志鋭魁福額勒春德銘吉陞阿將蒙古台站　　設法整頓並嚴飭各台遇有軍營文報　件務當迅速　　毋得　　　　將此由四百里各諭令知之欽此遵旨寄信前來當查本屬迤南鄂　佈拉克臺係接遞古城屬元湖驛前　　　　　　　　　　　　　識漢字儻稍涉遲緩關繫匪輕奴才等一面揀派委筆帖式一員書識二名馳赴該臺常川駐守經　住返文報庶期迅速一面　　具　　　　硃批該　知道欽此兹准甘肅新疆巡撫咨開甘肅新疆軍務早已平定　州山内匿匪　亦搜捕　　驛路業已疏通所有摺報文件　仍　　　大路　走以復舊制等因查關内外軍務旣早肅清新疆等處文報已由内站行走應　本處前派駐守鄂隆佈　克臺委筆帖式書　　　　　　　　　當差所有應給津貼銀兩於本年四月底截止以節糜費而重餉項理合附片具陳伏乞聖鑒謹奏奉硃批該部知道欽此　　　　　　　　　　　　　再道府州一縣無論候補試用人員應自到省之日起予限一年詳加察看出具切實　　　明補用兹查有候　　縣吳　　孫克　林廷　趙振　　　　　　　　　　　　　年期滿　應甄别據藩臬兩司詳請核辦前來臣查吳立達明白安詳孫克超誠實耐　　廷冕年壯才明趙振鴻通達事　　　　謨穏　　　　　　　　　　　　　　　　　俟有　　缺出照例序補除履册咨部外理合附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒二十三年八月十九日京報全錄]  
　　宮門抄○諭旨二道錄前○都統壽奏爲知府暫緩引　　片○監督那奏　崇文　　收税　　　　　　　　　　　　　　○南北洋大臣等奏報銷金陵機器局收支經費摺○總兵杜奏　　日期謝恩摺○八月十九日　　太常　　　　　　　　　吏部引見五十二名理藩院八名光祿寺一名欽天監二名廂黄蒙二名○鄭王假滿請安○文治等楊内事摺請安○　　　　　　　裕興續假十日○溥翰遞遺摺○兵部奏派蘆溝橋演放砲位派出榮　○正白漢　　致祭明陵　出慶公○召　　　　　　　　胡燏菜○皇上明日辦事後至頤和園皇太后前請安後駐蹕○○壽蔭片再承德府知府　　於光　二十　　　　　　　　　前經吏部調取引見當因該府經手事件旣未完竣咨行　　奏明　理等因准此奴才查口外地　　　平　　　　　　　　　　　　　一時所能蕆事該府於到任後接理善後事宜卽一面率　　　　蒙一面清理積年訟獄日夕勤勞　無貽　且　　府　　　　　　　　又乏候補人員事無鉅細皆係該府躬親自理責無旁貸該　　抵住一載有餘所有從前疑難積案累　百餘起之多均已陸　審　　結毫無枉縱惟尚有札交京控數案兼有未經審結者必須一手經　以免另生枝節現又值籌辦金銀煤礦之際前經奴才　　該　帮　　　加資臂助未例遽易生手合無仰懇天恩俯准暫緩送部引見俟該員經手事件　理梢有頭緒再行咨送之處　否有當　合附　　　　伏乞聖鑒訓示謹奏奉硃批著照所請吏部知道欽此○○奴才那彦圖剛毅　奏爲蒙恩管理崇文　　　一年期謹　　　　正額無虧盈餘未能足額謹將虧短情形據實具陳仰祈聖鑒事竊光緒二十二年七月二十五日奉旨崇文　　　　　　　　　　　　著剛毅去欽此欽遵奴才等於八月初三日到任卽飭委員認眞稽查計自接收之日起至光緒二十三年八月初　　　　　　　　　　　無虧具盈餘銀兩查與原額仍形短絀緣因京中銀錢巿價長落無定　　　買運京貨物諸多滯消又兼近畿一帶食物　　　　　　　　　　商人　　資本大半裹足不前兼之外國貨物均有洋單以致常税未能充裕奴才等雖竭力設法整頓無如來源旣滯　　　　　　　　　　　　　　　之實在情形也查前任監督德木楚克札木等將短徴盈餘銀兩奏懇聖恩儘收儘解奉旨允准在案　　　　　　　　　　　　　　　　案辦理奉旨各關均宜設法整頓仍遵額定税數照常徴收不准以儘徴儘解違例奏請如將來虧　　　　　　　　　　　　　　　户部酌量情形分别奏明請旨覈辦欽此欽遵各在案奴才等自光緒二十二年八月初三日起至二十三　　　　　　　　　　　　　　　滿共徴收正額銀十萬二千一百八十七兩五錢六分二厘收　餘銀六萬十二兩四錢七分五厘統計正　　　　　　　　　　　　　日兩三分七厘比照歴年足額年分正額無虧計少取盈餘銀十五　　千七百六十四兩四錢三分五厘除一　　　　　　　　　　　開銷並監督延煦等奏添派稽查各門稽查海巡委員等飯食銀兩曁　　議添東壩等七處委員飯食銀兩亦照　　　　　　　　　開銷嗣准户部咨光緒十二年十二月十八日奉諭旨著自明年爲始於年例恩賞太監銀兩外每年再如進銀一千兩　　　　　　　　　　光緒十四年十二月初八日經内務府送到欽定賞單内加進銀四百兩咨行前來奴才等遵　此項銀兩業由盈　　　　　　　　　　　　　吉士飯銀遵照部章按十成實銀支解又准户部咨内開飯銀改歸實銀支解均經如數遵　外其餘銀兩照例　　　　　　　　　　　　　燒酒錢粮除交正税外餘銀四十二兩六錢七分亦一併解交户部以　各欵謹另繕清單　呈御覽一面咨　　　　　　　　　　　　　　户部議准俟任滿時咨部存案免其另册報銷等因歴經遵辦在案查奴才等任内　　　業經如數完繳共六十七案遵於清單内聲明其零星小販查係實　　力完繳者由奴才等酌量情形分别責懲釋放以免拖累所有奴　　　　　　　　正額無　　餘　　　　緣由謹據實陳明伏乞皇　　鑒謹奏奉旨那彦圖等奏崇文門徴收税課盈餘未能足額　　　　　　　餘依議　　件併發欽此○○兵部尚書直總　　　　韶頭品頂戴兩江總督臣劉坤一兵部侍郎江蘇巡撫臣趙舒　　　　　　　機器局收　經費列爲第十五案造册報銷恭摺具　　　　　鑒事竊查金陵機器局仿照外洋製造各式砲位車輛架具　　　　　　　配砲臺需用物件分設機器翻砂鐵木大箭各廠顧募工　　　　造應需經費酌定每年由江南海關撥解製造二成洋税銀　　　　　籌防局撥銀三萬兩揚州淮軍收支局撥銀二萬兩嗣因江防砲臺　　儲備各式子彈每年由江南籌防局加撥經費銀五千兩又　　　　　軍各營月操需用軍火及防營添造槍帽銅火由金　　　　每年　　經費銀九千兩以爲常年額定製造之需有閏之年由江南海關於二成洋税内加撥經費銀一萬兩此外江防砲臺如有添　　　等項　　　撥造成軍火分解南北洋濟用所有支用欵項製造物件悉仿泰西之法料件多購自外洋工資薪費物價難以常例相繩均皆　求撙節實　　銷業經將截至光緒二十年年底止收支各欵列爲第十四案分晰造册奏銷嗣因防務緊要調赴北上各軍應需後膛擡槍軍火等項遵飭　造所需經費由江南籌防局先後加撥銀十一萬三千五百十二兩四錢有奇照章奏咨各在案兹據江蘇防營報銷處江寍布政使松壽等將　緒二十一年收支各欵分晰造具報銷清册逐加勾稽自光緒二十一年正月起連閏截至十二月底次舊管上屆第十四案報銷實存銀一百　十三兩五錢有奇新收江南海關撥解二成洋税及江南籌防局金陵防營支應局揚州淮軍收支局撥　　　　一十三萬七千五百十二兩　錢有奇開除購買各項料物價值一册共計銀十二萬一千　百六十兩九錢有奇工匠工食一册共計　　　　　八百九十五兩三錢有奇　員司事親兵人等薪糧公費一册共計銀一萬二千一百九十四兩一錢有奇裝運料物水脚長船輪船長夫薪糧等項一册共計銀七　八百　十二　　　有奇修理廠屋料物等項一册共計銀一千四百八十一兩九錢有奇遵照部議各歸各部核銷計應歸户部核銷銀十　　　　　　　　　　　兵部核銷銀七千八百二十二兩二錢有奇工部核銷銀十二萬三千四百四十三兩九錢有奇統共請銷銀二十三　　　　　　　　　　　　　　存銀三百五十一兩三錢有奇歸於後案舊管項下滾接造報將該局光緒二十一年分支給各欵請銷數目並　　　　　　　　　　　　　處　造銀欵四柱總册列爲金陵機器製造局第十五案報銷一併詳送奏咨等　　　　等覆核無異除　　　　　　　　　　　　　　　　部查照核銷外謹合詞恭摺具奏伏乞皇上聖鑒敕部查照謹奏奉硃批　　門知道欽此　　　　　　　　　　　　　　　　　標跪奏爲恭報奴才於光緒二十三年七月初一日接奉山西撫臣胡聘之行知以署太原鎭總兵劉廣　　　　假回籍修　　　　　　　　　　　　　　　　　工七月十六日行抵平陽府城准前署總兵劉廣才將太原鎭總兵關防曁王命旗牌等件　　　送前　　　　　　　　　　　　　　　　　　　　　　　　　　　　　　隸軍嵩武由末弁而洊擢偏裨治水齊淄錄微勞而濫膺專閫　　　　　　　　　　　　　來　　　　　　　　　　　　　　　　　　　　　　　　　　備　　　頓按秦　而籌控制官　　　藩　　　練練以飭　　　　　　　　　　　　　　　　　　　　　　　　　　　　　　　　　　　　　　　　　　　　　　　厚鴻慈於萬一所有奴才　　　　　　　　　　　　　　　　　　　　　　　　　　　　　　　　 
 
