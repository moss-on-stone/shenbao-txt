# 1910 - 174 - 4913433

 

Page 1

 
 
   
 
 

Page 2

 
 
論說 
[官制芻議]  
　　按本館屢接京師來信謂釐訂官制一事紛議甚多一時尚難着手夫京官。制爲一國行政機關之中。榦遷延不定。一切籌備憲政。皆成虚語。本館正思著爲論說。以讅當世之熱心憲政者適讀憲志日刋官制芻議篇與本館宗旨相合亟錄之以公諸同志本館識 
[緒言一]  
　　凡百官改革。莫不有窽郤焉以批導之。而後餘地悉迎刃以解。振衣絜領。舉網提綱。庖丁支角全牛。奏刀騞然。而莫不中節者。操斯術也。柄國之政。將以矯其弊而爲易轍改絃之至計。務其大焉者可已。支支節節而求之。要無與於興亡之數焉 
　　國會請願之聲。起於近頃。至官制改革之議。於戊戌以前。則已稍稍聞之。 
 
 
 

Page 3

 
 
其時議者好牽拘古義。往往希心前哲。而艷稱夫周官典禮之隆。於制定官制之原理。未之研究也。庚子以後。國勢益復不振。新官制草案之編定。雖其間可議者猶多。然海内士夫。朝夕以幾。亦足見當時懸望官制之心而爲治術所不可廢。乃或玩愒因循。中以執抝。視腐敗之。舊章。幾如聖王經世精意之所存。而寳貴之不敢或。墜其卒也一誤再誤致令改革。官制之聲傳播於草茅賤士之口。而朝列者竟泰然處之而不過問。蓋可怪之尤也。 
　　官制之議。其成功之難有如此。論者或將疑官制之猶可或緩乎。請剖其說。夫立憲之國。首在分劃行政與司法之界。使之各自離異而不相侵。行政。官之性質如何。與司法官之性質如何。無官制。其性質之釐然者。奚以别乎。理由一。預算决算。爲憲政上第一重務。而一國之財政。即由此而成。官俸占有一國財政之大部。權衡消息措置維艱。而官制未定以前。俸給末由推算。即量出爲入之方針。亦莫能預定焉。理由二官廳之組織權限。麗於官制。是官制爲官廳責任之所由出。官制不定。即官廳之責任不定。而所謂責任内閣。末由而見。决無以儕於立憲國體之間。理由三。且也官吏當全國政治之衝。職司民牧仔肩甚重。官制未定。則官吏之地位不安。而影響及於政治。理由四。因官制而牽及於官俸。懸而不决。一切營私植利。嚴禁無由。貪墨或且不免焉。而影響更及於政治。理由五。總而言之。官制爲一國官吏之所托命。卽爲一國政治之所導源綦重。而曰此非必要。且可以須臾緩焉必不然矣。 
　　於是有爲之說者曰。改革官。制之爲梗在窟穴衣食於官吏。而以之爲生涯者作之俑一切頑固膠執之流。鼓而助之一而再。再而三議論日起。而卒莫之應者。其道率由於此。雖然。爲國家計者。豈復能爲個人計。古來捍大難成大業者。謀及國家之利益。有焉矣。而個人之利益。奚暇計及。何則不任一時之怨與一時之勞。終不可得一勞永逸之計也。彼窟穴衣食於是。而於官吏。以外無一長。肆其萋斐之口嘵嘵爭之而不已。固亦有不得已之苦衷在。顧柄政者於此。乃或虚與委蛇以出之。此大惑也。官職有以制定官制而减亦豈無以制定官制而增者。新政日增。而其事務反因之而簡。此。乃事所必無因事設言即因官治事。彼新定官制定之中。階級之累累如此。豈竟撫。無與其才具技術軍之相近者。以之自奮而效用於國家者乎。不此之圖。而反對務力亦多見其不知量而已矣（未完） 
專電 
[電一（北京）]  
　　湘省諮議局長譚延凒等電致同鄉京官謂瑞參劾官紳不實前電樞府請爲覆查實係援照諮議局章本省大吏有不法者得呈請資政院覈參一條辦理蒙諭申斥心殊不甘擬聯合京員呈請都察院代奏 
[電二（北京）]  
　　吳重憙到京迄未召見世中堂决議保入資政院 
[電三（北京）]  
　　日人在東三省私開彩票外部照會日使後未有覆文昨又催請禁止 
[電四（北京）]  
　　蘇省陸軍速成班經陸軍部覈覆多不及格 
[電五（北京）]  
　　閩督奏保彭述堪勝交涉司 
[電六（東京）]  
　　日本政府於陽歷七月一日敕令公示開放旅順口西港之全部爲第三級海軍根據地區域而其唯一制限凡遇有大船須在航路案内者方准入港 
[電七（東京）]  
　　紐約電稱科羅克君擬於明春率觀光團之一隊一千四百人前往日本 
緊要新聞一 
[國會請願最後之解决北京]  
　　國會請願書於十五日由都察院彙齊代奏後監國即將原書發交各樞臣核閱并令會同擬旨在監國之意以不違成命不拂民情爲宗旨故擬進之上諭凡起數稿監國皆不以爲然旋由某軍機删定一稿字數甚多詞意亦甚婉轉與去冬之上諭大致相仿惟仍未得同意之决定遂由樞臣請旨命會議政務處王大臣於二十一日預備召見會議後監國仍將諭旨親改數處始行發表 
　　另一訪函云國會請願書十五日入奏後攝政王卽命軍機大臣解决而軍機面奏請交政務處取多數人意見監國然之隨將原摺抄交政務處會議故軍機大臣各部院尚書皆每日於一鐘至三鐘齊集政務處研究對待之法嗣以久議不决由領袖軍機面奏監國請召見各王大臣各抒已見是以有二十一日召見之旨按此次政務處會議異常秘密據官塲中人云不贊成縮短者實居多數惟某某兩尚書極力維持云 
　　又函云政務處王大臣奉到二十一日全班召見之諭各部院大臣即於是日早晨齊集政務處預先會議國會期限能否縮短當時各大臣主張 
 
 

Page 4

 
 
不一有贊成者有反對者有中立者共分三派而三派中以中立者爲多贊成派之最力者首推肅澤兩尚書學部郵傳部唐徐兩尚書亦振振有詞反對派則以法部廷尚書爲首中立派則以陸中堂爲首會議數小時之久言論龐維迄無頭緒而上頭已經呌起遂卽紛紛入内其結果則仍反對派占優勝而已 
　　國會代表團自初十日遞呈詞後逐日接到各省各團體電文至四五十件之多其大旨皆謂如此次請願無效各代表萬不可離去都中各省當速加舉代表數百人來京爲第三次之請願其中有一電云如政府中有阻撓朝政熒惑聖聽而反對速開國會者當合全國民力指名抨擊聞留京代表接各電後聲勢爲之一振 
　　各省國會代表於上諭未經發表之先卽已會商此次請願事宜能否邀准刻尚未悉如蒙邀准我等即速回省如仍無效我等當再開會議商如何對付政府之方法不得因事無效遽行涣散 
　　漢口國會請願同志會張國溶等一千三十一人於請願書呈遞後卽致軍機王大臣電云各界恐慌上下交困非速開國會不足以救危亡第二次請願書已上懇極力主持 
　　旅京游學朝考優拔朝考舉貢考職諸君於本月二十二日下午二鐘在虎坊橋湖廣館開茶話會與代表團晤商第三次聯合請願事宜 
　　趙侍御熙素極贊成速開國會十八日呈遞封奏一件確係奏請縮短國會限期者其中歷舉速開國會之益言極痛切此摺未經發表要之終歸失敗而已矣 
[劉廷琛奏參憲政館北京]  
　　日前劉廷琛遞封奏一件係參劾憲政編查館其内容謂館員多係兼差要政任意延擱一事不辦虚糜巨欵等語摺尾並謂此次由館派員考查各省憲政在朝廷原係勵精圖治之苦衷而館中竟視如前此之學試兩差交口稱賛以之敷衍督撫外間人言嘖嘖未始無因應請飭下該館認眞整頓云云摺上留中未發聞憲政館已第三次被參矣 
[吏部賄買改選班知縣駭聞北京]  
　　廣西人黄祖詒以實缺湖南巡檢於數年前冒籍浙江買得一難廕知縣月前私自來京覬覦改選班知縣到省補缺非常之速較大八成知縣補缺尚速十分遂不惜重資由珠寳市某金店賄通吏部文選司某司員預於投供册内塡入其名蓋非投過供不能歸改選班也事經運動妥洽遂在度支部捐指省湖南已於本月驗放奉旨准其發往矣二十日法部廷尚書民部林侍郎忽派司員多人到吏部嚴密調案拿人大概即係此事發覺故奉旨查辦云先是民政部於十九日奉旨查拿人犯黄某先到鑾慶胡同廣西會館只將看館人并一僕鎖拿到案嗣又到三益興查詢蓋其僕人供出該犯時與三益興來往又未獲復傳廣西同鄉印結局謝某謝未在寓將其僕拿去聞卽係爲賄買改選班知縣一事 
　　另一訪函云二十日突有法部民政部司官四員帶領多人前赴吏部先到司務廳小坐迹甚秘密旋見堂官密談多時卽到騐封司聲言奉旨調案拿人該部司官紛紛驚惶不知何事遲至下午四鐘方去大概係奉旨查辦事件聞查辦大臣爲廷尚書杰林侍郎紹年查辦之事係有廣西人黄姓冒籍浙江冒稱難廕知縣賄買改選班知縣事經御史奏參故奉旨密查究辦 
[民政部不顧貴胄情面北京]  
　　前晚克王兩世子率同侍衞數名往娼寮冶游道經煤市街忽與賣暑湯之小販衝突兩世子大怒飭侍衞將賣暑湯之磁具一律打碎警察干涉不服當鳴警笛聚集多人將世子及侍衞等一同帶區訊問經區官訊得果爲天潢貴胄隨卽解送總廳電請肅邸辦理當接肅邸覆電命其照例辦理不准顧貴胄情面否則參辦總廳奉命卽照章罰銀二十兩侍衛暫行拘留詎克王竟延不繳欵肅邸大怒聞將上摺嚴參 
[高等審判廳管轄之範圍北京]  
　　各級審判廳雖限本年一律成立而創辦之初推行窒礙之處時所不免現聞法部爲高等審判廳管轄區域一事通咨各省略謂省城高等審判廳原係管轄哈省訴訟但各府廳州縣地方審判廳及各鄉鎭初級審判廳未遍設之時自應擬定訴訟管轄之權限凡省城商埠審判廳之轄境不必但以城垣商塲爲限應酌量形勢户口如附近之地實爲該審判廳力所能及且勢宜兼及者卽劃定爲該廳管轄之界如界内訴訟事件原被告有一爲界内人或皆非界内人而案情發生在界内者皆是地方官即不得受理倘有投告錯誤或發現犯罪之時當指令自赴該廳或移送該檢察廳起訴其界外詞訟案件仍暫歸府廳州縣官照常收受審理以清界限 
[郵農兩部預保勸業道北京]  
　　郵傳部此次預保勸業道四人第一爲阮維和江蘇人開海鐵路總辦第二爲楊士驄本部司員第三爲陸緒聲京奉鐵路總辦第四爲孟錫珏津浦鐵路局局長其前二人爲沈侍郎所保後二人爲徐尚書所保惟李侍郎竟一人未保而徐尚書保者在後沈侍郎保者在前足徵該部尚侍勢力之消長矣該部又與農工商部會同預保堪勝勸業道之任者四人（一）王曾綬農工商部員外郎（一）趙從蕃農工商部郎中（一）柏銳農工商部郎中（一）胡翔林河南候補道均於二十日專摺入奏（按此則畧見前報專電） 
　　又聞農工商部以該部政事清簡擬爲司員稍謀出路現已讓有辦法二 
 
 

Page 5

 
 
條一擇尤預保勸業道記名請簡二派赴各省調查農工商礦各項差使第一條已經舉辦第二條須有薪水川資每人每月約需四百金每年需欵至少亦得敷萬金惟本部經費支絀早有减薪之議如實行此舉非先行奏明請由度支部撥欵不可現正研究如何辦理之法不日上達天聽 
[法律學員請奬之喑潮北京]  
　　昨日學部遞奏摺三件（一）奏京師法律學堂甲班三年畢業學員按照仕學館請奬最優等優等均保過班升階加儘先遇缺即補花樣中等照原官給予分省儘先補用字樣一律奬副貢出身（一）奏京師法律學堂乙班三年畢業辦法無論最優等優等中等一律給予副貢出身不得照甲班請奬（一）奏京師法政學堂三年别得畢業奬勵最優等照原官加儘先字樣加一級優等照原官儘先補用中等加升銜一律酌奬副貢出身按學部三奏摺法律學堂甲班最優法政學堂别科次之而待法律學堂乙班最酷聞乙班學員以學部掌全國教育造就人材自應一秉大公奬案應照定章持平辦理乃同時出奏改變成案奬勵參差未免太不公平擬即會議對付此事 
　　又另一訪函述此事原因甚詳函云學部左丞喬樹枬去秋被其同鄉某以烟癖甚深控諸禁烟公所時張文襄未死出爲說項得免調驗聞某呈控喬丞時係法律學堂畢業員某爲之具結故喬恨某學員次骨且遷怒于法律全體學員時謀報復此次法律學員畢業係按照法律大臣沈家本奏定章程比照仕學館給予奬勵喬丞獨期期以爲不可謂其給奬勵太優惟三堂業經畫諾喬以一左丞之階級礙難破壞十七日遂將奬摺入奏喬丞大爲掃興嗣某堂以此事有傷喬丞體面因于摺後附片畧謂該堂尚有乙班學員今年十月畢業一律給予副貢出身准考法官云云學員聞之大譁以該堂已經畢業學員槩照奬章除予出身外並量授官職我輩畢業只稍遲數月便霄壤若此同堂異奬一事兩歧朝廷鼓舞人材無此辦法必係喬樹枬假公報怨問心實難甘服特干日昨約集同人會議於湖南會館籌議對待之策 
[鹽政處之内容如是北京]  
　　鹽政處設立以來前後派員已有一百零八員之多官塲中謂爲恰合水滸人物之數近又添派十員官塲又謂此可稱爲亂臣十人因各該員有鹽政上之知識者甚少如某某等至不能明綱引之分徒領薪金虚糜巨欵上此徽號不爲無因近晏海臣已移住署内每日但督飭各員讀册而已 
　　督辦鹽政大臣近因江淮等處竟有騙徒冒充鹽政調查員到處需索殊於鹽政大有妨碍因即電致各督撫云本大臣督辦鹽政調查人員均給印戳倘有不肖官吏假冒欺騙干涉請託等情一經發覺務即據實參揭從嚴懲辦希飭屬遵照辦理 
晏安瀾抵粤查鹽不提陋規主張加價粤人爲之大譁如諮議局自治會均函電交馳大聲反對外間遂謂袁制軍亦有專摺揭參其實袁尚在假中實無此項摺件指劾晏安瀾之事惟晏自知爲粤鹽抵餉一事招輿論之反對受堂官之責怨居恒怏怏有人提及此事輒以問心無愧四字自解前日新由廣東回京之龍某勸其設法彌縫晏頗韙之日來極力運動外調雖其目的不知何指但據個中人言之鑿鑿决非無根之談 
西報譯要 
[中政府賠償東清鐵路損失費]  
　　字林報載二十四日北京電云中政府已允賠償近今紅鬍子所毁東清鐵路公司之木料損失費洋十六萬圓該路現暫由俄國軍隊保護俟華軍行到足資防護時再爲撤退 
[英議員注意禁煙事宜]  
　　又載同日倫敦電云英國下議院討論殖民地預算時自由黨議員台洛君深謝政府禁閉香港及海峽殖民地烟館之辦法並請政府將現在吸烟之人令其報名註册後此不准續註殖民部次官西爾君答稱政府對於禁烟一事未嘗更其前見且信香港禁絕鴉片須由政府稍予津貼惟此欵亦並不吝惜云 
[京師近事]  
　　考察軍政大臣濤貝勒視察歐美各國陸軍將次就緒决定從莫斯科就西北利亞路線回國約於下月初十以後可至長春經南滿京奉兩鐵道直達北京惟熊城基等餘黨尚多出没無定故爲嚴重之警備現正組織高等探訪隊并飭巡警局員妥籌防衞方法一面又飭哈爾濱另派密探偵緝匪黨以免再有疏忽之咎 
　　俄政府以日俄之役該國軍士戰死于滿洲各處者甚夥特擬勒碑記念以慰忠魂已由該國外部電其駐京公使向中政府請求允其隨地建立紀念碑聞政府以此事尚屬可行業已允可 
　　日前俄使向外部要求與中國合資開採庫倫伊犂等處礦産聞外部業已拒絕外昨又電飭庫倫辦事大臣三多設法自行開採並注意外人有無私探開採等事 
　　旅京鄂人因川漢鐵路宜昌公司有强奪民房圈佔地畝設立彈壓公所用刑取供各情節特發函詰問略謂川漢鐵路正與政府爭議商辦官辦而公司倘有不法行爲適足以貽政府口實請即逐條答覆以釋羣疑 
　　軍諮處以南洋勸業會開會時雖稱平靜而流言四起終應先事防維 
 
 

Page 6

 
 
特派舒質夫參領前往襄辦一切以舒參領曾充南洋督練處總參議情形較爲熟悉云 
來稿 
[明末陳臥子先生傳（一續）（金山高爕譔）]  
　　諸曁向多盜。久被水災。奸民因之。遂肆剽掠。先生計獲其渠誅之。境賴以冶。當是時曁邑苦饑五載矣。又大雪旬餘未止山路斷絕。哀號遍地而先生初至。即與邑人議積儲。以爲積於官則多弊。不若藏於民間。乃置籍令富室各量力書所積之數。遇米貴則减價以糶。歳稔則聽自便。至是先生徒步雪中遍踵富室求發粟。富室皆感動多樂輸以充拯者。先生則躡芒屩。策短笻馳驅林麓中。累月不休。是以郡中雲擾。而獨曁邑帖然。大吏以爲能遂屬先生專司賑事。先生以曁邑例行於郡費官帑及富室所助米七萬五千有奇。全活者不下十餘萬人。先生尤聽訟明决。故官齋蕭然。庭清如水。無事常手不離書。浙中士子以先生夙有文望。遠來師事。西冷十子皆出先生門。故國初稱西冷派者。卽雲間派也。十五年先生攝紹興府事。適閩浙山賊爲寇。嘯聚於栝州遂昌之西鄉。山險箐密官兵進討久失利。撫按奏其事。崇禎帝震怒。中丞董象恒初受節。帝面諭限五月撲滅。象恒至。立召先生詢方略。即屬監護諸將。率兵千人。並收東義壯士百餘人爲衞。直抵遂昌。激厲士卒。於溽暑瘴霧中。奮力死鬥。奪其一寨。斬首數百。賊西走。所棲益峻。不可攻。先生令凡近賊巢五十里内。民家牛羊米粟皆遠徙。賊乏食勢屈。遂出降。十六年闖賊旣破承德。左兵暴掠東南恟急。先生以郡少火器。聘精西學者陳博士于階造大小礮數百尊。築敵臺。修城郛。爰固國關。郡以無患。冢宰鄭三俊端嚴清亮人也。舉先生天下廉卓第一。是年冬。獻賊入袁吉。京軍久缺饟。大司農高弘圖大司馬史可法。告急之檄交至而各郡糧運稽阻。先生默念根本坐困。一帨巾而呼。大事去矣。乃親督新舊米七萬餘石入倉。時則各郡尚無升斗至者史公見之。幾欲下拜曰非子事將不濟。遂與高公同論荐焉。許都者東陽諸生。家富好客。多結納豪悍。先生素知之。曾語當路。此等人用之可得其死力。不用亦能爲變。人無應者。東陽令姚孫棐貪縱虐民。以備亂歛財。坐都萬金。都乞免不得。有奸民假中貴人招兵者。於都無涉也。事發令文致之。因以索賄。不滿所欲。持之急。適都葬母。其客會者萬人。或告兵備使者王雄曰。都反矣。雄遽遣使收捕。因發憤舉兵。以誅貪吏爲名。民怨毒深。多從之。旬日之間。聚衆數萬。連陷東陽義烏浦江。圍金華。全浙大震。時董象恒坐事被逮。代者未至。巡按左光先以撫標兵千人。命先生爲監軍討之。賊以二千人據山。阻溪爲營。夜則多列燈火於林莽間。莫測其衆。先生遣别將從間道繞出賊後。焚其巢。賊遂奔潰。斬首五百餘。生擒賊將馮龍友等百餘人。所失邑以次恢復（未完） 
時評 
[其一]  
　　蘇城議。事會開幕後。正副議長。卽先後請病假。而逐日到會之議員復參差不齊今開會已一星期。僅僅通過普通規約及細則等若干條。其進行之遲緩。辦事之懈。弛誠爲記者所不料者矣。 
　　夫我蘇人。向以好議論。少實力。爲外府所詬病。今議事會開會。猶不過爲議論之開始。尚無執行之地位。而議長議員。已推諉趨避若此。則是僅僅謂之好議論。猶不免稱頌之。過量也。遑論實行。 
[其二]  
　　議事會者。地方自治之意思機關也。議長議員。代表人民之意思者也。今議長果有何種之意思。而致負氣。議員復有何種之意思。而曰對付。此眞我蘇城議事會之怪現象也。 
　　夫在一會之中。意思猶不一致。自治尚無秩序。而欲地方人民。盡表同意。以求自治之成效。豈可得乎。 
[其三]  
　　前日上海城議事會。開夏季議會。因議員均未到齊。以未能開會開矣。今蘇垣城議事會開會。復以議員到者寥寥。至於不能開會。 
　　夫議員即使無暇。何至靳此開會之一日。紳士夙抱熱心。何獨冷於地方之自治。 
　　昔我嘗聞慈善團體經理公欵等事。地方士紳。有喘汗奔走。競爭運。動不憚勞苦者矣。而於地方自治之大政。則反恝然若忘。此何爲者歟。 
　　嗚呼。蘇滬號稱開通最先之地。而其現象猶若若此。 
[其四]  
　　中國仕途混雜爲世界各國所未有。州縣佐雜及各武職以賄賣憑照假冒得官者。不知凡幾。其不幸而告發者。革職逃匿而已。幸而爲其所朦。煌煌然高居民上。今賄賣難蔭知縣案又發見矣。彼黄祖詒之無賴不足責。而吏部爲銓選重要之地。乃竟有某司員爲之串通舞弊。其責又誰任歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇城議事會内部之衝突蘇州]  
　　長元吳城議事會於念一日開議董事會辦事員規約議至第十三條爲止是日正副議長因病尚未痊愈公推張君綏之臨時主席念二日因到會議員不及半數以致未能開會當由議員二十六人公擬一函請議長通告各議員逐日到會以便開議議案念三日開會計到會者共念八人已届半數正副議長因病仍未到會公推徐君芬臨時主席宣佈潘議長復函各議員因詞涉意氣語多諷刺公同討論甚久均謂原函並無開罪於議長之處而議長復函不應作此負氣之談况議長爲議會之領袖請其維持亦無不合查議事會規則第念五條議員如挾持私見於議會以外有反對之舉動經議事會認爲妨礙自治進行得有確實證據者公議其罰則此次議長復函雖無反對之舉動而言外見意有此意宜有此言且通告未見允行卽爲妨碍自治進行此信卽可作爲確証法行自近應先本身作則當於閉會時公議其罰則臨時議長請衆表决全體起立次續通董事會辦事員規約十四條起至十六條畢當經公議總董每月薪洋暫定五十元董事三人每月薪洋暫定各三十元臨時議長請衆表决多數起立嗣因爲時已晚照章閉會於念四日開議議案 
[浙官吏匿諱命盜重案杭州]  
　　紹屬諸曁縣楓橋鎭貽康典當突被大帮匪盜明火執仗刼失鉅贓駐鎭防兵聞警圍捕匪盜等胆敢開槍拒捕戕傷兵弁一案迄念已逾兩月僅獲夥匪雖經紳商學迭次禀催而楊令以他案獲咎任情玩縱現聞此帮盜匪經失主密派眼綫四出偵緝知盜魁等均匿迹董公峧梁西村等處磚瓦内意圖復逞日前經該處巨紳陳遹聲等聯名具呈各憲請飭從嚴查辦日昨奉臬憲李廉訪批行紹府略云此案已據該縣獲犯黄花松王阿狗屈榮江等訊據聽糾行刼得贓不諱周沈二犯供詞游移等情具禀到司當經批飭勒緝逸盜並電飭該管府查明速復在案據稱盜蹤尚聚董公峧梁西村一帶如果屬實何以該管文武漫無覺察候札紹興府速飭該縣迅即確切查明會同營汎嚴密搜捕務期根株盡絕以靖地方 
　　台屬仙居縣沈錫龍數年前入贅鄉農應錫森家爲婿結婚後不務正業交結游匪任情嫖賭致將岳家田産蕩盡妻母哭訴族長應孝屏嚴詞阻拒不准再動分毫沈錫龍挾恨成仇突於前月間紏約土匪八百餘人均執快炮刀械圍刼族長及其岳家搶擄殆盡復敢放火焚毁應姓宗祠延燒四隣十七家用鎗轟斃多人地方官畏其凶燄騐而不辦又恐担處分匿不上聞日前經應姓合族應永洛等聯名赴各憲轅上控業奉增中丞嚴飭臬司電札查辦昨日復奉廉訪批示謂此案前據應方氏來轅具控即經批飭府縣查究嗣據縣詳復令緝凶究報在案據呈糾匪燒搶各節查閱縣詳並未叙及究竟是何實情抑係該縣諱飾仰台州府立卽按照先後控詞確切查明據實復奪 
[電爭暹羅苛抽華僑身税廣東]  
　　暹羅苛抽華僑身税事已紀報端兹得汕頭商會致粤總商會自治會及報界公電云接旅暹華僑函謂近因暹國苛加身税華僑無力遵繳相率罷工該政府復濫用警權拘囚無辜華僑數百人肆意凌虐慘無人理查暹羅華僑當以閩廣人民爲最多敝會擬電政府派員馳往詰問設法保護應請貴會協力主持籌議對待切禱汕頭總商會 
[粤督照請法官協查革黨軍火廣東]  
　　近日粤督袁制軍以前月革黨由廣州灣私運軍火欲往高雷陽五屬起事後爲洋人察覺該黨卽乘機遁去且革黨會匪形跡詭秘隨處皆可溷跡軍火由廣州灣運入尤爲利便昨特照會法領事請轉致駐廣州灣法官隨時嚴密查察凡有匪徒私運軍火入内地情事卽行嚴拿懲辦 
[危哉烟台之礦權與警權山東]  
　　礦權問題烟台之南四十里許有桂山焉（寗海州屬）山之隂有村曰溝頭每至伏雨之際村人皆赴村東河套中用法淘取金沙十年前某甲得一鉅金重七十餘兩由是遠近爭趨之前後三年共開礦百餘處工人五萬餘每礦每日平均可護沙金四百兩如是者五年後因謡言四起謂官府將派人前來採辦並發兵三營保護村人聞之以官府接辦派兵駐紥居民必不堪其擾立時知會各礦一律封禁迄今已數年矣現該村人郝子龍者在煙台某洋行充買辦常對其洋東言該處金礦如何富饒礦苗如何暢旺該洋東聞而垂涎特請某礦師於端午日借游歷爲名與郝一同前往見該河套産金雖富而僅爲礦脈之一支繼至桂山之内金礦處處皆是眞與金山無異該洋商同礦師等詳細調查三日决計出資本若干命郝冒名禀請開採郝爲利所炫甘心作倀現正秘密籌畫此事 
　　警權問題烟台外人所設巡捕去年經徐撫辰觀察與各領事磋商由我收回自辦各國皆無間言獨某國領事不悦日前該領事在署内彈子房（該房在領事署内）與友賭彈畢忽不見手杖該領事遂函告徐觀察請飭巡警追究徐觀察當即飭該區警官柳昌年詳細查訪未一日該領函催數次後忽照會徐道謂三日不破案須將貴國巡警一律撤去仍由領事自辦巡捕等語徐道接斯照會後立傳柳昌年至署面告一切僉謂此案關係我國警權須切實查辦柳奉命出將該處附近警兵三十名全數派出偵探崗位一空探訪數晝夜心力交瘁仍無踪跡云 
 
 

Page 11

 
 
[勸業會塲之見聞錄]  
　　定期大賽馬會塲賽馬會日前有漢口上海各處名馬來寗及餉械局傳總辦有馬二十匹均到塲試騐已誌前報復有督練處先鋒官解君震臯及馬標管帶柯君叔芸先後報告均有馬數匹及期與賽現定於本月念六念七念八三天下午二時起七時止大開賽馬會此番之馬不下六七十匹均從各處挑選而來者 
　　會塲之盛况會塲近來漸次完備事務所定於二十六日讌滬寗外賓滬漢各商同日開始賽馬夜間僑商又大放燄火而新舞臺開演卽在其翌夕也 
　　鄂省研究會與實業觀光團勸業會聚各行省之物品陳之一塲不徒供人游覽而已其目的在備實業界之研究改良進步以裕吾民之生計耳日昨湖北出品協會來電稱該省設有研究會以鄂督提學使爲會長講師會員共百餘人擬六月初赴寗均請發給研究劵又實業觀光團刻正組織約可二千人到會能否優待劵半價云云事務所非常歡迎當即電覆照辦 
　　審查前之預備各館物品雖分類陳列造有統計表苟無說明書發明効用能力則審查不易著手審查諸君有見於此特調取各處出品目錄檢查說明書之有無如未有說明書者着出品人趕速造送并擬届時帮同校對其愼重出品比陳列時尤爲注意 
　　聯合協贊會發達觀覽之計畫日前勸業會研究會舉定正副會長時擬於聯合協贊會中舉副會長一員日昨聯合協贊會會員在直隸别館開會公舉錢幼琴觀察爲研究會副會長錢君當卽興辭不獲乃要求公定辦法然後就位是日議决凡研究員到塲研究須請事務所送各館優待劵計共一百二十張 
　　入館仍用徽章會塲各職員向皆佩徽章以爲出入之證嗣慮有假借情弊遂一律更换撮影劵昨二十日實行撮影入塲券而各職員一入各館動須出示相劵甚覺滯碍某館主任員禀請坐辦嗣後各職員入館仍須佩用徽章免致稽遲聞已允如所請但不得爲入塲之證據耳 
分類新聞政界 
[贛垣城市引河入湖之計畫南昌]  
　　江西巡警道張觀察檢以省城街道溝渠之水大半注於東湖積淤日久又無活水灌輸以致穢氣薰蒸殊於沿湖一帶居民衞生大有妨害查惠民門外雖有進水閘口已爲煤渣堆塞亦嫌道長似不如附近之處另開新溝引河水入湖較爲省事惟於何處爲便亟應將河湖高下測定然後再行勘計工料現已札委習藝所會辦委員許吉初大令立赴東湖進水各處詳細測量高下於何處開溝引水應需工料若干繪圖貼說造册核辦 
[贛藩預備分科辦事之佈置南昌]  
　　江西藩司衙門左邊之田賦税契兼支應總局地方寛闊現由劉方伯併入財政公所興工改造預備九月間分科辦事所有另設之税務總局田賦税契局賑捐總局亦經詳准併入財政公所分辦其事以免另設員司而節公欵惟官塲因薪金較各所爲優運動科長科員之人實繁有徒未識届時方伯如何位置也 
[宜興縣重申烟禁常州]  
　　宜荆兩縣自毁學案發後又因兩縣令新舊交替鄉間私售烟膏燈吸者不免漸多新任宜興汪大令龍標額任後對於此事甚爲注意除將和橋鎭私開烟燈之徐海渠枷責房屋發封外並出示諭如左 
　　照得禁烟爲自强要政迭奉憲飭查禁均經前縣敦切嚴諭不啻三令五申唇焦舌撤乃本縣蒞任以來訪聞各鄉鎭偏僻之處仍有不法之徒設榻私售燈吃似此膽大妄爲日久玩生直視令典如弁髽若不訪拿嚴辦其爲害何堪設想除密加察訪並分别移行分防營巡典曁照會各區董戒烟會一體查禁外合再嚴切示諭爲此示仰闔邑居民人等如悉爾等須　城鎭領照認膏之店祇有八家計在城鴻運樓冷炳記悦來馮合盛錢興盛五家和橋陸興昌龕記仁夀三家牌號分明不難一望而知此外如有售膏之户即係違禁私賣無論有無燈吃情事均照私開烟燈論准許爾等一律指名禀縣以憑提案罰辦將房屋發封充公其所罰之欵半賞禀報之人半充地方公用本縣于禁烟一事極爲注重執法不憚其嚴除弊務期其盡自示之後倘再有私賣燈吃無照售膏以及無知棍徒膽敢冐充本縣衙門差役在外得賄包庇私收燈捐一經察覺或被告發定即從嚴枷責游圖示衆决不寬貸本縣言出法隨爾等務宜洗心滌慮痛改前非别圖正業愼勿輕意嘗試自蹈法網其各凜遵 
交涉 
[美領事誤解租屋公約杭州]  
　　杭垣日商店遷移後經紳商學各界公擬省城房屋租與外國人公約已誌本報兹悉駐滬美總領事維君以此項公約大有違背條約之處特於昨日電詢浙撫憲畧謂杭州商會於五月十六日所擬禁止租屋與外人之規則（按並未禁止不過解明範圍耳）顯係有背條約倘貴部院將地方自治章程交由紳商學三界釐訂實屬危險本總領事不得不抗議及之現擬據情電禀本國駐京大臣核奪增中丞准函後當復電云電悉杭省公擬租屋規則如有違背傳教條約之處當一律禁止此項章程未經商會禀呈亦未飭交釐訂幸勿誤會 
[贛撫明定外人租地限制江西]  
　　江西洋務總局總辦王觀察鵬九會同司道詳稱以英女教士周姑娘在九江永租吕姓基地核與約章不符等情呈報撫院現奉馮中丞批條約爲互商訂定彼此均應遵守租界之外即屬内地各埠皆然惟火油池危險之物有擇界外僻地租築成案委因妨害人民奏明特别辦法此案英女教士周姑娘於光緒二十五年以個人名義在九江城内租王沂泉荒基從前地方官疏於研究約章率行印契係屬錯誤非可與約章奏案並論現在該女教士又就城内租吕姓基地即未能遽責前租之地退還更正亦斷不能仍前襲謬致違約章而潰藩籬該局正宜乘機挽回之論甚正現准英領事續函催印已電飭九江文道錄案復到核明切實復辯責令退交毁契方是正辦必不得已而爲調停之亦須商訂限制明文乃合挽回實際也仰局移行遵照 
軍界 
[鄂督閱兵之奬賞武昌]  
　　鄂督瑞制軍於日前親詣南湖調集陸軍一鎭一協校閱操法並巡視各營房及陸軍各學堂將校講習所等處兹悉制軍攷查各營學時均派隨員將所見逐一筆記事竣後細加評判頗深嘉許昨特飭兵備處製就銀奬牌數百方每營頒發十二塊飭各該管帶擇兵丁中之技藝最優者賞給佩戴以彰榮譽其上級軍官則每員由兵備處送酒席一桌中下級軍官及軍佐等按每八人送一桌以資奬勵其各營目兵則概賞肉八兩酒四兩以爲犒勞聞不日尚須頒發校閱訓詞現已飭教練處擬稿呈核矣 
 
 

Page 12

 
 
[粤用槍枝不准向外洋定購廣東]  
　　粤省陳藩司擬與地立士洋行訂購新式洋鎗四千枝彈子二萬顆前經袁督電部示遵現接陸軍部電覆所購六八槍枝旣非新練陸軍所用應由粤廠自製陸續更换查粤廠每月能出槍四百餘枝八個月造成之數相差無幾似可毋庸購置袁督准此已行藩司查照矣 
實業 
[錢業會議維持本票信用杭州]  
　　昨日總商會因鼎記慶餘兩莊擱淺後所有人欠欠人重要欵項原定五月底一律清償詎匝月以來該莊收欵僅至四千餘元不敷甚巨開出本票尤關全局信用萬不能分毫短少經章周兩憲委曁全體議董公同决議擬請同行暫行籌墊以維大局特定於念四日下午二時在錢業會館開會三銀行及各莊經理商會總協理到者數十人會同查算應付本莊支票共計三萬餘元除各欠户支票照例退回六千元及收到　　　千元外淨不敷洋二萬元經大衆一再磋商决議由三銀行認籌一萬元同行認籌一萬元以市屋契據十五所（估計值價三萬五千元）暫抵取信由會衆公推浙江銀行高寳坤君代爲收存將來收欵儘先撥還是欵其付票辦法仍由該莊届期收票另出劃條一紙持赴浙江銀行晋泰錢莊兩處照條支現惟此項抵押市屋如有受主儘可隨時出售備抵普通存欵議决後公請商會總理顧君即晚將辦法呈報撫院並移勸業道及章周兩憲委以資接洽而昭大信 
[紳商會議興建後湖商塲辦法漢口]  
　　漢口後湖開關市塲官紳議定以開築馬路爲入手本擬於上年冬季動工嗣因地方廣大工程事繁一切規畫頗需時日延至今春復因雨水過多市况不佳經費未能籌齊乃議展期於秋間開工刻發起人劉歆生宋渭潤諸君以動工之期將届須與各地户决議讓地各辦法爰於二十日在劉家花園邀集各地户磋議以資進行 
雜記 
[兵輪水手藉端搗毁警局杭州]  
　　鎭邑南門外永安街流娼某家月之十八日黄昏時有超武兵輪水手等擁至百般纒擾然該娼本每月認繳警費四元以資保護即至警局訴請巡士彈壓不料稽查沙君帶同巡士甫至該娼門首而水手等依恃武人助力遂以老拳奉送經稽查員奔告總局率同全體巡士到來始將水手三人拘解至局其餘水手急邀同黨四五十人蜂擁至局胆敢毆傷巡士拆毁局門并將三人奪去旋到該娼家内敲壞什物逍遥回船迨十二句鐘時該輪開往滬上迎接新統領去矣現聞巡士一律罷崗巡官巡董立即邀集就地紳商學界會議辦法未知作何究竟也 
[候補人員竟當塲出醜武昌]  
　　瑞制軍近日病勢大愈精神復原特查照候補人員官册自府廳州縣至佐貳雜職列定次序每日傳見十員聞制軍於花廳中備一大餐台親坐主位兩旁爲進見各員所坐均備有紙筆墨硯問話畢即命各員寫楷書數行不拘何文聽人自擬書竣署銜名於尾聞各員素有學問者卽欣然捉筆間有不書而退者非託言不能寫小楷卽僞稱有目疾聞十八日傳見同通州縣十員不能書者即有四員又某日有通判某書千家詩二首白字竟有十餘起又有即用知縣某係科舉出身不知何故竟書八股一篇制軍皆笑而納之未加斥責 
[曲阜縣詳報孔林災情山東]  
　　兗州府屬日前風電爲災曲阜孔林内樹株折損傷毁者無算有樹身全行拔出倒地者有樹頭折落者有樹股折斷者有從樹中腰折斷者統計林内大小樹株被風折損共一千四百七十九株並將林内牌樓吹歪一座現由曲阜縣已將被災情形詳報撫院矣 
[嫌疑犯不准保釋湖北]  
　　蒯京卿光典之族弟蒯光爕曾留學日本卒業前因在鄂垣横街開設教育普及社書店被仇者誣陷其私售兄弟歌死法等禁書前督張文襄即將其逮案判定監禁十年去歳因恭逢恩詔經前督陳制軍核减爲再監禁二年限滿釋放在案昨其母蒯陳氏因署臬施廉訪紀雲素有青天之名特將受寃情形縷禀臬轅懇准保釋施廉訪以案已酌减爲監禁二年已屬逾格從寬轉瞬即届限滿再請保釋當已批飭該氏知照 
清談 
[外交之比較觀]  
　　各國之辦外交。無不恃輿論以爲後盾。以故因應咸宜。而鮮有敗事。 
　　近者。洵貝勒鄒尚書之商議收回劉公島也。英使直答以須交議院討議後再定。蓋各國外交之注重輿論。罔或異者。 
　　乃返觀于吾中國。則何如一事之來。事前旣未公布於民。臨時又深閉固拒。若恐小民之齗齗力爭。以費吾一手足之勞。一口舌之烈者。借外人刦制以爲名。雖於捐國權隳國威之地。亦毅然决然而復不稍顧惜。卒之各樞臣且。更從而　之。苟有關于輿論之宣達者。無不從嚴取締。以養成其愚民之術。記者曰。此吾外交之所以屢屢失敗耳。我政府諸公。果何不亦取法於英人。以爲外交改良之地。乎曰。病未能也。 
雜箸 
[說雷殛]  
　　時當夏令。常有雷殛之患。是乃一種電氣之作用也。 
　　海面之水。爲太陽所曝。發散水蒸氣。其時必生電氣。迨水蒸氣上昇天空。遇冷成雲時。電氣即儲蓄於雲内。分隂陽兩種。彼此有相吸之性。含陽電之雲。與含隂電之雲接近時。則互相吸引。必放火花而發爆聲。其火花即電光。其爆聲則雷鳴也。 
　　雷鳴之所以隆隆可驚者。蓋因雲邊之空氣以振動而發聲。例如電學中有一種發電機以手旋轉其柄。機中卽發生隂陽兩電。使其互相接近時。亦發微細之火花及爆聲。觀此可悟天空發生雷電之理。 
　　夏日之雲。離地基近。並有濕空氣爲之傳達。故電氣往往落地。且地内亦有一種電氣。萬一與天空電氣。互相吸引。則亦必有落雷之事。當其落地時。遇物必猛擊之。卽所謂雷殛者是也。 
　　層樓高樹。榭聳雲際。最易遭雷殛。故洋房之高者。其屋頂必設避雷針。以避雷殛之患針以銅爲之。（外包白金一層以防生銹）插於屋頂。加以鐵線。線端繫一銅板。置於地内之水中。於是天空之電氣。即能由針經線達於地中而散失矣。萬一地内之電氣。偶與天空之電氣互相吸引。則亦能由銅板經鐵線而自針端。放出以是可免雷殛之患。然激烈之落雷。仍不得免蓋。五金之。作用最易引雷。故當雷雨之時。宜將身旁所有之五金物。悉數遠置以防其害 
　　總之電氣係天地間一種奇妙之物。雷與電係一物而生兩作用者。前人不察其原由。創爲雷公電母之說。並云人起不良之心。必遭雷殛之罰。誠謬妄之言也。但野　之世人心險詐。不諳道義。不畏刑法往往任性作惡而不之怪。則藉此虚無荒誕之說。以箝制其民心。使不敢爲非。固亦勢所不可少者也。如今日我國人心。日趨狡幻設無種種迷信之談。以爲無形之懲勸。則任意妄爲。無所不至。其流毒社會戕也生命。恐更有甚於今日之現象也。竊嘗以爲民人之道德。苟未進化。則迷信之說。必有不可驟除者矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[吏部會奏遵議川督奏夷地緊要請將巡檢改升廳治摺]  
　　奏爲遵旨議奏事内閣鈔出四川總督趙爾巽奏夷地緊要請將巡檢改升廳治一摺宣統元年十一月十六日奉硃批該部議奏片併發欽此欽遵鈔出到部原奏内稱竊照寗遠府屬鹽源縣轄境遼闊嘉慶年間於所屬阿所拉地方添置巡檢專司緝捕以輔縣治權所不逮當時夷患未滋特設分防不難收輔車之效今則夷强漢弱刼掠恣行匪特漢民受夷凌害莫敢誰何卽漢民自行齟齬亦多弱肉强食巡檢職微權輕旣無理民之責防捕亦等虚文非庸懦以求苟安即猥𤨏以盈谿壑鹽源縣雖司考核又苦邊鄙荒闊鞭長莫及間有邊民呼訴之案爲之懲創申理而道塗跋涉民累已深迹其種種窳敗情形實因巡檢一官權輕祿薄所致兹擬援嘉慶年間改峨邊縣丞爲通判之案就阿所拉巡檢升改爲撫夷通判定名曰鹽邊廳仍隨寗遠府管轄其利益厥有數端謹爲我皇上縷晰陳之阿所拉距縣四百餘里漢夷訴訟勞費不資因以勢力相雄致多流弊若設立印官分疆布治處理旣有專官疾苦易於上達利一阿所拉西南地面緊接滇疆夙稱險要一經設治旣擅形勝足禦邊氛即鄰境偶有匪警而防禦不致稍疏利二兩教爭訌嫌隙易滋有親民之官爲之調護位崇則威建望重則法行一切教案易資折服不致釀成交涉利三該處水土沃饒地利未興今設專治之官植民開墾廣興森林農桑之業無論漢夷均得自食其力不致流而爲盜利四明定公費裁改陋規舉數十年積弊一旦廓清官常旣飭邊治斯進利五有此五利兼擅三便阿所拉巡檢舊治東西三面與西昌縣會理縣曁雲南之華坪縣交界寬廣二百餘里均有一定界址今改通判疆域可毋庸另劃惟西北與鹽源縣交錯現在業經委員會商鹽源縣勘定北自黑箐梁子至大坪岩口一帶危岸蜿蜒生成天塹擬劃岩以上屬鹽源縣岩以下隸通判其有五千户曁長官司夷地亦照此分劃各歸管轄至丁糧在岩口以下者查有正耗銀一百一十四兩有奇又碾榨磨課課銀五兩一錢零撥歸通判徵解其餘釐捐各欵俟分治後再行分别徵收立案此便於劃疆分賦者也阿所拉市塲開廠適中居民輻輳改升通判即就該處爲治所可無遷官而治之繁於控轄土司各夷地亦形便利此便於設治者也阿所拉倚山爲城左右深溝於建城不甚相宜然地處四塞形尚扼要似可置爲後圖其餘倉厫祠宇均可從緩巡檢署尚閎敞將來即以改修通判署毋庸另建惟監獄亟須建造夷地工廉料廣計亦所費無多事勢之易無逾於此此便於建置者也凡兹利便兼權均經奴才稽之案牘參以時宜並委員實地查勘博採輿論知其形利勢便有確然必須升改者現在規議旣定擬先委員前往名曰設治委員將一切升改廳治事宜會同鹽源縣禀承該管寗遠府分别籌議創辦並由司發給開辦經費銀二千兩經奴才飭司核議復據藩學臬三司議詳請奏前來合無仰懇天恩俯准將阿所拉巡檢升爲鹽邊廳撫夷通判以新設官分治之規收因地制宜之效庶事權旣重防範易周揆諸今日事勢實於治夷保邊敷政衞民裨益均非淺鮮如蒙兪允所有劃撥及一切未盡事宜奴才當督飭分别籌議隨時妥辦等語吏部查阿所拉地方漢夷雜處近接滇疆非重權稍重不足以資鎭撫兹據該督奏稱夷强漢弱刦掠恣行巡檢職微權輕旣無理民之責防捕亦等虚文種種窳敗職此之由請援峨邊縣丞改爲通判之例將阿所拉巡檢升改爲鹽邊廳撫夷通判並臚陳五利三便必須升改情形自係爲整飭地方愼周邊防起見相應奏明請旨准將阿所拉巡檢改爲鹽邊廳撫夷通判仍隸寗遠府管轄其劃分疆界改修衙署建造監獄各節民政部查阿所拉西北與鹽源縣交錯原奏擬劃大坪岩以上屬鹽源縣岩以下隷新設之鹽邊廳係因地勢自然區劃便於分轄應如所請辦理惟須開方紀里測繪詳圖送部備查其毗連西昌會理曁雲南華坪各縣雖據稱界址早定無庸另劃然地關邊要應卽一併繪具詳圖藉爲籌辦設備之本至衙署監獄各節旣據奏稱或無庸另建或所費無多洵屬輕而易舉惟將來工程完竣仍須據實造報以憑核銷撥解丁糧一節度支部查鹽源縣每年應徵丁糧條銀五百二兩八錢八釐六毫加一五火耗銀七十五兩四錢二分一釐五毫碾課銀十兩七錢五分磨課銀五兩榨課銀二錢五分今據該督奏稱岩口以下查有正耗銀一百一十四兩有奇碾榨磨課銀五兩一錢零撥歸通判征解等語應飭印委各員實行查勘將撥歸該廳所轄丁糧户口田地畝數分别正銀耗銀及境内安設碾榨磨各若干詳細妥造清册先行咨部備案並分别彙入地丁奏銷案内按年造報其鹽源縣下餘丁糧數目亦應隨案聲明以備考核至所稱水土沃饒殖民開邊各節應飭該委員等相度機宜預行籌畫募民招墾即將辦理墾務各項章程隨時報部立案其餘征收釐捐酌定缺分應給廉俸鑄給關防及一切未盡事宜仍由該督分别籌議奏明辦理所有遵旨議奏緣由謹繕摺會陳伏乞皇上聖鑒再此摺係吏部主稿會同民政部度支部辦理合併聲明謹奏宣統二年五月十四日奉旨依議欽此 
[各省籌辦地方自治]  
　　江蘇 
[上海城自治公所庚戍夏季議事會議决事件]  
　　一件籌設自治研究所案 
　　董事會奉上海縣照會交議事件按照城鎭鄉自治章程第三十九條之權限議决如左 
　　此係全縣範圍之事現值組織縣自治籌備公所之期省城籌辦處通行各屬文此項籌備公所以鎭鄉自治公所一律成立爲第一期成績自治研究所本爲養成城鎭鄉自治人才而設現城自治公所業經成立且先經於去年夏間就城廂區城設立地方自治講習所今欲養成全縣自治人才應俟縣自治籌備公所成立後商定 
　　一件籌撥調查統計處公費案 
　　董事會奉上海縣照會交議事件按照城鎭鄉自治章程第三十九條之權限議决如左 
 
 

Page 19

 
 
　　此亦係全縣範圍之事請董事會會商調查事務所議復 
　　一件籌議中等農業學堂經費案 
　　董事會奉蘇松太道照會交議事件按照城鎭鄉自治章程第三十九條之權限議决如左 
　　此係全縣實業教育之關係應由董事會將原文抄交勸學所妥議并先復蘇松太道 
　　一件整頓圖董庇縱地保案 
　　董事會奉蘇松太道照會交議事件按照城鎭鄉自治章程第三十九條之權限議决如左 
　　地方圖董如實有庇縱地保情事應由官執法懲治由董事會呈復蘇松太道 
　　一件蘇松太道准撥南市碼頭捐委辦藥王廟施醫棲流所放粥案 
　　董事會奉道批交議事件按照城鎭鄉自治章程第五條第五第七欵事宜議决如左 
　　施醫放粥兩事確在自治範圍之内查城鎭鄉自治章程第六十八條城鎭董事會應辦事件第三欵爲以律例章程或地方官示諭委任辦理各事之執行今蘇松太道查照章程委任辦理議事會同深敬佩原批所指歳支外銷欵應由董事會呈請將該欵宣示的數與准撥之南市碼頭捐一併發交城自治公所妥愼經理照章執行（未完） 
本埠新聞 
[寳讞員對於留難過境人犯之力爭]  
　　廣西欽州武弁李世昌挾資逃逸由欽廉道郭觀察移請江寗某營統領王錦波將李拿獲押解來滬當經公共公廨孫襄讞會同英領訊判留候解送道轅請爲訊核詎駐廨五十八號西捕出而干預謂中西官判定過堂候訊未便遽行解道禀知寳讞員將李改押捕房屢逢英領堂期並不解訊曾經寳讞員照會卜總巡催速解案始於昨日將李送案復訊寳讞員遂即商之英副領事康君擬送道轅訊辦康君似有難色寳讞員曰李弁在廣東犯案由南京拿解來滬係是過境人犯且奉道憲飭提自應解道訊核當時因孫襄讞判令過堂致被五十八號西捕悮會梗阻解押捕房一再留難實出情理之外今此案旣不解道何須訊問儘交捕房帶回管押可也嗣後租界捕房如至内地移提過境人犯亦可援照辦理至此案辦理失當處分儘由本分府獨自擔任斷不抱怨康君聞之默坐良久旋對寳讞員曰事須和衷辦理遂會判將李解送道轅請示核辦 
[巡防營拿獲强盜五誌]  
　　盜匪楊月波戴根法等多人被巡防營弁兵及捕役差探先後拿獲迭紀本報兹悉該盜等所得各贓係在寗波鎭海縣大碶頭地方李子覲所開之恒祥典當内刼來寗紹台道閱看報章知該典被刦一案已在滬上破獲惟未據鎭海縣據情具報猶多疑慮爰特函請滬道蔡觀察迅速查復前晚蔡觀察飭傳本縣田大令到轅詢問大令即將查獲訊供情由並起獲各贓逐一禀明觀察以此案首從各犯雖經拿獲多名然其中爲首之老李等在逃未獲恐再擾害因飭大令從速嚴緝以免遠颺大令回署後立飭捕頭徐文陳昌等帶同在案盜犯李金生協同公共捕房偵探李星福及八十二號西探在城廂内外及各租界查至天明未見各盜蹤跡仍將李金生帶回收押候再核辦昨日午後公共公廨復將容留盜贜之協順昌茶食店執事陸連生並搜獲之小洋槍一支解送到縣奉諭收押候示 
　　又據訪員報告當時巡防營弁兵在東溝地方獲盜情形補錄如下本月十九日午後四時有操温台州口音者多人行經浦東川沙高行北鎭就茶肆中詢問東溝口津渡形跡可疑經人密報劉公祠防卡什長由該什長告知南鎭哨長顧金標派人跟蹤一面飛禀東溝營主章曉初都戎及巡防局員當由章都戎諭派哨長楊九卿先至渡口守候俄有林大昌施九江王瑞喜三匪乘坐小車經過巡防局前營官局員立向盤詰查有軍械贓物遂飭拘入局中會同研訊據稱本月十二日由楊樹浦乘坐釣船開往寗波十七夜搶刼典當十八日駛回吳淞口外三夾水同船者共有四五十人主持分贓者爲楊阿高小的等三人均在川寳交界海灘合護塘王家灣上岸旋查林大昌身畔帶有警笛又據施九江供本業銅匠爲該匪等修理洋鎗王瑞喜供求恩典願爲眼線時已鐘鳴八下章都戎卽親率鎗隊帶同王瑞喜雇船駛往吳淞口外緝捕旋因雷電交作狂風驟雨甫於二十日黎明出口過船兜拿該匪等或跳入水中或躍上舢板紛紛脱逃僅獲楊阿高及駕船之何善發等六人搜出大小手鎗十餘枝鎗彈三箱計二千餘顆及贓物多件釣船一艘就近飛請吳淞梁統領添派槍隊獲送回營翌晨即派哨官顧金標哨長楊九卿汪華卿曁槍隊五十名押解盜犯九人並槍械贓物等一併到縣所獲釣船暫留東溝港内派兵看守 
[安亭同鄉會成立]  
　　馬良伯君發起安亭旅滬同鄉會以聯絡桑梓固結團體爲宗旨其會所暫設二馬路晝錦里口事務所在新馬路昌夀里中西醫學研究會内凡士農工商之在滬有職業者居鄉而謀將來滬事或常往來申地及附近安亭者皆可入會設正副會長各一人由會員投票公舉一年一舉調查評議書記等員由正副會長推任並設一通信總機關凡郵政民局所不能達之信件由本會調查以代達之每月第四星期上午開月會一次會中一切費用由發起人擔任不收會員分文以謀發達兹將賛成員姓名錄下丁仲祜顧叔惠華純甫顧寰清徐藴宣朱仲濂陳啓懷徐聘儒金伯陶錢佩五金若符錢賛之 
[贈書誌謝]  
　　英國前皇愛德華第七駕崩後國人哀悼盡禮皇后亞力山大曾親筆作書申達謝悃且命拉番爾公司將該書摹印發售以其餘利撥充慈善經費昨承該公司惠贈印稿一紙書此誌謝 
[城内]  
　　多妻主義○趙永興同妻陶氏將丁秋堂扭至一路巡局控稱本年三月間憑媒丁秋堂說合娶錢曉書之孫女爲次妻亦用花轎行娶共用去媒金茶禮洋二百餘元迨過門後方知此女曾在滬北爲妓下體有毒因此向媒理論以致口角扭案請究德正巡官以趙棄妻另娶已屬不合今因錢氏生毒扭控媒人尤爲無理取閙申斥不理 
　　遇人不淑○曹劉氏同子桂生及族人曹典榮扭控劉有齋誘匿伊媳某氏由西四區移送一路巡局訊究某氏供年三十歳湖南 
 
 

Page 20

 
 
人曾由丈夫帶至漢口押娼三年期滿後又帶至上海法租界新街趙姓花烟間内押娼得洋一百五十元言明三年爲期本年五月二十日期滿丈夫又欲轉押婦人不從旋有劉有齋出洋五十五元愿娶婦人爲妻已由丈夫與姑出立筆據訊之曹桂生供妻子於光緒三十年由母家逃出後在漢口尋獲不肯回家據云結欠楊姓錢一百餘千旋由楊姓帶至上海押入花烟間楊姓收去洋百餘元小的所得無幾今因期滿來領妻子與劉串通勒寫筆據小的簽字後得洋二十五元兹因心有不甘扭局請究判曹桂生將洋退還領妻回家曹供洋已用盡無力退還某氏亦稱不願隨夫回去判暫發普育堂留養餘人一併斥退 
　　要犯發回○黄正卿前被馮世堯扭至浦東總巡局控告誘拐伊妻吳氏由局訊供判氏與黄均交地保看管詎該氏情急在地保家中自縊身死當由該局將人証送縣訊實將黄解司過勘在案兹經　臬勘畢昨日發回收禁内監候示 
　　遞解票匪○著名票匪龍述堂由縣訊實收禁候辦在案兹奉上憲核准批飭本縣田大令將龍遞解湖南原籍交保管束大令奉札後已於前日備文派差將該犯按站起解 
　　道批兩則○朱育生王順泉禀批此案拖岩已久如果顧成章結欠屬實亟應早爲追理以免向隅仰會審官寳令迅速辦結具報毋再遲延張祖同禀批案經兩次批飭是何情形未據復到兹又據禀前情仰松江府轉催迅速理明具復察奪 
[南市]  
　　飽受虚驚○崇明人顧姓近在南市某藥房樓上創開悦來旅館前日修整房屋木工將舊有浦南春消夜館之電線剪斷悮損該藥房燈線至晚燈即不明該藥房催電燈公司修接不知如何觸及浦南春四百磅電線之上以致火力暴漲屋柱焦灼幾成奇禍幸急將總門閉住始獲無恙然已頗受虚驚矣 
　　巡員返滬○前充總工程局巡員之龔颺生去年奉廣西巡警道電調赴桂刻又返滬仍由局董派充巡員佐理警務 
　　女壻服禮○羅義泰米店夥顧珊臣於上月初八日娶王阿六之次女爲妻二十二日王妻彭氏邀女歸家未允王氏忽於深夜私逃顧即追至大南門吊橋畔始行扭住由巡士帶至南區嗣顧又奔至王阿六處大肆咆哮將王扭控經區長勸導飭顧領妻回家毋許吵閙詎顧又具控工程局昨由陳裁判訊悉情由判王氏交顧領回完聚並着顧向妻父王阿六服禮了事 
　　領回逃媳○揚州婦人王高氏昨將其媳楊氏扭至工程局控媳背夫私逃圖往牛莊詰之楊氏供前在花烟館帮傭今仍出外傭工飶餬口當經裁判員申斥交姑領回 
　　恐非圖竊○關橋堍萬興粥店主蔡慶林昨將四川人李巧生扭至工程局控被乘隙躱匿樓上圖竊向之詰問尤敢持刀恐嚇訊之李供詞支吾判戒責一百五十下押七天 
[閘北]  
　　祇得賠償○陳潮榮在夏家弄開設陳昇記瓦筒作前日清晨雇小車數輛至海昌公所路旁偷取工頭姚協亭之煤屑石料被姚當塲軋住訴知崗巡正欲拘局陳聞信赶來向姚懇情自願賠償其事始息嗣由崗巡歸局報告經黄正巡官特傳陳潮榮到案詰問據供業已央人向姚說妥不再追究巡官諭陳暫退候傳失主到案再行訊辦 
　　房産紏葛○顧少峯向劉某買得住宅一所詎被劉之親戚王連奎劉梅村劉王氏等將門窻拆去顧即控奉巡警總局傳集一干人証質訊王供此項房屋係叔祖母王顧氏之産劉係叔祖之壻不應盜賣孫裁判以案關房産紏葛判王先將搬去門窻送還顧姓另行補禀呈控聽候訊斷 
　　懲辦拐匪○萬通雜貨店主趙槐卿姦拐陸少蘭之妻解氏並被捲去金飾衣物約值洋一百餘元由同居王錢氏從中勾引昨經四路一區黄正巡官覆訊判解氏戒責二百下掌頰一百下交氏父解掌福具保由夫領回管束王錢氏戒責二百下交保趙戒責四百下押候勒繳該氏捲去之衣飾等物再行嚴辦 
[英租界]  
　　西婦還洋○領袖比總領事薛福德君昨日午後至公共公廨會同寳讞員傳訊華商羅金記控無領事管束西婦愛特琴堅妍不付包做衣服價洋一案原告延律師博文到堂請追並有顧新記沈錫昌二人投案附控西婦不付衣洋向索行兇等情質之該西婦供詞推諉中西官會商之下判被告併還原告三百四十五元著羅領取洋二百二十五元顧領洋一百元沈領洋二十元原被遵斷完案 
　　賣良爲娼○海寗女子姚文寳被陳阿和陳沈氏何張氏等串拐來滬押於山西路陳徐氏花烟間内爲娼前日被同鄉人張光第等瞥見報由捕房派探將陳等與女一併查獲昨解公堂訊實判女留候其母來滬具領陳與何張氏各押三月沈氏與陳鴇各押女所一月 
　　會勘界址○孫龍虎在北四川路靶子路華洋交界處竊取郭其昌家衣物携至租界被探沈阿炳查獲昨解公堂請究孫供係在華界竊來而捕房指在租界寳讞員商之英領判孫押候卽日下午四時前往勘明界址再行訊辦 
　　私開膏店○鄭聲明（即陳聲明）在勞合路開設烟膏店並無執照昨由捕房將鄭傳至公廨訊明判罰洋十元充公 
　　小孩串竊○吳阿榮陳小毛同控小孩顧錫吉顧錫巨王阿芝與曹雲三串竊金鐲由探將曹與三孩查獲並在恆大當吊到原贓昨解公堂請究判一併押候查明於下禮拜一訊核頑童徐榮慶陸文炳周金夀串竊施瑞書等衣物由探查獲昨解公堂訊實判各押改良所四月著令在所習業 
　　婢女可憐○女孩王彩花不辨路徑由捕帶至公廨研訊女供年十三歳在虹口仁智里粤人王姓家爲婢因被凌虐逃出孫襄讞商之西官判送棲流所留候認領 
[美租界]  
　　匪徒攔刦○前晚有人携帶鈔票現洋三千九百元由寗乘坐火車來滬下車後手持皮篋行經海寗路口突遇匪徒二人拔刀相向將皮篋刦去其人卽投捕房報告由捕頭飭探往查務獲解辦 
　　强搶金環○老嫗葉貝氏前晚十時在虹口捕房對面小弄内被匪徒搶去金環一對當報捕房捕頭允爲查緝 
　　控竊無憑○蔣祥生將吳桃如扭至捕房控吳竊取小孩頸上之銀練捕頭因詢無實據斥退不理 
　　洋兵酗酒○昨有美國艦兵二名乘醉胡閙並撕破行人陳阿榮之衣服由捕拘入捕房責令賠洋一元了事 
　　因何續怨○胡家木橋北某絲廠管車人韓某前晚放工後不知何故被女工阿英等在途蜂毆韓卽投報捕房請爲查辦 
　　婦人短見○英淞路一千三百十一號門牌于海文之妻王氏不知何故於前晚吞烟覓死于即投報捕房飭送同仁醫院施救 
　　拐失婢女○北四川路二百十四號黄柱臣家之婢女秋菊及四十六號羅阿榮家之婢女福梅前晚均被匪拐失昨報捕房請緝 
[法租界]  
　　資遣回籍○宜興婦人周王氏前由夫兄帶來上海希圖送往北洋價賣爲娼經某包探查知一併拘解公廨判氏送堂留候核辦在案兹因該氏在堂時與同堂婦女口角吵閙昨由堂董送廨請爲發落氏供上海並無熟人回籍又乏川資務求恩典聶司馬商之顧副領事准在罰欵内提給川資洋兩元飭探送上輪船卽行回籍 
　　搭客行竊○陳阿富前日乘北京輪船來滬　在碼頭上行竊朱阿泉之衣物當被覺察拘住交捕送廨訊實判押捕房七天贓給失主領回 
　　認領小孩○小孩孟君郎（卽王忠）日前迷路由捕送廨轉送善堂留養在案昨由孩父王如初投廨禀求給領聶司馬飭往堂中認明再行提回給領 
　　改過自新○過犯王阿三經公堂懲辦釋出未久前日在某小客棧住宿又被包探遇見拘入捕房送廨請辦王供業已改過尋覓生意求恩成全判拍照開釋不准再入境内 
 
 

Page 21

 
 
飛龍粗斜每疋五兩五錢人馬弓五兩三錢二分五飛馬五兩三錢二分五飛馬五兩三錢五分砲車五兩三錢四英哥五兩零五分大小英五兩零五分小貓頭五兩零五分藍牛五兩三號狐頭四兩八錢五分立馬五兩一錢五分藍塔五兩一錢七分半 
[本廠布日來北路客帮及内河帮交易稍爲活動價尙平穩茲錄昨日市價如左]  
十六磅和合牌每疋四兩九錢五分十五磅和合牌　四兩七錢五分十四磅半藍團龍四兩七錢十四磅喂馬牌　四兩七錢二分五十四磅猴馬牌　四兩五錢二分五十四磅藍虎牌　四兩五錢十四磅圈牛頭　四兩五錢五分十三磅猴馬牌　四兩三錢二分十三磅雙馬牌　四兩三錢十三磅藍鹿牌　四兩三錢五分十三磅藍馬牌　四兩二錢五分十三磅孔雀牌　四兩一錢五分（以上之價連關稅在内） 
[花衣昨日各路花價如左]  
通州花　每担二十五兩六錢太倉花　二十五兩四錢火機花　無市四牌子花二十五兩四錢上海花　二十五兩姚花象牌二十五兩太倉子花十二元四角南路子花十一元六角 
P>粮食昨日陰雨如注滬南米市銷路雖清惟内地各帮之米船來者更稀價故又見增高云茲將開出各價如左 
機器高白米每石八元一角常帮高白米　七元八角錫帮高白米　七元六角蘇同高白米　七元六角松江高白米　七元六角青角高白米　七元六角梨里高白米　七元四角五分泗涇高白米　七元四角五分機器盧秈米　七元八角蘇同盧秈米　七元六角機器白元米　八元三角常帮白元米　八元一角蘇帮白元米　七元八角高小麥　　　五元次小麥　　　四元 
[火油昨日收盤市價如左]  
老牌火油每箱二兩四錢七分英牌聽油二兩零八分咪吔聽油二兩零八分十字聽油一兩九錢七五以上均淨盤無扣用） 
[開平礦務有限公司分銷處遷移廣告]  
本公司分銷處前設在河南路三茅閣橋北堍現因煤灶推廣該處房屋太窄不敷辦事於西六月一號遷至仁記路一號洋房本公司寫字樓内倘各行號欲建煤灶買煤焦炭火磚火泥及修改煤灶者請移玉總公司二層樓上 
分銷處接洽可也 
家用塊煤每噸八蘿計重二千二百四十磅洋十元五角一號碎煤每噸八蘿計重二千二百四十磅洋八元一角以上價目連送力在内　德律風一千一百念一號 
 
 

Page 22

 
 
奉　帝國部在定清國蘇州創辦合資會社　領事官許可發行觀覽福引正分副劵無論中外内地一體通行在案觀覽正劵每號大洋二角得中頭等品物價値二千元茶劵每號大洋一角價値一千元得中等次悉照湖北籤捐大票開彩對單爲証又分劵每號大洋一角頭等一千元照湖北副籤票對單爲証中劵向本館或分發處均可領兌點字劵十七次六月初三開廿九日止過期不候分處閶門李源昌上海鴻發源杭州本分發所嘉興本分所松江本分所湖州蔣第震澤孫天寳餘姚本分所楓涇孫德潤硤石快得利寗波立昌無錫萬利源揚州宏發興化德興鴻姜堰鴻運來　本館啓 
[博山玻璃公司招股正分票頭彩拾弍壹萬元]  
本公司爲擴充實業起見禀蒙農工商部咨明　兩湖總督部堂在案援照股份彩票成例開辦博山玻璃公司招股彩票茲届開辦第二次額設六萬張每張售洋念元候票銷有成數定期開彩再行登報聲明兼設分票全張五條售洋一元分條二角五月份起按月開彩得彩紅票均可就近核兌不中正票照章折半換股本公司工業日見發達購股諸君幸勿交臂失之本局分銷處北京萬福來天津富而貴又寳興吉林增升潤濟南化刦堂又東升陽長沙公益公司漢口陳子宜江西九江生記廣貨號安慶青雲室紙店又華英藥房蕪湖政大源南京裕興康萬寳通鎭江錦昌祥布號又同益號楊州小瑯環通州森昌號杭州大福來又廣彙豐嘉興陸萬成蘇州怡源祥寗波立昌號温州益元銀樓福州中英藥房厦門廣來勤記又萬集號　　　山東博山總公司及上海南市業盛里分局仝啓 
[金華分申老戴日永金腿號廣告]  
本號向在金華監製魁字茶腿已歷百有餘年研究精製早已中外馳名今乃分設上海新北門外新開河浜開張兼製本莊提選充南照莊批發荷蒙　貴客光顧定價特别從亷頂高魁字茶腿每斤四角二分頂高新魁茶腿每斤三角四分高充南每斤二角二分冬腿每斤二角本號門市專售原只以及批發比衆公道以廣招徠猶恐各界未及週知特此登報廣告 
[農工商部織錦工業廠駐滬分局廣告]  
本廠在京開辦行遠銷貨正副票銷售已久誠信昭著順直各界無不歡迎因申江爲商務振興之區萬商薈萃之地遵奉部章派員駐滬設立分局以便南省各埠批銷凡欲購銷者祈惠臨上海南市吉祥衖本總局批售可也分局杭州珠寳巷松江普照寺湖州衣裳街寗波雙街蘇州都亭橋王泰源嘉興興城内本分局第十會正票六月念三日開彩第二會副票六月初七日開彩　上海本總局白 
[洋木業同行鑒] 　　 
敬啓者本公所議設事務所業經數載惟辦事難於集欵故公所基地房屋迄未成立際此商戰時代若不併立合謀成全公益吾業未免缺點幸同人有鑒於此各具熱心先後認捐繳欵者已有二十餘家本公司成立有日矣擇於本月二十七日下午二句鐘在公興里事務所集議善後事宜章程竊恐同業未盡週知或有遺漏用特登申新二報廣告凡有熱心公益諸君請於是日　駕臨早光事衆擎則易謀僉同則吉幸毋失同業二字之義此佈　震巽洋木業公所啓 
[上海五洲大藥房人造自來血遠埠經售處] 　　 
雲南省城新源書局蒙自萬來祥石屏萬和祥蘭州華英新書館廣西梧州廣西新報館營口東西兩號成文厚書局緬甸總售處陳斗南君烟台中西大藥房重慶本藥房分莊暫寓陜西街寳興公棧内 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[請願國會全體代表團合上政府書]  
　　請願國會諮議局代表孫洪伊紳民代表李長生東三省紳民代表喬占九旗藉代表文耀教育會代表雷奮江蘇教育會代表姚文枬商會代表沈𢡟昭上海蘇州商會代表杭祖良政治團體代表余德元南洋曁澳洲華僑代表陸乃翔等謹上書 
　　敬肅者竊國今日之國勢其憂患危迫可謂極矣政府棼亂於上士民怨讟於下各國協商協約於外以國内之棼亂怨讟言之則無時無事不可以亡國以各國之協商協約言之則無時無事不可促我以亡國譬如孤舟遇風生死呼吸同舟者旣束手待斃而四面又皆敵人安有倖存之理觀近來外人之評論吾國也曰財政紊亂可以亡國吾儕當監督其財政饑民流寇可以亡國吾儕當派遣艦隊以資鎭壓夫外國人謂吾國之必亡猶可言也乃吾國人士亦終日惶駭奔走呼籲若皆有汲汲顧影不可終日之概懦者明知國之將亡而始終存一灰冷之心健者日求所以救亡而遇事挫折不獲一逞亦時萌灰冷之念哀莫大於心死今吾國人之於國事其心未死者有幾嗚呼國家將亡必有妖孼人之將死其言也哀此代表等今日所以萬難含默而披鱗觸忌剖心泣血欲與我執政諸公一痛陳之也竊謂吾國致亡之途雖多然其總因則首在國家政體不定代表等所謂政體者維何卽立憲政體也立憲政體與專制政體之區别即首在憲法之有無而國會者又爲憲法上之最重要機關無國會即無憲政之可言此非代表等之私言　世界各國極平常之見解也此中理論萬言難宣代表等昨呈都察院代奏之請願書已將吾國速開國會之利益與吾國有决可速開國會之理由一一論列兹更無煩複述代表等今祇就政府一面之危急情形非速開國會不能挽救者略言兩事可也一曰吾國若不速開國會則一切現行法律皆無根據不能推行也夫國家所恃以存者在有法律以維繫一切秩序各立憲國之所以尊重國會與國會之所以能維持國家者首在國會之握有立法權以編纂一切法律法規也今吾國無此立法機關故政務日益紊亂官民毫無遵守近來憲政編查館與各部院所頒布之現行法律規章非無妥愜者司員中非無明達者然頒布之後不獨無甚効力且多置若罔聞若因此即謂人民無研究法律之程度耶則民間號稱法政淹通之士平日素喜研求各國法律者今對於國中之現行法亦多不經意且非獨在野者如此也即主持立法之各部院與各省行政官吏又何嘗有信奉此種法律之心乎甚或本身行事顯犯本身所定之法律亦悍然不顧推此原因則由於此種法律非協贊於國會之中無論其優劣不足以聳朝野之觀聽人民必鄙屑之此世界人類普通之性情非獨吾國爲然儻非人民所信仰之法律而可使人民尊重耶則歐美各國又何不召集國中人才於行政部院之中命其編纂法律而必齗齗設立國會畀以立法之全權耶此其故可深長思矣夫人民之所以要求國會者必因目前極厭惡此種專制政體極不信任此種官僚故必欲參與立法使之獨立於行政部之外若人民所要求之物在此政府所畀與之物在彼所答非所問其根本上已與人民之心理相反人民走於狂熱其物之美惡不暇辨必不任受無怪其然况國會旣開之後經多數之討論其編纂之法律必與少數司員之討論者較爲詳備乎故吾國若一日不開國會法律必無効力則國家可謂爲無法律之國家官吏爲無法律之官吏人民爲無法律之人民上無道揆下無法守國家安得不亡此最可痛心者故吾國今日人民祇知要求國會對於一切不完全之法律皆可視若弁髦政府旣不授人民以立法之權利人民即無遵守法律之義務日後人民雖釀成大變雖仇視政府雖顯有不法之舉動代表等亦無力可以導喻之惟有束手以坐視宗社之墟耳雖然誰無祖宗廬墓誰無室家豈有不思患預防之理代表等今日要求速開國會之一大理由也（未完） 
[賀余二君見世中堂之報告]  
　　前代表團舉人分謁各樞臣已誌報端是日聞賀君培桐余君德元二代表往謁世相國至則即延見頗優禮歷談至二小時之久今撮述大要可約分三端閱者勿以明日黄花視之也一財政問題世相國謂現在民間生計艱難開國會後小民愈加擔負甚非易易故朝廷深體民情任國帑如何支絀不准加賦雖加鹽價亦係不得已人民亦宜共體此心賀君答云聖朝德政早已深濡民心代表等正爲此而來蓋中國現在實係民窮財盡上則各項新政不能不辦辦則無欵下則士農工商謀生無術又時加以天災故各省近日變亂警告時有所聞若當此不設法整頓恐即無外患我國必亡欲救其亡莫如速開國會蓋國會一開聚天下之人士共同討論即不啻天下之人民各自爲謀較之一般官吏素日隔膜徒事敷衍者不同至慮開國會後人民難於負擔固是朝廷及中堂美意然國會開後監督財政用之悉當人民雖如何困苦亦當有以報効余君接曰今日財政問題實我國生死問題不識我國數千年來何以釀成此種紊亂財政實東西各國所未有若不速開國會從新整理上下交困亡無日矣二教育及各種新政問題相國謂二君所言人民望治固切須知監國求治之心更殷卽我輩亦深欲當一太平百姓無如現在所行各種新政皆以爲民非以擾民而民多誤會此乃教育未普及之故愚見現在新政陸海軍在次須以教育實業爲本並自引考查教育不能普及許多事實皆切中時弊余君答云中堂此論眞國家根本之論言天下人民所欲言甚可慶幸但新政覺擾民之處不全關人民知識程度實立法未善官吏奉行不實之過蓋小民不識不知祇知率由自古已然卽如教育一項當日科舉時代行之已久人民自相爲謀每届童試大州縣數千人小州縣亦千餘人今則變爲學堂每州縣不過設一高等小學設二三初等小學一堂不過容數十人或十餘人四年畢業不過數人較之科舉時代不成十分一之反比例乎若長此以往不出十年中國將無識字之人矣他國以興學而强我國反以興學而亡豈眞學堂不如科舉哉亦以立法未善耳語至此相國頗動聽連言的係實在情形甚是可慮向嘗與張文襄商只有官發課本改良私塾一法（未完） 
小說 
 
 

Page 27

 
 
[中國偵探小說繡衣盜（三十四）]  
　　第九回咫尺天涯沈沈隔遥愫生離死别脉脉泣横波 
　　那位姚姨太太聽了赫司馬這一番話。覺得十分有理。那裡有不信的道理。連忙把自己的一個首飾匣子。和一個小小的箱子。都捧出來。交給赫司馬。赫司馬接了過來。又問他姚嘉祖有和人來往的信札。與什麽緊要的筆據没有。也取出來交給我。安放在一起。覺得妥當些兒。姚姨太太果然又在一個文具箱裡面。取出許多往來信札。和許多盟帖契據來。赫司馬查點了一回。見自己和齊刺史的幾張借據。還有兩個拜盟的帖子。都在裡頭。赫司見了。喜歡得心上跳了兩跳。好像得了寳貝的一般。又隨便查檢了一會。只見除了幾張銀票借據之外。還有一張同知官照。上面塡着姚嘉祖的名字。却倒不是假的。赫司馬看了一看。便一古腦兒包起來。交給一個貼身家人收着。又對姚姨太太說了。呌他上岸找個客棧暫住。不要住在舟中。姚姨太太自然一一的依他。這個時候。姚嘉祖的那幾個家人。早已溜之大吉。不知溜在何處去了。兩個僕婦。也都嚷着要走。姚姨太太只得給了工錢。讓他走了。只有兩個丫鬟。是賣絕的。没有地方去。只得還跟着姚姨太太。搬上岸去。到一個小客棧裡。呌做春元棧的。揀了一個房間。將就住下。赫司馬又假意安慰了一番。派了兩個差役。在那裡看守。怕他當眞走了。上頭要提起人來。自己要得處分的。赫司馬這邊的事。且自放過不提。只說那班捕役。押着姚嘉祖直到吳縣衙門裡頭。回禀進去。長大老爺立刻升堂。一班差捕。把姚嘉祖推推搡搡的。擁到堂上。姚嘉祖不肯跪下。長大老爺問他爲什麽不跪。姚嘉祖道。我也是個五品職官。不應下跪。長大老爺冷笑道。你是職官不是職官。和應跪不應跪。姑且不必說他。只問你爲什麽黑夜私入王中堂府内。竊取古玩金珠。蘇州城内的鄉紳。也多得很。有錢的也不止一個。爲什麽不偷這個。不偷那個。偏偏的要去偷王中堂府裡的東西。累得本縣都躭了處分。還受了失主的許多糟塌。你自已想想該應得什麽罪名。姚嘉祖不慌不忙。說出幾句話來。不知姚嘉祖究竟肯招與否且看下回便知分解 
國外新聞 
[俄員洩漏國事被拘]  
　　二十四日倫敦電云俄人斯丹堡向充與國半官新聞代理近因洩漏國事爲聖彼德堡警吏所拘大約係爲斯氏曾將俄國國會秘密集議調遣俄國陸軍一事通告奥國政府之故 
[德國飛船遇險續誌]  
　　二十四日倫敦電云哇斯拉白羅克路透通信員電稱飛船齊泊林第七已全行破壞該船與風抵敵十小時後忽陷於森林之中搭客或遭刺傷並受饑渴之苦費盡全力始得攀樹而下二十三日栢靈電云齊泊林飛船特區蘭特曾載各報館代表多人於風雨之中飛駛九小時之久嗣接畦斯拉白羅克消息謂該船已陷於脱托堡森林之中船身大受損傷搭客三十二人均未受傷該船現將用人力取下携回拂里特里區沙甫該船價五十五萬馬克此次遇禍惟因汽機損壞之故齊泊林伯爵已馳赴該地查察情形 
[美國鐵路運費過重]  
　　二十四日倫敦電云據華盛頓電稱各省商務委員公議謂各鐵路公司所收運費過重不近情理應减輕百分之三十至四十各省鐵路均將受其影響 
[奥國汽船失蹤]  
　　二十四日倫敦電云奥國汽船屈里斯脱號逾期多日未抵孟買現有軍艦八艘及其他各船由孟買愛丹兩處分途起程往覔該船蹤跡 
[德法訂立海電條約]  
　　二十三日柏靈電云德法兩國已訂定條約如遇兩國海電中斷兩國政府當互爲修理 
[德華銀行營業報告]  
　　二十三日柏靈電云德華銀行近開股東會集議時總理里德斯君宣稱該行目下辦事異常謹愼惟邇來貿易頗多觖望之處故擬將營業範圍略爲收小云 
[英國女子要求選舉權之毅力]  
　　日日新聞載十五日倫敦電云英相愛斯奎士君不日將宣布政府對於女子選舉問題之政見今日首相接見代表二員一則贊成推廣選舉權一則反對此議首相答稱余今益復反對此議惟彼將與其同僚商榷使此次議會期内呈遞議案准令已得市政局選舉權之女子參與國會選舉按此辦法雖獲此特權之女子爲數無幾惟要求選舉權之女子必謂余等之資格已進前一步云又十七日倫敦電云政府對於女子選舉權問題之决議女黨大不滿意首相愛斯奎士君僅允將擴張選舉權議案再在議院宣讀此則僅屬討論之舉仍無定爲法制之望現要求選舉權之女黨擬再會商戰術以達目的（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
