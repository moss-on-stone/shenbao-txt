# 1906 - 357 - 4912107

 

Page 1

 
 
   
 
 

Page 2

 
 
[論近日長江會黨之可憂（丹）]  
　　近日長江上下流之會黨。隱現出沒。飄忽無定。乃至江督端氏。欲捕獲之而不可究詰。其勢誠足憂。雖然。若輩之所以成會稱黨者。豈無。故乎。良有以天時人事迫之使不得不然者何謂天時。水旱是也。若今年春夏之交。淫霖不止阡陌成河。良田無顆粒之收。數省有飢寒。之苦。米珠薪桂。征税如常。攘奪者正以典刑。餓莩者塡于溝壑。蚩蚩者氓。欲不爲亂得乎何謂人事。則官家治安之政策未盡善也。陽欲。與人以權利。陰則攫人之脂膏。侈稱立。憲則專制愈嚴。貿然改制而。貪婪如故。上之人則私囊充羨。任意更張。下之人則𤨏尾流離。動罹。� 
法網。若是又安惑乎弱者怒于言而强者怒於色乎。然天時乃無可。如何者也。而人事則非無可如何者也。旣不幸丁如彼之天時。又不。幸濟如此之人事。安怪醴陵萍鄉亂民。蜂起而蟻聚。在上之人必曰咄爾小醜卽日就禽。縱其羽翼散居四方者。亦奚難按圖索驥。一絪而獲盡。殊未知已成事之會黨。充其兵力。撲滅之易易耳。而未入會。之黨。或將入會之黨。又何從一一而撲滅之耶。且長江數千里。各通商大埠。迥非醴陵萍鄉可比。無事則伏莾。有事則揭竿。得志則進。不得志則退。奔逸利便。呼吸靈通。蔓引藤牽。爲患正未有己。而上之人無善法潛移默運之使其不設會。不立黨。而徒唯威權是視。殺之戮。之。不遺餘力。吾恐終不能服千萬人之心也。然下有黨。上豈無黨。下以顚覆政府爲黨。上何嘗不以鋤抑民氣爲黨。下之黨。則曰。吾張革。命之軍所戮者民賊耳。而上則曰吾用朝廷之法。所誅者匪類耳。鳴。呼久矣夫無眞是非矣。大抵十古黨。派未有不受外界之激刺而自成立者。政黨之立。對於下也民黨之立對於上也政黨非民黨雖立不堅。民黨非政黨雖堅不久。兩黨相持。各不能下。要必視其勢力之。大小爲勝負。亘古以來。一方跳梁。不日即滅者。下負而上勝也。一國。開基奪其社稷者。下勝而上負也。然政黨苟能勝民黨。則或可小康。如不勝則必大亂。後漢趙宋是也。民黨苟勝於政黨。則政黨顚覆。而所謂民黨者。乃取而代之復殘忍如故。不轉移而民黨又起。則三代。以後之興朝比比是也。轍迹相尋。循環不已。千古如是。莫之或違。卽西方諸大國。無論誰何治度習俗。要無不黨派紛紜。各立門户。而尤水火不相人者。又莫若民政兩黨其專制愈深者而。抵抗愈力事。變之來。愈不可收拾。一次陵夷。動戕百萬。小小暴動。時有所聞。而中國之長江流域。爲南北之要隘。居方。域之中心。開化最先。灌輸較易。新進少年。尤好多事。加以年歲不豐官吏肆虐。予以可乘之隙。啟其垂。熟之。機則狡然思逞。誠不免有一瀉汪洋之勢。愼勿謂湖南江西之亂。漸次可平。遂謂殄滅無遺。安然高枕。而風聲鶴唳。艸木皆兵。吾儕。小人𣏌憂方劇。願今日之政黨加之意焉。 
[彙紀萍醴匪亂詳情]  
　　（一）湘撫覆奉天將軍電江電悉前月二十九瀏醴萍三縣交界地方會匪潛謀滋事經瀏　拿獲匪目起獲票布號衣有革命先鋒軍漢勇字樣情詞悖逆正派隊會議四路搜查而此三縣屬地匪股併起大股二三千人小亦數百人勢甚猖獗先後添派軍隊會合防剿迭挫兇鋒現醴屬己無人股昨日瀏報已踏破匪窩勢漸窘蹙萍勢亦鬆現正加緊堵截搜捕以防名串謹覆春蓂（丙） 
　　（二）袁統領禀贛撫電撫憲鈞鑒今晚滔江行營接奉宥電詰責剿辦上栗市遲延該市二十五日血戰两時之久斃匪二百餘人勇受重傷三名宥電飛禀在案想己早邀憲鑒現在連日追剿官勇奮不自顧餘匪全將白頭巾抺去充作民人藏匿山谷並竄往瀏陽界者甚衆聞湘軍近擊殺死甚多萍鄉境内現無大股之匪情聞桐木尙有匪黨數百往來其間未知確否中營前站已到前敵一百二十名明晨坦親督隊伍前進查辦桐木去慈化二十里坦與朱管帶同往慈化一行惟此變起倉卒匪衆數萬萍營除守礦外僅有一百餘名幸朱管帶二十二晚親率六七十人來萍二十三日令兩營管帶督隊進勦何敢遲延目下萍鄉匪勢業已不支日内定可平靖防營恐難調開自應會同官紳淸鄉務絶根株請紓厪念但匪亂之鄉市皆在萬山叢雜中新昌常備軍尙未到萍境坦禀（何） 
　　（三）萍鄉縣通禀沈匪正不法南昌撫藩臬道憲鑒卑縣逆匪沈益古供已訊實據稱本名勝益呼爲益古二十六歲本地少峴人離案山關七八里前年在茅田聽從李金其糾邀入會後伊轉糾千人封爲千總李金其拿後龔春台等爲其報仇在瀏陽林埠等處辦事遣王金錢劉榮山二人約伊帶領所部於二十一日赴上栗市會合伊遂帶千人如期前往與龔春臺等會俣滋事是夜伊在石子嶺社廟殺死仇人族叔沈家常搶刦數家二十三日黎明龔春臺等大股往撲瀏城令伊一枝踞在林埠後因各路敗潰伊隨走回想往大安里去路濕沙陂下遇見馬月軒雇他代背包袱到泉江堰被團勇捉獲今年正月伊曾謀殺胞叔沈濬到身埋在落斗愉松樹下等語查該匪授有千總僞職糾帶千人到上栗市合股焚殺擄掠無所不爲又曾謀殺胞叔寔屬巨匪兇惡已極應擬電請核示懲辦因就獲時受有刀傷至初一辰已將瘦斃恐被倖逃顯戳隨卽正法以昭炯戒萍鄉知縣張之鋭禀（何） 
　　 
 
 

Page 3

 
 
　　（四）節錄袁州府禀陳勦匪情形袁州府趙太守上月二十九日電禀省憲略稱駐袁後營兩哨飭赴前敵會同胡朱兩管帶夾擊斃匪多勇亦死數人現飭留郡中營中哨馳往助剿省派劉淸泰亦抵袁留防郡城云云（用） 
　　（五）節錄萍鄉縣禀陳獲匪情形萍鄉張大令上月三十日電禀省憲略稱近日萍鄉迤北一帶匪己潰散特派精細偵探切實調查據云各匪竄伏各鄉山内以及煤井中其勢雖如强弩之未日問不敢公然出現然夜猶結隊行劫爲患地方昨己飛飭各圖認眞查捕不可稍涉疎忽或致死灰復燃泉紅堰團防局是晚拿獲本地匪首大頭目沈益古及黨羽馬月卿送縣隨照格賞洋三百元當堂發給容俟訊得確供卽詳細電禀常備軍現由袁州分道抵萍兩哨云云　　（六）陸軍部不允招募汴勇贛撫吳仲帥因萍鄉匪起省中兵力單薄當卽電請豫撫招募新兵並派營官陳錦堂張世賢前往成軍帶隊回贛一面附電請奏昨聞陸軍部頗不以贛撫此舉爲然當即電飭不允云（法） 
　　（七）督隊來贛江督端午帥派徐紹楨統制二十九日由南京督帶營隊官兵二千餘人起程逕赴江西贛撫卽電囑屬内驛路地方縣令沿途應接抵省云（勿） 
　　（八）赴贛助剿官弁之職守江督所派混成營隊官兵赴贛助勦以徐固卿統制爲司令官以孫詞臣觀察爲甯軍轉運局總辦贛撫又札委現署吳城同知陳小舫隨辦寗軍事宜（勿） 
　　（九）改委敎練處總辦。江西敎練處總辦秦廉訪因奉旨赴萍辦理軍務所遺該處事務經贛撫札委吳介璋接辦以重敎練（更）　　（十）匪首僞示萍鄉匪黨起事到處尙不騷擾惟索供給糧食白布收買人心昨日該處電禀省憲並抄匪首出示一道錄下欽命替天行道督辦革命軍統帶馬步全軍特爲祖宗雪恥總期同德同心今也天心有屬體天伐罪弔民大地旌旗雍雍同胞不必震驚江山一統歸漢永保皇帝子孫云云（何） 
[江督加電鎭道嚴防匪黨鎭江]  
　　鎭道榮觀察於日昨接奉江督電開萍鄉匪亂雖漸次平靜沿江伏莾繁多深恐乘間煽動鎭江稠雜亟須力加嚴防等因觀察遂飭丹徒縣及警察局各員嚴查庵觀寺院不得借寓外客至大小各客棧亦均立號簿隨時稽查以絶匪蹤云（垢） 
[鄂督息借洋欵以地作抵漢口]  
　　鄂省財政邇來甚爲支絀且因土膏税捐銅元餘利提歸度支部司局各庫愈形竭蹶茲聞鄂督張香帥已向漢口某銀行息借英金一百六十萬元議定以漢口新闢之馬路及兩旁餘地作押以十五年爲期業己訂立合同蓋有湖廣總督關防惟此事異常秘密與聞者祇某洋員及藩司李少東江漢關道淸丈局總辦李堅等數人而已（衣） 
[電催振徐两欽使回京奉天]  
　　振徐兩欽使初七日由興京謁陵回瀋仍駐節將軍府現慶邸以政軀不豫電催貝子速回當即啟節入京（丙） 
[調查官員實數北京]  
　　日前軍機大臣會議以邇來候補京堂日見加多頗形擁擠應設法疏通藉資升轉諭令供事等將此項人員實在數目詳細調查再行酌量請旨等因茲據該供事等開單報告現在三品京堂候補者四十餘人四五品者則有一百三十餘人云（出） 
[鎭郡設立官紳籌議所鎭江]  
　　鎭江府承瑞卿太守因地方一切要政在在均需舉辦得人固難籌費又復不易爰就城内紅梅閣設立官紳籌議所如學務警務等事均由宫紳悉心妥議以免差参隔閎之虞而收通力合作之效云（再） 
[郵傳部對於粤路總理之政見北京]  
　　日前粤路董事致電農工商部認舉唐侍郎爲粤路總理鄭陶齋爲粤路協理惟路政旣隸郵傳部主持農工商部不允干預公司又電致郵傳部請示飭遵聞各堂已迭次會議謂果如公舉確係出於同情自當允如所請惟須俟周督人奏時乃能詳核議准云（冬） 
[陳右丞電復九廣路約之難廢廣州]  
　　廣東紳商爲九廣鐵路曾電部請力爭茲得陳右丞復電云文澜書院紳商學界諸公同鑒疊電均悉九廣合同草稿本戊戍定議此次修改外務部煞費苦心挽回權利不少並非新立之合同無故廢約萬難辦到望諸公詳稽成案便知底藴昭常印（冬） 
[廉州籌辦北靈鐵路廣州]  
　　廣西鐵路原議築至北海尋以桂梧二府人阻之廉人失望日前大集合浦靈山二縣紳商于賓興館議招股築由北海至靈山平南一路冀將來與廣西横州路綫互接是日定招八十萬股每股五員靈山認二十萬股廣帮認十萬股其餘合浦各團分認當卽投票公舉李紳懐本爲權理總辦想此事當不難成也（冬） 
[華商組織電車公司漢口]  
　　漢口富商劉歆生君刻擬在漢口租界及華界後城馬路仿津滬電車辦法組織一電車公司己備有資本二百萬元因鑒於天津電車肇禍之故恐生阻力特聘請電學專家研究避讓之法併敎授司機人駕車法一俟諸事完備卽須禀官保護云（人） 
[禀辦蒙鹽北京]  
　　張家口外察哈爾所屬之蒙古地方出產靑鹽自王乃節包辦後獲利甚豐由去歲交卸歸貫市李承辦一年刻又屇瓜代之期現有商人馬曉琴在度支部投禀承辦五年每年報劾銀八萬兩分四季繳納已經咨行鹽運使司查核辦理云 
[海豐公司油餅仍照土貨完捐南京]  
　　海州海豐公司機器廠内所出之豆餅豆油照洋貨辦法完値百抽五正税一道沿途槪免重征曾經禀奉商部核准照辦在案茲江北各 
 
 

Page 4

 
 
常關厘局以豆餅豆油係土貨大宗若皆仿行實於内地税釐有碍爰會禀南洋大臣咨部核定該廠所出之豆餅豆油仍照土貨辦法逢關納税遇卡抽釐並明定税則每餅一片完銀二厘一毫每油百斤完銀五分業已通飭各關局遵辦矣（再） 
[通飭嚴辦教民藉敎滋事杭州]  
　　浙江省前曾迭據天主敎士以不法敎民韓某等函請嚴辦以維敎規邇由海鹽縣郝大令將朱某收禁詳奉撫憲札行到司通飭各屬如有敎民滋事一體嚴懲札中畧謂光緖三十二年十月二十二日撫憲張批海鹽縣禀拿獲已革敎民朱少卿在外藉敎滋事請將該犯覊押遷善所請示遵辦由奉批據禀朱少卿卽朱升和藉敎揑契勒詐串賣孀婦旣據法敎士函告斥革紳耆等呈控提究有案雖審供狡展未便姑容應准如禀覊押遷善所五年限滿察看再行核辦本部院於華民藉敎滋事損及敎堂名譽妨害地方治安最爲深惡痛絶仰洋務局分飭各屬遇有似此案件准卽照辦以示懲儆繳等因奉此除行嘉興府飭遵外合亟通飭札到該府立即遵照分飭各屬遇有似此案件應卽照辦以示懲儆母違（荷） 
[台州敎案人証解送來𡩋寗波]  
　　台屬臨海縣天主耶穌二敎滋鬧一案前日已由臨海縣將兩敎起禍人証六人先後解送來寗由鄞縣高子勛大令飭發刑房嚴加看管一面禀請甯紹台道核辦（畏） 
[署淮揚道楊俊卿禀蘇撫電（爲村董侵呑急賑事）]  
　　飢民近更加多無地可容連日赴廠百方開導勸其回家就賑迄無應者詰其何故則云本年急賑均被村董侵呑未得實惠回家仍要餓斃明知冬賑有款亦領不到情願就養浦廠决不回去情詞慘切萬衆同聲職道查飢民所言均係實情聞安桃海沭境内十室九空幾無户口可查一誤於地方官之不早辦賑二誤於村董之從中侵蝕以致流亡日衆注重於淸江一處此等村董天良喪盡實堪髮指非置重典不足以謝孑遺災黎淸河村董尤壞已飭縣確查拿辦應請嚴飭各屬一體究懲亦爲億萬哀鴻稍抒隠痛候示遵 
　　蘇撫復電飢民情詞迫切慘不忍聞村董毫無天良令人髮指希即嚴飭各屬查明散放急賑何人經手據實禀明提浦訊究從嚴懲辦以示儆戒地方官如敢徇庇即由執事揭叅勿稍姑息爲要除分電袁道外特復（轉） 
[俄人將在漢口開設機關報漢口]  
　　近有俄國大資本家喀嘎亞夫由哈爾賓來漢隨帶繙譯二名均奉天人專意結納文人聞欲在漢開設報館作該國遠東之機關現已延請章君必達爲書記將來報章出版時即令其主持筆政云（衣） 
[禀請撤封亞洲報及釋放主筆廣州]  
　　近日有商辦粤漢鐵路股東楊蔚彬等聨名具禀督轅請將已封亞洲報給還管業將在押主筆陳慶琛釋放督憲據禀已批示云報館之設原以通下情開風氣爲宗旨主筆之人自應遵守法律主持淸議不得辯言亂政淆惑民聽據呈亞洲報所出報紙並無違悖聨請省釋銷案各情仰廣州府飭南海縣另查原案秉公迅速核辦如查明該報並無混揑黑白有意栽誣敗壞路政各重情即將該報主筆陳慶琛省釋報館被封之業發還並將辦理情形具報無延等云廣州府陳府得札已飭南海縣核辦矣（冬） 
[嚴懲聚衆抗租之區董蘇州]  
　　蘇屬各鄉民以今年雨水爲災收成歉薄相約槪不完租城中某某數紳遺司賬人棹舟下鄉向各田户收租行至湘城一帶各鄉民竟鳴鑼聚衆與司帳人爲難旋將數舟拔起不許開駛一時擾擾紛紛幾釀巨禍嗣經該紳等投長洲縣署禀請究辦蘇靜菴大令訪得訪處區董之子某甲實爲禍首因飭差於十二日將甲拘案喝令釘鐐荷架發各鄉游行示衆（且） 
[紀女醫學堂學生演劇賑災事]  
　　新馬路女子中西醫學堂經理張竹君女士及各女學生以淮徐海各屬水災頗重貧家女子非凍餒而死卽被人掠賣他鄉不禁心焉憫之特於昨日午後借張園開特别大會先由李君平書報告開會宗旨次女學生唱歌次來賓穆杼齋馬湘伯二君演説飢民受苦之情形及吾人應盡之義務激昻慷慨聞者頗爲感動爭以銀劵洋蚨遙擲之次女學生演説次女學生演劇於災民鬻女賣妻之慘象描繪人微聞者幾爲涙下次西女士鼓琴全隊女學生游戲體操及種種跳舞術然後散會是日男女來賓約有千人捐輸頗爲踴躍蓋因各學生不惜犧牲名譽賑救同胞故觀者無不感其誠而爭先捐助也（顚） 
[江蘇敎育總會致嘉定學務公所書]  
　　敬啟者前接貴處報告並請派調查經本會委託廣明校長黃君炎培前往詳細調查另有報告書一通核其顚末以酒食起釁原因尚微惟最後之現象則皆有未是之處周君即係家庭交涉何必昏暮奪門召人口實一朝之忿咎實難辭調查員述有謂周君是日亦被酒酒禍固甚烈哉然校舍與住宅旣混令而不分明周君亦已認修則前嫌不妨盡釋乃顧君拒修在前復停課於後夫興學者凡以爲學生計也周君旣自認爲家庭之交涉無論情眞與否不妨爲正當之談判於學生何與本會以罷學之風等諸罷工罷市最爲無意識之要求斷不獲有良善之結果曾諄諄廣告淸鏡等校豈無聞知此節已非本會所許且顧等業已函請本會調查矣則亦何妨俟調查員之至徐爲剖晰乃復電禀省垣有學董毁學等語所謂學者固卽周氏之宅所謂毁者何妨聽周氏之修飇然發電僅冀聳動地方官之聞聽而罔顧社會對於官長一話一言應居何等之價値恐此後驪山舉火乃眞無復應者顧君等事後思之當嗒然自覺其無謂也此事旣禀官長必有辦法本會與諸君以道義相切劘爲敢不憚煩言如此請亮察焉 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江督又勸諭紳士提倡不纒足南京]  
　　江督端午帥近日發出示諭畧謂前年奉上諭漢人婦女率多纏足行之已久有乖造物之和此後搢紳之家務當婉切勸諭以期漸除積習等因欽此查纏足一事爲中國相沿陋習全地球之所無其爲害之處不一而足約而舉之大端有四一曰傷恩一曰喪恥一曰致弱一曰致貧此外弊害悉數難終凡我舉國臣民皆宜仰體朝廷德意咸與維新搢紳之家當首先革除身爲之則倡立公會普勸庸愚小户編氓則當互相戒約保全弱息本大臣今與紳民人等相約如有勸諭得力之紳董果能移風易俗應准由各原籍州縣詳請奬叙或給匾額或賞頂戴其舉貢職分發敎等准予委署鄉約地甲等或賞頂戴或賞銀牌衣料或免差徭云云（特） 
[區委易員蕪湖]  
　　蕪湖巡警第四區地當衝要最爲繁劇茲由總辦黃潤九觀察更委南洋巡警頭班畢業生傅世潤接辦該區正巡官以期實行改良（九） 
[巡檢被撤任紹興]  
　　山陰柯橋巡檢楊光德近被士民一再聨名上控己奉大憲查知聲名甚劣即行撤任另委候補從九周少尹樸來紹接署（的） 
[奏叅冒名頂替之武員蘇州]  
　　前者蘇撫查悉巡警第三旗管帶顏瓊林之提督奬札實係冒名頂替因撤差候究又查悉撤任城守叅將胡厚生不特自己冒名併得元妙觀拆字人談虎臣冒頂譚忠義賄洋八百元保補周莊汛弁因飭府札縣拘談究辦現蘇撫已將顏胡談及黃把總四人一併具摺奏叅矣（且） 
[會議裁兵要聞福州]  
　　閩中水陸各營每年需餉二十九萬兩左右現京師陸軍部議飭閩省於兵餉内提出十七萬作爲招練新軍之用現督練處司道議將水陸各營兵額裁去四成禀由閩督咨請水陸提台洪梓靑到省會商洪提督之意擬將水師裁去五營計烽火營叅將一員湄州營右擊一員海壇協副將員又海壇左營裁去留右營閩安協副將一員去右營畱左營歸水師節制水師提標前營游擊一員陸路八營督右協叅將一員城守右軍都司一員長福營叅將一員順昌營副將一員陸提前營游擊一員建寗左營游擊一員漳州左營游擊一員陸提右營游擊一員又桐山營守備一員并以上各營均行裁去此洪軍門擬裁員缺之大略所有未裁之營仍裁去兵額三成等因聞署督崇祐帥已將該提督所上節畧交督練處司道妥議詳覆想不日當有明文敢（其） 
[周督定期閲操廣州]  
　　周督近日考察各武弁極爲認眞聞已擬定月内外即行傳齊督標各實缺候補武弁前次經岑督考驗因不中而受懲罰者均到操場操演打靶各技由周督前往親行查閲亦以五槍爲限如果一槍不中當即分别懲罰若操練有素五鎗命中卽亦當有特别奬賞現標下各弁已操習各項槍法預備周督察驗云（珠） 
[蘇撫閲勘營房蘇州]  
　　前紀常備第二標徵兵營房工已告竣由監工元和縣竇大令禀請蘇撫驗勘等情茲悉蘇撫已於十三日午前率同藩臬兩司及府縣各官到閲勘矣（且） 
[考試台砲生情形福州]  
　　統領長門台營委用道黃書霖出示招考台砲生應攷者有三四千卷之多現已於初六七兩日在福州府署考試福州府吕文起太守在大堂親出點名題係問砲學應取何法爲優又問選取砲台學生畢業後有何用處均限數十字完卷每日分午前午後兩次考騐云（其） 
[法政黌堂暫緩開學安慶]  
　　安省舉辦法學堂已於初二日考試正佐各員尙未揭曉現因該堂欵項支絀擬於明正再行開學云（士） 
[批查請撥蠶桑學費紹興]  
　　越郡前由馬紳等禀准續收已停之積穀捐欵備作舉辦警察及工藝之需茲有朱紳之藩議設蠶桑學堂亦請撥欵以充經費當奉浙撫批示云山會兩縣續收穀捐欵名曰新政公需專爲辦理工藝警察之用前據司詳即經批飭查明詳細擬議通禀察奪迄未據復該生等禀稱工藝學堂乏人承辦請撥充蠶桑學堂經費蠶桑爲小民生計所關浙中近來絲業疲滯尤宜實力振興以挽利權唯此欵旣經該縣據馬紳傳學聨名禀請舉辦工藝足徵詢謀僉同目前雖未開辦將來必見實行且穀捐係在山會兩邑田畆收取察閲該生等禀首列名二十人山陰籍僅三人餘皆外縣究竟穀捐能否酌提成數撥充蠶桑學堂是否與山會兩邑衆情允洽仰紹興府督同山會兩縣遵照前令批指迅速查明詳候核奪（的） 
[批斥自充敎育會長安慶]  
　　日前有六安州敎育會副會長職員陳元淦在學務處禀稱遵照新章開辦敎育會並擬定會規懇請立案當奉批斥云該職充當學務分會副會長係經何人公舉未據禀報到司無憑查考聲稱隨同學務紳董李殿中等會商辦法聨絡一氣等語現據六安州詳報李殿中係學務財政所董事另舉涂彬儒爲勸學所總董各有權限亦卽各有責成未可强混所稱租房舍聘講師購書器招傳習生宜應舉辦擬由何項經費開支尤難懸揣仰六安州轉飭職該明白禀覆並邀集城鄉公正紳耆查明會長副會長各員是否文學兼優全體公認據實詳覆再行立案（士） 
[柴業認捐助充勸學所經費南京]  
　　職商劉永傳以柴草各船駛入寗垣内河向有陋規現在同幫公議擬化私爲公每年認捐制錢一千二百串助充上元江寗兩縣開辦勸學所經費等情禀奉上元江寗二縣批准即於本月起先行試辦一年云（才） 
[拒烟會開設分會蘇州]  
　　蘇省拒烟會開辦以來頗著成效茲又在淸嘉坊開設分會定期十六日開特别大會業已刊印傳單廣爲分布矣（且） 
[禀設樟腦公司寗波]  
　　甬郡職商李葆恆糾集股本一萬元設立樟腦公司日前具禀道署呈請立案寗紹台道喩庶三觀察閲禀後批飭寗波府札飭鄞縣會同商務總會查明日禀復奪（故） 
[今日尙有本埠及各省新聞均列入第三者閲張注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　 
　　　　　　　　　　　　 
 
 

Page 17

 
 
[贛省税務局紀事]  
　　江西税務總局委候補道吳寛仲觀察慶壽辦理湖口縣統捐税局於初四日接辦○江西税契總局詳准撫憲委員專辦税契大縣發給官契帋人百張中縣五百張小縣三百張云（石） 
[委員彈壓鐵路工程蕪湖]  
　　蕪廣鐵路己干本月初二日開工墊士巡警總辦黃潤九觀察恐人衆易干滋事特札委高舜臣少尹爲工程彈壓員就車站圩埂之南現已封閉之角姑娘廟設立局所以便就近照料（九） 
[庫書舞弊安慶]  
　　皖省税契向完三分三厘近因新案賠欵加爲六分六釐阜陽庫書張顯宗竟私定價目每價銀百兩改收制錢念八千外加契帋錢一千一百五十文至六千文不等銅元又作爲九折久已民怨沸騰本年三月間藩憲改用三聨契帋發交董保聽民自領塡用限一月内投税每値銀百兩徵收税銀六兩六錢不准浮收分文詎張仍從中把持旣不將三聨契帋發交保董且令其子文翰終日在庫看守凡鄉民投税者仍照張某私定之價收納縣宰魏大令置之不問刻已由該縣紳士具禀上憲申訴此弊矣（九） 
[營兵擅解鹽販松江]  
　　金山縣屬錢家圩著名梟魁五虎將自洗雞阿毛正法後其餘徐阿照兪金勝顧四和唐桂松四人均投飛划營當差終以不能暢所欲爲相率假歸適金山衛城東門外有販鹽領幇白阿勉者爲江浙要犯徐等偵知其匿居彼處遂率黨馳往將白擒獲逕解浙省訊明後卽置之重典徐等得賞四百元事爲江蘇統領郎軍門所聞以本省拿獲之犯不應解浙傳徐等詰責現徐等均畏懼匿矣（夕） 
[不允保番帮匪揚州]  
　　靑紅兩幫匪日綽號大頭紅者向爲江都縣袁大令拿獲到案新勝營官黃釆臣一再請釋袁大令不允昨黃又設筵邀同揚府榮太守揚州營戴叅戒及同城各差委現袁大令商説釋放袁仍不允聞己通詳上憲先將該犯釘鐐收禁候批遵辦矣（步） 
[拘懲通匪杭州]  
　　杭州拱宸橋新埠邇來每有幫匪混跡迭經擒獲刻奉大憲訪聞前充某戲園案目之小福壽潜與匪徒私通并販運手鎗藥彈等來杭接濟夙著兇惡無敢顧問因又密派兵役拘解進城發交仁和縣林大令嚴行鞫訊（的） 
[攔路强刦揚州]  
　　西門城外下坡南都天廟地方昨有鄉民用驢駝米一担五斗於午後行過該處突來侉匪多人將驢米一併强奪並將鄉民腰纏之數十元搜刦一空事後卽報甘泉縣震大令請爲飭緝（引） 
[盜匪傷人松江]  
　　南鄉離漕涇鎭三里許地名西河庄有陸姓聚族而居十二夜忽到盜匪四五十人持械搶刧陸某等四房失資頗巨當塲拒傷十餘人有五人傷最重翌日舟載來松請華亭縣程大令橫騐飭緝（夕） 
[客棧發封蘇州]  
　　蘇省北路偵探在北寺附近孫記客棧緝獲巨竊數名併起出贓物當即解經該路巡官詢知該棧貫作窩家因飭將棧屋發封並將棧主竊賊移縣請辦（且） 
[米價加昻温州]  
　　温郡晚禾登塲頗稱中稔乃刈穫甫畢而穀價加昻目下每百觔售洋兩元而上下河鄉所藏早稻谷種聞均朽蠧甚可虞也（幸） 
[日拆稍減寗波]  
　　甬江各錢莊開做日拆數旬以來均在六角之譜近日已減至四角五分因之現洋升水亦相繼而減每百元進出升洋一元二角（故） 
[寃憤已伸寶山]  
　　上月十七夜寶山縣署庫櫃内失去官欵銀五百餘元越晨庫書得悉正在查問旋在櫃外垃圾堆中尋出洋三百餘元尙少一百餘元禀明邑尊王大令明查暗訪迄未破獲近有某書悞疑某櫃書所竊致櫃書夘名被革受寃莫伸因羞憤交集潛呑洋烟圖盡事爲邑尊所知當將悞疑者申斥外開復某櫃書夘名仍勒限緝獲以重庫欵（不） 
[上海官事]  
　　上海縣王大令昨日午前由蘇省乘火車返署即詣道轅禀知銷假黑龍江提學使張建勳昨日到道辭行北上浙閩土藥局總辦安徽候補道劉葆良安徽候補道許克承湖北候補知縣李承東昨日均至道轅拜謁主簿邱慶騄禀辭赴蘇（宜） 
[禀呈税契辦法]  
　　鄉間價買房屋田地例須繳税領取官契惟者甲旣任情勒索種種爲難鄉愚無知又不敢逕赴官中繳納袁是報税者甚屬寥寥刻下上海廳屬西南鄉衆紳民特具禀詞環請松江府戚太守通札各縣飭令樞書於鄉人持契投完時給予收條俾可持條向取一可杜冒領之弊一可免地保勒索而税銀亦可踴躍庶爲一舉兩得云云想太守無不准如所請敢（宜） 
[飭查私開烟館]  
　　自禁烟令下上海道瑞觀察及縣主王大令即傳諭城鄉市鎭以後不准添開烟館茲因南區境内南倉街李雲亭於示禁後胆敢私開烟館且無向來牌照殊屬胆玩當卽飭探查明候即提辦（寸） 
[飭查冒設捐局]  
　　滬道瑞觀察訪悉南市永盛馬頭永安里有某甲租屋設立捐局門懸虎頭牌大書道憲諭飭示樣殊堪詫異因飭吏查案並無有請設捐局之人何得僞冒乃派偵探往查確實禀候拿懲以儆冒名（尺） 
[限期遷屋]  
　　昨日葉紅甫投巡警西局喊控南京老嫗積欠房租霸不遷讓求請押遷等情茲由局長朱叅軍傳嫗到局判葉給遷費洋十元限月底遷讓如違送縣刻兩造已各遵斷矣（宜） 
[諭飭息訟]  
　　鄉人韓根生向樹德公司承挑閘北一帶糞穢嗣被談石卿赴上海縣攻訐縣主王少谷大令諭飭閘北局董徐　槱將地叚劃分韓談二人承挑徐董以地有衰盛之分禀縣請爲合辦縣主王大令以兩造皆非良善着差顧陞赴閘北諭飭韓談息訟飭遵如違提究（力） 
[密拿流氓]  
　　浦東龔家路鎭近有署名流氓余成仙黨羽徐家甫徐揚揚徐具慶徐慶華徐岳洲等賄通地甲徐定慶日以聚賭拆梢爲事茲爲當道訪悉已密飭按名拿究矣（侍） 
 
 

Page 18

 
 
[懲罰票]  
　　王　成　烟袋　　劉志成前扭硬用叚票之鄭錫初等到縣訊押在案前晚復訊襄讞洪明府察得票係以榮善私造惟鄭不應向劉硬用故判罰鄭洋十元袁還押再究（宜） 
[請究幫凶]  
　　龍華磚瓦廠挑夫湯阿妹毆斃小工李福書曾經上海縣王大令驗明緝凶刻由該處董保查得行凶之時尙有許阿發幫同凶毆求請一併緝拿訊究（宜） 
[飭查頑童縱火]  
　　英租界廣西路恩慶里二百零九號門牌某姓家後門首昨晚有頑童縱火幸經旁人喝阻尙未成災事後事主投報捕房捕頭卽派探查究（力） 
[會訊定貨不出案]  
　　美商開祺延佑律師控華人姜阿東定買牛油延不出貨等情前午後奉襄讞孫大令與美白副領事提訊原告洋人譯稱姜阿東前向商人定購牛油四百担每担價洋十四元迨貨到延不來出請堂上察騐呈案之牛油如何訊斷姜延哈律師稱照此牛油甚佳愿爲付銀出貨前牛油與原樣不符故未出貨請察大令商之白君判令原告照此油交六百担每担價洋照舊兩造遵諭而退（力） 
[總工程局紀事]  
　　前日某巡長在中華樓荼肆查見两婦人在彼吸烟拘人工程局當値處著罰洋两元○總工程局現禁大小客棧不准婦女借宿前晚某巡長在五家碼頭聚盛棧内查有崇明婦人三口在彼住宿一併拘局由當値處判罰洋十五元○滬軍營相近吳姓家前晚失竊報時鐘一架値洋三十餘元報局請緝由當値處飭探往勘屬實限期緝獲○承認總工程局船捐之兪　榮　　　敎　船　强收照費互扭到局局董諭令另用妥人收捐不許妄起爭擾如違悞定予革辦（尺） 
[公共公廨紀事]  
　　怡和洋行控過福云担保欠銀不理一案昨日讞員關太守派差恊同捕房包探徐榮珊往傳於今日早堂解案候訊○華二洋行控漢口路九號門牌吳渭川定貨不出亦於昨晨由廨差恊同包探徐榮珊往傳著吳於今日早堂自行投案候質○婦人章錢氏控呑沒股份單案内之章心甸前日由廨差協探陳金標往傳著於今晨到堂候訊○華商製造會羅工樂控恆記主汪少山袁福興經手甘阿亭及衛生藥房經理謝炳耀等結欠貨洋不還等情前日讞員關太守簽差恊探將恆記主汪少山袁福興經手甘阿亭提案奉諭交保候訊衛生藥房經理謝炳耀一名因另案暫押老閘捕房届期解案請訊（力） 
[法租界捕房事]  
　　法新租界鼓山路祥豐小酒店前晚不戒於火焚去某茶館柴片店小烟間等屋數幢事後捕房查得祥豐保有火險銀六百两即將店主陳阿狗父子二人及學徒一併拘押候查○李少亭前控鄭勝如担保族弟鄭冠記借洋一百八十元圖賴等情經官判交冠記訊追嗣因冠記潛逃案懸莫結昨日李在洋涇浜小木橋將冠記扭住解入法界捕房押候解辦○陸阿龍向與金王氏私識前晚又往續歡爲本夫撞見一併捆縳送入捕房押候解公堂訊辦○丁富榮行竊車輛拘人捕房奉飭押候解訊○李阿榮在長江輪船竊得搭客考籃一只爲探查知拘入捕房押候併辦○戴金生在某處竊棉被一條付押爲包探撞見立將人贓拘入捕房押候訊辦（臨） 
[美租界捕房事]  
　　美華書館歇夥鍾紀英與買辦王漢通有隙前日狹路相逢將王痛毆爲某西人所見將鍾扭交五百四十一號華捕拘入押辦○某甲向成衣匠袁子星定製衣服藉端口角並糾無賴向袁訛洋十五元先付两元餘洋約期交付昨日袁投捕房禀訴前情奉飭俟其再來鳴捕拘辦○西華德路美章帽鋪因所懸市招太低二百二十二號華捕阻止不允因將招牌載入捕房候請單傳案議罰○某西人控馬夫高松濤抛工不做由捕房至廨請單昨由廨差恊探錢盈棠傳案候訊○張榮廷在北山西路竊朱泰福家衣服由探陸恊庭拘案押辦○金阿二陳阿三將包金銅飾售於婦人施裘氏當塲察破報由一百五十五號華捕拘入捕房押辦○兪愼元闖入婦人陳姓家圖竊由七百十七號華捕拘入押辦○陳雲生王福生在裏虹口竊嚴松林木作内之松板由探宋掌桂拘人押辦（似） 
[來函]  
　　蘇路公司限期更正股東姓名敬啟者凡以前人股諸君有用某堂某記者前經登報廣告囑各股東聲明更正眞姓名一爲按照商律凡被選舉人必用眞姓名如用某堂某　　　東名册不辨　　無從被　一爲　來造花户册時如不用眞姓名則如福記壽記之類比比皆是旁觀旣無從識别當局亦自覺混淆倘偶有遺失則掛失票之時亦有張冠李戴之慮又按照商律股東必須有姓名住址現在本公司刋印股票亦載明某人某籍惟入股諸君尙有未將住址聲明者亦望從速示明以便照塡股票儘十二月望前止如過期尙不聲明本公司即照原底塡寫又在第二三四期内交股之人必須將第一期收據上所列之某字第幾號某花户一併聲明以便檢查諸希公鑒[  蘇省鐵路公司再啟]  
　　義紳劉愼之由沭來電盛宫保曾少卿諸大人鑒來電敬悉查户極刻此間災情較重饑寒死亡相繼目覩情傷蒙允錢十萬乞增勿减淸江災民不日冋鄉官賑欵無把握餘情信詳沭增 
 
 
