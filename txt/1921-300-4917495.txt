# 1921 - 300 - 4917495

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[府院問題（老圃）]  
　　黎段以府院問題而肇内亂馮段以府院問題同時下野直皖内訌以前段不在院而勢力瀰漫於院中則以上將軍之頭銜與府宣戰者亦府院問題也曾幾何時而府院問題又依樣畫葫蘆矣 
　　府之攻院在財政用人之腐敗此雖有蘇張之舌亦不能爲院辯護以其劣蹟昭著於中外不能爲院諱也但由府提出之人亦如一邱之貉誠不能爲左右袒即以此次煙酒唾餘而言部食其餘府亦食其餘特一爲回扣一爲府經費院之代表某甲固腐敗之尤府之代表某乙亦豈廉明之選 
　　今因烟酒用人問題而府院乃正式開戰矣府欲用某乙某乙爲烟之專家雖受人醉蟹尚非酒之專家院欲用某丙某丙於煙酒有經騐曾爲張勳所賞擢然復辟時未奏成效自旁人視之無論某甲某乙某丙皆無甚區别今日國事阽危猶爭此雞蟲得失何好整以暇也 
國内專電 
　　北京電　昨二次駁日牒書交小幡未收旋派員送去聞施使來電駁書可先送純係對列國聲明性質無妨該案前程昨路透請當夜宣布外部未允定今英漢文同布　　北京電　節略今日三時公表全文千三百餘字關事實者謂以私人談話爲根據欠酌關法理者華未簽凡爾賽約該約關魯案問題不能强中國承認（三日下午六鐘） 
　　北京電　魯案駁文午後三時公表略謂十九日日本所提節略與五日中國所表示根本不同文亦誤解日節略首稱五月小幡回國謂顔對該使盼日本提出公正妥當及各國可認作公平之具體案一節查此純係個人談話又稱中政府曾將解决意見内示日本及非公式表示或因坂西與余參事之談話傳述而生誤會將私人談話認爲口實似欠斟酌中國因山東問題不簽凡爾塞約則該約關於山東問題當然不能强中國承認 
 
 

Page 8

 
 
膠灣租借權日本以和約爲轉移中國視宣戰爲消滅德代表聲明一節是聲明歉意日解爲承認和約屬誤會膠濟路原是暫由德人辦理中國早擬收回警權完全屬中國日軍無佔該路之理由中國宣戰後領土内之鐵路應自行處分中國收回管理權將該路資産折半均分日本取得之一半仍由中國分年贖回辦法公平日政府之意照賠償委員會之决定以該路抵償德國賠欵中國未簽凡爾塞約不能承認委員會又處分德官産問題日本將具體辦法開示中國斷難表示贊否再魯境日軍仍未撤請速撤退鐵路警備有華警負責（三日下午六鐘、） 
　　北京電　烟酒借欵銀行公會調停移轉債權辦法（一）芝加高大陸銀行借欵及利千二百萬美金實行還清（二）另向美國銀團借以上數交阿卜脫（三）美銀團新借欵不以烟酒稅擔保而以華銀行團共同擔保其信用（四）新借欵以適合還付阿氏本利不找一文現金但美銀團及阿均未同意 
　　北京電　昨潘鈕均不到部高未待陳威辭卽派于焌年代庫藏司派張競仁代公債司又電寶應徵求朱延昱請續幹會計司長財次今夕府議方能定（三日上午十一鐘） 
　　北京電　政府赴日觀操人員派定陸部次長何恩溥科長華世中參部科長鄭長垣科員高孔時駐日武官岳開先再駐日副武官趙經世胡使允派入因未先呈明限於額數能否加入未定（三日上午十二鐘） 
　　北京電　奉天派赴日觀操團二十七師師長張作相中將張宗昌衛隊旅長張學良參謀處長熙治衛隊旅參謀長王興文二十七師參謀王毓琳衛隊旅騎兵營長鮑英麟野砲營長鄒作華重砲營長陳琛（三日上午十二鐘） 
　　北京電　意使館十一日國慶比使館十五日國慶外部派員往祝　　北京電　黑督電據報大連日俄會議赤塔各團體大多數主張與中國親善不願與日本訂通商條約因之與赤政府爭持甚烈尚未解决（三日下午四鐘） 
　　北京電　張作霖冬江急電催餉蔡成勳呈直轄軍餉六十萬潘復謊言籌到查僅有十一萬若不發仍請免職又謂近畿兵尚穿夾服請垂憐（三日下午八鐘） 
　　北京電　滬寗任傳榜昨解到十萬半月内交通報解僅此一筆　　北京電　吳佩孚電魚（六日）由漢赴保對南計畫謂需費三千萬需軍二十萬（三日下午八鐘） 
　　北京電　吳佩孚由漢電趙恒惕覆稱北軍入湘反足激起湘人誤會予之態度不能附南當爲人所共諒至相需時自當請援如何辦理請示（三日上午十一鐘） 
　　天津電　曹吳派員在直魯豫晋鄂等處招募兵士以補戰後缺額　　天津電　僑津韓人在英法界散布傳單大旨係求各友邦援助獨立（三日下午十一鐘） 
　　漢口電　吳冬（二日）在漢商會演說湖北爲自古英雄必爭之地湖北存則國存湖北亡則國亡故率軍與川湘戰茲幸告平正宜息養根本辦法在實行眞正精神上自治使湖北爲模範省武昌爲模範城漢口爲模範市（三日下午五鐘） 
　　漢口電　吳江（三日）晨八時在查家墩行轅召集財政會議籌劃軍餉整理財政蕭劉江晨七時乘楚義艦到漢列席財廳長各稅局長兩商會長及漢銀團均被召與議决定稅收錢碼概改洋碼食鹽一包加稅一兩餘未詳 
　　漢口電　聞湘趙因環境逼迫宣言俟湘北善後完竣卽解甲歸田不問湘事現有程潛或洪兆麟繼任總司令消息 
　　漢口電　川劉因唐式遵部潰散調回改編另派余際唐率生力軍一師入鄂 
　　漢口電　張聯陞東電省陳樹藩部二次侵入鄖西職旅兵力單薄防禦困難請速接濟（以上三日下午四鐘） 
　　香港電邕訊陳江（三日）首途約歌（五日）魚（六日）抵梧確則孫陽（七日）庚（八日）可赴桂林陳亦同時返粤 
　　香港電　嶺南校毁墳滅骨事輿論罪鍾榮光（以上三日下午八鐘） 
國外專電 
　　本館業與美國著名之費城公錄報通信部特約日發大批專電由本報披露（華字報祗供給本報一家）凡關各國大事與遠東有關係者皆有報告而於太會消息更爲注意閱者諒察 
　　紐約電　顧維鈞等乘夏令比克號由倫敦抵此今夜乘政府所備專車赴華盛頓朱少屏乘迦瑪尼亞號到此卽起程往美京辛博森亦赴華府晤談英日聯明之現狀謂續盟巳不成事實十年盟期業已滿限英倫今日輿論咸視此爲廢紙斷難復活雖廢約後在名義上尚有一年束縛然無足輕重不生效力坎拿大國會不願批准續盟故坎政府不能贊同任何形式之賡續倫敦政府因此莫能進行談判苟華盛頓無以調劑之則此進退兩難之問題將無解决法（一日）　　紐約電　意英日三國代表團今乘夏令比克船到此前往華盛頓意代表山塞爾博士稱意國出席於華府會議全爲保持其世界大國之地位起見凡最重要之問題今已集於華府會議之議事日程中國代表顧維鈞博士稱中政府關於東方問題之地位並未變更中國第一希望在華府會議之成功然不承認中國在遠東之權利與自由則會議不能告成功（二日）　　羅馬電　意國共産黨員赴外部要求干涉美法庭判定意共産黨二人死刑之執行此案非至美國上訴法庭有最後之行動時不能加以干涉意政府現巳注意此案 
　　倫敦電　財政大臣賀恩氏發出正式文告否認英國現向美國談判取消欠美債欵之說（二日） 
世界路透電 
[英國之華府會議觀]  
　　二日倫敦電　貝爾福氏朱爾典爵士等巳啓程赴利物浦擬在該處乘船赴美參與華府會議送行者甚衆美日大使亦在其列貝爾福氏向報界中人演說謂彼切望華府會議先告成功彼如身體康健擬待閉會後回國　　二日倫敦電　張伯倫氏今在下院宣布本星期議事程序謂渠望星期五日可以討論華府會議事張伯倫氏謂昨日彼於下院應否討論此事抱百疑慮繼與喬治氏克松貴族會商彼等皆極願見華府會議先告功成政府深信下院討論此事必出以謹愼而不碍及華府會議之成功故已允由下院辯論之議員溫特登伯爵質問討論所根據之提案其措詞是否使英日聯盟全問題可以提出張伯倫氏答稱彼意工黨之提案並不包括該問題彼殊不以討論此事爲然因與公共利益有碍也 
[美國對華借欵作罷]  
　　二日華盛頓電　據有責任方面聲稱駐北京美公使曾請中政府注意美國銀行家貸予中政府之欵美金五百五十萬元其本金半年利息到期均未償付事 
　　二日紐約電　對華銀行團之美銀團已將貸欵予中政府一舉作罷因中國不接受條件之故　 
[英屬學校實行註册]  
　　二日倫敦電　今日下院開會時議員巴克氏質問政府曾否接海峽殖民地華僑呈文請取銷一九二○年頒布條例中中國敎員及辦學人員强迫註册一舉胡特氏答稱華僑有此呈文政府與海峽殖民地總督會商後决議實行此律該處總督近來電謂敎員與辦學者巳陸續遵章註册矣 
[各國近事記]  
　　二日樸特倫電　日本商界視察團已抵此間彼等現正調查商業狀况並圖增進友誼及日本航業利益此間商界曾宴待該團 
　　二十四日羅馬電　厦門牧師敎泊拉特氏福建牧師亞蘇爾氏曾私覲敎皇敎皇甚注意彼等報告天主敎義在華傳播情形 
太平洋路透電 
[北巖抵日記]  
　　二日東京電　北嚴貴族今日午後抵横濱今晚可抵東京將由報界聯合會宴待之北巖貴族定明日參觀帝國大學星期五日赴神户大阪 
　　二日東京電　北巖貴族今晚在萊泊爾俱樂部赴宴時與報界代表作非正式之談話謂報紙挾有大勢力且澎漲無已今得會晤日本新聞家殊爲欣慰繼談及華府會議謂世界今志在建設公開之外交報界中人應努力達此目的 
[東俄近事記]  
　　三十一日海參崴電　俄黨人毁格羅台柯伏與波格拉尼志拉加間之隧道昨日又毁二橋並炸毁大道數處波格拉尼志拉加與化爾伐土伏間之電報交通及車務均中斷俄黨人並於十月二十九日攻擊烏哥爾萊亞附近之某村擄去十五人 
　　三十一日海參崴電　海參崴商會派古特柯夫博士及亞里克新氏赴美參與華府會議 
國外要聞 
[德國特約通訊]  
　　（王光祈九月十七日） 
　　德國工業家與馬克（續）　　由此觀之前後不過兩月馬克竟跌價約三分之一此爲一年以來所罕見之現象而且現在德國新稅雖已製定然尚未經國會通過頒布實行吾人設想將來新稅實行之後百物騰貴幣價亦當然隨之而跌此時之馬克價值又當如何况支付協約賠償重修法國北部在在需欵長此以往馬克價值愈不堪問財政破産可立而待德國各大工業家有鑒於此最近在柏林會議相與謀曰現在政府需用鉅欵爲吾輩所知此種鉅欵必出自吾民亦爲吾輩所知然政府向吾民徵收此種鉅欵無論取途於實行增稅或舉行内債要皆非假以相當時日不可試問於此過渡期間馬克價值日益跌落金融市面日益恐慌以步俄奥貨幣之後塵將來政府縱有鉅欵到手恐亦無法以善其後矣及今救之或猶未晚此責當由吾輩負之於是用德國工業聯合會名義與國務總理費耳提接洽擬由各工業家以私人信用向外國資本家借欵即以其産業作爲抵押之品此種借欵盡量輸與政府一俟將來新稅實行之後再由工業家從應納稅欵中扣回如此則工業家一方面可以救濟德國財政之恐慌一方面又可以贏得全國國民之同情何樂而不爲以德國工業家在世界上之信用向外國資本家通融欵項更媵以抵押亦非難辦之事惟工業家向外借欵再由工業家交與政府其辦法如何又工業家與政府之間其交換條件如何其詳外間尚不得而知所可知者此舉若成事實則德國經濟將發生極大之變化而已 
　　在一方面觀之德國工業家此種舉動固屬當仁不讓見義勇爲然他方面觀之此種活動亦自有其用意第一實行所謂資本家無國界之計畫德國社會黨常言世界上惟資本家無國界亦惟工人無國界歐戰時德國資本家尚由瑞士秘密輸運鋼鐵與法國云云記者前次通信亦謂德國資本家擬將其産業参以外國股份一旦德國工人要求産業社會化德國資本家便可請外國資本家出來說話更有外國軍隊出來說話此次德國工業家之動機是否如此吾人固不敢武斷然而社會民主黨之報紙已表示反對態度謂係工業家對抗工人之陰謀左黨須一致注意其行動矣第二德國現内閣係偏於左黨之政府故凡事多利左而損右德國工業家此舉旣可以得同情於國民又可以示恩惠於政府則將來政府對於資本家之新稅則或可因之而減輕一二亦未可知第三·除以上兩種對内作用外尚有一種對外作用即現在協約國謂德人能力雄厚堪負鉅大賠償責任有此一舉則協約國必動其矜憐之意而嘆曰今日之德國眞到山窮水盡之時矣德國或因此而有減輕擔負責任之望惟法國報紙一聞德國工業家之計畫便痛詆之曰君等詭謀吾人早已知之幸勿作態向人云云此皆德國工業家發表其主張後所發生之反響也總之此舉無論其動機如何將來對於德國前途皆有極大關係故德國中立黨各報紙對於此事皆取極鎭重之態度尚未輕易加以批評吾輩外國通信記者亦只有靜待事實之變化採集各方意見爲第二次通信之材料而巳 
 
 

Page 9

 
 
   
 
 

Page 10

 
 
國内要聞 
[魯案聲明書發表]  
　　己實行送逹日使　　關於山東問題我國對日本第二次節略之聲明書大體巳經前次閣議决定昨日（一日）外部又將修改後之全文提交閣議亦已守全通過外部昨已知日便準今日（二日）下午四時到部交付並說明一切對各國亦有同樣文書發送此項聲明書約長一千餘字約明日可以正式發表至於陸軍部參事余晋龢氏與阪西利八郎關於接洽魯案之疑問究竟眞象何如極有注意之價值昨據醒民通信社調查之結果謂余晋龢於五月間赴日係以天津利中公司理事長之資格而往臨行之前數日往謁靳雲鵬請示有無委辦之件靳民答以日本對於魯案屢有讓步宣言究竟眞意如何無從懸揣此行可爲探聽等語余氏奉命後因事關國際外交絕非偵探性質所能有濟又以供職邊防軍時與阪西相處甚洽故將上述意旨微示於彼然此不過私人之交際固不能以外交步驟目之也彼時阪西亦轉詢中國政府之意見畢竟如何余氏隨又轉叩於靳氏靳令往詢顧外長經顔將和約研究會預備提出國際聯盟之解决標準八條交付於余余復轉付於阪西而阪西遂携之回國迨余到日之後雖亦從事偵查日政府對於魯案之意見然對公私方面均無正式之接洽旋以不得要領而返聞余本作有詳　聲明以外交關係重大恐衝動感情殊爲不宜故尚未發表然至必要時則不得不仍行公布於世 
　　上海日人某通訊社三日北京電云中政府本日送交日本公使館之對日二次覆文其文甚長其中要點在於陳述小幡公使與顔外交總長阪西中將與余晉龢之談話皆不過私人的性質及中國未承認凡爾賽條約又關於山東鐵路及德國之公産亦詳細言及其結論聲明中國關於山東問題之主張與前無所異 
　　路透社三日北京電云中政府之魯案聲明書其譯文大旨如下十月十九日日政府復以關於魯案之牒文致中政府中政府審愼考慮後覺日政府之意見匪特與十月五日中政府牒文中表示之意見在根本上不同且徵明日政府譯解牒文多有誤會故中政府以爲關於已往事實及其自始至終未變之意見極應重加聲明魯案關係中國之利益至爲重大中政府切欲掬誠覓一早日解决該問題之方法甚至較日政府尤爲殷切徒以日政府提出之解决基礎與中政府及國民之期望相去太遠致使中政府及國民唯能靜待日本重行考慮其地位之機會今在考慮中之日本牒文中所述小幡君本年五月啓程回日之前一夕外交總長顔惠慶博士曾正式表示願日本提出具體之計畫内含各國同視爲公允之正大滿意之條件一節茲須聲明者當小幡君赴日之際曾就詢顔博士對於魯案之個人意見故顔博士答覆之言顯係純粹個人的而非如日牒所稱中國外交總長之正式宣言再日牒所稱中政府官員曾以解决魯案計畫秘密提交日政府且非正式表示願與日政府開談判一節此殆山阪西將軍與余參事私人談話迂遠重複致生誤會而起如以此二個人之談話作爲日本提出建議之根原似屬欠愼十月五日中政府所致日使之牒文一再聲明中日兩國對於日本建議中之原則及其條件之内容意見各異如日本能眞正了解之則必已提出更實在更正大而可由各方面認爲公允之計畫乃日本並未有讓步之徵象且堅指中國巳公然表示其不願進行談判此實至可扼腕者也中政府於此當聲明者中國代表之不能簽字於凡爾塞和約其原因僅爲該約中關於山東問題之數條欵耳中國旣未簽定該約即未能强中國承認該約關於山東問題發生之效力故日本以爲膠州租借權巳由凡爾賽和約之實行轉入日本之手中國則視該租借權已因對德宣戰而終止矣雙方意見之歧異如各堅持之將使該問題永無解决之望日本旣願以膠州完全交還中國即無堅持上述爭點之必要至於德國代表對華宣言之訾議當知德代表前來商訂商約時中國仍堅持交還膠州之要求但德國已因戰事之局勢及條約之限制屈於優勢失其以膠州交還中國之權力故特向中政府表示歉忱當時中政府僅宣布承認德國之解釋文未及其他日本遂指此爲中國承認凡爾賽和約誠屬嚴重之誤會更有進者膠濟鐵路築於中國境内原爲公司性質之事業中國會投入資本並非德國公共産業亦非純屬德人之私産雖嘗暫由德人管理之然中國久思得一良好時機以收回之至於鐵路警權純屬中國絕無軍事上之必要可證明日本占領此路之合理當時中國屢向日本抗議以爲日軍實無占據鐵路之理由再除租借地外沿此路綫並無德兵駐紥而日軍於占領此路時並未遇有何種之抵抗日本未有理由可謂因占據鐵路而遭生命金錢之犧牲也迨中國加入協約國戰團所有在中國境内之鐵路應交還中國自管方爲正當乃日軍仍據有之不允撤退致使沿鐵路中國人民受無形之損害此乃中國代表絕不躊躇屢向巴黎和會陳述者也十月五日中國牒文提議收回此鐵路管轄權並將全部資本與産業分爲兩半而日本所得之半數由中國按期贖還此種辦法在中政府視之極爲公允乃日本視爲毫　意思之提議誠中政府大爲扼腕者也（未完） 
[大陸報之太議消息]  
　　大陸報二日華盛頓電云限制軍備會議開會以前最後兩星期内之空氣使人大有希望一月以前人人皆抱悲觀此四星期内華盛頓政界中氣象大變今日政府負責之人聲稱確信會議能得切實之結果據吾人所得印象蓋由數日來皮丹貴族·福煦大將·狄挨士將軍·及鏗奇（譯音）加藤兩大將·均以好音送至華盛頓故信任之心大見恢復上述諸人皆報告哈定總統及許士國務卿謂彼等國中之輿論咸確信會議必能成功現雖無人抱過度之希望以爲會議可造成理想世界但美英日意法各國之最高官員均信會議至少巳向全世界捲甲銷兵之時代進行一步距離殆已不遠至於此間對日本人之態度德川親王及加藤大將到此後將知華盛頓全部皆待以善意並凖備對於彼等政府所注意之一切問題公平聽受日人之意見也 
[北京通信（直言）]  
　　南方北伐後之直奉　　財部問題之内幕　　自南方聲言北伐後北京政府對之即非常注意而奉天方面亦遂乘機活動奉天初欲謀得贛故力保張勳、援贛直隸方面則以全力反對吳子玉自認對於粤軍北伐直軍之力足以當之不必奉軍加以援助靳亦反對張勳甚力以是贛省防務仍責成直隸方面負之張勳援贛之說雖稍讓步但其插入長江之計畫則仍在竭力争持中刻聞奉天承認湖南江西兩省爲直軍防地而以維持長江下游爲名出軍於蘇皖表面爲防止浙江與南方取同一行動而實則欲與直系平分京漢津浦兩路勢力吳氏初欲不允無如現在已與川粤爲惡直隸空虚而在京師左近之奉軍在四萬以上苟奉直違和必非已利乃强允之惟與奉約必俟直軍與粤軍正式戰鬭長沙或南昌有一處入南軍手其影響及於長江下游時然後由奉出兵至蘇故奉軍入關業已確定但南下則須在粤軍至長沙以後其領兵將領已擇定二人一爲吉督孫烈臣一爲鮑貴卿（或謂許蘭洲）而以張作相爲吉督奉又以山東尚在直系範圍故爲王占元運動謀使魯皖皆歸奉系勢力以成與直平分北方之局然直亦不願魯爲奉有刻正在暗中維持田氏說者謂恐結果必入奉手但爲王爲鮑則殊不敢必耳張文生本與奉稍有關係而蘇齊則本爲直人前次第九師將南下齊曾將六師開徐以爲抵制此次若奉軍至徐齊當然必以蘇省能自維持表示反對而蘇旅京同鄉對於奉軍南下亦甚反對一有動機恐即將羣起表示然事勢如何尚未可知也 
　　財政總長問題之决定中間經過幾許波折而結果則公府勝利蓋此事大之爲府院之爭小之爲潘復與張壽齡之爭公府蓄意去潘潘不能不自讓部長而退取鹽署財長本張弧高凌霨二人皆有呼聲潘以張在監署多年知其利弊非易與者高爲人忠厚故在靳氏方面力主高且潘徵高同意時高言己對於財政毫無經驗處處須請敎益潘益信之告高謂以後財政惟烟酒尚有辦法鹽署及交通皆已羅掘俱空不并烟酒則財部實無辦法高謂將來當從公主張潘大喜以爲此次張壽齡查　矣不謂高忽變計自度靳之對己必不潘若不如倾心公府尚可得公府之援助故到任後第一事即主易鹽務署長潘大失望於前晚在毛家灣私宅宴請京内軍政各要人告以决辭并痛詈高張弧亦在座潘語張謂公若爲財長必不爲已甚我誤助高悔之巳晚云云昨日潘已命備辭呈親自携回大約將任山東省長而後繼人物則高薦王嵩如滿洲旗人也公府業經同意但靳尚欲與李欽恐終不勝高也高之膽量素小前次天津會議時曾經提出而高不敢任此次忽又出任殊出人意表但此中復有苦衷王廼斌與高爲某事失和王久欲去之此次提爲財長實有排而去之之意高自知不能安於農次故且入財部但銀行方面對高亦表不滿今日馮任二銀行代表見高伹與言二事（一）勿亂借外債（二）烟酒借欵萬不可簽字而銀行公會則仍保持不借欵於政府之議决案故高氏對於財政一席恐仍難久持日來京津銀市大鬆以南方水災北方棉糧豐收南方金錢皆流入北方收棉糧故日來北京市面活動而銀行界復稍有起色云 
[靳閣仍在動搖中]  
　　靳氏到院以後財長隨之産出雲翻雨覆之閣潮似已解决矣乃昨得政界方面消息閣事前途猶未可遽作樂觀據其所言則海陸財敎四部均有搖動之象雖靳氏對各方面極力周旋然欲去之閣員則皆辭意堅决茲述各閣員之去勢如下（一）海長李鼎新爲海軍欠餉一事在靳閣未搖動以前已辭職一次經靳竭力挽留始作罷論李以海軍部無措欵之途曾設一法擬創辦七省漁業俾得借欵以作軍餉不料爲國人反對於外又爲某部所掣肘於内致未成功最近海部思在上海立一漁業販賣機關亦遭打擊未克如願因之海軍欠餉至今毫無辦法各艦隊向李索餉動即以全體辭職爲要挾李旣無以對付政府又實在無欵故李頗思於此下臺（二）陸長蔡成勳雖執掌陸軍實無實權加之近來各方索餉之電無日不有無米爲炊應付綦難於上星期蔡曾擬好辭呈分遞府院聞東海以閣潮甫定挽蔡勉爲其難將呈文退回靳亦云我旣到院君又言去則人將謂君有意牽動閣潮軍事雖困難大家當一同設法總不致使君獨當其衝蔡經府院挽留故暫爲不辭然近日終覺事情難辦辭意復萌（三）高凌霨此次出任財長對於財政並未有十分把握且與銀行界亦不接近聞其惟一之目的則在進行烟酒借欵借欵若能成功則除扣去舊欠外餘欵尚可維持數月以過其財長癮且可得一大筆回扣惟聞高當未就職以前曾對人表示必去潘復鈕傳善陳威李欽四人始願登臺潘鈕早得此項消息故鈕於上星期六即諭知各廳司處將所有稿件交由總長畫押於前日參見高氏後即向高氏表示辭意逾時即命駕車他往其熊度頗堅决而潘復則於前昨兩晚均在其私宅招宴同黨開秘密會議内容甚秘據某方面消息潘氏擬將底缺一律讓出以息謠諑（四）敎次馬鄰翼爲屢次經費問題大失信用於敎育界顧其人作官心熱不忍言去近以武昌高師經費事及最近八校經費問題大感痛苦已向當局口頭表示辭職 
　　又據另一消息云此次高凌霨忽然上台外間莫不致疑其過於兀突因高雖係前清官僚而於民國北京之財政界索無關係何以忽然能蒙東海之賞識而使之任此鉅大之責任殊多難解據熟識内幕者云此乃某方面之陰謀倒靳特靳氏尚未覺耳蓋靳之左右爲誰世人殆無不知此次財長問題某方面曾表示一堅决意旨即不許與靳有關係之人上台是也與靳有關係之人旣不能上台而又偏偏找一與財政無關係之人出任財長如此則不出一月京師與外省必生較大之紛擾而靳氏自不能不出於辭職之途矣某方面此種計劃旣告一半之成功更進而爲第二步之計畫即並財次地位亦將換人是也日來潘復之所以辭職鈕傳善之所以亦須聯袂告退皆出於某方面之壓迫據聞前日高氏命令發表後鈕傳善曾親往道賀高竟拒而不見鈕氏知旨乃退而撰一辭呈遞上至潘之鹽署位置自亦連帶不穩故截至昨日下午止所聞消息皆謂潘已堅决辭職其實潘氏何曾有堅决之辭意特某方面　潘者意極堅决潘遂不能不堅决告辭耳論者謂潘去後靳氏左右只有半人此半人者前旣貢　身之半於某方面今見靳勢大孤明知無足輔助祇好將其所餘之半身完全貢獻於某方面以圖自固而於是靳之左右並此半人亦無有焉靳氏至此尚能戀戀於總理之交椅而有可以苟安之理由乎殆必不然矣至繼任財次究屬誰氏外間傳者紛紛皆未必確某方面若能於有力疆吏方面再加一層爐火即不難將其夾袋人才一一提出暢所欲爲否則惟有内外朋分之一法耳 
[西報紀北京政府之窮狀]  
　　美國信用完犧牲　　字林報一日北京通信云中國政府昨夜未簽美國新銀團抵付兩次烟酒借欵之新借約無異不償還美國市塲現所有之中國三種債欵而中國在美之信用遂完全犧牲矣美國銀團代表司蒂芬之原議擬由美銀行團借出美金一千六百萬元實交九一批欵除還烟酒兩次借欵一千一百萬元及息金六十六萬元又英法美市上之德國湖廣債劵息一百三十萬元外餘八十萬美金爲改組外人烟酒稽核所之經費據美國銀行界代表云中國在美信用因湖廣借欵未能償還故業已不值今後中國借劵將不能出售於紐約矣即使中國改變心思司蒂芬與阿卜脫今巳無權簽字於債劵中政府窮極無賴不顧對外信用惟冀借到大宗日欵或内國借欵以抵償美國並獲餘潤而已中國銀行家以爲太議將開而政府竟有不顧債務之表示恐適促起國内之恐慌故對於政府亦無良好印象據直隸系云財政部畏高凌霨冀抵押烟酒稅以付美債並冀去靳雲鵬而以王迺斌代之庶北京可爲奉天之殖民地云潘復已於昨夜辭職 
[交通大學分裂之朕兆]  
　　鐵路管理學生罷課　　交通大學京校由鐵路管理學校·郵電學校·及南洋鐵路管理班改組而成情形複雜處理本已困難加以辦事人措置失宜顯生軒輊是以風潮疊起而辦事人不爲探本清源之計一味敷衍遲至今日鐵路管理學校學生忍無可忍遂有激烈之變化該大學突現破裂之朕兆其原因大約由不平等待遇而起查交大籌備時該校董事會第五次議案議决交通大學經濟部鐵路管理科由鐵路管理學校及滬校管理班合併組成之並於四月二十九日由路校校長沈琪·及現交大京校主任胡鴻猷到校報告謂此次議案兩校地位相當機會均等云云迨及今年暑假後交大成立竟違反原案以南洋管理班全體改爲經濟部鐵路管理科北京路校學生欲入該科者則須犧牲半年始允爲安插其後更限定名額卽自願犧牲半年亦須費無數周折此巳不啻將該校董事會議案完全推翻該校辦事人猶以爲未足復擬轉入經濟部各生以前成績分數概作無效該校學生關於一切有所請求時辦事人則互相推諉稽延時日甚至朝言夕改不可捉摸要之不外敷衍而已該校學生以爲如此辦事非惟反背國家植才之初衷不啻於該校學生人格加以蔑視乃於一日下午在該校禮堂召集前鐵路管理學校全體學生開會討論僉以爲學校處理各事實至不公允爲地位計爲人格計萬難再自緘默遂全體往見主任提出數項要求其最要者在保證經濟部鐵路管理科及專門部鐵路管理科所有待遇機會略求平等並保留前鐵路管理校原有一切待遇同時向主任申明由十一月二日起實行罷課以待後命並爲積極的恢復原有學校之運動倘交大辦事人不肯變更其不平之措施時恐交大京校之破裂不出三數日也 
[危機四伏之湖南]  
　　解除沈軍武裝之激戰　　自援鄂失敗直軍佔領岳州湖南地方即成爲南北競爭之焦點吳佩孚以費盡九牛二虎之力所得之岳陽旣斷然不肯讓之於粤而粤之興師北征又大有破釜沉舟之勢是戰端不啓則已如一旦觸發則湘省所受禍害將有不堪設想者日來所得消息粤省北伐軍已經編制完備分途出發計許崇智所部爲第一軍由韶州出發並經孫中山委許氏爲前敵總司令李烈鈞所部爲第二軍由桂林出發李福林所部爲第三軍由樂昌出發除第三軍係由郴州沿湘東直下一以防範贛省一以掩護中路外一二兩軍均係由衡州直下長沙現在湘省各軍巳紛紛預備開赴西路總司令部亦將遷往常德縣城 
　　沈鴻英所部之桂軍粤省各方面電請代爲解散者屢矣近以粤軍不日即至而沈氏又迭與吳（佩孚）陳（光遠）密電往還謀相結合其電報曾經湘政府截獲多起於是趙氏召集各軍官議决將其軍隊悉行解散其事前布置（一）令衡陽鎭守使謝國光就湘鄉衡山衡陽各屬嚴密警備以免沈軍竄入寳慶方面則由寳慶鎭守使吳劍學防範之（二）派第九第十兩團會同謝吳所部爲執行解散沈部之軍隊（三）派第四及第二十二兩團開駐醴陵之老關一帶以防沈部竄入江西各方布置旣妥遂電令沈鴻英迅將所部移往潔浦等縣蓋已逆知沈軍斷不肯入此死地故以此撩撥之又逆知沈軍必由新化横入衡山越攸縣以入贛故事前有上述之布置以便將其集至一處而解散之此二十四日以前之情形也迨沈軍旣奉移防命令已知信息不佳遂立時命令所部向衡山疾走開拔後聞各處均已警戒即令所部搜索前進並嚴裝實彈以免爲湘軍所乘及至衡山即遇執行解散之軍隊勒令解除武裝沈軍不從兩軍當即接火現下正在激戰恐尚非一兩日所能了結也 
[四川劉熊之態度]  
　　字林報一日北京電云蜀省私人來電謂劉湘已被迫馳往前敵以保全其地位因目前蜀中各將領咸隨熊克武受廣州之命令劉若不附和則孤立無能爲也 
[蘇議會之爭長潮（十六）]  
　　蘇議會自連日宣告体會後表面似萬籟俱寂實則暗潮仍烈緣金陵俱樂部少數議員在鎭會議歸來逢人便告某公子並不退讓一而令劉文輅等到省署要求禁止旁聽纏擾不休昨日錢基厚等發起聯合同人要求將二張除外簽名者已有五十餘人反對派亦表示贊同今日雖將公約及宣言發表而金陵俱樂部則搖散謠言極端破壞據聞四日將有背城之戰竊恐一波永平一波又起爭長風潮一時尚未易了結也 
　　附錢基厚等宣言及公約（一）同會諸公均鑒本會因議長問題惹起糾紛當會時間已去大半兩方不少明白事理之人於各走極端之後未嘗不思轉圜以維大局同人會商之下僉爲仲仁孝若旣爲兩方目標任何一方得告成功其他一方必起而反對不但無益於本會亦非所以維護人材現孝若旣再三聲明辭讓即推崇仲仁者並已表示除孝若外無論何人均可承認而同會中主張君子愛人以德除外兩張之聲浪亦日高因此决定舍去兩張於定期到會選舉之日在會塲外先行試選用無記名連記投票每人各舉三名得票最多者爲議長次多數者爲副議長一經假定凡在同志俱當服從多數不得再生異議隨即入場一致正式投票在預選投票 
 
 

Page 11

 
 
之前聲明兩張除外以外絕對不提何人庶幾各本良心自由不致再生糾葛現先徵集同志如荷贊成請即具函簽名蓋章逕送秘書處登入彙刋用爲表示以精神相結合以公開爲聯絡俟團體稍宏即可照此實行同舟共濟休戚相關誰無人心甘於自殺此時意見偶歧不免齟齬於同席他日互相諒解自能携手於一堂披瀝陳辭諸維鑒諒不宣錢奉厚·吳鴻璧·賈先甲·胡震·楊士香·許銘範·周積偉·張宏業·王國謀·蔣丙華·董增傳·朱翼雲·陳人厚·王彭年·顔作賓·王慶蘭·朱元直·鮑友恪·潘承·蔡璜·顧寶瑛·楊而墨·孫煥春·丁作則·周徵萼·王綱·董仙衢·曹赤　·崔榮申·姚元桂·李昻軒·周向亭·曹纘安·鮑貴藻·熊鍾麟·朱德恒·盛守鈺·沈士翹·任桂森·喬國楨·江祖照·杜廷鸞·卜廣海·狄梁孫·華堂·閣漢亭·鮑駒昻·廣榖源·高鐵珊·吳儒增·（二）敬告同人這回議長問題人家都說我們議會自殺究竟我們一百六十個人中誰自殺誰不自殺少數自殺還是多數自殺恐也莫名其妙這所訂約言四條就是要從一百六十個人中試驗出誰不自殺來如果少數自殺我們多數同人同要設法挽救就是多數自殺我們少數同人也不能聽人宰割總須各施手段方纔好算自殺這約言中第四條也是自殺一種手段不過比了人家似乎要光明正大些總之做議員的日子短做人的日子長我們議員可以不做人不可以不做這第四條約言或者可以脫胎換骨爲將來做人的地步諸君要自殺的盍歸乎來要不自殺的盍亦歸乎來約言附後一議長問題除去兩張另舉第三者會内會外巳成一種輿論應從速組織第三派俟結合多數時勸告雙方犧牲主張一議長第三者用假投票法於定期到會選舉之日在會場外先行試選擇其比較多數者舉行决選試選定後應請少數屈從多數隨即入場一致投票惟首先發起第三派之人不得與於當選之列一贊成者請署名惟旣署名後於未定期假投票以前應暫脫離議席一第三派主張至萬不能貫澈時認爲議會自殺無法挽救應請署名同人一致宣告辭職錢基厚謹啓 
[蘇浙督請取消烟酒借欵]  
　　烟酒借欵因輿論之反對迄未正式簽字最近阿卜脫以舊積業經到期催理甚急政府方面旣無償還之力在勢不能不成立此宗新借欵以爲救濟之計故日來又有即將簽字說惟聞蘇浙兩省督軍曾有聯電抵京表示反對原文如下竊維烟酒稅項爲國家地方歲入之大宗政費軍需均資挹注推原設稅初意本屬庽禁於徵故我國人民恃烟酒爲生計者無不法令是遵輸將恐後但就省區情形而論若竟竭澤而漁不加軫念則數年以後烟酒必將失業稅項必致絀收乃近聞政府擬以烟酒稅收抵借外債以准設稽核所並設立新廠作爲酬報條件報紙傳聞雖未徵實然蘇浙兩省人民引爲大懼迭據商會法團電請力爭以圖挽救伏查是項稅收於蘇浙人民至關生計即就全國烟酒釐額比較亦以蘇浙爲多若以借欵抵押關係用外人爲稽核許新廠之推行則蘇浙人民慮其勢將失業抗爭必甚於今旣上損國家之威嚴且反失外交之信用影響所及良非淺鮮燮元等身任地方旣有所知未便壅於上聞用特合詞電請俯從民意即飭將烟酒稅抵借外債一議迅予取消大局幸甚齊燮元盧永祥同叩 
[南京快信]  
　　齊督擬下月初出巡蘇常通滬鎭揚徐淮海各屬檢閱軍隊徐州鎭使陳調元昨來省陳報冬防布置 
　　上月分軍政各費財聽昨巳全數撥發 
　　天津北洋大學江蘇同學會昨函蘇議會對内對外忠告六則勿因議長問題置而不顧 
　　海州灌河臨洪各口私運米榖出洋王省長昨面諭灌雲縣知事李作認眞查禁以維民食 
　　物品展覽會閉會後現逐日審查各項物品聞第十工塲之　磁器具旣合於社會日用之需又能抵制外貨聞可得優奬 
[杭州快信]  
　　軍警衝突案督署組織軍法會審昨傳小工周正常李金南范阿華屍妻孟俞氏及北兵黄冠三李秉臣等秘密預審（在稽查處審訊）該小工等上午八時候審至午釋回 
　　沈省長昨委王慶　充本署諮議趙國慶充警備隊第五區五營管帶張振嶽充第二區統部副官 
　　財政部咨催實行簿摺等項貼用印花一角案業經沈省長轉令杭甬兩總商會分勸各商遵照現省會各商以商業凋敝仍持前議請免實行總商會勸導無效已據情吾復 
　　北京國際律師協會各外國律師約今日午車聯袂來杭游覽西湖此間官廳及律師公會咸派員招待 
　　警務夏處長六日在西湖葛蔭山莊柬請日領事清野氏·稽核所洋員田邊氏·杭州郵務穆局長·及浙各當道等十三人讌會聞有要公商榷 
地方通信 
[松江]  
　　紀縣署行政會縣署於十一月二日下午召集地方行政會會議「十年度預算案」及「金山縣咨請由松金兩縣農商會長監拆金山衛城問題」是日列席與議者有欵産經理總董耿公達·勸學所長張彬士·縣敎育會正副會長張蔚丹揚繩武·縣農會正副會長吳履剛戴古侯·市鄉自治委員朱紫綬郁彤文張廉侯揚鳳修錢少侯周鐵橋朱誦曾顧吟香朱倬甫李漁生朱翼亭李文來·及縣署一二三四科科長縣警所一等警佐等二十四人惟是日各市鄉委員於開會前先在欵産處開一預備會並公推周鐵橋爲附稅主管員月支薪俸二十元議畢始到縣署列席茲將是日所議兩案分誌於下（一）預算案先由上届行政會推定之各審查員將審查報告書逐項宣讀大致照審查會之支配其附稅收入項下之十一萬零主縣市鄉劃清界限縣得三市鄉得七其餘支出各機關之被削減經費者共有四處縣警所向時月支一○五○元現减爲月支八二○元平民習藝所向時年支三作○○元現减爲年支二六○○元縣署小隊向時年支二七四○○八元現完全除去所有小隊應爲之事議撥内勤警察十二人前赴縣署服務又賽會費二○○元亦完全除去報告書通過後由温知事發表意見大致謂省署所以飭縣重造預算之意重在明列用途至劃分縣市鄉附稅非所注重現在核减太大各機關能否維持似宜召集主管機關會議後再行呈報云云各員遂議决預算照現定之分别縣市鄉收入案呈報其未經省署核准以前各機關經費照舊額支用（二）拆城問題議决照縣農會長發表之意見責令承領城基之墾植公司自行拆除所有城根土基亦應責令挑平不得害及城下有主田畝 
　　農會致省會電　縣農會昨致省議會電云省議員金錢運動本不自爭選議長始不過此次爭長賄買之風與鬥毆之勢實較以前加厲耳惹笑鄰封貽羞世界在違法議員自身本可不顧名譽奈立法尊嚴豈甘爲少數人所搗亂邇來國民撤回之信責難之言喧傳中外敝會默察情形用申告誠促諸君良心上之覽悟本人才議長主義依法選出庶贖前愆幸各垂納 
[蘇州]  
　　會議開辦粥廠　蘇城每届冬令東南西北　五區向設半濟粥廠嘉惠窮黎現已届開辦之期蘇州總商會昨日發出通告定於夏曆本月初五日邀集歷年經辦之各紳董蒞會會議開辦手續　　出賣城根營地吳縣公署近准清理江蘇全省水陸　營官地局函略謂各縣城根基地完全屬於營産範圍呈奉軍署令行清理官産處轉飭各駐辦員遵照劃分界限由局令行各調查員清查在案現奉督軍令飭各縣城根營地分别等則准予人民繳價認領由縣征糧作爲世業除令飭各調查員認眞清查估計召買外相應函請布告周知郭知事准函後昨已布告人民一體遵照矣 
　　變更通車辦法城内通行人力車後原定章程城内之車可以出城城外之車不准進城故彼此屢有衝突昨日經人力車公會議决凡城内之車准予出城無論留園車站均可直接送往惟回來車不准接容又回轉車路祗准從石路進閶門不准由馬路進胥門其在城外接客地點必須經過新民橋以示限制 
[無錫]  
　　青暘鎭查烟風潮　澄屬靑暘鎭南沿河地方有名薛子庭者近被張某赴省控告謂其販運烟土私售燈吃由省飭縣嚴拿該縣宋知事自接省令後即密令該鎭警察分所長史佐才拘辦史因於前日上午率警赴薛家搜查當獲烟燈烟槍等物正在連人解所之際而門外忽擁進無賴數十人聲勢汹汹羣欲將史痛毆並將證物奪去正在萬分難解之時該鄉助理員沈步聲聞信而至將衆人喝散史始得脫險回所後立即赴縣面稟宋知事依法究辦 
[鎭江]  
　　美領赴濟履新　美國上海副領事亞丹君奉調爲濟南領事日昨午後乘車過鎭旅鎭美商各洋行大班等咸赴車站竭誠歡迎聞亞君擬由寗至浦口轉搭津浦路車赴濟履新 
　　災民紛紛南下今歲江北淮徐揚各屬水災奇重現將冬令各地災黎紛紛南下連日逃荒來鎭者不計其數老幼成羣瑣尾流離之狀覩之酸鼻今日（二號）已有災民數百人由旱道向丹陽而去 
[揚州]  
　　愼勘災熟分數財廳昨令縣署以查勘秋成應當核實業經通函在前乃聞各縣災熟分數每有不肖吏胥操縱任意飛　罔利營私亟應切實申禁以袪痼弊該知事對於全境田畝豐歉錢糧徵緩務須會委親往查勘以昭核實 
　　函縣會估營産省垣臺營官地局長楊宗漢致函縣署以本埠運公廨濱武廳·鹽捕營·小操塲·司徒廟·楊營·操塲等營産亟須清理特委調查員朱君來揚請即會委勘估以期早日變賣王知事頃已照辦矣 
　　霍家橋之刦案霍家橋警察分駐所管轄地（即鈔關外對岸）居民翟鳳歧家一日夜間突來盜匪多人持械衝門入内搜羅衣飾現洋約數百元携贓而去現經事主開具失單來城報告 
[清江]  
　　漣水剿匪之捷報漣水陳溪鄉西北接浦陽南連准陰向爲土匪産地日前該鄉和尚圩有匪數十各携快槍初與蔴垜防營開火傷兵士二人擊斃兵士一人嗣該鄉第三國保衛團總朱宗文得悉當率練丁保衛隊多人而漣水縣警隊亦聞風趕至於是各軍合力攻剿除將匪首賈公美當塲擊斃外其餘匪徒四向逃散就中有匪名朱雨香朱鳳彩及朱萬靑者並被捕獲又朱鳳彩之姪某甲亦被擒故刻下漣水西北一帶視前較爲安靜 
　　泗陽西鄉匪氛已戢今夏泗陽匪風猖獗尤以西鄉曹家廟一帶爲最雖經防營一再痛剿餘孽究未清除尚有匪首楊步全等率領黨徒二百餘人盤踞楊毛莊搶架燒殺無異夏日現經駐防衆興曹營長得標率領軍隊前往攻剿楊等聞訊直向泗陽西北黄家沙灘竄去曹即隨後跟追並將全部軍隊分爲兩起一起身著便衣前行佯裝土匪一起身著軍服後而追擊一若兵匪激戰者於是楊等疑爲同黨逃竄之頃忽又折回抵拒希圖合股詎正中曹計當塲被擊斃者共數十人首領楊步全亦在其内餘衆逃散無踪昨曹已將生摛之十餘人解送來浦矣 
[嘉興]  
　　拘獲掘墳匪徒嘉興南　一带每有一般匪徒盜掘墳墓並斫伐墳樹致屍骨暴露慘不忍睹疊經被掘墳主後裔呈縣請求拘究當由縣署飭警查拿在案現東門落鄉施姓墳墓日前被江北人某甲翻掘經人報告就近警所由長警拘獲解縣訊處又雨堰鎭落鄉唐姓墳墓日前亦被鄉間無賴王大寶盜斫墳樹多枝變價化用現經墳主得悉請縣飭警將王拘究矣 
雜評一 
[蘇議會之戰（默）]  
　　戰陣之道一鼓作氣再衰三竭今日各種之戰皆已有兩疲之象川直之戰氣已衰矣然而未竭也故和議雖倡而尚盡力以謀對粤之作戰内閣之戰氣已衰矣然而未竭也故財長雖易人而尚相持於烟酒署之一席蘇議會之戰氣已衰矣然而亦未至於竭故雖有人主張第三者而尚難得兩方之同意 
　　然而旣至於衰竭即在目前耳當其一鼓之初氣壯勢盛勸之無可勸解之無可解旣衰而竭則又無待乎勸解譬之梅毒之症入於第二期中自必不崇朝而潰瀾醫無可醫惟有聽其自生自滅而已國民何必嘵嘵焉視爲重事哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[英商會聯合會開會續記]  
　　英商會三日晚間交路透社發表英商會聯合會通過之議案如下 
　　星期三日午後（一）聯合會會章聯合會書記本年一月二十五日十月十九日所發之聯合會會章與會章委員會所條陳之修正案及去年兩年度之賬目付表决成立（二）海關稅則第一條依本會之意見當地繳貨（C·i）t·）之貨價乃按值征稅之根據海關稅則第一條之字句應行修正庶使此義明蹽（三）幣制改良中政府在一九○二年中英商約及其他中外商約中所擔負改良幣制之義務迄未履行本會對之殊爲扼腕本會認此久未履行之改革與中國人民有與中國通商或在華經商者有重大之關係本會確信必以有效力之形式適用所可得最好之外人襄助與監督以便此施於中國全境之偉大之複雜事業得穩健之籌畫與有效之施行上海造幣局之辦理如欲增進而非阻遏完全改良幣制之宗旨則必須自始由外人襄助之及監督之 
　　星期四日午前（一）華人所享之外人保護在華某某外國領署以入籍或他種方法保護華人之趨向日見增甚本會對之殊不謂然蓋請求入籍者大都非抱有出離本國僑居異邦之念但不過藉此規避其正當義務與責任並逃脫其應服從之本國法庭司法權耳 
　　星期四日午後（一）魯案本會對於將膠州與山東鐵道交還中國之重要政治問題絕無干涉之意但欲以其堅决之見解置諸紀錄以爲魯案之任何解决苟仍使日人處於在魯特别權利之地位則與在華經商之開放門户與均等機會政策爲英政府所擁護者相抵觸（二）皇家租契英政府遲遲未以租契所可據以賡續之切實條件置於廣州漢口天津租户之前本會對之引以爲憾一年今已過去而與英國商業之利益租界之天然發展甚有妨碍之事局迄無任何重要之糾正此乃本會爲之抱憾者也（三）前敵國之租界列强迄未催促中政府履行其外交部關於前所發漢口天津前敵國租界之擔保事件本會對之深以爲憾茲敦促英政府催迫中政府立即 
改此區域爲國際居留地依照外制設立市政局俾解决此問題（四）物品證劵交易所上海各物品與證劵交易所紛紛設立本會見之殊以爲慮蓋此種交易所之成立大都非欲應合在滬營業中外商人之需求但爲投機與賭博性質之事業因其如是遂爲上海金融安穩之大患也本會知中政府已拒絕許多此類交易所之立案但因其設於租界之内故無由禁其設立本會爰請領事團對於工部局所施行交易所領照註册管理之任何辦法予以襄助俾與中政府一致行動（五）商務外交職役本會繼續前次兩届會議一再聲明其確信在華商務外交職役之價值之意見但承認欲求此職役之發展以與英國在華商業之利益相適合須酌視經濟情形本會茲建議凡英商人所有之需要亦可以遣派商務副領事分駐各重要口岸之辦法應付之非必須多增商務隨員但須明白規定商務副領事之職務純爲商務而不與其所駐之領署尋常公務相混合耳（六）烟臺上海間之海電交通英領署與使署雖有交涉然烟臺與上海間之海電交通仍然甚不美滿迄今顯未行補救之法本會對之良以爲憾 
[裁釐加稅之抵補法]  
　　主張發行公債　　此次全國商會聯合會議决案裁釐加稅亦爲要案之一前大會電致農商部財政部時曾申明於釐卡巳裁關稅未加之時妥籌抵補辦法茲悉上海總商會主張發行公債曾於去年江蘇全省商會聯合會第三届大會時提出辦法六條現在聯合會幹事部即根據此項辦法向政府請願茲查總商會原擬之辦法如下（一）實行裁釐後由政府查照最近一年全國釐金收入總額發行裁釐抵補公債一年或二年年息若干釐本息均以新增之關稅爲擔保由總稅務司簽字於宣布實行加稅時發行（二）此項公債應由政府指定所加關稅之一部分按期攤還以維債票信用如關稅加收之數比較最近一年全國釐金總數有餘欵時應要求政府作爲發展敎育實業之用（三）此項公債由各省各商會查照本省最近一年之釐金收入總額招集各業領袖議定分别攤認之法須認足原額（四）此項公債條例由財政部派員與各省商會協議訂定用合法手續公布施行一面即公告各團實行光緒二十八年至三十年所訂各商約（英約第八欵第二節美約第四疑日約第一疑葡約第九欵進口關稅值百抽一二·五之規定）（五）此項公債如新增之關稅一年内巳足抵前此全國釐金一年之總數第二次不再發行云云 
[日律師參觀上海法庭]  
　　赴北京國際律師協會之日本律師因會務已畢由京來滬内有十四人於昨日下午三時許由駐滬日本副領事田中莊太郎陪同分乘汽車五六輛至公共公廨參觀每輛汽車頭端插一旭日之日本國旗車抵公廨頭門各律師曁田中氏下車均禮冠禮服胸前各綴黄菊一朶當經廨長關絅之君與俞陸張三襄讞迎入會客室茗叙之下命秘書長姚嘉琳氏導各律師參觀民刑各庭及至第二庭（在樓上）時適李襄讞與英包副領事會審瑞士人控德國人之民事案原被俱有律師正在辯論各律師曁田中副領事乃就坐旁聽片刻始返會客室向主人握手興辭仍各分乘汽車而去 
　　又日本律師午刻各乘汽車往上海地方審檢兩廳拜會當由梅黄兩廳長率同推檢各官歡迎入内欵以西式茶點茗談片刻梅黄兩君即導引各團員在該廳内外並各法庭參觀一周而後告别上海律師公會又請該團員等在半淞園午宴即晚又在禮查西飯館飲宴 
[律師公會歡宴各國律師紀]  
　　上海律師公會於昨（三日）假滬南半淞園江上草堂設筵招待國際律師協會各國會員並開歡迎會以聯感情是日半淞園門前高揚國旗並由律師公會各會員分投招待來賓全場門内設有軍樂隊悠揚節奏歡迎來賓各會員胸前均綴鮮花徽章來賓蒞會簽名後招待員即贈一鮮花導引入内到會者日本律師最居多數爲掘江專一郎·田中莊太郎·平松市藏·花井卓藏·卜部喜太郎·猪股堪清·鹽谷恒太郎·大井靜雄江橋治郎·村上卓吉·高野金重·石井謹吾·町井鐵之助·齋籐最等十四員美國律師林百克等十餘人又菲律濱律師數人中國律師之到會者爲蔡倪培·秦聯奎·徐懷霖·沙訓義·席裕昌·沈健·張恩灝·李昌·陸瑞澂·剿堃·金鴻翔·楊景斌·楊春綠·楊春若等數十人上海地方檢察廳代理廳長黄用中滬海道尹公署代表道視學余芷江亦蒞塲預會鐘鳴一下各國律師紛紛到齊由上海律師公會會長蔡倪培主席延請中西來賓入座聚餐酒至三巡蔡會長即起立致詞報告開會宗旨略謂今日承美國及日本國諸位法學大家律師前輩因國際律師協會之組織道經滬上光臨敝會敝會同人得瞻丰采頗覺志同道合聲應氣求相與握手一堂爲敝國數十年來未有之奇遇實爲無上之榮幸此爲同人等所欲表示歡迎之意者一也世界法律進步之程度我國雖爲後進我國漢時李悝六法及唐之天寶律令等書久爲世之言法學者取爲參考至辯護制度則東西洋爲先進我國最爲後進實爲不可掩之事實當此萌芽時代急宜借助他山以資切磋琢磨何幸東西洋諸前輩惠然肯來不吝珠玉此同人等所欲表示歡迎之意者二也我國治法學者非自身留東西各國即留學生回國後創設法校研究法學所産之人論其淵源對於今日惠臨各位來賓非同時親炙即私淑弟子平日所私心嚮往之人今忽聚首一堂得親言論實出意料之外此同人所急欲歡迎者三也我國商埠尚留領事裁判權爲世界法治國之污點咸望我國司法完善以便改良而司法完善律師亦負一大部之責任今幸國際律師協會成立承友邦法學泰斗熱心提携以達改良目的而使友邦得安心收回領事裁判權之基礎此則同人所急欲歡迎者四也本此四種意思聨集斯會敬祝美國日本國諸法家康健幸福詞畢舉杯三呼國際律師協會萬歲大美國萬歲大日本國萬歲大中華民國萬歲一飲而盡次美國律師某君演說不外贊美之詞次由中國律師巢堃代表律師公會以西語致謙謝詞次日本律師花井卓藏代表日本全體律師致詞道謝略謂同人等前蒞北京蒙各界之招待銘感萬分今在上海又承貴會殷懃招待欵以盛宴中外一堂飽領之餘頗覺舒暢謹致微詞藉伸謝悃云云次美國某律師演說由巢堃傳譯略謂鄙人等在北京等處晤貴國律師語意與吾在美國人之主張一致中外法律如同良友法律之效用在於互助今望在座諸公以友誼互助的敬愛精神相輔而行則法律上得收美滿之效果余與諸君勉旃次菲列濱律師起立演說由楊景斌譯述大　謂法律貴乎互助深望中外法律家相親相愛互助進行則無論何事均易收效云云次中國律師公會會員楊春綠日文演說詞句甚長大致希望各國律師回國後鼓吹各國速行撤消在華之領事裁判權並言中國律師程度已與東西各國相伯仲法官亦能保持司法獨立之精神舉北京國民公報案上海選舉訴訟案以爲證所言頗爲中肯演說畢主席文舉杯三呼暢飲散席全體攝影以誌紀念迨散會時巳鐘鳴三下矣 
[全國外交大會籌備六誌]  
　　組織方法擬有公約　　全國國民外交大會北京代表團因籌備處一切接洽進行手續甚爲繁重故對於辦事時間巳特爲規定自下午一時半起至五時止至北京方面已經派定未曾來滬之代表自該代表團電催後已陸續出發昨日代表團得北京私人消息謂北京外交聯合會對於將來國民大會組織方法擬有公約預備提出討論至各團體代表京中已於三十一號開歡送會預料今晚或明晨必有數人可以到滬北京代表並預備刋印種種白話文言傳單以便大會時人發又該團對於文件往來本由代表羅正誼羅正緯等辦理現因外間接洽事繁故特聘有書記襄助文牘方面事務云茲將昨日各團體派來參與發起外交大會之代表姓名等續列於左 
　　省區　姓名　代表團體　　　　　　　　通訊處 
　　北京　徐佛蘇　未詳 
　　北京　蔣百里　未詳 
　　北京　向淑予　未詳 
　　江蘇　孫鏡湖　南北浙江路商界聯合會 
　　江蘇　湯節之　上海各路商界總聯合會 
　　江蘇　費公俠　吳淞路商界聯合會 
　　江蘇　曹克明　四川旅滬同鄉會 
　　江蘇　余　鵬　中國救國十人團聯合會 
　　湖南　何斗魁　常德各界聯合會 
　　江蘇　楊翹新　江西旅滬自治同志會　南城都路輔德路六二八 
　　北京　徐炳祥　民生協濟會 
　　江蘇　張知本　湖北自治協會　法租界公陞北里一五四四號 
　　江蘇　王少菴　各界商界聯席會 
　　江蘇　許雲輝　山西路商界聯合會 
　　江蘇　程少泉　嘉興梧州路商界聯合會 
　　江蘇　王吉甫　畫錦里盆湯弄房客聯合會 
　　江蘇　陳廣海　天潼福德路商界聯合會 
　　江蘇　董鯉庭　胡家木橋商界聯合會 
　　江蘇　陳家寶　愛克界路聯合會 
　　江蘇　徐子航　邑廟豫園商業聯合會 
　　江蘇　劉仲英　百老匯路商界聯合會 
　　江蘇　徐惠施　勵志愛國宣講團 
　　江蘇　陳東阜　東南學社　法租界嵩山路五四號 
[滬團體組織改港委員會]  
　　定十五日開會　　上海總商會昨致滬上各團體曁縣商會函云逕啓者前因浚浦局延聘各國工程師計畫改良港口事宜當以此舉關係江浙兩省水利至鉅業於十月十四日邀集地方人士及該局特聘之工程師好奈爾等在本會共同集議是日會議結果决定各團體先行合組一委員會繼續主張庶於將來改良港口事宜不無裨益此項辦法决定已久自應定期舉行茲於十一月十五日下午四時假座本會籌商組織委員會方法届時務祈惠臨爲荷 
[浚浦局考察港口之費用]  
　　四十二萬餘兩　　上海浚浦總局總工程師海德生君自上年春間創議改良上海港口問題距今將届二年所有揚江錢塘江兩處分隊測量水陸並進凡與兩處之支流旁地察勘幾遍所得種種之成績均繪以精細之圖樣此次又復延聘六國專家前往該地實地察勘爲將來解决地步據該局支應部云即考察港口一項開辦迄今約費規銀四十二萬餘兩亦云鉅矣 
[省議員請收回解散一商成命]  
　　省議員楊而墨等致王省長函云鐵珊省長鈞鑒謹啓者學校不良易人主辦爲主持敎育者所當有之事省立第一商校因更換校長致起風潮不得已而出於解散必有甚痛於心計全校三百餘人良莠未必齊年齒亦不等或由感情作用或爲同門牽率且主動者非必果出於學生苟能翻然悔悟仍是莘莘學子何必絕之太甚杜其自新之路邇該校畢生業已全體悔禍觀其通電謂已電省聲明不敢反對且冀陸校長到校以免解散而敎育廳必欲貫澈其解散之辦法此則操之過切矣曾滌生云風俗之厚薄擊乎一二人之心之所嚮夫學校之風氣亦繫乎校長一人之身陸君賢者自能如春風時雨化人於不知不覺之間何忍使數百可敎孺子半途而廢悵無所歸以少數之過罪及全體以一時之誤累其終身果何深讐切齒於學生而忍出此要之同一嚴厲手段發之於學生頑梗之時猶可以改進敎育爲恕而行之於學生悔悟之後即無以自解於摧殘學子之嫌省長愛護靑年無微不至覩學生通告聲嘶涙竭當必爲之惻然鈞令本飭敎育廳相機辦理今似於機已解敢乞再飭敎育廳收回解散成命以維學生學業而利校務進行時機已迫務迅轉圜肅此懇請順頌仁綏楊而墨蔡璜印 
[陸規亮在東名譽之證明]  
　　私德原不應說　　申報館轉王省長胡敎育廳長曁各報館各機關各團體鑒讀十月二十六號時報載一商學生泣告全國父老兄弟姊妹書内稱拒絕陸規亮種種理由庭鯉等與一商素無關係以故其間爭執亦不甚明瞭孰是孰非原不敢妄加評論惟書中第四理由謂陸在東洋充留學生經理員曾私姘下宿屋主婦後爲留學生察覺羣起攻打狼狽歸國等語全屬子虚庭鯉等皆留學生一分子不甘同受誣人惡名爰特爲之剖析夫陸之在東不過二年其來其去庭鯉等皆所目覩如陸果有此傷名敗德之事庭鯉等豈有不知豈肯不問陸之去實爲接充南京高等師範附屬中學農工商三科主任非爲學生之攻打且其臨行時學生嘗開會歡送之述歡送詞則在神田松本亭宴飲則在源順號茶酒用費兩處共計七十八圓七十錢載在民國六年二月刋印之同鄉錄中同鄉錄猶在豈可虚語開會歡送與羣起攻打情形逈殊該校學生不知何所根據竟以全體名義妄放謠言因事關江蘇留日學界名譽用特申辯惟希垂鑒順頌公安江蘇公立法政專門學校前敎務長現敎員韋庭鯉武昌高等師範學校敎授周毓莘工學得業士陸培基瀋陽高等師範學校敎授郭瑞秋江蘇省立第五中學校敎員蔣韞律師莊鳳應同啓十一月二日 
[省署爲一商之復函]  
　　浙江路福州路口商界總聯合會陷日電致省長挽救一商昨接省公署復函并抄發各文件函云逕啓者前接惠書展聆壹是一商學潮紛擾數月前據廳呈准予解散原係勸誠兩窮之後爲解决最後之方其實愛護靑年同此心理苟能悔悟寗忍犧牲比聞該校學生漸多自覺本公署業經電令上海縣知事及陸代校長查明實况酌予保全茲承詢及爰將此案函牘擇要抄印送請台察專頌時祺江蘇省長公署啓十一月二日 
[商品陳列所消息]  
　　展覽會第二日　　（一）美團游覽日昨美國實業團以滬上爲中國通商大埠而陳列所尤爲國貨薈萃中樞乃於二日晚十一時總商會欵宴之後凂由總商會會長聶雲台田委員長會董錢新之徐乾麟石運乾趙晋卿及顧問胡哲生蔡春舫等陪同參觀各部出品歷一小時之久始興辭告别聞該團等於展覽之頃極歆羡吾國物産豐富爲他國所不逮有對於商品之陳列有條不紊亦復稱美不置云 
　　（二）參觀盛况該所昨日上午九時發證展覽各界往觀者尚不見多迨午後二時啓門竟人山人海擁擠異常幸該所有婦孺救濟會之童子軍及各職員等預爲維持秩序仍屬井然聞是日男女游覽人數不下八九千衆亦云盛矣 
[暗殺劉子瑜案之續訊]  
　　劉金山無干開釋　周斌徐濤候七天宣布堂諭　　海州人劉子瑜被人暗殺一案昨由捕房將兇犯周斌（即周秉華）·關係人徐濤（即徐繼班）·嫌疑人劉金山併解法公堂續訊經陳讞員會同法正領事德君升坐特别刑庭研訊先由陳讞員向周斌問曰爾於民國七八年間在何處周答在善堂内養病後即至福建又問爾於十八晚在何處周答先在張渭天家晚膳後即至徐濤家談話後即與朋友同至英界洗澡畢至寶裕里小客棧内宿娼一宵次日至張潤天家取皮箱即被拘案官又曰爾在捕房親筆供認謂汪北馬祁兩人派李霍全來申托張渭天爾於十八晚先至徐濤家商議殺劉子瑜之事後於六七點時出外爾與張及金少齊三人同至裕福里劉子瑜家由金先行入内開放手槍爾放第二槍張渭天放第三槍金少齊又放一槍共計四槍將劉擊斃而逸等語有此親筆供詞豈能抵賴至此周始俯首無詞劉金山供民人與張渭天素識是晚至張處欲書信札因張未曾回家故民人在張家躭擱一宵至天明即被包探拘案對於暗殺之事實不得知徐濤稱十八晚周張兩人到來談江北來信並未圖謀殺劉之事繼由徐濤代表華蘭庭律師稱徐濤所供各節均係民黨之事毫無殺劉關係捕房係憑周斌口供將徐嫌疑拘案現旣查無實據應請將徐開釋至此西探長脫雷沙克君上堂由曹炳泉譯稱當拘周斌時在周身畔抄出信函一封内稱陳等與劉團長有仇不日發現衝突故此捕房疑劉團長即劉子瑜當時周斌供認由徐濤主謀因劉子瑜未死之前至徐國慶處通風謂徐濤欲殺汝等語後由徐國慶兒子徐不甫到捕房證明况拘案之周斌及在逃之張渭天均係徐濤部下之人此案案情不言可知請爲重究以安租界園閻云云中西讞員判劉金山無干開釋周徐兩人還押聽候七天宣佈堂諭飭遵 
[陳炯明代表回粤]  
　　國聞通訊社云據政界消息陳炯明駐滬代表鄧伯偉及李國鳳兩氏因近接陳來電促其回粤面商要事已准於今日乘頴州船回粤聞李氏不久仍須來滬云 
[黄使眷屬今日赴奥]  
　　駐奥黄公使眷屬由申乘搭意國公司輪船放洋隨帶行李衣箱食品箱三十件每件上書駐奥公使館等字樣定於今日（四日）上午上船先期函請交涉公署於早一日函知海關免驗放行聞許交涉員已轉函江海關監督查照矣 
[寗帮南貨夥友之增資運動]  
　　上海寗帮南貨夥友致店東函云執事先生大鑒逕啓者滬地夥友甲於各埠而吾南貨一業尤多夫其服務時間勞逸不均同是人類竟有不平之慨且值茲米珠薪桂百物昻貴之秋吾夥友月入五六元數口之家幾遭凍餒之虞揆之本帮同業每届年杪兩月向給雙俸以示優待雖杯水車薪熱不無小補惟吾寗帮依然如故未免爲富不仁矣去歲吾帮同人本擬上書要求旋發月規錢二百文作罷然試問處今生活程度日高時代區區之舉安不貽笑於各界爰特上書台端於十一十二兩月請照本帮給發雙俸以維生計倘荷准如所請幸甚否則雙方均有未便也專此奉懇順請籌安云云不知如何解决也 
[桃源坊房客聯合會消息]  
　　虹口桃源坊一帶各房客等因房東新康洋行任意加租頗不公允本坊各房客特聯合組織一房客聯合會討論反對加租問題十一月一號下午七時許開會討論蒞會者有數百人之多掌聲如雷當即推選幹事及交際各員分任各事以利進行云 
[航業消息彙紀]  
　　航業寥寂中之各公司會議　留法學生將停派說　　本埠十一商輪公司組織之輪船公會現因運往歐美貨物極爲清淡實爲近年中所罕有尤以太平洋各口岸之營業最爲寥落各公司僉以如斯現狀實難久持故定本日齊集會議以决航業上之進行方針 
　　法國郵船公司之安得來朋號昨日赴法旅客中有湖南督軍派赴歐洲考察軍政之委員四人另有華人十名出口貨有大宗湖絲四百零五件絲頭等三百件茶葉一千五百箱均運至法國者又據該公司云赴法留學生近來在法國因經費上倍受困難此間將於年内停止派送出洋云 
　　好時洋行之芝大隆號船身有一萬噸之巨前本駛行中國自歐戰發生後卽停止來華迄今已達七八年矣此次又恢復上海航路昨日已到上海由爪哇裝來大批白糖四千數百噸又有火酒雜貨四百噸須三天可卸完星期一先往大連再赴南洋上海出口貨有土布等四百噸運出 
　　天祥洋行之巴佛烈號輪船現由紐約開來明日可到上海來貨有美國新紫銅五千七百五十塊洋布七百箱白蠟八百十一件大鋼板二百件又有賴愛砲台號明日還紐約上海有茶葉三百噸牛皮土布一百五十噸運往又有香烟二百噸轉至星加坡者 
　　東洋汽船會社之大洋丸昨日由滬赴舊金山上海旅客之乘船者共有二百餘人大多數爲旅華之美商搭此輪還國華人祗二名惟旅客雖多（除團體外上海向來無如許之客）出口貨則極少不過二百噸又九號赴美之中國號出口貨亦祇茶葉核桃等三百噸云 
　　英國西亞公司刻下又有新航路一條係由英國開出經土耳其之君士坦丁·再從蘇彝士河來華現已派定紐佩堂號NewbyHill輪駛行昨日此間接得電訊謂十二月七日可抵上海云 
[日本游華人士彙誌]  
　　日本對於我國政俗事業非常注意故年來日人之足跡幾常布滿於我國茲將前日日紙所紀節錄如下 
（一）北京此次舉行之國際律師協會日本律師之到會者頗多其前日由京來滬之日本律師計花井卓藏·堀江專一郎·卜部喜太郎·平松市藏·町井鐵之助·宫澤清作·鹽谷恒太郎·石井謙吉·高野金重·前田米藏·江橋活郎·（以上先到）齋藤最一郎·大井靜雄·猪股淇清（以上後到）諸氏定於四日搭熊野丸歸國 
（二）神户實業家中國游歷團原定十八名於前日先後乘伏見丸熊野丸來滬者大正橡及工業公同監查役松川榮藏貿易商鶴谷忠五郎十五銀行監查役關口高次 
 
 

Page 15

 
 
日華工業原料公司取締役菅藤太郎大連東和汽船取締役户田寳神户取引信託公司取締役正田房次郎同夫人日本鹽業公司室谷藤七百百豐等前日在滬游覽昨午前七時五十五分乘車赴蘇午後五時回滬三日往南京五日視察浦口正午在南京乘南陽丸六日回滬即轉往杭州七日夜回滬九日乘近江丸歸國云（三）東京府下商工業者中國游歷團七名定本月二十九日經由朝鮮滿洲來滬其姓名如下伊藤農夫雄岡田正吉小原右馬充小池一郎寺田春雄清田房次郎小林三郎 
[英機廠在滬設支店]  
　　大陸報云英國製造軍械之著名大廠ArnstrongWhitworth公司現派要員來華設立支店經營各種機械貿易如建造船隻·水電機器·鋼鐵器械汽車等業皆在其營業範圍之内茲該公司之遠東總辦德賴夫楊氏及中國總經理華特思氏皆乘亞后號抵滬從此中國市塲中又多一英國機器名廠矣 
[昨日滬寗車在崑山出軌]  
　　損壞道木十餘根　　昨日（三日）滬寗路由寗開滬之第二十八次貨車駛至崑山車站時在分路口倒車有一車輛出軌損壞道木十餘根當由站長拍電致滬上總局特開救險專車前往修理一切將車納在軌道中再行開駛致上午各車往來約略遲數分鐘云 
[銀洋市况之報告]  
　　金融通訊社三日報告云銀市巳逐步見鬆洋價即隨之步漲今日早市價七錢一分七釐七毫五較昨漲七五午市又張至八釐錢莊及華商銀行購者甚衆目今本街存洋極爲單薄苟銀市能從此就鬆買者必將繼增觀目前市况洋價仍有向高之勢 
　　銀拆早市六錢三分午市跌至五錢仍有絲經出欵故市况已見鬆動傳聞尚有公棧大火之雜貨賠欵即將付出如是拆息之轉鬆不難指日可見矣收欵三十萬兩 
[聯合會開會彙記]  
　　商界總聯合會　四馬路浙江路口之各路商界總聯合會昨日午後三時在會所内開各路外交代表會議出席者計浙江路等十二路各路外交代表有馮秋心·徐子航·陳廣海·蔣介民·張振遠·張靜廬·陳家寶·程少泉·許雲輝·孫鏡湖等三十餘人開會後蔣介民建議組織上海外交代表團張振遠主張各分會代表對於外交事務當然有共同研究之結合惟不必特立名稱徐子航附議主席以張振遠議付表决通過旋有浙江路代表孫鏡湖提交籌募總會經費意見書一件張志鵬謂該議案與本日會議性質不同可留於下次常會討論最末公推林大松陳家寶等爲交際員請各路分會一致加入全國國民外交大會云 
　　西華德路聯合會　西華德路商界聯合會於十一月一日下午七時開十九次常會到者二十餘人會長沈佩蘭因事缺席由沈滌軒代爲主席提議爲各路加租問題現各房客俱組織總會頗積極進行本會應設法調和以免雙方各趨極端公决致函於各官廨從速勸解以免意外而起恐慌又議本會二週紀念大會定於十一月十三號舉行餘續議各案及報告來函至十時散會 
[中華義勇軍月射消息]  
　　租界萬國義勇軍中華隊十月盃比赛已於上月二十六二十九兩天在虹口靶子場舉行課程以二百碼立射月亮靶五響每槍限六秒鐘又三百碼跪射牛眼靶慢槍五響又三百碼立射快槍十響限一分鐘子彈不准預裝搶上剌刀並禁用風尺皮帶結果推霍思美君爲最優計得六十五分茲將每班獲勝者分數揭錄如下（特班）隊員霍思美六十五分勝（第一班）隊員李繩祖六十二分勝（第二班）隊員楊文卿五十二分勝（第三班）隊員范松夫四十分勝（第四班）不足法定數無比賽 
[加州商團團長在商科大學演講紀要]  
　　舉例發凡 
　　加州商團團長藹士保A·LEsberg氏三日上午九時在商大演講先由郭秉文校長致辭歡迎並謂該團即日便須離滬而藹君以其最後之一小時來校演講出其極豐富之經騐以餉諸生實所欣感云藹氏演講大旨謂商業含義甚廣不止尋常買賣計其要素凡（一）原料（二）生産（三）分配（四）消費消費爲最後之機能前項之一切手續無非爲謀消費家之利益適應消費家之需要巨大商業必四項互相聯絡各盡機能試舉烟捲爲例其原料方面如種子之選剔烟葉之種植與收穫肥料之分佈藏置方法等手續上有一處不可靠即於後來出品有礙迨生産或製造時期製造家復需經營廠屋組織事務機關偃請職工管理廠務等等事項其研究之問題益多及捲烟已成始人分配時期復須知銷路若何應僱經賣人多少如何交貨如何收欵以及商標裝潢廣告等之研究經此諸番手續始有小商店内鋼幣數枚之一包紙烟其來買之人即消費家爲上述諸手續之最第鵠的其嗜好其需要其購買能力皆爲生産家分配家所不可不知其中複雜問題在在須有正確之知識詳細之研究即在在須有敎育至商業之勝利則尤恃誠實的努力與遠利的識見云 
[東亞體育學校紀念運動會預誌]  
　　東亞體育學校訂於陽曆十一月六日上午八時起舉行三週紀念運動會假公共體育塲舉行其節目如下（甲團體運動）徒手木棒啞鈴倣傚操棍棒堆羅漢舞蹈（乙兵式）徒手敎練排敎練（丙器械）鐵槓木馬跳箱燮槓助躍臺（丁國技）共卅餘節（戊田徑賽）百碼二百二十碼四百四十碼八百八十碼半英里替換跑一英里跳高跳遠撑竿高跳十二磅鐵球十六磅鐵球低欄鐵餅標槍（已團體比賽）五十碼擲鐵球原地跳遠（庚球衛）球隊籃球壘球 
[滬海學生組織自治會]  
　　北西藏路滬海公學高小科學生鑒於自治爲立國之本其自治之習慣須從學生時代養成故該校高小科學生特於昨日下午召集高小科全體學生討論組織自治會之辦法當時推戚元生爲主席其議决案（一）舉許棠才爲籌備主任（二）推定李啓鈞起草（三）定於本月六日（星期日）上午通過章程及散會已五時矣 
[省二師運動公開]  
　　省立第二師範學校於明日上午九時起至下午五時止在公共體育場開運動會已紀前報茲聞此次係敎育的運動凡各界前往參觀不論有劵無劵届時均可入塲云 
[美校旅行成績展覽會]  
　　上海美衛專門學校前日秋季旅行隊往杭州西湖寫生曾借杭縣浙江省教育會開臨時作品展覽會兩日業於昨日午前快車全體回校茲聞該校定於本月五日六日（本星期六星期日）借定本埠西門林蔭路江蘇省敎育會續開西湖作晝展覽會兩天規定每日上午十時起至下午五時止爲人覽時間並聞該展覽會仍取公開態度任人賞鑒届時想赴會瀏覽者必甚衆多車水馬龍定有一番盛况云 
[寧波同鄉會開理事會]  
　　寗波旅滬同鄉會辦理振務已閱二月而振欵尚未繳齊又徵求會員大會聞幕迄今亦已半月而諸事亟待討論茲悉該會特定今日（星期五）午後五時開理事會商榷一切以利進行又聞該會昨日爲前會長錢達三君逝世特下半旗以表哀悼云 
[曁南商大之足球聲]  
　　本月二日下午四時曁南商科大學足球隊與交通大學上海學校（即南洋公學）足球隊作友誼比賽公正人銀角一鳴雙方球員頗形踴躍至四時四十分第一次休息不分勝負第二次比賽不逾十分鐘曁南守將犯球規被交大罰進一球後又爲丁人夔君楊厚華君等連攻四球至五時半告終結果爲五與○之比交大得勝 
[少年宣講團募捐隊成立]  
　　本埠少年宣講團爲續籌建築經費組織十届募捐大會定十一月十日開幕十二月十日閉幕茲將各隊長參謀姓氏錄下（一）蘭亭隊名譽隊長聞蘭亭隊長吳朗西參謀顧雲翔（二）秉鈞隊名譽隊長陶秉鈞隊長李澤源參謀李士林（三）也橋隊名譽隊長陳也橋隊長任矜蘋參謀王溶水（四）冷遹隊名譽隊長冷遹隊長周劍雲參謀顧九如（五）迺穆隊名譽隊長黄迺穆隊長孫斯飛參謀蘋周（六）鼎臣隊名譽隊長張鼎臣隊長顧杏橋參謀胡硯香（七）勇三隊名譽隊長陳勇三隊長周生發參謀申夢世（八）仲輝隊名譽隊長邵仲輝隊長范肇基參謀甘　嶺（九）辛權隊名譽隊長侯辛權隊長袁我壯參謀陳賢本（本（特别隊隊長陶笑舫參謀汪龍超共十隊 
[音樂舞蹈會第二日紀]  
　　昨日爲中華音樂會精武體育會聯合舉行中西音樂舞蹈會之第二日來賓之多幾無立足地所演藝術令人擊節歎賞者首推中西絲竹和唱司徒夢岩君拉梵玲黄詠台君吹洞簫李蜀雲女士擊揚琴倚歌而和之曲名索韾怨音凄以越如怨如慕如泣如訴每歌一曲掌聲雷動陳公哲伉儷之箜篌梵玲合奏亦臻佳妙箜篌爲泰西古樂譯名（HARP）此種樂器中土罕見次爲鏡中人一幕詼諧百出妙趣横生最後所演體育眞相一幕爲精武高等畢業會員陳公哲敎員趙振羣對手互相厮結五花八門變化莫測觀者爲之咋舌至十一時散會 
[惠工銀行開幕]  
　　昨日九江路惠工銀行開幕來賓甚衆如許秋　秦潤卿錢新之盛筱珊田祈原王鞠如等西人則如哈同及各外國行長等約八百餘人收進各界活定期存欵約四百餘萬折與各錢莊共五百萬有奇 
[滬南工巡捐局之常會期]  
　　滬南工巡捐局姚石蓀局長以本月八日爲本局常會期所有局中一切工程及整頓捐稅等要案應行預備提出交議昨日分函董事會名譽各董事請爲届期蒞臨列席與議 
[公義會之施醫藥]  
　　本埠中華公義會在閘北新民路協志里辦理施診給藥及貧民義務學校施材等善舉已歷多年地方貧民受惠不鮮該會醫藥部主任徐錦裳醫生日來視診以幼科患天痘痧子等症日見其多茲爲防患起見定本月五號起開種牛痘每日上午十時至下午一時止號金分文不取云 
[利濟劵開奬紀]  
　　昨日爲第十三次利濟有奬副劵開奬之期在南市久大碼頭該總局舉行自上午九時半開始至午刻十二時止茲將五大奬號碼及經銷票號錄下頭奬三萬九千九百九十一號蕪湖廣萬源二奬三千○二十九號本埠大利元三奬三千五百六十三號本埠老通源四奬二萬四千六百六十五號本埠大利元又四奬一千三百八十號杭州協記公司五奬三萬九千三百八十四號本埠大利元又五奬九千八百七十九號杭州協記轉兆元又五奬六千八百四十六號寗波億中 
[緝私營長查緝梅家弄私鹽]  
　　本邑西鄉梅家弄私設之鹽塲爲日已久現爲蘇屬緝私二營余營長查得此項私鹽係由松上交界之朱家行地方沿浦灘運入經梅家弄秤過之後即至租界各處私銷實於鹽課大有妨碍故於前日親督師船八艘並率弁兵隨帶槍彈前往梅家弄朱家行等處嚴行剿辦矣 
[胡晴波逝世]  
　　皖南胡晴波君道德文章素爲各界欽仰亦爲報界先進光復後居官粤省尤能廉潔自持今秋忽染痢疾竟於昨日逝世身後蕭條聞者莫不爲之嘆息云 
[毆殺兩條命]  
　　袁少廷王樹森死矣 
　　二十三保五圖地保祁鎭國昨投上海地方檢察廳稟訴袁少廷王樹森不知因何遭朱小毛等糾衆扭住軋至軍工路地方凶毆受傷 
當時由警到揚將雙方拘入警局當以袁王所傷過重諭令就近片送同仁醫院醫治無效延至昨晚相繼在院斃命爲此來案報 
請相騐當奉黄檢察長委派孫檢察官沈檢騐員等前往騐得袁王委係要害受傷致命判令往傳家屬前來棺殮孫君即返廳稟復候警局將凶手送案訊辦 
[外鹹瓜街北口之火警]  
　　起火之家尚未查明　　前晚九點半鐘滬南外鹹瓜街北口嘴角某姓家後樓不戒於火頃刻冒穿屋頂延燒鄰屋當經救火聯合會鳴鐘告警由各區救火會將救火器具臨塲施救移時得熄焚去面西嘴角上新順記肉莊·陸正大洋鐵店·鎭復興點心店·沈東興荳腐店·及面北之華興皮鞋店裕昌雜糧小貨行等後面之三層樓屋面樓面共計六七幢惟樓下店屋門面均未殃及後由崗警回報第一區警察署由王金山署長派警調查該處店家承保火險者居其多數此次所燬各店亦保火險當即飭傳肉莊主方小高·洋鐵店主陸曲石·點心店主鎭復生·荳腐店主沈金福·皮鞋店夥三林·裕昌店主　堂生等到署預審起火情由據稱起火之處在陸正大後面二層樓上灶間與鄰居皮鞋店之三層樓灶間之間該房屋均係毘連而二層樓與三層樓俱屬炊飯之所故不能指實等語而洋鐵店與皮鞋店則互相推諉不認起火當飭陸曲石與三林兩人申解警廳司法科訊核其餘一千人證均着交保出外候傳訊察奪 
[老北門内之火]  
　　前晚十時滬城老北門内木商公所西首晏慶里二弄口五號樓上爲包飯作生理之某甲其妻　走梳頭時甲夫婦因事出外不料房内所燃洋油燈　烈延燒床帳冒穿屋頂致成燎原救火會即鳴鐘告警各區火會咸驅救火器具到場施救火即延及四號燒餅店三號椿記雜貨店至晏慶里一弄巷口爲高墻阻止火道火勢始得告熄是役共燬樓平房上下八九間昨晨二區一分署王警佐派警往拘起火之某甲到署究罰 
[華商電車出軌]  
　　昨日午後兩點半鐘華商電車公司第三十二號八輪大車在小東門駛至老西門至羣學會門首東忽出軌往返車輛均被阻滯該公司立派小工到塲設法抬出到四時餘始行通車聞其原因係電話局在彼埋設線筒馬路翻動後地土頗鬆以致出軌云 
[電車碾傷幼孩再誌]  
　　華商四號電車七十一號司機翟秀雪駕駛快車輾斷錢黄氏四歲男孩之左足一案已紀前報昨據警廳將翟函送地檢廳訊辦而錢黄氏亦投廳訴稱家住城中三牌樓地方前日往南市購買柴薪乘坐電車致該司機駕駛不愼將我四歲之子左足輾斷目下雖送新普育堂療無如傷足經醫生從膝蓋下已經截去然尚難保其性命即使保全性命將來亦成殘廢要求重辦黄檢察長得稟後諭令靜候核辦 
[白玉輪撞損駁船]  
　　駁船户楊阿炳昨日下午一時承裝立德油廠蔴袋五百只停泊法公司碼頭被亞細亞公司之白玉號駁船駛來攔腰猛撞當即進水由該船户投報海關水巡捕房請求賠償損失經梅捕頭諭令俟致函該公司復後核奪 
[盜案中又牽出盜案]  
　　持械糾黨夥刦美租界西華德路永吉里粤婦鄭氏家財物之盜匪邱亞濱李汝平余文添梁子合姜習携贓逃逸案發被美捕房華探目馬阿美包探蔣阿林粤探江標等先後緝獲解由公共公廨訊押各情業經承辦是案之中西探目將該盜犯邱亞濱等帶至審事間詢問口供當承認此案外並稱事前亦糾黨搶刦七浦路張姓家金飾金表各物得贓售賣與某鐘表店等語該探等遂帶同該犯往吊原贓詎收贓人早已聞風脫逃矣 
[路刦兩案]  
　　搶金鐲　搶衣服 
　　婦人徐楊氏昨晨行經虹口七浦路突有匪徒將其所戴金鐲刦去一隻氏即狂呼由九百五十三號三道頭華捕聞警追獲沈金福贓物已被在逃者携去遂將沈帶入捕房旋由包探吳如熊解送公共公廨稟明尚有同黨未獲請求展期再訊經張襄讞又美約副領事核准判沈還押展期七天補提同黨到案再訊 
　　山東人王裕魁張翰卿在北蘇州路弄内攫取李阿三衣服兩件昨由滙司捕房包探將王張二人連同原贓拘解公共公廨經中西官質訊之下判各押西牢一月贓交原告領去 
[並非刦案關係人]  
　　開釋汪金波李春林　　江北人汪金波李春林因時在滬西膠州路東京路出入被人疑爲小沙渡路潘義泰米店被刦案内之關係人報請戈登路飭探將兩人獲解公共公廨諭着押候查明訊核在案昨晨由捕傳同證人丁寶和將汪李二人解奉公廨俞襄讞會同美丁副領事質訊之下以捕房並無證據查出遂判將案註銷被告兩人開釋 
[又一挖租交涉]  
　　聯合通訊社云四馬路山西路轉角第一春菜館等十二户房主係王某之産王臨終時重託同鄉朱葆三管理如有出賣情事非通過朱君不可該處房租每間由五十五元陸續加至每間七十元今年五月又加五元房客以爲租金已加斷可安然營業不料陰曆十月初一突接經租之新瑞和通知云「所有房屋敝處另有他用爲此函知務乞本月二十九日以前出屋」云云該房客聞信後惶恐萬分當即向王宅懇求大致以裝修設備成本甚鉅且並不欠租萬無以另有他用四字即可驅逐房客之理王宅答稱現已售之劉姓欵尚禾收旋復有一賀姓係王宅之中表親謂已售之秦姓業已交割究竟賣與未賣莫名其妙此事當傳聞挖租伊始第一春會向房主聲明如王宅願出賣伊願邀股承受王宅願意包租予人伊願承包王迄無表示昨日第一春等十二户已致函朱葆三請其調查眞相并組織房客聯合會共謀對待云 
[大行臺房屋訟案]  
　　美日之管轄研究　　湖北路大行臺旅館房屋近發生訴訟之事因訴訟而又起洋商爭執管轄問題昨經公共公廨開審華官爲張襄讞陪審者則有美日兩國副領事丁瑞門田中莊太郎二氏綠原告華人黄伯惠以伊業將該屋售與美國人恒通拉爲業被告旅館主尤梓材不遵通知遷讓佔住房屋已有兩月欠租金二千兩而被告尤梓材以該旅館有日本股分且經向日領事署註册伊係經理人無權將屋交還原告當未審及案情之前有一日本律師起立向堂上聲稱大行臺旣向日領事署註册尤梓村係經理人地位不能將屋交與原告此案應由日領事署訊埋尤梓材之律師繼起聲稱原告所謂大行臺房屋已售與美國人一節查其第一次稟中並無此語至第二次之稟始行補叙云云時黄伯惠之律師亦起稱黄將屋租與尤個人開設旅館至尤後將大行臺向日領事署註册黄並不知而大行臺係日商亦祗被告律師口頭聲述並未確實證明黄旣將屋售與美國人當向尤收轉故於八月二號通知令其儘八月底遷讓詎尤佔住迄今此係物權第一者借與第二者而第二者爲第三者取去則第一者祗可向第二者索回不能向第三者交涉本案情形亦猶如是並應歸美領訊理旋據黄伯惠投案供稱尤租屋開設大行臺時未聞其言有日股收租據上祗寫大行臺而不書尤之姓名者因尤旣爲棧主照普通習慣故祗寫其招牌屋賣與美國人得價計洋二十五萬元又押欵七萬元等語訊據尤梓材供因資本告竭故於今年五月始與日人合開簿據中雖無日人資本顯出但旅館内已有一日人辦事兩年前該旅館係華商今旣已向日領署註册則屬日商此事並曾經向原告說過云云美丁副領事復向兩造盤問一過中西官退入休息室磋商之下尚須改期再核云 
[誘姦詐財妨自由]  
　　傅三之三罪俱發 
　　住居閘北又袋角之伶人周連發清江人昨偕其妻董氏扭阜寗人傅三至四區二分所控稱民妻被傅勾誘成姦茲因民母在南京患病欲送妻往寗侍奉詎傅從中阻撓請爲究辦經倪署員質訊之下黄氏供認去年正月間被傅誘姦屢次借去大洋三元餘今欲隨夫往寗遭傅攔阻兇毆云云奉判轉解司法科訊辦 
尚有本埠新聞等轉入後頁 
雜評二 
[神經錯亂之上海（旡用）]  
　　今之上海社會一神經錯亂之社會也何以言之社會之組織原有一定秩序規例順乎秩序遵其規例其進也有發皇騰達之象其不進也亦得穩固鎭靜之道所謂進可以取而退可以守焉 
　　今之上海如何金融宜活動也而銀行錢號蠭然以起資金旣壟斷於少數事業又專屬於寡頭益以交易信託攪擾弗寗謂上海而必如前之呆滯爲是焉其論近固謂上海而必如今之猖狂爲是焉其論亦妄驅無數資金運轉於不生産之途適如博塲之財物東手拿來西手去試核結果誠奚益哉吾無以名之名之曰金融之神經錯亂 
　　生活程度自日趨於高貴也第必漸進方無困厄之虞今上海則斗米千錢而上斤菜百錢而上魚肉布疋無一不增高而房租之貴遠出乎意科之外緣是而引起勞工之增資運動勞工資增則生産費益鉅生産費鉅則物價益昻物價益昻則生活益困如鼠入角愈趨愈緊終必有崩决之一日吾無以名之名之曰生活之神經錯亂 
　　人類性本羣也人類而羣正足以督促社會之進化無如今之集會結社果必有一定之目的否果能抱一定之範園否意見稍歧便獨樹幟馴致性質本同者故顚倒其名而使局外末由辨其眞相甚或甲團之人物轉而組乙團更轉而組丙團五光十色目眩心迷究其實際以力分而各不能舉一事法人之名目無窮而自然人之實力有限自然人之實力旣微而法人之力亦僅矣吾無以名之名之曰社會之神經錯亂 
　　於戲神經錯亂者必心神喪失也心神喪失之人立法者認爲無能力偌大之上海實際則無能力殆所謂金玉其外敗絮其中者非歟夫亦大可憐巳 
 
 

Page 16

 
 
本埠新聞二 
[毆斃高玉山案三誌]  
　　紗廠同人之公憤　　聯合通信社消息小沙廠内外棉第五紗廠工人高玉山係安徽頴上縣人於上月二十六日早六時頃被同廠工人某甲糾約流氓某乙等多人手持利器在該廠門外攔獲高玉山身受鐵器重傷次日斃命經捕房票請　　相騐塡具屍格飭由屍親高玉成領屍收殮在案茲高玉成及各工廠皖省同鄉工人因本案正兇及重要帮兇均在逃未獲皖人工作者均人人自危心不甘服遂公同延請賚美律師代表向公堂聲訴請求緝兇嚴懲以平寃僨該律師受委後已在依法進行云 
[搶匪自白]  
　　前晚六時許浦東游巡三隊長警巡邏查見行人秦海五形跡可疑上前盤詰言語支吾將秦拘隊轉解三區警署經會署長訊據秦供稱日前糾集張大金鈴陳竹生等搶刦日人鳥槍一桿手表銀元等物均分化用張陳逃逸無踪祗存鳥槍一桿寄與陶家宅陶劉氏家等語曾君得供派警前往抄獲鳥槍一桿連同陶劉氏拘解至署判轉解警廳司法科訊辦 
[招領一婦一牛]  
　　徐小三子尤應注意　　四區崗警日前在閘北查見迷路婦人徐高氏一口解經顔署長訊據該氏供阜寗人年二十歲家住浦東丈夫徐小三子在楊　浦怡和紗廠做工因遭其姑虐待來滬尋夫云云奉諭暫發寄養所聽候出示招領又四區第三派駐所前日在太陽廟查見水牛一頭昨經顔署長出示招領 
[法租界破獲賭窟]  
　　棧主罰五百元　三頭家各押一年　　法捕房探目黄金榮沈德福等偵悉愛多亞路第三百八十五號門牌婦人趙王氏所開之新登豐客棧内邇有無賴徐阿龍蘇金士　子餘三人聚集多人賭博牌九搖攤出入數千元之數實屬有違禁令爰於前晚稟明西探長脫雷沙克君率同通班包探前往拘獲賭徒四十七名並賭具現洋數百元及籌碼三百五十元一併帶入捕房昨解法公堂請究先由西探長上堂稟明前情並將賭具呈鑒詰之趙王氏供認將房間租與徐等開賭徐等供認聚賭抽頭不諱陳讞員商之法正領事德君判王氏罰洋五百元徐蘇周三人各押西牢一年准予贖罪賭客四十餘名各罰洋十元所有籌碼三百五十元着王氏及徐等四人共同負擔交出現洋抄出賭具現洋一併充公以儆 
[呈訴偵探誣竊索詐]  
　　高郵人王金山之妻黄氏現居南市大新街四十間地方養猪爲業上月十六日忽有自稱淞滬警廳偵探之某甲突至該氏家内指王金山爲竊取江永輪船三千元案内之要犯百般搜緝適因王金山回籍不在家内致將王黄氏並該氏之妹黄小三子一併拘去管押並被許去大洋一百元尚欲勒索巨欵仍未開釋該氏心不甘服昨投軍署呈訴要求澈究何護軍使立飭警廳澈查究辦 
[圖竊未成之六君子]  
　　匪人吳仲生趙小和尚張大羣楊開興陳阿土胡寳生因同在蘇州河希圖串竊船上衣物被老閘捕房包探顧阿根與一百二十五號西探查見一併拘解公共公廨奉飭押候訊究在案昨晨山廨提訊即據中西包探上堂訴明前情以吳趙兩人均係過犯共餘四人亦均無正當營業請爲核辦云云訊之被告各人供多支吾中西官核供判吳押西牢二年趙押年半楊張陳三人各押半年胡押三月期滿一併逐出租界 
[公共公廨訊案彙錄]  
　　昨晨公共公廨民四庭由關讞員會同英包副領事訊理（一）趙世福訴汪德成不交黄砂石予案被告延禮明帮辦台維司律師代辯結果訂期續訊（二）徐景祥訴鄔德寶不還借洋案結果原告呈堂合同證據證明領保借欵並非合股性質應判被告償還原告洋二千七百元並利息洋一百四十元（三）張增祺訴周臨生不將棺木遷移案結果改期十四天再訊民三庭由陸襄讞會同俄員儀君訊理（一）郁北維赤訴那埃的司不分火酒盈餘洋案結果着被告給付原告洋二千二百元並繳堂費（二）奥脫歐發地夫訴華人黄以鈞不交欵項案結果被告繳呈之六十元交原告領去餘欵限兩個月清償 
　　更正　昨日本報所載法租界蔭餘里房客控收租人陳某一案茲經調查並無其事合爲更正 
[中華職業敎育社通訊]  
　　本社發行工藝叢書以來頗受各地歡迎而尤以學校手工敎師爲不可不備之參考資料因該書内容對於於技術及方法上之說明非常精細並附以畫圖悉以經騐纂成不蹈空虚實有改良學校手工曁發展家庭生産之能力該書系由本社特聘專家擔任編述彙爲大觀現第一集之實騐造果術業已再版第二集之蜡果製造法亦於十月一日發行凡各地本社社員學校敎師以及有志家庭工藝者開具履歷附下郵花二十四分當可照寄兩集以示優待否則分購需大洋三角通訊處上海陸家浜中華職業學校内工藝叢書部可也 
來函 
[溧水縣敎育會農會商會上江蘇水災籌賑會公函]  
　　逕啓者竊溧水地瘠民貧蓋藏素鮮民國成立以來水旱頻仍今夏霪雨爲災南北兩鄉圩田悉遭淹没當由各災區呈蒙趙知事會同農會派員分區調查業巳調查竣事計被災區域共二百九十九村淹没田地計十萬餘畝待急賑災民計六萬三千餘口倒塌圩堤除沉没水中無從丈量及潵泊不計外已量缺口共五千七十餘丈房屋倒塌無所棲身牲畜漂流那堪觸目釜甑生塵哀鴻徧野人民之生計已屬維艱圩堤之修葺更需鉅欵購木備椿恨點金之無術鳩形鵠面豈枵腹能從公會長等蒿目時艱不忍緘默除呈請省長曁財政廳長懇求撥欵振濟外仰大會痌癏在抱飢溺爲懷用敢將被災狀况縷晰函陳伏乞矜憐立予鴻施俾災民不致流離圩工藉資挹注出水火而登袵席義薄中天施惻隱而惠困窮感深無地謹佈愚忱迫切待命此上江蘇水災籌賑會公鑒會長錢桂馨張培方錢利賓同啓 
[魏廷榮君來函]  
　　敬啓者貴報十月二十九日之本埠新聞欄内載貝勒路將有新花園出現一則内中語意實與鄙人所營住宅相脗合但謂明夏或將開放一說似乎稍異事實蓋本園純爲鄙人寄眷之所並不招攬游人合請貴報將來函登入紙末以憑更正而昭核實不勝德便之至專此即頌撰安魏廷榮敬啓十一月三日 
公布欄 
[江蘇高等審判廳]  
　　批示　戴熙亭呈爲陳麗生違抗執行請飭縣封産押追由呈悉候將副呈令發高淳縣迅予查核辦理此批以上十一月三號 
[江蘇高等檢察廳]  
　　批示　王慶甫狀曁抄性均悉據本案業經大理院發遠更審　候卷到即行核　此批趙維聲狀悉候令金山縣知事迅予偵查法辦此批朱良才狀悉候調卷核奪此批以上十一月三號 
[上海地方審判廳]  
　　公示送達（全文在本廳揭示塲公布）第一四九號（民二庭）一件孫李氏訴張裕民因借欵糾葛一案（判决主文）張裕民應還孫李氏洋四十八元八角訟費歸張裕民負擔右仰被告人張裕民知照 
　　判决主文（民一庭）一件判决潘茂松與張坤和欠欵涉訟一案主文張坤和應償還潘茂松洋七十三元五角並追還油布一張本案訴訟費用歸張坤和負擔一件判决於德馨與孫黄氏等因田畝涉訟准予再審一案主文本件再審之訴駁回再審訟費歸於德馨負擔一件决定周陳氏與朱幼筠因租屋糾葛抗告一案主文本件抗告駁回抗告費用歸抗告人負辦一件判决朱德修與顧壽楨股欵糾葛一案主文顧壽楨應償還朱德修洋九十八元訟費歸顧壽偵負擔一件判决孫大祥與陳金生欠欵糾葛一案主文陳金生應償還孫大祥洋六十八元八角訟費歸陳金生負擔一件判决姚文榮與余德順租屋糾葛一案主文余德順租賃姚文榮所有東馬橋　錦里八十一號房屋着即遷　並償還姚文榮租洋十四元訟費歸余德順負擔（民二庭）一件判决范詠春訴盛炳銓爲違約涉訟回復一案主文原即時判决　持之聲明窒碍　訟費歸盛炳銓負擔一件决定吳宋氏與宋傅銘債務糾葛抗告奉令更爲裁判一案主文本件抗告駁回抗告費用歸抗告人負擔一件决定高聚華聲明窒碍一案主文本件窒碍之聲明照准 
　　批示　一件陳宏寛狀交欵洋由准交此批一件傳福昌狀保李松壽由狀悉查爾所開之漆作内並無何等生財所請具保之處未便照准此批一件湯永昌等狀請執行由狀悉已飭吏依法執行矣仰即知照此批一件曹新耕狀領訟費洋由領狀悉查註銷訴狀應由聲請人負擔訟費所請領回訟費着毋庸議此批以上十一月二日 
　　判决主文（民一庭）一件判决朱永貴與張又新等爲退田控訴一案主文本件控訴駁回本審訴訟費用歸控訴人負擔一件判决徐樹榮與楊漢臣因租屋糾葛一案主文被告人所租徐樹榮房屋四幢應即遷讓並償還原告人欠租洋一百三十六元其本年陰曆十月以後之租金仍以按月三十二元計算至執行終了之日止訴訟費用歸被告人負擔（民二庭）一件判决吳嘉祥訴吳錫卿等爲租屋涉訟一案主文吳錫卿應償還吳嘉祥欠租洋八元並應於一月内將租屋遷讓倪月卿應償還吳嘉祥欠租洋八元並應於一月内將租屋遷讓陳金海應償還吳嘉祥欠租洋五元並應於一月内將租屋遷讓吴嘉祥其餘之請求駁回訟費歸吳錫卿倪月卿陳金海平均負擔一件决定羅傑訴朱季生爲租屋涉訟一案主文本件訴狀准予註銷訟費歸原告人負擔 
　　批示　一件杜木林呈爲遺失方單請求備案由呈悉爾受寄劉姓田單一紙旣於民國三年遺失何以事隔七年忽來廳備案其中恐有别情所請不准此批一件周文　狀領案欵由准領此批一件陳大賓狀交鑑定費由准交此批一件劉財山狀保陳元照由准保此批一件姚周生狀請給領由狀悉准予來廳繳證具領此批一件詹子忠狀領欵洋由准領此批一件戴春山狀請給領由狀悉着即來廳候諭此批一件金求殷狀交案欵由准交此批一件喬阿奎狀交案欵及訟費由准交此批一件朱純甫狀請執行由狀悉查本案卷宗因吳柏春提起控訴業經呈送江蘇高等審判廳核辦在案吳柏春旣未聲請註銷白應俟盛訴審判决確定後再予查照辦理仰即知照此批一件吳柏春等狀領賬簿股單由准領此批一件楊瑞亭狀領證據由准領此批一件趙小狗狗狀請給領由狀悉業已當庭諭知矣仰即知照此批一件趙大狗狗狀領田單由准領此批一件譚鈞衡等狀保盛炳銓由准保此批一件錢宗濤狀請寛限由狀悉此批一件吳英君狀請給領由狀悉已飭吏追繳矣此批一件王象寶狀請函縣執行由狀悉業已當庭諭知矣此批一件孫吉雲狀領證據由准領此批一件燕子容狀交欵洋由准交此批一件洪吉甫狀交鑑定費准交此批一件倪盛才狀交欵洋由准交此批一件趙小狗狗狀領洋糧册由准領此批一件楊明顯狀交欵洋由准交此批一件范春榮狀請執行由狀悉准予提案訊追此批以上十一月三日 
[上海縣公署]  
　　批示　耿昌洪呈爲案經訴訟請察核施行由批呈悉應候照案核　毋庸多　此批中國崇文會會長姚煜王震等呈爲善會成立推廣施行請轉呈立案由批來牘及章程具悉已備文轉呈省長　咨立案矣在仰即知照此批章程存送商業黄金榮范回春等呈爲捐　義濟善會請備　給未由批呈及章程均悉准予給示仰即來署給領此批 
 
 

Page 17

 
 
   
 
 

Page 18

 
 
自由談 
閑詁 
[巴黎繁會記] [  昭實]  
　　予意自小城至大城自近而遠無論苦境樂境無非激剌神經巴黎蠟人院MuseeGrevin世界之奇觀也其中如古代交際塲各紳媛氣度之優美古代縱令獅子食人之野蠻暴戾歐洲大戰中各將校苦心擘畫各兵士冒死涉險之栩栩如生當代名人美大總統威爾遜法大總統彌隆之鬚眉畢現拿破崙臨命時臥室内之慘淡無光工術精巧之未盡更假光線爲形容無非令人驚奇無非激刺之作用也蠟人　　院中之『鏡花天』忽而空中樓閣 
　　忽而萬花湧起如潮忽而有舞蝶翩翩如螢火之角下和以音樂可謂極光影轉變之奇然游客佇立間不能即行了解其轉變之原因蓋所見尚甚淺也巴黎之繁會之複雜極似『鏡花天』而予所記亦不過如光影轉變中之一瞬而已巴黎有一種食品名曰合底芋Attichaut植物上屬薊類形似百合色爲深綠每片祗食其底逐片食之愈進愈美最中乃得一物如芋而平扁美不可言予甚願後之記巴黎者得步進步如巴黎人之食合底芋也（合底芋一名朝鮮薊如右圖爲一小菜攤上置合底芋無數） 
筆記 
[遁禪記] [  范烟橋]  
　　疇昔之夕客游洞庭於石公游歸息於西山有包山寺者其名見於咏歌者藉甚顧鐘聲梵語未異尋常頗怪天下名山往往失副其實固不獨包山爲然也夜闌宿寺中與伴沽酒縱談頗有目空之意時適月望啓窗仰觀胸襟益不染微　忽聞噫聲出自院落趨往跡之則一頭陀方搓草爲繩神貌磊落似非酒肉和尚可並論因就問訊頭陀止其操作喟然嘆曰居士有清福得於春秋佳日游覽佳山水處余笑曰上人曰生活於靈山靈水中不較愈於偶至清凉仍須塵俗者乎頭陀默首稱善知識少頃仰首觀明月乃長嘯如有深憂終乃鳴咽以吟曰只今惟有西江月曾照吳王宫裏人余聞之益奇之以爲荒寺中有此解詩之僧必有因緣可尋乃就户限坐與之深談頭陀曰居士深心人能留心風塵老衲一肚皮窂悉正無處可訴以語居士亦以證萍水之因耳老衲皖産不敢辱祖宗恕不以姓氏告矣行年五十固老於戎問者當日徵兵四野老衲雖讀書深以塲屋困人乃投筆應募以能文頗得將佐觀故以伍長兼司書生顧目擊行伍多疲卒且卑陋不堪以其長久第奮志於敵愾同仇乃亦不以爲忤而有異遷會武漢義旗舉四海響應皖亦如之余時已擢隊長聞風頓爲之頑　而　立以爲登車攬轡澄清天下此其時矣於是轉展江淮以求一逞風檣陣馬快意可知而兵車擾攘之際部勒綦難將士以滅此朝氣爲言退則惟逐於利欲恐舉國同袍鮮有不然者而皖之士卒猶甚焉 
劇談 
[影戲談（一）] [  心]  
　　近來電影之發達幾如水銀瀉地無孔不入吾國人之嗜此者亦日見其多影片中之卓别靈羅克與寶蓮等名稱幾幾婦孺皆知矣其感人之深實較吾國之京劇爲甚也 
　　上海爲東方第一商埠影戲院林立而演片中之風尚一時者厥爲偵探長片大抵長片之組織以「危險」與「離奇」最能掀動觀者之心年來新大陸所出之各種長片戲其種類之多殊覺不勝枚舉然一究其實際要不脫强盗與偵探之角智鬭勝而能别開生面者誠不多覯也且滬上各戲院所演之號稱新片者大半皆陳隔一年而爲歐美演棄之舊片矣欲求一當年所攝之新片百不見一誠矣新影片不易得見也近頃華商滬江影戲院忽有躦石之王之新片開映聞此劇即係今年六月中所攝者記者以當年之新長片（本年之短片時見若長則片絕少）竟在上海第一次開映滬人士之眼福誠屬不淺亟往一觀焉 
雜錄 
[麗湘閣雜掇] [  陳家慶]  
　　伯兄汗園性嗜吟咏嘗謂詩主性情以不失風人温柔敦厚之旨爲佳其著述頗多然以頻年于役江湖所作輒散佚無存矣頃搜篋底得兄舊作數章和英姊送其赴廣州韵云幾天歸覲又登程萬里扁舟一葉輕自憾羣凶猖獗甚安邦無計學陳平娱親好戲彩衣斑人自狂奔我自閒嶺上　枝紅正熟歸來携與叙眉山又戌午集會粤中同懷妹定元由滬上寄二絕見懷次韵酬之云返日雄心慕魯陽臨行勞汝贈詩忙眉山蘇女江東謝都作吾家姊妹行自來自去孑無愁　折吾腰見督郵三過粤王城下路邊關倚劍獨登樓又合肥李可亭君借其妹敬婉女士見訪並投詩一首因次韵答之云小妹才華無俗氣大蘇文字繫豪情一門風雅眞難得想見眉山聽雨聲又哭宋遯初先烈云靑山有約悲今昔碧血同盟誓死生百尺樓台知己痛十年滄海故人情放歌漁父今何在啣石精禽事竟成此日鬯春堂下路不堪回首憶生平遯初先生元年歸國贈家兄詩有元龍豪氣今猶在百尺樓頭一汗園之句也又壬子歲兄與遯初克强諸人侍先嚴同春園冠劇云幾年重見漢衣冠父老歡迎入故關會起大風滄海外要留奇句在人間頻年國友無相聚今日家親有笑顔莫漫安心聽絲竹蒼生催起謝東山 
小說 
[劇賊胠篋記（四一）] [  一圭]  
　　（六）寳畫 
　　後來我和辣弗里司分開了我見時候還早就到一家俱樂部裏坐了一會等到七點三刻纔到克辣格司那裏去克辣格司是個老年人身段並不魁梧他見了我就道你就是辣弗里司的朋友麽他爲甚麽還不來呢你可曾看見他麽我說自一點鐘以後就不曾看見他想他有事到别處去了我們正說時忽聽有人敲門原來是送電報來的克辣格司看了電報道可惜辣弗里司有事不能來了我們未免掃興了但他不知爲了甚麽要事放着晚飯不來吃呢我道這個可不曉得克辣格司道他旣不來我們就吃晚飯罷當我和他吃飯的時候我曉得辣弗里司正在他的臥室裏動手恐怕有些聲音給他聽出我就提高聲音和他說話他起初倒不留神後來忽然跳起來跑到臥室去我想這可糟了事情要失敗了但是克辣格司到了臥室裏並没甚麽動靜一會就回出來道我方纔似乎聽見臥室裏面有些聲音進去看看並没甚麽想是我聽錯了我有一幅極寳貴的圖畫辣弗里司可曾告訴過你我道我曾說給我聽克辣格司道你可要賞鑒一回麽就在我的臥室裏面我道掛在裏面麽克辣格司道鎖在箱子裏我道旣然鎖在箱子裏不必費事拿出來了克辣格司道没有甚麽費事你就隨我來罷當下我跟隨他到了他的臥室見有一只小鐵箱放在牆角旁邊他開了那戈巴鎖就當許多圖畫畫中抽出一幅畫來打開一看正是那幅寳畫我不由得吃了一驚心想辣弗里司並未曾偷去但我不敢露出驚詫的神情仍很鎭定的聽克辣格司說道你看這幅寳畫已有二百三十年了他的價格在昆司蘭地方算是獨一無二了大約總值五萬鎊但我祇花了五千鎊買來的說時就把那幅寳畫仍舊藏在鐵箱中把那柄戈巴鎖匙放在衣袋内就拉着我的臂再回到起居室一閒談了一回克辣格司喝了幾杯威司克和蘇打水就漸漸醉了躺在椅子上各自睡熟了一般我還怕他醒來就拿一塊手巾覆在他的臉上把帶來的哥羅方水洒在手巾上他就昏迷過去了 
餘瀋[  吳秉恬]  
　　四時之令春主發生而秋主收歛顧秋雖遲暮然秋氣與暮氣又自不同秋氣蕭森暮氣衰颯秋氣清明暮氣沈晦秋氣肅殺暮氣頽敗其於人也亦然有志之士當憔悴之時亦不作可憐之態甚於國也亦然有爲之國值艱難之會亦必有自振之精神也 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常評 
[白話詩] [  老圃]  
　　有白話而不失爲詩者有押韵協律而不得謂之詩者吳越王錢鏐不甚知書其妻每歲歸臨安錢遺書云陌上花開可緩緩歸矣此白話也吳人用其語爲歌聽者凄然蘇子瞻演爲陌上花乃成絕唱其辭曰陌上花開蝴蝶飛江山猶是昔人非遺民幾度垂垂老游女長歌緩緩歸生前富貴草頭露身後風流陌上花已作遲遲君去魯猶歌緩緩妾還家又宋初有錢昆者錢鏐之後時州置通判分知州之權謂之監州昆性嗜蟹常求外補曰但得有蟹無監州處則可此亦白話子瞻亦演爲詩曰欲問君王乞符竹但憂無蟹有監州子瞻與昆皆宋人爲時不遠而即用其語入詩此非詞人用典直以白話爲詩耳故白話未嘗不可爲詩所怪者怪其不能白話而多話 
衛生 
[結婚當避血統說] [  二師校馮纓]  
　　結婚何以要避血統要謀人種强壯　 
　　何以能夠强壯說來很長茲略述如下 
　　人在母胎裏的時候呌做先天出了肚皮呌做後天人的强不强太半在先天因爲先天是元氣元氣一强後天就易於爲力假使元氣很衰後天雖極力保護身體也不見得很强壯所以這樣講來先天是很要緊的先天旣然是很要緊那未「血統」字就有關係了何以呢所謂血統者就是俗語所謂一枝上闡發出去的不但同姓是血統就是異姓也是血統像姑母家舅母家都是吾國古訓說同姓不結婚實則異姓而血統在近者也不宜結婚因爲血統太近所生的子女必不强壯證之植物就可以明白了 
　　植物之中有自花受胎之種子常不能如異花受胎者之强盛而有力　又無論何種植物蕃殖其種子是最要緊假使所生之種子即落於母植物之下則必互相擠軋不能受充分的日光與養料以遂其完全發達故其種子必定很弱 
　　以此之故所以有種種法子使種子或菓實散布於他方面以便繁殖像桃梅等靠托人去繁殖馬尾草靠托自己身上的刺刺到他動物身上再靠他動物散播種子於他方面其他再有依風力而散布的依水力而散布的很多很多所以要如此不過要其種子發達强壯是惟一的目的 
　　至於人也是這個道理攀親攀得愈遠者其所生之子女愈强（這是從大概論的假使父母的身體是弱的生的子女未必能强壯）不但如此攀親攀得遠了又可以免去種種污穢的行爲一舉而兩得吾們何苦要親上加親呢（乙種酬） 
[目疾之預防法] [  滌心]  
　　醫經云肝開竅於目又云白眼屬肺黑眼屬肝内外眥屬心眼包屬脾瞳子屬腎是五藏之精華莫不上注於目也故欲預防目疾者除其他直接方法外須兼講求調養五藏之間接方法始稱完備茲分甲乙二類條舉如左 
　　（甲）一韮及蒜等辛熱之物不可多食多食則傷肺而兩目發赤　一蘿葡等生風之物不可多食多食則肝風盛而常苦目痛　一夜眠不可太遲太遲則心腎不交心火上越而目生紅筋一食後不可思睡睡則傷脾而眼色發腫一色慾不可過度過度則傷腎而目之視察不明 
　　（乙）一出門宜戴風鏡防塵垢人目也（塵垢或蛛絲等入目切不可用手亂揩須急閉其目以手按眼包皮上自内眥向外眥輕輕措拭數次則垢隨涙出矣否則愈揩愈深爲患益甚）　一迎風不可久視否則風入目中常苦流液（醫經謂之目泣俗名濫眼病）　一烟火漫布之地急宜避去否則烟人目中亦能致病　一目癢時不可用手揩宜用藥水製過之絹類拭之（乙種酬） 
道德 
[西方格言（二一○）] [  謝介子選譯]  
　　美名不朽（安德生）（HansAnderson） 
　　一足勝於兩杖（英吉利諺） 
　　人恒自是其意（意大利諺） 
　　握君之資母使輕離（英吉利諺） 
　　君殊無庸爲老狐謀藏身處（葡萄牙諺） 
　　愚人之譽徒足爲辱（英吉利諺） 
　　老而婚似樂於就死（德意志諺） 
　　天性宜適應需要（英吉利諺） 
　　極正當者不賴扶助（荷蘭諺） 
　　不正當者决難發展（南布樓）（Rambler） 
經濟 
[學生時代的個人經濟商榷] [  祖銘]  
 
 

Page 22

 
 
　　近來人類的生活程度日高一日歐戰停止後世界各國皆趨重於實業一途而於經濟方面尤所注意苟一不愼便罹破家蕩産之禍可不懼者 
　　學生時代消費多而生産少故對於經濟方面宜格外注意現在我寫幾條在後面和諸君一商 
　　（一）生産法 
　　甲雜誌報紙之投稿　學生時代的生産除此外方法極少此乃以日常所得之知識用文字發表於雜誌報紙而得幾許酬金倘每月有二三元之生産則亦可支持一月之消費矣（指日常零用而言）時至今日投稿之機會至多吾人爲補助生産計爲練習科學計曷一試之 
　　乙種植　這事要看各校的情形而定的倘有學校園或多空地便可實行應時氣而施以各種植物加幾許勞力亦可得些酬報藉以實習農業又可備爲植物的標本又是實踐勞働神聖爲益實非淺鮮 
　　（二）消費上的節省 
　　甲收買舊書　書之新舊與内容無關只求其内容完善不必過求其美觀則舊書亦無妨也舊書之價必較新書爲廉内容相同價又便宜何苦必欲出昻價以購新書耶 
　　乙拍賣舊書吾人讀書不在乎藏書之多而在多讀書本雖藏書萬卷其人未必爲智故吾人不妨將讀過之書賣給他人（指已不甚用得着之書）以拍賣所得之錢再可購别種書籍如此則雖備數百元爲書資亦可得覽值數千元之書籍豈非良法耶果能實行於吾儕學生亦殊有益 
　　以上所述極爲簡單不到之處希閱者諸君指敎（乙種酬） 
[及早回頭] [  平]  
　　交易所本是一種投機事業賭博性質前途非常危險這是不難預測的而現在一般靑年對於交易的職務如什麽所員啦練習生啦向往的了不得不惜輟學以就簡直如蠅赴臭猶水就卜這眞令人不解要知道我們無論做什麽事情總要脚踏實地深思遠慮不可但顧目前否則未有不敗的所以我勸一般靑年快快覺悟不要爲交易所所迷惑仍然從事學問以備將來正當的用途其有中小學未曾畢業的仍舊繼續下去所幸開學未久尚可補救其已經由中小學畢業而有升學的能力的趕緊升學或者現在時機已過不妨從事預備以待來年須知人生在世不過數十寒暑轉瞬即過而求學時期尤其有限斷斷不可錯過的古人說得好少壯不努力老大徒傷悲凡我靑年及早回頭罷（乙種酬） 
法制 
[房屋土地之所有權應如何規定] [  竹賢]  
　　房屋土地本有連帶不可分之性質現行律例中工成不毁之主張似認房屋爲土地之成分惟法院釋例對於房屋土地如各立契約得以證明共同權利上之條件者應從契約是又認房屋與土地各别爲不動産矣但以鄙意謬論房屋與土地在立法方面應將上述之二主義兼採並用蓋純粹認連帶不分爲適宜苟房屋毁廢所有權人無力建築又不肯轉移所有此等塲合必無人爲善意之救助他知商埠繁盛區域土地租借之習慣亦必成爲不合於法之協意行爲故鄙意立法者應取兼採主義若房屋與土地並無特别契約證明權利條件則從習慣規定於連帶不分之中如果二者之間各有契約表示權利所在則依據法理認爲有效之法律行爲然旣認房屋土地各别爲不動産則雙方於約定權利期内之轉移行爲應各具有優先權之資格此又不可不規定也如認此種主張爲正當則範圍不廣不狹於習慣上旣無不便於立法原理亦無違背剙說如斯邦人君子以爲然否（乙種酬） 
雜錄 
[釋菊] [  鏡芙]  
　　今之九月黄花世人通謂之菊相沿已久如離騷夕餐秋菊之落英山海經女几之山多菊之類字亦或作鞠如夏小正九月榮鞠月令季秋鞠有黄華皆是爾雅釋草有蘜治蘠郭法云今之秋華菊是又可以蘜當之不知種類攸分字形各别菊乃段借非其本字也說文章部分菊蘜蘜爲三字菊下云大菊蘧麥鞠下云日精也以秋華蘜下云治蘠也　麥通雅謂南天竺草是菊與九月黄花絕非一物治蘠雖無考集韻僅云治蘠草名未嘗指爲秋華郭徑以此當之則說文何必又出蘜字蓋郭已隱混蘜　二字爲一矣考之本草經菊花一名節華一名日精節華即許所謂以秋華也一名日精正與許合名醫别錄載菊有九名獨無治蘠可見治蘠另爲一物郭謂　爲秋華是以治蘠爲日精也其誤顯然近人袁氏廷檮謂許書明著以秋華謂此爲月令有黄華二　字以别於　之爲治蘠菊之爲大菊蘧麥斯言甚確誠以夏小正月令鞠字皆當作鞠作蘜者乃沿寫之誤也自段借之菊字通行不特蘜字本義晦而蘧麥之本字更晦因字誤遂至物誤牽混而不可辨别則許氏分著三字使後人尙能就許書考證識其字並變其物其有功於多識豈淺鮮哉（乙種酬）　　上海棋盤街文明書局廿年紀念大廉價 
　　滿實洋三元贈送十一年日歷一組或日記一本印就大張廉價書目函索卽寄 
 
