# 1898 - 73 - 4908949

 

Page 1

 
 
[杭州趕先發報] [  申報館主人啓]  
　　本館前將蘇州及長江一帶報紙趕先排印早日發售彼都人士皆樂於先覩以致銷路日增兹復將杭州報紙趕先印寄比之往常當早一日於如有仍照舊日送到者卽係賣報人之遲誤請閱報諸君子卽向追究可也此布 
[另延訪事] [  申報館主人啓]  
　　本館所延紹興采訪友人不甚得力擬另延他友承乏如有世居蘭亭禹穴間熟悉官塲事宜民風土俗性情誠實文理清通者請郵寄新聞數則并詳示住址姓名合格則卽當修函訂定不合恕不作答此佈 
[諭旨告成] [  申報館主人啓]  
　　本館每日電傳諭旨除譯登申報外每季必然敬謹彚印以廣流傳所有去年冬季欽奉彚綸音兹已排印蕆事每本仍收工料碼洋六分大報王言光昭薄海敬告官紳士庶請來購取可也此啓 
[牧令書緝要出售] [  圖書集成局代啓]  
　　牧令書緝要一編專爲州縣而設其中所載皆成朝名臣循吏懿蹟嘉言采摭成書用垂模範誠爲策名筮仕者先路之導本局承琴鶴齋主人囑付鉛印爰用新鑄之字潔白之紙校讐精良裝訂八册每部定價碼價一元四角凡身膺民社而未知刑名錢榖撫字百里之地者不可不一爲流覽也申報館及申昌書室滬上各書坊均有發售賜購者請便選取可也此佈 
[報紀擬辦津鎭鐡路因推論之　接前稿]  
　　旣已具奏旣蒙允准則此路之成雖非可以歲月計而有志竟成可爲操劵但蘆漢之路前與比國訂立合同現聞尙未妥善前報紀解到頭批貸銀尙屬傳聞未可據爲確說現在情形恐尙有周折總之銀未到手未便興工雖志在必成而時日已不無遲緩津鎭之路已集有千萬之數想動工之期反可比蘆漢爲先動工較前則成路亦可較速也說者請無論蘆漢津鎭急宜創辦卽各省之路亦宜聯絡惟值府庫支絀之時舉一役興一事動輙乞諸其隣雖有厘金等項可抵抑思中國統計每年所入無外溢之欵已不敷所出乃償欵旣如此之巨洋債亦日積日多譬之店鋪資本日簡藉拆息爲轉移必至出利愈多本銀漸耗久之羅掘旣空必難支持何如靜守爲自固之計撙節用度俟國軍充足自不推措置裕如免受外人挾制之爲得耶曰是不然此皆海禁未開以前之策也現已勢成騎虎欲靜守而期富强必至束甲而無策不觀夫泰西各國之蒸蒸日上遠不過百年耳而日本不過二三十年雖仍不免左支右絀而已儼然强大列邦已括目視之此其明証也前報轉録香港循環日報云近數年來火車鐡路竟至無國不有卽素來守舊之國亦旣知其能獲利逐漸興工然土地廣大雖有數處終嫌無濟於事一切貨物依然阻滯不通今合地球各國計之軌道之最長者莫如美國德及俄法英次之當一千八百八十七年上半年各國鐡路長英里一萬里以上者催八國耳兹計美國鐡路長十七萬九千餘英里德國長六萬八千餘英里法國長二萬四千八百餘英里英國三島共長二萬一千餘英里印度長一萬八千七百餘英里澳洲長一萬八千六百餘英里加拿大及紐西倫兩處共長一萬六千餘英里統計五洲鐡路共合三十一萬三千英里此外諸島國約共一萬四千英里此蓋數月前大略之數也十年以來各國鐡路之增如此之廣而各國財用未見竭蹶可見鐡路之利之厚雖經費之巨而究無損於國用也且各國築路之費豈盡取之宫中非借之於民卽向隣國通商故現在各國亦無不負有國債惟期合算耳如築一路需費若干萬負債若干萬路成之後進利若干萬除利之外總使有盈無絀自不難漸漸清償猶之貿易者借本營生苟能盡心竭力終不致本利盡耗且可稍得餘潤若以無本而坐守必至無以謀生卽小可以喻大惟如此工程須實心辦事者多庶處處可以得力處處可以省錢西人辦事貴速貴勤雖薪水較大而無曠職之人無閒廢之時無侵漁之陋習無耗費之用度故事無不成成無不速而中國舉事初則惜費終仍不免耗費此通病也竊意宜仿西法用人宜少而毋多薪水宜優而無刻限時宜速而毋緩籌欵宜有餘而無不足用人少則責成專薪水優則人力奮限時速則無閒曠之悞籌欵有餘則不至有初鮮終四者之中第一以用人爲急務誠如條陳云所有聘請管事及雇募匠役各色人等均應訪察詳愼妥靠之人方許留用仍隨時稽察庶少疏虞若有官長薦舉友人請託概不收用此條最爲緊要中國辦事之弊在乎情面情面二字破除最難苟能破除則無才者不能倖進有才者自得施展又何患事之不能成耶現在各國之越俎而謀者皆躍躍欲試中國而不及早赶辦其利權必爲外人所得然若辦之不善不特自損其利而利權仍爲外人所奪經理其事者可不振刷精神而使一毫無玩怠耶推論及此當事者其亦不以斯言爲河漢乎 
[密電紀聞]  
　　武昌訪事友云聞湖廣總督張香濤制軍近接京師密電謂德事和議已成准德人於山東忝建鐡路與蘆漢幹路相接德使已允簽押惟英人持利益均沾之說嘵嘵不已現已允其於湖南岳州通商并准其由緬甸建造鐡路以達雲南香帥以岳州民情素稱强悍若驟開商埠恐滋事端已電請總署察核未知能否轉圜也按湖南開通商埠已由總署議定待之二年以後本報前曾紀之矣香帥電請竊核或尙在未經議准之前也 
[傳語驚人]  
　　香港循環日報云日來本港紛紛傳言俄人在旅順及大連灣高插徽章日本見而不平因致哀的美敦書於俄國勒令尅日由兩處下旗退兵等語此雖道路傳聞未得官塲確信然究未嘗無因緣俄人在旅順大連灣懸旗本屬意計中事惟日本致書一節則未免可疑蓋日本於此一事雖大不滿意於俄人然自問兵力尙單何敢遽下吕相絶秦之書致啓楚漢交爭之禍惟查俄人之於東方已蓄謀有素西二月二十五日勞打電報已略言之禄是日英國大臣家臣曾將俄大臣馬利威來文在下議院宣讀略謂俄若在中國佔踞口岸無論何處亦必准天下各國通商等語是則俄人佔地之意已顯而易見三月三號復有電音言英廷與俄德商議欲行會合辦理在中國之事是俄德兩國已有心謀取中國口岸英國雖知之亦不欲抗拒惟要俄人准將所踞口岸通商而已勞打電報又言俄國現訂議由中朝批租旅順合數事以觀之俄在旅順大連灣懸旗一事似非虚語矣 
[德藩乘艦]  
　　香港循環報云德國亨利藩王統帶到港之兩巡艦一名刁些蘭於西歴一千八百七十四年在英國裝造價值四十一萬二千零二十二磅爲出海鐡甲戰艦其船身高出水面身長祗　度二百八十尺廣六十二尺有四寸長廣頗不相稱食水深二十四尺有七寸艙中容煤僅七百一十墩機器可抵馬力五千三百六十匹每點鐘能行十四海里有奇配置十寸二分口大炮八尊五寸九分口大砲七尊三寸四分口快砲九尊機器快砲十二尊輕快砲 
 
 

Page 2

 
 
兩尊水雷機管五門一名芝寛於西歴一千八百九十三年在德之依路邊城裝造册載四千二百零七墩機器可抵馬力九千匹每點鐘能行二十海里爲德國二等巡艦船長英度三百四十四尺廣四十八尺配置五寸九分口大砲八尊四寸一分口機器砲十尊一寸九分口快利砲六尊另小砲三尊 
[梟婦狡供]  
　　金陵城外保甲總辦袁榆生觀察會同營縣緝獲梟婦白寡婦禀明督憲飭發上元縣釘鐐收禁候訊明詳辦本報已紀其事兹得訪事友來函云前日上元縣陳諒山大令提訊梟婦供稱故夫在日雖不合入安清道友匪黨然病故已久婦人何罪何得因故夫不法而罪及夫亡之人去年正法之石小窩子係婦人胞弟平日販私肆刼身首異處罪所應得但渠之不法已伏其辜更不能波及已嫁之姊婦自夫故後苦志守節從不爲非妄被寃誣懇求昭雪云云侃侃而談辯論狡猾大令一再駁詰婦堅執如前遂飭加釘雙鐐仍收内禁候緝獲各案要証再行訊辦 
[盜刼錢鋪]  
　　鎭江銀山門西首元康錢鋪月之二十日傍晚忽有盜匪數人明火執仗破門直入刦去洋銀數十元青蚨數千翼嗣爲官軍　聞出隊兠捕始各鳥獸散報知丹徒縣王大令帶領書吏馳往履勘許爲飭捕嚴緝常鎭道長久山觀察以匪盜横行爲患閭閻實匪淺鮮爰卽懸賞緝捕以靖地方兹將賞格録後江蘇分巡常鎭通海兵備道長爲懸賞嚴拿事本月二十日起更後本道風聞鎭郡西城外銀山門地方元康錢其被匪刼去錢洋情事正飭查拿間據巡弁面禀本日黄昏時分有匪徒四人狀類游勇口操廬州土音闖入元康店内先將店門關閉取出洋鎗刀械禁嚇聲張刦得錢洋開門逃逸該店夥始行出喊追捕無蹤等語查該處係屬閙市距城不遠該匪徒膽敢於黄昏時分執持洋鎗刀械肆刦無忌實屬不法已極若不拿獲懲辦何足以弭盜患而安商業除先傳諭營縣會同防營及保甲局督飭兵役一體跟蹤追拿外合亟懸賞嚴拿爲此仰諸色人等知悉爾等須知本道懸立重賞期在必獲有能將此案贓盜悉數拿獲者審實賞銀一千兩如拿獲一二名者審實每名賞銀二百兩其知風報信因而拿獲者减半給賞决不食言倘敢挾嫌貪賞平空妄拿察出嚴究其各凛遵毋違切切須至賞格者 
[拿獲搶犯]  
　　嘉興訪事人云前日嘉興縣差捕等在王店鎭拿獲盜犯一名解縣時值縣考封門至翌日禀明縣尊諭令收禁待訊聞犯係去冬除夕搶刼寺堰埭鎭米行之首犯是否的確俟訊明再録 
[查蕩縷述]  
　　揚州訪事友人云前報紀兩江督鹽憲檄委錢觀察德培前往通屬查勘要件嗣悉所查者係通屬蕩地兹將查蕩原委縷述於左想亦留心時事者所先睹爲快者也按淮南通州分司所轄計共石港金沙餘西餘東吕四栟条角斜掘港豐利等九塲每塲煎鹽𪣿竈多寡不同皆居列范公堤外濵臨海邊以其便以取滷近堤蕩地咸生紅毛草俗稱曰茳草卽以供煎鹽之用然每𪣿一付配以草蕩若干向有定額不准淆混每年由管塲官分上下兩忙徵收錢糧如地方之有蘆課近年來海勢東遷海濵漲難多不可以數計一望無垠類皆叢牛茳草灶丁遂舊鹽𪣿址滷氣淡薄禀請移𪣿就滷卽以新漲蕩地所生之茳草就近供煎近堤蕩地滷氣旣薄遂皆私墾成熟或自種植或潛售與民民之狡獪者無論矣其忠厚者深恐貽累子孫多欲報請官長升科而官又碍於民不業灶之成例未使准行蓋鹽法則例草蕩只可放荒不准民業於是坐視墾熟之田地甚多而國家無分文錢糧可得有崇川某紳生長是邦深悉以上各情目擊時事艱難國用浩大凡有可以開濬利源者一經大吏奏聞莫不仰荷俞允今此通屬漲地如許之多供煎有餘墾熟甚夥與其使灶丁民户私相授受何如官爲清丈分别招買升科現今滬上虹口一帶舉辦升科成效日著通屬漲地之多似尤甚於虹口屈計九塲之中以掘港爲最餘西次之餘東又次之惟該處民情素來剛勁前者同治年間餘東因民灶爭地滋生事端官爲勘丈又未洽衆情卒由上憲派撥營兵檄令張統領督帶前往剿撫兼施如得寢事迄今官吏視作前車深恐或蹈覆轍然此猶因噎而廢食也且今昔勢殊凡百黎庶受朝廷覆載之恩咸知感戴今果欲舉辦此事遴派幹練人員前往先行剴切勸諭申明國家庫儲支絀需用日繁秉公爲之查丈將灶丁本有隨𪣿之蕩酌量寛留俾供煎之外尙有敷餘日餘　熟之地責令升科未開墾者墾熟招人承買不倚不偏至公無我彼灶丁民户當亦樂於從事又何殷鑒之可慮哉等情述之於江督劉峴帥之前峴帥以此舉非惟可開利源且亦可振興農務深爲嘉許隨於上月專摺入告已蒙俞允遂於本月中旬檄委陸師學堂總辦錢觀察德培前往日前觀察抵揚拜會江容舫都轉面商一切隨於翌日開行先往通屬俟通屬辦有端倪再往泰屬一體查勘聞此次觀察並隨帶陸帥學堂中學生數名以便開辦時用西法丈量俾事機較爲迅捷云 
[南菁書院甄别案]  
　　江蘇學政瞿子玖大宗師考試南菁院甄别循照曩例分作兩塲正月十八日考試經學二十日考試古學兹已評定甲乙發案榜示照録如左　經學超等九名　薛銘敬　顧棟臣　達　李　陸炳章　邢啓雲　顧鴻闓　陳銘荃　繆　楷　秦曾潞　特等十四名　孫　儆　蔣元慶　楊同元　董瑞椿　俞　復　宋樹槐　朱楚善　丁　志　錢人龍　蔣維喬　梅調鼎　王家枚　張南雲　王兆芳　一等八十三名　秦曾源　許國英　張繼祖　丁德森　張毓英　方　書　孫恩緒　許詠仁　韓雲駿　嚴　通　謝恩灝　吳聘珍　黃　岡　湯鼎杰　趙世修　鳳恭寳　劉承均　韓兆魁　孫章修　蔡俊鏞　張庶蕃　達　孚　許樹枌　冷世銓　沈鴻聲　丁蓬山　張之純　吳思愼　錢榮國　蔡文森　秦瑞玠　薛重煦　陳開驥　周熙元　潘肇元　朱祖彧　薛升祺　張之彦　尤金鏞　方保東　楊名浩　姚祖晉　薛萬英　顧倓基　潘恩元　曹贊勳　鄒登泰　朱錦綬　劉樹德　陳廷駿　費廷璜　龔敬釗　孫春雷　陳　晉　蔣紹棠　吳增元　馮　篔　董　銓　郁芳潤　馬家駿　曹家達　張東鎭　陶忠溎　張家鎭　吳增佑　瞿樹榕　祝平治　邢本鎔　孟效鄒　許　潮　楊崇幹　丁玉山　姚祖泰　章元溥　姜毓琦　褚光宣　楊佐治　吳增甲　瞿士勳　吳　栻　許　樾　趙鵬程　許　棫○古學超等八名　陳延昌　薛重煦　許　樾　錢人龍　秦曾潞　謝恩灝　高　翔　陳開驥　特等十五名　朱錦綬　孫揆均　蔡文森　韓雲駿　楊賡元　陸炳章　趙世修　俞　復　王兆芳　楊體仁　吳增甲　顧鴻闓　白毓崑　郁芳潤　曹家達　一等七十二名　王錫宸　吳增元　潘致祺　韓庶徵　吳　栻　薛銘敬　秦曾源　韓兆魁　陳　經　張家鎭　蔡俊鏞　費廷璜　于　璜　李士璵　徐彭齡　蔣元慶　王家枚　孫　儆　李青藻　陳錫恩　汪仁溥　潘恩元　丁玉山　貝壽同　沈宸錫　劉國模　高汝琳　陶忠溎　葉祖鼎　張慰祖　鄒祖蔭　章鍾祚　金　圻　于炳淵　張之幹　馮　篔　邢啓雲　龔敬釗　達　李　陳國霖　瞿樹霖　曹贊勳　尤金鏞　湯鼎杰　劉承均　孫學修　林得中　邢啓才　趙清瑞　王　觀　馮善徵　達　孚　曹文鳳　朱介曾　秦瑞玠　陳霖溥　孫春雷　瞿汝剛　陳　泰　沙亮功　程肇基　徐安仁　梅調鼎　沙曾達　張誦清　邢世章　商文偉　劉元弼　張庶蕃　張毓吳　李緒基　徐翔翰○算學超等四名　袁　煦　顧棟臣　沈保樞　張東烈　特等十二名　韓保徵　張東鎭　秦樹鍠　汪紹芬　劉樹屏　陳公溥　丁寳書　何國恂　何奎昌　莊　模　馮　澂　嚴　通　一等二十四名　黄　燦　金鴻翔　曹毓瑞　韓　珪　蔣維鍾　徐虎臣　郁棣華　徐　斌　薛夢非　曹裕津　嚴保誠　張繼祖　莊曾謐　張南薰　蔡　振　吳彤錫　張文廉　朱樹珊　馬紹康　朱鳳儀　沈樹本　張　銓　王景珂　孟當如 
[古潞近聞]  
　　北通州訪事人云入冬以來雪澤愆期田疇亢旱正月三十日陰雲四合大雪迷漫入夜愈大直至初一日午後始止得工 
 
 

Page 3

 
 
五六寸天氣嚴寒不異三冬景象○潞河書院于二月初二日開課例應道憲命題是日東路廳劉雨田司馬署通州許東藩刺史曁李王兩廣文均先在院伺候少頃沈子枚觀察駕臨點名結卷生員題子曰知之者不如好之者二章童生題知所先後生童詩題賦得春日遲遲得遲字○賭博之事例禁綦嚴許刺史蒞任後首先出示嚴禁無如陽奉陰違仍有人在僻靜處所開埸聚賭刺史訪聞爰再出示禁止並示以應得之罪輕則枷責重則流徒房屋入官地保知情不舉從重懲辦經此一番嚴禁想牧猪奴一流人當不敢以身試法矣○許刺史奉上憲札文出示曉諭其略云户部議覆黄思永奏籌借華欵一摺已奉諭旨允行先印造部票一百萬張名曰昭信股票頒發中外每庫平銀一百兩銀元亦准折合抵交周年五厘行息二十年本利清還在京自王公以下在外自將軍督撫以下無論大小文武現任候補候選均領票繳銀以爲商民倡其有商民願措者允將部定章程出示曉諭刻已遍示通衢矣○候補知州王刺史秉謙史刺史廷華奉道憲委赴保定府藩庫請領河防兵餉 
[寒山寺鐘聲]  
　　蘇州訪事人云去冬蘇屬江震常昭連出盜案數起迄今尙未拿獲因移文來省請總捕同知劉少峯司馬稽同查緝司馬立飭捕勇頭目孔四上緊嚴緝孔奉諭後卽於十八日帶同捕勇數名買棹前往各處○蘇省某大僚乙戚某公子於本月中旬某日被賭棍盛某湯某等四人誘至舟中賭博輸去洋銀一千四百餘元事爲臬憲吳廉訪所悉飭總捕府劉司馬訪拿究辦司馬奉諭之下立標硃單日差拘辦詎料四賭棍自經賭勝之後逆知公子必不甘休一經遠案厥罪匪輕因卽連夜逃遁不知去向原差據情禀覆司馬以上憲飭拿之要犯斷不容任其逍遥法外爰於十七夜飭差先將盛某之胞弟盛甲盛乙二人拘案提訊之下甲乙同稱並不知兄下落賭博之事小的等亦未與聞司馬飭將二人發交吳縣刑房管押著將其兄覓獲交案始准釋放○吳縣前西城橋附近龍興寺大梵宇也騙子某甲偵悉寺中食米回在胥門外某米行購買因於本月十六日先至此行僞稱龍與寺住持僧囑送白米六石約定某時送去行夥唯唯甲旋至寺中謂僧人曰我有友人以白米六石抵償欠欵我家相距較遠挑力過費乞假貴刹暫寄僧人見其衣服麗都毫不見欵滿口應允甲乃拱手作别逾時米至僧人卽飭存貯一旁俄頃甲至喚舟子將米運至舟申從容鼓棹而去翌日寺僧前往購米行夥談及其事始知受騙然已悔之不及徒呼晦氣而已 
[上海官塲紀事]  
　　江蘇藩憲赫仲芳方伯至滬後假寓北洋務局暫駐襜帷兹以德藩蒞滬尙須遲日因於昨晚九點鐘時乘舟回省本埠各官咸往恭送○長江水師提督黄芍巖宫保蒞滬後各情已誌本報昨日上午十下鐘時宫保均滬北天后宫側行轅乘緑呢大轎往法界金利源碼頭乘南瑞兵輪船啓節赴金陵省垣本埠文武各督均往恭送如禮○署江南提督李壽亭軍門接印任事後秉節蒞申在南市集水碼頭下椗就舟次暫駐襜帷前晚兩鼓後蘇松太兵備道蔡和甫觀察在北市公畢至馬頭拜謁軍門延入舟中暢談良久始興辭登岸觀察又至各處巡防局查察先往十六鋪巡防北局繼往十六鋪中局然後往十六鋪南局二十三七鋪巡防局中查閱一周各局員皆迎送如禮 
[示諭茶商]  
　　江蘇松江府上海縣正堂黃爲出示曉諭事本年正月十九日奉道憲札奉南徐通商大臣劉札開　年十一月初九日准兵部火票遞到總理各國事務衙門咨十月二十日准出使美日秘國扭大臣函稱美議院以近來各國入口鹽茶揀擇不精食者致疾因設新例茶辦到口須由茶師騐明如式刀准進口否則駮回從　中國無識華商往往希圖不利攙和雜質或多知煊染以售其欺洋商偶受其愚遂請中國之茶皆不可食而銷路因之阻滯比來華商販茶折閱者多獲利者少職此之故現新例旣行茶稍不佳到關輙被扣阻金山等埠華商屢來禀訴因擇其不甚違章者爲之駁詰准其入口惟新例所開茶式未齊已將中國販運之茶詳列名目種數照會外部轉知稅關俾茶捕詣騐時有所依據不致以與原定之式不符過於挑剔仍將新例譯録飭領事等傳諭衆商嗣後不可希圖小利致受大虧併抄譯一分寄呈備覽此例初行似多不便然理相倚伏實於茶務有益無虧蓋以前茶質不淨人多食加非　代茶今入口旣經復騐茶葉共信其佳則嗜之者多將來銷路可期更廣中國各商如能將茶葉焙製諸法精益求精知作僞無益不復攙雜則中華茶味實冠出於諸國必能流通未始非振興茶務之一大轉機也等因前來本衙門查中國土貨出口以茶葉爲一大宗從前因茶商焙製不精兼有攙和雜質等弊以致　商營運受虧銷路因而阻滯今美國改行新例如果焙製益求精美實爲中國茶務振興之機相應將該大臣鈔寄新例十欵刷印黏單咨行貴大臣查閱卽希轉飭各産茶處所凡國户　焙製茶務須焙製如法精益求精並飭各海關出示曉諭華商運茶出口勿得攙和雜質致開銷路倘或攙和雜質或將茶渣車製運售致損華茶實益一經查出定行嚴罰此固爲華民謀生計亦中國整頓商務之一端也等因並抄單到本大臣承准日除分行外合行抄單札關遵照咨内事理飛飭産茶各屬出示曉諭並剴勸園户茶商應如何妥仿西法焙製力圖整頓以期挽回茶務廣開利源　令將籌辦情形禀復核奪並報明以部院查考等因到關奉此除呈報蘇撫憲曁諭茶業董事外移道轉飭各屬一體遵照等因抄黏札蒞奉此合就抄黏轉飭等因到縣奉此合行出示曉諭爲此示仰該茶商一體遵照毋違特示 
[委員課試]  
　　前日爲本城敬業書院考試月課之期應輪關道憲蔡觀察評閱適觀察公務紛繁委松海防同知劉乙笙司馬代行點名給卷扃門考試 
[西兵操演]  
　　昨晨有某國兵輪船兵丁一隊約一百餘人至泥城橋跑馬塲操演各種陣法至亭午時始整隊而回 
[賭徒漏網]  
　　本地人王德泉游手好閒不務正業昨日糾衆至滬北楊樹浦大純紡紗廠對過擺設廿一門攤賭有牧猪奴癖者均如蠅之集臭附近居鄰怒其爲害上前喝阻置若罔聞乃報知是處巡防局比姚殿卿二尹飭差前往若　已風聞逸去矣 
[髹工案結]  
　　髹工環控一節屢紀本報前晚李二尹又提鄔福壽陳土曉沈榮堂到案同供實因食用昻貴再求斷增陸松山吳來順同供小的等並不敢聚衆把持求恩斷增二尹遂斷每工加錢三十文鄔等叩首謝恩禀稱遵斷杜友祥供稱亦願遵斷董事金源生李廷材李合興同供現蒙恩斷各願遵諭求准出示永遠遵守二尹判令陸松山等出外勸諭衆工允遵後具禀再行斷給 
[騙物被獲]  
　　昨日午前有揚州人李廣子至本城大東門鳳祥銀樓冒稱在上海縣署當差奉内署之命欲兌金鐲三對金簪三枝店夥信以爲眞李并云仝到署中請太太看對如數付洋店夥隨之而往途中李屢設計欲將金飾騙在手中店夥終不釋手仝至署内宅門李意欲逃遁被店夥扭住大喊差役聞知赶卽拿住回明黄大令立飭捕役管押候訊究辦 
[遺洋控局]  
　　前晚有浦東甲乙二人在某姓行中售去花衣得洋八十元偕往南市土家馬頭某姓飯館内果腹畢彼此爭付飯資怱怱出店亡却所帶之洋行至中途忽然憶及立卽返問值堂人一味推諉不得已訴知十六鋪地甲請爲究追 
[弔贓候核]  
　　南市太平馬頭陳裕昌舊貨店陸續收買舊鐡料四十餘担由法界西包探查知係某號貨船所失已在捕房呈報前日由法界讞員鄭景溪大令函致十六鋪巡防北局請局員楊聘候二尹查弔贓物二尹立傳地甲捕役便同西探前往弔贓聽候核辦 
[竊犯候解]  
　　昨日英界公堂派差押送竊犯兩名一係浙江歸安縣人蔣阿金一係華亭縣人徐阿大至縣請爲分别遞解回籍黄大令土飭收入自新所候備文起解 
[棺殮路斃]  
　　南市董家渡地方牌樓弄内昨日有一乞兒在是處池潭中溺斃由二十三鋪地甲錢昇具報善堂照章棺殮發壇浮厝 
[醫院紀聞]  
　　有名蹔手　者籍隸蘇州去歲十月杪携其梅鶴至申質居於虹口文昌閣附近勤儉持家尙可餬口近日甲因手下寛 
 
 

Page 4

 
 
餘遂與附近某氏女有染前日被其妻得悉大駡薄情郎忘却牛衣對泣時耶甲置之不理昨日又不知何故頓占反目氏忠夫也不良潛購紫霞膏一盞遽首人吞服家中人見其面色有異急卽舁送同仁醫院求治幸爲時未久施以吐藥而愈亦甚事也○虹口耶松船廠機匠甲乙丙丁戊五人昨因修理輪船車軸難以著手用火油延燒以期消毁不意火力過猛致五人盡行灼傷舁送同仁醫院求治不識可免殘廢否 
[招領小孩]  
　　頃有餘大莊李墨君翁送來小孩一名因於盆湯弄途中啼哭情形係屬失散送至敝堂囑爲收養請登報章代爲招領俾得骨肉完聚計開小孩年約四歲素衣劉海頂小辮子三條白絨頭繩曰結帽白鞋紅斗紋布棉襖外罩紅色棉襖花布褲頸掛白銀練并銀鎖特此布告公鑒 
[澤被幼穉]  
　　謹啓者頃奉到吳中無力人來函因見申報嚴佑翁來電爲淮徐災况慘不忍覩欲設局收養幼穉男女秋成聽贖特勉助洋一百元請登報以冀海内仁人善士大發慈悲解囊佽助以成佑翁美意云云祗領之下仰見救災情設保赤慈幼首爲倡捐敝同人莫不同深感佩同日奉到思補過子由陳菊山翁交來洋三百元申記洋五十元以濟淮徐急賑俾垂斃鶴嗷得慶更生救災救急正在斯時請登報章藉資覲感[  上海六馬路仁濟善堂籌賑公所制施則敬等謹誌]  
[李公去思碑]  
李葆初一尹自分巡楊樹浦以來亷介自持勵精圖治愛民如子嫉恶如仇爲商民興利除弊不避艱險恩威並濟聽斷精明丁役首奉法守公流氓都洗心革面閭閻賴以又安商民均稱利便種種善政筆難罄書是以楊樹浦一方雖三　蒙童皆知感　李公　濕頌聲載道幾於有口皆碑蒙佑實深方冀　慈雲永護今公忽升任而去佐　邑侯以理繁劇行見春澧　瀆開河陽滿縣之花瑞　申江留召伯廿棠之愛獨是合浦商民攀留無計如孺子之失依戴德彌殷爇心香而頂祝果然一路福星眞是萬家生佛爰登　惠政於報端用表民心之感激　上海楊樹浦合浦商民公頌 
[縐業公議]  
竊維吾業縐貨售價素存克已　利甚艱今議得貨欵於本年爲始承蒙交易一律叨光大小月底淸賬特此預聞伏祈原諒是荷 
[新選小題鴻寳]  
近來小題之富幾於汗牛充棟曰三萬曰四萬五萬選之類不一而足然攷近今時務之文實所罕見兼之石印近出之本愈縮愈小每頁竟有八篇之多書本旣小字形極細頗費目力閱者憾之茲本齋有鑒於此不揣卑陋年來竭盡心力廣爲採選各省課藝時下窓稿諄請名宿一再詳校現已成帙得文三萬餘篇顏之曰小題鴻寳每頁改爲六篇並將書本放大取其字形聞潤所省目力之處購閱者自能鑒之付諸石印以公同好裝訂三十二本每部價洋四元八角業已出書欲先覩爲快者速向上海鴻寳齋　局及湖南湖北漢口蕪湖各江莊發兌 
[新開仁大提莊]  
本莊專印租界各當原興滿衣批發各店自去冬曾設門莊另售蒙賜顧諸君頗許公道幾於應接不暇新正因各當均未開印存貨寥寥暫緩交易現在印貨業已到齊分别等木擇二月初四日開市將上等綢緞皮棉帶夾另女時式原當各衣仍留門莊設櫃另售其餘各貨照舊批發並定做時式新衣定碼照　格外克已每兩仍收五角劃一無扣恐未周知特此登報請諸君移玉採擇便知貨高價亷盖本莊欲廣招徠非徒以空言讚也在三茅閣橋沿河浜東首 
[上洋怡順和記綢縀抄莊]  
木號開設英大馬路中市天保棧對門已歴數十年今因九章盤豐大各色時花紗羅綢緞均歸本號代售價目各色頭號杭寗緞四錢六分各色時花縐四錢花西紗每尺二錢三分定價劃一减價售現格外克已承蒙仕商賜顧請認明本莊招牌庶不致悞特此吿白 
[京都天寳齋人參鹿茸靈芝野术海狗腎壯陽補身種子衍慶酒]  
此酒名楊中外壯陽種子咸稱第一○鋪設上海二馬路中巿西鼎新里石庫門内交易○近因假冐疊見購者切宜留意 
此酒有奪天造化之功本齋獨得之秘方内用親自揀辦眞眞大山人參關東鹿茸海狗腎並各種滋補貴品上藥製成藥性和平不燥不熱老幼咸宜四時可服專治男子陽痿不舉舉而不固或　薄無子未交精泄或泄而不射諸虚百損五勞七傷夢遺滑精腰酸骨軟四肢疼痛無力一切等症雖白髮老翁以及體弱之人將酒連飲少許弱者當能轉强老者賽如幼年身强體健之人服　陽物雄壯堅如鐵石房事任情歡樂百戰百勝屢試屢效此酒常服福命門煖丹田開胃健脾舒筋活絡培元固本養精烏鬚黑髮返老還童却病延年多子多壽壯　種子　十分靈騐誠天下之第一方也大瓶四元中瓶二元如購十瓶照市九扣遠埠購者另用洋鐵瓶套千里可寄勉盧打碎之悞○另有第一靈驗參茸海狗腎扶陽種子衍　丸　料每用局元單料减半蠟丸雙料一元單料五角○壯陽煖腎種子膏每張一元功效同上○眞眞自運關東海狗腎每條六元不折不扣○另有調經必孕丹每料十六兩洋八元○　埠購者信資自給 
[立愈小腸疝氣除根神藥]  
廣東陳恒德堂神藥到申 
本堂秘製立愈小腸疝氣膏藥其功之速無出其右無論陰囊腫脹陰核偏墜甚至坐臥不安痛苦難忍速將此膏貼之立覺陰囊縮小氣鳴脹消極至兩天包能除根屢試屢騐百發百靈倘年久根深宜貼正號則藥力大而取效愈速矣每張正號一元副號六角○外有第一神效疝氣丸每盒一元倘外貼内服雖十年二十年之老症愈後可保永不再發誠治疝氣之神藥也○假冐甚多購者認明○廣東陳恆德堂分設上海英大馬路萬康醬園對門德仁里内石庫門函購信力自給 
[狗寶]  
專治噎膈反胃神藥○新昌人參號發兌開張法馬路東首永興里口問存濟堂亦知信力自給 
大凡功歸於專其效非凡狗寶爲專治噎膈反胃聖藥輙用二三分奇功立見無論極重縱滴水不進者只須六七分足彀除根誠至寶焉業已馳名毋庸細述每分價洋兩元無扣 
 
 

Page 5

 
 
   
 
 

Page 6

 
 
[人參鹿茸三貴丸○參茸衛生丸○參茸白鳳丸○金鎖固精丸○舒筋活絡丸○小兒回春丹廣東鹿芝館分設上洋老巡捕房對門]  
人參鹿茸三貴丸○益氣之品人參爲最補血之物鹿茸爲速此丸重用之以爲君凡遇氣血虧損陰陽失陷精不化氣血不歸經酒色過傷腎冷精寒心　舌燥肢體怠倦上能塡充髓海下可温　丹田中則健脾益精補先天不足之元氣培後天已定之精神增壽延齡潤顏益嗣每兩洋一元四角○參茸衛生丸○統治男婦老少氣血虚弱精神因乏病後失調婦人產後欠補凡因虚弱百發皆宜卽無病者服之亦能生精神耐勞碌誠衛生之聖藥也每丸洋二角半雙料者洋一元加料洋五角小丸每兩洋一元○參茸白鳳九○此丸爲婦科　藥如資質薄弱不　誕育月事不時經來腹痛經閉血枯赤白帶下一切胎前產後各症皆能奏效每丸洋一角雙料洋二角○金鎖固精丸○專治心腎不交夢遺滑洩精血不固洩後餘滴及年久白濁等症此丸有如金鎖固守王門功效神速每兩洋一角○舒筋活絡丸○專治風邪氣閉壅塞經絡胸膈膨痛半身不遂口眼歪斜　足疼痛等症每丸洋三分雙料一角○小見回春丹○統治小兒驚風氣喘咳嗽吐乳多啼發寒發熱水瀉不止一切萬病立可回春每丸洋一角 
[中國通商銀行給發股利告白]  
啓者本銀行股本銀二百五十萬兩係於上年六月底招足於七月初一日登報交易截至年底止六個月期滿結帳照章於三個月後刋送帳册現公議定於三月九月初一日先行付給官利請各股東卽於本屆將收單送交本銀行換給股票息摺并收取息銀謹此佈知 
[天福茶園二月廿五夜演]  
九更天　黑風怕　海潮珠　全本眞假　新戲按院　樊城文昭關　長亭魚藏劍　富春樓四進士 
[天仙茶園二月廿五日演]  
審李七　鍘包勉　武松打店　黄鶴樓　打扛子　牛頭山　挑華車　玉堂春　藥茶計　後英烈 
廿五夜演 
大天官　洪羊洞　青石山　大捉妖　蝴蝶夢　天水關　御菓園　殺子報　翼州城 
丹桂茶園 
二月廿五日演 
莊王　擂鼓　黑風怕　盜宗卷　羊肚湯　快活嶺　打金冠　目蓮救母 
廿五夜演 
大回朝　濮陽城　天水關　忠孝圖　義旗令查　第三本潘　勝　昏昏昏 
[禮拜四拍賣]  
啓者禮拜四卽本月廿五日十點半鐘拍賣照船路燈九老羽毛輪船牌九老羽綾彩九獅雙路燈羽綢十一磅彩三　十磅十二彩荷花十八子彩人槍十磅彩八士圖紅四美彩三　紅人槍紅萬壽圖市布八磅四十八孑五孑登科天姬圖紅萬壽綠僧帽紅三元烏金二元藍彩人槍藍三元藍四美藍人槍洋房雙人綠九獅七磅藍四美圖人槍原布八磅彩三元七磅紅三元紅彩人槍藍十元挺市洋標八磅雙松鼠細斜　十五磅老人頭粗布十二磅荷花吉慶圖人槍九獅細布狀元荷花劉　圖彩四美紅五每紅車星七十二株紅雙路燈紅二白金三元六十四線烏金三元藍雙路燈藍洋房九毛市漂布等貨特此佈聞　　元芳行啓　 
[翁昇興土棧]  
本號自甲甲年開張以來親自揀選頂尖提莊大小洋　川西等土貨眞價亷久已馳名近有無恥之徒　戤本號圖記有恐魚目混珠之弊貴商受愚不淺特再申明倘有貴客仕商賜顧者認明　　中虹橋堍　四間門面指日高陞爲記外埠信購原班回件不悞 
[盤店聲明]  
英界四馬路張順和洋廣貨號今盤與利泰祥號爲業所有張順和一切往來欠欵均向前主理楚與利泰祥無涉此佈 
[江海關啓]  
啓者本關現有充公瓷器紙屬食米土酒神紙　貨　於本月二十五日兩點鐘時由魯意師　洋　在本關棧房代爲拍賣貴客有　購買者卽屆時赴關面拍　也再買貨之人必須酌帶銀洋若干以便拍定時隨卽交付不得於拍定之後之後以未帶銀洋借詞推諉至囑至囑此布光緒二十四年二月二十二日 
[拍賣車糖]  
本行准於每逢禮拜二五早十點鐘在本行拍賣Ｂ唛四呍車糖拍定卽收定銀限兩禮拜出淸如過期不出將定銀罰去下期另拍特此佈　老太古帳房啓 
[聲明拍賣]  
准於廿六日二點鐘在寳善街中楊慶和銀樓生財椐木柜檯裝修橱窓大洋檯一座外國鐵洋箱大衣鏡寗式宮燈自來火燈大插瓶鐘廚房作塲間什物不計隨帶定銀現銀出貨此佈恊記啓 
[禮拜六拍賣]  
啓者禮拜六卽廿七日十點半鐘在本棧不限價拍賣各色海馬牛　鵝牌獅牌龍牌等呢尺三尺六尺九等元靑絨羽布洋寗綢洋紅標等貨此佈義記洋行啓 
[蕭山縣莫氏重修宗譜]  
吾族宗譜自咸豐丙辰迄今四十三載屢擬修葺事轍中止今春建議重修但恐散處遠方未能徧曉故特登報奉聞凡我族人卽啓本支已列丙辰譜内名號履歴居首書立及子嗣生卒年月日時詳綆開明由局寄蕭山恩復當内檢收庶不貽悞收稿以本年中秋爲限逾刑不錄一切經費及來往信資均出宗祠開銷另不捐派亦無人在外招認特此知會 
[招客堆貨]  
現有極大棧房一所在而東四馬路對過　下水便捷能貯貨三萬包棧租公道兼而代理火險如欲統租論月論年均　面議請移玉四川路三井洋行此佈 
[梁溪李澹平遷移]  
本寓由西門外文元坊遷至法租界帶鈎橋南堍壽康里第一庫門内每日午後一點鐘起四點鐘止在寓門診五點鐘出診特此布聞 
[戒煙種德丹始創戒煙良方]  
此丹戒鴉片烟靈速穏妥妙難盡述容易斷癮永無弊病八個字可能包全試一服可以盡知大瓶百粒戒烟一兩價洋一角小瓶　洋五分乃取回工料而已戒鴉片烟之藥贈送無窮良方上藥不圖厚利濟世誠心人事極矣但恐射利之徒冐效名目本園故用招牌取名曰種德丹諸　尊光顧請認明種德園招牌爲記庶不致悞鋪在上海老巡捕房對面廣東種德園馳名各項膏丹丸散藥酒藥油發售 
[書坊遷移告白]  
小號因隣火延累現在法界大馬路南誠信烟間對門吉如里内本棧房暫行交易特此布知上海醉六堂主人啓 
[發息告白]  
輪船招商局仁濟和保險局上年股息照章定於三月初一日憑股商持摺支取俟帳略開就總　繕齊仍分存津漢閩廣港各分局以便股商就近查閱謹啓 
[日本郵船會社]  
啓者本公司和摸丸准於三月初三卽禮拜四開往烟台仁川長崎釜山元山海參崴小包收到初二口客票賣到初三日倘蒙各　寳號欲搭輪裝貨者務祈早臨爲幸　郵船株式會社 
[在棋盤街上海人和衣莊起首老在]  
本莊開設棋盤街廿餘年矣久蒙遠近　仕商推許深　小莊貨價無欺是以本莊不惜工本精益求精貨料加工貨碼相巧以副　諸君歴年賜顧之情耳專做男女時式新衣原典估衣督辦時花重料兼備華洋綢緞粗細皮貨蟒袍補掛朝衣朝裙各項顧繡一應俱全每兩七角劃一無扣貴客光顧認明牌號庶不致悞 
[明經子判定得失舘三馬路迤西安康里]  
春初請推流年云正月破財果然不免許驚蟄後　得機會亦果騐　古越韓瓚墀　 
[二月廿五開彩老協記]  
英四月呂宋大票全張十二元分條照算外埠信購原班回件紅票伸足批發格外公道棋盤街北 
[萬有利專吕宋大票一本萬有利]  
本行開設最久得彩最旺現售英四月份票雙張十二元單張四開照算條頭六角五分遠處信購原班回件抛球塲 
[吐血全愈]  
僕久患吐血醫藥鮮效幸購上海英大馬路萬康醬園對門德仁里内廣東陳恆德堂秘製包愈勞傷吐血膏五元依法服食果然當日立止至今一年有餘未見復發功德欽佩無量乞登報伸謝吳江縣正堂中書許師爺誌 
[上海協安]  
本號開張十有餘年專批發呂宋票屢售大彩遠近馳名收兌紅票格外公道并收廣東全省文會試聞姓特此佈聞 
[兼批老發記股票亦中]  
英四月票全張十二元分裁照算條頭六角半批發公道兼兌紅票上海法馬路　 
[瞽目重明]  
老堂目疾已踏多年慕上海老閘萬昇醬園西首程梅卿茂才先生名望報明病由購得空靑眼藥一點立明爲此登報以吿同病者嶺南梁政啓 
[只此一家老行天成]  
英四月份大票批發雙張十二元正單張四開照算分條六角半函購上海棋盤街北首石庫門内原班帶奉不悞 
[告白]  
本行新到外國四文聽英溝瓦泥火磚呂宋雁纜等項貴商賜顧者請到本行面議其價格外克已二洋涇橋新旗昌洋行啓 
[杭州萬利源]  
英四月份呂宋票全張十二元分條六角函購卽奉住上珠寳巷 
 
 

Page 7

 
 
   
 
 

Page 8

 
 
   
 
 

Page 9

 
 
[矜恤貧民]  
　　揚州訪事友云揚城自粥廠停放後天時忽又酷冷陰籲鎭日寒氣砭肌時雪時止迄今多日氣候未和北省南來就食飢民迭經地方官資遣回籍者固多而覊留未去者尚復不少當此嚴寒凍餒斃命者幾於無日無之於是有好行其德之某善士覩厥情狀深爲憫惻代書勸捐小啓遍貼通衢乞本城紳士或施柴米或給錢文俾土著曁外省貧民殘喘苟延不致委身溝壑又躬往轅門橋及教場街等處仗粲花妙舌向各店鋪勸募不拘多寡聽其樂輸以免飢民等擁入城中强索滋事連日各街店鋪佽助者頗不乏人善士遂廣購米麫餅餌等物用薄笨車逐口推運出城向茅檐蔀屋中挨户散放貧民等得以果腹莫不鼓舞歡欣齊頌萬家生佛說者謂此間貧民經此君登高一呼得蒙撫恤不知徐海各屬被災之區千百哀鴻當此風雪連天凍若何慘狀得噫翹首淮陰能無慨嘆 
[上海縣署瑣案]  
　　英界公堂移送張本財被徐文啓毆傷一案經李葆初二尹提訊張供天津人在天福錢館執事因業所居之房屋轉租於徐文啓開燒餅店本月房主加租故亦向加乘醉自將菜刀劃傷由英界公堂解案求鑒徐供桃源縣人張欲向小的加租自取菜刀劃傷頭額經巡捕拘送捕房轉解公堂送案叩求開恩二尹判徐具改過結交保張自行醫治○烟膏捐局送地保姚秋生至縣請究經李二尹提訊姚供烟膏捐局令小的代將月捐繳局小的以小洋十八角錢一百零三文送往局中以去年尙有欠繳之捐責令小的齊繳不肯收受但去年是前地保所收不涉小的之事以後收捐小的願隨董事下鄉收取二尹准之著具以後不敢玩違切結○前總巡鍾受伯明府在西門内捉賭一事屢經紀報前晚經李二尹提訊送縣之賭徒胡金福李阿新曹杏林三人胡供在杜公館賭塲獎烟冲水惟各賭客姓名均不知悉叩求恩典李阿新供在塲伺候賭客並不同賭以後改過求恩曹杏林供向爲絲線作生意其時同堂兄進城經過杜公館忽聞吵閙進内觀看不多時總巡卽來捉賭不睥逃避不及悞被捉住叩求顧全體向二尹判將胡李各責一百板曹戒責一百下從寛交保候查提抽頭及與賭之人到案澈究○吳金氏控張阿掌誘拐養媳一案前晚又經李二尹提訊吳金氏未到張供吳金氏之養媳係陸金堂顧陸氏拐賣與王公館小的用洋一元求提陸金堂到案不難水落石出二尹著押候補提陸等到案再訊○林薛氏扭控女婿葉仁昌將女賣娼等情前晚帮審委員李二尹提訊之下林薛氏供常州孟河人來申已久女婿葉仁昌向做紅木作生意去年僞稱領妻到絲廠做工串同蟻媒賣在聚仙堂爲妓改名花文蘭旋又改周蓮卿向之詰問推諉不知求恩訊究葉仁昌供廿六歲娶林薛氏之女爲妻向住外祖薛富榮家去年三月外祖不許居住故法妻至新閘絲廠做工後妻竊取絲廠物件致被逐出至去年六月間在小東門外茶館妻囑小的挑烟遂被乘間逃走旋在清芬堂遇見竟同不識姓名之人在彼吸烟向之詰問反被扭毆訴知外祖謂妻不守婦道不如價賣本月初二日被岳母扭控小的自知不合叩求提薛富榮及妻到案訊究二尹著候補提薛等到案訊核葉仁昌收押候示 
[英界公堂瑣案]  
　　包探秦少卿禀稱陳福林冒寫歐陽鋆生名片至某參號冒取西洋參半斤後被本人撞見扭送捕房捕頭飭小的往查屬日故特送案請究歐陽鋆生投案申訴前情請爲究辦質之陳供稱洋參係友人託取求恩鑒察襄理讞員鄭大令商之薩副領事著押候過堂復訊○流氓王杏林昨在泥城浜見陳小山踽踽獨行遂乘其不備攫取縀帽飛奔而逸適爲包探張阿添所見代爲追獲帶入捕房於昨晨送案請究陳投案供訴前情質之王供與陳素來認識偶然游戲不敢攫物大令判將王枷號二日以示薄懲○包探趙銀河拘解竊賊張德明至案禀稱此人行竊應阿仁家布衣兩件緝獲人贓送案請究應投案請領失贓質之張供認行竊惟求恩典大令判責五十板○包探石金榮禀稱陳金寳在周應初所開之烟館内開燈過瘾乘人不備竊取烟槍一枝正欲逃逸適爲小的查見故特送案請究周投案領贓陳供窮苦所致尙是初次可否求恩以全體面大令判押七日贓還失主○某號華捕拘解流氓顧青二至案禀稱此人昨日在鄭家木橋左近扭住張生才毒毆向阻不依因特拘案請究張供與顧素不相識無端被毆求爲訊究顧供因張行路歪斜致被撞痛是以與之爭論求爲鑒察大令判將顧笞責一百板○包探朱阿高禀稱王陸氏昨在某烟館開燈有違定章故此拘送請爲罰鍰王陸氏供往尋人不敢吸烟大令判罰洋銀一元○水巡捕唐寳榮禀稱前日小的解送挑泥違章一案業已將工頭賈金福傳案請爲訊判賈供此係夥友所爲不干小的之事尙求明察大令判罰洋二十元○水巡捕唐寳榮又解停船攔江之瞿慶亭至案請判大令略詰數語亦著罰洋二十元 
[法界捕房發落案]  
　　昨禮拜三鄭大令蒞捕房會同謝副捕頭發落各案命提美富輪船竊燈之徐四明照原斷笞責五十板釋出○行竊巡捕房寫字西人家内刀又之陳興贄江裕輪船竊取洋傘之王阿四照原斷各責一百板勒令回籍○偷兒王毛毛在江裕輪船竊取洋傘著照原斷笞責一百板釋出○野味店主徐子善違章售賣鵪鶉爲捕房拘獲解經大令訊供禁押捕房昨日命提到案從寛開釋○野鷄挑夫周阿新王德裕因爭挑行李失去鋪蓋爲失主扭送捕房解經大令訊供押候　比昨日命提到案以不應强横若此著各責五十板以後不准强挑一并還押過堂開釋○程福田俞錫生等假揑田契騙取工部局收捐西人銀八百兩控經大令迭次訊供嚴比補提擔保領銀之朱濟雲冒充卽保之陳月堂等訊供押候追比昨日命提一千人到案以朱濟雲不應串同作僞擔保領銀著重責一百板陳月堂著再責五十板程福田因腿患瘡著改責手心一百下一并還押限三日内繳銀延干重比繆小麻子與車寓主蔡兆榮口角扭案誣指竊取車照業經查明並非竊照著交人保出○李陶氏前控其弟陶桂廷竊取金飾將弟婦陶俞氏送押捕房昨日李阿氏偕保人俞阿大投案其結求銷大令准之陶俞氏卽交俞阿大保出○蔡徵麟因徵康小錢莊倒閉爲各債主具控公堂迭經鄭大令訊供交一出外理處因玩延不理著保交案屢次嚴追一味挺押案懸日久尚未了結昨日大令命提察徵麟倪愼齋陸漢章三人到案研訊蔡供倪愼齋借出空票並未貼現陸漢　經手放帳尙有銀四百餘兩未了並不用虧大令謂倪愼齋陸漢章旣不虧欠著分别開釋蔡還押飭具限結送案存查○泰州人王寳仁將妻張氏送入小東門戲館街某花烟館爲娼得洋三十元不逾時領妻逃逸爲包探拘獲解經大令訊供著將王寳仁王徐氏押候交到洋三十元再核迄今仍未交案昨日命提復訊王徐氏供實因貧苦不得已流爲下賤求恩超豁大令以王寳仁不應縱妻爲娼情同誑騙與放白鴿無異著一并還押再核 
[美界捕房紀事]  
　　蘇州人洪順瑞僑居虹口蘇州路第五百十八號屋内因欠項瓜葛被人在英界公堂告發讞員張賡三直刺准詞咨會美界捕房飭探恊同往緝捕頭卽飭包探石金榮前往將洪拘入捕房旋卽解送公堂究治○昨有甲乙二江北人在虹口文昌閣後面互相爭毆足往拳來似臨大敵正在難解難分之際被五百四十八號華捕所見一併拘入捕房押候解送公堂究辦○寗人某甲卜居虹口吳淞路某號門牌昨日與其弟某乙偶因瑣事遽探同室之戈旋各扭至捕房捕頭以事起細微申斥數語逐之使出 
 
 

Page 10

 
 
   
 
 

Page 11

 
 
[斷癮戒烟濟壽靈丹]  
專除新舊烟疾癮一錢服三四粒自然癮斷無遺精口乾便閉寒熱之苦能益精神開胃壯體培元養血潤顏之妙非同别家止癮而不能斷癮者比每瓶洋一角○頂上玫瑰露每瓶大錢百六十文○參貝止咳杏仁密露每瓶洋二角半○精製各種丸散膏丹藥酒午時茶神麯治百病藥酒發兌上海英大馬路石路口西首廣東濟壽堂選煉 
[上海頭等美昌機器打米局]  
啓者本公司歴年以來所打白米早經風行寰海遇凡行棧店鋪居家日用之米爭先恐後中外紳商貴客共稱精美素許本局機器之妙可爲粒粒明珠共然鵲起聲播遐邇如蒙　貴商豪客惠賜敎益自當格外愼選上上頭等機車精益求精以廣招徠而昭鄭重致副雅敎以彰敝局之名望矣 
[中西大藥房老牌牛肉汁已到]  
啓者美國法曼奠醫生所製補身牛肉汁銷行遍天下中國向歸本藥房經理代售去冬因北洋銷路驟增一時吿缺　諸君𣐅顧用致歉然本藥房當卽電信外洋赶辦今已新到價目仍舊但市下有種不肖店家收取舊瓶仿造假貨利已損人實堪痛恨爲此聲明　賜顧毒尙祈　鑒諸並認牌號庶不有悞　上海四馬路中市轉角大洋房内只此一家 
[聲明]  
英界老閘西首同益煤棧向係李姓開設將招牌生財裝修貨底一併出盤與姚徐二姓等開張改號同益順記所有前同益名下該欵往來並存欠各項均向李姓自理槪與順記無涉恐未週知特此聲明　同益順記 
[外科告白]  
世醫　國香耑治毒門外科無科無論新久限日全愈兼秘製丸散膏丹按症用藥不好分文不取門診午後二點鐘起上洋四馬路西兆貴里内便是 
[聲明告白]  
啓者本成記於光緖廿三年十月廿六日在申報中登有詢及四馬路春和洋行騙票聲明吿白因無其事本成記一時錯悞今特更正特此佈聞成記吿白 
[神效戒煙一粒金丹]  
神效戒煙一粒金丹 
賞聲明假冐 
煙　藥窮少方　惟得本藥　　製一粒金丹乃刻利　藥　　甚遠　會已匪朝夕鎮行濤内日計十餘　近有不旨　徒　樣私製　冐牌號藥　　述絶不　　埠兜顉布圖如約　害殊深最可痛恨吾中國幅員扻定　　固屈不易　　　謀隱計遍避入成見甚工本主人計無他出紙得不惜　　　　　單兜圖石印作僞者無從　　　并　傳相隆重顧領筆錫　　　　簡創足徵實至名歸亦今見者易　　　　省　目文混也 
華夏澤瀛生民造福 
海禁既開西來品物見為損而不見為益者莫如鴉片中華士庶始則戲吸繼則成癮欲罷不能遂為終身之害年深一年毒徧一國其勢已莫可挽回今本藥房至人搜隱索奇已得天成妙品與煙不相生而適相剋最足掃除煙積化其毒性斷其根株考是藥源委出化學家久經熬煉糟粕既去精華始成爰精心配修加工監製名曰一粒金丹色配中央形如豆粒丸雖小而功自倍服雖微而力尤峻以視市开戒煙百藥莫可比儗是真以少許勝人多許者凡願戒者須遵法餌服癮一分者當服一丸一錢者當服十丸逐漸減少至藥減盡而癮亦歸無何有之鄕戒前戒後無疾無苦即客路舟車急切公軡隨身携帶殊稱便甚認明四馬路東首老巡捕房對面紅磚大洋房仿單内注明金牌雙龍為記庶不致悞　上海華英大藥房謹識每瓶壹百粒五十粒大錢壹百文五十文 
英奇品䝿異域同仁 
調精備良　　　申ＦＩＮＩＳＣＯＲＯＮＡＴＯＰＵＳＡＦ６９８7 
外埠分售函藥之有益於世也本藥房開　　　　今已味止有年藥石務求道地貨品必選精良首備旣多　　入不惜工本是以銷行目宏聲明洋溢近右阜　遠若函求有應接不遐之藥本主人時　　　　這　千百里信返長途　縻時日購者　不及待徒切計望文於　商大埠添分號又於城鄉市館操殷實名　　該寄售以便就這購取所虚者世間作僞者多偶不及辦往往受誣因將分售地址領　早刋申滬等報大爲聲明請按　　　　也 
ＴＨＥＸＳＨＡＮＧＨＡＩＸＤＩＳＰＥＮＳＡＦＹ，ＳＨＡＮＧＨＡＩ，ＣＨＩＮＡ 
[老太古告白]  
倫敦格崙西火險公司叭喇定火險公司阿德來火險公司勞洽愛司具火險公司 
啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處　貴客欲保者請臨面議可也特此佈告 
[頂上美國麵粉]  
啓者本行常有上等白洋麵粉到售其價格外公道貴客光顧請移玉至本行樓上進口洋貨寫字房處面議可也　二馬路瑞記洋行具 
[大屋召租]  
新式樓兩進計六幢外有下房坐落川虹浜在錢業會館西首第三庫門北首合意到英大馬路親仁里時和號面議 
[燕製補丸善能利大背四肢等]  
此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用經瀉者此丸洵推第一小盒洋一角大盒二角五分此藥各大藥房發售 
[捉李葆楨賞格]  
江蘇候補知縣李葆楨號璋甫弟瀛洲寗波人氏歴年在濟陽里德安里假照騙捐前年六月被控破案發廳看管由縣裏挖洞而逃僕等被其騙去捐項甚鉅子無結局今願重出賞格購線緝拿如有能任其事者請來面商是荷　　寓仁智里六衖二百零六號薛同梁啓 
[上海華英大藥房自製廣東蠟丸]  
本藥房之西藥遐邇稱效今剔選地道藥材監製各項廣東蠟丸膏丹藥酒方用神騐藥出精良照症投之如匙之孹鎖况乎丸藥功冠湯藥旣行旅易帶以備調攝又可髓處與人　便誠一舉而兩得焉 
[茂生經理火險]  
啓者本行經理皇后及倫敦崙格西火險公司代客保火險事務其費格外公道如有不測迅速賠償不必函問外國總局此布華正月十一日三馬路茂生洋行啓 
[咪吔洋行]  
啓者本行僧帽老牌火油産自囒咭由唻吔噠𠶠公司製煉頂上煤油燃燈光耀極其燦朗且無黑烟繞室與衆大不相同兼之價廉物美油性甚良穩固無危卽偶爾傾瀉亦無霎時騰炸之　黄昏豪光散射格外光明更非别家可比可見此油之佳購者無不稱善業經中外馳名蒙各　紳商皆有捷足爭先之望是以銷路甚廣頗有轉運不及之勢故特在滬購地監造火油池棧數椽親自督灌箱听以爲轉運之便每箱兩　計凈油六十七磅比别家格外加重並用上等白鐵爲罐自置機器軋就焊口堅固異常定無滲漏之弊嗣後精益求精以廣招徠倘蒙　仕商賜顧認明本行僧帽老牌爲記庶不致誤 
[中庸洋行告白]  
本行新到香餅巴德混白蘭地爲司格鷹牌皮酒價亷物美名馳中外倘荷　惠顧務祈移玉至本帳房面議兼辦五金洋布大呢雜貨并紗廠應用雜件章程價値一切統容面訂在白渡橋堍此佈 
[瀏河潤昌行掛失]  
本行三月初二日期第五號本票一紙計洋七百元因據用户遺失望各寳號切弗收用是票以作廢紙此佈吿 
[五馬路公信洋行經理火險公司]  
大英士干的士祐能拿臣那而火險公司 
此公司創自倫敦始於一千八百廿四年資本四千二百萬兩今在申江招徠倘荷　貴紳商賈保險房屋棧房住宅保費從亷倘遇不測賠償迅速用特佈知 
[南京新開老德記大藥房分號]  
本藥房開設英京倫敦久已馳名歐洲於隨光年間在上海開設藥房爲通商創賣西藥之始久已遐邇驰名現分設南京坊口黑廊大街洋房内便是所有各種藥水藥丸藥粉藥酒以及香水香油香粉香皂牙刷牙粉等倘蒙仕商賜顧請就近至本分號購取還祈認明牌記庶不致悞上海老德記謹啓 
[華盛告白]  
本厰今年正月起購辦物料油煤器具食用一切花衣　花各件均係實支實發並無明扣暗回各寳號與本廠往來務宜貨眞價實如有本厰同事需索等情可於每日下午三點鐘到總厰寫字房指名何人隨時剖晰 
 
 

Page 12

 
 
[光緒二十四年二月十三日京報全録]  
　　宫門抄○楚督張奏户部議提淮鹽緝私經費擬請劃出一半仍請照舊支銷摺○又奏撥解海軍經費改歸部庫摺○雲督松奏爲留黔解滇各項槍砲子彈數目片○二月十三日理藩院鑾儀衛光禄寺正白旗值日無引見○興伯請假十日○召見軍機○清銳○呈上明日卯初二刻升中和殿看版軍還海○○頭品頂戴湖廣總督臣張之洞頭品頂戴湖北巡撫臣譚繼洵跪奏爲户部議提淮鹽紅私經費擬請劃出一半仍請照舊支銷恭摺覆陳仰祈聖鑒事竊照前准户部咨議奏應城竹山鹽課公費　多　實應將浮支公費錢文如數提出報部候撥一摺查原奏内稱歴年湖北鹽道詳竹山川鹽應城井公鹽費文内首叙武漢等處票潞起止中　　淮分界末敘是年所收正課因武漢等處票鹽潞鹽川鹽已停僅竹山應城井鹽兩項正課收數大减而公費因之是此項公費不與淮鹽緝私經費相涉原文聲叙甚明軍興　淮鹽行鄂緝私事宜皆由漢口督銷局扼要分布豈得劃出竹山應城兩處諉之湖北鹽道漢口督銷局經徵淮鹽每引經費銀二錢見於兩淮銷册此蓋該局應支之經費斷無解交湖北鹽道之理卽解交湖北鹽道亦無收少解多之理若湖北竹山川鹽而無公費前報光緒十七年應城等鹽三萬七千餘串實有淮鹽緝私經費三萬四千八百餘串在内何以歴年報部文册不稱爲緝私經費而稱四川應各鹽公費經前湖北歲收票潞正課多或四十餘萬串少亦二十餘萬串而歲支公費尙不過六七萬串今僅歲收竹山川鹽應城井監兩項正課一萬二三千串而猶歲支公費三四萬串有是理乎方今時用匱絀不能不循名責實此項公費卽果有淮鹽緝私經費在内亦應在别出之列行令自本年爲始除竹山川鹽向無公費及應城井鹽向收水課開支一成半公費陸課開支三成公費仍各照章辦理外且餘浮支公費三萬餘串無論其出自何項均令按年扣數提出歸公專案報撥等因於光緒二十三年六月二十三日具奏奉旨依議欽此咨行鄂省當經專飭遵辦去後兹據署湖北鹽法武昌　朱日煊詳稱遵查部議所駁各節就湖北歴年詳册而論誠不爲過第應城井鹽公費實係按照光緒十年厘定新章陸課開支一成水課開支成半辦理部中有案可稽如果應鹽公費歴來浮於正課當時欽　工部侍郎孫毓汶烏拉而於查辦案内必經剔除所有前次詳銷光緒十七年公費確有漢口督銷局移解淮鹽緝私經費銀二萬四千八百七十七兩八錢六分折錢三萬四千八百二十九串零四文在内其所以屢遭部中駁飭者皆由光緒二年前鹽道蒯德標造銷同治十一年分公費時以淮鹽公費已在票潞各鹽之下聲明淮鹽正厘詳請奏報另有公費一項計自咸豐七年起至同治十年止收過數目曾經十次詳報故於川淮分界後聲叙渾淪册内亦未將川字改爲淮字嗣後因係歴奉准銷之案是以各前任仍照舊案造報但叙明銷主二十九次爲止在案前年户部以應城竹山鹽務公費多於正課駁令查明業經據實聲覆因有淮鹽緝私經費在内是以爲數稍多應請户部按察原文銷案次數上有淮鹽正厘公費字樣爲考核不復執從前渾淪之語以相繩則此案自明至武漢黄阿四府淮鹽雖由漢口督銷局派員分銷惟查緝私鹽係地方官之責湖北歲收鄂厘二十萬兩左右故每銷鹽引給緝私經費銀二錢四分由督銷局按月移解每年約共收銀二萬三四千兩不等是此項緝費係爲督緝淮岸邊界票潞各私而設並非因竹山應城兩處撥給推原昔年前兩江督臣曾國藩於規復引地時定以案銷售引數解給緝費者蓋欲策令湖北認眞疏緝以爲多銷一引卽有一引之費立法具有深意自來鹽務省分皆有緝私辦公經費不獨湖北爲然就鄂省歲銷淮引計之每年約共銷鹽十萬餘引給緝費銀二萬四千餘兩似不爲多惟值此時局艱難苟　裁省自應力求撙節但若全數提充餉項則堵緝無資私鹽必致充斥於鹺務殊有關係現經將各局卡用餉項竭力裁節擬請自本年十月起漢口督銷局所解緝私經費每引劃出銀一錢二分以充餉需約計每年可留省銀一萬一千兩另欵存儲聽候撥用其餘每引一錢二分仍請准予照舊開支以重緝務而資辦公等情詳請奏咨前來臣等覆查竹山川鹽向無經費應城井鹽每年僅徵正課錢一萬二三千公費祗二千串餘實無公費兩倍正課致令本末倒置之埋前報光緒十七年應城等鹽公費三萬七千餘串實有淮鹽緝私經費三萬四千八百餘串在内該道歴任報銷册内未將各欵分别指明渾淪聲敘以致部臣無憑驟悉謂此項公費不與緝私經費相涉遂以應城等鹽公費倍於正課欵有浮支情弊兹經詳細考察該道所陳均係實在情形其中並無弊端現在督銷淮鹽局疊年解道此項經費移文歴歴可據若非費自淮出何以欵由淮解至該局解到此費並非僅劃充應引兩處緝私實爲湖北通省淮岸堵緝而設藉此津貼得以鼓舞員弁兵役悉力護持疏銷方暢支發各欵歴有年所若一旦全裁於經費之節省無多而有關於淮鹽之銷滯實大惟值此時事日急籌餉艱難但使可以裨益公家雖係向來外銷之欵並無弊端亦必力求核减現經飭據該道將此項經費提出一半存儲候撥實屬於無可裁减之中設法節省其餘一半不得不循舊支發庶緝務不致廢弛淮綱方有裨益除將該道齎呈光緒十七年分督銷局按月扣解緝私經費移文咨部查核外謹合詞恭摺覆陳伏乞皇上聖鑒謹奏奉硃批户部知道欽此○○頭品頂戴湖廣總督臣張之洞跪奏爲撥解海軍經費改歸部庫恭摺具陳仰祈聖鑒事竊前准户部咨具奏海軍經費改歸部庫分别劃撥提解一摺原奏内稱各省關由厘金洋稅洋藥加厘等項奉撥海軍經費統令自本年爲始按照單開數目改解部庫另欵存儲專爲購備船械之用清單内開指撥湖北釐金銀三十萬兩按八成解足等因光緒二十一年三月二十六日具奏本日奉旨依議欽此咨行欽遵辦理當經前兼護督臣譚繼洵轉飭遵辦去後維時餉需浩繁嗣又奉撥認還俄法英德本息欵鉅期迫尤須預爲籌備遵照部咨除解京甘各餉外無論何欵准其酌量劃提前經奏請將海軍經費截留湊解未經部議核准查鄂省度支全賴鹽釐貨厘爲大宗近年水旱頻仍釐收已形减色上年江南因撥補豫厘籌還洋欵於應解湘鄂南岸鹽釐内每歲提撥銀十餘萬兩是撥欵日增收款日絀炊同無米兼顧爲難惟欵關海防要需自應勉力騰挪兹在釐金項下籌撥庫平銀五萬兩飭委試用知縣朱廣禄註用知縣候昉管解赴京交納等情據湖北布政使王之春會同善後局司道詳請奏咨前來臣覆核無異除分咨外謹會同湖北巡撫臣譚繼洵恭摺具陳伏乞皇上聖鍳謹奏奉硃批户部知道欽此○○崧蕃片再前准兩江督臣劉咨據統帶衡字全軍貴州古州鎭總兵丁槐禀稱滇省防軍限於經費尙未購有新式槍砲現在該總兵蒙恩賞假回雲南本籍所有該管前在山東及南北洋領過各種快槍快砲除酌留衡字五營應用外其餘快槍四千三百二十四杆快砲五尊並子彈等件挪請撥解雲南濟用等情除批准並附奏外開單咨請派員迎提等因又准前貴州撫臣嵩崑電知請將馬梯泥鎗一百九十八杆筆碼四萬顆克虜伯砲二尊彈子六百個留黔備用等因節經局委員分别撥收提解去後兹據雲南善後局司道湯壽銘等詳稱遵查此項槍砲己由丁槐帶至貴州鎭遠府交該府知府全懋績代爲收存所有黔省截留各件亦經撥收清楚下餘槍砲筆碼子彈均經全懋績點交雲南委員試用府經歴周肇遵分起運解來滇查騐數目相符已發交機器局及軍械所委員妥爲存儲按月册報惟内有潮濕槍碼多件除將實不堪用者提出外餘飭軍械所委員速卽如法擦晒勿任銹壞以資應用合將留黔解滇各項鎗砲筆碼子彈實在數目開具清摺詳請奏咨前　奴才覆查無異除將清摺分送户兵工部及兩江貴州各督撫臣查照外謹會同雲南巡撫臣裕祥附片具陳伏乞聖鑒謹奏奉硃批該部知道欽此 
 
