# 1898 - 327 - 4909203

 

Page 1

 
 
[重印二十四史出售] [  圖書集成局啓]  
　　二十四史一書上下五千年縱橫九萬里其中治亂興衰之故盈處消長之機洞澈源流昭如日月洵當世考鏡得失之林也方今風會大開振興實學士人柔日誦讀尤須兼備三長是以　局特將原板重加校印共訂三百九十二本分裝三箱因邇來紙價過鉅略爲加增每部售實洋五十六元箱不外加問　　申報館及申昌書　室發售此佈 
[廣學會譯著新學彚編中國度支考英興記正續中東戰紀本未文學興國策時康出售翻刻重罰]  
　　明詔迭下實學浡興吏治儒脩乘時交奮不　新籍曷豁靈襟上海廣學會　　　　　情周知華故著　　　　　　風放函　　言天下大同此其左劵合括宏旨藉貽通才○新學彚編四卷裒西瀛旅客名篇聞東土導師先　理明　備　　　　八　○中國度　考二卷詳稽奏報　舉出納言外深其惋惜使君於此不凡一角半○英興記二卷英后在拉花申一周政通人和　　　蔚第就　　　　持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三　併售二　　　　　之泰西新史　要時　新論等書傳誦士林無勞述讚○時事新論六角○上海廣學會德局申報舘及各　坊出售　　　坊及敎士售　　　可向購　　集成局啓 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[論滬上流氓之難治]  
　　閱本報所載滬上流氓之遇事生風拆梢打架幾乎無日無之未始不歎其人之不易治而治之者亦未有其人也語曰有治人無治法天下事大抵皆然豈獨治流氓而已哉上海爲華洋互市之區西人不憚重洋之險挾重資貿易於我中國中國之人非盡愚且拙也卽就主客之勢而論宜乎商務之起色與否其權我得而操之也利市之贏柮若何其事我得而制之也乃自通商以來數十年間昔之我可利權獨擅者今彼亦仿而行之且踵事增華以奪我之勝算而克反熟視若無覩任其或侵或奪毫不爲怪此非無因而然也料必有人焉爲之指引而彼乃從而信之且降心下氣以任使之夫士爲知己者用又孰不爭竭其平生之聰明材力以取快於一時哉故人但見租界中之遇事生風拆梢打架者輒翁然指之爲流氓而不知此固小焉者也彼如大盜之不操戈矛而可使流血於市藏財於家人猶不悟其爲禦人於國門之外者若而人者滬上正不知凡幾較之流氓之爲害相去倍蓰今舍其大而治其細無怪懲者自懲而犯者自犯雖日求其不遇事生風拆梢打架而卒至於無日不遇事生風拆梢打架巡捕以拘拿爲　責包探以解案爲了事即使笞之不厭一千八百枷之不惜三月五月而若輩之野性如故也徒覺其多此一舉耳或曰如子方則流氓不治而居滬上者不更跬步之間荆天棘地也哉則應之曰予所言乃爲今日之侈談商務登高而呼者下一針砭俾知市面之所以日見其衰生意之所以日形其敝皆由於華人中有效衛律中行說日夕教匈奴以拒漢者是固等而上之之流氓也其始則假招股以惑人集公司以動聽迨入其彀中無不敗家蕩産甚且性命隨之蓋無在而不有流氓夾雜於其中也又將何以治之然爲今之計姑弗論其爲何等流氓但旣犯事到案務究根株或使之遷地爲良或使之永覊押所亦足以化其兇很而馴其桀驁不能則惟有示以法之不可或寛在捕房依舊拘之解之在公堂依舊責之枷之雖明知若輩不盡知懼當亦未敢公然自謂爲有恃無恐也所可慮者另有一種小流氓其年不過舞象舞勺乳臭示乾而天性已漓惡習已染有剝小孩之衣捋小孩之鐲者矣且有瀾妓女之輿阻傭婦之路者矣所謂爲　不摧爲蛇將奈何然此猶曰男子之無賴故習於强悍以求逞其童心若婦女當不至此乃近日竟有所謂女流氓者公然恃長舌以質公庭吃講茶爲人評理自恃女流不顧廉恥以爲罪不至死官亦無如我何他如臺基之傷風敗俗罪不容誅更無論矣豈天地乖戾之氣獨鍾於婦女歟故說者謂上海之地至今日而愈覺跬步之問荆天棘地令人視爲畏途如是而欲市面之鵲起生意之鼎盛何可得哉或又謂公堂之上刑至笞責而止罪至枷示而止罰至管押而止彼流氓者深知此等作爲安之若素故小流氓女流氓因之層見疉出狼狽爲奸以爲刑法殊非爲若輩設也烏足以使之生畏不如仿古人刺面之法分别輕重刺之於面令人一望而知爲犯法之徒庶足以生其愧恥而從此安分守己不敢爲非蓋笞責有數枷示人期管押亦終有釋放之日若行刺面之法則終身之過昭然在人耳目間無從掩飾或轉足以使之生懼也是法也嚴而不流於苛有治流氓之責者其亦以爲然乎否乎 
[本館接奉電音]  
　　昨日上午京師飛電傳來上諭一道敬謹譯登○十月十一日奉上諭松椿奏霜降安瀾一摺本年五月間大雨滂沱湖河並漲經松椿督飭在工各員將上下游各壩陸續啓放設法搶修現在節逾霜降得慶安瀾仰賴神靈默佑實深寅感著發去大藏香十五枝交松椿祗領敬謹致祭以答神庥餘著照所議辦理該部知道欽此 
[津門冠蓋]  
　　天津訪事友來函云新簡閩浙總督許筠帥自奉恩命卽航海北上於本月初五日到津卽日由唐沽乘火車入京陛見北洋大臣裕壽帥率屬候於天津車站寄請聖安調任江寍藩司裕壽泉方伯入　已畢亦於初四日來津南下脚靴手版絡繹於途 
[儲憲鶯遷]  
　　蘇垣訪事友人來函云升任江蘇督糧道兼蘇關監督桐子　觀察澤自接儲憲印信以來已逾兩月祗以政躬小有不愈仍在府署辦公兹已喜占勿藥遂筮吉本月初八日申刻鶯遷入署府署書差人等均敬謹叩送 
[鎭郡官塲紀事]  
　　潤州訪事友來函云鎭郡現在舉辦冬防道憲長久山觀察恐巡查各員未能認眞梭巡每於二鼓後帶親兵數人親自出轅抽查直至黎明始回亦可謂留心民事矣○長江水師提督黃芍巖宮保之瀛眷由太平節署來鎭官塲接到電音卽飭差在江干伺候初九日下午五點鐘官　抵鎭停泊六吉園碼頭麾下江勝營官曁江勝全軍總巡周錦堂都戎齊往迎迓水陸各營皆列隊鳴槍申敬旋卽乘輿登岸至新河街賃某姓屋爲公館宮保亦擇於十一日由甘露寺遷入文武各官均往道賀○統領新湘全軍陳宇山軍門於本月初八日午刻由東碼頭乘坐官舫帶以小火輪船逕赴松江恭視江南提督李軍門壽　兼商要公瀕行新湘各營官曁新湘全軍總巡周都戎咸詣江干恭送如義 
 
 

Page 2

 
 
[升上官塲紀事]  
　　揚州訪事友來函云揚城保甲一差前於裁併職官時擬將總辦一席歸併郡尊兼理各叚巡員亦分别酌併沈碧香太守堅辭不獲遂於九月朔日接受鈐記並添募巡勇四十名以資分撥連日正在修理栅欄部署冬防事宜忽奉上憲行知飭將揚州保甲總局一差仍歸前辦是差之王季棠觀察澧接辦太守遵將木質鈐記及文卷等項擇日移交王觀察遂筮吉本月初八日接鈐視事其總局仍在彩衣街公館一切均仍舊貫惟所併各叚巡員能否規復尙未見明文也○兩淮泰州分司一缺自原任沈子丹分轉桂被議開缺後當經運憲江蓉舫都轉委員接署照章詳請叙補嗣都轉经是缺管轄十一塲政務殷繁責任綦重初以李分轉詳請旋悉大部以此缺輪應試用班叙補李與例不合議駁都轉遂叙明該班内雖有名次在前之某運判實與此缺有甚相宜可否仍以李某請補旋接部文稱某運判雖人地不宜查該班尙有武某等六員著調省察看以便揀員叙補督鹽憲劉峴帥遂於客秋察得武某熟諳鹽務遂以請補詎又奉部駁略謂前查該班尙有武等六員並非專指武某一人而言該督想係誤會令仍照章叙補等情由峴帥轉行到司都轉遂以名次在前之某運判詳請奏補兹已出詳未審此次能免周拆否也○兩淮運憲江都轉近奉憲檄飭將在淮候補人員逐一考試以定去留上月初八廿一已經兩次考試都轉又以通泰海三分司所屬聽差人員亦應一律考試庶足参昭公允因特札行三屬分司飭將在屬聽差人員迅卽申送來揚以便擇期考試其無差及有尋常差使可以暫離者均應卽日來揚若現當緊要長差不能分身者准於卸差後補考 
[歐美各大國師船表]  
　　英汽機日報載一千八百九十八年各國水師情形并製造水師所用器械惠而生冏之擊節稱賞并捐資若干以示鼓勵惠君曾於白雷期福疉詳論各國水師書中採近百年中情形輯成師船表如右戰船等次頭等二等一二等二三等總數英國三十四艘十一艘三艘共四十八艘法國十三艘四艘十三艘二艘共三十二艘俄國十七艘四艘五艘共二十六艘德國九艘八艘五艘共二十二艘美國十二艘十一艘共二十三艘頭等艦所載機械較爲堅重設遇風浪耐於支持速率每點鐘行十六海里有奇載重至少有九千墩造成後未逾十年所製砲位均係快砲二等一这艦船身稍形狹小亦在近十年内造就抵籞風浪較頭等艦稍有不逮海軍列陣時位雖在後而其器械之精水軍之强亦可謂盡善盡美二等二之艦創造時已在十年以外三等艦惟就舊時戰艦更易機器添設砲位而成者全身鐵甲快船等次頭等二等三等總數英國八艘七艘三艘共十八艘法國十一艘五艘二艘共十八艘俄國三艘三艘二艘共八艘德國三艘四艘共七艘美國二艘共二艘英國除已經載列外另有舊式艦俱配用前膛砲其船上鍋爐汽機近經更易者一爲愛來克散局拉一爲式而攤一爲夢那克一爲　克利斯一爲攤墨而來而利一爲疉而來諾脫此等艦歴時已久惟駕駛得宜尙可一用頭等快艦速率每點鐘行二十海里有奇二等快艦每點鐘行十八海里三等每點鐘不及十八海里鐵甲快艦等次頭等二等三等四等五等總數英國二十艘十艘十一艘三十二艘三十二艘共一百零五艘法國三艘一艘一艘七艘二十艘共三十二艘俄國六艘二艘共八艘德國五艘一艘三艘三艘共十二艘美國二艘一艘六艘五艘共十四艘頭等艦速率每點鐘行二十二海里有奇俱爲保護商務之用二等艦尃備巡洋之用其安砲處均有鋼板護外桅杆上瞭望臺亦有鋼板蔽護三等艦亦備巡邏之用惟安砲處不盡用鋼板遮護爲稍異耳四等艦係尋常巡海快船五等艦係供偵探軍情之用每點鐘速率有十七海里者有多過十七海里者其致不一魚雷船等次魚雷砲船捉魚雷船魚雷船總數英國三十三艘九十六艘十六艘共一百四十五艘法國二十一艘七艘一百三十七艘共一百六十五艘俄國九艘二十九艘三十二艘共七十艘德國四艘九艘三十二艘共四十五艘美國一艘二十艘十六艘共三十七艘魚雷船自創造迄今已閱十稔載重俱在一百墩以上據惠君體察近來接仗情形覺快艦爲必不可少若將裝煤處所展寛一切偵探各船煤斤均資其接濟卽如阿爾斯惠克一船將煤艙展寛少裝砲位則庶幾矣何以知其妙用前者此船曾經克而重曁夢可姆兩鐵甲快船追襲歴時許久從未追及故知其爲利益也譯英國彚報 
[潤州火警]  
　　鎭煤訪事友來函云鎭城西門外古更樓巷一帶茅屋毘連係客民麕聚之所有某甲者素患痴癲本月初八夜二鼓時所住茅屋中不知如何失火一時紅光照耀霄漢通明旋聞警鑼亂　各水龍紛紛馳救極力澆灌奈東北風正勁就融氏勢甚披猖無從遏止有頃常鎭通海道長久山觀蔡以及文武印委各官咸督勇臨塲彈壓旣而滾滾銀濤憑空倒瀉熊熊之勢始得漸　然草房一百二十餘家已付楚人一炬矣翌顺長觀察派親信家丁將被災之户逐一查明按户給以靑蚨　蓆令其暫蔽風霜亦可謂好行其德矣 
 
 

Page 3

 
 
[鄉人不法]  
　　蘇州訪事友來函云滸墅關附近之某村有許阿虎者於上月某日失去銀錢疑係旗人許世泉所竊當與理論口角旋經許阿毛帮同尋獲原物卽由阿毛從中勸解令阿虎向世泉服禮了事越日爲著名無賴王小毛所聞卽向許阿毛爲難意欲訛詐洋銀三十枚許置之不理王竟糾合黨羽數十人持械鳴鑼將王許及曹姓童姓等數家房屋器具任意搗毁並攫去米榖數十石復用竹柄鐵槍戳傷許世泉昆季二人一時聲勢洶洶遠近畏其兇𦦨莫敢誰何地保匡阿銀非但不爲理勸敢將許等百般嚇詐事後許等心有不甘爰投長洲縣署鳴寃請驗縣主汪大令騐行許世泉兄弟二人傷勢甚重難保無性命之虞立卽籖差拘王小毛及帮兇之某某等到案照例嚴辦 
[拘獲匪徒]  
　　蘇州訪事友來函云本月初間有匪船不知由何處駛至閶門外上新橋地方甫經　纜卽爲駐紥是處之撫標某營官所見以舟中人類皆狀貌猙　恐非善類上前盤問言語支吾因卽詳細搜查見艙底藏有鐵尺鐵鍋等物知係燬鑄銅錢之器遂令營勇併力拘拿當獲住匪徒五人連船一併解至長洲縣署請汪大令訊究 
[神山麗日]  
　　日本訪事人云本月三號爲天長令節板垣伯於黃昏後至某處宴會迨十一點鐘筵散乘馬車而返中途忽逢暴客二人突前猛刺幸護衛者衆未致受傷擒獲二人其一已被兎脫供係餘田縣人現充狀師至因何行刺諒須明白訊供也○本月五號午後接東京來電云本日午前爲舉行大祭靖國神社之期日皇並皇后率領各皇族各大臣親任官曁各省敕奏任官總代議院兩院議員等循例致祭畢日皇升殿受禮○長崎小工兇頑日甚力資亦逐漸加增較之疇昔相去何至倍蓰刻經各華商向警察署並各當道互商允由警察署派出副捕頭綜理其事將各貨核定劃一之價不許夫役再行勒索亦保衛旅商之要事也○本月七號接馬關來電云伊藤侯之隨從已於是日午後七下鐘抵馬關登陸諒卽須人京也○鳳山縣爲　中要地邇來每有義民四出吵擾日人幾至寢不安席雖有守備隊及憲兵巡查保護無如義民行蹤莫定聚散無常以致無可剿滅十月十二號有日婦三人由打狗地方來縣距城二三里突遇養民二十四人將日婦刃斬兩口其一則受重傷至於沿途搶物刼財等事不可枚舉現在獄中囚有三百餘人亦恐義民刦取以此日夕防範日人雖得臺地實同荆天棘地眞如得馬𪧲翁焉○本月八號東京來電云大隈板垣兩伯雖已休致刻經日王下諭謂大隈重　伯板垣退助伯仍以前官賜之蓋卽原品休致也○本月八號日廷秉政大臣除樺山伯外各大臣候補者均蒙日皇召見正二位勳一等功二級侯爵山縣有朋任内閣總理大臣曩海軍大臣正二位勳一等功二级侯爵西鄉從道任内務大臣正兩位勳一等伯爵松方正義任大藏大臣從二位勳一等功二級伯爵樺山資紀任文部大臣前特命全權公使從二位勳一等子爵靑木　藏任外務大臣正二位勳二等芳川顯正任遞信大臣正三位勳二等曾襧荒助任農商務大臣正三位勳二等淸浦奎吾任司法大臣從四位勳四等功四級山本權兵衛任海軍大臣其前任之内閣總理大臣兼外務大臣伯爵大隈重信内務伯爵板垣退助農商務大臣大石正已文部大臣大養毅司法大臣大東義徹大藏大臣松田正久遞信大臣林有造均己休致此又一大變更也 
[鐵甕寒濤]  
　　鎭江訪事友來函云本月初十日恭逢皇太后萬壽聖節鎭江關道長久山觀察率同文武印委各官於五鼓時齊集萬壽宮行朝賀禮其前後三日俱穿蟒袍補褂不理刑名鎭江關亦循例停辦公事一日以伸慶賀○黃芍巖宮保示期本日初八日校閱江勝前後中左右各營操演陣國及一切雜技是晨宮保排齊儀仗命駕至大校塲江勝各營官先已排班恭迓各營兵士亦鳴槍跪接宮保降輿後先行祭纛禮然後鳴砲開門宮保　坐演武廳隨命按營分操一時帳下健兒各顯男兒好身手宮保見各營技勇諳練步伐整齊頗加贊賞各營弁勇均賞齎有差○雨澤久愆田疇龜坼雜糧固難播種卽靑菘翠韭亦不能滋長發榮至初九日朔風刮地鴛瓦霜濃盆盎之中微見薄冰凝結然杲杲之日依然高掛長空未識蒼蒼者何時能渥沛甘霖一甦民困也 
[總辦謁客]  
　　昨午製造局總辦蔣觀察命駕入城至縣署拜會前任黃愛棠大令大令迎入花廳商譚要公良久始别 
[鶯遷在卽]  
　　前任上海縣黃愛棠大令自交卸後賃屋於英租界會審公廨後逢吉里暫駐行旌當以交代未淸尙未出署昨日大令飭 
差雇扛夫數十名先將行李物件由縣署運至公館想不日卽須鶯遷矣 
[造繳烟册]  
　　前者馬路工程局總辦朱森庭明府禀請江海關道將南市十六鋪二十三七鋪十二圖等處烟館無論大小槪照新馬路定章攺收燈捐充作經費當經蔡和甫觀察曉諭准行明府卽傳地甲圖保人等到局限令五天造册呈核兹由地甲等已將册籍造齊繳局明府定於昨日傳集各烟主聽候諭話以便循章開辦 
[失火卽息]  
　　美租界北河南路一百三十九號門牌某洋鐵店内前晚因者夜膳遺火積薪炎炎之威幾致不可收拾幸店中人竭力灌救得以撲滅然鄰右已受驚不淺矣 
[刺客何來]  
　　老嫗陳氏及男孩阿林均傭於老胡家宅某號洋房某西人處前日洋人挈粤婦某氏出外未回陳氏與阿林扃門而睡比夜深人靜時忽有一短衣窄袖者手持利刃從窓外躍入不問情由揮刃連刺數下二人從睡夢中驚醒痛極狂呼匪卽由窓逃逸旋經巡街華捕到來察悉情由將二人雇車送入捕房轉送仁濟醫院醫治昨日洋人回家知二人傷勢甚重卽請捕頭嚴爲查緝未知能弋獲否按此事甚奇頗難索解豈其誤中副車耶抑别有情節耶姑誌之以觀其後 
[誨淫宜究]  
　　前日本埠消閒報載洋婦三奶姑一事雲情雨意任意描摹種種穢褻之詞令人不堪逼視雖曰憑空結撰取快一時而敗俗傷風實爲正人君子所不取西國董事某君見之大不謂然當卽函致字林西報館請查究此事係何人手筆一面告知捕房柏捕頭立倩包探陳阿九李佩芝前往詳查館主委爲不知而主持筆政之人則避不敢出不知將來若何了結也 
[查産抵償]  
　　潮州人周全益在法租界開設太古全洋棧虧欠各莊號銀二十四萬兩潜行逃逸經各莊號將周姪錫啓及棧夥江朋卿扭送法界公堂朱森庭明府飭探帶同兩造往查兹查得棧内尙存存糖四千包並聞英四馬路第一樓對門有市房數十幢値銀六萬兩每月可收房租二千元據情禀覆靜候核示 
[嚴追欠欵]  
　　法界城河浜義興衣莊主韓國恒本年三月間控大興茶食店主馬廷柱馬俊之欠洋五百七十元屢索不還經前讞員鄭景溪大令訊供交保出外勒限淸理迨後移交朱森庭明府迭次提案嚴追迄今案縣日久尙未了結原告韓國恒赴道轅上控奉江海關道蔡和甫觀察批示云查馬廷柱等旣開有店業所有借欵何得久延不還仰法界會審委員查案勒限淸理倘敢抗違卽行押追想經此嚴諭或不敢再行延頑矣 
[嚴拘勒索]  
　　法租界金利源及太古碼頭向有三十六個黨名目每逢各行棧上落貨物若輩勒索規費强搶硬奪肆無忌憚日前南市天義和泰生泰裕昌等十五家米行聨名具禀法界公堂請出示嚴禁並求提案嚴懲以安商旅讞員朱森庭明府當卽飭差嚴拿到案以便究辦 
[醉漢被拘]  
　　前晚有一西人不知在何處沽飲酩酊大醉行至外虹橋畔高歌狂舞三百四十五號華捕喝阻之下西人大怒卽奮其如牛之力將捕亂毆捕見勢不佳立吹號呌召集他捕拘入捕房轉解該管領事署懲治 
 
 

Page 4

 
 
[申報館恊振所經收山東淮徐海賑捐十月初一日至十月初十日止第三十一次淸單]  
　　十月初一日崇實居主人求母病速愈助徐海洋二十元○初二日杭州通益公紗廠經手生第三子湯餅資移助洋五十元　順局來嘉定　吉園繹募洋五元銅洋五元○初三日李伯軒先生交來烟台隱名氏助山東洋二十元紀蓮溪求身體平安洋五元初四日南通州松興公來陶筱甫善士交來有友人爲求夫婦齊眉洋二元○初五日金劍花銅洋一元鎭江乾昌來竭力子求親病愈長壽洋六元蘇州隱名氏助山東洋五十元又助徐海洋五十元○初六日善初氏交來隱名氏心愿助徐州洋四百八十五元延生氏求無災難助　東洋四百八十五元延陵子爲母週年功德資移助洋二十元○初七日協源局來洙涇山人洋二元全昌仁來京口周先　　本洋一元隱名氏求小女病速愈洋一元○初八日靑浦全盛局來崇實居主人祈求母病速愈洋三十元新市林仁記來補拙子因内人患病將醫藥資移助洋四元無名氏洋二元○初九日無名氏求百病除根洋一元無名氏求三兒關煞開通洋一元○初十日隱名氏銅洋三元金利源帳房銅洋八元以一總共收洋一千二百四十元銅洋十七元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鹽工收禁]  
　　蘇州訪事友來函云揚屬東臺縣向爲産鹽之區今年因米珠薪桂百物昻貴異常煮　各工人　攘紛紛均至鹽大　　互控某日鹽大使劉鹺尹昌和正在升堂訊案工人忽蜂擁而入戄求恩准鹺尹悞以爲若輩有心　唣忽迫之際突出手槍向人叢中轟擊不料砰然一響適中某工人之要害登時斃命於是衆工人大爲不服當將大堂上案桌等件盡行搗毁事爲上　　間立將是案提省本月初七日經署臬司朱廉訪升堂研訊以節情較重之盧國喜鄒學才朱長餘等三工人釘鐐收監其餘朱長春等九人分别管押刑房劉鹺尹則押入得質所候禀請撫憲核奪 
[流氓不法]  
　　滬北天通𤲅附近爲流氓聚集之區行人皆視之爲畏途棍徒王勝法王新甫卽王和尙尤係此中巨擘糾集羽黨多人以闊帶爲號橫行不法魚肉善良前日鄉民陸阿三入城售布得洋十餘元懷之而回行經是處王等知之率其狐羣　黨將陸曳至小茶　内　意拆梢陸畏其兇橫不敢與較所帶銀洋盡被刧去事後投寳山縣署喊控經沈大令准詞飭差將王等拘拿至署想須按律辦也 
[竊犯病斃]  
　　竊犯陳阿五前因患病判發普育堂醫治奈已病入膏盲藥石無效延至昨日命歸泉　當經堂董曹寄耘函報上海縣署王欣甫大令卽飭原差傳同仵作赴堂騐明委係因病身死回縣　覆遂由堂給棺收殮發壇安厝 
[上海縣署瑣案]  
　　产前者韓咸林控曹子雲無弊呑洋一案前晚由帮審委員陳明府提訊韓供前在　南開飯店延曹司理帳目被呑洋銀若干曾向薦保顧老八索償彼竟置之人理是以控案求追顧供曹雖小的所薦並無呑没之事且韓欠小的米洋數十元前已在　　渡　防局控告蒙恩斷還至今尙未歸楚叩求照追曹供在韓店爲夥閱時未久並未呑用銀洋求鑒明府謂旣在巡局　斷有案未便悔　　韓　將米洋限日繳楚曹是否舞弊著兩造算明帳目禀候覆訊再核○喬汝生控李少亭欠銀一案由陳明府提訊喬供在土行爲夥李開　　　被欠土銀一百六十餘兩求恩追繳李供小的前雖開設烟館今已閉歇以致所欠洋銀無力措繳不得已惟有將挑　店盤頂作抵叩求恩准明府判令原差協同兩造妥爲理處禀復了案○王和尙控李阿祥强搶甥媳陳明府提訊之下王供小的之子以外甥朱觀樓爲嗣娶有一媳本月初七晚被李强有刼去求請究辦明府判候查明有何别情再行核辦○劉紹基控瞿端卿虧角花銀經陳明府提訊劉供專販子花被瞿欠銀八百除兩求恩究追瞿供開設亂花廠　欠劉銀一百十四兩彼係掮客前代小的賣出凈花一千擔曾得用銀五十兩後　交貨一百五十擔餘因　賤尙未出去吃虧銀八百餘兩應卽著伊賠償周雪春供在瞿處司帳餘語與瞿相同明府判瞿償還劉銀三百兩限日繳案○陸敖林控船户　强生失洋一案陳明府提訊这下陸供開設花行曾交船户張金生洋銀一千四百元赴鄉載貨忽稱失去五百元叩求追究張供六月初三日　將洋銀一千四百元交與小的當晚船泊陸家渡被船夥王關炳私竊五百元逃逸無蹤現始尋獲扭案求追王供六月初三日張金生付小的工資五十元卽將小的辭歇現尙被欠工錢六十餘千並無行竊这事明府判王交差張交保候再復訊 
[上海局瑣案]  
　　江北人李桂春向在滬上驅車度日前與同業裘全恩在滬北因事口角經人勸散前日二人在南市陸家　地方又邂逅袒値各挾夙嫌至附近小茶肆中評理當以其曲在李費去洋銀二元有餘李意不甘服潛投二十三七鋪巡防局呈控局員　　　大令飭　查明正擬提訊事爲開設車寓之張文耀所知願作調人令裘將費去之洋交還赴局請免究辦大令准之當時有過付洋銀之裕　有不願提辦姑念原告　欲多事亦遂不子深究飭地甲傳語具攺過切結存案備查○前日有住居小　門外捕盜局左近之某姓婦由城而回時將　暮小流氓楊阿妹見之尾隨其後至僻靜處突前攫其金飾婦駭極狂呼楊復捋其腕上所穿这玳　鐲後經人拘獲解至巡防南局中嗣爲保甲總巡　明府所知飭差提解至局研訊之下楊供本地人向爲木工邇以失業無計餬口作此不端求爲寛宥明府判責五百板枷號一個月　　箭在城内遊行三日以昭炯戒 
[英界公堂瑣案]  
　　包探李星福禀稱吳寳廷前因拐騙犯案解經大老爺判令　責不料釋出未久故態復萌昨日又將正大假　一紙計洋十八元持至俞立精所開这鞋店向購鞋子自稱係某科舉人現在滬上開設木行邀俞赴宴俞以素昧平生託詞推却立卽投控捕　故由不的一併拘案請爲嚴究吳供詞狡展鄭大令商之梅繙譯判押捕房半年○四百五十號華捕禀稱木匠周福林邀同流氓韋阿生徐木生王　道吳阿三王華長侯開發等七人向同業俟桂桂勒索洋銀十元是以拘　請辦周供侯前曾與人相毆經小的　韋等代爲勸解事遂水　並木　之訛詐大令判將周等七人各責二百板發回捕房管押一月○包探顧阿　　稱前日小的巡至唐家弄見陳桂生攫取周王氏頭上　　　一枚當卽拘獲今特解案請懲大令判責二百板枷號一月○周錫卿在電杆上　貼招紙包探張阿四以其有違定章因卽拘案請訊大令判箭洋五角○信園烟間執事某甲控陳金生　門入内竊去烟燈一　由包探顧福大緝獲人贓送案請究陳供詞支吾大令判責三百板以　 
[皖省官報]  
　　九月二十九日新授蕪湖遺吳景祺到浙江八號季卿癸酉拔貢候補同知范啓𤩶懷寗知縣萬世章桐城伍芳榛宿松杜師預望江楊學海太湖劉　　辭　並赴潛山提錢糧回均知奉府委查礦務包惠　　赴淸江提餉叚愼徽辭赴四川　　　捐直隸州判王廷樞謝行知核准註册府經楊雨霖辭赴龍山取水巡檢佘兆　知　　　委查全椒保甲署歛縣黃山司楊象奎辭○三十日委辦潛太緝私丁艱知縣鄧國　辭卽用知縣崔保齡知代首縣下鄉勘案候補知府許晉祁知奉撫台委辦蕪湖保甲知縣　　全知奉撫台委隨辦求是學堂張振鋆辭採辦賑採　芳榛辭赴宿松查礦務府經　　　赴龍山取水回　更謝承甲辭赴皖北措資楊戰堃辭赴桐城巡檢任坤山辭　　　　　辭赴太湖均查保甲○十月初一日新授蕪湖道吳景祺辭行同知馮錫文知奉　憲委銀圓局轉運差龍鳳鏕知奉撫憲委銀圓局銀庫差知縣汪承祖請假赴蕪湖就　　　　　赴望江劉籌到赴皖南回均查礦務縣丞魏殿丞知奉臬委稽查小南門城巡檢何奉璋辭　宿松朱秉謨辭赴合肥祖廷恩辭直舒城均查保甲○初二日委辦蕪湖保甲許　　　指分案徽新海防試用典史易庚源到湖南人委署和州州同方賓穆辭准補六安州符兆鵬榮寛到委解京餉回縣丞魏殿丞知接查小南門城差典史劉樹銓知銷查　門巡　　兆興知奉臬台委查西門外街道黃日昌知奉臬委加札留查北門外街道沈昌淦到由　德回王炳照辭赴廬江孫雲騫辭赴和州典史陳治辭赴含山范守正辭赴無爲　　　辭赴望江均查保甲差 
[邗江官報]  
　　九月三十日分發監掣李司馬光宗順天人禀到趙鹺尹　旅　查通泰水勢差○十月初一日運憲公坐掣籖龍分轉澤鈞銷通屬查災回○初二日日本欽差裕星使辭行王鹺尹與晉由十二　差次來俞鹺尹文漢辭赴六漫閘卡儀棧提　任分轉到揚公幹行勝營統帶陳鎭軍有元過揚孔分轉辭赴泰屬公幹○初三日泰　楊分　葆鈞都事回揚 
[上海虹口元濟善堂九月經收送堂一文愿捐淸單]  
　　郭謙修八九月分共洋二元韋陳韋氏二户九月分各一元黃瑞記九月分一元潘黃氏九月分五角　　　李氏二户各一元劉亞茂二元潘和記銅洋一元永安號銅洋十三元是月共收愿捐英洋九元五角銅洋十四元○張明之施粥洋十元陳景仁施粥洋五元張楊坤送　伊父　　珍於六月身故施棺一具洋四元○　醫藥欵　徐麗生翁經募徐禮謙洋廿元又東洋埠飽子卿飽　昭二户各十元鮑献卿五元　逸堂三元鮑奎臣吳肇芳郭日迁鮑守　鮑　　飽世常六户各二元是月共收施粥捐洋十五元施村捐洋四元　醫藥捐洋六十元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
