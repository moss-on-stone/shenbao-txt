# 1882 - 159 - 4903275

 

Page 1

 
 
[新印縮本增選多寶船時文出售] [  點石齋主人啓]  
　　廣東所刻之多寳船時文向已風行海内爲業舉子家朝夕揣摩然其中虚題頗多間有文不對題者至字之訛誤模糊猶其餘事是以閱者病焉本齏不惜工本於今春廣延名手校勘凡有題無文以及破體字悉爲勘落校正又博搜鄕會時墨及名人課作挨次增入另請善書者八十人照樣謄清然後用石印照相法印成縮本統計實數文七千二百九十六篇每篇俱加圈點勾股其字之大小與本薺所印之康熙字典髣髴妙在墨色濃淡相宜字字清晰實堪珍爱現於五月初當可印完準於五月十五日出售每部訂成八本價洋四元如蒙購閱祈至申報舘間壁之甲昌書畫室價買或有　　者請移　至申報舘帳房面議可也此布 
[招請排字人] [  申報舘主啓]  
啓者本舘現欲請一鉛板排字人專排各種書籍每月致送工洋十一元满號照給如有願承斯乏者祈來本舘帳房面訂此布 
[論中西學技志趣不同]  
　　嘗觀泰西人之行事而知其志趣之高出華人也農工商賈各有恒業此中西風俗之從同者夫農工商賈之爲其志皆　 
以謀生活也天生斯人卽各具養人之事以任人之自擇四者旣爲恒業言乎小則足以赡其身家言乎大卽可以貽其子孫蓋執一業而至於貽子孫其致富也必矣然而天生斯人而亦有不爲農工商賈之事者爲農工商賈而亦有未必致富者則生人之多而地力有所限也試觀中國之大物産無窮合國中四民之數而計之以農致富而或終嵗勤動止獲布衣菜飯之養以工致富而或傭趁於人不過計日論工之資以商賈致富而或坐肆行販僅得十母一子之利勞勞一生絶無贏餘則子孫且難世其業通計富者百之一二而猶有所不足而况恒業之外以奇技謀生活者謂有可以致富者乎人至不列於四民之内微特其志趣卑陋卽有好勝之心亦苦於無所憑藉盖終其身爲游民而略有披藝可以自謀生活差勝於乞人匪類而已乃觀於西人而覺其異趣也嬉戯之事所以博人歡悅賺人之財者也中國未嘗無人焉江湖賣解之徒到處皆是一肩負担携什具以來名都會者豈有致富之心哉彼不能自列於四民而後覥然爲之甚者且無家室但顧一身之饔飱得錢輒盡以爲有此薄技足以温飽一生遑有遠慮乎鄕村賽會雜戯紛陳賣解者恃其拳棒或運氣隠形諸般巧耍當其學習時曾費苦功數年而後奏技乃環而觀者不過擲數文錢以酬之其他技愈巧而志愈小如弄猴教鼠則借物之靈氣以呈其能其初物不若是也猴之好弄鼠之輕捷固由於性之所近然非人爲之指示安能若是便捷可見教者亦有專精之志乃一扮演之值無非數十文百文足一日之食用而無有餘也雞能銜牌而藉以算命狗能屈足而用以乞錢皆非一日之功而往往止於謀食苟充其量而如泰西人之扮演馬戯虎戯豈不神乎其技哉不知華人自率華人之俗西人自有西人之志不可强也夫猴鼠等物其質小而其性馴一人可以玩引且能使觀者怡目悅心華人旣不以此等事爲貴而習之者又因艱於恒業急於謀食之故始屑爲此若養馬而使其馴搏虎而令其伏不知幾倍於猴鼠且教習猴鼠初無甚費而馬虎之豢養則已非易使有豢養馬虎之資亦何事不可爲而必於戯劇中求生活者此華人之所以異於西人也雖然西人之爲此者亦猶之華人以玩戯爲生活也不過所見者大而性情樸直風俗醕古耳嘗爲究其理焉風氣歴久而愈開上古茹毛飲血鳥獸同羣人本與物類相習至聖人代起文明漸盛禮教日繁而後人事大戾於古自洪水旣平而後蹄跡之道不交中國然堯時猶有豢龍氏在夏又有御龍氏周公兼夷狄驅猛獸然至戰國尚有狗馬之好至於今日猛獸不常見深山窮谷且不皆有爪牙筋革大抵來自邉外卽如暹邏之貢象亦以爲中國所無而貴之也數千年來人與猛獸不相習故談虎者色變若馬之供戰乘任驅策特用之者多相沿不廢而已顧牧者販者尚在西北口外可見此等戯劇華人所以不能以不屑爲之者半而爲時勢限者亦半也日來所到馬虎戯卽香港演過之意大利人前年曾來上海近於馬戯之外更多諸般猛獸是以可觀西人之行事每較華人爲能圖其遠大合股經營奔馳海外不屑屑於一人一家之爲此其常情故卽戯劇之事而亦具此志趣然吾謂意爲古時歐洲望國拓地曾跨阿洲北境而阿洲自非里西亞中衰之後文明之俗反乎渾敦地氣本劣炎歊逼人腹地幾萬里至今不曾開闢而猛獸則處處皆有宛如中國洪水懷襄之世意人與阿境相隔不過地中海面此等猛獸阿洲土人必有相習而知其性者技藝之精諒由於是葢至於虎能演戯而馬之馴擾更可左宜右有矣吾因而歎華人之賣技者區區猴子之舞棒老鼠之蹈車乃亦負擔過市日博百十文錢以謀生於四民恒業之外其志趣之不相若也甚矣 
[本舘自已接到電音]  
　　昨日本舘接到在津友人專發電音到本舘内有四月二十五日二十六日諭旨六 
道敬謹譯登○四月二十五日奉旨穆隆阿現在請假所管廂藍旗蒙古都統着載敦署理欽此○念六日奉旨懐塔布補授太常寺卿欽此同日奉旨寶昌補授詹事府少詹事欽此同日奉旨正白旗護軍統領着景瑞調補所遺正紅旗護軍統領着索布多爾札布補授欽此同日奉旨鑾儀衛鑾儀使着德福補授欽此同日奉旨正黃旗蒙古副都統着寶廷補授欽此 
[電音錄要]  
　　本月二十五日倫敦傳到電音言阿爾蘭之西有三富人爲人放鎗擊中俱受重傷未識能痊愈 
否按二十四日電報亦載有阿爾蘭之葢拉匯地方有富人及其從人被鎗擊斃該處匪徒何如是之多也又言德奥意俄四國駐土公使皆與法公使恊力請於土廷欲在土京辦理埃及亂事至土廷所遣往埃及之使臣抵埃之後力勸埃君聽從土廷至於土廷能否料理埃事埃君能否聽從土廷則皆不敢臆測也 
[紐約禁烟]  
　　昨日大英公司輪船來滬帶有外洋新聞紙述及美國紐約地方本有人開設烟館但曩時僅華人及黑人吸烟今則美人亦有入烟館吸食者日漸見多官吏患之現已嚴行禁止矣 
[輪船來信]  
　　昨日怡和洋行之福和輪船從漢口來滬述及前日下午四點鐘時行經鎭江見左侯相官船過彼連艫佞軸前赴金陵又言漢口之水現有三十尺深尚在增漲每日約可漲高一尺云 
[大員起服]  
　　前湖北巡撫潘偉如中丞丁憂在籍於本年三月服闋左相蒞蘇時中丞迎謁叙談良久聞有 
 
 

Page 2

 
 
召見之命定於急二日起程北上故二十日泉憲及候補道在滄浪亭公　念一日撫憲　行詎中丞於謁見左相時右足筋略覺痠痛隨購胡元龍藥酒飲服嗣以飲之太多下船後右骽發腫並起水泡十數個痛楚異常因復登岸回宅請何梧廷司馬書符調治大約卽日可愈諏吉晋京想見瞻雲就日紫詔重頒作楫爲霖蒼生攸賴矣 
[津郡官報]  
　　昨接津友發來電信知津河道吳湘畹觀察因病出缺惟是何日時及委署者何人電音簡略未曾詳及云 
[蘇台雜誌]  
　　蘇地於四月上旬晴雨不常十六日曦馭當空頗覺潮悶十七大雨傾盆旣霑旣足十八陽曜復舒日煖一日二十一悶熱 
異常　潤欲滳是夜五鼓時微雨廉纎濃雲密布二十三日連緜竟日溝澮皆盈梅雨满天絶好吳江風景也○調豐巷某道士家於二十一夜將曙時失愼已列前報兹悉是夜由前門起火經其隣人知覺敲門呼喊見門檻邊開有一洞疑有人放火當時闔家驚起前門已爲火阻路幸有後門得以逃出計燒去房屋五間當水龍集救時有一剪綹賊爲人擒住道士之弟新婚者以茶担爲業云○土永義料貨店開張城内寶蘇局前有學徒兩人一名陳艾生年十七嵗一名王加良年十三嵗于十八日同往大教塲看操迄今未歸杳如黃鶴現在貼招訪尋毫無音信云○城内寶王廟原有水龍一架今長邑萬明府復捐廉一百五十金購洋龍一架定於二十五日送入羊王廟清音供待邀集會中人進香明府思患預防捐廉便民誠仁人之用心也 
[僧人驕横]  
　　揚城和尚之盛不亞於杭省而其淫風毒　尤覺過之該僧等固結朋黨肆惡無忌士庶及外方人之受其欺者欲洩其忿 
而不能日復一日竟無底止初猶擇小民與經營人或土人之懦者而欺之今竟視文武舉人及佐貳雜職委員亦蔑如也其故由於僧尼多富凡遇一事有人與之争論或結訟者僧尼皆誣人以圖財訛詐聞者信以爲然甚至顛倒曲直雖奇冤極枉而地方紳士亦絶不爲大局起見而一申公論僧與尼狼狽爲奸僧一有事不能求援於顯者卽乞尼爲通内線必如願以償而後已遂致江河日下惡焰日張卽如前日有候補某君家甚寒苦甫得一小差藉以餬口偶在教場九如茶社同人茶話不知何事與兩僧口角一僧大駡曰汝以官爲貴也我以三品大員玩之掌上汝輩雜職視之如土芥耳某君怒極正欲忿争旁一老前輩卽目止之僧仍憤憤而去老者云忍事最樂君知此僧耶其師與某官爲師弟兄係某巨公至好撤君差停君委眞易如反掌耳此君聞言爲之垂涙太息旁觀者無不忿忿云 
[失衣投水]  
　　兩淮候補知事某君之僕張升者儀徵縣人因十二日行都天會張升在神前當差有年特求主人借穿二藍線縐袍一件 
天青線縐馬褂一件上會恐致污損格外小心至神駕回宫例有酒席飲畢各散張升於酒後偶一疎忽馬褂被人竊去遍尋無蹤無以回見主人只得將袍子脫下先交與門上老僕告其原由云再往追覔飛奔而去同夥疑其神情迥異尾窺之見其直奔小紅橋河下投水自盡尾者大呼救命幸有人當卽救起然面目已爲瓦礫碰傷奄奄一息勢已垂斃主人聞之大爲撫慰以安其心卽延醫爲之療治云 
[輿夫跌斃]  
　　皖垣某甲年約三旬抬轎餬口本月十三日午前某姓婦雇轎坐至西門外正街某醫坊收取房租甲與乙舁之旣到照給 
力錢甲持錢出門與乙分拆甲下堦忽然傾跌乙爲扶起詎已氣絶急喚地保尋到甲之老母則泣稱自跌斃命何尤於人而該處街隣憫其窮苦公議令乘轎之某婦與醬坊各給錢十千文隣店共助錢十千集成三十千作掩埋費並恤其母其母叩謝收殮領棺而去　 
[機圖將到]  
　　上海創設織布機器局凡有所聞輒登諸報兹聞該局機器大樣六月間可以到滬大樣一到卽當照樣大小建造房屋 
逐漸可以興工大約年外總可開手從此杼軸從心利源在握是亦中國可喜之事也 
[安排戯馬]  
　　馬戯來滬已屢列報昨日搭葢棚子業已完竣該戯士車利尼頗知中國規矩其排設客位悉臻妥善男女不紊如本館後 
所登告白客位約分五等頭等者每六位爲一間計價洋十三元五角與中國戯園之包廂彷彿如有單客欲坐包廂者則每人洋二元二角五分頭等椅位每人二元二等椅位之鋪有坐墊者每人洋一元再後板位則每人六角十嵗以下之小孩則取半價惟不得坐於包廂内兵丁及兵船上之水手亦取半價查車利尼前曾到過上海搬演馬戱一時名噪申江觀者如堵彼時僅有馬猴等物尚未别開生面也今次又加以虎象袋鼠等各獸馬亦益選上駟各色戱士亦更加增皆係技藝優長故該戱近來日新月盛在外國已属上等今來滬地可以使觀者大擴眼界當無不争先快覩也惜吳淞口淤淺日甚該輪船停泊三天不能進口諸獸不能登岸演期屢易職是之故大約至禮拜四可以開演然輪船阻滯殊屬不便　　 
該戱士亦不敢自决其准演之期其預先購票地方聞定於虹口禮查客寓并有圖畫及坐位諸圖可以先爲看定也 
[價廉得利]  
　　招商局及怡和太古洋行現將長江輪船裝貨水脚一律增長其價係會議定奪三家相同而麥邊洋行未經漲價故日來 
生意最盛昨日該行輪船進口其貨物满載而來可想見其利市三倍矣 
[諭典鋪遵照示]  
　　補用府特用直隷州調補松江府上海縣正堂莫爲酌定界限明白曉諭事案奉府憲博札轉奉布政司譚札奉爵閣 
督部堂左札開現定典商一律每月取息二分以二十七個月爲期满亟應頒示曉諭轉飭一體遵照等因轉行到縣當卽諭飭遵辦去後兹據各當商公同禀稱　邑各典向止取利二分惟原定舊章係十八個月爲满期若不分新舊諸多轇轕擬請分别酌定限制出示曉諭俾有遵循等情請示前來除將酌定界限禀覆各憲並批示外合行出示曉諭爲此示仰闔屬各典商軍民人等一體知悉自示之後卽從五月初一日起質當貨物概照此次新章念七個月爲满期其五月初一日以前所當貨物仍照舊章十八個月爲期满以清界限一體遵照毋違特示光緒八年四月念五日 
[憲眷喬遷]  
　　前任蘇松太道升任江西臬司劉廉訪於昨晨將官眷由署遷至新北門内盧姓房屋居住廉訪與官眷進宅時武毅營兵 
丁及道轅護勇均在大門口站班恭迎諸官員之往賀者殊形熱閙而新任邵觀察之太夫人及官眷亦卽於昨日進署矣 
[北里風波]  
　　本埠捕房惠頭至英公堂稱昨夜二馬路善餘里口有妓女被客扭打由捕一併拘至捕房據妓云與客争閙被客之同 
伴人乘間拔取首飾金戒指等件當卽查明無訛故將客解案并令妓女投案候質訊據王氏供爲妓女正月間與金姓客相識至二月中旬被欠帳洋二十元卽一去不來昨夜在華總會門前遇見向索銀洋伊令我隨同去取及到善餘里門口突有金之相好文蘭及其友人不問情由將我頭髮揪住毆打臥地被傷右譬胸口斯時我已因傷昏暈不知人事及蘇知頭戴之金珠圈一付翡翠如意苿莉簪等件均被拔去并捋去金戒指四只金練一條經捕拘金送案金珠翡翠各件約值洋一百二十元連欠帳洋二十元共洋一百四十元并被扯破之衣服開單呈請迫究張氏供金是我丈夫因與王氏相識時將家内首飾送彼故屢次勸止詎王氏昨夜到我家門口喚丈夫去當與理論被其傭婦等將我毆打遺失金飾等件約值洋九十元金供並未欠王銀洋又無毆打取他金飾情事王氏又稱張氏亦係妓女名文蘭如何妄稱金之妻室華捕禀昨夜見王氏張氏在路扭打金同二人在傍似有解勸之狀及欲將王氏張氏拘住金之同伴人卽行逃遁爲此將金一併帶至捕房云陳太守問金何方人作何生理金供稱本邑人現在江海新關當書辦哲譒譯謂旣據惠捕頭查明王氏失去各件屬實應着交出如果不認亦應斷賠大守隨斷令金賠王氏 
 
 

Page 3

 
 
失去各件洋百元哲繙譯又請發捕房押追太守允之聞金之年不過二十左右衣履翩翩因此等瑣事俯伏公庭且須覊押捕房據稱是海關書辦亦係體面人豈不愧乎然究其原因狎遊而起前車覆轍尚其鑒之 
[重責押犯]  
　　富捕頭至英公堂禀稱奉發管押在捕房之竊犯徐阿四昨因勒索新押犯之錢文不遂逞横新犯呼喊當卽查知情由送 
案請辦該犯徐阿四則稱不敢勒索逞横乞求施恩陳太守以徐阿四在押尚敢詐擾可惡已極著候過堂從重笞責仍發捕房照原斷管押云 
[妓請從良]  
　　前日簿暮時有妓女劉月紅乘坐馬車從静安寺遊玩回經英會審署前妓令停車有事不料就跑進衙署到大堂喊冤聲 
稱現在西棋盤街之金桂仙家爲娼久欲從良摀掯阻求請超拔俾離苦海等語陳太守飭將該妓交付官媒着令補呈核示而伴該妓之傭婦覩此光景只得抱頭鼠竄而返矣 
[傷匠投訴]  
　　昨報匠帮續述條内虹口水木匠正在動工經各散匠阻止欲將作頭拖去該作頭情急用洋傘搪架誤傷一匠因該作頭 
住居法界故被拉入法捕房嗣經保出昨投公堂訴稱名張茂華係泥水匠前日正在作工旋來五六十人不許工作將我圍住欲毆用洋傘亂搪致傷及張寶林牙齒現在已經人調處寢事况張寶林與我乃是親戚故已和息翁太守以原告未禀請銷案着將張茂華仍交原保設有未妥以便傳喚云 
[催繳賠費]  
　　去年臘月初間法工部局洋人乘馬車在英租界被老虎茶灶水車撞壞車輪控於英會審署經陳太守訊理斷令老虎灶 
夥賠洋五元嗣因該夥無力未償押至嵗除釋出事懸數月案尚未了昨日該洋人又控於法捕房因該茶灶住居英界故法捕頭遣包探至英捕房恊捕將該店主潘成三傳到據供是鎮江人此事係夥伴不小心所致去年已蒙陳大老爺斷過着夥賠償現在該夥回去割麥不日卽來滬地謹當交案翁太守商之繙譯官以潘成三旣稱其夥不日可到且待來時再爲究理潘成三姑令交保潘供英捕房已有保人如大老爺傳喚可向英捕房要人太守謂法公堂自有定章不能紊亂着於法界覔保云 
[支銀避匿案結]  
　　本月初報述南市蔡姓靛行被夥尹某私用圖章向各錢庄支取銀洋卽行避匿行主控之法公堂經其家屬將銀洋 
陸續交還又由保人袁某墊出洋數百元尚有不敷經親串調處出立期票交執完結但尹某仍避匿不出其兄尚押於捕房昨日原告投案禀稱事已經人理楚請爲銷案捕房爰將尹兄送至公堂翁太守問荐保投到否旋有保人袁某遣夥呈結一紙太守閱竟見内有訛字卽諭令荐保兩人合具一切結備案又將尹兄明白開導卽以交遣來之夥帶回並着具改過結案云 
[依勸息訟]  
　　昨報載捉姦雙獲一則兹悉某甲將該男婦擁至小茶肆評理衆以訟則終凶之語勸甲免控於官並責令某乙叩頭賠禮 
書甘伏筆據載明永不敢與該婦交談如違聽憑送官究辦等語某甲依允當將其妻領回云 
[竊篙送還]  
　　虹口頭壩地方有撑駕碼頭船之某甲失去挽篙一根查知係同業某乙竊取是以念七晚間邀集同帮數十人扭乙至該 
處第一慺茶舘評理嗣經衆勸解令乙將篙送還所有茶鈔一併着乙付訖乙亦不敢再致一詞情愿照議了結云 
[發痧救醒]  
　　念七日下午三馬路外國墳山墻下有一賣枇杷梅子者猝然倒地不動多人集觀内有一薙髮匠某知係痧發用針挑之 
俱無血出後在臍下一針始得見血其人漸能轉動繼復有人給痧樂服之始見甦醒云 
[拐孩控究]  
　　法界會審署咋據捕房解到湖南人田金仲並禀稱原告係蘇人某姓因其十三嵗之子被田拐來上海尋至滬北得見則 
所穿衣服被田典押殆盡因來控告捕頭遂飭拘田管押而某姓不能久待已帶仝其子返蘇等語翁太守訊據田供有一夜從戯園走出遇見該小孩稱因失路無所棲止故領之同至客棧翁太守問住何家客棧答稱係鄭家木橋吳永發寓太守飭將田押候訊比云 
[題贅翁先生獨立圖]  
　　客嵗吾來游滬瀆浦西城北逢耆宿生經嘉道閱咸同德劭年高天使獨人生七十古來稀公越古稀不倦飛頒 
白猶如四五十公年七十有五鬚髮尚未盡白蹉跎應悔宦游歸公昔筮仕滇商因亂回山遂不復出人說知醫能郤老公精岐黃術 
吾謂延年因悟道不然多小壯年人白髮催之何太早此老獨留天地間勞勞終日莫偷閒文章篆隷追秦漢傳誦深藏徧宇寰萬國公報係公主筆且兼善篆隷人争求之吾慕雷名附桃李温和如坐春風裏謬承獎拔轉慙惶力縱無餘敢中止紳在中西書院教學蒙公力荐疉褒朝夕追隨講席前所聞不外性與天耳目聰明言語朗公爲中西書院總教習每日進院講書亹亹不倦其人遥望若神仙神仙何爲居凡俗爲奉萱堂孝行篤公有令慈年將百嵗梅妻鶴子伴千秋更抱桐孫綿似續傳家清白宦囊空參透彭殤號贅翁公於七十後自號贅翁所以不求身外物蕭然獨立風塵中那知旣得喬松壽富貴功名皆足陋公不見古時顔子與周郎欲假天年天不祐吁嗟乎五福之中壽最難况逢亂世居無安惟公歴盡滄桑變笑撚吟髭冷眼看[  張書紳拜稿]  
女史何卿卿者湘人也小而慧美而文亦解語花也曾偕東川司馬訪之聞其父以武員殁王事兵燹後落風塵亦可憐矣爲之嘅然作此　 
贈之○生成麗質自堪誇湘氷鍾靈分外嘉空谷幽蘭留不住隨風飄泊到天涯小小年華最可人桃花破蕊露芳春天台道士重來訪態度嫣然覺更新眉黛輕描柳色清秋波乍轉更多情春江花月笙歌夜天上嫦娥恐妬卿酒地花天亦可憐香濃醉蝶舞尊前瑶　何日離王母小謫塵寰十五年玉貌仙容别有姿名花恰好半開時年來我已忘情者一見猶憐不自知聞說阿爺殁戰塲木蘭生小不知傷惜花寄語尋香客好借春陰護海棠[  芙蓉城司花老吏]  
[春閨詞]  
　　芙蓉如面柳如眉雪樣肌膚玉樣姿百日花殘添恨事三更月落惹愁思閒調鸚鵡拈紅豆細繡鴛鴦擘綵絲小婢不知儂意 
[懶泥人簾底倩填詞]  
　　小立花間望若仙如愁如怨動人憐翦風楊柳三春信絲雨桃花二月天欲冩相思情似水難吟幽恨夢成烟儂心願化莊 
周螺時傍郎君旅枕邊[  廣寒宫侍史醉後艸]  
[偕伶人周鳳林游静安寺歸途飲醉春園酒樓賦贈]  
　　青莎馬道雨餘天縱轡芳郊穏着鞭絶似彈丸流轉疾遨遊人擬挾飛仙十里 
波斯窟比隣柳陰簇簇護雙輪六郎面似蓮花好絶勝香車載美人古寺停驂夕照斜衣香鬢影雜飛花雕鞍來往人如玉争看風流衛玠車 
管絃燈火酒家樓共汝銜杯一洗愁疑是九天珠玉落好風吹處送歌喉壬午清和月味馨室主人未定草 
[蘇省撫轅抄]  
　　四月二十五日通判馮燦回寗差委並辭赴揚州發審局縣丞于莊基河運差竣回未入應德麟寶山解犯回二十六日補用守備吳天祥到撫標帮辦差 
[浙省撫轅抄]  
　　四月二十二日知府常後由紹局差人晋省禀謝塘工保加三品銜二十三日朱文藻禀知會同都司王雲祥赴羅木營給發楚勇川資禀安乍理事同知善禀見辭赴紹興采辦黃茶差卽用縣陳泰階交缷菱湖厘局回省銷差柯橋巡檢梅俱禀辭赴任 
 
 

Page 4

 
 
 [Ｇ>　　西國頭等馬戲　SOURI　SENIRAIHG 
　　啓者茲有外國車利尼名班不日由香港到上海大約西歷六月十五卽華四月三十日禮拜四儘可開演現已有該班代理人威路順在上海虹口巡捕房後面文監師路及密勒路角上之平地蓋搭篷廠遮覆布帳以爲演戲之地其篷廠之廣約可容五千人屆期請勿吝玉以博一笑是禱本班爲西國有名出色之班隨帶來演戲者則有精壯馬匹有又各種異獸故諸國推爲班中巨擘無論山陬海澨通邑大都凡經演過者無不深蒙稱賞謂爲生面別開得未曾有之趣且本班所演諸劇甚爲名貴略無粗鄙之態故能令閱者大加稱讚近日已來各口岸非無名班而究若本班爲最故本班之至各埠也當開演之時無不士女如雲車馬遝矣本班遊歷天下凡通商口岸有名之區無不遍到今至上海大約四月三十日可以開演每晚以八點鐘開檯爲率至於所演之劇男女均有或除去衣服而走馬者有之或一人併騎二馬在馬上單手提一婦人者有之或用數馬一行排立能令馬作人立前足不至地者有之或空中應繩一人以腳微掛於繩上身則倒向地下作將跌狀者有之或一人雙足立在馬背上而此人頭上又立一人者有之或一人肩膊之上豎一竹竿竹竿之上能載一人者有之或一人左右各踏一馬而跑其人又能左右手各提一人者有之或用猛虎兩只追趕一人如將啖之狀其人忽轉身雙手一提則猛虎懾服或有人乘馬方跑忽然其人將身一躍跳在空中離馬背高可數尺又能用繩　於空中一人用口咬繩而立略不顛仆又一人以雙腳倒掛繩間亦不顛仆又有用木二根豎立地上如梯狀傍邊各有一人緣梯倒上又馬一匹馬上豎一竹竿一人緣竹竿直上而不顛仆又有一人單足立於馬上其馬方跑而其人頭頂之上復有一人單足而立有用繩教條懸之空中其人挂於繩上如鞦韆狀又有一人倒臥地上其面向天兩手之上乘一人其人亦用兩手向下作相接之勢而倒臥之人又用兩腳豎起兩腳之上亦乘一人之腰又有一人單足而立能用一手將一足屈曲倒提以腳掌向天其人仍屹立端正略不傾倒又有一人騎在一獸身之上其獸祗用前足而跪後足略不至地又有一人腰如弱柳能反身以手足據地而腹向天凡若此者怪怪奇奇難以悉數不獨善於馬戲卽演各種異獸亦足令人悅目怡神所謂異獸者如印度邊哥之猛虎之外又帶有小虎中印度之黑虎西冷之象新金山澳大利亞洲之更加路更加路者卽華言袋鼠也此外又有豈崙山之黑人熊般鳥查華蘇文荅拉之猴子騾馬凡諸異獸均經演戲人色那車利尼自行教習純熟者本班之巧妙處不獨該班之人稱讚卽觀者亦無不稱讚且此次之在上海開演所蓋篷廠能容五千之外尚從容不迫綽有餘地不致形其擁攘云至於到上海之後待定期何日及所收之價銀多寡自有街招通知至該班除每晚開演之外逢禮拜三禮拜六此二日則於下午日間開檯大約三點鐘啓門四點鐘始能開戲　諸君如欲覽該班之演戲圖形者請至出戲票之處一覽便悉本班至上海爲日無多　諸尊幸早移　玉勿負此與會可也 
　　本班代理人威路順啓FRANK　G.　WILSON-Agent 
　　票價 
　　官座房可坐六位每房收洋十三元五角每單位如坐官房內收洋二元二角五　頭等校椅爲每位收洋二元　椅位有椅墊每位收洋一元　板位每位收洋六角　除官坐外各位凡小子未十歲及兵家之未有頂帶者均收一半　在椅位處特留一行以備華人貴婦所用　凡欲看各位次之　者請至虹口禮查客館在彼卽日起賣位票以後每日發賣有朝十點鐘起至下午五點鐘止以便諸君預定號位在戲場晚七點半鐘開門九點鐘開演 
　　全桂茶園　四月念九夜演 
　　慶安瀾泗洲城楊廣奪權平貴算糧春秋配小八扯賣胭脂富春樓雲蒙山教子 
　　金桂茶園　大觀園兩班合演　四月念九夜演 
　　大賜福九龍山桑園會叭蜡廟胭脂虎二進宮貴妃醉酒新落戲排交全楊武部合燈橋演 
　　天仙茶園　四月念九夜演 
　　鎖五龍四杰村關王廟四郎探母藏舟五彩興奇冤報 
　　發財票減價 
　　英七月份票每張五元八角分買半張照減賜顧請至盆湯衖萃昶祥綢莊購取遠處寄局原班卽奉立發公票行啓 
　　禮拜三拍賣 
　　啓者本行於禮拜三卽本月廿九日十點半鐘在本行棧內拍賣各色雙鳳小呢各色雙鳳人馬羽毛大紅馬頭嘽嘰二四七磅七磅半藍茶瓶紅茶瓶黑茶瓶標二六八磅紅茶瓶黑茶瓶洋標六磅七磅藍孔雀紅茶瓶原布八磅四紅孔雀綠孔雀藍孔雀黑茶瓶紅茶瓶藍茶瓶原布十二磅二五藍茶瓶沖花旗市布八磅藍茶瓶沖花旗細斜十四磅藍茶瓶飛龍斜紋洋紅布等貨如　各寶號合意辦者屆時來行拍定可也此佈 
　　四月廿六日　怡和行啓 
　　拍賣新貨 
　　啓者本行新到茶瓶及孔雀等牌子六磅至十磅原布七磅八磅洋標十四磅粗斜紋并沖花旗粗細斜紋市布等准於每禮拜三拍賣其牌面線條水色統照前來之碼頭貨更高一籌卽於本月廿九日十點半鐘在本行不限價拍賣屆期望各貴客早臨爲荷 
　　怡和洋行啓 
　　禮拜三拍賣 
　　啓者於廿九日兩點鐘在順發棧房拍賣　企呢九箱　哈喇呢八包　均有水漬此佈 
　　乾泰行啓　　 
　　禮拜三拍賣 
　　於今日十點半鐘拍賣油繩火爐馬鞭子洋酒各色糖等倘各　寶號慾意者請至面拍是荷此佈 
　　魯意師摩啓 
　　禮拜三拍賣 
　　啓者於廿九日十一點鐘在三菱公司棧房拍賣稍有水漬花旗粗布斜布八十餘包如各　寶號欲購者請至該處面拍可也此佈 
　　光緒八年四月廿九日　　生洋行啓 
　　禮拜四拍賣 
　　自於月之三十日卽禮拜四下午兩點鐘在本棧拍賣各色海馬呢牛牌龍鳳竹布漁翁松鼠人面孔雀錶牌各種洋紅布等并水漬沖花旗雙獅粗布一包望各寶號屆期早臨爲望此佈 
　　義記行白 
　　禮拜四拍賣 
　　啓者本月卅日卽禮拜四十一點鐘拍賣路燈GGM羽毛GG工嗶嘰人鎗小呢GGR羽綾六磅雙人七磅藍人槍八磅四洋房藍人槍雙人原布九磅十二十磅紅人槍十磅十二五彩人槍市布六十四線藍雙路燈漂布　七十二線紅雙路燈是漂布七磅藍人槍挺市洋標等貨特此佈聞四月念五日 
　　元芳行啓 
　　江海關啓 
　　啓者本關現有充公綢緞玉器燕窩川土烟膏東洋參東洋首飾箱漆器食米等貨於五月初一日兩點鐘時由魯意師摩洋行在本關棧房代爲拍賣　貴客有欲購買者屆時赴關面拍可也再者買貨之人必須酌帶銀洋借詞推諉至囑至囑此佈 
　　光緒八年四月二十七日 
　　照相并石印書畫報名 
　　專照書畫并石上印字等法精工無比倘有貴商欲做此業請來面談可也兼傳授照相鍍金精法約期包成脩金格外相宜代鍍大小金銀首飾物件寓四馬路中盤記棧對門恒泰鐘表號便是 
　　梁愷悌堂法製陳皮 
　　本堂法製參貝陳皮不寒不燥不甜不鹹品性中和五味皆備入喉涼潤解渴生津化痰順氣養肺開胃每大盅錢百念文小盅六十文棋盤街廣東梁愷悌堂啓 
　　輪船往東洋琿春 
　　啓者本公司有輪船名達薩約唛魯於禮拜三卽華五月初六日下午兩點鐘開行往東洋等處該船既到長崎接有祖魯茄唛魯輪船接往琿春開行之日提單不簽名字欲裝貨物搭客者請來本行訂定可也 
　　三菱公司啓 
　　敬頌名醫遠年痣漏 
　　愚患內痔屈醫罔效今得醫傳二十餘世蘇城潘理堂子潤源先生醫治月餘全愈脫離苦海特登申報敬謝亦佈告有此症諸君知悉亦一助也歷寓上洋小東門四牌樓王家弄內粵人湯仕榮敬啓 
　　老醫遷廣 
　　吳門萬叟玉田先生通儒國手經驗歷歷醫室現寓滬上北市四馬路石路口就診延者請者恐未過知特此佈聞 
　　同人啓 
　　真極貞草 
　　本局自採極貞草戒烟靈藥外加正氣平和道地藥草修合此丸非但可能戒煙而且能療百病戒烟之後腹中煙油小便而出身體可能強壯飲食加贈功難盡述每癮一錢服丸二兩除根每兩洋一元楊梅瘡每服二角每料十五元除根　肝胃氣痛每料四角　胡騷臭五角　雀斑四角　禿髮四角　仕商光顧須認明本堂招牌英界北市只此一家並無分出 
　　上洋紅廟對門錢生生堂啓 
　　英七月呂宋股份票出售 
　　本出售英七月份呂宋公司股份票額定三千號每號收洋一元半號亦可分售准於華五月十五日兩點鐘開彩決不更期得彩章程另立仿單載明惟出售於茲蒙啓商購買者紛至沓來日見興旺必是立法至公俱俱所信服況本行與別家不同開期較早呂宋七天得彩者准取電報前之呂宋票暑毋隱戤茲開期近連務望速來購買外埠局購須註明本行住址萬無錯誤特此佈聞 
　　上洋河南路三馬路口西商福記洋行謹啓 
　　必得連中大彩 
　　英三四月售出頭彩并附彩五月頭彩附彩均經登報茲得電信英六月份二彩一萬六千七百七十三號又是本號售與　萬利賣出及上附彩七十一七十二兩張轉拆與　廣惠和號　財翁姓名萬利登報 
　　上洋同得利辯白 
　　啓者本號開設上洋專售呂宋大票並無分設在外近有假冒本號招牌在金蘭各處分售難免魚目混珠望　諸君細查是幸特此佈聞 
　　萬利二彩喜報 
　　皆電報英六月二彩一萬六千七百七十三號本號售出　　君經買　英洋二萬元特此報喜 
 

Page 5

 
 
   
 
 

Page 6

 
 
 [Ｇ>　　金利源昌順隆 
　　墨晶弍　茶晶一元　新到　貨如假包退　白翠玉釧每只三元 
　　戒烟藥片　包戒洋烟斷癮藥散　神效戒烟精粉 
　　世之戒烟方藥不一惟林文忠公方爲第一何如售者不善加減多用烟灰土皮雜味等以致戒者不能永遠除癮並且易生他病亂方僞藥深爲可　本醫院於此極意請求精製格外一似與洋烟相剋服後並無弊病精神登增飲食倍加本醫院利人濟世意欲將世之有烟癮者一概戒凈得共同登　域則本醫院亦有厚望矣賜顧者請認招牌不悞 
　　上洋大英醫院謹啓 
　　保險　價 
　　本行保險房星及洋棧房貨物向歷有年蒙　諸公光顧今將保價格外公道如有　貴商欲保請至本行面議可也 
　　公平洋行啓 
　　婦人調經丸 
　　當謂婦人之病與男子廻異者無非胎孕經水而已然經水不調孕亦難受故體寒則經水來遲體熱則經水來連其中或多或少均屬病侵必一月一行屆期而至方稱無病而後可以受孕也一有不調急宜醫治若任其因循則始尚病輕　則漸熏或成崩漏或成乾血以致殞命實爲可憐今本藥房特採道地藥材不吝資費合成調經丸專治婦人經水不調以及血崩乾血等症應驗如神百試百效如蒙賜顧須認明本藥房招牌庶不致悞 
　　大馬路老德記藥房告白 
　　萬卷樓發兌秘本書籍 
　　白紙武備志念四元敏古齊兵書七種五元武備切要五角四庫全書提要附簡明十四元竹十一元宋元學案九元嶺南遺書十二元日本外史二元歷代帝王年表八角駱文忠公奏議三元半七修類稿二元帶經堂詩話二元半十七史商確三元半漢印分韻二元奏漢印證一元二董方立　皇清地理圖一元半硃批畫學心印五元測量勾股算學四種四角明人尺牘小品五角出出新課藝一元外壹秘要四元醫學叢書一元半羅氏會約醫鏡一元吳門治驗錄二角四吳醫彙　二角四醫學集成連圖一元王氏醫存六角辦證奇聞六角上海四馬路本坊啓 
　　尋手　像 
　　遠馳名賜顧者請至仁濟醫舘南首楊榮維楊袁潤之善　男女各像精工　　面目如生鬢眉必肖久興館表店樓上 
　　日昇長呂宋票 
　　本行自運英七月份票出售全張半張均可價照大市並收彩票格外克已外埠信局寄帶原班卽奉　貴客賜顧請至棋盤街北洋房內便是此佈 
　　萬福來 
　　英七月份呂宋票每張價洋六元半張三元遠處來購原班寄奉並有舊呂宋烟發售諸君光顧請至英大馬路望平街口 
　　永利呂宋票 
　　今有英七月分票出售價照大市分半亦可並代收紅票格外克已如遠處信購原班回件倘蒙賜顧請至棋盤街李角郎便是此佈 
　　元利行啓 
　　呂宋票 
　　英七月票出售每張洋六元半張三元遠處由局寄購原班回件貴客賜顧請來購取是盼棋盤街同芳對門獲利行啓 
　　發財票 
　　今有英七月票出售全張洋六元半張洋三元貴客賜顧請來購取是盼棋盤街同芳茶居對門寶生啓 
　　老祥記 
　　英七月份呂宋票出售全張六元半張三元收兌紅票格外克已遠處賜顧由信寄購原班卽奉指明二馬路九章斜對門 
　　失票 
　　今遺失陸亨榮憑票兩紙計英洋六十一元三角四又本月中期票二紙每紙英洋十元已向前途說明作爲廢紙 
　　汪孝榮啓 
　　尋犬 
　　本月二十六早失去呂宋狗一隻名喚士和羅該犬耳長尾短身有棕白二色如有尋者請送交招商局繙譯房甘姓定當酬謝決不食言 
　　輪船往牛庄 
　　啓者今有德國輪船名愛拉雲卽日開往牛庄如搭客裝貨者請至本行面議可也 
　　新魯麟洋行啓 
　　纒腳妙藥 
　　此藥登報廣銷久矣不但能使腳易小並可免纏　脹痛每瓶五十六文又至妙散專治婦人纏爛之腳并男人爛腳　等症每瓶七十文在上海寶善街王大吉藥店出售 
　　步蓮堂啓 
　　青浦醫家仍同原庽 
　　世儒醫陳亷芳表侄徐伯癸大方脉兼理外科仍舊遷回上洋大東門外裏郎家橋北首楊同來油蔴號內 
　　奇巧鳴琴坐椅發售 
　　啓者本號粵東紹隆祥向在漢口鎮小關帝廟河街開張自做洋裝檯椅精製水龍水　洋鎖銅鐵較茲創造奇巧異式坐椅內有自鳴八音琴人坐椅上琴自鳴響價值公道讓此　選知凡　仕商賜顧請早光臨是荷 
　　漢口小關帝廟前街紹龍祥謹啓 
　　狐興藥 
　　夫狐臭又名騷患在兩腋毛　中常流脂水臭味惡烈數天一至衣單汗流令人更是難受茲本藥房精選歐洲上品藥材無論男女患此症日搽兩次一月之久其氣自失患此症而得此藥者真受惠無窮矣賜顧者須認明本藥房招牌庶不致悞 
　　上海老德記藥房謹啓 
　　新開書坊 
　　本書坊開張蘇城歷來二百餘年向辦各省官本客貨以及　行批發久已馳名中外茲今分設上洋北市寶善街東口發兌經史子集所有各處新刻袖珍ｇｕａｎｔａｎａｍｏ木板書本一應齊全以備璨　家之選用焉 
　　上海綠蔭堂書坊啓 
　　靈應痔瘡吃藥 
　　夫痔瘡一症名目甚煩中華醫家有內外之分牝牡之別然追本藥源不過濕熱下注惟有體虛體　之殊耳本藥房秘製痔瘡搽膏效驗雖神但外治究屬遲緩又恐根株未拔後再復生是以不惜工資並製痔瘡吃藥照法服之管許斬草除根永不復發　仕商賜顧者須認明本藥房招牌庶不致悞 
　　上洋大馬路老德記謹啓 
　　呂宋票照市出售 
　　英七月份票出售價照大市由信購取原班寄奉兼收紅票格外克已承蒙賜顧決不有悞上洋河南路薩馬拉口西山福記洋行啓 
　　必發呂宋票 
　　英七月份票出售價照大市全張半張皆可並收逐月得彩紅票格外克已遠近賜顧請至望平街中市便是 
　　必發啓 
　　永吉發財票 
　　英七月票每張六元分半亦可諸君賜顧請至棋盤街北遠處信購着局指明當班回件此佈 
　　本行啓 
　　壽州烟斗出售 
　　啓者敝友由壽州帶回各式真孫記烟斗如貴客欲辦者請至本號面購可也特此佈聞上洋寶善街愛香室啓 
　　世醫回滬 
　　余前月回孟遷携家眷於四月念二日到申倘蒙光顧請至集賢里底東首第二石庫門便是 
　　孟河馬鈞之啓 
　　廣惠和呂宋票 
　　今有英七月份呂宋票出售每張價洋六元半張亦可並收兌紅票價格外克已仕商賜顧請至上洋棋盤街北首 
　　公記呂宋票 
　　英七月份票出售每張六元分半亦可倘外埠　仕商賜顧由局寄購望指明上海棋盤街北首原班卽奉無悞此佈 
　　同福來呂宋票 
　　本號開設拋球場西首自運英七月票全張分半均售價照大市外埠賜顧原局帶奉不悞 
　　同和啓 
　　呂宋票出售 
　　啓者今有英六月份呂宋大票出售每張洋十二元分半四開售可拆售欲買者請來本行購取可也 
　　別發行啓 
　　頭彩三萬元 
　　英七月份呂宋票全張六元半張三元並收逐月紅票當付現洋遠近惠顧指明杭城衆安橋九和洋藥號內 
　　廣和啓 
　　怡和隆呂宋票 
　　今有英七月份呂宋票每張六元半張亦可外埠均託各信局寄資以便買客往返代售局名前已登明今不贅述倘賜顧請速至本行購辦不悞 
　　怡和隆洋行啓 
　　屈臣氏　監製疳積花塔餅發售 
　　此餅揀選上品地道藥料監製配成色如雪白性和味甜小兒最易入口善除諸般蟲病及五疳積聚脾胃虛弱積食生痰以致皮黃骨瘦腹現青筋時見肚痛糞下白泡百病叢生醫家難治多有因此而誤患者甚爲可惜如服此餅蟲積盡消且能培補脾胃肌肉日長有奇功而無後患誠爲肥兒去積之至寶靈藥也或有年稍長者亦有因蟲積而無治法由辨之不早辨耳此餅無論長幼皆宜服食平人常服能防蟲患亦最相宜本藥房倡設於香港已四十年偏究中國水土配製此餅專有去積培元之功毫無尅伐耗削之患兼能調和臟腑服之最能開胃消食非同別家所售者比茲因此餅通行日久各省馳名其餅樣似花塔故俗常以花塔餅呼之誠各　仕商均已洞悉茲特減價格外相宜　貴客請嘗試之方見至寶靈藥也　諸尊光顧細認龍麟伴塔招牌爲記庶不有悞每罐價銀大罐載餅一百個價銀一大元中罐載餅四十八個一中元小罐載餅二十二個一錢八分 
　　粵東香港省城上洋大馬路大藥房屈臣氏謹識 
　　屈臣氏沙士罷禮刺藥水 
　　此藥水共性善於清涼解熱最潤肺腑除皮膚濕燥能療五內癆傷肚痛筋骨疼痛之効兼治汗癍生癬爛頭蠱脹黃食白腫瘡疽瘰歷肉瘤疔瘡腫毒等症服之能調和血脉身體清暢並能助戒洋烟除鴉片烟積患及婦人血滯經水不調每日宜服三四次每次一一匙羹爲度用茶與水或牛奶調服　諸尊賜顧細認龍鱗伴塔招牌爲記庶不有悞每罇價銀大一元小半元　 
　　粵東香港省城上洋大馬路大藥房屈臣氏謹識 
　　菰中隨筆 
　　此書乃顧亭林所著足補日知錄之闕版久浸毀今復重梓雖編帙無多而碎金片　彌可寶貴前有何義門原序凡一切考據瞭如指掌後附勝朝人物每部價洋三角上海五馬路文玉山房發售 
　　新開 
　　本號在上洋棋盤街北首坐西朝東石庫門內自造漢莊雲白水旱煙袋一應俱全　仕商賜顧格外克已先行交易擇吉開張 
　　王合豐啓 
 

Page 7

 
 
   
 
 

Page 8

 
 
 [Ｇ>　　寄售秘製止痛藥水 
　　啓者本行現有大美國百里得　司醫生寄售秘製止痛藥水無論內外症應用如神立時見效內症如夏日發痧腹瀉瘧疾傷寒筋骨疼痛等外症如湯火刀傷毒瘡蛇蟲咬　等並皆奏效此藥在世上行用已五十年試過者靡不稱讚價又公道藥瓶外有中國字包紙治病者更可一目瞭然或買一瓶或買一箱均可隨便也 
　　上洋大馬路晋龍洋行啓 
　　機器軍械出售 
　　啓者本行在滬專　軍械歷有年矣屢蒙各省各局委辦一切貨價無不相宜近來英國製造之法轉向更爲精巧今有新式銅鐵大炮來福洋鎗大小銅帽粗細火藥挖河機器大小各種俱全倘有　貴官紳應需各種各式祈至小行視樣面議價目格外公道特此佈聞 
　　同治十三年六月日　地亞士行啓 
　　寄售初印舊書 
　　京板白紙駢字類編二百員連筠　叢書廿四員律賦淩雲集三員格致鏡原八員四庫全書考證廿四員郡縣釋名八員朱筠園七種四員禮說四員闕里文献考五員四書正義五員五燈會元八員續文選四員三　文六員復初齋集四員鄭少谷集五元陳勾山集五員　雁門集三員呂新吾集四員陳北溪集六員謝疊山集一員真西山全集十四員鄧氏叢書八員歷代詩鏡十員欽定平苗紀略八員嚴氏詩輯六員廣雅疏証四員六經圖五員淳化閣法帖考正八員寄存上海五馬路文玉山房代售 
　　茶捐將停 
　　茲本號代辦閏省茶捐請獎現聞部　定止仍侯　上　到日即當止截　請君有志願揚趁此便宜望早來號報捐幸勿再延是　 
　　粵東西榮巷香港上環上海法界同　長啓 
　　邀換部照 
　　本號代辦茶捐庚辰年部照領軸已到望各捐生携實收來換部照勿延是禱粵東西榮巷香港上環上海法界 
　　同慎長 
　　福來康呂宋票 
　　英七月票出售價隨大市遠處信　原局回件不悞倘蒙紳商光顧至三馬路北九章對門便是上海華鴻利仝啓 
　　老德記十全大補丸 
　　蓋鐵質之收列藥材部內自古以來有之而醫士之知爲補身符者宇宙亦無國蔑有蓋以人身弱而轉壯衰而　健無如此鐵才之奏效也惜乎煉合之法昔時不得其妙故每阻於用幸善製之法近已良得而此藥質之裨益世人已倍於從前矣前老德記自造鐵丸因製法最新且精故丸既小而奏效極大且因製煉之妙則人胃之最弱者亦仍易於銷化可以走入血內緣此藥一過胃內所生之汁液捷於融化既入血爲之紅血紅者卽壯健者之象也故男女血氣巳衰敗或精神不興旺者或因失血痢瀉或因塞瘧吸烟或因酒色不慎所致諸病能服此丸盡可獲益惟願故試一次而其不失所望可必矣至於助人生子原爲補身之第一快事亦大可用也其價洋一元給藥一百粒 
　　上海大馬路老德記藥房謹啓 
　　楊子江保險公司 
　　本公司總局開在上海其另設之分行在中國與東洋各要口岸並香港等處本銀已經收回計四十二萬兩及餘存銀二十三萬兩又特意備存銀二十九萬零五百五十三兩九錢五分算至華歷二月十九日共合銀有九十四萬零五百五十三兩九錢五分凡船隻往來四海外各埠者俱可保險所得餘利派與有股份利息外盡行照保險憑單份與本公司經保之客此佈 
　　光緒八年四月　旗昌洋行啓 
　　科發藥房告白 
　　本藥房專賣戒　烟白藥粉包元計粉六十包　此白藥比衆不同然而多年老癮　服此粉其癮不久自去刻有秘製　積　發售銷食而不化或肚內生蟲若服此餅積食自消　有蟲若能隨大便而出倘　諸君服之有益無損衆爲靈騐近因天氣漸暑仍增汗　及雀紫斑二藥倘滿身汗斑及滿面紫斑若搽半月自能退去而且日後再不重發真如仙丹之效又有養髪長　藥或髪短而不能長或髪稀少或病後禿髮若用此藥敷之則短髮能長其禿髮能出而且甚有光彩刻有秘製固精丸婦人調經丸萬應咳嗽丸神效白濁丸一切餘藥不及細載倘　貴客賜顧者須認明本招牌無不致悞 
　　上海大馬路科發藥房謹啓 
　　元記呂宋票 
　　英七月份票出售全張六元分半照算倘外埠仕商賜顧由局寄購望指明上洋棋盤街北首原班卽奉不悞此佈 
　　北宋榻九成宮 
　　用照相法縮成每字七分－方計念一頁綾裱紅木面每部實價四洋二角寄售上海南書錦里朱德生痧藥店內　　 
　　旗昶泳票號 
　　英七月份票全張分半均可賜顧者務宜指明申北三馬路中並無分出細認圖章以杜假冒并收紅票格外克已 
　　萬生發呂宋票 
　　啓者今有英七月份票出售每張洋六元分半均可貴客賜顧由局友寄上海二馬路中市石庫門內便是 
　　萬倍利洋行 
　　今有七月份呂宋票出售分半亦可價照大市貴客賜顧函購原班寄奉不悞指明上洋棋盤街北首外埠並無分設 
　　新開天益成　　 
　　英七月份票出售價例均隨大市兼代客買　各公司股票　購原班寄奉如蒙賜顧請至大馬路南首天益成啓 
　　甡甡源榮記行呂宋票 
　　英七月票出售每張六元分半亦可本號因翻造房屋暫移棋盤街北首平和洋行隔壁賜顧請祈指明 
　　廣豐 
　　英七月呂宋票出售每張六元分半亦可本行今分設棋盤街廣豐新號此外別無分出外埠信來指明勿悞四馬路廣豐洋行棋盤街廣豐新號仝啓 
　　泰源衣莊番布仍售 
　　本莊臺灣番葛真正芋根堅潔每捲加長雙件定價番帙三枚賜顧一律無欺劃一分毫不減石路四馬路口 
　　長利呂宋票號 
　　英七月份票出售每張六元分半亦可並收紅票格外克已外埠仕商惠顧請指明四馬路中仁濟醫舘北首此佈 
　　新開鼎豐呂宋票 
　　今有英七月票出售每張洋六元分半亦可外埠仕商賜顧函　原班寄奉不悞 
　　　　　兒巷鼎豐行啓 
　　杭城有利號 
　　英按月呂宋票出售每張六元分半亦可兼售老德記藥水粉蒙賜顧者請至杭省大井巷環翠樓斜對門寄局不悞 
　　合利七月呂宋票 
　　英七月份票出售　貴客賜顧請至棋盤街北首便是遠處來函寄購票卽原班帶呈無悞此佈 
　　得發呂宋票 
　　今有英七月票出售每張洋六元分半均可並收紅票格外克已外埠賜顧函寄上海二馬路九章綢莊對門便是 
　　真大有發財票 
　　英七月份票全張六元分半三元並收紅票克已兌洋遠近惠顧請至棋盤街北首便是 
　　咸利行附啓 
　　洗衣各物招租 
　　啓者上海洗衣服公司所用之機器馬車馬并各樣物件現欲出租一年至二年之久自西歷今年七月一號起有原租者如欲詳知規條價目請至本行面議可也 
　　茂盛洋行啓 
　　浦東硝牛皮公司 
　　本公司常有各種熟皮帶發售大小尺碼可任意剪裁　貴商賜顧請來面議是荷代理人 
　　仁記洋行謹啓 
　　杭省萬倍利 
　　英七月份呂宋票出售價照大市半張亦可兼收紅票格外克已賜顧者請至皷樓灣傳裕大參局內信購原班卽奉 
　　廣發呂宋票 
　　英七月份票出售全張半張均可價照大市兼收紅票格外克已外埠仕商賜顧原班回件無悞寶善街口本行啓 
　　興記呂宋票 
　　今售英七月份票每張六元分半亦售兼收紅票格外克已外埠寄購當時卽奉尚祈指實大馬路拋球場東首此佈 
　　彩豐祥分設杭省嘉郡 
　　本行自運英七月呂宋票出售全張分半均可價照大市且收彩票逾格公道申地在英界老巡捕房北首杭省在竹竿巷敦裕上棧內嘉郡在江西會舘對門厚生士棧內實施賜顧妥局寄購無悞 
　　四月念八日錢洋行精並匯銀票列左 
　　新會劃收市　七錢三分九厘 
　　本洋　八錢一分二厘 
　　銀拆收市　八錢 
　　洋息銀收市　五錢 
　　洋找頭　七錢四分二厘 
　　錢找頭　一千零五十文 
　　貼新　五元三角 
　　卡錢　一百五十三千文 
　　衣牌　一千一百五十文　 
　　銀行現銀票五先令二辨士一二五 
　　六個月期票五先令二辨士一二五 
　　商人票六個月期五先令三辨士七五 
　　四月二十八日各絲行情列左 
　　張大有　茂峰絲　三百九十七兩半 
　　錦峰絲　三百八十二兩半 
　　梅恒裕　四號絲　三百八十二兩半 
　　張恒和　白鶴絲　三百八十二兩半 
　　白翎絲　三百七十二兩半 
　　成記　雪梅絲　三百七十傘兩七錢五 
　　陳通記　文鹿絲　三百七十二兩 
　　丁昌記　風雲絲　三百六十五兩 
　　徐恒裕　文星絲　三百七十三兩七錢五 
　　兪吉祥　石林絲　三百七十兩 
　　福林絲　三百五十兩 
　　錢宏順　錦鶴絲　三百八十五兩 
　　鳳翎絲　三百七十五兩 
　　春翎絲　三百五十五兩 
　　四月念八日進口船禮拜二 
　　江天　輪船　由寧波　招商局 
　　江表　由長江　招商局 
　　福和　由長江　怡和行 
　　華利　由長江　麥邊行 
　　愛莎軒　由香港　英公司 
　　念九日出口船禮拜三 
　　托局唛魯輪船　早九點鐘時往東洋花旗各埠　三菱公司 
　　北京　晚往長江　太古公司 
　　椁信　三點半往寧波　太古公司 
　　華利　往鎮江蕪湖九江漢口　麥邊啓 
　　海晏　日往烟台天津　招商局 
　　大沽　晚往烟台天津　怡和啓 
　　恰便　晚往福州　怡和啓 
　　鎮江　晚往香港粵省　　臣啓 
　　三十日出口船禮拜四 
　　江天　輪船　下午往寧波　招商局 
　　永寧　日往寧波溫州　招商局　 
　　福和　晚往鎮江九江漢口怡和啓 
　　五月初六日出口船禮拜三 
　　達格隆約唛魯　下午兩點鐘往東洋琿春　三菱公司 
 

Page 9

 
 
   
 
 

Page 10

 
 
[光緒八年四月十七日京報全錄]  
　　宫門抄○上諭一道錄前○發抄旨四道○御史俊奏爲整頓官學以育人材摺子○河督梅奏桃汎期内黃河防護安瀾摺子○閩督何奏請補水師遊擊摺子○陜督譚奏爲委員分飭接辦糧台夾片○江撫李奏爲察看知州片○漕督周奏道員請送部引見夾片○閩督何奏請暫留總兵署任片○大臣鄂奏病請開缺調理摺子○大臣文等奏叅革總管審訊摺子○四月十七日兵部太常寺太僕寺正白旗值日無引見○瑞聨請假數日○召見軍機○發抄任道鎔奏請將疏防監犯吳三等越獄之高唐牧張錫綸等議處奉旨着照所請吏部知道欽此○又招遠令張履祥金鄕令許虎爕對調奉旨吏部議奏欽此○又致祭泰山謹委臬司潘駿文前往奉旨知道了欽此○陳士杰奏地方鹽務候補人員壅滯請再停分發三年奉旨　部議奏欽此○○陜西道監察御史奴才俊義跪奏爲整頓官學以育人材恭摺仰祈聖鑒事竊維廣教化所以植才能明人倫必先立學校我國家建學徧寰區黨有庠而州有序聲教訖海字家孝弟而户詩書復於八旗設立官學以爲八旗子弟肄業之所各官學教習助教專司訓誨而國子監堂官董其成其所以體恤培植旗人者教養兼施無微不至查向例八旗官學生月有課而季有考平日入學讀書習文課其勤惰優劣國子監堂官仍不時查學以核其實法本極其周備無如積久懈生委靡不振近來學生止希月例膏火並不入學肄業教習止圖三年議叙並不認眞教誨助教亦止於坐支俸廉並不從嚴督責致將朝廷之良法視爲具文尚復成何事體相應請旨飭下國子監堂宫申明舊章嚴飭教習助教盡心訓誨而該堂官亦當實力講求總期名實相符毋蹈因循廢弛之漸以仰副聖朝培養人材之至意奴才爲整頓官學起見是否有當伏乞皇太后皇上聖鑒謹奏奉旨已錄○○頭品頂戴河東河道總督臣梅啓照跪奏爲桃汛期内黃河兩岸工程一律防護平穏恭報安瀾仰祈聖鑒事竊照河工修守首重伏秋而桃汛巡防同關緊要 
本年上游河源長發較早二月十二十三日等日南北各廳已報陡長水一尺餘寸旋卽見消自十八日節交清明起至三月初七日止桃汎已過水勢稍有長落兩岸埽壩工程防護悉臻平稳惟各廳稭蔴等項爲大汎廂修要需臣於冬春間節經催司撥欵通飭兩道七廳勒限分投赶辦現據禀報已購有七八分數仍在撒手採買月内外均可全完其餘磗石土工亦催上緊儹運尅期興築統限大汛以前完竣報騐臨黃卑矮各埽雖未能按叚加廂而實在迎溜扼要必須估辦者已由該管道逐一勘明督廳酌動料物撙節辦理俾禦汛漲至南岸上南廳工程奇險埽段延長目前河勢稍長滎澤壩溜漸下移卽鄭州汎各堡又形吃重瞬交夏令黃流時有變更一切修守事宜無論兩岸各工目下有無險要均應妥愼籌備臣惟有督率道廳營汛等盡心料理實力巡防不任稍涉懈忽以冀仰紓宸厪所有桃汎期内黃河兩岸工程防護平稳緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○閩浙總督臣何璟跪奏爲遴員請補外海水師游撃恭摺仰祈聖鑒事竊福建湄州營遊擊黎振湘病故遺缺係水師題補之缺准到兵部咨第二輪第二缺應用儘先人員迅揀儘先名次在前人員請補等因臣隨按照部册在於閩省水師儘先游擊内詳加遴選除已准補有缺外其名次在前之賴榮業已緣案革職張成雖經造送履歴咨部駐册惟未來省考騐收標其人材技藝無由深悉未便遷就請補惟查有留閩儘先補用水師遊擊劉得彪年四十六嵗廣東嘉應州人由行伍歴年隨軍勦匪著績遞保花翎儘先都司旋於江南裁撤師船積年防剿出力案内保獎同治三年七月十六日奉旨准以遊擊儘先補用續請留閩水師補用於光緒二年五月初五日奉旨着照所請兵部知道欽此嗣經造送履歴兹准部覆准註册該員年方强盛水務熟悉槍砲亦嫻現署閩粤南澳鎭標左營遊擊辦理裕如卽儘先名次現計亦屬在前以之請補斯缺洵堪勝任與例相符合無仰懇天恩俯念湄洲營游擊員缺緊要准以劉得彪補授於營務洋防均關緊要如蒙俞允容俟部覆到日卽行給咨送部引見恭候欽定除飭取履歴另行咨部外臣謹會同福　 
建提督臣彭楚漢合詞恭摺具陳伏乞皇太后皇上聖鑒飭部議覆施行謹奏軍機大臣奉旨兵部議奏欽此○○譚鍾麟片再前辦西征糧臺陜西按察使升任貴州布政使沈應奎應行交缷入都陛見改委前署甘肅布政使陜西延榆綏道李愼接辦業經附片陳明在案恭閱邸抄正月二十四日欽奉上論李愼着賞給副都統銜作爲西寍辦事大臣照例馳驛前往欽此自應另委接辦以專責成查陜西布政使王思沂才大心細堪以委令就近兼辦西征糧臺兹刋就木質關防一顆文曰辦理西征糧臺之關防發交王思沂開用以昭信守所有前頒升任貴州布政使沈應奎關防應行繳銷又前辦湖北後路糧臺湖南候補道王加敏經兩江督臣左宗棠調赴江南差遣所遺後路糧臺應卽委員接替臣等往復函商查有缷署安肅道易孔昭精明穏練堪以委赴湖北接辦後路糧臺以便王加敏交缷前往江南聽候差委除分飭遵照外謹會同督辦新疆軍務大臣臣劉錦棠帮辦新疆善後事宜臣楊昌濬附片具陳伏乞聖鑒謹奏軍機大臣奉旨知道了欽此○○李文敏片再准部咨嗣後道府州縣等官保歸候補班人員應于到省一年後察看考核分别補用等因兹查留江儘先補用知州沈瀣試用一年期满據藩臬兩司詳請留省照例補用前來臣查留江儘先補用知州沈瀣明練安詳相應請旨留省照例補用謹會同大學士兩江總督臣左宗棠附片具奏伏乞聖鑒謹奏軍機大臣奉旨吏部知道欽此○○周恒祺片再花翎二品頂戴河南候補班前儘先補用道彭毓棻於光緒四年六月經前山東撫臣文格奏調到東辦理洋務臣接任後奏明仍留差委上年臣調任漕督奏請帶赴清淮經部臣以核與辦理中外交涉事件章程相符覆准在案現在諸事觕有頭緒已飭該員將經手事件料理清楚以便銷差伏念該員彭毓棻在浦當差雖僅數月而在東辦理洋務已歴三年有餘遇事講求不無微勞足錄惟該員官階班次無可加保可否送部引見抑或給咨飭令回豫候補之處出自逾格鴻慈除分咨查照外理合附片具陳伏乞聖鑒訓示謹奏軍機大臣奉旨彭毓棻着回原省候補該部知道欽此○○何璟片再署福建漳州鎭總兵關鎭國前奉諭旨補授浙江温州鎭經臣奏請暫留署任俟泒防臺北之署福建陸路提督本任漳州鎭總兵孫開華内渡後再行飭赴新任欽奉俞允在案孫開華現已内渡染病未痊汀州府屬尚有鬥案關鎭國曾任汀鎭熟悉情形聲望素著已飭令就近撥勇赴汀會辦刻當裁减勇營之際鎭撫拊循尤資熟手合無仰懇天恩俯准關鎭國再留署任數月容臣察看情形辦理出自逾格鴻慈至委署温州鎭廬成金尚能任勞任怨整頓營務謹附片陳明伏乞聖鑒訓示謹奏軍機大臣奉旨着照所請該部知道欽此○○奴才鄂禮跪奏爲患病難期速愈籲懇天恩開缺調理仰祈聖鑒事竊奴才前以修墓蒙恩賞假嗣因在郊外感受風邪觸發舊日骽疾於三月初五日續行奏請賞假二十日满擬赶緊調治痊愈叩聆聖訓定期起程詎料假期已满病仍未痊現口服藥二十餘劑兼用薰洗之法舉步依然蹇澁據醫云病由痘後受寒已成痼疾加以風入膜理患在經絡連投温熱之藥内又不受調治殊非易易一時難以就痊奴才再四恩維萬分焦急又不敢頻請假期致令員缺久懸致滋貽悮惟有據實陳明籲懇鴻　俯准開缺安心調理奴才身受重恩毫無報稱一俟病體痊愈卽當泥首宫門求賞差使萬不敢稍耽安逸自外生成所有奴才因病懇請開缺調理緣由理合專摺具奏伏乞皇太后皇上聖鑒謹奏奉旨已錄○○奴才文緒祿彭跪奏爲帶兵營總等官昧於制敵騷擾閭閻經控委審恃符狡展請旨先行革職歸案審訊恭摺仰祈聖鑒事竊奴才等卷查前據呼蘭額依琿牌内佃民于匯川等以上年七月間盜匪百餘名入境搶殺焚燒北圑林子營帶兵驍騎校額爾果春在界剿捕並未接仗到處令備公舘殺猪宰雞任意騷擾違則責打等情聨名來省具控經前任將軍定安奴才彭交回副都統博棟阿會同丈地委員恊領廉忠就近勘問額爾果春供稱帶兵與營總伯昌導引遇賊並無退縮不忍擾累平民該副都統委員赴界清查實有用過民物未經給錢隨卽作價由官兵領給如數補還該員委係規避狡展騎都尉委營總伯昌昧於制敵委叅領忠德追剿不力咨請一併叅革連原被兩造送省就近飭傳營總伯昌歸案審辦等因經司覆訉各供狡展如前奴才等覆查事關帶兵各員剿賊不力騷擾民間有干例議若不嚴行審辦何以儆效尤而安閭閻相應請旨將騎都尉委營總伯昌驍騎校額爾果春忠德一併先行革職歸案澈底根究照例定擬再行奏明辦理所有奴才等奏叅帶兵各員被控狡展革職歸案審訊綠由理合恭摺具奏伏乞皇太后皇上聖鑒謹奏軍機大臣奉旨着照所請該部知道欽此 
 
