# 1910 - 55 - 4913314

 

Page 1

 
 
   
 
 

Page 2

 
 
上諭 
[監國攝政王鈐章　正月二十三日内閣奉]  
　　上諭給事中忠廉等奏言路無所遵循請明降諭旨一摺前因御史江春霖以毫無確據之言肆意瀆陳殊失建言大體諭令回原衙門行走以示薄懲兹據該給事中等奏稱飭仍遵欽定臺規列聖諭旨辦理等語覽奏殊多誤會朝廷優待言官凡有切實指陳無不虚衷採納詎有抑遏言路之心况我朝列聖廣開言路凡有條陳得當無不虚衷嘉納其參劾失實者亦必予以譴責詳載臺規該給事中等當共知之嗣後仍宜恪遵祖訓謹守臺規中遇民生疾苦官吏貪横諸大端務當據實陳奏如立言得體必立予施行用副朕博採羣言虚懷納諫之至意將此通諭知之欽此軍機大臣署名奕劻假世續鹿傳霖那桐吳郁生 
論說 
[論不肖官吏亟宜嚴懲]  
　　上行下效。法行自上者。我國政治家之說也。官吏善惡。由士民監督者。立憲國自然之趨勢也。今當籌備立憲時代。國會未開。民氣漸長。凡爲官吏者。上行下效之說。飫饜於早年。士民監督之機。萌生而漸動。學說盤積則實。踐非難。清議易滋。則禍機可畏。今之官吏。當必爭自濯磨。不復狃於舊習。而不思振作矣。乂况固有之律例。方力議執行新生之法令。方日以興起。朝旨申飭。望治維殷無非以興利去獘。除舊布新之說。責之官吏。官吏而稍有天良。宜若何振刷精神。冀上有以慰聖主之殷懷。下有以爲士民 
 
 
 

Page 3

 
 
之表率。乃何以官塲情形。其窳惰之狀。放誕之情。一若深固盤結。而不可以稍汰者。是亦何其積習之難除。而怙過之孔固乎。自非除慝務盡力。舉而掃除之。固不可以爲治矣。 
　　方今官吏之狃於積習。而最宜懲治者。莫如烟賭。自禁烟之令下。士民之稍知自愛者。或亟亟焉力。思戒絶冀。得厠於紳董之列。以獲地方之權利獨至官界中人。則大率掩飾苟安。甘冒法令。其有懼干嚴譴。力求斷讔者寥寥無幾。試觀各省之州縣佐雜人員。其烟容滿面。而仍歷仕途者。何可勝道乎。未嘗不查騐。而拙者敗露。黠者如故也。未嘗不參劾。而少數獲咎多數無恙也。使非切實考查。秉公無私。其何以廓清毒害。而達禁烟之目的乎。雖然欲盡除州縣佐雜之煙癮。必自大吏始。今各省之大吏。其果無一烟癮矣乎。曩聞某侍御查得大。員吸烟者。多人將上疏糾劾。迄今數日矣。未見有劾大員吸烟者。其所聞不實。而大員之中。果無一吸烟者乎抑豈以江春霖被斥。臺諫諸公。方勞勞焉會議訟江。而未暇及此乎竊以謂大員而果有吸煙者。御史而果查得之。則歷舉所知。嚴詞彈劾。固有不可以已者。誠使大吏以烟而獲譴。各省之督撫監司。無一吸煙之人。則屬吏畏憚。查騐必因而加嚴戒者必因而日起。官塲之烟燄旣清。士民之戒烟必衆。吾故望臺諫諸公之深爲注意也 
　　至若賭之當禁。律有明文而法律不行賭風日盛者。則官吏之身自與賭實有以倡之。往往禁賭之文告紛懸而衙署之賭聲熾作。近者以改良風俗。賭禁加嚴。粤東之賭餉。旣已裁除府州縣之稍稍振作者。亦或屢獲賭徒懲罰交至。然而眞能禁賭之吏。寥若晨星。嗜賭不返之官。所在多有。近聞江督有摺舉屬吏之嗜賭者臚。列而嚴劾之見聞苟及。懲警立施。未嘗不足以肅官常而救宿弊也。然一人之見聞有限。嗜賭之官吏孔繁。江督所知者。固得而劾去運。江督所不知者。又安得而劾之。試思賭風之盛。各省皆然。安見嗜賭官吏。止此江督所劾者數人。嘗見頺唐州縣。紅頂武員輒以宴客爲名。杯酒旣罷。牌局宏開。豪興颷舉。達旦不倦此曷嘗有所畏忌。而懼譴責之隨其後乎。又曷嘗登白簡敗賭興。廢然而歸去乎。案牘則積壓而不清。新政則茫然而莫解。獨蛭於賭。則興高釆烈。一若精神充溢者。若是者。豈少也哉。吾竊怪夫劾賭者之止有江督其他則寂焉而無聞也。方今新政迭興。籌備孔亟盡絶嗜好。而殫精竭慮以爲之。猶懼不職。而尚暇永夕團聚談輸贏而忘事實乎。吾故望身爲長官者。躬自勤慎。嚴察屬吏而務懲運。俾聞而知懼者動色相戒專心致志以從公也。 
　　嗟嗟。官塲之積習衆矣烟。賭二者特。舉其嗜好而言之耳其他之貪墨舞弊假公濟私者又何地蔑有乎曩者。曾左諸公皆以嚴劾屬吏。剔除弊端爲撥亂反正之本圖。方今外侮迭乘内患數起。而官塲中人。曾不能掃除積習。發憤圖功思憲政之前途。念時艱之孔亟。不能不悵然於曾左諸公之不作矣。 
專電 
[電一（北京）]  
　　某御史奏西藏介居兩大環伺已久設有内亂彼必藉詞干預請飭駐藏大臣益加謹慎母任滋事 
[電二（北京）]  
又奏參某撫恃有奥援任性妄爲久任該省必致貽誤原摺留中 
[電三（北京）]  
度支部澤尚書以出入不敷甚覺爲難擬奏請將海陸軍費歸海軍處陸軍部自籌 
[電四（北京）]  
攝政王諭令世中堂往勸慶邸速出辦事 
緊要新聞一 
[江蘇諮議局請開臨時會公呈]  
　　江蘇諮議局議長張謇副議長蔣炳章仇繼恒常駐議員王嘉賓陶保晉凌鴻壽梁菼顧詠葵周虎臣陳官彦王立廷張伯英邵長鎔張蔭榖錢崇威楊廷棟潘承鍔姚文枬張家鎭張炎培蔣士松秦瑞玠儲南强馬良吳清崇樸夏曰琦洪錫範爲呈請事查諮議局章程第三十三條内開臨時會以常年會期以外遇有緊要事件經督撫之命令或議員三分之一以上之陳請或議長副議長及常駐議員之聯名陳請均得召集其會期以二十日爲率等語竊上届常年會期内因未奉憲政編查館閉會後不得覆議之電本局旣未於會期以内多留專待覆議之期日督撫部堂亦未於會期以内迅將交令覆議事件劄行本局本局議案悉係緊要事件計呈報議决案四十六件公布施行者僅有五件餘有交覆議者且有並未交覆議者朝廷督促憲政計日而期議員坐糜公費撫心而愧用敢遵章用召集臨時會之第三條件擇定本年三月初九日爲臨時會開會之期請督部堂撫部院卽日通電各屬於三月初八日以前令議員到局齊集以重議會要政又查局章第三十四條内開召集開會應於三十日以前由議長將本届開會應議事件預行通知各議員本局遵章應於二月初九日以前由議長通知本届臨時會應議事件理合呈請督部堂撫部院鑒核一面發電召集一面並將電文於二月初一日以前劄行到局俾得預備一切爲此合詞呈請督部堂撫部院迅予施行須至呈者 
[都察院宣示互選人名册北京]  
　　日前都察院將京 
 
 

Page 4

 
 
内各部院衙門咨送互選資政院議員人名履歷榜示該署大堂並出示諭略謂宣統二年係選舉年分前由各部院衙門咨送互選議員人名册經本院詳細綢查並將合格及不合格各員銜名分别繕榜張貼俾衆周知自宣示後如各員以爲錯誤遺漏務於二十日以内取具憑証呈請監督批示過期不得呈請更正事關資政院議員選舉幸母自誤 
　　聞都察院調查各衙門咨送互選人名册除合格人員外其因遠差告假丁憂遊學者共有六十七員其他不合格者共有四十餘員現與合格人員同時榜示發表 
[中國名畫]  
　　邊壽民畫册之七（蟹） 
又聞都察院本院之御史有被選舉資格者係掌印給事中忠廉陳田二員其他給事中張世培等十七員皆得有選舉權惟黄瑞麒一員因年未滿三十五歲故不合格當被剔除 
[外人干涉西藏問題]  
　　字林報載二十二日倫敦電云據聖彼德堡電稱駐華俄使照會中國外務部謂俄人信仰佛敎者不計其數咸奉達賴喇嘛爲敎主今達賴喇嘛名號革除勢將失所歸依俄國對於此事不能終事緘默不加過問云云外務部答詞則謂達賴某除名號號西藏敎務並無　礙文滙報　二十三日倫敦電云據大吉嶺路透訪事電稱該處佛敎徒集衆會議對於中國處待達賴喇嘛之手叚殊爲忿忿並决議要求中國皇上收回成命撤退華軍移調駐藏大臣 
[外人對於錦愛鐵路之意見]  
　　字林報載二十二日倫敦電云台萊乞洛里克爾報評論英國外務部對於中國擬築錦愛鐵路一事並不出而主持頗爲不平謂滿洲土地遼闊急宜增加鐵路利便交通俾利源絶大運礦産可以供人開採今中國自圖領土之發達而英政府聽人阻碍使英國之大利淪於危境誠不知其理安在云史丹化浦伯爵亦著論載於十九世紀報中題曰中日與遠東文中嘉讚日本治韓之事功惟對於日本所主滿洲鐵路政策頗有貶詞並詆責英國外務部抱守之政策太形懦弱 
[外部奏設巴拿瑪領事北京]  
　　外務部奏稱中美洲巴拿瑪舊隷哥倫比亞國管轄近年離哥獨立美國首認保護借美欵開巴拿瑪運河以通太平洋航路西歐諸國皆將改道於此工商麕集實爲南北美轉運之要衝華僑在該埠貿易約三千餘人商多工少營業頗稱發達祇以未設領事官時有被虐情事上年九月巴拿瑪新任總統即位其外部大臣託駐美使臣伍廷芳寄遞國書經臣部請旨答復如禮本年六月間該埠華僑電稱被虐苦况兩廣總叔張人駿咨商臣部籌設領事當經電知伍廷芳就近調查旋准函復到巴後謁見巴總統極承優待因述保護華僑欲設領事之意彼頗首肯等語似此情形亟應設立巴拿瑪總領事以資保衛所有一切開辦常年經費俸薪章程均照坎拿大美利濱新設總領事辦法添設二等通譯官一員二等三等書記官各一員兹查有温哥華正領事江蘇候補道歐陽庚堪以升署駐紥巴拿瑪總領事官其二等通譯官請以温歌華領署二等通譯官留學美國畢業生歐陽琛調署二等書記官請以温哥華領署二等書記官廣東候補從九品章清鑑調署三等書記官請以候選通判繆蔚楨試署十二月初六日奉硃批依議 
[督辦鹽政處電咨簡章北京]  
　　督辦鹽政大臣咨各省督撫電云各省總督巡撫鑒洪本月十八日本處會奏督辦鹽政處章程奉旨依議欽此自應以奉旨之日爲施行之期查章程内開凡收發引張動發欵項核復奉銷攷成效代等事均由部辦理一切因革損益事宜由督辦主持會部辦理用人行政一切均由叔辦主持其向由督撫具奏之件即由督辦主稿會同督撫辦理遇有重要事件得由督辦單銜具奏凡與地方關繫事件由督辦會商督撫辦理緊急不及會商者即由督撫辦理仍電咨督辦查核各督撫於該省鹽務改良方法得隨時咨商督辦　辦緝私各營統帶歸督撫管轄仍由督辦節制各省鹽務暫舊正雜欵 
 
 

Page 5

 
 
項應由運司鹽道及各總局詳請督辦報部候撥不得擅動其各省動用欵項先經奏咨核准者得詳請督辦核明照舊撥解向係捐助地方義舉等欵應報明督辦查核各衙門鹽務規費由運司鹽道各總局詳明督辦酌核辦理運司鹽道各總局遇有公事應報督辦者得逕行詳禀應行報部事件由督辦轉咨等語特舉大要先行電聞詳章候咨達並希轉飭運司鹽道等一體遵照督辦鹽政處巧印 
[幣制調查局之組織北京]  
　　度支部幣制調查局職掌已載昨報兹聞該局内部之組織經澤尚書面諭各司員分别條陳以資採擇刻由該部軍餉司主事陳威擬就簡章八條日内呈堂核定將來該局章程大要不外乎此一本部遵照奏案設立幣制調查局其組織如左二由堂憲派本部丞參爲提調帮提調主持一切事務三劄派各省正副監理官爲各省幣制調查員駐外國公使館員及留學生爲外國幣制調查員四由堂憲遴選研究所通阜司各司員及大清銀行造幣總廠入局爲局員五選派庶務員一員由提調呈堂點派逐日到局收掌一切文件並經理各項庶務六劄派銀行正副監督造幣廠正副監督各省商會總協理爲顧問員七提調帮提調局員調查員顧問員不支薪水庶務員酌給薪水銀兩八外國調查員遇有調查事件應需書報郵費酌量支給 
　　幣制調查局長陳錦濤商請澤尚書謂現據各省調查幣制情形紛紛造報言人人殊且監理官兼爲調查略舉大致恐難詳盡擬請選員週歷各省所屬詳細考查以補監理官之不逮聞澤尚書頗嘉其議可見實行 
[監國愼重海軍處用人北京]  
　　年前洵貝勒回京所有在各國選擇堪資贊襄之參隨人員及游學員生本擬分别録用嗣因奉攝政王面諭海軍初立凡百執事非有精明幹練之員悉心籌畫難期完全務須慎重選保請旨任用勿蹈前辦海軍覆轍致誤要政等語故此事因之中止聞上年來京各員尚須詳加試驗始能酌定委用 
[京師近事]  
　　調查全國户口爲籌備憲政之要點民政部久已咨行各督撫限期辦理惟迄今尚無端緒年前陸軍部爲舉行徵兵問題咨行該部催訂户口總册聞該部覆以須俟宣統四年方能告成云 
　　游美學務處前派美國留學生官費一百名自費二十三名又女生三名係由唐介臣君送往唐君現已回京面禀外學兩部據稱美政府考試各生皆有中學程度故已全行送往中學堂肄業 
　　禁烟公所王大臣准政務處片交黑龍江巡撫奏沿海口岸挾帶洋藥並商人私運入境售賣等害必須嚴定新章懲處等因應知照各部速定販運土藥入境懲罰專例并咨行各省關監督密派幹弁按路妥查以絶私運 
　　陸軍部壽侍郎自奉簡署尚書之命即傳諭各司司長及各處總辦將現充烏布人員一律嚴加甄别其甄别之法略仿詢事考言之法凡正途出身者則視其平日辦事之成績若捐納保舉各項則試以簡明論說分别去留 
　　憲政編查館編訂之新官制惟翰林院一署必當裁撤聞該館王大臣以翰林院裁撤後此項人員究應如何位置議於開印後會同翰林院掌院學士商訂辦法 
時評 
[選舉談一]  
　　我蘇選舉自治議員以後。其被攻訐之人。至居當選者之半數。 
則各議員之不滿人意可知。然而投函攻訐者。乃無一不匿名。 
照章應歸無效。旣畏事矣。則又何必多此一舉。 
　　嗚呼。我於是知我蘇人士。僅於地方自治中。作一選舉訴訟人其資格猶欠缺焉。遑論議員。 
[選舉談二]  
　　選舉不能不取名。此在東西各國皆然。然亦必一究其得名之所由。始可以定從違之準。而今之選舉者。不問其爲鄉愿焉。善人焉以爲我耳旣日日聞其名。則舍斯人之舉而誰舉焉。於是刁衿劣董。聯翩携手來矣。 
[選舉談三]  
　　選舉必先相其事。某事爲某人所能辦。則我舉某人。乃今各社會之選舉。不必爲事擇人。但聞某人曾爲某團所舉。則我亦舉之。某人曾辦某團之事。則今再舉之。於是被選舉者。終不出此寥寥數人以外。而此寥寥之數人。亦公然自謂萬能矣。 
如是則地方之事。安得而不壞。 
[選舉談四]  
　　今日曰某人不能辦事。明日參預選舉。四顧徬徨則姑舉是人而已。今日曰某人不能辦事。明日參預選舉。碍於情面。則姑舉是人而已。蓋平時旣未留心世事。物色人才。則一臨會塲。非以。 
是爲敷衍塞責之計。即以是爲應酬情面之具耳。 
如是則地方之事。又安得而不壞。 
 
 

Page 6

 
 
   
 
 

Page 7

 
 
   
 
 

Page 8

 
 
[三井洋行經理龍牌水門汀]  
啓者小行經理日本小野田水門汀有限公司近在大連灣亦分設支行其用最新機器即取該處所產原料精製洋灰特聘東西著名化驗師驗明灰質純細堅凝經久不壞功用甚大筆難盡述可稱爲理化學中最優無上之品自東歷六月出貨以來因價亷物美銷路日廣蒙　各紳商購置無不嘉許特再聲明以廣招徠倘蒙　仕商賜顧駕臨小行面議可也 
[不愧毒門聖藥謝]  
今夏余道及上海蒙至友不棄終日酒地花天初走長三么二繼戀土娼野妓不意土妓之毒染則較易回里後小便稍有淋漓日久滿身紅斑陽物腄爛且淫毒過于妻子蔓延不休幸購二馬路京都天寳齋毒門聖藥八寳化毒丹一料珠黃下疳散二瓶内服外敷不半月夫婦全好刻予飲水思源有意普傳奉勸貴客若土娼野妓切莫久貪併謝天寳齋製藥果秘揚名萬里杭州服藥愈姚子氏敬錄 
 
 

Page 9

 
 
   
 
 

Page 10

 
 
緊要新聞二 
[晉省國會期成會成立山西]  
　　晉省農商紳學各界爲國會期成會事於初四日團拜時公開會議當時舉定閻君錫山張君杜蘭曾君紀綱劉君懋賞王君用賓等五人爲章程起草員并約定十二日齊集各界人員於勸工陳列所組織國會期成會届時到者三十餘人當即投票公舉劉君篤敬爲正會長曾君紀綱爲副會長復經兩會長偕衆推定張君士秀爲總庶務劉君耀離王君用賓爲書記賀君椿壽爲會計其評議員二十人由農會商會敎育會諮議局自治局五處各選出五人充當至籌欵之法擬擇日再行會議 
[豫撫電詢變更議案辦法河南]  
　　豫撫吳仲燡中丞前日電致憲政編查館稱督撫劄覆諮議局議案有應行覆議事件自應遵照鈞館前電送交常駐議員存案如係緊要事件應開臨時會辦理若督撫對於局議並非不以爲然惟所議辦法有變更增易之處此項事件應否交常駐議員存案若須交常駐議員存案時於下届開會以前地方官執行政務應否照督撫劄覆文内事理辦理抑仍照常辦理乞迅電示旋得憲政館復電云電悉督撫於局議並非不以爲然而於所議辦法有變更增易之處者此項局議事件本屬全體議員原議不在第二十一條第九至第十二各欵之列自應交常驻議員存案其下届未開會以前地方官執行政務仍照常辦理 
贛撫照復諮議局文 
[一籌辦印花稅]  
　　正月初八日准護理江蘇無部院陸咨開准貴部院咨諮議局會議印花稅暫從緩辦俟各屬自治會成立後紳董隨時開導届時舉辦方利推行等情查印花稅原以籌補洋土藥稅事關軍餉洋欵展緩定干嚴詰咨詢各省何時開辦抑尚暫從緩行有無奏咨得復之案飭抄見復等因准此查印花稅一項經前升院瑞編入議案交議經諮議局議復並請從寛簡入手業由本護院札司飭屬會同商會自治會妥爲籌備以期逐漸普及此外並無奏諮得復之案兹奉來咨除再行司籌議外相應抄粘瑞升院交議議案及諮議局議决案先行咨復等因到本部院准此查江蘇諮議局案可與本省諮議局案互相發明與度支部疏節闊目宗旨亦屬不背除札行布政司務從寛簡入手妥籌辦理外相應照復貴局請煩查照移行地方自治籌辦處備案 
[一實行禁售彩票]  
　　宣統元年十二月十二日據布政使勸業道巡警道會詳案奉札開據諮議局呈報各省興辦彩票及私辦之副票銷售本省每歲輸出資本金以數十萬計江西旣非開彩省分他省彩票雖係奏辦之事江西非有應行銷售之義務本局是以自行提出此案公同决議認爲應革事件應請撫部院咨明各開售彩票省分並嚴飭各屬一律查禁等情到本院據此查閱報登江蘇諮議局議案亦提出請禁彩票公司陳論最爲痛切今江南公司方擬重招商包而湖北公司尤爲風行此事惟開售彩票各省先行停辦方爲根本至計否則自行飭禁銷售未始非塞流之一法再本部院風聞有奸商私設公司名爲江南湖北附彩票有一角二角價目中彩有千角之數其流毒尤在于下等社會此事巡警勸業兩道有直接禁止之權所有禁止大彩票辦法希布政司巡警勸業兩道會議詳奪一面查明省城及　江等處有無小彩票出現先行嚴禁等因奉此查私設彩票本干例禁各省銷售各種彩票雖奉奏准開辦實則形同賭博况奸商射利往往私設副票小票隨同大票開彩價值旣廉以致窮苦小民亦妄生希冀銷路最暢受害最深現在私設小票早已禁絶惟巿間銷售尚有湖北籤捐大副票江南籌捐大小票安徵鐵路小票又新開博山小票河口三怡公益小票等項名目均係官設各須禁止銷售自應無論大小正副各票一律如禁小票而不絶大票仍不足以塞漏巵本司職道等公同商酌擬請將大小各票全行禁止銷售並請轉咨開售彩票各省停止批發以除隱害等情到本部院據此除批示並分咨外相應照會貴局煩爲查照施行 
[贛省徵收萍礦煤稅情形南昌]  
　　贛撫前奉農工商部電詢歷年徵收煤礦稅情形前日電復略稱贛屬煤礦以萍鄉爲最著成效瑞前院於光緒三十三年九月奉奏定正附礦章節次與盛大臣文電商辦徵收稅項並飭前農工商礦移行按章徵稅往返磋商迄三十四年六月始實行設局徵收萍鄉出井煤稅計自是年六月起至十二月止除局用外實收稅銀六千七百五十四兩二錢四分已飭勸業傅道遵章以一半備文批解至宣統元年徵收若干容俟該委員年終册報時再行詳達其餘各屬零星小礦所出之煤向由稅務局徵收現並飭傅道會同稅務局司道妥籌議辦另文詳報謹先電復騤文印 
分類新聞政界 
[蘇省建築審判廳之籌劃蘇州]  
　　蘇臬左廉訪以司署設立審判廳籌辦處並招考司法研究所官紳學員進所肄業現已開辦惟省城商埠各級審判廳本年即須成立亟應擇地勘估興建當即派員查勘得蘇城内有寶蘇局（該局現住蘇州總捕同知）房屋基址寛大堪作建設地方審判廳又北局内有營房一座（現住警兵）堪以建設初級審判廳分别飭傳匠頭估計約須銀二十餘萬連開辦經費約計共需銀三十萬而蘇省庫空如洗前造清理財政册核計入不敷出是以司署設立籌辦處之時與藩司再三商酌僅止籌撥每月銀五百兩目下此項建築經費爲 
 
 

Page 11

 
 
數甚鉅省中諉實無可籌措可否請法部撥給銀三十萬兩以便即日興建等情日昨已瀝叙情形具詳呈請督撫憲具奏並咨部核示矣 
[辦理清查吸户之認眞天津]  
　　直隷禁烟總局函知巡警局云接准台函敬悉一切稽查吸户一節承貴局各分區熱心贊助認眞籌辦不憚煩並飭各吸户取具妥保方予蓋戳辦法尤爲結實良深敬佩至吸户時有遷徙應令隨時聲報以便稽查敝局業已加蓋於吸户牌照之上兹將戳式一紙呈請察核惟蓋戳之時牌照已發及半只好隨後出示曉諭以期遍布云云又聞凡吸户遷居無論本街或他處均須特照赴該管警局報明掛號倘不遵照一經查獲住址與照不符即以無照私吸論 
[地方自治進行之眞相河南]  
　　河南地方自治籌辦處自諮議局籌辦處裁撤後即設立專處飛飭各屬速設自治研究所禀報成立日期乃猶有玩視不理者刻該處特詳撫院將意存敷衍者查明記過以示懲儆河南地方自治籌辦處近來飭屬籌辦自治甚力自劃定城鎭鄉自治區域後即通飭于城鎭廣設白話宣講所至少以三個月爲期 
[電飭各屬詳報種烟事宜南昌]  
　　贛撫電詢九江贛州撫州萍鄉樟樹吉安廣信饒州南安各道府州文云前經迭次嚴飭禁種鴉片現在各屬雖有禀報誠恐尚不實不盡希即將各該屬是否去年一概未種抑間有種者業經拔苗懲辦務據實電復仍一面飛飭該管廳縣出具切實印結由府加結專差呈送此項印結除扣程途外不得過五日之限事關奏咨萬勿片刻延誤至切速先電復院印 
[刋發調查地方自治事項表册廣東]  
　　粤省調查局重行刋佈調查册表札行各屬略謂現届籌備憲政第二年期之際所有關於地方自治事宜至爲繁重亟應分别條目列表詳查以憑彚報計調查條目備荒事項二公益保安事項四興學事項七救災恤難事項十合行分表列册札到即便遵照查報 
軍界 
[徵兵閙事案提府審辦蘇州]  
　　蘇垣四十六標徵兵大閙馬路毆傷洋人一案日前護撫派汪觀察在督練公所會同袁觀察及首府首縣等提訊標統營官互相推諉一昧狡辯目兵孫魁標翁必成等始則抵賴繼則供因長官苛待致初二日滋閙等情已略紀前報兹聞此事新任蘇撫寶中丞以案情重大未便在督練公所訊辦應即提府督審等情諭飭首府何太守遵照太守當即諭長洲縣將目兵孫魁標收禁並諭吳縣將翁必成管押嚴行防守不得会人探望日内太守當督同首縣及讞局各員提審取供禀辦矣 
[水師營員禁着長服鎭江]  
　　瓜洲鎭總兵陶樹恩鎭軍現奉長江水師提督程軍門札開長江水師久已改練洋操都守以下各員有督率操防之責自應遵章短服戎裝詎各員陽奉陰違兹特重申禁令除朝賀慶典准穿花衣長服外平時無論晋謁官長接見僚友均宜戎裝短服身掛佩刀以期靈捷而壯軍容 
學務 
[山西學務之一斑山西]  
　　晋省大學堂監督解君榮輅已奉學司聘爲學務議長所遺監督一席另聘胡君雋承乏又該堂庶務長劉君懋賞現亦告退以張君鵬翼接充聞已分别照會大約不日卽可到堂任事太原府周太守以府屬中學堂成立有年監督一席尚付缺如亟應照章添設以專責成查有該堂庶務長李友蓮深孚衆望兼熟於堂中情形特擬令充任此選聞已於日前照會矣 
[中州學務之一斑河南]  
　　南陽府向有南陽公學一所設於府城都察院街現因通飭籌設完全初級師範學堂擬就該堂設立共招學生兩班每學費五兩報名者隨繳保証金二元并各呈相片定於月内考試又學部新章凡中學堂畢業均須提學使調省覆試本届年假有許州官立中學及榮陽蠶桑中學堂俱届畢業之期禀奉學司諭遵新章送省覆試以昭核實 
[贛撫示期考送速記學生南昌]  
　　贛撫馮星岩中丞牌示准資政院文電招考速記學堂學生兹據諮議會自治籌辦處保送各生聽候考驗本部院定於本月十六日辰刻在本署面試爲此牌示該生等務各届時携帶筆墨來轅聽候點名給卷母違特示計開孔憲章方景山黄夢庚諶待李振綱李壽萱黄𢡟鑫胡會松趙士　傳景范張開沂王思衞 
實業 
[奉化農會詳請咨部浙江]  
　　甯屬奉化縣王令日前具詳撫轅以案奉憲飭組織各屬農務分會提倡實業經知縣一再召集各界紳董籌商辦法現在業已成立特開大會公舉周善安爲總理兹先繕呈草章詳請頒發圖記並乞咨部立案各情到院當由增帥札飭勸業道謂據該縣所呈農會草章是否妥協與部定農會章程有無抵觸仰該道核明飭遵並飭赶將總理會董各銜名履歷併同簡章造册送由該道詳請咨部立案加札給戳等因勸業道奉此查是案前據該縣詳同前由遵即轉飭去後兹據復到並送總理會董履歷各件署道復核無異合行詳請憲核咨部給札俾資遵守 
[黑河府維持商務之計畫黑龍江]  
　　黑河府吳子忠太守日前呈文公署謂黑郡自海關開辦以來各商由外埠運來貨物已完出口正稅如運江右（華境）復完一子稅如運江左（俄境）則無此項子稅是以江左客貨率倍多江右而江右客貨殊覺昂貴其小本經商無力由外埠運貨積存者一經缺乏即由江右躉販零星貨物則海關仍令照正稅完納以致江右巿面蕭條查光緒七年華俄訂立陸路通商條約兩國沿邊華百里内起運貨物均免徵進口正稅如俄商在華界百里内不納稅所得之特别利益華商不得均霑以彼形此顯分優絀現在各商紛紛聚議遷移江左若不設法補救華岸商務不但不能起色且暗受影嚮可否暫准華商在華百里内一律免稅以俟商户立定基歴再行隨時酌辦以期維持巿面而紓商艱少帥准文後已飭民政司詳議呈覆再行核辦 
[函揭四大股東會越權廣東]  
　　昨日粤省共濟會鄭枚叔等函致粤路查辦委員龍參議云現聞公司内所謂四大股東會者四處招人入會無非欲以少數攬奪公司全權其所開支之告白印件郵費均由公司支給爲數不貲查公司資財係全體股東血本豈容濫用况未經全體公認安得在公司内妄行設立敝會二千股以上者亦不乏人均未聞有開會公議舉定主席之說又查公司股東一人占二千股以上者不過共占 
 
 

Page 12

 
 
一百餘萬份實居少數現欲輪值到公司辦事以圖箝制全體多數股東敝會决不公認并請飭公司將支過之欵向經手人追回以重股本路事幸甚 
[聲明電話删去商辦字樣杭州]  
　　勸業道董觀察具詳撫院案奉憲台函開電話公司合同及股票均有商辦字樣合同業經更正惟股票背面所刋簡章第九條仍未將商辦二字删去股票業經印就成本爲難不妨稍示變通另加紅戳聲明此條商辦二字係屬誤刋並將商股股票一律更正以歸完善合同股票隨函發下奉此當由署道遵照憲飭轉送電話公司查照更正業經禀復在案兹又准該公司總協理函復稱股票背面所刋簡章第九條仍有商辦字樣係屬印刷處誤行重刋兹加蓋誤刋二字紅戳仍將原件送請轉呈至商股股票擬待開股東會時通告隨帶俾便一律改蓋更正等情前來署道復核無異理合將電話公司合同股票息單等件備文詳請憲核 
雜記 
[侍其巷余案牽涉文員蘇州]  
　　蘇垣侍其巷余姓揑報搶刦指控甘弁發縣訊究一事當時吳縣陳大令提訊余家幼女彩雲供出係至警局後王姓敎令裝作綑縛揑報搶刦等情現經查出所指之王姓即係現充西路區巡官候補縣丞王如陵（王係湖南人素與余婦有梁致有此事）王適考取司法研究所官班學員臬憲左廉訪得悉大爲震怒立即懸牌將王如陵司法研究所名除去一面將王飭發吳縣看管即行提同余婦對質詳請參辦又聞此案内爲首搶物之李桂林昨經吳縣派差在江陰拿獲解送到縣矣 
[澈查庇書匿規之縣令抗州]  
　　日前甯屬鄞縣舉人王受年等聯名具呈提學司以現在整頓學務之際地方籌欵爲難明達官紳一再協議僉以查提陋規挹注敎育爲第一義各屬徵糧串票亦陋規之一種迭經呈請酌提有案鄞邑學界前亦援例禀請詎地方官因循延緩迄未遵辦現據縣庫書自行開報數逾二萬餘串之巨環請澈底明查指撥以維敎育等情到司本日奉袁樹五文宗批示略稱據禀該邑户粮二書自開清單所收串票等錢有二萬餘串之多除開支外尚有千餘串何以該縣庫書等自願和盤托出該縣轉不遵批儘充學費胥吏浮收隱匿已成積弊此項清單由該書自開其實數恐尚不至此究竟該縣有無庇書情弊其中實數共有若干并據該縣詳該校學額不足學科不全應如何整頓改良撥欵使足敷用餘欵可推廣何項學務仰甯波府遵照批指查明議復學務關係憲政該守慎勿徇隱搪塞 
[惠州紳商請勿釋放劇盜廣東]  
　　惠州劇盜孫亞穩犯案山積經李管帶振聲在港四次拿獲仍未提省現東江一帶紳商學界蛩其狡脫（横瀝）一百八十餘人（淡水）一百六十二人（龍岡）一百零一人（坪山）六十人聯名蓋章函致香港皇家甸律師略謂香港某報登載謂英官稱孫匪非中國籍民逕行釋放等語并據事主蕭福自港返惠面稱該匪雇用律師飾詞代辯謬稱孫匪爲庚子年革命黨人並經僞造憑票呈繳港　希圖逃脫各情聞之殊深駭異查該匪平日以搶刦爲事鄉里迭遭其害婦孺皆知其名極惡窮兇罪難擢髮卽如搶刦水北鄉郭亞印家一案馬安墟譚石生家一案實由該犯爲首尤爲鄰近皆知惟該犯祗知以刦掠爲生曾不知有革命主義指爲革黨無乃視之太高况該匪年甫二十餘歲行刦僅在數年三洲田一役距今已逾十載其時該匪尚在童稚豈能僞充首領云 
[竟有此等縱虐之巡警耶太原]  
　　本月初十日午前晉省柴巿巷天成騾店有直隷花商四人挑擔出店適逢換班巡警之隊伍由南而北該花商避讓不及中途相撞遂被巡警擲碎花挑上前凶毆該花商旣與理論巡長宋某立喝全隊持棍亂繫約一時許被打者徧體成青幾莫能動宋又勒令巡警扭到本區區長趙永通不問兩造是非立將花商吊在樹上重責軍棍數百復押送警務公所從重懲辦現該花商受傷甚重生死難卜乃懇請暫緩堂訊覔保回店調養未知如何了結也 
[義渡船擾民之一斑杭州]  
　　錢塘江義渡船係故紳胡雪岩方伯所手創當時經濟充裕組織完備數十年來利濟行人允稱善舉詎近來辦理乏才日就腐敗司事水手往往藉此牟利妄設種種名目需索旅客善政幾變爲虐政嗣經前董事茅君極力整頓裁革淘汰居然壁壘一新及茅君辭職後各船水手忽又新發明一種改良方法將船駛入江心瞷渡客衣履稍華美者藉口新年需索酒資嘵嘵纒擾不給不休雖所擲無多而行旅實以爲苦 
清談 
[敬告御史臺]  
　　各御史自江春霖回原衙門行走後。全臺憤憤。公議言小事則云細故。劾大臣則云莠言。 
言官從此無事。請將都察院裁撤。雖然御史臺諸君。請毋憤憤。 
不觀戴相遺摺乎。大臣受恩深重。垂死進言宜如何憂民體國。效惓惓之靖共。乃戴相獨兢兢於一飯之微。並謂每日必待午後三四時。方准散值。一若食欲其少。事欲其繁也者吾知諸大臣見之。必又將曰毛舉細故。 
不觀國會代表乎。竭人民之血汗。奠國家於乂安。愛國之熱誠。可表天日。乃國家於此。一若國是已定。礙難速開。而人民之進行。迄未少息。現正與留京各代表。函電交馳或勉代表以甯死不返。或告以商會各自上書。或告以一面直接上書。一面運動各省繼起請求吾知諸大臣聞之。必又將曰莠言亂政。 
嗟嗟。細故我歟。莠言我歟。在立言者初亦何嘗有界說也。國家運事。在務其大者遠者。以汲汲焉爲百年必世之計。顧一節之小挫。而必欲以裁撤憤爭。得母慎甚。 
談屑（再續） 
[紀十二公主夜舞求婚事]  
　　十二公主各登艇。兵則與少者同舟。棹　中流。美公子。忽唶曰噫。異哉。今日舟大重。胡竭力棹之。而舟乃遲遲不前。吾則疲憊甚矣。少公主曰。或天暑故耳。吾亦覺憊甚。旣達對岸則見一皇皇大城。畫角之聲盈耳。舟泊。岸相將入城。公子各挾一公主而舞。兵至此。大樂亦就而與之俱舞。少公主注酒一觴。將就飮兵潜吸之。公主引觴入口。則觴已空。公主益駭怖。語其姊。姊笑運如前。諸公主舞至明晨三時許。履又敝矣。始各。罷舞。公子送之過湖是時兵與長公主同舟。旣登。岸各殷殷道别公主復伸次夕之約。始返。及扶梯。兵先公主而登。就牀臥。仍作鼾睡狀。十二姊妹咸憊甚緩緩歸室。聞兵酣臥於床上。喜曰。彼未醒也乃藏豓服。解衣脫履而寢翌晨。兵秘之不言。决欲重履奇境。二三夜皆從之往。所覩一一如前。及第三夜將散時。兵竊取一金爵。懷之歸。以爲親履　地之証據物。明日。兵將面王。宣其秘。乃以三樹枝一金爵往。公主匿門後聽之。王問曰朕十二女果夜舞於何地。爾得之乎。對曰。與十二公子舞於地下之大城。遂盡舉其事以告並出三樹枝一金爵獻之。王命召公主至。問兵言確否。公主見事已洩。無可掩飾。遂盡承之　乃命兵擇一人爲婦。兵　。臣年鬢已高願得長者。當日遂成禮。於是即以兵爲王嗣。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[新到京板]  
憲政編查館奏准○頒行違警律每册定價洋一角二分寄售上海點石齋 
[敬謝瓣香廬壯陽廣嗣金丹神驗]  
崔氏瓣香廬藥室在上海盆湯弄新橋南首香店轉灣約二十餘家根德里内注意注意免購僞藥 
鄙人先天不足後天失調以致年當强壯竟然春行秋令閱書一卷未終神欲離形飛去夜間或入夢遺精或無夢亦洩漸至陽痿不舉琴瑟不調人生恨事莫此爲甚屢服各種壯陽種子藥不意毫無影響去冬檢閱時報知貴藥室所製廣嗣金丹有比衆不同之神妙緣即匯銀四元購到兩瓶服未及半居然四肢和暖黍谷春回從此老後殘兵變作陽台健將尤奇者附送之藥塗之其樂洋洋妙不可言老妻一索而得已經懷姙四月豈不喜出望外耶寄語諸君子欲强身體欲廣嗣續欲諧伉儷欲固精竅速服此丹定能如願以償我生平誓不作欺人語也　右箋請　貴藥室代登各報以鳴心感并請　瓣香廬藥室主人道安　但附近假冒僞藥欺人須認明瓣香廬牌號在根德里方是的眞切記切記　寗波駱駝橋盛其忠啓 
[立愈痴癲狂癇萬金不易膏]  
上海美界仁智里十三弄括打藥房一家發售○每小盒一元全料五元無扣遠路函購概加套盒携帶極便 
此膏共用中國珍貴藥品廿一味製煉而成不製丸而製膏者因丸藥性滯見功遲緩不及膏滋易化可以立刻見功也如或不信試當癲狂大發之時或則持刀弄棒登屋跨墻狂歌怒罵大笑不止或即自言自誥沉沉默默如醉如睡昏迷不醒即用此膏四錢開水冲服服後立刻平定清醒前後判若兩人故發售以來無論男女老幼痴狂癲癎雖多年重症久醫不愈服此一料無不除根永不復發膏用潔白玻璃盒裝全料可服三十次小盒可服五次初起輕症連服一二盒已足斷根注意原方詳列仿單凡艱於寄帶者可以照方製服無不神驗 
[上海中國紅十字會創辦醫學堂招生]  
宗旨本校與醫院並設解剖療治均有實習敦請著名西醫柯師亨司德峩利生三人敎授完全醫學學額二十名程度以精通英文能直接聽講國文亦清通者爲合格年齡二十歲以内學費不收膳宿費每月四元入校時先繳半年書籍等費不收惟書籍儀器用後湏繳還畢業五年畢業照官辦學堂給憑請獎擇尤錄用半途退學憑保償費考期正月十六日至二十九日止每日午後二句鐘至三句鐘考所天后宫橋北堍東首北蘇州路柯師醫生住宅開校期四月内校址靜安寺路南首徐家匯　再投考者臨時報名須帶照片考取後登報定期再考中文統能合格尋覔妥保塡寫保證書志願書然後入校 
[沈製生髮膠包出頭髮]  
髮爲血餘血枯髮落本主人得自神州醫院陳省三醫博士用格致化學考出一種生髮膠以活血生髮諸藥化煉成膠香而清潤而滑融流血夜係生髮之第一妙品專治病後產後陰虚原虚脫髮等患男女均可照仿單用能使秃髮重生或髮黃髮枯久搽能烏黑滑亮由本醫藥室一家發行以來治好已指不勝計謝信裝訂成書購者任從取看各省大藥房均有分售　每瓶大洋半元每料六瓶洋二元五角正又製一種咬髮癬藥咬髮者係吐去之髮根上有白癬爲之咬髮若不早治久則變爲秃頂此藥專治此症靈驗異常每瓶大洋四角每洋三瓶上海盆湯衖口集益里對門人壽醫藥室主人親自監製 
[京都天寳齋　花柳　經騐良方　除病妥速　無憂　毒门聖藥]  
京都天寳齋藥房○天下馳名○靈騐第一○異人傳授珠黃八寳化毒丹○包愈男女一切楊梅結毒限日全愈永無後患 
此丸乃本齋獨得異人傳授良方重用眞正犀黄珠粉血珀極品上藥泡製練成專治男女楊梅結毒横痃下疳小便皮破腫爛一切毒門無論初起久染包可限日全愈如請醫不精服樂不愈或庸醫圖利不顧人之性命攸關獨用輕粉升藥倒提丸等當時立愈乃毒氣内攻逢春復發四肢痛酸甚至鼻塌髮秃紅斑起點皆緣毒藴經絡且必染愈重子其害非淺餘毒未凈其害不休此賣藥者未得其法患者豈能安全今本齋不惜重資修合濟世染者卽將此丸服下立刻止痛消腫袪妻絶盡凡極重極危之症服藥一料立可全愈價雖略貴而效足值當可掃盡骨肉一切毒氣且能生育無害屢試屢騐必發必中輕者五天全毒凈者數日除根如用倒提丸輕粉升藥雷殛次焚凡有染此毒者雖諸醫束手危險萬分請嘗試之方知本藥局方眞藥靈之功　每料價洋十元每瓶洋二元○另有珠黄下疳散每瓶洋七角如男女下疳腫痛或陽物臭爛或筋爛去半節搽此散立可拔毒去膿生肌止痛保復原形仍可生育種子此乃第一奇方也○立愈珠珀五淋白濁丸價洋一元鋪分上海二馬路中市西鼎新里石庫門内便是遠埠托郵政局購寄信局作弊難靠 
[川路公司付息填換新票廣告]  
查公司定章自光緒丁未年五月初一日起按六厘付息於每年二月先期登報俾衆周知茲奉　總公司寄到新股票須將售出股票一律收回塡換新票除租股仍在本籍辦理外至各省紳商購買之股所有至宣統二年二月底止以前未取之息自三月初一日起至三月底止逐日皆可在滬照庫平取息敬告各省股東務於三月間速持股票息摺赴上海永安里正元錢莊支息以憑塡換新票卒勿遲延再招股仍託正元莊代收股銀凡欲購股者請赴正元可也　駐滬川路辦事處謹啓 
[包愈白濁聖藥]  
大隆藥房秘製珠珀立止白濁丸靈效異常立刻見功 
此丸得白獨秘其靈效之神速無出其右無論五淋紅白二濁痛而且腫一經服下立刻止痛清濁消腫利便眞有藥到病除之妙雖諸醫束手百藥罔效重症依法用之無不小便暢通濁去清來輕者一瓶全愈重者三瓶斷根治愈者不下數千人咸推淋濁中最爲神靈之品且性味和平與市上純用尅伐者不同故愈後非但不發且身體反强足見其神妙無比也大瓶二元小瓶一元　上海望平街大隆藥房啓 
 
 

Page 18

 
 
要摺 
[江督張人駿奏江甯省城設立會議廳摺]  
　　奏爲江甯省城遵設會議廳傳集司道以次各官籌備憲政事宜恭摺仰祈聖鑒事竊維東西洋各國舉行憲政以言論公諸國民以執行責之官吏其屬之民者既有下議院及地方議會以爲代表輿論之地其屬之官吏者亦有各部會議地方官會議以爲研究進行之資官與民朝夕孜孜講求不倦是以事無隔閡而程效甚速我國家豫備立憲斟酌良規光緒三十二年新定直省官制通則第六條各省督撫應於本署設立會議廳定期傳集司道以下會議事件决定施行又諮議局章程第十二條常駐議員如督撫有時召集亦可至會議廳以備詢考各等語是會議廳之設旣爲官吏籌議憲政之機關亦即爲官民互通情愫之樞紐用意至爲深切臣抵任以來查如蘇屬會議廳業於本年春間奏設而甯屬尚付闕如凡關於九年籌備事宜已辦者宜如何考求實際未辦者宜如何討論進行倘無提綱挈領之區恐難收畫一整齊之效爰於臣署内西偏隙地籌欵建築會議廳一所專爲司道以次集議憲政之地惟工竣需時先就原有廳事於十月内開辦擬定會議規則先欺通行各屬議員約分兩種甲種爲本省司道以下州縣以上行政官乙種爲臣署幕職參仿各省章程以微臣爲議長其會時分經常臨時二種所議事件或由議長交議或由司道以次各就應辦事宜提議仍取决於多數其幕職但備諮詢不得自提議案遇有地方要政應詢問士紳者並召集諮議局常駐議員以備諮訪惟甯屬徐淮海等處交通不便道府州縣不能如蘇屬之隨時召集應將地方主管事件飭具意見書於開會之日由臣率同在省司道議决飭令依限舉辦其有特别要事仍令來省會議俾昭慎重伏念憲政根本責在州縣今之牧令明敏任事者固亦有人而狃於故常於新政措施茫然不得其端緒者亦所在皆有逐年籌備期限設有貽悮臣等實職其咎會議廳成立以後庶幾獻可替否事理以推闡而愈明較短挈長成績以相觀而彌奪期無負朝廷變法圖强實行憲政之至意其建築經費當飭財政局籌欵核實動支除咨憲政编查館外所有江甯省城遵設會議廳緣由謹會同護理江蘇巡撫臣陸鍾琦恭摺具陳伏乞皇上聖鑒訓示謹奏宣統二年正月十一日奉硃批該衙門知道欽此 
[又奏委補用道李哲濬等辦理南洋勸業會擬定簡章片]  
　　再南洋勸業會先於江甯設立事務所籌備進行方法暫設庶務文牘調查建築四科派員分任辦理業經前督臣端方奏明在案臣抵任後以事屬創舉端緒紛紜復經派委奏留江蘇補用道李哲濬廣東試用通判吳毓煃奏留江蘇補用知縣虞汝鈞廣東試用知縣朱之英會同事務所原派各員妥籌辦理兹據該所坐辦委員江蘇補用道陳琪詳稱勸業會事務日增原設四科不敷分配各處出品等會先後成立應行豫備之事甚多遂添設出品科調查有報告工程有圖說庶務則施行有案出品則册籍尤繁均須編爲通告旬報又設編纂科物産會展覽旣畢繼以審查復設審查科並將建築科改爲工程科擬訂簡章請予奏咨等情前來臣覆核無異除將簡章曁辦事各員銜名咨部查照外謹附片具陳伏乞聖鑒謹奏宣統二年正月十一日奉硃批該部知道欽此 
本埠新聞 
[組織統計調查局續紀]  
　　統計調查員蔡朱兩董禀陳組織統計調查局辦法已録昨報兹將分任調查各紳姓名列下　姚文枬　莫錫綸　梅豫棖　顧言　謝源琛　劉增祥　趙履福　秦錫田　郭廷鉁　王增祺　錢椒　楊逸　陸文麓　錢瑞瓚　黄宗堅　劉志濤　艾恒鎭　潘如樑　顧大綱　沈宗𢡟　黄　熾　顧鏡清　李祖佑　耿光覲　馬軼羣　唐尊煒　潘上珍　楊鴻藻　孫燾　張景范　顧鴻逵　沈文彬　盛麟書　書記長葉永孚 
附縣批來牘閱悉候即據情轉詳道憲立案並分别移會至事務所書記等薪金及應用印刷紙品各項應由自治經費項下撥給可也清摺存 
[定期審訊私放米船案]  
　　滬道牌示云照得掘港營一號艇船薛哨弁恩在靈甸港得賄私放米船出口一案兹據海門廳將賈志恒徐潤雨申解前來本道定於本月二十五日午堂提案審訊合行牌示仰堂招各書及刑杖人等即便遵照届期一體來轅伺候堂事 
[醫生誘拐婦人]  
　　醫生蔡邦鎭向在虹口蓬路行醫近由崇明誘拐錢朱氏捲取值洋二千餘元之衣飾來滬前日被氏之嗣子錢玉書錢萬和來滬報知捕房將蔡與氏一併拘獲昨晨解廨經中西官訊明兩錢因索還衣飾不允以致互毆由捕拘案判兩錢交保蔡與氏分别押候查明實情於下禮拜一再訊 
[强盜和尚就擒]  
　　僧人新有於去年十二月初八日糾同黨羽在甯波鄞縣境高塘頭夥刦董昌昭家值洋一萬餘元之衣飾各物逃至滬上匿跡虹口兹經該縣偵悉移請公共公廨派差協探於前晚密往有恒路將該僧及原贓數件一併查獲解至捕房昨晨解廨請究先據探目李星福禀稱該僧同黨僧人清祥及摇船之徐阿六已由鄞縣拿獲尚有盜黨在滬俟再查緝事主董昌昭亦投案求究訊之新有供稱自幼出家所有起案之朝珠等賍係永禪僧人相贈求恩明鑒寶讞員商之英副領事布君判新有還押候補提同黨到案於下禮拜五訊明解回鄞縣審辦 
[第三次研訊妓院命案]  
　　粤人梁阿土因與混名大頭生者同在北四川路仁智里七十六七號妓院粤妓陳月友處狎遊爭風互鬥致將木匠何沃戳斃由縣驗明並經捕房將形跡可疑之盧阿紀杜阿桐杜阿熙關阿虎黄阿和劉阿添歐阿紹張英霍元及鴇婦蔣阿姣即蔣陳氏妓女陳月友一併拘解公堂訊供收押在案前日午後由探將一千人証解請公共公堂復訊先由八十四號西探將當日捕頭所録各人口供呈案請察旋據藥茶店主廋玉楷投稱初十晚十時忽有多人追赶一人逃入 
 
 

Page 19

 
 
店内仍被拖出凶毆旋遭戳斃實未看明何人不敢妄指粤妓陳月友鴇婦蔣阿姣同供是晚梁阿土先在房内後又有大頭生闖入阻止不住將梁毆打二人旋即出外至事後如何爭鬥戳斃人命均不知悉梁阿十供小的頭上被衆擊破訊之廬等九人供均被累並不知情德襄讞商之英繙譯官廓君判仍分别還押候下禮拜五再訊 
[巡捕圖竊之疑團]  
　　總巡捕房二百九十七號華捕樂寳林三百四十二號華捕張伯生掩入四川路德記洋行圖　已紀昨報昨晨由廨復訊先據該行用人石波泉供稱該兩捕潛入行内向之詰問托稱尋友實係串同圖竊求究訊之兩捕供稱因該行内聚衆賭博約同往捕致被誣指寶讞員商之西官以樂張兩捕均有不實判各押一月示儆 
[鴇婦串拐女子]  
　　廣東路百花里一百九十七號妓院鴇婦葉駱氏近與其姊莊駱氏在蘇州串拐寡婦王吳氏之女翠娥孫女愛珠來滬兹經吳氐偵知控奉元和縣移請公共公廨派差協探將該鴇與翠娥及幼女秀蘭一併查獲昨晨解廨請究葉鴇供出洋一百餘元買來執有身契愛珠於去年托人帶往北京並非串拐判兩女暫留濟良所葉鴇還押諭令來差飭知原告來案質明再行解蘇訊辦 
[預備騐兌漕米]  
　　浙江海運滬局昨出牌示所有仁和平湖臨安嘉興餘杭等縣漕米業經解滬飭各船尸齊集碼頭聽候派員騐兌 
[一絲不掛之屍身]  
　　二十五保十五圖地保李煥桃昨日投縣禀報圖内花田有無名男屍一具口邊似有血痕身上一絲不掛查無尸屬求請蒞騐田大令諭飭預備屍塲聽候往騐 
[閔行農業學堂開校]  
　　閔行農業學堂今日開學先期由校董柬邀本縣田大令到堂察騐上届畢業諸生成績聞大令擬於清晨乘坐救生局小輪前往午後即回 
城内 
[催解漕糧]  
　　本縣田大令昨飭皂頭倪　傳知四鄉各傳差定於本月二十五日召集各圖地保到縣催繳去年未完漕糧定限清解其有首先掃數催齊者准即給奬逾限不交從嚴比責 
[能否管束]  
　　朱銀生扭控張關福拐匿媳婦朱祝氏一案前晚由張將氏交案經本縣田大令親提復訊朱供本地人向開轎子店兒子培榮娶媳祝氏被張誘拐出外今旣交到求請給領訊之張關福供詞支吾判張責三百板枷號頭門示衆三月氏掌頰一百下交朱培榮領回管束 
[官事]  
　　統領北洋艦隊程璧光勸學所總董吳馨協董秦銀田楊保恆昨至道縣兩署拜謁安徽敎養局兼禁　公所管理員候補知縣馮奎文昨日到道禀知奉安徽巡警道札委來滬調查習藝所章程公共　界副會審官李修梅銷假綢捐局委員知縣張運萬請假三天赴蘇本縣田大令到道禀見 
南巿 
[因案牽涉]  
　　閘北巡警總局總辦汪觀察查得周雲龍在局呈控前憑張朱氏沈王氏等爲媒娶有夫之婦爲室不久逃避案内牽涉之倪聚玉金狗娘王阿四等均住南巿　館弄昨飭偵探持文至工程局裁判所協提倪金二人先交來探解回歸案訊辦 
[因賭爭鬥]  
　　同發祥小客棧前晚紏賭爭鬥由巡士拘獲賭徒陳根泉張林生夏良寶王銀桂及棧夥何阿五一併解至工程局飭各罰洋一元開釋何罰兩元俞雨生免究 
[斥革巡士]  
　　總工程局九十四號巡士鄭德奎（綽號小松江）在鴻發香烟店與女子調笑突遇鞋店小主唐少雲及高阿桃等數人指爲剥衣拘局訊究迭紀前報兹由警務處查明該巡士實係挾仇謊報著即斥革以示懲儆 
[扭獲股東]  
　　源昌猪行執事葉顯章昨將英租界四馬路已閉陸稿薦肉店股東榮潮宗扭至工程局控被欠去貨洋五百六十七元經裁判員訊明屬實交保料理 
[尋獲逃妻]  
　　扛棒頭胡寶林控二房東康毛銀誘匿伊妻張氏一案昨由胡將氏尋獲送案訊明康於去年誘領張氏至客棧姦宿判康戒責一百下押半月張氏責一百下交胡領回 
閘北 
[巡士記功]  
　　四路分局牌示云照得趙慶雲私姘孀婦一案　番巡警虞日升不受賄洋經正巡官堂訊屬實殊堪嘉尚著記功一次以示鼓勵 
[聚賭抽頭]  
　　三路一區王家宅木匠王阿桃家前晚邀彚賭徒陳星山陳星濤顧龍根談福祥等數十人聚賭抽頭被德正巡官訪悉立飭長警往拿共獲十四人解局訊明分别責罰各具改過結交保開釋惟王阿桃脫逃未獲候再補提到案懲辦 
[巡警總局批詞]  
　　民人余春熙等禀批潘志焜遇事招摇不安本分自應押候訊辦乃查該民等輕聽伊妻一面之詞輒允聯名具禀代爲辯白殊屬妄瀆特斥三路三區巡士劉善裔禀批該巡士在區當差雖無大過而平時好弄筆墨迭經該管各巡官面禀總局久未拔升實屬咎由自取嗣後果能痛湔前非自當隨時量予拔擢否則定章具在降革隨之榮辱升沈惟該警自擇仰即知照 
三路三區銷差巡士郭玉森禀批該生前患癲癎請假銷差不勝巡警之任所請著不准行再核閱該生來禀確係三路三區巡士劉善裔所作該巡士平時好弄筆墨不安本分已可概見特再嚴斥如果不悛定予提局革懲决不輕貸並即知照 
英租界 
[押追貨價]  
　　英商振新硝皮廠控已閉　豐厚股東何縵伯金黛雲不還貨價一案前日午後由廨會訊原告洋人求請追還被欠洋一千餘元何金二人供稱該號尚有姜顧李三股東在鎭江未到求請寛限寶讞員商之英布副領事判何金還　赶緊科理如違提各股東到案併追 
[因父及子]  
　　英商華章紙廠控林俊耀虧欠貨銀一案昨晨由探將林子益釗傳至公廨判押候交其父到案訊奪 
[賣良爲娼]  
　　鈕福昌控周心堂陳阿三史張氏串拐伊妻楊氏押入鴇婦陳馬氏所開之雉妓院爲娼由探一併查獲昨解公堂訊究判周陳與張氏分别各押一年陳鴇押三禮拜楊氏交鈕領回 
[拐案待查]  
　　老閘捕房五百六十九號暗差華捕劉榮根（混名糖食店小開控甬婦王陳氏誘拐其妻施氏昨由包探將劉之妻弟施治洪傳案與氏質訊並無確証判分别交保候查又朱周氏控陳永泉張和尚誘拐十四歲女兒阿土等情昨由捕房解廨訊供不認判仍一併還押候查 
[拐匪收押]  
　　徐鈺卿張阿四串拐王錫廷之五歲女孩昨經公堂復訊屬實判徐押四月張押兩月孩交王領回 
[鄉婦窘態]  
　　鄉婦黄嚴氏在天渧路徬徨飮泣由捕帶入捕房轉送公廨盤詰據供擬至珊家園找尋親戚因初次到滬不辨路徑判送桱流所留候認領 
[懲辦車夫]  
　　洪孟卿控小車夫王阿紀車失行李昨由捕房解廨訊實判將原物交洪領回王枷兩天期滿再押四月 
[僅獲一人]  
　　江北人孫紀子控被周順興王伯生用刀戳傷由捕將周拘獲昨解公堂訊究判周押候提王到案再訊 
[流氓攫物]  
　　流氓陸阿林搶取宋史氏銀飾由探追獲昨解公堂訊實判陸押兩月 
[鴇妓拖人]  
　　雉妓金四寳王小寶金阿玉 
 
 

Page 20

 
 
周二寶李紅媛鴇婦朱老四王張氏均因在途拉客昨由包探一傳至公堂請究判王妓發棲流所押五天兩鴇各罰洋十元充公 
美租界 
[婦人索詐]  
　　蓬路八百十三號翁茂堂蒙門前前日下午有孔姓等小孩數名喧閙翁聞而惡之將孔孩頭上毆擊數下該孩泣訴其母昨至翁處尋釁稱子被毆傷索洋十元爲養傷費翁不應允報告捕房請爲查辦 
[釁起鬩墻]  
　　住居嘉興路八十三號之唐阿生昨日與弟口角吞烟圖盡幸經家屬覺察報告捕房車送同仁醫院救治而愈 
[撞傷小孩]  
　　東洋車夫張子全昨日撞倒某姓女孩阿香致傷頭面由捕拘入捕房孩送醫院療治張繳養傷費洋 
[車夫吃虧]  
　　東洋車夫張仁福昨在密勒路被陸阿三所駕之石子馬車撞斷軍扛扭控捕房捕頭以張自不小心斥釋理 
[因何起釁]  
　　張文祥陸阿林二人昨在西華得路不知因何起釁互相兇毆由捕一併拘入捕房押候查辦 
法租界 
[疑竊無憑]  
　　雲飛包車公司洋東住宅内失去洋七十一元疑係出店沈春生所竊拘送公廨押候審訊在案昨日提訊沈極口呼寛不認行竊中西官以原告所控無憑判沈開釋將案註銷 
[抗不遵斷]  
　　龍飛馬房馬夫朱阿才因車溜韁傷及安南巡捕由廨訊判罰洋五元另償醫費洋十元五角迄已多日挺押不交飭傳馬夫頭目史阿狗到案亦抗不置理昨日復訊判朱還押候將史提案再訊 
[勒交罰欵]  
　　翁阿二膏子店售賣燈吸由廨判罰洋五十元在案迄已多日抗不遵交昨日又奉提訊翁供店東赴粤須求减少聶司馬不准判再限三天交原保措交如再抗違將店封閉 
[偷竊砒霜]  
　　周阿才行竊太古棧砒霜數十磅被四號巡丁查知拘入捕房解廨訊究判枷押各七天 
[新聞畫]  
張周順在本邑大東門外開設皮箱店前晚張之妻兄王全生前往借洋無着被張用鐵簽刺傷頭面手足等處後由張妻給洋一元縱之使去王心不甘服遂於翌日將張扭至總上程局控被虐待並吞没存欵洋七十元裁判員因張不承認一併押候再訊 
[印行四庫全書提要出售預約劵廣告]  
近今學子醉心歐化經史子集弁髦數典忘祖良堪浩歎故近日學部奏頒圖書館章程亦殷殷以保存國粹爲唯一宗旨是書係純廟欽定舉内府所網羅提要鈎元分經史子集四大綱又别標子目四十三門分類别實擷四庫全書之菁華爲碩學專家研究學藝學生士人檢閱攷証不可不備之書但卷帙浩繁印行非易本齋爲扶植國粹起見不惜鉅資用本國上等潔白紙張仿殿板石印字跡清朗足供瀏覽苟家置一編裨益學術正非淺鮮全書共二百卷裝訂三十二册現售預約劵每　减收半價洋六元欲購者先付三元給以預約劵一紙樣本一册二月底再付三元取書十六册五月底再付十六册全書告成後概照定價十二元出售講求國學者幸勿失之交臂也特約發行所上海棋盤街中國圖書公司○南洋官書局○文瑞樓書局○集成圖書公司○掃葉山房○二馬路千頃堂書坊○望平街申報館○外埠天津南洋書局○北京同文山房○富强齋○保定官書局○廣東文盛堂○山西書業昌○汴梁茹古山房○漢口申昌書局○蘇州振新書社○杭州錦文堂○山東官書局　總發行所存古齋啓 
[上海醫學研究所廣告]  
本所董事汪君啓綬行醫數十年爲紳商學界所信任今已謝世查有門下士張君杏蓀係本所議員獨得心傳應診多年屢著奇效倘病家有求治者請至城内縣署照墻南大街十一號門牌内可也醫學研究所啓 
[奏辦江南籌捐彩票廣告第四會正票准正月二十二日開彩]  
本公司禀奉　南洋商督憲張　批准援照　奏案接辦籌捐彩票通咨各省一體保護行銷在案現第四期擇定正月二十二日在總公司開彩額設二萬五千張每張分爲十則售洋六元照章仍設分票得彩紅票有三千五百九十張之多實較他票爲優點號副票第八期二月初三日開彩初一日截止如遲不候各外埠設有分公司俾便就近訂購分公司住址○杭州珠寳巷○湖州北鴨巷○蘇州天燈衖○松江西門外　廟○鎭江東壩街○南京坊口大街○漢口義昌巷○天津泰安棧分公司○寗波天妃宫後 
[羣學會徵書啓]  
滬地圖書館之缺乏爲地方上一大憾以致欲研究學術者苦無門徑欲採辦書藉者一時無從選擇以是敝會同人擬懇各貴書局將所出書藉慨捐一分由敝會掣收條爲憑分部列入藏書室俾研究學術者有所稽考採購書藉者有所適從惟望各貴書局慨然惠帙襄成此舉是則同人所昕夕企禱者也除分送詳細徵書啓外再行登報敬告 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
法規 
[憲政館酌擬司法區域分劃暫行章程]  
　　第一條大理院設於京師以全國爲其管轄區域其大理分院管轄區域由大理院核明咨送法部奏定之 
　　第二條高等甯判廳京師及各省省城各設一所共管轄區域如左 
一京師高等審判廳以順天府轄境爲其管轄區域二各省高等審判廳以各該省轄境爲其管轄區域其有總督巡撫及邊疆大員駐所併距省會遼遠之繁盛商埠得設高等審判分廳 
　　第三條地方審判廳京師及直省府直隷州各設一所但府直隷州詞訟簡少者得不設地方審判廳於該府直轄地面或首縣及該州初級審判廳内由鄰近府直隷州地方審判廳分設地方審判分廳直隷廳有屬縣者與直隷州同 
　　第四條地方審判廳管轄區域如左一京師地方審判廳以京師内外城及京營地面爲其管轄區域二直省府直隷州地方審判廳以各該府直隷州轄境爲其管轄區域 
　　第五條順天府各州縣及直省各廳州縣應設地方審判分廳其詞訟簡少者得合鄰近州縣共設一分廳其距府直隷州最近者即由該府直隷州地方審判廳或分廳管轄之不另設地方審判分廳 
　　第六條各廳州縣地方審判分廳以各該廳州縣轄境爲其管轄區域 
　　第七條初級審判廳順天府各州縣直省廳州縣各設一所以上其僅設一所者管轄區域與該地方審判分廳管轄區城同府有直轄地面者與廳州縣同 
　　第八條順天府及直省得酌擇著名繁盛鄉鎭設初級審判廳若干所 
　　第九條所有本章程内各級審判廳未定區域者順天府所屬由該府核明外省由該省提法司酌擬呈請督撫核明分别咨送法部奏定之 
　　第十條本章程與法院編制法同時施行其施行細則另由法部定之 
[又酌擬初級曁地方審判廳管轄案件暫行章程]  
　　第一條民事案件之管轄依左列各欵規定辦理第一初級審判廳之管轄一關於錢債涉訟案件二關於田宅涉訟案件三關於器物涉訟案件四關於買賣涉訟案件右四欵之訴訟物以價額不滿二百兩者爲限五旅居宿膳費用案件六寄存或運送物品案件七雇傭契約案件其日期以在三年以下者爲限八其他民事案件訴訟物價額不滿二百兩者第三地方審判廳第一審之管轄一前項一二三四欵案件其訴訟物價額在二百兩以上者二親族承繼及分産案件三婚婣案件四其他不屬初級審判廳管轄之民事案件 
　　第二條訴訟物之價額準起訴時之價值定之 
　　第三條凡以一案請求數件者將其訴訟物之價額合併計算其以利息賠償及訟費等隨案請求者不算入訴訟物價額之内 
　　第四條因擔保債權涉訟者其訴訟物之價額準擔保物之價額定之若擔保物之價額多於債權之額者以債權額爲準 
　　第五條刑事案件之管轄依左列各欵規定辦理第一初級審判廳之管轄一依現行刑律罪該罰金刑以下者二依其他法令罪該罰金二百元以下或監禁一年以下或拘留者第二地方審判廳第一審之管轄一依現行刑律罪該徒流刑以上者二依其他法令罪該罰金二百圓以上或監禁一年以上者 
　　第六條刑事案件係數人共犯者從其罪重者之管轄 
　　第七條地方審判分廳之民刑案件管轄權與地方審判廳同 
　　第八條民刑案件管轄有不明確者由受理之審判廳報由上級審判廳指定之 
　　第九條民刑案件管轄錯誤於未判决前覺察者應移交該管轄之審判廳辦理 
　　第十條因刑事案件而附帶民事者不論價值多寡應併入該刑事案件辦理 
　　第十一條初級曁地方審判各廳除本章程規定外有以其他法令定其管轄權者應依各該法令辦理 
　　第十二條本章程與法院編制法同時施行 
小說 
[官塲小說玉樹花（十九）（春）]  
　　第五回　　蔡亞小說擒遭法網　木能勝被刦失軍裝 
夏制軍說罷。便有幾個差官。接着吆喝道出去出去。木能勝獃勁發作。不慌不忙的說道。我出去就是了什麽希奇。要裝這般的聲勢。我雖然是個武官。也是皇上家的命官。怎麽好把我這般呼叱。我拚着不做這個官。不當這個差就是了。看官。你道木能勝對着夏制軍。爲什麽這般大膽。原來木能勝的父親。也做過幾十年總兵官。狠有幾個錢。木能勝在他父親死後。捐了個游擊。到標候委。候了三年。僅僅委了個練軍第八營管帶。木能勝心上本來有些不高興。如今又出了這件事情。更受了夏制軍一塲悶氣。料想。自已的差使。是不着落的了。倚着自已家裡有錢。不在乎定要做這個官。索性把夏制軍挺撞幾句。拚着他參革了自已的功名。做夢也想不到竟會閙出這般的大禍。只說當下夏制軍聽　木能勝這般說話。氣忿塡胸。連連的喝道。你們給我攆他出去。那班差官。聽得夏制軍一聲吩付。大家都答應一聲。直擁上來。木能勝見了冷笑道。不用你們費心。我出去就是了。說着便氣忿忿的走了出去。只把一個夏制軍。氣得連連頓足 
 
 

Page 27

 
 
道。該死該死。他竟敢這般大膽。這還了得。左右的人。見夏制軍生氣。大家不敢開口。只得你看着我。我看着你默然不語。夏制軍氣了一回。便進去和幾個幕府裡頭的人商議。定要重重的懲辦大營官。那班幕府裡頭的人。便大家商議了一回。把木營官擬個革職永不叙用。並勒令賠償所失鎗械。有一個夏制軍的心腹幕府。大聲說道這般處分。未免太輕了些。方才老帥的意思很有些不喜歡這個人。你們没有聽見老帥的話風麽。有幾個幕府聽了道。雖然如此。但是這個木營官。委實没有大罪。這樣的辦法。就算是嚴厲的了。若再要辦得嚴些。請敎援什麽律例呢。不知道個木營官果然擬個什麽處分且待下回分解 
國外新聞 
[韓民主張聯日]  
　　二十二日東京電云韓國政治諸會社擬竭力合行聯日政策以冀鎭定時局 
[日本議員公拒政友會]  
　　二十二日東京電云日本下議院議員五十三人已會同抗拒政友會 
[英國學界近事]  
　　二十二日倫敦電云格蘭斯戈大學校長宼崇貴族因展期接任校務開罪諸生後函請學生原諒苦衷現由學生公議贊成者居多數共六百四十八人 
[美國水患續聞]  
　　二十二日倫敦電云美國北大陸各鐵道因雪崩及水患之故現均停止開駛開斯開特山近亦雪崩致有火車一輛因而失事死者六十人 
[德國戰艦近數]  
　　二十二日倫敦電云英國海軍部大臣麥肯萊君在下議院答告陸甫君詢問海軍問題據稱德國已成及現築之奪雷諾脫式或印維西勃爾式戰艦共有十三艘來年須開造者共四艘惟目下尚未招人承造故告竣之期不能决定 
[英國海軍政務近聞]  
　　二十二日倫敦電云英國海軍豫算案附件擬增籌英金六十八萬一千九百磅已經議院贊成内有英金四十五萬七千磅係供上年預算案内擬築之急用奪雷諾脫式戰艦四艘之費海軍部大臣麥肯萊君答覆聯合黨議員裴萊斯佛君之訾議謂新造奪雷諾脫式戰艦所裝之大砲並不用電氣開放 
[土國懼布]  
　　二十一日柏靈電云土政府因布俄日親頗形惶恐現已預籌拒土之策 
[荷蘭水患]  
　　二十一日柏靈電云荷蘭曼士河流域一帶均遭水淹（以上譯字林報） 
來件 
[安徽出品協會開幕詞（勸業道童祥熊）（續）]  
　　其通溝之道維何曰陳列農工物織商界巿塲而發明一種相互之關係俾操工業者知出品之良楛關乎原料操商業者知銷塲之廣狹係乎出品而于是共同改良互相競爭農不以工商爲逐末工商不以農爲賤業昔之判若鴻溝者今且不分畛域矣昔之散若碎沙者今且堅如膠漆矣以三者自相隔絶之人一旦而趨于聯合孰綱維是孰主宰是曰此會實有以致之然則謂勸業會爲孕育全國實業之母謂協會爲孕育一省實業運母非夸誕也夫論此會之發起雖成于官廳之經營然以官廳與實業界並提則官廳居客位實業界居主位更論會塲之布置雖徵集各界出品然以各界出品與實業界出品並提則各界之出品爲附屬實業界之出品爲原則終論此會之效果亦不屬諸官廳不屬諸各界而爲實業界所專有循是以觀實業界之協助本會爲自盡責任自謀利益而且會塲之啓閉有始期有終期實業界之自盡責任自謀利益則有始期無終期第一次勸業會及各界出品協會不過爲溝通之關鍵過此而農界工界商界日謀進行使吾國一躍而回復喪失天然原料國工藝國貿易國之資格則吾知嗣後之賡續開會卽所以爲農工商發達之大紀念而推溯緣起者必且秉筆直書曰宣統二年中國于南洋舉行第一次勸業會則此會之榮光不且與西歷千七百九十八年之巴黎開第一次工藝賽會後先輝映于地球耶今日爲本會開會之期荷撫憲親臨會塲著有訓辭各界諸君亦熱心贊助共觀厥成鄙人承乏是職得以周旋其間有不能已于言者故貢微詞爲全國實業界之前途祝 
[滬甯火車開行時刻表]  
[滬杭火車開行時刻表]  
 
 

Page 28

 
 
   
 
 

Page 29

 
 
   
 
 

Page 30

 
 
[請看减省日費新發明之煤灶]  
啓者上海爲通商巨埠人烟稠密户口繁多用度因之耗費此固勢所必然無須煩贅然近年以來諸事改良般般講求無不精益求精致有銷耗於日用之間而人不介意者即如燒柴一事本局總辦現爲申民想一極省錢省工之法爲斯民開一利源又可保安火險茲特爲在申　諸公細陳其利益如左　一改煤灶可免火險上海地窄人稠房價益貴片地皆爲至寳民居一二間屋諸事仰給于内即賣買家亦無不然欲存諸一二日之柴薪即得累堆成垜一遇火燭勢秘燎原不數分鐘傾家者有之傷命者亦有之　諸公不信試聽火鐘報警何日無之若改燒煤灶則片地可存數十日之用即有火險落在煤上永無慮其自行燃燒之患去歲本公司初創於天津曾蒙巡警總辦獎許竭力提倡蓋於居民治安兩有裨益此改煤灶其益一　二可省日費上海稻柴每百觔大洋四角木柴每百觔大洋九角而烟煤之火力比稻柴大十數倍比木柴大五六倍核計每月燒柴二元者燒煤可省一倍以上中下三等户口計之每年即可省三四百元或一二百元至數十元不等改燒煤其益二　三陰雨之時柴不易燃或不易買或高其價或須預存屋内諸多不便若燒烟煤可存於屋内隨處可堆陰雨之時煤雖溼更易燃燒無慮溼缺之患此燒煤其益三　四本局烟煤極佳爲中國第一礦產早爲用者所其賞無須自詡他礦烟煤燒後必留滓渣及礁石等本公司烟煤燒後俱成白灰故燒他礦煤一千觔者燒本局煤八百斤足矣故用於輪機可加其速率用於打鐵煮飯無不省工省錢又燒他礦煤必須用塊者本局煤末已足矣　五煤火快慢均可煎炒烹炸蒸食煮飯無不相宜燒柴須用一點鐘者燒煤三十分足矣故燒柴必須一人燒火一人做工燒煤可省去一人燒火烟煤一燃即旺須隔時再添煤並屋内永不見烟極爲乾凈此燒煤其益五　　六本公司一爲紳民便益起見二爲推廣煤斤消路爰於天津請來改灶師傳手藝極工專爲　諸公改造煤灶並不收工資但須　貴客自備材料如欲改者可來掛號或函致或由電話均可本公司得信後立刻派人去修　七本公司設於東棋盤街十八十九號門牌内有煤灶樣十數個極爲精巧請駕臨本公司閱看並有詳細章程單本公司另有招待員隨時指明一切利益無論紳商士民皆可隨便進觀　八燒柴之灶可隨意更改並不多費錢文末煤價目每噸二千二百四十磅　計英洋七元五角每半噸一千二百二十磅計英洋四元　每籮二百十八磅　計英洋一元外加送力每噸大洋六角正　每半噸大洋三角正　每籮洋二角正本公司德律風二千五百十二號　開平礦務有限公司啓 
[杭州客利旅館開幕廣告]  
本旅館開設杭城太平坊舒蓮記扇莊斜對面金波橋衖取其閙中帶靜旣便於車站復與吳山西湖本邇往來旣近覽游毋勞以副　光顧諸君子雅意茶役招呼責以伺候週到庖人飲食務使適口稱心房間器具格外清潔總以賓至如歸爲本旅館惟一之宗旨務請試之方知本館言之不謬也擇於新正初六日開幕（减價四禮拜照碼九折以廣招徠）此聞 
[奉送燕醫生藥掛圖]  
本行自西二月十八號起至西三月十號止凡售燕醫藥滿大洋一元者奉贈五彩掛圖一幅諸君如欲賞鑒者請速賜顧遲恐不及謹此預布諸希見原爲荷 
燕醫生各種良藥列左 
燕醫生除痰聖藥　燕醫生解血毒藥　燕醫生固髮藥　燕醫生補血除蟲藥　燕醫生去風藥酒燕醫生引病出外藥　燕醫生補丸　經理燕醫生父子藥房啟 
本埠分售處　中西藥房　中英藥房　中法藥房　華英藥房　南洋藥房 
[清河縣禁烟公所調查員歐陽嘯琴君來函并照]  
楚九仁兄大人閣下敬啟者鄙人氣體素弱腦筋失調步履艱緩不良於行咳喘善忘尤其餘事今夏秋間調查吸烟户口夙夜奔馳不無操勞過度憂思叢集精力渙離逐日支持辦公乃意心神恍惚延醫服藥效果毫無有友自滬上來以貴藥房日光鐵丸相贈且具述功效余向謂報章所載每多僞藥欺人故未深信友人勸服諄諄并援服丸愈疾者數人作證余重韙其意姑試服之詎知未逾旬日即步履勝常不匝月痼疾全愈於茲三月體貌丰盈初不料斯丸治病如是之神奇奏效如是之神速也特陳顚末聊伸感激之忱竊願貴藥房採錄余言以證是丸之妙用俾寰海同胞知所寳貴不致舍熊掌而味魚肉尤爲深幸手此即頌壺安惟希偉照弟名正肅十月十八日中法大藥房錄登 
[商務印書館已酉出版初等小學用書]  
　　簡明修身敎科書 
戴克敦沈頤陸費逵編八册每册六分 
本書與本館前編簡明國文敎科書相聯絡自前年陸續付印現出八册全書告竣科目完備文字淺顯適合初等小學完全科四年之用 
　　簡明修身敎授法 
戴克敦第四册八分 
分預備敎授應用三段其有事實當參考者則列參考一項有應特别注意者則列注意一項按課編纂足供敎員敎授之用 
　　學部審定簡易國文敎科書 
高鳳謙蔣維喬莊俞沈頤戴克敦編六册每册六分 
書凡六册適合簡易科三年之用而國民應知之道德智識無不完備所含厯史地理格致材料甚多并詳列書信簿記等件足應世用 
　　敎科實用掛圖 
彩色單色各八幅一元五角 
此圖與簡明簡易女子圖文敎科書三種互相聯絡懸掛講堂敎授學生最爲便利家庭懸掛此圖稍加指敎兒童自然識字獲益尤大 
　　學部審定中國厯史讀本 
吳曾祺編二册二角五分 
厯史與國文關係至切此書取材適當行文謹嚴雖篇幅不多自具結構之妙作爲國文讀本可也 
　　習字帖 
五至十册每册一角 
五六册楷書跳格汪子淵先生書七八册行楷並列何詩孫先生書九十册行草並列嚴又陵先生書三先生皆書法大家内容美備無待贅述矣 
　　初級習字範本 
張元濟書二册一角五分 
按照康煕字典部首依次編入律畫由簡而繁凡部首之次序偏旁之分合最適兒童之用白紙紅字尤便描寫 
　　鉛筆習畫帖 
全書四册每册一角二分 
與本館前編學部審定之高等小學鉛筆習畫帖同例而更爲簡易第一册均單簡形體以次漸進至第四册乃及陰陽濃淡之法 
　　以上所列各書均最近出者其前出之書名目繁多不及備載另刋書目提要函索即寄不取分文 
 
 

Page 31

 
 
   
 
 

Page 32

 
 
   
 
