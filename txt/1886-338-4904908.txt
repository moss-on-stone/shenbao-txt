# 1886 - 338 - 4904908

 

Page 1

 
 
[九十七號畵報出售] [  點石齋主人啓]  
曾襲侯奉命旋蘇抵滬之日不特華官文武水陸將迎不遑卽西國官員之駐滬者亦相率趨法公司船分班接見致敬盡禮而婦孺之奔走江　　望顔色者無論巳本齋繪入畵報以見中外通好四十年未有如襲侯之融洽者報首仍刊告白一紙後附淞隠漫錄圖說一則辛集目錄一張　此次畫報分送准於十六日出售此布 
[開印皇朝經世文編正編告白] [  點石齋主人代啓]  
經世文編一書善化賀耦庚先生撰也聚國朝以來龐儒碩　所箸學術治體曁吏戸禮兵刑工諸政彚成百有二十卷計六十八本而續編不　焉但是書卷帙繁重難於携帶今本齋石印縮成正編十六本定價洋八元業經印成樣本凡有志者不妨到齋先覩樣本限明年四月終出書　　主顧躉買者亦無不可卽請來齋面議 
[招股石印阮刻十三經注疏并校勘記] [  點石齋主人代啓]  
儀徴阮文逹公巡撫江西時重刊宋板十三經注疏書凡四百十六卷後附文逹自著校勘記庋其板於南昌府學中此書由元入明遞每修　有　板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載洋明俾後人爰知所自惟　阮刻距命巳越七十年難保無潦草翻刻者轉有魚目混珠之憾春及軒主人　有初印　本不自私秘特倩點石齋以石印法縮爲巾箱直行本紙取潔白　益顯明并將校勘記附在每經之後庶便檢　更延通經學古之士悉心勘對用臻全美與阮刻初印價昻面難得姑購字迹模糊之本何如得此　校精印便於取携之縮本似於舊志芸窗者實有裨益但工本較鉅　成須每部洋廿元可售現撫招股開印酌定每部洋銀十二元願附股者光　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋　房鎭江　　當石門城寳成當海甯城謙吉當蘇城宏像錢庄揚州申昌號同文生記杭州申昌號廣東省城楊仁新街德昌乾號法馬路還議樓福建招商局德辦處　　簡香齋書坊躉售向抛球塲後惠泰庄内晉升號面議 
[新出石印藝林拱璧出售] [  點石齋主人啓]  
藝林拱璧一書吐藥一切生面别開係武林吳君少琴所集選集中　作居多　家藏名稿亦採取二三理法一准乎清　風氣必宗諸時　　　　　餘首䔍之尾備列評語俾文之妙處易於　釋　　分韵試帖詩四千餘首亦　用樣入時者校對不厭精詳字跡亦極匀整至於開印之時接　　　欠力故墨色黑而匀更無燕瘦環肥之誚現巳竣工每部分訂十二本九月初十出　價洋五元五角廣東　城楊仁新街德昌乾號法馬路南申昌　坊　外　申昌　　　　　　如躉買祈至新北門外天主堂街大順行及還讀　面議可也 
[論拐販高麗幼孩事]  
　　十四日本報載有烟臺訪事人來信據稱近日每有不逞之徒由高麗携來小孩輾轉販賣閱竟不覺慨然歎曰甚矣載拐風之日熾也未近來中國各處拐販小孩之事幾於無日不有官府之諭禁差捕之緝拿亦旣不遺餘力夫亦謂中圖生齒雖繁然小孩被拐匪販賣出洋無論小孩之備嘗磨折歷受艱辛固屬可憫可憐之事而被拐之家竟有因之而斷絕宗祀難延一綫者則於中國生齒未始不大有關繫是以禁之如此其嚴也推此以論則匪徒之拐販高麗小孩入中國者中國豈得曰此高麗之小孩與中國痛癢漠不相關而竟任匪徒之輾轉販運不爲查禁此不特於情有所不協於理亦有所不合也然則中國於此必將存推已及人之心懷一視同仁之念爲高麗小孩之被拐者代憫而代憐夫旣爲之代憫代憐則不得不爲之代禁矣雖然此猶就情理二者而言　若以國體論則所關尤大國朝龍興遼瀋高麗首先臣服自是厥後貢獻以禮朝聘以時三百年如一日洎乎海禁大開中國旣與外洋通商念高麗孤懸東海中非通商無以自立於是爲之介紹以與英美諸國通商立約而中國又派員常駐其地以撫馭而保護之此固以大字小之道也若中國人而竟携帶小孩以至中國販賣高麗聞之必將曰華官之來此將以保護我也華商之來此將與我有無相通貨財相易也今乃拐販我之小孩致我室家離散骨肉飄零則是所謂保護貿易者徒有其名而拐販一端竟至實受其害則不但不感中國抑且怨恨中國東海藩封一朝解體豈不大可寒心哉雖拐販幼孩出於不逞之徒中國官吏不及知中國朝廷更不及知然恐高麗怨恨之意一發而不可復遏則亦不暇爲中國諒矣而中國又將何詞以解釋於高麗耶故以情理論中國固宜爲高麗代禁拐販而以國體論中國更不能不爲高麗代禁拐販代禁之法奈何溯查同治二年奉准刑部議覆内地奸民設計誘騙愚民並非情甘出口者無論巳賣未賣曾否上船出洋但經誘拐已成爲首斬立决爲從絞立决審實後先行正法按三個月彚奏一次纂爲定例又同治十二年奉准刑部通行嗣後有誘拐幼童但賣與外來海洋船隻果係誘拐巳成審實應照例分别斬絞先行正法各等語功令森嚴自宜永遠遵守雖誘拐他國幼孩至中國販賣與誘拐中國幼孩至他國販賣者其情有輕重之分然亦不能不科以罪宜照部定新章變通辦理减等治罪庶幾輕重得宜而不逞之徒亦有所顧忌而不敢復犯一面通飭中國各海關於輪船進口時卽派巡丁嚴查如見華人有携帶高麗幼孩者立將其人拿獲送官治罪高麗幼孩則由官發交善堂暫爲收留俟有妥便送回共國俾使散者復聚離者復合高麗旣感中國之代辦拐匪又感中國之代全骨肉其愛戴中國之念必深而臣服中國之心愈固矣一面行文中國派駐高麗之商務大臣於華人之在高麗者隨時稽察分别良莠其安分守已者聽其照　貿易如有游兵散勇及游手好閒之人一槪驅逐回籍毋使作奸犯科爲他人所笑再由商務大臣照會高麗海關凡遇出口船隻一律稽察則拐匪無從施其伎倆矣夫以高麗最爾之邦生齒本自無多若再任幼穉之轉徙於四方其何以增戸口而培國脈此固高麗之所應計及者也此時高麗政府尚未請中國代禁者蓋未知小孩被拐之事耳爲中國計正宜及早爲之查禁俾高麗知我中國力持大體不分畛域有如此者豈不甚善天下之惡一也爲惡於彼何異爲惡　我同盟之國且當爲之代禁况屬國乎 
[本館接奉電音]  
　　昨接在京友人所發專電有本月十四日諭旨四道敬謹譯登○十一月十四日奉上諭軍機大臣禮親王世鐸之繼母福晉塔他拉氏薨逝加恩着賜祭一壇賞銀三千兩經理喪事由廣儲司給發以示優眷欽此同日奉旨圍塲總管員缺着頭等侍衛色楞額補授欽此同日奉旨世鐸現在丁憂所管廂紅旗滿洲都統着善慶署理欽此同日奉旨世鐸現在丁憂所管廂黄旗領侍衛内大臣着本格署理欽此 
[法員被擄續聞]  
　　前報譯倫敦電音謂法國派往東京劃界之員被盜所擄一節兹閱西字報載有續得該處 
 
 

Page 2

 
 
信息知並非全被擄去乃隨員中有一人名海次卽前在上海爲繙譯官者此次東京勘界派作隨員十月廿九日海君帶同二兵官及越南士兵與法兵數名正行之間猝遇盜黨悉數被擄至十一月初二日盡遭屠戮云 
[法臣告退]  
　　十四日倫敦發來電報云法國各部大臣現俱辭職緣各大臣所定用項民間不肯遵從故也刻一人出爲下止有高步勒調停擬另招人員以承各部之乏法國政令之不行於此可見矣 
[鈔票宜審]  
　　近聞巿上有僞作銀行鈔票以圖混用者捕房知之業巳飭包探等明查暗訪惟望各商之行使鈔票者當隨時留心勿使以僞亂眞也 
[火油捐重]  
　　西字報登有廣東信息云粤省現在餉需浩繁故大憲議增捐數火油一項每箱除舊定稅厘外又加銀六錢新舊兩稅合算每箱約需洋一元二角五分云 
[重罰船主]  
　　前報言腦爾門登輪船在東洋海面失事船上諸人盡行逃去而搭客一無救出秘付波臣一節兹接到十四日長崎來電謂細鞫船主咎無可逃已定以監禁三月之罪矣 
[方伯履新]  
　　新授江寗藩臺許仙屏方伯於本月初十日棨戟已臨下關時一府兩縣均在該處伺候因天色已暝寄椗未進次早黎明卽抵旱西門碼頭上文武員弁之綴鵷班者論有差無差均以得早望見顔色爲幸方伯在接官亭與僚屬旅見後便命駕進城上院衙叅是日聽鼓諸公凡州縣以上皆於前一夕喚定轎班傾城而出以致後至者無可位置乃相率步行有聾丞念巳資格最老若今日得處囊　當脫頴而出心焦足驟不覺滑跌于牛溲馬勃間幾乎不起道旁嫗憐而掖之徐叩以所急嫗曰鹵簿早過矣翁蹉跎至此就使趨迎道左誰復識康成詩婢于泥中計不如靜養寓所自樂餘年或可博桃符于歲暮翁嗒然而返歸寓果臥病聞刻下巳一息懨懨矣宦海之窮如此可慨也夫先是方伯紅諭准於十五日接印飭本衙門官吏丁役一慨豫備紫　垣署氣象煥然一新十二日奉到督憲飭知署方伯田觀察亦回巡道本任 
[學院下馬]  
　　江蘇學憲王大宗師自淮安東渡泝黄天蕩而上於本月十一日在江寗下馬各學均以是日取齊考棚外使者停車後便關防嚴密尋常公文書信封口者照例不准投進卽各學呈送之册卷亦須由文武巡捕官抱文投遞向來學書門斗正如羣魚之聚集龍門下可以潛出潛入無所顧忌現在一槩不准犯　不惟暴腮點額且立發巡捕官當下竹肉並奏是晚封門時有黑毫繞喙者伏麾哀鳴聲嗷嗷　益高問之則係不遵功令之着祖逖先鞭者樹之風聲自愛者宜知進退矣聞塲規亦最峻宗師尤喜奬勵好古之士吳宫花草晉代衣冠惜擲筆天外者咸鄙此爲雕虫小技壯夫不爲未免少副宗工雅望耳提調江寗府以公事繁劇未及循例祗候點名放牌等事例得禀明制府委名位相當者代辦本屇巳委二品項戴升用道候補知府胡香九太守矣胡公爲西江名進士多士咸願傳其衣鉢謂不减孫興公之擲地作金石聲云 
[高麗碎錦]  
　　由平壤府至松都府一帶閒人甚夥暗相勾結胆敢爲非如任其胡行將涇涸不分禍機立見矣○仁川小貿易家生計不充遂相率開塲聚賭領事方欲往拿而消息已通遂遷移於土人屋中以避之聞土人好賭者多故甘爲逋逃藪也○仁川設巡捕二名工價甚優不意孤假虎威遇柔懦之人則魚肉之强暴兇猛　不敢少觸其鋒有失物者令其追究則以不能對素餐如是何不顧名思義耶○鴉片爲禁物仁川口查搜甚嚴不留餘力傾囊倒篋偷漏無從似可以絕其迹而拔其根矣乃販賣者日多吸食者日衆推原其故皆由邊門宛轉而來也漏巵未杜將若之何○各國商人所建之屋無不嚴飭工人從速竣事恐交嚴冬卽將水冰地凍也而工人遂晝夜操作不遑休　○趙公甯夏之長子己十五齡矣　明歲卽可入仕明德之後必有逹人衆方拭目望之○商憲前派員至釜山查勘電路近又派員繼往於釜山口地建立電局已札李領事少雲爲此路電務帮辦矣○銀價較前又落每兩只換二千一百文洋銀一千五百文砂金每兩四十六七千○米價頓减　食　不艱矣而錢忽短少又苦於購買無貲左支右絀徒喚奈何○漢江一帶堆積木條甚多類皆高約三四丈計不下數千條聞係備釜山電線用也○高王請各國使臣宴會禮數極其優渥作陪者外署數臣及秉國鈞者諸人也○八廛以應宫中之用賠累良多欲於雜行稅外另議加增　商譁然幾至激變八廛之主亦知衆怒難犯此議遂止○南大街民房外均支搭草栅初三日偶然不愼延燒數十家自傍晚至凌晨始熄幸商署派人救滅否則毗連數百戸將皆付一炬矣○傳聞外道有强盜千數百人潛來漢城中巳訪執百餘人拘囚於獄此說一出小民不能安枕矣○城門關閉較前又早而閽者之盤查又非常嚴密盜入城中之說想不虚也○傳說城中盤詰過緊盜無隠匿處巳出城而散居於四鄕故路人被刼之案疉見層出且盜均執有利刃洋鎗云○宫中庫藏多存貯歷代寳器近開門有開閉形跡典守者入告於王卽飭查點失落者已不少○宫中以宼盜繁多故防衛之軍又增數十人○十九日是甲申年與日人搆兵之日也王追念死難之臣倍深哀惻遣官猷醊以慰地下忠魂而中使柳在望尤爲之慨想不置憫其孤忠乃獨設一壇以祭之九泉有靈能弗感泣○王祭諸臣念華軍之効死者更爲之惻然派官數員于二十一日赴武壯祠致祭吳帥並祭兩應所配祀之兵丁祭饌豐隆逾于常格○袁觀察聞王祭武壯公乃亦備筵致奠以邀靈爽之來歆 
[小錢換米]  
　　寗郡各憲禁用小錢以來民間存積不少雖經朱邑尊設法收買當堂鎔化然來繳燬者寥寥無幾而巿上洋價轉因此漸跌現在各錢莊收兌洋銀並未定價仍以錢色之高低以定洋價之多寡如官板制錢每元止換一千零四十文但民間貪便宜者多不肯兌用大錢故巿上買賣仍有小錢攙和禁如不禁兹聞朱邑尊一面示禁各錢莊不許以小錢出兌一面在縣前設櫃糶賣官米每升定以小錢五十文一以禁絕小錢之累一以體卹貧民之艱誠不愧爲民之父母也 
[皖山寒籟]  
　　五壋坡某甲幼隨族伯宦游章門洎長娶同里某氏女爲婦結褵後仍往江西任所近年族伯病故甲枝棲旣失餬口無資惟賴岳家接濟薪糧得以度日閒住有日復襆被赴豫章廡蟀屢更雁鴻無信閨中人望穿秋水夢卜無靈日前忽貿貿然歸衣履不全頗有蘇季子裘敝金盡之槪間之云由九江雇船來接妻往豫章同住岳家疑之親送之往一日偶與舟子語舟子言船由湖口雇來蓋甲巳將妻賣與湖口人得洋八十元故送之前往也泰山大怒立擒甲並買主赴縣呼寃邑尊訊供數語判將甲及買主管押候訊○今春徐二尹在西門内機器局查拿賭博被局中工匠毆辱旋卽抱恙身故告發後府尊聯太守飭提工頭甲乙二人工匠五人刑訊數次工匠等堅不肯承太守諭令釘鐐收禁此皆前報所已述者也嗣二尹眷屬疉次上控護撫阿大中丞札調鳳陽府趙太守星夜晉省訊供連日察閱卷宗逐一研訊並未動刑至本月初六日太守諭將甲乙兩工頭及匠人某内收禁尚有工匠四名開鐐管押○離省數十里大橋人某甲讀書不成改而習盧扁之技來城賃屋楊花園牌懸知醫二字某乙家在鷺鷥橋陡染奇疾口不能言母兄情迫舁至甲寓求醫甲言此係啞口傷寒　關緊要幸而遇我七日内准作藥到病除洎服藥微　汗出次晨四肢厥冷遍體現紫黑斑母妻見而驚懼雇轎迎甲來家診治甲按以指大言云昨服沒藥積寒己逐出病减其半　如有妨碍吾願償命至翌晨病益不支復請甲診之比甲出閂乙巳嗚呼長逝矣家人知被甲所悮群擁至甲寓以穢擲穢進甲由後墻逃逸乃碎其招牌怒罵而去 
 
 

Page 3

 
 
[杭垣火災]  
　　杭垣今歲冬防可謂嚴密每夜四五更吳春泉太尊及仁錢兩邑尊尚在各段巡緝是時霜華正甚嚴寒逼人各宫皆戴貂帽衣鶴氅身坐軟兠重裀厚褥然較之黄綢被底問放衙尚早　其苦藥不啻天淵也至各叚之文員武弁於五更時皆須親至臬　繳換巡　衝寒犯冷勞瘁不辭而武營中自協憲以下亦無不帶兵親出鳴金吹角之聲輙與柝聲相應答乃縱火匪徒猶敢於此時下手是眞愍不畏死者矣本月初五日天色將明瞥鑼忽報各處水龍洋龍爭先奔集幸水路甚近各署官龍及營兵巡弁等一時齊到盡力撲救僅將一排樓房燒去至某姓木行而止約計民居共七八家而屋則有十餘間該處爲油局橋上首地當清吟巷口若成衣店及首飾作皮匠作等皆經燒盡餘則貧苦小民五六家都有棉被未携席地露坐而哭者殊可悲也傳聞首飾作某姓方自過江娶婦而歸妝奩甚富匪徒以此生心清吟巷内本仁和巨富瞿姓第宅今爲王賡虞少司農所居巷内地甚僻冷因借某營兵丁數十名駐紥於此是夕各兵露刃執戈四面防護搶火者均不得施其技富火起時有人見一少年毡笠而長衫者在油局橋上六呼救火倐時　見無從拿獲云○前紀杭垣報國寺失火一事所有局中工作人　皆由杭府提訊且經發審局研審數次迄無頭緒本月初六日許屋臺方伯會同署臬憲盛旭人觀察在發審局會審江祝二委員及胡盧兩匠頭嚴究起火之由迄無實供其事十分謹密外人莫知其細現在寺後另開河道將機器局圍入水中庶槍砲藥彈等物可無意外之慮此衛　丞老成之　也居民咸感德不置又聞衆紳士上禀其略云是日失火如不得杭協撫中叅城守等署洋龍以及張家橋水龍劉統領兵勇出力必至延及火藥房城内居民不堪設想請將該局移設城外等語然未知日後果能遷移否也 
[會訊販私]  
　　昨　列富順輪船到埠拘拿水手三十四人一節兹聞該船上次由香港　滬於十月二十九日進口被江海關搜出硝磺鎗帽等物正待查辦而該船業已出口故於此次發電將該船回滬時日知照法捕房并函致翁太守因電碼訛悮致有兵勇撤回請○彈壓等語昨午後二點鐘翁太守會同祁繙繹官備總巡捕頭在法公堂會訊法包探中西捕等將一起人解到太守先傳水手頭目陳阿泰據供廣東番禺縣人由買辦唐讓興薦到富順船上爲水手頭目水手連我十二人均廣東籍有薦人太守問十月二十九日該船由廣東回滬有硝磺食鹽手槍烏鎗藥彈銅帽等物究在何處搜出是何人私帶陳供不知何人所爲鹽在艙底搜出鎗帽等在船面篷索内搜到太守問水手住房可是爾管答稱歸夫頭管夫頭亦廣東人前次水手中有亞芳亞姊兩人私買硝磺兩包被我查見抛入浦中兩人巳於初五日在香港時停歇太守謂前次兩包旣已查出此次一百餘包豈有不知这理究係爾夥伴中何人所爲陳仍照前供太守着將水手黄阿仙劉阿號應　戴葉阿珠梁阿福林阿榮羅阿天陳阿書羅伯珠韓阿順陳阿增等十一人傳進問爾等做工幾時答稱或一月兩月惟羅伯珠做二年太守詰及住處黄等仝洪十二人住一房間太守謂船上抄出犯禁之物不少爾等不知利害私做小貨究竟衆人出錢合買抑有人爲首　供尚可從寛此等貨在香港　　販到滬地賣與何處黄等仍不認太守見林阿榮能作寗波語隨再三開導林供我非水手是裝燈者不知販私之事當時海關在○處抄出　係何人夾帶太守謂來信謂在機器房食房水手房冰箱房等處抄到旋據水手頭陳阿泰供冰箱食房是管事與侍者所管亞芳亞姊二人停　後卽以黄阿仙劉阿號補進於十月初四日到船太守謂兩人到船己在事後不相干涉着先退　又謂陳阿泰等查到硝三包磺一百零八包鹽十二包手鎗烏鎗二十枝銅帽藥彈各數百如許物件在船何得不知陳供水手中並無買硝磺鎗彈等物水手房惟抄出鹽四包是夫頭張阿八之物張包水手飯食故亦住水手房太守着將衆人帶出再詰陳阿泰林阿榮兩人仍照前供太守著將陳帶出謂林阿榮爾是裝燈　不干爾事究竟是何人所買林答稱不知想是各人各買每人工資每月洋十二元除去飯食四元所剩無幾太守問可知在何處買得價錢若干答稱香卷　等店甚多不論何人可買磺一包重四五十斤價洋一元硝一包二元鹽出洋一元可買四百斤到滬後自有人來買廣東本地人均有至銅帽手鎗等未聞伊等說價故不知太守着將林帶出法包探又將大司務董萬堯侍者李桂香龔明善三人帶進據董供名阿林是帮工頭目同伴名阿彩俱不知姓廚房中不能住人李翼兩人供冰箱有大小兩隻均是我等所管現因天冷不用小冰箱無人照管大冰箱放一切食物今在小冰箱中抄出不知何人所藏旋據管事人胡阿順到案稱搜物時在船見機器房内抄出八十一包冰箱中抄出磺兩包冰箱是我所管查得是下灶沈榮寳所爲船主在香港時已將沈停歇太守謂旣知沈犯事不應放去爾做工幾時單上開物二百件與所供不符胡稱頃到局中見總辦亦巳認明祇兩包我做工兩年侍者等均有薦保太守着胡在外暫候董李龔三人帶出又着法包探將生火之袁阿龍何馬嘴卽六指頭莊富寳何阿玉張阿福莊阿鳳莊阿林張阿三莊呌起莊林旦文阿賴莊阿德文阿喜等十三人帶進問生火頭是何人現在機器房抄出之硝磺要問爾等據供中火頭係莊蓮子袁阿　爲副研詰再四俱供不知　詰袁亦不肯實供太守又着將看更之陳阿好木匠郭阿友梁文山與燒飯馮阿寳并楊阿高等五人帶進嚴詰亦不　太守謂搜出如許物件爾等不認然則此等物從何而來又謂陳阿好爾是看更人船上起缷物件豈不知情陳稱彼等諒不從扶梯而上該船　暗輪可以從葉板下遞上太守謂現在水手祇認鹽四包胡阿順認下竈沈榮寳藏磺兩包於冰箱中與單上數目懸殊着將三十四人一併交　暫押其中有三人可釋放三人可交保候禀明道憲再行定奪中西官遂退堂時已四點半鐘矣 
[烟鴇領女]  
　　昨報列鎭江女郎坐東洋事推至金利源碼頭欲搭船回籍包探見其情形有異拘進捕房云云昨日小東門外某花烟館鴇兒投捕房訴稱女係我家養媳晨起在門外刷便桶乘間脫逃乞賜給領捕頭允之而女郎堅不肯行旋有六七人扶上東洋車如飛而去想回去後必致飽受鞭笞不知有情人於此亦能使火坑中現出蓮花否也 
[逸馬損事]  
　　昨午後四點半鐘有空馬車一輛因馬驚躍在四馬路疾馳而西及至華衆會門前經某馬房之馬夫兩人帮同獲住未幾有西捕至令將馬車拖入捕房而馬車上之馬夫亦至捕頭查得車已損傷姑念尚未肇事准子釋放惟令馬夫略出酒　給子帮同拉馬之二人以酬其勞 
[拐賣婦女]  
　　四涇人陳友山向在某署幕友處爲跟役家有妻子今年正月廿八日隨主人出外十月歸家妻與子忽失所在詢諸隣人則言子於今夏出天花而死母則不知所往陳遂四出尋訪日前在北新涇訪得妻被陸南寳所誘向之理論旋由地保馬少香等理勸令陸給陳洋一百四十二元作爲賣妻身價陳亦首肯嗣因陸不付洋復挈陳妻而遁陳隨尋蹤至滬城西門外斜橋相近將該男婦指交該處地保前日解送縣署下午經帮審委員宋二尹集訊陳供訴前因陸供亦四涇人該氏由沈其昌昆季兩人出帖婚嫁二尹質之該氏供稱陳實小婦人丈夫因陳出外被人轉輾誘賣現從陸姓二尹令將該氏暫發官媒陸交差看管候移提沈其昌弟兄到案復訊 
[販私送縣]  
　　昨日洋藥局巡丁鄭光仁在虹口麻雀杉板上緝獲大土六枚並將販私之湖南人俞興盛寗波人陳阿來拿獲送局聞巡丁拿土時被俞等毆傷當經洋藥局總辦裴浩亭明府將俞陳兩人函送上海縣訊辦 
[疉前韻再贈木樨香館主王桂馥詞弟錄請天南遯叟高昌寒食生倉山舊主夢畹緑蕚舘主曁諸吟壇政和]  
　　歷遍歡　與夢塲今宵眞染桂枝香嫣然一笑雙渦淺俊煞當筵御史娘記從蕊府叩元霜冷艷無聲壓衆芳料是姮娥謫塵世霓裳一曲未能忘小藍田懺情侍者二蓮仙侣田二稿 
 
 

Page 4

 
 
[恭送劼剛通侯還朝四律敬呈誨政]  
　　帝城遥望白雲隈喜見君侯奉詔回周道倭遲辭四國中興倚　重三台玉京策騎朝天去銀漢歸槎泛月來料得機庭諸政輔南廳此日爲公開○一言九鼎仰中朝鬼難風災次第消氈毳還教供漢使鳳麟原是識天驕齊人慕義侵田反都尉宣威渡海遥計出萬全非用武邊勲不數霍嫖姚○側聞水戰習昆明入贊西樞典本兵青雀黄龍新變局彤弓玈矢　專征將軍下瀨資奇策節使　邊負重名神武自來勤遠略占風候月盡輸誠○桐陰挹爽桂霏杳下席叨陪餞羽觴碧海靈鯤齊護節丹山鳴鳳正朝陽東歸袞繡思元輔北望觚棱是帝鄕咫尺天顔知有喜明良一德慶賡颺[  楊兆鋆]  
[次韻奉酬誠之仁弟大人見贈四章卽希正是]  
　　墨色雲封大海隈飛濤汗漫接天回久禁霜雪覊遐域跂望星辰列上台使職自慙無報稱皇恩今許賦歸來西風未息秋盈水碧浪　槎一線開○五夜霖鞾赴早朝罷朝霜氣未全消東華退食金尊暖上苑尋春玉勒驕星日九重天曠闊琛賨萬國海迢遥媿無勲績同曹富歸事文章學顧姚○黄堂喜識謝方明青眼吾從阮步兵秋水馬蹄聆妙論雪泥鴻爪惜遄征同評五色清醪品　辨三元　飯名祖餞詩工酬和拙劣申銜戢逹深誠○苦醁新篘琥珀香離筵無算盡霞觴主人名望讦平仲幕　才華朱叔陽妙選南邦湖海士同居西極水雲鄕　携樂職朝閶闔相遲春明續拜颺[  曾紀澤]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年十一月初七日京報全錄]  
　　宫門抄○諭旨一道　前○發抄旨三道○疆撫劉奏爲人命重案碍難遽復舊制摺○蘇撫崧奏爲廻避同知請離省片○又奏請頒賜匾額摺○漕督盧奏請頒發議香摺○護川督游奏請旌表摺○十一月初七日戸部　政司　事府侍衛康值日無引見○睿王等塲羞覆命○瀅貝勒尚宗瑞各假漕請安○道府鐵珊宜霖德椿各謝恩○截取知府康敉預備召見○慶王請假十日○召見軍機鐵珊宜霖德椿康敉○内閣呈進安徽等省勾到本○發抄劉秉璋奏到任川督日期謝 
恩奉旨知道了欽此○瑞璋奏交缷藩篆日期奉旨知道了欽此○李嘉樂奏接任江西藩司篆務謝恩奉旨知道了欽此 
○○欽差大臣督辦新疆事宜尚書銜降一級留任甘肅新疆巡撫二等男臣劉錦棠跪奏爲新疆人命里案碍難遽　舊制仍懇 
天恩善准變通辦理恭摺具陳仰祈聖鑒事竊臣准刑部咨　覆新疆辦理命盜案件一摺新疆搶刼盜案暫准執地止法命案罪應凌遲斬絞立决及監侯各犯均由該撫等詳細核勘　例擬定罪名專摺奏明請旨俟奉到部覆後將應凌遲斬絞立決及例實入勾之犯再行處决等因奉旨依議欽此仰見朝廷欽恤民命明愼用刑之至意臣自應恪遵辦理第新疆地處極邊迴異内地具窒碍難行之處略有二端敬爲皇太后皇上縷晰陳之查例載州縣承審事件定擬招解上司按律改正該督撫均於題咨而據實聲明俟刑部核覆後係州縣官原擬錯悮者卽照部駁改正例按其罪名出入分别議處等情新疆新設州縣事屬草創襄理乏人略知例案者多不願游幕萬里之外卽由關内招幕刑　大半濫竿充數騐傷塡格諸多未諳臣於各屬案件只期供情確實並不責其爰書槪由臣督同鎭迪　兼臬司銜詳度案情叅諸律例酌擬完結若如部議辦理必由州縣定擬如律則新疆州縣幾　一員可以自全此不能遽照舊制者一也凡罪至凌遲立決皆係決不待時卽斬綾例入勾人犯亦屬法無可貸此等亡命死囚久稽囹圄設使庾斃典憲倖逃倘有疎失逃入鄰境爲害滋深自宜早伸國法然不能不稍爲遲延者纏回等言語不通眞供眞情頗不易得䋲以照例　審期限勢必不行各屬距省窵遠詳批往返約二三月設有駁詰申覆往返亦需時日情罪旣重核轉上司或應親提鞫間長途解犯動輒千數百里迨供情審定轉詳到省每結一案速到大半年遲到年餘巳屬運之又久若照部議隨時具奏京師距新疆省八千六百餘里奉准部覆去來程限亦須三朋有奇再由臣行文犯事地方又需月餘通盤合算處一決不待時之犯總須一年以外此不　遽照舊制　又其一也恭讀嘉慶十二年四月十六日上諭盛駐等奏拏獲圖財害命之回犯審明定擬一摺此案胡特魯克著卽處斬回疆非内地可比嗣後遇有此等案件情節較重者於訊明正兇後卽著立時懲辦毋致久稽顯戮等因欽此如是回疆情形不比内地早在聖明洞鑒之中現雖改股行省而風氣所趨究非旦夕所能更變合無仰懇天恩俯念新省地處極邊　縣諸凡創始暫准將命案罪應凌遲斬絞立決及斬絞監候例實入勾各犯仍照變通章程就地正法按季摘由彚報俟之數年後察看情形再　奏請規復舊制至斬絞監侯入緩人犯卽遵部議辦理專案具奏聽候部覆應行減軍減流卽同尋常遣軍流徒等犯一體南北二路互相調發匀撥地畝以助屯墾據藩司魏光燾鎭迪道兼按察使銜恩綸會詳請奏前　臣覆查狐異所有新疆人命重案碍難遽復舊制仍請旨飭部暫准變通辦理各緣由謹會同陜甘總督臣譚鍾麟署伊犁將軍臣錫綸恭摺具奏伏乞皇太后皇上聖鑒訓示施行謹奏軍機大臣奉旨著照所請刑部知道欽此○○　駿片再分發江蘇本班儘先補用同知盧宗齡由候選同知在福建甘黔捐局報捐指省江蘇並在豫賑案加捐本班儘先補用免試用於光緒十二年七月二十四日到省兹接准漕河督臣盧士杰來函該員係其長子父子同官一省應否廻避函請代奏前來奴才查定例河道總督所管沿河各缺如有與該河督係屬祖孫父子伯叔兄弟及例應廻避之外姻親族雖係隔省有關考核糾叅之責者應令廻避分别調補又祖孫父子伯叔兄弟在河工及河工與地方同府者仍照例廻避各等語今漕河督臣盧　杰所管係淮揚等處地方其子盧宗齡照例固應廻避但此外寗蘇各屬雖非該督所管然與淮揚等處同係江蘇省分而漕督又統轄漕糧及運道經行去處府州縣衛所現在盧宗齡服官江蘇究竟應否廻避例無明文相應請旨勅部核覆俾有遵循理合據情附片具陳伏乞聖鑒謹奏軍機大臣奉旨吏部議奏欽此○○江蘇巡撫奴才崧駿跪奏爲寳册縣廟祀 
諸神護佑海塘功垂海澨懇恩頒賜匾額以答神庥恭摺仰祈聖鑒事竊照太倉州屬之寳山縣三面環海全賴土石各塘以禦潮汐寳爲蘇松太三屬民命田廬保障該縣東門外廟祀天后海神風神曁勅封顯應伯前寳山縣知縣胡仁濟每遇風潮撼塘屢昭靈爽又寳山縣城隍神每遇旱潦偏灾或風潮暴作莫不隨感而應護保乂安光緒九年七月初二三及二十一二等日又十一年六月十十二三及七月初二三等日迭遇颺風時當伏秋大汛駭浪驚濤挾風騰湧潮與塘平勢將漫溢縣城逼處海濱人心危懼該官紳士民咸往各廟虔誠叩禱入夜卽覩神燈閃爍飛行海上至廟而沒旋卽風息潮平轉危爲安由該縣紳士王菜等呈由州縣詳經蘇松藩司易佩紳轉詳奏懇聖恩頒賜匾額以酬神貺並據聲明原任寳山縣知縣胡仁濟倡築海塘功垂不朽復於身後靈護塘工於咸豐十年經前兩江督臣何桂清奏請賞加伯爵禮部行取實事於同治元年六月二十五日復奏奉旨依議欽此嗣經内閣撰擬封號字樣奉旨鈐書顯應伯欽此其寳山縣城隍神兩次護佑危城迭於咸豐同治年間奏蒙加封顯應昭佑各封號等情前來奴才復查寳山縣爲東南濱海要區全恃土石各塘藉資捍衛光緒九年十一年夏秋風汎瀕遭奇險迭出仰賴我皇太后皇上聖德感孚神靈效順得以化險爲平合無仰懇天恩俯准頒賜寳山縣天后海神風神敕封顯應伯前寳山縣知縣胡仁濟曁寳山縣城隍神匾額各一方分發懸挂以昭靈貺而慰輿情除咨明禮部查照外謹會同兩江總督臣曾國荃恭摺具陳伏乞皇太后皇上聖鑒訓示謹奏軍機大臣奉旨已錄○○頭品頂戴漕運總督臣盧士杰跪奏爲節逾霜降工稳瀾安擬請頒發藏香十五炷以答神庥恭摺具陳仰祈聖鑒事竊照伏汛期内險要各工修守平稳情形臣於七月二十一日具 
奏在案其時秋汎方長裹下河中晚禾稻未收水勢無定風雨不時臣督率文武印委各員謹愼修防未敢稍懈現在節逾霜降水落歸槽各工一律平稳伏念本年大汎湖河水勢迭增運河尤甚上下游數百里間屢出險要搶辦工程尚堪抵禦而楊廣東西兩堤經督臣每年設局興修極險極敝之處均已擇修堅整今歲汎水雖漲竟得嚴守高郵各壩俾裏下河山稻豐收此皆仰賴聖德　柔神靈庇佑江淮士庶感戴同深擬請查照成案頒發藏香十五枝由臣敬謹致祭以答神庥至在工出力各員同治七年經前任漕運總督臣張之萬奏定章程按兩年請奬一次所有光緒十一年十二年防汛各員竭力修守始終弗懈不無微勞足錄除楊屬堤工局各員應由督臣查核辦理外其餘在工出力各員合無仰懇天恩俯准擇尤請奬以昭激勸出自逾格鴻慈所有節逾霜降工隠安瀾緣由謹會同兩江總督臣曾國荃恭摺具陳伏乞皇太后皇上聖鑒謹奏軍機大臣奉旨已錄○○暫行護理四川總督二品銜按察使臣游智開跪奏爲華陽縣民女張春蓮巳字未家夫故自縊以殉貞烈可嘉恭摺奏請旌表仰祈聖鑒事竊光緒十二年八月二十九日據華陽縣文生牟炳南廪生葉化麟等禀稱緣華陽縣南鄕白家塲距城二十五里有張永登之女春蓮現年十九歲幼字同邑故監生劉耀南之子成安爲妻尚未接娶本年六月十五日劉成安病故家人秘不與聞七月十一日女之嬸母洩之女含涙無言十三日女自澣其衣十四日復爲其母檢點衣篋浣之紉之女向與其祖母同臥室十六日晨未起祖母促之女答以病不思食幸勿促喚及家人飯畢往視則閉門縞素披麻自縊死矣雙涙涔涔然逾日臉面如生該女本有祖父喪未除其麻髻則檢點其母衣篋時私取之臨縊而戴之者男女兩家憐女之爲成安撫子議以女柩歸劉與成安合葬竊思未及于歸甘爲兩髦　死竟成絃斷空懸一髮游魂洵正氣之所鍾實化行之自上籲懇奏請旌表以慰貞魂等情臣覆查屬實伏思該女春蓮雖云已字尚未于歸距一月而相誓以終從容就義甫三日而殉夫以殁之死靡他有志竟成事足型夫閨閫此身何惜節更勁於柏舟貞烈所關闡楊宜亟合無仰懇天恩俯准旌表以慰幽魂而維風化除由臣捐廉酌給銀兩俾資瑩葬並補册咨明禮部外所有民女春蓮已字未嫁夫故縊殉貞烈可嘉懇請旌表緣由理合恭摺合陳伏乞皇太后皇上聖鑒訓示施行謹奏軍機大臣奉旨張春蓮着准其旌表禮部知道欽此 
 
 

Page 12

 
 
[協同尋女]  
　　孀婦胡羅氏挈其孫金祥投上海縣喊稱金祥於十二歲時憑媒王炳坤蔡榮榮娶王朱氏之女阿八爲童養媳相安無事現在男長女大故擬定於十二月初三日成婚不料九月初五日有阿八之兄王永銓將阿八接歸嗣因吉期已近欲往領回永銓忽將阿八藏匿乞爲提訊莫邑尊准詞於前日提集人証由帮審委員宋二尹研訊原告伸訴前因王朱氏供向爲人傭工兒子王永銓亦在外營生羅氏娶我女阿八爲童養媳是實然阿八過門之後該氏謂其貌醜時欲退回我未應允此次不知爲何走失我子並未接歸何得揑詞妄訴羅氏稱小婦人並未嫌伊女醜陋如欲退回此次亦不與之完姻王朱氏謂爾旣云爲子完姻何以不先知照二尹以羅氏所控亦無証據遂看兩造協同尋女各具遵斷切結而退 
[失贓有着]  
　　前晚老北門外城河浜德隆押店夥至法捕房訴稱前有人携翡翠一塊質洋十元前日經英捕房來吊贓稱是某西人託掮客代售一去無蹤巳在英公堂報案故將贓吊去現有某甲携洋來贖在店吵閙請爲拘訊法捕頭立飭巡捕將某甲拘押昨晨經英捕房飭人提去候訊 
[商辦直賑]  
　　昨午上海縣莫邑尊英會審員蔡太守等均至海防廳署與劉司馬會議北直冬賑之事 
[英界公堂瑣案]  
　　包探顧阿六稱陸宋氏在路被陳阿福攫去苿莉簪被我撞見獲住人贓送辦蔡太守判陳發捕房管押十四天簪交該氏○包探稱宣陶氏投捕房報失皮褂一件經我查獲王阿二及贓解案請辦又稱王實係積竊蔡太守判王發捕房管押二月贓給領○包探稱昨見陳阿炳持玫瑰色呢風帽形狀慌張盤詰支吾拘案請訊陳供小風帽在路拾來蔡太守飭將陳開釋風帽存俟失主認領○捕送在路爭扭之二人請訊蒯來發供與蒯桂香是弟兄因索欠口角蒯桂香供與同蔡太守謂爾等旣是弟兄何致因細故擾釁從寛釋放○捕送索取飯　吵閙之一値人請訊何寳仁供開飯店有石阿金王阿三吃飯惠帳尚欠尾扛反敢逞蠻適逢巡捕拘案石等同供推車餬口何是老主顧昨欠找無幾伊不肯致與爭執蔡太守謂石王不應逞蠻判各押三天○林雲全稱失竊水烟筒一枝報捕緝獲人贓請爲給領蔡太守判將該竊施阿寳管押七天贓交林領 
[咏秋二律卽請霧裏看花客高昌寒食生削政]  
　　秋燕關山秋雨動離悲萬里雲程去不知明月華堂前日夢夕陽門巷故鄕思西鳳蕭瑟驚遲暮南國勾留曾幾時何必捲簾勞盼望重來春色又無涯秋蝶羅浮颼浊太無聊緑已蕭疎紅已凋翅弱飛隨秋葉落魂痴暗逐晚香銷烟花遲暮愁三月金粉飄零夢六朝怕向秦樓重聽曲臺前瘦損粉郎腰[  夢蜞生次笙氏求是草]  
 
 
