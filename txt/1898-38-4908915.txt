# 1898 - 38 - 4908915

 

Page 1

 
 
[珍物待購] [  申報館協振所拜啓]  
　　本舘協振所自經解賑欵以來屢承諸大善士源源接濟且有以珍物助振者憾連城之寳旣承劃愛　　而美玉之沽尤賴知音鑒賞特　名　珍玩羅列於下倘蒙仁人君子慨擲産泉旣能　積諭功且可增輝藝　誠一舉而兩得也計　朱　　帖一部高澹游山水一幅 
[出售廣學會新譯中國度支考○仍寄售中東戰紀本末初續編文學興國策每套兩圓] [  圖書集成局代啓]  
　　中國每歲度支出納之　向無刋布淸册上海英正領事哲特就戶部曁各省奏報中關係錢榖之數者　三載之句　抉摘成中國度支考一　呈英政府轉發議院核准刋行於中國財賦之所出與大一歲支發之欵逐項羅列旣簡且明廣學會譯作華文交本局代印精本卽託申報館帳房申昌書畫室出售每册洋銀一角五分所有前印之中東戰紀初續編連文學興國策幷售拆售均有定碼以及泰西新史攬要仍幷寄售上　英大馬路泥城橋東堍廣學會總局及美華書館格致書室古香閣文瑞樓飛鴻閣大吉樓外埠敎士售書處曁各書坊皆有出售諸君讀分别陽願可也 
[論欲培植子弟必先尊崇師道]  
　　桓譚新論曰三歲學不如三歲擇師昌黎韓子之言曰人非生而知之者孰能無惑惑而不從師其爲惑終不解若是乎師之爲益其上者德行言語政事文學一堂授受各衍心傳他日處爲名儒出爲名臣學校之榮亦國家之幸若此者尼山而後無與繼軌隋之土通不足尙也次者經術足以華國學問足以濟時歴代典章當世政教無不了然於心得其緒餘者蔚然成一代儒宗稽之史册如馬融絳帳楊震鱣堂經師人師允無愧色然則師嚴道尊其造就人才培植士類所謂父生之而師成之者宜如何尊崇愛敬古之聖王深知此意故治天下之道首以尊師重道爲要務炎漢之世此禮尤重班史稱成帝爲太子時從張禹受經後禹老病乞骸骨帝加優冉三乃聽許賜安車駟馬黃金百斤罷就第朔望以列侯朝位特進見禮如丞相置從事史五人封四百戶天子數加賞賜前後數十萬雖家居國家每有大政必與定議禹每病輙以起居聞車駕自臨問之帝親拜禹牀下又後漢書載明帝爲太子時師事博士桓榮及卽位尊以師禮乘輿常幸太常府令榮坐東面設几杖會百官及榮門生數百人天子親自執業每言輙曰太師在是旣罷悉以大官供具賜之夫張禹桓榮不過一庸碌之臣略知經術並非實有大儒之學問名臣之經濟而成帝明帝紆尊降貴親自執業迨其退位猶拳拳不忘若此此其尊師重道之意何其有加無已哉夫以天子之貴尙且尊敬若此下此者當更如何加勉以期學業之有成人才之日盛迄乎今日世道衰微風俗偷薄在上者旣未行就第親謁之禮於是閭巷之延師者皆以爲無足重輕而不復尊崇愛敬其在搢紳士夫稍知禮文者雖未能致敬盡禮尙不至大相刺謬至若委瑣齷齪之子坐擁厚貲亦思延師教讀俾子若弟弋取富貴其修脯旣不能從豐而又苛責以功課之多少較量乎教法之寛嚴又其甚者束縛其師使不得自如遇歲時伏獵亦不使有數日閒暇終日枯坐斗室有若禁錮在寒士家無擔石父母兄弟妻子無以仰事俯畜館榖雖薄亦不得不降心相就然人情不甚相遠待以國士者以國士報之待以衆人者亦必以衆人報之今之延師者旣以無足重輕之人待其師而欲使之盡心竭力循循善誘以期子弟之有成是猶懷腐而欲香却行而求前也不亦傎乎且更有說者子弟之行爲必視父兄之意向爲父兄者果於師道不敢稍忽則其師之威令旣行子弟自必帖然就範記有云善學者師逸而功倍又從而庸之不善學者師勤而功半又從而怨之今之爲父兄者不知尊敬其師子弟習聞習見更以師爲無足重輕而訓誨旣不能聽從學業更何能精進夫人之延師其意究欲望子弟之有所成就而並非敷衍具文也倘祗爲節省供給起見則聽子弟之所之亦無不可幷何必費此區區乎今待之薄也若此而望之奢也若彼亦可謂不明恕道矣顧或者曰今之爲師者其學問未必果優其教法未必果善且其受聘之初展轉營謀有若市道其爲人薄待之故或由此乎不知枉道徇人固見譏大雅而爲子弟延師或因學問未優教法未善不延可也旣已延之而復意存簡略豈所以待師之道乎所願世之爲父兄者企聖王之遺風革近世之薄俗上之裕國家有用之才不之爲家庭克肖之子庶幾師道日昌而人才亦日以振興乎否則師長之道不尊子弟之率不謹吾恐欲求一衿之靑而不可得尙何人才之足云哉 
[本館接奉電音]  
　　昨日淸晨京師飛電傳來諭一道敬謹譯登○正月十九日奉上諭譚鍾麟等奏已故知府遺愛在民乞恩准建立專祠並將事蹟宣付國史館一摺已故追贈太僕寺卿廣東潮州府知府吳均由知縣洊擢郡守在潮州二十餘年治蹟昭彰民懷遺愛著准其於潮州府建立專祠並將歴任事蹟宣付國史館列入循吏傳以順輿情欽此 
[德藩行程]  
　　昨日得有外洋確電云德廷簡赴中華之親王亨利日内已行抵印度洋大約再閱三禮拜行旌可至香港矣 
[膠事述聞]  
　　天津訪事友人來函云德人藉教士被殺爲名佔我膠州灣要求諸欵朝廷均已允從意德人大欲已償從此可以不生枝節矣乃聞德國兵士又被士人殺死一名以致公使頓悔前議正月初七日總署電召天津武備學堂會辦蔭五樓觀察昌入京辦理因觀察前曾隨使德國白林於德事頗爲熟悉故也觀察接電後當卽束裝就道 
[借欵述聞]  
　　天津訪事友人來簡云中國現應償日本兵費銀以帑項支絀籌欵維艱擬向外洋借貸英國駐京公使電奏英廷已允代籌惟本利欲將鹽課厘金兩項指定年限攤還幷聞約法三章一係乞增通商口岸三處爲奉天之大連灣廣西之南寗府湖南之湘潭縣二爲雲南開辦鐵路俾與緬甸接連三則揚子江上下游自四川至江蘇不得以土地與人致奪英國權利由英國公使備文照會總署總署王大臣已允所請惟湖南風氣未開能否通商尙無把握聞已電詢湘撫陳中丞體察情形電覆核奪 
[英報之言]  
　　倫敦爹利卡刺佛報言德國佔踞膠州之事俄國並未預知且於俄人之心甚爲不洽又言英相沙侯聲明中英所立和約若按之待與國最優之欵而論中國凡有利權之畀别國者英國亦得同沾幵聞沙侯於各國所得開礦築火車路闢通商口岸皆不肯証明其事觀其意蓋以中國利權他國旣有所得必不能置英國於度外也 
[俄報之言]  
　　俄國那和士地報著爲論說略謂當今之時俄國宜與日本同盟作脣齒之依凡事方能聨絡或 
 
 

Page 2

 
 
曰日得東三省俄奪而還諸中國日人恨俄刺骨方思報復之不暇豈肯與俄聨爲腹心俄報所云未免不知時勢矣 
[旗船更迭]  
　　旗船者何卽水師提督坐船船首高揭帥旗故西人以是名之也日本向以嚴島艦爲船旗由常備艦隊司令官威仁親王督帶兹者忽以新製之八島艦易之意者八島艦果駕乎嚴島之上乎非局外人所得而知已 
[日船出隖]  
　　香港循環日報云日本海軍省在美國定製兩戰船早經蕆事已於西歴正月二十及二十二兩日相繼出隖惟安置各　尙須時日然逆料其不久亦可告成矣觀日本添置戰船不遺餘力其殆將與俄國有事乎抑欲與歐洲諸雄國並駕齊驅乎斯則非外人所能懸忖矣 
[日本商務]  
　　香港循環日報云西歴去年日本出口貨計共値銀一百六十三兆一十三萬四千八百六十八圓入口貨計共値銀二百一十九兆三十萬零七百六十八圓兩相比較入口之貨比諸出口者多五十六兆一十六萬五千九百圓視前年出口之貨多增四十五兆二十九萬二千二百餘圓入口之貨多增四十七兆六十二萬六千二百餘圓查去年出口之貨以橫濵一埠爲最多計値銀九千零七十萬零八百圓有奇其次神戶値銀五千一百四十萬八千零八十圓入口之貨則以神戶爲巨擘値銀一百一十兆七十四萬一千八百餘圓橫濵次之値銀八千六百八十三萬六千八百餘圓長崎又次之値銀一千三百六十萬一千二百餘圓 
[高麗近信]  
　　高麗烟地邊甸西字報言由漢陽來往濟物浦之鐵路工程營辦甚爲迅速公司已接到火車二輛其形式與美國所用者無異計長英度三十尺另有鋼二千五百墩已佈置周妥專待建築西門外車站地亦已墊平可以隨時起造至於公司之電線不久亦將安置緣電桿早經運到電線各物日内亦可由日本運來前由美國柯理干埠購買木料一百二十五萬英尺用帆船載運而東計開行已有七十二日將次可到聞係墊鐵軌及建車站所需云 
[各國船數表]  
　　日本東京日日新聞云近有博士某君核算地毬各國輪帆各船總數計輪船共一萬三千二百七十一艘合一千七百八十八萬九千九百零六墩分而計之英國五千六百六十一艘德國八百四十六艘腦喴國六百零五艘法國五百四十三艘瑞典國四百一十艘西班牙國三百五十五艘俄國三百五十艘日本國三百十八艘意國二百三十五艘帆船共二萬九千三百十五艘合八百八十九萬四千七百八十二墩分而計之英國八千五百四十五艘美國三千七百八十五艘腦喴國二千五百九十四艘俄國二千零九十六艘意國一千六百零五艘瑞典國一千四百三十九艘土耳其國一千四百三十八艘法國一千三百六十艘希臘國一千一百六十五艘西班牙國一千一百六十八艘德國一千零六十七艘葡國二百四十三艘和蘭國六百三十一艘 
[靑鳥傳書]  
　　昨閱和文各日報雜綴日本近事譯而存之其亦如海客談瀛洲之勝乎日報之言曰舊臘日本海軍大臣西鄕侯爵忽患右鼻孔腫閉爰入紅十字會醫院療治二十四日名醫橋本氏用鉑絲發電火將鼻中瘜肉燒去閱一禮拜卽出院大約再閱三禮拜可告痊矣○舊臘二十一日午後四下鐘時岡山縣屬和氣郡熊山村林間喬木忽然偃仆由和氣達萬富之鐵軌被沙土所埋火車遂不得通行翌日始如常飛駛○東歴正月十九日武甲丸駛抵島原冲忽與某輪船磕撞以致船體化爲虀粉貨物悉付波臣○俄國有二兵船同泊長崎港内東歴正月二十八日午後二下一刻時滿煤火望中國旅順口進發 
[總握兵權]  
　　甘肅提督董星五軍門欽奉廷旨督辦陝西山西河南三省軍務所有各軍俱歸軍門節制日内軍門已將所部二十　調駐潼關然後簡閱三省兵丁操演國家柱石宜乎倚任獨隆也說見益聞錄 
[砲隊招成]  
　　金陵采訪友人來函云南洋大臣劉峴帥因膠州灣被德人佔據英國又有索取揚子江及舟山羣島之說爰爲未雨綢繆之計飭江海各要隘嚴行防守復以省垣兵力太單檄飭將領招募砲勇若干槍勇若干以資防衛陳叅戎煦亮奉飭後將砲勇招募足額正月十四日親詣督轅禀知聞此次所招之勇卽中東事定後裁撤者果爾則人皆熟手只需略加操練規模便有可觀至所招槍隊聞不日亦可一律成軍矣 
[火藥肇禍]  
　　金陵訪事友人來函云立春前一日江寗府劉嘉樹太守率同僚屬命駕東郊舉行迎春盛典迨禮成返駕公役舁春牛芒神入南門大街直至府署當道經鏇子巷口時傾城士女夾道縱觀連袂成帷萬頭攅聚正在懽聲雷動之際忽聞砰訇一聲有如春霆怒發旋見黑烟一縷直上雲霄鏇子巷中老少男女多人狂奔而出急向詢問始悉巷内王萬　鞭爆作坊突然火起原其致火之故則因坊中主夥有事他出惟留老幼兩人看守門戶其時幼者聞金鼓喧闐亟欲一恢眼界老者未之許推挽間悞將手爐墜地火星落火藥包上登時烈燄飛騰聲震屋瓦幸水龍會近在咫尺立卽馳赴竭力救援不致成燎原之勢僅燬去瓦屋兩椽而一老一幼皆已焦頭爛額聞幼者受傷尤重恐不免性命之虞矣 
[學規嚴肅]  
　　福州采訪友人云鎭閩將軍裕軍帥督辦船政事務力圖整頓前經出示招考學生肄習英法語言文字以及測算駕駛等學如係舉貢生員亦准於此肄業進途寛斯人材出洵爲今日振興時務之要策也某生入學後西師以口音詰屈𤘒牙令華教習先爲教導先抗不受訓華教習遂回明西師轉禀軍帥卽行革退 
[賭禁綦嚴]  
　　杭州訪事友人來函云向來新正杭城賭風甚熾去年藩臬兩憲札飭保甲局及仁錢兩縣出示嚴禁今正雖稍知歛迹而此風終不能絶初五以後各叚巡防局員責成地保查察無論何項賭博一槪不准犯者必嚴加懲辦倘地保扶同隱匿一倂治罪巡員咸親自察訪旬日以來捉獲大小賭犯計十餘起分别懲處凡居家鋪戶有擲骰打牌者無不立令禁止 
[訂期賽會]  
　　香港循環日報云葡員法四哥茄麥爲覓得印度各地之第一人迄今怡週四百載之期駐紥澳門之葡官特議設盛會以志慶忱前經澳督加夏杜委君特立董事商辦慶典中一切事宜訂期華閏三月二十七日起至四月初一日止連日舉行第一日日間各砲臺聲砲一百響各禮拜堂間時鳴鐘一次葡軍樂工沿街奏樂遊行以助淸興夜則街上張燈結綵大放烟火第二三四日葡人鬥賽脚踏車及各種雜耍並刊立三碑一誌法四哥茄麥事蹟一誌故督亞孖刺德政一誌故協戎馬士結大功勳並議創建書樓及興築大路一條均以法四哥茄麥之名名之華人日間演劇賽花陳設古玩夜則迎賽花燈遊行街道惟是事賴衆擎是以各董事議向各口岸葡人勸捐以襄盛舉想屆期澳中定有一番佳興也 
[閩省官塲紀事]  
　　福州訪事友人云新正某日藩轅牌示通判温繁燕委建陽厘局差署南日縣丞吳光勝撤任察看遺缺以縣丞李慶揚輪委署理○署莆田縣劉大令錫渠瓜期已屆新正某日交卸篆務回省禀到○候補知府傅節之太守以禮聽鼓多年曾權要篆某日病故於省垣公館公子輩殯殮如儀大田縣柯大令先春告請病假上遊准之遣缺以候補知縣凌大令汝曾署理○陸路提督程軍門於新正十五日到省文武各官俱往碼頭迎接○奉直八旗會館屋宇宏敞備極園林之勝省中文武各員於十六日行團拜禮設筵其間並召梨園子弟侑觴至　始散○福州於正月十三日迎春因陰雨故儀仗無多不甚熱閙 
 
 

Page 3

 
 
[上海官塲紀事]  
　　上海縣署帮審委員蔣壽林刺史近奉湖北藩憲王芍棠方伯札調到省是以刺史將於日内乘舟赴鄂矣○上海縣知縣黃愛棠大令政體稍有違和昨日飭家丁詣道轅請假一天○蘇松太兵備道蔡和甫觀察於昨日牌示頭門定於本月廿三日放告 
[定期開工]  
　　本邑江南機器製造局各廠工匠曾由總辦蔣觀察德鈞於去臘十九日知照提調委員著暫行停工以便回家度歲現因新正已過定期前日開工 
[海運局示]  
　　江蘇海運滬局示諭各州縣解米丁書人等知悉照得光緒二十三年分起運冬漕除酌提浙漕外其餘漕米仍由海運歸沙輪各船分裝運津現在照案分撥招商局輪船裝運漕糧正米十六萬三千石隨交天津剥船食米一千八百七十四石五斗通倉經紀耗米二千四百四十五石經耗項下剥船食米二十八石一斗一升七合五勺外給商船耗米一萬三千四十石除按數開册移送招商局會同監兌陸續騐收並飭海運董事查照辦理外合將派撥各州縣漕糧米數開列於後爾等解米到浦卽行赴局報明聽候扦樣查騐押令駁船駛放招商局棧房碼頭會騐交兌由委員監收上棧毋得違誤切切特示計開長洲縣七千六百石元和縣五千一百石吳縣五千石吳江縣三千七百石震澤縣四千九百石常熟縣五千三百石昭文縣三千五百石崑山縣五千五百石新陽縣五千五百石奉賢縣六千石金山縣四千石上海縣八千六百石南匯縣九千五百石靑浦縣八千八百石武進縣八千三百石陽湖縣八千五百石無錫縣五千九百石金匱縣六千九百石江陰縣一萬石宜興縣五千九百石荆溪縣三千四百石丹陽縣五千四百石金壇縣五千石溧陽縣六千四百石太倉州七千二百石鎭洋縣七千一百石以上共計派撥漕糧正米十六萬三千石所有應加各欵耗米隨正交兌 
[罰欵充公]  
　　滬城邑廟春風得意樓茶肆因彈唱淫詞售容留婦女品茶總巡鍾受百明府親往拘獲訊供判罰在案昨日明府特將罰欵榜示局門錄其文曰辦理城廂内外保甲總巡花翎同知銜卽補縣正堂鍾爲榜示事照得本總巡自接辦保甲以來所有拿獲犯事各人自願繳呈罰欵免予深究或將繳到洋銀由局禀請道憲撥歸改過局經費或逕由該犯送交本地紳董充作善舉之用迭次榜示局門以昭至公兹將本月罰欵充作何項之用列榜示知須知榜者計開春風得意樓茶館違禁彈唱淫詞招集年少婦女與男子同坐一處聽書飲茶傷風敗俗莫此爲甚本總巡親往拿獲本當嚴究姑准四鋪紳董吳以義顧學鵬李瑾等與該肆主代求自願罰洋三百元以充邑廟花園内沿池鐵欄杆及花草浜修路之費同請免予深究本總巡以該茶肆旣願罰洋以充善舉自應照准著將所罰之洋如數繳送民仁輔元堂發給收條呈局騐明並具改過切結銷案 
[局犯脫逃]  
　　本城九畝地改過局押犯屢屢脫逃紀之報端幾罄南山之竹前日上燈時某號押犯又相約踰牆而出共逃去十名經局員馬明府查悉急派局勇四出追拿祗拘回三名其餘七名已杳如黃鶴矣 
[發落賭徒]  
　　南市楊家渡木作主楊阿三在家中聚賭由總巡局差陸根前往查獲解至十六鋪巡防北局請究局員楊聘侯二尹卽時提訊嗣有沈公館主人飭家丁持名片赴局請釋二尹准之○保甲總巡鍾受百明府日前親率差甲在南市新會館前拘獲賭犯陸錦生一名帶局研訊判令荷枷七天發犯事處示衆兹已期滿前日由十六鋪地甲禀請疏枷明府提訊之下將枷開去仍交地甲帶回著覓的實人保出如無保人仍令解案移送改過所覊禁○十六鋪巡防北局委員楊聘侯二尹前晚在楊家渡豐泰麻袋店内拘獲賭徒孫武進陳阿榮張阿四李仁甫王元甫鄔阿林方仁榮朱以甫劉以德土阿虎等十名訊明後判令將孫武進等六名發押地甲處方仁榮等四名交該鋪汛捕陳金看管覓保開釋前日復經二尹提訊孫等央店中人投案保保二尹開導再三然後准予保釋 
[不予深究]  
　　前晚善後局所派新馬路巡街捕勇見有甲乙丙三人在董家渡爭相扭毆因卽拘解至局以待懲辦嗣知三人均係天主教中人堂中司鐸赴局謁見會辦孫星垣直刺請卽省釋直刺准如所請交司鐸保去 
[私刑宜究]  
　　前者某小輪船搭客某甲失去洋銀九十八圓經美界包探韋阿友解輪船接客夥周子祥陳元奎至英界公堂請訊旣而周陳投捕房訴稱被韋阿友傅阿金兩包探所雇夥役陳阿土李阿新桂文標王震飛方加梅陳雲卿王阿法等人私刑吊打以致兩手受傷藍副捕頭騐得受傷屬實遂將韋傅兩包探管押拘送陳等七人至公廨請懲直刺著押候提韋傅兩包探訊明核斷 
[佔孀移縣]  
　　浦東高家行有朱毛毛者向日橫行不法日來又霸佔孀婦顧氏氏之母族向之理說反被兇毆事爲紳董訪悉飭人將朱捆送保甲局請辦局員於昨午轉送至上海縣請辦黃大令諭令收管候訊 
[勇丁不法]  
　　本邑大南門外距城三里許建汀會館爲寓滬閩人所建前日會館主蘇明府特雇梨園子弟登檯演劇各同鄕衣冠畢集樽酒言歡江蘇撫標滬軍營管帶龍遊戎督標奇兵營管帶鄒遊戎因恐人衆肇事各飭哨弁督率麾下健兒臨塲彈壓二十三七鋪巡防局委員姚殿卿二尹亦派勇丁地保分投照料其時紅男緑女之往觀者幾無容足之地適有奇兵營中未經當差之勇丁數人乘興而來見年輕婦女任意調笑二十三七鋪巡勇向之斥阻勇丁非但不服竟敢糾衆與之爲難巡勇勢不相敵致受傷夷旋經地保等人拘獲營勇一名解至局中禀明局員姚二尹大爲震怒定欲禀知道憲按律懲辦嗣由營中哨弁中向二尹一再懇情願將此勇帶回治以軍法二尹謂須俟巡勇傷痊再行核辦 
[火未成災]  
　　張某者在本城老北門内和尙浜開設扇骨作前午因煮飯不愼遺火柴堆頓成燎原之勢因取水較易立時救息祗燬去積薪百餘斤亦云幸矣 
[分期償欠]  
　　乾康絲廠買辦吳少坡沈子雲去年與泰源謙吉等錢莊往來虧欠銀六萬餘兩控諸法界公堂經讞員鄭大令與何繙譯會訊後判還謙吉銀二萬三千餘兩各具遵斷切結昨禮拜四堂期律師蒂羅代謙吉到堂訴稱以貨抵欠尙虧銀一千八百餘兩大令飭傳吳沈二人到案訊追吳沈同供此項湖絲當時每包値銀七百八十兩現因急於求售以致虧折蒂羅與吳沈各操西語辯論移時大令謂據西人禀稱當時售賣爾亦在塲沈稱如何過磅如何售賣職員均不得而知大令與何繙譯會商之下著將所虧銀一千八百兩由沈吳二人分賠沈繳銀一千一百四十八兩七錢吳繳銀六百四十八兩七錢吳沈同供目前力有不逮吳請分作四期以三個月爲限按期拔還沈請先歸一成其餘二成緩至下半年分期拔還大令准乞 
[法界公堂瑣案]  
　　泰州人王寳榮將妻許氏送入小東門外戲館街李桂卿所開花烟館内爲娼得押帳洋三十元未幾約同其妻潛行逃逸爲探夥拘獲解送捕房昨日堂期傅同烟鴇李桂卿一倂解案請訊王寳榮供因家計窘迫挈妻來滬帮傭並未賣入娼家王許氏供與相同李桂卿呈遞筆據讞員鄭景溪大令閱視謂不應納有夫之婦爲娼著押候交保復訊王寳榮王許氏著押候繳洋三十元○泰來洋行出店陳宇來前在北京輪船失去烟槍一枝報捕後由捕將竊賊王幹臣查獲解案請訊陳投案求領原贓王認竊不諱大令判責一百板贓交失主○杜記中禀稱在自來水橋左近開設鐵店承接法界瑞昌洋貨店包造擡槍機器及軋花器具被欠洋銀二百五十餘元向索不還求追周陳氏供丈夫出外未歸小婦人來案代質此項擡槍係金陵機器局委員鍾老爺託辦給有憑據大令著將周陳氏押候交到文憑杜紀中著交保出外將帳簿呈候察閱○包探禀稱偷兒錢阿根竊取趙陳氏家烟槍一枝當錢三百五十文報捕查獲傳同失主解案請訊錢認竊不諱大令判責一百板贓 
 
 

Page 4

 
 
還失主○船戶朱阿大在無錫竊得打樣機器二匣來滬求售爲包探拘獲人贓解案請訊大令判責一百板贓存捕房○楊慶濤竊得自鳴鐘一架至法界求售爲包探拘獲據稱在董家渡叔母處竊出遣夥查問並無其事解案請訊大令判責一百板贓存待領○　探禀稱陳福生竊取鋪蓋一副拘獲後失主報捕請領卽予領回兹將陳解案請訊大令判責一百板 
[物我同春]  
　　頃奉程文元善士惠函云客歲仲冬幸獲抱孫之喜特將親友所饋隆儀移助賑需藉爲需藉爲諸君造福計交到洋四十元又蘇垣恒孚銀樓經募賑捐洋一百四十元一角銅洋一元無名氏因近鄰失愼許願洋五十元際此履端伊始善欵紛來彼溝瘠餘生有不熙熙然如上春臺哉同時奉到隱名氏樂助施粥洋一百元王似山爲室人小産祈保平安洋五十元一般好善用並誌之上海六馬路仁濟善堂董事嚴信厚葉成忠楊廷杲黃宗憲施則敬謹誌 
[上海六馬路仁濟善堂施醫給藥]  
　　謹啓者敝堂常年施醫給藥延請内外大小方脉自設藥局選辦各種道地藥材專濟貧病本年仍於正月二十一日開診特請内科徐子才姚晉三劉卓如倪頌兼李佑之姚品驊居紹文吳采山徐逸生顧蘋洲施顯卿諸位先生外科李瑞林鋪廣甫郭善卿方希曾諸位先生在本堂施診又延專診育嬰堂幼科顧雨田耿湘波李厚璋黄文卿諸位先生仍按單日早上七點鐘掛號八點鐘開診午後一點鐘至四點鐘照方由本堂自設藥局給藥倘遇疑難雜症就巢崇山費訪壼二位先生診視後由本堂給藥專爲無告貧民而設事歸實濟以副諸大善士憫憐貧病慨助藥捐之至意謹將開診之期請登報章布照公鑒董事嚴信厚葉成忠楊廷杲某宗憲施則敬等謹啓 
南京木釐總局汪慰農翁馬寳十元蘇州思儉堂莊宅馬寳十六元餘杭王盛和號再造丸陸丸清江郎貴山翁必孕丹八元鎭江成泰號馬寳四元南潯祥裕行狗寳十二元福州廣和行再造丸廿四元湖州正昌號必孕丹五元杭州張公館馬寳八元寗波大興號狗寳兩元紹興梁河金介甫翁再造丸五元常熟泰和昌號馬寳十元○存濟堂兌出無錫盈豐昌號白鳳丸兩元温州厚裕號肝胃散十二元常州彙成號種子酒八元靖江泰豐白鳳丸五元蘇州閶門金公館拌烟藥四元八角無爲州廣大隆號回春膏一元六角蕭山周易大號不換丹四元一併聲明請遠方購藥諸君均覽如報上無名請卽函致以便追究此法爲嚴杜假冐起見法至美也惟本地交易一概不登而免瑣屑諒之 
[京都同德堂戊戌正月十六日至二十日遠埠購藥清單五日一登諸君賜閲如報上未列芳名卽係假充請函示查俾得眞藥是幸]  
平湖徐公館卅二元熁臺謙益裕銀號廿四元常州沈和春十八元丹徒縣署帳房五元二角新埭陸元吉三元寗波正大局二元退州薛益源大團汪永茂如臯李同壽堂大通潘鍾駿仙女鎭錦成崑山王仲季東台陳香雲海寗州署洙涇陳厚豐周浦厦長興太倉崇儉堂通州張三益杭州吳公館亭林顧來復堂通州泰昌布莊盛澤周太史第常熟性和義黃石港福隆溧陽寳康南京劉荷笙新腔增泰均一元同里恊泰七角吳淞總會局五角　以上皆由信局來本堂購藥者本埠交易一槪不登此係因嚴杜假冐起見　閱者鑒之　上海英大馬路五福弄口京都同德堂藥局司事謹錄 
[良醫至滬]  
吾寗鄭紫　分轉高才能文早舉孝亷因自幼多病歴經名醫治之十年不少減爰於授徒之暇究心歧黃自治數年病始霍然迄今年逾花甲精神勝於少壯時洵久病成良醫也君治病專講脉理切脉時能指出各病之由來故决人生死及斷孕喜男女均無或爽嗣以分轉需次兩淮廿餘年復遇異人指授朝夕講論醫理醫學因此益進婦科兒科亦别有心得屢蒙當道延請治各險症輒應手效以致求治者其門如市君亦存心濟世絶不憚煩乙未年任泰壩監掣府聞名者多延治痼疾雖病經年深日久無不奏功旦夕去任時焚香跪送者數千人固由懷召伯之甘棠亦並感盧扁之妙藥也君自壯歳爲人治病至今六旬有二計三十餘年矣肘懸靑　活人無算茲倦游恩返懸壺海上二馬路興隆里濟人惠溥拭目俟之　　嚴信厚葉成忠朱佩珍張美翊仝啓 
[格致新報舘]  
在上海新北門外天主堂街廿九號每月三册大小頁數略仿時務等報有博通西學歴居歐美大學校敎授之敎士等相助爲理專講各種西學兼譯中外新聞撰述時務論說又有答問一條有志西學者卽可寄書問難隨於報中答覆但信資自給報後亦登告白細章面述本報准於二月廿一日出報先送一期每年報價四元零售每本一角三分外埠酌加寄費如有願爲經售者准扣報價二成祈以住址函知本館信力自給先寄首期若干册以後有現欵寄下始源源寄上 
[包愈小腸氣斷根神藥]  
廣東彭壽堂家傳海外良方麥精補肺化痰止咳藥水靈騐無匹專治咳嗽哮喘氣急傷風無論乾咳痰咳寒咳熱咳痰迷痰血立服立愈每瓶一元 
本堂秘製包愈小腸疝氣膏藥其靈騐之神速可將中外疝氣一齊推倒殆盡無論七種危險疝氣痛苦難忍雖數十年老症　　大如五石瓜貼之立刻陰囊縮小氣散脹消週身舒暢步履如飛重者三張斷根每張一元如內服神效疝氣丸能將膀胱寒邪也氣一掃而空不但奏效更速且愈後可保永不再發每盒一元煖腎種子膏每張元二此膏助元陽補精髓通血脉塡玉池 
鋪分上海法馬路西首興昌里內 
[婦女白帶聖藥]  
廣東陳恒德堂婦科良方功效啓 
婦女白帶一症皆因氣血虧損陰虚陽竭或房勞耗傷膀胱受濕以致脾胃不和或前或後總因濕熱積滯月經不調而其病原尤在肝經鬱火寒痰凝結日久則形容枯瘦頭昏腹痛虚損勞傷從此起矣本堂得祖傳良方不惜重資秘製婦科白帶丸此丸專治婦女赤白帶下當日立止屢試屢騐無論遠年初起服之立除宮中之濕平定肝鬱之氣煖宮濟陰培元固本故能帶下立止腹痛立愈月經調合却病延年輕者一大盒重者二大盒包可全愈永無後患妙在神淸氣爽身强體健誠婦科却病之妙品種子之聖藥也虚言欺人罪我惟天每大盒二元小盒一元○假冐甚多購者認明○各埠信購原局回件○鋪分上海英大馬路萬康醬園對門德仁里内石庫門廣東陳恆德堂謹識 
[立止吐血咳嗽斷根奇方]  
廣東宏仁堂秘製開胃健俾補身燕餅每合二角常服百病不生功難盡述 
本堂家傳秘方精製包愈咳嗽吐血斷根仙草藥膏屢試屢騐活人萬計專治男女老少遠年初起吐血咳嗽立　立　無論諸醫束手危險萬分速將藥膏依法服下奇功立見輕者一料重者二三料全愈永不再發藥性和平不寒不燥　起死回生之功滋陰降火補氣潤肺眞水火旣濟之良方順氣化痰止血斷根之妙口倘若不效原洋奉還每料二元　有假冐多方妒嫉特再聲明購者留心鋪分上海三馬路胡家宅西首富春里內宏仁堂發兌 
[亦中附送五彩描金美女天官月份牌]  
英正月號單到外埠函咨兑洋○英二月票廿七開彩老發記票全張十連號價洋二元每號二角 
大彩屢中各寳馳名英二月票出售全張十二元○半張六元○　開三元○分　六角半○額設二萬八千號頭彩五萬五千元上下各一千元　彩一萬五千元上下各五百元三彩一萬元上下各四百元四彩五千元五彩十張各一千元六彩　十一百十二張各一百元共計中彩一千一百卅二張之多○紳富信購當班回件認明票封亦在其中　上海法大馬路亦中帳房謹啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[流氓不法]  
　　上海縣差某甲奉諭訪拿一百零八個黨流氓訪得若輩皆匿跡浦東楊涇鎭左近遂於前日帶夥往捕黨中人膽敢糾衆拒敵差役反受損傷旋卽回滬向黃愛棠大令禀訴 
[准予交保]  
　　日前南市洪生馬頭嘉定航船戶林阿三私帶錫箔並未投貨捐局報捐局差查知禀明總辦戴太守將楊拘獲發押十六鋪地甲處俟交出船主照章罰辦楊在押多日並無船主投局認罰近復患病遂浼人向太守叩求請釋願限日將船主尋獲扭交太守准之 
[整頓探夥]  
　　美界捕房任陳韋傅四包探及探夥七人因辦公違章被藍副捕頭查悉立將十一人傳至捕房研詰之餘以任陳二人尙無大故飭卽照常當差韋傅數人押候查明核奪按此卽私刑一案也 
[英界公堂瑣案]  
　　本邑人奚成章向操烟紙業月得薪水洋銀三四圓去年見租界中空票盛行爰向各小錢莊借出若干紙約計其數不下萬金旣而各小錢莊紛紛倒閉恐遭波累遂遁而之他前晚震元小錢莊主沈蘭汀見之向索支吾因卽扭至公堂控訴讞員張賡三直刺著押候訊追○包探金阿三禀稱前日老公茂紡紗廠女工徐王氏竊取廠中紗管四枚工頭見而搜檢在衣袋中搜出自來火一盒是以扭入捕房捕頭令小的送案請究老公茂女工頭李氏投案訴稱徐王氏竊取紗管本是小事惟廠中規例不准人私帶引火之物因已屢次失火故不得不愼重也徐王氏供稱小婦人係本邑人曉起煮飯時悞將自來火置衣袋中並非有心携入直刺商諸衛繙譯官然後判令掌頰一百下管押半月○黎副捕頭禀稱租界中工部局不准民人蓋造草屋蓋以防火患也兹查得陳建山在白毛毛地上起造草屋兩間是以傳入捕房送案請究陳供稱小的係江北某邑人避災來滬無處棲身是以租地造屋昨由工部局中某洋人限小的於八日内拆去衛繙譯官謂照章須罰銀二百五十兩直刺姑從寛典判罰洋銀十圓其屋限五日内拆毁○黎副捕頭解羅千千羅丫頭羅正正至案禀稱伊等在楊樹浦開設小茶肆每日招集無賴數十輩　坐賭博是以連賭具送案丫頭供稱茶肆初由小的開設後賃與千千千千供稱偶有人在小的肆内鬥牌並非時時聚賭正正供稱小的係茶博士叩乞鑒原直刺問房屋是否已産答稱房屋出資租得問房主是洋商抑華商答稱是華人之産遂判罰千千丫頭洋銀各五十圓再傳房主訊辦○包探趙銀河禀稱昨日娼奴顧李氏龜傭郭阿加陳阿金在四馬路中强褫狎客封理君之皮袍報捕後捕頭令小的拘獲送案封訴稱伊等無故拆梢叩乞訊究顧李氏及郭陳二龜同供稱小婦人及小的等均在公陽里某娼家傭工封大少積欠花酒洋銀二十四圓出局洋銀二十六圓向索不付自願脫衣作抵直刺著一倂押候覆訊○包探石金榮禀稱賊犯曾安亭竊取鮑加良家烟槍一枝報捕後捕頭令小的拘獲送案請追鮑　案領贓會供稱小的窮苦無烟資不得已竊槍換烟以期過癮直刺判令笞責一百板贓給還失主○包探顧阿六禀稱賊犯陳阿明竊取陳阿和家布衣數件報捕後捕頭令小的緝獲吊出原贓送案請究阿和投案領贓阿明供稱小的無資度日以致犯竊求施恩典没齒不忘直刺判令笞責一百板 
[美界捕房紀事]  
　　廣東人陳阿良年雖幼小而已慣穿窬前日傍晚潛至虹口天潼路源盛典行竊得贓正欲兎脫而門已關閉遂匿於廚下不覺夢入黑甜至天明未醒被典中人某甲獲住交洪包探扭入捕房押候解堂核辦○流氓梁阿元前晚潛至西華德路某號門牌内竊得鞋子首飾等件正思携贓而遁爲王包探所見上前盤詰言語支吾遂將人贓一倂帶入捕房候押解公堂究辦○偷兒王阿五江北産也前晚至閘北某號門牌内竊得棉衣數件在天潼路某押鋪内典質正在爭多論少適爲巡街華捕所見以其形跡可疑遂卽拘入捕房押候解堂懲辦 
 
 
 

Page 10

 
 
[光緒二十三年十二月二十七二十八日京報全錄]  
　　宮門抄○諭旨三道錄前○晉撫胡奏爲叅劾各員片○又奏爲甄别各員留省歸本班照例補用片○皖撫鄧奏爲甄别知府留省補用片○越撫廖奏爲彚報輪委各員片○又奏爲查明鄕試未中年老諸生循例彚奏摺○晉撫胡奏爲土藥厘稅礙難設局倂徴擬仍循照舊章辦理摺○御前大臣等奏爲據情代奏請旨摺○十二月二十七日恭親王得賞謝恩○英侯請假十日○橚貝　得議叙謝 
恩○色楞額入座次序謝恩○召見軍機○十二月二十八日英年假滿請安○薩廉續假五日○奎瑛續假二十日○内務府奏派分賞麅鹿派出懷塔布立山○又奏派弘仁寺聽經派出啓秀○召見軍機○皇上明日卯正升保和殿筵宴蒙古王公未初二刻至南海皇太后前請安畢還宮○○胡聘之片再州縣職膺民社必須得人而理方免貽誤地方卽佐雜微員亦各有當盡之職如果劣蹟昭著才具平庸自應隨時甄劾以肅吏治杳有候補知縣李文瑞性喜鑽營不知自愛崞縣知縣陳啓緒縱容差役致釀人命永濟縣知縣崔　紱才具開展難勝繁劇　化城巡檢劉榘不安本分前署曲沃縣典史候補從九品嚴昭瑞膽大妄爲前署靜榮縣婁煩司巡檢候補從九品陳紹壎違例擅受均未便稍事姑容相應請旨將永濟縣知縣崔同紱開缺留省另補候補知縣李文瑞崞縣知縣陳啓緒歸化城巡檢劉榘候補從九品嚴昭瑞陳紹壎均卽行革職以示懲儆所遺永濟崞縣及歸化城巡檢各缺晉省現有應補人員並請扣留外補謹附片具陳伏乞聖鑒訓示謹奏奉硃批另有旨欽此○○胡聘之片再定例道府同通州縣等官凡勞績候補以及議叙捐納試用人員均於到省後分别一年期滿由督府詳加察看嚴行甄别等因歴經遵辦在案兹查有試用道焦聨甲到省一年期滿議叙通判吳廷燮到省二年期滿候補知縣黄汝彭到省一年期滿均例應甄别據布政使俞廉三按察使劉鼒會詳呈請核辦前來臣查該員焦聨甲持躬謹飭處事和平吳廷燮學優才裕黃汝彭年富才明考以律例均能通曉應請將焦聨甲吳廷爕黃汝彭留省各歸本班照例補用除履歴咨送吏部外謹附片具陳伏乞聖鑒謹奏奉硃批吏部知道欽此○○鄧華熙片再捐納試用道府人員應於到省一年後察看考核出具切實考語奏明分别繁簡補用歴經循辦在案今查有候補知府何彬衡自光緒二十二年十月十六日到省之日起扣至二十三年十月十六日止試看一年期滿例應甄别據藩臬兩司會詳前來臣覆查得該員何彬衡安詳妥愼辦事勤能堪以繁缺留省補用除咨部查照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○廖壽豐片再准部咨各省州縣缺出分班輪署先委正途一人次委勞績一人再將各項委用試用人員輪用之人每屆三月彚奏一次等因歴經遵辦在案兹查光緒二十三年秋季分輪委州縣有代理嵊縣知縣鍾守鑅調省遺缺委正途班大挑知縣陳家器署理又遂安縣知縣童德輝調省遺缺委勞績班候補班前知縣胡湘春署理又武義縣知縣鍾耀光耀修墓遺缺委試用班孝廉方正試用知縣竇文翔署理據藩司惲祖翼詳請奏咨前來臣覆核無異除咨吏部查照外理合附片具陳伏乞聖鑒謹奏奉硃批吏部知道欽此○○頭品頂戴浙江巡撫臣廖壽豐跪奏爲查明浙江省鄕試未中年老各生循例彚奏恭摺仰祈聖鑒事竊照鄕試年老生監三塲完竣未經中式者例准查明年歲籲懇恩施賞給舉人副榜本年舉行丁酉科鄕試查有年屆九十歲以上副貢生蔡兆榮柳晉釗盧暖附生周大邑王懋熙等五名八十歲以上之歲貢生張智釗附生王履坤王鑒堂胡保申陳紹虞沈瑛增貢生葉蔭堂等七名皆踴躍觀光三塲完竣榜發未經中式經臣調查各該生原卷俱文理明順字畫淸楚催據各該縣會同儒學查明入學年歲取造册結由藩司惲祖翼詳請具奏　來臣查該生等靑燈積學皓首窮經沐聖世之甄陶潛修足式作士林之表率勵行堪嘉志切梯雲未預賢書之選祥徴人瑞宜邀寵錫之榮除墨卷册結送部外謹會同浙江學政臣徐致祥恭摺具陳並繕淸單恭呈御覽伏乞皇上聖鑒敕部核覆施行謹奏奉硃批禮部議奏單倂發欽此 
○○頭品頂戴山西巡撫臣胡聘之跪奏爲晉省土藥釐稅礙難設局倂徴擬仍循照舊章認眞辦理恭摺仰祈聖鑒事竊臣准戶部咨以内地土藥出産日盛擬另籌徴收之法光緒二十三年四月二十八日奉旨依議欽此鈔錄原奏咨行到臣當卽飭令籌餉局司道遵照妥議去後兹據覆稱查晉省土藥前因小民種植日多不得不以徴爲禁光緒十二年經前撫臣剛毅奏定每百斤於落地行銷時抽收坐賈厘銀十五兩販運出省則於經過邊卡時抽收行商稅銀三十兩又因土産多不出境議添起載一項仿照行商亦抽銀三十兩開辦數年迄無大效迨十六年復經前任撫臣劉瑞祺籌議變通奏請删除起載將坐賈申金再加收銀十兩責成各廳州縣按畝勘報計藥徴厘行商稅銀仍循其舊厘稅倂每百斤共徴五十五兩旋奉戶部彚案核准自十七年爲始一律照辦然各屬種植多寡不等開辦之後歲收不過四萬内外自十八十九等年迭遭歲歉收數遞形减色臣到任後卽嚴檄通飭核實查報力杜中飽並飭籌餉局詳定功過章程認眞整頓去歲所收較歴年爲最旺亦僅徴七八萬兩計藥三千餘擔本屆勘辦益嚴凡轄境遼闊地方官之難於徧及者復經添派委員分途查勘履畝丈量登册給票現雖未能截數綜計仍不過四千擔之譜且各省種植土藥多係販賣圖利晉民則自種自食或以互易薪米及一切日用之需卽成就近　賣數皆畸零難稽並無巨商大賈坐莊販運問有因本省價低擕往他省者數不過十之一二以故沿河各卡所徴之行商各廳州縣另收之坐賈全恃外省藥料爲大宗考諸册報顯而易見今若稅厘倂徴欲責之於民則丁耗差徭之外又已按畝照章納厘再以出口之稅先令墊輸而倍加之民力斷弗能堪欲責之於商則貨旣不運山境欵尤無從徴收至設局地方必宜適中扼要晉境南北相距二千餘里東西依山瀕河之處路徑分歧渡口林立稽查縱極嚴密尙不免繞越倫漏若盡撤各卡專設總局誠恐防不勝防弊端愈多收數愈少實於稅厘大有關礙等情詳請核奏前來臣查部議土藥一擔由總局倂徴銀六十兩以後槪不重徴立法並不爲苛於商情亦應甚便惟晉省土藥民間多係自種自食旣無本省商販出境售銷又無外來客商坐莊購運今欲釐稅倂徴勢不能舉應徴於商者又復倍徴於民况種植之多寡不等歲收之豐歉無常亦斷不能執現查之畝數定永遠之稅額當此欵絀時艱但無大損於民生而可稍裨於國計臣無不力任其難無如土藥統捐一事揆之本省情形實有窒礙難行之勢惟有仍照晉省現行章程由臣飭令認眞整頓實力稽徴勿任隱匿中飽庶冀收數日增期於餉需有益所有晋省土藥厘稅礙難設局倂徴擬仍循舊章辦理緣由理合恭摺具陳伏乞皇上聖　訓示謹奏奉硃批戶部知道欽此○○御前大臣臣奕劻晉祺那彦圖載漪謹奏爲據情代奏請旨事臣等據長順呈稱前在軍營所受矛傷每受風濕　及　足酸痛前經奏蒙天恩准予　缺回旗調理回京後赶爲醫治稍就痊可卽於本年四月十八日泥首宮門跪請聖安旋奉旨署仍挑在乾淸門欽此又七月二十八日奉旨著管理神機營事務欽此遵奉之下感激涕零數月以來雖黽勉從公而足疾　未大愈每感風寒　酸痛徹骨伏念長順授恩深吏曷　自耽安逸有負生成竊思侍衛有隨扈差使屢次請假已覺辜恩况此疾時愈時發防範未易萬一　　失儀則負咎益重籲懇天恩　子　去乾淸門要差等因具呈前來臣等謹據呈代奏可否開去長順乾淸門差使出自皇上大恩伏乞聖鑒謹奏奉旨欽此 
 
