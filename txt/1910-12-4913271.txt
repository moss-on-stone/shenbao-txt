# 1910 - 12 - 4913271

 

Page 1

 
 
   
 
 

Page 2

 
 
交旨 
[十一月十七日軍機大臣欽奉]  
諭旨民政部奏籌議整頓京城警務并經費支絀請飭部籌濟一摺著度支部議奏欽此 
諭旨農工商部奏遵旨覆陳籌辦富簽公債票利弊一摺着該部妥擬試辦詳章奏明辦理欽此 
諭旨都察院奏代遞翰林院秘書郎田智枚等請將己故革職福建巡撫張兆梀開復原官并宣付史館呈一件張兆棟著加恩開復原官該部知道欽此 
諭旨都察院奏查覆己革准補山東嘉祥縣知縣郭鴻賓等被參寃抑等情着禁烟王大臣查核具奏欽此 
[十一月十八日軍機大臣欽奉]  
諭旨沈家本奏法律學堂學員畢業届期應請考驗一摺著依議欽此 
諭旨高等檢察廳檢察長徐謙奏編定現行刑律應遵憲政籌備清單預爲規畫以便逐漸施行新律一摺着憲政編查館知道欽此 
[十一月十九日軍機大臣欽奉]  
諭旨翰林院奏遵旨併案保奬繕單呈覽一摺著吏部議奏欽此 
諭旨御史麥秩嚴奏各省警察腐敗有礙憲政懇飭部速定民政司巡警道選任章程一摺著民政部議奏欽此 
[十一月二十日軍機大臣欽奉]  
諭旨肅親王善耆奏酌保隨同承辦撫理差務各員開單呈覽各摺片坐辦堂郎中榮銓著交部議叙餘依議欽此 
諭旨吏部奏議覆給事中聯魁奏保舉太濫請將己保實官升階人員分别開去底缺由部酌擬辦法一摺著依議欽此 
諭旨御史蕭丙炎奏正途部員壅滯外省州縣需才擬請量予保送截取一摺著吏部議奏欽此 
[十一月二十一日軍機大臣欽奉]  
諭旨給事中陳慶桂奏廣東粤漢鐵路迭起風潮請飭部認眞整理派員查核一摺著郵傳部議奏欽此 
諭旨張家口監督文綬奏關稅一年収支數目繕單呈覽一摺又奏皮張變價銀兩請交廣儲司一片該衙門知道單併發欽此 
[十一月二十二日軍機大臣欽奉]  
諭旨資政院奏遴保堪勝秘書長人員先請試署一摺又奏工程重要派員隨同辦理一摺又奏請續撥開辦經費一片均著依議欽此 
諭旨内閣奏遵保恭備要差出力各員開單呈覽各摺片前内閣中書御史蕭丙炎著交部議叙餘依議欽此 
諭旨郵傳部奏請將宗人府理事官毓厚等留部分别補用一摺毓厚著毋庸留部餘依議又奏吉長張綏兩路購運機器材料援案請免稅三年一片著該衙門議奏欽此 
諭旨段祺瑞奏懇請開去陸軍第六鎭統制之差一摺著不准行欽此 
論說 
[敬告江蘇常駐議員（芝）（孫）]  
諮議局議員之設所以預立法陳利弊。决行人民之權利義務。也諮議局常駐議員之設所以研究立法之精。意調查利弊之得失審擇權利義務輕重之界限。也事前而有研究會以爲預備事後而有常駐議員協會以爲本届實行事件之結果將来提議事件之前提其執行權限有　。異其研究性質則同。故常駐議員者正承前裕後之一機關而不容一息稍懈以虚擲此三百日大好之光隂重　。貽餼廪不稱事之誚也 
不。有研究胡有知識不有歷練胡有幹才其所以研究與歷練者皆在此常駐議員權限之内是於諮議局章程第二十一條第九至第十二各欵之規。定所當一一討論一一實行而不容絲毫有所放棄者今姑就對於官吏人民兩方面言之 
對於官吏（一）呈催公布按諮議局議决可行事件呈候督撫公布施行若不以爲然令諮議局覆議之條文是公布與覆議二者必居一於此萬。無延擱不理等諸無形之消滅者。今江蘇諮議局議决。案呈請督撫有日矣除蘇撫逐案批答外江督劄覆者不及四分之。一旣不公布施行。又不交令覆議官吏之對於諮議局。則若有而若無諮議局之對於官吏又 
 
 
 

Page 3

 
 
豈可以一經呈報從此諉卸。一聽官吏之處置者據實呈催。不容稍緩此正今日常駐議員之責也）二（呈請更正江督劄覆十一案中。公布施行者居其一。公布尚應察度施行者居其三不照原案施行者居其一。應令覆議者居其二勸告母庸提議者居其四。夫公布尚云察度其施行固未公布也。原案不可行照章交局覆議。未有更易以施行者也督撫不以爲然祇有交令覆。議之條並無取消議决案之權今曰勸告。曰母庸提議果援據何項之條文而蔑棄諮議局覆議。之權利乎集七十餘州縣公民之意見。以會議廳一紙公文取消之而有餘。是亟宜分别呈請。照章更正或。照原案施行或即交局覆議此正今日常駐議員所有事也）三（分别覆議憲政編查館電覆浙撫有曰。其己經議决尚須交局覆議者如事關重要得開臨時會辦理重要與非重要之界限甚難區别因之常駐議員應否有覆議之權又成一難解决之問題按諮議局章程第十條之案語。明言臨時事務甚多久稽不。議亦非所宜故設常駐議員以補救之所以期議事之敏捷而省開會之煩數矣值此閉會期内既不有提議建議案之發。生辦議之事非指覆議而何况督撫交令覆議之議案必多在閉會以後局内無人過問試問誰受之而誰議之乎照會塲通過之同意分别。說明其理由仍請督撫公布。施行者此又今日常駐議員所當愼重將事者也 
對於人民（一）分任調查。舉江蘇全省向不公布之單行法律。棼如亂絲之地方財政民間百端待興待革之利弊欲於四十日至短之日程調查明確。人誰有此萬能者故議塲之提議輙不能全體了澈其理由至贊成反對之間亦幾無確實可否之意見是純在平時之留心攷察實事求是而爲之。常駐議員所分之各股未必有一定應辦之事宜。亟宜規定調查方法。區吏治民政財政實業教育各部審擇所長分别擔任從事於實地調查再應通知普通議員任擇土地所宜各任協查之責庶常駐議員有應行之職務。而普通議員亦時時有攷察利弊之觀念正共同進行之機會也（二）悉心研究學識從歷練而出旣有此一番調查之手續宜於尋常恊會中。提出討論共同研究以期洞澈本省之利弊而養成議事之習慣如有疑義可商調查不實之處當卽。通函各地互相商榷互相報告務期事事確實而後己。人民之對於調查各件有意見者亦。得各陳所得往復通問。以爲輔助進行之地如是則全省情形瞭如指掌来年議會措。置裕如張皇隔閡之弊其可免乎（三）編輯報告己行未行覆議待議各議案固當月輯一編公布全省人民咸使聞知其本届實行調查研究所得之材料亦當由常駐議員分類編輯附入報告分布全省務使人民有。息息相通之。隱而議員有利害相關之心庶諮議局之前途可得一般人民之信用不虚作此三年之代表也 
以上。數端俱爲常駐議員應行自盡之職分普通議員應行協助之義務人民應行督。促進行之責任成事不諫来日方長願二十五同志急起直追一息無懈母使吾江。蘇國民之程度復以哀今日者哀来年也 
專電 
[電一（北京）]  
憲政館電致湘撫與外人商訂契約除關本省權利者由諮議局議决外其餘均歸部中及督撫辦理 
[電二（北京）]  
某御史奏参資政院辦事因循 
[電三（北京）]  
郵傳部派梁士詒澈查粤路風潮 
[電四（北京）]  
吏議楊文鼎處分除罰俸外所置產業飭江督查明充公 
[電五（北京）]  
駐比楊欽使電復政府比法等國現無謀我利權之舉動 
[電六（北京）]  
攝政王昨諭樞臣駐藏各大臣言與行違因循悞事應否派員監督着速妥議 
[電七（北京）]  
民政部經費支絀萬分爲難擬即日奏請撥濟 
[電八（北京）]  
軍機處議决年終賞賜概行停止 
[電九（北京）]  
吕海寰有派爲資政院協理消息 
[電十（北京）]  
湖州府屬烏程歸安德清三縣鄉民同時閙漕勢極 
 
 

Page 4

 
 
猛烈省中擬派一標二營馳往鎭壓 
[電十一（東京）]  
克拉科博士現留滯東京於西正月十三日覲見日皇 
[電十二（東京）]  
日本銀行於西正月十一日低减公債利率二釐三菱第一第十五第百各銀行亦宣言低减當座（即活期）定期兩種預金（即存欵）利率 
緊要新聞一 
[變通旗制處辦而不辦北京]  
　　變通旗制處大臣原派有那琴軒相國兹聞相國以該處辦事棘手且樞務殷繁不暇兼顧遂與倫貝子澤公商酌所有公牘概不閱看亦不列銜畫稿 
旗制處延宕經年迄未解决興辦一事日前各王大臣又會商辦法略謂裁併官缺籌畫生計兩問題關係八旗根本一有不愼貽誤實多擬暫行擱起俟明年舉行御前會議時再行提前妥議 
又聞該處各大臣前日議定暫行辦法先設提調一員提調之下設文案庶務兩科兩科之下更設委員書記數人暫以簿書期會敷衍目前仍以辦而不辦爲宗旨云 
[監國面諭叚統制母許辭差北京]  
　　新授第六鎭統制叚祺瑞日前奏請開差未蒙允准隨奉攝政王召見詢以固請開差原因統制奏稱督辦軍事教育功尚未竟即蒙派差甚爲遺憾故懇恩仍充督辦軍官學堂一差俾竟臣志攝政王頷之旋向統制諭云現值整頓陸軍之際各鎭統制需才甚亟汝當曲體朝廷需才之意勿得固辭段統制乃唯唯而退 
[外務部檔案將發表北京]  
　　外部前飭駐外使臣將各駐在國聞見情形按月報告現己陸續報到外部刻將各項報告删煩就簡分别編輯聞將擇要呈進監國攝政王閱看其歷年檔案亦己分類編就目錄凡有不關秘密可以發表者一律發交政治官報刋布聞此舉亦出自監國之意 
[葡國劃界專員到京情形北京]  
　　葡國劃界專員馬沙度上月二十二日到京二十四日偕同駐京署理公使普列鐵羅鐵君繙譯官惹基君往訪外部聞外部即日邀請馬沙度公宴以盡地主之誼惟界事尚未議及或謂此事仍將續派專員赴粤議結并不由部直接云 
[政務處編造洋銀入口數目表北京]  
　　會議政務處現辦洋銀入口數目比例表將次脫稿大致自西歷一千八百八十八年起（即中歷光緒十五年）至一千八百九十八年止各省海關報告此十年内由美墨兩洋及其他各國運入内地生熟銀塊及銀貨幣等共合銀七千三百餘萬兩并附列私運入口者亦約有三千萬兩之數共約一億兩有奇核之西歷一千八百九十八年至一千九百零八年此十年内復增入有三千萬兩之數聞此事之發起係爲籌辦國外滙兌之政策云 
[度支部請將各省鹽務歸部管理（續）]  
淮鹽行於蘇皖則與浙鹽東鹽引界鄰行於豫岸則與東鹽蘆鹽引界鄰行於西岸則與浙閩粤鹽引界鄰行於湘鄂兩岸則與川鹽粤鹽引界鄰而鄂之襄樊一帶又爲蘆私潞私之所灌湘之衡永寳一帶又爲粤私之所佔兩浙引地蘇皖西三岸皆與淮鄰卽本省之温台等處亦爲閩浙私之所侵此皆犬牙相錯時啟爭端近年鐵路交通鹽務又受一絶大影響自京漢通車以後該路中貫豫境長驅直下淮蘆之爭己甚劇烈將来津浦粤漢川漢等路先後告成淮界四面皆敵其競爭又可逆料然此猶言鄰私之侵灌也尤甚者皖豫同爲淮界而皖之潁州與汝光接壤則以加價輕而侵及於豫岸台處同爲浙境而處之縉雲爲台商承辦則又以包釐微而侵及於處郡江西建昌久爲廢岸近設官運局以圖規復而貶價敵私撫州己時虞倒灌是以淮侵淮也上海租界向爲私藪近設事務所以籌官銷而越界行運蘇屬己時有責言是以浙侵浙也凡此之類不一而足無他利之所在人爭趨之假公論則言各守藩籬逞私圖則又自相侵越私鹽之途固未易遏所情者惟緝私嚴耳然緝私弁勇窳敗成習不能制梟販而轉足擾平民民間旣以貪賤而食私即不免袒梟而詬勇爲地方官者亦以綱法久廢於疏銷旣不負責成即於緝私多意存膜視兵民互鬨鉅案時聞姦盜潛滋隱憂方大此又引界毘連各處之大概情形也綜而言之淮南銷旺而產艱淮北產豐而銷滯浙江煎鹽之歉產同於淮南而銷路則異常疲滯曬鹽之旺產同於淮北而私鹽則倍蓰官銷至於局所繁密員司冗濫苛擾商旅婪索規費幾爲浙淮之通病而塲官不下塲局員不駐局鹽務廢弛則又以兩浙爲最甚近年以来國家行一新政地方辦一公益籌欵之法皆以鹽務爲大宗科則加而又加成本重之又重商苦利薄民苦食貴私鹽乘之徧地充斥現在淮北敗徵顯在眉睫 
 
 

Page 5

 
 
兩浙大勢亦岌岌可危淮南雖目前尚可支持而積壓十綱未能趲運暗虧課釐己屬不少斯誠鹽務盛衰所繫亦財政盈絀所關矣臣等愚以爲居今日而言鹽務不當規目前之小效而當務根本之逺圖不必求新增之欵項而嘗保固有之課釐課釐出於商民自不能不於商民加之體恤恤商視乎官吏又不能不於官吏加之整飭此臣等區區維持鹽法之苦衷也惟是淮浙引地居天下之中心北接東蘆南連閩粤西通川潞壤地華離數省交錯實有牽一髮而全身皆動之勢今爲整頓鹽務計而徒於淮浙一隅畫地爲理則爾疆我界鄰壑仍有灌注之虞此盈彼虧公家又乏酌劑之術政令既涉紛歧辦法亦多牽掣自非總持全局統一事權不足以肅鹺綱而齊榷政臣部職掌鹽法本係責無旁貸現在積弊至此更不能不實力整頓擬請將各省鹽務用人行政一切事宜悉歸臣部直接管理其產鹽省分各督撫向有兼管鹽政之責擬請作爲會辦鹽政大臣行鹽省分各督撫於地方疏銷緝私等事考核較近呼應亦靈擬請均兼會辦鹽政大臣銜隨時與臣部知衷商辦總期内外相聯以免隔閡而資整頓如蒙兪允即由臣部通盤籌畫酌擬章程請旨辦理十一月十九日奉上諭己錄 
[郵傳部爲粤路選舉問題致粤督電]  
廣東袁制軍鑒洪密各電悉前接逈電以事體重要討論宜詳致稽答復粤路選舉尊意擬將辦法與權限先行解决本部極表同情定辦法一層前上艷電己明言一票一舉現所未决者惟同日分日之問題兩黨所持皆有至理蓋爲辦事起見則總恊理必須合力關心故無妨於雙舉爲防弊起見則總協理可互相牽掣故又以單舉爲宜此二者一則爲商業普通法理一則專爲粤路鍼砭究竟爲將来久逺設想不得不注重辦事一邊現選舉辦法尚擬變通所有分日同日各節應俟辦法議定另行酌奪定權限一層股東會議决權數自應預定限制股數遞加則議决權之增加率遞減惟所減之數以漸而殺似不必過嚴但每人可限以至多若干議决權爲止蓋國家以保護百姓財產爲主義自應就多數財產處着手即大股東之視路事亦較小股東利害尤切也此種權限如何定明應俟斟酌情形按照戴梁兩尚書所擬新章參以商律與蘇浙公司辦法另行擬定其代表權限問題亦須選舉辦法定後乃能解决現本部欲將開會選舉辦法改爲投函選舉由公司預定日期先時驗發選舉票不論股東所居之逺近將被選人姓名職業塡在函内粘貼選舉票郵寄公司届時派官監督當場開票如此則無會塲紛擾之患而下流社會投石持槍糾衆滋閙者不得施其技矣此節定議則無人非代表其代表權限可不煩言而解否則限制代表權數而四鄉與别省股商海外華僑勢難赴會不能不託人到塲而權利隱受裁抑同一股東獨抱向隅而居省好事之徒轉得就近把寺播弄爲一網打盡之計似此辦法豈得爲公是以平心論之議事或非開會不可選舉則决以投函爲宜似宜預查數目驗明股票發給選舉票如係華僑可將股票呈領事騐明由領事具印文到公司代領如居别省可由公司於京津漢滬等處託人代驗代給其所驗股票應暫封好俟開會後發還以逸重領所發票張務須印刷精明不能僞冒并在票上注明此次選舉票具有擔保性質開票後編册彚存如所舉人員有舞弊情事舉者當負責任等語以防收買壟斷之弊各股東卽在原領處繳票以便彚合緘寄所有開緘揭曉均預定期限過期不收似此則選舉時雖猶是運動競爭較之開會投票實己利多害少至股東有未塡姓名籍貫止稱某堂某記者此由法律未保護商人蓄資者以富爲諱習慣相沿猝難更改各省皆然廣東情形尤有與他省不同者此種股份多有係祖傳廟產項下或神誕會慈善會局所公司等項公欵提出入股實皆無姓名可指若强立一經理人姓名勢必轉生爭競且原来經理堂產會社之人例分年輪值常常更易尤爲不便公司發給選舉票本係按股數權數發給本人旣改爲投函選舉當可無混名冒稱之慮是股東之實不能塡出姓名者但有籍貫住直或姓氏儘可無庸强令塡寫名字以上係按粤省情形通融辦法是否妥協尚希卓裁如投函選舉一節尊意相同則調查股東住址分别函寄必需時日明年二月恐尚辦理不及擬再展至明年四月朔日爲開票之期俾可從容布置此事大意如此應擬定詳細條欵俾股商易於遵守己由本部奏派龍參議建章到粤時面謁台端從容商榷希即接晤面商并隨時電示爲盼郵傳部齊 
[賜祭孫文正公恭紀北京]  
　　上月二十四日己刻賜祭孫文正公禮部預備黄亭將祭文安設亭内由校尉舁行并用御仗黄傘樂夫等前引至安徽會館文正公子孫等於館門外跪迎聖旨鳴贊官恭將祭文捧至靈前安設黄案上祠祭司官展縣漢鳴贊官立讀祭文畢葛尚書正立奠酒三爵仍將祭文捧出於燎爐内焚化文正公子孫等向北行三跪九叩禮謝恩畢復出館外跪送葛尚書執事官役人等皆退 
[楊公使騙欵案復活北京]  
　　本年春京師地方審判廳訊辦廣東女士沈慕貞控告前出使美國大臣楊晟撞騙該女士鉅欵一 
 
 

Page 6

 
 
案當經該廳審訊屬實乃楊公使不俟完案並不將欵賠償竟自離京而沈女士因急忿致疾在審判廳禀明赴津就醫故該案中春至冬延及一年審判廳仍無判詞該女士近聞新任法部廷尚書辦公正直不日来京先赴審判廳禀催追還被騙之欵如該廳仍事敷衍即向法部廷尚書處控訴務期得直始己 
[京師近事]  
政府昨與學部榮尚書會議擬於明春在北京實行强迫教育以爲各省之倡惟總核京師内外城户籍共十四萬八千餘户每户以一學生計之每百學生一學堂尚須建設蒙小學堂千餘處一時籌欵甚爲棘手前紀保定優級師範學堂發起編輯亡國史經學部飭查一則兹悉此書名亡國慘狀錄係采集外洋印度波蘭諸國滅亡故事繙譯西史於其恃强行暴種種刦制情狀足以髮指眥裂者分别製成圖畫務使閱者驚心動魄畫後并系以叙事論說聞己發函通告京津各學校同志學生量力輸資共成此舉 
陸軍部前次奏訂陸軍官制將執法一秩遺漏旋經法律學堂學律軍宫聞之大爲不平當即聯名禀呈陸軍部要求續奏增設聞陸軍部堂官己經許可 
禁衞軍編練第二期營隊係由各旗營及昌平駐防選調内有閑散宗室數人呈請入伍當即批准并於前日奏請嗣後禁衞軍挑選兵丁時准兼挑閑散宗室到營後與各兵一律待遇如三個月後堪勝操練年在十九歳以下未經補過黄甲者即咨明宗人府隨時坐補黄甲以示鼓勵 
軍諮處王大臣議商長江水師向例不收他省人員刻值整頓海軍之際擬請嗣後凡各省水師候補副將以下守備以上投効長江水師者准由該督撫考騐合格即行奏明歸長江水師班奏補 
日前京漢鐵路火車開赴漢口半途忽被賊匪將運東公司運送貨物搶失甚鉅現該公司己禀控鐵路局徐尚書并飭本部路政局人員會同鐵路稽查員籌商添設鐵路巡警辦法並將暫時如何保護客貨章程妥速議定呈堂舉辦 
郵傳部前曾提議擬辦鐵路彩票嗣因農工商部富籤票經攝政王諭飭妥擬辦法故郵傳部亦猶豫未奏日昨富籤票改定章程己經奏准試辦徐尚書擬於日内亦將鐵路彩票入奏請予開辦 
　　　　義將　或回都　　　　　　　　　　　　　　　　　　 
著手業己核覆暫從緩議 
護直督崔方伯己將達賴喇嘛来京回藏所有差務用欵具摺入告計除用賸各物變價備抵外共淨用庫平銀五萬九千七百三十餘兩 
廣西民貧地瘠所有該省銻礦向例由官提倡收買銻砂爲寓工于賑之計今張堅帥以桂省風氣大開從前由官收買價有一定不如民間直接售賣獲價較優己奏請停止官收任由商民運售 
新任北洋大臣陳夔龍抵津接任日期摺己於昨日到京當奉硃批直隸爲畿輔重地舉凡地方要政及一切新政事宜均關緊要卿到任後體察情形隨時妥籌加意整頓以副朕望卿其勉之 
時評 
[異哉吳士鑑之封奏]  
異哉吳士鑑申明裁奪議案之封奏也。其必欲令各省諮議局與。督撫之會議廳對待而不得與資政院對待者。理由果安在耶。况以目下情形而論諮議局何嘗與資政院對。。待即以吳士鑑所言而論諮議局亦何嘗與資政院對待照局章督撫如有侵奪諮議局權限或違背法律等事諮議局得呈請資政院核辦是諮議局明明以上級視資政院而自處於下級也乃吳士鑑反以爲與資政院對待殊不可解 
夫。今日諮議局之權限可謂小之又小矣倘并此區區呈請之權而剥奪之則督撫得以任意妄爲肆無忌憚。而諮議局尚有何事可辦是豈尊重朝廷之道耶嗚呼吳士鑑但知媚督撫以媚朝廷而不知適爲識者所竊笑也 
[建議會]  
憲政館覆魯撫電曰不得用建議會名義曰應按照結社集會律辦理曰應以研究政治爲限其表面恐與諮議局牽混而其實在則恐民氣囂張侵奪官吏權限是故丁世嶧之發此議也旣。非憲政館所願意又恐未必爲諮議局所贊成 
[鹽務研究會]  
自澤尚書簡充鹽政大臣而。後己設立鹽務研究所總辦也提調也科長科員也己陸續派定矣又擬仿財政監理官辦法凡產鹽行銷省分派調查員常川駐紥。此其費當必不貲而整頓之　　　　尚抄無期也 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[贛路大會彚紀南昌]  
　　江西南潯鐵路公司於冬月二十三日假百花洲沈公祠續開第一次股東大會提議前次未决事件是日下午一句鐘時摇鈴開會股東到者約計一百餘人首由總理劉浩如觀察引導行政官馮中丞劉方伯林提學慶鹽道張警道傳勸業道武首府及南新兩縣巡警官到會塲上首就坐監視一切卽由劉總理登台宣布前次開會解散情形並宣讀郵傳部電請馮中丞轉派勸業道妥商公司辦法以免二三人别存意見再生枝節等情公推謝味餘太史佩賢爲臨　主席復經劉總理宣布提議事件以前投舉董事之票過日己久信爲廢紙多數贊成當請各股東重行投票公舉董事七人再於七人之内公推查帳員二人各股東遵即紛紛投票共投九十三票計六百三十四權（五百元一權）投畢當衆開票以得權多數者七人爲董事袁秋舫六百零七權羅文青五百七十八權陳筱梅五百七十七權黎劭平五百四十四權羅朗山五百六十二權謝味餘五百零七權聶玉溪二百六十七權開票畢時逾五句鐘摇鈴散會餘事定於次日續行提議云附錄五千元以上股東三十一名　張勵亭　張蔭記　陳筱梅　袁秋舫　羅文青　黎劭平　鄭憇庵　余登鰲　羅同仙　薛積福堂　聶玉溪　李似之　張少軒　閔少窗　曹謙六堂　涂康甫　聶源盛　謝寳昌　周五常堂　蔣尚德堂　張慶滋　張星垣　吳季方　謝味餘　龔梅生　賀承業堂　熊文叔　羅朗山　劉浩如　黄棣齋　黄鶴雲　　又贛省學界胡孚等聯合十四府州駐省教育會事務所發佈傳單於冬月念一日在龍神祠開特别大會研究南潯鐵路借欵事宜到會者八百餘人以學界最居多數當經發起人宣布南潯路總理陳伯嚴君經手借欵一百萬係洋欵而華人經手者經理人旣錯於前必須首先設法籌還以保路權至某報所載現在借欵四百萬之事如果屬實我們死不承認演說二時之久語言痛切大衆贊成現己擬具函稿逐條致詢公司並候覆答宣告大衆以釋羣疑 
[蘇藩理財之治標辦法蘇州]  
　　蘇藩司詳督撫兩院文云竊照司庫爲財賦總滙一歳出入如芬絲亂髮從未爬梳澈底釐剔談何容易現值司署應送財政局春季報告册督飭員生分手赶造差幸如期告竣不誤九月底定限而一切司庫收放亦因此調查得實粗有成績敢復略而言之查司庫每年額收約五百萬上下額支約五百三十餘萬收支相抵計不敷三十餘萬其不敷之故一因撥補釐　之不足一因銅元餘利之無着進項旣少出數反增庫儲安得不絀此猶就上年論之也本年新增用欵如織署採辦料工海軍經費陵工經費諮議局開辦常年經費審判廳籌辦處司法研究所財政局習藝所自治公所各項經費紛至㳫来約計歳添二十餘萬益以原額不敷之數統計將及五十萬若不設法整理公家財力祗有此數應付俱窮涸可立待勢必一敗塗地不可收拾而後己皆係實在情形委非危詞聳凟就目前論自以節流與追欠兩法爲急則治標之策何謂節流查部章清理財政各衙署局所向来開支各欵查有可裁可减之處務須核實撙即等語蘇省事煩用鉅其遵章設立萬不可省者固多而並未奉旨及非部章所載者或可不設或可緩設亦往往不問財力不俟商明遽行添設值此庫空如洗一切員薪局用從何挪付本司愼之又愼遇案駁復從未肯妄費絲毫一面查明各局所或學費如有舊存餘欵先儘支銷司署不再發給此外員書薪工一切不急之需虚糜無度亦擬大加裁汰先從司署始定期實行推及于各署局所省一分浮費即多一分正用何謂追欠司庫歳入以州縣解欵爲大宗各屬抗欠習慣積成鉅虧年復一年伊胡底止現經本司另派專員就五年内稽核欠數彚列一表以期一目了然按圖可索計三月中收起舊欠四分之一餘欠尚鉅當再嚴催委提儘力追繳其挺抗不職之員擬即擇尤詳請撤參一二或停委示罰以儆其餘即如前署奉賢令王帮鼒等欠繳四項銀錢數年未解公然當差似未足以昭懲戒尚有前吳江令李國琮前鎭洋令葛恩元等藉口交代未結相率抗欠均未便稍從寛縱己另行具詳示懲旋奉蘇撫批云察核来詳縷述司庫沿革及近年支絀情形溯源竟委朗若列眉所議節流追欠爲目前救急之策尤見精心擘劃良深欽佩應即實力施行調查各衙門局所一切不急之需分别裁减稍除虚糜積習一面將各該令欠解庫欵勒限派員催追倘再疲玩拖宕即擇尤具詳撤參勿稍寛縱 
西報譯要 
[日本反對美國對滿大政策]  
　　字林報載二十八日倫敦電云倫敦泰晤士報評論美國國務大臣諾克司君所倡滿洲鐵路中立政策謂如果實行此事將有財政及政治之阻力諾君發其宏願倡爲此說於滿洲目下之眞狀殊形隔膜云二十七日東京電云東京官塲議論諾克司君之政見謂據此可知美國極欲沾潤滿洲之事業諾克司君僅議將滿洲 
 
 

Page 11

 
 
鐵路作爲中立他均不及殊可令人疑訝此全係中日兩國之事何庸美國代謀並信日本决不贊成此議英國贊助美國之電音此間視爲無根之詞東京有某某數報謂美國之倡此議殆因敷設錦齊愛鐵路之舉己有失敗之象故爲此桑榆之計云二十八日東京電云日本各新聞咸評斥諾克司君之政見爲圖害中日兩國自尊之計如滿洲鐵路變爲中立則所需之債欵足使中國財政淪於危境尚有數報謂中國如願恢復此路權最佳能母藉外人干涉方達斯志滿洲今日之情狀母煩美人過慮美國之言曰如日俄承許中立之議則美擬准彼兩國沾潤錦齊愛鐵路借欵則知美國私願殆欲以無易有耳蓋彼於錦齊愛鐵路之敷設權亦未嘗得手也並有某報苛刻譏刺曰此事倡起後使人更知老練之外交家實不可少云二十九日北京電云中政府頗悔贊成美國所倡滿洲鐵道中立之議爲時過早中政府自知此舉將使時局益增困難蓋昔僅兩國互爭對付己難今將成爲八國預問矣加以巨債之累不堪復任故中政府自認目下中國財政如此窘迫殊不能贊而此策云又同日東京電云據華盛頓電稱滿洲鐵路中立之議僅中英德三國己表同情東京各報仍在力詆美國國務大臣諾克司君爲擾亂現局之人前日本駐美大使青木子爵論及美國此舉謂此如旅館過客不商諸館主而自具告白也（反客爲主之意）前任南滿洲鐵路總裁現遞信省大臣後籐男爵宣言日本如承認此議將南滿洲鐵路供手退讓則日人眞無愛國心者現任南滿洲鐵路總裁中村君宣言此路至早須俟約期己滿（尚有二十八年）始能退讓半前由俄國所築之叚非俟黑龍江鐵路告竣亦不退讓又東京有某報力請政府抗拒美國干涉此事謂此事之辱將較一千八百九十五年俄德法三國力逼日本以遼東半島交還中國爲尤甚上海公論西報載廿八日哈爾濱電云美國所倡滿洲鐵路中立之策此間頗爲歡迎因一千九百零九年滿洲美人之利益損失甚巨故也日聞此間英人因倫敦漠視此事頗形忿怒云文滙報載二十九日柏靈電云美國提議滿洲鐵路中立之策其進行之舉動如下美政府先以此議通告英政府即經英政府贊許其所定之大綱倫敦泰晤士報旋於二十五日揭載華盛頓電稱美國國務大臣諾克司君因英政府贊許其議己向英政府表達謝忱旣而德政府亦贊成斯議此外並未有所商榷初一日倫敦電云倫敦泰晤士報紐約訪事電稱諾克司君所倡滿洲鐵路中立之策雖不望列强於數月内皆有答覆然無論此舉成敗如何必逼使與開放門户主義有關之各國宣布其意見云該訪事又稱彼信紐約之各銀行與一著名中國實業公司將擔任共輸購路之欵聖彼德堡洛伏伊佛萊牙報對於諾克司君處貴滿洲鐵路之策著論反對謂係躁動者虚想之幻果俄國無論如何决無放棄權利之理 
[中國海軍大臣游德續聞]  
　　又載二十七日柏靈電云德國亨寳市政廳大開筵宴歡迎中國海軍大臣主席者爲市長泊里杜爾君先向来賓表其歡迎之意並望中德兩國永守輯睦中國駐德公使蔭昌即代表洵貝勒深謝該鎭禮待之盛意後抵基爾先往閱日曼利亞船塢及帝國船塢並在維斯脫福倫號戰艦進用茶點繼即往游全港及閱看魚雷艇隊大操晚間普魯十亨利郡主邀宴於基爾宮基爾港各軍艦均升炮致敬並在正桅高懸中國國徽以示敬禮 
分類新聞 
政界 
[藩司對于禀撥榖欵之政見蘇州]  
　　崑新紳董李清麟等以學欵不敷禀請藩司將榖欵撥充等情兹聞樊方伯以各欵爲備荒要需本未便撥作他用前由朱文銓来呈業經前升司查悉崑新積榖無幾奉撥各欵亟待辦買榖石各等因在案現在學費實有不敷應如何設法籌欵昨特批飭蘇府轉飭該縣議詳核奪矣 
[紐絲綸又限制華工入境廣東]  
　　粤督日前准試署紐絲綸正領事官黄申稱西歷一千八百五十年前紐絲綸本一荒島自英國征服士民據爲屬地招徠各工大興礦路種植工程粤人相率而至謀生見嫉工黨紐政府歷次設法禁限收入口人才各稅並增入考讀英文之條故令華人裏足刻下華僑人數有減無增現在紐島金礦漸至人浮于工卽使華人遵章入境先費川資稅項百數十磅核計尋常工資每七日一磅須歷二年有餘方得收回母金應請通飭所屬曉諭民人不必冒遵章入境之險致損本人利益等情現勸業道奉到札飭後遵即分行所屬各府廳州縣並附限禁華人入境例十四欵曉諭人民一體知照 
交涉 
[札行西人獵禽出口期限蕪湖]  
　　蕪湖關道李梅坡觀察前日奉撫憲札飭接外務部咨開准英使朱函稱禁止運出禽鳥一事定章原係禁止運出鳥毛以免濫行獵取羽毛禽鳥並無限制照例應行食品之貿易本大臣曾將此意向梁吕二大臣當面陳明並甚願顧全睦誼再行斟酌云云稅務大臣准外部咨稱英朱使請將海關傳單稍行更改准將野味之類限期獵取製凍裝罐出口交納抽五稅課稅務處以前次海關禁 
 
 

Page 12

 
 
例原爲保全野禽種類起見關係頗衆本難遽行更改惟旣據英朱使再三申請自應通融以敦睦誼凡野鴨大雁竹雞又名水　山雞地鶉鵏山貓又名野兎麋鹿均限於華歷九月初一日以後十一月三十日以前三個月内准其獵取製凍出口其未及限期以前己過限期以後均不得獵取以示限制此外各種禽鳥仍照舊例一概禁運出口以符定章至前項製凍貨品報運時應按值百抽五征稅以上辦法應作暫　試辦自辦之章俟一年後察看情形倘有流弊應隨時查禁再咨行轉飭海關道遵照辦理等因刻李觀察己函致新關稅務司遵照辦理矣 
軍界 
[飛划營虧空餉銀之詳情蘇州]  
　　蘇省飛划第二營管帶何嘉祿本係無賴出身迨充營官後仍與徒黨爲伍不知巡防差操爲何事各領哨等迎合上意以致所部勇丁毫無紀律何嘉祿則終日賭博（前曾被全營控十欵有案）輸去數千元無可彌補遂任意缺額並陸續欠發本營餉銀凡領本營餉銀凡領本月者始發上月之餉至今僅發至十月分爲止兹各勇丁等探得他軍各營己發至十一月分遂紛紛聚議有欲與營官爲難者有欲向上憲前呈告者不識若何了結也 
[電禀搜捕北江匪黨情形廣東]  
　　袁督派員前往北江清逺一帶搜捕匪黨昨統帶中路防營吳守將進兵搜捕各情形電禀察核略稱卑府抵清逺後因長夫難僱並添租淺水火船三艘民船十號拖至江口復多僱纜夫晝夜兼行途次先派弁張仕隆吳卒陞值探匪蹤并函逹蔣守選派鄉導且商進兵之策旋據張吳二弁報稱此次匪首實係謝林等各率黨數十勾合土匪十三日圑練擊之不利十四日官軍再擊之各有傷亡探聞匪黨分竄陽山水吊崩坑三元坑各處等情旋准蔣守復函約期會搜當派祝帮帶率勇四哨由陽山北路進發卑府會同蔣守劉遊擊雷管帶分由東南兩路同時並舉竊願遇匪痛剿庶不虚此一行搜匪情形容緩再報袁督據此己將来電各情札行營務處飭遵矣 
學務 
[部視學蒞蘇調查學務蘇州]  
　　蘇垣學務近年官私公立各校不下百餘處其間教法完備成績昭著者固屬多數而因陋就簡徒有其名者亦復不免兹悉學部委派視學員戴君展誠張君濂王君祖勳於日昨由鎭蒞蘇分赴各校考察學務業經教育會勸學所知照各校並分送一覽表照式塡注以便届時呈請察閱聞該員等均係便服往查絶無官塲習氣 
[吉林兩級師範改委監督吉林]  
　　吉省兩級師範學堂監督廖大令楚璜業奉民政司檄委城北新設舒蘭縣知縣不日即將持憑赴任所遺監督一差聞學使曹梅舫擬委本署普通科科員言别駕笠圃兼充不日即可詳請撫院札委矣 
雜記 
[各屬地震彚誌]  
　　蘇垣函云二十七夜十下半鐘陡然地震其聲隆隆各處房屋均被震動所有懸掛燈件亦經摇蕩聞葑門地方有人因此傾跌者約計爲時約一分鐘左右幸房屋人口均得無恙是何原因請以質諸深明地質學者常州函云昨晚（二十七）十點五十分時地忽微震橱架桌椅均爲摇動約二三分時即止南鄉一帶震勢較甚屋瓦俱動約有十餘分鐘之久揚州函云二十七日夜間地忽震動屋瓦簷柱颯颯有聲居民驚駭異常狂呼之聲逺近一致二十八日又降雪珠大風揚沙繼以暴雨亦異聞也杭州函云二十七日夜間十一鐘省城内外忽然地震約三十秒鐘之久震勢則以南城及西湖一帶爲最烈房屋動摇缸水澎湃甚至路行家坐之人羣相驚减己寢之人有披衣而起者又有酣睡不醒者昨日酒肆茶坊紛紛議論此事據父老言此次之地動較之咸豐八年爲甚寗波函云二十七夜三更時分聞聲殷殷然自東南来一切什物均爲之動移時始息據說此次地震係自東徂西者 
[組織公共電話分所蘇州]  
　　蘇垣自創辦電話總局以来消息靈通各界稱便兹悉黄君駕雄爲交通便利起見爰特組織公共電話分所四處仿杭州辦法一設閶門外鑫和燭店一設道前街顧聚隆烟錢店一設閶門内福泰帽店一設觀前街瑞松堂紙店每次用費僅納銅元五枚有電話者固可傳言卽無電話家亦可專姜傳送以利交通 
[興安賭風最盛之調查江西]  
　　江西廣信府屬興安縣居民稀少賭風素熾近来花會尤盛兹據最近調查合邑附近各鄉共有八廠之多聞尚有繼設增開者蕞爾一邑花會盛行伊誰之過歟 
雜著 
[日僧遊歷新疆搜集佛教史蹟談]  
日本西本願寺法主大谷光瑞伯嘗有印度佛跡探險之舉。日俄戰役後又携大幕跋涉滿韓及南清次入日本新領土之華太島。巡游一。周其時一條公爵偕行曾在俄賀資克海爲海水浴之壯舉去年来伯又令其徒瑞超野村營三郎二君往中國新疆省續舉佛教史蹟之探險考新疆省曾爲佛教界大旅行家。及大翻譯家有名之玄裝三藏及法顯三藏游跡所至之地遺跡甚多瑞野二君自去夏從北京起行出外蒙古經漠北之險以安然達其目的之地雇用土人三十五。名令各持圓匙十字鍬等就所見形跡次第發掘據最近之報告掘出佛像碑片古錢經文斷片等可供佛史上之研究資料者。需馬匹七十頭方可載歸該報告書係上目秒始達本願寺法主大谷光瑞伯之手。兹就其所記略述如左 
吐谷潢之發掘採葉吐谷潢距新疆省土魯番之西約三十清里。爲沙漠中之一邑距烏魯木齊四百六十清里該處有河河源發自連木沁之。西方距此河之西約二十五米突高處有古洞穴五十四個洞中壁畫恰與日本法隆寺之壁畫同但概剥蝕而不完全者遂令土人三十五人肩負圓匙十字鍬編成一小隊每洞配置五人。每日自午前七時起午後六時止接連七日發掘之結果得品如左一經文斷片一枚一開元通寳一枚一黄金色銅像一軀一西夏文字文書一尺四方二枚一古錢數種一硬畫銀錢各數枚（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
專件 
[江蘇諮議局申覆江督諮詢議案十一條文（續）]  
（甲）議案言諮議局負公司之責覆文謂實非諮議局應有之責查黄河北徙己數十年倡議導淮己十數輩惟有言語而無責任雖以左文襄公之權力而無所成從前惟官能任責而無奈官如傳舍不可以久人民則不堪任責且即欲任責而事體太巨信用不足惟諮議局爲法定之機關議員爲本省之土著合任另籌測繪之費於前分任協集疎濬之股於後是爲負責負責云者負組織公司之責諮議局對公司而負責即可知其非自爲公司諮議局亦何肯每事爲人負責正以導淮一事除諮議局外無人能負此責不得己而負之本省應興應革之政莫大於此爲國爲民皆當認此爲應有之責非拘文牽義所能爲詬病也 
（乙）議案言常駐議員得時進行覆文謂似此則言論機關與執行機關合而爲一查本局議事細則第七章規定常駐議員其第一百公條云諮議局議决留交常駐議員調查及應行之事件常駐議員有按照議案分别辦理之責此項細則於本年八月間奉電召集後照章議定呈請批准於九月初十日奉劄内開所擬各項規則尚屬妥協應准照辦併一面由局公布等語當時督部堂深念諮議局旣有常川辦事之常駐員自與國會不同斷無令常駐員坐糜一年公費之理而本局所定細則明明劃清議决留交字樣除局章第十二條由議長委任外不令常駐員得議新發生之事件防範謹嚴有合章程本意故蒙嘉予公布查進行之意與執行不同觀於本案時時進行之下要接一語曰至有成效而止可以見其分别之故蓋執行以辦事之方法言無成效時事固當辦有成效後更有事可辦安有止時進行則以事之次序言如諮議局分内之步驟至公司成立是爲有效有效以後即公司之事故曰至有成效而止誠以諮議局非營利之事業導淮利害關係至鉅而上下縮手不爲是以爲之呼號爲之規畫爲之求請爲之布告而己 
（丙）覆文謂議事會叅事會立於對等地位惟最下級之町村不能成立議會者始以議决與執行合併之查上年奏定城鎭鄉自治章程最小之鄉至不能成立議會亦有鄉選民會與鄉董相對待並無合併之制本局恪遵部章不敢謂議决執行有可合併之理督部堂亦未便明示人民致啟將来鄉自治會紛競之漸 
（丁）覆文謂議員極一時之選即另立機關不能舍此别求人材等語語近嘲諷本局守對於長官之名義不便置議（未完） 
[江西籌還國債會發起草章]  
（一）名稱本會爲合省全體國民所組織故命曰江西籌還國債會（二）宗旨本會以輔助我國政府力之不足協籌鉅欵早日償清外債免爲外人藉口致生財政上之轇轕爲宗旨（三）辦法省會設立總會各府廳州縣鎭鄉設立分會勸捐法先從學商兩界入手次第推及各界以期普及全省（四）認捐每人認捐日以三文爲定率能多捐者更所歡迎倘有外省各界人員寄居本省者𤍽心捐助聽便輸納各曾不分省界（五）繳捐挨繳預繳二種皆塡給收據（甲）挨繳照月建大小逐月扣日繳清（乙）預繳預將全年捐欵一次繳清（六）存欵分會及總會按月收齊捐欵存交殷實舖户並登報聲明（七）解欵各分會所收捐欵分兩期解至總會即由總會職員開會决議應時要用繳諸相當之收納處（八）會員能納每日三文以上捐欵者卽爲本會之會員（九）職員職員以本會會員選充除常駐辦事人外皆爲名譽職員不支薪水其職司列左（甲）會長一員主持會中一切大綱其資格可與政储交涉並各界素所欽佩者（乙）副會長一員協助或代理會長之職務（丙）書記員掌記錄報告及通信一切事務（丁）會計員掌出納財政一切事務此項職員必須正直無私𤍽心公益者充當（戊）度務員掌一切庶務丙丁戊三項無定員以事之繁簡定員之多少皆駐會所暫盡義務俟總會成立再定薪水以專責成此係總會規制分會大致仿此（十）會期分常會臨時會職員會三種（甲）常會每年二次全體會員集議事件及選舉職員（乙）臨時會遇有要事開臨時特别會議决（丙）職員會每月朔望二次會議一切事宜（十一）會費由會員或贊成員特别隨意捐輸與捐欵無涉（十二）會所總會所設在省城内分會所設於各府州廳縣鎭鄉（現時發起所在商務總會）（十三）附則此係未定草章先行刷請公同研究其中未盡妥協之處務乞加意删改俟開大會時即將删正之草草携帶赴會再由本會彚齊請各會員公同决議然後刋行 
本埠新聞 
[農工商部維持商業學堂]  
[札上海商會文]  
　　爲札行事宣統元年十月初三日接據上海商學會職道陳作霖禀稱今春商學公會年例選舉謬推霖主會務竊查此會之設本以研究商學培養商材爲宗旨故有商業中等學堂之舉捐資購地自建校舍一切課程悉合學部定章開辦迄今己歷四年成效尚屬可觀第籌辦之初祗就同志者捐集開設非由商業圑體組織而成境過情遷或以市面艱難迫於力竭或以逺遊他埠未遑顧及非合埠圑體可比抯荷愈重持久愈難且學生出身尚無明文亦不足以資鼓勵特將學堂章程科目職員教員履歷本年收支大概抄呈請提倡維持等情到部除咨行學部核准立案外查閱所開收支清摺尚有不敷欵目事關培植商界人才又經辦有端緒若得商會贊成則衆擎易舉指日即可觀成爲此札飭札到該總協理仰即會同該道預算學堂常年經費妥爲籌畫俾得底於有成是爲至要 
[札上海商學會文]  
　　爲札飭事接准學部咨稱實業司案呈准咨開上海商學會職道陳作霖禀稱（中略）到部除札飭上海商務總會會同妥籌常年經費外查該商業中學堂係屬公立性質所訂課程表與貴部章 
 
 

Page 19

 
 
程是否相符畢業時可否照商業中學堂給奬之處相應抄摺咨行查照核准立案以資提倡並希見復等因前来查該學堂所擬預科本科各項課程及修業年限均與定章相符果能遵照切實教授畢業時自應照章給奬惟本科學生入學資格應以高等小學畢業領有文憑爲斷其未經高等小學畢業者均應先入豫科二年再行升入本科不得以學力同等爲詞致滋歧出册開現有學生但列名數未載姓名並未註明入堂年月究竟該堂現有各班學生現在肄習第幾學期功課無憑稽核應飭該堂造具課程詳表學生姓名及入堂年月清册並將入學資格改定呈報江蘇提學使司申部備案等因咨覆前来爲此札飭札到該商學會仰即遵照辦理可也 
[浙漕另設驗兌處]  
　　浙江海運滬局總辦李時泉觀察来滬開局己紀前報兹悉今届各屬所解糙糧因己禀准上台由禾郡裝配火車運滬故在南馬頭車站附近另設驗兌處一所以便隨時報驗其白糧則仍歸滬上各行担任採辦所有委定之會辦黄太守融恩提調張大令肇璜總監兌黄司馬中傑發審員寳别駕觀刻己將次来滬矣 
[城内行車之窒碍]  
　　本邑大小東門内十舖十五舖各街道甚爲狹窄自城内准行車輛後往来行人諸多不便刻届年關鄉民入城購物者擁擠不堪時虞碰撞爰由紳董顧林等禀奉一路巡局准於日内先行示禁俟来年訂定妥章再行辦理 
城内 
[懷欵誤控]  
　　滬道蔡觀察批朱阿林禀云此案現據聶丞禀復方氏如何逃走查正卿全不知情質之招弟姐即張陳氏亦稱不知拐情派探密查永安棧亦無查姓帶同婦人住宿情事該民人亦不能指出串拐實據前禀未免懷疑誤控着即自行找尋仍候批飭諭令　房帮同　緝可也 
[擲還保單]  
　　滬道蔡觀察批　廣荃等禀云顧阿小拆梢行兇未便交保節經批飭仕案爾等事不干己詎容混凟仰上海縣傳諭申斥一面照案嚴訊毋任狡展保單擲還 
[原非冒認]  
　　一路巡局函解李包氏李順發到縣前晚經襄讞員德明府審訊李包氏供氏夫在日曾雇小孩李順發爲傭後即停歇今李冐認義子向氏硬借洋念元是以扭局解案李順發供原姓夏於九歳時由李包氏出立承　律據改名李順發親族咸知今谷將小的驅逐不認向氏理論反被誣控明府以該氏旣出筆據不能不認判順發笞責二百板當堂向母叩頭扶侍回家以後如敢違忤准即禀控 
[比追公欵]  
　　吞用　滬釐局公欵之司事趙巨川前晚由縣提比趙一味哀求寛限判責手心一是下還押限三天運覈如再違延逢期血比 
[懊悔無及]  
　　沈阿美控蟻媒林毛毛楊老嫗將伊女沈秀林誘嫁於顧桃桃之弟顧阿義一案前晚由縣審訊逃秀林供己知悔求宥判沈秀林發普育堂留養顧桃桃等交保限尋林毛毛到案再訊 
[弔回信票]  
　　本縣田大令昨傳快頭倪耀到案飭令轉諭各頭役着將本縣所出之信票無論傳提查理各案統限本月二十日封印以前悉數繳案如違干咎 
[門弁撤差]  
　　提右營參將陳豹臣查悉大東門盤查武弁劉學江稽查不力著即撤差委王鎭和接辦 
[串賣女子]  
　　三林塘鄉人奚金生之養媳朱氏前日返家一去不回兹經奚查悉係被蟻棍徐阿隆串通二十四保九圖地保徐嘉生將朱氏輾轉售賣不知去向因將徐阿隆扭至三林塘巡局解送縣署請爲澈究 
南市 
[男女無恥]  
　　孀婦管吳氏扭控姘川沙人祝會侯將女金寳販人妓院經總工程局判祝限交婚書察核在案昨日又由孫裁判復訊以男女均屬無恥判祝戒責二百下氏戒責一百下將女領回分别逐出 
[繳洋贖罪]  
　　積竊金金秀前因犯竊被探拘解工程局訊實責押改過局二年在案兹由該犯親戚蘇合利靛行主蘇同順赴局代求因該犯母故急待治喪措繳贖罪洋六十元到案經孫裁判查核贖罪新章每月湏繳洋十元計尚少一百元姑准領回分期繳足 
[傳訊作頭]  
　　經工程局路政處查悉包造某公司房屋之蔡清記所領執照早己逾期工尚未竣昨特飭派二十三舖地甲往傳該作頭到局詢問 
[挺押不理]  
　　某竹行夥蘇子才前代莊有餘担保向三興販柴公司借洋二百元在内地販柴積久不理曾被蘇扭控工程局押限分期料理迄己日久莊仍挺押不睬昨由孫裁判傳案復訊諭即移縣訊理 
閘北 
[仍須繳洋]  
　　吳陸氏前至巡警總局控告賈龍海欠綢緞價洋一百餘元判令還洋一百元在案詎賈不服復令其妾賈張氏投案禀訴昨奉集訊將張氏嚴如申斥判仍繳洋一百元候傳陸氏之夫吳少雲到案給領 
[拐匪收押]  
　　虞如賢因拐匿何阿田之妻由巡警總局責押在案昨日覆訊判發理改過局半年期滿再核 
[傳訊原告]  
　　巡警總局牌示云前據劉德泰控阿念誘姦串匿伊女小鸞曾經本局札飭公共公廨就近提訊兹據該廨申請飭傳原告訂期初二日質訊爲此牌示仰原告劉德泰遵照届期前往備質切勿自誤 
[局批二則]  
　　巡警總局批職員黄祖培禀云據禀楊兆銓在該職護坟田内釘立向樁恃蠻侵葬等情如果屬實殊屬可惡叩四路分局查明情形立飭該圖地保妥爲保護倘兆銓再敢侵佔即行提究又批民人潘金寳禀云據禀該地並未充公是否屬實仰上海縣查案秉公理結母任訟累原禀併發 
英租界 
[襄讞仁慈]  
　　王義興葉善耳等十餘户不照工部局限定時刻傾倒垃圾昨由公廨一併傳案判各罰洋一元充公惟葉善耳因貧苦無力求請改押免罰王襄讞見葉衣衫檻褸情實可憐遂賞洋一元諭令繳作罰欵即行開釋 
[研訊火案]  
　　河南路大豐烟紙店前夜失愼己紀昨報昨由捕房將該后經理陳炳南夥友陳守本徐鑑堂一併解廨先據五十四號西探禀稱該店保有火險銀三千五百兩查其貨物無多其餘被累兩家亦均保有火險當火熾時有店司二人從樓窗内跳出以致跌傷請爲澈究訊之陳等供稱店内共有夥友十五人惟三人睡於樓下所有帳箱保險單不及取出悉被焚燬尚有兩店司跌傷現在醫院醫治實不知如何起火襄讞李司馬商之美海繙譯官判陳等帶回捕房存洋二百元保出候跌傷之兩店司到堂於禮拜四質訊再核 
[並非誑騙]  
　　同豐泰聖記等十一户環控吳錫標騙貨等情昨由捕房將吳解廨訊係錢債紏葛判吳改押本廨歸晚堂訊理 
[心口相應]  
　　住居海寗路之葉許氏擬將買女招林阿二兩女孩賣於某花烟間招林不愿奔至濟良所由所知照捕房派探將氏與女孩阿二一併查獲昨解公堂請究招林供年十三歳孟河人自幼賣於葉許氏家時遭凌虐今該氏與同居某姓婦人說合擬將女子賣入花烟間是以逃出阿二供年十歳餘語不清訊之氏供因女不聽教訓略加恐嚇有之並無虐待圖賣之事判兩女暫留濟良所氏　候查明有無販賣人口情事於禮拜四復訊再核 
[是何疾病]  
　　鍙　德標控妻陸氏與張保康姘識由廨判張與氏分别押辦在案兹氏在棲流所患病送廨請示判令交保自醫其當時搶取洪張二人皮袍之錢巧生胡茂生顧 
 
 

Page 20

 
 
立朝等亦經提案略詢數語判仍還押候禮拜四訊辦 
[殘廢可憐]  
　　小車夫王錫林被塌車夫王阿九撞倒碾斷手足昨由捕房將原被解廨請爲訊斷王錫林供手指足指均被碾斷現己成爲廢人但一家數口全賴小的推車度日務求恩典判王阿九賠償原告養傷費洋五十元押候繳洋開釋 
[婦人之破]  
　　孫長富因騙馮王氏棉被被控昨由捕房解廨訊實判孫押兩禮拜 
[便宜兇徒]  
　　蔣阿生困將陳徐氏毆傷被控收押在案昨日由廨復訊讞員以原告傷勢己愈判蔣押滿三禮拜開釋 
[曾否竊取]  
　　豐茂洋行控戴召卿竊取素綢昨由公堂提訊原告洋人投稱被戴竊去素綢值洋五百七十元求究戴延律師上堂代爲辯護中西官以原告係是德商判戴還押候禮拜六德領堂期再訊 
美租界 
[白晝搶刦]  
　　前日上午有收租人王某携皮篋行經北四川路突被匪徒農秀泉以蒲包罩住頭面將皮篋内現洋九十餘元搶之而逃王即投報捕投派探談鳳池往查旋據該探禀稱朱匪逃入華界被三路一區崗巡截獲解押該局云云昨日捕頭即禀請公堂出票將該匪移提歸案暫押捕房候解公堂訊明核辦 
[不應勒索]  
　　工部局近雇小工唐琴山等在公司碼頭照料旅客行李前日唐因向車夫吳三分拆車資致相爭執由捕帶入捕房押候查辦昨經捕頭查明確係工部局所雇並非假冒惟本應向車夫勒索從寛斥釋 
[傷勢尚輕]  
　　昨報記粤婦陳李氏被馬車撞跌傷及手臂一節兹悉該婦由捕房送院後經醫生驗得因傷脫骱尚無大礙當即如法醫痊禀復捕頭請核 
[西婦跌傷]  
　　某西婦昨坐祁小五子之東洋車行經北四川路與二十三號電車互撞致斷車槓該西婦跌傷右臂當即投報捕房請爲查核 
[粤人被疑]  
　　粤人梁金水陸持衣包行經西華得路巡捕見其形迹可疑向查不服旋即拘入捕房押候查辦 
法租界 
[何堪藐視]  
　　南陽洋燭公司執事張長福控保人張敦裕不理所保繆渭生用空帳洋一案昨日由廨復訊張長福投稱該保人異常狡猾若不押追此案終無結局之日質之張敦裕供實不担保且該店早己盤於李姓改換牌號家屬等住居該店樓上己有數年實遭誣指聶司馬諭曰爾迭次遞禀語多狂悖且藐視長官任意妄爲應先究辦遂商之顧副領事判押候會商核辦至提保一層再行嚴究 
[查無音信]  
　　電車公司細思費某竊取洋東洋三百元逃避由捕將費兄木金及費妻楊氏先後拘解公廨判將木金交保楊氏押候交人在案昨日復訊氏供在押日久不知丈夫下落判從寛開釋 
[不能盡責]  
　　某號電車開至十六舖停車後不將踏脚板放下以致搭客跌傷經公司西人查知報捕將賣票人陳子卿司棧人劉梧卿於昨日拘解公廨訊究陳供左邊收起右邊放下並不違章况有小工專司起放踏板求請傳訊旋傳小工張杏林到案據供電車到時兩邊踏板均被收起聶司馬以責在賣票人判陳罰洋一元充公受傷之人旣不愿来案應毋庸議 
[追究保人]  
　　徐洪順前代友人某甲提保與武登培往来嗣甲欠銀避匿由武控奉公廨於昨日飭探將徐提案交保候訊 
通俗談（東吳） 
不改良道路而欲利便交通則於交通反益阻礙雖更訂章程無益也雖来年一如今日也 
我今日觀明年之妥章如何訂法 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[度支部奏磅價奇昻洋欵緊要請將各省截留洋欵仍令照解摺]  
奏爲磅價奇昻洋欵緊要請將各省截留洋欵仍令照解以免貽誤恭摺仰祈聖鑒事竊度支歳出以洋欵爲大宗統計每年匀還本息共需銀四千數百萬兩由京外合力通籌按期應付前數年中磅價平落此欵稍有盈餘軍國要需藉資挹注於是廣西增練新軍則截留洋欵銀五十二萬七千五百兩雲南改練鐵路防營則截留洋欵銀二十萬兩編練新軍又截留洋欵銀二十萬七千兩籌撥西藏經費則截留四川洋欵銀五十萬兩均經先後奏明在案良以邊務外交同關緊要故始議裁兵以抵洋欵繼復截留洋欵以練新軍大抵審事勢之緩急爲轉移權財力之盈虚爲酌劑乃自去年以来金價遞昻磅虧漸鉅本年四月還欵即不敷銀六十萬兩由臣部另籌借墊近復屢據上海道来電以不敷周轉爲言臣部庫儲匱竭何能彌此鉅虧而磅價之昻且有加無己漏巵愈甚来軫方遒籌畫再三實無他策竊維各省編練陸軍本應自籌餉械徒以邊防方亟不得己而請撥部儲部撥旣窮不得己而截留洋欵騰挪剜補暫顧目前在當時本屬權宜至今日乃頓形竭蹶倘使還欵到期不能照付信用一失關繫非輕臣等公同商酌洋欵旣屬不敷未便再任各省截留致滋貽誤查廣西截留洋欵銀五十二萬七千五百兩原議撥足兩年扣至本年十一月期滿以後應即如數報解雲南改練鐵路防營餉銀二十萬兩上年己在宜昌重慶關稅項下湊撥足數擬令自本年起截留洋欵兩年以宣統二年爲限又編練新軍餉項計截留洋欵銀二十萬七千兩原議俟兩三年後即由該省自籌擬令自光緒三十四年起截留兩年以本年爲限至四川截留洋欵銀五十萬兩原議由江海關按年於洋稅洋釐項下墊解現在該關撥欵增多勢難久墊所有四川應解洋欵擬令自光緒三十四年起截留兩年以本年爲限以後西藏經費即由川省另籌接濟亦知各該省財政窘絀若不予截留洋欵又將飛章告急責臣部以另籌果使庫藏有餘即耗中事邊亦所不計今洋欵之緊迫若此而軍餉之浩繁又如彼若常恃臣部爲之協撥中央財力實有不支該督撫身任疆圻籌餉練兵本其專責當必能通盤規畫力任其難以濟時艱而維大局如蒙兪允即由臣部欽遵分咨辦理臣等爲愼重洋欵起見理合恭摺具陳伏乞皇上聖鑒訓示謹奏宣統元年十一月初六日奉旨依議欽此 
[貝勒毓朗等奏續擬貴胄法政學堂章程併預算常年經經費摺（續）]  
第三章考試及奬勵第十六條每學期及學年之終由教員分門考試一次第十七條正科習普通二年豫備科習普通二年聽講班滿三年均由總理監督督率職員考試一次發給修業文憑第十八條各科畢業時由本學堂總理監督會同學部堂官督率職員考試一次發給畢業文憑第十九條各科評定考試分數均酌照學部奏定章程辦理第二十條正科簡易科範業考列最優等優等中等者除發給文憑外並由本學堂會同學部分别等次開單奏請帶領引見請旨分别奬勵其豫備科及聽講班畢業者但分别發給文憑不請奬勵第二十一條正科簡易科畢業考列優等以上者應由本學堂開單請旨派往東西洋各國游歷其聽講班考列最優等者亦可選擇奏派 
第四章停封及襲封第二十二條宗室王以下奉恩將軍以上及其子弟由宗人府查明應入學而不入學者如己襲封罰停半俸兩年未經襲封停其襲封一年仍勒令入學每届咨取新班學員時均由宗人府照章叅辦咨行本學堂存案第二十三條宗室王以下奉恩將軍以上及其子弟人學後故犯規條以致開除學額及無故自行告退者如己襲封罰停半俸兩年未經襲封停其襲封一年如所犯情節較重另行奏明請旨均由本學堂會同宗人府具奏其他項學員均按照學部定章辦理第二十四條宗室王以下奉恩將軍以上及其子弟得有修業文憑者由本學堂咨行宗人府查照應考封襲封者即准照例考封襲封第二十五條宗室王以下至奉恩將軍之子弟畢業考列正科中等以上及簡易科優等以上應封人員未經考封者由本學堂會同宗人府具奏請旨無庸入考即准受封所應得畢業奬勵仍照定章辦理 
第五章職任第二十六條本學堂設管理員及教員如左總理一員監督二員提調一員教員十九員監學官二員書記官一員會計官一員庶務官一員管課官一員第二十七條以上各員除總理監督應由簡派外其提調以次各員由總理監督分别奏咨委用第二十八條總理監督綜核全堂一切事務統轄提調以次各員其學員平日品行學業勤惰均歸考核第二十九條提調協同以次各員經理全堂事務妥訂本堂詳細規則訂定課程及稽核教習教法學生勤惰等事第三十條提調管理本堂齋務庶務凡監學書記會計庶務等官均歸管轄第三十一條教員各任教授各種學科擬訂課程酌定教法等事第三十二條監學官專管稽查學生起居動作檢視平日品行隨時報告並照料飲食注意衞生等事第三十三條書記官專理本堂收發文書編存案卷並繕寫登記等事並管圖書教育品標本收發存儲一切事務第三十四條會計官專掌本學堂經費出入及核算帳目等事第三十五條庶務官專司本學堂廚務人役房屋噐具等一切雜事第三十六條管課官專掌分放課卷刷印講義及有關講堂授課一切事務（未完） 
小說 
[短篇小說訛中訛（皥）（七）]  
且說義强自偕獄卒出行。後己遍遊城市苦無認識者貸以。金日見紅日西沉死期己至無可復生即自詣法塲授首塲在庵之側。公爵憫老者受刑之。苦亦親臨法塲蓋猶望有人爲之代償千金則彼即欲將老者釋放也。會伊城之恩夫立斯之婦與道姑爭執。久不得。直遂訟姑於公。爵前公 
 
 

Page 27

 
 
爵方欲詢問忽婦夫恩夫立斯。己與其僕從靜室逸出取道由法塲歸家見公爵在亦上前訴其妻之凌虐己狀。婦憶夫之在庵中也何得自異途至。大駭不知其故義强。見其子之至前也則喜極而呼曰是吾子也是吾子而出以尋其母兄者也吾子旣来吾命可保矣蓋義强此言猶誤認其長子爲幼子詎伊城之恩夫立斯己。不知己之有父力辯老者之誣義强見子之不認其爲。父以爲是必子之憂愁困苦亦己擾亂其神經致不識其父非是則必以其父之被逮爲恥故諱言其子而速之死耳思至此又轉喜爲悲。蓋己不知其長子之尚在人世也時道姑適亦偕西城之恩夫立斯主。僕至阿及立那見兩夫兩僕之立於其前不覺大驚失色義强至是始悟其兩子己同時不期而遇遂歷述離。散時之情形悉與兩子之言脗合會道姑亦自述其爲漁父救起张入庵修道事蓋道姑實即義强之妻。於無意中隱護其幼子而遂得重見其夫若長子矣義强聞言益歡喜不己伊城之恩夫立斯亦深信己之實爲義强子。忙出千金與公爵以贖父。罪公爵目擊彼夫婦父子兄弟散而復聚己代爲歡洽不。置竟却金而捨義。强且隨彼等入庵中少憇恩兄弟又互陳别後離。情約共記弗敢忘而。兩僕之自叙兄弟之情亦自在言外後西城之恩夫立。斯取羅雪那爲婦一家圑聚居於伊城者久之（完） 
國外新聞 
[英員擬再探南極]  
　　二十九日倫敦電云俠克爾登君現擬再赴南極探險 
[德商對於法國加稅之恐慌]  
　　二十九日倫敦電云德國商會數處己禀請政府籌商阻止法國新稅則於西三月實行之策因内有貨品數種稅過原值三倍有奇 
[土爾其與居留島之爭持]  
　　二十九日倫敦電云土政府己以公牒照會保護居留島各國謂居留島政府發誓忠事希王其國會並决議輸入希臘法典實屬有意侵奪土帝主權云 
[英國選舉事宜近聞]  
　　二十九日倫敦電云前星期由英國各處運動選舉所開之會綜計共有二萬次貴族黨己於星期六日夜間停止運動彼等演說之會均甚喧譁裴爾君現己改入自由黨允充倫敦城候選議員 
[喀爾白大雨成災]  
　　二十八日柏靈電云回教朝聖之地克爾白城近因大雨致遭水淹 
[日將請美修訂移民條約]  
　　十八日舊金山電云據華盛頓電稱日本駐美新使内由男爵履任之後將請美政府修改前美國國務大臣羅脫與高平男爵所訂限制日本移民條約惟日人意見如何尚未探悉 
[美國財政之起色]  
　　二十二日倫敦電云據紐約電稱一千九百零九年歳秒美國財政部結算國用共缺英金五百二十萬磅六月三十號結算時共缺英金一千一百六十萬磅近六個月内收入稅項共增英金七百萬磅出費僅增英金八十萬磅故擴張海軍費用業己有抵此實塔孚脫總統之能力云 
来函 
[駐濟南德國領事貝斯君来函]  
敬啓者八月十七日貴報館登錄山東旅京商政各界同鄉公啓一件嗣他項華報亦多採錄本領事查該公啓痛陳各節只是仇恨德人殊與公理不合編此公啓者非少年負氣讀書而不明理之輩確係官界中自謂洞達世務之人本領事不得不將其誤會之處據實揭明駁辯以愼重華德兩國之交誼此則本領事所深願謹將該公啓背謬各節逐一更正如左 
一該公啓内稱德國遂不憚爲背約無理之要求肆其陽予隂奪之計云云查此實屬浮光掠影之談試問德國背約要求者係背何約所求何事當今之際正德國讓還路礦各權之時竟有此等議論實非所料該公啓主稿之人大抵昧於德國自願讓還己有之權利即爲情誼通融之明証若德國將該路不自承修反行允認中國營造此德國放棄一叚權利即中國加增一段權利縱三尺童子亦知定難引爲痛恨德人之原因至津浦鐵路德國亦甘心遜讓己有之權利甚鉅按光緒二十五年商訂津浦鐵路原約訂明修築此路只准德國專辦嗣後德國爲敦睦邦交起見格外通融允認修築此路歸中國政府自辦自派員監督只用德欵及德國工師未聞當今借用德欵任用德人有受虧之處借欵章程較以業與他國所訂借欵章程實多妥善利息尤不爲多工師均堪勝任修工亦速是修築津浦鐵路亦無可爲歎息痛哭者也 
二該公啓内稱此次改訂合同第二端脩築至河南直隸及沂州三路倘有洋欵須向德華公司商辦據此德人所獲之權利較之膠澳條約大小何如云云查此語均屬失當查膠澳所指之鐵路與近来駐京本國欽差中國外務部往来照會議辦之各項鐵路大有區别膠約所指之鐵路係德國舉辦本國欽差與中國外務部議辦之鐵路係中國舉辦一由德國主持一由中國主持本國只爲所用之人是猶客人性質何能相提並論試思德人願將此支路必在預定期限以内脩成竟係何意原究其故蓋因德國深盼將来以此鐵路招徠商貨以振興商務焉爾請再詳審思之如將直豫各支路迅速脩造以接京漢鐵路所獲大利究歸於誰歸於旅華數百之外人乎歸於山東直豫之數千萬華人乎若德人恊助催辦該三省鐵路因以迅速告竣該三省商民應同聲感激恨何由說若中國自有欵項自有工師自無庸向德國借欵用人矣如其不然只以擯斥外人之故因之痛恨德人恊助之熱心睦誼本領事殊屬不解試觀他國不乏明達之人實不憚德國借欵用人以助辦路礦諸務他國均以此獲利中國則以此受虧抑獨何耶（未完） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
