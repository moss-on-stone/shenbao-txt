# 1918 - 103 - 4916226

 

Page 1

 
 
   
 
 

Page 2

 
 
時評 
[段之南行（冷）]  
　　段之南行有若何重要之關係我誠莫得而知也前者馮之南行蓋因一方面逼於主戰一方面主戰而又不肯出戰故特自行以勸出戰此其事尙屬易解今則何如乎豈亦出戰之人不肯再戰故亦自行以勸乎不然出戰諸人有何懷疑非待段親自釋解而不可乎若然則其中之曲折更非局外之人所能知矣 
　　段之未任此次總理也前敵之人共電請之請之不可而至於再旣任總理也不惜親自跋涉以就商於前敵諸人段何前倨而後恭也前敵諸人又何前恭而後倨也 
[命令]  
　　四月十九日大總統令任命劉之龍署理湖南警務處處長此令 
　　又令兼署財政總長曹汝霖呈秘書姚鍾琳調任他差請免本職應照准此令 
　　又令兼署財政總長曹汝霖呈請任命周家意爲秘書應照准此令 
[專電]  
　　北京電段果聽徐樹錚等之請命交部備專車於下午一時啓行預定行程一星期未派代理（二十日下午一鐘） 
　　北京電天津商會聯合會計至昨日止到代表四十餘人即定二十一日正午開正式會 
（二十日下午一鐘） 
　　北京電段於本日下午一時出京同行之軍人有曲同豐魏宗羲等預定一週爲期院務並不委代國議照常開會由內長主席（二十日下午二鐘） 
　　北京電曹錕來電阻段赴鄂段以通電巳發故仍啓行 
（二十日下午二鐘） 
　　北京電東海昨日上車時段堅囑早來允於五月中旬還京 
（二十日下午二鐘） 
　　北京電段芝貴昨日出京靳雲鵬亦告假三日（二十日下午二鐘） 
　　北京電張文生篠電據報本日第五次津浦客車開至楊集被大帮土匪開鎗攔阻肆行刦掠搭客受傷三人除飭嚴緝外現定每次派兵二十名保護 
（二十日下午二鐘） 
　　北京電閩督電請飛機資探敵情（二十日下午二鐘） 
　　北京電章行嚴還京報告西林仍願擔任調和一致對外段云若能和平解决實獲我心 
（二十日下午二鐘） 
[外電]  
　　北京電英美煙公司辦事員勒夫氏在距山東濟寗八十英里爲匪所擄匪黨要求先供軍械若干然後始能談判開釋事宜靑島美領事現已代表美使署赴濟寗被擄之美國工程司凱易爾氏前限匪於十七日前釋放而得酬欵若干今期限已滿並未照行故將按預定計畫於十八日派兵攻匪冀以武力救出之美使因匪黨橫行無忌已向中政府建議謂宜派大員授以剿匪全權及救出被擄之外人（十九日） 
　　按據大陸報載稱昨夜濟南來電謂濟南某日商赴晋時在曹州爲匪所擄尙有同伴一人不知下落現信皆爲匪拘禁勒索贖欵 
　　北京電徐樹錚已赴漢現信此行乃因湘省北軍司令不願續戰之故陸榮廷有十五日在武鳴病歿之說但未徵實（十九日） 
　　廣州電粵兵與陸榮廷部下之桂兵恐將因爭管克復土地而起衝突陸榮廷之國改組軍政府其態度似傾嚮擁護憲法派 
（十八日） 
（以上路透電） 
　　北京電段總理於今日下午一時帶同財政交通兩次長靳雲鵬曲同豐及少數衛兵出京赴漢口臨行時段氏御黑色便服立月臺上向送行諸閣員及其餘諸人一一點頭回禮旋於軍樂聲裏登車而去氣色甚佳段之南下雖近日經各方面再三勸阻而段氏始終不爲所動　此足見段氏憂北洋派之分裂其深切爲何如矣（二十日） 
　　北京電徐東海於昨日出京回河南聞擬在河南留兩閱月內外（二十日） 
　　漢口電段總理之來漢有趁時召集張懷芝張敬堯及長江沿岸各省代表在漢口開會議之說今段氏巳中止來漢而該會議之開會亦自有中止之態（十九日） 
　　漢口電馮玉祥所率之第十六混成旅全部已於十八日經過漢口前往沙市矣 
（十九日） 
　　漢口電奉天軍於昨今兩日陸續來漢而該軍不但集中於此且設立總司令部遂惹起一般人非常之注意又該軍參謀長楊宇霆已至漢口聞代理總司令徐樹錚亦擬於今明日抵漢云（十九日） 
　　東京電今日時事新報載歡迎北京赴日記者團之社論曰此次北京記者團來遊日本親自視察一切事物其於中日兩國關係上發生良好之影響必匪淺鮮蓋以前兩國間發生種種糾葛問題其多數原因並非由於利害之衝突而實由於誤會故也吾人旣以誠意歡迎記者諸君並望此後常有此種交際藉資聯絡以期感情之融洽云云（二十日） 
　　東京電傳聞日本政府巳決定購入他國糧食之大略方針（二十日） 
　　東京電北京赴日記者團今日赴東京市長之歡迎會今晚赴東亞同文會假紅葉館所開之歡迎晚餐會（二十日） 
　　東京電中國章公使於今日赴箱根靜養藉資休息（二十日） 
以上東方通信社電 
　　東京電美國决定在哈爾濱發刊機關新報（二十日） 
　　東京電興業銀行朝鮮銀行台灣銀行在銀行俱樂部聚議調撥中國電報借欵事（二十日） 
　　東京電北京記者團於上午九時後出旅館先赴日本銀行由該行理事導觀發行紙幣交
換支票等各營業及中央金庫十一時頃乃往銀行鄰之三越綢緞店以昇降梯周覽店中各層各部在該店有專務取締役野崎廣太氏以下加意接待在餐室御鄭重之午餐晚在帝國旅館所開之春秋會之歡迎會黑岩會長演說曰觀主賓相對聯臂歡談丰采容貌殆皆相同此可爲兩國民血脉相同之證然而從來此兩國民間每有交鬨者殆因生存相兢上必要之故今若一縱眼於亞細亞大陸之局面則吾人惟有一致協力而已云云而汪團長對此答言亦極其懇切主賓盡歡而散（二十日） 
　　東京電箕面電氣鐵道會社者番新採用女運轉手成績極佳此可謂泰東之破天荒（二十日） 
　　東京電昨日東京地方前後三次地震夜間震動稍强時適爲歡迎記者團開晚餐會中出席記者團皆爲一驚（二十日） 
以上共同通信社電 
[戰電]  
　　倫敦電今晚公報云里斯河戰線大部分有劇烈之戰事敵軍在拉巴塞運河至里斯河聖佛南東面一帶猛轟後奮力進攻均爲英軍所敗大受損失被俘者二百人奇文希附近戰事尤烈敵軍用力雖巨卒無效果戰事今仍在進行該陣線敵砲隊甚活動今晨敵軍續在康美南面進攻失敗 
（十八日） 
　　倫敦電今晨海格將軍報稱昨晨康美爾南面一役敵軍屢受挫衂棄暮續攻又爲英砲隊與機關鎗隊擊退英軍全陣線入夜除戰區雙方砲隊交轟外餘無要事英軍於數地點小戰得利俘敵數人獲機關鎗數架昨日奇文希至聖佛南境內一役德兵與戰者爲六師之聯隊德軍於奇文希出死力衝擊以重大價值易得英軍前鋒防務一二地點敵軍於進攻之前爲英砲隊所轟死傷甚衆交戰之際亦受重大損失 
（十九日） 
　　巴黎電今晚公報云今晨法軍攻擊亞佛河兩岸廣四基洛邁當之敵軍陣地於亞佛河東大獲進步又於亞佛河西占據塞勒加叢林之大部分已將陣線展至巴斯蒂村之邊法軍並於稍南進至控制亞佛河高地西坡法軍俘敵五百人內有軍官十五員茲確悉敵軍於昨夜在柯里愛萊叢林東面襲擊一役死傷頗多法軍覓獲敵屍四十餘具俘敵二十人 
（十八日） 
　　巴黎電今日下午公報去亞佛河加斯台爾與美萊萊勒伐境雙方砲火頗形劇烈法軍於夜間在昨日攻擊線毀敵軍機關鎗埋伏處數所迄今已俘敵六百五十人內有軍官多員法軍在白松伏北面突擊得利俘敵若干人（十九日） 
　　倫敦電德國公報云法軍在摩勒字伊北面進攻敗退大受懲創（十八日） 
　　倫敦電德國公報云德軍追擊退走之敵軍已占據松勒白克並逐敵退至斯丹白羅克河後敵軍在白蘭加爾湖南面衝擊遏制德軍前進德軍在里斯河北面得地德軍於前數日內俘敵二千五百人獲機關鎗多架法軍在佛里萊北面猛攻敗衂損失甚重（十九日） 
　　倫敦電德軍移其攻擊於奇文希至羅白克東面之境內未能覔見英軍抵禦力之弱點僅於一處即在興巨斯山對面駕橋過拉巴塞運河而過橋之兵皆爲英軍所俘德軍在貝土恩方面之新攻擊顯因欲向北進須護雙翼之故敵軍圖占拉巴塞運河志在保衛貝葉爾周圍之兵及陷貝土恩附近法煤礦區之英軍於危境總之英軍陣線已較前數日穩固英軍或可扼制敵軍使不越出目下陣地法軍之馳抵甚關重要英軍見藍衣之兵沿各路而進大爲歡　軍心益固法軍在亞米安南施擊歐軍之消息使英國關心戰局者更爲安定今日雖不能謂大局可保無虞惟協約軍統一軍權後必獲良好之效果特一時難盡覺耳法國通信員皆謂亞拉與亞米安集有敵兵甚衆故豫料敵軍不日將續向亞米安衝擊（十九日） 
　　巴黎電亞姆斯特丹來電謂荷蘭電聞報邊界訪員聲稱傷兵之過佛蘭得斯者絡繹不絕德人讀及者皆爲色變今古蘭特萊等處皆已改爲軍醫院前敵衛生諸事顧此失彼紅十字會亦不能盡其責任傷兵多死車中（十八日） 
　　倫敦電人力議案今日在上議院三讀通過且經英皇批准（十九日） 
　　倫敦電愛爾蘭杜白林已開關於强逼軍役之重要會議國民黨新芬黨及愛爾蘭工黨代表均與會柯伯爵士今日在下議院質問曰陸軍部能於八月一日以前依人力議案自愛爾蘭得新兵乎巴拉勞氏答曰當然能之（十八日） 
　　亞姆斯特丹電奧皇致書塞林伯爵謝其在外交大臣任時 
 
 
 

Page 3

 
 
之功續並授以聖台芬大十字勳章布時安伯爵之任粵國外交大臣德報頗爲歡迎蓋信布氏爲贊助聯盟國政策之人也（十八日） 
　　倫敦電前月英國之出口貿易較上年三月較少英金八百十萬零八千八百十六鎊入口貿易增多英金二千六百零八萬九千五百九十鎊（十八日） 
　　倫敦電美國工界代表昨夜由工業聯盟合會國會議員宴於下議院英工黨代表漢特森氏謂外間所傳英工界不恤代價急求和局之說純屬子虛其實英工界匪特欲減除德國之　武主義且欲減除世界之黷武主義故彼等力主召集國民聯合會美英工界之意見所不同者惟在進行之方法美國工界以爲所抱目的僅能以武力達之英國工界則欲廣施精神政治武器以助戰爭英工界深欲令德國工人明白當放棄控制世界之帝國主義計畫故力主召集國際工界大會除去誤會惟此舉非英國工界弱其博取正當持久和局决心之謂也云云（十八日） 
[公電]  
　　興來電申報館轉各報館公鑒泗陽遭匪蹂躪民不聊生淮陽馬鎭守使親蒞督勳本月十七日駐防第一混成旅二團團長馬玉懷派團附程鵬翔二營長陳鳳榮四連連長馬湘濤率隊進勦格斃匪首張文兆併獲匪目陳大龍等正法匪氛頓息刻尙連日搜勦將來不難撲滅謹佈誌幸紳商學界公電 
要聞一 
[段總理之赴漢說]  
　　王內閣時代馮總統忽出京一次名爲犒師而出京之結果則爲局部討伐之下令大局形勢爲之一變今當內閣主戰積極進行之際而段總理忽有决定赴武漢犒師之報其動機何在其結果如何蓋爲目前最有興味一大疑問據個中消息段總理赴漢之主要目的全爲接洽曹張鞏固軍心說明中央之苦衷會議軍事之進取其所以必須親往者則曹錕請假辭職實其動機蓋誠恐前敵形勢有急遽之變化也 
　　十七日消息段總理已定於十八日動身逕到武昌現駐萍鄉之張子志駐長沙之張勳臣駐漢口之曹仲珊均將先期赴武昌守候但晚間得他方面消息出京之說似又有更動有派人代往之說又新聞交通社消息云段總理赴漢之說十七日卽擬實行聞爲他事所阻將改期十九前往至所以赴漢之由則與曹宣撫來電請假及近日紛傳之漢口會議大有關係曹使於攻克長沙之後巳無意於明進主戰派之意欲力促其擔任戰事故亦請段總理赴漢一行以與曹使面商也 
　　又據政府某要人云段總理初料克復長沙後不出一星期即可奪回衡山衡山奪回即可一鼓作氣席捲零陵惟長沙克復業已趙月而湘中戰事並無進益北軍幹部曹錕張敬堯張懷芝刻皆有倦戰之意或請假或請回任一方廣東龍軍又復失利雖計畫派軍二旅以制粵軍之側面惟因受湘事之影響不能實行由浙赴閩之援軍亦因閩省防務吃緊萬難多調如由閩從海路運兵赴粵奈閩省情形亦甚危急終難應命又川省劉存厚亦有敗走之耗政府雖未接得公報確係事實雲貴軍之東下雖不易行欲解决川局極爲難事若此荏苒時日衡山之南軍如得勢後張敬堯或蹈傳良佐之覆轍亦未可知數日前段總理曾有親自南下撫慰北軍司令之意左右力勸始允派員代行但果收如何之效果頗屬疑問又聞某要人言前敵司令不願再戰且有倦戰之色似係不愜於徐樹錚等獨斷的行動爲大原因並聞曹宣撫使最近曾在前敵地點吐露此種口吻段總理深悉個中情形故異常不安曾於一星期以前决意親自南下勞軍惟爲左右所反對而中止所可憂者此陵若不能慰撫前敵各司令則現內閣之同伐計畫難望成功且政局前途亦難樂觀云云 
[徐倪等之天津會議]  
　　十七日天津電話報告倪嗣冲徐樹錚諸要人在津會議直隸曹省長亦參與此項會議其內容係關前敵軍事問題會議之後倪督等有電拍致曹宣撫並託曹省長另電曹使解除曹使近對時局意見之誤會又云倪督原擬十七日離津嗣因得徐樹錚十六晚由奉回津電告特停留一日俟徐氏抵津會商後即於本晚七時專車返蚌云云 
　　前次參預天津會議之各省代表聞曾由各省督軍開一保案所保之戰文官簡任或荐任武官中少將皆有之而所保之員以山東奉天安徽浙江福建上海各處代表爲最優並聞此次保案以曹宣撫使領銜爲聯呈之形式且所保之職先得各代表之同意云 
[北京政界近聞]  
　　黎黃陂拒絕津貼河間依法繼任大總統後仍按月飭送黃陂津貼三千元屢次均經黃陂堅决謝絕茲聞此項津貼之欵經黃陂退回後河問仍按月彙存中國銀行立摺爲據自去年八月起核至年終已達一萬五千元河間復命公府某秘書持存摺送往天津請黃陂收受黃機對於來員仍表示極端决絕之意並謂承總統美意感激莫名惟民國總統每次任期不過五年設使退職後均有津貼國民負擔日益加算其何以堪余尸位一年毫無功德於民斷不敢開此先例請轉陳總統俯予鑒諒云云某秘書知黃陂辭意爲摯萬難相强遂於十七日晚將原摺賚回公府呈報馮氏銷差矣 
　　公園之大讌會朱桂莘來京後內務部統屬各機關人員因朱氏長理部務我年雅有僚屬之誼特於昨十七日上午十一時假座中央公園來今雨軒開特別歡迎大會凡該部部員及警察廳市政公所各職員係朱氏舊屬者俱一一蒞會約計三百餘人朱氏至十二時許始和地前來比由錢幹臣總長于志昂次長吳鏡潭總監率同全體屬員趨謁朱言此次入京純係勾當私事絕不含政治臭葉辱承諸君歡議理不敢當惟數年舊雨渴念殊殷一旦重逢有如隔世其欣慰之情當比平常宴會更增十倍云云相見畢遂各就席主賓酬酢爲時甚久最後全體攝影而散 
　　政府電獎張宗昌據某當局消息中央前接第二路總司令張懷芝來電略謂此次克復瀏陽醴陵各縣實以江蘇師長張宗昌所部軍隊得力爲多該師督率有方諸將士奮勇盡力應請從優嘉獎以示鼓勵等語國務院特於十七日致電該師長獎慰備至並擬即呈請獎給各將士獎章 
　　張文生之密電十七日政府接到徐州張文生發來密電一道除詳陳徐州一帶土匪情形外並稱匪勢潛熾奠定刻雖極力勦擊然終難立即剗除淨盡所有四省剿匪督辦一職自張湘督云後由文生暫爲庖代刻下張督旣經正式任爲湘督督辦一職應請中央速遴相當人物正式接任以重軍務云云 
　　李耀漢態度忽變據某方面昨得香港諫（十六）電李耀漢日來態度忽變沉寂尙無何等舉動桂滇兩軍現以全力對龍龍軍失利屬實李善看風頭或復軟化亦未可定云云又據國務院中人言近日各報所載李耀漢各電政府確未接到此各項電報更無抄送李氏私電者云云　　龍濟光之急電龍濟光失利或謂政府尙未接一以正式電報者聞十七日府院方面巳接龍氏由港拍來特急電一通略云糧盡彈絕縱取守勢亦難持久現在肇軍（按卽李耀漢）被敵隔斷未能來援應請即飭閩軍由厦飛進不勝待命之至 
[兩日之中央政紀]  
　　十七日之公府情形大總統於十七日午十二時半臨辦公室披覽張敬堯張懷芝吳光新諸要人拍來軍電數件閱畢照例發交國務院會同參陸辦公處核决下午二時十二分延見梁燕蓀三時二十分又傳見劉恩源王克均四時劉王兩氏退出總統在辦公室休息一小時因無事可辦遂於五時歸內宅又一消息梁士詒於十七日下午兩鐘赴公府請見馮總統至二時十二分在辦公室延見密談至三時五分梁氏始行出府梁氏此次謁見極峯對於恢復中交鈔票價格辦法與某項借欵及發行七年公債諸要件均有討論餘事則無從探悉是日三時二十分馮總統傳見前浦口商埠督辦劉恩源茗談約四十分鐘據聞元首擬派劉氏管理放逐敵僑事宜劉氏似有允意諒不日當有命令發表是時王克均亦入見所談者皆無甚緊要云 
　　十七日之參陸會議據某要人傳出消息參陸辦公處十七日上午十時曾召集例議一次到會者有靳翼靑將軍段香岩廕午樓兩總長陸秀山張博齋兩次長及師嵐峯處長等十餘人會議約兩小時之久散會後曾拍往前敵某要人密電一起又經决定會攻重慶計劃某內容則分三路前進吳光新任一路奉軍任一路一面令第二艦隊司令杜錫珪率得力艦隊溯江西上又聞參陸辦公處於十七日上午發致香港龍巡閱使一電內謂應撥軍費已電香港中交兩行先撥三十萬元即希派員領取是荷等語更聞龍氏目下仍在粵南吳川地方駐節云 
　　十八日之國務會議十八日之國務例會據院中人云此次會期預先列出之議案甚簡一爲續議接濟湘省政軍經費問題一爲密示進攻巴東及兼取䕫萬兩處之行軍方針問題一爲續行討論某種借欵問題一爲鄂南湘北興辦淸鄉中央協濟經費問題其餘則尙有任命官吏之件某項外交案與援川重要軍事計劃案均可望有具體的辦法 
[政客之行動瑣紀]  
　　梁士詒出京梁燕蓀此次來京頗爲應酬所累定十八日赴津休養數日再行來京或謂梁氏因其所持之主張與現政府稍有參差故亟欲舍此去津一時擬暫不來京藉避政潮云云另一消息謂梁燕蓀本有於十七日赴津之說聞以事牽絆未果現擬於十八日晚車或十九日午車赴津蓋以十九日晚爲黃陂在津招讌也 
　　徐世昌出京徐東海定十九日出京赴汴茲據徐氏家中傳出消息徐氏出京諸事業已預備就緒原擬十八日早車出京嗣因候朱桂莘同行改遲一日其回京之期約一兩月左右并聞徐氏此次赴汴係由交通部預備專車矣 
　　周自齊出京前農商總長周自齊於十七日早八時三十五分偕王揖唐曾毓雋乘京奉快車赴津行色匆匆此行負有何項任務不得而知 
　　倪嗣冲回蚌倪嗣冲十五日赴津之後巳將某項重要問題與徐又錚接洽完竣業於十七日晚七時三十分仍乘由京赴津之原車開行回蚌到站送行者有徐又錚曹健亭楊以德等約計三十餘人並聞倪氏此次回蚌之專車共計十一輛內係花車式一輛由倪督軍及其隨員（共四十餘人）乘坐鐵甲車一輛係滿盛軍械廠車一輛係載軍馬其餘普通車七輛則係衛兵乘坐云云 
　　王丙坤出京新簡之湘江道尹（湖南首道）王炳坤經張勳臣督軍電保前日閣議决定後段總理比即傳見一次諭其即日首途聞王道尹巳於十七日早車由西站出京赴任并聞王係陸軍部諮議爲張勳臣所素賞識之人物電保之時曾有王於軍民兩政均極有經驗務望速簡爲湘江道尹（湘道駐長沙）籍資臂助等語一說謂王道尹到任之後或當參預軍政云 
[政府决定之攻川計畫]  
　　政府近對援川事宜迭與曹宣撫王鄂督吳司令往返電商業將大致情形商定關於分撥軍隊刻亦由中央分別電飭開拔往援茲聞政府近因接滇軍北犯廣元電告及滇黔軍隊三萬集合䕫州消息知川難較前益急不能再事遲緩而十七日上間復連接吳光新告捷電文兩道一報告二師四旅八團英團長十五日佔領大梁山巳距秭歸六十里俟後隊到齊即可進攻一報告十五日李炳之由黃家集進攻佔領黃溪各節以鄂西軍事順手因是十七日參陸辦公處會議即將援川一案再行提出討論並將十六晚及十七早所收關於川省鄂西各電分別研究以川北有劉存厚管金聚軍隊扼防雖屬緊急暫時或尙可支撐而滇黔軍隊拚力犯鄂較川北尤爲緊要目下在宜吳光新所部已有三師軍力已充倘不即行速攻則滇黔軍隊氣燄益張必得伺隙東下不如改守爲攻或得早平川亂故十七日參陸處會議結果即定實行攻川其議决計畫對於川北軍事暫取守勢先由鄂西各軍合力進攻川東重慶由吳光新軍隊爲攻川主力軍隊施南方面之進攻則由奉軍任之水路溯江上進由第二艦隊杜司令任之云云 
　　中央前與奉督商議結果先派奉軍三旅援宜如不數用再爲撥派茲聞南下援定奉軍五十六旅業於十二日早由漢搭輪赴宜日內即抵該處其旅長郭桐仙業已率隊親往奉軍第五十四旅張作相所部日內亦經到漢塡防許蘭洲之一旅日內即可由津浦路轉乘隴海路抵漢前在廊坊之二十七騎兵團亦陸續開往鄭州更有奉軍耿旅長所部軍隊近在豐台長辛店一帶駐紥候令待發云云 
　　又據漢口消息刻下滇黔川三省聯軍約計五萬以上前路軍隊巳抵䕫門吳光新總司令特於歌日召集全體軍官會議堵擊計劃决議先派重兵分途截防並將秭歸黎（天才）王（安瀾）二軍擊敗以絕後患一面由吳司令電約四川劉積之督軍陜西陳柏生督軍分途出兵進 
扼聯軍退路以爲一戰滅敵之計聞劉陳二督軍已有　電表示贊助之意 
　　近日京內外各報喧傳四川督軍劉存厚被南軍戰敗逃往陜南滇中茲據某方面云十七日下午四時五十二分及十六日夜九時零五分劉氏均有由廣元拍來電報報告軍情及催餉械接該兩電旣由劉督發自廣元似未逃往漢中也又一消息云劉存厚廣元失利傳言已抵漢中者茲得府院方面消息劉存厚於十五日在廣元尙有一删電到京計一百七十七字報告熊克武分兵擊廣元石靑陽擁匪圖秦隴己則離廣元督戰云云又聞政府十七日特電劉存厚徵詢廣元發生戰事後官軍得利與否應速電覆以明眞相蓋亦疑其敗逃也 
[嚴防俄激派之消息]  
　　黑河對岸俄布拉戈月申斯克俄國之公司銀行請求駐黑河之華軍保護并將巨欵送到我境以免過激派提用某日該行押欵過境時激派查知當即阻攔要給巨欵 
　　駐黑河日本領事以過激派勢將南犯向黑河道尹嚴重交涉請擔任保護日僑 
　　俄境依爾古次克過激派近發出紅牌軍隊數營東來巳抵距滿洲里車站二百除里地方幸俄首領謝米拉夫防範綦嚴該隊未敢東犯 
　　黑河對岸布拉戈月申斯克俄前官署有砲船十二艘每年巡駛黑龍江近已入過激派手現正修理擬俟大江開通即放駛江中以資活動 
　　鮑督聞黑河對岸俄布拉戈月申斯克過激派勢將南犯國防吃緊即令新任警備司令巴旅長凌雲尅日赴防聞巴君奉命即於十一日早乘郵車赴黑矣札蘭屯博克圖海拉昂昂溪俄站俄僑現組織義勇團共成四營軍餉軍火由謝米拉夫擔任發給已於六日全營到滿洲里無謝氏分發前敵 
　　駐滿洲里江省警備總司令張煥相呈報鮑督謂滿站俄兵與我國防軍感情極好俄過激派亦守前約决不侵犯我境現在處地方安謐當不致發生事端也云云 
　　鮑督近報中央謂滿洲里經我軍防守現已開去六營吉省已撥到一團均分佈各要隘足可防禦俄亂嘗不致擾及我境 
　　俄船商等因過激派佔據黑河不敢將輪船開往曾擬如數售與美商尙未義妥價值現爲日商人購去四艘皆最大之船 [T13 ]一 [/T ]名士爾略號 [T13 ]二 [/T ]波切穆金號 [T13 ]三 [/T ]依結雅號 [T13 ]四 [/T ]喀巴託夫號尙有一艘名未悉亦在議商價值中據俄報載稱購船之日商係一聯合大公司云 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津商會聯合會近况]  
　　全國商會聯合會原定十八日（星期四）舉行大會現因各省代表尙未到齊故又須展緩二三日開會 
　　該會日前接日本大阪華商總會來電云函悉已推賀俊臣代表（賀君已赴聯合會事務所報到）四川重慶總商會來電云本届三次大會舉李覲桐孫仲山代表與會河南事務所來電推定魏步雲等爲代表武昌總商會來電推殷友于段作楫等爲代表准咸日到津 
[徐樹錚到奉時之戒嚴]  
　　奉軍副司令徐文爭氏來奉巳誌昨報聞徐此來尙不止磋商救蜀援粵事其外 [T13 ]一 [/T ]係關於東三省巡閱使組織規模事外間有傳說徐氏將任奉督者大約徐氏現在非在國務院卽在陸軍部擔任職務然非川粵事務告終絕不解司令原職將來或將以奉軍總司令名義由政府明令發表至奉省軍長兩席仍由張督兼領以資便㨗 [T13 ]一 [/T ]關於大局有所磋商甚爲秘要大致爲貫澈主義與解决時局糾紛其遄返之期不出一禮拜云 
　　廣東軍政府派來黨首某來東乘東北空虛煽惑軍警及胡匪等以圖起事茲聞某由廣東政府帶來現欵十萬元公債票七十萬元以爲招募軍隊及設立機關部之用張軍長以此事關係極重設使乘隙暴發恐一時難拒除令警務處及軍界偵探憲兵竭力預防外通令駐省陸軍戒嚴（陸軍即夜不眠鎗械子彈置於身旁）各城關並多添軍崗如督署陸軍二十七師師部及各營寨多添值衛兵又防軍警被其鼓惑禁止請假 
[川中最近之出兵聲] （成都通信） 
　　長兵失陷後川中各將領接到催促出師之電甚多聯軍總司令唐繼堯氏於遵義道中由行營迭次催軍出發熊總司令克武亦以援鄂爲急務連電川滇黔各軍將領迅速東下其唐繼堯委任之川滇黔聯軍援鄂軍第一路總司令黃復生第二路總司令葉荃第三路總司令王文華第四路總司令顧品珍亦均得熊氏之同意已分電催促出師矣至於唐委川軍第一師劉湘陳能芳兩旅長爲黃復生之左右翼司令熊氏因現在收束軍隊之際只允第一師編爲一獨立旅故此事熊尙未認可惟黃氏已電請於熊并促該兩旅長速由榮威到渝聽候指揮 
　　援鄂各軍葉荃及黃復生所部先行出發現在渝城因無輪往來葉氏已於三月下旬封船二百隻黃氏亦在封船刻已封至四百隻係柏木民舟每船只能載兵三十餘人因船艙中尙須載貨及糧食等類也計四百餘船可載一萬四五千人而黃氏之在下川東駐防之軍隊現令集中於石砫縣尙不在此數之內五師援鄂司令向傳義所部亦在重慶下游之梁山萬縣一帶將來亦須出鄂計其大槪此番先行出鄂之軍有兩萬人左右二十一號預鄂聯軍前敵總指揮王天縱由距宜昌城六十里之三斗坪電致熊唐兩總司令促各軍速下并稱彼巳於三斗坪設行營電報各將領已有覆電大槪稱尅日即能出師渝中預備糧秣亦甚多并由川東各縣知事備辦接濟 
　　惟援鄂各司令之親率軍東下者惟葉荃其餘黃復生經孫中山電令代理四川省長現成都紛紛去電促其到省就職故黃表面上雖在推却其實待催促之電多時仍須到省就職所有援鄂職務副司令盧師諦代行顧品珍經唐繼堯任爲四川軍務會辦其軍已由田忠毅率一旅東下大槪顧氏只出此一旅顧則在川中就會辦之職王文華現尙在貴陽經唐任爲重慶鎭守使王氏巳有電到川稱不日起程到渝以便指揮黔軍東下其實王氏意亦在鎭守使將來黔軍援鄂不過袁祖銘之兩團王氏即使補充亦不過再加一二團至於川軍向傳義司令卽巳向人言川事一日不定彼一日不出師識者謂援鄂之軍除少數之先遣隊先行出發外其他能否達到出發之目的尙不可知云云若援秦之軍石靑揚總司令現尙在成都爭編軍隊熊氏巳允其成一師石尙以爲未足因是與熊已不無意見成都近日因此等事巳造出種種謠言市面願陳一種驚惶現象惟籌費一事則確巳積極進行石氏已派軍到其指定之川北各縣提欵矣至於出秦希望此時尙驟難談及也 
[北軍方面之湘鄂戰訊]  
　　湘省方面連日外間傳言南軍反攻長沙勢將被圍茲聞是說尙未徵實據軍界言吳子玉師長自江日會師湘潭於五日攻克最險要之介牌嶺後復派張學顏旅長追躡餘敵縱橫百餘里惟該處萬山叢聚敷設火線兵事工作盡夜未遑計得一處即設除守一處堵截其出路該處距衡山僅七十五里據最近探報譚浩明確將聯軍總司令部移入衡州桂軍由鐵路新運來者約十營均紥永州湘南敗軍已收拾兩旅由劉建藩賁克昭統率在衡山扼險以守尙有桂軍韋榮昌所部佈守第二道火線至馬濟陸裕光林修梅三部分守株茶湘東寶慶一帶正在作戰趙恒惕之一師已不能成軍僅收拾殘兵二千餘人退入永州休息其前敵總司令已改委由粵新來之柏文蔚接充云云吳師長亦正充分準備總兵站設於湘潭第五第六兩旅擔任前鋒暫時休息刻下攻湘南直線尙無戰事决定先行肅淸湘東湘西兩部再向湘南實施三路合圍之總攻擊至橫線之湘鄉據探報有桂軍約三營駐守當派第三旅蕭耀南所部追擊於八號接觸於黃尙口猛戰兩陣桂軍有鎗無砲自行潰退下午六時即克復湘鄉吳師長加派第三補充團馳往援助此路可與第二路張之傑所部聯貫一氣即由此分道夾追一路攻桃源一路攻溆浦以達寳慶之側面探報南軍在溆浦新化靑樹鎭者尙有十餘營日內當有一番血戰也又據軍界消息刻據第三師長吳子玉電稱據探報譚浩明確已由衡州取道邵陽祈陽退入永州即以永州爲其根據地至現任衡山防守之責者僅有陸裕光之一支隊等語再經偵查知係實在當除督令部屬乘勢取進衡山亟謀貫澈原定計畫外知注特聞餘容續陳云云又聞攻衡一二兩路之軍自八日起至十四日止與衡山駐守之湘桂軍激戰一星期初以山陵起伏進取不易直軍微有損傷繼因左側之魯軍奮力前進南軍恐受包抄不克對敵已於十四日午后向衡陽永州退却衡山現無南軍蹤跡又一說南軍駐守衡山永豐本以爲根據地前由譚浩明飭令所部死守勿退並電請陸幹卿增兵援助此次忽又退出衡山豈眞受三面之敵不得不退耶實令人百思不解北軍防其詐誘亦未直追云云 
　　鄂西方面刻據交通界消息謂滇軍之已侵入鄂境者雖有顧品珍一部然於抵駐巴東以後卽已停止進行絕未窺擾宜昌一步惟黎天才王安瀾等則於滇軍東下聲中大張聲勢分道窺襲宜昌之四週然又因實力未充屢起屢仆致已被佔領之當遠長歸等處仍漸還諸吳軍之手而於十一日一役又爲朱旅之孟（昭月）團所創并失去三斗坪一帶戰地於是再向巴東方面退却比時北軍十三旅長李炳之見孟團得勝乃亦乘勢賡續進向巴東追擊但能否進取巴東刻問尙不可知惟是原駐湘西之張學濟軍隊近因張敬堯督軍迭次加派重兵向湘西常德龍陽一帶進擊勢難支持乃於日前由湘西永定桑植等處竅入鄂西咸豐鶴峰等縣擬由咸豐進窺施南謀與滇軍合併再圖恢復其原有勢力然吳光新司令巳偵悉此種行動當令陳復初師長陳兵扼要阻其進行一面照會常澧鎭守使王正雅遣調重兵斷其歸路究之此路地方經此調動以後能否即告寗息亦所難料第以目前鄂西之形勢觀之確已更陷於紛擾蓋除戰火而外匪氛亦極猖熾兼之湘西軍隊多有被閻相文王承斌兩旅擊潰四竄流與匪合者遂致鄂省邊湘各地莫不爲所騷擾矣又聞上游司令吳光新日昨分電來鄂略謂援宜軍隊已陸續到齊已商調十七十八張趙兩旅長分任防剿黎天才王天縱各軍并令李炳之一旅兼程往施相機進攻川境所到奉軍亦復由宜出動分兩路上溯云云野三關爲施南最險要之處得此可以圖宣恩吳司令以劉文明旅長所部兵士精悍特命攻奪該處連日天寶山大竹坪等處與王天縱唐克明鏖戰尙未知最後結果如何滇軍顧品珍恐北軍左翼王文漢自竹山縣侵入巫山絕滇軍之歸路特派顏某帶兵五千駐防九梁道據督署接吳氏報告十號以內王顏已衝突接戰王軍稍挫仍退守竹山云云 
[湘慈善家不願任敎育]  
　　施今墨君素熱心慈善事業客歲范源廉長內閣假求醫名義（施醫學甚精）要其進京畀以內務部參事辭而不就此番南北戰爭湘鄂難民累千成萬施君惻然憂之請於張督設立撫慰處隨大軍後逐處撫恤無告黎庶受惠實多刻張督以其在太原曾辦理學校成績卓著敦請其任湖南敎育廳長施君仍辭不受其辭職文如下呈請收回成命事竊今墨少小好遊無心仕進未嘗學問恬淡自安目蒿時艱學醫自適半生足跡所至無殊野鶴聞雲浪跡江湖忘情軒冕襟懷疎放多不合乎時宜言語詼諧每恐傷於世俗以故公卿門第曾無一刺之投農間人家如有三生之約見識不足以問世性情復近於疎狂知我罪我甘肥遯於山林今吾故吾但娛情於靈素乃蒙督帥委長敎育惶恐莫名受寵若驚應圖報稱自維迂拙不堪効營名敎之場志在遨遊惟望安身於干戈之世如荷曲全駑鈍務求成命收回克遂今墨初衷則勝似拜受萬鐘之祿矣謹呈 
[江省蒙兵之不穩]  
　　黑龍江省去年新降蒙隊由陸軍騎兵改編巡防以薪餉裁減問題蒙兵屢欲蠢動本月七日省城南營蒙兵有數連欲謀譁變經鮑督軍聞知特派陸軍數營前往監視幸未釀成巨禍而省城人民巳非常慌恐軍警會同戒嚴磚城四門均派軍把守軍署加添雙向夜至九鐘凈街該蒙兵等知事巳洩漏未敢譁叛鮑督旋將蒙隊軍官傳諭到署面行誥誡各官皆唯唯惟內有蒙兵二連擬自由行動鮑督即令將鎗馬繳出以免滋事 
　　江省南營蒙隊密議譁變被陸軍稽查偵知已將爲首十五名逮捕由軍署軍法課嚴加審訊取具確供於九日押赴關帝廟前鎗斃示衆惟駐省蒙兵尙有六營鮑督軍以其野心未死恐日久再叛擬悉數遣散發歸各蒙施以免再出爲匪聞該蒙隊鎗彈馬匹均係蒙匪自備現議解散將所有鎗彈等由軍署發價賣作新編各軍之用一面電調駐防愛琿陸軍團長吳芳圃來省駐紥以防不虞聞南營各蒙兵已將軍械繳出不日即解回各旗刻并派兵監視均不敢越雷池一步從前屢有蒙兵出外在永安里一帶藉端滋事警察不敢過問今已不見隻影矣此次暴動擬將省城大施搶掠而去幸經各稽查預先偵知報告軍署故人民未受驚擾鮑督軍巳厚賞稽查並存記彙給獎章又聞日前開軍事會議以國防吃緊在在需人蒙兵未便全行遣散暫將暴動之二連押解回旗外其餘六營仍照常不動 
[贛省會提議取消任議長資格]  
　　江西省會議員劉子貞等提案云本會議長任壽祺自民國二年被選任以來舞弊違法不勝枚舉人言嘖嘖有耳共聞敎育司案發生本會爲顧全大局起見未予深究任如稍知廉恥稍顧信義宜如何潔身自愛力圖補救湖口事起議會迫散七八兩月本會用費已向官廳領出三萬餘元時任與程會計携欵偕行匿滬官廳追捕程父則將七八兩月公費作爲發給報銷其實同事等多未給領個人摺據尙有存在此中隱弊如見肝肺議會重開同人質問始則語言支離繼則託故規避迨本會二年决算案提出議决由任負完全責任淸繳任則假用本會名義混函詰程希圖諉卸旋經覺察公决取銷同人雖窺其刁狡尤復待以忠厚不加以違犯議事細則假議會名義之罪且自萬四千餘元減至五千八百餘元可謂仁至義盡曲予體諒詎任不以減輕爲惠反幸藉口有詞陰慫程煕午控訴法庭希圖恐嚇舉議會發言對外不負責任之保障權而自摧殘之舉尊嚴議會之表决權而任破壞之悔辱議會違反法律莫此爲甚對於五千八百餘元任固承認分三期淸繳乃過期經年仍未繳楚當去夏政變發生之時省議會危於一髪任趾高氣揚以爲民國二年捲欵之機會又至口血未乾遽反前言同事詰問厲聲相拒挾一官顧問之威不顧議會正千里歡迎之日何惜人言今且又通同程煕午控訴法庭以爲本會閉會同人星散後狡脫地步議員任期法有規定即欲補給公費尙須大會通過若各辦事員純係僱用性質請求補給薪水未經本會承諾而任竞擅命照補速記學生本會業經議决如有速記出缺時儘該學生等先行遞補今高書卸職而任又不照議實行專斷如是欺詐如是反覆如是不顧名譽不知廉恥復如是道德不足以化其心法律不足以制其行有此議長議會之辱卽同人之辱亦即贛省之辱抑本員等更有進者議會爲全省最高立法機關有代表人民監督官廳之責官廳違法或彈劾或查辦斷不稍留餘地今本會議長如此行爲若不予以懲處顧何以服官廳而對人民况該議長自本會恢復以來屢假避席曠職甚多有此議長亦等於無本員等目擊心傷忍無可忍不得已提議取銷任壽祺議長資格並限令任壽祺所欠本會英洋一千九百零二元從速楚繳以重公帑而維决算是否仍候公决提議人劉子貞賴行恕賴天球贊成人魏調元李儒修胡廷鑾劉樹森李壽銘王以匡曾經祜歐陽煒彭廷珍康楨鄒樹炘顏振聲羅銓吳爵壬黃用中鄭堪仁賀長治蔡吉士温源明尹倫吳肇荆賴孚吳興鑾廖光墀王光祖楊哲煒巢廣源陳　李政準佘廷佐謝贊䕫黃襄林金相袁贊淸李祖謙黎景淑王祜許英陳衎祖余精練徐錦浪謝濟沂楊泰遇鍾光殿劉忠泮蔡兆煌張光漢馬鯤黃頃波傳作霖陳鴻藻曾承熙黃甲敖超凡龍寶善凃澍霖尹維崧尹士珍陶楨萬鴻驥鄧曾　李士榮尹瑞珍李凝饒汝庸黃炳煥高巨屏李存樸羅思瀾 
[南昌近訊]  
　　贛軍攻粵之出發忙陳督軍奉中央電令派兵攻粵茲聞攻粵贛軍總司令丁效蘭旅長昨有電來省報告本軍已集中庚嶺尅日向韶關進發並聞韶關守備空虛不難一鼓而下云省防步兵第一第三兩團均奉令撥歸攻粵軍丁司令節制調遣第三混成旅砲兵營補充第五六七隊准十五日開往萬安陳督軍特派員犒賞饅首二千一百斤補充隊大隊長張煥章已率隊前赴長沙其五六七隊特加派軍署副官那瑞興那臨時督帶官第二路贛軍第二十三旅現駐醴陵聞已奉令進攻湘南又聞陳督以船已雇定特下動員令於該旅長尅日出發該旅長已將全隊分爲十六大隊又四小隊出發第一隊至第五隊坐船篷上角紅角旗號第六隊至第九隊坐船篷上用黃色旗號其餘各隊均未標旗色及各副官則用小輪拖帶又聞第十二師輸送隊一營兵士亦有日間開赴贛州駐紥以便輸送軍物已條諭承雇處速雇民船三十隻以便應用第二路討粵贛省陸軍第二第九混成旅曁十二師二十三旅均有任務贛南大庚等處已特別戒嚴第二第九兩混成旅原駐贛南聞此次第二路討粵即以該兩旅分左右翼刻已准備停妥待令出發又昨聞軍界中人云第二路軍隊原爲攻湘今已改令攻粵參陸辦公處已電致張總司令徵求同意張巳表示贊成不日將總軍需處移駐贛州 
　　馮旅移駐之封船忙馮旅第一梯隊已於十二日自武穴出發電知在潯雇船副官宋良仲從速雇上第二三四隊續待開拔宋接電後十三日午十二時即先函縣署商會代爲速辦汪知事當趕到商會與宋副官舒金二會長商量速進方法隨召集各輪管事及民船行管一一議定給炭支欵忙碌竟日由商會招承孫美鴻煤欵及借墊預支船戶等費分摺分條瑣碎萬分共計墊出洋二千二百元之譜由宋副官擔任歸還計民船約分四等頭等月給洋五十元二等月給洋四十五元三等月給洋三十元四等月給洋二十六元因不敷分配臨時復加雇小輪公司木駁四只於十三日晚八鐘先行拖帶十七號民船開駛武穴 
　　茶業所受之戰事苦茶之一項爲贛省出品之一大宗每届淸明前後各茶商均紛紛措集巨資分赴寗州武一帶採買茶料運至滬漢等處銷售他國而操此業者素以粵皖兩帮爲甚今歲大局不靖隣省紛爭以致金副異常竭蹶一般操茶業者咸有戒心無不裹足不前曩年淸明節時候外帮茶商均已到齊頃據吳城錢商來省談及皖粵兩帮之茶商不但無一人前來卽滙欵至該處者亦未見分文滙到今年贛省之茶恐無人過問矣噫商業又受此無形之損失矣 
[九江通信]  
　　據潯鎭署消息武穴馮旅分三期開赴漢口第一期親率一支隊前往其第二三兩期則尙未履行聞馮初本不願拔隊因被人力勸只得勉强允諾但擬俟晋謁曹宣撫使後仍懇辭職 
　　山東新軍第一混成團戴春成所部因係第二路後隊是以留駐南昌靜待後命未即開赴前敵頃因第一路兵力單薄當道特電調該團開往漢口已陸續由省來潯於昨日乘輪赴漢轉入岳州九江縣選民前呈報十六萬有零迭被省長批駁勒令核減嗣經汪知事密電省長詢以九江選民可否與南昌相等其密碼被督署扣留幸次日陳政務廳長復接汪知事來函詳述一切前情方始釋然昨日潯紳假助理員辦公處開會僉謂選民原有定數當無減之可言如官廳必欲核減其公文須用縣知事名義潯人不能負責聞汪知事以處此困難無法對付業已電省辭職 
　　潯陽道尹傅春官偕九江警察廳長韓振山於今日（七號）乘車晋省爲陳督太夫人祝嘏 
　　潯商會派議員陳靄亭馳赴天津參與全國商會聯合會議聞其將來提出議案有關於茶業一項極爲重要 
[勦匪聲中之魯聞]  
　　軍署於十五日午准陸軍部指派魏差遣家祿由津浦通車解送東省請領之剿匪軍火步鎗七百枝子彈四萬粒來濟當卽飭由軍械局長親詣車站接收聽候分發各屬應用以靖匪忠 
　　巨匪顧德麟屢次擾亂平原一帶宜軍往剿彼即竄入直境以致剿辦甚爲棘手日昨張代督軍照會直隸曹代督軍請酌派軍隊越境協剿現聞已由直隸撥來防軍二營來東矣 
　　嶧縣匪首史殿臣屢擬圖攻縣城終未得遂而兗州之混成旅及新軍第一團近日由北兜剿勢甚猛烈史頗窮　又擬返首南竄十一日方率衆至嶧南灘上集適與撥來之奉軍第三營相遇雙方遂鏖戰一盡夜匪勢不支向東南邳縣逃竄是役官軍共死傷七十二人斃匪三百餘人鈔獲鎗械馬匹甚多 
　　兗州鎭守使唐天喜因所屬土匪猖獗軍隊不敷分布曾致電駐鄭北洋第八混成旅旅長徐占鳳請撥派軍隊來兗協助剿匪茲聞徐旅長已派所部第三團馬兵砲軍隊三營隨帶軍械輜重甚夥於十一日來兗協助剿匪矣 
高唐一帶自上年被匪蹂躪雖經軍署派兵前往剿辦匪燄並未稍殺現聞則愈聚愈衆聲勢極爲猖獗前調去之新軍第四團因彼衆我寡不敢禦敵以致土匪益無顧忌現該縣知事已於日昨電禀張代督軍請速添撥軍隊前往會剿 
　　頃據自蒲台來者云濱蒲利靑一帶雖無大股匪徒然若二三十人或四五十人相聚成夥乘夜搶掠者則屢有所聞日前有土匪二十餘人在濱南段莊段姓雜貨舖內搶去錢米衣物又在蒲台趙店莊同福店搶去銅元衣物驢頭等物雖有防軍曁警備隊游擊而匪徒出沒無常亦無從剿捕也 
　　新泰縣自被于匪刦掠後人民痛定思痛且小股匪徒近仍在四鄉搶架該縣紳民前日特面請王知事添招警備隊數十名以作防城之用所需經費願由當地按畝攤捐現王知事已據情轉呈來者並請領新式鎗械三十枝子彈萬粒以資防衛 
　　日前陸軍第七混成旅之一部分乘車南下在滕縣南之官橋地方被匪亂擊頃聞十二日傍晚在棗莊車站又有匪徒數百人在該莊大肆搶掠并分股向車站射擊臨去時將中興煤礦之管理員二人架去正在勒贖之中 
　　鉅野縣境著名悍匪二秦瓊黨羽姚來志（卽妙二傻仔）張魁有郭三仔周敏尹七蕭來仔張成仔七名潛行來濟私購軍火接濟匪用昨經四十七旅會警在商埠捕獲解交發審處訊供在鉅境隨桿槍搶掠刦擄抵抗官軍種種惡跡不諱已援按匪例於十五日綁赴南圩外刑場執行鎗斃 
　　東臨各屬土匪猖獗搶架姦淫時有所聞商民異常震驚原駐第四旅不敷防剿故龔道尹迭電軍署請派兵駐守茲聞軍署照准後已派陸軍游擊隊兩營迅速赴聊駐防昨已起程前往龔道尹復電已預備感化院地址爲營房 
[省立學校聯合運動大會近聞（南京通信）]  
　　省立學校聯合運動會案在敎育廳符聽長視事以後卽已議决本可早日舉行祇以肺疫影響以至延期改爲本月二十二日開會地點仍在高等師範學校內現該會辦事員以會期在即已於會場布置一切而連日各學校各練所學異常勤勞並聞齊省長以會期在邇各學校距會場較遠須乘火車到會特飭寗省火車加訂該會會員乘車規則以示優待該路奉令後即在高等師範之農場設立臨時車站名曰運動會車站並自四月二十一日起除於二十三次車後再由江口至中正街站加開往來列車一次並每次車在運動會場停車至二十四次車止外餘照原訂時刻開行茲將寗省鐵路局特訂運動會會員乘車規則錄下 
　　 [T13 ]一 [/T ]本路奉省令遵在高等師範之農場設立臨時車站名運動會車站 [T13 ]二 [/T ]本路於四月二十日起加開兩來列車每日共行二十二次以供與會人員赴會之便一俟會期届滿卽行取銷 [T13 ]三 [/T ]赴會人員來站購票者均以購票通知各照票額四成收費由會場乘至各站者立照此例如無購票通知者均照本路普通票收費如由下關到站者依照督站納價由中正街到會場者照至無量庵納價 [T13 ]四 [/T ]四成優待票祗能來往會場站爲限查有越站來坐者無論有意無意均照票面起站另補普通票費該四成票即行取銷不得槪算票費團體票不在此例 [T13 ]五 [/T ]團體票分二種有購票通知者票價以四成收費無購票通知者照章五成收費均須有學堂校旗徽章爲憑人數至少以二十人爲限不得乘購來回（車務處） 
　　又聞縣立乙種商業學校校長朱啓恒區立乙種商業學校校長王文樞江蘇貧兒院院長周其永以及南洋兄弟烟草公司經理人等昨日紛至該會事務所接洽各人指定地點俟開會時各設販賣水果乾食與學校出品等物藉供參觀之用南洋兄弟公司爲提倡國貨起見並備有贈品獎勵學生届時必有一番熱鬧之景象也 
 [ 
 
 

Page 7

 
 
[杭州快信]  
　　援閩出征軍隊續於皓日上午一律完全出發是日錢江義渡暫停載客半天 
　　省議會開會在即朱秦兩副議長昨又召集報到各議員續開第二次談話會 
　　嘉湖戒嚴司令部副官周蔭軒經夏司令官呈請撤差遺缺昨奉楊督軍委任履中接充 
　　京奉直水災督辦熊希齡派員馮學棻等來浙勸募春賑官商各界發起假牛羊司港舊二師司令部房屋（即胡雪岩住宅）舉行游覽會售劵助賑已舉定潘赤文爲會長不日成立 
　　推翻帝制案內被害將士張渠金礪張廷南等七人（俱靑田籍）已准於原縣自籌經費建立專祠 
　　袁運使委朱養和充長林場鹽警長葛敬年充餘姚場編配餘板委員顧峻充海崇商辦鹽警稽查員昨俱發表 
　　省署第一科員王垣奉財政廳委辦德淸繭捐局堅辭不就昨巳改委任用知事鮑湛（四川人）充任 
　　杭縣小學聯合運動會今日（二十一）開始舉行柬請督軍省長蒞席已各派代表致訓詞 
[南京快信]  
　　軍署派副官馬鎭藩等四人赴魯豫招募第二補充旅二三兩團新兵 
　　李督派員由京領到快鎗二千枝子彈六百箱昨已運寗 
　　軍署參謀長何恩溥奉派入京接洽要政業於昨日由京公畢回寗 
　　李督派赴漢口參與各省區代表會議之本署參議王鐘昨因某項要事回寗面謁李督禀承一切 
　　軍署主任副官李登科昨來電稱業於巧日（十八）抵閩蘇皖贛浙閩五省聯防會議開會日期尙未確定 
　　海州鎭守使白寶山因剿匪辦理淸鄉事昨來省禀謁軍民兩長住城內交通旅館 
　　省議會臨時會定五月二十一日召集昨已由會快函通告各屬議員届期來省列席免悮會期 
　　江寗衆議院議員初選舉人名總數調查事竣昨已榜示張貼貢院前並彙册呈報省署咨部查核 
　　江寗縣勸學所准五月一日成立舊有之敎育款產經理處即日撤消 
　　實業廳長張軼歐昨由無錫原籍掃墓回省銷假 
　　齊省長委錢　祥充本署諮議 
　　馮總統之孫公子昨偕眷由津浦車南下今晨乘車赴錫轉輪赴宜興 
　　仇殺王營長岳母及王四齡小兒之伙夫原定昨日在小營執行鎗决茲聞李督仍擬親訊一次故由軍法處提回現押軍署衛隊營昨報係誤傳 
地方通信 
[松江]  
　　第一高小展覽會縣立第線高等小學校於十九日上午開第一次成績展覽會下午開第三次游藝會展覽會場在該校二年級敎室室內陳列之學生成績都凡二千餘件圖畫手工尤爲爛漫悅目成績中最爲特異者爲該校校園中收集之各種園藝種子場內外所紥之各種球彩及萬國旗幟亦均爲學生手工成績品至評判人員則由錢魯詹校長延請上海第二師範敎員楊聘漁商務書館國文编輯吳硯蘅省立第三中學敎員蔣韻生吳漑亭蔡有定縣視學倪伯英學務委員金純盆藝徒學校敎員章備吾等分類評判展覽會自上午八時始十二時止午後一時續關游藝會在該校操場上架一平台爲游藝會場另於操場迤西之地設一臨時商店販賣各類食物由學生主持其事各界來賓多至二千餘人學校團體有縣立女子第一高小校景賢女子高小校松筠女子職業學校求忠國民學校開會後首由錢校長報告開會宗旨然後按照預定節目分類演述自一時至五時共演三十節精神動作均極可觀內中珠筆合演及國文作法二節由李縣長委任第三科員袁玉雨到場示題作法之最敏㨗者爲三年生雷震同於黑板上完成一篇文字僅得十二分鐘云 
[蘇州]  
　電燈裝表之分別辦理蘇地電燈前因裝置限制火表被城內東南二區裝戶藉詞路線黑間開會反對並舉公益事務社董事汪炯之爲代表致書質問電燈公司略謂所以裝限制表者因各裝戶私裝太多原爲維持路燈光線起見現在旣不滿意惟有將各裝戶電燈均裝半夜線並須各裝火表以五盞爲起點建議於總會表决在案嗣因師部及水陸警廳以防務所關如裝設半夜線殊有障礙令即仍照舊章程辦理該公司奉文後業已遵照暫緩惟東區臨頓路一帶已改爲半夜線云 
　　催促速組勸學所吳縣知事公署奉江蘇敎育廳訓令各縣勸學所限本年五月十日以前一律成立所有敎育欵產經理處於勸學所成立之日廢止 
　　盜匪連刦七家吳縣知事據縣屬香山巡官趙國斌呈報該鎭於十六夜間到有大帮匪徒百餘人持鎗搶刦計有七家之多並有毆傷事主情事該分駐所巡士額僅八名不敷彈壓茲聞各事主已分別赴縣請求勘緝矣 
[揚州]  
　　五師附屬游藝會江蘇省立第五師範附屬小學校於十九日爲五週紀念特在本校內舉行游藝會函邀各生家長前往參觀以表演兒童成績會場內秩序井然設有販賣部以便來賓購食前往參觀者男婦約數千人上午九時起開幕首由校長任誠主事陳關舫等相繼演說該校已往之成績及現時之狀况次由各生逐節表演至下午九時閉幕計游藝三十一節繼以家長批評來賓批評乃閉會晚閱並由學生扮演苦學生新劇以如來賓泃一時之盛也 
　　學生紛赴寗垣運動江蘇學校第四次聯合運動會已定於二十二日在寗舉行先期由敎育廳函知各校派選手來寗參與運動茲聞淸江第三農業學校學生業在浦乘戴生昌陞福小輪出發十八日晚經過揚州南下又揚州省立第五師範全體學生藉運餘暇游覽秣陵名勝依軍隊編制定於二十日由揚出發假道鎭江乘車至寗云 
　　郵局派員來揚勘地江蘇郵政總局前據揚州二等郵政局長吳有生呈請遷移局址擬定舊參府署改建洋房並經揚局繪圖報省茲聞業經寗局派委周宜鼎來揚勘估聞須二千金始可報買該委已將勘估情形呈報省局矣 
[鎭江]  
　　署長注意防務瓜洲水警第一專署趙署長以大港越河小河圖山都天廟等處港汊紛歧素爲梟匪出沒之區現距立夏節爲日無幾繭市將興華洋各商均將携欵紛赴各該處收繭恐有匪徒乘機搶刦擾害商旅昨特調派師船十餘艘分往各該處嚴密梭巡以安航路 
　　師長校閱軍隊駐鎭陸軍十九師楊春普師長於日昨校閱第七十四團第一期敎育凡官長士兵學術兩科曁內務野操親加詢問均尙不負所學師長頗爲嘉獎 
　　電緝江陰逃犯江陰縣日前脫逃監犯四十餘人除當時捕獲及畏罪百首數人外在逃者尙有三十餘人業經江陰縣知事呈請省長通令各屬懸賞協緝丹徒縣公署昨已奉到此項省令當即飭警遵辦 
[南京]  
　　糧商請求運輸之公電下關糧食公會因浦口屯貨無法裝運電部云北京交通部總次長鈞鑒浦口運津米糧因無車積壓日久霉爛不堪前承津局來電允爲設法迄今仍未裝出商人血本攸關務懇飭局極力輸運以恤商艱而維路政下開商埠糧食公會叩 
[杭州]  
　　飭解兩院選舉經費辦理參衆兩院及省議會議員選舉總監督以本事務所經費及印刷參衆兩院選舉投票紙價共需銀一萬一千五十元亟待應用昨特令飭財政廳長尅日如數解所以備應用 
　　滬杭鐵路近聞滬杭鐵路拱宸機器廠業經移駐閘口所有機務事宜均由該處辦理前爲城站駐有機車故設駐火車房酌派員司專司其事茲孫機務副總管以現旣由閘口總廠出發則城站火車房自無設駐之必要是於即日起已實行歸併以節經費而資統一又滬杭鐵路機務總管芬慈以閘口機器廠業已成立惟各機關需用電汽浩大是以擬設電燈廠以便聯接車站裝置電燈旣便行旅尤利工作茲已佈置完妥先將機器廠內開機放光逐漸推廣又聞滬杭甬鐵路任局長傳榜以奉楊督軍函開略以甬杭交通軍事運輸綦要錢塘曹蛾橋工亟宜趕築以便早日通車則軍事商旅咸得其便茲任局長旣奉前因即與洋工程師克禮阿分段工程師濮卓雲麥考尼等商議進行方法僉以曹娥江橋墩均已工築完畢一俟橋梁運到卽可架置不如早將錢江方面動築以期迅㨗是以任局長除呈交通部請轉咨靑島趕將橋梁尅日放運外擬在江干設立錢江橋工程處以便進行 
　　通緝在逃海寗知事浙江齊省長昨分令錢塘會稽金華甌海四道尹文云前署海寗縣知事陳景鑾虧短交代擅自逃逸一案業呈奉大總統指令通緝追究仰該道尹即便轉飭所屬一體嚴拿務獲解究 
[嘉興]  
　　呈請禁止包蕩蓄魚嘉興汊港紛歧湖蕩連亙近有漁戶向蕩戶包購湖蕩蓄養魚種四周圍以　簾縣自治委員盛譜蘭屠伯欽蔣輔卿等以爲有碍水利呈請知事禁止包蕩養魚略請蕩戶包與漁戶後在蕩口設立　簾梗塞航路之交通阻滯水勢之順流禾中鄉民每在附近湖蕩撈割水草隔取河泥以作糞田之用自漁戶包蕩後不准鄉民撈草隔泥失天然之利益乏壅田之原料又農民每於農隙之時在蕩張網捕魚以資生活現巨蕩大泊被漁戶包歸專有致農民頓失生活之機云云未知縣知事以爲何如也 
　　盜犯判决死刑縣屬尤家浜朱應元家於前月被盜匪數十人闖入內室刦去衣服飾物後經事主開單報縣請勘飭緝由張知事派員履勘並飭令所屬軍警一體協緝在案現悉是案盜匪已由縣警隊長洪某在縣屬東鄉地方購線緝獲姜鳳林朱阿寳朱桂生仲毛頭等四名並贓物多件解縣訊判業經張知事開庭研訊供認爲首行刦不諱當卽依據懲治盜匪條例將姜鳳林等四盜匪判處死刑現已呈請楊督軍核示執行矣 
　　百步橋港盜刦商船嘉興北門外杉靑閘地方於前晚到有硤石駛來之洋油空船（因所裝洋油均已售去）路過落帆亭時已昏暗遂於該處停泊留宿以冀明日開回蘇境詎料是晚三鼓時有盜船兩艘將該商船軋至就近百步橋港內船夥等於睡夢中均未知覺該盜匪上船將船主劉花滙（鎭江人）及船夥二人一併用繩紥住並手執兇器威嚇船夥不准作聲遂將莊票洋七百元（係售去洋油所得者）及衣服多件金戒二枚盡行刦去始各回船而逸翌晨由船主劉花滙開單報知北門警察第三分所轉報縣署飭屬嚴緝矣 
　　迎燈竟肇巨禍海鹽於本月初起三五小兒有迎賽龍燈之舉藉資如樂乃好事之徒竟向各居戶商舖籌集欵項定購龍燈藉此鼓舞興會愈聚愈衆前晚迎燈極盛之時扮演地戲諸人竟與觀者大起衝突雙方作劇烈之爭鬬竟有多人身受重傷業由崗警將肇事者拘獲數人送入縣署究辦 
[寗波]  
　　古碑出土定海蘆花鄉南　四畝墩地方爲明季太師定西候張名振葬身處距今二百七十餘年碑碣湮沒墟落雖存莫有知其邱壠所在者上年秋間有該鄉民人某甲擬在該地造葬祖塋招工開掘壙穴掘至三四尺深處忽有石碑橫臥土中起出洗之字跡尙存題曰定西侯張名振墓旁註監　永歷三年乙未十一月張煌言題後經該鄉士紳稔爲明季先臣碑碣復命立之以保存古蹟想亦摩挲金石者所不棄也 
　　大賭窟一網打盡甯波檢察廳及各區署警察捉賭綦嚴故城廂內外賭窟尙知畏忌詎去年冬間江北岸游民竟糾股集資雇某國人爲護符假名開設洋行內立賭場抽頭漁利效尤者接踵而起曰某某洋行曰某某旅館凡三四處舊曆新正生涯尤爲發達甚至婦女亦厠身共間實爲近今發生之一大蠢害嗣經警廳報省請示旅滬紳商得此消息亦即通知某國領事某國領事聞之亦大爲震怒即密派親信人員來甬訪查盡得其實即將各洋行所雇之某國人悉數勒令赴滬聽候發落於是各假名洋行之賭窟失去護符多已偃旗息鼓不久將停閉 
[安慶]  
　　縣知事籌設陸地警察桐城縣屬之棕陽鎭人煙稠密商務繁盛與大通水陸交通素爲盜匪出沒之所且近來時有匪黨謀亂情事現聞該縣劉知事以該鎭距城　遠大有鞭長莫及之勢擬於該鎭設立陸地警察以資佐治聞將稟請省長核奪云 
　　被撤警員不准復充前充屯溪警察署員錢琇林因濫刑苛罰被控撤差以後搞不移交復經省委拿辦私自潛逃在案刻聞該員又運動鎭商某稟請復用聞省公署以該員劣跡昭著自不能任共置身警界除批行警務處并休寗縣外仰即知照云云 
雜評一 
[兩會議（默）]  
　　天津之商會聯合會正開會而漢口之各省區會議又舉行兩會之結果將何如 
　　天津之會代表全國商人之會也漢口之會代表各省武人之會也商人之會在解决時局而武人之會亦在解决時局惟其解决之方法不同則將來孰效而孰無效不可不問也吾謂今日之中國但聞武力不必問民意苟其事爲武人所主張者雖全國民意反對之而必地又其事爲武人所不欲者雖全國民意力助之而必廢蓋中國之所謂民意早不在武人眼中矣然則今日欲知時局之如何解决祗問漢口之會議可耳又奚必問天津會議之結果哉 
　　雖然以最後之最後論吾知民意必有戰勝武力之一日也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[拯救海參崴華僑八誌]  
　　旅居海參崴華僑因俄國不負治安責任羣起恐慌紛電政府乞援遂由海軍部調派海容軍艦前往援救並電令紅十字會商由招商局選派飛鯨輪船裝運賑欵赴崴振援等情迭紀前報茲悉北京政府續據旅崴僑商一再電請撥派軍隊前往保護政府以事關旅崴僑民生命財產自應設法保護故由參陸辦公處電商浙江楊督軍抽派浙軍若干營開赴海參崴保護僑商一俟楊督允准抽撥再商輪局派船赴浙運載軍隊往崴保護 
[援閩浙軍添配軍火]  
　　浙江陸軍第一師童長長奉楊督軍令在所部軍隊內抽編一混成旅援閩已令步兵一團先行出發渡江至寗波乘輪赴温州入閩茲悉童師長亦已於前日親率各軍由浙起程往閩惟該師之砲失第一團所部三營因快砲上之引火尙未配足故未出發昨由童師長派委該團副官祁榮喬來滬持文咨請上海兵工廠檢配引火一千個務於二十一號解浙以便運閩濟用 
[西南購運軍需之阻止]  
　　江蘇特派交涉員昨接松滬護軍使函云接參陸辦公處來電略謂近據密報西南軍需械甚殷業遣黃某劉某到滬與旅滬黨首接洽向某洋商購買大宗軍械及軍用品物除電致江海關監督嚴密查驗外希卽函轉交涉員敦勸外商勿與交易以重邦交等因合即函請查照辦理云 
[四誌黃包車夫之風潮]  
　　公共租界內各黃包車夫於十七號淸晨由洋商來安飛星滙芳等黃包車公司租車出外各空車甫拖至卡德路被巡捕指爲違章撬去照會該車夫等以捕房取締過嚴妨碍生計並擬爲電車公司暗唆遂聚衆携帶鐵尺木棍竹棒復用石片擊破電車上玻璃毆傷查票西人旋由新閘捕房捕頭愛爾斯等到場彈壓各軍夫即將愛捕頭圍住欲與爲難經該捕頭開鎗自衛致擊斃江北人孫萬如流彈傷及車夫楊慰如（即楊泰甫）薛東生等當經捕房將受傷之人車送醫院醫治孫尸舁入驗尸所報請公共公廨中西官驗明諭令尸屬具結領尸棺殮並由新閘虹口兩捕房將所獲肇事之山如卿張阿琴孫阿卿金順慶等四人拘解公廨諭着押候楊薛兩人傷愈併究等情迭誌前報茲悉楊慰如（即楊泰甫）受傷甚重醫治無效已於前日斃命由捕將尸舁入驗尸所報請公廨王襄讞會同美博副領事於午後五時許蒞所驗明楊泰甫委係生前被鎗彈擊傷小腹身死塡明尸格即升座公案卽據尸母楊梁氏投案供稱死者係我兒子向作小生意度日近因患病在家前日上午聞知卡德路一帶非常熱鬧不知何事扶病往觀遽被鎗傷要害慘遭轟斃求請伸雪且氏貧不自給無力買棺並求恩恤云云又據中西探捕投案證明當時情形中西官核供遂於驗訊單上會同簽判云驗得已死楊泰甫委係鎗傷身死由善堂發給棺木交由尸母楊梁氏具結領尸棺殮候下禮拜二傳集人證訊明再核此諭昨日（二十號）上午九時許有人力車夫代表孔明成金阿三等四人至松滬護軍使署投遞呈詞請爲維持苦力生計惟呈文未用官紙不知使署如何批示又昨有孫姓者具呈交涉公署爲主權民命均有危險請求伸雪陳交涉員昨已派員調查肇事情形以憑核辦 
　　淞滬警察廳長徐國樑昨日訓令各區署所云案據四區二分駐所呈稱黃包車夫因租界電車公司要求捕房取銷黃包車執照有碍生計糾集二三千人在卡德路與電車爲難打毀電車數輛並將八號西捕打傷西捕遂開鎗斃死黃包車夫一人擊傷二人並將各車夫逼入華界經本所員警竭力彈壓始暫平靖理合呈報鑒核等情據此查黃包車夫人數旣多性復愚蠢現因生計關係必不甘心仍恐有聚衆暴動情事除分行外爲此訓令該署所隊仰即轉飭所屬於華租交界處所嚴加防範如遇有車夫聚衆暴動情事隨時彈壓解散勿任滋事是爲至要切切此令 
　　達文特敎士投書於字林報論車夫風潮略曰有一事焉爲吾人所公認而無異詞者則工部局與捕房待遇人力車夫未免嚴厲此次風潮即其表徵也蓋華人各界中之陳訴無門者莫車夫若無會館以保護之惟海資森君與其所籌辦之慈善會爲其唯一之友耳故車夫之趨於極端視爲車夫受苦無可容忍之證據可也常人之性凡操此業者輒視他業爲可憎汽車之駛行見電車過站輙停即視電車爲可憎某著名善駕駛汽車者曾告余曰吾願舉所有人力車電車而盡除之司汽車者對於他車旣抱此觀念則人力車夫對於汽車電車亦必有其觀念殆無可疑雖然汽車也電車也人車車也皆無可廢之理彼此亦惟有互相容忍而已車輛往來宜有一種管理誰不謂然第可憐之人力車夫今所訴苦者則以當道獨擇人力車夫而施以不公允之待遇取締之窘迫之限制之耳本月十日余僱馬車囑其於午後四時三刻候於門前及時開門出視不見馬車方欲轉身發電話向車行催促瞥見馬車停於遠處相距百碼據印捕云馬車不能停於門前次日余舉此事詢諸福州路之管理員則知印捕辦公趙出範圍馬車固可停於門前歷十分或十五分鐘之久也管理章程奉行不當於此可見一斑當道對於他車頗覺寛厚而對於人力車則不然工部局收車夫之捐費但使其艱於謀生試就北蘇州路停車場而言場在吳淞路相近余不知何爲設立若是之遠某日一車夫見余待車拖車就余乃巡捕嚇退之此非殘暴而何釀成此次滋事者必此類也工部局之大誤在視人力車爲可憎之物不願聽其存留又無權使其不存留他車則縱容之人力車則嫌惡之第此種態度對於車夫旣屬偏謬對於公衆尤爲不公滬人之置有汽車者其數余知之矣其未置有汽車者不知凡幾苟得詳數以較之則人力車之重要與利便從可知已常用人力車以代步或赴店購物或出門會客者不可勝數夫坐馬車汽車者工部局固當體念而此不可勝數之乘人力者工部局亦應加以同量之體念也人力車可使吾人從出行之地至欲赴之地電車則不能也人力車取費甚廉汽車則不若是也在取締新章實行之前隨時隨地可得人力車便利已極是以用人力車者較用他種車者爲多途中常見工部局揭示對於他種車曰請緩行若對於人力車則不用請字也吾人有享用人力車之完全權利今工部局視人力車爲厭物特別取締之（私人包車亦然）而他種車則邀寛免此乘人力車者與拉人力車所不能無抗議者也保護車夫之慈善會甚得公共之贊助足徵公共對於車力表示同情工部局亦知之否云云 
　　又有署名公道者投函於字林報略云貴報論車夫風潮態度平允讀之欣甚余常見華捕印捕對待人力車夫之手段爲之憤怒風潮之發生固無足怪也許多無責任之巡捕往往毫無理由奔向人力車撬取其執照此種野蠻行徑未免過甚以余觀之殊非管理行車之良法也上海日趨繁盛從前工部局議董未曾放寛道路今人力車夫乃代受其罪至於車夫不坐守停車場之理由亦須審愼解析但印捕華捕中孰可爲裁判員以判令拖空車之車夫誰係遵章前行以赴停車場誰係　躅街中尋覓僱客者乎此乃吾人所願知者也目下若干巡捕之思想似謂車夫與其車必須從天空墜下直落於停車場而後可今困難之點在車夫挺拖空車赴停車場之際孰能禁其不在途中就客招呼乎此種事情日日有之處處有之試舉一例以前之馬霍路口有停車場焉人車車排成長行以待懼客常有車送客至跑馬場大門口坐客甫下而出門之他客巳登其上揮之使行矣彼坐待於停車場之車夫目覩他人連得生意而自己則不能越出一步自不能不歸罪於管理章程之不公再規定空車必須在最近停車場停待之辦法者殆未從長思慮蓋在某種時間熱鬧處停車將嫌太多而冷落處則將覓車而不可得也至於濫取車照一層余常見坐客至南京路下車倉促入舖不即給付車資令車夫待於路旁其時巡捕適至車夫若去則失車資不去則失車照余不知巡捕訓令巡邏於南京路各大舖附近一遇坐客下車如促其立付車資否最近六個月中沒收車照共有幾何若能於目下發表總數則亦人所願覩者也云云 
　　字林報社論略曰本報今日所披露達文特君之意見想多數與論必贊成之華人斷不無故滋事而人力車夫尤非無故滋事之人今竟滋事則可爲事有不當之確證車夫於生意極盛之時所獲之資亦僅足餬口人生快樂殆付閡如吾爲此言無非主持公道非感情作用也新章實行減其所獲縱每日僅少數十文然車夫於此已瀕餓境觖望旣生反抗斯作矣達文特君所稱工部局視人力車爲夶物實爲大誤一語誠爲名言夫發給車照八千而又嚴定條例妨礙其生計對於車夫亦屬不公允况受此新章之影響者且有大多數乘坐人力車之納捐西人不僅車夫而巳乎試取一九一七年各種車輛所繳之照會捐費而比較之即可知人力車捐之大爲何如矣茲錄各車捐數如下公共人力車銀十三萬七千零二十二兩私家人力車銀四萬八千五百五十三兩汽車三萬零二百二十六兩私家馬車一萬二千一百九十四兩公共馬車一萬二千一百四十五兩總觀上述卽公共人力車一項（除私家人力車不計外）所繳捐費比諸汽車公私馬車彙合之數二倍有半焉乘坐人力車者之多已可想見而竟爲新章所限制致感不便是豈得謂爲公平行車須有管理人皆承認之惟管理之道不宜專從人力車着想而獨施之於最不堪受苦之人力車夫耳車夫奔過街心爭攬坐客固屬危險然此非不可阻遏者固無須趨於極端妨碍全體車夫也試問豈有他種車疾駛街中對於公共不有若干危險者乎人力車速率不大旣非並行且緊靠路旁吾不知何爲竟不見許駛行於各街也再執行新章之權寄諸華捕印捕之人欲保其不濫用此權殆無良法綜之達文特君之言可代表各方面觀念想必可爲人埀聽也 
　　上海泰晤士報載署名及時補救者之投函略謂數星期前滬人卽藉貴報發表意見陳述修改管理行車章程之必要苟早見採取則不幸之車夫風潮何致發生輿情若是風潮若是吾人屬望於租界當道及今設法以惠車夫者豈得謂爲已甚哉若此問題始終漠視則將來果發生更重大之風潮當局者其能辭其責乎所應改革者可略述於下沒收車照之權不得委諸印捕華捕巡捕尤不許苛待車夫工部局所定之車資至少外人應遵守之車主領取車照時必須具有可使車夫獲取相當謀生機會之條件云云 
　　大陸報云人力車夫之取締仍然進行昨日巡捕因車夫不遵坐待停車場之章程撬去車照頗多昨卡德路頗平靖前所添派之巡捕業已撤回 
[蓮花菴被人拋擲炸彈]  
　　法新租界（現歸新總巡捕房管轄貝禘鏖路之蓮花菴其住持僧某出外雲游未回菴內祇有僧徒一人及香夥四名留守前晚九點餘鐘有人從該菴後門掩入在夾弄中拋擲洋鐵罐所儲之炸彈一枚當即炸裂該僧徒聞聲大驚不敢追捕事後始行出視匪已逸去牆壁地板及佛龕均炸有小孔房屋人口均未被傷該僧徒遂報告捕房由探目沈　福前往察勘得地上遺有炸壳碎片向僧等詢問當時情形並有無嫌疑之人據稱當時不敢出外故不知何人所擲且住持與人毫無仇隙今被人擲彈圖害實難索解云云沈探目當即據情回稟捕頭飭從速緝拿擲彈之人到案訊辦 
[外部辨明中日秘約之不確]  
　　松滬盧護軍使駐滬陳交涉員昨日同接北京外交部緊急電略謂本年四月十三日滬上中西各日報要聞欄載中日秘約業已在北京簽押中國給與日本之權利較之第五欵有過之無不及并條欵各等詞一則但本部旣無簽約之事實此事全屬子虛事關外交關係極鉅應即轉致中西各日報更正以昭核實而重國政云云 
[米占元謁會盧護軍使]  
　　長江總稽查米占元近奉安徽倪督軍命來滬與盧護軍使籌商某項軍事昨已到滬特詣使署謁會盧使談話甚久所商何事無從探悉 
[紗帮川商陸續運貨入川]  
　　旅滬川帮經辦棉紗各莊客前因宜昌以上轉運爲難致所購大批貨件未能暢運近來得悉川省各商會業已商准各該駐防軍隊難爲護送並可帮同運輸計由宜昌至重慶每包運費十二兩即可平安抵埠故旅滬紗帮川商連日巳將訂購之貨陸續報裝出口轉運入川矣 
[調查私招華工機關]  
　　上海縣沈知事近因得悉浦東西各碼頭有人假造名義私招華工當以招募華工祗有惠民公司向僑工事務局呈准其餘機關均係私設現旣有人私招自應嚴密偵查以免愚民受騙爰於昨日諭令地方警察事務所主任警佐王敬常密派幹員偵探等分往浦東西各碼頭偵查此次前往私招爲首之人及用何名義招往何處詳細查明復候核辦 
[保護外人游歷內地]  
　　京畿憲兵張營長近以時届春令各國旅滬洋人每於星期六星期日或乘火車或雇遊船前往浙省各處遊玩風景按照約章洋人如入內地遊歷者地方軍警應有保護之責刻下交通利便洋人乘坐火車者較衆自應責令隨車憲兵如在車上過見洋人務當妥爲護送除令由所部軍官飭兵遵照外並於昨日咨文浙省憲兵營倘有滬地洋人到杭時應請謹愼照料云 
[縣屬高小聯合運動會之第二日]  
　　昨日爲縣屬高等小學校聯合運動會之第二日所定順序已誌昨報晨間八時縣視學朱伯華及李頌唐錢森齋賈粟香賈季英等先後到會凡縣屬並市立私立之各高小學校學生亦接踵而至男女賓觀者較前日更多九時開會按照預定順序舉行運動其結果如下（跳遠）甲組 [T13 ]一 [/T ]縣一黃金福十五尺八寸四分之一 [T13 ]二 [/T ]和安陳文球十五尺五寸四分之三 [T13 ]三 [/T ]澄衷陳蘭生十五尺二寸乙組 [T13 ]一 [/T ]縣一汪耀祖十四尺一寸 [T13 ]二 [/T ]和安陳金生十三尺四寸半 [T13 ]三 [/T ]縣一陣振榮十三尺一寸四分之一丙組 [T13 ]一 [/T ]縣立乙農段樹屏十三尺七寸 [T13 ]二 [/T ]和安夏雲然十三尺五寸四分之三 [T13 ]三 [/T ]縣一兪文球十三尺五寸（跳高）甲組 [T13 ]一 [/T ]澄衷候谷聲高四尺十寸四分之三 [T13 ]二 [/T ]通惠袁貞廉 [T13 ]三 [/T ]潮惠王端祥乙組 [T13 ]一 [/T ]和安劉鳳鳴高四尺一寸半 [T13 ]二 [/T ]縣二唐策勳 [T13 ]三 [/T ]三林喬賡聲丙組 [T13 ]一 [/T ]和安夏雲然高四尺一寸 [T13 ]二 [/T ]通惠劉　揚 [T13 ]三 [/T ]潮惠魏本廉（擲鐵球）甲組澄衷蔡文藻遠二十九尺十一寸半 [T13 ]二 [/T ]澄衷張承思 [T13 ]三 [/T ]縣乙農劉世昌乙組 [T13 ]一 [/T ]澄衷蔣望平二十二尺一寸半 [T13 ]二 [/T ]縣一忻成祥 [T13 ]三 [/T ]和安范藍田丙組縣乙農王才生遠二十尺七寸 [T13 ]二 [/T ]縣二孫文光 [T13 ]三 [/T ]縣二唐策勳（撐篙跳高）甲組 [T13 ]一 [/T ]潮惠王端祥高七尺十一寸半 [T13 ]二 [/T ]潮惠陳淑英 [T13 ]三 [/T ]澄衷盧廷章乙組 [T13 ]一 [/T ]縣二唐策勳高七尺零二分之一 [T13 ]二 [/T ]奚漢英 [T13 ]三 [/T ]曹報鳳丙組 [T13 ]一 [/T ]縣乙農唐敬香高七尺一寸半 [T13 ]二 [/T ]潮惠姚本廉 [T13 ]三 [/T ]三林李奇芳 
　　前昨兩日與會各校運動徑賽田賽總平均積分以澄衷列第一得三十分獎銀盾一座第二縣一高小二十七分第三市立和安二十六分各得一等獎章前日五十碼賽跑縣乙農第一八百八十碼團體賽跑縣立梅溪第一各得銀杯一隻均由縣知事沈寶昌到會分別給領 
[最近金融之調查]  
　　本埠各外國銀行自十五號至昨日止由外洋公司船運來大條銀共三百二十一條裝往漢口者有實銀四十萬兩中國交通等銀行由無錫等埠來往銀洋絡繹不絕今調查於下（十五日）客帮從杭州裝來洋十萬元有利銀行從外洋裝東洋公司輪船來滬大條銀一百二十九條又花旗銀行一百十二條又麥加利銀行八十一條（十六號）交通銀行從無錫來洋五萬元（十七號）各錢莊由甬江運來洋十萬元各帮由嘉興嘉善湖州杭州等處　來洋七萬元又長江來洋十萬元又天津來洋五萬元又裝赴漢口銀五萬兩（十八號）客帮從九江浦口運來洋十萬元道勝銀行裝往漢口銀十萬兩（十九號）麥加利銀行裝往漢口銀三十萬兩中國銀行亦裝往漢口洋十萬元 
　　大條銀價自上星期一至昨日止逐日長二五或半辦士是以此六天中共長一辦士半惟鎊價升降無常最長之日（十八號上午）爲四先令五辦士半最小（十五號）四先令四辦士半昨日爲四先令五辦士前後比較祗長半辦士日本滙水雖隨鎊價爲轉移而最高開過四十九兩七錢五分最小四十九兩一般業洋貨者欲趁鎊價而結買滙票者祗有近期欲結遠期者銀行之價甚爲堅硬龍洋與墨洋近因新蠶繭與新茶將次上市各該商與錢莊趁目下銀拆合算日有購進故昨日午後收盤增至七錢二分七釐七五銀拆最大四分最小二分期貨驃金之價因此令所長未滿一辦士故此六天間最高價（十五號上午）開過二百四十二兩四錢最小（十七號上午）二百三十六兩四錢昨日收盤爲二百三十九兩二錢恒孚等銀樓飾金十八號之前本售四十二元五角嗣因赤條缺乏價亦頻高故兩日間共漲洋一元 
　　昨爲星期六調查中外各銀行所存銀洋大條之槪數列下麥加利存銀二百四十四萬洋二百十六萬滙豐存銀二百九十六萬洋二百四十萬大條六條德華存銀四十六萬正金存銀四百二十萬洋五十七萬道勝存銀三百八十一萬洋二十萬大條二百七十七條通商存銀三十萬洋六十萬東方存銀三百六十二萬洋四十萬花旗存銀一百八十三萬洋七十七萬大條四百七十四條華比存銀八十四萬洋四十二萬和　存銀五十四萬洋九十萬中國存銀一百八十八萬洋四百六十四萬台灣存銀一百七十一萬洋一百萬住友存銀十四萬洋八萬各錢莊存銀二百七十一萬洋一百八十二萬交通存銀六十五萬洋一百十五萬有利存銀三十萬洋十萬中法存銀八十萬洋二十七萬三井存銀十八萬洋四萬三菱存銀十一萬洋五萬朝鮮存銀五十四萬洋四萬總計存銀三千零零三萬洋一千七百六十三萬大條銀除有利麥加利等銀行囑北市各銀爐鎔化寶銀計五百十六條之外尙存七百五十七條較上届（十三號）多存銀九萬兩洋亦多存三十八萬元大條銀則少存一百六十八條 
[米糧麵粉市面之疲滯]  
　　本年二月初旬因農商部派員秦晉華來滬調查米麥雜糧市價謂中國加入巴黎糧食同盟一時滬上之米商及資本家羣相爭買意圖居奇米麥各價遂逐日頻漲粳米每石大有十元以外之勢詎未幾即停滯不動內地產米之區源源運來米價遂頻頻退落月餘以來較最高之價每石減去一元二三角今市上最高之貨七元二三角尙無人顧問囤貨者欲思出脫而不得其主欲購者恐市面再跌觀望以待賤價因此市面反見疲滯現調查申地各　米廠及河下船上之存貨約計七十萬石非得大帮活動市價轉機則存貨各戶因虧折不能斛淸必將有涉訟之事發生矣麪粉一項前於舊曆二月間市面最高時每袋漲至二兩三四錢旋因米麥禁止出口亦遂逐步回落現已回至一兩八九錢原價但一般囤戶向各廠預定之貨已於上月底到期皆延挨不出近日市面仍無起色廠家催出甚緊以是執貨在手者莫不愁眉雙鎖 
[縣商會會議變更稅則事宜]  
　　南市縣商會昨日通告各業領袖函云敬啓者茲爲變更稅事本會特訂本月二十一日卽星期日下午三時邀集各業開全體會討論一切届期務希駕臨勿却是盼 
[通緝魯省虧欵避匿之知事]  
　　江蘇淞滬警察廳長昨訓令各區署所云案准上海縣知事公署函內開案奉道尹訓令奉省長訓令准山東省長公署咨開案查前往山東萊陽縣知事周大封於交卸後請假回籍營葬久未回東查其任內交代尙未淸結並有關於人民控告發交法庭應質案件隨經令行警察廳會同歷城縣查傳去後旋據警察廳呈報查得該知事潛赴徐州等情當經本公署於六年三月二日第五六二號咨請貴省長查照飭屬查傳嗣因日久未准傳解到東而該知事虧欠交案雜欵爲數甚鉅復經財政廳呈由本公署循例呈請通緝於六年十二月二十六日奉大總統指令着即通緝究 
 
 
 

Page 11

 
 
追以重公欵交風務財政司法三部查照等因各在案該知事若知自愛宜如何趕速自投設法淸結以贖前愆乃竟逃走上海意　避匿猶復居心狡展具呈嘵凟且於呈文後面公然註明自四馬路麥家圈惠中旅館第三十一號發寄字樣似此刁健膽大玩視功令若不嚴緝究追將何以儆效尤而肅官箴相應咨請貴省長查照迅賜令行上海道尹密派警隊前赴該處務將該知事周大封緝獲押解來東以憑發交法庭從嚴究追幸勿稍涉遲滯致再遠颺是所企盼並希見復施行等因准此爲此令仰該道尹立卽遵照轉飭上海縣知事密緝務獲解究此令等因奉此合行令仰該知事即便遵照飭警密緝務獲解究此令等因奉此除行縣警察所主任飭警密緝外相應函請貴廳轉行各警區密緝解究施行等因准此除分行外合亟令仰該署所隊遵照轉飭所屬一體嚴密訪查如有周大封下落務即獲解本廳轉解歸案毋違切切此令 
[場地漏徵塘工費之追究]  
　　浦東南滙縣轄境之李塘係前淸光緒三十三年縣令李紫璈籌借積　欵項建築以禦海潮即名曰李塘工竣後議以李塘以西至王塘止爲受益田畝每畝徵錢六十文王塘以西至欽塘止每畝協貼錢三十文由縣徵還穀欵迨至民國四年風雨成災沿海尤烈秋收無着地方紳董議將李塘旁闊加高籌借公欵以工代賑經團區連合會議將李塘迤西受益田畝每畝改增洋一角四分王塘迤西之協貼一律取銷五年又議决每畝增成洋二角均呈請縣署立案循案徵還公欵是一團起至七團止不分蘆課灶課均以王塘東西爲標準茲悉四團王塘迤東之撥補白塗地約二千餘畝其地係屬場管歷年並未造徵各紳董查得該處同爲受益田畝理應責成場戶書造送徵收故特聯名呈請杜知事轉咨場署查辦當奉批令將幸免各戶指出姓名各紳董以定案俱在該地歷年漏徵難保非戶書舞弊現正分投調查以便續請核辦 
[聯運會議議决案之呈文]  
　　滬寗路局呈交通部文云爲呈復事本月二日奉鈞部第三六七號訓令內開查國有各路第五次聯運會議第十二議决案仰即迅速詳細核議呈候核奪等因附抄章程七條下局奉此遵即分飭滬寗路洋總管克禮阿署理滬寗滬杭甬兩路車務總管韋燕一體核議去後茲據克禮阿函陳意見局長覆加查核不無可採理合將原函配譯華文具文呈覆仰祈鈞部彙該施行再據韋燕陳復與克禮阿相同合併聲明謹呈附洋總管克禮阿原函敬肅者接奉本月四日鈞函祗悉一切京綏路局所擬國有鐵路發售團體聯運票韋程草案大致均尙妥洽惟欲購此項團體票者須備函請求起程路之車務處處長核准照購一條擬請在此條內聲明於購買之先至少於三日前備函請求方能有效以便車務處在此期限內或須有所查詢以明眞僞再查第五次聯運會議第十二條議决案關於購買此項團體票辦法係定明一星期之前先行函請方能照購合併陳明專肅敬頌鈞祺 
[工業學校測量隊回申]  
　　徐家滙工業專門學校土木專科學生於上月二十一日赴杭州西湖南高峯閘口等處實習測量茲已測畢於昨日乘車回滬聞各學生身體均增强健云 
[國語講道會第三次講道]  
　　靑年會殉道堂每逢禮拜日開國語講道會成立以來已經兩來復今日（二十一號）午後三時開第三次會請陳春生君主講 
[靑年會續講印度之宗敎習俗]  
　　靑年會德育演講會今晚七時半仍請西門思君續講印度之宗敎習俗西門思君寓居印度有年於彼邦種種迷信及國民的各等階級與其風俗習慣洞悉靡遺有志聽講者屆時均可前往云 
[麺粉增加運價之通告]  
　　滬寗鐵路Ｂ字第十二號通告云爲通告聯運麪粉運價增價事照得本總管於西一九十七年所發之Ｂ第十九號及二十一號通告所開由上海及無錫至天津之聯運麪粉運價均自西一九十八年四月一日起實行按照下開新訂運價價目核收一切辦法仍與原定運價辦法無異 
　　上海北站或麥根路至天津原定運價二百零三元六角新訂運價二百十六元六角滬寗憲得數五十元零六角津浦應得數一百六十六元無錫至天津原定運價一百九十四元六角新訂運價二百零五元六角滬寗應得數三十九元六角津浦應得數一百六十六元 
　　注意麪粉上海北站或麥根路至天津洋二百十六元六角無錫至天津洋二百零五元六角 
　　西一九一八年四月一日起實行各貨物巡察員攬　員曁站長各將此新增運價價目事宜遍告各客商知之 
[各機關郵寄文件之特別利益]  
　　上海郵務管理局局長李齊昨接北京總郵務局通告各機關函各文件單掛號應享雙掛號之利益細錄各機關名稱並聲明各省商會及其他各局所如非法定機關則不得援照茲將各機關名稱錄下國務院內務敎育交通外交財政農商司法海陸軍各部印鑄籌備國會事務銅元銀元各局各省海陸軍營鹽運使副使省長督軍製造局兵工各署局廠所各海關監督交涉員道尹縣知事各省鐵路警察財政實業敎育政務各廳各公署步軍統領鎭守護軍各衙門各稅務局所 
[鹽墾公司繳欵踴躍]  
　　前粵省長朱慶瀾自卸職來滬後即醉心實業曾於去年偕同張嗇菴周扶九馮總統段總理等發起淮南廟灣華成鹽墾股份公司經營鹽墾額定股本一百二十五萬元每股千元第一期股本於去年十一月底交足本年四月底爲第二期交足之期故日來繳者紛至一俟今届股銀交齊即須開創立會由股東推選總經理及選舉董事監察員等實行成立 
[典獄長注意監獄衛生]  
　　上海模範監獄典獄長敖雲亭近以天氣漸熱本分兩監人犯甚爲擁擠若不設法疏通實與衛生大有障碍故擬將工場部分收縮數間改作監舍以俾分覊押犯特於昨晨乘特別快車赴省謁見上峯據情面陳一切大約二三日內卽可返滬 
[希圖少納國稅之弊竇]  
　　小東門內大街安平里房屋連基地四畝有奇本爲馬姓之前產次憑中及二十五保七圖地保張志浩等價賣與鄭仲山爲業共價六萬餘元立契時鄭商通中保短塡契價一萬數千元希圖少納國稅茲爲市經董查明被匿稅欵有八百數十元之多據情禀請上海縣沈知事查明澈究沈知事遂命徵稅處調查該產鄭姓曾否前來完稅以憑辦理 
[新劇社新聘萬國馬戲團]  
　　法租界鳴新劇社新聘萬國馬戲團開演各種鳥戲獸戲聞該團有女演員十餘人男演員二十餘人馬二十四匹狗十餘條奇鳥三十餘隻並有山羊猪驢等獸均能演種種奇異動作定明日晚間開演云 
[呈控寶山知事之道批]  
　　滬海道署昨批寶山縣民黃宗琦等呈控知事違法徇情武斷請求弔卷澈究由呈悉吳淞高橋等處航船旣經該鄉經董從中排解議歸該民獨駛與趙阿瑞立有合同何以該縣知事竟將合同塗銷不准行駛殊不可解其中有無別情候令寶山縣知事錄案呈復以憑核奪此批 
[不准拋棄虐待]  
　　住居虹口吳淞路一百五十八號門牌之婦人王氏指控姘夫沙爲邦不顧贍養並行兇將其頭面毆傷等情昨由捕房將消拘解公共公廨請究據原告王氏投訴被告現另有所好將其拋棄然氏與被告姘識已有十七年生有子女各一向論被毆務求作主訊之沙爲邦供認行兇經關讞員核供商之日副領事林君以被告與原告姘識多年且生有子女不應拋棄行兇本應照律治罪恐傷夫婦感情從寛免究判沙具結將氏領回不准虐待違則提案重辦 
[訊結買女代嫁案]  
　　朱金氏之女金寳自幼許配與金阿大之子爲妻詎上年間金氏將金寳賣與尤兪氏由兪氏轉售與王阿大携往漢口迄今金阿大因男女長大央媒向朱金氏先行領女來家擇日成婚金氏無奈至蘇州賣得女孩高秀英送至金家希圖朦混當被金察破將金氏及氏子榮生扭控法公堂判令榮生釋出限交金寶嗣榮生並不交到金寶亦不到案遂由公堂出票拘拿後又經捕房將尤兪氏王阿大拘獲解廨押候備文飭探前往漢口吊到金寶再核在案昨日包探將金寶攔提到滬故又提訊先據包探上堂禀稱攔提金寶計用去川資五十三元四角請爲核奪金氏供婦人實在無力川資一時難措候釋出歸還金阿大稱川資由民人代繳中西官判朱金氏押滿二月交保限將川資繳還原告朱榮生免提撤銷尤兪氏王阿大從寛斥退高秀英送堂留養 
[成衣匠私售鴉片續誌]  
　　成衣匠馬毛弟在虹口百老滙路九百四十號屋內私售鴉片烟被五十五號印捕查見將馬與烟具煙膏一併帶入捕房拘押昨解公共公廨請究經中西官訊實判馬罰洋二十元充公烟膏烟具併燬 
[男女深夜私語之干涉]  
　　前晚夜深時閘北四區崗警查見江北女子稽運珠與男子稽鳳山同在黑暗處喁喁私語向之盤詰支吾以答當即拘解警署候訊核辦 
[半時兩告火警之可疑]  
　　住居閘北庫倫路永興里口之婦人張謝氏有門面一間轉租與南京人張某開設碗店張曾在某公司保有火險七百兩前晚七時許張謝氏灶披柴堆內忽然起火當經住居後埭之趙月波蔣任卿所見打開後門汲水救熄詎未及半時後樓上忽又火起仍由趙蔣二人上樓將火撲滅惟察看被褥蚊帳滿灑火油當以其縱炎圖賠報告四區一分所王署員立即飭警往拿張某已經逃匿僅將其妻張秦氏及二房東張謝氏二婦獲案昨解司法科收押候究 
[攫洋尙無實據]  
　　江北人邱小三仔在北河南路串黨攫取某西人現洋四元六角由捕將邱拘獲解送公共公廨訊供押候捕提同黨併究在案昨晨由廨復訊據中西包探投訴緝提同黨未獲訊之邱小三仔仍不供認中西官以無實在證據遂判邱開釋諭後安分 
[劉鳳山不准保釋]  
　　李詩伯前控劉鳳山姦佔伊妻請求提究等情經淞滬警廳徐廳長將劉鳳山提案發交司法科訊供明確收押候辦在案茲悉劉鳳山之妻王氏投廳具詞請求將夫保釋經司法科長察閱呈詞以語多誤會已於昨日批飭不准矣 
[少婦由杭回滬之被疑]  
　　昨日下午杭滬特別快車駛抵南站時由該站巡警排長陸振嘉查見少婦一口形色慌張恐係潛逃當即拘解路局警區經王巡官訊據該婦袁季氏供稱年二十歲住在本城新北門內伊夫袁康侯此次携其大婦與婦人等赴杭游玩現因婦人不願寓杭是以先回並無別意等語即由王巡官飭探往查乃夫袁康侯開設元元珠寶店袁季氏實係伊妾當即飭袁姓飭人投案具結領回 
[撞見十年前逃妻]  
　　薙髪匠揚州人孔萬興之妻吳氏於十年前在籍私逃遍尋無蹤昨日孔在浦東爛泥渡撞見該氏遂扭住糾葛由三區崗警到來將男女一併拘署判申送檢察廳訊奪 
[工人諭各回籍]  
　　浦東三區警署巡官劉恩誠前晚率警巡邏在途查見張起靑孫進元張凱林劉玉豐徐文元等五名形跡可疑當將張等帶區經解警正詰據張等供稱均河南人向在威海衛充當華工邇因遣散回滬擬別謀生計等語解警正判張等在署留宿一宵俟天明出外各回原籍毋得逗留 
[革警攔刦金飾四誌]  
　　已革巡警李槐山（即李魁山）王錫堂白晝持械在浦東洋涇鎭附近途刦婦人楊氏金飾由警拘獲解經三區警署申送警察廳訊辦等情迭紀前報茲悉此案業經該廳司法科劉科長一再預審並傳到證人訊供明確判令李王兩犯分別收押據情禀陳徐廳長請示徐廳長以李槐山王錫堂膽敢手持手鎗於白晝行刦婦女首飾玩法已極方今戒嚴期內未便姑寛諭令備文於日內申送護軍使署懲辦 
[過犯搶飾禁押九月]  
　　流氓趙連法在九江路攫取鄭楊氏金押髪由捕追獲昨解公共公廨請究訊據趙供該金簪係在逃之小蓬頭所搶等語中西官以趙係過犯判押西牢九月期滿逐出租界 
[在途打架之訊罰]  
　　劉慶文朱寳明趙阿福紀連生英明山前日在墨克登路互毆由捕查見以其違章一併帶入捕房昨解公共公廨經中西官訊明以其不應在途打架判各罰洋一元充公示儆 
[過犯慣用擲包術]  
　　無賴沈阿五前日在西藏路串黨用擲包術騙取婦人姜高氏金戒奔逃經氏鳴捕追獲昨解公共公廨請究經中西官訊知沈係過犯判押西牢一年期滿逐出租界 
[搶珠花禁錮半年]  
　　匪徒楊阿三在貴州路白克路等處糾黨串攫婦人陳氏女子孫寳姑等珠花各一朶逃逸經氏等報請老閘捕房派探李明泉將楊緝獲吊出原贓於昨併解公共公廨請究經王襄讞會同義副領事羅君研訊屬實判楊押西牢年半期滿逐出租界贓交原告具領 
[限一月繳淸房租]  
　　房東吳小生前至法公堂控馬良功虧欠房租洋四百餘元除繳案外尙少洋二百七十七元迭次逾限不繳判令押追在案昨日吳續求嚴追旋由馬妻繳洋七十元稱屋內尙裝有電燈十五盞每盞計洋三元五角又板壁兩堂可以作抵其餘實係無力措置吳稱電燈板壁馬已推頂與人豈能再抵欠租求察判馬交尋常保出外限一月繳淸 
[債欵還淸銷案]  
　　兪天彬前至法公堂控葉小龍托潘忠華爲中借去洋一百元立有借據過期不還請求提追經法公堂飭提去後昨由中人潘忠華代到稱葉被控後倩人向原告料理淸楚請求銷案判准予註銷 
[塗改鈔票之扭控]  
　　閘北大統路祥源銀樓主婦吳洪氏昨扭揚州人張子卿張管氏夫婦至四區警署控稱被告將雲南省中國銀行五元鈔票塗改爲上海鈔票來店混用幸卽察破請爲訊究余警正命暫收押聽候訊辦 
[析產辦法之判定]  
　　陸聖銓前延律師至法公堂控胞弟根生擅收房租陸根生亦延律師代表到堂聲稱尙有公產未分請求分撥中西官判房屋歸聖銓執業其餘田產兄弟各得一半並着兩造各將所執田單繳出對分後根生遵諭一併繳出聖銓所執田單四紙搞違不繳押追後始行繳呈到廨中西讞員判將該地四方估明價值書寫　子四個各拈兩　拈得賤價之地者須由拈得價貴者照估價貼償以地價對分爲準兩造遵諭而退 
[茶館不捐執照之科罰]  
　　無錫人郁阿堂近在北西藏路二百三十九號門牌開設茶館未向工部局捐照被滙司捕房三百七十七號三道頭華捕查悉以其違章回禀捕頭請公共公廨出單於昨將郁傳案經中西官訊實判郁罰洋五元充公 
[飯店未捐執照]  
　　本地人王賢林近在北山西路一千四百十九號門牌開設飯館未向工部局捐取執照被滙司捕房捕頭麥　來搿查悉以其未經工部局許可殊違定章勒令停止營業聽候禀請公廨出單傳訊再核 
[薙髪匠在途打架]  
　　薙髪匠蔡福海昨與同業吳永昌不知因何口角起釁在西華德路扭毆當由三百八十號巡街捕查見向阻不服一併拘入捕房飭各存洋一元保出候示 
[糞穢倒入陰溝]  
　　公共工部局衛生科調查西員昨在美租界華記路查見八十五號門牌居戶王阿三將便桶內糞穢倒於馬路上陰溝內當以其不顧公衆衛生喚到巡街捕將王帶入捕房禀明捕頭諭着存洋十元保出聽候公堂傳究 
[供認圖竊]  
　　陸百康身帶兇器深夜在途行走當經閘北四區巡警查見將陸拘入警署經余警正研訊陸供認欲圖行竊余警正判仍還押候解科懲辦 
[西崽行竊之押儆]  
　　法商洋人顧而西愛至法公堂控侍者蔡協根日前掩入房內將銀箱挖毀竊去鈔票大洋共二百十五元希圖逃逸後被商人察悉報告捕房拘案請求訊究詰之蔡供認行竊不諱並稱實情貧苦無奈犯此不法之事洋已用盡求宥中西官判押西牢四個月以儆 
[竊賊供出消贓處]  
　　本埠漢冶萍祥生廠其昌棧等各公司迭次失竊銅鐵鋼錫並大小雜物報經各警區及淞滬警察廳請求查緝在案茲經該廳偵緝隊士連日陸續拘獲積竊潘銀泉（綽號小豆腐）並江甫桂江等三名解送警廳司法科訊據該犯等供認行竊不諱並稱贓物消於閘北永盛里源泰舊貨店主嚴正元處等語當經該廳飭探於前日協同該處四區警署長警將嚴拘獲解送到廳發科併案訊辦 
[淞滬警察廳批示五則]  
　　順志明等批單悉查本案因原告臨訊不到且事涉曖昧已將案註銷一併予以保釋矣仰即知照此批 
　　邱張氏批據呈螟蛉子邱德昌違忤各節如果屬實深堪駭異仰候派探查明拘案訊辦可也此批 
　　張五批據呈已悉查爾姪張杏生及學徒楊本香因嫌被拘業已訊無證佐准予保釋候查在案仰即知照此批 
　　胡仲卿批據稟已悉查沈梅芬侵挪賬欵旣經伊父沈和甫抵產淸理應准如呈銷案仰候開釋可也此批 
　　孫慶順批案經决定未便變更所請各節應毋庸議此批 
[誌謝]  
　　昨承中華圖書集成公司見贈黑幕大觀一部又中華圖書館見贈岳飛刺背圖兩幅書此併謝 
來函 
[陸海齡來函]  
　　逕啓者昨讀貴報本埠新聞欄內登載立約合辦地甲之涉訟一則指鄙人爲已故徐春之子攸關名譽令人詫異查鄙人稟充是役在本年三月四日嗣奉批准即覓具保結呈奉廳長於三月十一日親提騐明着充投充時籍貫年齡詳載檔案大可考證至徐春之子浩生年甫弱冠且向就別業隣近皆知是鄙人與徐浩生實是兩人截然不同豈能混淆至向例經收捐欵有主管衙門督促進行歷來隨收隨繳素無欠繳分文有經徵簿册可稽名譽爲人身第二生命令被毀損實難緘默素仰貴館持論公正爲叙事由請登列來函門更正此請著安陸海齡謹上 
雜評二 
[海參崴之華僑（訥）]  
　　據近數日之海參崴消息他國僑民已避去而我國僑民尙無避禍之法他國已有兵上岸保護而我國尙無保護之兵俄官廳且已宣布不負治安責任則我國在崴之僑民危險可想矣 
　　我國政府苟不以在崴之僑民爲非中國之民者則宜設法援救苟不自視其國家爲非列於國家之林者尤宜迅速援救蓋事變無常遲恐不及他國皆能保護其僑民而我獨不能其將何以對僑民何以全國家之體面乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[佐治員之弊（三）] [  恥榖子]  
　　（丙）第三科即敎育科主管敎育行政事項最淸苦者也然其弊亦有如右述者 
　　（子）對於本地學務之控案准駁之間至有關係故以賄進者亦不乏人而控關學欵者尤有財產之關係即非爭欵亦必爲意氣上之爭彼欲爭勝於人則金錢爲之前驅矣 
　　（丑）對於省立學校之控案視察調查本省視學之責然省視學係流動的而非固定的且注意於管理敎授而罕及其他之事項遇控案發生則省署必令縣查復而縣知事之委代者則當然爲該科中人矣省立如中學師範等校經費旣裕斯校長之陋規亦多而覬覦排擠者衆故年必有控案數起皆該科發財之好機會也然較之政務財政二科則　壞殊矣 
　　其他如會計庶務則不屬於各科而爲知事之親信者或岳老太或舅老爺或表少他鬻鬻無他能故末由舞他種違法營私之弊而惟踵前淸賬席之尅扣及差總（前淸主辦差徭之家丁）之浮報而已然因財政審計取事後監督主義遇造報時須揑塡收據事頗煩碎若輩恒以此爲苦也又如檢驗吏本即前淸之仵作賤役也今則錫以斯名亦居然頒受委任狀而傷痕輕重有無之顚倒一依前淸仵作之衣缽而特長則尤在於裝傷自裝之而自騐之孰有便於此者 
　　恥榖子曰縣公署職員之弊略如上述然不過百中之一二耳此中黑幕千重有非局外所能盡悉者而第就一人之耳目所得諸一邑之見聞司法也行政也其弊已有如上述之甚哀哉吾民殆眞永無天日之可見矣總之以前淸之幕友與今之佐治員相較一則必經三年之學習一則漫無標準也一則尙知自愛一則無所顧忌也一則相待以賓禮所以能自重自愛且有幕賓之官職高於東翁者一則以椽屬自處身價較舊幕友爲輕故祗見金不見人也一則深居簡出關防嚴密（諺有幕友出宅門打死勿償命語雖係無稽讕言而社會之重視幕友與幕友之素知自重於此可見）故罕以墨敗者一則明目張膽交結士紳讌會酬酢無虛日則百弊之所由出也愚民僉謂光復以來無一事可勝前淸此亦其一端歟明其癥結之所在深針而痛灸之是在當道之有心民隱者然而南曰護法北曰討伐國內紛爭方捽爪勵牙之不已外交緊急尙釜魚幕燕之姑安是區區者胡足介乃公意耶（五） 
家庭常識 
 
 
 
 
 

Page 15

 
 
   
 
 

Page 16

 
 
   
 
