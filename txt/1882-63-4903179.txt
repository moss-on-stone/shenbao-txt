# 1882 - 63 - 4903179

 

Page 1

 
 
[本舘告白] [  申報館主人啓]  
　　近來本報後告白較多有佔新聞地步雖　將行數擠擢字數並　而各路郵音以及諸君子囑登之鴻篇鉅製終嫌未能鹽到隨錄實深歉仄是以從正月十九日起將京報另印單張每日夾人報中送閱仍　　收應報費不加分文此雖多一番工料然欲仰副閱者雅意亦所弗惜也此佈 
[論學徒苦况]  
　　昨閱各西報皆有言及由美回華之學徒華官待之不甚優禮分泒習學等事類多用違所長殊有令人不解者曾藥譯而登諸報或者卽係回華學徒諸人中因久處美國與之相習肥肉青菜之味不能適口故激而爲此等言語以函致西人故西報有此說據美國報云此言卽由天津　來其意巳可顯見學徒不能獻替於華官之前而揚惡於外邦亦覺不顧大局矣然物必不得其平則鳴度學徒亦有不堪之境而後激爲此言欲陳之於中國各大憲之前而勢有不能事有間阻則鳴其不平以告於外洋之友其情亦尙可原也夫中朝選派學徒山洋以前視爲何等鄭重國家不惜經費委員送之歳糜若干金原期學之有成將來可以洋務之任畀之爲中國有用之人才使外洋知我國有人而不敢輕覷故使學語言父字將以爲象胥之寄也使之學機器製造將以爲則效之地也他如天學地學醫學重學化學無不求其日漸加功學有實獲庶幾足以生中華之色其關係爲何如繼而學尙未及滿期卽急于召回故前者紛紛傳說以爲不知何故有疑學徒在美未能認眞管學虚糜歲餉故子召囘者有以爲中國通行電報佐理無人故召諸學徒以資醫使者乃現在旣囘之後電局之外仍復有所分泒則所謂專資電報局供職之說似不可信苐旣巳令之出洋則必深望其學之有成亦斷不肯前則鄭重其事不惜巨欵今則半途而廢盡乘前功卽學徒遠赴重洋亦屬辛苦雖其所以使之出洋者原屬造就人才之意並非效功於國家然旣使之於前亦必不困之於後如字林報所言有某學徒但能英國語言文字並勾股算法今乃派學駕駛船隻其人自陳卒不之允是直有意困之矣夫泒者之意或以爲該學徒等雖在美數年所學尙未有定卽回至中國仍當用心學習初非巳成之學何妨旁通曲暢改而之他是或一道不知學雖未成而數年之中究巳費一番苦心而畧得其梗槪從此因其勢而利導之則其成之也易矣若姑舍其所學而從我則未能醫者而使之醫未能工作而使之工作不習於波濤之險而令其操檝　習於步武之迭而使之衝鋒是未能操刀而使割其傷實多有美錦而使學者製焉不亦兩失之乎竊以爲以前使之出洋本欲其學成而返卽不然亦必使略知一二庶幾可以無憾今諸學徒半途而返斷不能責以學之有成若己有所能而復令其舍而之他不且與初時使之之意大相剌謬耶近來中國之於泮務惟惠無人才不患有才而無所用若外洋水師其學之巳成而待缺候補者不可勝數凡此皆國家給廪祿以養之但不及己補者之優耳國家欲作賢人才必不可顧惜小費卽當軸諸公亦莫不深知此意並派選學徒出洋歲費帑金如此其多而亦有所不吝誠欲令學徒輩内顧無憂　復有以自贍而奮勉激厲進而不巳倘得學成待用則學徒中多一成材卽國家多一佳士雖使出使絶城亦足以懾敵人之胆而增中國之光必不肯於其回國之時而故十困苦也意者奉令承差之輩或别有意見乎夫在該學徒等出洋數年學尙未成而自以爲不世之勞必欲以供張食用責之於官不啻若客官之過境必使地方官當差稍不當意呶呶不休此固不可爲訓然以數年辛苦本屬奉差出洋今此回華亦係奉命學之未成實由于年數未滿之故初非該學徒之怠廢而一經回國卽食以草具衣以舊衣泒分　使又用非所長亦無怪其積不能平而藉西人以一爲　之也國家需人孔亟所願與當事者一商其處　之方也 
[本舘自巳接到電音]  
　　本館昨日接到在津友人專發電音到本館有十六十七日上諭三道敬謹譯登○正月十六十七日奉上諭御史鄧承修奏請飭查關稅侵蝕以裕國用一摺前據户部奏各省關稅有餘之處除徵解是額外應令各就徵收實在情形按年溢解當諭令該督撫　督等核　辦理玆據該御史奏稱關稅侵蝕之弊日增月盛不可數計甚至吏胥僕役中飽巨萬殊屬不成事體現在時事艱難餉需支絀亟應事事力求核實以裨國計着管理蘭務之該督撫監督等各鎖徵收寰在情形和盤在出遵照部章正額　餘外按年溢解朝廷意存寛大亦不追其旣在經此次　諭飭查後如再有掩飾廻護情弊别經發覺惟該督撫監督等是問懔之欽此同日奉上諭穆騰阿奏病仍未應懇請開缺一摺穆騰阿着賞假一個月調理毋應開缺欽此同日奉上諭劉長佑等奏甄别庸劣不職各員請旨革職一摺雲南補用同知李暢治縱容子弟猥鄙不堪緬寍通判首成臺性情貪詐有玷官箴彝良州同楊鳳雲廢弛捕務不洽興備補用府經歷許祖培操守不謹公事弊混元江州吏目魯啓文行止卑鄙難厠冠裳毋亨巡檢王叙庭人極衰相難期振作龍　巡檢劉金坤才具平常辦事疎懶補用巡檢陳芳榮貪鄙嗜利不堪造就永善縣教諭張學潛操守平常士林訾譏順甯府訓導唐德昕人品卑汚聲名甚劣均着卽行革職以肅官方餘着照所議辦理該部知道欽此 
[勸開銀行續信]  
　　西人前曾函致本館勸華人開設大銀行一節巳將來函錄入報中並著爲論說以推廣其意玆復有四人來信亦言此事云上海地方或華人自紏股分或并糾西人股分開一大銀行實屬至美之事尢妙者中國各處商人以及錢庄如上海廣東漢口等處巨商合詞禀請大憲轉奏朝廷准令開設中國銀行如外洋各國銀行之例德國法國美國英國俱有銀行其他　多有之中國而亦有銀行詎不大妙外國各銀行皆係商辦而不歸宫辦朝廷不過保護之而巳外國銀行專門借銀於商人商人向銀行押借銀兩以爲貿易之本因有此等銀行故外國商人生意得以擴充推屬否則商人無所周轉亦未必有致富之道也中國人巨富之家實亦不乏苦於不善經營無從生息若出其所藏悉存於國家銀行則銀行爲之經營生息藏銀之家從此可以日漸蕃滋而又絶無折耗虧空之患如此則中國有錢之人無論多少均可存之銀行入股者　必有利可獲卽如英國銀行之股分票現在可得加一八之利各　皆願購買因其有益無損故也若華人在上海照此開設大銀行而各碼頭開設分行則數年之後中國各處生意必然生色華商及錢莊等無不可以獲利錢庄均可向銀行借銀故又可以得利若此則銀錢在中國流通無滯可以日漸蕃息不若從前之聚於一處不能流行而亦無所出息也盖金銀等物如存如不動則日見其缺而不見其盈故開設大銀行 
 
 

Page 2

 
 
卽於國家亦有裨益聞華官中之有識者亦願中國有此等大銀行商人中亦所深願者國皆知銀行爲美事而願其開設若一經議定各處商人聞風興起集股必多而且速卽中國朝廷亦深知銀行之益定當爲之保護也銀行雖屬商辦而不由官辦但須官有以保護之耳西人函述如此因再錄之 
[欽差過楊]  
　　楊友來函云簡赴江蘇查辦事件大臣麟薛兩墨使並隨員等於正月十七日未正乘舟過揚暫泊北碼頭計大船二艘次號大船四膄小船四艘地方官先於河邊搭蓬懸綵屆時文自運司以下武自參將以下皆分班率屬迎迓先循例恭請聖安賀歲禧繼進手版一槩不見酒席禮物一槪不收船頭惟一巡捕回答而巳未幾開船向南馬頭經瓜洲出江聞江寍巳放小火輪船前去伺候引帶渡江云 
[火警壘見]  
　　前報漢陽堆棧火災之後其棒花遭火雖當時用水灌滅不知包内仍合火未熄見風復燃甚至雇水龍澆灌尙不能卽滅嗣後攤曬滴檢勞瘁心刀又慮被倫特請營兵爲之彈壓其餘剩可售者巳屬不過三分之一云十四日將曉時接駕嘴上首正街又傳火警由河岸上延至萬　墨烟礬紅店板壁爲止不燒至新開三層樓怡心廣東茶館止大約河岸被焚者二十餘家爲剪子皮箱廣貨香粉盆盤點心酒肆等舖此中惟同鳳春廣貨店被災最重據云焚去四五千金之數於老岸各店幸有土庫擋住止被挖燒馬春和香粉店寳生錢店及一紙舖餘皆得免僅受虚驚據傳肇事者卽係益盤店或云因賭博困倦遺悞或云火油燈炸裂成災或云吊樓下乞丐炙火所致傳言岐異未知孰是所幸近在河邊取水便易卽能應手不然何可設想耶 
[假票嫁禍]  
　　鄂省造成粮駁數百艘招人管駕赴募者覔保投局核准領　領照註册以便稽查歲杪聞有林姓葛姓兩人私造假票二十號每五號自護照一張在街衒衆求　有某油行夥王姓者因其鄉親　爲皆駕囑購船票適遇林葛兩入遂與訂價林葛索取定銀鄉人當時交與卽欲往局照票故葛恐事敗露遂嫁禍於素識之某信局夥朱姓囑謂今有船票二十張護照四張可同該鄉人往局騐看並祈代收票價朱信而從之到局騐知僞物立將朱姓與鄉人送官訊得鄉人係買主先行開釋惟朱則交接匪人受此意外之累林葛當必還颺而奉官押交不知何時了結也 
[創設江線傳聞]  
　　客有至自金陵者傳皆刻下電線工程業巳告竣惟尙未定有寄報價目刊發報務章程諒日内卽有頒示矣又聞近有某富紏禀誠左侯相創設長江水線自南京直抵漢鎭以利茶巿消息巳獨認報効經費銀十萬兩未悉侯相允否奏辦耳又聞去歲有人上書北洋大臣請添設江線以輔南北電務尚未奉有批示是揚子江上下二千里間設有兩路電線矣果否確實姑俟續聞 
[風筝機電]  
　　蘇滬等處電局所轄電線均奉文設有巡兵邏守優給口粮以資修接而俻疏虞自開辦至今幸無窒礙致阻信報惟鐵線引電純乎速力最忌黏滯稍有絆挂電力旋分字碼卽易漫漶故巡察不容稍懈兹查入春以來兒童喜放風筝或遇風狂線斷輒被電線絆住一經雨淋濕紙裹線頗足爲患故各局巳飭各汛巡兵加意巡行不使稍有黏挂一面出示嚴禁矣 
[俄船堅固]  
　　前聞温州到有俄國兵船此巳入報兹悉去臘二十四日俄國兵船二隻駛入閩省羅星塔海口寄碇半日始由電報局報知各憲次日船局之揚武船驚弁披甲帶刀往見該兵船之帶兵官後學堂亦有學生數人赴船晋謁所談俱軍國事至夜由該船燃電氣燈送學生還堂聞此船式雖不大而料實工堅無懈可擊其兵則戎容曁曁部署整齊尤令人望而動色也 
[年少輕生]  
　　前日早八點鐘有一少年華人庽居五馬路客厲中約巳住有十日忽用手鎗自向腹間開放彈從腹間打入由後胯而出寓中諸人初不知其有尋死情事突聞槍聲趕卽查看始知即報知巡捕舁送仁濟醫院爲之調治未識得痊愈否此人不知何故遽爾輕生或有謂爲瘋者究亦未知果瘋與否惟聞此人係滿洲旗籍其父亦係微員也 
[開印例誌]  
　　去臘本埠衙署封印及今春開印日期時刻節經列報今日巳時開印因在國制期内且今日又逢國忌故各署皆循例暗開會審署仍照會領事飭令捕房停解公事一期云 
[捉賊受傷]  
　　本埠小南門外本邑人某甲家因屢遭偷竊加意防守前夜又有賊穴壁入内甲在床知覺起身追拿身上僅披馬褂時賊巳出外奔逃甲卽窮追將近就獲賊便持刀連戳甲之頭顱左右足等處甲雖受傷尙扭住賊之髮辫極聲喊救鄰近聞聲咸出帮甲獲賊痛毆而甲巳遍體鱗傷奄奄祗存一息惟賊受傷更重故不復送官自行釋放矣 
[竊縣判押]  
　　英界會審公堂據旗昌洋行經營湖絲棧之洋人某投控稱棧中時失湖絲一年中所失約計值銀二千兩光景昨查得出店人鄭富成夾帶湖絲出外當卽搜出其絲值價銀念一兩故將人贓一併交捕送請重辦以儆鄭富成供係上海人在該棧當出店巳有二年此絲係我零拾積存者並未行竊陳太守商之哲繙譯　將鄭管押八個月起案之湖絲交洋人領去 
[因逃送辦]  
　　拾四日報列貪利被押一案昨英界會審公堂又據英公舘寫字洋人禀稱並因馬夫陶夀觀擅將馬車載多人出游致損車輛將陶交捕送奉斷扣一月工資發押三月在案然馬夫共有二人陶被交捕後尙有一人名倪茂長忽然避匿必係情虚之故今得尋見故亦交捕送請照陶一律懲辦倪茂長俯首無詞哲繙譯請准該洋人所請辦理陳太守卽照前斷扣除倪一月工資亦發捕房管押三月云 
[准領棄嬰]  
　　英界會審公堂據富捕頭禀稱昨有華捕在大馬路抛球塲見一新産女嬰在地呱呱啼哭不知誰家所棄抱至捕房而我所雇用之傭婦見之欲領以撫養故令該傭婦抱孩到堂可否加恩俯准請爲核斷該婦係粤人馮氏供稱如蒙准請情願雇乳母爲之撫養陳太守隨准所華該傭婦叩謝而退 
[移送瘋人]  
　　英界會審公堂據巡捕送一年幼之瘋人請爲安插陳太守問其姓名住址不答又問其年歳籍貫及家有何人答稱年十三歲上海人家祗一妹太守隨飭值日差帶至飯舖吃飯再行移送縣署請爲安置云 
[自傷誣控]  
　　禮拜二法界會審公堂據蔣王氏訴稱租劉二樓面居住因傾茶於銅盆内漏至樓下劉二謂爲不潔之水遽爲謾罵允其點香燭服禮反被用短烟桿頭將我頭上打破等語翁太守質之劉二據稱將王氏樓上滴下不潔之水因與理論非特不肯認錯反用盌片自將頭上劃破誣我打傷兩造各執太守詰蔣王氏劉二打爾幾下答稱袛打一下巳經打破翁太守斷劉二交保蔣王氏着包探送到仁齊醫館騐視何傷下期候訊在案昨屇訊期劉二同霎投到兩人身穿之衣盡巳扯碎法包深禀稱前日帶同蔣王氏至仁濟醫館洗去血跡騐得傷浪係一長條的係劃破非烟桿頭所打故未到案太守復詰之劉二據稱禮拜二蔣王氏自仁濟醫舘出外後夜半兩點鐘時同其拚頭高雲卿糾拾餘人突至家中將我兩人拖出擁至四明公所左近痛毆復補拖至泥城外跑馬廳吊於樹上百端毆辱以致遍體受傷身畔有洋五元金戒一隻亦被攫去太守詰高雲卿係何人答稱現爲英捕房包探夥計翁太守謂蔣王氏旣住樓上諒伊必欲囘家准隨時鳴捕解辦又諭法包探不論何處遇見 
 
 

Page 3

 
 
高雲卿務必拘案懲辦聞蔣王氏係女棍屢在八仙橋一帶行兇人咸畏疾不敢與較云 
[控情不寔]  
　　法界會審公堂昨據廣東人黄春坡投控稱開通源烟舘十八夜有一人來吸烟後失去水焑袋一支找尋無着十九晚又來吸煙彼將烟資五十九文置於榻上將烟鎗攏入袖中欲逸當卽拉住交捕解訊煙鎗呈案翁太守詰之其人供名湯寳福州人向在東鄉張江栅鎭生理本月十三日到滬謀就寓居成　棧内素有烟癮到該店吸煙巳有五日十八日前去吸烟忽稱失去水烟袋一支後其夥計又稱已經找到十九日又去吸烟將大洋一元與換小洋彼給八開十二枚我找還伊錢三十文又有烟資三十七文因無零錢未付至晚間又吸烟五十九文連日間烟資共付伊八開洋一枚並找錢兩文待交鎗於櫃上彼等卽指我偷鎗將我衣服剝去又搜去大洋五元四開八開數元水烟盒一隻復被送捕等語法包探禀稱昨晚有夥計在該烟舘門首經過有多人挨擠觀看見該烟館中人巳將此人衣服剝脫推出門外詢爲何事則稱偷鎗詰其何不送捕而擅自剝衣乃始報捕云翁太守見案前尙跪兩人問其何事稱名林茂祥吳益三皆在鹹瓜街桂圓店生理與湯爲同鄉友特來作保太守略加忖度卽將湯寳交林吳兩人帶去令於禮拜六到堂候訊又着黄春坡於下期帶同其夥計周阿六到案備質烟鎗未便遽給暫存捕房俟訊明辦理 
[機器起板]  
　　法租界浦灘太古輪船公司洋行寍波碼頭本屬木板浮船因年久朽壞現爲更新四周均裝鐵板極屬堅固兩面又鋪板似浮橋者以便上落前日正將裝配不知如何失照其南面一條墮落灘下故前昨兩天用機器爲之盤起無如斤兩太重一時未得盤起云 
[勃谿致命]  
　　前日城中火腿弄某姓家婦姑勃谿其姑凶悍異常媳不能堪卽於當晚懸榮自縊待得知施救巳不及矣母族甚爲懦弱兼母係後母並不理論報官聽其草草收殮云 
[臘月感懷贈來安孫聖與]  
　　策馬東遊兩載過年華似水歎蹉蛇鄭生徒感青衫夢楚客空吟白雪歌鄉思近因春思切詩懷半寫旅懷多麻姑久有看山約余與同鄉諸友久有遊麻姑之約回首城南悵若何○贈同事鄭君宗山如君才貌豈尋常遊徧天台羡阮郎剪燭三更供笑語看花一路費平章明湖秋盡波頻轉曲院春回夢亦香他日蟾宮新折桂可曾分寄雪衣娘謂素卿校書南城嚴聰聘錄舊稿 
[長沙鄭宗山和韻]  
昂藏七尺肯平常久薄金魚竈下郎裙屐風流謝安石酒杯瀟洒賀知章夜闌共話燈前雨梅好同尋竹外香等是江湖嗟落魄且將春夢付珠娘○贈沈姬竹君竹韵娟娟靜不喧相知何必在多言阿儂故與紅塵遠家在城東舊菜園曾記宵深敝倚筵喁喁私語泥人憐相逢同是悲淪落不羡郵亭一宿緣悄無人處鎖愁眉河朔家山渺所思姬系出山右安得黄金三百兩也從異域贖文姬歷城風月嬾平章佼佼　　總不忘除却卿卿誰與語且從七訪三娘謂素卿離恨天侍者稿時客平陵辛巳仲冬廿又八日也 
[恭和王松堂司馬三十夀章原韻卽請藻政]  
　　酒肆藏名三十春青蓮居士是前身從來豪士詎隨俗未必詩人定患貧鴈序諸兄華咏棣蠻書令子學傳薪孟嘗好客誰相似解食推衣不厭頻○百里相違欲寄書現客茸城茸城風味話鱸魚羡君豪氣凌雲上恨我頻年慣客居去年六月十九日係君誕辰余適赴江北明月他鄉光與共春宵對酒樂何如關心施濟仁徵夀君於善舉不吝施與庭指三槐頌不虚[  小園弟沈嵩齡未定草]  
[白溝河弔張嵇仲]  
　　立馬懷遺跡茫茫不可求至今詢故老猶解說張侯一死原非計餘生愧作囚白溝河畔水時挾怒濤流○新城懷古轆轆征車賦遠行停鞭且共訪新城間鈔方志聞雞唱又俶輕裝聽馬鳴自昔朔方多烈士於今易水咽悲聲英雄若竟論成敗猶恐重泉尙不平○趙北口曙色矇矓冷氣侵朔風容易透塵襟儼然沃野成方水枉把膏腴付陸沈是處地形窪下夏秋之交淀水匯流居民每受其害利涉尙傳循史政如冠九都轉葉伯英觀察均捐廉俸添置橋梁綢繆誰識老臣心左侯擬興畿輔水利議格不行驅車十二橋邊過一望瀰漫感不禁○臘八日次南城嚴珊聘孝廉感懷韻○又是怱怱一載過夜闌相對感蹉跎高才未必能諧俗小聚無妨共醉歌自到中年豪氣少每逢佳節客愁多有人極目齊烟裏曾卜金錢問若何[  辛巳十二月來安孫點隔聖與甫稿時客山左]  
[蘇省撫轅抄]  
　　正月十六日通判劉文澈崑新上海催兌回○十七日知縣張葆濬辭赴津局王鏞禀知開訃丁母憂從九劉允中禀知奉委赴奔牛厘局差遣辭高明辭赴南匯沙洲差 
[江督轅門抄]  
　　十一月二十一日通判崔㶧榮禀知奉調南一叚保甲差布倉大使王慶芬奉糧道委隨同差○二十二日候補道直龔照壞均禀知赴下關騐收澄波輪船○二十三日通判王煥煃銷保甲差崔㶧榮禀知到保甲差並銷保甲發審差林廷墉禀知奉調保甲發審差並銷府發審差○二十四日候補道李家驊謝委下關掣騐○二十五日副將劉維息送司故道靈昭赴湖南回○二十六日知縣梁得山禀知奉府妥會勘江寜沙洲通判查大瀛禀知丁母憂○二十七日知縣單軍升揚州勘工回○二十八日同知桂沿召清江來奉糧道委河運差正任早寧縣蘇超才缷署贛榆縣事回○二十九日候補道黄祖絡儀徵鹽棧恊儒晚岸督銷張銘堅善後同段喆統護軍營吳邦堪院南茶厘均謝委郭階淮揚水師支應所兼善後工程章玕保甲總局均謝委李家驊禀知二十七日到差　○二十日候補道陳鳴志籌防局　委暑沐陽絲依勒逋阿妥署清河縣陽激雲均謝　准補桃源縣許之候　准補飭知直隷州鄭典齡禀知奉改委保甲總局提調差通判湯官實禀知奉司委南四段係甲差督轅牌示廟灣營遊擊缺以記名提督蔣得勝署理○十二月初一日章玕禀知到保甲總局差知縣張　禀知奉調北十二二段保甲並銷南四設差縣丞孫德保奉藩司派充本轅文巡捕藩轅牌示准補郅州吳崇夀又准補秦興縣陳謨均應飭赴新任又署秦興縣廬患誠應飭仍回江兩縣本任　又诅補桃源縣許之珍業巳奉准部復自應飭　新在○初二日藍翎侍衛曹作雲由京來通判查大瀛銷保甲差○初三日同知項旨釗　赴汜水○初四日别岸緝私郎中聶緝蒅辭記名　督唐本有謝妥營務處知縣黄慶熙奉調水西門外保甲差朱應江奉委南三段保甲差均禀知知縣孫文陵由蘇解銀來卽　　江北公幹○初五日糧道張辭赴汜水候補道陳　志禀知到籌防局差同知沈祖　解革員赴浙回皖岸差　運判歐陽述到主簿彭源禀知換寜同知章銓辭奉姿採辦湖桑藩轅牌示高陲州訓導丁壬病故缺以試用訓導楊保良又宿逵典史陳夀金湖滿缺以試用巡檢張子鏞均署理○初六日英國管帶師船總兵郎撤謨又領事官員士德均拜會栥署清河縣楊奉傳考試同知阮祖棠謝考試江防羅蘇州解銀回廪知奉烛道委監兌差靖遠兵船陳流松辭赴湖北接左相澄慶兵船將超英新選揚州府經歷蕭　臺由京來調署江寧城左　備章宗瀚謝姿○初七日知縣陳鳳儀徐州來奉糧道姿河運差○初八日皖岸督銷陽辭奉委長江水陸營務應並謝甄别知府陳衍洙謝委輪船支應所知縣萬中培辭奉蘇糧道安津局差院長張裕釗辭行回湖北○初九日委署清河縣楊激雲辭赴任○初十日統領曹德慶　委改炮隊○十一日知府陳衍洙赴上海並銷籌防捷調差委署沐陽　依赴任均辭○十二日前撫臺黎辭行回湖南○十三日知府喻佐卿起服來知縣左斌謝委東臺厘捐差牡江安　加徐九成禀知迭土詩正赴湖北接左相○十四日江防羅謝奏　川沙同知飭知通判凌夢蘭謝留寧新選揚州府經歷蕭鳳臺謝飭知辭藩轅牌示新選揚州府經歷蕭鳳臺玩巳禀到繳憑目應飭赴新任○十五日知縣侯紹瀛禀知奉委赴通州勘又沙田謝立功起服來左斌銷發審並粥厰差○十六日同知唐際昌謝委海門厘捐差知縣左斌赴局○十七日同知陳光烈禀知通判郭立德病故○十八日候補道孫傳越謝委曾辦金陵報銷局知縣張瑾湖北採辦木植回接辦船廠差同知唐際昌辭赴海門厘捐並銷船厰差知縣土宜勗解京餉回○十九日知縣侯紹瀛辭赴通州勘沙地許肈基泉知奉府委湘廠差○二十日知府陳鍾蕃查勘洲地回又謝委軍械所差○二十一日准補邳州吳崇夀到謝飭知○二十二日皮夀頤禀知奉軍械所委管庫鑰差督憲左中堂於二十四日午刻進署接口○二二三日曨山西撫臺鮑上海來○二十四日院南保甲壓務知府注中行禀謝厘捐　知夀解勗餉案内保加鹽連使銜回皖○廿五日知府喻佐卿起服到省李開詣奉善俊保甲局委河北憂保甲差知縣殳夢崧奉皖南才釐札調差重○二十六候補道賀兀彬知府喻佐卿均　○二十七日候補道王詩止謝委恪靖行營營務處差縣丞金之翰謝委轅下寍印差○二十八日同知李炳禀謝辭仍辦轅下發審差同知阮祖棠禀知奉司委幫辦江寧縣事件知州陸銑奉司委解盛京俸餉知縣吳成周蘇州回並謝奉蘇請補崇明縣趙受璋辭赴海軍並銷發審差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
○○林肇元片再前撫臣曾璧光於剿辦苗逆迭克城池案内將在事出力之補用從九品呂書雲保奏免補本班以府經歷縣丞儘先補用於同治十二年九月二十八日欽奉諭旨允准又於復城勦賊肅清全境案内將在事出力之補用同知章其甲保奏加知府銜於光緒元年正月十六日欽奉諭旨允准先後接奉部覆在案兹查原保清單内呂書雲雲字悞繕元字章其甲章字悞繕張字相應請旨勅部更正註册以符原案謹附片陳明伏乞聖鑒訓示謹奏軍機大臣奉旨知道了欽此○○劉長佑片再署大理府知府朱一泉現巳丁憂查有補用知府廣西直隷州知州王邦彦才識老練表率堪資堪以署理又署普洱府知府蕭鏞病故遺缺查有本任知府孫逢源應卽飭令回任以重職守據藩臬兩司先後會詳前來除分檄飭遵外謹會同附片具奏伏乞聖鑒謹奏軍機大臣奉旨知道了欽此○○裕祿片再　南地方客民雜處良莠不齊荒田墾闢日增士客猜嫌未泯所有清厘墾務偏查保甲各事宜最關緊要必須遴泒幹員專心經理俾資整頓前經臣與督臣會商奏明飭泒江蘇候補知府桂中行前往辦理該員自委辦以來清查田畞綏輯土客勞怨不避寛猛兼施措置甚著成效現在該員請補江蘇徐州府知府巳奉部文覆准應行赴任其皖南保甲墾務關係地方全局旣經辦有頭緒尤須接手得人臣與督臣劉坤一往返函商查有補用道前任寍國府知府高崇基清勤幹練辦事結實前在寍國四年之久孰悉地方情形於土客民教交涉各事均能持平妥辦至今輿情愛戴若調赴皖南接辦斯事實於地方有裨查該員於光緒五年十二月丁憂開缺囘直隷原籍計期明春卽可服滿合無仰懇天恩飭下直隷督臣轉飭該員於服滿後卽行迅速來皖接辦皖南保甲墾務各事以資得力謹會同兩江督臣劉坤一附片具陳伏乞聖鑒訓示謹奏奉旨巳錄○○頭品頂戴貴州巡撫臣林肈元跪奏爲據咨轉奏前次肅清梵淨山老賊並剿辦董倒桐梓苗會等匪遵保文武尤爲出力各員係在接准查銷戀通章程部文以前可否籲懇天恩俯准仍照原保奬勵以昭激勸恭摺覆陳仰祈聖鑒事竊查黔省思銅松石等府所屬連界之梵凈山老賊盤据年久爲患邊陲董倒桐梓苗會等匪據寨攻城謀爲不軌均經臣於光緒五年署撫任内及前撫臣岑毓英先後奏報會同原任貴州提督臣張文德曁統帶練軍營記名提督何秀林等前後督兵次第剿平經前撫臣岑毓英查明在事文武員弁轉紳擇其尤爲出力之員分案請奬於光緒五年二月初五日欽奉諭旨楊熙瑞等均着照所請奬勵餘依議該部知道單四件併發欽此欽遵在案嗣經吏部核議以保奬各員在黔省接准查銷變通章程不作軍務省分部文以後應按尋常勞請並飭補交班次銀兩奏請更正光緒七年六月二十二日奉旨依議欽此抄錄原奏清單咨行到黔臣卽分别咨行查照前准調任福建巡撫臣岑毓英咨稱接准抄咨轉行去後旋據補軍營記名提督何秀林曁營務處等禀稱此次出師梵靜山實係著名積匪地廣山深巢堅賊悍各軍出入嵐瘴蟻附猿升冐險衝鋒又較之剿辦大亂巨匪倍難爲力其後董倒苗匪石老華等攻撲埠營遊擊汛城卽移梵靜山得勝之兵就近分剿並未别調兵練迨畢香亭謀逆倡亂適梵靜山搜剿事竣卽又移隊添兵從事桐梓諸軍節節圖功計自剿辦梵淨山以來數年之久刻無休息幸得掃穴擒渠綏靖邊剩蕩除悍匪實屬奮勉異常在事文武員弁紳團均不無微勞足錄似與尋常辦理馬賊土匪久暫難易情形不同且查梵凈山踞匪在下江古州苗叛之際卽巳乘機爲亂事在光緒元年十二月而肅清於本年之五月董倒苗叛攻撲磐石在光緒六年二月而肅清於是年之三月又桐梓會匪倡亂在光緒六年九月擒斬僞帥畢香亭等訉明正法奏報肅清則又在是年之十月二十日黔省此次部咨接准作爲平靜省分應以光緒六年十月二十九日爲限滿奉文之日核計請奬日期雖在奉文之後而各案收功年月實在奉文之先兼查此次請奬各員倘非有攻堅破壘殺賊致果之勞均不敢濫予列保再三核實泃皆節次尤爲出力之員據情咨覆核奏到臣並據該提督統兵官等禀同前情臣伏念黔省自同治十三年奏報肅清以後苗疆伏莽時虞竊發邊徼之防禦難疎將士之饑疲倍昔今恃信賞必罰激勵衆心用能歷險涉危掃除積逆载以兼稽而屢著衆以分奬而匪優核其節次出力年月實皆在奉文作爲平靜省分部文以前似與尋常勞維請奬究屬有别現據該將領籲懇並禀由調任撫臣任無臣咨商轉奏前臣等查係拯苦穹邊核功請奬策勵將來起見彼此函商未敢壅於上聞可否仰懇天恩俯匪將在事出力文武等仍照原保以異常勞績奬勵以昭激勸出自逾格鴻施臣等實不敢壇擬不勝惶悚屏營之至再請奬巳逾層數及非應升之階應行改奬各員查照部咨均于清單内詳註更正又行查各員另片具奏外所有前次剿平梵凈山董倒桐梓苗會匪等出力人員分案彚奬事在接准作爲平凈省分部文以前據情轉奏籲懇仍照原保奬勵緣由理合另繕清單會同雲貴督臣劉長佑合詞恭摺具陳伏乞皇太后皇上聖鑒訓示謹奏軍機大臣奉旨吏部議奏單一件片二件併發欽此○○林肇元片再聞缺另補知縣聾定中前在安平縣任内經前撫臣岑毓英以該員年輕才淺於本缺人地不宜奏請開缺另補光緒六年八月初九日奉上諭安平縣知縣聶定中着開缺留省學習另補等因欽此欽遵由部臣咨會將該員歸於貴州撤回留省另補知縣班内酌量補用在案玆據署藩司松長詳稱該員自開缺留省學習以來於政事巿治均能用心學習深知愧奮現巳察看一年期滿理合加考詳請具奏前來臣查看得該員聶定中遇事歷練漸近老成洵　造就有用之才相應請旨俯准將開缺另補知縣聶定中銷去學習照章酌量補用以昭激勸除咨部查照外謹會同雲貴總督臣劉長佑令詞附片具陳伏乞聖鑒訓示謹奏軍機大臣奉旨吏部知道欽此 
[光緒八年正月初八日初九日京報全錄] 此本未宛 
　　宫門抄○上諭一道錄前○侍講尚奏敬陳鄉會試事宜摺子○又奏爲援案請飭妥議片○粤督張奏爲到省知縣暫留察看夾片○大臣景奏爲奏聞片○江撫李奏爲察看通判夾片○正月初八日○托倫布假滿請安○濂公續假十日○錫祉請假十日○召見軍機○皇上明日爲正二刻至太廟行禮○初九日○熙拉布富勒渾泰各請假十日○關防衙門奏十五日大高殿拜表瀅貝勒行禮○八額駙續假五日○召見軍機○○日講起居注官翰林院侍講學士奴才尙賢跪奏爲敬陳鄉會事宜以廣登進恭摺仰祈聖鑒事竊維開科取士朝延所以重賢材獻藝觀光多士所以資進取我朝二百餘年人文蔚起目收科目出身者十居七八方今軍務削平振興文教我皇太后聖衷獨斷毅然停捐此正國運轉移之機亦士氣奮興之會俊髦翹首爭自濯磨然登進不宏終有遺才之歎而變通盡利庶叶彚進之占奴才不揣冐昧酌擬四條謹爲皇太后皇上陳之一杳例載凡指定額駙及郡主身故未經續娶仍留額駙職銜者無論舉貢各項出身不准再應鄉會試若額駙職銜業經革去者仍准應試等語詳繹例意原以此項人員旣有職銜頂戴卽不必與寒士爭名惟查王女擇嫁皆係滿洲蒙古漢軍官員子弟聰明俊秀者始膺是選若槪不准應試是締姻貴胄反隘其登進之途旣非專授之官亦無當盡之職其有原操舉業者生同廢棄未免可惜奴才愚以爲親王嫡長女郡主額駙尚有頭品頂戴食俸較豐可無須再行應試若縣主縣君額駙俸旣無多且無宫守應請嗣後凡指定格格額駙如職銜僅係三四品本由貢監生員出身未經出仕或京官六品以上並非實缺及實缺京官另捐離任候選成六品以下候補及　缺之小京官願應鄉試者准其預先呈明停止領俸卽由各該旗咨送兵部考試騎射移送錄科投卷並仍歸入旗籍中額不必另示區别其原由舉人出身指定額駙者亦准一體會試至六品以上實缺京官或分發省分曾經委署者仍照例不准應試一查例載候補候選人員未經委署者均准其應鄉會試其後宦途旣紛或有先捐後保先保後捐者禮部條例紛煩國予監多不收錄而應試者不知條例遠道而來未免向隅生歎查現在捐例旣停各省局務厘金迭次裁撤而候補之員人浮於事空空坐守差務無多其賢者不無終窺之傷不肖者愈長奔競之習若誘之以學使之各端趨向不惟遂其上進之志且可鼓其勵品之心風世培才大有關係應請嗣後凡有舉貢生監出身之員自道府以至佐雜無諭捐納保舉或先捐後保先保後捐第查其未經委署願應鄉試者均由服官省分之督撫咨送國子監聲明並未委者亦無經手未完舉目槪十錄科嚴定去取不必由督撫咨送吏部致多輾轉其有願回本籍鄉試者卽咨明該省學政錄科分别去取至會試人員亦應由督撫給客送禮部一體辦理一例載難廕監生及雲騎尉恩騎尉世職尙未學習期滿補缺者俱准應本省鄉試其有承襲世職後未諳弓　順　鄉試者卽以本職頂戴作爲文生員准其應試等語詳譯例意是凡由監生文生承襲及非由監生又生承襲者均准應試並無碍於世職敢然近時無敢以世職應試者皆恐中式後有碍承襲其實皆因書吏招摇尉弊以致忠臣後裔有志觀光者裹足不前而致朝廷篤培樂育之心轉無以見於天下應請嗣後明定章程頒發各省凡承襲世職無論一二三等輕車都尉騎都尉雲騎尉恩騎尉雖蜚由責監生員承襲及承襲未經學習期滿補缺者均准呈明作爲文生員以本職　戴應試仍照例食俸照例承襲其由舉人承襲者亦准以本職頂戴一體會試一前經禮部議覆御史條奏凡捐納貢監在同治十三年以後者均令補交四成寔銀領照後送監錄科否則不准入塲取才愚以爲捐例旣渟來者日少而寒士湊集補監之資亦非易易或因此項無出不能入塲非所以體寒畯也應請嗣禮凡貢監赴監錄科及在本省學政衙門錄科者無論同治十三年以前以後均免補交四成實銀槪予收錄嚴定去取在國家少此數百名之補監何損涓埃在寒十省此數十兩之貲囊頓數旅費至分發省分注選人員仍令照例補交不得牽混以上四條謹就管見所及畧陳梗槪可否飭部核議出自聖裁伏乞丘太后皇上聖鑒謹奏奉旨巳錄 
 
