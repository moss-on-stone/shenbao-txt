# 1893 - 53 - 4907129

 

Page 1

 
 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵乎昭代之鴻寳醫林之大成也兹由煥文書局主人情本局用活字排印刻巳告成紙墨並佳裝潢益美計分釘二十四本碼洋四元如祇買外科書則收洋八角寄語杏林老宿　井名賢有欲得盧扁眞傳者請向上洋申報館二馬路東首煥文書局鴻寳齋千頃堂古香閣文賢閣文玉山房外埠則山東膠州成文堂廣東鴻文書局購取可也 
[新印正續新增刑案匯覽出書] [  圖書集成局啓]  
　　刑案匯覽一書爲申韓家金科玉律向來雖有印本苦於漫漶模糊茲本局代鏡古書屋用新式鉛字排成印以上品洋墨紙則精選雪白連史校讎諦當裝釘精工盛以木箱式亦古雅兹巳告竣因將股票停售每部四十本連箱核定實價洋銀七元正由申報館帳房出售所有從前入股者再向申報館繳洋銀三元卽可取書一箱特此布陳雅鑒 
[整頓科塲論]  
　　今上御極之十有九年恭逢聖母慈禧端佑康頤昭豫莊誠壽恭欽獻皇太后五十有九萬壽皇帝孝思不匱錫類推恩去冬已詔下部臣會議預行慶賀之禮今年元旦又詔令舉行癸已恩科鄉試二十年舉行甲午恩科會試俾兹多士歡忭觀光猗歟休哉何我皇上之加惠民人竟如此之優且渥哉適掌陜西道監察御史鄭侍御思賀疏請釐正文體愼防塲内弊端略謂臣伏讀乾隆四十五年四月内閣奉上諭制藝以清眞雅正爲主近年因文體踳駁屢經訓斥凡有衡文之責者尤應悉心甄拔人才振興士習等因欽此九月復奉諭旨嗣後各省巡撫凡遇大比之期必須實力稽察愼密防閑務令闈中積弊肅清士子懷刑自愛庶足以甄别人才振興士習等因欽此聖訓昭垂允宜萬世恪守乃近來鄉會試四書文藝講訓詁者往往參用許氏說文夫說文昉於許氏入也孟之口中不得謂非後世之書况穿鑿附會題義旣多牽强文氣亦易隔閡他若百家諸子湊集成篇詩賦歌詞率行塡砌言龎語雜按之制藝體裁均有未當竊恐士子揣摩效倣漸趨於怪誕支離士習文風關繫非淺至近年塲規過寛詭端百出傳卷聨號諸弊久已習爲故常甚者槍冐頂替亦將肆行無忌若暗通關節例禁極嚴近日考官尙不敢公然爲之然日久玩法恐有不肖士子生心嘗試若不嚴爲防範則希圖詭遇人人皆無所儆懼而弊將日滋可否請旨飭下禮部申明禁例於鄉會試嚴行曉諭毋徒視爲具文則文體正而弊端清眞才乃可得矣讀竟不禁喟然而歎曰侍御此疏其有功文教豈淺鮮哉夫文體之紙繆不自今日始矣當道咸之間軍務迭興士皆輟業每科取士惟取其合拍按腔者旣無絶艷驚才又不能闡發義理僅以膚詞濫調敷衍成篇謂如是則可邀賞識於主司不如是卽不能倖得甚至論語題之文字旣已中元而他人以之移置大學題亦登首選嗚呼噫嘻何文風之敗壞如此哉亦或摭拾詩詞綺語小說陳言謂爲摹倣王尤得荷主司之乱目不知王尤皆邃於經學滿紙經籍之光曾是雜湊若五侯鯖者而可得其髣髴乎延至今日文體翻然一新大抵皆胎息於諸大名家不肯專爲炳炳琅琅僅襲前人之迹主司又多以經學爲重務得高才生而超拔之然士子平日惟以八股五言爲事臨塲烏能篤志研經乃獵取御纂七經十三經註疏勦襲成篇化整爲散名雖滿紙經義實則無一心得之言反不若昔時以詞藻聲調爲宗尙須自出機杼其有務爲旁門左道者或集諸子或儷駢詞或自謂以說文詁經或妄思取材於古註奇離變幻無非自文其空疏雖每科魁墨中不少正大堂皇之作而各種無理取閙者亦時有所聞嗚呼噫嘻考試爲士子進身之始階他時黼黻皇猷屏藩王國出將入相旋乾轉坤皆於此乎基之而可不端其模範耶至於塲中弊竇惟舞弄者自知之局外之人安能洞察然以得諸傳說者如雇槍如買薦如賄囑謄錄如傳遞文詩巷議街談不一而足猶憶咸豐朝順天科塲事發堂堂首相竟至棄於市朝草野臣民莫不聞而股慄竊以爲自此之後當無有敢以身嘗試自蹈刑章者然以侍御所陳仍不免弊端百出意者歴來言官恐又釀成大獄遂甘閉獬豸之口不復入諸彈章耶抑世易時移小子後生不復知當日雷霆之怒故敢貿焉爲之耶蒙以爲欲絶弊端當自嚴塲規始今者塲規廢弛亦已極矣點名之時幾如爭鬥閒人出入攔阻無人及旣入塲則任意掉臂游行巡綽官不敢置喙號頭雖鎖旋被攀折栅欄選佛之塲竟變而爲强梁世界欲絶弊竇其烏能哉所願封疆大臣乘兹慶榜宏開悉心整頓但得塲規嚴肅孰敢玩法舞文而各主司尤須加意遴才不僅空疏者不使題雁塔之名卽使經義紛披似乎學有根柢亦必辨其眞贋去取從嚴庶乎士人爭自琢磨不思僥倖則侍御此疏其有功文教豈淺鮮哉 
[鄂電譯登]  
　　昨接鄂垣來電云襄陽道朱觀察於初八日起程晋省學憲定於十七日取齊考試 
[虞陛賡韶]  
　　吏部爲批示事光緒十八年十一月初八日據雲南印結局京官吏部主事李嘉瑞禮部主事胡壽榮兵部主事萬正觀刑部員外郎趙廷璜吳世欽主事馮桂芳繆介臣張履潔工部主事李潤均光祿寺署正李潤堂等爲公舉查結人員事竊雲南查結之刑部主事謝文翹現在三年屆滿應行交替公舉得庚辰進士工部候補主事張士彬接管理合黏連同鄉官印結具呈申明遇有註騐人員請賜查明新舉管結之員職名戳記以憑辦理等因又於光緒十八年十一月二十七日據刑部主事李紹鈞龔發舉爲聲明查結並未公舉呈懇照案飭議以昭愼重事竊查各省同鄉京官印結向章公議保舉正途之五六品京官一二員管理稽察每屆更換集衆公議以昭愼重本年輪應接替前經議舉科分在前之刑部主事馮桂芳接管本月十八日在公所集議突聞已經呈保有人不勝詫異詢之劉部主事謝文翹馮桂芳兵部主事萬正觀等八九人均云並未在塲議定職等亦初未與聞似此私行呈舉實不足以杜弊混理合取具同鄉京官印結具呈懇請批飭照案公議以昭愼重而杜私混等因具呈到部查雲南印結局京官呈稱雲南查結之刑部主事謝文翹現在三年屆滿應行交替公舉庚辰科進士工部候補主事張士彬接管查結又據刑部主事李紹鈞等議舉科分在前之刑部主事馮桂芳接管查結前後具呈兩歧相應批示飭令該省京官公舉一員接管查結並令全行聨銜列名書押呈明公舉到部以昭愼重○管理太常寺事務禮部尙書臣宗室崑岡等謹奏爲題請欽派事恭照光緒十九年正月初三日高宗純皇帝忌辰應行遣員恭詣裕陵讀文致祭謹案臣寺祀則内開應由陵上守護公等中題遣一人就近恭往致祭准宗人府將守護公光裕意普銜名咨送前來臣寺照繕題本進呈恭候欽遣一人俟命下之日再由臣寺知照宗人府轉行知照屆期恭往將事光緒十八年十二月十三日奉旨遣奉恩輔國 
 
 

Page 2

 
 
公光裕行禮欽此○光祿寺爲知照事所有奏補本寺大官署署正一缺於光緒十八年十二月十一日帶領引見本日奉硃筆圈出奏補光祿寺大官署署正沈壎著准其補授欽此十二日述旨奉旨日欽引欽遵到寺相應知照吏部查照○正月初十日皇后千秋聖節是日皇后應詣皇太后前行禮其珍嬪瑾嬪曁敦宜皇貴妃珣妃瑜妃瑨嬪琬妃琪妃璷嬪内廷主位在外公主福晉命婦等咸進内向皇后前行禮王公文武二品以上官員應於乾清門階下行禮三品以下文武官員應於午門前行禮並應於太和殿筵宴皇后亦詣皇上前行禮先期禮部將應行禮儀請旨遵行去冬十二月初九日咨送内閣票簽鈐印初十日恭進御覽十二日發出奉旨是日照例行禮停止筵宴其在外公主福晉命婦著進内行禮餘依議欽此○户部爲片傳事俸餉處案呈所有次年正月兵餉向例於年前提前開放准銀庫付稱於光緒十八年十二月二十日辰刻開放左翼四旗兵丁餉銀二十一日辰刻入右翼四旂兵丁餉銀相應片傳各旗營轉飭承辦人員屆期赴庫承領莫悮○漠北喀爾喀四部落每於年班進京朝賀時例應隨齎九白貢物進上以紓貢獻方物之忱兹喀爾喀藩部已將光緒十八年九白貢物齎送至京呈遞貢單由内務府騐明入奏賞收後循例於禮部筵宴犒賞以示懷柔九白者白駝一頭白馬八匹也○禮部爲知照事所有本部二次期滿奏請留部作爲額外主事七品京官徐承焜一員於光緒十八年十二月十二日帶領引見本日奉旨二次期滿之七品京官徐承焜著准其留部作爲額外主事欽此十三日述旨奉旨是欽此欽遵到部相應知照吏部正藍漢都統查照○年例嘉平月二十有三日皇上臨幸大内西偏西廠子校閱善撲營官兵貫跤所有年班進京之蒙古王貝勒貝子公台吉塔布囊曁呼圖克圖等躬侍盛儀分兩翼排班列侍賜以奶茶菓點烟壺搬指翎管古玩諸物名曰小金殿先期由武備院支搭黄察察蓋卽國初都遼瀋時遺制也近年上駐蹕西苑遂於紫光閣循行去冬御前大臣奏稱小金殿典禮是否仍照上年成案在紫光閣預備請旨遵行當日面奉諭旨著仍在紫光閣預備欽此○鴻臚寺爲知照事所有本寺滿鳴賛成允選補刑部堂主事所遺鳴贊一缺於本寺學習鳴贊中揀擬正陪於光緒十八年十二月十三日帶領引見本日奉旨鴻臚寺滿鳴賛員缺著擬正連福補授欽此十四日述旨奉旨是欽此欽遵到寺相應知照吏部查照○值年旗准兵部爲轉行事准光祿寺准禮部文稱光緒十八年十二月二十九日莊靜皇貴妃前歲暮禮致祭桌張照例辦理等因查得擡送桌張應用管兵章京二員領催四名兵丁五十四名於是日黎明時赴田村應用等因前來相應轉行值年旂查照辦理 
[刑人於市]  
　　去冬十二月二十日清晨八點鐘刑部獄中提出河南司承審擬定斬梟之明火盜犯二名福建司承審擬定斬梟之明火盜犯一名次第當堂綁縛訖從刑部南門扶出裝入囚車内各派一役在犯後看守外有二役把守車門旋由京營調到弁兵二十餘名前後擁護各犯在車中得意高歌聲裂金石名優度曲無此妙音由刑部街迤麗出宣武門沿大街至瑞露居捨酒處斯時各犯巳喉枯吻燥開懷暢飲各罄數觥及抵菜市口扶入囚棚待駕帖到來逐一點名號砲一聲人頭落地矣 
[羊城新語]  
　　客歲各項生意皆極冷淡折本者多獲利者少除夕大雨滂沱店夥不能出門收帳無不仰屋而歎尙幸盜風安靖火警無多臘鼓聲中尙見昇平景象也○寧居里有娼寮數間暗藏春色逐自者爭趨之保甲局員惡其淫穢遂於去臘廿八日督率兵勇按户查封一時鶯燕紛飛香巢無主烟花藪澤變作清凈道場未始非閭閻之福但崔護重來不免有人面桃花之感矣○初一夜有某甲在西關廣慶戲園觀劇歌舞旣闌觀者紛散甲仍危坐几上寂然不動園中人見而異之近前撫視則渺渺幽魂已逐李三郎步入月宫聽霓裳三疉矣急舁至門外未幾卽有人認領備棺成殮來也無端去也如蛻殆禪家所謂得大解脫者○除夕有某甲由佛山收帳雇船回省携銀百兩行至鹽步海口突見水中躍出匪徒數人入船行刼甲自知衆寡不敵蝟伏不敢動任其行刦到省後卽報案請緝未知卽能破獲否 
[貧員潦倒]  
　　宦途苦况至今日而已極有某甲以從九需次粤垣逐隊叅衙終年碌碌點金乏術儋石難謀去臘廿七日親赴藩轅領得度歲銀兩若干懷之而出方以爲足濟燃眉藉資餬口矣不料行至城隍廟前其銀已不翼而飛甲倉皇失措奔至保甲局求請追查無如竊匪早已遠颺莫能得其蹤跡甲以卒歲無資焦灼萬狀竟赴河干投水自盡幸經人拯救勸慰再三始悵悵而歸困頓若此亦可悲矣然而前車雖覆後軫復來宦海中竟有求主不得求死不能者咎由自取與人乎何尤 
[京江談藪]  
　　鎭江市面近來無甚摇動惟綢縀一業有兩三家因去年虧折過多今已閉歇餘俱平穩聞錢米二業去年獲利最厚是可喜也○大家小户每於新年數日中以聚賭爲樂餘興未闌繼之以嫖年終所積之資往往抛之一旦受害何可勝道保甲局有鑒於此於初六日卽出四言韻示徧貼街衢其文曰大小賭博概不姑容開塲抽頭房屋發封查拿帶妓嚴究館棧捕保徇容一併究辦○前報記挑河一可近已有人在閘口近江一帶丈量地叚分派人夫興工開挖矣 
[打店]  
　　以勢相交者勢衰則交絶以財相交者財盡則交隙此古今不易之理也鎭江有甲乙二人意氣相投如膠似漆自以爲管鮑後生因共合貲本在大街戲園右側開張洋貨布店方冀多財善賈可以恢舊業而振蒙聲繼因爭論盈虧至於積不相能遂於去年議定分拆乙願置身事外但將貲本取回店事則歸甲承辦已有成議乙後以店底貨物作賈未公向甲辯駁經居間婉勸謂臘鼓將殘不如暫息唇舌至新年再議乙頷之正月初六日復至店中向甲理說甲仍持前議乙以其欺人太甚怒不可遏遂效武松打店故事提起雙拳將所有零星雜物擊毁無存有似落花流水甲以時值新春受此毆辱大不利市欲向縣署控告現有魯仲連其人出爲排解未知能轉圜否 
[芝罘雜錄]  
　　同樂戲圜於客臘開演座客常滿一至歲琯更新價值爲之大漲而購買座票者猶復爭先恐後個中人可於此卜一年利市矣○道署後某娼家順事發封標其門曰驅逐滋事流娼有善詼諧者見之以爲元旦佳節居人徧換挑符此獨用封條太覺不倫然娼妓之害殆有甚於蛇蝎者封條兩道藉代鈴旛亦無不可○歴年臘底銀價必昂然無如客臘之甚者不旬日間每兩漲至大錢六七十文蓋因市面冷淡時值年關有力之家不欲存諸外府加價買銀有以致之也○行使私錢本干例禁錢法之壞以客臘爲尤甚磁器雜貨各攤任意攙合因年底錢根略臨不得不暫爲通融然受其害者已屬不少若不設法整頓恐日甚一日亦市肆之憂也 
[邗水春鱗]  
　　揚俗有元旦晴倉箱盈之諺今年元旦天未曙時猶是雨雪紛霏迨東方旣白忽聞簷牙鵲噪天際雲開紅日一輪黄人捧出頓覺氣象一新白叟黄童同深懽忭以爲大有豐年可操左劵也江都轉以下各官均於黎明時恭詣萬壽宫拜牌行禮復至大財神廟拈香聽鼓諸君亦先後戾止俟憲駕至各於財神殿下鵠立恭迎鵷班鷺序濟濟蹌蹌旣而隨司都轉至後殿圑拜藉聨僚寀之歡兼賀新年之喜移時始命輿各散○兩淮鹽課銀向例於新歲涓吉開徵以爲鹺政之　矢兹聞運憲江都轉擇定正月初六日辰時啓徵各商將課銀呈繳淮南總局由局派員彙解運庫屆時白鏹朱提當必源源而至也○新舊兩城粥廠向例於臘尾暫停持有粥籌者由廠中酌給青蚨以資度歲其就食而無籌者此數日中不免興枵腹之嗟某善士惻然憫之慨解腰纒特於除夕前數日飭人肩粥分往冷街僻巷逐一散放擇其極貧者暗給青蚨若干翼一時竹籬茅舍間無不喜溢眉梢歡呼頌德云 
[濬河報竣]  
　　通屬鹽河淤塞經塲商禀請籌借欵項以便興挑業於去冬開工前報已紀之矣兹聞客臘杪工程將次告竣借欵尙有盈 
 
 

Page 3

 
 
餘當經通屬塲商泰祥公等禀陳淮南總局請照動用實數認息歸還旋奉局批略云旣據禀陳前借挑河工欵一萬五千串尙有三千串未經動用著卽先行繳呈歸墊准照所請以實用一萬二千串之數仍按每引三十文捐還卽自本年秋單發照時起無論重照已未請領均一律起捐俟捐有成數陸續撥遠錢莊歸墊俟還清墊欵本息卽行停止該商仍應傳知通屬各商一體遵照並候詳報運憲查考聞此項工程約本月中旬可以一律蕆事候憲委騐收後卽當放壩通行矣 
[學憲過宜]  
　　湖北學憲孔大宗師於客臘行抵宜昌在貢院小住二日卽於二十二日起程赴荆門州宜城文武員弁及各營兵均出東門外恭送 
[巴山春曉]  
　　從前長江水師歸羅鎭軍兼統自鎭軍仙逝後上憲卽委樊君國泰來宜專統水師從此紅船砲艇另有禀承矣○去冬寒威太重荆宜施道宜昌府縣稅務局領事官等各捐鶴俸或製寒衣或散米票以惠貧民由縣差督同南門外紳士按户分給又城内培元堂及黄德順兩處每年分送寒衣數百件每衣皆有圖記不准當錢可謂法良意美矣 
[皖上官塲事略]  
　　安徽撫標各營候補將弁擁塞不堪雖有各差實難遍及惟恃區區月課奬賞以爲餬口之資去臘沈仲復中丞俯念若輩寒苦苦多遂將十二月起至明年五月止計六個月月課奬銀先行攤給作爲度歲之需并諭令營務處撫標中軍米海秋叅戎確切稽查卽有差遣而薪水不及五兩者亦准給領五兩以上者則無之仰見不丞體恤弁員有加無巳也○數月前安徽候補道王蘭畦觀察經沈仲帥札赴上海勸捐客冬十二月二十三日返皖○前撫憲陳六舟中丞度地省垣西門外建設棲流所收養貧民八百孤寒同聲頌德時屆歲暮城守營馬子皋都戎將公費籌出於二十五日飭目兵携往按數均分貧民得之歡聲雷動 
[陶孝子碑]  
　　客歲報登蕪湖縣學王瑞臣廣文欽慕鄉人陶孝譜之孝行時顧其家存問又意其無力建坊獨自捐廉採石爲之撰文鐫刻樹諸文廟東廂刻下剞劂已成邑人爭相椎搨碑上字仿顔魯公多寳塔銘文亦蒼勁可傳特錄於下曰碑銘孝子者何誌異也示奇也何言乎異且奇也謂其感於天而動於人也是以苏之而奇之也蕪邑南有陶孝子名孝譜者鸛溪下灣人少孤貧未讀書習耕稼能竭力以事寡母里人欽之咸豐年間粤匪肆擾乃舍妻子負母逃而歸無恙及母病日夜奉湯藥寢廢食忘時泣禱以身代而母病旋愈後乃無疾而終孝子哭之哀視殮成服皆盡禮遂移柩於白沙鋪之蕭興壩結廬守之風雨晦明不忍一刻離如是三載足未履家門其妻死子奔告亦不歸其養生送死蓋如此嗚呼可不謂純孝歟夫陶孝譜特鄉村一農夫耳而孝出至性其行皆隱合於古人是誠可風也豈今之孝者所可同日語哉其尤異者光緒乙酉山水暴發蕭隄當其衝圩衆恐築之急俄見有素服繞一柩走者趨視之乃孝子望洋號泣誓隨母柩以浮沈也時方洪濤進湧及近廬墓而忽止且退焉噫異矣奇矣衆皆謂孝感而神爲之護矣廬墓無傷而圩衆乃因以安堵此孝子之賜也非其德動天何以致此於是衆歸具禀上聞請旌表命下准建坊邑侯錢公孟超躬詣孝子廬而請其歸賜旗牌肩輿護從遍遊城市以光榮之且令刊行狀以傳而孝子之名乃大著已丑冬予奉檄來蕪卽聞而慕之嗣見其人閱其行狀而知其詳欲助建坊而未能也因捐廉勒碑以紀其實謂斯人也誠異矣奇矣其孝可傳矣顧人有可傳之實必資他人以傳之苟不得其人雖有奇異之行亦湮没而不彰矣今陶氏之孝旣得錢公以奇異傳而予以奇異之聞悉於錢公者爲孝子廣其傳並爲天下後世傳也於是乎書欽加五品銜藍翎陞用縣特授太平府蕪湖縣教諭王呈詳撰書光緒十八年歲在壬辰仲冬月上澣榖旦 
[東瀛奇女]  
　　耕當問男織當問女古今之通義也然以組織擅長者錦字回文僅傳蘇蕙此外則寥寥焉今於日本得奇女子其名曰龜生長崎玉縣加美郡石神村年已九十有六鶴髮童顔絶不露衰頽態向工織綢七襄雲錦觸目生輝迥非凡手所能及舉國中聞風傾慕緑窓靜女咸師事之爭欲傳其絶技而遠近風雅之士以爲閨閣中有此奇才自必工書善畫羣以寸縑尺楮求賜揮灑然女出自逢門織紉之外未暇留心翰墨無以應騷客之求甚以爲憾遂向同村之能書者乞得秘帙每於機聲軋軋之餘潑墨臨池孜孜不倦夫其精於織紉名動朝野已足稱奇髦而好學自附風雅不更奇而又奇乎何地無才於兹益信 
[善堂行善]  
　　拐匪掠人子女販往他鄉致爲父母者痛不欲生其情實爲可慘昨悉本埠虹口鄔姓幼孩於客臘被人拐失其母日夕悲啼行將積想成痴仁濟善堂知之願出重酬代爲尋覔其詳另登後幅告白内此係完人骨肉而又得發財是亦新正之一大利市也夫子朂哉 
[賭塲惡鬥]  
　　有陳姓者前日行過滬南會館塲見賭攤林立不覺怦然心動入局一决雌雄旁有小六子者因賭錢屢負正在抑鬱無聊陳忽與伊碰撞遂遷怒於陳打作一圑各有損傷旁觀者上前勸解不肯釋手嗣經陳之友人告知十六鋪地甲爲之排解始得分散 
[游園失物]  
　　陸姓者家住滬南董家渡地方新年多暇遂於前日午後往邑廟遊玩佩帶美記對時表一枚並番餅四枚先至桂花廳啜茗花香拂座鳥語撩人致足樂也嗣覺腹中轆轆遂至糖粥店領略雙弓米風味食畢惠鈔向懷中摸索洋表已不翼而飛陸憶啜茗之時有人近身一碰蓋已被剪綹賊竊去矣回至茶肆尋覓亦無蹤跡祇得報捕請查昔人贈盜詩云相逢不用相廻避世上於今半是君方今扒手之多正復相似出門者尙愼旃哉 
[頑童遇險]  
　　前日下午有馬車從泥城河向南飛駛二孩子以手攀車之後檔任意跳躍偶一失手相繼墮入河中幸未受傷得以扒起嘻險哉 
[車夫兇横]  
　　滬城大小東門及小南門等處小車林立推車者大半係江北通州人性情蠻横見有行人卽任意拖拉如舍而之他彼便厲聲辱罵與之計較終以衆寡不敵無可如何久爲行人所切齒尤可恨者爲客裝載衣包行至中途暗中遞與他人乾没財物直同化外前日午後有年約四十左右之鄉人携衣包一個由小東門雇車往南行至大東門相近衣包忽失所在向車夫查問車夫反大肆咆哮謂爾雇車時並無衣包交代至此忽言失去將圖訛詐耶鄉人性本懦弱不敢與較狼狽而去 
[遺火卽滅]  
　　寧波人某甲僑居流城大南門相近向爲紅木作夥近日賦閒在家前日薄暮甲有事出外其妻方煮雙弓米不料火星遺落木花中濃烟縷縷氏見而大呼適甲回家竭力灌救得以無恙亦云幸矣 
[大閙烟花]  
　　滬城小東門一帶福建幫人最爲繁盛近有福建布號夥某甲素好狎邪游常在是處花烟館尋芳獵艷樂此不疲與天地一家春茶寮間壁某烟妓有嚙臂盟妓閱徧風塵以爲男子多情無如甲者遂傾心相待竭盡綢繆有别客至則以白眼相視略不酬應有某兵艦上綽號牛皋者其子亦有登徒子之癖慕某烟妓之名遂至楷杷花下欲在裙邊袖底一嗅餘杳某烟妓語鐵顔冰相待未免落寞牛子知其爲甲故欲與甲爲難甲聞此消息卽邀同帮人羣起攻之牛子寡不敵衆狼狽遁去惟受辱不可不報卽往虹口中訪求好漢有名木木者本係著名棍徒手下黨羽甚多無不精通拳棒聞牛子前來招人落得成此一宗買賣當晚雇馬車六輛帶領羽黨馳至小東門外找尋某甲適甲躑躅街頭被牛子見而扭住木木等卽取鐵尺横敲直擊致甲頭顱破裂血液淋漓臥地不起其時有野雞馬車夫某乙聞聲而至作壁上觀木木等悮認爲甲 
 
 

Page 4

 
 
之同黨亦將乙頭顱打破四而觀者數百人喧呼動天木木恐爲捕房所知吹簫一聲爲號羽黨紛紛登車向北風馳而去甲受傷後卽往捕房控訴因牛子遁逃無蹤無可如何祗得將傷自行療治聞牛子尙不滿意欲置甲於死地而後已醋海風波洵可畏哉 
[稽查娼院]  
　　英租界爲烟花淵藪凡書寓長三么二野雞烟妓無止數千日來捕頭命陳阿九何瑞福兩包探將住址門牌號數分别抄錄以便稽查 
[願隨靨物]  
　　江北人王二王三同懷弟兄也夙善泅人咸呼之爲水鬼曾在虹口開設舊鐵店因悮收贓物經官訊辦日前王三忽招留無錫女子秀金在家與之姦宿旣而納諸簉室居然賦三五小星矣秀金年祗十九齡不知如何願嫁此鬑鬑老厭物新正初吉其母顧蘇氏來申尋見向三理論同扭至捕房迨移送公堂蔡太守諭令明白具詞呈閱一面將秀金及三暫押前晚升堂訊問顧蘇氏未經投質三供稱小的憑媒娶秀金爲妾今伊母忽欲賴婚庚帖呈電秀金供稱小婦人情願嫁王太守問爾由何人執柯答稱姨母問爾母知此事否答稱似乎知之太守謂知則知不知則不知何謂似乎知之秀金紅潮登頰欲語不語者良久太守謂三雖呈有庚帖然顧蘇氏未經投質難以分别眞贋姑飭將秀金交官媒收管三暫行交保俟顧蘇氏來案質訊核辦 
[局夥送縣]  
　　滬南永和信局股東成中林兆元因意見不合赴縣控告旋將林股歸併與成各具遵結今年林又在永和局左近開設林永和信局被成扭至十六鋪北局經祝翼雲二尹飭林立時收閉此已詳登前報現成偵知林仍在暗中收信遂將伊夥王亭章金清和扭至上海縣喊控黄愛棠大令飭令分别收所候提林等到案訊辦 
[英界公堂紀事]  
　　瘋子倪益方奔入捕房無端吵擾捕頭命一百十四號華捕移送公廨蔡太守飭差查明家住南香粉弄因著关交家屬收領善爲醫治俾得就痊不再任其出外滋事○粤人郭阿照沿途胡閙逢人便毆一百七十七號華捕見之拘至捕房移送公廨蔡太守飭差查明家住虹口清遠里因著送交其妻李氏收領○江北人趙郡童壽林貧病交攻躺臥於路某某等號巡捕見之先後舁至捕房移送公廨蔡太守飭發棲流公所留養并令醫生爲之診治俟病痊再行安置○沈王氏與鄰人張馬氏偶因細故以致口角爭毆正喧閙間被一百十三號華捕拘去捕頭命送公堂蔡太守諭候訊供核斷旋有人出爲調處未卜能瓦解冰消否 
[法捕房瑣事]  
　　賭棍某甲每於臘尾春頭一肆其技月初邀集同類某乙等預備賭具在法租界由開局四天當經捕房禁止兩人將所得之資均匀分派斷因將板桌一條擅自售人爲乙所知兩相口角繼以用武甲以碗擲破乙之頭顱沿穿一孔鮮血如注乙大呼救命適有巡街華捕聞聲而至將甲追獲一併送入捕房捕頭訊知原委當將乙釋出甲則管押候解公堂請究○乞丐某丙前日在金利源碼頭竊得食米一小袋被管碼頭人所見立卽追獲送交巡街華捕管押捕房昨晨經克捕頭訊問以丙行竊不多從寛免究押至亭午時卽行釋放 
[樂善不倦]  
　　本館協賑所昨承聿修堂孔助賑洋二十元姜忠堂助洋十二元孫建翁等十二户助洋三十元順直齊豫沈災未澹而山西告難之書又至此誠仁人君子所不忍坐視者也今承諸善士慨擲囊金俾涸鮒哀鴻咸有再生之慶雲天高誼遐邇同欽不獨身受者感戴已也除掣奉收條外亟登報章爲後起者勸 
[開廠施粥]  
　　謹啓者冬春兩季敝堂歴年施粥每屆歲首停廠數日使夫役人等回家度歲食粥窮黎茅檐蔀屋無以卒歲者量給米票俾免仰屋興嗟仍照舊章自元旦至初十日停粥十日給發米票一萬二千張計米二百四十石陸續來堂騐票給米於十一日照常開廠發粥蒙會審蔡憲西門巡防局蔡蓉卿二尹各派勇到廠彈壓得免擁擠惟是粥廠因去歲各處荒歉來申謀食較往年尤多每日食粥竟有三千五六百人需米七石有奇經費浩繁已可概見且敝堂素無恒産來日方長所望各善士互解仁囊共襄義舉勿責無厭之求幸種將來之福敝堂幸甚貧黎幸甚今將開廠之期乞登報章敬請慈安[  上海六馬路仁濟善堂董事施善昌等謹啓]  
[行慶施惠]  
　　謹啓者敝堂奉懶仙大善士爲妻病愈完愿樂助山西賑洋五十元薛東福大善信請符求病速愈樂助洋一百元姚隱名大善士請符求母病速愈樂助洋一百元均入山西急賑當此新年萬象回春而山西賑務孔亟諸大善士解囊慨助體上天之好生施當其厄眞所謂行慶施惠布德和令不特却病延年亦且康疆逢吉物我同春報施不爽乞登報牘叩謝鴻慈上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
[丹桂茶園]  
新正月十一夜演 
[雙鎖吊山新添燈彩洛陽橋七十二行新燈新排文武佛門金門行善護法收留全本新燈點元文星遇難婆媳相逢]  
[長春茶園]  
新正月十一夜演 
[大献瑞快活林戰蒲關吃人肉雙代箭雙搖會斬黃袍孝感天廣寒宫]  
[天福茶園]  
新正月十一夜演 
[烈火旗二進宫伐子都長亭鍘勉善遊斗生宫華容道甘鳳池下江南]  
[天仙茶園]  
新正月十一夜演 
[富貴神仙平貴登殿捉曹放曹戰陽平關屏兒下書八蜡大廟重排時式戲夢遊上海聽書擺酒呌局外國戲法别宫祭江進美採蓮]  
[一仙茶園]  
十一日戲忌辰停演 
新正月十一夜演 
[新排新串齣頭作三　浪裏桃花搶婦錯男跟妻隨嫁改辦民粧看相救弟奇巧技藝第一手叚鬼馬有首本諸君賞鑒祈早降臨是荷]  
[一仙茶園减價]  
日戲價桌位三角椅位二角板位一角起碼七十禮拜照夜夜戲價桌位四角椅位三角板位二角起碼一角洋人六角出局六角特此奉聞 
[丹桂告白]  
本園不惜重資聘請各省巧手紮成綢絹樓臺殿閣異樣新式滿堂燈彩外洋新到機器從未來過檯閣賽會牛城献佛别開生面與衆不同擇期起演祈請諸君早臨賞鑒是荷 
園主謹啓 
[天仙茶園]  
重新大彩燈戲 
洛陽橋 
本園特請馳名巧匠重紮洛陽橋燈彩俱用綢絹堆疊綾縐巧紮更換新樣較前不同加添各式奇巧走線三十六行燈彩並有檯擱肩擱轉輪機器無不精美異常準於新正月十三夜上燈節試演届期務請諸公早降是荷 
園主謹啓 
[禮拜一拍賣]  
准十一日兩點半在本行拍賣萬泰蜜蜂深洋中洋淺洋呢沙遜廿支中國人棉紗餘貨不計此佈 
安得利洋行啓内 
[拍賣車糖]  
本行准於每逢禮拜一四早十點鐘在本行不限價拍賣Ｂ唛四呍車糖拍定卽收定銀限兩禮拜出淸如過期不出將定銀罰去下期另拍此佈 
老太古帳房啓 
[禮拜一拍賣]  
准於十一日十點半鐘在本行拍賣地毯地蓆火爐毯浴缸自來火燈鐵灶籐椅鐵床榻床茶檯食罐圓檯大菜檯大菜色料磁器八音琴衣橱鏡檯酒檯面架大屏火爐鏡舊衣小床另物不計此佈丙 
魯意師摩啓 
[聲明拍賣]  
啓者今有五馬路第廿六號門牌成德錢莊去歲閉歇之後至今未見着落所有生財等物然本洋行房屋今已租出准於正月十一日二點鐘拍賣特此登甲報佈達 
德和洋行告白 
[禮拜二拍賣]  
十二日兩點鐘拍賣和大雙工龍牌魚牌色小呢魚牌色羽毛生頭紅嘰等貨此佈公平行啓 
[禮拜二拍賣]  
准於十二日十點半在二馬路角舊德興洋行棧房底子拍賣做茶機器茶乎杯茶盤茶檯天平銅水鍋四門汀印字架寫字檯茶葉聽檯椅板木另物不計此佈 
魯意師摩啓 
[禮拜二拍賣]  
十二十點半鐘拍賣十一磅十磅藍龍輪船市布八四藍龍輪船人馬藍大英七磅輪船原布二六二四銀龍輪船人馬八四七四頭二三號金福　布等貨此佈 
老太古啓 
[集英書館]  
本館設於三馬路南寳和里二衖内專敎西學算學日夜三課均可來館肄業修金每月一元半擇於正月十一日開館 
[招尋小孩]  
謹啓者舊年十二月二十日三點鐘在天妃宫鐵馬路東朝南第二弄走失小男名鄔阿生川沙人年六歲面白左眼下有小瘡頭戴花緞帽藍結子白辮線身穿藍花洋布衫花布褲元色棉鞋倘仁人君子得知著落報信至六馬路仁濟善堂謝洋三十元如將小孩送來本善裳謝洋七十元决不食言亦不根究特此佈聞　上海六馬路仁濟善堂董事施善昌等謹啓 
[醫不同伍　神符治病]  
祝由科白水神符專治諸般疑難怪症内症符到病除外症不用刀針卽能移去當面奏效倘蒙惠顧到壇自帶香燭只取號金一百六十八文相邀到府醫金面議石路中三馬路南復順興棧 
[禮拜四拍賣]  
啓者禮拜四卽本月十四日十點半鐘拍賣路燈船脾九老羽毛九老人鎗小呢　嗶嘰船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗藍人鎗市布八磅四五子登科紅三元紅送子藍彩人鎗藍三元藍人鎗洋房雙人七磅藍四美藍人鎗採蓮圖原布八磅彩三元花邊藍獅七磅紅三元花邊藍獅挺市洋標十四磅雲獅九獅粗布十二磅人鎗九獅細布紅金星七十二線劉軍圖紅二美紅五星紅雙路燈六十四線烏金三元藍雙路燈藍房洋光毛市漂布等貨特此佈聞　　正月初十日　元芳洋行啓　 
[益三堂首創四海馳名　小腸疝氣膏]  
本堂家藏秘方製成小腸疝氣一膏久經馳名天下老少咸知專治男子囊核腫脹偏墜痛癢及婦女橫梁疝痛小腹梗塊似覺筋脹均騐異常此膏獨奇者無諭患症多年囊脹如瓜卽將此膏當日貼上卽見腫脹漸漸隨日自消初起貼一張年久二張極至半月平復如常倘若不靈包退包換還洋亦可所謂區區濟世之靈丹也每張雙料黃緞價洋一元二角○另有神效疝氣丸每料一元倘内服外貼功效更爲神妙鋪設上洋鐵馬路東首廣東益三堂主人啓 
[戒烟一粒金丹]  
鄭大有老參號向在江西湖南湖北等省始創菩提至寳丹向未傳人秘製一粒金丹内外金黃尤妙無雙可比百粒重三分能戒癮一兩按癮照服立見暢快不思吸烟矣誠戒每服十日减去一粒减至癮斷無患經騐靈效風傳各府州縣購買販賣甚多竟有無恥之徒扯本號招牌字音冐造假藥混本號丸名射利小人豈有良濟本號特設上洋棋盤街北首四馬路南首自運發兌參燕爲正佐同人字號精製膏丹丸散蠟丸等藥不惜工本可盡普濟之心願將戒烟金丹參片諸藥賤賣可絕小人呑利之源减價分設各處寄售比衆好而巧使寒士戒烟亦省多多矣賜顧認本號招牌石印仿單招條合申報相敷不悞 
[廣芝館丸藥]  
本號祖傳應騐各欵丸散膏丹不惜工本依方監製屢服屢效遠近馳名其各欵丸藥向由粤東省老店製煉配好運上發售價亷貨眞誠信無欺如蒙中外紳商善士採買施送格外從亷茲將各項藥名略列參茸衛生丸○烏雞白鳳丸○壯陽乾健丸○八寳坤順丸○茸鰾大仙丸○寗心補腎丸○參坤贊肓丸○婦科白帶丸○人參再造丸○珠珀回春丹○龍涎哮喘丸○順氣化痰丸○萬應痧氣丸○八寳紅靈丹○珍珠百勝散○臥龍奪命丹○五淋搜毒丸○萬應如意油○各欵滋補藥酒○名目太多未能盡錄○本店另設廣生和招牌批拆吕宋發財票價格外公道　　上洋棋盤街北廣芝飩啓 
[達昌木號聲明]  
本號歇夥程桂笙於辛犯年進行私收客賬甚鉅去春察出逃避後經訪尋到行自願央保立據改過因此棄瑕錄用豈知仍蹈前轍業已辭歇並追伊欠欵仍恐在外冐收客帳及頂借等情特此佈告週知 
[新到船牌干片　中西大藥房]  
干牌最要新鮮茲又新到白船牌大小干片快片磁片牙片放大像紙蛋組一切照相物件　行新鮮新式價極公道賜顧請認明四馬路轉角大洋房交易庶不致悞　　　 
[大板佩文韵府出書]  
本局新印料半紙殿板佩文韵府較前印連泗紙者紙張更爲潔白字蹟放大便於翻閱每部定實價洋二十元所印無多賜顧者速購勿遲同文書局佈啓 
[桃源趣書館]  
請看外國各國地圖兩傍排立整齊任君照看不取分文但見氣球上升空中火輪上山捉虎請女校書多名彈唱文武京調書茶錢格外便宜 
[輪船出售]  
啓者今有英國輪船一艘名彝陵能裝貨三千担每點鐘能行英里十里有雙輪雙機器用煤甚少開行亦省費船身有銅包裹吃水五尺係一千八百七十七年在香港用硬木製造至一千八百八十三年在耶松船廠安設新機器新水爐一千八百九十二年在上海新船廠内統行童修現在保家行保第一等險其費每年六厘曾由英國官員騐視定爲第一等船平時在宜昌漢口來往現在論月租與太古洋行仍走宜漢兩處如欲知詳細情形者請至公發英行或至本輪船詢問船主可也此佈 
[恭喜發財○念五開彩　亦中]  
英三月票額設二萬雙號頭彩五萬元雙張十二元分裁照算另無附送分條六角半仍送彩票兩條月份牌均送紳富信購指明上海法馬路　亦中行啓 
[船店聲明]  
啓者城内邑廟西首益順鑫記油酒槽坊向來陸麗生所開于本年正月初六日盤脫所有生財貨物一應全盤子吳姓管業開設鴻愼字號如有在外往來等情仍向陸姓理直與吳姓無涉 
本店主人特白 
[聲明]  
茲有正　　號王修五與李枝珊轇　一節皆因激於氣憤以致彼此登報言出不遜今由公正人出爲排解仍歸於好特此聲明屠雲峰袁春洲仝啓 
[燧昌自來火廠]  
啓者本廠製造自來火歴十餘年均用上等藥料購自英國所以火頭速而不爆决無危險茲復添用貴重藥料製造雙鳳特丹牌小盒自來火加工加料陰雨不潮如蒙　貴客賜顧可以保退保換 
 
 

Page 7

 
 
   
 
 

Page 8

 
 
[廣東趙同春堂]  
馳名龍涎香戒烟丸 
同春堂戒烟丸 
此丸能以少制多以奇制勝應效如神包易戒斷内用犀牛黄以去頑痰龍涎香以化烟積正土木人參北鹿茸以培元而補氣其餘术茋苓草等藥則熬膏去渣取其精液而爲丸是以丸少而力大易减又易戒服丸後如食足烟之精神且能令其聞烟反厭而心引不生頓悟前非轉覺戒烟之爲易耳其初戒也開胃提神固無痰喘燥泄半戒則人肥氣壯盡除枯稿顔容戒斷後轉弱爲强更喜腎元復固是誠戒烟之最善法也卽未戒者閒服亦可除痰隨時尤能頂引無烟引者氣痛痰喘畏寒瘧疾夜夢遺精等症服丸二粒立效如神大瓶洋五角小瓶洋二角半單料洋一角　上洋老巡捕房對門開張分設江西温州杭州蘇州鎭江無錫蕪湖發售 
[金陵成美學館啓]  
啓者本館開設金陵城内歴有年所不惜重資聘請宿儒敎習經書文藝地理算學代數 
形學三角測量英文英語以及時下各種要學脩金房飯格外從亷向來就敎者大都書香子弟負笈擔囊不憚跋涉千里而來者實繁有徒而學優應試而得職業者亦不乏人盖因本館不辭勞瘁敎法精良凡及門者要皆冀其有以成材無負兩下初心有志成立者幸勿觀望焉本館例於新正十八日啓館如欲得聞本館一切細章則請函致本總敎習可也　金陵北門橋乾河沿成美學館總敎習福開森謹啓 
[開平礦務總局啓]  
茲據李公舘報稱失去開平礦局李承德堂户息摺五扣每扣二十股係第六千零七十五號起至六千一百七十四號止共計一百股到局掛號並請援照敝局章程補給新摺並於摺上加補給二字除准給外應將失去股摺號數登申滬報兩月倘以後找出原號舊摺卽作廢紙特此佈聞 
[隆記批發西土莊]  
本號親歴豐碭採辦道地西土專售各埠批發槪不零剪如蒙各寳號來信購辦原班回件信力寄力來客自給貨好價亷藉廣招徠恐各鄕埠未能週知用特聲明賜顧者須認明内有隆記仿單庶不致悞 
上洋大英二馬路泰和里便是 
[耳聾全愈]  
閱申報見英大馬路京都同德堂百藥俱全效騐時有余耳聾十年亦購耳聾藥試試連服一月痼疾告痊眞如戴二天矣乙 
常熟還讀書齋主人識 
[海上靈丹]  
去歲忽患淋濁時愈時發今正陡甚行動維艱由局購上洋五福衖口京都同德堂五淋白濁丸一元好去一半再購淋濁膏藥一元二角除根特登報鳴謝病痊人謹誌 
[眞隱當]  
航海輪船顚簸卽頭暈心搖翻天倒地幸帶有上海虹廟東首京都同德堂立止暈船平安藥卽呑服些須飲食如常不愧海上靈丹曾經航海人述乙 
[白帶丸功効啓]  
余母身體素虚兼患白帶因服上海盆湯衖壽榮齋白帶丸全愈今家嫂又患白帶再購白帶丸一料洋一元服後卽愈喜以誌謝 
楊成昌啓 
[躉批比衆公道　快發財必定利]  
三月票雙張十二元單張四開照算分條六角函購申四馬路 
[新到雲石皮箱]  
本號自運廣東家用皮箱大細雲石檯面批發價格外公道貴客光顧請至棋盤街五馬路中合利號廣利亨仝啓 
[附送時花月份牌　一定中快得利]  
英三月份票零售單張六元分條六角函購上海四馬路 
[上海樂善堂老藥房　天下無雙治淋至葯]  
白濁膠囊丸 
此藥係海外秘方世所少知專治男子五淋婦人帶下赤白五心煩熱服用五六丸立卽退消應騐如神治濁之藥天下莫出其右也每瓶價洋五角 
[大東惠通銀行]  
啓者本銀行資本英金二百萬磅又公積英金二十二萬五千磅總行開設在英國倫敦外國總董係怡和行之開錫惠恩利行之恩利公平行之愛未生匯豐銀行之麥格林前沙遜行之沙遜都阿行之都阿共六位上海董事係怡和行之司麥克利各遜行之馬士美最時行之國夫公平行之百露斯脫共四位所設分行在香港孟買格拉吉打新加坡檳榔嶼長崎神戶横濱厦門福州天津等處凡各種房産貨物等皆可向本銀行作押欵并各種銀錢來往又本銀行可代客收存銀洋存三個月者付息三厘存六個月者付息四厘存十二個月者付息五厘特此布聞經理本銀行事務人陶耳薄啓 
[洋房召租]  
今有北京路角嘴大洋房一所係紳商欲作行號公舘等極其相宜如合意者卽請至本行面議租金亦格外公道此佈　兆豐洋行啓 
[白帶丸靈]  
吾室人久患白帶幸友指購興讓街第四家仙壽窩白帶丸一中瓶需洋二角半服之數日不獨除其病精神加倍健脾開胃眞奇驗之妙品特此以告同病 
行時齋啓 
[零躉批發]  
批拆英三月份吕宋大票并收紅票皆照大市兼售吕宋各色等烟均皆克已○貴客賜顧註明上洋棋盤街同得利内特佈 
魁號利記告白 
[新到照像鏡出售]  
現到全副照像器具大小多種另有象皮盤蛋白紙銀粉金粉與畫圖器等物皆精美價極從亷好者早購爲要上海三馬路格致書室啓 
[白濁立愈]  
余患白濁市上各藥均已服過終難病退幸購盆湯衖譚寳宦齋白濁丸二料所費一元現已全愈特此申謝 
胡世南具 
[新出三十家燈謎大成]  
游戲各書最可觀者燈謎也其中意解别開生面閱者能可醒睡消悶實洋四角　寄棋盤街醉六堂書莊 
[收買書信舊人頭]  
今欲收買工部海關日本香港新加坡等信舘舊人頭有者送至大馬路戒酒會每日四點至六點鐘交陳晚香可也 
[只此一家起首老行　天成]  
英三月雙票出售雙張十二元單張四開照算分條七角附送月份牌函購上海棋盤街北朝東石庫門内原班帶奉不悞 
天成啓 
[上海中西大藥房　白玫瑰香水]  
本藥房之白玫瑰香水係定製本牌上品眞香耐久不散名馳海内俱稱此香幽雅去年銷脫缺貨久矣茲從外國新到特此佈知賜顧者請至四馬路轉角大洋房交易可也 
[改移警船鐙示]  
茲本巡工司查鎭江關稅務司所屬界内長江海北港地方向設之警船鐙現經改移合將其情形度勢開列於左　計開 
一長江通州如臯縣張黃港之西相距約三里之遙在海北港於江之北岸地方標竿上向置之警船鐙現因該處江岸坍塌將該鐙自原處移置向南四十二度東相距原處二百七十二丈光緒十九年正月初八日 
第二百六十三號示甲 
[利川保險有限公司]  
啓者本公司經理處在重慶利川公司宜昌利川公司漢口禮和洋行上海公發英行天津禮和洋行廣東架喇威治香港架喇威治倫敦利川公司以上各處現在可代客裝運貨物往來并代保火水等險其保險之事已與保寗保險公司商量就緒照本公司紅字提單上規條辦理如欲問價目及一切詳細情形者請至以上各經理處可也此佈　在中國經理人立德樂啓 
[木輪往來蘇滬]  
本局奉准與利濟局每府各行一船新正初七日起義濟快船單日往蘇雙日回滬搭客茶飯周備蘇局在閶門外南濠申局在盆湯衖新橋北浜此佈　浙商仁濟局啓 
[正月初十日錢洋並匯銀票行情列左]  
新匯劃收市　七錢二分二八七五 
銀　　　拆　借二 
洋　找　頭　七錢二分三 
錢　找　頭　一　千　文 
市　　　錢　一百四十二千文 
卡　　　錢　一百四十一千文 
衣　　　牌　一千零四十文 
銀行電匯銀票　三先令八辨士七八 
銀行現銀票　　三先令九辨士 
銀行三十天期票三先令九辨士一八 
銀行四個月期票三先令九辨士半 
[正月初十日進口輪船禮拜]  
海南　輪船　由東洋　　　錦昌行 
因哥　又　　由東洋　　和興公同 
武昌　又　　由寗波　　太古公司 
牛莊　又　　由油頭　　太古公司 
江裕　又　　由長江　　　招商局 
鯉門　又　　由香港　　　禪臣行 
[正月十一日出口船禮拜一]  
華利　　輪船　日往長江　　　　麥邊行 
呑太厘士又　　日往神户橫濱　老太古行 
寳華　　又　　晚往長江　　　廣豐行 
江裕　　又　　晚往長江　　　招商局 
武昌　　又　　下午往寗波　太古公司 
[正月十二日出口船禮拜二]  
鎭東　　輪船　晚往烟台仁川　招商局 
鄱陽　　又　　晚往長江　　太古公司 
江天　　又　　下午往寗波　　招商局 
福山　　又　　晚往汕頭香港省城怡和行 
[正月十三日出口船禮拜三]  
德興　輪船　晚往長江　　　廣豐行 
福和　又　　晚往長江　　　怡和行 
[正月十四日出口船禮拜四]  
廣利　輪船　晚往香港省城　　招商局 
[正月十五日出口船禮拜五]  
約各哈麥麥魯　輪船　早十點三刻開往東洋釜山仁川仁山烟台天津等埠　日本公司 
 
 

Page 9

 
 
   
 
