# 1901 - 246 - 4910268

 

Page 1

 
 
[勸助棉衣] [  申報館協振所謹啓]  
　　去歲北省居民猝遭兵燹流離轉徙家室蕩然今雖時局已平仍安樂士而孑遺黎庶大半飢寒交困衣食難周轉瞬節序交冬北地風高氣候尤爲寒冷苟無禦冬之具則餘生之倖出虎口者必盡僵斃於冰天雪地之中一爲遙揣情形當亦海内仁人所聞而酸鼻者也本館協振所馳系窮黎自慚棉力思作解衣之舉乃深集腋之謀伏冀四方好善君子各發慈悲同宏胞與或逕製棉衣棉褲助解彼都或慨然解賜囊金俾爲代辦各隨嘘寒之意咸銘挾纊之恩封河卽在目前尤冀勿延片刻大裘徧覆小善誰云翹盼仁施曷勝迫切之至此啓 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄕會試及生童歲科兩試均以中國政治史事及各國政治藝學侖題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以旺今因中以達外淺深本未次序秩然士人懹用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彥通孺增訂搜輯典章改術蔚爲大觀木板卷帙浩繁價值昻貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人七紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校　完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均　記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[論陜西巡撫升允鞭責侍衛事]  
　　陜西巡撫升允以鞭責侍衛爲世鐸等具疏奏參朝廷諭令據實覆陳經升允奏稱於九月二十六日迎駕後乘馬先行忽有大車並軌奔馳幾被衝倒查坐車人係屬旗員詰問姓名堅不肯說爰卽照例鞭責等語執筆人謹按大淸律例凡公差人員在外不循禮法欺陵守禦官及知府知州知縣者杖六十若校尉有犯杖七十祇候禁子有犯杖八十所謂不循禮法欺陵守禦官及知府知州知縣者謂其倚恃差使之勢言語不遜禮貌不恭傲慢而無狀也守禦官與知府知州知縣皆地方正印官凡公差人員有不循禮法而欺陵之者皆得照例懲治查是日侍衛海某在前導引乘車奔馳已爲不合可責者一及至犯事詰問姓名又堅不肯聲明宗職揣其當時强項不服之情已可槪見可責者二有此二可責升允即照例鞭之固不得謂之枉法也所不解者世鐸那已圖並未查明實情妄以升允毆辱侍衛等詞率行具奏其爲侍衛海某所愬耶抑與弁允本有嫌隙耶卽使素性昏庸亦不應糊塗至此上諭謂其跡近報復蓋已在聖明洞鑒之中惟猶有可議者以升允爲尙未查詢明白即事鞭責亦有不合著交部察議而跡近報復之世鐸那已圖等反置不問揆之於理斷之於法似尙未得其平雖上諭仍著升允松壽隨時將恃强滋事之官弁太監據實叅辦以肅法紀不得因此案稍涉瞻徇而升允等恐因此事遽得察議處分嗣後未必不心存顧忌其不法官弁太監等轉因升允得咎之故瞻愈大而燄愈張恣横亦因而愈甚是朝廷於侍衛海某縱無姑息而不責世鐸那已圖之率行具奏僅責升允之卽事鞭責是不姑息而已不啻姑息之矣養癰貽患之慮寍不當先事防之耶夫皇太后皇上自西安啓蹕臨潼首站縣令夏良材卽以辦理要差不善獲咎據夏良材陳說以連日有冐充王公僕從結黨攫食曰冐充王公僕從非眞冐充也不過未便直指爲王公僕從而已曰結黨攫食非徒結黨攫食也當必强取豪奪無所不至此海内略有知識之士皆能見及之夏良材所說蓋恐投鼠忌器故僅爲此微詞以見意耳乃升允不察卽奏叅夏良材後遂有喀爾喀親王奴僕毆辱辦差巡檢李贊之之事幸　關廳同知趙乃普不畏强禦禀知升允奏達朝廷始得將喀爾喀親王那彥圖交理藩院議處並諭令交出滋事之人著升允嚴訊懲辦然侍從人等之肆横無禮不已於此可見耶且安保不因升允奏叅喀爾喀親王奴僕毆辱職官之故致爲諸隨扈人員所嫉惡耶嗚呼升允雖失察於前叅劾夏良材之辦理要差不善而此日竟將不循禮法之侍衛按律鞭責猶爲能補過於後所惜朝廷不能曲爲之恕致貽海内論世之士所議耳夫昔者淶　令甘某杖責御前侍衛蘆溝橋巡檢張某鞭撻閹寺我祖宗非特不加之罪且擢升其官迄今景仰休風然後知國家前日之所以盛也 
[本館接奉電音]  
　　昨日午後河南開封府行在飛電傳來上諭七道敬謹譯登○十月初四日行在内閣奉上諭刑部尙書著張百熙調補葛寳華著補授工部尙書欽此同日奉上諭户部右侍郎兼管錢法堂事務著陳邦瑞調補仍兼署吏部左侍郎梁仲衡著調補工部右侍郎兼管錢法堂事務刑部右侍郎著沈家本補授欽此同日奉上諭厢藍旗蒙古副都統著貽穀補授欽此同日奉上諭徐琪著毋庸在南書房行走欽此同日奉上諭刑部尙書薛允升持躬淸介練達老成由部曹簡放知府歴任監司游躋卿貳補授刑部尙書治獄廉平克稱厥職前因患病赏假方冀調理就痊長承恩眷兹聞溘逝軫惜殊深薛允升著照尙書例賜卹賞銀一千兩治喪由户部給發任内一切處分悉予開復應得卹典該衙門察例具奏伊孫二品廕生薛承熙著賞給主事三品廕生薛承躬著賞給員外郎均著分部學習行走用永篤念耆臣至意欽此同日奉上諭固山貝子毓崑派在乾淸門行走補授厢藍旗蒙古副都統當差勤愼克盡厥職兹聞溘逝軫惜殊深毓崑著加恩追贈貝勒銜賞銀一千兩治喪由户部給發任内一切處分悉予開復應得卹典該衙門察例具奏欽此同日奉上諭本日已革布政使王廉呈遞安摺殊屬冐昧嗣後革職人員均著不准呈遞摺件以肅體制欽此 
[召見大臣]  
　　昨日午後接本月初四日河南開封府行在所發電音云本日皇太后皇上仍駐蹕開封府召見慶親王鍾培達斌 
[榷憲之言]  
　　英京倫敦來電云駐京總稅務司赫榷憲嘗與人言及中國常關今擬暫照舊章辦理以後從緩 
 
 

Page 2

 
 
酌改蓋凡事皆須由漸而來也惟將來如能每事改觀則所收稅銀較今日可多至四倍意者革共弊則利不期興而自興乎 
[俄索償銀]  
　　英京倫敦來電云俄廷近准寄居中國北方之民人將去年拳亂時所喪財產照數開單呈請駐京使臣向中國政府索償按俄人辦法之所以異于各國者因商民早經議定俟各國聨軍退後始開單要索俾各國不能從中與聞也 
[撤師有待]  
　　土法齟齬前已迭紀報章兹得英京倫敦來電云頃閱土耳其國官報知土王已遵從法國所索諸欵法國所索諸欵法國外務大臣棣路奇氏聲言須俟土王在條約上畫押始將水師艦隊由土境撤回 
[朝鮮歉象]  
　　日本長崎訪事友人云近有日商由朝鮮木浦遞到魚書知本年彼國全羅道各地收成歉薄此外靈巖海南廣津長興樂安興陽順天綾洲光洲羅洲務安和順南平各邑則較去年略有起色寳城井邑扶安金隄萬次興德茂長靈光高敬長城泰仁各邑較去年減去一一分其甚者僅得半之數尙幸去歲頗稱豐稔陳穀尙多故民間不憂菜色也 
[禀興孔教]  
　　寄居南洋各埠之華人創設尊孔教堂以行聖教本館曾紀諸報章兹聞當醇親王由德國回華道出新加坡時坡中華商首領同知銜廣東揭陽縣人曾兆南具呈禀帖曰謹禀王爺殿下恭求代奏事竊職商自弱冠經商南洋見西人崇奉基督教專心致志各國皆然獨我中國人崇奉孔教有名無實試問以孔教如何茫然不知也是以奉孔教之人忽而頂禮忽而齋醮忽而迎神賽會忽而籖杯扶乩種種誕妄不經成爲風俗牢不可破而猶詡詡曰吾孔教中人也噫嘻此豈孔教之宗旨哉竊謂孔子之教不外倫常不致知以明倫常之理不力行以盡倫常之道非孔子之教也是孔子之教自天子以至於庶人宜歴千萬世五大洲所不能越而衍聖公爲孔子嫡派受朝廷深重之恩以理而論實爲孔門總教士職商以爲宜仿泰西基督教傳教之法詔各行省府廳州縣及僑寓外洋之華人公舉分教士講明孔教各分教士宜具册報隸衍聖公府衍聖公宜周遊各地以稽察教化行否就教化行否以定分教士之優劣口奏朝廷明其賞罰衍聖公俸糈本優周遊各地僕從簡省就地供張亦非難事至於分教士係就地公舉之人經費一項可令地方民人設立教會籖題欵項如是則教有宗主人心自正以已正之人心而復叅以西學西政有用有體有本有末人同此教人同此心其裨益於國政風化者誠非淺鮮蓋廣其教卽以正人心歸於學卽以育人才人心正則朝廷尊人才多則綱目舉可否采擇伏乞代奏光緒二十七年九月十四日禀 
[大興西教]  
　　聞之京師友人云日來使館圍墻之内大興土木工人昕夕不遑建造稅關人數尤衆德人在圍墻之頂建造一屋以駐護兵更欲在墻内建一教堂爲戍兵聽講之所計京津兩處刻有隨營德教士三人法人亦欲在使署對門建一天主堂英國則祗在使署中擇地備各兵聽講并聞天主教會欲在俄使館旁美使館對門建一極大公共醫院專備洋人入此療疾美以美敎會及匯文書院則各將地址開拓自城墻起直至使館界址之旁 
[稅關新則]  
　　聞之粤東友人云中外和議告成全權大臣奏請酌加貨稅抽足百分之五並將從前免稅各物一律抽稅以廣利源日前兩廣督憲陶制軍與粤海關監督莊榷使會銜出示曰現據粤海關馬稅務司函稱現奉總稅務司札諭自華十月初一日起所有外洋進口貨物均按照每百抽五之例征收稅項惟米麥五榖及麫粉金條銀條並洋式各錢仍舊免稅其向來别項免稅貨物載在通商章程稅則第二欵所開粟米粉砂榖米麫餅熟菜熟肉牛奶酥牛油蜜餞外國衣服金銀首飾攙銀器香水碱炭柴薪外國蠟燭外國烟絲葉外國酒家用雜物紙張筆墨氈毯　貨鐵刀利器外國自用藥料玻璃器皿以後槪不免稅現均按每值百兩抽取進口稅銀五兩應請卽日出示曉諭各商民遵照新章辦理並令商人毋得以多報少據實將價值開報俾免本關駁斥之煩且免報貨之人致罹罰項也等因前來合行出示曉諭爲此示仰該處客商船户人等遵照自光緒二十七年十月初一日起爾等如有販運前項貨物進口務須遵照按值百抽五之例完納稅餉毋得抗拒偷漏及以多報少致于罰辦 
[暫免加捐]  
　　鎮江訪事友人云總辦鎮江下游釐局胡直刺萼輝以邇來庫儲支絀籌措維艱特於月前出示凡茶糖烟酒四項自十月初一日起一律按照原捐之數加收三成旣而上憲恐商方不逮札飭暫緩開辦大令因復曉諭各商民凡茶糖烟酒四項捐輸仍暫照前辦章程有得取巧隱漏 
[續錄多倫諾爾撫民同知盧司馬鼓勵畜牧工藝]  
　　一賞織製毛絨查外國大呢羽毛皆用羊駝毛織成故每年洋商來口外購買毛絨多至數千百萬斤爾蒙漢人等如能集湊股本購製織機將毛絨織成大呢哈喇羽毛嗶嘰者本廳當禀明上憲奏許專利十年并减輕十年内稅釐一賞開挖煤礦查多倫左近煤礦極多只因蒙　惑於風水之說又恐奪其牛馬糞之利以致久不開採貨棄於山豈不可惜要知煤乃天地自然之利上蒼恐民生寒凍而死不火食而疾故生此各種煤礦以備人生日用方今天下大小五十餘國富强莫過於英俄而英倫二島煤礦開至數百處每年出口之煤多至九千八百兆墩獲利一萬二千兆兩俄修西卑利亞鐵路數萬里用欵數百兆專爲開興安嶺外阿爾泰山各礦而設假如開礦有碍風水英俄何以反人才輩出國富兵强卽如　中國湖南所開煤鐵礦不少近數十年來公侯將相之多甲於直省又如直隸之唐山數十年前片荒土乃自爵閣督憲李奏請開辦開平煤礦而後陡成一大市鎮每年得銀三百餘萬兩利尤不可限量富庶中於全省可見有碍風水之瞽說亳不足信况且各國日埀涎我之礦利卽如恰克圖庫倫各處五金各礦蒙民禁錮不許開採近數年來俄據而開之其利極厚蒙民失此惜已無及前車可鑒允宜思患預防至爾蒙民牛馬糞之利所得極微而爲害極大蓋其臭氣熏人易生瘟疫日餘年來塞外生齒之不繁瘟疫之時多半由於燒此等糞所致如改燒煤炭其煖旣勝於燒糞十倍而蒙漢民等以拉牛馬糞爲業者改而挖煤其較倍蓰或已有煤山不能自開賃與人挖按股俵分十百萬金亦可立得今本廳特懸賞勸導爾蒙漢民等如查有煤礦開至五丈十丈以外見煤者賞銀一百兩開至二十丈以外見煤者賞銀二百兩煤井愈深工費愈大本府加賞必愈重内地府廳每開一礦衙門費用不少本廳今不惟不要爾等花一文規費并加賞奮勇開礦之蓋深憫蒙漢謀之艱急於爲興一無窮之利庶足以上報朝廷下對赤子區區之心當爲共諒按此外如能開墾種地牛馬糞不慮無出故東洋馬之糞年值百餘元異日能鍋爐製造設有大烟筒燒糞固亦無妨惟用以造飲食似太不潔也他如銅器氈毯亦爲此邦出產之大宗假如銅器益加精工仿製外洋各種酒盃盤盞刀叉式樣再加以電氣鍍金鍍銀鍍鎳以及電銲之法庶華麗美好行銷自遠得利自豐氈帽絨氈地毯改製新式亦可行銷於京津各處若銷洋商得利尤厚日本國境不大自明治維新士農工商各奮其力加意講求百工技藝此時已出奇制勝故東洋花紋布疋以及東洋漆器磁器玻璃器洋火洋皂皆美好精工不獨盛銷於中國且復銷暢於外洋可見事在人爲吾華人之智慧原不讓於東西各國人也爾蒙漢人等切毋狃於故常自暴自棄本廳不勝殷殷之望 
[捐廉支俸]  
　　金陵訪事人云世職月俸前經各督撫奏奉上諭一律停支兩江督憲劉峴帥遂飭將督標各世職俸銀一律裁去嗣由各世職具禀懇恩因卽電奏請旨日前欽奉諭旨以現在國帑奇窮不得已始有裁革世俸之舉各世職受恩已久當此國事艱難之會自當共體此意悉泯怨尤各省均已全裁豈能於兩江獨免所請著不准行等因世職諸員雖知此舉已無可挽回然向惟賴此　　　舊再三瀆懇江寗藩司恩藝棠方伯堅執不許峴帥體念若輩苦况爰於本月自捐廉俸照舊放給以示體卹而免向隅 
 
 

Page 3

 
 
[目伏誅]  
　　金陵訪事友人云著名巨梟陶　雨黨羽甚衆出没於天長六合一帶横行無忌積案如山近經新勝營管帶徐寳山都戎訪悉行蹤督率健卒二十人馳往掩捕陶瞻敢號召醜類開槍抗拒致彼此均大受傷夷嗣由都戎親持鐵尺擊折其脛陶負傷而　始得就擒九月某日解至省垣禀奉兩江督憲劉峴帥飭發江寗縣研訊陶供認罪狀毫不諱飾縣主孫鼎甫大令呈遞供摺峴帥飭卽就地正法遂於月晦恭請王命戮諸市曹 
[漢水楓痕]  
　　漢口訪事人云漢鎭地方官以日來時有匪徒縱火圖財之事保甲巡勇巡察未周因示令舉辦民更以爲之輔民間以此舉爲保衛梓桑起見無不踴躍從公刻已已訂期十月朔日開辦矣○此次漢上錢業公繳紳富捐銀二萬餘兩分爲四等頭等捐銀一千兩二等四百兩三等二百兩四等七十兩此外另有吉安帮怡生和阜昌隆聚和福等六錢莊或捐六千或捐四千計共三萬兩左右已於九月底一律繳清矣 
[上海官塲紀事]  
　　昨日候選道曾少卿觀察命駕至上海縣署拜會縣主汪瑤庭大令大令延入花廳茗談良久而别○江蘇候補縣祁明府兹明於日前有事到申昨日命駕至縣署辭行大令飭丁擋駕 
[星使啓行]  
　　昨日午前奉旨出使日本大臣蔡和甫星使帶同瀛眷及叅贊隨員繙譯等人自美界北河南路天后宮側行轅命駕至黄浦路日本郵船株式會社碼頭乘西京丸赴東瀛履任道憲以下皆恭送如儀 
[軍節回松]  
　　日前江南提督李壽亭軍門由金陵乘策電兵輪船來滬下碇南市董家渡兹已公畢昨日上午解維赴松本邑文武各官均詣江干恭送 
[委訊巨棍]  
　　日前蘇松太兵備道袁海觀觀察訪得松江府屬奉賢縣境有皮匠阿祥阿老頭兩土棍作惡多端大爲閭閻之害遂札飭奉賢縣王槐堂大令拘解道轅發交上海縣獄寄禁昨日午前飭差帶至道轅委籌防局員朱霞林明府訊鞫阿老頭供小的耕田度日並不與匪類爲伍擄人之事實係胡有堂李土全所爲皮匠阿祥供小的姓瞿前有陳晉芳者欠小的錢四千八百文後向吳仲羊借得洋銀一百五十元卽付還小的五元旣而陳又串合沈咸秋邀小的同往向吳仲羊續借洋銀三百元事後分給小的八元現在陳沈兩人已不知避匿何處叩求鑒宥明府詰以開賭之事答稱不知遂仍發上海縣獄監禁候禀請道憲核示 
[巨梟狡展]  
　　巨梟吳昌海前曾糾合羽黨至本邑西鄉北新涇任情滋擾縣主汪瑤庭大令移會營中派勇驅散閱時未幾又率黨前來被鹽捕營管帶吳叅戎拘獲押解到縣前晚大令提案研訊吳供小的係四川人向在本籍耕田今年七月來尋父母未遇正欲遍赴各處探聽驀被拘案北新涇之事實與小的無干大令謂爾旣與家中人未遇何以拘獲後爾母卽至某處求情遂喝令掌頰一百五十下鞭背六十下吳堅執前供大令飭押候再訊 
[捉賭被毆]  
　　前日午後四點半鐘時上海縣署差夥奚蘭卿偕英美租界公廨捕役洪阿寶及二十三保二圖地保夥陳阿大至虹口胡家木橋掩捕各賭徒若輩恃其人衆圍住痛毆致奚受傷甚重匍匐赴捕房聲訴捕頭以並未協同包探前往不合定章令自投縣署禀請汪瑤庭大令核辦 
[貨船傾覆]  
　　前日鄉人某甲從西鄉虹橋鎮裝運萊菔來滬甫抵曰蓮涇附近適潮水湍急力不能支船遂傾覆幸鄰船瞥見將船上各人悉數救起而貨已盡付東流矣 
[美界火警]  
　　前晚十一點鐘時虹口頭壩路第一百三十四號門牌粤人某姓家忽然失火霎時冐穿屋頂光燄熊熊瞭望臺上四人見之立即鳴鐘告警救火會中人急驅英美租界皮帶車馳往吸水噴射得卽火滅烟消僅燬去樓房二幢 
[分發人員騐看名單]  
　　新海　例掣籖分發郎中李祖謨順天張基昌山東包發鶴江西冐廣生江蘇汪廷浩安徽主事寗壽順天徐建侯浙江察院經歴楊惠齡奉天都察院都事許常裕浙江太常寺博士徐匡弼順天内閣中書楊振鍔直隸孔慶瓛山東潘承謀江蘇包發鵷江西國子監學正學錄劉學濓直隸沈耀奎直隸李秉元直隸部寺司務黎澍湖北羅振聲順天太常寺典簿倪夢熊浙江國子監典簿張柏年直隸陸壽恒直隸國子監典籍喬保元直隸○籌餉例掣籖分發郎中姚壽同浙江○新海防例掣籖分發鹽運副史光書江蘇鹽運判李龢慶順天知縣○高鑑選正紅漢洪子祁四川○新海防例指省分發道丁道津貴州山東花翎三品銜朱疇安徽浙江鄭德謙浙江安徽徐爾榖浙江直隸劉經繹江西河南姚文倬浙江廣東沈銘照安徽江西張鶴齡江蘇湖南知府衡永内務府廂黄滿湖北荊震森山西山東宗舜年江蘇浙江惲積勛江蘇雲南惲毓華江蘇浙江唐耆年浙江江西花翎吳炳元浙江江蘇沈泗孫浙江江蘇殷杞齡江蘇江西傅霖直隸山東花翎劉學恂福建湖北同知王蔭槐湖北雲南高凌霨直隸湖北余兆蕃浙江江蘇趙曾翥安徽廣東袁家㻷江西安徽凌重倫安徽河南安鍾愭廂白漢湖北輕車都尉世職三多正白蒙浙江余應龍江西浙江王士芬浙江福建吳家楣浙江南河直隸州知州趙黻清正白漢山東鹽運判唐彭年浙江兩淮通判花翎鹽　舉升銜余猷崑湖南浙江慶安正藍滿廣東知縣李宗蓮直隸山東陳體仁福建江西宋康恒湖北江蘇朱昌祁湖北江西徐國璋湖南四川何亮桓湖北浙江文煥廂白蒙浙江王春江蘇浙江陳夔江蘇浙江楊世楨江蘇浙江陳惟庚安徽直隸趙寛江蘇浙江世襲雲騎尉廷繼廂白蒙四川殷李鈗江蘇浙江張炳奎貴州雲南魏葆澄江蘇山東翟鳳儀安徽江西張燿安徽浙江沈鳳鏘浙江湖北程杰浙江江蘇徐維瀚浙江安徽王銓浙江四川沈宗倫浙江福建王翱浙江江蘇許應奎浙江江蘇羅慶昌四川湖北易振興河南廣西兼襲雲騎尉馮政賢浙江江西吳傳榮湖北江西申憲邦貴州四川楊肇榮浙江廣西王福鼎浙江福建王元鼎雲南廣西楊維蕃雲南廣西胡濬安徽江西張日陞奉天直隸六品銜王維周順天奉天喬樹藩湖江四川吳上國浙江四川花翎同知升銜愛仁正黄蒙河南鹽大使葉舒藻廣東福建郭步瀛福建兩淮葉士升江蘇兩浙周昌言江蘇兩浙田振圻浙江兩淮項毓溎浙江兩淮端灝正藍漢廣東陳錫釐廣東福建布經歴錦昌廂紅滿直隸鹽經歴蘭蔭桂直隸山東陳敬修江蘇四川汪瑩安徽江蘇吳章江蘇湖南楊用康貴州河南吳廷標江蘇浙江薛閎鑫江蘇直隸戴興懷安徽湖北胡文蔚陜西甘肅周大炳浙江江蘇楊潤陜西四川陳玉元浙江湖北范福基浙江江蘇周傑江西湖北縣丞鄭漢臣奉天山東吳松濤廣東北河張錫恩直隸東河王恩慶山東北河朱濬昌湖北江西朱汝傑湖南安徽程嘉榖湖北江西陳克昌山東北河謝鴻恩江蘇北河郁瑛江蘇浙江郭成勳安徽北河魏有志安徽直隸趙毓桂江蘇北河汪鴻書江蘇浙江沈則抗安徽江蘇盧重光江蘇浙江　睦先江蘇湖北潘志暉江蘇江西程椿江蘇浙江丁惟驥江蘇浙江葉安祖江蘇北河倪晉浙江北河范瑞霖浙江直隸王兆霖浙江江蘇陳鑑河南山東胡玉堂河南北河錢汝濟浙江山東楊杰文直隸山東韓嘉樹浙江北河縣主簿蔡毓春奉天北河李道坦安徽北河承照正白蒙北河陸培治江蘇浙江莊榮江蘇北河施寶桂浙江北河　單未畢明日續登 
[書同仁醫院清册後]  
　　昨由虹口同仁醫院郵贈去年收支淸册一本閱之知一年之内共治病人三萬一千五百八十一名口而出欵祇洋銀九千六百十五圓五角足見文吳諸總理功歸實在欵不虚糜善　擴充正不讓古人視民如傷之念也爲書數語以表欽遲 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　本邑西鄉某汛弁解送張順堂張吳氏夫婦到縣前晩縣主汪瑤庭大令升堂提訊張吳氏供小婦人於上月二十九日回朱家行母家被左近某老嫗誘入緊閉房門少頃一健男子入房强行姦污越日丈夫跟蹤而至將小婦人領回此事實出無奈求恩鑒　　供妻子吳氏不安於室曾逃往某老嫗家洎尋回復於上月二十七日出外不歸小的往岳家查問言未回家故又至嫗家究詰嫗初不承認至第四日晚小的掩入其室見妻在内叱令同歸姦夫徐東瀛瞻敢持刀追出砍傷小的手指叩求騐視大令判將吳氏掌頰一百下交官媒看管候提徐及老嫗訊辦張叩謝而出忽又奔至堂上求出堂單速提大令怒其鹵莽著笞責一百板○趙源耕扭許金生到縣稱被串吞帳欵大令提訊之下趙供今春由姚秋泉糾合股開長泰米行計共八股小的轉糾劉姓三股共貲本洋銀九百元行中諸事均由姚經理至中秋節行夥許金生收得洋銀一千一百餘元姚在途截取除還義昌錢莊八百元外餘悉吞没爲特扭乞究追許供小的在長泰米行爲夥中秋節收得洋銀八百餘元姚邀往烟館中小坐卽將洋銀携去歸還莊欵大令諭趙曰此事與許無干可自向姚理算 
[上海巡局紀事]  
　　前日大南門外老仁和染坊夥董雙全與近處某絲作夥唐大毛口角起釁互相爭毆唐力不能敵身受微傷旋互扭至二十三七鋪巡防局聲訴局員邱友林二尹研訊之下以董不應行凶飭笞責一百板以示懲儆○前日十六鋪巡防中局委員黄衡堂二尹飭地甲傳叚中栅夫更夫三十餘人到局以現届開辦冬防每晚務須格外嚴查不得稍有疲玩致于咎戾衆皆諾諾遵諭而退○前日十六鋪地甲在小東門外護城河撈獲白絲一百二十二紥帶至十六鋪巡防北局昨日英租界包探竇四海赴局禀稱此絲係瑞綸繅絲廠中所失請即給領局員允之○前晚南市鹹瓜街恒昌參行被偷兒竊去毛燕六斤錢一千文及零星器物次日行主開單報請十六鋪巡防北局查緝局員允之 
[英美租界晚堂瑣案]  
　　日前妓女陳佩蘭被傭婦王陸氏竊取珠花金飾報捕後捕頭令包探趙銀河查獲解送公堂讞員張柄樞司馬諭令暫行管押前晚提案研詰陳妓倩鴇婦某氏投案訴稱被竊珠花一對及金釧臂金約指等物約值洋銀三百五十元務乞究追王陸氏堅稱小婦人並未行竊司馬惡其刁狡叱令掌頰一百下罰跪鐵練移時始供稱竊物之人業已逃逸小婦人願賠洋銀二百元司馬飭賠洋銀二百三十元限半月内繳清違于嚴比○高易洋行某西人控王丫頭私毁界石司馬准詞飭役提到王丫頭及王山氏王金法前晚升堂研訊王山氏供稱小婦人將自已地基永遠租與高易洋人不知王丫頭因何將界石私毁王金法所供相同王丫頭供小的之地與王山氏之地毗連王山氏欲二併永遠租出是以小的將界石毁去司馬飭押候嚴辦王山氏王金法交人保出著卽將界石重立 
[英美租界公堂瑣案]  
　　某藥肆主蕭鳳翔控稱協興昌信局夥朱阿四江阿二將外埠購藥洋銀八十元悉行乾没給以僞藥殊屬有壞聲名請爲訊究讞員張柄樞司馬商之佛繙譯官將朱江押候過堂訊奪○李阿狗竊取永通洋行洋漆十三桶麻繩二捆售與王阿明舊貨店得洋銀六十二元經包探張阿五查知一併拘解請究司馬判責李五百板發押捕房王罰洋银二十元○前者女棍彭李氏拐得甘阿根家女孩藏匿錢鈕氏家經包探顧阿六將錢鈕氏拘案司馬訊明判掌頰二百下昨日顧探又將彭李氏解案司馬判掌頰二百下管押一月期滿遞解常州原籍○王阿桂在江炳連所開麫館内混用僞洋銀經包探徐榮珊拘解請究司馬判責一百板遞解甯波原籍○有覃四和者素患心疾貿然奔入泰安客棧内將棧客徐心田毆傷經某包探拘解到案司馬飭暫行管押昨晨徐投案求辦覃呆若木鷄不克取供司馬令包探帶往醫院騐明然後核辦○丁阿三行竊匡連生家鐵練一條售與南市張金川鐵店内經包探錢榮堂拘獲吊到原贓解案請究司馬判責丁五百板押捕房兩月著張賠洋銀十元再罰二十元 
[法租界公堂瑣案]  
　　江北某邑人沈兆恒在菜市街開設餅店本月初二日同鄕人吳二誘令其妻逃逸因卽投報捕房捕頭派包探查獲吳兄福康昨日解案沈奉其母嚴氏及証人徐和投案先由徐訴稱小的在某處當執鞭之役吳二與沈妻有染被沈逐出沈妻戀奸情熱旋卽乘車至西門隨吳遁去小的確曾目擊情形吳福康供小的與吳二同胞本年七月以後彼已不知去向前曾由别處拐得某氏女留宿沈家故知沈亦非善類讞員杜枝園大令著押候查明復核○六露軒麫館主韓兆成曾收買賊犯王和尙吳全全所竊金戒指皮統等物及由包探前往吊贓韓懼而逃避僅將伊妻趙氏帶回昨日解案趙氏供丈夫因事他往尙乞恩寛大令判罰洋銀二十元○和昌成報關行傭人吳錫成雇船裝火油四百八十箱至某處交卸時忽少二十箱因將船户沈阿土王阿和陳掌生李金林陳毛毛送案請追包探禀稱此項火油已由小的在浦東吊回六箱半沈王等不認行竊互相推諉大令著一併押候嚴比○呂啓良控英界木作頭謝阿標欠銀二百零六兩延宕不還大令准詞提案研訊謝供欠銀屬實求交保出外理處大令准之限一禮拜内理楚○過陳氏前控韓梅春吞没東洋匯到洋銀五百元大令派包探往提至則韓已逃避乃將其子海林逮案大令訊取口供著交伊父昨日韓梅春呈遞各帳稱小的被人積欠洋銀七百餘元求即理追大令著先將五百元繳案所控再行核辦○細崽周長安控周世榮陳阿雪葉恒成藉端訛詐推入河中大令訊取口供飭包探查明覆核昨日王阿榮趙喜仔投案求保周陳出外大令准之並將葉開釋○包探禀稱賊犯陳阿松行竊秦掌華王增林胡阿紀各家烟槍四枝售與舊貨攤主胡福生由小的吊到原贓傳同失主請訊大令判罰胡洋銀八元將陳責四百板贓給各失主分别領回○包探禀稱著名流氓王長庚前因持刃行兇收禁改過所釋出未久復來租界中爲此拘案請辦大令判押捕房一月期滿仍送改過所監禁○汪張氏訴稱前晚出外購熱水行至弄口突遭流氓金廣德攫去挖耳簪一枝及追獲簪已抛棄求恩訊追大令判責二百板○包探禀稱偷兒楊秀山行竊十六鋪橋某姓家銀質對時表一枚質得洋銀四元將票撕破經小的杳獲解請訊辦大令判責四百板○張福生褫取某甲作裙毡帽經包探緝獲送案大令判責三百板 
[美租界捕房紀事]  
　　昨晨金阿生同妻張氏投捕房訴稱僑居西華德路第二千五百零一號門牌屋内前夜行經漢璧禮路突被著名流氓榮生扭信兇毆致失銀質對時表一枚請爲查緝捕頭允之○前晚十點半鐘時虹口頭壩路某姓家失火歹人鄥高德徐阿銀乘間搶取皮箱及绸布衣服若干件適爲包探錢榮棠所見拘入捕房捕頭令押候轉解公堂禀請讞員張柄樞司馬訊辦 
[上海北市絲業會館籌賑公所施子英經收各處水災賑捐八月初一至十七日第一百零四次淸單]  
　　初一日馬燿章洋廿元鳬山汪法廿元汪永裕銅洋三十元餘慶堂陶龍洋二元泰州徐齊仲徐季龍求合家安吉新生兒成立有志英洋二元○初二日同善集洋廿元洙涇吳桓卿先捐求宅安身泰郤病延年十元老甡元絲莊周玉麟率子懋德懋功懋昭求平安龍洋十元○初三日洙涇吳桓卿續助求延年益壽諸病速愈洋一百九十元洙涇袁復初洋四十元銅洋三元蘇州戴生昌代募嘉興劉洋十元趙克卿减省日用英洋九元龍洋一元沛國氏英洋十元平湖夏斗南第二批小洋一百角高郵丁玉軒募孫祖旺洋五元又馬稚和二元又無名氏銀鐲一付兌見洋三元二角竹報平安室誠心堂求恕齋八詠樓四户各四元○初四日武原十畝閒廬洋十元張質盦求父病速愈十元○初六日浙江候補鹽運使運副華建基爲子寳壽求病速痊延年益壽洋廿元吳淞顧隱名氏求消災延壽八月分捐一元因病求保轉輕二元○初七日如臯如愚軒洋五元孫子蓮求病速愈二元無錫源長行一元○初八日秦　臣求保　家平安立願先助由崇餘莊來洋二百元皖北鮑孝裕龍洋三十元皖山舒并座饑樵三十元黄燧臣爲子病愈捐助由恆益莊來廿元武林關朱氏求子霖官平安十元談姨奶奶求消去災病四元五角○初九日山陰扶風氏祈病痊愈由崇餘莊袁聨淸兄來洋一百元洞庭山自頭司佘祖培四元洪左亭太尊求病速愈貂套一件○初十日四明　琅求闔家平安洋廿元大圑日生局王紀福求病速愈五元楊瑞康四元○十一日陳輅淸爲堂上太淑人郁五十榮慶移壽筵資洋一百元靑芝山民求母平安延年三十元映雪堂六元姚瑞記疾愈完願二元○十二日潘兆淇爲次子家福求神佑病速愈洋十元○十三日程彭氏求保痢疾速愈洋二百元河南補過氏求闔家平安妻病速愈　洋三十元英洋廿元湖郡平安室求病速愈廿元守約子十元小靜子龍洋四元隱名氏一元沿途平安六角無名氏四角○十四日新燕堂洋五元鎭和莊由潤昌棧來銅洋十元○十五日太原氏求病速愈闔家平安洋五十元神户無名氏廿元○十六日浙寗陳依生求保家中平安洋廿元九峰完願氏十元汪鍾駿求病速愈十元蘇幼眉爲妻病求速愈得以轉危爲安二元○十七日無名氏洋九角六分銅小洋一角 
 
 
 

Page 10

 
 
   
 
