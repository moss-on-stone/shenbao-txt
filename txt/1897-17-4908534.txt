# 1934 - 17 - 4908534

 

Page 1

 
 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳既承割愛相投而美玉之沽尤頼知音鑒賞特將各種珍玩羅列於下倘蒙仁人君子慨擲廉泉既能廣積陰功且可增輝藝圃誠一舉而兩得也計開朱漁珊帖一部高澹游山水一幅天青縀馬褂料一件 
 [P第三次印二十四史告成[  圖書集成局啓]  
二十四史一書上自遷史下迄横雲山人明史稿數千年理亂治忽畢備於中誠我人所不可不讀者也本局前曾二次排印甫經寒暑插架頓空兹復第三次印成墨色紙張較前益爲精美分裝三百九十二本盛以文木箱三口仍核定實價洋銀五十圓諸君子有欲葄史功深者盍選購一編以供柔日之讀乎售處在三馬路申報館帳房申昌書室此外則各書坊及各埠申昌皆可購取此布 
[論中國欲人人識字必先以婦女識字爲始并推言婦女不讀書之害]  
中國四萬萬人民男子居其半婦女居其半男子之識字者半中十之四婦女之識字者半中十之一然僅就略辨之無言也若通逹文理則二萬萬男子不過得十之二二萬萬婦女僅有見焉泰西諸國無論男子皆知書識字即婦女亦無不能之此非泰西之人聰於中國也泰西語言與文字合故學文易中國語言與文字分故學文難文泰西之字皆從音得祗須教以字母之音始二三字繼四五字以此拚合字無不識故少識字之功祗有訓以字義之力而又語言與文字不甚區别宜乎人人能知書識字也中國則不然字主乎形不能類推而識必先逐字教之以音然後又逐字教之以義此中己有兩層工夫而又所出話言不有即繕作文字故男子且不能知書識字何論婦女獨是倉頡所造雖字形屢變中國五千年來相守勿替勢不能革左行直下之舊改從右行斜上之西字則中國之人將遂不能使之皆知文字乎愚謂樞紐之旋轉則當視乎婦女夫人自有生以後父尊母親故自襁褓以至成童教以飲食教以語言得諸母氏者居多獨至於書則母氏不能爲力而必使之出就外傅中人之質一日能識百字愚鈍之質一日不過能識十數字中國常用之字大率以二千字爲斷而孩提之所識者又祗千字或半年或一年而始畢然後授之以四子書但斯時之爲師者不過教之以句讀而己字義文義固不暇與之講解也挾書而歸則即指帝爲虎以亥爲豕母氏亦無從知之也誠使天下之爲婦女者皆先知字則隨在可以指點時時可與解説薰陶涵育無時或休有不期文理之通而自無不通者嘗見鄉間婦女雖極蠢然無知而耕織之事往往能言之非第素所習慣亦以耳熟能詳也爲醫这家其子弟雖不習醫而藥性之温凉攻補類能知之蓋濡染既久自不覺與之俱化矣惟書亦然故詩禮之族即有不能讀書之後嗣而較之鄉愚野老終有一知半解之能此無他漸摩於不覺也今欲中國之人皆能識字而不先使婦女識字是不於難之中更見爲難哉且婦女不讀書其害殊有不可言者近世風俗澆漓婦女尤甚每見大家閨女居移氣養移體飽食終日無所用心祗講求乎衣服之時髦釵環之華貴驕奢淫佚惟日孜孜問以鍼黹非所能也問以烹飪謝不敏也若更問以一丁之不識則皆曰女非男比進士豈眞可以不櫛爲之哉不適於用安用書爲至鄉間婦安質性粗疏習尚尤陋大義既非能識小節亦非所知三從四德不知是婦女何等樣事從一而終不知是婦女應守之義於是姑婦之間有勃谿者矣妯娌之間有不睦者矣甚至挾貴挾勢傭奴其夫廉恥非所顧名節非所惜今之婦女比比皆是而其害要自由不讀書始愚嘗謂世家女子與鄉俗女子所異者祗在起居耳服御耳其胸中之鄙陋齷齪　然無知固無以異也嗟乎人不讀書則不明理婦女獨非人乎哉而乃以讀書爲不急之務是直不以人待婦女也况婦女既能識字則不特小之供書算之用大之知名義之循末俗澆風於此可轉而子弟於童穉時即得母氏提撕而訓誨之則自無人不能讀書識字矣或曰中國男子且不能盡人識字子乃欲先之以婦女不更多一曲折殆所謂言之匪艱行之維艱乎應之曰斯言誠是然余之所言非爲一時之中國計爲萬世之中國計也今誠能則效泰西之法於各處省會創立女學堂各處鄉邑添設女學塾令凡有女子者送入其中訓之誨之將見不二十年而中國婦女皆能知書識字矣逾此二十年而中國男子乃亦無人不能知書旘宽民矣中國文字雖較泰西爲難然亦安見其難而遽讓西人爲獨美哉 
[本館接奉電音]  
　　昨日上午京師飛電傅來上諭三道敬謹譯登○十二月十三日奉上諭御史孫賦謙奏考試文塲請釐正文體及鄉會磨勘請申明定例各摺片著禮部議奏欽此同日奉上諭劉坤一奏酌保循良卓著之知府州縣請旨嘉獎一摺江蘇鎭江府知府彦秀聽斷勤敏吏畏民懷揚州府知府沈錫晉整躬率屬深洽輿情徐州府知府詹鴻謨器識深稳計慮周詳通州直隸州知州汪樹堂才力過人辦事務求實際奉賢縣知縣金元烺事必躬親拊循得衆桃源縣在縣調者寳山縣知縣沈佺敏諳練安詳通逹治體東台縣知縣湯曜詰奸禁暴閭里晏然補用知縣署桃源縣知縣陳紹唐孜孜求治公爾忘私以上各員據該督臚列政績洵爲出色人員即著傅旨嘉獎并飭令該員等益加奮勵勉致循良母得始勤終怠用副朝廷勤求吏治之意該部知道欽此同日奉上諭趙舒翹奏特叅庸劣各員請旨懲儆一摺江蘇候補知府降補通判馬玉田粗率無知性尤操切太湖廳同知恩壽信任家丁聲明甚劣候補同知宜稱馭下不嚴致滋衆怨矣縣知縣凌倬病衰不振遇事惰滑無錫縣知縣吴觀樂行止不檢衆怨沸騰候補知縣吴受頤飾非近利大拂輿情均者即行革職震澤縣知縣費鴻年才識平常難勝繁劇溧陽縣知縣楊志立精神疲弱公事遲延均著開缺另補以肅官常該部知道欽此 
[尸部奏牘]  
　　户部等謹奏爲各關税項遞增暨添設洋關擬加税司經費恭仰祈聖鑒事溯查各關設立税務司徵收税鈔於同治二年間歲征銀六百餘萬兩議給各税司辦公經費銀七十萬二百兩旋於六年添設山海東海等關歲征銀八百餘萬兩加給經費銀至七十四萬八千二百兩嗣於光緒元年各關歲征銀一千一百餘萬兩增添經費銀一萬九萬八千二百兩續於六年新開口岸增設瓊海北海甌海蕪湖宜昌五關共新舊十九關歲征銀一千三百餘萬兩加給經費銀一百十五萬八千二百兩復於十四年各關歲征銀一千五百餘萬兩並添設九龍拱北兩關及購買緝私巡船加給經費銀一百七十三萬八千二百兩又於十九年添設龍州蒙自重慶及朝鮮之漢城各關加給經費銀一百八十五萬八千二百兩歴經總理衙門奏准遵行在案兹據總税務司赫德呈稱通商各關税務司經費一事前經先後奏准每年撥發關平銀一百八十五萬八千二百兩之數而除臺南淡水兩關經費每年七萬二千兩停發外現在各關實發一百七十八萬六千二百兩查西藏前開亞東一關尚未征收税課然不能不勳用經費且新添蘇州 
 
 

Page 2

 
 
杭州沙市思茅等關均經派有税務司等前往惟前項奏准經費數目并無此新開之關在内且各關今年上半年所征之數較去年上半年所征約多至一百七萬兩舊有之關公務較繁辦公人等因之較多又加郵政在在均須費用祗可請准添撥以資辦公應請將年欵一百八十五萬八千二百兩奏准之數改爲一百九十六萬八千兩并開具各關應添經費數目清單飭各關於光緒二十二年八月二十五日起按月發給申請覈辦前來臣等查總理衙門原議各關收税逾一千五百萬兩准其加增經費比年以來因收税逐漸加增迭經奏請照章添給各該關經費均奉 
諭旨遵行在案今因收税加增并添設蘇州杭州沙市思茅等關又加郵政在在均須費用該税司所請加給經費尚屬實在情形查該撥之數每月加銀九千一百五十兩每年合加銀十萬九千八百兩合前撥共銀一百九十六萬八千兩臣等公同酌核其所請增撥之數尚非無因應如所請照案撥給加蒙俞允當由總理各國事務衙門分咨南北洋大臣暨劄行各關監督并總税務司於光緒二十二年八月二十五日如數加撥遵照辦理所有臣等照案酌增各關經費緣由理合恭摺具奏伏乞皇上聖鑒再此摺係總理衙門主稿會同户部議奏合併聲明謹奏奉 
旨依議欽此 
[日本火災]  
　　日本某日報云陽歴去年十二月二十四日清晨北海道屬箱館埠若松町某姓家不戒於火一霎時焚去房屋十有七家是夜青森縣屬三户郡湊村亦遭回禄之災延燒房屋六十七所中有小學校一佛寺一同付刦灰 
[京江火警]  
　　鎭江采訪友人云本月初十日午刻小碼頭某雜貨鋪後屋火起立時烟燄漫天幸各處水龍聞警而來竭力施救約焚半點鐘許僅燬樓屋一椽 
[輪船失火電音]  
　　香港來電云怡和洋行阜生輪船裝有棉花及糖由港開往日本神户本月十一日午後船中忽然火發執事者急設法阻遏不使四面蔓延至損失若干且俟續聞再錄 
[學師撤任]  
　　蘇州訪事友人來函云上海縣教諭宣琴山廣文敬熙因被舉人童迥迭控盜賣學田奸佔嫠婦以及私掘骨甕等情童迥解省後經蘇州府發審委員莫兩香司馬葆辰提訊之下以廣文亦須到案質訊禀請上憲暫將廣文撤任歸案辦理當經藩司吴方伯於本月十三日下午懸牌飭廣文先行撤任所遺員缺委令試用訓導孫廣文錫恩署理想宣廣文不日即當抵省候訊也 
[法船遇險]  
　　日本長崎埠鎭西日報云東歴去年十二月某日有法公司船名殺格里押者由新嘉坡開往西貢正行間船内氣管忽然破裂碎鐵紛飛至致斃火夫十二人負重傷者六人幸預先多備氣管得以立時更易不致停輪現聞此船受損良多須於日内鳩工修理矣 
[俄皇遊歴程單]  
　　官書局彚報譯巴黎辯論日報云昨由俄京寄到俄皇出遊路程單一紙録供衆覽計開西八月廿五號俄皇揩俄后由俄境彼得霍呼起程路過伐沙維城經臨奥京維也納廿七號到維也納廿九號由維也納起程三十一號至幾也毋城九月三號由幾也毋起程五號至布國白來斯羅城六號閲操七號由白城至布國幾也耳城八號坐遊巡船至丹國京城住八日二十號坐遊巡船由丹京起程至英國排爾摩拉耳城廿二號至排城住二百十月五號至法國卸蒲海口六號至巴黎後至德國逹姆斯大脱城十一月八號起程回俄 
[鎗礮公會新章]  
　　官書局彚報譯德國歌崙報云意大利國各城鎭設有演習鎗礮公會居民均任入會按向例各會不歸國家管轄兹定新章統歸兵部管理各會有總辦一人董其事有教習數名教練鎗礮歸本處提督節制各會又設監督官一員稽查會中事務所立監督官專用請假回籍副叅等官充當其帮辦人員亦用請假回籍守備等官充當會中總辦均用假旋之遊都等官交當如該處無假旋人員再由實缺中揀選若城鎭褊小無大軍駐　總辦帮辦人等均由他處調員充當各會監督須按期考勤惰分優劣並查演放鎗礮打靶地方是否合宜每年會中總辦將練習事務造册詳報監督官再由監督官報本管提督由本管提督再報兵部至督催練習等事均係各會總辦專責會中人到校塲操演總辦帮辦及代理人員俱戎服從事各會教習由總辦選派各會監督官國家不給薪俸惟由會中酌給津貼若總辦公署距校塲太遠逢操練日其應用費項均由會中開支 
[瞽目學堂]  
　　官書局彚報譯日本七日郵報云西七月初八日爲日本瞽目學堂每年夏令會期總其事者爲牧師盧米士醫士槐業謂上年瞽目學徒共廿七人每日到營者折中數二十人用白列里法教其讀書寫字並課以數學史記地理音樂等事横濵一處民之瞽者約八百人推之通國計共十五萬故横濵現應設立瞽目院庶可使廢人不終於廢也從前日待瞽目者似較近爲優故有升至高等爵位者亦有坐擁巨資者今則任若輩自爲無人照料矣然自得烈拍士建立學堂後日本偏南各處已相繼創設倘能益加推廣則日本鼓者自可徧沾教澤余於此有厚望焉 
[西事彚登]  
　　循環日報云鳥思崙一島係澳斯利亞洲所屬在雪梨金山之西南相距數日水程島中立法甚爲嚴厲凡商務遊客之到其地者每人每年須納身税銀五十磅即只留一禮拜或一日之久者亦須照一年之税輸繳發給執照爲據若無執照一經查出按日罰銀二十磅所領執照以一年爲期下年仍另納税轉照噫税重若是豈廣招徠之道哉○英國駐東方水師提督布剌氏前曾往沙剌城及英屬北般鳥巡歴兹復展輪東來計本月十一日可抵香港云○英員馬加利充當中國駐倫敦使署叅贊經己多年兹聞馬君有意告辭不久即當離任矣 
[臘鼓催年]  
　　漢口訪事人函云時届隆冬仰食於天之流無衣無褐觸目皆是諸官府保赤爲懷心焉憫之爰集巨欵雇工陸續製就棉衣若干件先期倩人挨查擇其極貧之無以蔽體者分别人數各給票一紙令其於本月初六日午後三四點鐘在漢上沈家廟内照票發衣一時歡聲雷勳誠所謂惠當其厄也○日來漢上雖市面清淡而正經鋪户仍守扳會守店之訓相安如恒絶無倒閉情事惟後街所有各小本生意暨一切手藝作坊交冬以後暗地捲逃者屢有所聞雖云時事艱難究竟若輩餬口而外本無大志其視鵠舉鴻飛絶不覺其有何關係故雖身敗名裂而亦有覥面目逍遥人世也○日前緝捕營傅竹湘太守所拘部選陜西知縣唐某一案屢誌報端兹聞疉經審訊並由各處提到案内對證絶無眞實憑據惟爲時己久驚天勳地大有騎虎難下之勢將來如何了局想大府必有一定權衡也○歲暮己届飢寒交迫因此每當夜静更深之時凡鎭上幽僻所在無論何人偶爾持物踽踽獨行若輩即伺其前每乘間窮發硬行搶奪並剥其衣服顧忌毫無聞沙湖及橋口諸地並有持刃行刼者吁荆天棘地怵目驚心有心世道者能勿感慨系之○湘省革令張銘京控後仍舊發交兩湖總督提案研審己登前報兹悉此案迭經制憲訊間持平判擬不偏不倚兩造現均遵諭了結矣○年年蘇杭江西諸省均准開設小火輪公司以振商務而順輿情誠善政也湘省有洞庭湖口號八百里風濤險惡爲上而滇黔下而江漢之孔道行旅往來每有戒心現在黃觀察克襄等一蠲成見思闢古今未有之奇而貽商旅無窮之福爰聯名禀請撫憲准其仿照江西辦法創設小火輪公司行走洞庭湖内一切辦理章程悉照江西成案隨時酌核損益聞陳大中丞已經枇准且允爲具摺入奏一面咨照總署衙門爲之立案以期久遠 
[案中有案]  
　　松江采訪友人云賭匪吴德裕經前任婁縣林明府飭武舉朱某拘拿監禁擬照光棍例定罪嗣逢恩赦改發某處充軍行至中途乘間逃脱潛回鄉里依然聚賭押頭爲害地方惡跡尤甚適趙大中丞量移蘇省訪得有通同鹽梟情事節經札飭松江府務獲究懲時陳蓉曙太守方以除惡務盡爲事疉將著名各賭棍飭縣擒拿懲治惟吴蹤跡詭秘歴數月仍未就擒乃召朱武舉至署中畀以此任朱唯唯應命 
 
 

Page 3

 
 
即於某夜率健兒二十餘輩駕舟至李塔匯一躍登岸正思密布網羅而吴己有風聞遽而兎脱僅於某烟館内搜得所遺皮馬褂皮袍兩件連扁舟一葉解至府轅太守以番蚨一百翼酬之至三月初八日有西門外船户費榮生者在品園茶肆啜茗將所豢畫眉鳥懸諸室中不隄防江湖流丐阿五闖然而入舉手掀其籠鳥驚而躍費怒與之理論唇槍舌劍彼此相掛阿五突出袖中小刀向費足上猛剌脛爲之折血流淋漓旁有小木工人王某代抱不平大聲斥之曰如此熱閙市廛中爾竟敢以兇器殺人尚復成何事體乎阿五聞之復取小插子向王頭顱戳去傷其額角及頰部一時觀者人山人海皆謂此等流丐乃朱武舉所雇以拘吴者未移時朱聞信到來見己釀成禍端奔赴府轅及婁署面陳一切大致謂前者拘吴時實被費走漏消息是以銜怨若是之深王亦係吴之餘黨今者徉來解勸致被帶傷太守頷之令婁縣葛豫齋明府將費王帶回收押所中一面飭朱將阿五看守至翌晨西門外各店主聨名具禀至縣爲費王剖陳一是明府得禀即躬赴所中騐視傷痕畢復指府轅禀陳其事至費王究竟是否吴羽黨想須質訊後方能得其眞情也 
[畢業獎賞]  
　　金陵匯文書院美國人傅教士捐資創設之書院也計造就己近十載有頭班學生三人學皆有精進因擇於大考後某日照西例頒發憑單以彰畢業是日傅教士折柬具請督憲及司道府縣各官赴宴以爲光寵劉制軍以公宂未至特委兩員前往隨帶紋銀一百兩以充獎賞維時書院中張燈結彩冠裳蹌濟傅教士自穿美國禮衣令各學生齊穿本國吉服以次行禮禮畢排設西國盛筵延客入席賓主相酬逾常欵洽此爲書院第一次盛事據該院云行將著爲令典以便後起奉行云 
[上海官塲紀事]  
　　昨日上午新任江海關道劉康侯觀察麒祥由行轅命駕赴各紳董處拜會王竹鷗方伯及曹君紀雲王君介眉均迎迓如禮○製造局總辦新任江海關道劉康侯觀察麒祥訂於本月十六十七兩日拜會各國駐滬領事昨日己飭知英法兩公廨會審委員届期隨同往謁 
[神誕拈香]  
　　昨日爲劉猛將軍神誕上海縣例宜往祭黃愛棠大令適有要公特委蔡少尉代爲赴廟拈香 
[江輪受捐]  
　　傅聞某日怡和洋行祥和輪船及太古公司沙市輪船同行至漢口以上江中無端捐壞其中細情刻尚未經詳悉也 
[郵局將開]  
　　中國設立郵政歸各海關經理核定明年元旦爲始代遞公私信件上海招商總局於本月初二日照會英界工部局略謂自開辦之日爲始本局各輪船不復郵遞工部書信館所收各信 
[光棍伏誅]  
　　本邑楊樹浦著名光棍張桂卿强搶顧松泉之妻蔣氏即蔣銀大復糾合羽黨圑聚結盟名爲八十個黨及七十個黨種種不法之事罄竹難書及吕鏡宇觀察攝監司之篆顧及被害者紛紛控告觀察素以扶良疾惡爲心察閲狀詞勃然大怒立即高懸賞格通飭上海縣暨英界公廨細加訪緝務獲嚴懲并傅捕役柴樛至行轅限三日内緝獲柴捕不敢違玩即偕全班夥役會同租界捕探至楊樹浦蔣家橋設法擒獲解送行轅觀察親自研鞫復飭上海縣主及總巡局員屢次研訊得實一切己詳紀本館報章矣既而觀察親赴省垣將張棍所供罪狀詳禀上游請將該棍就地正法未幾交卸道篆遄返鎭江人皆揣測於心不知此案若何究辦前晚新簡蘇松太道劉康侯忽接得督憲劉峴帥札飭將該棍立時就地正法遂飛傅城守營千總李彩臣千戎至行轅面諭一面飭上海縣黃愛棠太令遵札行刑昨日黎明大令會同千戎將張棍從獄中提出押至階前隨升坐大堂照例面諭一番刑房書吏呈上斬條大令以硃筆判一斬字即飭捕役人等如法綑绑即有五花劊子拽之而出千戎一見急排齊隊伍押赴城西九畝地法塲伺候少選大令亦帶令差捕入等呵殿而至升坐公案劊子半跪請示大令喝令斬首砲聲響處千戎策騎至張棍跪處叱令開刀惟聞排鎗數十聲刀光閃爍中張棍早己身首異處大令謂千戎曰該犯罪惡彌天本應將首級臬示姑念既經明正典刑本縣擬格外從寛准屍屬收殮如無屍屬則著地甲赴善堂領棺殮瘞可也千戎曰諾大令遂與之分道而回旋詣城隍廟就神前拈香叩拜既回署又赴頭門内土地祠拈香循例排堂然後赴道憲處禀覆聞午後張棍家屬己備棺至法塲將屍盛殮矣 
[邑紳被竊]  
　　本邑李紳蘭墅家及西門内趙姓宅中先後被妙手空空兒肆其拿雲之技竊去衣服等物值價甚巨兩家開呈失單赴上海縣請爲查緝黃愛棠大令准詞即飭差捕人等嚴爲捕緝務獲究辦 
[飭解兇犯]  
　　上年春間滬北老閘橋北首陳阿六李阿四羅阿二等毆打時阿二因傷身死經上海縣黃愛棠大令訊供之後據情詳請上憲擬辦由臬憲札飭松江府提訊故昨日黃大令將陳阿六李阿四羅阿二三犯及案卷一宗飭差解赴松江府訊辦 
[吞欵控縣]  
　　和記米行主婦鄔杜氏扭控司帳高星巨侵吞存欵洋三百餘元當由上海縣差役據情禀明黃愛棠大令飭值日差將兩造暫行看管候訊 
[滬南剩語]  
　　浦東塘橋鎭著名流氓朱長華謝掌華前日在滬南萬裕碼頭將小船帮吴阿松不知何故軋至春江得月樓開燈評理繼又將吴拔至公義碼頭重重毆打遍體受傷吴當時寡不敵衆只得吞聲忍氣而回昨日吴自至城内總巡處喊控鍾守伯明府准詞立飭差役嚴拿想一經到局三尺法必不爲若輩寛也○小流氓混名滑頭毛毛昨日誘領有夫之婦某氏在滬南大東門外小橋左近遊玩被人看出欲將二人扭至十六鋪中局究辦後有魯仲連者出爲解勸始得無事而返○蕩婦某氏在滬南洪昇碼頭計南全之小烟館内代客裝烟即俗所謂女堂倌是也前日被十六鋪中局李蘭史二尹訪知將計及氏一併拿至局中訊問之餘諭計以後不准雇用女堂倌刻下氏因受此一驚不願在計處代攬生意奈計恃其神通廣大仍欲作此無恥生涯有人大爲不悦欲與爲難且欲氏罰酒一度後經該處小甲等出爲解勸始得了事○紹興人某甲向操君平遺業近因信口開河無人顧問遂致人不敷出陡起貪心日昨掩至某姓家竊得銅脚爐等件持至天潼路某押鋪求質四百五十二號華捕見而盤詰言語支吾遂拘送捕房奉飭押候查明再核○江北阿三向爲某姓家包車夫昨日因事停車於漢壁禮路轉角歑適有東洋車夫王某拉車飛馳而來突將包車撞損阿三當向理論王竟恃强不服揮拳便毆阿三大受夷傷狂呼救命二百三十四號巡街捕聞聲赶至一併拘送捕房捕頭詢得細故起釁將王嚴加申斥從寛開釋 
[會訊欠水脚銀案]  
　　德商禮和洋行控華商和昌成裕泰新同茂昌等三家結欠水脚銀兩向索延宕等情當經德總領事施君妥卜據情照會前來曾經屠别駕會同單繙譯會訊昨又經鄭大令升坐會審禮和洋人投案供和昌成欠銀二千七百兩零裕泰新欠銀一千二百四十四兩零同茂昌欠銀九百七十八兩零向索延約請追和昌成各執事同供所欠水脚照算亦有不符内中言明五錢五分一包者今開五錢五分一擔况托裝之貨間有缺少水漬等情亦須賠償故此欠找之銀不肯付清求鑒禮和洋人又請短交水漬等應向天津追償於行中無涉和昌成等即照上海三大公司各輪裝貨有以上各節莫不賠償今禮和所代之開平局各輪豈有異乎兩造供詞各報中西官再三駁詰又互商之下判著和昌成將所欠水脚銀兩於三日内交案至其餘各節者自向清理 
[會訊火油案]  
　　西人伊麽田控同昌泰煤炭店主徐松堂買定火油八千箱延不出貨以致價值跌落虧拆至一千八百餘兩經鄭大令迭次訊供與坤元陳仰軒　所控并案押追昨禮拜六堂期鄭大令會同蘭繙譯升座伊麽恩偕買辦馮吉甫殺拉夫葉薇生投案遞禀聲稱恒記洋行係伊麽田開設小的在行經手買賣徐松堂向馮買定水油八千箱講定價值繕立票據届期小的同往出貨不料伊子忽然中變聲稱伊父　 
 
 

Page 4

 
 
現押捕房不肯出貨求鑒葉供伊子向小的商懇爲徐擔保小的以力有不逮爲辭嗣經陳樂廷轉向小的商懇連環互保種種奸刁請大老爺明鑒質之徐松堂一味支吾仍求寛限大令謂年關在即不得任爾遷延徐稱初押捕房時虧折無幾嗣因價值日跌以致虧銀甚鉅大令謂此係爾自取之咎不得借詞推托著還押再限三天如逾限期定當嚴比西人伊麽田又禀徐開生將棧單藏匿不肯交出大令著一并押候嚴追如再頑延定當從重懲治馮案二人叩退 
[英廨瑣案]  
　　包探趙銀河禀稱積賊王仁清前因犯案曾經拘獲由屠大老爺判責二百板管押一月詎於發落時忽被乘空脱逃今又來滬改名陳仁生與人尋釁扭至捕房經小的查出拘住勘出曾在蘇州胥門内道前街裕昌客機竊取某侯補官小皮箱一口内有洋九十三元並磁玉等鼻烟壺五個解案請究陳仁生供即王仁清蘇州元和縣人迭次行竊自知該死如今只求恩典鄭大令據情商之單繙譯以陳係過犯判責四百板交捕房管押八月示儆○趙包探又解殷寳榮禀稱此人住居寳善街長豐客棧前日清晨伺隔房住客秦雲卿出外時伊卽入内翻箱倒籠意圖行竊適被秦撞見此交小的查明屬實爲此送究秦投案申訴殷寳榮供紹興人向爲煤炭生理近因失業其實尚是初次大令判責五十板○某號華捕拘解徐文才到案禀稱此人昨在老閘橋北某繅絲廠前任情調戲婦女經小的拘獲原告婦女因不知今日訊問故未投案爲先將徐送究徐供詞支吾大令著押候傅到原告於禮拜一再訊○包探黃四福禀稱前晚有妓女林又香之狎客陳培根不知因何將林妓房中物件打毁一空當由龜鴇將陳扭交捕房旋即用洋十元保出今未到案林遣人投案訴稱被毁物件值價甚鉅務請傅陳究追大令以陳既未投案即著將保洋一半充公一半賠償毁物○包探孔阿才禀稱小車夫陳阿二代某糖行推送貨物不料乘間竊取白糖一百二十斤報捕後經小的緝起原贓送究陳阿二供江北人實是貪小以後不敢大令判責二百板○孔包探又解積竊陳仁寳禀稱此人犯案不止一次迭經懲辦今又行竊徐木林沈小福等多家衣服什物經小的緝到原贓送案請究徐沈二失主先後投安領贓陳供湖州人行竊該死求恩大令以過犯行竊情殊可惡判責二百板管押一月後送入改過所○包探顧阿六禀稱昨有小竊妻阿法竊取周阿松煮烟銅鍋一只經小的緝獲送究周投案請領失贓姜供松江府婁縣人以後不敢再犯大令判責二百板贓還失主○包探黃四福禀稱婦人殷王氏即阿彩與人姘識賃屋興申里事爲氏夫阿標所知於前晚糾同狄長餘胡介生王開松等前往捉奸詎奸夫早己聞風逃逸致將同居沈同安之腎囊揑傷經小的拘獲一千人並將沈送仁濟醫院醫治現有其弟沈同福投案同福供胞兄同安傷勢甚重求鑒大令略詰之下著將殷等押候沈同安傷痊再訊○三百八十八號華捕拘解馬夫楊阿二到案禀稱此人專拉快馬車曾經懲辦數次昨又在路飛駛致將婦人楊葛氏撞傷今氏未到案爲先送案惠副捕頭禀馬夫拉快馬最易肇事務請枷示俾他人知所儆懼楊阿二供以後不敢如此矣大令判枷號一月發犯事處示衆○包探黃四福禀稱積竊王阿毛竊取朱妙雲陳木寳等家布物多件經小的緝獲人贓送究朱陳投案領贓王供甯波舟山人行竊該死大令判責一百板交捕房管押一個月○四百六十四號華捕拘解在途拉客之野雞妓女王二寳請判王妓供揚州人不敢拉客然被捕拘押己八天矣大令以既八天從寛斥釋 
[招領屍棺]  
　　昨由法界包探來局報稱有不識姓名人一名病不能言臥於途中經三十七號華捕車送仁濟醫館調治無效而斃囑局給棺收殮故者年約五十左右三綹　面黃圓大身長頭戴紅結小帽身穿破元色布棉袄藍布棉褲灰色洋布套褲白襪無鞋身畔有押票數紙並有甲申年張元福魏燦霞王天富等借據致陳姓字條數紙如有屍親見報欲領回者至老北門外同仁輔元分局認領可也同仁輔元分局謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界雜聞]  
　　某西人僑寓滬上近爲二豎所侵入公濟醫院醫治無效殁及於院中昨日午前九點鐘時靈柩裝入馬車駕導有巡街華捕若于人既至法界捕房前謝副捕頭偕各西商隨後護送迤邐往西至八仙橋西首塋中安厝○甯波人某甲在江孚輪船當火夫　目眷口居住法界　鄰里昨日午後二點鐘時其親串某乙擬回甬上向甲辭行入門未及交談即氣絶而斃嘻亦異矣 
[法界公堂瑣案]  
　　寳泰豐米行主包元杰控執事王鶴溪舞弊侵吞將行倒閉迭經大令訊供飭帶帳簿查核昨日堂期包因回原籍仍　舉人繆顯甫即文兆偕司帳股東余理堂投案求追包探將王鶴溪及提到之夏鴻疇解案請訊王鶴溪供八月以前由職員經手收帳旋被余理堂取去帳簿無從查核夏鴻疇所欠兩次茶豆銀亦無帳薄可稽夏稱三次共買其豆八十三擔付過洋一百五十元由王鶴溪兒子收去繆稱王鶴溪舞弊侵吞各帳均經舉人查出王在押所其子在外收銀求請嚴追大令間夏曰爾所付銀洋向人收去供稱付與王鶴溪王稱　余理堂收銀三百餘兩帳上並不登夏洪興户名職員記得清楚求查細帳當日所呈摺子實係僞造爲倒帳之計此事須求交保出外與包佩齋　算包本不欲涉訟因被繆顯甫唆使是以繆肯上堂代質大令謂本委早己准爾交保出外何以至今尚未理楚余理堂供行中司帳向係　雅三因陳逃逸始由小的接手王供萬祥生義及胡少記周吉圃等各户銀洋由張根賢收取交與余理堂余並不入帳私入腰槖大令檢閲所至各帳謂王曰爾不將銀兩交出斷不能出去著還押嚴比繆余叩退○老義和棧主婦趙曾氏控孫明山舞弊吞銀朦保作恶家丁張海亭出外縱經一案迭經大令訊供追緝旋復交人保出央同業理處昨日趙曾氏投案遞禀訴稱船票扣餘一項被孫侵用洋銀一千餘圓此外尚有各項赢餘銀求大老爺一併追給孫供稱小的保出後己央同業中人向棧主婦商懇至船票扣餘一項本係小的應得且主人在日極蒙優待小的耿耿不忘大令謂趙曾氏曰爾夫靈柩理應赶緊扶回安葬况廣東任所尚虧國課三千金未缴如何清理又謂孫曰本委衡情酌斷令爾以洋銀四百圓交趙曾氏爲扶柩回籍安葬之費孫稱小的力有未逮大金與蘭萌君會商然後著孫繳洋銀三百圓給趙曾氏具領○包探禀稱偷兒陳阿二混入大羅洋行行竊是以送案請訊陳供稱小的入内乞火吸烟不敢行竊大令判令押候笞責一百板○胡阿美偕孔周生投案訴稱去年三月某日由孔作保以木器十餘件租與章阿美每月租金洋銀一圓二角至本年十一月止欠付十餘圓木器亦並不交還是以邀孔扭案請爲追給章供稱小的向業縫衣刻與姘婦同居升和里求准交人保出情願如數歸還大令准之限本月二十日以前先將木器歸還○徐阿慶訴稱小的被劉如心竊取鮮魚十餘斤當塲拘獲送案請訊劉供稱小的係揚州府屬東臺縣人流落滬江不敢犯竊大令判令押候笞責一百板○包探禀稱長江一帶各輪船竊賊李德生與陳海民等爲伍竊案如山是以拘案請訊當李在捕房時曾認竊成鋪蓋等物質在西新橋畔某押店禀己撕破大令養押候嚴比○車夫王殿卿訴稱同業陸阿寳竊去綢衣油布將車抛棄中途現己尋獲送案請辦陸供稱行竊之物質在新街某烟館内大令著押候吊到原贓再核○包探禀稱賊犯朱大元與李德生串同混入北京輪船圖竊是以送案請訊朱供稱小的係揚州府屬某邑人大令著押候覔人保出○包探禀稱賊犯吴桂榮屢次犯竊前晚又撬破寳興里門樓竊去桌子等物當塲拘獲送案請懲大令判令押候笞責一百板 
[美界捕房瑣事]  
　　鄉人蔡關坤王四坤各駕駁船以裝載柴薪爲生是日由浦左來滬同泊虹口港申爲争奪生意起見遂致互相兇毆蔡力大將王毆落河心雖當被人撈起然滿身淋瀝己狼狽不堪矣此本月初旬事也嗣後王因患傷寒勢甚危險至日昨更加沈重幾乎就斃同夥朱錦堂見此病係由蔡毆傷落水而起遂據情投控捕房捕頭准詞即飭包探石金榮將蔡拘至捕房押候核辦○吉和輪船停泊公和祥碼頭前晚有江北偷兒陳小山溷入艙内圖竊入而未出遂被反閉艙中及至昨晨水手啓艙見陳蜷伏艙底當即扭住查點失去大土四隻喚交包探倪順泉拘解捕房押候查明送廨訊辦○前晚有楊六初劉阿桎二偷兒潛至斐倫路牛肉作内竊取牛皮若干張途經包探倪順泉緝獲人贓拘解捕房押候送廨訊究○前晚八點鐘甯波人陳裕生在蓬路不知何故與同鄉某甲争毆甲力不敵受傷頗重甲將陳扭住抵死不放大聲呼救四百三十號捕聞聲赶至當將陳拘送捕房捕頭飭押候解送英公堂究辦送甲至甲至仁醫院求治 
[江督轅門抄]  
　　十一月二十六日糧道吴禀知接欵正任巡道胡到由各處看礦回皖南發德茶税分局候選州判陳希藩到見○二十七日二品銜四品銜出使美日秘國欽差伍廷芳到會由京來欽差出使隨員　選縣錢澍滋到由京來登瀛洲兵船何心　奉調水師學堂監考開濟兵船李田到由滬送伍欽差來澄波輪船王金相到送彭提嘉赴湖南並修理機器回織轅武巡捕借補提中營洙經汛把總蔣雲臺叩謝留署當差督轅牌示新授徐州劉鎭青煦人都陛見現己回省應行飭赴新任○二十八日藩臺松見候補道高元錫謝委會辦城内保甲局總兵彭日新叩謝改派隨員陜西西安城守恊任貴到由京來副蔣陳國善叩謝先鋒宫借補淮揚右營遊擊劉永興叩謝飭知開濟兵船李田辭送伍欽差赴上海同知余貞祥由滬接伍欽差來督轅牌示安慶營副將劉先文人地不宂應鄔撤任遺缺本部堂查有記名提督邱時成堪以委署○二十九日新授徐州鎭劉青煦叩謝飭知新拔督左營千總施登寳又左哨頭司把總史邦福均叩謝飭知藩轅牌示句容縣張沈清病故遺缺查有按班輪應各項班資到班先儘人員插補查有捐資即用縣王友桂又甘泉縣汪懋琨丁憂開缺前經請以碭山縣陳守昻調補嗣因該員另案開缺應行揀員請補查有即用縣周懋謙又睢甯縣侯紹瀛調補清河縣缺遺缺按班輪應各項班資到班先儘捐資人員插補查有捐資即用縣馮譽騏又碭山縣陳守晸開缺另補查有即用縣陳誠均堪以詰補○十二月初一日城守恊楊見委署安慶恊提督邱　成謝委知縣陳誠謝請補碭山縣補昨日户部郎中陳熾會候補道劉恩訓見謝委湖北督銷○初三日籌防局候補道曾辭赴滬儲才學堂候補道楊禀知初三四五日同文館甄别直隸州方臻喜禀謝舉飭註册存記委任知縣陳玉斌奉委監造銀錢局工程局○初四日新授徐州鎭劉青煦委署安慶恊邱時成均辭授安慶府遺缺知府陳文騄到分省縣左幹青狼山中營守備葉增福叩謝奉飭赴任　補睢甯縣馮譽騏叩謝○初五日知府徐炳倬到由京引見回狼山中營守備葉增福辭赴任江西巡檢何鎭邦奉江西藩司委解甫字營軍餉來甯補昨日前四川重慶鎭錢玉興到○初六日正任鹽城縣劉崇照到交卸回請補碭山縣陳誠前北洋魚雷正營輸千總李嘉寛辭赴滬○初七日駐蕪米厘局候補道方　輔禀知後批各帳米全數運到並請假數天前四川重慶鎭錢玉興辭赴壽州上元縣張熹知赴白下圩謝家圩連界地方勘騐鹽船淹消回宣城分銷知縣高派聲到○初九日委辦湖北武穴掣騐候補道承厚見辭補昨日糧道吴見辭赴蘇○初十日織造常會知縣俞熙到交卸興化縣事回登瀛洲兵船何心川辭赴滬 
[蘇撫轅抄]  
　　十一月廿八日正任荆溪縣薛星輝交卸任事回省知州孔祥霖禀謝飭知給矛勞績拔署一次知縣胡智澄禀銷上南奉川等廳縣抽查保甲回巡檢張世勳交卸署白茆司巡檢事回管帶太湖水師正前營揀　　擊許國祥由江震太湖一帶查哨回十二月初二日前河南學憲俞樾壽辰○廿九日知縣陳叔謙禀銷上元江甯六合江浦抽查保甲差巡檢王起蠻銷東路二叚編查保甲差○十二月初一日蘇海防同知王用龢禀辭赴任○初五日知府余慶祺禀知奏委騐收新中營快划工程差同知恆坦禀知奉委解江甯餉並催長上南三縣漕項差即辭知縣胡道成禀知奉道憲委赴華婁公幹即辭又陸昀禀知奉糧道憲委赴嘉賓金山催提漕項差即辭○初六日直州判江炳禀知奉道憲委赴元崑新催漕差○初七日知府余慶祺禀銷騐收新中營快划工程差署崑山縣石浦司巡檢應德麟交卸任事回省巡檢王起鑾禀知奉儲憲委赴武陽催兌差即辭○初八日同知李顚憂禀謂委署常州府督糧通判事准補柘林通判蔡匯昌禀辭赴滬元和縣李禀知陽湖任内交代於初限内算結通判孫毓驥禀謝奉飭前署嘉定縣任交代算結蒙給酌委州縣署事一次候補道錢志　通鄰知徒陽河工奉撫憲批准緩辦己將關防繳銷 
[申報館恊賑所經收順直山東廣西湖南賑捐十二月初一日至十二月初十日止第三十三次清單]  
　　十二月初二日不留名求身體康健洋二元隐名氏洋一元○初四日無名氏求三兒開煞開通洋一元通順局來蘇垣朱公館洋十元招商局遞來張世祁産臬洋十二元○初四日無名氏銅洋一元○初七日顧壽萱爲母病愈續助洋五十元○初八日劉松記洋二元五角無名氏洋二元○初九日九江政大源來知非氏因室人病久未瘞續助洋十元○初十日松江汪恊源來閨女史王氏不留名求父病速愈洋四元以上總共收洋九十四元五角銅洋一元 
[上海虹口元濟醫堂經收十一月份月捐一文愿常捐清單]  
　　唐茂枝月捐洋五元陳可良韋文圃各二元義成號黃薰南各一元翁醉樓十月十一月四元唐冠卿九十月二元共收洋十七元○梁日三惜字捐二元○謝鑑記三十愿梁日三二十五愿九章　禮　帳房各二十愿華榮和永源怡珍居戚益齋巢子餘巢潘氏潤德堂宏仁堂陸門張氏各十愿致寳長洗　米各七愿至善居六愿華榮昌殷茂庭取守泰殷守源殷許氏恆懐讓　堂各玉愿裕祥莊恊大莊鄗逹齊鄔棠林史致泰沈云福張榮官鄔銘德金阿方樂善居士各三愿鄔識深吴云德各四愿守拙子湧　氏壽慮居王榮生高林生寄生洪元鄔宅李庭財各二愿周華成汪筱般各一愿共計二百九十八愿共計收錢八千九百四十文○湯雲亭不計愿十月十一月三角湯鴻賓三角　　鼓一角 
 
 
 

Page 10

 
 
   
 
