# 1882 - 167 - 4903283

 

Page 1

 
 
[新縮本增選多船時文肥售] [  點石主人啟] 　　　　　　　　　　　　　　　　　　　　　　　 
廣東廳刻之多寳船　文商己風行海内爲　　子家朝夕揚縻然其中虚題類多間有文不對題者至字之訛誤模糊猶基餘事是以開者病焉本齋不憶工本於今齊廣延名字校勘凡有題無文以及破體字恐爲勘落　正又博　郷會時墨及名人課作挨次增入另請善書者八十人照樣謄　錢　用石卽照　法　成縮本統計實數文七千二百九十六篇　篇俱加園點勾股其字之大小與本齋所印之康熈字典髣髴妙在墨色濃淡相宜字字浙晣實堪　愛現於五月初當可印完準於五月十五日出售每部討成八本價洋四元如蒙購閱新至申報舘間壁之申昌書晝室價買域有　寳者　移極至申報舘帳房面議可也此布 
[策高麗通商事宜開礦第一]  
凡山多之處地脉必厚其下藴藏之物不可以淺深多寡計葢地球之上浮出水面者爲土土中圃宜有産然水亦在地上水底與無水之土不殊水下之土亦能生物惟人力所取於水中者皆水氣結成之動物而地中熱氣所成之物以其不能通道於水底是以不見於世顯地中之氣亦流行而無滯所生之物能運轉遷徙而水鹿者往往歸併於山中譬如水面有物經波瀾推盪風力吹攝輒漸近岸也故地多山者礦固不少而多山且近水者其礦更多於他處高麗通國皆山南北二千里其山脉自北而來直接關外之興安嶺至於俄部西伯利之烏拉嶺可謂遠矣北境山雖有勢而塞外雜以沙漠東西袤廣三萬里而遥左瞰東海稍近其半而己界北冰洋終年冱結寒氣偏盛水中與水底生物不及地海若右枕歐亞分界之地中海則相去本遠水底之歸聚頗難雖有黑海鹹海裏海諸水不通大洋周匝里數亦不甚廣此高麗以北之地脉所以不見生物之盛也自與吉林分壤地形直出東海山勢延蔓如人身之脊骨寸節相連至南境入海始盡縱有二千里横三四五六白里不等東西皆海崇山峻嶺與波濤相吞齧水底之物産亦漸歸聚於此而况其國中向無取之之法有不日積日多者哉日本近與爲隣心竊羡慕以其地脉與己國中相似目下日本大試開採之法煤之多可售於他國鐵之多悉中於冶陶物産之盛明著大效推之高麗自無軒輕故汲汲焉欲與通商也夫地中之物歲有所産多取則生之者遲有全於匱乏者泰西列邦至大不過拓地五千里百餘年來煤鐵金銀其用太驟地中熱氣之醖釀鬱結不得遽復其初近來甚有需乎他國之材而用之可見用之則漸有不足不用則常留有餘吾郷東近剡川山多出石人家造墨取作地平圍墻多而且賤然歷久猶不覺其缺至於同治年間海塘工程大需石料山中斧鑿畫夜不停巨艦裝之盡付諸洪流之中不及十年而石將用罄山之四面七穿八洞望之欲頽乃知造築之用不及修塘之半此雖至微可以喻大今高麗地中所有元氣渾然苟得及時採之其用豈有限量者然惜乎國俗獉狉人情樸質旣不知開採之法而又無糾合之資目前雖曰通商而拘執之見未化欲彼都人士之有志於此尚不知在何日顧吾謂不通商則巳旣經通商則不必内地皆有布置但舉所擇之鯨山釜山諸埠言之四洲各國之人聚而居此條約所言原有租地之舉在商人不難經營其事使從古渾陋之風一變而爲富庶繁華之象苐高麗爲中國附庸與各國往來一切平移悉準仝盟之禮豈能如南洋番族阿洲黑人當西洋跨海建埠之時望塵卻走不改獵獸穴居之俗而一任他人之建置造作不敢過問哉且高麗本無利行之船如各國旣來亦當有商人贸易於重洋與使臣遠駐乎他國此第一需錢之事况乎海防不可不講練軍教士製器造船何事不動費百十萬其通國之庫儲商本不值一事之需其他通商地面所以與各國合力經營者又不可少是惟開礦乃可驟獲大宗之利以濟此大欵之用否則計將安出特恐高人有此美礦而不得其法且無其本故吾以爲有賴乎中國之助之也中國礦務近來關辦數處漸見成效股票之貴不謀而合雖不過數年中之功用而華人之能知開礦之利與爭出股本樂於從事之心卽謂華人於礦務實己詣乎其極而其餘力能爲高麗代謀可也蓋天下愛道地不愛寳自然之利天下可共取之西从之明礦務者於他國有礦之地他國不能自採則與議定代辦公分其利原不盡爲　國也况高爲中屬事事求助於我何至有越爼代謀之誚且中國内地開礦原非以本處之人收本處之利則同是糾股興辦與高人分之何異與内地人分之而謂不免舍己芸人者是又拘儒之見矣 
[埃事電音]  
　　本月初四日倫敦傳來電報言埃及亂事法國公使曾商於土廷欲邀請各國公使在土京辦理此事嗣土廷以爲毋須各國煩心但由土遣使至埃爲之清理然迄今尚未告成故各國使臣皆以此事非土國所能了結當合衆謀以圖之不必再俟諸土人矣至於埃國之亂愈覺蠢動其國内所開之銀行店舖等多有懼而關閉者是亦不靖之一証也 
[譯録美報論禁阻華人事]  
　　美人禁止華人一節已屢列報玆閱華三月十三日美國新聞紙載有一論頗覺痛快爰譯録之據云華人之來太平海各口者並非無事閒玩多係傭工及商賈贸易之類如美國欲不令其來止須不與交易不與雇用則華人自然裏足不前何以此等便捷之法數年以來從未籌及以致議阻議禁上之政府請之總統若是其紛紜耶 
[港事譯登]  
　　香港西字報云近日香港之華人其生意大有江河日下之勢有某勢有某銀行業巳停止揭銀又有一極大洋布行現亦倒閉虧空至十三萬元之多亦駭聞矣又云四月二十五日晚間有向來在香港江門往來載貨之船突被盜劫盜船兩艘將該船所載現洋七千元貨物約值洋三千元盡數劫去因該船人少不敢與盜相禦聽其搜括以去故不致傷人刻己報官請緝未知其能否緝獲也 
[台灣地動]  
　　四月十一日上午台灣南境地動計半日之間地動七次亦云異矣其撼動之勢由南迤邐至北隨後傾盆雨下蓋天地之氣鬱結而交發也 
[燈會再述]  
　　漢皋今年各碼頭戯玩龍燈已列前報此次四官殿碼頭夫玩燈意欲出類拔萃壓倒通鎭早於殿前懸牌請助好事者各以紅紙書所助之件並其名姓店號粘貼牌上長牌數面幾無隙處本定於前月念三四日迎演因值天雨更期於念七八日自永甯巷至花樓街店舖數千家皆以五色綢綾障空其餘各街道家家門首結綵懸燈 
 
 

Page 2

 
 
爭妍鬥異有孔雀翎綵五色綢綾布采線帶綵並編錢爲各種花樣逐段紙紥龍門燈光煇掩映花草古董玩器棋布星羅記不勝記錦天繡地瑶草琪花眞令見者目迷聞者色舞先於二十五日天氣放晴是夕巳燈明如畫人積如山四官殿上首有少婦兩人携孩觀玩不料孩被擠散婦驚慌尋覔棍徒見之悞認爲妓遂行打圍並卽拔簪捋鐲婦大號幸是時有官員帶勇巡街當往拿人衆棍倖脫乃飭役送婦歸家惟小孫不知尋獲否至二十七八夜士女如雲都在琉璃境界惟擁擠之間不容駐足轉未能細爲玩賞但覺五色陸離而巳至竊徒滋事則誠不可計數也 
[災處復災]  
　　前年冬間十月十五日漢皋長盛街尾堤内外失愼灾及數百家除鋪面住宅外更有公所四五處同付一炬屈指到今時歴一年半被燬房屋未盡復原兹於四月念八夜三點鐘又復禍生不測火勢燎原火起於堤内長盛街背面厠屋後之住宅緣日間觀燈晚卽欵客夜深方散詎知遺火於蘆柴間卽肇焚如當時燒穿板壁透入閴壁烟室瞬息蔓延不可收拾一經上堤房屋鱗次又無堅墻抵擋火焰益張分頭竄燒雖有各水龍灌救亦難應手直至黎明其勢方殺水龍回去己在六七點鐘矣計被殃者東至紫竹菴水池南至廣大雜貨舖對面街背亦有被挖燒者南至喬家菴背後其堤上西至線業財神廟北過六度橋外至公善局又西至亨字簍坊住宅之墻東至洪盛銅錫店約計燒去二百餘户而其間窮苦之家殊爲不少其店鋪則有水烟袋作大小木作裱畵荒貨釘鐵茶坊酒店煤炭水烟荳腐糧食烟間之類漢皋地方遘災忌拆房屋大星弊病此等風俗實係婦孺之見而不願拆者或不旋踵而被燬地方官吏紳士所當曉喻于平時而變通于臨事其被拆之家着保全之隣右將重造之費公攤如有不敷由官紳籌款以足之庶幾痼疾得除不致禍連遐邇玉石俱焚矣 
[聨姻佳話]  
　　洪文卿學憲之少君締姻於陸鳳石修撰之閨秀四月十八日館甥於京寓稱賀者同年故舊車馬盈門而一對玉人均是狀元兒女兩家閥閱咸欽翰苑聲華允無齊鄭之嫌克紹晉秦之美京師文人一時傳爲佳話云 
[進香鬧事]  
　　京西妙峯山上有天仙廟每歲自四月初一日起開廟半月都人及直隷各屬人民進香者晝夜不絶分南北中三道登山山極高峻道中或十數里或七八里必設茶棚以爲香客渴飲憩息之所又有献納之會或食物或用物要皆廟宇中所必需者各抒其誠而巳會有會首董其事樂助者隨願捐資届期夫役挑籠鳴金登山由各茶棚魚貫而上進香祈福今歲十三日有茶葉會自南道登山行及半嶺突被下山小轎夫撞倒該會挑夫一名該挑夫等旋卽將轎夫揪打轎夫衆寡不敵受傷而去旋糾結其黨數十人尋挑夫報毆洩忿詎茶會已去鹽會繼來轎夫望見鹽會旗籠不問皂白揮拳便打鹽會突遇奇灾不解所由見來勢凶猛無可分辯祗得以擔杖抵禦一時聲震山保隔斷行人兩造互有受傷乃下山赴昌平州署控告涉訟尚未了結也 
[清丈地基]  
　　蘇城内外房屋地基兵燹後認業者由圖董出結里隣親族擔保報縣給單承糧師産其未報者尚多兹三首縣出示凡巳經報縣給有聨單者恐有以多報少及侵佔等情泒圖董量丈核准報縣將原單加戳其未報者亦歸圖董量丈一律投報不取分文費用限五月初一日起六月底止如再不報則將所有基地充公矣 
[獅林演劇]  
　　獅子林爲吳會勝蹟之一夙擅盛名兵燹後池榭亭臺荒蕪滿目幾令人有荆棘銅駝之歎惟疉石玲瓏曲折乃當日倪迂結搆雖歴紅羊猶存眞南園主人黄姓日就凌替無力葺治每歲春秋佳日往遊者不過數人如晨星之落落刻下招集優伶在園内眞趣廳架檯開演京劇於是裙屐紛來盖輸貲甚微而遊園觀劇二者均堪娱目座客又女多于男花韵衣香令人心醉惜所演皆小戲居多如賣胭脂雙摇會小上墳等劇盡相窮形其流弊實不可言也 
[牝雞司晨]  
　　蘇齊門外某翁饒有田園頗稱康裕惟性懦而嗇于家人婦子間喜錙銖核算又不能控制其婦河東一吼輒卷伏瑟縮如竈下厮長子已娶婦又呆若木鷄絶無能爲媳又與姑同惡相濟視其翁蔑如也月初翁欲減其婦若媳月費錢於是一室之内雌虎揚威老婦則唾其面少女亦捋其鬚稍與爭辯婆媳二人竟毆倒是翁成爲犄角或批其頰清脆可聽或春其背隆然作響幾有誓殺此　之勢經隣人解勸始已次日婦姑怒猶未息復投某訟棍揑詞控於縣請將家産析而爲三老夫婦各爨以居子婦合得一分未知長邑尊如何批示此等事於倫常案牘間洵屬絶無僅有乃聞有老於刀筆者顧爲婦斡旋俾遂所請恐明鏡高懸定不容鬼蜮逞智而令牝雞司晨也 
[江西官報]  
　　四月二十五日藩憲牌示永新縣馬芝田署義寜州鄭紹成均因案撤任所有永新印務以補用縣何應逹署理義甯印務以永寜縣葉湛元調署遞遺永甯印務以卽用縣洪鑾署理特示二十六日撫憲牌示照得標下中軍叅將徐壽春現有查辦事件應行撤任所遺印務查有標下左營儘先游擊張大雄堪以接署特示又藩憲牌示奉准吏部咨覆試用縣丞沈琪准補奉新縣氶分先間前補用縣丞章元益准補安福縣丞候補班前先補用縣丞李崇禄准補進賢縣丞候補縣丞單光耀准補新城縣丞候補儘先前用府經賓承培准補瑞州府經分先前補用府經陳立謙准補南康府經新班遇缺補用府照程培准補南安府照各員缺均應飭赴新任供職特示 
[厝屋遺屍]  
　　杭西湖之南北兩山殯房不可勝計盖山民每有隙地輙造此屋以爲停寄棺柩之所或五間或十間爲一排或念間或三十間爲一排每間年租非二三千文不可本微息重無過於此近聞北山之龍井一路有地名龍居塢本叢棺萃集之區山民某甲於山後之隙地構造厝屋十餘間地旣高燥境更幽僻終年人跡罕至其屋中停棺皆滿惟餘第四間屋則無租而停厝者故其門亦祗虚掩而並不上鎖前月初該屋主某甲以便道經過遥見厝問己開半扇因疑而就視之但覺臭穢之氣令人掩鼻甲遂推門入視則見厝屋之中僵臥一屍蠅蚋叢攢蟲蛆徧結肌肉己潰腐殆盡枯顱僅存首枕一小包袱而臥兩臂之肉未爛而左臂膊上似有傷痕而帶血蹟衣服亦尚完備身旁遺有小傘一把並無名記死者之面貌旣無可認其籍貫姓氏則愈不可知至其致死之情由則尤不可臆度觀其屍則死己多日似係生前走入屋中臥而待斃斷非死後移於此者某甲見之驚惶　措忙卽通知地保一面又呈報村局収殮讵料局中以譬血可疑未肯收拾該保卽欲報縣請驗爰有郷父老數輩以爲一經官驗旣費郷里之錢又增死者之罪不如各家集貲妥爲棺殮擇地而埋亦一大隂隲事也衆爲之首肯公議某甲出洋十餘元餘則由衆樂助蓋以屍在某甲之厝屋故也 
[請禁小錢]  
　　寜波西郷黄公林地方皆係織蓆爲業蓆行夥赴該處收貨向用足底大錢近則攙和砂壳每千三四十文或五六十文不等且錢數缺少迨盤剔補换堅不承認屢致爭鬧兹聞里人俞釗等因作弊太甚聨名稟縣請示垂禁已蒙朱邑尊批准出示如再有攙和行使等弊或被訪聞或被告發定卽鎖拿到案儘法懲辦决不寛貸是亦便民之一道也 
[嚴拿放火]  
　　温州鼓樓前被賊放火延燒道府憲均有所聞故道憲卽出賞格如有軍民人等當塲緝獲放火搶火之人賞給洋蚗三十元等諭但此次失火幸卽樸滅惟沈天盛襪店失去皮箱兩隻次日卽經查悉委係陳壽郎乘機搶奪其母再四懇求情願罰戲服禮懇免送官究治迄今道憲懸貼賞格飭差勒限訪拿蓋欲辦一儆百以昭炯戒也 
 
 

Page 3

 
 
[减利便民]  
　　典當之設雖曰謀利實是便民故利止二分期則三載俾貧者將物易錢可以周轉謀生揚州自髮賊亂後山西徽州兩省之殷商皆遭顚沛開設典鋪者惟有湘廣各票販一味圖利顯背典章利則三分期則二十個月嗣經紳士疉禀大憲始改以二分四厘起息期則仍是二十個月如再有具公禀者有司反以爲藉端措詐故無告之民忍痛而受其盤剥今兩江督憲左侯相洞悉民艱仁恩廣沛特出示兼泒斡員恊同各屬地方官挨查諸典取具利止二分期則二十七個月爲滿遵依切結如有不遵卽勒令收歇據聞己歸奏案故委員至揚州貧民感戴之誠涕泪俱下頌聲徧野想彼爲富不仁者亦不敢不遵奉也 
[皖垣雜事]  
　　皖垣於前月二十邊燥熱異常如在夏伏繼而隂雨連日二十三夜半大雨傾盆街衢漫水據傳東門小拐角頭至火藥局水關一帶居民陡聞途間有聲似蘆葦拖過出視見一大蛇蜿蜒游行其身圓徑一尺長有數丈尾似扇從文昌閣山來經過街道出水關下江而去因在夜間不能諦視故未見其首亦莫能指實若于長見者皆不寒而慄云○楚北糧駁到皖者近有二百餘艘其船首尾皆方畫以虎形由楚至皖除循例免稅貨物外其餘有未照完者悉令灣泊江干俟船隻到齊並押解官到再行會辦放行每船水手約十餘名其中良莠不齊有在民間硬買物件及在洲岸割菜取薪者皖垣官憲以現值上游各省糧駁過境恐因人數增多或滋生事端並匪徒混跡爲害特飭水師營派撥炮船在各卡守護並挨次梭巡又委防營隋弁帶同兵丁晝夜巡查保甲局憲丁田生觀察亦派員巡緝且不辭勞瘁時復親自出巡故人類雖雜而奸宄得以濳蹤云○安慶城外各淵種菜子者十之六七如收成無損則入夏後菜油價必逐漸减跌俟端節後榨油各坊收過菜子再行定價前月朔每担價洋六元餘今聞跌至五元蔴油之價則仍每担六元有奇云○皖垣某甲年二十餘曩居城内黄花亭邊以種地爲生繼充長隨隨某大令赴任作事勤愼大令信之倚爲左右臂派以要差並經手銀錢詎甲飽暖生逸欲漸事嫖賭竟至流連無止前月初署中欲解銀兩至司庫飭甲料理所餘銀一千五百兩儲於内帳房櫃中甲宿其上次晨忽報該銀全失見房門撬放一邊櫃傍之板己壞空無所有大令親騐形跡賊似由署外進内卽飭典史並請營汎一同勘視簽差比捕勒緝竊犯越日晚間有署中三使持寳二隻赴某錢舖兌换碎銀某舗察得寳上圖記委係縣中失贜遂欵留此人間話赶報捕役齊在將人贓送署大令卽爲嚴訊供出係甲串偷果由外入内所偷之寳均密藏該三使房中等語當往查視臟 
銀具在毫厘不少隨將甲與該三使各重責一千收押越日復責汛弁及典史同爲求寛乃將該二人遞籍由縣辦文起解途次聽其自返云 
[機器待運]  
　　近日公和祥碼頭有自外國運來之開煤機器約計有五十餘墩之多皆陳列於該碼頭以待裝入輪船載往北地以供採煤之用機器愈多出煤愈盛礦務之興旺亦可想見矣 
[擬試電燈]  
　　本埠電燈公司致信於工部局請於公家花園之亭子頂上設一電燈先爲試驗并請准豎電杆以通電氣工部局業經核准但飭其立杆宜高不得有碍於人想試驗得法電燈之行必然從速又增一樣海上奇觀矣 
[馬戲三誌]  
　　車利尼馬戲己在本埠搬演數日本舘每登於報前日開演兩次其戲皆變化無端奇妙莫測種種技藝不能殫述推覺其美不勝收而己戲旣畢復見其取肉飼虎啖噉頗覺凶猛觀者亦不敢逼視恐虎之嘷也惟小虎則甚平善以手摩挲殊覺馴良也是晚外國人之往觀者較前約少一半緣前日英國大戲院演西樂一晚欲收其貲以脩理戲園因戲園棟柱裝潢稍有　舊故欲借此收貲重加整治而西人旣分半至彼故觀馬戲者較爲寥寥然華人之往觀者則仍不稍减并有貴官眷屬亦往賞奇僕從如雲極形熱鬧也該處連演數日馬車東洋車以千百計而絶無滋事闖鬧之處蓋因薛捕頭辦事認眞妥爲照料每晚泒捕約十人在彼彈壓故安謐如常也至今晚仍於九點鐘開演本報後登有告曰云與前數次所演不同聨袂在觀者又將别開生面矣 
[贋物質錢]  
　　初六日早上本埠虹口小押店内有一人以金戒指押洋四元尚未付出店夥細心磨看知爲贋物遂唤巡捕將其人及貨一併帶全至捕房由捕頭問之據稱向在冰廠老街髮店作夥此物係由白大橋堍下同業之某店賭錢赢來捕頭卽飭包探將其人帶至冰廠老街交其店主未識作何了結也 
[重車壞物]  
　　初五日午後鐵馬路橋有本地垃圾車下橋時不能把持致車斜行而下橋堍下適有小童賣茶以桶貯茶傍置茶盌數事更有小車停歇其間垃圾車斜衝而下竟將茶桶及盌橦翻幸有小車格住不然此童必有性命之虞矣憲示煌煌該車夫等仍不留神朋玩實己極矣 
[推跌幼孩]  
　　華捕解戚友芝至英界公堂禀稱昨夜戚扒在楊樹上探看西國戲致引動孩子王小男相隨扒上詎被戚推跌王小男頭顱受傷拘案請辦戚供是孩係扒到樹上自己跌下受傷王小男供被推跌傷屬實陳太守隨判罰戚洋一元給王養傷完案 
[瘋人看戲]  
　　英界會審署據華捕禀稱胡桂喜到戲園看白戲喝阻伊竟肆鬧觀其人似有瘋狀送請發落胡供係蘇人流落滬地餘供不成語陳太守問胡蘇地有無親戚答稱有家在蘇親屬亦不少太守飭差將胡暫行看管聽候資遣回籍 
[抗傳罰洋]  
　　英界會審署據七號華捕禀稱徐順發拖木料車碰撞馬車當拘徐到捕房管押經人保出立有保單如傳時不到認罰洋十元嗣竟抗傳不到薛捕頭請傳保人照罰始據徐投捕房稱所碰之馬車卽其東人者故未投候解案捕頭以此情不早爲陳明殊屬不合故令將徐送請判罰保單呈閱陳太守隨判罰徐洋十元撥充醫院經費保單勾銷 
[妓女明逃]  
　　本埠前夜九點鐘時有妓女在復新園酒館侑酒畢甫出酒館將欲乘輿而輿傍巳有馬車久伺并有七八人令妓登車馬夫則加鞭向東飛駛諸人在後護送輿夫及女傭極聲呼喊却未追趕第不知妓爲何名翼妓而去者爲何如人及作何丁局容俟探明細述邇來妓女從良之案層見疉出官無不准蓋欲其脫離苦海誠良法而亦仁政也無如有一種無賴之徒慫恿妓女贖身或假托從良請官判斷伊等仍復居爲奇貨從中漁利而妓女依舊負債重疉如水益深抱冤莫訴然官長只能據情直斷其間眞僞安知底藴哉 
[甘心作妓]  
　　前有梅某控妾朱桂林捲逃及提到案梅母禀稱不願再留由陳太守諭梅具結休妾着朱林具結嗣後不得爲娼方准完案均經列報兹悉梅又呈控朱桂林現在四馬路公和里内之林鶴亭妓院中爲娼心殊難甘等語太守鑒閱呈詞准卽提究無如屢次差提未經到案若梅妾者亦可謂藐官法而甘墮烟花者矣 
[懷人詩六首]  
　　枼成忠羣欽滿腹具仁慈四海論交忠信持似此胸懷誰可比表蓮高曠米家癡○李秋坪謫仙才調久聞名宛似秋山入畫坪一飲可傾三百斗輪囷酒胆繼家聲○朱寳珊紫陽聲價重當時慷慨心情綽約姿字學鍾王詩李杜珊瑚寳樹共名　○陳純甫　元龍氣度自豪雄放眼塵寰逈不同一日三秋勞夢想傳家書畫續眉公○劉東峯重洋閱歴具經綸慷慨聲名播海濱嗜學憐才兼好飲咸欽有脚似陽春○周舜卿周郎丰度本翩翩對奕敲詩快若仙滿座高朋共晨夕刖來此夢魂牽松堂上王恩漙未定草 
 
 

Page 4

 
 
　　　讀王紫詮先生　園老民自傳書後卽請令倩昕伯吟文同正可○騷人之意龍門筆抗歌甕牖出金石滔滔腕底數千言平生忠孝自抒述先生自爲老民傳少歲己能知兵律獻策方期驥足展懷才曾被蛾眉嫉奇功未建遭奇禍母痛子冤抱沈疾賈傅文章終潦倒子山身世空蕭瑟上官誰是解憐才珠玉當塗遭怒叱從此天涯萬里行東瀛西域身經歴歸來香海作閒民剏仃日報書事實就中皆作濟時略讀去無非安民術自覺經綸鬱未舒人欽忠悃行間溢珍藏素紙徧家家珠穿好語記乙乙作客不知老將全新著等身己盈室解經曾與盲左儔先生著有左氏傳集釋六十卷脩史亦共腐史匹先生又有普法戰紀四溟補乘等書鄧攸無子不須悲劉蕡下第休嗟失行看閉户業能精會見名山傳可必昌黎子貴不知名和靖有鶴能繞膝今之視昔後視今朱張猶在稱民逸[  月川散人姚印銓未定草] 　　　　　 
　　　紫詮先生今之奇傑士也獨惜抱用世之具而卷而懷之也率呈二律以志服膺并以言别布鼓雷門所不敢計先生盍進而教之 
蒼蒼從古困才人高蹈如君在海濱萬國河山經輙跡先生遍游歐洲諸國百年著述等吟身談傾景略驚雄辯詩爲維摩躡後塵廣厦良材須孔急出山霖雨漫逡巡○久識元龍意氣豪朅來瞻拜海天高新詩惠我容窺豹文讌隨君共食鰲緑酒紅燈銷客恨美人香草本離騷祗愁相遇還相别怕唱陽關柳萬條[  嘉樹劉名譽未定草] 　　　　　　　　　　　　　　　　　　　　　　　　　　　　　　　　 
　　西國頭等馬戯獸戯 
　　G．CHIARINI＇S 
　　ROYAL　ITALIAN　CIRCUS 
　　AND 
　　PERFORMING　ANIMALS　五月初七夜准演　夜八點鐘開門九點鐘開演 
　　啓者本班母晚所演之馬戲獸戲皆蒙諸君賜觀坐上常滿無不歡喜讚歡盖本班演戲男女諸人實係從各國名班中選其最爲上等出色之人所用之馬亦係車利尼敎練極熟車利尼本爲天下第一馬師故所敎之馬亦極出色今晚照舊開演而所演各戲與前不同花樣翻新異常生色一爲戲士華生領馬八匹上臺馬上四男四女搬演諸藝一爲法蘭轍及安基祿二人登臺呈技一爲益里八低名馬由西女引之上臺跑演一爲英國戲女羅闌忒在馬上演藝該戲女係上海初次登塲一則美國人名李在馬上跳舞翻滾一爲三幼童撲戲極爲靈捷非他人可比一爲車利尼親引小馬兩匹一名多克一名密支其馬高僅二尺餘係印度最北里之王因延車利尼在宮中敎演馬匹故以此二馬相送經車利尼敎演數月巳臻精妙故以顯示於人也 
　　本班每晚皆係八點鐘開門九點鐘開演其有向本班收帳者每逢禮拜一下午兩點鐘至四點鐘在禮查客寓第十七號房內往收便是 
　　票價 
　　官座房可坐六位每房收洋十三元　頭等校椅位每位收洋二元椅位有椅墊每位收洋一元　板位每位收洋五角　除官坐外各位凡小子未十歲及兵家之　有頂帶者均收一半　在椅位盧特留一行以備華人貴婦所用　凡欲看各位次之圖者請至缸口禮査客館在復卽日起賣位票以後每日發賣由朝十點鐘起至下午五點鐘止以便諸君預定號位在戲塲晚八點鐘開門九點鐘開演 
　　衆樂園 
　　五月初七日演 
　　金鎖陣二龍山三司審取費原梅龍鎭三雄絕義黃金台掃秦檜通天河 
　　五月初七夜演 
　　大報仇二進宮鋸大缸百草山牧羊卷花婆過關望月閣失街亭空城計斬馬謖雷峰塔連環陣 
　　天仙茶園 
　　五月初七日演 
　　虎狼彈對刀步戰三擊掌取洛陽鐵弓綠花蝴蝶園會合家悶取北原六殿 
　　五月初七夜演 
　　鍘美案綠牡丹四杰村捉放曹佳期拷紅頭二三四節義亷明伐子都藥王傳 
　　金桂茶園 
　　大觀園兩班合演 
　　五月初七日演 
　　淸河橋南天門探　趙家樓余塘關梅龍鎭美人計合鳳裙金刀陣 
　　五月初七夜演 
　　鍘美案七星燈梵五宮潮金頂罵曹貴妃醉酒四郞探母新各新排燈戲洛陽橋 
　　禮拜四拍賣 
　　茲者於初七日三點鐘在順泰棧內拍賣洋板札板等鐵如欲至該棧面拍可也此佈 
　　英商信誠洋行 
　　禮拜四拍賣 
　　啓者於初七日十一點鐘在本棧房拍賣各色自鳴鐘紅綠洋毯鐵釘洋針等貨如各　寳號欲購者屆期請來面拍可也此佈 
　　光緒八年五月初六日 
　　茂生洋行啓 
　　禮拜四拍竇 
　　啓者今定於本月初七日卽禮拜四早十點鐘在美國總領事衙門內拍賣破船一隻名地里可其船前在未豆海面碰破現尙在該處其船上所用之大舢板長二十六尺闊八尺深三尺半並　及舵幷船上所用貨物指南針船上用之准鐘一齊拍賣其舢板現在老船廠內如要者請該時來面啦可也 
　　美國公館式夫忒啓 
　　禮拜四拍實 
　　於初七日下午兩點鐘在下海浦發昌棧內拍賣會鑪子鐵板三角鐵劉鐵木料等此貨拍定之後准於十天期票出貨倘各　寳號欲　者請至該處　拍是荷此　 
　　魯意師庫啓丙 
　　禮拜四拍賣 
　　准於禮拜四十點半鐘在南京路第八號住宅內拍賣　喜樓大菜間　房間　寫字間　廚房　一應家用雜物不計此佈 
　　隆茂行啓 
　　禮拜四拍賣 
　　茲於月之初七日卽禮拜四下午兩點鐘在本棧拍賣人面孔雀錶牌洋紅布望各　寳號屆期早臨是禱此佈 
　　義記洋行吿白 
　　禮拜四粕賣 
　　茲於初七日十一點鐘在本行拍賣正號烘油一千五百箱凡　貴客欲買者屆時赴行面拍是荷此佈壳件行啓 
　　禮拜四拍賣 
　　啓者禮拜四卽本月初七日十一點鐘拍寳路燈　W羽毛　了峰嘰人鎗小呢六磅雙人七磅藍人舘八磅四洋房雙人藍入鎗五彩人鎗原布九磅十二紅人鎗十磅十二五彩人鎗市布六十四線藍雙路燈七十二線紅雙路燈漂布等貨凡欲拍買者請來面拍爲荷 
　　五月初三日元芳洋行啓 
　　禮拜四拍醫 
　　啓者今日兩點半鐘在華順棧房拍賣黃鏹水二百十六箱稍有破碎此佈丙乾泰行啓 
　　輪船往東洋美國各埠 
　　啓者本行納格約唛魯輪船於禮拜二卽華五月十二日天明開行往長崎西門舍革神戶橫濱等處該輪旣抵橫濱卽有直地亞夫北京輪船接赴美國各處如欲裝貨及搭客者請預來行訂定可也提貨紙簽字於禮拜一下午四點鐘截止此佈　五月初七日　三菱公司啓 
　　倭磺黑錫丹 
　　磺能補火錫能生水且能定喘納氣惟磺錫俱有毒製有未善非惟無益而且有忠本堂磺必以九製錫必化其性故能資其功力凡有賢虛陽痿相火久衰陽不能升陰不相降腎不納氣等症有附桂參茸不能取効者必須此丹方能納氣歸腎定喘興陽眞陰痿之再造丹也每兩錢一千六百文棋盤街廣東梁愷悌堂啓 
　　甯坡分此紅白器皿出賃 
　　本號專貰寗郡時式彩　各色燈彩內　是 
　　餘慶　啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年四月念五日京報全録]  
宫門抄○旨一道録前○發抄旨五道○陜督譚奏爲揀補知縣摺子○將軍銘等奏爲據情奏請恩准夾片○將軍崇奏酌撤統領等官及步隊緣由摺子○大臣啟奏病請調理摺子○大臣溥等奏爲應行急　各工摺子○大臣載等奏爲奏聞摺子○四月二十五日兵部太常寺太僕寺廂黄旗值日兵部引見三十五名○穆隆阿續假一日○内閣奏泒驗放之大臣泒出說公文煜許應騤王之翰○又奏泒稽查本章派出志元○太常寺奏派看視牲隻派出徐　○召見軍機○發抄裕禄奏審明己故革令王慶奎虧挪署桐城縣任内各款案定擬奉旨刑部讒奏欽此○又記名提督宋　儒　請免騎射奉旨著照所請兵部知道欽此○又補用判任棠等期滿甄别奉旨部知道欽此○又長江提臣季成謀巡閱過皖日期奉旨知道了欽　○又撥用耗羡銀數奉旨知道了欽此○○頭品頂戴陜甘總督臣譚鍾麟跪奏爲揀員請補要缺知縣以裨地方恭摺仰祈聖鑒事竊據甘肅藩臬兩司會詳稱甘肅秦安縣知縣敖思猷革職開缺日期業經另詳報部在案所遺秦安縣係疲難二項中缺曾經聲明扣留由甘請補查前奉部章内開人地不宜撤回留省另補之員仍由該督撫察看酌量請補又甘肅升調補缺變通辦理　府以至未入流亦昭請補要缺章程無論何項缺出擇其人地相宜之員請補俟軍務告竣另起序補班次各等語今秦安縣知縣一缺該司等在於各項應補知縣内逐加遴選人地多不相宜惟查有前任甘肅皋　縣開缺留省酌量另補知縣賈元濤年四十七歲係山東濟南府歴　縣人由附生中式咸豐戊午科本省郷試舉人庚申恩科二甲進士引見奉旨着以以縣卽用欽此簽掣甘肅咸豐十年十二月到省十一年泒充陜甘郷試同考官歴委署理固原州知州源渭縣知縣同治二年七月二十一日在署渭源縣任内聞訃丁母憂結報缷事經前護督臣恩麟奏留委署隴西縣知縣缷事復委赴山東儶餉在籍就近起復粼補文縣知縣委署西寜縣知縣嗣調補皋蘭縣知縣因辦理軍糧出力經西寜辦事大臣豫師保奏奉旨賞加同知銜欽此光緒元年派充甘肅郷試同考官交御　寜縣事飭赴皋蘭縣新任經前督臣左宗棠保奏在任以直隸州知州補用並賞戴花翎嗣調署撫彛通判因皋蘭縣人地不宜奏請閒缺留省另補奉部覆准委署山丹縣知縣於七年二月二十七日到任查該員賈元濤才具穏成辦事勤懇以之奏補秦　縣知縣人地相宜實堪勝任且與變通之例相符相應會詳呈請具奏等情前來臣到任未及三月例不加考惟旣據該司等聲稱該員賈元濤才具隠成辦事勤懇會無仰懇天恩准以該員賈元濤補授秦安縣知縣以裨地方如蒙俞允係以知縣請補知縣銜缺　康　部引見是否有當爲此恭摺具奏伏乞皇太后皇上聖鑒訓示謹奏車機大臣奉旨吏部議奏欽此○○銘安等片再據阿勒楚喀副都統富和咨稱該處原設有佐領委左翼協領一缺防禦委左領一缺領催箻驍騎校二缺柆林原設防御委領　委驍騎校一缺分置八旗左右兩翼委署辦公又阿勒楚喀左右兩司原設辦事筆帖式六員因設雙城堡由該二司轉發堡署筆帖式二缺至今並未撥還查喀拉二處原設職官較少遇差往往不敷分泒且所設各缺均有管理旗務之責委用之員分位較卑難資鈴束請改實缺以惠責成並請添還左右兩司筆帖式二缺以符原額而資辦公等情咨請前來奴才等伏查該副都統所請係爲　頓旗務以專責成起見自應據情奏請合無抑懇天恩准將阿勒楚喀左翼委恊領一缺改爲實缺協領在翼鑲紅旗委佐領一缺改爲實缺佐領左翼鑲白旗委驍騎校一缺改爲實缺驍騎校右翼正紅旗委驍騎校一缺改爲實缺驍騎校拉林左翼鑲白旗右翼鑲藍旗委佐領二缺改爲實缺佐領右翼鑲紅旗委驍騎校一缺改爲實缺驍騎交共改實任協佐校七缺擬請倣照通省八旗武職官員應領俸餉章程計每年共需實銀三百二十八兩一錢二分五厘至所請添還筆帖式二缺查雙城堡現己奏請改設協領事務較减前撥筆帖式二缺卽可撥還毋庸另行議添所改協佐等缺應領俸銀統歸通省官兵按年應支俸餉項下開支該銷是否之處理合附片具奏伏乞聖鑒謹奏請旨軍機大臣奉旨覽欽此○○奴才崇綺跪奏爲奉省練餉支絀酌撤統領等官並裁去步隊一營以節糜費恭摺具陳仰祈聖鑒事竊查奉省爲根本重地練兵籌餉關繫匪輕必須因時制宜量入爲出方足以備緩急從前馬賊滋擾歴任將軍奏調各隊添練馬步各軍所需練餉因户部議令奉省自行籌欵卽經奏請整頓鹽厘貨厘試辦斗秤梋並山海關六成洋稅招商船稅洋藥厘捐一併貼補練餉光緒六年冬間前任將軍岐兀等奏調記名提督蔣月華提督銜降調總兵胡世英等來奉差委並裁減馬隊客兵添練步隊五營連原練步隊一營共計六營後四裁撤步隊一營及吉林黑龍江馬隊各一百名以期節省無如練餉來源不旺仍須時費疇躇上年十月閒前習將軍恩福　請撥給的餉摺内己將支絀情形分别具陳在案奴才到奉後通盤籌畫所自奉省練軍八旗捷勝營及東邊道標各有專欵外且緑營練軍馬隊三營步隊五營吉林黑龍江馬隊　蒙古練勇共四百二十餘員名每月應需餉銀二萬二千餘兩而近年以所進鹽厘貨厘斗秤捐及六成洋稅招商船稅洋藥厘捐等銀每年不過二十二三萬兩核計一年所入實不敷一年所出雖有前存欵　一時尚司墊發於非經久之計若不及時裁汰練兵力求撙節勢必　乎爲繼正擬裁撤間據　隊統領胡世英稟請告假回籍奴才因統領所帶步隊兩營與莊月華所帶步隊一營中有籍隸湖廣　省各弁兵共四百三十五員名於關外山川道里未能熟悉以之巡緝盜賊勢難得力自應隨同該統領等一律遣撤即將各該弁勇責成胡世英蔣月華由輪船陸鉻分開帶回妥爲遣散安插均各發給兩月餉銀俾資就道並出泒弁兵分起護送出境不准逗遛該統領等原帶步隊共三營其中南省弁勇旣經資遣復行汰弱留强歸併兩營另行揀員管帶計實裁去步隊一營每年約省銀二萬六七千兩現在奉省練軍馬步隊尚敷分布奴才己飭各該將領認眞訓練分路會緝以靖地方除將歲進餉項認眞整頓能否足資開放再行隨時核辦外所有遣撤練車統領等官及裁去步隊一營緣由理合恭摺具陳伏乞皇太后皇上聖鑒謹奏軍機太臣奉旨該部知道欽比○○奴才啟秀跪奏爲假期届滿舊症尚未全愈再行籲懇天恩賞假調　恭摺具陳仰祈聖鑒事竊奴才前經具摺仰懇賞假二十日得以專心訓養並將印　移交盛京工部侍郎興恩署理在案兹於光緒八年三月二十三日賚回原摺軍機大臣奉旨啟秀着賞假二十日欽此惟奴才自前次發摺後連日醫治右骽潰發處所雖漸結甲而涇膿流溢迄未平復以致氣血過傷手足轉　虚軟現在假期巳滿一時仍難起立再四籌思惟有籲懇天恩再行賞假二十日俾得赶堅調養俟可行動立卽具摺　假所有奴才懇請續假緣由理合恭摺具陳伏乞皇太后皇上聖鑒再奴才此次具摺仍係借用盛京刑部印信合併聲明謹奏軍機大臣奉旨啟秀着再賞假二十日欽此○○奴才溥亷榮毓桂昻跪奏爲應行急修各工專摺具奏仰祈聖鑒事竊據内務府司員等禀稱恭查昭西陵隆恩殿前東踏跥垂帶石欄杆全行坍倒併有截折之處又孝東陵東配殿一座計五間頭停前後坡全行　漏殿内現有雨跡椽望間有　朽油飾燦裂福晋格格位前光禄寺作共房三間頭停前後坡滿漏瓦片脫落椽望前後的柱角　後山柱檩木全行　朽間有傷折北二間山墻劈倒南山墻閃裂大柁沉陷後檐坍塌又大門一座瓦片吊　過木間有　朽磚塊全行酥鹻乂裕陵嬪貴人菜房餑餑房各二間因經年久頭停滲漏山墻多有坍倒椽望間有　朽門窻檻框木植　爛無存炕灶地面磚塊多有破碎前後坎墻坍倒無存堦台石摥折二塊後檐灰棚二間　晾餑餑房二間全行坍塌無存大門塌陷門扇破敞周圍垣墻多有坍倒各等情禀報前來奴才等親詣各處詳如履勘與原報　形均屬相符且本年方向相宜若再經停緩情形愈增不足以昭愼重理合專摺奏聞應俟欽派大臣查驗後可否歸入本年承修另案大臣一併修理之處奴才等未敢擅便伏乞皇太后皇上聖鑒訓示謹奏奉旨巳録○○奴才載燦紹祺跪奏爲保留總管恭摺奏聞仰祈聖鑒事竊查各陵總管五年期滿例應咨部引見惟陵寢重地總管有督率官兵巡守之責每届期滿察其平日當差勤愼管轄嚴明者歴經奏請留任荷蒙恩准在案兹據慕陵總管常佑呈稱於光緒三年八月曾經奏請留任五年連閏扣至本年六月又届五年期滿應行前期三個月咨報部旂等情前來奴才等查總管常佑自　任以來于陵寢一切差使均能奮勉約不兵丁亦属嚴明謹援案奏請仰懇天恩俯准將慕陵總管常佑再行留任五年以資孰手如蒙俞允俟命下之日由奴才等照例咨行兵部註册再奴才載卓到任未及三月例不加考是以未經列銜合併聲明爲此恭摺具奏伏乞皇太后皇上聖鑒訓示遵行謹　請皆軍機大臣奉旨着照所請該部知道欽此 
 
 

Page 10

 
 
[光緒八年四月念六日京報全録]  
　　宫門抄○諭旨六道録前○發抄旨五道○教職單○大臣劉奏爲遵旨另核請獎摺子○將軍銘等奏爲擬請改設協領緣由摺子○將軍金奏爲查明擬請改獎夾片○晉撫張奏爲請更正夾片○大臣吳奏爲設法保護屯民夾片○大臣溥等奏爲搜捕樹虫摺子○四月二十六日刑部都察院大理寺正黄旗值日兵部　見三十五名○惇王等謝賞紗葛○耀年請假十日○德　請假十日○掌儀司奏二十九日祭奉先殿載津行禮○吏部奏泒驗看月官之大臣泒出徐桐畢道遠松溎敬信祁世長徐用儀文暉鍾濓○召見軍機惇王○派出擬題徐郙○發抄裕禄奏審明己故革令王慶奎虧挪署桐城縣任内各欵案定擬奉 
旨刑邵議奏欽此○又記名提督宋朝儲等請免騎射奉旨着照所請兵部知道欽　○又補用通判任棠等期滿甄别奉旨吏部知道欽此○又長江提臣李成謀巡閱過院日期奉旨知道了欽此○又撥用耗羡銀數奉旨知道了欽此○○光緒八年四月分教職單教授直隷順德郝浩順天河間李傳書永平浙江杭州陸貢珍紹興四川保寜洪璋叙州俱舉山西太原　象濓汾州廪正　直隷東光李錫章永平山西朔州張文德德潞安襄陵閻駱統太原河南汝州張開三河南光山王寅并開封甘肅隴西田樹德秦州浙江安吉采貞德台州烏程沈璋寳嘉興福建建陽方際昌福州湖南　容陳昺　長沙廣東瓊山何廷琦廣州番禺周元高肇慶雲南騰越廳王者香徴　俱舉訓導直隸定興李應時永平挨直隷無極鄭錫　冀州歲山東曲阜盧厚本曹州挨山西太原石經邦忻州歲福建德化林春霖福州福建羅源鄒家駒建甯江西石城趙惟善建昌俱舉湖南新田龍宣長沙歲四川綦江張熈慶嘉定歲復諭直隷定興趙瑜正定廪安徽太湖劉焕　頴州禀安徽繁昌劉夢虹和州舉甘肅寜夏馬應輪秦州恩思東始興王履芳瓊州歲廣西興安　　林潯州舉四川西充李志宣綏定拔復訓江西信豐雷建勲南昌廪廣西新寜李人鶴潯州舉廣西平樂封玉麟梧州挨○○欽差大臣督辦新疆車務通政使司通政使二等明臣劉錦棠跪奏爲新疆五次剿平邊宼彚保案内核與例章不符人員遵旨另核請獎恭摺仰祈聖鑒事竊臣於光緒七年四月初十日彚保新疆五次　平邊宼在事出力文武員弁欽遵迭奉恩旨擇尤彚案保獎一摺光緒七年五月二十日奉旨允准欽此欽遵在案嗣准吏部咨開議奏核與例章不符應行駁正人員於光緒七年閏七月二十五日具奏奉旨　議欽此等因抄單知照前來比卽欽遵查照除同知馬汝川州判張丙嘉知州禹金聲知縣楊得炳四員業經行知原保各員查覆應俟覆到冉行具陳外所有查明另核請奬並底銜　符應行更正之張介祺等三十四員謹繕清單恭呈御覽合無仰懇恩准飭部分刑註册　示鼓勵理合恭摺具陳伏乞皇太后皇上聖鑒訓示謹奏軍機大臣奉旨該部議奏單一件片二件併發飲此○○奴才銘安玉亮跪奏爲雙城堡擬請仍復舊制　設協領一缺專理旗務酌擬切事宣恭摺具陳仰祈聖鑒事竊查奴才銘安於上年十月奏陳雙城堡擬清添設撫民通判該處總管政爲協領專司旗務　總管一缺可否暫緩簡放等因奉旨着照所請該部知道欽此除添設通判事官業經奏辦外現與奴才玉亮會查雙城堡舊　協領一員佐領七員驍騎校八員督課屯田農務兼　稽查禪壓歸阿勒楚喀副都統兼轄迨咸豐元年前將　開塵等以該處丁户日密公事紛煩奏裁協領改設總管一員佐籟委協領二員藉資整頓應辦事件咨由將軍衙門核辦奉旨允　遵辦在案　又三十餘年生齒益煩商民愈衆所有地方旗民詞訟錢糧業□專設民官總司其事而旗務衙門事己甚簡總管職分較衆轉紂無所司事且與廣官同城辦事亦多窒碍擬請仍復舊制裁撤總管及委恊領一缺改設恊領一員專司旗務　緝悑事宜仍　近歸阿勒楚喀副都統兼轄以資統懾佐領驍騎校等官均係舊制無庸更動協領應支俸餉等項請照通省規放章桯一律辦理如此頭定於民務旣不相妨在旗務仍屬舊制如蒙恩允伏乞飭部頒發雙城堡協領關防一顆以昭信守原頒總管印信委協領關防另行送部查銷其新改協領一缺請於通省應驗人員内不論滿蒙漢一體楝用應俟奉旨後再由奴才等揀員請補所有改設協領緣由是否有當理合專摺具奏代乞皇太后皇上聖鑒謹奏請旨軍機大臣奉旨該部議奏片二件併發欽此○○金順片再候選州同石常昭同知銜分省補用鹽大使鄭懋熈前經奴才于克復瑪納斯南城案内分别保升以同知鹽運判分發省分補用並戴花翎嗣准吏部咨駁核與章程不符應如所請花翎一併另核奏明請獎等因前來伏查該員等隨營多年歴奉要差均無貽誤前次克復瑪納斯南城或解餉前敵隨隊克城或攻堅殺賊異常出力洵屬著有微勞台無仰懇天恩准將候選州同石常昭免補本班以知州分發省分歸軍功候補班前先補用並戴花翎同知銜分省補用鹽大使鄭懋熈免補本班以知縣分發省分儘先前補用並戴花翎勅部核覆註册以示鼓勵再鄭懋熈雖屬鹽務人員瑪納斯　獎係在吏部奏定章程不准得勞績保舉未奉旨以前之案合併聲明謹附片具陳伏乞聖鑒謹奏軍機大臣奉 
旨吏部議奏欽此○○張之洞片再晉省辦理賑務所有出力各員經前護撫臣葆亨　具清單奏請獎叙在案嗣准部咨以翰林院庶吉士黄汝香請加五品銜因查該員於何年　日奏調辦賑應令查明聲　覆奏再行核辦等因當經前護撫臣葆亨轉飭遵照去後兹據直隷保定府望都縣知縣黄汝香禀稱該員係丁　在籍人員經前撫臣曾國荃奏明襄辦賑務並非奏調夾晉等情由善後局詳請更正前來臣覆查無異除咨部外理合附陳伏新聖鑒謹奏軍機大臣奉旨吏部知道欽此○○吳大澂片再據統領綏字軍癸調直隸候補直隸州知州戴宗騫禀稱迭次出歴江北諸山周覽形勢　訪輿情知食力窮民奔走山中者不外捕貂砍木揀菜三宗未抵湯汪河北逾西北河數百里間山徑錯舞每歲不下千人所居有菜營木營碓房等名目多於正月間裹帶鹽糧雇馬駄負約敷一年之食節逾小雪始將皮張收齊陸續出山各起伐木之人則於冬令結伴前往砍足木料柴薪趁春夏水長時始行下放揀菜生計亦在夏秋三者皆流寓之民踐歴荒岩絶巘與鹿豕木石爲羣旣不便慨絶其生路又無從究詰其由來雖非有窩匪而積年馬賊倚臉滋蔓暗恃此三項人之爲接濟鹽糧買辦衣裝食物甚至子藥軍器亦能以重價爲餌輾轉致之賊中在各項流民生業在山力不能與之抵杭稍有拂意卽爲所戕所得各種獸皮搜索過半欲易他業又無所資其謀生窘蹙情狀亦可矜矣姓界旣面面皆山易於藪賊官兵所駐勢不能於嶺阻林荒之地處處分布若不設法於入口要隘處所酌撥哨隊分叚塡紥以資巡防而便稽察則目下卽獲肅清難保異日兵撤不再萌芽兹擬於江北之永聚屯四塊石紅石　大小胡同西北河石頭嘴等處江南之大小羅拉密花公鷄等處各駐勇隊十餘人不占民屯專擇山内距口數十里必由之路暫借窩棚棲止傳諭各山溝捕獸砍樹揀菜人等各按所住山溝分起編號寫明年歲籍貫及所置碓房木營菜營地叚十人爲一連環保如有外來游　卽挨號傳報不准窩留庶人跡罕到之深山窮谷亦各條分縷晰若綱在綱如内地保甲之制俾異種不能攙入另缮名册一分送三姓副都統衙　備案由營中遴泒妥細員弁春秋兩季酌帶隊伍挨號清厘一次自携口糧鹽菜不需各户供給分毫庶山中食力之民旣得所保護復互相紏察蓄盜藏奸之弊可不復滋等因禀請核辦前來臣查各山匪股甫經殄盡亟應籌辦善後事宜該統領所禀均係實情自應飭令泒隊入山分布各口與三姓練軍駐札之地互相聨絡保護屯民於邊要地方不無裨益謹會同吉林將軍臣銘安附片陳明伏乞聖鑒謹奏軍機大臣奉旨知道了欽此　○○奴才溥亷榮毓桂昻跪奏爲松樹生蝨現經督飭設法搜捕情形恭摺奏聞仰祈聖鑒事竊查上年入春以後雖有雨水不甚調匀至四五日間天氣炎熱蟲　復生由昌瑞山前後山頂黄花山杏花山葦子峪一帶並朱華山以及馬蘭關内外松樹間有虫生之處當經督飾設法搜拿掩埋等因奏明在案奴才等伏查本年自春入夏以來雨澤稀少各處松樹現在復又生虫奴才等　詣各陸查勘惟惠陵附近松樹尚未生虫共餘各陵儀行松樹虫生情形輕重不等海地松樹亦間有生虫至儀樹行内查看枝叔松針被食色變蒼黄樹梢新蕊尚多青緑若經伏雨淋濯雷震風摇虫蘖可望稍减其樹身高聳山勢偏陡處所人力難施樹身　小平漫之地飭令設法捉拿掩埋務期凈盡謹將本年樹株復生虫　設法搜捕情形理合恭摺奏聞伏乞皇太后皇上聖鑒謹奏軍機大臣奉旨知道了着卽督飭認眞捕拿務期凈靈毋令日久蔓延是爲至要欽此 
 
 

Page 11

 
 
[光緒八年四月二十七日京報全録]  
　　宫門抄○旨二道録前○發抄旨四道○選單○閩撫岑奏爲委員匯解京餉起程日期摺○大臣劉奏請仍照原保開復官銜翎枝片○閩撫岑奏委調置知縣片○將軍崇奏請旌表片○閩撫岑奏叅知縣革職片○將軍銘奏特叅門官革職歸案嚴訊片○大臣溥奏循例題銷試俸期滿司員摺○大臣載奏查明陳設曁庫存金銀器皿等項摺○四月二十七日工部鴻臚寺正白旗值日兵部引見三十五名○睿王等點驗軍器覆命○怡　等各謝調授署缺恩○瑞聨假滿請安○召見軍機○派出閱卷奎潤許庚身祁世長○發抄左宗棠奏海門營副將李陞元患　請開缺奉旨知道了欽此○又委記名提督易致中題奏總兵栗龍山統帶新兵新勁六營奉旨知道了欽此○又簡放提督黄本富改留兩江差委奉旨着照所請兵部知道欽此○張樹聲奏清苑縣孝子候選布經歴陳兆亨剪割股肉和藥侍母請旌奉旨着准其旌表禮部知道欽此○○光緒八年四月分選單小京官户部司務廳吳天翔江蘇舉知府四川龍安蔣德鈞湖南監知縣順天文安桂秀廂黄監福建羅源葆成正白貢生廣西宜山延疇廂黄貢生福建政和福蔭正藍舉浙江於潛朱文鑒廂紅貢生巡檢湖北荆門州黄繩武四川吏員○○福建巡撫臣岑毓英跪奏爲提撥各欵京餉委員匯解起程日期恭摺馳陳仰祈聖鑒事竊照光緒八年分部撥内務府茶稅京餉銀五萬兩固本京餉銀每月五千兩又洋藥厘金項下按年提銀五萬兩當經飭解去後伏查閩省頻年榷稅入不敷支久邀聖明洞鑒際兹春茶未旺益虞無米爲炊第京餉要需不容延緩兹先湊解内務府經費銀一萬兩又籌解八年正二兩月分固本京餉銀一萬兩曁稅厘局提撥洋藥厘金一萬兩統委候補鹽大使沙世昌查照歴辦成案督同號商匯解進京投納以期妥速該委員沙世昌定於二月十九日起程據署藩司張夢元並善後稅厘兩局司道具詳請奏前來除分咨外臣謹會同閩浙督臣何璟恭摺由驛具奏伏乞皇太后皇上聖鑒謹奏軍機大臣奉旨户部知道欽此○○劉錦棠片再己革　翎同知銜安徽盱貽縣知縣陶炳南經臣於新疆五次勦平邊宼案内請開復原官原銜翎枝仍以知縣分省補用奉旨該部議奏欽此嗣經吏部議覆查陶炳南係甄别革職原案係屬公罪今得有異常勞繢准開復原官仍以知縣亦省補用至藍翎同知銜臣部官册内查無案據應令查明是否捐納抑係勞績保舉詳細聲明再行核辦於光緒七年七月二十三日具奏奉旨依議欽此欽遵抄單知照到臣比卽恭録轉行遵照去後兹據陶炳南禀稱由候選從九品於掃平菱湖兩岸賊壘曁克復安慶省城案内經前湖廣督臣官文請保留安徽遇缺卽補府經歴並戴藍翎咸豐十一年十月初十日奉旨允准同治八年十月十四日在皖捐局由知縣報捐同知升銜接奉行知祇領執照各在案禀請覆奏前來臣覆查無異仰懇天恩俯准飭部將陶炳南仍照原保開復原官原銜翎枝註册出自逾格鴻施除咨部外謹附片具陳伏乞聖鑒訓示施行謹奏軍機大臣奉旨覽欽此○○岑毓英片再福防同知王冕南應飭回本任以專貴成又漳浦縣知縣張德迪患病請假遣缺查有試用同知劉勲堪以委署又順昌縣知縣管辰　人地不宜查有德化縣知縣沈受謙年壯才優堪以調遞遺德化縣缺查順昌縣知縣管辰　年强才裕堪以調署據署落司張夢元會同臬司具詳前來除　飭遵照並咨部外臣謹會同閩浙督臣何璟附片具陳伏乞聖鑒至沈受謙管辰　各任内俱無承緝盜案將届四叅限滿以及經徴錢糧有關降調處分合併陳明謹奏軍機大臣奉旨吏部知道欽此○○崇綺片再據奉天府軍糧同知楊桂年錦縣知縣張錫蕃等聨名禀稱竊有同郷許宋氏係江蘇鎭江府漂陽縣人原任吏部侍郎宋晉之女於咸豐四年歸原班刑部郎中許兆培之子監生炳榮爲室該氏時年二十歲因夫得咯血症親侍湯藥焚香籲天乞以身代七年四月夫疾卒該氏絶粒數日誓以身殉翁姑責以立嗣撫子大義乃涕泣勉從請立夫胞弟現任興京撫民同知許之泰之子振宗爲嗣謀子成名事翁姑益孝光緒五年十月間該氏疾殁年四十五歲守節二十三年職等誼屬桑梓見卷較確　 
理合造具事　册結禀懇奏請旌表前來奴才等查節婦許宋氏生長名門夙明大義痛亡夫而縱粒節烈可嘉撫嗣子以承歡孝慈兼盡飲冰茹蘖勵苦者廿年介石貞珉宜流芳於百世應請旌表以慰幽魂除將事實册　公送禮　查核外理合附片具陳伏乞 
聖鑒謹奏軍機大臣奉旨着准其旌表禮部知道欽　○○岑　英片再州　爲親民之官必須潔己奉公始　恭勵職臣上年九月由台灣旋省　間龍溪縣知縣李持柏藉案索賄聲名狼籍政和縣知縣席瑷縱容書差刻薄百姓當回檄飭司道並密飭該管知府恩瑞先後稟覆己將該員等劣蹟者訪屬實禀請奏叅前來臣覆查無異相　請旨將龍溪縣知縣李持柏政和縣知縣席珍卽行革職以僃貸婪而肅吏治謹會同閩浙督臣伺璟隔片以　伏乞聖緊　示謹奏奉氤己録○○銘安等片再前據赫齒蘇邊門防禦成林筆帖式蘇章阿呈　該門開店民人孫士富等將張德父子郷縛張德子媳情急自將懷抱幼孩　死反賴門兵擲斃藉端訛詐等情正在提訊問旋據昌圖府民人張德之子張永才以赫爾蘇門兵索張門規夫遂門兵德奎等率人搜事將　　女摔　各情一案當經泒員驗明該幼孩摔斃屬實隨提該門兵德奎等到案提令刑司部員研鞫乃　兵丁等於　翰及被控情形或左或右忽認忽翻且有臺涉門官之語復札提門宫成林蘇章阿歸司審訊該官兵等　供支離旋據成林蘇章阿呈控司員萬復經批令清訟局道員等會同可員秉公研訊去後兹據該司員局員等面禀據稱開店民人孫士富原告民人張氶才各供原控情形歷應如繪駁語不移而成林蘇章阿及兵丁德奎等所供不但於被控各節堅不承認卽其原報及各供情形亦屬任意支吾前後均不吻台成林等係現任職官碍難究詰等語奴才等查該門官原報情節本多支離現經抚仍兢堅不吐實顯絲恃　狡　自應嚴切根究以成信讞相應請旨將防禦成林望帖式蘇章剛一併究行革職歸案嚴訊確情分别録供按例懲辦理合附片具陳伏乞聖鑒謹奏請旨軍機大臣奉旨着照所請該部知道欽此○○奴才溥亷榮毓桂昻跪奏爲司員　俸期滿循例題　恭摺奏問仰祈聖鑒事竊據郎中奎　呈稱竊職係正白旗滿洲岱綸佐領下人由繙譯生員於同治八年考中繕本筆帖式十年十一月神機營保奏賞加六品銜光緒元年補授工部學習繕本筆帖式是年六月由神機營保奏改請以七品筆帖式遇缺卽選二年八月内由户部捐升員外郎雙月選用是年十月内掣簽又於七十八卯員外郎在直隷晋賑局捐升以郎中雙單月卽選四年九月内掣簽五年三月内補授昭西陵禮部郎中是年三月二十二日到任連閏扣至八年正月二十二日試俸三年期滿本宜早爲呈報惟時尚未届滿三年又據員外郎英麟呈稱竊職係正藍旗滿洲金安佐領下人由監生報捐筆帖式指分六部本班儘先袖田簽　工部營缮司行走光緒元年十二月内補授工部實缺筆帖式三年八月在湖南恊黔局遵籌餉米例報捐都察院經歴並在湖北恊黔局遵籌餉例第七十五卯報捐員外郎無論雙單月　選四年正月派在惠陵工程處行走工竣保奏奉旨賞給隨帶加一級五年三月選授孝陵禮部員外郎是年閏三月十五日到任連閏扣至八年二月十五日試俸三年期滿又據員外郎英奎呈稱竊職係正白旗滿洲善懋佐領下人由附生中式道光巳酉科文舉人咸豐七年充玉牒舘謄録官全書告成議叙以主事用八年五月内選授盛京户部主事同治二年選授泰陵工部員外郎八年調補刑部陜西司員外郎十年八月在安徵皖捐總局第二十九次案内報捐同知指省廣東分發試用十二年試用一年期滿六年委署潮州通判光緒二年十一月缷事回京於光緒四年十一月遵籌餉例第七十八卯案内報捐員外郎無論雙單月儘先選用五年三月選授裕陵禮部員外郎是年閏三月十二日到任連閏扣至八年二月十二日試俸三年期滿今將例應試俸呈請題銷各等情前來杳例載滿洲人員捐納升用者亦照各項議叙人員之例試俸三年准其調升等語今據郎中奎禧員外郎英麟員外郎英奎各呈請題銷試俸該員等在任三年循分供職　無參罰事故相應具奏恭候命下奴才等再行移咨吏部該旗註册照例升轉所有題銷試俸緣由謹循例具奏伏乞皇太后皇上聖鑒謹奏軍機大臣奉旨知道了欽此○○奴才載卓跪奏爲敬謹查明陳設曁庫存金銀器皿等項恭摺奏聞仰祈聖鑒事竊奴才自到任後率同司員等恭詣陵寢謹將陳設等件按照印册逐一查點均屬相符曁金銀器皿庫所存祭祀供用金銀器皿按件點　並無虧短各圈餧養牛羊亦皆肥壯足額奴才諄飭該管司員必須認眞稽查盡心餧養勿容稍有瘠瘦其廣恩庫並另欵津貼二項收存銀兩曁易州工部庫存各項物料奴才分日率領司員按欵盤查均與册造數目相符當經取具該管切結存案所有才奴查騐一切事宜理合恭摺奏聞伏乞皇太后皇上聖鑒謹奏軍機大臣奉旨知道了欽此 
 
 

Page 12

 
 
   
 
