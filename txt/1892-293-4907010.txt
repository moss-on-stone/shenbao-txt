# 1892 - 293 - 4907010

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[三百十五號畫報告白] [  點石齋啓]  
　　日本地藏院中有老尼採獲一瓜形如蛇而有耳目口鼻尼心異之供諸佛前欲藉佛法以消弭爲之誦經四十餘日而瓜更目嗔口開向尼作　嚙 
狀是何祥也吉凶焉在諒博物者自能辨焉他若藝士之奇　豪猪之異狀化煞則棟樑置水侫神則天婦罹災循城者惟鼈是求　月者以兎作代甬人賽會借諧謔以摹寫世情西婦胡行雖睡夢而不忘故態及新附點石齋叢鈔並臥游等圖准於初六日出售此佈 
[論杭州禁擡米價事]  
　　嘗謂善惡如水火不相入也善者以救人爲事惡者以損人爲事子輿氏所謂矢人惟恐不傷人函人惟恐傷人巫匠亦然此誠譬喻切當者矣但止就擇術者言之耳夫彼爲矢人與夫爲匠者其存心固利人死然亦或者許其能作他善舉以救濟民生則擇術雖惡而尙不失爲善人若其擇術並非不善而其所爲則大爲不善如近來米商之囤積居奇則其惡乃更甚於矢人與匠矣昨觀武林友人述及杭地各米鋪因入秋以來雨澤稀少居奇壟斷每米一石增價至三四百文之多杭州府陳太守仁和縣伍邑尊錢塘縣朱大令厪念民艱出示禁止大略謂米價陡漲在富戶原屬無妨而貧民升斗之需則困苦因之益甚雖係河乾水淺運載不便卽量加不脚每石亦不得過百文之數自示之後如有刁猾之徒藉此漁利或攙和糠粞及陽奉陰違一經察出當卽懲治此示一出吾知若輩當必知所懼憚而不敢故意擡價矣余舊與米鋪比鄰鄰叟趙姓去世已二十餘年矣忘其名人但皆呼之爲趙先生云　嘗爲余言米業之利最薄而最悠久何則易榖而米礱晒舂篩需工不少而計利不過百文一石生涯最好之時亦不過多至百數十文至二百文而止一日之中消米不過數石則所獲不過數百文而已鄉間店鋪或一日所銷不及一石則所獲僅數十文耳然而僕自開設小米鋪以至於今屈指已四十餘年雖當粤匪之擾流離顚沛之中數口兒女迄無凍餒之苦則自問不敢造孽之故也米店最易造孽其不自檢點粒米狼藉滿地此猶其孽之小焉者也米中或　糠粞或攙石屑弊病百出石屑非有意攙入也舂米時求其速白則用光粉拌之拌之過多篩之不凈遂致食之者或易成疾其害較糠粞爲尤甚更有甚者於米中和水一斗之米自早晨和水少許至下午卽可漲出升許其甚者可以漲出二升餘而　之者則暗中吃虧殊不之覺貧人數米而炊約計數口日食飯若干以若干米炊之卽足以供此數口之食乃一遇著水之米則每升米本可炊飯六碗者忽减而成五碗或四碗則不敷食矣若此者苦無可訴其以現錢購取者受過一次之虧下次可以擇善而從而鄉間店鋪不多且多係做帳至三節還錢或至節而不無蒂欠則苦於無從挑避終年忍受飮恨無窮凡若此者僕見之不少紅羊刼中無一存者而僕於浩刼之後尙得以妻兒完娶至今六十餘歲孫男女繞膝布衣煖而菜飯飽天之報施詎不厚哉蓋趙叟賦性忠厚鄉望所歸難前所欠米錢至難後猶有人踵而還之者今其子尙席其業不改由趙叟之言觀之米業之造孽也易其種德也亦易彼値飢荒之歲居奇龍斷或閉糴以待善價不顧無食貧民咽草根啖樹皮而猶自擁高廪封巨倉欣欣然以爲得計此其存心較之虎狼爲尤毒矣夫商賈中人以利爲重凶年米價如珠正米商發財之機會如勸以平糶勸以行善則直似冰與炭之不相役而不知所賺而爲富人之錢固無傷於陰隲所朘削者乃爲貧苦小民之錢則天怒人怨禍且隨之卽使獲一時之利又豈足以貽子孫哉杭府陳太尊與仁和兩縣之爲此禁也不僅足以爲惠於貧民卽其所以爲若輩禳災消禍者亦不少也余嘗謂各處設立常平社義各倉原所以救灾恤患非專所以養董事司事之用凡遇此等小災卽當設法出倉榖平價出糶使奸商無所逞其私智一俟米價旣平仍照數購取以實倉額如此者一年之中不妨數作蓋設倉原所以備緩急如必得大旱大水業已成災而後始議開倉賑濟則其計左矣而出示嚴禁米價之私漲尤爲第一要著水旱偏災何處蔑有奸商龍斷隨地皆然安得皆如陳太守及伍朱兩邑尊之用心認眞禁遏不任居奇庶幾貧苦小民日求升斗以活命者不至於興仰屋之嗟不禁爲之　然高顧而不自已 
[本館接奉電音]  
　　昨由京友電傳上諭二道敬謹譯登○九月初四日奉硃筆這辰字圍著貴恒監射烏拉喜崇阿較射宿字圍著載濓監射師曾較射列字圍著崑岡監射洪鈞較射張字圍著恩佑監射徐樹銘較射欽此同日奉硃筆武塲監試辰字圍著載存去宿字圍著趙時俊去列字圍著恩順去張字圍著丁之栻去欽此 
[日下瑣言]  
　　吏部示傳所有擬補内閣中書查恩綏一員本部於八月二十五日帶領引見相應傳令該員於二十三日午刻衣冠赴部演習口奏履歴於二十四日晚在内城左近歇宿二十五日丑刻穿天青褂備帶補褂元青褂佩帶荷包手巾赴西苑門本部公所書到聽候排班帶領引見毋違特示○兵部示四川省武舉李鴻鈞知悉前於光緒十五年經該督因案斥革該武舉應卽扣考特示○新升禮部左侍郎長石農少宗伯麟涓吉於八月二十九日已刻進署履新經司務廳示仰闔署官員吏役鑄印局大使會同四譯館大使序班通官太醫院吏目醫士以及僧錄道錄人等知悉至期進署一體謁見各宜凛遵勿違特示○侍衛處爲知照事八月二十三日奉旨朕於明日辦事用膳召見大臣後由勤政殿乘轎出德昌門走椒園門進承光左門至畫舫齋少座升黄察察里閱看侍衛步射畢仍出承光左門走椒園門進德昌門還瀛台已初二刻預備欽此○合肥相國據天津在籍紳士浙江候選道徐士鑾等呈稱已故廣西巡撫潘鼎新於同治四年統帶鼎軍勦辦賊逆津郡得以保全厥功尤偉士民追憶弗忘擬請於天津地方捐建該故撫專祠以隆報享並請列入祀典每歲春秋由地方官致祭俾垂永久等情呈請代奏當經相國據情入奏八月二十日奉硃批著照所請該部知道欽此○兵部爲批示事武選司案呈據湖北省雲騎尉喬忠國呈稱請領襲職勅書並黏連世職名單一紙等情具呈到部查吏部會同本部奏定章程内載滿漢世爵世職承襲後開明履歴咨送吏部繕具夾片寫明襲職次數及有無世襲罔替字樣移送内閣撰擬勅書其已經襲職續又接襲者仍將舊軸咨送内閣添寫於鈐寳後由吏部移咨内閣領出轉飭該員承領並取具圖片印結備查等語是勅書向由吏部領辦給發並非事隸 
 
 

Page 2

 
 
兵部今據世職喬忠國所呈各情應令其自行赴吏部呈明辦理相應批示該世職遵照○兵部示山東省武舉李匯淪土鴻藻秦占鰲土錫珠等知悉本年會試所取京官印結該員業已病故爲此傳示該武舉等限於卽日另行取具同鄉京官印結赴部投遞以便會試毋得自悞此傳○山西巡撫委大挑知縣易大令尙勤管解地丁等欵銀十萬兩分裝木鞘於八月廿五日未刻運抵戶部經原解丁役赴當月司掛號訖遂卽莊夫將餉鞘扛入後庫院内堆存以俟銀庫示期騐收○年例於二五八冬月杪演放水師礮位欽派大臣會同兵部揀選水師官弁各缺兹届　李演於　期經兵部開列御前侍衛銜名於八月二十四日具奏請派奉硃筆圈出御前侍衛正紅旗護軍統領賡音布御前行走鎭國將軍善耆欽此得旨後經兵部請期閱看賡副都統等訂於八月二十六日卯刻在東直門外東褡褳坡會同兵部堂官演放水師礮位揀選水師各缺先期由部行令該水師官兵届期前由預備○臺灣巡撫邵筱村中丞友濓以已故記名隄督林文察保障全臺功在桑梓經前撫劉銘　奏懇恩施奉旨准於臺灣省城捐建專祠每歲由地方官致祭在案兹由紳士施士浩等鳩資在臺灣省城北門内西小溪地方建造該故提督林文察專祠已於本年二月中旬工竣呈請列入臺灣祀典每歲春秋由地方官致祭以彰忠藎等情附片入奏八月二十三日奉硃批該部知道欽此 
[雨雹成災]  
　　甘肅蘭州府皋蘭縣西北鄉圑莊等處於本年七月初五初六等日風雨交作繼以氷雹其大如杏禾稼頗有損傷况復山水暴發房屋倒塌糧物飄没牲畜淹斃令人慘不忍覩又平涼縣西鄉南盆里等地方於本年六月二十六日大雷電以風雨雹並降田禾大半偃臥又隆德縣屬北鄉新店堡地方於本年六月二十四日狂風急雨加以氷雹山水繼之田禾麥豆被沙壅壓房屋亦多冲損西寍府之巴燕戎格廳東西南三鄉各莊村亦於六月二十日雨雹積地甚厚秋禾被傷固原州之打拉池縣丞屬劉家井等莊於閏六月十三日暴雨如注山洪怒湧衝　民房數十間田地被淹傷斃男女數人又新疆疏附縣亮格爾麥爾等處於六月二十二日雨雹積地五六寸所種麥豆粱榖盡被壓折經該地方官飛報楊石泉制軍卽飭該司移行該管道府就近委員馳往被災各處會同履勘妥爲籌撫已將情形上達宸聰矣 
[粤試紀事]  
　　廣東學憲徐花農宗師按試省垣迭經錄報兹聞學憲牌示云昨日招覆東莞縣東堂五十一號文童念其年至八十文理尙清本擬取進乃於點名時當堂遞禀稱葉宗師招覆出號而無名懇求大開湯網一以酬書債一以恤耆儒等語查唐人衡文有通榜之例國家功令森嚴該童何能恃其年老率行自請且耆儒二字係他人推重之詞爾亦未可自許湯網二字尤爲不倫合行屏去以杜奔競之弊本院雖優禮耆年爾舉止乖方不能曲爲寛恕特示○又示云昨日所取東莞文童東堂四號東堂五十二號文詩皆佳惟字體相同是以另塲提覆乃分　面試刻卽成文字迹與前塲皆合且知二人出學同懷兄弟一堂勵學故所造相符昔王氏羲獻米族大小俱以書法相傳世其家學况壎　競爽砥礪相資尤堪欣慰除當堂勉勵該生益敦品自好當於簪花日每人加給書籍一部以爲篤志潛修者勸特示○文宗巡試廣屬嚴拿槍替不逞之徒無所施其技倆遂以匿名揭帖誣及内外巡捕及大狗有留難索賄情中經文宗訪知卽將律例申明兹復懸牌示諭略謂匿名揭帖向干例禁若謂外巡捕有需索情事各童何妨向提調具禀若内巡捕及各役有需索情事本院日坐堂皇爾等何妨當堂面禀乃計皆不出而爲此匿名揭帖一紙交提調官查明何人主使嚴行拿辦外仍將此後拿獲槍替按律嚴懲以肅功令云云揭帖附錄公啓者現學憲按臨我屬志功名者莫不欲翰染秋毫步聯雲路矣乃有内外巡捕　陳兩人串同外江大狗多名每塲中肆行滋擾藉稽察作槍名目營擇噬飽囊之私聞前考南番順數塲各童俱歸號位靜搆　章大狗忽到身邊喝查圖中尤可異者盤詰年貌兼及寅虎辰龍查問高低並及縣考府案對答一時失覺拿辦每至相隨及其禁錮房中多方訛索得賂則爲其袒護無賄則竟等牢囚使係假冐作槍原不足惜若是眞童應試亦復何堪富貴非偪人而來斯文先掃地也似此則凡有血氣者莫不聞而髮指者也今與應考諸公約一出題後各守塲規倘遇大狗到來無端攪擾各宜揮以老拳戢其兇性以溲溺之煲權作斬侫之劍同心恊力衆志成城庶幾國狗戢狂瘈之威巨鯨歛橫呑之虐所厚望焉 
[寍波火警]  
　　初三日下午五點餘鐘時寍波鼓樓前朝東門面恒昌油燭鋪失愼因該鋪學徒揩拭火油燈悞將火紙墮入火油箱内以致烈焰轟然延燒樓板勢甚披猖不可向邇俄而城廂内外洋水各龍飛馳電掣而來竭力澆灌馮軍門吳觀察胡太守楊大令以及印委各員皆督帶兵勇到塲揮壓各龍取水　灌百丈銀濤從空飛射約焚一點餘鐘時祝融氏始興盡而返各官次第回署各龍亦紛紛散歸是役也朝西門面惟同和南貨鋪清一齋樂店兩家因四面皆有圍墻得未延燒此外共燬樓房四十餘幢云 
[詳述漢號倒閉]  
　　甬江裕興隆漢號倒閉前已疉次登報兹又接寍波訪事人來信云裕興隆係專做漢口生意故稱漢號開設以來僅閱三載因買空賣空以致虧空數萬復設計向漢口大豐等莊騙裝　油一千九百八十桶白米四百担以及苧麻紙貨等物約値二萬餘千兩之多裝運至滬轉運到甬再由某某等由塲將各貨上棧扣存一面將合股議據藏匿並勒去抛賣字據用先發制人之計到道控追當蒙批示仰府飭縣押同估變給領在案刻聞漢商大豐等赴寍波府聯名具控請追所有府憲批示云查閱黏抄已據該商等控奉道憲批示飭縣交沈偷明等押訊追在案茂豐莊扣存各貨是否卽係該商等控追被騙之物仰鄞縣立卽上緊催提押交人証秉公質訊斷追該商亦卽赴縣投審毋延 
[續請撤兵]  
　　江右匪類肅清爲前報所已紀兹聞萍鄉縣顧輔卿大令復於八月甘四日飛禀德曉帥請撤兵勇并據地方禀稱房屋有被悞燬平民有被悞殺者撫憲卽批飭剛字營管解匪目鄧海山來省訊辦並令地方官辦理保甲嚴查匪類以善其後暫留吉字營振武後營以資鎭攝而免意外又聞匪日鄧海山係萍鄉人初領票布出售句結本族本村人被其煽惑者不少迨匪衆分投竄往湖南茶陵州等處鄧名下黨羽悉被官軍剿捕咎由自取去復何言又省垣上次拿獲奸細命姓卽係鄧海山之姪一門濟惡死有餘辜彼作奸犯法者亦可曉然於國法之不可逃清議之不可逭矣 
[謠言可笑]  
　　江省上年奉大部通飭測繪輿圖因特設興圖館專辦此事本年藩憲札委妥員隨帶精通算學各生分往各處測繪迄今南昌新建豐城奉新武寗等縣測量繪畫次第竣事均稱安靜惟進賢縣有痞辣造謠謂爲有傷坆墓竟有毆官毁轎情事當經縣尊嚴拿究治省垣則謠言更甚因測繪者在草地上立椿定向遂謂其在坆上立椿有藥水淋入坆内使屍骸銷滅云云種種謠傳不知何自而起嗣經藩憲出示禁止謠言始息卽委員帶同算學各生前往瑞州如法測給尙得相安無事 
[蘇省官報]  
　　二十三日會辦金陵善後局候補道朱成渡辭行丁丑内閣中書署内閣侍讀徐賢杰辭行新選四川天全州知州王晉燾辭行赴川山京候補知縣程昌棨辭行回山東正任江寍府理事同知文麟禀知奉委解京倉積榖銀兩府經歴白槐生禀謝奉委胥門旱關盤查差巡檢延晙禀謝奉委齊門旱關盤查差李汝墉禀謝請補江陰縣顧山司巡檢缺請補碭山縣典史李智植之老太太汪太夫人　於八月二十五日在中軍弄泗洲寺内領帖二十四日陳存志禀知奉委江北緝捕差卽辭指人江蘇卽用知縣芳鎭滿洲正藍旂人由京領照來省禀到縣丞張續璿禀謝奉委盤門旱關盤查差五品頂戴兩淮候補鹽巡檢成邦藩由揚解餉來二十五日候補道王詩正楊鴻度四品銜戶部江南司郎中楊顯楷正任海州直隸州謝陶均由金陵來知府袁恭宏由松滬總巡各卡來正任江寍府理事同知文麟禀辭解京倉積榖餉銀赴都常熟縣周 
 
 

Page 3

 
 
禀到何啓綬由車坊釐局來魏士鴻禀知奉府委勘吳縣荒熟田畝差二十六日總辦金陵軍裝火樂局候補道蔡世保由寍來通州汪樹堂禀到劉樹仁禀知交缷署無錫縣任事並交代算結回省並禀知奉委發審局差楊溥由常熟高彥冲由昭文均禀知秋勘並查勘飛蝗回縣丞顧秉鈞禀知由金陵回府照磨王恩霈禀銷河運差未入孫官準禀知奉委隨辦太鎭塘工差卽辭管帶太湖水師正前營安徽卽補府李松榮禀知赴江浙一帶會哨並巡湖卽辭補昨日知縣魏士鴻赴吳縣查勘荒熟田畝卽辭二十七日知府袁恭宏禀辭回松滬總局長洲縣王禀知下鄉勘荒熟田畝知縣何啓綬禀辭回車坊釐局從九許秉玉禀知奉撫憲札委蘇城内外公幹嚴潤章禀辭赴滬見道憲指分江蘇試用府照磨馮仁受湖北人分發來省禀到藩轅牌示照得丹徒縣高家司巡檢吳文增丁憂遺缺查有舊海防分缺先用巡檢姚鏞聲堪以請補又丹徒縣安港司巡檢陳銘勳病故遺缺查有鄭工遇缺先巡檢許祖蔭堪以請補二十八日藩轅牌示照得准補吳縣縣丞李弼無錫縣縣丞陳顯哲准補元和縣周莊司巡檢馬繼曾嘉定縣諸翟司巡檢呂守儒均飭赴新任候補道楊鴻度王詩正戶部江南司郎中楊顯楷均辭行直隸州謝陶正任桃源縣汪懋琨均禀辦回江寍蘇管糧王振鏞禀銷河運差同知恒怛禀銷總辦海運津局差宋枬禀謝飭知十七年分京餉勞積蒙獎加一級記錄三次王銘吉由鎭江下游釐局來吳成禀知奉善後局委赴吳淞公幹卽辭馬霔恩禀知奉委解餉赴揚州卽辭賴豐熙禀辭回常昭内河釐局莫嗔疆由滬領運硝磺回府經歴李錫蕃禀謝飭知十三年分海運案内蒙保補缺後以知縣用縣丞徐揚祖禀銷宜興縣保甲差請補顧山司巡檢李汝墉禀辭回寍從九程元鈞禀銷常州府差遣州吏目馬家桐由吳江保甲來指分江蘇試用府知事陳鈞浙江人禀到二十九日府經高松如銷海運津局差三十日候補道李慶雲辭行赴寳山直州魏彥奉撫憲札委隨閱礮臺正任海州楊朝鐸金陵來王銘吉辭回下游釐局同知銜分發江蘇試用知縣王毓琦河南人禀到九月初一日撫憲奎辭行直州魏彥知縣汪瑞曾禀知隨撫憲赴金陵辭呂鳴謙解鑣捐餉赴寍辭魏士鴻吳縣勘荒　田畝回 
[拜客續誌]  
　　江蘇巡撫奎樂峯中丞來滬並至製造局閱看機器順道赴各衙門拜客等情均列前報兹悉中丞復於昨午鳴騶而出至租界泥城橋西首答拜法總領事復至英會審署西首唐觀察公館答拜下午三點半鐘回轅聞定於今日往吳淞閱看砲臺後當卽乘輪赴金陵云 
[太守回松]  
　　松江府恩詩農太守由松來滬迎接撫憲此已列報兹悉太守已於昨日乘坐原船遄回松郡滬上印委各員均往江干恭送如禮 
[閱操志略]  
　　本月初二日奎大中丞出轅至吳淞沿江一帶閱視礮臺初三日清早抵黄渡便道看田海籌協戎所帶副前營之弁兵操演但見旗幟鮮明隊伍嚴肅槍砲整齊陣圖靈變中丞甚爲歡悅并聞今年劉制軍閱邊及去歲剛中丞校閱時亦稱賞不置云 
[憲批照錄]  
　　有唐少泉者欲捐本鮮柴灰行帖一紙央其親串某甲至松滬厘捐總局報明具領不料甲悞領本地鮮買行之帖唐遂赴局更換昨日經總辦錢觀察發出批示一道照錄於左唐少泉批該牙戶旣欲捐請本鮮柴灰行帖何不親自來局投納輒父親戚轉報致有錯悞據請將前給本鮮地貨行局收憲示更正姑念爲日無多尙未彚案詳咨柴灰與地貨同屬下等存候分别繳銷另行頒給看卽遵照來局具領執業此批○上海舉人楊德炳等聯名投道轅禀控保甲局員朱明府不洽輿情臚列各欵聶觀察閱禀之下卽於前日將批示發出懸掛頭門今將批示照錄於下楊德炳等批察閱所禀殊堪詫異究竟有無其事仰上海縣按欵確切查明據實覆奪另禀黏發 
[誨淫被獲]  
　　英租界四馬路德億樓及桃源里渭泉樓兩處樓上均有書塲演說故事聽者頗衆近爲招徠主顧計復邀無賴少年演唱花鼓淫戲捕房聞之以其壞人心術卽派包探秦少卿等於前夜十點鐘時前往拘拿其時正在開塲男女雜遝該包探先至渭泉樓繼至德億樓拘獲演唱淫戲之陳桂榮等九人並將胡琴鼓板等件一併帶至捕房當包探往拘時聽唱諸人驚惶逃遁無異門敗之雞渭泉樓有一少婦運步娉婷於人多擁擠時跌傷其足經人背負而去此誠咎由自取矣昨晨將所拘各人解送公堂該包探申禀前情並稱該茶館演唱花鼓戲並有娼妓混跡其間實爲誨淫之藪該茶館雖領有戲園執照然花鼓戲爲工部局定章所禁執照呈電曾憶前數年有藩老榮因唱花鼓戲逮案奉判荷枷示衆現在所獲各人内有陳桂榮前曾犯案遞籍胡琴鼓板等件呈案陳桂榮吳阿順顧景和陳阿仁李永祥歸慶祥丁阿貴張裕田王阿二等同供小的等均穿平常衣服坐唱灘簧並非演唱淫戲惟求施恩祭太守謂演唱花鼓淫戲本士例禁陳桂榮等瞻敢違犯不法已極判屢犯之陳桂榮笞責一百板枷號一月吳阿順顧景和陳阿仁李永祥歸慶祥丁阿貴張裕田王阿二等各枷一月樂具銷毁戲塲執照存堂 
[舊案上控]  
　　唐念如與韓璋在縣互控韓又控孫世福紏衆拆房歴經前任上海縣訊理迄今三載案懸莫結兹聞韓璋已投松江府控告矣 
[巡局瑣案]  
　　邱某者浦東人也向以縫紉餬口鄉人某甲家衣服素由邱承製近被同業張某奪去邱查明後卽於前日向張理論初則唇槍舌劍銳不可當繼竟奮臂揮奉誓不兩立邱順手取并州快剪刀向張亂刺致傷手臂等處張遂投爛泥渡巡防局喊控局員高二尹立飭局勇如飛而去將邱拘獲解至局中二尹升座研訊張伸訴前情邱俯首求恩二尹以邱不應行兇判笞二百板枷號一棝月發局前示衆○　東張家樓地方某甲向以力田自給堂侄某乙不務正業日以拆梢爲事鄉里畏之如虎屢向纏擾前日又因借錢不遂紏同無類二人擠至甲家肆行滋擾甲以理喻之乙等不肯十休甲不得已投爛泥渡巡防局喊控高二尹卽派局勇隨甲前往不料乙已聞風逃逸局勇將無賴二人解至局中二尹訊供之下其助桀爲虐判笞四百板枷號二個月示衆 
[英界公堂瑣案]  
　　馬許氏偕子馬桂林投案禀稱兒子桂林憑媒娶方氏爲妻十三歲時過門童養及笄成婚生下一子現年三歲方氏素性輕薄不安於室本月初一日携取鈔票洋十五元現洋五元金約指一枚及翠玉銀飾等件逃遁出外當經報明捕房並登申報告曰初四日方氏之母將女送來問其住在何處支吾以對洋銀衣飾查無著落爲此交捕送案求請追究且方氏所爲如此已犯七出之條將洋銀衣飾追還後請著其母收領俟伊改過再行送來馬方氏供詞支吾蔡太守謂馬方氏捲物私逃殊堪痛恨判發官　管押一月再行核示○三十二號巡捕禀稱轎班金雲堂張阿桂被余福春擊傷今在醫院療治不能投質先將余福春解案余福春供偶因細故口角不敢行兇蔡太守飭將余福春押候受傷人投案再行訊辦○四十二號西捕禀稱傅安全所駕馬車行駛甚速致將曹東才之東洋車撞壞拘案請究曹東才甲訴被撞情由請追修理費傅安全供稱因馬苦於馳驟致撞東洋車只求恩斷蔡太守判罰傅安全洋一元給曹東才修理東洋車完案○包探黄四福禀稱朱阿彩前因行竊吉金隆家衣飾當將朱阿彩送案訊明贓已典質所有質票均在王阿根處奉飭補提王阿根未獲今見徐唐才持洋七元及贓票至質前取贖當卽拘獲送案請究徐唐才供稱質票在途拾得初不知是竊贓是以備洋向贖蔡太守飭徐唐才交保銀洋質票存堂俟提王阿根到案訊明核辦○沈清來訴稱向爲銅匠曾在青蓮閣啜茗偶與妓女攀談不過一時游戲未嘗眞個銷魂無端被淫娼李小妹扭住致由巡捕送案李小妹卽李陸氏供稱有妓女經人押在我處被沈誘拐故向追究蔡太守飭將沈清來及該氏押候過堂覆訊○顧小海訴稱被顧東生行竊銀洋 
 
 

Page 4

 
 
廿四元及將顧尋見祇存十九元爲此交捕送案顧東生供今年十六歲竊洋後用去五元但求恩恕蔡太守謂顧東生竊洋本應重辦姑念年尙幼穉戒責一百下交其父母具領管束起案之洋交顧小梅領去○捕頭稱有美國人指控應阿香今特送案原告未到俟明日來案質訊蔡太守飭將應阿香交捕房管押俟原告投案再行質訊 
[法捕房瑣事]  
　　法界鼎和錢莊學徒某甲於上月間竊取洋銀三百餘元逃往香港嗣經執事人章挹生訪知細情立卽乘輪前往果將甲尋見於昨日乘輪回滬盤問之下甲稱行竊洋銀實由王姓指使洋已花銷盡凈王已逃往厦門等處章不得已遂將甲送入大自鳴鐘捕房管押候解公堂核奪○租界中賭博本干例禁近有一種著名賭棍在英法兩租界租賃房屋碰和鬥麻雀牌藉以抽頭漁利捕房早有所聞預飭探捕隨時稽察前夜德順里趙姓家復有數人鬥麻雀牌被巡街捕所知叩門而入諸人紛紛逃逸僅拘獲三人送押捕房○有某甲欠乙之錢日久不還前夜在法界護城河畔打架乙力不能支被甲推墮波心頭顱破裂潮幸未漲未致滅頂乙大呼救命巡街捕聞聲赶至將甲追獲送入捕房管押乙當經援起送往醫院療治○甲乙二車夫將所租東洋車二輛暗中出售昨經車主婦查知將甲乙扭送捕房押候解案請追 
[分發人員騐看名單]  
　　新海防掣籖分發主事侯澄洋福建丁道津貴州部寺司務周大澂江蘇○新海防指省分發道 
花翎志鈞廂紅滿江蘇江希曾安徽四川知府吳鼎業安徽直隸同知程錦粤安徽南河趙賓暘江蘇浙江　直隸州知州知府銜趙藩雲南通判孫寳瑚浙江廣東知縣鄭學書廣東江蘇馬兆森山東陜西王鍾漢江蘇安徽批騐所大使姚文煥安徽兩浙胡　銓貴州兩浙　布理問閏禎正黄漢浙江直隸州州判盧奎亨廣西廣東王來牟江西江蘇府經歴劉世濬四川雲南海齡正藍滿浙江彭恒祖湖南福建金棕安徽浙江縣丞吳毓仁廣西福建李隆憲湖南廣東殷詵貴州北河劉春溶安徽江西吳之慶安徽北河張文　江蘇北河陳培浙江江蘇金爾珍浙江江蘇徐定安四川北河謝　浙江直隸陳蔭祿順天廣東鹽知事杜家梅山東廣東州吏目秦維綱廣西雲南周傳煥江蘇直隸縣主簿徐鴻勛江蘇浙江徐嗣元浙江江蘇孫黻華浙江江蘇巡檢何烺順天山西郭毓華湖南福建張正聲江西安徽張鳳德陜西四川朱錫元浙江福建毛熙春浙江廣東李約禮正藍漢江蘇張丕武四川雲南史文采江蘇安徽劉炳堃浙江山西從九品吳雲芳奉天江西唐我辰湖南四川姜維金湖北廣東陶宗濓山東廣東劉念慈浙江廣東梁景鴻浙江安徽黄鎰浙江四川黄建澍浙江四川張瑞圖浙江福建典史陸毓文奉天直隸汪臻漢湖北福建余家謨山西直隸楊寳年山西陜西楊維璋貴州四川李承澤四川甘肅張茂林浙江直隸洪瑞甡浙江山西朱沛浙江山西劉守培雲南山西未入流彭承籛江西陜西○海防指省分發府經歴關　榮廣東福建從九品金祖光浙江江蘇典史章則鈞順天陜西○籌餉指省分發按經歴宓保泰浙江福建巡檢張家溱浙江江蘇從九品深欣然浙江江蘇○勞績掣籖分發知縣蔡汝嘉湖南果齊斯渾廂曰滿花翎五品銜黄雲龍湖南藍翎席伯蓮湖南○勞績指省分發道花翎布政使銜延年廂黄漢福建知府劉朝宗安徽四川朱寳常浙江江西莊人寳江蘇浙江馬玉田四川江蘇花翎冐沅江蘇雲南同知項兆麟浙江南河知州姚學仁浙江安徽知縣同知銜鄭汝騤廣東江蘇藍翎同知銜張鴻錫順天吉林鹽大使鄭　恩湖南廣東州同龍錕雲南四川○截取呈請指省分發同知謝蘭馨廂曰漢廣東區文治廣東廣西直隸州知州藍翎四品頂戴克昌廂黄滿江蘇○進士指省分發知縣裴景福安徽浙江○教習指省分發知縣張祖綸湖南江蘇○議叙指省分發從九品趙惟清江西浙江○分發赴省坐補原缺知府陳希謙順天河南○應補呈請分發知縣錢繩祖浙江河南藍翎提舉銜蕭仁丙湖南案徽黄毓森河南奉大批騐所大使馮國珊直隸浙江從九品沈大鈞浙江江蘇未入流陳溶湖南浙江 
[上海六馬路仁濟善堂彚解順直九月初五日第二批賑欵啓]  
　　謹啓者順直災區待賑孔亟敝堂前奉李傅相電示籌款急賑解過第一批義賑銀一萬兩以補官賑之不足仍以地廣不敷散放需欵接濟刻不待緩今續籌彚解第二批規銀六千兩計三箱由招商局普濟輪船運往天津籌賑局卽派義賑友查放是批申報館一千五百兩絲業會館二千五百兩藥丸五大箱敝堂二千兩叨免關稅水脚合併聲明時局多艱籌捐弩末發棠之請誠知其難又山東河南連來告急求欵接濟叩求隨緣樂助以濟其急惟願諸大善士憫念災黎體天好生以救命爲重憑仗功德迓召天和望雲百叩敬盼鴻慈施善昌等謹誌 
[書程甘園孝廉詩詞藁後]  
　　新安程甘園孝廉名　年甫逾弱冠去年新步蟾宮今年禮闈試罷航海言旋道出滬上介其同鄉孫于鏡湖以詩詞藁兩卷見示捧誦一過其詞筆直窺草窗之窗出山谷之谷詩亦激昻慷慨胎息六朝庚鮑風流於浙復見近適爲二豎子所擾讀竟神氣一清病魔爲之暫避三舍少年得此殊未易才他日翔步木天擁容揄揚其所造更不知何如不勝欽佩之至敬書數語以復之古　高昌寒食生拜手 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
