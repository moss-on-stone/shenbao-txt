# 1915 - 229 - 4915279

 

Page 1

 
 
   
 
 

Page 2

 
 
時評 
[共和與亡國（冷）]  
　　中國必革命革命必共和共和必亡國此所謂徐佛蘇之三段論理法也難然余竊疑之試讀近世史曷嘗見有共和國而亡國者乎朝鮮非共和也安南非共和也琉球非共和也印度非共和也波蘭非共和也葡萄牙共和也雖亂而不亡國也墨西哥共和也雖亂而不亡國也南美諸小共和國雖亂而不亡國也然則自近世以來亡國均非共和或而共和國雖亂未聞有亡者也 
　　然則徐佛蘇之三叚論理法不如易爲四叚論理法之爲當也 
[專電]  
　　北京電籌安會第一次通電僅照叙其發起詞並簡章係一種報告成立之意不日將有第第二次通電發表該會分會尚未着手聞主其事者尚在研究設立分會之可否近各報除國民公民等數報持冷静態度外餘己漸表贊成 
　　北京電報載滿人中重要分子擬招集在京滿人發表贊成該會之宣言京中秩序安 
　　北京電風聞有兩參政辭職一遼籍一皖籍 
　　北京電尹昌衡聞軍事裁判判決監禁十年 
　　北京電外交部呈准製造五瑞章採虞書圭璧形式 
[譯電]  
　　北京電恢復帝制之運動漸占勢力今有種種證據可信乃出當局之授意中外人士今紛加討論而意見大歧惟政府刻欲周知中外對於袁世凱稱帝之輿情苟爲公論所不容則事必作罷此爲一般人士所同抱之意見也各省迄今尚未有所表示惟重要武員近多抵京頗足惹人注意以往日之經驗推測之不日勸進之文當絡繹而至其内容當係詳陳共和之失及勸政府恢復帝制免蹈墨西哥覆轍也至袁總統對於籌安會之舉動極不謂然袁氏未忘前之誓言故不便背誓行事聞昨日袁猶言曰淺見之徒如以不議之道見逼則余惟有退隱外邦云云然籌安會進行似頗奮迅竊恐一旦事機成熟則袁總統對衆宣述之言不盡與其懷抱適合耳（二十三日） 
　　北京電那彦圖等蒙古王公己加入籌安會上海長沙將設分會北京各華報似均贊成籌安 
會之宗旨袁總統命譯呈外報 
 
 
 

Page 3

 
 
評論籌安會之文籌安會己通函各省將軍商會解釋恢復帝制之利益今日英文京報載有一文題曰帝制與第五項要求謂中華帝國復活之時即第五項要求重議之日星期六日總統府會議時曾討論籌安會問題司法總長章宗祥力言籌安會之組織及宗旨均未越法律範圍内務總長朱啓鈐提議該會應先將會章呈報政府核奪亞細亞日報載稱楊度現著一書書名君主立憲能救中國（二十四日） 
　　北京電日人在龍口青島間所設之電線現正在拆除豫料九月十日可以竣工届時防衛電線之日兵亦將撤退此舉雖行之太晚然中政府頗感日人能盡友誼（二十三日） 
　　北京電段芝貴定下月十五日赴美奉天府軍任（二十四日） 
　　北京電有賀長雄己抵京襄助草擬憲法（二十四日） 
[單電]  
　　其一（英人路透電） 
　　亞姆斯特丹電柏林公報謂俄軍棄哇沙維資砲台而定德軍己占領之（二十三日） 
　　彼得格勒電（由北京轉）敵艦隊己入里加灣俄艦隊正與交綏里加西面陸地全陣線至維爾拉下止無重要變動德軍佔據柯夫洛砲台後砲台戍軍餘兵乃加入占守自太洛夫至柯希逹蒂鐵路線西面陣地之俄軍柯夫洛南面之俄軍今仍駐尼們河左岸十八十九兩日德軍在哇沙維資南面及沿拉里夫河與布格河全陣線又在拉里夫河右岸斯特蘭柯伐古拉境及斯特蘭柯伐至北爾斯克及里泊尼柴一部分奮力進攻但均爲俄軍擊退里泊尼柴交戰之際俄國大隊馬兵衝擊德軍步隊而敗之敵軍在爾洛逹伐東面布格河固守右岸面仍沿通譬伐之路及在洛伏　治夫斯克進取攻勢德軍占據維克　河左岸後以全力進攻維克拉河　　　河　面之北部分猛轟不輟該處　　工程幾全被毁十八日晚間德軍圍攻　　　炮台一座繼以縱隊猛撲柴　里　　　　　　其損失俄軍不得己乃於十八日晚間退至中央防地前之舊炮台線翌日德軍轟毁炮台兩座猛攻多次佔據半月形之堡壘繼乃發砲轟擊中央防地位里夫河上之橋梁及北部分所棄之炮台均屢俄軍炸毁（二十三日） 
　　彼得格勒電（由北京轉）敵艦隊己退出里加灣里加陸地陣線及由茄柯白斯台特並特文斯克迤西諸方面有不相連屬之戰事維克柯米爾境無重要變動二十二十一兩日俄軍仍在柯希逹里西向阻扼敵軍之攻勢尼們河中央或波白爾河上游左岸無重要變動哇沙維資波白爾河下游拉里夫河上游沿由比爾斯克穿維索柯至白萊斯特里土夫斯更下沿布格河右岸俄軍之陣地無甚進退自二十日晚間起敵軍在比爾斯克境及由佛洛逹伐至譬索哈境猛逼爲俄軍回攻所阻加里西亞戰局未變二十日未接洛伏喬治夫斯克直接消息前處飛行家報告該砲台至十九日晚處境甚危不能再守 
（二十二日） 
　　彼得格勒電（由北京轉）十八十九二十三日俄艦隊與敵艦隊在里加灣交戰時失砲船一艘敵軍失魚雷艇兩艘以上英潛艇擊 
沉德艦一艘陸地自里加境至維爾拉下陣線未有變動俄軍現由柯夫洛境在通柯希逹蒂之 
諸路阻止敵軍前進十九二十兩日拉里夫河與布格河間自哇沙維資至比爾斯克自維索加至里士夫斯克陣線均無變動俄軍在比爾斯克境擊敗敵軍多次敵軍於此進攻異常猛烈受創甚巨布格河及白萊斯特境無重要變動十九夜洛伏喬治夫斯克有惡戰德軍進撲維斯士拉河右岸之防堡俄軍總陣線其他部分均未變動（二十一日） 
　　彼得格勒電海軍部徵實俄軍在里加灣擊沉德巡艦兩艘驅逐艦八艘英潛艇則擊沉德國最佳之無畏式戰艦一艘 
（二十三日） 
　　巴黎電今日下午公報謂伏斯巨之法軍復進攻獲勝占據蘭巨及巴蘭柯夫山巔之戰之砲戰亞貢則有尋常之炸彈戰事法飛行家轟擊蘭斯·希蘭·里太爾·羅斯之火車站及列里與杜愛間之鐵路今晚公報謂亞士瓦仍有污動之砲戰德軍轟擊亞拉·芒地地愛萊姆法軍團擊頗獲效果毁數地點之敵軍戰壕及拂砲法人於維爾須土爾白外炸地雷一枚敵軍前鋒之戰壕完全毁壞（二十三日） 
　　巴黎電今日下午公報謂法國驅逐艦兩艘今日在哇斯丹外遇德國驅逐艦一艘發炮擊沉之法艦於交戰之際僅於船體略受損傷（二十二日） 
　　倫敦電芝加哥日報接英伯洛斯二十日來電據稱十三日英軍六萬人於二十四小時内在蘇夫拉登岸襲擊土軍土軍之交通線遂被截斷加里波里半島土國全軍有不得不降之勢（二十三日） 
　　羅馬電今日公報謂意軍圍攻杜爾米洛之行動刻漸發展且有進步意軍夜襲加沙高原奪獲前阻碍意軍左翼前進之堅固戰壕數道（二十三日） 
　　亞姆斯特丹電奥公報謂奥艦報告稱意軍己棄亞德利亞海中譬拉戈蕯島而退惟島中所有各物悉被毁壞（二十三日） 
　　倫敦電丹麥京城電稱英潛艇E字第十三號水兵爲德魚雷艦攻擊時立於柁樓上交臂而歌（二十三日） 
　　倫敦電郵船狄哇美特號（四六七二噸）爲敵潛艇擊沉船中之人均遇救（二十三日） 
　　倫敦電彼得格勒路透訪員電稱瑞典教練員及憲兵在加斯芬附近與波斯盜匪相戰致斃瑞典教練員一人憲兵十二人並傷二十二人（二十三日） 
　　亞姆斯特丹電荷蘭電報新聞接基尼伐消息據稱德首相於國會開議之前召集各部大臣各政治家各新聞記者秘密開會財政大臣解釋財政情形謂續募戰債則將竭德國之財力續發國庫劵則將召完全破産之禍故不得己當凖備榮耀無辱之和局首相謂德國困難日見加增並力勸蒞會之人各用其勢力以和緩國會議員及全國人民傾向戰争之意見其擴充權利政策且須凖備三恊約國所可承認之媾和條件敦堡博士報告美國輿情詞尤動人毛奇將軍深表同情謂惟不明大局之人始作全敗俄軍之希望但蒞會之人多爲數不願贊成疎通國會之議首相乃謂如國會多數議員表示不可理喻之好戰態度則彼將辭首相職因彼不能擔負國家危禍之責任也（二十三日） 
　　巴黎電德國佛蘭克埠報評論財政大臣在國會之演説謂德國財政之擔負極爲重大用兵愈多則戰費愈大而軍火之消耗與食品之價值亦隨之而加增約計每日必需二千兆馬克每日約費七千兆馬克今財政大臣所言之總數尚非包括津貼傷兵贍養陣亡者家屬及賠償因戰而發生之損失各費而言統計上述各費亦須以千兆計德國所用之種種經費　由敵國完全承認賠償此德人之希望也云云（二十三日） 
　　倫敦電外交部關於宣布棉花爲禁品一事發表宣言書臚舉最近三個月中生棉廢棉輸入丹麥瑙威瑞典荷蘭之數與往年平均常額相較以見近來該數國輸入之棉花並不較平時爲多由此可知自五月以後德國并未多得該數國棉花之接濟預料英國宣佈棉花爲禁品之後該數國輸入棉花之數未必因以大有加減而美國與埃及種棉者將來之營業未必較前此三個月更爲不佳 
（二十二日） 
　　香港電太平洋郵船公司刻登廣告出賣 
該公司之貨機及鋼製埠橋與小火輪各一并浮標等物（二十四日） 
　　其二（英人字林報專電） 
　　倫敦電各報對於俄軍目下作戰困難並不隐諱惟謂俄軍抵禦力終不能竭其大軍終不能破今無論如何退走而其恢復力終不能摧毁也目下所遭之困難徒足堅其心志竭力恊助聯軍耳西歐陣線現仍在布置一切無論有何劇變聯軍力能應付今大衆當静待霞飛將軍施其戰略强逼軍役之運動仍在進行惟政府並未表示意見目下新兵足用故尚無庸出此如須實行則一經内閣提議全國必加贊成今人人皆知戰事大約至少尚有兩年英人現在作此凖備俄軍之退走巴爾幹未受影響羅馬尼亞現仍運動巴爾幹新盟局如果告成則戰争將完全易一新幕（二十二日） 
　　其三（德人德文報專電） 
　　柏林電（由倫敦轉）八月二十二日德軍大本營公報云愛區杭將軍復在柯夫洛東面及南面均得有進步佔據蘇文太湖北面之俄軍陣地俘俄兵七百五十人蒂柯新西面戰事所俘俄兵己增至一千一百人　加爾維資將軍之軍現於拉里夫河更向南進越過自比洛斯土克至白萊斯特里土夫斯克鐵路前二百内共俘俄軍官十三員俄兵三千三百五十餘人里哇波爾特親王之軍現正乘勝進攻己過自克里虚希尼取道維索柯至白萊斯特里土夫斯克之鐵路敵軍曾復得立足地昨爲德軍逐走今日侵晨俘敵兵三千餘人獲機關鎗多枝德奥軍在柯特加河浦爾伐河布格河枝流哇格洛特尼基以上及在克拉斯拉河以下攻擊者仍在前進白萊斯特里土夫斯克西南方面無消息傅來譬資加附近及北面又佛拉杜伐東北二面之戰事仍在進行西歐戰局無變動 
　　柏林電德國各報對於意大利向土宣戰一事多謂乃出於英國之强逼惟有一部分明謂意國因見不能於北邊界擊破奥軍陣線及欲於他處戰地示其兵威故乃向土宣戰意國大約將據有協約國前許給意國今由協約國占守之小亞細亞土地柏林地方報及伏斯其報皆謂英國政治家於今次戰争之際料事每悮今將復蹈覆轍意國向土宣戰基無禮挑釁與前對奥之手叚相同土國兵力甚厚自信必能敵意故戰局决不致因此變動也柏林既接意國向土宣戰消息同時復接蘇菲亞君士坦丁官電謂布土己簽定新約土國許以接通海口之鐵路讓與布國布國則允嚴守中立此足證協約國希圖恢復巴爾幹盟局之謀業己失敗 
（二十三日） 
 [P東方通信社電（日本人緝織） 
　　東京電岡陸軍大臣奔走於山縣公大隈伯·加藤前外相等之問風説係因接到歐洲某國重要電報之故因是頗惹人之注意（二十四日） 
　　東京電大隈首相今日急行趨詣日光行在聞係關於供給俄國軍器之件（二十四日） 
　　東京電千葉縣屬船橋之無線電信局定於十月一日開始收發一般公衆電信該電信之距離可逹一萬三千英里現惟收發日本檀香山間之電信（二十四日） 
　　東京電日本駐在山東軍隊除留山東鐵道守備隊外所有高密龍口一帶兵隊及在山東省建設之軍用電信電話鐵道等均於九月中旬撤去移交中國管理 
（二十四日） 
　　東京電美國洛庫斐拉財團中國醫學部斐西極司拉博士等十人近赴中國道出日本昨日入京（二十四日） 
　　北京電日本新任中國北省駐屯軍司令官齋藤少將於二十三日謁見袁大總統次並訪問副總統外交總長等（二十四日） 
　　濟南電山東各地今後中日關係愈益密接是以選任地方官吏以務　通日本語者爲方針聞見選任縣佐試驗罰　日本語云 
（二十四日） 
　　濟南電山東地方今年麥作甚豐故由此間輸出之麥爲數頗鉅由山東鐵道運赴青島之額己逹數百貨車濟南商民以恐糧食騰貴特禀當道禁止穀麥出口（二十四日） 
　　北京電有賀顧問己於二十三日到京（二十四日） 
要聞一L ] 
[英美間未來之商務争端 <]  
　　大陸報載七月二十一日華盛頓消息云英國如正式照會美國擬將棉花作爲戰時絶對禁品則英美間將發生一極大之商務争端美國覆文中必聲明凡棉花運往中立國各口岸者須視爲實係運往所指口岸不得假定以爲乃運往德國云美國不欲以棉花作爲戰時禁品上年秋季美國曾得消息謂英國不欲將棉花置入戰時絶對禁品之列近聞英國克魯貴族宣言棉花或須列入戰時絶對禁品於是當局者對於此事深爲注意今日國務部中曾談論及此謂英國前曾告知美國謂不欲將松脂等海軍用品作爲戰時絶對禁品然未至次日忽然變志故英國今以棉花作爲禁品亦意中事耳當局者之意棉花貿易乃有絶大關係者之一英國如果置入禁品之列則必與美國有切實之解釋國務部現正草擬致英之牒文其中曾涉及普通禁品問題惟英國如於棉花貿易續有干涉則據當局者云美政府將另行提出特别牒文美國仍將力持前議如英國無絶對之證據示明運往中立國口岸之棉花乃轉運赴德以供軍用者則擅加拘捕實屬違法至運往己被嚴加封鎖之德國口岸者則任令英國拘捕决無異議國務部今日之地位不啻己承認英國封鎖德口岸至若干限度矣但須聲明者此項承認乃指按萬國公法實行封鎖之口岸及視爲合法封鎖之德國口岸而言至於荷蘭及斯堪狄納雅諸口岸則不在此列也今日國務卿藍辛君曾與告假回國之駐瑞典美使摩里斯君討論瑞典商業現狀大約且涉及瑙威荷蘭之商業藍辛君謂摩里斯君並未代瑞典政府有所陳請云 
雜評一 
[日本之大臣忙（無名）]  
　　日陸軍大臣奔走各大臣間謂接某國重要之電報也日首相急行詣日光謂供給俄國軍器也此乃日電所言也雖然所謂某國者果何國耶所謂重要者果何事耶所謂供給軍器者果何必急行而朝日皇耶 
 
 

Page 4

 
 
   
 
 

Page 5

 
 
[良丹]  
精良國貨經驗藥品將軍牌良丹專治積食不化頭暈目眩胸悶氣脹傷風感冒舟車昏暈水瀉痢疾霍亂嘔吐時痧惡疫危急重症服此丹立愈良丹價目小包一角最小包五分中包二角五分（附贈國産銅盒）總發行所上海四馬路華商五洲大藥房各省各埠分店經售 
[萬金不換化痔仙丹]  
痔瘡之症皆由濕熱下注陰虧熱甚焦勞過度以致筋脉橫解精氣脫泄若成瘰成塊或痛或癢者爲痔如膿血淋漓管長數寸或黃水紫血脫肛疼痛者爲漏以上各症無論如何危重速將此丹每日送服三次立能止痛去血且培元補氣永不復發雖數十年不愈老症至多連服一料包可永遠斷根保不復發萬試萬驗不靈包退還洋每瓶大洋一元每料五瓶大洋四元○又製三十六種惡痔去管膏如外痔十分危險名醫却步痛澈心肺速用此膏搽之三日之内連根脫落完好如初天下治痔之藥斷無出其右者此藥一出天下猶有不愈之症我不信也雙料每瓶二元單料一元近多僞藥欺人須認明仿單上有驥雲肖像反面五開間畫圖藥包上有註册商標天馬爲記若誤服僞藥貽害匪淺務須格外留意　上海盆湯弄絲業會館北寗波路第一百十五號瓣香廬驥雲氏總發行所啓　本廬分設杭州陳列所　南京花牌樓慶豐和隔壁天津北門東獅子胡同忠成棧内　無錫北門外江陰巷　安慶城内將軍署西轅門○長沙城内粮道街 
[西醫樓會翔廣告]  
時間施診門診上午九時至十二時出診下午二時至七時星期一三四六早七時至九時祗取號金一角 
診例診所　門診一元出診四元設上海海寗路巡捕房間壁第四十號洋房　電話一六一○ 
[包愈花柳毒門永不再發]  
上海彭壽堂包醫一切毒瘡治愈者無數犀黃解毒横痃膏專治小腹兩旁生核作痛貼之未破卽消已破即歛每張一元 
本堂始創犀黃八寳化毒丹製煉之精用藥之眞奏效之速爲仿冒各家所萬不能及無論楊梅結毒下疳橫痃小便破皮婦人下部腫爛一切危險瘡毒等症服之無不藥到病除雖數十年老症服用過輕粉升藥收毒入骨致逢春又發者服下亦能將筋絡骨髓餘毒掃除盡淨仍可生男育女屢試屢騐神效無比眞天下奇藥也大瓶四元小瓶二元雙料加倍如用雙料則藥力大而收效更速　另有珠黃生肌止痛拔毒下疳散每瓶雙料二元單料一元如男子下疳潰爛上下一切瘡毒搽之即愈　上海河南路七號洋房彭壽堂藥房啓 
[使館牌贈劵可以掉換手表]  
使館牌每罐及每盒内均有贈劵務請留存 
使館牌第七十七號優美手表圓劵二十張或一百張長方劵即可換最精緻手表一只請將贈劵送至上海博物院路二十二號英美烟公司内贈品部掉換可也　掉換期限至一九一六年六月三十號爲止 
使館牌每罐及每盒内均有贈劵務請留存 
[令權士百益愈瘋葯]  
專治五勞七傷諸虛百損筋骨疼痛諸般瘋濕一切花柳毒症是服此藥無不藥到病除?經騐主治各症列下?諸瘋癱瘓?口眼歪斜?手足拘攣?半身不遂?肩背酸痛?麻木不仁?流走疼痛?不能行動?時患脚腫陰瘡陰毒?瘰癧惡核?濕毒膿窠?遠年爛脚?大麻毒瘋?楊梅廣瘡?下疳白濁?便毒腐爛?紅癍血癬横痃魚口?楊梅瘋毒?以上之症無論男女老幼遠年癎疾可皆奏效此藥服下使運動筋絡自能通入三十六道骨節搜盡病根萬試萬靈輕者一二瓶全愈重者三四瓶絕根?價目每瓶一元?每打十元總發行所上海法界吉祥街吉如里華泰和記藥房　上海棋盤街交通路美泰西藥行　抛球場信大槽坊及外埠各藥房 
[新舞臺協濟戒煙丸廣告]  
本社五種丸自已酉迄今已届七載至於藥品之王道功效之完善素蒙有口皆碑毌庸煩瀆當此烟土居奇印花增稅利權損失不可勝數伏願嗜好諸君毅然决志早日脫離同登樂境是則同人所厚望者也如蒙光顧毌任歡迎五種丸每元九十四粒半濟丸一百八十八粒朔望九折希注意焉　總分發行所移至四馬路第一台左首第二家十六舖橋北堍沿黃浦鐵房子内 
[上洋陶正昌磁器號]  
本號開設上海南市已歷三十餘年分支號於英大馬路亦已數載向在江西景德鎭陶慶陶成兩窰督造各式瓷器料堅色鮮質細式巧馳名中外無待贅述本主人因見世俗好新洋瓷日見充斥爲特不惜重資　研究改良仿造古今奇巧精品更於甲寅年二月朔日爲始克已定價劃一無欺以期挽囘國貨之利源俾達華瓷暢銷之目的惟自始創劃一以來頗蒙　各界贊許茲届週年特再减價以表歡迎並答　賜顧諸君之盛意如欲定造新品點綴花式落欵摹古等類均可限期交貨惟希愛國諸君注意及之 
[患咳𠻳痰喘者宜看]  
上海彭壽堂始創化痰止咳半夏露今因杜絕假冒推廣利濟起見凡購批代售五打以外九折十打以外八折零買無扣 
本堂秘製四寳半夏露專治傷風咳嗽痰飲氣喘吐血喉痛等症者服立效有起死回生之功因此遠近爭購馳名天下海内得此回生錄數以萬計僉謂無論何種藥品均無如此露之神效妥速者茲特節邀來函數則以示勿欺　彭壽堂主人雅鑒僕病後尚未調理適舍親　辦急事雪夜長征風寒飽受方抵江西即發寒熱繼而咳嗽大作氣逆且促寢食俱廢困苦難言醫藥求遍咳終不止乃蒙諸君不棄指購寳號化痰止咳半夏露三瓶服僅二次果見輕减一瓶服完病竟全愈尚多二瓶什襲而藏今春小兒驟患咳嗽加以寒熱往來亦將此露使服寒熱立退咳亦旋止愚父子受惠實深爰申謝悃并寄洋十元再購一打速付爲荷福建南臺趙玉臣頓首　彭壽堂諸位執事均鑒弟賤軀肥胖動輙氣喘頑痰終日不絕近日愈多每日幾吐碗許日前稍受寒邪即起傷風嗽咳頭目昏暈等症服藥調治僅有小效月初小婿來舍帶贈寳堂半夏露二瓶照單試服夙疾全消頑痰化盡行動勝常十年來無此康健矣敬呈念元祈發五料寄下藉作護身符籙無錫三里橋李鶴卿拜謝　彭壽堂諸位台照僕素有血症又加痰喘每屆秋冬其患更甚屢經名醫診治輙無一效近聞貴堂化痰止咳半夏露聲名藉甚適友人自滬來向之細詢據云實在靈效即托郵局滙購兩瓶開塞試服清香甘和已令人神清氣爽及二瓶告罄不但喘止咳定抑且飲食加增面目光彩身受之餘始信人言不虚也特寄報費十元將信照登以彰殊功江陰市橋堍尤銘啓　上海河南路七號彭壽堂錄 
[仙童醫庽遷移廣告]  
鄙人初到滬北暫庽法租界吉祥街新中和棧准於七月初十日遷移美租界文監師路文昌閣西首一千二百五十六號特告 
[專門醫咳唐拾義咳丸]  
廣東省城下九甫　唐拾義老醫生世業中醫並由西醫大學專門畢業購備各國儀器專門醫治各種咳症所醫必效遐邇知名自應世以來治愈證書不可勝數其最著名之（久咳丸）乃以中藥之精液煉蜜製成曾服試者無不認爲治咳聖藥故外洋内地遠近爭購是以名譽日高消流日廣敝號專爲普救同胞起見特運到此丸一大帮以便諸君就近採買謹將其功用列左○一治戒烟之咳一治酒色過度之咳一治喉癢虚寒之咳一治腎虚脅痛之咳一治憂慮成患之咳一治老人虚弱之咳一治胃弱飽滯之咳一切日咳夜咳連聲咳單聲咳黃痰咳白痰咳唾血咳破金咳潮熱盜汗心跳氣喘肺肺癰痿五勞七傷等唾咳雖最日久不愈之咳症無不百試百驗　每樽大洋一元每打大洋十元總代理上海抛球場二馬路西口永順成廣洋貨雲紗拷綢莊披露 
[徐景明秘製擦牙藥粉漱口藥精出售]  
牙粉爲人每早必需之物諸君不可不審愼購買若祗求清香而不研究其能否保護牙齒貽誤不少盖其粉質每用粗品研成細末加以香料非特不合衛生不能保護牙齒且恐常用之將牙之外釉刷去而牙日就枯朽蓋牙之能曆久不壞者恃有牙釉保護設天天用此粗劣之牙粉牙釉安有不被擦去之理本醫局治牙謬承海内外諸宏達所許秘製象牌擦牙藥粉漱口藥精不惜工本採購合於衛生之藥料泡製而成若先以藥粉擦牙而復以藥精漱口天天用之可去牙穢可固可齦可殺牙虫可除牙積可免牙生瘡可止牙流膿牙齒至老不脫落牙肉至老不收縮且不慮喉痧之發現香逾蘭麝特其餘事本是爲利便親友及來鑲牙者購置原非謀利故門購者雖日見踴躍然市上向無批發刻當維持國貨之潮流愈激愈烈友人勸將此象牌藥粉藥精推廣各埠俾挽利權而公同好且同胞牙齒亦得藉以保護爲此登報如各埠有願經理本醫局牙粉藥精者請惠臨或函寄上海四川路四十號本醫局或四馬路嶺南樓隔壁本發行所接洽當從優給予利益以酬雅誼此佈 
[萬國九洲第一靈騐耳聾聖品]  
京都天寳齋○謹吿同胞○耳聾痼疾○我有神劑○服此立聰○奇騐神藥包可斷根○另有立止心胃氣痛散服下立刻止痛每瓶一元 
凡患耳聾一症皆因腎水虛損相火上炎或因鬱火傷肝以致耳鳴耳脹耳熱耳痛等症本齋家藏良藥屢蒙官商試騐故敢出而問世非徒漁利已也善治男女老幼久年初起一經服此丸二三盒立覺血氣調和呼吸靈捷補眞陰生精液退浮火除邪熱雖十年念年舊症服丸一料竟獲奇功雖極重久年老聾服此丸二料無不轉聾復聰眞乃惟一聖品每盒一元每料六盒洋五元若有虚言欺人罪我惟天以昭信實如二耳挖傷再吹八寳吹耳散無不立愈每瓶七角○舖設上海二馬路西鼎新里内京都天寳齋啓 
[錦州通裕路礦公司招股廣告]  
本公司自前淸光緒三十一年禀准商部給照開採錦州大窰溝煤礦早著成效祇以交通不便銷路未宏去秋添邀陳應南等募集鉅股擴充辦理禀准　交通部自築鐵路直達女兒河與京奉接軌該路線長六十餘里今春分段開築計十月儘可通車本礦苗旺質良歷經中西礦師稱美現旣有鐵路以便轉運尤須闢礦井以濬利源原日礦區二百八十畝現增至五千四百畝於本年五月二十一日禀奉農商部批准註册並換給執照在案刻擬多鑿井坑以富出産但路礦兼營需款極鉅此刻仍須招集新股以期措置裕如如有願意附股者能認至十股照章加給優先一股若代募至千股另加給特别紅股一百股以表歡迎茲將招股簡章摘錄如後一本公司係完全商辦性質遵照部頒礦業條例民業鐵路條例辦理定爲股份有限公司如係洋股槪不附入一本公司資本新舊合計擬集足天津公砝化寳銀一百萬兩分作一萬股一百兩爲一股其新集之股以本年十二月杪交銀爲限一本公司股銀限一次交足自交欵次日起算週年一分行息每年陽曆四月一號憑息摺支付一本公司每年結賬一次除礦路總分各局經費及各股利息外所獲盈餘分作二十成以三成爲公積十二成爲股東紅利二成爲總協理及創辦人酬勞三成爲酌給在事出力諸人酬勞以資鼓勵一本公司每年開股東會一次由總協理將上年辦理實在情形及進出欵項數目報告股東所有紅利股息照前兩條辦理一本公司股票可以任便轉售但須不背本公司章程方爲有效一本公司各股東應享權利如派人查賬等事均以現行公司條例爲準一凡附股者其股欵無論多少必須交到本公司總局外埠則請滙交由總理簽字掣發收條以免錯悞本公司總局設在天津河北大馬路 
[錦州通裕路礦公司換給股票股東常會日期廣告]  
本公司上年添集鉅股經禀部存案新舊股份均應換給股票以昭劃一茲定陽曆九月一日起所有舊股票曁新股收條均請交到天津本公司總局賬房核明掣換新股票並定陽曆九月十八日在天津總局開股東常會其入座劵即於換股票時附給此佈 
[惠羅有限公司廣告上海南京路十三號]  
本公司上星期陳列新到特别貨品中國各界士女賜顧者甚衆茲特將續到新貨再陳列一星期以酬雅愛本公司貨美價廉老少無欺凡臨本公司賞覽者本公司無任歡迎焉茲將家用品數種開列於下 
[麵包刀]  
此爲最新式之切麵包刀乃以佳鋼製成鑲以堅美之木柄每把價洋四角五分 
[改良火酒爐]  
此爲市上所售最佳之火酒爐燃燒火酒其法如用煤氣所費甚微不用之時火酒亦無消耗且不用燈芯本身銅質脚係洋鐵旣潔淨復堅固每隻價洋一元 
[著名金牌便榻]  
此榻甚爲銷行其架絶堅固榻面乃以上等白帆布製成不用之時可以摺成極小旅行携帶最爲利便每隻價洋九元五角 
 
 

Page 6

 
 
要聞二 
[西報對於籌安會之論調]  
　　字林報八月二十日北京訪函云參政院議員三人與國民黨遇赦黨員三人發起籌安會以研究帝制復活之問題於是司法官與行政官遂啓齟齬蓋司法官之意以爲依據去年總統公佈之修正臨時憲法籌安會之發起人應得妨害民國憲法之罪而行政官不謂然以爲籌安會係發起者自負責任研究民主制與君主制孰優孰劣如發起者無擾亂公共秩序之行爲則官場當聽其自然不加干涉修正臨時憲法明明允許人民言論自由故無庸加以干預行政官既力持不可檢 
察廳長羅文幹遂上辭職書不待批准遽於昨日赴津其所以急急出京者蓋以意見不合恐罹後患出目下留學法律人員佔據司法要職者寥寥數人羅君即其一也中國之青年黨頗惜羅君之去職蓋以民國司法界之進步於此受一大打擊矣華人若干竟敢對此大問題抱反對意見者己禀請肅政廳轉呈總統請即解散籌安會懲戒發起人但肅政廳諸公所謂爲總統之耳目者爲保全飯碗起見未必有此膽力耳津滬漢口等處之華報發表意見對於籌安會諸人之怪行皆不贊成兹約舉其反對之理由如下（一）籌安會之組織不合於去年總統公布之修正臨時憲法（二）海外亂黨及不純粹之分子將以籌安會爲絶好之藉詞而謀亂於國内（三）歐洲戰局尚未結束目下非討論此種極大極難問題之時（四）以言外人在華之利益則國體問題不獨關於中國且涉及外國之條約權利故苟未先得中外重要有責任人士之完全意見及輿情則未便公然討論此項重大之問題以上四端皆各處華報反對之根據也袁總統之地位因籌安會之發起乃陷於嫌疑之境雖袁總統迭經宣布不欲帝制復見於中國然在今日華人與若干外人視之則不能無疑焉籌安會發起者招人入會今己有百餘名之多類皆下級文員奥商人及舊派書生彼等所以入會者以爲該會乃由袁總統授意成立若帝制之説將來果能實行則入會贊成諸人定可得高官厚賞也至於重要人物則未有入會者查發起此會者除嚴復乃英國留學生有海軍學識而爲守舊黨外其餘五人皆昔日曾隨孫文爲革命詎子者此亦可異者也 
[籌安會之反響]  
　　政府有查察消息前日肅政廳爲籌安會事件開特别會議各派議論畫起有謂國本問題不妨聽其研究者有謂該會發起人之數參政係屬行政人員不宜有此舉動而李某係屬中將軍人尤不宜干預政治結社此皆與政令抵觸應即提出糾彈者繼以此種事件暫不用文字表示隨即公决推都肅政史莊思緘氏晉謂徐國務卿陳述意見并詢問政府之意旨國務卿遂以之而陳總統聞總統亦以該會辦理未合當嚴行查案日昨某要人傅出消息謂直隸某參政面陳大計非難該會聞有禁制之説第恐未必確實也 
　　李誨請提起公訴湘人李誨以籌安會足以摇動國本曾上呈總統及内務部並具禀京師總檢察廳告發請其提起公訴文云具禀人四等嘉禾章前湖南省議會議員李誨爲叛逆昭彰摇動國本懇准按法懲治以弭大患事竊維武漢首義全國鼎沸我大總統不忍生民塗炭出肩艱鉅不數月聞清室退位以統治權授之我大總統組織政府定爲共和國體人心之傾向於以大定南北既一我大總統就職宣言曾經鄭重聲明不使帝政復活迨正式政府成立世界友邦遂次第承認民國三年五月公布中華民國約法我大總統又謂謹當率我百職有司恪守勿渝三年十一月宋育仁等倡爲復辟之謬説我大總統又經根據約法嚴切申誡國體奠定既己炳若日星薄海人民方幸有所託命雖内憂外患尚未消弭而我大總統雄才大略碩畫宏謨期以十年何患我國家不足比肩法美乃國賊孫毓筠楊度嚴復劉師培李夑和胡瑛等組織籌安會其發起詞中以共和國體不適於吾國國情歷引中美南美諸邦以共和釀亂之故指爲前鑒主張變更國體倡言無忌似此謬説流傅亂黨必將乘機藉以煽動勢必至危及國家萬一强鄰伺隙利用亂黨之擾亂坐收漁人之利其禍何堪設想當國體既定之後忽倡此等狂瞽之説是自求擾亂與暴徒甘心破壞結果無殊雖自詡忠愛實爲召亂之媒其罪豈容輕恕贛甯之亂雖爲暴民專制之微而我大總統命將出師期月之内一律肅清迄今暴徒歛跡政治悉循正軌此豈中南美諸邦之所可企及安得以此顚破共和夫國體原無絶對的美惡恆視時勢爲轉移吾國今後國體果當何若固不能謂其永無變更但一日在共和國體之下即應恪守約法不能倡言君主反對共和以全國家之綱紀且共和國家以多數之國民組織而成即迫於時勢之需要有改更絃更張之日則國體之選擇當然由代表民意之機關以大多數人民心理之所向决之事勢之所至自然而然决非少數妄人所能輕議今大總統德望冠於當世内受國會之推戴外受列强之承認削平内亂鞏固國交凡所以對内對外不敢稍避險阻者無非欲保全國家今輕議變更國體萬一清室之中或有一二無知之徒内連亂黨外結强鄰乘機主張復辟陷我大總統於至困難之地位而國家亦將隨之傾覆該國賊等雖萬死不足伏其辜伏查三年十一月二十四日申令有云民主共和載在約法邪詞惑衆厥有常刑嗣後如有造作讕言著書立説及開會集議以紊亂國憲者即照内亂罪從嚴懲辦以固國本而遏亂萌明令具在凡行政司法名機關允宜一體遵守今孫毓筠等倡遵邪説紊亂國憲未經呈報内務部核准公然在石附馬大街設立籌安會事務所配布種種印刷物實屬弁髦法紀罪不容誅檢察廳代表國家有擁護法權懲治奸邪之責若竟置若罔聞則法令等於虚設法之不存國何以立　懷匹夫有責之義心所謂危不敢安於緘默用特據實告發泣懇遵照民國三年三十一月二十四日申令立將孫毓筠等按照内亂罪從嚴懲治以弭大患民國寺甚國民幸甚謹禀總檢察廳檢察長 
　　主張改用内閣制湘人劉世駙致籌安會書云籌安會諸公尊鑒自貴會發起後各報均發見一種極有價值之文章世駙不才竊以爲兹事體大願與諸君子一貫瞽説焉夫君主立憲之宜行於中國爲世駙十年前所最歡迎之學説也而世駙今日所抱之宗旨則又反是矣豈一人之心理而有前後異轍者蓋時移世變有不得不然也當辛亥以前清廷曾假立憲之名以牢籠天下爾時國本尚固民各安業使清廷抛棄假面具勵精圖治力求進行開國會以定憲法伸民權而培元氣微之歷史揆諸國俗無有不合者吾知今日國中猶熙熙然奉宣統正朔也乃計不出此舉朝昏庸交相蒙蔽倉皇變起國祚坵墟革命成功之速又豈吾人逆料所及哉世駙對於政治之改革素抱和平主義不冀暴動成功於清祚未傾之時既不取暴動主義而欲求一收速效之改革舍君主立憲外更無第二之主張至於異族元首猶將待爲後圖此世駙十年前即主張宜行君主立憲於中國之原因也今者共和告成四稔於兹五族同胞重見天日教育雖未普及而共和實義之於人民腦筋於己逐源輸入邦基甫奠外患頻凌而遽欲改絃更張吾恐籌安者反以滋亂矣且也前歲兵戈南風不靖偏師制勝不兩月而大定江南是雖大總統神明威服所致要亦人民曉於共和大義不容鼠輩争權即此而謂一般人民盡無政治智識其通論乎然則此時國體變更必貽亂黨口實更不待言矣至若古德諾博士所謂總统繼任易惹變端據世駙個人心理推测有一言可以弭此禍者則惟有採用内閣制之一法夫君主之與總統特不過人民之統率的代表總統有卸任之期君主有晏駕之日其中繼位均伏亂機於是文明國有所謂責任内閣者即爲擾亂凖備也嘗日本明治崩殂正值吾國革命告成其國人民未必不爲共和潮流所動卒之大正嗣位未呈亂象者其國之政治責任内閣繼立過渡時代其内閣未嘗動摇也吾國改革之初亦採用内閣制嗣以政黨互競國本幾摇是以大總統毅然自負其責以屋神聖經緯之才四方抵定誠頼鴻猷今也政黨勢息人心一致世駙個人主張仍宜於此時改用内閣制明令天下載在國憲以今大總統之英明所任賢能必孚衆望國體既定然後推廣教育民智日增富强可致雖其收效甚緩而亂機可隐弭於無形中華民國尚何危亡之足慮哉云云 
[憲法起草委員會與生計委員會]  
　　憲法起草會憲法起草關繫國家大計至爲緊要其情形迭誌前報兹聞總統於計於十九日下午曾延詢憲法起草委員談論一切爲時頗時久傅聞總統發言甚多大半先詢各員之意見各委員均有條對而以汪榮寳氏陳述爲最詳後最總統訓勉各委員謂須盡心擬一適當至公之憲法案以期奠定國基云云聞該委員會於今日又開會研究大概不日即可從事起草並聞是日起草委員中之梁任公臥病在津嚴又陵亦正患病馬相伯因事出京故延見委員爲楊度汪榮寳李家駒逹壽王世澂曾彝進施愚七八 
　　生計委員會全國生計委員會目下進行之狀况各報紛紛登載或云其調查己擬定人員次第出發者幾於言人人殊兹據該會委員某述該會進行之眞相如下本會委員議定分爲審查調查兩部審查係分股計分農礦股工商股内務教育股財政交通股以該委員中兼有各機關重要職差勢難離京者分任之調查係分省由各委員自行認定以委員中之未兼有重要職差者充之唯此種辦法雖經確定因調查細則在草擬之中尚未脱稿不唯調查各委員目下並未出發即各委員擔任之省分亦均未定也聞昨日生計委員會開第五次會議討論調查程草案及調查區域問題因時限不敷僅將調查章程修正議次而地域問題仍須俟之第六次會議至所議决之童程其内容計十一條皆係根據於總統之申令及日前所定之簡章其最重要者爲調查員之主任佐理調查之報告調查之時限調查員之旅費等事該會某會員又云本會雖以節省爲要義然當實地調查之際若令自貼費用殊非所以尊重責任之道恐實際上之效力必因此減少故章程中特規定調查旅費一條唯將其數字留一空白由會長要求國務卿酌量規定之後再行塡入 
[有規復官吏養廉消息]  
　　前清之有養廉始於雍正時世宗因官吏貪贓時有所聞特設此名目欲其顧名思義勉爲廉吏民國官吏以犯贓聞者先後難屈指數現經某總長提議請規復養廉其大旨除將軍巡按俸給較優無庸再給外查全國道尹九十四缺年各給養廉三千元計洋二十八萬二千元縣知事一千八百四缺年各給一千元二百元計洋二百十六萬四千八百元兩共合洋二百四十四萬六千八百元現在財政未裕統以署任論折半支給需洋一百二十二萬三千四百元以二十二省計每省僅攤四十餘萬當亦不致爲難等語徐相國之意亦甚以爲然擬通咨各省將軍巡按徵求意見能否籌欵有無别項辦法再行發表 
[交涉中之魯滿近訊]  
　　戰區與關税山東交戰區域撤廢問題久爲中日間之懸案近頃陸總長屢與日使交涉聞不日可望解决唯日人之意但肯撤廢軍用電信及守備兵至於鐵道守備隊則謂若目下全然撤廢恐尚不足以維持秩序仍主張暫行駐屯然又一消息則謂日本　局己着手撤去攻擊青島時所築之軍用輕便鐵道及龍口之無線電站并允撤退龍口高密一帶之日本軍隊至撤退之期准自本月二十四日起至九月初十日爲止又聞青島税關交還之條約業己簽字其交還中國政府期爲本月末日而中國自行開關收税之 
期則爲九月一日云 
　　法規與官制中日條約中如滿蒙之警察課税租地等皆須訂立特别法規以便有所遵循兹聞政府將有發表上項法規之舉其内容如下一南滿警察法例二中日會審公所章程三日本人經營满蒙工業之監督規則四新開放土地章程 
　　中日新約實施以後東三省官制早有或須更變消息慈聞官職之名稱大致將參照前清光绪三十三年今徐國務卿督東三省時所頒行之官制當時東三省長官設總督一員統轄軍務内政外交吉黑二省各設巡撫一員歸總督節制施行一切政治官制上惟總督可以指挥三省爲三省最高之行政公署者即總督兼巡撫衙門是也而此行政公署内掌機密人事者有承宣廳掌法令審議者有諮議廳以有左參贊右參贊爲其長官而巡撫以下復設各司分任職事有提法司掌行政司法事務交涉司掌外交事務民政司掌警察事務提學司掌教育事務度支司掌理財事務勸業司掌農工商郵便電信航運礦業調墾事務旗務司掌八旗在籍事務蒙務司掌蒙古事務各設一使以領之以上爲前清當時之官制今有參酌仿行之意云 
[紀江蘇理財（一）八月二十三日]  
　　新税效續（岐逸） 
　　吾國最緊要之政務爲理財前途安危全係財政而理財之道政府首重新税以此責令各省切實舉辦江蘇富力居國中首位奉行新税業將二年所有設施莫不懔遵功令嚴厲辦理果能符合理想財政家之豫計甯非國家之大幸而詳審其效續殊令人嘆慨不己此則可爲國家前途太息者也 
　　政府理財方針一在新税一在除弊後者更次詳之其新税業經蘇省實行者爲印紙税烟酒牌照税落地税特種營税契税登録税牙税等變形新税爲菸酒公賣印照費臨時新税爲驗契費皆奉財政部飭令而於兩年内接續所施行者其用途限定中央指撥本省不得稍有侵佔名爲解京專款在本省按年恊欵三百七十五萬之外 
　　上列數種實行窒礙而不進者爲落地税特種營業税前者先以反對紛争繼則併入釐税捐局代收有名無實後者亦以調查不易諸多困難暫無實效驗契費己成弩末登録税牙税復凝滯無功稍有成續者爲烟酒牌照税蓋以調查簡易較難隐匿然而滯納者極多己繳者縣知事復延擱不解乃至財省統約十萬餘元契税雖係沿例而新章税率較重民間仍多隐匿也 
　　己辦有成效可見者爲印紙税蘇省月銷十餘萬元按其實際則現收之數僅百之五六而己貼用印花之習慣尚未普及僻遠各縣疏懒不行且官吏衙署亦多不貼用現之銷行者全恃各繁盛商埠之商會熱心勸導方有此成續購買機關不專在縣知事署此亦獲效之一因試例以他種新税專恃縣知事征收者優劣立見官吏理財之手腕與政府期望之熱忱殊不相應也 
　　菸烟公賣爲政府理財之大方針籌備期於本月底爲滿現分爲九區設四分局五監察員所派調查員報告全不明瞭分棧成立者爲上海蘇州南京揚州四處南京棧與所屬他縣商人即不連合蘇揚二地亦同上海則西菸帮尚未妥洽租界内不能征收僅成立二三酒業毫無把握而籌備經費業逾三千元矣新税之不成續要有二因一爲政治關係一爲社會關係是也近來民德日見澆漓詐僞奸巧其技絶工是爲社會中被治方面而官僚尸居餘氣衰憊 
不前新税性質固不盡知即其己身亦設法規避納税是爲社會治人方面被治者治人者皆同一無公共信德也新税爲國税與舊税並行而省税地方税各種亦相與並行民不能堪加以釐捐税所之留難洋商之享有特别利益租界則非權力施行之地諸凡關卡留難華洋歧異皆使商民生憤惋之心加以設備不全調查粗率是爲政治關係政府唯以愛國相勸勉殊不知愛之爲物爲相對的而非絶對的國家果能奮然毅然將萬恶源泉之釐捐統捐征收局税務所常關凡係釐捐性質之捐税一舉而掃空之統計所值歲僅六千萬元而商民憤鬱之氣己爲一舒一面實力施行新税以爲塡補即以印花税言之江蘇一省至少年額將在五百萬元以上也然而整頓釐捐增加比較方在規劃中國家財政計畫唯知盡力搜括不顧其他而搜括之效續除稍加少額入歀外則爲商民對於國家觀 
念增加極高之冷度而己噫 
[河南火藥庫失愼紀]  
　　十八號上午十點餘鐘時忽聞巨聲如雷自城南發其聲轟然約歷二三分時方息維時地皆震動遥見烟氣迷漫天空上白下黑有頃街上傅説爲南關火藥局失愼然猶未知失愼之原因如何也旋經警察廳長王效文君急爲調查原委查係藥局晾藥不愼致兆焚如恐民間以訛傅訛致遭恐慌即爲撰擬告示宣布通衢略謂火藥局晒晾舊藥因天氣炎燥熱度太高致遭轟發並無别故居民人等無須驚惶輕信謡言致涉紛擾云云據該處鄰近居民言未轟時先見該局内突發黑烟如雲而起至半空中然後發火聲亦隨之而起磚石飛散各處幸鄉間人少概未傷及路人　有一種白如麥麵之細粉隨風飛散甚廣不知何故該局地面寛廣轟發之藥係在外晒晾一轟即起故傷人尚少該局駐紥者及游擊隊頭棚聞共炸傷三人傷勢輕重尚不甚悉最不幸者爲教養局内貧民方在該局左近工作正際此變未及躱避炸傷甚夥事後有人調 
 
 
 

Page 7

 
 
查見該火場門外柳樹下坐臥教養局工人百餘名其未受傷者皆驚魂甫定呆如木鷄傷西樹下有赤身被炸者一名周身有無數小口鮮血淋漓有頭向北臥者一名七竅均流鮮血又有頭向西南一名受傷更慘想己斃命其餘有頭面被炸流血者一人自謂李姓名鑫雖未絶氣殆亦難保外有股肱腰部受傷者數人其輕傷者十數人其頭面均被被白土如麫聞均係炸時飛散之物當轟發時南城樓之消防分所望見起火即報警廳一面會同全隊百餘人帶同救火器具馳往該處救息餘火並將受傷各人救出豫省紅十字會中救傷隊勇聞信亦馳抵該處隨帶藥包各物當場即將受傷者敷藥施治聞身中流彈者亦一律爲之取出趙將軍聞警後即帶領軍警多名親赴火場查勘隨後各級軍官及警察廳長陸續俱到即派各軍隊在各路口彈壓不准閑雜人等往視免蹈危機並以維持秩序 
[紀廣東之炸彈案]  
　　觀音山之炸彈案觀音山炸彈案己獲伙夫及吴差弁二名昨由吕參謀長密詢據吴差弁供稱在如意祥旅館受素不認職之二人運動接收彈之日即密交該伙夫暗藏菜籃内運入置龍將軍現住洋樓側一置伙夫床下如何用法并無定見云云問官謂爾隨將軍十餘年信用有加何以遽受素不識面之人運動而不舉發受奬其中當有别情該弁初不肯言嗣再四追問始稱在該旅館先後姘識私娼四人時歷月餘近來招待益好上月底突來兩人言由港回訪其逃妾即指私娼中一人彼此交認後多端嚇詐繼將其妾贈送爲室并媵金五百元惟要求收受現獲之炸彈兩枚回署伺機行事實因迷戀過深當時并無主意等語聞此事先由水警廳偵探查悉港黨人機關己派兩人來省省探接得密告分途偵伺乃於上星期六晚在佛山拿獲星期日午前龍將軍在三君祠家宴演雲南班戲忽接吕參謀長轉報蔡廳長電話當即下令搜山此本案起訖之情形也該炸彈係玻璃壳製成當日擲試聲不甚亮十七號晨早己按照軍法將各犯一律處以槍决矣 
　　輪船上之炸彈案往來香港之哈德安輪船於十四日正在由港開行來省之際忽有西裝者二人下船其一人甫到梯口爲港輪碼頭搜查行李之人檢查其甲必袋内載有炸彈十一枚乃即將其扣留而隨後同來之人亦携有甲必袋一個則乘機遁去至此事港政府如何辦法尚未知悉 
[東三省又一越獄案]  
　　自吉林模範監獄發現大越獄案後繼之者有黑龍江省屬巴彦縣之越獄案詳情均迭紀前報奉天當道自聞此種消息後即通令各處管獄官小心看守以防意外之變瀋陽監獄則令警廳加派警兵　其附近四處梭巡並内令獄内看守弁嚴加防範蓋恐其　　　　　　　　　　　　　忽得東豐縣楊知事 
　　　　　　　　　　　　近自棠　爲吴　　　水勢　 
傾倒正值嚴防之際忽於十二日晚間各犯撞倒獄牆意圖逃逸聞警率兵圍拿而各該犯勢甚猛勇即行槍擊計當時擊斃者七八名傷重者四五名率後查點共計逃去人犯五十餘名警兵亦有因傷身死者現正趕派兵警分途跴緝詳情續報云云張使以該縣事前既疏於防範行文警告又復玩忽不遵致肇此變撥即呈報中央請付懲戒會議處並電飭驻防營長鹽隣近各縣將逸犯一併追捕務獲嚴懲 
[紀奉天之日警]  
　　東三省某報前紀奉天日警大擴張事謂距孫家台車站二百華里之西豐縣城内設有日警出張所一處現正大事擴充查前清宣統時以日浪人瀨尾氏一案故由領事館派日警一員往該縣寓居旅館監查浸假而賃旅館中房屋一間居住浸假而懸日警出張所之牌迨之再交涉名雖撤退而懸牌迄未除下我民國成立後又賃北門内某姓房三間充用今聞該出張所因人多屋少復在南門内覔有馬姓新蓋之房十餘間向之租賃契約己經成立中亦載明以三十年爲期云云昨日該報又載日警署陸續設置一則一併團轉録如下奉省西門内法政學堂復而牆上現己懸有日總領事館警察出張所之牌今之當局者咸指東省處於特别之地位則一城之内設有中外警署此尤特别之甚者也氏大北門内日本郵便局之斜對面亦有日警察分署之發現署門華麗警服鮮明細視其警兵則華人居多日警僅有一二常駐署中據東人士言南門東門兩處亦需添設現正在物色房屋與遴選人員此殆彼踐行新約之一端歟地方通信 
[蘇州]  
　　移提丁明清歸案警廳偵探隊長潘秀渭前往淮城拿獲丁明清一名經崔廳長預審畢後即備文移解道尹公署當由殷道尹偕同王科長謝法官提審據丁供稱我福均字炳卿前清由廪貢考職巡檢分發浙江候補向來安分守業光復後回籍辦理園練未幾告退赴山東供差惟當辦團練時過於認眞頗招人怨前聞有人在江北護軍使署誣控爲亂黨希圖陷害曾奉飭緝旋經剖辯明白准予取消緝案後仍出外就事現在儀微縣供職不料此次因事請假回籍忽被拿案等語并極口呼寃其供詞約千餘言援筆立就問官閲後以案關長江巡閲便通緝之犯未便草率即電告省署轉報張巡閲使核奪張昨派營務處程君率館衛兵十餘名備文來蘇移提歸案核辦程君即於前日（二十二日）晚車將丁押解赴甯矣蘇垣輿論謂究竟丁某是否眞犯抑係誤拿不得而知惟聞其向在桃源宿遷境内犯事官廳久緝未獲者也又謂拿獲之丁福均家住清淮名字不同籍貫亦異且桃宿等處之言語與清淮亦有分别官廳詳愼查究當能水落石出云 
[鎭江]  
　　匪徒與軍士尋釁鎭郡西城外打球場地方有要塞步兵一栅計八人出防該處二十二號夜三鼓時突有匪徒數十人前來尋釁該防兵即向前奮鬥有一兵士奔赴上官營内報告當由易團長以電話召集軍警隊伍齊赴該戲援救到時匪徒己遠颺矣防軍傷四人匪徒亦多負端捕逃由軍警合合受　則己　　二人未知如何訊辦 
　　區長私藏婦女鎭郡警察第三區區長孫道閑日前因小馬頭崗　送來被拐之婦女一名年祇十五歲頗有姿色即將此女留於私宅（私宅設於區事務所樓上）並不詳報警務總所及縣署存案兹爲濟良所紳董查悉以此項婦女應送入濟良所安插特函請縣知事查辦章知事大怒以該區長私藏婦女不知是何届心特諭令王警務長轉飭孫區長趕速移送縣署核辦 
[杭州]  
　　姚運使準備交代新任兩浙鹽運使胡君思義自奉令任合後因家中有要事特向鹽務督辦周學熙氏請假二十日回江西原籍料理一切昨己有電致姚運使定於九月一日起程來浙所有任内事務仍請主持云云聞姚使准電後己飭署中各科清理卷宗以便届時移交 
　　江拱開辦電燈之决議杭州大有利電燈公司爲擴充營業起見添購新式電機一座接展江干拱宸兩缐一節兹悉此事己由總理沈新三辦事董事長俞丹屏等議决將公司内花園改建爲機器廠安置新到電機並裝設大烟囱日内即須招工投標營造預算江干燃三十二支燭光電燈五千五百蓋拱埠連湖墅一帶燃三十二支燭光電燈七千盞業己派工匠多人上出鳳山門下出門關門插立木桿敷設網線矣 
[廣東]  
　　特派水災善後委員到粤中央特派之籌辦粤省水災善後委員凌福彭李翰芬昨日到港同行者有朱家寳之公子朱伯言君水上警察廳派廣海兵輪往港迎迓聞凌李二公己於昨夜（十六夜）啓程來省凌公先搭金山火船李公及朱君則坐廣海兵輪初七早到埔現政界己擇定西關之集雅圜爲二公行臺 
　　兩飛行家之會晤飛行家譚根君在港澳試演飛機一事己紀前報頃查悉譚根之外尚有飛行家林福元君亦由美國回粤譚林二君素稱稔友日昨聚譚於英皇酒店知林君去年亦由美園運回飛機惟其時值歐戰發生香港戒嚴當時禁運戰品入港故不能即運回粤暫眝於輪船公司躉棧日昨譚林二君前往　視則其機己被人毁壞竟成無用之物聞此機亦屬新式與譚君所乘之機相等其馬力計百餘匹價逹萬價兩元君爲之唏嘘不置 
雜評二 
[新約實施之第一日（默）]  
　　八月二十五 
　　國人亦知今日爲何日乎非中日新約實行之第一日乎前此爲籌備故而有三個月延期之規定今非籌備之日己滿乎前此日人所要得之權利僅在條約上今今其納褚囊中之始日乎前此我國人所謂國恥國恥者何故今非第一紀念日乎前此之所謂交涉不過兩國政府間言語文字之交涉而己自今而後若魯若蒙若滿始將着手交涉也所謂交涉因難者正將自此始而非自此己也然而我國人對此交涉一若視爲過去而淡然忘之矣我當道對此交涉亦若視爲终了而輕心掉之矣總之今日我國上下另懸一大問題於腦經中而早不以此問題爲重羅斯佛氏之言曰今有國焉專注意於己事而昧於對外大勢者必有後悔今我國擾擾於己事不己而英文京報己有帝制與第五項要求復活之爾文此我所以幾鎭羅氏之當團　一到爲國人　　 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[颶風幸未蒞滬]  
　　二十三日徐家匯天文臺豫測恐有颶風於是日夜間經過上海當經分投報告俾水陸商民知所戒備昨報己詳紀之嗣因颶風變更方向（可參觀今日本報氣候報告欄）故上海雖有風雨並不劇烈是尚滬人之大幸也惟是日華界租界各貨棧均己預爲防備大小輪船停止開行商船民船避入小港新老北門一帶之破舊房屋亦多用樹木枝掌而名處舊式房屋上高聳之山牆自前次遭風以後無論己坍未坍己均知山牆之最易吹倒早己一律改砌故前夜即有颶風其損失當不至如前次之鉅則此日之報告與以前之經驗皆非無足重輕之然視之致變生倉卒措手不及而使上月二十七八號之慘劇再演於錦繡繁華之上　　是則記者所不憚苦口勸告者也 
　　又據訪員報告云前日風雨並至之時黃浦中波浪掀天江潮盛潮惟較之上月抄之風暴其勢稍殺城廂内外南北兩市各街道房屋尚無坍倒者浦江中大小船隻因己預備故亦無甚損失惟南浦有一二柴糞小船遭風領覆北市亦有駁運香烟船一隻被風擊翻各船户均經救起未聞有一溺斃者 
　　前晚七時以後因轉風向故浦江潮水不致溢至岸上昨日稍有微風細雨浦中波浪平復擺渡船划子船駁貨船及一切内河船隻均照常行駛内河各小輪亦均開班惟甯紹公司之新甯紹輪船前日既未出口昨因班期不符祇得再停一天聞今日（二十五）星期三準期開駛 
　　滬海道尹楊君前日得徐家匯天臺報告之後以沿海各縣海塘最爲險要即飭各縣認眞保護兹聞寳山川沙南匯等縣是日保護堤塘均晝夜未息當風潮劇烈之時鄉人皇急萬分鳴鑼告警寳山張知事警佐張禮卿川沙范知事科員裘仲清並南匯縣等立即營同各鄉董保土民竭力掩護幸獲安全昨己將搶險情形專差呈報至冲塌之處現正會同塘工局擇要修理 
[浦東鬧學風潮六誌]  
　　浦東北蔡鎭鄉民聚衆搗毁學堂並將龔董事蔡校長兩家房屋物件任意擊毁由上海鄭鎭守使派兵馳往彈壓等情己屢紀前報兹悉駐浦第三營營長林友漁所派連長嚴肅率領兵士四十名携帶槍械子彈抵鎭後即駐紥於崇慶寺内詎該寺内有造謡惑衆之女巫十餘人暨住宿寺内之迷信男女一百餘人勢甚汹汹希圖抵抗當由連長嚴肅會同司務長曹子榮善爲勸導始各退讓現嚴連長帶去之兵士均駐紥寺内地方尚覺安静而此次爲首肇禍之人則己有人查明係由該寺僧人長齡因慮神像遷移之後絶其生計是以暗雇趙阿龍等一百餘人糾衆鄉愚持械騷擾每日由該僧人給發工資每名小洋四角並供給飯食兹己將爲首各人姓名報告官廳請爲提究矣 
　　另一訪函云南匯北蔡鎭函崇慶寺内附設之縣立第四初級學校被鄉民聚衆搗設兹將校長蔡頌堯廟董龔秋　住宅商店拆襲一　發生以來該處無知鄉民連日入廟燒香者仍紛紛不絶該鎭各茶肆無不利市三倍而官署役吏若僅有一二人前往偵查每遭兇歐故迄未拘到一人現聞江蘇齊巡按使己飭該邑馮知事迅將毁學情形明白詳覆馮知事奉飭後己於前日詳報巡按使核示飭遵 
[無獨有偶之命案]  
　　長江巡閲使行署巡緝員沈佩蘭前據缐人秦玉林李雲洲報告有江北劇盗馬某劉某等匿跡上海小沙渡地方願充眼線設法拘捕當給以川資二百元囑令來滬安排一切詎赴滬多時杳無音信嗣閲滬地報章見上月二十三日小沙渡地方有一頸繫麻繩身受刀傷十三處之無名男屍發現因特來滬向地方檢察廳查閲该屍相片果係秦玉林其人遂將李雲洲設法尋獲嚴行根究稱不知悉當即帶回行署訊問尚無頭緒不料近日小沙渡地方又有住居四百七十三號門牌之婦人王李氏被夫兄王兆山夫妻父子因逼醮不遂同謀致死棄屍華界之案發生該氏屍身己經驗明亦係頸勒麻繩身受刀傷十三處其情形頗與前次秦玉林一案相同移屍地點亦相距不遠聞地主檢察廳現正研究以爲偵緝之資云 
[私設誑騙錢財之軍學堂]  
　　鎭江人朱竹軒年方弱冠身穿華服在法新租界皮少耐路一百二十六號門牌賃屋一幢私設軍學堂並可函授製造軍械等物當爲探目沈德福包探任水揚查悉禀明捕房石總巡以朱有碍租界治安即飭該探目等前往將朱拘獲抄出與人往來信函一大包於昨日解送法公廨請究沈探目呈呈上收條簿子一本經聶讞員察閲薄子上頁己扯去十餘張祇有存根注明收得某姓等十餘户捐助經費洋八十五元聶君向朱詰訊據供幼年在學堂讀書後在己閉之某洋行執業嗣因失業無可謀生由朋友相勸開設軍學堂以圖餬口心向人捐募經費實非現在之事係於從前開辦大自由報時由同志諸人自願捐助聶君謂本埠並無大自由報發行朱稱開辦數天即行停辦自知不合私設犯禁之學堂求請寛宥中西官會商之下以朱竹軒假設學堂爲誑騙之計實非善類着罰洋五十元充公永遠逐出租界不准逗留 
[僞造銅質小銀圓之證據]  
　　顧小坡前日持銅質僞小洋在市混用爲包探查見拘入捕房盤問據稱由現住法新租界僻静處平房内之楊春福給我不知僞造故敢使用捕頭立飭該探帶同顧小坡前往將楊拘獲並在楊處抄出僞造小洋器 
具藥水及銅質小盆等物解送法公堂訊辦顧供詞如前楊供此項器具及僞小洋均係朋友寄在民人家中藥水係製鋼牙齒底板所用　因乏錢使使故將小洋托顧持往店舗兌錢中西官以證據確實豈容抵頼判楊押一年半顧押三個月其期滿均永遠逐出租界 
[龍江路盜案己破]  
　　楊樹浦龍江路二百五十號門牌吕奎記牛奶棚於上月十六號夜半突被盜匪十餘人用石破門入内刦去值洋二千餘元之衣飾現洋逃逸當經報捕查緝在案兹於前日由楊樹浦捕房包探程明德查得在案主附近某姓家司閶之山東人童榮生有一時表與事主所報被搶之物相似向之詰問來歷童不能指出因即被捕帶入捕房傅事主吕松林至寫字間認明確係被搶原贓並經吕認明當時童曾持手鎗在伊房内開放兩響實係此案之正盜復經捕頭向童嚴詰據稱實係在逃之某某等爲首雖曾隨往並未持鎗行刦奉飭嚴奉行看管於昨日押解公共公廨請究先由中西包探上堂禀明前情並請出票緝提供出各人到案澈究繼由吕公松林投案訴稱當時共有十餘人破門入内見兩人持有手鎗目覩被告在我房内開放手鎗兩響擊破衣箱刦取衣飾現洋臨行時又開放三鎗呼嘯而去現捕房查獲之時表確係原贓等語訊之童供詞含糊會審員王肇之君商之美傾博君判童押候簽票緝提同黨到案併究 
[救國儲金昨日之收入]  
　　昨日（二十四號星期二）爲中國银行收受儲金之第一百十二日計收銀圓六十元九元連前共計己收銀圓七十二萬八千七百六十七元又銀五千五百二十六兩五分四釐 
[殺人越貨案續誌]  
　　法租界自來火行東街一百六十一號門牌太和豐烟紙店於前晚被匪搶刧鎗傷店主戎雲生之兄戎福生腦部身死將屍車送輔元堂驗屍所聽候法公廨中西官相驗等情己誌昨報兹悉死者係鎭海縣人年四十三歲原籍尚有老父昨日戎雲生至捕房禀請免驗捕房准如所請着即自行棺殮缉兇究辦 
[寄押盜犯之拒却]  
　　匪徒方绍舟等十人前在法新租界爲包探一併查獲抄出手槍等件解至法公堂迭次審訊得實由中西官判令方紹舟等分别監禁西牢及逐出租界内有徐友才等四人因在贛榆縣屬行刧居民財物故判送内行訊辦在案兹悉前日午後己由法公堂聶讞員備文飭將徐友才奚德元楊發友任寳林（即白玉堂）等四犯併解上海縣公署訊辦沈知事以徐等四盜係贛榆縣通緝盜犯惟本署押所狹小不甚堅固恐其脱逃情事爰即備函飭警將徐等送請地方檢察廳暫行寄押所需食糧由縣署擔任而林檢察長接函後則以本廳看守所覊押人犯甚夥不能再容仍飭來警將徐等帶回縣署逃知事無奈祇得諭令景警佐領袖將該犯各加手銬收押所中並加派警察輪流看守以防疏忽現沈知葉移請贛榆縣速即派警來申迎提歸案矣 
[查獲謀害人命之正兇]  
　　向在蘇州某小輪上賣票之蘇州人朱正初於本月十一號夜被人謀斃於福建路南兆貴里内業經捕房將是案有關之妓院包車夫周德福應阿根一併拘解公共公廨訊供押候補提人證再核在案兹悉是案正兇項阿寳前日己經包探王寳生拘獲昨晨押解公廨經王襄讞會同美郭副領事略訊一過判項還押候禮拜六德領堂期解訊 
[施用迷藥之破綻]  
　　江北婦人楊陳氏住居义袋角地方前日有素識之馬五至該氏家閒談乘間將迷藥投入湯罐内希圖迷倒該氏行竊財物嗣由楊陳氏察破扭控警廳閘北司法科移送檢察分庭預訊屬實押候解送地方廳按律嚴辦 
[相驗溺斃屍身P ] 
　　船夥曹德永前因被撞落河身死兹由救生局將尸撈獲飭令該處地保投報地方檢察廳請爲相驗林檢察長即於前日委派樓檢察官沈檢驗員等前往董家渡尸場驗得死者頭上有撞傷一處餘無傷痕委係被撞落河身死旋由船户林小小到場備棺收殮 
[城東女學學記]  
　　南市私立城東女學己於陰曆七月初十開校下半年所設之女藝科亦己聘定專家開始教授除文科外如音樂分理論唱歌風琴音階唱音程和聲樂式學二重音三重音風琴於複習音基本練習之外選授東西洋各種高尚各曲西洋畫如木炭鉛筆鋼筆擦筆色鉛畫水彩畫油畫等各擬於兩年内教畢云 
[南業函授學校添設免費科]  
　　北浙江路晉康里中國商業函授學校現己遷設於美租界愛而近路均益里惜陰公會内今擬添設免費科定額一各名定陽曆九月二十五號開課專授商業文商業算術商業尺牘萬國商業史中國商律商業理財學經濟學銀行學商業簿記商業文件隨時通函間答一年畢業不收學費分文故日來函附郵票索取章程報名者頗不乏人云 
[仿造洋貨之進步]  
　　有姚某者向業洋貨今在西門外羊尾橋西開設德華廠一所專造各種皮件現己製成一種普通之小皮夾與外貨不相上下價格較康其原料係由該處相近之吕金記硝皮廠所造該廠營業亦頗發逹又孫衡甫君近在安慶地方開設石版廠一所專造石版以供各學校之用卷不久至本埠設立經售處云 
[頒發實業淺説]  
　　上海縣公署昨奉道尹公署飭開奉巡按使飭准農商部第八二四號咨開振興實業爲富强國家之根本亟應提倡勸導並灌輸各種知識以期進步現由本部各員編撰實業淺説隨時刋印分送閲看此項淺説第一册至第五册業己出版除分送外相應咨送六十五册即希照單分别留閲轉發並飭各屬縣就其所載各項學理方法廣爲勸諭並盻將原書翻印以期普及第六册以後再行隨時發寄等因計發實業淺説若干册分行一份共五册轉飭到縣仰即廣爲勸諭 
[土人雜居内地之違約]  
　　滬海道尹據淞滬警察廳詳報以九畝地舊倉路二十號門牌内近有土耳其人十餘名在内居住按照約章凡有洋人在内地營業者應由該管領事先行知照華官照約保護現該洋人等住居内地並非營業亦無領事生照殊違約章請爲轉致領事带令該洋人等遷入租界居住等因聞楊道尹業己據情函請租界值年領袖查明飭遵矣 
[紗廠雇用退兵之查復]  
　　本邑沈知事近奉齊巡按使飭文以據探報上海某紗廠雇用退伍兵二三千名在内充當小工恐有意外情事飭即查明確情禀復核奪等因沈知事遵即飭據地方警察所偵探查得該紗廠内現在僅有工人數十名查詢附近商民尚無前項情事業己據情詳覆齊巡按使核辦矣 
[改期集議開河工程]  
　　本邑公欵公産經理處因三林塘河工一案前奉沈知事批示以工費帶微之後何時動工如何開浚規定何項辦法飭即邀集各經董妥爲籌議具報當訂期本月二十三日下午二時集處會議分函三林楊思塘橋三鄉鄉董及邑紳姚子讓朱福田沈步瀛等届時蒞議以憑覆縣備案等情己誌前報兹悉該經理處因是日爲風雨所阻無人到會以致不克開議現己改期於本月二十七日下午二時開會己分别函知各鄉紳董一體查照矣 
[查詢陸行鎭罷市原因]  
　　浦東陸家行鎭各茶肆前因茶葉價昻税捐甚巨相約暫停營業俟再計議詳情己紀前報兹由上海縣沈知事查得某報曾經登載係因開徵屠宰税以致罷市等情究竟因何罷市亟應傅諭該處南二十二保六圖地保陸順德高鵬年等來案查詢爰於前日特派催徵吏往傅該保來案詳詢以憑核辦 
[派艦巡緝海盜]  
　　海軍李總司令以福建洋面素多海盜亟應派艦游弋保衛航商業己派遣海籌巡洋艦迅速開往巡緝矣 
[牛礁新設警船浮]  
　　中國各口巡工司戴君於八月二十一日布告航商謂本巡工司查閩海關税務司所屬界内牛礁地方水道新漲設立警縏浮一個合將其情形度勢開列於左一福州閩江内相近羅星塔泊船處牛礁水道新漲爲指示牛礁之西設有黑色倒尖形警船浮一個牛　東浮并未移動爲此曉示各處船隻務宜留心詳記以免疎處勿忘勿忽 
[妓院失愼]  
　　昨日午後三時英租界湖北路清和坊第一弄末第二家妓女素琴院内忽然起火殃及左隣妓女花翠卿右隣妓女琴寓等三家共燬樓房六幢並有傭人三名受傷事後捕房即飭中西包探往查起火緣由復候核奪一面將受傷人車送仁濟醫院醫治 
[查獲手槍烟土]  
　　前日上午有年約三十餘歲形如日本人之趙榮甲由日本乘來神丸到滬在新關碼頭登岸時被水巡捕房包探查悉趙帶有實彈之勃郎林手槍一支當向盤詰言語支吾即在其身畔搜出手鎗帶至水巡捕房經梅捕頭詢問一過飭令何探將趙押解地方檢察廳訊辦又自稱日本人之金松甫帶有烟土亦經何探查獲帶入水巡捕房押解日本領事署訊明發落 
[冒簽支單之敗露]  
　　粤人韋錦明曾將假支單冒簽某西人名字至某銀行騙得洋一百九十元兹經該西人查悉報告捕房昨派包探將韋拘解公共公堂訊供直認不諱判韋押限七天賠洋再核 
[大關馬頭之保存]  
　　工巡捐局在南市沿浦灘推放岸線先用機器挖泥預備釘樁開築輪埠馬埠各情己迭紀前報兹聞自大馬頭迤南至葆秦馬頭第三段工程現己開挖所有該處一帶舊有之馬頭樁脚等均須拆除惟大關馬頭爲海關驗貨徵税之處馬頭拆卸後諸多不便聞仍由海關自備材料建築馬頭一所現己繪圖開工釘樁矣 
[染織布業請求減税之部批]  
　　上海商會前據染織布業公會代表陸文麓呈請查照機器廠布草帽邊等業納税定章一體減輕税率懇即轉呈農商部請示施行等情兹聞此事己奉部批以該染織布業既用公會名義與公司名稱同一營業性質應請減輕繳税未便准行等該會奉批據呈報本部無案可稽所請減輕繳税未便准行等因該會奉批後己轉知該公會代表查照矣 
[開演花鼓淫戲]  
　　北新涇鄉人金七弟邀同無頼王阿二等在該處搭檯開演花鼓淫戲歛錢漁利前日被四區四分所查悉昨將金王二人拘獲解送閘北司法科押候究辦 
[貧道乃欲水遁耶]  
　　向爲羽士之太倉人顧月先近因貧病交迫於前日至蘇州河投河圖盡由捕查見救起帶入捕房昨送公共公堂經中西官察悉顧患病未愈判送醫院醫治候愈再核 
[女孩被虐殒命] 　 
　　住居新閘白克路八百零三號門牌之唐胡氏因將九歲領女金珠凌虐受傷經捕房查悉將氏與女一併拘解公共公廨經中西官訊實己於五月十七號判决着唐胡氏押女所一年女發濟良所留養醫治在案兹悉該女因受傷甚重醫治無效己於前日斃命即經該所知照捕房昨復將胡氏帶堂禀稱女己因傷身死而氏僅押一年不足蔽辜請爲加押中西官判氏仍還押候會商核辦 
[禁押男女拐匪]  
　　拐匪翁清林陸四與婦人陸李氏等誘拐住居麥根路之無錫女子陳桂珍乘輪帶往天津圖賣因女在船上吵鬧經船主詢悉交由救濟會將女帶回報告捕房飭探將翁等男女一併查獲解至公共公廨訊押候辦在案昨經中西官復訊屬實判翁與陸四各押西牢一年陸李氏押女所半年女交家屬領回 
[刑事改爲民事]  
　　姜在貴控婿周招寳將伊女兇毆並攫取金飾等情由公共公廨將周傅案訊諭交保在案昨晨復訊原告偕女周姜氏上堂訴明前情並延朱斯芾律師到堂聲請欲以民事另行起訴中西官判將刑事案註銷姜氏暫交伊父領回准原告另行起訴歸民事案訊理 
[竊案繼續研究]  
　　江蘇齊巡按使前派姚委員來申調查事宜旋赴海門由申起程時在十六舖碼頭失竊公文並衣服等二十件姚君抵海門後即函請上海縣公署派探飭緝嗣由警察所偵探將竊賊盧小春等五犯拘解到所並吊到原贓十七件經司法科員訊明禀由景警佐領袖轉禀沈知事諭飭轉送地方檢察廳訊辦在案兹悉此案己起訴審判廳開廳研鞫分别收押候再開審昨日午後又由堵推事官會同賀檢察官繼續開庭命提盧小春王阿三等五犯至案逐一嚴訊盧等供詞推諉問官會商之下諭飭分别還押聽候擬辦 
[拆梢誘騙之控訴]  
　　地方檢察廳拘留候審之婦人王張遣人至公共公廨刑事科指控住居法租界之山東人梁少堂父子與許貴生索詐不遂將伊誘入城内致遭拘留等情得由捕房將梁少堂提至公共公堂請究原告延律師上堂代表聲稱原告前爲拐案牽涉經公堂訊明將案註銷後被告忽向原告藉詞柝梢不遂其欲即將原告誘入城内拘押請爲澈究中西官以人證未齊判被告交一千元人洋並保候補提人證再訊 
[奥商追索票欵]  
　　奥商柯留在公共公廨控謝增鑪不付支票銀一萬二千兩昨由捕房將謝傅至公堂請追中西官諭令交保候訂期會訊 
[小工忽起衝突]  
　　斐倫路工部局所設之宰牛公司有小工等多人忽起衝突互相兇毆由公司執事禀報捕房捕頭派探宋掌桂前往查明爲首滋事之人帶案押辦 
[催造地方支出預算表]  
　　上海縣兩公署昨接江蘇齊巡按使通電云本公署前於本年五月二十一日通飭各該縣並呈部電改正會計年度就各該縣地方支出一項照編四年下半年支出預算匀濟支配不得超過縣有收入全年總數之半並聲明限文到十日内一律編送在案乃各該縣有始終未據造送者有册列支數逾溢或款式不合業經駁回另造者有先送預算列支教育費數目與續送教育費表不符萬難認爲確定者致令四年下半年地方支出表預算迄未成立刻己届實行之斯所有地方支欵將來憑何審查除專飭嚴催各該知事迅將四年下半年地方支出預算限五日内一律造送數目務歸一致如有前表誤列并即聲明更正一面將全案預算表式多造二份分詳財政應暨該管道尹存案備查事再嚴催母稍刻延 
[沙田分局之简示]  
　　上海沙田分局昨出六言韻示一道照録於下清理漲沙田灘章程久己佈告意在興利除弊業户獲益匪少新灘准予報领老灘註册換照照據尚有遣失具結責成董保争訟欠租霸耕註册最關緊要如不呈驗換照舊據均歸 
無效蘆課升漕轉重科則不容混冒淌有原領蘆洲墾熟己植棉稻升完糟糧之外仍按田價補繳從前佔墾隐匿以及藉照影罩報則不追既往違則懲罰自召己逾一月限期許令他人首報科罰價銀五倍准以一半賞犒照章信賞必罰示諭一體知曉 
[閘北檢察分庭批示二則]  
　　項士富訴金廣成挾嫌謊控誘拐其妻由批此案既經楊才大證明爾如不有舉出反證僅以買證等詞希圖脱卸殊屬非是仰仍依限案訊明核奪此批 
　　卻質夫訴傭婦趙氏行竊飾物續請追誠給領由批趙氏竊取洋線案情確鑿自應起訴至偷竊金押髮一節供證俱無碍難併究仰即知照此批 
[施診所聘請醫生]  
　　醫生李珮青向在寳善街生華堂紙號應診近由英租界天津路貴州路口普安施診所聘請到所李郡慨然擔任聞連日前往求診者頗不乏人云 
[誌謝]  
　　粤東災情深重待賑孔殷兹由同志勸善會諸君於陰曆七月十五晚在海甯路愛倫戲園串演義賑戲所收戲資悉充賑欵昨承贈劵四張書誌謝 
[氣候報告]  
　　上海徐家滙天文台天氣測欲候報告 
　　八月二十三日颶風仍沿中國海濱向北進行下午三時左右過大戢山之東向黃海而去暴風雨由由東北來且終日由北面及西北偏北來 
 
 
 
] 

Page 11

 
 
　　二十四日晨間風己轉至西北偏西及轉並　西颶風己　黃海上海一帶有間斷之暴雨風力漸弱 
　　二十四日下午四時三十分豫測颶風仍向北行上海及黃海有暴風雨南方有不定之和風 
　　二十四日下午四時前二十四小時内上海氣候温度至高八四·二至低七四·二去年同日至高八八·六至低七三·六 
雜評三 
[騙錢之軍學堂（訥）]  
　　人之心思才力同也用之於學術技能則其學術技能愈究愈精用之於欺騙作僞則其欺騙作僞亦愈出愈奇我國社會之上所謂欺騙作僞者既無奇不有而道德亦即伴之以墮落西儒有言立憲重法律共和重道德然則道德乃共和國之魂也魂之不存軀壳烏有哉嗚呼國人母徒争其名 
來函 
[科發藥房來函]  
　　敬啓者八月六日字林報載有中國進口之洋藥及化學品一篇未有投稿者之名想係該報自負責任鄙人因其言謬誤殊多特致函申辯乃該報不爲載出故請貴報登载此函以釋羣疑焉字林報之言雖不知外國藥品贸易者亦可辨其錯否惟該報所稱上海某敵國人僞造聖吐靈殺蟲藥Santaina足見德人贸易之方法一語殊欠公允且意含誹謗英人商會對於此事能否有所作爲尚屬疑問然若能不顧歐洲之戰局與東方商務之競争兩規定若干條例以取締中國洋藥及化學品之贸易則誠爲美蒲之辦法今苦力之流稍有資財即開設大藥房未嘗爲人所反對而講者只求價賤不察品質往往受欺不獨德人受其影響即英人亦然至於字林報所謂德人利用英人商牌一節此乃絶對混惑之詞凡稍知行國化學品實業者皆知製造化學品以德國爲第一美國最大之製藥局巴克大衛公司TarkeDavisAndCo曾稱去年該公司所用之藥品及化學品内有尋常藥品百分之七十及精粹化學品百分之九十皆從德國而來雖英國爲世界商務之中心點然以製造化學品而言則除數種有機鹽基物如嗎啡金鷄白納霜等及若干粗重化學藥品外英國之出産固甚細微今英國輸出之藥品大半爲轉口貨皆先由各國運至倫敦而後轉運出境者出試取英國著名藥業報名化學家與製藥家者而讀其化學藥品與藥料輸入之報告即可知余言之不謬若德國藥廠如BayonhrigarHoehotetFarbwcrkeMerok等皆有聲於何其藥品風行全球且暢銷於英國其品質之可恃爲世人所共信德國藥業有極大之營業享極佳之名譽又何須盜用他國商牌如官林報所云乎字要報顯爲愛國心所激引致誤其行逕但欲爲讀報者所重視之報紙而竟有此言論詎不可惜哉僞造聖吐靈殺蟲藥一事不始於今日印度早己有之數年前鄙人曾以Merck藥廠之報告寄與中國醫學會使其注意此事俾醫界知購買藥品必由可恃藥房之重要焉聖吐靈中參雜Acetanilide質在稍知醫學之信藥者不難證明之惟不知醫學之購藥者則當就名譽素著之藥房而購其所需庶不受欺字林報所載一篇不知出諸何人手筆若係藥業中人所撰則鄙人爲之痛惜蓋徒以誹謗之詞爲抵制競争之具其人必非善於營業之人也鄙人之意苟見有不正當藥品則當以事實及名氏告知當道請其注意方爲適當辦法鄙人敢謂苟有德人銷售僞藥之實在證據則德國官場必立即究辦並盡力設法以杜絶此種害人之贸易今若傅聞上海一人或一藥房有不正當之行爲而遽欲全德國藥料與化學醫品之商業負其責任則持論之不公允莫此爲甚此種手叚庸足動上海衆人之　　乎 
　　上海行商科發藥房經理施洛丹啓 
[廣肇公所來函]  
　　敬啓者前因廣順成號葉海田君携帶妻子搭新疆船回粤爲救濟婦孺會偵探勒索一事接救濟會虞和德朱佩珍貝仁元三君等署名來函云頃閲本日各報載有指訴救濟會偵探勒索一事並云致函敝會等語查敝會並未接奉此項信件惟報載當日有雷仲紀君目擊情形無可遁飾相應函請貴公所迅派董事邀同雷君准明早十時到會以便傅齊各偵探當場指認如果屬實即行送官嚴懲以儆將來而安行旅等語經敝公所董事如期前往救濟會會商各情經登各報昨敝公所致救濟會虞朱貝三君函云洽卿保三潤生先生台鑒八月二十號接奉台函以各報載指訴救濟會偵探勒索一事囑敝公所迅派董事邀同雷君准明早十時到會以便傅齊各探雷場指認等因經敝公所公舉各董遵示如期親赴景會至十二時散會仍未見駕臨伏以三公爲救濟會領袖負完全責任一切諸頼主持敝公所董事等仰承台囑固當聞命先趨而未獲一領教言殊深悵歉查來函署列三公台銜所有函示各節未悉三公曾否與聞敬乞賜示等語現各省行旅對於此事之改良盻望甚切敬祈將此函登入來函門傅得周知實紉公誼敬請台安上海廣肇公所啓八月二十四號 
[江西公會來函]  
　　本埠後馬路信昌隆報關行内所居號客贛省居多本年江西大水爲災該行主任尤森庭君以乃母本年五月間七十壽辰滬上諸親友及各處至好所送屏嶂等件本擬設筵酬客特將筵資二百元送交江西籌振處撥解災區移口福而作陰功想贈禮諸君聞之當亦欣然也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 <　L ] 
[祝籌安會成立] [  東埜]  
　　籌安會成立中國自此長治久安享億萬年有道之長　　籌安會成立中國萬萬人均得安其居而樂其業 
　　籌安會成立一班垂頭瞑目前仰後合之磕铳鬼均得安枕而臥效陳搏之一睡千年 
　　籌安會成立一班大官員出外均得安步當車黨人不敢抛擲炸彈 
　　籌安會成立面團團之富家翁均得娶姨太太購食印花土安富尊榮 
　　籌安會成立人家妻妾相安於室無争風吃酷之事 
　　籌安會成立山梁雌雉或至南京路同安易安永安茶居上茶園或立跑馬廳安康里口可安然拉客 
　　籌安會成立將來國泰民安論功行賞籌安會中人加官進爵有差（三） 
[夏日舟行記] [  吴悔初]  
　　亦日　　　雲如熾幽居一室中執扇而揮剖瓜而食汗尚淋淋　　　　　　　古刹臨風而臥作羲皇上人矧風塵僕僕於道　　子其煩熱之狀當有不可以言諭者余不幸適於炎威肆虐之際渡江而北雖曰飽嘗艱辛抑亦别饒風趣是不可以不記當其登舟也往來上下行人如織肩相摩踵相接喧譁呼喝之聲紛雜不己余目爲之炫神爲之迷幾如入上元燈市之觀走馬燈也甫入艙見乘客擁擠縱横排列率皆袒胸露背而環肥燕瘦各異其形跳足科頭備呈諸態如大雄寳殿所塑之金剛羅漢也未幾坐客各探腰際出烟呼吸以消長晝最趨時者則爲雪茄烟次則爲紙捲烟再次則爲福建之皮絲蘭州之香奇杭州宓家昌之所製五光十色各嗜所好一時吞雲吐霧瀾没艙中幾如傍晚漁舟炊火縷縷起也坐既久空氣濁炭氣足衆客皆神志不甯汗孔中排洩力愈大纍纍然如貫珠而出當斯時也呼風無術紙扇是求信手揮來或徐或急幾如穿花蝴蝶兩翅翩　也更有引經證古時世縱談隐語危言詼諧入妙甚至下里巴人之曲齊東野老之談信口開河都成妙諦幾如入上海灘上　林步青之灘簧也所最奇者汗腥之氣時時撲鼻而來其功效甚於臥龍丹之令人蹙畫錦里香粉店不能有此佳品也加以兩岸垂榻絲絲入水蟬聲嘹喨高唱入雲宛如向行人鞠躬致敬而唱歡迎歌也如斯風趣余數日間嘗之畫矣不歛欲爲夏日旅行者售故泚筆記之 
譯著 
[間諜生涯] [  天虚我生]  
（六）孟德卡羅之　諜（續） 
　　既辭出即赴倫敦旅館預定一席與俄羅斯親王相近者然後赴市購一玫瑰茶球持赴露佛旅館令侍者上之郡主予則獨坐以待燼卷烟凡三郡主始珊珊下則珠光寳氣益顯斌姗較初見時又勝百倍矣既入室即笑曰累君久待得母躁乎伹君所贈之球予以綴之衿上費時實三十秒矣予因視其　上竊爲花球徼俾因曰惟其顔色之佳乃稱郡主之佩郡主笑而不言頃之即偕予出登車以赴倫敦旅館車中無事略高今夕所當預備之事及抵倫敦旅館則餐室之間人己麕集類皆社會上素負名譽之人間有美利堅富家女郎亦在其中然爲郡主之容光所照皆無顔色矣其時吾人餐席之上己綴遍玫瑰之花花花展爲笑容以歡迎此愛神化身之天下第一美人讀者當知天下美人薈集之所全世界實僅三處一爲英之薜葛的萊一爲埃及開羅一即此間而此間尤爲三者之冠今郡主乃能於此間優勝則予謂爲天下第一美人實非諂也吾人既坐合室之視線盡迴如矢集的盡射於郡主一身顧郡主仍揚揚如平時坦然就坐旁若無人偶一展笑以與予語四座皆側耳以聽如聆仙樂而吾人之身亦飄飄乎欲仙矣既而但聞竊竊之聲四座皆議郡主之美且復訝予之饒艶福而俄羅斯親王爲尤甚渠本生於右邊廻頸以視郡主似嫌其勞乃與對座一人易位而坐架其單雙之目鏡以窺郡主予知親王己吞餌矣然此間耳目衆多吾殊不能贸然與之通殷勸則即變計出以奇兵高予聲浪令四座盡聞呼侍者曰煩汝傅語對座之麥歇母再眈耽視人使人不耐此語一出四座皆失聲而笑視線盡注親主而親王乃大　亟起而向郡主鞠躬郡主置勿理親王乃益窘竟不終席而去吾人餐己乃往園中小步此園闢地至廣曲廓周匝小徑斜通茂林深樹間複榭三五足供憑眺游人之 
多直如潮擁忽而王親貴族忽而憲豪忽而優伶五光十色一一旋繞予身而過予念此輩擾擾究何事乎吾知其人胸中亦必各有一重秘密之黑幕不可揚去以示人者無他非黃金即美人耳惟予胸中所存秘密則與凡人不無少異特不知郡主胸中又何如耳 
栩園詩選 
[粤中旅思] [  默庵]  
　　久客非吾願孤尊强自親雲迷迴望路山笑遠遊人白袷黃塵滿青谿碧柳新不知風上異疑是忽經春 
[題鮑夢星梅花畫册]  
　　余昔游羅浮暫與塵事辭緣溪入幽林寒葩滿兩枝横斜極清致皎潔無媚姿崖壑生春風芳香襲入衣貪玩久忘返乘興偶爲詩詩成自謳吟焉足狀其奇惜哉負幽孶恐被山花譏俛仰謝烟霞遠别感經時吾友黃山秀結廬淮水涯放曠慕高際頼似林逋痴對花時寫生縬疑夕酒一巵酒酣逞豪興醉　揮淋因兹寄心得豈欲希世知晚年益精進老筆含榮涨亂林綴疎花瘦榦攢瓊㽔濡染成百幅遑恤精力疲夙具冰雪質獨得造化機焚香展斯圖使我心情移舊游隔雲山悠悠難與期此境今更逢聊慰夢中恩 
[又題]  
　　清興醉時發寫梅酬我詩奇因風作　淡爲月生姿揮酒　無　横斜春滿枝幽香在何處應有酒能知 
[月夜懷朱柳門]  
　　晚風霽林雨霽月皓如拭井榦亦明浄照見春苔色披衣暑氣薄引領起遥億故人久疏闊道遠不可即願欲因晨風翺翔無羽翼獨有游仙詩流賢舒胸　 
自由談之自由談 
[籌安（三）] [  覺迷]  
　　今日之中國非　所能安也諺求得風静吃米粉此今日籌安之唯一良法也 
小説 
家庭小說 
[嫣紅刧] [  常覺小蝶合譯　天虛我生潤文] 　 
　　第五十三章（續） 
　　先哲有言曰欲愛其新必棄其舊此語與密斯脱特雅之欲死床上切莫署債票同爲名言使哈勃克於未愛安娜之先生绝反靄卡面後再與安娜相愛則皮靄卡亦將無所行其妬今乃不此之圖而兩者兼愛之在哈勃克思之以爲皮靄卡者不過保姆耳即不時至其定習意大利功課亦復何妨而皮靄卡則大以爲不敬時與争辦此時勃哈克心在安特來田塍之上亦不暇與辨但允以晚膳後相見耳然晚膳之後哈勃克與安娜情話正歡又安能憶及舊人而皮靄卡則大怒矣此時相見遂不復相怒厲聲曰哈勃克汝奈何每夜必使人相等而終不至哈勃克始憶及昨夜之約又兩曰皮靄卡吾日來心緒至劣故不欲令君見我致君憎惱言次神字至和靄似陪罪者惟其一足則尚跨　椅背之上則大不敬矣皮靄卡曰但吾則以爲有約即當踐之哈勃克汝知我昨夜待汝至何時哉汝告予謂汝喜聽答蘇之詩吾亦購之以備爲汝謂讀早知汝而言無所徵信者則吾亦何爲購之實告讀者當時設皮靄卡而非盛怒者則哈勃克或且告之謂答蘇之詩非特非所愛或井其字而不識設皮藹卡果爲己誦無啻聰西藏喇麻僧之誦梵文也然哈勃克此時心中惟盻天暮得與安娜踐約故亦無暇辨論仰視天末則斜陽己僅有餘光哈勃克不能再待乃曰茉特帽史今晚吾猶有他約於明日來見君可乎皮靄卡大怒目光如電幾欲射人心肺言曰汝又有約耶佳汝邇來竟無夕不出矣汝出果何之耶哈勃克曰吾與好克司貴爵偕耳渠好打彈面無敵手故樂與吾遊以吾之技術耳 
奇情小說 
[秘密汽車] [  東埜譯]  
　　第六章（續） 
　　勃立南道我纔説發狂看你這副神情眞像發狂了你悻悻然也是没用只索静觀事變人生處世遇着事情愈變幻的頭腦愈須冷静纔可以制物不爲物所制我想不得乎上則求其次我現在别無奢望但願那汽車不曾閙出事故天末美人别來無恙我在這褁戀他他也在那裏想我留得相思勝相見艶福的福字雖然擔當不起那艶情的情字却儘夠我消受的了他以前親開檀口肯把性命托我那言外之意使是許訂終身我如今立定主意使他曉得所托者不至於非其人纔可仰答深情於萬一滕逹勉强笑道他言外之意店然被你曉得你言外之意我也未始不曉得説出來又是老生常談你是说不得茉莉兒爲妻情願終身不娶老友我看茉莉兒待你很有情義並不是假惺惺作態你和他既有成約幸福勝我多多了勃立南起身腹了幾步把手搭在滕遠肩上説塡麥克你眞可憐留得蕭娘一紙書不知將來能否按圖索驥我終不信他門丰姿絶世乃如兩朶曇花一現即隐雖然隐則隐丁那色香味三者還留戀在我們眼　鼻觀之間久久不散這幾天以來夢寐之間常覺心頭繫着一事便我轉側不能安枕我想偌大一個倫敦大街小巷查起來己狠不容易何况天涯地魚秋水伊人雖然踏破鐵鞋也那裏曉得一雙彩蝶翩翩的分飛到那家園廟去呢 
救國儲金 
[交通銀行收欵清單]  
　　八月十日第七十五次清單 
　　第四十七册四十七號至四十九號徐金記十元金桂生十元張生記十元 
　　八月十日第七十五日計收儲金銀元三十元連前共計己收儲金銀元七萬七千七百二十四元銀一千四百九十三兩三錢三分四釐交通銀行謹啓 
[八月十二日第七十七次報告]  
　　第四十七册五十號至一百號釋開如五十元釋了一十元鶴鳴庵十元大乘庵五元釋廣遇五元恊泰四元釋静悟三元釋了策二元釋根涵二元釋覺悟二元祥慧庵二元森泰號二元釋智愷一元釋籙光一元釋海峰一元釋如林一元釋根善一元周忠立一元莊仰子一元唐者和一元林生森一元楊松壽一元洪阿吉一元王阿全一元徐阿發一元普濟圭釋了餘五十元釋逹圓十元化育堂十元釋清意五元三仙佛匠五元古佛洞三元釋清寛三元釋究空二元釋慧廣二元釋吉光二元佛首庵二元秋生二元釋續定一元釋又來一元釋寳運一元釋善初一元釋雲水一元王根福一元羅李順一元周順發一元張祥生一元陳桂榮一元陳阿濤一元唐興浩一元顔祖友一元法雨寺五五元以上均錢逹三君經募佛教定海分部 
　　第四十八册一號至四十八號隐名氏十元釋成聰五元釋開悟十元無名氏五元觀覺蓬三元釋引雲三元釋籌齡二元釋新端二元釋融光二元倪志英二元隨衆二元釋化日一元釋又興一元釋樹華一元釋善明一元釋根義一元張阿禄一元張朝悦一元徐阿路一元何錦章一元袁阿化一元舒阿土一元周仁裕一元蔡阿森一元慧濟寺二十元龍籌庵十元無名氏八元釋根常五元釋雲峰四元釋開度三元釋新融二元釋慧冰二元釋開顯二元釋了香二元趙阿舒二元釋了明一元釋龍恭一元釋化能一元釋慧眞一元釋文法一元鄭錦庭一元戴銀再一元胡仰子一元張庭富一元孫萬宏一元舒小鈞一元夏阿壽一元張金林一元）以上均錢逹三君經募定海佛教分部） 
　　八月十二日第七十七日計收儲金銀元四百零一元連前共計己收儲金銀元七萬八千一百二十五元銀一千四百九十三兩三錢三分四釐交通銀行謹啓 
[八月十六日第八十次報告]  
　　第一百零一册一號至三號朱維堯一元劉林發一元逃良瑞一元 
　　第一百零三册一號至三號黃榮記一元俞冀清一元鄭惠生一元 
　　第二百零一册一號至十三號姚壽亭二元姚壽亭二元張盛堯二元陸本釐二元竹改統二元竺改統二元陳息圓二元康記二元金銀生二元卓炳三二元新甯紹廚好王二元又二元鄭惠生二元 
　　第四百零二册一元至十號徐嘉倰五元俞彝齋五元俞康年五元林紀榮五元何立卿五元陳南琴五元鄭慶三五元守拙廬五元沈夢林五殛沈立房五元 
　　第四百七十一册一號至五號楊瑞賢十元朱存仁十元戴鴻記十元陶鑄十元新甯紹廚房王十元 
　　八月十六日第八十日計收儲金銀元一百三十三元連前共計己收儲金銀元七萬八千二百五十六元銀一千四百九十三兩三錢三分四釐交通银行謹啓 
[八月十七日第八十一次報告] 　　 
　　第四十八册四十九號至五十一號上海縣立第一高等小學校學生零星基元又張勤益一元又朱睿年一元 
　　八月十七日第八十一日計收儲金銀元九元連前共計己收　　儲金銀元七萬八千二百六十五元銀一千四百九十三兩三錢三分四釐交通银行謹啓 
 
 
 

Page 15

 
 
   
 
 

Page 16

 
 
   
 
