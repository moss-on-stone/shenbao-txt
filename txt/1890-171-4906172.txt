# 1890 - 171 - 4906172

 

Page 1

 
 
[重印夢華廬賦海傳選已丑直墨小題文府演義三國志出售] [  點石齋啓]  
　　本齋前印之夢華廬賦海分門别類擷精取搜集詞林之傑搆備藝苑之鉅觀海内風行操觚家皆奉爲圭臬固已有目共賞無翼而飛今重印千部業已裝釘齊全價目仍照曩例准於卽日出售尚有傳選已丑直墨小題文府小題觀海横行字典演義三國志詩畫舫四書典倉味根擷要醒題字珠等書亦已售罄現皆一律開印將次告成合併附聞 
[賑物求售] [  申報館恊振所啓]  
　　本舘開辦賑捐以來蒙海内諸同仁捐助各種　　早已製成彩票售完矣兹又水陸續助下七俠五義川部每部一元二角隸有五十部每　六角吳都法乘一部石印小耕石齋畫　甘部未及經入彩物之中是以另行求售諸君子有情殷匡救者請臨本舘　購庶幾裘成集腋飢民得早　來蘇乎 
[論滬上拐案之多]  
　　天下有手無寸鐵而坐收漁人之利者拐騙是也上海爲通商大埠五方雜處良莠不齊拐騙之案層見疉出控諸公堂載之日報者罄南山之竹不足窮其奸竭東海之波無以洗其穢若輩黨類甚多朋比爲奸通同作弊遇有買賣得錢分用幸而作事秘密不致敗露則不費一文不勞再舉而已坐收數十千之貲財爲計固得卽不幸而爲事主所控告或爲包探所拘拿租界會審官不過以笞責管押了事期滿釋出收數十千之貲財爲計固得卽不幸而爲事主所控告或爲拐騙行徑約分二種一曰婦女一曰小孩其拐販婦女者見貧户人家盈盈弱質姿首可人卽動垂涎之意遂以甘言厚利歆動其父母其父母見利心動不暇審愼掌上明珠遂入他人之手幸而爲富家簉室小星知命固不敢有怨言不幸而陷入娼寮則嫩緑嫣紅任聽狂風權折此後飄茵墮溷斷梗浮蓬正不知胡所底止近年以來闤闠涇營未能生色而私街狹巷下賤淫娼逼脅小兒女作皮肉生涯者日見其多推其原始無不從拐販而來其中又有介紹之人經付之人重重盤剥各取餘利以飽貪囊在買女者雖出身價數百千而賣户實在凈得爲數已屬無多事後思堇未嘗不深自懊悔然生米已成熟飯則亦付之無可如旬而已彼工於營謀巧於出脫者祗知爲自家漁利計豈復顧及他人之聲名性命桃李容顔都傷薄命鴛鴦件侣盡等哀鴻拐匪一日不除則離恨天煩惱境勢必日盛而無已時也其拐賣小孩者女孩則鬻入妓寮自幼教以歌舞加以磨礱待其年已及笄卽恃爲摇錢樹子誤投陷阱者卽是苦海中人又有鬻在人家爲奴婢者逢首采色手胼足胝終日奔走無片刻之安一息之暇又其甚者主婦悍虐時以白眼相加稍不如意鞭撻並至號呼宛轉慘不忍聞九幽十八獄無此寃苦男孩則或爲螟蛉子或爲僮僕在拐販者不過得錢一二十千獨不思孩之父母盼望多年始得一子一旦以自家骨血謂他人父謂他人母中心憤鬱竟有以性命相殉者又有數房兼祧一子香火所關賴此一脉若被拐去則十百年宗祀一朝爲之中斷此眞可令聞者爲之心傷見者爲之髮指故論賺錢之多寡則拐販婦女者少或白餘千多或數百千拐販幼孩者不過數十千似爲彼善於此而論情罪之輕重則拐販婦女者止於貪利忘義鬻良爲娼污人名節敗人閨閫而已至於拐販幼孩則竟離人骨肉斬人宗祀害人性命直與盜賊殺人無異光天化日之下豈容有此鬼蜮從前閩粤等處奸人敗類販賣人口出洋貿利積惡已稔爲害靡窮後經大憲查知夙弊下令嚴禁雷厲風行而此風爲之稍息近日上海此種案件較從前爲更多業此者或係多年惡棍或係奸猾玄媪平日恃此以爲生計黨類旣衆消息尢靈或密約於茶坊或成交於烟室或從中以撮合或坐地而分肥或恐他日株連不肯列名契尾或因根究來歴冐充幼孩親人種種会倆眞是變幻不測翻覆無常若非堂上者明鏡高懸執法嚴辦竊恐拐販之風日甚一日緑窓靜女黃口雛兒何日同登化宇勿墮迷津詩云豈弟君子民之父母有牧民之責者其亦聞此言而惻然心動也耶 
[本館接奉電音]  
　　昨由京友電傳諭旨三道敬謹譯登○五月初九日奉硃筆梁仲衡補授詹事府少詹事欽此同日奉上諭湖南岳州府知府員缺着鍾英補授欽此同日奉上諭會國荃奏已故提督戰功卓著籲懇賜卹並將事蹟宣付史館立傳一摺已故福建陸路提督一等男爵蕭孚泗於咸豐三年隨同曾國藩轉戰江西湖北等省所向克捷六年以後隸曾國荃部下迭克名城功績卓著荐擢福建陸路提督同治三年克復江寗省城首先奪門而入搜獲李秀成等巨逆厥功尤偉蕭孚泗着照提督軍營立功後病故例議卹江南立功地方建立專祠生平戰績宣付史館立傳着加恩子謚以彰忠藎該衙門知道欽此 
[皖南蛟發]  
　　上月廿六日蕪湖大雨隨發山洪江畔圩堤勢甚岌岌南陵縣屬清弋江鎭平地出蛟冲没田廬淹斃人口涇縣東南北三門小舟竟可出入灣沚鎭方村一帶數十里内一片汪洋連日牲畜人民隨波而下浮至蕪湖裏河荆山港連日撈起屍骸十九具有二女屍縳於牛背盖水至時欲駕牛脫逃不料竟同歸於盡也又聞燕湖上遊青陽縣山中亦發巨蛟廬舍盡成澤國富此秧歌四起梅雨初過驀遇巨災恐農事又不免妨碍矣 
[夜航遇盜]  
　　蕪湖南鄕石硊河上通南陵爲往來徽州等處要隘向有夜航行駛便商民本月初二夜有航船兩艘泝流而上未及二十里至馬家港地方日下西山烟迷古渡忽蘆荻中有盜船蕩出羣盜一躍上航向搭客盡情搜索并大聲設如敢抗拒莫怪咱老子霜刃　情諸客咸觳觫不敢言任其飽掠而去又有鮮桃船兩艘中夜剪江而至亦被刼掠一空諸客以是處地屬南陵遂赴縣中報案不知官斯土者能實心緝捕否也又聞夜航内有蕪湖全泰盛信局託帶各信除匯票外尚有紋銀二十五兩洋蚨三十餘翼及貨物若干云 
[疉獲巨匪]  
　　鄂人陳濟懷向本會匪頭目綽號八百斤鐵羅漢遊行於江淮一帶案如山積莫敢誰何近年匿蹟蕪湖托身闤闠中狀貌樸訥　以其異鄕作客不疑其向日稱雄於緑林者也今春沈大中丞閱兵過蕪通飭密拿陳遂逃去上月忽被人獲於江口用鐵練穿其琵琶骨派砲船兩號押解至皖又徐玉林者亦陳之同黨去年在湖北某縣疉欠搶掠殺人放火罪惡滔天上月下旬經眼線在江口拿獲交縣釘鐐收獄一面飛咨鄂省大吏旋於本月初二日自 
 
 

Page 2

 
 
蕪乘江裕輪船押解回鄂想當卽置典刑也 
[杭州雜志]  
　　前任浙江巡撫劉中丞籌欵六萬千存典生息以備孝廉堂詁經精舍及敷文崇文紫陽各書院額外加奬年來各屬告歉民不聊生遂有在籍紳士禀請崧振帥將此欵撥入賑捐崧帥不準其意蓋謂人才爲國家所重培養士子亦屬要圖不能但顧飢民致八百孤寒抱向隅之憾也○本月初一日學憲潘嶧琴文宗由嚴州府起節初二日辰刻抵上碼頭呼殿回轅各員恭迎如禮○潘文宗採輯兩浙輶軒錄及金石志已有年矣現已雇匠開鐫想可工成不日也○前紀頁院照墻左右地基一律給價入官一事兹聞有毛某者向開石作兵燹後積有萬金遂啓建五開間廳樓一所適與明遠樓相對每逢鄕試士　多租住其中價雖過昻貴亦不計也去歲秋闈崧振帥恐有傳遞等情預飭仁和縣親臨封閉現在毛遍託紳士向振帥求免入官振帥不允想毛亦無可如何也 
[接錄廣東肇慶府曾示]  
　　一士習宜端正也夫士習之美惡風俗攸關果能樂道安貧吕修行潔則互相觀化民俗自必純良所謂一邑有好官不如一鄕有善士也肇俗文風向與省會相埒本爲聲名文物之邦惟慣喜習刁較别郡之横蠻者猶爲難治蓋蠻者不知有理其眞性尚存而刁者似理而實非理其立心最險是貴讀書之土明其理之是非辨其理之眞僞毋以非淆是母以僞亂眞斯義理昭明而澆薄之風可化本署府賦性忠厚前歴各郡莫不察其病而痛子砭針自愧訓導無方且復限於歲月未能悉爲湔除而條諭諄諄希冀挽回一二卽如潮屬夙稱蠻悍重武輕文動輒白刃相仇近則户誦家絃文人蔚起可見天下無不可化之俗亦無不可感之人風氣轉移之漸願與爾多士共期之一基圍宜自隨時修固也肇屬界連兩粤川會三江每當秋水漲流我郡最當其要所有各處田園廬墓全賴基圍保障或决或漫卽爲澤國是基圍之築實與百姓身家性命相關前督憲張親自巡查加意講求特發巨欵責成地方官督飭紳民實力興修較前此之務爲粉飾者自必堅固倍常第人事難和天心莫卜與其臨事張皇曷若預爲籌畫與其待官勘築曷若自爲隨修本署府擬俟稍爲部署卽親往巡查究竟所築是否得法以及疏通源流分殺水力心有成竹另行諭遵外爾等紳耆務宜各縣各鄕各分叚落聯爲一氣熟商辦理集儲銀兩公舉老成練逹之人爲之董理隨時修築日增月累將見有堤皆固自無水患之虞身家性命亦可永保矣當務之急未雨綢繆各宜凛遵一越控宜嚴禁也查詞訟之設本爲百姓申屈鳴寃然必先赴州縣具控果有寃屈始准赴府呈明否則照越訴治罪此定例也近則風俗日偷無論命盜姦拐以及田土婚姻墳山錢債之案莫不紛詞上瀆推原其故或自揣情虧已經縣駁或自知理曲恐干反坐或業經縣斷意欲圖翻或訟已全輸妄思爭勝因而架詞聳聽冀得批傳復訊藉上控以挾制隂恃爲符種種禱張殊難縷述不知本署府向於詞訟尤爲認眞每卯收呈必提抱告嚴爲訊結並將所黏縣批縣判詳細推求或准或駁當堂批發其有供詞顚倒露尾藏頭及將批判割裂刪改者無不從嚴究辦任組織之極工斷難朦蔽嗣後各屬軍民人等果有切已之事來府具呈務將案情從實聲叙並將該縣批判逐一抄全黏呈察核倘有前項情弊希圖朦混者輕則笞責重則押發如非十分寃抑幸勿輕來嘗試一盜賊宜自新也府屬地當衝要盜賊出　靡常久爲行旅居民之害計自分路查辦之後緝拿正法不少當其刦掠擾害良民大辟之加原無足惜而還念有生之初同爲赤子一旦失身爲賊自罹殺戮亦覺可憫在甘於犯法或以探囊胠篋勝於力作傭工或爲飢迫寒驅遂至沉迷不悟不知鑿井耕田儘可安業肩挑販負實足營生何必亡命爲非自投法網况贓經俵散入手無多身被拘拿苦難言狀輕則投荒萬里重則懸首高竿清夜自忠能無痛乎本署府前在緝務局總辦爾等當有所聞如能及早回頭尚可保全末路倘仍怙惡不悛一經獲案定爲盡法懲辦求生求死爾等其自思之以上八條皆地方之弊是以預爲告誠期共箴規然耿耿此心實求有益於百姓並非欲博名也且本署府質性樵魯罔知顧忌廿餘年來宦海浮沉縱或得有虚名實則爲官不易歸隱之心時縈懷來徒以過叨憲眷繁劇在所不辭是以每到一處必將風土人情細爲詳察稍有不便於民者無不立爲請命據以上聞夫興利除弊人盡樂爲其所以有利而卒莫能興有弊而卒莫能革者則上下之情不通故也各屬紳耆遇有興革事端務宜擇要相告固不必問本署府之能否施行但自問所言果當本署府能信而行之更本署府可以轉呈各大憲信而行之則利無不興弊無不革自可咸安樂利永享昇乎矣其各凛之毋違特示 
[崎陽問俗]  
　　本館駐日訪事人來信云長崎石灰町邊崎陽學會前由岡享與本田文太郎二人所創邇因學生日漸增多房屋未免狹隘遂移至今魚町六十六番地改名七星學館增聘漢學數學英文俄文各教習逢日曜日卽西人所謂禮拜者聽諸生用英語質問云○西本月七號卽四月二十日高千穗丸輪船由朝鮮回崎港裝載牟麥甚多因去秋日本歉收本年麥又不熟故有日商向該國販運也○華四月十八日有美兵輪埃來哈水師二十餘名在長崎稅關前與日軍艦火夫三名水師民人各一名互相毆擊扭作一團幸警部長督率巡查數名協同美國巡查臨塲彈壓將日本火夫及車夫一名救出然已受傷矣少選拘得行兇之美水師暫爲管押次日午前十點鐘時梅香崎警察署長掘之内智覺帶同通事陳郡太郎赴美領事署陳請辦理領事言須咨照水帥提督方可施行有知其事者謂是日停車塲邊人力車夫添枝平太郎撮口呼所餵小犬美水師疑其輕已以致爲難巡街捕見之操英語爲之勸解適有日進軍艦火夫由浪平町游冶而歸駐足閒觀美水師揮拳擊中一人之面火夫尚不敢與校而美師愈聚愈衆内有二十餘名不問情由扭火夫而痛抶有一名突圍而出又被追毆巡街捕無術可施回至署中告急始得協同美捕上前解散是役也日人受傷四名美水師亦有一名手上受傷日内埃麥哈將出口打靶水師提督以兵丁醉後滋事原係常情不遑究辦云○神奈川縣廳出示募人充横濵築湝之役上月三十號有寺西春吉者願充工頭請發字據計雇工人一萬五千名價銀三千七百五十元每日每名給工貲二十五錢合銀二角半限五六個月竣工云○現任長崎縣知事中野君喜用我華木器日前横濵丸由上海回崎購到紫檀文桌及靠椅凡十餘件日人咸謂價旣從廉物又耐　較之西洋器具有文無質易士破壞者相去不啻天淵如官塲推而行之則華商又添一大宗生意矣 
[洪都三筆]  
　　江西來信云日前有某甲者乘手挽小車行至某處路逢南昌縣熟視無睹不爲起立縣尊怒飭役揪下問明姓氏當街笞責四十板夫邑宰爲民　母教之宜也然果能愛民如子人孰不尊之親之以敬父母者敬之若民不知敬而必責民之敬且復笞民之不敬民固不敢不敬矣亦知敬之果出於本心否耶○楊家廠水管橋禾草街各賭廠開設多年忽起忽滅雖在上者高懸厲禁迄未能盡絶根株近經南昌縣親詣查封此風爲之少熄倘保甲各局能相助爲理遇案嚴拿庶若輩知官法森嚴不敢復萌故智矣○德曉峯中丞巡閱營伍先九江次饒廣事竣尚須接閱撫建各營約計還轅當在三庚時節矣○邇來晴少雨多章江水漲起七八尺蓼洲街道水浸没踩徒涉良難滕王閣前向有煤炭渣肆行堆積至是已卸入江心矣 
[巴峽驚濤]  
　　宜昌來信云上月某日荆宜施道雇工修整行臺止在拆換樓板時樓下有一工從高墜下猶幸受傷未重可保無性命之憂○北門内某甲家臨大道小作經營一日忽被回祿之災焚去小屋一椽幸左右鄰未曾波及云○川土來宜食力者多用背簍搬運蓋以山嶺險阻不便肩挑故也惟背時或數十人或一二十人每簍約重百斤過卡須完釐餉近有奸商偷漏凡由旱路自巴東野三關至者往往繞道河西 
 
 

Page 3

 
 
過江入城簍上蓋以稻柴假充榖子卡員無從查出以致釐餉日虧此種奸謀眞出人意料之外也○雨多晴少寒熱失宜江水前已退消兹忽復漲行船者所宜愼之又愼也 
[仙侣偕來]  
　　南匯縣袁明府川沙廳倪司馬於前日來滬昨日同赴製造局曾襲侯靈前虔伸弔奠 
[誣告反坐]  
　　蔡玉昌控妻陳氏與包文德犯姦拘獲包文德堅不承認并有周子盛徐晉良等爲証蔡太守命分别交保候訊已列前報昨晨集訊據蔡玉昌遞禀聲稱洞庭西山人住居老閘地方日前往無錫收買繭子回滬後隣人均有微詞謂我妻不安于室前日妻母由籍來滬當晚囑妻同母看夜戲妻不願往我與妻母同去後濳覘妻之動靜見妻雇車向北而去至虹口桃源里地方忽然不見俄探得在第三家門户内同内姪阿春等叩門入内見妻與包文德同臥在床雙雙捉獲嗣經妻母奔至勸穿衣褲當將包之髮辮妻之頭髮一律剪去以爲憑據旁人不服遂交捕房包文德遞禀聲稱寗波人家眷住在原籍我自幼在美華書館習業與同事之周子盛徐晉良等合租房屋在桃源里居住蔡妻陳氏與周妻同以摺書爲事我之住處人口甚多前夜適與同事五人在客堂閒話陳氏適來兠攬摺書生理突有蔡玉昌糾同四十餘人蜂擁而來誣指其妻與我通姦擅將箱子撬開取去銀洋衣服又將我髮辮前去尚要逼寫服辨幸周子盛乘間逸出告知洋東費先生到來蔡玉昌等誤爲巡捕房中餘黨紛紛逃遁祗存蔡及其妻陳氏費先生看明情形知非犯姦遂同至捕房况其時我與周徐兩人外尚有周妻及陳永康等同在一處坐談安有犯姦之事蔡玉昌綽號王天覇素來兇横今被誣姦剪辮心實不甘請爲究辦并請追還被取之銀洋衣物費先生投案訴明前情蔡陳氏供前去取書並無犯姦事周子盛徐晉良等同供目覩情形决非犯姦周亦失去洋傘水烟袋等件請追原差禀奉飭往查前夜蔡往時確在客堂叙話並不在姦所巡捕頭禀蔡玉昌雖以捉姦爲名然客堂非行姦之地豈容夤夜糾衆擅人人家肆意胡擾甚致同居之人失物蔡太守商之易副領事以蔡玉昌所控犯姦一節毫無憑証且捉姦須在姦所豈有同居之人俱在一處而遽指爲犯奸有是理乎飭將包文德開釋該氏斥退蔡玉昌揑詞誣告管押一月以儆再飭捕房查明失物候示 
[委騐斃犯]  
　　上海縣監犯李阿金於前日患病由禁卒禀報醫治無效至晚間在監斃命昨經管監家丁禀明陸大令正擬申詳府憲請派鄰封相騐適南匯縣袁明府在滬大令因卽禀請道憲札委袁明府到監詣騐明府旋於昨午一點鐘　莅上海縣内監相騐騐得該犯委係病斃訊之同號監犯及刑禁人等並無凌虐情事明府卽飭棺殮發封聞該犯係今春戳斃同棚乞丐之凶犯云 
[縣案彚錄]  
　　王范氏扭沈祥發至上海縣控沈藏匿女孩旋有該氏夫弟王德順將女孩二口交案前日晚堂經陸大令提訊據王范氏供崇明人夫故後遺下女孩二口日前忽被同鄕人沈祥發領匿故將沈扭案請究現據夫弟將孩交案小婦人一時情急並非有意誣沈沈祥發供崇明人向以耕種度日該氏女孩二口係伊夫弟王德順所領實與小的不涉王德順供范氏是小的之嫂兄故後范氏自願改醮將女孩領至我家並無别故原籍尚有長兄王德全大令復詰該氏可有改醮之事答稱並無其事情愿依夫兄王德全回藉苦度大令訊得王范氏誣控不實本應究辦姑念婦女無知從寛免究當將二女孩交該氏收領並着赶追夫兄王德全來滬領回該氏及二女孩暫交地保周關寶具保王德順沈祥發斥釋○馬三卽馬國良及陳李氏等誘拐崑山甘泉兩縣之女孩由陸大令提訊之下據該氏供出甘泉縣女孩在白大橋青雲里王姓家大令立飭原差往提無着當卽禀明前日晚堂大令覆訊陳李氏供執前詞馬國良供求開恩大令將該氏一再盤詰始供小孩在虹口外大橋左近大令得供着將馬國良仍飭還所陳李氏於次日飭差帶同往該處將孩指提到案再行訊辦 
[英界公堂瑣案]  
　　吳浦氏稱與劉阿虎同在妓院帮傭劉到酒館呌菜後囑我俟送菜人來卽行關照我告以無暇劉卽將我毆打頭顱受傷爲此報捕拘案劉供細故口角碰下松板無心傷伊蔡太守騐得該氏受傷屬實飭將劉押候該氏醫治痊愈再行訊斷○趙阿二稱在路行走應阿寶有意碰撞尋釁奪取我之摺扇幸有巡捕至立卽拘案應供碰撞口角不敢奪扇蔡太守判笞應一百板以儆○徐金全毛阿大等同稱我等均在妓院爲傭陳阿尺帶同陳阿狗張德意等到來需索規費我等不依遂致口角伊等竟欲捋取徐之金戒指以致指有傷痕當卽報捕拘案陳阿尺等供詞支吾蔡太守判爲首訛詐之陳阿尺枷號一月陳阿狗張德意各枷半月以儆 
[法界公堂瑣案]  
　　杭州人吳桂林專竊輪船搭客物件經包探拘獲解訊葛同轉因無失主來案判將吳笞責二百板枷號二個月遊街示衆已詳前報此案懸宕日久尚無失主到案且吳桂林枷號期滿染病沈重遂於上月廿六日疎枷開釋失主爲寗波人徐士培向爲藥材業於去年十二月廿三日由鎭江趁輪來滬今春抱病搭輪回寗失去銀洋物件託人四由找尋仍無蹤影上月廿七日閱見本報所登贓物相符因此來申認領於昨日具禀公堂同轉問爾爲何得知徐稱先時因病在鄕未得知曉今見上月廿七日申報特地來案同轉商之祁君立飭捕房將各物送廨令徐檢點具領徐呈英　廿元求請轉給捕房中人同轉將洋交備捕頭分别給發○青浦縣寡婦邵俞氏前控寡媳邵金氏被其母金王氏領匿多年經女之母舅王靜三覇阻經葛同轉着邀同親族人等來案再訊迭登前報昨晨邵俞氏金王氏及女邵金氏並該氏之子金老三兄王靜三等到案邵俞氏復遞禀詞同轉謂着爾等邀令族長來申理勸目下曾否妥洽王靜三稱候親族來時可將外甥女送往鄕間邵俞氏稱祗得函追兒子來申同轉謂須親長總可調處答稱我家並無親長祗有姪兒王稱邵家長輩甚多何謂無人邵俞氏復稱如有長輩務請大老爺憑王指點同轉問王曰爾知誰是長輩答不知名字同轉復謂邵俞氏爾子何日可到答再待三日當可來申同轉卽謂金王氏曰爾女有病須請醫爲妙着仍交原保一併退下待三日後來案再核○三月廿九日有鹽城縣人蔡桂春在法界新街李王氏花烟館查見親串之女卞玉林當卽扭送捕房葛同轉飭將玉林送堂寄養令蔡邀同媒証人等來滬再行訊判曾紀前報昨晨蔡桂春帶同玉林之胞兄嚴鳳池並白龍興等投案捕房亦將李王氏解案同轉問嚴曰前據爾妹玉林快由爾領來賣入花烟館究竟知何嚴稱未曾領妹來申問李王氏曰爾識嚴否答未曾見過問蔡日嚴來申是否自願抑爾喚來答稱本欲令女母同來緣病未果僅同其胞兄來案同轉曰此案須提玉林面質着候下期集訊核辦○通事稱張阿連于夜間四點鐘時在老北門外擅將自來火燈拈暗意圖行竊當被巡捕所見卽行抱押今解案請究張洪向爲鞋底作生意本欲進城至姐夫刁坤咸作内奈爲時已晚城門扃鎖無處棲宿欲在自來火上呼吸旱烟偶不留心致衣袖觸動機關火光驟暗被巡捕拘案同轉謂本應重辦姑念初犯判押候掌責四十下以儆○包探王榮培禀土阿福本係老賊前日竊得小車夫之旱烟袋一枝荷案請究同轉以事屬微細從寛免究叱退○楊義和銀匠店夥薛桂泉控洗衣婦人葉楊氏向同店人滋閙將銅水烟袋一枝打斷小的臂上遭其打傷爲此請究同轉問葉楊氏如何行兇答伊店中人共欠洗衣錢二百數十文向索不還反遭薛等辱駡以致口角不敢滋閘同轉命將銀匠店主楊少記傳案楊禀店夥余福慶前欠該婦錢一百數十文該婦屢次拍檯拍凳由小的賠錢了事葉楊氏稱薛囑洗衣裳失去舊襪一雙要我賠還原物小婦人言如失去紡綢長衫我洗衣一世尚難賠償不料薛卽要我賠長衫到致口角同轉謂楊曰爾係店主不可任彼等滋閙答稱　的不在店致伊等眇閙洗衣錢小的情愿代給同轉謂薛未免兇横判還洗衣錢外押至晚間始行釋放錢給該婦領去○三茂鹹貨店主嚴章寗欠顧陳　英洋二百元一案昨晨據顧 
 
 

Page 4

 
 
陳氏同嚴投案該氏稱大老爺諭嚴料理豈知嚴仍置不理爲此來案求追嚴稱有任姓代我理勸顧陳氏要我出洋五十元我因力薄祗許出洋二十元約日交付包探王榮培禀此事嚴託人料理許還英洋二十元該氏並無五十元之說同轉謂上次命爾等將寫據之徐阿才尋交爲何延不到案該氏稱並無徐阿才之人係嚴揑詞朦混我子在漢口未能來案嚴游約日久將店内火腿等物藏匿殊屬有意圖賴同轉謂爾等各執一詞碍難核斷商之祁君飭將原被告一併送縣核辦○通事稱土樹生爲西捕侍者因别侍者常失物件屢查無蹤王未來時安穩無事自王來後西人房門上暗鎖亦被弄壞常有失物等情日前有六號西捕失去號衣查得土樹生之衣依中有六號巡捕號衣上之銅字兩個顯見王行竊且在王牀上搜得押票十餘紙竊物無疑爲此送案請究同轉詰土曰爾共竊過多少物件答稱不敢竊物問銅宇何在爾袋中供稱銅字因刷衣時脫落一時無針綫縫上所以藏在袋中同轉謂不用刑諒不肯招飭包探分别吊贓令各失主投案認領王還押冉核○東洋車主沈阿四控稱車夫某甲將車放在門前入小烟館過癮有方阿坤手持鐵器將車上篷撑拷下兩副被小的看見人贓並獲送請究辦方供初次行竊同轉　押候笞責四十板贓給沈領○包探王榮培禀今晨見李阿仁手持木鐘一架二馬東水烟袋兩枝問其來由據云由江灣倫　拘到捕房旋有住居餘慶里之陳旭堂來報失竊當卽認明鐘一架水烟袋一枝今特來安認領同轉問李阿仁是否在餘慶里竊得答稱是另有水烟袋一枝係在江灣小烟間内偷來復問餘慶里如何進屋答用鑿撬開後門同轉判責二百板贓給失主 
[惠樂鳴謝]  
　　接元堂主人何君雲裳存心濟世所製各藥丸皆揀選道地修合虔誠久已馳名遠近昨蒙以各種痧藥靈丹惠屬代爲方便時適余患冷痧腹瀉隨取藿者正氣丸服之立時霍然眞妙藥也拜領之下謹當代爲分送以廣仁風并書數語以鳴謝 
[祭寶清輪船遭難諸人文]  
　　維大清光緒十有六年庚寅五月朔越五日甲戌謹延羽士廣陳齋醮並以蔬酌楮帛招魂設祭於寶清輪船水火陷殁諸靈曰君等生居盛世産各殊方昨停海上之驂旋泛江天之駕利名縶絆顧涉險以如夷志氣昻藏惟給求而養欲何乃征輪甫展回祿俄遭鯨吼聞聲已魂離而魄散鳬泅乏翼終玉碎而珠沈泪乎問迹於水濵第見負屍於沙上縱衣冠而就殯亦面目之全非而况委燼艙中不少殃魚之慘埋形淵底猶多飽鱷之寃妻孥駭被夫凶音道路喧傳其隱慟某等幸安樂土同憫奇災效競渡之招魂止蕤賓之入律蓮航貝葉廣開世界於三天黍角椒漿備致精誠於七日諸英靈或居膴仕或號通才或以婦孺而遭殘或執工商而罹厄凡兹苦海共禮梵王一水遥通各認烝嘗於故土九幽可拔毋遺怨恫於他鄕至於船主拍雷師君毓德歐洲馳聲上國以身而殉義宜肸響之偕通生旣來安殁何畛域嗚呼浮生若夢已貴賤之同淪道法無邊自輪廻之水脫式憑靈爽妥侑馨香尚饗[  祭主陳福勲翁秉鈞瞿開桐]  
[浙省撫轅抄]  
　　十日候補縣丞馮學益禀知查温郡牙帖差○廿一日南塘通判劉禀見禀辭赴任○廿二日咨補諸曁典史陳溶禀奉飭知准補叩謝○廿三日運副趙連鈺禀知運司委海富餘臨四縣查醬缸差叩辭廖宇泰禀知運司委松江查醬缸差禀見叩謝姜維揚禀見禀辭赴寗屬查醬缸差○念四日候補運副張壽曾禀知運司委赴温州察看　災情形○廿五日江錫齡禀見銷龍遊厘局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北巿絲業會舘籌賑公所施少欽經收山東江浙賑捐四月初一至初七日第二千四百五十三至五十九次清單]  
　　吳芝亭爲昨晚生男大小均安由徐石翁來廿　鎭海董式生求妻病全洋廿元揚州蓬萊居十病全還願由彤源莊來十元常州一善堂過爲長男翼垣未病全十元無名氏還愿十元會稽陳懷德病全十元湯星田病全了愿十元姑蘇恊利號鄭菊卿節省食用求店事如意各友平安六元委榖臣求病全五元鄂省公濟益方涵春祈産大小平安五元朱潤林五元延陵子香港票洋五元陸小寶洋四元硯紅堂三元蔡澄波兩元蘇州人和瑞記黨伯子二元祥源號一元徐俊齋爲女求症全三角○寶和莊來蘇州醬業公所潘仲溪善士募第二伯三十八次祈安居銀十兩盧尊祿爲次孫昌金血淋求全十元王盧氏爲内姪世銓吐血咳嗽祈全二元以上初一日○慈谿季袁氏了願並臨産平安洋十元山隂縣署隱名氏八元金氏小姐了愿六元天臺山萬年寺住持巨道和尚四　蕪湖無名氏四元招商漢局俞作舟爲子症全一元崑山汪和齋祈症全錢三百文○寶和莊來蘇州醬業公所潘仲溪善士募第二百三十九次將吳氏金飾變　未子疾全洋四十二元錢二百四十一文補不足錢七百五十九文共二户合洋四十三元以上初二日○馮存仁堂移穛費酒席助洋五十元九江延陵培厚堂廿元俞同甫因父江癰疼痛求症全洋十二元紹興易蓉卿募王仰齋求母平安十元平湖新倉趙子青求症全十元碧雲軒十元廣陵女求生特平安合家泰平由安定棠十托大團盛庚伯寄來六元大團盛伯募安定棠士求保産母平安六元雲記五元常熟顧康福募俞瑞舒二元又徐巿鎭馬一元白沙老人二元揚州不敢抛棄人一元嘉定隱名氏一元蔣戚氏爲臨盆平安一元無名氏銅洋三元以上初三　○信昌珠號陳養泉胡博如爲左近失愼幸獲平安將謝親友酒資移助代種福田一百元高實銓求母症全由公信紙棧來五十元仁和枕湖氏十四元銅洋六元嘉興無名祈疾痊五元南豐胡洵臣四元行素軒二元林蘭花舘主由泰亨源來二元伍記一元以上初四日○湖南永州府署菊隱盧主人求保嚴親康健由存義公來湘平足銀一百兩批見規元一百零四兩七錢零四厘毛胡氏洋廿元句小村爲室喉沙求全由徐石士來十元楓經羅潤之爲妻産平安四元無名氏二元長沙棉力子一元朱倪氏祈合家平安笑春祈謀生意順遂子實祈吐血全好椿煥祈延　遐齡四户各五角○吳淞　慕留捐隱姓氏懷古堂席各洋二元仁德堂張思恩堂張恊大昌　九思堂山裕德堂吳五户各一元仁壽堂顧存養堂繆各五角以上初五日○常熟憫災生念元漢口恆吉典余得純十元可憐氏十元京兆李氏十元書卿草舍爲症全五元杳溪徐陶氏爲症許愿祈全四元枚記三元不留名求室人頭痛愈二元盧江陣殿元一元以上初六日○大英領事府高字樓由沈香云來洋六元又沈門曹求病速愈四元愼餘新交來駁船竊米罰洋五元海陽葉光紹還出天花願由豐泰莊求四元蕭萬和二元隱名氏求病愈二元常熟孫大淵代無名氏求消災二元錢四百十文蘇州金鼎洋一元濤記求室人氣急痰多全愈並了願一元趙德大銅洋十七元程賢堂募無名氏由江裕船來錢二千文以上初七日 
 
 
 

Page 10

 
 
   
 
