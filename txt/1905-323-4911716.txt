# 1905 - 323 - 4911716

 

Page 1

 
 
   
 
 

Page 2

 
 
[奏設學部并擇舉切要辦法摺并片代論]  
　　奏爲科舉停後專辦學堂擬請設立學部並申明定章擇舉切要辦法三條以一學制而期成效恭摺具陳仰祈聖鑒事恭讀八月初四日上諭袁世凱等奏請立停科舉以廣學校並妥籌辦法一摺著卽自丙午科爲始所有鄉會試一律停止各省歲科考試亦卽停止及其餘各條均著照所請辦理總之學堂本古學校之制其獎勵出身又與科舉無異是在官紳申明宗旨聞風舉辦多建學堂普及敎育國家卽獲樹人之益卽地方亦與有光榮並著責成各該督撫實力通籌認眞舉辦共副朝廷勸學作人之至意等因欽此仰見聖謨深遠因時制宜敎育人才實事求是之盛舉薄海士流莫不聞風鼓舞注重學科化愚爲明自柔而强之基實植於此竊謂此後普及之敎育日推日廣則學堂之統系愈重愈繁欲令全國學制畫一整齊斷非補苴罅漏之計所能爲一手一足之烈所能濟且當變更伊始造端宏大各處學務之待考核統治者條緒極紛必須有一總匯之區始足以期日臻進步擬請飭下政務處會議速行設立學部上師三代建學之深意近仿日本文部之成規遴選通才分研敎育行政之法總持一切綱舉日張實於全國學務大有裨益查科舉旣停禮部國子監兩衙門公事愈形淸簡似宜統行裁撤歸并學部以節經費兼免紛歧其禮部應辦典禮卽責成太常寺鴻臚寺愼重將事必不致稍貽隕越所有部監之各司官助敎等員半係文學出身亦可擇其學識通明者十留二三隷於學部其餘亟當統籌出路設法疏通以彰國家體恤羣臣之美至設立學部用欵不資各員俸廉雖不必如外商兩部之過優亦未便照舊日定制之太薄且學務千端萬緒需才孔多當此部欵支絀之時勢不能不兼資外省財力略爲補助伏思各省歲科两考三年中所耗考棚費用多則四五萬少亦二三萬金擬請按照省分大小將三年所籌之棚費每年分提數成作爲學部常年經費外省籌欵備極艱難亦宜酌留一半以備擴充各屬中小學堂之用雖所提無幾第以十九行省計之亦頗覺積少成多若再益以禮部國子監兩署經費與部中添籌之欵當足資展布矣然學部立矣尚有今日關係學堂最重要者三條雖屬申明定章實覺不宜緩辦敬爲我皇太后皇上縷晰陳之一學堂敎員宜列作職官也外國學員皆係職官且有任事期限所以責成專而敢效速今各省學堂所聘之敎習稍有齟齬瞬爾思去功課中輟窒礙實多亟宜申明定章作爲官職别以品秩判以正副重以禮貌優以俸薪凡高等學堂以上之敎員應由督撫奏補中學堂以下則隨時札委均咨明學部立案列入官籍之中畢業時仍須擇　保獎如此則現在敎員卽覺榮寵有加可免來去自如卽將來師範生卒業亦有所安置矣一編定課本宜變通辦法也查奏定章程内稱官編敎科書未出版以前應准各學堂自編講義果能合法卽准作爲暫時通行之本其私家編纂之課本呈　學務大臣鑒定如確合敎課程度者亦可采川等語誠以課本需川甚亟一時官力恐有未逮也竊謂課本不定學生將無業可執以致畢業之說迄無期限此今日最當研究者也查直隷學校司近編之各種科學書及湖北官立學堂所出各門講義頗足以資採用下至上海文明商務等書局發行新輯中小學各敎科書亦多有宗旨不詭繁簡合宜之本宜先薈萃此等講義課本由編譯處統加審定擇其善者分别部居暫作爲各學堂應用之書俟學部立後人才敷用再行詳悉編纂隨時改良若此時專待官編課本一律完備恐非三五年所能竣事此不能不略爲變通以免矌日持久之虞一學生冠服宜定制度以歸畫一也學生冠服尤雜殊失整肅氣象形式未立何論精神今由官定爲畫一之制有禮服有操服併宜有大中小學之分官立私立之别在堂則整齊可觀出門則殊異於衆自可束身禮法屏絕奇袤應由學務大臣考覈典章參以新制所定各種冠服式樣通行各省學務處轉飭一體遵照辦理庶幾動中規矩藉壯觀瞻以上所舉三條係屬查照定章申明辦法合無籲懇天恩一并飭下學務處從速議定通行各省切實施行學務幸甚奴才爲統一學制整頓學堂起見是否有當謹恭摺具陳伏乞皇太后皇上聖鑒訓示謹奏光緒三十一年九月初九日奉硃批政務處學務大臣議奏片併發欽此 
再科舉已停禮部公事愈簡奴才因有將該部裁併學部之請如廷議以爲典禮攸關未便裁撤查翰林院爲詞臣回翔之地事務尤覺淸閒且文學較優由温故而知新令其研求學務當資得力惟新設之外商兩部司員均係照六部名目若擬不裁禮部將翰林院歸併學部一旦由讀講編檢改爲郎主事實恐窒礙難行查日本文部省所定官制大臣次官之屬有專門普通實業三局長參事秘書書記視學圖畫審查衛生等官之名似可酌斟仿行以居淸要其讀講等員人數過多如有拘執未化新學素少研究與不願在内襄理學務者應請飭下掌院學士悉心審擇讀講撰文則以道員保送編檢則以知府保送並予以到省儘先卽補字樣以示優異而便疏通至侍講學士以上僅十餘員尙屬易於安置如此變通辦理在學部或可得通才之助而翰林院各員亦不致獨抱向隅矣所有請將翰林院歸併學部辦法附片具陳伏候聖明採擇施行謹奏奉硃批覧欽此 
[誌五大臣請訓日期北京]  
　　攷查各國政治之五大臣聞定於二十八日請訓所有隨員繙譯分期先行起程第一期出京者陸潤生部郎宗輿鄭蘭勳大令琪楊篤生孝廉守仁管純甫剌史尚平至五大臣行期則俟請訓後再行擇定隨行各員均先後至上海取齊凡隨行者皆須預備行裝今晚知會明晨卽行其行期并不先行宣布云（呂） 
[議約大臣袁宮保之五隨員北京]  
　　政府　派唐朱兩京卿等爲議約大臣隨員茲聞袁宮保另簡楊京卿士琦劉觀察燕翼金太史邦平鍾君文述前任駐俄使署参贊官桂芳君 
 
 

Page 3

 
 
[第三版]  
爲隨員其内楊京卿劉觀察派充文案金太史派充東文譯員鍾君派充英文譯員桂君派充俄文譯員云（閏） 
[中日會議滿約述聞北京]  
　　聞慶王瞿袁等與日本全權大臣會晤提議東三省條約事宜日本已有允許中國贖回東淸鐵路之意撤換華兵駐防並請中政府速將吉林寗古塔阿勒楚碦琿春齊齊哈爾呼蘭一律開闢商埠尙有數欵仍須妥議並有關繫俄國一大問題現擬照會駐京俄國公使另日會同硑商（官） 
[端中丞將内用北京]  
　　設立學部業經具奏漢尙書一缺政府議定以戶部張尙書調補端午橋中丞有補授戶部尙書消息不日卽可明降諭旨矣（呂） 
[擬議不裁學生津貼獎賞北京]  
　　日昨學務大臣孫家鼐議及御史張元奇具奏請學堂内裁去學生津貼獎賞銀兩卽以此費推廣學額一摺查停廢科斱推廣學額實爲多培人材之意與學務處前經奏請廣額宗旨相同自應照准其津貼獎賞原屬培植寒生鼓勵上進之意且所費爲數無多應可勿庸裁撤擬與各堂議定卽行具摺覆奏（師） 
[張元奇學堂叅案北京]  
　　日前張侍御元奇上一封奏力陳京師學堂學生諸多不合略謂朝廷設立學堂所期望於學生者一爲辦理國家之政事二爲擬興國民之敎育責任不爲不重非識見沉穩者不足以當之乃觀近來各學堂學生每有浮躁囂張不守範圍者如某某學堂之某某等學生尤爲劣跡昭著等語均係指名嚴参聞兩宮覺摺後甚爲不悅面諭軍機大臣云此等情形該學堂監督提調等何以毫無覺察若果確實必須將該管各員嚴加議處方足以示懲儆聞此摺已交黃仲弢學士確實查辦（呂） 
[進士仕學兩館攺設政法院咨文北京]  
　仕學進士兩館議改政法院己紀前報茲悉此事已由京師學務處議准特錄咨文如左總理學務處爲咨復事准咨開（中略）等因查兩館課程本係講求政法自應奏請欽定改名政法院以符名實其一切學科階級期限奬勵各事宜應俟查照奏定章程詳加考核咨商貴總監督酌定辦理可也（企） 
[陸軍速成科仍准一律攷驗長沙]  
　　前報紀陸軍速成科因投考滋閙改期於二十一二十二日攷驗僅收各學堂選送之人旋因在省投考各生紛紛聚議公懇一律與攷以免向隅遂由兵備處通融辦理復行牌示自二十三日起至二十七日止凡各地方官申送及在省禀請投考諸生均準按期至該學堂一律攷驗（初） 
[定十年後廢棄弓箭之笑談北京]  
　　自奉明諭廢棄弓箭日昨王大臣會議此事肅親王善耆謂以京旗各營向未嫺習鎗礮若再棄置弓箭倘有緩急之需無所准備未免因噎廢食致多貽誤擬將弓箭暫仍其舊自今爲始卽飭八旗幼丁學習鎗砲待十年後各兵操演成效再撤弓箭請卽商之八旗都統一律照此定稿以便咨照兵部核議辦理（龍） 
[秋操保案彚聞京師]  
　　此次直隷舉行秋操布置頗稱完善袁鐵兩帥甚爲欣慰所有閱兵處的屬審判總理遞運執法傳宣接待六處總辦參議委員及兩軍統制統領統帶管帶各官聞各就原官奏請實加一級惟兩軍員弁過多管帶以下勢難遍及若督隊官排長則分别優劣酌賞金銀馬表綢緞衣料及靴帽等物以示鼓勵又聞秋操保案得列薦剡者統計三百餘員而南軍獲保尤優所有軍官軍佐無論有無職銜均按現在差使練兵處奏定之新章上中下九級一槪攺爲實官如每營管帶按等級在中等第三級職同都司各鎭管帶有以千把總充當者有學生出身並職銜亦無之者則此次不論原官原銜直保以都司補授其餘上下各官以此類推（陽） 
[台郡閙教續誌寗波]  
　　本月十六日台郡天台縣民人聚衆分敎一事已紀箭報茲悉是日將東城敎堂拆毁後衆卽各散事後邑尊飛禀提督呂道生軍門急調正副練軍由劉姚二管帶帶領勇丁前往彈壓至則地方已見平靜仍畱練軍駐紥以防再有變端至臨海閙敎一案日前呂軍門接到天主敎來函云於十七日有民人多人將大田街敎堂拆毁當塲奪獲大小旗幟數桿拘獲肇事人數名業已送縣辦理惟駐紥寗海練軍哨弁來寗謂該處安謐如常並無閙敎情事軍門恐寕海與臨海有訛傳之誤業己派人偵探提標張丹亮參戎連亦己遴委候補人員前往二縣查辦矣（敢） 
[江督覆張殿撰函（爲蘇省學務事）]  
　　季直仁兄大人閣下九月二十七日奉手書誦悉一是徐道蒯道回寗亦經面訽會議情形學校省界之說本非文明之通例洵如尊論至當不易然諸紳旣經堅持且生爭競主者自當統籌兼顧設法調停查江寗城内各學堂歷來之辦法各有不同現在之沿襲自難一致已進堂諸生不能擯退總當俟學期已滿始行更定以後續招添換自當照新定章程辦理耳節略兩件己詳閱其中仍有待商者如皖人不願出學費不願出建造費均須詳細斟酌至外籍收建造費原屬有詞但人數多寡不同省分肥瘠各異一律匀派旣欠公允按名攤派亦覺参差隔省催費有名無實且外國修造之學堂不收華人建造費鄰省必收亦示人以不廣鄙意擬俟議定後通行各省商令於本省學堂内酌留江南名額以爲酬報較覺大方至以地方之財辦地方之事卽以本地之紳管本地之學名義旣正情意易孚亟應照辦所慮者此時程度猶有未足委員管理不善則大吏一檄撤去自易巨紳管理不善則瞻徇更多比肩共事之人憚於舉發此事不可不慮之於始耳尊恙如痊偕諸公來寗一行會商要務弟當掃逕以待專此布復敬請台安（外） 
記者按蘇紳公議江南學務節略内開蘇省皖省人一例納適當 
 
 

Page 4

 
 
之學票建築費自是極公極平之辦法而江督覆函謂皖人不願出學費不願出建築費其意以興學義務蘇人須獨擔其任入學權　皖人可共享其成竟見一偏遂成歧視江督愛護鄉土之私情非不深且摰也其如公理之不合何 
又按江督函稱此時程度未足委員管理不善則大吏撤去自易巨紳管理不善則瞻徇更多憚於舉發此種議論爲歷來官官相護之惡習記者原不屑置辨惟是立憲期近主持學務爲地方自治之要點萬不能再令聽鼓人員汚辱學界如江督言則江南學界之蝥賊如水師監督蔣錫彤（甲申之敗軍犯）陸師總辦兪明震（吸食鴉片）等何爲而瞻徇多年未聞有大吏之一檄撤而去之也江督躬冒不韙爲把持計豈以我　人能力薄弱可長此默然聽之耶 
[商部據江蘇紳士呈請派滬甯鐵路總監督片]  
　　再臣部又據江蘇在籍官紳三品銜頭等顧問官翰林院修撰張　翰林院編修王同愈馮誦淸沈雲沛沈文瀚命邦述沙元炳吏部郎中鮑心增戶部主事孫寳書道員金還許鼎霖劉樹屏姚文柟知府叚慶熙知縣沈同芳夏曰琖李鍾鈺學正潘蘭嶲等呈稱滬寗鐵路物議紛起而糜費之鉅尤爲各路所無紳等以此路關繫非輕如合同所載層層抑制五十年後萬無收回之望爲中國自削其主權卽爲外人益固其基礎稍具天良斷難膜視比聞江蘇京官陳奏意在逐欵鉤勒指斥浮冒减輕成本尅日完工業經欽奉諭旨交江蘇督撫臣查核並責成盛宣懷早爲收回等因仰見深官厪念路政之至意紳等以爲欲責成收回亦必自逐欵鉤勒始顧路政頭緒紛如非他項查案或憑文卷或採輿言卽可據爲定論如測量遠近必熟悉工程路價多寡必調查比例本應靜候江蘇督撫臣查核因查合同第六欵内載滬寗鐵路總管理處其總局設在上海華員兩名一由督辦大臣選派一由鐵路經過省分督撫會同選派除管理處外南洋大臣可另派一員其職任係爲稽察賬目工程辦事各情形禀報上憲而設此路開工两年人言嘖嘖紳等僉議以爲宜舉本籍有聲望之大員而於軌政素知研究者逐欵鉤稽指摘浮冒庶事有歸束查有商部左參議王淸穆廉勤樸實綜核精能曾查核鐵路帳目深知窽要現在服官商部本有督飭鐵路之權且藉隷蘇省情形熟悉聲望允孚擬請派爲滬寗鐵路正監督在籍前福建興泉永道惲祖祁精明幹練稽核財賦是其所長擬請派爲副監督庶相助爲理於辦事有入手之處而稽查有實行之望以上二員旣爲鄉望所推倘蒙派写綜核路權是其專責此事端倪旣經發露若不及早鉤勒勢必至多開報銷漫無限制總之路僅及半斷不能舉全路之材料預先開支卽倫敦賣出小票亦應迅卽截止早一日稽查卽少一日侵蝕除呈明江蘇督撫臣外謹合詞瀝請代奏請旨辦理等語旋准两江總督江蘇巡撫電同前因查滬寗鐵路合同第六條　載南洋大臣可另派一員稽查賬目工程辦事各情形禀報本省大憲等語此次該省紳士請派監督一節核與合同所載名實不甚　符業經臣等電復該督撫臣應母庸議外惟旣據該紳等呈稱此路糜費太鉅應逐欵鉤稽藉保公益自爲顧全桑梓起見臣等未敢壅於上聞合附片陳明伏乞聖鑒謹奏（珠） 
商部此片於十月二十一日具奉卽日奉旨著派唐紹儀妥爲辦理己見二十二日本報專電片　尙有一摺容明日續登　　　 
[紀研究滬甯鐵路第三次開會情形]  
　　寓滬士紳於昨日午後復開滬寗鐵路研究會　江寗公所討論挽回之法大旨謂各省請派本省人督辦本省鐵路皆蒙允准獨我蘇省人援例以請未塜照辦我蘇省人之力請改派者　有私怨於盛氏特爲地方謀公益耳並無成見現惟俟商部回電再定辦法云云次議舉員調查路工如鐵路經過之處購用地畝若干及池塘田園樹林房屋墳墓等項公司實在給價若干均須在會各人分任調查各縣由擔任者各致書里中圖董等公同調查此事必須預備務達研究之目的而後己餘俟再開大會續議（奭） 
[江督札飭示息謠傳]  
　　近日外間有謠傳日人割閩換遼之事故日總領事照會江督周玉帥移咨外務部詳查茲據復稱盡屬子虚故特札屬一體出示周知以安人心而息謠說滬道袁觀察奉文後當出示曉諭（近） 
[觀感靈術實驗記]  
　　前夜國民學舍中日本中溝先生試騐感靈術卽催眠術第一試催眠第一期睡遊之狀態使一人正坐施術者稍撫其肩臂而注視之卽漸入睡未幾酣臥旁人力撼之不動大聲呼其名不聞施術者呼之卽應繼而術者命之與旁一人通語則旁一人與語輒應遂試以各種幻覺如以茶爲酒以紙爲瓜子與之乘馬車狀作觀劇狀皆能歷舉所見以對終乃命之醒覺起行如常第二試催眠第二期狀態先以二人兩手相抵作角力狀術者從旁注視之時以手撫之繼而一人睡一人起去遂以睡者平臥詢以此時何時能舉幾點幾十分以對術者自撮其手使痛睡者能覺之術者手持香烟詢以何物亦能答之不誤此稱爲天眼通法卽睡眠時能知外事是也第三試自己催眠術術者自以針貫其腕肉無痛狀無血招觀者至前以手捫其腕肉而剌之亦針入膚而不知痛繼而熾炭於爐術者持鐵箸挾取其紅者食之凡五塊如食常物第四試遙制催眠術其法能於隔壁或樓上使别一室之人催眠騐時爲便衆觀故使一人直立術者於四五丈外高立椅上閉目凝神嚮之五六分時後立者四肢强直仰臥於地乃置二椅距離三尺許以睡者升置於椅背上足與肩各枕其一强直如木更使一人立其腹上亦不少屈曲行醒覺術後卽起如常此爲强直狀態爲催眠術中最深之境是夜所試在催眠術中不過舉其怪奇可驚者而已至以慛眠術施之於實用則醫家敎育家最能奏奇効我國斯學新輸入亦學者所當注意也（适） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[侍奏叅常鎭通海道片]  
　　再常鎭通海道郭道直年老智昏事無大小一切聽命於委員幕友委員之中以鎭江關洋務委員候補直隷州知州邵文炳爲最劣幕之中以洋務吳雲章爲最劣二人内外鈎結狼狽相依盤踞鎭江近二十年内挽熟手以攬權外通洋人以取重利凡新任關道或遇事咨訪成案該委幕逐得互相推假蒙蔽把持郭道昏庸爲該委幕所牽制以臣所聞劣蹟匪一華船冒掛洋旗固由於内地捐卡病民爲叢敺雀然非各衙門有因緣爲奸之人外國流氓安得横行無忌卽如鎭江美國流氓施大賡等廣賣商旗包攬錢債無所不爲皆邵文炳爲之也又與美領事繙譯温秉忠英領事文案郭秀伯結爲密交外則欺蒙領事内則刦持關道聲氣相假牙爪相資前年洋商小輪在三河被毁所失物件不過二三百圓道委邵文炳查估吳温郭三人因而串通索賠至一萬八千圓邵與郭各得五千鎭江之人無不知之以邵字虎伯咸稱爲邵老虎鎭江各業行棧旣不得不利射洋旗邵卽索私貼規費每年二千餘圓許爲保護臨時另再索費警察局初辦行棧均歸保護邵惡其分權暗中煽惑商民撮弄無賴釀成燒營殺人之事鎭江對岸瓜洲爲米糧出口要處平日弛禁則與洋商勾串以多報省日俄有事官已封禁邵仍賄放私運之釣船衛船每石得銀二三分不等戲園菜館始冐洋旗旣經領事查撤洋務局索費不得多方擾之必得賄而後已是以華商不知有常鎭道也知有邵文炳外人不知常鎭道也知有邵文炳其威福有如此者劣幕吳雲章係本道轄境無錫縣人身在道幕廣引親戚佔處要差稽查釣船委員候補知縣陶式銓係吳親家揚由關米稅委員候補府經歷李嗣皋係吳姊丈洋業印花局委員吳文燦係吳胞兄管理兩關票房候補按察司經歷王永祁係吳表親一切招權納賄皆賴此四人爲之撮合三聨單華票吳雲章旣係股東又爲總理營私自肥復收受租界各米業按石津貼之釐其釣船衛船私運米糧出口不報關捐由陶式銓李嗣皋按担收私費一錢二分與吳雲章三人瓜分此又在邵文炳所索之外其置賣鎭江城外市房棧房地基估其價值不止十餘萬金近聞電燈公司後官地又復佔造市房圖爲已業此外關涉道署之事無不遇事生風藉端挑剔郭道雖明知之而亦無可如何上海江寗官紳商民蓋無不知邵文炳吳雲章二人之惡劣者似此委幕鈎結妄爲其爲害於公私者甚大擬請旨一併飭查懲辦以爲委幕積惡者戒謹附片具陳伏乞聖鑒謹奏 
[練兵處奏擬定陸軍畢業生授官暫行章程摺]  
　　奏爲擬定陸軍畢業學生考試授官暫行章程繕單恭摺會陳仰祈聖鑒事竊照臣處前准政務處咨開具奏嗣後出洋畢業學生均今咨送來京各項專門之學由學務大臣考騐武備一門由練兵處王大令臣考騐如果確有心得再行擬定等交部帶領引見請旨錄用各省武備學堂畢業生應照此辦理等因又上年十一月間臣等會同擬訂新軍官制聲明嗣後凡學堂出身或由學畢業均以此三等九級軍官分别除授等因奏蒙兪允欽遵在案此次出洋畢業學生金邦平等業經學務處考騐奉旨予以出身分别錄用旁求之盛中外同欽至於武備一門與文學並重自陸軍攺定官制薄海觀聽耳目一新尙武之效捷於影響有志之士或赴各國就學堂或入學堂肄業咸能刻勵勤求深造他日干城之選無不由此取材應如何分級考試按等授官亟宜明定章程以廣登進而資遵守惟出洋學生在臣處上年奏定游學章程以前及各省武備學堂學生在政務處　奏文武學生送考以前畢業已充軍職者均經効職多年閱歷有素但核其辦事之成績卽可定其所造之學程應於現訂章内另設專條分别辦理其在前次定章以後畢業各學生均照現擬章程内所開各項一律考試以示限制謹將章程十條繕單恭呈御覽如蒙兪允卽由臣等通飭遵照再此次所擬係暫行章程其餘未盡事宜容隨時察看情形續擬具奏所有擬訂陸軍學生考試授官暫行章程緣由謹繕摺會陳伏乞皇太后皇上聖鑒訓示謹奏章程容俟續錄 
[保留管帶不准蘇州]  
　　鹽捕左營管帶吳家正奉旨革職曾經某紳呆留茲又奉上華婁職貢顧言等禀請撫憲保吳仍復管帶左營春帥詢知顧言等與吳素所友善且以吳不守營規爲江浙兩省人所共悉爰卽批斥不准云（愛） 
[遴昌署治海寕杭州]  
　　海甯帮匪滋事自擒獲匪目方老窩子正法餘皆竄散州尊郭刺史文翹托病乞假就醫藩憲翁方伯以該處防務重要查有候補同知周司馬延祚前曾辦理桐廬等境善後事宜措置裕如故卽縣牌委署俾資治理（知） 
[敎育館開學安慶]  
　　皖中普通敎育館自在平心橋賃屋開辦以來由發起人王浩如舒鐵香沈百泉等竭力經營現已組織完備遍出廣告報名者尙不乏人因卽擇於二十四日先行開學（羊） 
[村學冒昧長沙]  
　　前有村學究鄒運煦在蒙師講習所涉獵數月開未得有畢業文憑遂卽師心目用日前具禀撫轅懇予札飭各蒙小學堂聘充敎習昨奉批示略謂該生肄業蒙師講習所出堂時祗給修業文憑是考騐明不及格豈得以畢業論初等小學敎員有啓發蒙童之責該生禀詞文理弇陋若斯豈堪抗顏爲師所請札飭聘訂之處殊屬不知自量原禀發還毋得嘵瀆（初） 
[備迎浙撫杭州]  
　　新任浙撫張中丞曾敭定於十九日由晋起節撫轅巡捕戈什哈人等已分起赴漢口等處恭迎矣（知） 
[學生提議賓興武昌]  
　　科舉旣廢賓興欵項多有主持作爲學堂經費者茲在省各中學學生提議此項巨資雖爲公欵而半係爲寒士起見刻下各中學學生中年者居多故宜提半爲各中學學生津貼小學不與焉聞已公禀督憲及學務處請示不知能批准否（國） 
[武舉不准請釋蘇州]  
　　崇明武舉王寳林前因犯案纍纍經蘇前撫端委訪確實飭楊大令提訊供認不諱詳請斥革監禁在案詎緣楊大令所貼招告鄉人皆不敢告發因此該武舉頓翻前供由其母王顧氏具禀撫轅妄請開釋卽經陸春帥批斥王顧氏溺愛不明所請著不准行并札飭楊大令提集人証審訊照例嚴辦（黎） 
[江蘇銅元設局轉運鎭江]  
　　寳蘇銅元廠近以所鑄銅元爲數甚夥銷塲頗滯現由省憲通札全省八府三州一體來省兌换以廣銷路並恐往返跋涉另於鎭江設一轉運銅元局札委成大令爲坐辦卽日來鎭查勘設局以備領運（此） 
[委查川漢鐵路長沙]  
　　湘省候補縣蕭大令登代奉撫憲委查川漢鐵路差己於十五日札行矣（初） 
[請轉詳援案科考未允揚州]  
　　本月十五日郡尊榮太守詣文廟行香時本郡各文童環懇太守轉詳大府援鄂粤省例開辦科考一次太守笑謂曰科舉旣停豈能復考學堂已蒙　朝廷優予出身諸君勉之何患不飛黃騰達也衆乃無詞而退（化） 
 
 

Page 10

 
 
[請究恃敎逞兇長沙]  
　　日前南洲廳禀報省垣洋務局略謂訪有賭痞周告兒等稱係眞神堂敎友在廳境聚賭以致逞兇滋事業經拿獲蕭香兒一名到案等情昨奉局憲批示畧謂據禀周告兒等聚賭滋事卽使果在敎中亦應拘案懲辦惟稱眞神堂係湖北人劉天開等來廰開堂傳敎現有本地人譚寳臣自稱管堂司事究竟所傳係屬何敎牧師神甫確係何人總會堂住址何處未據該廳一併詳細陳明無憑核辦仰卽迅速飭傳譚司事人等及己獲到案之蕭香兒一切詢問明確就近函致該總堂查明有無冒敎情弊仍一面飛馳禀報查核毋延云云（初） 
[工藝總理尙未得人杭州]  
　　杭省工藝傳習所前創始時卽因日僧干預大啟爭執其後坐辦高紳爾伊已與商董一併辭退而總理羅紳振玉亦己具禀撫憲自行辭差故刻下尙乏熟諳工藝能勝接代之人云（知） 
[墾荒又復涉訟揚州]  
　　江都縣境之金銀蕩荒由約有數萬畝前經戴琦等禀報開荒成熟完稅納賦者未及一半曾涉訟數年並釀成人命案件其餘爲該處居民佔爲已有私相開墾彼此爭奪控由上憲批飭陳大令提究大令昨往勘騐俟回署後再行澈底訊究（仕） 
[紀舊學議爭書院情形松江]  
　　松郡師範學堂監督陳君菊生議設學務公所調查各處欵項以充學務之用法良意美近日提議裁撤求忠書院於是舊學中人集議反對遍發傳單於十八日借座融齋外廳擬與陳君辨論豈知聽者咸集而無一人肯認爲領袖宣布爭存書院意見彼此推諉陳君遂語之曰鄙人提議裁撤求忠係爲裨益學務起見然鄙人祗有提議之權而無逕裁之權君等别有見解不妨决之郡尊可也衆乃邀在塲者簽名得十八人擬聨名遞禀府尊田太守核奪（鳴） 
[附鄂師範續招新班長沙]  
　　湖北両湖及道府三師範學堂經升任江西臬司前武昌府余廉訪肇康籌集湘商茶木釐稅派送湘省附學生二百名其第一班己經畢業回省現在該學堂約於下月續招新班湘省應派者擬就省城招選合格再行咨送聞不日卽由學務處訂期牌示矣（初） 
[商會學堂秋季運動會節目]  
　　十月十九日商會假滬軍營開運動會觀者約千餘人茲將運動節目錄下前列名次則從畧焉（一）柔軟停止（二）二百碼競走（三）整隊（四）放鴿（五）連球（六）跳遠（七）四百碼競走（八）擲木球（九）高蹺競走（十）擲鐵球（十一）二人三足（十二）跳繩競走（十三）三人四足（十四）六百碼競走（十五）八百碼競走（十六）游戲跳繩（十七）高蹺替換碼走（十八）跳欄競走（十九）跳馬競走（二十）騎馬投書（二十一）引綱（二十二）足球（外） 
[福建同鄉歡迎開學]  
　　陳伯潛閣學已公舉督辦福建路礦來滬調查各省鐵路事宜福建同鄉於昨日二點鐘在三山會館開歡迎會到者四百餘人先鼓西樂繼以學生唱歡迎曲然後由陳閣學宣布宗旨演說者爲嚴君又陵曾君少卿鄭君蘇龕而以曾君之語爲尤警切略謂此次抵制美約全國響應獨我福建淡然漢然查福州惟新學界來一函凡一千餘言痛詆商會腐敗不知公益但知一味迎合官塲欺陵儕輩描寫情形淋漓盡致汀州來一信厦門來四信三電則爲廣東寓公所發鄉人無聞焉若漳若泉若龍巖州一若不知海上有抵制事種種渙散情形不能爲我同鄉諱陳先生此來聨絡鄉情藉結團體使閩人講公益而挽國勢胥在此舉至若福建路礦爲今日地方不容觀望之事必人人同其休戚人人明其利害視省事如家事以自辦之路鑛爲自治之權輿勿如此次抵約之漠不關心云云（望） 
[滬城官事]  
　　太陽廟局員章次荍二尹奉道憲調辦西門外巡局所遺之差昨奉袁觀察札委前寳山縣縣丞唐二尹正祥接辦二尹奉委後卽到道謝委並禀知於本日接差○十六鋪南局賈楚玉參軍北局陳仲賢二尹中局陳良玉二尹昨均詣道銷差（近） 
[參府將回]  
　　提右參將周子安參戎明淸赴京引見刻已 
南旋聞昨日叅署接得江寕來電謂参戎已於二十六日行抵省城昨日卽可返申回任故署中預備移交一○（近） 
[餉銀過滬二則]  
　　浙江鹽運司近委鹽大使林藎臣鹺尹鹽經歷吳适楷叅軍等管解鹽課京餉四萬兩又四萬九千餘兩至京投日道經滬江禀奉本縣汪大令派差至舟照料以便換輪北上○又候補知府鄧明府嘉和奉浙江藩司札飭管解京餉銀五萬兩亦於昨日過滬報請縣尊派差照料（近） 
[洋務局將次遷移]  
　　上海道憲在公共租界斜橋所設之洋務局其房屋今已滿期茲在新閘路市浜橋租定大厦一宅邇日動工修葺一俟工竣還入（見） 
[擇地操演砲艇]  
　　兼理提右營葛岐山守其近奉提憲楊軍門札飭卽日爲始所有水陸各營將弁應俱習練打靶放炮等技故卽諭知屬下一體遵照辦理昨奉提右營中哨千總王保三知戎禀准守戎率帶水師炮艇擇地至製造局對浦操演一切（近） 
[松府示定布疋尺寸]  
　　松江府田紹白太守訪得松屬各縣鄉民所有十貨向以布疋最爲大宗乃近來銷場銳減因關東各商皆嫌各布尺寸減短之故爲此出示曉諭松府各屬核定套布每疋計長一丈八尺門面闊九雨八分两頭均嵌金線爲記並移知太倉州一體照辦（欣） 
[總工程局接辦十六鋪南北中三局局務]  
　　南市總工程局定於今日接辦十六鋪南北中三局局務起辦警察派捕巡緝並於是日傳城内地甲及淸道夫天燈夫等至局諭話（欣） 
[點給水師月餉]  
　　本邑提標水師各營弁兵月餉項昨奉兼理參府葛岐山守戎親自升堂按名點驗發給（近） 
[遊學生請緝失物]  
　　湖北游學生關某昨在滬城新北門失去銀洋信札等件到縣禀請汪太令飭捕嚴緝（近） 
[西人競走]  
　　昨早八點鐘時有西人五十餘名齊集大馬路泥城橋爲競走之舉爲首者一騎馬西人餘俱排班徒步向西而行中有乘脚車者督隊監察殿以醫生之電氣車恐有走傷之人卽可當時醫治經行靜安寺路梵王渡路威海衛路繞道法界而止第一爲三十五號法人第二爲二十五號泰和寫字英人第三爲十五號捕房包探密司揚俱稱傑出云（見） 
[火警三則]  
　　前晚一點半鐘英界南京路三十二號洋房源茂洋琴行失愼經救火會西人救息僅焚房屋一間捕房派中西探查得該行晚間無人居住大門落鎖不知火從何來故須詳查核辦○又四點鐘法界城河浜源昌彚記兩號不戒於火亦經救火會救息捕房查詢何家起火兩號互相推諉當將源昌執事蘇本浩店夥陸賢福彚記執事汪育秀店夥阮承淸一併拘入捕房捕頭准予交保堂期解究○又昨日午後一點二十分鐘英界北山西路某烟帋店失愼計燬比鄰源隆小烟間德大茶食店及剃髮店老虎灶等樓房八幢（合） 
 
 

Page 11

 
 
[縣案彚錄]  
　　朱阿大徐阿才　嘉興販牛來滬以無護照爲牛捐公司巡丁查獲拘由高昌廟巡局解縣訊問已記昨報汪大令前晚飭傳買主王杏卿到案訊問王供在西門外開設磨坊與浦東龍王廟開磨坊友人需牛工作故由小的函致嘉興命朱阿大等販牛八只來滬大令判王交保將牛暫行領去喂養候商牛捐公司核示○警察北局函解朱繼昌砍傷趙忠壽一案到縣大令察得趙之手掌洞穿一孔筋絡已斷飭送仁濟醫院醫治外晚堂提朱研訊朱供挑皮匠担爲生趙將舊鞋嘱修索錢五十趙欲減價不遂毆落小的帽子小的俯身拾取其帽時切皮刀未經釋手趙又擊來誤碰刀口洞穿手掌是實大令核供殊不近理喝掌頰五十下鞭背二百下判具保辜結收押俟趙傷愈質訊究辦○周唐氏被夫毆打久回母家不歸其夫周根福控請提問大令以周氏尙無不端飭傳根福到案曉以成家不易外判具結領妻不准無故毆虐完案○陳福堂毆傷胞兄俊堂控奉訊押在案其兄刻己傷痊代求宥釋大令提福堂至案申斥數語判向胞兄服禮從寬省釋（近） 
[總工程局案]  
　　顧洪生顧賓來在渭水樓啜茗與值堂人朱阿蘭口角毆傷朱之頭額由巡士拘解至局陳二尹訊判各罰洋五元提出七元給朱養傷了案○葉公館送竊賊張得生至局請究陳二尹訊得竊褲是實判鎖示二天以儆（欣） 
[英美公廨紀事]  
　　英大馬路四百九十一號門牌爕理齋鐘表店倒欠德商瑞記洋行鉅款被控逃避昨由讞員關司馬飭差協探將房屋發封候示○蘇婦徐王氏控高連根奸拐伊女阿四供出通同拐賣之宋質甫昨由廨差往寳山縣關提至案禀明司馬押候訊究○徐恒生於光緒二十八年十二月犯事判押攺過局三年在案日前該犯在所病重由局董函送公廨值日差禀知司馬諭令暫行看管候核○法界開尤同興新衣店之尤阿福以英界寳善街廣福里妓女賽叫天積欠衣料洋元向索行兇至廨禀控關司馬著靜候批示核辦○瘋子賈和尙在馬路中强拉過客由捕拘送公廨司馬著送棲流所留養（見） 
[英租界捕房事]  
　　王鳳貴前晚向李阿狗索取房租起釁在西棋盤街互爭李竟袖出利刃猛刺王之後臀血流如注當被包探米順將李拘入捕房王則送醫院療治○奚阿道竊西上林里某姓衣物爲探石金榮拘獲押候解辦○沈阿陶混入曹家渡龔順俊裁衣店竊得並未做成之衣片若千件爲包探徐阿華拘入捕房飭押候究○浙江路三百五十一號門牌某姓前日午炊遺火積薪幾肇火災捕房特派包探石金榮往查經該探查得事出無心姑免究辦（見） 
[法租界捕房事]  
　　怡大帋棧茶房汪觀林代客黃斐文至某輪船取由漢口帶來之藥線若干因事關軍火爲包探查悉將黃與汪一并拘入捕房汪准交保黃押候堂期解究○某甲在某輪船竊搭客衣服某乙在某棧房竊取藥材俱爲包探拘獲并送捕房押候解訊（居） 
[美租界捕房事]  
　　羅硯政竊得紬洋傘一頂由包探錢榮堂拘入捕房押候解辦○楊阿二昨竊新記浜路徐順興木作内木板多方由捕拘入捕房押辦○王阿福昨在茂海路竊紬衣多件由探拘入捕房押候送辦○季四坤周小常串竊某鄉人衣服布疋由探拘入捕房飭押候究○某西人酒醉闖入百老匯路禮拜堂胡閙由捕拘入捕房押候酒醒再核○王麻子施裕山王金生昨在新吳淞路聚賭由探劉阿丙顧福其一併拘獲押候解辦（古） 
來函 
[振武宗社書記員報告]  
　　王引才勸本城師範講習所全體學生五十人誓 
永不吸鴉片○支塘鎭邵振亞龔熱新許靑年願爲分社發起者竭力開導○山陰吳汲菴函稱願爲斗門鎭發起人勸同鄉同縣同府諸志士結成團體力戒烟毒○同協茂糖行李少淵童裕成徐韻石莊城東不吸鴉片並願力勸親友○製造局高等小學敎員李佑之勸金體學生終身不吸鴉片來函云鴉片之害殺人無血黃胄芸芸某受酖毒種由是弱民由是貧學生等年隆幼稚然見振武社之發起亦竊願附驥焉如違此約即非人類爲特各立誓書簽名於後計開唐在宸何中新劉靑照周福森陶詒方張志堯成瑞生黃殿元夏秉鈞曾廷章丁長元曾宏道曾宏　童縉紳言完璧李士良翟振興周文煥陸樹鈞李景濤唐在勤黃善元沈蘭徵蒲有銑胡雲書黃肇興張克昌周文燮嚴樾賀牧西黃兆書余賡才何鏡海范元發黃立元吳文玉朱耀隆崔保利馮成光陳廷燮等四十人 
[上海北市絲業會館籌賑公所施子英經收各處水災賑捐八月初四至初九日第一百五十九次淸單]  
　　初四日福州姚亭孫病愈還願洋十元○初七日無名氏洋十元陳選靑十元無名氏二元小兒容玉珍一元○初八日仁大莊洋一百元謝子記一百元謙受堂一百元潤德堂由朱五樓先生來洋一百元公愼祥茶棧代募裕昌馨洋一百元又同裕昌吳心記各廿元又永興祥合興祥廣芬祥泰昌祥寳愼昌敬勝吉六戶各十元求父母康健人五十元雷誦芬堂五十元隱名氏四十元無名氏廿元正泰莊各友廿元啓成布號衆友廿元隱名氏一元劉緝安濟安求母久病速愈廿元四箴堂由蔚豐厚來十元弘豐氏十元蔡鶴記同順申號補過氏西合泰四戶各十元不書名和記永和三戶各四元劉子記脩睦氏易安氏程曙記桃源胡無名氏舒同和無名氏怡誠謝氏十戶各二元生昌裕十元李慧川二元淸河煥記寗松記各十元宏農雨記十元東海心平子五元無名氏三元又二元杜光宇張少帆汪應春三戶各十元瑞芳祥五元無名氏二元傅春達程聘三程藹言三戶各一元七齡童子瞿延齡求燙傷速愈十元隱名氏六元山右賀四元許澤經四元王宪生三元岡記二元無名氏一元五角余姓一元順泰一元無名氏五角詒穀堂銅洋四十一元○寳源祥來徐復初洋三十元孫芸齋蔡大桂王錫槐三戶各廿元趙陽生等十六元同善記四十四元○初九日江蘇藩台撥助庫平銀四千两合規元四千三百八十四兩楊承德堂洋二百元無名氏規銀一百兩無名氏洋一百元老介福綢號五十元又諸同仁一百元沈仲禮觀察六十元姚慕記龍洋五十元鴛湖朱門周氏由同福莊來英洋五十元又了心願客五十元張雲溪廿元石璵卿合家廿元汪景三求大小平安十元劉氏奶奶十元上海厚德堂十元東山貽德堂五元朱讓德堂十元仙源守眞子十元裕祥典二元又各友十元平陽氏獨叟生十元感佑子十元恩永堂十元沈敦善行堂十元王氏箔灰資移助六元善慶堂五元王利辛求家室火燭平安四元黃祖蔭保合家平安四元無名氏四元春源縐莊募綠楊居昧學居士求關子樂善草堂四戶各二元又沈子琴徐勉翹韞美軒隱名氏潤餘純純生六戶各一元延陵氏補過子各二元問心氏樂雨氏無名氏吳興氏太原氏無力子六戶各一元沈馥沈樹林沈錫沈仲沈生沈命六戶各二元沈寳林沈芙沈洪沈林四戶各一元嘉定保安堂龍洋二元史姓英洋二元曹建章一元不留名一元蔣福記何鉅記蔣堂記施志記陳淡記袁藹記馬顯記曹子記夏鶴記魏旭記十戶各一元興盛棧募阜豐李樹順升合韓奉丹復興增會來永王桂菴豐盛隆牟汝霖陳昶十戶各一元無名氏一元不運氏一元棉力子銅洋四十四元正昌銅大洋二十三元銅小洋廿二角不留名銅洋一元五角○永泰源茶棧募梁鈺堂洋一百元洪共和洪偉臣洋一百元洪愼餘周月亭汪峻于三戶各三十元江羽珍鄭春山各二十元洪敬齋譚梅先許鏡湖三戶各十元同泰豐汪同春董萬孚詹壽庚四戶各五元吳輔仁董就其裕生同聲裕昌和合芳祥仙芽遜記王裕昌潘益芬十戶各二元共廿四戶合洋四百元○沈聨芳來吳子雲吳子靑吳子敬昆仲合洋一百元子敬兄獨捐二百元又募倪德錦五十元薛浩峰沈鴻年各十元○黃介壽來工部局值年總董老公茂安特生洋一百元黃介壽三十元葛稚樑徐滄粟各十元○楊家渡王新之洋廿元○又募闔家平安周梓卿無名氏三戶各二元隱名氏無力人有心無力人笑笑笑四戶各一元闔家平安四戶各一元共十一戶合洋十四元○祥泰仁募克纘堂莫洋五元洪姓敬義堂徐敏政堂張　鈔堂陳大雅堂程世美堂屠六戶各一元共七戶合洋十一元○貞計相計各洋三元李計無名氏陸計三戶各二元不留名陳計邵計王計可計五戶各五角共十戶合洋十四元五角○震泰絲棧募不留名有心力棉各洋一元　北書徐樂三楊氏朱氏姚顯甫龔叔平王鵝書施申伯八戶各五角共十戶合洋六元 
[各洋貨號秋季捐淸單]  
　　大豐恆興二戶各錢二知四百文德昶愼增泰　成德豐恆豐瑞怡盛五戶各錢一千二百文日新盛泰記屏記恆茂盛四戶各錢九百文天益錦豐鼎曁恊豐登豐義泰四達瑞恆豐信正昌順鼎裕元生日新增振豐恆通裕新康元興公愼新泰恆啓泰恆裕豐盛萼記福和新泰祥廿三戶各錢六百以上共收錢廿八千二百文　北天后宮前廣益善堂司董嚴信厚等謹誌 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
