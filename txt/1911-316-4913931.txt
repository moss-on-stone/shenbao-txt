# 1911 - 316 - 4913931

 

Page 1

 
 
   
 
 

Page 2

 
 
[閣電]  
　　二十六日北京内閣奉上諭袁世凱面奏組織内阁推舉國務大臣着命梁敦彦爲外務大臣趙秉鈞爲民政大臣嚴修爲度支大臣唐景崇爲學務大臣王士珍爲陸軍大臣薩鎭米爲海軍大臣沈家本爲司法大臣張謇爲農工商大臣楊士琦　郵傳大臣逹壽爲理藩大臣梁敦彦嚴修王士珍薩鎭氷張謇未到任以前外務大臣着胡惟德暫行署理度支大臣着紹英暫行署理陸軍大臣着壽勳暫行署理海軍大臣著譚學衡暫行兼署農工商大臣着煕産暫行署理欽此 
評論 
[一致篇（無名）]  
　　孟子有　天下烏乎定。曰定於一。所謂定於一者。非歸於一人也。天下之民。歸於一心也。故今日而如欲我中國之定乎。唯有全國一心。歸於民主共和而已。其餘一切調和兩岐之談。非但不足定中國。益足以加之亂而已。容有濟乎。試分言我國各種人應具之心理。 
其一爲素主共和黨人素主共。和黨人。宜認定現在反對共和之人爲仇敵。如遇仇敵則必以全力剷除之。毌庸稍恕。而其餘不置可否之。人則悉聽之。更有以前雖曾反對共和。而現已銷聲匿跡。或且改變前心者。則宜待之一如常人不必更念其舊惡。如此則所向之敵專。所分之力少。而容易使人歸於一致矣。 
其二爲素反對共和黨人素反對共和黨人。則以共和爲仇敵者也。體察時勢。返問良心。如以爲萬不可不反對共和者。則彰明皎著。以與共和爲敵。亦各行其心之所。安。若以爲不可。則幡然改變。以助共和之成。自於國家前途大有裨益。即或立身事外。不聞不問。不至擾亂世人之耳目。亦未使非無功於國也。 
若其外素有騎牆之見。素無一定之人。當此時勢。甚宜從民所好。順天之意。稍爲日後子孫之計。进去一切糢糊彷佛之意念。專心一志曰。今日中國非進至共和政體不可。 
[專電]  
　　前日（二十七日）徐統制率蘇浙援軍在離鎭四十里地方與張勳兵二千人鏖戰　二小時民軍大勝奪獲槍枝馬匹甚多張兵死者百餘人退守十八里下寨民軍祇傷三人 
　　傳聞張勳已被本營衛隊剌死 
　　昨日民軍又運大砲五尊前往龍潭並有大隊民軍向龍潭進發 
　　鎭江二十六日開軍事大會議徐統制刻日統蘇浙各軍赴高資龍潭間迎敵揚軍進攻浦口並分撥二兵輪上駛迎接鄂潯援軍東下進攻下關　　張勳宣言部下有兵一萬餘人其中有六七千皆係精銳可以死守金陵　（以上鎭江） 
　　聞薩鎭冰已被九江民軍拘獲所率各艦均願歸順民軍 
　　海容海籌海琛三　及魚雷艇一艘被九江砲台截住已懸白旗民軍派兵守之防其再有反覆（以上九江） 
　　袁世凱擬請湯壽潛督閩浙并電張謇梁起超共挽危局毌得却命又促梁敦彥迅速來京 
　　袁世凱密陳鄂省民黨内訌甚烈請暫容忍俟機會旣至攻取自易并電飭叚芝貴偵察勳靜 
　　袁世凱密請監國嚴懲鐵忠馮國璋以謝天下否則禍機恐難挽回 
　　袁世凱今日又臨資政院協議和戰事件 
　　聞黎元洪黄興曾對袁世凱來使宣言若袁氏欲推翻清政府則二人願爲助力 
　　據外交界猜測袁世凱大有帝制自爲之意 
　　袁世凱奏目下官制尙未可以法律規定各部副大臣暫照海陸軍部改設一缺 
　 
 
 

Page 3

 
 
　　袁内閣今日開閣議共籌改革政體挽回人心之策 
　　袁世凱擬派第四十標及第三鎭陸軍之一部分赴漢援助馮國璋 
　　陳虁龍電京謂天津紳民紛紛請求獨立除嚴斥并密飭張懷芝調軍防範外如有變故决以身殉　　趙爾巽電清廷謂藍天蔚倡言獨立舉動暴烈請速解其兵柄得旨藍天蔚署卽開缺交趙爾巽差遣　　清監國傳諭喬樹柟迅速赴川宣慰士紳喬定初一日出京 
　　駐京外交團照會外部謂此後武漢南京等處决不可縱容官軍再有殘忍舉動 
　　楊度以代表國事共濟會將與民軍議各自請開缺學部副大臣現以劉廷琛補授而以王世琪署大理寺卿 
　　清廷有旨命升允署理陜西巡撫（以上北京）　　黎元洪之密使行抵奉天不日該處大局將有變動　　民軍定棋二十八日占領奉天安東縣 
　　藍天蔚主張獨立大爲趙督所忌陰使清廷解其兵柄藍聞大憤軍隊尤洶洶卽日起事 
　　民軍在海參崴籌捐軍餉二十萬元聞已集得半數（以上奉天） 
　　魯撫孫寶琦暗遣親信把守德州鎗砲廠軍隊中人大譁日内恐有變局（烟台） 
　　粤軍政府現派民軍八千人往助武昌民軍 
　　張鳴岐及廣州各逃官昨乘德國輪船赴滬（以上廣州 
[譯電]  
　　崇明縣頗不安靖土匪勾結兵士搶刧富室受擾者已有數村聞兵士因未領餉銀已有數月故有此搶掠之事 
　　二十五日九江訪函云巡洋艦海容海籌海琛昨日下午高飛白旗行抵此間民軍即派哨兵守之並將砲準移去因諸艦屢次反覆不得不豫爲防備也旣而各艦忽開往砲臺之下經砲臺開砲始復駛至指定之處詢以薩軍門下落皆謂不知然諸艦之後尙有魚雷艇一艘或云薩即在此艇中 
　　上海某日本行接電謂汕頭海關入税决意暫存該處臺灣分銀行 
　　清江浦土匪勾結逃兵圍攻宿遷數日民軍與之惡戰卒將匪衆擊退目下行旅尙難自由（二十七日宿遷電）據北京來電法政府宣言一千八百九十五年俄法借欵之息銀尙無所出（二十七日倫敦電） 
 
 

Page 4

 
 
　　張勳昨日（二十六日）通告商民照常開市切勿驚愕謂已派出精兵二千餘名東下刻在高資龍潭之間擬攻鎭江民軍（二十七鎭江電） 
　　本月十七日清江浦逃兵數百人與宿遷兵交戰並無傷亡二十三日又有盜賊數百人串同清江浦逃兵合攻宿遷斃兵九名盜遂退去（二十七日宿遷電） 
　　中國報紙對於袁内閣皆不歡迎某報謂袁世凱之目光不能遠及直隸之外故袁之在任爲期必短　　此間皆料梁敦彦若堅辭外務大臣之任則將由唐紹怡繼之 
　　開封府官電稱有陜西郵政局中國職員某氏行抵該處據言西安府郵政局之洋員英人梅納氏聞已被戕附近一帶頗有排外之象郵政司海恩（德人）之生死亦未明英德公使現正調查此事 
　　據日本消息謂日政府增厚中國北京之兵力現尙未至其時（以上二十六日北京電） 
　　日本海軍省接電謂中國海軍已全豎白旗歸順民軍煙台外人因民軍業已抵埠故已組織義勇隊站崗出防 
　　日本海軍省復接消息雲南省已於本月初八日宣告獨立民軍與官軍於初十日開戰官軍死四百人 
　　伍廷芳博士各種宣言日人極爲注意 
　　最後批之中國學生定於明日由東京啓程回國　　某日報載稱中國駐日公使汪大爕氏已回國入民軍辦事 
　　據烟台日領事報告美國領事照會中國官塲謂將由美國兵船派兵六十名登岸星期三日天津之俄兵亦將開抵煙臺 
　　陸軍省接北京電稱袁世凱抵京後人心雖覺稍定但京中民黨密佈恐將不利於袁氏現袁晝夜以重兵自衛其衛兵指揮官皆由親信中遴選充當　 
（以上二十七日東京電） 
　　路透電社接華盛頓電音謂美國國務大臣諾克司君宣言拳匪議和條約簽字之各國對於派兵登岸保護京津鐵路一事意見僉同 
　　民軍聲言於二十八佔據安東縣故安東大清分行大受擠逼法庫門之民軍亦頗激昂 
　　留學日本各處之中國醫學學生皆入赤十字隊（二十六日東京電） 
　　據美政府宣稱小呂宋已派兵一標赴華如遇中國北方有亂則將會同防守京津鐵路（二十七華盛頓電） 
　　美人之踴躍表同情於民軍者蓋由紐約太晤士報十五日論說中有云滿奴本野蠻之族乘中國不備之際長驅入主最富庶文明之國凡二百五十餘年今日固當逐之出境也 
　　匈牙利愛國記者噶蘇士之子狄哇西在某雜誌中極力贊成中國共和並深贊孫文之爲人 
（二十七日東京電） 
　　民國外交總長伍廷芳博士以懇求列强承認中華民國書電告美國某報記者希亞斯脫君代爲宣布旋接覆電云承以熱心雄辯乙書委僕登之敝報感甚承認共和一事將在上下議院提議僕將訪塔孚脫總統及諾克司國務大臣會商此事 
[公電]  
　　各報館鑒自武昌起義各地爭先宣佈獨立已十有八九惟旣宣佈獨立須知獨立之宗旨斷不能各懷岐視自相矛盾以啟外人之梟心致兆瓜分之慘禍新旣爲國民一份子豈忍旁觀危殆故特不揣冒昧電懇各大主筆速籌善策開導同胞曁各省都督軍政分府懇速舉代表赴滬組織臨時政府公求孫逸仙先生回國爲總統除電懇各省都督軍民政府外特再電懇各大主筆務祈鑒納愚意如表同情祈速電覆中國一份子揚州軍政府敢死軍總指揮淮南醒夢邊振新泣叩 
要聞 
[中國光復史]  
 
 

Page 5

 
 
[石頭城下之惡潮]  
　　民軍進攻之策現已决定其主力軍共五千名沿鐵路軌道向南京進發第二軍人數較少將由間道而進埋伏於能瞭見南京之小山内第三軍則分配於艦隊十餘艘上專在水面助攻 
　　張勳自知坐守孤城必將被困故亦派出昨兵沿鐵路軌道南下大致在此二三日内必不免有一塲血戰 
　　聞張軍前日有數百人結隊出西門忽然逃去張勳得信派人追之已杳無蹝影可見張軍已無鬥志未必肯爲此公効死也　　二十五日晨間有學生一隊有無辫者數名經人引出太平門而城外有張軍一排手執長刀在此檢查凡被嫌疑者咸不名有某敎會學堂李姓學生已被綑縛幸某敎士趨前干涉始脫虎口　　又聞有紅十字會看護婦亦被張勳手下之兵汚辱其無人道如此故今外人亦皆渴望民軍前往勦伐以期滅此劇寇恢復秩序也　　南京基督敎醫院梅克林博士前日率領多人出城適逃難者　集乃有兵士數人在人叢中拔刀亂揮傷者無數梅博士面部亦被擊傷幸卽敷治尙無大礙 
[武漢停戰後近狀（本館特派觀戰員來函）]  
　　近數日來漢口仍無戰事惟馮軍潰散日多其一部分漸向北方退去馮鎭統則但知縱酒作樂而已 
　　民軍於武昌漢陽兩處防備仍不少鬆聞兵工廠所出軍火甚富據外人估算漢陽餉械足敷三年之用 
　　二十二日又有北軍醫官四人渡江投降民國軍 
　　黎都督有命令武昌百姓格外優待湘軍因湘軍於初八九日之戰大有功績也 
　　有日本留學滿洲生四五十人立一暗殺隊以謀革命黨首領爲宗旨現謠傳該滿人等已向長江一帶進行故武昌門禁愈嚴出入均須盤詰 
　　前日漢口領事設筵宴請北軍前隊統領馮國璋席間領事問馮所以焚燒漢口華界之故馮以攻漢陽必要之策對領事又問何以不先通知百姓以免無辜者陷於死亡馮謂軍事策劃詎可先使人知領事復問然則軍士强刦百姓財産亦貴統制用兵之策劃乎馮大慚不能答少頃馮　不告而去竟未終席外人皆笑之 
　　漢口租界後面官軍新築之砲台日來並未開礮聞因水門汀尙未堅實之故 
　　武昌現方購備大批糧食聞其存儲足供二年之用二十日自湖南運來米糧有五萬石之多 
　　二十四日有大砲數尊自武昌運至漢陽每一礮以六十人　之 
[嗚呼可憐之京師]  
　　山東聯合會致直隸諮議局電云院擬憲法信條制止戰爭則不足遺悞大局則有餘祈齊電該院令其宣告取消勿再作無意識之舉動并請其要求政府速撤毅軍將禁衛軍交袁世凱逕改共和政體召集各省代表定期爲武漢會議早定大局以安民生山東聯合會叩 
　　昨聞清廷宮内大起衝突有某公密奏清太后云今日大事所以至此糜爛者皆由監國與洵濤兩貝勒平日縱將驕兵優容黨匪所釀而成請速斬此二人實行垂簾聽政並殺盡漢人之握有兵權者庶可以靖大亂而固皇基清太后默然監國聞此與洵濤相抱大哭故洵濤二人近常稱疾不並聞將預備逃往張家口外云 
　　洵濤主張密募刺客暗殺革命軍首領一事久已傳播人口茲聞此事甚爲確實其所開名單有黎元洪黄興孫文張紹曾藍天蔚石星川吳鴻昌徐固卿譚延闓湯壽潛張鳴岐羅傑羅澤暐張孝準哈漢章虜靜遠田獻章華振基石潤金余範傅全恕陳晉朱恩紱湯化龍劉嗣榮林調元劉一清胡瑛沈同午伍廷芳及李某某等諸人并聞以上各人皆懸有一定之賞價故前日暗殺吳祿貞者實已領得二萬金云 
　　又據軍諮府某軍官云現良弼與其心腹某某等密議在鄂第一軍因傷亡太多恐不堪戰鬥只得聳恿濤邸一面利用資政院議員及張紹曾等陽爲停戰主和以緩鄂師反守爲攻一面請袁世凱姜桂題文華等廣募北兵及旗兵十萬人速加訓練預備作戰並飭軍諮府科長何某等攜現金三百餘萬赴某國購買槍砲子彈多種俟以上準備完全再圖進取嗚呼此可以 
 
 

Page 6

 
 
見滿人之心理矣 
　　又聞濤貝勒以漢軍甚不可恃已與部下議定赴蒙古招練馬隊二萬步隊六萬以備戰守之用其練兵經費將借自法國兵械則購自德國云 
　　袁世凱於二十三日午后四時半抵西車塲及入前門時已五時四分矣道旁觀者如堵牆皆爲兵勇趕散前驅清道而行防衛甚嚴兩旁兵警露刃而立其實立憲國大臣恒與國民接近專制之餘威至今日猶襲尙之是可哂也 
　　二十三日資政院開會有議員陳樹楷提議謂袁總理業已到京本院宜亟派人與之接洽請即開秘密會議决定辦法當時頗有人反對此議後竟以多數表决聞秘密會之内容主張頗不一致有謂宜舉代表與項城接洽老有謂宜由正副總裁代表全院歡迎者有謂挽留與接洽宜分作兩層者至於如何决議及接洽之辦法則該院秘不宣布總之不外鬼鬼祟祟之行逕而已 
　　自十六日以來資政院議員卽紛紛他適據聞他適之議員皆挾巨金以去一方面爲政府運動一方面免受輿論攻擊幸而事平尙可回至北京取得功狗資格卽不平亦不失爲田下守財翁云　　前日清外部接駐英劉使電告英政府對於朝旨採取英國憲政極爲稱美惟謂戰事未已戕殺人民實太慘酷請禁止内訌如不損外交决不干涉又接駐德梁使電稱内亂勿藉外援改革宜求弭亂如相持日久恐外債賠款均無著落外人藉端干預南美各國前車可鑒 
　　民黨汪兆銘出獄後即出津前赴奉天聞此君現頗主張和平立憲保全大局刻下赴奉即欲演說其宗旨以維持一切然則此君亦知感激清廷釋放之天恩耶 
　　九江道保恆當風聲緊急之時卽剃去鬍鬚携帶庫欵棄城而走現該逃道已於日前私自回京並將鉅款交伊子端旅臣手放東交民巷某銀行從此可以稱富家翁矣 
　　又聞湖北此次逃出旗員大都狼狽不堪有至九江向保恒求借洋三四元川資赴上海者保恒一毛不拔告以同鄉太多何能開此借貸之端逐之使去故此次旗昌逃難回京者無不唾罵保恒非人類云 
[東省獨立之新面目]  
　　東督趙爾巽昨有電致清政府云東三省獨立日俄兩國亦守中立巽無法暫允云云查此次東三省獨立其主動力全在軍隊第二十鎭混成協協統藍天蔚於十九日乘京奉火車回奉聯合軍界及諮議局議紳於二十晚齊赴督署要求趙督宣告獨立經趙督再四開導均不聽命趙督不得已遂爲電奏 
　　又一說則謂奉天之獨立與各省不同前日諮議局與各團體組織保安公會即舉趙督主持一切此會宗旨全爲自保地方維持治安起見與各省之獨立面目大異故二十二日保安會開會時趙督演說卽謂　一宜注意外交免啟外人干涉第二宜化除滿漢之界限第三宜化除新舊軍之界限以維大局云云大致與清廷仍不斷絶關係也 
來稿 
[請設淮揚都督上黎都督書（樊）（澦）（遯）（園）]  
　　元洪大都督麾下。竊自武漢舉義。天下雲從。大好河山。頓然變色。同胞所以得脫無道種族重重之覊紲。而爲自由國民享共和幸福者。皆公一人之精思毅力。堅持鐵血主義。有以鑄造之也。武昌扼全國之中心。不兼旬而海内炎黄血胤。順此潮流。急起直追。以爲應人順天之後勁。揚州亦於九月十八日宣告獨立公。推徐君寶山任臨時軍政分府。衆望所歸。毫無岐意。然澦有不能已於言者。揚州宜擴充範圍。特設淮揚都督府。以亟應今日江南北情勢之變。不當囿於外府成見。竟一例以分府名義鎭攝之者。蓋以揚州一府城也。而獨管轄淮南北數十塲鹽政之大宗出入。則儼然一重大省會。對於獨立之省分。處並峙之地位。對於新建設之政府。謀統一之關。若再沿昔日郡縣制度。永永受遙制於寗省。揆諸今日情勢。殊非宜也。何也揚州襟江帶海。爲淮徐第一重門户。明初奠定金陵。進規武昌。然後措置兩淮。到圖北伐。昔人所謂欲固東南。必爭江漢。欲窺中原。必得淮泗者。與目前事機甚吻合。形勢旣扼於江北要區。户口又繁於邊陲省分。其視線不當僅僅以郡目之。有斷然者。此就地理上言之也。揚州富庶。甲乎天下。自唐及五季。稱爲揚一益二。兩淮鹽政又以此爲總匯之區。商賈雲駢。國用富有。疆塲多事。恆賴以維持轉輸而軍用充實。魏晋之際。戌守淮南。用劉馥鄧艾之策。於魚鹽而外。榖粟種植。資儲厚密。均以揚州爲根據地。而後奔走天。下不患無具。則又豈可以尋常府會論耶。此就生計　言之也。（未完） 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[煙台獨立紀事]  
　　省城宣布獨立後即有軍政府特派員來烟聯絡海防營兵及警衛隊誓以大義同謀獨立卽於二十二晚九鐘後先至海防營董游戎首表同情復問　區區官祖殿臣亦表同情遂由衆議定遣分三隊一襲電報局一襲大清銀行一襲東海關道署出發後審判廳官員各纒白布於臂并懸樹白旗以示歸順民軍至電報局及大清銀行時不過路告大意機器銀錢毫無損失且留兵爲之看守當赴道署時徐道早已遠避巡警總局亦無人該兵隊乃直入道署駐紥前後三點鐘之久不血一刃而大事已成惟失隊從海防營初出時因舉號火延燒街面小本經營之常棚二座次日立由軍隊中照値賠洋二百元遣人送給兩棚主迨十三日早即出安民告示并得東山海軍警衛隊均表同情道署巡警總局及各商號一律懸掛白旗又有舞鳳砲艦管帶王傳炯及各區官警亦均投順并由軍隊支出餉銀若干又有各國領事均親至國民軍隊慰問復由軍隊發給照會擔任保護并要求嚴守中立並照會大清銀行照常貿易延及十一點鐘乃由商董數十人赴道署開議并推舉臨時各職事議定以道署爲行政部所有行政民事等均歸衆商董担任以海防營爲兵隊根據地所有兵事仍歸起義諸軍擔任一面電告軍政府請爲協助并通告附近各同志同聚烟埠協議善後之策紳學各界參觀者紛紛不斷茲將所舉職員列下民軍行政臨時正長官萬坤山副長官張成卿司令官董寶泰參謀官虞克昌司令官劉如川外交官正倪顯庭副孫嘏臣警察總辦宮寅山總稽查官欒星河 
[廣東宣布獨立詳情]  
　　粤省自十八日宣布獨立定十九早再在諮議局會議將都督印信送交張督詎已於十八晚逃去送印之人到署後始知即轉往龍濟光處與張督電商數次仍不得要領龍亦不允爲副督各代表回來會塲非常譁憤頗現驚惶痛恨之色當時各人提議都督旣無人不如即時另行推舉當再開會舉定胡漢民爲都督因胡未到省又舉蔣尊簋爲臨時都督陳景華爲民政部長即時將中華民國國旗掛於諮議局屋頂之上各人歡呼鼓舞壁瓦俱震拍掌之聲不絶 
　　都督旣舉定出示安民通告各局所派人到軍械局九廣巡警局點收碼子發給各新軍應用並派人到增步軍械局管理 
　　是時城内外謠言頗多又因桂軍間有搶掠督練公所銀物紛紛落船各人以訛傳訛謠言更甚因派新軍巡行城内外并由八旗代表通知旗滿各兵維持城内治安水提所部各營亦力任彈壓保護謠言始息 
　　入夜有義軍代表數人到會言部下二千餘人本定今夜行事已分佈西關河南各處現大功已成可無再事破壞彼黨宗旨第一反對張鳴岐今旣改舉蔣尊簋最爲合意因面請蔣發給命令以便部勒各衆蔣遂發命令一紙并鎭靜二字口號蓋張鳴岐十八日本已允任都督一切告示批詞俱早擬就以待十九之會不料是晚接港商電有繳餉械待裁判兩語張遂决然變計云 
　　龍濟光初旣力辭副督至下午散會後接其標統李某函謂龍已允任可將印信送去各人不敢作主至日昨大會遂决定仍請龍李兩提照舊擔任此次省城之鎭定龍固有功然能熱心民國維持最力者則李準尤能滿粤人之意 
　　是日一切公事由臨時都督蔣出名命令極有效力但事出倉卒辦事人又多未接洽故文牘簡略秩序稍有紛亂至二十日已漸次整齊隱隱然有開國之景象矣 
　　都督旣舉定是日十二點鐘先由長堤水師公所高懸中華民國國旗軍旗鳴砲誌賀各兵船衙署局所一律同時升旗鳴砲繼而城廂内外各商店均高揭三色國旗有書中華民國萬嵗者有書新漢萬嵗者有書民國軍萬嵗者爆竹如雷歡聲响動剪髮者尤衆入夜四城大開各安其業龍驤兵輪是夜以電燈結成民國萬歲字樣東堤鹿角酒店亦以三色電燈結成國旗形式其餘各商店亦多以電燈結成恭祝字樣 
　　二十早胡漢民已偕港商十餘人上省旋集衆再開大會蔣尊簋佈告現在胡君已到應將代理臨時都督之責任解除已將已信交回胡君管理演說畢胡漢民登壇略謂去國數年今日得見此盛會甚爲快慰都督一席本不敢抈任惟蔣君力辭不得不從衆意旋請再舉各行政官衆以此事應歸都督委任不必由會塲推舉又議定龍李兩提照舊担任是日會議俱以極簡捷之詞表决故 
 
 

Page 11

 
 
僅半點鐘而事畢 
　　軍政府旣成立第一重要爲財政即日由總商會通知當押行在官帑項下先提欵數千金以應零用九善堂總商會七十二行商皆各允竭力籌募士絲行認軍餉千萬金并有某殷商擔任代募二十萬其港商機關部定今日匯大帮現銀上省藩庫約存三十餘萬張督先期運往龍提營存貯今日可以提用其餘男女各界報効者異常踴躍就目前財政而論當可足敷佈置云第二軍政全省防綠旗滿新舊各軍隊已分别通飭一律照常辦事凡已改民國旗者不准别人勒令繳槍城内治安由桂省旗軍擔任城外治安由新軍水提担任其軍餉應發者日内當有發給蔣軍政部長所部新軍尤爲精神可愛第三外交昨日已備正式公文照會領袖領事力任保護因張鳴岐臨去時已照會領袖領事聲明缷責面新政府不能不即任保護也是日又箚知稅務司請其照常辦理收入餉項暫存竚匯豐銀行聽候撥用第四安集是日各處義軍到省者四五千人多順德樂從佛山河南各處民黨頗能恪守秩序共保治安到時暫在諮議局門前憩息購辦餅食欵待入夜分往新軍營房講武堂東關學堂住宿聞尙有多數未至已派人前往止截現到之衆由軍政府招募者十之七自行投効者十之三軍械俱甚充足現已設法安置或飭令暫回原處聽候錄用 
　　廿一日十二點鐘水提李準及龍濟光所派代表周劍菴暨桂軍統領李國治均到諮議局先與胡都督接洽次出議塲次第宣布大意均以廣東反正深表同情此後凡關於地方公安自當督率所部協力維持以期無負責任云云遐邇聞之人心大安　　粤省軍政府新派南海縣令邱番禺縣令汪均於廿一日手携皮𠲵袋一個即詣縣履新聞邱令名紀文號伯民雖外省人能操粤語入衙後見署内屏門窗煽毁拆一空檯椅皆無祇得在西花廳覓一木檯兩竹椅暫時辦公傳集本署書差人等先行演說着各人一律照舊當差先持名册開列將來定必優給工食着各人稱該令爲先生所有舊日之老爺大老爺等稱號皆除去惟署中分文未有祇得先向銀號借百元以資辦公翌日即先行出示安民及飭電話局趕安電話以利交通聞邱令原係廣東官曾當瞽目院委員云茲將當日分告各電錄左 
　　致北京公使電北京公使團鑒廣東軍政府已成立各國留粤商民現已極力保護地方如常謐嗣後深願共敦睦誼同享和平幸福請轉逹各國政府爲荷粤都督胡漢民馬 
　　佈告各省諮局電分送各行省諮議局鑒廣東全省新舊小陸旗滿軍隊於本月十九日全體反正竪民國旗二十二日軍政府成立兵不血刃闔省紳商軍民歡聲雷動公舉胡漢民爲都督藩學運交涉提法司巡警勸業道首府縣盡逃民軍起事應者數萬踴躍効力各府州縣傳檄可定議局哿　 
　　電飭各屬民團暫勿來省廣東各府州縣探交民團機關部諸君鑒省局大定民團暫勿來省今日則以保守四鄉安寗爲要謹聞都督胡　　電飭南韶連文武解散土匪南韶連鎭道曲江縣商會同閱商會電悉土匪蠢動最爲地方之患如須派勇隊赴韶勦辦該鎭道即察看情形電覆酌奪仍一面設法解散事關地方治安勿稍諉卸都督胡 
[廣西獨立後之商榷]  
　　廣西桂林獨立後卽以電書加急分送各鎭道府廳州縣各路統領局卡云桂省軍民要求獨立間不容髮稍一遲回大亂立見現已於筱日宣布城市極安改撫院爲軍政府諮議局爲議院外一切機關用人行政均仍舊制各省獨立相繼而起安民保境捨此莫由諸公明逹當能默察務望以保全治安爲主照常辦事不勝盻禱秉堃七印梧州接電後各界人士均極權欣舞忭燃砲慶祝茲將來往電文照錄如左 
　　桂林軍政府及議局均鑒筱電到梧萬民歡呼惟軍政府成立宜卽改元定制行赦重罪减輕輕罪全免流匪招安速練民兵以固國本尤望早佈共和政體以快人心蒼梧城自治會總董林繹叩賀梧州議事會筱日官紳軍集議宣佈廣西獨立已通電各屬各省現推沈爲都督亟宜妥商進行方法請速轉口口二君速來桂議院巧 
[新浙江進行種種]  
　　杭州光復後初定軍政政事兩部所有外交民政總務財政交通五科悉隸政事而轄於都督嗣以財政一科職任重大改議獨立設機關於藩司衙門值此餉需浩繁厘稅奉停丁漕亦經轄免没收各庫及官廳遺産爲數有限來源竭涸籌濟爲難前敵糧臺急如星火部長莊君焦急萬狀一再宣告辭職解散另舉奈因接替無人遷延許久現聞都督府昨又會　維持辦法公决改舉杭紳高子白君當塲認可已定二十八日視事高君係杭垣首富將來於紳富捐及軍債票等項自必稍有把握　 
 
 

Page 12

 
 
　　昨日都督府會議以浙屬迭遭水旱民力困憊商情尤形凋敝現在軍事倥偬籌兵籌餉在在需欵勢不能不先其所急商務根本尤須設法維持决議將軍用鈔票迅速頒發（按軍用票前傳運到三百萬實係擬發之數）當場議决規則四條（一）此項軍用票槪由軍政府担負完全責任（二）此項軍用票預備金悉以全浙鹽課作抵（三）未詳（四）此項軍用票以流通浙省轄境爲限即經商會總協理起而要求謂浙商營業以錢米等行爲大宗以蘇滬兩埠爲總匯若僅限浙境則流通仍多阻碍討論多時决議由都督府派員孫君立刻出發先赴上海總商會協議交通辦法再赴蘇州與程都督接洽以流行滬蘇浙三處不分界限爲目的並定於十月初三日准期頒發以維大局 
　　杭垣商界前因政事部組織未完内容紛雜財政更形困難致軍用鈔票久議不决而商人待澤衆心惶駭外埠更形危急不得已倡議先發錢業公票壮十五萬以救垂斃本日經財政科核議允即頒發通用告示一切責任槪由商會担負一面催令印刷所星夜趲趕决定於二十九日開市通行至軍債票一種迭經軍政府會議决定以湯都督及財政科長商會總理諸名義爲發起現正擬訂簡章刋布通告即日當可實行本日業由財政部正式照會商會總理顧竹溪協理王湘泉二君聘充該部顧問以資直接籌餉 
　　民政長一席統轄民事警務敎育實業衛生諸科責任大重手續繁頤前舉各員紛紛辭拒竟無一次認可而百務廢弛進行因此停頓即經湯都督迭次召集各部領袖會議改選本城自治議長汪曼峯君爲杭府民政長聞已三次專函勸駕責以大義而汪君仍堅辭不就恐此選又付無效聞各縣民事長均由政事部全權選派槪用委札前後共計十七處均以舊有諮議局議員充數致外間輿論頗多誹議云 
[蘇州新紀事]  
　　蘇省城自治公所於二十六日邀集各界公議組織臨時州議會暫借草橋公立中學堂爲會議塲定期於十月初三日開會并選舉蘇州民政長以原有之縣自治及城鎭鄉自治職員組織之擬訂暫行簡章十三條刻已編發通告召集矣 
　　蘇城自民軍光復後十五日白旗招展各紳董逃匿無蹤日昨城自治公所開會公議選舉民政長一般依堂董爲生活者咸有覬觎被選之望於是城自治劉董育嬰堂江董及敎育會孔會長等均聯袂到會惟女普濟堂石董依然影蹤全無該堂司事勢將斷炊窮嫠老婦坐以待斃其情大可憫云 
　　蘇地商務以紗緞爲大宗鄂變以後金融停滯迄今一月尙未流通刻聞該業各以存絲運滬向銀行抵押現欵俾資周轉而維持市面業已禀准都督給發護照分批運滬押兌現洋各商家聞之莫不欣然色喜以爲得此現欵接濟金融機關不無小補矣 
　　蘇州車站輪埠及六城門奉巡警總監設立旅具檢查所並添派員警看守執行檢查事件茲將其章程大略錄要如左一自火車輪船來者凡有正式之憑證槪予騐明免查如實係形跡可疑卽行查騐一凡出城前往車站輪船之旅客及携有家眷入城者檢查與否隨時酌量不得任意搜檢致涉騷擾一查騐訖須於封口處黏貼標誌一檢查員於應檢行李貨物之外倘有緊要報告應即隨時密禀請示辦理一遇有特别免查劵據應由騐查員騐明蓋戳放行 
各埠通信 
[江西]  
　　錢業會議開市　　日昨南昌各錢莊在錢業會館公同議論均以官號未開錢票未便作價且各錢莊現無同袍遇賬是以轉運不能流通總須官號本票定出行情各號方可開市 
[審判廳一律開庭]  
　　中華民國軍政府贛省都督吳爲出示曉諭事照得法律爲人民保障法庭爲司法機關本都督初舉義旗光復大業當即頒發禁令保護治安惟關民事刑事訴訟事件亟應收受審理以維公益現准於本月十七日各廳一律開庭視事所有一應訴訟手續仍准暫照舊章辦理除分别札飭各級審檢等廳外合亟示諭爲此示仰全省人民一體知悉其各遵照毋違切切特示惟南昌地方審判廳廳長前已派委胡位　茲聞胡不願就已改委何樹仁充任現高等審檢廳移設舊學司衙門内地方審　廳移設　提法司衙門内以便訴訟而壯觀瞻 
[松江]  
　　書差罪大惡極奉賢自十五日由陳端　莊笛僧宋慯生三紳在南橋倡義風聲所至十七日全境一例光復詎舊日　差人等以不便私　立意反對更慫恿董事戴夢生遍發傳單指斥民軍欲以　動爲抵抗民政長朱家駒因之辭職機關各部均未成立陳紳亦聞而心灰現由紳董陸仲誠等來郡擬聯合會商進行方法 
[二營餉糈均到]  
　　沈管帶部下飛划營餉項向由蘇藩給領而鹽捕中營餉項則由商家供給近因大局未定均未給發雖經沈君多方撫慰而軍心終有未安幸昨日由程都督飭弁將飛划鹽捕兩宗餉糈一例頒到軍心遂因之大定 
[清談（東吳）]  
　　敬告省軍政府（八）今崇明兵士。已因欠餉不發。而有搶掠擾亂之事矣。是故軍務倥　之秋。第一緊要之舉。莫如預籌欵項。優給餉銀。若平時不預爲布置。一旦變生肘腋。釀成不可收拾之局。則其危險將何如。此記者所以一再嘵嘵。而願陳其蒭議者也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[滬寗火車遇險]  
　　前日下午五點鐘滬寗鐵路爲裝運軍隊特開專車直放鎭江行至崑山之西相近眞如地方不意軌道上被人堆疊大小石塊無數突然碰撞傷及機關不能前進正在設法修理後面六點餘鐘客車踵至以致車尾虎箝亦遭撞傷待修竣再開已耽擱多時現在車務總管及上海軍政府因恐此事係漢奸所爲已派員密查務獲懲辦 
都督府電告公舉參謀 
　　鎭江徐總司令林都督柏統制鑒滬紳公推李平書虞洽卿二君來府面稱鎭江軍情關係大局非羣策羣力恐蹈危機因公舉顧忠深爲聯軍總司令部參謀總長孫毓筠爲軍事參議俾資擘畫其美素悉顧孫二君諳練軍務謀略極優必能勝任當可認可除電請蘇浙承認外合行電聞尊處諒亦樂得長才藉資臂助再敝處並派參謀沈翔雲明日早車赴鎭江報告一切希接洽滬軍都督陳 
滬軍都督府各部職員表 
　　滬軍都督陳其美顧問官虞和德沈恩孚曹雪庚温朝詒許葆英許繼祥姜國梁梁敦焯 
　　司令部 
部長　陳其美　副長　盛典型秘書科科長　湯振常 
　一等科員　徐秀南　楊月如　胡朝陽二等科員　陳月莊　黄紹基　蔣雨　收掌科科長　應兆松 
　　一等科員　沈紹洙　周宏泮 
傳令科科長　姚　霽 
　　一等科員　○胡靖華　徐仁鏘 
　　參謀部 
部長　黄　郛　副長　劉基炎籌畫科科長　楊典欽 
　　一等科員　王書雲　燕書春　王賡言　　二等科員　俞　鈺 
謀報科科長　應夔丞 
　　一等科員　費律司　羅　區　吳乃文　　二等科員　丁大芬　張漢維　應月波外務科科長　沈翔雲 
　　一等科員　曾祖蔭　詹鳴岐 
　　二等科員　汪鯤南　陳　漳　陳文奎交通科科長　李　愍 
　　一等科員　周亮才　王孟南 
　　二等科員　俞序章　王志良 
書　記長　鄔　珍 
書記員　江寰卿　張一卿 
　　錄事　張之權　蔣能麒　張公威 
　　軍務部 
部長　鈕永建　副長　李顯謨 
軍事科科長　潘祖謨 
　　一等科員　呂烈培　田輔基　陳慶明 
　　陳景南　二等科員　賀昇平 
人事科科長　高一某 
　　一等科員　曾　鏞　梁　希 
軍械科科長　張　羣 
　　一等科員　臧式毅　文錫宸　沈　鵬 
　　章　梓　二等科員　朱五箴 
軍需科長　張兆金 
　　一等科員　徐宗鑑 
　　二等科員　周伯年　楊奎侯 
執法科科長　蔡　寅 
　　一等科員　陳陶怡　楊元伯 
　　二等科員　陳祖澄 
訓練科科長　凌敏剛 
　　一等科員　彭光湘　黄國華　鄧銘渠 
　　二等科員　何應欽　勞遠基　農有榮 
總務科科長　朱葆康 
　　一等科員　楊　鎭　費公直 
　　二等科員　杜尙陵　沈昭文 
書記長　徐和笙 
書記員　謝錦章　程品初 
　　錄事　胡祖德　袁德盛　羅隨山 
外交總長伍廷芳　民政部長李 
鍾珏　財政部長沈懋昭　交通 
部長王震　海軍部長毛仲芳 
[閘北種種]  
　　昨日黎明閘北開往鎭江之先鋒隊一千二百名計分九隊均係退伍陸軍有志投效者步伐整齊鎗法嫻熟歸趙君光（係趙聲之弟）及某君二人指揮該隊駐滬時除每日三餐由都督府供給外每名僅領小洋兩角爲零用此外不願多費公家分文熱心愛國殊堪欽敬 
　　火車站守衛團即光漢軍除分班派駐車站搜查奸細外每日在龔家宅操塲認眞操練故進步異常神速該團司令官爲陳君雁聲所訂規則亦頗週密云 
昨晨九點五十五分由吳淞運來軍隊在火車站略爲休息換車赴鎭臨行時閘北軍警兩界均燃邊砲以表歡送 
閘北民政總局警務科長前日本舉徐君公期後因徐固辭尚懸未定昨日總務長以職任重要命以任君起夔暫行兼署 
閘北清潔所前由商人陳賢卿向巡警總局承辦刻經總局與自治公所董事錢君允利公議仍歸陳賢卿接辦以資熟手 
[製造局紀事]  
　　民國軍現因攻取金陵援軍四集需用槍砲子彈自宜備足故由製造局李總理將六密里八七密里九步鎗子彈一千七百箱又機關礮十二尊另有白藥二十四箱於前日午後由製造局碼頭雇裝駁船十一艘以小火輪拖至新閘叉袋角地方起岸裝由滬寗火車載赴鎭江以便取金陵之用 
　　製造局李總理以湖鵬辰字宿字三魚雷艇及鈞和兵艦先後歸順係劉戴丁三君勸導之力自應給予獎賞以示鼓勵特商由陳都督允准賞洋九百元昨已發交收領高昌廟巡防局六言示諭昨奉民政府　敬告同胞諸君凡吾漢族子庶今日煥然一新舊習須要除盡大衆户享太平堂堂大漢民國更無游懶之人本埠向稱繁境難保不無莠民平日聚賭抽頭實爲盜賊之根政府法令之初事事尤宜認眞本局旣受命令不敢稍事瞻循第一嚴拿土棍免致擾害生　再則維持市面保安正　衛生士農工商同胞均係上等國民良者可受保護劣者　辦公庭更有惜事逍謠即是地方流氓飭弁輪流訪查拘案決不容情特此分别曉　其各一體　遵 
文告一束 
[滬軍都督府示]  
　　照得本軍起義原爲救濟濟同胞光復祖業起見義旗所至於民間秋毫無犯所有各處地 
 
 

Page 19

 
 
　　方商民人等自應一律安分營業切勿輕聽謠言自貽伊戚如有匪徒造謠生事希圖搶刦等情一經拿獲當以軍法從事本都督言出法隨切勿以身嘗試除一面密飭偵探分投查拿外爲再剴切通告俾衆周知其各凜遵毋違 
[民政總長之示諭]  
　　照得收繳鎗械現已停止如有軍人私售洋鎗及個人私藏者查出後即咨行軍政府按照軍法治罪特此示諭其各凜遵 
　　照得城自治公所現改爲市政廳一切循照舊章辦理所有向收各項捐欵充地方公用者照舊徵收除飭市政廳照辦外合行出示曉諭周知 
[司法長黄示諭]  
　　照得從前南市吳淞兩處各設有水更夫名目茲查此項更夫徒藉辦公名目在外私收規費從不實力巡查自應一律裁撤爲此諭仰該更夫知悉此後如有冒充哄騙等弊一經查出或被告發定予嚴懲不貸 
[余漱芳正法]  
　　余漱芳領餉潛逃一案業經執法科蔡科長訊認不諱昨日宣布公判謂案准間諜乎報稱步兵敎練科書記作漱芳携取領餉憑證向本府領洋三千元逃赴常熟當經捕得余漱芳妻弟毛福全派作眼缐田本科暗探在常熟二十五圖緝獲並搜出現洋二百六十九元鈔票洋一千五百五十元雜物衣服不計數一併解案請　訊明律辦等由前來准此即行會同本科陳楊二科員嚴密訊問訊得該犯余漱芳供証確鑿並供出在逃排長周孟雄同謀分肥洋一千元等情查國家軍需何等重要况本都督府光復伊始敵氛未靖需欵殷繁兼以銀根奇緊調劑維艱余漱芳胆敢乘此時機挾餉濳逃實屬妨害軍政若不盡法懲治難保不相率效尤貽悞大局本科代表都督府執行法律自應照例判决爲此除案内逸犯周孟雄俟緝獲日另結外即將余漱芳宣告死罪卽日行刑此判判畢即着將余漱芳綁赴九畝地於五下鐘時槍斃見者無不悚然 
[公廨新定傳提簡章]  
　　公共公廨傳提事宜茲由代理讞員關絅之特定簡章於昨日牌示頭門共計五條照錄如下一各領事來文請出傳單提票如經核辦照准者所有傳單提票限於二十四點鐘以内發行一各領事來文均随時付給收條註明文到鐘點刻分以免錯悞推諉一本廨現定每日上午九點鐘起至下午六點鐘爲止爲辦公時間如過此時間槪歸次日辦理一禮拜日停辦公事如遇有緊急要件仍可通融辦理一差役奉到傳單提票之後限三日傳提到案如三日不到該役將不到之事由禀明如傳單不到則禀請酌量改提如提票不到則禀候酌核辦理倘若逾限不到該役並不立時禀明應將該役從嚴懲辦 
[砲台營招募步兵]  
　　吳淞礮台營姜統領以吳淞口爲長江下游咽喉尤爲外洋來往要道關係緊要全頼防守嚴密方得保無他慮而原有營兵不敷調遣自應及時添招以資防護爰於前日派委員弁在滬南高昌廟湖北會館内出示招募步兵三營聞該營月餉向較别營優厚故前昨兩日應募之人甚衆 
[红十字歡迎赤十字]  
　　武漢戰禍傷兵過衆中國紅十字會理事總長沈仲禮君除發醫隊並聯合英美法各敎會醫院爲分會外並商駐滬日本總領事介紹日本赤十字社救護團來華協助業於昨晨乘筑後丸抵滬沈仲禮君特柬請日本官紳商界及該會醫士理事假座匯中旅館開歡迎大會該社團醫長上野信四郎偕醫員二調劑師一繙繹一書記一看護長二看護二十一人排隊入座精神充足身體雄健沈君致歡迎詞大旨爲中日兩國睦誼素敦今日蒙諸慈善家航海遙臨拯我砲烽餘生呻吟困苦之同胞輔助本會之不逮已蒙英美法各國敎會出力拯救外貴隊復結隊赴援熱心毅力感佩曷極當由鄙人分電南北兩軍一體保護並祝日本國及赤十字諸醫團萬歲上野君答詞謂敝團初次到滬尙未見諸實際辱承沈公敦和偕全會理事醫員開會歡迎愈增惶恐當遵照貴會章程步武諸君之後等語復全體攝影而散聞該圑業於昨晚乘大利丸赴漢 
[南匯安靜之報告]  
　　民國軍收撫南匯因鄉民反對互相爭鬥故由上海軍政分府飭派滬軍營弁兵三百餘人前往助剿茲悉該營已由吳管帶於前晚九點鐘時率隊回滬據報告軍政府謂南匯縣境現已安靜所有民政司法事宜刻經分别派員前往辦理 
　　蘇省民政司長駐滬辦事處簡章 
　　一本處設總務課文牘課調查課庶務課四科禀承司長辦理各該課事務 
　　一司長公務煩多如有要公須親自接見者每日上午九時以前或先期訂定 
　　一各課員除星期日外每日上午八時半起十一時止下午一時半起四時半止爲辦公時間 
　　一關於本司之文牘由總務課員起草檢印或由文牘課員起草檢印呈由司長核準檢印發行 
[海外同胞熱心拯救]  
　　戰事蔓延釀成同胞殺同胞之時代不心人慘焉傷之日本長崎領事楊書雯君商會蘇道生君介紹長崎醫學專門學校朱蓉鏡胡韶成代表偕學生二十餘人乘筑後丸到滬由紅十字會理事總長沈仲禮君派理事江趨丹君租開泰棧暫住俟各醫生到齊即行赴漢云 
　　紅十字會理事總長沈敦和 
[報告]  
　　今日爲本會特别大會討論進行方法渥承中外各董暨諸君子聯袂偕來勢心贊助敢以本會綠起及現在辦理情形爲諸君子告溯吾中國向無紅十字會癸卯冬月俄日之　遼　一帶華人死傷甚衆鄙人與施子英任逢辛二君惻然憫之然照日來弗條約凡未向瑞干總會締盟者不能擅懸紅十字旗以施戰地救護之方法爰經商之旅滬各國宫商及吾華紳商公同組織創辦上海萬國紅十字派遣醫隊前往救護綜計是役戰地人民被救出險者十三萬一千一百七十七人兵燹甫經災荒又起本會復往振濟又二十二萬五千一百三二八人甲辰中國政府允鄙人等之請遣張德彝星使至瑞士締盟入會是爲本會成立之始萬國公認鄙人等爰就上海徐家匯路建醫院設學堂培養人才已歷年所本年八月武漢事起風雲日緊受傷軍民莫不延企又待救拯本會當亟組織甲乙丙三醫隊派英醫柯師爲領隊會同峨利生班納德王培元楊智生諸醫博士曁男女看護三十餘人於本月初四日出發備 
 
 

Page 20

 
 
　　帶藥品器具擔架繃帶帳幕等件馳走戰地業在俄租界設立臨時醫院旋由武漢普濟同仁普愛仁濟天主敎各醫院特派代表來滬聨合均認爲本會分醫院協力救護他如宜昌長沙南昌九江南京鎭江揚州清江蘇州無錫常熟杭州福州山東吳淞等埠及上海城内亦經聯合英美各國敎會醫院組織分會次第推廣並續編醫隊駐滬以備緩急一面徴集特别會員正會員所以合羣策羣力以期一致進行也近接武漢醫隊報告自本月妆六七日兩軍劇戰之後軍民受傷甚衆本醫隊不顧危險馳入戰線從鎗林彈雨間盡力搶救各學生均躬任擔架奔馳往返每日約二十里之遙甚至肩足腫碎悉忘痛楚異常奮勇而峨利生君能將受傷各軍士腦部及胸内之子彈分别檢取得慶更生成績優美爲駐漢各國海軍醫官所推許聲譽驟起因之就醫軍民日益衆多幾至在坑滿坑在谷滿谷有應接不暇之勢黎都督慨助捐款銀一萬兩其夫人尤親臨慰問受傷軍民並每人賞給零用兩元不分南北界限各軍民相與感泣舉動文明洵不可及惟是戰殁軍民積屍遍野不下五六千人血肉狼藉雀狗爭食慘不忍言且臭氣薰蒸恐釀疫癘尤足灰戰士之心更宜亟行掩埋以慰忠魂鄙人爰即商允西商賃定鋼船二艘載運屍身擇地埋葬但需倩人赴漢經理擬即於第一次徴集特别會員正會員内選舉經理員以承斯乏顧念本會範圍愈大造端愈宏經費浩繁尤非賴諸大善士慷慨解囊源源接濟不足以促進行而持久遠而旅滬各國紳商亦多深表同情敦促開會討論進行方法想蒞會諸君子熱心卓識必能不吝指敎以底於完善之地步也商民幸甚本會幸甚 
[中華民國學生軍暫行簡章]  
　　定名中華民國學生軍宗旨聯合全國純粹之學生編練成軍以掃除滿虜專制造成共和政體爲宗旨甲組織法 
　　一資格身體健全志趣强明識力高尙曾受中等敎育以上者爲合格 
　　二編制悉照陸軍通行制度先成兩營速成敎練以後逐次擴張至布列全國爲止三責任編習已成之軍隊受本軍司令部命　　令 
　　四範圍本軍平時純爲獨立體至出發時期進趨効命則受軍國之調遣 
　　五進行本軍敎練期一月爲限練成後即行出赴戰地（未出發以前暫借吳淑中國公敎授野戰地理以及軍事上應有之智識） 
　　乙辦事處 
　　一辦事處前設西門外生生里浙江旅滬公學内現已遷入江蘇敎育總會 
　　二分支機關部由各處學界志士推舉數人擔任 
　　丙軍用 
　　一本軍之軍服由各人繳資本軍代製以期統一力有不足者酌給軍械各件仰 
　　軍國頒發 
　　二事務所經費由同人擔任 
　　丁職務 
　　一本軍各項職員必由公舉暫設軍團長一人職員若干員司令部長一人敎練部職員若干人 
附則右章係由本軍職員暫定詳章俟各省都督校閱後再行刋發 
瑣聞 
[城内]  
　　司法暑批示○陳行議事會來牘閱悉案關人命虚實均應澈究仰候飭傳胡芸橋等集訊核示此復○劉海福爾旣見妻何以登時並不報告巡捕扭獲及到昆明路洋房内被逐時亦不訴明原由隱認而出且單開失去現洋二百四十元查爾離家已經數月何以知道家中現在存銀確數情事種種支離顯有　詐情事不准並斥○邢耀廷該商受抵楊慶齋廿三保一二圖地契先以十五圖地畝方單暫代究竟據内曾否載明如果楊慶齋借欵二年地已售去本利分文未付殊屬非是仰候傳集訊明核辦周培生據禀王雲亭欠租估屋等情如果不虚殊屬非是仰候傳集訊明核辦 
[南市]  
　　巡警之鎗械一新○上海巡警鎗械俱係舊廢殊不合用現經警務長查知情形禀明滬軍政府陳都督請將市政廳經收民間所繳鎗械撥用另再禀請司令部發給子彈以示防禦故昨日南區區員張某請警務長撥給新毛瑟鎗三十支並皮件及子彈五百顆已經核發用矣 
　　和尙奮起○滬南陸家浜之海潮寺即留雲蘭若住持僧某因現値用武之秋僧界亦人民之一分子特邀集僧徒三百名组織僧圑倩人敎授業已成立云 
　　巡士有功○上海民軍攻克崇明縣時曾由本城一路一區巡士張應飛率領巡士七名又與南市巡長陸仲嘉率領巡士九名聯合進攻先與該處士紳接洽妥善得以光復頗爲有功刻已開列出力各人名册報請警務長轉呈滬軍政府陳都督論功行賞以示獎勵云 
　　未免疏忽○駐紮本邑西門外湖南會館之民國軍先鋒隊統帶某君前日偕管帶督率兵士至滬軍政府禀請陳都督撥給餉銀三百圓分别承領後在小東門外購取物件尙餘洋二百五十圓分雇四車先將洋銀寄藏某甲之單箱内迨回至防次道由兵士杜松齋進内報知各兵出爲迎迓尙有三車後到歇在門外稍遠之處當時竟忘却車上之洋俱已先後進行致任三車乘機逸去旣而查追無蹤始將未及逃脫之車夫施阿三陳阿二扭送西區移經裁判由陳裁判提訊堅推不知該兵士杜松齋黄少雲榮春林等聲稱若輩無非串呑求追問官以旣不承認判候拘留查明復訊 
[閘北]  
　　民政總局長牌示○照得光復上海之後所不閘北警區餉項前由江海關指撥現在尙未籌有的款各區隊預支之欵皆由本總長設法籌墊前次所發各區隊預支洋元應在本月餉項一律算清扣繳本局以更歸墊又前次牌示半月恩餉即係此項光復獎賞此宗欵項亦由本總長籌墊將來籌有的欵再行撥還歸墊仰各區長警等實數造報體恤此情一體遵照 
　　總局批示○胡家木橋馬巡隊巡長黄履潔禀批該巡長督率無方所部各散尙以餘剩器皿爲進身求榮之階生平抱負槪可想見究竟存者何物尙有幾何又未開單報告仰即補具清單聽候核奪再行酌量派以相當能勝之差可也 
　　覆訊嫌疑犯○火車站守衛團查獲之鄧國朝丁鴻奎二名帶有男女綢紗衣服兩大包現洋數十元及江防營公文封袋二個解經司法科長孫君硏訊一過據鄧供山東青州人從南京來有胞兄鄧煥章在江防營當哨官衣物由兄託帶來滬云云丁供略同率判收押候查核辦 
[英租界]  
　　公廨押所之規則○公共公廨押所自經外交團議歸捕房暫管後所中在押人証之親友如入所探望須先向寫字間聲明方准入所茲經卜總巡擬有規則張貼押所門前謂此後只准來見押所人時刻上午十時至十二時下午二時至六時係爲整頓押所人與大衆向准之交接起見凡一切人等會談押所人以前必得有管理廨務本局帮巡執照方可入所 
　　驗屍○馬夫楊四因奸佔楊寶之妻　氏被德寶用刀戳傷由捕車送醫院醫治　效於昨晨身死即經捕房將屍舁入虹口驗屍所飭保報請關讞員會同德領前往驗明委係九傷小腹斃命飭即塡明屍格由堂棺殮候傳屍兄楊二領棺又虹口蓬路一百三十八號門牌居户王榮卿之妻張氏前晚　爾身死隣人咸疑王與其妾謀斃報捕　氏屍車入驗屍所亦經中西官檢驗一過以氏係病斃着塡明屍格自行棺殮 
　　覆訊不理票欵案○英商永年人壽保險公司控寶康洋貨號主戴嘉寶並正元兆康謙餘等三莊經理股東何兆政陳逸卿陸　生魏寶炎戚雅芳等不理票欵一案會訊詳情迭紀前報前日午後由廨傳集人証奉關　員會同英康副領事復訊原告代表郝門律師上堂譯訴前情請追各被告亦延愛理師聲稱現在洋商各原告深愿被告交保清理繼據三莊理帳處代表徐思義律師接稱查被告放出賬欵約有三四百萬各原告旣表同情應請准被告交保以便出外逐户清釐云云中西官得供判戴等還押並諭謂各原告旣允被告交保着具正式禀詞呈　候下禮拜一午後再訊核奪 
 
 

Page 21

 
 
　　函查謀斃髮妻案○虹口嘉興路柴炭店魯怡標因謀斃髪妻吳氏由廨判將魯與其兄魯阿大嫂正氏分别訊押候查在案昨晨復由捕房解究奉中西官判仍還押候函請司法署查明騐屍情形送廨再核 
　　拍賣○英商白馬氏控史子炳等抵單不贖一案前日午後由廨會訊原告延禮明律師上堂代表詰追抵欵洋二萬餘元王襄讞會同美哲副領事以被告屢奉堂訊不到實屬有意避匿判候給諭將抵地拍賣如不敷數再行飭追 
　　姦騙○英租界望平街川帮各記棧小主周三因姦騙高清濤之妾徐藴玉値洋一千圓之金飾各物逃匿三馬路美仁里某客棧内被高偵悉報請捕房將周與徐藴玉并大姐余林寶一併查獲昨解公堂請究　襄讞會同德裴繙譯官略訊一過判分别押候弔齊　物下禮拜六訊核 
[美租界]  
　　是否毆斃○住居蓬路本邑人王榮慶之妻張氏於前日身死鄰居均謂被王毆傷斃命昨經匯四捕房查悉報請廨員會同西官　所檢驗再行核奪 
[法租界]  
　　送還軍裝○昨報紀某小車由新小北門載運鎗彈子藥行經租界爲捕拘入捕房後因押解人執有軍政府執照當照會軍政府候復到再行給還在案前經捕頭以此項軍裝旣係軍政府之物並非私運故已一併送交市政廳長官收領 
　　搜查奸細○法總巡麥君近以滬北車站屢有奸細私藏軍火炸彈危險之物爲民軍捕獲若輩黨羽難免分布各處匿迹客棧不得不先事預防以保治安故密飭各探向各客棧嚴加搜查云 
[來件]  
　　滬軍都督府第六次助餉清　　單 
　　鄧敦睦五百元瑞康貝潤生二百元泰昌號三百廿元瑞康號諸友三十元趙吉之五十元祝濟山一百元樂漢興五十元胡耀記五百元趙鋼三十元黄振記五百元潘馥十元邵聲記五百元王漢十元董仲記二百五十元張芸十元無名氏一百五十元陳曉春十元　增記一百元吳葆欽五元杜子記二十元於毓昌五元石仁安十元康順泰二十元陳益昌十元沈漁三五元鄭德錩十元樂熾堂二十元 
　　共計大洋三千四百廿五元 
[來函]  
　　昨見各報載商學補習會會友强佔船帮公地等情查敝會前向鎭海廟租借房屋一間每年租洋六元均照付訖日前因會友駐防晚間均須住宿不敷所用請由滬軍都督命民政長轉飭該廟僧春榮騰出房屋數間借作住宿之用乃該僧並不親自來搬前日忽遣老嫗徐氏來廟搬取物件各會友大爲駭異嗣見僧房内有婦女所用之物件甚多當即函請市政　派探檢查曾將時式女衣數件送廳存案其餘細軟各物均已搬去該廟住持僧春榮見事敗露不知去向並未驅逐廟中亦無司事合將實情奉告祈登入來函門聲明爲荷商學補習會同人啓 
　　誌謝昨蒙紅十字會惠贈鳴盛梨園入場劵兩帋書此鳴謝 
[海上閒談（鈍根）]  
　　和尙本爲廢民。坐耗世間之布帛菽粟其罪可殺。滬南陸家浜海潮寺住持僧。組織僧團練習武藝。可謂和尙中。翹然特出者其志可嘉。 
　　雖然。尙未知住持之居心如何也。果其組織僧團而投效民軍。也。則化無用爲有用。將被淘汰之和尙。一變而爲全國崇拜之。民。國軍矣。若其組織僧團而目衛私産也。則爲怙惡不悛。其罪仍可殺。 
或尤甚者。心慕勢利。欲效袁世凱張勳輩之爲滿清功狗。與民軍爲敵。則其罪更可殺。 
　　嗚呼和尙。其勉之哉。 
 
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[棋邊語] [  愛]  
　　邇時南北戰爭。彷彿一盤棋局。事關切膚。不能不作棋邊之多語也。今一一比擬於下。以備當局之采擇。幸勿以非眞君子而見斥也。以中國地域爲一象棋之局。其似一也。以長江爲楚河漢界。其似二也。滿人喜紅頂爲紅子。漢人裹白巾爲白子。其似三也。張勳負嵎南京。　　如獨馬過河。困於象角。一步不能移動。祇待車來受擒而已。其似四也。廕昌薩鎭冰爲紅馬紅砲。早已銷滅。其似五也。袁世凱爲獨步之紅車。不能越河界。亦已失車之勢力。其似六也。奕劻那桐載洵載濤等如士象。不能代作車馬砲之用。其似七也。邇時紅棋祇一車。兵卒全。士象全。白棋無一子損失。其似八也。今欲占是局之全勝。宜先去過河象角之一馬。再用當頭砲。置於京漢鐵路爲直攻。用降艦十六艘作海底砲駛往天津海口爲横攻。如是則紅車必難幸免。其似九也。紅車去則士象雖全。紅卒雖全。俱歸無用。則用兩馬逐餘卒。兩車兩砲攻士相。而將軍無立足地矣。其似十也。幸當軸者采旁觀之計畫。奏全局之凱歌。想大國手智珠在握。必能使作壁上觀者有美滿之望也。 
海外奇談 
[西人之謙讓] [  欽]  
　　西俗尊重婦女。每遇婦女乘車。無隙可坐則男子必起立讓之。昔英國有某統領。乘電車至列奇門。車中人極擁擠。不得已坐於盡頭處。其餘座位。皆有士官及兵士等佔據。未幾又有一老婦至。無人讓坐。老婦有愁容。統領乃起立讓之。不意餘人皆起立讓統領。統領曰。老婦不可無座位。余無座位可也。餘人見統領不肯坐他人之位。則相率下車去。車中惟存老婦與統領兩人。一時傳爲笑談云。 
豁廬雜誌[  豁公]  
　　焦大麻子者。揚州名訟師也。鄉之人十多畏之。富翁某。嘗受其欺。欲報之而未得間。會縣中獲大盜。罪在不赦。富翁願以千金。瞻其家　　在堂供受焦指使。盜從之。令遣役捕焦。焦出五十金與役。曰吾罪大惡極。死亦無怨。惟　得二小時之暇。與家人一叙永決。君能允我乎。役以金故許之。焦入。内逾時而出。復以五十金賄役曰。吾向來傲物。今若此。實無面目見。人請以布包首。庶稍殺其羞。役亦允之。須臾至公堂。令問汝何故掩其面目。焦言如前。令曰。汝知羞愧。可見良心難昧。吾不汝瑕疵。惟通盜之事。爾宜實供。焦曰唯。請與盜對質。令呼盜至。焦問盜識我否。盜曰。同事多年。焉得不識。焦曰。爾識我甚善。請試言吾面作何狀。盜固未與焦面。猝不能答。　思彼爲書生。面必白晰。其名爲麻。麻可知矣遂信口云。汝面白而多麻。焦曰面果白麻果多乎盜曰然。焦遽除面罩。則坦坦平途。黑而有光。初無所謂白麻者。惟左頰一瘡疤甚巨。大麻子之名。即以此而得。盜大驚。令亦失色。焦探懷出一禀呈令視之。蓋控已誣良爲盜者也。駭極。趨前謝罪。並以二千金爲　。焦不允。哀之至再。始首肯。顧前役曰。汝詐我百二十金。尙不還耶。役戰慓應諾。出原金益十十數與之。焦乃佯長而出。其上控之禀。即在入内二小時中所作者。可謂能矣。 
心直口快 
[漢族中之六張賊] [  禹甸]  
　　張彪如喪家之犬無處可投欲尋野味以自存又爲人所識破若不見機先遁幾至老命鳴呼 
　　張人駿如抵羊觸藩進退兩難思 
欲破籬以私逃又爲人所纒絆恨不聽人良言致使日坐針氈 
　　張勳如潑婦宣淫肆無忌憚思欲盡情以自樂又爲人所打破始悔不留餘地必至粉骨碎身 
　　張懐芝如瘋犬狂吠無法無天欲施狼狗之野心又無人去作對頭將來事至倉卒恐已束手無措 
　　張鳴岐如妓女嫁人心猿意馬欲擇善者而從之又以初情難捨及至無過問始悔反復無常 
　　張紹曾如貓伏牆頭觀望不前思欲躍過彼牆又恐無立足之地及見彼處已有人在方恨時機坐失禹甸亦姓張惟無如以上六張之卑鄙惡劣且無如彼六張之能力亦以當此光復漢族之際而我張氏竟有如許不孝子孫所以彙述之願我同胞共除此六張以謝天下 
[完了完了] [  愛）]  
　　神聖不可侵犯之皇帝搖尾乞憐而獻降書。滿政府之鋭氣倒完。 
燒殺漢口良民而民軍不懼。下罪已詔哀求恕罪而民軍不理。滿政府之法子用完。 
欲遷南海。欲往熱。河欲避使館。欲往歐洲。欲走奉天。滿朝廷之情形慌完。 
　　欲學曾功狗而不得。欲學李功狗而不成。東磕響頭四屈雙膝。袁世 
 
 

Page 25

 
 
凱之面皮剝完。 
　　蔭昌敗。海軍降。十七省失。北京被困。袁世凱縮首。貴族逃避。失政王之眼涙哭完。 
　　鐵路國有。格殺勿論。嚴懲不貸。就地正法。力主勦殺。盡行誅戮。滿政府之威勢行完。 
瞎費心思 
[預讖] [  子然]  
　　清幼王嗣位之初宣佈建元國號有一村學究對僕日。溥儀無福。只有三年。問何以見得。答云日宣三德。歷算三統。皆暗含三字。日月星爲三光。光字下似九字。三三爲九。統字偏旁與絶字同。非只有三年乎。有一識字者農在旁曰。清朝始於攝政王。殆亦終於攝政王。非預讖有定數者耶。 
文宗登極之始。改元咸豐。時童謠云。一人一口起干戈。二主爭山打破頭。後粤匪之亂。蔓延十數省。穆宗改元同治。時童謠云。一國干戈淨。三台氣象新。後卒成中興之盛。 
[戲攷（吳健）（下兒）]  
　　探寒窰。一名母女會。平貴從軍後。已立功至將帥。魏虎爲督糧官。魏常覬觎寶川之姿色。妬忌平貴之才略。回京運糧。故造謠言。謂平貴行軍失利。戰死沙塲。已馬革裏。尸矣。寶川聞信。驚憂成疾。相府家丁。報知老夫人夫人。即率家院携銀帶米。往寒窰探病。見敗瓦頽垣。荒� 
凉滿目。回思府中畫棟雕樑。榮華安享。不勝感慨。人窰門。見寶川腰肢瘦損。形容憔悴。悲不自勝。勸女忍氣呑聲。仝回相府。以調治孱弱之軀。而寶川孤芳自賞。掉頭不允。夫人謂不聽母言。惟有與女同居。寒窰終老耳。寶川無如之何。乃假意應允。誑夫人及家院等出窰。卽緊開窰。門以示决絶。夫人歎息而去。吳彩霞陳文啟。在第一台演此劇。陳雖嗓子已倒。不能博座客歡。而吳固無恙也。是晚竟排在第三齣。不知排戲者。是何居心。宜吳之鬱鬱以去也。 
小說 
[短篇小說華山夢] [  野民]  
　　月白風清之夜。青燈竹榻之間。野民倦人睡鄉。夢遊華山華山。之脉數千里。蜿蜒如龍蟠。高峯峻嶺。聳矗雲霄。山之麓。草木暢茂。虎豹棲焉。腥風冷冽薄人。余乃搴裳拭劍。披荆芟棘。直登極。峰觀紅日隱隱自天邊浮出。胸目豁。然偶俯視山腹。植一青石如碑狀。遂至其處憇息。摩挱碑石而讀之。字跡爲風霜剝蝕。糢糊不清矣。有數　尙可認。其文曰。 
　　華山。麓黄花馥。薪厥木。御駭鹿椎。　足蕉葉覆。紀甲子參七六。 
　　方徘徊間。見有青烟一縷。裊裊然自碑側。起俄而如雲如霧。磅礴萬山。葱葱。焉鬰鬰焉。若光武之望南陽佳氣者。烟裊處。土自裂。現一深洞。即洞口觀。之有石階梯可俯身入。因仗劍拾級而下。至階底。有石門半開入之。一鉅室也。四壁怪石參差。作野獸搏人狀。室中日光不得射。入昏黑如漆。余乃出懐中電氣燈照之。見中横石榻。一石椅一近前細審。榻土僵臥一骷髏。椅畔靠一古藤杖。積塵纍纍。度必修道之士羽化于茲者。 
　　余携燈四照。見無甚恐怖事。唯寒風凛凛侵飢骨。使人戰慄。乃携燈出洞。方移步間。忽榻上骷髏躍起。執藤杖追余作怪聲呵曰。驚人于臥榻之旁。是何爲者。余疑其爲山精。身軀搖愰。强自鎭定。抽劍。瞋目叱。之骷髏見余劍動。無杖來逐。余卽與之門。藤杖上下盤旋矯健如龍。余漸不支。且戰且走。至洞口之階梯。余即一躍出洞外。骷髏亦躍出洞外。並不追余。拭目四顧。大聲笑曰嘻嘻。此華山耶。..嘻嘻此華山之草木耶。風景不殊。春歸故國。悠悠一睡。興亡在目 
余聆其語。審其貎。乃一蒼然白鬢之老翁。瘦骨清癯。黄冠道履。手持墨藤杖。飄飄然有欲仙之槪。見以手招余曰。孺子乎。其來哉。其來哉余覩其傲慢而無禮。厲聲答曰。若爲人歟鬼歟。罔兩歟。老翁笑曰。人其人。鬼其鬼。罔兩其罔兩。余華山之睡者也。余見其言語慈和。料非怪物。問睡者爲誰。曰華山之陳搏也。睡於茲千年矣。大宋興一醒。大明興一醒。迨犬羊牧赤縣。乾坤汚穢。祇余之睡洞尙爲乾淨土。爾時天告余曰。非黄華胄裔牧赤縣汝。莫醒。山中草木悉枯死。非山有草木汝莫出。始吾不知黄裔之興也。而孺子驚吾睡。汚吾洞。吾將以藤杖揮戮之。及至洞口。見陽光四耀。萬山蒼翠草木蕃殖。瓊花怒放。知大漢有復興之兆矣。因屈指算日。甲子紀七六。龍蛇騰大陸。楚國來黄鶴。咸陽失秦鹿。 
言訖。老翁忽不見。古藤杖化爲龍。翶翔碧空。冲入雲中而没。余駭異萬狀。不禁失　曰。老翁其天之化身耶。復至原處。則洞没雲封。碑亦不見。遂尋路歸。迷不知所之。但見四面皆峯。峯峯疊出。身如落萬仞之深谷中。俄而霹靂一聲。懷中劍割裾飛去。風雷震耳鼓。驚魂旣定。乃身猶在榻上。半窗秋月。一片清風。縈繞吾左右而已。前乎此其夢耶。其非夢耶。因是以爲紀。時辛亥秋九月十八日。 
 
 

Page 26

 
 
   
 
 

Page 27

 
 
   
 
 

Page 28

 
 
   
 
