# 1905 - 258 - 4911651

 

Page 1

 
 
   
 
 

Page 2

 
 
[電傳上諭]  
　　八月二十四日奉 
上諭福建興泉永道員缺著姚文倬補授欽此同日奉 
上諭安徽皖南鎭總兵員缺著吳繼培補授欽此 
[電傳宫門抄]  
　　八月二十四日見見軍機李經邁 
[武進陽湖同鄕上在京同鄕徐中堂諸公書代論]  
　　徐中堂陸總憲陸付郎顧侍郎吳閣學陳丞堂唐丞堂惲學士王參堂雷參堂楊京堂鈞鑒久欽碩望彌積渴忱敬維黼黻楙勛梓桑生色仰天垣之星聚合鄕里以雲瞻兹謹肅者路權一事爲中國命脈所關列强競爭其勢力範圍卽視此爲所向之鵠稍知時務者急起直追不遺餘力粤漢廢已訂之合同浙江挽垂失之權利皖贑各省悉公舉其鄕之有聲望者筦鑰路權所以保中國利源絕外人覬覦者用意至深且摯吾蘇襟江帶海形勢便利甲於他省羣雄環伺輒思染指鼎中擴充權力桑土牖户之計孰綢繆是乃自撤藩籬而聽漂摇風雨之至耶此則翊宸等口瘏音嘵所不能已於言也寗滬鐵路　　大臣與英商銀公司訂立合同後迄未宣布近經有人調查刊人報紙蘇人士乃相顧駭愕謂此何異牽外人之牛而蹊我五府一州之田耶五十年之後我五府一州之土地人民危乎微哉及閱粤漢浙江辦法則又躍然以起謂補救之計須臾不可稍緩昻首鳴號而急待諸鉅公之援手同爲五府一州之人五十年後之身家性命關繋即在今日淪胥之懼寗獨何心顧冥冥顚顚事事退居人後坐視此數十百萬喁喁之士庶預定此將來衣食他人奴隸他人之劵不大可痛耶浙江近事京外諸公通力合作用底於成粤漢廢約固係湘人士之堅靱不撓而實南皮及梁星使主持之力翊宸等以爲今日辦法宜出諸公領銜分别函呈商部（如浙江公函以王相國領銜公呈以黄學士領銜）以各省均係自辦江蘇一省尤居要害斷無利權外操之理應援粤漢之例徑行廢約一面與盛大臣切商迅飭洋工程師停工以免羣情疑沮致生意外之虞並電江督及駐英星使協力磋商期於必逹廢約自辦之目的而後已收回之後或仍由盛人臣首入巨股經理其事或另招接辦之人詢謀僉同公舉在籍聲望素著之人呈由商部請旨辦理現在蘇常各處紛紛動工但望早獲一日之轉圜卽少損一日之權利事機迫切無任屏營事關全省利害用敢合詞縷陳南北洋及各當道處均已禀陳梗概盛大臣與翊宸等爲同邑並布公函以盡桑梓忠告之誼副册附呈鑒核肅叩崇安武進陽湖同鄕劉翊宸楊敏錢福蓀卞寳昌劉度來劉同厚盛平章趙鼎年史耜孫史藩沈同芳等謹肅 
[中政府慮日索償酬報]  
　　二十三日北京雲某御史曾上奏謂日本之退讓就和含有欲向中國索償酬報之意故政府已命直督袁世凱及派往各國考察政治之四大臣探訪此事而四大臣起節之期因復改遲譯字林報 
[駐法孫欽使電告日俄和議迅速恐有秘密條約]  
　　北京電云駐法清公使孫寳琦電致政府和議迅速如此恐日俄或者締結秘密條約不可不深加注意云譯大阪朝日新聞 
[趙次帥電詢日俄兩國要求之事]  
　　二十三日北京電云奉天總督趙次帥曾有長電密遞政府詢問兩戰國要求賠欵之事譯字林報 
[趙次帥電詢日使撤兵日期]  
　　二十三日北京電云十二日趙次帥曾詢日公使以撤退满洲日軍之日期譯字林報 
[法人運動投資於東清鐵道]  
　　北京電云清國政府自有籌措巨欵預備購回東清鐵道之說法國聞之頗願將資本借貸中國目下正向瞿鴻禨運動此事云譯大阪朝日新聞 
[派員參觀美國醫會]  
　　美國開醫學大會清政府擬派員叅觀兹錄其派定各員之姓氏於下北洋陸軍正軍醫徐英揚北洋海軍正軍醫何根源南洋陸軍正軍醫鍾文邦譯東京時事新報 
[日政府擬設法調查清國留學生]  
　　清國學生之留學於日本者近來日益加增已逹於四千人以上人數旣多往往有不守規則及妨碍公德之舉動又有來東數月無學校可入者又有入兩三個月學籍歸國後卽以畢業自誇者而日本人之貪利者又復招致是等留學生使羣入於營利士義之學校其弊日益加甚近聞文部省擬設種種調查之法並須令認立憑証此事已向清政府交涉且聲明此後留學生修我國何等之學科則歸國後應予以相當之官職云譯東京時事新報 
[紀漢商抵制美約事漢口]  
　　本月十九茶業公所福建曾宗鏘君邀集馮蘭軒李枚卜張漢傑何亦安諸君演說美人虐待華工情形環而聽者咸爲下涙疋頭帮代表楊君桂圃當塲簽字不買茶旗洋貨報關行亦公認不代美貨報關併聞本月二十六日又須在長沙會館開特别大會云（周） 
[美孚洋油運入贛省江西]  
　　赣省洋貨商因抵制美國苛約議定不辦美貨以美孚洋油爲美貨大宗故卽以此爲入手辦法乃有某甲因九江不用美貨遂運美孚洋油二千箱入贑省帶子巷某棧中又有某乙亦運美孚洋油數百箱來省各商知之刻己集議處置此事蓋因美國議院提前開議倘能堅持數時美約可期改良也（使） 
 
 
 

Page 3

 
 
[户部銀行現行章程六條北京]  
　　天津造幣廠業經試鑄而户部銀行尚未開辦此項鑄出之幣恐無官行爲之收發易啓巿儈壟斷之心因是先由户部銀庫撥銀五十萬開辦銀行再行設法厚集资本俾漸擴充其總行設於束師分行則設於天津上海現又酌擬試辦現行章程六條奏奉俞允兹將章程照錄如下一銀行旣經開辦凡官商軍民人等有願附股及存放欵項者本行一律照收官利息銀兩均照前奏章程辦理一三處銀行經理之人由户部遴選熟悉銀行商號情形者令該總辦等與之訂立合同取具押櫃銀兩妥實商號保單先行試用仍責成該總辦等長川分赴監視考察一切出入欵項及帳目要件均须過目如有不能勝任者准該總辦等隨時禀明撤換一户部官廠鑄出銅元除户部提用外其餘均應改照時價交銀行行銷各省一名衙門有關係整頓財政圜法之事均可立定章程交銀行代辦但於贸易無大危險之處銀行即當遵照辦理一京津滬三處銀行現均租賃房屋先行開辦以節經費俟辦有成效再行請欵修蓋房屋以期經久一各省匯解部欵官欵均宜由銀行代爲經理未設分行處可照户部前奏章程責令殷實商號代爲辦理（珠） 
[鄂省開設銀行先聲漢口]  
　　聞鄂中當道擬在漢口設一銀行總理其事者係張虎臣叅戎并下月初卽可布置一切矣（商） 
[紀楊吉逢太守出洋事漢口]  
　　漢口籌餉局楊吉逢大守現由張香濤宫保派令隨同端午帥出洋攷察政治約一年方能回鄂太守所辦各差均委員庖代併不更易以示優異太守已訂於月之二十六日首途矣（民） 
[滇越鐵路勘地紀聞北京]  
　　滇督丁制軍近有奏到京略謂滇越鐵路地叚已飭令各地方隨時照圖勘定按畝給價撥交公司收用計自河口起至雲南省止經過安平文山蒙自阿迷寗州弭勒路南宜良河陽呈貢昆明等十一廳州縣估用民間田地多寡不一應完錢糧應均於勘撥之日分别停征永遠豁免云云 
[内河小輪不准抽收使費廣州]  
　　廣東内河小輪向無抽收使費之例經粤關新定章程擬以各小輪船每艘抽費若干由岑督行咨商部核辦現在該部以抽收小輪經費實屬有碍商情特咨復該督飭令該關即日停收并请聲復到部查照岑督奉咨現已轉飭該關遵照辦理矣（稱） 
[義稅司推廣郵政鎭江]  
　　鎭江關稅務司兼管郵政事宜義理邇君擾將郵政大加推廣特於揚州淮安二府屬添設分局以便商民信息靈通（此） 
[札飭保護電燈公司鎭江]  
　　鎭江大照電燈公司現遵部章前赴商部註册刻已奉准并由該部咨行江督蘇撫札飭江寗商務局轉飭所屬妥爲保護（光） 
[榨油公司呈請立案注册京師]  
　　上海叉袋角創設之大有榨油公司現在已經開辦日前出創辦人席裕福禀由商會呈請商部遵照章程立案註册并請飭屬保護大約俟該部查核後不日即可照准矣（劍） 
[鎭江關致日本駐寗商務總會索賠撞損砲船電鎭江]  
　　金陵日本總辦岡部鑒據高郵州禀八月初四夜有赴清江大東輪船在州境將停泊護解京餉之砲船撞損不允賠修反將砲船勇四帶去請速電清江大東輪船局放回餘詳函鎭關郭齊（雲） 
[遵章選募新兵長沙]  
　　湘省兵制前已練成一標在案昨經護撫院龐渠帥札飭卽將第二標相繼編練添募成軍按照練兵處新章必須飭由地方官督飭董保舉報期昭妥愼應即迅飭平江瀏陽二縣各招土著鄕民兩隊計三百五址四人寗鄕祁陽零陵湘鄕益陽新化六縣各招土著鄕民一隊計一百五十二人共成十隊先由兵備處派員至各該地方籌備選騐事宜再由常備新軍協統俞道遴委幹員分赴各該縣會同詳加選騐務擇土著樸實鄕民年紀自二十歲至二十五歲身體在官裁尺四尺六寸以上膂力限平舉一百觔以上眞能識字之人其五官不全并有目疾暗疾以及吃食洋烟素不安分犯有事案曁不識字者不得濫竽充數先由地方董首地保按照格式各舉鄕民開具名册註明三代家口住址年貌箕斗加具切結呈由該縣會同按照點騐分别去取倘其中有游民潰勇朦混保送一經查出定惟該董保等是問至點騐合格之人每日發給小口糧制錢一百二十文由該縣暫行墊給事畢據實報銷由善後局照數發還一經招募足數即由該委員率帶回省以憑及早編練（餘） 
[護送留學生赴滬長沙]  
　　南路師範學堂前選送東洋遊學諸生早已陸續到省除官費外尚有自備資斧者此項官費生係學速成師範私費生則有願入陸軍實業法政專門各學校者刻已一律領憑湘撫飭護送員常君以東京開學在即督同諸生先行赴滬已於前日啓程云（餘） 
[舊學界大動私憤江西]  
　　贑省自得停止科舉之諭旨經訓書院肄業生公舉一年老之肆業賀某爲代表招集舊學界人開院會議擬聯名公禀學務處須將本省舉貢生員均送人學堂肄業以圖出身否則應完國課亦均不交納聞刻下願　名者已有二三百人之多（信） 
[禀詳帶收串捐興辦中學常州]  
　　常州府許太守星璧禀詳上憲略謂據錫金二縣會稱准學務處經董楊宗濂四十一人呈稱接奉照會内稱以郡城中學堂爲高等小學堂畢業者升爲肄業之所是籌建中學萬無遲緩之理因卽照准會紳開辦所需經費按屬查照十九年詳准串捐每張帶收錢文以三年爲限期满再行核奪（首） 
 
 

Page 4

 
 
[電傳贛臬由湘起程江西]  
　　赣撫胡中丞因某大員屢萌退志一再電催新簡臬司余堯衢廉訪從速赴任日前接長沙電信知余廉訪准於八月十三日由湘起程來贑履任想豸節遙臨尚在指顧間矣（可） 
[電責赣省大員江西]  
　　贑省土産皮箱亦一大宗前年有某大員密遣私人在外私購大小皮箱四五百口價銀三千數百兩一時佳貨搜取一空自是價值大漲至今未跌某大員宦襄豐裕可想而知今年爲八省膏捐大臣柯中丞所闻前月致電某大員謂昔曾共事一方未料不恤人言濫用私如此某大員懼遂萌退志云（可） 
[洪述祖運動已成武昌]  
　　前報紀洪述祖運動未成兹悉此事洪已满志當洪之初赴上海也以得張督有揭參之消息故至滬運動某尚書調往差遣尚書知余晉珊中丞前曾爲洪欺朦大受其累故不之許後由會辦鐵路之某京卿代爲紹介尚書不得已遂以委札予之刻下洪已返鄂見人輙稱頌尚書之德並京卿游揚之力云（容） 
[潛山縣水災安慶]  
　　日前省垣喧傳潛山縣東鄕蛟洪猝發災情甚重兹據友人函稱潛邑東鄕徐家漕係桐懷接壤之處地濱大河勢最低窪河水發源上驼英霍下至棕練有數百餘里本月十一夜風雨大作蛟洪大發水勢洶湧沖潰徐家漕大埂二百餘丈下游十餘保勢如破竹近河居民淹斃數百人房屋倒塌者不可勝數田中禾稼盡被水淹非特秋收無望而此時灾民亦徧地皆是殊可慘也（羊） 
[鄂中水患武昌]  
　　入秋以來川水勢盛近以潮漲之故武漢一帶水平江岸如石首公安松滋沔陽州等縣隄圩皆被漫溢武昌大街水深二尺餘所有田畝人畜受損甚巨（位） 
[廈門滋閙常關事已定福州]  
　　厦門商民滋閙常關事經上憲委候補　龔觀察同福防廳吕太尊前往辦理已紀前報兹悉已有電禀到省云此事業已了結龔觀察偕吕太尊即定於二十日回閩（善） 
[贛撫札飭核明摺報江西]  
　　省城隨營學堂及親兵衛隊年來屢經變更額數薪餉增多滅少前後互異近贛撫胡中丞札飭派辦政事處及兵備處敎練處分别清查具摺開報略謂夏前院因改設材官隊遂將兩軍隨營學堂停辦親兵衛隊裁撤所有經費薪餉撥充材官隊之用後又撥作練將學堂之用而練將學堂尚未開辦現在常備兩軍改編步隊一協應目本年六月改編成軍之　爲始隨營學堂經費卽行停支親兵衛隊今已募復六十名薪餉亦較前减少定章屢經更變情形今昔不同若不分别清查將來選辦報銷頗多窒碍爲此札仰該處即便會同迅速分别查照辦理（使） 
[中國瓷器之進步]  
　　德報云近時英京倫敦齊司隄地方舉行貴磁賽會中有中國磁器數件甚屬珍奇有藍地彩花細巧古磁茶壺一具值　四千四百零七馬克又有花瓶三具其上精刻西國古名人露德楷爾文受拉摩司之像因而格外奪目值價九百六十七馬克於此足見華人改良瓷器之進步耳 
[日俄休戰條約以韃靼海峽爲中立地]  
　　二十三日東京電云官塲傳言日俄兩國之海軍大將曾在克納落夫海灣商議海軍休戰條約已議定以韃靼海峽之最狹處爲中立地譯字林報 
[日臣會議頗能和衷共濟]  
　　二十三日東京電云元老院及内閣部大臣之會議計自今晨十時至午後四時爲止彼此各有極正當之議論互相交換頗能和衷共濟譯字林報 
[日本反對媾和會議之不利]  
　　二十三日電云昨日此間反對媾和之會議頗不順利譯字林報 
[意大利仍有災厄]  
　　二十三日倫敦電云意國屢經地震後近日更有狂風雷兩將居民之帳幕房屋等傷毁無數此外仍時有地震惟不甚猛列譯字林報 
[摩洛哥會議之糾纒]  
　　二十一日倫敦電云據巴黎傳言謂摩洛哥事件之難以解决實緣法欲掌握監察邊疆之特别權利德國之有權力者咸謂此後萬難再有相異之特點云譯字林報 
[俄民刧獄]  
　　二十三日倫敦路透電云俄國立覺地方有民黨聚衆刧獄傷斃獄卒五名釋放國事要犯兩名其他各犯未被放出奥利爾獄之攻刧經兵士彈壓幸獲無事亂民之被殺者一名受傷者五名譯字林報 
[挪瑞交涉]  
　　字林報云二十三日倫敦路透電云挪瑞兩國仍在卡爾斯得會議交涉事件拆毁挪威砲台及應歸公决之問題已經議結其他各問題雖未定奪諒亦不　言歸於好惟兩國邊境仍有防兵駐紥文匯報云二十四日倫敦路透電云挪瑞兩國之國會將於西十月十號會議 
[德皇將會隈得]  
　　二十三日柏林電云隈得君抵德時德皇將迎之於魯明頓 
[俄德邦交]  
　　二十三日柏林電云隈得君自與巴黎某報館主筆會晤後亟亟以團結俄德之邦交爲務 
[駐德日使與德首相晤商要事]  
　　念三日柏林電云駐德日使已往拔頓與德首相普魯相王會商要公 
[美商部提議通商條約]  
　　二十三日柏林電云紐約商部大臣現正提議與俄德法諸國互通商業之條約 
[德國優待荷蘭女皇]  
　　二十三日柏林電云德皇曾有諭旨謂德兵隊若荷蘭邊境須優禮女皇譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　八月廿二日出口輪船禮拜 
 
 
　　八月廿二日出口輪船禮拜 
 
 

Page 9

 
 
[采辦軍硝杭州]  
　　浙省水陸各營需用軍火數甚浩繁因奉支應局派委陳司馬恩普赴徐州一帶采辦硝磺現已運到三百萬斤檢點交庫以備製造之用（知） 
[移駐紀聞蘇州]  
　　蘇海防同知移駐太平洲蘇管糧通判移駐洞庭山已紀前報兹聞青浦陽湖兩縣主簿缺一移駐青嘉兼轄之　渡鎮一移駐荆溪縣之梧桐山奉飭分勘繪圖在案日内由該兩縣先後通詳到省聞黄渡梧桐山向均設有保甲局另派委員分司保衛巡緝之事今爲因時别宜起見各以專員移駐有裁撤局員兼辦保甲之說挹此注彼法良意美未識上憲果能允准否也（容） 
[煤油船被焚鎭江]  
　　本月二十一日上午十一點鐘鎭郡西鮎魚套江千王姓火油船上忽然失火一刹那間全船及火油一千餘箱盡付一炬（身） 
[匪徒紏衆搶茶漢]  
　　匪目謝老九邀集匪徒百餘人將長盛川地方所運之晚茶數百箱强行搶去并傷及事主旋經上憲訪聞嚴飭地方官拿辦（周） 
[准改書院爲學堂湖州]  
　　歸安縣屬之埭溪鎭紳士程堦等以里中之施渚書院及義塾兩所久同虚設聯名具禀學務處求請改爲埭溪公立初等小學堂併舉蔡君爲堂長奉照准札縣核報立案矣（知） 
[九南鐵路總辦將次蒞漢漢口]  
　　九南鐵路總辦李方伯有棻電致當道准於本月二十日前到漢籌議招股事宜聞招假戴家巷小住行旌（商） 
[觀察謝步]  
　　上海袁觀察昨日命駕至各署謝步（近） 
[守備暫權提右營篆務]  
　　提右營周子安叅戎明清近日欲赴北京公幹故先赴松禀准提憲楊軍門委本城守備殷岐山守戎代理篆務昨日叅戎囘滬分詣各署辭行（近） 
[太倉州請領槍械辦團]  
　　太倉州謝刺史近因開辦屬練缺乏軍械禀請道憲袁觀察發給來福槍及藥彈等件以便應用觀察得禀後當飭製造局照數發給（近） 
[紳民造屋有别]  
　　本城自開辦警察之後定例凡遇翻造舊房不論官绅士庶俱應一律照章收進門面藉以擴充街道屢由縣尊出示曉諭案關聞邇日滬城廟西一帶有甲乙各紳民翻造房屋民則照章收進紳則建造如故是以見者皆退有後言云（近） 
[指囷助振]  
　　波應桂馨近奉其母之命助振白米一百石托朱觀察葆三代放可謂好行其德者矣 
[梨園樂善]  
　　太埠丹桂茶園主人樂善好施前者海上諸公創辦救濟善會及紅十字會該園均與各園會串捐助鉅欵兹因崇寳一帶水災死者以數萬計園主惻然動念爰於本月二十六日禮拜日戲通園名角一律登擡看資悉數助振所有案目扣頭等項亦復涓滴歸公絲毫不取詢屬急公好義又秘此係供奉孫菊仙首先賛成并演生平拿手之劇以娛座客云（外） 
[修建碼頭]  
　　南巿王家碼頭與毛家弄碼頭木樁近被大潮沖壤故由商民集欵修建昨请工程局發給照會並派捕照料（欣） 
[道憲禁賭]  
　　上海道袁觀察日來訪悉南巿南碼頭等處迭有無賴勾串胥役設賭情事實於地方有碍因於前日嚴札縣局各員一體務獲嚴辦（近） 
[提究漏捐]  
　　龍德橋王德盛蔴油作溝買芝麻不投貨捐局報捐　丁向　不服喝令各夥兇毆　　經總辦鐵太守函請縣署飭提在案前日邑尊汪大令當即飭差將作　王某拘案候究（欣） 
[擬請拿棍黨]  
　　某營哨弁查得著名巨棍范高頭嚴拿未　　 
獲並敢迭次持械拒捕皆由范之同黨及南巿某紗行在滬助給費用接濟　械衣服所致　擬禀請道憲先行拿辦以絕根株庶范棍不難就獲云（近） 
[縣差開釁教堂]  
　　本邑西北鄕某氏婦近與親族因事在縣涉訟奉汪大令於前日派差往傳該差不知因何闖入教堂忽起齟齬致以閙堂槍洋等情報請該處巡防局將差於昨日押解到縣請汪大令核辦（近） 
[命案勸免報縣]  
　　老垃圾橋北首鴻吉里三百二十號房唐常根之妻沈氏因翁姑勃谿波及氏身忿不能平潛吞生烟畢命昨日爲氏母族所聞大興問罪之師常根投報捕房請奪捕頭　傳二圖地保報縣後經親友竭力解勸始免惟令從豐棺殮了事（見） 
[局事志略]  
　　貨捐局會辦袁明府所豢之馬寄養三泰碼頭左近某姓馬房前晚失去馬鞍等物因函致二十三七鋪巡局飭捕查緝○流氓張奎咸在南巿一帶包攬各船户逃捐事發被貨捐局總辦鐵太守函請工程局總辦翁太守提張訊責判送改過局收押在案昨日期满當出太守提案開釋○婦人夏徐氏扭陶書喜至工程局禀控借洋不還等情捕頭諭令押候解堂追（欣） 
[會訊定貨不出案]  
　　英商中庸洋行控華人鴻源亨號主朱吉甫定購羽綢蓆法布逾限不出並結欠虧短银兩等情昨經孫耳三明府會同英副領事德爲門君提訊中庸洋人稱朱定羽綢五十箱至今尚未出清合計結欠銀三百數十兩又定購蓆法布十五箱屢次催出置若罔聞请追質之朱供實因店已閉歇所致求將出剩羽綢三十箱退去願償還銀一百五十兩蓆法布當寛限出貨明府商之德君准將羽綢退去予限兩個月速將蓆法布十五箱出清如延照例嚴辦　被遵斷而退（見） 
[會審公廨早堂案]  
　　工部局洋人控水木作高忠計不依定章造房傳案請究高延哈華托律師到堂聲稱所造房屋係業廣公司之産於英歴八月間因牆脚不能如式傳案判罰洋五十元刻下房已竣工何得復控工部局洋人禀前次旣經查出不符何不照式改好具見玩視哈律師又謂旣須改做當時何以並未關照各有不合又稱西律如工匠作工不合工部局可著拆去不能理控如欲控告必有的實違章憑據呈案方可襄讞孫明府亦以前次旣經傳　不應再控商之英美副領事德君著高交保候覆訊核奪○内地會洋人控郵局送信人陳忠良私拆信件用去鈔票七張一案昨日原告洋人投請究追陳供鈔票乃正月間賭錢贏下明府詰其票係贏下信從何來陳聞語頓塞遂判枷示一月管押西牢半年○何松亭控郭誠齋郭樹屏因賭紏葛請提訊追昨由包探張全林提案判押候過堂訊奪○威英公司洋人控陳永桂竊香烟一大盒報探王阿巧拘辦判責五板○陳阿桂控陳士寳以荐生意爲由騙去棉被衣服等件又有洋人湯特控陳行竊外國帽子一頂由探沈阿岳拘案判責二百板押七天○劉知根控張友林張阿狗串竊皮箱内有衣服十餘件並洋十四元報捕後由探沈阿岳拘辦官判友林枷號一月阿狗發押改良所六個月○粤人郭炳才控鄰人蔣瑞生毆破頭顱等情昨日郭投案聲稱本月十六晚十一點鐘商人欲睡不意後門外人聲鼎沸見蔣瑞生與人相打因向解勸不圖忽有瓦盆一只從前面飛來正中頭顱登時倒地不省人事由家人報知巡捕將蔣拘入捕房並送商至醫院療治現尚未愈求鑒蕭同芳陳晉圻同供目見蔣以瓦盆擲郭蔣瑞生供是日郭家有人壽誕飲酒喧閙不 
 
 

Page 10

 
 
休鄰右某洋人惡之從上以水潑下不圖脫手中郭頭顱明府以蔣所供不實判管押三禮拜以儆○梅小弟竊陳金生張阿章張祥記三家衣物由探拘辦判責二百板押三個月○七百五十三號捕拘獲違章黏貼招紙之周才卿解訊判將存押捕房之保洋五元充公○洋人苦登考脫控竊阿三竊自來水龍頭報探張才寳解究判責三百板（見） 
[法租界捕房事]  
　　吉祥街義興山東餅店主白某前晚在弄内小便與流氓小杭州等相值一言不合拔刃將白戳傷腰際血流如注衆流氓卽一哄而散巡街捕將白雇車舁送捕房捕頭騐明傷痕飭送仁濟醫館療治一面飭將行兇人拘辦○沈阿金送次犯竊奉陳大令訊供責懲判發改過局監禁半年兹已满期昨日由局送回捕房捕頭命押候解送公堂请示○某甲竊衣數件在押鋪求質爲包探拘入捕房奉飭押候解究○某乙在新租界圖竊爲包探拘獲搜出當押票數張解入捕房捕頭命吊齊各贓解堂懲辦（居） 
[美租界捕房事]  
　　流氓胡阿四等在北河南路向鄕人羅阿錢拆梢兇毆事後由羅報捕請究捕頭允之○甲乙二西人飲酒過醉在百老匯路及北蘇州路滋擾由捕先後拘入捕房押候酒醒再核○又有黑西人一名在北蘇州路胡閙亦由捕拘入捕房押候酒醒核辦○黄益通竊衣多件爲一百八十五號捕巡見盤詰拘入捕房押候查明失主送辦○林阿三在西華德路向小販沈阿南賖物不允肆行兇毆由捕將林拘入捕房捕頭命押丐牢一天（古） 
[奉揚仁風]  
　　敬啓者崇明南匯寳山川沙沿海一帶陡遭風潮盡行漂没浩刦奇災爲數十年來所未有迭經上海諸大善士分頭趕辦急賑死者棺埋生者振食得延殘喘惟是寒威漸逼轉瞬朔風一起該處災民敝襦破絮盡付東流彼時觳觫氷天幸不死於奇突之浩刦者仍將死於輾轉之凍餒赤地號寒哀聲四震其慘狀實難設想同人等爰擬趁此新花上巿之時趕備棉衣派友續往散給使災民乞得一衣即活得一命伏望仁人君子拯溺爲懷慷慨施與不拘多家集腋成裘或輸衣欵或助原衣均乞送交上海北巿厚大錢莊代收代辦功德無量公侯萬代一面已由同人等開工趕辦呼籲情急不勝焚香頂祝之至蔡和甫閣學樂助棉衣欵規元五百兩湯心源大善士樂募助棉衣黄花五十担劉炳臣明府移助湯餅筵資規元五十兩行見願福者福如東海願壽者壽比南山可爲諸公操劵而待也[  上海同善會同人謹啓]  
[德發洋行經收上寳義務善會捐欵第三次清單　]  
　　合豐行念元包雲峰舊衣十四件洋五元又錫金商會交來三批大洋三十一元小洋二百廿五角銜名列後無名氏三元無名氏各山貨行　宏仁棧興仁棧趙敬業各二元嘯傲居錢無名氏茂記無名氏義泰永高昌校尤脩敬唐煒源張代和祝顯甫沈寳康胡候氏王紹裔程景棠各一元張通敏蔡世光汪祖嵩王振業温濟祝廷樑張伯陶各半元王樹森顧廷階合半元長茂泰長興泰裕泰洽昌義泰元大無名氏張寳泰合茂昌趙正大豐泰裕王恆泰信昌協楊伯增兩寳泰張子植無名氏廉洪茂錢光祖張海涵趙雄王世庚蔣梁鋆高子堅季士彬劉展時蔣鏡海談廷均趙石漁蔡燿德基陶守銘各五角陸寳華蘇春山王奕盛高淦吳謂田各四角孔升甫沈樸人周同舒張乃灝華廷藹無名氏義生大豐布號各三角華鳳標殷學愇吳蔭渠劉永春汪錡王峻揚陳子楨陳子樑方根培陳鶴皋各二角楊歐翁一角以上共收大洋五十六元小洋二百二十五角舊衣十四件 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
