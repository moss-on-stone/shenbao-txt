# 1890 - 35 - 4906036

 

Page 1

 
 
[賑物求售]  
[申報協振所謹啓]  
　　本舘自籌辦賑捐以來屢承諸　士以書籍　奇助賑　泉分惠　　五中現　　有猞俐猻袍套　各一襲剡屬文　十部　　經　　一部　　壽字中堂一軸六書通二部歴代名人畫　三部經藝五美六部　朝盟一軸泰西美談一部津門雜記一部石印七十三家評註楚辭一百　　　堂詩文全集十一部石印求治管見七百册聖教　一張玄秘塔一張皇甫府君碑一張多寳塔一張郭家　一張象牙签版一塊　九兩重木　　鑑易知錄全部自來　時辰表一枚木版列國志一部玳瑉邊眼鏡一副蘇州府學義出記貴州竹樓記普濟禪院碑銘文宣王廟記大千里鏡一个錢吉生女立軸一副大學中庸木板全付伏望諸君子慷慨解嚢速臨購取　幾楊枝一湧得以選遍蒼生乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[接錄西說質疑] 　 
　　其論五星亦謂星軸欹側行於黄道且斜度不一他星猶可金星斜五十度不知何以仍行黄道乎竊疑日則自行黄道而地自行赤道故每日諸曜似左旋赤道而日地兩道斜交四時以成五星各行其道非黄亦非赤諸動本輪所以異道者正由其本心自轉之各異故積一晝夜之行爲一歲所行之道各異也恒星右旋大致循黄道而斜側不同故每日左旋如日而每所東行五十一二秒然恒星非東才眞如此數也恒星每日右旋遲於日不足一度故每日左旋似速於日不足一度積一年似東行得此數西人猶襲舊說恒星左旋每日速日一度之謬又見其不甚合故爲此說遷就之不知每年東行之數　每日西行速日不足之數所積實卽每日東行遲日不足之數所積也若如西說則地每日一周恒星　見原位之東何反西哉此可欵七也西說五星皆地類亦恐未然西說日之體質與行星迥異又謂日多氣質較地定質自輕　地一日四而木星質輕於地亦謂如一與四土則更輕如一與八二星果地類何輕若此一與日同更輕倍日也西說日亦恒星又云見有星氣收聚成有星氣之星視其中腰赤道腰圍繞有光氣如土星此光氣有時漸斷成一行星其中結成火星熱甚發光照遍四圍行星與太陽所屬行星自爲一天穹無異然則土星光氣安知後不亦斷成行星土星質大且輕距日遠安知非亦一太陽其繞太陽安知非所云互繞之多合星乎土星三十年爲一歲春秋猶可冬夏皆七年有餘其上回以生人至於天王百年爲一晝夜海王二百年爲一晝夜將有五十年百年不見日者何以生人何以生物養人乎果皆地類天又何必結此不生人物之大塊乎此可疑八也西說五星與地同繞日其本輪自輪一周與繞日本輪一周遲速亦各不同夫五星本輪之動亦卽其本心之動所積而成者也其本心一周所行之星數亦不過如其本徑之星數也水止得地徑三之一金亦不大於地雖距日皆近於地而周日之期亦皆速於地似皆於數不合火徑止地之半距日又遠於地雖周日之期遲於地約一倍而徑小則自轉一周里數更少且轉又較遲於數亦不合木雖自轉甚速徑亦甚大而距日更遠周日之期雖較地更遲亦仍不合按其說一小時行二萬餘里計十二時行五十萬二千六百五十六萬里按九倍地數也距日四百七十六兆里一周約六倍之四千三百三十三日一周亦仍不能也土星距月幾遠木一倍而徑比木又小九之一自轉一周又遲三十分雖一萬七百五十七日乃繞日一周數仍不合不知西說如何算之欵但就大數均分忘却本徑里數一轉不能過其數也此可疑九也西說地心有吸力故地動而人物不至飛散雖似近理而亦有未盡然者彼謂人之上下山有難易因地心吸力有向背順逆夫　之上下雖殊而足皆附地非上則離地蹈空也卽上至山巓足亦仍向地心何嘗逆其吸力乎又謂樓板阻隔吸故人不落地若然人在樓板吸力旣阻卽當飛上承麝矣再登樓極又多一層阻隔人當飛散天空矣何仍不離立處乎且人之吸力應不如地何以人仰臥於地飛蟲過口時或吸入而蟲飛地上反不能吸落蟲行倒附屋梁其力甚小何亦不能吸落乎又謂物何以重物盖有相吸之能物大吸力大物小吸力小石與石本相吸而力微不若地球體積大而吸力多則石與石之能卽不顯夫吸者氣也有形之物其相吸亦氣也似不在大小琥珀磁石小矣置芥針於地懸琥珀磁石以吸之何地不能吸之使不爲所拾引乎日大於地何日不吸月使離地繞日而任地吸之繞地乎若謂遠則力減月距日猶近於地距日日能吸地何不能吸月乎此可疑十也黄氏炳垕謂地繞日猶舞火球由動力生攝力然舞則風生地轉應速於舞球何寂無聞若人在地如炭在球尙能安然乎或云地大故不覺竊謂地大攝力應更大若不覺又何以能攝乎疑皆以氣相感凡形皆陰地陰類故有形皆常附地氣陽故人形附地而口氣心上騰此卽炎上潤下之理非關吸力也以上諸條皆西說之顯可疑者夫一陰一陽之謂道理氣數皆不外陰陽原一貫也西人重數不重理雖高談格致物不窮理所格不過氣數之粗而理未明氣數亦終難眞明無他氣數生於理也然以理折西人西人必以數辨　如以數折之僕窮理旣未深數更不能安敢執迂拘之理以折西人精巧之數然西說實有可疑理姑勿論數亦實多謬戾　僕之拙於數尙能知之何西人之巧反不自知僕旣疑西人更不能不自疑也豈西人之言天非門外人所能知不可揆以常理并不可核以常數乎中華不乏深明陰陽之理而精通推步之數者惟望有以教我俾釋所疑焉 
[鳳池春曉]  
　　京師近來盜案迭出無一不持洋槍而步營巡夜兵只持鈎竿梢子棍往往遇盜束手三堂憲洞悉此情遂擬變通成例檄飭八旗各固山凡巡夜之技勇兵每隊給鳥槍四桿應需火藥火繩鐡沙由翼按期給發至海捕兩翼下夜弁兵亦准酌帶鳥槍惟臨時僅准裝用鐵沙不准擅裝鉛丸以示區别○廣儲司内銀庫開放三旗侍衛月費銀一千兩侍衛褂銀二千兩中正殿喇嘛諷經費並賞銀五百兩内務府三旗護軍營公費銀六百兩又光祿寺銀庫開放四署銀三千兩○去年恭逢恩詔凡發遣各省官犯應由該省督撫將軍將犯事緣由奏明請旨由兵部通行各省一體查照辦理兹聞吉林將軍接奉部文後卽飭軍署刑司協領曁寗古塔伯都訥三姓琿春阿勒楚喀副都統鳥喇總管查明有無發遣官犯詳細開報以憑奏辦旋據内外各城先後咨報吉林各城並無發往効力贖罪應行奏請 
 
 

Page 2

 
 
恩施人員由長軍帥咨覆兵部查照外已循例奏明矣○欽天監繕具黄本題奏光緒十六年正月元旦看騐得風從良地起主人壽年豐○駐京英法德美日俄和比奥義日本各國使署俱於元旦高扯綵旗以伸慶賀各國欽差曁叅贊繙譯隨員等悉具紅柬送往總署恭賀新禧總署堂司亦以紅柬相秴各欽差另行備函約期至總署并賀各堂並大學士六部理藩都察二院新禧○右翼廣厚田翼尉忠兼管神機管差使責重事繁頗有應接不暇之勢去冬經神機營各堂憲傳諭廣忠所充營務全營翼長暫令副都統銜印務叅領精字隊帮操明惠署理所管右翼糼丁隊管帶暫令副都統精字隊專操恩佑兼署以專責成已通行各隊查照矣○初二日坤寍宫頒出神肉二盤神餻一盤以黄綾遮蓋由内右門捧出分置黄亭内由内務府蘇拉抬往醇邸恭邸寳相國第恭邸等衣冠跪接於翌晨專摺謝恩 
[皖北考信]  
　　安徽學憲錢犀菴文宗去冬考試皖北滁和等州於𦠼月二十日回太平府節署度歲兹已行文皖北各屬定於正月二十五日自太平起馬接試穎州次及壽毫鳳陽等府想起馬時當道出鳩江由裕溪迤邐而進也 
[蕪湖巿面]  
　　去歲蕪湖各業生意尙稱平穩惟土業未免折本大者虧折數千金次亦數百金盖緣近年西土消塲太旺廣土囤滯過多遂致虧耗又聞錢業亦無生色云 
[彝陵瑣綴]  
　　初二日小雨初三日晴光微露初四日天氣忽寒夜半彤雲四布雪霰紛飛初五日早鴛鴦瓦上積雪寸餘旋卽融化惟遠山積雪遲　數日後始消初六以後麗日和風東郊春滿上燈節近挑菜人歸又添幾許樂事矣○羅鎭軍丁母憂奉旨攺爲署任已見前報兹聞鎭軍　穿孝百日後方署鎭篆現在則以中衡蒯游戎護理云○趙宗帥於去𦡳二十二日考試外五州縣查獲鎗手四名當發提調各責小板再行枷示又將某禀生革去衣頂從嚴懲辦可見宗帥整頓塲規掃除積弊洵能仰贊聖主作人之化也至新止初八日試事已竣出棚拜客初九　宜昌鎭請宗帥點王初十日起馬施南府 
[瘋人剸刃]  
　　江北人某甲僑寓蕪湖負販營生日得靑蚨數十翼數米析薪妻孥賴以養活日前傍晚甲自外歸忽持切菜小刀向妻亂斫頭面手臂等處被斫數下皮破血流大聲呼救隣右　聲赶至將甲捆縳初不其何故繼見甲睡倒在地口吐白沬忽迷忽醒語無倫次知其患瘋致也瘋之爲禍烈矣哉 
[鄂渚官報]  
　　十二月廿七日候補縣劉超元奉撫憲委辦金口厘局程元愷奉善後局委探訪硝價候補巡檢錢本煌奉漢黄德道委查漢鎭土壋　藩憲牌示宜昌府同知員缺詳請以候補班前儘先卽用同知直隷州知州史醇題補鄖陽府經歴員缺飭本任之翁樹楨回任黄梅縣縣丞事務詳委試用州判洪榕恩施縣丞事務詳委試用府經歴陶良敦長樂縣典史事務詳委試用從九黄雲瀚倛署理廿八日候補縣朱桂馨奉善後委赴江南探訪布價候補巡檢勞啓佑奉委留查新有西鋪差曹景嵩奉漢黄德道委調查漢陽南岸嘴街銷查土噹差候補典史金浩奉委辦湘口厘局藩憲牌示漢川縣劉家隔巡檢員缺詳請以鄭工新班遇缺先補用巡檢劉遠釗咨補三十日候補通判易象會同江夏縣赴卓刀泉發給災民賑米賑錢元旦文武官員俱赴兩院禀見賀正月初二日候補同知程寅清奉委督修江夏縣長隄肖嘉魚縣章壽康委管廣雅書院刊刻字宜自粤來禀到候補從九胡登雲奉委帮同散放江夏賑米賑錢初三日督銷局江蘇候補道沈赴江寍禀辭辦理城外保甲局候補同知高成烈奉委散放貧民棉衣完竣委辦金口厘局大挑縣王建珍解厘金來省謝奉委調辦通山茶厘局藩憲牌示黄岡縣知縣要缺詳請以署江夏縣事本任宣恩縣知縣楊壽昌調補竹谿縣知縣印務詳委優貢試用知縣李增榮署理 
[邗上官塲紀事]  
　　十二日江西張副戎金榜解餉來揚十二日府憲陳太守甘泉徐邑尊均由省回瓜洲營温守戎干　城十三日草埝王鹺尹伍祐顧鹺尹均到揚十四日汗鹺尹聲濟赴省公幹 
[譯東報紀高麗事]  
　　西歴正月十五號朝鮮京城來信云十三號有韓官押逆犯數名至京城東火門外斬决旋命各處擒拿逆黨務使盡絶根株○邇來忠清道附近盜賊繁興出沒無常公然拒捕頗覺未易掃除云○全羅道康外海南等處有一大虎足跡徑尺餘齕人至數十之多殊令談者色變○日本商民在韓京租界中創立救火會平　練習施救之法各盡其能監時會中人俱穿赤色衣併力馳救往年新正必賽會一次今定於本月四號率隊經公使領事舘及巿川各處云○本月十三號韓政府陸軍教師少將美利堅人大伊宅中失愼幸有日人出隊往救房屋得仔其半事後少將特具厚禮餽贈駐京日官以申謝意○正月七號韓王率同世子駕臨宗廟行禮翌日行幸試院舉行進十及第科○十一號駐韓日本公使署中爲擊劍會所有兩署警官及精於劍術者群聚集焉 
[接錄潮州府曾示]  
　　一尋常詞訟無輕率上控也詞訟之設所以申理寃枉必因本管州縣婪贓骫法聽斷偏狥始得上控若案未控縣及控而未訊訊而未結者均以越訴科罪所以抑刁風也夫欲清訟獄先肅官規本署府訪查各屬輿論考核各令聲名其物議沸騰者業已禀撤於前現在各屬均能孶孶圖治實心愛民雖德優於才者或有其人並無貪鄙之流濫膺民社爾等正宜父詔其子兄勉其弟各安耕鑿無好争訟共相勸讓更不可狃於積習以上控挾制官長爲事本署府每逢邜期接收呈狀由辰以迄日昃坐堂收訊口勒手披所有批判黏鈔無不推敲入細其未經控縣者一槪擲還已控未訊者飭令回縣投審若情詞無理意圖挾詐者或當堂重笞或遞籍歸案每邜之中核批數十合計在任所結案件筆難數計然亦悉遵例斷並未無故紛更爾等以後非切已之事及無理之詞切勿混行上控如違必究一文武生員宜敦品勵行也昔范文正身爲秀才卽以天下爲已任卒能躬膺台鼎功在蒼生可知士品不可不端趨向不可不正潮屬尙武輕文士風茸闒讀書子弟往往宫牆名列卽懷已足之心文生則包攬　訟武生則聚賭閙娼利欲紛華之念深中膏肓尙能造就精純以圖上進乎迭經三令五申明白勸諭並於延接士紳之際隆其禮貎飭以廉隅查有狼籍著名貽羞庠序者迭將衣頂褫革歸案究辦本署府自問性情質直多戾時趨雖不足以師表人倫爲爾庶士矜式然作育人才之心夙夜黽皇不敢懈怠嗣後諸生自問有犯所指各節務當盡攺前愆勉爲善士如再作狀唆訟局賭窩娼及一切不端之事　皆不守臥碑無心上進當必繩之以法决不姑寛如有名立行優人言無聞者亦必照例詳請奘勵其各勉之一各庵女尼應遵限還俗也修行以清净爲本穢辱莫甚於犯姦潮屬女尼累百盈千藏垢納污腥聞省會是盖於土妓流娼之外别樹一種者也原其敗檢之由或爲利欲所動近則爲潮普營勇及差役兵弁爛仔土棍鳩佔虎盤儼若家室前經本府訪聞嚴行示禁并勒限來年四月仰自行還俗歸宗原作釜底抽薪之計本府係署事人員難保届期不無更調然此等有關風化之事毋讑何人接署自必澈底清查倘爾等再戀迷途甘爲賤流一經限滿定當按址查封懲辦所以重申告誡者不忍届時施以暴烈切勿玩視自誤仍仰遵原限或還俗或自行擇配可也倘有棍徒藉此詐擾定行重究不貸以上數條均係治潮切要之圖亦居官速謗之道故歴任府縣人人皆所欲言人人皆不肯言本署府所以不避嫌怨明白示諭者要以事關政治有裨良弱耳至一官之陞降一身之榮辱平生并未計較久已置諸度外且糼承庭訓壯年登仕足跡所及留心風土人情所見士民質直好義愚弱畏强莫如我潮而政治之倒置營弁之縱横詞訟之違例亦莫如潮惟自慚補救無方頻增愧悚屢荷大憲賞識風塵之外謬負能事之名曷敢 
 
 

Page 3

 
 
隨波逐流塞口防舌現在迭奉上諭嚴飭各省整飭地方指斥情節幾同聖駕親巡潮屬積習如此之深若不速爲振刷挽歸定例誠恐上逹天聽必至澈底查究爾時大吏不能肩此重咎卽本署府亦恐受教訓不先之罪匪鄉之辦往復之機未必不重見於潮也故特於封印之前諄諄訓誡爲爾等保全身家起見年計在春日計在寅務望此次曉示之後各自黽勉立攺前非煕皥同登不特本署府有榮幸也凛遵毋違特示光緒十五年十二月日 
[温州火患]  
　　新正初五日午後温州麻行門僧街某姓家忽兆火災一時黑𦦨高騰赤熛怒煽轟轟烈烈銳不可當幸在日中人夫易於奔集竭力灌救僅燬房舍一楹 
[炎凉頓異]  
　　寗波來信云新正十八日天時炎熱幾如初夏光陰行人換單夾衣猶苦汗流浹背至次晨忽狂風怒號林木爲偃塵沙飛灑目眯難開天氣頓變嚴寒斗室圍爐尙覺肌生銀粟天時不正深恐疾病易滋也 
[禀請騐屍]  
　　寗波訪事人云郡城北門内孝子坊居民甲乙兩人皆習西教某日甲因病逝　閱時乙忽無疾而終里人疑其身死不明私相議論西教師聞悉將情禀請領事照會寍海關道轉飭鄞縣前往騐明邑尊奉札之餘卽帶同仵役等人呵殿而往騐得實係暴病身亡遂當塲諭令備棺成殮 
[滬上官塲紀事]  
　　前出人使美日秘大臣張樵野星使及升任山西藩司正任福建泉司奎樂峯方伯先後秉節到申前日江海關道龔仰蘧觀察設筵邑廟内園敦請赴讌衣冠滿座歡洽逾恒飲至上燈始各興辭而返聞不日將偕同北上入覲龍光云○南匯縣袁海觀奉賢縣王小𤲅華亭縣葛鶴橋靑浦縣錢伊甫四大令先後來申恭詣道轅賀歲昨日上海縣裴邑尊飭船埠頭封雇大號官舫會同晋省叩賀新釐并謝委升任通州牧蓋調補上海縣陸大令已掛牌飭赴新任矣 
[開印例志]  
　　昨爲開印吉期適逢孝穆成皇后忌辰是以各衙均循例暗開並不作樂升砲惟菁役人等衣服叩賀而已 
[拿獲眞盜]  
　　蘇州婁門外江亨镛所開米店於去冬十一月二十七日被盜刼去銀洋衣物報案後由總捕廳飭領哨曹錫榮緝拿盜犯并由縣移請上海縣協拿嗣由上海縣捕役趙金拿獲通盜知情之周大發已列前報兹由領哨曹錫榮查得眞盜李雲煇卽茂林湖北人雇舟停泊本埠老閘港中立卽禀明蔡太守派捕役趙金協同曹錫榮將李雲煇及同伴曹茂德拘獲开將船交船埠收管李曹二人解至公廨飭暫管押 
候備文解至蘇省訊辦 
[邑宰催科]  
　　前日上海縣裴邑尊飭傳各圖地保到案諭令將光緒十五年冬漕赶緊按卯缴清毋再疲玩各地保唯唯遵諭叩頭而退 
[發落妖僧]  
　　妖僧易服一事已紀諸昨日報章矣兹悉該僧本係羅店鎭某寺住持嗣與某庵女尼有私夜去明來殊多不便乃商同還俗潛來本埠租界内賃屋而居去年二月曾賒欠羅店鎭某店碗錢三千餘文店主之子某甲在本埠某棉紗鋪爲夥前日與僧途遇向索欠錢衆衆 
無賴聞之紛紛與僧饒舌巡防東局委員訪悉立飭地保將甲并僧拘拿訊究用伸訴索欠情由僧稱小的早經還俗並非故意喬裝甲不應糾合匪徒肆行窘迫地甲禀稱僧之皮褂皮袍當卽歸還並未被甲取去甲與無賴素不相識實因向僧索欠僧忽脫帽露頂以致衆無賴藉故詐錢當時小的聞知赶急前往喝散局員謂甲卽索欠不應糾同無賴滋生事端判令笞責百板以儆僧叱令退去 
[英廨瑣紀]  
　　顧寳詳與王李氏在路争閙由巡街捕帶至捕房顧言住在客寓被該氏在兠内取去洋一元向索不還遂致口角該氏言住在樓上顧來調戲故與争執巡捕頭命送英公堂蔡太守飭令别管押候訊○巡捕將貧病臥路之翁子蓮帶至捕房移送英公堂請爲安揰蔡太守飭發棲流公所醫養 
　 
[法捕房瑣事]  
　　常熟人某甲與乙丙等乘航船來滬遊玩前晚行至新街東張西望頗有劉老老初入大觀園光景旋王某酒肆沽飲深入醉鄉出外後復一路高歌旁若無人巡街華捕上前喝阻甲等不服被捕將三人一併拘入捕房備捕頭着管押候解公堂究辦○彩視街花烟間某妓前晚被薦頭某中引誘逃回後經傭婦訪知該妓避若浦東大團地方當將薦頭尋獲送至捕房備捕頭着將甲押候解訊○甲乙兩人游惰性成不務正業前日至某飯店中用膳嚢無半文意欲乘間逸大經堂倌拉住送至捕房備捕頭以事屬細微押至昨晚六點鐘時准其釋放○烟館堂倌某甲扭送竊烟鎗賊一名捕頭着管押候解○前晚大自鳴鐘相近有東洋車數輛因争奪生意經巡　華捕上前驅逐車夫不但不避反敢與捕爲難將號衣扯破旋由捕將車夫某甲帶至捕房備捕頭詰得拒捕屬實着管押候堂期送案究辦○爾來有一種扒手乘夜間戲舘散塲時跟在東洋車後以乞錢爲名希圖搶物昨日經包探王榮堷緝獲積竊寳才一名送至捕房捕頭詰得寳才前曾攫取婦人多簪等物着管押候究 
[增註史學綱領跋]  
　　同里徐君曉珊客畣途寓書森書言締交於湘南蕭二尹鑑堂一尹才而篤學嘗仕鄂不得志於時去官歸里潛心典籍增註史學綱領擕入遊篋將欬而傳之以稿傳示森書讀旣竟慨然曰史學綱領讀史者之初桄也二尹之增訂音註又讀是書之元鑑也近世人士齗齗於制學文字其肆力史册蘄爲有用之學者實鮮非盡意之不屬抑亦畏其煩難從入之門未得耳此書詞約而義精易通曉而足資感發士之有志者必將見而興起家置一編以究古今治亂得失之故苟等而上之研求全史馴致實用則經世之具幹事之才胥出其中非郎二尹之教澤歟以視效績一官施惠方隅其廣狹有大不同是二尹偃蹇仕途翩然高舉正造物者予之以時使藉手以昌其學而於遭際之窮可以無憾焉識之簡末以質曉珊以爲知言否乎 
[光緒已丑九月金匱顧森書跋]  
[春賑彚登]  
　　去秋霪雨匝旬蘇浙受災最重各所籌辦冬賑幾於竭澤而漁今兹春事方興而千萬災黎耕本全無嗷嗷待賑荷蒙諸大善士軫恤民艱隨緣樂助實惠同沾頃有揚州廣昌隆號鄧君文開來函云去歲祀竈次日幸舉一男惠承親友饋贈本擬具筵致謝伏念災民失所一飯難求因將湯餅筵費六十元移賑災區爲諸親友造福請爲登報云云又蒙葛君子高交來生記賑銀五十兩又漢口西棧寄來陳君蕴石助洋二十元復代募二十三元共洋四十三元又潘吟芳廬助洋三十元唐君質翁助銀二十兩無錫章君松溪助洋二十元至德堂求保平安助洋二十元蔚豐厚號交來姑蘇徐太太洋十二元惠安縣署同人賑洋十二元均皆樂善好施拯援疾苦代領之下欽感莫名惟是捐欵寥寥實不敷用敝所業於初旬再派心心相印册爲數十萬災民叩求資助實出萬不得已之苦衷伏望遠近諸君鑒此微忱鼎力捐助已捐者再求救濟未捐者大解善囊司命　神必當代奏天庭錫之福祿謹登日報以盼同心切切叩禱 
[上海四馬路高易籌賑同人陳德薫等識] 　 
[善士募捐]  
　　鄭榮記大善士代本舘協振所募得春振捐廿一户共花洋二十七元折得光鷹洋二十五元七角囑爲彚解災區夫災民之困苦極矣當此春日方長靑黄不接雖得殘冬捱過依然餓殍盈途今得善士苦口諄諄廣爲勸募裘成集腋災區之受賜良多矣謹志數言爲千萬飢饉餘生齊聲致謝 
 
 

Page 4

 
 
[筵資移振]  
　　昨日本館協振所接得范君如大善士書略言去冬臘月十七日爲家慈六十帨辰奉嚴慈命毋許稱觴祝嘏以節糜費庭訓如斯曷敢有違承諸親友咸來賜賀除辭謝外尙有不獲固辭者理應備筵答謝今奉嚴慈命諭以披閱報章悉江浙兩省災區甚大春賑方長莫若移此席資助賑爲諸親友廣種福田遵卽寄奉鷹洋十元祈檢收彚入春賑云云以高堂酌兕之資救中澤哀鴻之命旣欽仁術又佩孝思萲蔭之書敬敢拜手而祝矣 
[祭蔡滌峯文]  
　　今天子御極之十有五年十二月某日長洲高瑩謹以清酌庶羞遙祭皇清待贈朝議大夫滌峯四十七兄之靈曰鳴呼高山杳杳流水沈沈援琴三歎曠絶知音子期理骨伯牙罹心况君與僕恩義尤深玉折蘭萎實堪惋惜雲錦時頒霞標未識誼重分金名誇合璧渺渺相思匪伊朝夕素交旣訂雅願未酬殷勤寄語慰我窮愁杜陵廣廈白傅大裘謂當庇被免我飄流明甫柳君具中介詔來自故鄉致聲傾倒雲樹情深江天路窵張緒丰神私衷企好千里命駕我愧古人乘車戴笠信誓先申耐久愈淡白首如新綈袍數贈奈我長貧留滯申江性復疎慢掃徑有期買舟無伴納粟入闈停雲留館辭謝再三自安微賤君爲太息欲來滬濵思假别墅同住吟身讀書評畫瀹茗開尊消此長夏樂彼良辰望眼幾穿私心頓慼探問虚殷音書久失疾甚伯牛病如長吉二豎相侵千秋永畢仲秋千日瘦骨支牀力疾握管淚　淋浪朱提三笏素紙八行交情盡此生死莫忘對月開緘曷勝惘惘自輓一聨語更惝恍玉宇瓊樓早深遐想訣别欷歔塵寰天壤知非佳讖默自酸辛善頌善禱天相吉人嗣聞輸賑百千萬緡庶幾痼疾着手回春令伯封翁亦廣施于嘅捐鉅金祈君病愈徧召名醫留之不去參术耆苓日事調補旣修人事復牙天和方謂無恙如月遭磨仲冬之朔忽起風波悲生不測薤露興歌赴召修文嗟何太促慘緑年華弱冠未足燕姞蘭閨阿嬌金屋母老妻孀能無痛哭結褵三載熊夢未圓嗣艱伯道命短　淵箕裘莫紹宗襧旁傳伶仃早世後顧潸然化蝶不歸騎鯨長往遽列仙班早離塵壤魂斷交遊悲深戚䣊矧屬素心能不悵惘慕自姿質頴　天成麒麟孝穆螃蟹長卿鄮山擢秀甬水鍾靈聰明拔　歧嶷知名慕君才華實由天縱賦玅驚鴻文誇吐鳳邱錦同明江花復夢棻藻香生琳琅價重慕君學業　笥便便鎔經鑄史累日窮年雪窓燈火螢案簡編堪稱博士何媿前賢慕君丰裁翩翩自好白袷名流黄裳年少鶴立雞羣霞軒山嶠雪月清神風塵玉貌慕君藝術刻劃鑽研手摹金石目顧管絃書工玉版書玅石田詩文之外又多能焉慕君性情自來瀟灑愁引花嬌痴憐月寡避俗遠囂出風入雅湛然穆然至誠無假慕君意氣百尺元龍騎雲捉月破浪乘風揮毫何銳按劍何雄元精耿耿吐出長虹至於事親夙稱孝敬侍奉重闈色笑和順洩洩融融子職克盡定省晨昏人無間論至若交友更以賢稱匡扶急難延攬奇英解衣周恤倒屣逢迎任俠妇義人所難能坐擁鉅　席豐履厚人或驕奢君如寒陋處泰彌謙逆來順受守父之遺悉仍其舊生成夙慧學美才長人或炫耀　不誇張以文會友談道於鄉秉天所賦善用其藏懿行高風實難罄筆何意斯人而有斯疾蕙嘆芝焚星沈月蝕彼蒼者天叩之寂寂不堪回首結契之初清和時節遠道郵書新詞作合和女倡千回環諷誧情韵有餘素昧生平遽稱同調國色天香兩心顛倒爲我栽培憐渠俊少對花懹人看常帶笑笙歌夙好風奇緣深情綿邈　意殷拳靑萍胆照紅錦頭纒花飛春天消息猶傳仰企淸才遙欽望族所謂伊人温其如玉方冀他年飛騰角逐大鵬奮程良驥展足自顧碌碌命賽途窮吹嘘可藉遭祭方通何期不壽齎志　終故交貧賤屬望皆空長夏初臨沈疴遂染藥石無靈光華漸掩鴈帛相投魚函尙檢示我亡期驚揮涙點　本庸駑忝附神交素懷　賞靑眼曾邀歴數知已捨君寥寥今君作古我更無聊傷哉傷哉夫復何說困苦孰隣性情誰愜心死成灰眼怙剩血天之奪君我办蹉跌君之視我迥異常流謂非宿世别有因由幽明旣隔千古悠悠夜臺岑寂還憶我不高誼　理盛年短折黄土恨長　絃響絶梁棟傾頽珊瑚脆裂華屋山邱風流永歇自今而後泉路茫茫依劉乏地訪戴何方胡天不祿良友云亡感深聲氣摧我肝腸思　憑　伸哀慟道阻且長靈轜莫送脫驂未遑挂劍何用聊作驢鳴彌觸餘痛精靈倘在勉聽慰辭彭殤異數天道難知身抱仙骨駕雲以嬉人間良苦何必戀兹有詩有文可以壽世忝在知交敢忘且志　我不才瓠落失意封耶命耶君勿牽係衹愧恩重欲報無從望風哭奠杯酒之供亦知身世自此蒿逢不敢深訴恐傷幽衷魂兮歸來享我淸酌聊遣牢騒毋非零落遺腹有孤大尺可托華表峨峨冲天有鶴鳴呼哀哉伏惟尙饗 
 
 [ 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[送廬山舊隱王君省齋之周浦就南匯顧孝廉芷卿先生習醫爰賦二律錄呈郢政]  
　　羡君造詣近乎仁歴事名師有道　君爲王紫 
詮廣文倪耘劬大合高足况復一心殷濟世　將三指妙回春巿廛笑昔徒營窟謂初就商業藝圃從今好問津小别徧辭詩社友驪歌聽送滬江濵○東南國手活人方學問經猷小試長良相良醫謀合轍淑身淑毋詔同堂靈機應悟丹鑪授秘訣還探金匱藏歸日許將衣鉢證先嚴從古　何太夫子游　少承庭訓亦得一知半解故云君臣佐使辨陰陽 
[覊槎觀客陳申喜記之氏未是草]  
[上海北巿絲業會舘籌賑公所施少欽經收山東江浙賑捐十一月十三四五日第二千二百八十九至九十一次淸單]  
　　山東捐歛縣曁口巡司署内奉撫憲陳諭經捐共洋一百元蘇城研經室主人書院膏火履捐助兩元江浙捐丹徒劉鹿平爲慈道太宜人七十正慶蒙親友賜儀并謝筵資奉命移助由福成莊來洋四十二元許宗章保病愈由愼餘莊來廿元高雲岩爲子週歲助賑十元蕭朝　求母延年十元朱大全椃保赤氏十元無名六元承蒼氏爲妻產平安了願五元南翔李家村二角浙江捐大團仁昌醬園浙鹽許狄村爲病愈許東賑移助完愿五十元洪姓病愈廿元同發號各船平安到齊全賴天上聖母保護　將淸音資助賑以謝恩佑廿元四明張毛氏祈夫病愈十元楊秋生助湖州四元湖南廣南局員葉耕讀堂二元又募樹越堂夏一元朱經丁寳恕荻記求妻病愈二元金陵集腋堂二元錢一百福建吳蘭方募存仁福病愈完愿爛板十元協成乾三元瑞林祥謙祥益廣慶和四盛湧四户各一元胡仁薄同榮寳垣居安永康愼宏六户各銀三錢六分共十一户合洋十元以上十三日山東捐壽萱室求一家平安十元江浙捐六合縣署江小齋爲父病愈廿元無名五元吉祥陞五元東　寄到求生意順利二元山陰無名由源豐潤來二元又彚濟一元何公舘一元日本洋三元銅洋十一元不留名一元浙江捐硯溪書屋十元條園子二元誦分書屋一元自樂軒求母平安三元湖州捐安慶撫署沈瑞麟大善士求保轉弱爲强日病全去永無後晦由安孚莊來曹平足銀一千兩作規元一千零七十四兩另八分震澤捐洪立大二元黄中和銅洋一元恊康莊來淸吉主人保安堂合保齋三户各三元不求於人知齋樂壽堂各兩元不留名王姓各一元以上十四日山東捐忨敬齋五元巨康莊交揚州恊順成王李白王霍五善士又募萬盛東記五元旣翕堂孫四元時虎成祥保共六元錢二千昇咸太三元徐立昌汪世榮德泰昌號恊泰棧怡淸堂味謙軒許德源典保安氏八户各二元杜永茂號裕源興萬豐號玉洪豐馮德盛嘉仁張洪源無名氏張盤大白雲山王萬順周榮發王永興無名徐全泰周瑞庭趙永德方崇菴馬錦原彭介卿無名孝友堂無名氏來復堂研露山房忍蘭軒公泰棧無名廿八户各一元易無名何曉堂袁恆昌陸萬盛孫步雲王金海胡祥泰張勝雪秀愼萬郁源潤王吉昌十二户各五角李海門李子實覺迷山人李元生四户合錢十千于泉甫三千二百五十張輔臣三千王趾仁趙寳齋張糼臣三户各二千許敬夫丁彩山張寳山謝子先劉金泉五户各一千五伯李維貞一千六合堂五百三十周懷德廣寳　周懷義錢小攀朱傳泉周紹堂陳雨金周泰豐王松元顧廷臣謙益堂十一户各五百共八十户合洋一百另六元一角三分二厘江浙捐江北糖雜貨衆商節省年例酬神戲曁宴客酒席助賑六十八元三角歇縣洪承燕爲祖母壽辰奉命將筵資助捐由如皇寄來十元又爲女病愈還愿十元蘇垣裕號錫記十元汪儒俊二元李茂華求　保不安十元嘉定　寳岩爲姪孫景周病愈完愿飾金原重三錢兌洋八元七角半漢口無力子五元九角刋上斯愿子爲超度原室施食資助四　天津人一元蘇城華天益王半痴同募十一月上旬桶捐錢一百四十一文愿子念經生放兒孫僨人各洋一元浙江捐無爲州徐善士曹平銀廿兩松江程仰川十　楊寳華六元隱名江有楊煕亮各二元梅里陳宗培求病愈由源恆隆來五元松郡四明子二元張偃不留名錢鴻氏各二元張沈氏一角又募包文信顧履圻沙太太保合家平安和好四户各五角丁楷理四角高鳳池宋太太虞太乃李長生宋乃太求生子顧六户各二角鞫維昌張太乃三小姐三人各一角時太太錢二伯共十六户合洋四元二角湖州捐劉河郁宗桂求父病愈十元葛德貞一元上虞鹽公堂姚桂鶴助震澤乙元浙省江干厘局捐愼餘堂五元顧小餘無名各二元雙盛無名衛决氏姚玉生大本施記金寳徐瑞甫徐龍浦又名九户各一元吳永洛朝進兄周來狗三人捐山東各一元陳道筆如之各五角無名銅洋一元以上十五日 
 
 
