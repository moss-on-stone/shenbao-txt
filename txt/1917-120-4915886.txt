# 1917 - 120 - 4915886

 

Page 1

 
 
   
 
 

Page 2

 
 
時評 
[外交問題之解决方法（冷）]  
　　外交問題之進行有欲以和平行之者即今之疏通是也有欲以强力行之者即所謂改組内閣解散國會是也有欲調停於其間者即所謂使國會抛棄其宣戰同意權而以外交政策由内閣逕行是也此皆外交問題之解决方法也 
　　余則以爲外交問題之解决方法惟在内閣以誠心誠意送交國會之表决而巳而其外一不用其方法也外交問題解决之方法多此外交問題之所以不能解决也 
　　不然人孰無良心對於國家安危問題而有不本良心以取决者乎有之則唯方法之亂之故也 
[命令]  
　　五月六日大總統令任命孔昭度爲潮梅鎭守使署參謀長此令 
　　又令參謀總長王士珍呈請任命潘鼎優爲潮梅鎭守使署中校參謀吳典爲少校參謀應照准此令 
[專電]  
　　北京電外交情勢險惡章行嚴等力任調停欲使國會將約法上之宣戰同意權抛棄此後外交政策由内閣逕行但恐此舉未必有效 
　　北京電昨午段總理邀王正廷湯漪等九人到院說明外交漸有解釋意下午又邀政學會李肇甫等談話皆尚有效 
　　北京電宣戰案明日即擬提出懐疑派促政府披露外交内容政府頗爲所動現正在整理一切文電但據外交界某君言實無甚可以滿足反對者之文件此舉未必有效 
　　北京電對德宣戰案段總理意無可再延准明日提出衆院 
　　北京電參院明日三時至五時開全院委員會段允出席密陳外交眞相 
　　北京電政府議决宣戰後進行手續（甲）預備動員（乙）陸海聨防（丙）近畿軍警戒嚴（丁）外省戒嚴（戊）籌擬軍事費用（己）防止敵人入境 
　　北京電各政圑對宣戰案態度研究討論中和一致贊成丙辰韜園益友民社始終反對政學中正未明 
　　北京電風傳段總理派人向某某政圑疏通該圑等代表提出交換條件磋商至昨晚無成議段意甚堅决謂儘可於此案通過後從長計議若必事前要挾萬不能承 
　　北京電刻聞宣戰案今晚送到衆院政學會派代表向研究會協商改組内閣主王士珍總理段專掌陸軍交通讓歸西林而以財政許任公湯化龍請俟外交解决後再議該代表謂貴會與段接近何妨進言湯答本會果接近當局梁早上台云云 
　　北京電兩院江浙議員五十餘人對宣戰案懐疑者十居八九果急於提出恐無通過望 
　　北京電頃馬君武與李肇甫在衆院息室外互詰對外交上反對懐疑理由辯駁間馬遽揮拳傷李眼角經警勸止不歡而散　　北京電海部長程璧光有反對中入託病請假舉薩鎭氷署理說次長曹嘉祥因賄案將免職　　北京電津浦路租購車案查辦覆文以王家儉盛文頤爲兩案主要人物不及許世英許請總統派員查明賄案並訴楊廳長之挾嫌誣陷楊由部付懲戒 
　　北京電關於衆院預算委員受賄嫌疑鈕通函各報事實漸明原謡言所自起係有人利用以攻財部並中傷褚氏等及衆院之信用 
　　北京電政府以滬上銀根奇緊令財農兩部合力維持 
　　東京電五日南洋製糖會社開成立大會該社計劃大端係在爪哇收買荷蘭人之糖廠且自荷蘭政府得七十五年間租借權之地八千愛加栽培甘薦資本金六百萬元創立委員長近藤工學博士發起人早川千吉郎等二百餘人 
　　東京電第三回遠東運動大會菲列賓選手百零五名指導者五人昨夜入京現各地選手均巳齊集定八日午後二時行開會式由名譽會長大隈侯爵致開會辭後擬由日本中國菲列賓各選手順次繞行運動場一週届期各官當赴會參觀 
[外電]  
　　北京電北京政象頗多悲觀對德宣戰之問題延擱已久今已提交國會星期二日或將開議（按現尚未提交國會電文或有誤）但其結查若何殊無把握因目下頗有藉此激起風潮以逼總理辭職之氣象也段總理召集軍事會議以討論國家應行政策之舉動在國民黨方面視爲恫嚇國會之行爲故國會奮拳而起迄至今日各政圑領袖尚未允贊助段總理政策如國會果否决宣戰案則以意度之段總理將解散國會以期重行選舉或竟自由行動不再召集國會但總統對於此種辦法必從中梗阻况總統對於宣戰雖願服從國會之决斷然並不贊成故尤不肯因宣戰問題而解散國會總統近來頗獨立之狀　交通舞弊案國務院已議决不懲辦許世英聽其自由乃星期五日總統自出己意忽命將許拘捕一事即其一端有人謂總理主張宣戰志在藉協約國之助力自攬大權蓋中國加入協約則可得協約國之助也就情勢觀之國民黨似爲排擠段總理起見將暫時抛棄其關於加入戰局之確見如段氏果被迫去位則繼任之人最有望者當爲李經羲氏雖然在今日遽謂叚總理不能佈置各事如其所願其未免言之過早耳又電云許世英因叚總理之干涉業已釋放段氏此舉勢將引起許多議論蓋此爲行政對於司法之干涉也（六日） 
　　神户電大阪之東京倉庫會社貨棧昨晚爆裂甚劇緣化學品炸發所致旋又連接爆裂四次大火繼之而起共燬貨棧十六所房屋二百五十間估計損失約一千三百萬圓死五十人傷數百人尚有不知下落者若干想巴轟入江内而溺死矣爆裂時塵沙如雨交通因以停滯歷數小時之久今晨神户港内又發生爆裂有一駁船裝運化學品一百箱倐然炸發舟子不知下落損失約二千圓（六日） 
　　以上字林報 
　　北京電張繼未知何故忽於二三日前赴西山迄未歸京因此外間有種種之臆說（七日） 
　　北京電政學會今日晚開會决定對宣戰案之態度（七日） 
　　北京電憲法會議今日開審議會政府不信任權之規定照原案通過又政府之議會解散權之規定議論多端終無結果（七日） 
　　東京電遠東運動大會中國南北選手昨夜全部决定非律賓選手百零三人亦於昨夜入京　　（七日） 
　　東京電特别議會召集期前先行召集地方長官會議其日期目下正由内務省協議約定於本月二十四日前後召集（七日） 
　　東京電東京商業會議所定於十日在本會議所招待遠東之動大會中國及非律賓赴會選手（七日）以上東方通信社電 
[戰電]  
　　亞姆斯特丹電柏林電稱聨邦議會憲法委員會已採納中央黨國民自由黨進步黨修改憲法之提議内稱德皇所下之諭非由德首相副署則作無效俾德首相藉此負責昨日德首相在聨邦議會宣稱彼將答覆保守黨與社會黨提出重行宣布戰爭目約之要求擬擇日爲之云（六日） 
　　亞姆斯特丹電由德抵此之人皆言德國近有數處發生大暴動美恩鎭有居民一千六百人搶刦商店且搗碎玻璃窗暴動者曾爲兵士擊斃八人被拘者五百人滿漢鎭之炸彈廠工人同盟罷工數日直至口糧增加始已（五日） 
　　俄京電昨日下午街中人聲嘈雜紛紛討論大局多斥 
 
 

Page 3

 
 
和平派之不識時務與政府爲難忽有和平派人一大隊持旗經過某大街街中之人忿然不平欲奪其旗遂相衝突和平派中人即出手鎗擊斃數人繼乃四散各街道現有兵士把守衆皆歡呼贊助政府工軍代表會幹事部已以三十四票對九票承認政府解釋外交總長米氏之牒文爲滿意工軍代表會之會員二千五百人曾以三十五票之多數通過信任政府案下院已於今日開會此爲革命後之第一次昨晚羣衆會集英法意國大使署表示贊助協約國英大使至廊下向衆演說謂世界之人今皆知英國之戰非爲爭利起見英國至比國被攻他國權利被侵之時始加入戰局不列顚爲世界最古之民治國斷不致受反對國民自由之嫌疑不列顚於此次戰爭之唯一目的乃在表彰公道耳英大使並請俄民贊助臨時政府蓋臨時政府實爲俄府實爲俄民利益誠實保護人也（五日）　　華盛頓電貝爾福君今日同至衆院受歡迎時威爾遜總統坐於旁聽席中美國總統出現於議院旁聽席此實第一次協約國外交代表均在餐交員旁聽席中貝氏演說謂英國下院與美國衆院均代表民治大主義此吾人所視爲世界將來和平之保障者也今日者爲世界歷史上最重要之時代大西洋兩面所發現之事皆徵明大自由國民現已圑結以相保護而抵禦　武專制主義之侵遍各自由議會有行事乖悮者甚至有犯罪惡者但從未嘗如日耳曼式之黷武專制主義以堅决忍刻恣　驚人之手段壓數代而求達控制文明之目的其智識其進步其物質文明愈高則匪特不能減輕此惡且將增甚之西方文明自由國民今當結合以拒此害此爲吾人並肩作戰之大主義吾人於此主義必能獲勝蓋自此日起民國始能保其進步與文明也異日卽有競爭之必要亦决不照日耳曼式而行事惟將以適合吾人所處時代之自由與友好精神以出之云云（五日） 
　　華盛頓電衆院以二百六十票對一百零五票通過間諜懲罪議案關於檢查新聞之修正文亦包括在内總統於必要時得以禁止新聞之發刋惟實行案中所列懲罰前必須示明所禁發刋之消息乃有益於敵人（五日） 
　　海地京城電海地總統致文國會要求向德宣戰（四日） 
[公電]  
　　川議會請查辦戴省長電萬萬急北京大總統國務院參衆兩院各省督軍省長省議會鈞鑒竊川省因羅前督裁兵失平激怒軍心事實昭然莫可爲諱而推原禍首戴省長實尸其咎今特舉其種種罪惡敬爲縷晰陳之查羅前督於四月十四日突以武力解散第四師全體軍隊城内外斷絶交通羣情震駭險象環生本會目擊情形於十六日特開會請朱唐兩議長面謁督軍省長調查眞相羅前督謂劉軍長尚通函訊初無意見并力負治安責任戴省長則吞吐其詞謂恐非四川之福等語本會以不得要領於十七日特開秘密會議請省長到會商挽救之法是時危機一髮稍縱即逝詎該省長尚視爲可緩謝絶到會經再三電懇始派熊秘書赴會聲稱川滇兩方各走極端無可調處本會責以電懇中央解决渠謂中央早巳知之不必發電並謂亂事已在醖釀中俟事機危迫時自有方法本會當告以宜弭患於未然勿消禍於巳然　　不肯略將辦法宣露本會見其首鼠兩端毫無把握始議决由本會曁省長分電中央懇大總統迅電羅督暫緩裁兵曁妥籌安置解散士兵等情即自分别電呈及轉咨在案夫當禍機已發之後恭奉中央電令兩軍猶能停戰况禍事未作之先獨不能請命中央以戢止之乎該省長不爲曲突徙薪之計而收焦頭爛額之功上則朦蔽中央末由事先圖維卽本會議决之案亦均擱置不理居心險毒實不堪問其罪一也戴省長與羅督夙有微嫌幸灾樂禍實所不免前此羅督見軍情　極亦擬稍緩裁兵以息衆怒即川兵亦非不願裁減惟求得其平允劉軍長本係川人豈忍桑梓受禍是本非不可調處之事無如該省長陽爲調和而陰實慫恿對於羅督則謂川軍决無讓步對於川軍則謂羅督非取消某軍不可挑之使鬭而坐收鷸蚌相持之利置國家人民於不顧其罪二也戴省長有地方之責又係會辦軍務職權何容放棄乃詢以裁兵之事則委爲不知兩軍相持數日而始發難該省長又委爲事變突然發生况有省議省開會維持於其先耳目昭然何可掩飾地方治亂所關視如兒戲玩禍溺職莫此爲甚其罪三也省會代表人民現省城騷擾旬餘受此巨大慘痛揮涙無從但對於滇川兩軍毫無偏倚惟事前力求弭禍之方事後籌善後之策乃該省長始終未肯赴會而本會所呈中央電文亦被擱壓或佯稱已發或揑報電線不通以至省城大局已靖而外間莫測情形尚有雲南省議會通電請派兵痛剿之語該省長蔽塞民意冀以一手操縱其間不恤禍我川人其罪四也刻下滇軍旣全數出城川軍亦皆安堵乃該省長復造成恐佈現象於通城各街數徂築戰壘阻絶交通本會議員均被遏止異常仇視較往日兩軍爭持尤勝數倍以致全城内外驚惶無旣而該省長復每日派員到商會力陳去職無事自擾困苦吾民使地方秩序末由恢復而省外益滋不靖其罪五也竊川省此次焚燒民房數千家殺戮良民數千人以及恣意擄掠悲慘萬狀是否滇軍所爲一經中央調查自能明晰無待　述惟戴省長實爲釀禍之人似未便聽其逍遥法外另電懇大總統可否簡放岑春煊督川以資駕輕就熟外只有泣懇飭該省長妥維川局勿再滋擾並將以前釀禍情形嚴予查辦以張國法而抒民害再本會爲維持地方起見此電係於二十九號星期日開秘密會議决合并聲明四川省議會叩卅印 
要聞一 
[紀俄京之萬國民政大會]  
　　字林報五月三日俄京專電云被俘俄兵之殘廢疾病應在中立國受較優待遇者今第一批已從德奥行抵瑙威彼等將繼續覊留於瑙威以待戰局之結束昨日俄京公開萬國民政大會全城旗幟飛揚衆人遊行各街各執小旗上書共和格言各政黨領袖在臨時講壇上演說大都關於（一）均産（二）對於臨政府之應行事宜（三）和局三大問題第一問題已有趨向田地歸爲國有之勢至於第二問題衆皆承認服從臨時政府之必要但須政府始終沿民政程序而行耳第三問題則有激烈之辯論主張和局不佔土地不索賠欵之主義並以打銷德國武力主義爲必要者實居多數最可注意者從德國逃回之俘兵及從前敵回國之將士莫不作非勝不和之主張並勸工人工作當如兵士作戰之出力聞者皆激賞其言歡呼不已兵士整隊而過旗幟鮮明上書（吾人速爲自由而赴戰壕）（吾人速作戰以救被壓制各民族之倒懸）等語各處秩序極佳是日爲公共休息日不獨工商界輟業卽市政與國務諸機關亦皆停止辦公所以使國民人人得與此會也基夫來電稱地方議會聨合會發起在基夫開展覽會陳列俄兵在布柯維拉與加里西亞兩處所得之美術如地氈繡貨等物種類頗多展覽會所得之資卽移作賑濟受戰禍地方人民之經費全國人民刻皆紛紛組織圑體伊古資克省近有組織農民聨合會之報告維里維桀鎭開東南鐵路僱員代表之大會籌議保障鐵路人員利益之辦法 
[東京通信（九）（心危）]  
　　關稅問題近聞 
　　關稅問題沈滯已久及日本改選議員畢政府黨勝利乃又有進展之象據最近消息日本政府有承諾之意某閣僚云日政府對於中國改正稅率問題正在鄭重調查向各國研究交涉之中其結果如何尚難逆睹而日本議論紛紜有指爲寺内内閣前途之暗礁者實際本問題由來已久在大隈内閣時作爲懸案非突發於現内閣時代也一部日人觀察改正關稅之結果以爲紡績業者最受打擊　其他對華貿易亦有相當之影響甚者似有驅逐日貨之禍機故反對之甚烈要知關稅率視輸出品之價格而支配故各業所得結果非歸一律如火柴一項以改正關稅而利尤豐是其一例故按諸理論中國之所要求决無不當且所謂改正關稅無寗謂爲恊定價五分稅之恰合事實也今日者中日以經濟的親善爲國策是以削奪中國利益而圖自利非所以求親善且有釀成排日之虞云云又某當局謂中國改正關稅問題列國俱以好意應之而工商業者反對綦烈尤以紡績業者爲甚蓋自中日全體額觀之棉紗佔過半數則反對之舉自在意中然帶稅率自三分七釐增至五分紡績業者僅多納稅金百餘萬不得謂負擔過重故其所以反對恐不在此直接之損害而懼中中國内地紡績業因此發達陷日商於不利耳顧就現狀言之日本棉紗較中國土産者多納稅金一分五釐而每年輸出額尚有一萬萬元之鉅獲利之豐者多至四分省亦一分則增加稅率後所受打擊非若紡績業者所憂之甚也個中人又謂現在棉紗一包可獲純益六圓增稅之後祇剩三圓即利益半減也然據政府調查每包棉紗實利自八圓乃至十五圓故半減之說未足憑信更自中國財政言之中國以屢次革命財力每况愈下財政窮困則影響及於經濟界而減少其購買力此盡人所知也試思購買力減少之影響及於貿易諸國者何苦此又盡人知之故中國財政困難他國不容坐視必求所以救濟之斯不獨爲中國謀亦自爲謀也今茲以善意對付中國之關稅問題夫亦大國民應有之胸襟歟抑更有進者依據條約中國有課稅五分之權利實際則僅三分七釐故其要求改爲實價五分者條約上當有之權利也惟當有之權利故要求絶無不是處惟無不是處我日本將何辭以拒之遍觀世界各國稅率之微無如中國則　改正亦理之常但解决本問題須一方注意紡績業者所受影響一方注意中國財政狀態然後得完美結果云云視此談話略可推測關稅問題之前途矣五月一日爲日本定例閣議所議皆對華重要問題改正關稅亦其一端其結果甚秘惟聞承諾改正關稅而延期至戰後實行　 
[各政圑開會討論宣戰問題]  
政府决議對德宣戰連日邀請國會議員疏通意見各政圑亦紛紛開會反復討論昨日上午友仁社開會到者數十人討論結果對外問題一致贊成政府方針表决投同意票惟對内問題則須政府明白擔任因舉定代表六人與政府接洽要約宣戰以後所有安輯人心防備邊患籌措急用經費節宣出口貨物種種關係内國治安諸事政府必須實力擔任足以釋國會之疑慮議員始可告無罪於人民此友仁社集議情形也午後二時中和俱樂部又借石大人胡同外交大樓備設茶點集衆開議該部本合十三個圑體而成會員有三百餘人勢力最厚大約多大江以北之議員昨日到會百餘人三時半入席由靳雲鵬宣布開會宗旨並詳細演說中國對於德國宣戰與不宣戰之利害其次梅光遠蕭承弼田應璜諸人相繼演說在場者無不拍掌表示贊成李國筠對於各省議員招待尤爲周到此外各政圑多趁本日集會研究外交後援會亦在中央公園并大演說會預備入場劵三千在園門外給發惟又據一消息則形勢似又小異略謂對德外交政府决定宣戰曾由段總理在迎賓館約集議員開茶會報告日來各政圑紛紛開會討論贊成反對兩派均有昨日下午二時各政圑因中和俱樂部函知假外交部迎賓館開全體大會討論此事迨至四時到者百餘人自石大人胡同西口至迎賓館門首及會場均有巡警警衞開會時由靳雲鵬報告現在外交事件非常緊急恐國人尚有懐疑之處特開此會其同研究繼由梅光遠演說對於外交事件現在大家無不贊同不過對於宣戰之點某略有意見尚待研究後又有操河南音者起立謂宣戰並無疑難如目前再不宣戰恐將來雖欲加入而不可得旋又有人謂今日到會者大槪均贊成宣戰者自不必多言如有懐疑者請即發表意見因時間甚促極宜寳員其時即紛紛退席而散會場中陳列極精美之茶點及飲料亦多未染指云 
[政務評議會討論兩要題]  
　　昨日（五日）國際政務評議會循例開會聞所討論者有兩項問題一爲宣戰時應否宣布捕獲法及設立捕獲審判所此事外交顧問莫利遜有賀長雄等五人曾遞一說帖内稱捕獲法專爲没收敵國船隻而設逆料太平洋海面决無敵船來往而在中國内海之德國船隻巳經中政府收容對於此種船隻只宜適用海牙平和會議規則或以有代價而徵用之或以無代價而保保之不能没收云云故該會討論認捕獲法及捕獲審判所無宣布與設立之必要一爲防止現銀出口問題因上海當道及商會要人見上海銀根日緊由於現銀流出太多據調查所得於四個月以内現銀流出者有一千零八十萬兩又一百萬元去年十一月間曾與上海各銀行交涉各銀行承認於三四星期以内禁絶現銀出口後因公使不同意故未能辦到特呈請外交部與公使圑交涉該會討論之結果即預備爲此項之交涉云 
[中國郵船公司購新船]  
　　上海泰晤士報四月十二日桑港通訊云中國郵船公司昨晚正式宣稱已購得海船康格雷斯號此船數月前曾在灘上　淺船身爲火焚毁聞此破船之代價爲一百餘萬元郵船公司並擬以八十萬元爲修理該船之經費康格雷斯號本爲太平洋輪船公司之産業去歲即有售與郵船公司之議今中國郵船公司得此共有船三艘矣第一艘爲中國號往來於中美之間已一年有餘第二艘爲尼羅江號必仍爲英國海軍部所用傳說郵船公司巳訂立合同向某船廠定造新船四艘惟據中國號船員云並無此事尼羅江號亦係太平洋輪船公司之船自歐戰發生時即被英國海軍部徵發收用蓋雖爲美國公司之産業然在英國註册故英國得留用之也俟尼羅江號免去軍役後卽可與中國號輪流往返於太平洋中康格雷斯號修竣後亦將行駛於太平洋中大約此船修竣之期或在尼羅江號放回之前三月份太平洋航務彙報紀載康格雷斯號失火事頗詳據謂去年九月十四日該船在柯柯斯灣外海面失愼幸尚能行駛船客得以安登陸岸無生命損失火熄後以自己汽力駛入柯柯斯灣後又駛至西特爾當火熾時船上可燃之物幾悉被焚毁惟油池未經延及此可爲輪船裝置油池用油不用煤並無危險之明證康格雷斯號係一九一三年在紐約造成正未可謂爲舊船也 
[許世英保釋之因果]  
　　許世英爲高等檢察廳拘捕詳情已見昨報聞其被捕原因純係由高等檢察廳執行其固有之職權而起並未奉有府院命令其出票捕人之案由聞僅據議會質問報紙喧傳謂許世英君有受賄嫌疑故須看管候訊昨晚由權代次長等前往具保均不見准昨日國務會議議及此事外交總長伍廷芳海軍總長程璧光皆有極長之說話大致謂司法官因執行其職權對於有嫌疑之人傳案訊問固爲應辦之事然亦須有幾公確實證據不然僅憑報紙紀載即行出票拿人且任意拘留不准取保若任其如此恐司法界將有流於專横之事司法總長張耀曾當云檢察廳拘捕嫌疑罪犯固其職權所在司法部無過問之必要但如有濫用職權之處司法部亦應加以考察討論多時各國務員皆主張如證據確鑿如何辦理行政機關固不能遇問今則僅有報紙喧傳議員質問云云似應先准其保釋當由司法部以部令命總檢察廳飭准保釋同時適天津地方檢察廳應長來京與京師地方檢察廳商定童益臨旣在津審判則許亦應交津廳歸案辦理於是京津兩地檢長禀承總檢察長將許先行交保以後再由津廳隨時傳訊遂由江朝宗吳炳湘權量三人聨名具結保釋許　於下午四時出　　　　　　石駙馬大街本宅矣 
　　許君前夜到地方廳看守所時卽與陳錦濤君對談甚久且云我們今日在此可算開一次國務會議並没有甚麽相干惟做官二十多年上有八十二歲之老親一旦受此挫折頗覺難過耳陳君云我倒並不着急昔張文襄嘗以平生未嘗過參官味道爲恨我們今日非特飽嘗參官味道且並看守所之味道亦來領略一遭豈非一種絶好經驗乎許氏於十分愁悶之餘亦爲之莞然此夜許氏終夜未能成寐迨昨晨有許之友人某某數君往視初見時許默然無語者久之涙涔涔下某某數君亦相對慘沮無言少頃許始勉强開口曰諸君來看我盛情甚感余自信平生不作虧心事而今日竟遭此横來之災士可殺不可辱余尚有何面目見家人戚友乎某君極力寛慰謂此案不久自當水落石出我公心跡自有表白之一日等語許始稍慰聞辦理此案之高等檢察廳廳長楊蔭杭有因此案停職聽候查辦消息其變幻如此之速聞仍係出於國務院一方面其理由聞係因一未奉大總統之命令二未見有告發人三并無充分之證據但憑國會質問報紙紀載即搆成大員刑事上之犯罪認爲不合故卽時令將許君釋出此次許氏猝被法廳拘捕外間議論頗多茲據京報載稱某要人對於此事之評論其言略謂許世英受賄嫌疑案蛤有確實之證據依法嚴懲以儆官邪無論何人不得謂爲非是惟前日高地兩檢廳以報紙喧載議員質問道路紛傳即據爲逮捕拘禁許氏之理由則吾人不能無說今且以報紙喧載議員質問之事言之收買存土報紙與議會均迭次喧載質問檢廳何以不對之有所活動帝制罪魁明令通緝乃於天津咫尺之地稱觴做壽報紙亦喧載之檢廳何以不對之有所活動湘前督湯薌銘殘殺湘人以一萬五千計捲欵至千數百萬濫發鈔票至五千餘萬報紙喧載議員質問湘人痛哭檢廳何以不對之有所活動夫亦曰喧載自喧載質問自質問紛傳自紛傳而司法機關之逮傳拘禁必有幾分相當之證據故也若僅注意一派之報紙一派之質問一派之傳聞而稍涉於濫用職權之嫌疑則亦不得認爲十分正當矣云云 
[南京快信]  
馮副座政躬實早已痊愈因對於外交政策另有主張故乞長假 
　　哈漢章奉派來寗慰問馮副座住華洋旅館聞將於明日回京復命 
　　王寵惠昨抵寗尚未赴滬聞因外交事須與馮副座接洽昨赴軍署馮以病未見 
　　江甯地方審判廳定今日（七日）午後二時第二次開審選舉案證人陸文椿朱祥紱王鳳誥陳錫朋蔡璜馮士奇許桂清準備到庭作證 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川省羅劉開戰四紀]  
　　四月二十二日發（成都通信） 
　　川督羅佩金自四月十五號派員率隊在附省各屬曁省城内將川軍第四師各圑營兵一律解散後省内西北兩較場及舊將軍署所駐之川軍第一軍軍長劉存厚所部之第二師各圑營大爲憤恨連日安旅步　嚴密戒備至十八號傍晚時突然東較場皇城内省城内各處砲聲隆隆各街巷人民紛紛奔馳商舖住户均收拾發貨急急扁門閉户秩序大亂設攤挑擔之小貿易甚且不及收拾竟棄物品而逃其慘狀爲四川歷來所未有茲將各種情形分誌如左 
　　第一軍軍長劉存厚自聞羅督有取銷川軍各師旅長消息後即嚴爲防範詎羅督於十八號上午又出佈告訓令佈告文云四川督軍佈告第號照得本署現據探報近日因第四師軍隊遣散遂有奸人乘間造謡以致第二師所部士兵亦多誤生驚疑等語查此次解散四師軍隊實因該師士兵品類過形淆雜軍紀廢弛難期整飭是以悉予資遣以抒民困至其他各師部隊均係久經訓練不似四師之冗濫自無全數解散之必要惟因師旅尚多軍費奇絀不能不酌改編制稍減兵額前經分令遵辦在案乃不肖之徒捕風捉影竟敢任意造謡煽惑聽聞實屬深堪痛恨除飭軍警嚴密查拿懲究外合行布告仰軍民人等一體遵照勿得輕聽謡言是爲至要訓令劉存厚文云照得此次　散第四師軍隊實因該師士兵品類淆雜軍紀墮壞已無整飭之　是以悉予資遣以紓民困至該軍長所部原係正式軍隊　　師情况不同自無全數遣退之必要惟因軍費支絀不能不分别裁減以就預算範圍前經擬定編制令行該軍長遵辦在案乃聞該軍部隊近見四師遣散遂致滋生誤會妄自驚疑甚至遍放步哨并擅傳口令阻難行人此等舉動實屬乖謬亟應從嚴制止以免妨害治安除出示布告並飭軍警力禁浮言外合行訓令爲此令仰該軍長即便轉令所屬一體遵照勿再自相驚擾致干嚴究劉見事機益急遂於是日傍晚卽陰派步隊多人往少城舊軍署二師砲兵第二軍圑賴星輝圑本部攻入立時衝突雙方開砲未及大戰滇軍仍然退出省城時皇城内聞少城開炮皇城（督軍署及軍署直轄各機關均在内）城墻上所紥滇軍亦開砲響應東較場所駐之滇軍第十一旅步兵第二十一二兩圑聞皇城内（六師師部兼成都衞司令經駐舊時府試院）砲聲少城内砲聲亦即開砲響應是夜省城砲聲不絶由此連戰數晝夜迄今未止 
　　十八號夜省城開戰後通城川滇黔三軍竟將各街巷劃分區域並將各街巷之栅欄全行關閉派兵嚴堵不准通過人民駭極絶斷交易迄今（二十二號）仍然如故滇軍所駐之地點皇城周圍一帶附近街巷及東較場一隅由東門與武成門交界處之東順城中街起福字娘娘廟書院西舊藩署梓潼橋永濟巷冬青樹會府北西兩街鼓樓南山西館上翔巷等街與黔軍交界以上各街之北端槪係滇軍所駐地各街之南端槪係黔軍所駐地又由北門大街起玲瓏上下草市北打銅正府街正府南街騾馬市后子門等街東面爲滇軍所駐地西面爲川軍所駐地又由少城舊牆線自羊市小東門起至大東門西御街止外面爲滇軍地點内面爲川軍地點東西兩御街及三橋橋中止内爲滇軍地點外爲黔軍地點各軍於所駐區内之街巷均將栅欄緊閉且用鋤掘　街　堆　石版四五尺三四尺高不等每街之中用石堆砌爲卡每卡置步兵十餘名交界處或一排一連或置機關鎗一尊或開花砲一尊而川黔軍區域内各街均用白紙書有某軍駐此字樣惟川黔軍區内人民始有自由往來之權但不能越境 
十九號辰放灌縣屯紥川軍第四師第二預備圑曾經羅氏派員解散一營之孫圑長澤沛聞省城糜爛收束餘隊率敢死軍數百人由灌飛奔至省將各隊伍分駐后子門羊市街一帶新津駐防之川軍第一軍第一混成派旅長劉成勳由津率所部千餘人於午間奔至先派兩營步兵開往距東門十里許之陸軍部四川兵工廠及白藥廠兩處佔領并將原在該兩廠駐紥之滇軍第六營輜重隊兩連驅逐是日白晝皇城内施放開花砲一顆落在提督西街民房公館大門上將瓦脊打毁木桷打斷又一顆落在溝頭巷水池内將民房瓦簷打場又一顆落在新街後巷子周姓公館堂屋將神龕打毁又一顆落在總府街福建會館之後殿鐵化爐内（館内係駐黔軍步二圑三營沈營長一營）鼓樓街落八顆聞擊斃商民十餘人他處亦不少傍晚時孫澤沛率所部士兵由后子門攻擊衝鋒數次陣亡五六十人劉成勳所部向皇城當門攻擊有滇軍數營衝鋒並以機關砲射擊至三橋被劉士兵奪去皇城右側與少城連界處由二師砲圑及步八圑二營機關鎗營輜重營攻擊是時砲聲震地喊上呼殺之聲鼎沸皇城内之滇軍由城牆上一面開砲一面以水鎗澆潑煤油於皇城周圍附近之民房上並用火彈燒燬民房川軍始讓步停戰半夜該管警所拖水龍及消防器具到場救火者亦被滇軍擊斃警察數人不准撲救而被燒人民哭聲震地扶老携幼抱頭亂竄無河逃避直待天明各街始開栅通行被燒死者亂炮擊死者數百人且燒至今日（二十二號）尚火烟不絶燒燬之家不知又數千家户矣皇城左側之第一懲役場所禁罪犯數百名完全逃去此十九號之戰况也 
　　十九號停戰半夜係受害人民所要求至二十號黎明時各受害人民紛紛向黔軍區内逃跑因戴省長嚴守中立而所部士兵分駐街巷雖亦掘坑砌卡實所以防滇軍之侵入刧掠焚燒故也如東大街之府城隍廟及各會館地方均被受害人民站滿并啟東關一鐘聽各民出城逃避前八鐘滇軍將皇 
城附近之回敎漢民刦掠數百家提督西街東華門街東西兩轅門待貢院街東西兩御街半截均被刦毁後縱火焚燒惟提督西街東華門街未燒（因黔軍交界刧掠時曾被黔軍擊退）東西兩御街未及延蔓乃川黔軍拚命撲救之力戴省長聞報由電話詢羅羅答以業巳正法其兵示衆矣然第見鎗斃兵士一名（人言陣亡者）名尤敬堂亦不足以掩飾耳目也旋由衞戍司令顧品珍出一布告嚴禁兵夫私刦民物違者查確槍斃九鐘時羅又殺七人懸首在皇城門外示衆有言係前日被逮四川新聞警華報之編輯主筆曁孫圑長之代表宋空子卽宋輔卿等因迄今尚未停砲無人敢前去觀看但據皇城内出來之人所述如是確否未敢决也川軍見羅如此縱兵騷擾於是又與大戰商會各帮商董十餘人要求英法兩國領事郵務長杜達等有去交步與兩方調和詎羅督始不接見繼則以六十萬要求并須由外人擔負保伊率軍無事出境而　軍所持　辦完全挑去否則願與川人拚命繼又　省長與各巨紳曾奐如宋育仁顔雍耆徐子休等十餘人前去交涉坐譚三四鐘内容未詳）而歸後二鐘繼續開炮至四鐘許停戰滇軍二十二圑自十八號夜開戰以來管内之普通人及巡警之着便服者迄今被殺三十餘人尸首由城牆　抛出有某商家至營索債亦被殺死至榜晚時又大戰半夜始停砲是夜中央來電加羅劉爲將軍調京此二十號之戰况也 
二十一日辰刻猶大戰一二鐘九時停砲東面區黔軍所駐各街巷人民均感保護之德集資備禮送至黔營犒師旋見督軍出一告示云（現在秩序漸定人民勿再着驚倘有匪徒滋擾拿獲立正典刑）以總府街二區五分所巡警向各街張貼告示被舊藩署滇軍綁去以偵探之罪加之（生死未明）午後二鐘羅交督軍印與戴省長戴不受羅不受羅遣心腹咨送省署始接是夜后子門方面又縱火焚燒於是復大戰通侂此二十一號之戰况也 
[四日憲法審議會開會紀]  
　　昨日（四日）憲法會議開審議會下午兩點十分開會兩院列席者四百四十餘人王正廷主席首先報告謂孔子之道爲修身大本一條前會因票數不足法定人數故無結果今日依據議事日程審議第二十二條及二十三條先提出討論王定國之修正案如下參議院由各省省議會與未設省議會之地方選舉圑體選出之議員組織之但其他選舉圑體選出議員之名額不得逾總額十分之一主席付表决其結果否决其外尚有修正案三件因已否决故從略旋又討論吕泮林君之修正案其文如下參議院以左列各議員組織之（一）由各省省議會選出者（二）未設行省之最高級議會選出者（三）由蒙茂青海選舉會選出者（四）由其他選舉圑體選出者主席付討論多人以與各修正案大同小異付表决之結果亦被否决主席以原案付表决其結果巳逾三分之二足法定人數原案遂通過後討論第二十三條亦有王玉樹君與某君提出之修正案依次表决之結果亦被否决後主席以第二十三條之原案付表决贊成者已足法定人數遂通過是日自開會至閉會不過一時間故會中無甚討論 
[參議員請免除麵粉出口照費]  
米糧出口向有例禁港滬各商因對外貿易之關係前曾請運機製麵粉出口旋由稅處處規定凡此項麵粉出口由江海關給發護照每包納照費四角茲聞參議院議員蔣曾燠等以此項照費於商人甚有關係昨特提出建議案請政府免除其文略謂世界商戰於今爲烈對久貿易亟宜提倡我國米糧受條約之朿縛禁運出口影響商商農殊非淺鮮從前港商周同仁等有鑑於南省機製麵粉日漸滯銷特報効鉅欵請准採運麫粉一百萬包出口接濟僑民其所挽救不無裨益旋經各商續請變通由稅務處規定無論華商外商在上海採辦機製麵粉出口由江海關監督給發護照每包應繳照費四角在稅務處出此變通之計似已爲粉商寛籌銷路不知機製麵粉高貨每包僅值二元三角有奇次貨價且遞減廠商因内地滯銷籲請出口所希望之利益亦不過一角半角之間而驟加照曊四角是稅務處雖有提倡對外貿易之名廠商永無運粉出口之事終至公家希望四角照費且成畫餅商家所受困苦不能稍減按周同仁等請准出口一百萬包迄今仍未電銷足數者實因躉　鉅額之報効欲承運廠商分其負擔出費浮於所希望之利益故日久擱置也然分領周同仁等餘額護照運粉出口所擔費用或猶可輕於現定之照費若照現在辦法照費所入旣無裨於公家而病商則巳有餘至云海關辦公所需則後護照一紙取費一二元已足無庸如此之鉅國家誠爲提倡對外貿易維持國内商人計此項照費應予免除再自歐戰以來國内紗廠咸受影響去年該業虧耗之鉅幾爲從前所未有推其細故實緣外紗充斥所致現在外商並欲利用時機要求棉花出口免稅國内紗商聞之惶恐逾恒爲目前挽救紗業計惟有援照維持麵粉廠准暫免麥稅一年辦法暫免棉花稅釐一年俾其成本較輕易於抵制外紗在内地賤價兜售相應一併依法建議即請政府採擇施行 
[段總理招讌警務代表]  
　　内務部召集全國警務會議研究進行辦法提出議案計百六十起迭經合併討論審查結果成立者六十餘起關於官制問題經費問題任用問題水警及警備隊問題均有解决方法茲因閉會伊邇段總理於昨日（四日）招集與議各代表讌會並由段總理演說略謂此次全國警務重要人員齊集一堂商榷研究裨益國家前途匪淺蓋國家治安之責任全寄於警察警察之力量充足則軍隊之力量可以縮減邇年以來政府因經濟不充故於警政未能竭力擴張良爲憾事然鄙人意見總抱定漸進主義俾警察行政逐漸擴張警察基礎旣漸鞏固卽可希冀將軍隊大加收束盻望警界諸君勉爲其難積極進行謀次第之擴張則全國治安庶乎有豸請各舉一觴於是觥籌交錯盡歡而散 
[吉林加賦問題之咨覆]  
　　前有國會議員莫德惠提出出吉省違法加賦質問書茲經國務院咨覆衆議院文云奉大總統發交貴院咨開議員莫德惠等提出違法加賦質問書一件希答覆等因當即行查財政部去後茲准覆稱查吉省大租每晌加徵二角一案係於民國四年經該省前巡按使咨准定案嗣因該省秋收歉薄緩综行上年秋禾豐收復經該省省長電准查照舊案辦理並經列入五年度預算各在案查該省田賦於民國三年定爲晌徵大洋三角微特遠輕於内地諸省即視奉省亦爲特輕奉省上則地畝徵大洋一角四分中則地畝徵大洋一角下則地畝徵大洋六分沙城地畝徵大洋三分每正賦大洋一元附收經費銀大洋一角以該省之晌徵大洋三角較之尚不及奉省下則地之半今即加徵二角亦尚未逮奉省下則地之賦率復查前清時吉林田賦舊制徵米地上則畝徵米六升六合中則畝徵米四升四合下則畝徵米二升二合以每晌十畝計算即係上則晌徵米六斗六升中則晌徵米四斗四升下則晌徵米二斗二升下則地一晌約收糧三石徵米二斗二升即所納賦額實佔人民收益十五分之一而强維時銀貴糧賤據户部則例内載吉林每米一石折銀一兩又據皇朝通典内載制錢一千文作銀一兩徵納沙咸豐四年有晌徵大小租錢六百六十文之規定實則晌徵銀六錢六分之規定也近年晌徵大洋三角僅合銀二錢固遠不逮前清之賦額即加徵二角僅合銀三錢三分三釐有奇其賦率亦尚不逮前清之重前准吉林省長咨稱吉省每地一晌收糧在三石上下約值大銀元四十元左右是該省人民晌納三角之大租固不及收益百分之一卽加徵二角而爲五角亦不過收益益八十分之一視之前清仍爲輕減况該省預算不敷甚鉅勢不得不量出制入以資彌補該省大租加徵二角一案已於民國四年確定應仍維持原案似未可輕易更動致碍稅收等語相應咨覆貴院查照可也 
[粤魯察省區長之自治意見]  
　　廣東省長朱慶瀾復内務部電云内務部大鑒勘電敬悉大部以事貴謀始不厭求詳慶瀾就愚慮所及試爲撮要陳之地方自治節目固可變通原則不能違反前清所定章程分縣自治市鎭鄉自治設參事會議事會按諸各國通例吾國情形均無甚置議市鎭鄉自治爲自治基本階級斷不可廢議參兩會議員代表公民權利必有適度額數始能發表公意支配擔負或主限制最少數之說頗與本旨不合乃以程度不及人材不足爲辭是不知人數多固賢愚互進人數省豈盡符上選凡事省數愈成其私公開難於作僞祗在選舉合法不必預存成見慶瀾以爲最應注意者劃清官治自治之權限但必先有良好地方行政制度然後良好自治制度始有所附麗應同時釐定地方行政法規庶足相輔至自治選舉按照普通法例本極周密惟資格一項不必倣行西法之分級選舉制至於財産階級過爲偏重吾國風義相承本異拜金之俗今日公民智識又不以貧富爲等差祇定財産爲選舉資格之一毋庸以資格同等較適國情亦與最近學理相合再此項法制原分總章細則兩部總章近實體法細則近手續法實體法以法理爲主而不廢事實手續法以事實爲主而不逾法理故於總章實行槪括的規定以保法意之必行其細則逕可讓諸各省自定俾採酌各自治區特異情形妥爲各别之條目庶於法理事實兩方面不生衝突之虞且獲相維之效現各省多以法制頒後難於實施送至力主簡陋軼出正軌慶瀾以爲細則果由各省自定已足釋此疑慮且將來實際推行亦不妨酌量地方財力人民程度先就通都大市設立模範區域循序推廣當無扞格不行之慮不必過爲早計因噎廢食管見所及仍候卓裁 
　　山東省長張懐芝復内務部電云内務總長鑒勘電悉地方自治制度固在導揚民意要貴體察國情苟於國情不能適合匪惟多耗經費毫無補裨且至羣情囂張庶政凌亂致以各邦良好之制轉爲我國禍患之階元二年期可爲殷鑒竊謂先進國之制度斷非一蹴可幾學理上之主張恒與事實相左管見所及約有二端一自治成立當自縣始一面倡助羣力使全縣公益事業易策進行一面樹之風聲俾人民法治觀念漸次發展至於下級自治不妨遲之數年再爲推行庶免欲速不達之譏可收循序漸進之效二百治員額無取過多良以敎育幼稚民智未广人才消乏鄉曲尤甚與其廣集惡劣紳董道謀無成何如愼選優秀分子從善爲行謂宜比照從前議參兩會酌減員額俾選政不至過於冗濫議場亦可略減囂爭一得之愚用備採擇 
　　察哈爾都統田中玉復内務部電云内務部總長鑒勘電承詢關於地方自治意見虛慮下問至爲欽佩查吾國地主自治在民國元二年間弊竇百出有目共見無容諱飾非自治制度之未善實人民品類之不齊此次恢復自治自當體察國情不可再蹈覆轍管見所及約有數端一先辦縣自治至鎭鄉各自治之應否成立俟縣自治有無成效及應否需設鎭鄉各自治時以爲斷二選民資格宜以衆議院議員選舉法第四條第一二兩欵爲標凖緣其財産多則對於地方之關係必切卽其發達地方之觀念亦必厚三選舉權宜採用舊制兩級制用意與第二端同四自治員額宜減少藉免紛爭且裕財力五各縣情形不同宜先擇數縣試辦不可以同一之制迫其同時施行致生窒碍以上五端係鑒於過去之歷史僅就現在國情言之若夫自治之根本則在憲法而自治之良否又全恃敎育我國現在憲法尚未産出敎育亦未普及驟言自治自不應高談學理致誤事實也愚見是否尚祈採擇 
[蘇議會質問紗廠發行紙幣權]  
江蘇省議會議員陸家鼐等提出南通大生紗廠紙幣發行權質問書云竊查發行紙幣爲銀行之職權在昔吾國對於銀行政策向採放任主義故無論何種銀行皆可以發行鈔票惟因各行之信用不固倒閉頻聞於是一變而爲特許主義近年以來巳有統一金庫之計劃不若昔日之完全放任矣乃本員近於滬上發見南通大生纱廠發行之鈔票票面刋有通用銀元及此票准納一切官項如有僞造送官究治等字樣據調查所得發行之額有數十萬之鉅本員不敏疑慮滋甚爲特逐一質問如左（一）紙幣之發行爲中央銀行之職務大生紗廠不過一普通商店而已何以獨能取得此發行之特權此應質問者一（二）紙幣之發行動關國民經濟該廠於發行之初曾否受中央或省政府之特許若以私人營業之商店而得發行之權於社會上有無危險此應質問者二（三）票面旣載有准納一切官項字樣諒必受官廳之特許無疑有以之完納官項是否可以全無阻碍萬一各縣拒不收受是否應負懲戒之責此應質問者三（四）紙幣價格之效乃非發生於票面所印之文字必有一定的準備金以爲擔保該廠發行紙幣之額數幾何凖備金究有若干此應質問者四（五）凡獲有發行紙幣權之銀行必當以一部份準備之紙瘑取低利以貸諸國庫或省政府該廠與中央或省政府究竟有無債權債務之關係此應質問者五（六）發行紙幣當有一定的限度所以防市場之紙幣有供過於求之患該廠所定的限度爲數幾何是否以國民生計之程度爲標準此應質問者六（七）凡銀行内發行紙幣之準備金大抵皆購買國家之公債票或國庫證券以充之該廠之準備金是否依此至當之條例或另有他種財産此應質問者七（八）國家制定之幣制條例適用於銀行者也該廠以商店資格而取得發票之權是否同受此幣制條例所拘束此應質問者八（九）凡營銀行業者因其性質之不同而分别受中央政府或省政府之監督今該廠旣營銀行的職務而不明其性質則省政府對之有無監督之權此應質問者九（十）設該廠之發行紙幣並未得官廳之特許則應否立予禁止如有别一商人援例舉辦能否受同一之待遇此應質問者十以上各節與國民經濟之關係至爲重大而事關本省金融更不能忽略視之爲特依據省議會暫行法第十九條之規定提出質問請於五日内按照所問各節逐一查明詳細答覆以釋羣疑 
 
 

Page 7

 
 
H>第二張 
[月月霞禪師武昌講經記]  
月霞禪師精於佛學月前應漢陽歸元寺之請講經巳閱兩月鄂中淨界諸君因商請晉　講演大乘起信論已得月師同意於五月二日開工　日自午後三鐘十分至六鐘止期以句　　　講場假設巡道嶺敎育總會二號爲開經之第一日聽講者紛至沓來茲將講演情形錄之以告閱者 
　　講經會之佈置講經會場係敎育總會内從前臨時議會之議場會場之左爲比丘席約坐有和尚百餘人會場之右爲比丘尼席約坐有尼姑及婦女百餘人（兩邊均從前臨時議場之旁聽席）中間之席均屬聽講人坐位計百餘席均皆坐滿尚有無可位置立於會場聽講者約一二百惟中間聽講人之狀態與講堂上課彷彿相似而兩邊之僧尼其道性高者率皆閉目凝神歸依頂設其道性淺者多半東張西望旁若無人當月師昇座時皆舉行三鞠躬禮以表致敬 
　　發起人之報告月師昇座後首由發起人郭肇明報告大致謂今天爲月霞禪師開講大乘起信論經之日諸君到會如此多足見求學之踴躍中國今日風俗澆漓人心險詐誠能將大乘起信論之本旨發揮而光大之則於人心風俗不無裨益惟此中奥妙廣大無邊仁者見仁智者見智非淺學如予所能盡當待月師講演云云次由劉子通報告謂　霞禪師係漢陽歸元寺請來講演楞嚴經的俟將楞嚴經講後即往江蘇宜興講法華經同人等因月師精於佛學即郭請晉城講演大乘起信論必收誘掖之功幸得月師同意擔任講演旋商之於歸元寺諸大禪師諸大禪師亦皆贊成此舉故將講楞嚴經之日期縮短時間延長以抽出時日來講此論但開會之宗旨非爲傳敎不過作爲一種學理討論而已諸君甚勿誤會也 
　　月霞禪師之演講郭劉兩君報告後月霞即起立演說云月霞旣無學問又少閱歷今日承諸君破格歡迎甚覺慚愧月霞厠身佛門三十九年今日不過將生平所研究者貢諸大家交換智識非敢云講演也大乘起信論奥旨甚長月霞曾於安徽高等學堂講過四十五日講畢又於上海講過三月講畢此行期以旬日竣事只有簡單言之中國人心之壞就壞在一自私惟其自私則利欲薰心卒之利未至而害已伏大乘起信論之旨趣全在利他如事事從利他做去卒之己一未嘗無利也佛學之至今日二千九百四十四年未曾磨滅者即利他學說之功用也提倡此種學說誠可爲今日人心下針砭夫大乘經有一百餘藏大乘起信論者大乘經之鎖鑰能將起信論解識透澈則大乘之學可以了然斯論造成湼盤以後六百餘年眞諦三藏所譯譯於梁元帝承聖三年湖南衡州始興郡之建興寺内所謂大乘者如輪船火車之大乘人乘物此則廣大無邊十方世界無所不乘云云綜計月霞禪師演講兩點多鐘詞旨紛披不及備載大約不出所刷印出售於聽講人之手各一編起信論範圍之内云自三句鐘起至五句二十分鐘月師即云異日再講鞠躬下座聽者鈞向月師一鞠躬而散 
[皖省近事]  
　　安徽省議會連日討論取消裕繁公司礦權案甚爲秘密聞其辦法兩條均否决今日（五日）仍繼續提議 
　　取消各縣圑防局案省議會業經議决咨請省長限　本年五月内一　　　 
　　政廳長　鴻瑞將白　　　　　缺聞易舉軒　有望　倪者投來電准於十號出京 
　　省公署近委議員賀士雯儲春浦等爲法律顧問共十餘人 
　　六年度地方預算案省公署尚未提交議會昨該會已咨請省長迅速送會以便核議　　省城自入春以來雨水極稀近日米糧大漲頗有春荒之象 
[杭州快信]  
　　齊省長通令各警廳隊轉飭所屬人員嗣後非特别事故不得請假並派專員隨時查察列表具報 
　　省道籌備處已實行取銷各員薪水照五年度預算案給至六月終止 
　　新任運司胡彤恩昨已到省暫寓城站旅館定今日接篆舊運使眷屬尚未出署 
台州第三軍械分局奉令實行裁撤所有火藥移交硝磺局存儲 
　　省署准内務部咨警務處實行裁併惟存處長一職其餘各員司槪由警廳職員兼充不另支薪警備隊六年度經費齊省長昨已咨部請自七月一號起改歸國家稅動撥 
　　兩浙鹽巡自七月份起一律改組大半擴充 
　　警備隊一區統帶王鳳鳴三區統帶洪士俊赴京會議昨巳回省 
地方通信 
[松江]  
　　一再雨雹三號晚間八時許松地略雨冰雹僅數分鐘而止詎今日（六號）上午八時許又復大雨冰雹其勢之盛遠非三號可比冰塊無一個不大如黄荳一時烈風暴雨相挾而來越十分鐘始已 
　　懇親會誌盛育嬰堂附設之幼稚園今日（六號）在醉白池雪海堂舉行懇親大會男女來賓多　二千餘人李縣長那警佐及縣署一二三四科主任劉邵顧莊四人並縣視學倪伯英等均到會參觀會　除有警卒維持秩序外尚有陸軍多人荷鎗彈壓雪海堂前高築彩棚一座爲學童演藝之處棚前懸有柏枝長聨學童年齡均在十歲以下所演各節頗活潑可觀演至中間並由縣署第三科主任顧稼軒縣視學倪伯英第一區學務委員吳子祥先後登台演說頗極閙熱 
[揚州]  
　　拿犯日前施家橋商圑董馬錫九所獲搶刧朱有發之嫌疑犯卞宗連送縣究辦昨經縣署開庭研訊卞堅不承認現周知事已派探訪拿主犯矣 
　　勘案民人楊長仁因向王正興索債爲王毆傷又孔松瀛之子憲餘因細故爲劉三一子毆傷先後報縣請騐周知事派承審員驗明卽將兇手帶署懲治 
　　無雨昨日（五日）午後天忽降雨至夜半方止計得雨二寸有奇二麥經此潤澤可望復蘇而稻秧亦可藉此下種矣 
[鎭江]  
　　撥兵駐防鄉鎭　丹徒東鄉諫壁鎭及西鄉高資鎭人烟稠密店舖林立惟他居偏僻離城遥遠搶刧之案層見疊出現經該兩處商民呈由縣知事商請駐鎭第十九師楊師長飭令七十三圑長撥兵二百名分往各該處駐紥以資鎭懾 
　　創辦蠶桑邑人張姓前會集合巨資擬在徒　各屬創辦蠶桑現由湖州運到大小桑秧共十萬株並種植說明書多件由丹徒倪知事分飭十七區各紳董前來呈領俾便趕栽種 
　　警察敎練所復活鎭江警察敎練所自帝制發生後即行停辦茲　任倪知事困鎭郡警察人才缺乏不足以應急需特呈請省署　該所復行開辦已經批准聞定於十五號開課 
[杭州]  
　　省敎育會常會紀事浙不省敎育會昨日（六時）下午一時假省立第一師範學校開常年會會員到者三百九十二人由會長經子淵主席報告本年會員到會比較往常驟增足徵本會之發達并提出兩問題請到會諸人研究（一）本會今後事業應如何設法擴充（二）本會基本經費應如何籌備充足語畢退席由幹事何紹韓報告五年度會務進行狀况衆無異議張衡動議本會建築會所事務殷繁應添設副會長一人以資襄理程宗裕云如添設副會長應先修正章程陳鍾琪云敎育會部定章程並無設副會長二人規定鄭凝云會務之發達與否全在會長負責不在多設副會長衆贊成遂將動議打消金泯瀾云今日會場秩序先選舉職員次提議事項恐會員多散去不如先提議事項而後選舉職員各席有反對者當由主席付表决贊成者少數遂由招待員給票選舉正會長一人開票結果經亨頤得二百七十九票當選次選舉副會長一人開票結果孫增大得一百七十一票當選次選舉評議員二十四人開票結果以張衡范耀雯徐寳仁錢宗翰金布李傑黄尚中俞乾三葉聨芳王錫鏞葉謙周錫經許炳堃宋崇義方會灃葉廣梁羅賡良朱顯邦郭維城吳友蘧余象升陳振鰲程宗裕秦炳漢得票最多當選其次多數胡柄旒張均孫宗奭吳文開周配義朱權毛雲鵬沈溥顧世明金琢酈忱朱作棨作爲候補評議員選舉畢即振鈴散會 
[安慶]  
　　銅陵公民請裁堵卡銅陵縣公民陳烈田等以該縣之港口堵卡雖荻港釐卡甚近其水道除由荻港出口外並無繞越偷漏之虞故從前該處僅有划船梭巡不另抽釐乃邇來改爲分卡所有租榖及土産負販零星食物均須完納擾累不堪特呈請省議會咨請省長派員前往會同知事履勘如荻港以内并無支河出口則三港口堵卡應卽裁撤仍用划船梭巡至租榖一節如有糧票租簿等證明者亦應照章免釐云云未知省議會如何辦理也 
[九江]  
　　電話收回官辦九江電話公司爲路遠義所創辦惟組織之初未經官廳立案係一面開辦一面禀請報部致被駁謂九江爲軍政緊要之地各機關均有電話若歸商辦與普能電話機關相逼諸多不便彼應收回官辦以昭鄭重該商所請開辦電話公司礙難照准云云嗣路因電話公司開辦數月營業亦不甚發達虧折殊爲不少要求官廳體恤商情賠償損失昨日奉到部令准以景德鎭電話歸路遠義辦理以恤商艱 
來函 
[安徽公益維持會來函]  
　　頃閱貴報四月二十八日皖省近事一則載有安徽公益維持會現擬爲倪省長建鑄銅像並立生祠於蚌埠聞省長已撥銀三萬元作爲該會發起人欵項等語查敝會設立宗旨純爲維持公益絶非擁護個人貴報所載各節按之事實毫無形響想係傳聞之誤事關敝會名譽敬請即日更正登入來函欄内免滋誤會是爲至盼藉頌著安安徽公益維持會啓 
雜評一 
[另一主義（一子）]  
　　中國之事每壞於另一主義因此另一主義而其眞主義反晦其事亦即因之糾紛而莫解也 
　　宣戰案贊反量言而决耳乃贊成者因黨派關係之故而另有亦可肥對之一主義反對者因交換修件之故而另有亦可贊成之一主義於是贊反之間遂爭持而不下矣 
　　捕許案是否一言而决耳乃攻楊者除證據外另有自留地步之一主義攻許者除證據外另有修復舊怨之一主義於是是非之間遂暗昧而不明矣 
　　嗚呼中國人之有另一主義者豈僅此二事哉甚有以此另一主義爲内幕中之根據而以此懐面上之主義爲其應付之一手叚表面上非之無可非刺之無可刺而事巳破壞於無形然則此另一至義者豈非中國至大之病源也耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中華職業敎育社成立大會記事（續）]  
　　次由上海縣知事沈醖石君演說從前科舉變爲學堂有舉人進士等奬勵原爲社會内舊有此種思想而設並非即以舉人進士爲目的次郭鴻聲君演說世界職業敎育之趨向初期所設學校皆軍事性質或政治性質後乃注意於國民敎育今則最注重職業敎育經濟學四大原素（一）天産物豐富（二）資本（三）領袖人才（四）一般職工中國最富於第一原素最缺者第四原素今辦此事須一定求貫澈目的次于瑾懐書演說歷來經騐所得最好地方上與行政官協同辦理尤望大家堅忍耐久次由黄任之君演說敎育界與實業界聨絡之必要朱郭二先生學過職業敎育請諸君注意敎育界之界字悮盡蒼生以後宜去之種種感觸覺職業敎育之必要從前所辦學務殆如一場春夢毫無實用惟及今設職業敎育必有學生不肯爲父兄不贊成之種種困難然彼等如在夢中吾人正宜提醒之觀非列賓學校殆成工場脫去學校形式感觸尤深次由沈信卿君報告通過章程次由薩鼎銘君報告各埠社員未到齊今只推舉臨時幹事員嗣推定聶其杰張元濟史家修王正廷楊廷棟郭秉文沈恩孚朱葆康黄炎培九君爲臨時幹事次攝影茶點而散會時巳上燈矣日南北京會領袖朱葆三王一亭顧馨一諸君均到會並簽名爲特别社員尤爲將來敎育界與實業界聨絡之先聲云 
[覊留駐泊浦江之美艦]  
　　美國砲艦五艘經海軍司令處薩上將與朱交涉員向美總領事商允定期七號（即昨日）舉行檢點卸除炮門薩上將於上午親自前往與美領事渡浦同至各該砲艦逐一點驗畢遂將卸下砲門帶回保管 
文滙報云美國巡艦威爾明頓號六日駛出浦江開往小吕宋其他美艦五艘摩諾開西號巴洛斯號薩瑪爾號奎羅斯號與維拉洛斯號巳被覊留水兵一部份絶一百三十人已於六日午前乘運送艦阿巴倫達號赴小吕宋矣 
[交涉員報告德人歸國人數]  
　　自中德絶交後凡中國境内之德國公使領事以及敎士醫生商人等取道滬濱先後歸國一月以來本埠交涉公署趕辦各種護照幾如山陰道上應接不暇今探悉交涉公署報告護軍使署德人歸國之人數如下駐北京德公使辛慈二十七人駐重慶領事霍而曼二十一人駐南京領事式夫生十九人駐九江領事穆多阿七人駐宜昌領事温特司十一人内敎士三人駐太原領事華克柯十三人敎士三人商人四人駐天津領事伊羅十六人醫士二人敎士一人駐濟南領事喬南司九人駐荆洲領事佛司來七人駐西安領事六特勿司幕四人共計一百三十三人 
[否認運輸公會之名稱]  
滬寗鐵路轉運公司聨合圑體組織運輸公會擬定簡章定名爲滬寗鐵路運輸公會並開會推舉正副會長函請滬甯車務處立案各節已誌前報茲悉滬寗鐵路車務處對於此事始終拒絶大致謂滬甯鐵路轉運公司從前曾在南京組織轉運公所呈請本路立案迭經一再批駁在案現復組織運輸公會仍冠以滬甯鐵路名稱是指定範圍專在滬甯鐵路之内查運輸客貨本路訂有價章所有因革損益本路自有權衡該公會所訂簡章大率權限不清跡近把持且客貨運輸本可直接向車務處照章繳價轉運公司已屬多一周折徒以釐稅定率客商半多隔閡包之轉運公司似較簡便將來釐金裁撤後火車貨運必更發達客商遵章納費大可直接辦理是轉運公司亦在取消之列更無設立公會之必要况以滬甯鐵路爲公會名稱不啻於車務處外多設一議事機關名爲聨合圑體實恐不免壅斷利權本路實未便貿然承認倘各轉運公司欲於運輸手續上研究利害交換智識並不干預車務處貨運權限則公會名稱不必冠以滬寗鐵路字樣或可改爲上海鐵路運輸公會似於公益名義較爲允洽等語聞已將大致情形函請江局長核辦並一面函復公會囑將滬寗鐵路字樣取消云 
[鐵路員司奬勵金之議决]  
　　滬寗鐵路民國五年分營業項下餘利五十餘萬元經洋總管克禮阿提議奬勵員司辦法函商江局長核辦業誌前報茲悉此事業已提交該路常會議員討論即經公同議决列表呈部核發計在路十年者給奬兩個月薪金以在事每年給奬月薪二成爲比例惟鍾前局長在路十餘年慘淡經營功不可没現巳辭職應特别酬送全年薪水計銀一萬二千兩此外仍照奬勵金辦法另給兩月薪金總計是項奬勵金及酬金共需洋七萬七千餘元又銀一萬二千兩聞已由江局長據情呈請交通部核示矣 
[兩路員司儲蓄會暫時取沙]  
　　滬寗滬杭甬兩路員司儲蓄會於上年冬間成立後頗爲發達惟該會股本純屬兩路員司每月扣存薪金積少成多勉資借貸此次兩路改組被裁員司至四千人之多所有各該員司扣存股本照章應連同利息一併發還聞巳由會計幹事員按照存摺分别算結將現欵交還各户查收取消存摺惟此項股本提還後會中員司所存股欵爲數無多而借貸之人仍絡繹不絶照章未能絶幹事會已公開會議擬將全會暫行取消收還借欵以一月爲限自卽日起籌備取消辦法不再出借欵項仍俟一月後察看情形再定存廢聞已通告各會友接洽矣 
[商會對於商界蟊賊之痛恨]  
　　上海總商會復雲貴陜汴新甘各商界函云徑復者查上海華洋雜處不肖之徒往往冒充商店牌號登報招徠遠方商人不知底藴寄欵購貨常被欺騙迨至來信追查多無着落情實可恨敝會於上年舊曆十二月初三日至初十日在上海各報封面登載通告請遠地各商號格外注意以後如有購買貨物或託信實店舖或央妥切友人免遭損特此通告自後本會亦恕不作復尚祈鑒諒等語布告在案茲接台函因有附件不能不復查報紙所登告白某某公司某某廠號等招牌字樣愈新道德愈下其字號旋起旋滅住址忽東忽西不特商會無力取締即地方官廳亦無法查辦故敝會惟有登報通告以冀各埠鑒諒而免誤會也 
[重慶商界報告現狀]  
　　重慶商號致四川旅滬同鄉會電云叙府瀘州等處匪徒蠭起沿河搶刦層見失出所有松潘打箭爐運到各貨數千包皆屯集嘉定不敢交船運渝請轉告各莊爲盼支 
[嘉定鄉民報荒之憤怒]  
　　本月三日大雨冰雹之後嘉定鄉民即紛紛赴縣報荒適該縣在事不在署中各鄉民聚集不散聽候核示詎該署警察因見人數衆多無法勸散遽爾開槍示威各鄉民深爲憤怒上前奪鎗將警戳傷嗣經該縣紳董所聞前往勸導各鄉民旋即散去現該縣知事因恐各鄉民再有聚衆要挾之事親自來滬禀明松滬護軍使於昨日飭知閘北三十八圑圑長陳樂山派兵一連開往嘉定駐紥以資鎭懾云 
　　又一訪丞云本月三號氷雹爲災四鄉春苗損失不少聞嘉定縣竟因之閙成當大雨氷雹之次日晨間即有鄉人赴嘉定縣報荒該縣姚知事答以聽候下鄉查勘翌日縣知事尚未下鄉鄉民等待不及鳴鑼聚衆蜂擁入城齊集縣署姚知事派警佐出外開導聲言立刻赴鄉履勘後代求賑撫乃鄉人俞聚愈多無法禁止該署衞隊遂開鎗示威傷及鄉人遂致打毁縣署風潮頗爲劇烈昨滬上官廳已派員馳往調查矣 
　　又一來函云此次氷雹驟下爲東南各省所未見各處春熟受其損失者甚多茲悉嘉定方面所損尤鉅東南北各鄉之田畝所植麥豆俱遭摧折農民經此天災皆扶老携幼紛紛進城報荒其情亦可憫已前日（五號）北門陸渡橋鄉鄉董得悉卽進署報告姚紹枝知事而知事適至太儴會勘烟苗公出不晤而返而各鄉民巳陸續進城多至三千餘人均擁至縣署一時殊形紛擾當由第一長魯某出爲對付不允退去復請徵收員陳叙伯以本邑人從中調停與城董徐頤伯在大堂上後名發給銅元兩枚乃人衆手多秩序大亂而警察所所派彈冐之巡士及署中之衞隊不善勸導遽開鎗示威因是鄉民益憤以所開之鎗係後膛非實子彈不能發聲於是遂拉徐董及陳徵收員而出以致署前鎗聲不絶頭門屋瓦飛擲市人均逃避不及嗣適姚知事由太倉回不敢進城乃由婁塘鄉鄉董潘保誠勸姚速回鎭壓姚始入署此本月四日事也詎至星期日（即六日）東門外樊橋曹王各鄉民又復進城時適姚知事已赴該鄉踏勘於新涇鎭相遇即被鄉民攔輿呼籲不能行遂從小路避去鄉民不得已進城至公署而巡士等見鄉民又復源源而至復放鎗示威多至百數十響一時縣署左右阻斷交通如臨大敵鄉民受流彈致傷者四人後由警察抬至西門平慈醫院診治不知能保性命否尤可異者路上見有荷鎗之巡士中有一人手持利刃長辫環於頸間作殺人之狀有認識者謂係署中之廚子亦可怪也茲聞當地士紳擬電禀上峯核辦以恤災而重民命也 
[續誌雷電氷雹中之搶掠]  
　　前有盜匪八人于本月三號晚間雷電交作且下冰雹之時同至法新租界八仙橋西即愷自邇路新首安里六十二號門牌爲古董生意之陳姓家敲門入内持鎗搶刦鈔票五百百元及金銀首飾衣服約值洋一千元逃逸即經失主報告捕房請緝在案昨由探目沈德福包探周寳生委志餘任坤揚曹福昌潘瑞福金九林偵知該匪等匿跡法新租界巨籟達路善樂里十二號門牌當即禀明捕頭阿而風西前往該處將盜匪沈蘭卿等九名一併拘獲并抄出手鎗四支金别針衣服原贓解入捕房捕頭諭令管押聽候錄供解送法公堂訊辦 
　　又一訪函云法新租界愷自邇路首安里六十二號門牌陳姓家於本月三日晚七時半被盜匪數人敲門擁入刦去金銀首飾現洋鈔票共值一千餘元携贓而逸經事主投報嵩山路捕房諭令中西探目查緝在案茲經西探目阿而風西華探目沈德福偵悉該犯等匿居巨籟達路一百十五號弄十二號屋内於前夜二時帶同包探九林寳手生等不動聲色前往該處拘獲八人抄出長約一英尺之手鎗並大小勃郎林手鎗共四枝電筒兩個鎗彈一包贓物一小籃及鋼鋸鐵錐等件併解捕房又在各人身畔抄出鈔票現洋二百五十元贓物數件昨日午後傳到事主指認贓物並各犯面貌即經法總巡施君親自研訊各訊互相推諉諭令管押候再核辦 
[豐昌典當被盜搶刦]  
　　前夜六點三刻鐘時有操山東口音之盜匪四人各執手鎗利刃闖至老北門内豐昌典當内二盜把守前後門二盜進内搶刦幸該當正值結賬櫃内存洋無多僅被搶去大小銀洋一百餘元携贓逃逸聞各盜均穿長袍馬褂事後即經該典開單投報淞滬警察廳請爲查緝徐廳長得報後已飭偵緝隊長翟世清選派隊士協同二區二分署各警隊分投嚴緝矣 
[破獲夏月潤家盜案續紀]  
　　公共租界長浜路七號門牌夏月潤家於四月十三號晚被匪十餘人各持手鎗打門入内刦去現洋鑽戒等鉅贓逃逸後經法捕房探目黄錦榮包探韓邦達方福林華春林程芝卿在法新租界白爾路得朦里五號門牌内拘獲周鰲等十一人又在公共租界南京路仝羽春茶肆内續獲余少山王芝神兩名管押捕房昨解法公堂請訊經讞員聶君會同法副領事德君升坐特别刑庭預審先由老閘捕房中西包探投案移提次由夏月潤聲稱是晚搶刦時我不在家故各匪面貌均不認識破案後由妻子至捕房將各匪指認實係當晚行刦之人求請重究質之陳瑞庭供清江人前爲鹹肉生意此次行刦是實周鰲供江都人承認搶刦不諱中西讞員以案在英界發生今旣人贓並獲案無遁飾餘犯可不必訊問本廨判周鰲陳瑞庭沈鳳記苗振元吕寳仁翁士濟顧桂友李少山趙于庭蕭生余少山楊春友王芝祥等十三犯一併永遠逐出租界准交英界包探帶回歸案訊辦判畢又傳受質鑽戒三只之恒德當夥韓伯賢到案詰問究係何人持來付質韓稱似係王芝祥持來質洋一千元受質時有戴莘才作保方敢收下今巳逃逸難以交案今將保單呈鑒聶德兩君察閱保單並無圖章顯見揑造着韓當堂書戴莘才三字比對筆跡相符遂判當本不追再罰洋一百元充公以儆 
[糾衆圖刦之告密]  
　　匪徒陳杳根徐憲明（即小江北）前日與在逃同黨某某等在法租界某茶館内商議至北山西路三泰路附近圖刦某姓家財物經人密報滙司捕房捕頭立飭中西包探前往該處守候至晚八句餘鐘果見陳陳兩人同來徘徊窺探爲被一併拘入捕房昨解公共公廨請究先由中西包探上堂訴明前情訊之陳杏根供與徐憲明並不相識且否認糾黨圖刦又據徐供在法租界拖車度日亦不認糾黨搶刦王崧生襄讞商之英卓副領事以陳係過犯判押西牢年半徐與匪人爲伍亦非安分之徒着押半年分别示儆 
[協拿傷害越捕之嫌疑犯]  
　　法捕房昨派西探目阿而風西華探程則周至閘北四區二分所報稱在逃匪徒潘正川傷害越捕頭阮文林一案有住居义袋角恒樂里之孟金同王玉秀王德清張希用等四名因曾與潘同住頗涉嫌疑爲派警協拿當由趙警佐派遣探警協同來探將孟等四人及婦人王曹氏一併拘獲押候解送司法科訊核 
[指撥第六區救火會基地]  
上海救火聨合會前因改良火政將原有救火社三十餘處们爲七區各在適中地點籌建龍所添購器具以期實力整頓現除第一至第四區業已成立外尚有五六七區正在籌備之中其第六區救火會地點前經商允工巡捐避在新塡浦灘劃撥以資建築昨由工巡捐局朱局長將前項允撥建築龍所之基地指定在南市浦灘第四公共碼頭北首計門面寛闊五十六尺共約地八分備函交與第六區救火會會長顧馨一君俾速籌建龍所一面將浦灘劃去公用地情形函致大通公司查照 
[質問交行完全開兌之日期]  
　　上海總商會昨致北京交通銀行總管理處曁董事會電疊據各業商人質問交行停兌期内商 
 
 

Page 11

 
 
　　人輾轉受虧原爲顧全大局隱忍不言今京津紙幣尚未兌現忽見報章登載旣派股息又給紅利是不顧各業牽累專爲股東謀利殊於信用前情兩未兼顧現旣結算盈餘究竟尚未完全開兌未兌各行何日照常營業懇會請示以昭公道等情到會合亟電陳立候復示爲禱上海總商會魚 
[增加師範生保證金]  
　　省立第二師範學校校長賈豐臻接江蘇省長公署訓令云爲訓令事案照蘇省頒行省立師範學校學則第古三條載入學時各預繳保證金十元等語茲經省立師範學校校長會議議决加徵師範生保證金一案擬每生繳保證金二十元入預料時先繳十元升入本科時續繳十元報請施行前來師範學校徵收師範生保證金原爲鄭重學生入學起見入學學生果能恪守誓約修了學業此項金額無論多寡終必返還學生所議加徵十元之處自屬可行自下學年起凡師範學校招收新生一律照辦除咨敎育部外合行訓令該校長知照此令 
[海軍司令部擇定辦事處]  
　　政府因對德絶交以後海防重要特將駐滬海軍司令部規復並任薩上將鼎銘爲總司令已誌前報茲悉薩上將因前海軍司令部本設在製造局現在該處已設有海軍輪機處爰另擇該局隣近瞿眞人廟隔壁武學禮爲司令部辦事處業已將内部組織完備呈報海軍部查照矣 
[兵工廠紀事三則]  
上海兵工廠所造之某種砲彈每日出數原有定額現因防務緊要亟須加工趕告故由謝總理規定每日添造若干已於昨日諭飭砲彈廠遵辦 
　　現駐山東之陸軍第五師各旅圑營軍官因悉上海兵工廠所造勃郎林七響手鎗頗合軍用特請該師張師長致電滬廠請爲趕造二百桿須於二個月内造成解魯謝總辦昨已轉飭鎗廠依限製造 
該廠總公務廳至局門中間隔有平屋三間車馬行人不能直入且大局門外之鐵栅門亦分左右不能由馬路直入諸多不便茲聞總理謝邦清擬將平屋與大門外之鐵栅欄一併拆除改築寛大馬路惟該屋係老高昌廟舊址屋中尚有神像故巳飭人將神像遷往他處以便動工 
[再誌陳英士歸葬之預備]  
　　前滬軍都督英士靈柩現經伊弟陳其采等擇定本月十二日開吊十三日舉殯送回湖州原籍安葬並經松滬護軍使署函知經過各地方軍警各機關届時一體保護已誌前報茲悉滬海道尹公署亦接陳其采來函以伊兄靈柩回籍須經過法界請轉知法總領事准予通過等情王道尹接函後當即轉函交涉公署備文照請法總領事知照法捕房届時迎柩儀仗准其通過並派巡捕妥爲照料云 
[黄花魚准免加稅]  
　　現當黄花魚汛上市之際新任稅務所長高子勛欲將黄花魚産銷兩稅加征每筐以五百斤計算須納稅洋一元該業未能承認暫停提發貨并請縣商會轉請高所長准予通融等情已紀前報茲聞此事已經縣商會函商高所長可否仍照舊章每筐照繳稅洋六角業經高所長允准暫免加稅轉飭各分所等遵辦故該同業自昨日起已照常提貨營業矣 
[主張實行第三步之京電]  
　　駐滬江蘇交涉公署接北京國民外交後援會來電云上海朱交涉員轉商會各圑體各報館鑒德國實行潛水艇戰策破壞公法妨害中立吾國抗議絶交均歸無效自非及時宣戰不足以維人道而保國權本日在中央公園開演說大會各界各政圑到六千餘人公推孫熙澤主席朱念祖報告開會旨趣湯化龍黄雲鵬劉彦孫潤宇張嘉森賈思近林傳甲曁李督軍厚基先後演說歐戰趨勢及對外經過情形均主速行宣戰並以此次之戰係爲增長國際地位李督軍謂來京以前從未輕言戰事此次至京探悉外交眞相始知第三步之宣戰時機不再萬無可緩意摯語詳聞者感動一時開會七時散會場内秩序靜肅毫無疑難惟宣戰前途全視國民後盾同人力薄能鮮務望海内賢達桴鼓相應俾舉對外一致之實國民外交後援會魚 
[拍發主張宣戰電報之調查]  
　　本月一號有吕一志等以上海軍政商學各界一千六百七十一人名義拍電北京政府主張對德宣戰經兩院滬籍議員秦姚二君函請滬上各市鄉經董確切調查巳誌六日本報第一張要聞欄茲悉本埠紳商各界接函後即經派員四出查訪各界機關並無吕一志其人列名各人亦均不相識惟内有李卓民係南滙人現亦並不在滬且日來無千餘人開會之事擬卽日據情函復北京秦姚二議員查照云 
[廣肇公所致北京電]  
　　北京參衆兩院粤籍議員公鑒抗議絶交以來已人心惶惶百業停滯現報載宣戰又將提交國會商民震恐後患有不勝言亦有不忍言者全國存亡惟諸公是賴務祈代表眞正民意勿再附和以挽危局不勝迫切待命之至上海廣肇公所公叩陽 
[各圑體致北京電]  
　　北京參衆兩院公鑒報載宣戰將次提交國會商民恐慌百業停滯僉謂媾和期近我本無戰可言諸公代表應體念國際現狀人民公意勿再附和京報東電吕一志等不足代表南方輿論安危存亡在此一舉直陳盼復廣肇公所洋貨商業會浙江旅滬學會甯波旅滬同鄉會紹興旅滬同鄉會國貨維持會商帮協會工商研究會出口公會等全體叩霰 
[南洋路礦學校之追悼會]  
　　昨日北四川路南洋路礦學校追悼前校長林兆禧君下午二時開會一入席（來賓曁敎員學生）二行禮（三鞠躬）三報告（主席校長朱貢三君）四述行狀（監學胡伯承君）五演說（學生楊立惠江孝文）六讀祭文（同門會代表朱鴻基君）七讀誄詞（專科三年級徐元勛君）八來賓演說（舊生王延俊君）九家屬答謝十散會是日會場輓聨祭幛甚多茲錄朱校長一聨如下直道遇人有大丈夫氣槪熱心興學得敎育家精神 
[商圑籌備處臨時大會記]  
上海商圑籌備處前晚開臨時大會各同志到者甚衆首由主席張樂君報告開會宗旨並謂全國商圑組織大綱業經公布日内鄙人當與商會接洽次由董事葉惠鈞述及陳英士在日與我商圑感情素篤今回籍安葬各同志均宜前往執紼經衆决定先於陰曆三月二十一晚在本籌備處領取徽章二十三晨六時領取陳公記念品七時出發往送各同志槪衣便服馬褂末由江政卿提議本處會計員現尚懸額應即舉定且臨時經費亦應設法籌募是時即有崔奇峰起立請各同志隨意認捐當場各同志紛紛簽認甚爲踴躍共有百數十元並推定方渭濱丁瑶秋爲會計員散會時已十一句鐘矣 
[通商股票公司成立]  
　　大新街餘興里内通股票公司已於日昨成立行交易聞該公司性質係賣買各種内國公債銀行股票鐵路證劵及實業工廠之股單并收買儲蓄票不兌換紙幣且可抵押内容頗爲殷實聞係宓家昌烟店主宓端峙及賀孚外國木器店主陳學堅禪臣洋行經理趙柏友等所組織總其事者爲顧克民云 
[開浚居家石橋河道]  
　　浦東居家石橋之馬路浜久不疏浚日就淤塞該處公民以該浜河道攸關公衆衞生及農田水利故公同議决集資開浚東自慶寗寺前起西達西新塘延長五百餘丈所需經費除由附近商民捐且外不敷之欵悉由該處美孚火油廠工頭陳友山獨力擔任業於昨日起雇工開浚矣 
[濬浦局重製浦江全圖]  
　　浚浦總局歷届測量所得特製黄浦江全圖除該局經辦各處工程特另揭示外所有浦江之燈塔浮艇浦灘之碼頭躉棧以及潮流之速率水質之淺深無不朗若列眉不遺毫末故一紙風傳久爲中外紳商所欣賞第是項繪圖自一九一四年十月中出版後托黄浦灘别發洋行代爲經理一時爭先恐後早已售罄上月中海工程師乞假歸國時曾飭該局繪圖生將近年來所辦各工程重製一圖較前圖尤爲精密聞目下已付鋅印不日卽可出版據局中人云將來仍托别發洋行代售每圖價值計須規銀十兩云 
[春季賽馬初誌]  
昨爲旅滬西商春季賽馬之第一日天氣晴和中西土女觀賽者甚衆各西商均興高采烈於上午十時起賽至下午五時止計賽十次第一次十一馬西人司球代小馬立師粉紅衣帽蟥馬勝第二次九馬西人馬臘代大英公司湖色衣帽白馬勝第三次十一馬沙遜洋行西人拖怡紅衣帽灰馬勝第四交六馬西人司球代小馬立師粉紅衣帽黄馬勝第五次十馬仍由西人司球代密司麥搿利搿紅衣黑帽黑馬勝第六次十七馬來人大格立斯代祥茂洋行姜黄衣帽黄馬勝第七次八馬沙遜洋行西人拖怡紅衣藍帽黄馬勝第八次六馬平和洋行西人醬色衣帽白馬勝第九次六馬西人野漢黄衣黑帽青馬勝第十次七馬密司愛業爾藍衣黄帽白馬勝 
[袁審廳長病勢加劇]  
上海地方審判廳長袁麟伯前因久病不愈由高等廳委派高廳民庭長蕭子學到滬暫署已紀前報茲悉袁廳長係患喉痧連日在工部局醫院診治頗難見效前日病勢增劇該廳所屬各員增於昨午詣院問候 
[禮門帮之迷信]  
閘北大統路發祥里設有愼修堂係禮門帮集合之所每月朔望帮中人均往拈香該堂中供奉者爲觀音關聖釋迦等諸神佛入帮之人以戒除烟酒爲宗旨該堂主持爲山東人蔣某該帮所謂老師父者是也本月五號蔣忽染病身死其徒衆以蔣爲活佛將屍體香湯沐浴被以黄色緞袍在該堂供奉三日焚香禮拜晝夜不絶三日後再舁往鐵路北首空地上火化附近居民連日至該堂參觀者甚衆均詫爲奇事云 
[婦人請求離婚之辯論]  
　　婦人荀張氏在地主審檢廳控告伊夫荀銀虎將伊虐待並圖出賣因此請求離婚等情昨午經曹推事官與劉檢察官開庭研訊先據原告訴稱昔年憑媒嫁於被告爲室迄今約有三四年初尚和睦自去年起丈夫忽然將我虐待迭次兇毆受傷去年六月間婦人曾投檢察廳禀控有案今丈夫又聽人唆使欲將婦人出賣因此情急來案起訴請求斷離等語旋據被告供稱江北人家居高昌廟地方向爲小本生理我妻素來不安於室迭向訓斥置之不睬且埘當托故歸甯民人往領時被妻母與妻弟出爲硬覇上月間我妻又一去無蹤妻母等反向民人索人當經民人托友在西門外斜橋附近戎姓家尋獲此次我妻　受　播弄來案誣控但民人係一食力之人娶妻不易離婚一節實難同意請求堂上成全等語問官一再駁詰兩造執定如前旋經曹劉兩君會商之下即認今日爲辨論終結論令兩造退去聽候宣判 
[夫婦惡感已深]  
胡順德偕母闕氏昨至法公堂控稱髮妻談氏不守婦道前因時被岳母談沈氏領出聽唱淫詞灘簧向之理論動輒行兇以致妻子更覺蠻横無從管束曾於上年八月間禀請公堂訊斷業奉訊判胡談氏隨夫回家不准再行出外閒遊在案詎料事隔未久仍舊出外閒遊並將衣飾私自取至岳母家中仍去聽唱淫詞被商人偵悉數次囑令歸家非但不從反被辱駡且於上月初七晚與伊父母兄弟親戚等守候在途乘商人回家時扭住毆打後經母親聞悉到來亦被妻子毆辱當時即互扭至嵩山路捕房着各罰洋斥退商人因後患無窮請求斷離詰之胡談氏供稱上年隨夫回家後仍被虐待婦人隱忍已久今丈夫娶得一妾在外居住定欲携回家中故此與伊爭論並無毆打情事求察中西官以原告所請斷離一節理由不甚充足遂判將案注銷胡談氏仍隨丈夫回家不准無端吵閙雙方如再違諭一經捕房查明提案定須嚴懲胡闕氏談沈氏等一併斥退 
[偵獲被拐女孩]  
　　粤人歐陽文於本月四號將北四川路一千八百九十號門牌婦人李劉氏家姨歲女孩阿妹拐匿乍浦路一百八十號門牌婦人陳阿嬌家圖賣被劉氏偵知控由虹口捕房飭探江標將歐與女一併查獲帶入捕房經捕頭詢明誘拐圖賣屬實諭着將歐收押候解公廨訊究 
[截留被拐女子]  
原籍山東能操上海口音之十四歲女子有才昨被拐匪誘拐擬乘招商局廣利輪船起程離滬當爲救濟會探員余長林王偉文查見向之詰問拐匪已乘間逃逸該探等遂將女帶送地檢廳禀請發落 
[誑騙日商貨物]  
閩人林斯銘向在日本營業於上月間向某日商誑騙值洋一萬餘元之貨物潛行來滬匿居虹口經該日商偵悉電禀駐　日本領事照請公共公廨簽發提票昨經美捕房包探王金茂與一百六十五號西控協同日本包探中井將林拘獲並傳同案證張信元林聖記併解公共公廨經中西官略詰數語判林斯銘押候照會日本領事蒞廨會審 
[藉端敲詐續紀]  
　　江北人陳海卿郭裕啓前日在新閘路二千八百零五號門牌茶館内向張步雲藉端拆梢洋兩元四角被包探周小弟查見將陳郭兩人拘入捕房昨解公共公廨經中西官復訊屬實判陳郭二人各押西牢三月示儆 
[控告巡捕行兇之糢糊]  
　　老閘捕房一百十三號華捕天津人劉子楷被山西路一百五十一號門牌玻璃店夥余阿寳張阿福等指控行兇擊毁玻璃等情昨經捕頭派探沈阿岳將劉捕拘解公共公廨請究余張兩原告偕證陸金記羅胡氏上堂訴明巡捕行兇情形堂上詰問是否劉捕所爲均不能指實訊之劉捕亦否認行兇俞襄讞商之英白副領事以原告所控證據不足遂判將案註銷劉捕斥釋 
[指控冒名騙洋]  
　　黄伯度指控四川人周震勳於本年二月九號私刋勤儉會圖章冒伊名義向北京路大英書信館騙取洋一百六十二元六角昨由捕房將周拘解公共公廨請究經中西官略訊一過判周押候查明再訊 
[旣被毆打又受科罰]  
　　小南門典當弄吳姓絲線作學徒昨日出外冲水與某姓八齡小孩在余互撞爲該弄口之顧來生瞥見招呼一區三分駐所巡士到來將吳姓學徒毆打流血旋又拘至區内罰洋一元始得釋出 
[瘋子持刀尋釁]  
本邑人葉和尚於前日午後持刀突入九江路三百七十號門牌王阿金家尋釁經王妻顧氏鳴捕將葉拘入捕房昨解公共公廨經中西官訊據原告訴明前情並由中西包探將葉所持尖刀呈案請案訊之葉語無倫次中西官以葉患有神經病判送棲流所醫治半年俟病愈送回本公堂再核尖刀充公 
[偷竊西人包車]  
　　北四川路一百五十二號門牌西人板地古拉控海州人李廷堂竊取值洋五十元之橡皮包車一輛被探查獲昨解公共公廨經　西官訊守判李押西牢兩月期滿送上海縣知事署遞回原籍 
[郵局失竊之查究]  
　　滬城彩衣街郵務支局司賬陸桂濤於前晚收市後結存賬洋一百數十元貯藏鐵箱中次日檢點銀洋已不翼而飛乃報告郵務司派員蒞局調查毫無失額證據惟該局員司之戚馬友賢躭擱在局涉及嫌疑遂報告一區二分駐所由王金山警佐飭警將馬傳案命送淞滬警察廳訊核 
[游客失竊金錶]  
　　爲洋貨生理之張洪怡昨午在勸業場游玩被賊竊去亨達利金錶一只立即投報一區二分駐所飭派探警往查當將竊賊王阿四拘獲吊出原贓傳張證明屬實遂將人贓併送警廳究辦 
[混用銅質銀洋]  
　　江北人朱鳳川將銅質銀元持至楊樹浦路一千四百九十五號門牌泰豐米店混用被該店主余邦元察出鳴捕將朱連同僞洋帶入捕房禀明捕頭押候解廨訊究 
[報復嫌怨之齪齷手段]  
　　某絲廠夥丁某前日號將北四川路一千八百九十號門牌婦歇出店朱泉生將穢物向之抛擲頭面衣服均染其污丁即鳴撞將朱追獲帶入捕房昨解公共公廨經中西官訊係挾嫌所致判朱罰洋十元充公如無力認罰改押七天 
[兜售穢褻圖畫]  
　　無賴馬裕生前晚在福州中兜售淫畫被捕查見以其違章將馬拘入捕房昨解公共公廨經中西官訊明以此種淫畫有傷風化判馬押七天淫畫焚燬 
[鴨綠路火敬]  
　　前夜二時半美租界鴨綠路一百四十一號門牌機器翻沙作不戒於火燬去披屋兩間餘未殃及 
[葷油廠幾肇火災]  
　　前日下午閘北新民路金星葷油廠不戒於火幾兆焚如迨各段救火會聞其到來火已熄滅四區一分所趙署員因該廠保有火險特飭探警查明情形復候核奪 
[美副領事赴日游歷]  
　　駐滬美副領事兼英美會審公堂陪審官博金式君禀准總領事請假三禮拜前往日本游歷昨已偕其夫人乘輪啓行 
[滬海道尹署批示三則]  
　　顧鳳喬等呈勢豪創例攘奪藉詞肥己縣署扶同飾朦寃抑莫伸瀝呈詳情呈求超雪俾維主權由呈悉該民對於所有權之損失如具有所有權回復之理由儘可赴司法機關起訴母庸來署多瀆此批 
　　朱富郎呈訴糧書權弊欺朦請飭縣澈究由該民契買沙地界址不明應即自赴崇明縣起訴母庸來道赴瀆至所稱糧書孫德烜恃權朦覆一節是否屬實候令縣查明具復核奪此批 
　　曹長生呈請飭同仁輔元堂移業歸管由據呈應得承繼遺産契據二紙前經上海縣函送同仁輔元堂保存是否屬實其中有無别項轇轕候訓令上海縣知事查卷辦理可也此批 
[淞滬警察廳批示二則]  
　　灰船公所董事金梁彩等禀批據呈已悉查該公所前與聚興公纒訟多時雖由同業希圖破壞半亦由於原訂規則之未善茲閱改定章程尚無不妥公所商帮允宜共同遵守庶幾互相維助旣據呈明上海縣署立案轉呈則本廳事同一律自應照准繼續備案仰候給示通令一體保護可也 
　　商民陳慶昌禀批據呈螟蛉姪子陳金　忘恩負義各節閱竟深堪痛恨該商恐貽日後之累呈請備案自是正當辦法應即照准一面仍仰該商自赴地方審判廳立案 
[工巡捐局批示]  
　　工巡捐局批倪文德禀請指示住址由據禀已悉所請指示唐阿根等住址着該民人逕向安潤橋堍詳元米店主奚良舟查詢可也此批 
雜評二 
[稅所之嘗試政策（庸）]  
　　黄花魚一項向章每筐祗稅銀四角自吳前所長到差後加爲六角其增重已佔原稅率二分之一乃此次高所長到差未滿旬日突欲加至一元超過原稅率一倍有餘稅率即不妨隨時變更亦斷無加至一倍之理其以黄花魚商人爲易與而任意媵削歟抑明知其難行而姑爲嘗試歟今雖加稅取消而自商人言之則數日間之停止提貨營業上巳受損失而自稅所言之狐猾狐埋之手段益以增人之輕視也來函 
[海軍部致駐滬交涉公署函]  
　　逕啓者近來京　滬各報載有海軍部將江南造船所賣與某國人並有曹次長受賄等語查該造船所爲國家所經營締造斷非本部所能擅賣乃各報互相登載以訛傳訛實屬駭人觀聽相應函請貴署轉飭各報館迅即更正以袪羣疑爲荷此致江蘇外交部特派交涉員 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[象有齒以焚其身賦（以題爲韻）] [  瑞雪]  
　　嗟濁世兮滔滔笑笑貪人兮惘惘托心膂而無朋聨爪牙而有黨塡欲壑務竭脂膏蹈危機甘投羅網駑爭戀棧莫非肉食生涯虎任假威亦僅尸居氣象﹄憂世子慨時事之多艱嘆清操之誰守簠簋不修苞苴濫受機謀默運求肥更比狼貪緝捕雖嚴鋌險竟如鹿走守財奴何足算也藏白　而立召災殃阿堵物奚足貴哉入黄泉而盡歸烏有﹄須知貪黷者怨所歸滿盈者禍所倚苟逞心而惟利是圖將翹足而其亡可俟卻駒伯終歸於滅只爲驕奢鄭駟良不免於殃亦惟汰侈故羔羊之節儉安貧儘可終身彼碩鼠之貪殘怙富焉能没齒﹄獨不見夫象乎軀大逾獅目纎類豕健可馳驅馴能拜起不隨六畜以充庖詎作三犧而供祀隱共南山之豹藏霧何妨牽非東海之牛釁鐘將以﹄胡乃殪來似兕包去如麕風毛歷亂雨血繽紛頓敎入苙哀鳴低頭就戮無復渡河得意卷算成羣問彼何辜割竟牛刀之試憐他自取災非馬廐之焚﹄蓋其齒之美也珠光燦燦玉質離離爲當世殊尤之産乃平生賈禍之資熊以掌而就烹由來不免麝以臍而遭射亦復何辭試看有貨居奇非角者與鬛者莫訝無端遇害竟食其而寢其﹄物猶如此何况於人凡貨財之所聚盡殃禍之所因豈獨夔子傾宗封豕見譏於世豈獨楚卿誤國餓貅騰謗於民座上客變作階下囚留污國史一失足竟成千古恨貽笑强鄰憑敎焰煽城狐羣相切齒那得謀工窟兎便可藏身（五） 
家庭常識 
　　伽楠香枯以新荷葉包裹露過夜即發香如新 
　　犀角色晦用蠟燭油同灰少許入水煑片刻則即光明潤澤扇面墨污以海螵蛸磨之自去 
　　藏皮衣第年四月間曬乾後件入川椒或蘄艾數包同置箱内（最好箱子用杉木）用青藍色布包好捲疊皮衣令滿蓋之母令透風切勿俟楊柳花飛時致沾毛即生小蟲曬時宜愼忌近土壁久則毛落 
　　花變色牡丹出芽時以黑水漑其根此開花作蔚藍色尤奇也[  幻空]  
　　口臭於每夜臨睡時口内舍荔枝肉一二枚次早吐出歷一星期卽見大效 
　　止血止血之法家庭常識中已載數次各有其效今有一法無論傷口大小凡血流不止者用瘦猪肉或猪肉皮切片貼傷處即止此法余屢試屢驗 
　　足病足臭足汗以羅葡煎水洗之數次即愈足生雞眼以烏梅肉搗爛入醋少許加鹽水調匀塗雞眼上卽自消退 
　　凈髮用水一面盆加鹽草二兩硼砂八分兩之一鎔化洗之卽淨[  張學綸]  
詩囊 
[題明姚廣孝爲中山王徐達作山水卷] [  潘老蘭]  
　　自題桂叢丹磴接溪源時有高人夜聽猿花落山空無一語忘機那識海濤喧洪武壬戌道衍爲天德徐公盡并題廉氏小萬柳堂茂 
　　袈裟欲裹鐵甕山鐘魚未叩金川門那知丈室亦枯坐洗洗思聽山中猿大雄法力伏龍象波羅木又製驂魍渤海濤喧警寸心道高十丈魔千丈山中赫赫鎭北平蟒衣虎　屯燕京邸舍經筵每聽講湖樓棋局誰復爭少師爲寫空山寂筆杵金剛如卓錫上溯華光追巨然復起漸江開大滌蕭梁事業曾幾時（用道衍語）富貴露草須忘機如何世諦墮兵刦竟以高僧稱國師皇覺龍天說常住誰弔西山大師墓空餘一卷閱滄桑應仗長陵神鬼護春江昨逢廉野雲錦譚出示徐家珍湖上芰荷點山色堂中楊柳　波紋莫愁眉黛猶横翠畫裏難尋行樂地金陵王氣巳全消鍾山正似閒僧睡 
集益錄 
　　第六問政府提介森林不遺餘力回憶民國二年十月申報登劉樹堂先生廬山九南樹藝公司計劃書云桉樹生南洋羣島中枝幹挺直木質堅細洵爲美材皮可鰲膠又能染色樹堂曾在上海試植十年之間樹高數丈成材甚速種子在番館購買每組約三百粒價值一佛郎並云吳公[  佚名] 出使回國著有吳氏桉譜一書栽植各法詳備此書近時坊間有無印本及種子何處購買尚乞樹堂先生曁海内樹藝大家不吝賜敎是亦提倡森林之一助也[  虞劍]  
長篇小說 
[寫情小說柳暗花明錄] [  常覺小蝶天虛我生合譯]  
　　第二章（二）（陰曆三月十四刋起） 
　　牧師之家適當山腰倚閭下瞰村落在望風景幽蒨可愛然絶少人跡寂寞無倫薏德稱之爲睡洞宜也村中著名之屋即爲洪道爵邸及牧師之居牧師人口不多生活節省雖貧而家庭敦睦足爲一區表率故牧師亦頗能自樂唯一念其子女將來則其額間皺紋又不期而深老眼昏然蓋已涙濕其眼角矣牧師幼與洪道伯爵爲同學且莫逆今伯爵逝世且十三月故爵邸遂空而牧師亦失其老友歌離吊夢老懐亦頗覺自憐長日之間但以著書自遣以爲人生百年不免一瞑雖富貴如洪道而一旦淹忽誰復念及其人不如著述尚能傳之後世雖不足稱亦可供人評摘聊勝於没世而無稱也故爵邸之中牧帥足跡亦久不至曠舍塵侵空庭人寂惟花草自春聊一點綴其風景耳一般舊僕但日夕延頸以待新主之來然新之與舊逈不相同且聞其人好爲汙漫之游或竟永遠不至亦未可知村中人乃相繼揣測謂新爵雖爲老爵之姪然殊不得老爵歡故終歲未嘗一登其門其甚者則且謂小爵實一浪子今正不知飄泊何所然無根之言亦但能姑忘聽之而已特是老爵生前初未嘗一言其姪之名斯亦可異吾書至此乃愈言而愈遠足惹讀者之層今且返吾筆影以寫薏德所履之境其時方爲下午春日融然寫其樹影於地濃翠欲滴如入槐夏茅屋三五匿於樹背各不爲隣敎堂則在山㘭隣近牧師住宅去此數武則有古井井爲中古時代所建苔蘚斑然覆以朱亭亭簷如鳥張翼日脚乃弗能及村人往往集此目爲俱樂之部而是日獨𨶑然無人但聞好鳥弄晴時時出於幽樹之間薏德緩步閒行殊不寂寞但覺萬物所接雖一草一木亦莫不宛同舊職遥見旅舍紅旗臨風招拂似招人飲酒時有三四女伴方閒佇村舍之次薏德遂止與之閒談各叙兩年契闊此時忽有一男子華服高冠御獨目鏡昂然掠薏德身前而過村中女郎生平不見貴人乍覩年少則皆目逆送之中有一中年之婦曰姑娘汝視之此人高華哉其狀殆自倫敦來薏德笑曰以吾度之其人殆自音樂隊中出不然何爲昂昂乃爾馬泰夫人吾言然乎馬泰曰似之但究爲何人哉萊菂汝手污勿握姑娘之衣萊菂者馬泰之幼女時方目灼灼視一糖果之擔薏德乃曰無碍萊菂汝可取錢去購糖果又呼曰萊菂勿莾跌矣但汝購得糖果必分與我一粒也然萊菂殊不聞其奔如故而馬泰則猶目送此少年自語曰此人非　　薏德曰馬泰汝謂非誰者馬泰曰吾聞洪道小爵將於日内來村而其人之行適向爵邸其人得母是耶薏德笑曰此則吾不知矣雖然汝居此兩年以來身體佳乎馬泰曰謝君吾乃得姑娘福庇然吾殊念姑娘也薏德笑曰念我歟我今歸矣但勿因我居久而又厭我言次亦不待馬泰之答逕跳踉而去轉入小徑則覺花氣撲人温馨欲醉自念天氣暖哉歸殊無味且茜雪方結算父又作文無有與己爲伴者不如往尋卜蓓捉其頸而駭之且奪其魚亦一樂事念决乃返身重入樹林且行且歌復至井次 
 
 

Page 15

 
 
老申報四十年來之囬頋尊聞閣選 
[四十年前之游戲文章]  
　　弔宏文館文（仿弔古戰場文）龍　居士 
　　見本報壬申年十一月廿三日 
　　茫茫乎酸風撲人腐氣騰雲蓆棚遮布松桌飛塵旗標學院風悲日踵文巡撩亂武捕紛纭鳥飛不下馬噤無聲禮房告余曰此宏文館也嘗試諸生往往痛哭案出則聞傷心哉童歟生歟將貢監歟吾聞夫學憲按臨三年兩度計日取齊功令母誤收拾考籃銅尺書布窗稿熟温文章詩賦回首寒燈抑鬱誰訴場前共批排題截題豈無一格　勝出奇頭銜措大骨相支離急抱佛脚窮括鬼皮十年空釀夫醋罐天鵝想吃而無期嗚呼噫嘻吾想夫號砲三聲牌燈四面庭燎揚輝閻羅升殿面似寒氷目如閃電提調恭參敎官禀見木設方枷鐵盤長練法重心駭官尊土賤吆喝魂驚搜檢身徧至若風檐寸晷握管揣摩如蠅　紙如馬困途鏤心參澹搔首糢糊頭牌雖放三班可圖當此之時威假羣狐憑陵土類以相催呼含怒含悲忍饑忍渴堂上倉皇廠中鬱勃痛熬手腕之筋酸絶背梁之骨無富無賤苦惱一轍可勝言哉墨乾兮痕盡筆秃兮鋒絶文加點兮字恐缺詩推敲兮韻未决留矣哉無多晷刻去矣哉半生心血眼中花兮意恍惚脚底麻兮步蹉跌帽歪戴兮卷亂交　倒提兮籖照出日光沉兮苦短月色上兮又白傷心刺目有如是耶吾聞之少而受學譽美鳳雛親師就傳如囚如俘五經四子心癉力　讀書而已遑問他乎青年厲志藐視塵寰爬羅藝苑　徧詞壇自分功名唾手非難孜孜兀兀朝夕之間或擅經解攷據爲先或經古學子史並嫻或專帖括長篇短篇才也何厄遇也　艱嗟嗟書生誰無父母提携捧負視爲罕有誰無兄弟望以案首誰無朋友待以座右得意抄文十有八九爲高爲下莫能自知人或有言將信將疑捐捐心目寤寐思之豈知甲乙不可預思形容消瘦心事獃痴旁觀慰藉强顔飾詞以待來年拭目非遲嗚呼噫嘻時耶命耶大抵如斯爲之奈何走出便宜 
尊聞閣筆記 
[嚴氏（見本報甲戍年二十月十五日）]  
　　嚴氏者埀髻時巳雌威出衆年十八歸李某逾年李以折挫死然悍聲猶未藉甚再適某甲而氏威加於昔甲不堪某虐盡禮求氏去氏捙叱曰爾娘豈遂無寄身之所必戀戀此牛衣中耶去之自是悍聲已播聞者　舌有程乙貪其值廉冒險娶之氏則如　摩天女藥爐經眷無不經意乙樂之出謂人曰瓦物各有能治者非必盡逞力也其有福能消受者則百鍊剛可化繞指柔我初聞氏名尚游移不能决今而知胭脂虎雖噉盡生靈而固不能及於大慧力伏虎尊傍人聞論皆欽其慧福乙見氏以柔婉而忘其能威也偶因家庭細故呵叱之氏忽發怒如雄虎牙張爪舉曰爾殆以老娘爲犬豕耶汝塌茸等於付肉實不足食否則老娘果腹久矣今旣就虎曰淘涎姑使汝一試牙威氏自是威尤肆於昔或如金剛怒目或如菩薩低眉乙在其牢籠中無由脫苦也偶遭病氏略展殘挫手段乙竟斃於其手氏雖嫁心未息而悍聲益播無復有敢過而問者雙并街劉某無情漢也嘗娶妻頗婉順而某之性不減中山狼少有過則魯拳碎鷄肋妻遂以怯症死某鰥四載不復知有琴瑟之樂友揶揄之曰子尚作求鳳想否劉問其故友曰有一婦經三醮貌頗佳而性情戾甚恐子不能禦之否則亦佳偶也劉笑曰我戾名已著人多呼爲無情漢雖虎鬚亦敢將矧戾婦哉但恐被　於我名未敢遽相從耳友曰子亦木自負彼婦固不知天下更有兇暴男子事固無慮不成但水深火熱時愼無怨氷上人劉諾之一撮合而姻事諧及入門婦仍作棉裏金針狀劉以先入友言訪之甚然細觀其技亦尚可制乃先發制之一日伴爲探街携氏至山僻處忽發威執婦縛之氏初極口叱曰汝無故置我於此殆爲懦夫報復耶劉應曰老子自展手段與人何干氏曰我且看爾白日殺人劉不語出匕首長咫尺遽畫其股血流及踵氏怒曰汝須殺我方無後患不然我獲一線之喘猶能生噬汝劉曰我訪汝噬不娶汝矣今且先示以下馬威待汝再用生平手段乃再刺其股氏雖痛而仍不動劉乃割其股肉盈二寸有餘氏方失聲求饒劉曰爾有何技可再用性命在呼吸矣氏極口求饒曰我雖有技然不能以加於子若果容我改悔則且容延殘喘俟贖前罪劉曰我亦已成騎虎之勢不得不下毒手蓋一經放虎則反噬無疑豈肯使太阿倒持懸性命於汝手耶氏泣曰我已無能爲役生死皆任子耳劉言汝果誠猶可暫恕倘再犯當立置死地氏點頭不已劉乃解其縛敷其創挾之歸婦創愈賓事良人生平之技業已抛諸無何有之鄉聞者皆美創手段過於伏虎詎婦自改行後常患病臥牀不起劉憐之藥餌皆親自經心前後亦如出兩人矣知其夫婦事之詳者皆謂江山易改本性難移之說爲不足信 
[文苑]  
　　青村新樂府（見本報壬申年四月二十五日） 
　　餓虱沿警亂民也（奉賢風俗每逢歉歲鄉民糾合數千往富家坐食乘機搶奪俗謂之餓虱洞其爲首者謂之虱頭奉賢王令密擒數虱頭焚諸火其黨始散愚民好動卽爲亂階是宜警也） 
　　梅霖匝月水淹田田禾漂盡逢荒年飢民烏合來村前前村譁傳餓虱沿一虱踴躍衆慫恿虱子蠕蠕萬千動如蠅逐臭蟻慕羶揮之不去勢洶湧初意但蠶食繼乃等蟊賊東家倉廩搶掠空西家傾篋猶洶洶嗟嗟小么麽何乃濟同惡聚類蚊蚋喧刺比蜂躉毒聞聲未到心膽寒紛紛城中去報官官斯土者瑯琊王王猛捫虱意態狂大索十日徧村郭縣官捕虱如捕蝗政除水懦用水烈不爲柔克爲剛克殲厥巨魁衆膽裂一鬨而散盡逃匿憐爾忽被飢來驅飛蛾撲火徒捐驅吁嗟乎小民一虱何足數不見堂上之尊猛如虍 
　　草裹花憫女功也（申浦以東皆沙土地産木棉每當五六月村中婦女結隊荷鋤往田中薙草俗謂之達花蓋殺草以護花取生機暢達之意耳梅雨連綿花爲草掩謂之草裹花力勞而功倍農家婦女亦病夏哇是宜憫也） 
　　日出荷鋤作日入荷鋤息達花女子陌上行圓笠遮陽衫袖窄招呼姊妹到鄰家愁說今年章裹花花欲槁不見棉花只見草纎手運鋤鋤不停嫂達前塍姑後塍炎炎溽暑日當午首如飛篷汗如雨布衣莫作　間看可知縷縷皆辛苦紅樓少女停針倦侍兒輕撲齊紈紈扇琉璃盌進水晶瓜稱體衣裁蟬翼紗氷簾處遮窗户猶道嬌軀不勝署寄語深閨平着心試看田中達花女 
　　守童身斥奇談也（鄉民有奉某敎者女當及笄母製紅綠裙二襲置架上令女自擇以觀其志女繫綠裙即終身不嫁謂之守童身彼敎中以家有童身女爲榮謂一家可均升天堂也奇談畢竟） 
　　誰家少女顔如玉厭棄紅裙愛繫綠綠毛么鳳恥求凰不願雙棲願獨宿小姑獨宿本無郎脂粉常抛愛淡粧却似小鸞參古佛非關寡鵠守空房問女意何爲云是守其主天主果爲誰衆說多支離生前能抱無瑕璞死入天堂脫地獄罔且誣長使深閨老翠娥紅顔昔是青春女白髮今爲春夢婆標梅求士迨其吉時乎時乎不可失憐爾無知悮此身桃夭落盡無顔色守貞守節守乎經童身之守守何名吁嗟作俑伊誰始北宫之女嬰兒子 
　　花烟燈戒蕩子也（鴉片流毒中國鄉村殆遍而於申浦爲尤甚更有匪人開設烟館招娼妓爲餌以誘子弟謂之花烟燈少年子弟一入其中有蕩産傷身至死而不悟者設計陷人甚於蠱惑是宜戒也） 
　　烟花到處迷人性花烟更足戕人命烟非烟兮花非花入室身如納陷穽可憐蕩子無心肝甘飲鴆毒懐晏安琉璃隱燈竹簹　花　細盒竹節盤三起三眠人似柳一呼一吸氣如蘭斜疊錦衾欹角枕相對横陳曲肱寢喁喁私語不分明香霧氤氲吐口吻花以烟爲蠱烟以花爲媒星星一燈火鎔金化作灰少年情慾逞自謂樂無盡尸居餘氣鬼爲鄰白畫長眠夜獨醒田園蕩盡精髓竭衣敝囊空覺羞澀瘦肩高聳面不華涕零莫解相如渴孽海沉迷意不回溺人必笑旁人哀飢寒道斃無人問花落烟消一燈燼 
 
 

Page 16

 
 
   
 
