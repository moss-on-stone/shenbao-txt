# 1917 - 87 - 4915853

 

Page 1

 
 
   
 
 

Page 2

 
 
時評 
[中美俄三國之態度（冷）]  
　　方今世界各國之態度交戰者交戰局外者局外無多變幻唯美與我則爲已舍局外而未入交戰唯俄則初經革命雖有繼續作戰之宣言亦有戰獨擀和之　語故其態度實爲世界所注目 
　　美之態度今因國會特别開會故已進一層矣雖尚未至明白言戰而去戰已不遠矣我之熊度今傳亦將簽約實施亦進一層矣實施之後即屬宣戰矣是美與我其態度雖不相約而實立於同等地位也至於俄則革命之後未經停戰則其不和也較近而其態度又必日漸以明然則今日以後果仍爲戰之世界哉 
[命令]  
　　四月三日大總統令安徽省長倪嗣冲呈請任命蔡煥颺爲桐城縣知事應照准此令 
　　又令陸軍總長叚祺瑞呈請任命馬漢卿爲甘邊寗海鎭守使署副官長應照准此令 
　　又令陸軍總長段祺瑞呈請任命楊念祖爲陸軍第十三混成　步兵第一團團附聶斌啓爲第一團第一營營長隆錫宸爲第二營營長秦毅爲第三營營長屈得意爲第二團第一營營長張沛雨爲第二營營長閻得勝爲第三營營長李玉升爲砲兵第一營營長宫開科爲少校副官應照准此令 
　　又令陸軍總長段祺瑞呈請任命薛庚霖爲陸軍第三旅步兵第五團第二營營長應照准此令 
　　又令陸軍總長段祺瑞呈請授馬鳳章爲陸軍騎兵少校應照准此令 
　　又令陸軍總長段祺瑞呈稱第四師正軍械官許靜仁因病辭職許靜仁准免本職此令 
　　又令陸軍總長段祺瑞呈請任命彭桂林爲陸軍第四師正軍械官應照准此令 
　　又令陸軍總長段祺瑞呈請任命王金覬爲陸軍第八師正軍械官應照准此令 
　　又令司法總長張耀曾呈核監獄胡鳴塵因案判處徒刑並褫奪公權惟其歷年奔走國事不無微勞請予特赦復權等語本大總統依照約法第四十條宣告特赦免其執行並准復公權此令　　又令陸榮廷給予一等大綬寳光嘉禾章此令 
　　又令李靜誠蘇建斌均給予二等大綬嘉禾章此令 
　　又令崔肇琳羅誠均晋給三等嘉禾章郭椿森曾彦潘明潤均給予三等嘉禾章此令 
　　又令胡銘槃唐紹慧李國治鮑志鴻均給予三等文虎章王世 
清陸福祥劉家正均給予四等文虎章謝卓英馬鎭陸慶榮均給予五等文虎章此令 
　　又令陳祖虞逢恩承胡衍鶚鄭榮均給予四等嘉禾章陳作楨盧澍鄉陳錦章均給予五等嘉禾章此令 
專電 
[北京電]  
　　陸徵祥訂今日（四號）代表政府與七公使商槯加入要件商妥後將定期開特會簽約即實施第三步正式布告 
[北京電]  
　　高次長就職後力主留伍段總理未置答今向元首要求 
[北京電]  
　　昨日午後三時日使派參贊赴國務院報謁與段總理密談甚久聞於條件上之異議已有磋商餘地保障問題不久解决 
[北京電]  
　　駐英施使來電謂英政府稱海上運輸事業現視爲重要入口必需品者除華茶外不知凡幾刻專爲調劑運船號數使無碍軍事運輸並無專爲抵制華茶意 
[北京電]  
　　昨（三日）丁士源在國際評議會報告此次奉派視察滬漢南昌九江濟南等處對德絶交後情形並辦理一切手續以外交内務陸軍海軍各部政令紛馳内外情形隔膜辦理殊多困難昨議力求統一方法丁今日仍赴滬又昨會政府將全國商會聨合會反對長文電傳觀餘無决定 
[北京電]  
　　岑春煊致電政府主張外交勿再進行 
[北京電]  
　　昨（三日）國務會議一小時即散僅議對議員質問書答覆等件未及外交聞條件商議現由各使電致回國未得覆音故外交暫停頓 
[北京電]  
　　政府接駐俄劉使報告已遵令正式承認俄新政府 
[北京電]  
　　王侃昨在衆院法典委員會提出增設不管部國務員議案贊成者少數 
[北京電]  
　　國會開幕紀念日除依例慶祝外並在公府集兩院議員讌會 
[北京電]  
　　昨國務會議决組江防艦隊分兩大支根據地一在漢一在寗巡弋點一由宜達潯一由潯達淞 
[北京電]  
　　昨（三日）衆院開會（一）大多數議决查辦浙省長齊耀珊即日咨達政府（二）取消交行代理國庫權對於該行發行之鈔票仍設法維持（三）對財政部長質問中法實業銀行之發行鈔票是否財政部特許以後宜設法限制外國銀行在中華發行鈔票又議醒華報漏洩藍白票記名事無結果而散 
[北京電]  
　　谷鍾秀葬親事畢今日（四日）可返京 
[東京電]  
　　英政府奬勵創設特種銀行以期發展工商業（一）英國貿易銀行定資本金一億元收足半額與英國貿易組合同時開辦（二）英意銀行資本金一千萬元與意大利信用銀行公同組織已開辦（三）組織俄京英國銀行謀代德支配俄國金融（四）俄英銀行增加資本與俄京英國銀行聨絡以與美國銀行對抗 
[東京電]  
　　美國紙價漲價三成日本紙不日亦將漲價 
外電 
[香港電]  
　　英文晨報梧州訪員電稱三十日夜間該處濱江之一英里被燬三分之一並燬房屋二百所死者三人（三日） 
[河内電]  
　　印度支那立法處决議派一商業委員駐巴黎預備戰後商業各事並通過印度支那特别税則（三日）（以上路透電） 
[北京電]  
　　聞陸榮廷因有病擬辭職黎總統遨陸移寓公府養疴陸已得一等嘉禾章一時不致離京（四日） 
[北京電]  
　　英文京報載稱段總理於本月二日往謁日使昨日日使署一等書記謁段會談甚久 
（四日）以上德文電 
[東京電]  
　　倫敦電云奧國外相捷魯林言明奧國若欲保存今日之國體則奧政府無論何時當應媾和談判之交涉云云（四日） 
[東京電]  
　　俄都電云臨時政府規定刑法軍法全廢死刑改爲有期徒刑或無期徒刑已於前月二十五日公布矣（四日） 
[漢口電]  
　　殘留漢口之德國人現有男三十七名女十一名小兒九名合計五十七人（四日） 
[北京電]  
　　馮副總統前日有長文電報致中央政府暗示反對加入協約國方面之意外間推想該問題須視美國此次議會所决之態度如何中國之態度亦可立决（四日） 
[漢口電]  
　　日本瀨川總領事因公赴京定於明日乘坐京漢鐵道火車北上歸時取道天津濟南青島回漢（四日） 
[漢口電]  
　　王督軍决於漢口德國租界設特别警察隊選拔北洋第二師之兵百二十名敎習警察事務敎練三月之後與現警察隊交代（四日） 
[奉天電]  
　　赴日特使汪大燮氏由大連來奉昨夜至省駐節興業銀行今日赴張督軍午餐會午後三時十分乘京奉火車歸京（四日） 
[奉天電]  
　　在鄭家屯之日本軍隊定於明日起盡一星期内全部撤退由中國官派兵一營前往塡駐昨已由省拔隊矣（四日） 
[北京電]  
　　德國領事裁判權問題近將决定民事刑事歸和蘭領事代理此外則歸中國官處理司法官聞此頗爲憤激反對甚烈謂若如斯决定我等必問司法總長之責任 
（四日） 
[漢口電]  
　　武漢之小輪船公司以漢口德國租界已歸中國管理呈請當局准其於該租界河岸設立碼頭（四日） 
[東京電]  
　　中國交通次長王黻煒氏以次之交通觀察團四日行抵下關豫定五日入京 
（四日） 
[南京電]  
　　南京造幣廠近奉財政部命鑄造補助貨幣半元銀幣已於昨日開鑄日可鑄造四萬個（四日） 
[南京電]  
　　江蘇司法經費中之監獄費原定十六萬元審檢廳以爲不敷擬請於本年度始酌量加增若干（四日） 
[漢口電]  
　　漢口總商會聞中央加入協約問題有進行之勢故又於昨分電政府及議員極力反對（四日） 
[北京電]  
　　本日憲法會議討論憲法第八十一條大總統所發之命令及他關係國務文書非經國務員副署不生效力等原案否决旋付審查會（四日）以上東方通信社電 
戰電 
　　俄京電 
　　舊朝各員奉命離司令部回京司令部之兵派代表入京歡賀下院亞力克齊夫將軍已任俄軍總司令南軍司令白魯西洛夫將軍電告陸軍總長葛區柯夫氏謂全軍準備已竣（二日） 
[倫敦電]  
　　俄軍司令部泰晤士報訪員電稱俄國决議照英法戰爭内閣制以名員七人組織戰事内閣及擬將軍制大加改革俄國陸軍堅抱仇德之念今顯然可覩該訪員並述及目下俄國陸軍之實力措詞頗爲含蓄又謂當革命之時俄皇欲由前敵調兵入京恢復威權因亞力克齊夫將軍固諫而止將軍對於此舉煞費苦心（三日） 
[俄京電]  
　　軍人示威主張共和者難續無已今日有預備馬兵一聨隊隨同軍官騎行至下院携一大旗上書第一共和衞軍第一騎兵聨隊工人與軍隊代表會會長斯柯比里夫氏曾向下院外聚集之人演說謂爲自由之敵者其强悍莫德皇與德首相若吾人非待德人自行剪除其可憎之皇室則不能與之握手云（一日） 
[亞姆斯特丹電]  
　　布首相在國會演說亦如德首相與奧外相然論及俄國之革命陽示歡悅謂此舉將有助於俄布之舊交（二日） 
[亞姆斯特丹電]  
　　德國洛克爾報謂德奧兩國現擬重行提議媾和（三日） 
要聞一 
[辛博森論俄國革命景響]  
　　英文京報載辛博森文云社會人類學家弗雷沙氏曾於其名著（金技）一書中論帝王之原始實由於古代人民之崇拜巫術人民篤信其部落中之術士時與暗中之天然勢力相通視其調處爲每日必需之物愚民之命運遂由之裁判尊之爲首領或君王而俯首崇拜之蓋懼惡運之及其身也首領之推舉或賴民意或係確定而不易更有任满後必將首領殺戳者此種習慣今尚有謂其具有某種價值者焉總之其意想恒以各特别種族所處之情境而定或以最可怖之奥秘尊其首領凛若神人而不可犯或小小一酋長恃其腕力之强始免黜放各種首領其類至不一也此種帝王思想前兩千年在歐洲之發展饒有特别意味與有史以前之時代正同惟此事若正黨討論非連篇累牘不能完在羅馬半神怪時代中已有古式之君王存在與見於斯巴達者無異其爲古代世界之暴主猶君 
 
 
 

Page 3

 
 
主之爲近代世界之專制魔王羅馬人民不能忘其殘酷故該撤被剌人民歡騰惟當日人民雖不之知而帝王之制固已建設於羅馬矣羅馬元首之權僅爲統兵權其都護（羅馬最高執政官）往戰場中操之雖回都時仍迫而解除然其秉有此權固已非一日矣開撤衣紫袍執此種都護大權辦於回羅馬都城時藐視議嘵仍操有之同時爲統兵之大將軍兼專制之主彼以後雖被陰謀剌殺然彼所立之先例其猶旋起而效法極力擁護之帝國即於是乎誕生焉惟羅馬皇帝雖逐漸將國家之大權集於己身絶未嘗將民國正式廢除民國仍以一種法律假定之例而存在爲羅馬法律之基礎其帝國蓋爲一種軍政關於執行某項恃武力據大權之事件而已嗣後此種意義雖經塗抺殆盡然即在十九世紀拿破侖一世初鑄國幣亦大書法蘭西民國拿破倫皇帝此中蓋有要義在也直至基督敎輸入歐洲在羅馬帝國傾翻之後尚巋然存在於是帝王之制始得其新意義蓋羅馬初代之皇帝在異敎之人恒尊之爲神於家中設其像而供之嗣後代之羅馬皇帝篤信基督敎至尊之上帝因於不知不覺之中造成君制之新意義爲其最後形式之預備君職因爲東方埃及之奥秘意想所濡染者少而屬於歐洲者多神政之意想卒至切實廢除帝王雖不能作惡爲非此蓋以其職守之性質非以其秉有神權故也吾人欲詳明追跡此種發展之各時期雖屬困難然吾人今日已能了然君職之神權一方面在紀元初年固已完全消滅矣五世紀中羅馬帝國傾倒羅馬之基督主敎遂得承繼帝國多種權利此種改革歷久不變主敎力弱雖經效世紀不能施行其權迨宗敎雜入政治之後其勢力及於權之人因得遠播其野蠻時代之君主不過部落之酋長其初惟由推舉而立如弗朗克民族之會於戰神場所不過族中張壯軍士之集合選舉領袖當選者坐於盾牌高舉凌空即表示其所居之地位此種選舉方法波蘭直行之至十八世紀在歐洲歷史中君主爲戰爭代表之明證當無逾此者蓋君主雖造成領圭主權將部族結合爲國家而人民實獨以戰士視之除戰爭而外君主即無所事事如法國後代之米羅雲吉安王之等於木　由宫中長官承繼之者焉當此粗野之時其基督敎已得時機持其說謂君主對於人雖强必不得與上帝爭并制定登極之禮節受皇　於敎會君主之權利於是大增更以神權保障家子之法律確定爲例造成一種前所未有之勢力焉然君爲貴族之長一說經數百年尚未完全破滅迨火藥發明施用鎗砲封建制度爲兵力所推倒始有眞正之專制神權之說遂自然實現在十七世紀時英國雖曾　斯都華德王之頭發發除此種迷信然一百五十年之後英國喪失其最富之屬地者卽以其徒有議院之名君主仍爲專制魔王故也眞自由之誕生惟能求之於人類之理解與各報紙著作之鼓吹然此種意想尚不及百年仍未能完全無缺故吾人今日猶見最劇烈之戰爭彼術士於暗中施其邪術怯儒之人民俯伏於其足下任其强暴吾人之脱離此術士其遲　有如此者俄國君制之發展與歐洲餘部異蓋俄國之文化宗敎與君主之形式非受之於羅馬而受於君士旦丁俄國去歐洲中函部　遠中爲密　所　隔彼所得之學識與奮興之力幾全賴流入黑海之河道　在古代河流爲惟一之交通孔遵也早代之斯拉夫民族天性近於民主爲經商游獵之民主國嗣後斯堪的納維安海盜由波羅的海入俄境溯河流而上征服俄民立路里克族遂逐漸造成鬆渙之國家諸王之權以希臘敎輸入因得鞏固蓋敎會由經歷而知專制之政爲其最强之盟友故謀廣播君制也然俄國自十三世紀至十五世紀之間統治於蒙古君主受權於亞洲之蒙古可汗而莫斯科威於各種發展仍遠在西歐之後任民思想旣舊又與四境之亞洲游族戰爭不絶故他國巳及成熟而俄人尚在幼稚時代波蘭在俄國未有皇帝之前已爲大國匈牙利亦然俄皇之稱號蓋襲諸布加利亞惟莫斯利威諸王在十六世紀始以自號焉彼迨彼得大帝闢波羅的海之門戶由海道與西歐交通發生關係建設國都以己名名之眞俄國始實現焉彼得大帝於一七二一年上皇帝之尊號以誌其功更以神聖議會聨合宗敎身爲國家敎政之元首鞏固其地位彼以其女安尼妻霍爾斯頓哥多卜之卡爾弗列德里克公爵卽其維新計晝之一部欲使俄國與西歐諸國接觸愈加密切也後代之俄皇幾全與德族爲婚姻之聨合此亦含有要義蓋頃被破壞帝制之俄國爲一種半德國之國家即由此時始爲期不及二百年而其破壞亦出於自然不易者也（未完） 
[美國會特别會議情形]  
　　路透電社接二日華盛頓電云國會今日開特别會議解决與德開戰問題克拉克拉克氏復當選爲議長民主黨可望在衆議院占優勢威爾遜總統巳將演說詞付印國會豫料威爾遜總統將建議宣布美德間具有戰爭狀態故已草擬關於此事之决議案愛國熱誠洋溢全城各戶窗間皆懸旗幟男婦均於衣襟佩一小國旗兒童入校者亦携旗而行 
　　衆議院外交委員會會長佛納德氏提出决議案如下德政府近今之行動實不外作戰以抗美政府與美國人民以故美國參議院與衆議院特在召集之國會中議决美國與德政府間已具戰爭狀態美國今不得不正式宣布授權總統卽行設法置國家於防備安全之地位及施用國家之全力並所有之資財作戰以拒德政府俾使爭端得勝利之結局云云 
　　和平派之代表謁見在參議院與外交委員會占上位之共和黨洛巨氏請其投票反對開戰洛巨氏答稱威爾遜總統如主開戰彼擬投票贊成代表之一起而擊之爲洛推倒於地 
　　威爾孫總統入國會議事室時門外羣人歡呼不置當其宣讀演說詞時歡呼之聲不絶於耳愛國熱誠沛然流露威爾遜總統讀至美國從不屈服於非正道美國當以經濟種種輔助協約國及依據普及罼役編練陸軍數言時全會大聲喝采迨威爾遜總統請國會宣布美德間今已具戰爭狀態時衆皆起立大呼贊成演說詞讀畢衆皆起立揮巾及小旗歡呼之聲令人耳製和平派中人間有附和者威爾遜總統演說旣畢國會毫無舉動即休會至星期二日 
　　衆議院開會時議院牧師演詞謂外交與情理今日似都失敗吾人本惡戰爭但苟爲他人强迫作戰則凡屬美人均將贊助威爾孫總統以衞國家云云國會第一女議員蘭敬女士當點名時赧顔報到衆向歡乎此爲前所未有之事 
　　威爾遜總統致國會詞首述德國潛艇戰事之發展痛言德國此舉之殘慘謂賑濟比災之船隻雖經德國給予通行券且被擊沉絶無憐惜之情亦不顧及公法凡人道觀念及世界交際賴以維繫之了解德政府悉不之理德國今所施行反對商務之戰爭卽反對人類之戰爭與各國挑釁吾人於擇定行動之際所抱之目的不爲報復亦非表明强力但不過擁護人道權利而巳蓋吾人乃擁護人道權利者之一也德國潛艇在實際上確爲暴徒不可與巡艦及拘捕敵船之商船相提並論故武裝中立在今日似難通用以常識言之惟有一見潛艇不待其表示意思即毁滅之耳德國曾諷示其意謂武裝商船當視同海盜辦理德國旣有此妄解今若採行武裝中立其爲害將有甚於無效者吾人不能擇行唯命是從一任國家最尊嚴之權利被人侵侮之一途吾人今齊以協力所反抗之暴行實傷害人生之根本是以余服從余所認爲余之憲法上之責任無所猶豫特勸國會宣布德政府之行逕不啻對美國政府與美國人民開戰並正式承認德國所加諸美國人戰國地位立卽設法不獨使美國防務更爲周密且當竭美國之能盡美國之力以使德國俯就範圍了此戰局此余所屬望於國會者也威爾遜總統言及美國對於與協約國協力進行之意謂美國必須羅致其種種物質上之能力以極豐盛而極有經濟極有效力之方法供給戰品以濟國家之需俾海軍得有迅速完全之置備以應敵國潛艇余意新陸軍當强迫微集國會宜准許續招五十萬人云云總統提出監督募欵辦法務使戰地國民無戰品缺乏之虞總統續言曰俄國人民今亦成事取自由公道與和平之軍擾亂和平破壞實業之陰謀當由德人指使贊助而成足見德國一遇機會便欲侵取之心此種事件已經法庭證明觀於德政府致駐墨德使之文德國之惡謀不言可知此種政府决不能爲民政國之友但爲民政國之危害吾人不辭與天然之仇敵交戰爲不得已吾人當以國家之全力打銷其妄念吾人無自私之目的吾人旣不欲土地又不欲賠欵吾人之所以願慷慨犧牲者不過盡人類權利保護人之責耳人類權利苟得保障則吾人於願已足矣總統始終未言及美奧邦交美奧一時不致開戰由此可見總統又言美國對於德國人民不懷仇意美國不欲損碍德人今之决裂乃美國對於蔑視人道侵凌權利無責任之政府作武裝之反對美國將有機會以證明對於美境内數百萬德産及與德人表同情者之友誼彼等苟不反對吾人則吾人必向美籍德人證明之惟不忠順之行爲自當嚴禁暴動或不可免但不牽及大局且除少數無法紀者外必不爲人所贊成云云總統最後之言曰余不得已在國會如是發言此乃余痛苦無奈之責任從此以往或將有數月之猛烈試驗與重大犧牲導此偉大和平之國民趨入極可怖之戰局誠屬可悲之事惟文化不可不保全而權利較和平尤可寳貴我人加入戰局雖犧牲生命與産業亦足自豪吾人當洒其赤血用其能力以保持吾美國可以有幸福有和平之原則上帝其保佑吾美國蓋美國不能舍此而有他種之行動也云云 
[對德外交之形勢]  
　　各公使籌商與副總統長函 
　　僑德華人與僑華德人 
　　外交停頓已逾旬日昨今仍無進步可言其最重要原因則以協商方面種種交涉皆尚無一定把握當局對於此事極持凝重態度必不肯輕易進行前日七國公使在法使館又有會議其内容係商議我國外交進行問題並聞有電致各本國政府似近日將稍見其發展此可注意之事也昨日（二日）上午十時段總理自國務院赴日本使館訪問林權助公使晤談五十分鐘内容甚爲秘密外間揣測謂此行與駐日章公使來電頗有關係但段總理對某君言純係答拜林使並候林使之貴恙不含外交性質云云又駐京美國公使昨約段總理請定一時間晤談段總理與約昨日下午六時在府學胡同本宅會見昨日爲美國召集臨時國會開會之期或者駐京美公使已得有美政府之來電故與段總理有所面談歟 
　　聞馮副總統日昨亦有長函致國務院對於此後外交上之利害得失條分縷析指陳極爲詳盡原函洋洋萬言無非主張愼重之意政府於上月二十五號接駐美公使來電謂英報載稱僑德華人有五十餘人被捕中以學生爲多外間聞之深爲驚訝而學生之家屬尤甚然此項消息輾轉傳遞本亦不甚可恃現聞外交部果已接到駐丹麥翟代辦來電原文謂得駐德顔使來電華人被捕傳聞失實三十日云云此電爲上月三十日所發在政府所得此爲最近消息且其電係傳述顔使之言自必確實可恃則前此學生被捕之說决爲傳聞之譌外間之驚疑亦可渙然冰釋矣前聞外人間消息謂駐德顔使已離柏林前赴丹麥歸國與否將候政府訓令我國駐德公使本兼領駐丹麥公使退至丹麥自在意中惟已否到丹則似政府方面尚未得確 
實報告顔使旣　丹麥自當暫駐丹麥辦理該國使事斷無即啟程回國之理也 
　　天津朱省長致北京電云北京國務院外交部内務部陸軍部鑒駐津德領事文碩定於本月三十一日早十一鐘乘津浦路車赴寗換車至滬除由天津警廳派員護送並分電沿途各省督軍省長上海護軍使接續保護外特此電聞朱家實卅印又南寗陳炳焜等電　北京國務院外交部内務部鑒據蒼梧縣劉知事艶電稱迭奉電令中德斷絶邦交飭將德僑民之財産查明分别保護處理等因茲又准梧關税務司羅祝謝復稱該關現有德人帮辦一員名潘林博及驗貨二員一名盧員一名枰德曼檄均照常辦事該三員除隨身衣物及資財外在梧並無别項財産等語並查得此外别無德人庽居梧境及購置財産情事謹合電聞等情查本省祗梧關有德人三名此外並無德國僑民人士居住合行電聞炳焜承恩叩卅一印 
[接收德租界之難題]  
　　對德絶交後以種種設備未周致發生不少難題政府日内正在籌商辦法評議會所討論者亦大半以此問題爲材料就中尤以租界接收諸多困難當中德宣告斷交之日天津德兵雖已言解除武裝而當中國官廳未往接收之時和蘭人已在德國兵營樹有該國國旗以故我國官廳未便前往營理茲聞兩三日前德兵營内忽有一德兵名徐當福（譯音）者以手鎗自戕致死究其原因謂該德兵蓄意謀刺我國某要人不成憤而自殺此事一出政府聞之極爲注意曾提出國際政務評議會商量辦法蓋德兵果已解除武裝何以尚有手鎗又該德兵意圖行刺今後能保無再圖行刺者乎且德兵自戕今後能保再無自戕者乎設有其一則荷蘭能負此責任否乎政府研究决定辦法而後卽擬與荷使交涉請其出我國前往營理又聞天津德界由我國接收而後從前德人所雇警兵餉項亦應由我給發但當接收之際對於在租界内收捐之權並未劃分清楚至三月底餉無所出楊以德卽致電政府如何辦法政府擬仍責成德國董事局收捐或代董事局收捐已電楊妥速辦理 
　　我國接收津漢兩處德租界後已更名爲特别區各節屢誌報端唯政府對於以後管理方法頗費研究因茲事關係甚大日前已由内務部呈請大總統以天津警察廳廳長楊以德兼充天津特别區臨時管理局局長以漢口警察廳廳長周際芸兼充漢口特别區臨時管理局局長並擬定臨時管理局章程六條不日卽可實行茲錄載於左一陣時管理局置局長一人承省長之指揮監督行使左列各職權（一）管理該區内警察及其他一切行政事宜（二）實施警察處分及其他行政處分（三）監督自治事宜伹關於外交事件應會同特派該省交涉員辦理一臨時管理局置助理員如左其員額由局長酌定呈由省長咨行内務部備案（一）主任局員（二）局員（三）顧問（四）雇員（五）司書前項助理員除主任局員外不限國籍一局長對於該區内各項事宜認爲有設置機關分别管理之必要者得呈由省長咨行務部核辦一該區内原設各機關有毋庸裁併或變更者得仍其舊一局長發布各種單行章程應呈由省長咨行内務部核定之一凡未經規定事宜由局長酌擬辦法呈由省長咨行内務部曁各主管部核定施行 
[南京快信]  
　　馮副座昨已遷回府中西花園辦公惟瀛眷尚多住李相府 
　　消防隊兵士前日冒火將副總統之印信救出馮副座昨特給賞洋三百元以示鼓勵 
　　中央要人曁各省督軍省長昨均紛紛來電慰問副座 
　　聞馮副座受驚後政躬小有不豫昨日仍未見客文武各長官曁駐寗各國領事昨均謁馮副座慰問受警馮派師參謀長接見 
　　聞張勳日前又派徐海道尹李慶璋入都謁叚總理表示不贊成加入意 
　　參議員蔣曾燠昨出京來寗回籍省親衆議員方潛今日由寗赴京到院服務 
　　軍事會議馮副座改派何副官長代表入京列席 
　　張一鵬昨由滬來寗現住華洋旅館丁士源聞尚在鄂 
　　浙督軍楊善德昨將海防聨絡辦法擬訂十四條咨蘇督軍署查核 
　　省議會選舉會愈趨愈下到會簽到者每日或數人或十數人議案開議不知何日 
　　辛漢潘承鍔昨又邀楊石在邀蹟井趙公館磋商和解條件由某律師雙方斡旋又有某有力者言如楊能同意彼可任撤銷訴狀責 
　　鄂議會昨來電通告定本月六日開會魯議會則定十日開會 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[停頓中之對德問題]  
　　　大總統因德加入戰團一事昨曾有諮詢書致國際評議會大致謂加入戰事現已議决第以吾國近狀論財政有無把握協約圖與美國對於我國能否援助將來究應如何計畫使内外用費均不致受金融之影響且軍備問題尤以軍糈爲重現在所定之八十師係專爲國防將來是否另募抑另有計畫應請具覆云云據國務院消息政務評議會對此訂於今日召集加班會議爲切實之討論如時期之宜緩宜速各條件之協商進行以及未宣布以前所有應備之各項事宜均爲討議中之要點惟是近來各方面主張不加入之電共數十起政府内部意見亦難一致故加入問題不免稍形停頓茲聞某當軸以中德國交旣經斷絶則加入戰團已如箭在弦上不得不發唯關係重大必審愼出之方免貽誤擬以加入戰團與否委之國會解决即尅日出席國會將政府主張之情形及計畫之大要詳細報告徵諸多數意見確定加入與否之方針蓋此項國家大事由政府與國會分任其責此舉極爲正當又據某要人云此事擱淺原因外間所知者不曰緣於俄國革命即曰各省尚未一致贊同殊不知此皆並非内幕之眞相蓋以余（某要人自謂）所知者實爲與協約國商議加入條件尚未具體解决之故當局者見於俄國此次風潮所及食糧一項事前終不能不十分愼重以是遂無的確辦法之解决云云此說或亦未必無因也 
[學術研究會之創立]  
　　以經濟財政爲入手 
　　近有於財政方面之政客多人創立一會名曰學術研究會以研究經濟財政爲下手辦法如胡翔雲李思浩周作民薩福懋陳介姚傳駒王世澄諸君皆爲會員以梁任公爲會長昨日在二龍坑蘭社内開會歡迎梁君有極長之演說詞略謂吾國各種學術之不發達由於學會之不發達今日受諸君歡迎不勝欣幸之至中述所以策勵該會之事項最後謂宜於大會範圍以内劃出經濟財政一部分特别研究由會中舉出會員專門擔任其進行之手續先從搜集材料及整理材料入手云云章君士釗亦被招待爲來竇其演詞云貴會號爲學術研究會茲請就學術兩字約略言之凡劃出一定範圍將其中所有事實及其相互之關係一一調查明晰雖未能盡而約略可以假定將來别有所得亦必不至與所已見之現象全然相反因將此種事實此種相互關係此種已見之現象條分縷晰從而觀其共　之點何在卽其共同之點立爲原則而原則又有大小偏全之　焉於此大小偏全之中或更能發見總原則者即謂之學本此種種原則求其所以應用卽謂之術以經濟言之凡人生之如何勞力如何生財如何耗費以及金融如何流通財産如何分配皆所應行研究之事實此種種事實類有相從之種種原則而種種原則之中又有總原則立其上焉此總原則維何即以最小之勞費而求最大之效果是也此原則也其義與中國儉字相合惟儉之云者乃指資本如何用法始最合算非如守財虜儲錢不用而自行尅苦之謂也由是言之經濟學可謂之儉學實則則此義並不爲創英文之Economy其含有儉義一望而知即日　所謂不經濟亦即不合算之謂也但儉字須分兩方面觀之一人的方面一財的方面人與財皆包括在資本以内故計較資本之用不可不雙管齊下也當民國元二年之時兄弟在北京目覩項城政治之濁亂曾發爲正本清源綜覈名實之論此八字看來似覺過於廣泛做去似難得下手方法而兄弟當時理想實不過一經濟總原則之作用蓋謂欲救中國之弊總須做到有一分的才得一分的用有一文的錢得一文的用由前之說是謂儉才由後之說是謂儉財今人之恒當曰人才消乏有事無人辦是固有然伹由他方面觀之有人才而未得相當之用者實夥近日以來兄弟有歐洲河學之工程師技師數人所學甚好而不得用亦祗好混入無干奔走伺候之人之中求一與所學全不相應之小事以資餬口兄弟覩此爲其人計爲國家生計前途計均覺寒心夫以中國現時所有人才之總量悉投之生計界中尚虞其不足而乃以社會罪惡之故多方阻之兄弟前所謂有一分之才得一分的用始能救中國的弊者今竟有數分之才不得一分之用才之不儉可謂極矣此猶爲消極一方也若在積極一方眞才不得其用不才者即取其位而居之無才不足以善事加以不才足以敗事故國事至今日愈不可問也言乎財則今日無論公私其爲用之不得其正更不必舉例即可了然然姑且言之今人動曰生活程度日高如何如何究其實生活程度高是何解說不必人人都能答覆兄弟在歐洲時亦聞其國人說到生活程度高但乃其社會中之好現象人無不樂其高獨在吾國適得其反何也蓋歐洲所謂生活程度高者例如一敎習去年月薪百元差足自給而今年仍爲月薪百元但以國家經濟組織完密製造日精出品愈夥而物價益低該敎習月以八十元支持家用即可得去年所以自給之程度而此嬴餘之二十元則以之潔其家室新其衣冠多購書籍並偶或携其妻子爲觀劇游園之樂而生活程度頓覺其高矣此乃言本人技術不進者也若本人技術進步則薪俸以及他種利潤更有增加一面再食國家經濟完密物價低廉之賜則生活程度愈見其高矣而吾中國則不然國家經濟組織全無可言工業不興惡幣充斥以至物價日高一日例如去年月薪百元足以自給者今年百物騰貴非以百二十元不能支持去年之生活斯時有兩歧路爲其人所抉擇一減少應有之生活物事使收支適合一攫取額外不應得之金錢以持漸現時之生活由前之說則仰望生活程度之高而自安於低由後之說則冀追他人之生活而仰齊其高大約今之恒言所謂生活程度高者俱是此種其所以釀成如是現象不外二因（一）社會之經濟能力不充機關不備以致物價騰踊（一）個人之技術不進無法以致高薪以此二因社會之濫用愈甚經濟事業愈不得發達人才爲社會虚榮所侵伐又無途以致用日益不能自養其結果又益使物價騰踊技術敗退互相爲因互相爲果反覆數巡中國如枯槁矣其他國家之濫用如養冗兵養冗員行政官之貪婪無厭實業家之濫投贊金無在不足促國家卽於破産之一途則尤其彰明較著者也中國本爲貧國以其盡有之財悉數納入正軌以求相當之效尚虚其不能追及近世文明之百一而乃公私濫費如此豈非完全自殺由上觀之吾國今日之根本大弊在兩點一爲才不得其用一爲財不得其用至才與財之足用與否尚爲第二問題兄弟前言經濟學總原則爲以最小之勞費求最大之效果所謂最小最大全無限度故用一分之才容或收兩分三分乃至十分之效果用一文的錢容或收兩文三文乃至十文之效果此在歐洲社會可以語此而吾乃反是吾今大抵有兩分三分乃至十分的才而不必有一分的效果耗兩文三文乃至十文的錢而不必有一文的效果故吾不能過於希望所懸儉才儉財之的亦惟適如其量以相求而已故兄弟歷年所持正本清源綜覈名實之論在乎以一分之才得一分之用以一文之錢得一文之用而止也然欲行此談何容易如果有清明强健之政府可以望其行之如果有清明强健之社會亦可以望其行之而二者皆不可得於是不得不求諸少數優秀之士務使默喻此意利用種種機會以冀貫澈其主旨貴會以學術研究爲名兄弟個人私意以爲舍儉才儉財無學舍實行儉才儉財無術不議諸君以爲何如 
[哈爾濱之俄事消息]  
　　哈埠俄人接到俄京專電於俄曆三月十五號（本月二十八日）舉行全國慶賀大會已誌昨報是日租界内各國商人均停止營業一日懸旗祝賀俄商號門首皆懸大小國旗與革命旗（純係紅色）數十幅或數百幅者並有用白布書寫紅色（慶賀自由俄民萬歲）等字樣者又有用白布繪一青年勇士脚踏毒蛇一條手執自由旗者（係表示除滅專制還我自由之意）於午十二鐘時各機關男女俄人約三萬餘名皆身繫紅布手執國旗並有數人共舉之大横紅旗數十幅用金字書慶賀自由等詞齊集於秦家崗大敎堂前首行誦經謝天禮繼由各界演說自由幸福鼓掌之聲歡如雷動至二鐘時皆排隊向江沿各街遊行每一機關有軍樂一隊大旗數幅共有音樂十餘隊唱歌男女數十隊爲首者係鐵路總辦與執行部之人員次爲軍界學界警界商界工界勞動界與鐵路人員等共延長三華里餘遊行至三十六棚工界俱樂部爲止始各盡歡而散晩間俄商號等满燃五彩電燈較畫間尤爲壯觀各學校聨合提燈會極形整齊實哈埠從來未有之盛舉也 
　　中東鐵路公司帮辦辛慈（與駐華德使同姓原係德人入俄籍者）在哈有年素與公司俄人極形親睦並無異議此次俄國政治改革首以抵制親德派爲事該帮辦亦在被嫌疑之列鐵路總辦已囑其勿到公司辦事矣 
　　哈埠俄探訪局長格拉德舍夫原與警察長有連帶關係警察長旣被執行部撤換該局長亦恐難安於位特自向鐵路總辦呈請辭職並請仍准其回原營當差鐵路總辦已代爲據情向執行部議商未悉能允許否也 
　　吉江兩省東北一帶均與俄領接　近因俄國政變兩省督軍省長迭次通電擬將沿邊要害增加軍隊防守以防意外本埠現雖安靜然地屬中外通商要埠自應未雨綢繆惟根據庚子條約我國於哈埠無駐紥陸軍之權現孟督軍與江省畢督軍會同令行駐哈兩省交涉員迭與俄領事會商維持地方辦法聞其結果准我國在哈添設武裝警察若干故吉林孟督軍於昨（二十四日）派委全省警務處趙處長親來哈埠辦理一切事宜並由雙城縣調來馬巡隊百人以資協助 
[湯玉麟之和解說]  
　　奉天五十三旅旅長湯玉麟赴馮師長處求其說項願將軍械印信等件繳還公家己則擬回義縣原籍杜門思過等情已誌前報按湯本義縣東南鄉人現在白土廠門距義境約二十里該縣韓知事其楫偵得湯回籍之消息即電請軍署核示待遇方法而張督軍以湯氏相從多年患難與共今竟出此下策殊爲意料所未及惟湯之舉動或亦爲人所愚如果公事上過得下去自當棄其㣲瑕乘機擢用故張督軍昨已派前統領馬瑞祿氏前往北鎭宣布比意並請馮師長酌加勸導俾息事端而修舊好湯氏當此進退維谷之際或能如督軍所期望也 
[武漢之外交消息]  
　　對德施行第三步之議日來又漸逼緊聞王子春督軍與中央往來電牘紛繁頗有不贊成驟然加入之意其理由以爲俄事與戰局有無變動須加詳察前日國務院曾有密電來鄂解釋誤會該電原文先述俄國事變之經過與新政府之組織情形後謂十五日駐京俄使奉其臨時政府之命向我外部聲明俄新政府對於國際條約概視爲有效尤願維持中俄國交駐英施使二十一日來電亦稱俄新外交部長通告各使館謂俄國尊重現行條約决定繼續作戰俄爲協商國之一現旣有此通告且聞民黨所排斥者乃在舊日之親德派此後戰局必有進無退自可斷言前經電詢駐外各使據復亦謂俄事於戰局不生影響云云觀於此電可知我政府對德亦已定有把握矣 
　　漢口德租界接收之初將捕房改爲警察八署分駐所刻始援照天津成例改爲漢口特别區警務管理局復於其中附設檢查所昨已分别咨照武漢各機關各國領事查照並聞該局昨日刋發德文傳單通知居留界内德人遵照須於三日内赴局報明職業年齡住址以憑檢查現在德人雖受取締仍可自由移徙有川粤漢鐵路局查賬員施密德國郵局長韓擬並德商卜實寄近均向交涉署請領護照移居北京又德華學校校長普耳塔敎員海維耳已領僑居漢口執照復擬移住天津業向前在該校各學生學宣言行將告别聞德人發寄之電報無論中國外國德碼英碼均須檢查之後始准拍遞凡遇德律格勒非克枯暗碼電報（此種暗碼能用一字代語言一句）一律停止拍遞又德商未售脱之小輪瑞元等船前經檢查後並未發還已由江漢關監督遵照部電扣留昨曾有人呈請購買未准以係暫時收管無權拍賣也該扣留之輪船中有一名錦輝者現據楚利公司經理唐廣甫赴江漢關禀稱係該公司所有爲德商寳羅洋行租用斷交後業已收回請即發還江漢關以未據寳羅禀報飭將收回證據送署核辦 
　　德界接收以後未見火警三十日下午四點鐘該界六碼頭某洋行宰殺牛羊之機器房忽然失愼一時火勢猛烈各界救火會西人仍循往例飛往灌救即行撲息未成大災當時界内巡警警備非常嚴重鎭守使警廳長均趕至督率彈壓迨火息後始許車馬通行 
[續紀鄂人復爭漢冶萍事]  
旅京湖北同鄉官紳組織漢冶萍公司鄂産清理處冀以爭回固有利權刻已舉代表時象晉等返鄂與省長議會各團體協商進行但漢冶萍公司主體全在大冶鐵礦佔有産業亦以大冶爲最多如鐵山堡盛洪欽下陸獅子山等礦石灰窰水陸埠頭及沿途鐵道類多公産民業自前清張文襄奏歸官辦除民産酌予價購外凡屬該縣公産悉任取用即地主權亦未保有冶人初無絲毫利益盛氏承領商辦後亦如之迨冶人屢次要求始每年撥銀五百兩由地方公推一人留學日本卽以該欵爲學費民國元年紛傳盛氏以鐵鑛抵押外人由大冶公益會長朱璠劉壽祺等出爲清理初無結果旋派盧宗嶽赴申向該公司爭地主利益交涉數月始允按年納公益捐二千四百串立約履行此十餘年來要求之所獲也刻下大冶在省人士接到京師組設清理處公函後以該處宗旨係爲全省爭利權不僅關大冶一邑第該公司産業以大冶居大部分亟須另設清理分處俾將來爭獲利益事權平均分配不致爲他邑一二有勢力者所把持特由省議會大冶議會胡潛劉均等發起在留省同鄉公益會議定函致邑紳迅設清理分處聨合京師清理處竭力向漢冶萍公司爭議矣 
[絶交後之僑蜀德人]  
　　德國駐成都領事署襄理官瓦格爾君於三月十九號接到駐京德公使電令離境當即預備一切定於次晨出發所有一切行裝均已備妥旋復致函交涉署請保護在川德人並稱該領署合同未满所有佃銀均均已付楚仍請房東徐季同移入居住藉可照料一切器具交涉署亦於當晩函請警察廳派警員前往三面點清器具開單封存雷處長方以夜深不能照辦而瓦氏繼來辭行乃知其次早離境遂以電話告知北門火神廟分駐所警員令其於二十號五更到德領署點交器物此事遂告成一小段落不謂諸事停妥後瓦氏又於當夜接到駐渝德領事貝君拍來急電言奉北京公使命令瓦氏暫緩出省是夜德僑在領署餞别瓦氏者均得悉此項消息二十號早瓦氏又將奉電緩行原因函告交涉署然而外間不知底藴見瓦氏已睚離境忽又緩行不免紛紛傳說至有謂中德邦交有轉圜之象者 
　　成都白藥廠（兵工廠之附屬）技師倉克氏係德人因所事爲軍事機關亦當離境但倉氏在該廠訂有成約今年六月始满此次離境該廠劉雲峰總辦支薪至六月底並外給回國川資九百元倉氏在該廠有年與一切員司不無感情十九號倉氏出廠該廠人員皆爲之祖餞劉總辦亦以口頭契約囑其於將來中德邦交圓满後仍到廠任事倉氏出廠後卽於是日到德領署現以瓦氏緩行倉氏亦仍暫居領署内日前到川調查鑛務之德國礦師士美志氏三月二十號已離成都聞士氏係奉該國公使之命令赴滬者但士氏非武員又非外交上之職員此次離川或者與邦交無甚關係 
　　成都之省會警察廳昨日（十九號）奉羅督轉部令查有無德商運售鎗支雷兼廳長當卽分令各區署所調查限卽日報廳二十號各區署所均報到警廳稱並無德商運售軍火且有報並無德人者惟北門火神廟分駐所報稱管内有德人三名除德文學校艾李兩德敎員外其他珠市巷西門子電機廠德人寳爾德雖係商人但無售軍火情事該　即於是日據報呈覆矣 
[浙省長裁審檢所電]  
　　浙省各縣審檢所於上月二十二日以前未報　　者尚有二十七縣早經高等廳查明報部齊省長於陷日通電時謂僅存六縣今致中央電則又謂實在未裁者只有一縣究竟幾縣殊屬令人可疑茲錄其電文如下北京國務院司法部鈞鑒前事鈞院養電即經查明浙省除已設地方廳各縣外祇崇德一縣審檢所報未裁撤已飭遵照院電准予緩裁海寗泰順遂安玉環武康五縣内有交通不便地方尚未報到應俟報明已否裁撤再行核辦慈谿一縣先據該知事具報號日裁撤當已復電照准嗣該專審員延匿卷宗藉口養電希冀緩裁業經遵照院電仍飭裁撤其餘六十四縣審檢所均係未奉養電以前先後具報裁撤惟耀珊此次裁撤審檢所原爲恢復中央統一法令減少地方人民痛苦起見不料與部意抵觸致有參差鈞院意主綢停自非得已耀珊何敢堅執有負苦心惟此項審檢所在所必廢院電部電均表同情乃猶留此數縣緩裁致使觀聽紛歧人民摇惑曩者省自爲制猶知不可今日縣自爲制將謂之何揆之耀珊恢復統一滅少痛苦之初衷尤相背謬雖出於鈞院調停之意實不勝爲民請命之情擬請鈞院毅力主持查照耀珊前呈迅籌大宗經費俾各縣審檢兩廳完全成立否則亦須以敎令將地方分廳組織法先行公布方爲司法獨立之基礎與耀珊前呈第二層辦法相符非獨法令免致紛歧抑使是非不容並立區區之意惟祈採擇施行齊耀珊印 
　　附錄諸曁來電如下其一云督軍省長高檢廳長財政廳長警務處長鈞鑒知事陶鏞於四月一日接印視事知事魏炯即於是日交卸除另呈外謹電聞諸曁知事陶鏞卸任知事魏炯同叩東其二云省長高審檢廳長鈞鑒諸邑訴訟繁雜查有浙江候補知事汪培生羅士筠二員　端學粹資格相符堪以充任承審員爲免訴訟停滯起見已於一日先行任事除另文呈請委任外謹電聞諸曁知事陶鏞叩先其三云省長高審檢廳長鈞鑒知事在省蒙省令飭查專審員梁伯藩被控受賄一案到任後正在審辦奉到廳長艶電此案移轉管轄於寗波地方廳知事伏惟長官同此體恤拖累尊重法律之心命令容有未經接洽之處如何遵辦仍請示遵諸曁縣知事陶鏞叩先按諸曁專審員梁伯藩爲酈錦昌因姦佔姪媳事（酈阿牛妻）訟不得直經該專審員將僞媒證毛趙二人發押酈乃賄囑陳望生曹也樵等揑名電控到省派委陳祖望到縣澈查一面將梁扣留一面將陳等發押詎卸任知事魏炯乘此次交卸前又將陳等保釋梁不服電省移轉辦理昨（二號）高檢廳已飭新任陶知事將全案人證尅日解省訊辦是亦足見行政司法不相融洽之一證也 
[杭州快信]  
　　省公署秘書長馮學書秘書樓全鑑等全體辭職齊省長極意慰留 
　政治商榷會因裁撤審檢所案定期二十二號開會籌議善後方法 
　　杭縣籌備清明植樹令典指定鳳山門外小九華山并以江干樂善堂爲事務所 
　　浙路公司乙卯以前債劵本息一二兩期應給十 
 
 
 

Page 7

 
 
三萬元七千有奇准十五號發給 
　　海門臨時警隊奉令遣散昨已電省一律繳械泰順監犯越獄電報到省管獄　鍾孝常撤任另委夏緯接替 
　　浙省抵補金仍繼續帶征地方税 
　　北兵抵浙頗守紀律近則時發現干涉警務情事安徽會館定期八日開會選舉正副會長 
[岑春煊箴勸國人電]  
　　岑春煊氏自赴東養疴以後迄無消息近頃回國聞於一日曾有關於時局之電文一通其文曰各省省議會並轉各報館鈞鑒外交危迫務宜上下一心趕修内政蒐簡軍實以備不虞設再因循敷衍賄賂公行黨派紛爭各挾私見危亡可翹足而待鄙見以爲内外應速將軍國要政列定簡明比較表刻日進行按月電呈交國務院付國會分股考核再由人民監督國會登報糾正政府執行黜陟以資急救春煊亦國民之一故不避責難之嫌條列如下全國預算聞收入約四萬萬餘支出略多稍節即爲適合然何軍可裁何機關可省宜速會議决定實行提出二成交參謀部專儲以爲陸海軍作戰規畫貪墨如龍濟光其軍隊又屬殘兵敗將留之有何理由餘有似此腐敗軍隊均當在裁汰之列且聞龍濟光用金錢運動改瓊州爲省並擴張其軍隊惝成事實效尤不已軍政何從整頓參謀部宜擔任各軍之工程隊輜重隊國内外偵探兵工廠製造之進行並將所有閒散學生量材任用陸軍部宜擔任飛艇及督飭中外各軍旅行繪圖訓練軍儲軍紀之進行海軍部宜擔任潛水艇及各海口水電鐵網砲台守禦及學堂船廠之進行財政部除作戰預備之欵按月交參謀部專欵存儲外其餘造幣廠如何統一及一切關於財政進行之件一律列比近來政事利鈍全以財政爲比較故財政部與參謀陸海軍皆宜負臨時責任此外在京各機關政務之進口各省武備如軍隊之旅行繪圖訓練文事如吏治學堂及地方興利除弊之進行一律列比各省除呈各該部考核外再交國會分股考核嚴行賞罰國會會員溺職不舉發者可由人民指摘國會亦宜嚴定本會懲戒之規則報館有關輿論務宜化除黨見維持公道地方利弊何者當興何者當革詳爲徽訪剴切敷陳以助政府耳目之所不及萬不可摭拾浮言妄爲攻擊俾足以昭人民之信仰日來國情瞬息千變各國皆有臨時自保方法勿　航潛各艇不能跨海而來我遂可始終作壁上觀也春煊以爲整頓内政方足以禦外侮破除私見方足以言内政竊願舉國上下同心戮力以國家爲前提春煊生平未與黨會之列凡屬愛國之士無不引爲同志但知公理之是非不問私人之愛惡區區之愚竊願與天下士共勉之謹就管見所及爲諸公覈練伏候採擇施行并賜明敎岑春煊叩東 
地方通信 
[松江]  
　　奉縣第五校存否問題之爭議奉賢縣第五高等小學校於民國四年份由程姓創設當時因敎育欵項支絀故該校校費校告迄未規定亦未詳省立案此次孟知事蒞任即將該校特别費及常年費於前日移交敎育行政會核議在席人員以該校並水　省立案無提議必要紛向孟知事質問孟知事以到任未及匝　尚未詳悉該校原委對旋問三科吳某該校是否詳省成立吳答業已詳省繼問是否前任詳報答在二十日前問如何詳法吳　以願移時復有人倡議謂吳旣朦詳省署即須俟省批回縣方可核議衆以無適當解决方法即表同意而歡 
　　縣敎育常會議决案一號縣敎育會常會正會長姜君因病未到由副會長吳君主席先議嘉定縣敎育農南三會函請聨呈省署免加省附税案衆議此案應根據議案聨合本邑農商兩會電省力爭次議求忠國民學校校長沈玉議請議之校舍糾葛案先由沈君報告該校校舍舊係明凈堂僧産現住寺僧林逸　欲收回一部作爲拜識之用請即由會呈縣諭阻衆議此事宜由沈君自向林逸交涉提案應不成立次議小學敎員研究會交議之學校敎員應隨時率同學生參觀他校案議决如擬辦理尚有歎案因爲時已晩留持下届常會再議 
　　葉榭賽燈熱前日莊行鎭大賽龍燈多至三十餘條已屬僅見連日浦南葉榭鎭　繼起效尤並於龍燈之外紥成獅虎等燈鈎心鬥角互爭新異燈彩之多遠逾莊行四鄉集觀者甚衆 
　　女子職業學校成立女子職業學校由錢愚馬昌期二君組織其宗旨在灌輪女子職業智識業已呈請縣署立案並請准縣署以景賢書院撥作該校校舍現已佈置完妥擇期閏二月十九日開學矣 
　　議决屯田繳價辦法金山衞屯田二千畝係隸屬於松江金山兩縣前經官産所駐辦狄思霖督同丈繪生會同松江縣委員尹子蓮前往清丈因被經辦屯田錢糧之書記姜振祥糾集屯戶到場反對致不果行茲狄駐辦以該鄉地處海濱人民强悍若再不予疏通貿然往丈仍恐不免意外故於前日邀集松金兩縣唐詹兩知事並該鄉松金兩縣鄉董張琴軒宋鵬壽及餞蔣兩君在松江官産所會議屯田繳價辦法惟張宋蔣三君因事未到祗有錢君發表意見並願於各屯戶處擔任疏通狄主張以該鄉屯田二千畝俱在中心無漲坍之虞故無先行清丈之必要現擬第一步辦法請由錢君通知各屯戶儘於十日内接畝先繳田價一元一俟限满繳齊之後即由本所會同松金兩縣分呈省長官産處陳明該鄉地瘠民貧之實在情形請照每畝所定六元四元二元之價值再予末滅俾順民情如蒙指令准滅當按照所報畝分核價補繳給照管業當經在所諸人贊成始由錢君回鄉知照各屯戶遵議報繳惟聞以各屯戶報繳之數多屬取巧滅少故截止之後如照原查總數不符大約仍須按田清丈也 
[鎭江]  
　　德僑暫不離鎭自中德絶交後駐鎭交涉員周嗣培查得在鎭之德國人僅美最時洋行大班一人該行躉船大副一人利通小輪公司經理一人鎭江海關驗貨一人現仍留居鎭地照常營業並由周交涉員飭各檢查員檢查後妥爲保護 
[節省防費之通令]  
　　駐鎭陸軍楊師長奉馮副總統通令略謂准陸軍部内務部電咨各省近有增加防務經費之電請目下財政支絀已達極點查所定各省防務經費尚虞無法籌措何堪再議增加該項經費無論如何不得額外請益所有一切佈置應就經費範圍内妥爲支配匀節開支云云楊師長奉令後當卽轉飭各旅團營遵照矣 
　　火警本月三號上午十一時鎭郡西門外更樓巷王姓家失愼經警察局天主堂兩洋龍曁各坊水龍齊來灌救始行熄滅燃已延燒草房五十餘家並焚斃某姓女孩一口亦云慘矣 
[揚州]  
　　軍官連袂來揚江蘇督軍署咨議官陳兆琛軍需課長張調宸軍械處長孔慶塘硝磺局長曹恒齋長江巡閱使軍需長萬璧宸均於今日（二日）乘差輪先後蒞揚聞係籌議某事 
　　小孩慘遭擲斃皮市街邵萬興紙紥店三齡女孩患病多日伊母欲延醫診治而父則不爲然遂起口角竟將該女孩摔下登時斃命鄰人以邵慘無人道報告巡士由區長金子丹陳請縣署辦理刻周知事已委承審員前往騐勘以憑核辦 
　　地保私收田捐南鄉地保馮淦私收田畝捐八九十元由該鄉董查悉具文報告縣署請提案嚴辦日前周知事業將馮笞臀一百下并勒令償還所收之欵 
　　簽提債戶到庭商民轉殿傳等六人欠潤華貧民工藝廠債歎久延不償日前該廠經理楊鴻發向官廳起訴昨周知事已飭法警簽提到庭審判追繳 
[杭州]  
　　紀三日之省議會臨時會浙江省議會於昨日（三號）開第二次臨時會政務委員四人議員出席者一百十餘人請假者十一人下午一點二十分鐘開會第一案浙江省敎育會請補助會所建築經費案討論之下表决結果贊成者少數打消第二案浙江省絲廠條例修正案委員說明省長提交復議理由衆於法律命令上反覆討論後由議長付表决贊成成立者少數議長聲明此案打消實因方式不合第三案改設崧駿祠諮詢事件委員說明崧駿政績請立專祠理由衆以民國官吏何必爲前清仕宦立祠且　考崧君政績亦無立專祠之必要當請議長咨復省長本案不能成立第四案浙江省推收戶糧規則修正案各席無討論卽付法律股審查第五案設置新化縣案三十六席云設置新化縣案本便前次議決咨請省長查復無非爲愼重起見今旣准省長咨復不能設置應撤消原案可也七十一席云人民旣不肯設立卽使本會議决後將來官廳執行亦　碾良多不如打消爲是衆贊成議畢遂散會時三點四十分鐘 
[廣東]  
　　九廣工程車遇險英叚九廣車路於二十七號晩因修理車路特開夜工是晩由紅磡站用車頭牽有載沙石之工程斗車十餘輛往沙田地段满載頑石及石矢復由沙田用車頭倒推各斗車回紅　詎於昨早四點五分鐘車至入山穴時前截之斗車忽爾不動而後車撞至轟然一聲致將斗車數輛倒側或脱出執外斯時有工人四十餘名分立於斗車之上皆被倒下田中而頑石及石矢亦一齊　瀉致將工程壓住當場斃命者有潮州人葉馬培一名受重傷者八人徵傷者約有十人該處人靜地僻無人救援至六點鐘始有醫官及警差至將傷者分别送往香港醫院訓治而車路人司司理人亦帶同工人人員到場將各車輛移誰軌道至上午十點餘鐘由港往省之快車始能通過 
　　河南發現謀殺親夫案近日河南居民紛紛傳有謀殺親夫案發生查此事發生於二十六號夜被害者爲余其昌其父余聚前在槳欄街某藥店爲僱工近因年老告退與其昌同居河南十一區一分署段内東邊巷五號屋内其昌現年二十九歲娶龍導尾李姓女爲妻約八九年經生一子現年三歲其昌平日神情恍惚似有神經病日中多在某藥店就食其妻向與私開花曾之何九有染故常有母家居多昨二十六號夜其昌正由該藥店膳畢回家在金花廟涉頭登岸見一穿白衣少年在此守候一見其昌卽問爾是其昌否其昌答以不錯該少年即將手携之玻璃樽交其昌令將樽内之水飲去否則以刀對待其昌畏刀卽將水一口吸盡及抵家漸覺腹痛乃將上項情節告知父母其父母因其昌素有神經病不以爲意迨至十時後痛楚愈甚其父母乃扛往附近中西醫生二處求救均云受毒已深不可挽救及扛回家則已斃命矣其父隨向家人查詢其幼子即對其父言時見何某與嫂調戲其父乃知爲姦夫所害卽報知警區傳李氏訊問一切翌日並將何九捕獲一併解廳轉解法庭訊辦聞李氏及姦夫何九到區時均神色自若又聞李氏與姦夫久思聨合作永久之計因碍於姦夫原有髮妻特要其將妻離異方允同居何九日前已將髮妻逐去竟下此毒手或將以實踐其同居之謀也 
來函 
[江都振揚電燈股份有限公司來函]  
　　閱貴報三月三十日揚州地方通信載電燈廠改組之大會議一則其中事實有不符之　如新股東周芷貞周谷人錢祥寳毛立堂朱竹軒華春槐等擔任云云按周公芷貞爲江都縣知事並非敝公司之新股東查官吏服務定例地方官經營商業視爲嚴禁故周公决非新股東可知又周君谷人係商會總理亦不在股東之列惟原股東發起人之内尚漏列鍾養之一人或係鍾之誤亦未可知至股份係十六萬誤爲十四萬又二四五六七八等候尤無其事緣現今除更名爲振揚電燈有限公司外其餘各職員名稱及支配方法均待股份招足後開大會時方可定奪此時未便率行假定以上所云想係貴訪員傳聞之訛應請更正是所切盼 
[蘇州警察廳行政科員祝秉綱來函]  
　　謹啓者貴報三月三十日地方通信欄内所登蘇州保安隊捉賭案近狀一節内稱省長派文委員來蘇復查邀　警廳科員祝某帶同楊德明等至東美巷某宅面詢云云查自此案發生以後有無省委到蘇鄙人毫無聞知想係傳聞失實應請將來函登報更正是所至禱 
雜評一 
[岑西林之電（一子）]  
　　一國存立之要素在平時有以增進其國力决非倉猝間所能獲效也凡事豫則立所謂豫者在能修其内政而已内政何以能修在各方面能先消弭其黨見而已然而我國之内政閒暇時旣未能整理及至外交問題起則又置諸腦後偶於政治上有所運用即先挾一黨見以行而事遂亦不舉是非特不豫於平日抑且不豫於臨時國力將由何而增進耶外交之方針無論爲進爲止而國力則不可不豫儲卽内政不可不豫備也 
　　吾觀今日當局之狀態一若外交而進也内政不暇顧外交而止也内政又不必修豈非其見解之大謬耶善夫岑西林之言可以作國人之棒喝矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[檢查德僑之手續]  
　　松滬慮護軍使以檢查德僑事務所係於上月二十二日設立曾經派員調查華界内德僑戶數一面函請交涉員轉致和蘭領事通知僑滬各德人限令十日内投所報告以便造册給證保護在案查自檢查所成立之日起扣至本月二號止所限十日已經届满所有德國僑商住居華界之男女老幼除由駐滬京議憲兵營第一第二兩連長調查報告外其自行投所報告者究有若干現須清查造册彙總報部故於昨日令飭檢查所馬主任速將僑滬德人男女老幼名姓住址職業分晰列表送候核轉 
[淞口防務之佈置]  
　　海軍臨時總司令薩上將以吳淞口外之三夾水洋面爲航海必由之要道當此海防緊急之際各國往來輪舶凡泊吳淞口外者自應隨時調查業於昨日派艦往泊三夾水調查各國兵商各輪有無停泊該處洋面着即按日報告並飭某艦泊於淞口保護要塞以昭愼重 
[洋藥局趕辦結束]  
　　江海關存棧之大土小土奉洋藥税務司諭於四月一日起實行停止報提通飭土商遵照在案茲悉日來局内所辦公務俱係在上月三十一日之前向關報提分運故局内辦公人等頗形忙碌期早結束云 
[再紀禁烟聨合會事務所之存廢問題]  
　　北京全國禁煙聨合會前委陳耀卿等四人來滬組織事務所此次忽由安副會長咨請警廳取締將事務所牌子撤回已紀前報茲悉陳耀卿徐賡華等昨向淞滬警察廳所派調查員某君陳說並將歷來函件電稿與調查證書分别給閱當經某君告以此事非本廳主動實由北京總會函請現旣奉委調查自應將會中辦事細則組設情形具呈到廳核示辦理陳君等因所懸牌子旣已撤回亦祇得聽候北京總會詳細電復再定行止 
[嚴查華界烟窟]  
　　淞滬警察徐廳長以烟禁期满租界土膏各店均已停閉而華界内私售燈吃之戶聞有先期購存烟土仍在秘密内室開燈私賣查高昌廟龍華日暉港一帶素多售烟之戶且已有人報告實屬玩法業於昨日令飭高昌廟警區李巡官速率地保嚴密查拿究辦矣 
[毒卉無足賞玩]  
　　江蘇齊省長加派復勘烟苗委員趙務滋來滬專查上寳等縣境内花園園圃有無以罌粟作爲盆景昨已會縣出發查勘矣 
[敎育會第二日講演紀]  
　　昨爲江蘇省敎育會開講演會之第二日仍於上午九時開會黄任之君講演日本及菲律賓之體育詳述日本學校體操運動之方法及社會對於體育上之觀念並謂日本體育不僅謀個人之健康實含有軍國民敎育之意味次講菲律賓各種運動會之組織及學校運動方法未謂菲律賓全島人民均注重體育據該島敎育局長云體育最發達之處百人中無一不受體育敎練其次亦可得百分之九十五人至菲島之體育完全謀個人之健康並無軍國民敎育意味此與日本大異之點也至此休息十分鐘繼講日本及菲律賓之職業敎育詳述其職業敎育上具體的設施并舉對於中國辦理職業敎育之種種手續下午三時繼續開會研究職業敎育及其他種種問題至六時始散會 
[印花税有賴商會]  
　　江蘇印花税分處處長李湛田近在南京組設税務機關並派員分赴各屬實力勸導已誌前報茲悉李處長現已來申昨日特赴南市縣商會會晤正副會長籌議統一辦法擬將從前所訂懲罰苛章大加修改並聞嗣後須由商會擔任爲推銷税證之總機關更將總檢查名目改良進行如有分銷之處須經商會取具志願書並覓取保證然後由商會分發推銷期收實效業已據情詳報北京印花税總署署長即當實行云 
[行使僞鈔票案訊明判决]  
　　常在南京路四百七十三號門牌章東明酒店内之甬人成志順因將中國銀行僞鈔票托由住居閘北之紹興人陳洪泰轉托陳之房客陳永和四出兜售詎被陳永和訴知總巡捕房華探目陳雲忠禀明捕頭協同二十七號西探目朋山西探海明惠華探張林泰將成陳兩人先後緝獲並搜出五元僞鈔票二十一張一併解送公共公廨迭經訊供收押在案昨晨由捕傳齊人證成等解廨復訊先由西探海明惠投案禀明前情繼由見證陳永和投訴此項鈔票係二房主陳洪泰托我代銷每百元祇售六十元尚可扣除佣金十元我以此事有關國際金融即至四馬路蕙芳園茶館訴知包探該包探即給我現洋六元向陳購得五元假票兩張繼又付我洋三十元囑令往購僞票十張計五十元並向定購僞票一千元囑送至福建路惠商旅館三十一號房間内旅陳携票送去見有包探在場彼即棄票圖逃當被拘獲云云又據包探張林泰禀稱上月二十號在福州路蕙芳茶館内啜茗見證陳永和說起有人托賣僞鈔票先令往購五元之中國僞鈔票兩張持回捕房訴知西探目囑令定購千元因恐伊等起疑故至福建路惠商旅館定一房間仍囑見證代購迨陳洪泰携僞票來棧即行拘住詰其來歷據云係由成志順在南京路章東明酒店内托伊代售當卽前往將成拿獲搜出中國銀行五元僞鈔票一張據成言該僞票係在北四川路羣芳茶樓向梁姓粤人買來訴至此即將抄獲之僞鈔票呈案請察又據中國銀行代表嚴成德投訴該銀行鈔票均向美國定購係用銅板印成花紋精細此項僞票用拍照器具攝下且係石印故花紋甚粗兩邊號碼又不相符易於辨别等語並據陳洪泰供稱此項僞票係由成志順囑我代賣每元六角我得佣金一角係在英大馬路章東明酒店内交接是實訊之成志順供稱該僞票係由陳洪泰交伊代銷堂上反覆駁詰堅稱係陳洪泰交來旋經王襄讞商之英卓副領事判成志順押西牢五年陳洪泰押三年起案之僞鈔票交中國銀行代表帶回自行銷燬 
[試放山砲之佈告]  
　　上海製造局奉部額定每年應造管退砲及過山砲若干尊統限年終告成所有民國六年份應造以上兩種快砲曾經李總辦先於去年歲暮配齊材料責令砲廠主任黄承慶督匠趕造在案茲悉該廠業已造竣過山砲數尊呈請李總辦定期試驗此項山砲吸藥之多寡射擊之速率是否合格以便裝箱存候彙解昨經李總辦定於六號起在西砲台分别試驗惟恐居民於試砲之時或有誤會致起驚疑故函告松滬護軍署請爲出示布告茲將盧護軍使佈告錄下爲出示佈告事茲准製造局函稱查本局造成過山陸各砲歷經在西砲台試放並預請布告在案茲有新造成之山砲數尊擬於本月六號起仍在西炮台試騐請預爲分别佈告以免誤會驚疑等因准此除分行外示仰本地居民人等一體知悉届時該局試砲係爲研究性質並無别項情事幸勿誤會驚疑爲要 
[愛羣女校之五周紀念]  
　　本城愛羣女學校爲袁希洛君獨力創辦兼收初等男童現該校第一第二兩部初高兩等一二三四年級生徒已逹二百八十餘人中分初等國文高等小學國文高等專修三科附授英文圖畫手工美術音樂成立五載成效卓著昨爲五周紀念日特開成績展覽會男女來賓蒞會者約數百人男賓如敎育部僉事沈商耆及章太炎賈季英嚴濬宣等女賓如前山西省長沈銘昌之夫人等均由男女招待員招待導引參觀所列各項成績如圖畫手工刺繡等品俱斐然可觀午後二時振鈴開會首由該校女監學袁希澔女士登檯報告該校創辦及經過情形並言該校爲義務性質素無官費全恃市學務處之補助費及學生之學費爲挹泩故經濟困難設備未周現擬自建校舍因無的欵未能開辦深望到會諸君及各生父兄熱心補助俾觀厥成實所欣幸報告畢乃奏鋼琴演唱校歌次請來賓沈商耆賈季英章太炎等相繼演說大致俱贊該校敎授方法深合現時工藝職業程度將來生徒畢業字人卽能爲人良妻賢母若各處仿而行之則裨益社會當非細故惟婦女職主中鐀酒食是議實爲專責該校獨付闕如未免美中不足倘再添設烹飪一科尤爲美備云云至此乃由各女敎習指導各級生徒按照預定秩序分演各種學藝如初等一二三年級之讀法算法問答高等小學之講讀書法珠算高等三年專修科之英文歌英文講讀裁縫實習等科均極純熟直至五時餘始告休會 
[舊道尹離滬往甯]  
　　前任滬海道道尹徐元誥自交卸篆務後將赴山西河東新任連日以來各界紛紛歡餞茲悉徐君已於昨日（四號）由滬寗十一時五十分快車赴寗謁見馮副總統齊省長面陳交代即由寗遵陸赴河東新任當起程時本埠官商各界咸赴車站送行大有遽唱驪歌之慨 
[建築公共碼頭之開始]  
　　南市各商家因沿浦等處向有之碼頭被工巡捐局推放岸線逐一拆卸以後雖已由局規定在沿岸分設公共碼頭五座久未建築殊與商業上大有關礙是以聨名呈請朱局長擇要提前興工建造並由縣商會函催去後現朱局長巳准將本局前之公共碼頭先行釘樁從事建築矣 
[補行植樹典禮]  
　　上海縣知事沈寳昌昨日行文各市鄉農會會長云案查清明植樹典禮前奉省令氣候温暖樹木萌動爲期較早茲定於舊曆花朝日爲種樹之期至清明節再行灌溉補行典禮並分别列表攝影具報備查等因奉經本公署於花朝日將購定樹種先行種植呈報在案茲查四月五日即舊曆閏二月十四日爲清明節期上午十時本知事親往王家闕路植樹場地補行灌溉以重大典除呈請道尹蒞場監視外合行令仰該農會長届時齊集並益習蕩所以便同行典禨仰即遵照此令 
　　又聞滬海道尹准於今日上午九時就道屬苗圖舉行植樹典禮昨已預備樹秧多種並柬邀各界蒞團參觀 
[森林會今日開會]  
　　中華森林會定於四月五日（今日）午後三時借靜安寺路五十一號寰球中國學生會開談話會三點三刻赴宋園植樹以資提倡 
[保護農林之請求]  
　　浦東洋涇市農會會長倪士清昨呈上海縣知事文云呈爲夥掠植物蠧害農林呈請嚴禁以安閭閻事竊查洋涇全市地濱浦江廠棧林立客民衆多此項客民大抵無工藝恒業祗依廠棧中扛挑爲生自廠棧受歐戰之影響而客民之生計稍微因其生計之微兼之良莠不齊而鄉間遂受無窮之害矣蓋自去年以來每日成羣結隊蜂往各圖手持長竿鈎摘河濱田塍及墳中宅邊之樹枝捆載扛挑絡繹於道以全市計每日必有數十擔訪聞每人日可得錢數百文較之在廠棧扛挑力省而資多所以狡黠貪懶之徒無不踴躍樂爲此外則農家所種之菜蔬所拴之小樹亦無不持强掠取或被主人見而喝阻伊等不但不懼且恃人多竟敢喧賓奪主甚被兇毆設有一二可以抵抗之主人則裝傷圖詐無所不爲故行於野而掠取之形彰明可見詢於人而衆怒之犯醖釀已成四鄉住民羣居偶述無不切齒蠧害地方筆難殫述若不陳請設法嚴禁後患靡窮用特備文陳請仰祈縣長迅予出示嚴禁並懇函請淞滬警察廳長訓令三區各分署一體嚴禁傳諭崗警見犯拘懲以保農林而安閭閻實爲公便 
[查禁迎神賽會]  
　　上海縣沈知事以滬地愚民每届清明節前後有迎神賽會之舉勞民傷財無益有損曾經佈告並函咨各處警區一體申禁在案今徐家滙迤西小閘地方之蓬場廟又有鄉農分投鳴鑼定期陰曆本月二十日迎賽城隍神像故於昨日函咨該管淞滬二區三分駐所警佐切實查禁並令縣警佐領袖轉知漕河涇分所協同嚴禁母許抗違 
[景毓華將往川沙]  
　　上海縣地方警察所警佐首領景毓華奉齊省長委代川沙縣知事已誌前報茲悉景君自赴密謝委後已於前日返滬定木月九日前往川沙接篆視事聞連日設席歡送者頗不乏人云 
[維持刑事上告之程序]  
　　上海地方檢察廳昨奉高等廳訓令開案奉京師總檢察廳訓令内開查各廳呈送刑事上告案件往往有上告意旨書内所塡月日業已逾期僅據來呈聲稱該上告人於法定期問内聲明上告等語而案卷内究竟於何日聲明無從查考若往復查詢動稽時日且即據查明日期呈復前來而卷内旣無記載空文聲復殊非正當辦法爲此通令轉行所屬各二體遵照嗣後檢察官對於上告案件如因案情　複或發見錯誤時日較遲未及於限内提出意旨書者務遵本廳四年一五三二號通行辦法先行呈報本廳並知照原審官廳備案其被告上告如未具有聲明上告狀而曾經口頭陳述或由其他方法表示上告意思者均須於卷内記明至宣告判决時被告人當庭聲明不服者應由蒞庭檢察官注意筆錄以資查考庶程序得以維持而辦时可期便捷等因奉此除分行外合亟令仰遵照 
[扣留由渝運滬之牛油]  
　　外交部特派員公署近接駐滬日本總領事來函轉准重慶日領來電以據日商立宫阪九布禀稱該商在重慶開設新利洋行被華商德豐隆積欠雜糧欵項言明以該華商售與同豐裕之牛油作抵今該華商並不照約履行反將前項牛油十四年潛運赴滬欲圖脱售請爲電滬扣留備抵等情朱交涉員接函後當已轉函江海關施監督請飭關員將前項牛油查明扣留以備抵償 
[救濟會援救女子]  
　　近有拐婦王朱氏李張氏韓趙氏等拐得二十一歲江北女子孔桂小又十九歲寗波女子蔣阿新十六歲揚州女子趙小大子十三歲無錫女子趙阿二等乘輪前往大連售賣若輩離滬之後爲本埠救濟會查悉立時電致大連救濟會將該拐婦等並被拐各女先後分别查獲派員乘輪押解返滬昨已抵申解送上海地方廳經檢察官提案研訊一過判王朱氏等收押女子孔桂小等發送該會留養候示 
[男女拐匪逮捕]  
　　住居西門外林蔭路之陳朱氏並姜潘江四等專在城内外等處誘拐男女小孩早爲警界所注意此次不知從何處拐來七歲男孩名金寳又年約三四歲男孩一口前日托其同黨王吳氏邱張氏等將該孩等領出售賣事經二區警署訪悉飭派長警分投追獲並補提陳朱氏及姜江等連同兩孩於昨日函送地方廳請辦午後經檢察官預審之下以陳朱氏等男女各匪犯案纍纍判令分别收押聽候重辦金寶等兩孩發送救濟會留養候查傳家屬來案認領 
[串拐小孩之懲治]  
　　江北人張大根子前日串同十二歲劣孩唐三寳在虹口華記路六號門牌誘拐張趙氏家六歲男孩小寳同乘黄包車至北海路下車希　販賣被老閘捕房包探查獲一併帶入捕房昨解公共公廨經俞襄讞會同英白副領事研究屬實判張大根子押西牢二年唐三寳押改良所三年小寶交其母領回 
[懲罰花會航船]  
　　花會航船賭徒方連生陳吉甫厲阿標等三犯由警拘送地方廳請辦在案昨日午後經推檢各官開庭審訊方等俯首求恩問官會商之下判將方陳厲各監禁五個月並科罰金洋各五十元 
[茶館聚賭受罰]  
　　張鳳儀在北西藏路一百十六號門牌開設茶館聚賭抽頭當被捕房查悉以其不但違章聚賭且未向工部局領照當將賭具帶入捕房禀明捕頭轉禀公廨出單昨派包探將張傳至公共公廨經中西官訊明判張罰洋八元充公賭具銷燬 
[警探查獲烟土]  
　　北火車站烟土檢查所警探前日查獲私帶烟土六十四包之陳茂盛一名解經閘北司法科李科員訊明判送地方檢察廳究辦 
[警佐注意招工續紀]  
　　山東人陳某等在閘北龔家宅招募小工爲五區二分所牛警佐查獲解科各節已誌昨報前日經李科員訊得此項小工係由李桂山承招李又轉包與陳福堂劉得標郭信魁三人所招工人作何事業李陳等均不知情且供詞互相推諉判分别還押候查核 
[男女大起衝突]  
　　大東門外大酺樓菜館主徽人許浦鰲之子文標向與其妻胡氏同居該館附近吳家弄中文標年少輕浮曾與住在王家嘴角之婦人王陳氏姘識閱時已久近來文標又别有所好置王陳氏於不顧王陳氏疑爲胡氏暗中播弄突於前日下午糾合羅李氏卽張陳氏羅新弟即張招弟母女並無賴多人擁至許家尋釁逢人卽打見物便毁胡氏知事不妙遣人到該館報告由乃翁許浦鰲號召店夥前來對付一時互相兇毆各受損傷當由巡警到來將男婦一千人拘送第一區警署惟許文標已乘間逸去昨午由該區董警正備函將一千人移送地方廳請辦下午經檢察官提案預審驗得兩造各受微傷並無大碍但供詞各執判將許浦鰲許胡氏堂倌陳福松許榮華王陳氏羅李氏即張陳氏羅新弟即張招弟等男婦七名口分别押候飭警查明起釁眞相再行核辦 
[幸未燎原]  
　　前晩十二時滬城官驛弄銅作後面某姓家披屋内不戒於火幸第一區救火會近在咫尺急用皮帶吸水灌熄不致成災祗燬去什物惟左右隣居已受驚不淺昨經一區二分駐所王警山警佐飭警將起火之人拘局收押候罰 
[再誌冒名騙洋之敗露]  
　　戴松夫指控沈阿三揑寫冒名字條串同其弟沈阿松先後向南市福記號及引翔港四百九十九號門牌劉榮耀劉祿鳳等騙洋化用等情昨由捕房將沈氏弟兄一併解至公共公廨請究先由戴松夫上堂訴明被告弟兄冒騙情形繼據劉榮耀投訴被告冒戴松夫名義騙去洋五十元並將揑寫之字條呈案請察又據劉祿鳳投訴被騙各節訊之沈阿三供認屬實又據沈阿松供稱在海寗路四川路口順大米店内習業胞兄來店囑我送一字條至原告處餘不知情求察中西官判沈阿三押西牢四月沈阿松押候傳其業師來案證明再核 
[訴明臨訊不到之原因]  
　　李詠春在公共公廨呈控王志良不理欠欵一千九百餘元由廨兩次傳訊被告不到缺席判商在案昨晨被告王志良延代表律師投廨聲稱此案已奉公堂判决惟被告實係政界中人其時因往南北兩京辦事迨得悉此案訂訊日期即趕回投案詎已不及並非抗不到堂應請復訊等訊旋由原告代表律師投稱被告代表律師業已更易三人故今日被告律師到堂請求復訊一層敝律師不表同情應請堂上明鑒會審員王肇之君商之美博副領事會同簽判云前以被告臨訊不到當經公堂判决在案茲據被告代表律師到堂聲稱該被告因公赴京以致前次臨訊未到理 
 
 
 

Page 11

 
 
由尚屬充足着被告認繳一半律費銀二十五兩及一半堂費以示薄懲准予復訊提票註銷此判 
[蓋章擔保之責任]  
　　虹口威賽路昌華米店主薛芝餘被新興記呢絨店主顧順園在公共公廨控告不交擔保定購京神洋行衞生絨十箱請追定銀一百五十兩等情由廨飭傳被告到案訊判交保候訊嗣因無保管押在案前日午後由捕傳同原告將薛解案經俞襄讞會同陪審之義羅副領事升座提訊據原告顧順園投稱前年由被告之兄前來兜攬囑令定購京神洋行衞生絨十箱當被取去定銀一百五十兩由被告擔保立據蓋章後延不交貨向索定銀一味遊約是以控請追究並將保單呈案請察質之被告薛芝餘供稱此項保單並非由我出立乃係我兄私自蓋章擔保我實不知未便承認且我所開之店祗有數十元資本生意清淡實係無欵賠償應請明鑒中西官會商之下以被告所出之保單旣經蓋章無可推諉判限三個月内照原告控數還銀違干未便 
[生財抵償房租]  
　　天主堂前在法公堂控房客章少良虧欠房租洋八十二元八角延約不付後由少良之父投案請求寛限措繳判限七天繳洋在案昨已届期章奉傳未到判將生財拍賣作抵 
[貨欵仍難乾沒]  
　　晋泰押店陳德文彰投法公堂控被公和衣莊主陸福生於上年二月間向晋泰購去期满之貨計洋六十元零七角向之索討行兇不認陸因知店已抵欠希圖乾沒但此欵前已奉判歸商人收取請求追繳陸福生供四五年前曾有往來至去年二月間並未前去購貨係屬冒取請察判將公和之往來各簿吊案察閱再核昨又傳訊陸堅不承認迨察閱簿據殊多朦混旋有晋泰之學徒何炳生投案聲稱陸於去年買去銅器鞋子衣服等物由民人代伊捆紥價洋約六十餘元是實中西官判交尋常保出外限七天繳洋 
[定貨糾葛案辯論終結]  
　　中華商業公司洋人索梅克前延逖百克律師代表至法公堂控稱上年三月間有元泰成號主吳槐卿三次定購藏袋布等共一百五十件曾經出過二十五件第二次所定之一百件吳稱係代跑街蓋印亦當由吳負責第三次二十五件因貨樣不符延不去出今派司在原告處應請堂上着吳趕速前在先行取去吳延穆安素律師代表聲稱第二次定貨請交證人到案集訊中西官會商之下判着吳槐卿於翌日繳存銀二千六百三十一兩偕同原告各邀公正人前往將貨樣看明提出候核在案後因吳仍不前往出貨故又傳訊由穆律師代稱奉諭之後吳因一時金融緊迫故未將貨提出今有道契一紙呈案暫抵奉判繳存之銀請核逖百克律師聲稱吳實推諉延期敝律師極端反對請求堂上訊斷中西讞員判於十四天内聽候宣布堂諭 
[地保不能脱身]  
　　三德堂前延賚美律師代表至法公堂控稱原告前向陸坤榮購得基地造成房屋詎被張姓阻住出水陰溝惟查升科單上註明西至小浜爲界有地保陸培生蓋戳爲憑求請訊究等情賣主陸坤榮供民人之契據書明西至竹笆後由原告升科是實地保陸培生供浜口實係張氏之産等語中西讞員以供詞各執曾往踏勘實因會丈時地保陸培生未經聲明擅行蓋戳致生糾葛判着陸培生交保向張姓商通出水禀覆候核在案昨又傳訊陸培生禀稱民人奉諭前往商勸張　每年要收租地出水費洋三十元並欲先行立據然後可做陰溝後因堂中神甫不允故未議妥請核中西讞員以陸旣蓋戳咎實難辭看展限七天仍向張姓情商並由陸酌貼張姓損失如張不允一同來案候核 
[承認串同捲逃]  
　　前日有形跡可疑之甲乙二人經過北新涇鎭被四區四分所崗警查獲抄出鈔票數百元向詰支吾帶入該分所經署員研訊據供伊等在美界某五金雜貨號爲夥串同捲逃等情昨解司法科押候訊辦 
[救生局撈獲浮屍]  
　　昨晨八時四十分小東門捕房後面之魚商碼頭旁汆來無名男屍一具旋由救生局撈起收殮掩埋 
[船戶衝突續誌]  
船戶王士德與楊壽春楊子壽朱祥生等口角鬭毆並將解勸人蔣培章戳傷腿部王以被楊等搶去現洋五十元爲由控訴水巡隊解送司法科已詳昨報茲楊亦以王欠債不還反誣　賴等詞投地方檢察廳起訴昨經李科員質訊一過判解淞滬警廳司法科核辦 
[因何起釁]  
　　陳鶴祥控被胡達生於前日在虹口揚子路持取板櫈將其繫傷倒地等情昨由捕房將胡拘解公共公廨經中西官訊供一過判胡押候原告傷愈再訊 
[婦人乘車受傷]  
　　昨日上午九時半有一人力車行經民國路爲華商二十五號電車撞倒致傷坐車婦人楊陳氏頭面經捕瞥見以咎在車夫報告捕房罰洋一元以儆 
[馬車撞壞人力車]  
　　馬夫王阿海前日在黄浦灘駕車不愼將王阿三之黄包車撞壞當被四百四十九號印捕查見將王拘入捕房昨解公共公廨經中西官訊供一過判王存洋一百元保出聽候查明於下禮拜五再訊 
[大怒大醉之舉動]  
　　無領事管束西人搿林非而特昨日行經虹口百老滙路兆豐路轉角適有鄉人蔡海生吐痰汚及衣服該西人大怒將蔡之頭顱毆破血流如注當經巡捕查見將兩造一併帶入捕房捕頭察得蔡受傷屬實飭送醫院醫治並以該西人不應行兇着押候解送公堂請究又一無領事管束西人可乃爾昨日在南潯路百老滙路轉角某酒店内飲得酩酊大醉沿途胡鬧逢人亂毆被七百零二號華捕拘入捕房禀明捕頭押候酒醒釋放 
[開釋搶物匪徒]  
　　湖北人王守林前在廣東路攫取羅汪氏金鐲由捕拘解公共公廨訊實判王押西牢四月期满再核在案昨届期满由捕房將王解送公廨請示中西官諭令將王開釋 
[匪徒還押候究]  
　　匪徒姜阿三曾於上月三十一號在閔行路串黨攫取某西人值洋三百餘元之金表等物逃逸前日被美捕房包探蔣阿林拿獲昨解公共公廨經中西官略訊一過判姜還押候吊贓並補提同黨到案併究 
雜評二 
[印花税與商會（訥）]  
　　前此滬商會爲印花税事大受財部之敎訓斥爲不明税法吾知商會雖未必因此敎訓而耿耿於心然推廣印花税之負擔則實有不易勝任愉快者當局對於印花税之推廣也務欲其嚴商民之對於印花税也則務欲其寛商民因印花税之繁苛致與官廳齟齬者已屢商會介乎其間調和而維繫之已覺不易况乎負推銷税證之責其爲難不更甚乎夫官廳與商會本有相互之關係商業賴官廳保護捐税賴商界維持固各有不容諉卸者也特所謂維持捐税商會祗可任勸導和解之責其他即難以自全矣 
來件 
[中華森林會通告全國各學校書]  
　　敬啓者風雲變幻瞬息千形時事紛乘茫然萬緒舉國上下不暇顧及森林問題關係國計民生至爲重大也坐使土地荒蕪人民需用不周地方保安寡賴水旱交災利棄於地民困於野推原其因皆由眜於森林利益不講森林弊害之所致耳考森林利益簡而言之直接則爲材木竹料桐油松油及其他各種油樹脂樟腦造紙品硝皮質染料漆料輭木果核藥材發展國家經濟推廣國民生業是也間接則爲調和寒暑增加濕氣當降淋雨維持河流減免水災障固泥土資益蓄牧發出衞生清氣搆成地方美景是也以故泰東　富强各國無不視森林與農務並重而並趨焉日本森林分爲五種即就國有森林而論每歲所獲森林凈利一千六百萬元其他猶不及詳德國以森林講求最早最精之故每年所獲淨利一萬六千八百萬元約抵中國全年賦税三分之一日德土地面積均不過中國二十之一日本國有森林三千三百萬哈克德國全國森林三千五百萬哈克所獲直接利益尚如是鉅中國本部十八省曁满洲新疆除耕種之田地外不農之山約共七十二萬四千六百七十四萬畝山屬皺襞較平面計算又超數倍苟盡造成森林十數年後每畝每歲即獲一元之收入吾誠不信中國而不富甲全球也今乃自地官守禁之政令廢弛而後固有之林木旦旦而伐之荒蕪之山麓一任若彼濯濯利棄於地而不知立國之大計在於取地利以供生民之所需也生齒日繁田不敷給生業缺乏而不知林業亦爲生活之首要也百業停滯經濟奇絀而不知森林亦爲財源之大宗也此時每歲購木漏巵多至八百七十五萬將來各省商埠建築人民居室學校公所房屋之改良與夫推廣鐵路之枕木開採礦産之撑木在在取材異國漏巵更無限量是棄百數十萬萬之收入復加無限量之漏巵而不知惜也甚至無森林節制河流障固山嶺泥土含蓄水源增加濕氣及淋雨各省水旱交災哀鴻遍野慘不忍覩而不思其原也美之威爾遜氏英之普當氏每引中國不講森林之弊害爲彼國人之戒吾國人反夢寐而不自恥也膏腴大陸淪爲荒瘠之邦文明聖裔卒多貧苦無告爲今思之若不舉國羣起而圖振興尚堪設想耶本會竊以爲振興之良機莫若即就民國四年十一月七日政府規定以清明爲植樹節之迪令全國全界如期愼重舉行一面開會宣講森林利益一面於山場造林中國如能人人手植一株每年可得四萬萬株矣本年植樹節係陽曆四月五日素仰先生愛注實業公益諒必早經準備否則務祈約定各界審定苗木擇定山場規定開會秩序届期優盛舉行爲幸用特肅此干冒清嚴藉頌公安不　中華森林會謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[清明新燄口（四）] [  罪我]  
　　一心召請黑籍寃魂青燈老伴舟載長眠竹榻一牛慣舞花鎗斷癮無心空洒賈生之涙禁烟有例難招介子之魂嗚呼黄金不換銷魂藥鐵釜誰煎續命湯如是鴉片老鬼之流一粨孤魂等衆一心召請落第參員墮胎産婦送子張仙不作催生聖母無靈連番運動何來萬貫金錢依舊生涯又是一場春夢嗚呼國士無雙空有價臚傳第一寂無聲如是選場失意之流一類孤魂等衆一心召請南來土販北上隨員迢迢道路三千巧巧封皮六十將軍動怒馳來大駡之書道尹犯關牽到嫌疑之案嗚呼攻心漫道錢無毒透頂空憐灶倒煤如是販賣烟土之流一類孤魂等衆一心召請首陽遺老海上庽公埀豚尾兮依然望龍牌而嗚咽清廷復辟不辭犬馬之勞中德聨姻艶說鴛鴦之配嗚呼九重天子何年返萬里孤臣鎭日愁如是頑固迂謬之流一類孤魂等衆一心召請演武藝員著名打手擲去頭顱血赤揮來手掌㾗青兩語三言出口無非老子半斤八兩對頭總是寃家嗚呼竹椅雙飛隨彩鳳吁聲四起勝寒蟬如是人民代表之流一類孤魂等衆一心召請清廷統制鄂渚將軍人稱丫角姑爺他是當年小卒逃來兵艦快抹脚底之油携去官囊不少腰纏之槖嗚呼天師華胄遥遥數上將頭銜簇簇新如是上級軍官之流一類孤魂等衆一心召請低眉菩薩兩口先生英名辜負時流雅號偏稱公望六軍譁變何來垓下之歌四處讕言怕聽齊東之語嗚呼白馬爭馳潮怒鼓黄粱未熟夢先回如是閒居都督之流一類孤魂等衆一心召請齊天大聖悟空道人下官飯碗爭來總長風頭出盡激成衆怒首開鬧閣之風索得川資賸有出洋之費嗚呼院中大樹今何在山下幽蘭空自芳如是退職總　之流一類孤魂等衆 
家庭常識 
　　通常食火肉皮每不易酥若用白糖敷蒸之卽軟 
　　捕鼠器可自製用一舊煤油桶去上之蓋一端置餌一端置一木板板端黏少硬之紙距餌約華尺三寸鼠見餌必上板板距餌遠必踐紙紙不任重而鼠墜矣筒中再儲油或水少許則不易上逸[  如我]  
　　玻瓶之軟木塞落入瓶中每不易出可用雙股麻線執其兩端而以中部掛入瓶内將瓶倒轉使木塞之一頭套於線之中部引至瓶口力拔之即出瓶與塞均可無恙[  天虚我生]  
　　盛過火油之瓶頗難洗淨法以石灰少許灌瓶内用熱水澆入將口塞住摇之然後用清水洗濯則油盡去 
　　各種顔色之布洗浣數次後其色即變且現紅色而以愛國布爲尤甚今有一法如洗浣時加醋一杯於水内極爲有益非但保其原色且能色愈鮮明 
　　檸檬无刷之使凈且去其外皮拌以等量之糖而置於不透氣之器皿中當製乳蛋餅等類食物時苟需用檸檬汁者可以此和之風味絶佳[  俊如]  
謎話 
　　去歲商務印書館有燈謎若干則懸賞徵射鄙人與吳東園丁子川龔藹亭程鐵青諸友分射十得八九謎面率用三字句均射四書頗有佳擀如『獅子吼』射（河東凶）『醉菩提』射（唯酒無量）『漆園吏』射（莊以蒞之）『六王畢』射（止於嬴）『餖飣譜』解鈴射（食志）『緱山鶴』射（晋之乘）『博浪錐』繫鈴射（車中）『御爐香』射（臣聞之）『袄廟火』射（因陳子）『肥料捐』射（抽矢）『燕干噲』射（子之君）『病間曰』射（不疾言）『杖期生』解鈴射（夫孝者）『除枷刑』射（犯而不校）『曹娥江』離合格射（嫂溺『孟僖子』射（敬叔父）『浣紗溪』離合捲簾射（問子西）『老文章』射（信以成之）『陸氏莊』射（惟士無田）『衞靈公』射（孫以出之）『爨下桐』射（木若以美然）均尚有作意[  蔡選青] （二） 
新食譜 
　　水磨粉通常製水磨粉法均以糯米浸水夾水磨之然後用灰收燥殊費手續予家有一簡便之法用糯米浸水中經半個月取出曬乾如常法磨之使成燥粉用製粉團湯圓等柔滑無倫實較水磨難易去霄壞矣 
　　湯包　淮安河下地方所製湯包大逾饅首兩倍皮甚薄　不甚满而湯極多味美絶倫尋常市上所售者肉餡皆苦無湯蓋不知其製餡時固有秘法也予家嘗自製肉餡使點心舖製爲饅首餃子湯包湯圓等均頗得法蓋以鮮肉斬成肉餅時另用洋菜入肉湯中煑成濃汁俟稍凉和入肉餅攪之使匀以井水激之便成厚凍用以作餡一經熱度則肉凍盡化爲湯矣惟裹餡時須愼勿使稍有纎隙乃佳[  栩園]  
短篇小說 
[榆莊影事（愛迭勒著）] [  常覺小蝶合譯天虚我生潤文]  
　　第六章三月二十二日刋起 
　　吾書此時當回述梅爾矣梅爾邀天之幸得爲琦姆海船所救旣至皇后鎭自念谷菲必已返矣欲與相見非往北保羅不可然即此一念之誤遂使梅爾墮身虎穴又遭無限之風波車抵倫敦已在午後梅爾此行心中初亦惴惴蓋知此番墮海自必有人暗中捉弄故行動亦殊謹愼至是乃一舒悅以爲患難之關從此終了矣而不知其危險正未艾也梅爾獨行下車問警察以前路　云比去榆莊尚有七八里非馬車莫能達梅爾謝之實則彼在坎拿大時日行數十里亦不覺其疲困且居船中久筋絡被朿幾成拘牽至是正可藉以一舒乃取道信步而行可二三里風物漸佳塵喧頓寂桑蔴遍田鷄犬之聲時復相聞境可入畫梅爾盤桓風景乃忘行路遠近且念榆莊風景亦必與此相同念及於此寸心乃躍躍不止其時行過河橋忽見迎面有一村舍門外以布帘繪爲紅獅蓋逆旅也梅爾頓憶此即爲假梅爾潘西第一次見坦微處頗思入内小住然由此至榆莊尚有三里天色且昏暮不得不急行顧每行一步心亦一躍久之忽入大道兩行榆樹夾蔭乃成穹碧中有鐵門以石碑刻爲榆莊二字梅爾心乃大躍頗思逕入顧又不敢念不如得見谷菲之後更興同來冒昧而進亦殊非計思定遂逕造谷菲之家則谷菲迄猶未歸梅爾愕然曰然則以何時歸者且去在幾時閽　曰去已數月歸亦未定梅爾聞語不覺一駭念郵船抵埠實先於琦姆郵船一日以程計之谷菲當已先至豈於途中亦遭意外耶或者谷菲尚有别事須勾當始歸因又用以自慰但天已向暮己身亦宜覔一棲宿之處顧村僻無逆旅所有唯紅獅旅舍雖湫小聊可棲宿乃别閽者重返星橋入逆旅向主婦求宿舍主婦時方坐於櫃後綴襪以肆中久久無客轉覺一愕昻首曰先生此須問之馬司登彼在飯廳中也言次以手内指梅爾人則所謂飯廳者僅有客室一間板桌破椅數事一隆額之男子科頭踞坐色似不豫口中言曰此我實已不能應命祗得句其語蓋向對坐一少年見梅爾入則遽止少年可二十許面色灰敗望而知爲沉湎酒色者衣服獨華炫轉增俗態見梅爾入則低首自弄其衣鈕梅爾曰誰爲馬司登先生隆額人聞聲起曰先生呼我奚事梅爾曰主婦令我見先生亦有宿舍容我否其人曰先生來求宿耶言次微現詫異之容以爲荒　何來宿客梅爾不覺欲笑因曰此間非逆旅耶其人亦自笑則立應曰然但能償我宿費者吾肆固無不納梅爾曰汝資需幾何者其人曰先生亦需晩飯否梅爾曰需之即明日早餐亦當備其人乃僂指計曰七先令六辨士梅爾初不解英國平準則曰七先令六辨士非七金圓耶 
 
 
 

Page 15

 
 
   
 
 

Page 16

 
 
   
 
 

Page 17

 
 
H>第五張 
老申報四十年来之囬頋尊聞閣選 
[四十年前之游戲文章（七）]  
　　勸妓從良詞仿歸去來辭體（淞城逸史） 
　　（見本報壬申年十一月十七日） 
　　歸良人兮年紀將衰胡不歸旣自以身爲有主奚悵恨而獨悲悟老者之可託知少年之莫追居正室其未遂覽今是而前非轎緩緩以輕飛香陣陣而薰衣辭鴇毋而出嫁喜嬌客之相依乃歸錦里吉日良辰婢僕　迎侍女候門花粉就抛丰韻猶存携郎入座有酒同斟樂荆布以自適做針黹以何嫌倚粧樓以笑語審歸正之清閒棋日敲以成趣房雖靜而常安幸良匹之得偶時和好而盤桓柳無人以妄問花無客以輕攀日悠悠兮可度靠終身以何難歸良人兮請絶跡於青樓客與我而相遺復金銀兮焉求悅閨房之情話弄兒女以消憂小婢告余以春及將遊玩於花疇或約姊妹或帶丫頭旣尋芳而拾翠亦瀟灑而風流請奶奶以坐轎同太太而登舟喜趨奉之有人感前世之行修已矣乎月貌花容有幾時曷不眞心定去留胡爲茫茫任所之草臺非所願花轎不可期奶良人而有孕將育子以憫斯待成立以筮仕受封誥之紫泥慶齊眉以偕老樂夫簪笏復奚疑 
尊聞閣筆記 
[王氏窖藏（見本報癸酉年五月初九日）]  
　　雲南大理府王通祖笏臣嘗官京堂繼抉東省監司歷任廉訪使解組後田園甲第冠於都　笏臣生二子長靖侯通即其所出也靖侯有子七人通乃其中子十八年前回氛突起佔據州縣已而攻下大理府據爲老巢部署僞王宫殿及僞官邸當亂作時靖侯下世矣通兄弟七人中殀其二長兄宏已有子女三人女將出閣而禍遂作一門良賤三十餘口頃刻流離時通年甫弱冠潰散後只與仲兄追隨相依爲命嗣見里人言通之兄弟及姪輩或爲賊擄或死刀下者不一而足所未見確耗者惟五弟一人通與仲兄隨避禍者幾經　播始抵山東遇一紳歷城人憫通兄弟無歸暫收恤之審及家世始知昔年陳臬此邦之王笏臣固通之祖也紳祖嘗遭寃獄由笏臣爲之昭雪爾時聞通兄弟係笏臣裔孫喜曰天使我爲祖報德也乃供養其兄弟等諸神　通兄弟出亡時破衲中藏有金葉約可值數百金欲出謀生紳執不允曰伯仲高雅非市井中人烏能持籌握算不如權留舍下俟貴省肅清後然後返籍何如通感其誠意姑安之歷三年而紳下世通兄弟遂謝别其後人而他往嗣於濟南依其年家子以處焉又七年而仲兄亦下世時通已學經商矣滇省回逆估據十八載始肅清通縈念故園罷賈歸里幾如隔世祖居大第則化爲僞官署其餘湮沒不存肅清後該第爲官兵略燬然猶如魯靈光巍然獨存通回憶二十年前承祖蔭擁厚業戴高履厚父子兄弟聚首一堂歡聲何極乃以喪亂之故人亡家破隻影歸來即閭里舊識亦無一存者不禁悽然大慟後向官禀領宅第并其餘基址官審知確係廉訪後人乃照給之通因有所營建於第後圃中忽得窖藏　甕封誌嚴密心意爲祖父所儲藏而爲己所未及知者乃發視之則皆黄白物也計通由弱冠出亡歸時年幾不惑而先世之所藏猶復歸其所有殆有爲之呵護者矣穗垣李璧　由滇省宦遊回詳其巓末如此 
神話 
[浮江檀佛（見本報壬申年四月十九日）]  
　　三月望後川沙東門外高江巷水口忽浮來佛像一尊高約三尺餘細審之則香檀雕成者刻鐫精　瓔珞莊嚴衣褶凌風楊枝浣露蓋世所傳白衣大士也土人搭一茅菴以供奉之香火駢　極徵靈異不及半月而遠近閧傳燒香膜拜者戶内每不能容咸在街心環跪頂禮有隣村人聞之思欲請回供養可藉以誆惑婦女大獲檀施也爰糾集十餘人乘黑夜往刦第一次則泥濘失道狂奔終夜仍止盤旋於本村内外因相顧駭怪次夜復具火炬往竟抵其處忽菴中有聲如牛吼如虎嘯數人者皆毛骨辣覽棄火反奔如是數次事漸洩高江鄉人更益以爲神有祈禱者無不感應如響彼都士女將建議募資建造梵宇云 
雜錄 
[戒烟藥水]  
　　曩年曾至滬上樓外樓遊覽見有吳君熱心刷印戒烟傳單一紙僕携回後即郵交親友中吸烟者如法試戒果至一月戒除凈盡戒絶多人用特介紹海内烟界諸同胞幸勿輕視况所費不　每服藥料約小洋三角多則三服少則兩服即可完全戒除矣方列後 
黄芪二錢五分雷丸一錢五分大砂仁二錢川朴一錢五分鶴虱一錢五分鶯粟花二錢花椒一錢五分烏梅一錢五分金銀花二錢細木通一錢五分粉甘草一錢五分牛膝一錢五分破故紙一錢五分青陳皮一錢五分青防風一錢五分加赤砂糖二十文如吸烟幾何加烟灰幾何同煎用水一大碗煎至半碗再以一大碗水煎第二浦亦煎至半碗以頭二浦併成一大碗分十天吃完第二帖即減輕烟灰三服可以戒盡輕者兩服便盡須於吸烟時早一刻吃每日吸烟幾次即服藥幾次一百二十天内切忌房事至要至要 
　　右方非比尋常諸般藥味專治殺蟲打漬清涼解毒開胃補腎止腰朘腿軟咳嗽腹痛瀉痢等症且飲食一切勿忌故斷癮迅速異常服藥七天後可能晩眠早起精神倍爽十天後飲食加增戒到斷癮一月之久作事照常營生並無身體軟弱之苦楚此方千金難得至寳有癮諸君一試便知眞實言之不謬也 
　　桂芳曰僕嘗集多方試驗親朋諸人初無不騐戒後竟有復吸者如故而卒無一能脱黑刧靜思其故知凡人幹事皆氣爲之主但烟之爲癮恰非一日而之所用多在一時再而衰三而竭及氣餒而癮猶未絶則功敗矣昔人謂慷慨殉節易從容赴義難亦此意敢然則當如何曰法宜恒久更忌因循必絶之甚確而持之又甚堅然後選方服藥如是而猶不驗我不信矣竊聞鴉片中含嗎啡能使血中鐵質運行較速故初吸時似覺精神興奮惟是日復一日血中之鐵質失其運行之能力必待嗎啡迫之使行而烟癮成矣迨吸之旣久雖吸而血中鐵質亦不能行於是愈吸多而癮愈大矣諸君子如有以戒烟之後身將更弱爲慮者此正可無虞也蓋補身之物甚多如牛肉汁牛乳鷄蛋等物皆有進飲食强筋骨却病延年之效且牛肉汁一物亦可長服於衞身大有益處即使無烟癮之人亦可常服戒烟非難事祗須有經騐良方並持之以决心行之　毅力自可霍然戒除值此世界競爭進化之際烟禁末日之時豈可再因循不决將來頂天立地之偉大事業正欲我諸同胞共同擔任强存弱亡關繫家國可不愼乎（完） 
 
 
 

Page 18

 
 
   
 
