# 1900 - 106 - 4909703

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印秘抄本讀史兵略續編] [  圖書集成局代啓]  
　　胡文忠公讀史兵略正編自春秋至唐歴述兵家機要其續編自宋至明原稿秘藏未經付梓去冬紹先書局主人向公之後裔　轉覔得倩本局以大號鉛字排印成書按文忠經濟學問盡在此書不特鄉會塲中足資條對卽身爲大帥者閲之亦足長識見而熟韜鈐每部分釘十二本價洋二圓五角所印無多賞鑒者速向上海西棋盤街紹先書局及各書坊購取可也　 
[新印萬國新史大事表] [  圖書集成局代啓]  
　　明詔迭頒士崇實學有志上進者當於正經正史盡心揣摩是書於古今政治得失中外學術流列廣搜博採考証詳明學者倘能深思而研究之於場屋條對之功獲益當非淺鮮也現由本局代爲刊印裝訂十六本每部洋二元欲購者向上海棋盤街紹先書局及各書坊購取可也　 
[恭錄三月十二日恩詔]  
　　奉天承運皇帝詔曰朕祗荷天庥誕膺大統仰承祖烈撫佑下民幸垂庇於慈闈獲駢臻於景福臨　　　　 
御以來於今二十六載納諫則芻蕘必採求才則杞梓咸登叙官方則曹署風清敦鄰誼則梯航雲集書探二酉披典籍而崇文法重五申飭韜鈐而講武謹儲藏以簫倉庾患備呼庚舉團練以衛閭閻令行保甲雷霆偶警力戒淫刑暘雨稍愆時蠲正賦制權九式均圜法以阜民財利溥五行探礦苗以資國用凡此孜孜圖治庶幾皞皞成風乃發憤自强方冀封疆之固而積勞旣久轉疏榮衛之調歲祀未親馨香莫格常朝雖御叢脞堪虞仰蒙皇太后訓迪宫廷宏施教育俾予小子締承堂構獲享昇平乾以健乘時震以恐致福每維長治久安之策倍切臨深履薄之懷今歲六月令辰朕三旬慶節思艱圖易方期海宇之乂安戒滿持盈敢詡岡陵之頌禱惟念膺天鍾慶旣默荷乎鴻庥允宜率土推恩用覃敷乎駿業矧燕貽垂裕下以綿儲室之祥斯鶴算長延上以篤深宫之祜爰開蕊榜嘉惠士林更錫芝綸增輝蔀屋介蕃釐而迓福萬年之景運彌長崇慶典以延庥四海之歡心畢洽所有事宜開列於後一五嶽四瀆等祀應遣官致祭著察例舉行一歴代帝王陵寢先師孔子闕里應遣官致祭著察例舉行一自王以下至不入八分公俱加紀錄四次一宗室覺羅俱賞養贍銀一月一滿漢大臣年六十以上者俱加紀錄二次一内外滿漢文武各官俱加一級一内外大小各官除各以現在品級已得封贈外凡升職及改任者著照新銜封贈一　子監貢監生及官學教習免坐監期一月一各省儒學以正貢作恩貢以次貢作歲貢一滿漢孝子順孫義夫節婦該管官詳加諮訪確具事實奏交禮部核實旌表一八旗滿蒙漢兵丁及内札薩克喀爾喀等蒙古年七十八十九十以上者分别賞賚至百歲者題明旌表一軍民年七十以上者許一丁侍養免其雜派差役八十以上者給與絹一匹綿一斤米一石肉十斤九十以上者倍之百歲者題明旌表一直省有塌没田地其虚糧仍相沿追納者該地方官查明咨部奏明豁免一從前各省偏災地方所有借給貧民籽種口糧牛具等項查明實係力不能完者著予豁免一各處養濟院所有鰥寡孤獨及殘疾無告之人有司留心以時養育毋致失所一内外官員有因公罣誤降革留任者該部查明奏請開復一旗緑各營兵丁等俱賞半月錢糧一太監等俱賞一月錢糧一各省軍流以下人犯俱著减等發落一各省監禁人犯著將上年秋朝審緩决至三次各犯仍照節次查辦之例查明所犯情節分别减等發落其緩决一二次人犯内有案情本輕可予矜原者亦著該部查明請旨定奪於戱歡承萱殿欣依愛日之輝澤沛茅檐允協同風之治布告天下咸使聞知 
[諭旨恭錄]  
　　三月十八日奉旨分發山西道鄭文欽直隷道蒯光黻雲南道繆國鈞浙江知府白曾烜蕭文昭江西知府承恩江蘇知府趙文粹安徽直隷州知州王鑒陜西直隷州知州全煜安徽直隷州知州陳梓敬湖北知州丁國楨廣西知州萬昌吉林知州趙宗延江蘇通判吳光煜東河通判黄家駒王　江西通判張傳鼐廣東通判程彭年雲南知縣余鍾麟奉天知縣解俊英直隷知縣丁起鵬江蘇知縣何鳳翔山西知縣李元夑河南知縣郭宗鎬甘肅知縣陳慶驤江西知縣謝啓源陳綬恒王夑福福建知縣張崇勳湖北知縣張善燕廣西知縣李兆鏞直隷知縣陳光麟江蘇知縣江矱甘肅知縣張棧杭浙江知員林晸四川知縣劉應鎬吳運鴻廣東知縣俞旦雲南鹽大使鄧際唐俱照例發往司經局洗馬員缺著恩祥補授截取鑾儀衛經歴俞錫祉著照例用保送直隷州知州刑部主事唐彝藩冷玉天兵部堂主事全志刑部主事玉泰户部主事續綿吏部主事趙鑾揚俱著交部記名以直隷州知州用擬補吏部文選司員外郎孫笥經著准其補授俸滿東城兵馬司副指揮金榖元著照例升用保舉江蘇補用知府崔鼎著加一級補缺後以直隷州知州用山東候補知縣徐際鴻著免補知縣以同知直隷州補用擬補内閣中書劉晉藻著准其補授兩廣西匯關批騐所大使李承檢著照例用黑龍江通肯新設倉官著擬正之石魁補授擬陪之安順著記名黑龍江屯官員缺著擬正之瑞昌補授擬陪之鶴鳴著記名刑部郎中著德恒補授盛京户部郎中著鈺麟補授刑部雲南司新設宗室員外郎著溥寛補授户部員外郎二缺著如凱恩惠補授昭西陵禮部員外郎員缺著謙豫補授昌陵工部員外郎著國銓補授醇賢親王園寢工部主事著玉海補授欽此 
[本館接奉電音] 　 
　　昨日午前京師飛電傳來硃筆一道旨一道上諭一道敬謹譯登○三月二十二日奉硃筆溥潤補授大理寺卿欽此同日奉旨桂斌著賞給副都統銜作爲錫伯營領隊大臣照例馳驛前往欽此同日奉上諭長庚等奏領隊大臣因病出缺一摺錫伯營領隊大臣德克津布昔年歴次出征直隷奉天等省到任以來辦理地方事宜克盡厥職兹聞溘逝軫惜殊深加恩著照副都統例賜卹任内一切處分悉予開復應得卹典該衙門查例具奏欽此 
[英搭戰記]  
　　徐家匯匯報云英國自與搭浪司華列人開戰以來歴一百五十日間有小勝然頗得不償失滬上各西字報每言英人兵力不足所致用將英國兵額詳列左方計駐本國兵十三萬三千名駐直布羅陀兵五千四百餘名駐錫蘭兵一千七百餘名駐埃及兵四千四百餘名駐瑪而登兵一萬七百餘名駐新加坡兵一千六百餘名駐印 
 
 

Page 2

 
 
度兵七萬三千餘名駐西勃勒兵一百三十五名駐香港兵四千七百餘名駐毛利西兵三千八百餘名駐聖厄勒納兵七百七十三名駐加不兵八千八百七十九名駐阿非利加西境兵一千八百餘名駐坎拿大兵一千八百餘名駐安地島兵三千三百餘名駐百爾慕特兵二千餘名共計二十五萬八千餘名說者謂以上駐防各地之兵各有專司不能輕調但邇來新練勁旅約有二十三萬名以之抵禦搭人當亦未知鹿死誰手顧何以駐來的西米司之白統領所部一萬餘人被波爾斯人所困蒲將軍來救一再敗績死傷甚多更不利亦被波人所圍陸帥統四五萬人救之死傷更復不少今雖兩地已以次克復然英兵死至二萬餘名馬匹之倒斃者亦甚夥來的西米司之役阿將克郎葉氏祗統兵三千力不能支然且持久始敗退事後經英人將殘兵安置於加不埠未幾卽逃亡甚衆近將遷至愛來納安置陸帥擬救美富根殊爲棘手某日占得阿京花泉欲再稱兵北伐而橘河之畔阿兵棋布星羅大約尚不克前進也初四日陸帥電逹英京言有英兵六百人被阿人所擄是以邇來尚按兵不動云 
[豸節過禾]  
　　嘉興訪事友來函云本月十九日之夜郡城文武印委各官均乘舟往蘇州塘恭迎新任浙江臬憲榮伯衡廉訪翌日午後憲舟戾止各官投遞手版禀安至四點鐘時憲舟經麗橋河各官尾隨至大西門外官碼頭廉訪命駕至官廳與各官茗談片刻旋卽解維而去各官恭送至陡門始回 
[豸節蒞杭]  
　　新任浙江臬憲榮伯衡廉訪銓由京南下本月十五日行抵申江旋於十八日秉節赴杭此皆已列前報者也兹接杭州訪事友來函云二十日酉刻廉訪舟抵省城湖墅下馬頭印委各員先在官廳伺候船方下碇水師營勇卽施放洋槍以申敬意旣而各官紛紛呈遞手版廉訪概命擋駕僅與杭州府林太守及仁和縣陳大令錢塘縣沈大令茗談片刻隨傳諭辦差人役定於二十一日未刻進署一面飭丁赴撫轅禀到 
[逆黨已釋]  
　　廣州訪事友來函云本月某日督轅接簡駐美日秘國大臣伍秩庸星使來電内開南海縣人羅某近在舊金山代逆犯康有爲歛取貲財入保皇匪會實屬有心助逆請將家屬拘獲研究眞情督憲李爵相卽委南海縣主楊大令帶勇若干名赴紫洞地方將其妻拘回看管嗣悉羅在舊金山並非巨賈僅開一小藥鋪藉覓蠅頭惑于康逆之言以致入會助逆刻由港督函請爵相從寛開釋爵相准之已飭大令將羅妻開釋矣 
[懷寗盜案]  
　　安慶訪事友人云日前有甲乙二人由江西携行李道出皖江本月初九日行經懷寗縣境三十里鋪投宿吳姓旅店是夕卽有盜匪破扉而入將銀錢衣服劫掠一空翌晨事主偕地甲投報懷寗縣署縣主陳大令往勘屬實隨卽續派差捕分投緝捕一面會同營汛懸賞購拿 
[武林苦雨]  
　　杭州訪事友來函云本月中浣以來連日陰　晴曦罕露至十六日傾盆驟雨破空而來濺玉跳珠琤瑽可聽十七日午後雷電交加雨師重降直至十八日十點鐘時始止十九日又大雨竟日河水驟漲三篙航船不克開行相率停橈以待聞之老農老圃謂日内若不晴霽恐麥苗菜甲未免皆受損傷矣 
[潯城火警]  
　　九江訪事人云本月某日九江城内孝子坊周恒松家因午炊不戒於火霎時烈烈轟轟燎原勢盛幸卽撲滅僅焚去房屋二間 
[浙省官塲紀事]  
　　杭州訪事友來函云中五叚分巡保甲委員郝二尹現屇期滿由兩浙運司兼浙江臬司世振之廉訪委候補府經歴郭叅軍士瑞接辦後已於本月十九日到差視事矣○省城電報總局房屋不敷總辦巢大令鳳儀在左近賃得高大房屋擇於本月二十一日鶯遷○調辦西興釐捐總局候補縣朱玉農大令其珣交缷平陽釐局差於本月十八日來省禀到二十四日赴西興視事○撫院前武聖宫年久失修漸就傾圮現由防軍局憲札委工程委員陳司馬懋來估工修整 
[皖省官塲紀事]  
　　安慶訪事友來函云安徽藩庫廳汪大使於去臘丁艱開缺藩憲湯小秋方伯委州同郭大使申綬署理篆務現己以候補庫大使鈕大使福傑具題請補矣○候補巡檢馮少尹世勳由藩憲湯方伯札委署理太平府宏潭巡檢奉札後卽趨詣藩轅謝委擇吉履新○欽命巡閲長江水師大臣李鑑帥行抵鄂垣後皖撫鄧大中丞札委劉大令兆熊馳赴行轅充當皖岸閲操隨員俾得以就近策遣○候補知府楊太守奎綬由撫憲鄧大中丞札委赴湖北公幹卽日禀辭就道 
[析津近事]  
　　天津訪事人云入春以來雨澤稀少農民無日不翹盼甘霖至本月十一日十點鐘時雨師稅駕入晚方止約計得雨不過二寸然田疇雖未能沾足而農民已雀躍驩呼矣○津郡東門外盧家莊劉姓兄弟三人向以拉東洋車爲業其季素不務正非但不顧其母且時向兄勒索銀錢去歲正月曾在紫竹林太昌棧内以利刃割取股肉詐得錢二十千日前又向伯兄索錢三十千伯兄與之而其嫂不願至遷怒於姑姑責其子子以事由弟起愈思愈氣遂於夜間持刀叩季之門將季刺死其母痛季死於非命擬卽報官嗣爲回親戚勸向濟生社求棺殮埋其事遂寢○某夜東門内鐵匠胡同高公館被妙手空空兒竊去皮匣内房契等物及協同慶票銀數千兩次晨開具失單赴海關道署曁天津縣請緝○前者保甲總局員派蕭弁帶勇赴王定堤村查拿獵户擅入民家致將產婦幼孩驚斃並逼令某鄉民入水身死一案兹經委員提訊向蕭弁追出奬札及訊之九叚保甲乙勇李德勝供稱死者姓李名永安當日有十叚局勇孫長齡同追旋復將孫提到請林大令覆訊孫誘爲不知乃令還押再訊○京城西北妙峯每年春季遠近男女之朝山還愿者絡繹於途本年津郡衆善士安置路燈並備大車十數輛裝運茶棚及一切應需之物於十八日前往 
[中泠泉韻]  
　　鎭江訪事友來函云著名地棍狗頭虎小毛子滾地龍三人聚賭窩娼無惡不作兹爲常鎭通海道憲長久山觀察訪聞面諭丹徒縣王明府拘拿到案從重懲辦以儆刁風○七濠北首某尼菴曲折襌房紅塵不到入其室者居然境隔仙凡本月某日忽有官差督同工匠立將菴屋拆去見者駭然後有知其事者謂菴中女尼不守清規時有曖昧之事此次經紳董訪悉具禀地方官故若是之風行雷厲也○本月十七日瓜洲某營勇在校塲操練時有司旗鼓之甲乙二人將旗植於僻處以便操畢取回詎料轉瞬間旗已不見事爲統領所聞罰令該管哨弁緝訪賠償並各記大過一次○近日有匪船數艘游弋於瓜洲之上蕩太平等村意圖刼掠鄉團偵知加意防範一見匪船駛近卽持槍械攻擊匪遂不得逞志連刦三村皆被鄉團擊敗而退○署理丹徒縣王大令近因政體違和飭丁詣道府各衙門請假十日藉以調養想天相吉人卽可占勿藥之爻也 
[恭賀任禧]  
　　昨日上海縣學教諭邱廣文城汛周千戎先後命駕至敬業書院拜賀戴子邁明府署理上海縣篆之喜明府延入客廳茗談片刻而别 
[演劇娛神]  
　　昨日爲天后聖母誕辰本邑南市各會館司事咸徴召梨園子弟演劇以娛神聽清晨九點鐘時縣丞劉二尹主簿孫少尹典史趙少尉均命駕至潮惠會館拈香 
[佔地候勘]  
　　徽寗公所董事周純方聲遠等投上海縣署控商船會館佔地署理縣篆之戴子邁明府會同前馬路工程局總辦朱森庭 
 
 

Page 3

 
 
明府知照同仁輔元堂董事曹寄耘定於本月二十四日偕往丈勘核奪 
[移請緝盗]  
　　日前淞滬鐵路局管理張華浜車站之吳木生家被盜行刼拒傷事主報案後寳山縣主尹輔卿大令履勘情形懸賞購緝旋又恐匪人得贓後匿蹟上海租界之中因移文英美租界會審公廨請卽協拿讞員翁笠漁直刺接准來文業已於昨日簽差一體嚴拿務獲解究矣 
[請准勸捐]  
　　本邑法界老北門外迤西同仁輔元堂分局以及義塚現已劃入新擴租界應歸法總領事主裁前日堂董繕禀呈送總領事署略謂善堂各項費用浩繁請准向租界中各鋪勸捐以襄善舉總領事白藻泰君以同仁輔元堂旣在租界之中自應俯如所請著卽遵照辦理 
[遴充探役]  
　　寓滬法人自推擴租界後地方遼闊原設包探三名不敷巡緝本年二月某日曾添設一名今者總領事白藻泰君又飭捕頭在各包探所雇夥役中遴選熟悉捕務者二十名摧升頭二兩班包探頭班十名每月各給辛工銀十兩二班十名各給八兩頒發照會中定於西歴五月一號爲始隨同各包探辦公 
[觀車戱記]  
　　宿雨乍晴春韶妍媚時則張氏味蒓園安塏地大洋房中有踏車之戱執筆人於四點餘鐘時驅車往觀先一西人乘車繞塲而行數周之後車行漸驟忽騰身而起翹一足作商羊舞旣而以身貫於其中如飛燕穿花蜻蜓點水左縈右拂宛轉翩翻一時鼓掌聲喧闐若雷有頃塲之兩旁各置一木架架綴銅鈴數枚兩西人並車而出各以車輪擊一彈彼馳此逐如珠走盤中旋轉而不能自己俄而鐘聲鏗然則彈已從架横飛而出技之入神可謂至哉時已暝色催人觀者星散予亦迥車而歸泚筆記之猶覺目眩神迷心惝恍而不能自已也 
[上海縣署瑣案]  
　　流氓馬德榮卽馬永貞好勇鬥很時肇事端經縣主戴子邁明府飭差拘獲收禁前日提案研訊馬供小的係浦東洋涇鎭人幼失怙恃由族人送至普育堂撫養成人習成衣業素安本分不敢爲非叩求恩鑒明府飭差帶至普育堂問明所供是否實情再行核辦○前日有形似瘋狂之余和生貿貿然闖入縣署時署中正在雇匠修治值日差疑係穿窬者流扭交捕役禀請縣主戴明府研訊余供小的係湖南某邑人向在滬上某營當勇自前年裁撤後無力回家逗留於此上月忽患疹癘昏迷不醒致類瘋癲是日悞認此處是湖南會館意欲入内觀劇並非圖竊叩乞恩寛旋有陳某者投案禀稱小的與余同鄉素稱交好今知伊患病成痴誤入憲署故特來案陳明願爲具保求恩發堂醫治感激無涯明府准之卽飭差送交普育堂醫治俟病痊再謀案插○陳炳千卽陳南橋控摭母王氏霸吞家產戴明府研訊之下陳供父親遺下資產約值十萬金均被庶母霸持前由母親范氏控蒙前縣憲黄大老爺斷令庶母給銀三千兩後僅給二千兩尚欠一千兩至今未付求恩照追王氏供家主所遺資產是由炳千與小婦人所生三子分晰清楚邇者炳千不務正業花銷殆盡時與小婦人纒擾不休伊母范氏與小婦人尚稱和睦前者伊冐母名控經黄前憲斷給銀三千兩小婦人竭力籌措已繳銀二千兩范氏自知小婦人食用浩繁不忍再追尚求明察明府察核案情謂陳炳千不務正業時與庶母訐訟殊爲不合然黄前憲旣經斷定王氏理應遵照著再繳洋銀一千元給炳千具領不准拖延斷畢飭各具遵斷切結呈案 
[訓蒙宜先解字說]  
　　教初學童子自七歲至十歲者曰訓蒙蒙也者謂童子蒙昧不明藉先生教訓之以開其蒙而使之不復蒙也今之訓蒙者始教之以三字經千字文爲問三字經首兩句童子能解乎繼教之以四書五經爲問大學之道在明明德二句童子能解首如不能解是蒙也不能解而以此教之是旣不能開其蒙而復加之以蒙也不能開其蒙而復加之以蒙於是童子以爲苦事而不肯入學矣卽肯入學而此四年中一字不能解虚費此四年之精神孤負此四年之歲月矣今試合十八行省之爲父兄者爲訓蒙先生者而吉之曰爾子弟讀書四年而一字不解彼必於心不安也於心不安則明知七八歲童子讀三字經千字文四書五經之無益矣而爲父兄者爲訓蒙先生者偏教以此數種書是明知其蒙而又復加之以蒙其心亦忍矣哉夫爲父兄者爲訓蒙先生者豈眞忍心害其子弟乎不過困於舊習不能一旦掃除而更張之也欲掃除而更張之則有解字之法在或曰解字固要而讀書未嘗無益也答之曰吾非謂書不可讀只讀以其時乃可耳今試爲汝設言之假如有阿甲阿乙兩童子同時開學阿甲專讀書阿乙專解字阿甲能熟念四書五經曰文無一字錯誤而一字都不曉解阿乙能認四書五經之字能解四書五經之字而一句經文不熟此兩人誰爲有用雖至愚之人亦曰能識能解者有用彼不能識不能解雖熟讀亦無用矣是則訓蒙以解字爲本固大有憑據在也或曰開學童子猝使之解字未必領會也答曰解字有級數在有以指證爲解者是第一級之解有以繙譯爲解者是第二級之解何謂以指證爲解如口頭言語是也口頭言語先認實字後認虚字實字則茶飯筆墨之類虚字則行走坐企之類余嘗謂童子有樂認之字卽此是也今試在家數日靜聽六七歲童子講話計有字可寫者儘在一千左右若因他已曉之話教以已曉之話之字童子必大有樂趣且所解之字觸目卽是開口卽有分外易記此余於數年前試騐而得者也何謂以繙譯爲解繙譯者以俗解雅之謂也繙譯有横有直以本國語言解外國語言謂之横譯以今日語言解古時語言謂之直譯所謂今日語言卽第一级所認之字所謂口頭言語也以第一級所曉之字解第二級所認之字則第一級之字旣可温故而第二級之字卽是知新一起兩是未有妙於此者也若無第一級口頭言語之字則認第二級之字未有根底譬如不曉中國語言而專講西國語言便與西人無異中國亦何貴有此人乎故第一級爲第二級之地步第二級又爲第一級之替身教以第二級之字雖童子未曾認識而所解則童子爛熟者童子有不怡然順受乎余嘗謂童子有樂解之字卽此是也如衣字以衫解之裳字以裙解之立字以企解之奔字以走解之雖至愚之子亦能了了若拘泥古人注釋如朱子學而一節註云學之爲言效也此一解在朱子時則合用在今日則不合用矣效字是朱子口頭言語故以效解學耳若在今日當以學字解效字矣至若仁者心之德德者行道而有得於心此乃入大學時所解若讀小學則須舍棄此等字而不講也蓋字義之至深者莫如此等字也然則第二級之解字是無形可見者亦姑置之可矣旣有第二級之解字則第三第四級之解字相因而至焉第三級之解字曰通解通解者一字數解之謂也第四級之解字曰駢解駢解者兩字一解之謂也夫以上四級之解已將四書五經之字分開解釋矣至是而教以四書五經只講大義彼自明白况四書五經之字一一曉解日讀數百字亦不難也觀之讀四書五經者不能讀至七百字而讀八股則讀七百字亦不難只曉解與不曉解之分耳何也未解字而讀四書五經與讀字典無異旣解字而讀四書五經與讀八股差不多也吾不解爲父兄爲訓蒙先生者偏使其子弟讀字典之散字是誠何心也然童子入學堂儘在三年後乃可讀四書五經也否則自害其子弟矣或曰如子之說每日只解數字不太無聊乎答曰外國小學第一年期之童子每日得閒之時多於學習之時蓋七八歲時腦髓未足不可使之多勞也然必欲隨俗讀書則以淺曰之新讀本爲宜余請言淺白讀本照錄天津國聞報所登新會陳榮袞稿 
[申報館協振所經收山東河南江西皖北浙紹振捐三月十一日至三月二十日止第八次清單]  
　　三月十一日全盛來戴桂亭孫兒湯餅筵資移助洋二十元○十三日寗波福潤來伍用章敬求姐病速愈洋一元銅洋一元○十六日隱名氏洋二角鼎裕保太平銅洋十三元竹衫氏洋十元○十七日洪攚軒懺資移助洋一百六十八元黄公館銅洋五元○十八日湖州林仁記來安豫莊銅洋二百元○二十日三官求關煞開通洋一元以上總共收洋二百元零零二角銅洋二百十九元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[不守閨範]  
　　鄉民李阿關之妻蕭氏被混名小木匠之錦山誘拐來申賃居本城八鋪所轄金家牌樓左近前日李尋蹤而至訴知地甲前往拘拿錦山已聞風逃逸僅獲蕭氏解送巡防西局局員陸二尹研訊之下李訴稱小的係本邑漕河涇人妻子蕭氏被錦山誘拐至此求卽究懲蕭氏供稱小婦人以家貧難於度日傭於錦山家並未犯姦叩求明察二尹怒謂爾背夫私逃無論是否姦拐究屬不守閨範遂喝令掌頰二十下然後交李領回管束 
[馬路工程局瑣案]  
　　本月初一日有華德順者在南市浦江中撈得某木行所失木一株寄與崇明船户陳小發處旋由張開喜偕水更夫謝同康上船自稱工程局水巡丁向之訛詐事由水巡丁查見將一干人拘至馬路工程局禀請總辦程雨村大令研訊判令將張枷號一月示衆嗣其母王氏赴局求釋願央妥人具保不再犯事大令准之前日提案略訊數語命疏枷具結釋之使歸○前者淮安府屬某邑人郭有田裝運糧米來滬泊舟浦江同鄉人張有發因借錢不遂糾合張在寛陳四張有發攫去衣服等物郭忿甚訴諸捕房捕頭立卽派捕拘獲一干人解經總辦程大令研訊分别笞責枷示未幾張陳卽覓人保釋前日張有發枷期届滿大令著提案疏枷交人保並○前日東洋車夫孫鴻子拉車至某處碾傷船户施尚牛足踝施怒喝令同伴毆孫旋由三十一號巡街捕拘解工程局經總辦程大令研訊管押昨日提案復訊判罰施洋銀二元給孫爲養傷費勒限交帮兇人阿洪訊辦 
[英美租界晚堂瑣案]  
　　江海新關造册處稅務司某君所雇細崽毛中良之妻妹張氏被陳阿土糾人劫出藏匿無蹤毛遂訴知稅務司函請讞員翁笠漁直刺提案訊追直刺准之立飭差役將陳及張氏拘到前晚倩襄讞委員張柄樞司馬研訊毛供小的向在新關某西人處爲細崽妻妹張氏在某繅絲廠做工本月十三日陳阿土忽糾集四十餘人刦至楊樹浦意圖强佔經小的訴知稅務司函請提追兹蒙傳訊爰偕岳母張蘇氏投案求准領回陳阿土供小的係浙江寗波府屬某縣人現年三十四歲張氏曾於十二歲時許字小发爲妻邇因張蘇氏欲悔婚是以糾人刦回求恩明鑒張氏供小婦人係浙江寗波府屬某縣人年十八歲向隨母親在治下某繅絲廠做工並未到過陳阿土塚此次被搶後向之詰問據云當十二歲時曾經許字然究竟許字與否並不知情求恩鑒察張蘇氏供女兒已許字謝姓並未許過陳阿土求恩公斷司馬謂張女旣於十二歲時許字與陳何以並無憑據顯係揑誣著將陳重責五百板飭具安分切結然後開釋張氏交張蘇氏領回○謝禮文訴稱雉妓顧桂卿引誘兒子保卿游蕩不歸請提訊辦前晚張司馬提集質訊謝供江寍府屬上元縣人兒子保卿向習洋貨業前數年出外後至今音信杳無邇始訪悉被治下會香里雉妓顧桂卿所蠱惑以致遊蕩不歸叩求究辦謝保卿供小的來滬謀事與顧桂卿相識已五六年現願隨父回家不敢迷戀烟花惟求恩宥司馬謂謝保卿背父遠游流蕩忘返實爲可惡著責手心二百下當堂向其父服禮然後隨父回家旋諭令顧桂卿以後不得再向保卿滋擾 
[英美租界公廨紀事]  
　　昨日上海縣署移文英美租界廨内開接准浙江紹興府餘姚縣文開孫樹義控族弟孫樹信私將墳樹伐去二百餘株由樹信之子名租熊者運滬售賣請卽訪提等情深恐該犯避居租界中請卽派差協提歸案訊辦讞員翁笠漁直刺接閲來文當卽遵照辦理○上海縣署移文公廨内開訪聞二十二保三五圖著名流氓許東樓聚賭横行大爲閭閻之害今者若蹟租界請卽一體協拿直刺准之卽飭公差往提以便轉解核辦○潤記公司控地販黄掌掌黄金源侵吞公地直刺准詞飭差往提解案訊究○有陸雨生者不知何許人前曾納妓女金巧仙爲妾賃居美界德安里金妓淫蕩性成面首三十人猶不足饜其欲壑近又與木作頭陳森記有染租屋英界大路馬德仁里内雲巢雨窟恣意歡娛前晚被陸偵知跟蹤而至呼集鄰里破扉直入捉姦詎料陳已從後屋脫逃僅遺下一套褲陸忿甚喚得某號巡街埔令將金妓及套褲一併帶入捕房捕頭以事關姦案令將金妓解送公廨禀請訊奪 
[美租界捕房紀事]  
　　甬人某甲携其梅鶴僑居虹口某里家有一婢年已及笄日前忽失所在偵騎四出蹤跡杳然昨日包探朱阿高查悉此婢已被拐匪價賣與斐倫路廣東妓院因卽拘入捕房捕頭令傳甲領回管束俟緝獲拐匪再行解送公堂禀請讞員翁笠漁直刺核辦○前晚偷兒趙阿森闖入外虹口某鄉民家竊取衣服正欲携之而出不虞爲事主所見扭交巡街捕送入捕房捕頭令押候解送公堂禀请讞員翁笠漁直刺懲辦 
[金陵官報]  
　　三月十五日藩臺恩見商務局候補道劉叩謝飭知南琛兵船徐傳隆到江陰來准補句容縣黄傳祁辭准補沐陽縣高振聲由蘇回知縣劉兆暄辭解餉赴蘇○十六日上元縣龍禀知赴北鄉相騐丁憂知縣徐樹森禀知回籍江安輪船楊星田禀知由湖北拖武衛軍兵船回○十七日府經廳蔣士祺奉委看管四岸職商鄧應舉同知程文鑫見知縣左斌禀知隨程道赴淮北公幹○十八日陸師學堂候補道席叩謝仍兼曾辭營務處准補豐縣王之全叩謝委署碭山縣知縣劉佐成到交缷丁堰釐捐差回溧水縣殷以恕到保民兵輪楊永年辭赴湖北接李大臣威靖運船王得標奉籌防局由滬調來省派赴安徽接中丞藩轅牌示徐州府詹鴻謨病故遺缺查有候補府張預堪以請補○十九日首府王兩首縣龍戴禀知今日在城隍廟設壇求晴 
[邗江官報]  
　　三月初三日王鹺尹鴻陸起復回淮○初四日吳鹾尹元惠由廟灣卡來汪鹾尹聲濟委金陵餉差○初五日運憲公座掣籤王鹺尹永祺銷十二圩救生局　　　 
柴鹺尹九齡銷揚河催儹吳鹾尹之炘王鹾尹凱章均禀辭赴浦押運北鹽　 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十六年三月十六日京報全錄]  
　　宫門抄○諭旨一道錄前○烏里雅蘇台將軍連奏爲遵旨查明大臣互劾情形據實覆陳摺○三月十六日理藩院鑾儀衛光祿寺廂白旗值日無引見○睿王假滿請安○朱侯致祭明陵回京請安○大額駙等謝紀錄加級恩○溥侗續假五日○榮事　假十日○惠裕畢念承預備召見○召見軍機惠裕畢念承○○奴才連順跪奏爲查明大臣互劾各情據實覆陳恭摺仰祈聖鑒事竊前因科布多帮辦祿祥揭禀參贊寳昌任用司員納賄賣糧種種貪鄙經前將軍貴恒等據呈代奏奉旨派貴恒志銳確　查明據實具奏嗣因貴恒開缺蒙派奴才到任會同查辦又奉上諭限一個月據實覆奏經志銳片奏奴才連順到任需時未敢冐昧　辦惟限期緊迫陳明請旨遵奉硃批著俟連順到任後會同辦理欽此奴才到京陛見仰蒙欽派督辦蒙古鄂爾河等處礦　當卽奏明絓道先赴庫倫籌商礦同先後兩次承准軍機大臣寄光緒二十五年九月初五日奉候上諭祿祥奏科布多叅贊大臣寳昌辦理張子全命案聽信司員麟鎬向杜爾伯特旗索賄銀數千兩並將理藩院章京缺使麟鎬充補又有盜賣軍糧放差内賄及採買米麫多方阻　　藉端不給兵丁獎劄等事請飭嚴查各摺片前因貴恒等代奏祿祥呈稱司員麟鎬與寳昌交往種種貪鄙情形曾經諭令貴恒等查辦貴恒旋　交缷未及覆奏著連順到任後卽行按照先後指參各節確切查明從嚴叅辦毋稍徇隱原摺片均著鈔給閲看將此諭令知之欽此九月初七日奉上諭前因祿祥奏參科布多叅贊大臣寳昌貪婪强横各節當經諭令連順確查並奬寳昌開缺聽候查辦兹據寳昌奏稱帮辦大臣祿　信用奴僕任性妄爲及違例專差由台遞送私信各等語著連順歸入前案一併確发查明據實具奏毋稍徇隱原摺片著鈔給閲看將此諭令　之欽此此奴才欽遵之下於十月二十六日到任卽遴派委員兵部外善貴户部主事職銜貴興前往科布多明查暗訪並盤倉調卷擇傳人證　速辦理去後嗣將人證卷宗陸續傳到兹據委員禀覆前來奴才逐加覆覈原叅各摺片不止一次語多重復參差未便按叚冗叙查貴恒志銳　奏曁祿祥叅奏寳昌各欵以命案索賄盜賣軍糧扣贓作證放官派差納賄分肥各節爲大端查寳昌叅奏祿祥各欵以聽信奴僕濫用非刑違　由台專遞私信爲大端謹將端要簡明陳之查張子全命案索賄一節卷查光緒二十年三月間民人張子全牽駝二隻載貨赴杜爾伯特旗下　易人貨俱無下落嗣經屍親張子異等控告訪得檢獲原駝之空浮言隨指爲係蒙人瓦齊爾之妻德濟特所害拖延三四年之久反覆熬審終　確據寳昌到任麟鎬審訊以蒙地逼闊風雪迷人野獸侵害常無下落比照商民韓興元雪凍身死尋獲尚速幸未被野獸侵食情形擬議奏結　案寳昌稱之爲能是以與麟鎬奏補蒙古處章京之缺經部照例覆准彼時卽有人傳說瓦齊爾之妻德濟特係右翼親王之甥女家道殷實麟　有索賄情事奴才此次自應傳調人証澈底究問惟據杜爾伯特盟長回文呈覆瓦齊爾夫婦及克什克圖均已先後因傷因病身故兼之屍親　已星散回籍無從追訊因傳該旗通事元盛德字號衛培掄到案查問據供該號執事人范通上年因病出號回籍伊接管鋪事的問知蒙人克　克圖向與該旗辦事陸續運該存號銀七千兩均撥與麟鎬名下麟鎬自已取用银四兩爲寳昌撥銀三千兩等情及咨詢寳昌則云杜爾伯　右翼親王因授盟長兼副將軍由麟鎬經手送謝儀銀三千兩未敢入已留作地方公用並非張子全命案賄銀其麟鎬之四千兩當初實不知情等語此事訪訊頗費周折在寳昌雖存避就然無論命案謝儀總之同屬受賄此查明賄銀七千兩與原叅數目尚未符合者也查盜賣軍糧一　科城倉儲多年未經册報二十三年寳昌奏倉存餘糧四百餘石數目是盈是絀一時無憑按年推算須俟新任叅贊大臣瑞洵到任覈辦交代　行清理外現據委員善貴等次此到科盤量截至二十五年十二月爲止倉内實存正餘糧一萬五千二百三十五石二十三年冬間寳昌飭糧　章京榮泰將剔出受潮帶霉之餘糧一百三十四石有零按照舊規變價銀存作隨時修補倉厫之用當時糧價每石值銀三兩三四錢應合銀　百餘兩而此項霉糧每石只能賣銀二兩共變價二百六十九兩零係賣與永興恒廣興隆三合義三家分領原叅謂其私行打出三次當係因　訛悞又訊據榮泰供稱二十四年秋間承參贊吩附由倉打出麥糧八百石分給磨房廣興隆等五家承領冬春之間業已經由弁兵應領糧衆隆續照數扣回緣磨房支應兵丁隨時收麫是以倉中亦與磨房有此通融辦法雖係預發實與倉儲毫無出入等語奴才復飭詳查委係如數扣　尚非盜賣查扣贓作證及放官派差納賄分肥各節寳昌差派巡捕沙玉福前往杜爾伯特旗下稽查無票貿易之人查出商民趙汝霖貿易多　並無官票寳昌令照向章罰銀充公經麟鎬手議罰因稽果得力奬賞沙玉福銀四十兩分送寳昌祿祥銀各百兩祿祥將此項二百兩扣作叅　證據咨詢寳昌據稱趙汝霖罰欵一百五十兩業已補修衙署支用無餘松祥之一百兩現應交出備充公用審問麟鎬據供並未染指又二十年寳昌派筆帖式溥湧巡捕沙玉福赴古城採買米麵價值雖比上次較昻訊係時價不同尚無漁利作弊實據寳昌麟鎬買騾詢係自行交帶　銀不與米麫價值相涉原叅謂其賄送亦無證見至原參軍務台報保奬蒙古人員風聞寳昌與騾鎬私賣奬劄三十餘張詢得銀數百兩又叅麟鎬奉差驗屍私放梅楞巴逹拿虎由大盛魁轉給麟鎬銀一千一百兩明查諳訪咨奬台員奉差騐屍均有案可憑私賣私放並其無其事餘所　寳昌微服冶遊爭扣倉鑰遲發領餉傳單家人充補局役賀壽起嫌不給兵丁奬劄或尚有因或無實據惟大端業已顯然小節似不必苛究致　案牘以上係查明寳昌被參之情形也至寳昌奏叅祿祥聽信奴僕濫用非刑一節查科城二十四年五月間有蒙古逹爾札車林二人商民同　馬六匹之案内有偷去祿祥所挑貢馬三匹曾經祿祥皆飭審訊只用鞭責成招後因係初犯照例遞减至徒一年者枷號二十日解烏轉　　旗收管有案查無擅用畫眉架壓槓石口袋各種非刑之事審訊吳堃周瑞與此案均無干涉並徧行查訪祿祥亦無專信周瑞之聲氣原叅違　專差由台遞送私信一節係祿祥急欲奏叅寳昌因無印信報匣不得不專差吳堃周瑞赴烏齎呈奏摺前護將軍志銳代爲發遞早在聖　洞鑒之中原叅謂麟鎬請咨回旗祿祥堅不列銜以致奏報遲延查麟鎬係奉旨查辦之員原不應給咨回旗是以行至烏城經志銳扣留　明有案又謂祿祥嗜好甚深任性妄爲應補麟鎬章京遺不照部示舊例各情乃係兩人冰炭互相傾燬過甚之方不足深究此又查明寳昌　劾祿祥之情形也惟查開缺叅贊大臣寳昌咨覆將所存贓罰銀兩充公難屬賄未入已而身爲大臣不能正已率屬致滋流弊相應請旨　職以示懲儆理藩院候補主事麟鎬雖具結聲明願將所得賄銀四千兩交出充公而該員通賄營私聲名惡劣應請革職永不叙用並請　下廂藍旗蒙古都統勒限轉飭該家屬在圡京就近呈繳逾限不交再行監追查抄從嚴懲戒筆帖式松祥外委沙玉福行賄招議應請一併革職　松祥咨回原旗並查沙玉福及家丁周瑞平日均不安分應各解交原籍管束不准逗留在外滋事帮辦大臣祿祥難有違例派人行走台站之　實屬迫於情急所致糧餉章京筆帖式榮泰係聽上司諭令且所管糧石尚無出入情弊均請免其置議此外浮存銀兩之元盛德范通業已因　出號且係通事之家通挪墊付事所恒有碍難律以不應亦請免議除將科城現存之贓罰銀三千三百兩由奴才提烏儲庫遇有需項再行奏　動用外所有奴才遵旨查辦科城大臣互相參劾各緣由據實具陳是否有當伏乞皇太后皇上聖鑒訓示謹奏奉硃批另有旨欽此 
 
 

Page 14

 
 
[光緒二十六年三月十七日京報全錄]  
　　宫門抄○諭旨三道錄前○兼河督裕奏爲核明沁河兩岸加培隄工用過士方價值銀兩開單具報摺○又奏報本年正月分各湖存木　寸摺○護晉撫何　奏特叅捕務廢弛之通判勒限嚴緝片○又奏揀員請補直隷州知州摺○又奏爲請奬催科得力之知府片○桂撫賞奏遴員代理知府片○三月十七日吏部翰林院廂紅旗值日吏部引見六十七名○英信等謝加級一恩○壽耆因伊侄以文　用謝恩○桂春謝出使大臣恩○博分續假五日○奕功續假十日○錫振續假二十日○英綿世　延曾預備召見○煕敬遞遄　○召見軍機　英綿　世譱　桂春　延曾　○○兼署河東河道總督河南巡撫奴才裕長跪　奏爲核明河内縣沁河兩岸加培堤工用過土方價值銀兩開單具報恭摺仰祈聖鑒事竊照懷慶府河内縣屬該管沁河一道在境内綿亘七十餘里每當伏秋盛漲洶湧無異黄　兩岸堤埝多被冲刷從前奏定歲修銀兩按叚分派往往不敷工用前據該縣以沁河南北兩堤殘缺過多稟請發欵修補當經批飭河北道委員擇要勘估共需銀三千四百五十七兩四錢請在司庫動欵興辦經前撫臣劉樹堂奏奉諭旨敕部議准轉行飭司籌發領辦各在案兹　布政使景星詳稱該縣加倍沁河堤工銀兩係在光緒二十四年地丁項下動支給領開辦現於二十五年六月間如期報竣當卽委員騐收尙屬工堅料實並無草率偷减情弊統計做過兩岸土方二十四叚長一千六十丈五用土一萬三千四百十六方九分二釐五毫例津二價共用銀　千五百三十五兩三錢四分五釐二毫五絲核照原奏不數銀七十七兩九錢四分五釐二毫五絲已由該縣捐廉彌補外計實銷銀三千四百兩十七兩四錢等情造具清册由河内縣結報懷慶府轉詳河北道加結咨明藩司呈請具奏前來奴才覆查册造工叚丈尺核計土方銀兩及　奏數目均屬相符旣據稱係工堅料實自應准其報銷除騐明册結圖說照例題報外理合將工料方價原册照繕清單恭呈御覽所有　明河内縣沁河兩岸加培堤工用過土方價值銀兩緣由謹繕摺具陳伏乞皇太后皇上聖鑒勅部查核施行再東河總督現係奴才兼署無庸會銜合併聲明謹奏奉硃批該部知道單併發欽此○○兼署河東河道總督河南巡撫奴才裕長跪奏爲查明本年正月分各湖存水尺寸謹繕清單恭摺具陳仰祈聖鑒事案查嘉慶十九年六月内欽奉上諭湖水所收尺寸每月查開清單具奏一次等　欽此欽遵辦理在案除上年十二月分各湖存水尺寸業經河臣任道鎔繕單奏報外兹據山東運河道羅錦文查明本年正月分湖水情形禀請具奏前來奴才查微山湖以誌樁存水一丈五尺爲度上年十二月分存水八尺六寸本年正月内水無消長仍存水八尺六寸較上年正月水　五尺九寸此外南旺馬塲蜀山三湖消水一寸及八寸昭陽等四湖均水無消長計昭陽湖存水四尺五寸南陽湖存水五尺二寸南旺湖存水　尺一寸獨山湖存水五尺六寸馬塲湖存水七寸蜀山湖存水四尺五寸馬踏湖存水三尺二寸以上各湖存水尺寸除馬踏一湖比上年正月水大一寸外餘俱較小自一尺八寸至二尺七寸不等查正月間因濱湖一帶雨雪稀少來縓緩弱是以各湖水勢間有消耗此後春雨應時泉源　旺湖水自可漸增奴才謹當督飭道廳營汛認眞收蓄備灣漕運以期仰副朝廷愼重湖瀦之至意所有查明本年正月分各湖存水實在八寸緣由理合謹繕清單恭摺具陳伏乞皇太后皇上聖鑒謹奏奉硃批工部知道單併發欽此○○何樞片再查寗　　屬永順莊元合糧店元合當元合成布鋪天德隆首飾鋪同院同號一門出入於光緒二十五年八月二十九日被馬賊三四十人假裝兵丁施　洋槍轟斃團勇白羅漢存並不識姓名過客一人拒傷鋪夥李盛源等搶去銀錢衣飾等物逃逸一案經臣專摺奏叅請將署寍遠廳通判謝　慶先行撤任勒限兩個月嚴緝奉旨著照所請該部知道欽此當經嚴緝去後迄今勒限屆滿贓盜未據報獲捕務實屬廢弛據藩臬兩司　該管道詳請覆叅前來除仍嚴飭勒緝此案贓盜務獲究報外相應請旨將署寍遠廳通判謝錫慶交部議處理合附片陳明伏乞聖鑒謹奏奉硃批謝錫慶著交部照例議處欽此○○頭品頂戴護理山西巡撫布政使臣何樞跪奏爲揀員請補要缺直隷州知州以重地方恭摺仰祈聖鑒事竊照解州直隷州知州余駿年於光緒二十五年十二月十四日在任病故應以病故之日作爲開缺日期歸十月　截缺業經咨部在案所遺係繁難中缺例應在外揀員請補該州管轄四縣政務殷繁且近鹽池督率緝私尤關緊要非精明幹練之員難期勝　臣督同兩司逐加遴選晋省直隷州知州一項雖有記名分發及勞績候補應升應調人員非現居要缺卽人地不宜未便稍涉遷就惟查　在任候補直隷州知州平遥縣知縣沈士鑅現年四十七歲係直隷天津縣人同治癸酉科舉人光緒庚辰科進士改翰林院庶吉士散館以知縣用光緒十年九月選授山西襄垣縣知縣十一年四月十八日到任十九年保洊卓異咨赴部十二日初十日經吏部帶領引見奉旨　其卓異加一級仍回任候升欽此二十年二月十八日回任二十三年九月調補平遥縣知縣經前撫臣胡聘之以該員經徵錢糧九年全完奏　以直隷知州在任候補吏部議准覆奏二十四年二月十六日奉旨依議欽此十一月復經保荐奉上諭著傳旨嘉奬欽此二十五年　月二十二日交缷襄垣縣事九月十七日到平遥縣調任該員識敏才優勤能練達任内並無違碍處分以之請補直隷州知州實堪勝任與例　　據署布政使李廷簫署按察使馮鍾岱會詳前來合無仰懇天恩准以在任候補直隷州知州平遥縣知縣沈士鑅補授解州直隷州知州泃於治理有禆如蒙俞允該員係在任候補直隷州知州請補直隷州知州銜缺相當毋庸送部引見再所遺平遥縣知縣員缺係衝　難要缺容俟接准部覆另行揀員請補合併聲明所有揀員請補要缺直隷州知州緣由理合恭摺具陳伏乞皇太后皇上聖鑒敕部核覆施行謹奏奉硃批吏部議奏欽此○○何樞片再定例一官經徴分數錢糧能每年於奏銷前全完應於照常議叙之外量加　叙其數在三萬兩以上一官經徴九年於奏銷前全完者准其指定應升之階保奏免其送部引見等因歴經遵辦在案兹升補潞安府知府許涵度前在忻州任内經徴該州錢糧數在五萬兩以上除光緒十二年七二十等三年或初到任或奉調内監試用赴部引見並非一手　徴不計外所有十三十四十五十六十八十九二十一二十二二十三二十四等十年錢糧均係該員一官經徴於奏銷前掃數全完並無蒂欠　無因災蠲緩情事據署布政使李廷簫詳請照例奏獎前來臣覆查該員許涵度前在忻州任内經徴錢糧數在五萬兩以上先後十年均能於　銷前埽數全完並無蒂欠洵屬催科得力核與指定官階保獎之例相符該員係現任知府道員係知府應升之階相應奏懇天恩俯准　升補潞安府知府許涵度以道員在任候補免其送部引見以示鼓勵而昭激勸出自逾格鴻慈除咨部查照外謹附片具陳伏乞聖鑒訓示謹奏奉硃批著照所請吏部知道欽此○○黄槐森片再泗城府知府王乃賓因病請假回省就醫所遺員缺查有補用　府柴照老成練逹誠篤不浮堪以代理據藩臬兩司會詳前來除檄飭遵照外理合循例附片具陳伏乞聖鑒謹奏奉硃批吏部知道欽此 
 
