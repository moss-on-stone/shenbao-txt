# 1920 - 206 - 4917043

 

Page 1

 
 
   
 
 

Page 2

 
 
   
 
 

Page 3

 
 
時評 
[對付罪魁之辦法（老圃）]  
　　今世競言懲罪魁吾非謂罪魁不當懲也但吾謂欲懲罪魁者必先自信他日决不身爲罪魁而後可又必自省平時所爲大反於罪魁而後可更必自誓今日决不起用罪魁而後可 
　　今之所謂罪魁者皆當時權勢赫赫呼他人爲罪魁者也當其飛揚跋扈之時豈料今日身作罪魁而終不免於罪魁之名者實由倚仗武力把持政權故也設代之者仍師其故智以倚仗武力把持政權爲事即難保無請君入甕之時故曰欲懲罪魁者必先自信他日决不身爲罪魁而後可也 
　　吾所謂倚仗武力把持政權者乃民國以來之流行病非今日罪魁所特有之罪惡也設今之痛恨罪魁者一旦返躬自省平時亦有類似於罪魁之所爲則當以懺悔爲第一義以雪憤爲第二義即以將來之補救爲第一義以已往之懲罰爲第二義否則於己爲不恕於人爲不公於世爲無益故曰欲懲罪魁者必自省平時所爲大反於罪魁而後可也 
　　懲罪魁之用意在使罪魁知所懼而未爲罪魁者知所戒若今日之罪魁使作階下囚而昔日之罪魁升爲座上客則罪魁二字等於兒戲罪魁無所懼而未爲罪魁者無所戒矣且復辟之罪魁其罪實浮於今日之罪魁若竊鉤者誅而竊國者侯則罪魁轉有辭矣故曰欲懲罪魁者必自誓今日决不起用罪魁而後可也 
　　故曰我非謂罪魁不當懲當懲之而有效也 
命令 
　　七月二十九日大總統令兩湖巡閱使王占元電稱長江上游總司令吳光新潛居漢口日與著名亂黨秘密計劃初欲借用湖南潰兵後乃變計煽動土匪希圖擾害地方復私調所部潛赴信陽圖分擾豫境派人潛携砲彈冀圖暗殺豫直重要軍官對於鄂省所運軍餉及招募新兵一再扣留在漢宣言不出旬日卽見武昌有亂伊乃出而靖難等語吳光新身綰戎符應如何捍衛地方維持大局如該使電稱各節實屬意存破壞法所難容吳光新著先行免去湖南督軍曁長江上游總司令各職交王占元澈查確情呈候核辦所有長江上游總司令一缺應即裁撤其所轄軍隊並由王占元妥爲收束以節軍費交陸軍部查照此令 
　　又令前京師警察廳總監吳炳湘於此次徐樹錚等稱兵媾釁之時不知遠嫌有背職務雖經免職仍着褫奪陸軍中將原官曁所得勲位勲　以示懲儆此令 
　　又令特任昭武上將軍熱河都統姜桂題兼管理將軍府事務此令 
　　又令特派江庸充修訂法律館總裁此令 
　　又令據浙江督軍盧永祥省長齊耀珊電呈浙屬臨海黄巖温嶺甯海麗水縉雲等縣連日大雨港潮衝激山洪暴發田廬人畜多被淹没災情奇重請撥欵振濟等語該省災區遼闊待振情殷軫念民生殊深憫惻著財政部迅卽撥銀一萬元尅日匯交該省長遴派妥員分赴災區核實散放以惠窮黎此令 
　　又令外交部呈請任命署吉林依蘭道道尹邴克莊兼辦依蘭交涉事宜應照准此令 
　　又令内務總長田文烈呈准安徽省長聶憲藩咨請任命徐炳炎爲蕪湖警察廳警正應照准此令 
　　又令陸軍部呈請任命趙晋宸爲陸軍第一師步兵第一團第三營營長應照准此令 
　　又令陸軍部呈請任命朱玉書爲暫編奉天陸軍第一師步兵第二團第一營營長應照准此令 
　　按是日尚有懲治罪魁一令已由訪員專電傳達登入昨日　内故不複載 
專電一 
　　北京電十大禍首全部在逃京高檢廳認爲内亂罪决提公訴 
　　（三十日下午五鐘） 
　　北京電張作霖偕曹錕明日來京　　（三十日下午五鐘） 
　　北京電内閣推靳徐與各省已一致奉直並宣言不容段派再有干涉（三十日下午五鐘） 
　　北京電和議總代表有改派錢能訓說惟直議主取消和會機關另組統一會議（三十日下午五鐘） 
　　北京電王懷慶昨午親訪各公使接洽緝犯事英法美昨晚起實行放逐交民巷逋客匀逃赴日兵營日使明言袒庇（三十日下午五鐘） 
　　北京電楊以德免職曹保李壽金升任（三十日上午十鐘） 
　　北京電中行查辦案已由潘復周自齊呈復免議（三十日下午五鐘） 
　　濟南電馬屈謀去田田迫極電辭未復馬兵調城中行發庫劵四百萬金融亂（三十日下午十鐘） 
　　北京電馬良自桑園發漾電稱津保用兵魯省接壤不得已出境截敵倘仍進偪惟力是視（三十日下午五鐘） 
　　北京電魯田不容於直來電辭職詞極强項（三十日下午四鐘） 
　　北京電本日令江庸充修訂法律館總裁又特任姜桂題兼管將軍府事（三十日上午十鐘） 
　　北京電新衆院今午點半開會到九十一人不足數改談話定冬日續會（三十日下午七鐘） 
　　北京電銀行公會以奉軍查抄邊業銀行影響商業要求財部提出抗議現部商院轉達曹張戒飭部下勿爲過甚之擧（三十日下午七鐘） 
　　北京電今早西直門外西北軍又小有搶掠京外城各門仍未開 
　　（三十日下午五鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電軍政府各總裁西南海軍均通電討段及安福滬孫文等四人通電主廢中日軍約方議和府院未復（三十日下午四鐘） 
　　北京電皖督長定張勲朱家寳 
　　（三十日下午四鐘） 
　　天津電今日正午曹錕往會張作霖談及解决時局仍擬照保定議决之六條徵求各省軍民長官曁全國人民同意（三十一日下午七鐘） 
　　天津電張巡閱使到津後因對於各項善後事宜甚爲複雜與曹吳方面以及各省代表從長計議殊不易於解决故一時恐難來京靳以調人資格且爲各方所推重故亦參與密議俟得有確實辦法始克聯袂而來聞張使之主張與吳佩孚之意見大致相同故對於懲辦禍首以及將各項重要事件取决於國民大會之事勢爲宜南北直接交涉不假手於第三者之上海和會（二十八日下午十二鐘遲到） 
　　天津電（續昨日與吳佩孚譚話電）記者問戰事實况吳師長答云此次風潮是自己人打自己人不算戰事然開始攻擊乃寒日下午始至巧日共五天全局卽定所佈置之軍隊東部在永定河西南西部在易州淶水一帶中部在高碑店共長約二百里所用軍隊爲補充第一第三兩旅陸軍第六第三兩混成旅共約兩師而段軍則有邊軍一三兩師·及陸軍第十五師一混成旅共約三師問戰事旣定是否擁徐世昌爲總統答徐乃四肢不全之總統此問題俟國民大會解决如國民樂擧之續爲總統彼方爲完全總統此時祗合算臨時總統問然則吳師長之宗旨與張作霖對外報記者所說擁護徐總統之言相差矣答非也吾人宗旨亦擁護總統惟擁護全國所承認之總統今徐未經西南承認祇爲半面總統耳問善後財政如何籌畫答查抄各禍首之財産足可應用並一面與之清算近數年所借外債數目及用途問安福部與外人所定種種密約如何辦理答無論何事均由國民大會解决想外人亦應注重我國民意問師長旣如此注意於國民大會未悉將來有何主張答予對國民大會祗可作提倡人絶無主張加入以避干涉民意之嫌令其成爲完全民意機關免蹈國會選舉之流弊問國民大會何時招集答此事於曹使赴津前已有建議但須天津會議解决後再通電各省徵求同意後再定問天津會議爲誰答曹張兩使外尚有李純及各省代表問張使主張是否與師長相同答曹張本取一致行動全是爲國爲民斷無不同之理說至此記者見來賓頗多吳又須赴長辛店當卽請賜相片並要求同往長辛店參觀沿路戰後情形師長慨諾卽離座相候又與第三師參謀張佐民談話首問天津喧傳貴軍眞日在涿州與段軍激戰俘囚數千奪械無數當日戰况可得聞乎答敝軍於寒日下午始行與段軍接戰眞日前並無激戰問吳師長此次回保乃戰事發生後之第一次否答此爲第三次前兩次亦夕回朝去忙繁不勝此係曹使要赴津故於感日下午三點回保共商辦法昨宵達旦未睡刻又赴長辛店問曲同豐現在何處彼何以降答曲現居總司令部被兵看守當時因四面被圍知難逃脫故投降問當時戰况及直軍之佈置答此次戰爭實無價值可言實不能謂戰爭段系兵士多深明大義者然接戰地點亦多不必論其進退惟高碑店松林店韓莊夏莊涿州琉璃河等處頗激烈我軍前線在高碑店以北左翼在淶水右翼在固安段軍前線在涿州南餘均對峙相去約二十里第一次由高碑店佔至涿州二次至琉璃河三次至長辛店琉璃河一役最激烈段軍四面被圍逃亡幾盡段芝貴慌忙奔北第十五師長劉詢見大勢已去手足無措逃至琉璃河河水暴漲溺斃兵士極多劉詢携現欵七千元盡入河内幸挾得水棹鳧至對岸爲軍隊救護時巳不省人事而軍械墮入河内極多該河平常乾涸於彼軍後退時忽大漲亦天怒人怨致之也迨曲同豐隨之同逃時我軍已四面圍合水洩不通曲知不免請李司鐸代陳降意我軍獲俘極衆十三十五兩師投降最夥問處置降將法答不願從軍概遣散兵士每人給十二元將士隨等級而定其餘有令入軍官學校者月給六元受傷者治愈後照樣辦理問貴軍入京何爲駐何地答駐紥京城西北共有五旅專爲解散段軍保京畿治安决不進城奉直軍分駐京城東南問所要求懲辦禍首當如何處置答死刑必俟國民大會解决後乃定問貴軍俘獲多學生其爲東洋學生抑中國普通學生答無東洋學生皆保定及國内各處軍官校畢業生（三十一日上午七鐘） 
　　天津電龍軍經奉軍擊散後於昨晚七鐘結隊二十餘名持械由朝宗橋繞道楊柳靑向該鎭勒索予每人二十元褲褂一身酒四席始向西南而去（三十一日上午七鐘） 
　　天津電德州戰事昨日一點李副司令率隊前攻曹總司令督隊後進於晚八時德州奉軍騎二營直軍四旅騎兵營並守備隊騎兵營三路圍攻馬軍馬軍所餘兩營砲兵兩連决戰二小時卽向南退却奉直軍所獲子彈二十餘萬輜重物品不計其數現馬軍已退至黄河崖以南（二十八日下午十二鐘遲到） 
　　北京電褚其祥電烏蘇里河屯地方有俄紅黨數千暗謀活動所部不敷分佈請撥隊援助 
（三十日下午八鐘） 
　　北京電吉電謝米赴崴活動欲憑崴埠組織政府聞某使等已允維持謝於皓日帶隊回赤（三十日下午八鐘） 
　　北京電崴報日少將某氏在赤塔與俄遠東政府訂和約七條已簽字（三十日下午八鐘） 
　　北京電濱江道電俄格羅金民族獨立未經我政府承認現請在哈埠設領當然拒絶（三十日下午四鐘） 
　　北京電岳代使電里昂砲台房屋頃由法敎育總長商准國務總理撥歸里昂大學充作中國學生校舍（三十日下午四鐘） 
　　北京電劉鎭華電艶日回省 
（三十日下午八鐘） 
　　香港電昨兩院談話（一）關時局（二）兩院賑目（三）招待美議員團僉以軍府地方政府對護法較前爲懈有變初衷勢决發通電並擧代表詢軍府等對護法之眞態度隨擧代表四人謁當局定下星期開會報告（三十一日下午五鐘） 
　　香港電譚延闓報告擬派唐義彬旅赴漢惟王督力阻現派蕭參謀往商（三十一日下午五鐘） 
　　香港電李根源昨赴軍府聞請願率師援閩（三十一日下午五鐘） 
　　香港電國會將宣言否認渝軍府國會（三十一日下午五鐘） 
公電 
　　天津戰後災民救濟會來電各省省議會商會敎育會農會紅十字會各慈善團體各報館鑒慨自變起蕭牆竟召烽烟之警禍延畿輔頓遭塗炭之災况值敗將潰兵沿村搶掠又見扶老携幼滿道流亡西路如涿縣琉璃河良鄉固安一帶東路如楊村廊房黄村一帶所至爲墟而全境盡遭焚燬其一帶村鎭砲火所燬夷爲平地尤屬慘不忍聞吾民何辜罹斯浩刼當此荒旱見告之時靑黄不接之際如不設法救濟吾近畿數十萬災民恐其靡有子遺矣同人等目覩慘狀寢食不安爰發起斯會聊盡天職車薪杯水非獨力所能支義粟仁漿惟衆擎之易舉所望海内仁人君子大發慈悲解囊相助感恩戴德者固不徒數十萬災民已也倘蒙惠助祈寄天津中國交通直隸銀行代收迫切陳詞惟希垂鑒戰後災民救濟會李士銘嚴修李士鉁劉嘉琛高凌霨劉彭年邊守靖卞蔭昌孫仲英王秉喆桂馨孫鳳藻等同叩沁印 
世界路透電 
[俄波和戰及各國之關係]  
　　二十九日倫敦電基夫某報載有勞農政府致波蘭之條件要略内有立即建設勞農政府及俄軍佔據波蘭五年二條 
　　二十九日倫敦電波蘭公報宣稱過激軍已由格羅特諾取大道入索加拉故紅軍今已臨通華沙之路中距波蘭邊界不足二十二哩公報又述及全陣線有劇烈之戰事波蘭軍曾敗進攻之敵軍數次惟承認波蘭軍已棄白羅第鎭據德人消息過激軍除佔據平斯克外且克復格羅特諾波蘭軍已退至東普魯士邊界晨報載華沙法國委員團報告謂委員團商勸波蘭軍總司令譬蘇特斯基將軍許協约國軍官力助波蘭軍頗費周折晨報又稱衆意波蘭大局並非不可挽救故協約國已勸波蘭勿速求與勞農政府開政治談判又據德人方面消息丹齊港現有英兵起卸某船運濟波蘭之子彈路透電社華沙訪員電稱波蘭閣員與英法委員團開會議决休戰條約不成則立即施行使協約國得以輔助波蘭之計畫 
　　二十九日倫敦電獨立勞工黨接莫斯科（第三）勞工組合幹事部來電蓋答覆關於勞工組合之計畫及交好條件之各項詢問者内謂共産主義不能免革命與流血英國勞工如欲實行共産主義必須準備重大之内國戰爭工黨領袖美克杜拉特氏評論莫斯科之覆電謂俄國第三勞工組合與英國獨立勞工黨不啻水之與油永不能混合云 
　　二十九日倫敦電首相喬治今日在下院答覆愛士葵關於波洛業大會事之質問謂協約國關於英國答覆七月二十四日俄外交總長接受英國所提議在倫敦召集大會意見之電報完全同意首相於是宣讀覆電略謂英政府預料俄波休戰之約不日可成故特建議協約國應參與倫敦大會勞農政府亦應派代表與會關於列强會議之目的及所應討論之主要問題不得含有疑義而勞農政府前來之兩電關於此二事頗多疑點英政府之意如須協約國與勞農政府代表會商獲有效果則波蘭及有關係之俄邊諸國亦當派代表與會大會之主要目的乃在恢復歐洲之和平而尤以波蘭與俄國間之和局爲重此舉當以謀波蘭之獨立及定兩國合法之利益爲條件大會且應考慮未與俄國簽定切實和局之俄邊諸國與勞農政府間懸擱未决之諸問題此項問題一經解决則大會將考慮勞農政府與協約國間之爭端恢復彼此平日之交際薛西爾貴族質問勞農政府是否曾向波蘭提出壓服之條件首相答稱恐未必有之英政府前於七月二十六日尚有覆文一通致勞農政府亦於今夜發表内稱英政府因俄國已向波蘭提議休戰故擬許俄國商務代表前來英倫並建議俄政府應授權諸代表討論議和大會之籌備事宜覆文中否認英國對於藍格爾將軍之攻勢負有責任謂勞農政府指克里米亞之戰事乃由英國策畫一節實屬無稽之談云 
[對土和約及希意之關係]  
　　二十九日倫敦電土耳其代表尚未抵巴黎對土和約已展緩簽字希臘或不致簽字該約因約中以杜台尼斯一地予意國之故按照一九一七年意希條約意國允將該地予希臘以易小亞細亞與亞德里亞海之某種權利意國因迄未得所允之權利故已取銷該約 
太平洋路透電 
[張作霖與牛莊稅欵]  
　　三十日北京電張作霖屬員已諭令牛莊中國銀行停止滙寄解滬之鹽欵與關稅張自己是否贊成此舉今尚未知此事如不立即取銷將引起國際嚴重交涉按牛莊關稅與鹽欵皆付入中國銀行轉交上海滙豐銀行以供儘先撥償外債之需（本埠路透社註上海滙豐銀行告知本社謂該行尚未接到關於上述消息之知照） 
　　三十一日北京電張作霖今晨答覆總稅務司之抗議謂前恐敵攫用稅欵故令扣留牛莊關稅今戰事已畢情勢已變故已飭知勿再干涉關稅云云與鹽欵有關係之各國公使現準備聯合行動但抗議尚未提出鹽欵地位與關稅不同蓋與鹽欵有關係者僅有四國而鹽稅抵借之債欵爲數亦較少也廣州已扣留鹽欵若張作霖亦欲刦取北數省之鹽欵則其餘各省之所入恐未足應付外債外人至是不得不以壓力施之矣張作霖需欵甚亟已表示其欲得京奉鐵路入欵之意但此種殆爲探試的舉動耳 
[北方兵後之疫信]  
　　三十一日北京電交民巷口懸掛一牌上置安福各要人之像片俾兵警得易辨識昨日兩院聯合會决定不自解散但聽政府處置據最近之推測靳雲鵬將爲總理组織穏健派内閣李純將爲蘇贛浙閩四省巡閱使曹錕爲直魯豫晋四省巡閱使鮑貴卿督陜張景惠爲察哈爾都统張作相督直王廷楨督閩吳佩孚督魯張紹曾爲參謀總長北京附近軍隊不講衛生令人驚惶霍亂疫症已發見於吳佩孚軍中蓋吳軍與他軍同亦不稍注意於普通防疫辦法之必要也現有人建議組織防疫委員會俾各軍官得注意於防疫事宜現若不迅速設法恐虎列剌症將見蔓延 
[日本之航空局]  
　　三十一日北京電航空局已成立歸陸軍省直接管轄局長將以陸軍或海軍大員任之航空局兼管民事飛行 
[朝鮮之自治說]  
　　二十九日漢城電勅令發表諭組織省巿村行政顧問會爲趨向地方自治之第一步辦法警察稱漢城捕獲韓人七名共携三炸彈擬用以暗殺大員毁壞公署聞韓人係因安東某外人之助力而得此炸彈 
[大隈之時事談]  
　　三十日東京電今日時事新報載前相大隈伯之談片内稱英美對於所謂日本軍事主義之批評殆因日本軍人事業與日耳曼相似之故但日本並無毛奇或俾士麥其人日本軍制未必較他國軍制爲惡美國浪人數以萬計危害美國和平而由東歐入美之僑民尤妨碍美利堅國家之存在此乃美國所不可忽視者也至於美日戰爭惟至愚者始作此夢在事實上美日戰爭乃不可能之事美國固有駭人之談但此大半起於現有之政黨競爭余信美人創造共和之精神現仍占優勢未全失其是非心如共和黨得總統選舉之勝利則日本不可不準備美國對於日本對華對韓政策之抗議惟抗議亦僅一紙空文日本可信美國之維持公道也大隈又稱渠歡迎英美日三國聯盟此種盟約可阻遏英美國内極端激烈之意見大隈又發表意見謂日本預算案中所載加稅擴張軍備一層旣非必要且與明治皇所抱就日本財力限度内施行國防計畫之政策相反况當世界紛紛改造時代擴張軍備尤無理由末謂國會最後一次之會議誠令人失望但引乃無足異事蓋衆議院議員以金錢獲選者占三分之二也如失民心則結果較專制爲尤惡云云 
 
 

Page 7

 
 
[加藤之演說]  
　　三十日東京電憲政會領袖加藤今日演說謂日本經濟之不振西比利亞之佔領尼港之慘禍言論自由之摧殘皆政府之罪並辯護反對黨阻遏政友會濫用權力之政治手腕 
[薩哈連北部問題]  
　　三十日東京電外交顧問會現考慮美國對於日本佔領薩哈連北部之態度 
　　二十九日東京電日政府接美政府來文述及各事且謂美國不能承認日本佔領薩哈連北部 
國内要聞 
[安福黨魁在網羅中]  
　　特恐有一面之開耳 
　　字林報二十九日北京電云北京繼續查封安福部員之房屋頗爲人民注意安福黨魁被捕之說並無確實消息惟謠傳各黨魁皆已在網中英美法三公使肅清交民巷不許逋客匿跡之辦法日使署顯不照辦致起中外人之批評日使署稱外交團會議並無結果且日人在交民巷所有之産業惟正金銀行一處現未有華人匿跡其中故無下逐客令之必要英美法使之辦法不適用於使署衆料安福黨魁現必避居日使署内而日人之不與英美法人一致行動愈使人生疑北京四週現嚴查潰兵第一師所解除之軍備多堆集於跑馬場站内有三寸口徑砲二十尊有彈而無閂但吳佩孚現收留之第一師兵解除武裝後多被送往河南遣散張作霖通告謂已接管京奉路京津間每日只開車一次且遲數小時始能駛到 
　　日人通信社三十一日北京電云公使館區域内各出入要道自昨日起有步軍統領之憲兵數十名及便服偵探等嚴密警戒本日晨起又將段派元凶十名之照片懸掛該處且懸賞格有拿獲各元凶者俱有重賞計徐樹錚三萬元其餘九名各二萬元又電云安福派領袖等大都隠匿各處故該派在實際上業已消滅但曹錕張作霖及各方面皆要求解散安福派徐總統或將以命令及他項形式發布解散令關於内閣問題近日盛傳周樹模組閣·靳雲鵬復任·王士珍内閣諸說實則全未决定結局須俟張作霖曹銀等進京與總統協議後方能定奪 
[北京通信（野雲）]  
　　戰聲中之北大狀况談 
　　當此干戈擾攘之中請略言北京大學之狀况以爲閱報諸君樂聞學界消息者告記者前日驅車過北大第一院之門見牌示纍纍懸於校門外者皆對於新投考之生有所通告也入其室則見各職員揮汗處理事務於辦公桌來往奔走於樓上下其所忙者亦大率爲新生試騐事也此次該校關於招考新生事宜特照新章由新組成之試騐委員會辦理其委員長爲顧孟漁氏當招考之始即已决定宗旨無論投考人數之多寡均采用嚴格主義對於檢騐身體一層尤特别注重預定取錄之名額本預科合計共四百名在北京本校一方面約取三百名在上海一方面約取八十名其在高等補習學校畢業者則提前考試然第一次預考者二百餘人所取者僅二十六幾合十人而取一該校截至七月五日止計報名新生之總數一千三百餘名其中有女生七名均經排定日期分日檢騐每日三百名自本月十五日十九日止已一律檢完（女生另騐）檢查之際異常認眞凡身體各部分無不逐一考察現計經檢騐之結果認爲身體不合格者一百八十餘名有染花柳者有患肺病者有目力太差者但在落第諸生咸以遠道來京竟難一考頗覺不安咸紛紛託人向該校提起要求不卜能有效果否也試騐日期現定二十一二三三日地點在北河沿第三院（即法科） 
北大前接南洋兄弟烟草公司來函請選派學生二名赴滬應留學生考試現經該校敎務會議議定將報名各生中擇歷年成績優長者八人請由校長指定二人八人中計化學系五人數學系一人經濟系一人英文系一人業經蔡校長選定平均分數最多之施仁培陳其鹿二人於前日正式通知該公司查照聞施君係數學系畢業其平均分數爲九十二陳君係經濟系畢業其平均分數爲八十八 
　　該校改行新章本科第一年分五組自第二年後卽應分十六系八年度僅設十二系其中尚有天文學生物學心理學敎育學四系未經設立此則或以經濟關係一時設備難周或以人才關係一時師資難得九年度起是否增設目下尚未定當本學年終了時原有下學年增設敎育生物二系之說故事前於聘任敎授採辦標本二事頗爲積極進行所有標本除向外國購置外並由該校生物學敎授鍾觀光前赴雲南一帶採集動植物聞所得已不少 
　　該校舍下學年略有移動日前經敎務會議議决乙部預科下學年全部在第三院授課第一院本科及第三院本科（即從前文法兩科）下學年均在第一院授課業經敎務長正式公布其理由（一）因第三院法科各敎室大半宏廠所容人數較多預科人數多於本科如照舊制文科預科仍在第一院則殊嫌擁擠故不如改歸第三院授課較爲適宜（二）因圖書館所設之各書庫各閱覽室均在第一院本科學術研究較爲精深與圖書館關係最切是以將法本科三系悉數移歸第一院（三）此外關於學校行政一方面者如敎務處之總滙機關已設於第院内所有發布號令會議要件早以此爲集中之點且距離第二院甚近今置兩院本科於此處理各務自覺異常便利聞該校將來增設天文生物心理三系於第二院時並擬將第二院内所有預科（即理預科）亦一併移入第三院内如是則第三院可獨立成預科得以另設主任總理其事惟此時尚未能完全辦到 
　　該校庶務委員會新擬定庶務部雜務課管理校役規則一種共計十七條此事本屬尋常惟其中有一條文曰﹁本校校役應入本校附設之校役夜班聽講﹂此則爲各學校之所無殊足以惹起一般入士之注意溯其初該校校役夜班之設不過由少數熱心敎育之學生發起創辦當時非笑而目爲多事者有人乃曾幾何時厥效大著今且明明定入法令之中此眞發起此事之人初料所不及矣據聞該校辦事員由校役中提升者二年之内已有四五人蓋果能頭腦明晰略解書算而又益以夜課之陶鎔其才旣可用在學校又何樂而不爲提用乎惜乎歷史所遺之階級制度觀念一時猶難盡除故於此次所定規則内尚未能將提升一條加入耳 
　　該校學生營業機關有二（一）爲學生銀行（二）爲消費公社本年結賬兩處均大賺錢據聞純利約及五分卽持有一元股票者可分利五角於是亦可以覘該校學生之能力矣（七月二十一日） 
[美國貿易大會之狀况]  
　　駐金山朱總領事兆莘呈農商部報告美國對外貿易大會文云爲呈報事竊查一九二○年美國商會聯合會對外貿易大會於五月十二日至十五日在金山舉行前經迭次呈報在案我國赴會人數額定十名而依期到會者僅有上海商務印書館董事兼發行部主任王顯華及直隷實業廳代表鄺錦泮二人來自上海而充紐約華商總會代表者有謝德怡一人此外有金山華商總會代表關定波劉紀才李立生等三人該商會自有名額不入十名之數而上海總商會代表聶其杰等六人因船行遲滯未能趕及會期主持會務者日索華代表名單苦無以應不得已與之熟商以卡罅寛尼亞大學校華學生中之習經濟科商務科者充數此中國代表赴會之大略情形也會期中除開常會外每日開分股討論會由商界領袖及專門名家認定題目發抒意見其遠東貿易一股包中國日本及美法英荷各屬地在内中國方面由兆莘演說中美商務振興方法演詞已採入會議速記錄中由大會彚編刊送每遇開會議凡關涉遠東商務者我國代表數人中均能用英語參加討論爲他國會員所不及西報傳載多加贊詞此中國代表演說之大略情形也會中有商品陳列塲遠東物産陳列最備者首推飛獵賓其次則爲中國王君顯華以商務印書館印刷品陳列一隅其最精巧奪目者爲在華洋商定製之月份牌及某外國古畫收藏家定印之唐宋元明淸各代山水花卉人物名畫一册鄺君錦泮由天津帶到北方各省物産甚多儲以木篋罩以玻璃别爲一欄亦不示人以弱此中國貨品陳列之大略情形也會中研究商務問題不一而足如關稅銀行金融商律航業路政交通海港保險廣告敎育等項均與對外貿易息息相通其亟圖發展貿易之地點在西惟南美在東惟中國其對外貿易之惟一目的在使美國對外獨爲債權國而外國對美皆爲債務國但以中美出入口貨價值數目比較一九一四年歐戰未起以前美國入口貨運自中國者約值美金三十九億而出口貨銷於中國者僅值美金二十四億一九一七年歐戰正酣之時美國入口貨運自中國者約值美金一百零七億而出口貨銷於中國者僅值美金三十七億一九一九年歐戰告終之期美國入口貨運自中國者約值美金一百五十四億而出口貨銷於中國者僅值美金一百零五億由此可見美國對他國貿易雖多爲債權國而對中國貿易仍不免爲債務國其故一由於金價滙率日低戰前美金一元可購華貨價值一元有奇今則銀貴於金美金購物之力量因之減縮一由於生貨求率日增美國爲製造品最盛之國戰前原料供自歐洲者後以來源漸絶不得不求諸中國但美國輸入中國原料愈多其製造品輸出他國之數亦愈增是美國對華貿易雖以債務國自居庸何傷兆莘本此旨趣演說中美貿易前途之樂觀美商聞而頷之此會中討論貿易要旨之大略情形也以上諸端略陳曾務至開會詳情另有報告逐日紀述别爲一編隨又呈送用備察核除呈外交部外謹呈駐金山總領事朱兆莘五月二十八日 
[田中玉辭職中之濟南]  
　　邊軍退出德縣而後濟垣現狀尚稱安堵其間軍民各官署當局對於未來種種計畫·及山東一省對於京保方面究將永守原防按兵不動靜候中央之裁决抑至奉直軍萬一進攻時更作戰事上之預備未聞馬良與督軍省長間有所籌議但至前晚外間忽傳田督軍因魯局棘手有向中央電請辭職之消息一時人心更覺惶恐據某方面消息田督辭電到京後中央已來復電大意除挽留勉强維持外且有涉及行政方面者數事惟據今日切實調查田督雖有電到京中央尚未電復且以交通狀况論一晝夜間亦實不能來復也 
　　邊防軍退出桑園後直軍已進駐桑園德州各處馬良於二十四日回濟二十五日即趕回原防及至中途聞知此耗即轉回濟南與田督略事磋商旋卽北上布置一切刻巳將八團調回聞其全部亦將一律調回濟南 
邇來兵禍相乘水旱不時天災人害交逼而來魯人已不堪其苦誰知近來又有黨人蠢動消息此事發生已久上月間各報喧傳有黨人圍攻安邱之說雖未確實然事變之來不無影響近聞此輩益著著進行其首領在某地設立機關由關外招來胡匪七八百人欲效民國五年之舉動並將山東著名匪首顧得林聯絡入黨許以重要位置黨羽約千餘人現在組織西伐隊其進行計畫擬先得膠濟路附近各縣若能佔領要區再行大舉中央日前爲此特訓令來東密飭所屬隨時設法偵察嚴爲防範矣 
[倪嗣冲改變態度說]  
　　皖督倪嗣冲歷次政爭彼必多方活動獨此次皖直兵爭兩方勢均力敵倪雖皖派之健者而亦不敢開釁直派故當兩派開戰前先赴北戴河觀望形勢一面令參謀長李鳳山財政廳長陶鎔分往贛蘇兩省疏通一切並議聯防辦法復以皖北鎭守使般恭先於新安武軍頗有感情委殷代理長江巡閱使免爲某派利用及安福失敗遂一變而爲親直政策聞已託人向曹銀表明態度並以護衛隊兩營供曹調遣曹亦以倪無助皖形跡温語慰之故曹倪猜嫌現已頓釋此次張敬湯來皖業經聶省長驅逐出境聞有在蚌埠拘捕之說傳聞如確則其趨向益明矣然出爾反爾總之爲地盤問題於吾民固無與也 
[張勲派員赴徐之經過]  
　　張勲近日異常活動如各報所載張作霖致蘇督之電及秘書惲某南京之行國人度無不知之者近又聞數日前張曾遣其舊部某統領前赴徐州欲於軍事上有所活動乃到徐後迭次召集舊部統將密議咸以舊日定武軍自歸安徽改編新安武軍後僅有四十營此四十營中隸陳德修之八營六營久戌湖南現已退至湖北有由王督勒令繳械消息其餘二營一營駐旴眙一營駐蚌埠隸統領楊某之三營兩營駐皖中之廬州府一營駐離張八嶺車站三十餘里之自來橋地方隸統領李輔廷之三營駐泗縣者二營駐盰眙縣者一營殷恭先所部之十餘營駐紥蚌埠正陽關一帶張文生所部十餘營由錢統領分帶者五營二營駐宿縣三營分駐烏衣滁州明光三處其駐徐州者僅不足十營就以上情形觀之不特各統將心理如殷恭先楊統領均早另有傾嚮不爲張氏用卽最以忠於張氏稱於時之張文生亦以所部錢統領分帶之五營心理久變其餘可爲己用之軍隊又多散駐各處情勢散漫亦將失其戰鬭能力僅在徐州之十營又復有陳白軍隊在旁實力有限未敢有所舉動至於白寶山在張未失敗時即早已傾嚮於蘇前督馮華甫爲張氏所深惡此次更以蘇督擴其軍隊爲蘇軍第一師其不能爲張氏用者更無待言觀此可見張勲欲以其自有之實力恢復其舊日之權位亦爲萬不可能之事是故張勲此後之能否復其皖督與長江巡閱使位置全以奉派之是否眞心力助張氏爲斷此可預料者也 
[法敎士在睢出險]  
　　法敎士畢洪勲前在睢寗縣境被匪擄去旋據陳統帶曁關知事來電報告該敎士業已出險兹將軍民兩署致滬許交涉員及睢寗關知事宿遷陳統領電錄下 
　　上海許交涉員鑒法敎士畢洪勲在睢境被匪擄去勒贖一案前經嚴飭救護並迭電先行轉復在案兹據陳統帶有珍巧電稱法敎士畢司鐸已救護回睢並據睢寗關知事電報該敎士業已出險各等情希卽轉致法領事知照督軍李省長齊號 
　　宿遷送睢寗關知事覽皓電悉已將法敎士相機出險深爲嘉慰業電許交涉員轉知法領矣督軍李省長齊號宿遷警備隊陳統領覽巧電悉法敎士救護出險具見辦事敏捷深堪嘉慰仍將詳細情形具報督軍李省長齊號 
[南京快信]  
　　阜寗省議員陳伯盟等電軍民兩長請於戒嚴期内弗調動軍隊及客軍招募等情昨已電復略云爲保衛地方起見防軍調動事或不免至募兵一事本省軍隊間或就地募補客軍招募早經嚴令禁絶望勿誤會 
　　李督徇何豐林之請水警一二廳暫緩歸併 
　　財廳長胡翺林辭職兩長令與金陵道尹俞紀琦對調 
　　禁米出省查騐處主任楊宗漢辭職經兩長照准改委下關稅所長周龢鼐就近暫行兼辦（以上三十日） 
　　歡迎美議員團已設籌備處於省警廳昨各機關長官均到處會議籌備觀迎辦法 
　　李齊兩長昨復天津二曹電云敬電悉直省兵災以後人民失所現經執事設立災民救濟會募欵賑撫高誼仁聲至深佩仰凡屬同舟自當勉盡棉薄特籌銀四萬元令廳陸續匯解以爲壞流之助李純齊耀琳沁印 
外部電李齊兩長法前總理班樂衛偕隨員等二十三日上午八時乘車赴津換船赴滬希飭照料李齊當即電何代使許交涉員王道尹徐警廳長會同妥爲照料 
　　巴斗山造船廠設立潰兵收容所傅興魁兼任所長顧鰲被留原因緣王占元電告顧有運動軍隊嫌疑適顧來寗故李督令王桂林勸顧暫勿離寗現顧仍住王桂林宅照常出外見客惟有便衣警察二名跟隨（以上三十一日） 
地方通信 
[蘇州]  
　　杳辦蘇報案近訊蘇報館奉令禁止出版及拘獲主筆朱梁任等四人帶回警廳後即山警廳備文解至鎭守使署經執法官王鼎臣逐一審訊仍還押警廳看守所供詞若何因關防嚴密無從探悉朱鎭使特於前晨乘快車赴寗晋謁李督面陳一切並請示辦法當夜即返 
[揚州]  
　　借漕委員來揚財政廳近以財政奇絀仿照上年成例息借冬漕以資救急除令各縣知事遵照外並委專員馳往各縣辦理派來江都这廿鴻猷業巳來揚晤佟知事磋商辦法矣 
　　十二圩受驚之眞相十二圩函云七月二十六日深夜駐圩緝私營六隊四連有動之說適是夜大雨天氣尚不甚熱故人皆因雨早睡次晨滿街宣傳謂昨晚若非天雨幾遭不測蓋因緝私營預備暴動收稅局員朱康伯經駐防南掣陸軍蔡連長保護出險云云正午商會總董布告謂昨晚謠諑紛紜並非事實現與緝私營連長等共同接洽擔保地方秩序商界幸弗驚懼云云下午突聞水警趙統領開來哨船十餘隻揚州開來第一混成補充旅兩連駐防太古碼頭一帶南京開來兵輪一艘碇泊江干惟時全鎭人民雖風聲緊急並不驚恐蓋以軍界暗中進行民間並無所聞故也及二十九日上午始得確實消息謂四連自張連長以下全體繳械發餉遣散是晚該部兵房已空無一人詢據此事敗露原因實由該營有某兵士不願附和臨時赴收稅局親自報告故得辦理迅速各處水陸兵隊開到一場大禍遂得消弭於無形云 
[湖州]  
　　謀斃親夫案供詞練巿范港（又名裏港）民婦鮑氏謀殺親夫沈阿大一案經紀二十七日報端兹吳興縣公署於三十日飭提該犯到案秘密審訊先詰據鮑氏供稱我與僧人福增通姦初次在今年（陰曆）二月初六日第二次三月十一日以後即時常往來不復記憶本月二十三夜謀斃阿大事前我並不知情緣該僧福增是日在人家做功德未與晤而迨到夜間伊帶小和尚來始說明謀害計劃其時阿大　早鼾睡該僧先禁止我聲張即以蔴繩圈潛潛套入阿大項内迨覺復以棉團塞其口再由該僧等緊緊收繩並令我坐在阿大身上將其腎子揑碎始見阿大斃命斃後該僧復背其屍憑之前面樑上旁設長橙上置手燭照假裝阿大自己尋死模樣云云詰據該僧供稱我在千埠寺有年與鮑氏往來係鮑先來看相二十三之事鮑氏於二十二日先夾僧廟預約故我無法拒絶九鐘到鮑氏家其時阿大已臥鮑氏悄坐等我及阿大謀死後二人回廟時己天曉矣云云法官遂命退庭將該二犯還押定下星期三再行復鞫核奪 
雜評一 
[改變態度（默）]  
　　今之紛紛舍段而從直者衆矣然於此有大别焉眞心覺悟段派所爲之非是而幡然改變態度於失敗之前者謂爲舍逆效順可也獎以深明大義可也若見段勢失敗爲自保計而改變態度則患得患失之鄙夫耳烏足以言大義 
　　更有一種人平時在段派旗幟之下爲之竭忠盡力奔走劃策不啻爲其心腹股肱段派種種之惡彼亦有一分之助力焉迨一旦勢屈降服則又極力痛詆段派觀其通電宣言大有義形於色之概其果眞心覺悟耶何改過如是之勇且速仍爲自固計耶則是反覆無恥之尤矣直派亦何取此反覆無恥之輩哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各公團籌備歡迎美議員消息]  
　　江蘇省敎育會·上海縣敎育會·中華職業敎育社·基督敎救國會·救火聯合會·華僑聯合會·紗廠聯合會·書業商會·總商會·寰球中國學生會·商業公團聯合會·靑年會·歐美同學會·女靑年會·鐵業公會·各路商界聯合會·麫粉公會·商務印書館·南洋兄弟烟草公司·等各團體爲歡迎美國議員團事曾開會議五次兹將逐日之議案錄下﹁七月十五日﹂議决歡迎秩序上午九時參觀商務印書館宋墓在總商會午餐下午三時參觀松社南洋公學公共體育場（童子軍會操）在大東餐館晚餐十時新舞台觀劇全日備汽車迎送穆抒齋擔任二十輛王正廷十輛錢新之五輛李登輝五輛唐露園十輛舉定王正廷爲籌備長籌備員爲黄任之·沈信卿·穆抒齋·錢新之·朱少屏·余日章·郭秉文·姚麟書·穆藕初·李登輝及其夫人朱庭祺及其夫人李觀森及其夫人唐女士歐彬及其夫人﹁二十一日﹂假本館開第二次會議議改秩序爲上午參觀厚生紗廠等處下午三時參觀松社·南洋公學等處八時在大東餐館晚餐十時新舞台觀劇推定各部人員如下﹁書記部﹂朱庭祺·朱少屏﹁支應部﹂錢新之﹁庶務部﹂畢雲程·黄警頑﹁汽車部﹂穆藕初·趙桂芬﹁招待部﹂﹁飲食部﹂王正廷·張竹平·簡實卿·朱少屏﹁童子軍部﹂沈信卿·姚麟書贈紀念品用扇子由穆抒齋擔任汽車上及身上佩帶中美國旗由張竹平擔任裝飾請俞希稷擔任女招待員由李登輝擔任接洽穆藕初擔任汽車十輛﹁廿四日﹂假本館開第三次會議余日章主席書記讀上次紀錄議改秩序如下除宋墓·松社·南洋公學仍加商務印書館并加精武體育會參觀團分二隊上午九時第一隊參觀厚生紗廠·精武體育會第二隊參觀商務印書館等在總商會午餐下午三時第一隊與第二隊對掉參觀五時公共體育場閱童子軍操及茶點其餘如前公推余日章與美領事接洽公推穆抒齋與警廳接洽美國議員團汽車隊經過以中美國旗爲號免查照會公推沈信卿與公共體育塲及童子軍接洽公推宋漢章·盛竹書·錢新之·與商會接洽午餐事公推朱少屏擔任大東飲食事公推朱胡彬夏爲女招待主任公推錢新之作預算表公推余日章簽各種付欵支票公推張叔良擔任定做佩帶徽章公推宋漢章與總商會·各路商界聯合會·縣商會接洽美國議員團來時通知各馬路懸中美國旗本會由江蘇敎育會等十一團體發起定名爲歡迎美國議員團聯合會事務所設申報館三層樓議决請書記致函靑年會·歐美同學會等請加入并派代表一人到會﹁二十七日﹂下午五時開第四次會議於本館余日章主席朱葆三報告總商會預備單獨請議員團主席報告與美總領事接洽情形知議員團共八十四人内有上院二人下院十九人非議員六十三人八月五日晨到申美人各團體預備八月六日晚開聚餐歡迎會穆抒齋報告警廳已接洽惟未得回音扇樣帶來扇面用印花沈信卿報告童子軍在暑假期内難以召集朱少屏報告餐事已辦妥公共體育場之女招待員請至大東擔任招待錢新之報告經費事當場由省敎育會·職業敎育社·歐美同學會等分别認定陳惠農報告各馬路當於六日晨懸中美國旗朱少屏報告所接洽各各團體均有回音惟尚有商業公團等未有回覆當另派他人前往接洽費吳生報告太平洋協會擬於六日正午聚餐歡迎俞希稷等所定宴會時刻當俟得美議員確定在滬時期後再定史良才謂觀劇事取消﹁三十一日﹂仍在本館開第五次會議余日章主席謂已與美領事接洽知議員團須於八日抵申十日離申二日間之午晚餐均有各團體宴請所留者僅八日之午餐雖由領事商諸美商會請其將宴會時刻讓與本會亦未得成效宋漢章謂如無時刻茶會亦可總商會代表謂總商會因時刻上有衝突决不單獨宴請准加入各公團王正廷主張與太平洋協會聯合宴請黄任之穆抒齋反對之公推余日章王正廷任筱珊爲本會代表往美商會商議讓與宴會時刻事當於星期一前往星期二報告本會如無結果再籌他法决定九日晨及晚參觀各紗廠等處汽車已得三十輛宴會費一准由各公團認定舉定余日章爲宴會時主席王正廷演說其餘各事均當於三日（星期二）下午五時開會時再决 
[浙督派員來滬歡迎美議員]  
　　浙江盧督軍近據上海交涉員電告美國議員團來華游歷前經電告五日到滬六日赴杭兹因途中有所停頓故改定八日到滬准十日蒞杭云云除由盧督軍飭令滬杭甬鐵路管理局預備花車迎護外昨特派浙江交涉員王省三來滬爲接待員王昨已到滬當詣江蘇特派交涉公署晉謁許交涉員面談良久磋商歡迎美議員團次序聞俟部派員王麟閣到滬後方可决定云 
[寰球中國學生會紀念大會紀]  
　　兼歡送朱友漁朱少屏赴美 
　　靜安寺路寰球中國學生會成立於民國紀元前六年（卽西一九○五年）本年七月爲十五週紀念之期昨日下午六時在南京路大東旅社舉行紀念大會並歡送會董朱友漁博士總幹事朱少屏君赴美游歷又補給第九次徵求大會之獎品與宴者如唐少川王儒堂伍梯雲李登輝鍾文耀楊小川李松泉錢新之郭樂謝蘅牕等百餘人由該會唐少川會長主席致開會辭略謂本會由李登輝博士發起邀集同志組織初僅有會員五十人每年收入亦僅有千餘元現在則會員已達二千人每年收入亦增至三萬元吾人在此十五週紀念大會中實覺異常欣慰也且朱友漁·朱少屏兩君下月杪均將赴美游歷今夕即所以相送云云衆鼓掌李松泉碩士繼演幻術甚爲奇妙主席復請王儒堂博士演說先作滑稽之詞繼謂寰球中國學生會良有裨於社會兹姑略述三種（一）喚起社會集合團體之思想（二）輔助介紹出洋之學生（三）辦理日夜學校將來如能有富而好義者慨助以建築會所之欵項則前途尤有無限之希望此會深賴李登輝博士等之着意種因及總幹事朱少屏君之維持前進亦皆定欽幸者也衆鼓掌繼由朱友漁博士演說後由錢新之君發給該會第九次徵求會之獎品（全團第一·錢新之得優勝旗及銀杯宋漢章薩桐蓀吳和士唐露園沈叔玉包達三李登輝唐少川朱友漁俞希稷劉景山歐彬楊景時許兆豐李善元凌潛夫金心粹謝蘅牕黄友團各得銀杯徵得百分以上者徐鶴仙葉貢三鍾紫垣高陽朱榜生郭仲良孨管臣丁懋松華瑤周緝庵等十人各得銀盾及會旗）至十時始散會並由該會贈送與會者每人﹁寰球中國學生會十五週年紀念册﹂及﹁游美須知﹂各一册聞朱少屏君於本月（八月）二十七日乘南京號先行赴美朱友漁君本月三十日始乘尼羅號離國云 
[或嚴中愼重保護外僑之省令]  
　　上海縣公署昨接滬海道尹訓令云本年七月二十七日奉督軍李省長齊有代電開本督軍省長素以守境安民保護友邦商務僑民爲主旨迭經通令保護在案現在京畿一帶戰事劇烈謠諑紛紜本省匪徒蠭起且有帮匪勾結擾亂希圖起事情事爲保守地方秩序維護中外人民安寗起見業經全省宣告戒嚴各國商務曁僑民生命財産亟應特别注重認眞保護以固邦交而敦睦誼嗣後遇有外商及僑民財産貨物所在應卽一律嚴密保護設有疏虞惟各該地駐在軍隊及地方官是問除分電外並仰分别轉飭一體遵照等因奉此除分行外合行令仰各該知事卽便一體遵照此令 
[照料法前總理之預備]  
　　松滬護軍使署昨日通令所屬各軍警文云兹准江蘇督軍省長勘電以准外交部敬電内開法前總理班樂衛 
偕隨員等於二十三日上午八時乘車赴津換搭輪船赴滬希照料等因准此除函致交涉公署外合亟令知該軍警届時妥爲照料可也此令 
[義軍官帶俘虜過滬預誌]  
　　松滬護軍使署前日接江蘇特派交涉員函云奉外交部感電内開准駐崴林代將電稱據駐崴義大利軍事代表面稱派軍官一員帶俘虜四十人由崴起程經哈爾濱取道京奉津浦路前往上海附輪回國請予放行等語該義國軍官帶俘虜過境時希飭妥爲保護放行並祈電復等因除届時派員照料外相應函陳貴護軍使查核爲荷等因准此合亟令仰一體保護放行 
[蘇議員因財廳更調之兩電]  
　　致北京電北京大總統國務院財政部鈞鑒金陵道尹俞紀琦在省長諸私人中貪横最著經本會列舉違法納賄事實咨請查辦罪狀昭彰人民切齒乃齊耀琳身被彈劾案懸未了忽保俞紀琦調任江蘇財政廳長報載確鑿將于蘇三千萬人民經濟命脈付諸著名貪吏之手蘇尚有人誓不承認務乞勿予任命免激衆怒江蘇省議員張福增叩卅一 
　　致南京電南京齊省長台鑒頃聞因財廳辭職以金陵道尹調任殊深駭異俞紀琦貪溺不職查辦彈劾兩案均懸而未决公豈不知乃以已辭未去之身爲此侮辱民意之舉蘇尚有人詎能承認查胡財廳在蘇虧空累累究是國欵省欵尚未得知即使中央另有任命亦應將各欵交代淸白方能離任若趁此時局不定以調職爲脫卸地步將來何人負責除電中央外應請我公責令胡廳長暫勿交卸速將歷年經收國欵省欵分别宣示以重財政而便清算是爲至要張福增卅一 
[皖人拒絶張勲之再接再厲]  
　　駐滬安徽救國代表團因反對張勲復職已通電各處兹再用快郵代電請各省同鄉一致主張原電如下各省安徽同鄉會鑒帝孽張勲蓄謀禍皖刻正運動恢復長江巡閱使兼安徽督軍原職同人聞信殊深惶駭昨已通電全國誓死力爭素仰諸公愛護共和·關懷桑梓尚希一致主張同申義憤臨電激切佇候明敎駐滬安徽救國代表團潘惠齋郝兆先等叩東 
[高昌廟方面調查户口]  
　　憲兵第三營第九連連長那玉連近以防務重要高昌廟地方爲海陸軍駐防之所兵工廠造船所併設其間居户繁多頗爲複雜恐有匪徒潛居亟應調查户口故於昨日派令排長耿槐森率帶憲兵按户調查並諭令勿准窩藏匪類查出重辦一面將各居户姓名·年籍·作何生業·詳細開明以便查考 
[李佑之辭自治研究會會長]  
　　上海地方自治研究會會長李佑之前日提出辭職書向該會沈潤挹吳叔田兩副會長辭退該會會長職務 
[嚴禁冒警騷擾之警廳布告]  
　　淞滬警察廳長徐國樑昨發佈告云照得淞滬全區幅員遼闊五方雜處良莠不齊本廳長蒞任七年日以戢暴綏民爲志故對於所屬警探則監督綦嚴其餘無賴流氓之借端魚肉人民者懲辦尤爲嚴峻迭經剴切曉諭並通令遵行乃日久玩生風聞轄境以内時有假冒偵探以及革警游民擅入人家恣意騷擾情事良民畏其兇悍懼罹法網每有遭其欺詐而隠忍不敢聲張者小民何辜受斯荼毒興念及此實切痛心害羣之馬不除將何以安閭閻而儆奸宄須知本廳偵探均給有蓋印執照隨帶備查如遇奉派傳人亦必當有印票以昭鄭重至長警施行職務咸身衣制服藉示尊嚴切不准逾越範圍致滋流弊凡此釐定規則久爲邦人士所共見共聞當此地方多故之秋深恐狡黠不法之徒施其滋擾訛詐故技亟應重申誥誡俾便周知除令行各署所隊嚴密查拿外爲此佈告人民一體知悉倘有未持偵探執照未服長警制服無故侵人宅第藉口搜查逮捕及有其他非法行爲者准受害人隨時告發拘究不稍寛貸即使報告人有抵觸禁令法紀之事亦按照自首成例概不追究本廳長嫉惡如仇愛人以德凡爾轄境居民其各遵照母違切切此佈 
[福建路聯合會開會紀]  
　　福建路商界聯合會於七月二十九日開四十五次常會到會者二十餘人公推　志豪主席當由主席報告上海各路商界聯合會發起上海聯合保險公司情形並演說各馬路已有自行組織介紹部·調查部其介紹部介紹認股保險調查部調查各商界保火險額一切名册詳細造成俟公司成立後再組織公斷部以公正人之資格判理不測之是非近日各馬路商號職會員欲認股者頗多待該公司手續完備即當認定足見近來商人思想之進步將來公司營業定有發展之希望云云次各職員報告該路會員認股者不少請主席轉達該公次由主席報告總商會本届選舉舊日會董因期滿不能連任致有全部改選之舉上海總商會爲中外觀聽所係選舉得人全國胥蒙其福若不得人不但上海商界無所托命即全國商業均受影響此次選舉伊始務望本路入會諸君並各業領袖對於被選舉人當愼擇有道德有學識及負有責任心者方可投票千萬勿爲利誘勿爲威攝則不特滬商之幸抑亦全國之庥否則上海巿埸將永無發達之望我界同胞亦非若從前之易與朦混决不爲諸君稍寛責備也次由書記報告分給平民米票事前發出四千八百張今已換出米三千八百五十三張在外米票尚餘九百四十七張今餘存米十三石五斗請再印票四百張以便分給云云議時已久主席遂宣布散會兹錄該會致各路商界總聯合會函於下敬啓者本届上海總商會於八月八日選舉之期務望總會即發通告於各分會請各分會之入商會會員對於此次選舉期間務望愼重選擇（一）品行端方（二）學識豐富（三）素無黨派關係倘有選舉權者人人能注意及此則不獨在滬商民之幸全國商界實嘉賴之 
[内地商會請改商會法之意見（續）]  
　未免不便旣得商民之連選而至於二次三次必其任期内規劃經營之成績恰有可觀始能爲商民所不捨若格於條文不得連任是無異剥奪其被選資格似又非理之平乾準是以觀則此項條文實爲立法時思慮之所未周遂致今日有不能適用之憾計自民國四年各商會改組後迄今已在二次改選之際各會下届改選必二次連任苟不查照章程重行修改設遇野心家乘機搗亂覬觎運動大則商情因以停滯小則辦事多所隔閡是吾商民未受商會法全部之益先受本條之害固非商民所深願當亦非國家振興商業設立商會之至意也敝會等籌議研究至再僉以爲非二次連任之不良實立法之未備定章限制過嚴施行轉多窒碍雖部有特别情形不在此限之通令究不若修正公布之爲愈用特查照商會法第十六條第二項之規定公議修改本法第二十四條原文一條環請核轉以維商業而免紛擾實爲公便再函交實應商會繕發故借用該會鈐記理合聲明除分函各總商會全國商會聯合會蘇省事務所外謹擬修改商會法第二十四條原文一條第二十四條會長副會長任期滿後再被選者得連任一次但經會董三分二以上之選舉不在此限會董連選連任至多不得逾五次似此每届選舉不致將商會完全推翻想一舊董而不可得豈非事實上極大困難是否有當 
請爲察核（完） 
[米業團體代表赴錫後之電音]  
　　仁榖堂·嘉榖堂·碾米公所·南帮公所·閘北米行公會等五團體代表朱安生黄潤康嚴少泉唐秀甫等四人及貨主二十餘人因購米被阻赴無錫交涉昨日上午七時乘滬寗火車前往下午即有電報致五團體略云代表到後即謁縣長商會均蒙允許惟紳董尚未洽議妥即裝云云 
[關於氽來廟搶米案之縣函]  
　　上海縣公署復南巿縣商會函云逕復者案准貴商會函據南帮米業董事張樂君轉據米商蔡久村等略稱以請有護照之益盛等三米船被氽來廟鄉董錢卓然等親率流氓搶刦請分别轉咨飭緝等因當經敝署分咨金山縣署水警二廳第一區查照辦理去後兹准金山縣署咨開查此案前據泖港警所獲送鄉民阮竹榮等十名到署訊供均不認有搶刼米船情事現正飭警嚴緝是案贓犯一俟捕獲到案自當訊明嚴懲至蔡恕一係敝縣東二助理員已歷多年楊柳汀係北鄉紳富現任平糶董事人均公正且金邑平糶由該紳首先捐資開辦錢卓然亦係北鄉河東平糶董事該米商所指控情節當屬誤傳兹准前由相應備文咨請查照又准水警二廳第一區函開查此案前據上海南帮米業公所函請派船保護到區據經立派分隊長凌宗漢率船於七月七日駛抵氽來廟將李云卿等三米船護送到滬尚有未經碾白之三船正在續往保護間詎十三日黎明時已被搶去一空旋經敝區長親赴出事地點調查搶米刼物情形大致與米商蔡久村原報相同爲首搶刦者係居住金山縣屬一圖焦家村之焦迪龍並魚船户陸連卿·陸連夫·陸岳卿等所有陸地居民如何飭警捕拿旣已咨縣應候金山縣公署核奪辦理其漁户陸連卿等膽敢趁風打刦實屬不法自非緝獲解縣嚴辦追贓給領不足以儆兇頑而維商業准函前因除呈報曁令行承汛警官將該漁户按名嚴緝解辦並追究原贓外相應函復貴知事煩爲查照是荷各等因先後至縣准此相應函復即希查照 
[各公司輪船進出口消息]  
　　長江太古洋行之武昌輪船昨自長江來甲裝來白苧蔴二千八百餘梱白米·小麥·菜子·三項共一萬一千餘包尚有藥材一百件桐油三百數十桶又抬商局之華大輪船裝來小麥四千餘包煤二百餘噸打包花衣一百數十件當日裝去之出口貨有棉紗三百件棉花六十包書報紙二百餘令糖一百多包洋釘五十桶蔴袋三十件肥皂四百餘箱洋靛三十餘桶又武昌輪船之出口貨有祥茂肥皂二百餘箱蔴袋十餘件紅皮四件紙頭三十餘件書籍五十箱同日老寗紹輪船裝有乾電十件油魚五十餘包波羅密十餘箱海帶菜一百餘件大宗洋釘一千數百桶鋼鐵一百餘件茶葉一千餘梱細紙一百餘件肥皂三百餘箱蔴袋十餘件而招商局之江裕輪船於昨日下午四時許進口裝來有大批之鷄鴨蛋數十萬個及米麥菜子等一萬包有奇 
　　浙寗招商局開赴寗波之新豐輪船昨日裝去黄荳四百餘包花衣一百餘件火柴桿二十二件南貨一百餘件糖二百數十包安平公司開往定海舟山之寶華輪船裝去麵粉六百餘袋鹹魚二十餘件越東公司之永利輪船昨日裝往定海各處有大批紙烟二十餘箱港粤昨日招商局之廣大輪船從香港廣東來申裝來有馮了性藥酒十大箱白籐二百數十件香港茂生之漂白粉十件及華洋織造廠之洋布十數箱又有郵件一百數十件波羅密三十餘件曁檀香二十餘件又太古洋行行駛港粤之山東輪船昨從浦口南京來申裝來大批小麥一萬零八百包黄豆一百二十包 
　　福州招商局開赴福州之新濟輪船（定禮拜一開）昨日已先裝有白苧蔴五十餘件小包細紙三十餘件紫銅三百數十塊茶葉及肥皂三百餘箱洋燭一百餘箱麵粉二千餘袋 
　　通海大達公司之大和輪船昨自揚州裝來小麥三千二百餘包從通海來滬之大昇輪船裝來葱頭八百包食鹽四百件至當日開赴天生港之大順裝去有黄白糖肥皂洋廣貨雜貨三百噸 
　　外洋好時洋行行駛南洋爪哇等處之ＴＪＩＬＩＷＯＮＧ大約今日可從爪哇到申即於三號仍赴南洋英國公司泰克達號ＴＡＫＡＤＡ從印度駛來已由昨日上午十時四十分到滬本日即須開赴日本法國郵船公司之阿墨昨納號將於八月十七日開行經香港西　等處而至馬賽 
[昨日滬寗路來往貨物]  
　　昨日（三十一日）滬寗路各轉運公司來往貨物如下 
　　運來貨物茂新公司由無錫裝來兵船牌麵粉一萬二千包又小麥二千包由奔牛裝來小麥三百二十包由常州裝來小麥五百包運繭處由奔牛裝來二百二十五包由常州裝來小麥六百八十包由横林裝來小麥二百三十包由無錫裝來米三百二十包翔茂由南京裝來黄豆一千餘包由鎭江裝來小麥七百三十包由常州裝來一百三十五包由無錫裝來二百五十包華盛義由南京裝來黄豆二百二十包由鎭江裝來小麥二百三十五包由常州裝來小麥四百六十包由横林裝來小麥二百五十包由無錫裝來小麥七百二十包協茂山南京裝來小麥五伯二十包由無錫裝來小麥四百二十包由常州裝來小麥二百八十包永泰隆由無錫裝來小麥七百包又裝來九豐山鹿牌麵粉二千七百包恒大由南京裝來小麥一百二十五包又黄豆六百二十包又花生二百八十包由鎭江裝來麵粉一千三百四十包由常州裝來小麥二百五十包由無錫裝來小麥二百二十五包公益由南京裝來黄豆二百八十包悅來由鎭江裝來小麥二百五十包同興由南京裝來黄豆八百二十包由鎭江裝來小麥二百五十包恒泰由常州裝來小麥二百五十包由丹陽裝來小麥二百五十包瑞泰恒由南京裝來黄豆二百八十包中國運輸公司由南京裝來雞蛋一百二十件由無錫裝來小麥三百三十五包協豐由南京裝來黄豆三百二十包雞蛋二百五十件淸記由鎭江裝來小麥二百三十五包 
　　運去貨物恒泰裝往南京豆油一百餘件華盛義裝往鎭江茶葉一百四十件又糖一百二十五包又雜貨二百四十件公益裝往無錫洋紗一百十七件淸記裝往無錫洋紗一百二十五件中國運輸公司裝往無錫煤二十一噸五洲藥房裝往濟南藥二箱 
[一週間之金融調查]  
　　進出口銀洋數調查此一週間國外進口之金鈒祗有香港來美金洋十萬元現標金之裝赴日本者計二千三百八十條國内杭州南京九江安慶等埠共來國幣一百零九萬元又裝往長春厦門福州湖州山東濟南南京香港等處現洋八十五萬元寶銀裝赴安慶南京兩埠計九十萬兩然滬地存洋頗豐故洋釐步步見鬆銀拆則有增無減今將逐日進出口之細數列下﹁二十六日﹂東亞銀行從香港運來美金洋十萬元通商銀行由杭州來洋十萬元中交兩銀行從南京各來洋七萬元又大陸銀行二萬元又中交兩行各去銀五萬兩本街裝廈門去洋二十萬元﹁二十七日﹂中交兩行從南京造幣廠來新幣各七萬元又兩行各裝去銀五萬兩某銀行裝大阪去標金二千三百八十條﹁二十八日﹂中國銀行由杭州來洋十萬元又南京來洋七萬元交通銀行亦由南京來洋五萬元某銀行山九江來洋五萬元中交兩行各裝南京去銀五萬兩又大陸銀行去銀二萬兩本街裝福州去洋十萬元又湖州去洋五萬元﹁二十九日﹂通商銀行由杭州來洋二十萬元中交兩銀行各由南京來洋七萬元又大陸銀行二萬元中交兩行各裝去銀五萬兩本街裝濟南山東去洋二十萬元﹁三十日﹂交通裝長春去洋十萬元本街裝香港去洋二十萬元﹃三十一日﹂中國銀行由寗波來洋二萬元大陸銀行由長江來洋二萬元中交兩行各裝南京去銀五萬兩本街某銀行裝安慶去銀三十萬兩又南京去銀十萬兩 
　　洋釐連日安慶杭州南京等埠造幣廠裝來新幣日有十餘萬元但目下用途不多無錫米巿因不能出境致無現洋運洋運往以是洋釐逐步鬆動最大爲七錢三分最小昨日午後七錢二分七釐半設時局從此平靜洋釐不致增高也 
　　銀拆此一週問各項商業稍受時局關係致銀根明鬆暗緊且大宗進口貨連日因國外滙兌漸漸轉長略爲活動趁此結束者多惟銀拆稍大常在一錢七八分之間恐秋季進出口貨漸旺銀拆亦須三錢上下矣 
　　國外滙率自二十九日鎊價改爲五先令六辦士後迄今未有 
 
 

Page 11

 
 
　　變更惟法郎由一千三百三十五個至昨日改爲一千三百六十個羅比二百八十三元改爲二百八十七元美滙一百零四元改小至一百零二元二角半香港東滙羅卜馬克及新加坡電滙咸無升降荷蘭由二百八十三元改爲二百八十六元於是期貨標金之價反爲堅固較上月收盤漲銀一兩五錢 
　　查倉單昨日（禮拜六）中外各銀行共存銀三千五百四十二萬兩洋二千零七十四萬大條銀一千一百八十九條較二十四號少存銀九十六萬兩多存洋十三萬元少存大條銀九十條再將各銀行所存細數列下麥加利存銀一百八十一萬存洋一百萬大條三百九十條滙豐存銀八百零五萬洋一百四十九萬大條七十五條道勝存銀一百八十萬洋四十五萬東方存銀三百七十五萬洋三十一萬花旗存銀一百十五萬洋一百十五萬大條三十條華比存銀七十六萬洋三十五萬荷蘭存銀四十萬洋八十五萬中法存銀八十四萬洋一百零八萬通商存銀四十萬洋五十萬中國存銀一百八十萬洋四百四十五萬各錢莊存銀三百九十萬洋三百五十五萬交通存銀一百萬洋三百二十萬有利存銀四十五萬洋三十五萬菲律濱存銀四十萬洋五萬友華存銀四十萬洋四十萬滙興存銀三十萬洋十八萬廣東存銀五萬洋三十萬 
[證劵物品交易所營業發達]  
　　證劵物品交易所自開幕以來棉紗證劵等買賣日見暢旺每日有佣金二千餘兩以是該所股票跌而復漲各經紀人之佣金七月份最多數者推棉紗部如邊文錦陸竹坪張繼芳薛潤生毛鑑清黄漁亭等各有六千金證劵部如洪善强孫棣山諸嚴甫莊鶴卿楊河淸等各有二三千金各經紀人頗爲滿意現雜糧部已定於明日（二日）始先行買賣油荳餅繼續籌備小麥生仁芝蔴菜子菜油菜餅等類現正在物色最高之品定爲標準經紀人額已經滿足外問聞此消息咸爭購交易所股票因而股票漲價也 
[麵粉交易所中之匿名信]  
　　機器麵粉近來營業發達外洋及北省等處均至滬地採購動輙數萬包故價漲至二兩一二錢麵粉交易所連日由經紀人鄭子均代北省客帮購有二三十萬包之期貨其價亦在二兩二錢左右因之行情逐漸增高一般賣空者流（内地客帮）聞悉此信無不大起恐慌在外散佈謠言並用匿名信件寄至該交易所經紀人鄭子均指鄭有意抬價把持巿面並云若不速爲持平定予最後對待云云嗣經該所理事會得悉以現在底貨消罄無貨可出係屬實情况巿面非單獨份子所能播弄故巳將該函送請該管一區二分所請爲查究以儆効尤云 
[滬寗滬杭路四等聯運票取消]  
　　滬寗與滬杭甬兩路聯運各車向有四等聯運票發售其價值僅取平常三等票價三分之二蓋專爲貧民而設也兹因重視聯運客車起見自九月一號起將滬寗滬杭甬之聯運四等票取銷其各該路與本路之四等票仍照其舊昨日（三十一）該兩路車務總管已通告各站遵照 
[火車站拆卸臨時繭棧]  
　　滬杭甬鐵路由杭段各站運滬夏繭日來已少前由該路在上海站所造臨時繭棧刻下已無必要特由車務處咨請工程處派員即日拆卸故昨日（卅一）已由工程處派工人多名將繭房内所用道木及蘆蓬等分别拆卸 
[汽車夫傷害人命之懲儆]  
　　北新涇鄉民嚴阿根於七月二十二號行經滬西愚園路遭汽車夫徐玉泉所開之汽車撞倒碾傷要害殞命業由該管捕房報官將屍騐明令屍妻嚴張氏具領棺殮徐玉泉收押聽候訊辦等情巳紀前報昨晨華探目夏廣林包探沈崇禮傳同屍妻將徐押解至廨由陸襄讞會同日副領事林出賢次郎升座第三刑庭逐一提訊之下以徐玉泉傷害他人生命罪已成立判處刑期一年零二個月着帶往西牢執行並將其開車執照永遠吊銷以示炯戒 
[續誌木箱内抄獲大宗烟土]  
滬寗車站巡警楊正興在月台上木箱内抄獲值價三萬元之大宗烟土經車務副總管袁紹昌呈報局長任筱山請示辦理等情經誌昨報任局長得報以通達轉運公司似此胆大妄爲壞我路局名譽非從嚴澈究不足以昭炯戒當飭袁副總管澈查該公司歷年來在本路運輸之貨物究有若干從速聲復以憑核辦一面將破獲是案之得力巡警大加獎慰云 
[南洋烟公司歡迎應考學生]  
　　昨日下午五時南洋兄弟烟草公司選派留學籌備處在南京路十二號該總公司樓上備設茶會歡迎各校應考留學英美各生到者甚衆總理簡照南協理簡玉階均親身出席招待席上由該公司職員某君代表總協理致歡迎詞并對各生陳述選送留學生意見述畢各人自由談話至鐘鳴六下主客乃盡歡而散聞該公司考試留學生日期在八月一二兩日借寰球中國學生會爲考塲并請黄任之等十餘人爲主試及監試云 
[四明公所募捐消息]  
　　四明公所募集北廠捐昨開第三次常會總辦事處召集全體職員到所共商進行到者朱葆三孫梅堂石運乾陳蓉館陳良玉張延鐘方椒伯朱哲甫等數十人朱葆三君報告今日止爲本公所開始募捐後之第十六日諸同鄉分投勸募異常踴躍今日已繳到捐欵實收十二萬二千八百十二元但距閉幕爲日無幾尚祈諸公從速勸募冀達最後之目的經衆議决無論如何以陰暦本月二十日爲止須繳足十五萬請各團髭努力進行當埸全體贊助查已繳到捐欵中之各團以錢業公會朱葆三長生會邱聲濤朱哲甫費芸孫謝蘅牕爲最多數 
[第二師範招考新生]  
　　尚文路江蘇省立第二師範學校本屆秋季開課須招考本科第二部新生五十餘人預科生五十人昨日上午八時起在校舉行考試報名投考者有四百餘人各生缴騐文憑相片後給以考以試秩序單一紙令塡履歴並由各敎員口試英文問答曁檢查體格（如視力握力肺量身材等）今日尚須續試國文算術等俟各科試畢方定去取 
[暑假中之兩女校消息]  
　　養性女校派克路養性女學校長袁學孟女士爲愛惜光陰起見特於暑期内專設免費補習科已於陰曆六月十一日開課該校學生多數留校補習非該校生之報名補習者亦不少故敎務仍異常忙碌該校長親自督課并留女敎員兩人帮敎 
　　坤範女學新閘梅白格路坤範女子中學昨（三十一日）下午二時開敎職員茶話會討論下學期進行方針首由敎務長沈甫霖提議（一）學科方而之改革歸鄙人擔任（二）國民科四年級及高小科中學科各級加添英文鐘點（三）婦女義務夜科再添招新生五十名功課由中學科學生擔任繼由周氷心提議以滬上奢華相習成風苟吾人對於訓練不注重儉約則學校化終不敵社會化實非普及敎育之本旨吾人以後關於儉約上之訓練宜以身作則勿僅以書本敎授爲滿足嗣由梅頌先提議以近來新思潮風靡全國果屬可喜但眞能澈底者寥若晨星實爲新思潮前途危鄙意下學期起學生在課餘之暇宜組織新思潮研究會再由敎員隨時指導庶學生不致無所適從餘如俞良哉等均有提議衆皆贊成散會已五時矣聞該校秋季始業定於陽暦八月二十三日云 
[滬北六路商界聯合會選舉紀]  
　　滬北六路商界聯合會自去歲成立迄今已屆一載昨日下午一時開選舉大會假文薡監師路飛虹學校爲會所其節目如下（一）振鈴開會（二）主席報告開會宗旨（三）投票（四）推舉監察人（五）開票（六）職會員發表意見（七）攝影（八）振鈴散會已六時矣計選得正會長穆子蘭副會長成變春·顧少岩又評議十六人幹事九人聞明日尚有紀念大會請各團體蒞會以資聯絡晚並有少年宣講團化裝演講通俗游藝云 
[沈知事驗收水池工程]  
　　閘北水電廠前因巿面日興水不敷用由莊廠長呈明省署建造一百方大池一口現已竣工山省長令飭沈知事就近騐收此項新池聞由辛和記承造工程堅固並係按照新式於大池外另建小池四口俾取進之水由第一小池逐層濾至大池再入淸水池外送以期格外清潔今日由蔣廠長陪同沈知事至廠騐收並即督飭開水今年夏季或不致有缺水之虞矣 
[神州醫院臨時治疫所開幕]  
　　滬南神州醫院因鑒於天時不正時疫漸見發生特就小東門中華路設臨時治疫所巳於昨日開幕對於門診及重症住普通病房者均不取分文日夜駐有醫生看護施救所用藥品聞以中藥提煉並以西法濟中藥之不逮云 
[保赤醫院開幕]  
　　鈕傳　等在公共租界三馬路西雲南路口組設保赤醫院一所請精於幼科之傅念兹君專醫貧民子女送診施藥不取分文定於今日（八月一號）先行開診 
[簡玉階印送佛學撮要]  
　　佛學撮要一書凡通文義者皆能領會自某君刊印四千部託靜安寺路三十九號醫學書局贈送後往索者頗多三四日中已送出二三千部近粤束鉅商簡玉階以是書洵足勸人爲善特翻刻二千部仍託上海靜安寺路三十九號醫學書局贈送欲閱者可向該書局函索惟信内須附郵票一分以爲寄回件之用 
[寰球學生會介紹部消息]  
　　寰球中國學生會介紹部頃受國内某農業專校之委託代聘農業主任敎員一人敎授昆虫畜産等科須歐美大學畢業能自編講義用國語敎授每週授課在十六小時以内月薪一百六十元又本埠某公司託聘精於縮寫及打字者一人月薪八十元至一百元如能合上述條件欲就斯職者可於每日下午往該會介紹部接洽 
[馮炳南辭烟公司職務]  
　　南洋烟草公司去年聘請馮炳南辦事該公司頗爲倚重近馮向該公司辭職該公司總協理堅留不獲云 
[輪船碼頭請警駐防]  
　　浦東洋涇港口太古藍烟囱碼頭近因輪船抵埠者日多上落貨物時有失竊情事故由該棧買辦商請淞滬警察三區二分駐所呈准徐廳長就近抽調所部巡警二十名巡長二名飭令駐紮海洋社之王巡官調駐該棧督率辦理於一號（今日）起實行駐棧保護其辦理情形隨時由王警佐察核呈報又老白渡日淸公司碼頭邇因輪船進出班期貨物時有失竊曾經該棧華經理陸某陳明大班呈請淞滬警察廳酌撥長警駐棧看守業經徐警廳長核准於昨訓令三區一分駐所王警佐就近抽撥巡警八名巡長一名於今日（一號）實行駐棧保護 
[鞋匠自刎殞命]  
　　寗波人包阿虎先後在公共租界金隆街口滿庭坊德陞昌鞋店爲鞋匠約有十年夙患神經病昨日下午二時半一人在該店樓上工作忽神經病大發遽用剃刀自刎將喉管割斷適有該店夥焦玉明上樓瞥見慘狀亟上前將剃刀奪下手掌亦被割破焦因一人難以制服赶奔下樓呼喊同店夥友帮救及衆上樓包阿虎已又攫得厨刀（該店厨房亦在樓上）猛砍自已頭頂一下當經衆奮勇上前將厨刀奪下極力捺住其手足扶抱下樓一面由經理張厚懷喚得老閘捕房七百八十三號華捕到來雇車送往仁濟醫院醫治及抵院旋即傷重身死立由該捕馳歸捕房報告即經捕頭飭中西包探往該店調查死者眞相帶同經理張厚懷夥友焦玉明并剃刀厨刀各一投捕房證明自刎情形捕頭諭着退候報請公堂傳訊其包阿虎之屍即由捕頭派捕車送斐倫路騐屍所候星期二中西官蒞所相騐聞死者年四十七歲家中並無老幼祗堂兄一人在滬云 
[相騐坑厠内尸體]  
　　浦東二十四保十六圖地保馮順泉昨晨投地方檢察廳報稱今日圖中塘橋鎭南首農人嚴土金家後屋坑厠中有一男子倒斃坑内查無家屬爲此報請相騐梅伯孫檢察長立委許檢察官沈檢騐員等渡浦前往相騐當據尸表叔某投稱死者是我表姪今年二十四歲係通州人向在此處附近婦人張李氏所開老虎灶上爲夥此次因病往該厠大便不知如何失足跌斃張李氏亦投案伸訴前情許檢察官令飭該屍撈起用水洗淨然後騐明該屍秃頭赤足上身無衣下穿白洋布褲周身並無别故委係因病而死塡明尸格諭令尸表叔協同張李氏趕緊棺殮 
[犯姦男婦之科罪]  
　　新衣店主薛才寳控店夥劉阿大與伊妻薛陳氏通姦向之干涉反遭劉阿大持刀行兇等情由警將一千人拘送地方審檢廳辯論終結聽候宣判在案昨午該靡周刑庭長會同許檢察官開庭飭提男婦二犯至案略詰一過當庭宣判劉阿大和姦罪與殺人未遂罪俱發判處監禁三年零六個月薛陳氏相姦罪判處監禁十一個月分别以儆 
[領回數年前之逃媳]  
　　西門外陸德山之子昔年因事在南滙縣涉訟未了媳陸陳氏見夫久不歸家私行脫逃迄今已有數年陸各處找尋無着今始探悉爲邑廟東轅門附近織補店主舒吉卿之子姦佔已生一孩前日向之認領舒即出而阻止陸乃投一區二分所控告王警佐立飭長警往拘舒子已乘間逸去遂將陸陳氏與舒吉卿一併拘解到所轉送地方廳昨午經檢察官提案預審一過判陸陣氏當堂交伊翁領回管束舒交保出外限日將子交案訊辦 
[楓涇商人來滬騙貨]  
　　楓涇鎭三泰新雜糧號客朱淡如近向滬南恒豐　泰三泰宋也記等購買豆餅一千五百片並有代定期貨豆餅一萬五千片共值四千餘金該號客忽於陰曆六月初十日潛逃無踪後經該號等調查楓涇三泰新已於先一日倒閉朱則故意向滬地各行騙購貨物並虧欠莊欵等爲數不資故即潛逃當經受騙各行商商請滬上商會轉函嘉善縣商會請爲查追前項原貨並被騙貨欵 
[盜犯解縣訊辦]  
　　松滬護軍使署軍法課查得緝獲之盜犯韓七等三名應歸上海縣署訊辦昨特派令弁兵六名由龍華乘坐火車解送上海縣署訊辦 
[過犯搶物押三年]  
　　寗波人沈鴻初前晚在福建路北海路轉角處糾黨攔住廣東婦人李羅氏將其所携之鴉片烟土三磅及髮髻所帶之金氣通一支攫取而逃氏大聲呼救由包探沈阿五聞警向南追至法租界轄境協同法捕房探捕攔獲人贓帶回總巡捕房押至昨展傳同原告將沈解至公共公廨稟由張襄讞及義副領事羅斯君質訊之下以沈係過犯判押西牢三年期滿永遠逐出租界贓交原告領去 
[法公堂訊案彚紀]  
　　定米糾葛案馬松林昨投法公堂控稱商人於上年間向祥順米店主朱文炳定購白米三十擔言明每擔價洋七元九角當付定洋二百卅六元今春由商人共出十三擔尚有十七擔未出朱掯不交貨應請堂上訊追今有定貨摺子呈鑒詰之朱文炳稱商人於四月半之前屢催原告出貨原告始終延宕不出故在摺子上註明到期不出另行作價請求察核陳讞員察閱摺子上實有另行作價等語遂商之法副領事雷君判着被告交還原告白米七擔尚有十擔作洋七十九元償還原告堂費歸被告負擔 
　　地保賣地案馬福祺前延普萊梅律師爲代表投法公堂控地保王國祥盜賣地皮等情被告亦延達商律師代辯判聽候下堂諭飭遵等情已誌前報昨將兩造傳案經中西讞員商明堂諭判曰此案原告所呈之方單經本公堂查明眞單實已轉換七千七百五十一號道契至於永遠租契上之圖章核對實與王國祥之圖章相符着王罰洋二百元再負擔堂費呈案之僞方單塗銷 
　　定購汽車案大利汽車行前延達商律師代表投法公堂控住居愛文義路之黄丹書購買汽車不出定貨請求訊追等情被告亦延巴和律師代辯判聽候下堂諭飭遵等情已誌前報昨又傳案經中西讞員商明堂諭判曰此案訊據被告供認簽字且據各證人到案證明着被告於七天内付銀四千八百兩將車取去堂費亦歸被告負擔 
[窩贓禁押二年]  
　　女子張小林在北海路二百六十六號門牌張廷高家爲婢前因捲竊其主價值一萬六千元之金珠飾物而逃被捕解由公共公廨判决押女所一年嗣由包探姚錫卿續獲代匿贓物之王阿華解廨命押候查吊原贓再訊在案昨晨該探吊各原贓傳同張妻某氏將王復行解究即經失主上堂訴明吊出贓物業已認實確係原贓等語質之王俯首無言中西官以王不應窩贓判押西牢二年贓交原告領去 
[誌謝]  
　　大束書局近請醫學士汪企張編輯急症救治法一書現已出版昨承該書局惠贈一部書此誌謝 
雜評二 
[蘇議員雷感言（訥）]  
　　國民所以欲推翻軍閥者爲欲施行文治也若軍閥推翻而文治仍如從前之文治貪鄙殘暴違法溺職之官吏徧國中束縛困苦人民不得享一日之自由一如往昔則又何異於軍閥之壓制哉 
　　中國政治之敗壞已久固非一朝一夕所能挽救今日而欲淸政本也遠矣欲治其標則非將一般不顧民隠之老官僚逐漸淘汰不可若併此而不能則其他又安論哉官僚政治雖已極根深蒂固然苟有誠心以推翻之者亦未必難於推翻軍閥政治也此其責任在我國民自勉之耳 
[自由談]  
閒話 
[近感錄鴛鶵]  
　　余室中近頗置新舊有值價之書排日翻讀總覺眞有學問者之著書皆從十分艱難中得來不因新舊而異也即其一駁詰一責難甚至於一謾駡無非學問故動中要害余首知學問之難故每每歛手今海内之人黜舊而崇新從者多矣夫黜舊崇新好現象也余獨恨其不體學者之甘苦輕於及鋒而試許多功夫耗於形式及面目之中尤喜妄肆攻擊不講情理使其好學之心陷於沽名釣譽一流是則倡導之學者所不願亦料不到此者也 
　　余家居簡出亦少客過日得心契函書爲第一樂事某日將夕知余友晋之已返遂步往龍潭視之龍潭者位置於城之西北隅面積里許作橢圓形四周皆有人家有路循行隨處見淸漪一片映露於柳帶之中以形勢言眞西湖之縮本也 
 
[一着之錯結成此局圖]  
　　余訪晋之不值乃循行一周前游尚依稀可想立某橋上許時視此潮不生不滅受夕照而頳掩重陰而碧艶色天然極矣稍遠處有僧寺紅牆晚鐘乃悠然到耳蟬聲猶噪於樹裏則遇凉而歌非觸熱而呼也余自覺有戀於此景矣迨舍去道逢數舊人并見土妓仍蝨處是間恣其賣笑以言廢娼内地似易而實難也余思此潭者苟力爲經營必成一可貴之地而中國人每以地大物博自詡地固大矣物實未博内地荒廢不經濟之地無不多於住民之數而彼輩心中亦甚盼外人若來開埠必有繁盛如上海之一日 
新聞拾遺 
　　入地還成眷屬蘇州葑門劉姓有女慧姑曾許字鄉間陳姓子爲妻未即成禮而陳子遽以病亡此去秋事也詎至月前而慧姑亦卒劉乃倩氷人請於陳將女櫬迎歸合葬夫墓使成爲陰曹眷屬經陳允諾爰於前日舉行殯禮劉姓並於冥器舗中製就紙裝奩一副鼓樂送往聞將付之一炬云（吳秉恬） 
　　送禮却用彩票新閘大通路新康里韓某昨日爲其五旬壽辰大張筵席賓朋滿座賀儀甚多内有某君特送湖北副劵一張外用紅紙封袋上書﹁福壽無疆財源茂盛﹂字樣韓某得之不勝欣喜是亦賀儀中之别開生面者（筆花）　　搬家忽失兒子住居南火車站附近之某姓家執業紙商近因聽信謠言驚慌異常遂將家中細軟物件並家人數人一共搬至英租界後馬路親戚處紛亂時致將其七齡幼兒失散不知去向某急甚四處找覔迄無下落云（露） 
小說 
[社會小說衆醉獨醒（一一三）瞻廬]  
　　第十九回鴛鴦麫名目繁多龍蝦精形容畢肖 
　　好容易一陣鈴聲的零零搖將起來直使朶朶心花一齊怒放課堂門首一擁而出收拾東西急匆匆的回去校門左右七縱八横的轎兒車兒都在那裏伺候便是不用車轎也有傭婦丫環前來接取小姐就中最闊綽的自然要推那藍呢大轎黄衣衛士最可憐的只有那半費生林姓姊妹由他們自行返家旣没有車轎代步又没有傭婦陪伴人家歸去都是快快活活度那休息日子林姓姊妹歸去却要帮着老娘做活計成日成夜那有片刻閑暇所以休息日三個字適用於一般生徒却不適用於林姓姊妹就他姊妹倆的眼光看來說甚麽休息日簡直是個勞働日（可憐）這些都是後話暫緩交代單說慧姑課畢以後辭别了校長步出校門偶抬俏眼郤見王媽也在人叢褁相待慧姑把手一揚王媽挪動小脚這個肥胖身軀從人叢裏擠出趕把慧姑手裏的東西接了慧姑道你拿了東西慢慢兒走我自先行不要你陪送王媽鬼張鬼智的說道不行不行太太盼咐我陪着小姐同行休得遠離又湊過頭來輕輕的說道小姐你留心着前天上門的怪東西今天也在這裏打轉多分不懷着好意慧姑忙向四下看時但見十餘步外立着一個面目可憎的伍靑巖正把眼鏡卸下在破袖上擦拭玻璃（竟是拭目以待）慧姑乘他没有看見把王媽一拉竟是怱怱的走了王媽緊緊跟着兩隻小脚支撑着肥胖身軀氣喘吁吁那裏追趕得上虧得慧姑時時停步等待轉彎抹角只揀淸靜的地方行走靑巖擦拭眼鏡準備把慧姑看個十分飽解他多天的眼饞可巧慧姑出門他正卸落眼鏡明明在他眼前他郤絲毫不覺得比及眼鏡拭凈了架上鼻梁早見花花綠綠的女學生三三三五五的從校裏出來這個也好那個也好靑巖一雙餓眼弄得應接不暇口裏哦着兩句孟子說甚麽魚我所欲也熊掌亦吾····書句不曾念完驀聽得一陣　喝道站開站開 
 
[自由談之自由談]  
　　困獸猶鬭不足懼執而檻之可也所懼者一旦自由必將磨牙吮血擇人而噬而人無噍類矣 
　　吾小民苦米荒久矣不知元凶於禍國外復運米濟敵以安福魚兼米蛀蟲斬國脈而困民命其肉尚足食乎（鵑） 
 
 

Page 12

 
 
   
 
 

Page 13

 
 
   
 
 

Page 14

 
 
申報星期增刊 
紀載 
[一週世界大事撮要] [  圓]  
　　自有七月五日至十六日之斯巴大會而德始切實承認盡力履行和約條件軍額之減少戰品之交出戰犯之懲罰雖均未能如約實施而協约國亦頗能諒解其苦衷不復過事誅求（見七月二十四日本報所載二十一日倫敦電英相喬治在下院所發表斯巴大會經過之言論）是對德問題可謂已臻解决之時矣土耳其之對於和約雖曾抗議於前而一經協約國之恫嚇誠恐再事崛强并君士坦丁之一隅地亦不能保遂即决定簽約簽約使者已首途赴法矣法在叙利亞之用兵叙利亞王旣巳完全承認法人之條件法叙之戰自可解免希臘在東塞拉斯ＥＡＳＴＴＨＲＡＣＥ（即歐洲土耳其舊壤予希臘者）之用兵旣已陷其重鎭ＡＤＲＩＡＮＯＰＬＥ走其總督是希土之戰亦已告一段落夫在斯巴大會之後對德對土兩問題竟皆臻和善平靖之域實可使舉世人爲之愉快者也孰知錯綜複雜延宕經久之對俄問題亦在此一旬之内自俄波休戰急轉直下一變而爲倫敦對俄媾和大會之磋商矣今雖未成事實而不可謂非全世界和平之先機也先是俄波戰事波蘭大敗危及本境乃向斯巴大會呈請英相居間對俄提議休戰英相韙之而俄國對於英人之條件表示拒絶此巳誌上期本刊者也俄旣拒英之議英乃諷令波蘭直接對俄請和一面致牒俄國謂波蘭請和俄如不理則英俄通商談判當卽終止協約國且將用兵援助波蘭以保持歐洲之和平云今春波蘭出兵擊俄英本不直波蘭所爲故有勸令請和之舉至欲出兵援助則以不願見波蘭之爲俄所併德俄間之無一緩衝國與夫勞農政制之西漸也此觀乎英相在議院演說之詞令而可見者也（見七月二十四日本報倫敦電）自此牒之發出也俄國態度大變一面傳令前敵停戰與波蘭約期開議一面對英建議在倫敦開一大會召集俄邊諸國討論俄事善後並請協約諸國列席參議是顯欲與協約國分庭抗禮列於平等地位而爲承認其政府之地步也英相以兹事體大法國對俄之意見不可不先事疏通乃亟會法總理於波洛業ＢＯＬＯＧＲＥ共籌對付俄事之方針並徵求美意兩國之同意以便一致進行英之於俄前旣有談判通商之舉復何不可媾和之有惟法在俄債權極大故定欲俄國勞農政府承認帝國時代之債務而又不許倫敦大會涉及承認勞農政府之問題英相之欲先期疏通蓋以此也至於英法首揆洛波業會議之結果及其覆俄牒文之措詞路透電訊語焉而不詳姑待後述使英法會議而得良善之結果使俄國勞農政府而容納英法之建議則日後之倫敦大會必爲關係於全世界之大會集其重要當不減於去年之巴黎和會也 
實業 
[振興棉業芻議] [  穆藕初]  
　　歐和告竣鐵血之戰爭甫閉幕經濟之奮門已開場各先進國莫不厲精淬神厚植元氣以圖國力之拓展而我龐然四千年古國處此經濟競爭時代間苟不力求善處之道發憤爲雄取積極主義開發固有之富源以圖供求之相劑則我不自謀而後人始代謀東方大陸上水深火熱之後患正不堪設想也是在乎全國工商業家之一致乘時奮圖焉玥托跡棉業護將以知慮所及者爲我同業諸君子及各界關懷棉業之諸君子陳之 
　　棉業在人民日用百物間所占之地位 
　　我國自海通以來門户洞關百貨雲集輸入額逐年激增輸出額逐年銳減自中日日俄戰後日本乘戰勝餘威竭力振興其商工業推廣銷路於我國以我各巿塲爲其尾間歐戰旣開日本工商業家得此千載一時之機會乘勢推廣日貨之充斥於我巿場者多不可計日用必需品中幾乎舉目皆是但其中以棉紗布占數爲最巨卽僅以民國七年日紗布輸入數計之已遠一百七十四兆四億一萬三千餘元衣食爲人生生活之大原衣着物需要之高度迨不亞於食糧而我國人民尤以需用棉貨爲最多數其需用毛絨等貨則爲數尚微也待用孔亟而自給能力相差殊遠以故我國人民需用外來棉貨占入口全額三分之一觀民國七年僅由日本一國輸入之棉紗布項溢出巨額之金錢能勿愕然驚懼哉苟長此以往不圖補救全部仰給之數姑不備論卽此進口棉貨一項巳足竭我膏血絶我命脈是以振興棉業不但於平民生計上有密切關係而於全國經濟上亦生莫大影響故振興棉業即所以救貧亦所以救國非虚語也凡我愛國志士安可不争起而力圖之乎 
　　中外人口及需棉約數之比例 
　　查一九一四年全世界人口總額達二千一百七十七兆四十一萬三千六百人其中我國人口占四百三十九兆二十一萬四千人 
　　全世界棉花産額二千五百七十六萬七千五百包每包計重一百磅（此係一九一○年至一九一四年五年平均扯數）此産額總數中我國産出棉花數亦計算在我國棉花産額達四百十八萬一千三百包（根據農商部報告）九○九的至一九一一年三年平均扯數）此後我國棉花産額當逐年激增惟現時尚無新報告披露故僅就上述産額作吾人研究之資料 
　　以是年全世界人口及棉花産額比量之每人每年需用棉花統扯五磅九二更進一步以我國人口照上述扯數五磅九二計算年需棉花量二千六百兆零零十四萬六千八百八十磅合十三兆零零零七百三十四包以上述出數四百十八萬一千三百包計之僅得三分之一即此可見我國産棉區域之急宜力求擴展也 
　　中外人口及紡紗椗數之比例 
　　一九一七年全世界紡紗椗數共有一百五十一兆二十萬枚而我國椗數連英日商紗廠包括在内一九一九年三月底止共計一百五十七萬五千零三十六枚僅占全世界紡紗椗數百分之一而我國人口約占全世界人口五分之一以此緣由我國進口貨以棉紗布爲大宗非但外來之棉紗布歲吸我巨額金錢且更有向我巿埸採辦我國棉花加工製造仍舊運入我國巿埸以網羅厚利者以子之矛陷子之盾是又我棉業界最羞恥事亦即我舉國人民最痛心之一事也見兎而顧犬羡魚而結網未爲晚也故添設紗廠亦爲今日至要之務扼要言之吾人今日最大之任務有二一方面盡力推廣植棉區域並從事改良棉質力求原料之充裕及適合紡織界應時之需要一方面悉力籌備建設紗廠大興紡織工業俾蚩蚩羣衆不必仰賴外人以保體温克自供求國家獨立之精神乃大顯知行合一國民救時之天職庶無虧紡織業在一切工商業中占最重要之地位願我國資本家技術家戮力一心發揮光大我東方大陸之紡織事業庶幾乎民生國計有寛裕之日也 
　　原料與紡織前途之關係 
　　工業之命脈在原料原料之足否工業之隆替繫之苟國内原料充足無須仰給外人則成本輕脫售易營業因之而暢旺反是未有不失敗者棉花爲紡織業主要原料如前此所述我國産棉額及全國人口需用量兩相比較産額僅得三之一不敷竟達三之二棉荒若此瞻顧前途能勿震悚今幸受歐戰之影響棉業獲利較豐新廠勃興宛若雨餘之春筍至九年六月底我國紡錠新添九十二萬七千零八十枚日人在我境内新設者四十五萬枚共計新添一百三十七萬七年零八十枚僅就國内各紗廠消費計需棉額比之往時須增一倍苟産額不力求增殖而紡紗錠數激增不巳此危道也卽使所産棉花完全停止出口産消相抵巳覺不敷甚巨則花價當昻騰而紗價成本遂加重於斯時也我國棉業界其能效法日人厚集資本開拓航路向印美各國直接採辦原料耶且文化日進舍粗取精人類通性則精製品之消場當然與日俱進苟我國不從事棉質之改良將長此仰望美國埃及長絲絨之供給耶由此言之推廣産區改良棉質刻不容緩已姑就管見所及約述實行推廣及改良棉産之兩大主義凡五則以迄關於棉花貿易者凡五則願與我棉業中人力圖之 
　　（一）凡實行一種計畫須有系統有系統而后主義可貫澈進步可立致是當設立植棉總場以專門人才主持之實行推廣與改良之兩大主義並就宜棉區域酌設分場星羅棋布以宏提倡宜棉而向未植棉處固當悉力指導之向來産棉而墨守舊習處更當協助改良之各分揚選用農科畢業生受轄於總場以收臂指相聯進行一致之實效 
　　（二）國内閒地觸目皆是即以我蘇之江北論荒蕪滿目比年受水旱偏災農民不事耕作故貧困殊甚苟設法開濬水道旣免泛濫之禍復收灌溉之利且地面植物繁茂後空氣因而滋潤旱魃無從肆虐濱海漲灘之未經墾種者大可仿照張南通之植棉開墾法着手種作俾地無廢利人無廢時一舉而兩善備矣 
　　（三）國民能閱書報者雖占至少數然欲鼓動全國人民植棉興味應撰述或迻譯植棉事業之論著喚起大衆注意此項植棉救時主義首由城鎭間樹其風聲漸次傳達於鄉曲則感動愈大而普及自易 
　　（四）我國向不注重專門故專門人才遂不多覯殊不知學業之徑途至繁賾各種有各種之專門植棉雖包括於農業之中設以東西洋農學畢業生之向無植棉經騐者使之管理棉場恐難收圓滿之效果是宜一面調查農學生中之有植棉經騐者擇尤使用一面應選拔能耐勞苦之農學畢業生置之總場訓育之以便任用並宜於各分場中就近訓練農家子弟謀植棉知識之普及 
　　（五）舊時農校大都徒讀死書而少實騐凡農校以農場爲主體而學校不過搜集農塲之成績與種種失敗之點及其　救方法作學術上最新之研究故無農場卽無新頴之講材無新頴之講材而農校遂虚設今欲增殖棉産應聯絡各農校擴充農塲面積畫出一部分作植棉之用俾有志振興棉産之學生得隨時實地練習養成需要这人才 
　　（六）凡百事業之最大缺點在乎無調查無調查則此盈彼　不相調劑商業中人大都昧乎供求之比例暗中摸索類無把握事業之盈虧付之天命良可慨也棉業中類此者爲數亦不少雖然棉業而不求振興則巳苟欲振興之各地産額自應詳細調查刊布報告并研究其出路及各地種種貿易關稅交通等種種情形俾製造家得按圖索驥而入於商競軌道中 
　　（七）推廣改良棉産决非口舌所能爲力農夫固陋中外皆然宜利導之其利導方法不外乎隨增殖新棉各産地徧設軋花廠抬價收買改良新棉則於提倡植棉更進一步設此收買機關羣情自然奮興不致觀望不前矣但棉價低昻隨世界大巿而活變設廠收花係商業性質此種計畫不宜隷屬於植棉場内以免經濟之牽動及精神之分散故此項軋花廠當另行設置由各地熱心棉業家組織之若就近紗廠從事於收買改良新棉則更爲相宜 
　　（八）我華商向重信用第自革政以來商業道德日就淪喪其殆受惡政治之影響使然耶抑社會多數自行墮落致此耶前此有攙水着沙礫雜棉核等弊端近今又發現以次貨攙入較高之貨中魚目混珠不但陜通薄有令名之棉花因之低貶即平常之本花火機亦以次攙入更劣之棉亦無純貨棉質關係紗廠出品甚巨凡出貨之遲速紗質之美惡全視購進棉花之優劣而判之今巿上花品低劣雖受其蒙蔽者厥惟管理不良之纱廠然而藉蒙蔽以射利者破壞信用奚啻花商之自殺不過此輩無識狃於目前小利混雜低價次貨得不償失爲可憐耳彼等豈知貨品低劣則出口無望出口無望則花價低貶苟不及早覺悟革除此項積弊棉花業一敗塗地之日不遠矣 
　　（九）釐稅病商怨聲載道此種惡稅實爲束縛商業發展之一大原因内地釐卡重重扦手輩兇於狼虎狡黠貪鄙無所不爲而國民道德亦多墮落自上而下幾乎無一不受金錢之運動花商之黠者便矣愚者苦矣故釐卡不廢除棉業永無發展之希望棉業然他業亦何獨不然棉業占全國工商業最大部分願我棉業中人首先設法廢除釐卡以蘇商困 
（十）日人與我國通商當然享有採購土貨之權利惟日人思深慮遠茹苦耐勞往往深入腹地採購棉花輸運出口夫採購棉花本無足怪惟日人之採購方法獨異於人爲可怪耳日人在夏季往往深入腹地直接貸資於農人每畝自二三元至七八元不等農人受此定銀所産棉花概須由日人收買已完全失却自由脫售之權因其曾受定洋致受壓迫貨主買客何方得利不煩言而自見以故腹地棉業往往受日人之控制轇轕日多人民不堪其擾官吏紳士棉商均畏懼之噤不敢聲嗚呼此事而不立即阻止之内地棉業採購權不幾爲日人所囊括而吾全國紡織業之生死命豈　操之日人手中哉（待續） 
 
[左面所堆爲未經用阿母尼亞棉田其收成每一英畝一千二百另六磅右面所堆爲已經用阿母尼亞之棉田其收成每一英畝二千六百七十六磅]  
 
[左圖爲廣東農業試驗場以硫酸阿母尼亞試種禾田之狀] 　 
[補救米荒之一法] [  美國板勒公司農科長愛德華特原著美興公司機器部譯ＢＹＣ·Ｇ·ＡＴＷＡＴＯＲＴＨＥＢＡＲＲＥＴＣＯＮＥＷＹＯＲＫＵ·Ｓ·Ａ·] 　　 
　　際兹人口繁多米價騰貴之時若不亟籌良策以圖補救勢必釀成不可思議之險象其補救之法有主張禁止出口及禁止釀酒者法固至善也然求其根本之法惟有增加米之産額其道有二（一）推廣播種之地尋覓荒蕪之區設法墾植然中國境内如江浙等省凡可以種米者均已播種勢難增加米田以供殷急之求（二）研究肥料按中國植物肥料隨意投加毫無研究之價值故欲得良好肥料藉以加多出額非用硫酸阿母尼亞不可硫酸阿母尼亞者卽所以聚集地下之養分供植物根　之培養者也此料發明已有年歐美各國無不利用之其初試騐於種米之田者爲美國卡立福農業試騐場克雷君所得成效極佳嗣後各國羣起而效之日本在歐戰以前每年從倫敦運進十萬噸左右大戰時來源斷絶故不得不用花子豆子等以代之今歐戰告終是項肥料又可源源而來中國農民大可試用之也　州農業試騐塲鄺君曾經試騐之兹將其所獲效果述之如左取田三畝第一畝置硫酸阿母尼亞三十斤淡燐酸二十斤硫酸鉀十斤第二畝所置與第一畝同惟除去硫酸阿母尼亞第三畝一無所置其收成第一畝得榖五百四十四斤稻草四百十二斤第三畝得榖三百九十斤稻草五百十七斤第三畝得榖三百四十六斤稻草四百六十六斤（見第一圖）觀上所述可知置硫酸阿母尼亞之田可多獲榖一百五十四斤以巿價合之約值十四五元其所耗之硫酸阿母尼亞不過三十斤（或四十磅）所值不過五元於此以觀可知硫酸阿母尼亞爲農家極上之肥料也硫酸阿母尼亞不惟可用於産米之田即種棉之田亦極合宜近來中國人士亦有將美國棉種移植中土者然不久即萎敗其故雖因風土之不同然在美國有不置肥料不能種棉之說故若用此種肥料植物必能較佳因硫酸阿母尼亞不因其土地氣候之不同而改變其性質隨地有可使植物盡量長成之功能據近今美國農業試騐場所得之成效謂若用該料七十五磅（即五十六斤四兩）在一英畝之中（卽六華畝）其産額能自一千二百零六磅（九百零四斤半）一躍而增至二千六百七十六磅（一千九百零七斤）所增者竟有一倍有餘其效果不可爲不佳矣（見第三圖）按硫酸阿母尼亞色白而似鹽爲硫酸及阿母尼亞所製成各大商埠之煤氣公司均出之調查中國各地蠈家鮮有注意及此者如上海一埠所産雖不多未嘗不可利用之也現廣東一省每年須用四五千噸皆來自美國每噸約以銀百兩計之亦需四五十萬兩也近來美國煤氣公司對於是項材料竭力研究製造精良出品豐富张大足爲農業界助中國不乏熱心於實業者不可不加以研究而一試之也 
世界時潮 
[瓜分土耳其之新形勢] [  圓]  
　　對土和約之綱領 
　　西亞地圖之改造 
　　土耳其和約協約國對中歐同盟諸國媾和條約之最後成立者也蓋君士坦丁之處置土皇之地位英屬地回敎徒之嚮背英法意希諸國瓜分土耳其之界線皆至難解决之間題也迨經兩次倫敦會議及四月間之桑里摩議會（並詳本報增刊迭次一週間世界大事撮要）而對土條件始克議定五月十一日法總理米勒蘭在法京外交部以對土和約正式交與土代表團領袖竇斐克巴沙ＴＥＷＨＫＰＡＳＨＡ迄今兩月餘矣而土耳其國民黨之蠢動小亞細亞米索波達米亞之戰事費索爾ＥＭＩＲＦＥＩＳＡＬ之稱王於叙利亞亞美尼亞之殘殺以及過激黨之侵入亞才倍疆ＡＺＥＲＢＡＩＪＡＯ（高加索山以南之新國）種種不良消息不絶於耳終則土國代表對於和約條件提出抗議要求修正是則擾攘百餘年之近東問題猶未可謂爲已臻解决之期也請先述土約之梗概始可於西亞之現狀得了解之初步也 
　　土約之綱領一曰政府所在地雖仍在君士坦丁而處於協約國國際委員會指導勢力之下二曰土耳其之海陸軍力盡行取消三曰國家財政權操諸英法意三國委員會手中 
 
 

Page 15

 
 
四曰領土疆域重行支配使百餘年來宛轉於土皇虐政下之異民族異敎徒盡得其所其生命財産不復爲土人所操縱而基督敎徒之疾苦以及歐洲各國政治上之亂源盡行剷除無餘綱領旣明乃條分類别進叙其細目 
　　對土和約中嚴厲尤甚者厥爲財政條件蓋土耳其預算案之最後許可權執行財政法規之監察權幣制之改革權盡予國際委員便是使土耳其之財政永遠的并嚴密的歸他國掌管也又謂非經國際委員會之許可不得缔結國外或國内之借欵契约土耳其政府每年應繳若干欵項交與協約國以償佔領軍之費用規定此欵數量之權亦歸國際委員會 
 
[對土和約中之西亞新形勢]  
[歐洲土耳其新舊界綫之比較]  
　　至於歐亞間海峽之管理權則依據土約達達納斯ＤＡＲＤＡＮＥＥＬＥＳ博斯波魯斯ＢＯＳＰＯＲＵＳ兩海峽及其間之瑪瑪拉海ＳＥＡＯＦＭＡＲＭＯＲＡ永遠不歸土耳其管轄通過海峽之航行權無論戰時平時對於懸掛無論何國旗幟之商船戰艦概行開放之其水道不受封鎖戰爭行爲不得在此水道中行施之其爲實施國際聯盟之决議者不在例内又設一國際海峽委員會以協約各國之代表组成之俄羅斯布加利亞兩國如能加入國際聯盟美國如願派遣代表則均可加入 
　　土約中一段規定保護少數人民之權利不論其遺傳國籍言語宗敎之不同皆受保護宗敎犯政治犯邊行釋放協約國及國際聯盟應負嚴密施行此項規條之責任 
　　至於軍事條欵則土耳其爲警察之用只許保留兵力三萬五千人遇必要時得增加一萬五千人土皇得養衛兵七百人不許置有艦隊及軍用飛機海峽兩岸之砲臺均須拆毁英法意希四國派遣佔領軍駐防其地必要時並得增加軍力犯有戰事罪行之土耳其人當歸協約國軍事法庭裁判之自一九一四年八月以後土耳其時有殘殺行爲土耳其應將其負責者引渡交出歸國際聯盟法庭或其他同樣法庭審判之戰爭中協約國財政上之損失應由土耳其負責對土和約之内容大概如是一言蔽之則剥削其海陸軍財政上一切主權之條約也然其貽羞尤甚者土地條欵也土耳其往昔版圖一削於柏林會議再削於巴爾幹戰役及今次和約則僅剩君士坦丁及小亞細亞之一隅地耳分得其土地者爲英法意希四國而英國所得尤多自事實上觀之吾人雖謂英國爲土耳其之代管國ＭＡＮＤＡＴＡＲＹ亦未爲不可蓋土耳其國債法國雖佔其百分之六十乃至六十五而債務行政會之會長則英人布洛克ＳＩＲＡＤＡＭＢＬＯＣＫ也法意希三國之軍隊雖得在其代管範圍内各自行使保護權而在君士坦丁則駐一英國統將以督促和約之實施是英國之勢力駕各國而上之矣 
　　歐戰開始之時土耳其在歐洲方面之領土一○·八八二英方里人口一·八九一·○○○亞洲方面領土七一○·二二四英方里人口二一·二七三·九○○今後土耳其之界綫雖猶未畫定而自和約條件推測其版圖必當減至一○○·○○○·英方里人口五·○○○·○○○也在歐洲方面僅有君士坦丁省及其附近之柴塔却ＣＨＡＴＡＬＪＡ縣面積二·二三八英方里人口一·二八一·○○○在亞洲方面則僅有小亞細亞之伊斯米ＬＸＭＩＤ蒲路薩ＢＲＵＳＡ客司培摩尼ＫＡＳＴＡＭＵＵＩ安哥拉ＡＮＧＯＲＡ四省地哥尼亞ＫＯＮＩＡ西凡斯ＳＩＶＡＳ屈雷皮重ＴＲＥＢＩＺＯＮＤ三省之一部及舊亞美尼亞愛受倫ＥＲＺＥＲＵＭ瑪摩來ＭＡＭＵＲＥＴ·ＵＬ·ＡＺＩＺ兩省之一部而已 
　　兹請進而略述各國所分得之土地希臘所得者在歐洲方面爲君士坦丁半島與布加利亞南界間之塞拉斯ＴＨＲＡＣＥ地方在亞洲方面爲小亞細亞西海岸之士麥拿ＳＭＹＲＮＡ一帶地此兩地者在上古之時本爲希臘民族聚居之地今始恢復非徒夙願可償抑亦將來擴大之始基也意大利所得者爲小亞細亞南海岸亞達那ＡＤＡＮＡ一帶地東達亞歷山大港ＡＬＥＸＡＮＲＥＴＴＡ此地與意大利並無歷史或民族之關係意大利以希臘之强大乃亦欲分得一杯羹母使勢力失平也法人所得者爲亞歷山大港以南之叙利亞全境南迄巴力士丁ＰＡＬＥＳＴＩＮＥ東徂幼發拉底斯ＥＵＰＢＲＡＴＥＳ叙利亞之法國勢力導源於拿破崙時代根深蒂固不可動搖故以予法英人之所得者爲幼發拉底斯ＥＵＰＢＲＡＴＥＳ第格里斯ＴＩＧＲＬＧ兩河間之米索波達米亞ＭＥＳＯＰＯＴＡＭＩＡ膏腴地及巴力士丁之猶太故國地阿拉伯之漢志ＨＥＤＪＡＺ雖爲新建獨立國而英國之潛勢力實不可侮波斯在名義上雖亦儼然獨立國而自去年九月間之英波條約締結後在事實上亦爲英之保護國故北非西亞起自埃及經巴力士丁亞拉伯米索波達米亞波斯東迄印度馬來半島皆爲英人勢力所一氣呵成矧歐亞樞紐君士坦丁堡爲英軍所控制歟 
　　亞美尼亞人民歴届爲土耳其政府屠殺者達半數以上若欲恢復故國主權建設獨立國則人口寡少能力薄弱非得强國財力人力之援助不能舉事然歐洲諸國瘡痍未復安有偌大餘力故巴黎和會擬使國際聯盟出名委託美國代管然美國參議院共和黨議員託辭門羅主義大聲反對接受代管權卒將總統所提出之代管亞美尼亞案完全否决自大勢推測之今後之亞美尼亞國將以美國之拒絶代管而縮小版圖亦未可知 
　　美人近在柯來拉杜州ＣＯＬＯＲＡＤＯ鄧華ＤＥＮＶＥＲ地方開一賽馬會有華屋蘭牌ＯＶＥＲＬＡＮＤ四號汽車一輛以紙紥馬頭飾於前垂一尾於其後亦與斯會各馬比賽完結後馬形汽車入場獻技場中置五尺高之木架兩具相距十八尺駕者穿紅綠絲衣揚鞭作聲疾駛而前一躍而越過兩木架觀者爲之驩呼雷動華屋蘭牌四號車於是名震一時焉 
 
[汽車跳高]  
[英法間之海峽隊道] [  圓]  
　　長三十二英里四年後完功 
　　英法間開築海底隊道之計畫原始已久然在過去五十年間世人莫不以爲空中樓開難成事實詎知近今英法兩方竟已正式遴選專家責以開始工作之重任初之視以爲妄想者今乃措諸事實矣世界凡百事物固皆然也 
　　距今百年前法國工師麥迭安氏ＭＡＴＨＩＥＵ曾在拿破崙一世之前獻開築英法海底隊道之議其時拿翁方以英人抗法爲患事遂沮及拿破崙三世時比國工師茄蒙ＧＡＭＭＯＮＤ及法人開育ＣＡＩＬＬＡＵＸ又將舊案重提英法朝野人士大都贊助茄蒙之議願爲後盾以敦促其進行然未幾而普法問勃發戰爭開築隧道之議又歸泡影 
　　一八七五年法國隧道協會賡述前議積極進行並在加萊城ＣＡＬＡＩＳ南（多佛海峽南岸海港）桑茄脫鎭ＳＡＮＧＡＴＴＥ設立工廠其廠址今猶存焉廠中製造測水鉛錘七千餘具開築水底隧道長約二千密達在對面英國海岸亦築成同樣之隊道空前之計畫一時似有可成事實之勢孰知英國方面衆口一詞反對是舉謂法國建築斯道用意叵測將以僑裝之兵卒襲多佛擾英倫也及海峽隧道公司請求官廳立案則下議院委員會拒绝其請立令停止工作於是隧道工作又遭一大打擊 
　　至一九○六年英法盡釋前嫌結爲盟好說者謂數十年幻想之隧道從此可以措諸事實矣然計議猶未成熟歐戰已經爆發兵書旁午之間兩國當局更無餘力興此土木及見德國潛艇之縱横海上英倫一島與大陸有隔絶之虞於是始悔昔日承平之時不將隧道修成之爲不識大體矣不然英法聯爲一體多佛海底爲康莊大道復何潛艇之足懼哉然而悔之晚矣今者戰事告終英國閣員波拉勞ＢＯＮＡＲＬＡＷ不忘舊事力圖修正前失亟以英國協贊修成隧道之意宣告世界命英國隧道公司工程師福克斯氏ＦＲＡＮＣＩＳＦＯＸ爲總理與法公司總理薩鼎諾氏ＳＡＲＴＩＮＡＵＸ通力協作同襄大舉福薩兩氏已將擬成之計畫詳細公佈矣 
　　據福薩二氏之計畫海峽隧道以圓筒式之甬道二具搆成之深五十英尺長三十二英里利用電力使隧道中可以通風並設堅固之軍事防禦具預擬四年内可以造成此後苟無其他阻力則至一九二四年時大不列顛不復爲島國矣 
[美國農民之大組織] [  ]  
　　本年三月間美國農業家四百餘人集會於芝加哥城於是有所謂美國農務局協會者成立此實開美國農業史之新紀元該協會現已有會員五十萬餘人今年會欵可得美金二十萬有奇 
　　溯美國之有農民組織由來已久惟規模不大遠不如該協會之根深蒂固蓋大率不能代表農民之眞意者也今之協會實原始於縣巿代理人（ＣＯＵＮＴＹＡＧＥＮＴ）之制其制發生於數年之前每一縣巿有農業顧問一人政府予以相當之保護代理人之背後則有農業局即以農民組成之此種制度雖巳具有组織之意味然仍如一盤之散沙今僅經過一年餘之光陰而農民已自一縣之組合成爲一州之組合又自一州之組合結爲全國之組合是故新組之美國農務協會直可謂之全國農民之代表機關也 
　　協會會員阿亞滑州ＬＯＷＡ農民占十萬伊利諾斯州ＬＨＩＮＯＩＳ·及紐约ＮＥＷＹＯＲＫ州各占五萬人觀此數字可以見其發達矣查該會發蹟於數月之前及此次芝加哥之大會經二十八州派遣代表共同討論之結果遂正式成立預料本年年底會員可增至一百萬人會欵之可充全國運動之用者將近五十萬金左右由此觀之此協會實爲近今美國農民最有勢力之組織也 
　　協會之進行計畫該會預定明年之計畫如下 
　　（一）設立運輸部以擔保鐵路運輸之平價並使美國農民享有平允之航海運輸價格以便與國外農民互相競爭 
　　（二）設立貿易交涉部調查各國之商情 
　　（三）設立生産分配部以研究農産物之支配 
　　（四）設立立法部以考量國家法律之影響於農業及農民者 
　　（五）設立統計部以研究世界之大勢供需之緩急以及價格之消長 
　　上述各支部在該協會之意並非欲政府設立之但祗就該會内自行設立耳故協會之勢力範圍較無論何種同等組織恐有過之而無不及蓋其計劃非特限於近今之瑣小問題且將擴其勢力以調查全世界之農業内容也此外該會可以代表全美農民之綜合輿情譬如協會辦事員欲知農民對於某種問題有何意見卽可於數日間使各農民遍知其事而徵集其意聞該協會華盛頓代表雪而佛氏之言曰協會現方極力運動可將農民之請求代達於國會或其他政府機關云 
　　創造德意志聯邦之威廉一世不世出之雄主也在末士ＭＥＴＺ城中建有銅像前年德軍敗衂民衆毁其像世之好窮兵黷武者可以鑒矣 
　　協會與政治之關係該會成立伊始對於政治似未便大爲干預惟就阿亞滑省農業局所公布宣言書中而觀則該會實含有政治意味也其宣言書中之一段大略如下 
　　﹃各界每以農業局是否可以完全不問政治之語相詰曰未必盡然夫政治爲國家之總機樞苟吾人置政治於罔聞是不能分擔國民應盡之責務卽絶對的不能爲美國國民故本協會之觀察全以朝野人才之賢否與政府設施之當否爲前提决無黨見若因政黨競爭而起之問題則與本協會無休戚之相關焉惟在發生與一國農業有關及關於美國安危之問題時本協會應討論之﹄ 
　　農業爲美國之重要實業此外該協會擬將農民之現狀宣佈解釋之使城中巿民均能了解蓋大多數人民尚不知農業爲職業之一種故今春農務部部長在大西洋城美國商會中之演說於此端極力注意以喚醒巿民之注意其言曰﹃倘美國農民能棄其本業而經營他事則將其一年中所有之牲畜及收獲售去所得之價足購全國鐵道並其一切所屬物倘若輩决意完全抛棄舊業則以田地牲畜及收獲變賣之價購全國鐵道全國製造廠礦産石礦而有餘換言之美國除商業不計外凡一切有生産力之財産幾可與農産物列於對等地位也據云一年中牲畜及收獲之價可償美國國債之全數並據確切調查現在農業之投資爲數已達八○·○○○·○○○·○○○美金去年全國收獲與牲畜約值二五·○○○·○○○·○○○美金云﹄ 
　　兹當推論田問工作問題據最近報告本年田間勞働者之缺乏幾與戰時相等蓋俱因若輩深感乎城中勞慟家之工作省力而工資昻貴獲利增大因以棄此就彼也近今雖有農民與勞働者合併之傳聞然就農局協會而論恐終不能成爲事實也 
　　協會之職權該協會設能將上述諸端解决迨盡則諸事易舉矣然猶未易言也住居瓶唯爾城ＢＩＮＧＹＩＬＬＥ附近之農民鑒於澳州産麥狀况及德國馬克之價格而計畫其財政目的是故欲解决各問題非賴大有爲之人才不辦該協會刻正從事物色相當人才量材致用至協會之代表權及選舉權係依據各州分會會員之多寡而定總會設董事部本年董事有五十三人其職務爲集會於芝加哥以討論農務上種種問題其形式儼如參議院焉每州各設分會一置理事一人以掌大權會員人若過二萬人者得再舉理事一人此外有所謂代表會之設代表與董事之區域大抵代表於年會中無選舉權而理事則有之凡在總協會有會員之州倘其本州有會員一萬人者得派代表一人加入代表會過此其本州農民會員增加一萬人則得再派代表一人協會之財政計畫由該會核議之每會員須繳納國庫年費五角照此計算倘明年有會員一百萬人則該會之經費當有幾何以之措辦各事調查農務何往而不可行况每州有一州之經費以籌設境内各事更不必總會之代爲劃撥也一年前該協會總會在芝加哥開會阿亞滑省克蘭蒙城○ＥＭＯＮＳ之好華特氏Ｊ·Ｒ·ＨＯＷＡＲＤ被舉爲總裁年薪有一萬五千元之多據余所知從來美國農務集會未有給薪若斯之豐者可見現在美國農家之竭力經營厥業矣好華特氏出身佃作曾任阿亞滑省分會總董在該總會未成立以前已被舉爲臨時總裁副總裁爲紐約省加斯底爾城ＣＡＳＴＩＬＥ之斯脫拉文氏Ｓ·Ｌ·ＳＴＲＪＶＩＮＧＳ前任阿亞滑省分會之秘書Ｊ·Ｗ·ＣＯＶＥＲＤＡＬＥ氏被執行部推爲總會秘書長將來該會總會擬設在芝加哥 
　　各省分會之事務欲知分會所任何事可在伊立諾斯一州見之該州分會之執行部今年二月間開會通過預算表以美金三十三萬三千元充辦事經費其用途之最大者爲巿場牲率買賣所該部願以七萬五千金之數完全作爲此用伊立諾斯大學畜牧科總敎授蒙福氏ＰＲＯＦ·ＨＷ·ＭＵＭＦＯＲＤ專任其事年薪亦以萬計此外職務爲連絡運輸機關以便裝載牲畜並以炭酸燐石等物供綸會員 
　　買賣五榖巿場伊省曾以六萬五千金經營之交易所亦將成立其形式大致與滙票經紀人相仿蓋其用意在使米榖之直接運至各製造所而不經過個人之手也 
　　故吾人可謂各省分會之能力能爲農民個人之所不能爲凡在州立農業學校及農業部職權範圍以外之事務農業協會始輔佐之故斷不能謂其越爼代籌侵犯職權也 
　　縱觀該協會之設施斷不致將原有各農業小集會解散蓋各該會之具有特别宗旨者其行事亦大可觀也總之農業局總協會之設立在於解决美國本國及世界之大問題耳 
 
[黷武派之殷鑒]  
 
 

Page 16

 
 
   
 
 

Page 17

 
 
   
 
 

Page 18

 
 
左圖爲七月二十四日至三十日一週問國外滙兌漲落之統計圖縱面直線表每日開盤行情虚線表每日收盤行情横面平行線記數字自三十至一百五十共一百二十五格曲線六條表示法郎羅比美金辦士馬克大條六種滙兌行情之起落英幣以上海規元一兩合幾辦士計算法幣以規元十兩合幾法郎計算美金以規元百兩合幾金元計算印度幣以規元五十兩合幾羅比計算大條以每盎斯銀合幾辦士計算德幣以規元一兩合幾馬克計算所用單位間有與銀行每日行情報告所用者不同爲便利製圖節省地位也圖中曲線下落爲金幣上升銀價下落之徵反之曲線上升則誤爲金貴銀賤幸勿會當 
 
[每國滙漲圖週外兌落]  
專箸 
[上海港口（譯濬浦工程局報告册）（九續）] [  通一]  
　　關稅及各項埠頭捐 
　　稅則進出口貨皆據通用稅則徵稅所定稅率大半爲從量者酌定稅率之時未嘗不以貨價爲衡以合值百抽五之例惟至今日價格較前大增故從量之率已不滿值百抽五矣按現在巿價而論進口稅平均爲值百抽四出口稅值百抽二免稅貨物亦有多種錢幣亦須付稅洋貨進口後若欲轉運内地須付子口稅爲正稅之半貨物由輪船自一通商口岸輸至他通商口岸在第一口岸付出口正稅至第二口岸付半稅土貨至内地仍須付釐金 
　　貨物之輸運大抵由大商行或輪船公司管理之彼等在滬建有貨棧貨物到埠後即行搬入故船上之查騐頗爲簡單而省時貨物已付稅銀而仍須運至他口者可得派司以免重徵 
　　江海關一九一三年全年之收入爲關銀一四·五○○·○○○兩等於全部貿易凈值之百分之七一九一八年之收入爲一○·九○○·○○○兩等於凈值之百分之三·三稅率因物價高漲故較前已有所更改矣 
　　船鈔商船進口時海關所課之稅謂之船鈔凡在一百五十噸以上者每噸納銀四錢在一百五十噸以下者每噸納銀一錢五分在納船鈔後四個月内前赴通商各口無庸另納 
　　船鈔爲建設及維持燈塔及改良沿海或内河航務而徵收者也 
　　濬浦捐濬浦捐爲江海關代濬浦局徵收之捐稅所得者交諸濬浦局以充該局經常經費是項捐欵自一九一二年濬浦局改组時開始其捐率如左 
　　進出口貨物稅之百分之三免稅貨物值之百分之○·一五錢幣之百分之·○四五海關取其徵收所得之百分之二·五作爲徵稅費用 
　　碼頭捐貨物除付應付關稅外又須繳納所付關稅之百分之二作爲碼頭捐是項收入每年約在三○○·○○○兩以上分派於各工部局及中國官廳爲維持碼頭及道路之用 
　　工部局所設之碼頭現祇爲客船及貨船之用 
　　椗泊等雜費浮標之費每三日自三十五兩至五十兩不等 
　　起重機之費用無定例 
　　貨棧以每十日計算 
　　碼頭雜費上海碼頭皆爲私産 
　　船隻椗泊於碼頭之旁將貨物起至碼頭棚卜或浮埠上搬貨時按定價付資十日内可免付租費其期限自下椗日起算下椗日不論早晚皆作一日算若貨上岸後未曾移至他部而在海關人員辦事鐘點内出貨者可免付特費 
　　碼頭費之價格裝有中國貨或日本貨或中國與日本貨之船隻每英尺銀三錢五分 
　　長三百英尺以下之裝煤船七十五兩 
　　長三百英尺以下之裝煤船每尺三錢五分 
　　外洋輪船之異於上述各項者每尺七錢五分 
　　中國帆船五十兩 
　　來自外國口岸之輪船寄泊於一碼頭五日後第六日須加付十五兩以後每日加七十五兩 
　　自各口來之輪船寄泊於一碼頭之三日後第四日須加付三十兩以後每日加五十兩 
　　右列價格爲一九二○年一月一日閣始徵收者以後當隨時改訂且此項定率祇適用己經組合之各碼頭 
　　領港凡輪船入口並不强迫其僱用領港師 
　　領港價目表（單位一兩）（單位一兩）（單位一分）帆船每尺輪船每尺噸費每噸大戢山上海間一○·五○八·二五一·五銅沙燈船上海間九·七五八·二五一·五吳淞上海間三·七五三·七五○·七五大戢山吳淞間七·五○六·○○一·三五銅沙燈船吳淞間六·七五六·○○一·三五右表爲歐戰期中暫訂者不久行將修改 
　　船運貨物兹將一九一三及一九一八年上海船運貨物總數之統計開列於左以此兩年所裝噸數相較可知歐戰之應響於上海船業者誠匪淺也一九一九年戰爭停止其數大見增加航業前途之好希望於此可見矣左列各數祗屬於納鈔於海關而得其允准以起卸貨物之船隻者 
一九一三年一九·七五四·六一七噸 
　　一九一八年一四·一四三·五七五噸 
　　一九一九年一八·六六一·四五五噸 
　　貨船與客船之駛行於歐美各口岸與上海問者甚多然除滿載滬貨之輪船外未必皆以上海爲航程最後終止地外洋輪船自歐洲來者往往先至上海而後開往横濱以畢其全程自美來者亦有先至上海而以香港爲終止點者海輪亦取煤於香港長崎門司各埠 
　　上海日本間中國沿海及長江下游各大埠皆有較小輪船往還駛行自上海達各地内河之航路亦頗繁多 
　　較爲詳確之上海航運統計可述之如左 
　　（一）海關一九一三年一九一八年輪船一九·三三四·六八六噸一三·七四六·一二三噸帆船二四五·四六五噸三○三·一七○噸内河小輪一七四·四六六噸九四·二八二噸（二）常關 
　　沙船一·○○○·○○○噸三·六○○·○○○噸小輪七○五·○八四噸九四一·九六八噸觀右表可知輪船所載噸數爲最多沙船噸數亦多故不可忽視之 
　一九一九年年終統計浦江中船隻所貯之貨爲三○○·○○○噸以上云 
[上海物價表本表如有欠正確處請各界函知白克路候在里内七四五號本處當即更正]  
　　財政部駐滬調查貨價處報告 
　　躉售時價七月第二週七月第一週十二日至十五日至十一貨名單位八日止日止 
[糧食類兩錢分釐兩錢分釐]  
　　高常河下白米擔一○·○○一一○·一一六高常河下白元擔八·一七六八·三六九漢口小麥擔二·九六○二·八八○機製綠兵船麵粉包二·一六五二·一三○蕪湖莞荳擔二·九○○二·二一○火車河南黄荳擔三·六三○三·三八○漢口蠶荳擔二·○五○二·○四○毫州一等芝蔴擔十·○五○七·二○○牛莊荳油簍一一·三○○一一·○五○華豐麩皮小包一·八五○一·八五○ 
[其他食物類]  
　　牛肉磅○·一二四○·一一六羊肉磅○·一三一○·一三一猪肉磅○·二○○○·二○○靑花魚磅○·一二四○·一二三鴨隻○·四七五○·五○九鷄蛋打○·一三一○·一二○香蕉磅○·○四七○·○四七橘打○·八○三○·九四六梨子磅········蘿葡十梱○·一九二○·一八一馬鈴薯擔一·○九五一·○九一牛奶（外國乳栅）瓶○·一四六○·一四五薩門鹹魚擔四·八○○四·九○○十號荷蘭赤糖擔一一·七○○一一·八○○廿五號荷蘭細砂白糖擔一四·八○○一四·八○○三温半太古白糖擔一四·○○○一四·二○○八號車白糖擔一三·八○○一三·八五○海帶（根室）擔三·六○○三·六○○老牌飛　煉乳箱一一·五○○一一·五○○出辦龜赤參擔四○·○○○四○·○○○中號十番有剌黑海參擔九二·五○○九四·○○○黑胡椒（黑大）擔一四·五○○一四·五○○綠茶（珍眉）擔五三·六九二六一·六○五綠茶（元朱）擔三三·六二五四四·一八一紅茶（祁門）擔二九·三三三三○·五○○紅茶（寗州）擔二○·○○○一九·八○○ 
[疋頭及其原料]  
　　十四磅喂馬原粗布疋七·○五○七·二○○十四磅人塔原粗斜疋七·三○○七·三○○十三磅九龍原粗布疋········十三磅龍○原粗布疋········八四鷄心原布疋····五·二九○八四藍七子原布疋····五·七二○八四東方朔原布疋五·一七五五·一○○八四牛童原布疋四·○七五四·九五○四十雙松鼠原細斜疋····七·九三○四十電車原細斜疋····八·四○○四十劉軍原細斜疋····八·二○○四十人而原細斜疋七·六二五七·六○○四十雙童原細斜疋七·三五○七·三○○ 
四十竹虎原細斜疋七·五七五七·五五○四十老人槍白布疋····一○·二四○四二空城計白布疋····一○·一八○四十郭子儀白布疋一○·一五○一○·一五○四十弓美人白布疋一○·○○○一○·○○○四十鳳凰原粗斜疋········四十藍象原粗斜疋········四十飛魚原粗斜疋········二十四猪牌漂標疋三·六五○三·六五○二十四菊花原標疋三·三五○三·三○○十二支紅大班棉紗包一五四·五○○一五六·五○○十六支水月棉紗包一七六·○○○一七一·五○○十六支寶鼎棉紗包一七○·○○○一七五·○○○平松Ａ２３絨線磅二·九五○三·○五○芝川Ｐ·Ａ·１１３絨線磅二·一五○二·五五○通州棉花包三三·○○○三三·○○○上等白廠經擔一二六○·○○○一二三○·○○○中等白廠經擔一一三○·○○○一一五○·○○○下等白廠經擔九四○·○○○九五○·○○○九江苧蔴擔一六·四○○一七·五○○ 
[五金類]  
　　日立紫銅錠擔二三·五○○二三·○○○粗細黄銅條擔三三·○○○·三三○○○徑二吩至一吋竹節鋼條擔一○·○○○一○·○○○長一時至六吋花旗釘桶一○·○○○一○·○○○Ｂ·Ｈ·Ｐ·澳州靑鉛條擔一一·○○○一一·○○○九十磅馬口鐵片箱九·三○○九·二○○九號及十號白鉛皮擔一七·○○○一七·五○○徑四吩至一时二吩孟林元鋼擔六·五○○六·六○○湖南純銻噸一二○·○○○一二○·○○○漢冶萍生鐵塊噸五○·○○○五○·○○○ 
[燃料類]  
　　頭號杵島塊煤噸一四·七五○一四·七五○頭號金田統煤噸一○·○○○一○·○○○頭號紅屑噸一一·○○○一一·○○○頭號開平火車塊煤噸一二·○○○一二·○○○二號開平屑噸八·五○○八·五○○頭號梅溪和炭擔○·五四七○·五六四柴五十捆○·七三○○·七二七船牌洋燭（十二兩）箱三·八四五三·八九三魚牌火油箱三·九八六三·九六六老牌火油箱三·九八六三·九六六漁樵火柴箱二九·五○○二八·二五○　龍火柴箱一一·七五○一一·二五○ 
[建築材料類]  
３６Ｘ２４美國玻璃片箱一四·二五○一四·二五○３６Ｘ２４日本玻璃片箱一三·六二五一三·七五○８至１５呎方料花旗松千方呎七五·○○○八五·○○○東洋白松千方呎五○·○○○五○·○○○方料邏邏柚木千方呎一九五·○○○一九五·○○○ 
長十六呎以内新加坡梗白板千方呎七○·○○○七三·○○○烏牌漆油桶五·五○○五·五○○Ａ字漆油桶八·五○○八·五○○海風水門汀桶三·五○○三·五○○啓新水門汀桶四·六○○四·六○○開平火磚千塊七九·五○○七九·五○○天津空心磚千塊五六·○○○五六·○○○天津紅瓦千張六○·○○○五九·五○○頭號老式中國瓦萬張三二·八五○三二·七五一 
[工業用品類]  
　　硫酸（四十度）箱七·三○○七·二七八阿摩尼亞（中等）噸二○二·五七五二○一·九六四淡輕四綠（中等）箱二五·五五○二五·二二三太陽牌漂白粉（中等）箱六·六○○六·六○○　硝百磅三二·一二○三二·○二○燒碱（中等）擔七·二五○七·二五○泡花碱（凈）筒三五·○○○三五·○○○　鐵衰奶箱七五·○○○七七·○○○硼酸粉筒六二·○○○六二·○○○硫黄（棒狀）筒一五·○○○一五·○○○雙鴨直接朱紅斤二·二○○二·二○○和合直接淡黄斤六·五○○七·○○○白水灘直接靛藍斤三·二○○三·四○○福壽硫化元色擔四○·○○○四六·○○○福壽硫化潮藍擔一六○·○○○一七○·○○○福壽硫化軍衣黄擔五○·○○○五五·○○○飛馬鹽基性洋綠磅四·七○○五·○○○和合酸性硃紅磅一·四○○一·四○○得利鹽基性米黄磅四·八○○五·○○○ 
[其他物品類]  
　　２５Ｘ４７　美國有光紙令二·一五○二·一五○２５Ｘ４７　日本有光紙令二·一○○二·○七五３１Ｘ４７　美國報紙令四·七○○四·七○○３１Ｘ４７　日本報紙令四·六五○四·六○○文成木連史件一一·四○○一一·四五○柏半太件七·四○○七·三五○美大仁毛邊件八·九五○九·二○○美孚紅車油四十加倫二三·○○○二三·○○○亞細亞氣發油（五加倫）桶四·○○○四·○○○　雙人洋針萬支········　手槍洋針萬支二·七○○二·八七五一百二十塊祥茂肥皂箱五·○三七五·○三七一百二十塊固本肥皂箱四·四一六四·四○三三十生的蝙蝠牌花洋磁盆打三·三六五三·四七五大瓶三星斧頭白蘭地箱二○·四四三二○·三七八好時火酒箱七·四○○七·五○○五十支三砲臺香烟（普通）千支六·七五二六·六九五五十支前門牌香烟（普通）千支五·三八七五·三八五五百支大项牌香烟（普通）千支三·一六八三·一四四十支老車牌香烟（普通）千支二·二六三····淡克浦絲登烟絲磅一·六七九一·六三七五十支大喜牌香烟（普通）千支八·○三○八·一五○五十支長城牌香烟（普通）千支五·二九二五·二七六一百支雙喜牌香烟（普通）千支二·九○五二·八八二五百支大吉牌香烟（普通）千支二·○八七二·○八一洪江桐油桶一二·二○○一二·二○○勘誤六期本表取猪牌原標原字應　漂字特此更正 
[本年五月份本埠江海關出口貨物統計表（一）]  
 
 

Page 19

 
 
   
 
 

Page 20

 
 
   
 
