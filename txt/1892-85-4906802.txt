# 1892 - 85 - 4906802

 

Page 1

 
 
[古今圖書集成减] [  圖書集成局謹啓]  
　　本　所印古今圖書集成一書除　印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布間 
[廣廣小題文府小題一字文準啓] [  點石齋啓]  
　　小題文府一書風行海内不脛而走蓋搜羅旣富其中傑作亦多閱　猶以題未備重　太多爲憾嗣有續集之選　寥寥數藝殊不足觀兹由敏求書屋主人敦請名儒廣搜名稿及各省新出課藝試草　稿加以釐訂聚成鉅帙其有未備難題復請名宿搆藝補足而於正讀之小題文府則無一篇之重一藝之復也計文六千餘首經本齋代印成書名曰廣廣小題文府每部洋二元四角如與正績小題文府合而購之成爲數萬首之錢函小題中無出其右者如前巳買過正續文府現須再購廣廣小題文府方爲全璧零躉批發請向上海江左書林可也并新出小題一字文準每部五角一字之題聚而成帙者向所罕見且所印不多祈　購爲盼 
[讀沈中丞舉辦保甲事宜摺因書其後]  
　　保甲之法由來久矣其行之有效有不效者則在乎辦理之得人與否而非保甲之果有弊也去年四五月間沿江一帶哥老會匪蠢動蔓延勾結此拿則彼竄東　則西應欲發兵勦捕則亂形未著不能輕舉妄動致貽不戢自焚之譏欲下令搜捕則此輩蹤跡詭祕來往靡常卽使多派探捕四出尋邏終如大海撈針不可捉摸關心時事者縱論及此莫不　焉以慮奮焉以興謂會匪名目相沿已久至今而始有躍躍欲動之勢其黨羽旣已衆多伏處各省如狡兎之有三窟其羣聚而謀亦非一朝一夕則乘問而動抵隙而投陰謀詭計　不可忽略視之輕心掉之必也遣心腹之人分赴各處　密　緝而又高懸重賞廣購綫人務在擒會匪之渠魁處以軍法一面大張告示剴切曉諭動以利害聳以禍福使已入會者翻然悔悟未入會者咸曉然於憲典之不可妄于安分度日不爲邪說所誘似此次第辦理矢以精心運以果力不責以速效不搖於浮議則會中渠魁　續被擒自必日少一日會外良民不爲所誘自必熙熙焉皞　焉共游於光天化日之中除暴乃可以安良實爲正本清源之先務若欲辨别良莠顯分涇渭使庶類皆得安居奸宄無從混跡則尤莫如保甲一法保甲之有益於地方稍知治理者皆能言之卽本報亦嘗再三致意著爲論說以當芻蕘之　惟自古以來有治法而無治人上以一紙公文頒發於下而下之所爲整頓所爲舉辦者或但奉行故事粉飾一時之耳目或以爲此老生常談非當今急務相與陽奉之而陰誹之則雖有良法美意終不能切實辦理以收目前之實效而弭日後之隠憂今閱皖撫沈仲復中丞陳奏舉辦保甲事宜一摺而不禁慨然曰中丞之實心辦事有如是哉夫沿江一帶會匪最多皖省地處上游形勢所在尤關緊要蕪湖一隅華洋雜處貨物薈萃闤闠闐咽較之臨淄七萬戶轂擊肩摩殆又過之平日無賴棍徒拆梢打架遇事生風固已視爲常事繁盛之區卽易爲逋逃之藪匪類之匿跡其間固屬意計中事又况江口内外划船林立以駕舟爲業者平時已有訛索　竊比匪爲奸情事若不認眞稽查終無以塞漏巵而安庶類中丞水陸並舉次第設施陸地紳商民分上中下三等確查戶口按造門牌推之草棚客民烟館博塲僧道寺觀亦皆一律嚴查水路划船則編號清查擇立帮頭約束取具連環保結推之洋號剝船亦皆編號取保叉派巡船在輪船停泊處彈　稽查以絶匪類要隘則設巡卡水口則添木樁凡所以爲弭患計者巳可謂至周且密至於大通鎭在銅陵縣境與和悅洲兩岸對峙尤爲濱江要地往時保甲事宜歸池太同知就近辦理此次沈中丞特派中員會議章程實力舉辦具見因時制宜之道固已斟酌盡善秩秩乎其綱舉而目張矣夫舉辦保甲者不獨安徽一省而安徽一省尤不得不認眞辦理者則以地處江表爲會匪出没之處較之他省尤爲喫緊故也卽安徽一省各府州縣無不辦理保甲不獨大通蕪湖爲然而此兩處尤所注意者一則爲鹽務薈聚之所一則爲互市往來之地較之别處尤爲鄭重故也旣審乎形勢之所在爲之悉心擘畫不憚周詳又矯夫粉飾之頽風爲之遴派幹員分任其事以視夫因循玩愒襲故蹈常有其名而無其實者其相去奚啻霄壤哉今日者廬井晏然四民樂業而著名會匪如黄金龍等皆巳先後成擒斬首法塲懸竿示衆足以伸天討而快人心是則擒治渠魁以消反側與舉辦保甲以絶匪踪其道固有相爲表裏者苟非智珠在胸法輪在手又豈能不動聲色從容展布而措疆圉於磐石之安哉 
[天街小雨]  
　　調署大興縣正堂謝署宛平縣正堂姚爲出示嚴禁事案蒙尹憲札准管理綺華館事務總管内務府大臣宗室福文開恭照光緒十六年八月奉懿旨於西苑内集靈囿左近設立綺華館安設機張招募匠役逐日在館織成縀綢紗疋及漳絨花縧等項係爲專供内廷之用外間不得仿織查本館匠役由該管司員等督飭工作尙無偷織私售情弊惟聞近有外間貨商只圖漁利仿用綺華館牌字織作綢縀售賣實屬有干例禁相應知照轉飭各行商一體嚴禁倘有明知故犯冐織出售者希卽查拿懲辦以昭炯戒等因由府轉行到縣爲此除嚴拿究辦外合亟會同出示嚴禁爲此示仰京城内外及附近各行商並居民等一體知悉自示之後如有明犯冐織前項綢縀出售者一經查出定行嚴拿懲辦决不寛貸各宜凛遵毋違○吏部爲曉諭事准禮部咨稱會試舉人除大宛兩縣舉人務由地方官起送及各省舉人由本籍起程赴京會試者例應親齎該省咨文投納試卷其已經揀選就教者及在京候選不及回籍起文者應由吏部册送各館謄錄教習均由各該處具文送部至上年順天鄉試由南北中皿等字號中式舉人曁各省舉人有依親覔館未及回籍起文者向例取具六品以上同鄉京官印結投部准其會試今壬辰科會試相應移咨吏部如有守部銓選未及回籍起文者速將姓名履歴開送本部以便入册會試等因前來相應出示曉諭在部候選人員有舉人出身情願會試者取具六品以上同鄉京官印結詳細履歴親赴本部投遞有執照者携帶呈騐以便咨送禮部會試○欽命會試提調李趙爲曉諭事照得會試投文定例自二月初一日起至三月初一日止隨到隨投以免壅積並令其親身塡寫年貌三代籍貫對明納卷因思各省舉子數千里跋涉遠來原屬志切觀光斷無有躭延時日不早投卷之理乃往往有無賴匪徒及各會館長班人等候公車將屆到京出城遠迎先以投卷要緊爲詞索取咨文章圖包攬咨文 
 
 

Page 2

 
 
到手任其積壓並不及早投文又不赶緊納卷俟臨塲時紛至沓來以致塡寫卷面舛錯甚多皆由此輩包攬延擱不顧士子功名深爲可惡爲此出示曉諭本年壬辰科會試定期於二月初一日起收文二月二十日投卷遵例於三月初一日截止各該舉子務宜隨到隨投親身塡寫卷面收領卷票聽候點名給卷考試不得假手他人躭延貽悞如有包攬承領者許將包攬之人扭禀本提調定卽嚴行懲辦决不寛貸○禮部爲曉諭事光緒七年閏七月本部奏准嗣後鄉會試卷卷面如有出繼等情務將嗣父及本生父一併塡註其以大宗兼祧小宗與以小宗兼祧小宗者本生在前小宗承祧大宗者大宗在前應將承祧曁兼祧兩房並行開列所塡三代仍照例一律書名等因通行在案今本年壬辰科會試理合曉諭各士子知悉如出繼曁兼祧報部有案者於赴部塡寫卷面時務遵本部刊刻卷面格式卽將嗣父及本生父一倂分别塡註如違式者慨不納收○禮部出示曉諭恭照光緒十六年十二月二十六日内閣抄出奉上諭朕欽此慈禧端佑康頤昭豫莊誠壽恭欽獻皇太后懿旨御前大臣等會同　部奏遵議醇賢親王廟制及葬祭各事宜分别條欵請旨遵行所請班諱一節嗣後凡遇譞字著一律避寫等因欽此欽遵在案今本年壬辰科會試誠恐各省舉人未能週知爲此出示曉諭各士子如文結内本生及三代名字遇有此字者自行赴部呈明更攺○順天府爲曉諭事照得辛卯科順天鄉試中式舉人例應赴府塡寫親供送部核對筆跡如未經塡寫卽不准會試疉經出示一體遵照在案迄今該舉人等未經赴府塡寫者尙復不少現准禮部催取前來合再出示曉諭爲此示仰旂漢中式舉人知悉務各取具圖結限卽日赴府塡寫並遵照新章塡寫女三代註明有無出繼兼祧字樣如係由例貢監中式者將執照同時呈繳以憑與親供一倂咨送事關會試萬勿再遲倘有事故不克塡寫亦卽呈報查核均勿自悞切切○吏部批示據新海防雙單月知州黄希尙呈報係湖南長沙縣舉人職生祖母劉氏於光緒十七手十二月十八日病故父瑜曁職父同母之胞叔上達均先故職於生祖母爲長房長孫又胞叔上達之子用霖年長於職爲生祖母次房年長長孫以宗法而論比照嫡長孫承重丁憂之例應以生祖母長房長孫治喪是一定不易之理今論者不一有謂此例伯叔並故似不專指伯之子而言叔之子年齒於生庶祖母爲長孫者應否治喪究難臆斷理合呈請批示以便遵行等因前來查定例官員生祖母係屬庶室病故時其父先故别無父同母之伯叔本員於生庶祖母爲長房長孫者無論嫡祖母是否現在槪令治喪等語今據稱究無專指長房長孫治喪明文是承重丁憂是否以昭穆次序爲衡不論年齒之長幼本部例無明文亦無辦過成案相應行查禮部兹據覆稱該員旣巳長房長孫自應准其治喪一年等因應照准禮部覆准知州黄希尙治喪一年相應呈堂批示 
[鹽道出缺]  
　　江寗鹽巡道馮介眉觀察夙有喘咳之疾今春發作較甚平時竟於二月廿九日寅刻騎箕西去棠陰在望薤露旋謌凡隸帡幪莫不同聲一哭所　篆務聞督憲有委正任淮揚道謝觀察元福署理之意然尙無牌示也 
[津沽人語]  
　　天津訪事人云九十韶光已過大半而峭寒砭骨猶御重裘菜莢麥苗均被寒威勒住卽春初早韭迄今亦未佐盤飱市上奸商預計來牟收穫難豐先將小麥高擡價值每石初售津錢六千八百文看兹增至七千四百文玉米初售五千二百文兹增至五千四百文大米向來購自南方今歲正月河冰開凍遲遲價巳有繼長增高之勢近更每石貴至銀二兩六錢五分數米而炊者未免時虞枵腹矣○二月初十日前後河冰漸泮輪路疏通招商局普濟廣濟等船均於十一二日駛傍碼頭停泊十三四日風雪連天北豫各河冰凌復合致截斷一舿子船淹斃二人十五六日冰塊排山倒海祗就附津而計搖船鏢船棗船舿子船共被撞沈九艘十七八日封家姨稍稍斂蹟趙衰之日亦漸温和浮家泛宅者流方免栗栗危懼十九日又風利於刃午後雪花漫空隨風飛舞寒威驟至又似三冬北河舿子船率不敢截流而過以致諸孝廉之應禮部試者率遵陸而行雙套之車向年每輛津錢十三千者今陡增至十六千每日開車二三百輛車行客邸獲利無涯○大沽協羅耀庭協戎於前年簡任天津鎭總兵未經履任由吳掄峯鎭軍署理邇者鎭軍蒙恩實授大名鎭例需陛見以抒向日之忱擬於春融時入覲遺缺或由李傅相奏委統兵大員署理或由協戎履任今尙未見明文也○賊犯王七登人之屋嚇借銀錢被獲後於二月十三日站籠斃命當初六日已經供認尙未站斃之時前門内二道街姚宅又有賊匪借去錢文事由天津鎭吳掄峯鎭軍查悉當將該叚守夜弁目候補千總李千戎平安等撤去差使兵丁則責革有差仍勒限半月内務獲贓賊以便盡法嚴懲天津縣李摶霄大令亦以王七雖已站斃餘黨尙未絶根株遂派差役緝拿隨於隣境靜海縣獨流村拿獲姜蠟王黑虎劉一楞三犯於十六日解案訊供均稱與王向不相識亦無爲匪事情旋飭分别笞責押候覆訊嚴辦 
[厦島紀事]  
　　石蟳巡檢劉奉之少尹俊前次捧檄到厦卽以緝捕盜賊嚴禁賭塲爲事有以護花鈴自命者不免與少尹齟龉散播謠言藉以遂其陷害之計上憲遂將少尹撤任另委稅厘文案差少尹以眷屬甚多區區薪水不敷食用因於客歲辭去文案一差其意蓋另有所冀望也孰意荏苒光陰瞬將數月而盼望委札之來竟似石沈大海此時此景誠有進退維谷之勢所幸近日已蒙上憲垂察肯以春風嘘枯吹稿果如所望則否極泰來當在指顧間矣○厦門官憲禁賭甚嚴惟體面商家有所謂四君子攤局未能一律禁絶與賭之人大都富商大賈紈袴子弟有甲乙丙等三人近日輸　　洋三四千元日前復有某丁等在某甲票局開設攤塲因連開重門數次丁卽以錫箔紙數張在攤盆内焚燒冀懴除晦氣甲等見之恐有邪術卽將盆内骰子取看果有可疑兩相爭論甲等以彼此均係有體面人不應作此下流弊病向索負欵數千元丁等自忖聲勢闊大不肯認錯甲乙等仗與宦途中人往來擬卽禀控究追願將此項充作書舉聞有魯仲連其人者爲之調處未知能言歸於好否○泉漳八有清明榖雨凍死老鼠之諺甚言春寒之可畏也上月上旬天氣和暖大有春融景象至十五六日北風甚緊紅日無光天氣嚴寒大擔金門一帶已見薄冰加以雪珠淅瀝撒瓦有聲急雨斜飛霑衣欲凍卑田院中人無褐無衣無不號寒啼飢蝟縮路隅倒斃詹下者往往而有誠數年來所未見十八九兩日始轉南風氣候和煖入夜北風忽起寒威逼人早起見屋瓦凝霜皎潔如雪冷熱不常陰晴靡定恐不免釀成疫癘善攝生者所當加意也○三十六崎木柱樓在望高山之後有某甲在該處　平屋一間居焉其妻於前年逝世遺下子女各一女已字人爲童養媳子則隨中出外小販營生朝出暮歸習以爲常上月二十夜風伯飛揚將墻吹倒屋面霎時落下甲在睡夢中壓斃早已魂赴泉臺而其子適幸屋上有四方天窓落下時套在身上屋瓦不能覆壓遂得不死次日經其姊携去甲則由街隣集資棺殮死生有定豈不信歟 
[武林火警]  
　　二月十七夜十二下鐘時杭州省垣豐樂橋某姓醬圍失火其時東風甚緊火藉風力大肆炎威回回熊熊高　天半直至兩點鐘後毒焰始衰約計焚去店鋪七十餘家都房屋一百七八十椽 
[米市再述]  
　　蕪湖米市近日暫停購辦一切原委業誌報端迄今巳將二旬有餘猶未見粤商購進惟運米鐵船仍舊銜尾而來滿載而去蓋各棧皆有底貨待裝也洎上月二十以後底貨將完輪船仍絡繹不絶咸謂空勞往返矣未幾内河湧出無數駁船載米登輪始知本口雖未開斛　河方村一帶仍在出售惟僻居一隅終覺收貨無多僅彀巳到鐵船配齊出口而巳又據个中人云粤商此舉並非有意與當道爲難不過因粤東近日消路鈍滯蕪地存儲又多不如乘此暫停進貨使粤價驟鷹蕪價跌落然後一鼓作氣　縱隨心豈非利市三倍之勝算歟第保甲勸捐孔亟驟見此情不免以罷市二字目之耳此說是否實情局外人仍不敢臆斷但米市旣停市中各業卽不免清淡内地商販載米來售者咸多蒲帆重挂攺往鎭江等處别尋消路其有泊舟仍待開市者牙行例當照常供張以爲招徠地步故此二旬内牙　頗受暗虧更有可憐生者則莫 
 
 

Page 3

 
 
如小工平時兩肩荷一喙巳有一寒十暴之虞際此生涯寥落工作日稀勢必至於人浮於事故日來吹簫乞食之輩已較平時爲多其餘依米爲生活者指不勝屈無不秋水望穿兹聞粤商自相議論以當道現委各員類皆謙光下逮以德服人頗有盛情難却之勢擬並米行每石合捐一厘當道前擬抽捐二厘今未識能卽此俯允否刻下保甲督辦袁觀察赴金陵公幹未回關道憲楊觀察獨力籌畫頗費苦心究竟如何定奪俟有續聞再錄 
[敬迓襜帷]  
　　查辦保甲委員朱太守將次來申上海縣袁大令因於昨日亭午時飭辦差人等赴各碼頭伺候並在滬城敬業書院預備行轅 
[會匪順供]  
　　哥老會匪陳啓懐王金龍由捕拿獲押解來申經督憲委員兪司馬趙明府在上海縣迭次研訊已屢列報端昨日午後司馬與明府乘輿到縣升坐花廳命提陳王二犯至案順供陳供稱係紹興人入會後先在九江當勇後至緝私營辦差去年小的來申在法界彩視街擺設藥攤旋聞拘拿會匪風聲甚緊小的卽逃至杭州遂被拘獲王供稱小的來往江湖蹤跡無定家中尙有老母小的在會惟供奔走而已司馬商之明府著陳王二犯畫供簽押畢仍著還禁再候核辦 
[縣案彚錄]  
　　前年有安裕錢莊在縣控乾昌和山東號主孫立富倒欠往來銀六千餘兩其時陸春江明府方綰上海縣篆立飭公差將孫並伊夥金珠如提案訊供收所嗣經袁海觀大令查接管卷屢次訊比押交在案去冬孫在所患病大令飭發善堂醫治無效旋卽身死由縣禀明上憲詳委鄰封相騐而金仍收所中以上情形均見去歲報章嗣因此案懸宕已久尙未了結前日之晚大令收閱呈詞畢卽提金至案研訊供稱係山東人該莊銀兩由號主孫立富虧欠現求寛恕將小的交保出外以便料理大令以其前此一味挺押殊屬可惡著掌　二百下交原差帶出招覔的實之人具保○山東候補知縣直隸人孫暹卽幼芝控登豐棧主徐仁山卽麻皮阿慶謊借洋銀二百元由英公堂送縣訊辦前報已紀之矣前晚帮審委員宋二尹升堂提訊孫投案訴稱係直隸人以知縣分發山東候補此次道出申江先住泰安棧旋由阿慶邀往娼寮飲酒見阿慶之友揮金如土賞妓傭鈔票一紙計洋十元慫恿職員共賭未遂其計至次日阿慶向職員借去洋銀二百元約卽日歸還未立筆據後向索取一味游移職員在後查悉阿慶實係著名牌九司務扭送公堂轉解憲案求請明察阿慶供稱係蘇州人向來安分度日不敢聚賭並未向孫借洋如果借洋　有不立筆據之理二尹命原差將阿　收所候請袁大老爺親自訊問孫稱謝而退○葉順昌被錢阿貴唆使林金心等兇毆斃命一案由縣迭次訊供屢見報章前日晚堂又經袁大令提訊林堅執前詞大令命還所候訊昨晨大令升堂提林至案謂曰現在萬惠如錢兩貴均巳供認明白爾亦不必狡賴凡自稱好漢者一經犯事逮案刑訊之下均肯吐實爾自恃本領高强一味熬刑殊屬無理速將實情供明尙可從寛辦理林供小的實未行兇是晚至渭園茶館啜茗葉萬二人及夏雲祥均已先在俄而萬等向北而去小的未經同往迄今萬等通同一氣誣扳小的爲首小的亦無可如何惟求明察大令一再駁詰林矢口不移大令命責籐條二百下竹梢一百下林仍執前詞大令著　所聽候核辦○顧及邦控王谷安覇贖房屋一案巳列前報前日晚堂由帮審委員宋莘樂二尹提訊顧毛毛供稱係本邑人及邦係小的之父在日曾將坐落山家園平屋八間央中抵押於王谷安處並無筆據立有合同該房租亦由王收取至去年中人等相繼病殁小的備本向贖土置諸不理不得已來案喊控叩求訊斷張南安供稱係本邑人借住之屋實係顧産惟每月房租由王收取王供稱毛毛來贖房屋因數目不符是以不允二尹衡情酌斷著顧再找大錢二十千文諭王將租摺契據呈案以便給顧具領收管房屋並諭張以後將房租付與顧處兩造遵斷具結而退○沈章文控美煤炭店主周文美串通兒子阿順吞没　本並據同業湧記福昌源大恒等亦投縣附追虧欠貨銀等情由縣訊供管押已列前報前日晚堂又經大令訊比周供稱係紹興人前在治下花衣街左近開設煤炭店小的得五股沈得二股半小的父子並無私吞股本情事兒子阿順因小的之妻在家病殁已回紹興原籍料理喪事不日卽當來滬惟小的虧欠同業之銀叩求寛限措繳大令以其刁狡喝令笞責二百板從寬交保限半月將各帳呈案以憑核奪 
[英界公堂瑣案]  
　　西人盤司訴稱某日駕馬車由江西路往南原有馬夫拉韁及至福州路十字街口忽有龔瑞堂所駕馬車自東往西行駛如飛致將羊角撞毁馬亦倒地現在醫治尙未平復先將龔交捕送案龔供稱小的係寗波人現在治下日昇馬房當馬夫昨日送某客過福州路客已下車照工部局定章凡馬車過十字路口應讓自東往西者先走則是西人之車自應暫待豈知馬夫不依規矩肆意爭先以致磕碰然亦並未有傷請大老爺查騐可也現在小的之馬及車均被捕房扣住送歸公一馬房蔡太守謂爾之車馬旣已扣留應卽釋回俟西人將馬醫痊再行察斷○包探徐雲香禀稱野雞妓顧顔氏扭李芝生至捕房訴稱被李謊借金約指銀臂釧旣而由李交出質票吊到原贓其中有無别情小的並不知悉今特解案請訊顧顔氏供稱小婦人原籍蘇州李與丈夫相識因之往來去年八月私向小婦人言適有急需欲借金約指一枚銀臂釧一雙暫行付質約日贖還豈知一去不來後被丈夫查知屢次反目現在丈夫已死卽日扶柩遄回尋李索回依然無著無奈扭交捕房　出原贓叩求訊斷李供稱小的係本邑人向操南貨業前在西園爲夥時顧顔氏在會香里當野雞妓曾與小的來往後小的生　停歇急切有所需用二次　顧顔氏借押金約指銀臂釧前數日尙與小的啜茗此次誆稱同出遊覽　地指交巡捕拘押捕房現有人荐小的至某南貨店爲　約定初十日進店正思支得辛俸將原物贖還質鋪夥某甲訴稱奉吊之金約指計質本洋銀十元前已質過兩次銀臂釧質本錢于一七百文蔡太守謂該氏曰本分府姑念爾婦女無知不予深究李借物付質亦係情眞應令覓到保人俟有錢時贖出吊出之物發還質鋪○工部局管理街道西人好司訴稱查得宋海全門外堆積垃圾汚穢不堪必須甃一陰溝約費洋銀十元請爲傳訊昨日宋毛毛投案候示好司訴稱宋之房屋是二百零三號現在已願貼銀五兩由工部局代甃毛毛供稱小的係本邑人年六十八歲海全是小的之兄現已去世是屋小的弟兄公産如必須甃陰溝願在近處各家湊集銀五兩聽工部局代甃可也蔡太守准之○某小錢店主嚴更濤訴稱小的正在櫃上數錢突被徐桂寳搶去當卽拉交巡捕送請究懲徐供稱小的係洞庭山人向之商借不敢搶錢蔡太守飭差押送航船勒令回籍○二百號華捕訴稱陳桂生竊取棉花五六斤由失主追獲人贓交與小的送案陳供稱小的係浦東人蔡太守判令管押一禮拜贓存捕房俟失主領去○包探黄四福禀稱小的查獲陸阿生起到所竊鄰人屠晉德家絨單等物另有衣一包據稱代人私運尙未查明是否今先解案屠訴稱母親費氏被竊絨單被窩水烟袋旣由包探吊贓請爲給領陸供稱小的係上海人衣包係某姓故後妻妾涉訟因交小的運寄他處並非竊贓蔡太守飭帶回捕房查明俟下禮拜二覆訊核辦○包探孔兩才禀　沈阿秀等報失衣物經小的查得同居人裘張氏所竊由裘良榮典年布褲一條想裘亦係知情今特吊贓送案沈及王朱氏同訴稱家中失竊布衣褲十四件銀耳環一雙旣由包探查獲人贓請爲給領裘張氏供稱小婦人窮苦不堪是以行竊裘供稱小的係浙江鎭海人向操藥業現無就緒妻子犯竊後雖有布褲由小的典押然不知情蔡太守謂例載婦人犯事罪坐夫男姑將裘夫婦遞回原籍贓給兩失主分别認領○二百四十八號華捕禀稱昨日小的出巡時見楊茂將馬車停歇路旁坐在車中磕睡是以拘請罰鍰楊供小的係寍波人以後不敢如是矣祭太守判　罰洋銀兩元撥充某處西醫院經費○周夏桂訴稱小的在某處老虎灶爲夥向王言桂索取茶資王不肯付爭執間被王批頰是以 
 
 

Page 4

 
 
報捕拘案王供稱小的係江北人周先謾駡故批其頰如今只乞施恩蔡太守騐得周略有傷痕判令將王管押三日○包探顧阿六禀稱日前有洋婦某氏雇坐曹德　東洋車失去披衣一件及小的查獲人贓卽將披衣交洋婦領去曹俯首求恩蔡太守查得曹巳管押三日從寛免再置議 
[法界公堂瑣案]  
　　張湧泰廣貨店主張金生負倆閉逃經各債戶控陳葛同轉著檢點貨物再行核斷此已見諸報章矣昨晨燧昌自來火廠執事人宋姓偕周梅泉等十五人投案由　訴稱廠中與湧泰往來未滿兩月竟被欠銀五百三十餘兩同轉問被欠者係何項銀兩答稱　自來火價且所定之貨約共數十箱目下尙剩十四箱旣而周訴稱母親積得洋銀六百元存在湧源以備身後之需現旣倒閉請卽究追旋有南市晉成北市緒源兩錢莊夥甲乙等各聲訴湧泰虧欠銀兩若干同轉謂爾等共有幾家須另具公禀以備檢查繼有高易洋行收租洋人某丙偕夥陳少蘭投案訴稱被欠房租兩月約計洋銀二十二元同轉著一倂退去候補遞公禀後再行核　包探王榮培禀稱前日有慣　輪船物之跪馬頭賊陳阿福在金利源馬頭所泊江永輪船上竊取某客洋傘一頂人贓並獲送案請究葛同轉　日前李國友竊得蓮子一桶售與阜泰小買行至今尙未追到原贓爾可知藏在何處供稱小的不與李同黨此事不得而知同轉著押候笞責八十板再行核奪○包探郁庭湘禀稱前日划船戶孫宇貴竊取浦江中警船浮樁等物送案請究葛同轉詰訊之下孫供稱小的本在電報局承製電杆木排日前偶操舟至彼處見有木樁浮在浦中順手撈得同轉從寛免究飭郁探送交電報局自行管束○包　郁庭湘禀稱新北門外天主堂傭人龔亭才竊取某神甫祭衣二十七領及明光鏡　銀聖水缸串同宋龔氏送至英租界某押店質錢適有巳革之湖北巡捕某甲行至是處見其形跡可疑　之盤問龔無以答與甲爲難互扭入泥城橋捕房捕頭訊明原委將龔及宋龔氏解回本租界捕房今特送案請訊天主堂教民顧書生投案訴稱衣物均存在七號衣服房中不知如何被竊葛同轉訊究之下供稱衣物於二十日前竊得至前日始運出途遇宋龔氏倩其帮同携送並非串竊同轉謂爾乃天主堂傭人聖衣何等鄭重竟敢竊取殊屬可惡判令押候笞責三百板枷號兩月宋龔氏掌頰二百下○小車夫楊阿六訴稱前日海昌輪船抵埠小的上船代客人携鋪蓋轉瞬卽失去車輛追至洋行街獲住竊賊李靑郎非惟不認竊車反邀同羽黨數人扭小的毆擊幸有某號巡捕到來一倂送案　同轉詰問之餘李抵賴不承同轉著押候笞責一百板嚴追羽黨○包探孫錦榮禀稱車夫張富川竊取同業人坐墊送案請究葛同轉以原告未到不必錄取口供卽判令掌頰四十下○包探郁庭湘禀稱朱未完竊取某鄉人掃墓所需紙鏹送案請究　同轉知朱行竊屬實著押候掌頰四十下○包探王榮培禀稱昨晨積竊張小秋卽張士賢由寍波附江天輪船來滬途中與搭客范煥文約爲朋友旋欲荷范鋪蓋去經范扭送捕房葛同轉以張前曾犯案判令重　八十下鋪蓋給范領去○濮　求訴稱上月二十一日兄長倩友人李鶴山持怡拿牌開天窓銀表一枚至萬和鐘表鋪修理約期月杪修竣屆時小的持票往取竟被鋪夥沈榮卿將票撕碎不肯付表葛同轉訊問之下沈言語模糊似稱此紙修票不符同轉謂票若不符儘可退還不應撕碎著押候繳表并諭令濮邀兄長到案核奪○正月二十七日午後法慶館飯店夥錢子盈至陳德和烟館過癮因喚淪茗與值堂人朱阿寳口角朱卽邀約流氓骨牌阿坤等毆至傷重旣訴捕房卽送錢入仁濟　館　治朱經陳德和店主李洪保出　傷愈到案質訊事懸一月錢傷已稍愈昨晨投公廨訴請究懲捕房中將保人送案葛同轉問爾前者保朱出外今日因何不來供稱朱自保出後卽避往他處同轉曰朱與人打架時爾因何袖手旁觀不往解勸供稱其時小的雖在店中但伊等勢甚洶洶難以理勸謂目下錢傷勢雖可告痊朱動輒逞兇試問店鋪中有此規例乎李連連稱是同轉謂朱雖逃避爾不能置身事外遂判令罰洋銀四元給錢爲養傷費再償　　中一月膳資錢二千七百文李稱小的尙未備齊同轉著候照繳 
[軫恤瘡痍]  
　　竊以五桂齊芳竇氏最憐疾苦三槐並茂王家屢救貧難歴觀今古積善之家罔不克昌厥後者也敝堂本年勸募施　贈樂一文愿自正月派出捐册一萬二千扣迭蒙各處好施君子樂善仁人濟世存心隨緣助愿源源寄惠月月捐資積感　以難名實敷宣而罔旣兹蒙邳署楊善士止吉助洋十元白印助洋六元計二月二十一日至二十九日共收回捐册十四扣合收到洋一百九十二元五角五分規銀二兩一錢一分大錢二千零八十一文銅洋五元祗領之餘曷勝欽佩仰見諸大君子以一點之善心作萬家之生　駕慈航於苦海普渡羣生甦涸轍以恩波咸沾再造定卜德門瑞藹麟趾呈祥允宜覃第禧凝鳳毛濟美肅薰蕪啓恭頌蕃厘[  上海虹口元濟堂同人等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
