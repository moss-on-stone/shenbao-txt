# 1904 - 16 - 4911045

 

Page 1

 
 
[敬募山東急振] [  申報館協振所啓]  
　　今夏山左利津縣南岸漫决被災極重上游費縣平陰范縣東阿等處臨黃民埝衝　無存隄内各村莊淹斃人口漂没資糧不知凡幾此外東平州被淹四五百村烟臺亦大水傷人不可勝數哀鴻千百萬呼號於洪流巨浸中一飽難謀情殊可憫邇更北風凛冽飢寒交迫身命尤難倖全勢必弱者溝壑喪身强者干戈盜弄言念及此可爲寒心所望四方好善君子顧全大局慨解囊金庶敝所得免爲善不終而垂盡飢黎藉得出水火而登袵席救人救澈古有名言迫切哀求諸維德鑒 
[戒烟宜愼說]  
　　自鴉片流毒中國迄今五十餘年人則愈吸愈多土則愈銷愈廣甚至窮鄉僻壤無處不烟館如林牧子販夫無人不烟霞成癖雖烟稅日重烟價日昂而吸之者竟如布帛菽粟之不可須臾離不惜竭精神耗財力務有以　其慾而後已是豈生而使然哉方其癮之未成也一燈相對朋輩談心排悶消閒意亦良得乃浸假而欲　不能矣浸假而日增月成矣多者日吸兩許七八錢其次五六錢又其次二三錢不等遂與烟結不解之緣計自成癮以至癮之漸深朝斯夕斯幾經歲月志氣日卽於怠隋精力暗受其銷磨寤寐無爲輾轉伏忱必如其量始快於心一或失之則神思索然舉止失措甚者呵欠頻作涕涙交流故雖吝嗇之徒貧窶之子平日愛錢若命惟於此則視爲日用所當然卽使　田盧售妻子羅雀掘鼠絶無悔心於是廢時失業者有之傾家蕩產者有之流爲匪徒或更殉以身命者又有之舉國若狂可勝浩歎卽幸而生計尙裕力能自給其求而資財縱無所傷氣體終有所損以故士夫沈迷不返則不能抒智略而立功名商民陷溺日深則不能運機謀而成事業况俾晝作夜神志昏迷積而久之無不鳩形鵠面奈何趨之若鶩者竟不思離苦海而返迷途哉昔年林文忠公痛烟毒中人之深慮其久而益熾也慨然奏請嚴禁又恐操之過蹙未免强人以難堪爰集天下名醫酌擬戒烟良法一再體騐然後頒行當是時禁烟之令雷厲風行凡吸烟者予限四月悉令照方戒除屆期不能展限四月又不能則期以一年至期年而猶未戒絶則是有意違禁治以大辟之罪一時官紳士庶　於峻法嚴刑因此得免烟累者不知凡幾蓋由立方用藥斟酌人身之强弱損益得中用能攸往咸宜不使稍有後患今公之志雖未能竟而其方猶流行於時各處藥肆多有遵其法而製以出售者大抵必藉烟灰之力將癮抵制方可徐施洗伐之功間有雜以土皮土渣或竟用烟膏者已與原方稍背然苟戒者能堅其志持之以漸尙不患無收效之時乃今之有烟癖者始　掉以輕心至有一日不可無此君之勢迨深自悔恨又不能自求良法競取市上所售戒烟諸藥或丸或丹或參片或精　種種名目雜亂以投卒之非惟癮不能除且或百病叢生以至於死者何哉蓋其所恃以制癮者非烟灰也非土皮土渣也亦非竟用烟膏也殆皆取至毒極烈之嗎啡爲君以誇藥性之靈捷遂使服之者終身不可間斷亦曷貴有此一戒爲哉夫嗎啡爲烟之精華其力百倍於烟前年有無賴之徒用針注射嗎啡水入肌膚誑稱戒烟貽福甚烈後經好善之士禀由大憲咨請外務部照會外洋各國禁人販售而閱時已久市中依然棋布尾羅良以此物爲西人藥籠所需未便一槪禁之入口而奸商遂詭謀百出販運漁利而其禍乃不可終窮聞某甲者烟癮甚深服某號所售一粒金丹已閱數年頗自欣幸近日毒忽大發舌如刀割痛不可忍百物不能下咽投以此藥痛益甚必哇而出之始稍平延醫視之瞿然驚曰此中嗎啡毒也可奈何甲至此始悟得病之由急求解治之法而勢甚危險悔已晚矣或謂近時戒烟諸藥其乞憲於嗎啡者何可勝數而銷塲最廣造孽最深者尤推富强戒烟會所售之丸何獨異乎一粒金丹不知富强戒烟會之丸已由蘇松太兵備道袁海觀觀察札委李茹眞大令查得實情出示嚴禁若此外各藥害本相同乃以無人舉發倖逃禁令其害尙無已時故子聞一粒金丹之事而縱論及之竊願世之有志戒烟者及早引爲前車之鑒而彼售藥者安在不可牟利亦宜撫衷猛省有則攺之無則加勉若仍執迷不悟恐不久必干天譴而伏冥誅也有心人當不河漢　言 
[諭旨恭錄]  
　　十一月十三日奉旨光祿寺筆帖式著扎隆阿補授奏留五品銜學習署正陶潤　著准其留寺欽此同日奉旨巡視南城事務著張元奇去欽此同日奉旨兵科筆帖式員缺著松壽補授欽此同日奉旨北城兵馬司副指揮員缺著郭淸補授欽此 
[本館接奉電音]  
　　昨日午後三下鐘越十五分時京師飛電傳來上諭五道敬謹譯登○十一月二十七日内閣抄奉上諭著添派大學士孫家鼐充學務大臣欽此同日奉上諭管學大臣著攺爲學務大臣欽此同日奉上諭外務部右侍郎著伍廷芳調補陳璧著轉補商部左侍郎商部右侍郎著　肇新調補欽此同日奉 
上諭本年十二月二十九日歲暮祫祭太廟朕親詣行禮東西廡著派延康德壽各分獻二十八日祫祭 
太廟後殿著派載功行禮中殿著派魁斌行禮二十九日祭太歲壇著派訥勒赫行禮兩廡著派宗成王福祥各分獻欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨禮部奏元旦典禮一摺元旦令節皇帝率皇公百官著在皇極殿行禮停正筵宴其在外公主福晉命婦均著進内行禮欽此 
[電傳宮門抄]  
　　昨日午後三下鐘越十五分時京師友人專電告知本館云十一月二十七日皇上召見軍機大臣及張之洞 
[滿洲近事]  
　　日本大阪某日報云邇有俄國可殺克兵六千餘名由氣他埠開赴唖笛之殺擬擇奉天省中扼要之處安營其向駐奉天之俄兵壁壘森嚴大有安士重遷之意目下俄人更汲汲經營兵舍大約可容弁兵二千員名若合滿洲全地計之則共得俄兵十萬名左右遼陽已建築廣大非常之堅壘以便駐紥重兵復就遼河鐵路之旁築成 
 
 

Page 2

 
 
砲臺以備敵人　隙前來暗將鐵橋損壞以上蓋得之西歴正月十號天津所發電音云 
[俄瞰新疆]  
　　日本大阪某日報譯登中國京師來電云邇者時有俄國陸軍士卒散布伊犂各處托稱測繪地圖至西歴正月初旬來者益衆以致民心搖動咸惴惴不自安僉謂日後變亂如何此刻萬難逆料刻已由新疆巡撫潘中丞電達京師軍機處未識羣公袞袞將何以善爲處之也 
[俄兵入韓]  
　　法京巴黎司來電云俄廷恐韓兵變亂之際日本成師而出侵害寄居彼之俄人特派槍隊若干名前往韓京保護此說蓋得之俄京聖波得羅堡捕路其額席之托報云 
[俄船備戰]  
　　烟臺來電云俄兵船之寄泊之罘者於西歴正月五六號之夜將船中貴重器物及一切華美裝飾凡於戰事無需者次第移置岸上然後多購糧食實之蓋爲此以彭舞士心使之倍加勇往也 
[俄保水產]  
　　日本大阪某日報云亞東海面之歸俄人所轄者水中物產頗極富饒邇者俄廷恐戰釁將開迭次詔令地方官嚴禁他國之人來此漁獵兹又議籌集巨欵添製巡船二號以便　保護水產毋被敵人毁傷 
[日本屯糧]  
　　日本大阪某日報云東歴去歲之冬日廷購定蘭貢米一百萬石本年東歴一月八日由横濱派輪船駛往運回原議戰時保險費每石日銀一圓洎臨行忽增索二圓二角五分其運費原議每石英銀十二先令者刻以輪船缺乏增至二十先令　蘭貢卽仰光亦作冷宮蓋緬甸產米之處 
[日報論船]  
　　日本大阪某日報云或問我日新購之春日日進二軍艦設不幸而被俄人在海上堆留所失赀財應歸何人承認則答之曰我嘗聞諸海軍省中人矣其意謂俄日旣開戰釁則此二艦途中被奪固分所宜然然日本固訂約在先應駛至上海交割則苟入敵人之手其所損害自由出售此艦之國擔當也 
[運煤備戰]  
　　香港循環日報云日前有英國輪船名昔者由日本神戶駛赴門司欲運煤八千墩往旅順及抵其地知日廷不准運煤出境事遂中止又聞門司友人言及日本郵船會社有輪船十有一艘爲日政府駛赴門司載煤至戰地備用此外各輪船則已由政府示禁往來旅順及大連灣貿易矣 
[歐報之言]  
　　日本報譯登歐洲某國日報中議論云滿洲之事應歸中俄兩國互相計議日本旣已身居局外何容置喙於其間蓋以滿洲早入俄人掌握之中非日本勢力所能及今之俄日派員互議者惟防兩國貿易或有所妨而己至於俄日齟齬則不在滿洲而在高麗蓋兩國互爭高麗利權不免多所觸忤也有人曾勸令俄日兩國在高麗所行之勢力務劑其平設竟將彼國土地剖分則是諸國之袖手旁觀者必皆因之而有所掣動矣烏乎可 
[英國出師]  
　　日本大坂某日報譯登英屬香港來電云西歴正月八號之夜英國駐港之步兵聨隊名殺獨及夫啞司他者調集兵士二百五十名星馳北上事甚秘密尙未悉其赴何處設防 
[英艦失事]  
　　英京倫敦來電云西歴正月八號英國駐泊奥削尼亞洲其獨尾海面之三等巡船名烏司辣而者氣鍋無端炸裂　斃在船兵士四十三名註奥削尼亞亦曰奥斯地利亞華人俗呼新金山蓋英國屬地也 
[美防失利]  
　　英京倫敦來電云西歴正月八號美國亞細亞艦隊總統伊勤斯君接奉美廷電訓以俄日交戰恐妨美國條約利權特密授防維之策并諭以我美須嚴守局外中立之旨切勿有所偏倚於其間 
[軍門剿匪]  
　　香港循環日報云廣東惠州府屬白杧花近復有匪黨一千數百人匿蹟各鄉村爲負嵎之計某日陸路提督吳軍門親統勇丁前往剿洗匪黨膽敢與之抗拒軍門身先士卒一往無胶匪黨敗陣而逃不知去向軍門復往入村搜剿連日斃匪二百餘名生擒數十名帶回營中訊明正法是役也軍門足上略被槍傷兵士陣亡者百餘名傷者二三十名刻下匪黨仍異常猖獗軍門恐兵力單弱己電咨制府岑雲帥請添派營勇迅速赴援矣 
[密禽票匪]  
　　安慶訪事人云本月十九日安徽澄清水師管帶楊遊戎偵知大王廟獅子山等處近有票匪盤踞其間立卽會同警察局弁勇銜枚馳往拘獲若干名解送府署府尊桂太守委讞員李大令維源詰知黨類有匿跡九江湖北者因禀請上憲札飭遊戎前往密拿說者此項匪人類多楚產大半由各營裁撤窮無所歸不得已而嘯聚萑苻漁獵衣食故與營中弁勇頗多聲氣相通而愚民之失業無聊者亦往往入其黨中濳謀不軌倘得賢父母出示解散准其繳票攺過子以自新保全已生當非淺鮮矣 
[整飭營規]  
　　杭州訪事人云鎭浙將軍常鶴卿留守訪聞各旗兵士往往在外恃强滋擾欺凌善良巡防局員弁竟置若罔聞並不認眞彈壓甚至魚更三轉尙未歸營殊非整飭戎行之道爰會同都統德相二統制轉飭左右兩司協領佐領各官認眞查察巡防各哨弁守禦不力立予撤差此後如有旗丁出外統限二鼓前一律歸營營門啓閉悉照舊章下鑰後不得擅開違者嚴辦每夜復密派巡捕等官加意嚴查一時弁兵稍知儆惕營規爲之肅然 
[培植將才]  
　　金陵訪事人云數年前江蘇候補道陶榘林觀察禀請兩江制府在省垣創設練將學堂制府深以爲然卽委觀察爲之總辦閱時未久觀察忽調委他差此事因之中止邇者督憲魏午莊制軍以經武整軍爲刻下斷不容緩之事仍檄委觀察辦理練將事宜以冀徐收成效 
[粤藩蒞任]  
　　聞之廣州友人云調補廣東藩司胡撥甫方伯湘林於十一月十五日行抵粤垣小駐皇華館擇吉十九日接受關防署藩司程方伯儀洛仍回臬司本任署臬司王廉訪秉恩調署督糧道篆署督糧道向觀察萬鎔則赴雷瓊道本任 
[松江府試六誌]  
　　松江訪事友人云本月二十六日府尊丁次軒太守初覆華奉婁金四縣文童迨晚上放牌時繕發二十四日所考七縣文童經解孝經時務算學詞章案是日華亭題育材論凡如立學者必釋奠於先聖先帥義奉賢題勸農論亦服爾耕十千維耦義婁縣題通商論懋遷有無化居義金山題弭盜論重門擊檄以待暴客義至經解孝經時務算學詞章計正取五名周才芳上海時務趙鴻鈞上海時務黃咸澤靑浦時務陳兆芬奉賢孝經時務沈羽華亭算學時務備取二十七名畢治安金山時務王 
 
 

Page 3

 
 
枚功上海時務朱冲上海時務周應鳳奉賢時務成建勛南匯時務仲泰雲靑浦時務夏本昌靑浦時務周孝思華亭時務何廷秀金山孝經時務王蛟奉賢時務何啓運婁縣經解時務王開屏數縣算學時務徐宗澤靑浦時務袁成章金山時務戴光祖婁縣時務陶士鈞金山時務詞章倪世侃靑浦時務朱讓德靑浦時務陳鑫奉賢孝經時務趙夔龍南匯古學時務顧遂鑾南匯算學宋時保婁縣算學李大梁婁縣時務許宗堯婁縣算學吳濬婁縣算學瞿文彬上海算學沈宏鼎上海算學迨二十七日上南靑三縣初覆上海題王會圖論商務部所宜興辦以何者爲先策南匯題均田圖論城鄉保甲有無實益策靑浦題流民圖論振恤貧民策 
[甬江寒鯉]  
　　寗波訪事人云每届考試時往往有賭徒託名考寓大開賭場一擲千金爲害無極　府尊喻庶三太守以目下舉行府試恐若輩仍蹈前轍因率同鄞縣周少軒大令出示嚴标違者提案懲辦並將房屋發封不知牧猪奴一流人能從此稍稍斂蹟否○象山縣紳董謝補袞前以侵吞捐欵經謝錫安控諸府轅府尊批飭象山縣提訊迄今尙未斷結現當新任府尊喻庶三太守下車錫安復具禀求催太守批飭原縣赶緊提集訊明禀覆毋再玩延○甬屬膏捐前因各鋪巧爲規避經上憲委員嚴密稽查近日陳孫二委員由省捧檄來寗謁見府尊喻太守請札行各屬會同辦理以十二月朔爲始著各烟館將前給諭單一律前來換領並加認捐數按期呈繳○鄞邑下應地方爲應姓聚族而居曩時應孝廉朝光修訂家譜内載嫉教一條同宗入教之應某向論不理遂訴諸教士禀由美領事函致當道飭傳孝廉到縣諭令删除近聞譜中所載仍有嫉教之言西教士因面謁縣主周少軒大令請將應姓家譜一倂弔案查騐大令允之 
[渚宮荒草]  
　　沙市訪事人云上月二十七日湖北荆宜施道余堯衢觀察考試荆州府屬各學生員以備荆南中學堂之選應試者不滿百人○邇有湖南常德府人在市中出售彩票每張收錢六十文頭彩得洋銀五百元居民之利欲薰心者相率携錢購取不自知其墮彀中也○此間土價向視漢口爲低昻邇因漢市到貨甚多價值驟貯雲土每百兩减至銀四十二三兩惟公班每枚尙須銀二十八九兩○宰殺耕牛久干例禁屢經各憲出示禁止若輩依舊沿街喚賣忌憚毫無江陵縣知縣張雲生大令惡之日前曉諭各屠戶牛販以後不准再蹈前愆否則加等治罪想三尺法具在若輩當不敢輕於嘗試矣○本市通用制錢向係每百九八刻因參用當十銅圓往來交易者頗有扣補之事日前江陵縣張雲生大令出示曉諭當十銅圓仍照九八制錢通用不得私相扣補 
[鐵甕寒濤]  
　　鎮江訪事人云邇來少年無賴往往長髮覆額作劉海形彼中人吁之爲劉海黨成羣結隊四出横行谦恥毫無惡蹟昭著常鎮通海兵備道郭月樓觀察見而惡之特於日前出示嚴禁大旨謂嗣後父戒其子兄勉其弟師警其徒斷不可染此惡習倘有不肖子弟及外來遊蕩匪類不遵約束一經訪明立予拿究是亦整飭風化之一端也○堂鎮通海兵備道兼鎭江關監督郭月樓觀察以時交冬令宵小繁興嚴諭保甲各巡員認眞巡緝以故近日雖朔風凛冽寒氣偪人而城内外各叚更夫達旦通宵柝聲不絶某夜觀察督勇親巡目擊若輩瑟縮情形惻然動念慨捐鶴俸置就棉衣襖褲若干件委水陸總巡周錦堂恊戎按名施給俾禦嚴寒一時受其惠者無不感激涕零○鎮江下游釐捐總辦胡志雲太守前赴蘇垣謁見藩憲禀陳釐卡事宜旋於本月十九日乘舟回潤○本月十八日之夜三魚時城外小街左近裕豐和米行忽然失火熊熊烈燄上燭層霄旋經各水龍四面圍噴約逾一點鐘時得卽熄滅祗燬去瓦屋十餘間 
[匪人斷路]  
　　前日黃昏時有馬某者行經本城廣福寺突有甲乙丙丁四匪徒自後擁上按之於地攫去手上所籠金約指一枚飛步奔逸事後馬投訴保甲總巡局總巡朱森庭明府允飭捕勇地甲緝查 
[滬城火警]  
　　昨日黎明時本城陳市安橋北堍迤西方乾生槽坊不知如何失火衆夥大聲呼救左右鄰聞警畢集汲水救援火遂漸漸衰熄僅焚去門窓器物若干 
[滬南火警]  
　　前晚十點鐘後本邑大東門外馬巷頭賣水果人喜子家老嫗某氏失火積薪中致兆焚如之禍當經鄰人取水澆灌得卽熄减不致成災然嫗之手及兩臂已被灼受傷一息奄奄不知能保無恙否先是九點鐘時萃豐馬頭馬路口聚豐煤油行棧内不知因何遺火頃刻濃烟密佈光燄熊熊幸卽招集鄰人竭力撲滅是處離捕房僅咫尺地捕頭查得行主曹連生曾倩公平洋行保火險因令包探拘獲押候解送馬路工程局禀請總辦翁子文太守訊鞫情由 
[嚴究誨淫]  
　　本邑大東門外楊家渡恒生馬頭等處各小姻館每雇年輕婦女伺應烟客俗呼之爲女堂倌冶容誨淫最爲風俗人心之書前晚保甲總巡朱森庭明府帶同勇役密往巡查飭將某烟館中姚氏及秀珠阿二　等五口帶回從嚴訊究隨命勇役絏以鐵索帶往城廂各叚遍遊示衆並提隱匿不報之十六鋪地甲夥小金寳到局押候究懲 
[巨號虧倒]  
　　有某甲者在英界二洋涇橋左近開設福懋祥字號長袖善舞局面輝煌忽於前日倒閉約共虧欠各戶銀五十萬兩左右南北兩市各錢莊亦被欠十萬之譜恐不得免於控追矣 
[上海縣署瑣案]  
　　傅祥咸控沈如炳誘匿養媳一案前晚縣主汪瑤庭大令升堂研訊傅供小的聘定沈如炳之女妙珍爲媳送去財禮洋銀三十元過門童養已歴六年十月十一日沈央伊親串某甲來家云有要事接妙珍暫回數日小的允之迄今並未送歸訪知沈欲另售與人已議定身價洋銀三百元幸沈母追回求恩給領沈供小的家在浦東前日來滬實因家中無人執爨故接女兒暫回不敢圖售其母沈柴氏兒子如炳甘入下流不務正業近欲將孫女領回出售幸未成交昨由小婦人知照親家求將兒子重辦妙珍供十月十一日父親囑表母舅來喚旋領到租界中售與某姓家議價未成又帶至大東門外暫住某姓小屋中昨日乘間出外擬覓船回家幸遇租母說明到案大令飭傅領媳回家定於明年爲其子完婚沈笞責三百板收押攺過所八月○前有錢進生者唆使錢升和等謀奪同族寡婦錢金氏之田單四紙抵押分肥控經縣主汪瑤庭大令研訊限令將單交還後察得所繳之單均非原物正欲提究氏忽於前日扭進生到案大令研訊之下進生求予限三天願交升和到案大令准之著交的實人保出諭以如逾限不交定予重辦○杜春榮投縣呼寃大令升堂研訊杜供小的係杭州人有船一艘於今夏租與王載貨往來立有租契以一年爲期租金按月交付今此船不知開往何處向王追問反被兇毆求提究辦大令諭以租期未滿不能索船飭差恊同前往諭令王先將租金付楚到期還船 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[限米出洋]  
　　昨由廣州友人郵示廣州府知府沈太守南海縣知縣姚大令番禺縣知縣呂大令會銜告示一通大旨謂爲曉諭嚴禁事現奉兩廣總督部堂岑札開照得粤民旅居外洋向食本省絲苗上米而在粤人民轉因其價值昂貴罕有購食從前雖禁出口而私運不絶張前部堂訪悉前情奏准每歲出口五十萬石不許逾額多運如逢歲歉仍舊禁運中間或禁或弛歴皆因時制宜上年春潦秋旱照章禁運而走漏仍屬不免本年早晚兩稻豐收議者僉稱絲苗銀黏兩項價值甚昂貧民向少購食與其爲奸商私運牟利何如照案弛禁給照抽餉限額承運轉有稽逾前據粤豐公司職商譚榮佳等議每年承運五十萬石每百斤繳餉銀一圓禀經善後局具詳前來當經批准照辦由局給發運照並據報明札委候補知府傅守屺孫督商辦理嗣據各善堂紳董具禀均經先後批局諭商祗准限運絲苗黏上米五十萬石不得逾額多運並不准以别項中下米石暗中充數各在案惟出洋米石奸商利於私運一經弛禁便失利源難保不另起浮言希圖煽惑應加派該府會同委員督商辦理以臻周妥除札善後局遵照外爲此札仰該府立卽遵照將粤豐公司現辦出口上米一事會同原派委員傅守督商照章妥辦其運數以米榖倂計不得查五十萬石並不准以别項中下米榖充數如敢故違定卽嚴拿究懲至米埠各商人倘有以此藉口高擡别項中下米價者亦卽隨時飭縣查禁總期無碍民食有裨餉需是爲至要等因奉此查海禁旣開以來旅外華商之殷富者多食絲苗銀黏兩種米石境城等處原有洋莊米店先奉前督憲張奏定每歲准其出口米五十萬石嗣因内地米貴禁止出洋其實禁如不禁不過豐年出口較多歉歲不及原定之數而已兹奉札飭前因該粤豐公司承餉運米其運數以米榖倂計總不得逾五十萬石並不准以别項中下米榖充數該公司商人自應遵照妥辦除照會各大善堂紳董恊同稽查外合就出示曉諭爲此示諭軍民人等知悉所有粤豐公司運米出洋原有執照止准買運絲苗銀黏兩種米石如以别項中下米榖攙運充數者查出截留充公並將該商人米販分别嚴拿究懲至米埠各商倘有以此藉口高擡别項中下米價漁利病民者亦卽隨時拿辦决不寛貸以顧民食而維餉需令在必行各宜凛遵毋違特示 
[觀察解嘲]  
　　金陵訪事人云此間釐捐總局統轄江甯藩司所屬各處釐捐每值各局委員瓜代之期例由總辦查取分甯候補之州縣同通履歴移請藩司酌委上月應換者多至十員總辦兪恪士觀察先行委定各員然後移知黃花農方伯當時宦途中已嘖有煩言未幾復將委定慶餘橋局胡大令攺委丁堰調辦高郵之某員攺委慶餘橋局以致蜚語益甚觀察微聞其事深恐有礙官聲出示曉諭藉以解嘲 
[南市捕房紀事]  
　　昨日顧金蘭陳小甫在浦濵挑水悞將馬頭碰壞致被巡街捕拘入捕房捕頭令押候解送馬路工程局禀請總辦翁子文太守訊究○某水師營舵工余昌伍駕船來滬與楊阿榮爭先攏岸致相口角被楊持篙戳毁船上板窓因免喚令巡捕拘入捕房捕頭令押候解送馬路工程局禀請訊究○昨日某某等土行夥蔡阿生胡正明扭石蘭亭陳子蘭石竹山至捕房聲稱被欠土價洋銀七十元捕頭令押候解送馬路工程局禀請訊追 
[英美租界公堂瑣案]  
　　流氓李得生簡阿桂攫取兪順泉所持鈔票洋銀五十二元報由包探李星福拘獲吊出鈔票洋銀三十二元并詰知前曾串竊某洋人家衣物因於昨日解案請懲襄讞委員王松丞刺史商之英總領事署繙譯官寳　德君將起案之鈔票給兪具領李簡押候弔齊各贓然後訊辦○偷兒錢阿根先後掩入王阿旺等四家竊取衣服水烟袋等物報由包探方長華拘獲弔到原贓解案請辦刺史判責三百板發押捕房三月○某洋人家細崽陳阿林乘隙行竊洋傘等物報由包探陳洪德拘獲弔到原贜解案請辦刺史判責三百板發押捕房九月○偷兒張金標掩入顧仰山等四家行竊衣服烟袋等物報由包探竇如海獲案請懲刺史判責三百板發押捕房三月○揚州人王幼元欲在席步雲所開某布店門前設攤售書席不允致相扭毆由包探竇如海送案請訊刺史判各罰洋銀五元○偷兒張阿金行竊王阿海等五家衣服水烟袋等物報由包探錢盈堂拘獲吊到原鹹解案請辦刺史判責三百板發押捕房九月各贓分别給王等具領○王阿根行竊李兆修家衣服報由包探錢盈堂拘獲吊到原贜解案請辦刺史判責二百板發押捕房四月○華園烟館薙髮匠崔如松近日不知何故時常携帶手槍藥彈昨被館主劉成廣查出報由包探徐阿華獲案請懲刺史判罰洋銀十元諭以如再犯事重辦不貸槍彈充公○流氓許山毛在楊樹浦左近攫取鄧阿郎所携之物報由包探李四春獲案請究刺史判責二百板枷號一禮拜○王仁生家傭婦張王氏行竊箱内所儲洋銀首飾報由包探劉光震　案請懲刺史判責手心二百下發交官媒管押半年○無錫流氓陸巧一應陳啓源之雇向丁德仁索取船價洋銀一百二十元糾黨在萍翠茶樓向之囉唣經丁報由包探王長桂獲案請懲刺史飭押候交妥人保出諭以如再犯案重辦不貸 
[法租界公堂瑣案]  
　　前者龔夏氏控其媳華氏竊取珍珠來滬倩所私浪子顧蘭生出售等情讞員魏蒓塢大令訊取供詞飭將華氏管押捕房顧交人保出勒限邀氏之母族來案候核昨日顧投案遞禀聲稱華氏母族在崑山小的前往查知本年五月曾因此事控諸崑山縣署大令飭仍交原保人保出聽候備文移咨崑山縣吊查卷宗核辦○顧金生訴稱前日由某處附某公司輪船抵埠失去手巾包内洋銀及緊要物件時只車夫王長生徐阿福張阿金三人在旁是以送案請訊某包探禀顧投報捕房捕頭令小的往查並無形亦大令著一倂釋出自行查緝○福州人張德勝納金趙氏之女金氏爲妾旋被陳阿炳勾誘成姦捲物逃去因具詞控諸英美等國公共租界公廨讞員鄧鳴謙司馬將金氏交張領回原籍阿炳交伊兄阿興保出本月十七日張正在法界萬安樓客棧收拾行李金氏又被其母誘去向論不理遂扭送法界公堂大令訊訊之下供出陳阿炳誘逃各情飭提陳阿炳未獲將伊兄阿興拘案飭交人保出限一禮拜内交到阿炳以便訊追○萬貞福販賣銅質僞洋銀與人口角被包探偵獲在身畔搜出僞洋銀四元眞洋銀一元昨日解案請辦大令判枷號半個月僞洋充公○周才敎余天生趙桂三匪人在護城河畔搶奪途人之帽被包探拘獲吊到原贜解案請辦大令判各枷一月責一百板○浦東杜家行人喬阿金迭次向伊兄滋擾控奉大令訊供判發攺過所監禁三箇月釋出未久又在法界行竊衣服等物被包探拘獲吊到原贜解案請辦大令判責三百板 
[美租界捕房紀事]  
　　前日傍晚時崑山路中西書院閽人張耀向小販某甲購物不知何故將甲曳入院中肆行毆辱甲大聲呼救被四百十六號巡捕一并拘入捕房捕頭旋准院中某西人之求將張交伊帶回令甲自投公堂禀控○前日午後有一年約丘齡之小孩徘徊西華德路不知所歸旋由一百九十號印捕帶入捕房捕頭令留候父母前來認領○前日薄暮時東洋車夫吳金福曳車至北四川路横衝直撞砸　某西婦所乘之車西婦怒喚令五百五十四號巡捕將吳拘入捕房捕頭詰知事出無心從寛釋出○前日黃昏時乍浦路第一百五十七號門牌和泰馬車行朱彩林陳正法二馬夫與自來水行挑水夫林楚法口角兇毆被三百十一號巡捕一并拘入捕房捕頭申斥一悉從寛釋出○前晚渙 
 
 

Page 10

 
 
壁禮路第三百二十號門牌王雲之家被婢女阿玉竊去金戒指金絲眼鏡等物因之投報捕房捕頭令包探朱桂生將阿玉拘獲押候解送公堂禀請讞員鄧鳴謙司馬訊辦 
[皖省官報]  
　　十一月十四日委辦大通釐卡知府許炳榛到分發安徽試用知縣張翊六到湖南八號貢吾藩經廳董壽祺到由上海回土藥統捐局提調江西丁　知縣彭騰瑞知昨日興工盛毓嘉辭赴上海措资典吏石大齡到由蕪湖措資回十五日江南採辦　穀江蘇候補知縣符振庠辭委解三批京棕典史吳文煥四批京棕縣丞　　均辭缷代理宣城典史劉用儀到府經王槐森辭赴皖南措資回縣丞趙英面試十六日新科翰林班吉本辭行委辦大通釐卡知府許炳榛謝奉北洋大臣袁保准免補本班以道員仍留原省補用咨補廬江典史薛燦謝奉行知准補霞邱縣典史蘇正榮辭知縣張學鑄謝奉行知甄别留省補用縣丞李旭陽謝奉行知吏部註册行文吳鍾杰知赴皖南措資　十七日委辦大通釐卡知府許炳榛辭指分安徽試用知府胡彤業到湖北人前署巢縣陸恩壽到交代淸楚候補知縣萬雲松謝超委一次劉潔到由霍邱查訊案件回並奉臬司委發審又發審局帮審行走孔廣籍直隸州邰寳琛面試同知袁家　辭奉課吏館委赴江西採買書籍府經寳鼎辭赴鄂探磺價州同高愷　知赴蕪湖差遣十八日　補壽州錢文驥謝記大功一次知縣衛献瑤謝行知知班分缺間補用陳兆煊謝超委一次州同沙琦知奉委土藥局差遣典史　守正謝超委一次並記大功一次巡檢陳誠到由蕪湖差遣回藍翎提舉銜福建迴避攺指安徽候補班前先補用布　事張興留到江西人號鳴謙十九日二十日候補知府許月菡知赴欄江磯驗收炮臺工程並回蘇秉彝到由含山公幹回直隸州厲蓉靑知丁内艱宋　寛知辦奉委赴宿松辦理敎案章樹昌知縣陳澍李延慶孔慶晃與史陳幹均謝超委一次劉文　知過班分缺先補用通判薜丞鎬解案赴江蘇回州同沙琦縣丞張桂芳均知奉委土藥統捐局差遣到差南陵縣傅毓湘辭謝記大功一次指分安徽試用巡檢　遂到江蘇人二十一日候補知府胡大庥面試直隸州顧厚焜到起服來省縣丞陶忠沆謝超委一次二十二日淮北鹽厘局江蘇候補道方碩輔到河南人缷辦六安州茶鹽知縣胡登崧到知縣張其濬知奉撫憲委騐收東明炮臺並銷差二十三日徽州府同知丁繼瑞貴池縣張炳耀均辭缷署徽州府經廳蔡樹人到分發安徽儘先補用從九陶斐文到湖南人候補通判左樹璜直隸州判周方熾知縣陳增灍均謝超委一次張善均知奉行知甄别留省補用縣丞壽餘知委調查城外警察一段李訓　辭赴皖南措資 
 
 
 

Page 11

 
 
   
 
 

Page 12

 
 
無從購運仍無礙於謀生其蒙古之自食與鄰盟之銷用並未實議及抽課更無所用其惶惑該司詳加體察此次整頓口北鹽務實屬有裨利源無害蒙業詳請查核覆奏等情前來臣查口北設立督銷鹽局每年包交課欵蒙民赴廠售鹽公平論值較從前售於私販者尤爲得利且靑白二鹽本係蒙古舊有出產並非於游牧地面新闢鹽廠旣據查明無礙蒙民生計應請仍照原奏試辦所有遵旨查明緣由理合恭摺覆陳伏乞皇太后皇上聖鑒謹奏奉硃批知道了欽此 
[直總督袁奏籌欵撥給將弁學堂經費片初二日]  
　　袁世凱片再北洋設立將弁學堂所有薪餉雜支各項均無的欵開支嗣經遵旨挑選六旗官兵遣送各學堂局廠分布學習共計一百四十餘員名亦復在在需欵亟應設法通籌惟查直司庫各欵向係入不敷出庚子亂後夙儲一空近年入欵頓减出欵頻增再欲添籌鉅欵幾同無米爲炊經臣諭飭藩司於無可設法之中將各項庫欵逐加稽核悉心搜羅查有光緒二十四年間曾准部咨飭令籌撥福州船廠經費經前藩司擬訂每年認籌銀四萬兩在於箕租項下動撥旋攺充武衛軍餉繼因庚子之亂亦卽停解現在北洋將弁學堂及八旗挑送各學生待費孔殷更無他欵可資挹注合無仰懇天恩俯准自光緒三十年正月起將前項停解銀四萬兩全數截留撥充該學堂及各旗學生常年經費似此量爲轉移於經武儲才諸要端庶可久不至廢墜除咨部外理合附片具陳伏乞聖鑒訓示謹奏奉硃批戶部知道欽此 
[吉林將軍長奏造報吉林亂後重鑄銀元盈餘數目並截期鑄造銅元摺初二日]  
　　奴才長順跪奏爲吉林亂後重鑄銀元謹將第二屆用過銀銅折耗工料等銀兩應得盈餘實在數目循案截期造册報銷恭摺具奏仰祈聖鑒事竊照吉林銀元廠自光緒二十七年二月十八日起至　年十二月底止第一次鑄造銀元用過銀銅折耗應得盈餘動支工料等項實存盈餘數目分晣造銷奉部覆准在案兹屇第二次造銷之期查自光緒二十八年正月初一日起至十月底止計十個月共鑄成五銖銀元二百八十六萬七千八百十九元計重七十八萬五千九百七十六兩三錢八分經本省官紳商賈陸續兌換發出共用寳銀六十八萬五千零七十六兩一錢四分零六毫遵章配合初鎔重鎔銅珠十一萬四千三百零九兩九錢九分九釐四毫内除各項折耗銀一萬一千四百零九兩七錢六分廠中需用料件隨時價值銀二萬零五百六十四兩二錢七分九釐五毫一絲七忽員司匠徒勇夫等薪水工食心紅局費銀二萬八千六百十二兩六錢零九釐二毫二絲外淨得盈餘銀五萬一千七百二十三兩三錢五分零六毫六絲三忽連上届舊管實存盈餘銀十八萬六千六百九十五兩一錢二分五釐一毫九絲三忽此項盈餘銀兩應儘數留作局中鑄本以資周轉等情據署總辦局事分省試用州同魏春蓂等造具細册呈請核銷前來奴才復加詳核並督飭委員逐欵勾稽委係實用實銷毫無浮冐其自十一月以後已遵旨仿照廣東樣章就銀元機器試造當制錢十文銅元藉濟圜法之窮因將銀元停鑄數月銅元所需欵項由四釐鑄捐項下動支應請援案免其造報除將送到清册咨送戶部查核外所有吉林重鑄銀元第二届開支動用盈餘等項銀兩數目截期造報緣由理合恭摺具奏伏乞皇太后皇上聖鑒飭部核銷施行謹奏奉硃批戶部知道欽此 
[科布多辦事大臣瑞奏筆帖式當差得力擬請獎勵片初三日一]  
　　奴才瑞洵跪奏爲筆帖式當差得力擬請酌獎恭摺仰祈聖鑒事竊查北路軍營章京筆帖式各員遇有當差得力者向由奴才等隨時奏請鼓勵現當整飭之際懲惰獎勤尤爲先務兹查有俟年滿回綏遠城後攺武照例以防禦補用補防禦後以佐領卽補先換頂戴科布多暫署軍營兵部幫辦章京筆帖式清林謹飭安詳才堪造就辦事亦甚得力自應量予加獎奴才擬請將該員開去筆帖式以章京候補現已派充洋務局委員應令暫照防禦例支給鹽菜銀糧如此該員旣當益加感奮力圖報効卽　營文武各員亦必共知勸勉似於戍防公事不無裨益該員所遺筆帖式之缺另行揀補所有筆帖式當差得力擬請酌獎緣由理合恭摺具陳伏乞皇太后皇上聖鑒訓示再帮辦英秀現赴阿爾泰山未經列銜合倂聲明謹奏奉硃批著照所請該衙門知道欽此 
[科布多辦事大臣瑞奏請調補筆帖式員缺摺初三日]  
　　奴才瑞洵跪奏爲調補筆帖式各員缺以資辦公恭摺仰祈聖鑒事竊查科布多糧餉處筆帖式景善前經奏請充補主事職銜蒙古處帮辦章京業奉硃批允准其所遺糧餉處筆帖式一缺查得四品頂戴卽補驍騎校蒙古處筆帖式吉林樸訥廉謹惟才角開展辦理蒙古事務稍覺竭蹶該員原在糧餉處當差應請以之調補糧餉處筆帖式以期人地相宜所遺蒙古處筆帖式一缺查有候補筆帖式興文材幹明强堪以擬補又印務處筆帖式清林另摺奏請開去筆帖式以章京候補所遺印務處筆帖式一缺查有候補筆帖式景貴年富才明堪以擬補又前因事多人少不敷差委曾經奏准添設官缺兹值整頓之際此項添缺歲支鹽菜銀糧計筆帖式每員七十二兩加增銀四十八兩糧九石七升二合爲數甚微近來事益紛繁體察情形尙難遽行裁撤仍應揀員充補以裨公務查有候補筆帖式依罕明敏勤能堪以擬補印務處添設筆帖式之　　查有儘先補用驍騎校候補筆帖式金奇暹通曉繙譯堪以擬補蒙古處添設筆帖式之缺以上五員應俟五年期滿如願就武回　遠城後均俟補驍騎校後以防禦補用先換頂戴伏候命下照章遇有差便給咨送部引見至該員等所遺候補筆帖式之　　行揀員咨部辦理所有調補筆帖式各員缺以資辦公緣由理合恭摺具陳伏乞皇太后皇上聖鑒訓示再帮辦英　　赴阿爾泰山未經列銜合倂聲明謹奏奉硃批著照所請該衙門知道欽此 
[科布多辦事大臣瑞奏請停辦畜牧事宜摺初三日]  
　　奴才瑞淘跪奏爲經費難籌科布多前議練兵畜牧事擬請停辦期省財力而體　　恭摺仰祈聖鑒事竊奴才前於光緒二 
 
 

Page 13

 
 
十八年二月間遵旨覆陳應辦事宜嗣後奏估經費約數請以三年爲期歲撥二十四萬兩擬辦練兵墾田畜牧收地四事皆奉戶部議奏照准聲明俟各省屯田價稅籌有的欵再爲分撥開辦等因奴才當時復經片奏以籌邊各事奴才才望不足所信應請另簡大員督辦奴才隨時經理欽奉批旨著勉力籌辦母庸推諉欽此奴才愧以弱才猥以委任敢不勉殫駑鈍少效涓埃故於索地開屯兩事萬不能不辦者奮迅圖成不遺餘力第查現在國用浩穰度支不繼大農旣窮點金乏術疆吏彌懷竭澤之憂值此時艱自無餘帑可籌邊費卽以練兵而論蒙兵向不可恃哈薩克生性梗頑不宜再教戰鬭旗卒復難遠調若由内地招募漢勇碍難較多易滋後患且軍火槍械槪屬闕如將裨尤不易求實可無從舉辦畜牧一事又非得精於此道者不行此事旣恃人力尤賴天時一遭瘟災卽紛紛倒斃經理不得法亦難冀其蕃滋蒙古旣仗游牧爲生就皆懶惰漫不加意是創立孶廠亦有難言者矣况奴才本無幹略不過虚聲近年病未脫體氣力實不從心若復彊任不辭竭蹶從事必致上負聖明下乖衆望奴才近接戶部來文深知籌欵不易夫使部臣獨任其難而奴才竟不爲之諒奴才亦不忍出此也且借海總須收回阿勒台額爾齊斯山河要區防務自宜偏重科布多便爲後路但能安靜不擾即可無事移步換形未可仍拘前議所有練兵畜牧事宜懸慮再三似不輕舉爲便可否停辦並經費亦毋庸再撥期省財力而體時艱相應請旨祇遵仰懇敕部臣覈議之處伏候上裁奴才愚昧之見昌否有當謹恭摺具陳伏乞皇太后皇上聖鑒訓示謹奏奉硃批戶部知道欽此 
[烏里雅蘇台將軍連等奏酌籌欵項購辦軍器摺初三日]  
　　奴才連順車登索諾木奎煥跪奏爲酌籌欵項購辦軍器以固邊圉而備不虞恭摺仰祈聖鑒事竊維鎭防朔漠特設專城而保衛地方全資利器烏里雅蘇台地處極邊孤懸遠塞城係木棚土築似不足以資捍衛雖有戍兵防守而器不適用備急仍不足恃奴才於到任後檢查庫儲軍械皆係土鎗土砲年久銹澀藥彈不合並據在營多年之兵弁等聲稱同治九年間回匪竄擾彼時逆回不過一二百人徒以軍器不佳城不能保所以前參贊大臣署將軍榮銓奎昌於同治十年十二年先後請撥洋鎗以衛地方不意於光緒十二年間復行全數繳回等語似此邊徼要衝洵爲西北第一重鎮城旣不堅更無利器姑無論臨敵致勝在所不能卽以之彈壓土匪亦恐不足同治九年城池失陷是其前鑒也奴才等受恩深重忝任封疆斷不敢苟且目前罔顧後患當時卽欲請欵添置軍器只因庫帑支絀未能舉辦嗣於二十六年奉旨籌辦邊防曾附片懇發利器以助兵威又值内地軍務緊急未遑顧此兹當大局已定百度維新皇太后皇上不惜重帑整飭庶務顧此邊疆重要懲前毖後急宜作未雨之綢缪以期有備無患現在各省多設機器局廣造鎗砲專備各處撥用天津湖北福建等處製造之精尤不减於泰西奴才等彼此相商意見皆同旣蒙聖恩倚任何敢尸位偷安致悞邊要雖增兵增餉勢固難行而利器不儲患將何已以烏城兵勢而論極少必須添置新毛瑟鎗二三百稈洋抬鎗一百餘桿鉛箭什物俱全仍須多備藥彈方能緩急有資核計價值已屬不貲值此國用艱難償欵纍纍烏敢冐請鉅欵轉貽部籌之難允宜就地籌措補苴經營原有所屬東西兩翼孶生駝廠實存騍騸駝一萬餘隻騍駝原備孶生而所存騸駝備烏科兩城官廠調用外别無應用之處是以前因正陽門工程浩大卽奏請將口老騸駝酌提一千隻變價以助要工乃因需欵足用未蒙賞收非奴才等於公家物產不甚愛惜委因此項疲老駝隻在廠無用日見消除甚屬可惜與其任令老棄何若酌變辦公以濟邊要計此一千隻騸駝雖係口老約可得銀一萬五四千兩足敷購置鎗件之需如此一轉移間似可化無用爲有用實於靖邊守衛大有裨益若此項駝隻果係口靑可用奴才等亦何忍輕於棄擲甘蹈不韙如蒙兪允或由天津或由湖北福建機器局購辦俟命下之日再行斟酌辦理奴才等爲邊疆重要思患預防起見是否有當理合恭摺具陳伏乞皇太后皇上聖鑒訓示遵行謹奏奉硃批著照所請欽此 
[晉撫張陜撫升奏廣東勸辦秦晉振捐出力人員懇恩獎勵摺初四日]  
　　山西巡撫臣張曾敭頭品頂戴尙書銜陜西巡撫臣升允跪奏爲廣東勸辦秦晉振捐出力人員懇恩獎勵恭摺具陳仰祈聖鑒事竊臣升允於光緒二十八年八月初六日會同前四川督臣岑春煊奏獎各省勸捐秦晉振捐人員聲明廣東等處俟咨取各員銜至日另行請獎本年三月間復以廣東江蘇江西等處承辦振捐分局人員會同前護理山西撫臣吳廷斌奏請獎叙各在案維時廣東捐局候補知府譚啓緒尙未將分勸員名申送到陜良以廣東地處沿海往返維艱而且調派之員或分居外郡所設之局或遠隔重洋查造稽遲實由於此兹據籌振捐輸總局司道詳稱廣東候補知府譚啓緒現將分勸各員履歴清册咨送到局核計所收秦晉實官正項銀四十三萬六千八百三十四兩陜省虚銜正項銀一十四萬一千四百九兩合之晉省虚銜共計正項銀八十三萬餘兩勸捐各員不無微勞足錄詳請奏咨前來臣竊維庚辛之季待振方殷廣東雖合名區捐務已成弩末該員等籌集重貲消弭巨祲核與各省先後請獎之案相同謹分别異常尋常勞績開具清單恭呈御覽號無仰懇天恩俯准照擬給獎以昭激勸出自逾格鴻施除將履歴咨部查核外謹合詞恭摺具陳伏乞皇太后皇上聖鑒訓示謹奏奉硃批該部議奏單倂發欽此謹將廣東分局辦捐出力各員分别異常尋常勞績請獎官階班次分晰開具銜名清摺恭呈御覽計開廣東分局共收報部正項銀五十七萬八千八百八十三兩内秦晉實官正項銀四十三萬六千八百三十四兩陜省虚銜正項銀一十四萬一千四十九兩擬保異常勞績四員内廣西試用道鍾葆珩請以道員仍留原省歸候補班補用廣東試用知府羅葆銘請以知府仍留原省歸候補班補用湖北試用同知譚駿謀請免補本班以知府仍留原省補用分省補用知州譚學裴請免補本班以直州知州分省補用擬保尋常勞績三十員内刑部學習行走郎中潘元敉請加三品銜廣西分缺先補用道劉嵩年請加二品頂戴江蘇試用道楊懿年請獎給祖父母你母二品封典花翎正黃旗漢軍協領黃國鼎請加二品頂戴准補廣西南寗府同知羅家勤請以知府在任候補湖北試用同知譚光伯請俟補缺後以知府仍留原省補用廣 
 
 

Page 14

 
 
西試用同知温泉請俟補缺後以知府仍留原省補用廣東封川縣知縣鄒翼清請以直州知州在任候補同知銜江西大挑知縣陳泰階俟補缺後以同知直隸州知州仍留原省補用廣東補用知縣黃鳳祺請俟補缺後以直州知州仍留原省補用廣東試用知請縣施廷柱請俟補缺後以直州知州仍留原省補用江西試用知縣陳兆棠請俟補缺後以直州知州仍留原省補用福建試用知縣梁蔭環請俟補缺後以同知直州知州仍留原省補用遇缺先候選教諭鄭應星請俟選缺後以知縣在任候選廣東試用縣丞余受鑾請俟補缺後以知縣仍留原省補用廣東分缺先補用縣丞錢永壽請俟補缺後以知縣仍留原省補用廣東補用縣丞黎炳燊請俟補缺後以知縣仍留原省補用廣西分缺先補用州判陳樹熙請候補缺後以知州仍留原省補用江蘇補用縣丞陳芳葆請俟補缺後以知縣仍留原省補用湖北補用府經歴吳壽慈請俟補缺後以知縣仍留原省補用准補湖北黃岡縣縣丞鄭應昌請以知縣在任候選安徽試用縣丞周文彬請俟補缺後以知縣仍留原省補用分發委用訓導林耀春請以訓導遇缺選用分發委用訓導蘇葆華請以訓導遇缺選用廪生温霽請加五口銜文童義國柱請以巡檢分省補用廣東試用遊擊鄧正彪請加副將銜藍翎儘先把總黃迪毅請俟補缺後以千總拔補廣東儘先補用縣丞王峻請俟補缺後以知縣仍留原省補用分發試用府經歴張世藩請俟補缺後以知縣分發補用奉硃批覽欽此 
[署四川總督錫奏揀員酌補簡缺知縣摺初四日]  
　　頭品頂戴調署四川總督閩浙總督奴才錫良跪奏爲揀員酌補簡缺知縣以資治理恭摺仰祈聖鑒事竊照東鄉縣知縣李德忠開缺另補應扣至光緒二十九年六月初九日作爲開缺日期是月知縣撤回一項僅出斯缺毋庸掣簽歸八月二十九日截缺業已報部在案應卽照例按班序補查例載知縣攺教撤回降補廻避等項所遺選缺仍以卽用候補兩項分班酌補又奉通行現任人員因事開缺查係錯誤者留省另補又各省撤回留省另補之員仍由該督撫察看酌量請補遇有該省選缺出時除知縣叅革遺缺專以軍功人員請補外其遺丁憂遺缺應歸部選各項選缺如坐補原班無人應先用裁缺卽用之人次用廻避卽用之人又次用留省另補人員均分積各項班次之缺各等語查川省知縣撤回另補一項前出南川縣知縣缺已用至卽用知縣廖鳳章止今東鄉縣　回缺輪應候補班到班該司等於候補班内逐加遴選均與是缺不甚相宜查坐補原班裁缺卽用廻避卽用亦均無人應以開缺留省另補人員酌量請補查有曾任華陽縣開缺察看知縣鄒放現年六十六歲江蘇上元縣人由監生遵籌餉例報捐州判指分四川試用同治十年六月二十日到省因攻克雲南大理府城在事出力保奏十二年十月初五日奉旨免補本班以知縣仍留原省歸候補班前先補用欽此加捐同知銜光緒二年四月初五日蒙欽派王大臣騐看六月回省因管辦西徵新餉出力保奏二年六月二十四日奉旨以應升之缺升用欽此八月補授鄰水縣知縣十年二月到任十二年十二月初五日在任丁艱開缺回籍守制十五年三月初五日服滿起復赴京遵例呈請仍歸原省以知縣歸候補班補用四月十八日引見奉旨著照例發往欽此八月二十三日到省十九年遵順直振捐例捐戴花翎二十年四月准補大邑縣知縣八月十五日恭逢恩詔賞加一級二十一年八月准調補華陽縣知縣因辦理十八九兩年順直振捐案内出力保奏二十三年二月二十三日奉旨以直隸州知州補用欽此二十六年三月二十四日到華陽縣任二十七年遵山西振捐例捐加知府銜是年舉行大計保薦卓異旋被言官叅奏經前督臣奎俊查無確據請開缺察看二十八年九月十二日奉上諭開缺察看欽此核計奉文在先缺出在後例得請補奴才到任未及三月例不註考據藩臬兩司會看得該員鄒放老成穩練政治明通現署成都首縣辦理裕如以之請補東鄉縣知縣人地相宜實堪勝任會詳請奏前來合無仰懇天恩俯准以另補知縣鄒放補授東鄉縣知縣以資治理該員請補不積各項班次之缺係要撤回今請補無字缺知縣銜缺相當毋庸送部引見亦無庸另請實授所有揀員酌補簡缺知縣緣由除咨部外照章攺題爲奏恭摺具陳伏乞皇太后皇上聖鑒飭部核議再此案查該員前次正署各任並無降革留任處分及經徵錢糧未完承緝盜案已起四叅案件扣至二十九年十一月初十日限滿係在限内請補合倂聲明謹奏奉硃批吏部議奏欽此 
[黑龍江將軍薩奏官學教習三年期滿循例奏聞摺初四日]  
　　奴才蕯保跪奏爲呼倫貝爾墨爾根官學教習三年期滿遵照部咨攺題爲奏恭摺具奏仰祈聖鑒事竊據所屬呼倫貝爾副都統依興阿咨稱呼倫貝爾官學教習一缺揀選得該衙門無品級筆帖式德克錦布之處於光緒二十六年三月初五日咨部在案查該教習德克錦布於光緒二十六年二月初三到學之日起連閏扣至二十九年正月初三日三年期滿此三年内所教學生二十五名計挑入司當差者二十三名德克錦布教導好行走勤列爲一等又墨爾根城副都統博楝阿咨稱墨爾根官學教習一缺揀選午該衙門無品級筆帖式倭克吉善之處於光緒二十六年六月十五日咨部在案查該教習倭克吉善於光緒二十六年五月初一到學之日起連閏扣至二十九年四月初一日三年期滿此三年内所教學生二十三名計挑入司當差者十四名倭克吉善教導好行走勤請列爲一等各等因先後保送前來查教習德克錦布倭克吉善等年滿之處謹照例咨報吏部敬候部示遵行外所有呼倫貝爾墨根兩城官學教習年滿緣由理合遵照部咨恭摺具奏伏乞皇太后皇上聖鑒謹奏奉硃批該部知道欽此 
[黑龍江將軍薩奏報徵收烟釐斗秤稅扣數目摺初四日]  
　　奴才薩保跪奏爲徵收二十八年分烟釐斗秤稅捐銀錢徵解數目恭摺具陳仰祈聖鑒事竊照呼蘭等處徵收烟釐斗秤稅捐於光緒二十五年十二月初六日接奉部咨遵照諭旨整頓烟釐各稅辦法摺内曾經聲明江省烟釐擬請叅仿吉林章程每百兩攺徵正課銀二兩耗羡銀二錢等因具奏於二十六年正月初三日奉旨允准分行遵辦在案兹據稅務委員等册報光緒 
 
