# 1920 - 158 - 4916995

 

Page 1

 
 
   
 
 

Page 2

 
 
   
 
 

Page 3

 
 
時評 
[段家將（老圃）]  
　　昔傅良佐去長沙而遁乃不戰而退也今張敬堯去長沙而遁亦不戰而退也於是段家將之威名掃地盡矣 
　　段家將蓋志大而言夸心有餘而力不足也平時所抱志願欲以武力統一全國此其是非姑置不論但由軍人言志非不壯也而孰意臨陣畏葸豪氣消磨淨盡早知如此何不言和而頻年禍結使小民不能安居者果誰之咎耶 
　　然而段家將之心恐猶不死也傅良佐之後繼以張敬堯張敬堯之後繼以吳光新旁觀者爲之齒冷而當局者猶逞其虛驕之氣靦然號於衆曰吾欲以武力統一全國也嗚呼使段家將而果有統一全國之武力段家將亦未可厚非矣 
[命令]  
　　六月十二日大總統令任命劉槐森爲將軍府參軍此令 
　　又令任命張宗昌爲暫編陸軍第一師師長賈振國爲步兵第一團團長褚玉璘爲步兵第二團團長程國瑞爲步兵第三團團長王康福爲步兵第四團團長此令 
　　又令陸軍部呈請任命劉汝霖爲暫編陸軍第一師副官長史晟恩爲正軍械官劉南超爲步兵第一團團附于振江爲第一營營長張繼善爲第二營營長張毅臣爲第三營營長汪峻爲步兵第二團團附王鴻良爲第一營營長朱玉賢爲第二營營長徐源泉爲第三營營長石松培爲步兵第三團團附葉超爲第一營營長張凱臣爲第二營營長史文會爲第三營營長李志賢爲步兵第四團團附邵誠基爲第一營營長李永瑞爲第二營營長駱鴻勝爲第三營營長劉忠漢爲騎兵第一營營長趙開運爲砲兵第一營營長王棟爲工兵第一營營長曲占鰲爲輜重兵第一營營長均照准此令 
　　又令沈敦和晉給二等寳光嘉禾章此令 
[專電]  
　　北京電政府電張敬堯現湘省主客各軍不下七八萬何至遂無恢復能力該督身膺疆寄封守是其專責若謂待援不至該督統率七八萬之衆以當烏合之敵有何待援之必要若謂未奉討伐令該督封守之内縱無命令豈能聽人侵越着卽確定反攻計劃以圖恢復爲該督之責成若再因循遺誤中央亦不能曲假（十二日下午三鐘） 
　　北京電政府陽日通電湘省前方統將嚴切詰責令將退兵理由明白答復頃據張宗昌范國璋馮玉祥復到均稱中央有命在先軍務聽湘督指揮此次退守悉奉督軍命令張敬堯則稱所部本非用以對内故將士均不願與南軍開戰所以節節自退者無非爲縮小防線免除戰爭起見云云（十二日下午九鐘） 
　　北京電府院對湘計畫定爲力保兵州進取長沙八字（十三日下午三鐘） 
　　北京電湘訊李奎元所部現已由長沙移駐湘隂又訊湘督名義暫時廢止令李以總司令維持秩序（十二日下午二鐘） 
　　北京電湘同鄉得電七師未去省前秩序大擾（十三日下午三鐘） 
　　北京電長沙守兵全部退岳國院昨夜得到官報今晨送府徐意擬將湘張免職查辦閣員謂尚應考量（十二日下午八鐘） 
　　北京電將有明令歷數張調度失宜及南軍破壞和局文甚長 
（十二日下午八鐘） 
　　北京電軍界傳述張之棄長保岳仍不出安系預定計畫（十二日下午九鐘） 
　　北京電陳光遠蒸電據報張宗昌部在泗汾地方被敵抄襲傷亡百餘名潘旅已退守丁家山距贛境僅十里（十二日下午三鐘） 
　　北京電吳光新昨夜出京由津浦路到寗轉輪馳回岳州（十二日下午二鐘） 
　　北京電吳佩孚過豫演說此次撤兵係奉元首命軍隊暫留豫省可爲豫人帮剿土匪現政治之不良實爲某系一黨操縱所致將來必設法剷除建立强有力之政府（十三日下午三鐘） 
　　北京電徐樹錚十日抵張家口安系議員推代表七人往迎力止其來京昨遂改赴烏得（十二日下午二鐘） 
　　北京電閣議從滬王請添聘徐世章曾毓雋參預和局事宜 
（十三日下午三鐘） 
　　北京電外傳靳將回任頃詢靳氏左右謂絶對不確病雖漸愈意尚消極况時局益陷悲觀必爲長期之請假無疑（十三日下午三鐘） 
　　北京電旅京陜省學生上書府院請止邊防軍入陜詞極沉痛 
（十二日下午二鐘） 
　　北京電京鈔回至六七 
（十三日下午三鐘） 
　　北京電旅京蘇人公電蘇教廳敎育會請維四師恢復原狀 
（十三日下午三鐘） 
　　天津電日金暴漲本埠洋貨商大起恐慌其作投機事業者虧累尤甚日界倉棧貨如山積定貨契約不克履行（十三日下午二鐘） 
　　北京電某外顧問電告英日以中國國内尚未統一認爲有繼續聯盟必要（十二日下午二鐘） 
　　北京電國院通電各省查禁文化叢書（十三日下午三鐘） 
　　天津電開灤礦爲全國冠首上次罷工乃空前創舉共一星期後得灤州知事曁局内聲望較重之人調停始行開工其條件爲一至十元者每月每元加一角八分十一元至二十五元者一角三分二十六元以上者五分聞罷工時礦師懼甚時私出二千元運動井下十數抽水機工匠致大井不被水浸否則損失當以兆數計云 
（十三日下午十一鐘） 
世界路透電 
[德國之新國會與新政府]  
　　九日柏林電新國會計有議員四百六十人社會民主黨占一百十席中央黨占六十七席民主黨占四十五席基督教聯合黨占二十一席日耳曼國民黨占六十五席日耳曼民黨占六十一席獨立社會黨占八十席共産黨占二席巴伐里亞農黨占四席教皇黨占五席此次共投二千五百七十一萬九千票閣員之失敗者僅工部總長施里克氏一人各黨之得失如下獨立社會黨得五十八席日耳曼民黨得三十九席日耳曼國民黨得二十三萬多數社會黨失三十五席民主黨失三十席中央黨失四席故舊國會中之混合黨三百二十六人新國會已減爲二百二十人茷舊國會之反對黨八十六人新國會已增至二百三十八人 
　　十日柏林電穆勒博士尚未應請組織新政府各報之意博士恐未能依鞏固之基礎組成政府博士嘗思羅致工團及實業界農業界之代表並各黨人才組織混合政府各政黨已紛紛開會討論此事恐在下星期前不致有决議 
[德國之軍備問題]  
　　九日巴黎電德政府於六月四日致牒協約國謂目下未便依照和約將陸軍減至十萬人並要求應永置國民軍二十萬人協約國軍事議會覆稱桑里摩大會志在迫令德國履行約言今未便背離協約國所定之態度 
　　十日倫敦電德國委員墨資等來游倫敦請英政府立卽以食物供給德國據每日郵報稱糧食管理大臣不允以糧接濟之但允附以某種條件供給德國猪羊肉 
[英國棉布之進布]  
　　十日倫敦電孟卻斯德指導報載英商務大臣之文略謂英國對外商務大有進步國家擔負能力因以愈增凡能應付世界市場之需求者卽將來成績最優之商人蘭加夏與約克夏製造家現利用美國市場進步極可驚異比較去年同時輸出棉紗多百分之六十六棉布多兩倍毛布亦增多二倍至四倍 
[美國之共和黨與國際聯盟]  
　　十日芝加哥電國際聯盟問題刻成共和黨編制黨綱辯論最烈之一事主張温和保留派以前參議員克蘭氏爲領袖而反對國際聯盟派則以參議員波拉氏爲領袖參議員洛志氏刻運用其勢力擬調和之但異見極深一般堅持者聲稱苟共和黨不聲明反對聯盟則將脫黨故共和黨全國大會之主要問題將爲國際聯盟事件不獨總統選舉已也 
　　九日芝加哥電洛志氏已被選爲共和黨全國大會正議長阁志氏之演說大受歡呼其言及威爾遜總統朝代必須永勿容其再握政柯時歡呼之聲尤巨洛志氏謂威爾遜總統親赴和會實因無人可託之故洛志氏述及威爾遜總統對墨政策時亦大受歡呼 
　　十二日芝加哥電共和黨全國大會已舉定參議員哈定氏爲候選總統柯理治氏爲候選副總統 
[俄國之戰信與内狀]  
　　九日華盛頓電今日此間發表公報云過激軍兩師在特維拉河與比里西拉河間取反攻勢爲波蘭軍所摧敗波蘭軍奪得敵軍公文據文中所云觀之敵軍司令部現頗驚亂過激軍將所俘波蘭兵數人剜目而縱之回 
　　十日倫敦電頃歸自俄國之勞工代表團團員藤勒氏聲稱過激黨承認會大肆殺戮死者計八千五百人今已不復出此惟已恢復極刑以除間諜俄國現缺乏衣食原料及運輸器莫斯科與彼得格勒之人民忍飢者占百分之五十當道現方大舉清除病症患窒扶斯病者共有萬人患天花及瘴癘者其有二萬人 
　　九日倫敦電莫斯科無線電稱波斯里希地方已建設革命黨政府英軍已由里希開往巴格逹里希印兵一部分已加入革命軍 
　　九日倫敦電勞農政府由莫斯科發無線電報與克拉新氏允釋英俘及提出不復在近東實行文字鼓吹之保證故與俄通商之因難已銷除一部分 
[意國與過激黨]  
　　十日巴黎電據羅馬電稱意軍艦已由白林比狄開往伐洛拉 
　　十日羅馬電水夫現反對派援赴阿爾巴尼亞 
　　十日羅馬電各報預料喬里蒂氏將繼尼蒂氏爲首相 
　　十日羅馬電各報之意國内閣旣起風潮斯巴大會或尚須展期 
　　十日羅馬電阿爾巴尼亞叛黨已佔據比斯特羅伐村與塞里柴村意軍因以退至伐洛拉昨夜當道發表關於此事之文告謂所發生之事端乃屬意兵與阿爾巴尼亞叛黨細微之衝突惟阿爾巴尼亞人因受塞人及希人之煽惑現抱仇意態度意國已向塞希兩國政府提出詰問意兵决計留駐伐洛拉大約將限制佔領區域 
　　九日倫敦電羅馬電稱過激黨擄去泊於巴土姆意巡艦伊拉號之水兵多人 
[印度之煤問題]  
　　十日西姆拉電調查印度煤問題之委員會主張設立管理所以阻煤斤之浪費因目前用煤者濫用無度也委員會認煤礦國有之議爲非可實行之政策並反對立法干涉工作時間與分班工作以爲此舉足擾亂工作而引起怨望 
[加拿大之紙料聯合公司]  
　　九日蒙利爾電加拿大新組織之紙料聯合公司其詳情業已發表該公司所置木料占地一萬方哩每年所出造紙軟料可得二十七萬五千噸 
[萬國棉業大會]  
　　十日蘇里克電瑞士萬國棉業大會今晨在此開幕今日程序係討論英帝國境内北屬孔哥與法蘭西西班牙兩國殖民地植棉事年來雖有戰爭然植棉事業在英帝國境内確已逐漸增加尤以東斐南斐爲甚 
[日本之英日聯盟消息]  
　　十二日東京電政友會機關報中央新聞表示意見謂英日盟約之修正現已停擱不提英日政府皆不布告盟約之註銷云衆信兩國政府間已有一種了解 
[大阪之失業工人]  
　　十二日大阪電大阪附近某處已有棉織廠百餘家停止工作工人失業者三千人 
[中國之橋英學校]  
　　十一日倫敦電駐倫敦中國領事羅昌等已在波泊地方創辦學校一所以英人教授中國水夫並以漢文教授華僑子弟報名者已有百餘人教員爲中國留學生並有前居中國之某英婦助教不收學費英人之爲中國友者助以繹費 
 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞 
[美報紀日人在西比利亞行動]  
　　大陸報云上海賚賜洋行之南錫摩勒號輪船日前由當地俄人承租裝載食物等品懸掛英旗開赴西比利亞之尼古拉夫斯克接濟該處難民該船行抵加斯特拉灣（在尼古拉夫斯克南約二百哩）忽爲日艦隊司令所阻不許前進該船不得已折回海參崴呈報英領事向日員交涉電請東京放行船主已將交涉情形於八九二日電告賚賜洋行轉知承租之俄人矣上海俄人通信社紀事云日人現極力掩飾尼古拉夫斯克之事態不許外人經過其地且不准俄人協助會運入接濟居民之食物或下屈漁季所必需之原料日人在尼古拉夫斯克之暴行較在海參崴爲尤甚不欲人目覩其慘狀故禁人入境四月底海參崴政府派委員加拉金氏赴尼古拉夫斯克調查情形日人不許其登岸以致該處狀况無從知之其能傳佈該處消息惟日本軍營耳日人不獨禁人入尼古拉夫斯克境且不許人在俄屬庫頁島登岸該島於四月二十三日已全爲日本所佔衆所擁護者被拘入日艦而媚日者則授以政權除日人所信任之袒日派外即海參崴政府代表亦不得置足其地也據日人消息本月四日日軍佔領尼古拉夫斯克黨人將城付諸一炬然後北竄此說頗有疑養焚城者想係日軍蓋去年阿穆爾境内有兩大鄉鎭日兵佔領之後即將兩鎭付諸一炬縱火焚城固日人威嚇俄人戒其抵抗之常行方法也尤有一事可爲鐵證者四月五日日軍佔據海參崴北之某鎭拘留俄兵多人日司令向俘兵聲稱苟釋出還鄉勸諭鄉人襄助日軍保護鐵路煤礦則可立卽釋放如鄉人不從其言則日兵當槍斃其人火燬其廬云云今日人在尼古拉夫斯克所行者殆實行槍斃其人火燬其廬之恐嚇歟三月中旬俄日衝突尼古拉夫斯克一役日兵死者頗多日人爲報仇計乃招被殺者之親屬組織遠征隊故其殘暴愈甚藉以嚇倒尼古拉夫斯克之俄人並使他處俄人以此爲鑒而不敢抗拒日人也大陵報按語云數日前日本傳出消息謂日兵進尼古拉夫斯克見僑居該處之日人悉數已爲俄人殺死而俄人業已逃散云 
國内要聞 
[北京通信（吹萬）]  
　　張敬堯之失敗　湘中現勢之危急 
　　長沙失守之耗京中謡傳已有兩日然政府方面則否認之而據軍事方面消息則謂張氏已於今日（十一）上午八時乘輪潛到岳州長沙守土之職則已委諸李奎元氏且已有電來京力保李奎元帮辦湘省軍務暫行代理督軍事務云云此說是否確實尚未證明惟以連日政府所得張敬堯之電文觀之則湘中形勢實已十分緊急張敬堯十日十萬火急電云據前方急報駐甯鄉十一師不戰而退駐梧潭安武軍亦不戰而退易家灣各軍紛紛後退堯處孤掌難鳴地位若岳州援兵不能即到省城旦夕難保乞示機宜又電云南軍進逼堯已退至株州實屬讓無可讓請迅頒討伐令否則將堯立與罷撤入都待罪觀此二電則張敬堯焦灼之狀與其惶恐之心已完全畢露步傅氏後塵或亦勢所必至兩日來謡傳張敬堯失守長沙者恐非張敬堯失長沙即長沙失張敬堯耳張敬堯於數日前尚炎炎大言其青日電云就兵力而論何難與之一决雌雄况釁自彼開曲不在我聲罪致討亦可求諒於國人徒以全國久望和平一旦與之作無識之爭亦自覺太不解事是以節節退讓上以保我中央之威信下以示堯不欲以小不忍而亂大謀曲直是非是有公論兵連禍結俶擾何爲云云其措辭未嘗不冠冕堂皇迺時僅一二日之隔而措辭已大相懸絶矣或者謂張氏在蜀戰蔡鍔時頗有勇聲雖兵士死傷殆盡復親集彈於其足而始終未作逃將軍及其入湘隨吳子玉軍後亦頗有善戰之目今雖兵敗未必便離湘但在張氏未得湘省以前金錢功名兩無所就其能戰宜也今則貴爲督軍富幾千萬縱失湘省尚不失爲面團團之將軍府將軍行險以爭似可不必漢上逍遥（外又傳張逃漢口）或爲事實所可有耳今日國務院與陸軍部根據張敬堯十萬火急電立覆一電云省垣迫於危境各客軍觀望不前節節後退其意何居應迅令統兵長官不分主客奮力前進力圖恢復軍法具在各宜懍遵云云此一祇空言果足以振湘中之士氣和主客兩軍之心耶湘事之無望可斷言矣（十一夜二時） 
　　附上海某外通信社消息如下十三日北京電云政府自前日起屢次協議湘事主戰派主張卽發討伐令主和派不贊成其所持理由謂政府遽爾决定方針北方督軍等究竟能一致同意否及能服從中央命令調遣軍隊否皆不可知且尤恐因此而召亂故寗不如先詢督軍等之意見並詢南方之眞意後再决定確實方針爲較妥善因此對湘政策一時尚難决定故今日發表命令着張敬堯革職留任任命王占元爲兩湖巡閱使吳光新爲湖南檢閱使不言討伐亦不言和平解决取暫時應急之策云又十三日北京電云長沙來電十一日張敬堯離長沙長沙失守南軍從湘潭追逐敗兵於十二日午刻入長沙標榜中立之安武軍亦共撤退長沙城外大遭搶刼城内起火災非常混亂又云十二日午前五時督軍署起火災張敬堯乘火車出走日清公司之武陵丸在湘潭被刼 
[北派又有調和說]  
　　政府前以時局糾紛特電召直奉蘇三督來京以便調停一切今拋確息該三督日來尚不能來京其原因（一）各省軍事均頗吃緊未能擅離（二）近日京中謡言甚多不願於此時入京致起外間之猜慮惟聞該三督雖未能親於而對於調停時局之意見業已有所表示（一（和議須集合各方面意見爲開誠佈公之進行（二）湘南戰事從緩和辦法疏通軍政府速令譚軍退出原防以免戰事之擴大（三）希望靳閣早日回任俾中樞負責有人以便解决時局另據共同通信社消息云外間雖有第三次平和勸告之風說然外交團决無斯語蓋第二次平和勸告時英使朱爾典卽謂决無功效今者南北之紛糾較前尤甚故即提出勸告亦决然無功其現在之必要者在緩和北方派之内訌該派人士亦已有覺悟刻正在講求融洽方法其内容係東海發起擬召非安福系首領等來京自立於中間週旋使與段祺瑞握手外間并謂東海已發電召曹錕張作霖李純來京據聞彼等即不能應召亦必特派有力代表迅速來京其安福派方面徐樹錚定於月之十四日由庫倫來京至雙方果能妥協與否目下殊難預料 
　　京中政局近日漸有和緩之象聞安系方面近鑑於大勢所趨閣揆一席有非靳莫屬之勢故稍變其方針專從事於和議之活動對於内閣問題似不願趨於極端之步調惟據深知該系内幕者云該系對於内閣問題尚非眞肯放鬆不過以爲和議苟能告成則其折衝敦槃之領袖必獲莫大功而受無上之賞斯時改組新閣一擁卽可上臺故該系近日對於挽靳者並未加以反對且有表示接近之意惟聞其對於靳回任一節則尚有所要求即須屏除兩廣方面之接洽專從上海方面入手也 
[奥約批准及發布]  
　　奥約通過兩院後於五月二十九日咨逹政府連日籌議批准手續已略决定（一）對外用批准格式由大總統親自署名蓋用國璽聲明依法通過國會正式批准全國共同遵守各語（一）對内用命令格式布告全國並列奥約譯文由閣員全體署名以上兩種至遲星期日均可發出兹錄參院咨文如下爲咨行事五月二十六日准衆議字咨開本月二十一日准大總統提出協商及參戰各國聞之和平條約咨請同意案一件到院當於本月二十六日大會提出院議經衆表决即日開全院委員會審查全部通過續開大會用無記名投票一次表决共發票二百零五張計同意票二百零三張全案多數通過依議院法第五十五條之規定此案旣經本院同意相應咨請貴院查照依法辦理等因到院於五月二十九日大會提付院議經衆表决即日開全院委員會審查全部通過續開大會用無記名投票法表决計出席議員九十一人同意票九十票多數通過除依議院法第五十五條之規定通知衆院外茲依約法第二十二條之規定備文咨請大總統公布施行此咨大總統中華民國九年五月二十九日 
[魯閩兩案之近談]  
　　魯案交涉自政府答復日牒後日人態度若何極堪注目聞外交方面日前接到莊代辦來電謂據日本外務省通知大意以關於魯案倘邀貴政府直接交涉擬卽遵照前議將所有尚駐膠濟路守備隊全數撤去由貴政府改派相當軍警接防然後再從長計議交還青島條件如貴國不諒斯意該項守備隊一時未便更易即交還一切善後事件目下亦尚難提及請查照轉呈貴國政府云云當軸接到此項電報後聞已提交外交委員會商議最後辦法據該會人云委員長汪大燮之主張以此案揆諸國民心理及政界趨勢總以提交國際聯盟解决爲宜倘日本將來在聯盟會有所運動得占擾勝則中國在名義上尚不失爲正大雖即大敗當亦爲世界各國所共諒云云又魯案自答復日使後中央迄今未有若何主張茲據魯省來京某代表云山東公民近對魯案異常懷疑屢向政府質問亦無答覆是以魯省公民近來特開國民會議表决各種辦法以作政府之後盾即使政府不體民意再用强迫壓制手段國民方面亦將有相當之對待也 
　　外交方面消息前日下午三日本小幡公使赴外交部與陳次長會晤希望從速解决福建交涉以結束此一樁懸案陳次長對於我國要求懲兇一項允酌量讓步但日本所請免去賠償一節未能同意日使亦允將賠償一項交地方官與福州預事直接協定數目至傷者之卹金則日使已經允許至道歉問題依根據於長春交涉之成案（該案中國先行道歉）今此事必須日本先以書面道歉通知中國然後中國亦以書面道歉以上協定大旨業已就緒一俟電知福建督軍即可定期約集日使宣告結束 
[新衆院之兩質問案]  
　　實業奬劵和議方針 
　　爲質問事查農商部有奬實業債劵已於四月一日開始募集當此財政枯竭集資維難迎合社會徼幸之心理藉興國家偉大之實業其事雖不可爲訓其意亦有可嘉如其開誠布公實事求是當亦於國計民生不無裨益惟募欵旣已開始而舉辦計畫尚寂寂無聞查報載廣告亦不一致有云第一期五百萬元設立銀行以立勸業之基礎者有云總額二千萬元分四期發行每次以極短期間給奬其餘卽時作爲股本者前說固已指定籌辦銀行而關於銀行之章程股東之權限究係如何規定何不先行公布使人民知其權利而堅其信仰耶若後則只知急於募債而對於銀行煤鐵紗絲茶糖究擇一二種先辦抑係同時舉辦似尚無確定方針又查有奬實業債劵條例施行細則第十二條載此項有奬實業債劵每届換填實業證劵時應於一個月以前在公報及新聞紙上預登廣告云云則此項債券至何時始能換填實業證券享受股東權利又顯與廣告中卽時作爲股本（一面填給實業證券之語意歧異滿布疑陣殊難揣測夫中國財政之失信用自前清之昭股票始近則有新華儲蓄票屢屢延期還本無望尤爲信用掃地當發行之初則甘言利誘迨欵旣入官不計利害不顧信義所謂取之盡錙銖揮之如泚沙其結果遂致民怨沸騰疾視政府至爲將來之累今之實業債劵所以重利誘民者未始非恐其鑒於前車也爲此依法提出質問究竟所指實業如何興辦其章程若何持有該項證劵者是否有股東資格及管理監督事業之權限七日内明白答覆提出者周棠連署者杜惟儉陳爲銚杜隸華劉亮饒漢秘等 
　　爲質問事竊滬會議和相持將及兩載終無開議之期而人民希望殷殷羣以爲南北一日不和則人民一日不安况外交日形棘手國際聯盟爲期已追我政府若不早爲設法解决則人民之恐慌已不忍言今聞和會將有開議動機羣情曷勝忻慶惟所慮者内容複雜頭绪糾紛偶有不愼委曲遷就恐陷於局部之私相聯結反惹起重大之内訌是不惟不能造福於民反貽人民以糜爛之禍也議員等爲此係全國注意之重大事件必密顧詳察全國一致方合乎人民共同之心理造成永久之和平不知政府對於現時滬會開議究持如何態度謹依院法提出質問限三日明白答覆提案人沙明遠葉雲表謝鴻燾王訥等連署人張濂惟儉等六十餘人 
[湘垣危急之情况（長沙通信）]  
　　五日所發通信云湘省前方戰事仍甚緊急昨日下午某報忽發出號外謂支日上午六時七師已將賀家山克復人民以賀家山在衡山之上該地旣得則衡山必已收復長沙一帶暫時必可無虞乃正在揣測間地方謡言又復大起商民恐惶萬狀紛紛寄頓貨物商會適於此時開會商議組織商團事宜卽由會長張牧生當衆報告謂督軍對於長沙秩序誓必極力保護無論若何决不許所部軍人稍有異動且第十一師李師長亦擔任力保地方安寗商民不必自相驚擾云云報告之後復提出組織商團辦法擬由各商戶戶出一人作聯轉辦理衆均贊成决定即日舉辦此際又得軍署電話謂岑西林頃已來電對於湘事先行停戰再議辦法請即報告大衆以安人心云云該會長即又對衆報告一時到處傳說謡風稍止次日上午風聲忽然又緊急謂裕湘銀行已停止兌現前敵消息十分不佳云云加以郵局又出布告凡湘潭醴陵以南各地方一律停寄包裹等語而北人之有眷屬在省者此時亦突然紛紛遷徙故人民之恐慌較前更甚寄頓貨物及搬運行李者觸目皆是此際情狀亦若大禍即在眉睫者然各處之組織婦孺救濟會者且均擬於本日成立現洋價格驟然加漲以銅元收買每元須一千七八百文裕湘銀行票幣且至無人收受煤米油鹽等日用必需之物亦立時飛漲張見此情狀遂發出布告謂省城布置倍極嚴密商民毋得無事自擾妄起恐怖云云帮辦防務李奎元亦立出布告宣示禁令七條凡造謡惑衆·暗設機關·及姦淫放火擄掠者均斬故至傍晚時市面情形即稍平靜惟是晚商家均提前閉戶八時許即無行人至是日前方軍情較昨日無甚出入聞南軍之在中路前線者爲廖家棟所部之一旅在第二線者爲林支宇所部之者所守備隊 
　　六日所發通信云前方戰事仍甚緊急駐省軍隊紛紛開赴前方省城之守營營長裴進山亦奉有張督命令飭率所部向前線開拔又偵緝隊及武裝警察隊均有於今日開入瓏方應戰消息省城各街道崗位多已更換第十一師兵士至張督親出督戰之說仍傳聞甚盛大約尚視前敵消息也湘省交通已多梗阻長武車之普通客票已經停買開赴漢口之輪船統艙客票每張須售洋十二元以上開往湘潭常德等處者則少而又少省城以到處擄夫人力車亦多不上市轎行划戶則索價較平時多至三四倍至車面情狀較昨更爲蕭條因謡風益盛一般商戶多已停止營業也人民遷徙者旣多各校學生遂亦多不入校其照常到校者尚不及三分之一因之大小各學校間有全部停課者各師範學校及中學學生多數携帶包裹出校商會發起之商團現已着手組織所需經費擬另收房捐半月東佃各半總事務所設在商會由全城二百五十四團團紳公推沈釀溪魏桂松張牧生等十五人爲董事城廂内外共劃分八區區設正副區董各一人經理各本區團務大約三數日間即可成立湘省各洋商居於南門外一帶者甚屬不少此外本國各大礦内半亦會萃於此日來風聲旣緊該處中外各商民會議自衛方法已决定選舉土著及日本印度兵各若干共組一華洋保衛團專擔任南門外一帶安寗秩序已定於今日下午在劉家花園開會會議具體辦法 
　　七日所發通信云湘省前線戰事益形緊急昨張敬堯因欲阻止商民開辦團練特派偵緝處長劉泉德前往商會當衆報告謂三師撤退爲時倉卒火輪民船概被擄去以致接防手續極形繁難前方情形遂未免有顧此失彼之處惟左右翼尚屬順手足資防禦如市面稍有警訊可隨時電告本處以便派隊前往督座眷屬雖已於日昨離湘但今日形勢已呈變態田樹勳師長已由寳慶方面度過永豐駐守足爲省城保障三帥所部（即由洛陽調來之張敬禹一混成旅）亦已開往戰地前方較爲穩固督座現已覺本身無離省督戰之必要並對於眷屬去湘認爲亦可從緩至保衛團之舉行足補軍警所不及本無不贊成之理惟衡陽此次失利原因即由於保衛團分子不良故官廳對於此舉不能不詳加審愼現在各街辦團仍屬可行惟祗能各以本街爲限不必挾持武器並不必游行街市云云惟商民對於商團之舉辦認爲有必要理由已請由商會長再向張督請求務期照准一面於今日下午再在商會開會討論進行辦法省城謡風更多西門外各洋行所寄頓之行李異常繁忙日人所設之美迺和料理店已無插足餘地當道爲息謡起見特將所拿獲之造謡生事犯一名挿耳箭游街以示儆戒又昨日曾斬决人犯三名一名李青雲一名龐春清一名趙子綱均魯直藉據軍政執法處宣布之罪狀謂均係受敵人主使冒穿軍服來省密探軍情者云湘省警務處長及湘江道尹昨忽同時撤換委丁效蘭暫署道尹兼處長並將暫編湖南第三團歸丁氏指揮當此軍事百忙之際忽更換兩簡任大員當必有重大事故在内可想見也 
　　另據一消息云自張督於六日離開長沙督師株州後省中現狀已非常凌亂以守兵總數僅李師長奎元之一團又皆分布於四周至城中所賴以維持治安者不過少數之變裝警察耳以故居民警怖已逹極點加之兵匪勾結乘機搶刦者幾日有所聞而警察不僅不能盡職且有時爲之合伴而取利焉商民創鉅痛深莫不隱忍始於日昨由商會集議權推李師長奎元暫攝軍民兩長事務并要求派隊晝夜梭巡以靖地方當經李師長立斬搶匪數名以示於市故搶刦之風始爲之稍殺特前方戰事已趨險惡長沙一隅能不遭糜爛否恐尚在不可必知之數也又據軍界消息長沙自張湘督離城赴前敵督戰後該處秩序由第十一師李奎元維持戒備甚嚴所有岳麓山及各城門均已架大砲人民異常恐慌風聲鶴唳草木聲驚向鄂省方面逃避者絡繹於道所有附近武長各路站人員均逃避一空長沙車站長及某某兩站人員張督恐步各站後塵致無人辦事故現已派副官駐該各站實行看管矣按此消息則張氏確已離長沙與上說稍異未知孰是 
[直軍抵鄭後情况（芳草）]  
　　直軍抵漢後小作勾留便有許多人造爲種種謡言所謂「吳師集中武漢」「逗留武漢」「監視郵電」「對於時局有所表示」等等書不勝書其實皆揣測之詞也初八日下午三時記者搭汴洛車赴鄭至則見站上異常熱鬧票房之南並搭兩個天棚一個大書「河南軍省兩署歡迎直軍官長招待處」一個大書「奉軍總司令部歡迎直軍官長招待處」棚上均以翠柏紥成樓牌中綴一歡迎直軍」四個金字如斗大據鄭人云「直軍到鄭者約有兩旅均借各旅館棧房暫住安頓　吳師長準今晚（八日） 
來鄭」至十二點鐘警察宣布淨街不准行人往來兩句鐘時招待處得南來電告謂吳師長專車已到郾城遂用電話通告各處於是駐鄭各軍如奉軍如第八混成旅如第七師（儀一團）如地方巡緝隊此外則有趙豫督所派代表趙傑許蘭洲代表王某與本地方紳商學各界均齊集車站鵠立靜候約炊許遥見南來車上燈光隱隱射人眼簾旋聞汽笛一聲吳師長專車已如飛而至車上竪有陸軍第三師硃紅大旗一面及吳字大方旗一面由電光閃灼中觀之倍覺鮮明車停時軍樂大作各軍均舉槍致敬吳師長帶十數武弁下車鞠躬答謝各軍民長官亦上前一一把晤吳亦一一答謝態度極爲從容謙和旣下榻大金台旅館與各長官談話約一鐘餘始散次早吳分赴各軍民長官庽所答謝午間由趙傑備席爲吳洗塵賓主盡歡席次吳語諸人曰一佩孚自上年轉戰湘南久戍衡陽原擬南北當局早有覺悟速謀統一不謂時局益形糾紛事與願違言之可爲浩歎此次撤防北歸原有不得已之苦衷並無特别作用乃反對者不惜造作蜚語横加誣衊然我行我素决不置辨刻下來豫暫駐一俟得中央明命使當卸却仔肩解甲歸田不過我在職一日若有人破壞大局吳某天職所在决不忍袖手旁觀云云有自河北來者言吳師前部已抵安陽而新鄉及黃河南岸黃河北岸以及新鄭·和尚橋·許昌·臨潁·郾城·駐馬店·等處均駐有吳部重兵沿途旌旗滿目帳幕相望軍容甚盛又聞吳部軍士謂人曰「我等久客異鄉無日不思北歸日昨車抵豫境遥望四野覺鄉村草木人民衣冠均是故鄉風景非常愉快」吳部下多北方人故所言如此 
　　開封大河通信社消息云吳佩孚撤防北歸庚日至鄭趙督特派乃弟趙傑赴鄭歡迎并堅邀吳氏來汴小住今日（卽十號）午前督省兩署接到鄭站來電報告吳氏改定今日上午十一時乘坐專車來汴（吳原定十二號來）故趙督王長督署參謀長及各重要人物届時咸至車站迎迓并有全城各校學生全體赴站歡迎吳氏下車與各要人面晤略爲塞喧卽同入城道上軍警林立頗覺森嚴吳氏暫駐督署内是日下午四時各界假座江蘇會館歡迎吳氏到會者約數千人内中學生居十之七其他各界居十之三軍省兩長及各要人均蒞會開會次序首奏軍樂次由趙督致歡迎詞再次爲省長省議會學界代表及商界代表國貨維持會學生聯合會女子生計維持會等前後各致歡迎詞畢吳氏致答詞并演說略云某此次撤防并未奉有中央命令因爲憂國心切故有此舉此行之目的在擁護總統抵制某派對外取消中日各種密約等等某與貴督軍是極表贊成的就是你們王省長也必定是贊成的又謂今日我們在場的必無段系的人了等語其他演說詞尚多不及詳載吳氏演說畢卽摇鈴散會時已五鐘有半吳當即偕趙督同回督署聞此次來汴與趙督有所商榷事畢擬即於今晚回鄭第未知有更改否也 
[張李借名之電報未得馮范許可]  
　　自吳佩孚撤防以後南軍即已佔領衡陽並且準備進攻長沙大有驅逐張敬堯之勢張敬堯爲保存地位起見乃於初二日電請政府明下命令討伐南軍又於同日通電全國說明請下討伐令之理由此二電均列有馮玉祥范國璋等人之名又於初三日起致馮范等言冬日上政府之電曁通電均列有尊銜雖未先得公等許可想公等必贊同云云其實冬日兩電馮范等並不贊成也張敬堯馮范等江電如下急岳州范師長醴陵張總指揮常德馮鎭守使均鑒昨發中央電一通以南軍破壞和局著著進逼忍無可忍懇請大總統速下討伐明令俾張撻伐該電已列尊銜拍發以伸公憤其文曰北京大總統國務院參陵兩鈞鑒日來迭據醴陵張師長宗昌常德馮旅長玉祥寳慶田師長樹勳電稱南軍分途進攻希圖破壞和平擾亂大局迭經敬堯等先後電陳諒邀察及現在敬堯等僅於防線以内爲正當之防衛并分 
 
 
 

Page 7

 
 
令各駐防師旅團長遇敵切勿進攻僅以正當防堵靜俟中央命令乃彼方執迷不悟著著進逼屠戮人民戕害國軍名曰南軍情同土匪堯等駐湘兩載有守土之責兼負保民之任忍之無可再忍惟有懇請我大總統带下討伐明令俾敬堯等師出有名得以大張撻伐鞏固中央統一宇内則國家幸甚臨電無任悚惶待命之至湖南督軍張敬堯帮辦湖南防務十一師長李奎元二十師師長范國璋暫編第一師師長兼第二路總指揮張宗昌湘西鎭守使十六混成旅旅長馮玉祥湖南第一混成旅旅長張敬湯湖南暫編第一師師長田樹勳湖南暫編第二師師長吳新田山東旅長潘鴻鈞旅長張克瑶顧琢塘劉振玉劉朝臣同叩冬等因又通電全國文義同前並云諸公老成碩望素所景崇擁護中央共謀國是諒有同情謹布區區佇候明敎等語知斯舉君必表同情故事前未將電稿送核兹特補電即希察閱張敬堯李堯元江 
　　此外李奎元支電所列馮玉祥范國璋名亦未得馮范許可電文如下急岳州范師長常德馮鎭守使均鑒統密譚氏違約禍湘不自疚責轉誣勳師先啓釁端讀本日譚氏通電上列兩况及弟之名顯係意在間離我輩同爲國家辦事但視是非曲直以定從違豈能受其挑撥現致電斥駁已列尊銜文曰讀譚組菴及湘南將士三十一通電對於湘省軍事情形關係大局安危所繫誤解實多淆亂聽聞莫此爲甚奎元等皆軍人也奉令南來絓場効力本其天職顧自進戰謀和以後奎元等卽止戈保境靜待和平耿耿此心無非欲與南北袍澤息爭敦好一致對於鞏固邦基况南北政府停戰議和均有命令各守原防兩年於兹近以朝野之敦促人民之期望和議成熟即在目前近吳將軍毅然决然撤回前方勁旅整轡北歸並自任居間介紹張湘督代表吳新田師長與譚組菴所派代表蕭光禳面訂信約六條彼此議定各應尊守湘督以吳將軍爲主和最力湘督信服之人今旣簽字保證是以坦然不疑僅派少數軍隊前往接防不圖譚氏等違背信約蓄意欺凌乘吳軍啓行湘督所派少數軍隊尚未到齊之際突以大軍分途驟進先後侵佔祁陽耒陽衡陽衡山圍陷茶陵進據安仁猛攻寳慶旁擾永豐常桃新化各方面同時告警破壞和平擾亂大局殘民以逞罪有攸歸湘督於祁耒被侵之時即迭電向譚詰問乃始則諉爲土匪嗣竟罪不答復今且强顔通電反謂湘督藉口接防由衡保節節進逼夫湘督派赴祁耒衡三縣之接防軍隊尚未到集一營南軍卽圍城開火明明自己進逼而反諉罪於人且飾爲正當防禦今惟問當時國軍在何地點人數若干雙方隊伍孰多孰寡誰攻誰讓事實俱在歷歷可稽非强詞狡辯所能掩盡天下人之耳目也奎元等发台猶緘默冀其覺悟今見其無人悔禍尚逞詭詞窮盡兵鋒數道進逼全湘警擾糜爛已多在譚組菴等不惜蹂躪鄉邦以擴張其私人之勢利爲和平計爲地方計皆不得不秉持正義與湘督協力同心撲滅内亂以期鎭靖事變挽救艱難除督飭所部隨我湘督他途防禦保境衛民外誠恐傳聞異詞是非淆亂爰貢顚末請求公鑒並祈南北當軸朝野士夫主持公論頻賜教言是爲至禱湖南帮辦軍務李奎元二十師師長范國璋十六混成旅旅長馮玉祥叩支印等語知此舉我兄必表同情故事前未得電稿察核兹特補錄原稿電逹即請察閱爲荷李奎元叩支 
[浙議會彈劾省長案電]  
　　浙江自彈劾省長案發生後省議會俱因人數不足延會已兩天昨晚議長周繼瀠副議長姜會明復在福緣巷臨安西餐飯店柬請同志八人夜讌實業雲廳長亦列座不知有何商榷兹將浙議員關於彈劾案之電文錄下北京錢幹臣汪伯唐孫慕韓李贊侯王書衡蔡子民王幼山邵伯絅錢伯愚陳仲恕張岱山曹理齋許季湘湯爾和黃旭初杜志遠吳璧華周赤忱諸先生均鑒齊耀珊長浙吏治腐敗逹於極點祖謙等提出彈劾臚舉引用私親尅扣警餉摧殘敎育玩視交代破壞預算侵越職權寵任劣員廢弛烟禁等八欵均屬實在審查報告案已成立齊耀珊自知罪無可逭百出其計以謀打消致各界分布傳單有以五萬元賄我議長周繼瀠之說辱及議會忍忍兩難但祖謙等祗求貫澈初衷爲民除蠧他非所計除已將原案電呈大總統國務院外謹請主持詳情另逹浙江省議員許祖謙鄭邁等六十四人叩元 
[蘇議會紀事（續）]  
　　江蘇省民國九年度地方預算總册（歳入經常門）審查决定數第一欵附稅二·二二○·三七六第一項漕糧附稅一·四八四·三七二第二項屯糧附稅一六·七一三第三項地丁附稅六七六·三四七第四項蘆課附稅三三·七三○第五項屯租附稅九·二一四第二欵雜捐二七五·五七二原册二六八·一九五第一項車捐一三三·○○○原册一二八·四九六第一目省城車捐一二○·○○○原册一一六·四○○第二目蘇州車捐一三·○○○原册一二·○九六第二項舖房捐六五·八二○原册五六·八二○第一目省城舖房捐五六·八二○原册同第二目蘇州舗房捐九·○○○原册無第三項茶館捐七·九九二原册七·六八○第一目省城茶館捐四·五一二原册四·三○○第二目蘇州茶館捐三·四八○第四項樂戶捐三九·九四○第一目省城樂戶捐二六·五○○第二目蘇州樂戶捐一三·四四○第五項戲捐四·三四○第一目省城戲捐二·○○○第二目蘇州戲捐二·三四○第六項旅酒館捐一·六八○第七項各項雜捐二二·七九八第三欵省有基金生息三八·五八○第一項存典基金生息三八·五八○第四欵行政收入第一項敎育行政收入九三·二六一第二項實業行政收入一五九·四六一第一目營業官利一五九·四六一第二目副業收入第三項内務行政收入一·五六○以上歳入經常合計二百七十六萬○四百○八元（假定數）（歳入臨時門）九年度預算數第一欵罰金收入二五九·五九○第一項滯納罰金二五○·○○○第二項違警罰金九·二○○第三項雜捐罰金三九○第二欵雜收入六八·○二七第一項公濟協濟公典官利六七·九八七第二項換照費四○第三項大小郎河地價删歳入臨時合計三十二萬七千六百十七元（假定數） 
　　江蘇省民國九年度地方預算特别册（歳入經常門）預算數第一欵特稅四·五○三·二五五第一項漕糧特稅四·四五三·一一六第二項屯糧特稅五○·一三九第二欵商股生息第一項商股生息六四·六一二共收入四百五十六萬七千八百六十七元（歳出經常門）第一欵内務行政費第一項警察費一·三九八·○一二第二項水上警察費一·○六四·五○八第三項警備隊費三七二·四九六第四項敎育實業預備費六四·六一二第五項補助國家費一·六六八二三九共支出四百五十六萬七千八百六十七元「總說明」本册各欵因歷届預算均列省册自民國三年議會停頓後混國家預算屢請未准撥還除另案咨請外特列此册 
　　至其討論之點約如下列（一）當朗讀第二欵時以江甯吳縣劃分省縣地方案已成立應就雜捐中剔除而審查報告尚未印出故先讀第三欵以下迨報告發表則應劃歸江寗之收入爲車捐一二○·○○○舗房捐五○·○○○茶館捐四·五一二樂戶捐二六·五○○戲捐二·○○○蓄水池票價二·○○○官厠租六○○共收入二十萬五千六百十二元而支出則爲馬路工程九七·二○五捐務處一三·二八四濟良所八·八五○普育五堂三四·○○○士族卹收入一·八四八江寗小學五○·九○○縣農會一·二○○警察廳補助貧兒敎養院一·二○○蓄水池三·四六八共支出二十一萬一千九百五十五元吳縣則收入者爲車捐一三·○○○四面捐九·○○○茶館捐三·四八○樂戶捐一三·四四○戲捐二·三四○旅館酒館捐一·六八○菜擔捐六○○垃圾捐七二糞段捐四·八七○籐轎捐一○·四六○驢馬捐二·四六○宰猪捐三三六換照費四○共六萬一千八百七十八元支出者爲警廳辦公費一二·七二二警察教練所五·七八四游民習藝所五·○○○馬路工程處七·二○○濟良所四·八○○育嬰堂五·○○○支節局二·○○○共支出四萬二千五百○六元· 
　　收支兩抵餘一萬九千三百七十二元於是吳縣議員乃大滿意而江甯議員則大恐慌欲將普育五堂認爲省事業而議員中又有以馬路工程本由藩庫撥欵興築當歸省有及車捐亦歸省有之兩說又以審查報告於江寗地方欵劃分後收支兩抵不足之數六千三百四十三元由省欵補照有多數議員反對之謂不當如此含混有主張由審查會撤回者有主張改爲暫由省欵補照者有主張指定事項者卒以江甯吳縣分次表决江寗不劃分吳縣劃分蓋大衆猶有討好省城之心理也第（二）論點爲以漕屯糧别以特别册審查會以此欵當然爲省有而事實去辦不到若併入總册反致全部預算不能故列爲特别册有反對者分二說（一）謂名稱與特别預算相混須改（二）謂分欵支出不妥宜照七八年總列各補照國家經費皆就事實上立論又有少數人堅持須列入總册紛擾良久卒如審查根本通過第（三）論點爲議員扣費收入有主列入總册者有主列入分册者有主照報告不列歸决算辦理者以列入議會分册表决數日來議會氣象不可謂不佳然夕陽雖好已近黃昏二臨會期現已祇有四日計明日即能完全通過最快須十四日咨出則覆議期間已經没有而此次旣因八年預算對於行政界深致不滿則本届預算尚然期於成立故續開三臨之聲浪日來頗高惟按照先例及規程則三臨全爲義務性質故不識議員諸公於意云何也 
[杭州快信]  
　　杭總商會因民食缺乏來源斷絶人心皇皇十二日午後召集各業董開大會討議維持辦法 
　　省議會自上月十七日開會距閉會期僅兩天重要議案尚多未議現擬續會七天 
　　留美學生暫時空額學費作爲自費生臨時津貼議案現經財政股審查結果額定二人每人每月給予美金四十元報告大會公决 
　　敎育廳呈送選派敎職員出洋研究學術議案并附辦法八條已咨省議會尅日提議　　此間茶價飛漲極品貢龍每斤七元二角獅峰貢茶六元四角上上貢茶四元八角龍井貢茶三元二角明前二元五角六分杭貢白菊每斤二元五角海寗菊九角六分二茶亦已於前日上市出産頗旺 
　　杭州綢捐向由觀成堂認辦每年比較僅七萬五千餘金近自鐵機紡織以來出産日增銷路日廣財政廳已令飭該認捐公所核實加認呈候核奪 
[南京快信]  
　　省議會第二次臨時會明日「十四」行閉會式請求接開第三次臨時會咨文尚未送逹省署議員多朿裝返里省議員朱積祺提出甯垣應劃分省縣地方經費意見書武同棨提出對於部省合辦海州漁業傳習所意見書徐宗鑑提出對於南通警察增加補助列入預算意見書均請即付大會公决 
　　張懷芝昨電李督奉諭仍盼速來李督以病辭并云有事請與何恩溥接洽 
　　張敬堯昨來兩次急電懇請李督援助均擱未復 
　　張文生電軍署報告徐樹錚派鄧鈞到徐招兵 
　　李督齊省長均因病不見客軍署公牘由周秘書處長批閱省署公牘由蔡政務廳長代行 
　　江蘇陸軍補助敎育團團長趙瑞龍昨晨在馬車内昏厥迨至團部馬夫見趙睡臥車内僅存一息持之下車急請西醫救治不及旋即斃命 
　　謝傳安已由蘇交卸來省准咸日赴豫交涉員新任 
地方通信 
[松江]  
　　張堰鎭商會請維持民食電江蘇省長齊實業廳長張菸酒公賣局長文公鑒查金邑本爲産米之鄉現在偷運出口者層見疊出以致米價日見騰貴米數遂形减少現在已有供不給求之勢非得外來接濟誠恐立見暴動且查本縣酒坊每月耗米不少當此民食艱難何堪以有用之米耗於消費之處應請迅飭各縣一例停止釀酒以維商民食米無任迫切待命之至民國九年六月十二日金山張堰鎭商會會長錢潤澤 
　　省令調查田賦科則縣署奉省令調查田賦科則詢及每畝所微稅額是否超過五角聞此次調查爲將來實行减賦之張本縣署現已查明松境舊婁縣田分九科十三則華亭田則多至十四科二十六則通扯上中下三等田畝所徵之國稅·省稅·地方附稅·等每畝均已超過五角云 
　　第一女高游藝會縣立第一女子高小學校於十二日午後開第三次遊藝會並將學生各科成績位置一室以供參觀縣長郭于埜第三科主任顧稼軒縣視學倪伯英勸學所長張彬士圖書館長雷君彦教育會長倪汗忱等均到會擔任各科評判男女來賓不下數百人女校中如景賢·聶氏·培德·等均團體到校午後一時起七時止共演四十四節内來賓運動三節由景賢聶氏兩女校合演所廒節目以體操·拳術·舞蹈·等爲多姿勢旣極活潑動作亦甚齊整每演一節掌聲雷動至國文速作·算術競演·兩節由郭于埜縣長當塲命題國文題爲「擬上省長請將楓涇扣留私米撥充地方平糶書」作者對客揮毫頃刻而就完卷最速者祗十二分鐘最遲者亦不過十八分鐘内以王志學一卷尤爲出色云「節目從略」 
[蘇州]  
　　晏成桃塢二校比賽紀蘇垣晏成中學與桃塢中學於六月十日在晏成校内開聯合運重比賽會是日各界來會參觀者約有千餘人頗形熱閙下午二時開會至六時始行散會節目錄下（一）百碼跑晏成（二）擲鐵吕晏成（三）四百四十碼跑桃塢（四）跳遠晏成（五）二百二十碼跑晏成（六）高跳桃塢（七）八百八十碼跑晏成（八）低欄桃塢（九）撑竿跳桃塢（十）一英里跑晏成（十一）輪流跑晏成比賽結果晏成得優勝旗一面晏成學生錢杏生得個人第一奬牌一面其餘各奬須於十二號在桃塢中學内核給云 
　　捐欵建設圖書館已故顔料商人奚萼銘子士尚士菁承其母命允捐鉅欵五萬元建築蘇城圖書館業經貝紳載安介紹奚氏昆季與吳縣勸學所長潘振霄縣敎育會長龔耕漁接洽面議定妥即由潘　貝諸君經理建築一切事宜刻正繪繕圖様計畫工程各項一俟商定即須興工聞擬爲奚萼銘鑄銅像於館中以留紀念並爲士尚昆季呈請褒奬以彰熱心云 
　　創辦誰務半日學校蘇州學生聯合會審欵創辦義務半日學校校址附設於侍其卷雙桐女學内男女兼收男生自七歳至十二歳女生七歳至三十歳課程爲國文·修身·算術·體育·唱歌常識·談話·七門受課時間每日下午四時至六時半止學額暫定六十人學費一概不收以四年爲畢業定于夏歷五月初六日開學四月二十四日開始報名已徧發通告矣 
　　勸學所聯合會議决案蘇常道屬第二次勸學所聯合會六月四日假間門外大生學校開會由吳縣勸學所長潘振霄分别函邀到會者計崑山常熟武進江隂宜興等縣議决案如下（一）提出勸學員委任問題議定由各縣勸學所公同具呈省廳請修改委任手續依照縣屬其他學務人員例一律由勸學所長陳請委任（一）提出勸學所對於縣知事經濟方面之困難問題議定由道屬勸學所俟省敎育行政會議時提出議案申明情形請依照武進縣辦法組織會計會議劃清權限免除障碍（一）提出烟酒公賣帶徵敎育經費問題及貨物稅帶徵敎育附稅問題議定均俟省敎育行政會議時再行請求照前案辦理（一）提出國語講習會之設置問題議定廳令旣有鄰近各縣聯合辦事之說應俟届時各自酌量規畫（一）提出國校省校學生參觀謂縣欵補助問題議定是項經費應由國校省校各自籌備縣欵支絀斷無餘力可以供給俟省教育行政會議時提案請求（一）義定下届會議地點在崑山舉行（一）議定帶徵畝捐案查照上届省敎育行政會議案·再行提出呈請公布 
[鎭江]  
　　新麥最近市况江南北新小麥均已登塲收成極佳嗣以麫粉外銷暢旺各粉廠需要甚殷現已派人分赴江北内地各産麥區域就地設莊收辦爲數甚夥加以日來各處米價翔貴小麥不免受連帶影響以致來源不暢故鎭埠小麥市價看高十二日開盤每石已提至五元三角一時恐難低落云 
[嘉興]  
　　籌設畜牧塲邑人張某陸某等現擬組織一畜牧塲業已籌集欵項二千元並於西門購定空地數畝向各處購買羊牛豬雞鴨等各種牲畜雇人豢養隂曆五月初即可成立矣 
[杭州]  
　　扣留私運米石三車杭縣知事頃據調查員姚尚德報稱昨早八句鐘在城站上車察看貨車有車三輛裝米三百包到閘口旋即搬至堆棧收存到棧詢問據稱係徽州商會爲平糶來杭採辦又查該棧積存白米一千餘包其時有米船二隻裝運米石由王隊長派員警二人同赴該船盤問當據該船主云係協濟永轉運公司雇船兩隻一船裝米一百四十包一船裝米九十六包運往紹興諸曁等處復又到恊濟永接洽據云尚有大豐安永泰隆裕大濟共四家轉運公司每家現存白米一百餘包云云縣知事旋亦親至城站目見數車米糧由拱埠運往閘口詢之站員答辭含糊現已電囑閘口水警隊長及面請夏警廳長轉飭該處警所將該米暫行看守并請省長令飭水陸警隊暫予扣留矣 
　　省教育會房屋坍塌杭垣平海路浙江省敎育會新會所係由李合順建造於民國四年落成近因出水管破漏五丈餘之長梁中間霉爛不勝壓力會場東首一段竟於十一日下午五時半崩裂瓦礫木桿縱横滿室旁聽席及大講堂桌椅頗多損傷因未逾保固年限已責成原包工尅日修復以便會議十二日上午本擬開討論會歡迎杜威博士現改在法院街律師公會舉行矣 
[南昌]  
　　湘戰聲中之江西觀江西督軍公署近接湘省戰報其多聞形勢其爲險惡贛西鎭守使方本仁因萍鄉與湘之醴陵接壤相距僅五十里已頒布戒嚴令無論何種軍隊入境概以土匪對待吾人推測湘戰之與江西可謂風馬牛之不相及贛西贑南一帶防務雖較平時加緊然亦係當局應盡之職責故該防地居民仍安堵如常了無驚擾之象也 
[九江]  
　　牯嶺購地糾葛廬山瀑布泉陳公嶺一帶地皮經九江交通銀行分行長張桁及謝滋楠出面購買聞爲某國人代購預備建築之用傳道尹曁地方士紳已函阻清丈局裁照及接文局長來函則謂日前謝滋楠來牯比即會往石門澗神農宫白龍潭該處踏勘水利四面餘基委係清虛公司私基業經裁照管業等語現地方士紳擬派人力實調查再籌抵制方法 
　　杜威博士來贛先聲贛敎育會敦請杜威博士來贛演講准七月中旬到贛已函請第三中學校長段育華南偉烈大學敎員羅博士永炎爲九江招待員兹聞九江縣敎育會亦擬届時歡迎並擬留潯演講惟尚在設法籌欵云 
[湖州]  
　　災田全免漕糧吳興去年大水被災田畝曾經縣知事勘明計全白無收者六十五萬一千四百十一畝五斗四升七合此項災田官廳仍令冩納漕糧三成經人民赴省求免由財政廳電呈國務院要求全數蠲免兹已奉到命令准予蠲免吳知事不日即可發表矣 
雜評一 
[亦一敎訓（默）]  
　　張敬堯在湘有兵七萬武力不可謂不强大然而南軍如入無人之境者豈南軍武力果勝於張敬堯耶非也客軍觀望湘軍叛離所謂不戰而退者人心去也全省之人羣起以謀速張之去而無一人爲張助力者人心去也人心已去則雖有兵七萬無異無一人耳故其委棄長沙而去非爲南軍進逼爲人心已失四面楚歌而去也 
　　是故今日張敬堯之夫敗軍閥派可得一敎訓矣平日結黨植權擁兵自衛聲勢赫奕傾動一時一若挾有此餉充械足之軍隊而人遂莫敢予侮者豈知人心一去則向之所恃之自衛恃以攻人者不轉瞬而皆爲已敵委之而去猶幸焉者耳　論張敬堯如是即武力十倍於張敬堯者結果有不如是者哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各馬路商界總會昨日開會記]  
　　取消温宗堯名譽董事致函洋貨業維持市面 
　　昨日各路商界總聯合會接海寗路董事宋誠彰來函略謂温宗堯曾由本會聘爲名譽董事迄未回覆現温君南就總裁北充會辦又欲奪南方總代表之席自無暇再就本會名譽董事之職且本會完全爲平民團體未便使身兼南北要職之大員屈就平民之列致貽本會以非驢非馬之議爲此提議請將前次聘任温君宗堯爲本會名譽董事一職即日取銷以節賢勞而清涇渭等語昨日該會開會時由主席提付公决經大衆贊成通過又該會因滙價大跌影響市面特舉代表與各方接洽共商挽救辦法兹將該會關於此事之兩函錄下 
　　（一）致九業公所（即洋貨商業公所）函敬啓者日來滙價大跌先令又落市面大受恐慌敝會迭接南京廣東各路分會函請與英美商會磋商維持市面辦法昨日開會公决與外人交涉須先明白内部情形方有根據兹公推鄔志豪張鱣堂兩君趨前接洽一切尚希開誠接待共謀救濟俾中外商行交受其益無任幸盼 
　　（二）致振華堂及呢絨公會函敬啓者邇來滙價大跌先令又落市面大起恐慌非預籌救濟之方曷以度困難之厄敝會迭接南京廣東等路分會來函請與在滬英美商會曁領團方面磋商維持市面方法敝會天職所在固屬義不容辭惟與外人外涉須將各業内容調查明晰談判方有把握且此事關係全局須合進口各業定期開一聯席會議公决一種具體解决方法始有磋商之餘地否則局部接洽仍屬枝節辦法决非根本要圖敝會昨日開會各路董事意見相同除公推代表與九業公團接洽外特再函逹貴公所請爲查照倘荷贊同敝會意見敢請即日示覆以便定期開會迅謀救急方法無任感盼 
[滙價遽變與商况]  
　　日來先令暴跌影響市場關係極巨凡經管進口定貨及疋頭等業受損尤大而東滙亦因先令關係前日早市結價五錢至午後收市復漲至五分而做東莊疋頭五金業之商號所受損失極夥因尺頭多係定貨之故惟經營雜貨者自上年山東館抵制發生後内地銷行大受阻滯間有改業故交易已微且係現銀出入故無吃虧云 
[水木工匠罷工續紀]  
　　水木業工人因要求加價相約罷工要挾略誌昨報昨日罷工者更多兹將種種消息錄下 
　　開會之干涉日來米價每石已將至十二元勞働界首蒙其害南北市水木業工人乃大起恐慌故動議要求作頭增加工資以維生計並揚言如不逹到目的則全體罷工事爲作頭所聞以全埠工人數萬若竟罷工雙方有害如意在增加工資儘可商量遂於上星期六邀齊華法英美四界内之作頭同至城内魯班殿籌議辦法議决通告各工人公舉代表定期開會解决此事乃正在缮印通告間該管一區二分所派警到場干涉以現奉省長訓令不准開會立將預議各人驅散殿門關閉各作頭乃將會址變更　用滬紹水木業公所董事會名義印就傳單通告工人如工人所舉代表欲通信者須送至打鐵浜通惠小學校轉交以便接洽一切 
　　董事之勸告昨日滬紹帮工人已實行罷工三五成羣至各作場知照一律停工公所董事方面以工人因米貴加價儘可磋商惟現在將届端節停止工作雙方各有不利故已登報廣告切勸各工人從速上工以免損失 
　　浦東之波及昨日浦東爛泥渡一帶亦有該項工人向各處作塲關照停工如有不肯停工者彼等即將其工作器具取去聲言帶交公所俟事定再行發還以是從者頗衆各處建屋等工作一時皆爲停頓 
　　捕房之防範英美總巡麥高雲氏聞日來本埠水木作工人因感米價之貴工資之微有要求作頭增加工資如不見許則全體罷工之說故通諭所屬各捕房以公共租界内水木作場甚多工人當亦不少旣有此種傳言亟應預先防範着鄰選幹探出外密查如遇工人聚集立即婉言勸散以免生事迨昨日工人實行罷工捕房遂格外注意虹口各捕房捕頭亦恐流氓痞棍乘間溷入滋生事端故已通飭中西探捕等一體留心糾察 
[民食問題之昨訊]  
　　閔行開辦平價局閔行鄉朱經董范會長目擊米價昻貴民食維艱業經籌欵開辦平價局以資救濟於六月十三日呈請縣署出示布告其詞略謂呈爲米價奇昻情勢迫切先行設局平價合詞呈請備案並出示布告事近日米價有增無減人心恐慌即以閔行論灘斛每擔一百六十斤價已逹十一元調查通市存底擔額若無來貨周轉僅敷數日之供言念情形不塞而慄然使卽日開辦平糶自調查給票採運發售亦有緩不濟急之勢承鼎金鍭一再會商非先行平價不足以安人心而定大局適本鎭留稅務所長慨念民瘼首先倡捐洋一百元另由承鼎等勸募紳富捐並設法籌借購米資本赴滬購辦秈米尅日設局平價發售俟實行開辦平糶或價値跌落即行撤局截止現在情勢急迫萬難殿緩爲此呈請縣長鑒備案迅予一二日内出示布告施行云云 
　　無錫米市報告滬北某米行昨接無錫快信云糙粳市上稀少價又加漲糙粳每擔高貨至八元三萬中次八元杜尖七元八角中次至七元五角糙客秈六元五角糙埠秈六元六欠五分糙元七元梗稻每百斤四元二角五分各種米石現火車已禁止裝運又新小麥出數尚多每石一百五十四斤者價五元四角云 
　　長豐麺粉廠加惠勞工長豐麵粉廠主陸維鏞以米價日漲工人生計愈艱特首先發起凡廠内工人伙食因米價增漲所加之數均由廠中貼補並每月每工人另貼洋一元贍其家族以資體恤藉爲資本家加惠勞工之提倡云 
　　充公米點缺兩包南車站扣留公益轉運公司代客報裝食米二車共四百五十四石（每石一包）曾經省長令充本埠平糶前日由平價局派員至站提取此項米石詎檢點之下祇有四百五十二包計缺兩包當向站長請求查追而路局以出米之時並未知照該局派警彈壓如何短缺該局不能負責以致難以追究昨由路局將此情形致函縣公署查照矣 
　　杭站扣留無照米滬杭甬鐵路之杭州城站昨有協濟永轉運公司報運食米三百餘包至江干閘口車站計裝貨車二輛當被杭縣署所派之姚調查員查悉該米無護照而存棧待運者尚有白米一千餘包聞係徽商某號所辦托運爲某處辦理平糶之需等語經姚調查員以其情節可疑當即知照警所將米暫行扣留一面回報杭縣知事核示 
　　演劇助糶昨夜開始天蟾舞臺主人等發起將該臺二十七二十八二十九三夜收入戲資不除開銷悉數捐助食米平價局已誌前報昨晚（二十七）該臺甚爲熱鬧並有捧馬玉山糖果餅乾公司貨品向觀客勸銷及分派該公司傳單者其傳單標題爲「代貧民請命」五字今明兩夜該臺仍演義務戲也 
[麵粉預留平害之函商]  
　　商業公團致上海麵粉公會函云敬啓者敝會接上海義德堂粉麵公所函稱米價日昻固屬有關民食而粉麵一項出口日多實於小民生計亦大有關係應請設法維持等情到會當經敝會特開幹事會議僉謂此事須各方面兼籌並顧同人之意擬請貴會召集各麵粉廠定一相當辦法預留麵粉包額若干以應本地市面所留包額以足敷本埠銷數爲準而本銷麵粉應請照市減價平售以濟民食而定人心目前恐慌日甚情勢急迫補救之方端在神速希望貴會於一二日内迅卽議决施行賜復毋任企盼感禱之至 
[棉紗業之悲觀]  
　　本埠紗價大跌情形已誌前月杪本報乃近一週來日人手中之紗如十六支文明大包每包又跌銀廿兩有奇二十支十六支水月雙虎丹鳳亦跌十餘兩如此頻跌實爲罕有攷其原因緣去秋日商曾將内外·上海·日華·及東方等廠所出之紗議價訂約包銷至本年陽曆十月止嗣後除逐月銷售外餘存洋棧及未曾填銀仍存各紗廠者爲數頗巨而對内對於之銷路大爲呆滯於是昔日所訂市價與現售之價每包相差銀一百兩（十六支文明大包）七八十兩不等而華商某某大紗號去年亦曾向杭州鼎新·蘇州寳通·曁無錫與本埠各紗廠訂定至本年七八九月之紗爲數更巨現在十二支十支等粗紗市價雖跌存紗尚不多而二十支十六支十四支等紗大小包均存八萬餘包（指各紗廠已售出與各紗號而未填銀者而言）目下非惟無大宗主顧過問且日人手中之紗祗須有價即可成交於是華商各紗號竟無脫貨之餘地紗市之困難如此恐夏季以内不易轉機也　　龍華孤兒院運動會攝影（一）疊羅漢 
[唐在禮由歐回國]  
　　北京前派唐在禮赴歐觀戰現唐已回華於昨日來滬曾往謁楊交涉員晤談片刻並不停留則晚乘滬寗車轉津浦車北上 
[湖南善後協會最近所得湘訊]  
　　張敬堯禍湘之尾聲 
　　張敬堯於十一日退出長沙南軍即於次日入城本埠湖南善後協會得漢口轉來長沙快函詳述張敬堯臨去時需索商氏及長沙危急情形爲錄於左連日張軍失敗南軍已近逼湘潭省城遷徙紛紛危險萬狀張於上星期六（六月五日）原擬交李奎元護理軍民兩政旋忽變更前議對商會代表演說言此次戰爭並非南北戰爭乃直皖戰爭近數日内我纔覺悟云云對於李奎元表示不滿意李不安於位遂下令離省昨午十一時已紛紛准備開拔全城失望不知所措昨日商會開議益形緊迫本定由各街辦保衛團舉行巡街并已得張同意至是張忽下令解散宣言衡陽之變即原於保衛團反戈相向無論如何决不許舉辦商人無法自衛呼籲無門困苦不堪言狀得午張先瓚進署串通楊從權劉錫麟等唆動張改嚴厲辦法三　（一）裕湘票幣逼令通行（二）保衛團徽章勒令繳出（三）籌大宗餉項接濟前方并由宣言於三件辦不到全城立成焦土并立將商會代表斬决示衆昨午後已由電話召商會代表四人前往稱裕湘銀行連日兌出現欵八十四萬之多商界有何辦法其意卽欲以此數償於商民各界人士聞之震駭欲死連日殺人甚多軍政執法處宣佈詭言係三師坐探昨日由前方調回七師五團及二十五團數千人不知何故居民大起恐慌昨聞對商界及紳界的代表言定要三十萬否則全城生命不負責對不住人各機關人員逃避一空惟張與楊從權不肯放鬆定欲敲取大宗欵項種種威嚇以上種種情形皆千眞萬確全城生命財産懸於呼吸近日謡諑繁興傳說不一有謂孚威已有電致張勸其將行須保持長沙不許驚動一草一木否則不容其潰兵過漢此說如確湘岳居民或有生死骨肉之望救濟事已辦不及婦女多無所逃若燒殺時亦無法也云云 
[楚同艦駛赴長江巡防]  
　　海軍藍總司令近以長江上游湘鄂毘連之江面防務緊要須派艦前往游弋爰飭楚同砲艦艦長陳訓詠裝足煤斤配齊藥彈等械於今日（十四號）由滬出發駛往長江巡防 
[續開龍華兵工分廠之預備]  
　　兵工廠龍華分廠停辦已久工人星散近因湘省戰事發生陸軍部迭電廠長謝帮清令卽趕速製造子彈以便撥用於是謝廠長即召分廠主任唐志熙商議將分廠續行開辦以便趕製子彈現正在招集舊有工人聞各工人等意見因該分廠停工已久工人等均另謀他業恐開工後不能久長工作以故均觀望不前云 
[造船所將造新船塢]  
　　江南造船所近來承造華洋官商輪船以及修理各省兵艦與海軍各艦工程極繁原有長四百五十英尺之船塢已不敷用故刷所長留冠南洋總工程師毛根（譯音）籌商擬再添闢一新塢當查得老船塢東首沿浦灘本有空地一方僅須拆去圍牆一道房屋數間即可建造新塢爰特繪就圖式將建築方法擬定說明書不日即當動工建築聞新塢之造價約五六十萬金云 
[考察歐美敎育後之紀載（續十二日）]  
　　團員述美國敎育狀况 
　　（五）「阿爾巴馬省塔斯該基附近哈累斯巴特小學校」此爲南因普羅維曼之黑人鄉村小學有兩敎室兩教員一即校長已任職二十年經費以縣欵百五十元塔斯該基校欵一百五十元私人捐欵一百五十元充饶有兒童五十人本日校中方開家族懇親會討論種值事校舍附近有小屋三間爲兒童練習整理家庭之用一寢室一食堂一廚房各有陳設蓋亦含模範家庭之意校長告余等謂黑人大半無家故其子弟遷徙無常不便於敎育現極力提倡積蓄并使有家庭生活之趣味以爲救濟之一法云 
　　（丙）聯合學校（一）「愛俄瓦省第莫因市外絳思登學校」此校爲六區聯合而成中小學合校爲八四制有小學兒童一百八十八二·三年級四·五年級七·八年級各爲複式班中學生四十五人而三四年級亦爲複式班必修科外有家事農事科因奬勵兒童作業有種黍養猪園藝罐頭各俱樂部就學兒童爲自六區而來六區面積二十一方哩遠道通學者甚多故由校中備馬車每日接送於大道之旁車夫工資短途每年八十五元長途每年一百四十元兒童午飯每週三日由校備售於兒童每件收費五分餘二日則各自携帶余等詢以上情形後即同校長至各教室參觀至「中學一年級烹飪室」見生徒十一人分爲三組一組烹調一組洗滌一組售賣蓋每週三日置備食物售與同學兒童也旋至「一年級教室」參觀此級兒童適表演所續國文中故事兩則（一）一鳥折翅次第飛投三樹求枝棲兩樹拒絶一樹容之未幾一樵者來伐兩樹兩樹皆倒（二）有大中小三熊共赴一穴某日午餐已備出外散步有小女子來歷試三熊之食物及其床椅大熊中熊之食椅及床均不合小女之意乃坐小熊之椅食小熊之食而寢於小熊之床未幾熊歸大熊中熊各尋其食椅及床均無恙惟小熊食罄而椅亦不可復坐更發見女猶睡於其床逼視之女驚走羣熊奔逐而散繼參觀授奬「授奬處」在校中三履樓上地本兩敎室中間以疊摺之門開之則爲全校兒童集合之所是日所奬爲前學期成績校長蓋欲爲嘉賓戾止爲發表之一機會也發奬主席爲前校長兹紀其成績大概及奬品數量如次（一）種玉蜀米俱樂部成績第一每畝收成八十八斗奬品十五元（可作入農校時學費）第二十元第三十五元（二）養猪俱樂部入會者十一人成績第一以三個月之飼養重量自七十八磅增至二百五十四磅去費二十七元四角九分奬品銀十五元（三）園藝俱樂部第一奬品値十五　　龍華孤兒院運動會攝影（二）優秀舞 
　　元之衣服第二値十元之衣服第三値五元之衣服（四）罐頭俱樂部此部分爲兩組一爲中學一爲小學第一奬品銀元五元第二銀元四元第三銀元三元另有三人所製成績於縣市中均列上等且與全省七十處俱樂部成績比較列名第九且他處得奬者年齡較大此年均幼稚故特别奬之奬畢省教育局長介紹同人與諸兒童同人亦有所致詞迨兒童散學後復由校長談話如次本校由六區聯合而成經費六區平均負擔其稅則區董訂之由縣徵收每百元之産最高額稅九角平均爲四角半强迫兒童就學縣敎育局及學校均負責任教科目一依省定章程各科教授法以能使兒童應用爲主中學敎員三人生徒數少故無選料小學教員八人複級敎室有兩敎員深感不便將來擬改用學科分擔法凡聯合學校能及省立標準無論有無中學省欵每年補助七百五十元此外省欵給予五百元爲設備農事家事之用祇限於一次農事俱樂部由省立農科大學提倡本校教員組織各種玉蜀米園藝等均令兒童以校中所教之法歸家試行由部鼓勵直接可使學校家庭聯絡間接可改良農業奬品之由來一得自縣成績展覽會一得自地方商家之捐贈前校長爲本區代表故奬品由其發給本校常以校中圖書借供附近人民家庭之閱覽并以校舍爲鄉民開會娱樂之所蓋鄉民别無同井里之人懇情之所也 
[女子運動社初次宣言]  
　　女子運動社係由周畹蘭女士聯合同志所發起已租定南成都路新樂里一七七號爲社址該社初步已决定發行月刋從事鼓吹徵求同志兹得該社第一次宣言原文錄下我們爲求女子與男子得均等發展的機會特地集合女界同志發行定期刋物各呌女子運動爲增進女子發展機會的工具并聯絡醒覺女子的聲氣兹當創刋應有鮮明宗旨昭示大衆特定我們進行的程序如下（一）求女子敎育的進步使女子求知天性不受桎梏（二）倡　女子勞働主義求女子經濟的獨立（三）打破買賣婚姻求女子婚姻的自由以上三項是我們進行的程序我們願始終怒力不懈以求我們地位的增進能與男子同時怒力於解放與改造的事業但我們自信不是萬能的人若不得全國醒覺女子的贊助則成就必狠有限狠希望女界覺者念我們的孤詣表深切的同情協力合作共負這個大責任 
[上海歐美同學會年會紀事]  
　　前日（二十）下午五句鐘上海歐美同學會一一品香開會到者有李觀森周林友雷炳林楊尊三朱籙黃榮輝楊錫仁席德懋許建屏黃首民朱庭祺胡彬夏伍朝樞張君謀陳光甫等數十人由李登輝博士主席提議修改章程事宜（一）章程内應加入會費一項每會員每年納會費洋三元年會聚餐費洋一元五角包括在内（二）職員共設會長副會長書記會計四人不設總幹事每年更換職員二人各職員不得連任三次（三）將章程内各部長一項删去俾得臨時增減較爲活動章程内無須規定部長人數與名稱次選舉得本年新職員如下會長鍾文耀副會長席德懋會計黃首民書記俞希稷後復聚餐周森友與其夫人奏樂唱歌伍朝樞胡彬夏略有演說 
[青年普益社德育演講紀]  
　　大東門外青年普益社昨晚七時半請曾紹賢牧師演講題爲「金錢之魔力」附近市民之來社聽講者約數十人先由該會幹事孟保羅（R.P.Montgomery）偕衆唱詩王大章祈禱蔡厂修主席曾君演講略謂人之欲望無窮而常受金錢之支配故人之弁髦禮法作奸犯科者莫非金錢之魔力有以使然所謂金錢萬惡信不誣也雖然人遇衣食住等必要之事則解囊無吝色是金錢亦有時爲人所輕且以金錢萬能爲說者尚另有人在故吾人盍謀利用金錢之道使有益於國家一切愼毋爲金錢之奴隸令人有中國不患無理財家而患其僅能自私之感則金錢之魔力不將化萬惡爲萬能也耶云云衆鼓掌九時許主席致謝而散 
[浙湘敎育界來滬參觀]  
　　昨日午後有浙江省立處州之第十一師範附屬高小學校職教員八人並湖南常德之高小學校榏長龍靜濤敎員唐巖齋又該邑烈士祠之小學校校長譚有巖教員張惠卿及通俗敎育館館長何星三等分别來滬俱庽北市先後至省敎育會說明原由取得該會給予介紹參觀學校證午後相繼入城内省立第二師範曁附屬高小學校參觀許久而去 
[粤僑商業聯合會常年大會紀]  
　　昨爲粤僑商業聯合會常年大會之期午後二時開會由陳炳謙會長主席報告略謂本日爲本會常年大會謹將上年辦理情形擇要報告（一）本會成立以來得會員會友羣策羣力已形發逹前以五萬兩購置江西路五十三號洋房因房客租約未滿未能遷入繼復購定老靶子路一百二十九號洋房爲會所該價二萬五千兩從新修葺及添置傢具約五千兩現工程完竣應請公定日期 
 
 
 

Page 11

 
 
開幕（二）上年粤東米荒本會與粤東糧食救濟會辦理平糶統計先後共運米五十批計七十二萬二千八百餘擔由春初至早稻登場市價平復人心安定遂告結束（三）旅滬粤商向無一全省同鄉之完善醫院本會同人發起在天通菴附近購地十五畝有奇設立粤商醫院不旬日捐欵已逹十二萬元仰見同鄉諸公熱心毅力該醫院一切皆照最新式建築辦理務求完備預算約須二十萬元望我父老兄弟踴躍捐助共成善舉（四）廢花及生仁報關估價我邦年中損失甚巨經本會公函總商會呈奉稅務處批准改定廢花正稅三錢半生仁正稅一錢半（五）輪船公司增加棧租怡和東棧被火保險行不允賠償二事本會迭與各帮會議維持現正在磋商中二事關係各帮甚大本會當隨各帮一致進行（六）暹羅等處華僑被虐本會迭與潮州會館電請政府維持查海外華僑吾粤爲多招箂華僑興辦實業爲當務之急本會對於華僑實業應加意維護以盡天職以上略舉大端此外應興應革事宜務望諸公各抒偉見共策進行再炳謙前承公舉濫竽會長汲深綆短隕越時虞本届選舉務祈另選賢員俾得暫息仔肩無任盼禱云云繼開選舉票陳炳謙得三百四十二票當選爲正會長葉苾荃得二百十八票染綸鄉得一百三十二票各當選爲副會長其幹事等員因人數繁多開票至六時尚未告竣俟再續布 
[烟酒聯合會常會紀]  
　　中國烟酒聯合會昨開星期常會首由主席陳良玉報告前日酒業代表來會聲稱從前公賣費改收爲認時由前局長一再相勸方始承認今第一分棧忽有人加額爭認但　攬辦不顧將來其所加之數必求取償於我後患何堪設想且同業爭辦捐稅爲向例所不許囑爲提議維持請爲公决報告畢沈子卿起言現在稅捐一項種種辦法更不如清季我商人處此時代困難已逹極點設再任人從中把持則痛苦之中又加一層痛苦事關稅務應先由該業中自行呈請該管局所秉公辦理金印候附議通過次俞葆康報告本會幹事史燕堂平時對於會務素抱熱忱今忽逝世明日爲史設奠日期本會同人理應前往公祭衆皆贊成通過次由金拜仁宣布皖浙等省來函陳述國内公債之意見以次傳觀略有討論至鐘鳴五下乃散會 
[蘇州旅滬同鄉會週年會紀]  
　　蘇州旅滬同鄉會（吳縣常熟崑山吳江四縣）於上年組織成立後現届一年昨日在新閘路平江公所開週年大會並提議修改章程下午一時同鄉到者六百餘人正會長楊叔英因病未到公推陳則民覓臨時主席陳君報告謂本會開辦以來一週炘間經過情形應由會長報告乃由楊裁樓代表正會長云楊叔英先生現因有病不能蒞會貝潤生先生赴蘇未返陳養泉先生亦因年老身弱不克兼顧故委託鄙人代表報告一切會長一年以來所辦義務如賑濟吳江等處水災及籌設公學推廣敎育事業並獨認經費五千元現存福康等錢莊擬購地一方建造會址預計需欵三萬餘金現存各莊的欵已有二萬餘元自開辦至本年三月底止共收欵（除新會員在外）洋四千三百九十九元一角支出二千四百五十四元九角三分存洋一千九百餘元云云次由會計趙竹麟報告賬略對於官廳事如本會存案於八月二十一日由縣復到九月二日道署復到並請省長禁米等事均得滿意現届期滿更選應請諸君另選云云繼經公學主任徐蓮舫尤懷臯之代表某君報告學務謂現學生六十餘人除同鄉佔四成外餘係外籍尚嫌不能普及應予推廣並添設高小學校應籌經費請公决繼幹事蔣百雲報告推廣公墓醫院借本種種公益事業畢即舉行歡迎今届新會員入會由學生唱歌畢乃由陳則民等提議修改章程事衆意以草案第六章第十·十一兩條設董事四十二人等均應修改設會長應由會員用雙記名投票法選舉贊成與反對者雙力互相辯論移時不决遂無結果至簢時而散聞須延長日期再行選舉云 
[地方廳解釋法律之代電]  
　　華洋訴訟執行兩歧之疑點 
　　上海地方審判廳張廳長昨呈江蘇高等廳快郵代電云查中外條約凡中國人民控告在中國有領事裁判權各國人民負欠錢債等項歸各該領事訊斷凡在中國有領事裁判權各國人民控告中國人民負欠錢債等項歸中國官員訊斷是中國官廳應受理之華洋訴訟案件自應限於華人爲被告其義甚明其以在中國有領事裁判權各國人民爲被告來廳起訴者固可援據條約予以駁回如有領事裁判權國人民甲爲原告請求將華籍被告乙已財産假如押經决定照准後依法執行乃有華籍之第三人丙提起異議之訴聲稱被封之財産係伊所有以前案之債權人甲及債務人乙爲共同被告請求撤封若照中外條約駁斥其訴訟使其另向管轄權之外國領事署起訴則一事而係屬於中外兩審判衙門不但與不動産執行規則第六條第一項之規定不符卽前之假扣押决定亦非外國領事所可干預等必事涉兩歧無從解决若予以受理又與中外條約顯有違背此不獨假扣押之事件爲然即一般華洋訴訟之强制執行事件均屬不無疑問究竟如何辦理之處屬廳無成例可援事關法權未敢擅斷理合電請鈞廳鑒核迅予電請大理院解釋電示祗遵 
[地審廳函詢棧單性質]  
　　上海地方審判廳張廳長致南北兩商會函云逕啓者查上海商場有賣買棧單之事例如某甲出立棧單與乙由乙轉賣與兩持單向甲取貨甲以乙未交價拒絶不肯出貨因之甲乙間致生糾葛主張各異究竟甲是否對丙負責抑係對乙負責該項棧單是否係一種現貨性質抑或與平常支票相同關於此種習慣非經調查無從核辦相應譯抄棧戰一紙函送貴會迅將該項棧單之性質及關於該單買賣之習慣詳細查明連同抄單卽日函復過廳以資攷核實紉公誼 
[地方廳重審楊日華紀]  
　　廣東人陳秉祥前控同鄉人楊日華因索詐不遂將伊子陳錫麟擄去藏匿至今未見等情曾經上海地方審檢廳迭次研訊終結判處楊日華死刑申詳上台請示旋由省長公署令飭該審檢廳再行提案重審以期無枉無縱審檢廳乃於前日下午由周刑庭長會同許檢察官開第一庭審理先據陳秉祥投稱仍在虹口有恒路開設洋貨號我子錫麟向在學堂中讀書前年冬間忽接匿名恐嚇信告借鉅欵商人知爲楊日華主謀未幾忽失我子踪迹當時楊佯爲帮同找尋曾被取去洋數十元爲此投警所禀控獲送到案請求堂上嚴追多子到案給領問官命提在押之楊日華至案研詰據供廣東人在滬貿易向來安分前奉公堂判押捕房數月實受他人之愚且民人雖與陳秉祥認識並不親近惟伊姪與我交好自陳錫麟失踪後民人曾代爲找尋安有誘匿錫麟之理實遭誣控求宥問官得供會商之下判將楊日華還押陳秉祥退去候示 
[紅木業代表請查工人要挾]  
　　紅木帮工人前因米價飛漲要求作主加增工資不遂一律罷工嗣經各代表出爲排解各工人已一律上工兹經該業語袖代表林彦水等探悉工人方面仍有聚衆要挾情事爰投淞滬警察廳禀控徐廳長乃於前日飭派保安隊長警協同該代表等同赴各處查察如遇肇釁之人立拿解廳訊辦 
[上海物價指數表（三十四）]  
　　財政部駐滬調查貨價處五月第四週（二十四至三十日）上海物價指數云本週增數爲一○七·九比前週又高千分之七比前月本週高千分之十比去年十二月本週即本表最低時計張上千分之一○九·此中原因自非一端而滙價劇變要不能不認爲提高物價之主要動力自一九一三年至一九一九年十二月各國物價因受歐戰之影響率漲上一二倍不等據倫敦經濟週刋所載美國指數至百分之二七六美國增至二二○·六日本增至二九○·法國且增至四一七·○（以上指數均以一九一三年物價） 
作爲百分）本埠物價向無詳確之統計（本處甫於去年一月開辦）未知戰前戰後其比率究率若但以吾人聞見之所及參以各處片斷的記載則除顔料等特種商品以外一般物價似尚不及歐美各國之昻貴所以然者外洋貨幣木位多屬金貨而中國爲用銀之國年來銀價暴漲滙兌順利其減輕洋貨之成本與　和物價之上騰功効爲不小也一二月來歐美物價略見回落各處指數亦漸著低落之象（參看前週本表說明）而本埠之　外匯兌乃與歐戰期内情勢相反本年二月間先令放長至九先令三辨士美金漲至一百五十七八元近日先令掛牌忽跌致四先令七辨士美金不及九十元近日所到各貨核算成本尚遠在本埠市價之上故歐美定價縱能略見回縮而以滙兌不利吃本太鉅本埠物價未必能驟見低落况據此間美國商會消息美國貨物亦祗零售價格稍見下降躉售時價並未大跌至日貨貶價係受經濟恐慌之影響此爲一時的現象預料金融平物價必當回復故本埠進口商家方力謀貨價之穩定（如疋頭）或提高（木材）以免虧蝕又紙張食糖等貨原料缺乏供不敷求非　進口稀少存貨日薄近且有廣事搜羅轉運出口者此亦促進物價之一原因也本週指數表列下 
　　本表以八年九月物價作爲百分 
　　期間　九年五月　前月 
　　類别第四週　前週　本週 
　　糧食　　一○五·○　一○二·七　一○七·二 
　　其他食物一一九·○　一一七·三　一一七·○ 
　　疋頭及其原料一○二·三　一○二·七　一○三·五 
　　金屬一○八·九　一○八·九　一○五·七 
　　雜貨然料九九·四　一○○·二　九九·五 
　　建築材料一一三·六　一一三·七　一○九·○ 
　　工業用品一○○·九　九七·九　九五·一 
　　其他物品一○四·二　一○四·四　一○一·四 
　　雜貨平均一○四·五　一○四·○　一○一·二 
　　總平均　一○七·九　一○七·二　一○六·九 
[鐵華學校消息]  
　　法租界巨籟逹路鐵華兩等義務學校於前日下午四時有女校董老公茂紗廠主夫人惠勃斯脫在其新置長浜路住宅之花園中開歡迎該校全體茶話會由陸鐵華校長曁教職員率領國昆義勇隊導以旗隊鼓號隊前往由該廠主夫婦及買辦周某等接待入内並有外賓多人預會首由義勇隊兵式様次拳術次學生代表柯模範讀英文頌詞主人乃聞演幻術詼諧百出頗足解頤演畢分贈諸生各餅乾一包果糖一瓶又蛋糕香蕉牛乳咖啡等物末復在草地上作種種游戲如聯環·推車競走·及賽足·提球·傳球·奪繩·蹴鞠等藝且有外賓數人助興學生奪得錦標者爲柏璋·于錫華·張仁本·陸泰來·趙海良·姜關寳等比及傍晚始整隊而返 
[義務學校游藝會秩序]  
　　南市上海學生聯合會所設之第一義務國民學校因籌欵維持故定於本月十九日即隂曆五月初四日（星期六）午後一時至六時假靜安寺夏令配克大戲院舉行遊藝會是日秩序除愛國女校已誌日前本報外尚有中西女塾之鋼琴合奏·及問答短劇女子體操學校之舞蹈·及拳術清心實業學校陸福震厲志山馬愼餘　君之滑稽西歌并有美國都立華君之鼻笛及汽筒音樂清心女校之唱詩等此外如新劇亦已由鄭正秋君編定劇名爲「米蛀蟲」演劇者除鄭正秋鄭鵰鴣周劍雲等外尚有第二師範高耀球等加入云 
[大陸銀行開幕紀]  
　　寗波路大陸銀行於昨日開幕各界來賀者約五百餘人喜幛對聯頌詞紀念銀牌等品總計三百餘件賀電亦紛绖沓來本日所收存欵有本埠銀一百五十餘萬兩及外埠裝來現洋一百餘萬元 
[豐大銀行開幕]  
　　昨日南京路豐大銀行正式開幕賀客盈門政界如各省督軍省長代表松滬護軍使代表元殿元南京胡財政廳長商界如朱葆三周金箴虞洽卿宋漢章王子崧及各銀行經理俱聯袂偕來聞當日所收存儲各欵逹四五十萬之多云 
[惠羅公司貨品夏季減價]  
　　南京路十三號惠羅公司自本月（六月）一日起將歐美運來各種貨品一律陳列減價出售顧客遂踴躍爭購該公司以貨名價目繁多僞便利顧客起見特將各種貨品圖様及價目等准於今日（十四日）及十六·十八·二十一·二十三·二十五等日逐一登載本報廣告欄俾欲購者一目了然該公司貿易將見更爲發逹也 
[沿灘置擱搭棚之押拆]  
　　上海縣公署昨發佈告云爲示禁事案據浦東塘工善後局董朱日宣呈稱竊查浦東二十四保二十三圖張家浜口北岸沿灘有　艒船數隻歇泊已久停沙淤墊大妨水利且有置擱搭棚日夜住宿以致垃圾時常傾倒實屬佔礙河道該處擬建公渡碼頭亦在統一規畫之列沿河直綫擬築公路以利交通爲亟具文呈請鑒核迅函警廳轉行第三區一分署派警驅逐一律拆除一而分令洋涇市經董曁該圖董督飭禁阻並飭地保恊警驅逐押拆隨時查察阻止仍請出示永禁以重水利實爲公便等情據此除函請警廳行知該管警區並令行洋涇市經董傳諭地保協警廳逐押拆隨時查察阻止外合行布告該　艒船等知悉以後不得再在該處裝置水擱搭棚棲宿致有妨礙水道情事違干未便特此布告 
[本架脫筍之慘劇跌傷工人多名]  
　　浦東美孚火油公司第七棧房近因修建房屋四週搭有木架昨日上午三丈餘高之木架忽脫筍斷折站於架上工作之小工山東人劉則之·馬貴林·劉福生·陳德工·清江人夏郎布天津人邱姜卿皆從高墜下身受重傷斷背脊者有之斷手足者有之呻吟痛楚慘不忍聞當由西人派人舁上小火輪載送浦西山東路醫院醫治聞受傷人中有半數恐無生望云 
[周浦鎭米行閉歇之訟案]  
　　姚瑞國向在周浦開設姚德順米行閱時已久信用昭著不料本月十二日該行忽然閉歇虧欠頗鉅當經各債權查知本月初曾向南市某米行辦進秈米二百餘包此項原貨爲姚行夥友王貞祥運往無錫出售所得米價被王私收用去各債權乃於前日扭控上海地方審判廳訴追至夜又有人私入姚行私運白米數十石爲債權一份子爲花業之丁姓等查見除將貨扣留鄉董處外復投法庭禀訴 
[去年騙子今又來]  
　　向操衣業之浦東人陳吉人賃居十六舗迎賓旅館十七號房間内前日至馬家廠永吉祥烟紙店内購買江西夏布五疋計値洋七十餘元囑店中人送往棧中交貨取洋旋被該店學徒認出去年被騙夏布三疋即是此人遂佯爲允許多隨數人由執事人葉守恕伴同至棧陳果施故技託稱尚有朱姓友人欲再購三疋當付莊票一紙致言此票一百兩必待出外收現方可照付葉知其圖騙將貨看守俄而陳稱該票明日可付現洋俟朱友購貨後可一併照付葉不允當即將陳扭控一區一分駐所聲明去年被騙時陳未留鬚今又來圖騙求究詰之陳一味支吾飭即串解警廳司法科訊究 
[私賣鴉片]  
　　法租界霞飛路捕房捕頭日前偵悉徐阿海家私設烟榻容人燈吃爰於前晚帶同包探及暗差捕數名前往徐家抄出烟槍四支烟燈六隻烟客十餘人一併帶入捕房諭令烟客薄罰斥退徐交保出外聽候傳堂訊核 
[各被告交保候訊]  
　　舒顯揚在公共公廨控陳琴軒不理押欵本利洋八百六十四元又崔蘭生控崔鼎三侵蝕洋一千八百十四元又婦人杜陸氏控杜志生杜根才串吞伊故夫杜悅昌應得遺産洋二千元又豐昌公司控祝生記違背合同擅豎極大招牌請求禁止並追損失銀三百兩各案均由駐廨包探於前日將各被告傳案着照章交保候訊 
[攫取金鎖片]  
　　吳清臣前日挈小孩董阿福在浙江路嬉戲被陳賢郎將孩項間金鎖片攫取經吳喊捕當由三百九十號印捕追獲人贓帶入捕房飭令收押聽候解究 
[道尹公署批示四則]  
　　南滙縣民潘松香等呈爲盜害公所縣批無效奔轅環求令行嚴處由呈悉此案旣經該民等呈縣澈查應候該董復縣核辦卽經董查復果有不能滿意之處亦不妨調齊證據呈請復查毋庸來道越凟 
　　海門縣民劉燮鈞呈爲包攬擾藉訟歛費聲請澈究定案以安樂佃由據呈已悉此案已復令海門縣知事酌理斟情秉公處斷藉泯糾紛仰即知照 
　　海門縣民顧鳴臯等呈爲業某佃苦朦復難堪再叩吊卷查碑維持成案以絶後擾而这发地方由呈悉前據具呈業經明白批示在案該民等應靜候該縣傳訊核判母再瑣凟 
　　海門縣民殷其華等呈爲朦復殃民環叩吊卷核奪維持成案以免後擾而救貧民由呈悉已於顧鳴臯等呈内明晰批示仰即知照 
[淞滬警察廳批示四則]  
　　張屠等續呈聲明受累情形請賜取締閘北車行公會私捐由呈悉查閘北私立車行公會·前據該民等呈訴受累情形業經咨請上海縣公署將該公會勒令取消在案兹據復前情候再令行閘北各區嚴予查禁可也仰即知照 
　　陳榮森爲呈請在綺雲茶樓增添戲劇由呈悉候令行該管區查復核辦 
　　馬仲良呈請組織民華新劇社練習所由禀悉餘批同上 
　　林顔水爲呈請臨紅木作罷工由呈悉已飭區派警驅散矣 
專件 
[中華民國八年通商海關各口全年貿易總論（錄海關貿易册）（續）]  
　　再論各口情形本年歳首哈爾濱滿洲里三姓愛琿北滿各口岸貿易復興不幸松花江水淺船隻往來不便鐵路紊亂貨車缺乏貿易因而有礙加以盧布一再跌價更足使其衰落持至年終尚無起色琿春貿易頗佳南滿進出口貿易均極活潑雖久旱爲患損及收成並無所礙蓋奉天省内進銷日貨之舉無甚效力大連報告先係鐵路車輛不敷各路線又被兵隊佔用故貨物堆積爲前此所未有嗣後設法救濟貿易轉爲極盛而以往日本之出口貨爲最多此固内地農業發逹出産大增之故日本國内生齒日繁收成歉薄益以油廠添設豆類之需求所以加廣至南滿五穀銷場之旺亦由該國民食不足之故牛莊一口獲利特厚玉蜀黍小麥高粱之運往西比利亞以及朝鮮日本者爲數不少於該口貿易上可謂開一新紀元日本方面運輸貨物較爲便利貨幣又無甚漲落有此二因凡定購中國貨物經由日本運往歐美者當可進行不輟南滿四周大興土木發展企業之狂熱於斯爲盛觀於進口之建築材料即可證明日本公司近來設立者二百五十餘家資本金共有一萬五千萬日元之鉅大連股票市面生機活潑迴逾尋常股分交易高過票額第此項新事業基礎之鞏固與否尚屬疑問鞍山製鐵所五月間開始出鐵鍊鋼一舉雖經籌及祗以鋼價低落捨而不鍊南滿鐵路历求刷新車務改革管理誠有一日千里之勢所出人意料之外者係因對於牛莊修改車費使該口受不公之待遇今則困難已解運貨價格較之數年前便宜甚多安東報告謂有相近地方之處藏有石棉此種産品須俟有資本及運輸新法即成重要事業南滿産米逐年加旺奉天産米足敷自用之期將至北方一帶除山東東部天旱蝗蟲爲患外三年來收成均極豐稔直隸棉花甚旺紗廠正在建設者計有多所將來該省棉業之發逹可爲預卜青島工藝振興爲本年之特點煤斥因工廠需用影響所及出口大減上年政治擾亂遺害貿易本年幸已安寗出口貿易格外暢旺雖有停销日貨舉動而糧食菜油運往日本者甚夥國外市場亟須草帽緶花生山羊皮故天津交易甚多羊毛生意仍舊競爭商人並不以滙兌漲落爲慮軍用及織毯兩種羊毛進貨尤多天津銀子進口爲數頗鉅足見直隸山東兩省農人之需用烟台一口華人由海參崴帶來美國金元紙幣流入金融市面之後凡向來儲藏盧布票之鄉民皆歡迎之逐日有價預料將來或多或少必能攘奪盧布票及日本金銀元票之席而爲該口之投機事業山東省入夏霍亂盛行日本檢騐中國開來船隻由八月起至十月止入冬㾕症復現傳染内地死者多起海州鄰近發見燐礦刻已組織公司開採由礦地至海浜之輕便鐵道正在建築（未完） 
來件 
[湖南改造促成會發起宣言]  
　　自張敬堯到湘極剷括淫殺之能事湘民寃痛慘怛無可告語此次驅張運動竭各方之力盡多日之功得南北主張正義人道者之同情至於今日始有將就驅除之望然吾人尚未可遽作樂觀也何則一張敬堯去百張敬堯方環伺欲來至其時無論吾人方不勝其驅除之苦而「朝三暮四」「虎頭蛇尾」「換湯不換藥」亦何如是之智短耶湖南自入民國三被兵災遘難最多犧牲特大推原事始無非「督軍」惡制爲之禍根督軍一日不除湖南亂象一日不止無論當局者屬南屬北抑其人爲惡爲良由今之道無變今之俗湘局之無望治安早已成不移之鐵案夫以如此絶大犧牲尚不足稍引起其自身覺悟則湘人腦筋直成死寂以如此暮氣欲適其生存於此新潮澎湃之世戞乎其難仰又觀之現今國内問題爲種種特殊勢力所牽制有不能遽爲全盤解决之勢求之實際可循途徑還在有一個地方之羣衆爲之先倡同人之愚以爲欲建設一理想的湖南唯有從「根本改造」下手而先提出一最低限度且應乎時勢要求之條件合省内外湘人之公意剷除一切私見私利持此宗旨爲一種合理的繼續的羣衆運動不逹不止論者謂湖南爲東方之瑞士吾人果能以瑞士爲吾儕『理想湖南』之影相從今日起三千萬人滌慮洗心向前奮進未始無實見之一時勢明告吾儕荒野之西伯利亞已起風潮已亡之朝鮮亦求自决大勢所趨莫之能遏返觀大湖以南蒼梧以北三湘七澤風土雄厚正吾人自治自决之舞臺亦舉世括目相看之驕子譬之青青年少身手不差要在其好自爲之耳吾人對於湘事以『去張』爲第一步以『張去如此建設』爲第二步今特將軍務·財政·敎育·自治·人民自由權利·交通·各大端列成條件徵求各地湘人公意此種條件之精神以『推倒武力』及『實行民治』爲兩大綱領以廢督·裁兵·逹到『推倒武力』之目的以銀行民辦·敎育獨立·自治建設·及保障人民權利·便利交通·逹到『實行民治』之目的吾人宜不顧一切阻碍持其所信向前奮鬭蓋歷史上世界各國民權人權之取得未有不從積極之奮鬭與運動而來者也同人更有進者湖南爲全國之一部湖南之改造即全國改造之一部直接間接影響實多加之援助與以同情掬成美之心作桴鼓之應此又同人等所熱望於全國人士著也敝會爲同志所組合專以促成湖南改造爲宗旨促成之辦法在於發表意見從衆人之後加以提倡至於實際政治的活動殺望有一班明逹之人努力爲之同人不願加入今當發起之始特此宣言會設上海民厚南里二十九號 
　　湖南建設問題條件商榷一軍政（一）廢督軍（二）軍隊以一師爲最高額分駐岳陽·常德·衡陽·寳慶·洪江省城治安以隸屬省長之警察維持之絶對不駐兵各縣治安以隸屬縣知事之警察維持之廢除警備隊及鎭守使名目（三）軍費支出總額至多不得超過省收入總額十二分之一二財政（一）湖南銀行民辦銀行發行紙幣之準備金由省議會監督存儲準備金額與紙幣發行額之比例由省議會議定省議會有隨時至銀行查賬之權（二）舉辦遺産稅·所得稅·減輕鹽稅·廢除三年來新加各苛稅（三）民辦湖南第一紡紗廠三教育（一）敎育經費獨立其數定爲一百萬元以後應時增加教育經費之來源應確定敎育經費保管權屬之由省立各學校組織而成之「敎育經費保管處」（三）採普及義務敎育方針至遲於十五年内完成七十五縣之義務敎育四自治（一）籌備建設各縣最小區域之眞正人民自治機關（二）成立並公認縣·鎭·鄉工會（三）成立並公認縣·鎭·鄉農會五交通（一）在最短期内促進修竣粤漢鐵路之湖南綫（二）建築全省各重要市鎭與鄉村間之汽車路六完全保障人民「集會」「結社」「言論」「出版」之自由提出者湖南改造促成會 
來函 
[上海中國銀行來函]  
　　敬啓者敝行今接北京總行來電内開三年内國公債第三次抽籖於六月九日舉行其抽中號碼爲09172237505968769095計共拾壹籖乂七年短期内國公債第五次抽籖於六月十日舉行其抽中號碼01182531425268763198計共拾籖等因特此函逹即請登入貴報俾便遠近周知爲荷 
雜評二 
[驅張與廢督（訥）]  
　　吾昨謂驅張而後必繼以爭督今欲預除此爭督之禍則廢督主張實爲根本解决湘事之主張也湘自民國以來擾擾迄未稍止者即覬覦此督之一席耳從前之刺焦逐湯趕傳雖不盡爲爭督然舉爭督亦必有多少關係故欲爲湘之安寗計而預弭爭督之釁廢督其最要也即使繼任之督其力足以懾人無人敢與之爭然試問今日一般武人擁有多數軍隊而不任意横行者乎力愈强者擾亂地方愈甚一張敬堯去而百張敬堯來地方亦終無休息之日蓋民治與武力絶對不能相容在彼稍明事理之武人亦未嘗不自知之者故當此廢督說盛倡之時而湘省又値可以廢督之機會則今日對於全國不妨以湘省爲廢督之試騐對於湘省不妨以廢督爲改造之初步吾甚望湘人之逹此目的也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[吾之家庭瑣述（二）] [  張枕綠]  
　　餐已略事休憇妻姊登樓共事缝紉或出以手或出以機吾衣之成夙賴縫工自有吾妻而縫値給吾妻矣女甥即獨坐餐室中温理昨課索居無聊目耽耽視桌瓶中糖醬之屬食指大動弗已則擅自問鼎政吾有覺而責詢之曰是固餐室非書室也書室在餐室之右匪獲吾許人莫得人寫字桌位頗黎牕前取其光明午後陽光來迫則以紗幔禦之窗外爲庭有花數盆在堦吾所手裁而夙嗜者宛轉花容頗能曠怡吾心神而觸發吾文思桌前有旋轉椅吾一入室即據坐之萬響弗入於耳惟逹吾幻想於毫端毫端乃狂現一切蜃樓海市有時忽窘於材則左右旋轉吾椅狀至不寗或苦神疲便倒身於座後之沙發上長舒吾氣偶有所獲於心又起就桌矣 
　　旣而鈴聲又作則傭婦告人午餐已備之聲也衆乃立輟所事而奔餐室餐後又稍息申報旋遞到衆爭取第四張吾必一讀自由談之自由談鄉居息影鮮與故人通函對此短語數行不啻聞瘦鵑啼聲心爲快慰也吾姊喜讀筆記及譯稿覓而不得即棄去女甥之歡迎第四張特歡迎挿畫耳吾妻於小品文字但嗜短篇小說人心各别有若此誠不能强同焉 
　　迨鐘聲報一餐室又改爲臨時書室則吾妻若姊共治英文古文時讀小說吾妻兼理醫學之書蓋幼年所習者女甥讀方字妻姊輪値敎之吾講解英文後卽復入於書室几上爐香已爇微烟裊裊甚宜於鼻而墨花又灑滿紙矣於時市聲旣寂牕戶復闔處境恬靜適於撰述頻年孤客申江心爲形役即在中夜亦苦喧囂每思覓一如今日之日而環境阻我不易立得今幸得之云何不喜字文因緣匪偶然已 
　　四時許吾妻入書室據屋隅書案而坐爲我謄錄新稿吾檢書橱中英文雜誌默誦之藉覓譯材時温校中舊籍慨念同學少年今都不賤吾亦猶人而獨滯厄雖曰有幸寗不自慚毖後懲前知宜加勉矣 
筆剳 
[寫照記（上）] [  若渠]  
　　夜三鼓矣岑寂之小樓中一燈如豆欲滅而復明少年畫師胡生引觴獨酌四壁所懸環案而架者皆畫也人物花草風景動物所在皆是吾人始以爲胡生不耐此闐寂之境而胡生却不然與畫中美人名花相酬答俄而花明柳暗鷄犬相聞又如挿足於山野絶境然則胡生之快感可知也酒酣隱几臥已而驚醒曰我夢耶嗟乎天下事事實上萬難逹到者往往於夢中得遂其願我夢是不知伊亦有是夢否果有是夢雖夢亦非夢矣言旣悲梗弗能聲假寐久之神思頽靡大非獨酌時也復起并杯盤將鉛筆畫紙具列於案提篋出一照片則一女子也胡生凝眸視照片不稍瞬自語曰我學畫於沈先生門五年矣汝從沈先生僅四月而我與汝相暱若四年豈非天耶天欲速成我事奚厄我爲我非沈先生不能識汝汝非沈先生亦不能知我深沈先生者鑄造我兩人情愛之利器也兹者沈先生且歸道山噫沈先生死矣我二人之情或亦從此死耶縱欲不死而成不死之死矣曩者汝請寫照我以爲臨照片則呆板無靈氣不如對面寫生爲愈且臨照必欲依照片所攝之姿勢照片上之姿勢或不愜於意寫亦奚爲若寫生一任我之所欲而定較愈於臨照多矣汝韙我言而約於御夾衫時在沈先生家爲汝寫生今非御夾衫時耶沈先生逝矣何處復有沈先生家而爲汝傳嫣然微笑之神耶第於夢中彷彿一二嘻我旣不能如我願亦將從汝願矣乃殿畫紙審視照片泚律縱横移時面目身體鈎勒畢矣又自言曰如何佈景衣又何色我欲是伊或不欲伊若侍我側則商酌旣妥然後動筆無罣碍矣今則奈何又擲筆一嘆時精神疲甚竟就寢而東方欲曙矣 
劇談 
[歌壇賸語] [  民哀]  
　　凡社會之風尚世人之心理以及激昻慷慨之事實光怪陸離之現象皆由戲焉刻劃以盡其變化故勸人無我四字雖至纎極微之言動刻不能忘者也至於忠臣孝子之偉績亂臣賊子之奸情一演至於戲使人或喜或怒或憂或泣猶之身歷其境者此何故蓋名家唱工做工有以動之也例如觀空城計見諸葛武侯之知彼知已轉危爲安令人肅然起敬喜形於郄觀下河東見夫賣君賣國慘戮忠良令人握拳透爪氣憤填胸觀瓊林宴見夫喪魂落魄自投羅網令人凄楚抑鬱傷心酸鼻觀鍘美案見夫大公無我駙馬伏法令人鼓掌稱快眉飛色舞若是者皆觀劇變化之所爲亦優人刻劃之所當深加注意者也雖然刻劃之工非易言也泰西某國有一伶專作拿坡崙惟妙惟肖名震遐邇問其所以致此之由則潛心揣摹拿坡崙形貌十餘年中未嘗有一朝一夕之鬆懈盛名之得負匪偶然也試問中國伶人能下若是工夫者乎坐科子弟其師急於得錢但求其能不問其精不精票友則本以爲消遣品志不在此愈不問其精不精於是中國伶界無眞正出類拔萃之人物雖然社會生活亦有以致之 
笑林 
[莞爾新語] [  諤聲]  
　　傑克好爲大言欲矯其弊乃與兄約曰予若故態復萌者請以足蹴我俾知所儆無何二人與友共茗點傑克口狀其父所建之花房曰此屋長四百十三尺高九十尺廣......言未畢其兄以乃弟之言過其實以足自桌下力蹴之傑克痛而大呼有間乃嘆息曰此屋廣僅一寸耳 
　　一丐途遇一紳士向之乞錢曰請君憐我稍與我錢蓋吾家尚有一妻與五女兒也某紳應曰然吾家中亦有一妻及五女兒也 
　　瑪麗之母謂瑪麗曰女乎汝今已及笄嫁期逼矣吾素喜富而不驕勤而有信者爲吾婿今孚我望者厥惟一年五十之鰥夫汝以爲何如瑪麗微笑答曰不若爲吾擇年二十五者二人之爲愈也 
新聞拾遺 
　　科員得冥鏹客有自皖省來者據云某縣知事王某用胞弟某乙爲收發員平日無案不索規費憾之者甚衆有許某者素以善訟名近亦因案件投遞某乙亦索規費二十元許於開庭時竟呈上冥鏹一封並謂貴收發員索取規費奈小民家貧無力措置特以此作代希鑒原察收云云知事大怒卽命乃弟至當庭申斥記大過一次了事[  瘦影]  
　　醫生嘗糞汁常屬某鄉醫生王某昔在某名醫處學業因行爲不檢半途輟業遂在鄉中懸壺謀生日前該鄉某甲之子染病親詣王某延聘詎王正與某京貨舗夥作棋戰出車飛象興高采烈一時不願釋手遂囑某甲稍待乃王某久不起身而某甲之田夥則已趕來云小孩已氣絶某憤甚扭王至厠賜以糞汁一時淋漓盡致見者多掩鼻而逃云[  憶珍]  
　　富翁買敗紙蘇州某富翁有嗜古癖遇名人書畫不惜以重貲購取日前於某處得敗紙一名古借約上署天啓某年立紙色黯敝字跡遒勁翁愛之甚購以十金倩名匠用古錦裝潢以示珍貴云[  吳秉恬]  
　　幼女出閣男大宣婚女大宣嫁此人之大倫也然男女年紀至少至須在十六歳以外始爲相宜詎前日南市九畝地史姓女年纔十二竟出嫁於石皮弄劉姓十五齡之子一時觀者莫不嘖嘖稱奇云[  浪跡]  
　　急人之難本埠有周某者雖小負販然性豪俠能急人之難昨於途中遇男婦二人挈一子約十齡相持而哭周詢之答曰江甯人因近日米價遽昻不能得食欲賣妻以圖苟活無如志不可奪欲賣子情又不忍徘徊無策飢火中燒故相持一慟云周亦涕下招之同歸呼其妻以家中米分半給之三人再拜而去[  王一慟]  
　　拾米不昧本埠中華書局職員陳某昨在櫃前拾得鈔票一包計數甚鉅陳某不昧天良即持往該局店長處請設法覔尋失主該局現擬登報招領歸回原主噫世風日下若陳某者可以風矣[  志]  
劇本 
[新婚夫婦（二四）] [  瑙威名家皮琴生著一圭譯]  
　　阿克塞咳我不是硬心腸的但我這時却不得不立定决心要是失了這一着退讓了一步我就一輩子不能得勞拉咧因此他定須跟着我同去 
　　母親（跳起身來）不能他不能去你這假君子你倘守若你以前所說的話說是愛他的便須好好兒給他留在原處留着在這裏 
　　勞拉（他先前立在瑪蒂爾逹身旁到此便走近他母親）是呵直到我死的一日 
　　父親（立起來）不行我們萬不能改變上帝的法律這是書上寫着的「一個男子不妨抛撇他的父親和母親但須和他的老婆合在一起」所以在女的方面也該和丈夫合在一起他旣要勞拉同去勞拉不能不去 
　　勞拉父親你可是丨你可是有這心丨 
　　父親我的孩子我原没有這忍心只是合理的事我又不能不照着做去咳勞拉（和勞拉相抱母親也上去一同相抱着） 
　　瑪蒂爾逹（向阿克塞）你這狡猾的人你没有龙想也没有仁心你踏在人家心坎上好似踏在路上的草堆裏一般要知這種事可不能如此容易他當眞是個孩子我須得伴他同去我不認識你也不信託你（握緊他的拳兒）我要守護着他（閉幕） 
小說 
[社會小說衆醉獨醒（七十一）] [  瞻廬]  
　　第十三回重色彩文人結習悔鹵莽道士通疏 
　　歷來的文人學士都把婦女兩字當做文章裏面的一種色彩胸頭有什麽牢騷有什麽惱恨不肯爽爽快快吐出這口氣却把婦女當做一部排氣機滿肚皮的牢騷惱恨都要借着婦女的口吻排洩出來胡謅甚麽『思公子』『憶佳期』『春閨怨』『秋閨恨』說來說去那有甚麽好話說出婦女也是一個人男子也是一個人婦女做了男子的排氣機怕不損了婦人的人格然而還算把婦女當做高尚的玩物看待等而下之存心益發不可問了掛着香奩的招牌傍着西崑的門戶專把婦女一肌一容一顰一笑做他們的消遣品左一首『個儂』右一首『無題』寫得栩栩欲活歷歷如眞詞句裏面總不免帶着幾分輕薄果然出以藴藉藉出以含蓄倒也罷了那尤其不堪的盈篇累幅專揀機褻上面去着筆竟是雜事秘辛的演義控鶴秘記的詳解我也不必套着道學先生的論調駡他們『誣衊閨閫引誘青年』但就他們的設心而論畢竟算女子是甚麽簡直是消遣的侃調的戲笑的狎悔的一種玩物罷了文人學士尚有這般牢不可破的觀念那些没程度的人自然不消說得每逢女學校開會滿座的男賓挨挨擠擠表面上說是展覽成績倘然下一句誅心的批評只怕其中心地光明的寥寥可數又逢女學生結伴旅行每過一處沿路看熱市的常有許多不堪入耳的議論社會上的玩物觀念旣然不肯解放自然有許多婦女不敢在外面亂跑家庭朿縛婦女朿縛得鬆社會朿縛婦女束縛得緊解放婦女的朿縛家庭社會須得兼營並顧要是家庭的朿縛已解放了社會的朿縛卻不曾解放婦女的自身儘可把做男子看待社會的待遇依然當做玩物相視窮鄉僻壤踽踽獨行我們做男子的果然不怕甚麽難道青年婦女也可同我們做男子的一般行動一般放心託膽這一席話說得朱氏句句入耳語語愜心點頭播腦了一會子便道你的說話眞不錯方才你呌王媽陪慧兒出門原來有這般用意 
[自由談之自由談] [  鵑]  
　　今之人每遇不如意事輒曰今生已矣願期諸來世以此自慰固可忘憂然必欲期來世之如意則恐未必能得蓋今生旣不能盡人力以如其意來世渺茫又安能期事之如意哉 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[禁烟之笑談] [  老圃]  
　　内地之禁烟愈禁而愈嚴然鴉片之供給愈禁而愈多喫鴉片之風亦愈禁而愈盛 
　　不禁則鴉片之價廉一禁則鴉片之價貴價貴則包種者之利息厚包運者之利息亦厚開煙窟者之利息亦愈厚於是不知不覺産出一種靠鴉片喫飯之人靠鴉片喫飯之人愈增愈多卽鴉片之供給亦愈增愈多 
　　不禁則公然喫鴉片一禁則秘密喫鴉片於是警察得一敲詐之路禁烟調查員得一敲詐之路甚至流氓光棍亦得一敲詐之路易言之即又不知不覺産出一種靠鴉片煙吃飯之人然所謂敲詐者非能阻碍人之吸鴉片適足以奬勵人之吸鴉片蓋皆以和平之法出之以包庇之法行之大率每一煙窟每月供給警察若干元供給禁煙調查員若干元故執行禁烟之人員惟恐煙窟之不多禁煙之人員愈多即被庇之煙窟亦愈加愈多 
　　内地之禁煙人員如警察及禁煙調查員皆縣知事所派也縣知事捉得吸烟之富戶幾視爲財神却捉得貧乏者亦百計苛罰使之傾家而止警察之奬勵金取給於是司法經費取給於是縣知事所不能報銷之開支取給於是縣知事私人欲籌之欵亦取給於是故爲縣知事計誠不得不多派禁煙之人員禁煙之人員愈派愈多即禁煙之收入亦愈增愈多易言之則又不知不覺産出一種靠鴉片吃飯之人即縣知事也 
道德叢話 
[新格言] [  漸]  
　　男子的惡習慣是把女子當做玩具所以男子對於女子也該有相當的敬禮 
　　富人的惡習慣是把窮人當做用具所以富人對於窮人也該有相當的敬禮 
女子有了幾個錢就格外的裝飾也是惡習慣倘若不是天然優美却裝飾得奇形怪狀這分明是預備做人家的玩具怪不得男子要戲弄他所以要打破男女不平的習慣先要加高女子的人格 
　　窮人没有一個錢反格外的嬾惰也是惡習慣倘若不是天然殘廢竟嬾惰到吃盡當光這恐怕還不彀做人家的用具怪不得富人要欺侮他所以要打破貧富不平等的習慣先要加高窮人的人格 
　　加高女子的人格責任還在男子身上要敎女子和男子受同等的敎育 
　　加高窮人的人格責任還在富人身上要敎窮人和富人受同等敎育 
[虛僞是中國社會的大病] [  衍林]  
　　吾國人社會交際幾幾乎没有一個地方不虛僞因爲這個緣故有許多人竟然身受種種苦痛造成種種罪惡永久不能自悟自拔這是我們社會上最悲觀的一件事拿我們現在社會上的種種虛僞去詳細分析是狠費時候的但最習慣而最易改革的數種我現在講出來或者能喚起人的注意對於社會道德上亦可以有點裨益 
　　第一場面底虛僞中國人最講究場面往往不顧自己的實力一意去做譬如婚喪的事爲他傾家蕩産的人狠多又有大多數人外觀上非常闊綽出必車馬衣必錦繡其實他每日所獲還不及他所用的十百分之一甚至於家中人的衣食亦無所取給考這種人的意思並不心願如此不過因爲場面所迫覺得不能不如此因爲這場面問題社會上就産出許多傾家破産的人喪失志氣的人所以這種虛僞第一應該革除 
　　第二酬應底虛僞中國酬應的名目是很多的如（生日）（彌月）（慶節）（洗塵）（接風）等等指不勝屈或以廢物往返相贈或因酒筵呼盧喝雉無非是無謂的周旋有許多人看這種酬應比他的正業還要緊亦有貧無立錐的人甚至典質了去做這種事這種虛僞的酬應雖没有大害但費時失業亦是狠利害的 
　　第三客氣底虛僞中國人素喜謙讓往往飲食的底時候必謙讓數四然後就坐遇見生友的時候必先講一番客套這種事是極費時而無味的還有一件不可究詰的事是在茶館酒樓或買物乘車的時候常有一種代人付欵的習慣這種習慣本是一件傷惠傷廉的舉動在西人的眼光代人付欵就是看不起人其實這代人付欵的人何嘗一定是眞心呢尤其可笑的有書人本不願代人付欵但故意做出一種代付底様子欲速故遲如恐不及這眞是何苦呢 
　　以上三種不過舉一一種比例全是關於個人的是個人道德上所應該曉得而且應該立刻革除的還有影響大底種種虛僞我當另篇寫出來不過改革社會應從容易處入手這是我先寫這篇的意思（乙種酬） 
經濟 
[商業在經濟界之地位] [  仲拔]  
　　年來提倡新政者莫不隨聲附和以振興商業爲當今急務然叩其所以爲急務之故則多一知半解以爲各國多重商則商業自爲富國之道此皮毛之論而未悉其眞相者也欲知商業之眞相應研究商業在此人類共同生活之社會有何種的關係 
　　世界之組織人類經濟之組織也人類之經濟不外生産與消費兩者之作用然此兩者之作用非藉支配之力不可也蓋人類工作之能力有限而消費之度無窮其生産甲物者有乙物之消費而同時不能生産乙物其生産乙物者亦然故甲乙有不得不互換其工作之力以適其消費之度且物之生産有限於地點者如江浙之絲茶不産於北陜甘之皮革不出於南北 
 
 
 

Page 18

 
 
人之所需不盡在北南人之所需不盡在南故兩地有互換之必要因人與人之互換地與地之互換遂有此互換之組織此種組織謂之商業故商業者輸運工品農品以逹於市場以應所求使有無相通而逹生産消費兩者之適度之經濟的支配者也 
　　商業旣爲經濟的支配則國家農工業之發展全視此支配力之强厚與否其文配力强厚者未有不增大其農工而致其國於富有今世界錯綜交互則生産與消費之支配不僅限於一區一域而當有世界經濟的組織也吾國歷來本有商而國仍不富何者緣吾國商業限於區域而未嘗有支配世界生産與消費之能力也 
衛生 
[睡眠與臥室之注意（續）] [  佛心]  
　　在將睡時飲酒少許能使人塊壘全消睡魔易致或沐浴蓋入浴後精神必覺疲勞疲倦則着枕即入眠矣如胃健者不妨略進餅干牛乳或其他點飢物胃弱者切不可嘗試否則爲害非淺 
　　將睡時須以温水嗽口用牙刷洗滌則更佳蓋日間之纖細食物積於齒缝頗易生腐能長用此法一無間日則雖至高年無牙痛之患 
　　人之脊背扁平宜仰臥因仰臥爲自然習性且合衛生復能使週身血輪循環暢行但枕褥宜柔軟爲佳免致頭背重要部分受壓迫之患如不慣仰臥不妨右側而臥因自冐入腸之口常右向故右側而臥使食物易於消化但仰臥與消化並無限礙故能矯正則尤佳 
　　如安枕後思潮起落不能入眠則默數鐘擺之聲或看筆記詩文均能催人入眠 
[店夥赤膊] [  陳作薪]  
　　天時漸漸的熱起來了店裏赤膊的人又要多起來了我的嘴不耐的要說幾句赤膊是一般夥友的習慣並不覺得有什麽失了體面但是經外國人看了他們就要說中國還是不開化的同那熱帶裏的土人一様這句話我想起來到也不錯那熱帶裏的土人赤膊還可說是天氣太熱没有受過教育難怪他們在中國天氣又不算頂熱一般店夥竟是上身一絲多不掛的環伏在那櫃台上嬉嬉哈哈的一點兒多不顧着體面那些店夥也有兩隻眼何以不去看那街上的行人可說除了那下等社會的多是衣冠整整他們上面照着火熱似的太陽下面兩隻腿還不住的走尚且忍耐得住那做店夥的撲在櫃台上總比街上走的人好些若說街上走的人比在店裏的人凉快惯那麽在家裏的女人到也没有看見他們赤膊過咧我並不是要勸一般夥友穿上小衫又要穿上長衫若能穿一件汗衫或者穿一件薄薄的布衫就是算不失體面了（乙種酬） 
調查錄 
[參觀祥泰鋸木廠記] [  忍寒]  
　　青年會參觀團於前日（十二日）下午二時由交際科幹事鈕立卿君率領團員二十餘人驅車逕往楊樹浦路隆麥倫路交會處祥泰鋸木工廠The　Chrna　Fmport $Export　Lumber　Co　Ltd旣抵授刺　　旋由該廠工場管理員美人譚敦Leroy　Dayton出迎導往各工場參觀有時略用西語說明兹將觀察及詢問所得略記如下該廠由美人設立自成立迄今已十有三載現有工人八百名其地前當大道（卽楊樹浦路）背臨黃浦起卸運送均極便利且廠内鐵軌滿佈以備　車輾轉輸送木材於各工場及出廠者省時減力佈置甚爲周密而廠其寛廣積木如山規模尤見宏大入内見鋸機無數悉用馬逹電機發動之有大鋸一上下不息刀光如電銳利異常鋸上有管注水殺熱以免發火而防危險旁設鐵軌軌上駕車車上置木高不逾鋸車底繫定於滑車之鋼繩故只須將機扳推即能使車進退自如木置車沿深淺之度車上另有測器指示只須工人使用車上扳機時注視如是車經大鋸巨木立解易如裁紙此係逐一縱剖厚薄可不一律剖就隨由排列之轉軸乘勢送至直鋸處此時板係平置入鋸去其兩邊以使寛狹一律又有齊鋸器一具列鋸十餘機係美國密歇根省薩極諾地方威格司兄弟公司Wickes　Btothers　Co.Saginaw　Michican所出構造極佳用法同前惟此則同時齊锯厚薄一律出貨較多費時反省故承辦大宗材料必用此鋸欲齊寛度須再直鋸此外尚有横鋸鑤光·出線·製圓板等機用法均極巧妙更有烘板房·堆架木板殆滿據云板欲卽用或製　物之箱必須烘法水分使其乾燥並悉該廠車營出口商業所用原料多花族　及浙閩大木所出之力板多用以製紙烟煤油·肥皂等一切貯貨之箱其圓板　係附近製　廠所定製作　　之用其他一切建築材料亦均能承辦誠滬上不　之鋸木廠也 
小說 
[商業小說模範商人（十一）] [  瘦鵑]  
　　第五章大文章 
　　半點鐘後嘉德離了紅馬大旅館踱將出來在路上便遇見了市長湯德湯德以前本是個很委瑣的人衣服也不大光鮮然而脾氣很好没有一些兒小人模様他自從充了紅馬鎭市長自然得意多了這時他穿着一身很挺拔的常服戴一頂禮帽手中提着一根金柄的手杖瞧他從頭到脚自有一種做全鑤領袖的氣概最動眼的是胸前一枝鑽石領針光彩很亮還有他一雙眼晴也亮亮的和那鑽石不相上下當下他一見嘉德就伸出手來和他握手一壁很高興的說道咦嘉德我歡迎你你今天爲甚麽臉色不大好看像失去了甚麽東西似的不像平日間那麽喜氣洋洋的敎人瞧了也不高興嘉德裝着笑說道市長先生你仍和平時一様没有改變市長笑道我已改變過變得益發好了這三個月來没一滴酒兒進我的口簡直是和他絶了交了此刻我覺得已成一個改良的人改良的市長往後還須一天天改良這個紅馬鎭成一個模範的市鎭那纔好咧嘉德忙道恭喜恭喜我却料不到你老人家竟能戒酒眞難得了湯德道可不是麽我自問德薄能鮮原没有做市長的資格虧得當時貴報給我鼓吹山爾格又盡力帮忙纔占了這紅馬鎭中最高的位置我旣做了市長總須在道德上格外留意纔不愧是個市長纔能得鎭中人的信託自己知道生平最大的弊病是喜歡喝酒爲了這酒往往誤事因此打定主意决不再喝一滴酒三個月來總算没有破戒任是咽喉中乾得要破裂開來我也給他個不理會只給一些水兒他喝就算了嘉德道這様眞不容易你須得受我道賀湯德道我也須賀你們大音報的發逹六個月來一天勝似一天嘉德微微一笑謙了幾句一會湯德忽地問道你可曾聽得最近的消息嘉德道甚麽消息我或者知道湯德道就是那小桃礦的事嘉德點頭道我已知道了聽說有一個東部的資本家預備買了這礦動工開採湯德很得意的說道是啊嘉德這可又是紅馬鎭中一件轟動一時的事要是沙伊士眞買了這礦好好兒的招工開採起來接着旁的礦也逐一開了其餘的各種商業也遂一創辦了再隔一二年我們紅馬鎭怕不是西部第一個名城麽嘉德先生我想你的話的很不錯的湯德揮着他的手杖帶笑說道自然不錯我們這一班人都是一心想把紅馬鎭振興起來的不見三個月來已攆掉了好多流氓無賴和一般靠着賭度日的賭棍要是我一經做着紅馬鎭市長山爾格做着警察長他們决不敢再溜回來如今小桃礦的開採實是我們紅馬鎭發逹的第一步百尺竿頭一步步上去將來正有無限的希望雖有幾個抱悲觀的人說這鎭不過是個空殻子再也不能怎様大發逹做到了這個局面已經劃定界線了然而我見是不信紅馬鎭萬萬不止如此嘉德道市長你這話說得很着力湯德道着力麽我還嫌說得着力咧嘉德你年少多才商業上的手腕又很靈活總須常抱着樂觀興興頭頭的向前做去如今你的機會可又到了爲了這小桃礦總須做一篇大文章在大音報中占他半張的地位爽爽快快痛論一番一方面旣提起鎭中人的精神一方面也　鄰鎭的人知道知道你爲甚麽不趕快做去呢 
 
 
