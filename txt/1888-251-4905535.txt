# 1888 - 251 - 4905535

 

Page 1

 
 
[新印東華錄東華續錄出售] [  圖書集成局啓]  
　　東華錄一書初編于蔣氏後長沙王益吾祭酒從事史館復取累期掌故　列聖宏謨編纂成書著爲續緣由是自天命迄道光九朝治續燦然大　恭閱之下不特仰見　祖　宗宵肝勤勞孜孜圖治之至意卽列朝名臣章奏大將勳猷以及外藩恭順之情邊疆開拓之事亦皆編年記月一覽可知固宜家置一編朝夕披閱者也第原本巳多漫漶坊間　刻又皆魯魚亥豕訛悮良多茲用新式鉛字排印精選上白紙張校對裝潢俱極佳妙刻巳告竣每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌書室購取可如欲　購買請移玉至申報館帳房面議可也此節 
[重印廣治平略出售] [  點石齋主人啓]  
　　息關蔡九　先生具三長器成一家言緝廣治平略三十六卷續集八卷綜天文地理人事五千年史鑑嘹如指掌凡方與風俗利弊古今制度沿　攷核詳明論晰精確誠昭代有用之書經世必需之學也今本齋亟爲石印每部四本價洋一元卽日發售此佈 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸清遠里恒泰昌出售此外則南北申昌及本帳房皆可購取價碼仍照四十元至其校對印訂裝潢無不精益求精早爲有目共賞所有售出股票亦統歸恒泰昌發書此佈 
[再論美國禁阻華人事]  
　　美國之禁阻華人初非君與臣之意皆美國土人之意也其所以禁阻之故則亦不過爲利中國之人作事勤而取值廉人多樂於雇用以故舊金山荒島一區竟獲開成沃壤若悉用土人則其數當不止幾倍華人而爲時亦必無如此之速華人之取值既廉作事既勤樂於雇用者多則所謂喧賓奪主土人之積忿固不待言吾獨不解美國之議院何以輕聽工人之言乃若是其信之深而發之暴也以爲美乃民主之國故民之所言不得不遵乎然亦必言之有理而後可以從之若言之無理而亦不得不從之則不但何樂乎君而且將來之禍不可勝言美之君若臣詎不思之首今使執報復之道以施之於美國謂美國既禁我華人至於如是之不遺餘力則亦何樂乎有此友邦計不如閉關絕使凡美國之人亦不聽其過中國雷池一步而彼反有辭以對曰我之所禁阻者非盡華人而禁阻之也凡在中國之官若商或係遊歷等輩執有文憑　不之禁所禁者僅華人之作小工者耳我美國茍有作小工之人在中國而中國亦以美國之所以待華人者待之當亦無可置喙若因此而舉美人悉數不令來華則報施未免過當於理未免不順此美人之所以有所持而不恐者也雖然美國此舉則究不得謂之公其所禁者止中國之小工固也然彼於中國之小工固何所深惡哉以其取值廉而作事勤則正當使美國之人效之則之又安得而惡之卽使美國土人惡其奪利而雇用者則咸喜華人顯何以絕不聞出一持平之論了卽曰作工之人多雇工之人少夫其口眾我寡不敢出一辭以取怨而議院之大臣則所謂上以利國下以利民所謂裕國通商其道安在而亦徇眾工人之情而甘於開罪隣國此誠有不解其故者矣若以爲禁往來工人卽所以利本國之工人是以凡有華工概禁絕之去則不准復來卽以華人而隸他國之籍如澳門之寄籍葡國香港之寄籍英國若是者亦嘗有之今亦一律禁止使不得前是皆所以厚已之工人而不使他人得以奪其利源也顧以泰西各國之人其在美國各處充作小工以謀生計者不知凡幾與彼土人羣居錯處不聞出一淘汰之令下一逐客之書也且不獨歐洲之人爲然卽同在亞西亞之日本人亦多裹糧躡　而至美境以求受一塵以自食其力其數初不爲少又何以不聞有揮一人於境外限一額於國中也若以爲歐洲人與美國言語相通服色相同故不妨安之若素卽在日本習於西法言西人之言服西人之服宛然與西人無異故亦可以與之同處獨華人則異言異服彼之視華猶華之視彼蓋有格格不入者故惡獨異於他國也夫既知今日之惡之則何如前時之不招前既招之使來爲之宣勤爲之效力爲之開疆爲之闢土爲之盡地力以養人民而乃反以仇人視之豈曰高鳥盡良弓藏狡兔死走狗烹彼美國中無非長頸鳥喙若句踐者乎且茍因其異言服而惡之則彼華人之寄籍他國者澳門者皆爲葡人之裝香港是多爲英人之裝言其言服幾自不知其本來面目又何以美人必明晰詳辨而概入於禁例也由是觀人之虎狼之國固不可一日與居矣今日我中國以大度爲懷斷不肯因區區工人而致與美國開　華工則又無勢無力無能無爲一聽其驅之逐之　之槍之燒之禁之而不之較徒令旁觀之人憤然爲不平之鳴噫則何益矣吾聞臺灣自設省會辦招墾以來南洋各島流寓之華人經張叔和觀察設法招徠後近已有翩然來歸陸續至臺以就樂土者特不肯自言其實耳夫彼南洋各華人固稍稍置有產業薄有家貲者猶且不顧安土重遷自願復我邦國況彼寓美之華工受如是之苦抱如是之憤何不悉數去荊棘而返梓桑則臺地既有人可用而又不至見惡於外人是不亦兩全其美者乎所難者人數太多水腳費鉅以是束手然國家茍果欲拯諸人於水火而登之袵席則亦必有法以處之豈僅斤斤然不允互換約章而已哉 
[本館接奉電音] ○昨接在京友人發來電音有本月初八日　上諭一道敬謹譯登○八月初八日奉　上諭楊昌濬奏副都統假滿病劇懇請開缺據情代奏一摺福州副都統多鑾布着准其開缺欽此 
[要電傳聞] ○臺北近接臺南府屬之嘉義縣發來電音謂該處有土匪若干思借民間燒香賽會爲名揭竿而起應請派兵預防等語官　傳說如此雖未見有明文想亦不盡子虛也 
[埤南續信] ○臺灣府屬埤南廳土番滋事各節屬列本報前經劉省師特向北洋調丁禹廷軍門乘鐵甲船前往探視軍門已於七月二十四日由埤回基隆傳聞該處軍情由李本欽統領連與土番接戰均經獲勝惟番眾善用鳥槍我軍被其擊傷者數人有某營哨官劉連元左臂受傷幸未折斷然傷　頗巨未知能無性命之憂否二十六七兩日省帥派飛捷兵輪開往澎湖裝載吳鎮軍宏洛挑選精壯勇丁前赴埤南助戰又派撫轅差官馬雙魁及工程委員陳尚志陳坤三人坐北洋所來鐵甲船前往觀陣大軍所至想不難指日凱旋也　 
 
 

Page 2

 
 
[燕市歌聲] ○淮安關監督世榷使序於七月二十間入奏因經徵光緒十三年分常稅關期屆滿將是年所徵數目及虧短情形奏請飭部照寬免著賠放案核議嗣經戶部查得該關共徵常稅銀六萬六千餘兩核與欽定正額盈餘銀數三十六萬四千餘兩計短徵銀二十九萬九千餘兩其何以虧徵如此之多據榷使摺內聲稱皆因去歲鄭州決口淮安等處盡成澤國商賈裹足不前稅課因此日見減色實非經徵不力可比問戶部堂官較查上屆所短之數計八萬餘兩當擬以減免八成著賠二成奏准在案而此屆所短者又比上屆多虧銀一萬四五千兩情形雖有不同然所虧甚鉅其所請寬免著賠一節似乎礙難　准至目下作何辦理尚未聞也○七月廿五夜三更向盡承定門外之南苑大紅　內有強人百餘名手持槍砲直撲內務府錢糧衙門該衙官役以寡不敵眾暫行逃避於是署內銀錢等項被其席捲而去次日官役查明失去白銀三十餘兩現錢一百餘吊衣物無多當已稟報內務府矣○淮安關監督世榷使序於七月二十間入奏因查今春恭奉　諭旨傳辦硃紅絹四籠福方二百張湖筆五百枝小羊毫一百五十枝此毫一百五十枝茲委妥員解京呈進其所需價值計銀三千九百餘兩　於常稅項下作正開銷此奏交部核議業已准其所請行文該關遵照矣○皖撫陳中丞　於七月廿七日奏稱查得徽寗池太廣道雙觀察福詳稱經徵蕪湖關光緒十三年稅課關期屆滿共徵常稅銀十三萬八千餘兩較與　欽定正額　餘兩項共銀三十四萬七千餘兩短收數目甚鉅奏請飭部核議未知部中准駁與否○前報紀王純一在獄病故一節茲聞並無其事刻經秋審處將罪定准已入秋審冊矣惟所定罪名係　緩決蓋與無故殺妻者有　耳大約明年叅逢　大婚恩赦其命可以保全矣○東華門外大元寶胡同因七月杪地藏王誕期邀請五城子弟走會　是日計會八起觀者雲士女紛紜車馬擁塞經各　地面官廳派兵彈壓幸未滋事○七月二十聞曾九帥入奏因查尚未卸任淮安關監督世榷使序之母周氏於七月十二日病故例應回旗穿孝惟新任效榷使曾尚未到江因暫委筆贴式承君曾暫爲代理相應奏請速飭該員出京以重職守等語聞此奏已由戶部內務府轉飭該員家屬矣○京師沙窩門外小鳥雞荘於七月二十間忽有素患瘋疾之某甲無故將其生父拖翻于地手携板　週　亂打致將頭顱損爛越日受風而斃管坊官役早已獲甲迨甲父故後因案關逆倫未便遷延詳明城憲移解刑部審訊聞甲連日經刑部　鞫毫無實供一味瘋言瘋語而已○前門外迤東草廠八巷有戶部書吏孫姓家忽於七月二十間清晨走出一女僕滿臉血迹　向南城坊署順德告於是觀者如堵然皆不解其故後有知者傳稱孫妻與女僕素有間隙近因旁人挑弄忿持菜刀砍傷女僕雖有傷痕數處幸不甚重現經坊官將孫妻傳到以備質訊○李傳相進貢老本桂花十六盆每株高約八尺上下樹本約有六寸合抱聞購時每株約值百金七月杪經管解委員護送到京卽於次早反入大內旋由內務府轉呈　○京師寶勝和班唱老生之十三客歲由張家口購來張家口戲班老板侯姓自失十三紅生意日減難以支持竟自歇業然恨寶勝和班之奪十三紅也獨自來京潛赴宛平縣控告寶勝和班主素有勢力侯以人地生疏竟未得　隱忍而歸七月廿八寶勝和班分　於德勝門外戲園十三紅唱畢時乘馬將赴前門外戲園不料行至皇域根突來一夥強人各持利器輙將十三紅搶去直出齊化門飛向東行是時雖有保護者三四人然眾寡不敵只好狼　而逃現現經班主派人各處搜求毫無蹤跡疑是侯姓所爲將率多人赴張家口尋　矣以一伶之故而興鷸蚌之爭洵不愧紅之一字 
[愛民如子] ○此次奏省水災就近地方官除奉天慶軍憲特派左軍門吃賑接救外其餘惟牛荘城守尉奇君實心辦賑踴躍從事奇君在牛荘有年前次水災獨備船隻親赴各處撈救千數百人尚恨起意之晚救人水多此次一得報災之信赶卽出示令燒酒鍋　　　　止又令各糧坊限定糧價不許　漲一面飭令書差兵弁持錢分投災處曉示軍民人等有能撈救一人者給東錢一千必須送到　　以便　屋安插庶幾救人救澈復恐兵弁書差　有弊病遂親臨災地暗中查訪果聞若輩見有殷實之家勒索每名數十吊至數百吊及奇君親判遂不敢再作弊矣撈救之船有數百號每船可救六七十人約四五天竟救至三萬四千餘人盡數安插城中水退後有力之家已各回里目下尚留一半約有一萬七八千人奇君皆給以食語云救人一命勝造七級浮圖此三萬餘人者悉爲奇君所救其功德豈有限量耶 
[白下郵傳] ○江蘇學政王益吾宗師錄遺事竣定於本月初六日由金陵啓節回江陰一俟新任楊學憲到來卽須交卸入都覆　旨也○前日洋務局接得江海關道龔仰蘧觀察電音悉有奧國親王由英奧二國領帶官從滬上陪至金陵游歷於本月初七日可彽下關適譯員曹順甫司馬入塲應試因電至滬上邀其介弟前來代舌人之職云 
[委署監掣] ○昨紀淮南監掣府師司馬丁艱都轉檄飭林分轉暫行代理一面申詳督憲委署等情茲奉督批掃候補運羊徐紹垣前往接署都轉隨於本月初五日牌示飭遵按徐星槎分轉歷任通州海州分司體商恤灶所到皆有政聲今此接署斯篆長才展布定能措置裕如鹺屬商民莫不聞而欣忭也 
[禁食蔓菜] ○　上近來患急痧者甚多間有偶食蔬菜中之蔓青菜亦卽患痧斃命者刻有某善士令人肩鑼　鳴各處勸人鐵食謂是菜近生一種小黑虫在內嚙食菜心虫口之毒留存菜內　人食之致染瘟疾等語聞者剖視菜果無收千顆一律邇日各菜傭盈筐肩販入城依然垂頭喪氣滿載而返並聞隔江某邑亦然有司並出示勸禁噫是可異已 
[寗郡辦志文會秋季課題] ○漢學　大采朝日小采夕月解　旬而見說　伊耆氏攷○宋學　艮爲不動心之學論　論語五天之　　說　孟子說禮有明言禮者有不明言禮者有興人論禮者試條舉之○史學兼掌故　史記副在京師說　後漢外戚恩澤俟攷　丁愷曾治河要語書後○天文兼算學　地球環日斜行成四季說　唐開元十二年七月戊午朔推日食過半而不食其故何歟　州方千里封方百里三十國七十里者六十國五十里者百二十國其餘山澤聞出積里若干○　地　浮于淮泗達于河解　周官職方弦蒲賈疏訂誤　問漢書有扶風鄂有潏水而說文潏水在京兆杜陵何歟○詞章　曲江觀濤賦以觀濤乎廣陵之曲江爲韻　擬王元長策秀才文五首　詠秋四律七言　秋氣　秋色　秋聲　秋光 
[甬上雜識] ○寍郡於初一日傍晚濃雲四合雷聲隆隆得雨一陣初二日早晨旭日東升而熱氣已減當晚風自西南來雨亦相繼而下淅瀝蕭瑟竟夜不休涼生枕簟現在酷吏遠去故人時來而疫癘亦漸見稀少矣○聞西鄉鳳岙市山中於前日忽又出蜃山水暴發直沖橫街頭一帶該處居民紛紛逃避山上或以舟爲家霎時頓成澤國現在水已漸退人尚無恙而器皿什物被水氽去者頗不少也○西鄉橫街頭甲乙兩人近爲爭奪地基乙用強將甲毆傷甲家赴縣請驗徐邑尊委鄞江司帶同仵役人等下鄉往驗驗得甲傷甚重勒令乙家出費養傷一面交將乙帶縣飭差管押想俟某甲性命之有無以定某乙罪名之輕重也○甲乙兩昆仲均在半邊街撐小船以營生前夜七點鐘時同　某丙因見乙船回來預囑其兄某甲將船排開以便乙船擺巖甲聞卽將船以腳展開立足不穩翻入江中當經同幫人　力相救無從打撈其弟某乙遂誣某丙推跌身死　保將扭丙送縣雖經眾人力白其冤無如乙終不信紛紛擾擾不知作何了結也○東鄉松樹漕航船於前日由甬開駛至福明橋地方船中某客忽由艙中鑽出欲與舟子代勞舵甫入手人遂翻入水中當卽撈救無着舟子以人命攸關先將眾客另換他船載歸一面將船航撐回江廈入城赴縣投案矣　 
 
 

Page 3

 
 
[謔言喪命] ○松郡西門外菜花涇踏布坊某甲於初一日四點鐘時手持鮮藕欣欣而歸道經酒肆門前適有乙丙兩人在店飲酒與之戲曰子之藕得毋送與我兩人以爲下酒物乎甲曰唯待我携回洗削好以相贈如何旁有女人通國皆稱娘姨者應聲而言曰汝兩人欲食其藕此人管仲之器可不必妄想矣甲曰子不比娘姨大量無一物不肯與人吃娘姨有一女向如出墻紅杏不拒蜂蝶狂鑽中雖未明言而賊　心虛不覺勃然仇恨卽向甲扭毆將頭亂撞甲不敵頃之欣欣而歸者不覺冥冥而逝矣於是轟動一方或謂鳴官究辦或勸私和了事娘姨素有積　情願出錢議至一百二十元甲妻始允嗚呼財命相連此言本謂人之愛財如命而發現在一家喪命一家失財此風一開若家累千金者不妨肆其兇橫然而娘姨已苦矣其事完畢大約要二百餘元聖人云忿思難可不慎歟錄之以爲好門善謔者戒 
[預度新年] ○客有從鹽城縣伍佑塲來者述及該處瘟疫較他處尤盛居民入市購物身畔咸佩腰牌上載名氏住　蓋往往行路猝倒而亡無人識認材板鋪盡夜工作尚時時告罄實近年未有之災地方官宿廟祈禱紳士做會肄醮皆無靈效該居民法盡計窮乃妙想非非公議得一　解之法先期傳播遍令闔境居民預度新年意謂天增歲月人增壽彼降災之神知各人災難已過卽可他徙遂擇七月廿二爲除夕廿三爲元旦除夕之夜各家亦辭年接　燒獸炭飲屠蘇分贈兒女有壓歲錢文一切皆循俗例元旦日各店停市互相賀年客云是日適舟過是處偶　岸訪　瞥見街上關門閉戶　聞鑼鼓　　竹聲以及焚松柏枝香味家家門首桃符煥彩門對燦然一新大似燕語鶯啼景象不禁詫甚亦　　首忘卻爲已涼天氣未寒時也繼見跋來報在之賀年者　楚衣冠咸惟绤惟絺並非貂帽狐裘始恍然悟不禁啞然笑而概然嘆斯人之妙想天天出人意外嘻　真可謂聞所未聞矣 
[浙省官近事] ○仁錢兩邑尊於初一日下午開　迎接主考錢吳兩星使初二日早　鐘坐船抵下碼頭七　鐘至武　門月城衛靜帥排全副執　坐八抬大轎會同覆　宗長軍憲　　文武官員先在月城　候恭請　聖安畢以賓主禮　見兩主考均帶有大　仍乘　　新輿經　八旗會館行　暫駐○各官迎主考後將軍都統織造均先回　其餘文武各員均隨　師至貢院　閱貢院站　兵丁自　樓外站起直站至頭　爲止旗幟楊風刀槍蔽日頗極　肅之　　帥徧閱各項　章尚　不合　子雲集貢院前仰望大官威儀亦並無　鬧之事○新任杭州織造英尚衣瑞莅滬之初原擬初二日到杭接印　織署書吏早已預備一切茲尚衣須赴蘇垣小作勾留已改于初七日接印親事署　　案人等在　　見後均於前月底返杭專侯　旌之莅止矣○　文宗此次錄遺頗　寬容錄取亦均從寬並不吹毛求疵卽有一二被遺者實係無可原諒之故惟於功令所關　不肯徇情曲　有某邑某生匿喪　試經人指控當以查明屬實　號頭門示眾錄遺　畢當　提調官照例訊辦也 
[袁江雜錄] ○南門外　姓女兒出嫁預製嫁衣裳頗炫耳目因此　盜於上月二十七晚被劫一空旋卽高飛遠　矣○七月二十　日吳公祠東王姓小兒年五歲忽　失去遍覓不得願以三貫錢相酬尚無消息也○准補運河同知徐司馬之夫人近因生產於二十六日仙逝奉情多情傷可知己○上月二十七日定更時分半空中颯颯有聲出視不見其形逾刻乃過旋聞人言五營一喧蝗虫業已起　然則颯颯者其蝗之蔽大耶 
[瀛眷來滬] ○升任山東藩憲土　薌方伯抵滬其行轅在滬北天后宮旁之行　已列前報茲悉方伯之封翁太夫人及夫人少君均於前日下午由籍來滬亦進行轅再行擇日　眷乘輪赴山東新任 
[憲示照錄] ○欽加知府銜補用直隸州辦理英美租界會審事務節補　府蔡爲給示諭　事據職員何　鐘洪南稟　職等以鴉片盛行爲患匪淺無力者固廢時失業有力者亦耗　勞　滬上爲華洋互市之區烟館較多於他處有癮者易以過癮無癮者又易於上癮似此緾綿無已誠足爲風俗之憂　英國尚有禁烟之會豈中國而無戒烟之方是以職等廣求戒烟秘方曾在治下帶钩橋北　平街南首創設恒濟戒烟店　　戒烟藥末無論新癮老癮　此藥不須二十日便能戒盡並不滋生病端計近年來戒絕者已不知凡幾但藥價不資惜費之人每多觀望茲先自　藥本於本月朔日　　康里賃屋設局任人到局戒烟並不收取分文其如何戒法酌立章程惟當創設之始誠恐有人阻擾仰懇給發告示曉諭等情據此除批示外合行給示諭禁爲此示仰諸色人等知悉如有自愿赴局戒烟者務須遵照該局章程毋得藉端阻擾倘敢故違　卽交捕解究決不寬貸各　　遵毋違切切特示[  光緒十四年八月初八日示]  
[乞兒被拘] ○昨晨裴邑尊詣大東門外龍王廟致祭龍神鳴　　回道經東門大街見一丐向店鋪強索錢文邑尊卽飭值日差將該丐帶回訊辦 
[縣案錄] ○陳升偕妻石氏在李公館胡鬧並將傭婦胡沈氏毆傷一案經裴邑尊驗明沈氏之傷卽將陳枷號並令向李公館　恕曾登前報前日晚堂復經邑尊訊陳稱小的已往李公館求恕嗣後不敢再蹈前轍邑尊卽飭具改過結斥釋○蔣放山扭控女婿金其善不養女兒一案曾列前報前晚稪經裴邑尊研訊蔣稱女婿不務正業日事遊蕩以致女兒出外幫傭叩求懲儆蔣氏稱丈夫日與無賴爲伍小婦人不能度活遂在王姓家幫傭丈夫忽又糾領多人欲將小婦人拉去不知何意金稱小的因母病無人侍奉屢次囑妻回家並無他意務求給領邑尊將金再三開導准其具結領妻完案○邵胡氏喊控潘玉鄉王松泉將媳婦名招弟誘匿無蹤叩求究追前晚經裴邑尊飭傳潘王到案集訊之下　該氏稱小婦人與伊等　隣居前日因不肯隨小婦人回籍曾經訓責當經潘王二人向小婦人理勸經隔兩天招弟忽然避逸當向伊等詢伊等一味支吾叩求究追潘王同稱招弟避逸何處小的等並不知情惟前幾日招弟之胞姊曾與招弟說話未知是否伊姊領去並悉伊姊現住蘇州承天寺前小的等欲往找尋邑尊飭將潘發押限王於五日將招弟尋交來案訊明核辦 
[英界公堂瑣案] ○包探王阿二稱停泊浦中之駕時輪船雇漆匠張仁信揩漆船身忽有該船廚司將熱水潑下致燙傷張仁信之手足下體等處經另有漆匠某甲　張至捕房送同仁醫院醫傷今未抽質惟拘大司務吳阿泰解案并稱張傷甚重然不致有性命之憂甲申訴前情并稱我與張仁信坐在杉板上揩漆輪船兩邊及頭艄惟恐輪船上時有熱水潑出先向該船大司務及各傭人言明詎大司務仍不留　潑水燙傷張仁信伊家在寍波已經代爲寫信通知吳阿泰供粵人在船爲廚司實不知漆匠在船旁工作致誤潑水蔡太守謂吳阿泰潑水燙傷張仁信雖是無心總屬非是姑飭押候張仁信投案質訊再行核辦吳之時辰表一隻銀洋二元存堂○包探陳阿祥稱去年七月間西人華格報失金表一隻初查無着今始查得南京人李善友有德泰質票一紙所質者金表計質本錢二十一千零問其來源則稱有開鐘表鋪之陳瑞清交伊消售　拘陳則稱伊在蘇州輪船賣辦周瑞　名下爲夥計金表是交伊質洋又同　周言有搭伊船至西府之客兩人因無川資抵下金表久不來贖旋至寶泰吊誠據言有開修理鐘表鋪唐祝山之妻持表向質素與相識因之受質各人所言均不合符又查得金表的係華格之失誠今由捕房查究唐祝山串同各人混供希圖領表爲此一併送案金表呈案包探王阿二稟周瑞　現無生理不知以前曾做過買辦否茲由唐　周出面朦混周言包辦須得酬洋二十元因同在飯館商議不洽兩相爭鬧故得知其串通情形李善友供金表票實由唐祝山交我及問陳　清則稱我實沈　 
 
 

Page 4

 
 
慶昌金表的由周交與我托唐質銀洋又交質票與李唐祝山供我未經質金表伊等之事我不干預周瑞　供詞支吾蔡太守問其究竟如何則稱前在太古行之蘇州輪船上營生來往西府　歇已久與李沈等原是朋友伊等向我求懇代認金表然我不敢朦混包探又稱周已在捕房朦訴現又稱不敢寶泰質鋪夥供訴前情請　質本太守謂金表係華格之失贓爾等不得圖混當將實情直訴各人均執前詞太守飭將人贓一併帶回捕房查明實在再訊惟周瑞　有安保可以交保候訊○楊李氏稱胡阿三來吸烟不給錢反言失洋二元硬要賠償被毀物件值洋三元報捕拘案毀物呈驗胡供昨因酒後前去吸花烟失洋二元向問被辱遂致爭鬧蔡太守隨判胡阿三繳洋三元給償該氏○包探康阿順稱西人將東洋車夫王阿扣送到捕房言因西人之妻　坐王車給以車票王因初到上海不知票可作錢遂不要定向索錢故被送捕西人稱我妻給伊車票不要反被告辱罵不休其時有侍者可　然既不識車票如何送到捕房時搜出車票兩紙不知伊如何用下車票呈閱王供由江北來滬祗第三天實不知車票可用後有人言票可作錢卽收用二張被西人尋見以致交捕蔡太守隨判王阿扣管押一天以示薄懲○巡　解送在路爭毆之尤阿和韓阿福請訊尤阿和供昨見韓阿福等地　賭棍毆打一人我旁觀不平言打死人要償命韓卽與我尋　由捕拘案韓阿福供在路容遭尤阿和等二人毆打蔡太守問韓曰尤緣何要打爾韓答爾不知其故太守謂安有平空遭毆之理且查韓前曾疉次犯事　　遞回金陵豈容復來滬上滋事押候過堂笞責一百板再行備文遞籍尤阿和照在路爭鬧罰二角○胡陳氏稱丈夫漆匠阿明前數年確不安分現已改過自新開烟館度日詎流氓阿知阿龍阿圖等仍糾人到我處尋　昨約許多人來吸烟不人一錢反敢胡鬧與論被毆並失腰　內銀洋十四元我母解勸遭毆傷重當卽報捕阿知等奔逃祗獲在塲行兇不識姓名者二人請爲究辦張錫鄉供本邑人爲修街匠昨因經過該處見伊等爭擾停足觀看被告交巡捕陳二實供蘇州人現開扇作不敢鬧事該氏又稱伊二人皆當塲交捕如何圖賴張陳又稱該氏所開者花烟館非清烟間也伊之夫漆匠阿明乃是著名地棍無端將我等毆打及巡捕來該氏挺身出外同我等到捕房阿明反避去蔡太守問阿知阿龍阿囡等認識否張陳答稱不認識太守隨判罰張陳洋十四元候充善舉又問該氏母女二人如果受傷理合移轉驗傷如驗無傷痕亦當科罰該氏答稱惟覺傷處甚痛太守謂不問爾痛但問爾傷該氏支吾莫答太守謂爾母女流氓也今姑斥退該氏又稱失洋須請追還否則將來烟館不能開矣太守謂毋論花烟館清烟館聞不能開　妙　　遂出去 
[紅豆相思四絕] ○　馬驚回客夢殘翻身又見月　　半醒半　吟紅豆人在旁觀聽也酸　懶畫娥眉淚泛腮敢將一懷比花開含情　說傷情事豆子紅時心已灰　情痴如我有誰憐數盡更籌尚未眠不識深閏人睡否恨將紅豆當茶煎　別後情懷渺不通名花想已嫁東風兒童未解相思苦猶說難離豆子紅[  天涯末吏鄧元是草]  
[蘇省撫轅抄] ○初五日侯補通判趙廷　稟知開訃丁父憂　　試用　判徐　之稟奉廣西巡　沈委辦軍裝現赴滬採辦卽辭○初六日新任江寗監巡導蔡世保辭行赴任朱家壤謝委署武進縣事　成　稟知奉　西路總巡卽日到差過湘稟　西路總巡卽辭赴　坊　局差新任吳　夏於本月初七日在　黃坊橋公館接印 
[江督轅門抄] ○八月初二日直州劉運吉引見回並銷解京餉差○初三日上海閩廣貨捐蒯光華到○初四日署蘇臬司田稟知缷巡道事卽辭巡栓蕭　春均由京來○初五日　之幹委赴江寗　災辭 
[浙省撫轅抄] ○八月初二日候補將鳳祥稟知藩司委提　清　水二縣官俸銀兩並催遂安　雲地丁銀兩差叩辭○初三日候補通判劉梓村稟辭衢屬催地丁差○初四日通判　銘鼎具稟知藩司委解　邊京餉北洋經費銀兩差叩謝常桂　稟辭解京餉赴　正任　陽縣丞曹韶南交缷回省　到　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江官報] ○八月初三日江西陳遊戎有明解餉來淮南總局委員金分轉兆槃稟知丁父憂聞分轉封翁鷺鄉大令名吳　係現武進縣知縣分轉已星夜奔往矣初四日許分轉大　從白塔河差次來初五日祝鹺尹傳望委西岸差遺黃鹺尉惇化委曲塘緝私差 
[鄂渚官報] ○七月二十四日候補縣陳壽春赴兩院稟謝給子儘先拔委一次二十五日候補通判林宴春赴兩院稟謝儘先拔委一次繙譯官筆贴式榮　　解惠濟銀兩赴荊州候補州胡承組赴江夏咸寍興國崇陽等州縣催質當牙掊銀兩候補縣朱育寬赴漢陽府圻水黃安等縣催查稅契各欵俱稟見辭二十六日候補縣孫長焯解鄭工經費銀兩赴兩院稟辭二十七日侯補縣李增榮奉委赴荊門州會審案件二十八日候補縣陳錫霈　見赴兩院稟謝記准　局功一次 
[助賑摭要] ○天災　行水　靡已河南皖北民困未蘇永定奉天波臣肆虐慘慘流離之子嗷嗷待哺之形不有實　以沾之彼瀕厄餘生其何以延殘息首默佑歸得子又蒙諸親友贈禮並酬謝筵資移助代爲造福由巨康荘來洋七十四元無名氏求病速愈一百元漢口敦實善堂募八冊規元一百五十五兩六錢一分又募漢口六月間自流通巷至集稼嘴止河夾兩街各寶號爲鄰火失慎幸未成災各愿捐資酬神之費分派餘資發助計洋例紋六十兩合規元六十一兩八錢五分兩戶均由恒福沒號胡麓恭先生交來常州李念仔善于籌筵資移助由協源荘來洋三百元張秉心叩謝　統　鞏各軍戴贈母壽儀移助湘平銀三十兩洋四元壽仁壽廬大善士經募藥資改助冬賑由順元荘來五百元飽食愚人由源生號來規元一百兩又助永定規元廿兩洋五元梅花　主求病速愈由惠泰荘來一百元鄭耿忠七十壽辰命子孫將奢筵資移助四十元僑寓章門醉翁主人由蔚豐厚號趙蓉生兄來一百元瓢城佩泉居士敬酬心願由謙和祥號來五十元順德堂病愈完願一百元陳竺記一百元青浦安爲福助永定一百元廈門招商局葉大鏞善士募阮　昌善士由滬局來日本洋一百元福記保病痊由惇裕來五十元謝光福爲母及妻病愈完願一百元野墅道爲孫鶴年病愈完愿由朱煦庭史來金鐲一隻原重六兩兌見規元一百三十七兩六錢二分仁壽室大善士經募助永定由順元荘楊　孫兄交來洋五百元歙縣西鄉棠　鮑崇僡善士遵母汪太　人遺命捐助由蘇垣汪子餘氏寄全盛局來八十元淮安豫賑處募第十四批計五十九戶由同茂荘來六十一元蘇州姚　鄉募徐培之求子病愈由泰源荘來五十元蘇垣　業公所潘仲溪善士先墊解助永定由餘大荘來一百元蕪湖敬　齊助奉天規元一百兩又募求平安氏助永定規元六十兩不書名四十兩悟生氏求去病六兩漢口大全牛號願生氏由裕通祥晏鏡秋兄來估　寶銀二百兩合規元二百十一兩一錢二分鹽城和豐號徐國安爲母八旬壽誕奉命將讌客筵資移助求福壽綿長由廣和來四十元休寍戴廣熹善士爲子裕培求病卽痊由劉古松翁來一百元又長記善士一百元吳縣春草閑房二次完愿由源恒隆號來一百元譚慧安求夫永保長生一百元敬止齋主人爲子女病痊完愿五十元青浦全盛局募　爲福七十元又不留名三十元　解災區義粟仁　澤國咸霑夫駿惠善緣福報災區用免平鴻嗷凡茲嘉惠之下頒共仰救災之古誼群黎徧德感謝弗諼謹列報章以供從覽　上海北市絲業會館喬賑賑公所少欽施善昌謹誌　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
