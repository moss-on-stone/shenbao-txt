# 1921 - 140 - 4917335

 

Page 1

 
 
   
 
 

Page 2

 
 
   
 
 

Page 3

 
 
[國内之外交（冷）]  
國内之外交忙而國外之外交遂無暇顧及矣國内之外交何也政府之於外省疆吏也政府之於西北西南也政府之於國民也政府之於可以借債之各資本家各銀團也政府之於各黨各派也皆必以外交之方法應付之也故曰國内之外交也夫國内之各種應付何國蔑有而獨於我中國名之爲國内之外交者何也曰各國之應付國内皆以實情其應付也定而易故不得謂之外交我中國之應付國内也不能以實情示人變化多而難須處處以他國之外交方法出之也故必謂之國内之外交也 
國内而用外交故對於國外反以旣拙且鈍之實情應付矣况乎有時并此而亦無暇也然則國内安得而不擾亂國外又安得而不失敗 
 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　　五月二十六日大總統令　特授蔣松林以勲五位此令又令　綏遠都統馬福祥未到任以前著周登臯暫行護理此令 
又令　趙傑授爲陸軍中將胡大同郭葆楨加陸軍少將銜此令 
又令　任命孟昭月爲陸軍第二師步兵第三旅旅長王金鈺爲陸軍第二師步兵第三團團長董椽輝爲陸軍第二師騎兵第二團團長此令 
又令　陸軍部呈直隸馬蘭鎭總兵齊寳善懇請辭職齊寳善准免本職此令 
又令　任命孫文治爲直隸馬蘭鎭總兵此令 
又令　任命王樹常署黑龍江督軍公署參謀長此令 
專電 
　　北京電　三使所商具體問題均决細目須與主管部逕商昨三使宴全體閣員後語張志潭潘復奉元首諭諸事與主管部商務請多帮忙自昨日起陸交財次終日見三使行轅來往疲於奔命 
（二十七日上午十二鐘） 
　　北京電　昨夜潘復召財部各廳司長及印花稅所得稅總辦往彼私宅會議潘代部務形勢己定 
　　北京電　財長定潘復兼代三使有明晚出京息（二十七日下午三鐘） 
　　北京電　財李請假原呈徐置未批李赴津時曾向徐表示整理財政分三步進行一過渡辦法二獨立辦法三根本辦法徐頗嘉許聞李赴津確係籌劃借欵以備端午前發付軍政各費並非就此下臺　　北京電　鄂王在府議席上聲明西南迄未承認北歸因各要人自身極感困難此後當相機疏通藉謀統一若必期以速效占元不能負責（二十七日下午六鐘） 
　　北京電　英美烟公司連日爲烟草廠借欵頗忙與政府方面己商榷兩次（二十七日上午二鐘） 
　　北京電　四鄭路續約己簽將設督辦以徐世章兼充（二十七日下午三鐘） 
　北京電　唐榆雙軌借欵二十四簽字合同七條總額二百萬天津通用銀元及英金五十萬鎊以京奉五釐金鎊債票滬杭五釐金鎊債票及滬楓六釐金鎊債票及政府無條件之擔保四種爲擔保品年利八釐明年七月起還本 
（二十七日下午三鐘） 
　　北京電　鹽署又發特種庫券五百萬商由交行承墊除提給閻師馮旅開拔費各十萬熱姜曁艦隊欠餉三十萬本月中央政費二百萬外餘充三使用尚不敷支配 
（二十七日下午六鐘） 
　　北京電　中央擬將新舊外債實數及契約條件宣示國民 
（二十七日下午八鐘） 
　　北京電　英倫電某使署皇室貴族密議因愛爾蘭風潮擴大英國在東方宜結一聨盟英日續盟似己决定惟修改條文須取决於六月召集之屬地會議續盟之通知書將於六月中旬送出（二十七日上午十二鐘） 
　　北京電　昨美使克蘭偕艦隊司令伍善康及參謀何錦思等四人訪外長係介紹伍氏伍今日謁徐　　北京電　馬鄰翼應召來京教次亦不肯就（二十七日下午六鐘） 
　　北京電　傳中央慮閻兵力不及令馮旅隨同開拔並留劉鎭華維持秩序省長一席暫不更换 
（二十七日下午三鐘） 
　　北京電　靳電陜陳力加慰藉 
（二十七日下午三鐘） 
　　北京電　甘督本决定撤换現因陜事引起反動故主不動 
（二十七日下午八鐘） 
　　北京電　院電吳新田將全師開拔赴陜吳復電准艶日（二十九）出發 
　　北京電　中小學亦捲入教潮一律罷課學生團會議將舉行大規模請願運動（二十七日下午三鐘） 
　　北京電　隴海路近在海州設海港工程局委廖世經爲局長奚夔副之（二十七日上午十二鐘） 
　　北京電　外部以山海關金獅屯一帶日本在我電桿加一線事前並未得政府允許將照會日使從速拆卸（二十七日上午十二鐘） 
　　北京電　美使館息中東路形勢益惡技術部長司的文司定五月二十八由桑港起程來華六月底可抵哈（二十七日上午十二鐘） 
　　北京電　山東交涉員施履本應召來京（二十七日上午十二鐘） 
　　北京電　院派雲丹桑布等九名赴外蒙宣導一方面仍催鄒芬進兵　　北京電　楊增新以塔防吃緊迭電請撥械彈陸部准先撥山砲六尊彈二千步槍六百彈三十萬餘俟籌就續撥（二十七日上午十一鐘） 
　　北京電　馬鴻賓以果洛番匪倡亂請撥槍千枝彈五十萬頃部電陸洪濤就近籌撥將來由部撥還 
　　北京電　京旗民生計維持會公推馮煦爲會長（二十七日上午十二鐘） 
　　北京電　閣議（一）外部提擬馬翼廷爲熱河交涉員（二）内部提擬派專員赴各省查勘烟苗並請嚴令申禁均通過（二十六日下午八鐘） 
世界路透電 
[上西萊西亞問題與英德]  
　　二十六日柏林電　英國派兵之消息傳至上西萊西亞該地人心大定 
　　二十六日倫敦電　陸軍部宣稱英國派往上西萊西亞之步兵四大隊其第一隊將於星期五日離柯洛業稍遲尚將遣派駐英倫之愛爾蘭步兵兩大隊合成六大隊　　二十六日倫敦電　路透社探悉德政府下禁止組織不規則之軍隊命令後上西萊西亞大獲裨益該地戰事今己停止 
　　二十六日柏林電　德總理章士博士在加爾魯希與巴登執政大員會議時發表意見謂德國接受協約國之哀的美敦書情極誠摯但欲世界知德國之好意則須示以實行故善後事業今必開始辦理過去兩年來德國之經濟不可謂無進步如出産增多而商業恢復則德國人尚有可爲人尊重之實行表示世人至於上西萊西亞英國公允辦理之言可爲德國所歡迎云 
[法總理之信任案]  
　　二十六日巴黎電　今日衆院以三百九十票對一百六十二票通過信任總理白里安議案 
　　二十六日巴黎電　衆院未投信任政府票時前閣員克洛資氏質問謂總理是否以法國對英讓步業己太多白里安氏答稱英國對法讓步亦多或且更多前陸軍總長菲福萊氏動議主張將倫敦議决辦法付國會委員會審查白里安氏反對之以爲此舉無異授權與國會 
使之修正賠償委員會之决議也此議付表决多數反對遂未通過繼乃通過信任政府案 
[英議院之質問]  
　　二十六日倫敦電　議員戈爾氏今日在下院質問英美日三國政府關於雅泊島問題是否縱有公文來往此項爭端是否行將解决果爾關於雅泊島海底電綫之處置有何辦法外交次官哈姆斯韋士氏答稱該問題之狀况仍與四月十四日無異戈爾氏又問報載此事業己解决之說是否確實哈氏答稱彼望此事己在解决中但以爲今不應討論及此 
[美參院之海軍費議案]  
　　二十六日華盛頓電　參院通過海軍經費案之修正文准政府將繼續進行一九一九年海軍建築計畫之經費九千萬元撥出一部建告潛艇參議員鮑恩台斯特氏稱前核許而未建造之六潛艇今海軍部得自酌量定造之 
　　二十七日華盛頓電　參院波拉氏海軍經費議案修正文之通過乃純粹形式上之勝利蓋局外輿論之壓力容有若干影響也同時衆院己票决海軍經費英金七千四百五十萬鎊參院海軍股員會主張加給二千五百萬鎊此數現己減至二千二百萬鎊但不致再減 
[新芬黨之騷亂及愛爾蘭選舉]  
　　二十六日倫敦電　杜白林稅關之火今仍未熄牆壁將倒自由廠被焚之說不確愛爾蘭各報視稅關被焚乃施於和平希望之打擊 
　　二十六日倫敦電　愛爾蘭事務大臣格林武氏今日在下院宣稱自三月二十六日至今杜白林地方查獲美國製之槍彈一萬七千三百八十八出某議員促請與美政府交涉此事格林武氏答稱彼將商諸外交大臣 
　　二十六日倫敦電　愛爾蘭北部國會選舉統一黨獲二十一席國民黨獲二席新芬黨獲一席 
[斐列賓之獨立觀]  
　　二十一日馬尼剌電　伍德將軍與福白斯氏將於本月三十一日回抵馬尼剌彼等至北部各省時凡發言者多主獨立如有可能當處於美國保護權下有候選參議員某氏曾評詆哈里森氏之行政而主仍以福白斯氏爲總督伍德將軍與福白斯氏均許不肯當衆發表意見之公民面晤陳述一切 
[俄國之食糧問題]  
　　二十六日紐約電　里加消息　莫斯科居民今有餓斃之虞農民不肯售穀致工人紛赴各村覔取糧食兩星期前麵包一磅售價一千八百盧卜今漲至三千盧卜糖價每磅售一萬八千盧卜勞農政府之大員現每星期由外交郵使取道愛沙尼亞運入大批糧食兩次以供自用 
[埃及亂事後聞]  
　　二十五日倫敦電　埃及最近消息稱亞力山大里亞現安靜如常亞力山大里亞與開羅間之電話交通昨日中斷今己有一部分恢復原狀開羅民衆因恐被攻紛紛閉市實屬無故自擾惟駐埃及英軍今須俟大局安定後調回美國開羅兵工廠與鐵路工場工人均己罷工鐵路工人亦有罷工之象 
　　二十七日倫敦電　埃及國民黨領袖柴夫洛爾氏懇請人民勿再仇視政府聚衆示威近今埃及事變柴氏實間接負責今柴氏乃預嫁罪於當局鐵路工人罷工之舉未成事實鐵路工場之罷工者二千五百人均經開除　　二十五日亞力山大里亞電政府棉庫失愼燬棉萬包 
[日太子游英記]  
　　二十六日倫敦電　日本協會今夜宴待日太子英海軍大臣李爵士演說述日本五十年來之改革稱英日習慣忠君愛海爲兩國間之同情連鎖繼言及上月日本海軍省大臣所發如他國有一致裁減軍備之可恃恊議日本亦願限制軍備一語稱爲要言並歡迎美國參議院授權政府召集裁減軍備大會之議案李爵士又稱聞日本海大臣之言而知日本在戰事中固己偉大但在其諒解世界和平之需要中則尤偉大凡黷武之國終不免於敗亡日本必不忘却和平爲世界最大之利益而蹈贖武國之覆　氏本自知其强然願　立温利之表翠温和者乃强力之最大德性云云 
　　二十六日倫敦電　昨日午後日太子往游克勞斯萊馬逹廠廠主稱該廠己許日政府有權在日本自造愛符羅式飛機而日政府己向該廠定造價逾英金十萬鎊之飛機今晨日太子往觀孟郤斯德運河午餐後返倫敦留贈英金二百鎊給予孟郤斯德貧民今晚赴日本協會之宴會 
　　二十六日海牙電　荷女皇擬於日太子來游荷蘭時招待日太子 
[各國近事記]  
　　二十六日萊浦齊電　審訊戰事罪犯之第一案爲軍曹希倫氏被控虐待俘虜己判定監禁十個月 
　　二十六日薩克萊門土電　加州州長簽定議案規定凡加州外僑年滿二十一歳之男子均須註册每年納人頭稅十元以充所庽境内之教育費 
　　二十六日華沙電波蘭外交總長薩比哈氏辭職己經邀准 
　　二十六日華盛頓電參議院己核准中交條約承認中國實施美貨入華按值徴稅百分之五分原則 
　　二十六日華盛頓電　聞協約國欠美之僨欵共約美金一萬兆元連同未付之利息將於本年起開始償還須數年始能償清 
　　二十六日倫敦電　紡織工各團體在孟郤斯德議决協力抵制廠主减資百分之三十之要求一面商請廠主得開談判 
　　二十六日巴黎電　今日巴黎交易所英金收盤價每鎊兌佛郎四六·三一五 
太平洋路透電 
[中墨商約之亭頓]  
　　二十六日北京電　聞駐墨華使王繼曾與墨外交部所開修改商約談判因墨政府遲遲不允修改關於中國移民之條欵故未有進步修改條約之原意即爲欲使華僑獲較善之保衞 
[國際公共道路大]  
　　二十六日北京電　駐法華使陳籙報稱巴黎不日將開國際公共道路大大主事者曾請中國派代表與會政府己命陳使就使署職員或現在歐洲之人物中選派一人代表中國與會日後應將會議情形詳報政府因公共道路問題今中國亟須研究之也 
[蒙藏銀行]  
　　二十六日北京電　政府尚未准蒙藏銀行立案因該銀行僅有蒙古王公所持國庫債劵而無現資之故蒙藏銀行總理陳某運動立案辯稱如政府不願承認國庫劵與現資有同樣價值則政府盍贖回蒙古王公之債劵 
　 
[鄂省之選舉]  
　　二十六日北京電　鄂省國會初選業己　事王占元擬儘速回任蓋欲於覆選時在鄂也 
[香港之房捐]  
　　二十七日香港電　公民大會呈請將房捐自百分之十三增至百分之二十之議取銷政府覆稱己决議在立法會提出議案取銷增捐之議 
[東俄政變記]  
　　二十六日海參崴電　前政府之過激黨人員今皆匿於美國巡洋艦謡傳加浦爾軍隊己在濱海省舉定新政府以非社會黨首領墨庫洛夫氏爲領袖不日將在濱海省召集國會新國民軍乃以加浦爾部下兵士編成許携帶武器惟加浦爾部下其餘兵士將由日司令按照俄日休戰合同解除武裝按海參崴及該地四周之加浦爾兵士共有六千名至一萬名之間由摩爾恰　夫將軍　揮國民軍共千名在海參崴者約六百名 
國内要聞 
[北京通信樸]  
　　直奉勢力分配之大勢 
　　讀者當猶憶曹張王在津時有一勢力範圍之决定滿蒙事奉張任之西江事桂陸任之黄河事直曹任之長江事鄂王任之及若輩入京乃在此勢力範圍中求實際上之勢力分配本月半後全爲此種商榷而張氏出京之表示倒閣之風傳皆勢力分配未實行前對當局要挾之手段至昨日公府聨席會議己漸入决定之境矣 
張作霖之於熱察綏早欲攫爲己有當庫倫叨林烏得迭次失陷時張氏按兵不動有知其内幕者即謂張氏之意非以全蒙畀之不肯過問及由津入京三百萬之征蒙費到手己大半矣而猶不說如何征蒙但以調開姜桂題任汲金純爲都統向當局要索即其以張勲爲熱察綏巡閱之說表面爲容納各方之意思以蘇皖贛讓姜爲調停計然主要之點仍在囊括三區也徐東海不肯使姜離熱實與張以一打擊但張所自認爲言之成理者三特區爲征蒙要道事權不一無從進行故昨日會議之所决定者即爲三區軍隊歸張調遣外曞所傳且將任張爲征蒙大使此種决定實不異一虚冒文章引起下文之種種切切者觀馬福祥不遽赴綏而忽以周登皥暫護可見綏都統一職尚是未决之問題又如張懹芝督甘姜内調參謀總長正在醖釀亦見熱都統易人之說亦實未打消某要人語愚熱綏察將爲奉派勢力圈陜甘新將爲直派勢力圈非無故也 
　　閻相文之督陜醖釀己若干日曹錕催迫甚力吳佩孚亦派其參謀長李某來京助曹張目有非候令下不走之勢蓋直派之計畫早欲收豫陜爲地盤上月成愼之事蛛絲馬跡種種可尋然扼於張作霖致趙倜之地位不能摇動而陜西方面則直派與陜人間早有接洽其請撤换陳樹藩之陜人向曹吳請願己不止一次而曹之提出閻氏則又間執鄂王之口者（具詳上次通信）曹與張作霖商張面表同意而隂破壞之上星期之假决裂即以陜事爲一因及特區之地位旣定張得指揮三區軍隊之權而三都統之易人人己漸將見諸事實逆計徐靳兩氏必不能反汗乃落得賣一官路人情讓陜督先行發表而相因而至者則以陜旣易督陸洪濤之勢己孤可改任張懷芝督甘而間接以騰出熱何一缺也 
　　於此有當意者則張勲之蘇皖贛巡閱使果否可以打消是也近日之所紛傳爲任張勲爲熱察綏巡閱而徐不之許張氏以此目的未達異常憤懣其欲拂袖而去實以此爲最大原因推張氏之意張勲起用不見事實必不肯出京然熱察綏地方張勲早表示不願據來自天津者言張勲語其舊部陳德修等謂「爾等勿再胡鬧我官也做了錢也有了必值得出來始可應命内蒙沙漠之地有何發展我是决不去的」又據接近張勲者所言「張勲只要做蘇皖贛巡閱謂仍是從前之兩江總督可以搬一搬面子其他皆非所肯爲」觀此則張勲之起用最終目的當在何處可不待言且上月二十七日各督發討孫之電　張作霖爲主持之人曹錕爲領銜之人張氏用意即在張勲爲討粤總司令藉得蘇皖贛之地位協議未成因以擱置然奉張方面傳出之消息則謂「俟討粤之事無從進行大家必向張問計張仍主前議不怕不成」是終將以張勲赴蘇皖贛爲歸結尤易明也况張勲赴蘇之阻力直派爲大如馮玉祥隨閻入陜旣不懼有人搗新安武軍之背吳佩孚助閻經營陜事又無暇出隴海綫以至徐日前有會任奉天參謀長之某氏語人謂只以西北委吳佩孚則張紹軒自有到長江之把握自今日之勢力圈旣己劃定張勲且彈冠相慶矣愚書至此有人來告謂上述情形協議己大略决定果如此則尤令人舌撟不下也（五月二十五日） 
 
 
 

Page 7

 
 
[閻相文督陜令之經過]  
二十五日之命令特任陳樹藩爲祥威將軍來京供職陜西督軍一席以閻相文署理據某方面言此事内幕係由吳子玉發動吳曾屢次密電數陳樹藩之罪惡並謂政府如再不决心撤换則陜西將非中央所有適曹仲珊在京當將吳電轉達徐靳一面并與張作霖商量謂如今征蒙問題旣經决定熱察綏三特别區與征蒙一事極有關係將來調動軍隊布置後方接濟都須與三特别區一氣呵成軍事上纔能指揮如意我意在征蒙期間以内熱察綏三特别區索性歸君節制此事我可與王子春一力在總統總理面前主張但君亦須幫我之忙陜西督軍一席贊成以閻相文繼任張氏以節制熱察綏三特别區本其素願遂允以陜西爲交换不堅持許蘭洲代陳之說曹見張己經答應又與王子春接洽王氏因直隸客軍屯在湖北極感不便且每月尚須代爲墊餉正苦爲難今聞閻相文督陜之謀正可趁此機會將直軍調離鄂境旣省鄂中之供應又可博直隸派之歡心當然樂於贊成遂由王氏出面提出議案靳氏見三使同心合意推薦閻相文督陜自無不允之理此案就此通過當即擬就命令送府蓋印登時發表聞閻相文所部之二十師軍隊己經調動準備入陜不過陳樹藩方面能否安然交替今尚未可知耳 
又據另一消息云前日公府懷仁堂會議情形外間傳述不一昨經探詢可靠方面據云是日（二十四）會議席上所决定者第一爲陜督易人問題緣陜督陳樹藩之撤换中央早具决心只以繼任人物各方意見紛歧深恐反惹起無謂之紛擾故遲遲未發至前日會議席上初猶擬於王承斌許蘭洲二人中擇一而任旋因種種關係未便有所去取最後乃由王使提議畀諸閻相文王之力薦閻氏非惟排解紛爭蓋亦因湖北客軍林立正苦應付若以閻氏督陜則所部之二十師當然隨帶赴任旣得直隸方面之好感又可消除供應之繁一舉兩全法無善於此故盡力玉成而結果遂以確定此外如甘督問师巡閱使問題以及熱河都統問題等亦均商有眉目大致某督一蒿關於陸洪濤眞除一節因羣馬之反對己作罷論行將屬諸張懷芝姜桂題則繼張而内任參謀總長所遺熱河教統即以張勲爲三區巡閱使而兼領之蘇皖贛巡閱使一缺暫時擱置不再任他人亦不撤廢會議結果大略如此惟關於姜桂題之内調一節公府方面尚在考慮之中故昨日僅一陜督問題見有明令其他則皆受姜氏牽連暫難發表 
[美報論英日同盟]  
　　中美新聞社譯大陸報云昨日本報（大陸報自稱）載路透社倫敦二十四日電云日太子隨員中之某君語客謂日太子視英日同盟爲日本海濱外最貴重之産業凡留心研究遠東事務者對於日太子此言必能歎其一言破的確中肯綮英日同盟條約顯然爲一種最富於彈性之約章可以隨任何時勢之方向而屈之伸之破壞之改變之政治上如何風色即揚如何之帆此實爲一最不尋常之條約其在英國祇有一種意味在日本則可有二十種意味日前本報（大陸報）述英文日本紀事報主筆勞白德榮氏之言曰「今惟有取消同盟之」法同盟約章中所公表之目的完全未曾遵行彼未嘗維持高麗之獨立未嘗保障中國之領土完全或門户開放政策今且駸駸危及美英兩國間之邦交於美國及日本之關係則有損而無益故將其取消反較續訂爲有維持各方之和平也」吾人於此當然發生一疑問即不列巓帝國與訂此盟約之對手者旣不情投意合而必須續訂此約豈其眞實逼處此不得不然乎須知此約之條件對手者絶不加以注意且其存在不獨於美國不利亦於坎拿大·澳洲·印度·中國·及俄羅斯皆大不利此等國皆太平洋與遠東之國無一不反對此同盟豈彼等之意見在倫敦視之絶無價值耶尤奇者今在倫敦參與帝國大會之澳洲首相休士君聲言英日同盟雖爲美國所詛咒而在澳洲之防務上則爲必要其理由安在實難索解豈彼抱一幻想以爲美國將派一艦隊渡重洋八千以至一萬英里而轟擊彼之城市及人民者抑以爲盟約若破裂日本自恃其太平洋艦隊之偉力將出而一試乎然美國艦隊不願爲此日本艦隊不能爲此休士君寗不知之然則更畏何處之艦隊歟日太子謂同盟爲日本之最大財産其言極是但在英國方面則非財産而爲義務向使無此盟約日本今日或不能據有高麗不能關鎖滿洲門户不能佔領山東不能提出二十一條要求並不能駐兵西比利亞矣據今日本報所載電訊日本贊助加浦爾軍一小隊重復佔領海參崴加浦爾將軍吾人以爲彼死久矣一年前彼之殘卒爲赤旗軍驅出西比利亞被華人勒令繳械今乃捲土重來軍裝火彈軍費失而復得其接濟之者誰歟斷非中國人也日本於去年四月二十九日曾與赤塔政府訂一條約自訂之後屢屢破壞今爲此援助加浦爾軍之舉（此外尚有尼古拉司克及哀納領之事件其地去海參崴絶近）是又一度破壞條約矣然而據今日電訊向爲貴族式之倫敦晨報仍主張依休士氏所擬之綱領續訂英日同盟誠可怪也其在别一方面則美國參議院一致投票决議邀請英日兩國參加一减縮海軍問題之會議夫减縮軍備固全世界所想望而英日兩國一日爲同盟國則减縮軍備之舉終一日無實現之機會也 
[中日會巡國境協定之内容]  
駐京日本代理公使吉田氏數次與我國外交部交涉中日國境巡防協定大體略己决定聞該協定内容芿分五欵大致如下「第一欵」爲取締中日兩國接壤地方之土匪分接壤地方爲兩團一團爲朝鮮奉天之接壤地方一團爲朝鮮吉林之接壤地方兩國任命指揮監督日本以道知事任之中國以道尹任之執行官吏以各警察官吏爲之在兩國管理駐紥地架設電信電話以爲聨絡機關「第二欵」巡察方面如左巡察由兩國警察會同境界巡察官署及指揮監督官協力協議决定之外互相派遣聨絡員「第三欵」對於武裝土匪之討伐方法如左兩國對於土匪之行動互相交换情報以便搜索逮捕「第四欵」監督官吏之責任如左兩國官吏違反本規定時日本以道知事中國以道尹任調查之責而以本國法律處罰之「第五欵」取締船舶及渡船之規定如左航行國境河川之船舶須携帶其國籍之官吏證明書受執行官吏之檢閱本規定自簽字日起發生效力 
[吉會借欵有簽字說]  
　　北京大同通信社云吉會借欵草約簽字喧傳數日至昨日（二十五）己完全證實簽字期在二十一日下午當事者爲我國交通當局與南滿鐵路會社總裁欵額非一千萬日金的係二千萬日金九二回扣共回扣實數合計爲日金一百六十萬元目下以財長李士偉尚未就職二千萬日金尚未交付惟聞回扣之一百六十萬除由南滿鐵路會社總裁當時扣下二十萬外下餘之一百四十萬業己由鐵路會社過付於借欵當事者及借欵經手人矣此偌大借欵旣己成立而財長李士偉猶遲遲不肯就任並有日内赴津之訊據聞李士偉所以不就任者係因李一就任借欵立可成交目下三使正在京接洽軍餉李一就任之後則借欵頃刻分配所餘無幾李氏看透此節故决計俟三使出京後再從容到部免去許多困難云 
　　又據華北明星報轉載日人通信社消息云吉會鐵路改訂正合同業於上星期六日（即本月二十一日）簽字此項合同係由交通當局派該路督辦陸夢熊氏與日人小野氏雙方簽訂所有該路會計主任營業主任總工程司三席均由中國政府允許歸日本方面推薦於簽字後即行交付墊欵日金一千萬元以救政府財政之困難 
[北京中小學亦罷課矣]  
　　北京各專門學校罷課己逾兩月迄今未有解决辦法驐 
現京中各中小學校學生以八校所爭教育經費不僅是八校單獨的乃是北京教育界全體的中小學學生亟應組織團體以援助專門八校本月十七日有高師附中女高師附中·北師第一中學第四中學職工學校高師附小女高師附小及公立二十三高小等九校學生代表在女高師開接洽會討論中小學學生臨時聨合會問題結果定於二十二（上星期日）上午九時在廠甸附中招集各中學校學生代表討論應否組織中小學臨時聨合會並援助方法是日到會者十一校結果一致通過惟以出席學校尚少故未正式開始討論援助方法當定於昨日（二十五）下午三時開第二次會議正式討論援助方法並由出席各學校代表分頭接洽未到學校希望一律派代表出席一致進行至昨日開會時出席者共十六校（中學除女子第一中學第三中學未及派代表外餘均出席小學至者共九校）當推北師代表爲臨時主席討論結果一致罷課援助定於本日（二十六）起實行以促政府最後之覺悟並决定其他小學校以年歳太小及家庭關係不願加入罷課者不加强迫兹將罷課宣言書錄下「國立北京專門以上八校罷課業己兩月有餘首都教育早己破産政府始終以應付手段毫無誠意維持自今而後不惟首都教育行將全局淪胥即全國教育亦將陷於危機意中事耳我中小學校迄未起而援助者冀政府倘有及時之覺悟耳今政府旣完全推翻前次閣議三條辦法不惜失信誠無維持之意矣同人等以爲與能課八校旣屬同舟義應共濟乃以最後之不得己始有中小學生聨席會産出中小學學生臨時聨合會惟一宗旨即援助罷課八校一面促起政府覺悟一面喚醒國人注意兹議决自五月二十六日起實行罷課與專門八校同學同受無辜之廢學視八校問題即等於本身問題八校回生之日即我中小學校學生　到目的之時八校問題一日不得解决則誓不上課夫教育爲立國之本教育發達即國家進化乃我國教育不但無發達之可言且日形於萎縮稍有識者莫不痛心國無教育尚何有國家之面目嗚乎國是雖是非人心豈盡死耶用特將我中小學校此次援助國立罷課八校之苦衷宣告於國人之前望各界其速激發天良其表同情爲教育界救命爲國家救命此水深火熱之學子所哀聲以求者也 
又北京中等學校教職員代表昨赴國務院謁見適靳未在將呈文留下遂赴靳宅由祝秘書接見代表等面陳一切請轉達總理並聲明苟政府於三日内尚無圓滿答覆則中等學校教職員一致罷教不負維持之責兹節錄呈文如下報載五月十七日國務院致教育部第九百六十一號公函檢閱之餘殊深駭異此種辦法不特無維持高等教育之誠意即目下各中等學校拖欠經費亦逾兩月希曾等雖勉力維持漸即不支仍以爲教育乃神聖事業詎能視同行賈該函所云「中小學校現均照常上課其經費自應仍由部按期撥發」等語希曾等深慮外間不明眞相以爲政府此種辦法對於中小學勢誘利㗖使其置全體教育不顧希曾等人格所在義難坐視日前亦曾開會集議僉以爲非罷課不足以挽危局是以懇請鈞座速飭主管各部切實奉行國務會議議决之京師教育經費三項辦法以重國本而昭威信如政府於本月二十七日以前尚無切實圓滿答覆則希曾决不再繼續維持區區苦衷伏維諒鑒 
[辭職後之京教育界]  
　　自國務院十六日致教育部之公函發表後八校教職員大憤乃决定二次辭職教潮遂無挽回之地昨日（二十五）八校教職員代表又在美術學校開會議决擬由教職員自籌經費自辦八校所有積欠將極力向政府追索蓋因若得是筆欵項可以爲暫時維持之用教職員薪水凡在五十元以上者祗支原薪三分之一五十元以下者亦照比例酌减惟至少减至十六元其原薪不過十六元者則仍取原薪現正在調查至八校校長前以教部負責無人呈請辭職迄今尚未批准嗣以學潮横决教職員全體去職聲明於三日内卸去職責並追討欠薪校長團身當其衝自必情急特於昨日復聨呈府院懇請批示並祈准予辭職兹節錄原文如下竊校長等前以校務棘手無法維持曾於本月十六日具呈懇請辭職在案迄今未蒙批示母任惶悚頃又接准教職員代表聨席會議五月二十二日函開（原文己錄二十五日本報兹從略）嗣又面稱同人多係寄跡京華旣經辭職勢難久居務將積欠尅日發清以便朿裝就道現時國家財政雖不甚寛裕第讀本月十九日之國務院公函本有儲欵以待字樣區區之欠薪在同人旣非無理之分外要求在政府亦决非難於措辦務請格外見諒迅予照辦等情校長等以國立專門以上八校教職員全體辭職事關重大未敢擅專自應請示辦法以便遵守至應發積欠在教職員方面主張未爲無理第無米之炊殊難應付務懇即日付給以憑轉發再校内事務向由職員分任至期設不負責勿論文書簿據及一切校産僅憑校長一人難於照管即寄宿學生人數衆多雇傭校役流品不齊稍有疏虞難免不發生意外危險校長等實無法以肩此重任所有八校教職員全體辭職及要求清償積欠並校長等實在困難情形因教育當局負責無人除照例呈報教育部外理合據實分呈大總統國務總理務懇批示祗遵並祈迅即批准辭職另行派員接替以專責成母任迫切待命之至 
　　政府十六日之公函與教職員各走極端有謂此項辦法出自張遠伯之意然張氏與教育界素無惡感且累次宣言維持教育似不至此據聞此次教潮發生教部與國務院二三秘書屢受學生及教職員之窘不免生氣及見學生與教職員因請願主張不同遂以爲教育界内部破裂欲乘此機會一爲報復因此將此項辦法恿某閣員提出通過乃教職員又復辭職態度强硬學生復一致願作後援故最近一二日政府方面又派人向教職員疏通請先上課後撥經費但教職員方面以政府屢失信用主張堅决實不易轉圜且中小學亦宣布罷課以爲八校之後盾由各方情勢　之恐政府再不覺悟首都之地必將絃誦絶響矣 
[哈爾濱軍警之格鬭（哈埠通信）]  
　　▲曲在軍隊 
　　中東沿路一帶中國陸軍間有紀律嚴明者惟桀驁不馴之徒仍屬不乏五月九日早九時許駐哈陸軍十九混成旅一團二營七連兵丁三名往馬家溝警察四分署駐在所西隔壁住户齊楊氏家託故作衣調戲楊氏之女該氏肆口詈駡兩相爭執楊氏見勢不佳即奔往警所喊控該兵等隨後追打迨至駐在所門首經門崗劉廷鈞攔阻勸退蓋爲息事寗人計也詎該兵等不服并將門崗毆打成傷該所署員金穎聞聲出視用良言安慰將該兵等帶至樓上辦公室詢問情節一面電稟護路軍總司令部當派　副官福翰王連長等來所將該兵等帶回甫經去後即有該連兵丁三十餘名分持木棒蜂擁而至將所中墨西哥步槍七支自來得槍一桿子彈若干一併掠奪并將歇班警士張明祥等二十餘名肆行毆打各該警等以衆寡不敵均各負傷逃竄復經該管關排長帶兵四十餘名全體武裝排長持槍指揮開槍轟擊各處搜尋遇警即毆當時巡官邢寳樹帶警换崗與該官兵等相遇被兵擊中胸部立即身死并傷及附近商民五人正搜擊之間適總司令部派隊將該兵等圍住如數帶部訊辦逃散長警尚未完全回所幸總司令部派隊鎭攝市面秩序尚屬安謐自此事發生後董道尹士恩即電省垣及奉天巡閱使署聞奉吉長官覆電謂己電飭張旅長焕相從嚴懲辦所有警察方面有無不合之處并爲查明如無不合宜加安慰務各照常服務維持秩序云云按中東路界内自收回政權以來外人非常注意乃護路軍隊竟有此種破壞法紀妨害治安之行動貽人口實所關至鉅不知當局者能懲前毖後否也 
[南高消息]  
南京高等師範以省教育會副會長黄行之君新自南洋各處考察職業教育回國於教育上必多心得特於二十四日晚八時請黄君在該校大會堂演講先由校長郭秉文博士致辭介紹次由黄君登壇報告經過各處情形大致謂南洋邇來教育頗爲發達國語亦日見推廣又國貨因抵制某貨大爲暢銷極爲可喜其報告暹邏狀况尤爲反覆致意謂暹邏人口九百萬純粹華人居三百萬華暹混血人種居四百萬純粹暹人不過二百萬其地商店爲華僑開設者約百分之九十八米爲暹羅出産大宗而經營米業者純係華僑無一暹人華人在彼宜可操縱一切顧勢力甚微時受暹政府侮極堪歎息蓋暹地華僑雖多各分黨派不能團結有所謂廣東帮福建帮潮州帮瓊州帮嘉應州帮者各樹旗幟互相忌嫉遇事傾軋儼然一吾國雛形使人聞之增無窮感慨因思以後以四字自勉並願諸君與炎培同勉以期將此等積習漸漸轉移四字維何曰屈己爲羣云云時到會聽講者約數百人座無虚席聞黄君語皆大爲感動鼓掌不置南高農科自承合衆蠶桑改良會總技師法人費咸爾君擔任該科蠶桑系名譽教授後對於蠶桑事業進行不遺餘力本年飼蠶期内費君與該會副技師何尚平君一再往寗視察并協同該科教授葛敬中君規劃擴充方法聞其預定計劃爲收羅國内外蠶桑種加以研究加以改良而尤重實際之推廣事業該科鑒於蠶桑之重要不可不另闢試驗專塲以資研究乃商由改良會購買南京太平門外旗租地約二百畝每價十六元五角現正陸續收買大約須購足三百畝之數該地在寗城之北背山臨水風景絶佳馬路環繞交通利便己預備在該處設圍平道以便設立模範桑園一面繪具詳細地圖以便興工營造蠶室及其他必需之建築物 
[南京快信]  
　　省議會昨致北京府院電云漕南特稅是貢非賦國體旣更理宜廢止祇以國會未經解决中央地方歷久相持本年蘇省預算短絀尤鉅應請顧念民艱將此項特稅劃出國家範圍大局幸甚 
一女師附屬小學前日開衞生展覧會昨晚六時復假公用講演廳演文明新劇男女賓到三四千人所演各劇惟妙惟肖觀者莫不鼓掌稱快 
廣東高師旅行團四十八人昨由教員張樞關乾甫吳鼎新率同來寗參觀 
九師風潮更烈被革學生周榮金陳維洪張洪孝等昨又來省呈控謝校長種種不法如查無其事甘願反坐 
王正廷明日由京抵寗靑年會擬請到會演講 
江浙水利聨合會定六月一日在蘇州留園開臨時會水利恊會派董永成赴會列席 
曹錕代表邊守靖李厚基代表姜可欽均於昨日抵寗晋謁齊督晚七時齊督在署設宴欵待 
省垣烟禁廢弛私設烟燈售烟者到處皆是秦淮兩岸妓院無一家不明目張膽以烟供客吸食警廳絶不顧問　　▲尚有要聞二及地方通信轉入後頁▲ 
雜評一 
[三勢力圈之外（默）]  
　　曹張王之勢力圈己定矣其定而未大定者蘇皖贛浙閩粤桂諸省是也蘇皖贛之果否張勲桂粤之果否陸榮廷浙閩又果否獨成一勢力圈此在目前尚未大定者也將來此各小勢力圈起而爭成一大勢力圈或成兩勢力對時者又爲何人亦未能預料也所可知者此曹張王三勢力圈之外必另有人爭勢力圈而解决必不能如劃分三勢力圈之易逐鹿者將不在北而又在南矣 
 
 
 

Page 8

 
 
國内要聞二 
[蘇議會紀事（七）]  
本日（二十六日）午後三時開大會議員到八十五人主席鮑貴藻先提出撤回行政會議代表電稿交大衆討論有謂宜總括者有謂宜列舉者結果由秘書長撤回修改再說胡毓彬請變更日程提前討論請議審查會提出鹽城吳紹仲等請議查辦鹽城縣知事唐愼坊貪贜枉法案結果逕咨省長於是接踵起請變更者有朱際雲等提議查辦漣水縣知事陳公錦昏庸貪黷擾害地方緊急動議案有請議審查會提出常熟瞿祖仁等請議查辦常海稅所長丁乃宏舞弊營私案有請議審查會提出江都紀郭氏等請議揚州台營局違法擾民乞予咨辦案共計四件查辦案均未加討論以四次起立了之但未識行政方面果查果辦否耳至是始依程議事（一）内務審查會審查張肇炘等提議請將六合縣貧兒教養費二千元交六合貧兒職業學校具領案報告結果照原報告通過（二）本會七年度决算案（三）本會八年度决算案結果併交特别股審查（四）盛元音等提議海塘險象己呈亟應咨請省長轉咨財部撥欵興修以保生命緊急動議案結果建議省長（五）請議審查會提出南匯留法學生唐時偉等請議提撥省欵　助學費案結果交教育股審查（六）請議審查會提出寳應陳奎如等請議寗垣街警宜參用蘇入案結果逕咨省長（七）吳鴻動提議爲各縣財政紊亂宜咨請省長通飭各縣召集市鄉經董會議預算緊急動議案結果逕咨省長（八）曹鳳儀等提議江北地方有三大害咨請省署通令袪除案顔作賓主張逕咨省長張援謂本案請除三害曹議員不愧爲今之周處但原案文字必須修改方可咨出結果修改文字逕咨省長議至此己到法定時間主席雖宣布延長一小時而在塲祇有六十餘人遂摇鈴散會 
本日午後開談話會除議員旅費問題外對於撤回地方行政會議代表亦决定即日發電電文如下（一）北京大總統國務院鈞鑒地方行政會議議决及審查關於省縣市鄉制度與地方財政各案均屬違反民意似此假借自治之名自欺欺人民治前途更復何望本會認爲此種會議實無列席之必要於徑日大會議决撤回代表藉圖自决謹此陳明江蘇省議會叩（二）北京西河沿中西旅館錢强齋先生鑒地方行政會議議决及審查關於省縣市鄉行政制度與地方財政各案均屬違反民意似此假借自治之名自欺欺人民治前途更復何望本會認爲此種會議實無列席之必要於徑日大會議决撤回代表藉圖自决除電大總統國務院各省議會聲明理由外應請先生即日南下盼切禱切江蘇省議會（三）各省議會鑒頃致北京大總統國務院電文曰（中略）特聞江蘇省議會 
　　附錄葉議員理封等提議松江縣知事郭曾基違法殃民請咨省長切實查辦緊急動議案如下松江縣知事郭曾基先由高郵調任丹陽高郵士紳追控其侵匿地方公欵及其他劣跡甚多旋由丹陽調任松江一載以來非逸游滬上即匍匐乩壇民事刑事概置不理今舉其不法數端如左（一）玩視人命夏曆正月初三日松江東門外賭棍因賭啓釁毆斃良民許四官經屍屬抬騐伸冤該知事方在滬上冶游竟置不問至陳尸七日之久市民譁然幾致罷業該知事回松後復令土豪衙蟗恐嚇屍屬託言游兵散勇無可究詰竟將命案無形消滅其實行兇各犯指名可索該縣佯爲不知徇庇凶徒草菅人命此應行查辦者一也（二）　行左道去年到任後在東門内姚家衖地方組織華雲軒扶乩降神爲種種荒誕之舉愚民被惑趨之若狂縣公署職員均收爲華雲軒弟子該知事逐日親率科長科員等步行到壇焚香祝告抄布乩語徧傳各鄉非唯應行公事廢擱不理且恐巫風盛行釀成白蓮教紅燈照之巨禍此應行查辦者二也（三）掯匿縣欵松江市鄉自治欵以附稅爲大宗該知事於徴存縣附稅數目絶不宣布統計年徴十五六萬元吝於支出常川匿留過半數存放生意每月在五六百元以上全被侵蝕入己上年省議會查辦前知事李恩露侵蝕徴收盈餘三萬元一案省長飭縣查復該知事匿不以聞即爲自己侵匿之餘地近又奉省令清查各縣自治欵産有無称挪侵蝕然自治各欵概由縣署匿存該知事並不據實開陳轉令各市鄉自治委員查復於縣署積存之欵則故秘之於市鄉未收之欵則行查之其巧於掩藏希圖侵蝕不問可知此應行查辦者三也（四）廢弛警政松江爲江浙要衝警務關係治安尤爲重要乃烟賭林立熟視無覩蓋緣警務人員大半爲個中人物各處賭窟烟館歳有陋規否則敲詐立至松縣民風柔儒畏吏如虎該知事又袒護警員即控案纍纍必設法爲之洗刷而於警員俸給則專事剥削以入私囊例如警所職員應常駐辦事而火食爲縣中扣留故午晚二時全部散去至下午六時後闃其無人遇事故發生概諉諸翌日辦理致竊盜案件日必數起從無破獲打降賭博酗酒淫戲賣烟賣娼曼衍盛行絶無取締警政腐敗逹於極點如地方治安何此應行查辦者四也（五）縱盜殃民該知事蒞任以來凡遇盜案並不親勘旋以空文報緝間由水警獲送亦延不訊辦以致盜風日熾始則四鄉迭刦繼且殃及附郭最巨者如去去蟠龍塘兩岸居民一月連刦五六家殺斃事主一名刀傷事主數名情節慘酷本年東門外華陽橋連刦七八家近在城廂一而迄今全無獲案其各鄉被刦之户尤指不勝屈該知事不惟膜視不理且聞有吏役婪索報費鄉民於被盜之餘尚須耗費或遂忍而不報黑暗至此民何以堪此應行查辦者五也以上數端蓋舉夫犖犖大者其他細故末節所不暇及聞該知事恃有本家在國務院充當秘書爲之夤緣請託可以鞏固地位故於接見士紳當賣弄其家世而絶不咨訪於民情省長下車志在澄清吏治乃有此不職之吏優游於繁要之區非惟一邑之憂亦爲全省之玷相應依據省議會暫行法第十八條之規定提出查辦案請省公署切實查辦以恤民瘼而儆效尤是否有當候大會公决提議人葉理封沈惟賢閔　章紀綱侯兆圭龔滌瑕 
地方通信 
[松江]  
　　屠稅仍未標出縣署因本月二十日投標屠稅時各商觀望致未標出展期至二十六日重投并將正稅底標一萬六千元減爲一萬五千元詎是日雖到有泗涇莘莊七　等處各肉商只以底標祗减千元依舊不肯承辦故直至停晚仍未標出據希望包認者云僝歳浦南各鄉内舖閉歇不少屠稅之收入大減非將正稅减至萬二千元不願承辦云 
[蘇州]  
　　通行人力車辦法蘇城通行人力車一事經市公所召集各委辦員迭次會議决定辦法六條現定五月二十九日再開大會公决兹將所决六條照錄如下（一）路線問題假定暫不通行之街道如左間門大街東西中市至接駕橋爲止觀前察院塲起至醋坊橋止臨頓路北自臨頓橋起至過駕橋止養育巷北自慈悲橋起至吉利橋止道前街西自歌　　起東至西　橋止湯家巷北口起至宋仙洲巷西口爲正水潭巷至昇平橋爲止河沿街周啞子巷王天井巷北自日暉橋起南至郡廟橋止實蘇局前東自過軍橋起西至張廣橋爲止高墩弄口起至帝思連橋止平江路慶林橋至張家橋止吳趨坊北口起至天庫前東爲止間門外殳家牆門起至金家弄口止以上阻止路線暫不通行惟穿過及自辦車不在此例（一）車捐問題每　營業車征收特捐銀五元自辦車特捐十元常捐營業車月捐二元自辦車季捐三元特捐由市公所征收月捐由工巡捐局征收（一）車輛問題營業車定五百部自辦車不在此限内車輛式樣必須調查明確後方能定奪公推潘萃靑蔣毓泉爲調查現在規定新式營業之車輛遵章納捐者准於城内外一律通行惟城外原有之車輛不得進城（一）停車地點問題成立後方能參酌情形再行酌定（一）設立小菜問題由各公社參酌本地情形租屋試辦菜攤暫不收捐應支費用由市公所知照工巡捐局於月捐項下撥補（一）應平橋樑問題未平之橋樑公衆認爲必要者由各公社承辦其經費由市公所酌予補助 
[鎭江]  
　　省長微行來鎭江蘇省長王鐵珊於夏曆四月十五日秘密來鎭聞係私訪米業私運米糧等事後爲警局得悉特行保護十六日躬往金焦二山及甘露寺游覽並在焦山會晤岑西林暢談一切十七日下午六時乘車離鎭遄回寗垣 
　　董事熱心興學鎭郡之東諫壁國民學校向僅有三所求學者不免有向隅之嘆該鎭董事許瑞良有鑒於此特設立公學一所現己擇定鎭中徐祠爲校址教員業己聘定一切開辦經費純由許君擔任不日即可開校 
　　呈報新麥收成　鎭屬徒陽壇溧揚五縣各鄉麥苗本暢茂甚旋因雨水過多致受重傷刻聞元大二麥己陸續登塲收成最佳者每畝七八斗次則五六斗較去歳减色小麥約在芒種節前後一律收穫亦不過六七分年歳各縣知事昨己將麥收情形呈報省署查考 
[揚州]  
　　中學比賽足珠鎭江第六中學球隊員因徇揚州八中球隊員之請於二十五日來揚下午在八中外操塲比賽足球美漢體操教員鹿戚陵爲公證人結果爲一與一之比不分勝負而散 
　　檢定教員日期江儀高寳興泰東七縣第四届試騐檢定小學教員仍依上届成案在揚州第五師範舉行教育廳昨己通令各該縣知事轉知應受試騐各教員於期前三日赴試騐處報到一面並訓令江教縣酌派學務人員到塲監察以昭愼重 
[南京]  
　　菸酒業抗爭加捐菸酒維持會昨致財政部農商部全國烟酒事務署電云十年度菸酒公賣費額奉局令飭加二成商民無力擔負蘇省菸酒兩業商人來省開會集議暫不承認懇祈電飭江蘇菸酒事務局仍照原額免予增加以紓商困江蘇全省菸酒維持曾叩宥 
[嘉興]  
　繭市近訊　嘉屬六邑共有繭廠六十餘家今歳未租出者計有十七家現租出各繭廠己於二十三日起開秤收繭惟今届蠶花歉收求售之繭鮮有高貨各繭　又恐關係成本挑剔殊甚每擔價格上號僅定五十元連日各蠶户因繭劣退回重行繅絲者亦頗不少現各絲行定於六月一日開秤聞價格約在四十五元左右　　菜子上巿四鄉菜子己届收割因放花结實時疊遭大雨故收成亦頗減色市上菜子價格開盤每石五元三四角現因蘇滬客帮携帶鉅欵來嘉採辦故三四日來價格飛增一元刻下每石約六元二三角各油坊又以成本加昻於二十七日將菜油價值略增以維血本 
[濟南]  
　　各學校之遠足旅行濟南各學校暑假聞之畢業學生紛紛組織遠足旅行團分赴各處參觀以廣見聞（一）模範職業學校推學生二十一人赴滬參觀紗廠（二）商業專門學校推學生四十五人赴上海杭州靑島研空商情（三）醫學專門學校推學生二十一人赴北京上海參觀學校醫院（四）農業　門學校推學生三十二人赴杭州參觀蠶絲情形 
 
 
 

Page 9

 
 
   
 
 

Page 10

 
 
本埠新聞 
[遠東運動會消息]  
　▲各種運動指導員己選定　▲秩序單尚未擬妥 
　　▲開會日之預備　▲名譽會長張　不能赴會 
　　▲評判員今日開會　▲中國女學校運動中有游泳 
　　▲菲列濱選手管理嚴肅　▲各隊操練與比賽消息 
　　▲蘇寗港選手之續到　　▲北方選手改用麫食 
　　▲各團體之歡迎　　▲日本選手之號碼 
▲昨日由葛萊博士召集各教練員在靑年會協會開會商議各省運動轉中推舉總代表一人請司馬德主席中西各員互相推讓旋舉定郝伯陽君爲總代表又討論每項運動舉定指導員一人舉定富博思（mrforbes）爲籃球指導員劉福基爲足球指導員姚君（k.cyou）爲隊球指導員包德飛（porlerfield）爲棒球指導員卜威廉（williampott）爲網球指導員高君（swgo）爲游泳指導員司馬德（smar　）爲田徑賽指導員並請柯蘭克贊助一切 
　　大會秩序單由商務印書館承印己誌本報大約須在星期一發行該秩序單本可早日印就因協會陸續交去尚有更動故正式秩序單非至星期日不能開印也至前載開會時商務印書館將印特刋有每份價洋一角之說兹悉該館此項印刷品即名遠東運動會會務日報係專供會塲内发送來賓之用並不取資云 
　　開會日會中己預備延請上海各國傾事及中外各界要人於五月三十號下午二時半參與開會禮己由協會發出英文請客帖三百餘份附有此日程序（一）二點三十分開會（二）二點三十五分參與運動會運動員游行會塲一週（三）三點中國學生全體一千五百人合操（四）三點三十分田徑預賽及籃球·隊球·網球·足球·棒球·次第舉行此種請客帖即作入場劵用故被請者必須携劵赴會也是日有工部局音樂隊在塲奏樂 
　　名譽會長張謇届時恐不能赴會參與開幕禮己備大銀盃一贈網球最優勝者 
　　大會評判員今日上午八時及下午二時在全國靑年會開會討論職司招待員領袖己定張廷榮君擔任　　女學校加入者己誌前報兹悉尚未完全補誌於下計聖瑪利亞三十人愛國七十人務本二百人中國女子體操學校三十二人中西女塾二十四人裨文四十人愛羣六十人城東二十五人神州四十人清心六十人晏摩氏五十人萬竹六十人啓秀四十人民立女中學六十人勤業師範六十人成德二十四人女子體育師範二十八人運動分兩種正式運動爲游泳等三種游戲運動如棒球隊球等三十七種游泳一項爲向來所未有誠中國女子體育界之曙光也 
　　菲列濱船泊於招商局碼頭運動員委員均住船上管理極嚴上午六時半起身十二點回船午餐下午八時回船晚餐十時睡不得或逾現定星期日上午各運動員乘汽車游行上海參觀各處此次菲列濱方面亦有特派新聞記者mrnavoa來申係菲列濱自由週報派來現住靑年會 
　　靑年會健身房昨日上午十時至十二時有菲列濱游泳選手操練下午上時上海靑年會體育幹事與菲列濱比賽籃球結果上海得四十九菲列濱得四十四上海勝昨日復旦大學及公共體育場合組之足球隊與香港足球隊在復旦操揚比賽因完全係友誼性質故結果爲零與零之比各無勝負今日菲列濱棒隊與美國棒球舉行非正式之比賽地點臨時酌定 
　　蘇州選手己於昨日到滬爲梁官松君劉崇恩君李駿耀君胡維岳君等四人南京亦到徐紹武君·施奎臨君等二人華中則又到張長年君一人香港網球隊聞准於今午四時可抵上海亦不榻於一品香旅社 
約翰大學孟慶徴君加入香港足球隊 
　　北方選手對於南方飲食甚覺不便己由委員與一品香商洽改用麵食 
　　江蘇教育廳江蘇省教育會上海綦曾教靑年會及靑年會全國協會等定六月一日下午八時假四川路靑年會開歡迎遠東運動會選手大會等情己見本報兹悉除四團體外尚有新教育社及中華職業教育社兩團體加入是日己請定王正廷博士爲主席沈信卿君致歡迎詞郭秉文博士譯述英語徐卓呆君譯述東語胡教育廳長亦己派定該廳朱科長鶴臯爲代表届時携歡迎詞與會省教育會己推定王壯飛潘競民顧拯來靑年會推定郝伯陽鈕立卿湯仁熙諸君爲招待員秩序除茶點外（馬玉山公司及大丰茶葉公司特贈）並有中西音樂口技玩鋼义戲法等遊藝想有一番盛况也紗廠聨合會銀行公會上海總商會今日下午四時歡迎中國運動員己誌昨報兹悉地點在法租界霞飛路口八百零三號學圃内昨載長浜路誤 
[遠東運動會教練團攝影]  
　　蔡鏡波富博思鍾禮士傅英克孟列綽張信孚夏義可林更生 
許民輝柯蘭克郝伯陽丘紀祥司馬德 
　　日本選手號碼日本選手名單己載本報兹再將該諸選手之英文字登錄與日文對照并將各人在遠東運動會出席之號碼與其運動最優者之成績詳紀於左（百碼） 
　　一五○ichirokaga加賀一郎明大十秒五分之一一五二kunishiraoka平岡國雄神高商同上 
一五五juzoyoshida吉田重三早大十秒五分之三一五四ichizookuyama奥山一三·神高商 
一五三shigetakanagata永田重隆·高師 
一五一tanehidomokuda本田種彦·上海 
（二百二十碼） 
一五○ichirokaga加賀一郎·明大 
一五二kunishiraoka平岡國雄神高商二十四秒五分之一 
一五五juzoyoshida永田重隆·高師 
一六六shoicbisumikaw澄川正一大阪二十四秒五　分之三 
一六八soichiajosoi網子宗一京城 
一六九teiseishimoda下田貞晴早大 
（四百四十碼） 
一七四tetsugashimamura奥村鐵也·帝大五十三秒五分之二 
一七三seigobanto阪東誠吾·法大五十四杪 
一五七eifukato加英夫·帝大同上 
（八百八十碼） 
一六一katsuwoqkazade岡筒勝男·帝大二分二秒五分之一 
一六二lsaburohasumi蓮見三郎·日齒同上 
一六四kikustoda户田菊夫·日齒 
一六三todushigenato納户德重·大阪二分三秒五分之一 
（一英哩） 
一六二saburohasumi蓮見三郎·日齒 
一六一katsuwoodzake岡崎勝男·帝大四分三十九秒五分之四 
一六五taheiyqamaichi山市太平·東京四分四十二秒五分之一 
一七五tokushigenate納户德重·大阪 
一六四kikustada户田菊夫·日齒四分四十一秒（五英哩） 
一七八takesimagawa今川武夫·大阪二十八分二十六秒 
一八一yuzohatakeyama昌小勇三·大分二十八分三十本秒五分之三 
一八○kiyogiikuta生田嘉代治·早大二十八分二十五秒五分之三 
一七九nobuyukiyushioka吉岡信之上海二十六分三十二秒 
一七七konosukesano佐野幸之助松江 
一七六zensakumogi茂木善作·高師 
（二十五英哩） 
一七九nobuyukiyushioka吉岡信之上海二時三十分 
一八三shojihasbgawe長谷川照治·岡山二時四十七分三十七秒 
一八二kaszoyachima八島健三兆海道二時四十七分二十六秒 
一七六zensakumogi茂木善作高師二時五十三分十三秒 
takegimagaw　今川武夫·大阪 
（二百二十碼低欄） 
一五六bankichiwabanabe渡邊文吉關西商二十七秒五分之二 
一五九kenjisobehu别府賢次郎·之大二十七秒五分之四 
一五八tospihiksmorita森田俊彦農大二十八秒五分之一 
一六○kenjiokubo大裕謙治·早大 
一五七hideskato加英夫·帝大 
（一百二十碼高欄） 
一五四ichizookuyama奥山一之·神高商 
一五六gunkichiwatanabo渡邀文吉·關高商十六秒五分之三 
一五八tospmiksmorita森田俊彦·農大十七秒五分之二 
一六○kenfiokubo大久保謙治·法大十七秒五分之三 
一七○magorchiromuroi室井孫一郎·之大 
（跳遠） 
一七三sei　sbanto阪東誠吾·法大十九尺三寸二分之一 
一八六gorskozawa鴻澤吾老·高師二十一尺二分之一寸 
一九四shinnosukenoga93wa長　信之助·帝大十九尺九寸四分之一 
一九三shinichisato佐藤信一·新瀉 
（跳高） 
一七一takejisawada澤田武治帝大 
一九○ryumakusoda里田龍与大倉商五尺六寸五分之一 
一九一takeshihirai平井武·早大五尺六寸 
一八八renjiyamazoe山添善洽·帝大 
（撑竿跳） 
一八八zenjiyamazoe山添善治·帝大 
一八七yoshigmihasbi三橋義雄·高譁、 
（擲鐵槍） 
一九六hiroshimasuda益田弘之大一百四十九尺五寸二分之一 
一八四nofusasaoka淺岡信夫·早大一百二十九尺四寸二分之一 
一八五chushimfutamura二村忠臣·高師 
（擲鐵餅） 
一八七yoshismihashi三　萎雄·高師一百零五尺十一寸四分之三 
一八六gorskozawa鴻澤吾老·高師一百零三尺十寸一八五chushimfutamua　二村忠臣·高師二十九米突八四 
一八四nofusasaoka淺岡信夫·早大 
（擲鐵球） 
一九六hiroshimansuda益田弘·之大 
一九七masusukdnakamur　中村正祐·神高商四十一尺八寸五分之一 
一八五cnushinfutamura二村忠臣·高師四十一尺八寸四分之三 
一八四nofusasaoda淺岡信夫·早大四十一尺零四分之三 
一九五manarutoyeda十枝勝·上海 
（五項運動） 
一八六gkozaea鴻澤吾老·高師三百零七分 
一九三ssats佐藤信一·新瀉 
一八七ymihashi三橋義雄·高師 
一九六hmasuda益田弘之大三百六十三分 
（十項運動） 
一九三ssats佐藤信一·新瀉七○四分 
一八七umasuda三橋義雄·高師七○八分 
一九八kauwoki靑木金治·農大六四六分 
（五十碼游泳） 
二二四konoda小野田幸一·拓大三十一秒五分之一二三六kkotaka小高賀茂·東京三十三秒 
二二五twada和田次衞·横商 
二三九ksnns佐野勝太郎·之大三十三秒五分之一二二七gwakuyama和久山修二·東京三十三秒五分之二 
二二八bimamura今村榮三·之大 
（百碼游泳） 
二三六kkoakn小高賀茂·東京一分十六秒五分之一 
二二五jwada和田次衞·横商一分十六秒 
二三七konoda小野田幸一·拓大一分十七秒五分之一 
二三九ksans佐野勝太郎·之大一分二十秒 
二二九lmatsuxawa松澤一鶴·一高一分二十一秒（百碼背泳） 
二三三gmochinaga持永義宗·長商商一一分三十八鹙五分之二 
二三一tiniya入谷唯一郎英中一分四十秒五分之二 
二三五kokamoto岡本幸吉·和中一分三十五秒五分之四 
tsaito齋藤次·一分四十八秒 
二三四tlshida石田恒信·茨中 
snakagawa中川新·東京 
（二百二十碼游泳） 
二三四tishida石田恒信·茨中 
二三五kokamots岡本幸吉·和中 
二三三gmochinaga持永義宗·長商商 
二三七konoda小野田幸一·拓大 
（四百四十碼游泳） 
二三七konoda小野田幸一·拓大六分三十七秒五分之二 
二三二uhaneda羽根田梅太郎·東京六分四十七秒二三一tiriya入谷唯一郎·茨中六分五十秒五分之二 
二二九imatsnzawa松澤一鶴一商六分三十七秒五分之二 
二三○k  ikeda池田研三·和中六分五十五秒五分之三 
二二八eimamura今村榮三·之大六分五十二秒（一英里游泳） 
二二八eimamura今村榮三·之大三十分十五秒二二五jwada和田次衞·横商三十一分三十秒 
二三二uhaneda羽根田梅太郎·東京二十八分二十八秒五分之三 
二三○aikeda池田研三·和中三十分四十六秒五分之二 
二二九imatsnzawa松澤一鶴·一商二十九分五十九秒五分之一 
二三七四g　oda小野田幸一·拓大 
（棒球）（寳石俱樂部） 
ons小野utsumi内海 
miyake三宅ikawa井川 
suzoki鈴木　kakeya　　a懸山 
tatsuma辰馬wada和田 
numata治田　yoshida吉田 
koyama小山　mori森 
（足球）（關東隊） 
二○一luds安藤　　二○九shiminu清水 
二○四nozu野津　　二○五moriva守屋 
二○八tsuyki露木　二一一hoshins星野 
二○三ioshins井染　二二○olhashi大橋 
一九九takabashi高橋　二○七mori森 
二○二goto（s）後勝素　二一○goto（m）後藤基三○六onita大新田 
（籃球）（東京靑年會） 
一一二kato加藤　　二一三kanda神田 
一一四nomura野村　二一五sakamoto阪本 
二一六ishinasbi石橋　yokoyama横山 
二一八saito齋藤 
（隊球）（東京靑年會） 
二一八saits齋藤　　二八○ikuta生田 
二四五kanoa神田　二一二kato加藤 
二一五sakamoto阪本　二一四nomura野村 
二一六ishibashi石橋　　yokoyama横山 
二四○saito（s）齋藤靖　二一七takamizawa高見澤二四三kabayoshi小林　二三六nakagawa中川 
　　勘誤昨報遠東運動會消息長沙教育界一節第二行末「教授」二字係（提倡）之誤 
[七公團爲日債與魯案致京電]  
　　江蘇省教育會等七公團昨致北京府院電云北京大總統國務院鈞覽自院員進退取决軍閥太阿倒持去統一之希望愈遠而道路譁傳竟以日債到期將增加押品　其債權且魯案又有直接交涉之傾向人心異常憤激僉謂政府自趨絶路查前此安福部濫借日債盡肥私槖爲國民公意所絶對不能承認祗可視爲私人僨務責成經借者自行漬理况日使旣縱罪魁此等私人債務政府當然可置不理若再蹈安福覆轍何啻自絶於國民應請從速宣布誓不再借違反民意之外債並電顧使將二十一條提出國際會議以平衆怒而杜後患江蘇省教育會上海縣商會上海縣教育會寰球中國學生會中華職業教育米華僑聨合會上海救火聨合會感 
[各路商界總聨合會開會紀]  
前日下午七時上海各路商界總聨合會開第十八次董事會到者三十人總董陳則民主席先議各路聨合會提議開公民大會案主席報告中日實業公司專爲經手賣礦賣路事件今其理事長李士偉竟一躍而爲財政總長冋憶五四運動我商界罷市七日始得推翻親日内閣今又死灰復燃日本方面以參戰軍借欵到期來逼還如能承認親日内閣即可設法以息作本另以確實擔保此次日本御前會議即爲此事現在政府無一能合民意靳雲鵬係當日參戰協約與日本簽字之人故反對親日内閣當自靳始現各路主張開公民大會請大家研究鄔志豪謂公民大會恐難辦到或假一極大會塲請上海各公共團體推派代表開一聨席會議解决辦法童理璋主張不可無一種重大表示公民大會有開之必要成否係另一問題俞國珍主張先聨合各團體急電警告吕靜齋謂現在政府與人民分爲兩截絶無痛癢關係苟非聫絡商會及各正當團體嚴重警告使其覺悟倘再不順從民意我國民當以最後之對待再開公民大會未爲晚也宋誠彰亦贊成警告再開公民大會議决一面警告日公使並致電北京公使團請其代爲嚴電監視一面急電政府如不順從即以公民大會爲最後對待又議英日續盟事鄔志豪謂英日盟約内有「保全中國領土之完全語」是涉及中國我國民萬難承認成燮春謂此問題甚重大　學生會等也去電反對商界亦應有表示决議致電北京英國公使請其轉告英政府苟英日盟約有涉及中國字樣中國决不承認又議工部局發表米店執照條例童理璋謂此事應反對主席謂禁止囤米壟斷意思甚是而手續錯誤可函請交涉使交涉鄔志豪主張一面致函米業公會請其仿照銀行查倉辦法自行報告又次報告陸軍部關係軍米來電各處及函件直至十一時始行散會 
[上海學生會今日開會]  
　　上海學生會通告云敬啓者北政府組織親日内閣及英日續盟等問題均與我國前途有莫大關係凡屬國民義難坐視當謀所以對付之方惟兹事體重大須集思廣益始克有濟敝會特定於本月二十八日下午二時假座一品香候教務祈光臨爲幸 
[字林報對於再評扣土之再駁]  
　　日前投函字林報斥捕房不發還鴉片蔑視公堂之某西人因字林報著評闢之昨又函致字林報略謂陪審員判詞未得中國讞員同意不得視爲堂諭一說未便贊同按中外約章兩國法律不同故華洋案件由被告國籍之官員依據該國法律審判而原告國籍之官員僅到堂觀審如不滿意得提出抗議據此則案中之案件關係外人利益而非華官治權所及者顯無需華官之同意也此次鴉片案華官於諭令釋放被控華人後其司法職權即己中止至於牽涉意人之案華官不過觀審而己縱有不滿祇可抗議約章旣未釋明抗議爲覆審之解則意陪審員依照本國法律所下之判詞應屬有效捕房爲立約各國所産出今違抗一立約國裁判官之堂諭其非蔑視公堂而何云云字林報按語曰投函者所引之約章與己無補反足堅吾人之說耳此案被告爲華人故當由華官按中國法律審判之而意陪審員則爲意人利益到堂觀審若謂華官僅爲到堂觀審而設則誤會約章矣會審公堂所執行者除工部局附律外爲中國之民事法與刑事法而非他國之法律所以有外人陪審者不過使在外人本國法律視爲無罪之外人不受寃 
 
 
 

Page 11

 
 
屈而己投函所云推論不當不能視爲適合論理學之言 
[輪運金銀進出口之調查]  
　　太平洋郵船公司之哥倫比亞號昨從美國舊金山裝來花旗銀行之大條銀共一百九十八條又招商局之江永號昨由漢口運來金子一箱計重六磅半　又怡和洋行之景星號昨由天津裝來金子一箱計二千二百兩又合生號由汕頭裝來金子四箱而永生號今日開往港汕裝往汕頭有銀子十二箱計三萬六千兩又太古之綏陽輪船今日出口計裝往汕頭有本埠信元莊之現洋六箱計三萬元　宏發銀號裝赴嘉發莊之現洋八箱計四萬元公太莊之現銀一箱計三千三百三十三兩陳俊成銀號裝至鴻大莊之現洋八箱計四萬元另有金子一箱至裝赴廣東者有經綸之寳銀十二箱計七百二十只合銀三萬六千兩小洋一箱計五萬角又同永泰之現洋十三箱計八萬六千元又陳端記之銀子四十四箱共十一萬一千六百兩致裝往香港者計有本埠裕和銀號之現洋九箱計三萬三千元銀角十箱計三十一萬角陳俊成裝赴香港陳有利莊之小洋五箱計二十五萬角昆明銀號現洋兩箱計七千二百三十元又有大德昌銀號裝出銀子三十箱總計綏陽號之金銀出口爲一百四十九箱 
[昨日火車運出之現洋與寳銀]  
昨日（二十七日）滬寗路大通運銀公司承運交通銀行現洋二十萬元中國銀行現洋二十萬元元順慶成福源鼎康等莊現洋十七萬元慶祥渭源益豐等莊三十二萬元裝至無錫順康莊五萬八千元裝至横林金城銀行二萬元益豐福源等莊三十八萬六千元裝至常州順康等莊十三萬元裝至蘇州又致祥莊二萬二千元裝至崑山又二萬五千元裝至奔牛中國銀行寳銀五百四十隻交通銀行五百四十隻金城銀行六十隻鹽業銀行六十隻裝至南京交造幣廠鼓鑄現洋 
昨日滬杭路同和運銀公司承運至杭州現洋二十萬元至嘉興現洋七萬九千元至嘉善現洋二萬元至楓涇一萬八千元 
[昨日由杭運來之鮮繭]  
　　滬杭甬鐵路上海南站昨日（二十七）由匯通轉運公司在拱宸橋車站運到鮮繭五百二十五包係元豐廠之貨仍由繭捐委員會同海關洋員查騐放行 
[滬杭路罷運問題將解决] 　 
　　▲今日起一律開運 
滬杭甬鐵路各轉運公司因浙省財政廳於本月十五日起派員到站查騐貨稅實行知照單羣起反對同盟罷運迭誌本報至昨罷運己十三天鐵路及轉運公司均受損失現由鐵路局與各方面疏通議定解决辦法將貨物不與知照單同行先將貨物送至月臺裝車一面至稅局納稅掣取知照單如此辦法較前變通與轉運方面可省周折准今日（二十八）起一律照常裝運各轉運同業亦己允洽即可就此解决矣 
[縣商會訂期會議認稅案]  
　　上海縣商會昨發通告知照各業代表文云通告者頃接稅務公所公函爲認稅案兹訂於隂曆四月二十一日下午兩時特邀全體認商開緊急會議届期務祈准到至認期届滿之火腿皮裘土火柴生漆洋廣貨等五業因須急於解决尤望准時准到以便集議是爲至盼此佈 
[聖瑪利亞女校跳無會紀]  
　　昨日下午五時半聖瑪利亞女校舉行跳舞會來賓到者六百餘人並學生等共約九百餘人秩序如下（一）中國古式跳舞（二）美國十八世紀跳無（三）荷關式跳舞（四蘇格蘭式跳舞（五）瑞士式跳舞（六）波蘭式跳舞（七）法蘭西比利時意大利西班牙式跳舞（八）英國式跳舞該會預備約兩月之久舞時羽衣蹁躚綵帶續紛誠最優美高尚之藝術也 
[職業教育社今日起開年會]  
中華職業教育社今日在附設中華職業學校舉行第四届年會先於上午九時起招待參觀聞該校近以校舍不敷新添樓房數幢將職業銀行及工塲營業部分别遷入氣象一新至各工塲方面亦多新設備並由學生表演實習以示來賓下午二時起開會由聶其杰君主席除報告社務校務等項外尚有郭秉文講寅「美國職業教育之新趨勢」及黄炎培講演「南洋職業教育之新趨勢」兩節郭君常與美國人士往還最熟悉新大陸職業教育上之新設施其間報告檀香山將設職業大學招收吾國工讀生尤宜特别注意黄君新從南洋回來其演詞必極有趣味與價值並聞此次該社開會不需入場劵無論何人均可參與至該校校址在小西門外新馬路南陸家浜對岸云 
[南洋公學附屬小學念週紀念]  
　　交通大學滬校（即前南洋公學）附屬小學校開辦迄今己二十載定於本學期開念週紀念會以資慶祝己屢誌前報惟因籌備未竟遲延迄今兹悉該校己確定於陽曆六月十·十一·十二·三日舉行紀念大會第一日專請徐匯公學學生及上中院同學第二三兩日請畢業生舊同學及各界來賓每日表演之事項相同所有一切佈置及表演事項現正在積極進行中該校學生演劇一項頗有聲譽聞此次預備表演有四齣之多第三日（即十二日）晚並於該校操場上舉行露天聚餐大會凡新舊同學畢業生及其家屬均得加入餐劵每人一元不久即將託舊同學在上海各處銷售故預料此次將有四五百人之大聚餐又該校畢業生劉道夷將由京來滬於開會時乘飛機爲母校祝壽日來贈送祝儀者己極爲踴躍云 
[揚子公司股東聨合會開會記]  
　　揚子公司股東以反對日欵組織股東聨合會昨日下午在靑年會正式開會到會股東數十人股權四千餘權當由主席報告詳細經過情形全體主張反對日欵另籌妥善辦法電呈農商部請令該公司註銷非法議案並函請滬漢商會及各團體一致贊助務達目的即時通過會章選舉理事何範之趙叔雍周成周厚坤潘明訓盛澤承葉明齋七人並議决修改公司章程增加董監事等項一切進行手續概行責成理事會辦理兹將呈農商部電文如下北京農商部鈞鑒漢口揚子機器製造有限公司於本月十五日在滬開股東常會時忽提出訂借日商川崎日金二百萬元一案事前旣未依法通告臨時復以危詞聳動到會股東冒然通過雖提議反對有人而主席置若罔聞不予付議似此違法喪權股東等萬難承認爲此聨合同志股東組織股東聨合會籌商救濟方法暫設事務所於上海愛文義路聨珠里三日内旅滬股東報名者己達四千餘權即於本日在靑年會開成立大會到會股東僉謂該借欵議案實違公司條例第一百四十七條第三項之規定且條件苛刻爲從來所未有喪失權利莫此爲甚兹廑依公司條例第三百五十條之規定電請大部迅予令行該公司將本月十五日之非法借欵决議案註銷一面當由本聨合會股東舀籌維持方法合併陳明餘詳快郵揚子機器製造有限公司股東聨合會叩感 
[外部否認租借石龍電]  
昨江蘇特派交涉公署接外交部電云　上海粤僑商業聨合會電詢報載推廣九龍租借地至石龍事此種讕言絶無根據希隨時辯正並轉知該會等勿得輕聽外交部漾 
[國内輪船運貨進出口之調查]  
　　進口貨（長江）三北公司之長安號昨日由長江裝來黄豆一千六百四十一袋紙頭九百八十八件洋裝棉花三百五十包藥材三十一件菜子一千零七十九袋綢貨一百零七件棉花四包白米一千八百八十八袋皮油八十桶毛茶一百八十六箱牛皮五十八件樟腦五十件蛋白十二件靑蔴一百五十件又有轉甬白米三千四百九十七袋皮油九十六桶藥材二十三件又太古公司之盛京號亦由長江裝來大荳餅二千塊鹿皮十四件羊皮三十七件驢皮八件小荳餅一萬二千七百塊芝蔴二百三十五袋黄豆一千六百零五袋白米九百十九袋花生仁二百二十四包菜子七十五袋鷄毛一件紙頭一千三百五十一件靑蔴二百八十四件茶油三十五桶茶楩茶葉五百五十五件烟葉烟梗七十件綢貨六件紅棗子一百三十九包磁器三十二件牛皮十八件洋紗二百八十一件桐油一百八十一桶機花一百二十六包礦砂八百十件雜貨一千零零六件（寗波）寗紹公司之新寗紹唬昨日由寗波裝來洋紗四十件草蓆一百七十五件靑糖五十包飛花一百七十五包竹木等四百件菜子六十六袋雜貨六十三件 
　　出口貨（港粤）太古公司之綏陽號昨日由申裝往廣東汕頭香港貨統計有洋紗三百十七件花生仁一千四百七十一件黄豆共五千八百四十袋洋布九百八十五件又土布九十一件香烟二百八十一箱蜜糖二十壜鐵三十擔大荳餅五百塊又小荳餅一萬　千七百零一塊一麵粉二千包花生油一千聽又六百八十缸鹹魚四百九十八件棉花二百七十二包靑蔴三百五十件烟葉七十二件皮蛋土酒雜貨共八百九十件芝蔴三十件大頭菜一百九十六件麩皮二百袋蓮子五十件綢緞五十九件紅棗乾菜三十五件（烟津）太古公司之順錫號昨日由申裝往烟津貨計有桐油五十八桶茶葉一百六十一箱石器二十二件干貝四件磁器三件樟臘十二件牛膠二件棓子二十件白糖三百七十九包麵粉六百包信石四十件洋布四百二十三件鐵皮十六擔八十斤元鐵鐵板二十七扎又鐵絲二十擔棉紗四十九件白米八十五袋乳腐一千五百罐鉛絲十件五連紙一百四十八件土皂十件靛靑十件洋釘十箱罐頭食物一百二十件藥材七十件竹木二百二十件（温州）招商局之海晏號昨日由申裝往温州貨計有飛花一百七十包白糖一千零九十七包洋燭二百箱鐵二百七十五擔麵粉八百五十包水菓十八件白米八百七十七袋洋布八十三件靑蔴一百件雜貨四百八十件 
（寗波）寗紹公司之新寗紹號昨日由申裝往寗波貨計有土粉三千零五十包白米五百袋花生油一百桶點銅五十塊釘桶七十九只香烟一百零九箱靛靑二十桶汽油十二桶白糖二十五包花生二十包土酒三十壜雜貨一百六十六件 
[昨日外洋輪船運來之貨物]  
　　藍烟囱公司之息執雪斯號昨自利物溥來滬裝來炙蘇打四百件照相片原料三十二箱球板三十五件香烟八十件時鐘一千五百箱洋紗布四百件海絨三十件西藥三十件威士忌酒一千六百五十箱磁浴盆十件肥皂二千箱扎鐵五金一千一百件磅秤三十三件舟燈六件電鑊及甑六十件電尺三十五箱餘爲雜貨又有由美國來滬之倍爾芬號裝來大宗紗布花衣三千件香皂一千三百六十件勃蘭地一百箱槐皮蘇打二千四百六十四件硫磺四十八件西洋尺六百六十七件香烟二百四十箱餘爲雜貨 
[美盛公司棉市報告]  
　　中美新聞社譯美盛公司報告云上星期棉巿步漲共漲價一兩餘遠期亦然華人紗廠及本地投機家購進現貨颇多新花收成因前兩日天氣不佳略受影響然不過少數須重種而在六月間重種之棉往往較早種者收成爲富雖夏季市價恒漲落不定而終有跌落之望棉紗市况堅穏内地存貨漸罄紗廠亦缺貨此時自以進貨爲宜利物溥紐約孟買市况皆穏中國棉出口自去年九月至本年五月共二十五萬六千六百九十四擔 
[友華銀行銀市報告]  
中美新聞社譯友華銀行二十七日報告云昨日倫敦銀價近期不動遠期漲八分之一便士紐約銀價跌至五八偷敦紐約匯價現爲三九三又四分之一今日此曞金鎊價不動金圓跌至六二又四分之一羅比二四九法郎漲至七四五市况終日十分堅定開市時賣出金鎊價三先令三便士又四分之三金圓六五半後旋堅定收市時賣出金鎊價三先令四便士又四分之一金圓近期六六遠期六五又四分之一銀行寗近期因本地市况仍堅定之故印度倫敦銀市皆穏靜 
[盜犯十七名之引渡]  
　　公共公廨日前判决引渡之盜犯吳石珍等十七名昨日（二十七日）由捕房中西探十名押送至北火車站乘由滬二點五十分開杭之特别快車至新龍華站解至護軍使署訊辦 
[客棧内田女同斃之命案]  
天津人王彦臣向在法租界鄭家木橋街永康里老高昇棧内爲司帳與該棧主婦朱龐氏之十九歳女兒小寳感情頗好旋因女母將朱小寳配與某姓爲室尚未完婚以致王氣憤於今年二月間辭退至公共租界某旅館内爲司賬前晚王彦臣復至老高昇棧第一號房間探望朱小寳爲時未久不知如何彼此服毒自盡當爲該棧人得悉報告捕房飭探曹福昌周寳生前往將王及小寳車遂仁濟醫院醫治因毒過深不及施救當即斃命後即將兩尸車送同仁輔元堂騐屍所並在王尸身畔抄出寃信一封聽候稟請中西讞員檢騐核奪 
又函云北京人王彦成年約三十許來滬己數月初离居法租界鄭家木橋塊老高陞小客棧繼遷入志新旅館前晚夜半十二時三刻至高升旅館與旅館主婦之十九歳次女朱月娥閒談潛投毒物於茶誘令朱月娥飲服旋亦自餞俄即二人毒發而色變紫手足瘈瘲當由客棧中人車送仁濟醫院救治無效旋即同斃經西醫騐得所服之毒係士的年strychnin并於王彦成身畔獲得絶命書一紙其詞甚長略謂於家中分得家産資二百餘元擬來滬謀生寓居老高陞客棧嗣由經理謝某說合將資存於棧中作押　爲該客棧賬房朱月娥即因是姘識其母并許之配爲妻後其母謂彼云月娥己有身孕須入保産醫院月娥遂不居棧中嗣其母又謂云月娥産甚難苟生命不保當以誘姦處女起訴云旣而遷入志新旅館聞得月娥並不在保産醫院實在嘉善某女校讀書其母且謂己許字别人該棧尚欠押　銀百餘元向索不理欲控又苦無憑證今囊中己空無面目回鄉適探得月娥返家故起意購買毒物使月娥與己同歸於盡云云當由院囑令該棧投捕房報告派探將該絶命書牧取一面將二屍車送同仁輔元堂候稟請中西官蒞騐 
[汽車撞斃女孩案之訊判]  
蘇州人朱竹庭之四歲女兒根林於本月二十一號下午在廣東路浙江路左近被華利汽車公司之汽車夫韋杏生開駛汽車撞傷身死業己報官騐明飭屬領尸棺殮聽候訊核等情經紀前報昨晨該管捕房傳同人證將韋杏生拘解公共公廨由陸襄讞會同英赫副領事升座第二刑庭研訊首由老閘捕房一○九八號華捕上堂稟明當時碰撞情形並稱司機人開車甚緩且曾鳴笛數聲事後該該汽車所停之處與死者相距約有一丈之遠云云次由包探陳桂卿投案稟稱出事後我前往實地調查得死者係與一約六七歲之女孩從該處小弄中奔出穿過馬路汽車夫見有小孩即將車停止其時六七歲之女孩己經穿過馬路死者在後致被汽車右面之葉子板撞倒磕傷身死云云並由見證男子趙思松到堂證明是時伊從新清和弄内出來聞汽笛聲見前面一女穿過馬路後隨一女不及奔過云云又由婦人朱徐氏投案泣稱死者係我之姪女我家兩房催此一女自此女被汽車碾斃後其母哭泣不輟飲食不進業己病臥在床要求伸雪而尸父朱竹庭亦投案所訴與朱徐氏相同質之韋杏生供稱我是日駕車由南往北開駛甚緩至浙江路廣東路相近處曾放汽笛五六聲當見死者前面之一女奔過時我即將車停止而後面之女孩遂被右面之葉子板撞倒從右邊之後輪擦過此事與我開車無等語中西官得供磋商之下向死者家屬宣諭略謂數齡幼孩不加看護任令在馬路亂跑亦太不經心現在訊據各見證所供汽車夫並無不合姑念貧苦己命該汽車公司經理酌給撫恤並令傳諭各汽車夫嗣後開駛汽車務各格外留意諭畢逗庭遂由該公司經理將洋五十元給予尸父作爲撫恤了案 
[中西女塾演劇籌欵預誌]  
憶定盤路中西女塾正科西年級生爲該校推廣校舍特定於六月一二四號晚間及四號下午假博物院路大英戲院演劇籌欵所演之劇爲歐西名劇（翠鳥）theblueblrd内容共分七幕情節甚佳布景亦頗奇異入塲劵寄售處爲漢口路中西女塾及憶定盤路一號云 
[寧波同鄉會消息]  
　　寗波旅滬同鄉會前會長兼新會所建築總主任朱葆三君來滬經商至今年適爲六十週年該會定於今晚開慶祝大會公贈銀鼎下午一時半起雅歌集奏藝六時半會餐并演說攝影及各種餘興又聞該會定於二十九日晚八時舉行第二次演講會請英國留學生朱葆元碩士演說人類進化之個人進化問題由社交股影演滑稽短片以助餘與 
[邑廟豫園商業聨合會開會紀]  
昨日爲邑廟豫園商業聨合會開第二届選舉之期假錢糧公所爲會場到者一百三十餘人公推潘德春爲主席報告經過情形畢即開匭計當選者爲陸子文潘德春王榮堂等二十四人爲理事共理會務不設會長等名目以除階級 
 [P德裕參行開幕紀 
漢口路同安里德裕參行現因擴充　業增添人參宫燕等品於十九日重行開幕當時來賓有美國駐華商務參贊安樂德總商會副會長秦潤卿並謝復初陳良玉吕靜齋方檐苓顧克明又楊小川代表江平波等·五六百人經安氏演說畧謂中美國際上日益親善兩國商務上天然出品之最著名者莫若中國之茶美國之西洋參自一千七百八十三年開始輸入中國性味功力極著效騐惟原皮去後性質稍有不同去皮者爲華人製造而成其功効遠不如原皮之濃厚也云云經總理徐湘波及金變和等招待欵來賓以西點並用西洋參茶　客至薄暮始散 
[証劵物品交易所消息]  
　　上海證劵物品交易市塲昨日發出第二百八十五號揚禾云第七十五號經紀人陸少卿君來函請求廢業業經本所承認自本日起第七十五號經紀人陸少卿君停止糧食油類定期買賣 
[大德昌銀號讌客紀]  
大德昌銀號因寗波路新星落　答謝參觀來賓前夜在太東旅社三　宴客並堂演坤劇來賓有七八百人當由該號主張君並各職員等一一招待至十時始散 
[上海信托公司之組織]  
樂振葆等三十人發起組織信托公司昨　發起人成立會議定股本總額銀元一千萬元分二十萬股每股五十元先收回分之一計二百五十萬元當塲全數認足定名日上海信托股份有限公司設事務所於北京路福興里即行籌備開辦一切手續云 
[德清慈善家逝世]  
　　德清新市鎭耆紳錢琮如年逾八旬素以慈善爲懹爲鄉人所欽仰偶感時病於夏曆二月二十八日逝世其妻陳太夫人哀毀過度越七日亦相繼而逝其子芷靑君經商滬濱適臥病甚劇疊得噩耗病象更危亦於三月十七日疾終滬寓　里戚友聞之莫不痛惜兹聞該家族將於舊曆四月二十二日假閘北湖州會館設奠 
[汽車傷人四則]  
公共租界重慶路昨日上午十二時許有某號汽車駛過撞倒泰州人劉雨春跌傷左手當有新閘捕房一千一百三十二號華據到來抄錄汽車號碼另雇車送劉往仁濟醫院醫治又虹口西華德路虹橋同時有廣東人九歲女孩黄春在路行走遭某號汽車撞倒跌傷頭部由虹口捕房巡捕押令汽車載送女孩往同仁醫院包裏傷口後再送廣仁醫院醫治一面帶該汽車夫入捕房稟候捕頭發落又公共租界黄浦灘路昨日下午六時許某號汽車撞倒廣東人萬阿奎跌傷腿足經老巡捕房四百九十二號華捕前來將汽車號碼抄錄另雇車送受傷人往仁濟醫院醫治又虹口西華德路有一千一百九十一號汽車於昨晚九時許駛過撞傷行人某甲不省人事經虹口捕房七百四十四號華捕瞥見前來押同汽車夫載送某甲往同仁醫院後帶汽車夫入捕房候示 
[相驗瘐斃監犯]  
楊正剛前因窩贜嗎啡案發奉法庭訊明判决監禁五個月在案日來該犯在分監中染病醫治無效而死因無家屬報由地方廳委派周檢察官毛檢騐員等蒞監騐明判由堂棺殮發封厝壇候屬認領 
[路刦案匪黨之定罪]  
日本人某於本月十一號晨在虹口密勒路被匪徒路刦去洋十三元小刀一柄嗣由捕房先後拿獲傳阿二高開法曾晃福袁熙天羅大鼻子等解經公共公廨訊明傅高曾袁等攔刦屬實分别判押西牢至羅大鼻子一名因其否認故着詳細調查再核昨晨中西官飭將羅提案究訊並將判押西牢之傳阿二亦飭提案護明此事確係羅所指使因判羅押西牢一年傅照原斷執行 
　　▲尚有本埠新聞與公布欄轉入後頁▲ 
雜評二 
[還鴉片（老圃）]  
近會審公堂有一鴉片案意陪審員判令鴉片發還原主巡捕房不肯執行於是西人評論意見各執或謂鴉片無發還原主之理當以捕房之扣留爲是或謂捕房無反抗公堂之理當以發還鴉片爲是二說相持不下記者處於旁觀地位竊願貢一言 
英國贊助中國禁产鴉片每年减少收入其額至鉅也而不得不然者爲人道計爲國際道德計故犧牲一國之利益而有所不恤也鴉片旣爲人道之公敝姑無論公堂爲中國法廷應守中國之法律而不能發還即就國際道德而言亦應有所顧忌以維持基督國之榮譽故無論言法律言道德巡捕房之不肯執行實爲公平計吾儕華人不能不對於巡捕房表同情也 
凡一審判决之案無論法官學行如何高尚要無全知全能無懈可擊之理故無論何國法廷皆有上訴機關而公堂所判之案不能上訴實爲世界之創例此次判决姑不論其是非而旣無上訴之路實使巡捕房受寃而莫伸巡捕房有能力故扣留鴉片不使執行若一般華人敗訴者固非有此能力設受不公平之判决除認受外更無他法故巡捕房之辦法華人不能仿行就訴訟上之救濟而言不過一時權宣之計要非根本解决之法 
 
 
 

Page 12

 
 
本埠新聞二 
[公共公廨訊理車輛違章案併紀]  
星期四午後公共公廨張襄讞會同美奥副領事升座車務公堂訊理各車輛肇禍違章案二十二起分誌如下（一）汽車夫張厚發（即張興發）擅將洋東汽車開出在小沙渡路開車不愼撞於路旁樹上損壞車輛碰破頭顱訊判發押西牢二月（二）吳阿根在江　路開車疾馳不聽巡捕指揮走錯路徑判罰洋五十元（三）李海根在百老滙路夜間開駛汽車不點尾燈判罰洋三十元（四）瞿國其在圓明園路開駛快車訊罰洋二十五元（五）金岳明在南京路夜間開車不點燈火判罰洋十五元（六）張木金在北四川路開車夜不點燈訊罰洋十四元（七）黄阿林晚間開駛汽車經過河南路不點尾燈訊罰洋十三元（八）王東金（九）談祖蔭均在南京路開車不照定章判各罰洋十元（十）吳阿大在南京路開車夜不點燈判罰洋八元（十一）張定海在湖北路夜間開車不點燈火訊罰洋六元（十二）張榮根（十三）胡阿炳（十四）劉保四（十五）何阿四（十六）朱桃桃（十七）吳林生因在河南路湖北路北四川路百老匯路等處開車不聽巡捕指揮夜不點燈判各罰洋五元（十八）金阿坤在戈登路開車夜不點燈判罰洋三元（十九）馬夫孫慶雲（二十）施小芝（二十一）吳四寳等因停車在阿白司脫路北四川路廣西路等處均於車内瞌睡判各罰洋二元（二十二）汽車夫李厚甫在楊樹浦路開車夜不點燈因華印兩捕供詞不同判案註銷 
[昨日公共公廨訊案紀]  
　　昨晨公共公廨民四庭由張襄讞會同美約副領事訊理民事訟案六宗如次（一）婦人湯張氏訴陳榮庭不將租賃生財交還案「結果」派捕偕原告代表前往將案内生財點交該代表收領完案如生財不齊將被告帶回候核（二）葉愼齋訴周培仁抵單不　案「結果」旣經登報十四天無人反對應照前請給諭拍賣備抵如變價有餘應即繳存公堂候核（三）婦人徐吳氏聲請給諭執管遺産案「結果」着聲請人登報十四天如無人反對准照所請辦理（四）蔣季平訴劃進躉王章鼓不理擔保欠洋案「結果」劉進萬交案洋四十七元一角當堂給原告領去餘欵限一禮拜理清（五）陸曹氏訴曹品桂私取地單案「結果」以原告所訴毫無證據註銷（六）湯翟齋訴唐　卿（即唐林弟）售地不交請追地價及損失案被告延高露玲律師代爲辯護「結果」姑念被告貧苦限令於七日内退還原告定洋二百元償還損失洋二百元完案又午後民四誖由俞襄讞會同美奥副領事訊理（一）永益五金號聲請破産案「結果」旣經登報無人反對准予破産派薛邁羅着手理賬報告公堂再核（二）　新五金號聲請破産案「結果」同上（三）孫楚卿訴夏秉潮舞弊賬目案「結果」准被告代表羅傑律師修改稟詞改期續訊民二庭由陸襄讞會同領袖領事特派員麥拉夫氏訊理俄僑訟案五宗從畧 
[傳領拐失婦女]  
嘉興路爲外國鋼匠鄒金海之妻李氏今年二十二歲去冬十二月十六日忽然失踪鄒四處找尋無着乃報告救濟會派探陳少廷往查去後嗣經訪悉爲張炳生等所拐賣遂將張拘送上海地方審檢廳奉諭提審據供鄒李氏實由民人與王雙林王巴子等拐出賣在漢口桃源坊劉長亮妓院爲娼得洋三百元等語問官得供判决監禁三年在逃之兩王俟獲案後另行宣判一面函請救濟會備文仍飭陳探前赴漢口將邦李氏領出於昨乘輪到申解送到廳奉飭往傳伊夫鄒金海來案認領 
[歇夥請追損失之判詞]  
　　洋人文其動及其女前同延律師代表投法公堂控惠康洋行主金惠泉不付佣金無故辭退請求訊追損失等情昨經中西讞員商明堂諭判着被告酌賠原告一月之薪水堂費歸原告負擔又洋人克洛士前亦延律師控金惠泉違背合同請求賠償損失一千元及所欠之薪水洋三百餘元等情昨亦由中西讞員商明堂諭先由法副領事葛君將西文堂諭誦畢繼由陳讞員諭曰此案原告之合同實係根據斯脫郎斯基之合同係連帶關係現斯之合同己經取消原告合同應俆無效著即注銷所欠薪水三百元及銀若干兩着被告如數還清堂費歸原告負擔 
[誌謝]  
昨承商務印書館惠贈第二九四期英語週刋及第十三卷第五號教育雜誌各一册謝謝 
公布欄 
[上海地方檢察廳]  
　▲批示一件陳　賢狀請申送卷宗由狀悉即予　卷申送此批▲一件周桂祥狀請移縣執行由狀悉准予函請無錫縣知事協助執行此批▲一件王夏發狀請一部分銷案並請執行由據狀己悉此批▲一件董明發狀領欵洋由准領此批▲一件周林生狀領房屋由准領此批▲一件金兆熙狀交鑑定費由准交此批▲一件金長根狀領欵洋由准領此批▲一件顧協　等狀請執行由狀悉着即偕同莊阿華來案聽候訊奪此批▲一件吳善餘狀請執行由狀悉准予傳追此批▲一件錢劍石狀請函縣執行由狀悉准再函催慈谿縣知事迅予恊助執行此批▲一件馬順邦等狀交欵洋由准交此批▲一件陸沈氏狀請給領由狀悉查本案卷宗尚未奉江蘇高等審判廳發回所請廳從緩議此批▲一件蘇秉鈞狀請函廨執行由狀悉己函請法公廨協助執行矣此批▲一件馬金氏狀領欵洋由准領此批▲一件徐姚氏狀請執行由狀悉查本案業據張裕堂提起上告所請應從緩議此批▲一件興駿發狀領存摺由准領此批▲一件居祚生狀請暫緩執行由狀悉准如所請辦理此批▲一件居祚生狀領欵洋曁期票由准領此批▲一件周筱財狀交欵洋曁期票由准交此批▲一件王積鄉狀交訟費洋由准交此批以上五月二十五日朱子才狀悉爾姪芹香與錢王氏等共同拐賣人口己局供證確鑿應即訴辦所請着毋庸議此批▲沈德金狀案經偵查明白靜候訴辦毋庸煩　此批▲鄭銘德等狀悉己批沈德鑫狀内矣此批▲孫學勤狀悉訴稱爾媳婦孫俞氏於今年隂曆二月間捲物　逃前日在煤思路遇見等語如果　實何以不報　送案足見所言非眞仰即探訪爾媳實在下落另行具訴可也此批▲宋徐氏即徐二姐狀悉候調卷核辦此批以上五月二十六日金徐氏查執行私訴應向同級廳請求本廳礙難准行此批▲王順據訴如果小蘇州毀物滋擾旣經爾禀訴本管警署豈有不將其拘獲送案之理顯係揑詞聳　不准此批▲吳阿三狀悉此批▲湯鳳享據訴顯係田單糾葛案關民事着自向同級廳請求本廳礙難准理此批▲詐陳氏正在偵查不許多　此批▲李興茂狀悉候核辦此批▲蒯福昌狀悉姑准磚訊可也此批▲陳國瑞狀悉靜候核辦毋躁此批▲徐建勲狀悉此批▲劉三狀悉准予上訴限十日内補具理由書以便呈送高等檢察廳核　此批▲龔王氏狀悉候傳訊核奪此批以上五月二十七日 
 
 
 

Page 13

 
 
   
 
 

Page 14

 
 
自由談 
游記 
[絲業圑旅行日記（十七）] [  李登魁]  
博覽會閉會日爲土曜日又逢美前總統林肯誕日各界休業故參觀者之多實堪驚也會塲門外有立至三小時不能入門者直至午夜閉會人始散去驚天動地之博覽會從此告止而余輩亦嗓啞體倦矣 
二月十三日余因連朝用嗓過度病咳甚劇會塲各物不得己托同人代爲收集下午勉强起床偕丁吳徐畢四代表赴絲公會總書記潘納君之茶話會潘君家住紐約鄉間離城十七英里汽車行一句鐘始逹沿途冬景甚佳空氣尤潔紐约人多氣濁故辦事者大半住家野外往來或用汽車或乘電車火車交通固甚便也潘君住邸不大而佈置頗精緻有女子三男子二女子肄業美術學院男子肄業附近中學是日日曜故咸來相會見其一家融融怡怡天倫之樂盎然滿室人處其間頓忘客中之苦歡叙三小時由潘君二女手調茶點敬客至鐘七下乃興辭而返 
二月十四日晨起後咳嗽稍瘳往謁欽納道迪及維拉諸君下午擬作波士頓行詢之同人無有願往者乃獨購票乘車行晚十時抵波士頓投潑拉石旅館寓焉 
二月十五日上午赴開漢皮毛公司晤哈利斯君談叙片刻同乘汽車游覽街市波城市中街道與紐約下市相彷彿而天氣較紐約爲寒十二時同赴銀行總會午膳膳畢哈君同事漢司君來乃同車往觀美術博物院車經革命戰死紀念塔下車徘徊數分鐘景仰自由祖國之元勲令人悠然神往波城爲自由祖國之母余自讀美國史以來嚮往己久今得親履其地親觀革命勇士戰死之遺跡欣幸無極矣 
筆記 
[雪鴻記（上）] [  西雲]  
雪鴻漢上官家婢也家本虞人虞有蝗災隨母乞食於漢上遂質於宦家婢謹愨昕夕任勞苦無怨懟色深得主人憐元宵夜主人闔家出觀燈遽失去時年方二八以爲誤墮匪人手也遍覔不見亦恝然置之矣翌年粤寇起風聲鶴唳草木皆兵宦家倉皇失措僉議避烽之策不得己遂遷於鄉鄉多盜聞有顯宦至衆頗覬觎之宦家老幼數十人晨夕相對咸戰慄自危兄弟叔姪輩各挾短鋶互相戒備冀苟且偷安於一時方是時長江流城相繼淪陷洪師之氣燄正盛清廷之精銳猝至兩虎相鬭頃刻間事也顧官家遠居鄉野時事不聞暫以自安惟朝暮所憂者盜耳一日夜將半家人將臥矣忽室外有聲如飛鳥落於庭中亟起視則一艶裝少女年可十六七腰佩七首盈盈立前曰主人速行否則大難至矣宦驚訝失色問女爲誰曰雪鴻也審視之則翠黛彎蛾秀雅宜人不覺目爲之眩察其聲則似是而非曰汝即雪鴻耶曰然吾師令我來報主人數載之恩誼者也主其速行但求脫身財物無恤也問何往曰但隨我去勿再猶豫以速禍當驚懼之際瞥見東南紅光燭天蜿蜒如長蛇火光所在處微聞槍砲馬嘶聲兒呼女哭聲慘不忍聞舉家張皇之餘復慮路徑莫辨至此則惟雪鴻之命是從矣 
劇談 
[萍踪] [  萬鐘]  
　　南方花旦後起之秀吉綠牡丹外當數金景萍綠去年來滬不久即享盛名金則知之者尚少故時譽亦寂金初搭班於大世界唱靑衣能曲循規矩友人錦城爲余言金在大世界時一夕吳彩霞往聆其戲擊節稱賞許爲可造欲收爲弟子顧其時金己定合同於杭州成行有日未及投贄議遂寢然吳之推重己可見矣景萍旣抵杭力自研習後得普佑安之琴師指導未幾藝遂大進聲譽亦漸起今合同己滿聞杭人大有惜别之情云 
景萍係旗籍世居杭州父生時嘗爲乍浦守備景萍自幼好戲曲遂輟讀從任長海習鬚生嗣任以其面首昳麗遂令其改習花旦未及數年己盡得其所能出藍寒水與綠牡丹之師事戚豔痧其事如出一轍可知學不必貴乎師也景萍在大世界時雖根底尚淺然己能自拔於衆人之外所演各戲人無違言尸子謂虎豹之駒未成文而有食牛之氣鴻鵠之　羽翼未全而有四海之心余於景萍亦云尚憶當時有天國事亦猶是也圖 
受君曾在某報作護萍館劇話張之所論極多精當可謂巨眼識人矣 
景萍此次本受天蟾之聘嗣以天蟾内部改組議遂中止適歐陽予倩自南通以書至謂新編紅樓夢戲數齣予倩自分年事漸大或有不能適合之處故亟思得人爲代以曾與景萍在紹興共事習知其爲人且有文采故此次特行招致余謂予倩戲學極有根底兼長文學逈非尋常優伶可比景萍往從之游則陶鎔攻錯所就寗有限量此可爲景萍慶也 
新聞拾遺 
　　靯與帕夏曆本月十六日鎭江迎賽都天勝會其熱鬧情形己見各報母庸贅述兹有友人自該處來言此次外埠到鎭游覽者逹五萬數千人各旅館莫不利市三倍觀會時擁擠不堪故遺落鞋履及手帕甚多有某姓童子曾拾而儲之竟得一擔有餘數之計男女大小鞋八百餘隻絹帕百數十方云[  景澄]  
　　神和仙十四日望平街靈學會又在城隍廟豫園開乩是日係吕祖誕辰故南北兩宗仙眞到者頗衆十五日鍾祖誕各派祖師到者更衆並有琅苑女仙八人臨壇對於女子本身問題頗有所發揮十六日因叩問者過衆故臨時添設兩乩盤自午後兩時起至晚十一時止凡判休咎一百數十號方藥二十餘號修養問題十餘號科學問題三四號並書中堂楹聨數幅墨荷一盆參觀者七八百人莫不嘖嘖稱神云並聞下星期日在大東門仁穀堂開乩至期參觀者當亦不少也[  來]  
小說 
[社會小說衆醉獨醒（三三八）] [  瞻廬]  
　　第五十二回柴米生涯虚抛歲月羹飯主義貽誤兒孫慧姑諾諾答應便和人傑鞠躬作别重入會客室裏那時王媽不待吩咐早己换過了一巡茶不到片刻朱氏送過人傑也歸舊座華村長道陸師母你太客氣人傑這孩子和你自己子姪一般由他自去何消送到門外朱氏道他第一次光降敝舍怎好怠慢他俗語道得好一朝生兩朝熟以後相見便不必拘這客套了當下又講了些閒話漸漸講到新舊家庭的比較葛師母道舊家庭似乎複雜郤是簡單新家庭似乎簡單郤是複雜舊家庭裏的事務千頭萬緒棼如亂絲他們做主婦的偏會騰出閒工夫不是和人家打牌消遣便是向鄰舍搬是弄非新家庭裏的編制家無廢人人無廢事一切無謂的習俗删除凈盡比着舊家庭簡便了許多然而我們也覺得日不暇給自朝至晚没有一刻暇晷葛醫生握着一把長髯笑說道舊家庭的忙是消極的新家庭的忙是積極的消極的忙忙在打牌消遣搬是弄非積極的忙忙在家無廢人人無廢事李人文點了畿點頭兒便道舊家庭忙忙在分利新家誖的忙忙在生利舊家庭的婦女呼姨唤姊打扮出門不是到金鋪裏辦首飾定是到綢肆裏剪衣料要是住在繁華地方成日成夜的聽戲逛游戲塲這些都是分利的忙新家庭的婦女抱着新知識和新希望屏除浮華習耐勞苦推廣女子的職業維持女子的生計這些都是生利的忙李師母笑說道你這一席話仍不出葛醫生所說「積極消極」的範圍據我看來舊家庭的婦女忙的是一個舌新家庭的婦女忙的是一個腦舊家庭裏的談話無非張家怎麽長李家怎麽短二奶奶和三奶奶怎樣面和心不和三嬸嬸和四嬸嬸怎樣背後戮壁脚你的婆婆活佛般一尊我的婆婆是閻羅王轉世你的媳婦千依百順搓也搓得長揑也揑得扁我的媳婦貪喫懈做恰似算盤珠兒撥一撥動一動這般没關緊要的話當做日常功課幹白白的送那寳貴光隂過去新家庭的婦女郤把絮談家常的習慣完全破除彼此研究學問交换知識專在腦力上占勝利不在舌尖上博便宜 
餘瀋[  豁安]  
　　岑西林擬孫中山輩爲釜中之游魚或謂使余而爲中山亦有駁焉否乎余曰有諸蓋即以子非魚安知魚之樂爲辭耳 
 
 
 

Page 15

 
 
   
 
 

Page 16

 
 
常識 
常評 
[茶話] [  老圃]  
　　三國時孫皓逼人飲酒每饗宴率以七升爲限韋昭飲酒不過二千初見禮異時或密賜茶茗以當酒至寵衰更逼之此茗飲見於史書之始晋時此風漸盛褚太傅在金昌亭吳中豪右多與茗汁少箸粽汁任育長過江坐席竟下飲問人爲茶爲茗知茗飲爲江左風當時北人不習飲茶猶南人不習飲酪陸玩食酪乃言食酪小過通夜委頓民雖吳人幾爲傖鬼王濛好飲茶客至輙命飲士大夫每欲候濛必云今日有水厄此亦可知晋人飲茶尚未流行郭璞注爾雅苦茶言樹小似梔子葉可煑作羹飲使晋人習知飲法固不勞郭言可飲郭言作羹亦與今人飲法異京師明湖春善煑茶羹或以爲創法而不知固晋人舊法也唐書陸羽傳羽嗜茶著經三篇言茶之原之法之具尤備天下益知飲茶矣是飲茶盛行在陸羽之後今此法推行各國各國茶字皆譯自漢音嘗見英人記載茶初入英由英商自華郵餉親友其家秘爲珍奇投水中瀹之去其水而食其渣食之無味加以鹽又加以孛脫油仍不得其佳處乃投之於地曰談甫兒談甫兒此猶童時所聞海外奇談有漂洋至紅毛國者每煼蠶豆一粒索價二圓紅毛人食其殼乃曰此味甚佳但核過巨每粒止值一圓耳吾謂飲茶之法備於陸羽善飲茶者不特辨茶味並須辨水味且於煑水之爐之炭與盛茶之壼之盃皆有研究此事固非歐人所長自吾視之加以糖亦猶加以鹽加以牛酪亦猶加以孛脫油耳其所加者不同其不知味則一也昔桓南郡每見人不快輒嗔云君得哀家梨當復烝食否以糖酪入茶猶得哀家梨而烝食也傖父不知猶效歐風 
衛生 
[普及體育方法上海] [  朱愛人]  
　　轟轟烈烈的第五届遠東運動會快要在上海開幕了這次運動的結果是人人注意的不過我的意思以爲這種大規模的運動會雖然和國際名譽很有關係可是運動一過就以勝負榮辱四個字算了事了那就和我國民族的體育没有多大的關係因爲這種大運動會是部分的非普徧的是特殊的非尋常的所以根本解决增進民族體育的方法還不能靠着這種運動會 
現在聽說我國參與遠東運動會的人士將組織一全國業餘運動會以發展國内運動這是全國運動的統一機關自然不可少的不過統一機關是歸納的我的主張除歸納方法以外更要有普徧的方法方可以普徧到全國國民 
我的普徧主張是要國中的男子女子老的少的人人有適當的運動人人得體育上的增進普徧的方法如下 
（一）發行關於體育上的通俗書報 
（二）舉行關於體育方面的通俗演講 
（三）各縣各市鄉宜設立體育研究會專行研究體育的原理及其方法 
（四）各縣各市鄉宜常設運動委員會專行籌備運動事項將運動會看作尋常的事不是特殊的事 
（五）各縣各市鄉宜各設立公共體育塲 
（按縣立體育場發起於蘇省他省未有即蘇省還没有 
普及市鄉立的公共體育塲更未有人談及但我意提倡體育總要有個着落没有公共的體育塲怎樣可以發達公衆的運動呢） 
（六）體育場宜設指導員指導一般運動者 
（七）體育場宜取開放主義任人運動（乙種酬 
教育常識 
[師範學校宜設暑期講習班] [  朱健如]  
謀教育之普及師資之培養不容緩而教育事業日新月異改良促進尤今日之要圖欲改良促進當以增進任教育者之學識爲先務否則蔽聰塞明蹈常習故於世界潮流近今學說茫然莫解遂致昧辦學之趨向拂時勢之要求不特無改良促進之功其貽害且不可勝言也然各縣現任小學教師欲增進其學識者尚有種種之困難請略舉之查各道各縣其己設師範講習所者尚屬寥寥省治之學校又非遠地所克就學其難一我國爲小學教師者多半貧寒事畜之資取給修脯豈能棄職以就學其難二爲教師者僅於假期中有餘暇得從事於補習不能擅離厥職爲長期之肄業其難三僻縣荒區學校寥落各爲風氣故步自封無以比較優劣無以交换智識其難四有此諸難遂致有心改良者問道無由拘守固陋者習非成是此實教育上莫大之缺憾也可不謀補救之道耶 
補救之道竊以爲宜由各師範學校添設暑期講習班招各地小學教員及有志研究教育者入校肄業期限則約兩個月俾肄業者於短少期間得聞富有學識者之言論與最近最新之學說獲啓鑰新智之益無曠廢厥職之虞而可望袪其前此誤己誤人之謬見藉定今後革新改進之方針其有裨於教育界當非淺鮮也 
夫數年以來夏令講習會之設各處固有行之者然僻陋之區學識完具者等諸鳳毛麟角是即設會講習而無具新學識者爲之主講仍不啻聚聾而鼓效仍不著故夏令講習會之設固不可廢而各假校之添設暑期講習班尤不可緩也謹貢巵言告世之有心教育者（乙種酬） 
法制 
[公訴附帶私訴之說明] [  瞽丐]  
近今之訴訟大别可分爲公訴私訴兩種公訴者以其人破壞國家之公益故按照刑律以制裁之私訴者以其人侵犯個人之私益故按照民律以制裁之公訴私訴界劃分明絶無混淆之地步然而訴訟之中往往有同一案件己受刑律之制裁復受民律之制裁者即法文上所謂公訴附帶私訴是也例如賊之行竊盜之行刦以其犯罪行爲論則爲破壞國家之公益以其所得贜物論則爲侵犯個人之私益公訴之中别有私訴夾雜其間所以公訴一定私訴問題即隨之而起對於刑律對於民律均有應受之制裁也不過私訴取不干涉主義追償與否悉依原告之意思爲從違若公訴終　　社會嗜好的趨向祇見吸烟人｜｜難得閱報者 
了後原告對於私訴問題隨即附帶提起官廳固當代爲追償非然者官廳亦置之不問也（乙種酬） 
科學常識 
[桃子紅色係酸性之確證] [  朱冰]  
酸類與鹽基類之區别酸類之物質中含有氫根藍色試紙遇之則變爲紅色如硝酸hno3是也鹽基類之物質中含有氫氱根紅色試紙遇之則變爲藍色如氫氱化鉀hok是也故吾人知試紙litmus試之爲紅色者是酸性試紙試之爲藍色者是醶性惟酸性與醶性混合酸性强時不現醶性之反應醶性强時不現酸性之反應此亦不待贅述矣予曩時偶出市購桃三四枚以巾裹之回及家桃子皮擦破巾滿染紅色後乃以草灰水洗之忽變爲藍色那時殊不解及至學化學時始知草灰水中含有多量之氫氱化鉀巾一洗則酸性之桃汁紅色被多量之氫氱化鉀（醶性）壓下故現　性之反應而呈藍色今立方程式如下 
　　２ＨＸ＋３ＨＯＫ＝２Ｈ２Ｏ＋ＯＫＸ＋ＨＯＫ 
　性之紅色桃汁　性鹽類化合後所餘之　性 
由此反證則可知桃汁之紅色係酸性之反應未知讀者諸君以爲是否 
（註）方程式中之Ｘ因不知桃汁紅色爲何物故暫代（乙種酬） 
[荷蘭水與人造氷] [  丘民]  
　　荷蘭水（sodawater）之製造及保護法 
荷蘭水係夏季最佳之飲料因其可以解熱也蓋是水之構成係以多量氣體溶解水中故飲時頗有爽口之味但按氣體溶於液體之定律壓力（pressure）愈大則溶解愈多壓力减少則氣體立即脫水飛去此各種氣體皆然而炭酸氣（carbondioxide）尤顯著且無害於生理故利用之以造是水其造法係通炭酸氣於盛滿純水之瓶中待其溶液達過飽和時遂封閉之而工業上之製造則以檸檬酸（citricacid）與小蘇打（soda）相化合則生炭酸氣但裝置時二者須同時入瓶急塞以塞否則氣體即於空中逃散不復溶於水矣又氣體之比重恒比水輕故恒在水面之上今多量之炭酸氣被瓶强壓而溶於水中因其抵抗力不及瓶之壓力故安居瓶中要其向外之力時不稍釋若有隙可乘仍當外出是以瓶若直立則困其比重輕必上升破塞而飛欲免是虞必倒置之使其與瓶底相接荷蘭水飲入口後壓力驟減於是氣體由腹中飛出同時吸收腹内多量之熱故飲後殊覺凉爽 
▲人造氷 
夏日炎熱得氷甚難我國市上所售類多於冬季將氷貯藏於深暗之室中使外界温度不得内入故可保之不融然每以保護不周易致失敗是以此法殊不可恃自亞摩尼亞氣（ammonia）易於變爲液體之說發明後遂利用之以製氷按各種氣體均能變爲液體及固體而亞摩尼亞爲尤易故稍加壓力即可使之變爲液體但壓力減去復由液體變爲氣體當其由液體變爲氣體時吸收多量之熱其理與欲水成汽必加以高温者同四圍之熱旣被其吸收設又無他處熱量以補充之則是時之温度必在氷點以下若以水置其側易結爲氷 
普通造氷法係將氣體亞摩尼亞置於鐵管中以唧筒抽氣之壓力使之變爲液體鐵管之外時澆以水俾變爲液體時所生之熱爲所吸收然後將壓力減去通入於一大鹹池内是池内立有多數器皿器皿中皆滿以純水是時亞摩尼亞由液體變爲氣體吸收多量之熱器皿周圍之温度降及氷點以下故皿内之水遂結爲氷此氣體之亞摩尼亞復可導入鐵管内使之變爲液體如此進行不息亞摩尼亞無大損失而可得多量之氷池中盛以鹹水者因鹹水難於結氷與前之鹹水難於蒸沸其理相同（乙種酬） 
識字捷法 
[應用字] [  濟滄]  
洲俗州字地球上分五大洲今率用洲無作州者原水泉本也从泉出厂下引申之作根本解又同元又宥罪曰原又平坦之地也又墓地 
源俗原字源源相續不絶之意 
 
 
