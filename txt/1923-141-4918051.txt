# 1923 - 141 - 4918051

 

Page 1

 
 
第一萬八千零五十一號;中華民國十二年 西曆一千九百二十三年五月二十九號
星期二 * *   
 
 

Page 2

 
 
第一萬八千零五十一號;中華民國十二年 西曆一千九百二十三年五月二十九號
星期二 * *   
 
 

Page 3

 
 
第一萬八千零五十一號;中華民國十二年 西曆一千九百二十三年五月二十九號
星期二 * *時論（本館特約） 
[四川與大局之關係] [  任鴻雋]  
　　古人有言曰『天下未亂蜀先亂天下已治蜀未治』哀哉川人何其受禍之獨長而享治之獨短也其所以致此者有兩原因一由地處四塞除一急湍峻峽之長江外無康莊孔道以與外間相交接即在省内亦復山脈縱橫交通阻礙一由山國之民性多褊隘又復見聞閉塞意見紛歧夫與外間之關係少則一二人之意思可以自由活動而揭竿之亂易起見聞隘而意見歧則不易調劑和平以收統一之效是故無事易以動動後即不可復靜而致其亂象嘗與某時期相終始此先亂後治之說所由來亦歷史事實所屢屢證明者也 
　　由上之說四川與大局之關係至爲單簡即四川於大局之治亂嘗無重大影響而大局對於四川却須負治亂之責蓋自消極言之大局未治不能望四川之治自積極言之四川不能自治猶望大局之促進其治也然非所論於今之大局 
　　民國成立以來亂事最多受禍最烈者莫四川若然如民二獨立之役民五護國之役以及民六護法之役與大局有密切關係固矣乃至民七以來羅戴之役劉戴之役民九滇黔之役最近一二軍之役除滇黔一役爲驅逐客軍外其餘莫不以中央之督軍省長爲競爭之導火線雖川人勇於私鬥不能無罪而中央於川圖治不足搗亂有餘亦可槪見則以大局尙未解决遽欲解决川局實背於進行之序其不能有成宜也 
　　乃者中央乘四川將領之不睦命將出師急行入川旬月之間遂已占領夔渝其勢若甚順易然吾不知此勞師動衆果何爲者謂將以促成統一耶就大勢言國内此時最爲統一之梗者不在四川就川局言以四川現有軍隊之衆派别之繁謂以北方三數旅兵力加以楊森鄧錫侯陳國棟諸部隊遂能奏廓清統一之效識者知其近於夢想故北方果欲以武力統一川局至少宜備十師以上之兵力然以今日大局言無論握兵符者如何野心勃勃其勢固猶未足語此也則亦不免如袁世凱段祺瑞之圖川終於失敗而已 
　　吾爲此言非必以統一不成爲四川幸實則以統一之不成而四川間接所受之禍已不可勝言茲舉一例如鹽稅本中央欵項自四川脫離中央關係截留此欵於是年額千一二百萬之鹽稅遂盡入軍閥之手而川中軍隊之激增亦以此欵爲之餉供嚮使無此項收入四川軍隊或不至增至若是之衆所受戰禍亦不至若是之烈即此次北軍入川眞正目的或不在統一之豐功而在此區區鹽稅顧以此鹽稅爲養兵用在川在北爲害則一吾人即贊成統一而不欲贊成假統一職是故耳 
　　今爲中央計宜速放棄武力統一政策而聽各省之自治蓋武力政策微論未必成功即成也亦所謂以亂易亂吾人不敢謂山東河南之刦路綁票愈於四川之刼路綁票也爲四川計宜速制定憲法裁減軍隊至少移歲入二千數百萬之一半爲改良交通及敎育之用使中央能修明政制樹立風聲則各省將自歸統一四川焉往使四川能收束軍隊從事交通及敎育之發展則不但一時之紛爭可息即歷史上地理民性之弱點先亂後治之成例亦可一齊打破所謂根本解决之方法於是乎在不知中央及四川之當局足以語此否耶 
國内專電 
　　北京電院因使團催促頃電魯田限十日内救出中外各票完全結束此案（二十八日下午八鐘） 
　　北京電外國武官團今日下午八點二十七分由津赴臨（二十八日下午一鐘） 
　　北京電鮑威爾二十六下午七時回山匪卽會議鮑言官府只允一槍編一兵先交擄者卽撤圍匪衆以官府無誠意要四國領事簽字編隊兩旅及先撤圍然後偕擄者同下山鮑二十七二次下山持匪條件函下無署名鄭士琦仍覆先放擄者卽撤防以一槍編一兵鮑二次入山今日可出但吳旅又向抱犢崮緊逼（二十八日下午一鐘） 
　　北京電飛機今日開繞抱犢崮威脅交出人票鮑威爾二次轉匪條件對撤兵及編軍不讓步餘三條均撤回匪要求四國領事擔保四領不允告匪自與鄭士琦商匪因懷疑票移後山匪待外援至將逆襲終不免戰（二十八日下午一鐘） 
　　北京電曹錕電府院臨城刦案關内治外交極鉅議撫兼旬匪反售奸應催田督熊省長一面營救一面妥籌善後無任遷延免生枝節（二十八日下午九鐘） 
　　北京電院以津浦改點夜間通過張八嶺三界明光向爲匪藪宜加兵護路武勝關信陽間連日又有匪㧞道釘豫軍增一團赴信陽（二十八日下午一鐘） 
　　北京電昨電鄭匪刼車查係淇縣駐軍兩連爲豫第三混旅馬某所部其一連與趙三年連合意圖刧車另一連長不允卽將不附之連長擊死幸事前護路設備在前站卽停車軍隊追叛兵擊死十餘逃散百餘戰時彈洞火車叛兵已敗（二十八日下午一鐘） 
　　北京電京漢得緊報信陽附近有匪六千將刦路（二十八日下午一鐘） 
 
 

Page 4

 
 
第一萬八千零五十一號;中華民國十二年 西曆一千九百二十三年五月二十九號
星期二 * *　　棗莊電頃悉田鄭昨提對匪條件共七欵（一）兵不續撤（二）收編以有槍爲限至少可收千人（三）給餉一月（四）未編前匪糧由官發給（五）議定各欵由三縣紳及外人擔保（六）開議時中外票一律釋放（七）細目俟擇定地點雙方會議解决（二十八日下午一鐘） 
　　棗莊電今日下午六點鮑威爾同碼子劉姓等五人再下山晤鄭士琦議條件（二十七日下午十鐘） 
　　棗莊電昨同鮑下山碼子一係劉武剛一係岳有志條件須俟田到决定岳由劉翳卿薛耀宗招待據詢中西票在山皆無恙劉武剛係匪中師爺（二十八日下午一鐘） 
　　棗莊電今午鮑威爾復偕碼子回山所談略見頭緒但仍無結果須候田决（二十八日下午三鐘） 
　　棗莊電鮑威爾同碼子乘轎回山至岔里之青山口被軍隊擋回下午五時復再去鄭派人送其過防綫（二十八日下午五鐘） 
　　棗莊電馮少山江經沅等發起組織全國公團棗莊臨時聯合會應付臨城事件内外交涉（二十八日下午五鐘） 
　　棗莊電匪望太奢軍心憤激今日地方送物入山接濟華俘者經被防軍擋回（二十八日下午六鐘） 
　　棗莊電今日津路局長孫鳳藻赴蚌并須赴寗與齊馬有接洽（二十七日下午十鐘） 
　　棗莊電滬商會曁本館餽送中西人士物品俱到現正設法運山（二十七日下午十鐘） 
　　北京電外顧仍不允就署職（二十八日下午一鐘） 
　　北京電内法兩界罷工未决張英華允先發半月彼要求兩月有人調停給一個月張英華謂一個月不難但各機關無一月亦必罷工儉日㈡㈩㈧四張會議對財政决挨到節前發名機關一個月先籌欵給實力派庫劵先印預約券派政客赴津滬呌賣（二十八日下午一鐘） 
　　北京電新公債稅務司持異議謂侵奪整理基金權銀行公會對新公債認擔保不實在國會以新債條例閃鑠有主退還復核者（二十八日下午一鐘） 
　　北京電短期關稅公債條例十五條年息八釐五月十一月末日付息五年還清十七年十一月全償抽籤五月一日十一月一日擔保以關稅除先付俄法洋欵英法洋欵續借英法洋欵庚子賠欵善後借欵五項本息外由稅務司在關稅内撥付簡直將整理公債基金重複擔保用途分五個月軍政費每月三百五十萬咨文已於艶日送院（二十八日下午九鐘） 
　　北京電徐世一向張索幣總裁謂微我羅織羅案君安有今日我早由吳議長保過今張英華長財我當繼總裁張答吳蓮伯現主倒閣因躭誤爾的前程（二十八日下午一鐘） 
　　北京電幣制總裁擬屈映光京電局長派閻作霖（二十八日下午九鐘） 
　　北京電湘趙表示彭允彝出閣後以湘議員一人入閣爲交換 
（二十八日下午一鐘） 
　　北京電張紹曾對實力派要求換農 
李謂白宮不肯奈何（二十八日下午一鐘） 
　　北京電張閣與津協定方針努力最高問題停止對南接洽催促進行内外債欵以利軍事（二十八日下午一鐘） 
　　北京電近日實力派對國會時露解散口氣喻者謂授糖不吃享以巴掌實則議員糖量不同供不應求之反響（二十八日下午一鐘） 
　　北京電中山擬撤港電局沈子良截留電費外部函英使轉港督力與維持倘孫派員到港局時令沈拒止（二十八日下午一鐘） 
　　北京電航空敎練所改航空學校校長趙雲鵬（二十八日下午一鐘） 
　　北京電張閣勸李盛鐸疏通議員李答不如下臺爲得（二十八日下午九鐘） 
　　北京電儉（二十八）八政團决議向中外聲明今後政府所舉内外債槪不承認（二十八日下午九鐘） 
　　北京電曹吳請向使團抗議中山借外債事英使照覆外部稱已飭駐廣領事注意但此說顯非事實云云（二十七日下午二鐘） 
　　北京電孫傳芳以更置閩省兩護軍使事前未得同意電張大質問（二十七日下午二鐘） 
　　天津電李家鰲控程克違法朦請免職聞平政院决受理（二十八日上午十二鐘） 
　　天津電津浦路警察處長張文通因臨城刼案失職撤差申士魁接充（二十八日上午十二鐘） 
　　天津電此間又有復避謠言予訪康有爲訊究竟康言此行純爲漫遊起見但頗希望統一近來實無此主張（二十八日上午八鐘） 
　　天津電胡仁鏡控劉楊案如嚴究牽涉甚多將興大獄已經人調處了結（二十八日上午八鐘） 
　　吉林電奉直緊急時當局招撫各處股匪所許條件甚優後因勢緩不實行匪恨入骨官軍無辦法現各處來省避難者驟增萬五千户（二十八日下午四鐘） 
　　吉林電實業廳長馬俊顯出缺 
　　吉林電奉直勘（二十八）在榆關開聯歡會奉派孫烈臣姜超六往僅係聯歡性質並無條件提出（二十八日下午四鐘） 
　　吉林電某英人暗查吉省烟苗區域甚廣已報告英政府（二十八日下午四鐘） 
　　漢口電吳以趙榮華楊森赴東西兩路督戰電令盧金山率部移駐重慶宋大霈接防夔萬（二十八日下午四鐘） 
　　漢口電蕭電政府主剿臨城匪並派羅揚烈赴魯協辦臨城案（二十八日下午四鐘） 
　　漢口電蕭奉曹電派員赴粤慰勞沈林兩軍已派定二十五師參謀何志遠前往刻正購備犒賞品（二十八日下午四鐘） 
　　漢口電蕭派調查員五名赴宜調查日軍擊傷華人案眞相（二十八日下午四鐘） 
　　長沙電各法團爲臨案宥㈡㈩㈥通電痛詆北洋軍閥内閣國會辭極激主建眞民主政治並電各國毌再貸北政府欵（二十八日上午十二鐘） 
　　長沙電十一年下半期預算議會審定收入增爲七百零六萬軍費支二百三十五萬敎育費二百一十二萬政費二百五十九萬（二十八日上午十二鐘） 
　　重慶電袁總司令敬㈡㈩㈣日由涪州開㧞來渝（二十七日下午四鐘） 
　　香港電香山各公團現已宣言不准外軍侵入實行地方自治並得唐少川等贊成（二十八日下午四鐘） 
　　香港電劉震寰派鍾震等宥（二十六）在亞洲酒店宴省報界宣示劉對孫絶對擁護對粤用人行政絶不過問（二十八日下午七鐘） 
　　香港電二十六晨孫赴長洲砲臺參閱試砲下午返省（二十八日下午七鐘） 
　　香港電蔣光亮徑（二十五）電許崇智及三艦長云皓（十九）電偉論欽佩光亮願附驥尾正率部出發（二十八日下午七鐘） 
　　香港電陳炯明軍將由惠州平海達樟木頭之汽車路掘毁數千丈平海兩大橋亦轟毁車輛人馬均不能行（二十八日下午七鐘） 
　　香港電鄭里鐸决日間召集省議會員役籌備開會手續（二十八日下午七鐘） 
　　香港電廣州學生聯合會定六月冬（二日）開成立大會（二十八日下午七鐘） 
　　香港電汪精衛徑（二十五）返省 
　　香港電韶關訊北軍在距韶三十里之大橋掘戰壕意在牽制駐韶滇軍（二十八日下午七鐘） 
　　香港電昨有軍人將廣九路大沙頭站長潘雲孫痛毆謂其延悞全路員司皆鼓噪幾罷工後由兵站總監羅翼羣婉勸始寢息 
　　香港電大本營令公安局派隊赴佛山將前在石角俘獲之沈軍旅長沈保華押解來省（二十八日下午七鐘） 
　　香港電大本營因潮汕失决三路進攻惠州以爲牽制（二十八日下午七鐘） 
　　香港電程潛儉（二十八）電告本日滇軍與廖湘芸所部因捉拿敵探在廣州東堤衝突旋息等語（二十八日下午十鐘） 
特約路透電 
[臨城刼案之匪交涉]  
　　二十七日棗莊通訊當地紳士續派代表二人入山雖携回之條件仍與前同然據二代表言匪首似較温和蓋自知要求太奢官塲勢難承認故凖備稍有犧牲以獲解决也當地紳士代表劉陳二人星期五午後上山昨夜歸來據謂甫入匪營時匪首王某部下之匪開槍相擊亟躍出輿外避之匪嚴搜後始許往晤匪首王部下之匪皆酒氣薰人二代表在孫美瑤之叔孫桂枝處開會數次匪所交出之條件仍與前次所提出者同不過匪首言語較前近理耳大約匪首已順從少年匪首入軍爲官之意耳昨夜紳士又集議一次决定今日再派二代表赴抱犢峪挾魯政府之條件以此爲談判基礎 
　　二十六日棗莊通訊鮑威爾今日午後返匪巢携來條件未交領事但送達華官聞鮑氏携有覆信上山惟其内情尙未探悉傳說在臨城方面距棗莊約三哩之孫家嶺（譯音）站發見土匪一股此股未有槍刦舉動但似欲與抱犢崮匪相接應今日盛傳當地紳士二人爲匪擄去爲質觀此可知駐兵於抱犢谷四周不使匪燄蔓延之得計今駐守此處之兵力實嫌不足極重要者在隔斷土匪竄入後方山頭之路蓋匪破圍而出則追捕不易被擄者將受累匪淺而匪或可佔據面積更大形勢更險之地矣以目前所知匪尙無破圍舉動但難保其無此舉動如官兵撤退則匪將自由行事故困匪於抱犢谷匪在軍事點上處於不利之地匪之食物固不多也今晚聞防兵大增且有兩飛機運抵臨城其爲何種飛機現尙未悉想當係偵探機此極有用因可瞭悉匪之行動也據救濟團續得消息匪首雖未公然分裂確有一部份不和老匪不願編入陸軍而少年匪首則願得官職 
　　二十七日棗莊電鮑威爾今夜復從匪巢偕匪秘書二人來此蓋爲答覆魯督之條件而來也魯督條件如下㈠兵不續撤㈡匪有槍一枝即招撫一人至少可收撫千人㈢預付兵餉一月連前欠併發㈣未編入以前糧食由官塲供給㈤各議定欵由外人及當地紳士簽字擔保㈥談判時中外被俘者一律釋放㈦詳則俟擇定適當地點開會解决匪之答案未悉因匪代表到後即乘督軍汽車前去討論也昨夜距煤礦一哩處有槍聲或謂匪貼告示致被官兵轟擊或謂匪擬攻打此鎭擄人爲質雙方未有死傷 
　　二十八日北京電軍事委員會尙未赴棗莊俟與中政府接洽妥洽後即將出發 
　　二十八日北京電匪擬攔刦京漢第六次車之處係在黃河北面之淇縣當局現改變行車時間俾不在夜間行經危險區域自今日起每次火車皆載武裝衛兵偕行並安置機關槍兩架 
[南北時局觀]  
　　二十七日廣州電許崇智軍隊今日退出汕頭集中於潮州四圍據險以守伍朝樞定明日抵廣州韶關附近之北軍現未續攻扼守京漢路線北端之粤軍廣州現遣派援軍出發 
　　二十六日宜昌電昨夜平善壩釐局及一米舖爲兵式匪四十人所搶刦事後乘小船下行 
　　二十八日北京電金融界對於二千萬元公債抱樂觀因與漢口銀行之决議案牴觸故 
[魯爾之共產黨騷亂]  
　　二十八日波冲電昨夜共產黨騷擾復熾炸彈與來復槍之聲頻作死四人傷三十人救火員代行警察職務拘獲作亂者百人他處亦有暴動 
　　二十八日柏林電愛森消息法兵入德國國家銀行抄没七五○○○○○○○○○馬克此爲法軍佔領魯爾以來之最大抄没據德報估計魯爾礦工二百萬及五金工人若干萬現皆罷工雖比數或估計過甚但魯爾各礦幾皆停頓此乃事實也其原因在共產黨遍赴礦山逐出工人之舉動共產黨持刀阻止工人入礦穴礦工方面則多願工作波冲礦山之工人曾投票贊成復業者佔百分之七十五吉爾森扣成情勢較他處尤重以食物缺乏之故 
 
 

Page 5

 
 
第一萬八千零五十一號;中華民國十二年 西曆一千九百二十三年五月二十九號
星期二 * *   
 
 

Page 6

 
 
第一萬八千零五十一號;中華民國十二年 西曆一千九百二十三年五月二十九號
星期二 * *特約路透電二 
[洛桑會議中之土希協定]  
　　二十七日洛桑電安戈拉議會能否批准土希解决賠償之辦法尙屬疑問洛桑土國新聞記者對此辦法皆表示不滿謂土國所欲得者乃金錢而非土地也土代表伊斯美則希望和約可於一星期中簽字但尙有兩問題迄未解决即在土外人司法制度及土國償付公債所用之幣制是也 
　　二十七日君士坦丁電土希協定將引起極端派之重大批評惟安戈拉未必拒絶之因行政委員長及司令之會議曾於星期五日以大多數投票贊成接受此折中辦法也此間接土希協定之消息一般人士皆爲滿意 
[各國近事記]  
　　二十八日瑙威京城電俄當道决計在諾伐才白拉島造一無線電臺與北俄之阿堪格爾等處及西北比利亞通信尤注意加拉海氣候及科學事件 
　　二十七日倫敦電政府有羅致張伯倫及其他前屆保守黨閣員之說首相包爾温昨與張伯倫晤談頗久據報載駐美英使吉狄士因目疾將辭職首相擬以張伯倫繼之 
　　二十八日日内瓦電禁烟委員會中國代表以中政府名義今日發一切實言論否認中國將設鴉片專賣之謠言星期六朱邇典提出之議案由委員會通過者規定凡有關係之各國如搜查大宗麻醉藥物應通告國際聯盟會俾由聯盟會轉告各他國政府及報界 
　　二十八日香港電太古煉糖廠工人五百今日罷工要求加資 
公電 
　　北京張膺方來電各報館鑒本月二十三日六鐘散署後本處第二科屋中忽然透出烟氣旋經查覺立即撲滅所存案卷二箱略損邊角均係部轄學校局所各機關已經核銷尋常舊案至參戰案卷月前國會提出質問當即悉行檢送國務院在案當日失火時乃在散署後約半點多鐘膺方業經先時公出聞信趕到查勘情形據實呈報部長並將値日員及該科茶役送軍法司嚴訊有無别情不難水落石出乃五月二十七日京中某報登載此事完全失實除函達更正外合亟詳晣聲明以免因訛傳訛淆亂觀聽報館紀事固爲有聞必錄惟事關職責以及法律名譽自應查明紀實毌得揑造事實任意誣陷若據某報所載不啻身歷其境眼同辦理自係另有作用借題發揮深恐道路傳聞不明眞相特行通電聲明陸海軍會計審查處處長張膺方勘印 
國外要聞 
[大阪通信（本館特派員發）]  
　　遠東軍動會之第二日與第三日 
　　第二日上午仍稍下雨幸至十時雨止放晴同時游泳池比賽游泳球塲則中菲比賽足球游泳之結果我國仍得一零分與民國十年相仿二百碼替換泳菲得第一百碼泳預賽分三次最速成績五十九秒爲新紀錄日人得之一哩泳預賽時間二十五分十四秒亦新紀錄仍爲日人所得二百二十碼蛙式泳預賽分三次時間爲三分十二秒五分之四亦新成績仍係日人所得我國連預賽之位置亦無較昔更退一步矣自遠東運動會開幕來所得之消息均不足以引國人之興趣獨上午之足球下午之籃球則可稍吐氣茲當分錄如下上午十時十五分我國與菲律濱比賽足球我軍成南向北攻菲居北向南攻公正人爲日人竹内至十時二十二分起我國節節進迫連攻三次均爲菲軍攻退至二十六分我軍之中軍前鋒黃柏松君在左角攻進一球全塲歡呼至十時三十分菲軍反攻數次未進三十三分菲軍由右角進攻球已抵木架祗差數寸若資格稍淺之守門者必不能抵禦而我軍之守門劉慶祥君以身臥倒用手擊出爲梁玉堂君踢出此球化險爲安全塲不論中日菲及其他國人無不驚異此時菲軍因我國右方力弱故漸趨反攻頗爲險惡幸我國諸君應付敏捷菲軍無釐毫可進至十時四十三分我軍又進攻直攻至十一時仍不能勝至十一時五分乃休息互易守地至十一時十五分第二次起賽我軍仍主進攻而菲軍亦仍進攻且獨向右方緊迫然不知我軍已另換生力軍菲軍頗不見利此時雙方最爲劇烈我國屢次攻至球門均爲菲軍守門者擊出此人確有能力態度亦極鎭靜十一時二十一分我國進攻漸利傳遞亦益速菲軍力漸不支至十一時三十五分我軍由左角攻進一球不二分鐘我軍又由左角進攻一球此時菲軍完全無進攻之能力不出中央線緊守在内故我國亦不能得利至十一時四十分菲軍因天氣過寒腿酸而不支者多至五人均爲紅十字會抬去至四十四分菲軍因爭球與葉九臯君衝突用拳毆擊旁觀之菲人亦參加動武全場觀客咸抱不平一時秩序大亂後由菲領袖奥西亞斯君出場調停乃繼續比賽至十二時宣告停止結果爲三與零之比勝利遂爲我有矣 
　　下午一時五十分起我國與日本比賽籃球我軍居南向北攻日軍居北向南攻此次我軍獲勝實非易易緣公正人頗袒日人茲錄其成績即不懂籃球者亦可明瞭矣第一次我軍一時五十二分進一球五十四分進一球五十四分半進一球五十六分進一球五十七分進一球五十八分進一球二時零一分進一球零一分半進一球零二分進一球零三分進一球日軍第一次除一時五十九分進一球二時進一球二時零一分進一球共計攻進三球外其餘竟連罰十一次計攻進八球在一次比賽内單方罰至十一次實爲從來所未聞第二次互易守地我軍已明瞭公正人之宗旨故互相謹愼在二時二十三分攻進一球二十六分進一球二十六分半進一球二十九分進一球三十分罰進一球三十一分進一球三十一分半進一球三十三分進一球三十四分進一球三十四分半進一球三十五分罰進一球三十六分進一球三十七分進一球三十八分進一球四十一分進一球四十二分進一球四十七分進一球此次在網口連攻五次始進觀者大爲鼓掌日本雍仁親王亦鼓掌爲刁慶歡君所投而日軍則祗在二時三十二分攻進一球結果爲我軍五十二分日軍十六分我軍竟勝至三十六分可謂劇烈 
　　下午一時起田徑賽亦同時舉行我國所得之成績亦與昨日相仿百碼决賽菲律濱加太隆第一時間爲十秒五分之一二百二十碼决賽亦爲加太隆第一時間爲二十二秒五分之一四百四十碼决賽爲日人納户重德第一時間爲五十二秒八百八十碼决賽第一爲日人岡崎勝男時間爲二分二秒五分之一一百二十碼高欄决賽第一爲菲人費拿杜時間爲十七秒五分之二我國之李維嶽得一第三二百二十碼低欄决賽第一爲菲人意克美時間二十七秒五分之二撑高跳决賽第一爲日人中澤米太郎成績爲十一尺二寸我國刁倍樹得第四擲鐵餅决賽第一爲菲人鮑太樸成績一百十九尺四寸半爲新紀錄我國杜榮棠得第四田徑賽我國之成績已盡乎斯日本已有八十五分我國僅有八分相去如此之遠願國人弗以球類有希望而不注意田徑賽也 
　　二十二晚七時副總裁大阪市長池上四郎於大阪旅社宴請各國代表及選手領袖并委員會諸重要職員我國赴宴者有政府及會長王正廷代表林澄波君商會會長選手代表沈嗣良君職員代表馬伯援君及葛雷博士等日本則有秩父雍仁親王會長岸清一及各委員菲律濱則有代表奥西亞斯君及選手代表數人共約六十人宴畢乃由雍仁親王之代表致歡迎辭由通繹官繹成英文次爲會長岸清一用英文致歡迎辭次由我國代表林澄波君答辭菲律濱代表奥西亞斯君答辭至十時始行散會二十四日晚開映運動會全部影片招待與會諸人所有華南華北華東之男女選手大約除華南少數人由日本繞道北京旅行返南外其餘將於二十七日起程返滬故二十八日招待之奈良游園大會華選手大約不能參與云 
　　今日爲第六次遠東運動會開會之第三日天忽又雨與開幕日相仿所有田徑賽之運動均已於二日間决賽預賽完畢在下午舉行五項運動及五哩决賽八百八十碼替換賽跑結果五項運動第一爲日本所得成績因天雨而寒故並不甚佳我國之杜榮棠竟退至第四殊爲可惜五哩則第一至第四悉日人所得第一爲吉岡信之時間爲二十七分七秒較往時爲劣大約亦因天氣關係八百八十碼替換賽跑第一爲日本菲律濱次之時間爲一分三十三秒五分之一田徑賽除十項尙未此賽外已得之分數日本計一百三十二分菲得七十九分我國祇七分相去如是之遠至可引以爲恥下午二時半與菲律濱比賽籃球竟致失敗大原因即爲公正人徧於菲人故結果爲我失敗倘菲再能勝日則此次籃球錦標又失去矣下午四時起與日本比賽隊球我軍大勝第一次爲二十一對十四第二次爲二十一對一完全之勝利爲我國所得今日天雨不止籃球最不宜雨天我國要求改期委員會不允因而結果不良此次游泳我國毫無位置足見仍未進步明日爲足球隊球之决賽當極有希望也 
　　遠東運動會之程序大旨均已完畢明日起即可開始萬國運動我國加入者不多團體運動日人因足球隊球不能獲勝故不允加入祇允籃球惟我國因公證人不能使人滿意故已函致委員會如不將公證人換去則决不加入未知如何答復也全部選手對於日人種種待遇不平頗爲不滿故急於回國除華南另訂行期外其餘之男女選手則决於二十七日分乘二船來滬日人所有之數處茶會宴會游園會等均拒絶不去尙有一事可紀者即全部一百數十選手除消耗品如火柴紙張郵要必須食品外其餘所購必須之日貨决不滿一百元亦足以見選手雖遠離祖國不忘提倡國貨之意也 
 
[中日之籃球比賽]  
 
[中菲之足球比賽]  
國内要聞 
[津浦路大刦案彙聞]  
　　土匪刦車之最初目的 
　　解决困難之重要原因 
　　鮑威爾所携匪首條件 
　　田中玉帶飛機兩架回濟 
　　魯長未來督長之逐鹿 
　　二十五棗莊特訊（尊庸） 
　　臨城事件極形複雜解决尙無辦法外交日益嚴重頃據某要人所談謂當此事初發生時政府尙不甚注意及領團到後而外報又作危詞謂此問題等於庚子之重大政府始行着慌而剿撫方針迄今猶尙未定此政府之無用最爲外人所輕視也據熟悉匪情者言土匪之謀刦車傳其有政治作用初尙爲推測之詞蓋土匪皆獷悍之徒蠢若鹿豕謂其有政治意味實配不上此等資格也匪謀刦車之眞因乃在抱犢崮之老巢被圍此間匪徒習慣與鬍匪稍異鬍匪之法劫得財物即時分贓故得贓即散罄則又聚此間土匪則不然無論所刦多寡羣匪皆須交櫃所謂櫃者即桿首（匪中又稱掌櫃）櫃有大小小櫃有盈必交於大櫃大櫃有盈復必交於總櫃抱犢崮者總櫃也（匪中號爲老櫃）歷年所劫之精華如金銀財寳烟土之屬皆聚蓄於此聞其所貯現貨可在千萬元以上匪巢之最富者魯省以此爲巨擘兵爲防盜而設盜聚於抱犢崮者有年兵非不知之而所以不剿者蓋匪對於文武衙署兵丁捕役節有節敬年有年敬歲花欵項甚鉅故兵丁捕役多樂爲匪隱而官吏又多要錢畏事浸久而匪愈聚愈衆官吏乃無法剿捕地方居民更畏事其畏匪乃甚於畏官土匪遂益肆無忌憚綁票勒贖漸至公行無人敢問居民見慣亦不復以爲異也吳長植旅治匪最嚴前月率兵來剿匪敗不支即扼抑犢崮之險要死守吳軍圍崮兩匝已近二旬崮上缺糧與水匪首匪眷及所綁之票皆在崮上飢渴欲死旦夕可下吳旅以爲匪插翅不能飛但緊困之以待其就縛若架砲而急攻之則該崮不經旬已破矣此吳之失策也該崮旣爲匪之老櫃錢財皆藏於此未分匪有多年行刦而鞋襪尙不全者故匪實不得不護此老櫃吳兵圍此崮羣匪謂爲想發洋財百計營救此老櫃有奔馳數百里而赴曹州求援曹州匪桿者其時吳僅注在圍崮而未防及匪亦有援該匪定計刦車時實不料獲如許洋票初以爲刦車之後吳必力追刦車之匪而可鬆抱犢之圍否則老櫃有失刦得車上物亦稍可取償耳毫無所謂政治意味（此得於熟匪情者之兵士所談故知其内幕甚細）乃刦車之後竟獲洋票甚多該匪等初猶不敢抱升官發財希望但求得解抱犢圍而止若使當日魯省當軸赴機迅速即以大兵跟踪痛擊一方限吳旅架砲四山將抱犢即日攻破則今日所交涉者亦不過撫恤問題不至如今日之複雜而棘手蓋當出事時外人救票方法亦只在剿匪一途迨領團蒞棗與匪先開談判魯省當軸乃計及架砲四山以縛崮上匪首爲釋放外人之交換條件其策蓋已遲矣外人以此策危及外票斷不可行乃廹令吳軍解圍而與匪議釋放外票條件迨圍解而票仍不釋外人始知中計謂匪亦狡獪也此間軍界近多以迫解抱犢圍歸咎外人謂對救護西票益無辦法（按外人方面謂剿匪宜在平時若待擄及外人而始倉皇剿辦不特以外人生命爲孤注且足見中國官吏平日之溺職此說實振振有詞山東軍界不可不知）又有搶票之主張而外人則認爲與西票更有危險益不能實行匪因接近外交團知政府之懼外交非出於招撫不可於是欲望始大近日匪中且有竊笑軍隊發洋財未得而反爲匪綁着洋票者種種俏皮話實令軍隊難堪故軍隊益形憤怒有不踏平匪巢不休之語田中玉謂軍心憤激確係事實蓋軍人腦筋簡單實不堪受種種激刺也詎政府主撫方針尙未决定而各方對此事件已爭爲作用之機會此遣一代表入山接洽彼遣一代表入山談判匪之欲望原不在大而入山談判者竟嗾之使大此許匪編師彼允匪成旅區區萑苻小醜各方竟如此大捧其塲致令匪之内部復人人眼紅發生内訌而竟見益不一致匪因各方代表入山習知政府弱點於是乃更揭出政治招牌如號建國軍如擁張大帥各種步驟一齊出見以詐易詐卒至一議無成而外交上乃迫催愈急利用此機會者復推波助瀾以爲攻擊政敵之具一土匪問題牽出外交問題至此復將牽出政治問題矣匪現尙非不願撫所藉口者惟在官塲無信蓋魯省前後當軸治匪已四撫而四殺也現在招降辦法所難者匪慮將洋票釋放後無確切保證故郭二入山匪亦未給面子自吳田先後離去棗莊表示不再與匪周旋一面復派重兵圍困匪始稍餒且知要求過奢决難辦到故復託人轉圜重開談判鄭士琦前派地方紳士再往說降結果甚佳昨聞孫美瑤并允親來議條件但實未到今日（二十五）鄭士琦復派嶧紳陳華亭劉正舉往說尙未回報而下午六點西人鮑威爾忽代表孫美瑤帶有條件下山内容如何尙未得悉惟據某要人觀察以頭緒現尙紛亂仍必終屬無成謂無論何事角决前題必以方針爲要著現在此事牽動外交政府國民土匪四方面除外人以營救被擄者爲方針外餘則皆借此問題别起作用自出事迄今尙毫無方針可言且多因此問題而發生其他問題大之如最高問題易督問題種種政治作用皆乘時發生政府方面無無人切實負責問題夾雜愈多則此事解决愈不易遷延愈久將必更生枝節愈不可收拾現在治標辦法惟有速定方針并發表其意見（一）政府須先决定剿撫以明令頒佈昭示中外并責成一人辦理此事授以全權（二）地方各團體代表須有聯合之組織取一致行動立於中正地位然後對政府對外交對土匪方有說話之價値（三）土匪掌櫃者太多十桿槍亦一掌櫃百桿槍亦一掌櫃接洽太難對外談判應推定一人負談判之責任尙有一最關鍵即一信字各方皆須行從信用上做起言不在誇大重在躬自實踐則和平解决方有希望否則夜長夢多正不知何日結束也（閩人陳世馨係天津鹽務稽核所經理確已死但非土匪槍斃因初撤圍時土匪防官軍襲擊亂搬華洋票一日數遷陳年老爬山失足墜崖死甚慘刻有人爲陳覓屍尙未得因外間傳聞異詞附誌於此） 
　　二十六日濟南通信 
　　津浦路刦案自官匪和議破裂以後二十二日匪與紳雖又爲一度之接洽然亦毫無進步軍政長官旣去匪亦潛伏巢中未有若何之動作故近兩日來消息極爲沉寂日昨熊炳琦又派孟維高前往臨城相機辦理而其實言撫則仍蹈田督故轍言戰則事權不屬仍歸之於毫無頭緒至官軍方面則徐州鎭守使陳調元業經赴南京報告齊督其原帶之蘇軍三旅一團一二兩營已調回韓莊現惟二十旅第七旅第六旅第五旅及嶧縣之保衛團在山外遠遠包圍而亂山無數面積占三四十方哩官兵勢分力單不敷分布所謂圍者亦不過於扼要路口各派兵十餘名稽查出入而已然遇有十名以上之匪夥則一任其掉臂遊行以無攻擊之令固不敢多事也田中玉二十四日曾在北京東車站宴請旅京山東鉅紳柯鳳蓀勞遜五王毓芝及魯籍國會議員等二十餘人杯酒談兵力主痛剿參議員尹蕊亭起謂此次臨城刦案應懲處者非只督軍而已其他當事長官亦不能逃其責任云云散席後田赴保定請示剿撫辦法今早（二十六）七點專車回濟據聞保曹對於臨城土匪主撫不主剿遂由京運飛機兩架明早（二十七）即可到濟預備開赴棗莊飛翔於抱犢崮周圍散佈傳單警告土匪如不將被擄人士放出即實行痛剿常駐督署之五師十七團一營明日即開棗莊以壯聲勢庶土匪有所畏憚易於招撫但今晚有從臨城來者則謂改編條件官匪已磋商妥協確否尙待證實至於府院方面聞亦容納田之圍剿主張對於田熊位置問題黎黃陂初意原欲一併撤換自田氏入都後託王正廷代爲疏通於是黎又主張　 
俟該案了結後再爲撤懲外人如仍不滿意時則對於保曹洛吳或爲表面上之輕微懲戒昨日有數省國會議員聲明爲臨城事件如有賠欵情事政府及他省均不能擔任應由該省長官擔任賠償旅京魯人聞之亦頗表贊同惟日來預備當選軍民兩長者直如過江名士指不勝屈督軍一職保方力主馮玉祥陸錦而府院及旅京魯人則絶對否認津靳保曹所提之王承斌魯人旣全體反對府方尤不認可至靳雲鶚則只乃兄代爲活動保不甚主張洛僅不明出反對府院及魯人更萬難通過省長一職昨日潘復入京欲著手運動但魯籍議員及趙次珊柯鳳蓀等則皆預備反對恐難希望成功至坐鎭津門之老靳固未嘗不思染指然府方及全體魯人已早下戒嚴令昨日新發生之王毓芝府方旣絶難照辦國會議員亦多不贊同且王氏亦不有捨牢穩之公賣局而作此冒險事惟近來喧傳之勞之常府院似無問題但保方旣未表示態度而津之靳潘又已出而反對恐亦難成事實此外前日國會議員趙正印等曾致洛吳一電責其素昔袒護田氏以致釀成國家大禍今日有何主張云云吳當覆一電「損及國格負憾良深當局疏忽自不待言」等語已不似從前態度之强硬矣 
　　二十五日北京消息 
　　匪首態度已漸軟化臨城刦車案自政府决定令田中玉相機辦理後田氏於昨日出京赴保與曹錕商議一切聞田曹接洽結果曹以此事旣經政府决定辦法且與外交方面有關自當迅速辦理以免糾紛故即請田氏即日回魯切實相機進行而田氏在保曾接鄭士琦電告謂臨城土匪自聞政府决定辦法後頗爲膽怯迭派白神父等下山刺探消息且匪因軍火不足糧食有限官軍繼續包圍勢將待斃故已一變舊日狡悍之態度 
 
 

Page 7

 
 
第一萬八千零五十一號;中華民國十二年 西曆一千九百二十三年五月二十九號
星期二 * *願與官軍求和繼續磋商條件田得此訊昨晚即乘專車回京住宿一夜今日午後已向棗莊出發聞道經濟南時尙須與省長熊炳琦接洽一切據聞匪首態度所以和緩實因山上餘存糧餉甚微不足支持一月之用如官兵繼續包圍曠日持久該匪等勢將坐斃故非急於解决不可加以田吳日前忽然來京主剿之說甚盛山中匪眷一夕數驚大有草木皆兵之勢環繞涕泣匪首之氣爲之大餒此時若得一能幹之大員前往鎭懾恩威並用該匪自易俯就範圍也又交通部昨日亦接到臨城車站職員之報告略謂吳旅長偕美贊領馬隊二十名步隊二十名入山示威匪徒見風頭不順雖仍要求收編兩旅已不似從前倔强近聞官兵已凖備包圍匪推孫美瑤郭其才爲代表繼續商量對於收編兩旅一層已表示讓步議定今日派一代表隨一西票下山見鄭帮辦商議條件聞鄭意凡有械者即編入兵額至多不過編一混成團領團對此亦不加干涉匪技旣窮大約不難就範云云大約田氏再至棗莊之後刦車案或有解决也 
　　使團希望和平營救據外人方面消息公使團以此次田中玉來京對於臨城土匪堅持嚴剿之議政府决定責令田督相機辦理恐田氏採用武力方法痛剿臨匪匪黨被迫危及外僑生命因此昨日領袖葡公使特赴外部訪問沈次葡使當即聲稱現因聞悉山東田督軍對於臨城土匪擄架外僑延不釋放憤激異常擬即派兵痛剿並聞貴國政府已允其請是否屬實沈外次答謂政府對於臨城匪擄外僑一事非常重視非常愼重田督軍對此亦甚注意惟因土匪反覆無常毫無誠意田督軍因此頗主剿辦但政府方面因尊重各國意見决責成田督相機辦理葡使對此頗爲注意詢問究竟能否不用剿辦方法改用他策營救外僑沈外次云政府擬剿撫兼施撫若無效則將派兵剿辦葡使謂設若撫匪無效山東田督派兵剿匪能不危及外僑生命乎沈外次謂匪黨現以外僑爲障蔽當不敢傷害外僑自取滅亡葡使對此事已可諒解惟恐危及外僑因向沈外次聲明剿撫與否係中國内政無權干涉惟被匪擄架外僑之生命中國政府須爲保證云云沈外次對此允即轉達田督妥籌辦法以免危及外僑云 
　　靳志上張紹曾條陳臨城事件發生後外交部曾派靳志前往該地會同外領查勘一切靳於日前返京據其觀察以爲除兜剿之外别無他法曾將此情形向總統條陳復與葡英各使剴切陳述昨靳復上書張紹曾述其經過書中措詞含有表功之意且於外交方面語多失檢惟於個中情形或可窺見一二茲錄之如下 
　　總理鈞鑒竊靳志以大總統府禮官兼外交部秘書上辦事於五月十日外交部派赴臨城會同外國領事調查刦車擄人一案回京銷差後於二十三日午謁見大總統條陳剿匪辦法及其次第仰蒙大總統垂詢嘉納以爲切實可行並奉面諭將所陳各節報告於國務總理即由國務院與各有關係機關接洽以期迅見施行等因爲此相應將晋謁談話詳情繕錄送呈鈞鑒如謀賜以垂詢請通知外交部秘書廳即當趨謁仰備諮詢也靳志謹啓「晋謁大總統談話」竊靳志自臨城歸來自睹實情以爲除兜剿之外别無他法而欲實行剿辦須先徵求外交團同意自肇事以來外交團恐危險及於俘擄不准中國軍隊剿辦態度頗爲嚴重然靳志以爲如有人向外交團責以大義曉以利害亦未始不可轉圜靳志當以私人名義於二十一日訪領袖葡使二十二日訪英使告以此次外交團不准山東軍隊剿匪而强迫使與之協議條件九洲之鐵不能鑄此大錯其影響及於旅居中國外人之安全者至大且遠外交團不能不負此責也葡英兩使問何以故靳志答云庚子一役外國曾給予中國一種最有力量之敎訓使中國人知道尊重外人生命財產故自庚子以還所有旅居中國西人非常安全遇有内亂時華人多移居外國人家中借資保障此昭昭在人耳目者也去歲老洋人在河南擄西人勒索河南軍民長官迫於外交團壓力不得已將土匪編成軍隊外交團此種態度及辦法不啻對於庚子所旣得之保障加以打擊而否認之也其影響所及即爲獎勵土匪使其對於綁外票勒贖一事認爲一種絶好生意而臨城刦車一案亦即從此發生矣然老洋人綁票尙不過索錢勒贖而臨城匪則又甚焉所謂聯合蘇皖魯豫四省土匪開聯席會議而要求全數編爲軍隊是也其第一結果津浦遂將中斷而四省騷然矣雖云此不過中國内政外人本不甚關心然不知外交團第二次再如獎勵土匪使中國政府束手無法不得不與土匪爲城下之盟則豈止土匪而已即一班普通人民亦將認綁外國票一事爲升官發財之捷徑恐不久所有赴北戴河西山唐山消夏旅行之外國人均岌岌可危矣雖云當今之世已非羅馬時代吾輩不便明言犧牲某某人之生命然如將十四個人的生命放在天秤之一端又將所有旅居中國西人的安全放在天秤彼一端其利害輕重之分不待選擇矣語云兩害相形取其輕者此之謂也葡英兩使頗能容納上項演說惟葡使對山東軍隊剿匪之能力不能不懷疑靳志謂本人與田督軍事前並不相識亦素不諳山東軍事然此次在棗莊居留一星期親見田督軍日赴戰地在火車上眠臥食息不辭勞瘁憂國憂民形於顏色其部下亦嚴整振作竊以爲外交團肯令其放手爲之此可奏成功也再外交團如仍不放心似亦不妨酌派外國武員參觀或竟參與戰事想中國政府亦必能觀迎也外交團倘肯廢其干涉態度使中國得放手痛剿土匪則懸崖勒馬危機或可挽回於萬一乎 
　　附西報消息 
　　字林報字林報二十六日棗莊電云密勒報鮑威爾氏於今晚六點一刻策驢至礦局據鮑氏言渠係在匪中宣誓下山期限僅二十四小時此行携有匪中最近條件其内容與四日前所開者同即改編一萬人委任各匪首爲司令發給欠餉六月又預支六月及張敬堯督魯諸項目下渠等十一人仍留抱犢崮山麓亞倫品格爾及蘇洛芒三人已徙往山巔匪首駐在離崮一哩外之某材中看守之匪實爲最下等之苦力時時欺凌諸人偶忤其意輙唾沫諸人而上三日前渠輩方凖備晚餐忽觸怒看守頭目竟取糞穢擲於火中與食物内事後訴之匪首亦無結果渠信若輩非不敢戕害一二西人但懾於匪首之威耳西人大半健康除穆安素氏病常反覆外餘人均能耐苦匪首嘗欲徙穆安素氏至山巔經諸人極力抗議梅丹醫生亦力言遷徙之非計始止美人營救團所送食物藥品均能按時收到山中得此無異天賜品格爾氏來函謂胃病今已大愈惟山中缺乏運動乞賜室内棒球及擲球日前嘗與匪首作雀戰吾人大贏匪首亦深敬諸人之豪勇云云續訊云亞佛羅式諜用飛機兩架今晚自保定來棗鮑氏今已回山有匪首二人及孫美瑤之幼弟同行若輩之來爲與鄭士琦磋商條件形勢似較佳 
　　大晚報大晚報二十八日北京電云棗莊進行談判仍無顯著效力聞美政府已以全權授舒使俾取必要行動以出諸人於險地現使團對於此案將取何種途徑外間尙無消息但信今日已計劃一種聯合行動至於美使得視時局轉移自由應付毌須再待華盛頓之允可實爲深合目前之需要天津外兵仍在凖備中祗須得最簡單之通知即可開拔赴魯二十七日棗莊電云鮑威爾氏因與約定下山四十八小時已回抱犢崮前途形勢仍極黯淡今凡所以求俘擄之安適者莫不舉行惟其恢復自由之希望遠猶如昔現土匪態度已稍軟華官轉而强硬官軍兩隊適自濟南開到當道聲言土匪將不待政府提出對案復改變其條件華人方面接有報告稱土匪現用緩兵計策以待他股援匪之到觀於鄰山土匪之希圖衝入圍線足徵是說之不誣此種現象天然使吾人覺土匪及政府皆非誠意談判而其互相欺騙無異以刑罰加諸不幸之俘擄飛機兩架已來棗雖僅供偵察敵情及散佈告示之用但恐匪中誤爲抛擲炸彈而施報復於諸人耳上海扶輪俱樂部頃接蘇洛芒氏自匪中來函聲明不能赴會之故該函係致俱樂部總書記璧迪德氏略謂今日爲本俱樂部開會之期鄙人及鮑威爾氏見擄於匪末由赴會一聆諸公快論憾何如之所有缺席原由幸祈垂察爲盼茲有懇者本俱樂部所庋唱歌書籍倘能惠寄數册俾在山中白雲深處組織抱犢崮扶輪支部聊以忘憂拜賜尤多諒匪中不乏稍知風雅之人定當聯袂入會也云云蘇氏際此顚沛危急之秋猶能思及開會日期致書聲明缺席亦可謂好整以暇矣 
[最高問題形勢日緊]  
　　洛吳亦有贊成風說 
　　最高問題自張紹曾輸誠後而形勢一緊自邊守靖入京後而形勢又一緊近則以張英華就財長一部分經費負責有人更有即日促成之趨勢聞其暗中組織係以吳毓麟王毓芝爲正副主任高凌霨從旁贊助邊守靖四出接洽日來頗有進步行市已由一萬而降至五千左右經費决定中央與關係各省分攤聞各省中自告奮勇認額最高者爲長江某督且派員來京極力與議員拉攏其表面上係以帮忙某方爲言暗中實含有副座運動又聞某督自以資格尙淺恐難成功欲先設法謀一最崇高之頭銜前此政府本有畀以某某等省巡閱之議以有他種窒礙致難實現現擬借導淮問題請政府增設一蘇皖豫三省導淮督辦即以本人兼充庶可提高聲望但該三省人民聞此消息頗有表示不歡迎之意未知果能達到目的否也至洛吳對於最高問題本持緩進之議惟近來竟毫無表示據某政團傳出消息謂吳日昨有電致該團表示贊成之意文曰對南失敗形勢日急斯時爲北洋同人計惟有結合團體力固中樞仲帥元老壯猷袍澤重心應速定大位領袖羣英時不可失尙祈指敎云云該團在議會中本爲最高問題之發動者此種消息是否空氣作用尙不能無疑也 
[張英華進行鹽餘庫券]  
　　成否尙難必 
　　張英華於昨午（廿五）在其小方家胡同本宅讌請金城大陸鹽業中南四行重要人員直接磋商發行一四鹽餘國庫劵事件聞四行人員均有難色結果僅允爲一次的帮助想此後必須經過許多手續始能成功一部分朱有濟日來亦極力奔走茲事但銀行界對朱信用極薄弱張欲倚朱以成事恐未必可能朱與張之關係或云發生自潘復或云發生自曹銳兩說孰確尙未徵實其言由曹介紹者實緣李思浩張弧之特赦朱居中運動頗有微勞事成之後李張爲之推薦於曹曹復舉之於張朱之得任上海幣廠長者曹之力也方廠長命下之日銀界譁然依據合同羣起反對蘇齊亦來電表示拒絶後朱介曹銳而得保曹一電疏通蘇齊始不堅持其鑽營之工世多稱之至某通信社所傳十二前財政總長爲張帮忙之說確非無因十二人援張之大目的雖在擁保而副目的則各有所在潘復希望張能爲其彌縫某項事件不至將全盤内幕提交國會李思浩張弧則因特赦之由來保曹實居首功今張旣爲某項問題而來自不能不有相當之効力以報答保曹特達之知曹陸則因數年以來彼等在政治上毫無立足餘地今有機可乘故亦自告奮勇爲他日留活動地位張英華適逢時會得此厚援亦可見天下事之有幸不幸者矣惟若輩之財力上援助旣非捐助自不能不有一名目以吸收之此張所以有發行内國公債之計畫也 
　　據昨日張在其機關通信社所發表之談話觀之則張此時尙不肯吐露此意其言曰現在財政百孔千瘡僅求維持現狀而不可得遑論整理本人此次勉徇各方之請出肩重任胸中亦並何等成算但知本諸天良竭其能力以期有造邦家于萬一成敗利鈍非所計也日來甫經接手諸事棼如亂絲尙在清理時代實無計畫之可言不過時至今日須一步一步做去先求維持現狀然後再言根本之整理現時第一步凖備應付端節難關至少非得六百萬不能渡過第二步則預撥節後三個月或四個月之短期政費免致中央政局因財政牽扯而有動搖景象第三步即於上述三四個月短期之内整頓收支清釐債務妥籌澈底解决辦法爲一營永逸之計至於詳細手續正在規劃擬議之中兩三日内當有具體宣布云云張所言之三項辦法皆極含糊不可捉摸彼自謂『甫經接手棼如亂絲尙在清理時代實無計畫之可言』此言若出劉恩源之口或可原諒唯張固自命爲財政大家曾著有『財政計畫』一書若謂此時在清理時代實無計劃之可言未免太欺人耳 
　　又據天津消息張英華來津之原因雖爲籌欵上臺而乞援津派轉懇保曹諒　實爲其主要目的先是楊壽枬布望以次長代理部務特來津見曹銳潘復聲稱渠本决心辭職因經手諸事一時不能脫身茲悉張月笙即日上臺籌欵過節已有把握渠雖籌有區區五百萬元實亦無足輕重故擬决然下野以避賢路蓋欲以五百萬爲餌藉探津派之口氣也曹潘果中其計竭力挽留楊云萬一至欲辭不得逼我要幹的時候亦只得顧全大局勉力維持總要反最高問題協助成功方有交代不負初志云云事爲張英華左右所聞立以電話詳告始末張遂情急智生决定以退爲進表示辭職某日見潘復故示不幹之意並詳述鹽餘國庫劵七百萬元發行之立法及由朱有濟在上海與各銀行接洽承銷預約之情形潘爲所動代爲轉達於曹銳翌日在潘宅宴會時席間竭力挽留請即就職並允帮忙一百萬元作上臺之費張英華知已得手便研究最高問題之急進辦法除承認一千四百萬鹽餘國庫劵售價内可撥四百萬元作最高問題費用外並去渠在四川鹽運使任内早與孫黨議員發生關係定能一呼百應不但自身在國會通過不成問題且可聯合各派組織一大政黨一致促進最高問題一番天花亂墜之語說得曹潘喜笑顏開席散後潘約張英華至密室談話所謂三監督兩局長之交換條件即於此時提出張當時雖含糊答應然有難色嗣因張紹曾兩次電話催速帶欵來京就職並派張超等來津勸駕祇得承認交換條件詎知所謂一百萬元者並非現欵僅由邊業銀行經理王景韓一人同赴北京籌撥耳 
[政府將發行膠濟贖路債劵]  
　　膠濟鐵路贖路籌備處谷鍾秀督辦視事以來對於路欵一籌莫展現仿照流行市面之變相彩票辦法發行贖路債券三千萬可得純利一千八百萬元茲已擬具章程呈請提出國務會議討論施行茲覓得章程全文錄之如下第一條贖路獎券爲膠濟鐵路贖路之用定名膠濟鐵路贖路有獎債劵第二條贖路獎券每年四季各發行一次依一定期限在北京或上海抽籖給奬抽籖時由所在地方官廳及司法官廳檢察官總商會各派員到塲監視依照發行之實在狀况發行之次數有增減必要時由膠濟鐵路贖路籌辦處督辦呈明辦理第三條贖路獎劵每次發行三百萬元分作二萬張每張十元每張分十條每條一元第四條贖路獎劵發行之全額除以十分之二提作獎金十分之二提作包銷代銷發行經費外其十分之六均作爲贖路基金存於著名殷實銀行無論何項機關以何項名義不得絲毫提作别用管理贖路基金章程另訂之第五條贖路獎劵給獎等次列下頭等獎一張十萬元二獎一張五萬元三獎一張二萬元四獎一張一萬元五獎二張各五千元六獎六張各一千元七獎十八張各五百元八獎六十張各二百元九獎二百張各一百元十獎五百張各五十元十一獎一千張各三十元十二獎三千四百張各二十元頭獎上下附獎二張各一千元二獎上下附獎二張各五百元三獎上下附獎二張各二百元四獎上下附獎二張各一百元五獎上下附獎四張各五十元與頭獎末尾三字相同者一百九十九張各四十元與二獎末尾三字相同者一百九十九張各三十元與三獎末尾三字相同者一百九十九張各二十元第六條贖路獎劵如發行不足二百萬時仍按二成比照前五等給獎每次發行之實數於開籖之前公布之第七條贖路獎券於抽籖後給獎其給獎機關各大商埠由先期指定之銀行其無銀行之處由各郵局隨時兌取頭獎至四奬應直接向總發行處兌取第八條贖路獎券除得獎者依期兌取獎金外其未得獎各券届期統按六折換給膠濟鐵路股票第九條凡贖路獎券未得獎各劵自開籖之日起核給鐵路之股票日止仍按比例分配存欵利息權利第十條贖路獎劵得買賣抵押遇有公務上須交納保證金時得作爲擔保品第十一條贖路獎劵若有僞造或改造損壞難以區别者作爲無效其僞造或改造之人依僞造貨幣例治罪第十二條贖路獎劵即以鐵路籌辦處爲總發行所各大商埠設分發行所第十三條本章程自公布之日施行 
[隴海路線問題爭議未已] [  一士]  
　　隴海鐵路東段路線及海港問題自經江蘇淮屬人士提議改線後未幾該省海屬人士亦起而反駁文電紛馳甚囂塵上各持一說有兩不相下之勢惟聞該路現在實已築至運河東岸距終點西連島地方僅有二百華里在海人方以案經凖定萬無移動港口路線之理今忽由淮人提起異議於是海屬四縣公團乃亦大發議論日前已有省議會議員杜廷鸞等發出通電力駁淮人之主張而衆議院議員謝翊元等並有一長篇文字發表名曰「對於隴海東段路綫及海港問題平議」係就全路自身利害立論同時徐屬國會議員亦有意見書發表並聞淮屬議員在衆議院者已有建議案提出將來開議之際同一蘇人必有一番極大之爭執平心而論此項問題内則關係全國四省之交通外則關係外資之借貸旣非一隅人士所能隨便主持更不能舍却全路利害關　 
係逕徇一地方之私益也安徽督理馬聯甲海屬人日前亦有電發出其文如下大總統國務院鈞鑒交通部總長參衆議院隴海鐵路張督辦均鑒隴海路東段之終點迭經工程師測勘考慮幾經審愼而後定以西連島爲最適宜稽之前聞證以案牘彰彰可考無待臚陳惟近因港埠之主張遂啓南北之爭論姑不問主南綫者理由之是否充足舊案之能否變更然斷無因少數人意見之紛歧置全路工程於停辦之理此路關係至重需欵至繁人民心理方企築成乃無因而起　更張已至可駭異若再將正在積極進行之工程驟然停止恐築室道謀之事難成而人民怨　之聲徧起於該路前途必蒙重大之損害聯甲籍隸東海聞見較眞竊以該路關於徐海交通者尚微關於國家興衰者實大因敢不避出位之嫌效千慮一得之請伏祈毅力主持飭仍舊貫不惟現方興築之工勿許藉故停辦即業經議定之港埠亦宜同時並舉萬勿動於浮議功敗垂成該路幸甚國家人民幸甚臨電不勝感禱之至馬聯甲叩皓此電發表後淮屬人士見之大譁又將紛紛發電痛駁矣 
[南京快信]  
　　省議會選舉王朝幹爲實業審查長鮑友恪爲理事張肇炘爲請議審查長喬國楨爲理事預算財政内務敎育各股審查會審查長理事尙未選出 
　　齊督復省議會函謂已得豫張復電允將豫東毘連蘇境之老洋人軍隊他調並飭陳鎭守使嚴密防範 
　　院部昨電省署謂閩浙創辦紙烟特稅外團提出嚴重抗議蘇省亦在籌辦望飭停止進行 
　　韓省長對於各種有獎債券决定禁止已通令警察廳局曁各縣知事除上海游民債劵由何護軍使來電聲明正在另籌辦法外其餘自奉令日起一律禁止發行 
　　隴海鐵路南北綫問題爭執甚烈蘇紳黃伯雨擬倡議改用中綫繞清江折入灌河口以取折中辦法正在研究中 
　　鹽城縣公民王慕堯旅寗學生陳海洪等赴軍民兩署陳述該地被匪刦掠情形齊韓兩長已允嚴飭兜緝 
　　省議員王詠梅等又提出質問敎實聯合會是否溢支省欵質問書昨由會咨請省署於三日内答復 
　　省立一工學生昨日請願省議會請提議改辦工專以宏造就 
　　東南大學定六月一日在講演廳舉行畢業及授與學位禮式 
　　武昌國立高師學生四十六人昨由職敎員率同來寗旅行 
　　省署特設之户籍講習班現已畢業計學生一百零四人韓省長擬派爲各縣户籍調查主任其餘四十四名派爲副主任經費責成各縣自籌 
　　江北各縣聞多沿用刑訊現由高等廳通令禁止 
　　兩淮緝私統領齊寳善呈報軍署水師一二兩營長及步隊第五營長郭鳳書程登科陳韜三員均免職改委孫茂盛朱國璽劉中臣等接充 
　　蕭耀南昨派員押送潰兵二千餘名即轉津浦車運赴徐州濟南等處遣散 
　　李廷玉由贛到寗聞因贛事棘手不願回贛擬日内赴滬 
　　旅寗贛同鄕會昨接江西鉛山紳學界公函言該縣知事程平嚴刑濫捕詐贓罰欵與土匪架票勒贖無異迭經控告不准請求援助該會以江西無正式任命省長吏治極其腐敗已代轉電内部請求切實整頓 
　　倉巷雷姓家前日白盡有身着軍服者數人入内自稱黃家駒上將派來借取川資並出手槍意圖嚇詐未遂颺去當由警區偵獲並在某小客棧内將黃一併獲住轉解訊辦 
 
 

Page 8

 
 
第一萬八千零五十一號;中華民國十二年 西曆一千九百二十三年五月二十九號
星期二 * *自由談 
[一知半解] [  冰庵]  
　　西曆一千六百九十九年·德國之佛蘭科·始設養成敎員之學校·是爲師範學校之濫觴· 
[明信片之起源] [  懴因]  
　　吾人關於商業上之通訊及友朋間通常之慰問實無用封緘書函之必要苟用明信片則簡便而經濟故明信片之制實與吾人以莫大之利益者也 
　　明信片發現於世界距今不過六十年耳此制度始倡導於德人Ｓtaurn其議案於一八六五年提出於德意志聯邦郵務會議中但被告决而未獲實行 
　　一八六九年奥人Ｈerman建議於政府發行明信片政府采之而今日世界流行吾人常用之明信片遂以一八六九年十月一日誕生於奥國矣 
[内戰的利益] [  醉痴生]  
　　這幾年我們中華民國的國内戰爭眞鬧得烟霧瘴氣生靈塗炭要算是國家和人民的浩刼了但是據在下的眼光觀察起來這樣的胡鬧却也有幾椿利益因此記了出來也是『破涕强爲笑』的意思 
　　一限制生育世界上製造人類的發生首推我國以致人口過多生計日艱社會國家都受其影響所以去年山額夫人來華竭力宣傳他『限制生育』的意見爲我國痛下針砭但是言者諄諄聽者藐藐芸芸衆生依舊吾行吾素並且還没有妥善的辦法現在一般武人爭城奪地殺人盈野寡人之妻孤人之子爲根本上的剷除死率增加那生率自然減少照這樣研究國内戰爭於限制生育上是不無裨益啊 
　　二實行裁兵兵即是匪匪即是兵我國兵多爲患已非一日前幾月雖大唱裁兵之說却仍舊没有實行而且裁了兵兵流爲匪宛同不裁現在這批丘八爺活得不耐煩大家自相火併自相殘殺一個個裁向黃泉路上去這樣自然的淘汰倒也直截痛快比那空口說裁兵得益多多 
　　三實地練習我國從前對於國外戰爭總是相形見絀甚至臨陣滑脚這都是戰術不良缺少縣騐的緣故現在我們洮然覺悟先操戈同室實地練習起來比那每年舉行大操虚設陣勢其成效自不可同日而語將來抵禦外侮也可奮不顧身一顯健兒好身手咧 
[新好了歌] [  楓隱]  
　　四月十四日俗謂之神仙誕日余因憶及石頭記中有好了歌一首每段皆以世人都道神仙好爲首句爰仿其體續作此章以應節景 
　　世人都道神仙好只有虚榮忘不了最高問題急進行四出運動買選票世人都道神仙好只有地盤忘不了你爭我奪無已時雙方殺人不如草世人都道神仙好只有金錢忘不了神聖議員做猪仔不惜賣身來投靠世人都道神仙好只有黨爭忘不了寗把國家作孤注門户私見難去掉世人都道神仙好只有嬌妻忘不了廣田自荒買紅顏何妨頭上戴綠帽世人都道神仙好只有兒孫忘不了爲牛爲馬積家財供他狂賭與濫嫖嗚呼神仙本是凡人做只恐痰迷滿心竅富貴功名日營營聲色貨利常擾擾到頭落得一塲空無常一到都完了吾今作此好了歌奉勸世人回頭早不必燒鉛鍊金丹無須蓬萊覔芝草但把貪嗔妄念除但把權利私心掃寡慾清心衾影安民安國泰身家保此即神仙眞實境勝游十洲與三島 
[五個不認差的先生] [  某]  
　　醫生曰只醫病不醫命他的病已被我醫好了然面他的命却注定是要死的即使我的父母壽數到了也是要死的（不差不差） 
　　堪輿家曰福人居福地我代你們看的本是龍地你們自己没福氣做皇帝（這到不差的） 
　　星相家曰八字好算陰隙難評我替你算的命是好的並不算錯如今你不好必定是你祖上或你自己傷了德（倒也不差） 
　　律師曰依法辯論審判無權我祇能依照當事人的陳述補充理由這訴訟失敗的原因是你陳述錯了事實（是！不差之至） 
　　投稿家曰名落孫山主筆無眼可惜這一篇心血的結晶品竟入了主筆先生的字簏（我不曾見閣下的大作不敢說不差） 
[以字之答案] [  曹文海]  
　　問中國之字一字可作數字之用如一（以）字其用途共有若干 
　　答甚多前日報上所刋之我以爲可以更有以上以下以前以後以内以外以此以致以免以便以期以憑以冀何以是以所以以脫以太以仁存心以文會友以多報少以杜弊端以完此案以官濟私以免藉口以免舛悞以免參差以免推諉以免悞會以此爲例何以如此何以不改以待將來以後必改以安善良以示區别以示優異以昭誠哀以昭信實以昭劃一以符舊制以備不虞以防後患以假攙眞以妾作妻以德報怨以勢壓人以清界限以貌取人以儆效尤以期不悞以善其後以訛傳訛以專責任以詞害意以義爲利以力服人以資熟手不以爲恥足以爲法難以啓齒良有以也視其所以問其所以我以爲善此外更有無數之「以」亦難以盡述矣 
社會小說 
[人間地獄（七八）] [  娑婆生]  
　　第四十九回資金捐欵併作糊塗帳把弟盟兄居然道義交 
　　褚馥齋道彩雲這却不能說單大人是阿木林單大人一榻括子到上海没有一禮拜他自己又不是有癮的老槍他怎麽知道燕子窠呢洪彩雲道單大人來了没到一禮拜却眞眞瞧不出爲什麽堂子裏的規矩他清清楚楚呢一些没有外行像煞老白相褚馥齋道單大人在北京南班子常逛的北京南班子蘇帮的人多規矩也大同小異單大人自然不是外行了洪彩雲道怪不得呢這時候洪彩雲一面撚着烟籖燒烟一面笑迷迷的對着單夷英說話單夷英道你說了半天燕子窠究竟是什麽我還不知道洪彩雲道燕子窠不是眞正天上飛的燕子做的窠呀是偷著開燈賣鳴片烟給人吃的地方就呌燕子窠單夷英道哦我知道了就是小烟館兒洪彩雲道從前的烟館是公的現在的燕子窠是私的常常巡捕房要捉燕子窠一促捉起來好白相來一串連總有一排老槍跟著進巡捕房單夷英道上海這地方禁烟禁得這麽嚴嗎洪彩雲點點頭道交關緊呢照章程連吾們堂子裏也不許開燈近來大家因爲討客人的便當没法子預備隻烟盤但是也交關擔心只好在亭子間裏擺擺外頭大房間到底有點嚇呢說到這裏孫桐芸低低的凑過來道亭子間裏抽烟眞不要緊嗎我瞧還是關上了房門的好洪彩雲笑道弗礙格孫大人膽子也太小了孫桐芸道寗可謹愼些好說罷不由分說的躡手躡脚走到床後邊輕輕的將房門關上那房門上配好了有外國彈簧鎖這一關早是砰的地聲洪彩雲笑道無事無端朆到睏覺時光就關緊了房門他們外頭大姐娘姨一定要奇怪了說罷笑了一笑趁勢將一個頭歪枕在單夷英的大腿上褚馥齋道彩雲你只管笑了燒了這半天的烟一筒還没裝好倘是我們有癮的人早已要眼淚鼻涕滾下來了洪彩雲道不要急一筒好了說罷將烟裝上斗門問單夷英道阿是你先吃單夷英道我不要請褚大人先吃罷褚馥齋道我原是弄著消遣的何必讓我說著早接過烟槍啣在嘴内自有洪彩雲挾槍對火呼呼一陣將一口烟呑雲吐霧吸得乾乾凈凈單夷英笑道聽你這呼呼的聲音却是老手怎麽到没有癮呢這話我不信了褚馥齋道癮是從前有的如今早戒了有這毛病出門最不便當不得不戒其實戒了以後我的心思腦筋倒不及從前靈動了身體也不及從前結壯民從前我在九江官銀號盤帳三天三夜没睡一些兒不渴睡查出了不知多多少少的弊竇如今多算一兩個鐘頭的帳或是金鎊合規元規元化洋錢行情上轉兩三個灣頭便要昏了夜裏至遲十一點鐘板　 
要睡不睡便支持不住單夷英道哎呀這時候早過了十一點了那不是耽擱了你平常睡覺的時候了嗎褚馥齋還未回答孫桐耘從旁笑道夷英先生難得聚會馥齋當然要勉力奉陪的單夷英道那麽未名太對不起了我心裏格外不安喒們早一點散罷褚馥齋指指烟燈烟槍道有這件東西吸下去晚一點也不要緊 
三言兩語 
[兵與匪] [  娛]  
　　在伍爲兵退伍爲匪此爲我國特著之現象 
　　匪固寇盜之謂然以我之師襲人土地據人財貨在我以爲兵在人以爲寇是故兵也匪也以國際眼光觀之無懸殊也且兵與匪同不自能生產須恃人以爲生蓋自經濟眼光觀之兵也匪也亦無二致故美國經濟專家卡浮氏分析經濟的生活而以兵與匪列爲一類皆所謂非經濟的消極的也噫兵匪誠一邱之貉哉 
 
 
 

Page 9

 
 
第一萬八千零五十一號;中華民國十二年 西曆一千九百二十三年五月二十九號
星期二 * *   
 
 

Page 10

 
 
第一萬八千零五十一號;中華民國十二年 西曆一千九百二十三年五月二十九號
星期二 * *國内要聞二 
[振興西北沿邊敎育計畫（）] [  勗公]  
　　請設蒙旗敎育專管機關 
　　敎育部前擬興辦蒙藏敎育所有詳情已誌本報近聞綏遠學務局及敎育會等亦有於西北沿邊設立蒙旗敎育專管機關并撥退還庚子賠欵充敎育經費之計畫已列叙理由呈請敎育部核准施行但當此政務廢弛之時仍恐不免徒託空言耳茲將該局等所上敎部竟見書摘錄理由及辦法如下（甲）理由按蒙旗敎育之要夫人而知之矣近歲以來西北沿邊各省區凡設敎育機關罔不劃蒙旗敎育於範圍以内而對於蒙人之開發卒鮮實效者其原因有三㈠沿邊各省區敎育制度遵照部令仍以漢人爲主體蒙人不識漢字不通漢語勢難一體就學㈡蒙旗制度仍沿前清舊例王公札薩克握一切行政實權除省區長官有統轄兼管之形式外中級機關如司法如實對如敎育各官廳均不能直接行使職權於蒙旗部内况敎育以開發智識爲目的更與王公札薩克專制之心理不合故往往遭其反對㈢蒙旗以游牧爲生活蒙荒草原一無村落房屋敎育上之設施無從著手以此三種原因除與漢人雜居粗通漢語之蒙人可入普通學校外其蒙旗内部雖經民國改制仍與前代無殊固無絲毫敎育之可言也今者西北邊防日急俄人一再煽惑若欲蒙人絶其外向之心惟使内蒙各旗日漸開明外蒙自易引而内向故蒙旗敎育在今日已成刻不容緩之圖而證以上述三種原因又非純恃普通敎育機關可行使其職權於蒙地此應設蒙旗敎育專管機關之理由一也庚子之亂由於國民之無知識蒙民最愚故仇敎之禍最烈敎案賠欵亦最鉅僅就綏區伊烏兩盟十三旗而論賠欵已達數十萬蒙旗因無此鉅欵遂割地以償債者蓋達數百千頃當美國之退還庚子賠欵也以專辦敎育爲條件而山西敎案最多省分其敎會所得賠欵亦多用以辦敎育事業查蒙旗敎案之多由於蒙民之愚若將各國退還賠欵用之於出欵最多之地以開發此最愚之民而防將來之隱患凖情度理辦法似最正當蓋國家敎育經費使當充裕之時固無須爲此斤斤之計較今則蒙旗貧困已極毫無敎育上之設施若恃沿邊省區兼辦蒙旗敎育不特無此財力且以各縣應有之敎育經費而用之於各旗詎得謂平是不得不爲蒙旗要求其已出而可復還之欵爲開發其人民之用此應撥退還庚子賠欵充蒙旗敎育經費之理由二也（乙）辦法㈠就西北沿邊各省區擇適中之地（仿各縣勸學所之例）設蒙旗敎育局歸地方長官直轄㈡敎育局設局長一人勸學員若干人選有敎育知識經騐而精通蒙文或蒙語者充任學校職敎員亦同㈢蒙民游牧無村鎭房屋不能遽設校舍專辦露天學校置循行敎員敎授之㈣編纂蒙漢文對照敎科書及各種書報以充講演之用並授注音字母以期統一國語㈤除循行敎員逐日敎授外復隨時派講演員携帶各種書報敎具赴各地講演㈥勸學員隨時赴各旗勸以興學之利益使知開發蒙民正所以維持蒙旗秩序絶其畏懼反對之念㈦組織蒙旗敎育會網羅有知識之蒙衆討論蒙旗敎育進行各種方法㈧凡蒙旗學校均兼授蒙文以期造成蒙漢兼通人才可充旗職官及敎員而謀改良旗務㈨辦理蒙旗敎育者規定最優獎勵其蒙旗學生能通漢文漢語後由主管機關擇尤資助使入内地普通學校以資鼓勵㈩厲行强迫敎育以王公札薩克等子弟爲之倡由蒙藏院負督促監察之責 
[漢口萬國公民大會開會記]  
　　爲臨城匪案而召集議决關係中國主權之五案 
　　二十五日英文楚報云漢口萬國公民大會於二十四晚在維多利亞館開會世界各國旅漢僑民無不出席故後至者因無坐處皆立於兩旁及演說台後查此次召集大會係因中國被一般匪兵造成混亂現象致發生津浦快車在臨城被刦之事有數國僑民被擄入山中國政府毫無能力營救故外人不能不討論辦法以便具呈北京公使團俾取斷然行動消弭此種無法紀之狀况會議結果將下列五案一致通過發生異議者僅三人耳㈠漢口各國僑民懇求各國政府通知中國政府即時撤退臨城軍隊及會議代表與調停人由公使團直接與匪磋商以便早日救出俘擄所有磋商决定之事項中國政府應完全負責辦理並應嚴厲懲處發生此類刦案地方之長官㈡應要求中國裁汰浮軍如有必要時可以外國武裝軍隊輔助㈢提議中國鐵路各幹線組織憲兵隊由外人帶領以資保護吾人深信此項辦法極善將來並可漸加擴充甚望本提議得蒙立予採納㈣關於保護鷄公山及牯嶺外僑問題應請各國續派巨大戰艦駐泊漢潯兩地庶遇緊急時可以派漢潯之義勇隊前往保護該兩避暑處而調軍艦中之陸戰隊登岸接替漢潯防務又對於保護牯嶺甚願海軍高級軍官有調動陸戰隊之權經該地領事團請求時即可派陸戰隊直赴牯嶺㈤願各國代表呈請各國政府如中國混亂更甚須準備於最近時間以武力干涉 
　　未提議案之先主席勞伯蒂亞德氏向會衆演說云去歲因豫匪擄掠外國傳敎士及鐵路職員是以有萬國公民大會之召集並因是成立一外僑委員會其成績之佳進行之勇當爲諸君所深知目下時局混亂甚於去歲故不得不召集第二次萬國公民大會然求其成績勝於前時非諸君協力進行不可現在外人在臨城被擄已逾兩星期尙未救出吾鄕人太平洋行羅勒特君亦被擄之一想諸君故舊必有遭此禍者是以吾人對此應有深切感觸不能度外置之也今晚議案之目的在表示我外僑公意使各國外交官代表知有强硬後眉遇難案時可以放手做去且臨城刼案尙不過爲一部分事件以中國現在土匪之多幾蔓延於各省則各地外國居民僑商之安全問題尤不可忽視就吾個人所知已過去之二十年中外商民雖云不安實未有若今日之甚今晨吾接由河南前三日發來之一函内有「此間土匪猖獗致令吾等不敢脫衣而臥現祇全仗上帝扶持」等語諸君試思月復一月在此等恐怖中如何過活然而該地尙距吳佩孚大本營不遠也吾人旣當此忍無可忍之際自不能不求藥自救主席演講畢密爾士君即提出外僑委員會預擬之三案並逐案說明理由李德立君起言密爾士君提案似不合現在情勢應請暫爲保留不必多所討論致費時間羅斯君起立贊成李言於是另提上述五案經全體通過其間福祿士律師並大笑言曰華府會議頗予中國以上進之機然而中國自不長進現在吾人或請調外國軍隊及戰艦或仍由日軍駐防庶華人稍加注意云云最後乃改選外僑委員會委員以便進行議决各案計當選人名如下亨德門氏·（美人）福勒色爾氏·（英人）李德立氏·（英人）雷特爾氏·（美人）貝爾恩氏·（英人）哥沱氏·（日人）各員任期限定一年並請其隨時考慮消弭中國匪患之法至十一點半鐘始宣告散會 
[贛公團對豫軍譁變之憤慨]  
　　省議會議决電詰洛吳 
　　江西省議會因豫軍蒞境搶案迭見人民恐慌特於二十五日下午三時開談話會出席議員八十餘人由副議長歐陽莘主席報告略謂昨日十二時鄙人得各公團電話相約討論僉以豫軍樊鍾秀軍隊紛紛到境人民驚駭對河一帶尤爲不堪吳佩孚迷信武力一再以此種軍隊開贛實屬蔑視贛人現本會除已與各公團聯名致電府院國會保洛各方請求立即開拔外本會應否再電表示辛壽恒報告旅京同鄕曁國會議員此次反對樊軍入贛經過情形主張本會應再單獨電爭王名德贊成並以現在船未辦妥此項隊伍勢必從陸路開行則沿途地方不堪設想蔡督理有守土之責本席主張推派代表謁蔡請其協同向中央請求撤回以維地方揭向寅以李家渡二次慘刦殺人掠貨均係豫軍所爲贛人何辜迭遭荼毒所有新到之豫軍應力請撤回此時羣情憤激僉以洛吳漠視贛人均主嚴電質問袁璟云電稿須先送請督理閱看後較爲妥當黃爲柏云省議會爲代表民意機關發一電報亦須請督理示議會之體面何在鄭與權云李家渡兵變及滸灣兵變均已報告來會本會對此有無辦法抑仍須我們撫州人自行辦理請大家表示意思王名德云此事本會自應竭力照辦該處迭遭兵變均屬國軍應由本會向政府交涉要求賠償損失議畢散會茲將各公團致中央保洛電及致蔡成勳函分錄於下（致中央保洛電）北京大總統國務院參衆兩院保定曹巡帥江西同鄕會鈞鑒頃致洛陽吳巡帥一電文曰吾贛久苦兵荒民不堪命現又樊軍援粤路過此間沿岸屯留人民驚懼以餉乏糧空之地忽添數千坐食之兵柴米兩窮無法應付加以當道點金乏術人民絶命頻呼貧瘠至斯何以堪此巡帥關懷大局一視同仁屬在贛民諒蒙矜恤惟盼駐省樊部立飭開行未來援軍停止發動以鄰爲壑仁者不爲等語合亟再凟聽聞此次樊軍援粤悉由洛吳主張武力是圖迷夢不醒天怒人怨國其亡乎惟恃當世仁賢拀回刦運豈惟贛省一隅受賜已也江西省議會自治籌備處省敎育會省農會南昌總商會叩敬（致蔡成勳函）虎臣督帥鈞鑒樊師入境人民恐慌屯紮此間久留非福况以吾贛民窮財盡糧餉皆空刦餘之民斷　　　誠不解吳巡帥對於贛民不圖挽救而一再加罪也茲特拍發洛吳一電並用快郵上達中央府院及保定曹公等極情呼籲惟盼大帥優加撫愛保境安民防範未萌立銷隱患旣感實施捍衛之澤猶爲煩凟無已之求情急張皇敢希明察電稿一紙錄呈鈞鑒敬頌勛祺江西省議會自治籌備處省敎育會農會南昌總商會等謹上 
　　臨川縣屬李家渡商會等呈報縣知事楊建勳文云竊河南陸軍第一師輜重營駐鎭營部及第四連兵士於本年五月廿一日晚間九鐘時突然全體譁變放火搶刦槍聲如雷彈落如雨兇殘達於極點比即會同星夜專差飛函呈報鈞署在案惟當時尙値火燄正烈極力救護之時火災止境固艱限制被搶商店亦難查悉若干故未詳細陳明茲查被搶商店計共八家損失財物約在四百餘元被搶兼被焚毁商店計共三十四家損失財物約値洋六七萬元惟幸仰託長官福庇尙未致斃人命現在合市商民以遭此浩刦疾首痛心魂驚膽落一致關閉門户冷落蕭條情殊可慘職等會同再三開導勸諭開市貿易均以職等保護能力薄弱未肯信從又該變兵肆行焚刦約二鐘久始行分途逃竄職等不敢稍避危險督率警丁盡力兜截拿獲逃未出境之變兵二名分所長當即提堂訊問姓名據稱一姓王名慶功係營部護兵一姓張名得功係營部馬夫所有查明被害之商店損失數目及拿獲變兵二名各情理合備文呈報伏乞迅賜查騐核辦並懇酌派本省駐撫軍隊一大排前來以資鎭懾而定人心無任迫切待命之至謹呈臨川縣知事楊李渡鎭商會警察分所保衛團 
[華縣赤水鎭兵變之慘劇]  
　　搶掠商民百餘家 
　　陸軍二十師閻治堂所部駐防陜西華縣赤水鎭之四十一團焦營長部下六七兩連突於日前夜間譁變將赤水鎭大小商店百餘家搶掠殆徧其中受禍最烈者爲恒豐當三興和正興隆集錦祥等十餘家又將三興和之號夥王某擊斃綁去商票十餘人受輕重傷數十人搶畢該變兵等嘯聚一處又擬搜刮就近村莊經六連連長高某（陸軍學生人極慈善）伏地磕頭且謂大衆曰華縣人民供給我們一年之久財力已竭何堪再搶且大衆若欲回家盤費已彀請大家即刻起程憐此鄕民云云該變兵聞言有謂連長好者有謂連長該殺者正紛論時人叢中突發一槍高連長應聲倒地其實高並未中彈佯裝受傷以避禍也該變兵等即時出街向南走去沿途搶水旺村江村李　村甚慘翌晨變兵入南山盤踞金堆城追兵至時連圍三天忽又撤圍而歸聞該變兵等現正在商略華縣之間肆行刦掠赤水鎭一帶近由師部調來焦營八九兩連悉數散住被災各商號内商民受此鉅創均敢怒不敢言只得呑聲忍痛殷勤招待而已並聞當赤水兵變之夜該縣城關駐軍有相約同時舉事者幸是日下午適有由東開拔之鎭嵩軍兩連經過該縣因晚住宿西關職此之故城關某部隊未敢響應商民獲免浩刦亦云幸矣 
[浙議會二镒臨時會紀（十九）]  
　　浙江省議議二十八日下午二時開第二十次大會浙東西議員簽到四十餘人由沈議長主席是日議事日程共列二十九案因不足法定人數宣告延會所有抵補金附稅問題尙無調和辦法浙東議員鄭邁等六十三人已發布宣言說明保留抵補金附稅實因省庫僵乏不能不忍一時痛苦以圖政務之進行絶無絲毫黨派區域之見（原文甚長限於篇幅從略）浙西議員亦提出兩案一爲裁撤抵補金案一爲征收捲烟特捐案惟裁撤抵補金案已因他種關係暫行收回至鄭邁等三十餘人提出辭職後沈議長仿從前沈定一辭職辦法將原書送還各議員自不致仍執前議茲將浙西議員潘澄鑑等提出征收捲烟特捐案錄下吾浙年來財政支絀幾於入不敷出以致偏頗惡稅不能豁除庶政繁興無從舉辦若不亟籌新稅以資抵補雖有善政善法勢難實行查東西各國對於民間消費奢侈等品莫不課以重稅寓禁於徵法良意美反觀吾國於消費等品之稅並未加重而於需要之物反科以重疊之捐實違反賦稅之原則本議員鑒於斯弊擬將偏頗之稅一律革除以恤民艱而將消耗之品加重稅率以興要政查捲烟一項係屬消費之品乃舶來自製者行銷本省年計銀九百餘萬元所吸之户均係中上之家科稅略重不難負擔若將是項捲烟行銷之數課以値百抽三十分之稅年可得二百七十餘萬之數以二成爲建築全省道路之資以一成充作免除抵補金附稅及興辦杭州大學經費之需化無用爲有用遠師友邦寓禁於征之法取諸吸户不加商稅自無國際條約糾紛之虞一得之愚是否有當敬請公决 
[杭州快信]  
　　捲菸特稅引起抗議後總局長夏敬觀以其關係省道經費取消必多窒碍現正會商各紳商協議維持軍民兩長對於此案亦覺左右爲難 
　　今日午後軍民兩長在督辦處爲對日經濟絶交問題召集各界開茶話會與日貨有關之各業領袖亦列席 
　　杭州學生聯合會今日下午三時開理事開理事評議聯席會議提議對待日貨問題並解决前次查獲之參件如何處置 
　　浙東西兩派議員因抵補金案毆傷涉訟杭地檢廳尙未飭傳今日午前十時蔣玉麟以腿上受有重傷不能動彈又赴該廳請復驗並催速究 
　　省敎育會今日續聘周越然（上海商務印書館函授學社英語文科長）擔任暑期學校音學敎師又聘江練百爲地質學研究法敎師 
　　張省長蒞任時赴皖採米護照上加蓋張字紅印塡給採運現蘇省長咨詢所發加印張字護照究竟現在是否有效以便飭遵張省長昨復以敝署所發蓋有紅印護照如在塡照六十天以内者自應有效仍乞飭委驗放 
　　滬杭甬路局現奉部電飭查該路局組織統系原有駐站員司及警官路警等人數若干限文到七日内答覆昨任局長已飭屬造報 
　　今日杭州絲行開秤肥絲每兩六百十五文海寗絲八十三元大關絲七十五元餘杭絲七十一元 
地方通信 
[太倉]  
　　三鄕合濬瀂漕劉河北瀂漕地跨劉河牌樓市茜涇三鄕河長約九百丈年久失修淤塞已甚前因三鄕認挑轇葛延擱未濬茲由太倉縣廖知事於本月二十七日隨同第四科科員蔣育仁會同三鄕董事並太倉同鄕會代表洪景平趙崇如等會議於劉河警察分所議决如下劉鄕認挑三百七十三丈自朱涇口起至桃源涇止其北段片市認挑二百八十五丈茜鄕認挑六十五丈尙餘一百七十七丈照上認丈尺以百分比例分配劉鄕加認九十一丈牌鄕加認七十丈茜鄕加認十六丈届時覆丈後如溢出或不足時仍以百分比例分配加减定於冬季擇日開濬云 
[松江]  
　　勸學所預算審查會松江縣勸學所於二十七日續開十二年度預算審查會出席者顧稼軒顧伯雷沈汝賢姜隱濱張彬士倪汗忱金鈍庵七人由張彬士主席議决案如下㈠縣敎育費總預算審查案議决收入第二項畝捐及三項契附稅旣指定爲辦理義務敎育之用除照縣敎育會議决案劃出六千元作爲師範講習所經費外餘應由勸學所另欵存儲不必列入縣預算此外收支各欵照案通過㈡縣敎育局預算案議决查本縣全縣敎育經費在十萬元以上依照省定甲等費額應列三千元但本縣經費支絀十二年度預算應減列二千五百元除向有之勸學所經費一千四百元仍由縣與市鄕各半分擔外其增出之一千一百元悉由縣費開支㈢亭林市預算案議决亭林市第一第八校以一千元列册所减之二百元應歸入預備費㈣金山衛鄕預算案議决開明女校預算應准照列增出之數未經收到以前仍照上屆預算發給其餘各校照案通過㈤張澤葉榭鄕預算案議决張澤附稅减少一百元十九元二角三釐葉榭附稅减少一百十九元八角八分六釐均由縣費照數補充其餘照案通照㈥漕涇鄕預算案議决漕涇鄕附稅减少一百五十七元四角六分由縣費照數補充餘照案通過㈦柘林鄕預算案議决該鄕附稅增加縣補助應减列爲二百五十元三角六分三釐餘照案通過㈧山陽鄕預算案議决縣敎育費補助一項應准加列一百元由學董學委通盤支配㈨復議第二女高預算案議决除校長俸增列六十元外餘項照舊支配原預算發還重編議畢接開甲師講習所第七次董事會議决㈠學生封漢生轉學周墨卿病退照章追繳學膳費將情呈縣備案㈡吳敎員提議注重國文决請敎務會議籌商促進 
　　志成襪廠註册公告織襪一項爲松地實對之大宗城内外約有數十處茲又有客籍人劉鍾凱在城内方塔東首開設志成機器織襪廠現已遵照商業註册規則呈准縣署給照公告矣 
[蘇州]  
　　總商會請禁白拉收繭蘇州紗緞業雲錦公所與鐵機公會近據香山鄕絲業報稱近有一般鄕人專在香山橫涇洞庭東西山光福木凟西華等處私販白拉廣收鮮繭若不禁止殊與絲業機織原料有碍爲特報請查禁云云雲錦公所等據報後前日特請蘇州總商會分函縣署稅所核准查禁以維實業而裕稅收云 
　　電話接綫取銷更動蘇城電話局接綫生昨因局長有改派女生接綫之議遂具書泣告求援並表示即日罷工已誌昨報茲悉端木局長及沈總管恐受影響已允電部取銷然各接綫生嗣後宜奮力振作毌再蹈以前慢駡用户或故意不接之故態云 
　　呈請添設民刑法庭吳縣地方審判廳以現有法庭不敷支配各國調查司法委員行將來華擬新添刑庭二處民庭一處已估價呈廳轉呈省署核示矣 
　　定期收買民地蘇州市公所邇以閶齊間已經議决開闢城門但該路延長不無民地夾雜擬按土地收用法定期收買現由吳縣布告矣 
　　外交後援議决案上星期六日下午四時外交後援會假青年會開會由李楚石主席議决各條分列如下㈠質問商會調查近况是否會同本會一致進行如無報告應由本會執行（按上次會議該會代表似有不洽處）㈡質問振興燃户代表是否由各燃户委託抑自認爲代表㈢照徐之屏函通知各旅社勿留宿日人及各店商不用日銀行鈔票㈣臨城匪案敬告軍閥㈤每星期六下午露天演講㈥通過各部細則㈦勸振興各燃户改裝新廠㈧議决製徽章一千枚印製調查封條㈨對振新派英兵保護事快函省署查核 
[無錫]  
　　繭行開秤之第一日無錫繭行雖議决陰曆十三十四十五開秤而各行均迫不及待於十三日已一律開秤絲廠家因繭行已開故均於是日停收城鄕各處到貨尙不十分擁擠大約須待善價出售茲將全邑調查所得之詳情錄下東門興昌公泰和公和泰等行自六十五元至八十元南門永奉隆餘昌公泰豐等行自七十元至八十五元到貨尙湧西門洽興新盛裕昌等行自六十五元至七十五元北門寳成興保昌商務公司等行自七十元至八十五元玉祁鎭公順繭行則放至九十元今明日尙有湧帮到貨云 
[江陰]  
　　繭業公所開會紀事江陰繭業公所於二十七日下午二時在青暘鎭南街公所開會到各繭行主等百餘人議决繭價最高價目七十元於四月十三日在公所較各行繭秤十四日開秤收繭議畢散會已逾五時矣 
[鎭江]  
　　大雨損害二麥徒邑今庚二麥發育頗旺穗籽肥茂確爲數年來未有之佳象詎意連日大雨如注山洪怒發迄二十七日下午猶未放晴四鄕麥田均遭水淹難以宣洩麥籽已浸潤出芽收成必大爲减色四野農民莫不憂形於色 
　　廳委視察學校蘇省敎育廳委任申延秋劉紹臣兩員由寗到鎭視察各校小作勾留茲已查畢昨日又在縣敎育會演講國語俾各校注意練習旋於晚間乘車往丹陽視察云 
[揚州]  
　　豁免元二三年灶欠淮運使前以塲境災祲頻仍灶民流離顚沛無力繳完欠賦特仿照地方丁漕成案呈請鹽署財部豁免元二三年湯地折價欠賦並請緩徵十一年新稅以示體恤灶艱刻奉指令已轉呈總統鑒核准予豁免飭由四年起繼續經徵即經運使布告灶民遵照矣 
　　鎭揚汽車正式營業江北長途汽車公司鎭揚路線前因設備未周祇售游行券藉便行旅刻以全路業已布置妥貼訂於六月一日正式營業云 
[南京]  
　　商民頌揚警隊長浦口商埠警察隊自前商埠商會長周紹庸呈請商埠齊兼督辦擴充後瞬將一載迭因浦口市面繁盛商塲林立原有警察仍不敷分配乃於上月間復行改組額增巡警三十名恢復民九原狀所需經費由各商號曁各轉運公司等擔任認籌刻已改編就緒各商號以該隊長韓德成對於緝捕盜匪嚴防㚥宄尙稱盡職昨日大馬路各大商號特贈匾額題爲「商民保障」又小河南一帶各舖户士紳亦贈牌匾二面題爲「斯民保障」「化莠爲良」以頌揚其德政云 
　　通濟門外捕蝗忙通濟門外觀音庵等處曾有蝗蟲發現起初不過少數蝗蟲發生於該處葦塘之内僅西北部十餘畝未一星期竟蔓延一千畝之多如火燎原勢極可畏經該地紳董呈明江寗縣轉達昆蟲局令其設法撲滅該局立派技術員尤君其偉親往調查發生地點與蔓延趨勢次日東南大學農科主任鄒秉文代理昆蟲局長秉農山會同江寗縣知事與尤君其偉陳君家祥楊君維義親蒞其地先將葦塘周圍溝内之雜草全行除去使塘内之蝗蟲不能越溝而出再由尤陳楊三君雇工人六十名在塘内極力搜捕想不難一網打盡矣 
[嘉興]  
　　善報主筆被逮嘉善善報主筆董閬仙前日因登載吳姓爭奪田產事被官廳將董拘捕發押未知若何了結也 
[杭州]  
　　解决凈慈訟案集會預誌杭縣知事陶在東因凈慈爲南屏名刹涉訟多年應謀解决昨特柬邀諸山住持及溫台杭紳耆訂於六月四日下午一時在縣署開會公同討論以冀圓滿解决茲錄大綱六條如下㈠將凈慈改爲十方叢林但十年以内不得推俗籍杭州溫台之僧爲住持㈡財產歸常住㈢仿照普陀法雨寺實行西序客寮㈣組織清理債務機關㈤急定維持寺務之僧㈥息訟 
[寗波]  
　　效實校改行新學制寗波私立效實中學爲甬上士紳所組織開辦於民國元年編制完善成績優美迭經敎廳傳獎爲當地官私中校之冠近以各方求學者衆限於定額致多嚮隅現該校籌集的欵添建三層校舍七幢得添招學生百人早經動工限暑期内落成以便下學期擴充學額改行新學制並將校西城墻拆去一段在城外臨河另闢廣大操場購置器械以備學生課外運動之需云 
[英國之毛織業]  
　　上古之時文化未開然織造方法卽已發明可無疑也而採用羊毛以從事於編織其由來則且或爲最早但以今日毛織業之蓬蓬勃勃觀之幾宛若昨日事耳刻下羊毛之出產量日增蓋不獨最近發明之各種方法有以使然且羊之自身能有自供給人類生活以來從未有過之羊毛產生也羊爲天生多毛牲畜迨受告曲易屈而不折富有彈性宜於作氈以上種種特質在數世紀以前因得各方面之互助而爲吾人利用之方法乃益進步是以今日無論寒燠天氣世界各處無不着毛織品矣夫絲麻羊毛三者在歷史上之位置誰爲最先雖尙不可考然據一般人士之傳說則毛織品之在歐洲實居其他任何織品之先 
　　以羊毛之生產與製造言之英國於數百年前卽佔最優之地位量初曾完全取給於英倫今則仰助於英倫及其屬地目今英國每年由其屬地及中國等處進口羊毛不下八十萬萬磅其製造程度蓋可知矣當歐戰時協約國軍隊之衣服固均惟英國毛織品是賴也 
　　英國各大廠家抱定宗旨專心製造故出品之質地重量及花式等適合於世界各國之需要如厚密毛織品嚴寒天氣昂一依花樣質地爲高下要言之英國之衣着出產品固合乎西方人士舒適之必需而精造者其貨眞價實優美可靠因已譽滿全球而英國之製造家則猶是競競業業以冀維持其令譽於久遠也 
　　毛織品於中國及東亞之銷塲日益增加且盛行西式職是之故英國製造家乃益力求推廣營業各大廠家於其織品之長度毯等固各有特别商標及牌號然若蘇格蘭之毛織業各廠且得英政府特許有聯合之共同商標 
　　凡有此商標者卽表明係用「蘇格蘭純凈新羊毛」精造而成舉凡馳名「蘇格蘭絨布」之優美質地莫不兼備且確係選料純潔製造精良顏色鮮艶之佳品也蘇格蘭各廠每年發明之新花樣織品及絨線業情形者逕函ＴheSecretaryScottishWcolen 
TradeMarkAssociatlon27CharlotteSquareEdinburgh 
Scelland欲知英國之毛織業等情形者逕函ＴheＳecretaryBradfordChamberofCommerceBradfordEngland卽可知其詳細矣若欲並知該兩處之情形則可逕函ＴheＦederationofBritishIndusfries39StJamessStreetLondon云 
 
 

Page 11

 
 
第一萬八千零五十一號;中華民國十二年 西曆一千九百二十三年五月二十九號
星期二 * *   
 
 

Page 12

 
 
第一萬八千零五十一號;中華民國十二年 西曆一千九百二十三年五月二十九號
星期二 * *   
 
 

Page 13

 
 
第一萬八千零五十一號;中華民國十二年 西曆一千九百二十三年五月二十九號
星期二 * *本埠新聞 
[遠東會中國選手啓程回國]  
　　日本電報通訊社二十八日門司電云中國選手八十一名今晨已到門司將乘榛名丸赴下關門司兩地觀覽二十九日正午啓程回國 
[臨城事件之昨訊]  
　　營救之消息 
　　華俘致函本館本館日昨接得華俘某君二十五日自棗莊來函一件屬轉告其家屬函内略謂居匪窟甚爲平安并無痛苦關於贖救一層不必竭力設法因求之過急反有不利蓋匪黨或視若奇貨可居也云云 
　　被難家族致總商會函總商會所設臨城被難家族接洽處昨日接到被難家族謝周氏來函請賜援救該會當以此函轉寄臨城代表馮少山以便設法原函云敬懇者謝三寳在京充役因事回蘇事畢即於五月五日回京行到臨城被匪架去迄今未見釋回望乞貴會大力設法救出則感受仁德於無極矣氏同小女日夜焦思　 
寢食不安惟望諸公仁慈熱心相救無任企盼（住北京馬市蔴線胡同三十四號） 
　　救護隊出發後之復電本埠總商會及紅十字會等救護隊出發時曾致電當地軍民長官妥爲照料頃已陸續接到覆電茲爲照錄於下（一）田中玉電云上海總商會鑒徑電悉已電棗莊鄭帮辦·何鎭守使·妥爲接洽矣特覆田中玉宥（二）熊炳琦電云上海總商會鑒來電誦悉即轉棗莊妥爲保護并預備接洽矣熊炳琦宥（三）中興公司致紅十字會函云得之先生偉鑒昨奉電示敬悉貴隊蒞止當即電復諒已賜察茲又接到惠書展誦之餘彌稔惻隱爲懷德功遠著深爲欣仰貴會醫隊惠臨自應誼盡地主但敝礦稍能容膝之地悉被來賓之司令部及南北巨公代表諸公居住是以奉電之後即行商諸津浦車務處周處長備頭二等空車一輛以待到時屈居車内此次被攎諸人驚恐之際又値天氣漸熱困苦自難言狀疾病在所不免貴會心存慈善使醫隊携帶藥餌來棗以便入山診治被難之人同深感禱弟凡能効力之處無不竭盡棉薄世愚弟胡希林敬啓云云 
　　被擄華人家屬之求援前日紅十字會救護隊出發時有被擄家屬及親友來函囑托援救者多起如秦錫青秦溱元·父子二人被擄其親屬長喬鶴來函囑託又興業銀行奉天分行行員沈廷爵被擄由上海興業銀行協理徐君來函囑託該會救護隊均已詳載底册該隊到魯後即當設法查訪又外間傳說現官軍圍剿匪巢華票救護人不得通融進山惟冀該會出而救護或可免慘亡之禍云 
　　商總聯會之會議上海各路商界總聯合會（江西路六十號）昨開議董會由主席報告連日又疊接各處來函六十四件關於臨城案計三十三件關於對日外交計二十五件其他各事計六件當經到會各議董一一拆閱分别討論又議董陳鵬君報告謂南市福泰煤號昨有自稱蔣某以本會名義前往募捐臨城刧案救護費五十元等情查本會並無派人向外募捐之事請衆討論辦法議决登報聲明以免外間受愚若查獲招搖之人並以法律對付又杭州各路總商會來函略謂臨城匪案仍爲田中玉包辦主剿中外擄客生命危險可知乃保洛軍閥互相勾結又向英國財閥葛利斯浦訂二千萬磅之巨債將遂其武力殘民最高陰謀之私願張英華上台賣國活動在在可慮對臨城案不足輕重可以想見商界一面宜起救國一面宜向列强公使聲明北京政府爲軍閥傀儡不足代表國民阻止各國再借任何鉅欵以長軍閥内亂云云 
　　商界對臨城案之電文天津·寗波·兩路商聯會爲臨城事致山東軍務帮辦鄭士琦電云臨城被匪擄去中外旅客三百餘人爲數千年來未有之浩刦誠屬國家之大不幸外人業由政府設法營救漸有頭緒但二百餘華人反置諸腦後不聞要求釋放迨國民設法營救派人入山接濟食物而執事阻止上山不識官廳果何仇於國人反置被擄華人於死地也望執事其速覺悟否則惟有萬衆一心向執事攻擊也天津寗波兩路商界聯合會勘 
　　壬戍社致北京政府電本埠壬戍友誼社昨致北京快郵代電云北京大總統·國務院·交通部·均鑒臨城刧案消息傳來交涉决裂且聞美國軍隊自由行動形勢嚴重而英國方面亦將效尤主和主剿望迅斷速辦免引外交危險臨電迫切待命之至上海壬戍友誼社叩感 
　　十人團召集聯席會議中華救國十人團聯合會昨到本埠各公團函云敬啓者昨晚各團體聯席會議認　 
臨城案無論是剿是撫必將引起國際重大交涉爰議决發起國民大會對於各友邦將來提出條件凡有關於國體主權應預有一種表示定於今晚八時繼開聯席會議素仰貴會熱心國事幸希派代表准時出席爲荷 
　　香亞公司助救護品總商會昨接香亞公司函云椒伯會長先生台鑒溯自津浦路刧車案發生中外人士之被難入山者困苦備嘗貴會體念奇創疊經派員前往臨棗調查救護凡屬商民靡不感戴茲敝公司特捐助如意膏二百瓶送請貴會彙往被難人士採用聊盡棉薄云 
　　穆安素翻譯再述聞見仁記路穆安素律師公館繙譯夏小谷昨又對人述其臨城見聞云余於舊曆初二日受陳永霖君之託帶信與穆安素君并探訪臨城之交涉如何故於是晨乘車北上初四·五·六·等日在棗莊中興公司會晤溫·馮·兩交涉使·義·美·兩國領事·曁在塲辦公諸人咸謂官匪交涉已全停頓須俟田督與安迪生等由京回魯後再行核奪今就余目睹及調查所得者拉雜言之（一）現在棗莊方面有天津·濟南·泰安·等處國民代表團多人其宗旨係要求官廳對於此次交涉須愼重辦理免使中外各擄被害并欲入山與各匪首領開誠相勸從早釋放各擄以保祖國威信又望南方亦組織一國民代表團前往會同辦理（一）現在山中之外擄有各種食物源源接濟可以苟延殘喘而我華擄則以人數多而接濟少凍餒交廹苦不堪言尤可慮者一般被難家屬因棗莊無旅社而中興公司亦難以收容即如中西官員皆在火車中辦事是以祇得在距離棗莊七十餘里之臨城探聽消息臨城本非城市不過周圍約一里之小村市耳四面皆山甚爲荒蕪駐紮該地之第五旅聞欠餉已一年有餘時慮譁變而當地人民皆極貧苦與匪類通融一氣所謂兵匪民三者混雜一處洵非虚語嘗聞被難家屬往棗莊探信不及趁車趕回露宿荒地者更有因情急求贖而被旁人欺騙者種種慘狀聞之酸鼻余此次回滬已將各情報告總商會代表董杏生君及商董劉鴻生君請速派幹員馳往臨城棗莊兩處車站知照各被難家屬毌受人騙并向該處當道要求撥一安頓被難家屬之公屋俾免流離失所更爲指導一切不致再受欺朦此外更須醵送粗布衫褲或短小之棉被分與山中被擄諸人以上各事已由總商會採納辦理（一）查土匪擄人之地點在臨城外十二里之沙溝當日匪擄衆人入山祇距山口三十里左右嗣因官兵追逼於是匪衆將各擄移入深山故現時中西官員辦事均不在臨城而在棗莊之中興公司按此路非直達天津之鐵路是另一通中興之支路計臨城至棗莊約七十里再入爲中興公司又五里則爲荒山惟與匪衆交涉尙有七十里之遙故統核離原刦地點已有一百五十餘里可見被架諸人奔走之苦矣（下略）又一消息謂仁記路穆安素律師公館翻譯夏小谷自日前由臨城回滬後曾將經過情形與營救穆氏辦法報告該公館中外同人後當經該公館同人籌議以急救穆氏出險爲第一要著復决定仍由夏小谷翻譯前赴臨城相機辦理聞夏氏已定今日（二十九號）午車赴寗轉津浦車前往棗莊并聞此次前往携有穆氏友人書信數封云 
[對日外交市民大會消息]  
　　對日外交市民大會執行委員會自成立以來對於調查日貨一節　積極進行不稍鬆懈近與外埠各對日外交會函電紛馳大致已聯絡一氣所以輪船運裝日貨遂有一落千丈之勢惟該會調查股接有報告信多封謂某某數家尙有定購大宗日紗改頭換面運銷長江一帶之消息即經派員往查均屬推諉現該股幹事業已設法密查得有確証定當明白宣佈嚴重處置云又該會昨致各職員通告文云茲訂於五月三十日（星期三）下午七時召集全體委員特開緊急會議討論調查日貨進行方法屆時務盼出席云云 
[道路會執行董事會紀事]  
　　歡送郭秉文會長赴美··並議决各案 
　　昨晚六時中華全國道路建設協會在青年會開執行董事會議郭秉文會長與許秋颿史量才兩副會長均有代表列席徐季龍陳勇三君等亦與宴由許副會長代表劉君雲舫主席公議數案如下（一）郭會長秉文因公赴美應請兼查路政市政各事宜·并向各埠華僑報告祖國築路成績·及本會進行計畫·與徵求經濟董事案通過（二）自郭會長離滬之日起所有職務應由許副會長照章代理案通過（三）北京方面經吳山總幹事·與國道籌備處處長趙守鈺·西北邊防督辦馮玉祥·中俄交涉督辦王正廷·全國商會聯合會會長張維鏞·王文典·及本會駐京各董事磋商本會應注重西北各省區前往創組分會以便與上述各機關法團聯爲一氣開拓西北交通實業發展文化用抒内亂而固國防除在京與名譽正副會長及本會駐京各名譽職員迭經磋議可决外理合請加旅行預算五百元作爲旅行西北發展會務辦公等必需之費案（原定一千元不敷甚巨）通過（四）第二届徵求閉幕與選舉下屆職員及年會等各重要事可否待總幹事旋滬再行酌辦案公决先行籌備俟吳君返滬後再辦（五）報告陳琴軒籌築紀念路事迭催未辦又張孝若君允給上年張季老所捐會費由樊發源君轉付至今亦迭催未付案公决續催（六）報告襄沙長途汽車公司·電請本會代聘總撰述陳樹棠君爲總工程師已正式訂定合同案由代理總幹事周君國衡報告（七）報告黃陂分會·六安分會·襄陽分會·均已實行測量築路案同上（八）報告對於各分會之往復重要文電及進行大要案同上（九）現任各名譽職員至今多未續交本年會費擬用正副會長與名譽正副會長名義懇切致椷作爲最後之敦促否則照章另與舉本屆會員補充案通過（十）附特别提議本會旣重西北交通爲辦理會務敏捷起見應在北京設立駐京辦事處關於西北各省區路政市政之一切討畫就近便與政府接洽即由王名譽會長與將來北京分會會長總幹事等兼任以免上海協會有鞭長旬及之勢今已借定商聯會内花園房屋兩院辦公永無租金并已正式成立應速發給中華全國道路建設協會駐京辦事處印章一件以昭鄭重案通過（十一）頃駐京辦事處來函北京全國商會聯合會會議（十二年五月二十六日）第三案「擬會同道路協會·請求友邦·急讓庚子賠欵一部分·利用兵工·速築國道·收容裁兵·而弭匪患」本會應即回電表示贊同并通知全國各分會一致主張案公决由會覆函贊同至八時半散會 
[電請蘇議會否决航政局案]  
　　蘇省籌辦航政局已將成爲事實其章程不論大小帆般均須領取旗照大船每艘納費十元以次遞减至一元爲最低限度總計江南北大小船隻不下百萬艘平均每艘三元計數年可收入三百萬元此案已由韓省長提交省議會付議昨本埠吳淞江水利工程局長費承祿致電省議會請其一致否决原電云南京省議會公鑒航政局擾商病民流毒更甚於釐金江南北多屬水鄕大小船隻當以百萬計如該局成立徒飽私囊無裨公益自輪船火車盛行以來内地航業已成弩末尙欲摧之使盡於心何忍諸君子當顧念桑梓爲航業留一線生機如爲預算不敷借此開源在鄙見當規劃有確額之稅源而於預算之中可以節流者不必因少數之浮動爲削足適履之舉鄙人對於航政局事在平社會期提出討論一致反對呈省有案可見輿論已有多數之表示茲値貴會集議之時省長交議航政局一案懇以眞正民意一致否决不特航業界之幸實全省商民之幸也費承祿叩宥 
[海軍將開軍餉財政審查會]  
　　海軍總司令桂錫珪以中央府院所定每月由鹽餘項下指撥之海軍餉欵屢被海軍部部員擅行挪用以致全軍軍餉不敷放領各艦隊均滋不滿有碍全軍軍心曾經發起在寗組織海軍軍餉財政審查會以維餉原而堅軍心當經分電海軍部各艦隊派員列席與議聞海軍部李總長對於此舉亦表贊同故杜總司令已定期於本月三十一日在南京總司令行署會議各處代表業經派定聞海軍部派軍需司司長劉永謙科長黃道霖爲代表福州練習艦隊司令楊樹莊派參謀李孟斌長江第二艦隊司令甘聯　派建威軍艦艦長佘振興爲代表昨均先後電致總司令行署照矣 
[旅滬皖紳反對非法省選電]  
　　旅滬皖紳李經羲·柏文蔚·等前日因皖省第三屆省選事拍發代電云（銜略）皖三届省選曩以違法舞弊極中外古今所未有激動皖人公憤一時依法起訴者六十縣中占四十三縣之多擾攘頻年皖内外人士聲嘶力竭始得由法庭先後依法律正當程序爲全體選舉無效之判决桐城·舒城·無爲·六安·旌德·等縣判决書不難覆按皖行政長官據以宣布改選方在積極進行正式省議會不久可見成立頃閱報載皖省選失效人忽欲揚其已死之灰朦請平政院無端受理此案並有咨部停止執行之說皖人聞此不勝詫異查行政訴訟法第一條提起行政訴訟之事件以法令别無規定者爲限省會選舉法第九十條明定有選舉訴訟訴訟旣已判决判决旣已確定省行政長官之改選令不過根據法庭之確定判决以爲執行豈得謂之别無法令規定奚得復受行政訴訟之裁决平政院之受理此項訴訟是否適法此應商榷者一依行政訴訟法第十一條訴訟期間爲六十日皖行政長官頒布省會選舉令事在民國十一年十月距今已在半年以上早經逾越訴訟期限一部省會選舉法都凡九十九條涉及内務部者祇該法第二十九第八十一兩條且祗謂選舉人總數及省議員名册兩項須報部備查而已其他全屬省行政長官職權故勿論部省有何來往文電皆可謂之與省會選舉不生絲毫影響省令久經確定省選失效人對於毫無關係之部電提起訴訟平政院即據以咨請停止執行不知凖據何項法令此應商榷者二皖省政局年來杌　不安即此省會問題爲其中最大暗礁李兆珍之被逐張文生之被擯皆原於此項問題自省選令頒布後全省士氣爲之翕然倘復激起平地波瀾社會前途又將不堪設想全皖人之對此問題生死以之刀鋸鼎鑊勢不苟避經羲等旣有所見不忍不言伏乞當局力持大法議院諸公呵護正論諸鄕父老一致聲援皖局安危咸擊於此臨電惶悚無任主臣李經羲·柏文蔚·王慶雲·張鴻鼎·李乾玉·李少穆·王亞樵·等叩沁 
[航業要訊]  
　　昨太古輪四川號到滬從港粤運到上海有龍紋毫洋六十萬枚現已提出 
　　本埠大阪公司之上海福州班輪近受抵制之影響該公司之流閩班三輪由福建開來上海時竟無進口貨云 
　　本埠英郵船公司得倫敦總行發來五月份之改訂船價册中所有中澳線内今亦添定上海往澳洲之新票價茲特查紀如下（價以鎊爲單位） 
　　往地　　一等價　來回票　二等價　來回票新金山　九○　一五七　六二　一○九雪梨埠　九二　一六一　六四　一一二愛特蘭德八八　一五四　六○　一○五茀里孟的八六　一五○　五八　一○一以上各埠之新價凡乘該公司輪由滬轉港換船至澳洲月開兩班也 
　　法輪安奇司由馬賽代某客商號運來之新西藥「哈門里乞密可爾」經海關扣留謂此藥中有强烈之提激性似含有雅片等毒質者故須詳細化騐以後方定能否進口之起提辦法也又亞博司號出口載去之湖絲運至馬賽者有絲頭一百九十七件選絲五件運至里昂者有湖絲五十七件野絲十五件運至日内瓦者有絲頭二十七件餘海防等地有湖絲十三件云至安奇司之來申貨共有西貢米八千一百十一包洋酒四千件錫蘭茶葉六十箱云 
　　大英公司之孟買班輪蘇丹號昨日進口運來印度花紗兩項共有二萬餘件之多該輪定一號出口也 
　　大阪公司之亞非利加丸由北美到滬載來麥粉六萬二千包紫銅五千八百二十五條白蠟一千五百五十五件鹹魚一千二百五十件在滬卸清即赴香港等地載得白米一萬九千四百二十包來滬分卸於上海及轉赴日本各埠者也 
　　太古招商怡和等公司所有滬粤等綫内之客位價今有增減三家係一致照辦所改定各路之大餐間室價如下 
　　航路　新價　原價　來回新價　原價上海至粤　八五元　八○元　一三○元　一二五元粤至天津　一○○元一一五元二四○元　二○五元粤至芝罘　一○○元八○元　一六五元　一三○元 
 
 

Page 14

 
 
第一萬八千零五十一號;中華民國十二年 西曆一千九百二十三年五月二十九號
星期二 * *至廣東來滬價與上海赴價同而廣東往大沽口則與往天津價一律統以上海銀洋爲標凖云 
　　本埠大英公司現接倫敦總行電告該行以中英航業上注重旅客營業故將悉用巨噸量之頭級船以後次級船减少開華即從現在至九月下旬之來滬輪悉已派定頭等船茲所指定往來中歐班郵船爲下列之各大船云輪名　級别　噸　量 
麥西杜尼亞Ｍacedonia特級一一○八九孟得愛Ｍantua特級一○九○二開伐Ｋhiva頭級九○九七卡瑪拉Ｋarmala頭級九○九八開什瑪埃Ｋashmir頭級八九六○三角洲Ｄelta頭級八○九七杜古拉Ｄongola頭級八○八三麥爾惠Ｍalwa特級一○九四一瑪里愛Ｍorea特級一○九一一克爾盈Ｋalgan頭級九○六二喀什格Ｋashyar頭級八八四○開盤Ｋhyber頭級九○一四笛文海Ｄevaha頭級八○九二 
　　東洋汽社之天洋丸今日由港來滬送客小火輪於下午四時半離海關碼頭上海運美之出口貨計有湖絲一百六十件又有大批麻雀片約二百餘箱總數有一萬餘副均裝至北美各地者 
[交涉員安置俄難民之通知]  
　　仍與俄僑事務局會辦 
　　白俄難民自於上年冬由朝鮮釜山來滬散居各處各自謀生奈供過於求殊有人滿之患詎繼續來滬避難者仍不乏人以致俄僑事務局辦理造册安置等事異常忙碌最近江蘇特派交涉公署致函滬海道尹·淞滬警察廳·略以滬埠俄僑日衆辦理遣送殊多窒礙現仍由俄僑事務局會同本署設法安置函祈查照云云 
[紅會救護粤戰之電告]  
　　沙河一帶有戰事 
　　紅十字會總辦事處昨接廣東分會來電云現廣州附近發生戰事本會天職所在亟須救護連日均派隊前往沙河白妻山一帶救治軍民多名另隊掩埋戰地遺骸餘日編醫隊三隊出發雙方拯救謹奉聞另函詳述云云 
[外人談滬杭快車遇險事]  
　　字林報云日前滬杭快車與脫鈎貨車碰撞時適有西人某君乘車來滬目睹肇事情形據稱當時未遭大禍殆有天幸蓋機車碰撞貨車後幸二三等車中間之聯機櫃震壞眞空制動機遂將全車停止否則更前三百碼許即爲一河火車或將乘勢墮入河中未可知也雖然該局若以押車人所乘之車掛於貨車之尾則决無此禍矣 
[義振會浙災春振徵募會紀]  
　　華洋義振會浙災振募大會二十五總隊曁春振義勇隊前（星期日）日在寗波同鄉會開三次競爭會到會委員及隊長有盛竹書等二十餘人王一亭主席當由盛竹書報告所任之第一第二兩隊先認五千分並報告補繳原任廣西總隊二千分又第三第四義勇隊田時霖·第五第六兩隊長金潤泉·王湘泉·均報告已募足滿分第七隊長吳靜山報告連前共募得六千分第八隊長顧馨一報告募得五百分第十隊王駿生·第十四第十五兩隊長王涵之·第二十五隊長陸維鏞·均報告滿分第二十二隊吳東邁報告連前一千分第三十三隊報告一千分綏遠隊總隊長陸達權報告續募一萬分湖北隊總隊長諦閑法師續募三千二百二十二分湖南隊總隊長楊奎侯續募二千五百分察哈爾總隊長王一亭續募二千分所有滿分各隊如田時霖·金潤泉·王湘泉·王駿生·黃涵之·陸維鏞·及綏遠總隊長陸達權均得黎黃陂匾額一方盛竹書得蘇省長匾額一方並經議决每星期日仍假寗波同鄉會開競爭會云 
[徽寗旅滬同鄕會開會紀]  
　　徽寗旅滬同鄕會開徵求隊會議並報告各隊第一次徵求成績到者有各隊正副隊長隊員等公推路文彬主席由曹志功代表報告致開會詞畢即宣讀報告分數最佳者推第五隊隊長黃禹鼎得一千五百分其他各隊多有五百分以上報告畢胡佩如提議援照徵求隊組織法每次揭曉得分最多者額外獎分應請主席照章獎勵當由主席宣布各隊均獎分一成次由汪醒齋報告出席各省區同鄉會議情形僉謂此次臨城刦案關係至重而營救華人尤爲各同鄉會應盡義務本會自當勉力追附次曹志功提議臨城被擄華人有婺源同鄉洪錫麒·旌德同鄕方宋宓·困居匪巢生死未悉本會似應表示救助結果即日電致聯會代表馮少山探查二君消息以便設法營救末由胡佩如報告本會會員方東來向在閘北開設永昌餘記雜貨店近因進貨事被人欺詐請求援助結果推曹志功·胡佩如·前往調查實在情形後再定辦法議畢茶點散會 
[寳山新法塘工之成績]  
　　寳山興修海塘就其危險情形酌定修築辦法其最險之處須重築者有數段用新法鐵筋三和土爲之現已完工據塘工局中人云該局鑒於鐵筋三和土之優美堅固以後將仍用新法云 
[上寳電車公司進行訊]  
　　上寳電車公司自呈奉交通部江蘇省長曁松滬護軍使等批准立案後即行積極籌備現已實行登報招股其營業計畫先就閘北區域舖軌通車然後推廣至江灣吳淞之蘊藻浜及眞茹·南翔·等處而閘北各商民以閘北市面近年來商務之繁盛幾有一日千里之勢久感交通之不便紛函該公司請求早日通車並願認繳股欵以資普利故該公司額定股本一百五十萬元除由發起人認繳半數外其餘均歸公募每股一百元先收四分之一計二十五萬元並將籌備處遷至二馬路東叚十八號洋房辦公指定交通·金城·上海商業儲蓄·上寳·農工·等五銀行代收股欵一俟第一期股額招齊即行着手舖設軌道至電車車底已向外洋訂造通車之期當亦不遠云 
[縣署定期會議户籍條例]  
　　上海縣知事公署昨致各市鄉經董公函云敬啓者奉省公署公布本省户籍條例令限一個月内妥爲籌備擬定區域及預算呈復等因茲定於六月一日（即陰曆四月十八日星期五）午後二時開會籌商一切爲此函達即希貴經董查照準時蒞署幸勿他却 
[縣署查塡閘北學校表]  
　　上海縣知事公署昨日訓令第一區學務委員賈豐芸文云案查閘北市地方現在日漸敏盛人烟稠密公私立各學校自必日益增多自應調查明昕俾資查考茲發去調查表式一紙仰即會同閘北市經董將閘北市區域内共有男女公私立學校各若干是何名稱學生若干人在何地點逐一調查詳確塡表呈送以備查核除分令外合行令仰該委員遵照刻速查塡呈報此令 
[閘北水電廠估價展期告竣]  
　　閘北水電廠估價本限定於上星期日（二十七日）結束聞關於電氣部分估價已全部完竣自來水部分西門子等亦已蕆事惟通和洋行工程師則手續尙未告竣故必須展期數日始可簽字云 
[國貨會請免寗茶公司稅釐]  
　　中華國貨維持會昨再呈農商部請准免寗茶公司應繳贛省之五成稅釐電云農商部鈞鑒本年四月八日敝會齊代電代上海寗茶振植公司籲免贛省内地稅釐等情嗣於四月二十一日奉到鈞部第五八七號批開呈悉查此案　　上海總商會電呈到部業經據情咨請財政部查核辦理　　仰即知照此批等因奉此即經轉致該公司查照茲復據該公司經理陳兆燾函稱敝公司購山加工新法栽茶機器製茶完全運銷外洋并非行銷内地前時資本折閱盡凈繼以負債堅毅進行百撓不變曾經官廳派委視察有目共覩敝公司丁此困苦卓絶之時即請求大部撥資輔助亦不爲過乃區區贛省内地稅釐之請求豁免一再靳而不與殊足寒心茲特再懇貴會續呈大部瀝述因苦情形懇求准予豁免行經贛省内地箱茶茶末稅釐以資維持等因據此查我國茶業之日見衰落雖由業茶者固守成規不事改良所致而官廳之漢視無動惟事征抽亦與有過也該公司抱改良華茶之志購山栽樹慘淡經營日事研究精進不已雖耗貲負債亦所不惜其堅苦卓絶良足稱焉其所製之茶均係運銷外洋與洋茶競爭於世界市塲之上苟在上者提倡輔助匡其不逮减輕成本因利乘便則華茶漸振銷遍全球亦非所難且該公司年在贛省内地稅釐約計五百兩並不鉅大我大部何忍靳此一舉手之勞不與豁免而致該公司一再呼籲功虧一簣乎敝會爲茶業前途計公司現狀計特再電懇鈞部請求咨行財政部准予豁免該公司箱茶茶末行經贛省内地應繳之五成稅釐俾該公司一意經營改良精進得與洋茶競勝於海外不特該公司之幸抑亦我國家之光榮也臨電不勝迫切待命之至上海中華國貨維持會叩沁 
[常鎭一帶繭市報告]  
　　無錫各繭行自前日大帮先後開秤以來到貨頗爲擁擠内中高號貨少有今年各鄉繭行向公所報開者較往年爲多聞尙有數處續行報開現西鄉一帶第一日開秤每莊收進竟有二百餘担價爲八十八元第二日到貨乃湧各莊均有放盤爭購開秤時爲八十七八元至收秤時隨抬高至九十一二元東北鄉各莊來貨雖旺繭身低劣惟價已被他處放大致難收短廠商方面恐有受虧 
　　金壇一帶共有八莊今年該處繭身較他處優美開秤以來到貨尙旺繭商爲來源甚佳是以抛價搜羅前朝最大之價每担高至一百零八元據云此貨划廠經繅折不滿五百斤雖高價收進然尙有利益可沾 
　　溧陽常州等處各繭莊開秤已六七日查溧陽一帶收數最多該處各莊向例訂限担位現繭商對於訂抛之額已届到限現爲該地晚帮到貨頗美划繭本尙廉致繭商尙有胃續收餘繭早帮大都明後停秤晚帮再遲三四日惟收價較前稍爲放大因受金壇價大之影響現扯盤定八十八九元 
[雜糧新貨上市]  
　　近數日來北市什糧公會各項花色交易頗稱暢旺而各新貨亦續見上市然外路客帮胃口有限故售價不易起色昨晨有某輪船運來九江蠶豆四百包價開三兩四錢半又溫州蠶豆三百包價三兩五錢又南京菜子二百包價開五兩三錢均爲洋莊所辦去價額因到貨稀少故尙有看高之勢云 
　　又函云蘇浙兩省地方今屆春花如荳麥菜子等類現已陸續收穫詢諸各地來滬鄕人據云收成未歉雖稍有上落惟大體尙優統扯約得七八分年歲緣本年自春徂夏暢雨應時天氣和暖故有此結果値此青黃不接米珠薪桂之時農民得此不無小有裨益也 
[日財政官稍緩返國]  
　　日本財政部理財局長小野氏此次來華考察我國各省財政業經分赴長江一帶及京津等處視察事畢於前晨由寗乘車抵滬寓北蘇州路東和洋行本定即日乘輪返國嗣因滬上抵制風潮日趨劇烈現擬觀察各方態度尙須停留數日云 
[船津日領昨日返滬]  
　　暫時不赴奉天新任 
　　日本總領事船津辰一郎氏日前因公回國茲已於昨日返滬聞暫時尙不赴奉天新任大致在滬可再任事月餘云 
[全國商聯會蘇事務所催會費]  
　　上海總商會昨接全國商會聯合會江蘇省事務所公函内開逕啓者案查各商會納費辦法前由幹事會議决改訂照舊分級合併收取業經函請查照迅予措繳在案乃時逾月餘各商會照數繳到者固爲不少而迄未照　 
繳者尙居多數殊非所以維法團而重公益用特再行函催務希查照繳數月即行寄交事關維繫本省商業最高團體即所以維繫各業自身幸勿再事遲延實紉公誼云 
[商總聯會職員會紀]  
　　國聞通信社云上海各路商界總聯合會（美倫里）昨晚舉行職員常會到福建路郎志豪·山東路錢龍章·及滬北六路成夑春等二十餘代表及會員三十四人副理事長錢君主席首由主席報告謂本總會自分裂後新舊分峙進行頗多障碍應如何設法救濟案余仰聖謂本會已有五年之歷史爭市民權時成績斑斑全國皆知現有南京路等二十二馬路商界聯合會正式代表加入組織基礎極爲穩固嗣經衆議决由入會各馬路聯合會具名登報聲明一切次議救濟臨城難民案主席謂本會因發於義憤組織救濟隊各路會員捐助欵物頗爲踴躍現已組織就緒一俟交通部回電到後即可起程此次辦理手續深恐發生意外手續力求週密曾一再登報公告不幸傳言有人對於此次義舉有所指摘此事是否屬實或别有作用尙未得知然本會爲二十二路商界之團體爲鄭重全體名譽起見自應設法聲明以除誤會議决由法律顧問巴仁律師登報公告如有破壞本會名譽當依法起訴一方並查究内容以明眞相次復議决各案如下（一）函請紗廠聯合會勸令各紗廠設法多紡細紗以代需要（二）函請市民大會將調查所得之國貨名單及商標等送交一份以便轉印分發各馬路（三）致函漢口商會詢問長沙日兵衝突詳情（四）整頓各馬路商聯會案主席謂各馬路商界聯合會發起之初本由各馬路商店合力組織今乃有名無實之組織者應設法調查議决由本總會分派調查員前往各路調查詳細内容議畢聚餐散會 
[日本鐵路視察團不日來滬]  
　　日本帝國協會組織之中國鐵路視察團不日由津浦車轉滬寗車南下外交部於昨分别電致各交涉員俟該視察團到境時即希妥爲招待保護云 
[婦女會茶話會紀]  
　　黃倩雲演說人種學 
　　上海婦女會於昨日下午四時半假座本館三樓舉行茶話會到者十餘人先進茶點隨意談話次由程婉珍女士起立致詞請黃倩雲女士演說題爲『人種學』闡發結婚與體格之關係頗爲詳盡大槪謂在會人士對於結婚一事均以門第·勢力·金錢·爲標準而漠視男女雙方之體格實爲人類退化之原因據歐洲人種學家梅獨氏之研究謂兒童中有九種體格均因遺傳關係致未能發育完全在在有易罹疾病及夭亡之虞考其原因均以其血統體格不完全之故又歐洲有某婦人因體格不完全致其後世子孫四百餘人中大半患神經衰弱及肢體殘廢之症亦有體格强壯之婦人其子孫中鮮有殘廢者遺傳之關係不綦大歟故青年男女當以對方體格爲結婚惟一條件而社會對於有血統關係及殘廢者當禁止其結婚特開一殘廢院以終其身免致流毒後代云云 
[童子軍露宿紀詳]  
　　回滬前之情形 
　　二十六日晚爲童子軍露宿瀏河江邊之第三日各童子軍團於晚間八時舉行營地娛樂大會先由普育學校之樂隊奏樂繼演雙簧·新劇·崑曲·京劇·弦樂·舞唱·英文唱歌·第二十餘節至鐘鳴十一時始歸營就寢至夜半電光閃閃雷聲隆隆値夜司令經乾林知大雨之將至立即吹號集隊不五分鐘全場三百餘人均在夜色迷濛中戎裝整隊乃由經司令發布防雨緊急口令畢始仍歸寢未幾天即傾盆大雨幸各營帳早掘壕溝有所戒備致無若何驚慌失措之情形也二十七日爲露營之末日晨六時雨勢更猛乃由沈總敎練發布命令（整理行囊不十分鐘而全場收拾潔凈整理畢應太倉縣各公團各學校及童子軍團歡迎會之招齊赴瀏河太倉縣立第三高等小學校（原擇在公園舉行因天雨改在校内）自校門以至禮堂布置甚爲精美中懸太倉縣第三區敎育會贈與上海童子軍智·仁·勇·三字之黃色錦旗一方桌上供有太倉縣勸學所贈與本屆分團比賽優勝團體銀盾一座來賓爲廖縣知事·勸學所長·縣署三科科長·學務委員·紳商學界·等三百餘人均冒雨而來可謂極一時之盛旋即開歡迎會其秩序如下㈠燃鞭砲奏軍樂㈡唱歡迎歌㈢行相見禮（一鞠躬）㈣致歡迎詞㈤請童子軍表演㈥贈紀念品並有太倉縣廖知事之訓詞及沈總敎練之答詞云 
[曁南學校創設同學會]  
　　國立曁南學校創辦於前清光绪末年計畢業或轉學離校之同學已達千人均爲南洋各屬華僑子弟現今散布於南洋各埠從事工商敎育而在上海辦事或求學之同學亦不乏人現任校長趙厚生以該校爲華僑子弟求學之唯一機關且對於國家文化有絶大之關係特於寳山縣界之眞茹地方購地數百畝爲校址建築大規範之學校已經次第興工旅滬之新老同學鑒於母校之發達知將來同學必多因於日前發起組織一曁南同學會以聯絡同學感情發揚母校光輝爲主恉當由籌備員將會章起草完畢於前星期日特假老靶子路華僑聯合會開討論會到會者有魏承銓·張家梀·吳宗澄·楊紹涵·蔡興輝·許聲鶚·林鵬飛·吳應麟·張行簡·胡道南·孫純一等由籌備主任胡道南主席將陳熙賢等十數人章程逐條修正通過并議决於本星期六下午五時在大東酒樓開成立大會邀請校長校董主任蒞會指示進行方針等聞該會將來尙欲建築會所一座云 
[同濟醫專改稱大學]  
　　吳淞同濟醫工專門學校昨致本埠各團體各機關公函云逕啓者敝校前於民國六年奉敎育部令定名同濟醫工專門學校設在寳山縣之吳淞近以新建校舍擴充設備請改爲大學呈奉敎育部指令第六三四號内開該校名稱擬改爲同濟大學應予照准備案此令等因奉此遵經改刋校鈐文曰同濟大學之章即日啓用除分别通告外相應函達查照云云 
[家庭日新會今日舉行年會]  
　　本埠家庭日新會會長沈信卿昨發通告致各會員云敬啓者本會明日（二十九）下午三時在中華職業學校職工敎育館舉行第四届年會茲附奉開會秩序單一紙請届時多約同志蒞會爲荷（開會秩序）㈠報告本會宗旨及經過情形㈡報告收支帳略㈢汪千仭演講「吃飯問題」㈣鄒天取西樂㈤德國濮郎克敎授阮介藩演講「化學與日用」㈥熊秉三夫人演講㈦王氏昆仲崑曲㈧葉指發美術遊戲㈨陸禮華女士武術㈩改選職員（晚間七時）電影「蒼禍」云 
[整六債票付息訊]  
　　整理公債六釐債票定於六月一日開始付息本埠中交兩銀行昨接北京財政部曁内國公債局會銜通告准於六月一日由該兩行開始付息並一律付給現洋云 
[省令查辦金其照控案]  
　　公民徐家昌前赴北京部院·南京省長公署·呈控吳淞商埠局坐辦金其照虚糜公欵·假公濟私·引用私親·樹立黨援·等情四欵現聞已由部咨請蘇省長查復韓省長則令行滬海道尹就近調查王道尹奉令後已遵照辦理矣 
[日領事取締日僑裸體外出]  
　　華人如何 
　　日領事以天氣漸熱間有日人外出僅穿私服而不着裙或僅着浴衣者殊不雅觀决從嚴取締云 
[張繼由奉旋滬]  
　　因父故不見客 
　　民黨鉅子張繼前偕汪兆銘因事赴奉事畢後張氏已於前日先行返滬惟近因父故暫不見客云 
[黃包車夫被毆身死之騐判]  
　　黃包車夫某甲於本月十一號夜半在楊樹浦路一千四百六十七號門牌東洋妓院門首被某國人毆斃已誌昨報茲悉甲係江北鹽城人名孫汝卿現年三十四歲昨午由公共公廨兪襄讞與美領阿君蒞所騐明尸體升座公位由滙山捕房捕頭及西探奎爾稟明十一號夜半至十二時三刻之間由巡捕查見該黃包車夫被人毆傷倒於該處人事不省迨送往醫院即死云云又由尸妻孫李氏訴稱伊一家數口全恃其夫拉車度日自十一號下午二時出外遂未歸家其夫素無疾病等語繼由見證通州婦人陳徐氏供稱是晚十一句餘鐘我坐車出外乘凉經過該處日本人所開之酒店門首見有黃包車夫四五人將車停在彼處該酒店内走出穿白色制服之美國水兵三名内有一名即以拳擊死者並用脚踼死者受傷倒地該水兵即乘車向西而去等詞並由特别西探長壳羅香陳述出事後往該酒店調查確係美國水兵在彼飲酒云云中西官得供判騐得已死孫汝卿確係生前腦部受傷身死並據見証陳徐氏供稱前晚十一句餘鐘日本酒店内有美水兵三名飲酒有一名先用拳打後再脚踼等語准先將尸交其妻孫李氏具領棺殮限期再核 
[一週間之洋布市况]  
　　商情通訊社譯瑞和洋行報告云上星期中洋布市面稍有起色大約係受抵制日貨之嘉惠原色市布銷塲及各貨行市大都見漲呌莊共售出四萬零七百五十三疋茲將售出之花色疋數列後原色市布一一九四五疋白市布一六六五○疋粗布七○○疋洋紅布八七八疋翦絨一六○疋軟洋紗四○○疋元色斜紋四○○疋元素羽綢八○六○疋色花羽綢四四○疋斜羽綢六○疋泰西緞一九○○疋羽毛三○疋嗶嘰九○疋羽綾四○疋 
[友華銀行滙市報告]  
　　昨日友華銀行滙市報告云上星期六日倫敦大條銀價近遠期均長○六二五紐約銀價漲爲六角七分一二五倫敦紐約間滙價未動仍四元六角二分七五今日此間滙價掛牌悉照上星期六日弗動市况開盤堅定日中微平遠期尤甚某時中英鎊售價五月份三先令二便士七五六月份三先令二便士六二五七月份三先令二便士五六二五美金售價近期七十四元七角五分遠期七十四元六角二分半至收盤時英鎊最長售價五月份僅有三先令二便士六八七五六月份三先令二便士五六二五七月份三先令二便士四三七五美金售價近期七十四元六角二分半遠期七十四元五角日金各期售價實際均六十五兩八錢七分半購價六十五兩七錢五分銀行滙票定價英鎊三先令三便士一二五美金七十六元二角五分佛郎一一五○枚上星期六日倫敦銀市印度購入收盤時市况穩定紐約市况堅定 
　　尙有本埠新聞等轉入後頁 
 
 

Page 15

 
 
第一萬八千零五十一號;中華民國十二年 西曆一千九百二十三年五月二十九號
星期二 * *本埠新聞二 
[上海商業市况彙錄]  
　　金融 
　　昨日早市銀幣市價大跌爲七錢一分八厘各銀行均有買進午市因中交兩行有繭欵用途裝錫之故仍升至七錢二分○一二五較前日小一毫二五有利買進現洋五萬元和囒又賣進洋五萬元花旗買進洋十萬元麥加利買進洋二十五萬元價均七錢一分八厘交通賣出洋三十萬元台灣賣出洋七萬元友華賣出洋五萬元價亦同交通裝往無錫洋十萬元中國裝往無錫洋八十萬元又裝往蘇州洋十八萬元四月半期洋早市價七錢一分八厘六二五午市七錢二分○二毫半至七錢二分○三毫七五比上日小去二毫五 
　　銀拆早市之價仍高爲五錢午市漸鬆息價回落至三錢八分與前日比較小去二錢絲繭仍有需要蓋本年春繭蠶旺盛廠商均備多買也匯豐收欵六十萬兩麥加利嗬囒正金道勝有利等收欵五十萬兩來加利做出活期押欵三十五萬兩中國做出二十萬兩息均八兩滙豐做出活期押欵六十萬兩價九兩華比拆出二兩天期元十萬兩價四錢六分至四錢八分 
　　昨晚止各銀行查倉庫存現銀二千一百四十四萬兩洋三千一百九十四元大條無存 
　　公債票 
　　昨公債行市又復暴漲人心極好交易暢旺金融公債現貨千元票開六十九元較前日收盤行市計漲六角後又漲四角計最高市價到六十九元四角下午因有賣尸收盤疲至六十八元八角計較前日尙漲四角五月份期貨因明日交割已無市面六月期漲勢甚健開盤六十九元四角漲一元三角五之巨爲昨日最高市價收盤小至六十八元六角較前日尙漲五角五七月份收盤六十八元二角較前日漲八角開盤時最高行市到過六十八元七角整六漲風更盛因發息期届所致現貨收盤較前日漲四角半計價爲五十二元四角半最高市價竟到五十三元期貨人心異常堅固六月份陳息開盤爲四十九元七角半漲六角半最高至五十元收盤回小至四十九元七角七月份收盤五十元漲八角五分最高開盤至五十元零三角按公債行市之變化素稱平穩乃昨日一漲一落相差之巨實爲從來所未有償還短期八厘漲落更巨上午大漲下午暴跌計早市開盤二十九元二角半最高至二十九元三角半下午紛紛抛出開盤一疲至二十七元七角竟相差一元六角半之巨最小又至二十七元五角收盤二十七元七角較前日跌六角半此種變化亦屬數月來所僅見攷償八數日前大漲之故由於北帮收買所致乃昨日盛傳北帮收買公債係一種張氏登台之計劃與前之打破整理案同一辦法云云下午償八暴跌此或其主因也昨市交易極暢成交不下二百餘萬餘票七年長期及五年公債稍有交易價均平穩至於交割後市價雖可望其略跌然目今人心所趨已注重多頭市面一時欲其持殊變化不可得也 
　　國内滙兌 
　　昨内滙行市京津洋匯變化甚劇京滙由一千零五元漲至一千零十元零七角平津洋滙由一千零零四元漲至一千零零七元七角半計各漲五元七角半之巨漢滙銀元亦暴漲四元四角計價爲一千零十元零五角忽然漲高其原因由於本埠厘價暴小之故餘滙均平穩京滙公砝一千零五十二兩五錢津滙行化一千零六十兩五錢均少有變動漢洋例因該埠銀根頗緊滙市有續漲之勢昨懸牌行市計一千零三十四兩五錢計又漲七錢此外徐州銀元跌一元價一千零零四元餘東三省川省各滙均不動計價宜昌宜平一千零三十六兩銀元一千零十五元烟台銀元一千零五十一元九江銀元一千零零四元南昌銀元一千零零五元蕪湖銀元一千零零四元安慶銀元一千零零五元蚌埠銀元一千零零四元南京鎭江揚州銀元一千零零一元半蘇州銀元一千零零一元清江銀元一千零零五元無錫常州宜興常熟銀元各一千零零一元半寗波杭州南通銀元各一千零零二元温州銀元一千零零五元湖州嘉興紹興餘姚銀元各一千零零二元蘭豁銀元一千零零四元半海門銀元一千零零四元福州銀元一千零十五元廈門銀元一千零十元奉天銀元一千零十二元哈爾濱銀元萬縣一千零六十五兩續跌三兩云 
　　外幣 
　　外幣現市昨日仍少生色羅卜票自經前週略漲以來昨日賣户衆多以致千元票及五百元票均形跌落五元二十五元票跌落五錢計千元票買價二兩三錢二百五十元票一兩二錢五元至二十五元票五兩五錢五百元票三兩五錢計跌三兩五錢之巨馬克掛牌小去二千現貨無所成交價仍前日盤子英金票老頭票花旗票法郎漲落均微計法郎跌一釐價一角二分四釐老頭票不動價九角零七釐英金票跌一分價八元八角四分花旗票漲四釐價一元八角四分半因滙市標金和平故現幣亦無巨大變動也香港鈔略有去胃目下現貨缺乏價漲一釐計一元零一分三荷蘭票則由六角九分漲至七角云 
　　金市與匯價 
　　昨日星期一大條例無市報告標金開盤三百十七兩一錢與上日收盤同是時賣出較多故未開先令即小至三百十六兩四錢先令揭曉弗動祗有德滙大二千馬克餘價均無更改標金爲三百十六兩七錢先令等市况初較上日略硬銀行賣出八月份先令價三先令二辦士半買進三先令二辦士六二五又賣出八月份美滙價七十四元半買進七十四元七五又賣出八月份東滙價六五八七五買進六五七五而其時人心較毛盤時爲堅故標金並未跌小爲三百十七兩嗣後即稍轉平銀行賣出八月份先令價三先令二辦士四三七五買進三先令二辦士五六二五又賣出八月份美滙價七十四元三七五買進七十四元六二五惟東滙仍與前價相等致買者頗多故標金最高漲至三百十七兩七兩後乃略小至三百十七兩三錢收盤午後標金甚爲平穩祗有四錢上落其開盤價爲三百十七兩二錢小至三百十七兩先令弗動標金爲三百十七兩二錢最高至三百十七兩四錢先令市况與上午等美東兩滙仍稍轉硬銀行賣出八月份先令價三先令二辦士四三七五買進三先令二辦士五六二五又賣出八月份美匯價七十四元半買進七十四元七五又賣出八月份東滙價六五八一二五買進六五六八七五故標金小去數錢價爲三百十七兩後仍高至三百十七兩四錢收盤云 
　　棉花 
　　昨日棉業交易所通州棉準棉花市價後市稍堅六月份三十九兩八月份三十五兩八錢九月份三十三兩三錢十月份三十一兩五錢五分現花祗有内外紗廠買進現貨送廠陜西花四百件價二十九兩大原買進現貨棧交陜西花一百件價三十七兩五錢大茂買進現貨棧交陜西鐵子花一百五十件價三十五兩二錢五分 
　　棉紗　 
　　昨爲星期一各客帮棉紗交易平平二十支本紗較前日漲銀七錢五至一兩十六支文明略加五錢其餘各牌無甚上落日紗亦加二錢五至五錢交易所標準棉紗近期漲二三錢遠期漲七八錢川帮因蜀中軍事仍未靖息且連日間滙水又有變遷故於棉紗暫時又現停頓惟汕頭早莊青島威海衛漢口江西蕪湖野鷄等帮仍購進花色本紗三　　包日紗四百餘包公會上小包僅有做開十六支金城現貨小包二三十包價一百四十七兩二錢五東方紗廠開出十六支文明大包二百五十包價一百四十六兩溥益紗廠開出十六支地球一百包價一百五十二兩五錢以上期限皆本月份出清三品紗價大阪電報較上星期六漲起日幣一元數角美棉電報現期漲十個音遠期漲十二個磅音印棉朋搿爾好二羅比白洛去漲四羅比市價仍看堅　之象云 
　　絲市 
　　昨日星期一洋莊絲市仍現冷靜緣歐美市塲華絲銷塲均滯市價仍疲是以滬埠各莊對於各絲經現期等貨均無動辦之意故昨市廠白黃灰絲經又趨停頓毫無成交市况續呈沉默云 
　　茶市 
　　昨日本埠洋莊茶市市面稍爲靜寂蓋因大英公司輪船放洋在即上星期成交之貨洋商均擬乘機轉運出口故昨日對於過磅報關一切事項極形忙碌茶棧方面雖有大批小樣佈出然主要行家均無心談盤問價查昨日祁門紅茶由長江進口共有七千餘箱温州紅茶亦到有一二千箱上星期六所到之寗州紅茶一千箱亦於昨日正式出樣而交易不甚湧旺職是之故祁紅成交四百四十二箱係由協和錦隆天祥杜德等行買進祁西之高莊貨售盤七十兩至七十六兩較上週售開之貨價仍無漲縮祁南之中莊貨售盤五十八兩市價較爲軟弱温州紅茶由錦隆天裕美昌等行購進四百三十六箱售盤自二十六兩至二十八兩較上星期約跌一二兩建德紅茶昨由恒記茶棧售出八十箱售價四十八兩市盤仍無變動云 
[南黃浦添置浮筒]  
　　南黃浦江停泊海軍各艦之浮筒原設五個分爲五號現因不敷泊艦之用故由第一艦隊司令部又請江南船塢添鑄浮筒一個業經造成已由海軍周司令命將新浮筒於前日派令工匠人等抛設西砲台浦面以便將來到滬兵艦停泊帶攬之需用云 
[縣商會請緝懲盜匪]  
　　上海縣商會會長近據各業商代表等屢次函催以滬上城廂内外竊盜案件發生已非一次經各事主開單報緝後雖由官廳嚴予飭緝已有破獲人證者而久未破案者爲數甚多未見如何嚴緝或判决處分事關地方分共治安不得不加注意務請轉函官廳速予飭屬緝破將所獲竊盜匪犯嚴行懲處以昭炯戒而靖地方云 
[中國公學消息]  
　　將添設理科 
　　吳淞中國公學中學部自今年開學以來全部實行道爾頓實騐室計劃現聞該校感於吾國科學之不發達將於下半年添設高中理科一班以傳佈科學敎育目下正在籌備一切一俟籌備就緒再登報招生云 
[水警廳防匪]  
　　江蘇水警廳督察長王晏基茲據密探報稱現有著匪河南人單大肚子·及單秋生·即單和尙·並其黨車坊人李金富等近在斜塘沙河地方聚集大帮匪結備有槍械將次出發前往各處意圖騷擾地方肆行刦掠應請嚴防等情當以事關匪徒結帮起事亟宜預爲防範一面查緝該匪等務獲嚴辦以靖地方爰於前日呈由趙廳長立即通令所屬内河各區隊轉令各該汎官警妥爲防範並令訪緝著匪單大肚子等到案法辦以維地方治安云 
[山東劇匪今日起解]  
　　淞滬警廳偵緝隊郝隊長督同偵探丁寳山·王愼卿等在閘北寳興路緝獲山東擄人勒贖之巨匪劉玉石·劉玉宗·李吉山·即李成功等三名並將該匪等所擄山東婦女劉劉氏劉韓氏·劉張氏·李周氏等四口一併獲解到廳押候研訊間旋接山東廣饒縣知事來文並派該縣警察隊長劉振吉督帶員弁到廳迎提等情已誌昨報昨日廣饒縣所派來滬之劉隊長到廳請求將犯交給解魯等情徐廳長以所獲劉玉石等三匪甚爲兇悍且由滬至魯路程較遠非釘鐐銬沿途恐有疏虞當飭司法科將該三匪加釘脚鐐手銬時乃據該匪劉玉等聲稱我等旣犯國法自當聽憑懲辦惟此次指緝我等之線人劉道通者與案中亦頗有關係非竟坐地分贓且渠身穿衣服亦係我等借給並曾親與現洋八百元渠之情罪較之我等尤爲重大若僅懲辦我等殊失所願要求將該線人併案起解方爲折服云云發由劉科長喝令釘鐐還押聽候明日（即二十九日）派探恊同來員護解赴魯歸案訊辦云 
[學商公會職員會紀]  
　　上海學商公會昨日開職員會到者二十餘人由議長朱少沂主席宣告本年届提議各案當經逐件討論先後决議如下一今年夏季施診添聘中醫案議决添聘中醫一人上午九時至十二時駐會施診二規定施診開始日期案議决陰曆五月初一日起開始施診三呈請縣署警廳取締浦江各渡船不准多載渡客以免危險案議决具呈官廳請爲嚴加取締 
[長浜路商聯會籌備會紀]  
　　長浜路商界聯合會自經商界陳文炎等發起後積極籌備已告竣事昨日下午二時開二次籌備會陳其熊主席討論各案（一）交際王金鎔報告接洽各商店情形謂新加入本會者有探勒汽車公司·宏昌當·等十餘家請本會給予入會　議决由文牘股塡就頒發（二）推朱苴英起草簡章交成立會通通（三）聘請張家鎭·何世楨·爲本會名譽法律顧問輔助進行衆贊成（四）定下星期晚九時開選舉職員會議畢散會 
[國樂研究會定期開會]  
　　上海國樂研究社昨致各會員通啓云敬啓者六月二日（星期六）午後一時在本社開四週紀念會籌備會籌議一切方針並選舉籌備職員届時務希蒞臨爲荷社址在城内縣橋南阜民路二百三十八號 
[律師公會定期開會]  
　　上海律師公會訂於六月三日（即星期日）開第二十二次常任評議員會昨日發出通告文云逕啓者本會定於六月三日下午二時開第二十二次常任評議員會務請進時蒞會是荷云云 
[北京稅務學校招考之佈告]  
　　江海關稅務司賴昨代發北京稅務理門學校招生通告云本校現定於陽曆七月五·九·十·等日在北京·上海·廣州·招考新生二十四名有志投考者務於陽曆六月四日起至七月三日止親往上海江海關取閱章程報名應考可也（其招新生規則詳見各報廣告從略） 
[塘工善後局招待各界參觀]  
　　浦東塘工善後局昨請江海關稅務司參觀路政並宴請官紳各界名流到者爲正稅務司賴潑洛·上海縣知事沈寳昌·交涉公署陳震東·滬南工巡捐局長莫子經·張丹榮·毛子堅·趙芹波·葉惠鈞·談公孚·盛茂祥·等二十餘人先由該局董朱福田帶同洋文秘書夏筱雲等招待賴稅務司等入局欵以茶點旋導往參觀自束溝至縣苗圃之馬路賴稅務司因另有要公即興辭而歸其他各官紳在局午膳後始各散歸 
[張謇將因事來滬]  
　　南通張季直君屢有來滬之說迄未果行茲將於六月初到滬仍庽九江路大生滬帳房聞除吳淞港務埠務外尙有關於實業事件有所接洽云 
[軍署通令保護墳地]  
　　松滬護軍使署前日令行上海防守司令部等文云據民人陳奎棠呈稱竊具呈人世居滬濱上邑二十四保方十二圖方字圩内則田一畝六分八釐五毫即坐落高昌廟望道橋江南岸金家石牌樓東首俗呼爲周家墳山是也上塋即具呈人之先祖妣外家墳墓因無嗣族故由具呈人完糧納賦蒸嘗無間茲因本屆清明循例掃墓祭祖詎至該地竟變常態蘭坡公墳墓掘毁無遺槨中瓦磚一無存在外餘之泥土被掘至五六尺之多皆成土坎觀之殊深悽慘詢據墳隣咸稱墳墓槨磚爲流氓所掘賣外餘泥土爲兵士陸續掘用云云查盜掘墳墓律有明章私掘泥土亦屬妨害私人權利若不急圖禁止後患何堪爲特具呈伏乞軍使鑒核准予飭令駐在該地軍警長官嚴查懲辦未毁之處一律保護不得任意再掘以保墳墓等情據此除批示并分行外合行令仰該司令即便遵照查明飭禁云云 
[日警伴送日婦由漢來滬]  
　　束南通信社云日船鳳陽丸前日由漢口開抵滬上時有一日警護送一中國服裝之女子上岸女年四十一面裝飾入時望之若二十餘歲據日警言女名成田陸碧原籍東京十八年前曾肄業東京某高等女學校時與留學早稻田大學現主持北京某雜誌之呂某戀愛結爲夫婦旋隨呂來華居住北京嗣知呂已娶妻而二人之愛情不减顧呂本妻已生子而陸碧每以小產不育迄留華多年並未入籍至本月初呂以電話請友人某轉告陸碧謂暫赴漢口一行即未歸宅陸碧於四日晚在北京各處尋覓精神卽呈異狀嗣携隨身物件等赴武昌呂家尋訪亦未見悲觀不勝即呑戒指火柴以圖自盡又爲呂之母兄及醫生所治愈乃乘隙逃出仍於各處探訪至某旅館遇有石某者因酷似其夫致有誤認情事旅館因其爲日人遂通知日總領事館由館派其送歸原籍云 
[紅煤與烟煤之市况]  
　　山西紅煤滬地名曰白煤本無專礦任人收買惟運輸艱難須經過京漢京綏京奉三路周折旣多來源遂少近因京綏路行記賬之法到貨大旺茶會呌價因而驟跌專做紅煤等家競爭頗烈價由十三兩五錢跌至十二兩尙呈跌勢至烟煤則上等煤除六河溝外存底甚薄即六河溝煤亦僅由客輪帶來爲數不多雖銀根奇緊輪舶減少惟因紗廠大都停工絲廠亦未開工尙足供給故市價亦無甚變動 
[崇明女子投捕房求援]  
　　崇明女子丁小連子前日自投福州路總巡捕房稟稱近在原籍被嚴志連誘拐來滬得洋五百二十元賣與北海路二百七十四號門牌婦人陳鄭氏李氏家内乘隙逃出求援等語捕頭諭令將女暫留即飭包探謝水泉協同九十號西探往將兩氏拘押復至城内某小客棧内將嚴志連拿獲寄押淞滬警廳昨晨將女與兩氏併解至公共公廨第一刑庭即據該探等上堂稟明前情訊之李氏延律師到堂代辯聲請准被告等交保經關讞員核供商之英密副領事判兩氏各交一千元舖保候函致淞滬警察廳將嚴移提到廨訊核小連子暫留濟良所候示 
[工人被仇戳傷]  
　　昨晚八時同興紗廠工人蔣同均行經戈登路被與有仇隙之某甲糾集同類圍蔣攅毆并用刀戳傷其腰部蔣即痛倒於地行兇人乃一哄而散嗣經人鳴得戈登路捕房二百八十五號華捕到來車送受傷人往仁濟醫院醫治 
[催領漏貼印花簿據]  
　　夏季檢查印花連日在南市第一區警署轄境以内實施檢查所有貼不足數之簿據摺子等均帶回存署聽候飭傳照章處罰在案茲聞該署王金山署長以所存簿據大半由各該商店執事遵章呈繳罰金領回補貼尙有多數意存觀望昨特派長警前往各該商舖分别傳諭責令趕緊到署領取云 
[聯益善會注重防疫]  
　　上海聯益善會施醫院因入夏以來寒燠靡常難免時疫發生若一經傳染甚至不及施救因特備防疫注射液質凡注射者可免傳染之虞聞每日上午九時至十二時爲止爲人注射並不收費 
[倣冒洋酒案候續訊]  
　　法商龍東公司前延律師代表投法公堂控章安秉等倣冐白蘭地洋酒一案經包探拘獲案内有關之仇永順·郭儀廷·沈中萬·等奉判押候再核各情已誌前報茲由捕房包探曹安昌陸根生·何土根·等續獲關係人高根林·陳根寳·胡金元·等三人並　出洋酒數十瓶帶入捕房昨解法公堂請究先由捕頭上堂稟明前情急欲到漢口地方故將白蘭地二十四瓶抵押與民人處計洋三十八元言明限期半個月贖還不料到期不贖故由民人托陳根寳銷售得洋四十元實不知是僞酒求察陳根寳供向在蘇州九樓爲堂倌前由高根林托我將洋酒轉售與杏花樓實不知其僞造胡金元供民人在蘇州與陳同在九華樓爲堂倌售賣洋酒之事民人毫不知情此次在火車站與陳等遇見致被拘案求察聶讞員商諸法正領事德君判還押聽候展期再行核辦 
[私用帳洋查產再核]  
　　殷季成前延辣福郎律師代表投法公堂控凌祥生私用賬洋九千餘元求追等情奉判押繳迄今已兩年有餘分文未繳昨又提訊先由原告律師聲稱被告頗有家資有意挺押不理仍求嚴追詰之凌祥生供民人在押一時實無力籌措求請核奪中西讞員會商这下判被告還押限原告於兩個月内查明被告有無家產稟復核奪 
[餅攤夥刀傷身死之請驗]  
　　陳富林陳富根弟兄二人現在虬江路同樂里口擺設餅攤雇用林某爲伙咸以林司務呼之本月二十二號夜林某不知因何其咽喉爲刀所傷當時陳等將林車送寳山路濟生醫院醫治乃因所傷過重延至昨晨斃命當經院知照五區警署令飭寳山縣吉一圖地保李順寳於昨午刻投上海地方檢察廳稟請騐究 
[花邊工人爭資已解决]  
　　機織花邊各工人近因廠主將每板織工一元九角改至一元六角致各工人大爲不然昨日各廠主邀同工人在山景園會議廠主謂今屆各省銷路不佳存貨甚多實在勉强支持以後生意發動仍照前定工資計算現下請原諒廠主之因難各工人磋商之下做工每板至少一元七角再少情願休業後經人調解酌中辦理每板加五分計一元六角半雙方允許當塲簽字自明日起照常開工始得了事 
[花衣船被浪激沉]  
　　花衣船户吳金棠前日在閔行裝永生號花衣二百包來申交卸與北市某紗廠昨日下午駛在南黃浦長十八里浦面適潮水盛漲該處浦面遼闊潮浪甚急吳船所裝　脚甚重難以支撑致被浪激沉吳與船伙二人當由緝私巡船經過上前救起尙有丁濤濤隨浪打去尙未救起吳來申報告永生申號並知函閔行總號一面雇船　滾鈎打撈丁之屍身云 
[童養媳溺斃免驗]  
　　浦東南二十四二圖地保徐新橋前日下午投地檢廳稟稱三林塘沈家橋附近王家圈地方有寡婦王張氏家童養媳計阿三今年十四歲本日（即二十七日）午刻赴其家門前小河中淘米不知如何失足墮河溺斃經人察知將阿三救起已無氣息其姑王張氏得悉大駭以丈夫死後不久此次又遭溺斃養媳因此痛不欲生旋即背人躍入該河中覓死事經衆鄰察知帮同設法將王張氏救起目下雖施手術挽救然當地保來廳報騐時生死尙難預卜爲此來案稟請相騐車檢察長據稟後以本日爲時已晚着該地保回鄉預備一切候次日（即二十八日）派員下鄉相騐可也昨已屆期午前十時許該地保徐新橋又偕同王張氏夫兄王阿虎及已死阿三屍伯計餘銓等同投檢廳稟稱王張氏刻已救活無恙已死阿三屍體則由王阿虎計餘銓等前來請求免騐自願棺殮爲此帶同王計來案請示嗣奉楊檢察官開庭命傳王阿虎計餘銓及徐新橋至案預審一過姑准免騐判令王計各具切結呈案着速回鄉趕緊棺殮　 
[攫金挖耳押三月]  
　　高友貴因在派克林路攫取婦人沈包氏之金挖耳一支被包探譚鳳池連贓拿獲帶入捕房昨解公共公堂請究經中西官訊實判高押西牢三月贓交原主領回 
[拐逃媳婦之扭控]  
　　清江人王鳳祥住閘北長安路其媳徐氏年十八歲於上月間被王之堂姪王金云誘往他處四尋無着嗣後王託同鄉徐德奎帮尋前日徐允將該氏送回要索酬洋四十元正在爭執間王妻陳氏亦將王金云尋獲當由鳳祥一併扭控四區經劉署長質訊一過押候核辦 
[媳父助女行兇之控究]  
　　住居閘北永興里之高郵人史興萬其子高林去年憑娶同鄉蔡萬銀之女爲媳近因時常出外前日被翁訓責之下該氏訴知其父詎蔡不問情由糾集多人擁至史家尋衅肆毆致傷史之姪媳内部由史鳴警將一干人扭控五區一分所經王署員質訊一過轉解司法科核辦 
[燕子窠主客併罰]  
　　北海路二百六十六號門牌有人開設燕子窠被老閘捕房捕頭偵悉於前日下午派令中西所探協往查獲當將其主金壽生與烟客袁蟄安·金阿大·李壽昌連同烟具一併帶入捕房着金壽生拘留烟客准各存洋五元保出昨奉公共公廨傳案訊明官判金罰洋三十元餘人均不到案諭將保洋充公烟具銷燬 
[和誘案男女併究]  
　　住居滬城老縣前商人吳履生家有一女小字巧珍年已及笄尙未字人不料該女近與奉天人刹建釗戀愛已有多日上月下旬刹竟誘女偕逃吳偵騎四出杳無音信前日下午經人向吳報告謂刹與該女同在小世界游玩吳立時馳往果將男女雙雙拘獲鳴警解送一區二分署抄出由刹致女情書數封楊署員以案關和誘判令備文於昨晨轉送地檢廳訊辦旋奉檢察官訊供之下判刹收押巧珍交乃父領回候示 
[對買賊押候訊辦]  
　　匪徒陳兆林至小東門大昌綢莊以購物爲由攫取條子紡綢一疋奔逃由警追獲人贓押送一區二分署訊辦在案茲悉此案已奉楊署員研訊之下於昨備文派警將陳押送地檢廳訊究大昌綢莊亦遣伙周元益投廳稟請究懲嗣奉檢察官研訊之下判陳押候訴辦 
[渡船划船貪載之查禁]  
　　浦東三區警署曾署長因沿浦各碼頭渡船與划船時有貪載搭客溺斃人命情事故於昨日傳諭渡口崗警對於渡船划船務須隨時留心查察如有不照定章貪多攬載者即行拘署罰辦一面通函各分駐所警佐一體飭警查禁以資整頓而防危險云 
[跳電車跌傷頭臂]  
　　昨晚八時許常州人董安書附搭無軌電車行經二馬路閘路口自電車上躍下跌傷頭臂等處當由老閘捕房一千五百四十一號華捕到來雇　車送入醫院醫治一面抄錄電車號碼呈報捕頭候示 
[汽車撞斃女孩之結果]  
　　汽車夫徐芝林於本月二十六號開駛三千二百零四號汽車經過新閘愛文義路大通路橋堍適有九歲女孩金寳跑過馬路致被該車撞倒碾傷由印捕查見將孩送往醫院餘帶入捕房稟明捕頭派探查得孩係婦人薛任氏之幼女詎因傷及要害醫治無效旋即身死經捕房命將屍體車入虹口斐倫路驗屍所稟請公共公廨李襄讞會同英威副領事於昨午蒞所騐明升座公位向一干人證質訊之下均稱其時汽車夫曾揑喇叭係孩奔跑致車不及避讓云云中西官遂判曰騐得已死幼孩係汽車撞傷身死訊據人証供稱小孩奔過馬路汽車不及避讓撞傷致死除飭屬 
具結領殮外汽車夫徐芝林開釋着車主從優撫卹 
[汽車撞傷行人案併紀]  
　　某號汽車於昨日上午十時許駛經南京路撞倒行人陳根泉跌傷頭部經老閘捕房九百三十號華捕到來抄錄汽車號碼另雇車送受傷人投醫院醫治又有常州人羅小寳昨日下午一時許行經先施公司前遭汽車撞倒碾傷腿骨經老閘捕房三十三號西捕到來押令汽車載送仁濟醫院旋即帶該汽車夫入捕房稟候捕頭發落又昨日下午五時寗波人王菊夫在南京路行走被汽車撞傷胸腹等處當由老閘捕房一千零八十一號華捕將汽車號碼抄錄另雇車送受傷人往仁濟醫院醫治 
[公共公廨訊案彙錄]  
　　昨晨公共公廨民四庭由兪襄讞會同美阿副領事訊理（一）勤華貿易公司訴集成藥房擔保協和貿易公司訂立購買胡桃肉合同延不履行案結果候定期續訊（二）長豐行延羅傑律師訴吳祥麟定貨損失案結果改期第一件排訊（三）戴菊溪訴胡仲鳴租屋糾葛案結果限被告於三禮拜内到案說明當時情形再核（四）陸根生訴康年保壽公司經理嚴蘊玉不賠保險費銀案（五）明新公司訴美豐公司欠賬欵案結果均改期再訊又午後民四庭由陸襄讞會同美白副領事訊理（一）合成公司訴汪叔成汪蔭普不理押欵案結果登報十四天傳達被告到案候訊一面函請地方審判廳將本案抵押品暫行扣留（二）婦人張馬氏訴龔阿林欠借洋案結果限被告於七天内自投地方審判廳候質違干提究（三）貝欽生在地方審判廳訴婦人張劉氏該廳來文移傳案結果本案被告業已自赴審判廳候訊　單註銷（四）婦人楊氏訴許勝祥周俊義擔保借洋案結果被告等無故不到原告呈堂之証據認爲確鑿可信應准予即時判决着被告等償還原告洋二百四十二元借據附卷 
中華職業敎育社通訊 
　　社址上海西門外方斜路林蔭路口 
[敎育與職業雜誌第四十五期出版預告]  
　　本雜誌自第四十一期改刋小本銷路甚暢經已再版現第四十五期亦已發行此期所載職業敎育消息若香山慈幼院之職業敎育·馮玉祥軍隊之職業敎育·保定之職業敎育·太原之職業敎育·諸篇均係本社派員楊衛玉·章伯寅·兩君實地調查之報告資料極爲珍貴（尙有京津東三省方而報告以不及刋載待加入第四十六期）此外有德國實業界之凱撒囂俄施丁納史一傳極有趣味蓋施丁納史以一人而兼爲煤鐵大王·新聞大王·航業大王·旅館大王·化學工業大王其富力勢力之雄厚實爲世界一大偉人也又有新發現之紡織原料一文係研究一種纖維名奥克漢甚有科學上之價値黃炎培博士近作學商業的青年自省七條實爲商塲成功之秘訣亦刋入本期想愛讀本誌者必皆以先覩爲快也每册售銀一角如預訂全年十期連郵費祗須一元（國外加一角）並有專號一册爲贈如有訂購者可與上海西門外方斜路中華職業敎育社接洽（郵票亦何代價）云 
公布欄 
[江蘇高等檢察廳]  
　　批示張子元狀悉本案尙未准審判廳函送判詞到廳所請無從查核此批吳國泰狀悉候令溧陽縣知事迅予查明法辦此批徐建勳狀悉再審條件刑條例規定至爲明瞭該聲請人不解文義一再纒凟案歷數年屢經駁斥該聲請人迄無覺悟實屬愚頑旣據聲請前來候再送同級審判廳核辦此批金金生等狀悉凡上訴案件一經判决確定即令交第三監獄執行業于前狀明白批示在案所請發回原縣之處仍難照准此批吳大觀狀悉准即調卷仰迅　上訴理由詳細陳明以憑核辦此批李金魁狀悉候卷到再行核辦此批陳義興狀悉候送同級審判廳核辦此批胡雲山狀悉已諭令分監長依法提釋矣此　周林氏狀悉候送同級審判廳核辦此批程如琴狀悉候補送同級審判廳核辦此批徐宏奎狀悉候令縣迅予依法辦理此批以上五月二十六日 
[上海地方審判廳]  
　　批示一件曹阿大具領由單借據由狀悉准領此批一件柏金奎請領銀洋由狀悉案已飭傳仰於本月二十九日上午十日隨帶婚帖來廳候訊此批一件龔劍山聲請執行由狀悉候飭傳訊奪此批一件魏　堂聲請執行由狀悉候飭傳訊追此批一件喬金奎具交銀洋由狀悉交洋十四元七角五分存候給領此批一件黃子山聲請執行由狀悉案已飭吏執行矣仰即知照此批一件費克明委任葉雨卿具領契據由狀悉准予委任此批一件費克明具領契據由狀悉准領受狀證一紙存此批一件顧鏞藩等具領銀洋由狀悉仰于本月二十九日下午二時持證來廳具領與隆票一紙存此批一件談顧氏具領吳德義交欵由狀悉准於本月二十九日上午十時來廳繳證具領此批一件談顧氏具領王慶元交欵由狀悉准於本月二十九日上午十時來廳繳證具領此批一件傳毛毛聲明案已理楚請領欵項由狀悉案已傳訊候訊明發給具領此批一件吳蕚蓀聲請銷案由狀悉准予銷案此批一件姚仁士具　執行費用由　悉繳洋十元存此批以上五月二十六日 
　　民庭主文一件判决霍季摰與李佩珍租金涉訟一案（主文）李佩珍應償還立德公司洋六十二元小洋十角繳案給霍季摰具領訟費歸李佩珍負擔一件判决于桂嶺與唐雨生等票欵涉訟一案（主文）本廳民國十二年文字第九五號支付命令廢棄之史德新應償還于桂嶺洋七十五元如無力償還由唐雨生負責代償于桂嶺其餘之請求駁斥訟費史德新負擔一件判决　雲龍與婁規增等賬欵涉訟一案（主文）原判關於駁斥戚雲龍對於婁規增私收春和館與得興館欠欵之部分廢棄之婁規增償還戚雲龍洋一百元零五角如無力償還應由魏亭興負責代償訟費歸婁規增負擔一件判决邵秀英與張三山等遺產涉訟一案（主文）原告人之請求駁斥訴訟費用由原告人負擔一件判决范阿芳等與顧藩聲請撤銷業董資格一案（主文）原告人等之請求駁斥訴訟費用除反訴訟費洋四元五角應由被告人負擔外餘由原告人等負擔一件判决王林氏與王毛毛租屋涉訟上訴一案（主文）本件上訴駁斥第二審訟費由上訴人負擔一件判决黃紅雲與黃曹氏糧地上訴一案（主文）原判關於應由黃紅雲將地補足四千九十二步之敷及補足地内之糧苗分切過户部分廢棄黃曹氏在第一審對於上開之請求駁斥第二審訟費由黃曹氏負擔一件判　秦國安與環克剛同居涉訟一案（主文）環大仁子應與秦國安同居環克剛不得　阻訟費由環大紅子負擔以上五月二十六日 
[上海地方檢察廳]  
　　批示榮銀和據訴爾四妻藉端滋閙等情事屬違警範圍仰隨時報告就地崗警核辦可也此批黃金榜狀悉所請於法不合碍難照准此批顧昌清狀悉前已明白批示仰即遵照此批陳有財狀悉候傳訊此批尤劍泉狀悉仰候刑期滿日省釋所請不准此批時楊氏狀悉候偵查核辦此批沈少華狀悉候傳訊此批郭昌齡狀悉刑事無備案成例所請不准此批劉宇寬據訴爾妻彭氏縱有捲逃情事但未脫離夫婦關係如果爾即行再娶是爾已犯重婚律究竟爾是正再娶抑　姘姦着聲叙明白再行核辦此批夏鼎興狀悉仰即來廳候訊此批以上五月二十五日 
　　批示潘吳氏狀悉候偵查此批朱水龍據訴不成立刑事着毋庸議此批衛增福狀悉本案已確定執行矣所請仰逕向同級審判廳起訴可也此批楊華卿狀悉本案旣經訴由長春地檢廳核辦有案拐犯及爾女阿梅又均在長春地界應仍向長廳呈請拘辦免致貽誤事機仰即知照此批張楊氏已批爾夫狀内矣所請暫難照准此批楊泉林狀悉仰遵前批毋庸多凟此批夏張高狀悉仰候起訴同級審判廳訊辦所請保釋不准此批管樹清狀悉仰候函請催鹽城縣查復文到核辦此批姜桂林狀悉仰遵前批毋庸多凟此批楊平氏狀悉仰即覓取妥實保店來廳准予保釋出外尋獲候陳氏交案訊辦可也此批鄔松伏狀悉仰仍遵照前批毋庸屢凟此批以上五月二十五日 
 
 

Page 16

 
 
第一萬八千零五十一號;中華民國十二年 西曆一千九百二十三年五月二十九號
星期二 * *   
 
 

Page 17

 
 
第一萬八千零五十一號;中華民國十二年 西曆一千九百二十三年五月二十九號
星期二 * *本埠新聞三 
[東方銀行滬行將開幕]  
　　東方商業銀行上海分行在江西路三十六號現定於明　 
日（三十日）開幕監理爲鍾君南漁監察爲李君守一經理爲韋君淥泉副經理爲黃君振聲襄經理爲陳君慶華參事爲蔡伯良·韋榮駱·杜梅叔·陳雪佳·董蘭舫·簡銘溪·李守一·鍾南溟·張平夫·陳煥之·容星橋·張壽山·梁創·歐陽星南·張蔭槐諸君云· 
[船牌照相軟片到滬]  
　　依爾福廠近有軟片大小多種運滬可合各式手提鏡配用價他較種軟片稍廉該廠出品船牌大紅粉紅乾片白金紙等運銷中國多年南京路英明照相館曾經試用該軟片攝出影像該廠委託五洲大藥房經理備有樣子贈送試用各照相材料舖均有該軟片出售云 
[德明火油改定市價]  
　　北京路七一至七三號之德明洋行現改定火油市價如下德明船牌四元二角半德明自求牌四元零五分云 
[橡皮鞋底之普售]  
　　南京路陳嘉庚橡皮公司所發明橡皮底粘底鞋其原料完全該公司自己橡園所出產故在南洋已供不應求今來上海所以此種銷路爲大且買者大都爲男女學界中人最可愛者上星期日有小學生三人年均十二三歲到店各買鞋一雙稱是由虹口專購該鞋而來買後即怱怱乘電車去是可見其愛用國貨之一斑云 
[夏季帽廉價]  
　　南京路石路西首和豐呢絨號新由英國運到大批草帽·派勒帽·考克帽·白呢帽等皆爲夏季應時貨物大減價出售云 
[國貨木紗之推銷]  
　　先施公司二樓線部自擴充營業以來日形忙碌該部主任對於國貨竭力推銷昨日又進本埠眞華廠出品之鎖鎖牌木紗二百碼各色均有價目甚廉白色每打祇售十一元五角黑色十二元五角云 
[華彰運到夏令貨]  
　　抛球場華彰廣洋雜貨號現運到廣東各色莨綢·花素雲紗·圓紗夏布·洋莊夏布·粗細蚊帳紗羅等價目均極低廉又神功濟衆水爲夏令要藥亦廉價出售云 
[嶺南公司代客修理汽車]  
　　閘北虬江路三百六十八號嶺南汽車公司由旅滬粤商楊黎兩君所組織聘請歐美回國專門技師修理各式汽車改裝車身坐位機件并自運各國名廠象皮胎輪及出售一切汽車用品云 
[新到應時補品]  
　　抛球塲同協祥號現運到應時補品多種上白官燕每斤二十四元至四十元原皮西洋參每兩四元原皮西洋參條每兩二元原皮西洋參粒每兩八角并國貨食品如魚翅·海參·目魚·冬菰·香菰·口蔴·淡菜等均較日貨優美定價低廉云 
[又到一批熱水瓶]  
　　南京路中德商店向以出售德國貨品爲名各色應用物件無不搜羅殆盡而取價又廉故門市頗旺如前次售去之一萬隻熱水瓶每瓶皆印有特别西文頗易辨明且瓶内玻璃質又甚潔凈經久不銹亦無漏水之虞現聞又到大批每隻仍售一元云 
[儲蓄會之擴充]  
　　上海東亞儲蓄會創辦業已三載茲悉該會近又議增特種儲蓄云 
[進步莊廉價廿日]  
　　南京路中市之進步鞋帽莊製售各式新樣鞋帽門市甚熱鬧現特舉行大减價二十天云 
[公民肥皂廠之三週紀念]  
　　南京路盆湯衖集益里三衖之公民肥皂廠所出萬字牌洗衣肥皂係用上等原料所製堅結耐用去垢極易且係國貨而取價甚廉故易得顧客之歡迎每年銷數約有二十萬箱近該廠因三週紀念自陰曆上月（三月）二十五起至本月（四月）十五止減價一月並有贈品凡購三十箱者送一箱現在瞬將截止紛紛爭先購買外埠函購亦復不少茲悉該皂批發價目一百二十塊每箱三元六角一百四十塊每箱四元二角云 
[敎育參觀團過滬]  
　　平湖敎育參觀團張靜侯君等於前日（二十七日）搭輪來滬庽五馬路來安旅館昨晨七時轉乘滬寗車赴南京參觀勾留一二日回申時尙須折往常州·無錫·蘇州等處參觀並聞張君等此行對於新學制設備十分注意以便歸去實施改革之基礎至於社會情形亦詳考察云 
[杭州一師學生旅行來滬]  
　　毒案尙未解决 
　　杭州第一師範學戊組學生因修學旅行於前日由杭來滬寓西門第二師範學校連日分往各學校各廠家參觀預定於今日下午返杭聞該校駭人之毒案迄今仍未解决該校學生備極憤慨現組織委員會專究其事務使水落石出云 
[夏令兒童義校之會議]  
　　本埠夏令義校運動爲各基督敎各大學及各敎堂所發起今年七月初旬擬繼續開始運動舉辦義校八十所敎員延聘男女大學生擔任前昨兩日有義校男女敎員二百餘人叙集於雲南路慕爾堂討論辦學手續並請富有經騐大學敎授演講敎授故事·衛生學·音樂·手工云 
[蘇紗緞校旅滬校友開會]  
　　蘇州紗緞學校旅滬校友會於前日假法外灘四號開第一次談話會到者約數十人推何兆慶君爲臨時主任報告開會宗旨常時到會者均贊成重行改組並修改章程及徵求旅滬同學之加入倘在滬諸君願加入者可即通告天津路大豐號李詩讚君或法外灘四號何兆慶君又城内侯家路曹品三君處並議决定本星期日仍在原處開第二次談話會討論一切問題云 
[南洋學會之英語比賽]  
　　本星期六（六月二日）晚七時南洋大學南洋學會言語部將舉行英語比賽云 
[文科專校聘定事務主任]  
　　江灣文科專門學校自創辦以來成績頗著下學期擬再加刷新已聘定沈穉卿爲該校事務主任沈君係北京中國大學法學士云 
[留東高工同學之歡迎會]  
　　歡迎許緘甫與朱謀先 
　　本埠東京高等工業學校同窗會昨午在大東旅社開會歡迎許緘甫朱謀先二君到者頗衆許君係浙江專工校長爲考察工業渡歐朱君係緯成公司經理代表全國絲業參與美國絲業博覽會 
　　席上許君除報告考察情形外又謂歐美勞工界之勢力目下異常膨脹潮流所趨恐吾國亦將步厥後塵所望吾輩技術之智識階級及時起任勞資兩方之調和組織資本家與勞工之聯合團體以弭二者間之衝突面圖實業之發展云云 
　　朱君則謂美國絲製品之種類極繁吾國今後亦宜仿製庶可推廣銷塲且吾國原料優良所以不克與外貨爭勝者實由蠶種烘繭製絲不良之所致然欲三者同時改良殊非易易鄙人擬先勸告同業由改良烘繭增進出產入手云云三時半散會 
[女體育校將開運動會]  
　　本埠中國女子體育學校成立已十五載本年遷移提籃橋倍開爾路茲定陽曆六月三號開第十一次運動會會塲暫借精武體育會操塲刻正預備一切屆時尙有高級生試敎之各小學校學生參加表演并聞此次運動會完全由學生組織其詳細情形備載會塲特刋想至期必有一番佳况云 
却理斯蘭（CharlesRay）爲美國電影界後起名伶之一生於甲克生維爾Ｊacksonville（地名屬伊立諾彝Ｉllinois州）當髫齡時已有志於戲劇希冀成一優伶但乃父殊不爲然送諸一商業學校欲其習商科以冀有所成就詎却理無心於此久之竟無寸進後其父見却理志不可奪乃任其自由惟其父嘗與之言定如却理苟在優孟中能獲機遇成爲名伶則不生問題否則仍須習商業後其父見却理頗能造就因亦極力助之在一九一五年即在導演家湯姆斯應司ＴhomasＨ·Ｉwce處試演繼即受其雇用洎乎今日却理已自設攝影片公司矣彼最初之一影片名４５ＭinutesfromＢroadway係美國第一影片公司攝製云 
[觀映卓别麟新片者之狂熱]  
　　卓别麟之『逃犯』新片自二十七日起即在愛普廬影戲院放映每次在開幕前即停止售票後到之觀客除預先定座者外多紛紛折回觀衆之擁擠實爲從來所未有足見卓氏藝術號召之能力矣『逃犯』共分四大本映演時須歷一句餘鐘此外又加映陶格拉斯范朋（曼麗畢克福之夫）與卓氏合演之『記事影片』及童鈴佩佩配蓋之『頑童』俱有極濃厚之興趣云 
 
 

Page 18

 
 
第一萬八千零五十一號;中華民國十二年 西曆一千九百二十三年五月二十九號
星期二 * *[音樂會四週紀念會誌]  
　　北四川路中華音樂會昨晚在橫浜橋福德里中央大會堂與行四週紀念會·歡迎新會員·及給獎徴求會出力人員到會者有男女一千餘人八時開會報告新會員有一百二十餘人分數一千五百餘元後有音樂·及幻術·笑劇·等餘興臨時加入楊溪俱樂部之絲竹團雅奏微音妙響聽者怡悅直至十二時後散會云 
[河南旅滬美術同志會已成立]  
　　河南旅滬美術同志會前日在愛多亞路東方公學開成立大會内分事務（庶務·會計·文牘·書記·交際·）游藝（新劇股·音樂股·展覽股·）文藝（編譯股·出版股·）三大部推郭予情君爲總幹事楚國俊爲事務部主任·公素勤女士爲游藝部主任劉德宣爲文藝部主任凡有志研究藝術者均可加入云 
[實業社編印職業書件]  
　　海寗路福壽里中國實業研究會爲提倡家庭職業起見特山編輯部選擇各種小本實業合於家庭應用常識·及便於舉辦見效之工作編成書報分送各界並徵求新會員云 
[星期講演會演講紀]  
　　北泥城橋中國商業公學昨開第一次星期講演會到者甚多敦請朱經農博士講演題爲「理想中之學校生活」關於學術公開·生活研究·娛樂原理等項均極透闢聽者動容下星期日（六月三號）又擬請人蒞會講演地址仍在該校禮堂云 
[少年團之化裝演講]  
　　中華路少年宣講團日昨應儉德儲蓄會之約担任化裝演講「儉德之妻」寓有戒除糜費勸人節儉儲蓄之意頗爲觀者所重視又該團籌欵會第三次成績揭曉期爲本月三十一日（即星期四）假座三馬路一江春餐館舉行聞各隊長對徵募進行頗猛刻已柬請各隊長屆時蒞會云 
[昨日之菜市]  
　　葷蔬菜稍貴 
　　連日天氣陰雨各菜上市頗少故菜價因隨之而稍貴各價如下 
　北市　南市　北市　南市 
蝦每斤四角五百至九百文明蝦每對一角一百文鹹帶魚每兩三十五文二十文大黃魚每兩二十文十三文銅盆魚每兩二十文二十五文青魚每洋三斤三斤甲魚每兩二十五文三十文班魚每兩二十文二十文蒲扁每斤百八十文白魚每兩二十文十六文麫條魚每兩十五文十文鯧魚每兩二十文二十文牛肉每斤三角二角鮝魚每兩十六文羊肉每斤三角六分三角　魚每兩二十五文二十文鴨蛋每只四十文三十文雄雞每斤三角三角沙魚每兩二十文十五文　魚每兩三十文二十二文鹹蟹每兩四十五文三十文鯽魚每兩二十文二十五文梅蛤每兩二十文三十文烏賊魚每兩十五文十六文鷄蛋每只三十文三十文鴨每只一元一元搶蟹每兩二十文二十五文龍鬚　每斤百六十文蛤蜊每斤一百十文一百文冬瓜每斤百六十文豬肉每洋三斤半三斤四兩雌鷄每斤三角四分四角蛙肉每兩二十文鴿每只三角二角半黃瓜每斤百六十文百二十文蓊菜每兩二十五文菠菜每斤一百文四十文　豆每斤四十文五十文菱白每斤百六十文二百文青菜每斤三十文三十文葱每斤一百文八十文鹹香瓜每兩四十文三十文春笋每斤二角二百四十文黃豆芽每斤百四十文八十文竹　每斤二百四十文二百文鮮鰲魚每兩二十文 
[久記社演劇預誌]  
　　爲送診所及義務學校籌欵 
　　芝罘路久記社爲補助義務學校經費·及籌設暑期送診施藥二事特定六月八日（星期五）假座九畝地新舞台演劇一天該社此次將排演最優美之戲劇日來正從事練習入座券分一元二元三元數種包廂每間定五十元各社員已紛紛認講故預料結果必佳云 
[集會表]  
　　陽歷本月時期　地點　召集者　事由　　廿九日江灣復旦大學馬君武君之演講卄九日虹口日　俱樂部音樂會卄九日晚九時博物院路　心戲院傑爾皮夫人跳舞會卅日江西路三十六號東方商業銀行開幕禮卅日帶狗橋北寳善街口九福堂　扇莊開幕禮卅日浦東中學校友會浦東中學校友會校友會卅日南京路市政廳中西　花會名花展覽會卅日下午一時南車站路文安里二號南車站路及黃家　路商聯會成立會卅日下午五時一刻崑山花園五號萬國拒土會董事會卅日晚七時寗波路廣肇公所市民大會緊急會議卅一日愛多亞路對日外交會討論會卅一日三馬路一江春少年宣講團第三次揭曉卅一日下午四時江西路二十四號華洋德律風公司年會六月二日北四川路精武會辛酉學社二週紀念二日膠州路貧兒敎養院婦女節制會第二次評議會二日十六舖鹹瓜街參業公所滬南東區商業聯合會籌備會二日下午二梵王渡約翰大學聖約翰大學聖瑪利亞女校　親會及賽嬰會國文展覽會三日下午一時半霞飛路商科大學旅滬湖南學生會籌備會三日下午二時城内凝河路也是園太湖流域防災會討論會三日下午二時葛羅路十二號　縣旅滬同鄕會评議會七日霞飛路四六零號上海英婦僵荳花比賽會　 
八日至九日北四川路晏摩氏女校懷恩堂游藝會九日晚七時南京路市政廳聶中丞公學同學會十日納稅華人會納稅華人會常年會十日東新橋南首恆豐里洋貨商業公會三友實業社股東會十日愛多亞路五號紗布交易所南通大生紡織公司第一廠股東會十日下午二時天后宮總商會大通紡織公司股東會十一日愛多亞路五號紗布交易所南通大生紡織公司第二廠股東會十二日愛多亞路五號紗布交易所南通大生紡織公司第三廠股東會卄三日九江路外灘滙豐銀行新屋落成開幕禮卅日晚六時西藏路一品　浦東中學校友會校友會 
[今日天色多雲]  
　　徐家匯天文台昨日下午四時三十分氣象預報云天色多雲揚子流域仍恐有雨沿海亦有迷霧此間一帶有西南風馬鞍島以南及北方海濱均有不穩定之微風本埠溫度在下午三時前之二十四小時内最高七三·四最低六二·二去年同日最高七三·二最低六二·四 
 
 

Page 19

 
 
第一萬八千零五十一號;中華民國十二年 西曆一千九百二十三年五月二十九號
星期二 * *常識 
常談 
[博羅遺書（六）] [  老圃]  
　　一曰安慶乃迤西大城居民拜偶像云云業工商產絲甚多織業甚盛穀類食物皆甚廉各種游嬉皆備曾見師子其地多富商大賈爲皇帝財賦所出一曰襄陽亦大城轄富庶之城十有二爲工商隆盛之地居民拜偶像云云產絲甚多織業甚盛各種遊戲皆備此城與大可汗抗凡歷三年時蠻子諸域皆已降伏獨此城不能取蓋深溝高壘天險之國也博羅馬哥與其父尼古刺其叔瑪非獻計於大可汗願造飛石大砲攻之名曰蠻哥奈爾可汗嘉納使博羅等三人董其事更雇一日耳曼人及奈司托利派景敎徒一人皆精於此道者砲成凡三具每具可飛石重三百磅可汗大喜用以攻襄陽襄陽人驚爲神遂降伏 
　　自揚州東南行至儀徵小城也船舶羣集商業亦盛居民拜偶像隸大可汗用紙幣此城在大江之濱江曰揚子江天下第一大江也自江口溯源須百餘日路程江所流之地甚廣船舶往來不絶但就此江中之商業財貨而言實富於一切景敎國所有河海中之商業財貨故長江實不得謂之江雖謂之大海可也博羅過此城時嘗見船舶一萬五千艘小城且如是則此江所經十六大都會二百大城市並無數小城鎭其船舶之多可知據稅吏言每年上溯之船共二十萬艘下流者且不計其商業之盛如是所運者蓋以鹽爲大宗 
　　西南爲瓜州隸大可汗用紙幣爲漕米聚合之所漕米由此運至北京運河由人工開通大船可游行自如直航北京兩岸皆有陸路即以開河所出之泥土堆積而成瓜州對岸有小島島有佛寺容僧徒二百人偶像無數此佛寺統轄他寺殆猶敎皇之轄景敎 
衛生 
[各地方宜組織公衆衛生會] [  崧]  
　　韶華不再人壽幾何常保健康斯眞幸福茲當生存競爭劇烈時代衛生一事無論何人均當極意講求唯是個人衛生家庭衛生尙易注意而於公衆衛生最易忽略偶一不愼疾疫即由是而起甚至蔓延極廣一時不可救藥便漫不經心殊非愼重生命之道鄙意各城市鄕均宜組織公衆衛生會合政商學界共同辦理會中所辦之事先從淺易著手如掃除街衢清潔河道通達溝渠取締露天坑厠禁止散放畜類消滅蚊蠅收埋露骸售賣熟食勸加紗罩餿魚敗肉勸勿出售以及佈種牛痘施送醫藥設備醫院等等視經濟之盈絀均當次第舉辦且以掩埋施醫種痘等事嚮或屬於慈善機　 
關已有行之者更當加以整飭合力進行予於去年暑假期内合本鄕各界曾經組織是會如上辦法除醫院外已經次第設施半年以來幸任事者均極熱心已有成效開辦之初猶恐阻力橫生於是邀集同志分投演講今夏擬視力之所及漸事擴充并開衛生展覽會曁演幻燈使一般人易於觀感奮發興起竊思人之欲善誰不如我各地苟能循是行之實有百利而無一弊願熱心公益者注意焉（乙種酬） 
經濟 
[收賬者之資格] [  吳束初]  
　　吾國商店對於收賬一層向不知利用人才以故無論何人皆可予以收賬之職務且國人心理每多輕視收賬者以其位置之不重要故也 
　　即商店講究收賬者之資格而因相當人才之缺乏亦祇得從權行事其故仍不外社會與商業本身向不知注重此項人才而一時搜羅其人猶如臨渴掘井爲時晚矣 
　　今商業進步日新月異各事皆從遠大處著想因收賬者有關資本與人才兩方面對於其職務不得不視爲極緊要而其資格之限定亦從以嚴矣所謂嚴限其資格者正所以培植此等人才之良法也蓋嚴限所以表示重視重視所以表示優異優異所以引起國人之注意卒至收賬者之位置非有學識經騐兼優者不足充任之而結果商店賬目之收入不啻增加幾許流動資本矣 
　　所謂收賬者之資格不外以下諸端 
　　㈠具有辨别的取舍的分析的判决的與堅忍的才能 
　　㈡爲人和靄可親行事能替人設想 
　　㈢知人之心理對於欠户尤能體貼入微 
　　㈣善於說項則交涉順利 
　　㈤對於欠户之要求以能達目的爲限度 
　　㈥催討不宜過急手段宜取外交式的而不可用高壓式的 
　　㈦進行之方針愼爲决定旣定則當堅持到底然仍不可過 
於急烈免遭反感 
　　㈧對於活潑毅力敏捷統系四層不可缺其一 
　　㈨心思宜遠大行事須爽直 
　　㈩收賬不可視同乞討暴戾固非乞憐不必 
道德 
[二老人語] [  馭周]  
　　舊友王君前日來揚余與之至茶社聚談而鄰座有二老人絮聒不休傾耳聽之中間有談及現今之學生者實可爲警語故記之如左 
　　一老人曰今日之青年學生多言不顧行行不顧言平日常講人道主義謂對於勞苦者不可過於苛刻當待以寬厚然余前日曾見一黃包車夫向一乘車之學生爭添一二銅元之車資而學生則大怒高聲責駡卒未肯解囊以稍實行其人道主義五月九日國恥紀念曾有一學生散一傳單與余余當時即問彼二十一條件是何條件而彼則膛目不能答最後乃曰總是亡國條件而已𪱩彼等常大聲疾呼使人勉力愛國雪恥而己乃并二十一條件而不知豈非一奇談乎（記者按此恐係散傳單者因時間關係未能詳細告彼然平心觀察學生之不知二十一條件者恐亦不少也）其他一老人曰今日之學生每喜炫耀外裝不顧父母之擔負而虚僞傲慢不知禮節尤爲其大病余前日路遇一余之舊學生注目視之而彼乃舉趾仰首揚揚得意視余若路人而數年師生之感情不知何處去矣 
　　吾觀二老人之言實足爲今日學生之當頭一棒也其論學生之弊病何等切要何等中肯學生乎學生乎其有如老人之言乎所願有則改之無則加勉 
法制 
[刑律上没收之限制] [  吳鏡資]  
　　没收者我國現行刑律上之從刑也其没收各種物品槪須遵守一定之範圍不能隨法官之自由任意濫行没收焉然我國之普通人民素乏法制上之常識每被法官任意没收事雖可恨亦殊可哀敢就没收之限制分六項述之以爲世人告第一違禁私造之物品外一律不得没收第二法禁私有之物品外一律不得没收第三非犯罪所得之物品一律不得没收第四非供犯罪之物品一律不得没收第五除違禁物品外非完全屬於犯人所有者一律不得没收第六除有主刑之科罰外亦一律不得没收所謂限制者如此（乙種酬） 
禮俗 
[婚禮不宜鋪張之淺說（二）] [  英]  
　　吾嘗謂世人之喜舖張殆由虚榮心太甚之故吾人應明此虚榮者不過得人片時表面之讚美耳過後之爲毁爲譽夫誰能知之又何必以有爲無博一朝之歡貽無窮之累耶且世情凉薄人心難知今日彼能譽我揚我他日彼亦能從而揶揄我矣吾人旣知虚榮之無意識即可知婚禮之不必舖張婚禮重精神而不在形式吾不嘗言之耶蓋精神可垂諸永久而形式只及於一時吾儕爲一時計曷若爲永久計吾觀於某君之婚禮而益信吾言之非謬 
　　某君者余之戚也其家亦僅中資惟腦筋絶新頴思想尤異常人凡合於理者不論新舊皆樂爲之渠之婚姻亦係自由變愛而成結婚之先其家人欲爲預備極隆重之典禮彼力加阻止與其未婚妻商一律儉約爲社會倡婚之日余承邀前往爲男賓相禮塲在某　來賓約二百餘人新人均出招待無羞澀狀良時旣届由某女士奏鋼琴幽揚可聽一切儀式畢請名人演說新夫婦并述訂婚之經過座客均歡聽無倦容已而用茶點咖啡一杯西點數件旣美且飽莫不忻然滿意而新人亦於斜陽影裡緩緩歸去計是日之所費不及百金人未嘗笑其貧也可見舖張之心理率由己之自爲爲奢爲儉與人何與焉 
科學 
[化學常識] [  天夢]  
　　（四十七）鎵之說明 
　　㈠名稱鎵 
　　㈡各種名稱拉丁英法等國都叫做（Gallium）日本國叫做（瓦留姆　　　）吾國舊譯名詞呌做（鋊）又叫做（鎵）現在决定名詞叫做（鎵） 
　　㈢符號Ga 
　　㈣存在天然產爲硫化物即硫化鎵常存在閃鋅礦裏面但爲量很少 
　　㈤性質爲一種青白色的金屬物質極堅硬溶解點最低大約三十度譬如把鎵質置在掌中因爲感受體溫馬上溶化了久置在空氣中便慢慢的氱化如投入鹽鏹水及阿摩尼阿水裏面能彀溶解的 
　　㈥舉例有一種合金狠堅固耐用的便是鎵和鋁製成的 
　　㈦製取把硫氱化鎵用電氣分解法便得 
　　㈧總結鎵的化合物也有幾種一爲　化鎵係一種無色結晶體有潮解的特性一爲氱化鎵係一種白色粉末一爲硫氱化鎵係一種白色固體物能同硫酸化合變成明礬鎵在電火裏面燒了發生淡茄花色的光帶狠美麗（乙種酬） 
宗敎 
[宗敎與法律] [  元晋]  
　　國家有法律所以整治人民之風俗維持國内之和平者也國家有宗敎所以善導人民之心術輔助法律之不足者也宗敎之與法律其性質似不相及然治國之遣法律不可不嚴而宗敎亦不可或少何也法律定矣而無宗敎以輔助之則世有不肖之夫橫逆之徒法雖峻而不爲所懼律雖嚴而不爲所動即執而刑之彼似服矣及縱而去之則依然怙惡不悛斯何故乎非其心之未化歟能化其心以範圍於道德之中非宗敎不可夫智者犯法猶恐有法律隨後也彼窮鄕僻壤愚夫愚婦不知法律爲何物於是有宗敎以範圍之誘導之而人心於以向善而惡念乃不敢稍萌此近世文明各國之憲法所以特許有信敎自由之文也我國以神道設敎亦藉宗敎之力以感化人心故宗敎能助法律於無形而與法律有重大之關係焉獨奈何近世之信敎者失立敎之宗旨甚或徒事欺人若僧人以唪經爲歛財之具耶敎徒以入敎爲護身之符回敎徒以結黨爲脅人之本斯不但失宗敎之宗旨而反敗壞法律矣悲夫（乙種酬） 
問答 
[銘鼎問] [  沈錡]  
　　甲乙二人因承繼問題互相爭持以至上訴官廳後雖經官廳判决准歸甲承繼而親族家長等咸主張應由乙承繼此事應如何解决方爲合法敬懇示知 
　　答甲之承繼旣經官廳判决自己確定無再爭執之餘地 
 
 

Page 20

 
 
第一萬八千零五十一號;中華民國十二年 西曆一千九百二十三年五月二十九號
星期二 * *   
 
