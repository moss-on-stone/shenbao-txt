# 1885 - 222 - 4904434

 

Page 1

 
 
[四十八號畫報出售] [  申報館主人啓]  
　　上月二十一日招商局各輪船換挂龍旗氣象一新圖之以志欣幸其報首之畵譜一圖豕一圖羊均係任君阜長所繪筆墨之妙賞鑒家早有定評無煩贅述准于初六日出售後附淞隱漫錄圖說一則此布 
[重印青樓夢告成] [  申報舘主人啓]  
　　吳門爲山温水膩之鄉七里山塘鶯花如織釐峯慕眞山人捃其艶影著爲奇書顔曰青樓夢都六十回本舘曾取而印之數更寒暑早已鄴架一空兹特重付手民較前尤覺較對精工裝潢古雅定于今日出書仍釘十本價洋五　諸君子盍循曩例購歸以供酒後茶餘之消遣乎 
[新選石印小題宗海] [  點石齋主人啓]  
　　盖以億兆人之衆十八省之廣各塾師命題課徒又經刻意删改以成傑搆者日不知出凡幾惜乎各入據爲窗作秘不示人故雖時下選本疉出華閱之仍是此竄彼竊陳陳相㐁間有佳文亦數見而不鮮文匯舘主人獨闢新裁爰集同志各出平時所作小題窗課並取歴屆試草以及各處計課各省書院課與名家稿本時賢摘本親自校讎嚴定去取凡文不極其佳而題不極其難者概置弗錄其已見於小題文藪小搭珠華等集者更不闌入一文并不相犯一題滲淡經營力闢雷同力避習見約之又約精之又精得文一萬六千餘首分爲初二兩集交本齋石印約八月初告成揣摩家其亦閱而竊喜也乎此啓 
[乞巧說]  
　　雙星渡河之夕偕友人訪瘦香校書於語紅樓校書性總頴工詞翰憶十年前初識於玉川公子座間雛髮覆額淺笑盈盈童眞未漓憨態可愛近已垂垂老矣是夕方衣淡碧綃簪海南末利就庭前設瓜果結蛛絲喃喃下拜乞天孫巧思友笑曰嘻乞巧何爲者天下惟混沌未鑿之人爲能擁厚貲享庸福朝絃暮管曳縞履絲歡樂終身不知世上有憂戚事若增一分聰明卽多一分磨折我輩操三十管終歳爲人壓綫長箋短啓論古榷今日試萬言洋洋灑灑不可謂非天之獨賦巧思焉然而馮鋏頻彈和璞屢獻醫瘡剜肉有苦難言徒費夫繡口錦心卒不得食巧之福報至如校書蕙心蘭質穎慧逾人璧阮彈箏摛詞染翰緑窗韻事久已傳播詞林巧誠巧矣而乃馬齒漸增蛾眉已改鏡中顧影老大堪傷猶復淪落於歌群舞隊中與三五少年爭齵齒啼妝之工拙轉瞬秋娘顔色過問無人商婦琵琶下場潦艸亦意計中事然則巧誠何益哉而尚何巧之是乞哉余曰噫子毋然子毋然子平日以巧自鳴而卒不能得巧之益無怪以巧爲不足乞亦思天下事固非巧不成乎上而文人學士騷客名流出其鉅製鴻篇足以驚愚庸而服俊彦原其生平著作苟非探具巧妙運以巧心烏能剔腎鏤肝可名世而可能壽世卽下至百工技藝製一物創一器寰宇風行百世利賴如公輸之削木鳥武侯之製流馬亦惟藉區區之機巧得以名利兼收卽巧宦之善鑽營巧婦之工針綫巧賊之擅穿窬亦何在可舍夫巧而謂巧固不必乞耶况就今日之時勢而論巧更不可少矣設電綫行火車百千萬里之遥幾於瞬息可逹而又製造槍炮創設汽機以煤火代人工車輪之轉疾若旋風古稱巧匠若班倕至此皆望而昨舌其巧誠可奪天公矣且世之稱奇巧者向推西人爲最今而知華人之巧實能突過乎西人西人來華已數十年毫不能師華人之長别增一器用而凡西人之所長者華人一經學習卽不難並駕齊驅電線火車輪舶兵械早已著有成效無俟贅言而昨觀閩省大員會銜奏請撥欵製船一疏言出洋學生魏司馬瀚陳叅戎兆翺鄭都戎清濓等在洋肄業逾七年卽能監造鐵甲兵輪閱歴頗深自能勝任愉快并言提調周觀祭懋琦繪圖轉禀力保無虞夫鐵甲船行軍所至要者也苟或稍有疏虞則全軍皆有關係觀察旣肯力保諸大員旣肯陳奏則魏陳鄭諸君之心思材技巧不可階固有不煩爇龜而卜者然則巧之一字可用以扞外侮可用以靖内憂可用以奏治國平天下之功可用以建中興大無外之業特患天孫無靈不能向之乞取耳苟且可乞則上自名公鉅卿下至負販工作皆將心香敬爇稽首於牽牛河鼓之前豈僅樓上穿針筵前結網留小兒女紅閨佳　話哉友曰信如子言巧之爲用誠大矣然竊謂用之正則可苟用之不正則巧偷豪奪欺壓良民令色巧言趨奔捷徑心愈巧計愈工計愈工術愈壞謂非天孫之以巧畀人實階之厲乎余則唖然失笑復憮然長歎曰聖人云性相近習相遠凡事皆在人之自爲豈天孫之肯任其咎歟語甫旣銅龍已報十二下校書方據案作書就視之已成卽事七絶二章其詞曰悵望明河玉漏催畵屏銀燭暫徘徊痴心要問天孫巧先向誰家乞得來掃罷長眉慘不歡輕羅小扇獨憑闌年年枉乞諸多巧無米炊成總覺難時友已先歸余重吟詩句不覺有觸于懷因卽袖稿而囘挑燈記此校書姓汪氏虞山人友爲玉溪後人爲之說者申左夢畹生也 
[蘇垣要電]  
　　昨晚八點二十四分時本館派駐蘇省訪事友人飛電報稱譚方伯護理撫篆後藩篆以李廉訪嘉樂署理臬篆以朱觀察之榛署理均于初七日申刻接篆視事至衛靜瀾中丞于何日起節來申刻下尚未擇定合亟登報俾衆咸知 
[江甯府屬拔貢單]  
　　江甯府學程佑孫孫啓泰上元縣學徐宗績江甯縣學陳光宇六合縣學陳家麟江浦縣學陳　瀏高醇縣學施文熙溧水縣學路明昇句容縣學楊世沅 
[安徽調簾官單]  
　　宿松縣孫葆田繁昌縣曹伯貞合肥縣曾道唯霍山縣白毓崑黟縣何德臻直隸州文翰劉占傑卽用縣莫爕乾張銘鉌鄭葆清楚登鰲大挑知縣金士翹黃筠年賓錫釐張源臻蔣山 
[浙水摭言]  
　　初二日杭垣三書院决科撫藩臬三憲皆未親至由委員點名散卷○瞿子久大宗師辦理錄遺事務擬於本月十五日取齊所有兩府考拔各生統俟遺才大收之後卽日接考盖須趁場前出草榜也○中城毛郎巷有隆恩院者乃抱樸子之香火院也院中塐仙翁像旁立仙僮藻井芝楣丹楹刻桷皆係線莊染坊兩業捐資創造俗傳神爲兩業祖師不知仿自何時每年六月間神誕廟中演戲多至一二十本遊人畢集凡趁墟逐閙者遠近皆至今年於六月廿二日開臺連日演唱觀者塞途諸惡少輩爭據廟中數尺地圍坐共賭數日以來愈聚愈衆中城總巡陳慶農司馬知其事知此輩係近處土豪與差保定相熟識爰於二十八日午後特派總局中巡丁幹役二十餘名先往廟中將前後門守住司馬則圑扇輕衫在後督押衆賭棍突出不意四散驚逃當經獲住人人帶回公館訊問數語卽命兩里地保近押俟萬壽節後再行懲辦陳司馬本係遷善所委員辦事勤能上憲深信任之故兼委以總巡之任云 
 
 

Page 2

 
 
[袁江雜錄]  
　　丁潤之明府蒞任後於保甲一事極意整頓每夜遣丁役隨同巡察視他人之奉行故事者大不同矣○上月廿一日黎明時河北岸大橋口某姓家失愼焚去草屋三間時有老翁未及奔出被火炙傷亦殊慘矣○大憲交替之會輙有鑽營之人持尺一書以乞恩而丐澤吳健帥風裁峻整從不假屬員以辭色故屬員亦無敢干以私者○豐濟倉添置田地房屋固健帥所手創也倉員以事務繁冗薪水竭蹶禀請酌增健帥乃准每月每員加給薪水銀八兩並加倉夫二名每石復准與灰土錢數十文俾資津貼優其祿糈卽所以養其廉恥也○田鼐臣總戎負專閫才近經吳健帥遴補漕標中軍副戎之缺仍令協理清淮防營事務 
[潯陽紀事]  
　　新授山西臬憲嵩書農廉訪由省回潯六月二十四日舟次湖口縣湖口總鎭丁燕山軍門舊雨情深勾留一夕次日設燕於石鐘山寺酒賦琴歌極一時之盛午後卽抵潯江聞俟入都後再赴新任云○九江招商局仍歸前總辦孫君楚卿接辦於六月二十四日進局文武各官均往道賀輿馬紛紜見者以得復舊觀爲幸○廿五夜一點鐘地震屋宇岌岌摇動瞬息卽止○廬山之麓某卿人因旱魃爲虐醵貟設臺特聘法官誦經祈雨而白日依然杲杲法官計無所出一日率領鄉民往山巓龍潭鎭以符咒灑以狗而忽見潭内有水湧出如瀑布之直瀉鄉民奔避不遑淹斃兩人法官亦葬於龍宫矣逆天行道者其鑒之 
[禾郡雜聞]  
　　近聞禾郡各鄉都演太平戲甚有一日而演數臺者說者謂鄉人之意無非爲禳災求福計粤東西沈災未澹若以此款充賑則不禳災而災自泯不祈福而福自至矣○駐紥乍浦澉浦等處兵勇近日酌量裁撤道經禾城馬統領恐其沿途肇事業已出示曉諭矣○秀水縣朱邑尊於初一日下鄉催徵錢漕 
[春婆夢醒]  
　　甯城湖西陸殿橋弄某姓婦年已古稀健飯善步不作龍鍾態素佞佛南無之聲喃喃不絶上月二十四日赴佑聖觀燒香歸家卽喚子婦屬付身後事自云七日後大限將終家人見其康健如常並不介意至初一日梳洗沐浴命取殮衣一一檢點次日清晨子婦入室問安見母衣裙端整兀然高坐子婦以天氣炎熱勸其更換不之聽子婦見此形狀驚疑交集不片刻分遣子婦出外僅留一老女傭伺應未及炊許子婦回房省視見女傭垂頭而睡母已暝目而逝矣 
[津沽雜事]  
　　武備學堂向章每日除早晚擎鎗操演外並讀書繪圖講貫行行陣槍炮各法本年六月下浣起又添習馬隊步伍堂中員弁原由各營保送其馬在紫竹林先農壇後棚中喂養計津城護衛營曁練軍五營送四人親兵前營送兩人每晨由本營乘馬往操操畢牽回以歸簡便○兩粤水災傷斃人口坍塌房屋不啻如恒河之沙每閱報章不覺傷心慘目日前李傅相慨捐巨欵並飭各軍營隨緣樂助一文不爲少白千萬億不爲多登高一呼萬山皆應兩粤災民庶有豸乎 
[畫粥閒談]  
　　金陵每歳屇仲冬之　必開倉煮粥以飼四方之貧者初辦時南門水西門上新河下關共四廠廠各設大蓆棚可容百許人以蔽風雪中之無所棲止者人日給粥二椀延老成謹厚者爲司事察粥之稠薄其米先一年由藩署委員購稻仔積榖倉中再由倉員雇工製爲米故米無霉爛之虞賑米之善無過於金陵歳甲申淮海災災黎之流入江左者聞金陵有賑遂麕聚至二萬餘人而由北南渡者仍絡繹不絶於道當局懼易聚難散且曠土又失二麥播種之期不啻以惠民者病民乃急檄淮揚鎭道速出示截止禁關津毋得越次年遂成令甲僅賑上江兩縣土著之窮者其客民皆不得與并沿江委員攔阻舟子之私載以渡者罪無赦夫博施濟衆堯舜猶病何况以有限之斗升供無窮之饘槖然天下事有常有變如今歳之水災　被變也變則宜以權應之而自姓庶乎轉危爲安轉禍爲福目下被災最重之處江北如無爲和含以下其人皆扶老携幼覓食於江南上則小本營生次則受傭餬口此不待賑而究不離乎賑者也又有豫兗流民以乞丐爲事事婦孺幾不知廉恥此雖客民而久旅無歸則不得不賑者也再上江兩縣山圩均有蕩析一聞開賑勢必來城此雖土著而舊籍無稽又不能不賑者也以上計之其丁口較上届當倍之又倍兹聞查賑章程先由保甲分局按其本叚戶册分次貧極貧詳登簿内法美且周内中不肖胥役以賄託爲厚薄以喜怒爲棄取不顧鳩形鵠面者之生死容或有之然古人云官府一點硃民間一點而今更官府一點墨民間一條命是在關心民瘼者爲之實事求是斯得矣上屆已改爲撫卹局不散粥而散米城内外分兩局局前支大蓆棚用五色小旗爲號而配東西南北中五路隸某旗下者某日發某旂木五日一周事最簡便故雖有一人而領數人者一人而再售再領者又有急不待緩顧目前而售者又有急於他出需川資而售者然百中不過一二所謂有一利卽有一獘獘不可不絶而利尤不可不溥也轉眼又將造册撫卹定例雖不能推廣然寛一分則民受一分之惠多一人則民免一人之飢昔富鄭公在青州活七暪人自謂勝於二十四考中書令辦賑諸公果能如富公之存心天必錫汝以福 
[營口叢談]  
　　上月十八九等日大雨如注營市房屋坍倒多處厭斃人口不少○二十一日午前潮落時忽又倒灌約一時許始行退盡擔水者詫爲怪事挈桶而返○盖平縣沈明府被人訐告業經撤任經手之案頗多未了○雷偉堂軍門於二十三日乘湄雲兵輪回營駐卽毅軍糧臺舊址○津人之入理教者在老爺廟後盖造慈雲觀一處藉以誘惑愚民倡興邪說被寳司馬訪聞於二十四日下午密帶　役十餘人突至觀中搜捕只獲四人帶回嚴究並將房屋封閉司馬又於二十五日帶僕三四輩潛往該處啓封入内搜得木箱一隻内有木人符籙印綬及古銅爐銀鑲木盌等物當卽帶回廳署以在萬壽期内尚未訊供也 
[閩省請開辦鉛礦摺]  
　　奏爲閩省招商集資開辦鉛礦恭摺仰祈聖鑒事竊福建省城南離海岸百四十里有西洋島城北百四十里有石竹山俱産鉛城西七十里有十排山亦産鐵鉛先據閩籍候選通判丁樅以營伍用鉛不少皆向外洋購辦如鉛礦一開按例輸課先儘官買利國利民草善於此已招集商股擬次第試辦礦師卽延船局學生開具試辦條欵繪圖赴津禀經大學士士隸督臣李鴻章以西洋島等處鉛礦應否開採或准試開一處將圖摺咨閩核辦經前督臣何璟飭發善後局俟防務稍鬆酌核辦理旋據該紳丁樅禀請將石竹十排二礦先行試辦由臣等行局轉飭署侯官縣盧慶雲併委候補知縣朱幹隆會同勘覆兹據該印委等會禀勘得石竹山在萬山之中並無樹木燌塋亦無田園廬舍山前有坑鉛苗散見山左有瀑布流泉山右約半里許有居民兩家該山古坑係陳姓公業經該紳等價買年納租錢凡該山産鉛之處悉聽開採山下有溪名後溪寛十餘丈北流十餘里入前溪西至連江縣轄之江南橋可逹琯頭共計水路一百八十餘里若溪澗修竣能通小舟竹筏以山左之瀑布淘洗苗砂由溪運至琯頭設鑪渣滓銷於海内且與西洋島相近將來便於兼顧除十排山礦該紳請俟石竹訌辦有效再行勘辦外繪圖註說禀覆等情臣等查五金礦産乃天地自然之利開採如法經理得人因民所利而利之裕國通商兩有俾益光緒十年十一月間戶部會議都察院左都御史錫珍等奏開礦事宜請旨飭下各省督撫各就本省情形叅酌妥議若有奏辦開採成效如何一併詳細奏報並將一切章程咨部備案等語是開辦礦務業經部議奉旨允行他省歴經奏辦有案今閩省侯官縣轄之在竹山鉛礦旣經委員會同地方官勘明藴蓄已深鉛苗甚旺並無妨碍田園廬墓擬送章程復加酌改應請准由候選通判丁樅鳩股開採擇地設鑪先行試辦水陸運道亦准其設法修理其鑪廠需用礦師匠工舟筏器具以及鉛斤銀錢出納各事概由紳商自任嚴禁書役索邊惟夫匠雲集仍責令地方官隨時照料彈壓免滋事端 
 
 

Page 3

 
 
所出鉛斤按月據實册報提一成納課運銷照章完厘營伍用鉛若干由司局照市價向該廠購買餘聽該商自行銷售成本藉可周轉俟此山辦有成效十排山西洋島礦務再行接續興辦據福建善後局司道詳請奏咨前來除將所擬章程咨部存查並分咨總理衙門曁南北洋大臣查照外臣等謹合詞恭摺具陳伏乞皇太后皇上聖鑒訓示謹奏 
[牛瘟盛行]  
　　聞閔行鎭黃浦以南自金匯橋劉港以西至蕭塘鄔家橋爲止迤長十餘里沿浦一帶地方近日牛疫大行斃有接踵雖有獸醫百無一效其牛初起毛蜷如蝟堅臥不能齧草皮冷如冰間瀉臭糞歴三四日卽死人知其肉有毒往往棄諸中流農家每趂牛未死急載至上海賤售每隻不過得英洋三四元以致上海瘟牛肉遍死於市如不知查禁恐將傳染及人也又聞該處有某茂才家畜一牛亦染瘟疫知已無救姑將所備之吉祥藥水冲水冲半盃傾入竹筒內撬開牛口灌之明日卽健食如闔里數十牛惟此獲生按吉祥藥水係在二馬路信昌珠寳舗施送本治霍亂痧症乃治牛瘟而亦獲效奇哉 
[恭迎旌節]  
　　蘇撫衛　瀾中丞日内將交卸來滬會同錫席卿星使赴閩查辦事件新閘老閘一帶均有淮軍水師炮艇停泊恭迎至中丞行轅則定于南市江蘇海運總局云 
[手水被拘]  
　　前晚九點鐘時有某兵船水手在城河浜吊橋近處雇東洋車往北正在議値適有法捕房西捕三名路經是處駐足傾聽水手謂我輩之事可無煩爾等留心西捕不悅以致兩下紛爭當將水手拘回管押昨晨解歸大自鳴鐘捕房研訊起釁緣由旋有登瀛洲兵船上人前來保出 
[失路可憐]  
　　前夜有一松江婦人半老徐娘布衣鮮潔懷抱二三歳之男孩至英界寳善街某烟舘門前自言偕丈夫附船來滬觀盂蘭勝會行至熱閙地方丈夫竟不知何往時已向晚無處可以棲身言畢雙淚盈盈低頭不語烟館中人見而憐之命之暫坐以待丈夫尋來否則可覓客寓暫宿一宵至晨往西門外附松江航船返里該婦再四道謝後不知所終 
[鴻雪留蹤]  
　　英公堂讞員黃芝生太守榮任川沙撫民同知業將按篆遂於昨晨親送聨額至滬北棲流公所懸掛額曰貽澤孔長跋云是所創自陳寳渠太守歴有年矣逮余會讞愧尠補益歳乙酉余將之川沙任所中公貽樾蔭同懷匾良自抱慚瀕行留此以誌鴻雪餘姚黃承乙撰并識聨曰樾蔭荷嘉言推食解衣難繼頴川敷闓澤彈丸今小試晨餐夕膳遥瞻滬海倍縈懷 
[刑訊刨棺]  
　　錢照林刨棺遭毆致命一案由縣疉訊事主沈春山并限交帮兇人沈渭卿等各情已詳前報莫邑尊以沈逾限多日挺押不交因于前日下午復提嚴訊沈仍稱所有屍棺確被刨發惟錢遭何人毆斃實未得知盤詰至再堅執如前邑尊怒其狡展飭掌頰四十下限二日内將渭卿等交案延于嚴比 
[攫扇荷枷]  
　　前報列本縣捕役協同南匯捕役在城内舘驛弄拘拿竊犯被逃一則兹悉該竊卽王阿有素習穿窬案如山積日前曾在小東門内攫取行人手中鵰扇經捕獲送巡防東局轉解到縣莫邑尊詰明情節着卽枷示犯事地方至南匯之案則實與該竊無干云 
[重申禁令]  
　　葛蕃甫大令示禁婦女入茶坊烟館早已雷厲風行復恐無恥之輩陽奉隂違因又飭幹役王海協同地保按戶傳諭違則店主與婦女一體取咎如此三令五申若輩當知所畏懼不敢抗違矣 
[金陵上元等四縣水災求賑啓]  
　　江甯府治之東南鄉壤接上江句溧四縣四縣之水向由句容之西匯秦淮逹下關入江本年四月下旬連日隂雨田已積水麥皆腐爛五月中大雨浹旬廿六七八等日晝夜不絶江流暴漲四縣之水一時無從宣洩平地陡高丈餘上元縣之玉帶圩白米圩等决有數十餘丈其餘四縣小圩埂之被决者不可枚舉廬舍人民冲没無算計自江寗秣陵關至句容之士橋山岔等鎭東西七十餘里上元縣湖熟石灰潭龍都等鎭至溧水之高陽橋山陽郭莊廟等鎭南北四十餘里周圍百數十里一片汪洋竟成澤國災民扶老挈幼奔避山頂及高阜等處風棲露宿飢不得食寒不得衣種種苦况楮墨難宣伏讀六月二十日上諭曾國荃奏江南之上元等縣低區圩田堤埂俱有被淹冲决情事卽著該督撫飭屬確查務將賑撫事宜妥籌速辦總期實惠及民毋任流離失所用副軫念災黎至意等因欽此仰荷天恩灾黎共感竊念昔年晉豫等四省災荒俱蒙蘇浙揚申大善士並中外各善士不分畛域不辭勞瘁倡捐往賑不遺餘力今年兩廣水災又復勸募賑濟今上元等四縣之災實與兩廣無二現屆六月下旬水勢尚不見退卽至後日水退災黎無食無衣轉瞬秋冬何堪設想僕等目擊情形難安緘默爲特謹代該處灾民哀叩四方大善士及同鄉諸善士發菩提心命桑梓誼設法倡捐解往災區賑救俾延殘喘同慶更生則灾民之感德靡涯即仁人之獲福無量矣[  有心無力人等謹啓]  
[藥奇甲廣]  
　　佛羅斯貢邦藥水頗著奇效近日銷售愈形廣遠聞外洋運來上海者日增月盛仍由晉隆出售本報後登有告曰想欲去沈疴踵門購取者當必濟濟也 
[順天周大銀臺寄到部監各照]  
　　謹啓者接奉周筱棠大銀臺賜函承托汪義民兄携帶第二批部監照十二套共二十四張如數檢收渥荷迅賜辦理俾應試者願遂觀光感無旣極一面托登貴報請各捐生將順天實收交下換領部照收執呈騐以免貽誤特此奉聞上海絲業會舘籌賑公所教弟施善昌拜啓七月初六日 
[福建全省協助災賑公所普安堂勸賑啓]  
　　兩廣數十餘州縣水災漂没人口田廬無算江蘇山東等處亦被偏災經上海文報局内粤閩江浙恊賑公所飛電來閩囑令協濟同者豫晉燕齊旱潦爲災敝堂曾任勸募今敝堂仍舊收解伏願大善士惻隱痌瘝解囊助賑則功德非尋常可比如蒙賜欵祈交福州城内普安堂董事登俊里王子芸安民里曾伯厚手收均付收單爲憑轉匯上海協賑公所彚解災區散放所有銜名捐數登入甲報徵信經手私肥雷殛火焚[  福州恊賑普安堂同人拜啓]  
[上海三馬路與昌絲棧陳竹坪經收廣東廣西捐七月初六日第三十三次清單]  
　　安徽無名氏洋廿元景和泰杭莊開張筵席移助洋十五元沭陽隱名氏祈兒炳卽愈洋洋十元青鎭徐聽松募由永泰豐局寄來徐介壽堂洋十元與字五十六珊譚任之翁募來周爲大萬有全兩戶各洋兩元祥生泰滋大老三益錦豐公順行武付利金合順行七戶各洋一元恆豐通裕兩戶各洋五角洞庭求合宅平安洋五元洞庭求合宅平安四元愼士電士兩戶各洋三元滬字單楊周臣楊鹿鳴兩戶各錢五百文楊慰祖楊昌祿連善之楊煜四戶各錢二百文黃慶生甘益珊王石泉席渭山四戶各錢一百文頴川有心無力人錢六十文以上十一戶共錢二千二百六十文合洋二元一粟道人順成局二戶各洋四元與字一百十九册程覲岳善士洋五十元又募來怡善靄記士記恊昌無名氏五戶各洋十元瑞源申蘇號洋廿元麒兒幼學初洋五元希敬洋四元履泰復昌兩戶各洋三元永記無名氏二戶各洋二元師竹齋洋一元蘇垣程覲岳善士轉託溧陽籐香舘主經募籐香舘洋十元德源錢莊洋四元史庚記洋三元蔣啓堂無名氏億隆土店四戶各洋二元萬卷樓河西居士頴川釣徒叅壽堂延陵居士祥盛行時泰士店源盛森義盛公王功葆震泰行永泰行復盛行森茂行德成行開泰行豐泰行恆泰行三齡童子節省果餌十九戶各洋一元酉　懶樵洋一元五角無名氏劉祥興土店無名氏史允成順林履泰無名氏黃無名氏陸無名氏李無名氏張九戶各洋五角王阿毛永和局寄來蔣莘伊兩戶各洋二元康氏不留名香芬庾　求人口平安隱名氏三戶各洋一元江灣乾元典由萬泰局來罰印老七銅飾欵錢三百文盛川沈荻溪翁由全盛局寄來修已以安人節用而愛人二戶各錢一百文永和局寄來性如號錢二百文查芝庭錢一百文○共收洋二百八十六元錢八百文合并聲明 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
　　六月十三日辦理池州鐵　務山西候補府陳澤霖自直隸來省禀到代理通山縣事丁國楨見辭赴任大桃　文恩光奉藩委赴潛江騐修馬家拐提調署武昌府李奉憲委歸併漢陽府發審局禀知孝廉方正知縣徐冠瀛候補縣陳富文李增榮周守典俱奉藩臬憲委武昌府發審局帮審案件差候補縣梁家鈺奉委隨同照料援閩各營事務候補縣呂耀暉奉江漢關委查漢鎭大智坊差十七日候補縣左壽履奉藩臬憲委武昌府讞局額外學習候補巡檢閔增祥奉委查漢陽西門外鸚武洲差十八日代理圻州州判羅家祥禀辭赴任十九日候補縣姜文治余吉甫俱奉藩憲委解第七批京餉代理圻水縣巴河巡檢張華章黃陂縣大城潭巡檢干彭年禀辭赴任十九日程從周軍門赴兩院拜會署公安縣吳耀先見辭赴任候補同知許德履家人禀報病故二十日代理麻城縣虎頭關巡檢金兆臨禀辭赴任候補縣石廷鑾奉藩憲委往江陵縣公幹代理廣濟縣馬口巡檢安煥文代理崇陽縣桂口巡檢江國屏禀辭赴任二十二日候補縣丞蕭桂馨自滇粤偵探回 
[勸葬文]  
　　蓋聞葬者藏也藏棺於穴猶人之有室處也不特骸骨以藏而有所附著亦使魂魄以藏而得所憑依乃世之不葬其親者往往以擇地爲辭夫地誰云不必擇哉氣欲聚故必擇藏風之地土欲燥故必擇避水之區此風水之說所由起也而今之擇風水者則不然一若得一吉穴舉凡功名財子壽悉由於此遂使堪輿家得逞其附會支離之說蠱惑人心人欲求名彼若以司文自命也者人欲求利彼若以筦庫自居也者人若求子與壽彼若以送子之神註壽之神自處也者其術愈幻其說愈離人之惑之者亦因是而愈深矣諺有云有心田者然後有福地是福地原由於心田地師必不能操其劵地師而果操其劵則是功名富貴盡歸於有力之家何以有土墓出公卿石墓埋公卿之說乎且地師獨無高曾祖考以及親戚故舊乎果有吉地何不留以自用而輕以與人乎此其理不待辨而自明矣或有墳地已成而又謂吾葬吾親欲從其厚不如俟之試用人生景况移步頓更過此以往其能保境遇之勝前乎隨時盡力誰曰不官設或日趨日下其將奈何浸假前棺未葬已身復逝是又以一柩遺後人矣爲之子者其將舍祖父之柩而獨葬其親乎其必與前柩而並停也明矣此不特不葬其親抑亦不葬其身矣智者必不爲之也至若兄弟數輩有惑於各房之凶吉而積年不葬者有計及出資之多寡而累歳猶停者始因骨肉齟齬終致屍骸暴露此其家必不昌固不待余言而始決試思生我者父母父母之爲子謀也何所不至精神因我而竭筋力因我而憊至不能爲我謀而必待我爲之謀者僅此一圑骨肉而已爲子者猶不急爲之謀將以是而求吉利也將以是而撑門面也將以是而佔便宜於兄弟也正不必說到荒郊寂寂露濕殘骸宿草凄凄雨侵枯骨卽此久停未葬内問於心忍云乎哉敬告諸君幸勿以子言爲河漢[  古閩私淑者來稿]  
　　世人惑於風水停棺不葬者多矣讀此透闢痛快之文定當流汗騂顔痛哭自悔我更敬告諸君曰蔣大鴻賴布衣一流人千載後尚當沈淪地獄幸毋被惑致蹈冥刑[  乞巧前一夕申左夢畹生誌]  
[謝筵移賑]  
　　景和泰杭莊開市各號友備禮往賀理應設筵答謝號主慨念粤災移助洋十五元並囑登報鳴謝我知樂善君子凡遇筵席之可撙節者自必相率助賑從此鴻嗷克慰而駿業日新矣[  竹坪陳煦元謹識]  
[謝筵移賑]  
　　雲成顔料洋貨號新張各友備禮恭賀理宜設筵酬謝適鄭桂翁以災况告號主昭桂兄輙發慈心將筵資移賑並屬登報鳴謝敬維德業方新一舉可占泰運朋情依舊兩美尤勝壺觴謹代災黎百拜叩首道謝[  高易公館恊理兩廣賑捐所啓]  
[贈張志瀛兄錄呈霧裏看花客高昌寒食生夢畹生諸大吟壇削正]  
　　雅擅風華筆一枝寫生妙手冠當時六手如遺派今何在除却斯人有阿誰偶爾揮毫便入神早知仙骨在君身洛陽紙價應同貴海上于今孰比倫[  守拙生青浦席淮哲人甫求是草]  
[上海四馬路運灘文報局經收廣東廣西賑捐七月上旬清單]  
　　三月收顧廷富三元張武烈五元○江西力不從心人寳銀十兩馮旭初二元○咱滗陸益卿七元又文昌宫惜字會三元陳樸卿先生朱姓醫金錢一百○漢口張春泉翁三十元又曾鳳軒十元楊竹香二十元○陳氏求咳嗽速愈五元○楊州元亨利募石印山房九八錢十二千英洋一元吕策臣鎭江色石記王安記儀徵孫茂記鹽城載以記仙鎭卞祥記鄒開記七戶各一元鎭江郭恆記映雪書屋朱氏車氏四戶各十元邵伯劉潤記二元　州紴榕記五元樂安堂安懷堂二戶各二十元隱名氏足錢五百千文隱名氏揚平銀四百兩金沙夏手洋一百元劉雲衢求妾病愈十元姚姓九八錢四百文共合陸平銀八百六十六兩三錢二分三厘合收申規元九百廿九兩一錢一分八厘○又復茂恆募羅樸安手十四元又曹銀十兩零七錢張志青願全家平安一元泰州松雨堂五元又五元陳手無名氏錢十千文共合曹銀三十四兩一錢一分二厘合收申規元三十六兩五錢八分九厘○佑手隱名氏保安堂二戶各漕銀五十兩餘慶堂漕銀五十一兩九錢九分八厘共合漕平銀一百五十一兩九錢九分八厘合收申規元一百六十三兩零三分三厘○皖北無名氏六元萬分一翁漕銀四兩善記五元裕泰號期記二戶各二元○常熟榮芳閣十元福記銅洋二十元○鄞縣張稼生翁一元○上虞敬葉軒謝十元○甯郡寳星燦記五元蕉邑邵稼藜翁一元周北峰祈母壽二元周北峰翁二元○甬江恆大號二元無名氏一元○寗波利生帳房卓學川公募孝友堂錢楚軍逹字後營唐楚軍逹字副右營張提標總軍副中營各哨四戶各十元楚軍逹字中營伍提標練軍中營陳親兵小隊副營王三戶各六元楚軍健字右旂周世德堂費二戶各五元致遠堂沈二元餘慶堂江槐慶堂王存本堂方愛日堂趙聚奎堂邵百忍堂張六戶各一元共收洋七十六元○寗波卓學川翁募陳企南善士洋一百元○謝筠亭翁募各戶滬字一百六十七號册洋十一元錢七百八十四文○樹德堂胡培德堂李二戶各二十元程慶甫足對開一個○洙涇增盛莊節省西瓜費二元又各友二元張倜生一元○江隂恆吉庄募申字一百三十五號單楊介眉恆吉庄二戶各二元蔣子銓吳厚夫蔣吳氏王竹軒四戶各一元吳槐卿王錫培二戶各七角五分吳寳樹五角九戶共收洋十元○常郡武進署内郁善士募滬字三百五十六號册嘉吉堂無名氏嘉吉堂三戶各四元思成堂朱慶培二戶各二元寒香居不書名愛日堂墨稼居岝㟧山人五戶各一元金裕生卜福堂蔣靜安不書名四戶各五百文不書名三百文永馨堂百忍堂不列名無名氏無名氏無名氏六戶各二百文昌拜氏九百文共廿二戶收洋二十五元○松江輔德堂募書帶草堂鄭四兄西蜀三槐堂王四元貽善夢生徵本堂有心無力子懷　居四戶各二元于竹隱四元七戶共收洋二十元○養疴草堂三元甌海寄鷦七元○泰興棧内唐逹三翁募柳字四號册永益典公成典金祥豐綢莊恆益和綢莊吳民名五戶各二元介福昌綢庄公和茂恆和裕慶茂綢庄泰昌西裕隆布號益隆布號森茂鄭裕豐金義和復源號王恆豐江泰祥棣萼堂十四戶各一元隆盛號沈德記李　記無名氏鼎泰號五戶各一千文葉公館宏九義利生單記無名氏艾少翁朱隆太大德晉記豫恆庄公大號趙子香王存心蘇恆泰邵昌炘劉萬興魏順興聚星堂祥發號十九戶各五百文梁全興芾福興舒恆成何心田定氏永道善使者石少戶各四百文愼康江源藏永昌祥晉記姜步青德裕號六戶各三百文劉毓岐任愼夫王記三戶各二百文申源號二千二百文五十九戶共收洋念四元足錢念一千五百文○本日共收洋四百四十五元銅洋念元規元一千一百念八兩八錢四漕寳銀十四兩足對開一個足錢念二千三百八十四文 
[杭州同善堂經收廣東水災賑捐清單]  
　　巫明士捐司庫銀二十二兩六錢五分○盧玉田洋九元六角杭州洪趙鴻瑞宋氏爲長子肺風感冒三戶各洋十元悟過室吳手無名氏貴翰香四戶各洋四元苦西隱名子洋三元鄭趙氏存德堂沈洪氏正初主人瑞子均五戶各洋二元徐陳氏徐程氏誦芬齋陳永富朱忠元李逹章女氏求腹脹速痊沈秋漪孟繼賢仁和有心無力人吳振基凌何氏十二戶各洋一元極樂道人徐宅朱鄭氏余沈氏余大憘五戶各洋五解不留名五開洋四個力薄子錢四百文程積章杭平銀一兩五錢共收同平銀二十四兩一錢五分英洋八十三元五開洋四個錢五百十二文 
[上海四馬路高易公舘協理兩廣賑捐所經收七月賑欵清單]  
 
　　初四日卓子和翁募三百九十九一百三十一百三十一等號册糖號十五元○利募泰募一百十六號册利泰各友節省西瓜二元李煥珍任大鏞梁濟亨李楨熙四戶各一元潘耀祖沈杏莊任仕枝馮貴庭吳逹猶黎六根梁氏七戶各洋半元蔣天福曹吉生二戶各二角五分以上十四戶計洋十大元○廣揚興募十五號册廣揚興五方張佐盈三元張敦仁張萬化二戶各洋一元以上四戶共洋九元○鄭桂峰翁募三十一號册唐炳記洋三元四喜祝壽人壽　資四元咸康一元以上三戶計洋八元○初五日利記洋行募三百九十三號册胡貴彰洋三元葉秋田洋二元胡福彰留彦袁杏春三戶各一元以上五戶計洋八元○旗昌棧彭雲翁募三百九十七號册菊朋氏彭光昌彭光沛彭祖年姚松石彭懋錦六戶各一元梁玉瑶五元以上七戶計洋十一元○安和祥募一百零六號册安和祥黃炘堂盧謙益堂三戶各五元陳翕樂堂二元汪晉記林巽卿二戶各一元陸駒李鑾波二戶各半元以上八戶計二十元○元亨行鄭桂翁募二十一册炳記洋二元雲成記新張謝筵移賑洋二十四元以上二戶計洋廿六元統共計一百零七元 
[上海絲業會舘賑公所施少欽經收兩廣水災賑捐六月廿一二日第廿六七次清單]  
　　保陽方培義堂三百元隱名氏五十壽筵移助規十壽筵移助規銀七十二兩余心記四十元浦東汪貽氏經募洋例紋十兩估見規元十兩零一錢六分三知非子求妻却病並合家平安規元十兩沈君福鑾病愈完愿十六元廣德州無名氏十元山隂潘融完愿十元王衡若十元錫山有心乏力子經募王氏七元章氏五元楊氏二元趙氏一元吳潤記六元漢慶雲求衆夥平安本洋三元求合家平安一元有心無力一元虎邱山人三元平和帳房子記求妻王氏病卽愈四元陳姓求外病卽愈一元○錢瑑初先生刻潤移助四開兩元又虛對開一元四開一元○毛秋涵兄募梅游藝卅元鋤畦野叟兩元味經堂兩元尚德堂兩元四戶合來三十六元○無名氏經募賑捐啓海陽無名氏二元朱王氏一元福蓮氏一元三戶各合來四元以上廿一日○吳郡繼成大善士奉先太夫人遺命湊集移助規銀一千兩觀是子規銀三百兩朱連生二百元德泰莊來不留名一百元許雨生祈保平安消灾延年五十元善士仁德堂陸五十元章復秋兄來黃景兄求人口平安母親康强三十八元湖郡鹽厘總局提司巡薪水移助二十元濟美同人二十戶合助十九元王菊人爲女驚病求速痊十五元滸浦隱名氏十元秦聚齋善士求妾秦浦氏患脹速愈十元周國昌十元得所軒十元黃氏求兒聰明智慧十元濟善同人二十一戶九元三畏堂余六元思補過齋趙王姚氏求病卽痊劉緯昌淑善同人節省飲食及清暑茶果移助江西俊儀氏求母病手足木痹速愈五戶各四元求病愈三元姜忠堂節省西瓜資移助葉滋茂歸蘭陵七十二歳老太太求足疾不發復塍無名氏兩戶楊辛生募顧錦廷求次子身體平安山隂俞喆菴患痔求愈吟松居求合家平安七戶各兩元陳厚記一元錢一百零七文朱敦記錢一千文兩戶合來兩元江山何福一元求冥福人鎭江黃學衡一元嚴居星一元姜同泰節燒香資移助錢一千文○江瑾翁經募王福昌求闔門平安三元耕讀生三元　集鳳求孫病速愈邱近記求父親康健知過軒三戶各兩元朱乾記計仁裕求一門平安計仁壽求一門康健陳思義求三子平安樂善女　求病速愈五戶各一元知非子王桂山李堃田陳敦本陳恆元懶雲子六戶各半元十六戶共來廿元○延陵後人募李錦孫二元陳汝舟一元李實善端木逹氏吳生瑞堂三戶各虛對開一元朱佐人半元朱王樹堂六百文朱二房李大房二戶各一百文沈寳記一百十文延陵後人五角十一戶共來五元虛對開三元○吳仲濱金鑲籐鐵一只○前潘仲溪先生經墊捐洋二百元今開捐戶合亟登報　開潘莢庭募盧介景洋十元但愿平安氏十元人可氏二元文悟子一元蘭蕙聯芳二元盧筱松募程崇禮十元平陽氏一元佑安堂十元吳子實募竹林氏三元吳周伯募吳少記四元葉仁讓六元程小山募吳少泉一元竹林氏三元葑　子募吳趙氏求病全愈身安體健先助五十元成德廿元成喜廿元成名十元兒無疾病增福壽十元善人是富廿七元○十八日清單内同仁昌魚行銀洋廿一元脫去廿字合應更正以上廿二日 
 [ 
 
 

Page 10

 
 
   
 
 

Page 11

 
 
[光緒十一年六月廿七日京報全錄]  
　　宫門抄○上諭一道錄前○發抄旨四道○川督丁奏爲請增復文武學額以符舊制摺子晋撫奎奏爲捐賑各員懇恩給奬焉將軍慶奏懇思開復知府留省補用摺皖撫盧奏皖省水災發銀撫卹情形片○浙撫劉奏請展緩閱伍緣由片○西撫李奏爲甄别試用各員片○六月二十七日吏部翰林院正黃旗値日無引見○銘公假滿請安○記名提督陳飛熊謝恩○德克精額預備召見○吏部呈進程季搢紳○召見軍機德克精額○皇上明日卯初至大高殿壽皇殿行禮○發抄李用清奏叅將王禮坤仍回湖南原省補用奉旨兵部知道欽此○又補用令黃啓泰等期滿甄别奉旨吏部知道欽此○又請將匿喪冒考之舉人楊繼昌暫革查拿奉旨着照所請該部知道欽此○陳士杰奏光緒十年分黃河防汎經費幸銷奉旨該衙門知道欽此○○太子少保頭品頂戴降三級留任四川總督臣丁寳楨跪奏爲請增越嶲廳文武學額及廪增額數以復舊制四勵人才恭摺會奏仰祈聖鑒事竊查越嶲廳舊設學額歳科兩考各取進八名原額廪增各二十名均於乾隆年間先後歳减义武學額各二名廪貢减去五名　爲三年一貢自歳减以來迄今百有餘年人文日盛夷人亦多怕射讀書爭就小試現計合廳烟戶不下二萬應試者已數百人較前加　十倍今每考仍只取進六名情有向隅據越嶲廳同知蹇銑禀由瀋司具詳請復舊額等情前來臣等查學政全書内載乾隆二十六年　准四川松潘廳越嶲衛等處均屬邊徼地瘠民貧向學寥寥而取進額數松潘越嶲各八名人少額寛各減二名　俟人文稍盛之日奏請增給其取進武童及禀增額數均照此增减又乾隆二十七年議准四川松潘越嶲原額禀增各二十名二年一貢應减去五名三年一貢各等因覆查該廳從前地廣人稀是以酌量裁減學額嗣因地漸開闢升衛爲廳改守備爲通判復改通判爲同知地雖徼而戶口歳有加增漢夷亦多向化應試已數百人每有額滿見遺之嘆合無仰懇天恩俯准將越嶲廳從减之文武學額仍加二名並加廪增五名二年一貢以復舊制而勵人才出自鴻慈除咨部外謹會同學政臣邵積誠合詞恭摺具奏伏乞皇太后皇上聖鑒勅部議覆施行謹奏軍機大臣奉旨該部議奏欽此○○奎斌片再晋省紳富商民於光緒九年捐助順直賑銀六萬三千兩前據代州等二十州縣册報應請奬叙銀四萬二千九百九兩業經臣核明具奏在案兹續據臨晉縣册報共捐銀二千一百四十一兩内除零星湊捐銀二百六十九兩酌給外奬外實在請奬捐生十名計正項銀一千八百七十二兩所請奬叙核與賑捐章程相符據清源局司道具詳請奏前來合無仰懇天恩俯准勅部按名給奬以昭激勸除將奬册咨部查核外理合附陳伏乞聖鑒謹奏軍機大臣奉旨該部知道欽此○○奴才慶裕跪奏爲降調知府捕盗出力謹申明前案籲懇天恩伊准開復以昭激勸恭摺具陳仰祈聖鑒事竊奴才於本年正月初六日彚保拿獲馬賊各員查有降調知府高同善獲賊出力與歴次保案相符且値籌防需才當經附片陳明請將該員開復降調處分並免交捐復銀兩仍以知府留於奉省補用奉旨覽欽此嗣經吏部奏稱該員降調原案係屬私罪其總辦文案營務發審並非軍功勞績且前數年獲賊出力亦不得於降調後聲請開復奉旨依議欽此恭錄諭旨並抄原片咨照前來復查該員因案被議原叅摺内亦謂其爲嚴懲刁健起見原與實犯私罪有間奴才前次奏請開復該員處分係因其拿獲馬賊出力並非因其總辦文案營務發審事務至片内所稱前數年係指本年正月具奏以前而言非謂捕獲馬賊在降調之前緣以未經按年分叙以致部臣議駁兹查該員自光緒十年五月初三日奉旨降調之日起截至十二月底止督飭各隊合獲馬賊訊明斬梟者共六十餘名内有購線拿獲者如盗犯韓如薛進中任萬材王月仁李穆劉有孫秉文等七名一案係於五月二十八日拿獲又盗犯雙安陳得福等二名一案係於九月十七日拿獲均係例應保奬之案且奉省拿獲馬賊向照戰功例歴次請奬摺内無不援案聲明均籲允准良以根本重地弭亂安民較各省爲最要且地方遼阔搶刦盗匪亦較各省爲最多是以拿獲馬賊各員請奬官階較各省爲獨優該員著有勞績旣與歴次保案　符自應仍照前奏冉懇恩施惟查奴才旣請開復該員降調處分免交捐復銀兩又請留奉補用似涉過優第查該員曾任奉天治中歴權道府篆務措施悉當所至皆有循聲奴才前在府尹任内卽心焉識之自十年四月到任以來察看器局較勝昔時而政務更加諳練且以學識宏通之人而能精心果力毫無使氣矜才尤屬難得當於上年七月間懇留該員時據實奏聞並聲明前奉寄諭地方遼闊經營伊始尤須委用得人該文武如有實心任事著有成效之員准隨時保奏以資鼓勵欽奉特旨高同善准以知州留於奉天差委他省不得援以爲例等因欽此仰見皇上軫念地方破格用人之至意奴才忝膺疆寄以求材爲當務之亟况値防務緊要需材孔殷但能爲朝廷多得一人原不必以再三凟請爲嫌惟有仰懇天恩俯念該員爲奉省緩急足恃之人前次被議之案與實犯私罪不無區别且奉省拿獲馬賊之案向照戰功列保准　奴才前次所請仍將花翎鹽運使銜降調知府高同善開復降調處　免交捐復銀兩並准留奉補用以符前次特旨實與吏治防務均有裨益奴才爲鼓勵人材起見是否有當伏乞皇太后皇上聖鑒訓示遵行謹奏請旨軍機大臣奉旨着照所請吏部知道欽此○○盧士杰片再據六巡直隸州知州劉宗海禀報本年四月十六日大雨傾盆晝夜不息至十七日下午城外山洪下注間有房屋牛畜什物隨水淌下查係上游茅坪流波䃥　埠等處山水最大受害最重親往該三處查勘距城均在一百數十里當水發時各有冲捐田廬漂失什物且有淹斃人口其各鄉道路橋梁亦有捐傷惟水勢雖若建瓴幸一過卽涸被淹田地尚可補種間有沙壓之處挑挖不易又州境極西距城二百四十里之金家寨堡亦在萬山之中該處濱臨山河與茅坪等山河各不相連雖同是亦因雨後淹漫不無冲失房屋什物情形尚輕經該州先將各該被水居民酌量撫恤一面確查實在困苦災民另請撥欵賑撫等情臣當卽行據署藩司張端卿詳報飭委候補知縣鄭維熊往查並於司庫漕折内原定酌提抵補攤捐項下籌撥漕平銀一千五百兩發交該委員帶往會同該州親詣查明極貧次貧分别妥爲撫恤造册詳辦務使實惠及民不致失所一面飭將　壓田畝赶緊挑復補種以期無悮秋成又潜山縣前禀三月二十九及四月初等日山洪驟發以致南鄉孫泊湖隄壩東鄉與里一六兩甲圩隄均被冲潰當卽行司飭查並先彚入桐城縣西鄉老梅樹街等處被水案内附片陳明在案嗣據該縣續廪疉次大雨復有冲潰愈刷愈大民間無力挑修懇請撥欵修築亦經由司在於前項原定抵補攤捐欵内籌撥漕平銀五百兩發交該縣領回招集被水居民赶緊敊飭一律修築完固以資保衛外所有六安州猝被山洪發銀撫恤並潜山縣請欵修築隄壩緣由謹會同兩江總督臣曾國荃附片具陳伏乞聖鑒訓示謹奏軍機大臣奉旨鑒奏殊深軫念卽着督飭印委各員分别查勘妥爲撫恤毋任一夫失所並將隄壩一律修築以衛民生欽此○○劉秉璋片再臣於本年三月初九日接准兵部咨開欽奉上諭本年輪應查閱福建浙江廣東廣西四省營伍浙江卽派劉秉璋逐一查閱認眞簡校等因欽此欽遵到臣當卽分行各營遵照勤加訓練檢核軍實以便按閱惟查浙省辦理海防提定海温各標曁乍浦各營官兵均調防海口其衢處兩標亦經挑選千名調防寗郡現在海防事定而遣撤歸伍整理軍械　需時日急切未便往閱七月以後接辦文武兩闈科塲事宜至十月杪始克蕆事屆時由臣察看情形再行次第舉行以重營伍所有閱伍殿緩緣由理合附片陳明伏乞聖鑒謹奏軍機大臣奉旨兵部知道欽此○○李秉衡片再定例未經筮仕人員籖發各省試用令該督撫詳查察看試用期滿如果堪以勝任卽據實奏留遇有相當缺出酌量題補又同知通判等官試用期滿詳加甄别具奏等因各在案兹查有試用知府喬培因補用同知孫慶炳試用同知魏玠試用通判汪正清均已試用一年期滿臣於臬司任内經藩司會同察看出具考語詳請核辦臣覆查試用知府喬培因才具穩練性行樸誠補用同知孫慶炳見事曉暢才具安詳試用同知魏玠才明志銳幹練有爲試用通判汪正清心地明白持躬謹飭均堪勝本班之任應請留於廣西遇有缺出照例按班初用除將各員履歴送部外謹會同兩廣總督臣張之洞附片陳明伏乞聖鑒訓示謹奏軍機大臣奉旨吏部知道欽此 
 
 

Page 12

 
 
[光緒十一年六月二十八日京報全錄]  
　　宫門抄○發抄旨四道○監督穆奏差滿回京摺○京撫陳奏開銷銀兩片將軍慶等奏請援照成案摺○奏撫邊奏造報下忙册籍片川督丁奏委署司府片六月十十八日推班○孫毓汶謝在軍機大臣上行走恩○召見軍機○皇上明日卯正至太廟行禮○發抄楊昌濬等奏光緒十年下半年新案交代已未結起數奉旨戶部知道單併發欽此○又請將交代短欵之故令王佑齡革職訊追奉旨着照所請該部知道欽此○又春季分委署各缺奉旨吏部知道欽此○張兆棟奏光緒十年冬季臺屬就地正法犯數奉旨刑部知道欽此○○張家口監督奴才穆特亨額跪奏爲差滿回京關稅正額徵足無虧尚短收盈餘銀兩恭摺奏聞仰祈聖鑒事竊奴才荷蒙天恩派管張家口稅務於光緒十年閏五月二十四日到任接據前任監督宗室岳琪代徵口期核算自光緒九年二月初二日起至十年二月初一日止代徵一年銀兩錢文又接據前任監督岳琪另文移交自光緒十年二月初二日起至閏五月二十三日止代奴才代徵後任一百四十二日銀錢奴才除將另文移交代徵後任銀兩錢文循例歸入後任報銷外所有接據移交自光緒九年二月初二日起至十年二月初一日止計一年關期徵收正額盈餘銀兩及零星稅錢並動城核减曁提取代徵後任稅銀以及馬駝皮張變價銀兩各數目曾於光緒十一年三月十五日逐欵分晣具奏奉旨戶部知道欽此欽遵在案查奴才接前任監督宗室岳琪移交代徵後任自光緒十年二月初二日起至閏五月二十三日止計一百四十二日稅銀萬七千五百二十五兩四錢六分制錢一千零二千三百三十文奴才自閏五月二十四日接期代徵起至光緒十一年正月初一日止計二百十八日稅銀一萬八千六百十四兩錢九分一釐制錢二千一百四十五千八百七十文連前任移交統計一年共徵銀三萬六千一百三十九兩六錢五分厘制錢三千一百四十八千二百文又自光緒十一年正月初二日起至五月二十三日止奴才代後任代徵一百四十二日稅銀一萬七千五百三十六兩四錢九分二厘制錢一千零二千一百九十五文遵照例案一併移交新任監督錫光接收彚入下任錢糧數内報銷查張家口一年例徵正額盈餘銀六萬五百六十一兩零今奴才等代徵一年正額盈餘銀三萬六千一百三十九兩六錢五分一厘制錢三千一百四十八千二百文抵銀二千九十八兩四錢五分一厘内除正額銀二萬四兩一錢三分徵足無虧外計徵收盈餘銀並以錢抵銀共一萬八千二百三十四兩三錢二分一厘核與額徵盈銀銀數計短徵盈銀銀二萬二千三百二十二兩五錢四分九釐查此項短徵盈餘銀兩前任監督宗室岳琪在任一百四十二日應徵銀二萬三千八百八十七兩九錢五分該監督宗室岳琪代徵稅銀並以錢抵銀共一萬八千一百九十三兩六錢八分計短徵盈餘銀五千六百九十四兩二錢七分奴才短徵盈餘銀一萬六千六百二十八兩二錢七分九厘伏查張家口稅務向以南茶並恰克圖皮毛等貨爲出入兩大宗次則進口牲畜均係内地商賈往來興販是以從前稅課豐旺及至俄國通商後所有大宗茶貨俱由俄商自行販運悉皆照章免稅内地商賈漸多歇業因之每歳徵額均屬有絀無盈奴才於上年閏五月二十四日接任以來竭力督徵不敢稍懈冀得規復原額以期涓埃稍報無如俄商茶貨日見其多華商貨物漸覺稀少以致稅課微細至牲畜一項去冬口外凍雪連綿今春雨澤愆期水草不足馬駝牛羊牧放維難不但孶牛旣少而且倒斃者多是以進口牲畜寥寥稅課亦屬減色是今歳情形核與上届相等計奴才任内徵銀雖有多於前然爲數無幾難補萬一盈餘銀兩仍屬未並照額徵足奴才萬分焦灼不勝悚惶實係事出有因非敢稽徵不力所有俄商販運大宗茶貨業經造册呈報戶部及總理各國事務衙門查核至奴才任内馬駝皮張變價銀三百六十五兩四錢照例交廣儲司查收所有光緒九年二月初二日起至十年二月初一日止計一年徵收正額銀二萬四兩五錢八分盈餘銀一萬六千十九兩五錢六厘五毫制錢三千一百五十千六百四十五文前經奏明除將止額盈餘銀兩盡數動支並以錢抵銀外仍不敷開銷提取代徵後任稅銀二千七百二十一兩九錢二分六厘三毫抵補其核减銀九十兩節省制錢一百七十三千一百二十八文易銀一百十五兩四錢一分九厘奴才　齎到京循例解交戶部查收所有奴才等一年關期報滿正額徵足無虧惟短收盈銀銀兩實係事出有因非敢稽徵不力查張家口近年短徵盈餘銀兩均經部議减免四成奏奉諭旨允准在案兹奴才等所虧盈餘銀兩情形較之上届大致相同惟有仰懇天恩勅部核覆酌量奏請從寛減免成數其餘不敷銀兩着落遵限賠繳謹將關稅期滿緣由理合一併陳明伏乞皇太后皇上聖鑒謹奏奉旨已錄○○陳士杰片再大清河河身淺窄本難容納黃水加以連年積淤水落時河岸祇餘三四尺民埝逼近河干與水爭地一經盛漲處處皆險防不勝防沿河百姓平時旣未肯加培盬緊又復各顧身家專恃勇夫搶護沿河兩岸一千數百里實有鞭長莫及之勢惟兩岸生靈皆爲朝廷赤子臣總當督飭潘駿文設法搶護能保守一處便少一處被災藉　稍紓厪懷至於意外險工堵築經費應歸另案辦理臣前於防汎章程内奏明在案此次籌堵毛家店决口約計需銀二萬銀兩又堰頭鎭及楊家莊兩處民埝堵合共用銀一萬三千餘兩現在均於防汎經費及修補大堤兩項内開銷將來防守銀兩能否敷用容臣隨時察看情形再行奏明辦理所有設法兼顧民埝及堵築各口需用銀兩暫由防汎修補大堤項下開銷緣由理合附片陳明伏乞聖鑒謹奏軍機大臣奉旨戶部知道欽此○○奴才慶裕阿克丹跪奏爲遵旨承修永陵省牲廳工程應用工料擬請援照成案發給實該以濟要需並遵吉開工各緣由會同恭摺奏祈聖鑒事竊奴才等前准欽天監文開省牲廳工程擇得本年四月二十四日壬辰宜用已時興修吉奴才等遵卽遴深總管慶安保副關防德崑員外郎瑞峻委官紹喜赶緊備料監視修理兹據該員禀稱業將省牲廳工程遵照吉期敬謹開工現將頭停拆卸其不露明處所梁柱檩料全行𡮦朽若不另換木起實難堅固惟此工共估需物料匠夫銀四百九十八兩九錢二分四厘如照折减章程銀錢票三項兼支不敷購料興修等情禀稱前來詳查省牲廳工程曾經盛京工部核估銀數當年修理是否發給實銀卽應咨部核辦現准咨稱查同治十二年奏修永陵啓運殿省牲廳等工應需銀兩經前任將軍都興阿等奏准免其折扣請領實銀咨覆前來奴才等再四籌商惟有據實聲明籲懇天恩俯准照依同治十二年成案請將原估銀數免其折扣發給寔銀以期鞏固而昭愼重如蒙俞允俟命下之日奴才等飭令該委員等由盛京戶部銀庫如數關領敬謹興修所有擬請援照成案發給工料實銀並遵吉開工各緣由理合恭摺具奏伏乞皇太后皇上聖鑒謹奏請旨軍機大臣奉旨着照所請戶部知道欽此○○邊寳泉片再前准部咨陜省上下兩忙錢粮册籍以實徵之數依限造報等因所有光緒十年上忙册籍業已遵造分别奏咨在案兹値造報下忙之期查陜省光緒十年分額徵民屯及起運等銀除荒地及豁免外實熟地連閏應徵銀百十四萬四千五百三十四兩零上忙已完銀一百一萬二千二百四十一兩零下忙續完銀十一萬一千四百九十八兩零並續完上忙新墾荒地銀四千五百三十二兩零除長安渭南盩厔咸陽南鄭城固商州雒南等八州縣被水蠲緩民屯更正銀九百五兩有零外有未完銀二萬四千四百二十兩零又額徵鹽課銀一萬九千二百四十兩零上忙已完銀八千一百五十四兩零下忙續完銀一萬六百二十六兩零内有堡城縣長林鎭等處被水豁免銀六兩五厘實未完銀二千四百五十二兩零乂洋縣十年被水案内蠲免下忙正耗銀二百八十八兩零木經奉文之先已據花戶完納清楚應歸入十一年應完上忙内扣抵由藩司葉伯英分晰造册具詳前來奴才覆核無異除清册咨部外謹附片具陳伏乞聖鑒謹奏軍機大臣奉旨戶部知道欽此○○丁寳楨片再臣准吏部咨内閣抄出三月十二日奉上諭四川按察使如山着來京另候簡用欽此又准咨三月十三日奉上諭四川按察使着游智開補授欽此各等因咨行到川當經轉行遵辦在案惟查新任按察使游智開到任尚需時日自應先行季員接署以便如山交卸迅速起程赴京兹查有鹽茶道崧蕃精細穩實聽斷詳明歴署臬司兼務辦理裕如堪以暫行兼署俾專實成又署夔州府知府徐景軾告請病假遺缺查有候補知府慶善辦事切實堪以署理除分别　飭遵照外理合附片具陳伏乞聖鑒謹奏軍機大臣奉旨吏部知道欽此 
 
