# 1920 - 136 - 4916973

 

Page 1

 
 
   
 
 

Page 2

 
 
   
 
 

Page 3

 
 
時評 
[似是而非（老圃）]  
　　魯案日牒雖曰己經駁覆實謂之未嘗駁覆可也何也以含糊其辭無斬釘截鐵之辦法故也 
　　覆牒措辭雖曰未便直接交涉實謂之自認便於直接交涉可也何也以暫時二字爲宕塞之計彼所謂暫時之未便固非永久之未便也 
　　推而言之今雖有會議魯案之内閣實謂之未嘗有内閣可也何也當局者或不肯負責任或取决於團河故也 
更推而言之今雖有討議魯案之黨派實謂之未嘗有黨派可也何也彼方借此重大問題爲黨爭之武器視此千鈞一髮之秋爲攘奪權利之好機會故也 
命令 
　　五月二十日大總統令派李景銘兼經濟調查局副總裁此令 
　　又令海軍總長薩鎭冰呈請任命孟慕超爲科長應照准此令 
　　又令參謀總長張懷芝呈請任命韓國楨署察哈爾暫編陸軍第一混成旅參謀長應照准此令 
　　又令陸軍部呈請任命郭玉樹爲京師憲兵第四營營長應照准此令 
　　又令陸軍部呈請任命段鴻年爲直隸陸軍第四混成旅步兵第一團第二營營長應照准此令 
　　又令島岡亮太郎晉給三等嘉禾章此令 
　　五月二十一日大總統令内務總長田文烈呈兼署福建政務廳廳長王善荃請免兼職王善荃准免兼職此令 
　　又令任命許遇時爲福建政務廳廳長此令 
　　又令任命劉豫瑶署福建高等檢察廳檢察長此令 
　　又令外交部呈特派江蘇交涉員楊晟請予免職另候任用楊晟准免本職此令 
　　又令調任許沅爲外交部特派江蘇交涉員此令 
　　又令任命謝傳安爲外交部特派河南交涉員此令 
　　又令管理將軍府事務段祺瑞呈請任命黄殿臣爲將軍府副官應照准此令 
　　又令參謀總長張懷芝呈請任命廉秉釗署陸軍第十師二等參謀官應照准此令 
　　又令柳川平助給予三等文虎章此令 
　　五月十九日大總統令許人俊授爲陸軍一等軍需正此令 
　　又令岳世傑加陸軍少將銜李生春張煥章均授爲陸軍騎兵上校孫德華丁子勤甄福祥均加陸軍步兵上校銜此令 
　　又令陸軍部呈請授南宮拱宸爲陸軍工兵中校並加陸軍工兵上校銜郎國琛爲陸軍步兵少校趙瀚章爲陸軍騎兵少校張鳳岐姚學功魯士興張鵬祥孫樂山徐松林加陸軍步兵少校銜均照准此令 
　　又令細田四郎林眞川崎晃均給予四等文虎章此令 
專電一 
　　北京電魯案回文今日午後戍刻送達日使館聞東京同時交付 
（二十二日下午十一鐘） 
　　北京電魯案覆牒定今日午後五時由陳籙親訪日使面交 
（二十二日下午一鐘） 
　　北京電東京電日探悉中國駁覆日牒連日會議主張退還或收受不復兩說究取何說不詳 
（二十二日下午三鐘） 
　　北京電顧施兩使電請魯案駁回後續提搞議英法因我反對已贊成改德約修改魯案各欵機不可失（二十二日下午二鐘） 
　　北京電院電魯督長魯案已以無根據駁復奥約不日交國會請告魯人釋念（二十二日下午二鐘） 
　　北京電靳二次辭呈已繕今日專人送湯山簽字今晚可上内閣形勢贊成段出者陜甘皖三督留靳者直奉蘇來電已數次周已謝客外傳交曾組閩系閣語近滑稽結果靳决不留薩將延期代理 
（二十二日下午二鐘） 
　　天津電靳二次辭呈已到京存郭則澐處明後日可遞東海擬再給假十天（二十二日下午一鐘） 
　　北京電組閣事完全停頓靳態度决絶昨回湯山遣郭則澐語徐無論如何不再幹（二十二日下午三鐘） 
　　天津電靳擬在湯山建一别墅養病久居（二十二日下午一鐘） 
　　北京電王士珍昨晚出京 
（二十二日下午二鐘） 
　　天津電北京工專校馬日照常上課三年級學生四十餘人皆具悔過書其不願上課者尚有六百五十餘人（二十二日下午一鐘） 
　　北京電俄新立逺東政府正式電外交部要求承認外部密探各國意旨擬取同一步調尚未答覆 
（二十二日下午三鐘） 
　　北京電閩人得大阪同鄉電謂日資本家運動閩督假僑商名義在閩台間之他拉馬島辦種珠公司布置軍港（二十二日下午二鐘） 
　　北京電段前日電奉張謂陜匪葉盧跳梁擬親率三軍往伐張復謂陜事不必大駕親往且旌斾所指觀聽易淆一切托孫督面達 
（二十二日下午二鐘） 
　　天津電政府恐張吳誤會馬日特電張敬堯將第七師撤回原防另由李奎元所部之十一師在易家灣株州長沙等處專任照料 
（二十二日下午一鐘） 
　　北京電張敬堯電吳師代南軍要求割讓祁耒安關係太大請派大員交涉妥後再接防（二十二日下午三鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電曹錕電駐湘直軍撤防蒙准請電經過各省照料並請轉交部飭京漢局備車一千四百二十一輛分作五十一列便陸續開拔直達保定正定順德等處各駐地 
（二十一日下午三鐘） 
　　北京電某通信社傳布吳師撤防將起直皖戰爭探悉係某系作用 
（二十二日下午二鐘） 
　　北京電蕭廣傳電許蘭洲要求讓出潼關東西兩門及原上地方陳堅拒勢將决裂（二十一日下午三鐘） 
　　北京電陜陳電鳳縣失守傷師辱國請免管金聚鎭使職遺缺擬張寳麟補授管部殘兵已令羅玉山收撫（二十一日下午三鐘） 
　　天津電孫烈臣馬日上午謁東海陳述如下（一）赤塔劇戰滿洲里若無一師兵力幾無法防維（二）黑邊商民受俄亂影響損失甚大民心憤激擬妥爲處置（三）中東路西部之警備本與吉省有關現鮑督辭職嗣後善後事宜亦應妥爲計畫東海然之（二十二日下午一鐘） 
　　北京電齊耀琳電據省議會提議停運軍漕並辦平糶請部勿再發護照已發撤廢（二十二日下午三鐘） 
　　北京電張作霖陸榮廷等電請起用張勳並保督皖（二十一日下午三鐘） 
　　北京電今日隂雨意飛機未行 
（二十二日下午二鐘） 
　　北京電有以六箇月關餘預抵借欵說（二十二日下午二鐘） 
　　北京電關餘三十餘萬聞外團已允交（二十二日下午三鐘） 
　　北京電院電軍府滬上訟案未了關餘暫停交（二十二日下午二鐘） 
　　香港電先施關餘存欵法庭昨判决執行假扣押發令禁支付 
（二十二日下午四鐘） 
　　香港電岑對人言關餘訴訟爲免他方提取在滬搗亂（二十二日下午四鐘） 
　　香港電軍府任李爲綸爲司法次長（二十二日下午四鐘） 
　　香港電國貨維持會敬日起實行按户檢查日貨（二十二日下午四鐘） 
　　香港電湘南事急譚延闓迭電請欵械軍府迄無辦法（二十二日下午四鐘） 
　　香港電粤當道决繼續開賭 
（二十二日下午四鐘） 
公電 
　　廣州徐傅霖電傅霖現承軍政府特任爲司法部長猥以輇材謬膺重任汲深綆短懼弗克勝第念南北相持迄今數載大法未復時局愈艱值千鈞一髮之秋正匹夫有責之日不揣庸陋謹於即日就職合電奉聞尚祈時錫南針俾資韋佩徐傅霖叩删印 
世界路透電 
[媾和條件與聯盟]  
　　二十一日巴黎電匈國代表團今日回抵巴黎交出答覆協約國媾和條件之牒文 
　　二十一日巴黎電法德經濟代表昨日會晤德代表曾提出恢復兩國經濟關係之條件 
　　十八日羅馬電國際聯盟行政會政電威爾遜總統請於十一月間改在比京召集國際聯盟會因日尼瓦今一無準備也 
[過激軍與波蘭]  
　　十八日倫敦電秦晤士報波斯京城訪員電稱過激軍自阿才倍疆攻入波斯要求英兵退出波境波斯主要軍力爲南波斯來福槍兵六千槍乃英國供給俄人統帶之哥薩克兵八千又波斯政府節制之瑞典憲兵八千 
[愛爾蘭問題近訊]  
　　十八日倫敦電今日下院繼續討論愛爾蘭自治案賀爾氏提出愛爾蘭南北兩部皆設第二院之修正案華特朗氏代表政府聲稱政府欲以其所擬計畫爲聯邦制度之一部而又總國會設於倫敦政府確信有此聯邦制度則少數人民之最好保護可於總國會中得之政府擬切實接受愛爾蘭兩國會各設第二院之大綱辦法惟第二院之組織須以少數人民得享眞正保護爲主旨此事將使自治案之結構爲之大變雖此改變揆諸自治案根本主義即聯邦制度並不相反不過種種困難問題須先行考慮如第二院應否指定抑係舉出卽其一例也政府不久將提出切實辦法議員細萊氏聲稱華特朗氏之言宜速進行因愛爾蘭問題辦理遲緩或將礙及對美邦交與帝國關係也議員加森氏因細萊氏言及美國頗不謂然謂美國今宜知英國仍是一大國並未隸屬於美國或他國英人從未干涉純粹美國問題賀爾氏後自撤回修正案薛西爾氏提出修正案主張註明愛爾蘭北部無論如何應爲英帝國之一部此議政府反對之由衆投票以二百零四票對八十票否决之克萊恩氏亦提出修正案主張删去愛爾蘭南北各設議會一條贊成者漌六十一票此議亦未成立 
[法國之罷工問題]  
　　二十一日巴黎電衆議院昨日討論罷工問題社會黨議員加向氏爲罷工領袖辯護内務總長斯台氏謂此次罷工乃政治性質而非職業性質政府所取之態度殊爲正當社會黨議員本柯氏代表勞工總聯合會以動聽之言論懇請政府與工團共同行動俾廣大之社會改革得依法律循秩序而告成此項改革終須經過云云總理米勒蘭氏今日將結束此項辯論 
　　二十一日巴黎電聞警察查覺五月一日之罷工行動 
共目的乃在建設法蘭西勞農制度與俄國過激黨領袖提携行事主謀者今已有三十人被拘惟法國過激黨行動並未廣播估計全國尊崇過激主義者不滿六萬人 
[英國防阻日人置產之建議]  
　　十八日倫敦電克松子爵今日在下院建議即行設法防阻日人在英國殖民地購置地產非候在日英僑亦有此權不可弛禁殖民部之亞米里氏答稱今尚無充分之理由可以出此政府曾得消息日本近嘗考慮修改地產法問題 
[美國之油產與移民]  
　　十九日華盛頓電參議員菲朗氏今日在參院提出組織大公司發展外國美人油產議案股份並不公賣僅容外人占小部分 
　　十八日巴薩特拉電美孚煤油公司總董裴德福氏宣稱今欲補救美國煤油之缺乏唯有由美政府施行嚴重對外政策之一法美政府任令墨西哥加蘭柴將軍歧視美人之業油者以致墨國美人所有之油產雖超過英人而上年全無墨油運入美境 
　　十八日紐約電參議員愛巨氏今日在此向全國製造家會社演說主張修改移民律許正當之外人入境以補救勞工之缺乏並提議訂入籍法以防移民墮過激黨勢力中 
　　十九日華盛頓電參議員波拉氏今日在參院提出議案主張恢復美船經過巴拿馬運河免納船鈔之特權該議案未經討論即移交運河股員會核議如果通過則一九一四年應威爾遜總統之請所通過外國與美國船隻一律繳付船鈔之議案即須取銷 
[英人之中國投資觀]  
　　十九日倫敦電財政報因見北京傳來中國財政危機之消息特晤在倫敦熟悉中國事件之某要人據云中國尚無足使英人投資於中國者發生恐慌之事勢其實自美日簽定銀行團合同後中國前途尤有希望英法美日旣彼此一致則借債於中國當可奠定中國之事局而引起關於逺東一般財政之國際良好了解 
[日人之在英宴會]  
　　十八日倫敦電此間日人今日開宴會主席爲珍田大使英日要人到者頗多英人彭海穆氏舉觴祝日皇壽言及英日交誼之發達與英日聯盟之利益並稱讚日本之進取與榮譽珍田子爵演說希望英皇太子游歷日本日本當予以無可比擬之歡迎此外演說者尚有日使署海軍隨員及倫敦商會會長等人 
[五大國議設國際商會]  
　　十九日紐約電共同新聞巴黎通信員電稱美英法意比五國商界領袖本年六月將在巴黎開大會其主要目的乃在建設國際商會羅致專家在會辦事其總會將設於國際聯盟會所在地點籌備會主任鮑斯登博士已偕美國代表數員行抵巴黎將來各國代表與會者共有五百人之多該大會將討論今日最重要之經濟事件 
[各國近事記]  
　　十九日巴黎電外交股員會已令會長巴爾都氏重請内閣總理米勒蘭氏發表一九一六年後關於東方事務之各項條約全文即米總理近今在衆院演說所述及者 
　　十八日羅馬電尼蒂氏已允組織内閣 
　　十八日哥倫布電前德船亞美利加號至海參崴載捷克兵六千四百六十六人抵此 
　　十八日華盛頓電墨西哥革命軍宣稱宇加唐州已加入革命足徵泊羅格里索要港卒已屈服臨時政府 
　　十八日巴黎電班勒凡氏今日啓程赴華 
　　十九日紐約電共同新聞君士坦丁訪員電稱士麥那之希兵與士兵互起衝突聞希兵現謀進攻 
　　十九日倫敦電倫敦證劵交易所中年代最久某大行之合股員已被停權兩年他行亦受警告因近來市上發見自荷蘭運來德人所有之中日兩國債劵甚多照章每債劵須附非敵產之證書一紙 
太平洋路透電 
　　二十一日哈爾濱電據確實消息所議建設緩衝國之外交總長克拉斯諾志柯夫氏現願與日司令談判故日本代表團大約不久將赴上烏定斯克克拉斯諾志柯夫氏雖允休戰今日仍有過激黨飛機一架以炸彈擲擊日兵聞紅軍不接受日人提出之條件日兵將復取攻勢佔據該鎭紅軍近將可餘之兵全數派往西方故其力已弱 
　　二十一日澳門電今日拍賣鴉片專賣權自本年八月一日起以三年爲限競買者頗多最先一人每年出價二百五十萬元後爲香港利信公司所得價三百九十五萬元 
　　十八日哇太樺電加拿大下議院有人提議主張加拿大在美國永逺駐使事非至下院完全知悉英國與美國間磋商情形之後不得定議今日投票以六十八票對五十三票否决之提議人菲爾定氏聲稱此事趨近於憲法上之變遷非尋常公共問題可比樞密院會長羅威爾氏起而辯護加拿大駐使之合法反對黨領袖金氏贊助提議案斥磋商駐使事爲秘密外交加拿大首相波登氏答稱三年前即與英國大臣磋商此事一九一七年又討論之與議者尚有澳洲首相英使在華盛頓代表加拿大固甚出力誠爲可感但加拿大久覺應自派使駐於華盛頓今研究憲法者皆贊成加拿大政府之行爲 
國内要聞 
[北京通信（寳泉）]  
　　靳假期將滿時之閣潮 
　　靳之請假十日行將届滿决定再遞辭呈總統擬再予病假十日仍由薩暫行代理薩雖祗允十日然觀最近情勢或將再繼續代理十日亦未可知曹錕對於内閣問題因時勢緊迫未便坐視現已决計起而代謀張作霖李純亦各有所表示情勢似已緊急惟曹之主張須先探詢靳意如靳意必去亦卽擁薩正式登台至安系出組内閣絶對否認並爲此項事件已特派總參議李鴻舉親往東南各省與各督軍交換意見如多數同意後即請東海採納施行故日前吳光新陳文運二人赴保定謁曹商議閣事時曹謂安系不能救國已爲國人公認由其組織内閣國事益不可爲意態極爲决絶吳陳此行大無結果即於十八夜十二點專車返京十九日上午同赴團河向段合肥報告一切準是以觀曹雖擁靳然若靳必不肯留則亦未嘗不助薩也又據最近消息東海以靳决意求去惟薩爲組閣之完才且各省區長官先後來電贊同故東海一面派人與安系接洽該系尚在模棱兩可異常圓活將來一經提交國會恐有不能通過之虞對此非常躊躇聞非俟安系允爲誠意帮忙後亦不敢决定但安系主張在擁段上臺薩决非其本心贊成是故以今日情勢言之兩方意中所屬意之人物極端相反將來相激相盪未知如何變化也 
　　大陸報二十一日北京電云靳總理假期將於星期一日届滿但靳今仍無回職之意薩鎭冰亦自稱祇代十日期滿不復繼續繼任何人刻尚未定政局又復停頓傳言段祺瑞又將出山全用安福部員組織新閣此時吳佩孚軍隊之行動不可不爲人考慮如吳與南方接洽决行撤兵則安福之湘督張敬堯將被驅逐而吳軍素以能戰且有紀律見稱者或將沿京漢路綫與安福兵决鬭矣段祺瑞出山更調非安福系之督軍則北方必自衝突因奉督張作霖等未必甘心服從也京畿附近軍隊刻在調動中聞徐樹錚現趕從庫倫返京至於非安福系之各督軍現不願擁段上臺 
[北京通信（吹萬）]  
　　學潮平後之京學生會（一） 
　　北京各學校自此次罷課未得良好結果學生皆大有覺悟知此種罷課實不足以動政府中人之心而徒令私人學問方面受甚大之犧牲故决擬不再爲此種舉動而改變方針從事於社會事業在實地方面進行文化運動此京校上課後聯合會所以議决擴充平民學校案也北京平民夜校大部各校均有雖欺數之多寡各不相若其有造於平民則一也惟學生方面經濟力有限擴充一舉每爲經費所限不能如意之所期此實事之無可如何者北大之開美術展覽會亦爲平民夜校籌欵也北大之平民夜校以教務主任區聲白自五一散發傳單被拘至今始保釋出獄故於擴充之計劃尚未籌劃完備吾姑舍之而言中大之學生會 
　　中國大學以位置近正陽門居近人烟稠密之地故其四圍平民失學者更多罷課風潮中該學生會所設之平民夜校其學生已達二百人分爲五班三級（一）高等班兩班（二）初等班兩班（三）特别班一班高初等以程度分特别班則年齡大者之所居也每晚上課二時高等班每週修身國文算術各二時地理歷史理科圖畫樂歌國民常識各一時初等班國文算術各四時修身四時圖畫樂歌各一時特别班國文算術各四時國民常識與修身各二時其學生書籍用具完全由校發給初級生每年約需費一元六角六分高級生約費二元○四分每年如考試奬勵金三十元教員用籍二十元在教授方面用費總數以學生二百名計年需四百二十元加各項雜費如粉筆路燈煤炭紙墨等年又需百三十餘元一年之總支出已需五百五十餘元而每晚電燈尚爲借用於學校者其常年經費則由全校學生每年人納會費銀元二角以充之中國大學現有學生人數千五百餘年入纔三百元其經費已有不支之勢矣 
　　近者平民之謀加入該校者尚日增無已學生會於上星期六開會大多數主張當竭力擴充不能爲經濟困難之故熟視鄰近平民之失學而不救於是復通過平民夜校擴充至學生五百人爲止案重訂該學生會平民夜校章程大有振作有爲以「五四」「六三」奮鬭精神移諸謀平民福利之勢是亦前門一帶平民之幸福也其章程中規定男女學生同校男女不别爲班而坐次則有别教員而外别設職員一人號管理員與教員同在講堂中由管理而兼助教之性質蓋以學生年齒不齊幼者且有七歳者貧家之子父母無暇加以管理常爲惡社會所染得有惡習慣求其能無外力之督促而孜孜向學者十不過二三人此依該校前此之經騐所以不得不增設管理員而訂管理規則也兹錄其管理方法六條如下（一）管理員於教員上堂時宜坐於教室門旁以防外人入内（一）教員演講時管理員當靜坐觀察學生之注意與否倘有不注意及違背規則者管理員宜緩步前往示意干涉不可出聲致妨一般聽受（一）管理員非得教員之請助不得逕行助教（一）下堂時須令學生排隊而退先由各班正班長喊號立正副班長領前副班長壓後管理員發令命退（一）凡下堂時須令各班女生先退次依各講堂號數次第陸續退出（一）凡外人有妨害本校秩 
序者管理員得干涉之（一）管理員對於學生須按照規則管理之 
　　記者前日曾赴該校參觀見其秩序異常齊整其教員亦復循循善誘巧譬善導不至全體皆了解不止而教員尤能利用管理員之助力更爲相得益彰將來成績必大有足觀也 
　　惟千里負笈之學生其爲社會盡力止能限於精力方面至於經濟則以地位之關繫當然不能慷父兄之慨故經費不足勢不得不另籌此實事之無可如何者也以是該校遂有本星期六演劇籌欵之舉此舉之成實由於該校校長姚憾吾之盡力援助姚本精於戲劇爲王學研究會之一分子與王社各票友均甚熟故能約請多人爲盡義務而姚氏亦復親自出台演唱全本空城計其熱心誠不可及也地址定湖廣會館預備三千座倘能漾座即可得三千元預計五百學生之年支不過千三百餘元有餘資則擬再行擴充並擬於暑假期内設假期平民學校或增設平民閱書館然此兩事果能實現與否又當視演劇收入如何爲斷學生會但爲一種預計固非期其必成也 
　　社會事業凡在社會中者皆當盡一部分之力學生旣竭其精力以從事彼一般達官貴人及大商賈亦似宜與以經濟上之援助使得竭力擴充即以中大一校而論其平民夜校之學生當然可以擴充至千五百人爲止他校亦稱是合計北京全城平民夜校學生當可擴充至十萬以上且據吾人所聞北京學潮實已完全平息一時不致再起今日（二十）下午北大開學生聯合會但議二案（一）贈律師紀念銀盃（二）召回上海代表爲此二事復需籌欵因復商籌辦法觀此則北京學生方爲學潮作結束而於實際之文化運動方面則開一橷紀元政府果欲永息學潮則此等處尤宜加以援助平民教育之擴充本政府與地方機關之責非青年學生之任務也 
[魯案與魯代表]  
　　回文仍未送達代表兩謁當局 
　　魯案回文本定前晚送出忽又中止迄昨日（二十）下午七時仍未送交日使館據聞此案擱置之原因係某方面遽生阻力而薩氏對於責任問題亦有疑慮所以將發而復止據某當局云此項答覆書儘本星期内必可提出根本决不生變動政府正向各方面疏通大約因手續上種種問題仍須在閣議討論并須候與東京同時送達豫料星期六再經一次閣議以後必可送出云 
　　魯代表前日進見薩氏當蒙延見各代表謂據聞日本對於魯案將提出第三次通牒謂中國若不與交涉彼將無法歸還不得不據有該地等語如日本果有此種通牒吾國卽須將該案提出國際聯盟惟當時薩並無若何之表示故該代表又於昨日下午復訪薩氏又該代表等十五號曾謁外交部陳次長陳因病未見約以翌日十六號午後四時陳以電話見招各代表遂同至外交部由號房照按名刺延入會客室少頃陳氏出見首由杜應斗發言謂代表此次來京純爲駁回日牒事前者時機或有待於考量今二次通牒又來時機已迫爲之奈何陳次長因將中日兩次通牒經過情形略爲述及並謂覆牒文稿業已擬就只須國務會議通過卽可送交日館杜問覆牒主義是否將通牒决絶駁回抑或尚留餘地陳答係决絶駁回各代表又謂山東民氣十分激昻通牒一日不駁民氣一日不平且通牒駁回後應行準備之事甚多長此遷延何以善後况當局已表示不認德約有效之决心一紙空文何難早日答覆而遲遲不决至此陳謂通牒駁回遲早無甚關係各代表復諄諄懇請再三丁寗陳乃允於次日提交國務會議解决各代表因興辭而去 
[問潮與閣議]  
　　内閣問題據近日所得消息形勢仍極混沌周樹模以想到組閣後之各種困難故亦不敢貿然自任東海鑒於周氏與安福方面之接洽不甚接近知周閣難以產出又見薩鎭氷堅持十日期滿不再代之主張頗恐長此相持陷於無政府之狀態故於前日派郭則澐前往湯山邀靳回京以便面商一切薩亦派前海軍部次長李和前去挽駕靳氏自身本無活動之想且辭意仍復堅决但以東海與各方面之厚意情不可却故於前晚（十九日）曾來京一行預定昨晚仍回湯山至留靳派之議員截至二十日午間爲止聞共三次加入已有一百九十八人之多因此曾毓雋於昨日特在太平湖分别邀宴兩院議員疏通閣事昨所請者多爲湘籍議員惟席間祇徵詢各議員對於新閣人選之意見究其所代疏通者或周或段迄未明白表示至周樹模方面口邊仍未依允似不能受條件之接洽大有以退爲進之勢故後任内閣仍在 
 
 
 

Page 7

 
 
混沌中也 
　　昨日（二十）星期四閣議例會薩及各閣員均於上午十一時先後到齊先就魯案覆文爲長時間之討論關防極密微聞原稿略有修改但仍須取决於徐段同意後再行發出此外重要議案計有六起（一）外交部特派駐滬交涉員楊晟呈請免職（結果）照准擬以許沅繼任即日呈請任命（二）參議員王學曾建議請修改中俄條約案（内容有關稅務者）（結果）分交財政外交兩部詳核具復（三）司法部提案請將全國司法收入作爲特别會計不列入預算（結果）照准（四）陳樹藩劉鎭華會電呈請發給賠欵案（結果）准由財部發給五十元（五）東北防邊案謝軍近有越軌行動政府連日得有報告（結果）分交各該管機關詳籌防止辦法俟呈復後再由院議决通飭遵照（六）任命謝傳安爲外交部特派河南交涉員案（結果）照准下午一點二十分散議 
[喧傳中之督團會議]  
　　自北京閣潮起後外間盛傳八省同盟之各督軍代表在天津曾開秘密會議預備有所表示但詢諸政府方面則極力否認謂靳氏辭職後各督軍曾迭電挽留直奉等省措詞更爲懇切是以有此次謡諑其實會議一節並無其事惟據天津益世報消息則同盟各督間確有一種會議不過會議之地點不在天津而在保定耳兹錄該報所載如下北洋直系憤安福部之專横欲密議對付方法醖釀已久及靳氏二次辭職之事起知風聲日緊乃急邀集同盟八省各派代表往保定會議曹錕自爲盟長却稱病不理事密召乃弟曹鍈天津鎭守使趙玉珂往保參與議席奉天代表秦華張景惠江蘇代表何恩溥其他各省亦均有代表當時議决四條（一）擁護徐世昌以擁護靳雲鵬爲入手（二）實行撤防（三）請解散安福部（四）段派若令吳光新軍北上則由現駐紥大名一帶之奉軍阻遏之以上四條旣經議决於是各發勸靳勿退之電並囑吳佩孚先行撤防此即實行第一第二兩條計畫也二策實行後詎意安福方面仍不爲動暗中爲倒閣之進行甚力而靳氏决計不幹之說自行宣佈同時奉天張作霖命其長子齎親筆書函赴團河謁段書中勸老段勿縱容安系傾覆靳閣自損令名段大怒以書抛地拂袖而入張子踉蹌奔往保定將情形告知曹錕曹立即召集各代表再開會議議决再電靳氏勸其勿退一面曹張兩督親自入京向徐段爲强硬之保留此時靳氏尚未遽遞辭呈也詎二次議案未實行而靳氏辭呈已遞准假十日及派薩鎭冰代閣之說又至曹張密電往還知前議各項已不適用乃又召集各代表會議（一）勸周樹模出山後萬不可爲安系所用（二）與周約在周任期内勿得更動疆吏（三）阻王揖唐返京活動（四）電徐總統重提閣員須以超然派居多數勿容安系壟斷以上各條近日正在進行中其效果如何尚難逆料也 
[陳嘉言質問中東路日人行動]  
　　新國會議員陳嘉言等近日提出質問政府對於日軍在中東路線曁北滿一帶行動曾否提出嚴重抗議及有無設備防範規畫限期答覆案一件業已由院送達其文略云近月以来中外各報紛載日軍在中東路線及北滿沿邊一帶種種違反國際法之行動如調重兵至十餘萬人之多密布各路站附屬地内任意設立警崗行使搜檢逮捕權刦奪我財產殘殺我生命幾至一網打盡甚且迫換華俄司機工人供給多數鬍匪軍火凡協約國所不忍爲之事該日軍無不優爲之是以美法各外報僉謂日軍在西比利亞旣佔如此之勢力與地位則今後逺東問題當然發生新色彩吾人萬不能以昔日眼光視之云云但不知我政府對於日軍此種野心勃勃蠻横行動有無統籌全局詳密布置萬一該軍計畫完固借端發難試問丁此天與人歸之大好中東路主權能保持於勿失與否語云其始也簡將畢也鉅又云前事不忘後事之師今日軍旣藉口我國警備隊之實力不足以保持該鐵路十分安寗意在自行保護僑民安全征軍起見又云純爲防止布爾塞維克主義侵入朝鮮及滿洲而出兵此外並無他意云云似此日人之言直自欺欺人之言試問我國警備隊不能保持十分安寗有何標證喪失奚在我國自能完全負責何勞日軍代庖即如防止布爾塞維克主義侵入勢必由我國而後次及朝鮮何許子之不憚煩竟調如許重兵日事擾亂破壞我國領士之安寗不已謂爲防止布爾塞維克將誰欺乎明眼人當能辨之總之日軍旣肯甘冒天下之大不韙行此種種無人道無公理之舉動我政府究應如何防範曾否提出嚴重抗議有無密切規畫心所謂危難安緘默謹依院法提出質問書限五日内詳確答復如外交應守秘密則請外交當局出席本院口頭答復不勝企盼之至提出者陳嘉言連署者王立廷·吳劍豐·艾慶鏞·周渤·徐亞屏·王廣瀚·王行健·黄秉義·黄立中又據某方面消息政府近接莊景珂電告日本政向莊氏聲明謂中國國會（指新國會）中提案謂日本謀奪中東路及對滿蒙野心等語其實日本出兵西伯利亞係援捷克防激黨保僑民别無他意此種提案恐受他國離間請勿受愚云云日本此種聲明證以日軍在中東路一帶之行動其果言行相符乎願政府與國民注意之也 
[田中玉查辦彈劾案之經過]  
　　山東省議會之體面何在 
　　山東省議會之彈劾屈文六案一方面謂完全通過一方面則謂並未成立兩方面函電紛馳均請取决於内務部詎内務部於内閣漂摇之際不知據何成例按照兩方情詞電令山東督軍田藴山查覆核辦以彈劾案之糾葛而赴訴於内務部以督軍而查議會寗非創舉中之創舉耶十九日上午十鐘督軍公署忽電招議長鄭幼亭議員顏海洲二人入署據云有事面商迨鄭顏陸續戾止已有濟南張道尹警察廳晉廳長在座經督軍向衆說明奉到内務部電咨請查明彈屈案之眞相本督軍原不應干涉議會且對於法律問題不甚了解不過因内務部之咨請除令張道尹晉廳長會同調查外因我輩向来感情浹洽故請二公惠臨共同譚論以便電覆内部或者可以解釋誤會云云顏海洲起言欲證明屈案之是否成立可先說明法律事實之兩點議會之慣例無論何次開會必先一日由議會送達開會期之通知即附帶議事日程與日程上所列之議案惟此次送達開會通知時只有議事日程並無彈劾案之案文到了會場臨時分送試問一個議案不下萬餘言事前並未查看則是非之判别倉猝之間何能了然至萬議員出席說明此案之際正場内秩序已亂並有多人斥議長不堪主席向講台上立拉議長下台而議長猝然持議案付表决當此之時莫說六十五人起立即謂全體起立亦無不可蓋實際上並無一人在其本座坐定也按議事細則凡重大議案必經過二三讀會此次彈劾案在議場紛擾一陣即行拍電中央實爲議長違法擅斷鄭議長答覆彈劾案提出後查點人數確已通過顏謂人數多少當前案尚無結果羣起爭辯議場秩序已亂大家活動之際早已不成問題究竟當時分散議案後在場議員是否經過討論鄭議長謂無甚討論顏海洲謂道尹廳長證明未討論其二三讀會是否經過請說明鄭謂向來議案多省略二三讀會者顏謂省略二三讀會亦須以省略二三讀會付表决究竟該日彈劾案係一個表决兩個表决鄭謂一個表决顏又謂道尹廳長證明一個表决此外對於人數之折算顏海洲侃侃而譚鄭幼亭無甚辯駁在形勢上似顏議員大獲勝利鄭議長似將敗訴矣但顏海洲向以律師爲業對於當庭辯理原自游刃有餘而鄭幼亭以老實著名或有滿腹苦水不能傾瀉總之無論誰勝誰負以議會之事體而折諍於軍政機關大家均不甚光彩經過此次詢查以後在督軍方面將來亦不過以囫圇圓扁之詞回覆内部無甚結局而已 
[河南軍事雜訊]  
豫南消息吳佩孚所屬撤防各營連日紛紛派員北來在京漢路各站查看駐兵地點昨有某混成旅在許昌以南各處擇定房屋凡旅館廟宇等處均被標貼紅條上書某團某營字樣該處人民甚爲驚恐 
　　許蘭洲所部兩混成旅又在陜收撫之靖國軍樊鍾秀閻錫民兩隊業由咸陽陸續東開其先鋒前隊鮑德山一旅日内即可出關分駐豫西之閿鄉縣觀音堂等車站趙督已派丁統領前往照料 
　　河南各團體前見豫境客軍先後變亂損失甚鉅曾派代表入京要求撤退吳光新等客軍不謂前軍未退後隊又來現正召集各界會議研究辦法 
　　豫東馬牧集地方昨夜火車經過該地時正值毅軍剿捱殺聲震地今晨省中譁傳該處所駐常司令所部毅軍饑變異常驚慌至夜間得常司令覆電知係誤傳人心始安 
　　汝州寳豐一帶素稱匪藪内有閻青山李赤脚兩匪魁共有悍匪數百名多係白狼餘黨快槍甚多聲勢極大近日經毅軍司令馬志敏統領尤惠棠合兵入山搜剿將李閻兩酋擒獲正法擊斃悍匪甚多地方已見安謐政府特派陜豫禁烟專員張仁前日往南陽一帶調查烟苗公畢回汴昨日督省兩署又派諮議張岐山帶兵護送張專員赴陜查陜境各軍雄據一方烟苗遍地兵匪不分該員此行恐難實地調查也 
[桂省學生上課之消息]  
　　邕垣各校學生自宣布罷課以来除五月四日七日大巡游·及致電南北政府力懇取消密約外不見有何種舉動而四日集會議决之四項辦法如辦理平民學校早已成立其餘三項所謂整頓報務調查日貨組織大隊演講均未見舉行罷課之始每夜尚見少數學生時出演講迨至今日卽此寥寥者亦不能多見中等以上之學校學生多紛紛回籍或游玩山水學生聯合會日昨特開會會議嗣因各分代表出席人數太少不能開議全省教育會及各校職教員以學生情狀如此消極實有妨學業乃召召集各校教員會議於省教育會議决定於本月十二日通知邕垣各校學生一律上課并通電全省各屬學生隨同復課云 
[杭州快信]  
　　財政廳昨通令各縣知事浙省元二三年積欠地丁漕米現准部電一律豁免以五月五日接電爲截徵期五日以後繳納者迅卽開摺呈報 
　　駐閩浙軍撤回在即現擬將第一團駐省城舊提學使署第二團駐嘉興第三四團駐餘姚牟山湖 
　　一師留守司令官郝國璽因駐閩浙軍撤防事宜奉潘師長電召赴厦接洽一切已於昨日起程職務暫由輜重營長徐震方代理 
　　盧督軍今日（廿二）柬請齊省長赴署飲讌面洽要公省議員馮毓英王爰斯呈請省長將臨海縣修志經費加賦案迅予取消以紓民困 
　　前臨安知事李祖怡湯溪知事金鴻翔虧短交代銀兩財政沈廳長分委候補知事祝履中陳齊賢馳往守催 
　　省署司法秘書兼警備隊總司令部執法官黄恩緒昨因病出缺所遺職務暫由樓金鑑兼代 
　　新選錢業公會會長倪壽枬昨提出辭職書 
　　杭屬各繭行已於昨日開市四鄉出產甚富較上年多十成之三日來杭市金融亦頗圓活漢口上海現洋捆運來杭者絡繹於途 
[南京快信]  
　　四師一中反對校長風潮仍未平息仇埰殷㯝兩校長已五日未敢到校理事四師祗附屬小學未罷課一中則四年級學生未罷課一二三年級學生多半已退學出校聞教廳昨指令該兩校限下星期一（二十四）一律上課不遵卽呈請省長下令解散學生方面堅持不撤校長决不上課聞教廳已分函學生家屬剴切開導或有轉圜之望又聞鍾英中學及省立法政兩校亦有反對校長運動刻正在醖釀中 
　　省議會昨日（二十一）上午十時開預算審查會下午一時開大會又不足法數未能開議錢議長昨特發通啓云連日大會均不足法數現擬從下星期二起繼續開議除回籍同仁已用快郵電報敦促來寗外務希台端力顧大局暫勿離省俾足法數幸甚又定今日（二十二）午前十時開預算審查會午後一時開决算審查會駐舊金山領事朱兆莘電李督報告新任駐京美使克蘭氏約有日可抵滬越日來寗話舊躭擱一日轉車北上李督昨諭副官處通知各機關預備開會歡迎 
　　齊省長病仍未愈日行公牘由蔡政廳長代閱 
　　院電李督葉荃盧占魁滋擾甘陜破壞和平請嚴電西南責問 
地方通信 
[松江]  
　　二高游藝會松江縣立第二高小於二十一日舉行游藝會來賓觀者約千餘人會塲佈置頗整齊台旁設軍樂台特别席台中有匾題就正有道四字維持會場秩序除警署派來之巡士外有一高童子軍互助故秩序井然節目如下（一）軍樂開會（二）校歌開會歌（三）報告宗旨（四）歡迎歌（五）修身作法（六）國文講讀（七）化學試騐『炭酸氣』（八）地理『山東省』（九）畫圖（十）英語會話（十一）游戲算（十二）國文講讀（十三）雅歌獨唱（十四）植物演講『烟草』（十五）國文競作（十六）奏樂讀文（十七）地理（十八）國語（十九）對客揮毫（二十）英語講演『生理衞生』（二十一）歷史演講（二十二）國文講讀（二十三）珠筆競賽（二十四）崑曲（二十五）化學試騐（二十六）手工（二十七）徒手操（二十八）擊鈴（二十九）兵式操（三十）國技（三十一）童子軍操（三十二）軍樂閉會已六句鐘矣 
　　請懲販米奸商兩電省長鈞鑒松江縣楓涇車站地方火車軌道停有列車十六輛裝載食米五千數百石查自本月十日扣留至今已有十一日之久現正多方賄賂運動放行地方人民僉謂奸徒販米從硤石乍浦及錢塘江出口售於某國已有多次當此米價昻貴民不聊生而有此大宗米糧出口是激動民情促之走險貽禍不堪設想用特迫求鈞座電飭滬杭甬鐵路局長勿予放行並飭松江縣知事馳往查明將此米悉數充作地方平糶以濟貧民一面澈查販米奸商從嚴懲辦以杜效尤實爲德便松江縣公民陸規亮·張瑞芝·陸田·葉國馨·周維龍·朱萃·顧冰·陸文桂·王希祥·懷其德·等公叩馬 
　　南京省議會公鑒報載滬杭路局截獲大批私米有住居楓涇之省議員沈某與奸商合股販運情事查松邑楓涇鎭姓沈議員祗有貴會沈明曦一人當此强鄰侵迫羣情憤激之際沈明曦竟敢運米濟外是誠何心省會爲地方最高法團議員係人民代表敗類不除尊嚴何在且米價騰貴民食維艱省吏已有嚴禁偷運之文而該沈明曦竟以議員頭銜爲販米護符若不宣告除名歸案懲辦則奸商有所藉口財虜見而效尤蘇省米盡之日即蘇省糜爛之時矣敝會爲國民人格計爲地方治安計用敢電請貴會速將沈明曦宣告除名以除敗類面保尊嚴不勝翹企待命之至松江各界聯合會叩箇 
[蘇州]  
　　正大週報改日刊蘇州正大週報爲孫壹衣曁馮亦歐二人所創辦現决議於六月十五日起改組日報定名正大日報聞該報社現已得同志范志希等加入將來常更發違矣 
　　鄉民毆傷長警縣屬唯亭區斜塘鄉龍墩山地方每年三月二十八九等日演劇酬神今届循例舉行附近各村鎭男女老少羣往觀看因之賭臺林立熱鬧異常斜塘警察派出所張巡長斌帶警三人唯亭分所亦派巡長巡警四人在塲照料三月二十九日有小孩手上銀鐲被竊經鄉民自行扭住小竊一名羣相毆打巡士唐某上前喝阻衆鄉民以巡警在場不能捕賊反疑其有意袒賊蜂擁將各長警圍住亂擊張巡長唐巡士第四人均受重傷制服亦被撕毁衆鄉民見已肇禍一鬨而散現唯亭陶分所長己將受傷長警送縣騐傷並請求飭拘行兇鄉民懲辦云 
　　定期焚烟吳縣公署原定五月十二日焚燬烟土嗣因省委張鳳瑞在他縣公幹未及趕到呈請省長另行定期兹己奉到指令俟委員到境即行焚燬等因温知事遂定二十五日下午二時在本署大堂前當衆焚燬一面通知同城各機關届期一體派員蒞場並先行布告俾衆周知 
[無錫]  
　　製鎂廠之成績無錫製鎂廠所製無敵牌炭酸鎂及炭酸鈣已奉農商部暨中央稅務處核准免稅通銷全國上年原用美國爐鍋因蒸汽不敷應用旋購二十四尺之英國大爐并添造房屋十餘間每日產出鎂量可增二倍有奇現正日夜工作聞每日用水需二千四百餘擔均吸自蓉湖沙濾後復用蒸汽加熱達華氏二百十度以上漂洗至二十小時之久故能色白質輕如此定價甚廉想一般工業家樂用國貨者不必取材於異地矣 
[鎭江]  
　　警局改組後情形鎭江警察局改組後即將原有巡長送入教練所學習其職務由警務處派來巡長暫代惟原有巡長以經濟問題多有不願入所肄業請求商會代述爲難情形現聞熊局長召集各人剴切勸導許以月給津貼六元各人頗爲感動多數願入教練所其有迫於家計不能求學者給以津貼八元俾資返里 
[揚州]  
　　反對輪運鹽斤續聞十二圩反對輪運鹽斤一事隂曆三月二十八九及四月初一二等日續在彤華宮討議進行辦法經全鎭商店及扛工等業代表會合全體航商均各簽字商議籌欵航商允籌三分之二八大行業允籌三分之一連日沿街商店輪捐甚爲踴躍每家數十元不等航商尤多樂捐議决後即電運商代表袁南生責其破壞鹽務旋又電稟各長官公訴生機絶滅之苦倘再無效擬另用特别手段對付云云 
[安慶]  
　　霍山縣大刦案距霍山縣城三十里之管家渡地方上月二十三日下午一時突來悍匪十餘人荷槍實彈大肆刦掠歷四小時之久所有殷實商店被掠一空損失約四五千金槍斃某筏户一名且有儲姓行王慘遭兇毆逼迫納欵幾瀕於死并至該處茶稅局蜂擁轟擊該局因事先探知早有預備得保無虞然已受擾不堪矣該縣林知事不知若何辦理也 
[嘉興]  
　　繭業會議紀嘉邑繭業公所於二十日召集各繭商會議一切當經公决事件（一）開秤日期嘉南定隂曆四月初七或初八日嘉北初十或十一日（二）繭價暫定五十五元至六十五元（三）各廠發洋及其零數應於聯票上註明小洋幾角等字樣以免弊竇 
　　絲綢機織業選舉會嘉屬絲綢機織業聯合會己於上月杪由各業代表組織成立二十日該會又事務所開選舉職員會是日嘉興平湖桐鄉嘉善各屬代表均蒞會惟崇德海鹽二屬代表未到下午一時由各代表投票公選會長結果蔣萊仙爲正會長陸端臣爲副會長嗣蔣陸二君因事當衆辭職遂續選沈曉帆爲正會長朱韻清爲副會長各屬董事及幹事亦於當日推定嘉興楊娛庭沈熙齋煥如蔣萊仙陸端臣周松平嘉善陳際才朱銀蟾平湖湯紉齋吳鳴周桐鄉徐渭臣鍾次期陳笏書于玉書楊志賢黄佐卿 
雜評一 
[松人請查米案（默）]  
　　民食關係之重要在今日稍知世界麵包問題之歷史者必不敢貿然爲專圖自利之舉又稍知國内米貴恐慌之情勢者更不敢干犯衆怒而不稍顧蓋此非特爲名譽計爲良心計爲地方安危計均不宜於此時有所偷漏即以個人利害言亦大危險也 
　　故今日而謀私運雖在無知識之商人問心當亦有所不敢况乎稱有高等知識爲人民代表之議員乎軍人包運米蠧私販非議員所痛恨而一再議請嚴禁者乎然而滬杭路所截獲之米人言嘖嘖謂與議員有關夫使所傳而果實也則此喪心病狂行爲同於軍人米蠧之議員議會將如何處置如其誣也則此等風說實褻議會尊嚴被誣之議員宜早有所聲辨勿含忍以喪議員人格並以失議會體面蓋此事無論虚實必須得水落石出之結果也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歡迎比美新公使之預備]  
　　新任駐華比國公使艾維滋氏乘日本郵船加茂號來華就職等情已誌前報昨艾公使已抵滬本埠比國總領事薛福德曁江蘇特派楊交涉員均往日本郵船碼頭迎迓聞楊交涉員已定下星期一（二十四號）柬邀軍政商各界在署開茶會歡迎比使云 
又新任美國公使克蘭氏卽將來華等情已誌前報昨江蘇特派交涉公署接准美領事署来函謂克公使准於星期日（二十三號）下午二時抵埠相應函請查照云云聞代理松滬護軍使何豐林·海軍總司令藍建樞·江蘇特派交涉員楊小川·會同上海總商會縣商會正副會長已訂二十四日下午五時假滬北靜安寺路交涉公署開歡迎大會上海各路商界總聯合會爲歡迎美國公使昨特發出通告云逕啓者本會前因美公使定於本月二十三日下午二時抵滬是以通告各路請各商店届期一律懸旗歡迎兹聞美公使所乘南京號輪船改於二十四日上午八時抵埠請貴會通知各商店懸旗日期延長至二十四日歡迎代表因該處地窄人稠總數至多不得過二十人如各董事願意前往者請於本日午後至總會接洽可也 
[暹王來華之行期]  
　　昨據新由海防來滬華僑梅君云暹邏國王春間本擬遊歷中日兩國因事中止而我華朝野籌備歡迎之誠意已爲暹王所知極願早日北來以聯情誼兹據在海防時所聞暹王已定於本年七月下旬由曼谷出發云 
[拯救米荒之函牘]  
　　嘉榖堂米業商會復工商研究會函敬復者接展來函以邇日米價日漲人心皇皇請爲設法平價以維民食等因具見貴會關懷民瘼欽感無巳查此事已由敝會迭次會議辦法僉以打包出口自有專營出口之行家至於米價市面亦有米行操權敝業店舖隨來隨去售價一憑大市無左右之能力昨據總商會来函已據情覆請呈縣嚴禁私運一面由敝會具呈官廳切實查禁出口以維民食專此奉復敬頌公綏 
　　雜糧業仁榖公所復工商研究會函逕復者昨奉台函近日米價飛漲人心皇皇囑爲設法維持共籌救濟奉讀之下仰見貴會諸君子關懷民食痌念時艱毅力熱誠令人欽感敝公所同人亦已屢次開會集議共籌平價方法前曾接奉上海總商會曁縣商會先後來函均以上海縣公署函詢米價增長朱由囑爲力籌平價辦法並將近日米價列表呈送備查等因奉此卽經邀集同業公同籌議一時到會者頗不乏人集議多時咸謂米價加漲原因實由去秋浙省荒歉甚盛所致江蘇亦僅中稔現在浙無餘米不能運蘇而江蘇省尤以各處產米之地價貴且出產秈米餘多之地又須護照等加費甚巨無力源源採運而内地各縣復自相劃界不復通商猶如人身血脈不通將成麻木此米價之所以日見增漲也欲籌平價方法須由公家籌欵平糶一面電商湘贛等產米之省暫免出口照費及捐稅等項俾便往運接濟查本埠存貨白粳祗七八萬石此爲上等倉米產於無錫常熟等處產地亦貴來源甚少至湘贛運来之白秈約存二十餘萬石除分轉粤浙外可購爲工廠小户日用之需故急須設法趕往採辦以資接濟集議之後敝公所即以此意分别函覆商會兹奉前因合亟據情陳復以慰厪懷務祈維持共圖救濟不勝感禱之至專此肅復米業仁榖公所董事張嘉年葉增銘謹啓 
[太倉議决出糶積榖]  
　　現在米價昻貴民食日緊一日本邑官紳雖曾籌議開辦平糶尚未實行滬海道屬之太倉縣知事盧鴻鈞因此問題特召集城鄉各董開緊急會議議决以倉存積榖九千七百餘石悉數出糶以維現狀 
[省教育會設立理科講習會]  
　　本邑勸學所接江蘇教育廳訓令開案准江蘇省教育會函開敝會以歐戰終止後各國研究戰後教育均於理科特加注意我國學校理科教授因設備不完實騐缺乏成效難覩經敝會附設理科教授研究會同人議决設一小學校理科實騐教室以供設備上之參考普便就各小學校學生分往實騐以上海學校較多交通最便先行建設並擬舉辦理科講習會以圖此後理科教育之革新一面請委專員分赴各縣調查小學理科教授實况就其普通缺點以定講習會應行注意之端於八年十一月間函蒙特委臨時理科算術視查專員擔任其事極佩提倡熱忱現實騐教室已粗具規模講習會擬即於本年暑假期内舉行此項講習會所以補充小學校理科教員智識之不足並矯正其教授及設備上之缺點敝會認爲此後學校理科教授革新之起點擬請由貴廳通令各縣派員到會以昭鄭重所有講習會簡章及實騐實習簡目俱詳另刋敬祈迅賜通令各縣勸學所查照簡章各派一員來會並先開報姓名另郵奉簡章等各一百二十分並希隨令分發實爲公便等因並附簡章簡目准此除函復外合將簡章簡目令發仰該所長遵照辦理並將選派員名具報備查併卽知照此令等因到所李所長已轉知各小學校一體查照並物色相當人員選派以便分别呈報 
　　附理科講習會簡章一宗旨補充高等小學理科教師之學識企圖教授法之改良注重實騐與實習而以應用爲歸宿二時期陽曆七月十六日至八月二十五日止計共四十天三會所江蘇省教育會理科教授研究會特建之小學理科實騐教室（上海西區陸家濱中華職業學校内）四講習時間每日四小時（上午八時至十二時）共百二十小時其有餘時間或補充教授或參觀工廠或旅行採集或酌授化學小工藝臨時布告五入會手續每縣一人由各縣勸學所保送以現任高等小學理科教師爲限六納費及給證每員繳納講義費及實騐費銀十元雜費一元繳費後給以入會證講習畢實騐實習及格者給予證書「參觀工廠及旅行等費自備」膳宿自理「如須本會代辦膳宿者必於講習會開始之二月前知照」七員額六十人八保送期陽曆六月十五日截止 
[阻止華工赴俄電]  
　　軍署昨接國務院僑工事務局電頃准院秘書廳函開崴埠日俄開戰食糧不多兹經國務會議議决阻止華工赴俄各等因除分電外請飭所屬一體嚴禁以重民命該署常即分行一體遵照矣 
[駐崴英軍官回國過滬預紀]  
　　留駐崴埠之英國軍官陸軍代將柏來耳（譯音）第二十一員現因該處軍事機關撤銷携帶眷屬二口並武裝各物於本月十日由崴搭乘中東鐵路火車至奉天赴京繞道津浦路至寗來滬乘輪放洋回國曾由駐京英使照會外交部飭令經過各地軍驚保護在案昨日何護軍使得悉該英國軍官已至津埠乘車起程來滬大約日内柯抵上海届時必由北站下車自應派令軍警照料已飭淞滬警廳及憲兵第十連届時至站照料矣 
[愛國女校學生分會游藝會紀]  
　　爲義務小學籌欵階級刀新桃源張君謀化學試騐 
　　海寗路愛國女學校學生分曾於昨日下午一時假靜安寺路夏令配克戲園開游藝大會各界来賓約千餘人（一）竺鳳珠女士報告開會宗旨略謂中國今日形勢危險達於極點政府辦理外交在在喪失國權我學生前因軍事協定及直接交涉發起罷課奔走呼號冀促政府之反省及社會之覺悟無如學生雖極力運動而仍屬毫無效果推求其故實因中國缺少平民教育多數人民均無學問無知識無國家社會觀念故不知有亡　之慘奴隸之苦也如長此不改中國將無希望敝校同人以救亡根本要圖實在教育普及故决意倡辦義務教育俾貧寒子女得有普通知識中國前途庶不致絶望今日特開游藝大會籌集捐欵承諸君惠臨敝校謹代表義務小學致謝云云（二）體育科國文科及中學學生唱歌（三）初小學生表情操（四）體育科學生舞蹈（五）新劇名階級刀劇情叙一紈袴少年戲語其婢允娶爲妾婢之父爲一田夫聞之驚喜欲狂以爲無上榮遇旣而有索逋者及門覓其婢謂其父負己五十金婢不能償則與爭執此時少年於婢已有閱時厭棄之意遂代償其逋藉此取消前約田夫来聞知此事驚痛悔恨以其女永不得爲貴人妾矣遂要索逋者於路而殺之少年以一時之戲言致陷田夫於死罪此實社會階級制度有以致之故田夫殺人之刀實可名爲階級刀也劇中少年有弟深知勞工神聖不願襲其祖父之餘蔭及遺產甘爲農夫自食其力時時規勸其兄田夫犯罪發覺時卒能以痛切之言論感悟其兄使之懺悔焉此劇一方面痛陳貧富貴賤種種階級制度之深中於人心者實爲人道之蟊賊社會之大害俾一般養尊處優之徒得以激刺警悟一方面表示人格之高下不在貧富貴賤而在其能自立與否故勞工最爲神聖凡貧苦人家祗須自食其力正不必對於勢位貨利有所覬覦也寓意深長扮演諸女士表情亦逼眞洵屬難得（六）周鳳璋女士單人舞蹈（七）新劇新桃源劇情爲男女學生數人步入一桃源見其村民有太古風爲之勸說啓迪使知世界之大勢人類之進步卒致村人子女咸知出而向學此劇盡爲一般迷信皇古三代之人而發使知窮鄉僻壤之熙攘景象非文化所致故不足恃必須世界人類共同進步以至大同而後桃源之義始圓滿也（八）鄭正秋隱痛歌詞（九）啞謎吳紫君彭心鐵兩女士扮演木蘭從軍故事祇演不歌令來賓以意會之（十）張君謀博士表驗五種淡化毒質植物化驗法同時加以演說其詞如下凡植物内除含炭及輕外淡亦爲其必含之物而具有鹻性及毒性者皆謂之淡化毒質植物（一）茶内有咖啡内之咖啡因方程式『炭８輕１０養２淡４』白色針狀結晶體能融於水内化驗法如咖啡因和以鉀金緑４即現紅色（二）雞納樹皮中之雞納霜方程式『炭２０輕２４淡２養２』加三分水雖能融於水内而性慢融於酒精及以太内較速化驗法（甲）雞納霜或雞納鹽先和以緑水或溴水次加亞摩尼亞水卽現美麗緑色（乙）雞納霜或雞納鹽融於强硫酸現淡黄色燃之卽變深黄色燃久變棕色 
　　（三）高加葉内之高加因方程式『炭１７輕２１淡養４』白而有光之三稜形結晶體融於水内較慢融於酒精及以太内其速融於酸内成高加因鹽化騐法（甲）如以鉀２鉻養４加入少鹽酸之高加因鹽中現黄粉色（乙）如以强硫酸加入高加因液中即現緑色如再加入鉀碘先變藍色次紫色再深紅色（四）烟草内之尼可丁方程式『炭１０輕１４淡２』無色油日光内以漸暗甚臭化驗法（甲）尼可丁液和以多量之比格利克酸即現黄粉色（乙）尼可丁和以緑化金成紅黄色（五）鴉片内之瑪琲方程式『炭１７輕１９淡養３』白以三稜形結晶體能融於熱水内化驗法（甲）瑪琲和以鐵緑３現藍色（乙）以瑪琲融於强硫酸内加以少許之鈉３砒養４燃之現深紅色冷之再次第加以冷水先變紅色次變緑色如再以此液和以以太現紅紫色若和以呵囉方現深紫色淡化毒質植物種類繁多以上所述五種係最普通的又游戲化學國旗化造法（一）硫衰化鉀和鐵緑　成紅色（二）緑化鎘和硫化亞摩亞成黄色（三）黄血鹽和鐵緑３成藍色（四）緑化鋇和硫酸成白色（五）硫酸銅和硫化亞摩尼成黑色紅黄藍白黑五色依次置於架上成五色國旗愛國女學爲辦義務學校籌欵使貧寒女子皆得就學今日愛國女學開會籌欵是眞愛國蒞會來賓衆多亦是眞愛國願愛國女學提倡義務學校爲社會先導將來教育普及人才輩出國家富强之日可屈指以待·愛國女學之功非淺也今特演此國旗以誌愛國女學愛國之熱忱衆大鼓掌（十二）潘雲倉陳伊文兪定金三女士演火焜遂散會巳六時矣 
[明强學會游藝會紀]  
　　北四川路明强中學同學會昨晚七時假懷思堂開游藝大會来賓約四百人由該會會員陸榮生·蔣宗議·談俊英·吳熙騮·葉守業·顧炳元·林士鴻等招待該會會長黄家琛君先行報告開會宗旨略謂游藝會固爲娛樂之舉而此會實肯兩種願望即將所收會費除開支外擬補充敝校校用及組織一國民事校收教貧苦失學兒童現已在虹口覓有地點惟此會所得欵項恐尚未能敷用當再設法籌備將來能成立時自應另行布告也云云次由樂靈生夫人唱歌勵志會會員演雙簧滑稽中有愛國警句林瑞芳女士繼奏鋼琴一闋衆大鼓掌表示請求續奏林女士遂更鼓一曲如海風泱泱驚濤澎湃聽者怡然次電映影戲開幕即爲五色國旗一掌聲迺如雷動該片係西方故事亦頗滑稽警動祈克君繼鼓琴而歌某女校生徒數人演火棍（係該會預先邀請者）勵志會員復奏絲竹如梅花三弄諸曲最後再映影戲十一時散會 
[中西女塾校友會展覽會續誌]  
　　昨日爲中西女塾展覽會之第二日適逢星期六各學校均休假半日故到會者以學界爲多人數比第一日更形踴躍各招待員頗有應接不暇之勢販賣部營業極佳而尤以釣魚部爲更甚令人更注目者爲美術部所懸各種圖畫均近世之新畫畫法之神妙一般畫家均稱道不止聞大半皆出自新自美國轩畫學校畢業之周女士手筆也秩序照前演員亦同而演藝場中數次演藝均賣滿座聞昨日陸續到會者數達五千餘人云 
[包辦電話說之覆函]  
謂並無其事 
　　上海電話局因三公團詢問包辦電話事昨覆函云江蘇省教育會上海縣教育會上海縣商會台鑒敬復者接奉台函以道路喧傳有日人包辦電話一節查與事實不符滬寗長途電話由交通部自行籌設所派主管人員均係原有工程司充任並無日人包辦之事兹承貴會函詢曾否奉到部令用行鈔附訓令一件藉明眞相以釋羣疑祇頌台祺上海電話局啓五月二十一日 
　　鈔錄交通部訓令（第四五一號）查改良滬蘇鎭揚寗各地方電話及設立長途話線工程前經委派𢌗野朔次郎黄曾銘市岡萬次郎三員籌備在案現在材料已將次到齊局屋亦不日建築亟應著手興辦以期早日觀成即派𢌗野朔次郎爲監督工程司現以京局事務繁重應仍留駐北京統籌一切其北京電話部工程司黄曾銘應卽南下偕同上海電話局工程司市岡萬次郎從速實地測勘開始工程並派揚州電話局局長區宗洛帮同辦理長途線工程事宜除分行外仰即分别遵照辦理並與接洽可也此令民國九年三月十二日 
[交涉員之更調]  
　　江蘇特派交涉公署昨接京電云外交部令江蘇特派交涉員楊晟呈請免職楊晟着准免本職另候任用遺缺以許沅調任等因聞許沅號秋颿係河南開封交涉員調任并聞履新之期當在月初云 
[各團體挽留交涉員]  
　　本埠華僑聯合會·粤僑商業聯合會·湖州糖雜貨聯合會·浙絲綢機織聯合會·徐州同鄉會·全國公民和平協助會·中國工商維持會·潮州會館·上海總工會·嘉應五屬旅滬同鄉會·中華國貨維持會·上海皮絲烟業公會·中華工業進德會·大埔同鄉會·中華工商研究會·山東會館·泉漳會館·華僑學生會·中華武術會·昨因楊交員開缺事特各聯名致電各處挽留電文如下（一）北京大總統國務院外交部鈞鑒馬日各報京電有楊交涉員開缺之說上海華洋雜處交涉頻繁關係至巨非熟悉情形者必難應付楊交涉員任職多年辦理外交迭消隱患措置咸宜提倡工商維護華僑卓著成效商民愛戴務乞俯順輿情俾資熟手大局幸甚（二）南京李督軍齊省長鈞鑒各報京電有交涉員開缺之說上海華洋雜處交涉頻繁非熟悉情形者必難應付楊交涉員在職多年辦事穩健商民愛戴敬懇俯察轉電政府挽留母任屏管待命之至 
　　又上海清眞董事會理事會上海振興珠玉業新彚市上海回教俱進會電云北京分呈大總統國務院外交部鈞鑒報載滬交涉員楊晟閣議開缺查楊使歷任斯職中外交推工商界尤恃若長城一切弭患無形維持滬司昭然在人耳目此次雖在政府酬庸不吝未便久屈以滬席而商民愛戴實出血誠借寇情殷可否乞求鈞座將楊交涉員暫免遷調以慰輿情之處出自鴻賜 
[紹興長安繭市開秤]  
　　昨日下午江浙皖絲繭公所接紹興來電謂紹興城内外各繭廠已於初三日開秤開盤爲七十元發尚旺故現下收價六十五元又長安來電該處已於初四日開秤議定貨之高者價爲五十六元如貨低次即以秤頭爲進退云 
[一週間之金融調查]  
　　進出口細數調查十七日至昨日止國外金銀進口甚少祗有大條銀一百五十八條裝往國外者計香港大條銀二百六十八條長春現洋三十萬元廣帮大德昌裝香港去銀雙毫一百七十萬角計大洋十五萬元至國内天津南京漢口三埠共來國幣一百四十七萬元寳銀裝往南京安慶杭州漢口等處一百四十萬兩又國幣往無錫杭嘉湖厦門長春等埠計三百二十五萬元又大條銀裝赴杭省造幣廠者計三百條此届銀洋出多進少蓋本埠銀根寛裕所以洋釐與銀拆常平穩今將逐日進出口細數列下『十七日』昌興公司輪船進口儎來滙興銀行大條銀七十四條又上海銀行八十四條鹽業銀行由南京來洋三萬元又中國銀行亦來洋十五萬元又漢口來洋十萬元交通銀行從天津來洋五十萬元又裝南京去銀十萬兩鹽業銀行亦去銀二萬兩中國銀行裝長春去洋三十萬元本街［絲繭商］裝杭州去洋五十萬元大德昌裝香港去雙毫一百七十萬角合洋十五萬元［十八日］交通銀行由南京來洋七萬元又裝去銀五萬兩又裝杭州去洋十萬元中國銀行裝南京去銀八萬兩本街又裝杭州去洋五十萬元［十九］中國銀行從天津來洋十萬元交通銀行從南京來洋十四萬元又鹽業銀行亦來洋七萬元又裝去銀五萬兩交通銀行亦裝去銀五萬兩中國銀行亦裝去銀八萬兩通商銀行裝杭州去大條銀三百條本街絲繭商又裝杭州去洋六十萬元「二十日」交通銀行由南京來洋七萬元又裝安慶去銀五萬兩又裝南京去銀五萬兩中國銀行亦裝南京去銀八萬兩又裝安慶去銀五萬兩本街某銀號裝香港去大條銀二百六十八條又裝嘉興硤石去洋三十萬元又裝無錫去（繭商）洋十五萬元「二十一日」本街某銀行從漢口來洋十萬元交通銀行由南京來洋七萬元又裝去銀五萬兩中國銀行亦去銀八萬兩麥加利銀行裝漢口去銀三十萬兩本街裝安東去銀十萬兩又厦門去洋十萬元又杭州去洋十五萬元又嘉興去洋十萬元又硤石王店平湖去洋十萬元又無銀去洋五萬元「二十二日」交通銀行從南京來洋七萬元又裝去銀五萬兩中國銀行亦裝去銀十六萬兩又裝杭州去洋二十萬元本街裝溧陽奔牛丹陽收繭用洋十萬元 
　　洋釐上届調查時尚在七錢三分三四釐之間至十九日已跌至七錢三分緣各銀行存洋仍有二千七八百萬元杭州造幣廠已開爐鑄銀幣應市所以二十日竟己進關爲七錢二分八九釐昨日因各銀行不欲以七錢三分内之洋釐易銀故上午漲至七錢三分一釐七五下午七錢三分一釐一二五惟寗紹餘杭繭市將次結果嘉興湖州等處即日亦可開秤溧陽昨己出發無錫望日前後均可上市於是繭市用途較往歳爲稀洋釐不致至七錢四分以外矣 
　　銀拆此七天中常在一錢八分至二錢八分因華商各錢蔣所存街底銀二百餘萬兩各銀行共存四千萬左右錢莊遂日不數之欵皆係抵押品由銀行借出活期利率甚微目下進口貨與出口貨仍未軋平以是銀拆總在二錢左右 
　　國外滙兌十四日調查時傍價爲五先令八辦士近期大條銀五十八辦士一二五逺期五十七辦士七五美滙一百零八元五角東滙四錢七分自十七日以来鎊價間日一長昨日爲六先令二十一日大條近期稍長爲五八二五速期五十八辦士二十二日未接電報是日美滙漲至一百十四元五角東滙忽上忽下計四錢四分此一月中滙水變遷無定華洋商有定貨及業棉紗洋貨者咸受大影鄉 
　　標金十七日上午開盤時尚售二百十五兩四錢至十七兩二錢嗣因各銀行結出滙水逺近期咸可放長致人心趨下漸漸跌小二十一日下午跌至一百九十八兩四錢昨日又稍起色因各國滙水雖均無變更惟束滙漲七五計四錢四分（上日爲四錢三分二五）於是人心轉高午刻收盤爲二百零一兩五錢 
　　現貨烚金此一週間並無標金與金洋裝赴東洋而花旗等銀行與廣帮大德昌等皆收進美金洋數十萬元（其價已誌本報商務欄）現金對於國内交易不甚踴躍其北市一帶恒孚泰亨源等各銀樓飾金每家門市日銷六七十兩較去年秋冬間相去逺甚 
　　查倉數昨日（星期六）調查中外各銀行共存銀三千八百四十七萬兩洋二千六百三十萬元大條銀二千六百六十六條美銀幣一百萬元較（十四日）多存銀四十三萬少存洋一百八十一萬大條銀亦少存二千一百四十條美銀幣無進出兹將各銀行所存細數錄下麥加利存銀一百五十七萬洋八十萬大條銀一千三百二十一條滙豐存銀一千二百七十萬洋二百二十九萬大條銀八十六條道勝存銀二百十九萬洋五十萬大條一百四十條東方存銀二百八十四萬洋二十六萬美銀洋一百萬花旗存銀八十五萬洋一百二十七萬大條四百三十二條華比存銀五十四萬洋四十萬和瞞存銀五十三萬洋八十六萬中法存銀一百二十四萬洋九十萬通商存銀三十萬洋五十萬中國存銀一百五十四萬洋七百四十六萬各錢莊存銀二百萬洋四百六十萬交通存銀一百五十六萬洋四百萬有利存銀四十八萬洋三十五萬菲律濱存銀四十六萬洋王萬友華存銀四十萬洋四十萬滙興存銀三十萬洋十六萬滙業存銀十萬洋十五萬廣東存銀五萬洋五十萬尚有華商大陸·聚興誠·金城·四明·浙江地方·浙江實業·中國實業·永亨·華孚·等銀行二十餘家不在其内某國七行亦不錄入 
[一週間之鎔銀調查]  
　　調查此一週間北市泰亨源方記等各銀號鎔化麥加利滙豐等銀行之大條銀一千五百六十四條烊見寳紋四萬一千五百六十四只核計規元二百二十三萬零九百八十餘兩此届較前週爲多並聞各銀行尚存大條銀二千八百餘條俟下次烊見再行報告 
[上海物價指數表（三十一）]  
　　財政部駐滬調查貨價處本月第一週（三日至九日）上海物價指數云本週指數爲一○七·○比前週又漲上千分之一比前月本週漲上千分之十六本表指數蓋以此一週爲最高視八年十二月末週相差至十成之一就中食品一類竟差至十成之二·二二無惑乎民食維艱而社會俶擾不安也查各類物價與去年九月份較向來低落居多騰漲較少惟糧食食品兩類反是漲期較長跌時轉促且具降落程率亦逺不逮其他各類之急劇而上騰之程率過之兹將各類指數之最高最低點列表如左以見物價漲落之傾向 
類别最高點最低點 
糧食一一二·五九八·三 
其他食品一一九·六九七·八 
疋頭及其原料一○五·九五·二 
五金一○九·四九一·四 
燃料一○三·七九六·七 
建築材料一一一·二九四·四 
工業用品九九·二八四·二 
其他物品一○一·四九五·三 
　　右表惟疋頭燃料之最低點稍遜於食品其餘均高於糧食及食品工業用品之最高點比較食品類且低落二○·四點之多民食昻貴生活困難於此亦可見一斑矣本週指數表列下 
（本表以八年九月物價作爲百分） 
期間九年五月前月 
類别第一週前週本週 
糧食一○五·三一○七·二一○八·三 
其他食物一一九·六一一七·○一○四·七 
疋頭及其原料一○三·二一○三·五一○五·○ 
金屬一○五·二一○五·七一○九·○ 
雜貨 
燃料九九·六九九·五九六·九 
建築材料一一一·二一○九·○一○八·○ 
工業用品九六·三九五·一九四·五 
其他物品一○○·六一○一·四一○○·三 
雜貨平均一○一·九一○一·二九九·九 
總平均一○七·○一○六·九一○五·四 
洋六十六元、向收不付、惟房屋後面開闢馬路、故此將屋翻造、向　　中國先後的關係　、（二）　　里昂中國大學的是 
 
 

Page 11

 
 
[棉市報告]  
　　中美新聞社譯美盛公司一星期棉市報告云上星期間棉市無甚變動僅跌價五六分收市時市價穩固本季棉花收成情形不能預定故投機家亦觀望不前一般人對於棉業現狀之觀察分兩方面一爲日本經濟現狀一爲本埠對於新花抛盤者之手術至於舊花方面各紗廠供給充足以防價漲總之據吾人之意本季市面如無天然反動可望穩固現在所注意者卽在新花之收成如何也據最近各處電訊江蘇·浙江·陜西·山西·山東五省以及長江流域上星期天氣極佳種棉畝數大致與上年相同且有新闢種棉之地惟直隸省因乏雨水種棉者望澤甚殷又棉紗市面上星期六之視線悉集於日本現聞大阪情形巳有轉機故在中國之日本紡業且受良好影響漢口已購去九千八百包此外各種商標日本皆有要求現查三品紗二十一日開市時五月份者價銀三百七十二兩二錢六月份者三百七十五兩二錢七月份者三百七十八兩四錢八月份者三百八十六兩七錢九月份者三百八十九兩四錢十月份者三百八十七兩九錢可見其價已逐步增高日本紗廠協會巳决定本月間減少動工之筳子百分十二十恐再須減去百分之十惟期限未悉出貨旣減人心漸定本埠紗廠及紗商自可不再恐慌香港市價據最近消息已漲十分孟買市面亦無軟弱之象利物浦市價十月份者二三·九二便士紐約市價現貨四十二兩印度市價四百四十六盧比中國出口棉花自一九一九年九月起至本年五月份止共三十二萬四千一百四十五擔五月份出口者二萬三千六百三十八擔 
[染織業合義會定期成立]  
　　本埠染織業同人陳春生毛三喜汪茂卿尹仁貴楊寳富等因鑒於同業之不能團結特組織一會定名合義會雙開間店主每人每月各納一元單開間店主月納半元夥友則於月薪中抽大洋二分共同儲蓄一旦遇有不測即可領取撫卹其於同業中有流落或年老無力存活者均代謀安揷用意甚善現聞第一月已儲得五十元存四明銀行兹擇本月初八日開成立大會於城内廣福寺 
[梱業受苦之呼籲]  
　　蘇省業户派梱墊繳忙漕一案前經省議會議决痛陳積弊咨請省長飭縣革除迄未實行本届省議會臨時會復經奉賢南滙等各縣梱業受害人投函呼籲兹將南邑二十保二十九圖業户朱秋江呈訴南滙縣知事文錄下呈爲無辜被累聲明緣由請求鑒核並附帶私訴事竊民奉諭充當圖中梱業逐年挨梱臨充辦理圖中徵收漕糧公事禍緣於去年七月間圖中居民朱姓身故乏嗣其婿閔士奎傅炳炳二人爭奪遺產控訴鈞署奉派送逹吏毛老二下鄉傳達當因原被告均籍上海縣境無從導領傳達該吏卽回城禀復嗣於十二月二十二日及九年一月十六日·二十六日·二月二十日·送達吏朱錫舟四次下鄉勒令民導領傳提民仍以當事人住居上境答之每次索去送達費七元六角先後四次共計洋三十元零四角迨上月二十六日該吏朱錫舟又來聲言縣長催比甚嚴必須民將該被告交出當答以該被告住居上海何能領捉再三懇免朱吏一味叱咤要索送達費三十元民乃力田苦度之人頻年臨梱墊繳漕糧負擔巳鉅前者四次送達費皆借貸繳納此次實無力措繳朱吏乃將民逮捕以鐵銬鎖雙手自周浦差船抵南城沿途觀者疑爲竊盜家中婦女驚惶萬狀鄉里鄉黨尤深駭異旣抵南城班房茶館該吏即着夥計欲將民禁錮監獄旋有旁人代爲解勸謂伊乃梱業何得妄行監禁云云朱吏乃向民索去銀洋四元始免監禁着夥計看守六日夜之久至本月四日奉縣長傳訊俯鑒下情知民受創己深不加深究釋放回家感戴之餘爲將該當事人籍貫住所查明據實陳情鑒核移文上海縣旣照會巡捕房分别傳提歸案訊奪竊思此案該當事人爲私產糾葛累及無辜民之損失實屬不甘伏祈俯鑒飭令該當事人償還損失實爲公德兩便謹呈 
[駐閩浙軍回浙過滬]  
　　駐防厦門之浙軍第一師砲兵二連輜重兵一連奉浙督軍電令調回由厦乘坐鎭定商輪來滬已誌昨報兹悉該砲兵及輜重兵共三連統計官長目兵夫役人等約四百名携有山砲機關砲馬步快槍等軍裝各件且有牲口車輛致難在租界登岸商由該輪逕行駛往兵工廠碼頭停輪起卸該輪原定昨日（二十二）到滬故由何護軍使特令十六團王長調撥劉副官等督同護弁數名在兵工廠碼頭守候迎迓候至昨日午後未見該輪抵埠致該兵士等不能卽日搭乘火車回杭必須在兵工廠内暫駐當由王團長諭令即就廠内預備空房十數間以便該軍隊駐宿一面以電話知照南車站迅備客車廂車十餘輛停於南站以備該浙軍乘坐返杭 
　　又函云是項援閩浙軍分作三起陸續由閩乘輪來滬返浙第一起係駐紥汕頭之騎兵砲兵輜重等營先行出發已由汕頭起程乘輪來滬昨由浙督電令滬杭甬鐵路管理局局長任小山略謂現在閩省地方安靖軍隊開拔來浙届時應仰飭知預備車輛開駛專車由滬運浙等因當經任局長飭車務總管轉令上海南站站長預備車輛届時裝運照料昨由上海南車站站長特備二等客車一輛三等客車三輛行李車三輛以待隨時出發復由駐滬上海浙軍退伍辦事處辦事員錢百堅向該路南車站接洽一切 
[滬杭甬區間車汽門損壞]  
　　昨日（二十二）滬杭甬鐵路上海南站於下午五時五十五分由滬開往新龍華之區間車駛至日暉橋附近機車上之汽門忽然損壞不能行駛當爲該車長携帶路簽馳往龍華車站請該站長發電派援機接拖嗣經上海南站機車處立派車至出事處將全部車輛及損壞機車推至老龍華站再將該區間車開往新龍華以便接拖杭來之一百零九號特别快車來滬及該特别快車到上海南站時已在下午七時半鐘由滬開杭之夜客車因此亦遲開半小時之久 
[日暉港内偵獲匪船續誌]  
　　盜匪莊沙裕郭瑞生駕一小舟泊在日暉港爲警廳偵探符正志查獲並在舟中抄出大小軍械解送警廳發科訊押軍械存案等情已紀昨報兹悉此案由司法科劉科長將訊供搶刦情形面禀徐廳長請示辦理昨由徐廳長諭備文飭警將莊郭二匪及起案之凶刀二把快槍一支前膛槍一支子彈五排零二料連同小船一隻申送護軍使署訊辦 
[麥總巡假滿旋滬]  
　　公共租界捕房總巡麥高雲氏前請假回國昨已返滬 
[四誌越獄案之澈究]  
　　前江蘇第二監獄敖雲亭典獄長因脫逃大批獄犯案經司法部令飭上海地方廳檢察長將敖傳案研訊判押復至靜修路敖之寓所搜查等情迭紀前報昨日午後梅檢察長率同郭檢察官將敖提致辦公室面詰良久仍命還押候據情詳報蘇州高等廳司法部請示施行 
[青年會之同樂會]  
　　昨晚八時青年會在殉道堂舉行會員同樂會到會者八百餘人是晚秩序本有童星門之滑稽談題爲第六次之普徧主義的糊塗哲學『爲蒼蠅辯護』及影戲『刑律改良』繼因影戲過長未及演說而散影戲之大意述美國以前刑律之苛刻罪犯之苦楚終日鞭笞體無完膚上官不知也卒有越獄之禍事後有逃犯某上書省長歷述獄中苦况且請其親蒞查察己則仍歸牢獄示其非畏罪而逸也後省長即將牢獄大加振刷以自治法治之當時反對此議者極多復力加破壞然卒底於成故此後牢獄罪犯均得在限定時期中自由出入豐衣足食工作之後又佐以各種游戲蒙完全之人道主義也當映演之際由該會幹事詳加說明且云美國之舊式監獄之慘無人道諸君已約略見之矣而不知我國之監獄更甚於此也談人道主義者其心有所感乎散已十一時矣 
[童子軍野外練習]  
　　崑山路東吳第二中學童子軍自成立以来成績尚佳聞該團童子軍昨日往江灣鄉間第一次練習野外生活其中有露營救護野戰舉火等事下午六時半始歸 
[青年會今晚之演講]  
　　青年會本星期日之德育演講會主講者爲老北門浸會堂牧師曾紹賢以「愛爾祖國」爲題本耶穌愛猶太之心作我人愛國之模範曾君畢業於之江大學及神學院歷任傳道之職熱心教務啓迪後進不遺餘力是晚之講演必有多數人往聽也 
[選派海軍學生赴湖觀操]  
　　海軍第二艦隊此次在湖口會操係屬訓練教育藍總司令以海軍大學各學生應須往觀俾得增進經騐除函知南京海軍大校校長鄭雅村遵照選派學生前往參觀並派利通軍艦往寗裝儎學生往湖外並令知第二繼隊司令知照 
[廣生行十週紀念]  
　　南京路廣生行所製出之化妝品爲中國發明之最早近數年來頗能制勝舶米品於是生意益形發達南北分行已不下四五十家本年爲該行十週紀念爰定大減價七天昨爲减價之第一日天氣雖隂主顧頗多門首五色國旗迎風飄蕩舖面陳列新到各貨百數十種如香水香皂香露香油香粉香膏裝璜燦爛令人奪目欲購化妝品者盍往試之 
[貼用舊郵票之敗露]  
　　公共租界漢口路（即三馬路）駿餘顏料號夥孫振祥與學徒邱賢照向收字紙人沈阿生買得洗去郵務局戳記之舊郵票粘貼信件復用被郵務局寫字王志良·王文權察悉報告總巡捕房派令中西包探於昨將孫邱沈三人拘解公共公堂禀明前情並將抄獲之舊郵票兩袋呈案請察旋據捕房刑事科代表律師投訴本案關係非小請爲展期聞審云云訊之孫邱等同延律師到堂代辯要求准被告等交保候訊張襄讞核供商之義副領事羅君判沈還押孫邱兩人各存洋一千五百元交保候特别訂訊 
[僞造郵局收據之押儆]  
　　北京路郵務總局管理包件處西員指控寫字華人張義昌僞造收據冒騙值洋一百六十元之金鐲等飾信函一封昨由捕房將張拘解公共公堂即據該西員上堂譯訴前情並將僞收據呈案請察據兒證周昌明證明該收據係被告僞造訊之被告延高露珍之帮辦律師到堂代辯承認僞造收據實係年輕當時意爲游戲不知其中利害要求從寛發落云云中西官核供姑念被告年輕從寛判押西牢三月以儆 
[續審假莊票案]  
　　日本人官田信一在公共公廨以刑事起訴南京路九十三號屋内之寗波人韓英才將計銀五千兩之假莊票付作定購小輪價有意欺騙等情業經老閘捕房飭探將被告逮案訊押已誌前報昨晨續審原告律師到堂請求改期被告律師謂改期並不反對惟本案確屬民事訴訟範圍要求堂上准將被告由捕房改押民事押所陸襄讞商諸日副領事林出賢次郎准將被告改押本廳民事押所聽候訂期會審 
[遺失通行證]  
　　内地自來水公司收賬員李稼豐前於戒嚴期内曾向軍署領有二百二十一號通行證今忽遺失恐入匪人之手報由該公司於前日函致軍署請爲註銷昨經何使將通行證號碼註銷作爲無效一面分令軍警各署查照如遇發現扣留塗銷以昭愼重 
[呈請嚴究匪黨]  
　　昨有仇兆鵬吳赤甫陸鶴亭等十二人仇兆鵬爲衆代表聯名具稟上海地檢廳聲稱民等皆居治下浦東二十二保三十八圖四十圖金家橋地方或爲圖董或爲地保或爲農商均安分度日該處與南滙川沙兩縣地界毘連近來時有白晝沿途行刦事發生舊曆三月二十七日有匪黨兪少卿糾合同黨在仇家宅攫取農人陸子祥銀洋未得將陸毆傷當由警將兪拘案訊押但兪之羽黨衆多自此案發生後在外揚言希圖報復爲此聯名來案請求嚴追兪之羽黨到案究懲郭檢察官據稟後即將兪少卿提案復審一過諭令還押候究 
[金阿濤送蘇訊辦]  
　　童阿大華吳氏等控西門外著名蟻棍金阿濤（即粢飯阿濤）串通伊女王金氏並丁劉氏等誘拐伊女童金仙華林妹等轉托南滙邱四香等價賣一案曾經法庭訊明判决金阿壽監禁五年又罰金洋一百元王金氏監禁五年丁劉氏監禁三年邱四香等俟獲案另結在案兹悉金阿濤奉判不服提出理由聲請上訴業經梅檢察長核准備齊公文於昨飭警將金阿濤由押所提出乘坐火車申送蘇州高等廳訊辦 
[扭控拐媳]  
　　住居閘北共和路八號門牌之江北婦人薛趙氏前日偕子薛福成扭包學周至四區警署控稱包誘拐其媳薛吳氏請爲究追經顏警正研訊之下命解司法科核辦 
[追究失女]  
　　閘北恒豐路均和里江北客民吕如香前日扭同鄉陶順逺至四區二分所訴稱陶子得勝前將民之二十三歳女阿三誘拐至無錫旋得信尋回當時並未扭送官廳懲辦詎昨日得勝又將阿三誘出故扭其父至案請追當經倪警佐訊問一過昨解司法科核辦 
[投浦遇救]  
　　浙江人柴仲瑛前晚在浦東陸家渡口投浦圖盡當經三區崗警房建福瞥見督同船户將柴援救帶署昨經曾署長訊據柴供稱現住厦門路小客棧内因來滬尋友謀事未成行囊典質殆盡乏資回里不得己出此下策等語曾君判令函送寗波會館發落 
[和尚吞服生煙]  
　　僧人心凡與一婦人赁居西藏路德順里十號門牌昨晚不知何故遽萌短見購服生鴉片烟膏兩元由二房東察覺送往醫院救治一面投該管老閘捕房報告即經捕頭派探前往查看該僧人俟救治無恙後將男女一併帶入捕房訊核 
[跳電車跌傷頭腦]  
　　浦束人張權元昨日下午三時許附搭法租界某號電車行抵公館馬路不俟車停遽即跳下跌傷頭腦甚重不省人事當由大自鳴鐘捕房巡街捕查見雇車送入醫院醫治 
[機器皮帶打傷頭顱]  
　　麥根路内外紗廠第九廠男工江北入馮其生昨日下午在廠工作偶一不愼被機器皮帶打傷頭顱知覺全失倒臥於地即由廠中喚戈登路捕房七百九十八號華捕到來雇車送往醫院醫治聞所傷甚重恐有性命之虞云 
[軍人坐電車行兇]  
　　豫籍軍人秦寳章周進普前日下午在北浙江路偕乘英美電車公司之八十地號拖車因將雙足擱於坐位上致其他乘客不能就坐經三百十八號賣票人向論反遭毆打由該公司西人普略客查見當喚到二百二十九號二百九十三號兩印捕將二軍人拘入捕房准予存洋保出昨晨將一千人證傳至公共公堂經中西官訊得秦周兩人逞兇屬實科各罰洋五元充公 
[汽車夫肇禍罰二十元]  
　　汽車夫吳照生於本月一號午後在南京路開車不愼撞倒陳阿三所拉之黄包車政將坐客西婦跌傷當經四百零八號印捕查見將受傷西婦車送醫院醫治在案兹該西婦傷勢已愈昨晨由捕將吳照生傳至公堂即據該西婦偕證陳阿三投訴前情訊之吳照生供詞推諉中西官以供證確鑿未便推賴判罰洋二十元充公以儆 
[兩汽車夫違章受罰]  
　　汽車夫王順生兩次於晚間在南京路及江灣路開駛汽車均不點燈且鼓機疾馳又汽車夫張寳正在百老滙路黄浦路轉角開駛三千一百七十四號汽車疾馳違章由三百十號一千零九十六號一千三百十一號華印各捕查見稟由捕頭轉請公共公廨出單於昨將兩被告傳案經中西官逐一質訊屬實科王罰洋十五元張罰洋十元一併充公 
[遺產糾葛案改期再訊]  
　　奚其水在公共公廨訴婦人奚陳氏遺產糾葛一案昨晨又經兪襄讞會同英包副領事在民庭繼續審訊被告上堂供原告前提出證據内之簿據兩本並非其故夫紀載等語原告代表律師乃向該氏詳細盤問其家產之種類一過要求公堂着被告於下次續訊到案時須將其故夫無論任何之賬簿或契據交出以便查考旋爲被告律師反對乃止結果改期再訊 
[欠債判决還洋]  
　　王祥記投法公堂控稱前有兪明甫前來借去洋五十元立有借據爲憑逾期不還向索不理請求訊追等情經中西讞員准詞飭傳去後兪己聞風避匿昨日原告投案將借據呈請核示陳讞員察閱之下准予缺席判决如數還洋借據存案俟被告出面時着即扭案追繳 
[租屋限期遷讓]  
　　經租人陳福康投法公　控稱客王春亭虧欠房租三個月共洋六十元向收不付惟房屋後面開闢馬路故此將屋翻造向王知照搬遷讓去租金一月以作貼償遷費詎堅不肯遷故投案請求押遷並請追租質之王春亭稱商人之屋係開作塲一時難覔相當之屋請求寛限搬遷中西官判欠租着還洋四十元扣除二十六元貼償被告爲遷費限一月遷去 
[被告交保候訊]  
　　美商新茂保險公司在公共公廨呈訴茂興號經理黄右泉不理保險費銀七百兩又美商胡兆恒控張芍岩不交股欵並將應存原告處之地產道契私自抵押等案昨由捕房將被告兩人傳至公堂禀經中西官判被告均交保候訊 
[寓客私吸鴉片之查獲]  
　　前晚南市第一區警察署巡官在大東門外吳家衖旅滬商號内檢查寓客時在鎭江客賣京貨之季金順何俊卿兩人之臥室内查獲私吸鴉片有違禁令當將兩人及烟槍一支烟燈一只烟鍋兩只烟泡七枚銅盒膏兩盒一併帶署由趙署長訊據供稱實係自吸並非販賣因案關違犯烟禁飭將一干人連同烟具證物申解警廳預審後移送地方檢察廳訊究 
[兩茶館聚賭科罰]  
　　婦人胡孫氏在海寗路二千八百十五號門牌開設小茶館容人聚賭抽頭又北山西路九百十一號門牌小茶館王楊華卿亦容人聚賭抽頭均爲各該處之巡街捕查見歸稟捕頭轉請公共公廨出單昨晨將以上兩人傳案經中西官訊明違章屬實科各罰洋二十元無力改各押三禮拜示儆 
[小販被逐控訴之批示]  
　　在本城九畝地設攤爲小販之唐安林近被該處攤户棄衆反對不許在彼設攤營業以致大起衝突經唐具呈淞滬警察廳請求救濟又投滬南工巡捐局遞稟請爲函咨警區等情昨由姚局長發出批示云據唐安林呈爲串唆毆逐請求函咨以全生計由呈悉該民旣向警察廳呈訴應候批示辦理仰即知照 
[道署批示兩則]  
　　南滙縣民唐正和呈爲案擱不理縱犯逍遥呈請俯賜即予會飭南滙縣即行依法審判由呈悉倪秀卿毁掘該民祖墓旣經控由縣署派員履勘屬實何以案懸數月延不訊理殊不可解姑仰南匯縣知事查案集審明確秉公核判具報 
　　商人徐豫發呈爲遵例註册呈請給示保護由呈及商標均悉旣經呈縣註册有案所請給示保護之處應予照准仰即知照此批布告隨發商標存 
[誌謝]  
　　昨承中華書局贈第五十八期英文週報一册謝謝　 
　　更生昨載中西女塾校友會展覽會紀事音樂會第三節「問答」之下原稿「化裝作父女各一」之「女」字爲手民誤排「母」字特此更正 
來稿 
[旅法華人各種運動（續）（凍雨投稿）]  
　　（四）蕭旭東子昇君報告創設里昻中國大學最近的進行（上略）創設里昻中國大學是本會近來最盡力的一件事也是於中國很有關係的一件事尤其是我們在法同學所極關心的一件事近來各處同學來信問及此事的狠多本會爲此事各方面的進行也狠順暢所以今天特行提出報告如下請先說里昻中國大學進行的始末（一）里昻與中國之關係里昻與中國的關係已由一部份的商業深入於教育與學術前里昻與中國商業的關係絲業其尤要者里昻商會兩次派實業考察團到中國調查實業里昻商會附設織品陳列所陳列中國貨品甚多又商會中設有中文實用科里昻大學設有中國文學科里昻與中國因有此種種關係所以里昻人士於中法的關係也特别注意學界要人如大學校長儒班大學中文教員古郎近到逺東調查教育對於中國感情極好關於改上海德華學校法政府及里昻商會也多采儒古諸人的意見政界要人如愛友（里昻邑長及議員曾爲上議院議員及工程部總長）如穆岱（下議院議員並地方議員本會副會長）皆關心中國各事愛氏組織里昻商場欲於中國有實業的聯絡他著創造書也多說中法親善的問題穆氏熱心中法教育運動退還賠欵尤其盡力商界要人如歐的内（法國逺東公司經理）聯絡中法商業一擴張絲業計劃更多這是里昻與中國先後的關係例（二）創設里昻中國大學的提議自從里昻大學校長由華歸法將於大學會議提議發展中法兩國教育上的關係恰好李石曾先生到了里昻就被他招請徵求意見不久石曾先生又接吳稚暉蔡孑民先生的來信說如賠欵有成最好以一部份辦一海外中國大學精選中國學生使一面在法國大學肄業一面入中國大學且此事最適宜於里昻因與儒班氏談及極表贊成伊本有在北京設立法國學院之議使法人至中國研究學術爲中法智識之交換今有法國中國大學之議遥遥相對適好並行遂於去年十二月六日開大學會議决定由儒氏酌量進行使這事做得成功這是里昻中國大學的提議咧（三）法國各界的贊助里昻學界政界商界對於設立中國大學皆極熱心·又聞中國學生來的人日多且願不等賠欵問題解决卽行舉辦因由醫科大學學長雷賓氏提議將某處公房爲大學之用可容數千人一面商於中國陸專使他說若大學成立中國每年帮助經費當可作到但中國經濟困難或需借欵亦未可知石曾先生又將此意告於里昻邑長愛友愛氏亦贊成法國政府及地方助以欵項并云每年十萬或若干萬佛郎如有中國政府或商品的保證（如絲料等）此欵即由里昻挪借也非難事至退還賠欵一事愛氏也允盡力帮助這是法國各界對於里昻中國大學的贊助咧 
來函 
[『戰後之世界』介紹詞]  
　　代發行處中華書局定價一圓六角正 
　　「戰後之世界」黄君郛所著黄君先於民國七年成「歐戰之教訓與中國之將來」一書風行海内歐戰旣了復成是編内容分緒論·巴黎和會之概觀·歐洲之新形勢·歐洲以外各洲之新形勢·中華民國之新憂患·及結論六章附以德約詳文（約中國際聯盟條文吾國人尤應注意）奥勃兩約綱要以及與我國有重要關係之各種秘密文件并揷入種種特製地圖黄君自歐戰初作以迄於兹偕其夫人沈景英女士苦心徵集國際間種種資料故其搜羅宏傳根據正確復以精銳之目光發爲論斷與叙事相輔而行不啻將最近時間過去與未來全世界大勢和盤托出而一以吾中華民國爲全書主人翁中如民國新憂患一章歷叙未來各種問題驚心動魄尤爲吾國民所不可不讀黄君先在天津應嚴範孫諸公之招組織講習會將是書重要部分演講數閱月本會同人屢請其南下講演因事未果比來吾國人於外交問題非常注意是書實爲研究外交最精切宏富之資料不獨舉校教科認爲必要之參考品也同人旣有所見不敢自秘特爲鄭重介紹於吾國人江蘇省教育會啓 
[葉永安來函]  
　　謹啓者頃閱貴報載公共公廨訊案欄内劉崇德控葉榮（榮係永之誤）安覇不出屋一案堂諭派捕押遷等云原被有所誤會業奉廨論回復原狀聽候訂期復訊爲此來函請爲登來函聲明是禱招商渝經理葉永安啓四月初五日 
雜評二 
[歡迎比美兩公使（訥）]  
　　比爲反抗强權最力之國雖因反抗而受重大犧牲絶不稍爲阻餒其國民獨立不屈之精神我國民所欽仰者也美爲援助反抗强權最力之國雖因援助而遭若何困難亦不稍爲却顧其國民主張公道之熱誠又我國民所欽仰者也强權之爲物雖大創於歐戰而尚未剗除今後强權之在東方者活躍歟消滅歟全視奮起與抗之能力如何比美與中國交誼素睦中國國民之力雖弱而希望剗除阻礙東亞和平之根之强權則與比美有同心也以希望剗除强權之國民而對此抱剗除强權主旨國公使乏來歡迎之感想誠意將何如乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[殘春小語] [  君豪]  
　　春去矣冉冉流光又將初夏庭前新篁摇翠落紅滿堦獨自傷心更向誰語余居於徐家滙地近村野無城市囂雙尖塔之禮拜堂與予居頗邇昨夜讀書萬籟俱寂偶聞禮拜堂鐘聲一二杵爲之滌盡塵里萬斛隨園女弟子詩有句曰『聽得一聲鐘萬古塵心破』不啻爲余咏也 
　　富士山頂終年積雪不消駛於太平洋中之郵船抵治津時往往於碧波浩森中先見一白圓頂旅客多擲帽歡呼爭言奇觀者即富士山也山麓淺草如茵雜花生樹彼邦仕女每於春暮於斯地舉行辟克匿克Ｐicnic會各飲清流啖佳果有詩興者多先製就一錦囊什襲佳句於其中懸之樹枝以留紀念亦佳話也 
　　余每晨慣例必作深呼吸五時許起身輙步往姚主教路立松社門首約十分鐘前數日以雨不果往甚爲於邑彼處緑樹葱蔚花香撲人聽鶯聲宛轉令人戀戀不忍言去此際電車未行途人絶跡間有一二西人偕家屬乘馬過此逺聞蹄聲得得而已 
　　胡適之作誓詩詞有句曰「更不傷春更不悲秋以此誓詩任花開也好花飛也好月圓固好日落何悲」余閱之輾然百六韶光好景難留世人多爲春忙吾今者又欲送春歸去春乎春乎使如胡適之言汝其勿再作是態無計留春姑書數語以餞春歸耳 
劇談 
[梅訊（三十九）] [  春醪]  
　　學圃主人周湘雲以事將赴錫山特留銅器拓本數事並前日合攝相片贈畹華影片上大都海上名流畹華回京可以之示瘿公輩矣 
　　畹華劇報已盡發表三拉驚夢排爲兩日戲可謂罕有之遭逢也 
　　畹華昨以照片贈諸名流王息存何詩孫朱彊村沈乙愈鄭海藏況夔笙唐少川趙惜隂甘翰臣潘明訓吳廬缶汪鸛客周湘雲凡十三頁均署雙欵曰某某先生留念梅瀾謹呈字跡娟秀如其人也 
　　美國棕欖公司昨進呈裝飾品二篋凡香水香皂等等並有英文函備極揄揚大意曰鄙人尚未航海而東巳在敝邦傾耳盛譽足徵先生之聲被寰宇也顧有名之美術家往往需用有名之化妝品敝公司敬檢最新出之香水香皂奉上少許乞哂納之畹華亦作函爲報矣 
　　昨見京師松雲先生詩箋曰 
　　春光保護賴諸君無限南飛海上雲莫道老夫不管事天天梅訊看新聞 
　　並小跋云梅王南幸北京本部分詣行在者日有其人惟老臣衰邁不克盡職作此解嘲以博畹王一粲兼示扈從諸人可也 
　　春夏之交正牽牛花下種之時每年畹華夙興夜寐專事培養今年身客江南每一道及悵惘不已 
　　畹華畜鴿異種甚夥而司事者頗不得其職今主人南下常售去數頭充行酒之樂近忽爲人知之函告畹華畹華痛心不巳 
　　日來畹華忙極下午二時之商務書館照鬧學半齣已至五時許再至百代公司收留聲機木蘭從軍虹霓關汾河灣三折又至淞社觀地點預備今日更收鬧學花園一折七時半晚飯九時赴園唱戲可謂勞矣 
畹華此遭南下有與他人不同者三點一呌好之聲甚少而歡迎之態極高足徵觀客之上流二男客較多足徵畹華之德行三優等座常擁擠而次者轉稀亦覩客上流之徵也昨見陳小石先生題雅集圖絶句即其甲寅年舊作也詩曰歌舞春申夜未央斜街如過景和堂五雲散後風流歇一樹瓊花壓衆芳 
　　天半虹霓落舞筵祖孫衣鉢一燈傳坐中誰是當時客老眼看花四十年 
 
[合則留不合則去]  
　　六代烏衣一刹那舊家子弟已無多銷魂合誦他山句酒緑燈紅奈爾何 
　　瓊筵昨歳泛流霞曾醉高樓賣酒家今日鬢絲禪榻畔又分清夢到梅花 
　　殘局長安似奕棋興亡端不繫娥眉辭離尤盛唐天竇愁說楊妃中酒時 
　　歌臺高似五言城金石淵淵擲地聲朱但貪多王愛好就中詩格數梅庚 
　　銅琵鐵板大江東殘月清歌和曉風唱到陳宮後庭曲庭花非復舊時紅 
　　捧硯聲聲喚紫雲孟公樂府富多文自憐湖海豪情減燒燭何曾到夜分 
　　名花禁得幾時看點額妝成四座歡我似相如病消渴題詩聊作望梅酸 
　　凝碧池頭柳弄鶯管弦清脆月三更玉珂風斷朝天夢棖觸中年以後情 
新聞拾遺 
　　禁止禽類入口英國下議院於十三日通過一議案各種禽類除駝鳥海鴨外一律禁止入口人民亦不得作爲食物云[  豐]  
　　翻本之採桑戲妻武進安尚鄉鄉立學校校長某甲篤承父志從事商農於育蠶一道尤爲盡力一至蠶卵孵化偕其婦女子媳竭力飼養歷年所得盈餘頗屬不資近又異想天開率領校内教員暫棄教務至家帮同採桑飼蠶日以爲常孰知其面目嬌好之夫人見某教員年少翩翩因眉目傳情竟至兩相憐愛日前某教員因採桑污身至内室洗浴其妻親爲之燒湯擦背一時傳爲笑柄（五四生） 
　　納妾也有條件南京下關某轉運公司之經理王某年逾不惑膝下猶虚近爲子嗣計擬納某姓女爲妾無如王恐獅吼河東不敢造次乃託戚友向妻疏通其妻滿口允承惟提出條件五項（一）綵輿入門行結婚禮某女不得身穿紅衫以示妻妾之區别（二）某女須尊稱其爲太太不得作姊妹稱呼（三）王某每月薪金悉數交妻經管不准由妾經手（四）某女每月零用十元不得多支（五）購買衣服手飾須得同意聞王某答覆如下（一）此項業與某女成議萬難承認（二）某女非妓可比此項俟後再議（三）此項束縛自由須加修正（四）承認（五）承認聞其妻對於答覆不甚滿意連日向王某交涉迄今尚未解决云[  隱厂]  
　　無頭鬼忽攝入照片申大麵粉廠之友王某（嘉興人）素喜攝影於上月初偕一友携快鏡至新閳北共和路即前巡警總局附近之樹林下囑友代攝一影嗣後洗出忽有偉大身軀之無頭鬼在傍頭在脚邊見之大駭頓時寒熱交作迄今未愈據王云是日往攝時在下午三點餘鐘何來鬼影旋爲某洋行大班所知向王索取原玻璃片洗晒放大數張寄往外國博物院以資研究 
　　浴堂失竊昨晚有某甲至五馬路某池中淴浴事訖欲出則所御之綢夾衫已不知去向質之堂倌亦曰確有是物但頃尚在此何以不見後據某浴客言五分鐘前見有形似鄉人者挾衫褲一捲出似尚夾有他物或卽所竊然已無從追緝當由堂主賠償損失甲始悻悻然去[  吳秉恬]  
　　逃債的妙計記者昨日行經東新橋陡見某浴堂門首聚衆呆立中有一少婦呶駡不休余異之詢諸途人俱茫然佇觀久之始悉有某甲積欠該婦洋十餘元爽約屢次今該婦遇之便向之索詎某甲卽趨入浴堂以逃債云[  錢英]  
劇本 
[新婚夫婦（二）] [  瑙威名家皮琴生著一圭譯]  
　　父親咳了兩回（母親又咳他就抬起眼来）喏你可聽得麽不論怎樣你母親可不能出去 
　　勞拉如此我也不去 
　　父親這樣很好可是這樣冷的天氣（向母親）但你不曾戴肩巾吾愛你的肩巾那裏去了 
　　勞拉阿克塞你去取母親的肩巾正掛在次間中（阿克塞走進次間去） 
　　母親我們還不是眞在春天好奇怪爲甚麽這裏不生火爐 
　　勞拉（向阿克塞這時阿克塞正把肩巾披在母親肩上）阿克塞快按一按鈴給我們生一個火（他依着按鈴下人進來時就把這話和他說了） 
　　母親我們倘没有人上跳舞會去該給他們一個信阿克塞這事你或者能辦麽 
　　阿克塞這個自然但我們就這樣不上跳舞會去麽 
　　勞拉自然你總聽得父親說母親夜中咳嗽呢 
　　阿克塞我原聽得了但這跳舞會是我這裏唯一的好友專爲抬舉你和我特地舉行的他這開會的宗旨單爲了我們兩個我們當然不能不去可不是麽 
　　勞拉只没有母親同去我們可也没有甚麽快樂 
　　阿克塞凡事任是没有快樂也有不能不做的 
小說 
[社會小說衆醉獨醒（四十九）] [  瞻廬]  
　　這天正是正月十二日劉公館裏派着兩名轎夫抬着一肩藤轎去接這位三好先生伍青巖吃開館酒青巖没有家眷租淹一間舊屋居住清早起身候至十句鐘才見藤轎到来轎夫歇着轎走入門來說請伍先生上轎青巖睜圓了雙目喝道胡說你家劉老爺用着大紅帖子聘請我去是教少爺讀書不是教轎夫讀書你家少爺配喚我先生你們低三下四的人也來喚我先生放屁放屁放其黄犬之屁名不正則言不順先要正了名分才能上轎說着釘住了脚不肯走轎夫没奈何只得喚他一聲師老爺陪了許多說話青巖才取出鐵鎖把門户鎖了藏過鎖匙大刺刺的坐入轎裏吩咐轎夫道你們出了本巷轉南落北抄過一條小巷喚你們住便住喚你們行便行你們聽我的吩咐少頃見了劉老爺便把方才冒犯的事一字不提轎夫没奈何也只得諾諾答應了轎兒上了肩轉南落北抄過一條冷僻的小巷那時一家門首有一個中年婦人低着頭曲着腰正在那裏洗衣服青巖瞥眼瞧見連連拍着扶手板喝道住住轎夫没奈何前後四隻脚一齊釘住了石像般的不敢移動一步青巖把頭兒探出轎簾外乾欬了幾聲嗽那洗衣婦人抬頭見了青巖露出很驚訝的態度向青巖瞟了幾眼青巖又拍着扶手板喝道快走快走轎夫没奈何飛也似的抬向劉公館来正是 
　　同一勞工　而分上下　師爺發威　轎夫挨駡 
[自由談之自由談] [  鵑]  
　　人生於世號稱萬物之靈因其有腦有靈性也然亦有不能及萬物處花落復開草枯再茁而人死則不能復生即此一端已足示弱所云萬物之靈者亦徒有其名而已 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
紀載 
[一週間世界大事撮要（圓）]  
　　俄波戰事俄波戰事自波蘭進抵尼泊河佔據基夫鎭後軍事方面並無大發展俄軍之圖還擊者無功而退然在外交方而則俄邊諸國除波蘭島克蘭先已結有軍事協約外羅馬芬蘭愛沙尼亞三國亦將加入聯盟以抵制俄德聯盟之計畫各國信使往還磋商已見成熟俄國亦已灼見勞農民國大局之垂危即在中央地帶宣布戒嚴令恢復死刑並電請各國勞工盡力協助然波蘭之將對俄施行大攻擊則亦未必蓋波蘭原不抱併吞主義一俟恢復一七七二年以前之舊壞即將對俄媾和其總理外交總長皆已微露此意矣 
　　英法對德政策之會議英法兩國首揆十六日在英國海愛斯地方商定對德政策應取之方針一爲展緩斯巴開會邀請德相面議之日期二爲儘先縮減德國軍備三爲規定德國應繳賠欵之數量繳欵之手續及協約諸國收受賠欵之先後及數量據外論英法對於賠欵一層曾赳齟齬今有海愛斯之會議或所以消除日後之意見歟 
　　法國罷工風潮法國罷工風潮發生於勞動紀念節蔓延於路鑛船港工人然勞工總聯合會之命令不爲全體工界所遵守故罷工之行動都未一致迄於中旬路工礦工船港工人逐漸上工之消息巳紛見於巴黎電訊政府一方則决議解散勞工聯合會令司法界提出訴訟并搜查其文件罷工者聞此消息即在巴黎街衢中與警察發生衝突極端派并令煤氣工人以十四日開始罷工以爲烔嚇之具然煤氣公司竟不爲所動美國社會黨大會聞法政府解散勞工聯合會之决議即通過詆責之議案未知其將發生舉動否耶 
政事 
[大日本主義之實施（圓）]  
（美國亞細亞雜誌ＪobnＣ·Ｆerguson原著） 
　　日本稱覇亞洲排斥外人之大運動 
　　年來所發生之山東問題青島問題其背後實有日本之侵略的帝國主義爲之骨幹歷届日本内閣雖其行動不一而所秉之志意所定之計畫則未嘗稍變自一八九四年中日戰爭以俟每届兩國間所發生之事變在在足以表顯日本外交政策之實爲一氣呵成者也其目的所在則欲排斥西歐當國在亞洲大陸所已植之勢力而代之以日本之權方當日本與泰西通商之始卽見中國朝鮮兩國國勢不振爲歐西諸國所蠶食而己且無用武之餘地並見歐西各國之在東方以海陸軍備爲後盾而擴張其經濟勢力乃决意抵抗之其時日本已改良司法制度收回外團租借地與外國居留人民之治外法權而不復屈服於歐人勢力之下矣爲日本辯護者曰日本所以欲排斥亞洲大陸上之歐人勢力者夫亦以其數十年親嘗歐洲侵略主義之苦况知其不利於亞洲而爲之也孰知日本之排斥歐人勢力者乃欲自居侵略者之地位耳日本之目的不徒在執亞洲之覇權並在排斥亞洲大陸上歐西各國之有力者日人旣秉此志進乘隙而動以圖漸達目的一八九四年藉口東學黨事突對中國宣戰其結果則龐大無倫之中國弱點累露日本民氣亦因以奮進又向中國索獲大宗賠欵賢以爲財政上之改革而寰充國外之貿易然中日戰爭猶有極重大之舫果後此東亞之事變多有發生於是役者蓋中國戰敗不得不以滿洲之門户曰逺東半島者割讓日本以抵鉅大之賠欵然未幾而俄德法三國通牒干涉以堅决之詞逼日交還遼東聲言日本若仍保管遼東則終必不利於日爲保持逺東和平起見遼東仍當爲中國所有日本受三國之壓迫不得不允其請撤退戌兵孰知南滿日兵撤退之車聲猶轔轔可聞而俄之先鋒已闖入北滿與朝鮮矣是三國之干涉初非有愛於中國也明矣越兩年即一八九八年中國即以日本之所睡出者奉諾俄國以雙方締約之結果而俄國開大連灣爲商港矣建旅順口爲海軍根據地矣築東清鐵路以聯絡西比利亞大鐵道矣施展隂謀於朝鮮内部矣同時德藉山東 
[青島總督署]  
[飄颺屋項者何國國旗乎]  
　　教案索租膠州灣法亦援例取得粤東之廣州灣英亦估據香港對面九龍半島之後衞地及山東渤海口之威海衞租借地是故三國之於中國以義始而以利終也中國憑忠之民痛國權之日削疾外寇之無饜遂有一九○○年之排外暴動繼之以拳匪之亂事其在日本則以三國干涉遼東之事件而政府方面之對外政策遂以定奪人民贊助政府之志益見堅定蓋日本爲三國所詒英人方收漁翁之利中國以積弱之餘而不爲他人所重視凡爲天皇之孝子順民者從此莫不作此想矣 
　　日本對外政策乃循其預定之步調以進行一九○四年擊敗龐大臃腫之俄國俄之以見好於中國而取得之遼東半島遂不得不讓文日本其在朝鮮所施之排日伎倆亦告終止日本旣獲垂失之遼東權利又開併吞朝鮮之先聲於是日本對於一八九五年三國干涉遼東事件之大仇報其一矣先是儘曁戰　　　亦效　在違東之行爲開掘港口建　　　　　　　　　山東全省面連接於省會濟南其所設施足　危及日本之利益亦猶俄在旅大之所爲且以膠州之密邇日本朝鮮諸港而形勢益重於旅大日本處心積慮謀所以報之者亦旣有日矣龍口者渤海沿岸黄河口以東之港口也去旅順七十英里日本是以卽在其地竭力經營建船塢通輪舶以扶植勢力在分青島之形勢又在烟臺開設商店爭攬商權即在德人肘腋下之膠州灣亦不惜冒險移入多數日僑以興德人爭商業上之短長此無他欲去德人在逺東之根株而報往年三國干涉之積仇也會一九一四年德人冒大不韙與歐洲各國陡啓戰釁日人以爲機不可失前仇可報遽於八月十五日對德提出哀的美敦書後大戰爆發之日僅兩星期耳其所藉詞則曰因受英日同盟之約束用敢仗義助友以捍衞友邦在東亞及印度之特殊利益也日德戰爭之結果德在逺東之勢力盡毁而膠州爲日所據於是三國干涉遼東之前案日人報其第二仇矣所未報者惟法耳然法在逺東之行動在日人眼光中觀察初未有危及日本利益之痕迹若俄德所爲者且法與英日俱有同盟關係日人投鼠忌器遂亦不復對法報一八九八年之恥矣自一八九四年中日戰爭以後日本國力之膨脹竟有一日千里之勢以一八九五年四月十七日之馬關條約而割獲臺灣島澎湖列島其權力所及遂密邇中國之東南海岸矣以一九○五年八月二十三日之樸資茅斯條約而繼承俄人在旅順大連租借地關東州及附近海面之權利并獲得旅順長春間之南滿幹線其支線及屬於鐵道範圍内之煤礦又以是約而割獲庫頁島之南部及附近島嶼以一九一○年八月二十九日之日韓條約而併吞朝鮮全國故近二十五年來日人所獲得之土地幾與其本國之面積相等或者猶謂日本並無領土之野心與帝國之政策觀此叙述則其說不攻而自破矣蓋自事實上觀之二者日本皆有之凡欲對於山東問題爲公正之討論者當不忘此兩端也 
　　至言日本對待中國之懷抱則傳誦世界之二十一條要求即可代表其政策之結晶體矣二十一條要求者一九一五年一月十八日日本駐華公使日置益氏以非常之手續對中國總統面遞者也當時情形極爲秘密并與中國政府約不得向外間發表然事體重大乃漸宣傳外問然受有賄賂之通信社猶匿其眞相其後各國政府正式通牒日本請其宣布日政府不得已發表十一條然與一月十八日提出之原條及四月二十六日向中國外交總長提出之修正案均不相符英美報紙爲倫敦華盛頓日使多方蒙蔽故其北京訪員雖在事發之始巳有報告電達而皆不敢刋登報端其後眞相畢露始知北京訪員報告之非誤然巳晚矣推原二十一條要求之所以嚴守秘密者蓋恐中國之參考第三國之意見也國無强弱皆有關係密切之友邦隨時可以重大之事件互相諮詢兩國間締結條約而相約不令第三國知其内容則其條約之性質必有不可告人而易啓他國嫉忌者在也若不强中國嚴守秘密而任令向第三國宣布則日本之利益將受危險而其行動亦將受第三國之抨擊矣不徒此也日本獨覇五洲之懷抱不將爲第三國所破壞乎（未完） 
[山東之後患（通一）]  
（譯亞細亞雜誌ＳydneyＧreenbie原著） 
　　欲知日本在中國北部之權力非先察其在山東與滿洲高麗相連繫之形勢不可自地理上言之魯省山系與高麗諸山皆脈脈相通直隸灣界韓魯之間廣約八十七英里故目本得韓滿魯三地以海陸軍防叢之即可斷絶北京與海岸上之交通而置之於死地也若以神户爲其國内之大本營以青島爲國外之根據地而控制中國之北部此至易事也歐戰勃興日本力事擴張商業航務成効卓著現已足以壟斷太平洋并已據有中國北方對外貿易之大部矣其所以能執北方貿易之牛耳者實以其獲有青島及膠濟鐵道也而日本之能獲得青島及膠濟鐵道不啻巳據有山東全省矣青島爲中國沿海最佳商埠之一雖位在北方而終年不凍面海背山又有石造房屋點輟其間氣象森然而秀一望面知其爲日臻發達之地也租界中建築莊嚴之商盡林立其外觀之美直與上海不相上下道路廣闊兩旁遍植樹木濃蔭滿地德國式之溝渠直通青石山中德人在該地所築之軍房若較之以日軍在日本所居者不啻皇宮之與茅舍矣青島氣候適宜凡居住上海以北之西人皆樂居之港灣可容一萬六千噸之船隻有浮碼頭一伸出海中觀瞻極壯附置活動之起重機以便起卸貨物惟浮碼頭已爲德人沉没矣 
　　若日人對於青島祇圖保留其經濟上之權利而願讓棄共他一切利益則實未作半點犧牲也日人得青島後竭力經營以固根本自劃一勢力範圍凡在此範圍内之田地或購或奪幾已盡入其掌握中故若欲使該埠爲純粹的公共租界必先使日本讓出鐵道及船埠之管轄權否則徒屬空言各國亦斷不能得與日本享同等之利益也德人所經營之一部份日本並不劃入其勢力範圍以内蓋由經濟上言之無甚足重而在日人願讓與各國作貿易之市集中凡沿港灣之地皆已爲日人佔據他國難以染指於其間也凡經濟重要之地點若機房船埠等巴盡爲日人所有其橷闢之區域中飯店酒館零售商店等亦巴完備矣 
　　青島本埠及其鐵路爲經濟軍事政治管轄權上最重之要素日本在滿洲已樹成一種特殊之勢力範圍今再加之以青島及其鐵道之管理權中國北方經濟界上之牛耳舍日人其誰能執今以烟臺爲例當德人在青鳧之施設未就緒時烟臺一埠極爲發達而在今日該埠力支原狀巳屬不易若欲於商業上圖發展恐更困難蓋商業之潮流自膠濟鐵道媾通後已改途而趨青島矣若高徐濟順烟濰各路造成後其影響所及恐非徒山東一省之商業受其束縛而已即中國北部之中區自直隸灣以西三百英里之地亦將被其壟斷也兹三路者經過魯省西南北三境最富饒之區域而握其貿易之樞緝前此之貿易路途或直達海岸或由運河及津浦京漢兩路達漢口上海天津各大埠然三路成後加之以膠濟鐵道則途徑將一變方向横貫而行揚子江流域及西藏蒙古中國西北部一帶沃壤間將闢一通海要道此種施設極有益於中國全部及通商各埠誰不欲樂見其成然若由日人經營之則受其惠者將祗爲日本而日本以外各人民之利益將置諸死地矣 
　　再論山東軍事上之形勢假設此横貫東西發輟於青島而西向聯絡中國各大都市之各路已告成功則其勢力所及之第一種要商埠乃爲大連該埠離青島二百五十英里龍口九十英里烟台八十英里兹三地若各爲三鐵路綫之終點面大連可遥制之大連爲日本陸軍登岸地去高麗釜山所駐日本軍隊祇數小時之程途由神户達此亦祇有數小時之海道也 
　　日本散佈中國北方之軍隊可於一小時内發令把守東西各路而制中國之咽㗋旣佔據津浦京漢兩路與日本管理鐵道之交接點下動員令於經過魯省之運河沿岸各地後則北京與南方之聲息立爲之阻斷矣若再以駐戍馬關之海軍把守直隸灣之口則中國北方海戰上鎖錀已爲其所扼守而將難與之抗矣神户爲東方一太商埠其形勢之便利達勝上海日本據有青島管理山東鐵道後中國商品之太份將由日人管理之鐵道自日人治下之青島運至神户而分銷之於世界各國矣 
　　運渾自北笡南横費山東全省已垂二千四百年矣山東境内三百十五英里地方之出產賴之以往還輸運上海天津獨一九一六年美國Sierns-Carey公司與中政府接洽願修理該河失治之處日本起而要求謂日人佔據青島後在山東已有特殊利益故對於修理運河之工程當然有權與聞面應得擔任金段工程之百分之四十今其開浚工程已在進行中矣 
　　全河分南北兩段南段常有中國帆船八千艘載運本竹油酒乾果黍麥皮革及一切雜貨北段亦常有船九百餘艘專事輸運物品從前河道疏濬暢達時船隻之往還於其間者有六七萬艘之多今則祇有二千艘共計載重二萬五千三酉噸管理是河之官員不能盡厥職弊端百出以致航道日就窳敗其間數段前可行駛載重三十噸之船者今祗通十五噸者矣德人所築貫通山東之津浦鐵路一九一五年經過濟南車站之貨物共爲八○○·○○○噸一旦日人將造之鐵路告成及運河修浚完畢後此項大宗運輸貿易將入其勢力範圍而爲其佔奪矣山東一省有十兆人民將因運河之改革而變其生活狀况七大城市將因其改良而臻發達上海青島兩埠常有互相爭雄之勢運河修治完工恢復原狀後上海商業必因之大增然上海所受之惠將逺不及青島之多蓋日人旣得鐵路上之管理權自能將中國中北部之商品驅至青島而輸出之也 
　　作者若謂日人不當操縱此商業必得世人之同情無疑然作者果根據何種理由以發此言乎鐵道一經墜入日人掌握其種種施設每失公平在其商業勢力圈内能與之爭勝者莫不爲所排擠驅除此自事實上可以觀察者也兹舉一例以證之美國某軍機商人在滿洲營業頗形發達日入嫉之追逐其後欲圖制服之而後快該美人寓一日本鐵道旅館内日人聲稱願向其購買機器及美人他出日人入其室而搜其行篋美人巳預料日人將有此等舉動次日美人探知一日本電機公司之代表巳與欲購渠機器之華人接洽而勸其買日貨然華人不購日貨而竟與美人成交日人見美人之將爲其營業前途患於是當華人需購電燈泡之時日本各電器公司竟相約拒絶供給中國商行需用之煤竟被日本鐵道扣留於中途華人之電氣公司無由得煤以致不能開機此事發生時適當舊曆新年各用户竟不得不在昏黑中度歳華公司營業上受莫大之損失見難與日人抗遂與日人訂購太宗電器以相和解蓋日本公司不得利益則將擾騷不巳也上述之美人未抵滿洲前曾在日本旅館内向日本電局發電於滿洲之華商約言抵滿時將與接洽然此電發出竟無回音其後再發一電仍無答復乃親自步行至一距旅館甚逺之中國電局再拍一電未幾復電至矣及面商時華商誌謂何不早行告知其後美商抵滿日商即令德律風之接線人電報郵政人貴以及旅館之侍役對該美商加以特别注意并偵察其行動觀此事實可知日人之在中國莫不以經濟上之利權當作政治上之勢力也日人一旦在山東獲得各種經濟之上利益其猶有他國人揷足魯省建築鐵道之一日乎日人在在以擴張政治勢力爲務即在酬酢小節上亦可證明之兹舉一有趣之新聞以供讀者安東之日本領事爲新進之士職位資望尚極低淺然要求省長謂日本之在滿洲已得優先勢力故於讌會各國外交人員時當居上座省長頗形爲難蓋以職位而論他國領事皆崇於日領安可破常例獨加特别優待於日領乎是以從不設讌欵待領事團以免惹起爭執云日人之於此等小節旣已毫不肯讓則在獲得青島種種經濟權利後定將得步進步而伸其勢力於中國北部全境也山東與中國北方全部之重要可以一錢袋喻之自朝鮮經滿洲繞北京山東而達於青島之鐵道猶之收放袋口之線日人執此樞紐可以隨手探囊取物將袋口一收則舉世不得窺探染指之矣高麗滿洲之往事可爲先例也 
實業 
[中國礦產概略（鵬）]  
（美國商務專門委員李氏ＥrankＲbea原著） 
（一）煤 
　　中國富於煤礦固屬毫無疑義但欲得其確實之調查則頗不易在日本勢力範圍中之礦產如南滿洲之撫順烟台（Ｙantai）及本溪湖煤礦日本人已有詳細之調查撫順之礦在南滿鐵路撫順支線之旁去大連北二百三十六英里藴藏煤礦約八○○·○○○·○○○噸且含有極高之窒素廠中有一極完備之孟特（Ｍond）煤氣機器製出阿摩尼亞極多烟台礦亦近南滿鐵路在大連之北二百二十五英里產蒸汽用煤數量略少此兩礦皆爲南滿洲鐵道株式會社所管轄並皆裝置最新式之機器所用人員之總數約二萬人現在每年兩礦共產煤二·二二五·○○○·噸本溪湖煤礦在南滿鐵路安東支線上去瀋陽四十七英里產煤數量雖不多而煤質特佳礦中有一百五十噸之鎔鐵爐兩具加以大連以北一百九十英里南滿鐵道線上之鞍山礦有二百五十噸之新式鎔鐵爐兩具又在高麗　路之 
 
 
 

Page 19

 
 
平陽亦有新式鐵廠是三者實於日本利益上有最重要之關繫者也本溪湖之煤·鐵砂·石灰及鎔鐵爐皆爲日本大倉公司所管轄現在每年產煤約三○○·○○○噸云中國其他煤礦作者所能證明其出產之數及煤之性質者則惟開平煤礦而已是礦爲開灤公司所管理位於京奉鐵路幹線上去天津東北八十英里此礦藴藏最上等之煤共計一·○○○·○○○·○○○噸其大部分實最佳之焦煤也礦中所用人員共二萬人現在每年出煤三·二五○·○○○噸又產焦煤一○○·○○○噸則用中國土法採出者據可靠方面稱述開灤礦務公司已在歐戰終結之後從事於大規樸之改良改良費約在美金一萬萬元左右云現在中國本部輸出之煤其大部分即係是礦所產其東北七十五英里有秦皇島者輸出煤斤之要港也開平有鐵路直達該港中國北部直隸灣中除在日本勢力範圍中之大連灣外其在隆冬不冰船舶往來可以無阻者惟此秦皇島一港耳 
[河南道清鐵路沿綫之煤礦]  
此外煤礦之大者即係漢冶萍公司之萍鄉煤礦是已萍鄉在江西省去漢口二百六十英里每年產煤約一·○○○·○○○噸凡漢陽鐵廠用以鎔鐵之煤皆取給於是 
　　中國境内藴藏燃料佔地旣廣數量亦富而在直隸山西河南江西諸省爲尤多此固毫無疑義者也但除上述各鑛外其數量與品質無可調查矣 
　　現在中國所有各種煤礦每年出產之總數約一八·○○○·○○○噸其中八·○○○·○○○噸則係各大礦所產凡各大礦皆用新法而大都屬於外人管理者也據一九一五年中國地質調查局所編制之統計各大礦之出產總數如下 
礦業名稱地址何國所辦出產噸數 
開灤礦務公司直隸唐山開平中英二·九七一·七九三 
萍鄉煤礦江西萍鄉中國九二七·四六二 
福公司河南英國四八○·八七五 
臨城煤礦公司直隸臨城中比二五九·七○三 
中興煤礦公司山東嶧縣中國二四四·八二五 
天津礦務公司直隸天津中德一七九·一五四 
寳興公司山西陽泉中國一三一·三九六 
柳河口河南 
煤礦公司柳河口中國九一·八二二 
同興直隸門頭溝中英八○·○○○ 
總計五·三六七·○三○ 
撫順煤礦滿洲撫順烟台二·○三四·八五六 
本溪湖滿洲本溪湖二七五·七七七 
大總數七·六七七·六六三 
除上表所列者外尚有日本軍政部取用山東鐵路沿線之煤在一九一五年計二五九·六二噸一九一六年計四四三·三六八噸青島之日本宫署尚希望一九一七一九一八兩年所採煤量尚須增加也如上所言中國產煤旣不爲少而現在每年進口之煤猶在一·○○○·○○○噸一·六○○·○○○噸之間進口之煤尚逾於出口之數此實足驚訝者也關以現在所有之鐵路而言苟其設備與辦理能更形完全則人人當抱中國煤之出口數當逾於進口之想也各種事業之未能充分發達實因經騐之不適於發屢之計畫也即治水計畫之不發達亦足以使各種事業感種種之困難也 
　　（二）鐵 
　　中國鐵產未經開採者誠屬不少但就已開採者而言吾人須調查其確實之情形實較煤礦爲尤難也 
　　近年中國生鐵之出產除滿洲之日本鐵產不計外總計約有三○○·○○○噸半數爲漢冶萍公司所產其餘一半則爲各處所產且係用中國舊法開採者也 
　　漢冶萍公司有一○○噸鎔鑪兩具二五○噸鎔鑪兩具現在二五○噸鎔鑪之一已廢棄不用因失去效力故也現又在黄州添置四○○噸鎔鑪兩具黄州地濱長江去漢口七十英里該處設置此新式之鎔鑪以便大冶之鐵砂由礦地藉二尺寛之鐵路運來鎔鍊也現在每日用鐵二五○噸作爲鍊鋼或製各種鐵器之用其餘則均運往日本中國所有鐵廠祇此一廠鐵軌機器其最高力量每日能出一二○噸吾人須知漢冶萍公司曾借日欵一二·○○○·○○○金圓（美金）即以本廠所出鐵砂及生鐵供給日本以爲償還本利爲期四十年借欵合同訂定四十年中生鐵每噸作價二十一金圓（美金）每噸作二千二百四十鎊但以時價估之每噸僅值十八金圓也合同中又訂定漢冶萍公司每届自熔鐵砂一噸則同時須以兩噸鐵砂運至日本每年運往日本之鐵至少須一·○○○·○○○噸云 
　　日本大倉公司在本溪湖有一五○噸之鎔鑪兩具每年出鐵七○·○○○噸又南滿鐵路之鞍山（Ａnshan）新廠準備裝置二五○噸之鎔鑪兩具其第一具可望於一九一八年年終之前裝齊開始鎔鍊第二具則在一九一九年終之前云此兩廠之產品以及高麗平陽鐵廠之產品皆爲日本人所消用平陽廠亦可用本溪湖之燃料及鐵砂將來鐵鑪開始工作而後卽將在鞍山設立完備之鍊鋼廠專製船舶用之鋼板蓋日人造船事業需要正亟甚望自己能供給此項要求但以現在出產情形觀之數年之内必將不敷中日兩國之要求即以日本之出產合計之亦不足用也 
　　（三）其他礦產 
　　相傳中國有二十六種礦產其數量之富可爲商業之用銻尤爲重要蓋銻亦如煤鐵兩種應用甚廣且亟故頗有發達之希望但中國之運輸機關除煤鐵兩種尚稱便利外竟不可得中國礦業之濡滯不進實係交通不便運輸昻貴之故是故建築鐵路實爲當今急務此實大有影響於礦產前途之發達者也 
[紀怡和絲廠（鵬）]  
　　絲業雖爲中國之特產而在中國最大最新最有實力之絲廠乃爲英人所設立斯亦異矣西曆一八八○年怡和洋行始决定注意經營絲業卽在本埠成都路購買廠基創辦怡和絲廠堪信爲中國最大之絲廠也自創辦以來四十年中均用科學方法努力進行薈萃雇員與機械之能力爲全部發達之基礎全廠有團結統一之精神然不以事權統一而没却各箇之幸福也吾人入廠參觀最足令人驚羡不止者爲佈置之整潔爲衞生之講究爲工人之愉快勤奮並皆倍勝於尋常廠家者也 
[上海怡和絲廠全景]  
　　繅絲手續殊非易事必持之以謹愼加之以注意冬令室中以有沸水之通流而温度加高工作某間固無不適若在夏令則室中本已蒸熱異常工人又須坐於蒸汽沸水之前終日工作熱乃倍增又繭絲織細異常目光略遜者幾不能見故非在從事繅絲以前有此習慣者不能勝任也怡相絲廠每月之出產爲一百包每包計重一擔廠中紡絲女工五百四十人全體職員一千三百九十七人 
[怡和絲廠之繅絲房]  
　　繅紡之順序每年五六月之間在浙江江蘇兩省收買繭子立置爐灶上用高熱度烘炽令死即裝入大袋貯藏棧房中後自棧中取出移入揀繭房其中有女工三百八十人專司揀選繭子對於繭之體積色澤應用極嚴密之審察面尤宜注意於雙層之繭與洞穿之繭然後剥去其敗絲移入與繅絲室毘連之秤繭房每日清晨秤繭房中甚形忙碌繅工携籃候取秤準後即以相當之繭子分配各工一面登錄入賬隨卽移入繅絲間女工環坐大缸前缸之狀一邊平直餘邊爲半圓形滿貯沸水及取極便在新式工廠中此項應用實無何等消耗勞力之處女工之後爲繅機數部繅機之動作發於中央之原動力然可以隨時單獨停止並不互相聯絡者也每部繅機有一足踏之槓杆司其進止苟有斷絲或發生應加注意之事則槓杆之壓力能停止其機俾女工得尋覓其病而修正之 
　　各缸之間有圓盆在焉與缸緊接亦貯沸水絲之製成即自此始幼年女工二百七十二人伸手大女工所携之籃中隨手取出繭子立即投入圓盆熱水中以細軟小刷繞繭疾動則得極細之游絲以刷子之繞動而游絲併合爲一此種手續一經完畢各繭之絲不相纒繞然後移入大缸中由女工依照工作之優劣而選擇其繭用極緩之動作剔刮其絲又藉極純熟之手法牽引此絲經一置在面前之磁質平圓片轉至一轆轤之上往復盤旋而引至一更高之轆轤然後越過自己頭上引至繅機此全部分之工作即女工每日所操 
[怡和絲廠之打包房]  
　　作者也女工面前之磁質平圓片爲數有四如欲繅質地精良之絲則須用五繭合併其絲經此平圓片而引至繅車因熱水之力二十繭中每繭平均可抽絲至一千二百碼如有一繭斷裂則棄去之另取一繭代之如某可以連續進行工作不已 
　　繭之抽絲未完者仍交幼年女工用其所持小刷尋出所餘絲頭繭絲抽盡者置一盤中日暮時卽以此殘繭與其所繅之絲交付管賬與晨間或一日中所領取之繭對照其量 
　　工作之編制上述工作手續己臻完備女工所携之籃均編號碼女工自領取繭子後直至成絲均須用此號故每人工作之多寡不難核算也此種方法其利有二（一）女工工值之規定均根據其出絲之多寡用是法所計工值不致錯誤（二）女工工作備有確實之賬目廠主可以一望而知出品之數量繅紡旣竟立卽烘乾重加察視秤量之手續并察看殘繭及每繭之出產卽能審知女工檢閱繭子及繅紡手法之優劣矣絲旣經過以上手續即用極簡單之手摇機捲繞成束緊壓成捆預備裝包包捆之手續須極謹愼否則絲易斷裂故皆用女孩爲之 
　　怡和絲廠之絲分爲特等頭二三等四種近三年來所繅者大都爲製襪用及製細綢用者 
　　吾人如往參觀見廠中之靜穆及機器轉動之毫無聲息必深感慕唯女工則言語非常嘈雜工作要在精神凝注今乃笑語𣉿雜母乃妨礙工作乎所用之水自河中抽入裝大桶中最後傾入蓄水池以便汲取爲煑繭之用 
　　怡和絲廠所用工人爲數共一千三百九十七人其分配如下 
　紡工（年幼女子）五百四十人又（年長女子）二百七十人揀繭女工三百八十人紡絲間女工一百二十人苦力三十五人跑街三十七人機器房工匠十三人 
[中國之煤礦（圓）]  
　　中國藴藏煤鑛極富此爲世人所羨稱者也據前北洋大學鑛科教授李特氏Ｒenb之研究各省藴藏量可列爲次表（單位千噸） 
省别無烟煤煤木煤 
滿洲····二五一○○○ 
直隸八四○二·○九○一五○ 
山西四·○○○二五···· 
陜西····五○○···· 
甘肅····五○○···· 
山東三○○五○○···· 
河南一·○○○········ 
四川····五○○···· 
貴州····二五○···· 
雲南····三五○···· 
浙江····一○···· 
江西····七○○○···· 
湖南····二○○···· 
廣東····五○···· 
廣西····一○○···· 
其各地····一○○···· 
合計六·一四○五·九○○一·一五○ 
故全國產煤總數爲一三·一九○·○○○噸 
　　又有日本鑛師加藤者亦製統計惟其總數較李特氏所製者略減故各省之產量則又有進出然加藤所製固在李特氏之前也其數目列下 
（一）滿洲一·三○○·○○○噸 
撫順八四○·○○○ 
本溪湖一○○·○○○ 
烟台七五·○○○ 
牛心台六○·○○○ 
五虎三○·○○○ 
蘭西五○·○○○ 
各地一四五·○○○ 
（二）直隸二·一六四·三一二 
開平一·一七四·三一二 
唐山三○○·○○○ 
灤州一七○·○○○ 
井陘一五○·○○○ 
各地三七○·○○○ 
（三）山西二·五○○·○○○ 
（四）陜西五○○·○○○ 
（五）甘肅五○·○○○ 
（六）山東九三三·四五六 
坊子四八三·四五六 
嶧縣二五○·○○○ 
博山二○○·○○○ 
（七）河南九○○·二○五 
清化三五七·二○五 
漳口二五○·○○○ 
臨河口一○○·○○○ 
裕口一○○·○○○ 
其他九三·○○○ 
（八）四川三○○·○○○ 
（九）貴州五○·○○○ 
（十）雲南三○·○○○ 
（十一）江西八○○·○○○ 
萍薌六四○·○○○ 
豐城五○·○○○ 
宜春三○·○○○ 
樂平二○·○○○ 
其他六○·○○○ 
（十二）湖南五○○·○○○ 
（十三）湖北一○○·○○○ 
（十四）安徽六○·○○○ 
（十五）廣東五○·○○○ 
（十六）廣西七○·○○○ 
（十七）江蘇三○·○○○ 
其他一○·○○○ 
總計九·八九七·九七三 
加藤氏之統計爲十年前所編李特氏則一九一三年所編至一九一五年則估計全國煤產當達一八·○○○·○○○噸卽在一九一八年之計算亦爲此數云 
　　據逺東時報經濟學記者李愛氏ＦrankＲbea之研究撫順煤鑛（在大連灣以北二百三十六英里）藴煤八○○·○○○·○○○噸烟台煤礦（在大連灣以北二百二十五英里）則每年出煤二·二二五·○○○噸二礦均爲南滿洲鐵路公司所有至在奉天省城東南四十七英里安奉路綫上之本溪湖煤鑛產量雖略遜而每年亦可出三○○·○○○噸今爲日本大倉公司管理又以其與本溪湖鞍山諸熔鐵廠聯合故於日本之利益上有至大之關係也日本所辦煤鑛之着着進步無可疑矣至於開灤公司所辦之開平諸鑛則亦產量增進兹舉一九一二年以後每年之產最如下（以七月一日至翌年六月三十日爲一年度） 
一九一二年至一九一三年一·七二八·二九六噸 
一九一三年至一九一四年二·三九一·四○三 
一九一四年至一九一五年二·八六三·二八九 
一九一五年至一九一六年二·八八六·三六二 
一九一六年至一九一七年二·九二八·五八三 
一九一七年至一九一八年三·一七○·一七四 
一九一八年至一九一九年三·三六八·七八五 
一九一九年至一九二○年三·一二二·八○一 
（以三月二十七號爲止） 
　　至如漢冶萍公司之江西萍薌煤礦每年產量亦在一·○是 
　　一九一七年中國重要煤鑛之產量其數如左其在今日必較增多也 
開灤（中英）二·九七一·七九三噸 
萍薌（中國）九二七·四六二 
福公司（英國）四八○·八七五 
臨城（中比）二五九·七○三 
中興（中國）二四四·八二五 
溜青（中德）一七九·一五四 
寳慶（中國）一三一·三九六 
臨河口（中國）九一·八二二 
通興（中英）八○·○○○ 
撫順（日本）二·○三四·八五六 
本溪店（日本）二七五·七七七 
合計七·六七七·六六三 
　　此外日本軍政官在山東鐵路沿線所採掘之煤礦一九一五年得煤二五九·六一一噸一九一六年四四二·三六八噸其後爲數當更鉅也其他各省小公司所得之煤當亦不在一○·○○○·○○○噸之下是故中國交通機關苟更便利則每年非徒不必輸入一百萬噸乃至一百五十萬噸之煤斤更可以大宗數量供給他國之需要也 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
