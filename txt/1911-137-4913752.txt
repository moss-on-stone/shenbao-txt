# 1911 - 137 - 4913752

 

Page 1

 
 
   
 
 

Page 2

 
 
[上諭]  
　　四月二十五日内閣奉 
　　上諭禮部奏恭進册寳請旨遵行等語宣統三年五月十九日已時恭進孝欽顯皇后尊諡玉册玉寳曁加上孝靜成皇后孝德顯皇后孝貞顯皇后穆宗毅皇帝孝哲毅皇后尊諡玉册玉寳又列聖列后玉册裝製玉寳補製同日恭進太廟尊藏由監國攝政王代詣行禮欽此　　上諭楊文鼎奏提學使因病呈請開缺一摺湖南提學使吳慶坻著准其開缺欽此 
　　上諭湖南提學使著黃以霖署理欽此 
　　上諭廣東瓊崖道員缺緊要著該督於通省道員内揀員調補所遺員缺著松茂補授欽此監國攝政王鈐章奕劻那桐徐世昌署名 
　　二十五日召見内閣總恊理大臣 
[交旨]  
　　四月二十日欽奉 
　　諭旨都察院代奏學部諮議官劉師培呈稱東漢大儒賈逵學行卓絶請從祀文廟一摺著禮部議奏欽此又奉 
　　諭旨都察院代奏蘇皖兩省官紳前民政部右參議吳廷爕等呈稱已故尚書錢應溥功德在民條列事實懇恩予謚一摺已故工部尚書錢應溥着加恩予諡該衙門知道欽此 
論説 
[二十四日上諭之發微（希）（夷）]  
　　十一日之幹路國有上諭。以商辦不善爲前提以統一路權爲歸宿。其希望奢其目的遠其手段高。唐哉皇哉經綸國家之大手筆。固應如是也惟自宣示借債上諭。後。商民抵抗借款風潮已劇。恐湘鄂等省之不承認也於是。復於其結未處加以如有故意擾亂路政。煽惑抵抗即以達制論數語。欲藉此嚴厲之詞。希冀懾服後來之抗拒。不料發表以後。各省爭持益力。湘省全體激昻。聚集萬餘人。誓死抗爭。羣情騷動。楊撫不得已。急電閣臣。閣臣惶恐無措。於是始恍然於前此嚴厲之上論無效。而翻然一變其手段。推度湘民心理之所欲。不惜出其矜憐困苦痛愛民庶之空言。以冀離散其團體之固結。此二十四日上諭之所由來也。 
　　上諭中首先宣示實行國有之宗旨。所紓民困。次復歷數川湘租股之累民。而聲明此後一律停止。終則誓以路歸國有後。不使商民有絲毫虧損。而其中間之痛愛語。則曰際此新政繁興。小民負擔已重。倘不諒加體 
 
 

Page 3

 
 
惜。將此項無益於民之舉。早日革除農田歲獲能齊幾何。取求之而未有已時。其將何以堪此。情詞何等悱惻。其體恤愛護小民之一片熱誠。雖歷代仁慈。聖明之主。無以逾此偉哉大誥。我小民讀之必涕下沾。襟而不忍嘵嘵然。再與朝旨抗爭矣。 
　　然以鄙意測之。則恐小民寗負重累。忍痛苦。而不願聖上之哀憐。代爲策畫者。何以故蓋此次收回幹路。使國家果負責任。朝廷果備有特别大宗欵項。以經營此所收之幹路。而將來絶無絲毫累及於商民。則商民亦豈不感國家之厚意。亦豈不諒朝廷之苦心。亦豈不知统一路權之種種有利於國。而必欲浪擲此銖積寸累之膏血。以自陷於困累。自取其違制之咎哉。第以政府所籌之款。仍不外乎借債一途。將來仍間接取償於商民今川粤漢路之四國借款。又於昨日（二十三日）簽立合同矣。其數六百萬磅。（此爲第二次四國借款之第一批指定築路用者將有第二批之四百萬磅隨於其後）每叚用英德美工程司一員。查帳員一人。而以湘鄂兩省釐税作保。（詳情見昨報）如此續續借債。今日一千萬磅。明日六百萬磅。後日四百萬磅。今日漕糧作抵明日地丁作抵。後日厘税作抵。無論將來期滿不能清償。有身家性命之危險。即使能到限清償。而試問所償之款。能不一一間接取之於民乎。故與其目前受政府之憐愛。暫息存肩於一時。而遺後日之困累。則母寗暫忍今日之痛苦。勉負存肩於一時。以避往日之危險。上諭但知租股名爲商辦。仍係巧取諸民。而不知借債名爲政府負責。亦仍係巧取諸民。况租股雖爲目前小民之累。而將來尚有生利可望。故即巧取而無妨。若路歸國有。而受他日間接之害。則眞小民之大累矣嗚呼。小民雖愚此中關係。寗不辨之又辨。而一任政府之玩弄也哉。由斯以談。則此次之上諭。恐又未必有毫末之效力矣。 
來稿 
[江蘇諮議局辭職議員宣告書（續）]  
　　查上江公學一欵原案開列共庫平銀一萬四千三百十一兩審查收入之欵係田租二十八兩學生納費二千五百九兩又交覆議原案説明鹽商捐二千九百餘兩皖紳捐四千九百餘兩除上兩項捐欵餘數並未叙明外共計收入已得一萬三百四十七兩另有月撥補助費三百兩以十三個月計得三千九百兩（此款據交復議原案説明係於奏定南洋大學專款内挪移）連前共得一萬四千二百四十七兩則知上兩項捐款餘數共應六十四兩此諮議局審查所得之細數也查皖籍紳商自行捐辦學堂本係私立性質所撥官欵亦係補助名義而交議册列作官立學堂其廖一也官款補助但有三千九百兩之數乃竟混將田租紳捐等私欵并作行政費計算開列浮至三倍有餘其謬二也此項三千九百兩係奏定興辦南洋大學之欵經諮議局質問用何法撥還原數劄復稱將來再行設法是編製預算之時已置奉旨交部議准之案於不顧實係任意蔑棄奏案其謬三也諮議局删去一萬四百十一兩係審查官欵私欵性質分别界限以袪弊混删去三千九百兩係遵照奏案保全南洋大學專款均無不合此其應辨明者一此次諮議局所議係地方行政經費歲出册遵照資政院通電以交議册總數爲劃定收入的款而凡决議改入國家改入自治者於該項下删去若干卽於劃定收入的款總數内扣除若干並未將所删之款移撥他用故執行者斷無爲難之處此次復議上江公學改歸自治删去出款一萬四百十一兩而删去入欵僅二千五百三十七兩者實因鹽商捐欵皖紳捐欵兩項共計七千八百六十四兩曾將奉文交局參考之歲入册經常門學堂經費（第七類第二欵第十九項）鹽務收欵（第九類第一欵第十一項至二十五項）臨時門紳商捐（第四類第二項）詳細檢查均未開載是此項七千八百六十四兩實係原册漏收並非議局漏删總之所删一萬四百十一兩但删去於寗省地方行政費預算册而於上江公學之收入依然如故並無絲毫之損此其應辨明者二三千九百兩之所以删去者以鄭重奏案專欵之故别無他意而督院元電語氣視爲蘇皖爭欵無論南洋大學之欵仍係蘇皖共同即論寗省地方教育亦豈能將旅居子弟劃出况公學收生本無籍貫限制乎皖人因未悉議案内容或有誤會督院正當宣布明白以釋其疑奈何轉藉爲口實近來不肖官吏仇視憲政仇視自治者每以社會自相仇爲快意以挑戰爲得計誠不意督院爲國家重臣而亦爲此態也此其應辨明者三電旨有局呈措詞以責難國家行政經費騰出地方行政經費爲要旨一語初讀之不其知所指何款今見督院元電似即指上江公學一欵查辭職呈文因督劄以皖諮議局教育會呈文爲藉口而皖呈立論自係國家行政費問題故謂與地方費預算案不涉措詞並無不合若謂損國家費以益地方此則大謬不然蓋地方支出改歸國家支出仍須於劃定收入的欵總數内扣除並無彼此損益若論額數比較則是損地 
方以益國家目爲責難轉覺抱愧不知督院電奏如何措詞誤會此其應辨明者四觀以上四節之辨明則知諮議局復議上江公學一欵並無違章越權亦無他種不合也（未完） 
專電 
 
 

Page 4

 
 
[電一（北京）]  
　　内閣電致湘撫路事仍着該撫督飭文武會同紳董勸導毌令滋變 
[電二（北京）]  
　　御史陳善同片奏游學生回國倡辦國民軍或動於義憤然無實際即使成軍器械何來餉糈何出近烏合擾民心挑敵釁請飭嚴禁 
[電三（北京）]  
　　黒撫周樹模奏黑省臨時費軍械須三十五萬路政交通關係行軍需欵更鉅實難籌墊請立案 
[電四（北京）]  
　　皖撫朱家寳奏皖省匪衆請照鄂蜀兩省新章准就地正法 
[公電（安徽）]  
　　各報館鑒今收到浙江旅滬公學教員及學生等節衣縮食捐助江皖振款大洋四十一元小洋九十五角請代登報以揚仁風查振大臣有 
緊要新聞一 
[湘鄂又有匪耗]  
　　國家多故内閣昨接湘撫楊文鼎來電新化溆浦兩縣署被匪焚燬兩縣令走逸無蹤現已派兵往勦云云内閣即爲據情代奏一面復以迅速勦捕母任蔓延 
　　鄂督瑞湘撫楊會銜電請内閣代奏略稱湘鄂爲南北通衢據長江下游民風素稱强悍革匪以湘省爲多如湘省倡亂之唐有才此次粤亂黨魁之黃興均係湘人現據各屬禀報永州桂陽郴州等府縣處處均與粤境毗連常有革匪越境騷擾意圖乘隙思逞已派西路巡防隊曁鎭筸及中路十三營分駐老安堡等處扼要防禦並寳慶屬之通道綏寗等亦有匪黨蠢動亦分派兵隊前往勦防總期防患於初起不可使一星之火釀成燎原之禍惟餉項不可虚糜亦不能專主節省致誤要需擬請由臣等察度機宜因事挪移並將辦理情形隨時電陳奉旨着照所請該部知道 
又湘友專函云寳慶府屬一帶因雨水過多麥糧歉收貧民無以聊生而本地官紳猶借新政爲名任意科税民怨日深因之土匪會匪藉端散布流言與官紳屢起反抗近有安化溆浦新化少陽四縣之土匪相約執戈起事與官紳富户爲敵搶掠姦淫擄殺之事遍於四邑聞新化漵浦兩縣署已被土匪付之一炬縣令蹤跡尚未確知 
[中英界務相持不下]  
　　新内閣之責任來了中英兩國界務爭執迄未解決英雖撤退片馬他戞之兵不過爲避瘴就食計非於此有所讓步也茲悉英使照會外部仍執定以高黎貢山曁分水嶺爲界且言按之地勢政治惟此處爲天然合宜之分界地中國欲以高良工山及小江爲界英不謂然謂高良工係東西小段小江乃細流人可逕渡不足據以分界至分水嶺以西除片馬崗房古浪外其餘各處均不認爲中國屬主又謂以分水嶺爲界則北叚屬缅地方究亦有劃歸中國之處若中國在嶺西指出證據如登埂土司向收禮物崗銀等項可以銀錢抵還至中國所舉木刻之證英亦不認派員審查一層英謂已由彼國派員查明毌須再查故滇督請再派員審查一説决不認可聞外部已據滇督意駁之謂以高黎貢山爲界與原約圖均不相符恩梅開江上流烈領前本承認未歸密支那府管轄約載北叚二十五度以北一段並無分水嶺字樣所謂天然者原非定名即以天然論如從高良工山扮拉大山接連他戞甲大山沿恩買卡河西岸北去山勢綿亘亦屬天然且薛使簽押英交圖薩伯坪之上山脊注即高良二字尤爲鐵証至謂小江他流不足據以分界不觀龍陵聽屬缅界不以山脊不以河流而以土人所熟識處從田野中分乎豈流經二百餘里之小江轉不足爲據以此相較彰明矣至於審查目必得雙方之同意萬無單方私查即爲公允之理屬缅地方或有劃歸中國之處此不過虚擬之詞至謂嶺西有證據者可以銀錢相抵則明明認嶺西爲我屬土公理主權萬難輕讓應請仍照前説派員公勘否則當交海牙平和會公斷云 
[滇督提倡民債辦法]  
　　其如政府偏欲失信於民何日前滇督李制軍有長電至京探得其内容略稱國家辦理新政在在需款若不自富其國而徒仰借於人則猶剜肉補瘡雖辦新政於事何益故爲今之計欲使財政蒸蒸日上非實行國内信用之法不可我國各省家有百萬者不乏其人其所以甘心私之於家不肯借與國家以收子金而助國家者蓋我國無信用之法律恐一旦有變全付諸烏有之鄉信用之法凡大資本家願以其所有借於國家者國家給以相當之票據並分别奏請獎勵如其需用時可持票 
 
 

Page 5

 
 
向銀行任取若干如是則人民之財即國家之財而民亦願國家保護其財國用旣足民亦不困誠一舉兩得之計然欲人民信用國家則必先將各種機關如銀行及鈔票等組織完全方能辦到云云此電已由内閣代奏監國甚嘉許之 
[鐵道國有風潮仍未平息]  
　　郵部總有法子想川粤漢路借欵簽約及幹路收歸國有兩事皆係盛宫保一人所主持川粤湘鄂四省大動公憤京官揭參於内士民鼓噪於外近日内閣又連接湘撫楊文鼎電稱湘省人民對於此事風潮甚烈恐激暴動釀成不可收拾之局鄂粤兩督來電所稱情形亦同總理大臣慶邸知此事不易辦理而風潮尤不可不先爲平息與兩恊理共商處置之法那恊理請起用端方督辦該路謂端方曾任湘鄂兩省督撫與兩省士民甚有感情若令其前去善爲勸導必能弭患無形慶邸然之請於監國因有前日之命 
　　旅京鄂人揭參盛宣懷摺原定十三日詣都察院呈遞因十一日奉上諭將批准幹路各案一律取銷情勢旣有變遷則呈中措詞不能不略爲改竄故又改於二十日呈遞其領銜者爲諮議局聯合會代表鄭舍人萬瞻呈中大意不認盛宣懷借欵不認盛宣懷督辦鄂路如鄂路必歸國有則當日鄂人從合興公司贖回該路款項須在郵部提還等語乃届期赴都察院適爲該院宫門值日之期例不收呈只得暫返迨至午後又見上諭以端方充該路督辦大臣於是呈中所參不准盛宣懷辦理該路一節已歸無効該項呈詞碍難再上只得束手而罷惟朝廷旣用端方督辦此路則鄂人與該路之關係自可與端方交涉故該京官等於二十二日在延壽寺街公益研究所開會公舉代表赴端大臣私宅與之面開談判云 
　　给事中石長信奏請收回幹路一摺内容略見昨報茲聞摺中措詞尚有極荒謬之點如謂粤漢鐵路原歸美國合興公司承辦本不應備欵贖回乃張之洞輕聽湘紳王先謙之言與美人磋廢合同收回商辦後漸悟其錯謬始改官督商辦又稱湘路無欵建築一二紳商假路亡國亡之説以鼓動人心抽收租股尤民怨沸騰對於川鄂各路亦詆諆不遺餘力謂與其盡歸商辦毫無成效不如徑行收歸國有云 
[總理大臣不負開釋黨禁責任]  
　　做主對頭寃家廣州變起全國震動親貴中之表表者咸知刀鋸斧鉞非革命黨之所懼且防制愈嚴愈以堅其决心後患正未可料十七日濤邸見監國時以開黨禁爲言并謂該黨中人頗多經世之才如用之得宜可裨家國監國深然其説十八日慶邸到政事堂監國告以濤邸之意慶邸曰其言誠善但恐狼子野心終難馴服耳此事須請監國作主總理大臣不敢全負責任監國默然 
[趙爾巽請停學生考試獎勵]  
　　不怕學生手槍麽東督趙爾巽十三日請訓時力请停止留學生考試及大中小各學堂獎勵當奉監國面諭與内閣諸大臣妥商辦法趙退出後當向總恊理大臣陳述意見謂此等考試獎勵如不即行停止在國家方期野無遺賢而將來必至國無白丁總恊理韙之允與學部大臣籌商再定辦法 
[内務大臣之新舊觀]  
　　吃齋者去受戒者來内務府籌備處現因籌議皇室大典將來須會同宗人府憲政館訂故擬定改革條款如下一内務府改爲皇室廳將現在所設總管内務府大臣四員裁去二員惟所留二大臣名稱刻尚未定一現在内廷之前鋒護軍及内務府三旗護軍營一律裁撤所有護軍兵丁巽擇年力富强者改爲皇室警察由皇室廳統轄（一）該府三旗現設之激桶處改爲皇室消防隊所有兵丁夫役仍舊惟須另照新式編配一現設之銀皮磁鍛衣茶等六庫悉行歸併一處所有各司或歸併或裁撤等事俟將事權劃清再爲酌定 
　　内務府自本年正月以來迄未將各司處墊辦差欵及護軍太監等口糧開放以致辦差人役無不譁然查該府財政困難之原因並非無款實因官款被歷任官吏侵吞挪用甚鉅每遇需款惟有向官銀號及大清銀行借貸適值今年該府籌定皇室經费並將改革官制官銀號等以該府所貸之款純係歷任官吏以個人名義出面並無印信合同將來新官制實行後此款勢必無着故年前恒利等號屢請封門地方官深知底藴未能允准嗣經該府尤爲速還故本年各省所解之欵除彌補官銀號虧欵外尚歸還大清銀行本利六十萬各項差款因之遂無着落云 
[京師烟員有幸有不幸]  
　　總之敷衍而已續擬禁烟查騐章程奏定後功令加嚴一般黑籍中人咸有戒心惟以 
 
 

Page 6

 
 
親貴大臣中吸烟之人甚多獨有議親議貴之條免予調驗殊非法理之平遂有投匿名信函於禁烟大臣私第者本月初三日陸唐兩大臣宅均接有匿名信件指摘確有嗜好者多人慶邸睿邸莊邸桂公均列名前茅而嚴復陸鍾岱亦附驥尾兩大臣以三邸均應免驗奉有欽章嚴復面子太大亦難按章辦理惟禁烟公所提調陸鍾岱在其管轄權之下又係有督率禁烟責任之人不妨將原函交其閲看俾令自儆故有陸鍾岱自請調驗之事今聞順天府尹已呈復兩大臣謂陸某確無烟癮云 
　　裁缺閣讀靈照革職已見明諭聞該閣讀素有嗜好近因禁烟功令益嚴居恒每對人言早已戒凈此次請人出結羣因狀尚可疑相戒不敢應命靈負氣不服遂自行呈請調驗乃人所後初尚勉强支持後則醜態畢露致被公所中人窺破回明禁烟大臣陸唐兩大臣以該閣讀嗜好未除率請調驗實係咎由自取未便曲予通融因有紏參革職之舉 
　　前任禁烟大臣恭邸原因辦事棘手負氣請假有勸其銷假視事者邸意殊覺冷淡且歷述種種困難若不勝憤激者末謂欲我銷假必須有旨派慶邸桂公人所調驗否則窒碍滋多決不銷假朝廷亦深知其意而又礙于親貴面子不便調騐故准其開去差使另簡潤貝勒辦理此事云 
[京師近事]  
　　此次四國借款度支部以東省振興實業需用孔亟特撥一百五十萬磅交新督趙次帥切實支用次帥以此項借款業奉明諭妥愼支用必須派定專員監督收放日前曾與澤紹陳三堂面商辦法併擬由部派員前往以昭鄭重嗣經部議次帥素稱精核部派專員前往於事徒多窒碍且朝廷倚畀次帥甚專部中亦無相當人員可派已婉復次帥令其自行派員專司其事聞次帥意中頗屬意鄭京卿及熊運司兩人 
　　陜撫恩壽有電到京謂陜西寔力禁烟派員分途查察有武功縣屬之水渠村興平縣屬之荀家坡人民不服勸導抗令私種兵隊前往彈壓竟有聚衆轟擊情事現擬加派兵隊如敢持械拒捕即照律辦理署武功縣知縣黃秉濰署興平縣知縣胡明顯畏葸無方意存規避本任武功縣知縣劉聲槐疎於查察致釀事端應請一併革職當日奉旨着照所请 
　　津浦鐵路北叚工程現在大爲進步不久將與南叚工程相連聞該路已與德國經營之山東鐵路於濟南省垣接軌自四月初三起已實行載貨聯絡運輸矣 
　　大清銀行前由度支部派章太史宗元等澈底清查嗣因北京總行歷年帳目多與各省分銀行有關係非將分銀行先行清查帳據無從入手當由章太史等據情禀明澤大臣深以爲然即派章太史王部郎等前往津滬漢口等處各分行切實查辦各該員奉諭後已於日前首途 
　　蒙古喀喇沁王福晋創設女界遊藝會凡東西各國女士表回情者皆得入會會中備設古今中外一切藝術品物以十九日爲開會之期各國女士到者甚衆 
　　此次留學生廷試業已揭曉向例以編修檢討主事中書小京官知縣分别錄用現聞學部唐大臣主張舊内閣已經裁撤中書一項應改用小京官又以留學生多不願外用故此次例應得知縣者亦擬一律以小京官用俟會同總理大臣奏明請旨後再請欽定引見日期 
時評（希夷） 
[其一]  
　　川粤漢爭路問題第一次因拒欵風潮而宣示收路上諭也。以嚴厲。第二次因爭路風潮而宣示收路上諭也。以哀求。 
　　其嚴厲也。湘鄂人不懼。而風潮益烈。其哀求也。湘鄂人將若之何。 
　　第一次四國借款立約。而宣示用途也。以實業與幣制。第二次 
四國借欵簽押。而宣示用途也以粤漢與川漢。 
　　其實業幣制之借債也資政院大憤而提起質問其川粤漢路之借債也資政院將若之何。 
[其二]  
　　尼泊爾交涉問題譎哉外人之手段。尼泊爾問題。與片馬交涉。同時發生者也。一則已允撤兵。一則遲延不覆今忽於我内閣改設之際。要挾派兵整理。將以探我新内閣總理。與新外務大臣之手段耳。 
　　嗚呼。我内閣之面目變。我外部之大臣易。未知内閣外部交涉之手段。亦稍稍變易而不爲外人輕視否。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘民亦涙竭聲嘶矣]  
　　總爲浮雲能蔽日鐵路國有問題發見後湘人以保全商辦爲心集議呼籲業見前報茲得湖南商務總會聯名公懇楊撫代奏呈稿亟錄如左竊維粤漢鐵路先由盛宣懷與美商合興公司立約承修及光緒三十年湘人翻然憬悟知路權之宜保值其逾期以鉅款贖回内外臣民實已竭盡心力旋奉先皇明諭准商民集資開辦中間屢生異議迨宣統元年督辦大臣張之洞欲借款趕修三省人民起而抗議深恐空言無補乃從事實行以集股趕修爲急務米捐鹽捐租股房股一經議及莫不羣起投資節衣縮食以濟路用無論責賤貧富曾無吝色違言者誠知粤漢幹路爲國家所注重湘人旣爲國民之一分自宜竭其愛國之忱以奉君上之急其拒借外債則以怵於外患懷遵先朝諭旨以借欵築路流弊滋多應由商民集欵興辦並非故違朝廷之意自私其路也今年四月十一日忽電傳上諭幹路均爲國有定爲政策所有宣統三年前各省分設公司集股商辦之幹路延誤已久應卽由國家收回並軫念湘鄂開局多年徒資坐耗聞命之下羣情震駭若喪生命流言繁興勃不可遏危殆情形不堪設想查國有鐵路在各國原有此政策然必國庫充足則路爲國有可爲民間留其有餘以興他業倘國用不裕之時無妨借資民財爲國家補其不足若國内旣挜實力徒恃外債以爲挹注路權所係卽國權所係某等之愚實未見其可况京漢亦爲幹路早爲國有其中資本亦多商股更足見國有之路不必定無商股矣普天之下莫非王土率土之濱莫非王臣財産屬之人民人民屬之國家所謂國有民有者爲名義上之分别而於事實上究不必强爲分離也湘路自前年議定赴修現已造成長洙段一百餘里早經開車長岳長衡正分途購地開工所籌各欵歲人五百餘萬元往年經始之時誠不免於延誤嗣後籌議大定自可尅期赴功一切情形屢經先後撫臣奏咨有案及公司電報部臣查察衆目昭著未容欺飾自干咎戾今以旦夕可成之路收爲國有欵雖部撥實係外債湘人聞之以爲夙昔感戴皇仁固結團體一片愛國保路之心迄今仍不見納於君上誠恐人心解體不可收拾甚或怨毒叢生集成叛亂恐今日籌議之部臣未必能當此重任商民之顧惜資本朝廷之應保信任猶其後焉者也若慮憲政之諮謀軍務之徵調路非國有不得便利則路律旣定必有專章粤漢一路决不能自爲風氣况湘人竭誠盡力以赴路工原爲國家保守路權實與國家同其休戚而謂遇有軍務徵調憲政諮謀商辦之幹路不能供國家之要用民雖至頑亦决不出此也現當立憲之時庶政公諸輿論粤漢幹路關係重要連日以來通省士民奔走呼號開會研究僉謂湘路實關湘人命脉務當呼籲朝廷萬不欲一二部臣借國有之名使外債得以攔入輿情激昻萬衆一致非請命朝廷明降上諭收回成命仍遵歷次諭旨准與商辦責成公司限期趕修俟將來國庫充足之時再請後命卽恐貽誤大局非可逆料迫切下情不勝惶悚待命之至所有籲懇天恩收回成命各緣由用特聯銜且呈伏乞代奏謹呈 
[粤督招集學界流亡之大文章]  
粤督出示云照得此次省城亂事早經肅清所有搜緝防範事宜並經本督院督飭營隊巡警嚴密布置决無意外之虞乃訪查各學堂生員人等因連日外間謡傳亂黨復起輒行紛紛告假甚至全班全堂缺席停課實屬不成事體亟應嚴行申飭以肅學規查各國通行學制各學堂職員教員生徒人等遇有災變事故非經本管學官及監督校長之命令不得擅自離堂所以尊重學堂之秩序養成生徒臨變之器識其關繫於教育者甚大斷未有事亂已平輒因市井訛言自行輟課之理邇來時變孔亟本督院所期望於學界者方冀其沈毅卓絶宏濟艱難若如各該員生等所爲平日以軍國民相許者何在觀聽所繫遂使工商平民互相驚擾播遷轉徙徧於道路不待外侮内訌之乘已成土崩互解之勢此種現象可爲寒心粤省民情浮動謡言滋多稍明事理之人斷無受其摇惑卽令事變屬實所以任保護之　者亦必爲政界與軍隊巡警是賴滄海橫流云徂何往悠悠無識者不足言不意十年教訓之學界乃至出此是則可爲太息而深痛者也總之學堂規制重在執行表率訓練尤貴有素倘平時不加整飭則臨事必致紛擾此次各該員生等任意告假相率停課固由惑於謡傳而各該堂員教員等平日訓飭無方管理散漫實不能辭其咎應由學司查明分别移行傳飭以儆將來並擬訂各學堂處理水火兵疫如意外災變事項規則詳候核明通飭遵守以維學務本督院爲教育計爲國民計不得不嚴切誥誡繼目今以往我學界員生人等務各研精求學鍜鍊志識庶幾雷霆起而不渝其色風雨急而不輟其音扶危濟變共策前途是則本督院所厚望者也 
[浙省维持民食近狀]  
近自杭紹各城鎭迭閙米荒風潮後大吏注重善後嚴查囤積出洋一面分咨蘇皖豫贛各省力請接濟赶辦平糶惟囤積出洋兩端前經江督蘇 
 
 

Page 11

 
 
撫迭次會商防遏辦法除梭巡海口攔截繞越外别無何種善策現有候補縣某令條陳撫院擬請責成地方團體措詞頗形激烈略謂奸商偷運食米漏海分由杭嘉紹各口自去臘迄今搜索各處囤户約計數十萬石左右本省官吏熟視無覩而地方團體亦如秦越人之視肥瘠且有昏暮納賄甘受運動者吾國人心貪利忘義至此已極哀莫大於心死至此已極若再不圖挽救則外禍内患一齊發作富家翁雖擁厚資買命不遑安能享用而遣子孫也近日各屬城鎭鄉自治次第成立調查户口久已實行應請責任地方官紳各按城鎭鄉區域户口調查食米户數丁口何處須外購何處不待外購每户每區按月需米若干切實册報由縣申詳督撫綜核大數庶有把握再稽歲入之糧額入境之總數酌盈濟虚似不至再呼庚癸一面嚴查蘇浙各口輪船火車及鈞船漁船等類懸立重賞優獎告密不論官紳士商有犯一律嚴懲聞增撫近准紹商陳請給發護照就近先往蘇屬無錫常熟壇漂各縣購辦十萬石以救眉急現已將産不敷銷情形切實電告蘇撫查照護照暫准通融 
　　日前增中丞續又奉到蘇撫第四次來函略稱敝省米缺價昻人心惶急情狀自在洞鑒之中前准電咨購運漕米雖察酌情形萬難兼顧亦且勉應三萬石惟米糧不能飛渡海口之禁宜嚴賣放尤屬常情稽查不得不密祈隨時密派公正之員分赴海口梭巡俾知儆怇足荷公誼增帥接函後卽日答復略稱蘇浙漏米之患防不勝防誠有如來示所云者查浙省漏米出洋向在乍浦尖山江干鼈子門一帶現於江干設立驗米處力杜私運乍浦尖山本有查米局亦已切實整頓寗紹漁船回航載米是一極大漏巵已飭勸業道嚴定限制關防旣密禁令至嚴暗中訪察尚無嗜試惟體察此時糧市恐慌不在出洋而轉在奸商之囤積此間自得尊處停售浙米之電米價驟漲民心不寗甚至省城男女成羣滋擾米店現雖勸懲兼施已就鎭定而米源缺乏隠慮良深惟有仰乞執事暫行弛禁仍准蘇米依舊流通又有懇者諮議局與商務總會俱请於烏溪口設卡規復走湖呈文已爲咨轉計邀鑒察嗣後米商無論赴何省購米悉以藩司印照爲憑太湖究非海口倘蘇捐一起繳足湖内注重稽查别無留難運費自省獲益滋多尚祈迅賜藎籌分别頒布尤爲欣幸 
分類新聞 
[政界]  
[洋藥加徵税釐實行之手續蕪湖]  
　　蕪湖關道趙觀察昨函告新關税務司梅爾士云頃奉南洋督憲張電開頃准度支部文電各新關加徵洋藥税釐現經外務部奏准實行計每担加徵銀一百　十兩内計税銀七十兩加釐銀一百七十兩所有此項新增税釐銀兩應即而加徵之日起如數另收存儲聽候部撥不得擅行動用以重欵項希即查照欽遵等因并奉度支部曁撫憲朱電同前因到本臨督奉此除　飭銀號自加徵之日起將此項銀兩另收存儲備撥外卽祈貴税務司查照希即遵照部章將此項加徵税釐銀兩自加徵之日起另款分别開報以免混淆是爲至盻 
[戴埠鎭兵民交鬨案議結蘇州]  
　　溧陽縣戴埠鎭兵民交鬨一案日前由提法司照送高等檢察廳審辦嗣奉蘇撫飭知此案革弁魏吉元及勇丁等均係營勇犯事應由巡防營務處審辦擬結當由檢察廳將全案人証及卷宗移送營務處核辦昨經該處發交軍事裁判員王丞元章嚴加審訊逐一推勘依律具詳以此案匪犯任安魁與查街勇丁口角起釁輒敢紏合黨羽將哨官魏吉元綑绑毆打其兇暴已達極點該犯已在元和縣監病斃旣伏冥誅應母庸議劉金山身爲什長有督率勇丁之責因救護哨官槍斃平民雖堅不吐實而衆供有據未便任其狡賴劉金山合依捕拿盜賊誤殺無干例擬徒三年將贖倘或從重應交溧陽縣實行監禁二年以示懲儆哨官魏吉元因聞有帮匪要搶典舖及軍裝等事派勇查街乃偏聽巡勇一面之詞激成暴動實屬咎無可辭惟當勇丁奔救開鎗之際該哨官旣被綑綁無法禁止其情不無可原旣經撤差參革又淹禁八月之久應請從寛開釋護兵潘仲武訊係受飭逃回並未擕槍隨隊往救地保葉榮亦無袒護串唆等事應請一併省釋至逃兵程九星及案内未獲各要犯任錦章姚壽庚姚根大任沿山老虎及著名帮匪胡义子等應分别飭荆溪溧陽縣及各營一體嚴緝獲日另結昨奉蘇撫批准如詳即將革弁魏吉元及勇丁潘仲武地保葉榮一并從寛省釋劉金山發交溧陽縣監禁二年以示懲儆 
外交 
[各界歡遛美總領大會紀事蕪湖]  
　　駐滬美國總領事官維禮德君於二十二日午刻乘江新輪到蕪該埠官紳商學軍警報各界均先期至躉船歡迎躉船外簷懸掛燈彩及中美交歡國旗並預備茶會維禮德君遂偕英繙譯員密德福君過躉船赴茶會彈壓之水上巡警行舉手禮致敬各界悉由李紳仲絜次第介紹晤談片刻維領事官與密繙譯員返船午餐後復登岸乘輿往各署局所答拜五點鐘時各界假馬路文明大舞臺開中美聯歡大會外賓到者駐蕪英領事畢爾遜君及各教堂牧師教士新關税務司梅爾士君曁各洋員政界關道趙仲韜觀察安徽米捐局陳仲簡觀察南路巡防統領李葆林參戎警務公所丁幼蘭太守蕪湖縣朱繡封洋務局牛谷臣租界工程局熊雨生三大令巡防一二營管帶楊徐兩都戎各區區巡安來賓悉由各界代表招待來者絡繹不絶約二千餘人幾無插足之地移時維總領事偕密繙譯員蒞　各界均起立致敬稍憩片刻登台演説約一點鐘之時間洋洋數千言繙譯密者精通吾國文言故無扞格之虞演説至緊要之處四座動容鼓掌如雷略謂貴國教育一事亟應奮力振興所有貧民孩童均須進學校使人人能寫能算能看報紙國即能强惟辦學者不但注意學問亦須注重道德養成完全之國民且貴國現正預備立憲須時常演説使國民均知立憲有極大之關係無上之幸福鄙人深望貴國日臻强盛將來中外大同所謂四海之内皆兄弟也又謂近來轟傳瓜分一説貴國地土廣大人民衆多實不必懼惟須乘此時機力圖振作使人人有愛國思想四萬萬國民結成偉大圑體不可爲謡言所惑又各國均以工商立國而貴國不然亟須振興農 
 
 

Page 12

 
 
業爲富强之本又謂貴國纒足一事應　緊禁除至禁烟事宜近來辦理頗著成效惟萬不可因循懈怠務將此毒掃除凈盡不使再留人間遺後世無窮之患末謂鄙人此番到蕪蒙各界諸君歡迎不勝感激足徵中美感情之融洽爲將來聯歡之先聲云云説畢閉會八點鐘時商務總會城自治公所特假明遠電燈公司大廳設筵宴請維總領事陪座者爲繙譯密君英領事畢君税務司梅君等賓主盡歡而散維君即乘輿至長街基督會堂開茶會畢即住宿該堂云 
軍界 
[贛粤邊境緝匪之籌商南昌]  
　　贛撫馮中丞據南安府縣禀報粤省實行禁賭南雄仁化所屬之長江墟州田墟百順文韶狗井等處均有股匪勾結賭棍聚衆二三百人或百餘人多持鎗快搶刦村莊若不扼要截擊則此拿彼竄蔓延愈甚必須於仁化屬之犁壁嶺南雄屬之橫水駐兵巡守與贛邊防營會哨恊緝庶期廓清等情當即電告粤督以上年曾經商允貴省派兵扼紥犁壁橫永迄未實行現旣探明匪蹤務乞尊處飛飭營隊速往駐紥敝處已一面電飭贛防劉統領（槐森）督率教練隊迅往梭巡防緝矣張督接電即復南昌馮撫文云咸電悉已電飭韶州鎭道飭雄化牧令於犁壁嶺橫水等處駐兵會同恊緝矣　印聞馮撫日昨已將粤電南告轉守囑令分飭各該地方官與雄化牧令會商辦法並商劉統領飭駐邊營隊實力恊緝以重邊防 
[鄂省節减陸軍經費之一班武昌]  
　　度支部飭鄂省撙節陸軍經費二十五萬移充二十一混成恊成鎭餉糈故講武堂擬在停辦之列惟督練三處總辦以講武堂與軍事教育有密切關係詳復主張免裁聞瑞制軍以鄂省擬請免减之數與部院核减之數相懸太甚不得不勉爲其難特飭八鎭統制以後各標營自行注意單獨教育講武堂則於各班學員夏間卒業後即行停止續辦綜計每年可省經費六萬兩至鎭恊各級軍官薪俸公費原議槪照八折發給茲因有窒碍難行之處已由瑞制軍斟酌再三飭自五月份起自統制恊統以至隊官所有公費一律八折薪俸則仍支全數計每年亦可節省二萬餘金 
雜記 
[老嫗抑何輕生蘇州]  
　　蘇垣道前街鳳翔春茶園對門小飯店内同居之徐姓老嫗於二十二日下午因細故與孀媳口角迨至傍晚老嫗即上樓用繩自經而死迨其媳及孫女等得悉往看老嫗已氣絶身死當用剪刀將縊繩剪斷放下被該處站崗巡警聞悉前來查看向徐家各人盤問情由該巡警因見解下之縊繩僅止尺許遂爲情節可疑當卽禀明本區區官飭派巡警一人並傳同該圖地保飭令將死屍看守不准擅行入殮一面立即由警局報請地方檢察廳前來相騐乃次日適係禮拜日檢察廳停止辦公直至二十四日始行由地方檢察廳會同吳縣帶同檢騐吏穏婆到來相騐當經騐明該老嫗實係自縊身死並無别情飭令該家屬自行安殮云 
[鄉農無乃太苦杭州]  
　　杭屬鄉農某甲日前因母病危馳赴臨平延醫行至半途觸發氣喘舊症即在鐵路軌道上暫坐休息又嫌枕木污穢覓一石塊墊股突被道夫瞥見謂其有意危害路工聚而攅毆某甲極聲呼寃槪置不理毆畢扭回車站禀明保險科長林同莊君不問情由鎖置畜車來省昨日備函拖赴審判廳請究封面有貴大老爺字樣檢察廳斥其荒謬拒而不納帶回公司林科長無可如何喝令該役自行責罰縱令逸去該鄉民抱頭鼠竄途遇同村人尤自詡謂不幸中之萬幸云 
[迷離惝恍之帝王熱廣東]  
　　粤督昨據廣西陸川縣任令祖安禀稱據縣城巡警拿獲逆犯鍾柴明一名搜出本年月份牌一札刋板一塊原刻年號剗削改刻金龍李元年中國字樣并搜獲長木刻板一條内有立朝鍾李天下太平等字提訊據供現五十二歲北流小一里人無父母妻子向習卦命兼賣勸世文月份牌爲業在外訪求眞主多年去年十一月初八在北流新墟看見李廷興字畫高奇又見他手紋奇異將來必做天子令他拜伊爲父祝告天地取名呌做李金龍算他甲寅年當南面登座那時他做皇帝伊做宰相天下就可太平因恐世人不知心想預先傳播就於本年三月初八在北流塘岸廟堂由伊祝告神明將這月份牌上年號剗削改刻金龍李元年中國等字并恐人不知伊與李金龍立朝的好處又刻了這塊立朝鍾李天下太平的印板刷徧賣在這裡攬賣得十多張不料就被拿獲伊云尚無兵馬只有北流隆盛墟對面大窿洞的鍾蕊珍饒種訓及不知住處的鍾范階三人是伊心腹李廷興即李金龍現年一十二歲其父前往廣州開設藥店在那裡出世後來其父身故其母將伊帶回現在北流新墟讀書有一兄在新墟富勇等情不諱除將該犯監候擬辦外合先禀聞并請北流縣密派兵弁嚴緝李延興等務獲解究 
[清談]  
　　嗚呼今之所謂大惑不解者同是捐也而出之於民。則曰巧取曰貽累。曰無益於民出之於官則若急公。若樂輸。若别有簞食壺漿私縱獻　之深意存於其間者然雖或取之錙銖。用如泥沙。而其非巧取者自若也。不貽累者自若也。且有益。而無捐於。民亦自若也。記者之所大惑不解此其一。同是爭也。苟疆吏與部臣爭。則部臣必優勝。疆吏必失敗若財政。若鹽政。近年之廟謨固。有歷歷其。不爽。者然一至夫疆吏與部民則其所謂優勝而劣敗者。又反是矣。天澤之分依然。也冠履之辨自在也。雖曰立憲時代以。採取輿論爲政本。亦惟有反汗而不顧矣。解散焉已耳。壓抑焉已耳。記者之所大惑不解此其二 
　　嗚呼。是豈吾民之不德歟。抑亦吾國之政體有以。異於東西列國者歟。吾無以名之名之。曰中國之民生苦。 
雜錄 
[紀俠盜]  
　　匡廬三。疊之奇峯。潯陽九派之流域。有星子縣焉。城市則半山半水。人家。則半郭半村。蓋一荒蕪冷僻之縣。治也縣東城外。有一古廟土木。欹剝。塵灰寸積。中無居人每届。日落陰風微扇。鵂呌規。啼氣象殊。覺慘人一夕春雨初晴。明月乍上。破廟中忽有。一種。惋歎聲。似爲冷廟。神祇。傷失所者。天空流響叢莽襲人。祇此微聲。鼓盪仰揚。慄慄然乃如。聞獅子吼。居此者伊誰。衣冠窳敝。面目灰土。自是關山覊旅之客。第其人氣槪傲兀。眉宇。間時露英氣。又時。現一。種深。悉仰鬱之象。子身行役。野曠無人。自展。襆被。向此經風欲裂之神　。以永此朝夕。廚之左側。停一敝　忽錯雜作響。似晉文之柩作牛鳴也者。旅客。大懼。蜷伏以窺少間槥聲大作。惝恍間見一婦人。頸血。狼藉面目慘。敗踉蹌。出至簷下。向天跪拜首顚手動。似訴。寃狀。久之起趨槥所槥復有。聲踰刻。乃靜窺者震懾於此幻象。幾致　絶。念此鬼。域胡能久居。亟起欲。逃一振衣頃。忽又聞門外。履聲續續然繼槥聲而起噫。是必女鬼招致。外魔。無疑。震懼之次。外聲已迫近倐履敗　。倐登敝殿噫異事。此寂寞清靜之境地。忽視二。少　身影短衣窄袖腰劍斜冠並。席蒲團坐。懷然。具英雄身叚。窺者惴懼尤。甚意此必江湖上。之一。雙游俠健兒也。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[本舘洋總理畢禮納君作古二誌]  
　　畢禮納君於二十三日夜半在寓病故已詳昨報昨日下午五時虹口禮拜堂舉行追悼禮後即由葡萄牙團練隊將畢君靈櫬舁上柩車送往寳昌路外國墳山安葬沿途除團練隊護送外中西紳商之執紼恭送者又有數百人之多葡萄牙駐華公使及駐滬葡領均與其列聞該國旅滬同人自得畢君噩耗後莫不以老成彫謝感嘆不置云 
　　附譯文匯報載畢君事略（滬上他種西報亦均紀載與此略同不賛譯） 
畢禮納君噩耗已載昨晚本報畢君於一千八百四十一年十月三號生於澳門幼年受學於澳門市政局所設之公學出學後入香港著名某印刷公司學業此爲畢君投身商界之起點畢君於一千八百六十一年十二月二十一號抵滬後因洪楊之亂租界組織團練隊保衛地方畢君亦爲隊員之一人（譯者曾以各國團練攻擊髮黨情形詢問畢君畢君謂當時租界團練僅在八仙橋地方堵截髮黨勢已涣散并不攔入故畢君未傷吾華人一人） 
　　一千八百七十四年其戚某氏授代理駐滬葡萄牙總領事之職畢君始入領事署任名譽繙繹官畢君爲本國政府辦事三十餘年其功有足多者政府嘉其勞績乃於一千八百十四年賞以勳章繼於一千八百九十一年復加貴銜（譯者按畢君曾任會審公堂繙譯官辭職後屢經葡領事敦請續任畢君以非其本志婉詞謝之）美杳公司創立申報館實爲中國報章之鼻祖畢君遂人該館任事至此次患病之日始已（譯者按本館自華人收歸自辦後因畢君熟悉報務仍舊延聘以備顧問畢君亦因與同人相處多年情投意合且自知年老不顧再營别業故三十年來在館辦事始終如一） 
　　畢君爲西洋總會之會董又爲維聖保羅慈善會會長今忽作古寓滬葡人全體皆爲感慟而以貧民爲尤甚蓋畢君秉性慈善凡有所求者無不量力資助畢君於孤兒護愛備至儼若慈父今日淹逝實使滬上葡民失一良師及慈善家也 
　　畢君熱心國事恒謀增進國人之幸福於上海葡萄牙團練隊極盡維持之力曾被舉爲名譽隊員嘗以巨觥贈與常年打靶會以爲獎品 
　　葡萄牙領事署因畢君作古特於星期一日懸掛半旗西洋總會亦輟音樂大會以誌哀思 
[孫汶果有此大舉乎]  
　　江督電致滬道略謂接政府電開訪悉革黨魁首孫汶勾結無領事管束西人譯名非其司並派黨羽巢星山郭錦標等濳入各省訂購大批軍火私運内地各屬約期謀亂應請分飭拿辦等因即着該道迅卽分飭各關卡一體嚴拿務獲懲辦 
[蘇撫致滬道電]  
　　裁撤會審公堂問題上海劉道台鑒辰密查上海原有會審公堂今擬改立審判新制收回治外法權誠非易易據禀先與各領事商妥再行舉辦自是扼要之論惟能否就範現尚未定應候嗟商後如其與我爭此審判權利確係領事與該道爲難仍俟該道洋請方可咨部以便照會駐使切實磋商全印 
[蘇撫札滬道文]  
　　澈查李維之抵産案據職商劉景德禀稱職商於光緒三十二年七月間由李維之央中説合將鎭江新河口永利絲廠一所並機器等件質去曹寳銀五萬兩正言明按月七釐半起息立有經摺按期支付訂期兩年照數歸還比將原置地契並房屋地基圖式付執自質之日起至宣统元年十一月十五日止利已付訖二年春間李維之故後利即未付扣至本年二月計欠利銀五千兩有奇正欲禀請追令備贖不意忽奉派委發封查因李維之曾在上海與人合開豐裕銀行虧欠巨款在仁憲顧全公欵發封備抵自是正辦惟該廠質與職商已歷四年且原置印契等件皆交職商存執若不呈明恐仁憲以該廠爲李維之獨有之産全行備抵必致事出兩歧爲此抄粘質據印契各一紙禀叩電鑒賞准如將該廠變價備抵虧項請將職商本利銀兩先行給領等情當即批示以李維之虧倒滬關公欵甚巨李業自應發封前據鎭江府詳稱該廠劃抵地方卹婺公款何以該廠地契又抵在該職商手中殊爲不解據呈前情爲此札仰該道迅委妥員密查究竟有無事後揑抵情事據實具後母延 
[蘇路公司第五次股東會紀事]  
　　昨日下午二時蘇路公司假教育總會舉行股東常會張恊理登台宣布提議事件并告乙項川漢路股章程已奉上諭截止母庸報告次龔子英君報告帳略大致謂蘇路欠銀行款約九十五萬兩現已認未繳之股尚有銀七十一萬餘兩若收此項股款抵還欠款所差不遠繼由林康侯君述營業情形已比前年稍稍發達歲入亦漸增加祇因水線並行及釐税之設種種妨礙故連貨項下歲人總不能滿意並報告全年開支帳略謂此開支確不能算省日不患其開支之大開支愈大則生意愈發達矣（其時在塲各股東竊竊然私議謂營業之道生意大而開支小則易獲利林君之言不免近是而非且浙路開支實比蘇路减省而營業並未減色然雖私議如此亦並未有起而與林君辯者）又由楊翼之君報告徐通勘線估丄情 
 
 

Page 19

 
 
形謂自徐州至清江一段曾派工程師測勘自清江至通州一段經公司約略勘視兩段併計路線約長八百餘里估計造費約須銀一千萬元現在究應如何進行應請公决李君農生言公司如此竭蹶不如罷築爲是楊翼之君言罷築固好將已築之數十里北綫奈何張恊理問應否照臨時會議决案借債自辦由公司備文呈部楊了公謂臨時會旣經公决今日無人提出異議自應照辦李君農生乂言公司中人所居房屋太好種種浪費獨於各車站上月台則因省費而太短以致旅客上下轉多不便不免自待過厚待人反薄言至此股東拍手堀不絶又有股東起言學生進出皆優待而股東則否殊屬不公乂有股東言賣票時間局促不免擁擠請爲延長是時各股東語言嘈雜不易分辨楊君乃言請俟公司各項問題逐一議畢再議各股東請議問題遂報告與滬寗接軌情形衆决議照絲業商人所陳意見由南市蘇路車站向西北傍租界繞行直接北市滬寗車站款歸部認備文咨部嗣又代述各股東意見書如趙君志清范君書城任君筱漁陳君拜庚皆謂將現時未繳足股份許照已繳之欵湊成五元一股份給予股單衆亦贊成楊君乃提議股東所陳優待劵及延長賣票時間各項問題賣票時間營業長當塲允爲延長優待劵公决照浙江辦法學界必有十五人以上乃行照給議畢遂補選董事一人吳訥士得一千七百八十七權當選次多數楊了公五百二十四權次更選監查員二人顧馨一得一千五百十八權曹秉仁得一千四百四十一權均當選次多數楊了公七百八十二權任筱漁二百六十九權 
　　附致郵傳部電北京郵傳部鈞鍳本日股東常會議决改清徐爲徐通借款自辦已勘定路綫擬有預算請核准餘容呈詳蘇路叩 
[江蘇預算維持會之通告]  
　　敬啓者報載江督電軍機處代奏諮議局議員辭職情形全稿凡我蘇省人民亟應共同研究辦法茲定於四月二十六日午後二時借江蘇教育總會開會惟希同志蒞臨是幸 
[滬道裁除善舉經費]  
　　滬道劉觀察昨日出示云照得本道衙門每年補助地方各項善舉經費爲數不資業將試辦宣統三年預算案内列入地方行政經費造報在案茲查得後開各欵已由江蘇諮議局議决裁除呈奉撫憲批准公布並經蘇屢清理財政局將册列原數通籌支配立表移送前來欵關預算且案經本省議紳公决院憲核定自應杳照辦理除分别移行外合亟出示曉諭爲此示仰諸色人等一體知悉母違特示計開一蘇垣育嬰堂經費一上海仁濟善堂經費一上海廣益善堂經費一上海小蓬萊閣經費一松郡壽嗣雙延會經費一上海同濟局經費一上海公善局經費一上海庇寒所經費一上海義渡局經費一江海大關義渡經費一上海果育堂太平水缸經費一上海施醫局經費一上海施粥廠經費一上海施放棉衣褲經費一資遣各處難民回籍經費一洋龍會水籌經費 
[江督痛懲拐匪]  
　　江督張制軍昨電滬道略謂邇來拐案日多各處有失孩之事爲之父母者憂心如焚日夜不安竟有如醉如痴之狀夫死别雖屬傷心而事無挽回久之亦遂棄置至生離霎時走失而夢寐難忘十載如同一日血涙鳴紅對衾枕而不堪寓目由是以思彼拐匪之肉尚足食乎近聞拐匪於各繁劇處均有帮首駐紥沿途遇有同類均肯接濟而警官對於小宗拐案往往存罪疑惟輕之心不肯重辦若輩遂膽氣愈大竟有一拐三十餘名口之多殊爲歷來拐案所未有駭人聽聞者奚止數起夫拐犯最爲罪大惡極萬不可從輕處治猶之治亂民須用重典爲此電飭通札各屬如遇拐匪或經告發或經查實均應按照定例重懲母稍寛縱以戢刁風而安民命亦仁政之一助也 
　　按此電係由訪員删節抄來觀其語句與言簡意賅之電報體裁似不近情或係函牘而訪員誤爲電報亦未可知 
[洋商與劉問芻涉訟四誌]  
　　英商泰隆洋行巴西商茂和洋行同控森源莊股東劉學詢不付票欵一案前日午後復由公共公廨寳讞員會同英德兩副領事康師兩君研訊先由原告代表哈華托律師上堂譯稱森源莊所出票款爲數甚鉅滬市各匯劃莊並各銀行亦均收用現該匨虧欠兩原告票欵共有三十餘萬之鉅請飭該莊股理東劉學詢清理訊之劉延律師德雷司與要証陳友堂辯稱劉得森源莊股本銀三千兩早向周友蘭商明拆出雖未登報聲明合同早已燬去不能指爲股東請爲核斷中西官會商之下判劉仍交原保候再復訊核奪 
[國民談話會紀事]  
　　四月二十五日午後二時中國國民會在法租界禇家橋寳安里二弄一家開全體職員談話會首由葉惠鈞君宣讀沈仲禮君告辭會長之函公决具函挽留次公决章程（章程另行刷布）次議事務所預算次議電北京諮議局聯合會大致恊力期成該會倡辦民團之議案末由各職員商定辦事時間所有大會期俟下次職員會公决章程亦即付梓分布並議將會中所辦事件布告會員及地方官云 
[洋貨業商團之發軔]  
　　本月二十二日洋貨業同人在公所開議僉謂上海之有商團不自洋貨業始而洋貨業之宜設立商團尤爲當今之急務蓋商團爲保護機關公所爲議事機關二者不相背而實相濟洋貨業之有公所已歷有年所而商團獨未經提及誠爲憾事今同人鑒及洋貨業中權利頻年失敗由於尚武精神不發達之故擬組織一商團以爲保護之策他日苟有外界之抵觸我洋貨業商團必起而防衛之此同人組織商團之宗旨云云聞現已議决詳細章程容再刋布 
 
 

Page 20

 
 
[商圑會追念曾少卿]  
　　今日爲貧兒院創辦人曾少卿作古之三週紀念日預由畵家繪就遺像定於今晨由商團聯合會全體會員排隊至西門外斜橋西貧兒院迎接遺像進西門穿城出大東門由黃浦灘至該會事務所供奉以誌紀念因曾君係最初倡議編練商團之人也 
[棲流所請撥經費之爲難]  
　　棲流所董事陸文麓等以前請滬道指撥各欵未由公廨發給特於前日禀請劉觀察札飭寳讞員着將已故妓女花奇玉案内充公之金珠飾物變價若干及會餘順康兩莊罰欵本利總數查明具報聽候核給寳讞員奉文後遵卽查得前項撥欵原爲補助將來改建之用並非助作常年經費至花妓案内珠飾各物因年來市面彫敝尚未變價所有兩莊罰欵本利共計洋二千三百九十餘元應否撥給棲流所應用之處尚須詳請滬道核示云 
[房捐委員之懲前毖後]  
　　房捐局謝委員查究司事顧榮先向各舖圖甲冒名需索已誌昨報茲爲懲前毖後之計於昨日分給各舖地甲各圖地保手諭云訪得各舖圖甲私用節規滋生流弊前經諭飭一律革除在案現恐日久玩生用再告誡一經察出與受同科爲此諭仰該地甲等一體遵照要知此項陋規早經革除倘有冒名本局書差人等需索規費名目准該地保來局指實禀報以憑從嚴懲辦該保等亦不得徇情私授致干重懲 
[拾金不昧之古道]  
　　昨有張某由黑龍江來滬寓居大安棧偶至三洋涇橋堍見泰和利記懸掛呢絨開剪旗幟入店看購良久始行退出歸寓後始知遺失皮夾一只内有鈔票洋數十元並緊要單件當向該店尋問店主卽將原物交還並云因不知貴寓不然早着人送上矣張某檢點無訛擬謝洋十元該店主堅辭不受張某遂道謝而去 
[老婦吵閙豆行]  
　　南市大馬頭愼餘荳行前雇陸榮生之駁船承裝生油五十簍送上太古馬頭某輪船運交汕頭源大號查收不料陸在中途逐簍偷竊適被號客窺破將貨重加過秤共已短少油百餘斤勒令賠洋二十元先付十七元乃近日該號又復來信謂有油七簍俱被攙水不能合用計虧價銀百餘兩之譜應由行中賠償等語該行立即查究陸已逃逸當將陸船扣住照章充公詎陸母張氏忽於昨日糾同老嫗六七人擁至行内肆意曪唣當由行夥吳金坤將氏扭控裁判所訴稱陸竊油舞弊應照定章將船鋸斷以示懲儆乃陸母恃蠻踞閙須請懲辦判氏戒責五十下斥退並諭吳出外自行理處 
[吳其榮又被逼緊]  
　　北市元豐莊經理吳其榮因倒欠華洋各商鉅欵由公共公廨提案押追在案近奉滬道札飭公廨每日派差押同出外理帳因吳不顧差押欲求交保故未照辦茲悉三莊理帳處以該莊倒閉後欠人被欠之款頭緒紛繁非原經手出外清理不能明晰且恐遷延愈久收帳更難昨已將情報告錢業董事洪念祖等請即函請公廨遵照憲飭差押理帳以期早日歸束聞洪董等業已首肯日内即將函懇寳讞員遵飭辦理矣 
[僞造助賑入塲劵]  
　　華洋義賑曾前晚假三馬路大舞臺演劇助賑詎有陳國卿僞造入塲劵混售舞弊經曾友俞俊卿查悉報告捕房於昨日派探將陳拘解公共公堂請究俞偕見証趙鴻飛証明前情請爲澈究訊之陳供多推諉孫襄讞商之美副領事仇君判陳押候傳齊人証於禮拜四訊核 
[懲辦私鑄僞洋之匪徒]  
　　匪徒陳生俞生陳阿福恒壽根王和尚劉桂發蕭天生等七人在虹口老街路九十三號屋内私鑄鉛質小洋持至北山西路包阿才所開之小雜貨店内混用被包探王松濤一併查獲解送公堂訊供收押在案昨復解廨經德襄讞會同美蓋副領事訊供屬實判陳等各押西牢九月期滿逐出租界所有起案之鉛質小洋並僞造器具一併銷燬 
[探夥串黨訛詐]  
　　寳善街四百零七號烟膏店主劉永記偕夥谢啓發控探夥朱錫堂與黃寳良周雲卿以購買芝蔴膏爲由藉端圖詐等情昨由捕房將三人併解公堂訊明判朱押西牢一年期滿驅逐出境黃周各押六禮拜 
[法華鄉自治之進行]  
　　本邑西鄉法華鄉自治業經鄉董黃熾鄉佐楊洪釗二君組織完備定於五月初一日行成立禮特開大會初一日起開初次夏季常會請監督田大令下鄉監視以昭鄭重 
[演劇助振之踴躍]  
　　前晚雜粮公會全體發起假大舞臺演劇助振該舞臺各名角如趙如泉吕月樵白文奎諸人尤爲認眞臨時擲臺捐欵共計大洋一千一百零七元小洋五百十六角錢三千九百七十文内有施君子英憑信捐洋一百元一併在内是日共售出入塲劵計二千八百零六張半計洋二千八百零六元五角悉數充振並無絲毫開支該公會及寓滬紳商熱心善舉見義勇爲殊爲不可多得 
[商業補習夜社招生]  
　　學商公會同人組織滬南商業補習夜社已經三載茲又重訂新章推廣學額中西並課不收學費舉定顧翕周君爲主任於四月二十四日起午後四時至六時招考新生二十八日揭曉五月初一日開課 
城内 
[縣令晉省]  
　　本縣田大令昨乘頭班火車赴蘇謁見撫藩各憲面陳要公定明日返署 
[捕廳驗屍]  
　　念七保六圖地保張其祥昨投縣署報稱法新租界吕班路旁樹上昨晚有一無名男子自縊身死查無屍屬求請相驗適田大令因公赴蘇旋奉内諭委派捕廳帶同刑仵人等前往相驗 
[媳婦違忤]  
　　王陸氏於前日投縣喊控媳婦趙氏違忤不孝行兇責罵求請提究田大令諭着補詞候核 
[又被緝獲]  
　　福餘錢莊跑街夥盧鏡颿去春被葉薇生控告欠銀三千兩不還由縣提案訊判限理旋由楊紥苑保出避匿不理原告一再禀催當奉大令改差飭提於昨日將盧緝獲看管候訊 
[報告捐欵]  
　　水木兼　公所昨將春季收捐數目報告縣署計辛和記作頭捐洋一百元龔錫咸作頭捐洋五十元張金生作頭捐洋五元工人趙申泰捐錢十五千零二十文　人江裕記捐錢四千零五十八文並聲明已將此欵撥充該業學堂經費 
[道轅記事]  
　　信義銀行存户代表吳秋帆宋雪琴昨至道署而請劉觀察着催尹克昌清理存欵鈞和兵輪管帶馬廷　禀見 
 
 

Page 21

 
 
南市 
[改良警服]  
　　自治公所警務處長警巡士人等應换夏季制服業由採辦處仿照北洋警服式樣一律製就定於二十八日發給更换 
[妨碍水利]  
　　自治公所水巡隊昨日巡至十六舖浦江中見有船户许全福陳嘉俊孫咸生胡阿金陳有祥沈阿桂等所駕兩船將裝運泥土私傾浦中有違定章一併拘解裁判所經陳裁判訊實判各戒責一百五十下鎖示河干以儆效尤 
[戳傷同業]  
　　東洋車夫張家祥昨扭同業劉月卿至西區控被欠租三百四十文不肯歸還奉判限劉於兩天内如數還清詎劉不服旋復紏同陳阿二等持刀行兇戳傷張之頭部血出不止經張妻舁送西區轉送仁濟醫院療治一面將劉陳移解裁判所略加研諎留候張傷痊再行發落 
閘北 
[尋見女孩]  
　　李根壽住居錫金公所生有一女名小丫頭前被人拐失昨在閘北醬園弄倪施氏家尋見扭控四路分局經蕭區長集訊氏供孩係吳少卿寄養吳已逃逸求恩寛宥判女交李覓保領回倪施氏斥釋免究 
[不便給領]  
　　陳丁氏之養媳愛弟去年被氏押於陳姓家爲婢因遭主人凌虐逃至閘北由崗　帶至四路分局判發棲流所留養在案現因該氏屢次　領昨奉蕭區長提到愛弟質訊一遇以氏已將其媳押洋不便再予給領判仍發堂候核 
[男女偕逃]  
　　巢紀農至四路分局禀稱小的之妻費氏與王葛氏之子洪明私姘日前被小的撞見後妻與姦夫偕逃四尋無着請爲追究昨經蕭區長提到葛氏質訊一遇判令交保限五天交到其子再行核辦 
[始終不認]  
　　住居四街之王姚氏控木匠徐掌全徐關關串竊值洋二百餘元之金飾一案昨經四路分局蕭區長解送總局奉裁判官孫大令質訊一過仍無實供判二徐一併交保候查核辦 
英租界 
[虐斃幼女]  
　　住居北四川路仁智里一百二十號門牌之粤人盧阿六粤婦唐銀彩因將七歲幼女唐瑞蓮毆傷身死被捕房查悉昨將男女二人拘解公堂經中西官略訊一過判唐婦交保盧押候函請上海縣將驗屍單送廨核明訊奪 
[妓女毒手]  
　　妓女萬彩霞現已從良卜居汕頭路一百零八號屋内近將幼女寳兒凌虐受傷被老閘捕房查悉於前日派探將女車送醫院醫治萬妓送廨收押昨由官媒解案請究判仍還押候女傷愈解訊 
[賭棍收禁]  
　　虹口著名賭棍張洪升因至租界滋事被探查獲解送公堂訊供收押在案昨日復經中西官訊得張與同黨因賭起釁判張押西牢半年期滿　逐出境 
[收贓該罰]  
　　竊賊顧瑞生竊取怡豐昌大有恆等二十八户銅銷鐵閂等物消贓於蔣祥生被探沈阿岳將顧蔣二人查獲於昨日傳同各原告解送公堂訊明判顧押西牢一年蔣罰洋念元充公如無力繳洋鄉改押三禮拜所有起案各贓着各失主自往捕房認領 
[不應貪小]  
　　王炳生携錢十千零五百文在途行走巡捕見其形跡可疑拘解公堂收押在案昨日復訊王供錢係拾來中西官以其不應貪小匿報看押滿十天錢充公 
[欠租被控]  
　　蔡玉峯因欠韓伯銓租金不理被控昨晨由探將蔡傳至公廨過堂候訊 
[限期遷讓]  
　　美商白氏前控張祥寳抵地不贖由廨訊諭將地拍賣得價再核在案茲有嚴裕堂繳銀二千四百兩承買是地因張不肯將屋讓出復由原告禀請該管領事照會公廨於前日午後復訊嚴延愛理司律師聲明前情請爲押遷訊據張供房屋不在抵欵之内應請寛限拆讓中西官以地價不敷歸欵理應連屋拍賣遂判張交原保限七天遷讓所有餘銀三百八十二兩應俟嚴管業後准張具領 
[領回女子]  
　　江北人張扣控劉珠扣誘拐其妻董氏與女富蓮養媳桃蓮價賣一案昨晨由探在南市將張女富蓮　買主陸吕氏移提到案訊明判張將女先行領回劉押西牢一年半逐出租界陸吕兵押女所兩月仍飭移提張妻及養媳到案再核 
[私售燈吃]  
　　新閘路五百四十二號范陳氏家又五百三十號陳永喬家並北福建路十四號陳王氏家均因私售燈吃被探一併查獲昨解公堂訊明判兩氏與陳分别各押兩禮拜烟具銷燬 
[有無見証]  
　　徐金堂控施炳泉誘拐其寡弟媳楊氏賣於南匯縣境羅家灣地方昨由捕房將施解送公堂訊供不認判施交保候原告邀到見證再訊 
[便宜盜匪]  
　　匪徒陸根生（即棄根生）由探查獲解奉公堂訊知陸曾紏黨夥刦常熟縣境某姓家贓物奉判押候該縣來文再核在案昨解復訊中西官以該縣迄無復文判葉開釋 
[撞見欠户P ] 
　　住居南市之陳榮生（即陳福生）因欠棄文紫抵欵洋一千二百元被葉在自治所遞禀控告陳即逃匿租界前日被葉撞見扭控捕房昨解公堂訊明判交來探帶回歸案訊辦 
[串賣婦女]  
　　張子和控馮漢章奸拐其妻並與王元藻嚴徐氏李士生張王氏等串通價賣於王木生得洋一百十六元昨由捕房將各人一併查獲解至公堂訊明判馮押西牢二年王押三月嚴徐氏押女所兩月張氏交其夫領回餘人一併斥釋 
美租界 
[押犯瘐斃]  
　　西牢押犯徐連生即邱林桂昨日在押瘐斃由捕頭論飭地保查明收殮 
[贖回小孩]  
　　沈吳氏因貧將週歳男孩抵押於頭　路焦高氏處計洋三十元昨往取續高氏不允扭至捕房控訴捕頭准令吳氏還洋贖孩了案 
[夫婦衝突]  
　　蕭陸氏控被其夫蕭某毆打受傷捕頭　送愛文義路女醫院療治再核法租界 
[方始了結]  
　　王如雲前在唐永愼米店爲夥時通同經理人顧雨梅盜用客帳注數千元控由公堂一併　訊分别押追後因拖延日久分文未了復經公堂斷令减折交還顧已理明了案惟王應交之一千元始於前日由張瑞林出爲調停先交期票現洋各一百五十元尚有七百元亦由張担保陸續理楚因是兩造昨均到廨禀請銷案聶司馬准之即命原告具結呈案備查 
[勿再阻撓]  
　　鄉人吳阿東因覇阻金新衡於樊啓文之田内竪立界石被控收押在案茲金已將界石立妥禀明公堂將吳提案開釋並令其不再阻撓切結存查 
海上閒談 
[紀畢君之言]  
　　畢禮納君爲葡國旅滬最有名譽之人。自經聘入本館後。司書記帮繙譯。凡有洋人來館者。則畢君酬應之。辦事頗謹愼。暇輒與記者。抗論時局。多針砭語。當中葡界務交涉起。記者以此問題質問。畢君曰。余不知也。公等秉公論斷可矣。其言並不稍失本國之體面。亦不稍傷中國之感情。今者畢君逝矣。令人思念此言不置。 
　　今日之官紳 
官場辦理官民衝突案件。必曰公平判斷。而實則官只爲官。紳士調停紳民衝突事件。必曰兩不偏枯。而實則紳只爲紳。所苦者小。民而已。嗚呼。 
 
 
] 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江孔殷上張督清鄉意見書]  
制府大公祖大人閣下敬肅者孔殷一介書生未聞軍旅猥承引重畀以清鄉兼緝捕局之任聞命之下欲辭不敢决任爲難罔知所措奉發關防敬謹封固以俟朝命然而日夕焦思終冀得當以報桑梓安危所係苟有所見雖未涉事亦當爲制府上陳一二者近年吾粤盜賊多且烈矣擄殺之猖獗實業之損害行旅之阻塞四鄉小民求一夕之安不可得以有數之清鄉員弁馭無數無教育不熟習之防營兵丁而復責佐治於無勢無力救死不暇之紳賢者引避不肖者轉因緣以爲奸鄉民畏盜畏兵畏官畏紳去而之於省會則又物不足以供其求事不足以縻其力一旦有變蜩螗沸羹妖禍隨之此大亂之道也春秋公羊傳曰梁亡此未有伐者其言梁亡何自亡也魚爛而亡註梁峻法隆刑百姓俱去狀若魚爛夫士衆魚爛而不知尚猶峻法隆刑此耆老壯長所以諫石買也顧今日之言亡國謂未亡於外患未亡於革命而先亡於百姓之去不觀於近世紀之歷史乎英倫三島之興也雄鷙少年鋭意革命在朝老成怵不自安然一遇外患則因同心國家罔有意見從未有如吾國今日之革黨旣惑於瓜分之讕言乃尤不思所以攖國難而徒爲是興内訌有用子弟甘心蹀血老黠者又驅而速之死精鋭殲除元氣喪盡全城震動四野騷然土匪起而乘之國雖未亡民已去矣故法峻而民去法窮而民亦去具蔽也等今欲民之不去自非先清其鄉不可而清鄉又不能不出於殺人吾粤清鄉以方鄧二公爲先河辦理亦稱得手殺人不可謂不多矣譬之春草火燒不盡風吹又生殺人又烏有已也彼主不殺者旣高而求之百年必世之教養又欲驟期於旦夕間之去殺雖孔子復生猶或難之是猶襲佛家之口頭禪容可爲事實上作用者龔嘗聞制府有言謂處今日而用殺當殺人以相安母殺人以自擾當持仁愛以殺人勿緣暴酷以殺人此即孟子所謂以生迫殺民雖死不怨殺者誠切中時勢之論也夫今日之民困日怨矣以百十年之積困至叢怨於一日之官官猶不能自遠於仇殺計自今當惟爲地方以殺人容復有憑籍官吏以殺人以促其困日怨者謂宜去其困怨爲之謀安樂則雖日殺人民或以爲德不以爲仇殺可期於無殺反是則未能殺人而先予可殺者以口實適成爲魚爛而已李軍門向以清鄉之難殺人之不可以易疾首蹙額言之屢矣是由厭亂之心所積固從實地試騐得來者竊又以平日居鄉所見聞本乎心理按合大衆之心理證之事實及今實不能無所悟孔殷一鄉人耳以鄉人任官事不能不先以鄉事貢之官况以鄉人殺鄉人其難也較官之殺人爲甚不得已而殺之亦宜以信用不以威力雖用重典不能不要之以愼刑明知事屬治標但治事之初舉凡一切營伍之因革官民之分合刑罰之輕重當準現在情理勢三者兼權之因其習慣去其阻害務得其中求適於今日之用以踐我制府通盤籌畫之教言至於個人所處之地位應守之界綫尤不能不仰賴規定以資奉行爰擬爲清鄉辦法權限大綱凡四條細目凡二十五條都爲一帙敬呈鈞座另繕一通陳之李軍門伏乞交下緝捕局司道鎭公同籌議詳請核定何者爲可行何者爲不可行宣佈官民一律遵守將來大衆之用命不可知一人之信守要必有在庶上冀無負於國家下冀無懟於鄉之善者或不使有累於制府知人之明區區之心惟此而已 
來件 
[創辦婦女日報意見書]  
　　一緣起欲培植立憲國完全之國民必自培植婦女始二萬萬婦女均有完全之道德普通之知識則立憲國民之基礎以立此有識者所同認也培植婦女莫善於學堂然一學堂不能容多數之女生欲全國各府州縣徧設女學堂又病於無費有費矣又病於無師且今之開女學堂所收者皆青年之女學生也其成效之有無且不必論而最多數之中婦女則固已無以饜其望矣如是則未來之新女國民成効不可知而現在之舊女國民在勢固不能棄置也本報之設卽應此女界青黃不接之時代而爲新舊女界之粢糧 
　　二宗旨創辦婦女日報之緣起旣如上述今請言是報之宗旨以今女學之幼稚無論學校教育社會教育家庭教育皆不能爲過奢之望蓋世界由原人時代以至有今日之文明實由於逐漸而演進教育亦然其先若懷挾過奢之望著爲高論而示人以所難知責人以所難行則人或疑沮而不敢信且慮其未易解悟轉至窒其進行之機况以今日之時勢吾女界所最缺少而又最不可無者無逾於固有之道德普通之知識苟能以報紙時時發揮吾國婦女固有之道德時時輸進吾國婦女普通之知識而間撮舉吾國家之大勢世界之文明以示之則其爲益於婦女者多矣婦女旣受其益即間接以利國民故本報宗旨取緩和不取激烈以培成賢母令妻具有完全女國民之費格爲目的若夫博愛主義則又本報之所注意提倡者也 
　　三辦法宗旨旣定請言辦法以今日女學之幼稚能讀報紙者殊爲少數然内地女學逐年發達識字之婦女自必逐年增加此無慮也今吾報之發行其紙數並不望其多每張祇售銅元一枚計印刷紙張及什費每月不過三四百元除收回報貲及告白費外每月所貼有限而讀報者已獲無數利益以視辦一女學堂之成效辦一女學堂之經費直不啻一與十之比例也（未完） 
國外新聞 
[法國飛船肇禍續誌]  
　　二十四日倫敦電云法國首相馬里斯君之子因見飛船向觀客團中衝下急推其父倒地因此獲保性命飛船伸出之桿微觸哇托華恩君同日倫敦電云法國飛船比賽由巴黎飛抵曼特里特之舉因從馬里斯君之願並未作罷（譯字林報） 
二十四日柏林電云巴黎飛船失事共傷觀客六十餘人外務大臣克羅璧君及康斯丹君已暫理陸軍部及民政部事務首相及陸軍大臣之任 
 
 

Page 27

 
 
實授何人須俟已故陸軍大臣裴脱哇君安葬後再定西維亞國君彼得將微服送喪德皇因巴黎飛船失事曾發電弔慰法總統詞極誠摰（譯文滙報） 
[墨西哥革黨首領之滿意]  
　　二十四日倫敦電云馬特洛將軍已與所統大軍告别謂擬赴墨西哥城改革政府墨西哥北部之革黨現已散布各處 
[北海道森林大火未熄]  
　　二十四日東京電云北海道森林大火仍未救熄 
[大隈伯頭部受傷]  
　　二十四日東京電云大隈伯爵昨在西京觸傷頭部 
[臺灣疫患續報]  
　　二十四日東京電云台灣患疫至今已死二百五十一人 
[墨西哥華僑無辜被殺]  
　　二十五日東京電云據華盛頓電稱墨西哥革黨近在杜里安與官軍開戰時曾殺死華人二百二十五人（以上譯字林報） 
[越南新總督之履歷]  
　　二十四日栢林電云薩洛脱君已簡爲越南總督薩君前曾任民政部及陸軍部次官 
[奥皇不豫]  
　　二十四日柏林電云奥皇偶患寒疾擬於本月二十七號諮問維也納大學納賽爾醫學博士 
[墨政府與革黨之和約]  
　　二十四日柏林電云墨西哥政府已與革黨簽定和約 
[英國上議院宣讀議案]  
　　二十五日倫敦電云藍思唐侯爵提出之改革上議院議案已在上議院第二次宣讀通過並無異議陸軍部大臣哈爾丹君謂該議案實一大進步 
[英皇接見殖民地首相]  
　　二十五日敦倫電云英皇在白京漢宫歡迎殖民地各首相饗宴之後乃雜於羣賓之中縱談各事 
[葡萄牙大局近狀]  
　　二十五日倫敦電云據西班牙京城來電謂接葡京可靠消息葡萄牙現有亂事發現 
[日本慶賀保和會紀念]  
　　二十四日東京電云星期六日東京及橫濱國民在東京帝國旅館慶賀一千八百九十九年五月海牙保和會開會紀念到者二百五十人内有各國之代表當時由大隈伯爵等員出席演説並宣讀美國卞里其君來函請日本加入英美公斷條約 
[日本練習艦隊定期出游]  
　　二十五日東京電云日本練習艦隊將於西六月秒載携見習生一百五十人（本年西六月間將在某海軍學堂畢業）游弋中國朝鮮沿海各處西十一月間該艦隊將赴澳洲長游（以上譯文匯報） 
小説 
[殖民小説華僑涙（十九）]  
　　想著便勉强捺住了這口悶氣。慢慢的對著這個醫生説道。這個女子。連日在船上精神狠好。並没有什麽病症。况且這個疫病不比别的症候。病人的熱度最高。你旣然没有用表試騐他的熱度。你又怎麽知道他犯了疫症呢。你如今只要當看衆人。用寒暑表把他試騐一下。如若果然犯了疫病。自然任你帶去。如若這個女子的體度。和無病人的九十七八度相等。或者高不及一百度以上。那就難逃公論了。好好的一個人。又是個女子。你不先用寒暑表試騐。平空的要他脱起衣服來。又要把他帶到醫院裡頭去。這是個什麽道理。你們當醫生的人。醫學上的名譽。是最要緊的如今這樣的一來。别的且不必説。只怕於你自已的名譽上。有些妨害。你自已去想一下子就是了。那醫生起先原是不理范鳳洲的。如今聽了他説出這樣的一番説話。覺得自已所見的中國人。從來没有説過這般的説話倒不覺呆了一呆。聽著這番説話來得鋒鋩。又説得十分有理。知道這個人不是個尋常人物由不得有些進退兩難起。來明知道這個女子本來没有什麽病。不過自已見他生得體熊亭亭。丰神楚楚。有意要和他尋個開心。料想這個女子是不敢違抝的。那裡知道這個女子。抵死的不肯裸裎相對。這班中國人。又大家鼓譟起來。激得個老羞變怒。忽然又遇著了這樣的一個膽大妄爲的人。出來多管閒事要想依著他的話兒。用寒暑表試騐一下罷。没有病的人。試驗出什麽來。若要把這個女子放了罷。自已面子上又下不去沈吟了一會口中説不出話來范鳳洲看了。心上也自明白。暗想到了這個地方。在他人權力之下。委實無可如何。若果然逼得他老羞成怒起來。也未見得有什麽便宜。没奈何要救這個女子。只得折些志氣的了。想着。便走上一走勉强陪著笑。向那醫生説了幾句那醫生聽了。面上便有了笑容。微微的點一點頭。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[度支部會奏議覆西寗辦事大臣奏試辦青海墾務摺]  
　　奏爲遵旨查覈覆奏恭摺仰祈聖鑒事西寗辦事大臣慶恕奏歷陳試辦青海墾務情形並請免收照費銀兩以廣招徠而示體恤一摺宣統二年十二月二十九日奉硃批該部查覈具奏欽此欽遵由内閣鈔出到部原奏内稱今年春間派兵分赴黃河南北兩處勘放河南扎薩克喇嘛察漢諾們罕從中梗命並嗾令各廟户羣起抗阻祇放出磨渠溝等處荒地一萬餘畝河北共放出蒙古羣科等處荒地五萬餘畝辦理尚稱順手惟蒙番各民性情反覆無常有兵以鎭之則俯首聽從兵退即肆意橫行欺凌墾户惟有請飭陜甘總督劄飭顔鎭南募足一旗之數餉項仍由甘肅藩庫供支有此兵力可以震懾遠夷再臣等初定章程時按照科則上等地每畝酌收照費銀一錢二分中等一錢下等八分所收本屬無多無如甘省地瘠民貧即此區區小費出之亦覺艱難請將此項照費一律裁革以順輿情現年所收照費不過數百金即留爲外銷之用請免隨案報部再查河南荒地扎薩克及各廟户阻撓大約一時不能勘放擬俟河北荒地放竣再議勘放黃河南岸之地惟河南勘放之地因兵少不能分派前往照料已咨行陜甘總督轉飭貴德廳就近代爲經理三年後即由該廳按則升科報部查核並飭貴德營派兵保護墾户嗣後放出荒地卽照此辦法在某廳縣境内勘放後卽交某廳縣經理如無廳縣之地即咨明陜甘總督設官經理以專責成再文武各委員及書役兵丁出口人數頗多需糧甚急非有駄騾轉運糧石恐有枵腹之虞西寗丹噶爾一帶駄户甚稀脚價亦貴擬自買駄騾三十頭招募駄夫十五名每騾按月發給喂養銀五兩每夫按月發給工食銀五兩庶不患轉運爲艱等語臣等伏查青海墾務本爲殖邊至計自應及時籌辦俾榛蕪原野盡成阡陌而蒙番亦自無乏食之虞茲據該大臣歷陳試辦情形並請免收照費自係實事求是因時制宜之計臣等督飭司員悉心查核謹按所奏各條分别陳之一駐寗巡防步隊請募足一旗餉項由甘肅藩庫供支查蒙番性情桀驁巡防坐鎭均資兵力所請添募兵隊自係爲保護墾户起見惟甘肅係受恊省分庫欵向非充裕此項兵餉恐亦難爲籌撥應令該大臣咨商陜甘總督於所有營旗中酌爲添撥若干以資調遣母庸再行添募以節欵項一原定照費一律裁革查墾荒之政原爲闢地利以實邊圉非爲籌欵計也現據該大臣奏稱甘省地瘠民貧區區小費出之亦覺艱難尚屬實在情形應卽准如所奏辦理以順輿情至所收照費留爲外銷請免報部一節現在清理財政外銷名目一槪蠲除應令實用實報以重公款一自買駄騾招募駄夫轉運糧石查辦墾員弁兵役人數頗多糧食所關自宜妥爲籌濟所請原自可行所有駄騾價銀喂養及駄夫工食各銀兩應令由籌定經費項下支用隨案列於奏銷以備考核至稱勘放之地恐番民驅逐墾户造册咨行陜甘總督轉飭貴德廳經理並飭貴德營派兵保護墾户嗣後放出荒地在某廳縣境内即交某廳縣經管如無廳縣之地即咨明陜甘總督設官經理各節查係愼重墾務之意應令該大臣隨時咨商陜甘總督妥愼辦理其奏稱蒙番性情無常有兵以鎭之均俯首聽命兵退即欺凌墾户肆意橫行一節應由理藩部查核辦理理藩部查該大臣以蒙番性情無常請添募兵丁以資震懾旣經度支部議令該大臣咨商陜甘總督於所有營旗中酌爲添撥若干以資調遣母庸再行添募以節款項自應遵照辦理惟當墾務開辦伊始蒙漢容有不愜情形應由該大臣隨時剴切開導勸懲兼施敄期漸化其頑梗之心以收墾務之效所有臣等遵議緣由理合恭摺會陳伏乞皇上聖鑒再此摺係度支部主稿會同理藩部辦理合併聲明謹奏宣統三年四月初四日奉旨依議欽此 
專件 
[籌辦處顧問員楊廷棟調查川沙閙事情形呈報蘇撫文（二）（續）]  
　　赴滬就醫僅能起坐腰骨猶下陷作痛精神亦覺恍惚詢以爲首之人能否指出則云獵户徐六順牛販張福山爲尤該董勉力導行至議員黃家駿家途次鄉嫗牧夫見徐皆殷殷致問已否全愈能否進飯并有指其面而大聲曰此次受了大寃枉等語黃家瓦屋六七間悉毁木料等油焚如前現方收拾燼餘植爲編籬之柱尚留廚房一間亦已頂穿墻裂黃母立述當日被難情形心驚膽顫旁人勸解即以投汝於火嚇之并有一人出刀相擬今僅留之廚房爲全家托身之所遇風則無可掩蔽遇雨則滿屋滲漏前遭髮逆無此慘酷言次涙澘澘下又引觀焚物之地土色猶赭舟至龔家路九團鄉自治公所即設於其地租民房爲之初三上午被焚毁毗連公所之明强小學及鄉董王文澄家同時被難鄉佐張文明家南岸平屋十餘間全被焚燬北岸後進設有煤油引擎及軋花機器數架并屋三間亦悉數焚燬惟餘一紅鏽鐵輪而已棉花棉紗之受損亦甚鉅拆屋時有用救火之鐵撓鈎者今尚存二具在瓦礫堆側訪聞有廳書初二晚在龔家路浴堂内宣言閙事愈大官愈不能辦且新法皇帝已允不行省城行文到廳惜被紳董霸阻不克出示曉諭等語於是鎭東之徐家咤樂家宅二處莠民於半夜後鳴鑼聚衆告以自治公所將徵收苛捐除一切物件外孕婦亦須納捐宜各齊心將新法打盡方免此累云云初三日之禍遂烈自此以北水淺不通舟因雇車復行至顧家路關帝廟高昌鄉自治公所在廟内見該鎭地保朱伯達詢以肇事情形據述初一劉公祠小學被禍後初二顧阿二在浴堂謂葉桂林云事太小轉難下台葉云事正可爲母庸急急初三顧葉二人遂鳴集多人先將自治公所器具搬至空地焚燬留一棹二椅當塲令人刻武聖宫三字云備老太太之用（其地俗呼關帝爲老太太）即散至各地閙事詢以該公所有無勒捐情事答稱並無其事近聞有抽捐辦清道路燈之議亦未見實行又據該廟廟祝稱述顧董事（即顧阿二）向自稱爲廟董指廟歛錢即桐油一項爲其享用者已鉅自在廟設公所後顧董事極不顧意地保又稱顧阿二向在茶館爲人評理輒得酬謝地方公事亦如此辦法自設公所後其權日縮因之時有違言又因地保於公所發信等事奉行出力顧阿二每斤爲不合此次肇事因併地保之房屋器具全被焚燬顧阿二開設香舖自治職員每以破除迷信爲言於飯業亦有不利亦其致恨自治之一原因也云云當令該地保邀訪在鎭各職員來廟晤談議長尤桂芬等五人同至廟唏嘘陳告亦以顧葉爲禍首又有選民朱舜卿等三人述語亦同時已傍晚不及遍履肇事各區卽以車返龔家路復下舟返城天已昏黑往訪舊董潘紳守勤赴鄉未返不克晤談仍至至元堂各鄉紳董聞信來者七人歷訴寃苦各出閲自治公所預算案並無分文新捐之欵當經懇切撫慰告以是非必明但是非大明後仍須努力前進等語聞者頗感動（未完） 
 
 

Page 35

 
 
   
 
 

Page 36

 
 
   
 
