# 1902 - 107 - 4910419

 

Page 1

 
 
[呂鏡宇尙書奏請變通捐輸摺]  
　　奏爲捐輸關繫甚重亟應變通辦理以蘇民困而固民心恭摺仰祈聖鑒事竊臣聞和約賠欵甚鉅所有洋稅常稅均行作抵而鹽課釐金亦復搜括無遺至各省州縣毁壞之教堂傷損之教民議定賠修撫䘏銀兩亦屬不貲當事諸臣苦心擘畫迫於時勢倡爲各項捐輸是於無可籌措之中量爲一時權宜之計臣亦何敢遽有異說特是民之指膏有限而官之追呼不已深恐内閧之隱憂將甚於外侮之迭至人心一失如水之覆難以復收况值兹時事多艱秦晉饑饉洊臻元氣未復閩浙蘇皖及江西各省水災極重百姓流離失所慘不忍聞而直之瘡痍滿目生計蕭條皆宜隨時培養撫循到爲之振興根本爲今之計首在固結民心敬爲我皇太后皇上陳之夫去年除直而外各省均安堵如故誠以我國家深仁厚澤淪肌浹髓已二百餘年故雖經百變而民心始終固結而不可解今若一捐再捐層見疉出古人譬之牧羊歲常兩翦其毛牧人日翦以獻主人悅其得毛之多不知毛盡無以禦寒熱羊死且盡毛又安從得乎臣聞各省有因攤捐而激生事變者矣當此大難初平伏莽未靖最易釀成大患此臣日夜跬躇而寢食爲之不安者也竊以爲此次各省捐輸乃朝廷不得已之舉各該地方官應如何仰體聖意共濟時艱近聞房捐丁捐畝捐以及各項捐輸名目不一旣未將如何奉旨宣布大衆亦不徧貼告示大張曉諭貿貿然某戶應捐若干某貨應捐若干甚至小本營生亦勒令捐納若此保毋有不肖有司假公歛費而縱容婪索者乎愚民焉知卽疑爲私捐相率閧閙勢所必至迨事端已生徧處捉拿陷之囹圄小民何罪罹此荼毒其與不教而誅者相去幾何倘地方官預爲告示妥籌辦法凡食毛踐士者孰無天良其敢抗官而違法乎若事前不甚籌畫事後徒事苛求甚非朝廷所以子惠元元之意也况捐之　目太多若以一人一戶而應數捐其有恒產者或可支持否則鮮有不破家蕩產者矣緣地方公事太繁而官民常隔居於官民之際者非劣紳卽奸胥得握其樞而爲之蔽官賢且難周其耳目不賢更或樹其爪牙故凡地方遇有大興作百九惴惴如不勝恐矧當兹兵燹之餘而加以敲剝民何能堪物必先腐而後蟲生誠恐匪徒乘機煽惑有因之而失民心者矣民心維繫雖外患之乘而不憂民心離散卽蕭牆之内而難防堤潰蟻孔氣洩鐵芒可不畏哉現在最足以招民怨者則因教堂教民之賠欵之波及無辜當時滋事之人早已遠颺矣其安居不遷者乃係循分之良民旣受新匪逼挾又受潰勇搶掠復受洋兵蹂躪今日孑然獨存者九死一生耳若再勒令捐納償欵民心其能帖服乎至於丁捐事屬創舉小民無識聞之勢必驚疑無論民力已竭難供此格外之搜求而其間貴賤不同貧富不同老幼不同男女不同不能不量爲區别而區别二字卽爲刁生劣監上下其手之題目地方官不能不假紳衿之后一假紳衿之手卽百弊叢生是朝廷未受小民文之捐納而小民早出十文之花銷矣房捐一節通都大邑名城臣鎭人烟最盛之區尙　集事若遍及窮鄉僻壤一律捐收茅屋數椽僅蔽風雨衣食尙虞不足焉有餘錢以供上之征求乎且鋪面之房與住居之房應捐之數水按房值若干房貲若干以爲準則其中以多報少以上戶報下戶勢所難免若不認眞淸釐則混淆莫辨認眞淸釐則騷擾難堪蓬戶圭竇與深宅大厦同一輸納流弊所極將來恐有棄室而逃者矣畝捐有地丁册　可稽尙屬公道爲目前挖肉補瘡之計偶一行之民或無詞若視爲常欵按年征收民且嘖嘖以爲苛政矣况畝捐征額而外已有火耗等費雖各州縣情形不同其收數之多寡亦不同然聞正額一兩火耗等費有不止一兩者若再額外加征若干小民終歲勤動所得幾何能堪若此之需索乎竊以爲與其行畝捐而暗有加賦之名何若將火耗等費酌中定數除留作辦公而外餘欵則儘數與正額同解所謂不加賦而財用足者尤爲近之總之欲鳩集衆助之資要在遍孚百姓之信示民以信亦在服民心而已應請特降諭旨將時事艱難明白宣示又復飭下各督撫通行所屬體察民力分别妥籌辦法無論房捐丁捐畝捐用其一而緩其二不得多設名目重征聚斂夫國家之於百姓上下如同一身血氣充實則膚體康强血氣損傷則膚體羸病若苛斂不已是自耗其血氣未有膚體能豐盈者也查西人捐例極爲煩重幾十倍於中國而民不以爲困者其厚民生之法至多且廣民無失業力足自贍故民皆樂以其有餘奉之於上而上以其取於民者爲民興利除害極於至繊至微無不由國家代爲籌畫蓋其還之於民者嘗十之八九也其上下吏役人等於各捐數收支出入無絲毫侵漁擾累隱浮而其議院員紳又皆憑衆公舉無有敢倚公家勢力欺詐平民者故衆志交孚而羣思報効雖習管商之權謀而富强之基實在此矣臣生長田間誠知百姓極苦于役外洋四載又見其加賦而民不怨者實由於上下之情通也臣爲蘇民困而固民心起見不敢自安緘默謹披瀝直陳伏乞皇太后皇上聖鑒訓示謹奏 
[諭旨恭錄]  
　　三月初三日奉旨戶部浙江司員外郎著薛尙義補授直正定府同知著桐壽補授雲南宣威州知州著黃乾濟濟補授陜隴州知州著褚成昌補授雲南石屏州知州著方紹廉補授廣東南雄直隸州州同著曾淞補授灌南柘城縣知縣著葉壽萱補授安徽舒城縣知縣著錢人龍補授湖北咸豐縣知縣著趙曾藩補授甘肅兩當縣知縣著胡鵬年補授廣東海康縣知縣著柴維桐補授廣西羅城縣知縣著馬振江補授浙江奉化縣知縣著王汝賢補授甘肅平羅縣知縣著榮春補授山西壽陽縣知縣著祥瑞補授四川梁山縣知縣著嵩瑞補授廣東高明縣知縣著李恩榮補授安徽當塗縣知縣著世忠補授陜西醴泉縣知縣著于長華補授陜西洋縣知縣著章春芳補授廣西岑溪縣知縣著丁立燊補授陜西郿縣知縣著周紹乾補授湖北恩施縣知縣著王鴻賓補授四川安岳縣知縣著戴雲峯補授翰林院筆帖式三缺著文通德深世澤補授吏部筆式帖一缺著錫麟興連補授起居注筆帖式著福綿補授理藩院筆帖式著良弼補授截取御史陳田王祖同俱照例用分發直隸補用道象賢孫多祺河南試用道張承聲直道良說 
 
 

Page 2

 
 
安徽道呂承瀚山西道朱榮璪江西道玻迪蘇范德孚楊曾康崔佛蔭湖北道左元麟雲南道曾垂治江西和府陸長佑安徽知府惲毓麟瞿世琬許月菡江西知府陳萃禮吳毓庭李震廣東知府鍾彬山東鹽運同洪鍚湛河南鹽運同王鍚田貴州鹽運同陳培庚江蘇同知袁世顯安徽同知左運光山東同知朱作楨山西同知王汝樵江西同知潘敦先江蘇直州知州肇瀛安徽直州知州張贊巽山西直隸州知州耆慶河南知州豐頤湖北知州王士衡雲南知州趙心得呂國璋貴州知州寸開泰直隸通判孔繁淦北河通判文悳江蘇通判呂心淸金殿元河南通判賀彥雅江西通判孫增齡兩淮鹽運判范慶錫安徽直州州同卓觀國江蘇知縣李超瓊安徽知縣賈士駿河南知縣承瀾俱照例發往欽此同日奉旨天津北灌反總著翟玖德補授欽此 
[宮門抄]  
　　二月二十九日禮部宗人府欽天監天監八旗兩翼值日引見五員刑部十二員理藩院三員總理行營十一員廂黃滿七員正紅滿十三員内務府十八員崇壽前往東陵請訓德公等緩扣俸銀謝恩芬車等演放水師砲位覆命候選道慶寛謝恩慶福因伊子以侍衛用謝恩崑中堂續假五日銘公請假五日禮部奏請換戴涼帽日期奉旨著於三月二十日又奏派考試繙譯閱卷大臣派出松溎壽耆桂春惠純崇勳召見軍機及慶福慶寛三月初一日兵部太常寺太僕寺侍衛處值日戶部引見十四員工部十二員廂紅蒙九員直總波袁世凱到京請安榮中堂恩公各假滿請安廣東副考官夏孫桐到京請安松溎等閱卷覆命禮王葵公各續假二十日善豫續假五日召見軍機及袁世凱夏孫桐皇上明日卯初二刻升中和殿看版初二日刑部都察院大理寺廂黃旗值日吏部引見八十員慶王等謝佩帶印鑰恩澤公假滿請安桂伯謝緩扣俸銀恩醕王順王等由東陵西陵回京請安大額駙桂伯各續假二十日溥頋續假一個月袁世凱預備召見印啓載昌由東陵西陵查禮回京請安掌儀司奏初五日祭奉先殿洵公行禮都察院奏派稽察值年旗事務派出富亮秀林恩綸茹泰召見軍機及袁世凱皇上明日寅正至先農壇行耕藉禮畢還宮初三日工部鴻臚寺正黃旗值日無引見克公假滿請安普公假滿請安並謝緩扣俸銀恩江蘇知府許祐身謝恩謨貝子由西陵到京請安順王等謝佩帶印鑰恩大額駙謝開去御前行走差使恩袁世凱伺候召見工部奏派管理溝渠河道派出葛寳華訥欽泰那桐繼祿召見軍機及袁世凱謨貝子許祐身 
[電傳行在宮門抄]  
　　昨日午刻京師友人專電告知本館云三月十三日皇上召見軍機大臣及醇親王敬信是日並無明發上諭 
[德復索路]  
　　香港循環日報云前者德人向中國政府要求山東礦利後忽中止一時局外之人咸未明其故兹聞德人近义備文力索且除礦山外更求中國政府準由山崠築一火車鐵路分枝繞至直正定府迤邐達河南開封府並再分一枝附入蘆漢幹路以故日來外務部諸員頗形棘手也 
[難望琛還]  
　　香港循環日報云泰西各國駐京使臣旣允西歴五月初一日交還所占天津旋復於某日邀集各武員會議擬俟天津山海關各砲臺一律毁去並訂明專約用以壓制華人然後將天津交還中國都署局長亦請各都統互抒所見咨呈駐京使臣從長核奪 
[法竊黔省]  
　　日本報云法人自翦滅越南之後垂涎於滇蜀桂三省雖黔地山環嶂疉爲虎狼之所窟宅猺苗之所滋生犵草蠻花形同化外而其中五金之礦獨較别處爲多距貴陽城北七十里有地名札佐者亂山中一小村落也人家僅三百餘戶中有一天主教堂飛閣流丹高出雲際平時有司鐸在此講道藉以招徠土人近更創設醫院顔日博施無論貧富賢愚凡有疾者皆施醫贈藥不索分文貴陽新舊兩城亦均設教堂一所在新城者曰南堂在舊城者曰北堂大都廣厦層樓奢華壯麗北堂附有醫院並法文學塾所收子弟約六七十名塾中由甲乙丙三法人監理南堂則設一醫院並小學堂專課孤貧子弟門牆桃李不下一百五六十株聘有華教習若干人教以華文及各項手藝現又在安順府添設教堂其餘僻壤邊陬雖土人不知名之山谷中類皆分設醫院學堂不惜金貲不辭勞瘁說者謂博施濟衆堯舜猶病今法人用意於黔中若此其果守救世主愛人如已之訓耶抑别有會心耶非局外人所得而深悉矣 
[未便乞骸]  
　　廣州訪事友人云兩廣總督陶芷芳制軍前因政體違和奏請賞假調理嗣以期滿病仍未痊疏請叧簡賢員乞骸歸里近日摺差回省蒙恩再賞假兩月毋庸開缺似此聖眷懮渥有不感激涕零者哉 
[梅州亂耗]  
　　香港循環日報云廣東嘉應州黃紳遵謨等人以會匪猖獗爲患閭閻且揚言欲滋擾敎堂攻殺教士因於本月某日遞禀督撫二憲轅請派勇前往防剿撫憲德靜山中丞批示曰據禀嘉應州屬會匪種種横行復肆猖獗並敢聲言某日毁敎堂某日殺教士及懸賞殺害局紳等情實堪痛恨現經督部堂飭石叅將駐紥將龍和之廣毅軍調赴該州已足五百之數正可如禀分布認眞搜捕仰緝捕局移行石叅將嘉應州查照辦理並候督部堂批示禀抄發 
[會鞫亂民]  
　　廣州訪事友人云前者南雄州屬始興縣亂民謀殺洋教士一案經縣主陳柏侯大令將要犯謝庚古等六名拘獲解省上憲發交營務處分别訊鞫並委候補府龔太守心湛南海縣錢大令景福會同推勘務得確情 
[懸賞尋兵]  
　　江寗訪事人云湖廣總督張香濤宮保前權南洋通商大臣時會同德國假銀八兆爲南洋練軍之需訂以分年歸欵故每年春季德國必檄派兵艦前來月之初六日有一德艦駛抵下關自是每日必有洋兵登岸游覽初八日衆兵歸船之後逐加查點少去二名至翌日仍同游騎無歸船中統帶官因照會金陵關監督徐叔鴻觀察請派人四處偵尋閱日觀察卽懸賞購求大略謂如有知其跭跡禀報道署因而尋獲者賞給洋銀五十元 
[蘇州縣試四志]  
　　蘇州采訪友人云長元吳三縣舉行縣試蘇王田三縣主各將二覆諸卷評定甲乙於本月十二日傍晚出案計長洲招覆六十五名元和招覆五十餘名吳縣招覆七址名示期十四日三覆是日五鼓諸童齊集縣署聽候三縣主點名給卷旌卽扃門命題長洲首題無極之眞二五之精妙合而凝論次題英謀印度始僅通商後竟據有全國其故能詳言之歟元和首題未詳次題英日聨盟於中國利益若何策吳縣首題志伊尹之所志學顔子之所學論次題問泰　國用度支清册榜示衆人中國能仿行之歟 
 
 

Page 3

 
 
[術妙窺天]  
　　我友葉君友琴精於天算之學昨由鄂中以日月食算草媵函見示錄其大旨云本年日月交食共有五次第一次爲日食時在三月辛酉朔此次食最深不過四十一秒見於美洲西北屬地埃拉斯喀及北氷洋等處第二次爲月食時在三月十六丙子望食十三分二十二秒京師月入闇虛平時子初十一點三十六分二初虧平時子正十二點四十六分一食旣平時丑初一點五十六分一食甚平時丑正二點三十八分七生光平時寅初三點二十一分三復圓平時寅正四點三十一分三月出闇虛平時卯初五點四十一分二上海月入闇虛平時子初十一點五十六分初虧平時丑初一點五分九食旣平時丑正二點十五分九食甚平時丑正二點五十八分五生光平時寅初三點四十一分一復圓平時寅正四點五十一分一月出闇虛平時卯正六點一分武昌府月入闇虛平時子初十一點二十七分六初虧平時子正十二點三十七分五食旣平時丑初一點四十七分五食甚平時丑正二點三十分一生光平時演初三點十二分七復圓平時寅正四點二十二分七月出闇虛平時卯初五點三十二分六第三次爲日食時在四月辛卯朔此次食最深不過八分三十七秒見於南冰洋新西蘭等處第四次爲月食時在九月十六癸酉望食十四分三十八秒見於南北美洲第五次爲日食時在十月丁亥朔此次食最深不過六分五十九秒見於北冰洋及亞歐二洲中國京師食三分五十三秒初虧右偏上三度平時申初三點四十八分十六秒食甚上偏右四十度平時申正四點四十九分二十四秒復圓上偏左十一度平時酉初五點四十五分四秒太陽入地平時申正四點五十八分上海食一分五十三秒初虧右偏上六度平時申正四點四分三十秒食甚右偏上三十九度平時酉初五點二十三分零秒復圓上偏右十六度平時酉正六點二分三十秒太陽入地平時酉初五點十二分武昌府日食二分七秒初虧正右平時申正四點五分五十七秒食甚右偏上四十一度平時申正四點五十三分三十三秒復圓上偏右十三度平時酉初五點三十七分二十秒太陽入地平時酉初五點十三分 
[白下官塲紀事]  
　　江寗訪事人云兩江督標中軍趙茂林恊戎雲龍縱兵爲盜被人控諸督轅經兩江督憲劉峴莊宮太保檄飭撤任聽候查叅旋以中軍要缺不容一日虛懸因委丁叅戎華榮署理叅戎接奉憲飭卽趨轅叩謝擇吉本月初六日蒞任視事○今屆爲江蘇全省大閱之年奉旨著江蘇巡撫恩藝棠中丞恭代中丞以江寗府南捕通判姚仰南通守久歴戎行特咨行兩江總督劉宮太保調充隨員宮太保准之已飭江寍藩司轉飭通守赴蘇禀見矣 
[催繳房捐]  
　　上海縣主汪瑤庭大令以滬城各鋪戶應繳房捐不能踴躍遵繳爰於前日飭傳各鋪地甲到案派令往各戶徵收如敢抗違許卽扭縣押繳 
[讞員到差]  
　　南市十六鋪巡防中局委員黃衡堂二尹前奉蘇松太兵備道袁海觀觀察札飭兼辦馬路工程局襄讞事宜兹已擇吉本月十七日到差視事矣 
[報請騐屍]  
　　浙江嘉善縣屬西塘鎮錦昌潤錫箔店學徒祝普生係海寗州人某日竊取店内洋銀數十元約同丁振保來滬寄寓佛照樓客棧邇已花銷罄盡無可謀生因於前晚購取阿芙蓉膏吞服迨毒發經棧中人扶送仁濟醫館求治未幾卽倒斃爰卽報知捕房捕頭令包探張寳成向丁詰悉前情隨偕地保投上海縣署報請相騐 
[上海格致書院二月分課案]  
　　策論超等一名虞泰祺特等二名黃斌盛在慶一等二十二名洪奇查美洵程起鵬黃懷清史濟清儲桂山余薰南吳邦珍沈國華徐良模徐克承王汝楫馬揚鑣朱鈞余德藩秦汝礪陳炎胡家鼐屈剛劉鎮濤王遵善賈豐臻算學超等一名陳其麐特等一名沈樹本一等十五名沈承慤孫聞遠趙文第鑫芝仁許松雲黃元吉錢漢陽莊曾謐徐克讓顧永暹倪良楝耿介人蔡文經曹際昌曹際唐 
[上海總巡局瑣案]  
　　日前周子鳴朱壽卿持僞銀練至南市恒生馬頭植泰押鋪典錢櫃夥張阿六察出破綻扭控十六鋪巡防中局局員黃衡堂二尹飭送總巡局朱森庭明府研訊之下判令各責一百板著具呈攺過切結從寛開釋 
[英美租界晚堂瑣案]  
　　前日幼孩洪阿海迷失歸路躑躅街頭由巡街捕送請核奪當晚讞員張柄樞司馬升堂研訊洪供小的年一十有三父名鶴松家住浦東張家栅小的學習縫紉被師訓責因之逃出司馬著交差留養聽候出示招領○妓女唐鳳林不願賣娼籲求超豁前晚司馬升堂研訊鳳林供小婦人於十七歲時被翁鬻入娼寮今年已二十有一備歴風塵飽嘗苦况日前幸遇母親張氏意欲隨之歸去不圖鴇婦唐氏霸阻不允不得已投案陳訴尙乞施恩司馬著交官媒帶去聽候查明再核 
[英美租界公堂會訊案]  
　　荷商和興洋行主投本管領事署控華商天順源洋貨號主顧杏生定購羽綢小呢等貨延不出清經領事函致公廨昨日讞員張柄樞司馬飭差提顧到案與西員晦格司君會訊和興行主延某律師到堂聲稱顧共定貨十一票至期延不提出曾邀公正人理論擬將第八九十三票每碼减去銀二分其一五六七十一等票貨樣相符被告已允提出其第二三四等票並無糾葛請爲公斷顧延律師侯魯公到堂聲稱實因貨與原樣不符故不提出前經公正人斷令每碼减去銀二分其情已可槪見尙求明察司馬商之海格司君著下禮拜四復訊核辦 
[美租界捕房紀事]  
　　前晚印度人某甲乘一千六百二十四號東洋車至虹口怡和碼頭怱怱下車而去旋忽失去洋銀數元疑係車夫某乙所竊投訴捕房捕頭卽派包探倪順泉將乙查獲押候解遂公堂禀請讞員張柄樞司馬訊辦○昨日亭午時三千八百零六號東洋車夫驅車至虹口武昌路誤將王周氏所携小孩撞仆於地致傷其足氏怒喚令某號巡街捕將車夫拘入捕房捕頭見孩受傷甚微從寛斥釋○偷兒鄭金裕濳至虹口吳淞路某姓家竊取衣被携之而出途遇巡街捕拘入捕房捕頭令押候解送公堂禀請訊究○小竊俞阿四至天潼路李姓家行竊衣服經事主扭交某號巡街捕送入捕房捕頭令押候解送公堂禀請訊究 
[跋華英音韻字典集成]  
　　今天下盛行西學矣攻此者往往於文詞奥義洞達精深而與西人應對之間輒不免多所扦格此無他以彼中音韻未明故也上海商務印書館主人病之爰撰爲華英音韻字典集成一書由拼法而溯音韻以迄於解義而殿之以謝君洪賚所輯英華地名表印以中西鉛字用洋式裝潢多至二千餘頁置之案頭高半尺許誠無愧集西學之大成矣書成問序於嚴又陵觀察并乞盛杏蓀宮保題其贉昨承以一册見貺爰跋數語於簡瑞 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　奚潘氏扭其子文喜到縣訴稱兒子不務正業索錢浪用等情前晚縣主汪滛庭大令升堂研訊奚潘氏　小婦人生有兩子夫與長子均已亡故次子文喜嗣與次房專事遊蕩嗣產用盡並將夫遺墳地六畝有奇向人押洋銀四百元今由小婦人贖回出　文喜强欲分用若千膽將父棺藏匿滋擾不休並敢揚言欲將小婦人之長孫置之死地是以情急扭案務乞究懲文喜供故父名建勳嫡母潘氏小的兄弟均係生母葛氏所出父故時小的年僅五歲生母被潘氏勒令再醮而將小的嗣與次房爲子前年因有正用冋嫡母商量嫡母將田單抵押洋銀四百元僅付小的數十元今嫡母已將其地賣得洋銀二千元小的之子無力完姻故向商借數十元嫡母非惟不允反將小的痛責旋復扭案誣告小的實無違忤之事大令諭令潘氏姑念文喜貧苦再貼洋銀十五元飭具呈攺過切結○郁抱大控陳和尙糾衆訛詐等情大令研訊之下郁供小的向駕駁船本月某日承裝太古洋行煤油迨交缷後於初五日領得船資黃昏歸家途遇陳和尙等十餘人聲言向借洋銀扭住兇毆隨將身畔洋銀五十四元盡行攫去小的駭極呼救幸有近處巡勇到來陳等遂逃散陳武松供和尙是小的之子小的耕田度日兒子與郁不知因何起釁小的並不在塲陳和尙供日前有創毛毛者竊得某姓家衣服向小的求售小的知其來歴不明峻詞却之後劉被獲解至公堂誣攀小的同竊致被拘押五十餘日費去洋銀二十餘元始蒙釋出及向劉理讑劉允照償突被郁阻止以致遷延不付本月初五日小的向劉索取郁糾同湖南人欲將小的處死小的懼而逃逸郁反赴案妄控叩求鑒察大令訊得兩造均非安分之徒判令各掌頰五十下具呈攺過切結然後交人保出 
[英美租界公堂瑣案]  
　　老公茂騐花洋人洛神飛控鄉民周煥亭等十二人將棉花攙水出售讞員張柄樞司馬商之美副領事海君判罰洋銀五十元五角○包探李四春解張子卿到案禀稱此人行竊陸益祥德順棧等家衣物若干請卽訊究司馬判責三百板贓給還失主○包探石錦榮解王阿生到案禀稱此人强攫錢應春所持白布一疋經小的拘獲解請訊懲司馬判責三百板枷號半月期滿逐出租界○甘玉林被李玉林私用客帳洋銀一百二十元訴諸捕房捕頭派人解案請訊李供小的願將此欵照數措還叩求恩宥司馬飭暫行管押限二禮拜内繳清違于重究○六十九號巡捕解吳阿二李阿二至案禀稱伊等二人在雲南路中向女郎蔡桂卿調戯小的向之喝阻非但不依反被擊破號衣搶去號呌爲此拘案請懲司馬判各責一百板罰洋銀一元賠償號衣號呌○包探顧福其解積賊陳阿福至案禀稱此人屢次犯事兹又竊取某姓家洋布被一條故由小的解請訊究司馬判責四百板 
[法租界公堂瑣案]  
　　本月初四夜新闢租界中某米店被竊賊胡茂生竊去米二石五斗初六日又穴壁行竊當塲拘獲送入捕房捕頭詰出同黨沈阿二並押至英租界某米店弔到原贓昨晨解案請訊讞員杜枝園大令判令將胡枷號一個月責三百板宛責三百板驅逐出境○招商局金利源馬頭管棧人王長元方阿明同訴稱竊賊董阿才潛入棧中竊去澤瀉數斤報捕查獲連收贓人陳王氏解案請追大令判罰王陳氏洋銀七元董枷號半個月責三百板○某姓鞋底作學徒王正海與陳雙林口角爭毆被陳持刃戳傷因報請捕頭拘解至案大令判枷兩個月責五百板○馬夫吳阿福驅車至某處加鞭疾馳致撞翻東洋車一輛坐客由車中跌出傷及其臂十二號西捕見之將吳拘獲解案請辦大令判罰洋銀三十元以二十二元償受傷人醫藥費八元充公○陳阿二陳福均徐桂和三犯前由包探解奉大令訊供判發攺過所監禁三個月兹已期滿由所員送回捕房昨日捕頭遣包探解案大令申斥數語當堂開釋○沈阿安訴稱前日小的携帶洋銀及鈔票共一百元擬附北京輪船回甬被賊犯王文奎竊去鈔票洋銀四十四元報捕查獲搜出原贓尙少五元解案請辦大令判將王枷號二個月責三百板鈔票給沈領回○漢口義和利匯票莊執事人謝和華訴稱治下公館馬路錦章洋貨店主丁慶齋與吳德厚訂立合合充漢口美孚洋行買辦旣而吳向義和利貸銀六千餘兩除收到若干外實欠銀二千九百餘兩逃逸無蹤求提丁追給大令准詞飭提到案與費繙譯會訊謝呈遞往來簿據聲稱丁與吳所立合同曾求美領事簽字丁供此事前托律師哈華托代辦並未到過美領事署且與謝素昧平生何得貿然誣控律師佑尼干稱爲美孚洋行見證謝稱丁與吳訂合同充當買辦今吳已逃逸應冋丁究追大令與費繙譯會商飭謝邀同居間人到案復訊核奪○上期雷步靑遞禀控水木作頭李瑞生於光緒二十六年經造房屋積欠貨欵洋銀一百三十六元求提追給大令提李質訊李供所欠之銀因工程虧本一時無力歸還求恩寛限大令著暫行管押限三日内繳到洋銀如延嚴比 
[助振彚登]  
　　頃奉到天水增年氏助振規銀一百九十八兩愼德堂洋銀一百元書記念記洋銀三十元不留姓名洋銀四十元林德㵎堂求子病愈洋銀五十元陳　洲爲令弟永儒求病速愈洋銀五十元泰州不留名洋銀三十元蘇州恒孚銀樓經募洋銀一百六元八角銅洋二角現在江西被災之重振務來函催欵接濟刻不待緩今承諸君解囊佽助實在救命功德請登報章謹代災黎九頓叩謝再今解交劉西銘大善士散放如皋大成沙振洋銀一千元合倂聲明 
[蘇省官報]  
　　二月初四日知府楊書雯禀知奉撫憲札委查閱營伍隨員差指分江蘇試用知府張采田浙江人由京領照來省禀到知縣姚恩澤禀知奉撫憲委隨帶收呈差理問汪德浩禀知赴寗見制憲府經歴屠仁溥由吳淞貨捐分局來禀謝飭知四季連盈蒙給予酌委署事一次記大功二次記功一次卽辭回局指分江蘇本班儘先補用典史高　福建人由籍領咨來省禀到州吏目黃嗣禀知聞訃丁繼母憂淮揚道沈辭行 
[上海北市絲業會館籌賑公所施予英經收各處水災賑捐正月二十一至三十日第一百十五次淸單]  
　　二十一日楊涵齋爲子病求速愈二百元信昌　號春酒移賑洋一百元又二百元愼德堂二百元潤餘書屋一百元程次彭郝鼎臣均保平安由鎭源莊來各洋二元陰維善送鄭登賦司馬壽儀二元又郁懷智一元○二十二日金陵隱名氏五十元祝承桂送鄭登賦司馬壽儀十元又陳芝山二元又朱嘯山一元○二十三日寳應了願人洋八元洙涇姚笠亭求合家平安八元連寳根病愈由杭州恆豐順號孫子靄寄來五元汪世榮送鄭登賦司馬燾儀英洋三元龍洋一元又朱紫垣葉翰仙祝樁齡合龍洋三元又張燮臣一元謝子南先生二元○二十四日王涵之唐少初均送鄭登賦司馬壽儀各洋二元又朱桂庭一元又金覺孫黃念孫合一元○二十五日高郵丁玉軒慕楊德隆洋十元又補過子八元淸河氏求合家上下人等不染喉症平安無事五元溧陽史丕丞四元高鼎炎周英賦均送鄭登賦司馬壽儀各洋二元又薛文元日本洋一元英洋一元又王德澤陳錦鑾合二元又張霽生陳升發張啓源鮑煥文戴儒彬王靜瑞王勉程鴻　程心陶同予小陶徐谷聲李可卿十一戶各一元○廿六日湖南沈運樞秉樞文樞贊樞翼樞爲父病瘡癤求速愈由司徒舫亭交來洋一百元陳鶴汀去年九月二十日爲次女于歸吳興蒙在申親友惠賜隆儀謹將筵資移助爲諸君造福洋一百元王門李氏求保夫主諸病速愈四季康健洋五十元幼記由蘇州兪曲園太史寄來十元浙湖正心居士英洋十八元龍洋一元銅洋一元許友貽堂洋五元許薛氏求平安一元許小姑病愈還願龍洋四元英洋一元秦履云許子榮楊康祥送鄭登賦司馬壽儀合三元又包曾汸鄭紫峰各二元又憂壽卿楊亮甫袁紫華郭天佑許文光巢學勳率子其堃其域六戶各一元又吳小榮五角甯波洪祥記求繼子出瘄平安一元○廿七日鄭雨田鮑傳桂均送鄭登賦司馬壽儀各洋四元又楊光昌貝潤生博胡如馮國勳四戶各二元又趙伯漁張蓮生徐菊軒曹叔培　戶各一元○廿八日松江杜大生募隱名氏十元又無名張氏祈冥福二元松江汪誦芬求心病速愈十元陳鎭東陳自天王緒甫方省三余萼生周南六戶均遅鄭登賦司馬壽儀各二元又翁綬珩琛龍洋二元又蔡岳生吳慶餘伊學澄率姪玉巴王汝舟翁綬　 
 
 

Page 10

 
 
潘廷榮沈子亮同弟子高朱榮棣錢慶增姚益生程德生十一戶各一元○廿九日松江杜應寳求消災去患益壽延年一百元延陵求安子以長孫世芬新年賀資廿元蘇州元裕易隱名氏洋四元錢晉甫方雲卿徐俊夫三戶均送鄭登賦司馬壽儀各二元又巢其均周禮焜率子耕雲顧智方率子紹基應生元曹爾平周敦榮六戶各一元又汪世恩率　源祺龍洋一元又顔康侯曹泰瀾各五角○三十日松江杜應訓病愈繳願洋五十元時舒卿金養浩凌如玉三戶均送鄭登賦司馬壽儀各一元○正月份共收規元一百四十二兩六錢洋三千五百廿二元扯七三四二五合規元二千五　八十六兩零二分八厘龍洋十七元日本洋一元扯七二合規元十二兩九錢六分小洋廿角扯六八合規元一兩三錢六分以上共收規元二千七百四十二兩九錢四分八厘銅洋六十五元銅小洋五十一角連前共收規元三十一萬四千二百六十一兩零九分一厘銅洋七十元零一角貂套一件砂錢六千二百文仇畫卷一册畫弲三幅殿板宣紙廿四史一部圖書集成醫部兩箱字軸三頂畫軸一頂 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十八年二月二十九日京報全錄]  
　　宮門抄諭旨均錄前○三續前摺 
修械司哨官一員月支薪水銀二十四兩公費銀二十兩不扣建哨長一員月支薪水銀二十六兩不扣建機器司事二名每名月支薪水銀二十四兩不扣建學兵五名每名月支餉銀四兩書識一名月支薪水銀六兩護兵二名每名月支餉銀四兩五錢長夫四名每名月支餉銀三兩修砲鐵工兵一棚正兵目一名月支餉銀十二兩副兵目一名月支餉銀十兩正兵八名每名月支餉銀八兩伙夫一名月支餉銀三兩三錢修槍鐵工兵一棚正兵目一名月支餉銀十二兩片兵目一名月支餉銀十兩正兵八名每名月支餉銀八兩伙夫一名月支餉銀三兩三錢修械木工兵一棚正兵目一名月支餉銀十二兩正兵四名每名月支餉銀八兩伙夫一名月支餉銀三兩三錢測繪司哨官一員月支薪水銀二十兩公費銀十兩不扣建測繪司事四名給馬四匹每名月支薪水銀二十兩馬乾銀五兩不扣建印化司事二名每名月支薪水銀二十兩學兵二名每名月支餉銀四兩護兵二名每名月支餉銀四兩五錢長夫四名每名月支餉銀三兩測繪兵一棚正兵目一名月支餉銀七兩副兵目一名月支餉銀三兩三錢印化兵一棚正兵目一名月支餉銀七兩正兵四名每名月支餉銀五兩伙夫一名月支餉銀三兩三錢電報司哨官一員月支薪水銀二十兩公費銀十兩不扣建發報司事二名每名月支薪水銀二十兩不扣建護兵二名每名月支餉銀四兩五錢長夫二名每名月支餉銀三兩電工兵一棚正兵目一名月支餉銀七兩正兵九名每名月支餉銀六兩伙夫一名月支餉銀三兩三錢以上管帶官一員文案委員一員哨官六員消長四員司事十三員兵目正兵一百七十名學兵七名書識四名號兵四名護兵十八名伙夫十八名土夫四十名長夫三十二名共計三百一十八員名馬四匹大建月支銀二千二百八十六兩四錢小建月支銀二千二百三十五兩五分三釐以上常備軍馬步砲工各旗營制均仿照武衛右軍核擬查武衛右軍馬隊以五百人爲一營步隊以千人爲一營每營分隊一隊分三排深與西國營制相合兹所擬之馬步各旗每一旗卽武衛右軍之一隊每一哨卽武衛右軍之一排名雖馬步十二旗實則祇有武衛右軍三營之數耳砲隊則仿武衛右軍接應馬砲隊酌擬餉尙稍輕工程隊之六司各有專責萬難歸倂則仍仿照分爲六司而將兵額减少所有馬步砲工十五旗更換分爲左右兩翼而設分統統領攝之以專責成常備軍左右翼各設分統一員帶統一員每翼統轄步隊四旗砲隊一旗馬隊一旗分統每員月支薪水銀一百兩公費銀三百兩帮銃每員月支薪水銀六十兩公費銀八十兩每翼用正文案委員一員兩翼共一員各每月支薪水銀三十兩副文案委員兩翼共二員各月支薪水銀二十兩管查餉械委員一員兩翼共二員各月支薪水銀二十兩正醫生一名兩翼共二名各月支薪水銀三十兩副醫生一名兩翼共二名各月支薪水銀二十兩馬醫生一名兩翼共二名各月支薪水銀二十四兩以上均不扣建號兵八名兩翼共十六名每名月支餉銀五兩五錢護兵十六名兩翼共三十二名每名月支餉銀四兩五錢搬運子藥米糧各項雜用長夫五十名兩翼共一百名每名月支餉銀三兩以上分統二員帮統二員文案委員四員管查餉械委員二員醫生六名號兵十六名護兵三十二名長夫一百名共計一百六十四員名大建月支銀一千九百兩小建月支銀一千八百八十二兩二錢六分六釐統領一員統轄步隊八旗馬隊四旗砲隊二旗工程隊一旗因爲節省糜費卽以左翼分統兼充除已有分統薪公員弁勇夫外每月再加給薪公銀一百兩左翼帮統並每月加給薪公銀二十兩文案委員一員管查餉械委員一員每員月支薪水銀二十兩以上均不扣建馬弁四名每名月支餉乾銀十二兩護兵四名每名月支餉銀四兩五錢長夫十名每名月支餉銀三兩大建月支銀二百五十六兩小建月支銀二百五十二兩八錢續備軍步隊一旗營制餉章管帶旗兵一員月支薪水銀四十兩公費銀八十兩不扣建文案委員一員月支薪水銀十六兩不扣建號兵六名每名月支餉銀四兩四錢護兵八名每名月支餉銀三兩六錢長夫四名每名月支餉銀二兩四錢哨官三員中左右哨各一員每員月支薪水銀十六兩公費銀八兩不扣建哨長三員每哨一員各月支薪水銀十二兩不扣建書識三名每哨一名各月支薪水銀五兩六錢護兵十二名每哨四名各月支餉銀三兩六錢長夫六名每哨二名各月支餉銀二兩四錢教習一名月支薪水銀三十兩不扣建正兵目十八名每名月支餉銀四兩四錢副兵目十八名每名月支餉銀四兩正兵二百一十六名每名月支餉銀三兩六錢每棚伙夫一名十八棚共十八名各月支餉銀二兩六錢以上管帶官一員哨官三員哨長三員教習一名兵目正兵二百五十二名文案委員一員書識三名號兵六名護兵二十名伙夫十八名長夫十名共計三百一十八員名大建月支銀一千三百八十八兩八錢小建月支銀一千三百五十一兩六錢四分大同鎭四旗太原鎭四旗共八旗大建月支銀一萬一千一百一十兩四錢小建月支銀一萬零八百一十三兩一錢二分續備軍馬隊一旗營制餉章管帶旗官兼中哨哨官一員月支薪水銀四十兩公費銀六十四兩不扣建文案委員一員月支薪水銀十六兩不扣建號兵四名每名月支餉乾銀八兩八錢護兵四名每名月支餉乾銀七兩二錢長夫四名每名月支餉銀二兩四錢哨官二員左右哨各一員每員月支薪水銀十六兩公費銀八兩不扣建哨長三員每哨一員各月支薪乾銀十六兩不扣建書識三名每哨一名各月支薪乾銀九兩六錢護兵六名每哨二名各月支餉乾銀七兩二錢長夫六名每哨二名各月支餉銀二兩四錢教習一名月支薪乾銀三十兩不扣建正兵目十二名每月支餉乾銀八兩八錢副兵目十二名每名月支餉乾銀八兩正兵九十六名每名月支餉扣銀七兩二錢伙夫十二名每棚一名各月支餉銀二兩六錢以上管帶旗官一員哨官二員哨長三員教習一名兵目正兵一百二十名文案委員一員書識三名號兵四名護兵十名伙夫十二名長夫十名共計一百六十七員名大建月支銀一千三百三十兩小建月支銀一千二百九十三兩八錢六分六厘大同鎭五旗太原鎭三旗共八旗大建月支銀一萬零六百四十兩小建月支銀一萬零三百五十兩九錢二分八釐以上續備軍馬步各旗營制悉仿常備軍惟步隊删去哨長四員長夫四十八名馬隊删去長夫三十二名而各增設教習一名因常備軍將領必擇兵學嫺熟者充當故可不用教習第學堂未立將才甚少續備軍將領恐難遽得許多兵學嫻熟之員故擬兼用教摺又常備軍備徵調故每棚均設長夫續備軍惟駐防故每棚不更設長夫餉章可照常備軍核减二成雖不爲優然較從前練餉章程已有贏無絀倘將來餉需充足再請酌加大同太原兩鎮續備軍統領各一員擬即以大同太原總兵充當並兼帶一旗除已有俸廉及兼帶一旗之薪公員缺外再各加給經費銀一百兩文案委員一員管查餉械委員一員兩鎮共四員每員月支薪水銀二十兩不扣建馬弁十二名兩鎭共二十四名每名月支餉乾銀十二兩長夫十名兩鎭共二十名每名月支餉銀二兩四錢以上統領二員委員四員馬弁二十四名長夫二十名共計八十二員名大建月支銀六百一十六兩小建月支銀六百零四兩八錢撫標親軍衛隊餉章中軍官一員管轄親軍全隊月支薪水銀四十兩公費銀六十兩不扣建文案委員一員月支薪水銀二十兩不扣建號兵八名每名月支餉銀五兩五錢護兵四名每名月支餉銀四兩五錢伙夫二名每名月支餉銀三兩三錢長夫四名每名月支餉銀三兩督隊稽查正先鋒官十四員每員月支薪乾銀三十兩不扣建副先鋒官十四員每員月支薪乾銀二十不扣建伙夫四名每名月支餉銀三兩三錢長夫四名每名月支餉銀三兩[  此摺仍未畢]  
 
