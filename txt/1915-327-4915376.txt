# 1915 - 327 - 4915376

 

Page 1

 
 
   
 
 

Page 2

 
 
時評 
[國際間信義（二）冷]  
　　何謂信義義者抑强扶弱之謂也信者言行相符之謂也義之於今世界僅有是名詞未必有是事實矣無己其惟信之一語乎 
　　中國人民之奉歐美諸國以文明之稱者以其能信也然自歐戰以來傳聞之説多異詞不免稍稍疑之矣雖然信有二義虚誑與欺騙是也虚誑僅自身而欺騙則有受者我所謂信以歐戰後歐美諸國未嘗以欺騙施諸中國也福我以實禍我亦以實故福我可感而禍我亦非敢怨以强弱勢然無可如何也若或弄譎變之術外示美名而陰貽厚禍者去信之道遠矣 
[命令]  
　　十一月二十八日大總統策令　伍鏞尹宏慶均給予四等嘉禾章此令 
　　又令　調任朱孝孚爲龍州關監督此令 
　　又令　調任趙會蕃爲潮海關監督此令 
　　又令　任命孔昭焱爲粤海關監督此令 
　　又令　農商部呈本部參事劉馥等勤勞卓著擬請特予進官等語劉馥秦瑞玠張軼歐陶昌善陳介均授爲少大夫此令 
　　又令　海軍部呈請任命張振聲爲海軍總司令處執法官應照准此令 
[專電]  
　　北京電　日報載陸總長與駐京英使協商中央英同盟條件㈠同盟期限十年㈡中英合力驅出德國在華之勢力㈢中國欠德國之債欵全行取消其他帝政承認亦條件之一又載駐英施使與英外相協議之要點㈠歐戰終結後中國於國際會議與協約國有同一之發言 
權㈡中國按照條約每年應還德債二千萬元中止交付㈢英國負牽制德海軍不使侵入東亞之義務㈣中國量力援助英國英國與中國維持平和之國際地位且享受條件上種種優勝之權利 
　　北京電　大典籌備處電促各省速派代表來京與議 
　　北京電　張彪將起用聞係王占元電保 
　　北京電　張勳下月一日壽辰袁總統派蔭昌往祝 
　　北京電　張檢閲使永成昨回京 
[特約路透電]  
　　倫敦電　愛斯柯君近嘗代商部調查中國内地商業情形事畢回國日者在倫敦商會遠東部及中國公會演説謂英國如求與德國競爭遠東商業而獲勝利則凡官吏商人製造家財政家均須協力行事始克有濟英國商人今當格外注重將來之利益且不宜求近利凡英人與中政府及私家所訂之合同如因數巨而付欵延期者銀行及財政機關尤當力助之經商中國須譜中國語言 
熟悉其地貿易方法今青年英人具此智識者殊爲寥寥此事關係匪淺未可忽視彼望經營東方商業之商行鼓勵其執事從事中文專科及在中國學習語言在華之英國商民今急宜乘德國競爭中止之際改良其貿易之成法萬不可坐失機會愛斯柯君繼乃詢及中國改革國體謂外間對於此事羣起猜疑殊屬無謂袁總統已證明僅彼有控制全國之能力如改革之舉果能維持安寗增加實力解决承繼大位問題則吾人必歡賀新中華帝國作此有識有遠見之大計也（二十八日） 
　　北京電　袁總統以明年預算案咨送參政院略稱東西各國理財之道乃使歲入與歲出相抵其編製預算表之法先計歲出後定歲出後定歲入中國情形則異是徵税制度政治組織公私法律悉與他國不同吾國歲入定可應付歲 
出固無疑義惟因特殊情勢中國不能不採用異於他國之方法以編預算即量入爲出是已總統又力稱中國無精確之戶籍故不能採用泰西根據戶口以定預算之法　預算表載經常收入四百二十六兆二十三萬七千一百四十五元特别收入四十五兆七十萬九千七百十元經常支出二百三十六兆十三萬八千五百六十四元特别支出一百三十五兆八十萬八千一百四十六元經常支出項下大宗用度爲陸軍部一百三十五兆八十一萬三千九百八十六元内務部四十九兆六十六萬五千四百九十元財政部五十三兆六十七萬三千六百九十一元海軍部十七兆十萬一千七百七十九元敎育部十二兆六十一萬七千五百八十二元特别支出項下大宗用度爲財政部一百七十五兆五十七萬六千九百九十七元陸軍部六百四十三萬八千七百二十七元政府發長電通致各省將軍巡按使謂恢復帝制之凖備手續刻仍在進行中並不因外人勸告而停止但茲事體大政府非將各種手續辦妥後則未便驟行改革故政府必須展緩帝制以待將來各省宜切實維持治安秩序云（二十九日） 
　　成都電　成都英領事徇交涉司之請巳照會英美僑民謂目下川境盜風甚熾如有將往内地旅行或運貨者須先呈報官場庶可予以適當之保護（二十九日） 
[譯電]  
　　北京電　此間德代表見報載英法俄三國運動中國加入協約消息乃極力阻其成事連日時訪傾向條頓民族之華員告以中國如嚴守中立則德國必出力擊破日本以除中國一害華員中有信德奥必於歐戰獲勝者但有識之輩則知德國海權盡失展 
長陣線足弱兵力終必有失敗之一日（二十八日）　　北京電　政府以松滬防務關係綦重故已大增楊善德之權准其遇急自由行事不必先行請示南京並命楊詳報鞏固揚子江下游防務情形（二十八日） 
　　北京電　袁總統第六女公子與清帝之婚約已於今日决定以溥倫蔭昌爲冰人現信此舉可使袁總統益得滿蒙之贊助（二十八日） 
　　以上譯字林報 
　　北京電　北京日人各界現信日本輿論必反對英國運動中國加入協約而日政府亦必不以協約國此舉爲然（二十九日） 
　　北京電　中國陸軍部之德顧問丁克爾滿陸軍少佐近爲敵人抨擊不已今爲避煩囂起見已告假屏居某寺（二十九日） 
　　以上譯德文報 
戰電 
[其一（英人路透電）]  
　　倫敦電　希臘大局復不安靜路透電社駐雅典之代表論及新牒文（該牒文臚列關於聨軍安寗及行動自由之要求）謂樂觀漸消疑慮漸長勞伊特新聞雅典訪員謂協約國要求希政府從連答覆大局殊可危（二十八日） 
　　雅典電　協約國復以詳文致與希政府以補前文之闕（二十七日） 
　　薩洛尼加電　布軍進攻庫拉斯蒂爾北面二十　 
英里之克魯希伏村居民大震塞國全境巳降大雪戰事或可因以停頓（二十八日） 
　　倫敦電　孟國公報謂敵軍從事偵察甚爲活動已作凖備數日旦夕將大攻孟國亞姆斯特丹電稱攻塞之舉行將告終　德奥今擬極力攻孟孟軍不日將被逐退回舊有之境待該地糧食子彈告罄則孟人在此戰爭中將不能立國矣（二十七日） 
　　巴黎電　今日下午公報謂亞土瓦夜無寗晷兩軍以炸彈及空中魚雷惡鬭曲折防地處最劇烈德軍於該處炸地雷一枚是役卒 
由法軍獲利法飛機一隊以大炸彈擲擊洛瓦容車站且迫令二繫留汽球降地法巡哨飛機一架在末斯河高地擊落德飛機一架今晚公報謂陸地戰事無可紀述惟空中戰事甚爲活動德飛機一架爲法飛機一架所追翻落維斯丹特外海中小艇往救者爲聨軍水面飛機及砲隊所擊沉去一艘法飛機以炸彈擲擊末爾郝斯東飛機停置所毁飛機三架南錫天空有飛機大决鬭德飛機翻落者一逃者一土軍第一次用煤氣進攻英軍未獲效果（二十八日） 
　　　巴黎電　德奥軍攻陷米特洛維柴及泊里虚蒂拉之詳紀謂敵軍於第一地獲有重要之戰利品塞軍於泊里虚蒂拉抵禦極勇敵軍人數雖衆而受創甚重兩軍相持十日塞軍至子彈告罄時始引退（二十七日） 
　　雅典電　塞維亞主軍現占據與阿爾巴尼亞邊界並列之陣地且與杜拉沙交通故已得一糧食根據地聞德布兩軍對於占據摩拉斯蒂爾問題曾起齟齬（二十八日） 
　　巴黎電　薩洛尼加電稱布國各報所載布國不欲占據阿爾巴爾尼亞之説殆恐土國復得塞拉斯耳土國現以兵七師團駐第第加志東北之薩夫里一師團駐末斯太發巴沙一師團駐伐爾拉一師團駐白加斯與君士坦丁各報謂塞拉斯問題尙未解决土耳其藉德國之助力必可恢復歐土至一九二年之界限（二十七日） 
　　雅典電　據確實消息希政府大約將向協約國提議請派軍事專家與塞國陸軍參謀部討論協約國通牒中關於薩洛尼加之要 
 
 

Page 3

 
 
求（二十七日） 
　　薩洛尼加電英國大批援兵昨巳抵此薩洛尼加之處冬令較往年爲早軍事行動恐將受礙君士坦丁消息請土政府見德軍蒞土殊爲驚駭决議不准德軍續至（二十六日） 
　　彼得格勒電昨日波京電稱波斯憲兵之瑞典敎練官彼此意見不合互向政府訐告目下憲兵等占據哈瑪丹大路聽德軍官指揮在山隘建築砲台以期掩護附近土國邊界之各境克姆某團體由德使指使刻與波京仍有活動之關係希圖運動波王及其政府聞土奥公使將回波京亦以運動爲目的波王深知反對英俄之政策必有危險然又不敢决行親近英俄之政策蓋波斯軍隊泰半由瑞士土德軍官統帶此輩竭力擬破壞英俄波之談判並擬造成新戰場於亞洲也（二十八日） 
　　羅馬電公報謂意軍於尼洛山境俘敵二百十人戈里西亞西北高地之戰事聨綿不止（二十七日）　　彼得格勒電公報謂東境陣地除敵軍希圖奪回所失之戰壕未果外餘均安靜（二十七日） 
　　彼得格勒電今日公報謂全陣線僅有小戰事高加索前敵亦有小戰俄兵在土爾特姆湖北面冒險用繩降一峻阪擊散土兵獲砲一尊德黑蘭方面自俄軍行抵安琪伊美姆·克里琪諸鎭後無事可報（二十八日） 
　　巴黎電今日下午公報謂昨日敵軍在末斯河西白桑村爾施用毒性煤氣未獲效果德飛機一架落于貝里宇巴克附近之愛恩河飛行家泅登岸上飛機爲法軍所毁今晚公報謂比境及松末河南有砲隊戰事聖米葉柯爾法砲隊毁敵砲一尊現悉敵軍在白桑柯爾用煤氣攻擊一役完全失敗德軍施用煤氣後復以砲隊猛轟法軍砲隊回擊甚力致德軍不能出攻（西軍戰况）法飛機以炸彈五十枚擲擊斯特魯米柴附近之布軍營壘及伊斯蒂浦法軍駐於塞垃河左岸者四策應塞軍起見已退至右岸退走之際毫無困難（東軍戰况）星期三四兩日法砲隊甚爲活動轟擊土軍重砲數尊敵軍砲火因而大弱土傷兵近抵君士坦丁者爲數甚衆星期三日有手擲炸彈戰事星期四日炸地雷一枚毁敵軍向法軍中央開掘之地道（逹逹納爾戰事）（二十七日） 
　　倫敦電俄京電稱德皇聞俄境德軍天寒惡戰困苦不堪特親蒞東境慰問勸其忍耐其演説詞中有汝其再出力一二次今目標已近不久即可大償汝勞汝爲吾之光榮吾知汝乏矣吾以爲戰事不數月可了但竟延長矣吾輩必當繼續奮力作戰以鐵掌與俄羅斯之熊爪相搏吾之子民與友朋其信吾言云云（二十八日） 
　　倫敦電與加里波里之英軍提携作戰之法將逹瑪將軍己抵倫敦（二十七日） 
　　米拉電吉青納貴族今晨由意軍陣線抵此怱遽游閲天文臺博物院旋即啓程赴土林（二十八日） 
　　亞姆斯特丹電荷蘭過海脱辣斯宣稱橡皮暫停裝運（二十八日） 
[其二（德人德文報專電）]  
　　華盛頓電駐美奥國大使署宣布十一月二十五日維也納公報云意軍在維巴區河口與桑瑪蒂洛之間日夜進攻意軍在桑米琪爾北面攻入奥軍陣線數次但屢爲第七及第二十七聨隊逐出意軍進攻桑米琪爾及桑瑪蒂洛均未得利意步兵數大隊攻擊哇斯萊維亞爲奥軍所敗有二中隊全數被殱奥飛機二架轟擊土爾美少（奥意戰况）孟軍在福加東面敗退奥軍在細尼加東南越過孟邊（巴爾幹戰况） 
　　又十一月二十六日維也納公報云柯索伏波里平原全入德奥聨軍之手奥軍戰於特里拉河上游者逐敵過哥爾斯河及柯米亞嶺占據開尼加孟軍在開尼加西南敗退奥軍現登洛維巴柴之摩克拉泊萊尼拉（巴爾幹戰况）伊森沙之戰局未有變動意軍仍在哇斯萊維亞境桑米琪爾及桑瑪蒂洛從事進攻意軍逐日轟擊戈爾士之敎堂民房建築物之損失共値二十五兆克羅蘭私產美術品等之損失不勝紀數（奥意戰况） 
　　又十一月二十七日維也納公報云意軍進攻伊森沙全陣線毫未得利奥國第二十二聨隊在哇斯萊維亞附近六次擊敗進攻之意軍意軍大受損失意軍仍在轟擊戈爾士奥飛行家在桑洛倫沙狄摩薩附近擊落意飛機一架（奥意戰况）奥軍在米特洛維加西面蘇哈泊萊尼拉追逐塞軍至孟國邊界奥軍於米特洛維加俘敵一萬一千人及能任軍役之平民三千五百人（巴爾幹戰况）（二十七日） 
　　柏林電（由塞維爾轉）十一月二十八日德軍大本營公報云德奥布聨軍仍在追擊塞軍德軍已占據米特洛維加西南之萊特尼克聨軍俘塞兵二千七百餘人獲戰品甚多（巴爾幹戰况）德軍於亞拉與蘭斯間勒維勒境内轟擊地雷即進占炸陷之處俘敵兵數人西境數處仍有炸彈與地雷戰事香巴業與亞貢之敵砲隊均頗活動（西境戰况）桀柯白斯台特西南布旭夫附近敵飛機一架被擊落於兩軍陣地間夜分爲德國巡哨隊取回巴拉洛維希西北俄軍進攻一次受挫而退（東境戰况）（二十八日） 
[東方通信社電（日本人組織）]  
　　東京電英俄法三國勸誘中國加入協約國方面一事今日經國民外交同盟會開評議員會議决反對（二十九日） 
　　東京電英國駐日大使葛林氏奉到英國外務大臣如左訓電轉逹日本政府同時卽　此旨發表 
　　北京有英中兩國之間正在商議締結同盟之風説英國非與日本協議之後無爲帶有政治上性質的商議之意貴使將此意旨通告日本外務大臣云云 
　　同時日本政府以非公式言明關於中國政治的無論如何商議非得日本同意或無日本參加不得而行（二十九日） 
　　北京電英國公使因洩漏勸誘中國加入協約之交涉爲外交史上重大之失敗傳聞有撤換該公使之説（二十九日） 
　　北京電禁止謠言之告示於本月二十八日發表（二十九日） 
　　東京電本届議會對政府策除政友會中正會同志會外各派交涉尙未見有端緖各派各再考慮協議之後重開交涉（二十九日） 
　　東京電第三十七次帝國議會已於今日召集午前十時議員登院選舉各部長及理事旣畢兩院遂告成立開院式定於十二月一日舉行議會開會因御大典擬延期十日係政友會提議旋經典黨反對不能成立（二十六日） 
　　東京電本届議會政府委員已經内閣議决以政務官正副參政官承充其事務官各省次官全不與聞（二十九日） 
要聞一 
[德博士台爾白洛克之戰局譚（再）（續）]  
若論波羅的諸省其人民旣大都爲日耳曼族則其地當然爲德國所有俄國必不能復據有之德國於此戰爭中將恢復小民族之自由余巳言 
之屢矣猶太人在俄境受苦不堪種種虐政慘無人道戰後波蘭境内之猶太人定見其所處之地位逈不若從前之困苦余雖不敢謂戰後反對希伯來民族之感情將根株盡絶於德國然余可切實聲明者國内反對希伯來民族之感情今已漸減將來必更減也余曰德俄單獨媾和之説博士以爲如何尼古拉大公今旣不處於要位而俄皇又向主張與德單獨媾和博士其謂俄皇或將向德國開始議和歟博士曰德俄單獨媾和即戰局完結之謂苟德俄約成則不出四星期英法咸將爲勢所迫而議和矣余曰博士對於德美誤會之點抱何意見博士微笑而答曰彼此誤會今漸澄清雙方衝突今漸平靜殊爲可喜惟德國某派人因軍火問題頗疾視美國余亦此派中之一人此余所不能不言者也余曰大約美總統威爾遜以爲德國旣以美政府偏袒協約國而協約國又以美政府偏袒德國交戰國雙方皆指摘美政府足見美總統行其所當行者固未嘗有所偏袒也博士曰美國按照國際公法行事揆諸法理固　不錯惟售賣軍火縱不爲法律所禁然不亦與美牒中美政府所唱人道基督敎道德及和平光榮諸高尙之主義大相逕庭哉此誠余大惑不解者也戰局延長實由美國軍火之售出爲之厲階然國際公法旣許之矣則美國只宜守其法律上所應有之權利不應高談理想而作空言也余信威爾遜篤信理想上國際政策但若威氏果主張實行之則必有以美國法律代國際公法之權而後可余曰戰爭中如威氏變更公法則世人不將指此爲破壞和平之舉動乎博士曰按法美國並不爲錯余之責言不過以道德爲根據耳余曰在博士觀之開始議和之期當在何日博士曰余意其期當不在遠不久當有合理條件之和約德首相近曾有言苟條件合理則德國即可罷戰言和余信威爾遜總統與羅馬敎皇必能爲和事老而使和約及早成立也（完） 
[戰費]  
　　華德日報曰美國報紙有今茲大戰自去歲八月一日起至今年十月三十一日止十五個月所需戰費與近世一百二十五年間統計大小各戰所需者之比較觀一篇據稱今茲大戰十五個月交戰各國共用有德金八百萬萬馬克（每馬克合中國銀元五六角之譜）而近世一百二十五年間歐洲大小各戰總共所需不過七百二十萬萬馬克並且拿破崙之戰與英法之戰曾經蔓延至二十二年之久歐洲各國國債之增加異常皆戰爭之結果也英國於一千八百十六年拿破崙戰劇閉幕之後共負國債一百八十萬萬馬克此外尙有短期活債爲數甚鉅及近百年間英國方得漸漸清理其債務至一千九百十四年　國所負債額尙有一百三十一萬四千萬馬克爾今經此一大戰不惟往昔所清理者勞而無功且遠過其舊逋之額數矣 
　　俄國於一千九百　九年其債額已有一百萬萬　布自彼時以來俄國國債又增有若干則不能確定然近數年來法國陸續發出鉅萬之金錢以供俄國實其國庫此可　言者而開戰以後英國出版之統計書所載俄國國債表皆以一千九百零九年者爲止至嗣後俄國所負者畢竟幾何則一槪不言可謂咄咄怪事此殆以英國檢查員不欲舉世共睹其同盟國經濟財政等狀况之統計表也 
　　法國於普法戰爭所輸於普魯斯者統而計之約於一百一十萬萬馬克而對於英國者近百年間法之國債日積月纍益形增大至一千九百十四年一月一日法國所負債額已有德金二百六十萬萬馬克（未完） 
編輯餘談 
[日本人之美日戰爭談（七）（王衡）]  
　　斯時也我艦密加殺丸Ｍikaga之首領急令濳水艇往攻阿哀台化號往不多時阿哀台化號艦身之右旁飛沬高　皓白無際羣以爲沉矣而不知受其刧者乃爲一美軍之潛水艇蓋此艇見阿哀台化號被困急往救怱促不自備適當我艇炸藥之　耳 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之個中消息]  
　　緩急之兩説國體問題政府初擬急亟進行　以定觀望之人心一以杜黨人之反對故關於籌備事宜如大典籌備處之設立御用玉寳之　定國體紀念章之製造經營不遺餘力乃自外交問題發生後遂一再特開會討論方針有某要人聞頗主張緩行以安人心之浮動並免友邦之口實故對於籌備各事表面上雖若急速進行内容實含有一種日趨　暫行擱置以觀動靜之態度然又據一説則謂變　　　動自五國勸告提出以來一時稍有躊躇擱淺之態度其實内容凖備着着進行今日多數之説以帝制實現預計在明年二月間據最近一方面消息正月元旦確爲實行帝制之期其一切應舉之籌備約於本年年底完全告竣云云姑並誌之以觀厥後 
　　商民之解釋政府以國體問題延期以來各省商民對於五國之勸告皆有電到京力爭而於各省同一口吻大致皆以爲干涉我國内政之漸多有憤激語恐因此釀成對外之惡感於國體變更前途轉生障碍聞昨日已有電分致各省行政長官飭關於此節向一般商民詳爲解釋對外方面政府自有主持各該商民不得有輕舉妄動之事云其實商民並不在有所憤激官吏則或有此狀態也 
　　對外之疏通自國體變更問題四國提出延期勸告後個中進行雖未因此中止然亦極力爲對外意見之疏通以免實施時之窒碍近日頗著效果茲聞昨晨陸代理國務卿晉謁總統有所商榷旋即擬具電稿飭由專電處向駐英法美日四國公使分别拍發至於電文内容以關防異常嚴密一時未易探悉 
　　劉氏之出巡海軍總長劉子英氏現以 
國體問題迄未解决江海防務最爲吃緊而福建江蘇廣東各要區尤屬重要日昨特呈明總統擬於本月内外親赴沿江沿海各重要省分巡閲陸海軍聨防辦法以防意外聞極峯頗表贊同諒日内即定行期也 
　　急切之催促湘軍後裔請願團昨有函來京力請催促帝制進行並電致該團代表速呈勸進該函措辭甚急切一似稍緩須臾即有大禍之將至者文中警句有惟其惡共和如蛇蝎是以望帝制若雲霓倘政府重違民意過拂與情則民心瓦解大局何堤不特中原塗炭即對於外人商務一切保護責任均將難以履行無論若何障碍必期無負初衷等語大約今日之熱心帝制運動者其措詞皆此類也 
[北京追悼鄭汝成之預備]  
　　上　鄭故使靈櫬定於今日上午到京所有迎接客員均於午刻齊集東車站　上皆繫黑紗以誌哀感靈櫬到站後即迎至先農壇於下午一時開追悼會會場布置聞巳分設前後兩堂後堂爲停靈處听前堂懸掛鄭氏肖像爲各界祭奠處所總統巳派海軍劉總長代往致祭一切祭文祭品均　美備各機關均派出十人預會此外北京武學總社則擇於月之二十八日就該社地址開追悼會以鄭氏曾充京師武學總社正社長故該社同人對於鄭氏尤深哀感軍警同人則擇定月之三十日上午十一時在先農壇内開追悼會至於陸海參謀三部聞亦特開會議一次所討議者乃此次祭奠是否爲國祭之一問題也蓋以舉行國祭當由總統及各部總長或派代表祭奠方合法律手續如認此祭爲國祭則各部祭奠人員係代表國家其個人名義或一機關以寅誼關係者尤須另爲祭奠方可如否認此祭爲國祭則設此一祭已爲了事矣大約第一説爲最有勢力云 
[京中救國儲金之意見]  
　　救國儲金之發還或繼續進行京中各部署對於此事意見各異（甲）主張分還者則有財政部之擬以之購買公債票分還各員及法制局銓叙局等之擬將儲金貯諸鐵櫃以觀將來（乙）主張不發還者如内務部之堅持不行交還與交通部之謂發還有損於國無利於民不必交還至於其他各機關尙未有何等之主張也京中報紙多爲進行之鼓吹而對於上海之發還尤多責難最近某京報忽載一消息云上海發欵之舉其主因係以上海儲金團主任虞洽卿離滬數日一切事宜無人主持致有此出人意料之舉自虞氏返滬後察知情形已將此議取消並於二十四日由上海儲金團電致北京及各省儲金團聲明前此辦法之錯誤並將取消發還辦法電告各儲金團至善後事宜及嗣後之進行方法聞巳由滬上儲金團各重要人員公同籌商而日來各處來電亦均不主張發還此欵云云滬團内情究竟如何局外者固無從揣測也 
[在滿韓僑發逹之别報]  
　　二十日東京報知新聞載云近來韓人之移住滿洲者日見其多據最近朝鮮銀行之調查現在滿洲全境内所有韓人之數南滿方面七萬二千七百十人間島十七萬三千零二人北滿哈爾濱齊齊哈爾等處七千八百三十二人共計逹二十五萬三千六百十四人而在滿韓　何以至如是之多究其原因大概如下一鴨綠江流域及間島人烟稀少之地土壤肥沃物產豐富尤適韓人之移殖二韓人農戶素以水田種稻爲其長技而滿洲沃野之地自有灌漑之利三韓人自亡國之後勢不得不出外謀生且其旦其在滿洲地方因與土著華人有歷史上之關繫故互爲親睦因而安堵樂業 
[滿洲近事漫錄（化險）]  
　　全滿海關之收入滿洲某關消息謂全國海關自本年四月起至六月底三個月即本年度第二期關税收入總數八百三十七萬零九百四十八兩較之上年同期收入實減收二百萬零五千三百七十兩中惟滿洲方面特别增收上年度收入一百零八萬八千三百五十二兩本年則收入一百三十一萬九千三百八十六兩卽增收二十三萬一千零三十四兩其增收　因係北　貿易之發逹所致茲將滿洲各關收入數目列後 
　　五萬二千八百十七兩 
三姓五萬二千八百十七兩 
琿春三千八百六十七兩 
安東十八兩六千零二十五兩 
大連四十四萬九千一百六十二兩 
牛莊三十萬零九千七百五十兩 
滿洲里五萬三千零六十九兩 
哈爾濱十五萬七千三百八十二兩 
綏芬河十一萬七千六百八十六兩 
龍井村三千八百九十四兩 
大東溝八百三十六兩 
以上統計一百三十一萬九千三百八十六兩 
　　客述長白之險要旬前長白縣因中日軍警衝突致起日兵渡江圍我縣城之駭聞一切詳情早詳前報矣茲有長白歸客談及當時景况並歷述險要之改隷尤爲利便之理由其言云長白爲前清發祥之地龍崗倚後鴨江臨前界處吉林韓國之間頻年開墾荒地尙多該處饒於林木每値夏秋之際綠林陰濃一望千里鴨江採木公司設立支局雇用中日人辦事駐縣城大街並有右路巡防撥軍隊一哨以保護地方巡警約五十名與韓岸只隔一衣帶水設遇警告驻紮對岸之日本守備隊憲兵往往藉口保護居留民渡江干涉致有種種衝突之事（前次係中日警兵口角開端後惹起日兵全營渡江佔守之舉動旋經排解了結）該縣毗連臨江距省千里地僻人稀盜匪竄擾危險異常常待省會調兵殊有鞭長莫及之嘆據地理上考察之該縣尙不如改隷吉林省較爲便利云云其語甚合情勢未知有人爲之提倡呈請否耶 
　　奉天旗人之生計奉省各旗人民生計困苦已逹極點雖有丈放伍田地價四成之生計費畫餅充饖迄今尙未領得實資盛京副都統三多氏目覩此情特向政府條陳安置東省旗官旗丁之辦法八旗協佐禦校檢其年力富强文理明通者送講武堂肄習武學一年然後插入二十七八兩師按照相等官階酌量位置其餘年輕旗兵如願充兵送入二十七八兩師入伍照陸軍章程與漢人一體待遇年老或不願充兵者則將此次所領之生計費購買戶兩股未放之官田耕種自食以免日後之凍餒並請將工戶股官田減價放給各旗丁以示體恤 
　　吉林商埠之近狀吉林商埠近數月來新來之日商日見增加其原有商號亦多起而擴張營業如西大馬路之新添者有御調菓子賣捌所曁建築請負業西洋洗　所等數處旬日前大正加冕紀念日僑舉行慶典是日凡在西大馬路日商所懸紙燈皆旁書朝日街在字而通衢路口亦有木牌橫釘大書朝日街者觀者訝之旋經當地某報斥爲非法以爲我國警察理應干涉越數日聞有除去名牌之説而日人自稱則尤以朝日街之標識爲定名觀此行爲可知日人對於此間之心理矣該路爲吉林日人最盛之區凡商店外更有日人所設之文化女校近經大加擴張由一班增至二班招取華生受課其郵便所原係鄧差一人投遞信件現以事繁亦復加增并將其　便所門面大加修飾表面上極形熱鬧 
[青島中日兩國人之最近確數（懐瑾通信）]  
　　日人佔　青島以來適届周年軍政署於本月初派員詳細調查現在青島之中日兩國人民戶口確實詳數茲巳調查完竣今據公布詳　如下日人在本年正月底調查計有四百九十一戶男丁二千八百三十名婦女一千二百十名合共四千零四十名迨至二月底調查戶數已增至一千零五十戶人口亦增至七千三百六十四名嗣後逐月遞增及至五月底竟超過一萬餘人今據十一月一日最近調查現在青島日人戶數共有一千三百八十九户男女人口合計總數共有一萬四千四百八十二名之多矣 
　　華人在本年正月底調查計有户數一千零四十三戶男女人口合計二萬零二百二十七名今據十一月一日所調查現在青島華人戶數共有一千七百三十一戶男女人口合計總數共有二萬五千三百五十九名比較德人時代戶口總數祇剩三分之一　 
　　現在青島市上華人因覓利甚艱勢難增多而日人則有當局者爲之設法指導源源而來者尙接踵不絶在身遊青島者幾將疑爲日本之市鎭矣 
[川省財政案中人之近訊]  
　　四川財政案被逮諸人看管至今巳數月矣當初看管時尙有審訊調查等舉動繼則絶無聲息外間多莫明其眞象現各員又紛紛交法庭矣茲將諸人情形略述於左 
　　前四川財政廳長劉瑩澤迭經承審處審訊後巳有小結束當時　氏大有繳出侵佔之公欵即可省釋之希望本星期六日巡按使又將其交法庭訊辦現其人尙看管於　都保衛團公所云 
　　前金庫收支官一人兼七差之林啟一自看管後經承審處審訊數十次均未供有侵占公欵確據十一月五號巡按使將其交成都地方檢察廳審訊近日林氏在暫收所中毫不憂慮嘗語人云我並未犯罪何懼之有近日雖有取保之説但恐一時難見事實 
　　前四川濬川源銀行總理黃雲鵬經巡按使飭交法庭後迭次設法取保旋又在銀行借得一萬元在地方廳繳納保證金取具舖保十一月十二號成都地檢廳牌示云案准四川全省承審處咨審林啓一黃雲鵬一案當經本廳分别提審訊明隨將林啓一收所黃雲鵬懇仍送還華陽縣看管在案茲據黃雲鵬取具舖保繳納保證金軍票一萬元前來查該黃雲鵬對於本案不無嫌疑自應看管待質毌庸懇保所繳保證金應即發還合行牌示仰該黃雲鵬速　原保來廳將所繳保證金軍票一萬元具狀　　 
　　前四川鐵路公司總理彭芬因侵佔公欵被遠交法庭訊辦近日彭芬頗自知不允賠欵不得了結乃將其雙流縣田賣出托人買前鐵路股票每張股票聞僅給價軍票二十餘元將來可作銀五十兩以賠公欵但將來賠欵時不知尙有無問題也 
　　前四川銀行行長唐宗堯被逮後即交承審處審訊近日正在調查一切昨開縣紳民唐克讓等向巡按使署具禀懇保唐宗堯巡按使批唐宗堯有應行查辦事件毌庸代懇保釋 
　　四川第一任金庫收支官趙文哲及驗契所委員楊竹蓀前因嫌疑被看管已於日昨釋出惟趙文哲仍取具連環妥保云 
[廣東陳輔臣槍斃紀詳]  
　　前充長洲砲台總台長陳輔臣於陳炯明獨立時被任升充虎門要塞司令黃士龍抵粤後因其和附黨人以同學之誼囑令暫避香江旋由趙越所部黃營長以其熟悉黨情介紹由趙越委任爲駐港偵探員舊曆八月初黨人張玉亭由南洋挾帶檯椅多具滿貯炸彈稱係預備運省爲中央起事之用　爲駐港軍隊偵悉會警協拿張逃而陳適在座獨被獲事經港官判罰五十元驅逐出境計在監押留兩月餘旋將罰款呈繳請准解赴汕頭（陳係鎭平人）現由汕頭軍隊捕獲派輪解省昨日已交軍署訊辦矣 
　　陳輔臣解省後龍將軍飭令朱委員提訊據供當與張玉亭相遇時本擬誘同來省捕拿不意翌日即爲港探逮捕亦祇以未向港政府掛號擅與 
携帶危險物之人窩聚判罰了案實無附亂情事等語嗣因加以極刑研訊始供認附從黨人不諱聞巳判定鎗决矣 
[廣西將辦有奬義會之風説]  
　　南寗通信云本年四月間有粤商楊某至廣西省城禀請擬仿廣東山鋪票例舉辦有奬義會每年繳餉四十萬元經官廳核准　咨財政部嗣因部覆力駁不准雖巡按使以財政困難一再抗爭祇許截留應解部欵印花及牌照税四十萬以爲籌抵而賭博仍不准開擱置至今廣西財政益復支絀八九月間幾於破產後又截留鹽税二十餘萬借撥廣東欵十萬再向中國銀行借五十萬始得度過難關然以上各欵亟須籌還而中央近日迭電嚴催解欵接濟又懼難關復見不能不爲未雨之謀雖辦理清賦漸有把握然收效當在明年緩不濟急正在躇之際聞有商人復來運動請試辦有奬義會前月王巡按到任後即聞其曾向財政廳調取楊某禀請原案大約即爲此梧廣西向來詩票盛行未嘗禁絶此次亦當併入有奬義會承餉至於道路喧傳謂番攤賭博亦將開禁則恐當局未必肯負此責任云 
[滇南雜聞]  
雲南爲產烟省分官府雖已嚴禁而各屬存烟爲數仍多日昨有 
休納縣巨商周和楊佩蘭等私運烟土一百七十餘包約計一萬數千餘兩先本由昆陽水道而來迨將至省城乃繞道寄頓於偏僻村寨名盧營地方旋被旁人看破私往商埠一署報告　派巡警多人馳往盧家營寄頓處搜查連人併烟一併拿獲解交巡警廳懲罰矣 
　　永昌縣屬杉陽地方本爲　永通　素有炎熱症之發現日昨有由該處來者云近日忽然發現鼠疫（卽漢省俗稱之洋子症）是病傳染頗速患者不過一二日即行斃命亦 
非藥力可治現在該處人民染此病而死者已不下五六十人因此生存者極爲恐慌紛紛遷避矣 
　　有楊士襄者本滇西籍家素富厚於四年來省考入法政學校於今年畢業日昨由省返鄉雇用轎夫二名一名志用一名謝洪順均皆貴州人已起行數日迨至賓川縣所屬該二轎夫見楊君行李沉重　知楊君必有資財頓起不良於中途僻靜地方竟將楊君主僕二人殺斃擄其財物而逃 
[鎭江鄉民反對清潔所風潮]  
　　鎭东清潔所開辦後即有人煽動鄉民聚衆反對二十八號早晨鄉民復聚集數百人滋擾街市勒令店舖閉門當經章知事拘獲首要解散附從始獲無事　　清潔所於昨晚（二十七號）得有秘密消息謂有人星夜分赴呼鄉鼓動鄉民聚衆滋擾當即具函縣署請爲預防章知事接函亦即連夜廣發韻示張貼各處文云照得城廂内外路政亟宜改良設立清潔處所均經立有定章灰糞照舊抽捐並無加收主張買賣原歸行戶小民毌得恐慌所章或有未善更改並不爲難業經傳諭該所再將辦法禀商聚衆罷市等情實屬妨害治安倘敢聽人煽惑則是自犯刑章不惜諄諄告誡誠恐無故驚惶舖戶居民人等各宜守分安常不料翌日（二十八日）果有鄉民多人麕集於鎭屏山下會議後齊赴街市向各舖戶勒令閉門並聲言挨店索銅元一枚否則恐將擾及聞内有關子成關子文朱勝昌等爲之領袖西門大街各店舖因見該鄉民等聲勢汹湧恐有意外乃一致閉門市面爲之震動警察事務所王警長得報即以電話傳諭一三兩區區長親往街市各舖戶曉諭一面派警彈壓各舖戶重以官長苦心維持始一律開市要塞司令部龔旅長亦以鄉民聚衆有碍治安立派憲兵及軍隊沿途彈壓並於租界各栅口加派憲兵以免釀成交涉清潔所柳經理以鄉民聚衆原因係由施戴王徐四姓等銜恨清潔所之陳玉發遂藉名在登仙橋一帶打毁糞桶及阻攔菜擔激怒鄉民以致糾衆上街滋擾幾釀巨禍特將施等開單面交章知事請予懲辦章知事以事關地方治安午後親蒞清潔所與各紳商會議妥善辦法以維秩序 
[南京快信]  
　　蘇省十月份應解部欵一百六十萬元僅解過一百三十餘萬尙欠二十餘萬元昨經財政部 
 
 

Page 7

 
 
電催儘本月内掃數解清勿再推延 
　　齊巡按飭令淮揚徐海兩道尹嚴飭所屬各知事查禁饑民南下 
　　財政廳更委釐員巳發表六合李嶽衡孔仙李夢仙同里蔣宗濤大勝關任輝裕龍錢章維鈞界口饒霆武 
　　齊巡按昨委陳時泌蕭揆昌沈應鏞王淦成芳姚日新等分赴各縣查禁烟苗 
　　馮將軍以現値冬令江防吃緊特電飭海軍總司令加派兵艦赴長江巡緝 
　　財政廳現委陳之琦爲本廳征榷科長 
　　財政廳准部頒新訂牙税大綱八條已轉飭各縣委從速切實遵辦 
　　中央電飭蔡督辦限明年上半年將三省存土銷盡不准再行販運務於下半年一律禁絶 
地方通信 
[蘇州]  
　　日人來蘇遊歷忙昨日上午有日本人二十餘名由滬乘火車來蘇前往盤門外二馬路日租界謁見日領池永林一然後乘驢遊覧天平山及寒山寺等處名勝古蹟本城當道派有警察暗隨保護以免滋生事端 
　　防範車站運貨夾帶滬寗鐵路輸運貨物向歸轉運公司代運軍警本不查驗惟遵章報捐納税而已自有國體問題以來謠言不靖而一般黨人隨在多有希圖乘機起事等等運動官廳防範因以益嚴現下寗財政廳長胡翔林爲防範私運軍火起見昨特飭蘇州貨物税所長葉增濤轉飭蘇悄滬寗鐵路稽徵員嗣後無論何項貨物均應詳細查驗始准放行以防夾帶而杜漏税 
[揚州]  
　　清理監獄江都監獄自審檢兩廳取消後所有民刑人犯一 
概移交縣署幾有人滿之患其候訊判决者不下五六百人曾由周知事詳請省憲委任候補知事吳錫官充當承審員帮同審清近聞積案巳大半審結目下僅存押犯十餘名云 
　　比賽足球蘇州桃花塢桃埠中學來與揚州美漢中學比賽足球前日晚間蒞揚後即旅居美漢中學内於昨日午後三時在該校操場比賽前往參觀者男女約有五六百人餘如第五師範第八中學商團體操會均着戎服整隊而入而商　司令劉隴西君特製小旗二面上書優勝兩字贈送兩校以爲紀念三鐘時兩校足球隊均身着球衣入場赳赳之氣溢於眉宇由監察西人發令賽至五時始止結果桃塢學生連勝八球高唱凱歌而散 
[杭州]  
　　鹽商又將開會浙鹽公所前次集議銀行附股組織公會各 
問題以當廣開各地本設有事務所凡有事件所中應負責任公會組織似屬贅舉至實業銀行附股贊成者頗少惟有少數承認一併具禀復奪現胡運使出巡回署以前項重要問題迄未解决頗謂商人玩延昨特飭催各該鹽商迅速開會議復茲悉浙鹽公所曁兩浙鹽業協會巳通告各地經商將設會附股兩事應如何進行辦法預爲研究俾開大會時决定實行並聞會議地址仍在薦橋鹽公所 
　　日昇昌之債權處分辦法日昇昌杭州分號閉歇後經理即時離杭一切簿據均被帶去以致該分號眞確之借貸總額無從稽核浙江高等審判廳曾據情函轉京師地方審判廳意在請其速派該號夥友携齊簿據來杭會同清算旋於十一月十八日奉部飭轉京師地方審判廳復函略謂日昇昌一案千端萬緖節經本廳詳請部示分段進行其分號帳據均經携回平遙總號由該縣封存則調查之次第自以總號爲最要分號次之而議定維持與否之辦法又以債額最多之北京平遙兩處爲最要其他各分號次之現在派赴平遙調查一節計閲半年之久甫經竣事亟應徵求北京平遙兩處總債權人之意見方可擬定辦法云云 
[安慶]  
　　知事獲匪給奬皖北蒙城地方民俗强悍盜匪充斥汪知事蒞任數載嚴加緝捕盜匪稍稍歇跡日前有　陽巨匪李玉懷被蒙城縣衛隊長汪光松拿獲由汪知事詳請懲辦旋經倪將軍轉咨李巡按將該知事及隊長一併給予奬叙以示鼓勵 
　　商輪請示保護壽縣地方近來創有興淮小輪公司該公司經理劉寳仁等逕赴巡按公署具禀懇准給示保護當奉批云輪船航行線路須經交通農商珦部核准註册給照咨行本署轉飭經過地方官妥爲保護歷經照辦在案該商籌辦輪船公司往來蚌正以利商民事屬可行惟曾否禀部註册給照禀内未據叙明所請給示保護之處應俟該商復到再行核辦 
[漢口]  
　　中國工廠之發逹漢口掦子機器製造公司創辦以來已歷數年卓著成效除因武漢軍興停頓外官利之外均有紅利去年分利一分二釐此後可望更爲發逹蓋掦子流域祇有此廠營業之盛幾有應接不睱之勢總經理王顯臣君昔年在香港英廠辦事嗣念祖國工業不興慨然就該公司之聘以其經驗成績推之將來必可蔚成一國之大工廠該公司本届股東會議以營業發逹時機已至必須大舉擴充方足以資肆應决計添招股本擴充製造云 
[濟南]  
　　平度古物之發見平度城西十餘里有文武二山東西對峙相傳泰皇東巡時駐蹕其間因以得名二山之北有江漢莊今秋土人掘窖尺餘之下得一瓦缶色白而大腹上歛其口高約二尺中藏古銅錢五百餘其狀爲刀形其文爲齊法貨更有四五字及一二字不等此地爲齊之故封則其爲齊國之錢幣無疑一時鬨傳遠邇爭往購之始僅售錢二百後亦不過五六百文云 
　　魯豐紗廠認股計數自巡按使公署通飭各縣勸認魯豐紗廠股欵後各縣知事及熱心實業之富紳莫不爭先認購聞各縣近日詳報認解股款者計膠縣王志勳股洋一千元緖訓股洋五百元曹魯信股洋五百元王啓甡股洋五百元李蓮溪股洋五百元莒縣知事認解股洋三千一百元 
[廣東]  
　　港商追　共和之異聞粤報載稱近日國體投票告終帝制决定有熱心共和之港商多人擬倣照追悼亡人之法在西環某處開追悼共和告終大會將於本月内進行該商等擬招集信尼兩班誦經超度先用木雕成神主牌一個寫有中華民國字樣僧尼等齊向中華民國之神主參拜環而誦經與打齋超度亡人無異且歡迎各界祭文等事誠創聞也 
　　設立航空學校巳准龍將軍巡按使擬聘飛機師譚根在　籌辦學校一事曾電呈中央請示遵辦現聞中央已電覆照准惟該校開辦費及經常各費均須　節昨由王警廳長傅知譚飛機師請其安心駐粤共策進行譚飛機師已允就聘至前日在大沙頭飛演之飛機亦由政府代爲購買原價係値小吕宋銀一萬四千元合廣東銀一萬九千三百元現在商訂價値將有成議云 
雜評一 
[新税之有益無害説（默）]  
　　近日中央對於推行新税有擇有益國摩而無害於民之言吾因之復有所感 
　　所謂有益國庫而無害於民者有三説其一先　税之性質爲良税歟有益無害者也爲惡税歟無益而有害者也其二問税制之善良與否税制而能普及於一般使人民公平負擔不　產業之發逹不侵人民之自由而得巨額之收入所謂有益無害者也税制而不完全人民負擔畸輕畸重阻產業之增長殺國民之納税力所至在在感覺苦痛而政府所得亦從而減少所謂無益而有害者也其三問徵税之目的將投諸生產的政務耶則他日自有報償直接間接均足助長一國之富力而國民之納税力亦增所謂有益無害者也將投諸不生產的政費耶則非特絶無報償且足消耗國與民之能力所謂無益而有害者也 
　　有益無益有害無害之分大抵不外乎此試問今日中國所行之新税於此三者何如矣商民之奔走呼號爲何耶觀往者而知來者此則非記者所敢言要在財政當局捫心自問之爾 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商會聨合會臨時會紀事（六）]  
　　債務訴訟案審查結果昨（二十九日）爲全國商會臨時大會之第六日上午十時二刻開會到者四十七人由向副會長主席將前日付審查之債訴訟結案辦法案由審查員劉有慶劉武羅人　章鐘生盛炳紀馬炎文陶起鳳邊福增顧松慶金愷宋度穆得　胡炳堃報告云查債務訴訟結案辦法計安徽南昌九江漢口福州太原通崇海泰各總商會海門商會上海錢業商董四川長壽商會鄒治平等條議辦法十件哈爾濱吉林兩總商會太倉張堰溧陽六合四商會漢口皮業商董擴充公斷處權限七件南京杭州兩總商會山東事務所滬南　陽兩商會修改公斷章程五件滬總商會議董蘇州總商會無錫商會寗波總商會請設商事裁判四件上海總商會請設商事檢察處一件京師總商會甲明京師債務原委一件江蘇事務所正陽關總　會及上海總商會商董錢廷爵普通評議三件共計　　三十一件經審查員逐案審議綜其大綱不外擴充公斷權限嚴定承審員攷成取締律師干　明定審判期限限制上訴調劑執行方法等種種主張均能洞見利弊惟希望立憲前途不能不維持司法獨立以冀收回治外法權本審查會之意以輔助司法不侵法權爲一定之標的則　於種種條陳採輔助司法主義試爲逐案提出繕具議案備政府之採擇惟滬總商會提議另設商事檢察處一案立意極爲周密但檢察二字與檢察廳名義不免混淆具權限内容亦宜稍加修正總以有益實際不侵法權爲宗旨庶度較易着手至商事裁判所　爲商事訴訟必要之機兹惟政府　因財政困難勵行減政主義原有之司法機關保存已屬無幾 
則商事裁判所之設當然尙非其時計惟有將商事公斷處章程完全修正依法組織以爲目前之補救將來國家財政充裕司法擴張再行提議及之辦理較　把握至京師總商會提出之捕災損害案曁漢口商會修議辦法件内亦有特别債務之議案凡因兵災而發生之債務訴訟白應有特别法之規定庶法院及商事公斷處遇有此等案件判斷有所依據本審查會一再討論意見相同提出報告在座均以爲然遂起立表决 
　　商會法案不成立嗣議商會法案意見書共四件江蘇羅店商會修正商會法公布後倘仍不能如願須預備第二次之請求江蘇海門商會商會法意見 
書江蘇張堰商會錢潤澤商會法意見書會報社經理馬　侯來函商會法問題經公議以現在公布之條文大半均照全國商會大會時修改辦理尙能適用目前無請求之必要此案毌庸成立亦由向副會長付表决均起立至下午二時開審查會由張會長主席 
　　商事條例案江蘇銀行意見書（續昨） 
又如第四十九條當事人不論何時均得聲請廢止往來結算契約等語此條自表面視之似有便於商人共實流弊所至足使良儒受欺刁徒取巧久於商業者自能知之舉此四項可以類推斯盞由於條目遇繁反有百密一疎之病此其四也原呈旣稱此項條例專以審度吾國現情爲主必須處處與向來習慣相宜方無窒碍查各處商業利息多至一二分者典當等類是也有少至二三釐者華洋銀行是也日定期與活期不同暫存與久存又異亦難拘以成數是以　清律例均止聲明至多以若干數目爲限蓋所以便商也　第二十一條法定利息以常年侂釐爲率向來重者減輕旣有無以招徠之慮　者增重更有力難負荷之虞商店慣向來　　購貨物無論時日遠近均必先看貨樣斷無僅定其種類之事第二十六條付給中等品質之規定殊不能合轉讓典質有價票劵凡受讓受典者必先持票赴原處照驗如有公告公示何致無從得知第三十六條第二項規定轉足以啓刁徒揑飾索詐之心似欠周妥華洋銀行及各項商店出入欵項均各定有利息甚或有活定期暫存久存之異數目不一向係各歸各算今四十六條第二項僅准索　算給日以後之利息以前作爲無效殊屬違反習慣且現在治外法權尙未收回如欲合華洋一體遵依一時斷難辦到　僅限制華商而遇洋商交涉不在此例無論事出兩岐　昭公允即華商亦心不甘服更難保不别啓爭端商業附資向來必有議單應否負連帶責　須視其議單爲標準今第五十五條因附資人允許　其姓名商號用於營　人之商號中即負連帶責任亦不免有流　檢點貨物雖極繁難不過十餘日即可竣事今第六十七條第二項凖以三月爲限是貽狡延者以藉口資也似與崇尙敏活之意不相合此外第一百二十條之債權第一百七十一條第一百七十三條之毁失損缺届滿一年俱因時效消滅尤爲習慣上萬難通行之事種種不合習慣而猶謂審度現情適宜定制其誰信之此其五也以上五條不過撮其大槪言之其餘應增應删應改者尙多未能盡舉且因其中文法深晦所陳各項有無錯誤亦屬不敢臆斷然愚以爲目前最要辦法惟有呈請大總統飭由農商部將此項條例中之外國名詞文法全行删除改用中國淺近文法再行發交各省各埠商會按條查覆以期悉臻妥善久遠可行管見如斯是否仍祈公酌 
　　道尹署開宴情形滬海道尹兼特派交涉員周金箴君於昨日（二十九號）下午七時就本署設宴邀請此次商會聨合會與會諸君已誌昨報茲悉是日與宴者爲聨合會正副會長張弼士向涉予商會總協理朱葆三沈聨芳南商會總協理　馨一蘇筠尙及各議董各商埠代表等共數十餘人上海縣沈知事淞滬徐警廳長亦均與宴座間互有言談由周道尹主席舉杯致敬一時觥籌交錯至　盡而散 
[上海市經董爲自來水廠事禀財政部文]  
　　上海市經董姚文枬陸文麓現爲内地自來水廠事具禀財政部云禀爲捧誦鈞電切實聲明仍求核示事案奉大部電開中國銀行陶監理清密據上海市經董姚文枬陸文麓電稱自來水爲地方衛生重要事項有人民生命關係不能專以營業爲目的請部維持等情查該水廠本係商辦於地方衛生不聞窒碍此次照舊歸商該市董等何庸疑慮且從胶粤商等創辦該廠因積虧太鉅幾落外人之手經前清江督查明飭由滬道以官欵百萬兩收回另行招商承辦迄未就緖茲本部將百萬官欵減成招商是於愼重官欵之中仍寓維持民食之意該市董來電語多誤會仰將部意傳知不得藉詞阻撓財政部儉印等因由陶監理函縣轉知到董奉此董等循誦再三有不得不切實聲明者謹爲大部陳之查前清江督端方札滬道文内稱飭道設法集欵收歸官辦宣統元年二月滬道蔡乃煌詳文内稱商辦旣多齟齬官辦又虞隔　擬先由官從權收回改歸地方自辦是年三月督撫會銜出奏内稱暫由官督紳辦一俟整頓就緖即交歸地方自辦各等語全案具在從無另行招商承辦之説此不得不聲明者一也當時奏准借撥之官欵但有二十萬並無百萬蓋八十萬係劉學詢擅用自來水名義向銀行商號抵押之欵而蔡道於收歸官辦時承認爲自來水之債務民國元年十一月經市議事會審查劉學詢交出之地基建築機器等物實在價値至多不過四十餘萬乃知蔡道所斷售價一百二十五萬浮溢至八十萬之多爰經董等以議會董會名義聨合呈縣轉請都督咨明財政部有案近因訴訟經上海商會指定熟悉機器工程之會員點驗估價大致相符况查宣統元年三月督撫會奏稿内　該道擬將商部生息之欵酌提借給係爲暫濟急需起見自應照准云云明係專指二十萬而言其銀行商號之八十萬原奏叙入公司原欠數内並不在借給官欵數内此不得不聲明者二也創辦之初雖係楊文駿唐榮俊出面實則早由劉學詢從中專主日光緖二十三年至二十九年七年之中因埋管阻塞民築地溝而生反對因勒派銷水而生反對因救火揩不放水而生反對皆由本地紳商從中和解至三十三四兩年之間又因出水渾濁又因議加水價又因　裝四城三帶太平地龍屢激衆怒復由商會從中和解如此之類不一而足蔡道詳文所稱商辦多齟齬蓋即指此然此猶窒礙之小者二十九年春間忽聞瑞記洋商因押欵到期不付將占踞水廠是爲全市居民第一次大恐慌旋經官紳會議以地方公欵移存清還始得無事三十四年冬間忽聞劉學詢將水廠售與洋商價百數十萬已有成議是爲全市居民第二次大恐慌旋奉收歸官辦始得無事此即部電所謂積虧太鉅幾落外人之手者實於地方衛生上發生莫大之危險豈但窒礙而已至於商辦之結果則以實値三四十萬之貨物索償一百二十五萬之價銀使地方衛生事業擔荷八十萬虚浮之債額即今大部減成招商實受從前辦之害猶得日商辦未聞窒礙乎此不得不聲明者三也自宣統元年三月起至民國三年十月止凡紳辦時期五年之中陸續添置水池水管陸續還去存欵欠款統計約有二十萬今蒙大部減成豁除五十萬則此八十萬虚浮之債額所賸無多此後彌補較易惟從前種種齟齬種種恐慌與夫債累之擔慮彌補之困難皆已深入居戶之腦筋僉謂前商劉學詢並無眞實資本專以水廠爲抵押品爲販賣品以致演此惡劇貽此痛苦前車之鑒猶在目前新商信用未孚何能坦然不疑以生命歸其掌握鈞電謂照舊歸商何庸疑慮豈知驚弓破膽覆轍寒心正因照舊歸商以致人人疑慮此不得不聲明者四也董等明知地方衛生其事隸於内務部商業註册其事隸於農商部皆非大部應負之責任但該商並未遵章註册亦未報明地方官廳其對付各方面專以遵奉大部所定辦法爲詞以致省道縣官皆無從顧問董等自不得不呼籲大部仰懇維持並非有所誤會地方衛生事業如果得人而理方且歡迎之不睱何有於阻撓若其再演惡劇則利害切膚豈能緘默亦無所用其藉詞此不得不聲明者五也總之自來水爲地方衛生重要事項有人民生命關係斷不能專以營利爲目的仍求大部將招商辦法咨由蘇巡按使飭行道縣正式宣布以重地方主義而杜壟斷董等有代表全市人民之責激切上陳不勝引領待命之至謹禀 
[五屬土洒商之呼籲]  
　　蘇松常鎭太五屬土酒商近因財政廳設局改征酒捐特拍電京省呼籲茲錄其電文如下 
　　北京財政部總次長鈞鑒蘇省土酒自公賣實行銷路已滯今財政廳復倣浙省紹酒成例設局加捐另立印花名目所定捐率不間價格貴賤分量輕重一律征收且紹酒仍照舊章蘇省土酒獨加苛税蘇商民不堪命死難承認籲懇大部飭廳收回成命以安商業惶迫待命蘇松常鎭太五屬酒商聨合會叩 
　　南京巡按使財政廳長鈞鑒蘇省土酒倣浙省紹酒成例貴賤輕重一律同征商等生計將絶萬難承認五屬同業聨合開會公請收回成命否則只得停市改業羣情一致迫切上陳餘詳公禀蘇松常鎭太五屬酒商聨合會叩 
[建造護軍使署之預備]  
　淞滬護軍使楊善德君擬建護軍使公署於龍華火藥局附近曾飭工巡捐局長勘估在案茲經代理莫局長派工程部工程員前赴該地詳細測勘業已繪就洋式房屋圖樣估計造價呈請楊護軍使察核聞工料價値約需數萬金之譜現已呈請上台撥欵以俾興工 
[偵探拿獲黨人]  
　　淞滬警廳偵緝隊隊士李振球於昨早八時許在滬寗車站協同車站偵探李廷財朱寳大拿獲政府通緝之黨人某甲一名寄　五區警署候禀明徐廳髭核辦 
[浙偵探電緝刺客]  
　　浙省駐滬偵探日前據線人報告現有黨人甲乙兩名携帶危險物品前往浙省圖刺軍警要人甲已於二十一日附搭商輪先往寗波乙爲東海縣人扮作鄉民身穿元色布馬褂下繫藍布作裙亦於二十三日乘江天輪船赴甬談爲緝究等情該偵探得報時江天輪業已開駛出口不及拘究遂飛電寗波當地軍警截拿迨該輪抵甬該處軍警即下輪稽查搭客果有其人搜其所携竹籃内有黃芽菜四株每株挖空菜心各藏炸彈一枚並在某乙身畔搜獲信札數函現將人物一併拘留甬地俟　　後詳請興武將軍核示 
[朱耀南同黨一體槍斃]  
　　二十七日護軍使署提出黨人朱耀南押赴西砲台鎗斃一節已誌昨報茲經切實調查悉是日執行死刑者計共三名除朱耀南外尙有王中亞韓長生兩名與朱耀南係一案之共同犯是日由營倉一併提出押起西砲台一體鎗斃 
[亞細亞報舘炸彈案請速引渡]  
　　駐滬軍署前日接中央來電略謂圖炸亞細亞報館案内現禁捕房之楊炳南談桂福蕭美臣等三名業經捕房質訊旣據供認自應内解歸案訊辦飭速即磋商領　准將該犯等引渡到署研訊明確按律懲辦以肅法紀等因故由軍署於昨日轉致該管領事請速引渡矣 
[大沽路又有刦案]  
　　公共租界大沽路五百三十二號門牌祥泰豐小京貨店於前晚十時許突來盜匪甲乙丙三人甲匪執有手鎗先在門外向内開放一響擊壞玻璃橱窗乙丙兩匪即躍入店堂各出利刃嚇禁聲張搜刦銀洋不得遂將賬檯上所有銅元十七千傾入麵粉袋内負之而逸臨行又開放兩鎗示威迨老閘捕房聞警立飭通班中西包探前往兜拿該匪等巳早遠遁即向事主詢問情形據稱該匪等形似小工口操江北音等語並勘得橱窗堦沿均有鎗彈痕跡遂據情回禀捕頭轉禀麥總巡通飭各捕房中西探捕一體留心偵緝 
[西華德路刦案已破]  
　　粤人梁阿星陳禮初任自揚前日午後與自稱某學校敎員之何坤山同在虹口蓬路五百三十號門牌粤妓院内狎游被虹口捕房八十四號西探目利扶司與華探宋掌桂王四　查見以其形跡可疑一併帶入捕房詰悉與西華德路板橋弄九十一號門牌陳見生家被刦値洋四百十元之金飾一案有關立傳事主到場指認得梁阿星確係在内故於昨日傳同見證婦人王李氏陳梁氏陳温氏將梁等四人押解公共公廨請究先由中西包探上堂禀明前情繼由陳見生投訴當時被刧情形並指認梁阿星亦在場搶刦兪代襄讞核供商之英領卓君判梁等仍帶回捕房候查明於禮拜五研訊 
[查獲北海路攔刦匪徒]  
　　匪徒李阿橋混名花鼓桶係伏誅巨匪廣東桂林打勿殺阿法等同黨迭在公共租界糾黨搶刦通緝未獲近因該匪與在逃同黨在六馬路持械攔刦雲南路福祥里某妓院鴇婦莊老四値六二百四十元之金鐲逃匿虹口西華德路前日被滙山捕房華探目劉森堂查獲昨晨押解公共公廨請究經中西官略詰一過判李押候查明有無别案並知照事主到堂再行訊究 
[寰球學生會組織第二次演説競爭會]  
　　寰球中國學生會近又組織第二次各校演説競爭大會於前日下午二時半開籌備會到者有金陵大學代表張坊南北京國之高等師範學校代表張士一杭州之江大學代表會傑華本埠約翰大學代表陳守庸德華高等工業學校代表舒昌瑜黃弄商業學校代表金虎伯東吳大學第三中學代表孫聞遠澄衷中學代表邵步超寰球中國學生會中學校代表董東蘇等九校此外尙有已允入會而未派代表者數校當由該會演説部主任朱少屏君提議各種條件已經公同取决者如下（一）日期定十二月十八日下午二點半（二）地點假上海西門外江蘇省敎育會三層樓大廳（三）演説員每校至多派兩人（四）演説時以九人爲限先於十七晚八時開甄别會於本會所（五）演説時間以十分鐘爲限至九分鐘時由時計員按鈴報告（六）評判員先由該會推舉十二人再請與會各校投票公舉甄别會評判員三人演説會評判員三人（七）演説語言最好國語否則上海附近能解之方言（八）贈奬凡第一二三名各贈奬章其第一名加贈優勝旗一方（九）演説員有自由選題之權惟其言論責任由各校擔負（十）演説之先後以拈鬮法取决并聞此次未赴籌備會各校如願遵章加入者儘可於十二月十號前報名加入云 
[通俗宣講社宣講記]  
　　通俗宣講社於前日（二十八日）下午二時在大東門内火神廟（即中區宣講所）開第八十五期宣講會先由發起人袁頌豐請中區理事洪賡揚主席報告次由王志公講不吸捲烟以重衛生陶錦園講作事忍耐力能成就金松甫單貽孫講振興實業挽回利權葛雲韶講國民宜受敎育汪龍超講郵便儲金方法（按郵便儲金南市簽名處暫設在大南門外中道橋南首貧民學校内由尤惜陰君所提倡者）並由少年宣講團分贈印品至薄暮時振鈴閉會是日聽講者擁擠後至者幾無容足地預由徐廳長派警長數名在場照料故秩序尙能整齊 
[保護測量隊之通飭]  
　　護軍使署接宣武上將軍行署飭開據江蘇陸軍測量局長高鏡詳稱竊職局三角地形兩課出張日期及計畫區域業經詳奉軍憲批准　案每次派員迭蒙通飭一體保護俾測量業務得以通行無阻惟此次出張滬海蘇常金陵道轄各屬仍乞軍憲飭知各該道尹轉行各知事並請通飭駐在各地各軍團實力保護以利進行等據此查測圖關係軍事計晝極爲重要自應按照此次　訂區域分擔保護除飭知各道尹外合亟通行轉飭各軍團一體遵照 
[請飭小輪暫緩行駛]  
　　蘇屬水利工程現以天寒水涸正可督促進行故在吳江某處開濬河道塡築堤塘惟恐内河各處小輪往來該處行駛有碍工程而該處鄉民亦以新築堤塘尙未竣工行駛小輪鼓浪冲激恐有此修彼損之慮故由鄉民徐順生等五十餘人聨名禀請道縣及江南水利局江海關施監督請爲禁阻各局小輪暫行停駛或行經該處開駛慢輪以維水利等情聞施君除諭飭華商招商吳興立興寗興各局小輪遵照外並以某洋商亦有小輪開駛故特函逹道尹公署請與該國領事交涉轉飭該商輪一體遵照辦理 
[姚市董提出辭職書]  
　　上海市經董姚子讓君自充任經董以來對於上海市地方事務罔不盡心擘畫措置得當茲因擔任上海修志局總纂事務較繁不遑兼顧昨已提出辭職書呈請縣知事懇免市經董一職以便專心纂述邑志未審縣知事能照准否 
[朱局長定期囘任]  
　　上海工巡捐局局長朱壽丞前因母喪治葬呈請前鄭鎭守使給假一月並舉薦本局顧問莫子經代辦職務在案茲因一月假期届滿已呈明上峰定於十二月一日回局任職 
[查獲鹽城縣盜案嫌疑犯]  
　　前日有長江巡閲使駐滬探員林世豐協同淞滬警廳偵緝隊在閘北天保里資獲鹽城縣盜案嫌疑犯王金富徐福生二名寄押閘北司法科候訊核辦 
[因竊案搜獲槍彈]  
　　江灣鎭開裕泰馬　之某英人日前投六區一分所報稱被竊賊掘洞入内竊去時表一只現洋銅元約四五元請爲跴緝當經趙警佐派　勘查於前日在該馬房附近一千二百二十三號門牌内查獲嫌疑犯嚴龍海嚴友生二名並於龍海之妻嚴宋氏身畔搜獲實彈白朗寗手鎗一支又子彈數十料後膛槍兩支解所略訊之下於昨日解送閘北司法科訊辦矣 
[售賣嗎啡之飭禁]  
　　蘇省齊巡按使查得嗎啡藥針以奉賢南滙兩縣各鄉爲最多每在茶館酒肆明目張胆代人刺入肌膚年深月久四肢腐爛毒發喪命者不知凡幾若不嚴加查禁此毒難以盡滅故於前日飭由奉南二縣雲馮兩知事派警分赴各鄉切實調查如有售賣嗎啡藥針者即行拘解按照販賣毒藥害人條例從嚴懲辦以重人道而除毒害 
[巡警被控行兇案之根究]  
　　胡家木橋積善里鞋底匠張明清因被巡警宋興林等搜查之後回家身死由尸父張元奎控被該警等兇毆致斃經地方審檢廳訊供决定宋興林實犯刑律第三百十三條第一欵之罪判令收押再核在案茲悉尸父張元奎到廳一再具呈堅指伊子張明清實係被毆身死有人可以到案作證要求伸寃等語審廳袁廳長以案關出入商之檢廳林檢察長飭傳在案一干人證以案昨日午後委派端木棻推事官並鍾檢察官開庭研詰先據張元奎訴稱高郵人兒子張明清生前身體强壯素無疾病且無烟酒之癖每日從寳善街大馬路各鞋店收貨往返者數次是晚被胡家木橋附近第十二崗位巡警宋興林並加崗之王清源巡　巡警李有義等以搜查被毆因傷身死當時與我子同行目見　毆之證人某甲現亦到案求請訊明伸寃云云尸叔母張王氏供稱姪兒張明清每日收貨歸家極早是晚至十二點後未見回來小婦人正在詫異間忽聞門外響聲急出啓視則見姪兒倒臥大門之外當向詰問據稱途中被巡警毆打因此受傷等語氏聞悉大駭立偕夫兄張元奎等到警局控訴局中反稱爾等江北人往往藉端訛詐遂不問皂白將我等收押次晨雖奉開釋回家將明清舁赴醫院求治據云有傷當日歸家延至半夜因傷而死此係實供叩求雪寃訊之尸妻張周氏供訴略同並據證人某甲上堂訴稱是晚與張明清同行歸家迨行至胡家木橋左近該處十二崗位巡警宋典林與李王兩警攔阻搜檢小民上前干涉被宋等推開張 
 
 

Page 11

 
 
明清亦因此不服與之爭論小民在旁遙見宋興林首先猛踼一脚在張明清小腹上繼見李有義將明清批頰二下王清源以鎗桿打下然後將明清所帶之包打開查無違禁物品始行送回是實質之宋興林供稱是晚見張明清持包經過因値戒嚴期内且形色慌張上前搜檢明白實係鞋物並無他件旋即放行不料明清適値飲醉忽爾倒地我等當即送回並無行兇之事李有義王清源兩警則由巡長趙秉魁押解上堂所供與宋略同問官得供以宋興林等所供各節殊不近情一再駁詰執定如前問官謂曰此案内容本廳早經調查明確判宋還押李王兩警仍交趙巡長帶回張元奎等着退去候示 
[驗明被人勒斃之男尸]  
　　二十八保十二圖地保李梅卿前投地方檢察廳報稱靜安寺西汪家弄附近小河内有一無名男尸身有傷痕請爲相驗等情前日下午林廳長委派褚檢察官毛檢驗員等前往驗得該尸年約三十餘歲指上帶有三錢重金戒一只上身穿一柳條短衫下身無褲其褲棄於尸邊頸有麻繩一條委係被人勒斃餘無别故塡明尸格判由堂收殮發封候返廳禀復候緝兇犯究辦 
[陳家安在押病斃]  
　　陳家安因案收押患病發送新普育堂醫治無效延至昨日身死報請地方廳派員往驗無訛判令棺殮尸棺交尸妻領回埋葬 
[認税人請求核減]  
　　本埠各認税機關以今歲商業凋敝近届冬令猶無起色以故收税困難咸有禀求減捐之動議而認辦船隻税之譚景祥及承辦東南兩區清潔捐等商人亦以收税困難首先具禀工巡捐局備陳困苦情形請求核減捐數未知能照准否 
[分運單貼用印花之核定]  
　　本埠各商家對於税務總公所在捐票分運單上加貼印花税一節曾經請求吳所長從寛辦理在案茲經吳所長核定嗣後應購貼一分税證以示體䘏故日來分運捐單均照貼一分印花矣 
[滬寗車站又獲烟犯]  
　　烟犯吳可明帶烟膏九錢又洪子靑帶烟膏二錢半烟泡五分紀雲初帶烟膏四錢王根斗帶烟灰一小包前日在滬寗車站被五區探警查獲一併解送閘北司法科押候訊明核辦 
[攫取金挖耳之判押]  
　　皖人陳阿芝前日午後在福建路同慶里弄口攫取松江婦人馮李氏金挖耳　逃當經氏夫馮國元追獲嗚捕拘押昨解公共公廨請究中西官訊知陳係過犯判押西牢九月期滿帶堂再核又王顧氏控匪徒顧阿仁在南京路公興里口攫取金挖耳等情昨由捕房將顧拘解公共公堂請究原告偕證朱錦卿及管門印人上堂證明當時被攫情形訊之顧供詞圖頼中西官以人贓並獲豈能狡頼會判顧押西牢半年贓交原告領回 
[誘拐弟媳之扭控]  
　　寳山人周德生前日扭同鄉侯阿大至四區警署控稱伊弟媳周張氏被侯誘拐捲逃今在閘北與侯遇見請爲究追等語經姜警正向侯詰訊據供前在鄉間與該氏認識並無姦拐情事姜君着暫押警署聽候查明核辦 
[妻不以爲夫]  
　　無錫人錢　它之妻葉氏近因反目私逃出外迄逾半月招尋無蹤昨日適在大東門外山春樓茶肆内撞見葉氏與海門人李成林同坐啜茗當即上前詰問氏不認爲夫婦錢遂鳴警一併帶至第一區署據氏供稱與錢姘識因彼不顧家用且加凌虐故而逃出等語質之錢供詞不符飭即移送警廳司法科訊究 
[軋傷機匠醫愈出院]  
　　機匠魯樹松前在龍華興發榮機器廠内工作不愼被機軋傷手足等處由廠主函送同仁醫院醫治已於昨日病愈出院矣 
[紹介新刋]  
　　無錫丁仲祜君醫家也而又遂於文學所著醫書久已風行於世近更於讀史時採錄古人之嘉言懿行輯爲一書名曰少年之模範中叙古人事迹均係出於正史少年讀此實足爲進德修業之一助其總發行所在靜安寺路醫學書局昨承丁君惠贈一册書此介紹并誌謝忱 
[氣候報告（上海徐家滙天文臺天氣測候報告）]  
　　已過者之報告十一月二十八日中國之反旋風爲勢更猛入掦子下游斐律濱之低度入於南海與緯線第十相近山東南部有猛信風北方凉風無定向上海晴二十九日氣壓仍升已過折中數五密理上海天晴而寒（最低三十三度八）本季初次有白霜二十九日下午四時前二十四小時内上海氣候温度至高五四·四至低三三八去年同日至高六一·二至低三四·一 
　　未來者之推測二十九日下午四時三十分豫測南海巴拉塞爾斯南面風浪頗大海濱一帶有烈信風天晴而冷 
雜評二 
[畫歸諸官（納）]  
　　地方上之捐税奪而歸諸官官用之地方上之公產奪而歸諸官官賣之地方上之事業又奪而歸諸官官指揮之將使今後之地方無一錢無一產無一業之存在若是者何也曰搜括之策不可僅及農商工賈而必普及於地方之一般也然而錢旣歸官產旣歸官業旣歸官則所謂自治必須恢復者吾不知將來將以何者自治耶 
來函 
[孫銘來函]  
　　謹啓者頃見貴報時評體育之潮流一則具見箴貶勉勵之盛意凡吾體育界均應謹誌勿忘顧鄙人竊有進者以爲體操雖能强健身體然不如中國舊有武技之切於實用提倡鼓吹尤爲急不可緩滬上以租界爲集中之點其問無中國體育之場雖現在滬北有精武體操會滬南亦正在組織每苦地處偏僻交通不便最好於租界適中之處多設傳習所以便學乾則吾滬體育界之風發雲湧定可預期鄙人昨致精武體操會一函曾有請其組織傅習所於租界之舉茲將原函錄呈敬乞先生附登來函欄以資提倡無任感荷孫銘謹上十一月二十九號 
[附錄致精武體操會函]  
　　諸公先生均鑒日前貴會舉行第三交畢業禮並開秋季運動會鄙人躬與其盛具見提倡國技成績昭著莫名欽佩本年春夏之交曾有同志七八人擬入貴會學習旋以相距太遠往來不便且天雨之時道路泥濘頗難行走緣是作罷深用惘然此次躬逢盛會夙昔未償之願不覺有動於中以爲貴會如組織傳習所於租界一面登報招生則有志之士自必聞風興起前途發逹定可預期際此國家多故凡吾國民正當磨礪以須俾爲國用諸公宏識又具熱誠當必有見於此敢布區區惟希鑒察專此即請大安 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬大人老爺致先生書] [  秋心]  
　　先生閣下溯自民國成立來　數百年相沿大人老爺悉爲閣下冺滅無存降格辱身斯莫甚焉何也夫齒爵德三者俱尊而歸以先生之稱猶可也乃自有閣下稱謂以來而用之者竟無分别算命也卜筮也談相也堪輿也瘍醫也無論貴賤而悉以先生呼之甚至茶肆中之説書者亦呼之爲説書先生妓院中之拉胡琴者亦呼之爲烏師先生夫以此種之人固無齒爵德之可言也而世莫之察均以推尊致吾黨之高居顯要者亦爲所混薫蕕无别涇渭同流誠名器上之世玷也且更有進者彼世之稱先生也並稱先生之妻爲先生娘由是催生之穩婆縫紉之傭婦俗無以呼之亦多呼爲先生娘嗚乎妻以夫貴以吾黨之置身朱紫妻爲命婦而乃與此等卑汚之流　其稱謂尤可痛也今幸矣國體行將變更從此吾黨大人老爺之聲聞又復嘖嘖人口即安人恭人之稱旋　受諸誥命而閣下之所謂先生先生娘者將拭目以俟其消滅也草此速請行安大人老爺上　 
譯叢 
[聖城遊記（英國希波斯冬著）（續）] [  甦]  
　　派來司丁之女子年滿十二其第一想念即爲婚事盼望少年男子買之而去不言娶而曰買者蓋派來司丁居民信奉回敎者實佔四分之三買妻乃回敎敎律也派來司丁之男子年事至二十左右而能自立門戶者必四出探訪冀得相當之女郎女郎之價値視女郎才具姿色及女郎家門第而爲等差凡男子選中一女郎之後歸告其父母先由其母率領其女及其女友蜂擁入女郎之家窺視女郎如女郎之家居别村者則必盤桓數日以窺女郎烘製麵包如何精美在家操作如何勤勞而女郎之姿色又三致意焉尤要者視女郎之雙眸靈鋭與否中選之後更由少年之父偕同友人入女郎之家審查一過如果滿意者乃正式向女郎父母求婚得女家同意之後兩家貿易於是開始談判談判恒費時日蓋磋商價値至不易也價値自二十金錢至八十金鎊不等交易旣成新郎於正價之外結婚時之一切費用亦須由新郎供給此外須備新衣一襲贈新娘之母又備禮物數事贈新娘之父以及新娘家之戚友復備少許禮物贈新娘所居村中之客室而結婚時之筵席亦須新郎　辦至於新娘之父則於正價之中提出數成給其女爲置備冠上所綴大銀圓之用復備衣飾贈嫁尋常之家僅製衣一襲棕薦枕頭各一事而巳 
　　結婚後之八九日間新郎在客室中大開跳舞會新娘則在夫家尋種種之快樂此爲娶同村者而言若娶别村者則結婚之前一日新郎偕其親戚及其友朋至新娘家迎娶凡預迎娶之人必穿燦爛之新衣能騎者跨馬以往且各持其所有之兵器厥狀乃如畋獲而豢養牛羊者且牽牛羊以俱去旣至新娘之家盡宰牛羊以饗村人村人乃聚而大烹新娘戴結婚之冠面幕紅綠之紗所有贈嫁珍飾盡綴身上外披男子所穿之大衣乃擁新娘於馬背或駱駝背上迎娶者鳴槍呼嘯蜂擁而去及至明日新郎新娘之代表至村中敎長之前簽字於婚約之上堂中除簽字之代表及兩家近支親族外不得擅入而新娘永不能入焉手續旣畢新郎即設筵以欵親朋宴畢跳舞會於是開始時新娘則於新房之中從事裝扮兩頰之上塗以金箔眉睫則塗以哥爾使黑復加面幕兩臂滿塗胭脂卸其大衣而易以新娘之禮服裝扮旣畢即召新郎入房羣人乃復鳴鎗呼嘯擁新郎入房入房之後新郎第一步之手續即爲新娘除去面幕揭去頰上金箔一對新夫婦遂相對酌酒房中僅新娘女友陪待初不准男子溷入自後新娘日惟尋快樂爲事然時期甚暫數日之後即穿尋常之服從事操作矣 
詩選 
[自石屋嶺遊烟霞洞午飯理安寺沿九溪抵龍井與常清上人品茶] [  漱巖]  
　　連山走陂陁短嶺橫石屋竅塞泉不鳴丁冬歇水樂烟霞古洞天石筍轟山腹江光作盆傾亭秀對崖擢迤邐復西行村屋團林麓云是翁家山午雞啼喔喔夾道交清陰天香散金粟一去三里遙理安進遘深谷嵐翠拂晴松清響滴露竹甎塔保母銘（吳興周夢坡追薦母董夫人建塔寺前）天龍一指　石經嵌金剛鈴鐸張八角來登三摩地翛然脱塵俗活泉隨地湧歸雲就檐宿齋飯僧厨香佛果祇園熟背山向北走緣溪度九曲水清可見底游鱗數六六時聞靈禽鳴千章圍大木徑草與腰齊寒風戰簌簌幽絶無人烟蹄跡溷麋鹿山蟹橫路行拒人兩螯卓掛山墾梯田秋茶老轉綠采茶女提籃行歌赤雙足脱帽憇斷澗掬水洗塵目纍纍排釘步石激　怒汋苔衣沒屐齒欲度又踖踧一峯如鸞翔一峯如虎伏左揖而右讓前往而後復忽然開堂　巖腰挂飛瀑靈境非人閒路險如入蜀所以多崎嶇一屏俗士轂蹀躩穿風纂萬竿戞寒玉寺牓書龍井斷碑牆角朴老僧前致詞客來胡不速持缽汲龍泓滌我塵萬斛禪榻拾墜歡舊遊緣再續一甌荷露清絶品佛國獨西湖好山水靈芽妙孕育可异元豐時佳名未著錄不令辨才師餉彼蘇玉局選材人試院熟煎味清濁吁嗟香光詩捫壁還細讀（壁嵌董香光茶歌碑）包裹久罷貢世好盡碌碌錫蘭反見珍流種入身毒舶品來咖啡味更奪清馥古魂呼不醒知味將誰屬仰天一長嘯隔溪駭樵牧不如且歸山還予舊巾服生命託長　松根　老茯何當畢婚嫁遊草編五嶽煩惱皆掃除團蒲禮正覺 
小説 
[家庭小説嫣紅刦] [  常覺小蝶合譯天虚我生潤文]  
　　第七十七章（續） 
　　吾嘗聞佛家有緣孼之説其果因往往種於無形而其遇合亦復出於意料之外今皮靄卡與威廉夫婦之相遇殆類是矣向使威廉逕往巴黎度其蜜月即少作勾留而不來游於此者則與皮靄卡亦未必遇故吾謂此冥冥之中殆有鬼神主使不令天下终有秘密之事也讀者疑我言乎則我請爲讀者追叙威廉當夕與皮靄卡相見之事其時已爲晚間之十句鐘有女敎士來見威廉謂苿特冒史病且殆願麥歇一枉顧當有語相告威廉　而行至則皮靄卡方坐於軟榻上面目慘白較日問益復憔悴顧肺喘特甚乃不能睡室至狹僅有綠色之電燈發爲青燐照及皮靄卡之面瘦骨柴立衣大衣一襲尙爲初至海兒斯東時所製者補衲綴如疔痘目悽然無光視威廉曾不少瞬女敎士闔門退去皮靄卡乃顧威廉細聲曰密斯特好禮倍登吾本不甚識君然密斯安西來吾固識之以現狀度之密斯安西來殆已爲威廉笑曰然已爲密昔司好禮倍登矣皮靄卡曰吾祝君二人偕老言次微笑而笑容乃益悽又曰君近狀當甚佳威廉曰謝君吾已爲密斯特安西來股東矣皮靄卡曰此非雪笠兒所希望者耶卽於密斯梅麗渠亦何嘗不存妄想然我固早巳叱之曰咄汝何人密斯梅麗又何如人而乃存此想乎雖然彼人今又何作威廉曰賦閒耳皮靄卡曰吾固早知其如此但喬治又如何威廉白聞巳赴澳頗有希望皮靄卡曰有此一着差可人意其諸女郎亦已嫁乎威廉曰未也皮靄卡曰豈愛格來得亦未嫁乎威廉曰然曰渠意蓋在好克司耳然而守株待兎毌亦可憫且子爵之視特雅姊弟初不過以暫供娛樂吾昂其不久行且厭棄威廉曰彼早已斷絶往來矣皮靄卡曰以是言之特雅之家當巳呈敗象威廉曰言之亦可憫其家殆已如西山之日不久且堕皮靄卡點首曰大福不再且必有𧛂吾觀於特雅之家而乃益信言至此思嗽乃暫止頃之又曰� 
密斯特好禮倍登吾今將以一事爲托不知亦能憐我而相允乎好禮倍登曰苟吾力所能勝任者當無不允皮靄卡忽現慘色從篋中取出一信封授威廉曰倘吾而死願君以此付郵威廉視之則寄德國者受信之人即哈勃克也 
[奇情小説秘密汽車] [  東埜]  
　　第十二章（續） 
　　秋羅讀過這一封信好像握着一把利刃向心坎裏直刺痛得眼前看不見物事只有兩行熱涙倒汩汩然流了出來如此兩三日飯也吃不下睡也睡不着想起持躬不愼誤堕奸謀一種鬰勃愧恨之氣正在無可解散忽然郵局裏又遞到一張催命符來他接着艾期的信札不曾拆開來看心頭小鹿已經撞一個不停那時他並不愧恨眼前倒有了一線光明他萬一的希望柳仙來信或者言過其實艾期文質彬彬相處已久不像會負人的或者柳仙有妬忌的心思據信上説他和艾期原是舊識這一回原不定是離間的手段要不然他在家時和艾期結識的艷史何以向人家一字不提呢秋羅戰兢兢拆開那信封目誦一過這纔顏色大變心灰望絶原來信上寥寥幾句用尋常朋友的稱呼并且揭穿假面具艾期自認是逹而登的化身和秋羅門第不相當年貎性情也不相配合從前戲語一筆勾消現在已經同密司挨周在倫敦舉行婚禮老老實實説了出來秋羅讀過這封信稿一語不發想起當時失檢把瓊枝玉葉做了人家路柳牆花有何面目對他的弟弟更有何面目重見柳仙如此愈想愈加愧恨濁氣攻心就盟了一個短見到得夜闌人靜閉門解帶可憐蓼汀荻渚間從前一位丰姿絶代的浣紗美人曾幾何時竟化作步虚仙子與世長辭了他弟弟保羅在肆中得着這個噩耗回家慟哭一場報官收殮他在他姊姊衣袋中搜得艾期和柳仙的兩封信札起先也想報明長官澈究後來一個轉念忽然變計把他藏匿起來迨喪事料理完畢他走出家門一去不返警署裹派人四出多方搜索竟如大海撈針一點影蹤也沒有這一叚情天慘史第四章書内曾稍稍露出鱗爪恐讀者還不明白所以在這裹詳細補叙一番 
 
 
 

Page 15

 
 
   
 
 

Page 16

 
 
   
 
