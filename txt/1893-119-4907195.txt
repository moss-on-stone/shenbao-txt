# 1893 - 119 - 4907195

 

Page 1

 
 
[赶印京報放大附張啓] [  申報館主人謹白]  
　　臣工章奏薄海願聆偶一濡遲無不延頸跂足是以本館特倩妥友每日在内城赶緊抄寄印入報章卽凡邸抄及摺報中所偶遺者亦必設法抄來按日排印務期較尋常京報從速有時奏摺過多每本非一頁所能盡則擴爲二頁以饜觀者之心至於各處新聞益復旁搜博訪遠而海外近則目前上逮官場下迄閭巷瑣聞佚事尭悉靡遺綴録報端多至倍蓰是以將公堂案牘及一切巷語街談酌量列入附張以冀多多益善敬告閱報諸君尚其俯賜鑒察爲幸此啓 
[重印醒睡録] [  申報館主人啓]  
　　是書爲南陽布衣鄧渭卿先生所著計有爲卷者十爲帙者六雖係小說家言而于標新領異之中寓勸懲惡之恉誠有如蘇長公所謂嬉笑怒駡皆成文章者數年前本館曾印以行世甫更寒暑篋笥己空茲以問價者多重付手民排印校讎裝釘遠勝於前刻巳告成每部碼洋三角五分正諸君子茶餘酒後欲遣睡魔請移玉惠臨携歸展玩可也售處仍在上海三馬路申報館帳房衣各處申昌書室寄售申報處 
[論南巿宜仿造自來水]  
　　余前論中國宜推廣水機水機者激水以運機器視内地之水碓水磨等制而益加精考使用之於機器製造俾收天地自然之利可以省人工可以省煤力其用有無窮者矣然而中國之製造各局往往多在省會之地上海製造局則非省會之區矣而地處海濱平衍無山水不得其勢則無力黄浦水力雖大來源雖旺潮汐往來雖變幻不一而一往直瀉絕無曲折紆廻之勢則緩而弱不可用以運機必欲使之運機則當信西人自來水之法以人力抑制水力使之能高能下可東可西而後就其勢以安機自然轉動靈捷顧自來水之製其所以用人力抑制水力者仍需燒煤運機以戽水一日之中需煤不少核之於機器局所用之煤當有不相上下者以煤力運機以戽水再以水運機器而製造各器械則正俗語所謂一番生活兩番做不亦見爲多事者乎若與西人相商使得將自來水通至局前則撫論其能通與否西人允許與否而中國亦斷乎無此辦法則亦能說而不能行耳然吾觀中國近來製造蒸蒸焉有日上之勢前者劉康侯觀察派委劉仁澍遊戎管解快鎗若于赴北洋傅相大加嘉賞以爲視西製而上之飭令每年限造若干以供南北洋各軍之用又有火車鐵路雖僅在局内以及左近運裝物料其製不廣然其連用之靈捷實與外洋所造者無異近聞由局至龍華一帶改築馬路工程頗鉅借營兵以助力楊鏡巖軍門亦不分畛域和衷共濟此路一成則龍華火藥局裝運往來一切極爲利便今年香巿己過將來七八月間功程報竣之後吾知明年遊春士女亦將感頌不逞由此以觀則以中國此時之局面大可以仿西人之製凡有利益於軍民地方者應有不難盡有曷不仿造自來水以便民西人所造之自來水祗以十六鋪橋爲止迤南則無有也中國乃造之於南巿夫南巿地方亦頗遼闊店鋪殊甚櫛比偶遇火災雖去黄浦不遠而有時潮落之際表街取水頗覺不便去年曾苦於此而延燒多家卽其平時食水亦全賴潮水來時競相挑汲街路上水痕狼藉雖晴天煖日亦其滑如油行人不免碰横傾跌况潮水不經沙瀝隨汲隨飲未免不潔或致疾病若創造自來水於南巿則居民鋪戶當無不願飲和而食德北巿自來水公司近年獲利頗豐洋人旣不能越界而接至南巿則南巿之利惟中國人自擅之救火旣見靈捷不至一炬燎原街路又不至常苦濘滑挑水者亦不至横衝直撞碰跌行人而居人食水淸潔大勝於往昔所謂一舉而數善備焉且垌由一經造成將來可　次引入城中城中居民鋪戶亦無不受其惠城中倘有火警亦深可賴其救此則無關於外人自造而自用之何慮人之退有後言哉約計數年之後其獲利可操左劵然後漸推漸廣卽用此水以運機器製槍成造舟艦無論煉鋼鎔鐵一切皆取資於水力而一水兩用只須用一處煤斤而事無不舉利無不厚工無不速費無不省所謂建大功立大業亦何憚而不爲哉或者謂紙上空談言之甚易而通艦籌算需費資本幾何南巿初創其水能銷幾何此中所獲究有幾何用以通入城中其便否若何用以引運機器又須再加工程每日或仍須添用煤力皆未曾一一細核而但逞一時之興高采烈爲大言之炎炎恐言之未必其能行之也則應之曰西人造自來水初時無人過問者今則通銷矣然租界之中用自來水者固多用黄　水者亦不少約計各得其半而該公司己大獲其利况南巿雖未用過而見北巿之用自來水者何等便利救火何等迅速倘中國有人起而行之必有羣起向購爭先恐後者矣由是而推之運機製器必且事半功倍若内地亦仿而行之开可以灌注農田不憂旱乾其利爲更廣也吾言之而人果採而行之天下不可無此快事卽吾言之而無人焉採而行之天下亦不可無此快論也大言云乎哉 
[本館接奉電音]  
　　昨由京友電傳上諭五道敬謹譯登○三月十七日奉上諭劉押一奏總兵因病懇請開缺一摺史宏祖著准其開缺安徽皖南鎭總兵著李占椿補授欽此同日奉上諭廣東廣州府知府員缺緊要著該督撫於通省知府内揀員調補所遺員缺著文康補授欽此同日奉上諭浙江温處道員缺著袁世凱補授欽此○十八日奉上諭譚繼洵奏甄别庸劣不職各員一摺湖北補用知府本任廣濟縣知縣彭廣心居心巧詐遇事招摇補用知縣前署襄陽縣知縣茹朝政嗜酒任性昏謬妄爲補用直隷州知州前署武昌縣知縣鍾期濬性暴政酷物議沸騰均着卽行革職以肅官方該部知道欽此同日奉上諭李鴻章奏己故知州虧短交代銀兩請旨查抄等語己故直隷署晉州知州宋彭壽虧短地丁錢糧等欵銀兩業經革職勒限追繳仍未完解實屬玩廷卽著李鴻章提集該蒙屬丁書人等嚴訊是侵是挪照例懲辦並將該故員任所寓所資財嚴密查抄某原籍家産卽著江蘇巡撫一併查抄備抵以重庫欵該部知道欽此 
[燕巿叢談]  
　　京師來信云步軍統領衙門接奉内務府來文内開由敬事房傳交欽奉皇太后懿旨擇擬本月二十七日幸臨頤和園靜養至四月初間還海欽此當日劄示中營張協戎飭汛派兵早將蹕路修墊平穩所有蹕路兩旁應行跪道站道及防守巡查各項差事仍遵照向章票示各該汛汛官傳集弁兵等於前一日點名分派叚地伺候充當毋違並札諭南北左三營營官遵照新定章程各將協濟當差弁兵于前一日如數派妥令赴阜城門外住宿一宵至次晨各按叚地伺候充當○京師各養給院放出貧民嗷嗷待哺日在街坊攫取食物雖曰目無法紀究尚情育可原 
 
 

Page 2

 
 
不意某日竟有無賴游民糾結數十人各持鋒刃赴正陽門大街迤南適有唱鼓兒詞者桌上堆積錢文突然掠取一空揚長而去繼又奔某某書詞廠掠取如前本汛目兵王某向之阻攔膽敢舉刃擊傷多處王力不能敵逃至本汛官廳禀報廳官急飭弁兵前往追至正陽門大街迤西隻五道廟前拿獲趙四等五人解回西珠巿汛看管次日復經東珠巿汛弁兵拿獲孫虎兒等五人一併解交西珠巿汛日内須詳解步軍統領衙門究辦矣○甲乙二人幼時同習拳脚及其壯也成羣結隊遇事生風惡蹟昭彰人皆側目日前偶因手中拮据約往蔡家胡同某妓院强索京蚨百千並言如不照數給錢定將龜殻擊碎時適乂桿李二在院以好言相慰甲乙諾諾而去李隨喝令龜奴各持利刃追至正陽門大街合義茶樓前乘其不備向之亂砍致甲乙頭顱肩臂受傷甚多倒臥街頭面色灰敗旁人見而駭甚李大言曰喒老子做好漢者己數十年一身作事一身當决不累及君等也旋赴中西衙署自首坊官著管押候訊○某日有一女屍浮至海甸淸河橋下年約二十餘齡大腹膨朜厥狀甚慘經本地總甲撈起置諸河千旋赴北正司署呈報司主陳君卽帶同仵作臨騐傳死者之夫某甲及其兄某乙於二月十八日送城訊究甲乙同供稱死者夙患瘋癲委無别故願各具無事切結存案備查兩城憲准之飭吏備文咨移刑部存核○有一人自經於安定門外某姓田邊枯樹上本地總中見而解下業己名登鬼籙卽報諸北正司署次日司主陳君帶同仵作臨騐騐得死者兩膝盖上字跡分明寫列某人勒逼人命六字並於懷中檢出隂狀二紙字意相同遂一面飭役拘拿被告一面禀詳城憲現除某人聞信避匿外己拿獲其父某甲送交城署兩城憲飭吏備文將甲移解刑部掣司訊究仍飭司主派捕訪緝某人到案○甲乙二目兵同在右安汛署當差甲年六十餘不知與乙有何嫌隙某日乙忽往甲家告以現與他人鬥氣汝恐不免　連還求汝出力帮扶所有區區不腆之儀伏祈笑納言畢從袖中擲出手指二枚甲駭而耽耽則乙左手鮮血淋漓缺去無名指及小指知係立時刴去者不覺默不敢言甲子年廿餘齡在旁答曰辱承大哥厚贈不能不有以報之遂奔赴廚房用菜刀刴落二指照數奉償乙見之無言而去現在各延醫士調治尚未就痊也 
[府試改期]  
　　杭州仁和錢塘商籍縣試己竣府尊定於三月二十五日舉行府考兹悉陳六舟宗師試畢寍波後卽須回省案試杭州故府試改爲十八日正場十四日己刻與考各童己先在各學報名填册矣 
[湖士請試]  
　　杭州士林傳說陳六舟过師擬先試嘉興次杭州至湖州一屬須俟鄕榜後舉行湖屬諸生童恐新進博士弟子曾不得遂觀光之志或者將嘉興一府遲至塲後開考庶得公平又聞湖州紳士禀請宗師提前按臨考試俾童子軍芹香高擷轉盼秋風得意可分螺窟之香未識宗師果能允准否也 
[中丞過鎭]  
　　江西巡撫德曉峯中丞入都陸見由省起節迤邐抵申江本報己歴記行程傳諸遐邇兹接鎭江來信悉中丞於本月十六日晚間八點鐘時乘威利兵船衝波而下道經京口並不停留蓋恐文武各官重勞遠迓也俄而寶蓋山新兵各營排列馬頭之上旌旗蔽中槍砲聨珠而中丞己分付舵師殿輪東下矣 
[鎭江火警]  
　　本月十五日薄暮時鎭江西門外拖板橋畔乾昌米行熬煮烟膏爐中火熾旁有薪蒸堆積頃刻蔓延烈烈轟轟遽兆焚如之禍迨鳴鑼報警各善堂董事急飭水龍飛駛而來吸取江流從高灌救約歴一炊許卽火滅烟消事後訪知僅焚去矮瓦屋三椽左近居民咸得免池魚殃及未始非碧翁翁之庇廕也 
[琴川大火]  
　　常熟南門外總馬橋街巿房櫛比鋪戶星羅本月初一夜三更時馬大昌紙店突兆焚如延燒左鄰乾生南貨店王永昌寶成道昌三烟店新開某蓆店義盛醬園以及醃肉洋貨剃頭荳腐火腿茶葉燈籠蠟燭茶食桐油等店三十餘家一時警鑼告急民衆譁然名水龍灌救爭先無如杯水車薪未能濟事直燒至旭日亭照回禄君興盡而回所燬貨物約值二十餘萬金周邑尊因考試點名未克到塲彈壓其餘文武各員俱命駕前來搶火匪徒乘多人喧嚷之間掠去衣物不少第未聞燒斃人口是亦不幸中之大幸云 
[府試有期]  
　　松江府屬七縣縣試刻己將次告竣恩詩農太守隨卽舉辦府試事宜示期四月初一日取齊初三日開考九峯三柳之問人文蔚起丹成九轉當有得意飛昇者矣 
[凡陽蝗患]  
　　蝗蝻之患去歳各處皆然而以丹陽爲尤甚迨至隆冬時節大雪紛飛方謂蝗皆凍斃田間不致　凍斃田間不致破土而出矣不料邇日北鄕一帶蝻皆蝻蝻而出如蟻遊行高下麥苗半被啮壞農人急於捕撲迄難悉數殲除恐今届麥秋又將告歉矣 
[西電彚存]  
　　英京電報云現有法國戰船一隊計鐵甲船十二艘及水雷砲船多艘行抵埃及之下力然打地方聞擬停輪一禮拜始行他往云電報又云馬國相士臣丹模羅輔現往奥京欲朝謁奥王以商國事所因何事則猶未得而知也電報又云近來法國戰船大隊馳往埃及埃人聞之甚喜蓋必因國家之事特來相助云電報又云美國現己調兵艦馳往高麗緣美廷接有駐高公使來文稱高麗境内有人起意稱亂欲與西人爲難故卽調集戰船往爲防堵也電報又云新金山英士葛新金山渣打銀行現在又經停止股價大爲跌减查此行於一千八百五十二年開設共集四萬五千股每股計銀二十磅共存本九十萬磅尚有預備附充之欵三十萬磅西去年底每股尚值三十七磅乃會幾何時至本年西二月竟驟跌至十八磅或十四磅半今復跌至十三磅半目下商務中人猶望妥爲調停庶使蹶而復振也 
[日食志異]  
　　日蝕無可異也惟其事不常見則爲異且其蝕也與也與平常所蝕不同則更異中之異是則不可不志也本年時憲書載九月朔日食不知何以三月朔日亦有日蝕之事其蝕也地球之影全掩日輪歴數時之久方能復圓斯固向所罕見矣據泰西天文家言此等日食須閱白年始能一見所惜中國及亞洲全境不能見之今就新加坡而論須於日入後一點餘鐘之久始覺初虧然則新加坡曁中國各地均不能得而見時憲書不載其事者職是故歟本此次日食凡太平洋南方起轉至智利南廿九度復由東北以至美國之南再由大西洋入阿非利加北十四度以此線度測計則比利時庇魯智利等處見之最眞聞英國有天文士多人於是日特往比利時國及施尼甘巴等處觀其異法或亦有多人前往美國人則往智利庇魯一帶觀之并有携帶映相器具以往者蓋此次所蝕甚久可以從容映照且爲百年一見之事故不要不留其形象昭示來兹也 
[賽會盛舉]  
　　美國在芝加高開設尋獲墨州後四百年大會本館己屢紀報章矣兹悉會中樓閣廣厦共二百餘所水陸橋梁均極寛闊會院佔地縱五六里横三四里派委司事諸人分理各事或舟車或農務或製造或電氣或礦質或文學或女工不一其類其中陸有火車水有電舟又新設一活路人立其上路能自移不煩跬步洵乎巧妙無倫矣院内保天險銀四百五十萬元隨在埋有水管并置滅火藥水救火船等又設報館以報新聞又出售五色會院全國可令人作臥游電氣廠運機有一千餘法舟車廠佔地最大約得三十餘畝各國預定借用之地英法各九畝德六畝加拿大二畝奥一畞餘西班牙墨西哥各半畝猶恐婦女往來諸多不便因以女工所製之物别存一處謂之女廠内皆用婦女經理諸事此誠極大之宏規雖建章千門萬戶無逾於此矣 
[京江閒話]  
　　本月初九日鎭江大夫橋側土地祠有一物靑質黑章長二尺許一時愚夫愚婦不約而來咸謂有鱗之而者從空而降爭 
 
 

Page 3

 
 
先快覩戶限幾穿有一土人欵步而來一見卽嗤之曰嘻是蛇也何足怪異乃呼丐者捕而放之黄泥山衆始稍稍散○某日有一老者扶筇躡屐而來至山巔禮佛立足未穩跌仆山椒旁人見而扶之則己口不能言頃誗間氣絲不屬矣不知我佛能鑒此眞誠引登西方極樂世界否 
[八閩茗話]  
　　　候官縣李文卿大令因監犯陳安信陳老三脫逃至今未獲將靑安鄕線民逐日嚴比典史包海珊少尹有典獄之責逾限未獲例有處分上憲己檄令卸事另委鄭少尹英接署己於日内接鈐視事○閩督譚文帥下車以來裁汰軍餉及衙署書吏飯食經費任勞任怨風節懍然現又將閩浙撫三署各科書分作六科每科舉三總書分管三署公事鹽政另舉一人附之兼以下經承各書查有浮冐情事亦擬按名考試以定去留此係得諸傳述尚未奉明文也○某洋人欲在南臺倉前山石厝前建造樓房向民間買地此處墳墓甚多他日衰草白楊一變而爲瓊宫玉字使王方平見之不免有滄海桑田之感矣○福州近日米價昻貴白米每升須四十文小民絀於某生當此米榖騰凸必有不堪其累者○錢法又形廢弛每百攙和小錢十二三文不等角番最便行用但作僞甚多幸花紋不能明顯易於辨别不致大受其欺也○南臺私販之徒充斥於路前日有船戶某甲代客載豆漏報厘金經哨丁購繳弋獲將船貨拘留禀明督辦吳芷献觀察聽候按例科罰○南臺龍嶺下高姓素習商業近日賦閒在家偶出外探友經過建寗會館後面見厝屋中有人咳嗽聲入戶視之果有妙手空空兒匐伏其中并有鏡箱等件高奮力扭獲連贓統帶至家中緣高前年曾失竊一次查緝杳然不免有失之東隅收之桑榆之想也俄而風聲泄漏捕快探差蜂擁而至汛守吳弁聞之飭將贓賊帶案卽有金玉堂女唱班之龜頭到案請領揭開箱篋所值不下千金因高遲延不報公門人役欲以窩主罪名加之幾於有口莫辨嗣經鄰里爲之剖明始可脫然無累○長樂縣屬流峯鄕王姓族大丁多脾睨一方人皆畏之如虎附近雲路鄕陳姓僅三百戶王常藐視之前因小忿釀成械鬥之集迄今寃仇莫解日前有陳某至省作小經紀至水部路通某蝦米棧買貨被仇人王某所見呼集黨類持刀欲砍陳衆寡不敵奪路飛奔幾爲所傷幸經路人喝阻始得身離虎穴奔訴汛弁亦無如之何也 
[四明聞見録]  
　　盜匪攔刼信船一案迄今尚未破獲鄞縣楊大令高懸賞格如有拿獲是案眞正盜犯者每名賞洋二百元通風報信因而拿獲者每名賞洋一百元想董賞之下必有勇夫也○西門外高橋地方有東嶽宫生年三月初七日奉東嶽大帝曁王天君出巡今的司事者踵事增華不但扮演擡閣且坐於擡閣者以俊童扮成絕代佳人大有遺世獨立傾國傾城之概故觀者亦倍見擁擠也○南門某姓婦素與夫不睦屢占反目日前偶因細故竟躍入波心了却一重公案旋經人撈獲奄奄一息療治無靈延至次日斃命婦之母家聞信興師問罪經人調處以孔方兄爲和事老始得寢事戾氣所集禍患隨之可不戒哉○訛詐之風各處皆有惟寍波爲尤多屢經府縣出示嚴禁而犯者依然接踵鄞東五鄕碶某甲與族人某乙素有嫌隙甲登門大駡乙妻亦反唇相稽甲遂取出利刃自將面目劃破意圖訛詐甲妻性亦悍潑助以聲勢號召多人麕至乙家將所有雜物搗毁一空反索養傷費乙不得己贈以洋銀數元始得寢事 
[乳婦辣手]  
　　天津大土地廟有崔三者共生女三人悼亡後鸞膠重續依然伯道無兒遂撫他姓子爲螟蛉尚在襁褓中雇乳婦孟氏哺兒己二載矣孟年三十餘羅敷固自有夫也崔之屋宇除賃與他人外己所住者僅内外兩間外屋係崔夫婦下榻而眠内屋卽嬌女雛兒及乳婦孟氏住宿之所孟情絲未斷孽種潛萌腹膨脝如五石瓠初二夜半忽從夢中驚起未穿窮褲怱怱向外而奔崔女異之詢問何故支吾以閩逾時登牀蒙被偃臥俄聞嬰兒啼哭聲同居某氏側耳細聽知出自廚房之側草屋之中起而搜索又無所謂挈印提戈者惟有母大一頭乳哺小犬而睡旁有血水淋漓因之大惑不解翌日晨起細視血跡滴滴幾滿院落而柴草後更在血泊崔取灰潑之忽見一己死嬰孩露於灶下於是舉室大譁而孟神色頓異蓋孟於受孕後恐主婦下逐客令臨盆又無家可歸故隱忍不言是夜痛迫之餘未及穿衣赶至草屋坐蓐又恐呱呱者驚人淸夢故致之死地終以無從坦没暫置諸廚灶之中原擬破曉覔便挪移免人知覺詎未及奏手而七首己現一時隣里哄傳殆徧崔女良緣有屬不日爲百兩之迎街隣不察妄以蜚語相加口舌罪過墮落泥犁地獄兹特紀死孩之顚末以見起滅自由者孟氏也固於他人無與焉 
[粤民互鬥]  
　　廣東番禺縣屬慕德里司南村鄕有周姓聚族而居丁口殷繁素稱强盛其人多出洋貿易滿載而返面團團作富家翁者顧性好鬥遇有小故卽以干戈從事等日積聚軍火甚多並招集亡命之徒訓練拳勇鄰鄕遭其荼毒咸敢怒而不敢言近日又與夏兩鄕爭皮水灌田以致持械互鬥夏兩鄕丁口甚鮮無可抗衡經各鄕義憤同伸暗爲之助始得工力悉敵旗鼓相當連鬥十餘天死者一百數十人然尚興高采烈某日周姓因火藥告匱密使人至省會購得數百斤運至半途被夏兩鄕中人截獲知其無備長驅直入焚其祠廟奪其資財周受此摧殘秘不告官依舊潛圖報復噫仇殺本尋伊於胡底不識大吏有以善爲調處否 
[杯渡禪蹤]  
　　廣東來信云調署廣州府張太守示期三月初六日接印届時由前任府委員將印信文卷齎送行轅太守恭設香案望闕謝恩然後祗領任事○徐花農宗師定期三月初八日赴廉州巡試先一日親向各憲署辭行各憲亦衣冠往送冠裳絡繹彬如秩如○邇日廣州河南地方盜風猖獗刦掠頻聞居民驚擾異常幾至夜不安枕一日岐興里陳姓正在爲其子完姻賓客滿堂頗形勢閙忽有緑林客分執刀刃禁衆使法聲張旋將新婦簪環諸賓衣服悉行掠去約值銀數百兩之多陳畏縮不敢告官故迄今尚鮮知者○本月初六日好事者舁城西渡頭北帝廟偶像遊行儀仗鮮明旌旗燦爛雜以彩色數十駕頂馬百餘騎紅男緑女咸結隊來觀人海人山莫名熱閙先是數日皆大雨如注至是日忽大放晴光個中人愈覺采烈興高咸謂非神靈之力不至此噫愚哉 
[滬上官塲紀事]  
　　江海關道聶觀察因事赴蘇垣將次回滬昨晨署中差役執事均赴新閘碼頭伺候鐘鳴八下觀蔡乘坐官航由小火輪船拖帶而來旣抵碼頭各差役均半跪迎迓觀察當卽命輿回署松海防劉司馬上海縣黄大令及各局員先後赴署禀安○新簡福建學政王季樵大宗師將次由天津南下昨日上海縣黄大令派辦差家丁赴金利源碼頭伺候○福建藩司藩彬卿方伯在任仙逝靈柩由公子扶回原籍將次過滬黄大令因飭差役人等伺於碼頭 
[瑶池日麗]  
　　今日爲江海關道聶觀察之太夫人設帨良辰各員致送壽儀概行壁謝蓋不欲重勞屬下也 
[春賽二志]  
　　廣陌春濃野艸肥紛紅駭緑鬥芳菲誰憐破帽殘衫客白眼看他駿足飛自家靜嘆道人是也先世汴梁久居滬瀆韲香粥薄洗不盡筆底寒酸蟬噪蛙鳴受不了耳根煩惱今日閒暇無事不免到賽馬塲玩賞一回譜成幾闋道情且料理簡板魚筒唱與諸公聽者○暮春天兔麥齊繞長街過短隄纎雲掃凈開新霽蜂喧蜨閙春無價柳眄花間手共携圍塲十里人如蟻小排當蘆笙笳管細端詳玉勒金題○數花階午影過跨紅鴦醉碧螺聨翩七騎齊騰簸鷹眸轉處明如電燕尾捎來疾似梭錦韉遑惜杳泥涴嬝鞭絲同爭捷足有法蘭獨掇巍科○快追風四騎馳簇桃花絕世姿繞塲一瞥翩然逝驚蛇赴壑無其迅俊鶻翻雲遜此奇果然得意婦來矣笑呵呵齊呼義記占先籌吐氣揚眉○逞驒騮性獨馴乍凝眸己絕塵六龍夭矯如秋隼寒星幾點飛疑鏑殘鐵雙蹄疾似輪遥看一騎眞神俊是哈夫高登首選儘旁觀羡嘆頻頻○五花驄骨相殊佚連錢勝的盧聨　並轡疑騰霧渾身有汙皆成血昻首長鳴旨戀蒭須臾一騎哮如虎是哈夫獨超儕偶萬人中脫帽驥呼○科絲韁迅若雷去如飛旋折回騰雲馬霧無其快龍媒自合懸金賞駿骨休增伏櫪哀忽聞喝起聲聲采道今朝獨　十騎是義記奪得春魁○播喊行果不凡策 
 
 

Page 4

 
 
驊騮疾似帆安排錦障知金錟一鞭遥指金隄遠十騎爭先玉勒銜衝鋒獨出眞無　笑諸人皆駑駘耳任從他絮絮喃喃○騁豪情十騎鏖徽靑雲上碧霄聲聲齊說神駒好花　拂處邊風動竹耳批時短澗超飇然一瞬烟雲掃刹那間紛紛落後讓麥邊出手成梟○最權奇是法蘭趁晴暉躍繡鞍電光一灑如飛閃毛拳雪白風生耳汗滴珠紅錦簇團名駒只合君家占看他人絕塵五騎未脩成仙骨珊珊○掛疎林夕照低快騰驤駿足齊看看五馬皆神驥丹髦自足誇名雋白鼻曾經入品題居然沙遜超儕類笑旁觀有何關涉倒齊聲交賛黄麗○耀銀韉控紫韁出天閑宿應房倉龍十四非皮相拂雲鬣短追難及翦水蹄輕銳莫當仍聞沙遜籌先唱笑吟吟錦標奪得酌葡萄共醉霞觴○風和日麗春光好十里圍塲閙花事儘奢豪詩懷莫恅愺俺且唱个山歌兒要請教 
[造册申詳]  
　　上海縣試文童現己告竣昨日黄愛棠大令以府試將屆飭吏書赶緊造册以便申送府署事關大典毋得貽悮 
[蘭會定期]  
　　每年春末夏初豫園中必舉行蘭花會上歳春寒特甚老花皆經凍萎新花亦絕無僅有會中人擬於本月二十二三兩日循例舉行想屇時團扇輕衫衣香鬢影必有一番雅興也 
[菜巿落成]  
　　英工部局董度地虹口西華德路捕房後建築菜巿一區經之營之己將半載昨日工程告蕆由局董並打樣人勸視一周選擇日期令廣東街一帶食物攤一律遷往 
[油池己勘]  
　　察勘油也己詳昨報上海縣黄愛棠本定於十九日親詣浦東陸家嘴察看旋因公務煩多特於昨日飭洋務書吏並差役持函赴浦東邀請廿四保董事趙潤齋同赴十四圖華棧察看情形午後趙與書差前往勘得油池離華棧界石約有英度六百五十尺池廣二十一畝由洋人福别士永遠承租事歸德商瑞昌洋行經理其機器己在外洋購定不日可以到申池畔有一鐵箱高七十五尺方二十五尺四圍均係民田勘畢卽由書差回縣禀覆大令諭俟據情禀明道憲核示遵行 
[除舊更新]  
　　本邑城廂内餐河道淤塞南岸污穢堆積如山上海縣黄愛棠大令惡其濁氣薰烝飭差督同各地甲各挑夫糞除盡凈日内虹橋魚行橋二處己一律出淸惟大東門内沿浜現尚畚摀從事昨日午後大令又傳各鋪地甲聽候隨堂諭話 
[攔輿兩志]  
　　昨日亭午時上海縣黄愛棠大令公出而回有朱有才者在大堂上攔舆遞禀訴稱小的係淮安府人二十七歳素以操舟爲業兒子年尚幼穉前日忽失去無踨現查得被同鄕人陳姓誘拐爲此來案控訴叩乞究追大令謂爾家在英租界兒子亦在英界失去何不控諸英公堂朱堅請飭查大令著退去靜候批示○利濟本輪船局股東李松雲魏勉齋等互相訐告大令訓供之下判令兩造各管各業免啓爭端其詳己登前報昨午大令回署時股東唐茂枝艾秉鈞陳壁等人又遣抱呈某甲在大堂上攔輿遞禀大令著退候批示 
[派差護解]  
　　南匯縣人犯何逹仁經吳明府擬定徒罪飭差押解登程道出申江赴縣投文過站前日黄六令飭差赴内監提出協同原解差役押解啓行向嘉定進發 
[滬上瑣聞]  
　　昨日南巿新會館徵召天福茶園演戲以祝天后誕辰正在簾捲棗花淸歌姓舞忽看樓上人聲鼎沸毆作一團約共四五十人彼以拳揮此以足踢旋紛紛躡梯而下擁至丹桂樓茶肆蜂喧蝶閙擾攘紛爭有知其情由者謂若輩皆小船帮及猪作帮中人因爭佔看臺以致固結不解後經人出爲排解令小船帮中人付給茶資其事遂寢○陸家浜人嚴阿茂夫婦挈其四歳幼孩觀西人賽馬時適萬人如蟻擁擠不開一轉瞬間孩忽失去偵騎四出未知能否合浦珠還也○張順梅因不聽其母教訓致被劉哨官責至一千下鎖繫局中兹南巿各巡局委員查知劉弁在忠字營當差遂於昨日齊至營中謁見統領楊鏡崖軍門禀訴一切想軍門定必澈底根求也○昨有浦東人某甲携眷屬赴龍華寺禮佛至白蓮涇口甲子在船頭嬉戲偶一不愼跌入浦中甲情急萬分督同舟子打撈至亭午時始將孩撈獲則己離白蓮涇一箭之路氣息紬似蠶絲矣乃扶至船中換去濕衣駛回家内○上海縣署土地祠年久傾頽由各差役集資修建擇吉本月二十四日排齊儀員迎神像問祠昨日會中人擬定路由由邑廟東首郡忠祠内迎像起馬出猛將弄往西過邑廟頭門朝北經舊校塲北香花橋往東過黑橋朝南天官牌慢往東海防廳署過益慶橋東街朝西彩衣街過魚行橋朝南唐家弄往西朝南塌水橋太卿坊陳箍桶橋進西王家弄出薛家橋過守備署往北進胡家弄日揚家橋過叅府署萬壽宫朝北劉公祠過門倉橋迤邐至穿心河橋過石駁岸土地堂往東晝錦牌樓三牌樓望東過太平街往北遄區 
[飭查地主]  
　　行商某洋行向來承辦軍裝近在靜安寺西南設立試放格林砲之沙靶每逢試砲日鄕人道經其處時有藥彈飛來趨避稍遲殊爲危險英讞員蔡太守聞之飭查地主何人再行核辦 
[連日停公]  
　　昨日禮拜三英捕房以捕房無甚要公禀明蔡太守暫停讞政十九二十日太守又令停訊二天至二十二日輪應德國副領事到堂福君另有要公照會太守停訊二十二日適逢禮拜所有捕房各案須遲至二十三日始解訊矣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[四川計典]  
　　卓異保薦官十五員鹽茶道延煜通逹政體器識宏開成綿道承厚才明識練爲安兼優成都府知府恩壽才識幹練吏治精詳重慶府知府王遵文正己率屬勤謹公明成都縣各縣鳳全年富才明辦事勤愼温江縣知縣張鐸精明幹練政裕才優靑神縣知縣王樹柟政事勤愼才識明逹健爲縣知縣楊鼎昌才識卓遠勤於民事雅安縣知縣耿士偉幹練勤明才具開展宜賓縣知縣國璋幹練勤明實行政事江津縣知縣朱錫蕃才識明逹樸實無華順慶府教授龔應閣品端學富識廣才優成都縣訓導文之蕃學裕才長留心吏事涪州州同郎廷杰任事勤能僕實耐勞成都縣典史韓鵬才識穩練緝捕勤能叅劾年老官一員聞縣典史姚漣久病力衰難容戀棧不謹官三員峨邊廳通判耿斯立辦事乖謬聲名平常渠縣訓導戴孟恂見薄士林難期訓迪雲陽縣鹽大使承齡徇私營利不洽輿情 
[上海縣署瑣案]  
　　任順咸偕姪大發投縣控黄世樞前晚黄大令倩帮審委員葉司馬升堂提訊訴稱小的係本邑人家在浦東二十四保二區三圖向整耕田餬口有祖遺田數畝十年前央姚關生姚和尚介紹將一畞八分有奇抵與黄處得錢十千數百文現在備齊本利贖回見有黄父屍棺葬下以致短少數分理論之餘支吾不對不得己來案呈控叩求訊追地保錢茂蔪凤案候示關生和尚同供稱小的等均係農民任將田向黄抵錢確曾從中介紹及贖回不知如何缺少尚乞鑒宥黄供稱小的家在浦東耕田度日任來贖地小的卽如數交還小的有祖父遺下之田六畝有奇亦被佔去三弓四尺向之理說一味捱延任又稱小的並無佔地之事實係謊供去年小的田内所種棉花被黄偷采司馬問爾之棉花被黄竊去若干任指東話西全無實在司馬以兩造供詞各執諭令分别退去候飭亭耆丈勘禀覆○馮祥珍之子阿二娶周明甫之女彩雲爲室成婚之後屢返母家祥珍婉勸再三彩雲反以惡言相向祥珍忿甚率同子阿二扭彩雲至縣請懲黄大令訊究之下判令將彩雲交官媒收管俟其改過自新邇來明甫屢次投縣求恩前晚帮審委員葉司馬飭提彩雲至案略加詰問供稱小婦人現己知過情願隨翁回去司馬申掠再三交祥珍父子領回 
[英界公堂紀事]  
　　四百十六號華捕巡路時見瘋人某甲沿路毆人拘至捕房移送公廨蔡太守飭差送往城内普育堂請醫生爲之診治○張阿金扭顧阿全王楊氏顧王氏至公堂以欠錢不還訴請追繳蔡太守飭分别管押著阿明明白具詞呈候察斷 
[法界捕房紀事]  
　　某西人家中細思某甲浪子也服役之暇專喜問柳尋花前晚十二點鐘時誘蘭芳里某烟娼至其主屋中商被主人知覺將男女一併拘送大自鳴鐘捕房昨晨告諸捕頭以甲早經停歇請將烟娼釋放回家 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年三月初十日京報全録]  
　　宫門抄○諭旨一道録前○陜督楊奏調署知縣各缺片○大臣光等奏恭備要差循案請撥部欵摺○東撫福奏籌辦河防事宜片○又奏委署東昌府員缺片○又奏靑州滿營兵米因災緩徵不敷支放擬請援案折銀給發摺○又奏書旨挑濬北路運河估計工需由中撥欵籌辦摺○浙撫崧奏查明海塘沙水情形摺○湘撫吳奏籌解十八年冬季分節省裁勇餉　片○將軍裕等奏揀補協領摺○三月初十日吏部翰林院廂藍旗值日無引見○禮王等春操完竣覆命○繼公請假十日○齡公請假二十日○烏拉喜崇阿請假十日○連印續假十日○兆伯續假二十日○召見軍機敬信廖壽恒立山○○楊昌濬片再署隴西縣知縣李篤慶調省遺缺查有正任古浪縣知縣黄炳辰堪以調署署古浪縣知縣余重基調省遺缺查有新選隴西縣知縣江昌燕堪以調署平羅縣知縣陳季芳病故遺缺查有候補知縣文培夏堪以委署莊浪茶馬同知王南薰准調洮州同知應卽飭赴新任所遺員缺查有補用知縣石懋官堪以委署武威縣知縣陳延芬病故遺缺查有現署臯蘭縣事秦安縣知縣彭福孫堪以調署所遺臯蘭縣知縣員缺查有現署平番縣知縣宋昇平堪以調署所遺平番縣知縣員缺查有正任碾伯縣知縣袁效洙堪以調署至所遺平羅縣缺甘省現有應補人員例應扣留外補武威縣係衝繁疲難四字附府要缺亦應照例由外揀員調補據藩臬兩司會詳前來除抵飭分别給委外理合附片陳明伏乞聖鑒訓示謹奏奉硃批吏部知道欽此○○奴才光裕意普英廉跪奏爲恭備要差循案請撥部欵恭摺具奏仰祈聖鑒事竊准總管内務府咨稱本府具奏光緒十九年四月二八日卯時莊靜皇貴妃玟貴妃奉安寢劵相應抄録事宜咨行東陵承辦事務衙門查照凡有應行應辦及轉行轉傳之處遵照事宜敬謹辦理等因前來恭查莊靜皇貴妃玟貴妃奉安寢劵事宜所有應行預備之平臺箴橋榆木床並開刨隊道支搭棚座拆砌金棺經過口門安設栅欄曁冠服紙錁蓋袱等項應歸奴才等衙門辦理自應敬謹籌畫預爲赶辦惟是應需之欵向由戶工等部請領若俟造册咨報核發有需時日奴才等月管之永濟庫並無存欵實難墊辦倘有貽誤關係匪輕案查光緒八年九年十年恭備孝貞顯皇后三次週年並釋服典禮均經前任守護大臣等奏請由戶部暫領銀恭辦一切事宜俟事竣分别造册報部核銷當經奉旨著照所請該部知道欽此欽遵各在案現在恭備莊靜皇貴妃玫貴妃奉安一切事宜奴才等謹擬援照成案請由戶部暫領銀三千兩交承辦司員敬謹備辦仍俟事竣再行造具工料細册咨報工部核銷所有暫領銀三千兩由戶部在於應撥工部欵内照數扣抵以淸欵目事關奉安要需無欵籌辦謹援案陳明如蒙允准奴才等遵卽派員赴部請領以資應用所有恭備要差循案請撥部欵總由理合恭摺具奏伏乞皇上聖鑒謹奏奉硃批著照所請該部知道欽此○○福潤片再總理下游河防道員沈廷杞現因患病禀請委員接辦奴才查下游各屬係濟東泰武臨道轄境該管道張上逹歴年辦理河工總辦中游防汛事宜均甚妥協應令一手經理酌派會辦三員帮同照料以斯事權歸一而專責成上游工叚綿長亦應派員會辦查候選道馬開卡堪以派爲上游會辦候補道葉潤含堪以派爲中游會辦候補道丁逹意堪以派爲下游會辦一切修防事宜仍由總辦主持商同會辦之員妥爲經理期臻周密三汛期内奴才仍出駐工次居中訓度相機督飭防守以仰副聖主愼重河防之至意除分檄飭遵外謹附片陳明伏乞聖鑒謹奏奉硃批知道了欽此○○福潤片再東昌府知府李淸和報捐離任以道員用業經奴才具題開缺在案所遺篆務自應委員接署以重職守查候補知府洪用舟才具開展辦事精詳堪委署理據藩臬兩司會詳前來除批飭檄遵外謹附片具陳伏乞聖鑒謹奏奉硃批吏部知道欽此○○尚書銜山東巡撫奴才福潤跪奏爲靑州滿營兵米因災緩徵不敷支放擬請援案折銀給發恭摺仰祈聖鑒事竊照鄒平等縣應徵力漕正耗米石例係發運靑州供支滿營兵糈遇有災緩由附近各屬存儲倉榖内碾米支放嗣因倉榖無存由司按石折銀給發兵丁不敷餬口經前撫臣陳士杰奏請自光緒十一年冬漕爲始如鄒平等五縣因災蠲緩兵米數在五百石以外改撥禹城臨邑平原商河等四縣大漕仍以德州等處豆改米抵補漕額至齊東等三縣運靑薊糧例係作正開銷無疑抵補如遇緩徵仍照舊案領銀拆放嗣因禹城等處亦有災緩派撥爲難復經前撫臣張曜奏請自光緒十五年冬漕起添撥樂陵德平陵縣德州四州縣大漕同原撥禺城等四縣均匀撥兌以濟兵食均奉諭旨允准欽遵辦理在案兹據藩司督糧道會詳稱鄒平等縣光緒十八年蠲緩米石己照奏案改撥禹城等八縣大漕連靑交兌惟齊東縣緩徵米七百六十一石二斗六升原係薊糧撥運作正開銷無欵抵補應照歴辦成案折銀給發以示體恤等情請奏前來奴才覆查無異相應仰懇天恩俯准將齊東縣上年緩徵不敷兵米援照成案每石折給實銀八錢由司隨餉給領出自鴻兹謹恭摺具陳伏乞皇上聖鑒訓示謹奏奉硃批著照所請該部知道欽此○○尚書銜山東巡撫奴才福潤跪奏爲遵旨挑濬北路運河估計工需由司撥欵籌辦恭摺具陳仰祈聖鑒事竊奴才承准軍機大臣字寄光緒十九年正月二十七日奉上諭劉坤一奏江北冬漕遵辦河運請飭疏通河道一摺據稱大泛口濟寍新店靳口安山一帶節節淺阻十字河年挑年淤十里鋪陶城埠口門内外淤墊更甚均須大加挑濬等語南漕關繫緊要所有漕船經行河道必須豫籌疏濬方能迅速抵通着許振褘福潤嚴飭該管河道各員認眞挑濬務期一律深通並將各缺口分别堵築堅實以利漕行將此由四百里各諭令知之欽此遵旨寄信前來除大泛口濟寍新店靳口安山十字河一帶曁十里鋪南運口門向歸河臣經理外所有陶城埠迤北河道當經奴才檄委署理東昌府知府洪用舟勘估去後兹據該府禀稱自陶城埠起至臨淸州衞河止綿長二百餘里水乏來源每年借黄濟運河身日淤日高去夏黄衞兩河同時盛漲衞水倒灌入運落淤更厚兩岸隄埝料多殘缺卑薄均應分别挑修陶城埠運口對岸生灘全流側注形勢極爲險要掃壩經歴三汛料物朽腐亦應修整通盤籌畫擇其必不可省之工撙節估計共需工料銀四萬五千八百一兩二錢一厘减平在内造具淸册禀請核辦等情奴才覆加查覈所擬挑築各工尚屬周妥需費亦尚核實應照歴辦成案由藩司籌欵給領責成該府會督各州縣赶緊興工勒限於漕船未到以前一律完竣務期河身通暢隄埝缺口堵築堅實不准草率偷减仍俟工竣將用欵造册報銷除咨部查　外所有估桃北運河緣由謹恭摺具陳伏乞皇上聖鑒謹奏奉硃批該部知道欽此○○頭品頂戴浙江巡撫奴才崧駿跪奏爲查明光緒十九年正月份海塘沙水情形恭摺仰祈聖鑒事竊照浙江省仁和海寍二州縣海塘沙水情形向係按月繪圖具奏兹據布政使劉樹堂杭　湖道王祖光僵禀稱正月朔望兩汛時届孟春潮勢尚和查勘得東塘尖山護壩併西塘范公塘兩處沙塗及南岸各山之外新舊漲隂沙逐細查重均無升刷與上月相同等情禀報前來奴才復查無異謹繕單繪圖恭摺具奏伏乞皇上聖鑒謹奏奉硃批工部知道單圖併發欽此○○吳大澂片再據總理湖南善後局務布政使何樞等詳稱光緒十一年九月欽奉懿旨裁節勇餉當經遵議裁撤湖南水陸三營勇師一營並將留存陸長夫水師船價油燭均裁减五成支發綜計每年可節省銀一十二萬餘兩聲明自光緒十二年起專欵存儲分批提解赴部交納己至十八年秋季分止歴經詳請奏執在案所有十八年冬季分節省銀兩　應如數提解以濟要需現籌備湘平銀三萬兩浙合部　庫平銀二萬八千八百九十六兩一錢六分六厘四毫交給十九年頭此京餉委員候補知縣聶家遂韋業恒搭解赴部詳請奏咨前來臣覆查無異除咨戶部外理合附戶具陳伏乞聖鑒謹奏奉硃批戶部知道欽此○○奴才裕禄濟禄跪奏爲協領出缺循例請補恭摺仰祈聖鑒事竊查盛京廂白旗滿洲協領德印因病出缺兹查有麻白旂滿洲佐領繩昌前以協領擬陪送部旗帶領引見於光緒十八年二月二十七日奉结擬陪繩昌著記名欽此欽遵在案今德印所出廂白旗滿洲協領員缺查記名協領廂曰旗滿洲佐領繩昌力富强富差勤愼擬請照例補用該員係業經引見記名人員毋庸再　送部所有協領出缺循例請補緣由理合恭摺具奏伏乞皇上聖鑒謹奏奉硃批著照所請兵部知道欽此 
 
 

Page 13

 
 
[光緒十九年三月十一日京報全録]  
　　宫門抄○蘇織造榮奏委解壬辰大運摺○杭織造英奏奉傳活計一律辦齊解京交納摺○大臣魁等奏屯田收穫糧石分數摺大臣永等奏原任蒙古叅贊大臣靈柩照案回旗安葬摺○又奏請豁免己故大臣應交銀兩片○將軍定奏練營統領請咨赴京派員接署摺○晉撫張奏請勅查追革員欠欵片○直督李奏保舉道員徐壽明請准送部引見片○三月十一日戶部通政司詹事府八旗兩翼值日無引見○良弼謝授少詹事恩○定公請假十日○奎秀續假二十日○召見軍機張蔭桓陳學棻良弼皇上明日辦事後至畫舫齋看侍衞箭畢還宫○○蘇州織造奴才榮廷跪奏爲壬辰大運縀綢等項織辦告成委員解京交納恭摺奏卷仰祈聖鑒事竊奴才前奉戶部内務府奏派光緒十八年壬辰運務縀紗綢綾線絲布匹等項開列欵目淸單分爲赶運大運行知前來奴才遵卽按照向章咨催蘇州藩司江海關道將例撥工需銀兩先解一半當經採購經緯絨絲督飭匠役加工練染照單辦理赶連己於上年六月間委員解京交納在案自報解後奴才正在咨催司關兩處將大運料工欵項迅速找撥以便接續儧辦適准工部先後來文奉旨傳辦皇太后萬壽金輦綉緯以及恭製大駕鹵薄需用縀紡等項活計奴才知關典禮要需何敢稍緩自應敬謹提前繡識竭力趕辦是以大運活計未能年前報解現己愼選料物嚴督工匠謹續辦得内庫大運上用縀匹一百七十匹件官用縀紗三百四十匹件花綾一百五十匹花春綢一百匹花素紡絲一千一百匹素彩綢二百匹湖縐二百五十匹大手帕一百個小手帕五百個細布三千匹各色衣線八百所白絲八百斤又外庫縀綾紡絲等項七百三十匹分别敬謹裝箱封固仍援照歴届成案由海道附輪北上以期妥速除遴派筆帖式興綬庫使福洵督同承差於二月初三日自蘇起程護解進京分投交納外所有報解壬辰大運緣由理合恭摺具奏伏乞皇上聖鑒謹奏奉硃批該衙門知道欽此○○二品頂戴杭州織造奴才英瑞跪奏爲奉傳活計謹將接續辦成各欵作爲二批解京交納恭摺仰祈聖鑒事竊奴才衙門承准内務府文開光緒十年十月二十五日敬事房奉旨傳辦上賞現用蟒袍　襯衣面蟒縀大小卷縀綢等項共三千三百六十四匹件又　襯衣邊二十分當經奴才辦解過繡　蟒袍面旗蟒袍面曁縀等項共一千六百八十二匹件又　襯衣邊四分作爲頭批於光緒十八年十一月二十五日解京交納在案其餘未解各件現己一律接續辦成繡蟒袍面旗蟒袍面三十六件　襯衣面四十一件蟒縀四十五匹大小卷縀綢縐等共一千五百六十匹件又　襯衣邊一十六分作爲一批分别裝箱封固專差於正月二十七日由海道運京呈送内務府交納除將用過料工銀兩另行造册奏銷外所有奉傳活計現己一律辦齊二批解京交納録由理合恭摺具奏伏乞皇上聖鑒謹奏奉硃批該衙門知道欽此○○奴才魁福額勒春跪奏爲屯田收穫糧石分數恭摺具奏仰祈聖鑒事竊查科布多光緒十八年所種十屯地共收三色糧七千四百九十三石五斗奴才等差派候補筆帖式景善會同統轄屯田遊擊松恩等將所將穫糧内揀擇乾潔三色糧七百石收入屯倉作爲今年籽種其餘糧石均收入城倉查例載十屯種地官兵各視其收穫糧石分數量加鼓勵辦理等語上年所種十屯地内收穫糧石在十三分以上正犁頭馬兵張繼興照例遇有該省各營經制外委缺出卽以經制外委補用所有統轄屯田遊擊松恩總管千總李昌林把馮總占鰲等所管十屯地拉展收穫糧石在十分以上者照例應請交部議叙專管頭二三四屯地把總唐忠專管五六七屯地經制外委梁毓書理管八九十屯地把總李連仲等所管屯地拉展收穫糧石均在十分以上者照例應請交部議叙總管頭二三四五屯地委署蒙古叅領圖們巴雅爾總管六七八九十屯地委署蒙古叅領桑吉等所管屯地拉展收穫糧石均在十分以上者照例應請頭等賞小彭縀各二疋惠管頭二屯地委署蒙古章京那遜佈彦所管屯地拉展收穫糧石在十分以上者照例應請頭等賞小彩縀二疋專管三四屯地委署蒙古驍騎校密克瑪爾專管五六屯地委署蒙古章京札密彦章産等所管屯地拉展收穫糧石均在十分以上者照例應請頭等賞小彭縀各二疋專管七八屯地委署蒙古驍騎校斌都哩雅所管屯地拉展收穫糧石在十一分以上者照例應請頭等賞小彭縀二疋專管九十屯地委署蒙古驍騎校那木吉勒多爾濟所管屯地拉展收穫糧石在九分以上者照例應請二等賞小彭縀一疋收穫糧石在十三分十分以上者屯田當差緑營兵以及蒙古兵丁應請照例分别賞給銀兩烟茶等物以示鼓勵奴才等謹將上年所種十屯地收穫糧石分數並奬賞各屯緑營蒙古弁兵分别繕具淸單一併恭呈御覽理合恭摺具陳伏乞皇上聖鑒訓示遵行謹奏奉硃批該部議奏單併發欽此○○奴才永德覺羅崇歡跪奏爲原任蒙古叅贊大臣靈柩照案回旗安葬恭摺具陳仰祈聖鑒事竊查原任蒙古叅贊大臣車林多爾濟前於本年正月十二日因病出缺業經奴才等　奏報在案兹據該故叅贊大臣之豫保長子德木奇克多爾濟蒙文呈稱　德木奇克多爾濟之故父原任烏里雅蘇臺蒙古叅贊大臣車林多爾濟兹因病殁任所業經如制含殮現届春融沿路兼有克魯倫圖拉等河數道若不及時扶櫬回旂誠恐雪化冰消中途阻滯惟原旗係屬喀爾喀車臣汗部落蒙古游牧地接圖什業圖汗部落計爲便捷擬請飭由喀爾喀南二十台喀爾沁等台取道庫倫所屬阿木固朗圖台岔路再由哲普尋丹巴呼圖克圖之沙畢以及圖什業圖汗車臣汗兩部落蘇木各台普近回旗俾得早安窀穸謹擬於二月十三日起程祈請照案飭傳前途應付以利遄行等情呈懇前來伏查該故叅贊大臣之豫保長子德木奇克多爾濟所呈及時扶其故父靈柩取道回旗俾得早安窀穸情辭懇切係屬出於至誠除由奴才等照案差派官兵隨同前往護送以期妥協並飭前途照例應付外所有原任蒙古叅贊大臣靈柩照案及時回旗安葬緣由理合恭摺具陳伏乞皇上聖鑒謹奏奉硃批知道了欽此○○永德等片再查原任烏里雅蘇臺蒙古叅贊大臣車林多爾濟前於本年正月十二日因病出缺業經奴才等奏報在案惟查該故叅贊大臣豫有本年春季養廉銀糧及前領本任例馬陸續倒斃可否一併改題爲奏照例請旨豁免之處出自逾格隆施非奴才等所敢擅便理合附片具陳伏乞聖鑒謹奏奉硃批著照所請該衙門知道欽此○○奴才定安跪奏爲練營統領請咨赴京派員暫行接署以專責成恭摺仰祈聖鑒事竊照黑龍江齊字營練軍右翼統領副都統銜記名副都統花翎齊齊哈爾城正紅旗恊領雙福因恊領六年俸滿並光緒十八年軍政保薦例應給咨赴部帶領引見准黑龍江將軍依克唐阿咨行查照前來奴才查恊領雙福旣因軍玫保薦並六年俸滿經該省將軍給咨赴京其所遺齊字營右翼統領一差有督練兵丹之責自應派員接署俾專　成兹查有新調來營之副都統銜記名副都統廂白旗護軍叅領英聨熟悉營務管兵嚴肅堪以派令暫行接署除分飭遵照外理合恭摺具陳伏乞皇上聖鑒謹奏奉硃批兵部知道欽此○○張煦片再前任寍鄕縣己故知縣曹憲賜短寍鄕縣任内成平等欵銀六百五十九兩五錢八分二厘五忽前因二叅限滿未據完交經前護撫臣胡聘之於光緒十八年六月二十三日奏請暫行革職勒限四個月淸交限内全完卽請開復逾限不完或完不足數再行照例從嚴叅辦欽奉硃批着照所請該部知道欽此欽遵轉飭勒繳在案兹據布政使胡聘之詳稱己據該家屬完交銀三百兩分别批解下餘未完銀三百五十九兩五錢八分二厘五忽迄今勒限己逾仍未完解呈請覆叅前來查曹憲係順天府大興縣人相應請旨將前任寍鄕縣己故知縣曹憲歴過任所寓所資財先行嚴密查抄一面提集經手丁書人等究明是侵見挪照例嚴辦並請勅下順天府府尹將該革員原籍家産一併查抄備抵以淸庫欵除飭開分賠上司各職名另行咨部外理合附片具陳伏乞聖鑒訓示謹奏奉硃批另有旨欽此○○李鴻章片再勞績玫不論雙單月遇缺即選道徐壽明於光緒十六年冬間經臣奏調北洋差遣委辦海防洋務事宜兩年並無絲毫貽誤查該道篤實精詳器設閎毅曾充出使美國叅贊於一切洋務情形歴練最久地方吏治亦能留心考查實爲有用之才惟該道係直隷貢不能奏留直隷如蒙聖恩發往沿海洋務最繁省分補用必能得力可否由臣給咨送部引見候旨録用俾得及時自効出自恩施理合附片陳請伏乞聖鑒訓示謹奏奉硃批徐壽明著父部帶領引見欽此 
 
 

Page 14

 
 
[光緒十九年三月十二日京報全録]  
　　宫門抄○諭旨一道録前○皖撫沈奏補行計典核實舉劾遵旨摺○黔撫崧奏遵旨查明光緒十五年分各屬短片荒蕪及被災錢糧造辦徵信欵册摺○漕督松奏委署揚州河務同知片○又奏謹報十七年分江寗安徽浙江山東湖北漕項漕粳津租帮津等欵禾完一分以上各職名摺○豫撫裕奏委解二批漕折銀兩片○大臣英奏揀補委副同管領膳房拜唐阿各缺摺○三月十二日禮部宗人府欽天監侍衞處值日無引見○廣西巡撫張聨桂請訓○王傚等同鄕官謝恩○容山請假十日○貴恒續假二十日○會章續假五日○掌儀司奏十五日祭奉先殿倫貝子行禮○召見軍機張聨桂錢應溥長麟○○頭品頂戴安徽巡撫臣沈秉成跪奏爲補行計典核實舉劾遵旨恭摺具陳仰祈聖鑒事竊查道光三十年九月内接准吏部咨欽奉上諭嗣後各直省督撫於大計舉劾及平時豫保並叅劾之員務將該員應舉應劾實蹟詳刊具奏不得以空言塞責用昭核實而飭官方等因欽此查安徽省光緒十八年分大計因藩司德壽甫經蒞任未能依限赶辦巠臣會同兩江督臣劉坤一循例奏請展至本年二月辦理奉硃批著照所請該部知道欽此欽遵在案兹據藩臬兩司秉公察訪合之各道府開報得才守兼優允符卓異者知縣以上六員教職佐雜共二員有干六法者三員開具履歴事實考語欵蹟前來臣覆核無異除分别加考照例恭疏會題外所有舉劾核實緣由謹會同兩江總督臣劉坤一安徽學政臣吳魯合詞恭摺具陳伏乞皇上聖鑒訓示施行謹奏奉硃批吏部知道欽此○○頭品頂戴貴州巡撫奴才崧蕃跪奏爲遵旨查明光緒十五年分各屬短征荒蕪及被災錢糧造辦征信欵册恭摺具陳仰祈聖鑒事竊查前准戶部咨議覆御史劉恩溥奏淸厘民欠及具奏整頓正供錢糧各一摺奉上諭一道當經恭録飛咨轉飭欽遵辦理現在原奏册式業己刷印完竣相應飛咨遵辦並由各省督撫欽遵諭旨期在秘行通飭各局卽於光緒十二年下忙截數之日一律舉辦征信山勿稍遲延遺漏舛錯等因當經行司轉移三道通行各屬遵辦嗣經該司道設局派員己將十二十三十四等年分征信册籍造辦先後奏咨在案兹據布政使王德榜糧儲道黄元善詳稱遵查黔省各屬行年短征錢糧皆係荒蕪無著之欵與災荒民欠錢糧均己奏明豁免並無帶征及應緩流抵等項名目皆可不必造册又各屬按畝淸查有地本膏膄生聚日衆新墾升科者有收成歉薄外來百姓不服水土死亡轉徙致令己墾之田熟而復荒著均據該地言官隨時禀報由該司道委員勘明沿無揑飾批准减免此次造册自應一律列入以昭覈實所有光緒十五年分錢糧除全徵各屬勿庸造辦徵信册外尚有應辦之安順興義二府平越一直隷州羅斛一同知水城一通判定番威寗獨山等三州貴筑普定興義三縣共計一十一歳皆爲繁缺遵章刷印五十六分其安順興義水城威寗並定五屬歸西道轄獨山歸東道轄各處加一分又平遠一州貴定淸鎭二縣共計三屬係中缺遵章刷印四十六分其十遠淸鎭二屬歸西道轄多加一分又修文龍里餘處甕安銅仁等縣共計五屬係簡缺遵章惻印三十六分其銅仁縣係東道轄多加一分總計一十九缺未完正雜丁耗鹽稅學租共銀六十五百七十三兩八錢四分三厘七毫五絲九忽三微三塵秋糧耗米官莊官田學租共米一萬四千三十石八八一升一合七勺二抄五撮七圭五粒五粟官田絕産義田榖二百八十四石四斗四升七合七勺蕎耗六七百九石二斗四升一合一勺隨卽檄飭布經歴馬錫壽督飭書吏匠役趕辦刷印自光緒十八年八月初一日復行設局起至十二月十五日事竣撤局止應支委員薪水書吏工食刻字檢字刷印裝訂各匠役口食以及紙張梨木棕片松烟等項共銀四百八十一兩八錢四分五毫遵照部章以所造光緒十五年各屬徵信册一十六萬九千六百四十三頁每篇三厘共應銷銀五百八兩二錢九分九厘此次實在支用銀四百八十一兩八錢四分五毫核計應銷之數尚少用銀二十七兩八分八厘五毫實係格外節省毫無浮冐自應准其核銷除飭將用過銀兩分造細數淸册另文詳咨並將造辦各册鈐印分發各屬散給各花戶查閱外合將印齊徵信册呈請查核奏咨立案再光緒十四年分徵信册尚有獨山州民欠未完秋糧米一百六十七石九斗七升三合一勺抄耗米二十五石一斗九升五合九勺九抄一撮前由糧儲道主稿歸荒蕪民欠未完情形會同詳請核咨戶部存案在卷所有徵信底册因委員往返查勘淸厘荒欠花戶糧耕數目遲至十八年八月初十日始行換造征信底册申送司道覆核民欠數目符合又查十四年分各屬徵信册業經刷印詳咨是以未能附入本案内造辦各該州造報底册並非無故稽延守係往返駁查並委員往勘淸釐是以稍遲所有荒蕪民欠未完光緒十四年分糧耗册一本共二十二硑係繁缺歸東道轄遵章刷印五十七分共訂册五十七本共刷印一千二百五十四頁由該司道捐廉造辦應請毋庸報銷支欵除分别移行發給該州紳民查閱並將刷印征信册二本一併詳請查核隨案奏咨合併陳明等情前來臣覆查無異除册咨部查核外謹恭摺具陳伏乞皇上聖鑒謹奏奉硃批戶部知道欽此○○松椿片再據署理揚州府河務同知蕭受元禀稱接到家信生母駱氏於光緒十八年十一月初三日在山東寄寓病故例應丁憂所有同知印務請卽委員接署等情前來奴才查有試用同知鄧復昌會署斯缺工程諳悉堪以悉署揚州河務同知印務當經會同兩江督臣劉坤一扎飭前往署理以重職守除蕭受元丁憂日期照例另行咨部外理合附片陳明伏乞聖鑒訓示謹奏奉硃批殒部知道欽此○○頭品頂戴漕運總督奴才松椿跪奏爲謹將光緒十七年分江寗安徽浙江山東湖北漕項漕糧津租帮津等欵未完一分以上職名照章開單奏報恭摺具陳仰祈聖鑒事竊查戶部奏定章程錢糧奏銷各依定限令各督撫一面具題一面先將未完一分以上員名開具簡明淸單專摺奏報由部覈定處分先行覆奏其有奏後續完者淮其續請歸本案開復又光緒十二年五月戶部具奏請將各項具題之限作爲具奏未完分數之限由部覈明出奏日期倘例限己過始據出奏卽於覆奏時隨摺附叅又光都十二年十二月戶部核覆安徽增津分數職名摺内奏稱嗣後奏報未完分數摺内務須開具淸單註明各該員己未完分數及實徵己未完各銀數以憑考覈又光緒十六年二月接准戶部咨開各省經徵地丁錢糧曁應照地丁錢糧例議處各案凡數在一百兩以内如有未完五分以上應革職開缺者於奏報未完一分以上摺内聲明自具奏之日起勒限三個月嚴飭掃數徵完戶部卽將該員應議職名暫行扣除俟續報日再行定議各等因歴經轉飭遵照辦理在案兹據江安浙江山東胡北各糧道將各該省光緒十七年漕項漕糧津租帮津等欵經徵未完一分以上職名開報前來奴才覆覈無異除江蘇湖南二省據該糧道詳稱均無未完一分以上職名江西河南二省應俟詳到另行奏報外謹先將江寍安徽浙江山東湖北漕項等欵光緒十七年分未完一分以上各職名彚開淸單恭呈御覽再查光緒十七年分湖北省　任蘄州衞守備龔恩培未完軍三正耗閑丁二項各六分九厘核數均在一百兩以内應由奴才遵照新章勒限徵完分别奏咨合併陳明伏乞皇上聖鑒飭部核議施行謹奏奉硃批戶部議奏單併發欽此○○裕寛片再豫省應解光緒十八年分漕糧折價銀兩前己委解過頭批銀五萬兩業經奏報在案兹據布政使廖壽豐糧儲道王維翰又於各州縣解到光緒十八年漕折内湊集二批銀五萬兩定於二月二十日委員管解起程赴部交納詳請奏咨前來奴才覆核無異除分咨外相應附片陳明伏乞聖鑒謹奏奉硃批戶部知道欽此○○奴才英廉跪奏爲循例揀補委副内管領膳房拜唐阿各缺恭摺仰祈聖鑒事恭查嘉慶五年六月欽奉諭旨東陵西陵所有應行送京引見之茶飯香燈拜唐阿等俱係微末之差道路遥遠往返不無糜費嗣後遇有缺出著交各營大臣揀選奏補不必送京引見以示體恤等因欽此又道光七年四月欽奉諭旨茶膳副委副内管領等缺祗係金湏虚銜若概令咨送引見資斧未免拮据嗣後著照該處茶膳拜唐阿之例專摺奏補毋庸咨送引見等因欽此欽遵各在案兹裕陵出有委副内管領一缺奴才揀選得茶房拜唐阿文廣堪以擬補又定陵出有膳房拜唐阿一缺揀選得閒散拜唐阿文煥堪以擬補俟命下之日奴才照例分咨吏部戶部内務府查照辦理謹此恭摺具陳伏乞皇上呈鑒謹奏奉硃批著照所請該衙門知道欽此 
 
