# 1910 - 152 - 4913411

 

Page 1

 
 
   
 
 

Page 2

 
 
   
 
 

Page 3

 
 
論說 
[敬告與勸業會有關係者]  
　　以實業幼稚時代之中國而舉行從來未有之第一次勸業會吾人惴惴焉懼此會之無以。副人望也。不料開幕以來。如敎育工藝館及直隷陳列館等。所陳出品之優美。已爲各界參觀人所公認。即外人亦有驚歎其進步之神。速者。誠足爲。中國前途預賀。記者參觀三日。於塲内塲外逐項考察。見聞所及。不敢不稍有所貢獻。倘辦事者不以聞贊頌之詞爲。樂而願。得箴勉之良言乎。則記者請略述管見於左。 
[一審查之重要]  
　　開會宗旨。在聚各省之品物。而比較其優劣。以發啓其競爭之心。審查者所以考察其實在之優劣。而奬勉之也。審查總長以一人之心思才力。卽其人素於實業有研究。亦不能逐件而審查之。必須多聘專門學家爲審查員詳細考察。（如礦學之必須化驗方能知其實在之優劣）品評悉當。方足以鼓勵其精神。而工商自知奮勉。倘草率從事。良窳倒置。實係優美者。未獲奬勵。而惡劣者反得名譽而去。則適足以。灰出品人之心而阻礙工藝之進步。此審查長所宜注意者一也。 
[一會塲之布置]  
　　此次勸業會先開六館。其餘各館及會塲上一切組織。工竣者僅得十分之三四。論者每以設備未齊各館不及同開爲憾然以。千餘畝之廣塲。二十二省之遼遠。轉運艱。難工程浩巨。而欲於四百餘日中一律措置完備。豈易事乎。况歐西各國之辦博覽會。亦有主張分期開幕。以期逐漸引人入勝。不致一覽而盡者。故分期開館。不足爲勸業會病 
 
 
 

Page 4

 
 
也。惟始勤。終怠。爲中國辦事者之通病。會塲布置。下至坑厠之建築。僕役之分配。微至一檯一凳之位置。一草一木之種植。均須措置得宜。陳列館中之品物。其設置須合於地位類别光綫三者。尤當隨處留意。精神苟。一處不周。則一。處即呈缺點。倘辦事者對於未開各館精神偶一懈弛。則布置必不如前。而責言立至。其對於已開各館。如有經營未善之處。亦宜逐項改良。以臻美善。此辦事人所宜注意者二也。 
[一會塲之招待]  
　　此次開會。各界均設有招待室派有招待員。不可謂不盡其責任矣然遒有責該會之招待未周者。夫以各省出品人協賛員及軍學各界參觀者之多招待誠難周密。惟各省遠道而來。於一切會塲情形。毫未熟悉。所有品物之需人接洽。遇事之需人商榷。詢問之需人指導。尤宜多派專員。或任塲内招待。或任塲外招待。　誠指示。不嫌繁。瑣則來賓無茫無適從之苦。而樂於赴會矣。此招待員所宜注意者三也。 
[一塲外之保商]  
　　勸業會後門三牌樓一帶。特關市塲。商業繁盛。爲各項營業精華所萃之處。將來市面之日漸發逹。可預决也。惟此係五方雜處之地。人類不齊。匪徒盗賊。易於匿跡。火警亦宜預防。而地方官紳。對於此等之防衞。如巡警消防等。均未有所設僃。經商其間者。均惴。惴有戒心。衞商亦勸業。之一端此官紳所宜注意者四也。 
[一塲外之除患]  
　　下關一帶。爲輪車交通之地。商業素盛。此次勸業會開會。尤爲行旅所必經。故各旅館擁擠愈甚。而究其内容。則實一最汚穢。之世界也。客棧妓寮。雖向有取締章程。然每視爲具文。所有最著名之旅館。如大觀樓第一樓等向有待合所之名。其妓院即在後屋也。其酒館卽在前樓也。不出大門而花天酒地。可以　嗟立辦。徹夜賭博毫無忌憚。以故官學商軍各界。每以此爲。行樂窩。靑年子弟。誤入彀中。而爲其所惑者。不知凡幾。宵小因以藏匿。治安因以擾亂。此次開會。各省來寗參觀者。日益衆多。若輩尤易勾引。夫實業固宜振興。而風化亦不可不防。此等客棧。實爲破壞人格之尤。不可不嚴加取締。此地方官所宜注意者五也。 
專電 
[電一（北京）]  
　　審查長楊正會長張電奏勸業會開幕情形並覆陳人心安靜長江一帶並無匪黨匿跡滋事 
[電二（北京）]  
　　禁烟處屢接匿名投函攻訐京外嗜烟大員言皆有據現恭邸决計九月間出京密查並先奏請飭令京員入所調驗 
[電三（北京）]  
農工商部决議以勸業道缺爲本部郎中升階遇有缺出由部請簡不日奏請核定 
[電四（北京）]  
　　國會請願某代表倡議俟資政院開院後上書請願衆不賛成謂此次無效開院後儘可再上 
[電五（北京）]  
　　攝政王以鹿中堂病重難起决以徐世昌補軍機 
[電六（漢口）]  
　　日本實業團於四月二十九日午後五時由京來漢鄂督及勸業道之代表商務總會會長會員招商局總辦京漢鐵路總局總辦之代表中國新聞記者數名及在武昌漢口之日本人多名均至大智門車站歡迎中正報公論新報等並著論歡迎初一日午前該團先訪東亞製粉會社後又至水電公司由總辦鄭重欵待午後一時在漢陽伯牙台鐵政局饗以午餐席上總辦李君演說盛讚日本實業之進步並自謙中國實業之幼穉且說明兩國實業家互相提携之必要團長近藤則引用伯牙台操琴之故事以此兩國人民之和親敦睦散席後參觀鐵政局午後七時商務總會招商局公請晩餐中國新聞記者亦列席商務總會會長讀歡迎辭團長近藤答辭致謝並希望中日實業家之親睦切盼將來中國實業家亦往日本遊覽至十一時散席初二日午前十一時該團至武昌督署蒙瑞制台厚犒遠來之勞並表滿足之意午後一時制台率司道以下各大官請宴寓鄂日本人中之主要者亦列席坐席後制台起立述歡迎辭團長近藤答辭致謝賓主應酬頗爲誠懇午後七時日本總領事松村在日本俱樂部開晚餐會制台代表及以下各大官中國實業家新聞記者皆來會寓鄂日本人亦列席主客談笑之間深得兩國商民和親之機會初三日午前七時該團乘鐵政局小火輪船開往大冶視察鐵礦 
[電七（東京）]  
　　卸任駐日中國欽使胡維德於星期一（四月二十九日）辭别日皇昨日（初二）午後由東京乘坐火車往神户乘輪回華日本官紳在新橋車站送别者甚衆 
[電八（東京）]  
　　海參崴巴喇戈維斯曾斯克盾斯克哈爾濱及其他東俄各地俄國敎習學生發起結合團體將於本年夏季分隊來日考察 
[電九（東京）]  
　　美國陸軍大臣那哥布狄金孫將於西歷七月内赴斐利賓順便至日本游歷現聞該兩大臣已離舊金山於六月五日乘船前往火奴魯魯 
 
 

Page 5

 
 
緊要新聞一 
[蒯提調不满意於開會時之演說南京]  
　　初一日夜勸業會蒯提調光典在事務所語其友人云物質文明興增進文化培飬道德互相表裡不能偏重文化道德所以高尙人之人格若工藝日進而人格日低又安能致富强之效乎近日演說家每偏重於物質文明總是糊塗說話即如昨日開會時諸君演說竟有謂除生計外無敎育者此種議論荒謬絶倫余不願聞然又不便令其停止祇得託名今日請諸君蒞會行禮非請諸君來演說學理且時間已促不便暢發議論等詞令其停止演說云云侃侃大議論不知聞者以爲然否 
[勸業會開幕後四誌南京]  
　　南洋勸業會開幕情形已三誌本報茲再將調查所得詳細錄下會塲約廣千畝除正門外尙有東西二側門地址甚大正門内東爲敎育館西爲工藝館稍進爲極大之噴水器及紀念塔兩傍有八角亭後爲公議廳再後爲事務所各陳列館及勸工塲商店等均在兩傍再後餘地爲竹園果園茅亭環穚池塘荷藻相間其中更有公園及跑馬塲在會塲東北隅電報局郵政局均在東側門内茲將各館大略補述之農業館分農業蠶桑園藝茶業林業狩獵水産飲食八部中有松江雙頭羊徽州鹿胎爲館中奇物而尤以每部之標記用産品膠成字形足爲諸館之特色機械館則儲製造各種機器蘭錡館則儲江南製造局出品衞生館爲醫生臨時治病之處及各種藥品各國參考館尙未竣工惟日本部可以入内中多應用之製造品至各省别館湖北館後有環橋一茅亭三且於池傍高聳赤壁門外有牌樓額曰赤壁之遊樂乎是較别館饒有趣昧更有博山玻璃公司上海美藝公司及馬戲塲房屋均未告竣惟嬉笑鏡館壁上嵌大鏡十五面頗足令人解頣鏡之凹凸不同故照人或長形或扁形或正形或倒形有二人形有三人形此鏡聞製自美國連運費每鏡需洋千元塲内房屋未竣工者尙多有數處規模甚大尙未標記故不能知其爲何館也據會中人云各省出品約有七八十萬件可列者十之八已列者僅十之二然已令人目迷五色矣尙有另一訪員報告數則附錄於左 
[日本部之經營]  
　　日本部品物除兵輪模形礦産原質外多日用所需 
之小件及各種應用之機器而尤注重於製造紙品及綿紗荳油之法紙紗油三種原料爲我國本省之出産經此比賽凡有志實業者其亦知所興起矣乎 
[東三省之賽品已到]  
　　東三省賽品於初二日由某輪船抵寗現正由寗省汽車運往會塲 
[噴水器之小缺點]  
　　噴水器甚高有大小鐵盤各一盤下有金龍四條水自管口噴出約有三丈之高惟惜池太小水因風斜下多在池外 
[便於游憇之經營]  
　　會塲地域甚廣大各館又散在各處流覽周行不免疲倦故於竹林内置公共休憇所今已將椅位設僃以便游覽者憇息 
[木工改良之特色]  
　　蘇州三德工藝廠新造木器極受需要者之歡迎其種别如摺床摺炕摺檯摺椅摺叠寫字檯等已於工藝舘内排成會客廳式以表其特質開幕之日審查總長楊侍郎正會長張制軍俱定購多件 
[廣東實業畫報之組織]  
　　廣東岑侶豪君因欲提倡出品人之意興組織實業畫報以研究出品爲宗旨每五日發行一期在會内發行業已籌集資本禀准該管勸業道移行到會不日開辦 
[江西瓷業别館之改圖]  
　　江西瓷業公司本在會塲内專建别館現决計將所出瓷器陳列於江西别館以顯贛省出品之特色其原造瓷業别館之房屋已另外招租 
[夜會之軍樂隊]  
　　陸軍第九鎭徐固卿統制對於勸業會極爲贊助昨日夜會特派軍樂隊四十人來會演習敱樂洋洋聽者精神爲之一振 
[請願國會代表之後望北京]  
　　各省請願國會代表定五月初二日赴都察院上書已載前報茲聞各代表謂此次上書後如仍不奉諭旨允准則同人屯聚京師决不解散立上第三次書要求齊意堅持不得不休 
　　湘省國會代表羅傑尙未抵京前日不知何意忽由湘貽書留京代表團自請辭去代表當奉代表團領袖孫洪伊等復書挽留畧云頃奉手敎欲辭代表之名而行請願之事仰見苦心孤誼紉佩無極惟念國會一事關係國家安危足下主張最早研究較深去歲爲國奔走不辭勞苦同人感激熱忱推爲代表團中鉅子今讀來敎竟欲辭去此在足下或别有感憤而同人之望於足下者方大甚不欲中道捨去易厥初志也特函敬挽務須始終一心相與提絜進行鍥而不捨不計近功不較毁譽庶有貫徹政見之一日乎同人無任盼禱之至 
　　又聞政府會議俟各代表第二次上書後擬請攝政王將此案交資政院作爲該院開幕第一議案其早晩開會之期即由該院解决云 
[蔭使電奏濤貝勒考察情形北京]  
　　駐德使臣蔭尚書日前有長電致軍機處請予代奏聞其内容係報告此次濤貝勒考 
 
 

Page 6

 
 
察至德該國全國上下極爲歡迎所有製造軍械廠暨海陸軍要塞工程及船塢等處均派員導觀即向不准外國人所到之處亦由隨從武官導往參觀秘密等語貝勒可謂不負此行矣 
聞軍諮處上月二十七日亦接考察陸軍大臣濤邸來電謂在德國考察軍政已畢現當起程再赴奥國考查協統良弼卽由德國回京任事等語蓋因禁衞軍事重要故命其先行回國云 
[海軍處電調水師提督北京]  
　　長江水師提督程從周廣東水師提督李直繩兩軍門頗爲洵貝勒薩軍門所賞識刻因籌畫海軍並改變各省水師官缺事宜擬將該提督等調京商辦一切其所遺提督兩缺卽令江粤兩督由現任水師總兵内揀選暫行派署已於日前電咨張安帥袁慰帥轉飭該提督等迅速來京 
[民郵兩部訪查黨人踨跡北京]  
　　民政部日前因聞駐京各使館接到革命黨郵寄信函肆行恫喝一事刻已知照郵傳部調查此項函件是否由中國郵局郵遞並又委派緝探員等搜查京内有無隱匿革命黨員如該黨羽等仍有煽惑情事務須嚴速偵杳俾維治安 
[郵部仍不放寛同蒲路鐵北京]  
　　同蒲鐵路公司設立有年招股無著去年郵傳部曾派員調查擬收回自辦適有祁縣紳士渠本翹出首向各票莊借定二百萬金擬先開辦自太原至平遙之路郵傳部因之寢議現該部見該路尙未開辦其原因必由於借欵之不成不日又擬派員前往詳細調查如其舉動仍似去年毫無進步則决意歸部自辦云 
[津商攔請徐尙書設立分站天津]  
　　郵部徐尙書查路事竣回京已誌前報茲悉上月二十五晚徐尙書四山東德州道出津埠該埠紳董齊君玉祥楊君承敬羅君文彬率同客帮各商家本埠各商號三百餘家又西南隅一帶商民共七八百人恭迎至陳唐庄攔輿懇求在西南隅設立津浦鐵路分站并大呼中堂救命聲若雷動經差官將禀接入諭以明早批出大衆不可羣呼必須面禀督辦尙書不得已出見時大衆又呼救命尙書日爾等屢次禀求究竟有何意見齊君答日我等爲衆商代表爲居民請命均係大衆公益並無個人私心所有玉祥等迭次之禀商民公布之圖諒蒙鑒閱此次中堂到津請親臨履勘以期有偏不倚尙書又云爾等須遵前次本大臣批詞將來再定辦法齊君答云玉祥可誅西南隅分站斷不可緩以副我同鄉父老之望大衆跪求面允尙書頗爲動容乃日此路爲四省之路設站一事關係全國如西南隅請求設站東北東南各隅亦要求設站公司豈能處處允認乎且我亦天津人與爾等鄉誼最深斷無不委曲求全之理本大臣此次回京定有辦法必不令爾等向隅也衆又大歡呼遂由北叚總局提調蕭仲三君諭令回去候批 
[京師近事]  
　　埋藩部吏部陸軍部連日會商以西藏政務日繁所用行政人員必須在内地調用無如西藏路途艱難各項人員往往不肯應調莫若議訂新章將文武各官情願赴藏者咸予以優獎其駐藏年久辦事得力者并由駐藏大臣具奏不論官級准其破格錄用聞此事三部已議有端倪不日當即會銜入奏 
　　湘撫楊文鼎以湖南辦賑需欵甚急特會同鄂督奏請開辦實官捐爲湘中振飢之奬勵當奉朝旨該部議奏現聞吏　兩部業已核准於上月二十八日入奏 
　　郵傳部徐尙書與魯撫孫中丞會商修築開徐海清鐵路事宜聞已籌有的欵業將尅期開工若欵不敷用時擬提京漢鐵路餘利銀兩接濟 
　　都察院遼藩道御史陳善同自江春霖出缺後卽轉補斯缺該御史轉缺後疏章屢上或條陳或參劾上月間曾參晋省烟民滋亂情形其他奏劾之疏留中未發者尙不少聞日前該御史又上封奏係指參某權要劣跡多欵該摺亦留中 
時評 
[其一]  
　　開會之前。謠言蠭起。開會以後。風平浪靜。氣象萬千。我同胞盍速聯袂而往乎。 
　　雖然。我勸同胞之參觀。非勸其遊玩。而盡遊目騁懷之樂也。勸業會宗旨之所在。我同胞不可不知。 
[其二]  
　　我人生於世界上。有一人不與勸業會有關係者乎。工也商也農也軍也學也。無一人不與勸業會有關係。即無一人不當參觀勸業會。無一人不當參觀勸業會而奮然以興。工也研究其工。商也研究其商。農也研究其農。學也研究其學。軍也研究其　　軍。由研究而比較。由比較而競爭。庶不負。此參觀矣。 
　　若徒日。會塲閎壯也。陳列美麗也。電燈光。耀也足以廣我眼界。而悅我耳也。則有負勸業會實甚。寗毌。往 
 
 

Page 7

 
 
   
 
 

Page 8

 
 
[禮拜一拍賣]  
魯意師摩洋行始創自同治十三年即英一千八百七十四年 
准於初七日十點鐘在泥城外卡德路第五十八號拍賣書樓間大餐間臥房間洗俗間廚房間一應上等木器洋琴電氣風扇油畫　銀器什物不計初五初六日可看此佈　魯意師摩洋行啓 
[禮拜一拍賣]  
壳件洋行奉大英按察司署諭値錢地皮 
准於西六月念號即華五月十四日下午四點鐘在本行拍賣地皮共約計二百○五畝上有房屋由馬海于上月量過繪有細圖今歸一莊拍賣如在拍賣之前有人購去即不拍賣該地係老裕泰養馬之地基坐落箱近虹橋及羅别根路之角嘴貴客欲觀圖樣者請于拍賣四日之前駕臨小行觀看該地未做道契均中國方單爲憑貴客欲觀該地之方單亦請於拍賣四日之前駕臨華比銀行觀看可也該地拍後須於禮拜三即西六月念九號之前將銀付清管業可也行此佈聞壳件洋行啓 
[禮拜二拍賣]  
貴重地產房屋 
魯意師摩洋行始創自同治十三年即英一千八百七十四年 
准于五月初八日下午四點半在本行拍賣地皮一方坐落卡德路並新閘路計拾七畝三分九厘五毫王英署注册道契第一千一百念七號三千八百另三號九百五拾四號八百六十二號九百五十五號地皮第三百另三號三千零廿九號並有門面中國市房十八間在卡德路又住宅房屋八十九間在卡德路弄内又住宅房屋五十間在新閘路共計房屋一百五十七間此係非常好地產如要看契劵知一切細情者請至小行可也此佈　魯意師摩洋行啓 
[奉諭拍賣]  
法界新街八十七號門牌愼昌雜貨店倒閉逃逸今定於禮拜四即五月初三日下午二點鐘拍賣雜貨皮皂各物以抵各欠法捕房告白 
[拍賣預告]  
貴重地產房屋寳和洋行 
啓者今有地皮一方坐落在華界肇州路邊計地九畒七分一厘二毫在英署註册第三千四百零一四千七百五十四五千一百另五五千二百十號五千二百十一號内有房屋一宅又華人住所房屋四十三間又住所房屋五十二宅開店亦宜又新造店面房屋十宅又二宅三樓三底又二宅二樓二底又四宅二樓二底又單面石庫門房屋十二宅共計房屋一百念六宅該地及房屋均歸一莊拍賣又地皮一方與以上地皮相近計地二畝一分六厘三毫在英署註册第五千三百六十五號内有房屋卅四宅又地皮一方計地三畝一分二厘二毫在英署註册第四千九百九十號内有房屋五十五宅以上共計房屋八十九宅共計地五畝二分八厘五毫亦歸一莊拍賣又空地一方坐落在盧家灣北首計地三畝四分二厘八毫大英署註册第五千八百四十九號又計一畝九分一厘五毫在英署註册第五千八百五十七號以上二方共計地五畝三分四厘三毫亦歸一莊拍賣該房屋均是堅固新造惟拍期及一切詳細瑞行奉告此佈寳和洋行啓 
[（議據作廢）]  
去年七月間家内失愼所有正昌五金號沈會記議單兩股半被焚無着倘若遺失作爲廢紙特此登申新兩報聲明沈慶增啓 
[告白]  
經理山西寳順公司白煤色光甚好火力充足其貨現已到申囤在華順棧諸君欲購者請至黃浦灘廿八號本賬房内王君連舫接洽可也魯德RETURE·H啓 
[廣東彭壽堂始創最靈騐] 　 
真三日全愈珠珀白濁丸 
此丸乃本堂獨秘奇方合天下白濁各藥　無如此功效神速無論新久五淋紅白二濁痛而且腫及醫藥罔效之症一服此丸立刻小便暢通消腫通淋止濁定痛極至三日包可全愈眞有萬試萬靈又速又妥之妙眞仙丹也每瓶雙料二元單料一元小瓶減半如下疳陽頭潰爛上下一切瘡毒痛不可忍另搽珠黃下疳散即愈每瓶一元雙料二元鋪在上海抛球塲南首河南路三層樓七號洋房廣東彭壽堂内懸上海縣告示爲記切勿誤購 
[惠羅公司大减價注意]  
本公司開設上海南京路十三號所備各貨均英國名廠所堅美無匹者減價一星期大蒙購客歡迎今再减價一星期以酬貴客賜顧雅意其價較前益亷且各貨花色有百種之多本公司夥友均能熟操中國各處方言時日有限尙祈貴客從速駕臨本公司選購爲荷 
綉花洋紗此貨新到色艶而堅固耐洗前每碼售洋四角今减價洋兩角流通邊每打售洋五角上等手帕每打售洋九角堅固洋傘每柄售洋一元絲綢每碼售洋九角各色洋紗每碼售洋二角半印花洋布每碼售洋二角長襪每雙售洋六角遮陽傘每柄售洋一元七角半草帽每頂售洋一元雨衣每件售洋四元半短襪每雙售洋五角半遮陽帽每頂售洋四元半鞋每雙售洋一元窗簾每對售洋一元七角半墊子每枚售洋一元 
[精製衛生嗬囒水]  
本廠設在四馬路西首會樂里（門牌三百五十八九六十電話二四三八）一切製造悉遵租界定章原料採於泰西配合極其愼重水用沙濾蒸汽久存亦無渣澤洗瓶皆用熟水不敢苟且絲毫是以清潔純粹獨出冠時實爲暑令最有益之衞生要品除循例備摺分送各　主顧外各界如欲訂購或零售批銷者祈即　惠臨或逕至本藥房接洽可也名色効能開列於下 
𣜏檬消煩條暑香蕉潤肺清炎薑汁煖胃袪寒雪梨潤肺化痰玫瑰散鬱平肝楊梅解渴生津蘋果涼肺和脾沙士清心解毒沙達開胃消食皮羅醒酒益氣香賓功用略同蘋果上海四馬咱中英大藥房英法衛生嗬囒水廠同啓 
[失票廣告]  
去年十二月初一日由姚江周巷五豐寄來甬鼎恆莊票壹帋乃陳潤記所上係六號票計拾二月拾二日過洋壹百元此票被　去當可上該說明作爲廢紙望各寳號切弗收用特此登報聲明甬江新順啓 
[（遺失派四）]  
去年十二月初七吉和輪進口　唛上紙一百廿六件報過卅件尙存九十六件計重四十担零零六斤派四業已失去已向海關說明作廢東興成 
[（陳珠兄鑒）]  
全間移居在即理書檢物頗覺冗煩所望惠臨藉談琴旨而暢雅懷幸勿見却不日亦將奉訪也庽法界馮佩芸謹具 
[（臭虫全滅）]  
殺蚊不留一隻 
此藥一經點着放於除虫器内即有烟氣騰佈滿室隨將門窗透風之處暫時關閉約歷十分鐘参將室内蚊虫盡數殺死無一能逃如滅臭虫須置床下一夜可以全滅藥氣清香聞之有益價藥兩包除虫器一只共一元又一元一角單購藥每洋四包每包三角交郵局寄每元加二信局帶力自理美界仁智里十三弄括打藥房 
[（遷移廣告）]  
本行創設二十餘年專做呢絨疋頭五金雜貨早經中外馳名信孚遐邇今遷移英界泗涇路九號洋房照常交易如蒙惠顧格外克已以副盛意特此佈告維羅洋行啓 
[（拜謝崔製化痔丹神騐）]  
去年敝友俞君久咳不愈服藥無驗後服尊處半夏而痊故鄙人深信不疑而鄙人夙患痔瘡肛門外管生三處均長二寸以外大便時痛如刀割鮮血淋漓初起時乍發乍愈近歲竟坐臥不安春間曾託友在上海盆湯衖甯波路口五開間門面内購辦化痔仙丹兩瓶去管膏一瓶服後果然病去六七惟尙有一管未落乃向鎭江五洲藥房經理崔製各藥處復購兩瓶連服數日其管竟落蒂無形正此大便毫無痛苦至今未發感激之餘特登報鳴謝鎭江東門内陳敬仲啓○購者認明上海盆湯衖甯波路口五開間門面瓣香廬招牌藥上有驥雲肖像方是的眞○化痔丹瓶一元 
[失股單]  
今遺失諫當輪船有限公司股份單一帋第三十七號壹股計股本洋壹千元正刻因查檢無着已向該公司掛失作廢倘有人拾得將此股單在外抵售銀洋等情望各寳行莊號切勿受愚爲盼程長庚告白 
[龍牌水門汀]  
三井洋行經理德律風第二二零八號 
[廣東種德園馳名經騐痧藥]  
紫微癖瘟丹 
本園監製各種丸散膏丹久已遠近馳名茲將各種經驗良藥略列以備　紳商善士惠顧有所問津○萬應痧氣丸大瓶角半一角中五分小加料每洋一百單百廿○八寳紅靈丹大瓶角半一角中五分小加料每洋八十單一百○麝香臥龍丹○時症白痧散○諸葛行軍散○人馬平安散以上大瓶一角中五分小每洋八十○珍珠百勝散大瓶二角半小一角○靈寳如意丹大瓶角半中一角小五分○飛龍　命丹每瓶三角○萬應午時茶每洋八盒雙料六盒○消暑甘露茶每洋一百包○福建神　茶每塊五分雙料一角○藿香正氣丸每丸二分半○純陽正氣丸每洋六十包○經驗霍亂丸每丸五分○神效痢症散每瓶二角○茄楠癖瘟香珠花每串一元素五角○紫微癖瘟香牌雙料每塊二角單一角○兒科萬病回春丹每丸一角○自甑萬應如意油每瓶二角一角小五分○止血止痛玉樹神油大瓶一元中五角小二角○藥自過多不能盡錄▲諸君光顧認明老鋪在上海老巡捕房對門不悞○函達即寄郵費自理○外埠各大藥房均有經售○近地請向經售處購買亦可○廣東種德園老鋪啓 
[（寄售書籍）]  
湖州楊惺吾先生寰宇貞石圖以及各種書籍花式甚繁不及細載倘蒙賜顧認明上海二馬路口九華堂 
[（被竊提單）]  
今被竊怡和行恆生船三月十六進口提單一張計唛（Ｔ）蔴皮五十件已向該行說明作廢各寳號切勿收用森豐特白 
[遺失收條]  
遺失漢口旣濟公司收條高字第三百六十五號四千一百七十號衡記拾股又厚字第一百十三號一千五百六十一號福記五股已向前途說明作廢袁愼土 
 
 

Page 9

 
 
   
 
 

Page 10

 
 
緊要新聞二 
[天津領事又爭裁判權天津]  
　　天津各國領事團日前向直督要求北洋審判廳諸多不善宜仿上海租界華洋會審公堂辦理聞陳制軍昨日已派馮國勳觀察前往公使團領袖處婉言拒絶 
[魯省革除官價之爲難山東]  
　　山東諮議局以各州縣動以官價强買民物最爲困民之事呈請魯撫札行各屬即將該項停止一案曾紀前報茲聞各州縣公禀謂官價一事本非政體自應遵停惟春秋大小祭祀所用牛羊等物向用官價已須千餘金而由藩司領出者不過百餘金餘均由各州縣墊出現旣一律停止官價則此欵嗣後請由藩司給發庶免苦累等語孫中丞據禀抄札藩司核得此欵全省每年共需一二十萬實在無可籌措祇得將禀留下暫不批覆 
[瀏河毁學案償欵了結太倉]  
　　瀏河毁學一案迭載前報而其肇禍原因衆口紛呶莫衷一是茲據該處王君調查此事原委甚悉亟錄於下瀏河毁學自邑尊履勘後即電蘇撫請兵鎭攝四月二十二日撫委前任分州傅公曉淵到瀏二十三日續到飛划營槍船十艘是日午前傅公乘輿下鄉詳細開導鄉民已帖然無事矣午後邑尊因另有要公返城至二十五日晚間重蒞查辦官舫中滿載刑具（如站籠大枷脚鐐手銬之類）大有滅此朝食之勢當將爲首滋事者四人及老嫗三人嚴刑枷責游街示衆一面飭差將肇事之三四圖鄉民按户勒派賠償之欵有數百元者有數十元者有數元者一時極爲紛擾於是良民之畏嚴刑逮身者甚至典衣質物賣田押屋以期湊數繳納一種悲酸悽慘之狀幾令見者流涕至二十九日已將賠欵如數繳齊計官立學校得賠償洋一千一百元商立學校六百元陳董三百元聞鄉民共出洋約三千元左右而償欵祇有三分之二尙有三分之一不知何用查此次滋事雖由鄉愚誤信謠言然鎭董周某亦不能辭咎蓋鄉民初因聽人謠言謂調查户口是將生人年庚賣與洋人塡入橋脚之用遂羣以是說至周處詢問有無其事周含糊答日調查户口事我年老不知且不預聞汝等可問他人鄉民退出心益滋疑又經游閒好事者從旁煽惑遂演成此毁學之風潮使該董當時將調查之理由詳細說明並囑其不可妄聽謠言聚衆滋事鄉民悉有身家財産豈樂爲此犯法之事并聞鄉民中有李雲喬者與周交甚密李犯案纍纍經上峯嚴拿而周則以落河身死謊報此次犯事名單中首列者即李某而周則力保其安分竟得逍遙事外云 
桂省敎民反抗調查要電 
[廣州法領致桂撫電]  
　　桂林撫台鑒武緣縣龍母墟李姓三敎民因命案誣攀被拿查屬虚揑該縣仇敎違約請速行查廣州法領事雷眞印 
[桂撫復法領電]  
　　廣州沙面法領事官雷鑒眞電悉民敎同屬中國百姓犯法自應一體治罪惟此案實情本部院未知已電飭武緣縣查案禀辦以昭公允撫院張眞印 
[思恩余守上桂撫電]  
　　桂署憲台鈞鑒戊元奉眞電查武緣縣江那村民李特蘭李特孫在龍母墟拔去門牌嗣復槍斃縣署親兵蒙炳光並傷調查員李展堤一案迭據龍母及喬羣各圑長禀稱確係李特蘭兄弟恃敎逞兇業經署府將派員查明情形據實電陳並經該縣通禀嚴緝首犯在案上月署府督同胡署令文瑩前往龍母剗除鴉片烟苗諭飭龍母圑長勒限交出李特蘭李特蓀二犯隨有南寗天主堂敎士沈士杰謁見謂係敎民辯及此案當經駁詰該敎士無辭可答始由圑長周尙文等帶出李特蘭一名提同龍母喬羣兩圑圑長及在塲人證訊據李特蘭供認拔去門牌不諱並據李展堤供稱眼見李特蓀持槍迎擊彈中左肩下二寸許登時暈倒復據梁治勳供眼見李特蓀首先開槍擊斃親兵蒙炳光又據喬羣圑長羅振聲供正在墟塲尋龍母圑長見李特蓀帶有十餘人執槍來壚因聞砲聲隨即躱避各等情除飭縣嚴緝李特蓀歸案訊明禀辦外合先電陳炳忠禀寒印 
[武緣胡令上桂撫電]  
　　桂署撫憲鈞鑒戊密眞電謹悉查李特蘭因其弟李特蓀去歲在縣署因案被押該犯夤夜糾人挖門將李特蓀帶同竊逃嗣各圑編釘門牌李特蘭復又挺身在龍母墟將所釘門牌拔去知縣始派弁在龍母墟將李特蘭拿獲李特蓀聞知即紏同百餘人各執槍械圍奪並戕斃親兵蒙炳光鎗傷調查員李展堤事後該兩犯逃匿南寗天主敎堂復由南寗糾同法敎士学士杰同回龍母墟爲護符嗣知縣隨同本府赴龍母剗除烟苗復與法敎士再三理論始將李特蘭交該圑周尙文等帶出李持蓀則仍然包庇本府回署提訊李特蘭拔棄門牌一事已直認不諱其餘則尙未承認查該犯當時被拿則糾人奪犯戕斃之兵爲李特蓀倡首衆證確鑿並無疑義現李特蘭旣已供認拔棄門牌亦有應得之咎以中國之官行中國之法治中國之民何爲違約何爲仇敎可否仰懇憲台照會法領事轉飭敎士將李特蓀交案照章訊明擬辦以重國權而伸法紀伏乞鈞裁胡文瑩禀銑印 
[桂撫致督轅及右江道並覆思恩府武緣令電]  
　　廣州袁制台柳州沈道台鑒南寗送思恩余守武緣胡令戊余寒電胡銑電均悉龍母墟命案旣經提府辦理及由圑長將李特蘭交案應卽責成余守督縣刻日並將李特蓀緝獲訊明禀辦勿稍延縱至敎士本不准干預地方公事載在傳敎諭單現已由本部院照會廣州法領俾勿誤會沈敎士若果有庇護實據或再到饒舌除按章追交外並應將詳細情形據實禀辦撫篠 
 
 

Page 11

 
 
分類新聞政界 
[撤換自治坐辦之攻訐浙江]  
　　浙屬辦理地方自治組織研究所僅僅數月怪象百出一般刁紳劣監鑽謀不遂互相傾軋函電禀牘積案如山籌辦處解紛批答幾乎寢食不遑如安吉縣紳界紛爭此席業已禀控五六次日前又有歲貢張日庠再禀籌辦處要求撤換坐辦茲奉批云查此案前據該紳等禀請撤銷前來當經飭縣查復旋於四月十八日據該縣詳稱坐辦王象泰於自治原理素窺門徑任事兩月並無貽誤且又不受薪水願助將來調查之費等情業經本處批飭該縣勸令坐辦始終其事母庸固辭並於二十四日奉撫憲批該縣詳自治事務所坐辦究應如何推舉請示遵由奉批查自治事務所坐辦照章應由該盬督選擇派充以資佐理該縣自治事務所坐辦王紳象泰現由該縣選派堪以勝任兩月以來並無貽誤豈能據張紳具禀率行更換所請應母庸議仰地方自治籌辦處轉飭遵照繳等因奉此遵由本處轉飭該縣遵照辦理各在案查遴選坐辦照章爲自治監督之職權旣據該縣禀復該坐辦任事以來並無貽誤該紳等所請註銷另行委派之處自母庸議仰卽知照 
[請示審判建築費如何劃抵浙江]  
　　浙省審判廳分别核減所數限期成立業經臯司李橘農廉訪三次詳報中座請示撥欵現在部限期迫一再咨電嚴催惟此項建築經費究應如何劃抵之處尙未撥定昨特會同藩司專詳請示茲奉撫憲批廻據詳已悉查此次藩司禀稱遵籌審判廳建築費洋十萬元仰候抄詳札飭藩司衙門查照等語原爲暫濟目前要需起見固未嘗限定審判廳建築經費只有此數也茲旣據續稱此項經費尙須查照核减之數另行籌足十萬元并前次指定而未撥解之一萬元請一併按期撥解自係鄭重要工尅期建築仰候札飭布政司迅速如數籌解具報 
[鄂警道之兢業業武昌]  
　　鄂省署巡警道黃觀察任事以來頗有改良警政之志惜於警務素未之學故一切只知篤守舊章不知更改瑞制軍見此情形乃電致蘇州巡警總監調來區官與警學畢業員生數人安插於武漢各分區黃觀察以用人之權被奪意頗不懌遂廣徵條陳與意見書以爲規畫改良之藍本又恐瑞制軍責其不能勝任故每日辰刻即到公所督同稆員辦公但警署本無多事可辦爰飭各科將舊日所訂章程重加删訂並飭行政科科長景大令崧將警察用人行政等全體重行編改以期費不虚糜員無冗設又以夏季天熱時疫尤宜預防特飭衞生科科長包司馬安保擬定預防時疫辦法及整頓清道開溝各事宜聞此項章程從前所訂者頗稱完善因限於經費不能實力執持今重編纂不過改頭換面徒令各科員作無事忙耳 
交涉 
[敎士對於裁撤綠營之憂懼杭州]  
　　增撫日前接准駐杭英领事賽君函稱本國敎士禀稱衢州地方裁撤綠營人民不知原委頗爲憂懼深恐日後滋事貽禍敎堂等情前來本領事查浙省裁撤綠營係爲改練新軍之用自日正辦惟目下全數裁撤恐人心有所誤會滋事於各敎堂應請設法轉飭妥爲保護等因聞增中丞已札飭各屬隨時加意妥爲保護實力防範矣 
[福公司礦地之警察權河南]  
　　修武焦作馬市街一帶爲福公司礦丁麕集之所茲因開辦巡警經當道竭力爭執由中國自辦惟該處華洋雜處非程度較高之巡警不足以保治安因由省垣選派十二名前往該縣朱令並禀由撫院飭支應局各給洋槍一桿以備晚間巡邏時藉壯聲烕 
軍界 
[提倡毘陵徵軍之苦心常州]  
　　江南常鎭通海徵兵局本定於四月底裁撤現常州因招未足額復商定展緩至五月十五日爲止至日前由商會勸學所敎育會中學堂商業體育會聯合函請陸軍徐統制派駐鎭三十五標新軍來常操演一事現得徐君復函已允派三十五標於初六日來常並由陳德三協統統率前來聞操地大約在小南門外敎塲云 
[統制整飭軍政之心湖北]  
　　陸軍統制張虎臣軍門因瑞莘帥日内有簡閱之信於二十五日親赴中和門内三十標全營察看一切先到各營各棚調查鎗砲火藥軍裝器械復升將弁會集所將各正副目兵花名清册一一核對照數點清并面諭該營上中下三級各官囑其認眞辦理極力整頓不准兵丁出外閑遊浪蕩致生事端務須振刷精神切實操演學科藝術野外三項尤宜精益求精將來督憲親臨我陸軍名實相符定許從優保獎至於營中應用之物及舗睡器具等件均宜整齊完備以壯觀瞻名譽保全端賴此舉諸君其共勉之是日協標兩統以下及管帶隊官排長均已到齊計談三小時之久軍門始乘輿而去 
學務 
[請嚴懲匪棍造謠仇學杭州]  
　　日前有紹屬學界某君等聯名具呈撫臬各憲略稱山陰縣屬二十都三圖朱家塢地方有莉名匪棍何有昆何有莫等弟兄四人橫行鄉里結黨擾民舊科在唐裡村造謠惑衆誣指學堂爲洋敎紏集同黨數十人搗毁大方小學儀器雜物槪被擄搶疊經該處學界紳董先後控奉層憲嚴飭查拿詎該匪等消息靈通差保同惡相濟久未獲案近又揚言年荒米貴皆受學堂之害意圖煽衆滋事現任增令延不查拿致使匪胆愈熾設或再釀唐裡故事學務何堪設想擬請迅飭地方官查案勒拿從嚴究辦以戢匪患而安閭閻 
[競新公學之前途松江]  
　　靑浦競新兩等小學堂創於光緒三十一年由李君振新等發起至三十四年下學期舉行第一届畢業成績頗佳頃奉樊提學札知該校部准奬給最優等孫祖繩宋修義支錫光三人爲廩生優等徐志毅余綬隆二人爲增生聞李君等以歷年虧墊至五千餘金如無欵可籌勢將停辦云 
[勸學所總董宣講之忙碌常州]  
　　武陽勸學所總董陳研因伍博純兩君自蒞事以來對於學務颇爲認眞時常親赴各鄉察視演說月前念八日上午赴西鄉奔牛鎭安西學堂開演說會下午復趁火車至東鄉戚墅堰法古學堂演說以勸學爲宗旨兼及一切新政惟鄉民以蠶事正忙聽講者不過一二百人 
實業 
 
 

Page 12

 
 
[宜荆繭業之發達常州]  
　　常屬宜荆兩邑向届鮮繭上市均運往無常一帶繭行銷售自前年創設繭行烘灶連年獲利甚豐今歲驟增繭行七處其中以扶風橋振昌永官村和豐侯莊福綸全等繭行收貨最佳每担鮮繭扯價約五十左右前日設立宜荆繭業公所仿照錫金辦理公舉任逢辛觀察爲總董徐紳述之徐紳遂初爲董事以期聯絡繭商共謀進步聞今歲出繭有三十萬之譜云 
[丹陽鮮繭開市鎭江]  
　　鎭屬丹陽縣各繭廠本届一律開收自上月二十五六日起鮮繭已經上市惟價目畧有不同最優者每百斤四十五元左右其次約三十八元至短者約三十五六元但今歲桑葉價値昻貴非常恐售繭之錢仍不敵育蠶之資本云 
[杭垣錢市恐慌之餘波杭州]  
　　杭州鼎記慶餘兩銀號相繼倒閉釀成經濟恐慌波及全省疊經官紳商學各界集議維持電部借欵一面推舉公正人淸理兩銀號帳目無論欠人人欠一律限期淸償以昭信用惟該兩號人欠之欵以官塲居多幸　樂禍意存吞黑者亦復不少目前慶餘莊經理具禀杭府以現任平湖縣張令積欠借項八千餘金屢催支吾此次本莊擱淺率請將别縣存項劃抵實屬有意圖吞請予嚴追各節本日奉夏太守批查張令欠還該莊洋元前經本府函詢復稱已由平莊滙出乃爲司帳之周汝釗即勉之抗不交付輒欲劃抵他欵無論與張令函復之語不符且各户存欵業由商會全體决議自四月十一日起以後不准私相劃抵周汝釗何得懷私阻抗破壞公議據禀前情候即札飭平湖縣張令速將所欠該莊洋八千餘元尅目解交省城商務總會查收備抵公欵如果實係周幕一人把持意圖吞賴亦即責成張令限追淸解不得籍詞延宕以儆效尤而免推諉 
雜記 
[鹽捕營船勇肇禍眞相太倉]  
　　前報載鹽捕營船在嘉定婁塘鎭查獲私梟拒捕傷勇各節聞係該營哨弁董某釀事後揑詞朦禀以致傳聞失實茲將調查所得實情錄下上月十九日上上有鹽捕營巡船九艘連檣而至在該鎭南市梢見有江北人賣大蒜之船上載鹽若干指爲私販欲取其鹽江北人不服且言實係買得官鹽以備鹽蒜之用當出公堂發票示之船勇不信定欲奪鹽遂致口角繼且用武當紛擾之際鄉民見者羣抱不平隨聲附和觀者亦愈聚愈衆船勇等見勢將不敵各出所帶洋槍向衆亂擊一鄉民彈貫腹部腸垂於外立時斃命一人亦垂斃有某姓小孩年甫六歲彈自里外貫其足股立時暈倒尤爲慘痛其餘受傷者六人輕重有差廠董潘保臣聞警後立即到城謁縣報告並請蒞驗午後地保將各受傷人抬縣請騐經邵大令親自驗得一人受傷甚重恐亦難保性命其餘尙無大碍遂分别酌給飬傷費令其速行醫治一面賞給死者殮費五十元隨委梁典史下鄉勘驗一俟詳請上憲明示辦法再行核斷又有人言緝私巡船曾以獲得私鹽出賣與人爲鄉民所見大抱不平以致生此惡感是役也船勇中亦受傷一人經該船管帶董某送縣請驗聞所傷係打斷足胥並無性命之虞 
[諮議局工塲工人滋事湖北]  
　　東廠口模範小學對面水井因前崇福山殺斃四命兇犯係在此并斃命業經巡憲示禁居民吸飮在案二十七日十二點鐘時有修建諮議局工頭等數人在此挑水經該處站崗巡警出而阻止該工頭等不惟不聽竟敢肆口漫罵巡警亦以惡言相向致起衝突該工頭等即將巡警朋毆受傷頗重警察中區第二分區（在西廠口）距此甚近該巡警即鳴警笛喚來夥伴報經分區派委巡警六人前往拿獲工頭一名業經送區究辦詎逃去工頭跑回工塲邀集六七十餘人赴局滋閙其勢洶洶聲言須速將拿去人釋放並放鞭爆陪禮始罷否即折毁警署該區官正傳電話禀請公所派員保護之際幸該塲總工頭職商某君聞信前來彈壓始將工頭解散所拿工人二名仍未釋放現區官正與總工頭交涉尙不知如何了結 
[文苑]  
　　石甫寄所刻瓊琚集蓋除官雲南時同人贈行之作集中有書蘅大理叔伊學部詩皆及鄙人即次元韻寄 
[三君（樊山）]  
　　易子除官當歲除先師跋敕居中書。（謂文襄師）陳平固無貧賤理。飽飯不用求祝餘。（石甫常憂貧故云）唐蒙蒟醬可坐致。亦猶諭蜀煩相如。華年五十殊未老。繡衣玉貌無髭須。殉親殉國數求死。天欲活爾寗當殂。上書言事亦云屢。手批龍鱗牽帝裾。鋤强果持暴勝斥。攬轡言升仲舉車。春明社裏競惜别。才過孔璋及元瑜。王子側身眄六詔。陳子抱膝吟匡廬。琴志樓在廬山）金馬碧雞望不極。回頭更憶白門烏。我慚　老作藩翰。江東豪俊爭走　。歲饑民困庫錢竭。有如廣術生崎嶇。人情旣出復思入。東行恨不留須臾。（余出京恐勞同人相送輕裝夙發）易子去滇度五嶺直從瓊海追髯蘇陳王嘯歌　京闕。御香携袖何容與。晉公昨上玉帶表。洛中劉白皆長叮。（謂文襄師）東盼江南寄梅訊。南眄海上生明珠。海南一雁落江表。贈我小集名瓊琚。卷中詩筆盡雄駿。冀北所産皆名駒。陳王兩萹尤殊絶。夭嬌二龍出平輿。詩中隡準不常見。　督當並蕭王驅。我不讀書事硃墨。久已白腹慚　虚。興發突欲搥黃鶴。力掣碧海　鯨魚卽今存古賴我輩。欲引萬派朝歸墟。易子胡不同此韻。試作蜜語吟　隅。 
探險錄 
[西部蒙古游歷談（十六）]  
　　由塔楚驛啓行。越巴彦布拉克高原。渡塔楚河。兩岸斷崖壁立千丈。水勢憤越。羣山。欲傾。絶景也。就中夫賴温都爾烏蘭等諸山連蜂接嶂。皆爲奇勝。塔楚河河寛六十間水勢亦大。中流急激。壯觀也。塔楚河在行政上爲三音諾顔與喇木因格根之界水。下流地域蒙人之業農地極多。　麥萋萋。樂觀也。阿爾塞烏拉山南麓。有著名蒙人塋地。奈余等無歷史上智識。查考無憑。倘學富五車。來蒙考查史蹟。則貢献世界。裨益于考古。學匪淺鮮矣。徒涉阿爾塞因烏蘇河。迂廻曼塔爾杜羅貴丘。出孛哥基溪谷。草花繚亂可賞。阿爾郱林溪谷土地肥沃。雜穀豐穰。牧草繁茂。蒙地罕有之饒土也。南方三十俄里有博羅和屯　墟。嗚呼國破山河在城深樹木春。回顧當年蒙古拔都王之雄　。蹂躪歐亞各國。建設蒙古大帝國。偉勳赫灼名垂不朽。此中國歷史之美談也。而今無望矣。言念及此。不勝浩歎。 
[十六呼都克烏爾圖驛]  
　　呼驛爲三音諾顔部統制由此西進。入錫伯平原。北方塔寄勒噶鄂博山聳立。蒙古人甚尊崇之。目爲聖山山南有瑩地。塔奇爾噶鄂博驛以西地質磽　。山路羊腸石原極多。越額爾德尼庫　勒山。達夫伊蘇因平原。北方杜爾因烏拉山矗矗接天山。容奇特。恰如桌狀。山麓卽蘇里杜羅哥深溪。至於罕卾山溪谷。豁然一水。自北來。卽沙爾噶勒卓特河。　　淸流。並無鹽性河畔有沙爾噶勒卓恃驛。即宿於此。 
　　十七沙爾噶勒卓特驛沙爾噶勒卓特驛荒凉一寒驛也。游牧民帳幕散在沙爾噶勒卓特。河水。乾涸。由　連羣山發源布連溪谷土地磽　。並無草木。溪盡處卽和碩嶺。山上有寳塔。岩石突兀極偃蹇之觀。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政編查館草定行政綱目（十六）]  
　　司别　事務條目　　　　直接官治　間接官治　　　附考 
　　都事司分掌蹯譯淸漢謄繕專摺値日按所舉各項事宜爲普 
遞摺遞牌典守堂　謄繕彚奏通例行公事非司法行　衙門所獨有無須特速議核議各省摺件立專司應歸併承政廳　　收發所分掌收發定罪人犯京外往來文件摺奏逾　按　發罪犯修造刑具之統計官吏賞罰書　皂差禁卒宣告各項示均不應隷本所上外所列各項其細　甚與都事司同應從併省 
逾發　修造刑具　閱署工程各事項 
謹按司法事務純屬國家行政東西各國皆以屬諸中央政府由司法大臣主之其各地方審判官長亦以司法大臣所派官吏之資格行之於各地方惟是司法大臣年掌事務乃司法行政之事務絶不與審判事務相混審判官之進退由司法大臣援照法律執行至於審判事務則决不容干預此爲司法獨立之要義我國現在頒布法院編制法業經欽奉諭旨將司法行政事務與審判事務明確分晣當實行之初司法行政事務應如何分配誠不可不預爲籌及若仿各國通例則當悉屬直接官治而不容有所謂間接官治者至於地方官治更不待言惟就現在情形而論尙有必經之階級未能一蹴而幾則間接官治所不能廢考司法行政事務有關於人事有關於財政者其關於人事者如審判官之任免等事必由法部大臣直接處理以符司法獨立運本旨其關於財政者如審判廳之設置監獄之改良等事則不妨暫委督撫籌辦而爲間接官治亦權宜之計也 
[度支部會奏遵議東督奏援案變通招墾蒙荒酌擬試辦摺]  
　　奏爲遵旨會議恭摺仰祈聖鑒事東三省總督錫良等奏援案變通招墾蒙荒酌擬試辦一摺宣統元年十二月十五日内閣奉硃批該部議奏單併發欽此遵抄到部據原奏内開奉省前放扎薩克圖王旗蒙荒案内賸有坐落靖安縣水放沙堿餘荒一萬九千三百七十餘晌按一五折扣計實荒二千九百餘晌交該管靖安縣招放截至本年僅放出荒地一千三百餘晌尙有實荒一千六百餘晌無人承領該縣請將此項餘荒免收地價招墾升科查奉省歷來丈放蒙荒所收地價應以一半分歸蒙旗若准免收慮蒙旗或生阻力即飭洮南府知府孫葆瑨向該蒙旗商准札薩克王允將地價一併免補覆查黑龍江省荒地因收價丈放久無成效變通辦理每晌祇收經費四百文不收押租奏准有案本年江省興東璦琿沿邊招墾奏請免收地價每晌僅收經費銀四錢奉旨允准亦在案茲請安縣餘荒原係蒙荒放賸餘地委因招放無人承領若必照章收價不特棄利於地抑且居民寥落難期生聚於實邊之道亦有未宜現賸餘荒僅一千六百餘晌照章應收價三千餘兩除蒙旗應分一半外公家應得不過一千數百兩爲數甚微現蒙旗應得一半地價亦經洮南府商允免繳所有未放餘荒援照江省奏准成案免價招墾仍照成案每晌收經費銀四錢以資辦公俟墾齊後飭令升科如果辦有成效將來奉省未放蒙荒凡招放不易無人價領者並請援照辦理等因度支部查札薩克圖王旗墾務自光緒二十八年起至三十二年止其間丈放畝數收過押荒總費開支數目均經前將軍等奏報在案茲據該督奏稱坐落靖安縣内放賸餘荒一千六百餘晌地多沙堿無人承領照章應收地價三千餘兩除蒙旗應分一半外計公家應得之數不過一千數百餘兩現向蒙旗磋商允將所得一半地價一併免補請援案免繳荒價每晌只收經費銀四錢限年升科等語自係爲殖民實邊振興　利起見所稱地多沙堿亦係實在情形臣等公同商酌擬請旨准如所請辦理飭令迅速按照所送章程招墾升科報部查核至所稱奉省未放蒙荒凡無人價領者並請援照辦理一節查奉省墾務如東西流水圍塲大凌河牛莊葦塘廣寗盤蛇驛鳳凰廳等處均有放賸餘荒即三十三年前將軍趙爾巽奏洮南府治尙有已丈未放山荒地十一萬七千五百餘晌若不論地之肥瘠而一律免價招領不惟漫無限制且恐領户日多轉開爭訟之漸應仍令分别等則照章辦理以重墾務而免弊端所有臣等遵議緣由理合恭摺具陳伏乞皇上聖鑒訓示再此摺係度支部主稿會同理藩部辦理合併聲明謹奏宣統元年四月十五日奉旨依議欽此 
本埠新聞 
[滬寗鐵路贊助勸業會]  
　　滬寗鐵路局以南洋勸業會爲我國創舉極應賛助爰訂賽會品物曁出品觀會人車運減價章程禀奉郵傳部批准業已實行茲將章程錄下一凡赴勸業會品物持有准免釐金關稅三聯單者一經將免單呈騐本路運價亦當核减以示優異二此項運價當照運往赛會之物品每車價目收取全價一俟賽會事竣貨未出售運回時不再收取運價三此項品物不得有危險或違禁之品攙雜其中凡裝箱物件箱内如有損壞本路槪不擔責亦不任賠四凡赴勸業會來回搭客本路當按照現定車價减收七成以二成由本路撥助勸業會經費此項來回票准以十五日爲限逾期作廢五出品人持有勸業會特别優待劵者本路當按照尋常車價减收五成無須提助會費六搭客先須購有勸業會入塲劵者方可持劵購買十五日來回减價車票否則槪不承認七凡赴勸業會搭客之車如能設法通行本路自當將車直達南京城内俾可與會塲相接八本路或特開專車及夜車以便勸業會搭客九凡有勸業會告白欲在車上或在車站各處粘貼者請預先知照車務總管本路槪不收費 
[再誌書局承印錢票之愼重]  
　　山東人王朝萼上年串同王萼梅劉福田冒頂山東豫豐厚號之名至河南路點石齋印書局定印千文錢票一萬張希圖冒騙當被該局察知報知捕房將王朝蕚拿獲餘均逃脫曾經公共公廨称請山東郯城縣查拿被逃二人在案茲據該縣函復謂 
 
 

Page 19

 
 
二人均未回藉想仍匿跡江南爰又由廨飭知捕房於昨日將王朝萼解廨復訊孫襄讞商之美海副領事以王冒騙屬實判押滿西牢二年再核 
[虹口賭棍可危]  
　　虹口賭檯自前年閘北騎巡隧往捕釀成命案後始稍稍歛跡茲該賭棍等在閘北虬江橋附近搭棚開賭雇人至租界内誘賭迭經捕房拘解公堂訊供懲辦詎前日又有林文彩黃和尙在虹口誘賭被捕查見一併拘入捕房昨解公堂請究中西官以虹口賭檯迭經道縣嚴密查拿若　神通廣大未能盡絶根株實係不肖差保得賄通風以致此拿彼竄情殊可惡判林押兩禮拜黃押一禮拜候移請該處巡警局並知照捕房會同兜拿務獲爲首各賭棍到案澈究從嚴懲治 
[葡人糾賭受罰]  
　　葡人甲乙丙三人紏同賭棍在美租界肇勤路永安里開塲聚賭被捕拘解公堂訊辦各節已紀前報茲悉當時拿獲之葡人三名昨已由葡署訊明判將爲首之某甲罰銀九十兩乙丙二人各罰銀三十兩一併開釋 
[船夥戲謔釀命]  
　　張阿品在仇阿三石子船上爲夥前日載運石子來滬泊舟新閘橋西藥水廠前面詎有同船夥與張戲謔用繩綑縛定欲剥去小衣張極力抵撑失足溺斃當由崗巡查見奔訴四路一區黃正巡官立飭長警將該船主仇阿三及夥王小春王阿友等拘入收押並飭十一圖地保打撈屍身報縣請騐 
[同族爭地之堅執]  
　　陸坤和與陸咸春因爭地紏葛涉訟多年近在撫道各轅上控批飭公共公廨復訊前晚提案讞員以兩造供詞各執惟查會丈局復到丈量情形陸咸春確有覬覦情弊姑念兩造同族着陸坤和貼給洋四百元而陸咸春堅不遵斷定欲歸地判兩造一併交保候禀詳道憲核示遵辦 
[法界駛行燈車]  
　　法租界電車電燈公司每届端陽駛行龍車今届循例仿紥雙龍戲珠等式燈車准於初四五六日游行三天以慶節隹 
城内 
[冒名勸募]  
　　典　公所執事陳頌堯前日將陳麗生扭至一路巡局並僞信數封私摺一扣前　經德正巡官察得　麗生私刻圖章揑造僞信云有同業陳某病故殮費無著冒充公所茶房到晉泰來泰豐昌協來寳泰信昌各家勸助洋一元昌泰出洋五角今被信昌察破交令扭案判責手心四百下枷號三日發該公所門首示衆 
[老漢捉姦]  
　　顧子連昨將姘婦顧王氏及姪海文扭至一路巡局當奉審訊顧子連供年七十一歲與王氏姘識今該氏與姪海文通姦經小的於前晚在姦所雙雙獲住送案求辦顧王氏供年四十二歲生有子女已有二十餘歲丈夫誤聽人言實　誣指訊之顧海文亦不承認判顧海文笞責三百板拘留半月顧王氏掌頰三百下給夫領回管束 
[婦人捉賊]  
　　婦人彭曹工扭獲竊賊陳得勝魏雲祥送至一路巡局經德巡官訊供屬實判各責二百板拘留五日期滿逐驅出城 
[道北四則]  
　　陸元升禀批案經本道會同英總領事訊明定斷兩造均不得稍有翻異仰公共租界會審官轉飭遵照毌任違延王尹氏禀批前經明晣批斥毋庸多　莊大綱禀批案經批縣催　仰靑浦縣迅速會同崑山縣嚴催顧文溪陶石安到案訊究毌任竄匿可也原禀抄件一併抄發康鼎　批建設小菜場原爲振興市面惟該處情形若何行之有無窒碍仰浦東總巡查明議復察奪 
南市 
[罰助平米]  
　　邑廟花園内徐大勝竹牌店近由蔣姓託造自治公所官米平價局米籌一百支由總董查知飭提該店執事孫文祥到局研籌孫供由蔣姓持來籌樣一支並付定洋兩角定造官米局領米竹籌不知冒名仿造求宥旋據范同興竹籌店主范增榮投稱蔣先至小的店内定做小的素知此項米籌係由永愼和行經辦當即查問該行知係冒造遂由該行報案是實陳裁　以孫不應恃　不服查問著罰助平米五石竹籌一支存候銷毁 
[告誡燈夫]  
　　總工程局路政處昨出條諭云仰各燈夫一體知悉現自五月初一日爲始至七月三十日止所有路燈每盞發給燈油三兩定於旁　六時開燃以七成核算可燃至天明四時　　嗣後各宜遵照不許暗中竊油尅扣如違查出重究 
[咎由自取]  
　　木作國丁順記之妻龔氏在西區控告車行主楊阿寳欠洋四百元不還當由該區解至工程局訊追楊供丁順記定造黃包車八輛言明每輛價洋六十三元除收洋四百元外尙被欠洋一百零四元並託小的放　車輛求鑒陳裁　以旣被結欠車價何以出摺付息實屬自受其愚判楊交保折還洋三百元限六　月分交清楚 
[能否原宥]  
　　鼎泰米行執事孫亦臣昨將浦東塘橋已閉恆順米店主徐梅泉扭至工程局控稱被徐結欠貨洋一百四十元已立期票五紙分期拔還除收到洋二十五元外其餘拖延不付求請追還訊之徐供實因無力求　恩斷　徐交保自向該行經埋人懇請緩期歸還 
[情有可原]  
　　振新米棧控運糧船户袁文明潘金寳陳必發李桂榮等知交米四十餘石結欠價洋二百餘元延不理償昨經工程局陳裁判集訊袁等供因升合各有上落且延擱日久以致短少求請恩斷判一併留候傳同配船人　訊明確再行核斷 
閘北 
[不應縱逃]  
　　流氓吳阿林與潭子灣鄉氏侯伯仁之妻陶氏前在母家時已經有染其母陶周氏亦不禁阻上月該氏歸寗忽被阿林誘逃其夫往領周氏一味推諉前日由伯仁之母侯高氏將周氏扭控四路中區移送一區昨經張正巡官質訊判將周氏收押候提其女及阿林到案究辦 
[因病交保]  
　　自來　行工匠裘金奎袁阿保前將　水洒傷女子黃桂英之手臂由巡警總局訊明收押在案刻因裘在押患病送回總局　保開釋 
[私販荷枷]  
　　浦東二路一區解送私販黃興發小王二名並私鹽三十包至巡警總局經孫正裁判提訊黃供認不諱小王供稱向爲工頭實被悞拿　黃枷號一月發犯事處示衆小王無干開釋 
[斷絶葛藤]  
　　吳陸氏之子品山前向王沈氏借洋二百七十元而王沈氏曾代郁秋生向吳陸氏經借洋一百元刻品山已故陸氏屢至王沈氏處借貸滋擾前日由沈氏　同崗巡拘入四路二區移解一區昨經黃正巡官集訊巡官姑念吳陸氏貧苦無依著王氏賠洋七十元給陸氏具領回籍品山所欠免予追繳兩造筆據呈案註銷以淸紏葛 
英租界 
[田産紏葛]  
　　翁順生與王阿虎李和尙因買田紏葛在廨涉訟前晚集訊翁遣丁翁貴投稱家主曾經價買升科田畝近欲管業詎有王李二人出阻據稱該地係伊等祖産均執有田單糧串並未出售家主知有紏葛允爲酌償地價嗣因伊等要索過鉅是以控告訊之王李二人同供因翁姓並不按照特價給付故不愿讓判王李還押候再訊奪 
[尙有股東]  
　　鎭昌鼎昌等各錢莊控泰昌雜糧號股東張　初倒欠銀十一萬餘兩前晚由解集訊各原告投案求追訊之張供該號尙有股東多人未到無從淸理判張交妥保候移送商會查明帳目及各股東應否　認之處復到再核 
[澈底根究]  
　　姚吳氏控寡婦楊朱氏不還借洋前晚由廨提訊朱氏供故夫楊　廷所欠原告之洋已由氏陸續拔付淸楚執有收條呈電讞員以原告未將原據呈案不足爲憑著即呈案察核並着楊朱氏將其故夫生前日記簿呈驗以憑訊斷 
[形迹可疑]  
　　粤人林阿四與妻楊氏於前 
 
 

Page 20

 
 
日帶同八歲女孩龍寳五歲男孩阿福三歲男孩水金在海寗路行走巡捕以其形迹可疑連同行李各物帶入捕房當在衣箱内抄出賣身契兩張捕頭卽飭分别收押昨解公堂請究據林夫婦供稱水金確係親生龍寳阿福係在蘇州出價買來並非串拐德襄讞商之美仇副領事以林夫婦久居蘇州判男女大小五口一併留候備　連同行李各物解送吳縣訊究 
[男女無恥]  
　　西崽張東生前晚與張阿才之妻葛氏奸宿被氏夫　悉至奸所一併捉獲昨解公堂請究氏供實因丈夫不顧家用故與張東生私識以資貼補訊之張東山亦供認不諱判張東山　西牢一年半氏押女所半年期滿仍交其夫領回 
[約束不嚴]  
　　顧海祥被　頭傅高維所管之小工毆傷手腕控由捕房昨派包探將傅傳案押限交出行見小工到案訊核 
[追繳煤價]  
　　英商公和祥洋行控東益公司顧松壽不付煤價昨由包探將顧傳至公堂交保候訊 
[騙子諉賴]  
　　著名牌九司務小伯順卽唐伯順近將僞金戒向　石卿騙洋當被察出報知捕房將唐拘解公堂請究經中西官訊供推賴判押候補提同黨到案再訊 
[瘋子胡閙]  
　　瘋人蔡阿桂前日與其弟胡 
閙旋卽臥於電車軌道内覓死要挾由捕查見拘入捕房昨解公堂請究中西官以蔡語無倫次判押候傳到其弟再核 
[妨碍衛生]  
　　蔡阿虎私將牛糞傾棄河内適被工部局西人查見以其有碍衛生卽於昨日將蔡傳至公廨訊明判罰洋十元充公 
[聚賭罰洋]  
　　場安芳在虹口百老唯路開設花會賭博由補查獲昨解公廨請究楊供多推賴判罰洋廿元充公無洋改押二十天 
[賭棍情虚]  
　　廣西路小花園六號洋房内有人開設總會專以聚賭抽頭爲事前晚被老閘捕房捕頭偵悉派探葉長亭與十八號西探往查當塲拿獲賭徒王濟堂王德生王友才王　四陳啓興沈賢桂洪靜齋陳春源等尤人連同賭具帶入捕房飭各存洋三十元保出昨經公堂傳訊不到判將各人保洋一併充公賭具銷燬 
[妓女捲逃]  
　　妓女薛金蓮捲取値洋四百元之珍珠二十三粒逃逸被龜妈曹銀生控由捕房查獲昨解公堂訊究判薛妓交保限三天交還原物 
[雉妓違章]  
　　雉妓王愛寳張二寳王老三違章拉客昨由包探將三妓傳至公堂請究判一併發押棲流所一禮拜以儆 
美租界 
[病斃免驗]  
　　元芳路寳興隆客棧庽客阿桃病斃報驗已紀　報嗣由屍屬投報捕房自願棺殮求免報驗經捕頭允准將案註銷 
[馬夫敲詐]  
　　住居武昌路八百零八號之羅廷桂控被對隣馬夫阿榮訛詐不遂逞兇肆毆捕頭允爲查究 
[牛販被疑]  
　　牛販陸金和昨牽耕牛一頭行經天　路被某西捕查見疑係竊　拘入捕房由捕頭詢明開釋 
法租界 
[擇不處仁]  
　　馬福祺前因造屋佔地與李桂林斜葛涉訟公堂經　司馬判候將地丈明再行核辦在案茲由李禀請會丈局會同中西官前往丈明馬已將所造之亲屋　磚收進前日飭傳兩造到案訊斷李稱南首雖巳讓進北首尙被佔地業巳由商人自將皮尺丈量與會太局所丈不符求請秉公判斷馬稱北首並無佔地之事李責有意　訟司馬以李不應一再朦混判罰洋五元充公另繳會丈費洋十元疾再勘明核斷 
[不認拆梢]  
　　劉世華近由楊州來申前日在城河浜被戴高采等七八人軋住拆梢並將身畔銀表等物强搶而逸劉尾隨基後見戴走入某剃頭　内因卽報捕拘住解廨戴供向爲薙髮匠並不拆梢惟聞有毛亭喜知劉　長江地方犯過不端之事將伊軋住至有無拆梢情事亦不得而知判戴收押候補提毛亭喜到案訊辦 
[婦人野心]  
　　周吉甫投廨控稱妻子嚴氏 
前與同居之周寳山有私因卽搬開詎周仍戀戀時來引誘並將小的所生之女孩拐去今又誘妻同逃迨尋見送捕後尤畏罪逃避求恩追還女孩訊之嚴氏供丈夫失業時囑婦人出外借貸此次前往母家並無與周寳山　姦情事女　亦寄差母家是實判氏押候查明核辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[法部奏定檢察廳調度司法警察章程]  
　　第一節　總綱　第一條　凡司法警察職務左列各項人員皆得執行之　一　區長　二　區員　三　警務長　四　巡官　五　巡長　六　巡警　第二條　凡司法警察人員有於該管檢察廳區域内執行檢察事務之責　第三條　凡司法警察人員當執行檢察事務時對於檢察廳長官應受其調度與對於巡警長官同　第四條　凡巡警長官於執行檢察事務時與檢察廳長官有同一这職權但其事如係檢察廳所及辦得務必聽任檢察官辦理　第五條　凡檢察廳須調度司法警察人員時應先行文知照該管巡警官轉飭遵照若臨時調度不及行文知照者得以電話或專函代之其在道路倉猝調度得用法部執照指示辦理但事後仍由本廳行文知照存案　第六條　豫審推事於豫審時遇有須調度司法警察執行事件時亦得知照該管巡警官辦理與檢察官有同一之職權　第七條　司法警察人員執行職務若不穿制服時須攜帶所奉公文或廳票有請求閱視者舉以示之　第八條　司法警察人員如與被告人或被害者係親屬故舊當呈請另派以避嫌疑　第九條　司法警察人員執行職務時須守秘密以免犯人逃走罪證湮滅尤不宜毁損被告人及案内人之名譽　第十條　司法警察人員執行職務除本章所特定者外不得有强制之舉動及濫訐人之陰私　第十一條　司法警察人員遇有他區事件由該區司法警察人員請求協助時應受該管長官之許可恊同辦理若事關緊急迫不及待者可先行協同辦理仍報告該管長官　第十二條　司法警察承檢察官或豫審推事之調度執行廳票時不得有需索虐待情弊執行旣畢即須呈繳其票内所署之限期若不能如限執行須將實情報告呈請展限　第十三條　檢察廳因調度之便得移請該管巡警官於司法警察人員内派撥若干名常川駐廳以供差遣其名額由檢察廳臨時酌定　第十四條　前條駐廳之司法警察人員其薪餉及執行事務應需各費由檢察廳支給至其功過賞罰應由檢察廳核定後彚送該管巡警官照警章一律辦理　第十五條　司法警察職務除警章普通規定外凡應受檢察官調度者悉遵本章程之規定　第十六條　凡京外各衙門有執行司法警察事務之責者均照本章程辦理 
　　第二節　逮捕人犯　第十七條　凡逮捕人犯除現行犯外應以檢察廳印票爲憑其業經起訴案件應以審判廳印票爲憑　第十八條　凡現行犯得由司法警察逕行逮捕帶交該管長官先行訊問除違警及犯各官署所定各項罰則屬於行政處分者應即决或送該管官署辦理外其餘由警署備文錄供派警送交檢察廳辦理但左列各項人等之現行犯罪須分别辦理　一　宗室覺羅　送交該管檢察廳　二　職官　由警署送交該管檢察廳　三　外國人　除係警署逮捕者由警署解送所屬國該管官署外係檢案廳調度逮捕者均由檢察廳自行辦理但仍交司法警察解送　四　軍人由警署送交檢察廳並知照該管官　第十九條　凡現行犯在警署訊問時供出之案内要犯及巡警偵知確實之要犯若逮捕稍遲恐人犯逃匿或罪犯湮滅者經該管長官之許可得先行逮捕並將訊問口供錄送檢察廳　第二十條　檢察廳或豫審推事遇有案情涉於嫌疑之人及人犯所在地有不明確者可隨時摘錄事由移知警署轉飭偵知拘捕　第二十一條　凡逮捕人犯遇有持械拒捕者得用軍械格捕但以不越自行防衞之範圍爲限事後仍須報明該管長官　第二十二條　凡竊案由警署獲得贓證應先行估贜分别罪名仍將贓物隨案送交該管檢察廳辦理　第二十三條　遇有刑事重要案件不論發生之地是否在本管地方但經檢察廳調度逮捕司法警察應即遵照辦理　第二十四條　奉拘票後如查得刑事被告人不在本管地方面仍在同一審判廳轄内者可請該處之司法警察協助若在他審判廳轄内則一面請該處司法警察協助仍一面卽報本廳檢察官　刑事被告人住址不明時應即繳票報告其因先犯他案被逮或死亡者亦同　第二十五條　凡逮捕關於交涉之人犯除本章程所定外應依現行約章辦理如各通商口岸之慣例或有異同者應照其他之慣例參酌辦理　第二十六條　應拘傳之本國人如住居或營業在租界内及在外國人船舶内者應由檢察官調度司法警察將印票請該國領事或公署簽字後即往拘傳　第二十七條　凡要國人犯罪逃匿外國外使館領事館及軍艦内者應由檢察廳請外闪官知照外國官長請其備文交出俟該犯出至館外或軍艦外乃行傳提　其無外交官或有外交官而相距太遠之處卽逕由檢察廳辦理但應迅將辦理情形一面速告該管外交官　第二十八條　凡外國人在中國内地犯罪應由司法警察搜集證據偕同證人報告檢察廳將該人犯拘送最近口岸之該國領事訊辦　拘送犯罪之外國人以不致脫逃爲限不得無故辱待　第二十九條　凡外國人在租界内對中國人有犯罪情事應速報告檢察廳請該國領事照約辦理並一面禀知本管長官　第三十條　凡未訂有條約之外國人在中國犯罪除有他國約定代理保護者照保護約章辦理外所有逮捕等事照中國人一律辦理（未完） 
小說 
[中國偵探小說繡衣盜（十三）]  
　　第四回跪當堂縣尊屈膝驚霹靂捕役飛魂　　林大人見了這位烏大老爺急到這般田地。心上暗暗的好笑。暗想世界上竟有這樣。卑鄙的人。竟是直挺。挺的。跪在當廳。不顧廉耻。若是我做了他。拼著丢了這個功名不要就是了。爲什麽要做出這的醜態來。想著要不去理他。憑他去跪在那裡。却究竟礙着同官的面子上。不好意思。更兼又是自已的屬員。這個事情。自已也要躭處分的。便對馬尙書說道。這件事情。若要公事公辦起來。烏令自然有。個大大的處分。但念烏令也是一時失悞。聽了差身的話兒可否求大人格外開恩。寛宥一二。不特烏令感激大人的深恩。就是卑府也銘佩大人的盛德。說罷。又請了一個安。這幾 
 
 

Page 27

 
 
句話兒。說得十分宛轉。馬尙媾聽了。不覺點一點頭道。旣是太公祖和烏縣尊講情。我也不是一定要和烏縣尊爲難。只是這個姓陸的捕役。平空的指人爲盜。其情可惡。方才他還說我身上帶著犯案的憑據。如今請烏縣尊把他呌來。待我來問他一下。究竟是個什麽原故。把我當作犯案的。盜賊。他說我身上有憑據。憑據在什麽地方。他講得出憑據來。那還罷了。如若講不出什麽憑據。一味的信口胡謅。這樣的人。用他做捕役。平日之間。也不知陷害了多少良民。就是把他立時杖斃。也是該的。馬尙書說罷。烏大老爺連忙說道。這個陸雄。卑職已經把他鎖在這裡。聽候大人示下。把他怎樣的發落。說着。便叫人把陸雄帶進花廳。跪在當地。馬尙書見烏大老爺還跪在那裡。覺得有些不雅相。對著他做個手勢道。老公祖快請起來。爲什麽前倨後恭到這般田地。况且體統攸關。旁觀不雅。給别人看了。算個什麽樣兒。林大人聽了。覺得馬尙書的話不錯。便也把手搖搖。叫他不要跪著。烏大老爺方才立起身來。朝著馬尙書請一個安。口中說道。多蒙大人的恩典。格外寛恩。回轉身來。對著林大人。也請一個安。口中說道。多謝大人的栽培。不加參處。說罷恭恭敬敬的站在一旁。馬尙書見林大人。也站在那裡。便讓他在自已對面坐下。便對著陸雄問道。你旣然當著捕役。就該好好的訪拿盜賊。才是道理。怎麽平空的指人爲盜。誣害良民。這是什麽道理。 
國外新聞 
[英國國恤餘聞]  
　　初二日倫敦電云恭送前皇梓宮奉安之海陸軍士已經英皇各賜勳章嘉示勞績當時禮節頗盛 
[德國議增御用經費]  
　　初二日倫敦電云據柏靈電稱普魯士國會已將議增德皇御用經費議案移交審查部核議現除社會黨餘均賛成此議 
[英國政界近事]  
　　初二日倫敦電云國民黨議員哇康洛君昨日三赴唐林街首相愛斯奎士君藩部大臣克呂維君昨均入宮覲見惟究爲何事外間尙未深悉 
[德皇挽留藩部大臣]  
　　初二日倫敦電云倫敦泰晤士報栢靈訪事電稱德皇及首相力勸藩部大臣丹白君收回辭職之說未經承允聞丹君有赴日本遠東遊歷之意初一日栢靈電云樞密院議員兼藩部大臣凡白君已上書告退大約俟普魯士國會閉會後卽可邀准現任藩部次官林特圭斯脫君有繼任之望丹君現擬歸田靜飬巽日尙擬遊　遠東老察中日現勢 
[西五月份英國商業報告]  
　　初二日倫敦電云英國商部報告西五月份商業計入口貨增多英金一千零四十一萬四千六百三十一磅出口貨增多英金四百零八萬一千五百六十五磅 
[意大利地震肇災]  
　　初二日倫敦電云拉泊爾斯電稱愛凡里哇省於夜間地震屋宇坍塌甚多居民咸於空地支帳而棲災情頗形劇烈意皇意后已馳往災區外省現正紛運物品前往散賑又電云該處地震之罹災者不下四五十人 
[南美航務近聞]  
　　初二日倫敦電云皇家郵船公司已允盡購太平洋航務公司之股份每股作英金二十五磅昨報謂日本郵船公司實係電文之訛 
[土希齟齬日甚]  
　　初一日柏靈電云土爾其議將希臘僑民驅逐出境 
[日政府擬設殖民省]  
　　據日本新聞代理報稱日政府 
現擬設立殖民省掌轄臺灣庫頁島高麗及其他各處之事務一俟併吞韓國之後即可開幕辦公（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
