# 1881 - 206 - 4902964

 

Page 1

 
 
[格致彙編出售] [  申報館主啓]  
　　第四年之第六卷格致彙編内係格致释器化学衛生論歷覽紀略海戰指要德國兵官上李　使治兵　互相答問等現已裝訂完備卽日出售　　價仍大錢一百文售處照舊此佈 
[論賭稅]  
　　粵省賭風之盛甲於天下從前官收陋規至集成鉅萬之金以充地方公用而賭徒乃彰明較著以為抽頭助餉雖官憲亦不能禁於是千萬人聚集往來竟成正經生意其　至於蕩產傾家　淫招盜積習既深流而難返有心者所以破除成見力挽頹風令出必行罪在不赦者於今蓋十餘年縱未能絕迹於私居已不敢復開夫大局而適有澳門一處以為逋逃之薮乃漸由省城遷往藉西商之保護逞鬼蜮之伎能賭風之盛殆亦未殺於昔時也彼澳門西官以為人棄我取粵省香港既已禁止凈絕則賭徒之生業頓無所賴然平素恃為生涯而一旦棄之人情所不能堪澳門舊有賭館有不絡繹趨赴者乎合省港於澳門以三而一有不更增其盛者乎此所以每年承繳賭稅有百數十萬之多也卽此一欵　知葡人之所得於澳者正非淺鮮宜其通商立埠不遺餘力以經營矣夫葡西洋小國也依附西班牙臨海之地縱橫不過五六百里就令地理之盛物產之珍人事之勤過於他國終不能與諸大國比隆所以長駕遠馭致富國強兵之效者亦在航海尋地多　埠頭所得於國外者遠勝於國中而已試觀阿非一土終古昏蒙黑番野性不知生業地礦而炎人愚而馴致甘為他國所販賣以己力作之勤為人生財之法而葡人實利　之其築埠於阿非西境也設立稅　遇販黑奴至他國之船則從而收其稅蓋阿土有何物產卽有亦不多稅之所入大率在此也然則葡國之政雖傭稅而亦屑榷之何有於澳門之賭哉故宜其為人棄我取之計也或曰澳門賭欵自葡人收之非自葡人出之也葡之在澳庸有幾人別項經營亦仍自華人居之方有生　開賭者與赴賭者何一而非華人稅之所出卽賭者之資也稅之數每歲至百餘萬則賭之數每年何止數萬萬雖此數萬萬者或輸或贏仍在華人而數萬萬中已見有此百餘萬之與夫葡人也為我中國計與其禁賭而不能使賭者不復萌其故智而軀之於他處以任其賭且所軀之地雖為他人所居而究亦已之舊土徒令吾地之民不聽命於吾地之官而他人從而庇之育之至日坐享其利而吾不敢過而問其猶曰計之得乎故不若弛其禁令庶幾害在於民者猶能利在於國也夫賭惡習也習之已深王法亦有所不能革今日禁澳門之賭則惟嚴查出入使粵人無有居于澳者而後可而惜乎通商之約不可廢也抑能移請駐澳之西官謂賭于中國之禁中國之人雖在他國屬地亦不得犯賭有賭者執而歸之中國自懲處之可也然而葡人曰我有稅賭之法而無禁賭之令也然則坐視夫百數十萬之金輸諸他國而已亦明明軀此犯賭之人日出境以縱賭而已庸何益乎愚謂賭與煙同在禁令之中道光季年粵東之案更數人而後定始於禁烟者終於賠煙價諸事允洽而禁煙之本意反無一言及之於是煙來愈多吸烟亦愈眾至不得已而設關收稅歲盈數百萬以供　國用是事有迫於時勢者雖　朝廷之權不能自主今欲禁賭而苐禁於內地不禁於外口苐禁華人於華官所治之地而不禁他國所轄之地之華人倘亦不得已而迫於時勢者乎然則亦援禁烟之成案而歸之於不能禁且從而收其稅也耶若夫利之所在人棄我取在葡人又何責焉 
[閩垣近聞] ○新授福建巡撫岑宮保之隨員王軍門楊觀察及州縣二人已於上月念二日到閩據稱宮保定期六月十六日由桂林啓程約月杪可抵穗垣諏吉於七月初七日到閩接篆故福州船局恐前派之琛航輪船不敷裝載於念四日再派海鏡輪船開赴粵東迎接宮保矣又聞六月念二日福州大憲派唐蘇亭司馬雨時赴粵迎接岑宮保又派撫院文巡捕王叙亭少尉同行均於念四日搭海鏡輪船前往宮保官　聞擬暫歇桂林俟秋凉再行赴閩也前年船局內出洋之生徒二十餘人現因回工無事而每　坐領薪水或七八十金或五六十金或三四十金不等似覺外觀不雅是以現除出覓鉛礦鐵礦數人外其餘生徒或學製洋磚或學繪洋圖然皆數月未能成事現聞岑宮保將至各懷喪　似有跼　難安之狀足見宮保能先聲奪人也福州輪船管務處近因岑中丞不日到閩故於本月二十四日奉船局憲諭隨時上岸操練聞二十五日在後學堂山麓打靶之水勇僅得百名尚缺五十餘名之額其操練亦屬平常經人禀知局憲欲將近年　領之口糧追繳以儆各輪船效尢特未知曾否札行耳 
[斃媳案又訊] ○松江孝媳慘斃一案楊大令於初一日晚堂覆訊媳母手抱外孫女詣案邑尊略加質訊便斷將長子貴百板而女母泣求伸冤情詞迫切大令云依爾意要本縣如何辦法答曰須將母子三人論抵大令云太過矣從無三人償一命者女母曰極少亦須兄弟二人我女並未犯法緣何開膛處死總求青天伸雪大令曰該弟祇十四歲何能殺人汝子與該弟同年亦會殺人否媳母曰我子不似彼兇悍卽同胞兄弟亦有善惡各異者大老爺欲超彼三人之罪何患無詞小民無可伸冤只得赴蘇譚大人處　訴如亦不准理惟有投河一死尋女兒於地下所遺五歲外孫女尚懇大老爺作主安插不交惡姑之手感且不朽若交惡姑必將為亡女之繼矣言畢將女孩推置案前揮涕起身而出邑尊見其詞衷情切亦為下淚卽令差役喚之回轉却抵死不返為差人拖拽而進大令用好言撫慰云當代汝雪冤諭於次晚候訊遂簽差飭提奸僧至次晚未見媳母投案而僧亦尚未提到據聞媳母卽於當夜搭船赴蘇控告　究竟如何容探明再錄 
[奸人漏網續聞] ○本月朔報登奸人漏網一節係松江西門外有混名告化阿三者曾向育嬰堂領一女孩今已及筓卽串同王景三轉買與人作妾經堂中　知將女取回並扣住接女之船茲悉堂董本欲將阿三送究經阿三央人再四說情堂董念其十餘年撫養之力免其送官扣住之船變價充公云 
[追繳假札] ○兵　後仕途之冒濫亦已極矣而武員為尤甚盖　僅憑統兵官一札為據於是本人或流亡　 
 
 

Page 2

 
 
或改業其札遂輾轉價賣張冠李帶　混投標此亦防不勝防之弊也乃江西近日竟為李大中丞詳細訪知卽於上月念六日飭令撫　三營營官傳諭假札各員弁速自檢舉倘稍游移立于重懲云云故日來紛紛自行繳出聞就省內三營自副恭至千把止已繳到五十七八名其閱尚有數人聞已補缺者至贛州九江兩鎮標其數尚不知若干傳得將次查辦云 
[一跌告終] ○禮有之大夫七十而致仕蓋以示休息崇年齒也後世士夫雖已鐘鳴漏盡而澹退者卒鮮則既厕名　自不得以衰頹為辭而免乎酧酢故竟有以登降拜跪貽禍厥躬者如客所述江右一事其明證也據稱某邑贰尹年逾古稀本無矍鑠之精神一日邑紳某舉行壽慶各官皆致祝惟　貳尹勢難自便因亦命輿而往既至迎賓者數輩互相揖讓升階履閾不勝其煩時貳尹早已倦怠詎忽又報某官至止張皇之下遂失足傾跌眾賓駭然急掖之起已色變神悴主人深自愧謝為整頓冠裳稍憩而去次日遂病未幾竟殞命焉 
[癡官論官] ○蘇　門某姓子者身家殷實其父母復以老年獨子愛如掌珍無事不委曲順從讀書十餘年胸無點墨欲與習業又恐以情性嬌慣不耐辛勞乃於數年前為之援例納栗報捐雜職某自是官興勃發眠思夢想忘食廢寢驟成瘋癎時發時止其發時則穿靴戴頂命僮僕多人　以竹椅持竿吆喝周巡迴廊複道日以為常為之役者各有犒賞故亦樂於從事而背間則以痴官呼之一日某之親串到正遇發錢犒役笑謂其父母曰人家做官所以賺錢也今若子為官乃日事賠錢號以痴官不謬矣子剝曰不然官而賺錢是痴於錢者也雖不痴而不得為官也官而賠錢是痴於官者也雖痴而猶不失為官也子如多言當以官法懲汝聞者味其言有合於訓世之意焉不復與辯 
[食瓜忽死] ○揚城姚張兩姓之子同塾讀書年皆逾冠日前回家午餐後至塾適師之弟及師之子同食西瓜見姚張至邀與同食二人忻然飽啖乃未及一時同呼腹痛刻甚　刻痛不可忍面皆青紫如中毒者師適自戚家赴宴回見此情形卽呼舆分送回家命弟與子同去言明其故兩家卽招名醫救治醫云係中瓜毒師之弟云此瓜數人同食何獨二人中毒時隣人有進拈痛丹與烏骨母雞者醫云非也實中瓜毒進以敗毒暖劑遷延至中夜而死手足指唇齦皆青眾皆了然醫執定瓜毒救遲可惜可嘆遂命　貼今年西瓜有毒萬不可食兩家父母亦察知其故於師門無所抱怨惟有切齒於名醫含慟而　然究未知所中者果　毒也 
[皖垣官報] ○藩轅牌示前委署英山縣七引巡檢日久尚未到任該缺改委試用典史萬兆忻署理本任歙縣典史蔡嵩祿卽着回任供職靈璧固鎮巡檢缺委候補府經劉文台署理 
[代物請命] ○租界章程凡賣雞鴨者必盛以竹籃不得倒携入市所以重物命而養生機意至美也然倒携未必卽死卽死亦不過須臾苦楚耳乃有求生不得求死不能味已調夫七箸命未畢於刀　則尢忍心審理之甚者矣昨有友人談及滬上箸名諸酒館所用雞片等類往往不用宰殺將毛羽略為　去卽持刀割肉謂不如是不能鮮美嘗有盛　已闌而回顧庖中尚有哀號求死者噫何其忍而為此歟夫戒殺之事儒者不談物為人用殺之可也殺之而不使卽死必使痛楚備嘗然後畢命試　舉箸之時其能忍而下咽乎凡人偶被刀傷火燙每至竟日疼痛物類與人靈蠢雖殊血肉則無所區別一旦剜却心頭肉有不痛徹肺腑者乎吾人手無斧柯何能定為禁令但能於讌會之時不點此等食味則造福已無涯矣敬綴數語以質之同志諸君子　懵懂神僊 
[節會漸興] ○本埠每屆中元令節各幫各業皆集資興盂蘭勝會而以廣肇山莊為最盛茲中元節在　各處漸有舉動而廣肇山莊亦已預備一切燈綵想屇期往觀者必摩肩接踵不畏揮汗如雨也 
[打鳥傷腳] ○甲乙丙三人皆住老閘大橋浜北年俱十五六深相交契甲患病思食麻雀乙丙二人以某花園有防夜洋槍可以擊鳥隨向借用管園人以軍器不肯擅借乙丙告知友人患病思食麻雀緣由管園人方始借與乙丙取槍至林樹間覔雀乙將藥彈裝入槍內試機不靈丙曰汝不會放給我試之乙不依隨手提槍向地一春豈料一聲响亮丙已左腳中槍仆地旋由其母舁之至仁濟醫院醫生為丙取彈珠丙呼痛啼哭其母跪求不必取出乃止旋傷勢更重醫生云先時不任取彈今取已無及只有將腳鋸斷再裝木腳方可保全其母更不允從卽舁子歸家向乙之父母理論云 
[操演火龍] ○前晚九殊鐘時法捕房火龍出至浦灘操演傳齊在事之人均穿戴救火衣帽前往如法演試越一點鐘時方回其皮帶兩車盤隨於　後運行觀者亦殊不少云 
[開枷發管] ○張德生所控拐女案犯程蘭婷之妻程王氏卽愛囡及楊彌陀經上海縣訊究得情判令荷雙連枷先遊租界繼遊城廂　因差禀觀者擁擠易於滋事改發頭門示眾在案前後情形節經列報前日邑尊飭將該犯等暫為開枷交官媒看管此案聞已上詳當俟批回遵辦也 
[送信狡供] ○昨報送信可疑一案法公堂訊畢後錢莊米行夥等出外卽尋送信人章廷友旋尋到扭至公廨因官已退堂卽交捕帶入捕房管押昨晨翁太守臨捕房時提章廷友究詰據供在泰和晉號當茶房並未送信係該信局誣指旋泰和晉號主張吟溪上堂力辯稱办被福鼎興拖欠我尾銀七十餘兩前我欠其生財銀二百兩已於本年我不在滬時由友人　還矣太守謂爾眞係好人福鼎興既欠爾銀何不將生財銀扣住　肯如數交還今案不干爾事着卽退去張退復問章廷友林立廷究避　所從實供明便與爾無涉章廷友堅不吐供喝掌頰四十下再詰詎章仍執如前官飭將章仍行管押諭各庄號於禮拜二邀同全記信局夥投案以便與章廷友質証聞全記曾送林立廷信四封除椿如錢庄長義米行外尚有兩函一致成恒昌一致恒德號該兩家亦將呈信候核云昨報稱章廷友在泰安當茶房茲悉實係泰和晉誤作泰安也 
[限令交人] ○前述林阿彩李阿巧糾人向小東門外某花烟館尋仇一案法公堂以原告高余氏稱有招商局金利源小工頭蔡調順到過伊處令其出洋了結故函致招商局請飭蔡調順帶同林小弟到案質對而兩期未見投到案因擱起禮拜六據蔡調順投呈西字信內稱林小弟早經歇去曾否生事不得而知翁太守問出洋了事之說果有之否答稱此事因糾纏不了故願出洋八元送該煙館以作酒筵之質並非欲彼出洋太守謂前有人見林小弟尚在做工何以言早經歇去飭交的保出外予限尋林小弟交案云 
[拐女案再訊] ○初五日報列烟妓李張氏卽阿囡控　婦陳陸氏卽阿二拐賣其十四歲女孩一案因阿二未經保出法捕房於禮拜六復為解訊原告李張氏禀稱金林實告我謂女被鴇托熊阿二賣於湖州前日因陳陸氏同在金林不敢述明是以含糊對答請再為傳到究問太守諭李張氏托人訪明賣與湖州何處及何人經手投案禀復當予關提嚴辦陳陸氏着交保出外幫同查訪原被叩謝退去　 
 
 

Page 3

 
 
[夏景戲仿劍南體] ○日長門巷綠陰初人坐茅齊靜讀書深澗風來翻碧藻荒園雨過長青蔬花間小犬閒追蝶地上輕貓悄捕魚一幅幽居好風景試為吟出看何如　山塘晴樹　清暉野竹新抽筍正肥隴上催耕農叱犢岸旁待渡客停騑蜻蜓避雨巡檐掛蝙蝠乘風出　飛短笛數聲斜日晚隔溪牛背牧童歸　繞屋扶蔬樹影包綠苔隨意遍堂　携來清酒當花醉吟得新詩帶草鈔雨細魚苗遊水面風輕燕子掠林梢天晴又見黃梅熟顆顆枝頭綻紫苞　遠山天霽晚烟消溪水新添沒板橋松徑月凉眠鶴穩柳塘風細語鶯嬌村童畫地敲棋子野老圍田護稻苗最喜平湖微雨過漁　欵乃撥雙橈　日午簾隴　碧陰北窓人靜理瑤琴爐煤烟盡香猶繞硯墨風乾水再斟狂客醉餘茶量　痴兒睡起　紋深夜來更爇蘭缸坐閒聽鳴蛙兩部音[  楚北雲張廷瑞待定稿]  
[二仰山人以畫幅見贈張之座右見者皆嘖嘖稱羨賦謝一律卽請政之] ○如年長日倦難支墨汁三升涸一巵綠樹陰中君讀畫紅燈影裏我題詩眼前花鳥精靈萃腕　雲烟變化奇活色生香看不厭草堂相對慰相思[  飯顆山樵時同客龍游]  
[二仰山人自繪齊紈索詩補空率題一絕卽請政之並乞玉和] ○春光容易又闌珊蜂蝶紛紛繞曲欄關到將離花事了不妨寫入畫圖看[  辛巳六月飯顆山樵時客龍游]  
[讀益聞錄賦贈存恕齊主謹步題楊柳樓臺原韻卽希玉和] ○相逢湖上締陳雷　氉秋風　羽回憶舊難忘千里隔論文預擬一樽開羣推海　英聲　深盼魚書遠道來轉瞬槐黃同努力願隨驥尾到蓬萊[  海昌飯顆山樵初稿]  
[光緒七年六月二十五日京報全錄]  
　　宮門抄○諭旨四道錄前○選單○直督李　奏挑　各河尅期完竣摺○廣西撫慶　奏甄別道員片○湖督李等　奏審明按律定擬摺子○六月二十五日刑部都察院大理寺廂紅旗值日無引　見○全中堂專摺謝賞假兩個月　恩○劉緒謝授大理寺少卿　恩○成都將軍恒訓到京請　安○廣西恭將左殿甲謝　恩○阿公請假十日○內閣奏派騐放之大臣　派出萬　藜瑞聯殷兆鏞　潤○掌儀司奏二十八日祭　奉先殿惠王行禮○又奏派致祭　內外城隍廟　派出廣麟文璧○又奏派致祭　風雲雷雨　派出英俊廷楨玉山克勤○吏部奏派騐看月官之大臣　派出烏拉喜崇阿錢寶廉桂全董恂恩麟文煜徐桐　世長○召見軍機　恒訓○皇上明日　初一刻至　觀德殿行禮辰初一刻受賀○○光緒七年六月分選單　小京官中書科中書王芝祥順天附　道河南糧鹽王道源山西甲　知府山西寍武王守愚河南監　知州雲南阿迷姚榮禮湖南廪　通判江蘇常州李萼然直隸蘇州曾繼庸廣東福建漳州任廷颺順天俱監　知縣河南臨漳徐本立順天供雲南呈貢李明　江西廪福建壽寍丁熙順天監廣東會同杜紹唐四川舉　府經福建邵武曾光禱四川監　縣丞江西泰和王秉恕山東監　府照磨福建泉州江興永四川監　吏目奉天寍遠章和鼎順天山東東平馮思堃順天俱監　巡檢湖南興寍張　四川監　典史山東定陶舒峻琦順天甘肅文縣謝鴻彬山西四川冕寍于鳳行山東四川納谿章延齡湖北俱監　○○大學士直隸總督一等伯臣李鴻章跪　奏為挑挖大清河下游並另　滹沱減河修滹北運减河各工均已尅期完竣恭摺仰祁　聖鑒事竊臣前因大清河自文安縣左各莊至台頭係入淀尾高仰狹窄每屆汛漲停積不　上游因之壅潰近河州縣頻受其害必須挑挖寬深使河水暢洩東淀達津入海又滹沱河自北徙後故道難於挽復其現行古羊河下遊本無出路沿河州縣受害甚深文安　久成澤國　經設法籌度須於献縣朱家口古羊河東岸另　减河　其分歸子牙河達津入海當於去冬派員前往詳細察看議定工程做法大清河下游委助辦直賑之浙江紳士候選道金福曾督辦滹沱减河委候補道史克寬督辦所需工費商懇東南各省官紳集捐濟助不敷之數飭司道竭力　湊仍集附近災民以工代　業於今年正月奏報在案又寶坻縣境內有王家務減河上自香河入境下達寍河七里海武清河境內有筐兒港減河下入天津塌河淀該兩河皆分减北運河盛漲寶坻一河年久失修節節阻塞堤亦坍塌兩岸數百村連年被水武清一河早為居民佔種前於同治十三年另開新河復被民　盜决堤防　淤河道皆應擇要修濬當派候補道周金章候補通判袁遂分往勘議興辦寶坻約需漕米二萬三千餘石銀二千兩武清約需漕米二千九百石銀二百兩一併以工代賑均自二月中旬起次第開工五月初旬陸續報竣計大清河下游從左各莊至台頭二十八里零挖口寬十二丈至十四丈底寬五丈五尺至八丈七尺挖深一丈二尺河形漸去漸低挖深亦漸去漸減至台頭淀邊挖深八九尺其挖出之土送至十丈以外分別培堤攔水又因左各庄以上任莊河流逼束酌展河身二百丈又因北面中停河淤淺就便挑挖七百八十餘丈前裁去淤灘一百九十餘丈堵築決口七處此大清河下游工程里數丈尺辦法也滹沱減河自献縣之朱家口起至子牙河長三十三里零挖口寬十一丈至十五丈底寬五丈至十二丈高處挖深一丈九尺最窪處挖深七尺於兩旁五六七丈之外出土堆築南北新堤底寬五六丈頂寬二丈二三尺高一丈三四尺又於南堤修砌涵洞五道以洩堤裏瀝水其當窪心之處空留三百餘丈另挑引河以收南窪漫流歸河李謝留鉢野廠三邨共建木橋三道並將舊有臧家橋修建完整以便行旅其附近子牙河古羊河堤決口一併堵築此滹沱减河工程里數丈尺辦法也寶坻北運減河自大白莊起至　口嘴長三十一里零挖口寬十三四丈底寬五六七丈因地勢低窪下游七里海高仰恐致倒漾祇能挖深二三尺至五六尺兩面出土各於二十丈外築成長堤底寬五丈頂寬一丈六尺高七尺中叚舊有遙堤不能束水亦移近改築又減河之東有袖針河堤工自黃莊至楊岡莊兩岸各長三十三里零亦已廢壞遂於河中取土加培底寬三丈頂寬一丈一二尺高四尺至六尺裁去河邊蘆灘十餘里並修楊岡以外窩頭河東　五百餘丈武清北運減河自王老莊至楊家河長十七里零挖口寬三丈至七丈底寬三丈至五丈因經費支絀先加深一尺至四尺卽以挖出之土加培南堤另修沈莊等處南堤一千一百餘丈六小莊等處北堤一千六百餘丈於吳辛莊大康莊各建木橋一座此寶坻武清北運減河工程里數丈尺辦法也臣於工竣後親往大清河下游並委清河道葉伯英候補道萬國順候補知府吳中彥分往滹沱減河北運減河逐一騐收丈尺均過原佔毫無草率偷減用費亦均核實應俟截數仍歸賑案　開清單奏報北運減河有此槽道堤工汎漲水至可資約攔分减尚有應行加深及上下游疏濬工程來年續籌辦理大清河下游自開壩後溜勢甚為迅疾上游河水驟落尺餘新開河道刷深自左各莊至台頭皆水深一丈以外有遄流直下之勢現又將新河兩灘及台頭淀邊蘆葦分別刈除以免阻礙河流其入淀淤淺之處人力難施再飭西洋機器船逐漸接挖至滹沱新减河地形極順深得吸川之勢自開壩後大溜滔滔東去冲刷河灘不少已將原走古羊河之滹水全省奪入新减河其漫流南窪之滹水亦由引河瀉入新减河倂注子牙河刻下古羊河上游河底吸深尺餘滹水驟落五尺古羊下游滹水底　已斷流據文安縣禀報該縣窪水日落現在深者四尺餘淺者僅七八寸可種稻者一百二十餘村已成旱地者七十餘村不能種者一百十餘村等語若新减河再冲刷寬深伏秋盛漲必能奪古羊仐溜則献縣以下八州縣從此積患可除文安窪有涸　之日献縣以上州縣亦獲暢　 
 
 

Page 4

 
 
消之利殊於大局有裨除分飭　議修守章程核定飭遵外至此次工程多於水中開挖且有老蘆叢密不堪駐足之處在事人員胼胝經營力任艱苦尅期長成其南省官紳不分畛域代集　欵遠來挑辦尤屬異常奮勉殊堪嘉尚容臣遵照前奉　諭旨擇尤酌請獎叙以昭激勸所有挑挖大清河下游並另開滹沱减河修濬北運减河尅期工竣緣由理合恭摺具陳伏乞　皇太后　皇上聖鑒謹　奏軍機大臣奉　旨知道了欽此　○○慶裕片　再定例未經筮仕人員如加捐過班分發簽分各省令該督撫詳加察看試用一年期滿如果才堪勝任卽據實奏留遇有相當缺　酌量題補茲查廣西試用道張桂林業已試用一年期滿據藩臬兩司出具考語詳請留省補用前來臣查試用道張桂林年力正富辦事認真歷奉差委並無貽悞應請留於廣西遇有缺　照例補用除將該員履歷咨部外謹會同兩廣總督臣張樹聲附片具奏伏乞　聖鑒訓示謹　奏軍機大臣奉　旨吏部知道欽此　○○頭品頂戴湖廣總督臣李澣章湖北巡撫臣彭祖賢跪　奏為審明京控案件按律定擬恭摺具奏仰祁　聖鑒事竊准都察院咨據湖北職員葉耀南遣抱葉光俊以擅殺自固寵　讒害等詞赴院具呈訊取供結奏奉　諭旨此案着交李澣章彭祖賢督同臬　親提人証卷宗秉公嚴　確情按律定擬具奏抱告葉光俊該部照例解往備質欽此並將抱告葉光俊咨解到楚遵卽行司審辦去後茲據湖北按察使龐際云審明　擬詳解前來臣等親提研訓綠葉　甫係襄陽縣人於同治十一年在湖北協　捐局報捐從九品職銜有分居胞兄葉大中曾入縣學武生因不守本分旋經斥革平日窩留刀痞亷老二等在家迭次起意糾伙強刼　不記次數光緒六年正月內葉大中稔知縣屬純河地方王國均家道殷富起意行刼得贓分用令亷老二葉光薰糾邀已獲之葉賴三葉水牛三鄭九唐老五鄰旺子王長發謝八騧周林三逮大相逮大常蕭貴林王按綁　兆富王荒與在逃之白有柱逮大成蕭富林吳幗發王洪莠一共二十二人分帶槍刀火把於是月二十五日夜齊抵王國均門首用石撞門　內事主王國均驚起施方手槍中傷王長髮等三人亷老二等忿恨喝眾防火燒燬房屋以致王國均家屬王者立王老劉氏王曹氏王大舟王小舟王大坤王小坤王大香姑王小香姑王女騧十名口均被燒死維時該縣知縣吳耀斗訪聞會營督帶兵役馳往圍拿該匪持械抗拒當被兵役格殺周林三王荒屈兆富三名擒獲亷老二葉光薰鄭九唐老五逮大相王按綁六名餘　突圍逃逸該縣飭卽將火撲滅驗明各屍分別棺殮隨提已獲各犯訊據供認前情不諱開摺禀經道府覆審無異先行斬决梟示懸賞勒拿逸犯是年二月初一日葉大中進城探聽消息被縣差營兵拿獲並續獲葉賴三葉水牛三鄰旺子王長髮謝八騧逮大常蕭貴林到案一併解經道府督審明確通禀正法梟示由司彙案具詳核奏嗣葉耀南外貿回家聞知其兄葉大中被獲正法未悉情由疑被縣差楊春傑等挾忿抓押逼供擅殺痛兄情切起意京控　過路不知姓名　字人作就呈詞逼令胞姪葉光俊作抱　帶進京赴都察院衙門呈遞訊供奏奉　諭旨交審咨解回楚行司報委武昌府審辦卽據葉光俊呈明控詞失實邀免提　質　伊胞叔葉耀南在家患病沉重不能來省等情並據襄陽縣查覆葉耀南患病屬實將其所捐從九品職銜詳咨斥革茲據該府訊明議擬詳由臬司審解前來臣等親訊無異應卽議結此案已革從九品職銜葉耀南於伊兄葉大中窩盜　刼被獲正法本不知情惟輒懷疑京控實屬不合自應按律問擬葉耀南合　獄囚已招伏罪而囚之親屬妄訴者罪止杖一百律擬杖一百業經斥革免其發落葉光俊聽從作　係迫於叔命請免置議葉耀南現未到案並免提質葉大中窩留　匪迭次起意強劫得財被縣拿獲訊明正法梟示係屬罪所應得亦毋庸議葉耀南報捐執照飭縣追繳詳銷是否允協除供招送部外所有審明議擬緣由謹會同恭摺具奏伏乞　皇太后　皇上聖鑒訓示謹　奏軍機大臣奉　旨刑部知道欽此 
[江督轅門抄] ○六月二十五日知縣胡汝純謝記大功記功各二次　左斌禀知押解暫革知縣夏致　辭赴江西　江西典史　世榮到解餉來　藩　牌示沛縣教諭吳秉成期滿遺缺查有試用訓導喬廷　堪以署理　○二十六日知縣張廷良辭回瓜埠　○二十七日副將程炳煥辭　貴州帶祥雲輪船李家泰解餉　辭赴　北　○二十八日卽用縣舒朝冕江北回　知縣敖　仁靖江厘捐來　湖南知縣張秉烜到解湖南督銷局銀來　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
