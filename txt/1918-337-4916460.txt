# 1918 - 337 - 4916460

 

Page 1

 
 
   
 
 

Page 2

 
 
[時評]  
[和之預備（冷）]  
　　世界各國現在方在預備和議中國南北現在亦方在預備和議然則今日之時代誠可謂和議預備之時代矣 
　　雖然和議預備之時代以常理論之尚有能和不能和之兩途今則不然祗有和之一途而無不和之一途何則以世界言德旣不能再戰以中國言亦有不能聽其再戰者在也 
[命令]  
　　十二月九日大總統令林起鵬加陸軍步兵上校銜此令 
　　又令陸軍總長段芝貴呈准管理圓明園事務長官江朝宗咨請以松昌陞補鑲白旗營總領安瑞陞補正白旗護軍參領恩秀陞補鑲白旗副護軍參領延壽陞補正黄旗護軍參領續元陞補正紅旗副護國參領續崑斌全陞補鑲藍旗護軍參領均照准此令 
[專電]  
　　北京電和會代表已决定朱啟鈐爲領袖熊汪田等皆表示不就政府方面昨改擬吳鼎昌王克敏方樞汪有齡徐佛蘇劉恩格王郅隆李國珍孫潤宇九人（十日下午三鐘） 
　　北京電章士釗電熊汪表示西林意見須設法使新舊國會自行閉會靜聽南北解决免受干涉立法機關嫌疑熊汪均贊成預備向新國會疏通（十日下午三鐘） 
　　北京電閣議决定以朱啓鈐爲首席代表即電李純轉西南但朱以安福反對尚觀望（十日下午四鐘） 
　　北京電梁士詒王揖唐有同加和議代表說（十日下午四鐘） 
　　北京電總理同意案新國會仍延宕政府决先簡財次代理部務内定張弧各部均仍舊（十日下午三鐘） 
　　北京電新參院今日通過衆院移付之延長會期兩月案某派計劃已達輿論頗悲觀（十日下午四鐘） 
　　北京電姜桂題内調日内發表政府擬調趙倜任熱張敬堯督豫吳佩孚代湘督（十日下午三鐘） 
　　北京電奉督定今日出京（十日下午三鐘） 
　　北京電據恰克圖探報西伯利臨時政府以謝米諾夫聨合外力在東部西伯利擴張勢力擬免謝職又聞謝在蒙俄邊境招募華蒙人爲兵經陳都護交涉並嚴爲防範（九日下午一鐘） 
　　北京電張文生電據曹單紳民稱匪勢復熾麕聚六七千人謀攻城垣懇速援救惟職部兵單無從抽調除商請常翼長撥隊援助外請速派兵協剿（九日下午一鐘） 
[路透電]  
　　亞姆斯特丹電柏林消息英國海軍休戰委員會由白朗林海軍大將爲主任日内將赴亨堡檢查德國各港之協約國商船協約國現限德國於十二月十七日交出捕虜品裁判所所判没收之各商船及交出近今造成及今在建築中之捕船内有潛艇與江船若干艘德國抗議謂此舉越出休戰條約（九日） 
　　亞姆斯特丹電亨堡消息德國希爾斯維化爾斯坦行將於勒孟斯特宣布共和（九日） 
　　亞姆斯特丹電德國維塞報載稱著名黑驃騎兵由前敵回至白倫斯維克時市政局特派代表歡迎之軍官忽命開槍轟擊當地紅旗軍亦開槍回擊忿怒之人民且將軍官由馬背拖下迫令列入隊伍經過街市　　（八日） 
　　亞姆斯特丹電匈京消息赫滿斯太區域内麥剛森將軍之軍將繳械與法國某將餘處之兵將繳械與匈國當道（八日） 
　　亞姆斯特丹電柏林消息勞兵會幹事部在聨邦議會之屋開會時有陸軍中尉一員率兵一隊入内謂奉政府之命逮捕諸人聞該軍官並未存有惡意乃受三人所紿其一今已就逮餘二乃外交部官員已逃脫該軍官亦被拘禁（八日） 
　　古本海琴電柏林消息勞兵會幹事部人員就逮之消息傳出後兵會之兵歡呼李勃克里區博士並大呼愛倍爾與施特滿必須引退羣衆乃擁至聯邦國會舊址因里狄波許於該處考慮彼等之志願也另有兵士兩隊携（推倒興登堡）（軍官須設兵會）字樣之旗幟要求縊殺愛倍爾政府之兵以槍刺驅逐羣衆繼發機關槍轟擊死二十八人傷四十人伏瓦資報謂此次事變全由社會黨斯巴達克斯圑釀成外間謡傳示威者擬攻擊外交部推翻政府云（九日） 
　　美資電法總統舉行正式入城禮時歡悅之狀莫可形容隨法總統同行者爲英使實比及其他外交官福煦霞飛貝丹裴興海格諸上將咸來迎接法總統當衆與法總理克勒滿沙氏行相抱禮此時景狀最足動人美法兵士受校閱後游行於各街居民懸旗慶祝各以鮮花擲法總統等所乘之車内（八日） 
　　巴黎電北方鐵路公司報稱退走之德軍曾毁鐵路橋梁一千七百三十一座車站三百三十三所又電報電話線幾全被毁軌道有拆斷至六哩者定時地雷仍在轟發（八日） 
　　巴黎電法總理克勒滿沙氏關於德人攻擊戰俘事已以嚴重之公文由無線電報發致德國當局 
　　（八日） 
　　巴黎電比皇與皇后已於星期五日離巴黎 
　　（七日） 
　　巴黎電昨夜巴黎發表公報謂威爾遜總統下星期六日可抵巴黎星期五日可在白萊斯登陸聞協約國國際大會定於十二月十七日在巴黎外交部開始討論媾和預備會事宜開會之前將正式歡迎威爾遜總統及英代表喬治波拉勞·貝爾福·巴恩斯·意代表歐蘭杜·松尼洛等法國之代表爲閣員三人内閣外之員一人該大會約在明年一月十五日左右可以蕆事於是將與德國全權代表開正式媾和預備會預料最後條約之簽押約在四月杪或五月初旬左右（七日） 
　　倫敦電海格上將報稱英軍已抵柯洛恩與哥特斯堡間之來因河（九日） 
　　倫敦電德國前皇太子語報界共同訪員謂瑪恩一役後彼即進言從速媾和即犧牲亞爾薩斯勞蘭兩省亦無不可但言不見從德皇與彼皆不贊成宣戰彼且不主張攻擊凡爾登但第三次進攻其地時若得扶助未嘗不可獲勝彼謂魯登杜夫將軍實爲德國軍事活動不主腦至於興登堡上將不過傀儡而已（四日） 
　　倫敦電波拉勞氏在波特爾演說謂英政府久已决計勸協約國要求德皇引渡以便審判政府已派定委員會調查德國力能償付損失與否之問題並提議組織協約國共同委員會調查德國能付幾何賠欵而與協約國無傷俟調查旣竣協約國即將採行獲此賠欵之方法波拉勞氏又稱現被禁之德人於和約告成時方可釋放其他德人槪不許入英境云（四日） 
　　倫敦電中國政府曾要求荷政府撤回駐北京之荷蘭公使該使乃甚活動之袒德派曾威嚇中國阻撓幽禁德僑清算德華銀行並稱德人在澳洲受人苛待希圖阻免中國將德人逐往澳洲中國受其威嚇不得不從因恐荷屬東印度七十萬華僑受報復也暹邏荷使亦被人控以離間協約國與中立國之罪（六日） 
　　倫敦電帝國利源發展會宣稱東斐杉樹林有世界最佳之杉樹其材木宜於製造鉛筆之用若置諸市場即可暢銷乃東斐人民尋常伐此貴重材木以作炊薪殊爲可惜數年前飛白製筆公司在美國維基尼亞州購買鉛筆杉木每一立方尺付價十先令接濟猶覺無多云（四日） 
　　倫敦電銀市星期報告云市情無變遷未有興奮之象非至之銀出口之執照可自由給發時想不致興奮也上海滙兌率巳稍堅固（五日） 
　　倫敦電美軍現正趕速乘火車赴柯洛恩因該地過激黨主義流行頗熾之故（八日） 
　　紐約電羅斯佛氏稱美國應贊助協約國英國應有最强之海軍而美國次之美國人民應照再士制度全體受軍事之訓練英國於此戰局中央爲出力海上自由一語不可作阻止英國海軍遇有戰事時復盡其 
 
 
 

Page 3

 
 
役之解釋英國應保留其所佔據之德國殖民地羅斯佛主張保守孟羅主義保存戰時對敵封鎖巴拿馬運河之權並謂美國所行以促成德國傾覆者尚不及英法意之半（四日） 
　　華盛頓電威爾遜總統昨晚於歡呼中啓程赴歐同行者有其夫人及國務卿藍辛氏海軍少將格萊森氏等今日將登喬治華盛頓號該船即將起椗威爾遜總統預料離國將有六星期之久大會之前將與喬治克勒滿沙·歐蘭杜·或尚將與比皇討論和約之要點威爾遜總統此行擬至法英意比四國且將游閱戰地若干處美艦一隊將在法國海濱外候迎喬治華盛頓號入港（五日） 
　　紐約電德國前皇太子在米林根對報界共同訪員云彼未曾放棄何種權利亦未署定何種文件但若德政府决計組織民國則彼以尋常公民資格復回德國亦所甘心前太子對於威爾遜總統自認欽佩且信美總統必使德國得公允之和局其言曰欲以屈辱條件加諸七千萬人民之國家則徒貽報復之惡感耳此種國家非可摧毁者也又言及休戰約謂條件甚苛協約國取去德國交通要具一大部分故按約履行幾不可能（四日） 
　　蘇里克電柏林消息此次暴動顯出於極端派之陰謀希圖推倒政府其佈置殊爲縝密斯巴達克斯圑曾羅致全國之善謀者聚集柏林策畫一切惟政府有共和軍萬人足以應付事變現有火車站多處及大學等房屋爲軍人佔據星期日諸均安謐（九日） 
　　愛斯拉沙伯電英兵一隊携帶機關槍馳入柯洛恩鎭較預定行程提早兩日蓋應當地市長之請以鎭壓騷亂也勞兵會曾圖驅逐各文員因英兵馳至遂不果行（八日） 
[法國無線電]  
　　里昂電柏林現狀更爲混沌革命黨已控制普魯士下院德政府調集新軍以備阻止極端派之運動現極端派佔據柏林北郊之全部份同時瑞士京城消息柏林亂事至目前爲止雙方似互有勝利惟有一事可稱確鑿社會黨斯巴達克斯圑同盟罷工之呼號工人未有應之者工人嚴守紀律置革命黨之呼號於不顧（九日） 
　　里昂電法國輕巡洋艦伊塞爾號返自哈爾惠旭於星期二日行抵溪爾堡偕行者有拖船五艘每艘拖帶德國潛艇一艘在此第一批德國潛艇中有最新式之巡洋大濳艇一艘（九日） 
　　里昂電英軍前哨在哥特斯堡及柯洛恩之間行抵來因河美軍在泊伏之北前進行抵岡泊尼克·麥剛赫姆區域（九日） 
　　里昂電法總統於星期一日晨九時行抵斯脫拉斯堡市政廳人員國務員參衆兩院議員上將協約國聯軍司令等羣在車站歡迎之法總統答覆市長之歡迎詞後隨即演說宣稱斯脫拉斯堡被德國佔據歷四十八載之久然仍保守其歷史上之常態酷愛公道及自由羨慕地方自主之權忠於祖國欲以命運付託之故德國之在斯脫拉斯堡絶未能視爲自宅云云市政廳繼開歡迎會法總統有動人之演說回溯亞爾薩斯在德國管轄時所受之虐政及凌辱並宣稱亞爾薩斯之遺傳即法蘭西之遺傳如雙方均不欲召集庶民大會取决可見雙方殊不願將絶無問題絶無時效而最神聖之權利服從何等之諮詢法總統結語云今日德國此類巧妙之謊語及猜忌所以攻克汝等意念中之抵抗者業已慘遭失敗汝等已出諸水火獲有自由汝等將重爲法蘭西人民（九日） 
[美國無線電]  
　　華盛頓電將代表紐約某製造機關前往東方之威尼卡特華拉德氏今日聲言美國將以堅决之努力設法取得以前專爲德國所佔之中國日本及南洋羣島之染料及化學品貿易現有許多人注意於輸入美國梁料及化學品至遠東之企圖并有人將步武威氏而來遠東（九日） 
　　華盛頓電美總統威爾遜發布一公告今美人於十二月十六日起至二十三日止之徵集會員呈期内人人加入美國紅十字會（庶幾將耶穌聖誕節之敬意送達於全人類之家族蓋此項敬意爲人類有族所盼望并爲人類家族所極需要者也）（九日） 
　　華盛頓電美國檢查局今日公布十二月一日以前美國所軋之棉花共九百五十六萬一千一百二十四包内有十三萬四千一百五十圓包美國埃及棉一萬零一百七十包又海島棉二萬五千七百四十一包（九日） 
　　華盛頓電日本伏見親王及其扈從今日由美國副總統瑪顯爾氏在國會議事堂接見代理國務卿普爾克氏陪同親王至副總統辦公處受副總統之歡迎然後參觀議事堂之全部（九日） 
　　華盛頓電美國陸軍軍需總長今日公布陸軍部所扣留之羊毛將用公共拍賣法處置之拍賣之多少則視羊毛專家意中以爲市場可銷若干而定之 
（九日） 
　　紐約電科崙比亞大學之化學工程試騐室今日宣稱該室試騐一種乾藏食物之新方法現已完成用此方法可使肉類及魚得無期限之保存如需用時加以水仍可恢復其新鮮狀况現信此法一出世界肉類之運輸量將增加至十二鎊而冰車保存法可以不用矣（九日） 
　　鮑爾的摩電美國衆議院議長克拉克氏今日在南方商業會議演說謂美國在戰時所造成之極大商船數額應永遠保持之（九日） 
[各通信社電]  
　　北京電奉督張作霖近函致梁士詒略謂副座舉曹君從中作梗如不撤銷阻力恐將身受其殃梁接此信後即赴車站爲林權助送行此後梁之蹤跡前在天津迄未來京（九日） 
　　北京電陸徵祥在横濱患病不克前赴東京外間對於此種外交的病頗多傳言似謂陸前事未忘不欲與新日使小幡氏再有交涉也北京外交界頗以日本此次任命爲異蓋無論日本政策如何小幡氏皆不相宜且抵觸日本改變政策之宣言左右時局之要素爲此任命歟抑爲政策之改變歟抑表面上之抵觸僅爲誠實之指示物否歟此乃大可注視者也（九日） 
　　北京電北京政府今日通告廣州謂朱啓鈐代表北方在議和會解决國内時局佐以代表督軍之方樞代表熊希齡派之徐佛蘇代表交通系之汪有齡及其他二人定十五日出京（九日）以上路透電 
　　北京電參議院今日午後開會因梁議長爲避督軍圑之壓迫赴津未回由新副議長田應璜主席出席議員計九十餘名並議决衆議院所提出之延長議會會期二閱月之議案（十日） 
　　北京電今日國務會議决議將以朱啓鈐爲北方議和總代表之舉正式通告南方又議和代表十名中應否請兩院議長加入爲現尚未决之一問題（十日） 
　　北京電因政府擬將天津秦王島間火車連貨費加價英美日法等有利害關係之各機關已向該鐵路局提出抗議（十日） 
　　北京電聞政府對於海軍問題擬令李鼎新與林葆懌單獨磋商解决（十日） 
　　漢口電武漢稽查長劉友才昨日病故（九日） 
　　奉天電張作霖今日將回奉天沿途警戒極嚴市街中之取締甚爲煩苛馬龍潭　俊陞兩中將特至山海關迎迓（十日） 
　　東京電日本公使小幡西吉氏行期猶未定但本年年内必將啓程（十日） 
　　東京電陸徵祥今日上午偕章宗祥訪日本外務大臣内田康哉下午與原首相會見旋又訪問牧野伸顯男爵（九日） 
　　東京電日本政府因將近歲暮資金用途漸繁爲調劑金融起見擬由儲金部經理發行臨時國庫證劵四千萬元將於十日以官報發表（九日） 
　　東京電陸徵说祥昨日與日本外務大臣内田氏會見後即赴宫内省對於日皇日后兩陛下表敬意旋即入中國公使館出席於章公使設備之午餐會午後一時再偕章公使及隨員二人訪問牧野男爵此時陸氏與牧野男爵就於與上午與内田外務大臣會見時所談之同一問題互交換意見歷一點半鐘之久自是遂歷訪首相原敬氏及前任首相守内伯爵徐大總統致日皇之親書及大總統之照片陸氏因病不能入覲日皇親自呈遞業於昨日上午與内田外務大臣會見時由陸氏託外務大臣代爲呈遞當時内田外務大臣即入覲日皇代爲呈遞内田氏遂於午後四時至内務大臣官邸訪問陸氏告以已將各件代爲進呈並告以日皇陛下對於陸氏之抱恙曾有下問並傳達日皇所賜優渥之諭旨陸氏敬聆之餘深爲感激陸氏來東京之使命業已告畢乃於昨日午後四時偕其隨員乘摩托車離東京擬於十日午後三時乘諏訪丸由横濱啓程赴美此次與陸氏同來之劉崇傑赴横濱送陸氏啓程後擬再來東京勾留三四日後始回北京聞徐大總統之親書中陳述期望中日兩國國際關係日益親厚之意不提及媾和問題陸氏曾於八日晚間請三浦博士診察受電氣治療經過頗良好云（十日） 
　　東京電牧野男爵以下陸海軍外務之媾和使節隨員等於今日上午十時受原首相以下各省大臣各國大使公使及其他朝野名士多數人士之歡送由東京車站啓程於午刻乘天洋丸由横濱啓程赴歐 
　　東京電中國媾和專使陸徵祥等於今日下午三時受多數人士之歡送乘諏訪丸啓程赴美（十日） 
　　東京電日皇對於中華民國大總統徐世昌氏於此次外交總長陸徵祥赴歐經過日本之時特寄親書於日本帝室以表敬意並進贈大總統之照片等殷勤之儀禮不但甚爲滿意且於徐大總統期望中日兩國國際關係日益敦厚之意亦完全同具此感想擬命將於本月十四日赴任之小幡公傷奉呈答禮之宸翰及日皇小影於徐大總統云（十日） 
　　東京電駐日法國臨時代理大使貝喀宣爾侯爵因病於本日回國（十日）以上東方通信社電 
　　東京電現椗泊横濱港之美國亞細亞艦隊旗艦布爾克林號於九日下午忽起一大爆聲惹起一大變事死傷者在五十名以外原因似係從所裝儎之煤炭粉發生瓦斯而致爆發者幸船體無恙（十日） 
　　東京電海參崴勞兵協會此番協議决定設置一海參崴物産陳列館現正從日本上海及美國各商店蒐集商品樣本（十日）以上共同通信社電 
　　北京電期成會人聞舊國會主張和議前取消徐之總統恐礙和局昨電岑陸唐等請爲疏通（十日） 
　　北京電各系各界羣推和議代表溢出定額東海頗躊躇聞已定者爲朱啓鈐熊希齡梁士詒王揖唐餘尚在選擇中（十日） 
　　北京電政府以確定朱啓鈐爲總代表電李純通告西南并詢西南總代表擬何人擔任請速電覆 
　　北京電聞和議代表并無全權遇有重大事件仍須向中央請示（十日） 
　　北京電使圑以勸告西南勿擅提用鹽欵仍歸無效日内將訓令駐粤各領再向軍政府提出嚴重之警告（九日） 
　　北京電聞龔心湛不願就財長總統擬商各員亦皆辭謝結果或仍以曹汝霖繼續兼署（九日） 
　　北京電張作霖已飭備車回奉派奉軍總司令部參謀長秦華向政府清算欠餉曁收束各費（九日） 
　　北京電内部以河南趙兼省長參劾不職人員分别公罪私罪辦法一案與現行條例規定略有歧異交法制局核議呈辦（十日） 
　　北京電劉存厚辭職政府擬召令來京所部囑交鍾體道接管（十日） 
　　天津電豐盛議員多數來津分寓新旅社得意樓及紅牆道周宅陳介任招待（十日） 
　　衡州電郴永以東之吳佩孚軍與以西之桂軍約劃防地各不相犯桂軍統將馬濟往南寗其防務由韋榮昌林俊廷暫代（十日）以上中孚通訊社電 
要聞一 
　　北京之和平會議消息 
　　時局和平辦法近由錢代總理負責進　但關於至要文電仍不時入府請示前日施愚來京時送錢氏之文電及與府秘書等衍慶樓之會議其詳情如何外間雖不易探悉但錢氏經此翻密議後特於昨日入府面陳一切一日之間計凡三次其最後入府之時並與熊秉三汪伯棠朱桂莘三氏一同晋謁聞關於和議代表及南中所表示之意見均有所磋商 
　　錢總理覆西南電旣有中央正在選派代表之言則無論平和之名稱地點如何目下不可不先爲遴員之準備朱桂莘來京第一次見東海時尚不欲以此自任昨日下午五時東海復約錢總理熊秉三汪伯唐朱桂莘四人同時入府專議此事席間錢熊汪均推朱氏東海亦極力婉勸朱已露允任之意惟要求欲與田煥庭同行謂督軍方面田氏較易接洽東海亦允再勸田氏至田之允否仍不可知 
　　關於和議名稱問題南北爭執巳久昨日國務會議又經討論及此據政界某要人所談此次規定議和名稱大約須避去南北字樣現在擬出者有統一會議善後會議和平會議之三種折衷辦法或將定各和平善後會議聞駐港探員韓賓禮昨午由香港拍來輔密急電分達府院報告伍廷芳岑春煊等對於政府所擬南北謀和會議爲善後和平字樣已表贊成之意刻正研究舉派代表等語又據政界消息岑西林日前有電逕覆錢代内閣謂會議名稱地點本屬末事無關緊要請勿堅持以期和平速成并云已派温宗堯赴寗與李蘇督面商一切 
　　南北會議地點初時南方本主張在上海政府主張在漢口近則採取蘇督主張定在南京會議此後石頭城益爲時局中心前日閣議决定組織和議辦法於電復西南之際同時亦電李督惟李督前以粤桂來電音異常遲滯更請政府設法以免貽誤昨日（七日）國務院對於此節業經去電謂巳通飭各該處電局嚴加注意此後凡關於尊處與桂粤往來電報均須逐一塡註到轉日期以資檢查倘再稽延躭誤定當照章懲辦至重要電報並飭其由水線轉遞較爲迅速即希通電時接洽爲盼 
　　日前岑西林有一豔電致國務院答覆錢代理聲辦南軍現已撤防而李厚基猶復攻粤且晉豫兩軍方包攻陜西殊乖和平本恉聞錢代理五號已有答覆略云此間亦迭據報告許崇智率部攻擊莆涵甚急又據湘督電報東坪巨口堡巖口堡等處南軍乘我不備勾結反攻各等語現旣通令罷戰中央且籌議撤防爲保持平和計亟宜兩方收束軍隊同時撤退一面尅期組織會議迅籌解决免致别生枝節至陜魯等處有因係土匪滋擾者自須派軍剿辦聞南方各處亦有剿匪之舉捍國衞民異地皆然承詢並及 
　　據日人消息關於和平會議名稱北方主張用善後會議南方主張用和平會議邇來久在交涉之中茲聞北方已折衷决定即用和平善後會議名義雖實際尚未得南方同意然逆料對於此等折衷之名稱南方亦可無異議又如講和地點南方主張上海北方主張南京雖尚未至確定但北方之主張南京實因上海於租界以外别無適當之會議地點會議國内問題而在中國國權所不及之租界未免未妥此外又無適當地點故不得已而採用南京聞唐繼堯陸榮廷等之意見對地點問題並不視爲重要僅廣東一派有極力主張上海之狀態但預料其結局亦必可同意於南京也 
[京華短簡]  
　　各督軍在京聨合北洋系人物發起戊午同袍社嗣又改爲參戰同志社原以擁叚組閣爲宗旨近自五國公使向政府表示勸告後並派有專員向各方探詢時局消息而對於督軍圑之舉動尤爲注意在京各督軍因之頓歛氣燄知非趨向和平不足以維持地位於是將組閣問題及舉副總統問題一齊打消其所組之參戰同志社亦同時消滅 
　　財政委員會年内可望成立除委員長已定周自齊外現擬特任章宗元徐恩元馮耿光李士偉王克敏李恩浩張壽齡等爲該會委員不日卽可發表 
　　公府高等顧問張一廳於六日早車赴津迎迓河間來京並商洽和平意見聞張氏趕於當日夜事回京晋見東海面達河間對於和平進行請從衆議允將私務料理完畢即行入都 
　　山西督軍閻錫山擬在本省設煉鐵廠昨已咨呈政府先在甯武縣設立一處如得優良成績再於平盂潞澤等縣擴充四處 
　　近畿水災督辦處自本年春間起關於直隷各河工程設施頗多故本年近畿各河得以慶獲安瀾農田未受其害近以無欵之故未能繼續動工如牛木邨新河曾經外交圑要求修築及其他各河工程皆以無欵停止水災處前特根據順直水利委員會議决預算要求提用鹽稅准備金二百餘萬元當時雖經會辦丁恩應允但至今尚未提撥近日水災處又復提出要求早日將欵撥出預備一切材料以便明年春暖繼續開工全國商會聨合會遞呈國務院以據包頭鎭商會請轉懇政府迅將前都統蔣雁行向各商借墊軍餉如數發還以紓商困聞國務院已於七日批交財政陸軍兩部從速核辦 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[赴歐陸使之行訊]  
　　陸外長赴歐道出日本途中感患僂麻質斯原非劇症昨日私人方面接東京電訊陸氏因此次赴歐責任重大海行旣極遼遠長途不免辛苦故擬在未放洋前略事休息而東京各處應酬恐不宜於病體故從醫士勸告一槪謝絶現尚在下關停留未入東京至東京方面準備歡迎及各種正式宴會陸氏預先去電懇辭並擬派隨員赴東京向各處答謝 
　　又聞政府以陸氏長此次赴歐關係我國前途異常重要乃甫經出都即以病聞抵日以來病且增劇陸病旣非旦夕可痊而歐洲和議迫不我待乃一面電促陸氏力疾從公一面復於昨電致由美赴法之顧維鈞令其就近先代陸外長職務原電甚長似有指授機宜之語日前政府有電請伍朝樞隨同陸使赴歐有謂伍已允許赴歐者有謂尚無覆電者錢之原電如下廣州探送伍梯雲先生鑑南北修阻至念歐戰方終和會肇始冀得長材折衝樽爼以謀國利執事於外交久著才望元首素所倚重子欣總長瀕行時亦亟盼惠然一行相助爲理此事關係至重務望不吝贊助俾對外大計匡益有資實爲國家之幸急盼惠覆無任延竚能訓 
[財部調查京鈔之濡遲]  
　　國務院咨新衆院云爲咨行事案奉大總統發交貴院咨開前准本院特别委員審查會議决關於中交兩行京鈔價格低落亟應維持提出調查條欵請交部飭中交兩行逐條答覆嗣經咨催各在案茲據特别委員會委員聲稱此項條欵咨達政府迄今未准答復應再咨催等語應請轉行國誠院查照前案如限答復等因准此迭經函催財政部從速辦理去後茲准復稱查衆議院特别委員審查會關於中交鈔價低落提出調查條欵一事疊奉函催業經分飭中交兩銀行逐條答復在案應俟兩行呈復經部查核方可答復至整頓中交兩銀行京鈔本部前已擬定繼續發行七年公債各辦法呈奉大總統批准實行本部正派員調查兩行京鈔各賬目尚未辦理完竣一俟查明即當咨商辦理等因到院相應先行咨復貴院查照 
[七日之國務會議]  
　　昨日星期六國務會議外傳將討論和平會議名稱茲聞昨日對於此層並未多所討論昨日會議要案約分三項（一）公府日前所交說帖飭令閣員討論和平會議頒令之事討論結果各閣員均以此事只可進行不便下令（二）任命林志鈞爲司法部民治司長通過即擬令發表（三）鮑督來電報告謝米諾夫宣告獨立我國應持何種態度討論結果决定交參戰處外交部會同議覆其餘尚有次要案一二件遂散會 
　　另一消息昨日國務會議閣員中除陸軍叚總長因病請假外所有閣員均到上午十一時開會提議陸海軍赴歐指示大綱議决應會同外交部特擬辦法旋復提出總統交議之某要人條陳請下令開和平會議閣員中多數以此項命令暫時尚未便宣布結果遂從擱置散會時已下午二時 
[新國會質問奉軍入浙]  
　　新國會衆議院議員林卓等日昨提出質問援閩奉軍假途入浙案云竊維政爭期年兵連禍結民生凋敝國本動摇茲幸歐戰告終當軸諸公曁在野名流鑒於外交之急迫共倡和平我大總統本赤子之心毅然下令撤防停戰凡屬國民莫不額手稱慶翹首觀成乃昨閱滬報会旅援閩猶擬假途入浙且有駐浙之謡風聲所播草木皆兵浙人惶惑莫可言狀在奉軍紀律嚴明過境時自必秋毫無犯但已有戰事之區業經奉令撤防而未有戰事之地無端反復加兵此不可解者一吾浙地方安謐各要塞守備周密前此本省軍隊尚且派遣援閩迄今客軍駐浙究屬何爲此不可解者二閩軍前線方議結束乃政府忽於明令撤防之後增加援軍豈非貽人口實致生枝節似於和議前途不無阻碍此不可解者三當此南北妥協漸有接近之勢政府自應開誠布公方克促進和平以期統一滬報刋有上項消息將何以示中央威信乎卓桑梓關懐勢難憾　謹援約法第十九條第九項之規定提出質問請於三　明白答覆無任殷盼提出者林卓連署者姜周輔韓純一等 
[新衆院延長會期兩月]  
　　新衆議院昨日（七日）下午一時開會王揖唐主席因出席議員不足法定人數宣告延長時問三十分兩次延長直至一點五十分始足法定人數王揖唐宣告開議首由秘書長報告文件依程第一案爲延長本屆國會常會會期（吳淵等提出）當由提案人登台說明提案理由大致以本屆國會會期已將終了而未完之案甚多特提出此案請將本屆國會會期延長至八年二月十二日爲止說明畢王揖唐詢衆有無討論衆請表决乃以本届會期延長兩個月付表决贊成者多數王又宣告議第二案爲選舉憲法起草委員三十人係上次投票選舉乃多數議員提起疑義然此種問題不過爲票數上之乖錯并非絶對違法但時間極可寳貴請勿以此意見致生枝節云云宣告畢衆竟無異議者王揖唐乃令檢票員康士鐸等檢查前次選舉票數并宣告一面檢票一面開議乃接議第三第四兩案（第三案組織外交調查會案饒孟任提出第四案請組織特别外交委員會案王雙岐等提出）以兩案提議人均未出席省略說明王揖唐宣告三四兩案性質相同應即合併審查衆無異議乃以合併付外交股審查表决多數又議第五案爲請政府愼選列席平和會議使節以重外交建議案由提案人說明略以此次歐戰勝利實我國轉圜之機當此時機亟宜愼審選擇列席特使以便張我國權云云說明畢劉恩格發言謂此次我國如派特使按法律亦應交院請求同意此案提出固所當然惟應修正此案爲速選特使交院同意王揖唐乃宣告第六案與此案性質相同亟應合併付外交股審查付表决多數贊成又宣告第七案八案九案十案十一案十二案此六案性質旣復相同而又均關於平和會議事件亦應交付外交股審查遂以此六案合併付外交股審查表决多數復議第十三案由提案人說明畢光雲錦以爲此案關係重要應付軍政實業股合併審查王乃以光說付表决贊成者多數又議第十四案爲本院七年八月至八年七月預算書經審查報告後表决通過本日議程已畢王揖唐宣告參議院憲法起草委員已將秘書長加入本院是否遵循此例衆請加入復有李紹年提起臨時動議謂今日議程終了而憲法起草委員票數尚未檢齊乘此時正可以選舉全院委員長於是令秘書入場檢查人數王揖唐宣告現時在場議員共爲二百一十三人應即按席散票并先指定光雲錦劉樹枬等八人爲檢票員先行投票畢議員隨即陸續投票檢票員查票畢王揖唐報告今日投票人數爲二百十三人名刺爲二百十三張票數爲二百零十張票數少於名刺當然有效黄雲鵬得票一百七十一張當選爲全院委員長報告畢宣告休息休息畢繼續公開乃議員已不足法定人數遂宣告憲法起草委員俟下次再行報告乃即散會 
[管金聚報告兵變後情形電]  
　　管金聚昨又致政府電云陽平兵變係缺乏餉服所致當時職與張道尹鍾師長等往謁劉督商定將川軍調往東路西北防務由職擔任對於周彭擬先撫後剿詎周彭要挾多端反攻王圑激戰之下王圑傷亡排長士兵數十名至駐守寗羗之田旅於劉督行後藉口彈缺退出寗城至南鄭屬之十八里舖潰兵變兵相繼而起事機危迫職於銑日即擬前往督戰行至黄沙地方即遣隊入褒城以防側面又見兵少匪衆褒沔爲北路門户所調援軍又未到因即折赴褒城防堵並派隊駐守沔縣以爲犄角漢中重地暫委劉惠心圑長駐守幸尚安謐惟客軍駐境需索頻仍殊難應付職迭蒙奬勵敢不勉盡職守以圖報稱區區愚忱伏乞垂鑒 
[中國修改關稅之西論]  
　　（東方新聞社） 
　　美國經濟雜誌載安納耳氏（美國中外商務局局員）一文論中國修正關稅事略云中國關稅全依條約之規定非先經締約各國之承認不得有所增减上海之修正關稅會即因此以設中外人士見中國關稅定率太不自由嘖有煩言但以中國財政現况論之似非如此不可雖然中國欲增加或修正其稅章祗求其與世界各國相等他國固不能藉口阻止此舉之實行蓋按條約中國當抽之稅僅未能收足實數焉得不加以修正上海之修改會議美國已派駐華商務委員安納爾與財部特派員沙谷二氏爲代表中國政府派十六人（中有海關英國辦事員一人）比英法日俄丹荷瑞士意大利西班牙拿威葡萄牙與巴西等國各派商務委員或領事署人員蒞會故參與之國約二十左右惜其中能眞心爲中國修正關稅者祗佔最少數耳中國關稅不能足收之原因大半在洋貨估價之奇特條約雖規定值百抽五不問洋貨進出口但不能照美國進口貨必依領事提單之辦法中國常關又不能令西商按法納稅及一八五八年實行現存之關稅率即按當時物價規定主要洋貨稅率各國亦有此辦法但各國之徵由權不操諸外人自可隨時修正之或每年增减一次中國則不然稅率皆以條約規定之如欲修改必先經多數外國政府之認可故修正手續之實行極難且條約中并未規定有期限之修改於是一八五八年之出口稅率延至今日未改進口貨估價祇於一九○二年修正一次依一八九七年至一八九九年三年中通行之稅率擇中規定之若世界物價有變動則值百抽五之實收决不能照辦今譬若自估價後物價大跌則稅率必增而中國政府之收入必因之而增多獨惜進口貨之物價有增無減適與一九○二年之估價成反比例按一年半前某日本報之紀載以日本輸入中國之主要貨品十二種計算實收之稅祗佔百分之四零十分之三普通貨僅佔百分之三零半依此而計中國已少收全數稅率十分之七祗進口稅與子口稅二次於一九一六年内中國收少二百七十萬兩（合美金二百萬元）此尚最小之數損失誠不可謂少可見值百抽五者名目而已中國之欲修正關稅當自有其主權歷年來列强以手續繁難遂因循不决以至今日其外尚有他種原因直至中國欲參戰時始提及修改關稅與他項權利爲交換條件開會議於上海從事斟酌物價立一固定之估價符合世界之物價惟手續繁多必先將近四年來之物價一一審查决不能照現行之價蓋此係戰時百物騰貴之時和局告成物價必落若稅率不減進出口商必受虧雖然欲依現行之價規定稅率亦有辦法必當規定嗣後按期修改會議各國俟於歐議告終後二年再行修改一次估價手續必有定章如是可免各種困難會議中有人提議以一九一一一九一二一九一三三年中之物價爲修改根據再於歐戰未了之前暫行附加之稅合成值百抽五之數又有人則曰附加稅之規定必另立條約如是意見各異會議無結果中國政府欲實行值百抽五之本意原爲增多國家收入并保護中國自辦之工業列强對於此二端均無反對之理由蓋西人所辦之工廠當與華人自辦者受同一之利益美國資本豐富人工不若中國之低廉爲競爭起見何如投資於中國開廠製造利用中國低廉人工其爲利也必大再者十五年前英美政府曾與中國訂約商定可增加關稅且洋貨而能免内地釐金則兩國皆願納付百分之十二零半之稅（較值百抽五多一倍有餘）按釐金實屬一種苛稅早當廢之然手續亦頗繁難恐一時不能成功中國財政必將因之改組此外如通商口岸之範圍中國原料製造進口貨稅與内河西商貨船納稅之法種種皆待解决者也一經修改後條約上必有删正之處是故此修改會之責職非常重要必多經時日始克大功告成也 
[美國之農商譚]  
　　新發明之耕種自動機東方新聞社紐約通信云此次大戰美國工人所以缺乏者一因効用於歐洲戰場與出發在途者計有數百萬人一因致力於工廠船廠礦務以供給日用所需及戰爭之利器者亦有數百萬人雖僻壤窮鄉之能工作者亦皆搜羅殆盡矣現有美國老練農夫鑒於此種難處以平日之心得發明一種機器欲以少數之人民備辦多數之食品故凡與農界有關係者莫不特别注意此一問題而細心研究也美國農家殫心竭慮本科學原理發前人所未發利用一切舊有農器（如耒耜犂鋤等類）不勞力不傷財事半而功倍有華士伯者美國紐覺瑟省人發明新式自動機耕田種地收穫莊稼可以代替人馬之工作機用一四馬力或八馬力（一馬力每分鐘能舉起三萬三千磅之重量至一尺高）之煤油引擎下有三輪此種機器必先明機械學者細心運用始能圓轉自如用時於圓形田之中心點樹一鋼柱另以鼓形輪套在柱上置此機於田之一邊機上應安何種農具司機人因地制宜相時而動再以一旣輕且堅鐵索一端縛於彭形輪上一端繫於機器上機關一動機器即環繞鋼柱一週鐵索即縮短繞在鼓形輪上繼續運行鐵索逐漸收縮於是田之面積整齊劃一行行成螺旋形至於行數距離之等差亦有一定之比例無寛窄深淺之别俟此機一步一步繞至田之中央事乃畢矣此機器耕種之輕捷便利較之駕牛用馬一難一易眞不可以道里計此機之發明家今規定一十英畝面積地需有三百七十一英尺長鐵索始適於用倘田之面積較大鐵索長度亦必隨之增加平均計算美國之田畝有長者有方者有長方者亦有參差不齊者故人民對於圓形田之觀念頗覺希奇自華士伯氏發明自動機以後（自動機亦名螺旋自動機）人人皆趨重圓田者亦以其用力少而成功多爲空前絶後之良法也 
　　商部歡迎遊美客商外國客商如至美國購買美貨或商辦經理美貨等事可得華盛頓商部中外商務總署最力之協助該署總務處設在哥倫比亞省之華盛頓此外共有區署七所協署六所合成一機關通行全國該署能爲客商所行者該署及其區署與協署準備所行者如下（一）客商抵埠即行通知客商所注重之製造或辨出口貨物之各行號（二）預定客商與製造家及辦出口者接洽（三）客商遊歷美國如意欲多覽城鎭則當備一旅行單（四）給客商介紹書與該署各區署之署長并預定貴商往謁（五）各署圖書館陳列美國各商品之製造家及辦出口者之分類姓名住址錄客商得覽用之（遊客宜注意者）客商抵一城市時即須往訪該城中之區署或協署之署長將所需者陳明爲客商服務并不希冀納費因該署與其各分署均係美國政府之代表以助客商購辦者每署特别研究各該區之物産與實業并助客商不虛費光陰如客商欲知航務水脚保險銀行等事本署之各分署即指引貴商於何處得之客商在美國辦理事務須携帶一切必要之憑書俾該署易於協助如客商欲購辦貨物得有爲美國商家所識者之介紹書當生重大價值 
[奉匪搶殺日人案]  
　　奉天小西門裏日商金井洋行原屬一間門市於五日晚六鐘許突有胡匪一人持槍威嚇搶去殖邊銀行票五百餘元出門潛逃該日人金井氏尾追至東胡同北行該匪知難逃脫持手槍將日人擊斃有行路人陳姓亦中子彈腿部稍受微傷中日兩國警士齊至詳細檢騐該警將屍抬放該署後該管范巡官派警各處搜查在德裕胡同孟姓院拿獲韓某確係胡匪已爲日警帶去而據日人方面之消息情形稍異并誌於下小西門裏路北有日商今井洋行者早年營理髮業現已兼營錢業近來常有一兵士持票三四元或五六元至該行買老頭票或兌換他項貨幣行主今井氏視爲主顧待遇頗殷五日下午五鐘許該兵又去換錢行主今井伏櫃上與之講論價目該兵忽出刃刺其肩部今井方欲爭執該兵又連刺其肩胸共計五刀今井因痛倒地兵即乘機搶錢逃走惟臨走慌張將軍帽遺在該行今井忍痛而起由内室取手槍尾追而出警察爲之協捕誤擊中五十餘歲一華人之足部時今井已痛不能忍倒地而斃又據另一訪員云小西門裏今井洋行爲日商今井氏所設五日午後六鐘許有胡匪一名身着灰色軍服入室搶去小洋票四十七元執事人竭力爭奪將軍帽撞下而逃日人急爲尾追行至德裕胡同口因已受傷倒地氣絶今井倒斃時行路之人甚多均莫知情由適有某帽舖陳某由此路經過槍彈傷其腿部該匪將槍擲地而逃中日兩警均至互相檢騐完畢即由日警署派人以木床將屍抬至該署詳細查騐立即報告中國交涉署該管范巡官以此案關係交涉當帶警數名至德裕胡同逐户搜查在孟姓院内查獲軍人頭無軍帽知是正犯詳細質問係混成二旅四圑三營十連兵卒韓起鳳（二十六歲）直隷撫甯人今年二月入伍近由南省回奉者是時日警皆至將韓某帶至日警署懲辦并聞同謀行搶者有什長高某曹司務長該匪旣係軍人關係軍隊名譽報告以後張代督頗爲震怒當飭令各營軍官將營門緊閉挨次點名若有無事出營者重加斥責嗣後每日午後無論何事不准掛號出營並飭令警廳於是晚九鐘關閉城門 
[吉林之生計界與金融]  
　　吉林人民以吃燒兩項爲大宗日用之品省垣往年柴米兩項尚稱平穩本年自入夏以來柴木一項即較往歲價值增高數倍所幸米糧一項價值尚不甚昂一般人民稍得維持生計乃自入冬以後驟改常度往歲一入冬節雪花滿地爬犂横行米柴兩項價值卽可減落今歲不但未落且連日增高實出人意料之外即就近日之市行觀之已足駭人聽聞紅糧二十一吊高米二十六吊元豆二十三四吊小米最次者三十五六吊商號所賣之最次者則須四十二吊有奇豆油三吊八百餘文粳米六十餘吊白麵特號每斤二吊二百餘文至柴木一項更屬高貴四五寸大之木柈價須一千四百餘吊運脚及劈費均在外若購柈一百連運帶劈非一千六百餘吊不能辦到至枝柴一項更爲奇高每爬犁最低之價亦須三四十吊以上是以近日以來百物因之昻貴一般下等社會之户竟有終日不得一柴一粒者社會險象如此有維持之責者其速起而挽救之也昨日省城工商兩會以錢法毛荒社會已呈險象若不及早設法維持將來前途實難設想特發出通啓邀請各圑體首領特在工商兩會分開會議一時到者甚衆討論至再最終結果咸以吉林錢法之壞其毒皆中於官銀號所出不兌現之帖票發行愈濫價格愈低以至百物昂貴民不聊生今日欲圖補救須將官銀號全盤澈底整頓由工商兩會實行施以監督及限制之手叚乃爲正當辦法庶可於金融前途稍有利益云云全場贊成俟第二次開議時再議進丢手續遂散會 
[魯議員發達濟南之建議]  
　　濟南開闢商埠幾二十年矣房字之建築馬路之擴充非不一日千里然一稽其内容商務彫零資本空虛偶有外界之牽動金融頓形恐惶識者憂之茲省議會馬議員丹銘建議發達濟南兩政策一曰北闢商埠直達洛口一曰經營明湖内外銜接於發達濟南頗有重大關係特錄其原文如下從來通都巨鎭之發達以交通爲樞機交通之利兼資水陸尤以善用水利爲勝算埃及爲世界文明之行先河也以尼羅羅馬爲歐洲文化之中心也以地中海英倫三島孤懸海際遂以商戰執世界之牛耳日本以蕞爾海國遂爲東亞文明之後勁說者謂欲覘一國文化之盛衰當以海岸線之長短爲比例此善用水利之徵也然此猶其遠焉者也請徵之近我國北方文化之源黄河其星宿也南方文化之源長江其權輿也鄭渠成而秦收萬世之利運河鑿而肇開千百年運輸之功此又善用水利之徵也然此猶其古者也請徵之今武昌踞長江上遊天下之言形勢者歸之蜀漢之財賦萃焉津沽爲河海之滙滬瀆爲江海之門輪航鱗集實業蕃熾遂爲世界有數商場他若青島香港威海旅順大連諸區凡爲商戰名域者類皆憑恃水利爲階梯大凡水利之於工商業非惟交通也工廠之設備房宇之搆造氣候之寒燠以水利而促事業之繁盛者指不勝屈交通其尤急耳濟南開闢商埠幾二十年矣然而商務未甚發榮工業猶病沈滯者其原因匪一其尤重者蓋有二焉一則膠濟站伸入市内津浦站屏諸郊外交通與百業闊絶也查世界大都巨埠車站類在市内貨物之運輸旅客之升降率因交通密切易增業務之發達膠濟路創辦之始我國風氣未開昧於利害一切聽彼設置者無論矣即津浦開辦北段悉借德欵工程建築悉由德人主政彼懼津浦之有妨膠濟也特設車站於郊外使與工商百業相隔絶又以膠濟站亘阻其間使津浦蒙無形之蕭索膠濟收反驅之利益而商埠實首蒙其害此有碍商埠之發達一也二則商埠距黄河太遠百貨之往來輸運綦難也查濟南輸出輸入之貨由黄河往來者視津浦膠濟兩路有過之無不及省濼之間相距十二里半有奇河道來貨土産最富車騾裝運價昂而遲雖有大車而運費尤昂裝卸需時每遇車少之時往往積壓累月霉壞折耗於招徠前途大有障害此有碍商埠之發達二也今欲促濟南工賈百業之發達其要策亦有二一曰北闢商埠直達濼鎭兼收水陸交通之便利二曰經營明湖内外銜接以助工商百業之發榮曷言乎北闢商埠之兼收水陸交通之利也查開闢商埠之始只知省城西南兩方地勢高曠便於居住竟忘黄河爲濟南交通之樞紐創辦以來劃定區域北以膠濟鐵道爲界西至大槐樹南至南山規模非不宏敝然而地勢過高水源涸乏稍遇旱乾井枯塵障以公園之大而無方寸之泉以言消防則束手待燃以言衞生則槁枯致病此其尤大彰明較著者也假使停止南延徑行北闢津浦車站括入市内貨品裝卸旅客升降咸以捷便樂於趨赴不至令膠濟一站獨吸我商業之精矣其利一省濼聨接黄河上下游輸入土産以灌輸便利來源日暢來源暢則百業蕃滋出口之貨必日增出口貨多則市面金融不致發生緊迫之虞其利二省濼之間地勢稍低水源素裕商埠旣開工廠日增因水源之便利導工業之發達工業增則商業日盛其利三濼口向稱巨鎭其商業來源悉仰黄河惟因距省稍遠運輸弗便遂使商業之進行異常遲滯果得與省垣銜接則該鎭商業之繁茂自必一日千里其利國濼口地濱黄河形勢便利日人視爲要區前曾要求開作商埠我而不先自闢人必爲我代謀今爲主權計亦不能不自行開闢預杜外人之窺伺此北闢之有關於國權者尤大也其利五 
[湘聞紀要]  
　　湘粤桂聨軍總司令譚月波氏已於上月由永州前赴全州再由全州前赴武鳴與陸幹卿會晤已經多日現得軍界消息謂譚氏將不再來湘所有永州方面各事暫時由前湘督譚組厂氏主持并聞譚月波氏已返邕有復任桂督之說 
　　中央前撥湘省水災賑欵二萬元迄今尚未滙到張兼省長昨特電達財政部略謂湘省水災賑款二萬元奉大部九月銑電俟籌齊後即行撥匯現據華容等十縣旅省士紳環求發欵並據湘江道尹呈稱業經分别委員會縣履勘節近隆冬盼望早施惠澤各等情到署現在湘庫如洗能否從速撥匯或電飭湘岸榷運局如數借撥之處伏祈電示祗遵 
　　湘督張敬堯以此次湘省舉行慶祝各協約國領事甚爲滿意非該事務所人員辦理認眞不能臻此因擬特製一種奬章分給事務所各員以酬勞勩而爲此次提燈會之紀念品刻已飭匠鑄造矣 
　　湖南和平期成會疊次開會宣告成立均紀前報現聞該會除推舉唐蟒爲會長吳嘉瑞爲名譽會長外更舉評議員二十餘人職員數人評議員爲彭兆瑛陳家燦張先贊魏振邦朱繼承陶鑄陶懋頤朱樹基戴丹誠陳國鈞蕭翼鯤王尹衡徐明諤譚國黼黄本溥謝鍾枬譚奎炯賓鴻飛張漢彝趙繚宋運清張超魯采烈楊繼唐張幹儀等職員則由黄牧任總務主任何立銘任會計徐繼鴻任庶務朱章任交際主任楊榮任文事主任 
[汴垣雜訊]  
　　省議會自接到北京和平會來函請選派代表來京會商後即於日昨（六號）十二鐘開茶話會磋商辦法僉謂應先電復表示贊同並派王議長赴京調查該會内容俟有端倪即行邀集敎育商務各界組織本省和平會以冀早日成立遂决定照此辦理矣 
　　省議會頃接魯省議會電開德以武力强佔青島經友邦聨合奪回并宣言後當還我自我國加入參戰後青島交還自爲正當理由敝省已電達中央祈貴議會協力同謀以期達到目的云云聞省議會准此除電復魯者議會已如擬照辦外並即擬電懇請中央竭力爭回矣 
　　刻據鄭站確息陜南鎭守使管金聚近因川軍深入所有軍隊不敷分用日昨特派駐鄭馬副官趕將在鄭新招補充兵六營全數調陜以資協力聞該副官接到此電當即收拾行裝定日内拔隊馳往 
　　省城某錢店係濟秦銀號經理汪承芝所組織日前 
 
 
 

Page 7

 
 
　　又派該號宋某由蘭封河口以船裝載銅餅兩萬餘斤行至山東某地被該處軍隊查獲當將宋某及所運銅餅一併解送東省懲辦汪某接到消息亦祇付之一歎 
　　頃據車務處消息隴海鐵路管理局擬在唯縣所屬李壩集地方添築站台一座以便行旅現已入手建築不日即可完竣 
　　汴洛隴海車務處近奉交通部電略謂各鐵路職員禮服按照原定服制諸多參差殊不足以示整齊而壯觀瞻現將各路站長隊長服務人員禮服重行改訂站長改用黑色隊長綠色總巡黄色帽子站長黑色金邊隊長綠色金邊總巡黄色金邊其餘人員均綠色銀色帽邊以示整齊刻分飭各分站車務處人員一體照改 
[贛省會最近之調和會]  
　　江西之省議會自合羣議員邀集七十五人公函要求龍議長先行開幕後讜社一再反對謂非先解决副席問題則抵死不能承認開幕以致可憐之龍議長受雙方之挾制緘口默聲徒呼負負而兩社之猜忌愈甚以故調和七次疏通八天不過徒費唇舌而已龍氏自昨晚允許合羣系先行開幕後讜言社即派郭衞城等至議長室嚴重交涉以致五日開幕通啓依然按住未發而合羣社又以龍違背多數意旨當晚即開會將龍挾至社内斥責喝駡龍俯首無辭於是又約七日一准開幕合羣系人始將龍放歸龍復恐讜社詰責遂又主張促進調和函請兩社各推代表十四人（每府二人）於今日（五日）午後三時續開調和會協商選舉辦法直至四時兩社代表先後戾止時適該會會計課員杜丙因金庫未發該會九月份議員旅費事報告議長核奪致獨動在座議員對於財政上之憤懣龍氏謂財廳發行之金庫證劵爲省議會上屆開會時全體所反對該廳遽然行使市面已爲違法且八九兩月發行之證劵又無欵兌現一再展期不但有失地方信用且影響市面甚鉅又如本會經費預算案原訂一律現欵并無搭發證劵及民鈔之先例今財廳强行搭放本會同人雖不與計較而十月份經費經本會一再向該廳交涉至昨日始發下通知書僅允動放四千元且係民鈔鄙人大不爲然當將通知書璧還今午又親赴財廳與郝代廳長交涉遂允加撥四千元（共八千元）余仍堅不認可似此漠視本會經費萬不能與之干休現鄙意主張不以公事向其交涉擬以債權債務之關係向財廳坐索云云陳鏡第云議長主張極端贊成但本會爲人民代表機關今官廳旣已貽害地方似宜亟籌反對以蘇民困乃本會召集已久徒知互閙意見使最可寳貴之常會期間竟以無關得失之副席問題延擱不能開會不特有愧職責實無顔以對贛民無怪官廳之藐視輿論之責言矣黄人庸等均以陳言爲然龍又云本省財政竭蹶實由理財者不學無術有以致之若具有經濟學識决不致閙成如此恐慌現象鄙意擬以私人名義將本省理財者失職之處作爲詳函郵寄贛籍國會議員提起彈劾决不容該市儈握我財權害我地方言時聲色俱厲李澤蘭等亦以現代財廳長郝爾泰辦事庸碌無能以致陷於恐慌盧常對於龍氏親赴財廳坐索經費謂爲喪失議會資格主張僅飭會計課前往守催至是時朱士芳等以時間不早請衆就今日會議本題發言以便討論廖光墀等遂問龍議長擔任二萬元彌補費有無着落龍云鄙人對於此事積極進行今晨謁見戚省長旣述及借欵問題戚雖未表示允否但恐庫空如洗難以辦到擬即託總商會長龔梅老代向各銀行設法或可達到目的但僅以余個人面子恐難辦到已定午後六時柬請政務廳長陳豫生及謝敬虛任豁天龔梅生四君假半園便餐磋商此事席間將託陳廳長等作介紹諒不致誤黄人庸云欵項旣已有着副席事自可迎刃而解今日之協商除此事外亦無問題可散會遂起身欲走龍氏挽留之謂今天每府邀請二人原爲解决副席一切問題欵項雖經鄙人擔任籌措但攤還一事亦應請大家决定究是由一百三十九人按二萬元之數照攤裁條抑係分兩社裁條陳鏡第主張由議長將二萬元數目措齊交由兩社瓜分（各得一萬元）日後仍由兩社議員各自攤還較省手續廖光墀等贊成其說次又提出昨晚某某所擬議員須加增出席費每次三元即以此席費爲歸還彌補副席費辦法請衆討論盧常首先反對議員增加出席費并反對以公欵彌補副席損失大致以所存之二萬元乃省議會之公欵而彌補副席損失乃係私情無以公欵彌補私情之理又謂同人要求議長借欵爲償還落選人損失不過因大家愛惜省議會名譽顧全大局起見故願解囊捐資况出席費須開大會提出通過今開會尚遥遥無期何能遽議及此鄭與權云借公欵彌補副席損失乃權宜之計同人旣爲顧全大局諒無不贊同之理云云維時天時已晚龍乃云今日討論事件爲籌欵問題爲兩副席兩社各得一席此外無他事可議諸君尚有何意見請即發表僉云别無意見惟欵項須請議長從速籌妥始有辦法否則徒手空拳雖天天開會亦無益也龍應聲曰余即刻便赴半園與龔梅生等通融兩萬元坐穩到手至於裁條各事尚祈諸君力向各方面疏通以利進行言畢遂各散走時已五句半鐘 
[舊國會之憲法審議會]  
　　省之事權規定 
　　三日午后二時開憲法審議會審議長宣告討論省議會之職權爲大體問題之一周嘉垣主張省議會職權當然規定俟條文草定時討論不必於今日討論吕復孫鐘主張請審議長諮詢大衆凡關於省議會職權有認爲應特别討論者可提出討論王源瀚動議省議會對於省長應有不信用决議權有三十人以上之附署審議長以是否大體諮詢院議多數不認爲大體審議長再以湯漪所主張者議會對於省長抑或對於參事會之彈劾權亦無獨討論之必要諮詢院議衆無異議王源瀚謂如此則解散省議會之規定亦無認爲大體之必要衆無異議審議長宣告應審議各問題已完全解决有無别項大體提出湯漪動議省之事權如何規定關係地方制度根本應認爲大體加以討論審議長以湯之動議付表决多數贊成韓玉辰報告發言主張事權須列舉規定方爲確實（一）依照中央法令自由發展者如敎育銀行警察等是（二）由省議决執行者如省之實業交通及其他内務行政等是吕復反對列舉規定湯漪主張用抽象的列舉例如省單行條例之制定省交通實業之自由發展省警備隊之編制調遣是也吕復主張省之事權用列舉的規定但用國家委託於省之事權用槪括規一主席以省之事權用抽象的列舉規定付表决多數贊成主席以縣行政之組織縣長之産出是否大體諮詢院議起立者少數（九十八人）某君謂未經說明理由即付表决提起疑義議長令周振麟登台說明理由後用反正表决起立者少數證明贊成爲大體者多數遂散會五時五分改開兩院談話會林議長報告與日本台灣總督代表之談話又日本帝國議會有電由日領事致兩院答謝前此國會發去之祝賀協約國戰勝電文又葡萄牙國會亦有同一之答謝由軍政府轉致國會 
[劉管交惡中之鄂訊]  
　　鄂國援陜前因得有川陜兩軍助力故進行迅速無阻嗣自劉（存厚）管（金聚）交惡自肇破裂助力旣已銳減進行遂多牽制幸南軍有停戰之約乃得借勢休兵雖中央電促速進亦皆以勢孤之故停兵未發惟陳陜督旣决意以排除異己爲務審時度勢知援陜軍之不進行實導源於劉管之交惡而劉管之交惡又實爲劉存厚之求不利於己是劉存厚一日不離開陜西必一日不能解釋内部之爭潮即一日不能得有援陜各軍之協助於是遂密電政府請逕電熊克武准予劉鍾所率川軍開回川北假一席地以安揷之而表面則仍謂劉鍾等部久駐陜南旣與地方軍民意見不能融洽自非設法他調難免釀生他變等語一面復電促各軍進援謂張鈁等部圖陜日急人民荼炭望援迫切然雖雙管齊下究未稔其結果如何是以鄂軍現仍徘徊於鄂北據聞張聨陞旅長昨日電省以邊防吃緊請將入陜鄂軍撤回協防是又不啻與陳陜督背道而馳矣 
　　據交通方面消息陜局混亂内容波折甚多中央現與西南接洽力謀統一陜省不靖關乎全局聞西南各首領如西林武鳴等亦不願陜省靖國軍梗阻和議是以北京政府視陜省爲特别區域已令張錫元所部之第四混成旅由潼關入陜駐紥漢中以杜窺伺且爲西安屏障聞張部前隊已入漢中張少將已由確山進駐潼關以便就近調度 
　　又據軍界消息日前陜督陳樹藩以個人名義電請中央將陜省劃爲匪區并派豫鄂等軍合力援剿唐繼堯乃電致東海以于盧張樊原係西南護法友軍不得以匪看待請即停止援軍免生他項疑慮東海得電後即電令陜省各軍停戰故援陜鄂軍現尚停頓於陜鄂交界之間陜省南北兩軍各守防線亦無正式之戰爭 
[川垣各法團與楊省長]  
　　十一月十六號四川省城總商會等各團體開會歡迎楊省長向政務廳長及孔洪兩團長曁省署各科員長是日歡迎之團體爲商會警備促進會政法恊會政法促進會警察協會旅省重慶中學校友俱樂部四川聨合會新繁紅十字會成華自治會四川農會成華自治研究會等來賓則有蕭財政廳長聶西川道尹高審鄭廳長高檢程廳長成華兩縣薛謝知事各警察署長等十一鐘後楊省長等先後到會叙禮畢開會汪澄波代表商界致詞略謂自軍興以來戰事蔓延匪徒四起道途梗阻商業敝彫紙幣充斥金融滯塞今省長蒞任希望切實整頓使商界以後减少苦痛敝會同人所歡迎者在此次政法協會代表致歡迎詞次警察恊會代表致歡迎詞次警察促進會致觀迎詞又次新繁紅十字會代表請省長訓示楊省長乃起立致答詞云今日承各法團盛意兄弟對之頗深慚愧兄弟到省後尚未做一事件無所表見對於觀迎之舉實不敢當但就現在言之行政官欲發抒政見實有許多困難第一困難即是財政收入與支出相較不敷甚鉅若專制時代可以任意增加收入而共和政體則决不能共和政體有議會爲之監督一切收入支出須經議會提議追認簡言之即行政官不負責任國家猶之一公司人民猶之股東議員猶之董事行政官猶之管賬人執行執務而已中國現在雖說不上共和然亦須界限清楚如界限不清杨則財政問題不能解决行政即無從着手現在從悲觀上看來官幾不可一朝居何以故以目前各種狀况及財政紊亂情形已無着手餘地然而實際上並不如是悲觀以四川之大人民之衆出産之多各省均無有及四川者如謂四川整頓不好萬無是理只要大家有一番朝氣必有辦法蓋四川遍地是金錢只要振興實業踏實做去斷無不富足之理現在之窮不過暫時即謂紙幣充斥致使金融紊亂然四川亦不窮在紙幣苟假以時日極力整理紙幣即可設法收回所慮者大多數人民不知於生産上致力只知仰望官吏殊不知共和國家不只單望官吏富强責任仍在多數人民苟多數人民欲四川富强則四川可立見富强矣今與各法圑聚首開誠布公之言如此至兄弟之政見又分兩種（一）猛進主義一般人因循苟且凡事均主張維持現狀我川今日之現象即食因循苟且之結果也吾人處二十世紀只有取猛進主義蓋天下無難事能猛進即無不達之目的（二）開放主義二十世紀國際貿易必更形發達閉關主義已萬不能行旣不能行惟有開放而已苟能棄其所短取其所長增進知識推廣商業亦可以挽回利權總之現在之四川如人得有重大疾病不是頭痛醫頭脚痛醫脚便可奏效仍須從根本上醫治倘醫治三年或五年仍不見效則以後之危險眞不堪言狀矣欲求挽救仍望大家着力不是單望官吏所能辦到更不是咨嗟太息所能有濟總須大家切實做起至於爲官吏亦并不是榮幸的事民國官吏須處處服從法律所以用人行政一切不能假以私意單就川人一層言之兄弟决不敢亂用私人在不相諒者以爲省長權力所及可以安揷不知用人乃人才問題非私人交際兄弟很願一人予一官其奈十羊九牧爲公理所不許亦爲世界萬難辦到之事然亦不敢謂兄弟所用之人盡是好的如有不好之人儘可提案彈劾就如兄弟不好亦可提起彈劾云云楊省長演說畢孔團長相繼演說時已午後二鐘三十分遂散會 
[蘇會爭加公費之激戰]  
　　審查會已經通過 
　　蘇議會自吳鴻勳等提議增加議員公費旅費案後頗惹起一般人之注意吳係前屆省議員吳輔勳之弟例以素日行爲原不足責而暗中嗾使者實大有人在其原意蓋利用此以搗亂者也及該案提出後王鴻藻屠宜厚等特别起勁凡對於加費案稍加討論者彼等必痛駡之並聨絡多人百般尋釁稍自愛者輒避不與聞九日上午十時開財政内務合併審查會即係審查此案財政審查長朱紹文遲遲未到而審查員到者亦寥寥某議員當衆宣言謂我輩當選舉時每票出數百元至千元不等人民向我要錢自當仍取之人民聞朱紹文等反對加費今日到會如其反對定以武力解决時有某議員揶揄之曰省欵有限議員向省長要錢猶之東家向賬房付錢倘賬房無錢開賬請示奈何葛大聲曰那不管他衆掩口葫蘆記者聞議員言今年預算本係入不敷出預算收入項下有大小郎河地價十三萬元至今尚未售出又忙漕滯納罰金估計二十萬元亦萬收不到此兩項即短三十萬内外加以上月議决捐助歐戰協濟會十五萬元亦在省欵支付是收支不敷總在四十萬以上此時再加議員公費徒然空伸貴手某議員駁之云要這許多學校工場有何用處裁去數個即夠增加公費之用否則地丁每兩加征一角即有二三十萬我們但議加費省長自然會設法正談論間會役來催開審查會以禁止旁聽記者未得其詳及散會見某議員欣欣自喜曰到底要錢的人多蓋已决定爲開會期内每日每人增加旅費四元矣 
[南京快信]  
　　善後會議中央允改爲和平善後會議字樣西南尚未同意 
　　李督昨語人云名義地點雙方爭持未已恐年内尚難開議 
　　李督派某參議赴津促熊希齡來寗協商進行方法　　熊希齡不日南下李督令副官處預備西花園清潔住室爲熊下榻 
　　馮河間派來之熊炳琦於昨日晚車回津 
　　北京政府目陜西靖國軍爲匪下令討伐李督已電中央疏通 
　　贛北鎭守使吳金彪已由寗入京聞吳升任贛督說將成事實 
　　第六混成旅長張宗昌派王團長來寗謁見李督請示撤防辦法 
　　兩淮緝私統領前經鹽務署呈請任命季光恩因地方反對未能到任茲聞鹽署又呈准改任何紹賢業已發表不日南下赴揚接事聞何係李督所保薦者 
　　海州鎭守使白寳山日前請假入京茲已於今晨由津浦車回寗李督以冬防吃緊諭令速回防次以重職守 
[杭州快信]  
　　省議會選舉舞弊案現經多數有力者設法疏通聞内部意見仍未平息非檢票不了今日選舉建議股畢明後等日恐將有風潮發現 
　　清季各縣徵收田賦向有庫總及分櫃名目由縣點派各繳規費名曰點規民國以來改爲徵收主任及徵收員革除前項規費早通令在案現台屬甯海等縣設立協徵員名目仍蹈故轍已由省議員龔志清提出質問臨海第六區烟酒公賣分局長汪之學迭被紳商控告串同經徵員受賄賣捐省公署昨令朱局長派員查辦玉環食鹽向仰給於長林場該屬煎鹽（屬樂清東岸）每元一百六十觔曬鹽（屬樂清西岸）每元二百三十觔現玉清公記厫商以收價懸殊要求加觔平均已令該場妥議覆奪 
　　諸曁知事陶鏞請委張選英充本邑承審員仙居知事胡德良請委陳廣璜充本邑承審員昨俱奉令照准　　楊督以駐衢警備隊五區統帶王文彬此次破獲黨人吳錦標等案異常神速昨特咨部請奬 
　　慶祝歐戰事務所昨頒發大批紅緞繡金四字匾額分贈此次列會各機關以彰榮譽 
　　長安硤石斜橋各站軌道鐵件不時被竊恐釀意外危險且近來時輸軍隊關係重要昨已由鐵路巡官吳永魁呈准警務處通令查拿 
[地方通信]  
[松江]  
　　派員估勘海塘松江縣屬金山嘴海塘年須派員估修茲當秋潮退落之時由縣派令第三科科員袁玉雨前往估勘估得本年歲修費約在一萬八千元左右現在專待江蘇水利局派員覆估後即可請欵興修 
　　教育會定期追悼前會長縣敎育會正副會長吳子祥倪汗忱張蔚丹等發起爲故會長　揆勛開會追悼已在教育會内附設追悼事務所並經通知各界准於古曆十一月十二日在該會舉行追悼禮 
　　學生熱心捐欵縣立第一高小校全體學生在校内發起學生募金圑勸募歐戰恊濟捐欵現已募有成數送請校長保管此外各校亦有聞風興起者茲聞耶教所辦之東吳大學第四分校聖經學校慕衞女校等三校學生亦已捐集百元充作歐戰協濟之用各該校擬將此項捐欵彙送勸學所請其轉縣解省 
[蘇州]  
　　鹽稽核點騐緝私前日蘇屬稽核所委員沈竹賢會同運副曁統部委員周振生張竹居乘車來蘇當由緝私第六營蔡漢臣營長親率六門隊士至站歡迎至營本部設筵接待昨日蔡營長陪同各委員乘坐大板先鋒船先至同里第一隊防汛查點緝私各營兵士名額以便按名發餉並須考察各汛長官勤惰以及銷數楊旺今日至角直第四隊點騐所有木凟之第二隊滸關之第三隊均由隊長李士傑鄭少芝各率師船來蘇停泊胥門外碼頭聽候就近點騐聞該委員等俟蘇州竣事日即行赴錫云 
　　商圑改選職員蘇城學士街第三部於舊曆十一月初四初五兩日在事務所設匭投票選舉第六屆職員初六日下午開匭宣布計選出正部長潘硯生副部長王蓮生沈束璋幹事員李子漁蘇潤齋吳少溪朱作舟 
　　查報存米數目蘇城榖米存數前由齊省長訓令吳縣公署調查呈報嗣經温知事函請商會轉詢米業頃據五豐公所復稱蘇埠米市向無堆棧囤積即米行收買鄉米亦不過期供求之相應查城廂每月所需食米共約六萬石各行存積統計可供三個月之米糧約有十八萬石左右 
　　覆浚覔渡橋河工葑門外覔渡橋河前因水淺石多有礙交通由江南水利局沈局長派員會同吳縣知事籌欵興工撈浚茲因此項河工騐收時未能如式飭令復浚旋由水利局沈局長將辦理情形呈報省長查核即奉齊省長指令云據呈已悉查此項河工前據蘇關監督以迭准稅司催詰水淺石多有礙稅務交通呈准令行趕辦旣經該局派員會縣籌浚所有闊深度數未及原估尺寸應即嚴令趁此水涸時再行上緊撈浚勿稍大意仍將辦竣情具報查考並咨該監督知照云 
　　桃塢晏成之球戰蘇郡桃塢晏成兩校向均以足球稱前日該兩中學假草橋省立二中球塲作二小時之比賽下午二時銀角一鳴雙方球員各顯身手約半小時後桃塢以偶一不愼爲晏成中一球未幾休息時已至遂宣告停戰迨至三時互易方向繼續比賽晏成乘銳進攻較前更勇復中一球於時旁觀者掌聲雷動結果爲二與零各球員歸校時已五時許是役也桃塢球員亦頗不弱晏成亦屢瀕於危惟其守門者手足靈敏故難攻進云 
[揚州]  
　　旅長告誡散兵駐揚補充旅長黄振奎示云停戰謀和各省軍隊勢必减縮現據稽查報告前駐揚州之巡緝隊已在省城遣散退伍士兵紛紛來揚至百餘名之多竊恐逗留日久滋生事端查此次被遣士兵均蒙優予恩餉發給執照宜各發天良善體斯意客籍者早日回家勿稍遲滯本籍者速謀生業免貽後悔云 
[沛縣]  
　　白天祖就地正法沛縣知事于書雲擒獲匪首白天祖并匪夥多人一案已誌前報聞白匪被擒後經于知事訊據該匪首供稱同夥三萬餘人與桿匪范明心戴得功龐子周等人佔據山東曹州府屬之金山自命爲金山王白天祖歷次攻打山東濮州東平等縣城并博山縣之堅牢峪等情不諱侃侃而談面無怯色當經于知事電呈江蘇督軍十二月二日奉電云白天祖一犯着就地槍斃留取首級以資考證于知事遵將該犯就地正法並賞出力軍士大洋五百元未正法先一日將該犯照相片兩張一半身一全身出東督軍定於六日由兗州派委赴沛將首級解往山東並携來賞洋一千元云因該匪在山東大案甚多而江蘇尚無案也 
[嘉興]  
　　議决支配戲捐辦法嘉興縣勸學所於八日召集九區學務委員曁二十五區鄉學董在所集議支配戲捐辦法茲悉是項捐欵已收六百餘元現經公决將半數查照各區收數折半支給各區其餘半數仍照各區公派以昭平允現將支配辦法呈請縣知事核奪矣 
　　縣署之會議情形縣知事張昌慶於八日召集九區自治委員在署會議是日適值大雨各委員均冒雨而至張知事略謂奉省令籌募恊濟欵項請各委員襄助籌募俾得成數其餘調查户口事宜因尚未繳齊亦望轉致各調查從速竣事以資結束修築煙雨樓欵項不敷尚鉅望竭力勸募早觀厥成掩埋事宜亦擬於冬節邊舉行亦望督促進行云云議畢遂散 
[杭州]  
　　省議會選舉審查員九日下午二時四十分省議會開會選舉庶政股審查員出席議員一百十七人周議長報告日程畢即由速記按組分給選舉票各席先後投票畢由王代秘書長宣告封櫃旋即開櫃逐票唱名至六點四十分鐘方完始畢當選庶政股審查員者張炘孫宋卿陳益軒鄭立山吳雲章五成汪昭李昌鑫聞起葉亘東應西龍志清蕭嘉禾祝紹箕梁成侯亦白章璜黄解黄侗蔣玉麟周佩銘黄天澤朱文唐玠蔡賡樓兆康李彦森潘世　潘紹岳包煥　俞弼 
　　塘工義劵開奬記浙江紹蕭塘工奬劵於九日上午假座城站第一舞臺開奬參觀者甚多頭奬二萬五千六百五十號（漢口榮記公司承銷）二等奬一千七百二十九號（嘉興大利公司承銷）三等奬三萬三千七百六十七號（漢口榮記公司承銷）四等奬第一萬零三百九十一號（鎭江聚昌承銷）又三千五百四十一號（上海益順公司承銷）五等奬第一萬三千九百五十三號（寗波宫前王文正承銷）又四百二十一號（上海大明公司承銷）六等奬三萬二千五百五十六又一千一百三十八又一千二百九十七尚有一張未詳七等奬二千二百三十八又一千九百十九又一萬五千三百十號又九千六百四十八又三千五百五十二又二萬四千一百五十七又二萬七千三百三十四又一萬八千七百九十三又一萬一千六百三十尚有一張未詳八等奬一一四七一又三四○七三又一五八四二又三九一八一又二○八三六又二九八○二又二一五四又九三二六又三五九○六又三九九八四又三四一一三又一○八七○又三九九四九又二九二八六又二五七○八又二三八六二又三六三五六尚有三張未詳其九等奬以下號碼繁多茲不具載開奬時塲中先有揭示云本局發行義券章程第十二條規定開奬日如有存局未經銷盡之券查明張數號碼於開奬處所詳細揭示並將此項號珠當塲如數剔出仍就銷出券號中開足原定奬額等語茲查第一期券内有第三萬二千五百八十號第三萬五千五百八十號第三萬八千五百八十號第三萬九千三百九十號均因券而號碼有污損痕跡槪未發行茲將前項號珠如數剔出以符定章而昭大信云至開奬手續除未經發行者四張業已照章將號珠剔出不入開奬之列外其應行開奬者計號珠三萬九千九百九十六枚正奬奬珠七百四十一枚於開奬之前全數陳列開奬時屆將即號珠奬珠分别裝入在小銅球之内當塲公開另備穿珠盤九具每開一奬即將號珠奬珠連貫穿入盤内前五奬共穿一盤其餘每百號及尾數各穿一盤由監視員當塲蓋章用火漆封固俟奬單製成一併呈送省長派員檢查前三奬開出後限於五分鐘内將承銷地點及承銷商號當塲宣布至開奬時由一般公役奬左右兩銅球摇動由執事人（大都係銀行中人）分立兩旁各向球中機關撥動跌出一球取出當衆宣讀左爲號數右爲奬等唱報時頗爲明晰 
[天津]  
　　楊以德調入公府之公賀前任警察廳長楊以德奉派爲公府侍從武官楊接到此項公文後即訂於七日晉京六日午前張署警察廳長率同屬員全體往楊第賀喜警員全體二百餘人訂於七日已刻就楊宅公讌至起程時均到站送行云 
　　貨單印花之解釋直隷印花稅分處函復天津總商會文云來函以檢查員檢留送貨條並貨物送廳一案以該項送條並不載明價值無收受銀錢之作用即無貼用印花之必要請與解釋誤會嗣後不再扣留此項不載明價值之送貨條等情准此資貨物成交銀錢付清最末次送貨之條並非發貨票自不必重貼印花當即諭令各檢察員遵照惟據該員等面稱所有查出漏貼之件均載有銀錢價值且送區案件均有各區收據爲憑此次扣留無價值之送貨條並貨物一案該員等並不知悉應請查明前項扣留貨物之檢查員是何姓名送區之件有無收據誠恐不肖之徒冒充檢查擾累商民情事務希詳細見復以憑核辦可也 
[雜評一]  
[兩不依（默）]  
　　我於會議之名稱地點已窺見北方議和之主張矣其主張維何即取兩方之意見而折中之所謂兩不依是也名稱北主善後南主和平兩不依而折其中則曰和平善後會議地點北主漢南主滬兩不依而折其中則曰在寗本此兩不依之主張以議和北方固自謂事事讓步也然無如南方尚不認此兩不依之主張何 
　　或曰名稱地點無關實利故願以兩不依示讓步其他恐未必皆然耳果爾則議和之前途更難言矣 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[主張國際稅法平等會來往電文]  
　　主張國際稅法平等會現已舉定職員（已誌前報）假定愛而近路紗業公所爲會所前昨等日正在集議進行辦法茲將昨日該會來往函電錄下　　上大總統國務院電北京大總統國務院鈞鑒歐戰告終和平大會以尊重正義人道爲主旨我國國際上之不平等胥賴此次提議改正謇等在商言商以請改恊定稅爲國定稅爲自救之第一義前已由佩珍等逕電懇鈞院謇亦逕電陸專使均荷復允用再聨合全國商民專電請願推定劉樹森爲代表面呈一切迫懇極力主持無任叩禱主張國際稅法平等會張謇朱佩珍沈鏞等叩 
　　北京總商會來電總商會國際稅法平等會同鑒尊處發起稅法平等會造福全國感佩無量敝會一致贊成所擬電懇美總統及舉代表赴歐赴美亟應趕辦統請尊處主持進行除電津奉吉黑晉陜魯豫隴新張熱各總商會徵求同意逕復上海外謹電聞北京總商會 
　　復北京總商會電奉電敬悉承已電各總商會尤佩熱忱現一面擬致美總統電稿商妥即發再抄稿呈鑒一面由全國商民請願政府即推劉樹森君爲代表敬聞請浹治 
　　致劉柏生電電悉現公議推公爲全國商民代表向府院請願其致美總統電擬定由滬拍發再抄稿呈鑒京商會電已復乞洽 
　　致各界函敬啓者通商以來稅由協定不與各國平等辱國病商苦痛何極世界戰禍初紓和平大會重奠全球主持公理尊重正義惟此會是賴謇等公同集議設立主張國際稅法平等會會所設上海愛而近路紗業公所内經已電請政府准交陸使籌辦茲將緣起簡章（見六日本報專件欄）附呈台鑒救國自救在此一舉伏祈鼎力提倡同聲呼籲以彰國民公意並爲政府後盾特此肅函奉佈倘蒙贊許佇誌鴻名肅候敬請公安主張國際稅法平等會張謇朱佩珍沈鏞等謹啓 
[省議員加費之反響]  
　　姚文枬等電南京省議會鑒議會爲監督行政機關各議員必先深明義利之辨而後可舉監督之實頃見報載議會審查會有通過增加議員日給之案此舉減少議會價值殊非選舉諸君之本意須知諸君在議會之多支一錢即地方公益事業減少一分度貴會不乏深明事理之人必能多數否决萬一不加注意鑄成大錯定當公電省署聲明全省人民萬不願負擔此減少議會價值之經費阻止公布至此時則議會之信用墮地矣謹先忠告尚祈鑒納姚文枬陸文麓吳馨毛經疇等蒸 
　　朱叔源等電南京省議會鑒頃閱申報載蘇會加費今日審查訖定日加四元計年增負擔七萬餘元等語公民聞之大爲公等顔汗查此次省議會初次召集之時頗覺差强人意不料近日忽提及自身加費問題祗圖私利不顧公益寡廉鮮恥莫此爲甚今與公等約如不速自取消此議當即查明提議人贊成人姓名暴其醜惡與全省父老昆弟共棄之何去何從請自擇焉蘇省公民朱叔源沈礪等十二人灰 
[拒土大會紀事]  
　　建設會發起聨絡上海各團體於昨日午後五時假府青年會商議拒土事到者有建設會代表聶雲臺商會代表勞敬修唐露園江蘇省敎育會中華職業敎育社留美學生會蔣夢麟青年會曹雪賡美國大學俱樂部脫里特耳博醫會皮皮及坦文博萬國拒土會梅生婦女青年會華景俠女士黄佐庭夫人中華續行委辦會王克私商帮協會伍正舉普益禁烟會羅斯寰球中國學生會朱少屏余日章黄首民等數十人先由主席聶雲臺致開會詞大致謂今政府雖將有焚土之舉但焚土時亦須愼重監察將來實行時最好由商會派人帮同監察假府青點騐第二層一面監察焚燬存土一面須監察私運私售私吸私種等嗎啡尤當注意唐露園謂最好於本禮拜五下午五時仍假青年會開一茶話會歡迎部派代表以便會商協助之法余日章謂當具一詳細說帖請政府嚴禁私種私運私售私吸及私售嗎啡等遂舉定蔣夢麟君擔任備具說帖於下禮拜五面交部派委員帶京散　時已鐘鳴七下矣 
[兩路歐戰損失之約計]  
　　滬寗滬杭甬路局前接交通部令飭調查兩路因歐戰僓失數目按表塡送等因當經任局長飭據兩路各處科領袖遵送清單開列損失事項及數目呈請轉陳在案聞兩路因歐戰損失數目不下數十萬其中以購售鐵路材料價格昂貴及需用煤炭市價飛漲之兩項爲大而尤以滬杭甬路曹娥江橋梁材料擱置青島不克運浙一事致甬紹叚工事進行因而阻滯工程營業雙方所受損失更爲重因而阻大業已約估槪數轉請交通部於開和平會議時彙數提出要求賠償云 
[德華清理處追欵近訊]  
　　本埠德華銀行清理處代表律師在公共公廨控德商波彌文洋行不理尾找欠銀三十萬零七千五百三十兩零五錢八分又奧國輪船公司欠銀三萬一千餘兩又德人羅亨欠銀五萬一千餘兩各等情由廨准詞飭傳將各被告分别傳至公堂判令過堂候訊在案昨晨原告代表律師投案譯明案情並稱波彌文洋行等三户欠欵已奉公堂分别傳案要求提前開審俾得早日結束云云聶襄讞得禀商之英卓副領事判姑准原告代表請求提前排訊又德華銀行清理處代表律師在公共公廨控德國人惠爾克納·羅亨·茄立蓋·湯姆斯·等四人不理欠銀等情由廨准詞出單於昨派探邵錦春協同西探目勞生將惠爾克納等四被告傳至公堂終中西官判令分别簽字過堂候訊 
[木植來源漸多]  
　　木植一項本埠之用度日廣惟歐戰之後因船隻稀少航路阻梗且兵險水脚等費較昔陡增數倍致中外木料如廣木紅板花旗松東洋白松福建同木等價格莫不飛漲近則歐戰告終航路將次恢復兵險業已取消水脚亦稍减少外洋商船漸漸加多而久無到滬之花旗松前日始由北市恊興·協生瑞大等三公司從美國運到大宗花旗洋松約一百數十萬丈所以市價驟跌每千尺向售銀九十餘兩者昨已跌至八十兩左右並聞尚有續到以故東洋白松等價亦將跌小一般建築家聞此頗爲欣悅云 
[花衣跌價原因之一說]  
　　近日花衣市面衰落不振情形迭紀本報茲悉浦東各鄉所出之機器花（即名鄉火機）皆係自備軋機軋出者本年市價最貴之時銷路亦頗踴躍日商曾購辦不少詎該貨裝日之後拆包察視每有攙入黄花水漬破子等弊故各日商現在對於此項鄉火機非惟拒却不買且欲退還市價因之不振該鄉人程度低淺不顧久遠祇度獲利致失信用全市受其影響殊可歎也 
[信託公司分設支行]  
　　中日美三國合資創辦之信託公司在上海分設支行租定公共租界外灘三十號洋房爲寫字樓該公司資本金二千萬專在中日美三國地方經營信託事業中國地方歸上海支行經理現已聘定嚴某爲總理譚某爲協理不日即可開幕 
[油豆餅米業開會紀]  
　　商家收縮運單期限問題上海稅務所陳卓甫所長於本月六日接財政廳長指令以牛莊豆牛莊豆油及雜糧仍以一年爲期生油豆餅以十月爲期以順商情等因當經轉函縣商會知照該業董查照去後該業以財廳僅指牛莊豆牛莊豆油雜糧三項而油豆餅業俱係關貨性質其中花色甚繁如大連豆大連豆油並各種小簍油等品類冗雜未經明令規定是以訂期昨日午後在萃透堂開會到者計該業沙船號商與行號等六七十人由業董報告開會宗旨後即將以上理由請衆討論僉以除此三項貨源以未將關貨品類提明恐將來不免又多交涉須再函請縣商會將各種關貨之未奉註明者詳細陳述轉函陳所長懇爲逐項添註列入稅欵以符事實至規復洋棧提貨單取締章程於商界有不便者請爲修正以恤商情云云當衆議决公函縣商會轉陳一切議畢散會 
[殖邊鈔票判分期清理]  
　　徐樹楙延代表律師博良在公共公廨控本埠已閉殖邊銀行行長徐畿亭不理鈔票洋一萬元等情前日午後經王襄讞會同美領丁君傳訊被告不到僅由代表律師投案聲稱原告所控之數被告完全承認然執殖邊鈔票者非原告一人敝律師意見擬請公堂將關於此種控案彙集一處備文咨請北京殖邊總行俾知上海商民被累之人甚衆或能早日開兌云云原告律師聲稱該銀行之困難情形原告亦知然終不能使持票之人久遠受累要求公堂諭令被告分期清理等語中西官得供會商之下判被告徐畿亭於判决之第四個月還洋三千元第五個月再還三千元第六個月如數還清違干未便 
[陳炯明來滬]  
　　自停戰命令頒布後粤軍攻閩總司令陳炯明氏業與李厚基相約飭令前線軍隊停止進攻各自退守防地在案茲悉陳君因有要公與旅滬孫唐諸要人接洽故於兩日率同部屬二人並隨役等由粤乘輪來滬暫假愛多亞路某旅棧駐宿連日訪謁各要人頗爲忙碌 
[軍艦分駐地點之調查]  
　　海軍部所轄海軍軍艦前經編爲一二兩艦隊及練習艦隊每隊各設司令官一員以資督率所有調防事宜均歸本埠海軍總司令指揮茲值冬防期内各艦隊駐防隘經藍總司令支配就緒呈報海軍部核准在案茲將現在各艦分駐地點調查列下　　第一艦隊軍砲艦十八艘 
艦名職别駐防地點 
海籌司令林頌莊艦長鄧家驊福建馬尾海容艦長林建章海參崴　海琛艦長程耀垣（在粤）海圻艦長湯廷光（同上）海鷗砲艦長鄭體慈上海海鳬砲艦長吳熺炤（同上）飛鷹艦長李國堂（在粤）舞鳳艦長鄔寳祥（同上）永翔艦長陳鵬翔（同上）永健艦長曾以鼎馬尾永豐艦長錢子浩（在粤）永績艦長任光宇廈門建康艦長莊斌銅山豫章艦長吳志馨（在粤）同安艦長温樹德（同上）靖安艦長甘聨璈福州福安艦長方佑生（在粤）聨鯨艦長劉永誥（修理）　　第二艦防軍砲艦二十一艘雷艇九艘 
艦名職别駐防地點 
楚泰司令杜錫珪艦長饒涵昌上海楚豫艦長鄭祖怡（在粤）楚同艦長陳訓泳（同上）楚有艦長佘振興福州楚謙艦長王克熊武昌楚觀艦長沈繼芳岳州建威艦長郁邦彦南京建中艦長楊慶貞岳州建安艦長許建廷上海江元艦長賈勤（同上）江亨艦長陳世英馬江江利艦長朱天森南京江貞艦長杜宗凱馬江江鯤艦長吳廷光岳州江犀艦長薩夷武昌永安艦長王濟業岳州拱辰艦長林振鏞（同上）利川艦長林天壽上海利通艦長周翰勳武昌海鴻艦長吳應輝（未詳）海鵠艦長王定中（未詳）辰字艇長薩福疇武昌宿字艇長高憲乾上海列字艇長彭瀛湖口張字艇長羅致通大通湖鷹艇長李君武上海湖鵬艇長鄭碩簡象山湖鴞艇長薛啓華岳州湖阜艇長林承啓武昌甘泉艇長張兆宣上海　　練習艦隊軍艦三艘 
艦名職别駐防地點 
通濟司令蔣拯艦長楊樹莊銅山肇和艦長林永謨（在粤）應瑞艦長楊敬修（未詳） 
[兵工廠所認之協濟捐]  
　　本埠兵工廠自奉陸軍部電令勸募歐戰協濟會捐欵後由各課長酌認洋五百元業已商由會計處先行籌墊匯解陸軍部彙總繳送歐戰協濟會核收矣 
[又有一批華工出洋]  
　　英屬招工辦事處近將滬漢兩地所招小工一百二十二名工匠一百二十八名譯員四人計共二百五十四人因公司輪艙位難覔改由新疆商輪於昨運往香港轉道出洋其餘俟有船續運現在前往該辦事處報名投考者仍絡繹不絶 
[限制華工行李之章程]  
　　本埠招募華工處近接印度波斯拿來電凡華工出洋經過該處者所携行李箱件現經該管各關訂有限制如違背定章定必充公深恐該工人等未盡周知特抄此項章程轉知各華工一體查照該處接電後業已繕具通告黏貼該處報名室俾衆週知本處接得印度並波斯拿電（一）爾等工匠之行李並伙食箱甚大爲此通知爾等工匠現今每人限一個箱頭無過長二十四寸闊十五寸高十寸並一個綑睡鋪蓋（二）各項工匠之傢生使作由皇家所發若准爾等自己携帶上等傢生亦限一個箱頭無過長三十六寸闊十八寸高十八寸重限九十斤（三）至於伙食由皇家所發若要華人伙食另有出賣如有查出携帶伙食定必充公（四）並嚴禁鴉片洋烟 
[郵寄電稿可免檢查]  
　　字林報云華盛頓郵政總局轉知各處凡以電稿交美國郵局投遞以證實所發之電文者可將電稿另用信封貯之不附他物封面註明電稿字樣庶可省檢查之手續投遞較爲迅速云 
[克蘭博士游杭之餘聞]  
　　美國克蘭博士日前由滬赴杭回程曾由滬杭甬鐵路局特備頭等花車招待等情已誌本報茲悉克蘭博士在杭之時曾至閘口之江大學參觀一切係乘閘拱區間車至閘及至參觀回程該路各列車皆已開畢一時不及回杭乃由江蘇督軍署顧問温世珍商請閘口站長特開閘口至杭州城站專車一次照該路現行章程起碼專車費應收洋三百元現該路局擬飭閘口站長開具清賬向前途收取云 
[硤石取消米包存棧費]  
　　滬杭甬鐵路硤石車站到着貨物以米爲大宗每年總計在五十萬左右皆由各處水陸並行尤以滬寗聨運者居其泰半該路於上月間以米包到站商家不即往提以致貨棧擁擠不堪殊碍本路貨運故特從嚴取締凡有到站米包寄棧逾五天者槪須照章收取存棧保管費以示限制曾經通告飭遵在案現悉各商家以來貨須待價而沽似此五天期限未免太促特行呈請該路當軸稍示體恤藉維營業該路運輸總管即據情飭由運輸調查員嚴密查明該地實在情形各商所請似應照准當將前項通告取消一面擬即另出通告更正分飭查照云 
[運衣夾帶綢貨之減罰]  
　　滬杭甬鐵路裕通轉運公司自杭運滬舊衣包内夾帶綢貨被上海南站察覺報告上峯處以三十元之罰金而裕通公司以此項衣包係由典當批來之貨所有綢料皆係滿當之件連同衣服分别配搭成包運滬銷售當時公司承運並不知情實非有意朦混等情向該路聲明請予減輕罰欵當經鐵路運輸領袖覆核所稱尚屬實情並飭上海南站長查復無誤准予照原定罰欵核減十分之五以示體恤 
[杭路沈總管回滬]  
　　滬杭甬鐵路車務總管沈成栻日前因調查車務親自由北車站乘車往杭等情已誌本報茲悉沈君在杭勾留二日因本月八日曾經通飭各車站各列車同日同時調查車輛存數實在開報一案深恐各當事員司仍有玩忽情事特於回程沿途稽核以免遺漏調查旣畢始於昨日旋滬當即致公視事矣 
[移鋪電車軌道續紀]  
　　華商電車公司在十六舖橋堍停車場之軌道遷埋拽直以便行駛各情已紀昨報茲悉該公司現派工程司勘定路線開工搬設鋼軌日夜趕工自昨日起民國路中華路之常路車已可照常銜接通車前晚電車均從車站路行駛進廠自昨日午後爲始其通行高昌廟之車輛仍舊掛帶拖車以免乘額擁擠聞該處路面約一二日間即可工竣云 
[嚴查夾運食米]  
　　本埠米糧自官廳嚴令阻止出口以來由海關稅所及水陸各警區注意嚴查以杜夾帶在案乃一般輪船庖丁水手等往往以飯米爲由夾帶數十石分運口外販售漁利前日有某公司之商輪被寗波海關查獲米七十餘石顯係私運當將米石悉數起出充公外另再罰銀五百兩示儆南市第一區警察署趙署長聞此消息特傳諭該處各輪埠碼頭崗警注意查察各商輪於裝貨時有無米石夾雜私運昨日在甯紹公司碼頭查獲薛子亮米三石張永郎米一石余瑞香米兩石正擬搬運上輪當向扣住一併帶至署中經趙署長訊問一過姑念初次誤違從寛着薛罰洋五元張罰洋一元余罰二元米石發還並諭以後如再故違定予嚴罰將米充公不稍寛貸 
[縣商會電請發還箓筍]  
　　上海縣商會近據南市十六舖春茂和筍乾行函報有從閩省採辦之箓筍五十七件寄致沙縣地方於陰曆十月二十六日貨抵該處時詎被營長將貨勒去請即致電閩省督軍署查明發還等由經該會據情致電閩督原電如下福建李督軍鈞鑒據春茂和行報稱有箓筍五十七簍上印春茂和春吉茂記等字樣寄致沙縣城内葉家祠堂係本行採辦存貨轉運詎於十月二十六日被該邑營長傅兆祥指爲匪貨盡數勒去懇電閩督飭還等情查該貨確係上海行家所辦乞飭令發還盼復上海縣商會印 
[南京路之大竊案]  
　　英文滬報云南京路三十一號御木本珍珠行昨夜不知何時有賊入内撬開鐵箱竊去所有珍珠共值洋十萬元今晨捕房得報派人察視查得賊撬門進内開箱取物殊不困難顯係積竊所爲且不止一人鐵箱築於牆内在櫃檯之後距地高五尺賊在鐵箱左邊柄之四周鑿成長九寸寛四寸之洞除去其柄然後用物撥開 
 
 
 

Page 11

 
 
[第三張]  
機關巡捕在屋中檢得指印若干查賊所留下者惟貯藏珍珠之匣耳 
[紙器業組織共濟會]  
　　本埠紙器業南北市有店百餘家工夥二百餘人向分甯蘇滬三帮（廣帮在外）蘇帮人數最多近年營業尚稱發達惟各帮歷來並無公會亦無團體致每遇貧苦工夥疾病身故無資棺殮者祇能仰人募助今秋有該業范祥春等發起組織紙器業共濟會邀集同業店主於十月初十日先在老北門外景春樓茶館會議擬由店主每户月捐洋一元夥友每人月捐六角彙存四明銀行備爲辦理公益之用各店主以月收捐數太巨尚未應允後又經范某約集同人於是月二十重在城内積善寺酌議商定店主每户月捐四角工夥月捐二角自願多捐者聽便遂即議定通過即於舊曆本月朔起收暫定草議分致同業遵守其草議照錄如下（一）議同業聨絡推廣月捐籌備公所爲宗旨（一）議經理收捐均不支辛水以盡義務（一）議同業如有糾葛等情與本會無涉（一）議店主朋友認捐各自量力而行（一）議會友倘有病故身後等事若至貧者來會報告調查確實照章之數辦理（一）議每月准定初十日收捐爲期憑票照付（一）議每月收捐總數存四明銀行生息存根三年爲期（一）議各友認定之捐以歸各店主於其工資内扣除（一）議經理三年爲期收捐會員一年爲期由會公舉（一）議收支各欵一年刷印清單報告倘有未盡事宜隨時更改經理員范祥春調查員朱順和陸濟如評議員孫桂生郭連貴周瑞昌徐連生朱順和嚴慶象莫金生劉全生曹柏興陸濟如張炳奎沈根泉書記員王文耀袁雲亭收捐員（北市）汪永裕何吉才（中市）楊時蓀奚金生（南市）馮國祥楊日新中華民國七年古曆十一月日紙器共濟會事務所謹訂 
[市立學校勿中途添級P ] 
　　上海市學務處分致各學校函云逕啓者現屆七年度第二學期將了所有第三學期市立各校級數仍照學年開始時編製酌量退學生之多少添收揷級生若干以符預算毋庸添級蓋市立各校預算均以學年開始時爲標準中途添級必致有碍預算致生支出不敷之恐慌殊非維持學務之本意用特函達即希查照辦理爲荷上海市經董陸文麓第一區學務委員賈豐芸同啓 
[童子軍分團比賽結果]  
　　本月八日上海縣童子軍聨合會召集各團童子軍在公共體育場舉行分團比賽已誌昨報茲悉是日上午試騐初級下午試騐本級實到童子軍十團共四百二十二人考騐之結果初級分數以招商公學爲最多其次省立第二師範其次惠兒院本級分數以梅溪爲最多其次師範其次縣立二高其兩級總評以師範得第一奬銀盾一座招商初級第一梅溪本級第一各奬銀杯一隻其餘各團成績亦多優良凡在六十分以上者分别初級本級均給以奬狀云 
[船户口途遇暴]  
　　常熟船户周阿倌於前日由滬糶去米石後購辦本布若干件並携帶現欵四五百元由蘇州河開回駛至黄渡鎭相近椗泊過夜於夜半十一時突來盜船兩艘盜匪十餘名登船搜索當時該欵藏於爐灶之下未被搜去惟刦取現洋十六七元布十三梱而去周被匪用木器擊傷頭部尚無大碍昨日將船駛回新閘報請警廳緝捕 
[續誌謀害親夫之嫌疑]  
　　住居閘北仁智里之小工盛起勝控伊妻吳氏暗將水銀置在粥内圖謀加害當由四區二分所將該氏拘獲連同水銀函送地方檢察廳訊供管押候查明再訊等情已紀昨報茲悉此案現經盛起勝查得實由伊妻吳氏姦夫爲車夫之石五起意出洋五角錢一百文托薙髮匠周某往購水銀暗置粥中意圖謀害昨日遂據情至四區警署報告並聲明七月間曾將石五與伊妻在姦所捉獲解送警署將石禁押三天釋出後時來尋釁等情張警正當即飭警前往將石五拘獲惟周某已知風逃避遂將石五押送到署由張警正提訊一過判石收押候備文移送地檢廳歸案訊究午後盛起勝先已投廳候示矣 
[青年會今晚之演說]  
　　四川路青年會今晚請中孚銀行監督聶管臣君演講（儲蓄之心得）聶君於銀行及儲蓄事業上極有經騐茲將歴年心得以告青年想必有一番宏論足資矜式也 
[講經會定期宣講]  
　　海寗路錫金公所講經會因時明荇凌超塵等組織唯識宗講演會每逢禮拜四禮拜六二日午後五時半起至九時請王與楫宣講誠唯識論云 
[縣商會塡送調查表]  
　　上海縣商會復上海縣沈知事公函云逕復者准貴縣函開准省委臨時視察員吳函交各項調查表囑即分送塡註等因茲將原表函送即希查塡送縣以便彙轉達勿延漏計送表式兩紙等由准此查本會之商事公斷處正在組織尚未成立無從塡報外其關於商會成績調查就年來各項調查所得酌量依照表式另紙塡列以便轉復而資參考准函前因相應據實奉復並附奉塡表式一份仰祈貴縣查照核轉至紉公誼 
[道署科員調升知事]  
　　滬海道尹公署科員李定榮現奉齊省長調署揚中縣知事昨特具呈辭科員職日内即將履新故同事中紛紛訂期餞别 
[普善山莊澤及枯骨]  
　　本埠普善山莊向以施材掩埋爲範圍但以嬰孩屍骸居其多數近因鑒於滬埠生計日艱而貧苦之家一旦罹病身死或夫婦相繼逝世雖有子嗣無力營葬甚且無子嗣以料理其身後之事者殊爲可憫適值王駿生楊兆雲捐助大場廠五十一圖壹字圩第十七號第十四坵地八畝八分一釐三毫願作貧苦夫婦屍柩合窆之所當由該莊董事部聲謝即名其地爲合窆園凡有夫婦雙亡而無力營葬者均可赴該莊報告在新閘太陽廟相近由該莊運送至園合窆且爲竪立姓名碑石並不取費分文子孫隨時得往祭掃是誠澤及枯骨之美舉也 
[光裕里火警三誌]  
　　寳山路光裕里四百零二號張子卿家上月底晚間突然火起延燒左右鄰居自三百九十九號起至四百零六號止共計樓房八幢事後張即避匿無踪當由五區警署將張妻沈氏傳案解科轉解淞滬警廳訊辦等情迭誌前報茲悉此案經劉科長一再研訊起火之張子卿迄未投案張沈氏供多推諉日前香安公司具函警廳以張之比鄰四百號四百零一號之陸姓在香安公司保有火險數千兩請澈查實在情形再行核辦 
[公廨讞員仁政之一斑]  
　　蘇州野長涇鄉民葉銀寳因來滬找尋親友不遇旅費告罄遽萌短見於前日潛至南京路浦灘投浦圖盡經巡街捕查見急即設法救起帶入捕房昨送公共公堂請訊據葉供明前情並稱因乏資回籍故出此下策云云王襄讞與美領丁君得供惻然憫之因賞給洋兩元仰捕房派探代購火車票着葉銀寳自行回籍以免流落 
[指控不理欠銀案註銷]  
　　英人普赫在公共公廨控奧國人林克不理往來欠銀八千五百兩等情昨晨由廨傳訊先據原告普赫上堂訴明被欠情形請追質之被告林克供稱此項欠欵係奧國京城光耀總行所欠我爲上海分行經理與我絲毫無關且此事並未知悉故不能擔認賠償之責請爲明察聶襄讞得供商之英卓副領事以被告旣無償還總行欠欵之責因判將案註銷林克開釋 
[領媳不放之控訴]  
　　安徽人劉鴻勳於本年三月間爲子世福娶楊如發之女銀寳爲媳上月銀寳之母舅顧起發至劉家聲稱女母病重接女歸寗去後劉屢次往領不放當即具呈警廳司法科昨日傳到楊顧二被告移送地檢廳訊辦 
[店夥行竊素綢]  
　　南京路永安公司綢緞部雇夥甬人屠樂甫前日竊取值洋十五元之素綢三疋藏匿身畔被同事孫登鰲察破告訴大班郭樂報由老閘捕房派探陳維坤將屠拘獲搜出原贓帶入捕房昨解公共公堂經王襄讞會同美丁副領事訊據被告供認行竊不諱因判屠押西牢三月以儆 
[竊取車後火腿]  
　　前日有王實夫搭火車來滬雇坐黄包車載運行李有火腿兩只掛於車後篷上行經虬港路被王阿福竊取而逸當由五區一分所崗警追獲解經孟警佐訊判解司法科移地檢廳訊辦 
[刀傷頭部]  
　　寳應人鮮世隆住居閘北𢗝豐路前日向徐州人陳保林索討會欵無着被陳用刀戳傷頭部當由四區二分所崗警拘獲押解經焦署員質訊陳供刀係原告之物當時被民奪獲致傷三指云云焦署員諭一併轉解司法科訊辦 
[收贓證據不足]  
　　竊賊洪祺琴上月間竊取公共租界大馬路某號之地毯留聲機器及戲片數打後銷售於法租界洪甡泰主洪登揚旋爲公共租界捕房包探偵悉將該竊賊並洪一併拘獲帶入捕房嗣因洪供尚有戲片地毯售與法租界謝善圓蔣得生等語當由該探帶同該賊至法捕房禀明前情昨日捕頭飭探將謝等傳至法公堂請訊先據原告禀明失竊情形詰之洪祺琴供戲片三打實售與謝善圓得洋五元半質之謝善圓供商人於上月十四日租賃蔣得生房屋開設舊貨店商人與該竊素不相識並無收買戲片之事求察蔣得生供商人將該店盤與謝姓接開有之實無收取戲片之事且與該竊賊亦不相識是實中西官以證據不足判將案註銷 
[法公堂訊懲兩竊賊]  
　　閔金三前在法租界購物被竊賊將身畔皮夾内之銀洋竊去當時報請法捕房查緝在案現爲包探拘獲竊賊張阿二惟銀洋已被用去無從吊取昨由捕房將張解送法公堂請究原告未到詰之張阿二供認摸竊洋二元不諱中西官判張押二月以儆又竊賊王大桂日前在法租界竊取鞋子作主顧紀昌價值十餘元之鞋面十餘雙而逸現經包探程子卿將王拘獲吊出原贓帶入捕房昨亦解法公堂請究原告禀明前情質之王供認行竊不諱中西官判王押十四天以儆贓給原告領去 
[兩女子供非被拐]  
　　鹽城女子陳阿六陳阿二向在無錫地方絲廠工作日前被人誘來上海寄宿某客棧内適爲包探程子卿查見將婦人王劉氏及兩女子一併帶入捕房昨解法公堂請究陳阿六供女子前被小寳之父誘來上海希圖售賣後被包探偵悉小寳之父即行逃逸故女子復回至無錫殺牛公司旁某絲廠打盆後因工作不佳停歇故此女子帶同妹妹阿二同來上海至同鄉王劉氏家託尋生意並非劉拐來是實詰之陳阿二供詞相同王劉氏供兩女子係婦人同鄉實係伊等自己來申欲託婦人代尋生意婦人因家内地方狹窄故兩女暫寓客棧是實中西官判還押候傳該棧主到案再行訊核 
[房客欠租潛逃]  
　　新仁記昨遣收租人投法公堂控房客立興記號主某甲虧欠一個月租洋若干元前日店忽閉歇人即避匿棄下雜物報經捕房飭探前往檢點所值無幾請求核示中西官判暫將生財拍賣作抵餘欠准俟被告出面扭案訊追 
[婦人拐賣女孩]  
　　常熟婦人沈陸氏因於六月十七號串黨將北福建路六十三號門牌居婦吳張氏家十歲女孩張四寳拐賣與松江地方被女母偵知控由捕房派探將陸氏拘獲昨解公共公堂經張襄讞會同美領詹君訊據包探禀明前情因判沈陸氏押候備文移請松江縣公署將張四寳提解來廨再行訊核 
[騙取玻璃之判押]  
　　虹口武昌路九百五十五號門牌居人胡杏林指控江西人李益生冒用伊名至附近七百三十二號門牌向張寳生騙收玻璃六塊等情昨晨由捕將李拘解公共公堂經中西官訊實判押西牢兩禮拜示儆 
[女工毆傷同伴]  
　　某紗廠女工本地婦人張奚氏與同伴女工陶陳氏在廠工作時因細故口角後前日午後邀同甬人遜德興等多人在楊樹浦威妥碼頭將陳氏攔住凶毆傷及内部經氏女陶彩邱訴知九百九十一號華捕將奚氏與孫一併拘獲昨解公共公堂經中西官訊據捕房包探上堂禀明原告傷勢甚重現在醫院醫治有西醫騐單呈察因判孫與奚氏分别押候原告傷勢平復再行訊核 
[過犯復圖行竊]  
　　江北匪徒陳阿三昨晨串黨在吳淞路弄内徘徊圖竊被八百六十七號華捕查見拘入捕房旋解公共公堂經中西官訊得陳係過犯判押西牢九月期滿逐出租界 
[車夫攫鐲之追究]  
　　婦人王張氏由親戚家歸中途被黄包車夫季福海攫取手上金鐲一只而逸經該氏投報警署飭警將季拘獲申送警察廳發交司法科一再研訊供出原贓金鐲寄在林蔭路車寓主張四處遂經警廳加派探警前往指提詎張四已聞風避匿乃將跡涉嫌疑之季忠元拘獲解送到廳昨日備文解送地方檢察廳午後經檢察官提案預審之下判季福海季忠元分别收押候補提在逃之張四並傳事主王張氏到案質訊核辦 
[押犯釋出又往滋擾]  
　　住居滬城小木橋畔之施少峰家有餘屋租與楊慶熙居住楊有族弟子卿時向乃兄稱貸滋擾施厭之向之理斥致被子卿挾嫌夤夜前往縱火當塲爲施扭交巡警由二區警署解送地方審檢廳訊實判楊子卿監禁五個月押至日前期滿釋出子卿心不甘服前晚又糾衆前往滋擾由施扭控警廳司法科訊供之下以地方廳昔曾有案遂命備文飭警於昨日將楊子卿移送法庭訊辦一面今飭原告自行投質茲將警廳對於此案之批詞兩則錄下施少峯批呈悉查楊子卿一名已准如所請移送法庭訊辦矣此批楊慶熙等批呈悉已於施少峯呈詞内明白批示矣此批 
[醉漢調獻行兇]  
　　甬人毛寳生飲酒酣醉後在武昌路將婦人胡守文攔住調戲經胡之同伴羅小溪上前向斥詎毛竟將羅及胡婦毆打致被訴知一千零二十三號華捕拘入捕房押候解廨請究 
[茶館容人賭博]  
　　克能海路一百八十二號門牌小茶館主唐土生因容留茶客聚衆賭博有違定章被一百八十五號華捕查見回禀捕頭請廨出單傳究 
[寧波同鄉會募捐近訊]  
　　寗波旅滬同鄉會建立新會所募捐近日繳到捐欵如下馮芝汀募董性初董劍初各五元鄔挺行募沈堃和二十元周科文募邱善之十元陳孝成李國元各五元朱正富李廣才各三元楊文壽聞高生勵錫照張啟文郁信貴常梅魁沈靜芳徐文香貝慶綏各兩元汪大來方秀云柴福生各一元石運乾募裘如章董芝初各五十元周詠章王錦泉王錦生各十元周秉國五元馬賡堂兩元張寳發五元李誠能十元穆子清募聚昌金號三十元穆君自助二十元林希桓募洋十元永義昶四十元 
[淞滬警察廳批示兩則]  
　　奚光熊批呈悉查爾妻蔣氏携領幼女捲物潛逃其遭人引誘毫無疑義准予備案並候通令各區所隊一體訪緝可也 
　　陸坤林批呈悉案經卷查該嚴趙氏當前次訊結時並未取保現該氏旣偵悉住在美界可即逕往該管捕房報請傳追所請着保交案之處應毋庸議 
[縣署批示兩則]  
　　郝儒林呈爲錄批陳明遷移會址請立案給示由來呈未貼印花仰即將印花一角補送來署聽候查核此批 
　　輪車棧業公會楊蔭嘉呈爲報公會成立粘章請予立案由呈及抄章均悉旣據並呈仰候松滬護軍使滬海道道尹曁淞滬警察廳批示遵行可也此批 
[謝贈]  
　　昨承商務印書館見贈第九卷第十一號小說月報一册謝謝 
[來函]  
[松江縣警察第二分所來函]  
　　敬啟者本月六七兩日報載龍華西鄉松江縣屬之莘莊鎭紹興人開設裕成雜貨店主陳阿毛家被盜一節實則並無其事且無紹興陳阿毛其人想係貴報訪員傳聞之悮用特函請登入來函一門以明虛實 
[雜評二]  
[蘇議會之金錢戰勝（庸）]  
　　蘇議員歲俸爲七百二十元以視前清諮議局議員之公費年支二百元者增加已二倍有奇江蘇人民豢養議員之負擔較諸前清時代加增三分之二不可爲不重乃不謂利欲薰心之議員尚以爲未足而又有加費案之提出也 
　　良心派與利欲派之激戰以議員來自金錢者之多審查會卒歸失敗雖加費之案尚未經大會表决吾人不能遽斷其成立然以相持一月之久而審查會仍得通過每日四元之出席費則大會時之勝利不屬於良心派亦可以想見議員諸君而今而後又可於固有公費外年多四百元之進益（以每年常會一次臨時會二次計算）以稍償其當選之所費躊躇滿志笑駡又奚足動所哀者江蘇人民又多剜其血汗之資以供奉此自稱代表之議員耳 
　　雖然使江蘇人民而不甘加重每年七萬元之負擔以污我江蘇議會者則速趁大會尚未議决之時由各縣公共團體（如敎育會等）一致否認或者加費派良心未盡梏亡容納國民之警告自行轉圜設不幸而警告無效則亦惟有請求省行政官對省會自身之預算依法交令覆議爲最後之裁制江蘇尚有人乎母令利欲薰心之議員污盡我江蘇名譽也 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
答問 
[說曆] [  强子堅]  
　　今庚冬至節萬年暦書載二十日（陰暦）甲辰惟二十非甲辰甲辰非二十以致各鉅商月份牌中或二十或二十一分歧不一按節氣推算法將客歲冬至節戊戌日酉時從此酉時後一時遞加起加上四千三百八十三時（每時二句鐘）即今歲之冬至時刻將今歲之時刻遞加四三八三時即明年之冬至時刻已往未來咸斯類推或曰斯推甚煩非簡易然簡易之法亦有之將去年十一月戊戌酉時至今年十一月戊戌酉時止即爲六十次花甲（每花甲六十天）除去不算再加五天零三時實足己亥日酉時爲另一天庚子酉時爲另二天辛丑日酉爲另三天壬寅酉爲另四天癸卯酉爲另五天甲辰日子時即五天另三刻爲本歲之冬至也旣准爲甲辰日確是二十一日無誤决非二十日矣總之兩年之同一節相遠三百六十五天另四份之一實足時刻曆法即此也（即贈） 
老申報 
[奇症獲治（上）（見光緒元年二月初一日）]  
　　客有自濱海塲地方來者談及其鄰邑近有一人久抱沉疴垂危旦夕忽遇一丏登門自請解救竟得霍然復生其事頗足誌異蓋其人家道小康素行積善但頻年來横遭訟事囊槖一空怨憤積於胸懐沉鬱漸成痼疾疾久而藥亦罔見效惟奄奄一息命在須臾雖有扁鵲前來和緩繼至恐亦難奏其效者矣乃怱來一丏執杖而前倚門乞食閽者以其家方多事不遑進報遂叱之去乞者曰子何怱遽之甚也曰主人將死無暇佈施乞者因問何病曷不延一醫治之閽者曰某名醫也某時醫也皆謝却矣乞者曰若然曷不請天醫治之閽者曰安在曰盍往觀乎曰子非醫安知病曰子不知所由病又烏知所爲醫正在喧論間内聞有聲驚問何人閽者具以告家衆咸在驚恐之時聞是言急延請入視乞者乃緩步以進撫視久之問曰不食幾何時家衆咸答曰不食三日矣乞者日宜其遍體皆寒祗賸胸口間生氣也但懐中尚蠕蠕有動物症至此危險已極當延吾師爲診治待二十日可乎衆皆愕顧曰旦暮且不保遑待二十日乞者曰此亦無難乃探取飯袋中得一丸令入病者口曰守此雖不進飲食而當無他患待至二十日必當有以相報也遽趨而出 
新拾遺 
[兒時之昆汀羅斯福（下）] [  西巫時用]  
　　昆汀出自聞族其生也即爲世所注意此在常人難免誇矜昆汀則韜晦唯恐不力有時報紙上或刊其小影及幼時事昆汀不喜也且未嘗與新聞記者言談其在校凡攝影等事均不與見有携照相器具來者忘忘然去之自負豕之事出報紙轟傳即有數新聞記者携照相器來校欲以巨值得汀與豕之合影昆汀則左右避匿若不勝卒乃出告地方官記者始去其力自隱飾有如是者 
　　一千九百零九年卒業後昆汀隨母兄赴歐游歴往來法意間月餘而返在歐時以函札寄余余閱之狂喜十二齡童子其成就顧若是其速其發言老游歷家不啻也雖句讀之間不無脫誤而字意凝鍊則難宿學不能改一字如云（吾神廟果世界之壯觀乎以余視之亦以有宗教關係耳此間風景宜人然非多歷年所不能窮覽）酷肖游歴家言若云（校中山羊今何如矣）則又宛然小兒口吻也 
　　余旣得上尉死耗億及其幼時在巴黎寄余之一函因大索得之中有云（余等在萊姆斯得覩飛機比賽廻旋上下目不暇給洵生平之所未覩也其行駛最速而得奬杯者名格的思是時空中有飛機四艘其單翼之一架名安東尼者翺翔如巨烏至爲可味又云（寄語施君余將以自製飛機模型一架贈之此機能飛百碼高可與人齊）蓋昆汀心中無日不爲飛機所縈繞而思有乘長風翺翔如巨烏之一日焉其捐軀之處在泰度之東萊姆斯二十里内地也噫當十二齡童子仰觀太空之際庸詎料及九年之後乃竟以飛機死於此也豈非命哉豈非命哉余書至此蓋欲哭無涙　 
雜錄 
[句讀發凡] [  濟]  
　　文心雕龍章句篇曰因字而成句積句而成章今之少年喜談文學多不注意章句好書且不能讀遑論作好文字 
　　句者局也聨字分疆所以局言也古謂之言秦漢以後始稱句韻會舉要凡經書成文語絶處謂之句語未絶而點分之以便誦詠謂之讀明乎此則可知句讀之所由分矣 
　　西洋文學重邏輯故其句讀法較吾國爲完備今習英文所通知者有四而2·不與焉·結點即吾國之句文意斷絶處用之··疊點雖文意已斷尚有所進者用之吾國所無·截點語雖止而辭未竟者用之吾國所亦無區點即吾國之讀其他尚有各種之附號今姑從略結點與區點較吾國今所通用之句讀亦微有不同他日當詳言之 
　　吾國今所通用者僅有句與讀之二種側點爲句中點爲讀 
　　大槪點皆從圓間有用扁點者老師宿儒多呼爲俗）凡人名地名物名並長句内小句並從中點大凡舉其綱而文意斷者爲句者也相應文意未斷覆舉上文上反言而下正上有呼下字下有承上字皆爲讀 
　　近時學者有病吾國之句讀不適用而改用西洋句讀法以斷中國文者有謂較用中國者明晰有謂張冠李戴者吾國之句讀適用與否抑應改良或取法乎西洋此皆進一層之問題當俟海内博通之中西文學大家商定焉 
　　大抵吾國文學上之句法愈古愈短六經無論矣即漢書尚多一字之句至宋人而爲句大長有積數十字而成一句者王荆公又其長者也 
　　此外尚有一種批評文章優劣而助讀者記憶法如批點韓文例及文章軌範中所有批點法等亦爲研究句讀法者所當知 
[浣山詩話] [  筱齋]  
　　詩人必目空千古乃能横絶一時老杜岳陽樓作古今無兩須想其未下筆時是何等心眼至落筆則無庸思議也題黄鶴樓者衆矣大半爲唐賢所壓余最愛張從孚句云二千里外獨登樓樓外天横一片秋遠樹層層連赤壁輕帆點點下黄州英雄氣向當時盡江漢波同此處流好借仙人手中笛梅花吹落不知愁渾成自然調高氣逸安見不突過古人耶他如馬上殘陽樹影斜秋山隱約暮雲遮不知霜柏初埀子錯認新梅已作花又殘燈似解心中事半欲低頭半向人五言如殘花經雨重飛鳥得風輕皆婉妙 
　　詩有沈痛不可讀者鄭屬賓留别云不知將白首何處入黄泉潘蘭如句云江東耆舊少天下布衣輕又相思之苦乃如此悲莫悲兮不能死莊復旦云書味閒中得琴聲靜裏聞語殊恬適至經歴一番艱險事始知世上苦人多感喟意在言外又莫嫌牛馬被人呼莫怪低顔事舅姑請　戲園場散後幾多幻相尚存無蓋亦歴盡宦海情形也 
益智新畫[  銓]  
　　（載牛歸狀）（逆） 
小說 
[點金衞（五）] [  冠宇]  
　　外國人喟然曰君旣渴欲知之夫復何言余喜以授君至報酬乎余無需此余旣有此能力視黄金猶糞土也密代司聞言心甚喜私念余以金錢餂之彼果入其彀中僥倖得渠之承諾但報酬之物頗難其選渠旣陽爲不受頗不易窺其意旨且彼陽拒陰承志不在小些少之物不足以動其心思之思之重思之或以一座之金山報酬之乎然彼或自命清高表面上必不肯明受物品以自污則此物亦不妥或請示其題目乎然彼言之錚錚理難反汗若逆而詢之甚而攖彼之怒轉致决裂思久之不得當其實密代司代人効力彼固需報酬者因而以小人之心度君子之腹彼寛宏大度之外國人夫豈其然彼見密代司沈思之狀心已知其故旣笑之而又憫之謂之曰親愛之密代司君乎世上之萬物君果誰悅者試舉以告我余必能助君取得之密代司聞言詫爲意外心以爲若人胡不待報酬條件訂定遽交換自的物豈眞廉介耶亟答曰世界上之物凡屬有價值之貴金屬余無不愛之外國人曰君欲望甚奢余不能一一應君命無已惟有以點金術相授請君自取之可乎此點金術爲用至廣無論何物一觸手即成黄金繼又曰此不可思議之妙術乃由此窗户中射入一線日光之焦點所構成此赤熱之日光中挾有黄金之微塵而窗户之功用等於凸透鏡太陽光線被折成焦點具鎔金之力此即點金術之基本也然此光線至烈非此室之所能當若干年後當崩壞而成巖谷昔築此室者必具有精密之奧理洩天地之神機造物固不許此組織常留令人得窺其秘密也克審猶司泰司述至此指陰河旁一線之日光謂衆曰此一線之日光固猶與當年彷彿惜土室窗户旣圯不復有奧妙之作用矣單狄動問曰是誠然矣然此外國人飄忽而至人耶鬼耶究從何處來也克審猶司泰司曰其託身所自固無從知之然因受一線日光之焦點映射乃起不可思議之作用變化爲人則無可疑義觀其面貌與金杯上之人像無二自可推知言旣取一小刀切牛肉爲數塊置炙肉器上烙之飲麥酒潤喉义取燒鵝切塊大嚼之曰佳哉此野味也時諸人急欲知如何授點金術咸欲先知而後快力促其賡續演述克審猶司泰司於是取炙熟之牛肉下隨食隨言曰時此外國人呼曰密代司吾友乎吾以此輝煌之大計畫授君以卓著成效之點金術一經指導君必能得確實之効用書意足乎抑尚有不滿意乎君願習此術事後得無悔恨乎言至此衆大笑曰奇哉此外國人之語也點金有術巨富立成方且喜之不暇又何悔恨之有 
[自由談之自由談] [  翟逸父]  
　　和平空氣瀰漫全球回顧我國現象於事實上大相逕庭溯自參戰以來外患内亂接踵而起天災人禍聨袂偕來語云禍不單行此之謂禍並（和平諧音）歟託參戰名義對於外債大借而特借債臺高築較之未加入戰圑前已勝浮屠七級矣現在國庫仰屋哀鴻遍野適值世界慶祝和平千載一時之盛會我亦懸旗開會結彩提燈發生種種樂舉吾謂僅效叔向之賀貧（和平諧音）耳 
　　今日徵得周省三君寄來唐槐影片一張上等山海關居庸關影片兩張中等 
 
 
 

Page 15

 
 
   
 
 

Page 16

 
 
[　　此處作爲廣告地位如欲登者請與廣告處接洽 
[滬杭甬路滬杭線行車時刻簡表]  
上海北站　上七·三五（快車）　上九·正（慢車）上一○·正（四等客貨車）　下二·五○（特别快車）下三·五○（滬禾區間車） 
上海南站　上七·四五（快車）　上九·一○（慢車）上一○·二○（四等客貨車）　下三·正（特别快車）下四·正（滬禾區間車） 
松江　上八·五九（快車）　上一○·四八（慢車）下一二·○二（四等客貨車）　下四·○七（特别快車）下五·四二（滬禾區間車） 
嘉善　上九·五一（快車）　上一一·五二（慢車）下一·二八（四等客貨車）　下四·五三（特别快車）下六·四九（滬禾區間車） 
嘉興　上七·四○（禾閘區間車）　上一○·二五（快車）下一二·三○（慢車）　下二·三五（四等客貨車）下五·二二（特别快車）　下七·二○（滬禾區間車到） 
硤石　上八·四五（禾閘區間車）　上一一·○五（快車）下一·一五（慢車）　下三·五○（四等客貨車）下五·五三（特别快車） 
長安　上九·四五（禾閘區間車）　上一一·四一（快車）下二·正（慢車）　下四·五○（四等客貨車）下六·二四（特别快車） 
杭州　上一一·一○（禾閘區開車）　下一二·五○（快車）下三·二五（慢車）　下六·三○（四等客貨車）下七·一九（特别快車） 
閘口　上一一·三五（禾閘區間車到）　下一·一○（快車到）下三·五○（慢車到）　下七·正（四等客貨車到）下七·三五（特别快車到） 
閘口　上六·三○（快車）　上七·五五（慢車）上九·二○（四等客貨車）　下二·一○（特别快車）下三·三○（閘禾區間車） 
杭州　上七·正（快車）　上八·三○（慢車）上一○·正（四等客貨車）　下二·三五（特别快車）下四·○五（閘禾區間車） 
長安　上八·○四（快車）　上九·四八（慢車）上一一·四○（四等客貨車）　下三·二○（特别快車）下五·三六（閘禾區間車） 
硤石　上八·四一（快車）　上一○·三一（慢車）下一二·三九（四等客貨車）　下三·五一（特别快車）下六·四○（閘禾區間車） 
嘉興　上七·一五（禾滬區間車）　上九·二八（快車）上一一·二二（慢車）　下二·一○（四等客貨車）下四·三○（特别快車）　下七·三○（閘禾區間車到） 
嘉善　上七·四八（禾滬區間車）　上九·五三（快車）上一一·五五（慢車）　下二·四八（四等客貨車）下四·五二（特别快車） 
松江　上九·○五（禾滬區間車）　上一○·四七（快車）下一二·五九（慢車）　下四·○八（四等客貨車）下五·四○（特别快車） 
上海南站　上一○·五五（禾滬區間車到）　上一一·五五（快車到）下二·二五（慢車到）　下五·四○（四等客貨車到）下六·四○（特别快車到） 
上海北站　上一一·正（禾滬區間車到）　下一二·○五（快車到）下二·三五（慢車到）　下五·五五（四等客貨車到）下六·五○（特别快車到） 
（注意）表内凡有▲記號者係於滬寧路相啣接之車 
注意　凡表内上下兩字上字係上午下字係下午表内之·係指明鐘點至於分數咸用位數法例如八·四五乃八點四十五分一○·三○乃十點卅分餘可類推 
上海開至南京津浦線開至北京火車時刻表 
上海開　上七·五五（特别快車）　上九·一○（快車）上九·四○（三四等車）　下一二·四五（快車）下三·二五（滬錫客車）　下五·一五（滬常客車）夜一一·（夜快車） 
蘇州開　上九·四一（特别快車）　上一一·二二（快車）下一二·二○（三四等車）　下二·五五（快車）下六·一五（滬錫客車）　下七·二○（滬常客車）上一·○八（夜快車） 
無錫開　上一○·三一（特别快車）　下一二·二四（快車）下一·四一（三四等車）　下三·五四（快車）下七·二七（滬錫客車）　下八·二○（滬常客車）上二·一○（夜快車） 
常州開　上六·五○（常寧客車）　上一一·二二（特别快車）下一·一六（快車）　下三·○三（三四等車）下四·四八（快車）　下九·二五（滬常客車）上三·一○（夜車） 
丹陽開　上八·○五（常寧客車）　下一二·○九（特别快車）下二·一一（快車）　下四·一六（三四等車）下五·四一（快車） 
鎭江開　上九·一六（常寧客車）　下一二·五二（特别快車）下二·五五（快車）　下五·一七（三四等車）下六·二二（快車）　上五·○六（夜快車） 
南京到　上一一·一九（常寧車到）　下二·一五（特别快車）下四·三○（快車到）　下七·二二（三四等車）下七·五○（快車到）　上六·五○（夜快車到） 
浦口天津北京　下三·三○（特别快車）　下四·二九（特别車到）下四·五五（特别車開）　下七·五○（特别車到） 
　　北京開至浦口滬寧線開至上海火車時刻表 
北京天津浦口　上八·三五（特别快車）上一一·四○（特别車到）　正午一二·（特别車到）下一二·五六（特别車到） 
南京開　上七·二○（快車開）　上八·正（三四等車）上一一·四五（快車開）　下二·二○（特别快車）下三·三五（寧常客車）　夜一一·（夜快車） 
鎭江開　上九·（快車）　上一○·一○（三四等車）下一·三○（快車）　下四·○六（特别快車）下六·一六（寧常客車）　上一·（夜快車） 
丹陽開　上九·三六（快車）　上一○·五九（三四等車）下二·一二（快車）　下四·四一（特别快車）下七·○八（寧常客車） 
常州開　上七·（常寧客車）　上一○·三四（慢車）下一二·一八（三四等車）　下三·○八（快車）下五·三九（特别快車）　下八·二○（寧常客車）上三·○六（夜快車） 
無錫開　上八·一五（常滬客車）　上七·一○（錫滬客車）上一一·二八（快車）　下一·三六（三四等車）下四·（快車）　下六·二九（特别快車）　上四·一一（夜快車） 
蘇州開　上九·三五（常滬客車）　上八·○八（錫滬客車）下一二·二三（快車）　下二·五四（三四等車）下五·○一（快車）　下七·二一（特别快車）上五·一二（夜快車） 
上海到　下一二·一五（常滬客車）　上一○·一五（錫滬客車）下二·二○（快車到）　下五·五○（三四等車）下七·（快車到）　下九·（特别快車）　上七·（夜快車到） 
[中華國有鐵路津浦線]  
　　暫訂尋常快車時刻表 
　　下行車 
天津總站　下九·四五尋常　止 
上七·四五濟南止　上五·五五濟南止 
西站　下一○·○二尋常　上八·○六　上六·二一 
滄州　上一·二四尋常　上一一·三三　上一○·五五 
德州　上四·四九尋常　下二·五七　下四·一八 
濟南　上八·一五尋常　上七·徐州止　 
泰安　上一○·五一尋常　上一○·一五　 
兗州　下一·三五尋常　下一·五五 
臨城　下四·三七尋常　下五·三三 
徐州　下六·五五尋常　上六·三○浦口止　 
福○集　下八·三七尋常　上八·一六 
固鎭　下一○·二作尋常　上一○·二九 
蚌埠　下一一·四五尋常　下一二·○六　 
明光　上一·三五尋常　下二·二八 
滁州　上四·一二尋常　下四·五七 
浦鎭　上五·五○尋常　下六·三八　下一二·○六 
浦口　上六·尋常到　下六·四八　 
　　（中華民國七年十一月二十日實行） 
　　上行車 
浦口　下六·三○尋常津止　上七·二八徐州止　 
浦鎭　下六·四五尋常　上七·四三 
滁州　下八·一三尋常　上九·二八 
明光　下一○·三九尋常　下一二·一六 
蚌埠　下一二·五○尋常　下二·一六 
固鎭　上二·一一尋常　下四·一八 
福履集　上四·○四尋常　下六·二六 
徐州　上六·二○尋常　上六·三○濟南止 
臨城　　上八·四六尋常　上九·三二 
兗州　上一一·五二尋常　下一·二○　 
泰安　下二·五三尋常　下四·五○ 
濟南　下五·四六尋常　上六·四○天津止　上四·天津止 
德州　下九·三七尋常　上九·二六　上八·○六 
滄州　上一·三九尋常　上一二·二一　下一·四五 
西站　上五·四八尋常　下三·三六　下六·三○ 
天津總站　上六·一五尋常　下四·○二 
[前門牌香烟]  
新訂價目每包十支售小洋一角每聽五十支售小洋五角各處均有出售英美烟公司總理 
[立愈肝胃氣痛將軍丹]  
肝氣之症世人患者最多皆因性情大怒事逆氣悶憂慮過度或則春轉不舒致傷肝木從此觸怒即發甚至氣逆不順肝堅如鐵食不下咽坐不安席若不早治他年正氣一衰其發更盛竟有性命之憂攷之古方有左金丸治療照法試之毫無效騐今本藥房不惜苦心訪得御方名曰將軍丹無論男女如患肝胃氣痛之症服之奇功立見若係二三年新患之症二瓶即可全愈如其一二十年舊恙至多一料永遠斷根保不復發曾經試騐萬人皆尅日見功從無復萌之人如此奇騐未敢秘藏特登報佈告俾患斯疾者皆得解脫呻吟床席之苦則幸甚矣○每瓶實洋一元每料六瓶洋五元遠埠信購原班回件　上海三馬路大舞臺對面鍊雲大藥房謹啓 
[英租界浙江路錢存濟藥鋪出售西湖陳膠]  
西湖夙稱觀音大士香灰池佛國仙邦源靈泉清本堂前在杭州錢塘門外昭慶寺之南濱湖設廠汲流虎跑杜煎虎鹿龜驢諸膠歲久月積質凈味厚茲值乾風更肅之候正補劑調養之時特訂價目克已出售願從此遍灑菩提水同登壽域是則本堂所馨香恭祝者也計開價目每兩實洋如下○虎骨膠四腿膠各一元三角○驢皮膠龜版膠各一角七分五釐○龜鹿二仙膠五角五分○鹿角膠一元一角○附景岳百補全鹿丸每斤實洋一元四角四分○上列各價每逢朔望再扣九折所有本堂發兌參茸桂术飲片丹露莫不貨眞價　凡售各種藥品滿洋十元以上者酌贈價值二元丸散全集五本一函藉酬賜顧諸君雅意尚希惠然賁臨是爲至幸 
[上海葆元參燕補品　　亷價發售]  
本號開設以來歷有年所發兌參燕貨眞價實早蒙　各界諸君所樂購際此冬令人宜培養小號特設廉價部以廣招徠惟外埠函購時被民局躭悮來信責問日繁有徒用登報章嗣後各埠惠顧諸君請改寄郵局以取妥速郵票九五寄費小號担任以答賜顧盛意價目列下每兩計算躉批特别倘蒙惠顧無任歡迎貨價不合包退還洋○鹹瓜街葆元參號啓 
大枝别直六元中枝五元吃胚四元半别直大尾一元六中尾一元夾尾六角細尾四角西洋參七角至二元白燕六角至二元半人參鬚三元餘貨續載 
[中孚股票公司廣告]  
評準市價誠信無欺 
專營買賣蘇浙灣川粤漢鄂境鐵路股票証劵湖北官錢局存摺拾兩像票漢冶萍旣濟水電及各大公司工廠輪船銀行股票公債儲蓄等票承蒙　惠顧格外克己此佈上海設英大馬路石路口里電話四九七五漢口連號中國公司在永昇平世綵里電話一二四六 
[學校裝置博利安電泡]  
不傷目力修學最好　電器材料行　均有經售 
上海英大馬路抛球場東京電氣公司中國電球公司樣子間啓　電話中央四九○七 
[小山薄荷錠製造廠廣告　雙龍老牌]  
能禦惡臭疫癘常佩此冰可保無染患之慮火暈卒倒吐瀉積悶諸症服此冰皆能治愈立效眩傷刀傷打傷牙痛可用此冰爲末塗之亦愈遭毒剌螫或頭痛不止用此冰擦疼處立愈居家出外覺悶不伸或水土不服四時寒暑不可少之備本舖薄荷冰不惜工本精製優良冀博雅愛諸位常宜佩用　發賣處各地大藥房洋雜貨舖均有經售 
[獎洋二萬一千元有志儲蓄者曷與爭來]  
本會承各界贊助發達異常現在已經出發之會單在六千七百號左右照二成半分派應得獎洋二萬一千元十二月份開標在即　諸君欲共享此權利者快來投資入會萬勿失此時機本會備有詳章請來取閲外埠函索立即照寄上海法界洋涇浜五號萬國儲蓄會　電話三九二九 
[金線牌甜煉乳]  
此項甜煉奶製煉之法及補養之功在世界可稱獨一無二四季均可適用常年滋長精神小兒肥胖身體洵食物中最有益之供給品也各處食品店中均有代售總經理　三井洋行　批發處　山口商會虹口三角小菜場對面　電話北二九四一 
[廣嗣金鎻丸　　最著名强壯品即育亨賔製丸]  
此丸係用育亨賓及種種堅强腎元之品所製力兼龍虎功賽參茸雖懦夫可稱爲鐵漢即老叟亦不亞壯年凡男子宗筋痿弱夢遺滑洩精血衰冷腰膝酸軟曁婦女亂經白帶宫寒不孕久慣小產等症一服此丸卽能轉弱爲强有一索得男之慶無一蹶不振之弊服後二時卽覺精神强固丹田和煖服之一月步履如飛服之百日精氣内歛夏不畏暑冬不畏寒男女同服尤有眞體内充之妙經久不疲之奇也惟近今市售廣嗣諸藥皆託爲參茸珠术諸貴品其實皆爲砒霜馬錢碼啡等覇刧之藥使服者聚全體之精氣輕於一擲使强者變爲虚弱弱者危及生命是閔苗之不長而揠之使長也鳴呼酷矣本公司配製此丸之初遍徵名醫廣爲試騐而於育亨賓一品提騐極純其他佐使各藥各有特長所以此丸之制勝出奇不同凡品者在其能生命門之火以興陽歛丹田之氣以固陰故服者能左右逢源無慮後患也尚望購服者恃此丸之靈奇以求子嗣則可若縱其嗜慾則非本公司製藥之初衷也保身君子幸自愛焉○定價每瓶一元五角每打十五元　注意　凡在此本月内購金鎖丸三瓶者附贈希那明膏一張或金鎖片一封購半打者加贈金鎖片一封多購照送過期無效機會難逢幸勿交臂失之 
[廣嗣金鎖片希那明膏]  
此片利於外用性專壯熱專治男子痿弱不振眞元痼冷命門火衰及婦女子宫寒冷情欲厭倦久不受孕等症一用此片立奏奇功能令春回黍谷草木多滋爲局部唯一之興奮劑詳細功用及用法零載仿單○定價每封洋一元半打五元此膏大不逾寸效力極偉功　保元陽固眞陰有一夫當關之勢凡男子夢遺滑洩勞濁頻流玉關不閉小便不禁及婦女白帶白淫諸藥不愈之症一貼此膏立能固止常貼能令人精氣内藴身體康强久御而不疲倦眞奇藥也○定價每貼洋一元半打五元 
外埠函購原班回件貨欵郵滙寄費加一○分售處○漢口漢潤里博濟大藥房○南京府東大街寳大藥行○鎭江○常州中法大藥房○各埠著名各大藥房　○總發行所○上海英大馬路西藏路角新世界對面大慶里寳羅製藥公司 
[令權士　久咳保肺藥]  
預防肺癆者注意爲人最大危險極易傳染莫如肺病也近觀世界上最多之症皆由肺而發生肺爲羣臟之長胸部之上狀如華蓋質甚嬌嫩專司清濁二氣之呼吸爲人身六氣之主管肺若受傷則呼吸不靈是以羣臟虧損不獨令人咳嗽成癆久咳不停聲畫夜不能安寢本醫生博愛普濟之願悉心研究名日令權士久咳保肺藥專治傷風初起寒熱咳嗽　寒痰濕痰六鬰咳嗽　哮喘氣急痰壅咳嗽　老年體虚血枯咳嗽　少年酒醉色癆咳嗽　兒童蝦蟆鸕鶿咳嗽　中年嗜烟傷肺咳嗽　久咳成癆盜汗骨蒸　肺萎肺癰五色腥氣　房勞過度破金見紅　五臟虧損久咳不止　咳傷肺葉痰中帶血　以上諸症服之其應如響若已成癆之咳嗽耐心久服必能除根兼治乾嗽喉癢肺炎以此藥治之立奏神效緩則有性命这憂妙在藥性和平甘香適口嬰兒易於呑服無論初起傷風肝風煽肺之咳嗽均各相宜誠寰球獨一無二之聖藥也 
價目每大小瓶二元正一元二角每大小打廿元正十二元中國總經理上海麥家圈華泰西藥行分銷處交通路美泰西藥行外埠各大藥房均有分售 
[化痰順氣　立止咳嗽丸]  
傷風咳嗽久咳新咳一服立止每瓶四角上海棋盤街三茅閣橋堍廣東保太和啓 
[一瓶全愈立止白濁丸]  
此丸專治三淋五濁等症立服見效每瓶半元十寳搽疳散每瓶半元上海二馬路晝錦里中仙壽窩 
[神功濟衆水]  
一切急症百病統治六畜瘟疫每罇一角上海跑馬　場耀華批發公道 
[上洋王大吉新發明百補全鹿汁]  
鹿爲仙獸其壽最長性禀純陽故其一身皆資利益先賢定方爲丸功用雖妙然究不如湯汁之快速且無渣積之弊此理甚明本堂遵照原方悉心研究改良製煉參用西法合葺角精腦骨肉皮血參以上品諸藥改製爲汁凡諸虚百損五勞七傷男子陽萎精衰婦人子宫寒冷服之實能育子受孕補精塡髓健筋骨益氣血澤肌膚悅顔色益壽延年返老還童之妙用較之全鹿丸實有過之無不及自本月二十四日開幕發行以來各界同胞歡迎賜顧異常發達咸讚爲國産中唯一之大補品茲仍照本平價發售一月以答雅意而表微忱一切功用另詳仿單每瓶售洋一元每打售洋十元分銷面議　杭州總公銷處五洲大藥房　常熟介福藥號胡春帆君　總發行所上海英界寳善街　分號法大馬路 
[虹口華記路普濟善堂勸募棉衣捨米廣告]  
謹啓者滬上雖夙著繁華虹口實窮苦之窟蓋是間住戸大多係輪埠扛夫與廠家工役其平時生計己備極艱難一至嚴冬尤有饑寒交迫之慘每當朔風凛烈冰雪連天之日常見貧困之徒枵腹露體觳觫呼號或扶老携幼沿門求乞情狀凄楚言之瘀傷此鐵石人所不忍聞而謂仁者能熟視無覩乎敝堂施醫給藥七載於茲成績卓著一方稱頌今歲爲便利就診復設分堂於提籃橋威賽路其所以爲貧病計者亦旣竭棉薄之力矣然顧名思義常懷一善未舉天職未盡之志是以每届冬令不得不籌辦衣米以拯饑寒殊苦僧多粥薄難於普濟年來時局未靖各業停滯途窮落魄者日益增多往歲旣已相沿成習今冬何忍獨付闕如奈敝堂經費困難已非一日行善有心措施無方若袖手坐視豈仁人所宜惟有仰求各界大善士共發慈悲廣助衣米庶幾茲事有衆擎易舉之效萬民荷甘霖徧布之恩但解仁囊有限之金錢定獲上天無窮之福庥同人等雖僅效包胥秦廷之哭亦默冀蒼穹微末之賜伏祈鴻施曷勝盼禱蒙助衣米或捐欵請擲交華記路本堂或同地百老滙路虹橋堍大有恒呢絨號（即本堂會計處）當即　奉收據以昭信實　本堂董事部周晋鑣何立卿周茂蘭周子慶等敬啓 
此處作爲廣告地位如欲登者請與廣告處接洽]  
 
