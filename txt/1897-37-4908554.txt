# 1934 - 37 - 4908554

 

Page 1

 
 
[日隨報附送捐册] [  申報館人啓]  
　　仁濟善堂設在英界六馬路平日施醫贈藥給粥育嬰善舉良多不勝枚舉兹者履端伊始堂中諸董印成咸有一德捐册囑本館分送同人所望各發慈悲玉成美意則不特堂中易於行善卽本舘亦同荷雲情矣肅此布陳伏維德鑒 
[綜論本報紀劇盜惡棍就禽事]  
　　本報於初四初七初八初九等日迭紀京師劇盜康八之事閱之不勝驚骇夫盜猶人也劇盜猶人也且爲盜爲劇盜者當不獨康八一人也亦何必於康八而驚且駭哉不知盜者不過刦物耳苟無拒者亦斷不敢輕傷事主從未有年甫垂髫而卽以殺人爲事家庭之内忍加殘害者北通州訪事友人來函云康八卽康小八兒家大興縣屬之康家營年甫十三卽刃傷二人比長明火刼搶之事不一而足甚至殺妻焚叔無人敢顧而問者且不敢道其姓氏某日在天津薙髮鋪薙髮匠不知其爲康八與之言康八之事卽被誘至城外僻處以利刃肢解之幷脅人移至河干碎割成臡後返京殺一旗人爲某侍御奏聞奉旨嚴拿至去年九月始在通州拿獲裝入囚籠後康猶稱　老子年方二十有七殺人至四十二口行刼至二百餘家尚惜帑金未刦於心歉然如此横行之輩幸而獲住若再任其漏網則將來所犯之案必有大於此者矣豈不可駭可驚哉旋又接京師友人來函云康八自奉旨交拿後逃往營口前門外西域樓掌櫃人楊某思得提署懸賞之五百金因蹤跡至營口致被禽獲於去臘初九日押解抵京經提署司員訊問供詞不諱不日須奏送秋曹定罪惟通友所報似在通州禽獲京友則云在營口禽獲津友來函則未言明獲在何處惟云於去冬十一月下浣康八全身刑具由火車押解至津暫住河東劉家店觀者雲集康猶向人大言曰現因京中要案難結咱老子姑且一行兹有薄技聊博諸君一粲言畢卽聳身躍登屋頂捷如飛鳥若不知有五木加身者觀者無不喝采康亦自鳴得意隨捕役歸旋於二十八日起解雖所聞不無異詞而其爲禽獲到京則皆鑿鑿北方之强可從此除一大患矣如此横行之輩亦當少二而寡雙不謂乃無獨而有偶初八日本報又紀京師采訪友人來信云京師惡棍陳小秃兒夥搶娼婦訛詐銀錢無所不爲中城遍懸賞格緝拿陳自知罪不容誅因匿於宣武門内西單牌樓劉六家詎料日久緝拿益力劉恐被累與之商議陳云有妻弟在津可以暫避惟須設法混出京城劉乃令其妻扮作僕婦坐於車沿陳則爲婦人裝束坐於車内劉則乘馬相隨天甫明雇車出城至中途陳出銀劵二百兩令劉回京取銀約在某客寓相待迨陳至寓卽調戲劉妻劉妻不從遂持刃相逼成姦翌日劉至陳卽大言曰爾可將六嫂讓我當以五十金爲壽幷須立一字據否則莫怪白刃無情劉無奈允之旋潛囑妻將陳籠絡於此隨卽入京赴北城控告城中派勇到津兠捕在侯家後德昇館中禽獲迨解京之日人猶見其手把酒壺口唱時調殊無畏懼云云以陳論之犯案則不如康之多兇狠則不如康之甚然卽就其在客寓逼姦劉妻一事則已爲天地所不容爲神人所共怒觀康與陳之所爲直一而二二而一者也惟陳較康爲稍弱耳北力民情素稱强悍而此種不法亦所罕聞昨報又紀聞康定於二十一日棄市陳則尚未認洋槍傷人之事然亦恐難逃顯戮說者謂此種兇犯非緝捕得力斷難弋獲不知此次緝捕固屬有功而平日之廢弛亦可概見康八自言殺人至四十二口行刦至二百餘家當時豈無報官之家豈無訪緝之事而直至奉旨嚴拿始知康八之爲害地方吾知康八若非奉旨嚴拿陳小秃兒若非劉六控告則可謂康與陳至今漏網可也說者又謂二人被獲從此可以懲一儆百而地方可以稍安也不知康與陳雖獲而如康與陳者豈乏其人捕務而苟嚴也可斷其必無康與陳也而苟廢弛也則若康與陳者將不旋踵而又出矣爲告有捕務之責者其始終不怠也可 
　　　諭旨恭錄○十二月二十日奉硃筆著宜烈稽察右翼前鋒統領護軍統領事務欽此同日奉硃筆著本貴慶綿寳安秀林專司稽察一年旗務欽此同日太常寺題正月十一日祭祈穀壇視看牲隻奉旨遣魁斌視牲堃岫看牲欽此同日又題二月初三日祭文昌廟奉旨遣凱泰行禮後殿遣貴昌行禮欽此同日又題二月初五日祭先醫廟奉旨遣溥頲行禮兩廡遣莊守和楊際和各分獻欽此同日又題二月初八日祭先師孔子廟奉旨遣熙敬行禮兩廡遣翰林官二員各分獻崇聖祠遣崇寛行禮欽此同日又題二月初九日祭杜稷壇奉旨朕親詣行禮欽此同日又題二月十二日祭文昌廟奉旨遣載勛行禮後殿遣徐承煜行禮欽此同日又題二月十五日祭關聖帝君廟奉旨遣魁斌行禮後殿遣慶福行禮欽此○二十二日奉上諭孫家鼐等奏請撥同仁粥廠米石等語廣渠門外同仁粥廠旣據奏稱災民衆多所費較鉅加恩着照所請賞給倉米三百石以惠窮黎該衙門知道欽此○二十三日奉上諭步軍統領衙門奏拿獲結夥持械鄰境搶刦盜犯請交部審辦一摺所有拿獲之趙磨兒旣趙連璧來臭兒卽來得立孟四卽老孟張大卽張明子四名着交刑部嚴行審訊按律懲辦未獲之馬瞪眼金五李　頭劉秃兒仍着嚴緝務獲究辦至原拿此案之出力弁著俟刑部定案時聲明請旨該部知道欽此 
[潤州新語]  
　　鎭江訪事人來函云履端之日鎭城文武各官均詣萬壽宫行朝賀禮丹徒縣王大令預飭辦差人等整備一切天甫黎明偕主簿張少尹恭往伺候少頃副都統吉統制常鎭道吕觀察叅將鄭叅戎府尊彦太守均命駕而至大令少尹齊出迎入朝房小憇禮生禀請行禮時殿庭上下燈燭輝煌各官皆穿朝服在丹墀上行三跪九叩首禮濟濟蹌蹌雍雍穆穆誠鉅典也禮畢東方已明黄人捧日而出晴光煥彩淑氣宜人各官分道赴各廟拈香回署後復詣道轅叩賀新禧各衙門亦往來道賀輿馬紛紜殊形熱閙○初五日俗傳財神誕先一日各店鋪皆興高采烈鼓籥疑神夜間三市六街燈光照耀鳴鑼擊鼓射覆猜枚樂也無涯直至天將破曉猶聞爆竹聲喧是日春光明媚天宇暢晴財神廟前醫卜星相之流莫不利市三倍○元日駐鎭各國領事及稅務司均於午刻乘輿進城至道轅拜賀新禧道憲吕觀察預備西式佳釀茶點陳設花廳偕美繙譯温君洋務局員李明府　入各西員均除帽握手以致歡忱茗談良久始出中西輯睦於此益見○俗例有所謂打春者蓋古者出土牛以送寒氣之遺意也新正初二日爲立春佳節先一日地方官例應舉行迎春之典鎭江府彦詠之太守曁丹徒縣王伯芳大令糧捕分府饒應褘司馬水利廳張煥文少尹排齊執事由府署至南門外先農壇行禮畢各官俱退入殿旁赴席讌飲然後迎芒神春牛由南門轉五條街至道署署中先已恭設香案預備接春新兵前營均站立頭門燃砲申敬及出轅由大市口向南至都統署俄而各官以次折回芒神由千字橋經藥師菴在魁光閣停留片刻晚間各署差役置備燈牌香亭鼓吹及五穀豐登亭聚寳亭萬象回春亭並令 
 
 

Page 2

 
 
稚子扮作漁樵耕讀天宫賜福之類以取吉祥佳識　芒神春牛至府署大堂初二日午刻太守公服出堂行鞭春之禮鎭城紅田緑女相約來觀皡皡熙熙其樂無極○鎭郡菴堂寺院無慮數十餘處香烟鼎盛者首推觀音洞新正以來鎭城士女源源而來無不以一瓣心香頂禮獅王座下而城外各烟妓亦皆簪花掠　艶服靚粧裝束如畫圖中人挈妹呼姨焚香膜拜有一種輕薄子弟三五成羣品足評頭恣行調笑誠弊俗也○鎭城自去臘望後連日隂雨市上各項生意冷淡異常至二十七日始放晴光二十九日地已乾燥寒氣逼人三十日黄昏時分居民咸入市購物一路燈火相接各店鋪無不懸燈結采照耀如同白晝市上行人肩摩踵接擁擠非凡各衣莊鞋帽鋪南貨店等生意尤爲熱閙櫃上夥件幾有應接不暇之勢至元旦淸晨晴旭一輪紅雲捧出俯仰宇宙氣象一新大有之占可操左劵 
[嶺南春色]  
　　廣東采訪友人云道路傳聞日本人欲在省城河南洲頭嘴一帶開闢租界建造洋房總理衙門已俯允所求不知其說確否○去歲省垣生意冷淡異常一至冬間食物異常昂貴傳間業絲者折耗最多已有數家倒閉矣○羅琴生著名訟棍也前年恩洲局紳出有賞格招人捉拿竊以爲或可稍稍歛跡矣不謂去臘又至寗居里娼寮訛詐大略謂家中有一婢女逃在此間如不交還定卽禀官追究龜鴇忿甚意欲奉以老拳幸地保廻護其間得以逃去 
[營兵肇禍]  
　　廣州采訪友人云去臘高州府屬忽有營兵閙事惠太守電禀制軍以營弁練兵滋閙請卽撤任辦　制軍卽委宫文甫太守前往查辦至高州遊擊鎭標中軍篆務已委戴恒山恊戎暫署聞起事之由因高州饑饉洊臻貧民多有以所生女子求售者茂名縣幕友購得二口意欲挈之回家適被營兵截獲指爲拐販言欲送官幕友遂據情訴之茂名縣署時縣主甘大令因事下鄉典史鄭少尉據禀將二女及營兵帶回訊究營兵不服回營後慫慂營主糾聚多人闖入典史署喧擾拽少尉至署外相距一里餘之關帝廟内勒令下跪按其雙手拔去髭鬚沃以糞汁迨太守旣至營兵尚不依彈壓竟欲逞凶幸經親兵拿獲數名始得免於凌辱刻已電禀省垣矣 
[西學振興]  
　　杭州訪事人云浙省增設中西學堂現已議定章程在普慈寺内開設西塾教習語言文字及格致算學化學等事其經費由東城講舍朔望膏火及書院朔課例奬内撥用額設塾生二十名入堂肄業每月優給膏火洋十二元凡欲進塾者先行報名考取在前者准其補入堂中總理已委定張燕孫孝廉蔭椿監院則委陸冕儕孝廉懋勛充當蓋陸張二君皆係精通西學熟習英文者至東城書院由各生自行備卷投考仍請府縣尊輪流校閱列前茅者給予奬洋其膏火則已一例裁撤矣 
[蘇隄春曉]  
　　杭州訪事人云元旦令節杭省官員例有朝賀之禮兩縣辦差人等先期在萬壽宫打掃淸潔懸掛燈綵至四鼓時文武印委各員均在官廳齊集俟廖中丞駕臨各官俱更換朝服由東便門趨入在丹墀之下行三跪九叩首禮朝賀已畢卽排導回衙司道以下等官隨上院賀喜然後互相拜會以盡寅誼禮也○每屆新春各府州縣例於先一日行迎春禮本年立春適值正月初二杭府林太守以元旦慶賀事煩不暇往迎改於次日舉行是典初二日辰刻總捕理事水利三分府及仁錢兩縣尊均齊集府轅太守迎入花廳小憩隨更朝服乘坐大轎排齊全副執事對馬敕印馬萬民牌傘等出東轅門經淸河坊大街轉衆安和合等橋以取吉兆出慶春門詣先農壇行禮三廳兩縣俱隨之而行一切儀從大略相同壇前恭設靑帝神位府憲主祭廳縣陪祭行禮已畢壇下演劇三齣各官排設酒筵在祠飲宴宴徹後詣芒神像前行禮差役人等遂請神駕起身入城前導牌銜上書丁酉年芒神及國泰民安五穀豐登等字穀亭五座中懸紙斗鄉人牽黄牛一頭紙牛一具芒神童子像身披斗篷手執寳劍立於神堂之内四人舁之而行進城後經由普安街先詣撫轅次及司道各衙門穿轅繞堂而過各官隨行至撫署前乃分道回衙神像暫駐於湖南會飽至下午五點鐘時各憲差役俱以香亭鼓吹並用燈彩如八蠻進寳萬象回春以及靑龍吉慶等景迎請神像至府署大堂供奉黄牛紙牛俱在轅門前安放府縣等官隨服公服出轅行鞭春禮卽入大堂展拜芒神然後恭請上山由城隍牌樓詣太歲殿右旁登座紅男緑女咸往頂禮心香一瓣預祝豐年踵接肩摩頗形擁擠○浙省在拱宸橋外設立租界因路途較遠無以代步船隻雖有可通未免遲滯有某茂才欲集股分開設東洋車行自武林門外直達租界分作三叚第一叚自吊橋至寳慶橋止爲一叚賣魚橋至大關爲第二叚金家弄至拱宸橋爲第三叚所經之路均無阻隔業已禀請撫憲批准矣又江干一帶有向開過塘行之某甲亦擬舉行惟集股尚未有眉目也二 
[盛大常開設銀行條議]  
　　一銀行不領官本招集華商股分五百萬兩先由招商電報兩局籌撥股本銀二百萬兩以爲之倡其餘三百萬兩選舉各省董事分别認股惟近時招股風氣尚未大開如一時難於集數擬撥借北洋發商生息之官欵暫爲墊足待開辦後果有利益商股易於招集陸續撥還官欵從前招商局創辦之初借給官本而仍還故府並無短少此其明証一銀行旣照商辦規矩本可毋庸關防現有各省撥還英德俄法國債每年一千二百萬兩皆由銀行收解並交匯京外撥解之欵在在須用公牘擬請刊刻木質關防以爲憑信文曰督辦中華商會銀行關防一上海爲總行必須房屋寛敞與鐵路總公司相輔而行並將江海關官銀號歸任於銀行使其氣局開展其銀行一切度支出入卽由關號之商夥妥爲經理以資熟手惟　號向桼开設新關之側現在歸任銀行後每日徵收關稅若令遠赴銀行投納稅務司難於稽查商情諸多不便應請逐日徵收稅餉事宜仍在原處辦理以順商情而免分歧一銀行仿照匯豐銀行之規制以精紙機器印造銀票與現銀相輔而行查上海銀洋市面日有拆息而票紙不能算利則上海一處用票不能甚廣必須各省俱有分行可以推行盡利而票存可期多積行使可期推廣一閩海關同豫銀號厦海關永豐銀號江漢關恊成銀號浙海關源豐銀號京城源豐潤票號天津源豐潤票號廣東源豐潤票號香港源豐潤票號福州源豐潤票號上海源豐潤票號皆已開設多年各號掌櫃亦誠實可靠是以官商交孚措施裕如現在各省擬設分行原可先議歸倂因各號有與人合夥之處一時遽難集議而分行流通氣脉必須同時並舉不容稍遲若京外新開局面一班商夥良莠不齊遽難招覓誠如原奏欲愼始而圖終必給小以成大擬卽在京津閩粤漢浙各關號票莊内懸掛中華商會銀行招牌内分外合卽責成該號各夥友兼辦銀行諸事接應會票收解欵項各帳以節經費而歸簡便從前招商局若無旗昌現成基業焉有今日之局面耶一銀行旣歸商辦而又歸就於現成之關號票莊通力合作一切經營規模悉照現行章程再行叅酌盡善盡美似毋庸再請洋人以符原奏悉由商董自行經理之義一查郵政局章程各省設立郵政仍將各處之信局照舊開設是體恤商民之意現銀行旣開不奪華商之利凡舊有銀號票莊錢鋪帳局匯號向做各項生意仍舊照常貿易庶幾商情允洽市面流通蓋錢莊票號本爲衆商通移緩急交易往來關係甚大而銀行轉輸上下係爲收回利權而有此舉從兹利源無外溢藏富於商民振興商政保護商欵皆銀行之有益於市面也一銀行擬開鑄銀圓局爲近時要政但南京湖北廣東旣已開設鑄銀幣官局而現在中國銀礦未開若將已成之元寳攺鑄銀圓日需五六萬兩現銀短絀日久必至無銀可鑄轉使停爐待銀兹銀行擬由上海運銀至南京漢口廣東卽責成該分銀行就近托官局爲總銀行代鑄銀圓津貼工火亦屬兩得之計其式樣仍以七錢三分龍文爲準並多鑄角子通行各省以補現錢之不足所議攺鑄一兩重之銀圓姑俟異日耳一銀行仿於泰西容抄錄匯豐章程再行公同妥議一銀行收存公中之欵以權子息購買船械以銀合磅收付洋債以磅合銀均須隨時考核以杜暗耗此外辦法甚多應行續議按此稿載入去年十二　十九日叻報中據言從友人處抄來係屬初稿尚未酌定　俟議妥卽須出奏本館爰照錄之二 
[　盛澤火災]  
　　客臘三十夜四點鐘時吳江縣屬盛澤鎭東廟對河下塘街某鋪中忽然失火頃刻冐穿屋頂直上炎炎時則風雨交加人 
 
 

Page 3

 
 
力不濟因之自東廟橋起焚至林家橋止錦天繡地頓成瓦礫之塲 
[誣妻案結]  
　　廣東博聞報云李可棠者三水人也寄居城西聚龍里車珠巷前因感抱鼓盆不甘鰥守於去年八月憑媒杜孟氏聘娶吳文廣之妹吳閏秀爲繼妻卽於去年某日過門翌晨李忽著原媒報知吳家謂吳女身非完璧勒令補回花紅吳姓不服謂其妹幼失怙恃向在外祖潘李氏家撫養跬步不出閏門可以堅貞自信遂告知該處坊衆上廟理處坊衆以事關名節又屬閨房曖昧未便臆斷吳姓遂將其女兒返家中李姓亦投吳姓街坊與之理論各執一詞不能相下緣此涉訟公庭至今數月案尚虛懸嗣經邑尊黄明府傳集原被告及一干人證親行提訊據李可棠供稱該女實係好人求官斷回完聚吳姓兄妹則堅稱李家有心誣揑寗死不愿再返邑尊乃向女再三開導謂李可棠現已供明汝係太僕自完並非白圭貽玷往者不咎來者可追自應于歸重聯姻好汝若不愿言旋夫家則八皆謂爾破甑難完畢世含羞終身抱憾矣今有兩法於此汝若情原重返夫家則本縣格外施恩給以大轎簪花掛紅當堂舁返幷著李家補給燒猪燃放喜爆袚除不祥否則納諸破輿掛以黑沙煲斷敝帚幷由爛崽沿途嘻笑此後雖欲爲再醮之婦恐亦難尋逐臭之夫矣此皆汝婚姻所係節義所關汝熟思之該女以邑尊法外施仁卽愿歸李家當堂具結李可棠亦覓殷實鋪店擔保此後不得再有饒舌其案遂結 
[求志書院乙未秋季輿地案]  
　　超等錢麘書何長慶金洪淦吳兆麒丁文翰特等許玉庭兪鑑嚴善增耿覲文一等一陳宗壽張汝蘅張錫琪陳書季鴻焈康宜鑑○又冬季輿地案超等儲桂山金洪淦耿覲文特等吳兆麒章震福施世杰王衡齡一等耿燕春張錫琪張茂淸張端甫○又丙申春季輿地案超等黄岡施世杰耿覲文特等耿燕春吳兆麒一等蘇藻鑑張錫琪 
[求志書院因申冬季題]  
　　經學題均服振振解蒲宫有前解有攸不惟臣解論語可以共學節異義說○史學題劉宋立四學論元委求遺書論蕭梁置謗木肺石函論宇文周行養老拜言禮論○掌故題旅順威海形勢論天山南北形勢論臣屬諸國存亡考鄰敵諸國和戰考○算學題有　本角正切或正割求半外角正切若不檢八線表欲逕求科之法正切求得正割或正割求得正切乃以割切相加又加一爲實割切相加内减一爲法設本角爲鈍則以法爲實以實爲法皆以法除實得半外角正切又法本角銳置正割加一以正切除之得餘割餘切和本角鈍置正割减一以正切除之得餘割餘切較皆卽爲半外角正切若有半外角正切求本角正切或正割法以半外角正切除一得餘切以減正切爲公用之法二爲實或正餘切相加爲實法除實得本角正切或正割如外角餘切大於正切則知所求本角爲鈍試證之　三角形有底有兩腰和或較有兩腰夾角求兩腰法置底冪倍之於上次置和冪以一减餘弦乘之以减上位復以一加餘弦除之開平方得兩腰較或置較冪以一加餘弦乘之以减上位復以一减餘弦除之開平方得兩腰和和較相加减而各半之得所求若夾角爲鈍則以餘弦互易其正負卽得試證其理又法以底冪與半角正割冪或半角餘割冪相乘各置上位以和冪乘半角正切冪或較冪乘半角餘切冪以各减上位開平方得腰較或腰和試由算理演得二式或由前二式化得亦佳三角形自兩腰交角至底作諸分積線分全面積爲諸等分命爲寅分自左而右命　左腰之線爲一線其有爲二線三線至傍右腰爲末線而止有三邊求諸分積線法置左腰冪以寅减一乘之加入一個右腰冪或寅减三乘之加人二個右腰冪或寅减三乘之加入三個右腰冪下皆如是各置上位次置底冪以寅除之又以一與寅减一或二與寅减二或三與寅减云連乘之下皆如是各置下位依次各以下位减上位復寅除之開平方得一二三四諸分積線若自右而左則以前末線爲一線又將左右腰互易其名前求之亦亦得試以代數証其公理並以眞數代其寅而分證之○輿地題魏書分西域爲四域試以今地釋之唐書以　林爲古大泰魏　深辨之其說孰是海水夜明說火山流漿說○詞章題興一念則投一豆賦以二念俱忘豆亦不投爲韻冰鼠冰蠶二題五七古俱可窗幃坐褥桌氈地毯四題各七律一首洋楊竹枝詞不拘首數三 
[慈誕停訊]  
　　今日係皇后千秋華誕英讞員屠興之别駕循例停訊三日業已知照英美各領事及捕房所有應解各案統歸十二日卽禮拜六解訊云三 
[上海官塲紀事]  
　　日前本邑提右營叅將廖楚材參戎命駕赴松江拜賀江南提督譚靑崖軍門年禧前日晚間事畢回申由高昌廟製造局碼頭登岸旋擇於今日黎明赴蘇州○昨日上午英界會審委員屠興之别駕命駕入城赴丁憂江海關道黄幼農觀察面陳要務旋至上海縣署拜會黄愛棠大令茗談良久而别三 
[銀行帳略]  
　　匯豐銀行去年淸帳刻已結成計自西歴七月一號起至十二月杪止除去一切無可收取之欵外共贏餘洋銀一百四于六萬一千零一圓七角七分連去年六月杪滾入之三十萬零一百三十四圓九角八分共餘一百七十六萬一千一百三十六圓七角五分兹經董事議定以五十萬圓歸入公積帳内計歴公欵之欵已積至六百五十六圓再除去董事花紅之外尚存一百二十四萬六千一百三十六圓七角五分每股派利息英金二十五先令應共付出洋銀四十四萬四千四百四十四圓四角四分又因從前派股時與目今先令價值不同再找給各股友五十萬零一千三百六十八圓三角六分以上一應付去之後尚存三萬零三百二十三圓九角五分滾入今歲上半年帳内其獲利可謂豐矣與股諸君有不同深慶幸者哉三 
[領事巡行]  
　　法總領事白藻泰君恐各巡捕緝捕不力因於前晚一點鐘後偕副領事及繙譯等官微服而出至小東門外及八仙橋一帶巡行中西各捕聞之咸股爲之栗　 
[自强軍紀事]  
　　江南所練自强軍自移至吳淞卽由沈仲禮觀察總理營務於去冬臘杪暫息操演數天兹已於新正初七日開操矣○自强軍統領及各營員皆係借材德國每日發號施令皆須熟於德語者爲之通詞而滬上德繙譯頗難其人沈仲禮觀察因重幣招徠使之傳逹一切想日内必有應召而至願代傳宣者矣三 
[要証起解]  
　　上海縣已革舉人童迥忘控學師宣琴山廣文大憲飭上海縣將在案人証解赴松江府轉解蘇垣屢次訊鞫本報亦迭紀之矣兹悉案中尚有要証曹梅卿一名未到現由蘇州府札飭上海縣傳提解省黄愛棠大令奉札後立飭差役將曹拘獲於昨日備文起解赴蘇 
[訊結賭案]  
　　十六鋪汛捕陳金之夥趙明生卽小紹興因與建帮中人在泉漳會館塲上爭設賭臺以致互相糾衆肆毆當由建帮董事函請北局拘拿訊辦祝翼雲二尹立飭勇丁將趙明生及帮兇之張阿毛二人先後獲住解送總巡局鍾明府着一倂看管候核曾紀本報前晚明府升座提訊先據趙明生供稱曾在汛捕陳金名下爲副役並不糾人毆打此次實因廣帮中人與建帮滋事求請明察張阿毛供稱冋做乞兒並不帮兇求察明府謂爾等均非善類早經訪悉着將趙明生重責六百板枷號一個月張阿毛重責四百板枷號二十天均發犯事地方示衆並飭傳汛捕陳金至案陳府首求恩明府謂爾旣充汛捕不應用此等不法之徒爲夥本應斥革姑念一再苦求從寛免究以後如再有犯法之事定當加等治罪陳連連叩頭明府着具佶存案備查 
[蝴蝶分飛]  
　　前晚有某富商之小星裝飾華麗乘坐馬車至石中天仙戲園觀劇途中失去所帶之珍珠蝴蝶一只上嵌寳　值價　巨爲小工周富文拾得持至大馬路和泰押店押洋十元正在估看適爲包探黄四福所見以其索值太少顯係來路不明因卽止前詢問周稱　途 
 
 

Page 4

 
 
拾得黄探謂雖係拾得亦應投報捕房何得私自押錢爰卽帶回捕房未幾卽有沈姓人持照樣之蝴蝶一只投捕房報稱主母有蝴蝶一對昨晚在石路中失去一只是以報請查緝捕頭察閱之下與周所拾之物委係一對因著於十二日投公堂認領 
[私盤客棧]  
　　無錫人金某去年賃屋英界廣西路開設大吉祥客棧嗣因有事回去將店事托其友柯子仁代爲經理詎柯專事游蕩致將帳洋用罄無以彌補遂自行出面將棧盤預與人有浦東人張某不知其中底細於去臘小除夕憑中說合出洋二百元將棧盤下先付一百四十元約期於前晚在某酒肆找價立契張邀同原中在館等候未見柯來比至棧詢問始知柯於初五晚出外未歸此棧本係金姓之産現金在原籍尚未知曉大約日内亦將來申矣張始知爲柯所騙遂與原中四處找尋尚無下落恐以後不免有一番饒舌也 
[買辦送廨]  
　　漢口瑞記洋行買辦朱必達因帳目不符被洋東控告逃至上海寄居法界法讞員鄭大令日前接到湖北來電飭包探將朱拘獲等情已列昨報兹悉瑞記本係德商須由德領事就近會審故由海關道劉觀察函知英讞員屠别駕並飭鄭大令派探將朱移送到廨矣 
[水販敗露]  
　　婦人周劉氏在四馬路海天春弄内開設野雞妓院去年有楊小東携一婦人前往稱係髮妻因窮苦不能度日情願買入娼寮劉氏見婦姿首尚好因與論價當晚該婦　住居劉氏處冋之盤詰據稱係湖南人夫家姓曾母家聶姓實被拐來上海逼令稱是夫妻劉氏聞之始知楊係水販俟其來家當卽扭至英公堂請爲訊辦别駕著分别押候訊奪 
[開廠施粥]  
　　謹啓者敝堂冬季歴年開廠施粥每屆歲首停廠數日使夫役人等回家度歲食粥貧黎茅檐蔀屋無以卒歲者量給米票俾免仰屋興嗟自元旦至初十日停廠給發米票一萬張計白米二百石陸續來寠騐票給米於十一日照常開廠發粥蒙會審屠憲西門巡防局蔡蓉卿二尹各派護勇到廠彈壓庶免擁擠今將開廠施粥之期請登報章布照公鑒上海六馬路仁濟堂董事嚴信厚葉成忠楊廷杲黄宗憲等謹啓 
[鉅欵助賑]  
　　南風之薰可以解愠有虞氏五絃之琴和聲鳴盛殊令人睪然高望焉兹有南薰堂大善士俯恤時艱助京平足銀六百兩合規元六百十八兩由蔚泰厚號交來委解災區散放實惠有頒扇微和而愛物歡聲競起蘇困乏以及時春風風人勿謂今之異於古所云也上海北市絲業會館籌賑公所制施則敬子英甫謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣紀]  
　　羅彩林在滬南駕駛小船爲業前日因潮漲時失去麻繩一根後知被同　　　年撈獲因向索還原物姚之夥姚文田吳阿天二人以羅自不小心致將麻繩失去爭論之下膽敢將羅毆打羅心有不甘卽至十六鋪中局控告李蘭史二尹准辭卽飭甲勇將文田阿天拘局訊問判責文田一百板阿天責手心一百下交保了案○有營炳華者不知何許人前晚借本　大東門内周姓房屋糾人聚賭呼盧喝雉采烈興高不意被總巡鍾明府訪悉立飭局勇多名密往兠拿無奈房屋深邃門戸甚多均被各賭徒聞風免脫祗將爲首之管炳華一人獲任送局明府升堂訊鞫管供小的並不敢聚衆賭博在新歲偶然鬥牌否則亦斷不敢犯求大老爺明察明府謂姑念初犯從寛免責著具以後不山犯賭切結存案當卽斥擇 
[法界捕房紀事]  
　　漢口瑞記洋行買辦朱必達虧空鉅欵逃至申江匿跡信隆洋行之内經湖北蔡毅若觀察電致江海關道劉康　觀察轉飭法界讞員鄭景溪大令拘解湖北歸案辦理等情已紀前報兹者英領事函致公堂内閣朱牽涉洋商控案應歸該管領事起解是以大令咨照捕房由捕頭派包探送交英領事署聽候解往核辦至蔡觀察係前署漢黄德道惟從前曾總理鐵政局務昨報尚小有訛悞也○去年臘月林裕隆羅公興兩皮絲莊同控掮客厲楊山虧欠貨價銀八十餘兩鄭大令訊供之下准予交人保出在外理償至歲暮怱怱無人具保旋在押所患病大令飭送仁濟醫館療治途遇友人葉文奎述明前事央其具保出外理處明白禀覆銷案大令准之○有王金生者在護城河畔開設冷店前晚酩酊大醉不知因何與途人口角爭毆旋復扭入捕房以失去對時表金約指等物控訴捕頭見其醉態瞢騰命暫爲禁押至翌晨酒醒自知不合爰訴稱各物並未失去求卽釋歸捕頭允之 
[美捕房紀事]  
　　某氏婦蘇州産也其夫向爲某兵輪水手旅順之役其夫殁也氏隨素來相識之蔡福生附輪來滬與本邑人　海榮　　　屋外虹口老街開設烟間　以餬口近有流氓綽號小鬼阿桂者寍波産也見楊懦弱可欺將氏及烟館踞佔楊被驅逐　忿難仲於前晚據　授報捕房捕頭以其中頭緒繁多令自投英公堂喊控○滬上有種廣帮無業游民專以賭博爲生除裏虹口搭棚搖攤外又有所謂齊攤名目輪　不减於搖寳虹口武昌路一帶爲尤甚卜晝卜夜歲無間日新正以來若輩更大張旗鼓毫無顧忌事爲捕頭訪聞因於前晚密派中西包探　往兠拿當拿獲九名解入捕房押候　廨訊究○王蓮生者前曾充虹口捕房廚房細崽於去冬辭歇某晚溷入捕房竊去洋銀數十片得　尚　疑及王之所爲乃前晚王又潛入適爲包探倪順泉所見當卽獲送捕房捕頭略詰數語飭押候送廨訊究○倫兒趙宗林前晚竊取定　路楊姓家棉被一條途經包探倪順泉緝獲解入捕房押候送解訊辦○王阿寳前晚竊北河南路戚姓家衣服若干件負至中途經　探石　　巡　拘入捕房押候解送英公堂究辦○前晚有年約七八歲之女孩一口迷失在百老匯路啼哭經四百九十一號華捕　至捕房　　女　　　領回 
[金陵官報]  
　　去年十二月二十日揚屬　河隄工局候補道何福海沙漫州緝私候補道丁葆元揚州保甲局候補諸王灃統領新湘等營陳基湘管帶水師　　陳有明後營王俊南南琛兵船徐傳隆四川松潘營遊擊李祥椿海門同知王賓常州守備嚴延壽均到見○二十一　　　　　　　　　禀知同文館今日散學代衡字前營遊擊段綸品禀知　代　轅牌示上元縣丞王澤存前經調署句容懸丞現已交缷回省自應飭回本任○二十三日瀋臺公總理兩江　　　　　　　　　　　　　　　　鎭道吕海　　揚道謝元福駐蕪米釐局候補道方碩輔會辦開平礦務浙江補用道徐潤到卽辭統領　湘等營陳基湘管帶水師後營王俊南荷花　　　　　　　　　　　　分司徐紹垣均見辭欽賜翰林院檢討張光宗李文煥均辭行大通督銷候道曾辭儲材學堂候補道楊禀知考取畢知府譚嗣同由鄂催銀元冋並禀　　　　　　　　　　　　交缷署邳州回 
[邗江官報]  
　　去歲十二月二十二日正任臨與陽沈鹺尹禀辭○二十三日運　公座掣籖姜鹺尹咸達銷鹽城北閘○二十四日新委南批　　　　　　　　　　　日黄分轉學仁銷京餉委湘岸聽差 
 
 
 

Page 10

 
 
   
 
 

Page 11

 
 
[光緒二十二年十二月二十日京報全錄]  
　　宫門抄○諭旨十一道錄前○江督劉奏特叅庸妄不職之巡道請旨革職摺○將軍廷奏遵查吉林開缺副都統被叅各節　實覆陳摺○河督任奏請暫停分發摺○江撫德奏續解漕折銀兩片○十二月二十日理藩院鑾儀衞光祿寺　日○恭王等謝賞綢縀恩○克王因伊子謝賞二品頂戴恩○端王謝議叙恩○崑中堂彭壽各假滿請安○唐景崇等同鄉官謝恩○　典章　　　東瓊州府知府恩○延候續假十五日○太常寺奏派皇乾殿行禮派出鄭王○侍衞處奏派東黄寺聽經　　出海公克公○兵部奏派更换八旗值年派出克王芬車大額駙八額駙瀾公阿克丹善耆明安○又奏派查齋　　　芬　舒存信候福森布阿克丹明秀善耆色楞額○關防衙門奏初一日　大高殿大光明殿拜表端王瀅貝勒行禮○召見軍機溥頲施典　○○頭品頂戴兩江總督臣劉坤一跪　奏爲特叅庸妄不職之巡道請旨革職以昭炯戒而肅官方恭摺仰祈聖鑒事竊臣　巡道有方面之責統轄府廳州縣等官必須廉明勤愼之員方足以資表率兹查徐州道沈守謙在任數年未能認眞整頓地方土匪方斥刼殺頻仍上年十二月杪臣行抵清江該道由徐來見當以歲暮多盜卽飭令回任次日查傳該道已輕舟遠赴江寗矣臣以該道　離職守撤省　看以示薄懲乃該道於交卸前數日竟將查抄革員衞汝貴案内前署督臣押衞汝貴之總管事劉錫珍卽劉雨欽巡准朦混取保劉錫珍卽私回合肥原籍屢提不到保人劉鳳章亦復不知去向以致五萬巨欵無著該道膽大妄爲貽悞公項尤屬有　　守未便稍涉姑容相應請旨將沈守謙卽行革職以昭炯戒而肅官方除飭署除州道阮祖棠勒提劉錫珍到案嚴道歸欵外所　　叅庸妄不職道員各緣由謹會同江蘇撫臣趙舒翹恭摺具陳伏乞皇上聖鑒訓示再所遣徐州道缺江南現有應補人員應請抇　外補合倂陳明謹奏奉硃批另有旨欽此○○奴才延茂跪奏爲遵查開缺吉林副都統富爾丹被叅各節據實覆陳恭摺仰祈聖鑒事竊奴才前在黑龍江差次承准軍機大臣字寄光緒二十二年四月二十一日奉上諭有人奏副都統擅殺營勇激怒軍心請飭查辦一摺著延茂確切查明據實叅辦原摺著抄給閱看將此諭令知之欽此遵旨寄信前來奴才自赴吉沿途訪詢祗因傳聞各詞言人人殊當於到任後分飭稔知此案見聞較確各員詳查去後兹據各該員查明禀覆前來除原奏内稱富爾丹以吉林省　旗籍爲吉林副都統親友弟姪非充戈什卽派優差平時恃勢作威富爾丹不知戒勉從而袒護一節據吉林分巡道聯　禀稱副　　富爾丹　族在省當差雖不乏人尚查無恃勢作威情事奴才復查該副都統係吉林人久居省城其戚族在省當差　　　乏人　　無恃勢招搖各情應請勿庸置議至擅殺營勇奉差在街查夜車馬擁擠適副都統富　丹令戈什護送在署　身歌人　　喝令營勇驅逐游人營勇未從因而鬬毆富爾丹偏聽戈什架唆聳砌之言卽時大怒將哨官押案並將營勇鎖拿三名跪鍊壓楨刑逼供招毫無贓證誣以爲盜富爾丹親自押出斬首是時合營鼓譟而起經地方文武吕壓暫時鎭定近聞　　紛紛告退潛赴東山匪徒夥内在喀什河五常堡等處插血結盟黑賊蠢動該處久爲馬賊淵藪該副都統任用私人此次又復擅殺無辜　　　　事變將軍長順於此等重情亦延不究辦根本重地彌切隱憂各節據吉林分巡道聯　禀稱此次正法之田樹林德林均係　邊親軍營　　　　卽田洛屋該營兵册内係名田德勝與營前開設烟館之劉鳳凌販賣瓜子生理之楊發素識楊發之叔楊某在親軍中營　　　　　　　　　有事他往不在營中楊發卽頂其楊某之名與各營勇同出查街是晚初鼓副都統喚本城會全號鋪商秧歌進　演　　　　　　　均欲進署觀聽被親兵攔阻而止嗣會全號門首燃放花爆勇女混雜營藉詞彈壓將婦女坐車擁擠　　值副都統　　　　　　　人歸號向營勇禁阻營勇遂挾前嫌不服爭閙互毆微傷後楊發在會全號未走被親兵　　送經副都統提訊供認　　　　　　　並指稱營勇田樹林德林劉鳳凌等有爲盜情事至十八日飭將田樹林德林交出又派番役將劉鳳凌由營拿　　　　　　　　　福慶祿並傳發審局委員員啓章會審田樹林等均不承認搶刼重情副都統再三刑嚇始據　　　　　　　　　　　　　　　　刦吉林府屬二道嶺子張姓大水河屯宋姓等家衣物當經錄取草供由該翼長呈送前任將軍　　　　　　　　　　　　　　福慶祿員啓章等禀請差查未允長順亦遲不發令副都統震怒卽將田樹林德林劉鳳凌三名親自押　　　　　　　　　　　　水河屯並無張宋二家被刼之事取具各該處鄉地甘結存案並檢原訊局卷送查前來復據該員禀稱　　　　　　　　　　　楊發與其叔楊某現均逃匿無蹤等語此吉林道聯　查明原叅富爾丹擅殺營勇事出有因之實在情形也　前　　　　　　　勒楚　副都統全福總理邊防營務處恊領鳳判署理靖邊親軍統領文福發審局委員啓章禀稱本年正月十六日在　　　　　　係屬前哨什長劉德帶兵九名至副都統提訊夥刦斬首之三犯内有田成林卽田樹林係中哨正勇是田樹林本名田成林並無田德勝之名其德林係後哨什長均非查夜什勇留鳳凌係屬已革勇丁迨三名正法後並無名營鼓噪之事亦無紛紛告退潛赴東山匪徒夥内等情並　具當時充差之委員等甘結存案餘與聯　所禀大致相同此全福等查明原叅富爾丹激怒軍心並無實據之　在情形也奴才覆加查核開缺吉林副都統富爾丹平日辦事尚屬認眞操守亦好惟嫉惡過嚴往往失之操切如此案營勇藉名查街輒將婦女坐車擁擠囉唣且不服親兵阻止以致兵勇爭毆况有冐充營勇之楊發溷迹隊中已革營勇之劉鳳凌託身營内此等營規言堪痛恨如果當日據此治辦其誰曰不然乃該副都統並不出此輒因冐充營勇之楊發供　田樹林等有爲盜情事遂錄供定案不待將軍發令遽行正法實屬草率操切且該副都統以二品大員聽演身歌尤屬非是應如何嚴懲之處伏候聖裁奴才未敢澶擬所有遵查　缺副都統富爾丹被叅擅殺營勇激怒軍心各節或事出有因或查無實據各緣由謹恭摺據實覆陳伏乞皇上聖鑒謹奏請旨奉硃批另有旨欽此○○頭品頂戴河東河道總督臣任道鎔跪奏爲東河需次各班異常擁擠擬　暫停分發恭摺仰祈聖鑒事竊减成捐例不停各省指分需次人員愈積愈多於餉需無甚裨益於官常實有妨礙臣於本年二月蒞任東河查　候補人員同進兩班已有六十五員佐貳雜職已有二百五十餘員尚有先行到工正佐六十五員統計約三百八十餘員除大挑知縣外　係指分到工計黄運兩河囘通十三缺州同州判縣丞主簿巡檢閘官共七十五缺核　候補人數已大相懸殊河工非比地方不特人多缺少卽差委亦甚寥寥到工一二十年未經署事派差者不知凡幾徒使頻年坐困　嚴　卽如大挑一班例止借補佐貳等缺乃爲新班捐納所壓卒至碌碌無可表見終老河干殊爲可惜河工居一隅之地與行省迥殊各班如此擁擠若再接踵而來勢將無所　止若　　分發一年則將停未停之際紛紛赶辦到工與不停無異思維再四擬請將同通佐雜各班曹停分發三年以免愈形積　冀可稍事　通俟期滿後再行察酌情形奏明辦理其業已指分東河人員如在停止限内有願改指别省者並請援照定章准其免繳　省等項銀兩以示體卹所有請停東河分發緣由謹恭摺具陳伏乞皇上聖鑒訓示謹奏奉硃批吏部議奏欽此○○德壽片再江西省光緒二十二年分漕糧體察情形角難起運本色應請循舊折徵經臣據實具奏並將催完光緒二十二年分漕折銀三十萬兩分作六批札委卽用知縣張維執等先後領解赴部交收亦經臣附片奏報在案兹據督糧道劉汝翼詳現又催完光緒二十二年分漕折銀十萬兩分作兩批以五萬兩作爲第七批札委卽用知縣劉增壽以五萬兩作爲第八批札委候補通判范啓恒各領解於本年十一月十三十七等日起程查照舊制仍由湖北安徽江蘇山東直隷等省正站行走解交部庫等情前來臣覆核無異除照例分别塡發勘牌撥兵護送飭令該委員等小心管解星速遄行確探前進曁咨移部科並咨前途各督撫一體撥護以昭愼重一面嚴催赶徵續解外所有起解光緒二十二年第七第八兩批漕折銀兩緣由理合附片陳明伏乞聖鑒謹奏奉硃批戸部知道欽此 
 
 

Page 12

 
 
[光緒二十二年十二月二十一日京報全錄]  
　　宫門抄○諭旨二道錄前○缺單○江督劉奏酌保循良卓著之知府州縣摺○又奏保舉人才請送送部引見片○御史李奏災歉蠲緩錢漕仍多弊混請嚴核實履勘認眞流抵摺○御史潘奏請將丁憂起復候選各員序補章程量爲變通片○又奏表揚名節摺○將軍延奏更換防營統帶員弁片○十二月二十一日吏部翰林院值日○鄭王等盤查六庫覆命○瀾公等謝紀錄　恩○敬信等謝議叙恩○江西臬司張紹華請訓並請假一個月○寍古塔副都統雙齡請訓○陸寳忠謝授内閣學士恩○愛隆請假五日○文治續假五日○吏部奏派管理八旗官學之大臣派出徐祁○工部奏派承修武備院工程派出熙敬○召見軍機雙齡張紹　　呈上明日辰初至醇賢親王園寓金棺前行遷棺禮畢還海○十二月分缺單小京官兵部司務鮑忠瀚呈請分發知州　南　寍　昭濱　知縣廣西富川楊汝　河南偃師聞捷浙江　廬周芳松俱丁江西興國蕭鋆修墓四　興文　錫庚隆江蘇無錫吳觀樂革司獄盛京刑部魏晉卿革巡檢江蘇銅山邵光煦丁安徽建德幹樹森丁江西萬安錢應顯調興　浙江黄巖徐應辰終養直隷慶雲匡汝誥丁廣東歸善李慶霈故山西聞喜吳星堂革○○頭品頂戴兩江總督臣劉坤一跪奏爲酌保循良卓著之知府州縣以示鼓勵恭摺仰祈聖鑒事竊維國本在民吏治爲重臣比因年力衰備致於屬吏賢否疏於考察深切悚慚兹於江蘇各府州縣中擇其循良卓著者酌保數員臚陳政績仰達天聽冀邀一字之褒以爲百僚之勸查有鎭江府知府彦秀風裁嚴毅聽斷勤明吏畏民懷聲稱甚美該處華洋交涉亦復因應咸宜揚州府知府沈錫晉心地慈祥居宫謹飭整躬率屬深　輿情地方政務殷繁措施均能允當徐州府知府簷鴻謨器識深穩智慮周詳爲政寛猛兼施頗合仁育義正之道其於保甲　練尤　認眞講求通州直隷州知州汪樹堂公忠在抱才力過人辦事不尚虛文務求實濟凡有關於教養莫不推究利弊叅酌古今次第施　皆有成效奉賢縣知縣金元烺樸誠懃懇事必躬親以海濱斥鹵之區爲匪徒出没之地拊循盡善防範至嚴莠輯良安遂成藥土桃　縣知縣調署寳山縣知縣沈佺敏練安詳通達治體救災恤患起療嘘枯每遇事涉糾紛莫不辦有頭緒理繁治劇必能擅長東台　　縣湯矅書生本色善政宜民撫字有父母之劬催科無胥役之擾詰奸禁暴閭里晏然補用知縣署桃源縣知縣陳紹唐恪恭盡職　　耐勞桃源地瘠民貧事多棘手該員孜孜求治公爾忘私所立守望章程簡便易行各處取以爲法臣上年經過該縣留心訪察政　訟理民有臖言該員等在江蘇各府州縣中頗爲出色昔人有言循良之吏月計不足歲計有餘又曰居官無赫赫之功去後常令人思該員等其庶幾乎可否仰邀天恩傳旨嘉奬俾該員等益知奮勉各屬有所觀　出自鴻施逾格所有酌保循良知府州縣各緣由謹恭摺具陳伏乞皇上聖鑒訓示謹奏奉硃批另有旨欽此○○劉坤一片再查江蘇補用知州候補知縣竇鎭山　識並茂趨向亦端歴奉要差均能報稱該員自以忠義之後其父竇鳳翔亦於廣西力戰捐軀一家兩襲世職感激發奮常思爲國　效力以繼先猷又江蘇試用知縣張義澍通達治體明敏有爲且於時務留心頗能得其要領上年隨營辦事不避艱危堪資指臂之　該二員均屬肆應之才合無仰懇天恩俯准送部引見量予錄用之處恭候聖裁謹附片具陳伏乞聖鑒訓示謹奏奉　　批竇鎭山張義澍均著送部引見欽此○○江南道監察御史臣李　英跪奏爲災歉蠲緩錢漕仍多弊混請嚴飭核實履　　眞流抵以杜揑報而防侵漁事竊錢漕爲維正之供全徵不見爲多蠲緩卽形其少臂如一省錢　二三百萬兩蠲緩五分已少解　　萬兩若數省同時有災卽少解數百萬兩如果災情屬實國家深仁厚澤原不計多寡有無惟是各省報災習爲故常州　　爲　　往往揑狀上聞司院委員勘騐得受規費輒與之會銜具禀又或劣紳串同官吏包攬錢糧乘機禀報隨後以災之　　　　　　　　鄉民醵金爲壽名曰買災是已飢已溺古人以災爲憂而予取予求今人以災爲樂也迨蒙恩蠲緩頒發　　　　　　　　　　三年間後奉上諭申明定例以全年蠲免先期輸官者准其流抵次年應完正賦其蠲免定有分數先　　　　　　　　　　　　　　　如有隱匿謄黄朦混流抵各項斃端照侵盜錢糧律治罪並著以後遇有蠲免年分將此旨一倂刊　　　　　　　　　　　　　　遵無如地方官吏陽奉隂違機詐百出欺蒙影射仍行闌入私囊民間雖見謄黄咸以鄶宫已久不敢過問故　　　　　　　　　　託空言而業戸不爽毫厘並未稍沾實惠此種積習無處不然臣維田項之繁庫欵之絀實今日之大患將以生　　　　　　　　　財者除其弊弊在揑報則可取不取無以充府庫之財弊在侵漁則應與不與無以慰閭閻之望是則國家一大　　　　　　　　無可如何者也擬請旨飭令各省督撫臣轉飭　縣如有災歉就近由該管知府親往勘騐實由知府分别輕重　　　　　　　　該管道覆勘出具印結上詳不得以隨意委員會廪塞責其黄到日令各州縣將蠲某年若干緩某年若干刊入糧禀以　　　　　　係舊欠而實欠在官者除令經徵官賠繳辦理外仍令該業戸下年扣抵俟流抵後取具各村堡抵訖甘結申報本府道查該　　　　有報災不實及朦混流抵等弊卽欽遵同治年間諭旨照侵盜錢糧律治罪該上司亦不得徇庇庶國　無　　　　　　　　臣愚昧之見是否有當謹恭摺具陳伏乞皇上聖鑒謹奏○○御史潘慶瀾片　　　　　　丁憂　歴本屬以禮去官與　　開缺者不同乃服滿起服京外官則辦理兩歧京官起服後仍歸原署當差遇有應補缺出無論何項班次不能壓班先儘　服人員　補謂之收缺外官則自道府同通州縣佐雜起服後不歸原省除简放各缺仍歸請旨外餘概歸部單月銓選到班旣難而又有各頭班次壓班遂永無選缺之日教職雖在本省亦無選班可選屢經臣工條奏部議實缺知縣丁憂服滿准其於單月五　　　選一人並准其呈請分發原省但僅指知縣一途而言且知縣缺分較多尚可望選其餘道府以至佐雜教職仍無選缺之期後雖　准呈　　　而外補更無可望夫獲咎稍輕之員尚有保舉捐復兩途可期得缺乃以禮去官幾至終身廢　未免向隅皇上錫類推仁孝　　　於愼選羣僚之中時寓體恤之意况循例守禮之員尤當在所矜恤者乎擬請飭下吏部量爲變通於丁憂起服候選各員酌定　　或插班序補俾得選缺有期庶免棄材而廣登進謹附片具陳伏乞聖鑒謹奏○○山東道監察御史臣潘慶瀾跪奏爲　揚名節　維風化恭摺仰祈聖鑒事竊以民俗之厚觀感爲先　教所關廉恥尤重樹風聲以興民行全在地方官激勵表揚有以肅觀聽而成善俗查定例孝友義行之人及節孝婦女經該省督撫題請旌表禮部專行具題令地方官給銀建坊於孝弟祠石碑節孝祠總坊上題名身後設位祠中春秋致祭其在部由七品以上實缺京官取結呈請由禮部年終彚奏奉旨後行文各省原籍照例旌表等因仰見朝廷整俗化民無微不至近來風氣日薄孝友義行概不經見卽節孝經督撫題奏者大半搢紳之族有力之家其無力貧民僻處鄉隅含辛茹苦雖堅貞歴久不渝已與年例符合恒苦於吏胥需索呈請甚難間有由京官出結在部呈請者經禮部年終　奏奉旨兪允部臣自按例限行文向無遲緩乃民間竟有遲至二三年之久仍不知有部文到籍者正因不由本籍呈辦吏胥無從需索愈致積壓而地方官一無查察則此後之題名致祭　典禮其不能實力奉行更可知矣　檐嫠婦苦節半生悉浮沈湮没於吏胥之手良可矜憫查題請旌表曩由督撫學政會同具題而學政本有采風之賣擬請飭下禮部明定例章嗣後各省節孝婦女及孝友義行之民除由地方官照例呈請外其學政按試各府准各學生員具呈面請學政采訪確實會同督撫隨時題奏至經部題覆奉旨兪允由　行文各省後地方官如有積壓稽遲及玩視題名致祭諸典禮情弊卽由督撫學政查叅庶足以闡幽微而勵名節臣爲整頓風俗　　　　　見是　有當伏乞皇上聖鑒訓示謹奏奉旨已錄○○延茂片再前因整頓吉林靖邊防軍曾將改委統領管帶銜名附片陳明在案兹查靖邊各軍統領管帶或陞任告病或撤委察　續經隨時改委以資訓練所有更換統領管帶各銜名除咨報兵部外理合附片具陳開單恭呈御覽伏乞聖鑒謹奏奉硃批兵部知道單倂發欽此 
 
