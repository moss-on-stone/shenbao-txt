# 1894 - 67 - 4907502

 

Page 1

 
 
[增廣華英字典出售] [  三馬路申昌書畫室啓]  
　　增廣華英字典一書爲粤東鄺容階司馬所輯其中縷　條分便於檢閲較初印本更爲美備誠　人之寳筏度世之金針也爰付剞關以廣流傳每部訂成二本碼洋六角欲購者請至本埠三馬路申昌書畫室曁外埠申昌售申報人購取爲助此佈 
[硃印合肥相國七十賜壽圖壽言全集告成每部實價洋一元單購賜壽圖二角] [  圖書集成局代啓]  
　　合肥李傳相七旬壽辰皇太后皇上　翰頻頒珍物陳庭實爲非常之隆遇王公督撫以次陳言祝　序文聨額詩詞歌賦各體具儀京都同德堂藥局主人由都門覔得原稿　式繪圖付之硃印爲數十種　於簡端復廣搜王侯公卿府道州縣撰述不下千餘首由本局用鉛字代印　四驪六宋艷斑香色色俱足不特蔚爲大觀兼可增長學問無論士農工商皆當各置二編兹用潔白連史釘爲四本外加錦套裝潢精妙大堪悦目賞心每部收回工本洋一元不折不扣惟所印無多欲先覩爲快者譯至上海五福衖日京都同德堂藥局三馬路申昌書畫室購取此佈○此書甫成多人購取錦套赶製　及百餘部買客未曾　套乞往　　可也 
[論錫茶暢旺]  
　　客有問於余者曰中國之與泰西各國通部也事事皆爲西人佔取便宜惟有絲茶二項由中國售　西人向以此爲出口貨之大宗中國人於此乃一沾西人之利前此業絲荼者人多目之爲發洋財蓋其獲利竟有五倍十倍者至於近年以來則絲市之疲軟者已非一日前年大有轉機中國人心爲之一快至去年雖不及前年之佳然以先合划算尚稱平穩獨至茶市則年年虧折其數皆以數百萬計而中國之業此者無不大耗其本大有裹足不前之勢聞西人當漢口茶商聚集之時明知不過半月市面故意遲遲不肯開盤過磅收買明料華商不能久待自願跌價然後購之以故無一年不虧折倘華商亦能同心協力價不到本則約齊不售斯西人恐亦未必能施其壟斷之計乎余曰是不然茶業之壞華商自壞之非西人瓌之也西人來華購茶年有常例近年來以外洋亦多產茶之處故華茶之銷塲不能如前此之暢旺日本所出者多緑茶印度錫蘭等處所出者多紅茶外洋購茶紅多緑少故印度錫蘭之茶日盛則中國之銷茶日减此一定之理也昨見港報言及印度錫蘭爲英國屬地故所產之茶無論優劣一經精工泡製英商遂互相標榜推爲上品謂非他國所能及雖以華茶之色香味俱全者亦等於明珠之投暗兹聞西歴去年五月以前十二　月内各項茶葉之運至英都倫敦發售者共二百三十五兆磅其中印度所產占百分之五十一錫蘭所產者占日分之三十一中國所產者占百分之十六其餘各國所產者占百分之二則更卑卑不足道矣卽以印錫兩埠而論其中亦有衰旺之殊統計三年以來倫敦所銷印茶約增百分之七錫茶現下消流較諸三年前約多十分之五幮是言之則錫蘭之茶大有蒸蒸日上之勢如此而欲中國之銷塲仍如前此之盛烏可得哉客曰然則中國茶業之日就衰疲殆亦關乎天數不可以人力挽回者乎余曰是又不然觀於税務司以及各西人時有建言請中國整頓茶業一切詳細條陳逐項羅列早已錄在報端彼税務司爲中國所延請食中國之祿就中國之聘或不忍華商之坐失大利故竭意爲之代籌若各西人則豈眞有愛於中國之茶商哉彼其極力提揭以期華人自行振奮者蓋亦以中國之茶此時味同雞肋食之固覺不甘棄之則亦可惜也前有西國醫生曾言印茶食之有損於人此説也究亦不知其確否然中國之茶則歴年外洋暢銷絶不聞有損人之説其損人者皆其攙雜假茶之所致也華人之業茶者亦各有牌號其大字號决不肯攙和以自壞牌子惟小號家 
或新做者則未免有之然一經檢出照例科罰立法甚嚴又何敢輕於嘗試惟西人之食茶與華人異華人多喜本色西人則不喜也於是泡而製之炒而焙之搓而圓之大者如豆小者如珠而泡製焙炒之時則又先加以藥料此等茶中國之人不欲嘗也而西人則以爲美觀其印錫所產無論優劣一經精工泡製卽以爲佳可知西人之情慳矣其實則中國之茶其質厚其味淸較之印錫所產相去遠甚然本色則可辨泡製卽難辨也中國之業茶者此時倘欲竭力整頓則莫如自精其泡製西茶旣非泡製不銷則不得不從其所宜而於製炒之時格外加工必使存其本性此中所費資本並不過大而西人與中國交易旣久豈眞尚不能辨其美惡物旣美矣安有不購者哉至於求减税運則言之已不啻唇焦舌敝卒無人焉爲之奏請恩旨此則咎在官而不在商攙和劣製諸弊不去則銷塲之壞咎在華商而不在西商蓋中國茶業近年日疲卽泰西和國之以此爲業者近年以來亦未嘗不疲可知印錫之茶出產雖旺銷塲雖盛而於外洋茶商之興衰似亦不相關涉者也談次不禁爲中國茶業中人搔首　蹰不置 
[龍池柳色]  
　　太醫院院使周之楨於正月初四日因病出缺經内務府繕單請簡初九日奉旨太醫院院使員缺著莊守和補授其所遺太醫院左院判員缺著楊際和補授欽此○上元後一日賜大學士尚書御前王等進乾淸宮筵宴名曰廷臣宴先期經奏事處開列王大臣銜名於正月初八日具奏奉旨派出桌次照錄如左東邊第一桌和碩禮親王世鐸體仁閣大學士福錕第二桌協辦大學士吏部　　麟書户部尚書熙敬第三桌禮部尚書崑綱刑部尚書松溎第四桌工部尚書懷塔布理藩院尚書松森西邊第一桌喀爾喀札薩克親王那彥圖武英殿大學士額勒和布第二桌文淵閣大學士張之萬恊辦大學士吏部尚書徐桐第三桌户部尚書翁同　禮部尚書要鴻藻第四桌兵部尚書孫毓汶刑部尚書薛允升工部尚書孫家鼐○禮部爲通行事精膳司案呈准軍機大臣奉旨正月十七日二十日慈寍宮演禮所有執事人員均穿蟒袍補褂欽此相應傅知一體欽遵等因交出到部相應通行各衙門一體遵照○正月初十日十二點鐘駐京各國欽差率叅贊總譯等員諎總署拜賀新年慶邸曁内閣六部都察理藩二院滿漢堂官以禮欵待肆筵設席盡歡始散○太醫院官生特恩加賞已錄前報兹聞每月加賞銀一兩之王延慶王繼曾張萬泰周鶴齡馮盛化楊世葆忠勛等七人三日内僅在皇太后前叩頭謝恩而於皇上前並未碰頭天威震怒立飭内監將七人責二十竹竿以示懲儆○侍衛處爲知照事正月十一日奉旨朕於明日辦事後夘初二刻田乾淸宮檐前乘轎走乾淸門後左門升太和殿看視祝版禮成後仍由後左門進乾淸門還宮用膳召見大臣已初　乾淸宮檐前乘禮轎出乾淸門由後左門走中左門出太和門午門端門天安門大淸門進壇門至皇乾殿拈香閲看犧甡俎豆畢乘轎出内壇門至齋宮無量殿致齋欽此○元宵前數日阜成門外史姓花爆官作舁送新式大不花盒二三十架入城大者高一丈三四尺圓徑二丈有奇又有荷榴桃橘佛手香櫞諸花菓盆葡萄架南瓜架象駝寳瓶曁新式各樣花 
 
 

Page 2

 
 
　沿大街進西安門一人手持黃龍旗前導喝禁車馬至西苑門報明舁入海内以備皇太后元夜玩賞○正紅旗漢軍安副都統興　訂於正月十七日卯刻在地安門内雁翅樓地方挑補本管固山五個甲喇領催三缺馬甲十缺敖爾布三缺養育兵四缺已由該叩房傳知該各佐領下應挑人等務於是晨赴該處預備挑缺莫悞○侍衛處爲知照事正月十二日奉旨朕於明日寅正由齋宮乘轎走壇内至拜臺上祭禮成後仍還齋宮更衣用膳畢出壇門進大淸門關帝廟菩薩殿拈香畢進大淸門天安門端門午門太和門走中左門後左門進乾淸門還宮辦事召見大臣後出内右門隆宗門西華門進西苑門德昌門出仁曜門至豐澤園門步行至頤年殿皇太后前請安畢仍出豐澤園門乘轎進仁曜門德昌門西苑門進西華門隆宗門内右門還宮午正升乾淸宮入宗親宴欽此○工部虞衡司滿漢掌印主稿帮稿正副郎主政曁委署正稿副稿筆政各員於正月十三日淸晨衣冠抵署堂上懸一橫木厥名曰衡是晨預就衡前恭設香案司員齊集後掌　詣案前拈香行禮諸員相繼行三跪九叩禮是謂曰祭衡亦盛典也 
[外藩賜宴]  
　　正月初九日上幸紫光閣賜外藩筵宴計入宴者有蒙古王貝勒貝子公　吉等四十餘人塔布囊等二十餘人呼圖克圖達賴喇嘛呼弼勒罕等數人由理藩院帶領入宴朝鮮正副使臣伴官十人由禮部帶領入宴皇上於午正時幸紫光閣閲看善撲營官兵跳駱駝跳𩥮馬精捷營官兵對單刀對竿子樂部跑竹馬射嗎呼音律處彈箥箕唱庫們回回營官兵唱西番曲回回曲及掌儀司各項玩藝中有羊上樹一齣臺高三尺以木製成寛方相若上置靑松一株臺南有層級官兵悉作西番裝束雜奏西番音樂牽羊於臺南十數步外係全黑色小羊戴以黃繩繩結成龍頭撒手用西番語令自躡級而上至松樹下前兩足自跪昂首長鳴三聲自退至原撒處外藩之入宴者均予羊酒菓品餑餑桌張並賜尺頭雜物各視爵秩以爲等差宴畢跪領所賜各物碰頭謝恩皇上遂啓鑾還宮諸人亦由福華門退出西苑 
[裏河淤淺]  
　　漕船節節難行倉憲籌欵雇夫逐叚挑挖先將裏河五閘閘板各提去三方俾水淺易於從事○元宵佳節鐘鼓樓懸掛五色彩燈　角鈎心人工瓨妙都人士結隊觀玩幾至舉國若狂直至十二點鐘時始各散去北門内　教寺舍利塔計十三層周圍高掛紅燈光照數里亦勝觀也○張家灣浬江泗佑民觀供奉天仙聖母偶像正月十五日大開寺門任人進香禮拜是目有翠冠挾香敬惜字紙太獅少獅中旙跨鼓高轎小車竹馬童子少陵等會四方善男信女如潮擁至自晨至晚香火雲屯鞭爆之聲隆隘不恖廟會之盛鮮有過於此者矣○運糧河八汛汛官次第赴坐糧廰呈報河水於正月二十五日一律開通行見東關碼頭又有一番熱鬧矣○去冬迭次大雪爲十數年所未有今正十九日 
又大雪從天田疇普潤將來二麥何卜豐收也○年例北街衆鋪商捐資演戲欵待水火二神今届雇定寳隆和班自正月二十三日起在西海子唱演四日圍而觀者喝采聲喧兩旁看臺百餘間有障以蝦鬚簾微露光鬢影者則大家閨秀也 
[星使行期]  
　　出使英法義比大臣龔仰蘧星使正月間回籍掃墓現聞不日可抵江寍上江兩首縣接到電音已飭人陳設行轅以備星軺暫駐 
[日本火災]  
　　上月十八號午前九點鐘時日本宮崎縣那珂郡木花村民人二十餘名在村中刈草遺火積薪塲適西風甚狂延燒林木至次日九點鐘始救熄焚去官林民林共長八百餘町消防夫焚斃三名亦大災也 
[立約有成]  
　　印度與西藏通商已登前報兹悉前四五年間適西藏與錫金搆釁印度國家卽乘機派員細爲訪察一再請於中朝總署中朝乃酌派總税務司赫德君之介弟赫政赴印商立約章延擱經年迄未就緒去冬始妥爲訂示十月二十八日經中英兩國在臣在打芝陵公同畫押印度所派之員曰波中國所派之員則除赫政君外有駐藏大臣奎星垣正使煥并其副使隨員三四人由藏遵陸前往打芝陵同勷厥事旣畫押仍須聽候兩國朝廷批准施行是日兩國使臣酬酢甚歡約成後同映玉照以爲記念照中中國冠服者五爲奎星使及其副使隨員西裝者四則爲赫波二君及兩隨員彼此相間而立中爲奎星使左則赫君右則波君左次則中國副使右次則中國隨員再次則中西兩國隨員各二觀其圖像栩栩如生各有一種歡欣各悦之容藹然可親之象於此觀之亦可見中英之交好無間矣 
[德相謀國]  
　　德國前相卑司麥克與德皇詳論軍國事宜謂倘我德他日釁端一啓宜卽將馬兒因及荷蘭二國先行攻據方爲全勝之圖然斷不可侵越俄奥之界也又言啓釁之初我德宜先謀自守然後徐觀大勢可進則進可止則止方不至有躁進之虞云云可謂知己知彼成竹在胸敵狀軍情洞若觀火老成謀國洵不愧爲柱石之臣矣○又聞某日卑相與德皇共商國家大事之際言設成俄法以兵宼德若無英國連合則出兵搗法之北境以絶其進前之路如此則意國之助實無可用云云説者謂德皇之所以卑躬屈節敦請卑公者實緣俄法近來日益交親而俄德之交情卽覺日疎一日也試觀卑公秉政之日北和俄國東拒法人故能使德國高枕無憂不意今皇少年氣盛不能優禮耆臣故卑公辭職而歸自是以後法國卽逞其深謀以親俄國至今事將决裂故德皇復請卑公計議猶幸亡羊補牢尚爲未晚 
[鳩兹春泛]  
　　新正以來天氣和煖嬉春士女白袷靑衫搖曳於春光淡宕中正堪適體元宵左右氣候尤似暮春乃落燈風裏陡轉嚴寒冷氣侵肌尖風撲面廿二夜鴛鴦瓦背淅瀝聲喧翌日卽雲陰如墨狂風大作密雨狂飛永夕永朝不少停止廿五夜雪珠錯落閲兩點餘鐘始止廿六晨興卽見屋角墻陰銀裝粉琢不崇朝卽爲雨師蕩滌凈盡而料峭寒威仍不减三九光陰云○蕪湖縣王明府前因道憲晉少賀歲未便同時出外待袁觀察回轅卽於廿四日乘輪赴皖謁見各大憲並陳要公瀕行時胥吏人等咸至躉船恭送○元宵佳節風日暄妍玩燈子弟無为采烈興高龍燈馬燈以及獅象高蹺等燈每夕絡繹於途王明府恐若輩藉燈滋事十八日以後卽高懸厲禁是以好事者雖興會正豪懍於憲諭不敢輕心以掉也○保甲總辦梁若洲太守奉道憲檄委代理寍國府篆於上月廿七日買舟前進所遺無湖保甲事務卽由帮辦饒大令暫理○吳 
春農太守辦理蕪湖土藥洋務等差恤商愛民久爲中外所欽服兹因别有要公禀請大憲開去差使當蒙俯如所請改委候補知府楊慧峰太守接辦約在中和節後到差○南岸楊泗廟前某姓係候補佐雜近自某關差滿回蕪一夕有偷兒穴壁以進正在蛇行匍伏某姓蝶夢驚回急起操杖掩捕時賊已翩然逸去適有牙厘局内之剃髮匠某甲從友人處夜飮歸來黑暗中不分皂白遂致李代桃僵甲極口辯白某姓不信俄而　甲緝捕線勇某乙入視亦代甲作証某姓仍恐僞託且疑乙爲同黨乃併繫庭柱俟天明送官懲辦事聞於緝捕委員李協戎親往會唔於是某姓知已鑄成大錯急行釋縛謝過不遑斯時甲又不甘遽罷向之饒舌恊戎見事涉含糊終非善局乃挺身自許兩造限三日必將眞賊獲案涇渭自分閲日果將原賊在江口小划船中拿獲解縣訊究供稱吳其姓雲山其各新自鎭江犯案逃逸至此因川資告匱聊試空空妙手不料卽被弋獲尚求施恩王明府卽命笞臀一千板收所俟行文丹徒縣查明所犯情罪再行核辦 
[高節邁倫]  
　　淮南總局委員李仲謙分轉敭歴仕途歴有年所素性淡泊有公孫布被之風上月廿八日爲分轉六帙慶辰預飭門者凡有餽送禮物者一槪璧返如有衣冠道賀無論何人槪行擋駕雖平素往來之姻婭至是亦不得一見分轉於淸晨卽命肩輿至小金山探梅香雪海中春寒尚峭童顔鶴髮徙倚其間見者咸疑爲神仙中人 
[邗溝氣候]  
　　揚城自獻歲以來風和日麗試燈風裏氣候更覺温和嬉春士女無不融融洩共樂春臺迨燈節後卽陰晴不定或細雨如膏或尖風似剪至廿五日氣候倐轉入夜寒冷愈甚擁衾高高臥祗覺撤夜無温曉起推窓見高下樓臺已成一白盖玉龍天上已鏖戰多時殘 
 
 

Page 3

 
 
甲敗鱗猶自紛飛不已移時雨師税駕淋漓盡致遂將積絮堆鹽收拾殆盡寒威益覺凛冽街頭窮漢依然縮背聳肩瑟縮情形似較三冬尤甚云 
[潯陽雜紀]  
　　江西學憲盛大宗師於上月廿六日由省起節按臨九江府憲邵傅巖太守卽委府經歴黃藻濵叅軍充學轅文巡捕鎭憲周德泉軍門委把總秦炳玉把戎充學轅武巡捕均赴南康府恭迓文旌德化縣薛俊甫明府連日督同差役人等在貢院布置一切鵠候文旆遙臨○正月廿九日太和輪船抵埠適有撫船一艘泊近躉船載貨該輪船擬欲避讓送致船首與躉船之尾相撞輪船前桅折斷躉船跳板亦損幸當時人力齊施尚無大碍○九江電報局設在輪船招商局樓上已有年所自前歲添設夜班以來報生之輪値者夜以繼日不敢告勞上月廿九夜三點鐘有在上房服役之鄔媽因自養小孩用火烘衣偶一不愼燃及床帳經値報生黃懷寳所見大聲呼救衆人披衣齊起得以登時撲滅誠大幸也 
[嚴查匪類]  
　　兩江督憲嚴禁哥老會並安淸道友出示曉諭通衢前報已紀其事大帥誠恐若輩潛蹤無從弋獲因而諭保甲總局嚴飭城廂内外大小客棧有來歴不明之人不准收留知情容隱者筱重治罪並令甲長編立門牌是土著是客民男妇共幾口現習何業詳細載明以便逐叚稽查俾匪黨無處托足此亦正本淸源之一法也未識奉行者能認眞辦理否 
[喜溢鈴鎱]  
　　臺地日前接奉電傳恩詔謹悉邵大中丞奉命交部從優議叙又欽差帮辦全臺撫墾事務太僕寺卿林時甫星使維源因於前者山西順直各災區先後酌沛廉泉共捐銀四萬七千九百兩全活無算雖不邀奬朝廷不沒人善勅將其子候選知府監生林爾嘉賞給舉人准其一體會試又臺灣總鎭萬道生軍門因賀卲大中丞年禧駕臨臺北暫假天后宮爲行轅適逢恩詔電音至臺著與澎湖總鎭周軍門振邦一體賞用寳壽字並小卷八絲縀二件均係出自特恩一時臺屬文武印委各員聞之莫不躬赴各憲轅叩賀又適臺南府唐華之臺灣府陳仲英兩太尊亦因賀禧晉郡陳太尊則寓大稻埕公館唐太尊則與萬軍門同一行轅各官春酒往來連日衣冠薈萃車馬紛紜頗極一時之盛云 
[姑蘇耳食]  
　　蘇城胥門内三板橋附近荒地各有古樹一株大可數圍繁陰匝地老幹參天某月某夜有小本營生之甲乙二人行經樹下甲足絆於石跌仆在地乙扶掖之忽見泥中隱隱有靑蚨數枚俯身檢取愈取愈多細細剖視竟得靑蚨五十千二人不勝欣喜相與剖分而去非一跌之力不致此○呂公橋弄徐姓家有已嫁婢女某氏年逾花信貎僅中人上月下旬自夫家歸向主人叩賀新禧當蒙主人留住一日午後偶至河畔閒玩忽仰面仆地口吐白沫當經旁人扶歸甫入室卽瞠目言曰我乃上方山五聖大王之九太太也今日偶游此地大王以此婢有福特倩我爲之作伐言已敲檯拍桌吵閙不休徐慌甚焚香叩禱乞暫緩數日告知其夫婢聞之意似許可旋云口渴欲飮須持淸淨水來家人立奉 
淸茶一𦾟婢嗅之擲地叱曰此等汚穢水敢以供我耶徐命家人烹天泉送上始一吸而盡囑付再三始大聲曰速備香燭錢糧我去也言畢倒地不語逾時而醒或詢適間事則忙無所知但云見彩船一艘蕩漾波中舟中人將我拘去鎖置艙内座上有紅袍紗帽者數人至是見一珠冠之婦將我釋放我亦悵悵然不知所之忽背後一人將我推倒得卽蘇醒此時思之如夢寐耳徐卽於翼晨飭人致信其夫以後不知如何此説頗近荒 
誕姑錄之以補裨乘之關 
[猛虎入籠]  
　　九江來信云數日前有人生擒山君一頭裝入籠中此籠係以竹木製成挑至街肆求售見者以此籠不固恐其竄逸皆慄慄危懼有喜事者撩之以物虎卽咆哮作勢説者謂當其在山時百獸斂跡藜藿不採一旦入籠卽不免爲人所狎侮天下之朝九天而暮九淵者亦可作如此觀 
[方伯北上]  
　　江蘇布政使鄧小赤方伯遵旨入覲道出滬江已於前日蒞滬昨報已紀之矣兹悉方伯來滬後未入行轅卽於昨日午 
後二點鐘時乘坐緑呢大轎至金利源碼頭上新裕輪船北上本埠各官恭送如儀 
[招工未准]  
　　欽命二品頂戴升授浙江按察使司監督江南海關分巡蘇松太兵備道兼管銅務加十級記錄十次聶爲曉諭事光緖二十年正月初五日奉南洋大臣兩江總督憲劉札准總理各國事務衙門咨前准兩廣總督咨澳門地方不准各國招人久有明禁光緖十九年八月内澳門有人張貼街衢招稱巴西國招人承工由德國地打杜士輪船裝運出口請飭查禁等語查巴西招工章程本衙門未與開議該國不應遽往澳門私招華工卽各國輪船亦未便遽行裝運華工前往巴西當卽電告巴西查禁並照會德國紳大臣轉飭各口領事查禁在案兹又准總税務司函稱現聞有一二船欲於澳門載運華工出洋等語除由本衙門知照各國駐京大臣迅飭各口領事查禁外咨行轉飭各口關道查照曉 
諭等田在至本大臣承准此札關道遵照辦理等因到關奉此除函致新關税務司一體查禁並分行外合行出示曉諭此示仰商民人等一體知悉同遇各國招工出洋須奉上憲核准明文方准前往不得私自招運自示之後如有奸商串誘私載華工出洋情事一經察出定卽提案嚴究其各凛遵毋違特示 
[祖餞情殷]  
　　江海關道聶仲芳觀察履任以來於華洋交涉事宜秉公辦理西人之寓居滬上者深爲喜悦兹聞擬於觀察交卸之前恃備盛筵邀請宴飮以伸愛戴之忱云 
[返旆茸城]  
　　江南提督譚靑崖軍門松江府恩詩農太守由江寗回滬泊舟小東門外大馬頭旋於昨日解維向茸城進發 
[禮尚往來]  
　　前日係蘇松太兵備道聶促芳觀察嶽降之辰本埠官塲咸往祝嘏至昨日淸晨觀察往各處道謝並往江蘇藩憲鄧小赤方伯舟次謝步且送行旌 
[文星赴宴]  
　　江南副主考文芸閣太史來滬等情已登前報兹悉上海縣黃大令與太史誼關桑梓特於昨日設筵欵待以伸東道之情香浮蟻緑杯螺紅意興正復不淺 
[依禮相謁]  
　　前日太湖水師營統領兼營務處某軍門乘舟來滬小泊新閘西首大王廟碼頭隨卽乘輿拜客昨午本邑諸官均往答拜 
[赴津兑米]  
　　貨捐局總辦朱詵伯太守現奉上憲委往天津糧米局兑收所遺貨捐局總辦一差聞已委王太守代理云 
[委閲海塘]  
　　柘林通判張牧九别駕現奉上憲委往查阅海塘於昨日來滬聞須小作勾留然後起程 
[靈輀過滬]  
　　原任蘇州府王可莊太守以金鰲頂上人出守名郡除暴安良善政不勝枚舉不料天不永年竟於去歲殁於任所都人士咸深哀悼現由其公子等由蘇扶柩回籍道出申江泊舟滬北觀音閣馬頭擬卽換乘輪船本埠官紳咸具一束生芻親往吊奠文自海關道聶仲芳觀察以下武自提右營廖楚材叅戎以下外埠官塲如督糧道吳廣涵觀察江南副主考文芸閣太史亦皆至靈前叩奠素車曰馬一望如雲生榮死哀足以書之而無愧矣 
[催繳錢糧]  
　　昨爲黃大令諭話各鄉地保之期各地保俱各於午前齊集署前伺候大令於三點鐘時傳至案前令將上忙赶緊徵收繳案不得延宕致于比究各鄉保皆遵諭而退 
[冐牌斷結]  
　　前者英商祥茂洋行主控華商祥生及大成祥等洋貨店冐造祥茂行牌之肥皂蔡太守審問之時祥生等供由東洋販來 
 
 

Page 4

 
 
並非華商曰造太守乃移文駐紥東洋之領事官查明察辦今准大坂領事鄭君查明此項肥皂實係東洋人自造並非華商所定昨日宋通刺會同蕯副領事傳集原被覆訊以祥生等究不應販賣此貨斷令將每家存留捕房作保之洋十元共五十元罰充某醫院差善舉起案冐牌肥皂充 
公仍令具此後不再販賣切結 
[無從追究]  
　　本邑楊樹浳紡紗局創設迄今歴五六載一切皆歸商人湯遠峰承包所用女工以千百計今歲湯擬將工貲减少致前禮拜夜紛紛譁噪相約停工執事湯銘三勸以婉言始仍工作前日有女工八口又倔强不依銘三惡其冥頑立時斥去閲日忽有匿名揭帖高貼局門巡街華捕見之揭交銘三察閲銘三卽呈求襄辦局務法讞員葛同轉訊理昨日下午同轉乘馬車至軋花局飭局中所雇巡差趙阿生胡信甫至略問數語令傳八女工到案八女工同稱並不犯法何事見官且素未讀書烏能繕寫今之揭帖實不相干同轉俯首沈思無從追究時已夕陽西下軋花局設筵欵待同轉略飮數盃命駕至紡紗局小憇俄卽整轡而歸 
[法捕房發落案]  
　　昨禮拜一葛同轉蒞八仙橋捕房命提捕頭目見搶物之吳阿福陳阿三二犯至案著照原斷各笞責一百板問爾等原籍何處吳供小的係寍波人於三歲時來滬父母早亡求恩寛宥同轉著卽驅逐出境不准逗留又問陳曰胡阿壽之女孩被匪誘去爾旣與之同宿一宵必知底細陳供稱小的不知胡投案訴稱去年十二月廿三日被誘之後李阿毛言及已給與虹口白大橋崇明人阿三其兄住城内花草浜小的曾往查問適在新年重門深閉同轉命提李到案與胡質對李稱去冬十二月二十三日李將此事咨照小的同轉以訊無端倪著將李交人保出限一禮拜内隨同尋緝阿三本當遞回原籍交地保管束今姑從寛釋出限一禮拜内尋獲拐匪胡嘵嘵瀆訴同轉斥令退去○湖南某宦送家丁托生請辦監守自盜之罪葛同轉訊供之下著枷號兩月期滿責釋昨已滿期命笞責一百板押候移送上海縣請黃大老爺遞回原籍○楊金生陳阿二爭挑貨物將小船户張勝所裝之椶擠落三十五件赶卽打撈計費洋銀五元一角葛同轉調供笞責并判令禁押半月昨已滿期略加訊詰卽行釋出○陳夢金控竊取紅呢被之楊阿四葛同轉飭提到案著卽回去不准逗留如再獲案重懲不貸 
[嗷雁銘恩]  
　　順直一帶被災甚廣冬振已過春振方長不有君子其何能榖本館恊振所昨承金高氏樂助直賑洋銀一百元計惠泰莊票一紙囑解災區散放積善累仁出之巾幗尤覺難能可貴彼恒河沙數飢民孰不合十頂禮誦大慈大悲大菩薩哉又陳餘慶堂節省觀劇另賞優人移賑洋十元以行樂之貲作振飢之舉是亦當世有心人也故彚紀之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巡局瑣案]  
　　昨有滬南勤昌米店出店奚桂成肩負白米　經大南門外趙家嘴角地方突有素不相識之陳錦章等阻住去路各奮老　旋軋至老虎灶啜茗陳自稱在總捕汛當差今因打架致失皮帽一頂皮皂一條須由爾賠還奚不允又被拖至吊橋下小茶肆評理旁觀不服　知該處紳董喚地甲至將兩造送往廿三七鋪巡防局劉穆亭二尹集訊之下兩造各執一詞二尹飭地甲往查旋據覆稱皮帽等物由陳奇在　門館小麻子家明係敲詐二尹以陳係營伍中人函送提右營請辦○昨有航船舵工蔣柏王扭渡船夫羅阿隆至滬南廿三七鋪巡防局控　　口角起見被羅將頭顱擊破血流不止扭案請懲鄭厚餘二尹著自行投縣請辦○前日有並未報捐之坑砂船四艘在浦東張家浜行駛適被　局巡船所見當時扣住一面上岸報請爛泥渡巡防局派勇看管黃衡堂二尹立傳該處廿三圖地甲前往看守不得疎懈 
[英界公堂瑣案]  
　　沈金榮訴稱小的係本邑人向在某洋行當細崽現已歇業前因憤激吞烟遇救得生昨在捕房前遇相識之趙和尚　　欲吞烟害人乎小的以其不應取笑與之論説竟被毆傷頭面是以報捕拘案趙供稱小的係浦東人現在捕房當細崽與沈爲友故向説笑不敢行兇宋别駕著將趙交人保出不得再肇事端○包探何瑞福禀稱陳祥友王阿仁在路阻住婦女將乳捫搎是以拘拿送案陳供稱小的约　飮酒醉後見女郎似是野鷄流妓故摸其乳女郎卽辱駡不堪王供與相同宋别駕判令各枷號一禮拜發頭門示衆○濮胡泉訴稱小的原籍　　現在治下某土行爲夥同事某甲之子戚平洪時來玩耍昨被竊取綢馬甲一件查獲人贓交捕送案戚供稱小的亦潮州人年十六歲乞老爺法外施恩宋别駕判令責手心一百下交父母領回管束贓給濮領去○包探孔阿才禀稱昨夜小的見野鷄流妓某氏所雇女傭土陸氏沿路兠攬狎客是以拘送案下王陸氏供稱小婦人家在蘇州不敢拉客叩乞施恩宋别駕飭交人保出自行回籍不許逗留○天仙戲園管門西捕殺百度禀稱日前流氓李連生强入園中看白戲向之攔阻以致挾恨昨日途遇遭毆是以交捕送案李供稱小的係寍波人不敢毆捕　乞恩寛宋别駕飭押候備文遞解回籍○包探顧阿六禀稱蘇州人徐阿泉前因犯事送請蔡大老爺遞解回籍今又來滬是以拘案徐供稱小的係本邑浦東人曾在蘇州執役前因犯事遞至蘇省不能久留因之回滬宋别駕判令笞責一百板驅逐出境○某號華捕禀稱榮福壽持棉被質　形跡可疑問知竊自長發祥客寓是以送案請訊長發祥客寓夥某甲投案領贓榮供稱不的係無錫人流落此間飢寒交迫初犯行竊以後誓當改過自新宋别駕判令管押三日贓給甲領去○酒保王阿大訴稱陳阿根竊取酒壺當塲拘獲人贓交捕送案陳供稱小的初犯行竊尚乞施恩宋别駕判令管押三日贓給王領去○包探施富寳禀稱前者小東門外火焚後太古洋行所保某洋貨店雇車搬運焚餘之貨車夫華本兀竊取羽綢一匹半遁逃無蹤今得緝獲送案請追太古買辦陳桂益曾赴捕房辨認今未到堂華供稱小的貪小竊取自知不合惟乞老爺施恩宋别駕判令枷號一禮拜發頭門示衆贓存捕房待太古行中人具領○包探黃四福禀稱小的缉獲積竊伍馬交詰知曾竊王餘豐等九家綢布衣服及銀飾今已分别吊贓知照各失主認明解送案下王及張福仁王士章韓長貴余阿芳陳元友余啓昌王致輝袁寳元各失主均投案領贓伍供稱小的係寍波人連次犯竊自知該死以　决不敢再犯矣黃探又將伍前次案由及此次各失主所送失單呈電宋别駕判令將伍笞責二百板發捕房營押半年期滿遞解回籍起案之衣飾著各失主分别認領 
[法界捕房紀事]  
　　竊犯沈福生禁押捕房瘍生於體捕頭恐其傳染禀請葛同轉送至城内普育堂前日沈又竊取堂中病人某甲之衣服及洋銀四元隨卽逃去昨日堂董函致同轉請爲緝拿○積竊某乙屢經犯事公堂案牘幾於書不勝書前晚又在小東門外圖竊某包探見之獲送捕房捕頭命押候堂期解訊○馬夫某内由英租界控馬過洋涇浜忽與巡街捕齟齬致被拘入捕房捕頭命憮候解請讞員訊究○禮拜日有某國某船水手至公館馬路某洋貨店購取洋線忽袋中所貯洋銀五元不脛而走旁有一江北人遮遮掩掩微露賊形執而問之言　同伴某丁所竊旋丁尋獲扭送捕房在身畔搜出原贓已惟少兩元數角詰之言寄在友人處捕頭命將二人一併押候解請葛同轉究懲○縫工某戊與其友某己至某烟館橫陳一榻吐納烟雲不隄防己乘間將烟槍竊去値堂人遂扭戊入捕房捕頭令賠洋銀四元己允之隨得釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年正月二十四日京報全錄]  
　　宮門抄○諭旨三道錄前○豫撫裕奏已故升任道員功績卓著遺愛在民請宣付史館立傳並捐建專祠摺○豫撫裕奏查明欠解各物委難起運請准追價解部摺○江撫德奏撥解第五批海軍經費片○正月二十四日刑部都察院大理寺正紅旗値日無引見○嵩山假滿請安○裕德壽蔭謝署稽察備察壇廟恩○吏部奏派騐看月官派出麟中堂熙敬李端棻陳學棻汪嗚鑾敬信楊頤明桂鄭嵩齡舒恩阿克敦胡俊戴恩溥李慈銘林燦垣褚成博○召見軍機皇上明日卯正至慈寍宮等候卯正二　皇太后入座筵宴○○頭品頂戴河南巡撫奴才裕寛跪奏爲已故升任道員在豫功績卓著遺愛在民據情懇請宣付史館立傳並可否捐資建祠以彰藎績而順輿情恭摺仰祈聖鑒事竊據署固始縣知縣于又泉詳據該縣紳士湖北候補道吳元漢户部主事丁遜之等呈已故浙江按察使蒯賀蓀前署固始縣知縣在任年餘戰功政績卓然可傳德澤在民久深愛戴籲懇轉詳奏請宣付史館立傳並准建祠奉祀等情由縣取具册結詳經奴才批司核覆去後兹據藩司詳稱已故江浙按察使前署固始縣知縣蒯賀蓀由舉人議叙知縣分發河南積功由直隷州知州保至布政使銜以道員補用補授南汝光道升授浙江按察使銜溯其仕豫之初正値粤逆北竄前撫臣識其練習軍事畀以帶勇防守省城先權祥符縣篆調署固始縣事該縣與皖北接壤捻氛方熾如胡金斗等十餘股皆著名巨　分黨樹幟圖撲縣城該故員募勇請兵相機剿捕前後數十戰出奇制勝相繼擒斬危城以保地方敉安該故員以責在親民不徒以剿賊爲盡職故當軍務倥偬尤能撫循咻噢教養兼施安集流亡矜愼决獄振文教修水利緩追呼議平糶善政孔多從容展布一時輿論翕然稱頌旋以父憂去任軍務方殷前撫臣奏請留營差遣比値大股捻匪易添幅等由光山息縣撲犯光州該故員集勇堵剿力解城圍聲威日起光固一帶民情愛戴隱然恃爲長城奪情奏署光州直隷州知州其爲治一如固始越一年卸事委辦汝光防勦事宜髮捻勾結兩次圍攻固始縣城時原任山東撫臣張曜先隨該故員於固始剿賊爲所識拔方攝縣事攖城固守該故員聞報卽會合官軍率師往援内外夾擊城圍以解賊竄安徽正陽關該故員越境追剿斬馘無算搜捕角子山另股捻匪深入賊巢縛其渠魁管紹　餘黨悉平旋丁母憂前署督辦團練大臣毛昶熙重其才奏留差遣委充翼長剿辦息縣土匪捕獲首逆趙國良等悉置諸法値南汝　道出缺前撫臣以地方緊要奏請奪情署理是時信陽州一帶匪圩林立道路梗阻該故員且剿且撫捕斬首惡次第剗平驛路以通捻首陳大喜大隊撲城該故員乘夜率勇縋城出擊賊衆驚潰城賴以安服闋奏請補授在任垂十年整躬率屬除暴安良而其在固始任内剿匪安民尤爲彰明較著士民感頌不忘今據籲詞呈懇自係出於至誠詳請具奏前來奴才伏讀同治二年十一月二十四日奉上諭祁嶲藻奏弭盜安民必資循吏請分别表彰錄用一摺嗣後各省大吏務宜加意防查其有政蹟官聲遺愛在人者著奏明　付史舒編循吏列傳等因欽此近年如原任河南河陜汝道鐵珊原任歸德鎭總兵李承光均因功績卓著經奴才奏請宣付史舒　傳並蒙恩准建祠在案今該故員蒯賀蓀起家科第薦陟監司追維官轍所經光固一帶戰功事蹟至今稱道勿衰想見當日兩次奪情委署亦以捍災禦患爲一時民望所歸有非斯人不足勝任而愉快也緬往昔之敷施證今兹之愛慕洵堪垂名史策風示後夾覈與鐵珊等成案亦屬相符合無仰懇天恩俯准將已故布政使銜原任浙江按察使前河南汝光道蒯賀蓀在豫事蹟宣付史舘立傳以彰藎績而順輿情可否准其於固始縣捐資建祠之處出自鴻慈逾格非奴才所敢擅請除册結分咨國史舘禮部查照外爲此恭摺具陳伏乞皇上聖鑒訓示謹奏奉硃批另有旨欽此○○頭品頂戴河南巡撫奴才裕寛跪奏爲豫省欠解歴年黃蠟牛筋及帶辦遠年棉布採辦維艱委難起運籲懇天恩俯准追價解部以淸懸欠而重度支恭摺仰祈聖鑒事竊杳豫省每年額辦黃蠟六千斤牛筋四百四十七斤零例價運脚鋪墊共銀一千五十八兩零在地丁項下留支採買内分黃蠟一項係汝光所屬之汝陽等十一州縣承辦牛筋則南陽府屬之南昌等三縣承辦向同黃蠟隨批委解從前地方安靜物價平减按年辦解並無延緩自咸豐年間軍興以後髮捻交攻汝光一帶蹂躪尤甚物力彫殘前項蠟筋遂多積欠同治六年間前撫臣李鶴年奏請自咸豐十一年起　同治四年止欠解黃蠟牛筋槪事免辦旋經部議行令隨同每年額辦分年帶解歴前撫臣均經飭司隨時嚴加催提乃自經部議以後不但同治四年以前所欠並無帶解一年卽同治五年以後年額應辦欵多相隔二三年始能湊解一批現甫辦至光緒三年爲止此後又欠解十餘年之多較之李鶴年具奏之時益覺勢成積重推原其故各該州縣多將留支價銀當年發交行户承領而地方今昔不同承辦之處出產無多皆遠出購求例價本屬不敷近來百物昂貴再益以津貼運脚等項數尤不貲皆屬賠欵略經歲月不獨官多更　卽原領行户亦有逃亡歇絶雖按年催辦不能不責之現任而一切貼補所需在後任旣不甘代爲賠墊前任則年遠者丁叅事故早離豫省卽年分稍近亦或需次閒居力難籌措賠欵旣無所出於是卽有以數年之價湊辦一年之物者此中支節糾紛幾至無可究詰尚不能挨年辦解更何能帶辦舊欠此愈欠愈多之實在情形也若不亟籌變通整頓似此陳陳相因伊於何底此外如棉布一項每年竊利三千九百六十八匹散在開封等府州屬之祥符等四十八州縣承辦例價鋪墊銀二千七百七十六兩零不在地丁項下留支備用近年額辦之布雖經竭力催提按年起運尚有光緒三四五六七八等六年積欠示解蓋彼時正當豫省大旱奇荒以後地方疲敝機户逃　無從織辦嗣雖嚴飭分年帶解仍是有名無實良因例價不足賠補之費甚鉅閲年旣久官非本任一切爲難情形與黃蠟咎筋正是相同况復新舊併催遂皆不能兼顧伏思黃蠟等項爲壇廟祭祀及内廷等處需用均關緊要何敢妄請寛免但旣不能挨年採辦跟接批解於部庫並無實濟徒令例價虚懸何如截淸年分責令現任於當年照額辦解俾無可推諉據新授浙江撫臣廖壽豐於藩可任内議請將光緒十七年以前欠解黃蠟牛筋及光緒三四五六七八等年棉布免其採連追繳例價解部此後按年照額辦齊依限起運並據聲明光緖十三年間浙江省欠解歴年額辦架木經部議准折價解京以淸舊欠核與豫省之黃蠟等項物　情同請援案具奏前來奴才覆加體察係爲淸釐宿欠整頓將來起見合無仰懇天恩俯准將豫省欠解咸豐十一年起至同治四年止又自光緖四年起至十七年止額解黃蠟牛筋及光緖三四五六七八等年棉布槪免辦運本色如蒙俞允卽當督飭藩司將各該年例價澈底淸查勒限追繳同應解部飯銀兩一併委員解部以淸懸欠而重度支其十八年分以後之黃蠟牛筋及額辦棉布　令按年依限起運以供要需夙累旣淸無可藉口諉卸此後務令年淸年欵如再有遲延積壓卽將承辦州縣從嚴叅辦是否有當理合恭摺具陳伏乞皇上聖鑒訓示謹奏奉硃批著照所請該部知道欽此○○德馨片再查光緒十九年正月内承准總理海軍事務衙門咨光緖十九年分北洋海軍經費撥江西厘金銀三十萬兩按八成解足分批徑解北洋大臣兑收限十二月内掃數解齊等因經臣轉行遵照籌解兹據藩司方汝翼詳稱查江西省每年撥南北洋經費三十萬兩按八成飭解光緒十二年奉將前項經費改爲海軍經費計四年分共解銀二十萬兩十三年分共解銀二十四萬兩十四年分共解銀十一萬六千五百兩十五年分共解银二十一萬兩十六年分共解銀十九萬兩十七年分共解銀十九萬兩十八年分共解銀十九萬兩所有十九年分海軍經費解北洋銀二十四萬兩前已解過銀九萬兩疉於報解案内先後詳奏各在案兹查北洋待用孔殷自應竭力籌解現於司庫厘金項下籌撥銀二萬兩作爲十九年分海軍經費徑解北洋第五批銀兩於十一月二十三日動放發交新泰厚商號限四十日匯解北洋大臣直隷督臣李鴻章天津行署投兑以昭妥速並照章放給該商匯費銀二百兩等情詳請具奏前來臣覆核無異除飭續籌撥解並咨户部曁總理海軍事務衙門及北洋大臣查照外所有籌撥十九年海軍經費徑解北洋第五批銀兩交商號匯兑緣由理合附片陳明伏乞聖鑒謹奏奉硃批該衙門知道欽此 
 
 

Page 13

 
 
[光緒二十年正月二十五日京報全錄]  
　　宮門抄○諭旨五道錄前選單○河督許奏遵旨會勘永定河上下辦與督臣籌商辦法摺○黔撫崧奏叅革舉人片○正月二十五日推班○禮王等謝議叙恩○召見軍機○光绪二十年正月分選單通判雲南大理孫繩武福建舉知縣浙江桐廬周芳松江西監山東禹城楊學淵江蘇廪江西分宜張淸瀚浙江舉山東嘉祥陳麟尉浙江舉直隷慶雲夏聲喬湖南甲陜西藍田周良玉廣東甲直州判山西代州任毓萼陜西拔布理間江寗劉思德雲南監縣丞浙江鎭海許廷弼廣東監巡檢江西瑞金張壽頤安徽監典史山東鉅野顧尚楨江蘇監浙江臨海王生岐四川附江西廬陵傅訓浙江監○○頭品頂戴河東河道總督臣許振褘跪奏爲遵旨會勘永定河上下游與督臣籌商辦法恭摺上陳仰祈聖鑒事臣推事非親歴則紛淆之衆説恐屬空談勢逼至難則愚者之千慮或將有得臣以菲材未諳河務蒙皇上天恩使治東河受命數年日夜祇懼去冬復膺寵命召臣會勘永定河工感激驚惶罔知所措蒙恩召對二次指示機宜聖慈高厚碎首難酬而御史高燮曾疑臣氣餒便涉支離此皆責難之辭一意爲公顧臣目所未經何敢臆説給事中洪良品條陳數端匡臣不逮此亦關心時局恐涉迂疏而與臣集思廣益之心適相符合臣惟治病必明其受病之處除弊必審其愼弊之由而後方可得而施效可漸而獲凡事類然未聞置旁觀之論説而不爲採取者也旣知受病當籌去病之方旣知積弊當思去弊之實勢不容緩亦未聞遇人事之難爲而遂可推卸者也今永定河以無定之形出至險之工本淤墊之深窮疏濬之計幾於歲歲有患防不勝防聖主焦勞於上臣工竭蹶於下災黎何堪籌賑將竭臣觀督臣李鴻章勞思研度其惶急有百倍於諸臣者特實無一勞永逸之計耳卽臣奉命會勘黃河與永定形固不同而補救與修防理無二致此督臣不能不任其艱難微臣不能不竭其庸愚者也臣於陛辭後卽馳至天津與督臣會商當同感荷聖恩互相激厲誓　駑愚仰酬高厚凡臣所隨地隨時密爲採訪紳民僚屬多所周諮有可以稍助補苴者督臣皆以先事籌之意見相同因遂定計昔人謂宋人議禮如聚訟臣觀近人論治河亦如聚訟何也立彌河患列聖言之詳矣當時高宗純皇帝不惜帑項累載經營而又六飛巡幸逐處研求亦知數十年後殊乏良策顧聖人謙讓之成模卽後世遵循之良法今欲救弊補偏稍捍大患若不仿照先型而謂可别出巧便以濟事者亦未之前聞也臣與督臣熟商其最著成效安瀾八年者莫如道光四年一案當時各口漫决水患頻仍宣宗成皇帝特命河臣張文浩　郎程含章與督臣蔣攸銛會勘估議建設閘壩挑掘成河以分盛漲御史陳澐累疏相爭指爲有害宣廟卒從程含章蔣攸銛之議條復金門石閘又新建灰壩而後迭慶安瀾卽經道光年間偶有漫溢水卽由减水引河歸槽於民田房屋不甚衝害此前事之可師也今事歴四十年閘壩湮閉水無所分以至河壅愈高鉅險四出此病在中洪又下游海河淤塞近自通商開埠以來兩岸均有洋商修築碼頭河身東窄宣洩不及此病在海河又立彌諸水會入三岔河者有六而永定居中其下口不能自爲一路不入鳳河卽入淸河旣恐入鳳河而碍漕務勢必藉淸河爲下口淸渾合流兩相頂托下塞上壅旁溢時虞此病在下口至於永定河工修防之弊亦皆有由臣再四密查尚不至爲從前黃河浮冐侵漁特苦於無錢不能辦工耳前督臣曾國藩疏稱領欵徒存其名修工則無其事此切中河員情弊　曾國藩亦力請加撥銀兩查永定河歲定額欵九萬四千餘兩此在道光年間河務修理自可足用今自咸豐年間軍事日棘部欵難籌或撥四分之一或撥四分之二至曾國藩所請撥至四分之三李鴻章所請始能足復全額而河工之廢弛已深且同治九年以前兩岸歲防之料只辦三百餘垜今則加辦至一千三百餘垜而善後所增之數百垜卽與專在常年鑲掃禦溜尚且不敷何暇顧及挑疏此積弊之由人所共見而非加欵則不能整理者也臣與督臣查實病弊因籌補救之方約有五端敬爲我皇上陳之一曰疏下游查下游至今日誠難施工然未有旣知其難遂不爲之之理顧實非一鼓可成亦非估工能定第年年爲之自有裨益此事應歸督臣專辦或以工代賑或派兵夫帮助先其所急時爲之濬不責成效而隱有成效矣一曰保近險查險工以南上爲最而北下次之南上汛工綿長十七里大溜緊逼隄根尋常大溜衝逼亦恐難守然黃河保險全恃掃叚護掃之需非料莫濟合無仰懇皇上天恩勅下部臣每年於額欵之外加撥銀　萬兩庶幾防守有資而後可責廳汛功罪否則大險當前束手無策加數萬之費或能保守豈不愈於堵合賑救之數十萬金乎匿粗有所見理合直陳非敢偏護於工員也一曰疏中洪查永定河上下二百數十餘里中洪悉爲沙淤高與堤平若一律挑濬非千數百萬不辦然河流非處處皆險今但就有險之處挑掘中洪裁灣取直使水不至逼衝隄根而加掃護隄自可搶救此工但責廳汛可隨時隨地爲之第每年加欵四萬金而積料與疏治近險之中洪在其中矣一曰建减壩臣未抵京以前督臣已飭司道定議於蘆溝橋上半里南岸建减水大石壩一座可减水而不奪溜爲釜底抽薪之計此實仿照成規行之决定有益舍之更自無法必當就　汛以前飛速赶成爲是一曰治上游臣　督臣减壩之策是無非統籌大勢叅稽成憲恐永定河受病太深蘆溝一壩尚慮力量難勝　道光四年旣灰壩無復修金門石閘兩工並舉水始分洩河患遂爾稍紓頃有議蘆溝橋以上建瓴奔駛勢發太驟必當分設滾水壩東西斜峙以殺水之怒者復開渠引河以洩水之漲者則水道曲折紆緩不至橫溢直趨乾隆九年總河高斌曾於懷來縣境諸水匯流處修築石壩有案今應相度形勢距蘆溝以上百餘里擇地建置最爲得力此爲衆流所趨入渾河之首有兩山以約束中流闊約百餘丈水淺易淤設壩上游得分水之法則下游有容蓄之助加以蘆溝大壩河溜已洩數分而後南上北下之險工可用掃叚防禦其言不爲無見臣擬親馳該處相度再商督臣籌辦頃據司道會估蘆溝减水壩實需銀二十六萬七千四百餘兩今臣又擬於上游添壩尚亦不减十餘萬兩合無仰乞天恩飭下部臣速撥三十萬兩以應督臣急工其餘不敷銀兩再由督臣於賑捐欵内提用以救民之事動濟急之欵應蒙聖慈俞允惟是河工以得人爲先而得人究非容易臣訪聞直隷之精諳河務者莫如臬司周馥而大順廣道吳廷斌次之周馥愛惜公欵少狥情面爲受怨之所由來今欲整頓河務臣已會商督臣調派該二員前來助理以資熟手臣觀近來奔競之徒往往視河工爲利藪臣此次　勘河務誓不薦引一人以後河員失事議罰不可太輕河工合龍列保不可太多事事核實積弊當除臣與督臣再四籌思如道光四年之整理閘壩著有成效者由遵行高宗純皇帝成法今若我皇上俯允於上游添建兩壩是亦如道光年間修復金門閘灰壩之舉本法祖之盛心行補救之實政百靈効順或可仰托聖主鴻福遂有轉機臣等迂愚惶悚此外實苦無策臣於月之十一日商同督臣會勘全河適督臣公務叢雜擬略緩前往而上游建壩甚多一切待臣勘視因商督臣不必同行而委臬司周馥隨臣會勘仍隨事往返函商下游疏濬卽由督臣就近斟酌次第施行臣徧歴隄岸益知擬辦之工以早爲貴臣催臬司周馥尅日興工臣卽暫駐工次俟减壩稍有頭緖再與周馥同勘上游或籌再添一二壩先將商辦大槪情形謹會同大學士直隷總督臣李鴻章恭摺馳陳冀以上紓宸厪伏求皇上聖鑒訓示遵行再此摺係借用良鄉縣印合併聲明謹奏奉硃批另有旨欽此○○崧蕃片再據署藩司唐樹森署臬司黃元善會詳據貴陽府知府趙爾巽詳稱光緒十九年十月十一日據府民任上文呈報本月初十日伊因赶塲人多擁擠有舉人余安國誣伊擠破布襖索賠銀五兩伊用言分辯余安國不依將伊扭翻用拳亂毆經孫老二勸阻被余安國搜去身帶銀二兩八錢將伊釋放呈請訊究等情隨騐得任上文左右臂膊各有拳傷二處塡單附卷差傳余安國質訊抗違不到顯係情虚畏審查余安國現年三十歲由貴陽府學附生中式光緒癸已恩科第二十七名舉人恃符索詐逞兇已屬不安本分迨被控差傳抗不赴案尤屬目無法紀理合具文詳革等情由該司等覆轉詳請奏革前來奴才覆查屬實相應請一旨將該舉人安國斥革以便提案審辦除咨部查照外謹附片具陳伏乞聖鑒訓示謹奏奉硃批著照所請該部知道欽此 
 
 

Page 14

 
 
[光緖二十年正月二十六日京報全錄]  
　　宮門抄○諭旨三道錄前○教職單○内務府奏爲遵旨查明據實覆奏摺○工部尚書懷等奏查明據實覆奏摺○雲督王等奏請展辦賑捐一年片○黔撫松奏查閲省城營伍情形摺○正月二十六日工部鴻臚寺廂白旗値日無引見○慶王等謝賞壽物恩○敬信等各謝調授署缺恩○烏拉喜崇阿等謝原品休致恩○慶福謝候補三品京堂恩○召見軍機崇禮○光緒二十年正月分教職單正諭直隷邢台苟志仁永平山東滕縣王復祥沂洲甘肅安定汪霖寗夏浙江嘉善諸金聲紹興廣東南海張祖詒肇慶貴州威寗周重光安順鎭寗李國釗貴陽俱舉　浙江蕭山盛傳均嘉興歲訓導吉林伊通崔冠卿深州江蘇縣張同福太倉安徽懷遠倪先庚廬州河南獲嘉吳之泮光州湖南晃州金慶麟長沙廣東遂溪吳龍光廣州四川淸溪李華國成都雲南平彝高暐臨安俱舉湖北咸寗朱烜荆州歲復諭山東商河徐宗穉膠州拔夏津周鏡芙濟南東阿劉玉珣臨淸浙江壽昌沈樹鑅湖州俱廪山西黎城常瑜太原河南鎭平陳其瑞光州福建壽寗黃重光泉州俱舉河南柘城毛綸懷慶附山西陵川任奇舉絳州恩江西瑞金李尚賢建昌歲廣東信宜鄭堯棟肇慶拔復訓江蘇泰興丁立功鎭江廪河南祥符張重豪歸德增浙江嚴州陳儀亮杭州舉廣東番　劉祖蔭瓊州廪雲南賓川尚國華臨安歲○○總管内務府謹奏爲遵旨查明據實覆奏恭摺仰祈聖鑒事竊臣等承准軍機大臣字寄光緖十九年十二月初九日奉上諭有人奏書役把持勾串請飭懲辦一摺據稱户部縀疋庫樊鈞等冐領庫欵被叅有案該庫書吏均係樊姓把持朋充並無外人更換工部製造庫匠役王東屏等朦捐銜翎與工部太常寺書吏及内務府已革庫役董舒明等冐領巨欵勾串分肥等語著户部工部内務府按照原叅各節確切查明據實覆奏毋得稍涉徇隱原摺著抄給閲看將此諭令知之欽此遵旨寄信前來臣等當卽遴派司員確切查辦並飭傳董舒明詳訊旋據禀覆前來查原奏内稱户工兩部樊王吏役數十年來不但把持朋充且與工部水司太常寺書吏内務府因案被革庫役董舒明等勾串所辦縀匹綵綢金龕祭器燈隻羊毛絲繩並内廷宮殿雨搭屢經冐領巨欵夥同分肥一節除綵綢金龕祭器羊毛各欵臣衙門向不行取此項物件無從查辦至行取縀匹燈隻絲繩等項訊據董舒明供稱自光緒十五年被革後催長之缺業經補放有人伊守分居家並未干預各處公事實無勾串冐領分肥情事倘有虚揑愿甘領罪等供僅據董舒明一面之詞難以憑信復傳茶庫無品級司庫文秀皮庫燈作副司庫紹崑僉稱向來各庫公事均係自行承辦董舒明自被革後並無干預各庫公事均具不敢徇隱甘結其無勾串冐領及影射身後辦事等情尚屬可信又原奏内稱十五年十月二十二日經御史德蔭奏陳董舒明冐充二品職銜住房儼然府第並有勾串冐領情事雖經彌縫擬結在案竟敢改名捐納道員仍二品頂戴一節查前據御史德蔭奏叅各欵經臣等查明房屋不過六十間係伊祖遺之產承辦採買物料均照例價開銷調查稿案相符並無冐領情事所捐同知銜花翎呈騐執照屬實惟因伊不知檢束致招物議從重擬以斥革並將封典翎枝一併撤銷奏明擬結在案至現戴二品頂戴捐納道員各節訊據董舒明供稱因光緖十六年間順直被災伊奉母命變產助賑原不敢仰邀議叙　蒙直隷總督按照定章以所捐銀兩　數請以道員候選並花翎二品頂戴呈騐部照相符亦無改名情事臣等復行咨查吏户兩部該員各捐案是否相符旋據吏部咨覆官册内有董舒明在直隷新海防十八次捐輸請奬案内報捐道員雙月選用復捐戴花翎至該員二品頂戴之案未經赴部呈騐執照又據户部覆稱舒明由監生在直隷新海防捐輸及歴次順直賑捐並部庫各捐案内捐納道員雙月選用請加三品陞銜二品頂戴花翎經該部先後核准各在案惟該員各捐册内並未聲叙係已革庫役其捐名係舒明亦無董字各等因前來臣等查董舒明前係充當食錢糧催長差使並非庫役其董字係屬伊之姓氏所有各捐業經吏户兩部查明均屬相符尚無不合之處應請免其置議所有臣等查明原叅各欵據實覆奏緣由理合恭摺具陳伏候訓示遵行謹奏請旨○○經筵講官工部尚書臣懷塔布等跪奏爲查明據實覆奏事准軍機大臣字寄光緒十九年十二月初九日奉上諭有人奏書役把持勾串請飭懲辦一摺據稱工部製造庫匠役王東屏等朦捐銜翎冐領巨欵勾串分肥等語著工部按照原叅各節確切查明據實覆奏毋得稍涉徇隱原摺著抄給閲看將此諭令知之等因欽此遵旨封寄前來查原奏内稱工部製造庫氈作漆作匠役王東屏卽王士泰王西屏卽王珍王小屏卽王琳父子兄弟朋充把持勾串舞弊王士泰王珍身爲賤役各有捐保三品五品花翎職銜等語查臣部製造庫氈作匠頭係王希如並非王西屏漆作匠頭係王曉平並非王小屏當將該役傳到嚴加究詰據供王希如王曉平係屬兄弟籍隷順天府大興縣身父王士泰曾捐四品銜花翎役等並無捐納銜翎一面之辭殊難憑信經臣部行查户部捐納房捐册内有無該役等　名籍貫相同等因旋據户部覆稱並未聲明何年月日在何項捐輸案内報捐銜翎捐案繁多無從檢查等語是原奏旣未能指明臣部卽無憑查究且王士泰業於光緒十五年身故應毋庸議至勾串冐領一節帑項攸關亟宜澈底根究鞫問再三堅稱並無其事伏查製造庫所領縀疋絲繩等項向由户部縀疋庫關支該役有無冐領總以該庫放項有無出入爲斷如有一欵浮出卽爲冐領之欵無疑查該役係光绪十五十六兩年充補匠頭臣部卽將十五年起至十九年止存有領欵稿案檢齊開具淸單行查户部縀疋庫旋據覆稱按照原單逐欵核對均屬相符此外並無多領之處並據户部片稱傳訊縀疋庫書吏樊常星供稱充補經承甫及三月實無勾串工部吏役冐領分肥情事是原摺所叅冐領等情亦屬查無確據惟該役等旣招物議自未便稍事姑容除由臣部將王希如等革役另招妥匠接充外所有遵旨查明覆奏緣由理合恭摺具陳伏乞皇上聖鑒謹奏○○王文韶等片再據雲南布政使史念祖會同善後局司道詳稱滇省前因東昭各屬被水成災官紳捐賑詳蒙奏請援照順直賑捐章程給予奬勵於光緖十九年正月二十三日奉硃批均著户部照章核奬欽此欽遵轉行在案勸辦以來雖獲欵無多藉得略資賑濟現已札催造册專案報銷另文詳辦惟查本年夏秋雨水過多受災至四十餘州縣待賑迫切甚於上年維時正値畿輔水災籌賑不暇且以上年水患已蒙恩賞鉅欵不敢再事瀆請上糸宸厪因就本省欵項設法騰挪移緩就急竭力賑撫迭於報灾案内聲明　奏報在案兹當歲暮白物皆昂米價每百斤貴至四兩轉瞬來春靑黃不接春賑急須早爲經營悉心籌議惟有辦捐或可略資接濟擬請自光緒二十年正月爲始續辦滇賑捐輸一年由司設局刊發實收廣爲勸辦按卯詳奏核奬換發執照以示鼓勵一俟限滿卽行停止等情會詳請奏前來臣等覆加查核係屬實在情形合無仰懇天恩俯准在本省展辦賑捐一年以資撫恤出自逾格鴻慈謹合詞附片陳請伏乞聖鑒訓示謹奏奉硃批著照所請户部知道欽此○○頭品頂戴貴州巡撫奴才崧蕃跪奏爲查閲省城營伍情形恭摺仰祈聖鑒事竊照黔省撫標左右兩營曁貴陽城守營官兵每届歲暮合操一次例應由巡撫考騐具奏上年冬操情形業經奏報在案兹届冬令合操之其奴才謹於十一月初八等日親臨校塲將撫標左右兩營貴陽城守營官兵練軍及駐紥省城附近之平遠恊練軍認眞校閲合操新舊陳式步伐整齊施放連環槍砲聲勢聨貫刀矛籐牌各技進退尚皆趫捷演放砲位均有定準槍以五人爲一排各放三槍中全靶者居多亦有中一二靶者箭則每兵五矢中三四箭者拾之五六中五箭者亦不乏人弓箭槍砲均稱合式各營將弁及世職武舉等逐名考校騎射亦屬可觀當擇其技藝嫻熟之將弁兵練分别奬賞内有槍箭出衆者予以存記間有生疎者飭令習練查騐各營兵練糧數以及軍裝馬匹悉皆足額伏思黔省苗疆界連楚粤川滇爲邊郵重地省標爲各營表率武備最關緊要奴才嚴諭各營將備整頓營規承領弁兵練軍勤加簡練務使精益求精以期仰副聖主整飭戎行綏靖邊疆之至意再提標及鎭遠古州安義威寗四鎭所轄各營恊官兵已由　臣羅孝連曁各鎭總兵一體校閲合併陳明除咨部查照外謹將查閲省城營伍情形恭摺具奏伏乞皇上聖鑒謹奏奉硃　知道了欽此 
 
