# 1906 - 292 - 4912042

 

Page 1

 
 
   
 
 

Page 2

 
 
[電傳上諭]  
　　九月初九日奉上諭翰林院編修鄭沅著仍在南書房行走欽此　 
[秋操祝辭]  
　　微歟深哉。兵家之事也。風雲卷舒。於頃刻。鼓聲死。變於臾。蠭蠆有毒。愈小則愈甚。螳臂之堂。再接再厲。得其道則洪流障以一。葦。失其道則江河潰於蟻穴。此其成敗得失之故。豈痛切於剝膚。禍延於然睫。區區恃其匹夫之勇。而可以僥倖萬一者哉。三年有勇可。使知方。不敎而戰。謂之棄民。則平時訓練之功。實臨陣制勝之券矣。 
吾國海禁人大通以後。因軍政之不修。兵力之薄弱。而國際上遂受種種之挾制。失種種之利權。幾有一蹶不可復振之勢。此存亡急之秋也。扶危局而使之安。起垂亡而使之存。舍練兵將奚所從事者。今者直隷湖北河南三省新練之軍。以九月五日開始會操於彰德。南軍爲客軍。直向北京力面進攻北軍聚集彰德一帶阻遏之。陣綫延長約二百餘里。各國叅觀者約四十餘員。馬步工輜而外。其軍醫遞信號球等。一切設備。無不周密。將事之員。無不鄭重。煌煌乎壯觀。哉。不第爲吾國軍事界上惟一之盛舉。而亦萬國視綫之所注集者也。 
　　何也。列强眈眈。自庚子團變以後。屯戌兵於北京。限軍火之進口。久思力壓勢迫。使我屈伏而不能再伸。况乎東方之海軍。各國已鞏固其勢力。黄禍之謬說。報章又推波而助瀾。則當此整軍經武之際。安有不動其顧慮。滋其疑忌者。今聞叅觀員之報告。謂所操陣法。較去年尤有進步。美哉吾何幸而聞此一言雖然非我族類。其心必異。彼國人於吾國之行政。往往臨事則故爲諛辭。不移時而揶揄出之。誹議隨之矣。吾甚願三省之軍士。勿以其今日之一言爲榮。而遂挾一。侈然自是之思。宜以其向之揶揄誹議爲恥。而益堅我同仇敵愾之。志則勾踐嘗膽。期之十年孟明誓師。刻三載。吾國前途之富强。安得不於此新軍是賴焉 
　　且夫吾國軍政之腐敗亦甚矣髮逆削平之初湘淮軍以勇悍稱常。勝軍以精銳稱然人心厭亂動極思靜不久即沈沈暮氣濅弱弱濅衰。自後雖有德國操法之自强軍北洋大股之海軍無異塗飾耳目之。玩具。久已銷聲滅迹之無聞。則可於今日軍事界上。放一綫之光作。慰情之想者。惟此新練之軍耳語曰兵可百年不用。不可一日無備。又曰母恃人之不來恃我有以待之。二十世紀之國家。皆汲汲焉擴張其軍備。以趨於均勢之範圍各不相下。各不相讓。不肯有一武之。落後。不容有一國之獨强。而弱一个焉。則膛乎後矣。故今日者。不止。爲吾國存亡危急之秋。而亦五洲萬國生存競爭之日也。吾一般之。軍國民乎。磨練其盘骨。强健其軀體。堅忍其心志。蓄養其精。神人雖相迫而來前我自有備而無患。則吾未來中國關幕之勳臣。維持東亞和平之保證。安得不於此新軍是賴焉。敬爲　軍進一觴而祝曰。神州莾莾。黄海湯湯。光我華族。永世其昌。 
[本館接振貝子奏帶司員赴奉專電戌刻到初九日]  
　　北京專電云振貝子簡派東三省查辦事件奏帶司員八人初八日請訓十五起　（孔） 
[本館接官制草案核定再奏專電戌刻到初日]  
　　北京專電云釐定官制草案由編制局送政治館咨行各部院簽覆後呈慶邸孫中堂張尙書核定再行具奏（孔） 
[中意商約暫行停議之消息]  
　　初八日柏林電云意大利國已停止與中國會議商約本報約悉中意商約停議由於意國議約大臣要求開放紹興無錫二處爲商埠中國議約大臣極为駁拒彼此意見不合意國議约大臣因將此節停擱不議至商約則並未停議惟以新任德國總領事將次來滬因將議約事暫擱耳譯文匯報　 
[西報紀調查北滿洲情形]  
　　俄員之紛亂。初八日天津電云余甫由俄國太平洋各省及滿洲游歷回津查各該處俄員因歐洲俄屬不靖以致無所禀承卽　海參崴一處駐防兵數較之從前旅順口戌兵有兩倍之多共有三萬八千人砲台共有七十六所俾列摩斯克境内之軍備紛亂無定俄員彼此皆互相衝突衆情疑懼皆懷厭世之心 
　　圖門江之謠傳。日本時往來於圖門江（在高麗東南邊界）九十英里之間謠言四起屢謂日本人有敏捷之舉動以致時起虚驚　　俄人移住黑日多。自日俄戰事以來俄人之遷居於俾列摩斯克省者已有七萬三千人然其地實現甫開關耳 
　　俄國商運之狀况。由海參威運入滿洲之貨物並不充足自西八月起運麷者大都爲俄國貨物行銷於鳥蘇利地方海參崴鐵路生意甚爲活潑每年可獲利羅布十五兆元此與中國東方鐵路適相反蓋中國東方鐵路每年須虧折羅布六十兆元也黑龍江鐵路現在從事測勘人人皆盼此路速成以扶助俄國在東亞之勢力商人初以貨物在海參威及各海口銷路必暢而不料其信任太過致違始願惟尼古拉斯港則日見其興盛也 
　　俄兵無保護之能力。俄國滿洲軍隊除按照朴資茅斯條約所允許酌留者均已撤退其餘爲鐵路守兵二萬八千人又西舉利亞兵第三師團之枝隊其本營則設立於哈爾濱該處駐有步兵六隊騎兵二隊砲兵一隊鐵路兩處皆屯有重兵寛城子有馬兵一隊然盜賊仍横行無忌貿易頗受其害華人皆有震恐之情狀 
 
 

Page 3

 
 
　　哈爾濱之商情。哈爾濱情形頗爲奇異俄人之居於此處者共有七萬人於戰時曾獲大利目前貿易雖無而銀錢則甚多至該處之發達未之能信該處共有麫粉廠十八處每日能出麫粉三百萬磅戰時以之供給陸軍惟現在已停止出貨除陸軍武員外人人皆願其地之開放哈爾濱以東鐵路租界因木商皆於此交易甚爲興盛若哈爾濱以西卽無所事事矣 
　　日人管路近情。日本所管中國東方之結尾停車塲在寛城子七英里南之二十里舗（譯音）一人日本管理境内卽覺其氣象不同日本奮力前進日本人之在南滿洲者共有六萬人皆思藉鐵路以取威權惟商業仍未發達因華人皆驚魂未定也 
　　據愚見所及要而言之中國之主權宜鞏固也滿洲宜作爲萬國租界地中國稅關宜設立也使局外之國不設法改良其情形則兩敵國之仇恨將日深而滿洲恐不免爲波蘭之續矣譯字林報 
[西報紀秋操事畢大宴會情形]  
　　初八日彰德府電云今早舉行觀兵典禮天氣甚佳両軍將校兵士一萬六千人列隊于袁督鐵大臣之前統計預操之軍隊共有將校一千三百員兵士二萬六千人兩大臣巡閱旣畢卽在大棚内設席請西賓華官宴會下午兩大臣命駕往師範學堂答拜西賓各西賓自抵彰德府即寄居于師範學堂供應極其周備譯字林報　 
[總紀南北軍在彰德會操情形河南]  
　　彰德秋操于九月初二日始在府城開設閱兵處初五日爲會操之第一日乃南北兩軍馬隊主方軍之大衝擊也初六日爲會操之第二日乃南北兩軍步隊主力軍之遭遇戰也初七日爲會操之第三日乃南北軍一防一攻之大戰也初八日爲舉行閱兵式之期南北兩軍列營對閱兵大臣致敬並舉行大宴饗 
　　此次秋操各省來觀之員極多較之去年尤盛其中如慶親王之二世子肅親王之大世子及毓月華侍郎等均來隨觀聞毓係奏請云接待各省隨觀觀員自九月初三日起至九月初八止由内賓接待司供給住房及伙食外賓則由外賓接待司供給此數日間各省隨觀員皆紛紛到彰德均暫目行借寓客棧故火車棧旁之客棧甚多皆有人滿之患　 
　　閱兵大臣行轅在縣西頭貢院中央審判官及總參議處均在鐵獅子口大公館北軍審判官在倉口南軍審判官在大寺前内賓接待司在鐵獅子口附近于中央審判官外賓接待司在玉輅街内賓館在火車站旁各客棧外賓館在中學堂大宴會塲在關帝廟附近綜理司在局口傳達司在小顔巷高等小學堂遞運司在彰德府署附近 
　　外國報館特派員均歸入外賓接待中接待中國報館特派員則另有報館接待處不在内外賓内爲傳達司所照料其電報信件均須由傳達司検閱恐有錯誤也 
　　此次秋操南軍主攻北軍主守南軍之主力軍由楊子江岸分江蘇安徽兩道北進其一枝隊利用京漢鐵路侵入河南北軍則聚兵山東故南軍第三軍之任務在脅進威敵以妨害其聚兵并求參與本戰而北軍第四軍之任務在擊退敵軍于黄河以南（日） 
[政治館最近消息京師]  
　　吏部改換四司名目吏部現已議定將稽勛驗封兩司歸併爲一原有文選一司劃分爲二一專管銓選事宜一專管分發驗看等事 
　　候選知縣一概分發到省候選知縣一班卽行甄别擇其才貝優長者一概分發到省歸督撫請補其佐貳雜職仍畱部選不日卽須實行 
　　道府擬一律改稱推官裁撤道府屢經議及近又會議不裁道府一律改爲推官草案亦經議定其知縣仍均改爲五品惟分上中下三等云 
　　政治館將設立編書處政治館昨經考察政治大臣交到東西洋各種法律官制圖書以便將來編纂聞該館不日即須設立編書處委派各員繙譯編輯矣（友） 
[政府電查参議憲政人員履歷南京]  
　　江督近接政府來電謂各省保送叅議憲政道員銜名本處業經登册務請迅將各該員履歷詳細造册聲復以憑查核如有才堪内用者擬特予升階奏請内用等語玉帥准咨飭各該員遵照辦理矣（甲） 
[言官對於改訂官制之意見北京]  
　　京官官制將於日内宣布惟各御史仍有以成法不可妄更爲言者摺上皆留中（吕） 
[提議重整海軍須俟新江督查覆京師]  
　　日昨某議政大臣提議整頓海軍擬仍以光緖十四年八月二十五日醇賢親王議奏海軍章程舉辦内容如何改良須俟端午帥抵南洋詳細調查覆電後再行議奏云（盈） 
[王侍御封奏三事續聞京帥]  
　　日前王御步瀛遞封奏三件一爲條陳商部應辦事宜以維商務一爲商部現在所辦各事漸就腐敗請嚴飭加意整頓一爲奏叅楊京卿杏城十餘欵請飭江蘇督撫查辦均經奉旨商部知道惟所叅楊京卿各節以多不實在故未交督撫詳查（交） 
　　按此則已見初五日本報專電惟所指之事略有不同蓋係另一訪員所發者 
[奏陳敎育普及宜先籌經費京師]  
　　孫中堂日前摺奏稱近日學堂雖設而經費不足不能普遍宜設法籌備的欵以求人皆知學（日） 
[學部派員敎育南洋華僑北京]  
　　南洋各島華　　僑敎育事宜學部决計派員前往興辦已電囑廣東于學使轉飭在籍内閣侍讀梁慶桂來京擬卽令其出洋辦理（吕） 
[紀張殿撰與繆太史函議興學事江寗]  
　　貢院變價改建江南高等學堂議久不决其不决之故則因寗蘇皖 
 
 

Page 4

 
 
三省紳士均以學額之多寡斷斷相爭也日昨蘇紳張季直殿撰有致江寗府屬學務公所一函大旨以寗蘇人對於此事宜亟籌學費母固爭學額致傷感情又言擬籌欵自辦蘇寕高等學堂卽以南菁學堂及學政衛門改作校舍並擬就寕省設立法農兩學堂在蘇省設立工醫兩學堂俟端午帥來寗當卽呈請具奏以上各節均與江南高等學堂總敎習繆筱珊太史函商再四草稿已具囑公所正副會長逕向太史妥議决可（盈） 
[蘇州陸軍統帶劉錫鈞王金海上蘇撫禀（爲請飭各營各學堂蓄留髮辫事]  
　　竊本年八月十一日奉督練公所兵備處總辦杜札開據蒐討科副科長羅祖筠禀稱治軍之道首在外觀外觀旣整精神自振從未有形或糅雜而精神活潑者此可斷言者也蓋軍人者神聖不可侵犯其價値在一般社會之上其品格態度尤應使人於威畏之中而寓敬愛之意庶軍容可期嚴整軍事可近完全蘇省改編新軍業經有日其操練之有無進步學術之能否領受姑不要論第就其服裝上而言有内著軍服而外著長衫者有著軍服而戴草帽且拖辫　後者種種腐敗現象不一而足兵土如此官長弗禁不惟不禁身且與焉官長如此遑論兵士形式未具夫何精神之可言應申請憲台通飭各營官弁督同兵士遵照定章無論在營出外均須服裝齊整以歸劃一而壯觀瞻一面嚴禁冒穿軍服以免混淆是否有當謹具摺恭請鈞裁等情據此查冒穿軍服前經出示嚴禁在案至軍隊以外觀爲要點若不整齊劃一殊不足以壯觀瞻而肅軍容據禀前情除分行外札飭分行各營一體遵照母違等因奉此伏查該副科長所禀如内著軍服外著長衫曁冒著軍服均請一律嚴禁以歸劃一各等情悉爲整頓軍容完全軍事起見所禀不爲無識惟謂著軍服戴草帽拖髮辫爲腐敗現象未免不識大體查陸軍定制盤辫拖辫向分兩式凡遇指揮軍隊時無論官級大小皆盤髮辫於帽内所以昭劃一而示利便也凡遇禀見長官曁會議軍事時無論官級大小皆著頂翎大帽拖髮辫於帽外卽尋常不入軍隊身着軍服亦拖髮辫於外所以遵王制而存國體也且髮辫一事歷二百餘年矣中國之所以爲中國中民之所以爲中民其區别胥賴乎是豈得遽行弁棄自外於父母之邦雖外間紛紛議去以歸簡易亦宜俟明奉上諭再行剪薙若不俟有明文何異抗違國法統帶等奉調來蘇往往因公人街路經閶胥門一帶見各標營兵官各學堂敎員學　曁浮華子弟有頭去髮辫身著洋服項圍洋領手執小棍遊行於市廛之上竟與洋人無異而莫辨爲何國之人者甚有時在盛夏而著洋人冬季所戴毡帽致爲洋人所竊笑而彼且洋洋得意者種種怪象不一而足實於國體大有玷辱我帥憲爲蘇省父母蘇省人卽帥憲子民統帶等渥荷栽培感恩難報偶有所見抑何敢辭越分言事之咎而緘默不言茲於八月初一日奉到帥憲禁新奇以遵功令一札曷勝懽佩應再請分飭督練公所曁各標營各學堂凡髮辫之已經薙去者令其蓄留未薙者不准再薙實於風俗人心不無裨益統帶等爲遵崇王制上存國體起見因不揣冒昧據實上陳所有擬請蓄留髮辫曁軍官禀事應著頂翎大帽各緣由申請鑒禀訓示 
　　蘇撫陳批查新軍穿著軍服指揮軍隊及禀見長官本有劃一辦法自應遵照陸軍定制辦理至近來省城各標營兵官各學堂敎員學生及浮華子弟往往效襲洋裝剪薙髮辫不倫不類殊失體制所請分飭凡已經薙髮者令其蓄留未薙者不准再薙係爲整飭風俗起見應准照行仰候札飭督練公所學務處司道一體遵照諭禁具報此批（永） 
[蘇撫巡視太湖之原因蘇州]  
　　蘇撫巡視太湖已紀前報聞此次出巡之故係因近接軍機處電傳　逆黨孫汶有潛入内地沿江等處勾結匪類意圖起事奉旨著沿江各督撫　密查拿不得視爲尋常文件通行了事等語蘇撫以太湖遼　向爲梟盜淵藪恐有該黨潛藏暗結内匪爲患大局故擬周歷各處密爲訪察並順便考察太湖形勢以便派兵擇要駐紥嚴密防緝（仙） 
[日本風災]  
　　初八日東京電云禮拜云禮拜二大風雨自長崎駛來之採珠　船二百五十艘自鹿見鳥駛來之採珠漁船十九艘捕拿　魚漁船十八艘皆不知下落 
[日本更調官員]  
　　初八日東京電云紐約銀行家史脫勞斯君已奉簡充工商部大臣前經海軍部大臣蒲納巴脫改充檢事長前任郵政司長柯脫岳充財政部大臣 
[衛生檢查員開釋]  
　　初八日香港電云衛生檢查員華德因華受賄被控已由香港按察司提審訊明開釋 
[美人並不歧視日人]  
　　初八東京電云日本領事行文舊金山美官詰問後美官置不理日本領事因照會美政府今日東京政府已接得覆文内開舊金山美人排斥日本人實係地方之事美政府直待接得駐日美公使賴脫電信始知其事美政府對于日本孩童入校一端初無岐視之意也 
[法國擬購回鐵路]  
　　初八日東京電云法國新任首相克來明索擬將全國鐵路由國家購回並將石腦油及酒精兩項歸國家專賣 
[奥相宣明外部辭職之意見]  
　　初八日倫敦電云奥國首相宣言外部大臣高羅初斯基約遑一已之意而辭職則匈加利政府以後將施其權力於奥國對付各國之政策至大臣之更調與外交政策初無關係因奥政府仍以德意奥三國聯盟爲立國之本也譯字林報 
[奥國新簡陸軍部大臣]  
　　初八日柏林電云奥斯馬加匈加利兩國之陸軍部大臣畢利溪已辭職遺缺奥國保衛國家大臣史霍訥溪補授　　　 
[奥國更調外部大臣]  
　　初八日柏林電云奥國愛倫塞爾男爵奉命簡充外部大臣後德人聞之頗爲欣慰人皆以愛倫塞爾男爵爲極贊成三國聯盟者且該男爵曾充駐俄公使故與俄國辦理交涉亦已閱歷有素矣 
[日俄會議商約近聞]  
　　初九日倫敦電云日俄會議商約俄外部現正將日本所擬約稿詳細核議初八日柏林電云日俄商約仍在俄京會議 
[美國官員營私舞弊]  
　　初八日柏林電云美國福斯偉那省官庫查缺公款美金六百萬元 
[俄相辭職之說不確]  
　　初八日柏林電云俄國首相　徒來賓辭職之說實屬不確譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[彚志歡迎拒約志士出獄電文廣州]  
　　八月念九日總商會接到旅美華僑匯銀歡迎馬潘夏三君出獄電文茲照列於下馬潘夏三君鑒公等因拒苛約被逮旅美同胞當甚憂僨奈愛莫能助負議懷慙至今經年聞釋喜慰惟公等受盡困苦苛约仍無删改之議設無維持終被苛刻奈何付銀千五百員仰各晒納五百藉表歡迎拒約總會又安懷學堂電云廣濟拒約會轉馬潘夏偉人出獄歡躍無旣拒約前途君等是賴萬歲安懷校長鍾芬廷敎員丁湘田率全體學生上又香港志學學校電云廣濟拒約會轉馬潘夏偉人出獄謹電歡迎香港志學學校上又强種社電云廣濟醫院達馬潘夏君鑒欣聞出獄預祝前途香港强種社歡迎又香港報界電云廣濟醫院内拒約會轉馬潘夏三君欣聞出獄無任慰慕謹電歡迎并祝前途萬歲港華字中國公益少年東方報上（　） 
[紀蘇垣陸軍第一標情形]  
　　蘇省新編常備陸軍両標當時所定餉章較原定營制略爲減少日前第一標隊官及各兵士公禀求請加增餉數即由第一標統領劉錫鈞轉禀已奉撫憲核准除標統管帶不加外其餘隊官以下均准加增照練兵處禀定餉章數目發給　轉飭各營遵照矣第一標統領劉錫鈞係由北洋咨調來蘇到差後因一標營房地甚底漥時有積水恐弁兵易受潮濕致染疾病隨卽督飭各弁兵設法開拭濠口以泄營内之水又因近日二標征兵每逢禮拜日放假出外閒遊往往打架閙事恐與一標之兵濕雜不分致有誤認等事特議定嗣後一標各營改爲禮拜一放假凡各兵士外出心派弁目帶領限定時刻回營以免在外滋生事端（永） 
[陜藩懲儆向丁役索賄之委員陜西]  
　　陜省警務學堂收支委員覃崇玉因與僕人狼狽爲奸婪索雇役錢文邇爲監督查知面禀陜藩樊增祥立將差使撤去并懸牌示云照得辦理新政先除積弊本司向來持論如此吾中國之所以不競曰情面曰賄賂曰丁役婪索舞弊曰官員縱丁漁利暗地分肥事犯又庇縱之只此數端而天下事不可問矣頃者開辦巡警學堂堂中例有執事人役如茶房長班之類監督劉令事煩責重此等雇募之事悉　之於收支委員覃州判崇玉開堂匝月雇募都齊而外間一片風　謂所有人役非錢不能入選劉監督聞之深爲憤詫於二十三日傳齊執事人等當面考驗見有油滑疲惰者立即斥去有一長班云旣不用我須還我四吊錢劉令問錢交誰手曰交茶房及問茶房曰交趙姓趙乃覃之長隨也及按名訊問則凡入堂者以四串錢賄趙姓悉由茶房過付當問覃崇玉趙姓何在則曰二十一日令其回川接眷矣劉令當將茶房送縣待質令崇玉速追趙姓回省崇玉亦漫應之昨經劉令面禀前來查吾陜新政畢興無一事不　除惡習今巡警學堂事纔經始先開婪索之風深爲全堂之玷在趙姓　養齷齪得贓誠不足奇然試問用之者誰也信之者誰也崇玉雇用人役自家具有眼耳須視其人合格與否然後錄用何以趙姓得錢四串崇玉卽不問好歹一槪全收謂非主僕勾串婪贓其誰肯信又况募人役在六月下旬趙姓得錢　七月初間外間物議沸騰兩旬有餘覃崇玉非聾非瞽豈人皆有覺而已獨無聞旣聞之卽應自行查究乃劉令於二十三日究出買充各情而趙姓適於前兩日奉差接眷謂非覃崇玉見事不諧故意縱逃滅口又誰肯信况趙姓回川與否僅憑崇玉口說或二十三日仍在寓中亦未可定今則縱逃無跡矣所雇各役不過六七人每人四吊不過二十餘吊主僕均分崇玉能得幾何乃倚一奴僕而甘心狼狽其形骸婪此微贓而不惜犧牲其官職此等無知無識無恥無用　徒何堪造就覃崇玉應卽撤去收支差使並移商臬司撤去警務局文案差使仍由本司詳請停　五年所有學堂人役由賄買而得者一併斥逐出堂錢由覃崇玉賠還以爲遇事求財視丁如父者戒劉監督至公無私深與鄙性相合不勝嘉賞惟代覃崇玉乞恩未能免俗耳此示（霸） 
[續宿遷縣黄在福上各憲籌賑條陳]  
　　一擬先行分别辦理平糶平賣也查宿邑存倉積榖僅有雜糧二千六百餕石發典生息錢一萬一千千文又出借銅元局收回本利高梁出陳價値以及近年帶捐錢文共計存庫一萬三千二百四十餘千共計二萬四千二百四十餘千文已由萬　先經遵飭在於存庫項下提錢六千千文發給倉董具領並發護照前赴皖省購辦糧食現在尙未運回其餘向分五鄉亦經每鄉發錢八百千文令其分辦知縣到任接見五鄉董事僉　所發積榖公款爲數太少常以積榖係屬備荒而設本由五鄉帶　現在辦理平　事　事　仍　　還自應即將存典生息錢文悉數禀請給諭提取運同所發共計一萬五千千　均　分發五鄉以期周轉其餘所發倉董辦糧與存庫之款及有倉糧右即　　内　　平　隨時酌量挹注以偏免枯此外連日傳集殷富紳商勸論各自集股並發給護照分道購糧各歸各鄉平買平賣不准高抬圖利亦不便使有折耗致阻　起如愿還價行善由縣禀請嘉奬總期川流周轉源源接濟惟查所　道　護照係爲本省免　備用宿民向係麥食兼飱雜糧高寳下河一帶均係產米之區且聞糧價亦貴雜糧　食湏赴　連山東安徽邊境採辦非特厘不能免且恐遏不放行並經稱悉本境洋米通行其銀價較諸徐屬地方每兩　至二　餘文虧耗之多誰願肩任採買之事孰肯　承如載銅元而行又復禁止入境惟有　乞提憲就近發給護照會同督撫憲　明東皖兩省轉飭毗連江省各屬凡遇執　前項護照運載銅元前赴兩省邊境採買　一律咨請免厘如果不能務請准將銅元暫行變通弛禁允許專買糧食使用此外仍在禁例並請將局照所購糧石放行出境不得留難遏糴仍俟糧價稍平之後　　照　禁止（未完） 
[岑撫蒞湘消息長沙]  
　　湘省官塲接岑撫電信已於八月二十九日抵湘境之洪江地方大約重陽前後可以到省云（時） 
[端午帥電調長沙日報主筆赴京長沙]  
　　長沙日報館總主筆沈習之於日前接奉端午帥由京來電謂請卽日入京因午帥啟節赴寗後尙有應辦事件囑與其弟端仲綱部郎幇同籌議現沈君定於初十日啟行北上（時） 
[新任關道注重開埠事宜湖南]  
　　新授湖南岳常灃道石觀察廷棟前日到常卽往謁署任周鏡如觀察詳詢常德開埠一切始末及委員會勘扞定地段各情形極爲周到聞觀察尙须晉省面謁湘撫禀商一切並擬往謁鄂督請示開埠事宜（時） 
[參將出洋考察軍事長沙]  
　　湘省搬標左營補用叅將汪炳禮現擬自備資斧往東洋考察軍事已禀准湘撫　　　送矣（時） 
 
 

Page 10

 
 
[贛省銅圓定期停鑄江西]  
　　贑省銅圓廠上年奉部咨行停鑄當因存銅尙多廢棄可惜咨復暫予緩停現在此項餘銅將次鑄罄議定九月底實行停鑄至改鑄銀圓銀角一事刻下尙　定議　 
[湘省停鑄銅元長沙]  
　　湖南新舊兩銅元局現歸湖北　辦已於本月爾　　起一律停鑄（旦） 
[贛撫批改建學堂辦法江西]  
　　署理九江道汪頡旬觀察現擬將高等學堂基地改造陸軍小學堂並將贛省貢院改　高等學堂已倩日本工學士岡畸平三郎繪圖貼說禀奉贛撫批示　查永和門内地址係購爲建造高等學堂之用由前司派員將四面圍牆建築完竣上年復據該前司呈報札委馬令獻廷監修工程並先後放給銀一萬四千兩各在案茲該道申稱該堂限於地基諸多缺畧擬就此項地址按照部頒圖式建造陸軍小學堂而以貢院基宇改建高等學堂等情查陸軍小學堂爲軍事敎育初基所有訪堂一切建築規模必悉照部章頒發成式始足以振精神而資劃一永和門地基旣經該道考察足敷建造自應如禀撥給至高等學堂爲闔省士子研究學術之所現在豫章書院湫溢潮溼有礙衛生改建新校更屬刻不容緩貢院基宇寛廠且又僻靜以之改建高等學堂亦屬相宜仰布政司會同學務處迅籌的款尅期興辦仍移高等學堂曁陸軍小學堂知照此繳丹 
[寗郡中學公舉監督安徽]  
　　寗國府中學堂干本年七月二十七日開學由府委前太邑敎諭周廣文爲監督奈全堂學生不允公認遂於前日遍發傳　邀同合郡學界禀請嵩太守將周辭退另舉江奐庄太史補充現太守已准如所請延聘江太史來郡矣（起） 
[巡警局創收烟燈捐蕪湖]  
　　蕪湖巡警局自黄潤九觀察接辦後創建局所購　新槍添製軍服改定區叚所需用費已　　庄欵至萬　金之多現因支　萬分無能彌補已禀准皖撫創烟館燈捐分上中下三　上等每榻錢三十文中等二十文下等十文刻　派委經收聞每日可收捐錢六七十千之譜亚又議收樂户　捐每榻每月洋二元亦派委淸查造册不日卽須實　矣（門） 
[杭府酌撥倉榖發商碾糶杭州]  
　　杭垣粮食向賴客米接濟近因各處多被水災來源不旺以致米價迭漲民心惶惶杭楊太守因會商紳董酌撥倉榖三四萬石准由米商承領碾礱出以維民食並出示曉諭飭令居民人等勿得鬨聚爭糴致有匪徒從而生事云（荷） 
來函 
[商會經收淮徐等水灾賑款第三次淸單]  
　　恩訓氏捐助洋一百元會餘錢莊蔡雨嚴翁送來補過子洋二百元斌華講報社會計員楊志英翁以其先人福　公五虞懺悔之費並賻儀等共計五十元移助灾賑由上海裕泰成繡莊遞到足見楊君價孝思不匱也合行登報以揚諸善士之仁風 
[今日尙有本埠及各省新聞均列入第三張閱者注意]  
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[瑞金縣勒交鍾楊兩姓閙事要犯江西]  
　　瑞金縣鍾楊兩姓糾衆滋事已紀前報茲該縣孫大令勒令該紳交出要犯鍾國果鍾國鳳二名並將要犯鍾章品之胞兄鍾章煥先行拘案押交所有在逃各首要現又懸賞購線會營訪緝一面並勒令各犯族迅速交出業已將獲犯訊供各情形申報贛撫察核矣（兵） 
[南陵盜案二則蕪湖]  
　　南陵縣東門口同豫十店於八月三十晚被盜搶去洋八百元首飾一盒及洋藥衣服等物并刀傷事主之胞姊及店夥頭面當夜卽報官履勘○淸弋江保甲局亦于是夜被盜搶去軍裝隨即打破某典墻壁入内搶劫失贜頗巨翌日亦禀縣勘驗（九） 
[上海官事]  
　　委辦五厙釐局候補知府童寳善洋務委員蔣有椿安徽補用知縣傅重珪候補道嚴義陵甘肅採辦軍裝委員郭世選張國棻候補府經歷程楚雄候選從九葛維楨太陽廟保甲局員沈祺年等昨日均先後到道分别拜會禀見○新委查驗委員四川補用知州曾慶勳禀請銷假（宜） 
[讞員請假]  
　　法租界會審員陳楚生明　因事赴蘇禀謁上憲遂於昨日飭丁詣道轅請假三天下午旋即動身（深） 
[上海道提右營會銜示文（爲飭派警軍站濠巡邏事）]  
　　爲出示曉諭事照得提右營所轄城壕地面周圍九里之遙因年來商務日繁行旅益衆原派巡警軍往來偵察人數較少殊嫌地廣兵單未足以資捍衛且老北門至小東門及老北門至四明公所迤南對岸一帶均緊臨法界宵小伺隙而動尤有此拿彼竄之虞茲本道本叅府會同籌商就巡警軍中再挑選强壯者多名於本月初五日起查照警章派令站壕認眞巡邏分班輪替畫夜不息風雨無間遇有形迹可疑來歷不明之人務必嚴加盤詰或有匪徒拆梢打降攔路搶奪更當併力兜拿隨時解送來轅聽候發縣訊究所派巡勇如有違章需索詐擾情事一經察出或被告發定予革懲不貸總期保全治安地方日臻繁盛合行會銜出示曉諭爲此示仰軍民人等一體知悉其各遵照母違切切特示（宜） 
[上海縣告示（爲滬嘉鐵路購地事）]  
　　爲出示曉諭事奉關道憲瑞札開本年八月十二日淮江蘇商辦鐵路公司王張移開蘇省鐵路滬嘉一線由上海取道松江以達於浙查鐵路佔地甚廣所經上海華亭婁縣靑浦各縣凡路工所需之地自應遵照部定章程分爲數等聽公司平價購買（中略）等因到縣奉此除分諭稅承及各册書遵辦外合行出示曉諭爲此示仰各該業户人等一體知悉凡路綫所經地内如有民間轉相買賣辦粮過户槪不給發印契須俟公司購買齊全再行照常交易以免受虧倘有奸商圖得善價預購轉售朦混倒塡察出定予究治其各凛遵母違切切特示（宜） 
[道批二則]  
　　顧仁傑禀批張仁庠平時品學若何所設六灶鎭持正學堂能否寔事求是所需經費從何取資有無勒捐肥已情事來禀指控各節是否屬實仰南匯縣秉公確查據實是覆母稍徇延切切○盧榮禀批四川冕寗縣礦務商股旣給有票摺爲憑迨併歸官辦之　自必另有章程所有該令經手各股作何辦理徐麟光有無侵蝕情事仰會審委員查明住址傳訊確實具覆察奪 
[批斥吊橋左角建屋事]  
　　前日陸春亭周星田等具禀總工程局擬在老北門外西吊橋左角搭蓋棚房昨奉批示云查沿城濠任意搭盖房屋本失體制本局現在整頓路政凡城濠原有之屋尙須飭令逐漸拆除訪商等所請在老北門外西吊橋左角搭盖棚房一節於河道路政均有窒碍萬難照准此批（尺） 
[删改禁止幼妓章程]  
　　公共公廨關司馬照會英美德三國副領事畧謂案照租界内禁止幼妓業經舉辦有案茲接濟良所華董沈仲禮觀察來函并附禁止幼妓章程現又略　删改照錄祈送貴副領事查閱迅速見復以憑出示諭禁爲荷順頌日祉 
　　附抄禁止幼妓辦理章程（一）十五歲以下女孩如在娼寮學習彈唱以及妝飾侍客等事無論親生養女一槪拘拿（一）傭婦之女亦不准寄居娼寮以免影射如並不學習彈唱妝飾侍客者應與妓女有别一經查出初犯酌量罰洋再犯加倍科罰三犯一併發所（一此等幼女到案發濟良所敎養如有不願入濟良所者准其新生父母領回管敎出具永　爲娼甘結並覓妥保其確係親生父母倘查有復出爲娼情事除將該父母及保人嚴辦外仍發濟良所敎養如無親生父母來領者一槪發所（一）此等幼女發濟良所後公堂　隨時到所查看之權（一）此等幼女到案設有紳商之妾婦認爲已女投保具領者一槪不准（孝） 
[閘北築路後之市情]  
　　閘北開築馬路挑砌陰溝自　橋堍起兩面各店門前均堆積溝中汚泥路又狹窄途幾塞斷故各鋪閉門歇市昨經工程局諭工頭自橋堍向西沿河一帶亦須開工各店户以直街路已塞斷該路再又開工於閘北商店大有關碍因公推米行主錢某并向工程局商求妥善辦法續行開工（力） 
[縣批撤退閘北圖董]  
　　閘北十一圖董黄秉坤近以該圖各綑首查知劣跡甚多公議决定仍舉新閘局董徐松泉兼辦公禀縣署昨經王大令批云武生黄秉坤行爲不端被控有案以之董理圖務難孚衆望應准吊諭撤銷候照會同仁輔元堂董會同新閘局董另行選舉接充（力） 
[南市警鐘樓將次興工]  
　　總工程局房屋經各董議定翻造洋式三層樓並仿照工部局章程建立警鐘樓一座茲因地位狹隘議將附近之車料棚基址爲建造鐘樓之用昨已由李平書明府命工頭繪就圖檥呈核日内卽可興工（尺） 
[南市火警]  
　　昨日午前十一點鐘靑龍橋南堍吳　桃家因煮飯失火延燒比鄰平房三間旋經各洋龍救熄南區區長命包探拘吳送總工程局押候究懲（尺） 
[拘獲行兇俄人]  
　　前日傍晚由美捕房五十五號西探持俄領事署信票至百老匯路拘獲毆傷西人頭額之甲乙丙三俄人帶入捕房押至昨晨解送俄署訊辦（似） 
[廨役索賄]  
　　昨報紀嘉定野雞墩張席生之妻范氏逃出由 
 
 

Page 18

 
 
濟良所解至公廨奉判交張席生具給領回在案不謂領出之時廨　　　　 
中更夫姚松亭向張索費洋十五元事爲捕房八十五號西捕查知昨日將姚等解訊姚供陸福榮交來之六元即交某差夥手司馬謂姚等藉差歛錢實屬可惡判發押本廨六月並候晚　傳同差夥深究核辦（力 
[洋務局會訊情形]  
　　上年壳件洋行克拉克控朱培初不付造紙局用銀曾經公廨判朱減折償還完案後朱又投道轅上控瑞觀察訂於前日午後至洋務局會訊届時瑞觀察關司馬會同德爲門君至局集訊被告律師愛禮思帶同克拉克到案候質原告朱培初祇延担文幇辦古柏律師到案聲稱朱因有事他出由本律師代表瑞觀察以原告朱培初臨訊不到實屬藐視公堂遂與德君互商判將此案註銷（孝） 
[上海縣案]  
　　金陵人周榮坤控徐文甫僞單抵洋前晚經帮審洪明府提訊周供徐於今正將房單半張抵洋三百元由地保毛云卿盖戳薜阿炳爲中朱炳君保息後查悉並非眞單今六月抵期早滿求追徐與毛朱薜等僉供單非僞假茲將房地出售償還周之抵款明府判徐還押毛等速代售產淸償○浦東龍華嘴左近江灘蘆葦計有一百餘畝被鄉民割刈無遺地主愬保投縣禀控今提馬順昌訊究狡賴戒責一百下始稱係同族某甲並張某等所爲小的於負販回家兩次往刈蘆柴兩紮並非爲首明府判押候再究○前有男婦多人鬨至廿四保某圖平糶局滋擾攫米地保莊文祥坐視不阻禀縣提案收押今亦訊問據供每年輪當地保各梱有梱保　辦副手毋能越俎明府判交保候查（宜） 
[總工程局記事]  
　　吳黄氏在花烟館被倪鍚卿等串賣一案已詳昨報昨日黄氏之弟黄海珍扭吳本恆到局控稱去年圖賣其　曾控原籍徽州歙縣屢提避匿即將伊　吳某提押在案今旣有案在此乞請送上海縣　候禀請歙縣關提歸案訊辦孫明府准提研訊判吳送縣○　船户王國發被同業張五毆傷扭解到案訊判戒責五十下罰洋兩元醫傷○張晉生控顧阿囝抵單不贖一案昨日提顧到案並傳地甲錢德訊明判顧迅將欠洋七十五元赶緊理明○拳頭阿六前因通同竊贓分用贓洋被扳到案訊判交洋四十七元五角延不遵斷昨復提訊判發押改過局一年竊賊陳阿金因係法租界逃犯判送還公堂訊辦○流氓憨大秀卿猪獾阿篤小肚皮掌華訪提控告在案昨日提訊因無人投告判各押改過局二年（尺） 
[公廨早堂案]  
　　濟良所女　昨送烟妓徐桂紅至廨並據包探張　榮將該妓之龜鴇王金福王某氏解案桂紅供自賣與王處爲妓王夫婦日事凌　時以手反翦縳住吊起毆打求救隨傳借房間之妓女王桂珍詰間桂珍供　人來此不過十餘天毆打不能指實司馬商之巴君判桂紅發濟良所留養龜奴王金福發押西牢九月鴇婦王氏發官媒管押九月王桂珍初判發所因桂珍不願到所　判遞　　郵州原籍交其親屬收　○德商順發洋人投該管領事署控汪子江王桂生定　不交請爲提究奉司馬簽差恊探於昨將汪王兩人傳案請示判交保訂訊○李榮來　馬違章判罰養傷洋三十元給與受傷之洋人再罰賠修費洋十五元○王阿根　入僧人常淸處圖竊判押三月○范榮根因强姦尤錦堂之女兒不遂　去金戒控奉解究官以原告未到判還押捕房俟禮拜五原告到案再訊○張祖壽竊取汪濤生等衣服判押三禮拜（力） 
[公共公廨晚堂案]  
　　葉洪祺投公共公廨控兒子葉斗槐忤逆一案前　堂奉襄讞孫明府提訊葉供兒子斗板時與流氓爲伍向斥不悛因之控究旋有伊母某氏投案稱靠子過活以後自當改過不敢有違訊之斗槐誓改前懲不敢再忤明府判具改過甘結送釋○鄭熙槎前控翁阿葉圖賴土洋一千二百餘元奉訊押缴在案茲鄭松圃姚子潛各投案禀求附迫等情亦奉明府提訊葉等投案供　翁阿葉奉押至今延不理還求追訊之翁供因託人設法了理明府判押追○陳桂馨控龔慶祥欠銀龔控謝丹三掯付賑洋互控到案前晚堂提訊陳供與龔慶祥合做洋酒生煮雖無合同陸續交伊銀七百餘兩後來生意虧折亦無淸賑交出顯見呑沒不還求追訊之龔供各賑均有查考區謝丹三亦虧空小的賑銀此事法律師蒂羅知　不難查詢求察明府判交原保候函詢蒂羅洋人再行核奪（力） 
[法租界捕房事]  
　　李阿四行竊自鳴鐘售與江恆元爲探查知一併拘入捕房捕頭命押候解堂訊究○楊耕餘掩入立大輪船行竊搭客衣包一個携往某押鋪求質爲探所見即將人贓解入捕房押候嚴戀○沈阿二　　棉衣一襲經探查係竊贓遂拘入捕房押候解辦○流氓唐川富專在新租界一帶糾黨滋詐爲探拘入捕房奉飭押候解廨訊究○積竊趙和尙屢辦不改茲又行竊各物匿贓於陳克林　爲探偵知一併拘入捕房押辦（臨） 
 [P美租界捕房事> 
　　山東人袁友　被人毆傷倒臥於漢壁禮路由捕送入捕房轉送醫院求治○婦人石小妹昨與李炳梅王雨得在途互毆由捕併送捕房捕頭飭將李王各押丐牢一天石姑念女流斥釋○木工王子林昨在百老匯路某西人家工作索取工資無着被毆執由捕房派西捕同往索取○有恆路現正修築不准車輛往來昨李阿六包車强行經過由捕拘入捕頭以該包車係西人所　從寛開釋○金阿生昨在茂海路被某西人疑竊報由包探沈阿岳拘入捕房詢無贓證斥釋（似） 
 
