# 1911 - 117 - 4913732

 

Page 1

 
 
   
 
 

Page 2

 
 
宫門抄 
四月初五日召見軍機田文烈 
論說 
[今日之時局觀（嘉）（言）]  
嗟夫。今日吾國民。見夫外勢之壓迫。如此其日亟。而遂不得不發生一救國主義。其救國之主義維何。就今日對外之時代而言。非以鞏固獨立。保全領土爲前提不可。然欲鞏固獨立保全領土。而望諸今日無能之政府固屬無由而。不可不先經對内之一時代。此譚救國者之所公認也雖。然對内有界說焉。如前數年吾國不能順應世界之趨勢。而唯保守專制之模形。不許吾民享有參政之權。必欲制吾民者。以亡吾國。則此時唯有出其相當之手段以對付之。例若不出代議士。不納租稅。非逹到官僚政治變而爲人民的政治不止。是亦對内一種之方法。而今日吾國已無需此矣。即行政上之機關。猶未組織健全。仍不能保吾國之不亡。而立於爭存之地位。亦唯有全國一致。思所以改造此政局以臻於善良。其執政及其他諸司百職。有不合民意者。則要求當國者以易之。未必不如吾民意。而定欲吾民爲間接之奴隸也。若因對於政府之惡感。而同時誘起種族之觀念。一若集注於主權者之一身。不惜持破壞手段。演血腥恐怖之慘劇賭存亡。於孤注一擲之餘。是豈今日之所當有哉。吾適見其速之亡而已矣。何也。以其主義。不適於今日救國之道也。方在咸同間。洪楊之目的。尚不能達。而矧今日猶爲其續。此眞禍吾國之甚者也。向者懷抱改革之熱心家。一時湧溢不能己。而以革命論鼓吹國中。遂惹起當軸者之嫉視。而。於政界上。漢人輒不敵滿人。迄今日而遍數當道。滿人多漢人少矣。是不啻搆排滿革命之虚詞。而適以擴張其專制壓抑吾民之實力。寗非以此也耶。 
且在今日旣不能鎭吾國。封吾港以容我有復仇之餘地。則縱揭櫫反動之旗幟。鼓厲進行。草木皆兵横殺無道。吾不知其所終極。亦將何以能國也。吾中國所恃以不亡。而今日猶有一綫之存者。以社會雖日陷於軏　之域。而秩序尙未攪亂至不可收拾也。若造此極端一度之暴力。則於在上者。未損其毫末。而社會上悉爲之摇撼。外力乘之。固得以千涉吾内政而有詞而欲救國之亡者乃。反以召國之亡。夫豈可乎哉或謂同一亡也。與其同歸於盡。不如起而自圖之。雖亡亦無悔焉矣。嗚嘑。國者何耶。非物之可比也。若物之價值縱若何貴。亡一物。吾猶得以購一物代之焉。國一而已。此時不幸竟因此而亡。誰復可以代吾國也。而謂可以乘我一時之感情。舉四萬萬國民所託命之祖國。爲試騐物耶。夫今日列强之亡人家國。非一姓之存亡已也。而一亡之後。萬無恢復之時。此不可不知者也 
 
 
 

Page 3

 
 
　　故今日當此存亡絶續之交。當爲積極的進行。若取消極之舉動。吾不敢。謂必目速其亡。而無餘倖之可希冀。而把持朝局一二不顧大局之諸老。必出其全力以壓制民黨。吾所敢斷言也。而救國之前途。障礙日益加多。馴致到底不能通過此難關。則非特主張激烈。者徒爲流血。而犧牲生命。而立憲之局。其所能支搘者。亦有幾何趨途不一。心力遂分。而欲蘄其有達彼岸之一日。能乎不能乎噫吾爲此言。因今日救國之主義。論從何種方面着手。爲問如何而可使吾國鞏固獨立。保全領土。此前提旣定夫後吾國乃可得而救。不然。是置國家之存亡爲二義。而。失却最初之目的。予欲無言矣若夫政府之當改良其政治。俾不至有所藉口。與夫外界之勢力。不至紛其來襲。此時局之轉移。固亦當視吾國民救國之主義以爲斷焉。 
要件 
[中日借欵合同全文（譯字林報）]  
郵傳部（此下作該部）因他部需欵付還國家鐵路借項决議籌借日洋一千萬元特於宣統三年二月二十四日卽明治四十四年三月二十四日與横濱正金銀行（此後名爲該銀行）在北京訂定合同如左 
第一欵中國國家准該銀行辦五釐利息借欵數目係日洋一千萬元　此借欵應以發售債票之日記名爲宣統三年中國國家五釐利息鐵路借欵 
第二欵　債票價值按照虚數九五折（卽毎百元實交九十五元）交付　中國國家將來按照合同附表還本之時應照債票所定實價還與執　債票之人（卽毎百元還洋一百元） 
第三欵此借欵利息按虚數常年五釐（即毎百元付息五元）毎半年　按照合同附表數目付與該銀行轉交執債劵之人此項利息由該銀　行將借欵收入該部項下及將此事照會該部之日起算由中國國家　以京漢鐵路進項儘先撥付（在除去一千九百零八年中國國家五　釐利息借欵及同年贖回京漢鐵路借欵應還本利數目之後）如該　路進項或有不敷則以中國國家以爲合宜之别項進欵交付毎半年　按照合同附表數目於十日前交付該銀行一次（此處及他處所云　之期限均以陽歷計算） 
第四欵　此借欵以二十五年爲期自訂定借欵之日起至第十一年始　按年拈鬮還本毎年應還銀數由京漢鐵路進項儘先撥付（在除去　一千九百零八年中國國家五釐利息借欵及同年贖回京漢鐵路借　欵應還本利數目之後）如該路進項或有不敷則由中國國家以爲　合宜之别項進欵交付毎半年按照合同附表數目於十日前交付該銀行一次 
第五欵　由發售借欵之日起至第十年後無論何時若中國國家欲將　借欵全數清還或先還合同附表所載未到期之數若干均可照辦惟　在第二十年未滿以前照債票上數目加價白分之二分半即係毎百　元債票一張還一百零二元半至第二十年後無須加價惟毎次預還　若干應由該部於六個月之前用公文知會該銀行以便於尋常拈鬮　日期多加拈鬮次數 
第六欵　該銀行旣經派爲經理借欵代表其毎年應還本利除第三第　四兩欵詳載外照此合同附表日期由該部或在上海或在天津以上　海或天津紋銀或新鑄之國幣交付該銀行足敷在日本交還金欵之　數其金價與該銀行當日訂定亦可於還本利期前六個月内無論何　時隨時訂定此所還之本利亦可交付金磅若該部遇有金磅存在日　本或美國或歐洲欲提用交還本利亦可照辦但不得爲此故由中國　匯去惟毎年付還借欵之本利該銀行得於毎千元内收用錢兩元半　或按照常年經手借入數目先取用錢二釐五（按四國借欵銀行等　僅取用錢一釐）以作經理費用 
第七欵　此借欵本利中國國家擔認全還若京漢鐵路進項不敷全還　本利之數應由該部奏明中國國家設法以别項補足按期交付銀行　清還本利之數 
第八欵　此借欵以度支部所收中國江蘇省錢糧作保計庫平銀一百　萬兩倘若本利欠付中國國家須命管理該進項之正當官員將此進　項交該銀行管理以保執債票人之利權（按其他借欵合同如遇到　期本利欠付須於展緩公道時日之後始將抵付借欵本利之進項交　與海關辦理况海關之性質又非全屬日本勢力之正金銀行可比）　此借欵或未全還或未還清之前倘有用上開進項借抵他欵應將此　次借欵本利儘先償還將來若再訂立抵押上開進項之借欵應在合　同内照此載明並須於訂立此項合同之前知照該銀行（未完）專電 
[電一（北京）]  
桂撫電奏粤督張鳴岐調提督龍濟光統率八營赴粤助勦桂省伏莽遍地與粤唇齒現在人心惶恐匪徒蠢蠢欲動己調總鎭陸榮廷駐紥 
 
 

Page 4

 
 
　　南甯惟軍械缺乏請電飭江南兩湖提撥精利五響鎗一千枝毎枝配碼五百顆速解衡州備用 
[電二（北京）]  
江督蘇撫電奏日本借欵以蘇賦作抵與全省財政關係甚鉅請飭樞部籌萬全之策 
[電三（北京）]  
趙熙參劾江藩營私吞庫溺職等八欵奉寄諭鄂督瑞澂蘇撫程德全按欵澈查原摺抄發 
[電四（北京）]  
盧靜遠密陳軍國大計五大利内有一條擬裁將軍都統督撫仿照各國邊境設都督府奉旨交軍諮處政務處妥議具奏 
[電五（北京）]  
民政部奏職官藉事招摇應請遞解回籍奉旨編修顧瑗六品警官黎宗嶽陸軍部郎中葉崇榘一併解任速卽回籍著地方官嚴加管束 
[電六（北京）]  
澤公奏志銳趙爾巽請撥巨欵係特别事件各省不准援例妄請 
[電七（北京）]  
派赴奉天萬國防疫會代表施肇基回京請安面奏奉省内外政事頗爲危迫一應交涉均難和平了結 
[電八（北京）]  
樞垣電寄長庚新撫將次到任邊防要政務須和衷商辦 
[電九（北京）]  
昨日又開御前會議討論内閣及弼德院制　 
[電十（北京）]  
都察院代遞金梁擬呈憲法與皇族旗籍藩屬均有關係條陳奉旨著編纂憲法大臣覈議　又呈清丈荒地籌欵遷民實邊條陳奉旨該衙門知道 
[電十一（北京）]  
江督奏江皖振捐請展限一年 
[公電（南京）]  
上海劉道昨閱西報載廣東肇慶佛山三水等處有戕官焚署之事當電詢粤督兹准復稱西報所載事均不確等語望登各報以息謡言而安人心南京督署歌 
緊要新聞一 
[滇邊風雲之變幻]  
　　此眞惹起交涉之引線 
滇缅邊界苗匪數百人本年正月初旬藉妖術爲名强掠良民勢頗猖獗今更入雲南内地侵犯馬林地方備極兇惡滇督李仲帥命總兵夏文炳前往鎭壓不能得手因之物情洶洶英兵伺隙而動分四路進發第一隊自片馬至荼山第二隊進浦溝第三隊入浪株第四隊至小江各行駐屯滇督迭向英官交涉英兵不肯撤退聞已電致樞府請外部與英朱使交涉尙未知結果如何 
[中英國境之新問題]  
　　一波未平一波將起 
雲南方面之國境問題刻下正在交涉中其解决何日此時頗難預定近日以來西藏方面又有他種之問題發生其一即英國以爲自國領地名爲里瑪者據地圖上所載此地介在西藏及缅甸加新地方（譯音）之治耶爾治育河畔印度政廳擬從現在鐵道之終點沙鐵亞地方（距里瑪百餘里）再敷設一輕便鐵道更進而延長至於不丹因中國兵隊去年至今皆駐紥里瑪印度政廳以此藉口恐有别種交涉因而惹起此種國境問題其一即對於千八百九十年所結之印藏條約及千九百另八年改正之通商條約所載開放巿塲之西藏入口亞東地方之問題印度政廳又自丹治里（譯音）延長一輕便鐵道已於西歷四月一日開通故今後恐又將有何種之交涉發生云 
[五督抗爭上奏權此爭當也]  
憲政編查館所擬閣制及外省官制皆有限制督撫直接上奏之條錫李瑞張陳五督以參預外官之權同起反對謂我國總督萬不能擬諸日本府縣若事事秉承中央各部命令而無直接上奏之權微論上下情形揆隔且各部辦事迂闊緩不濟急若剝奪上奏權是自束縳其手足也前日聯電該館力爭聞該館覆電擬改尋常事件由各部 
 
 

Page 5

 
 
裁决其重大事件則由内閣代奏請旨定奪云 
[陳震福之時政條陳]  
　　我韙其言 
日前内閣代遞候補中書陳震福時政條陳一通聞内容係分三事其一對於借債而言謂須審愼用法使國人參預其事旣可弭人民抵抗之風潮並以杜辦事者種種欺罔侵漁之弊其一對於理財而言謂惟有圖增出口貨之法爲商業上之補救中國天然出産最占優勝不能製造則所出終爲人用故商業以農工爲本而中國農工比較尤以重工爲亟其一對於民俗而言謂抑中揚外日事糜費往往奢僣無度此事不僅關係財政官確定限制飭地方官隨時查禁並嚴定奢華品稅如烟酒等項尤應加重以期寓禁於征云云其詞頗爲切要 
[請開臨時會之大會議]  
　　春夢尙未醒耶 
資政院在京各議員經政學會憲政實進會兩團體發起於上月念九日下午四時在石橋别業開談話會報告請開臨時會事經衆公推許君鼎霖主席先由雷君奮報告開會宗旨謂政學會及憲政實進會所以發起本日談話會之意有二（一）報告請開臨時會之經過（二）近日有人倡議陳請書中外交一層不宜作爲請開臨時會之條件授政府以口實是否應將外交一層删去但存預算借債二條請到會諸君决議現在陳請書尙未入奏世總裁約於初一日回京一二日内尙可更正也次由許君詢問大衆意見易君宗夔主張删去外交一層專從借債立說並預算亦可不提雷君謂删去外交一層與否是一問題至於預算之提不須視書稿之是否重做若但去外交一條件則前次書稿仍可用儘明日即可辦妥若並預算不提專說借債則非重行起稿不可經衆决議將原書外交一層删去改爲借債預算二條件又由雷君報告投遞陳請書及李副總裁主張搜集簽名證據情形又報告一切簽名證據已於二十八日送交秘書廳云云主席問尙有應議事件否易君羅君等起言如陳請書上奏無效議員應有最後之决心易君並謂如果無效全體議員對於借債一事當有表示不承認之舉動雷君謂此次請開臨時會係按照院章辦理陳請無效是無院章無院章是無資政院故陳請書之有效與否當視爲資政院之生死問題至於借債一層固爲吾等請開臨時會之目的然自陳請書效以後之資政院觀之則反屬第二問題矣又提議嗣後關於臨時會事在京議員如有應行會議問題即以談話會名義通知經衆贊成遂公推雷君康君易君牟君爲在京議員談話會幹事散會時已七點鐘矣 
資政院於上年成立時蒙藏等地雖無民選議員而於各旗王中之知識優長者曾奉旨派爲欽選議員蓋欲合蒙藏于一堂知識交換聲息相通得以促憲政之進行也日前理藩部接得拜城王子公司迪克來文謂資政院常年會期在邇届時恐不能赴會請代奏請假一年聞已奉旨允准此事於聯絡邊藩政策頗有關碍且刻因外交急迫請開臨時會而身當其衝蒙王反先請假異矣故附誌於此 
[御史竟叅不動鍾岳]  
　　窮御史值得幾何 
本月初六日御史歐家廉呈遞封奏二件其一卽揭叅貽穀之侄鍾岳以六萬金賄囑故法尙廷杰改輕貽罪現經過付人李范氏卽李三太太呈控地方審判廳証據確鑿鑿廷杰已死似可請恩毋庸置議惟與受同科李范氏固罪無可　而鍾岳一犯竟得逍遥法外殊非法律之平况貽案奏結已爲輿論所不韙若再寛縱鍾岳不加懲處則嗣後司法前途必多窒碍相應請旨飭下法部將此案提歸該部速派嚴正審判員澈底查究以肅官紀而尊法律云云摺上竟留中未發而瑞賢之摺則反朝上夕發故京中輿論咸謂鍾岳之魔力可謂一時無敵云 
[裕蘇坐辦叅革之原因]  
　　今之類於裕蘇坐辦者多矣 
蘇撫程雪帥電參裕蘇局坐辦李厚礽營私虧欵一節已兩誌前報兹聞此事原因該坐辦濫放官帳侵蝕公欵等弊外間久有所聞且私營個人事業公私夾雜莫可究詰去年滬巿恐慌時卽被蘇撫查覺其時巿面緊急該局岌岌不支雪帥恐一經張揚必致牽碍大局因令其趕將放欵收囘一面由藩庫撥欵維持冀觀後效乃該坐辦悠忽一年仍無頭緒近更面呈雪帥謂局中眞相如果一旦揭破所有放欵勢必全歸無著而官錢局之信用且將一敗塗地不可收 
 
 

Page 6

 
 
拾語氣頗近要挾雪帥以其飾詞欺蒙意存破壞不覺勃然大怒立卽電請浙江撫臣將該坐辦所有公私産業查封備抵一面電京請旨將李厚礽卽行革職提案追欵聞已奉到電旨李厚礽著卽行革職嚴密監追以重公欵 
[粤漢借欵又增數目]  
　　借得多各扣得多 
粤漢川漢兩鐵道借欵因四國大借欵業經成立此借欵亦有不日簽押之說從前某國所主張之支線問題現己解决大約仍照中國提議辦理中國銀行前曾謀將此項借欵匀撥幾分爲該銀行預備金當時各國以中國銀行素無信用頗不欲承認此種條件後經多方磋議由中國政府以全力保証故此事亦已解决此借欵之總金額前本爲六千萬元現又增加千五百萬元合計共爲七千五百萬元云 
[京師近事]  
禮學館昨與法律館會商現在所訂之新刑律及民法商法等於蒙古西藏均不適用蒙藏敎宗有紅黄之别而游牧無常處往來牲畜各有分疆其中種種習慣非詳細調查另編暫行章程俾有遵守不可故此事尙難下手 
趙次珊制軍現因東三省内政外交應與政府就地恊商之事甚多特電召奉天交涉使韓紫石奉天鹽運使熊秉三入京聞熊都轉已有回電准於上月杪到京惟韓司使因有要務須稍緩數日方能啟行 
志伯愚留守所遞條陳略誌前報兹聞其中尙及西北路事力陳西北交通之不便請飭陸軍郵傳兩部將西北鐵道赶速修築若以路窵費鉅財力不勝卽請先行敷設輕便鐵道以便軍商一旦邊陲亦事有可少免遺誤當交陸郵兩部核議兩部現正會商辦法 
農部倫尙書以國帑奇絀尤以振興農業開闢利源爲要義欲廣興農業即應廣設機關以督進行而各省議設之農政廳迄今多未成立殊非興農拓利之道因交諭丞參廳及農政司飭卽分電各省督撫及勸業道趕速組織務於本年上半年一律籌設下半年一律成立 
禁衛軍全鎭監國攝政王已定於來月初五日檢閱現訓練處因各軍官佐之軍服盡行腐壞殊不雅觀因令全鎭各官佐均另製新呢衣一套由訓練處做齊發給以歸一律並聞衣價毎套洋三十二元毎月扣薪水銀八元分四個月扣清以飾一時之表面云 
時評 
 
東閙革命黨。西閙革命黨。究章革命黨何在。日這班剪髮西裝集會演說的。不皆是麽。 
疑心生暗鬼。其氣已餒。其情已虚。而革命黨眞發作矣。 
我謂弭亂有道。防亂無法。諸君行事。果能愛民愛國。從根本上着些工夫。何革命黨擾亂之足憂。 
[其二]  
間嘗讀詩而至民之訛言亦孔之將。竊訝作詩者之無倫。亦未免失之已甚夫。言而曰訛。是明明其無根據也。亦何致以正月之繁霜。而勞我心之憂傷者。乃未幾而果有犬戎之難。赫赫之宗周。一變而爲洛陽之東遷矣。易曰履霜堅冰。詩曰先集惟　。其卽此之謂歟。 
物必先腐也。而後蟲生之。人必先疑也。而後讒入之。殷憂必先有朕兆也。而後訛言斯隨之朋興。今不問其朋興之原因。而惟致疑殷憂之不當。某某大舉。則曰讕言。某某瓜分。則曰謡傳。即使果有其端倪。之也而亦必曰此乃子虚烏有之談。毋得貿貿宣布以惑人心。不知我苟無以制人。雖日日粉飾。日日箝口。亦無以制治於未亂保邦於未危者。而况當列强爭雄之日。正國勢垂危之時。吉語未必惠迪。浮言勢且終凶。有國有家者。亦何必故以謹愼之心結。敵人之歡而。隳國民之氣耶。 
然而政府固不悟也。然而訛言且日至也。嗚呼。此屈左徒之所以搔首問天。賈長沙之所以痛哭流涕也。 
[其三]  
主張息借日欵者。非郵傳部耶。而今借欵合同開宗明義。之第一章。卽曰郵傳部因他部需欵付還國家鐵路借項。故决議籌借日欵千萬云云。已得其實利。而人享其惡名。郵傳部眞乖人哉。 
宜乎度尙澤公。至今懊悶不已。而海軍大臣。亦不願以常年百萬之收入。分擔大借欵一部之惡名也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[吉江二省航利實地調查談]  
吉林函云吉江二省界内江河縱横水運之利冠於東省而東清吉長等鐵路貫通實爲商務幹線故開通航路又爲二省商務之要點比年以來東省大吏極力講求已經開辦官輪局郵船局載運貨物以資挽回利權現頗有頭緒頃由當軸調查該二省内之烏蘇里江松花江及嫩江等大江之航路情形大略情形如左 
烏蘇里江該江爲吉省東邊國界支源爲興凱湖湖口東北流日松阿察河（又名龍王廟子）蜒蜿三百餘里入烏蘇里江合東北流一百六十餘里引密山府境大穆陵河同向北進四百里引臨俄屬黑龍江州境之饒力河曲流東北三百餘里至伯力俄有總督駐此計沿邊千里龍王廟穆陵河口多系華人村落距江十餘里卽到東清火車站。 
南至海參威埠海口北至伯力江濱交通極便若俄許我假道由烟台渡海參威登火車至松阿察烏蘇里江左岸移民實邊頗有佳果矣松花江該江蜿蜒吉省界内源出長白山淺水輪船以省垣爲止由省垣開船順流行四十餘里有舊站又五十餘里至錫拉河附近可運缸煤又航行八十里有半拉山可運石炭又行三百六十里至畢家店十數里可到東清路火車站又三百餘里至伯都納城附近有帆船可運豆麥等貨均開往哈爾濱埠又一百六十餘里可到雙城廳界更一百六十里至哈爾賓埠由此過呼蘭河口經猴石到烏爾河巴顔蘇新甸黑魚包南天門等處至三姓（卽依蘭府）略有六百餘里江勢稍直有糧可運更下經蘇蘇屯至富克錦城抵拉喻蘇蘇之臨江洲約八百里遂入黑龍江由此東北流二千餘里注海航運之利不可限量矣嫩江該江經流江省由哈爾濱至省垣更到墨爾根通淺水輪船由此順流行六百餘里至卜魁再順流航行八百里至三江口然沿江兩岸土地磽确不適耕種茫茫荒蕪之地只有網魚爲業者此江航運價值尚未顯著云 
[大清銀行第五次股東會帳略報告]  
自宣統二年正月起至年底止除去各項開銷及股本官利外計京師總行淨餘利三十九萬九千七百一十五兩四錢六分天津分行淨餘利十五萬零零三十六兩零五分上海行凈餘利十萬零零六百四十二兩九錢二分二釐漢口行凈除利十三萬一千零八十二兩八錢零三釐濟南行淨餘利一萬九千八百五十兩三錢四分三釐張家口行凈餘利六千一百四十兩零四錢三分四釐奉天行淨餘利一萬三千二百八十五兩零五分營口行淨餘利九萬四千八百二十一兩六錢二分庫倫行淨餘利六萬八千六百六十九兩六錢九分八釐重慶行淨餘利十三萬零四百十六兩八錢七分廣州行淨餘利七萬二千三百六十六兩三錢零四釐福州行餘利二萬九千一百七十八兩三錢八分三釐杭州行淨餘利二萬四千一百五十四兩零零一釐南昌行餘利三萬三千七百零四兩八錢二分二釐開封行凈餘利七萬五千二百十三兩八錢四分長春行凈餘利七萬三千四百九十二兩一錢八分八釐又蕪湖長沙太原雲南四行上届因開辦未久經結帳今自開辦之日起至宣統二年年底止計蕪湖行凈餘利六千二百六十四兩七錢零六釐長沙行凈餘利四萬五千三百二十五兩五錢二分太原行凈餘利一千八百四十六兩二錢一分雲南行凈餘利一萬三千兩（該行道遠帳册未到僅據電報未載細數）以上二十行統共盈餘庫平足銀一百四十八萬九千二百一十六兩二錢二分四釐除各行提留四十八萬七千七百十六兩二錢二分四釐歸入下届餘利内分派下餘百萬零零一千五百兩作十二成開派遵照章程先提二成公積庫足銀二十萬零零三百兩實餘庫足銀八十萬零一千二百兩又按照合同提二成分給各行經協理曁合行人等花紅銀十六萬零二百四十兩提一成繳入事務處銀八萬零一百二十兩此一成中分作十分以一分五釐交部作爲飯銀以一分交部作爲奏派總稽查等飯銀（查本行前由部奏派監理官二員已無總稽查名目此項飯銀仍按向章繳部酌派）以六分爲正副監督會辦及各行總辦理事監事等花紅以一分五釐分給事務處員司人等花紅凈餘七成庫平足銀五十六萬零八百四十兩計官商老股四萬股新股六萬股毎股連長年六釐官息合週年一分三釐（一二期新股照章前兩年應得餘利比老股减半現已届滿兩年應與老股一律派分三四期新股則自交股之日起算不再减半）查歷届派利餘尾作爲第二公積上届結存庫足銀七萬四千四百八十七兩二錢七分六釐併入本届七成餘利項下共分庫平足銀六十萬零二千八百三十四兩七錢五分一釐除派分外尙餘庫平足銀三萬二千四百九十二兩五錢二分五釐仍存總行作爲第二公積至陜西分行本届未能見盈應俟下届再計 
 
 

Page 11

 
 
分類新聞政界 
[新餉緩解封奏業已核准蘇州]  
　　蘇撫程中丞近以此次江皖奇　　災需欵甚鉅實無餘欵可撥懇恩將應解之新餉暫行從緩藉助災區近聞度支部議准該撫所請暫從緩解己於日昨具奏奉旨依議矣 
[内地又起乏食之恐慌杭州]  
　　蘭谿縣日前致浙撫電云杭州撫憲鈞鍳據紳商學唐兆萼等全體呈稱蘭米奇昻已逹極點商運無限民心大惶禍在眉睫非暫行停運難保治安俟麥熟再禀辦等情應乞憲恩電准照辦第蘭處咽喉此停彼運影射無窮並請通飭金衢屬運米先行移知定數一律給照以便騐放羡欽個叩浙撫接電後當電詢温州郭道衢州崇道以現據蘭谿縣黄令電禀蘭米奇昻請暫停運業經照准惟停運必須實在蘭谿本境米穀如先由他處運存蘭邑及嗣後購運過境者應照常流通不得藉詞阻止希即飭屬知照等情並復蘭谿黄令電云個電悉凡實係蘭谿本境米穀准暫緩運如有他處米穀先已運存蘭邑米行者須查明實數仍准起運嗣後上游各處來米均以府縣護照爲憑必當隨時騐放不得藉詞阻止立即明白曉諭爲要現已分行司道並電温衢二道飭屬知照院養印 
[督禁烟苗飭令相機辦理杭州]  
　　營務處劉君曼觀察近以各屬産漿之地應否親往督拔具禀撫憲請示辦理奉增中丞批云温台民風刁悍應否由該道親往産漿最盛之區督飭犁拔以期盡絶根株務宜酌量情形隨時相機辦理如有抗禁風潮尤應馳往彈壓以資鎭懾至刁紳劣董以及無知鄉愚膽敢抗禁私種或勾串匪類造謡生事非按名查拿分别嚴懲不足以示儆愓仰即轉飭各府縣委遵照辦理 
[襄陽亦演自治罷巿風潮湖北]  
　　襄陽府屬樊城鎭自治議事會業已成六惟經費無從籌措日前由議長某招集議員等公同决議附抽百貨捐稅以資公用時有某商董等肆力反對謂此項經費須歸有選民資格者擔負不應科及商民某議長乃密禀自治監督襄陽縣吳令本義謂該商阻撓新政簽差傳案備極恐嚇該商出言頂撞觸吳令怒遂枷責游街示衆以致激動各商店公憤業已罷巿三日風潮甚爲激烈 
外交 
[王交涉司忽來辯護士杭州]  
　　杭省諮議局日前以本省交涉司罔利營私媚外辱國决議呈請撫院查辦在案詎昨日英國醫士梅籐更忽函致諮議局爲交涉司辯誣略謂貴局糾舉交涉司違法事件内稱如收回寳石山一案交涉已久變幻百端醫士梅籐更曾告杭紳謂此案早可了結貴省王交涉司向余索酬某地因之中梗言之鑿鑿當非無因見之不勝駭怪以爲如此則是籐更賣交涉使以求媚於杭紳此小人所爲籐更雖愚必不出此云云諮議局以此案旣己呈請查辦應由撫院逐欵澈究未便答覆云 
[敎會購地應照新章稅契廣州]  
　　粤督以各國商民在中國通商口岸永租屋地及敎士在内地置買敎堂公産照約均應立契投稅由地方官蓋印交執與中國民人無異嗣由度支部具奏整頓田房稅契酌提加收抵補洋土藥稅釐無論旗籍民籍買契毎兩一律征銀九分典契毎兩一律征銀六分自宣統元年十月初一日起征當經札行各屬遵照辦理及照會各國領事飭知各該洋商敎士遵照在案現德國巴陵敎會在順德杏壇東成坊買有空地一叚該産價銀一百六十五兩將契紙送縣稅印經已印回現德領事以原定章程買賣房屋稅契毎百兩征銀六兩歷經照辦有案現改訂新章毎百兩征銀九兩未經中政府與本國欽差大臣商允未便照辦仍照原章六兩計算應繳稅契價銀九兩九錢契紙銀七錢二分冩契工銀一錢八分共銀一十兩零八錢函送過縣順德縣據此當卽禀請督憲照會德領照毎百兩征銀九兩新章清交云 
軍界 
[陽江營禀報拿獲海盜廣州]  
　　陽江游擊符開銘日昨電禀省憲　　云游擊前月率隊日夜搜緝在鹽山那範痛剿兩次業經禀報在案本月十五日搜至東平探悉大股分竄海面適廣庚及平南緝私船同到游擊會同黄徐兩管帶及局紳陳汝驤分緝洋面是晚至閘坡十六早巡至雙魚海面見匪船兩艘登卽拿獲前在海面行刧戕官之匪首陳得華及黎亞新馮亞勝許亞恒敖和典賴亞有等六名據陳得華等供二月初十在雙山海刧擄雷學界之船駛至海南於二十一日在籐橋巿行刧斃勇戕官本月十三又在青洲洋面刦擄羅亞福載往江門元貨船等語查雷羅兩船迭被匪擄惟陳得華等案情重大故將羅亞福人船貨物及雷船元葉亞亨等並籐橋贓物三包連同陳得華等五犯一併由兵輪解省聽候發落其賴亞有一名游擊擬暫留營中再訊供辦頃在途次奉到准留兵輪電諭而廣庚先己因公赴省仍懇飭該輪駛回巡洋一月至此次平南徐管帶蔭榕陳幫帶仕樑不分畛域故能協力拿獲要匪倘蒙飭緝私各輪常來緝私幫同緝拿則於地方大有裨益可否均乞示遵 
[巡防管帶易員湖南]  
　　湘省東路巡防隊統領袁玉泉軍門以本營第四隊隊官王游擊仁瑞營務廢弛整頓不力亟應更換以重軍務查有儘先補用副將趙雲龍夙嫻韜略堪以委充已於日昨禀請撫院札委接管矣 
學務 
[師範學堂注重單級敎授揚州]  
　　揚州府嵩太守昨奉學司札云案准大部札開初級師範學堂爲養成小學敎員而設自應視小學之趨勢以定師範授課之方鍼現在小學情形窮僻地方類皆人數無多年級各異編制之法槪用單級非熟習單級敎授法之敎員不足勝任初級師範課程自應增授單級敎授法以爲應用之資另訂章程通行等因太守奉文後聞已照會兩准師範學堂遵照矣 
[鄂學愼重游美學生資格武昌]  
　　鄂省文華大學校係英美敎會所辦規模宏大足爲鄂中官民各學之冠近該校有畢業生陳宗良擬自費赴美肄業懇請提學司給發咨文護照王提學當查學部定章京外遣派游學生無論官費私費皆應切實考騐必具有中學程度通曉外國文字能直入高等專門學堂始予給咨等因久經通行在案據稱該生在文華大學校正科畢業旋充該校英文敎習數年其程度能否直入紐約哥倫比亞師範學堂除函詢該校查該生所習學科程度以憑辦理外特飭該生將畢業文憑呈騐聽候核辦 
 
 

Page 12

 
 
實業 
[勸業道提倡商人出洋貿易杭州]  
　　勸業道董季友觀察因洋貨銷行中國甚旺而中國之貨不能行銷外國實爲商業失敗之原因兹特照會商會勸令各商人出洋貿易略謂東西各國無不以振興商業馴致富强其爲商人者皆能以經營貿易遠涉重洋往無不利今洋貨之輸人中國日益增加其所以銷行無滯者蓋視華人之嗜好習尙而投以精良之製品我國商人間有一二出洋囿於自守主義不察其所好而雜沓以投此商業之所以失敗也本年憲政籌備清單其關於商業者日出洋貿易曰調查出産商品浙省地大物博百貨殷闐徒以販運未廣利無可興今若以精良之商品輸出於外洋考察各國之巿情增進交通之智識商業勃興尙堪企望除分札外合行照會貴商會請煩查照各處出産商品逐一調查請禁列表呈報一面提倡各商人出洋貿易事關憲政進行望速施行爲盼 
[瓷業公司成立之手續湖北]  
　　鄂紳馮開濬近在本籍南漳縣羊角山組織瓷業公司不日開辦特具禀勸業道請允立案保護並給關防勸業道高觀察以瓷器爲日用必需之品鄂省向來不甚講求最爲缺點今該紳等擬設立公司採取羊角山瓷礦改良製法據呈騐瓷杯雖不甚精美亦尙可用足見熱心實業殊堪嘉許惟查商律設立公司應先將股份招齊再由股東會議决於十五日前呈部註册開辦兹閱來禀股欵祗招有十分之二其餘尙屬無着辦理手續旣未完全所請咨部立案之處碍難允行仰即將股本招齊並將選舉總恊理所得票數以及會員若千造具履歷精册再行禀請核辦再公司係營業性質所請頒發關防殊屬不合昨已併飭馮紳知照辦理矣 
[氈呢廠工程之取巧武昌]  
　　鄂省氈呢廠總辦嚴道開第前經鄂督撤換改委王道濳剛接辦刻王道查閱該廠開辦章程機器廠辦公處統須保固十年乃調查各工程保固結均祗五年與原禀不符且查津滬各埠房屋包工大槪以十年二十年爲限今該廠以十餘萬工程祗保五年未免太少爰具禀鄂督應否請嚴道責成原包工人加具保固十年切結以符原案聞已經鄂督照允札飭嚴道責成原包工人遵照原案另行加具保固十年切結二份分别呈賚備核如限内有動裂傾倒情事均應照式賠修以重公欵而杜徇私 
雜記 
[警官醋海風波武昌]  
　　鄂省望山門外巡警上區巡官徐嘉賓與城内青石橋附近汪姓娼婦有染近因床頭金盡頗遭該娼白眼徐遂憤恨已極於日前某夜私帶巡警黄某等數人劈門撞入該娼之室將狎客某甲綑縛訛詐錢財並乘隙將該娼金飾鈔票抄掠而去該娼當赴巡警後區報案竟被衆警攔阻現已禀訴巡警道派員查辦矣　 
[官吏雙方禀訐湖北]  
　　湖北江陵縣屬沙巿鎭商埠審判廳刻已成立所有該縣監卡罪犯早經移交而審判廳長因係舊案照章應歸行政官斷結置之不理縣署與捕廳亦以責任己卸咸不過問於是禁卒人等趁三面官廳不管之際大施其虐待手段尅扣口糧不與飲食監卡人犯遂多瘐斃現在江陵縣令朱慶讞爲此事具禀攻訐審判廳謂自該廳開庭之前已將刑名卷宗槪行移交理應審判廳經管口食等費而審判廳長亦通禀提法司高等廳丞謂監卡人犯均係舊案槪未斷結照章廳仍歸縣管近多死者皆凍餒所致雙方禀訐各執一詞云 
[花會盛設駭聞浙江]  
　　温屬自二月以來永嘉河口嶴陳家垟馬嶴湖等處樂清十八隴蒲岐吕嶴丁車嶴等處盛設花會緣該地當永樂兩邑交界永差至則遷樂樂差至則遷永故疊經士紳禀辦而絶無一會首到案者現經樂紳曹文昇吳熙周等聯名函禀當道請飭永樂兩縣協拿以爲綏靖地方之計未知兩邑令能切實奉行否 
[鄉鎭迎燈狂熱浙江]  
　　石門縣屬之石灣鎭近有游手之徒札成燈彩挨戶收費連夜迎賽並扮演雜劇沿街游行非常熱閙初一夜燃放烟火哄動遠近以致是夜往觀者途爲之塞客船停舶三里許茶酒飯店無駐足地云 
諧文 
[請逐八大胡同南北妓婦摺]  
奏爲吏習荒淫。女戎煽惑。請將八大胡同南北妓婦驅逐出都。以肅官方而端風俗。恭摺具陳。仰祈聖鑒事。竊見都下比年以來。習尙奢華。人流邪侈。非溺情於麻雀。即浪迹於鶯花。親貴以聲色自娱。士夫以風流相尙。影響所至。物以類從。一時脂香粉豔之流。南北分班東西比戶。麕集於輦穀之下。尤以八大胡同爲淵藪毎當夕。陽西下。車聲馬迹。人影衣香。其從。如雲其門如巿。此中人物類皆濟濟衣冠。早則奏對。於螭廷。暮則聞歌於燕巿。流連。竟夕。樂且無央。於是希恩望寵之徒。乘此時機。以爲巴結。恆有在此面得差缺者。歡娱之地。遂成。動之塲。歌舞之台。乃爲拍賣之所。其黠者則又獻妓。侯門。以干祿位。藉今日之。偎紅倚翠博他時之曳紫拖青。坐使朝廷名器。國家官職。不操之。於冡宰而握之於婦人。小則爲厲之階。大則笑而傾國。不意首善之。區有此怪象實足爲大局之憂也方今時事日迫政務紛繁。大小臣工。即使急起直追猶恐不及。况又分其心於逸欲。百廢不舉。叢淵易生。體察情形。非將妓婦驅逐出京。不足以斷其情絲絶其妄想。應請斷自宸衷。迅降嚴諭飭下部臣。出示曉諭。將八大胡同一帶妓館。尅日勒令停閉。驅逐出境。如違即行拘究。以端吏習而掃淫風。是否有當伏乞聖鑒謹奏。 
瀛談 
[羅斯福之趣史]  
羅斯福生平最富於愛情嘗於晚餐會中。與其舊友談西部曠原之生趣。其友曰。君居囂塵都巿。諒非所樂况西部爲君發祥地。君胡勿更往游歷乎。羅笑而。不答。惟以目注視某夫人。其友尚未喻意繼語曰吾言當愜君意。羅又不答座中一少。婦曰。君全未解羅。斯福君之意。其友瞠目曰何。故少婦曰。君何獨不爲羅斯。福夫人一思其友豁然大悟。乃相與歎羅氏伉。儷之篤。 
羅氏爲大總統時。有紐約女郎。名克洛維亞者。忽仰藥而死。死後得其遺書曰。妾之骸骨乞大總統羅斯福君付之火葬。此外更無所求於大總統羅氏。聞之。竟莫名其妙。自謂。生平殊不識。此女。郎而以。身後之。事相付託。實堪。詫怪。久之乃憶得少時。居逹古。逹嘗與此女郎共坐馬車。遨游一次女郎。遂鍾情於。羅氏卒以人事牽率未遂婚媾。羅旣娶於他氏已忘此女郎久矣。然女郎作繭自縛。終以情死羅雖英。雄得勿自悔其薄倖乎。 
羅氏平居最喜與小兒女嬉戲極天眞爛漫之樂羅之兒女六人其二人已届成人之歲不能適於嬉戲。其他四人皆幼稚。日與羅氏爲家庭游戲。最有趣者。爲獵熊之戲。或在園外或在室中。最初扮作熊者。必爲羅氏。手足匍。匐於地。學作熊呌其聲嘷嘷。兒女四人互扮獵夫。爲發砲追捕之狀捕獲。後羅又自爲。獵夫追逐小。熊跳躍自。得輪流扮演。久而忘倦。信可樂也。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
+國外新聞 
[日本南極探險隊折回]  
　　初四日倫敦電云據雪梨電稱日本南　　極探險隊已回抵此間因爲冰山及浮氷所阻並因所携之犬大半凍斃故不得不中途折回云 
[德國極探隊出發]  
　　初四日倫敦電云德國南極探險隊將乘一特别裝備之帆船於星期三由阳寳出發該船擬先赴白洛斯愛里 
[巴黎節日之爭鬥]  
　　初四日倫敦電云本年工黨五朔節日歐洲大陸都尙安靜惟巴黎有黨人欲聚衆示威爲警察所阻致與警察軍隊喧爭不已 
[　　初四日倫敦電云據巴黎電稱日本陸軍委員往游凡爾賽斯飛船大會時曾乘飛船飛抵蒲克地方該船由法國士官駕駛 
[摩洛哥戰禍日亟]  
　　初五日倫敦電云據湯其愛爾電稱摩洛哥茄爾各部落聞法國縱隊已離卡薩白郎薩及拉巴脫向番士進發消息均爲震動現已宣戰　 
[英國下議院近事]  
　　初五日倫敦電云英國下議院已將否案權議案第二欵照一千九百零十年三月間宣布之原文投票採納贊成者二百九十九人反對者一百九十五人　按該案第二欵爲凡除財政議案外之各議案由下議院接連三期通過而由上議院駁絶者則經英皇批准後卽應作爲國會定制 
[德瑞商約簽押]  
　　初四日柏林電云德國與瑞典所結之商約業已簽押 
[德俄交涉近聞]  
　　初四日柏林電云德俄對付巴爾幹政策巴格大特鐵路及波斯財政問題諸交涉大約俟駐俄德國大使帕台爾斯伯爵回國後即可議結 
[土國内閣衝突和解]  
　　初四日柏林電云土耳其内閣衝突業已和解反對黨領袖薩地陸軍中佐已調往薩洛里卡陸軍部大臣希夫開脫君業己辭職（以上譯文匯報　） 
[土耳其注意軍政]  
　　初四日倫敦電云據君士坦丁電稱土政府派往英法德砲廠考查大砲委員業已公畢回國此行蓋爲决定土國戰艦應用何項大砲爲宜據該委員等報告均主張購用英國阿姆斯屈郎懷愛脫華斯廠及維克斯森曼齊姆廠所製之砲云　（譯字林報） 
本埠新聞 
[催還勸業會商股本息]  
　　南洋勸業會商股衆商公呈南洋大臣張制軍文云竊商等於光緒三十四年間蒙前督憲端創辦南洋第一次勸業會官商合資以開風氣而勸農工由上海商務總會提倡集股先經認股五十萬元嗣因經費不敷又蒙憲台奏請寛籌二十萬元前後共　七十萬元官商各半歷經奏明商本受虧仿照各國通例官任補助又於股票後幅開載章程不使商本受虧以昭大信各在案上年閉會後十一月二十八日又蒙憲台奏陳閉會情形結束辦法摺内重言申明仰見憲台俯察商情昭示大信莫名欽佩嗣於十二月初六日由商務總會宣示電諭張榕軒侍郎承領會塲已有成議俟欵交到卽發勸業道分别給還等因商等奏聆之下尤深感激乃靜候至今時逾數月尙無給還日期伏查南洋勸業會爲中國第一次未有之創舉官商合力併營所恃者信爲將來生利之先導商等承認集股輾轉相招始得成事各埠各商函電詰問甚有遠道來滬持票索取者實屬無從對付兼之各業巿情非常竭蹶有迫不及待之勢且奏明有案不使商股受虧欵已撥存勸業道署人所盡知商股欵項遲早終須發還伏乞恩准迅飭勸業道遵照奏案商等股本股息一律給發並祈先示發還日期以便宣告有股各商持票承領以慰衆望而昭大信理合備文呈請爲此呈乞憲台俯賜察核施行 
[敎育聯合會第五日開會紀略]  
　　初五日午後二時各省敎育總會聯合會繼續開會胡玉孫君主席將議案逐條討論至六時仍未議畢遂休會俟初六日再行續議 
[商議裕蘇分局理帳辦法]  
　　裕蘇官銀錢局駐滬分局經理解履安夏保愼因經理帳目不清由蘇撫程中丞密札滬道轉飭公共公廨將解提案押候查對帳目再行核奪在案兹悉本縣田大令昨奉滬道飭赴公廨商議辦法大令遂於午後到廨會同寶讞員及該局總理等會商良久旋復偕赴洋務局將籌商情形面禀請示 
[滇督請禁洋商運米]  
　　米販竟甘爲外人所用耶 
滬道近接滇督李仲帥來電略謂聞有某某等四國商人來華勾通販米奸商濳赴江蘇常熟無錫等處購買白米運往該國接濟軍食之說現查各屬米少價貴氏心惶急若不切實查禁恐地方益難安靖卽請尊處轉飭各該地方官嚴密查禁倘敢故違拿案懲儆 
[規定華洋涉訟之限制]  
　　權限不可不明外務部因近來各國商人遇有與華人涉訟之事往往逕赴地方官衙門控告華人與洋商涉訟亦有自往領事衙門起訴者殊與約章不符爰特議定限制辦法嗣後洋商控告華人應由該洋商禀請該管領事照會地方官辦理華人控告洋商亦應由該華人禀請地方官照會該管領事辦理昨已電致滬道飭卽照會 
 
 
] 

Page 19

 
 
領事並札行縣廨一體遵辦矣 
[浙路維持會致旅京代表電]  
　　桂老鑒冬電悉郵須先繳後奏深佩盛尙周密浙欵確存風潮無慮見奏始缴大會公决代表董局萬難異同一奉明文浙不乾没負盛尙且貽中外笑 
[商團聯合會記事]  
　　全國商團聯合會會長葉惠鈞等以會員日衆開操在卽若不多設操場則北巿新會員不免有所向隅因與沈會長縵雲商議借定北巿滬寗鐵路車站左近華商體操會塲以便北巿會員就近操演　又聞該會成立以來捐助經費者絡繹不絶昨日又有浦東中學學生李偉生以蘇路股票十股函送到會並有怡昌洋行宣敬君自捐二元並經募曲百祿捐二元又有葉仲逹捐三元王子銓捐三元林進三捐二元黄甸九捐三元王巨川捐五元劉子鴻捐三元趙德臣捐一元均親送到會云 
[香港患疫警報]  
　　東三省疫症近已漸次肅清惟頃據字林西報所載香港報告西四月二十五號至二十七號卽華三月二十七日至二十九日計三天患疫死者五人香港距滬一水可通萬一傳染至滬較東省尤爲迅速幸英法租界均設有公立防疫醫院　防範周密當可有恃無恐云 
[西商賽馬三誌]  
　　昨爲旅滬西商春賽之第三日共賽之第三日共賽十次　第一次十五馬工部局西人羅代大英公司勝黄衣紅帽白馬　第二次十七馬利逹洋人代自來火公司勝白衣藍帽黄馬　第三次十四馬西人洋子克明代客圖學堂勝醬色衣帽黄馬　第四次十馬工部局西人司潑林非勝黄衣黑帽白馬　第五次十六馬西人馬勒代西人可栢勝湖色衣紅帽黑馬　第六次十馬祥茂小白格爾代西人馬提勝湖色衣帽黄馬　第七次十七馬西人馬勒代泰隆洋行勝白衣白帽白馬　第八次十二馬西人洋子克明代客圖學堂勝醬色衣帽黄馬第九次九馬祥茂小白格爾代潑來勝粉紅衣帽黄馬（内有匯豐小寫西人所騎一馬於賽畢時倒斃）　第十次十八馬西人强生代西人可栢勝湖色衣紅帽黑馬　並聞各西商定於禮拜六卽初八日舉賽跳浜 
[吳其榮交差對帳]  
　　北巿元豐錢莊去年與正元兆康等莊相繼倒閉後卽由滬道札飭公共公廨將該莊經理吳其榮提案押追在案兹該莊股東陳芝生等因恐拖延愈久受累愈大撥卽設法料理惟所欠華洋各債大都隔膜非由原經手當面清釐不能明白爰特禀准滬道劉觀察札飭寶讞員選派幹差將吳帶出親往各戶核對 
[萬厚愚欲與黄涵之對質]  
　　源盛福昌壽康三當質舖總理萬厚愚前因虧空銀十七餘萬兩由店東黄涵之派人扭送自治公所轉解縣署發交捕廳看管在案昨萬呈遞一禀略謂原告黄涵之前遣家丁黄安投道上控想此案庭訊時亦必黄安到堂商人不願與之對質求傳黄涵之親身投訊等語大令閱禀大怒諭謂爾身爲三店經理東家待爾不爲不厚爾旣侵吞至十七餘萬挺押月餘分文不理反欲拖累東家匍匐公堂居心實不可問况原告遣抱例所准行豈容爾强行干預若不速行料理定須按律嚴懲云 
[暗探越界訛詐]  
　　南巿新春發客棧寓客湖南人某姓等男女七人被閘北巡警總局暗探謝洪標指爲拐販人口突於前晚越界進内敲詐不遂一併拘送裁判所請爲訊究當經當值處將無干拖累之男子三人婦女二人先行釋回尙有張晋泰張福生叔姪二人及福生之未婚妻歡喜解請湯裁判研訊福生供來滬謀事未成川資告竭故將未婚妻暫爲抵押尙未成交詰之歡喜供年十五歲自幼童養張處張晋泰供與姪子來滬所帶盤費業已用罄餘供相同湯裁判旋將謝洪標提案訊鞫供係湖北人在警局充當暗探湯裁判以謝並無腰牌且未照章報案諭候函請警局查明究辦張晋泰斥退餘均暫留　 
[催塡學堂表格]  
　　本邑勸學所昨日通函各校云部頒宣統二年下學期五種表格曾經函請遲至二月十五日以前必須瑱送嗣又函催迄仍未荷擲下兹奉學憲派委羅令運崍來滬守催急如星火用特專懇務祈撥冗從速塡就於五日内送到幸勿再稽　 
[山東會館不收王三之原因]  
　　前報紀山東會館不允收留已釋金案嫌疑犯王三一節兹悉該會館所以不肯收留之故係因田大令照會内有現已會禀各憲深恐奉批後尙須傳同王三質訊未便遽釋等語該會館深恐王三去後一旦官府着落會館交人質訊反致受累故卽資助王三洋二元請仍由縣廨發落云 
[城内]  
挺押不理○錢志垣前被穆天興京緞莊在縣控告拖欠貨洋一千八百餘元由田大令訊判押限料理在案詎迄已二年有餘挺押不繳昨經帮審承明府提案訊比錢供無力措繳求恩寛宥判戒責一百下還押限於五天内料理 
裁縫難靠○張仲笏至二區巡局控被成衣匠顧順明將包做之灰鼠皮袍羔皮馬甲花緞袍子等五件私行付質經德巡官提訊顧供住居南張家弄譚姓樓上張之衣服被作頭朱阿祥押於登雲橋南者某米店内朱已避匿求宥巡官諭令原告暫時墊欵向該米舖牘出一面飭顧尋交的保出外找尋朱阿祥到案核辦　 
盤柩回籌○水利廳孫立幹少尉在任出缺已誌前報兹悉公子輩已將少尉　柩於昨日盤回安徽　籍家屬親友及與少尉有寅誼者均送至大碼頭而返 
道批六則○葛步洲禀批該民控拐無據業經由縣批駁未便遽行越瀆　旣稱有經勸人王子洪胡德彪可証有鄰佑可查姑仰上海縣先行確切查明傳同各証人秉公質訊究理毋稍枉縱爲要周賴氏禀批案圼由　斷結乃輒揑情越控圖翻殊爲不合特斥汪　嘉濱禀批此案已由廨移查着候查復核辦毋遽越瀆抄黏附　翁王氏禀批旣據具禀撫憲着候憲批核示抄黏附喬裕舟禀批案經控縣准提仰南匯縣即予催提秉公訊斷具報抄黏並發吳梧洲禀批此案究係如何訊理仰南巿裁判所秉公訊斷一路巡局批詞○寡婦沈瞿氏禀批爾子在押病重即屬實情應禀改過局員飭醫診治所請開釋之處碍難照准藥方發還王寳榮禀批案經訊諭兩造覓屋另遷何以抗不遷讓復生枝節殊不省事姑候飭傳復訊一併勒遷上海師範畢業職監生禀批該生契買何蘭亭房屋今旣出屋何獨於樹匾二物延不除缷據禀現有人議給遷費串詐不已究竟情實若何仰候傳集訊奪商人王炳賢禀批候飭傳馬雲圻追理民人鍾蒯禀批據禀楊錦泉串中延欠借欵不還求追等情是否屬實候飭傳案訊奪 
道轅記事○上海縣田寳榮上海縣帮審委員承厚商務分會經理王震吳淞釣船局直州用請補崑山縣周慶榮丹陽 
 
 

Page 20

 
 
縣知縣鄒壽祺公共公堂正會審官寳頤巡警總局局長姚捷勲吳淞厘卡委員林韶貽翰林龔心銘候補同知馮汝禧綢捐北卡委員吳德培前福建興泉永道惲祖祁昨均到道拜會禀見 
[南巿]  
水手打架○大阪公司某輪船水手張聯元前晚偕同姘婦某氏在春在樓茶肆啜茗被同業流氓王雙林乘隙調戲張向之斥阻遂致用武擊傷旁人許新生之頭額旋經崗巡拘獲三人解至裁判所經湯裁判訊知各有不合着張王二人各罰洋一元除賠給該茶肆毁物洋一元外餘着充公許傷自醫 
不實不盡○江北人宋小江扭控同鄉人張文耀賴婚一案昨由裁判所傳到張妻陳氏同女狗狗復訊女供年二十歲於五歲時由父許字於宋尙水完姻今因另嫁北巿某紗廠内之某甲爲妾約同至第一樓看親女子不願故即隨宋逃往南翔由毋追回是實張陳氏供女兒從未許字於宋此次被宋拐逃尋回後曾經央人說過須令出洋二百四十元方可允許訊之張供女兒實未許字被宋揑造庚帖求請將女發堂以示儆戒陳裁判曰爾女被誘何不先控拐逃此中定有不盡不實之處判女暫留餘人交保候派探查明再核　 
吞没身價○江北小工倪桂懷將三歲男孩領至滬上倩其親戚孫鴻泉賣於住居高昌廟地方之閩人陳姓爲子議定價洋四十八元除收二十八元外餘均被孫吞没昨日扭至裁判所審訊孫供該孩祗賣洋二十八元尙有五元係是媒金判交保尋交買主來案質訊 
戒責逆子○浦東人顧金生昨將伊子耕喬扭至裁判所控告耕喬不務正業嗜烟游宕且敢違忤等情訊據耕喬供年二十三歲幼習木工不敢違忤　顧　堂將子戒責然後拘留俟其改悔再行察　 
[閘北]  
故態復萌○周懷新去年投充四路分局巡警因行竊同局某甲之紗長衫經黄正巡官查明訊實解送總局判發改過局禁錮半年期滿釋出詎周前日復至四路二區尋友乘間竊取某巡警等之棉被兩條花緞馬甲一件而去昨由該區緝獲移送分局經蕭正巡官訊明屬實判周鎖示局前一月期滿遞解回籍 
原告未到○姚木泉前至四路分局禀稱寡媳沈氏被其姑母顧沈氏誘匿另許於王福堂爲媳等情昨由蕭止巡官提到該氏及王訊問一過判押候原告到案質訊核斷 
弔銷報照○莫觴清朦領執照欲在鐵路北首談家橋盖造草屋開設爛繭絲頭廠一案昨經四路分局蕭正巡官訊明屬實判罰洋十元吊銷執照勒合即日將已築竹笆拆除如違嚴辦 
學徒待領○城内硝皮弄成衣店學徒王金泉年十一歲前日下午出外買物至閘北迷路由崗巡帶入四路分局留養候領 
[英租界]  
惡姑虐媳○女子紀三姑因被其姑包李氏凌虐逃出由捕送留公廨昨由官媒解案經孫襄讞會同英翰副領事訊悉前情判交李氏領回以後不准虐待 
必非好人○王阿友在湖北路攫取姚王氏金絲眼鏡被探查獲昨解公堂訊供不認中西官以王必非案分之徒判押七天示儆聚賭受罰○虹口東栅街八號住戶陸阿龍違章聚賭昨經公堂傳訊陸由其妻王氏到堂代質判罰洋十元充公賭具銷燬再犯將屋發封　 
違忤父母○陸春田陸嚴氏夫婦控子陸阿興違忤行兇昨由捕房將阿興拘解公堂訊實判押一月期滿交其父母　回管束欺侮車夫○小車夫陳阿三控陳森林少給車資向索被毆致被塌車碾傷脚骨等情昨由捕房解奉公廨中西官訊明判陳貼還原告醫費洋十元押候繳洋開釋 
管束宜嚴○寗波小孩張小弟摸竊王兆洪表練由廨訊實判押兩禮拜在案昨日期滿由捕將張孩解案請示判交其母領回管束 
人貧志短○胡阿寳在新記洪竊取陳阿棠之東洋車由捕拘獲昨解公堂訊明中西官以胡貧苦姑寛判送寗紹航業維持會代遣回籍 
雉妓拖人○雉妓金月仙在南京路違章拉客被捕拘送公廨昨由官媒解案訊實判金妓押女所一禮拜 
孤苦伶仃○女孩劉小妹因不辨路徑由捕送留公廨昨由官媒將女解案盤詰女供年十一歲江北人父母俱故隨一同鄉婦人來滬現住新閘同昌里因出外游玩不認歸路致被送案判送幼女所留養候核 
串竊白煤○英商怡和洋行控曹加林倪炳元倪阿品陳阿華馬永順鄔條奎曹桂林李阿陽項少卿等串竊六九兩號駁船上白煤值銀五十兩消贓於應桂卿得洋二十元零八角昨由水巡捕房　一千人証查獲解送公堂訊明判曹加林倪炳元各押三月應桂卿押兩月李阿陽項少卿省釋餘人各押兩禮拜併送上海縣禁錮 
流氓搶衣○朱孫氏控流氓王阿桂在北山西路紏黨搶衣昨由捕房將王拘解公堂訊實判押六禮拜 
勿再吵閙○蕭張氏因昨至西摩路一號門牌某洋人住宅内吵閙被控收押在案昨由官媒將氏解廨經中西官訊明氏夫在原告處服役因不顧家用故往吵閙判氏開釋交其夫領回以後不准再往滋閙 
怙惡不悛○過犯陳阿文陳阿仁竊取薛藍氏家衣物又竊蕪湖路黄文章烟紙店内香烟均經包探查獲昨晨併解公堂分别訊明判阿文押西牢九月阿仁押半年期滿均逐出租界 
[美租界]  
因何自盡○住居七浦路之陸桂初前晚不知因何自縊身死昨由捕房車送驗屍所飭保報縣請驗 
攫取金飾○吳孫氏前晚行經乍浦路被匪徒搶去金押髮一支當報捕房捕頭允爲查緝 
索債衝突○姚阿　昨向陳馮氏索討借欵洋一百元忽起衝突扭至捕房捕頭諭赴公廨禀控 
追獲匪徒○狄思威路九百零八號廣貨店主婦某氏昨晨在蓬路菜塲購物被匪搶去皮篋一只内有洋數元由探帮同追獲解入捕房押候究辦 
葡人行竊○一百八十三號西探昨在北四川路查獲偷竊脚踏車之甲乙二葡人拘入捕房候送葡署訊辦 
[法租界]  
研訊火案○大成祥東洋莊失愼一案昨由捕房飭傳該莊經理董英元等多人解廨請訊董供該店開設以來已二十餘年上月十三晚不知如何失火商人因住在對面屋内故不知悉至店中雖曾保險一萬五千兩然損失已達四萬餘金之譜保險行亦已查明虧耗甚鉅故保險銀已如數收到求察店夥朱文炳供各夥友俱睡在樓上迨至聞警樓梯已將焚斷故皆裸體逃出尙有一夥跌傷現在醫院療治質之倪汝林楊忠濤翁錦章三學徒同稱分住樓下夢中聞聲驚起見火起於梯下已不可收拾祇得喊令各人一同逃命聶司馬得供判各交原保候再訊斷仍難圖賴○自來水公司控林大茂虧欠自來水價洋遷避美界向收不付經公堂准詞傳案訊據供稱業已如數付清聶司馬商之顧副領事判林開釋將案住銷 
各有不是○純章絲廠經理王德聲投廨控稱廠中工人沈阿三與同類范仁才因賭毆打繼由張阿五朱阿三代抱不平復將范兇毆以致内部受傷恐有不測送案請示經聶司馬訊得各有不是判各押捕房三天 
何堪拖累○胡小庭以宋世峯虧欠銀一千餘兩避不料理故將保人沈董保扭廨請究董稱前雖保過銀五百兩早已還清此後並未干預不能承認聶司馬以胡所控無憑未便准理遂商之西官一併揮去將案註銷虧欠房租○陳以新王紹堂陳張氏三戶俱因虧欠天主堂房金二三十元不等向索不付由該堂控奉公堂一併傳案判各交保出外料理 
今日海上閒談轉入第五版 
 
 

Page 21

 
 
海上閒談 
滬上金融界自去年以至今日何日非恐慌之日耶。而禍首嚴彭齡等諸人。則雖在押所嗜烟者吸烟。嗜酒者飮酒。逍遥自在與。平日初無少異也而。且牌聲錚錚然。逹於戶外不。尤較平時爲逸樂乎。 
然而嚴彭齡猶不知厭足也。前之回家治喪公。廨讞員已法外施仁矣。今又藉詞營葬希圖保釋。其居。心之叵測距。足以欺維持巿面之張制軍哉亦。多見其不知量也。 
今。則切實訊追毋任狡脫制軍已咬牙切齒而言之矣吾。告金副界且。稍安毋躁竚。觀劉觀察之懲一而儆百 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[法部編訂提法司辦事畫一章程]  
第一章總則第一條提法司主管事務按照奏定提法使官制曁法院編制法規定司法行政事宜辦理第二條提法司署應設辦公處第日由提法使督同屬官齊集辦事第三條提法司署遵章分設總務刑民典獄三科俟各該省審判廳徧設後得由提法使酌將刑民科析爲刑事民事兩科審判廳未徧設以前提法使得將各科職掌量爲變通以甲科某項事件移歸乙科承辦第四條各科除設科長一員外科員書記由提法使於法定員額内酌量事務繁簡設置第五條科長承提法使之命令綜理該科事務並稽覈該科各員之勤惰第六條科員佐科長承提法使之命令分理本科事務事務之分配由提法使核定指派第七條科員於所承辦事務各負責任但事件繁頤時得互相協助第八條書記受各該科長科員之指揮繕校文件並辦理該科庶務第九條各科科員書記遇有某科事件繁劇由提法使命令隨時派委兼辦第十條各科如需書記生時得由該科科長禀准提法使臨時雇用第十一條各科到處辦公時間由提法使定之第十二條各科皆備考勤簿科長以下各員毎日須於各該科簿内塡註出入時刻月朔由科長呈提法使核閱一次第十三條辦公處應派科員書記各一員輪班值宿其輪次由提法使於毎月朔定之第十四條萬壽聖節先師聖誕及星期各放假一日年末歲始假期由提法使酌定之第十五條休假日由提法使就各科輪派一員值班遇有重要文件即知照各該科主管員到署赶辦第十六條除例假外因事請假者臨時由提法使批定第十七條科長遇有事故由一等科員代理科員則由同科一人代理第十八條各項文件到司由收發處彚齊呈提法使閱後交總務科科長蓋戳分科各科接收後應備簿册記其案由分别緩急先後各辦稿件其緊要文件收發處隨到隨呈不候彚齊第十九條凡事隷於各科者歸各科主辦其關係數科者以關係最重之科會同各科商酌辦理第二十條各科擬訂文件經科長覆核後呈由提法使核行第二十一條各員遇繁難事件應先擬議辦法說帖呈提法使核定如有疑義并得請提法使集各科科長科議决第二十二條各科設立手續簿事無巨細均摘由錄入每日呈提法使閱視如已辦卽刊辦字戳在各事由上印記並註明某員擬稿其已辦結行文者另刊結字戳印記第二十三條各科收文送稿曁簽文檢卷應備各種簿册由書記逐日分别摘由整理交各該科科長科員　閱第二十四條各科辦理事件有應知照别科者可用文片摘叙事由辦法送付該科備查前項文片所用紙張格式各科商同一律以便編訂第二十五條凡各處來文及提法使隨時命令應知照各科者由總務科用傳知簿附同原件送各科查閱前項傳知簿各科閱徧當日繳還總務科第二十六條各員在辦公時間雖無事亦不得擅離如有來賓須在接應室欵待者亦不得久談致誤要公 
第二章總務科第二十七條總務科職掌除照提法使官制第三條所列外提法司印信秘密函電及不屬於刑民典獄兩科所掌一切雜項事宜均歸管理第二十八條提法司署及各級審判廳檢察廳監獄各員之補署升降保奬處分等項事宜應按照各項法令辦理並隨時分别註册第二十九條司法官吏考試事宜由該科會同刑民典獄兩科辦理第三十條司法官吏之姓名履歷由該科分類列簿有變更時隨時編改以備查考第三十一條該科設收發處派員專司凡外來文件摘由登載收文簿按照第十八條之規定交由科長分科第三十二條各項文件由書記將事由件數送科日時分别登載分科文簿分送各科即由各該科書記印記收字戳卽將事由件數到科日時登載到科文簿第三十三條各科文件經書記繕校後記於簽文簿送由該科蓋印粘封交收發處登載發文簿卽行發送第三十四條各科文件册籍均由總務科編纂檔册並分立編卷簿註明某科字様彚總存儲第三十五條各科文牘凡應歸卷者由該科書記毎日檢查一次彚送總務科依類編存第三十六條編纂簿應照各卷種類編列號數並於號數之下摘叙事由各科隨時抄存以便調閱第三十七條各科調取文件均用文片爲據由總務科記入調卷簿繳還時應於調卷簿及各該科還卷簿内印記收字戳第三十八條刑民典獄兩科以外之統計事宜應按定限塡寫於頒行表式内呈由提法使核定分報督撫及法部第三十九條各廳署及府廳州縣所掌事件足備統計材料者呈由提法使行文知照按月報告第四十條編纂統計應行調查事件其關涉各科者隨時片查其與各廳署及府廳州縣關涉者呈請提法使行文調查第四十一條提法司及各廳署常年經費應先製備豫算報告督撫及法部該豫算年度内所用欵均以豫算爲準卽由提法司請領支發第四十二條提法司及各廳署出入經費由總務科按月列表呈白提法使核閱毎一年度彚造决算呈報督撫及法部核銷第四十三條各廳訟費狀紙費罚金等欵報告到司時應與刑民科會核辦理第四十四條出入欵目應需各種簿册暫由總務科擬製格式呈由提法使核定通行俟法部奏定各項會計章程再行分别遵用第四十五條各廳署工程報銷應詳細核定呈請提法使造册詳報第四十六條提法司官有物由總務科錄入專册毎年定期點檢一次（未完） 
來函 
[江震白話公報社來函]  
敬啓者閱貴報三月十一日公電雙陽賽會賄囑吳江縣劉令二萬金由施士元等一百十人具名本社見此公電以爲關係極鉅皆注全力以求結果豈知首列之施士元江震城廂士民皆不知其人即詢之盛澤鎭人亦無一有知之者其爲事之于虚已可槪見爲特抄送社論一通呈請登入來函一門以昭核實 
　公電之價值 
 
 

Page 27

 
 
江震士民發公電至滬而今凡三矣記者因得統前後而評論其價值第一次之公電由王家焚等十三人出名爲漕案而發事實確關係鉅效果已見有價值者也第二次之公電由五部區自治團體出名爲漕弊而發而事實不確由　電人伸辯作爲無效起滅自由信實全失無價值之可言者也今此之公電事關官廳納賄倘果確實則豈獨施士元等百十人所宜詰問我江震全體士民當抒公憤注全力以求結果不宜默爾息矣然而虚實不可必記者揆倩度理綢繹原電而平亭之則有不可解者四雙陽會之發生及賽演之地中心點在震澤縣　盛澤不過餘波之所及故監督彈壓之欋在震而不在江就令行賄不當旁敲側擊而及劉侯此不可解者一也當此物力凋敝之時賽演之費旣百計羅掘令鄉農飮恨而又耗此二萬金之鉅欵以行賄恐無此雄厚之財力擲鉅金於虚誕無益之賽會圖十餘日之佚樂恐更無此迁謬之心理此不可解者二劉侯任江隂任青浦前次任吳江頗著循聲無貪墨之名今以奉憲飭禁之雙陽會甘冒不韙而任護法之責利令智昏當不至此况前日至盛澤會與該處士紳妥商閉拒該會入境之方矣今忽變更宗旨陽示禁止之名隂任袒庇之責險詐巧猾並　儈而不如劉侯之賢更當不至此此不可解者三百十人之首領施士元者記者素未識其人問之盛澤鎭人亦皆不知則果有其人乎仰無其人而向壁虚造乎此不可解者四有萬不得已之事故有迫不及待之時機而後用迅雷疾風之手叚代諫鼓謗木以聲討發公電隨報紙以郵行徧告海内以彰公道以伸民　關係至鉅必不可輕率鹵莽以從事一輕率鹵莽則失公電之價值矣五都公電旣失實今若　蹈前輙則公論如浮言電報如兒戯一之爲甚而至再我江震虚憍躁妄之民氣不騰笑天下矣乎往者不諫來者可追繼自今請與我鄉人約審愼周詳持重而發勿藉全體名義播風說以淆聽聞貽我邑人羞我鄉人其聆此言乎小說 
[言情小說投海孤兒]  
吾書之言此。非謂鍾情於馬利亞。不如鍾情於威耳也蓋前者所言。直爲普通之女子。而馬。利亞者。則天女中之最麗者也。密昔司風調固佳然亦普通人也。安能跳越出此範圍以外。冒與馬利亞較。若馬利亞者。直可謂超羣邁倫飛行絶迹。而軼出於普通之範圍者矣。 
馬利亞大詫曰。密司脫愛力森。君决計不行。此安可者愛力森截然言曰。吾無他語。但乞密司聽我一言。密司金玉之軀。何爲甘心陷諸泥滓。密司自問果願之乎。至密司欲趣我行者。我萬不能應。吾今雖爲囚縶之身。而此心尙無改其故。必欲竭力以助密司。苟力不能及。吾尙能以性命繼之。庶足少謝前此之罪。今一聽密司斥我。我不行矣。馬利亞曰。君有何罪奚。謝之云。若我者。始當謝罪於二公之前耳。二公以我之故。幾瀕大險。吾生。薄命。乃以厄運加諸二公之身。寗非至歉之事。二公萬勿自咎。自咎直窘我也。愛力森忽指亞孟曰。此萬惡之敎士。乃以詭道欺我致敗吾事。吾但願此敎士之靈魂。永永淪諸地獄。亞孟聞言而怒。斥愛力森曰。汝背叛之人。烏敢詈我。愛力森力唾其面曰。汝之罪惡。直較吾多至萬倍。汝假敎士之面目。行其兇螫。天下之惡人。無有逾於汝輩者矣。亞孟大怒。力趨而前。欲摑其面。愛力森夷然勿動。迭克司立止之曰。亞孟勿爾。吾與密司副士已預有約言矣。迭克司言雖如是。然亦頓足而怒。馬利亞聞愛力森之言。驚曰。此何如事。安有敎士而爲此者。愛力森曰。吾不妄語事皆實也。因大略語之以狀。馬利亞大驚。顫聲呼曰。天乎。敎士之兇頑如是。吾安能料。語已。又指亞孟曰。汝輩鬼蜮極矣。行爲如是。安云人類。吾甚願上帝之肆赦汝輩也。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
