# 1904 - 309 - 4911338

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年来時事與前正相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業己出書編集每部實價洋銀六元四角續集四元八角合購兩集共計十元批發克己此佈 
[鼓鑄銅圓宜改紫銅爲黄銅說接九月二十二日稿]  
　　或又謂鑄當十紫銅圓一枚工本費用一切在内祇須制錢六文奸民以有利可圖不惜干犯法紀創設小機器於僻　之處私自鼓鑄出以混售於民溯自行使銅圓以来卽滬上一隅此種私鑄銅圓之案發覺者己有數起夫以滬上人烟之密包探偵察之嚴犯者固易緝獲然亦不敢謂除緝獲外竟無一犯者也至於内地遼闊荒野旣非地方官耳目之所能周而里甲劣役又或因得賄之故爲之包庇容隱則私鑄銅圓之事又豈能保其必無今若改鑄黄銅工本費用祇須制錢三文資本旣較紫銅爲輕則私鑄者必益接踵而起然吾以爲錢過重則防私燬如舊時青銅制錢是也錢過輕則防私鑄如近時銅圓是也利弊相因原無十全之策欲去其弊惟有嚴私鑄之罪懸重賞之金使奸民皆知畏懼而不敢犯有犯而亦必能緝拿如是則私鑄之事自絶而無有敢以身試法者矣否則私鑄紫銅圓究亦有利可得彼奸民何所顧忌詎肯以得利稍薄而不作奸犯科耶此又可改鑄黄銅之一也近来銅圓流行愈推愈廣滬上則無論何省所鑄一律通行他處則有不用粤省所鑄者以上有每百枚換一圓數字内地商民性多質直以此爲與洋銀價值不合故不能行也至浙省所鑄之黄銅圓雖鑄有當十二字在滬固亦能通用而據杭省錢肆中人之語則謂不能行於奉天夫東南各省設局鑄造銅圓日出雖多而尚不足敷民間之用乃以之運行於東三省宜乎鑄造之地轉形缺少而錢價不能平　國寳流通不能過分畛域但當此鑄局尚未廣設本地所用未見充盈似當以宋地爲先然後徐圖推廣然則鑄造紫銅圓而流出漫無限止孰若鑄造黄銅圓而使東南各省先沛然有餘也此又可改鑄黄銅之一也抑吾聞鑄造銅圓所需紫銅皆購自日本卽使鑄成之後每當十銅圓一枚可餘制錢四文然購買紫銅之利不己爲日人所得乎若黄銅則我中國所自有不必購諸他國而始克鑄成以此二者相較卽鑄黄銅當十與鑄紫銅當十同一餘利四文而亦當鑄造黄銅俾利在本國而不致利溢於外國况鑄黄銅當十較鑄紫銅當其利利尤多一倍有餘耶此又可改鑄黄銅之一也有此數端而當事者竟不知變豈成規之不可改革乎抑未嘗一權得利之厚薄乎此吾所大惑不解者也且吾更有說者倘改鑄黄銅之後官中仍視如紫銅之製每當十銅圓一枚祇取餘利制錢四文以之發兌於巿肆間則錢串必長斷不致如近時之短絀在公家旣毫無所損而小民則受惠甚深一轉移痱於國於民皆有裨益乃聞浙省當鑄造黄銅圓後報知大部大部以鑄造不一律斥不准行是何用心解人難索然孰爲得利薄孰爲得利厚浙省具報吾知必詳晰言之大部何不一計餘利之厚薄盡飭改鑄黄銅以歸一律而必以紫銅爲定制耶吾故略述改鑄黄銅圖之利以備採擇焉 
[本館接奉電音]  
　　昨晚七點鐘京師友人飛電傳来上諭二道旨一道敬謹譯登○十月初一日内閣抄奉上諭陜西陜安道員缺著張筠補授欽此同日奉上諭陜西西安府知府員缺緊要著該撫於通省知府内揀員調補所遺員缺著劉思翥補授欽此同日軍機大臣面奉諭旨十月初九初十十一日均著推班欽此 
[旅順軍報]  
　　昨日駐滬日本總領事小田切君以所接上月二十八日山東京發来官電見示内開頃得攻擊旅順之我軍司令官電報該處軍情謂於上月二十二日日落時我右軍及中軍之一隊將松樹山二龍山之各峯巔并東鷄冠山之北砲臺數座盡行佔據此外且毁敵軍之大砲及外溝數處同時我中軍之又一隊則進攻蟠龍山及東鷄冠山北臺間之一砲臺名披者當時雖經敵人猛烈轟擊然我軍仍冐死不退至下午二點鐘遂奪而有之惟敵軍屢来襲擊意欲奪回此臺相持至晚間十點半鐘我軍微困遂復失守但延至十一點鐘經陸軍提督英乞諾司率其部下重鼓義勇卒則其臺奪回且獲戰砲三尊機械砲二尊魚雷三具及他項戰利品無算計此役俄兵共死四十名同日我右軍亦奪得砲臺一座在東雞冠山之東北名哥皮耶馬者二十三日我軍復用大徑口砲恊同海軍攻擊港内之船廠其俄艦一艘名竭而耶克者身被數彈且沉汽船二艘二十四日有俄國汽船兩艘約各載重三千五百墩者泊於港中西面旋卽見其沉没二十五日復有一艘約重三十墩者亦見其沉入水中是時忽聞炸爆之聲甚厲從城北而起以意揣之蓋藥庫轟發也二十六日向午時我海軍以砲轟擊港中俄國船廠及迤東各處之地至十二點一刻旋見該處火發計延至四點鐘方始滅息是日我重所放之大徑彈致俄臺一座名哀去者大爲損傷 
[限禁租船]  
　　華歴九月二十八日英京倫敦来電云英外部現回覆某船主之詢問云嗣後各船主不准再以船只租與俄國載煤尾隨俄艦之後以爲接濟之需 
[會訊定處]  
　　華歴九月二十八日法京巴黎来電云會訊俄艦擊况英國漁船一事其會訊之所兹己議定在法京巴黎矣 
[俄將被傷]  
　　華歴九月二十八日英京倫敦来電云頃得信息謂俄國海軍提督司托舍爾於上項之役身受損傷其安危情形尚難預測云 
 
 

Page 2

 
 
[日兵死數]  
　　華歴九月二十八日法京巴黎来電云兹得烟臺消息謂日本攻擊之兵自開戰以来至昨日爲止日軍前後戰死者自達二萬人矣 
[匪勢已衰]  
　　南昌訪事人云洪江會者本哥老會餘黨若輩因地方官查拿嚴寗因改今名以兾掩飾耳目其中入會者以籍隸湖南爲最多江西袁州瑞州臨江三府皆鄰近湖南因是三府中人大半被煽入會前年袁州府傅子蒓大守札飭各縣查拿首要各犯并設法解散脅從一面飭宋茂才燿焜親赴各鄉收繳票布概免深究由是袁州府屬悞入匪會者己寥寥無幾日前傅太守復拿獲匪首彭雲山一名與南昌縣江雲卿大令所獲之匪人洪陞供詞相符不日當解省訊辦期萬載縣張子晉大令所拿獲之匪首王春山楊青山袁蠢子干證郭霉貴鄧清泉等昨亦己解至省垣分别監禁收押邇来袁州會匪亦己衰息惟臨江府屬尚有曾有羣所供出之頭目數人想不久亦悉入羅網矣 
[裁官偉議]  
　　廣州安雅書局世說編云近聞某侍御遞一封摺略謂近奉諭旨飭裁冗員一時閑缺如粤海淮海兩關監督皆己毅然裁撤若更將與總督同城之巡撫如雲南廣東湖北三省一併議及連標官兵弁合計每歳約可節省銀數十萬兩於餉需不無小補若謂督撫相資成法不容輕易何以近裁河督而以豫撫兼之初未嘗有僨事之慮言頗切中特未知聖意如何耳 
[裁缺述聞]  
　　漢口訪事人云武昌糧儲道及糧庫大使二缺向無緊要公事湖廣總督張香濤宮保因議卽行裁撤聞昨己封章入奏矣 
[太守勤民]  
　　贑省訪事人云本年秋間吉安府城有匪徒遲黏匿名揭帖約其某日焚燬教堂府尊胡端臣太守聞之督同廬陵縣潘大令會同營汛日夜赴各街市嚴密梭巡並派撥兵勇駐紥教堂左近遇有造謡生事及面生可疑之人卽拘獲訊究屇期太守乘馬督勇親查各處通宵達旦未嘗少懈似此勞瘁不辭宜乎吉郡士民之同聲稱頌也 
[護督過潤]  
　　鎭江訪事人云間署兩江總督瘘南洋通商大臣端午帥交卸江蘇撫篆後雇乘官舫由内河赴寗履新九月二十七日午後四點鐘時憲舟駛抵丹徒鎭城文武印委各官咸往迎謁午帥接見後卽換乘保民兵艦至二鼓時道出潤州溯江而上逕赴金陵瀕行之際東馬頭象山各砲臺俱升砲志敬 
[東撫過潤]  
　　鎭江訪事人云調補江寗布政使正任山東布政使胡寳臣方伯廷幹於日前交卸東藩篆務後乘某輪船南下某日由内河行抵蘇垣本擬小作勾留卽赴寗藩新任嗣接奉電傳上諭善署理山東巡撫因須重回原省爰於九月二十九日乘官舫由蘇来潤泊舟官碼頭鎭郡文武各官咸往迎迓未幾憲舟解維回清江浦再行遵陸赴濟南 
[詳論法政]  
　　廣州訪事人云日前廣東撫憲張安圃中丞接到中國駐日大臣楊星使来函詳述彼處法政一切事宜其言日粤省會派員紳来學法政速成科現己陸續到齊照章保送入校本擬西歴十月一日開學嗣以通譯未易得人蓋充是任者必於法政學科己得門徑方能演譯講義俾學者多獲實益現己商之該校將頭班原有通譯諸生移歸此班演譯故广學日期只可緩至十七舉行查是日卽中歴九月九日用特聲明仰希察照至各生第一期學費己由課吏館匯来日幣一萬元如數收到其支發學費一節查課吏館會訂章程則年分四期每期每員各給日幣一百元自應按照辦理但恐諸生於初領學費時自覺寛裕不知撙節後兩月即形支絀雖諸員紳都知自愛然此亦不可不防仍查照廣東海兩次派来學生支發學費成案按月給領又日本法政大學原訂速成科章程係以六個月爲一學期兩學期畢業惟近考該速成科每月講習課程以法律之學爲多其政治理財之學尚未大備誠恐各學生畢業回國不足致用因與校長梅博士商議多增課程伊謂政治理財之學本極繁重難求大備加以　學生不諳日本語言文字每日各教習之講義及各學生不疑問均須擇人通傳以致輾轉需時日無暇晷今擬多增此等課程必須寛展一學期方能畢業樞按梅博士所說亦係實在情形第念政治理財之學均屬切要不可不多增課程以期成就逺大用濟時艱况寛展學期不過六個月爲時有限所費無幾擬請將尊處及各省派来之法政速成學生均照此辦法想我公意在培植通才以資任使必不惜此小費致来學者有功虧一朁之憾也如蒙俯允乞卽電覆以便遵辦至應如何多增政治理財科學課程現正與梅博士曁各教習磋商一俟商定卽應列表呈核並照會日本文部省備案 
[議移藥局]  
　　松江訪事人云松城東南隅火藥局建於同治季年至今逐漸推廣所儲軍火足供東南五省之用局中人雖防範備至然百密容有一疏以故合郡居民咸惴惴焉前經故紳宋養初侍御專摺奏請遷地以重民命特旨許可而當道格於成功不毁一語遲不果行目下復經紳董商請提憲楊鏡巖軍門設法移徙軍門洞悉民隱爰於昨日乘舟至鳳凰山一帶相擇善地然後轉請上游裁奪 
[米未弛禁]  
　　揚州訪事人云日前江都甘泉兩縣宰以目今市肆忽喧傳上憲己准商人運米出口有某某等埠業己開斛深恐聞者不察羣相效尤因於日前會銜出示曉諭略謂案奉漕運總督部堂恩札准署兩江總督李排遞咨開近年江蘇糧米價目增漲民食堪虞迭經各前部堂嚴禁米糧出口本部堂蒞任迭據行商源和利等禀懇用釣船裝運請將仙鎭七濠等埠一律開禁均經批駁在案兹查本年秋成報歉之處甚多米糧價值尚未平减民食關係綦重轉瞬蘇屬冬漕開辦一經弛禁勢必紛紛搬運糧價必漲不獨與民食漕務有妨且俄日戰事未了難保無奸商影射接濟致資口實本部堂審時度勢米糧斷難弛禁仍應各飭所屬於關隘各口嚴行查禁等因到本部堂准此除飭屬嚴禁外合亟札飭遵照等因爲此出示曉諭仰各商人一體遵照如違定提究辦蓋亦保全民食之道也 
[粤東瑣紀]  
　　廣州訪事人云陽江縣屬埠長鄉地方有一廟九月初八晚被匪毁門而入將香工戕斃自項至踵劈分兩叚翌日其妻聞報立赴陽江廳署禀報邑尊許大令於初九日親往相騐著聽候拘兇究辦○西省自軍興以来牽動廣東財政所耗以數百萬計東省庫欵亦己羅掘一空兹聞近日省中大吏又接岑督来電由運庫籌撥銀十萬兩委員押解西省運庫己於十四日開庫平兌矣○沙面太古洋行甘肅輪船副買辦何采言被美國兵船水手溺斃一案曾紀前報兹廣濟醫院紳董吳福元等控諸撫憲由洋務處移商務局轉行出口洋莊商會知照現聞該行連日會議擬請照會美領事官責令兵船管帶將兇手交出再行禀由商局轉詳督憲核辦○粤東因帑項支絀特設清查官鹽局擬招商股官商合辦旋因成本過重虧累不堪又擬將清查局裁撤兹聞該局初開辦時先向運庫借銀六千兩後又向西號蔚泰厚息借銀八千兩連息共銀八千三百餘兩近日又向運庫籌借銀一萬兩除清還西號借欵所餘不過千餘兩暫充局費該局兩次運到之鹽共七千包因無人銷售一律起存南倉暫貯○日前興寗縣會匪聚衆起事謀爲不輒經嘉應州屬官紳鋪户籌集巨欵招募勇丁勦辦卽將匪首多名拿獲餘匪亦相繼撲滅 
 
 

Page 3

 
 
省中各大憲據報以該員紳勦匪出力深堪嘉尚擬將籌欵二百兩者賞給五品功牌一百兩者賞給六品功牌其勸捐各員均皆記功奬賞○城西顏家巷有王某者於九月十三日賭敗回家向其母强索屋契其母不允遽被兇毆鄰右聞之咸抱不平卽告之巡警勇拿解巡局重責四十板翌日傳其母到堂保釋其母誠恐領回後再蹈前轍遂求局憲照例懲辦局憲己將王轉解總局發交南海縣審辦矣○日昨佛山分府將强姦民婦犯人甘亞實一名移解南海縣審究據事主呈稱深村鄉民婦麥梁氏因事歸寍路經抅水鄉茶亭被甘曳入茶亭將上下衣服褫去膽敢用强姦污婦疾聲呼救附近通濟橋勇馳至立將甘拿獲解案乃堂訊時據甘供稱因悞撞該婦下田遂被多人指爲强姦等語問官以未得實情將甘押候查明核辦○革弁姚洪階因案提省候訊尚未了結昨有梁紳殿庸等以良吏被誣等情具禀督院爲該弁訟寃旋奉批示謂本案前據各紳商及姚李氏等具禀迭經批飭審明禀辦在案據禀前情仰廣東營務處司道迅速督飭審案委員卽提該弁姚洪階研訊明確分别擬議禀辦○粤東軍械局購運無烟逼碼九月十五日在駁船失去三箱大憲震怒將該司委員概行撤換以儆疎忽 
[金閶錄要]  
　　蘇州訪事人云十月初十日爲皇太后七旬萬壽長元吳三縣主蘇郭李三大令於九月二十七日傳見綢布二業董事令備五色綢布各二千疋以應萬壽宮及各衙門各局廠結彩之用併飭各地甲傳諭鋪户居民於十月初六日起結彩懸燈同申慶祝現下閶門及元妙觀一帶熱閙之區均己預備紥彩五鬥新奇是亦黼黻昇平之意也○葑門内南倉橋左側廣通當鋪爲本城某紳所開日前有年甫十四齡之某學徒因細故被夥甲乙斥責因卽羞忿交併隨手竊取阿芙蓉膏數錢背人吞服至夜半毒發鋪中人詢悉情由急延中西醫爲之施救奈受毒過深非人力所能挽回延至天明宛轉而斃翌日屍屬聞知興師問罪紛紛擾擾不知若何了結也 
[上海官塲紀事]  
　　同知銜留川補用知縣林蔚生明府世豐寗滬鐵路測繪委員候補府經歴陳凌敬飛划左營藍翎候補守備陳蘭垓守戎音濂前日均赴道轅禀見○委署崇明縣知縣楊蔚霞大令士晟稽查本縣保甲委員候補通判戴勤生刺史祖詒昨日均至縣署拜會○道憲新委冬防委員謝建候少尹恭壽昨白詣縣署謁見縣主汪瑶庭大令禀知卽日到差○本城保甲巡防北局委員汪禹臣二尹景龍三林塘保甲巡防局員彭伯良二尹名驥高昌廟保甲巡防局員孫羹梅二尹調鼎太陽廟保甲巡防局員章次荍二尹仲英虹鎭保甲巡防局員王肇之二尹篤基貨損局查驗委員曾煦齋二尹寳謙昨日均至縣署謁見縣主汪大令○五品銜試用州判王仲衡刺史祖鈞向在雲南鐵路公司爲法文繙譯今由雲貴總督丁制軍札委来滬採辦書籍及天文儀器等物於前日抵申想須小作勾留方能遄返也 
[　　浦東東台浦河道係川沙南匯上海三廳縣交界之所邇以久未疏通淤塞日甚本邑紳董謝君具禀上海縣請轉咨川沙廳南匯縣會勘後乘此農事清閒以便招人開浚等情縣主汪瑶庭大令准如所請卽飭工房書吏備文移請川沙廳陳桓士司馬南匯縣陳苕民大令會議籌商核奪 
[點騐警兵]  
　　上海縣警察巡兵業由蘇松太兵備道袁海觀觀察親自點驗昨日上海縣主汪瑶庭大令復會同警察長劉君式冬教習景君沂在常平倉逐一點驗并記明優劣 
[請禁出口]  
　　前日錢業董事某某等聯名具禀道轅請轉咨稅務司將銅元一項祇准到滬不准轉運他口以保市面旣廣東撫憲所委駐滬管理閩省銅元委員候補知府王太守炳璧函致袁觀察欲將銅元轉運至鎭江請轉咨稅務司驗放觀察未允所請己繕函具復矣 
[諭令造册]  
　　本邑城廂内外保甲總巡朱森庭明府以現届開辦冬防街頭栅攔前經諭飭各叚地甲查明造報以便興修前日又傳集各鋪地甲汛捕人等到局諭話俾各遵照毋違 
[十月分格致書院課題]  
　　策論漢唐宋明黨禍論上海格致書院添設藏書樓序盆池小山七律不拘韻不作者聽算學設某人有子四現年長者足十歳次七歳四歳一歳而欲爲其各子滿二十一歳之需用各得洋銀一千元如按銀行長年五釐起息今當共交洋銀若干試準繁利息法簡捷計算之求正弧三角形之諸式各書所載雖俱有法理然學者嫌繁而難以記用今試以法式推求其簡便之六比例公式 
[失火卽熄]  
　　昨日午後一點鐘時英界三馬路第三百七十六號門牌錢永昌洋鐵店因遺火積薪霎時烟燄迷漫幾兆焚如之禍當經瞭望臺上鳴鐘告警迨皮帶車馳至己經店夥鄰人等恊同救熄不致成災 
[英界火警]  
　　昨晚六點一刻鐘時英租界盆湯弄橋南浜某糖食店忽然失愼警鐘旣鳴救火會各西人急驅皮帶車飛馳到場竭力灌救始得漸漸熄滅 
[控被誘賭]  
　　江北入郭雨寳在原籍販運鷄鴨来滬借宿南市泉漳會館馬頭譚長順鴨行内以僞骰誘令同鄉人賭博以致施德順賭負洋銀一百餘元昨日施訴知十六鋪地甲拘郭至捕房控訴情由捕頭令傳到店主一併移解馬路工程局禀請總辦翁子文太守訊究 
[陋規充公]  
　　本城北三鋪雷祖殿羽士倩地甲陸升以洋銀四元送與巡防北局委員汪禹臣二尹謂係常年規費二尹大怒嚴斥地甲謂本委接差以来祇知秉公辦事廉潔自持從未收受陋規爾膽敢代送荒謬己極本應重責姑念初次從寛饒恕遂備函將陸升並洋銀送交普育善堂述明年規情節每年將此陋規作爲善舉永爲定章等情陸奉諭後己遵照送往取具收條回局禀覆矣 
[萬國紅十字會来函]  
　　啓者本會昨承張榕軒京卿經募第三批洋一百八十一元合元一百二十六兩七錢醴陵電報局薛交来自助並代募規元四百二十兩零二錢九分青口電報局莊交来自助並代募洋一百元紀小亭助元五十兩醉經堂盧助洋八元雲南陳開文助洋五元許若記求病速愈助洋二元張公善助洋一元黄公續助三合濟生丸兩箱旅奉鏖兵災氛正熾池魚殃及民不聊生蒙各大善士惻然垂憫俯賜手援或倡募巨欵或慨解囊金或求病助洋或療疫施藥種種積德造福蒼生實無限量天佑善人有求必應一瓣心香竊願爲各大善士朝夕默禱也除分掣收照外謹乞登報伏希公鑒○再啓者本會昨接蘇州仁和莊倪錫疇先生来函以麟兒彌月承焦樂山司馬雅意囑將湯餅各欵移助本會棉衣經費爲親友祝福并爲文郎積德兹特將洋銀二百元悉數匯奉等語敝同人祗領之下欽佩莫銘倪君旣從善如流樂翁亦至誠相感仁人之言其利甚溥其衣被無窮而流澤放東三省者曷有涯浚哉挾纊同欣庶幾鴈鴻之可慰懸弧相慶行看麐鳳之必昌乞錄報端用銘盛德[  上海萬國紅十字會同人謹啓]  
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　張汝山扭杜三至縣控被毆傷求爲究辦縣主汪瑶庭大令提訊之下張供稱駕渡船爲業昨日載客十九人忽有　貨捐船巡丁杜三指爲違章多載勒索洋銀十元不遂被擊破頭顱求究杜供稱在窰貨捐船爲巡丁前因渡船貪多載客致釀溺斃多命之禍義渡局員囑小的爲稽查昨見張船載至二十六人是以扭至局中伊自磕傷額角與小的無涉大令曰張若多載爾可禀請義渡局查究不應擅自妄扭喝責一百板張傷非緊要判各退去候查明張汝山有無多載再行核辦○饒桂祥同姊夫趟一藩至縣控求騐傷饒供稱素爲羽士昨因母病出外購藥途遇縫工姚正川稱有生意推薦邀小的至麫館勒令會麫錢三百餘文小的不允姚竟阻不令歸適姊夫趙一蕃至勸解之下姚卽遷怒將趙毆傷并失去洋銀九元請爲騐究大令騐得稍有微傷惟情節支離判押候查明核奪 
[浦東保甲總巡局紀事]  
　　前者浦東某圖董之子被甬人葛芹波以僞照誘令捐納當被圖董察出報諸浦東保甲總局總巡謝居松明府准卽移會英法租界公廨一體恊緝在案兹葛自知事不得了前日挽其同黨杜雲軒出爲介紹愿將所騙洋銀如數交還董不允仍投局禀請究辦○浦東保甲總巡謝岳松明府以現屇開辦冬防之際所有境内烟館茶　酒家均定每晚二鼓時閉歇不准容留来歴不明之人住宿昨日出示曉諭居民一體遵照如違察出究辦○浦東沈家弄人胡某前曾引誘鄰居潘姓之女至英租界寳善街某客棧　宿被某包探查見拘入捕房轉解英美等國租界公廨讞員黄耀宿司馬會同美總領事署繙譯官白保羅君判罰洋銀三百元女給家屬領回事經女父潘某得悉復赴保甲總巡局喊控局員謝明府飭差查明提究 
[英美等國租界公廨紀事]  
　　包藍之投上海縣署控陶良卿積欠米價等情縣主汪瑶庭大令查知陶賃居租界卽備支至廨請派差恊提讞員黄耀宿司馬准之昨日飭差金泉恊同包探將陶提到押候過堂再行移縣歸案訊辦○寡婦徐王氏控陳長奎盜賈蘆田等情經司馬簽差全福恊同包探將陳提到押候訊究○七百十四六百五十八四百四十二二百八十九七百零一二百二十八等號華捕解病民張家賓陳長庚顧桂生王阿二王阿青張福源王阿松等七名到廨請爲安插司馬著送棲流公所留養旣而張家賓卽由家屬領去○七百零一號華捕送年約三四歳之迷路女孩到廨經值日差禀知司馬著交官媒留養聽候出示招人認領 
[英租界捕房紀事]  
　　前日午後山東路二日零五號門牌永泰祥坐褥店夥余阿二因與陳長生細故口角被掣剪刀向背猛戳登時血流如注幾瀕於危經曹阿虎投報捕房捕頭派包探何阿春將陳拘獲押候解送公堂禀請讞員黄耀宿司馬訊辦余則送仁濟醫館療治醫生騐得所傷不在要害大約可無性命之虞也○新閘某絲廠夥朱照龍行竊湖絲若干磅銷於南畫錦里人和縣線店主洪根培經包探劉銘芝查悉將朱及洪連贓帶入捕房捕頭著押候解送公堂禀請訊究○昨日清晨五點鐘時寳善街錦雲堂箋扇店被賊竊去小銀錢五百枚大洋銀五十元及小鐵洋箱一口因卽投報捕房請爲查緝捕頭允之○六百八十四號華捕在四川路見陳阿虹所拉貨車撞壞周小才之東洋車因將陳拘入捕房捕頭著押候解送公堂禀請亂辦 
[法租界公堂瑣案]  
　　張國萬禀稱去歳杪周寳卿將田單向有利洋行抵押洋銀一千八百元逾期不還爲追究周供此田共計十餘畝值銀五六千兩係三房公產按股分派小的應得四畝有奇載明分據因與堂弟涉訟縣署前己存案求鑒讞員陳楚生大令商之魏繙譯著交人保出候查明再核○蔡鴻伯禀稱上月某日家有喜事被幼童楊恒桂乘間混入内室竊去洋銀一百元報捕後查獲原贓洋銀九十八元九角求准領回楊供小的年十四原籍鎭江家有父母被匪誘至上海以致爲此不端之事求恩寛宥大令判責手心二百下發普育堂留養○李素禀稱小工陸長壽繆阿三兪阿狗串同李阿二行竊物件贓卽由李收賈報捕一併查獲今己解案請爲究辦李供小的將贓轉賣得價洋銀十元繆兪二人並不分用大令判將陸枷號十日責四百板押交洋銀十元李罰十元充公繆兪從寛開釋○烟鴇張李氏禀稱烟妓某氏近被牛販秦阿渭姚根生誘逃因將秦姚扭案請究秦就同供小的等家住浙江平湖縣来滬販牛此妓爲金山縣人由沈王二姓誘出買舟載去求准交保出外以便尋交太令准予交保限五日内將沈王與妓交案候核○二十二號華捕以五齡之子被鄰居王李氏遣子誘出扭　請追王李氏供小婦人洗衣度日當時帶同幼子往覯賽馬比歸時己昏暗不知其子如何走失大令著押候查明復核○上月某日小東門外泰和客棧寓客王姓吞烟斃命報經縣主汪瑶庭大令相騐將屍棺交地甲暫厝候家屬認領昨日捕頭派探將棧主黄榮卿解案請訊大令判罰洋銀三百地○招商局小工頭羅阿木在小東門外寓所聚賭經西捕查獲訴知捕頭解案請訊大令判罰洋銀二百元○錢彩生在宰牲公司内乘間行竊猪油數斤經公司中人查悉送案請辦大令判責三百板○王阿大以未經宰牲公司蓋印之牛肉人市混售經公司中人查獲送案請究大令判罰洋銀十元 
[美租界捕房紀事]  
　　昨日陸烟春投捕房訴稱頃至西華德路第四百八十八號問牌某棉花店索取舊欠非惟無著反被店主某甲扭住毆傷請爲究辦捕頭見陸傷勢屬實令送同仁醫院療治一面派包探前往查拿以便轉解公堂禀請讞員黄耀宿司馬訊辦○昨日馬夫陳阿三駕車至楊樹浦路馬忽驚逸不止陳力不能制遂爲二百四十號印捕連車拘入捕房捕頭詰知未肇禍端從寛釋出○昨晨五百七十六號巡捕巡至塘山路見有孩屍一具因即投報捕房捕頭令傳是圖地保備棺收殮瘞諸荒阡○前晚歹人李桂生至天潼路陸金立所開襪店攫取水烟袋一枝爲包探倪順泉所見帮同追獲連　帶入捕房捕頭令押候解送公堂禀請懲辦○前晚偷兒葉阿潮掩入福建路某姓家行竊綢衣四件携至吳淞路某押鋪質錢適爲包探倪順泉所見拘入捕房捕頭令押候解送公堂禀請訊辦○前月底蓬路箍桶匠周全金家有五齡之子名大毛者忽被匪人拐去訪尋無著旋查悉係李利萬郭竹山二人所爲因於昨日投報捕房捕頭令某包探將李郭拘獲押候解送公堂禀請懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
請免補千總　　　儘先補用以上七員係照異常請奬花翎三品銜黑龍江鑲藍旗佐領世襲雲騎尉根喜請以恊領在任　補儘先補用　禦候補驍騎校廣業請免補驍騎校仍以防禦歸存營班儘先補用候補驍騎校成友善請俟補缺後以防禦　用披中裕　　　披甲全璞監生全璞前鋒校文會領催德蔭官學生玉斌以上六員均請以驍騎校歸存營班補用藍翎守備銜儘先千總傅歧標藍翎四品頂戴儘先千總賈得勝以上二員均請俟補千總後以守備儘先補用以上十一員係照尋常請奬奉硃批覽欽此 
[河南巡撫陳奏爲前故員志節凛然足維風化黼　懇恩准原籍建祠致祭列入祀典摺十四日]  
　　河南巡撫兼管河工事務臣陳夔龍跪奏爲前故員志節凛然足維風化籲懇恩准原籍建祠致祭列入祀典恭摺仰祈聖鑒事竊據陳州府太康縣申稱邑人前明故右僉都御史張維世及其弟授監察御史張鑻大節無虧有功桑梓現據邑紳耆廪貢生王榮信畢人朱文麟等二十餘人聯名公懇援案請復舊祭並由地方建立專祠以隆報享等情當經檄行布政使轉飭查明聲覆核辦去被兹據布政使瑞良詳遵飭查明張維世張鑻太康縣人曾於康熙年痱列祀鄉賢嗣因髮捻肆擾祀典中廢考之史乘証以輿評該故員張維世由進士出守平陽以治續遷副使累官右僉都御史崇禎十五年三月闖宼屠陳州分擾太康維世在籍會縣誓以死守旣而城陷被執不屈遇害最烈其弟張鑻廪膳生崇禎十七年以内閣范景文荐召對稱旨以御史用甲申之變該員募兵在外乃號哭南馳渡河與督師史可法共圖恢復未幾明亡竄身畎畝躬耕自晦入國朝屢徵不起該故員等秉心忠義勵志艱貞迄奉三百餘年鄉人士追念遺徽猶悲歌流涕不止核與有功德於民則祀之義相符據該紳耆等造具事實册結禀由該管府縣申皇到司詳請具奏前来臣維忠臣彰於赴難勁草標於疾風我朝於勝國徇難全節諸臣特恩矜卹大義炳若日星讀順治九年上諭明未宼陷都城當時文武諸臣中豈無一二殉君難者幽忠難得况大節可風飭部詳訪確察死節職名併實蹟具奏等因欽此乾隆四十年賞卹明季殉節諸臣諭旨有謂舍生取義如能忠於所事亦豈可令其湮没不彰自宜稽考史書一體旌證其或諸生韋布及不知姓名之流並能慷慨輕生者議諡固難於概及亦當令爼豆其鄉以昭軫慰等因欽此仰見聖度如人軫卹遺忠實亘古曠典張維世張鑻昆弟事同一律合無仰懇天恩俯准敕部立案於太康縣原籍建祠合祀鄉賢一併列入祀典由地方宫春秋致祭出自高厚鴻施除將册結咨部外謹會同河南學政臣王垿恭摺具陳遵章改題爲奏伏乞皇太后皇上聖鑒訓示謹奏奉硃批禮部議奏欽此 
[浙江巡撫聶奏爲擬絞官犯審明後在監病故議擬具陳摺十四日]  
　　頭品頂戴浙江巡撫臣聶緝槼跪奏爲擬絞官犯審明後在監病故議擬恭摺具陳仰祈聖鑒事竊乍浦駐防世襲騎都尉吉煊毆妻陳氏身死一案據屍親報經仁和縣會騐訊供詳經府審辦並經杭州將軍臣常恩將該世職奏叅革職欽奉硃批著照所請該部知道欽此抄摺知會查照復經轉飭欽遵去後旋據該犯在監病故由府札委驗訊詳批核入正案議辦兹據杭州府知府宗培集証訊明議擬詳由臬司李希杰核明詳請具来前来臣覆加查核緣吉煊係廂白旗右司佐領下人承襲騎都尉世職前　来氏生子秉樑阿三女連利来氏故後續取陳氏爲繼室平日夫妻和睦光緒二十八年十一月二十八日夜二更時分秉梁阿三己在外房睡臥吉煊欲吃夜飯囑陳氏作飯菜陳氏因天冷不去轉令連利去做連利卽同工婦杜阮氏至廚房烹調吉煊以女兒年輕恐未能做菜仍囑陳氏幫同去做陳氏不允吉煊斥其懶惰陳氏用言頂撞兩相口角吉煊携取桌上馬鞭向毆兩下致鞭稍線結傷及陳氏額頭連左額角並右腮脥陳氏哭罵扑攏爭鞭吉煊撩棄馬鞭用拳連毆傷及左右眉叢鼻梁陳氏撞頭撒潑吉煊復用拳連毆適傷其左右耳覈倒地經杜阮氏連利聞閙赶去勸歇詎陳氏傷重延至次早殞命吉煊畏罪私自棺殮函致陳氏母家揑稱陳氏子三十日病故屍母陳周氏来杭聽聞伊女係被吉煊縱子毆傷身死遣子作抱分赴該縣曁乍浦都統衙門呈控據經該縣會騐訊供詳經飭府審辦並經杭州將軍臣常恩將吉煊世襲騎都尉奏叅革職據報該犯在監病故由府札委騐訊詳批核入正案議辦兹據該府集証訊議並據屍母投縣檢舉據實供明詳由臬司核轉前来查律載夫毆妻至死者絞監候等語此案己革騎都尉世職吉煊因令妻陳氏燒做飯菜不允口角爭毆致傷陳氏身死自應按律問擬吉煊除私殮匿報輕罪不議外合依夫毆妻至死者絞監候律擬絞監候業己在監病故應與訊無凌虐情弊之刑禁人等均無庸議杜阮氏勸阻不及連利並無違犯情事亦毋庸議屍母陳周氏報詞不實姑念痛女情切且一經查明自行檢舉據實供明情尚可原寛免置議無干由府省釋屍棺己給屍母領埋所有監斃絞犯一名之管　官職名係仁和縣典史方奎元相應隨案附叅除將供招咨送刑部查核外謹會同杭州將軍臣常恩恭摺具奏伏乞皇太后皇上聖鑒飭部核覆施行謹奏奉硃批刑部知道欽此 
[盛京將軍增等奏懇恩俯准將該員廖炳樞遵照新章給資送部引見片十四日]  
　　增祺等片再查有己革化翎四品銜候補直隸州直隸鉅鹿縣知縣廖炳樞係於光緒二十七年十二月經直隸總督甄别奏叅革職二十九年二月奉派轉運軍火来奉經奴才增祺留於奉天差遺是年八月依照新章咨部立案維時適值奴才廷杰蒞奉籌辦西流水墾務正在需人佐理察其才尚可用會派該員幫辦亦經咨部查照在案嗣卽飭其隨同總辦行局事件孫壽昌入圍不數月間遽將四十五圍各項荒地二萬餘方畝埽數丈放完竣控案八百餘起亦能清釐無枉無縱計收荒價一百餘萬兩之多當兹庫帑久虚稅捐告滯而教案償欵數鉅期促悉資該項荒價爲轉移實爲奴才等始願所不及該員旣著有成勞自應與孫壽昌均得優加奬叙惟格於户部推廣捐復新章何敢率行陳請伏查上年吏部變通新章内載凡降革人員投効准俟得有勞績併案送部引見等因今總辦墾務孫壽昌現經隨摺保奬而該員幫辦墾務核其勞續亦屬異常苦竟獨令向隅奚足以昭激勸合無仰懇天恩俯准將該員廖炳樞遵照新章給咨送部引見應如何破格奬勵棄瑕錄用之處出自睿裁理合附片具陳伏乞 
 
 

Page 13

 
 
聖鑒訓示謹奏奉硃批該部議奏欽此 
[浙江巡撫聶奏爲新城縣知縣員缺仍以原擬之員請補摺十五日]  
　　頭品頂戴浙江巡撫臣聶緝槼跪奏爲新城縣知縣員缺仍以原擬之員請補恭摺覆陳仰祈聖鑒事竊照新城縣高莊凱調補遺欽經臣奏請以新海防遇缺先用知縣沈惟賢請補嗣准吏部咨開該員請補新城縣缺班次本屬相符惟查該員病故係輪内尚有缺出在前之於潛縣知縣一缺前據該撫請以服滿應補知縣胡裔麟補授當經臣部駁令該員應行更補在先之桐廬縣知縣其於　縣知縣一缺其次服滿應補知縣無人應用正途出身新海防遇缺先知縣沈惟賢更補所請以該員補授新城縣知縣之處應母　　　緒三十年六月二十四日具奏奉旨依議欽此咨行到浙當經飭司查辦去後兹據布政使翁曾桂按察使李希杰會　稱伏查浙省病故休論内所出在前之於潛縣知縣員缺業經奏請以撤回另補知縣王廷樑請補於例章亦屬符合今新城縣知縣一缺應仍以新海防遇缺先補用知縣沈惟賢請補等情詳請奏咨前来臣覆核無異所有新城縣知縣員缺相應請旨仍以新海防遇缺先知縣沈惟賢補授毋庸更補理合會同兼署閩浙總督臣崇善合詞恭摺具奏伏乞皇太后皇上聖鑒敕部核覆施行謹奏奉硃批吏部議奏欽此 
[浙江巡撫聶奏爲兩浙運司正署交盤循案造報遵章改題爲奏摺十五日]  
　　頭品頂戴浙江巡撫　聶緝槼跪奏爲兩浙運司正署交盤循案造報遵章改題爲奏恭摺仰祈聖鑒事竊據升授兩浙鹽運便惠森詳稱案奉户部咨行各省地丁統歸藩司引鹽課釐統歸運司責任相同凡藩司交代必將任内收放錢糧交盤出結呈送巡撫具題分送部科查核嗣後運司交代亦令仿照藩司交代之例將舊官任内收放錢糧新官交盤出結造具四柱清册呈送巡盤御史具題分送部科稽查等因查是案交代經升授運司惠森接收前署運司許貞幹自光緒二十九年七月初二日到任起至光緒三十年五月廿五日卸事前一日止任内交代徵收支放引票綱課曁縣場課錢糧等欵均經該司接收清楚並無虧挪揑飭分别管收除在循案造具四柱交代册結詳請核辦前来臣覆核無異遵詣運庫察盤查係出入相符並無虧缺除將司送册結並加具印結分送部科查核外理合恭摺具陳伏乞皇太后皇上聖鑒敕部核覆施行謹奏奉硃批户部知道欽此 
[盛京將軍增等奏爲揀員請補要缺同知以資治理摺十五日]  
　　奴才增祺廷杰跪奏爲揀員請補要缺同知以資治理恭摺仰祈聖鑒事竊興京撫民同知孫壽昌請補海龍府知府經部議准覆奏光緒三十年五月十三日奉旨依議欽此按五日行文奉天照限三十日减半計算應以六月初三日接到部文之日作黨開缺日期歸六月分截缺所遺係繁疲難題調要缺例應由外揀員請補查定例各省州縣以上官員如遇例應題調缺出俱准升調兼行聽該督撫酌量具題又各省同知如係督撫題明留於該省候補者無論應題應調之缺令該督撫酌量二具擇其人地相宜者悉准補用各等語今興京撫民同知管轄四縣並自理地面時有詞訟審轉命盜案件政務殷繁非勤愼幹練之員不克勝任奴才等於通省現任人員内逐加遴選非歴俸未滿卽人地未宜寳無堪以升調之員惟查有候補同知馬俊顯年四十九歳吉林正紅旂滿軍慶貴佐領下人由附貢生捐七品筆帖式以勞績保俟補缺後以通判不論雙單月遇缺卽選於光緒十八年閏六月二十四日具奏奉旨依議欽此十九年七月因剿辦黑龍江徐家圍子教匪出力保俟得通判後以同知遇缺卽補是年十一月二十一日具奏奉旨依議欽此二十一年奏補吉林拉法上肇帖式十一月禀請開缺歸通判候選二十二年奏留奉天補用復因勞績保加四品銜請咨赴部遵例捐免補通判以同知仍留奉天補用十二月初十日吏部帶領引兒奉旨著照例發往欽此是月在浙江壽防捐案内核奬花翎二十三年正月初十日到省期滿甄别補用歴署岫巖署州知州新民廳同知康平縣知縣遼陽州知州現署承德縣事該員潔己愛民堪資表率歴任各缺所至有聲以之補授興京撫民同知洵堪勝任核與定例亦屬相符合無仰懇天恩俯念員缺緊要准以候補同知馬俊顯補授興京撫民同知實於地方相宜所有揀員請補要缺同知緣由理合恭摺具陳伏乞皇太后皇上聖鑒敕部覈議施行謹奏奉硃批吏部議奏欽此 
[浙江巡撫聶奏爲調補海疆要缺知縣以資治理摺十五日]  
　　頭品頂戴浙江巡撫臣聶緝槼跪奏爲調補海疆要缺知縣以資治理恭摺仰祈聖鑒事竊照准調台州府臨海縣知縣貝藴章開缺另補光緒三十年三月十八日奉旨後五日行文按照限减半計算扣至四月二十日作爲開缺日期所遺員缺係繁疲難沿海題調要缺例應在外揀員請補查定例浙江海疆台州府屬之臨海縣缺出令於通省内揀選調補又調補　縣以上官員必歴俸三年以上方准揀選題調各等因今臨海縣知縣缺臣督同藩臬兩司於現任應調人員内逐加遴選查有武康縣知縣程忠詒年五十二歳江西宜黄縣監生遵例捐郎中簽分工部行走丁憂囘籍服滿起復在廣東遵海防例改捐知縣指分浙江歸新班先補用免試用江蘇振捐案内移奬同知銜並戴花翎光緒十九年十月十七日引見奉旨照例發往欽此二十年三月二十日領照到省丁父憂回籍服滿復回省請補武康縣知縣二十五年八月二十七日到任試俸期滿咨請銷試在案據布政使翁曾桂按察使李希杰以調員調補臨海縣海疆要缺知縣會詳請奏前来臣查程忠詒年强才練吏治留心以之調補臨海縣海疆要缺知縣實堪勝任與例章亦屬相符如蒙兪允該員係現任知縣請調知縣銜缺相當毋庸送部引見任内並無徵解錢糧未完處分其承緝盜案雖有事主曹嘉謨被刧一案己起叅限惟缺繫緊要人地實在相需應得切實陳明以資治理而符例案所遺武康縣知縣係疲難中缺浙省現有應補人員應請扣留俊接准部覆再行作缺辦補理合會同閩浙總督臣李興銳恭摺具奏伏乞皇太后皇上聖鑒飭部覈覆施行謹奏奉硃批吏部議奏欽此 
[浙江巡撫聶奏爲前署雲和縣知縣龔親釗交代案内短欠銀兩業己解清緣由片十五日]  
 
 

Page 14

 
 
叢緝槼片再前署雲和縣知縣龔親釗交代案内短欠司庫光緒二十九年地丁正耗餉餘銀一百七十二兩零糧庫光緒二十九年漕項正耗餉餘曁備公等銀八十二兩零逾限未據完解經臣於光緒三十年四月十六日會摺奏叅革職勒追欽奉硃批署照所請該部知道欽此當經恭錄轉行欽遵在案兹據布政使翁曾桂督糧道陸襄鉞會詳稱龔親釗短欠前項交案銀兩己據先後解清除彚入光緒三十年上忙案内造報外詳請奏明開復等情前来臣查龔親釗交案銀兩旣己解清照章本可奏請恩施惟查該員另有被控應行革訊案件未便准予開復應俟將来酌核辦理所有該員交欵業己解清緣由理合會同兼署閩浙督臣崇善先行附片具陳伏乞聖鑒謹奏奉硃批該部知道欽此 
[浙江巡撫聶奏爲查明嘉興縣錢糧並無吞隱等項重情秉公議擬據實覆陳摺十六日]  
　　頭品頂戴浙江巡撫臣聶緝槼跪奏爲查明嘉興縣錢糧並無吞隱等項重情秉公議擬恭摺據實覆陳仰祈聖鑒事竊承准軍機大臣字寄光緒二十九年閏五月二十二日奉上諭有人奏浙江嘉興縣錢糧重案屢年不結庫書趙幼雲等尤爲巨蠧控案纍纍請飭查辦等語著翁曾桂按照所叅各節澈底清查據實具奏毋任延宕原摺著鈔給閱看將此諭令知之欽此奉經前護撫臣翁曾桂將此案大証卷宗簿册解稿提解来省發交杭州府曾委訊辦未及議結旋卽卸事臣接准移交細核原摺所稱吞災隱荒章澂浮收以及私立解口票錢漕費各名目均屬情節重大事關闔邑庫書趙幼雲姚寅卿曁原控人証旣均提解来省一經根究不難水落石出送經督飭嚴加質訊去後兹據布政使翁曾桂按察使李希杰督糧道陸襄鉞會詳稱據督審杭州府知府宗培詳卷查光緒二十四五年聞先後據生員徐涵等以光緒二十四年嘉邑奉准辦災七釐二毫歉二釐縣書趙幼雲等少斛口之米應令照數補足故有此等名目以致該生等藉爲口實旣己查悉自當嚴行禁革等情禀經前撫臣批府復訊該原告徐涵等未能指出寳在証據　又屢傳不到以致迄未訊結又查光緒二十五年正月前嘉興縣知縣華昭敦移交案内二十四年冬漕應徵成熟漕白南糧正耗兩項共米七萬一千一百三十一石零是年統共徵收米七萬六百二十四石零所有徵不敷解米石照案墊完至災歉全蠲米二千八百一十六石零核减半三千一百三十五石零歉緩米一千六百五十八石零均經造有底册同册簿串根等件移送查核備案各在卷兹復提同原被人等逐加研訊據原告生員徐涵等供稱光緒二十四年五六月間地方遭旱奉准辦災七釐二毫乃縣發由單内祇有三釐五毫核算不足恐有未實至串票斛口上年己蒙訊明辨質據被控漕庫書趙幼雲卽趙鑅漕記書姚寅卿同供是年地方遭旱先由前縣主親赴四鄉勘明酌辦姚實卿通同舞弊辦災三釐五毫三釐二毫二釐五毫歉一釐及一釐二毫不等又有抑勒洋價需索票錢斛口糧米恣意刻剥等情控經　府飭據縣委弔核册串提集訊明是年原辦係屬花災所有被旱失種顆粒無收之户悉子全蠲其被災較輕收成减色折扣免數釐或辦緩徵因災歉有輕重之分故蠲糧有多少之别統縣總算仍與奉定分數相符實無弊端在原辦之員目覩被災情形輕重不齊不得不變通辦理而該業户等所見所聞僅止一鄉一村旣未悉統縣合計之分數又不知花災變通之章程遂疑爲减災舞弊藉詞呈控櫃收洋銀向係查照市價由内署隨時核定硃標價目加蓋印信懸掛櫃上衆目昭彰人所共知該書等不能舞弊作短錢糧票錢每張向收錢十三文内提歸邑廟捐育嬰堂誌書捐緝捕費卹嫠捐等各項善舉及造串紙張油硃等費共錢十一文櫃上清書每張僅得二文爲數甚微惟斛口漕費一項因近年刁玩糧户不肯逐袋過斛間有提袋抽斛等弊缺災並非統災歉有輕重之分故扣蠲亦有多少之别卽一庄之内亦有同不同有全蠲有减核先由户房核明數目送内署核定統縣所扣災歉蠲緩總數與奉定分數相符有蠲緩都庄册可查書辦何能吃災弊混至徵解漕費每擔四十二文九毫統年合銀一千六百餘兩向解糧道庫抵充運費有歴年解稿可稽徵收漕米理應逐袋過斛乃有等刁玩糧户運米到倉不肯過斛是以酌量幾袋如缺少米若干合其餘按袋照補所補斛口之采當塲進厫實圖簡便起見並非舞弊各等供核與該印委前詳大致相同至該原告等亦無確據指証復經調查是年漕糧串根並無全蠲板串均蓋有全蠲紅戮督飭府書當堂逐一確算與華昭敦移交册内各莊蠲緩之數符合是趙幼雲等並無吞災舞弊似屬可信至嘉邑荒田近年印委奉飭擠查委實不遺餘力更非趙幼雲等所能欺隱漕費每石四十二文九毫係徵解道庫之欵抵作津通運費歴年己久亦有解稿可稽雖並無串據尤不能平空擬辦均請無庸置議惟提袋抽斛本爲向章所無該庫書趙幼雲等胆敢圖便創設雖所補米石訊無侵吞入己情事究屬巧立名目有違定制趙幼雲卽趙鑅姚寅卿均應照違制律杖一百係書吏知法犯法量加一等各擬杖六十徒一年遵新章收入習藝所限滿釋放嗣後飭縣嚴行禁革不准再有提袋名目串票錢文雖爲各項善舉之需每張十三文本免過多應飭量爲酌减原告徐涵等所控各情係屬懷疑誤會惟不盡無因與平空控告者有間應毋庸議等情會詳請奏前来臣查書吏舞弊蒙混原不能保其必無但事關重大亦斷不宜預存成見平空周納此案情節早經訊明所以迄未議結者無非因迹涉疑似未免諸多顧慮現在事隔數年官經數任勢難再任遷延旣據該府等一再集訊詳由該司道復核明確實無吞災隱荒重情又無重徵浮收確據漕費係解道之欵票錢亦向章所有惟圖便創設提袋名目係屬有違定制所有革書趙幼雲卽趙鑅與姚寅卿二名應請卽如所擬照違制律杖一百係書吏知法犯法量加一等各擬杖六十徒一年恭逢光緒三十年正月十五日恩詔該犯事犯在正月初一日以前核其情罪不在部　條欵不准援免之例准予援免後再有犯加等治罪提袋名目飭縣嚴行禁革串票錢文亦令核實删减另行禀辦除將該縣荒產歸入另案查擠並飭轉飭該府縣隨時留心察看倘有漕庫各書膽敢不法舞弊應卽請從重懲辦外所有遵旨查覆議擬各緣由是否有當理合恭摺復陳伏乞皇太后皇上聖鑒訓示謹奏奉硃批著照所請刑部知道欽此 
[浙江巡撫聶奏爲所有本年分奉撥籌備餉需銀兩及另壽撥内務府經費銀兩均己全數解清片十六日]  
　　　緝槼片再准户部奏光緒三十年京餉指撥兩浙鹽課鹽釐銀二十二萬兩又甲辰年籌備餉需銀六萬兩又内務另籌添撥經費銀二萬兩限五六月前解到一半十二月初間全數解清等因恭錄諭旨行文到浙卽經轉飭欽遵籌解逺户部京餉銀十一 
 
