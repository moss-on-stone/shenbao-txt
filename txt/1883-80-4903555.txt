# 1883 - 80 - 4903555

 

Page 1

 
 
[四書味根錄出售] [  點石齊主人啓]  
　　啓者本齋用石印照相法所印各收不特字樣縮小以便行篋攜帶並務求點畫分明俾閱者不費目力此固久爲海內文人所賞鑒無待贅言茲又將四書味根錄飭工照印其字雖較原本略小然仍縷晰條分無論童叟卽燈下亦堪披誦兼之紙色潔白墨光濃淡相宜裝潢亦極精雅現約於三禮拜後與二月二十外當可出書欲購者祇屆時至三馬路大禮拜堂南首申報舘間壁申昌書畫室購閱各外埠由賣報人代售此布 
[新印字畫出售] [  點石齊主人啓]  
　　本齋用石印照相法近又印得俞陰甫太更篆書春在堂銘出售計每堂十條價洋二角五分如欲巳裱者另加洋六角又印得王荟階先生着色散仙人物四尺單條每堂價洋五角裱好者另加四角五分又王芸階先生着色士女四尺單條每堂五角裱好者另加四角五分又王芸階先生騎　園四尺由堂侮張價洋二角裱好者另加洋三角上海售處在申昌書畫室各外埠悉照舊處 
[書存項繳縣後]  
　　此案現經上海邑爲將所獲各犯訊定畫供不日解府過堂其餘未獲之犯俟飭緝獲日另行擬結案已將次可定惟死者旣遂報仇之願而生者尚賴撫卹之恩是以邑尊諭張之友人何姓將存項結算繳存縣中而張金鑑之遺孤仍暫由何姓撫育再聽處分竊思此事有爲難者數端於彼於此均見窒礙還當妥籌善法以保全其遺孤與其遺金也盖論辦案之常親此等謀殺重案凶犯獲案議抵須將凶犯家產查給被害之案張夫婦同時慘死遺孤而外別無家屬而原籍則有張之胞弟二人出事之後旣經聞信到案具稟申寃則不得謂其胞弟非家屬也任福毛顧氏等以傭工而弒其主其無家產可以斷給被殺之家明甚是則張之遺孤應交胞弟撫養張之遺金亦給胞弟領回似係辦案之正理然而其勢有不能者張早歲出門中年筮仕娶妻發財均在他鄕迨罷官而歸僅因母喪一至紹興而旋卽出居上海所有資財隨身藏放並不在家鄕買田置產則其平日與兩弟固不甚相聞間也雖傳聞原籍本有妻室曾來尋張子以金而去張被害後其妻適亦患病而死以故不能到案似乎人倫乖舛乃張之別具肺腸而其妻其弟所無可如何者然就事論事張旣不願與家鄕人共處雖有胞弟未必篤友于之誼矣何况其弟已在縣堂供明平時不通信息乎此時若以遺孤潰金交船領回能保其撫孤而返金否耶紹興人慣於出門營生官也商也幕也部書帖寫也公門長隨也往往貧而去者富不得而歸蓋貧則戚族鄕里皆貧一月擁多金以歸爭相艷羨擾累不堪故紹人之在外籍者居多張仕閩致富且有服闋赴都重復出山之志其於蒙鄕人無乃猶是恒情今慘遭橫禍而爲之雪仇者乃輕舉其遺孤隨金以付之其弟甚非死者之心也夫事有經權法有常變假令張夫婦不罷此禍相機病亡其弟聞之而來領其喪以回紹則其孤其金亦非他人所能過而此後如張弟有所負於亡兄知之者又不敢言也乃今則非病亡之比矣爲之報仇自必爲之存孤亦必爲之存財而其兩弟乃係必不何托之人且處萬無可托之勢則不得不舍經行權畧常言變也雖然張弟固不可托何姓亦常遠嫌會之與張悄甚相治而究係新交張因見何爲人誠樸故出重金以相托何果不稍負之將兩年中往來收付各帳清晰錄稟并遵諭繳到存銀是更無再將此項交存於何令其代撫遺孤之理且張之孤纔周歲耳乳養以至成人凡十餘年之久此中禍福不可知而謂何能一力擔承乎且何以服張弟之心血襁裕之兒生氣未足飲食寒署調劑爲難張弟不得領孤與金其伺隙於何之房者寍可耑測耶故養孤而兼受其金勢旣有所格僅領孤而不受其金情亦不能堪也論有竊爲邑尊籌一盡善盡美之法侃張弟無所藉口而何姓亦免干係則莫如將遺金發交上海典當生息遺孤發交上海善堂留養並準何姓張弟隨時看望銀錢由善堂支給逐月開列清帳存記計現在繳案之銀言二千七百兩光景各犯所分之贓雖未經起獲者尚有大半而先後起到吳楊民任福之贓繳案貯庫約計亦値數百金并將此贓點發善堂變賣得價併入仔項之內則在三千以外每年以官利八厘起算可得二百數十金現在雇乳媼製孩衣所費不多數年以後爲之就傅讀瞥或送人義塾迨十五六歲視其材質可讀則讀舌則學習他業直待生業旣成爲之擇配然後由堂董具呈加以張子領結舉遺金以還之所用之錢但　利息支取而不動其本有餘亦歸併於本而遞生其息而此項存銀卽使善堂另有急需亦不得挪移借甲滬上善堂林立公正紳董所在有人而况事經縣斷衆耳衆曰之所知日後遺孤長成爲之稱述當時邑尊之苦心有不感激涕零者乎而張氏夫婦之拜賜於泉下者更無論矣 
[殺人新法]  
　　○西人某致信於英國報云近見有凶犯兩名正法皆係繯首而死其形狀殊爲可慘目不忍覩不如思一新法使之速死新法莫過於用電氣一霎之間立卽氣絕尚覺直觀痛快於必稍安并可以此法宰殺牛羊不必所刀斧等類云按此說固屬新奇但同是一死亦何分遲速豈遲死而心不安者速死而心反安乎若用電氣以殺牛羊固不甚費力第未知電氣入於牛羊之身其肉向可食否也 
[浙臬告假]  
　　○惠蔆舫都轉自奉委攝臬篆後忽卽憲體違和暫爲請假不意病臥兼旬難古勿藥都轉初意於開篆時定可銷假視事乃春陽乍轉宿疾頓增強起視事轉恐貽悮是以近日又續請病假護撫憲卽委唐觀察署理臬篆云 
[恭送文旌]  
　　○浙江舉憲祁少宰於念四日出轅城中自護撫憲以下皆出城至碼頭恭送宗帥東渡錢江首臨寍郡故寍波宗太守己泒印委各員沿途承辦一切差務舟車不絕於道云 
[艸房引火]  
　　○杭垣自去冬以來火燭極爲平安新年來全收燈節警鑼亦未發聲詎二十夜二更後城東火光忽上燭霄漢一時警鑼齊嗚各集水龍爭出比及衆人到塲而祝融氏已返旆矣查知所焚者係裏橫河橋某姓之艸屋其起火之由因烘籃上烘培兒衣不意火勢太猛衣已烘焦而人猶未覺火漸延上艸壁一經風透滿量盡　火遂冲天而起不惟撲救無從卽逃生亦都不及幸是處屋宇稀少別無鄰居故　焚去草屋三間不致殃及念一日初更時城西又報失火聞在錢塘門之松木場焚去草棚兩間係江北人所住者以晚炊待遺火於地吹入草唯遂成燎原幸鄰近爭撲始得卽時熄滅現在香市在邇該處爲水陸友頭何堪遭此臣災最苦者連日天氣苦寒侵入肌骨兼以陰雨纏綿雪 
 
 

Page 2

 
 
珠錯雜彼被災之家縱得餘生不知作何棲止也 
[鄂省官報]  
　　○正月十六日藩憲牌示施南府印務詳委候補班前儘先補用府李謙署理 
[考期更正]  
　　○前報載漢陽府試日期尚有錯誤茲悉係二月十二日非二十二日也今將漢陽府告示照於左俾應試諸君得以周知特授湖北漢陽府正堂加三級紀錄十次慶爲出示曉諭事案奉學憲檄飭舉行歲試等因當經飭據各該州縣先後申報開考在案茲本府定於二月十二日取齊隨於十四日開考决不改期除札飭各州縣遵照辦理外合行出示曉諭爲此示仰各屬應考文童知悉爾等務各遵照屇期齊集郡城聽候按期考試如有考畢呈請補考者槪不收錄毋得觀望自悮切切特示 
[寍郡苦雨]  
　　○寍郡自上浣以來無日不雨至十六日雨珠雪珠紛沓交下晚間更大雨滂沱十八日始放嫩晴而十九日又雨檐溜淙淙竟日不止以致行人稀少市面寂寥雨後水漲高與堤平其低窪處則水已沒膝往來者皆寨裳而過刻下米價每担頓長二三角云 
[開種牛痘]  
　　○寍波城內新設牛痘局共有三處今年因春寒料峭是以開種之期府署則已定於月之十五日郡廟之懷棠祠則展限於一十日而新設於邑廟者則定於二十八日開種也 
[雨水致瀉]  
　　○金閶某甲體弱多病常年與藥爐爲生涯而頗諳醫理一切服食起居常加謹愼近日無端腹瀉細恩飲食並無致瀉之物家中妻子輩亦多有驟泄者方在懷疑莫釋間忽況野叟曝言見文素臣臥病服參轉瀉由天落水煎藥所致於是恍然大悟盖近日陰雨連綿某甲卽以雨水烹茶也爰戒家人勿飲瀉亦旋止可見稗官小說補益良多正不苐娛目怡情兼可衛生却疾也又聞之故老去天落水未出打拳蟲其水不可食故講究茗飲者淡水置缸以陳入爲貴按打拳蟲卽孑了也乃日光雨氣相激而生屈曲上下能食水中腐穢毒氣久則蛻殼傅翼化爲蚊蚋猶之池沼死水如無魚蝦之類則水毒不可飲也 
[秣陵近事]  
　　○城北行官側新屋皆去年左侯相籌欵興建出賃於各戶中有客棧數家刻下各官進省賀年以其去督轅較近爭稅駕焉故座上之客常滿　覺利市三倍云○某甲者金陵人本舊家子策杖從軍積功至江浦把戎人極幹練故缺雖瘠而安之裕如然有賭癖有所得皆隨手散盡是以補缺十餘年而囊中不名一錢也有某乙者江浦縣人也家小康而弟無賴時時乞貸於乙乙頗患之去歲杪乙弟復斜江北丐數人踵門求乞意葢有挾而求也乙匪鳴鑼村人畢集當獲三人時甲正赴鄕巡防乙遂以盜案報迨甲訊供而三人均不肯承且無嚴乙家亦毫無所失甲大怒將以誣良爲盜稟上憲乙恐急浼人說合幸未有成議適有縣差過其地乃大言曰此縣中事非武營所得預聞如欲私了必所得與武營同乃可否則歸縣訴官耳乙家本不甚豐乃一波未平一波復起不覺情急竟吞阿芙蓉而死於是乙家轉爲原告以詐贓斃命上控縣差見甲死卽鳥獸散面甲轉爲禍魁聞有人出爲調處現尚未了云○金陵善後局進欵專恃厘金並湖北督銷局二成鹽厘爲大宗其有差各員應領薪水則皆向局中支取近來捐項不旺故局中頗爲支絀迨至去歲杪尤難挹注是以各員薪水僅發給半月爲從來所未有云○金陵於淮清喬下八府塘地方建造兩廣會館此巳列報乃開工之後於地下掘出棺木一具倍於恒材其下並有人缸數口滿生清水亦不知其何故或造缸中係藏鏹因未遇其主故化而爲水此雖無稽之談固不足信惟詢諸左右隣居云前數年曾有山左人來訪此事未有頭緒於空地建醮四十九日而去疑卽棺中人之瓜葛云○國家重道右文凡富庶之區皆有公欵存典生息以助鄕會試諸君膏秣之資法至善而意至厚也金陵爲省會之地兵燹以前公欵甚鉅恢復後則蕩然無存前歲有陳君仁宦歸來特捐萬金稟明左侯相捐准立案生息以助公車之費今年正值會試之期而城中武孝廉以文武兩途同爲國家宣力而不得稍沾餘潤未免向隅遂稟求侯相請一體發給以昭平允現聞侯相巳批飭首符該　矣○其甲者籍隸三江前日赴友人之招不覺暢飲致醉玉山將頹猶如渴霓之赴澗狂飲不止迨酒闌出門行不數步卽跌於地昏不知人雖經僕人喚轎抬回而左足業已脫骱據醫家云非數月靜養不爲功噫養其口而折其足甲亦大吃爲矣雖然以高陽自命者固應爾爾 
[梟匪叵測]  
　　○客有自吳江之同里鎭來者爲言客歲除夕該鎭幾釀巨案幸而奸謀未逞先是武林某觀察於去秋九月間設典肆於鎭之中市觀察固富而好善者自開張之日起扣足三个月不取分毫利息貧民均叨其惠於是紛至沓來百物羅陳多有備木從他肆贖山而來質者以致鱗次櫛比之棧不數月已堆屯若山幾有塞吸屋子之患鎭本有當鋪三四家至是遂無有間津者然仁聲義聞雖洋溢鄕閭而奸宄匪人亦心懷叵測上年臘月二十左右有焦湖帮梟販船隻停泊該鎭共十餘號日夕在該典左右窺探舟中皆強有力者多至百十人且藏有利器鎭人以其延不解纜察其形徑不能無疑該典亦愼加防備除夕各典向例通宵不閉以風聲不佳遂　大除夕早標貼門口云本典今仍照常辰開酉閉而市肆益復喧傳多有岌岌難安之勢梟匪等知其恇怯恐計不得施乃於下午先以二人進典立於櫃下大呼贖富店夥囑其取票上櫃匪等遂強奪並立之老嫗富票遞過曰票在是嫗喧擾夥復斥其不應搶奪他人之票希圖冒贖一匪遂袖出手槍照面轟放砰然一響幸未裝有子藥櫃內外皆鼓噪立喚鑣司兩人出將該匪拿住羣匪得信蠭擁而來大門已不及闔急將二門閉住羣匪皆持械斫門地保惶急無措一面稟報分司汎地衙門并向羣匪跪求解散力保善爲料理匪等終以白畫劫人必欲得而甘心口稱如再不開門卽須放火焚燒闔市一聞此說大爲騷動深恐延及立刻罷市迨文武員弁親臨喝退匪仍不走且勢愈急分司某貳尹乃遶道由後門入該典力勸將所獲之二人釋出匪等始一鬨而散并經地保等用鞭炮香燭送該二犯至船始罷然其勢猶汹汹也直至上燈後各舖始照常開市驚魂甫定云 
[汎兵凶橫]  
　　○武職之汛官猶文職之經歷也汎弁之巡丁猶經歷之差役也而巡兵之需索勒詐誣良欺弱等事較差役爲尤甚聞湖屬甫潯鎭有汎兵許姓本什夫之長而又充爲汎地之巡役其人性旣兇頑尤極貪鄙往往遇事生風藉端索詐鄕民之受其荼毒者不可勝記遠近皆以大麻子呼之莫敢稍櫻其鋒去臘底有杭人任姓紏集同業六七人雇一小舟至南潯收買紙灰船方泊單許已知悉蓋紙灰可以欽錫銷路極易而獲利甚巨本一大宗生意次日許以查船爲名親登其舟私向任假洋三十元以爲規費任嚴詞拒絕且欲與之見官許懼而遁去　於任則恨入骨髓也越數日適獲到巨竊兩名監押在案許卽與該窮說通令其誣扳任姓紙灰船實係窩贓之所許卽將此言稟明汛官帶同巡兵立卽將船封鎖幸任等六七人皆不在船故未被獲其船中所有一切行裝物件皆爲許一捲而盡船卽撥人善舉充公任等得信後不敢聲張各自逃回杭州惟吞聲飲泣而已 
[鄕人說怪]  
　　○田舍家兒每當負曝茅檐二三雜坐輒好爲怪誕之談而逸士騷人間或綴其緒餘以供揮塵乙一助搜神有記誌怪有書由來尚矣客有自漢皋來者言該處後湖自去年大水後盛家嘴一帶忽冲出新河一條凡船隻之駛往黃陂孝感等處者必經此河水不甚深而淤泥如膠人畜陷之可以沒踝相傳此河內有一潭深不可測河旁居民遂相驚以怪偶當月黑夜深輕舟盪漾成告曰潭中怪出矣則皆相顧　愕戰慄不已去冬有甘蔗船一隻雜貨船兩隻先後過此河始擱於淺繼則由淺而入深若有拽之者不逾時而船遂沈片板不浮好事者　而附 
 
 

Page 3

 
 
會之以爲此必潭中之怪所爲也而鄕人之春秋稍高淹博自命者又言潭中有一大憋風雨之夕往往出見兩眼如燈閃爍有光是豈果有其事耶抑徒有其語耶世有解人自當以不解解之 
[潯陽近聞]  
　　○前聞九江朱鎭軍洪觀察達府尊晋省賀年兹悉鎭府憲已於十九日回署道盡則二十一二日亦可回署云○有某宦者聽鼓粵東歷有年所輪補旣無所望差委又無可期旅邸簫條窮年冷落宦况之苦迥興尋常三年前將十五歲之愛女質與某商爲婢得銀五十兩言明三年後原價取贖過期不贖則悉廳質主之所爲去年期滿而某宦一貧如故無資贖女掌上明珠付之他人之手惟有浩吧而已同寅某甲江州人也聞其事而憐之遂倩人說合出贖女銀五十兩外又贈某宦銀一封云半娶女作姪婦也某宦信之以女交甲去冬甲送女回九江見女明眸皓齒姿態動人頓有亦良之念未幾而某達官又出銀三百兩聘爲簉室矣噫某宦之質女猶曰迫於不得已耳若某甲者忍以同僚之女爲奇貨之居此眞別有肺腸矣女也何辜而始則爲他人役繼則抱衾與裯天生麗質果何爲哉○張某年五十餘無子有四女長者均適人惟少女在室待字年及笄矣秀外而慧中張頗鐘愛之女幼時父母有言欲字舊戚盧某之子雖有言而未訂盟也去年女母物故女父謂盧某云若不棄小女得配名門固三生之幸也僕當設甥館以待而盧某不肯使其子爲贅婿由是齟齬而張已有悔意適有某訟棍知其事乃唆盧以賴婚控張於縣又以事控張之三女又有城內熊銀匠者摭抬其隱事而控之刻下尚未庭訊而所耗已不少矣女遭此磨折遂不願適人往馬王坡下西佛菴祝髪爲尼別慈父而拜師父卸羅衣而披緇衣女之境遇可謂奇矣而爲之父者其能恝然耶 
[侯相行程]  
　　○昨得京口來信知左侯相於二十五日下午四點半鐘船抵鎭江隨帶砲划及大船約數十號並火傫兵船七艘侯相坐在大長能砲船有白皮火輸船前引鎭江文武各員始在金山河沿排隊迎接繼又赶至招商局小閘口沿江一帶恭候憲駕隨奏樂升砲聲若連珠旋因侯相坐船泊於八濠口北岸各官員復渡江登船稟安次日侯相到焦山行轅察看砲臺騐放水雷大江南北兩岸百姓觀者如蟻約今日當可到滬上也并悉江蘇督糧道蘇松太道松海防同知太倉州知州上海寶山兩色宰松滬厘捐局總辮製造局正副兩總辦均於二十七八兩日先後到吳淞迎接現在海關碼頭巳塔盖五彩帳篷兩傍設吹鼓亭以備侯相登岸云 
[定期付息]  
　　○怡和碼頭公司現定於華二月初二日起發給諸股友息銀每股銀八兩去年應付息銀此次一槪清結矣 
[樂貲助賑]  
　　○本埠各西人擬在規矩堂內邀集衆人共聽西樂卽以其貲寄賑德國藍陰河水災兹已於本月念七日舉行此事樂聲嘹喨聽者頗多統計所集賑貲計有一千五百元西人之勇於爲義如此 
[火焚傷命]  
　　○本埠西鄕江灣鎭某布號聞於月之念四夜二鼓後失愼雖鄰近無一殃及而店主婦與五歲一子不及逃出竟被焚斃并聞店主婦身曾懷孕將足月矣噫吁慘哉 
[神誕懸燈]  
　　○俗傳正月二十七日爲三元大帝誕期寶山縣風俗無論大街小巷所有店舖民居均須於二十六七八三日內晚間各門首張褂舊燈吳淞鎭係寶山縣管轄故亦仿照舉行極形熱鬧也 
[法界拘車]  
　　○租界東洋車向係英法兩工部局納捐方可通行兩界前以英界車行收車不放故英界無東洋車者數日近則業已了結照常駛行而收車之數日內正値西歷三月初間故英界各車現在駛行多有未向法工部局納稅者昨日法巡捕在路攔截車輛查有並未納捐之車則無論有客無客一併將車拘入捕房須一律補捐始能聽其攬載也 
[無耳命案]  
　　○滬城西郭外二十里許虹橋地方日前有一無名男屍倒斃路旁經該處地甲報知善堂由同仁輔元堂派人前去收殮該堂司事因見死者少一耳故不敢遽爲收殮卽報縣請騐當經黎邑尊帶同仵作人等下鄕相驗驗得屍身並無傷痕所少一耳諒必死後被犬咬去隨飭收殮發壇埋葬論者謂此案亦有可疑之處將謂實係路斃耶則死者旣不能言路斃之故旁觀亦未曾見路斃之狀豈得以揣測之詞據爲定論將謂果無傷痕耶則所謂無傷首亦祇仵作喝報之言旣非衆目共覩豈遂深信不疑且耳孔依然而耳朵已香此獨非傷痕乎哉將謂失耳由於犬咬耶則犬之噬人也亦復何所揀擇何面目猶是鼻舌猶是而耳獨不見耶且安知此耳之不失於生前而必失於死後耶然而仵作旣報無傷矣邑尊已准收殮矣歸罪於犬而犬無辭矣又安得徧訊韓盧氏而治以咬耳之罪哉 
[飭捕照料]  
　　○昨晨翁太守臨法捕房時傳諭法捕頭本埠有武毅軍親兵一百餘名前日乘船赴吳淞迎接左侯相惟回時則攺爲陸道須由租界經過屆時當派捕善爲照料云 
[舟人斷指]  
　　○虹口下海浦對岸卽浦東牛皮作相近之梅家巷也有舢板一隻係上海人許永茂爲長年許年四＋六矣前日在該處起錨時則風狂浪急許力不能支而左手無名指遂爲錨練勒斷卽送同仁醫館醫治西醫騐得指骨已斷必須戳去方可無恙云 
[船戶好義]  
　　○虹口頭壩地方有平湖人名有福者不知其姓年約三十餘向在各碼頭船上帮忙藉以餬口前日午後有福由某船上登岸忽然倒地登時氣絕後經各船來認始知爲有福且知其素有哮疾卽將蘆蓆遮蓋復爲巡捕所見卽傳地保看視各船戶憐其貧愿醵貲爲之棺殮以待其親屬認領各船戶之好義亦有可取者已 
[英界公堂瑣案]  
　　○王阿五稱是寍人在浦江搖麻雀杉板餬口前夜泊於碼頭傍有同鄕人施阿三之杉板船賭錢嘈雜我我不能安紞勸伊畧靜伊卽毆我致傷頭顱是以訴捕解案並請騐傷施則俯首無詞陳太守謂施阿三深夜賭博累人不得安枕又敢逞兇情殊可恨判罰洋一元給王養傷又枷號半月發頭門示衆以儆旋據小火輸船主某西人投案聲稱施阿三係我包用之杉板向來並無錯事每月言明包價尖十三元滿月照給今旣犯事奉斷枷號半月罰洋一元可否免枷而加罰洋元以贖其罪司副領事商之太守謂施阿三之杉板係此西人所包雇須逐日傳候請酌加罰欵免其加號太守允之隨攺判罰洋四元以一元仍給王阿五餘徉際充醫院經費○浦東人陸阿生陸永茂叔倒也前日陡阿生以拚識之婦被姪陸永茂誘佔藏匿特與理說陸永茂則稱我之拚識婦被叔陸阿生誘逃如何反向我要人初則互爭繼而用武由捕拘至捕房昨晨一併解案陸阿生附永茂並不供明叔姪其餘情形則各執前因陳太守聞供之下因若輩無恥已極遂一併攆逐置諸不理云○昨晨捕房解送甯人周晋雲戴士金二人衣棠楚楚各遞稟詞陳太守閱稟之下謂口角細故雖由巡捕拘拿而竟各備稟詞可見有意紙訟姑將原稟一併擲還如定欲終訟者可再遵式具呈以候批示周戴二人各接擲還之稟詞唯唯而退○張炳華稱昨日午後路遇鄭雙喜謂我欠量錢三百文然我實未欠伊與論則一味恃蠻竟欲剝我棉襖幸巡捕到來一併拘至捕房鄭雙喜供實被張欠錢屢索無着昨因催索以致爭毆由捕拘安並無欲剝伊棉襖之事陳太守謂鄭雙喜索欠無憑豈容强剝他人之衣顯係拆梢判押半月以儆○郭阿行稱江北人販運樹柴來滬銷售前日到洋廣貨舖購辦自來火三十六匣計付價錢一百三十餘文及携自來火到船上劃之不燃故將原貨向診舖退換該舖夥則稱設欲掉換須加 
 
 

Page 4

 
 
價幾文我謂無用之貨如何出售定欲退換該夥不依反將旱烟筒毆傷我頭顱特訴捕拘該夥送案并請驗傷朱阿四供是洋廣舖夥前幾日江北人來買自來火當塲試劃詎至昨日伊始來退拘故未應允伊卽拍櫃辱罵是以悮傷伊頭顱只求施恩陳太守謂郭阿行固有不合惟驗得受傷屬實朱阿四旣是舖夥亦不應逞凶致傷買客姑司罰洋二元以一元給郭養傷一元撥充醫院經費○平總巡捕頭稱去歲冬初獲到虹口地方聚賭之各犯業奉分別辦理其間有粵人曾阿才原斷罰洋百元發交捕房押追在案嗣因曾無力繳洋管押已久而仍分毫未繳旋據曾之同鄕人來云曾妻瘋病甚重命在且夕求請開釋查得同鄕人所言固係實有其事特將曾阿才解案可否將曾交保合其挈妻回籍不得逗遛在滬陳太守俯准所請 
[寶玉歌]  
　　○胡家女兒名寶玉十三倚門春意足十五妖嬈當綺筵百萬纏頭歌一曲楊花底事覆白頻鳳凰囚笯鸞桎梏翩然一去如非烟峨眉不用黃金贖北方健兒好身手幽盟密約如隹耦清宵無事白日間霓裳對舞腰垂柳無端勞燕東西飛廖凄別淚沾羅衣留歡不住去復去歸來依舊閉門居卽今玉顏恐憔悴照水猶存驚鴻態凡艷爭歌待月詞大名究壓團雲隊婪尾花開三月三紅甤綠萼春方酣不須鬱抑嗟遲暮情禪正好平心參 
　　霧裏看花客待刪草 
[江督轅門抄]  
　　○正月二十一日知縣陳湧泉奉司奏會同六合勘估萬毒橋工程　候補道陳鳴志赴工　知孫王安東隨陳道赴朱家山　藩轅牌示甘桌縣員缺前以劉廷鏡調補業已奉准都覆飭赴新任　○二十二日江浦盧思誠謝准補宿遷縣　翰林沈善登辭行　湖北知縣李家彥謝委管帶福安輪船　知縣吳啓英稟知奉司委阜寗辦建閘浚河工程　○二十三日候補道未赴上海公幹甘泉縣劉謝飭知赴任　○二十四日鎭陽關鹽厘候補道張翼到　准補徐州府桂中行回皖　准補崇明縣吳稟知赴蘇　○二十五日藩售牌示調補江寗縣賈致眞因案赴涂隨訊暫緩赴任所　江寗縣員缺以鋪署甘泉縣桂正　代理　沐陽縣員缺前以委用知縣王廷魁請補業已奉准　部覆自應飭赴新任　邳州　　　　　　　　　　　　　　　　　　是沐隕縣依輔通阿署理 
[浙省撫轅抄]  
　　○正月二十三日候補道稟奉　憲委署理臬司事進見　知府楊叔擇稟見辭回寗郡匣局　松陽縣皮稟見稟辭回署　正任龍游縣陳瑜在衢郡會算交代清楚來省稟到　潘駿稟奉　憲委在轅收呈差叩見　學轅文巡捕沈稟回學台于二十五日己刻起馬赴寗紹歲考前署黃岩典史費元鼎交缷回省稟到 
[蘇省撫轅抄]  
　　○正月二十六日三品銜浙江候補府李景曾上元縣人浙江來稟知奪委督銷局差　候補府　守廉稟辭回滬　○二十七日庚辰翰林院庶吉士籖掣廣東大挑知縣王蘭辭行進京 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百四十號]  
[光緒九年正月初六初七日京報全錄]  
　　官阿抄○直督張　奏故員政績請宣付史館立傳摺○兼尹畢等　奏請　加賞米石摺○閩督何　奏委署副將片○又　奏爲選募勇丁撥換錄由片○陝督譚　奏委署州縣片○將軍銘　奏審明定擬摺○大臣色　奏爲請　旨遵行摺子○正月初六日○志和奎潤劉秉璋各假滿請　安○恩麗請假十日○梁仲衡請假十五日○召見軍機○初七日○掌儀司奏十一日祭奉先殿　貝勒行禮○吉和續假二十日○召見軍機　○○太子少保署理直隸總督兩廣總督臣張樹聲跪　奏爲已故道員政績久著遺愛在民懇　恩宣付史館立傳恭摺仰祈　鑒鑒事竊准順天兼尹臣畢道遠府尹臣周家楣咨稱據順天直隸紳士太僕寺少卿鍾佩賢翰林院編修王祖光陳文驗庶吉士王濂御史駕爾昌方學伊等七十餘人聯名呈稱原任天津河間兵備道劉秉琳湖北黃安縣進士咸豐二年到直光緒五年因衰病乞退今年卒於家該道歷官大城寶抵宛平任邱等縣知縣深州直隸州知州正定時知府繼升道員操行堅苦悃愊無華決獄如神愛民知子處常則講求吏治勤恤民依凡勸農桑興水利謹宜防輕徭役嚴緝捕編保甲諸善政無不殫心盡力第舉行在深州遇捻逆之警則勵兵悍患方保危城在天津當水旱之時則籌賑救災民沾實惠所治地方皆蒙利賴謳思至今不忘伏閱同治二年前大學士祁寯藻曾有請表揚循吏之章欽奉　上諭嗣後有政績官聲遺澤在人者着奏明宣付史館編入循吏列傳等因鈇此劉秉琳歷官政績久而彌彰洵堪昭垂史策該紳士等見聞旣曜稱引無私謹臚陳事實取具同鄕京官印結合詞具呈由兼尹臣麻尹臣咨請會奏前來臣查動秉琳廉正不阿盡心　字所至有聲服官順直幾及三十年勤政愛民始終智五有古循吏之風爲歷任督尹臣及僚屬紳民所共知曾國藩李鴻章曾以賢良頻登表贖臣前任直隸該道共事青年知之亦稔今該員已在籍病故旣據順直紳士以遺　在民瀝誠籲請自應據實上陳合無仰懇　天恩俯准將劉秉琳歷官政績　宣付史舘立傳以彰循吏而順輿情出自聖主鴻施除照繕事寶清單分咨史部科國史館查照外理合會同兼管順天府府尹臣畢道遠順天府府尹臣周家相合詞　摺具奏伏乞　皇太后　皇上聖鑒訓示謹　奏軍機大臣奉　旨着照所請該部知道欽此　○○臣畢道遠臣周家楣跪　奏爲照案龥懇　天恩加賞米石恭摺仰祈　聖鑒事竊查西城資善堂煖廠收義貧民先於光緒三年八月經西城御史奏准每年　恩賞小米三百石由順天府於奏領普濟堂粟求時附奏請領四年十二月十六日復由臣衙門奏陳收養人數衆多領米不敷支抆鈇奉　上諭著再加恩賞給小米三百石詞後每年如有慶需接濟之處着順天府屇時酌度情影奏明請旨欽比欽選歷經照辦並於本年八月二十五日因十月開廠應需粥米三百石奏蒙　恩准賞給在案玆據資籌堂紳士翰林院編修朱百遂等呈稱該堂十月開廠　來收養貧民一千二三百名較上年人數無减照章每　放粥一次計人授食米將者罄際此歲暮嚴寒未便停止且來春靑黃不接亦須酌量接濟懇請具奏等情前來臣等查資善堂設立煖廠收養貧民人數日衆情殷待哺現時米將用竣合無仰懇　聖恩附賜　加賞粟米三百石以資接濟　廣　皇仁理合援案具陳伏乞　皇太后　皇上聖鑒訓示謹奏奉　旨巳錄　○○何璟片　再署浙江台州恊　將李祥勝風問近日辦公懶散現當捕拿台匪金滿之際恐難得力應卽徽屬所遺該副將蒃務查旨杭州城守營叅將陳玉喜辦事認眞堪以委署又浙江象山協副將余宏亮現經浙江巡撫臣陳上　調省謹奏祈遺該副將蒃務並查有杭州城守營候補副將彭惟貴練習營務堪以委署除分別檄飭遵照外返議附片陳明伏乞　聖鑒訓示謹奏軍機大臣奉　旨知道了欽此　○○何璟等片　再台灣營勇必須簡練於平時庶幾緩急之足恃自黔軍全撤後奏明調派鑒省霆慶中前祥字左等三營赴台接防合之王台一十二營及砲台屯防快船等勇約共七千二百餘名以之分市台化山前後各處地方尚形單薄且各勇在台年人水土異宜多有患病疲弱自應及待裁汰另募精强壮丁撥而經台灣道劉璈請派總兵楊開及等赴其本藉湖南岳州地方選慕撥換由善後局司道核詳請奏前來伏查此勇係汰舊易新並非添募慶准先招一千名來閩酌撥各營抽換訓練以成勁旅除咨行遵照外臣等謹附片具陳伏乞　聖鑒謹　奏軍機大臣奉　旨兵部知道欠此　○○譚鍾麟片　再署河州知州童永基病效遺缺查育候補直隸知州劉祥匯堪以委署隆德縣知縣李健拔年滿遺缺查有儘光補用知縣王樹槐堪以委署署寍朔縣知縣鳳賡年滿還缺查有卸任文縣知縣湛家和堪以牽署署崇信縣知縣陳畨年滿遺缺查有補用知縣劉子銑堪以委署等情據蕃臬兩司其詳前來除飭分別給委外謹附片陳明伏乞　聖鑒謹　奏軍機大臣奉　旨知道了欽此　○○奴才銘安玉亮跪　奏爲審明職官等索欠釀命按律定擬恭摺仰祈　聖鑒事查前據二姓副都統長麟報據查街佐領喜坤呈據雲騎尉連成報稱商民榮致義住街與花翖佐領阿察奔相打經番役將榮致義鎖押有旗人春和呆出次早榮致義自行服毒身死等情勘騐属實傳訊阿察拜連成均不吐實經奴才等奏請將該員等革職嚴訊奉　旨允准行令遵辦去後兹據該副都統長麟咨稱美証訊錄確供議擬報請核辦前來奴才等隨飭刑司部員詳加覆核緣阿察年係三姓正紅旂巳革佐領連成係廂黃旗阿普達里佐領下　革雲騎尉光緒八年四月間阿察奔赴街有事行至魚行遇見巳死素哉商民榮致義欲向借錢五千該員因情難却隨將身帶沾錢五千偕給延至月餘阿察奔找向索欠榮致義還錢二千餘欠許侯遲還五月十四日阿察奔又與榮致義相遇見其面帶醉容仍向索欠榮致義堅稱巳經還過阿察奔答稱尚欠錢三千未償榮致義不服　　　　　毆適昌革雲騎尉連成種至勸解榮致義斥連成多管一併牽罵阿察奔氣忿卽令散役張永年董俟二名將榮致義鎖帶番役房看押適聽役崔明錄旋　王發告知鎖　情由崔明碌並未回明本管住領下晚時甲兵春和懇將榮致義保出送回崔明碌應允次　　致義私服羊烟走至番役房劉地遲守身死勘憸屬實將阿稟奔等提訊因不吐實經該副都統報經奴才等將該員等奏叅革職掃案訊錄確供報省核辦奴才等覆核無異案無遁飾查律載官吏人等非因公務而威逼平民致互者杖一百追埋葬銀一十兩又載不應爲而爲事理重者杖八十各等語此案已革佐領阿察奔因向榮致義素欠口角隨令運成傳喚番役鎖押致榮致義吞服洋因身死惟無殺打重情究係逞威　命阿察奔合依官吏人等非因公務而威逼平民致死者杖一百律擬杖一百業已革職應毋庸議並由可察　名下着道埋葬　一十兩給死者之家營葬已革雲騎尉連或於榮至義等爭吵雖曾經勸解惟聽從阿察奔使令傳喚番　　　　榮致義吞烟自盡亦難辭咎連成應於阿察奔杖一百律上减一等擬杖九十請　旨開復原叅革職交部議處總役崔明碌番　　　　　張永年董俟雖訊無凌虐得贓情弊惟崔明碌聞知鎖押情由並不回明本管官輒私允將榮致義保出殊屬不合王發因連　　　輒私令散役張永年董俟將榮致義鎖押致釀人命均屬不合崔明碌王發張永年董俊應請俱照不應重律擬仗八十折責發落　　訊無不合靑免置義屍棺節屬領埋取領附卷除將供招咨送刑部外所有核擬緣由是否有當理合恭摺具奏伏乞　皇太后　皇上聖鑒飭部核義施行謹　奏軍機大臣菜　旨刑部議奏欽此　○○奴才色楞恒跪　奏爲揀員總辦札什倫布一切事宜請　旨遵行恭　　　　叩祈　聖鑒事竊奴才前因班祥額爾德尼圓寂後藏地方關擊緊要例應揀員代辭擬就巡閱之便查看巳保札薩克喇嘛擬正之四品堪布羅布藏頓柱是否勝任再行援案辦里各緣由附片奏明在案奴才于光緒八年九月二十六日途次後藏奉到　諭旨四品堪布羅布藏頓住蒙　恩補授後藏扎什倫布札薩克喇嘛之職奴才當卽恭錄譯飭欽遵並面加墝諭令其謹愼辦理公事仰答　高厚鴻慈于萬一奴才留心查看該員辦事老成經典深蘊平日尚能服衆堪勝總辦之任後藏事務煩劇各寺院曾徒衆多地方亦属遼闊亟應查照成案揀員辦理合無仰懇　天恩賞加該札薩克喇嘛羅布藏頓柱總堪布名號派令總辦札什倫布一切事宜以專責成奴才爲愼重地方起見　否有當出自聖裁所有揀員總辦札什論布一切事宜請　旨遵行緣由理合恭摺具　奏伏乞　皇太后　皇上聖鑒訓示謹　奏軍機大臣奉　旨該衙門議奏欽此 
 
