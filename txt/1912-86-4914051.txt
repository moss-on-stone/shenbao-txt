# 1912 - 86 - 4914051

 

Page 1

 
 
評論 
[浙鹽改革平議（胡濬泰來稿）]  
　　自浙鹽改革之問題起惹起一極大風潮其影響將波及於全國吾國商人乏合羣之觀念少團結之能力貪小而忘大見近而遺遠有已而無人祇能爲獨資之經營而不能爲托辢司大企業此固華商之通病毌庸深諱惟鹽商則尤甚因無竸爭故無進步名則曰商實類於官其智識程度且較前清官吏爲尤低今一旦受政界之激剌如大夢初覺旬日之内浙東鹽商公會浙西鹽商公會浙江鹽業協會相繼成立似不得謂非進步惜無充足之理由改良之能力徒爲消極的反對而無積極的進取終歸失敗而已此關於鹽商之得失余非鹽業中人固不必代爲評議茲但就鹽政局所定之政策及各商反對之意見據正當之理由作持平之論議商固失矣局亦未爲得也鹽政局所定之政策有二日官收曰商賣商之反對者有三曰灶日厫曰引灶之反對者爲保存計然灶之存廢其權不操於官凡百營業能戰勝者必物美而價廉今煎鹽之色昧未必遠勝於晒鹽而價値則兩倍於晒鹽優勝劣敗天演公例即使鹽政局因灶商之請求煎晒並存然人民必貪廉而嫌貴雖以帝王之威力不能强人民之必食貴鹽何不思之甚今若將數十萬之鹽板全數毁盡沿海沙民不准製鹽務使鹽盡出於灶别無産路則人民雖知鹽之貴亦無可如何然此政策雖專制時代亦尚不能何况今日共和主義在謀最大多數之最大幸福全浙之灶不滿二百每灶需人不過五人多或十人計其全數不過二千而餘岱之板户多至數萬以人數而論亦豈能廢板而留灶故此問題之解决不出二策非毁板卽廢灶如煎晒並存煎不敵晒自然淘汰必欲爭存惟有减輕生産費改良製造法使價雖少昂於晒鹽而色昧則遠勝之未嘗不可保存今灶商不知出此而徒强鹽政局之維持鹽政局詎有此能力今鹽政局爲維持灶丁計雖定三七配銷之政策吾恐終難久存故灶鹽存廢問題關於經濟競爭自然趨勢灶商無所用其爭議亦無討論之餘地厫商之反對者亦爲保存計欲解决此問題當首發二問一厫商是否有專收之權二商收是否勝於官收前一問題余雖於浙鹽之歷史未曾研究然祇聞有引商而無厫商引商有引地他人不得侵入似乎有專賣之性質而厫商則國家旣未予以專收之權利其對於國家亦未嘗出有專收之代價是第一問題不能成立後一問題觀報纸所載各厫主張商收之理由無非曰失業並無商收優於官收之理由而鹽政局之主張理由大爲充足他姑勿論吾儕小民但爲人民着想官收目的在國利民福不以此爲營業水陸之營弁鹽塲之巡警倉鹽之存積同是國家行政但求課釐有著不必於中取利若歸商收不但種種費用息耗必須加入且營業目的必在圖利無非於鹽價上增加多一層分利卽增一分鹽價人民即重一分担負鹽之課稅爲人民應盡之義務豈對於厫商亦有此義務乎是第二問題更無成立之理由難者曰然則厫商之失業奈何曰國家當爲多數人民謀幸福豈能爲少數商人擁私利况厫商不過七家大半皆係引商本可享運商住商之權利卽非引商亦可組織公司從事運鹽事業但有資本何患無業故官收商收問題亦無討論之價値此兩大問題皆本於官收政策旣無反對者之餘地則可以討論者惟商賣而已余不解鹽政局据何理由而定此商賣政策更不解鹽商具何意見而反對此商賣政策余姑發三問以難之（未完） 
[大總統命令]  
　四月三日 
　　臨時大總統命令阿穆爾靈圭呈請開去鑲白旗漢軍都統一職專辦蒙旗事宜等語應即照准此令 
[專電]  
　　袁總統電邀黎副總統來京籌商組織新政府黎覆電以武昌人心浮動請商勸岑春萱督鄂再行北上 
　　陸徴祥不日回京受任外交總長駐俄代表一席袁總統擬以劉人鏡繼其任 
　　按劉曾充駐俄公使館參贊 
　　清太后以新政府財政困難令世續面謁袁總統申明優待經費不妨從缓交付 
　　總統印章本屬暫用現擬另鑄新印用漢滿蒙回藏五種文字 
（以上北京） 
　　唐總理赴滬係另有要公據其秘書官告人勾留數日仍將回寗 
　　初二日夜浙粤軍在下關衝突死數人今日（初二日）尚未和解現陸軍當道仍竭力維持治安（以上南京） 
　　善耆漙偉均於三月二十三號行抵旅順載澧近亦抵此（旅順） 
[公電]  
　　北京袁大總統電各省都督疊經通電各省以臨時省議會爲選舉參議院參議員之機關並經限定一個月爲期辦竣各在案現在統一政府業經成立非有正當立法機關相爲對待於一切進行殊多窒碍茲再電令務各按照約法所定員數及先後通電迅速選定於四月二十日以前一律起程赴京並將辦理情形先行電復勿延爲要大總統袁江印　　又電各省都督據唐總理電稱南京留 
 
 
 

Page 2

 
 
守黄興刋用關防文曰南京留守統轄南方各軍之關防請通電各省等語希卽照行大總統袁江印 
　　又電上海陳工商總長江電悉國務員經參議院同意不啻全國人民所委托萬無可辭之理至滬軍收束事宜可與唐總理黄留守商辦仍希刻期赴北以踐服務民國之初心大總統豪印 
　　下關海軍部侯毅電陸軍部各報館轉各都督鑒頃聞蘇都督府開軍法會議審陳大復案足見以人命爲重乃又聞並不傳訊趙樂羣且欲令爲陪審員以此案殺人之人陪審此案實乃千古奇談但願傳聞失實免致騰笑天下此案旣用軍法審判應請歸陸軍部傳集兩造嚴訊以明真罪海軍部侯毅叩江 
　　常州趙司令電各報館及各團公鑒常州地方安靖如常特慰厪懐常州軍政總司令長趙樂羣叩寘印 
　　安徽陶鎔等電各報館轉北京袁大總統安慶孫都督鑒安徽臨時議會本月一號選舉叅議院議員用互選法選出吳文瀚等五人查臨時議會約法規定臨時議會有代表人民選舉參議院議員之權並無互選條文此次互選實無立法自背皖人决不能承認此次之選舉且不能承認此違法之議會應請速行用正式選舉法組織臨時議會爲叩陶鎔劉貽燕邵逸周金鼎彛高炳麟支 
[譯電]  
　　美國上議院因聞日人在墨西哥開里福列亞省之買格達納那海灣經營一切故已通過議案質問塔孚脫總統如此舉無礙公共利益請將詳情報告（華盛頓） 
　　瑞典國會有人呈遞議案請准女子有國會選舉權與男子一律投票惟其夫三年不付捐稅者不得享有（斯托克化姆） 
　　舊金山某報謂日俄兩國現主張分佔友邦反對美國之政策 
（舊金山） 
　　某報代表近在聖彼德堡晉謁俄國修訂中俄條約委員據述兩國提出各節均經政府討論議今未結之最大問題爲長城以北中國境内之貨稅一事中國已明白允許自由贸易又以種種間接之法暗加壓制致礙中俄兩國商業之發達故俄國欲乘目下之機會議定此事交涉結束之遲早須視中國大局而定（海參威） 
要聞一 
[臨時政府之存在期]  
　　臨時政府設立之時期南北迭經籌議迄未確定辦法袁總統前日主張以一年爲度即行成立正式政府亦未决定舉辦茲聞袁以外憂内患種種險象决計將臨時政府期限設法縮短俟一切建設辦有端倪即行成立正式新政府以期鞏固國基大約此事將定六個月爲期期内由國會會議制定憲法并正式選舉大總統届時即取消臨時名義云 
[幣制議更金本位]  
　　改良貨幣問題大總統已疊次會議並交臨時籌備處預議法案茲聞總統府人云大總統每次會議時必與各部首領及諸財政股員討論此事大總統以幣制爲財政之根基幣制不良於外交實業諸要端障礙叢生而國家的政治進行亦必受其影響現擬更訂新幣制决定以金爲本位輔以銀銅各幣以维財權而重貨幣准俟統一政府成立另設幣制專局遴委明達人員分赴蒙藏各地及俄屬布哈爾美屬斐律賓等埠調查各該國用金各法則以便效法並聞臨時籌備處現核議之預備提交參議院議案内容亦本此旨編訂云 
[比國人之投資熱]  
　　六國銀行反對比國借欵已迭見各報茲聞此次比國投資之由來實爲在商務航業上擴張利益故合同未訂立之前卽有交付之欵其利息亦較之六國爲輕今因六國反對大起波折比人特向袁總統質問其中原委總統以此事係唐紹儀經手乃答以俟唐由寗回京再行商榷 
　　又聞比人初不知六國有反對之舉今旣調查詳確遂向六國陳述意見力言中比借款於六國無絲毫之損如六國不見信於比則願加入爲一致之進行不意六國仍復堅持尤以英使朱爾典爲甚比人無如之何於是一面密託法使爲之轉圜一面又商之袁大總統請其向英使說項而在吾國政府所收之一百九十萬元現已用其大半斷難遽言退還袁總統目下進退棘手乃與英使密商勸其玉成聞六國均有轉圜之意擬在倫敦會議此事中比借欵之合同大約須俟英倫决定方可訂立云 
[籌備蒙古設治之大綱]  
　　臨時籌備處現議蒙古設治預議案探悉擬議之大綱係先由科布多阿爾泰山所屬之烏蘭古木巴雅特及明阿特額魯特杜爾伯特並烏梁海等地先興屯墾以蒙古哈薩克緾回邊民招集承墾並擬於額爾濟斯阿興辦漁業另由郵傳部將新疆迪化府綏來縣至阿爾泰山十六站之旱電立卽興修以利交通並聞擬定之議案共分十餘項大致爲開墾興學化俗練兵招商惠工振蒙輯哈實業交通等各政策 
[蒙古聯合會主張政敎分權]  
　　蒙古聯合會對於蒙古行政與宗敎力主分離因於前日上書袁大總統其文曰（前略）查蒙古行政向係各旗札薩克王公委任各項官員分負責任喇嘛專闡宗敎不得干預政治與西藏制度喇嘛兼有行政權者逈不相同數百年來相沿如此此非蒙古特例考之東西各國僧侣皆無參政權而吾中國舊例僧道亦不得有選舉權是則政敎分途乃政治進化之明證且爲文明國之通例其有僧侣參與政治者必係草昧　獉方在神權用事之時代蒙古文化雖未盡開明然固久已脫神權而進於人治喇嘛向不干預政治亦實爲政體進化之當然近來哲卜尊丹巴以外蒙獨立亦必僭稱皇帝位號乃得號令各旗是尤爲喇嘛無政治權之明證此次札薩克喇嘛組織蒙藏統一政治改良會是將有宗敎政治混合之結果其於西藏情勢固爲切合若對於蒙古則不免扞格並恐馴至擾亂且以事理言之適成退化尊令所云各王公呼圖克圖喇嘛等於各該地方應興應革事宜各抒政見等因擬請重申命令詳爲剖晰所謂各抒政見者在蒙古惟責王公在西藏則屬之呼圖克圖喇嘛各無相越斯各得相安並飭該會喇嘛勿得干預蒙古行政事宜此中消息關係蒙古之治亂安危卽關係於中國之存亡旣有所見不敢不迫切直陳伏祈採擇施行不勝翹盼待命之至 
[會議裁兵問題]  
　　迎賓館前日大開軍事會議到者有趙智庵叚祺瑞段芝貴陸朗齋姜翰卿曁臨時籌備處軍事股人員午刻開議當時由軍事股提出議案一件係請海陸兩部調查京外各項軍隊軍餉某鎭由何處何項欵下提撥某鎭除由他欵項下提撥之外尚欠若干將來新政成立後各省軍隊之餉應由何處籌措聞叚首領擬將此議案由陸　兩部調查後再行解决辦法趙首領叚翼長陸總長又提議各省現有各項軍警各隊萬不宜裁並限定一年之後查看情形再行議裁以免藉詞暴動其在一年之前各項軍警應如何整頓改革之處請交北京參議院恊商取决聞議　當由軍事股報告袁總統裁奪 
　　又聞袁總統曾電致黎副總統亦主張暫缓裁撤探其用意因鑒京津一帶暴動情形兼因欵項支绌之故刻下已與叚首領籌畫一切議有端倪將來撤裁之軍隊給以恩餉六月解散日起再給現餉三月及民國公債票三月惟須由中央預先派員前往各該省撫慰後再與統兵各官長會同辦理云 
[各省纷纷請欵]  
　　近總統府連得陜豫江鄂贛皖川粤等省都督來電其中關於邀求允准由本地自行向外人借債之電十居七八總統以借債爲民國不得已之舉若各省纷纷效尤必蹈波蘭覆轍已一律電阻議由總統籌集巨款另行資助 
　　袁總統發電阻止後卽召集全體幕僚在迎賓館特開秘議研究辦法當時有財政股周子廙陸閏生二員主張暫缓撥濟先由北京派專員赴省調查是否需欵並查所需之款與呈請索欵數目是否相符俟查明實確再由部中設法籌措解省並議將來新政府成立後凡各省有請欵情事亦照此辦理全體人員均頗贊成聞此議已由袁總統交度支部妥爲核辦矣 
[清宫皇族之侍議]  
　　前日清太后諭交内務府世續傳諭近支宗室王公具勒等員均於舊曆二月十一日辰刻進内侍議聞爲集議兩宫移住颐和園更訂内務府制並分派各王公分守陵廟辦法及崇陵工程曁德宗永遠奉安各事宜請王公等奉諭後先於二月初十日在宗人府署特開會議一次并聞此次清太后諭召該王公等侍議因宗社黨陰謀反抗擾亂治安當訓誡皇族隨時解散 
[六鎭與三鎭開赴南苑]  
　　第六鎭全軍曁第三鎭所編之衞隊相繼開赴南苑等處駐紮聞其原因以未開拔之前袁大總統因三鎭名譽有損然經過敵陣堪稱勁旅不忍悉數遣散特命令二十歲至三十歲選其强壯者編入衛隊三十歲至四十歲者均裁汰之豈該軍聞之頗爲不服即與第六鎭密謀暴動當爲某軍官偵知密禀總統卽傳密令飭將六鎭即日開拔並將衛隊亦同時撤退故兩軍至開拔之前一日尚未知悉一面由段首領函告民政部轉飭城外各巡警嚴密防範 
[補記石家莊被搶慘狀]  
　　石家莊爲京漢正太路交錯地方商賈雲集日増繁盛乃忽於舊曆正月十四日夜被張都督衞隊焚搶各報登載未盡其詳茲據友人函述特錄如左 
　　前晉撫張錫鑾所帶衛隊多關外鬍匪搶掠成性在晉時已有搶掠行爲嗣因該撫東調隻身晉京將衛隊留駐石家莊該莊商會供應該隊二十餘日常饋以酒肉冀其安靜至十四日晨該衛隊隊官單玉龍史某聞京保變兵搶掠傳知各兵分發子彈預備搶掠各兵本係鬍匪自是無不踴躍至晚九鐘遂各按地點一齊起手廣利棧大興廠所駐之衛隊先向東街開槍搶瑞林閣洋貨舗後遂挨户搗毁肆行搶掠旣而振一棧所駐之衞隊則皆響應保晋公司所駐之衛隊先將該公司之銀元搶去八千餘元槍聲四起煤油莊及各貨棧挨次搶掠漸及南街之住户駐萬豐棧内之該衛隊亦於九鐘動手搶去銀洋千餘元該棧寓客有天津三井洋行買辦日人某該衞隊持槍毒打勒索銀洋九十餘元併衣物等件日人某於次日赴津禀告該國領事矣後該衛隊又持槍尋見商會總理張士才勒借兵餉一千五百兩并開放一槍該總理無法對付遂乘間逃去十鐘後各隊齊集巡警局前向巡警局發槍數排警士越墻遁逃遂將巡警槍枝搶去九枝踴躍進行又將西街中後街搶掠次日下午二鐘該衛隊恐石莊商民尚有漏網者又復持槍沿街搜索將衣被器皿等件搶掠纖細靡遺至又次日石莊室如懸磬業已無可搶掠矣乃又將該莊居民殷玉振夫婦用燒紅鐵筋將額角及乳房等處烙壞逼索洋銀槿數元殷某已死其妻命在旦夕嗚呼慘矣嗣後數日之間每日三五成羣沿門搜索家無錢財者勒令向親友告貸爲買命錢至二十五日方乘早車滿載而去石莊居民稍有産業者無不逃避他方村中虚無人焉當十四日夜起手之時先將京漢鐵路票房搶毁又將正太鐵路彈壓稽查朱某許某等公館搶掠一空公司大懼乃設立炮位分發槍枝爲自衛計又從山西調武衛右軍來石莊保護公司得以無恙云 
[京師大學之恐慌]  
　　京師大學經費原恃道勝銀行每年二十餘萬之息銀自榮慶管理學部將此欵挪歸部用後學堂支應惟按月向部如數領取軍興以來學部一毛不拔堂中異常支絀該堂嚴總監督前日以開學事宜商之該部首領竟置不理嚴無可如何乃轉商財政首領周自齊以總監督的面子勢難峻拒允以數千金資助嚴以車薪杯水不能濟事擬不日往見袁大總統懇予維持云 
　　廿七日嚴總監督召集諸職員在堂中開茶話會商議要事是日到會者有文法理工商數科監督惟經科農科兩監督或因出洋或因回籍未到其餘提調管理員等到者亦不少由嚴總監督報告一切並令監督提調以後本堂應如何改良進步力掃從前之積弊振起敎育之精神各具說帖以備採擇云云各監督均唯唯而退至於開學日期因經費缺乏尚難預定 
　　又大學堂洋敎員自去秋以來多四出逃避惟日本敎習二名未曾出京因該校總監督屢次易人致薪金遂未按期發放今該二敎習向嚴索領薪金忽忽又逾二月仍未發給聞日敎員屢向嚴監督嚴重交涉卒以妙手空空嚴亦無法 
[法報紀北京近事]  
　　某法報云近日外間傳說袁總統覆宗社黨鐵良等電有云世凱受恩深重世凱一日存在清室一日不亡當可徐圖恢復等語本館以此說關繋甚大特向袁大總統親信幕僚詳加探討得悉以上所云確無其事並謂當袁總統未就任以前曾接宗社黨來電煽惑袁總統初擬嚴詞誥誡嗣以此電係少數無智識者之舉動不與之較僅飭嚴加防緝近則更無影響云 
　　又云袁總統對於郵便儲金一事甚爲贊成曾令郵傳部先行調查熟悉郵便儲金人員俾便核辦茲於上月二十七日查得派往奥國專門郵便學堂畢業回國者甚多如舉辦此事必無乏才之患 
　　又云北京自兵變後交通阻滯迄今郵局中收接快信仍限以五點半鐘爲止餘信限六點鐘卽行停收殊爲不便 
[記叅議院表决新都之爭執]  
臨時政府地點問題實關乎民國前途之安危四月二日叅議院已投票表决計主北二十票反對者六票仍都北京然其中黨爭之起異常激烈甚有放棄權利不願投票者又有於投票時恐主南京者衆質問議長將如何處理之者茲將當日主南主北兩派之爭點略述如下 
 
 
 

Page 3

 
 
主南者云臨時政府地點前經參議院表决定都南京業成不可動搖之議案昨袁總統來電請再决議是已蔑視參議院之議决權而可以一總統左右代表民意之參議院矣依此法理故不能再行議决主北者云參議院之議决雖當遵守然使於國家果有妨碍亦豈遂可遵守到底不容修改故此議案可再行表决主南者云按臨時約法二十三條前此之議决不惟不可動搖且亦不能再提出此等議案主北者云此項議案今日絕對可能提出何則方南北之爭持也北方軍隊之變亂頻聞宗社黨人之陰謀日亟已有將此案再行决議之請經參議院表决俟諸異日再議然則今日袁總統之提出此案固已得吾參議院之同意何得更爲反對之說以自相矛盾諸說纷纭而主北派卒占勝利 
[孫中山將從事社會革命]  
　　文滙報代表於星期四日下午晉謁解職總統孫中山君據稱中國政治革命現已告成此後擬開始從事於社會革命惟社會革命事體重大非倚賴武力可以成事當以和平之方法進行之耳孫君又云中國爲一素質之國與英國及歐美各邦逈然不同新政府今擬入手爲此代表復問以他事孫云我實一完全之社會黨我頗信服亨利喬治主張之學說以爲極可見諸實行並决其能推行於中國但經畫非一二年可收效須有百年之功今後擬以其改革之綱領普傳於全國未復論及中國之財政謂中國國民實已貧困故新政府對於鐵路輪船及種種大商業國有問題將加意辦理云 
　　聞孫中山君定於下星期啓程赴閩然後赴粤進行各事 
來稿 
[潮州全體揮涙乞救書]  
　　嗚呼痛哉潮州而竟有今日之糜爛耶嗚呼痛哉吾全粤父老兄弟而竟忍坐視潮州今日之糜爛而不之救耶夫潮州亦粤省之一部分潮州而可以坐視其亂坐視其亡也是天下之最無人心者也吾敢斷言曰我全粤父老兄弟之必無此心也然而遲之又久操政者汩然無所動於中而膜視於上全粤社會淡然若忘其亂事而膜視於下所與効奔走之勞作秦庭之哭者惟潮人而已夫潮州者固潮州人之潮州顧獨非廣東省之潮州耶我父老兄弟又何可以坐視其亂坐視其亡也吾思之吾重思之或亦我父老兄弟忽之而弗知抑知之而弗詳耳果若是則某等有不能不以潮州今日之危象與潮州人今日之苦痛佈告於我父老兄弟之前而願我父老兄弟之耳一爲之垂聽而手一爲之援救也蓋潮州自光復以來政令纷歧莫衷一是自陳宏蕚奉省令赴汕而後軍隊始有統一之象汕商始有安枕之慶此非宏蕚之才果足以理繁而治劇也以潮州人治潮事其感情自孚洽而無間且宏蕚雖乏卓識辦事尚屬認真以之鎭潮猶收人地得宜之效方以謂閭閻安堵七鬯無驚而今而後漢口天津之毒燄不生於潮州之一隅而錦繡商塲重覩昇平之氣象不意坐席纔煖大禍遂生毌何而有林激真違抗省令進兵汕島之事夫林激真非今日惠州之司令長也耶陳督委任巡視惠州而不去乃不惜間關千里跋涉征途率其爪牙求赴潮州以爲快意將以平亂耶而潮州未嘗有亂也意將以鎭撫耶而潮州有安撫使在也夫抗法令罔恤人言耽耽惟潮州之是視此其蓄念豈尚有利於潮州也耶然以某等之意尚不料其明目張胆敢於糜爛全潮而悍然不顧也惟豺狼之性固與人殊苟有利之可圖遑恤厥後而兵刃砲烽遂轟然生於華洋雜居之地矣夫違抗省令無故帶兵至汕罪一也炮擊商業學堂令陳宏蕚驟不及備而潛避罪二也剖林守篤之心罪三也縱容兵士搶掠商場甚至刦小孩之懷金而斃其命罪四也拆報館戕主筆罪五也毁商會搶新關罪六也令外兵纷至以釀成他日外人藉口佔地之亂原罪七也誰無桑梓能不傷心乃猶有甘爲林氏私人横生土客意見謂宏蕚軍隊先繫激真者不知潮人素主和平苟有稍可轉移萬不虞其不隠忍從事果使潮人一意激烈事前先行整備則林激真後至之兵安能横海飛渡竟上汕岸而先至者又能久駐汕島絕無釁端必待兵隊全數登岸佈置完全乃始行攻繫耶若而人者擬之陳叔寳全無心肝其將何說之辭嗚呼痛哉守法者屈藐法者伸戕忍是長則公道潛消豺狼守道則瑞麟不出潮州已矣然激真旣可蹂躙潮州則安知不以蹂躪潮州之手叚而蹂躪他處虢之不守虞亦弗臘矣吾粤之操政權者果忍終膜然耶吾粤之父老兄弟亦果忍終膜然耶今汕商全行罷市株守待斃糧食不來外兵纷至潮汕旣遭糜爛復恐爲香港之續傷心慘目誠如是也吾各界君子忍終坐視而不設法耶吾省會諸君子忍終坐視而不詰陳督耶我任保護治安大責之陳都督忍終按兵不動耶諸君子縱不爲潮州計如大局何嗚呼我言至此吾筆秃矣吾涙竭矣哀而援之惟君子之是盻矣 
譯林（蘇譯） 
[金剛石（續）]  
　　南亞非利加礦中所産之金剛石今悉爲倫敦新季開脫收買且有猶太人爲之磨削故今日世界所産金剛石之大部分殆全聚集於新季開脫又金剛石粉亦有價値每一金剛石一經磨削約有四十抛生脫或六十抛生脫之粉而價則日益高貴現除英國皇室之寳物外市塲中所有最大之金剛石首推南阿布列脫利耶此即産於布列米而鑛山者其重量三千卡那子脫約一磅六盎斯其價値定爲五百二十萬圓蓋此爲稀世之珍就物論價誠不能再少而世人苟有此一粒亦便可稱爲世界之富豪矣 
　　金剛石製成之細工物其最細巧者唯巴里有之蓋巴里工作之進步舉世之人無不驚服美國人則喜效法巴里故巴里風行之式不閱三月卽已流行至美惟往往參以美國式尚不足令人愜意此所以美國所通行者皆他國不甚珍愛之式殊乏趣味且高下品位亦無大殊與倫敦巴里之習尚微有不同然其重視金剛石則各國皆同故自昔及今金剛石皆爲寳石之王其産額雖逐年加增而其價値依然不能减少也（已完） 
[新星發見]  
　　諾威國天文家愛奈波氏近忽發見新星特報告於日本東京天文台東京天文台聞之因於某日夜間觀测果見愛奈波氏所發見之新星光輝朗耀是蓋爲第四等星卽常人目力亦可見之此　在雙子座西達星之南二度目下雙子座在天頂若於午後六時半觀測卽可見之 
[自動照相機]  
美國新近發明一種一分時之自動照相機其機爲高七尺許之長方木匣前部裝有亞克燈凡欲照相者即坐於反射之椅上投入銀元一枚其法與自動電話無異銀元投入之後亞克燈卽自燃照相鏡亦自開閉鈴聲一響照片即於下端之口落出目下紐約劇塲及飲食店車站等處皆設有此機以便游人試騐 
[清談] （我） 
　　自民軍起義舊時官吏纷纷捲取公欵以上海租界爲逋逃藪於是各省之緝拿者不得不爲暗地布置乘間拘捕之舉 
　　今前清浙江鹽運使陳忠義又以被拘告矣其被拘之地點有謂在新大橋北有謂在新閘路因租界華界之不同將從此生出無限之轇轕記者之意以爲陳能吞款至七十餘萬陳斷不能子子孫孫永居租界卽然矣難道以正式之公牘不能索一侵吞公欵之罪人而倉卒掩捕何爲也 
　　雖然此言也非爲陳忠義辯護也誠以宋魯之事隔無多日一波未平一波又起恐適堅貪吏託庇外人之心思又生日後收回法權之障礙耳 
 
 
 

Page 4

 
 
相宜如合意者來廠面議以二月終為限遲則不及 
元茂廠啓 
[商辦湖北水泥廠股份有限公司]  
敝公司寳塔牌水門汀現經意大利都郎萬國賽會老驗一等第一英國國家化騐拉力一千另三十磅實爲中西第一等貨色有驗單證書爲憑價廉物美倘蒙　賜顧無不格外克已此佈　上海總批發所四川路三十六號　電話三四三一 
[槍上戒煙膏]  
本藥房自創秘製槍上戒煙膏發行以來賴此煙膏戒脫者已有千百餘人焉因此膏純用華產參苓貴重藥品煎熬成膏裝在槍上燈吃能收癮除化之功而奇者呼吸與雅片無異亦可法泡進斗神仙莫識此之謂也大凡戒煙膏丸必皆和以煙灰嗎啡等類　能代　膏難戒除　之戒煙藥品　萬不能和以抵　之魂　十餘年　求名醫苦無妥貼良方於是舍親上年從四川省南下　我　上戒煙膏卽照方如法　敖試服果　除　殺蟲自化之功不數日神清氣爽興高彩烈始知是膏　能無形化盡毫無苦楚誠濟衆第一之良藥際此春和日暖天氣方長願有患黑籍諸君嘗試幸甚無論新癮老癮有病吃上無病成癮用將此膏裝元原打十元小盒半元原打五元郵局函購原班回件　上海英大馬路盆湯弄周昌記棧隔壁北新街卽北無錫路金業公所對門文政玉記藥房發售●分銷處四馬路西第一壹戲館對面九華旅館 
 [F商務 
匯票四月初四日 
上海至倫敦 
銀行電匯　二先令七辦士八一二五 
銀行即期　二先令七辦士八七五 
銀行四月期　二先令八辦士零六二五 
銀行四個月期匯票買進　二先令八辦士三七五 
又六個月期匯票　二先令八辦士五六二五 
帶根電匯四月定貨　二先令八辦士五 
又六個月定貨　二先令八辦士六八七五 
大條銀　二先令八辦士 
上海匯至法國 
銀行電匯　三佛郎三十四分半 
銀行買進四月匯票　三佛郎四十分半 
上海匯至德國 
銀行電匯　二馬克七十一分 
銀行買進四個月期匯票　二馬克七十七分 
上海匯至紐約 
銀行電匯　六十四個半 
銀行買進四個月期匯票　六十六個三七五 
上海匯至印度 
銀行電匯　一百九十七個七五 
上海匯至香港 
銀行電匯　七錢三分二五 
上海匯至日本 
銀行電匯　七錢七分 
金市四月初四日收盤金價 
現貨　金　三百七十兩 
足赤條金　三百七十八兩 
沙金合赤　三百七十九兩 
錢市四月初四日北市銀拆及銀銅元　價 
龍洋　七錢四分五厘五 
英洋　七錢四分六厘二五 
本洋　九錢 
小洋　六錢四分三厘 
銀拆　借 
洋找　七錢三分五厘 
錢找　一千二百文 
衣牌　一千三百三十文 
銅元　一百七十九千八百文 
市錢　一百五十千文 
股票四月初四日上海股票　市價如左 
藍格志賣　七十四兩 
電車賣　五十四兩 
公和祥賣　八十五兩 
莢　華買　六兩六錢五分 
開平買　十四兩 
糧食四月初四米市各價開列於下 
常幫白粳（每担）八元三角次七元八角 
北幫機白粳　八元六角次八元 
南幫機白粳　八元一角次七元七角 
錫幫白米　八元二角次七元七角 
蘇同白米　八元一角次七元六角 
珠角雙專白米　七元九角次七元六角 
機洋秈　八元六角次七元八角 
機　秈　八元五角次七元七角 
機黃　秈　八元　次七元二角 
蘇同蘆秈　八元二角次七元七角 
機白元　七元八角次七元五角 
常白元　七元六角次七元二角 
機白陰元　七元六角次七元三角 
蘇同白陰元　七元四角次七元 
珠角雙專白陰元　七元五角次七元二角 
常小麥　五元　次四元 
荳油四月初四日市 
船泊生油　十兩另二分 
輪船進出口期 
四月四晶延口輪船禮拜四 
甬興輪船　由寗波　寗紹公司 
江天又　由寗波　招商總局 
開平又　由秦皇島　開平公司 
愛仁又　由天津　招商總局 
嘉興又　由安東　太古公司 
漢平又　由漢口　開平公司 
德　又　由長江　怡和洋行 
威生又　由汕頭　怡和洋行 
岳州又由日本　太古公司 
大臣又　由膠州　亨寶公司 
美有又　由漢口　美最時行 
長安又　由長江　鴻安公司 
太利丸又　由長江　日　公司 
廣濟又　由油州　招商總局 
四月五日出口輪船禮拜五 
加賀丸輪船　正午開往香港經由歐州等埠　郵船會社 
長安又　開往長江　鴻安公司 
德和又　開往長江　怡和洋行 
新北京又　開往寗波　太古公司 
四月六日出口輪船禮拜六 
大利丸輪船　開往長江　日清公司 
筑后丸又　下午一點半鐘開往日本等埠　郵船會社 
大臣又　開往青島煙臺天津　亨寶公司 
開平又　開往秦皇島　廂平公司 
順天又　開往　　煙臺天津　太古公司 
鄱陽又　晚往長江　太古公司 
安徽又　開往香港廣東　太古公司 
南生又　開往神戶新架坡吉利打怡和 
景星又　開往煙臺天津　怡和洋行 
怡生又　開往膠州牛莊　怡和洋行 
廣濟又　開往天津　招商總局 
長安又　開往長江　鴻安公司 
四月七日出口輪船禮拜 
神戶丸輪船　下午二點鐘開往大連等埠　郵船社會 
新濟丸又　天明開往長崎神戶等埠　郵船會社　 
四月八日出口輪船禮拜一 
嘉興輪船　開往長江　太古公司 
美利又　開往長江　美最時行 
美有又　開往長江　美最時行 
聯和又　開往長江　怡和洋行 
四月九日出口輪船禮拜二 
弘濟丸輪船　下午三點半鐘開往東洋等埠　郵船會社　 
德興又　開往長江　鴻安公司 
華平又　開往天津　開平公司 
恒生又　開往汕頭香港廣東怡和洋行 
[上海三馬路東書錦對門朝北石庫門內源昌成珠號專收精圓珍珠告白]  
本號發兌珍珠寶石一應俱全專收上等精圓珍珠物質精美價值不論如若成交即兌現銀特此佈告 
[閱者注意　注意！注意！天津民約報通告]  
本報何為而發起乎曰古今有至尊之完萬能之政府今日者專制而自由生破壞終而建設始矣已往之事一鐵一血將來之事一筆一舌盡不敢　洛陽一紙其勢力果勝於十　毛瑟然欲使洸洸萬城獨樹赤　於太平洋俾人人有自覺心以奠國家鞏固之基礎以　國民完全之希望則必對於政府有監督之責對於國民有促進之責其餘則提倡實業以　進步研究國防以資善後代表國民之外交以為後盾擁護僑民之權利以為保障而又剷除社會之劣根性輸入世界之新智識以期發抒吾同人數十年之苦心經營而後已本報日出三大張其內容如下（一）社說（二）　論（三）外論（四）要件（五）小說（六）社評（七）公布（八）公電（九）本　專電（十）外　專電（十一）中央要聞（十二）國外要聞（十三）時評（十四）各省通信（十五）本埠新聞（十六）專件（十七）文苑（十八）　　（十九）來函附出畫報一大張類分四種（一）新　　（二）革命選事（三）滑稽畫（四）小說畫本報設在天津鈔　六吉里胡同定期陽曆四月十五日出版每日定印十萬份遍送海內外十五天惟外埠於三天我預寄郵票一角二分庶克照送凡惠登廣告者　　照送十五天務使地位格式新異動人以酬雅　如有當世　心君子能擔任本報訪員及代派本報者望速通函本社以便寄呈章程訂立合同 
[世醫戴心存先生留滬]  
丹徒戴心存先生早承家學夙擅岐黃經治內外兒婦各科無不洞見本源至時癥尤能別具卓論歷　江淮蘇浙念餘年活人無算由是名譽益隆客冬取道滬濱知興不知爭相投診戶外之履常滿近以先生急思歸里經同人再三挽駕始允暫留爰爲酌定診例定於舊暦二月十二日開診診例如下門診一元英界三元美界四元法界五元虹口閘北南市六元興金在內挂號加一早夜加倍路遠面議貧苦不計暫寓拋球塲賓業公棧　謝筠亭　王步說　莫子經　林蓮蓀　李詠裳　汪潤若　于關坪　胡執卿　陳蓮舫　朱省之　汪子垣　王楣伯　等仝啓 
[上海新開怡大洋貨開市廣告　於陰曆二月八日開張]  
本號開設英大馬路香粉衖口朝南洋房門面專辦泰西綢緞洋廬雜貨疋頭衣著軍服　皮色色俱全而且式樣時新價廉物美凡市上罕見之貨最精之品無不應有盡有零　躉　均格外克巳以廣招徠恐未週知特此佈告 
怡大洋貨號啓 
[新開豐餘土棧工竣在即擇吉開張廣告]  
本棧專辦大小洋藥川雲各土歴有年所現因存貨厚積特在上海四馬路石路中段石庫門內開設豐餘字　零剪大小洋藥川雲各土佳製清陳公膏價廉物美比衆格外公道除傅單通告外恐未週知特再登報廣告本棧爲推廣銷路起見如蒙　各界惠顧取價格外從廉　四馬路石路中段豐餘土棧廣告 
[股票契據聲明作廢]  
啓者去年八月鄂省起義因漢鎮土匪擾亂小莊各友倉卒走避失落股票契據一包內計仁濟和保險公司興記戶一萬作千二百廿六至一萬八千二百三十二號計七股票一紙息摺一本江蘇太倉州濟泰公記紡織股票恒遠草堂戶立字十三六十七兩號各五股寗紹商輸股票崑字二號至九號八紙息單八紙又孫　記戶一紙金龍公司慎餘堂戶股票十紙息單十紙長淸公司慎餘堂戶股票一紙浙江鐵路股票優字一千三百四十三至一千三百五十四每一整股計十二紙孫　記戶五百三十六號整股一紙三千五百另一至三千五百十又三千五百十二至三千五百三十一號每十另股計三十紙又新股一千一百廿到一千一百二十三每一百股四紙滿春股票九號至十三號五十一至六十號計十五紙粵漢路股收條二十二紙川漢路股收條兩紙亞德堂五　巷房屋地契一紙房契二紙劉璔福戶糧單十一紙　少記漢陽屋契一王昌記白沙洲地契一紙同興堂地契九紙老契九紙根的念一紙半推收一紙四善公司汀益公司地契共三紙和興發押淡水池地契一紙又期票十四紙計銀三千七百九十八兩六錢一分七劉萬番房契三紙又真大期票四紙每紙一百五十兩和濟公司十七號一千兩地皮收條一紙寄花社退省　轉戶合同一紙晉昌生財太古保火險單一紙以上所失經在商會存案均向各經理處聲明作廢中外人等拾得作爲　紙無服特此佈　告附商會批　略悉希候據情轉移等地方官暨各國領事分別行知備案以免料葛黏單附此復二十二日）漢口晉昌莊啓 
[包醫白濁梅瘡]  
誦清堂醫藥室○包醫○白濁○橫痃○楊梅瘡○住二馬路石路西鏡中天照相館東首 
花柳病者（白濁下疳楊梅瘡）乃花街柳巷中之一種傳染病也凡初患者每多　速求效妄服種　粉　刦毒入內不顧他日復發有身命之危險是何異飲鳩止渴乎惟本堂○胡　香醫士研究花柳學病頗有心得純用王道藥品正本消源在申臨診多年凡透頂穿鼻一切數毒重症醫愈者不下千百人其愈後之效果頗覺完善是以遠近倌照無待本堂爲之贊述焉○包醫斷根出立保單爲證○如有的保可以愈後受謝○誦清堂醫藥室啓 
[人造自來血]  
主治　靈弱　頭暈　徤脾　咳嗽　肺癆　貧血 
總　行所上海四馬路五洲大葯房 
請看自來血有實在之功效 
凡有心虧血虛破金吐血面黃肌瘦頭疼眼花耳聾腎虧陽萎精枯四肢無力手足酸軟身虛腳腫胃弱脾薄以及婦女經水不調白帶赤帶頭痛腰酸五勞七傷諸虛百損等症服之自然壯心經多血液銷百病於鳥有 
價目大瓶二元每打二十元小瓶一元二角每打十二元 
[遺失浙路股票]  
吾先父張心田公所買浙路股私服張連記張心記各一十整股票計洋一千元現已遺失已向總公司報明注銷作廢他人拾得作為無效特此登報聲明　希中外士商共鑑 
紹興張葆程生頓啓 
[電氣運動機]  
各工廠等用電氣運動機為最合宜茲將其利益列左 
（一）費廉○各種大小馬力之電機用本處電力者電費均極便宜 
（二）轉動穩捷○電機轉動頗稱平均且無間斷之患 
（三）便利○開機停棧極為便利新須將開關一機無須用精明之機器匠 
（四）省地位○電機所占地位極小較他項運動機省地位多多甚餘利益甚多不能備載 
欲知一切詳細　價目情形者請　臨英大馬路四百七十一二號本處樣子房面議可也　德律風二千六百六十號　公共租界工部局氣處電啓　本號印字　純用電機轉動 
 
 

Page 5

 
 
 [Ｇ> 
[大順公瑞記股東胡振綱聲明]  
見上月二十日在申新二報登有大順公取消瑞記廣告殊駭聽聞實　執事　維章心起不良勾串　呑欲　自己營私舞弊先發制人之計殊不知弊証　實何　掩自有水落石出特先聲明其詳細情由容再續登以吿天下明眼鑒察 
[艾羅療肺葯]  
上海三馬路中法大葯房　行 
肺部爲呼吸機關偶然損傷害則不　是葯爲肺部健將　論肺部何病服之立能見效除限盍請試之 
大瓶二元每打二十元小瓶一元二角五分每打十二元 
[上海匯豐銀行及虹口分行廣告]  
啓者本行收足資本洋一千五百萬元公積英金備洋一千五百萬元又銀洋一千六百七十五萬元共合洋三千一百七十五萬元另議定備用設本洋一千五百萬元總行開設在香港分行設在倫敦　門　邏包帶惟亞孟買加拉吉打古隆北廣東福州德國漢口愛巴岫化神戶古喇喇伯長崎意陸伊雜法國買拉夾呂宋紐約檳楖晏實西覓舊金山新加坡蘇拉巴亞天津北京橫濱凡上海行興各商往來暫存本行之銀每日結帳者其息照長年二厘存至廿萬兩為止存一年者其息照長年四厘算存六個月者其息照長年三厘半算存三個月者其息照長年二蘆半算其現下所執五利息一年期存單滿期轉新單者仍照五利息算付本埠匯票並辦理銀行一切應辦事宜匯票可以匯至倫敦歐洲印度新舊金山美國中國東洋等處大通商碼頭特此佈告 
辛亥年七月初三日 
[漢口分申福康隆記土莊於陽曆四月二號卽陰曆二月十五開張]  
本莊開設漢鎭巳歷數十餘年專辦大小洋柴自運川雲各種本土佳製眞陳公膏貨選上品價定劃一批發格外克巳另剪槪照原箱巳於去年秋間分設法大馬路卜鄰里口交易崩以惠顧諸君紛至沓來每日門市擁擠幾有應接不睱之勢未免有負雅意更兼敝莊貯積遠年宿膏甚夥爰於英二馬路廣誠信隔壁再分設一家以便賜顧諸君就近購辦而廣招徠實所盼禱 
本莊謹啓 
[慶勝丹]  
慶賀共和戰勝之紀念品 
本藥首製常年必備懷中良藥口內香劑藥料甚精良埠製甚完備並無粗澁辛辣之弊為我國所出各藥中具有特別之優點者一經勝服試用必知其佳　有比眾不同之妙若牙粉品類眾多有麝香冰片薄荷樟腦玫瑰等品或紙袋裝玻璃瓶裝無不細體馥郁者滿齒類固牙袪垢効力甚偉以上兩種大可挽回利益抵制外來各貨遐　同胞早已歡迎各省洋廣告貨號經售者速請來函本藥房當即寄奉附送由牌招貼等件以期推廣消路且經售者可得特別之利益也 
雪花精又為民國成立新出之紀念品以黃帝像為商標男女修容必不可少伶界藝員常州此品能嫩肌潤膚嬌容異常以上各品均係本藥房特出妙品無非以國產杜塞漏巵為目的果能暢銷一分國貨即值抵制一分外貨思同胞必能鑒此苦心也還埠君欲看貨樣請寄郵票兩角即將以上三種貨樣大海撈針班寄上不再收分文本埠不在此例諸君一試方知所語之非虛也 
上海二馬路拋球場羅威藥房啓 
雪花精第一中國牙粉總發行所 
[謀得利有限總公司]  
在英大馬路東首三號大洋房內 
陸續新到大小洋琴風琴價廉物美各式軍營號鼓頭等樂器此別家之貨大不相同經理英美加響大小唱戲機器各省超等唱戲機片花樣繁多不及細載如蒙 
可錄挑選賜顧閱取目可也此佈 
謀得利發行所啓 
[冬令要藥鹿頭為記]  
補身牛肉膠汁○玫瑰香蜜糖 
衛生牛奶精○秘制生髮油水 
百補鐵質酒○清香傳髮水 
萬應咳嗽藥○凍瘡未巳潰藥 
潤膚洋蜜糖○搽皹凡士林 
其餘如香水香粉香皂以及頭刷木梳剃鬤刷子等類無不齊備而且價廉物美因名目繁多筆難盡述倘蒙 
諸君賜顧請移　玉大英大馬路黃浦灘口老總記大葯房便是 
[彭壽堂藥房聲明假冒]  
真一分時止血　止痛玉樹神油 
本堂秘製玉樹神油長效之神無出其右專治牙痛頭痛肚痛腰痛心胃氣痛骨節風濕諸般酸痛立見奇功而治水火燙傷滾油刀搶跋打損傷尤有藥到病除起死回生之功每晨搽服少許之免痧疫喉症瘧症及暈船嘔吐不服水土諸患治愈疑難怪症數以萬計衛生者預置一服勝延良　在家近有奸人用薄荷樟腦等油冒充此油到處混自然爲油色綠性燥不能內服　油性衙易服色實則香愼之自分眞僞大甄一元小瓶五角 
上海河南路彭壽堂啓 
[不愧毒門聖藥　謝]  
今夏余道及上海蒙至友不　終日酒地花天初走長三公二　戀土娼野妓不意土妓之毒染則較易回里後小便稍有淋漓日久滿身紅斑陽物腫爛且浮毒過于妻子蔓延不休幸購二馬路京都天寳齋毒門聖藥八寳化毒丹一料珠黃下疳散二瓶內服外敷不半月夫婦全好刻予飲水思源有意普傳奉勸貴客若土娼野妓切莫久　併謝天寳齋製藥果秘楊名萬里　杭州服藥愈姚子民敬謹 
[乍浦路十四號 
本館開設數年荷蒙中外紳商惠臨久已膾炙人口公司大菜每客五道加水菒茶點取洋半元禮拜六日備用東洋炸取黃鮑魚湯如有宴會及開會請客卽一二百客均可承辦價從廉預定勿悮 
電話三五三 
[裕成寶記啟]  
茲上海虹口蓬路第二千三百八十七號門牌裕誠興記洋貨字號全盤　底貨物　私一槪頂與寶記承受准期壬子二月廿一日交易如有來往數目會揭行賬保借圖章等事均歸　記理妥交易之後槪興寶記無涉其壬子年巳前裕誠放出各帳均歸興記收理槪興寶記無涉特字聲明以免後論 
[船牌燭最名於市無可與匹白禮氏洋燭公司]  
經官註冊別人不得冐效 
[惠羅公司　南京路十三號]  
中國最便宜之洋貨公司 
中國最特別之大揀選公司 
本公司每逢時令發售應時各貨價廉適用久蒙　各界賞鑒今於此一禮拜內更由外洋運到各色時式印花格子布共計約卅餘正花樣各別材料堅固賜顧　諸君務祈早臨為幸本公司站堂各夥均能操中國各省語言如 
諸君不諳西語亦可以華語交接此啓 
[商標'RELPEK'TRADE　ARK解百勒]  
商標解百勒 
麥精魯肝油　SOLUTION 
解百勒麥精魚肝油乃兩種要質修合卽冬季肥壯大麥其芽初茁取其養育要素和眞正挪威　魚肝油用醫藥格致法製成濃膏是也按醫學謂麥精善於消化使各種食物成滋養料又其本質能充補組織身體　機之消耗及各種養生素之損失　魚肝油善助能改換氣質推動病體二者輔佐而行爲最完善無上大補品故可用之以治諸虛百損癆傷咳嗽咯血吐痰氣喘盜汗血虧神衰骨蒸潮熱面黃肌瘦食不養育身不長成筋骨不堅腦力軟弱女子陰虧男子陽衰種種虛症宜補者此品必有放騐服不多日身量速增此其明證惟購服者請認明解百勒商標爲要 
中國各埠著名藥房均有發售 
將此贈書券裁下郵寄上海四川路四十四號寶威大藥行當有請美售舊內洋此品幷最有用養種良藥寄呈　資不取　書者請將地此址姓名祥示為要 
[三日全愈珠珀五淋白濁丸]  
本藥房秘製各種毒門精求益精非市上林立可比惟白潤丸長精獨步家藏奇方配製此丸專治紅白二濁功效神速無論新久小便腫痛及醫藥岡效等症一服此丸立刻小便靈通消腫止痛眞治淋濁之妙藥也輕則一盒重則二三盒包可三日全愈每盒洋一元○又秘製十寶搜毒丹每瓶洋二元○珠黃下疳散每瓶洋七角 
上海三馬路小華圍斜對過鋉雲藥房謹啓 
[壯陽益精種子大力丸]  
此丸重用海狗腎參茸等貴藥品製煉而成專治男子精力衰弱陽事不舉諸虛等症一服此丸乾剛立展身強似鐵誠男子壯陽種子聖藥也每盒一元 
上海畫錦里廣東杏濟堂啓 
[山月館日本風爐菜上市]  
現交冬令仍增風爐菜較廣東宵夜尤爲佳美如雞肉魚生蛋疏菜飯食等每客洋三角半公司大菜每客五菜加點菓茶共售五角雇用通曉華語日本美女侍應格外週到請臨當試便知在虹口三元宮西首洋房 
[聲明]  
啓者南京武定橋永德泰雜貨店於舊曆年底收歇今添庚已新股於四月一號遇租換太字加生記開張所　從前往來存欠均歸　首人一手經理歸還與接辦永德太生記毫無干涉特此登報聲明 
永德木生記特白 
[廣東種德園　馳名丸　參茸衛生丸]  
此丸專治男婦虛氣兩虧四肢困倦精神短少頭量眼花飮食不思在不足後天失理等症服之有病則除無病則有衛生之益也　一品每丸洋一元雙料每丸洋五角單二角半 
[烏鷄白鳳丸]  
本草云烏鷄丸能治婦科百病此乃本園獨得之秘方專以烏鷄為君配合參茸上品藥料製煉成丸凡婦人身體　損血氣不足而引起四肢無力頭暈眼花腰腿酸痛胸腫脹悶飲食短少月經不調經期腹痛赤白帶下久不受平常患小產各症雖以盡述服之無不應騐誠婦科獨一之妙品也　雙料每丸洋五角中二角半單一角　小丸每兩二角半 
[兒科回春丹]  
此丹專治小兒急慢驚風痰涎感冒風寒咳嗽霍亂吐瀉夜　疳積食滯百端危急一切等症服之萬試萬應誠兒科萬病回春之丹也 
每丸洋一角 
諾君光顧請認明上海四馬路老巡捕房對門開張不悮 
外埠各大藥勻有寄售函請卽寄 
[寄包件者注意]  
本公司為便利客商起見已與滬寗鐵路訂立包件轉運全同專在各站裝運包件各物倘蒙　賜承請將包件上收貨人姓名住址店號一二注明如於每晶午前送至滬寗鐵路本公司轉運處或各車站分公司均可當日運交該處收貨人收無誤並仿歐美轉運公司辦法貨物運至車站即可代為送至客家住處交貨又行李物件亦可轉運倘收件人之姓名住址用晏墨筆寫明於物件上併可遞送至收件人處收再外洋等處亦能代運所有運費格外克已以廣招來特此布告上海滬寗鐵路對面界路二百零七至二百十一號中華捷運公司總理韓玉麟啓 
[滙通保險公司廣告]  
英國士葛治佑青火險公司備足資本金規元四千五百萬兩在申交易三十餘年賠欵迅速久蒙　仕商嘉許倘承照顧請至五馬路本帳房接洽可也 
總經理華出謹啓 
[清快丸]  
清快丸專治 
●中暑中寒●霍亂時疫●吐瀉腹痛●頭痛目眩●卒中昏到●溜飮痰疾●飮食不消●胃　疼痛●惡心嘔吐●積滯痞悶●赤白痢疾●水土不腹●舟車暈眩●一切危急諸症服之真有起死回生之功效矣 
有益最大 
跟現無病之入常備濟伕丸●上船搭車●看戲酒宴●每吃飯袋吃　前●瘟疫流行●等時隨時常服清快丸數粒即能消化食物解毒通竊增進康健並除煙酒奪而且滋其味●諸盤時疫流行宣常備此藥可以防傳染之危 
常備清快丸良劑　高槁盛大堂製 
眾位！諸君！這個知的？這是現在世上人人歡迎的洋白銅造製很好看的清快丸裝匣！美術大藥罐！！！總經理處日信大藥房　上海福州路廿號 
藥價　大盒　在一千二百粒壹元二角小盒附尋大　　　五百七十粒洋六角　大包　　　　　在二百北　參　角裝瓶　在二日粒二角五分　中包一角二分小包洋六分　各埠大藥房並洋貸舘均有代售貴客惠顧就近購服為荷 
[胡榮德堂馳名　包愈瘋濕骨痛]  
筋骨疼痛皆因鳳濕人于經絡以致手足麻木不能移動拘掣無異廢人每求名醫毫無效驗然鳳濕一癥病在經絡骨節之內非湯藥丹丸所能藥除惟本堂追　袪濕天醫藥酒真藥方能直入四肢經絡骨節之內所以男婦一切七十二種風濕瘋　包能立服立愈無論久年陳傷腫痛氣血停滯服此酒而治愈者不下數萬人之多是以天醫酒館路最廣馳名　遐售價每瓶一元每打十元 
上海發售處四馬路麥家　口老永和酒棧小東門外余孝貞 
[癬瘡斷根奇藥]  
屢試屢騐 
癬瘡一症絕少斷根往往此愈彼發受　無窮本堂精製奇藥不論荷葉金錢牛皮一切顧頑癬瘡患搽擦數次其患自然卽止痛除癬愈妙在皮膚光潤永不再發真從來未有之奇藥也大瓶五角小瓶三角立愈疥癬瘡靈藥每瓶五角上海河南路七號洋房彭壽啓堂 
[收買書畫]  
代客收買上等古畫碑帖眞跡如願出售請問上海　球塲北首　和里口拾　山房面議或先　示亦可函合恕覆不 
[廣利和藍布莊]  
本號歷年由香港加工督染凈靛廣藍竹布運申批發久蒙各埠採辦茲新到廣字利字天字祥字超字各布及洋經線球等貨價克巳　客商賜顧請至北京路慶顧里本號接洽可也 
[被刧聲明]  
蘇州全昌分號于陽曆三月二十七晚被兵及匪搶刦一空所有圖章亦被刧失恐未周知特登申時兩報聲明一概不憑作廢以前亦無代人作保及一切銀錢等項恐有料　併此聲明俟後定妥另刊新章爲憑 
上海跑馬廳二馬路口全昌啓 
 
] 

Page 6

 
 
要聞二 
[大通最近之風雲]  
　　皖都督孫少侯君前有以武裝取銷大通軍政分府之議嗣經該處八帮紳商聯名電禀袁總統堅留黎坤甫君在通維持皖南秩序保護兩岸人命財産請暫缓取銷以資鎭懾而全皖旅滬同鄉亦發電詰問孫都督是否有以武力攻取大通之事即經孫覆電云並無其事所有大通問題應俟政府處决等語日前孫少侯君又因派蕪湖廬州軍隊若干赴大通對江無爲州屬之襄安鎭提取鹽釐與黎君駐防該處軍隊稍有衝突因此電禀陸軍部請示辦法現聞已由柏軍統撥兵三營乘江寛輪於三月三十一日過蕪赴安慶再由安慶换民船向大通進發同時有英國兵船三艘隨江寛之尾上駛至蕪湖江干停泊又有英國金沙小兵艦亦開往大通保護該處副稅務司及英國僑民一面由孫少侯君除省城軍隊一營開往大通外又令省城駐蕪第二旅顧小軒團長督隊於四月一日上午拔隊起程廬州孫品驂師長亦派駐蕪砲隊一營同時雇民船開赴大通蕪湖旅長劉醒吾君本月一日接到安慶孫都督電就所部四營每營撥一隊卽日起程開往大通下游並令水師統帶李小池撥舢板二十艘開赴荻港防堵劉醒吾當向蕪湖財政局請撥出發費銀四千兩命陳步義鄭西平兩管帶率所撥四隊於本月二日午刻起程聞係開赴劉家渡登陸往楊家溝者至江新輪本月一日下水過蕪有人登該輪謁見北京袁總統代表張紹曾君詢問大通情形據云並無開戰情事又聞路靖坤偕同大通參謀劉國棟亦乘該輪赴寗會議和平解决法前蕪湖軍政分府吳振黄已於三月三十一日晨刻離蕪乘金甌小兵船赴省軍政司任刻仍泊大通下游江面不敢前進惟蕪湖至大通電信業已中阻不知何故餘俟探悉再詳 
[皖省選舉參議員揭曉]  
　　皖省應選中央參議院議員前經孫都督咨請省議會選舉業經議會於四月一號開正式選舉會並請孫都督蒞塲監督當即選舉正額五人候補當選人五人所有當選人姓名票數開列於下吳君文瀚得二十三票汪君國傑二十二票胡君璧臣得二十一票兪君道暄得二十一票李君時蕊得二十票候補當選人爲曹君玉德丁君象謙武君炎康崔君翔靑陳君淡然頃已備文咨報都督查核矣 
[蕪寗鐵路之先聲]  
　　蕪湖近有廣帮某米商發起建築蕪湖至南京鐵路一段贊成者頗居多數現尚研究辦法簡章一俟交臨時議會通過後卽當發表 
[山東都督新政見]  
　　魯人自委任周自齊爲山東都督後無不同聲歡忭蓋以周君鄉望素孚無瑕可指惟周君素與軍界不甚往來山東目前應辦善後之事以軍事爲最要故周君特與靳君雲　恊商辦法舉凡以後山東軍界之事一切悉由靳君代爲籌畫且負完全責任周君祇應其名不問其事其餘一切善後之事則由周君任之靳君山東濟寗州人在軍界上久負衆望去年軍界要求共和靳君之力爲多亦一時之傑士也 
[徐溝縣自由種烟]  
　　山西徐溝縣愚民近來種烟者尚屬不少經縣令張貼公告禁止種烟一般愚民謂公告係屬僞造現今國體共和人民自由豈有不準我輩自由種烟之理遂將公告手扯糞塗大有不種不止之勢有禁烟之責者尚其預籌善法也可 
[平陽新委府知事]  
　　張君孝萱自民軍起義由閻都督委署介休一切辦理得宜民軍南下張君復至平陽從中媾和頗具苦心茲因現署平陽府武樹善前曾抵抗民軍居心叵測民政長周士貞君特改委張君署理該府以資振作 
[湖北財政之悲觀]  
　　鄂省財政支絀已達極點向恃發行纸幣暫濟眉急近黎副總統特飭理財司速籌現金數百萬將武漢及各市鎭官錢局一律開辦以維纸幣之效用理財司以各項稅捐其收入皆係纸幣非借貸外債何從籌措現銀業已呈奉都督府議准以武漢官産向漢口某洋行押借銀四百萬然因臨時議會從中梗議致延未成立昨黎副總統以需銀甚急袁大總統處已向比國借有巨欵爰電請撥濟鄂省一百萬兩權濟目前業經復電照允囑向上海比國某銀行支取聞已由財政司委員往滬提運不日卽可到鄂矣 
　　鄂省軍隊繁多餉項不足故各级官佐薄給薪餉至各司處局所人員自司長以下月僅津貼二十元現在大局已定非重祿不足以養廉隅聞已經都督府飭司規定文武官俸草案擬即發交臨時議會核議通過後即須公布實行然雖規定官俸亦祇减半發给惟各屬知事及佐治員曁各级審判員爲親民之官則决議不减薪俸以資養廉 
　　前清時漢口釐金統捐一局收數甚巨爲湖北入欵之大宗民軍起義後罷免征收前月鄂都督以財用不足飭理財司與漢商會議定開辦臨時過境銷塲稅局盡除前清一切苛勒積習凡貨物之在本地銷售及運往他埠者概照海關稅則估計値百抽二自繳捐以後在本省境内無論何地概不重征計開辦之初每日尚收捐錢四五千串不等與前清時所差不遠詎近日收數忽大跌落每日祇收錢千餘串或數百串聞其原因係因開辦時正當陰曆正月中下旬各處商販均須辦貨故過境稅捐尚旺近則惟恃武漢商店之運輸而漢口商舗已十焚其七因不能建築房屋之故甚難復業其存在者又以時聞兵變謠言可駭亦不敢多辦貨色是該稅局收數一時斷難復舊理财司以該局用人甚多月耗公款甚巨擬卽歸併籌餉土膏局兼辦以節經費 
　　湖北官錢局銀銅兩元鈔票在武漢行用與法定價額所差已巨（如銅元票每百枚一張市間祇作九六七用銀元票額定换銅元百二十枚市間祇作一百十枚）若至外府州縣無論銀銅元票每纸祇能作七八百文蓋因無處兌取現貨也刻黎副總統迭次嚴飭各屬遵照法定價額兌换實無絲毫效力頃聞有駐紮黄州府城陸軍因發餉皆係纸幣强令該處商店照數兌現商民不從各軍人遂以武力對付竟戕殺某店雇夥四人自治會商會目睹其情莫可如何於上月二十九號鳴鑼通告全城罷市一面公舉代表來省呈訴金融機關如此恐慌未悉當道者何策以維持之也 
[鄂軍務司之今昔觀]  
　　鄂省軍務司（原名爲部）當孫武長該部時權勢極大各軍統鎭統見之皆行屬下禮雖定章鎭協統係由都督親任然非該部保薦终不能安於其職餘如標統管帶均逕由該部札委都督不過加札而已自孫武被衆推倒遂改今名爲司繼之者不敢如孫之跋扈事權亦因之縮減近復經軍界全體在都督府會議决定以後上级官由都督以副總統名義委任中级官由軍務司查照資格功績學問堪以委派之人開單列考呈請都督核定再由司委任下级官由各鎭協統委任報司備案並規定鎭統制與軍務司平行公文用咨移聞軍務司長蔡濟民君以權勢剝削幾盡司署幾成一承啓吏爰憤而上書都督請裁去軍務司仿照前清制席設督練處於都督府内都督兼任督辦以期事權統一聞黎公以現議更改地方官制軍務司勢必淘汰故將該說帖留存省覧並未批示刻蔡欲力爭專用中下级官之權遇事每多負氣近日赴司挾策投効禀請錄用者不下數百人蔡以其紏纒難於對付乃檢齊各人所上條陳禀摺送呈都督府一面向衆宣言曰我已無用人之權特代諸公向都督揄揚以後如有所求請卽逕禀都督以免輾轉延誤若再投遞於本司恕不批閱云 
[湘省整頓茶業]  
　　湘省土貨向以茶業爲大宗近年屢遭虧折去歲武漢起義商塲至今未復湘省産茶各屬又以地方不靖茶商視爲畏途雖屢經紳商呈請設法維持迄無一定辦法現因茶業不久上市遂由各司長恊同商會合力籌商以資整頓已於日前在商會特開大會召集紳商各界從長計議各司長均親自蒞會議由公家籌撥鉅欵就漢口設立茶業公司所有湘茶由公司經理出售免受外商抑壓至産茶各地隨時派兵彈壓並擬定章程令各商改良製造爲正本清源之計聞某君特開提議欲將漢口經售茶業之機關移歸湘省就北門外創設絕大茶業塲先行照會駐漢各國領事轉飭各國商人來湘省直接交易不得由茶行經理壟斷把持其時在會之人雖甚贊成特恐不能辦到故此事連議兩日尚無定計總之能由公家撥欵提倡又任維持保護之責較之往年當必略有起色也 
[甘肅承認共和之真相]  
　　甘肅臨時正都督黄鉞報告甘肅全省情形云北京袁大總統南京孫大總統黄參謀長曁各省都督鑒陰曆正月二十三日鉞等於秦州設立臨時軍政府比已請川陜政府代電想已呈覧惟鉞等之組織本在甘肅未認共和之前現在蘭州官紳雖認共和尚無正式公文通告國號年號概未改革長庚升允尚擁兵未離蘭州平涼駐防寗夏凉州將軍都統未離職守各旂兵未繳軍械恐連合各番有梗大局似宜聯軍前進勉令歸誠至回漢各軍亦應分别遣散情形有一不能解决卽與共和辦法相背但遣散軍隊必須重餉乞速發濟以杜後患庶全甘生靈得早享和平之福鉞等才德庸下亦得早卸仔肩請賢接代無任盼禱卽乞覆電西安轉寄甘肅臨時正都督黄鉞叩冬印 
　　又蘭州趙都督三月二十五日（卽二月初七日）致郵傳部電云郵傳部鈞鑒惟熙本日接受護篆改懸國旗萬民歡呼同申慶祝特此奉聞諸祈訓示並懇代轉各省督撫都督同鑒相期合力維持新政共濟時艱不勝盼禱護甘督趙惟熙叩懇敬 
[靑浦盜風益熾]  
　　靑浦縣屬七寳附近朱方橋孟芳鄰孟學斌兩家於三月三十日晚間突來盜匪四十餘人持械入内大肆擄刦自九句鐘至一句鐘共掠去銀錢物件約値一千數百元並毆傷事主一人（七寳區鄉董孟希然之父年已七十七歲）翌晨赴城投告檢察廳請究廳長白新泉君謂日來盜風大熾往勘刧案有六七處之多幾有應接不暇之勢事主祇得默然而退 
[灣頭捐局改設揚城]  
　　揚州灣頭釐捐局前由李民政長委曹恒齋萬毓芝辦理嗣有邵伯某議绅報告曹萬舞弊等情經軍民兩政界會委桂蘭舟裁判長前往調查茲查得兩方面均有不合於桂君禀復後卽由汪徐兩君復會委桂蘭舟爲該局局長將曹萬二人撤回某議紳亦大失希望現經市議事會以該局設在灣頭該處係梟匪出没之處誠恐局中欵項易招宵小之窺伺特議决將局址遷入揚州徐凝門天后宫以重軍需而資保護 
[廣陵近事紀]  
　　撥兵開礦武備學堂畢業生袁湖前具禀軍政分府略以實業恊會現已開辦將來擬在就近之處開採礦苗届時請酌撥裁汰之兵以爲礦工等情現車批稱該生意欲進行實業清納軍人持論不爲無見惟本處所招軍隊正議改撥導淮之用何能率令作礦工以爲消納地步云云 
　　裁判任事　　前清兩江法政畢業生胡　　震君分赴　　　　等處組　裁判所現胡君已將　　裁判所組織成立谥舊歷二月初十受委視事　君組織　　裁判所亦已就緖亦於舊歷二月十四日受委馳往開庭矣 
[李都督新猷種種]  
　　照會領事　贛省李都督於三月二十九號照會各國總領事文云爲照會事據外務局案呈前都督馬因病辭職烈鈞承全省臨時議會公舉接任都督事宜並奉孫大總統電諭就職茲於本年三月十七號抵省十九號接篆任事所有貴國各游歴傳敎人士與敎會財産等件除已通令各屬地方官仍舊隨時認真保護外相應將接篆任事日期備文照會貴總領事請煩查照並希轉行贛省各敎會一體知照 
　　論功行賞　九江陳司令戈統領余統領張顧問黄龔李黄各統帶及各界團體公鑒贛省光復全賴熱心志士不分畛域努力同心克成大業現在國基甫定除舊革新經緯萬端延攬海内豪傑公共籌維尚恐無以福利吾贛福利吾國在潯將領光復宣勤正擬論功行賞以酬勳勞仍希同心同志恊力維持烈鈞素抱大同主義用人行政惟知一秉大公望通佈周知李烈鈞印 
　　關稅交涉贛省李督到任之初接閱湘電所稱四國銀行干涉關稅自收自解一事當經行查潯關復稱九江未聞是說惟光復後常洋兩關稅款暫存上海匯豐銀行聞各海關一律如此長岳兩關稅司所言恐其中有别故至稱監理財政滿清時代曾有是說現在中央政府洞悉此由自有抵制良策固我主權並請電致中央政府早日與總稅司譚判酌定方針俾有遵守云 
　　保護茶商　贛省浮梁德興兩縣毘連皖境每年春間應徴茶稅向歸皖南茶釐總局派員徴收歲解贛省協銀二萬兩經過各卡概不重征查騐放行光復之後此項茶稅皖局援例仍舊開辦業經此間財政部案呈李督據理爭回由贛委員馳往開征文電往還頗費手續復由李督變更辦法養電咨皖查照辦理茲得復電云南昌都督李鑒我公移贛珂里蒙庥屬在下風無任瞻戀頃奉孫都督轉來養電皖茶商旣蒙予保護並照章概免重征當即宣示德意商情感戴無極現該商等不日開運即懇通飭浮梁一帶查騐放行勿稍阻滯爲叩皖敗政司黄書霖叩 
[長安鎭歡迎凱旋兵]  
　　浙軍由南京凱旋已於四月初一晚車由滬旋杭因省城營房尚未騰出即於長安鎭暫駐該鎭紳商學界以各軍人勞苦功高特備猪羊酒米犒勞以表歡迎之意駐紮地點暫借覺皇寺與令公廟兩處分住一千八百餘人甚爲擁擠云 
[新疆之是是非非]  
　　伊　楊　　賀宏棟楊特民等公電云袁大總統孫中山唐少川兩先生　副總統各都督各司令各團體各報館曁全國同胞公鑒伊犁民軍雖係去冬十九起義其實組織已久事前發布中外之文告章制非同無建設之破壞可比故二十卽秩序恢復閭閻不驚各族向化俄鄰耻認亦許文明當事定時僉欲舉余爲　緖因徇各界之意謙讓舉廣後復迭電新撫袁大化反正可以都督相讓以免漁人覬覦彼不但不聽反一則曰叛兵宜剿再則曰賊匪頭目楊賀馮並恫嚇要挾謂内地各省大半取銷獨立承認君主以兵力嚇廣仍稱將軍贼匪分别懲辦迨清帝退位共和宣布南北統一袁大總統黎副總統先後來電云已轉勸袁撫□爲大局暫休戰候信不料袁撫來電仍稱廣爲將軍措詞尤荒謬怪誕彼謂現接袁大總統電共和宣布南北統一各省督撫皆稱都督新疆以巡撫兼之統一事權舊日領土自應保全請公銷去獨立都督名號退還新疆地方軍裝繳回公家中外商民保護無擾亂軍聽其自散概不深究如不從卽係不願罷兵息民等語袁大總統給電該撫則有之飭以巡撫兼都督必决無是事約係該撫厚誣我大總統也何則夫旣稱巡撫自應屬清何以能兼都督清巡撫而兼民國都督屬清乎屬民國乎其無意識如此至兩總統已認爲民軍而袁撫偏指爲亂軍同人義憤誠難遏抑蓋袁撫之對於民軍如傷亡者斬首生擒者腰斬白旗詐設違背人道反以自道者誣人且夜郎自大純然專制試問現在各都督有一人係反對共和者耶有一人係自命而非公舉者耶伊犁起義時僅戰死三十餘人此外未嘗妄戮一命亂軍能如是乎志銳家屬保護安居現由同人措資送回原籍亂軍能如是乎民軍如法編制融合漢滿蒙回紀律嚴明商民財産生命保護絲毫無擾民軍到處無不歡迎亂軍能如是乎庚子之役俄尚進兵至伊犁此次起義我保護外人較中民有加無已故嚴守中立亂軍能如是乎總之袁撫以專制之魔而因風轉　妄意充共和之都督惜不知共和爲何事遂使腦筋昏亂語無倫次同人本擬一笑置之但恐彼以爲如此卽係共和妄行宣布淆有聽聞騰笑鄰國猶小而難保不貽誤邊局實所寒心□同人前者計畫新伊行政機關以迪化爲總樞以伊犁塔爾巴哈台阿爾泰科布多喀什五處各設分府但苟非聲望素著各族悅服之人不能勝任廣本有意告退緖亦早擬南旋所爭在西陲利害並非自謀然接任者必待公舉斷斷無自命爲都督而能相安者也現在全體公憤已提議四路進攻殱除民賊聽候中央政府核定辦法組織機關諸公關懷大局内固邊圉必統籌熟計如以爲荒陬難治遷就因人恐龐雜種族萬一人心浮動外人一舉手嘉峪關外非我有矣萬里暌隔關係實密歐俄轉電不易尚祈赐以公評幸勿意見勞我企望是所百拜伊黎司令總長楊纘緖參謀總長賀宏棟外交總長馮特民率政軍商學旗蒙回纒全體公叩 
　　附伊犂政界人物表新伊大都督廣福蒙古人參謀總長賀家棟善化人一等參謀官徐心武二等參謀官鄭　長沙人三等參謀官廖谷初王蘭生秘書員胡盛宜善化人司令總長楊纘緒湖北人行軍司令總長李亞權湖北人行軍司令副長馮特民湖北人軍政司總長郝可權湖北人軍政司副長李夢彪西安人外交司總長馮特民湖北人外交司副長成本　湘鄉人財政司總長賀家棟善化人財政司副長黄立中安徽人民政司總長李金堂直隷人民政司副長蒙庫泰滿洲人蒙古事務科長豐星三蒙古人哈薩克事務科長業子勤實業科員巴義定　回人 
另函云志銳任伊犂將軍後清查前將軍長庚廣福虧空公項數百萬伊犂府賀家梀爲長廣兩將軍經手出入公項之人志銳不少假借刻意追求又更易陸軍協　　硯生 
 
 
 

Page 7

 
 
復不發滿營兵餉賀家棟與楊硯生遂連合漢滿營隊於去年十一月十七日起事燒毁軍署及領隊署在馬坊内搜獲志銳提刀亂戮慘無人理後經某營官說情始行槍斃全家遭難事後舉前將軍廣福爲伊犁都督廣目不旘丁賀等假以爲傀　耳於十九日宣布獨立蓋非爲保全人民生産起見特藉此可消滅前虧公項耳旅伊天津商人均被按户勒捐每月三百兩起至二十兩止其擾亂治安有同匪類新疆巡撫袁大化聞信後屢電廣福勸其保土安民維持秩序乃賀家棟楊硯生非惟不理反督兵進攻省城新撫始開隊前往十二月十三日精河廳被伊軍佔據於廿四日兩軍大戰於古爾圖地方约八鐘之久斃伊軍三百餘人生擒一百餘人伊軍營官李仁同陣前鎗斃袁軍陣亡七十餘人今年正月初一初二等日伊軍營官蔡某許某錢某帶同兵隊二百餘及輜重六車來袁軍投降伊軍兵勢日　尚餘兵四營餉亦不繼想不久卽當平靜聞賀家棟楊硯生眷屬早已安置俄地彼兩人亦將逃往俄團冀託名爲國事犯云 
[吳烈士將安厝石家莊矣]  
　　烈士吳綬卿祿貞於去年在石家莊遇害其骸骨被晉都督閻錫山奉往太原暫安至今未葬故里日前有議在被害地方安葬以爲紀念者石莊紳商聞之皆大歡喜當呈請閻都督懇其照辦以慰英魂而留紀念亦可覘民心之向背矣茲將其禀詞錄左 
　　山西閻大都督鑒辛亥九月十六晚吳烈士祿貞被害於敝莊之正太車站白虹亘天碧血染地目覩現狀慘不忍言至今返思猶爲憤激全國之人無不震悼當時逆賊馬惠田砍烈士之首獻於滿虜而其身則横臥車站次日卽蒙都督運屍晋省暫安太原颯颯英魂歸依知已烈士有知自當告慰當場死難烈士之幕友周維楨張世膺二君屍身經鄙等葬諸鐵路之東今尚無領者竊以烈士之雄才大略卓越千古使稍延數日共和大局早已奠定何至演後來之慘劇乃馬賊助逆爲虐戕我賢豪偶憶出師未捷身先死之句無時不爲我烈士長太息也茲者天佑民國南北統一山西一省歸我公節制想烈士亦當瞑目昨閱報載有擬將吳周張三烈士之英骸葬於石莊留作紀念敝莊紳民莫不歡迎第以此事之能否辦到尚無確據爲此禀請作速賜示鄙等當躬率父老子弟籌備種切妥爲安厝不勝翹盼待命之至 
[河南不認張鎭芳]  
　　張鎭芳任河南都督正擬卽日赴任專車亦已預備妥當矣河兩人聞此消息紳商學軍各界爲之大譁昨由諮議局致電總統拒絕張氏來豫並另舉曾照文爲河南都督張氏接此消息已將都督恩想决意取消不再前去惟袁總統以所發命令竟不行桑梓之邦甚爲懊惱云 
[本埠新聞]  
[研究華洋界線之會議]  
　　閘北商團會近以外人在北四川路迤北華界建設捕房侵越主權曾經邀集各團體開會討論已紀前報前晚七時半復邀各團體續開華洋界線研究會到者百餘人由各團體代表討論良久决議請虞洽卿陳潤夫兩君爲代表定期與工部局各西董開正式談判會以期和平解决 
[陳忠義被逮]  
　　前清浙江鹽運使陳忠義被人攻訐謂陳曾於該處光復時捲取公欵銀七十餘萬兩逃匿上海經浙江都督緝拿未獲茲有鐵血軍監督陳清泉君奉大總統曁陸軍總長密令來滬偵悉住址業已守候多日前日經陳君協同游擊隊第一營營長曾振卿君在新大橋北首將陳忠義拿獲昨晨乘坐火車押解寗垣請爲訊究聞陳被獲時一足受傷其情形極爲狼狽 
　　文匯報云前清浙江鹽運使陳忠義於杭州光復之際逃至上海寓麥根路二號星期二日下午曾以母柩寄厝蘇州會館星期三日下午偕友數人至會館視看留此約數小時之久至五點半鐘始離該處行至新閘路忽來多人將其拘入路旁所停馬車之内馬夫卽加鞭疾馳旋過陳宅門首爲守門之印捕所見疑而追之旣而馬車馳入華界至閘北某營將陳推出拘押於内印捕欲入内窺視亦爲拘押至夜間十一點鐘始將該捕釋放乃至新閘捕房報告西捕頭即派人調查知係確實旋於夜間拘獲馬夫二人翌晨控之於會審公廨馬夫供認一切現仍押捕房候下星期二日審訊一面並設法索回被拘之人均未有效星期四日下午有謁温宗堯君者告以此事據温君云彼已接被拘者家屬之禀詞現正澈查此事並曾往謁陳都督據謂此事毫無所知云 
[滬都督重申軍紀]  
　　滬軍陳都督昨日通令滬防各營隊云竊維服從乃軍人之天職約束寔官長之責成本都督對於滬上各軍隊頒行手諭申明軍紀飭令各該營長嚴明約束誥誡各兵士恪守服從諄諄訓勉不啻三令五申想各官長兵士亦已聞之熟矣查兵士在營或習操練或服勤務皆有一定應守之規則除星期放假及平日採辦准其出營外其餘皆不得任意外出敗致壞軍紀乃現查各營駐屯附近處所並非星期常有兵士三五成羣遊行街市或駝膺搭背或沿街食物甚有調笑土娼之事其服裝不整禮貎不齊更無論矣敗壞名譽貽誚隣邦其事猶小因此情其操防養成　驚設遇匪人煽惑勾結　出變亂事故貽患實非淺鮮此因兵士未能服從之過毌亦官長放棄戲守約束不嚴之所致也際此謠言纷起人心浮動亟應整飭軍隊思患預防爲此令飭該營長等立卽再飭所　各營隊嗣後除星期放假准兵士出營外平日均不准兵士任意外出其因採辦勸務及特别事故請假外出者尤須發給外出証據限定時刻令其歸　並飭其恪守軍紀整齊服裝禮貎不得再有敗壞名譽違背軍紀之事平時亦須勉以大義加意附循使兵心上下固結不爲流言所動此則全在官長善爲敎導庶可約束於無形也 
本都督不時派員各處密查如以後仍有兵士任意外出嬉遊街市者除將該兵從嚴責辦外並將該管官長　差示懲以爲抗違命令約束不嚴者戒勿謂言之不預也 
[飛行家過滬]  
　　大陸報云中國陸軍飛船隊兩月之前曾在南京組織今將應用各具移往廣東擬在該處設立飛船營及建廠製造飛行機該隊已招有二十三人由美國飛船製造家及敎授飛技之維爾考克斯君訓練維爾考克斯君係由孫總統在美時聘請來華者並曾託代購飛船五隻今因携眷由寗赴粤道出上海寓惠中旅館 
[咨商上海市政廳之統系]  
　　上海市政廳議長陸文釐王纳善咨呈江蘇臨時省議會文云查上海當長江入省之尾閭沿海七省之中心太平洋航海之焦點内治外交較天津漢口尤煩難市民負擔尤艱鉅當舊政府時代常直接禀承督撫司道今自光復以來艱鉅之事又直接禀承蘇滬都督辦理者益夥此後軍務平定而地居衝要應與高级官廳直接亦自然之趨勢本議會衡情酌理本市之政權統系應仿歐美各國自由都市之辦法直隸於省會官廳一面仍與民政長接洽則機關案捷辦事尤爲得宜所有市政長莫錫綸副長顧履桂應由此議會專案呈請民政長轉呈蘇都督加發委任狀以專責任爲本咨呈貴省議會將此案交議會公决宣示遵行 
[武衛隊改編商團之窒碍]  
　　北伐衛隊隊長潘琳孫璋潘瑛王榖人等公呈滬軍都督云爲北伐軍隊改編商團粘呈簡章叩請准予備案事竊敝團同人等向由義勇隊編成名曰北伐武衛團當時蒙大都督俯念同人等於鄂滬南京光復稍著成績奬令北伐以竟全功然和議告成北伐雖未成行操演漸臻精熱苟解散之後有學堂以搜羅之俾講綀以精其造詣可也今學堂尚未成立使同人等解散軍團學藝生疎功虧一簣未免可惜况滬上爲通商大埠際此民國新造人心未定前光復時亦賴商團維持秩序不紊現擬改武衛隊爲商團定名曰商業武備講習團學技兼習惟熟惟精庶幾平時有備無患造成軍國民完全資格是否有當伏求大都督裁奪准行註册備案以便組織完全仰副國家尚武保商之至意與列强抗衡謹此奉禀 
　　附陳都督批詞據呈北伐軍隊改編商團等情查北伐各機關早奉陸軍部令取消在案未便更易名目而商團之設發起於商家或以業集或以地分非僑居租界旅館之人所可指稱况租界辦理商團又有捕房關係更非可漫然准設所呈各節碍難准行 
[催解侵吞公欵之庫書]  
　　浙江蔣都督咨滬軍陳都督文云據平湖縣知事　丙華呈稱竊平邑庫書嚴文昭卽臨孚父子相承充庫書一千餘載侵蝕錢漕並吞没各莊書辦公經費確　有據光復以後卒先脫逃旣不將經手錢漕清算完結又復欺朦禮明律師出函希圖抗避實属狡猾已極前經呈請民政司財政司轉呈鈞府奉批應候咨請滬軍都督轉知禮明律師將該庫書辦事職名取消飭令卽日回平清算欠欵如再延宕卽先查封家産備抵仰卽轉令知照等因載入本年二月十四日公報宣布在案現在上忙地丁業經遵照議案由知事督飭征收人員趕造田賦清册預備開征所有　時錢漕紏葛之處亟應速從清厘劃分界限以除弊混乃奉批至今又將一月該庫書依舊逍遙滬上抗不回平以致清理錢漕幾無着手除將該庫書房屋遵照前批先行查封備抵外合再呈請鈞府迅賜移咨上海温交涉司委任丁榕律師轉致禮明律師取消該庫書辦事職名卽日移解回歸案訊辦以資清理等情據此查此案前據財政司案呈業經咨請貴都督轉致禮明律師取消庫書監臨孚辦事職名飭令卽日回平清算在案據呈前情應仍請貴都督轉咨温交涉司查照辦理見復除批示外相應咨請貴都督　煩查照辦理 
[沿路喊寃之狂態]  
　　閘北住户唐蔣氏之十五歲女兒荷娥（卽唐阿雅）被同居人王立芳拐賣於雲南路會樂里王左氏家被女之舅父蔣志恆偵　控請捕房將王左氏與女一併拘解公堂訊究因左氏供係荷娥之父母自愿出據價賣判女與左氏分别押候補傳人証再訊在案茲唐蔣氏以伊女被拐反又誣押出賣卽於前日出一寃單貼于背上沿途哭訴旋又赴廨泣求將女給領關讞員又案未訊明未便領回着將背上寃單揭去靜候訊寗蔣氏唯唯而退 
[聲訴僞鈔票之由來]  
　　僑居虹口北四川路之粤人王忠雲（卽黄忠雲）因於前日將十元軍用僞鈔票囑令婢女彩蝶持向武昌路六百十二號三百零五號兩煙纸店兌换三次旋經該兩店夥王永君張玉成察出報告捕房派探將該婢與王一併帶入捕房分别拘留昨晨解送公共公堂請究先由王張兩店夥投訴王婢混兌情形繼據中西包探禀明調查各節訊之彩蝶供稱前日主人由囑令往兌四次是實質之王延律師徐思義上堂辯護並據王自供在原籍股開絲廠於去年五月間來滬購辦開礦機器近與兪懷銘等發起在本埠西門外斜橋附近蒔北園組織中華民國公益抛球練靶場延英國著名技師石水臣爲敎員廖子英毛英甫等爲幹事因經費無從籌措曾假禮查西旅館主麥開白新建之劇場内倩女士陳秀蘭等演劇募捐藉充經費此項鈔票係　劵時收下未知真僞乞鑒關讞員以王旣稱募捐收下係屬公欵不應帶回家内其中顯有不實遂商之美海副領事判王與婢分别押候查明並傳廖毛二人到案於下禮拜二質明再核 
[尹允諧仍令覔保]  
　　安徽六霍茶厘總辦尹允諧（前報誤爲階字）因捲吞公欵十二萬餘兩經駐滬皖省籌備處周星若控奉公共公廨提案迭次訊供押候覔取三萬兩人銀並保在案前日午後由廨復訊先由原告代表中國大律師丁榕林肯會二君偕周星若及該省敗政局特派員王蔭之上堂証明前情並稱此案起訴至今已逾一月被告一味挺押不將存據檢呈應請嚴究質之被告延徐思義律師到堂代辯聶襄讞商之德祜副領事判尹還押仍着覔取人銀並保候下禮拜三再訊 
[美博士演講敎育原理]  
　　美國博士愛立斯君曾任美國哈佛大學堂監學有四十年之久於敎育上頗有經驗此次遊歷來華由青年會請其於四月五日即星期五晚八時蒞會演講敎育原理想我國熱心敎育者必樂聞愛君之宏論也 
[法租界捕務之進步]  
　　法捕房前在華洋交界之處裝設電話派捕看守遇有緊急公務卽由電話傳遞消息辦法已甚完密茲悉捕頭以看守巡捕及其他各捕上差落差往返頗費時間爰於卽日起令各乘坐自由車以期利便 
[劉司令力闢謠言]  
　　福字敢死隊劉司令長昨日示諭云照得各路軍民時起衝突商 
民恐懼各有戒心須知滬軍光復以來號令嚴明秋毫無犯城鄉内外各商店及居家各户人等固無絲毫之損失此則昭昭在人耳目者也乃近有不法之徒造謠生事希圖蠱惑人民以冀從中滋擾本司令長除嚴飭暗探緝拿該造謠之人到案究辦爲此示仰商民人等一體知悉自示之後商民人等務須各安生業毌聽道路之浮言以淆秩序此皆我親愛之同胞各宜懍遵各盡天職以維秩序而日臻上理者也本司令長於斯有厚望焉其各懍遵毌違 
[民政長感謝商團]  
　　本埠自蘇省叛兵肇事以來謠言　起人心惶惑幸有南市商團公會及各業商團每夜出防得以安靖刻聞上海縣民政長吳畹九君以商團出防熱心可敬是以提撥洋五百元作爲各會友休息　茗點之費業已送交公會會長存儲備用聊以酬報并聞商餘學會現亦擔任在西門内外協力防護俾安閭閻該處商民莫不聞之色喜 
[閘北警務之改革]  
　　閘北偵探隊長仇金水因辦事無能前日奉蔣警務長諭令撤差並仿滬南市政廳辦法選派胡瑞龍爲探員倪順泉爲探弁督率巡長二名巡士二十名並派丁雲爲暗深弁督率探目四名著卽切實整顧以重捕務 
[偵探袒護竊賊]  
　　積竊高金標蔣阿三等經閘北偵探隊緝獲解至裁判所供認竊案多起並供華安坊蔡姓一案係由該竊等與住居西門外之李錦標等夥竊前日復由探警楊玉標沈坤標帶同眼線陳金文同往拘拿詎至李家内適有自稱南區偵探之李老四與該竊午　見之卽一擁而出將陳毆傷迨探警沈仲標　西區長警到來陳已被李扭送南區警局沈楊兩探遂卽回禀蔡警務長立傳電話至南區請將李錦　拘留一面函致滬南市政廳穆警務長將袓護竊賊之李老四澈查究辦 
[巢律師請給執照]  
　　江蘇律師巢堃君致華洋裁判所函云今准奥商之委托對於西門外之華人請追　石欵項之民事訴　照章應在貴所管轄内之訴訟行爲惟查本律師未奉頒給執照似屬欠缺除煩張振聲作保外相應請願並希查照施行 
[唐總理行館記事]  
唐紹儀君抵滬後晋謁者頗衆昨日上午比總領事而拂爾君亦偕温宗堯君與唐君晤談片刻旣而陳都督亦往謁見聞唐君定於下星期赴寗後再至北京 
瑣聞 
[城内]  
　　民政長批示○王沛霖稟批前據馮蘭洲禀呈議據該圖四捆馮陳曹李四姓二十户並無王姓縱使馮蘭洲業田無多亦應輪選帮捆中業田較多之陳池榮次多之陳芝山等接充方爲正辦 
何以該國董王士霖議爾王沛霖臨時插入遽保接充檢閱議據列名無一爲四捆中之人所云一切臨捆議規載在議單此種議單何在又云此纸不具等晤已属不倫不類而禀叙舉爾在捆蟬聯挨入顯見舊保王慶坤卽爾又属一人更覺不實不盡現據馮蘭洲開單禀明實有業田十三畝零並稱王慶坤卽王士霖化名其所以誣禀各節係因袒護舊保王慶坤上年發現違法各案冀仍蟬聯掩飾其隱察核控情實非無因若不切實根查不足以儆欺朦候先照會法華鄉公所邀集該圖四捆業户秉公查詢明確復候澈究議據附結擲還馮蘭洲禀批案已照會法華鄉公所秉公查復核辦禀果屬實若卽邀集该四梱各業户前赴公所據實陳明原委靜候復到澈究以儆欺朦結單姑存 
　　檢察廳批示○錢文卿呈批迭據呈訴均悉此案前曾飭警調查爾與錢照榮爲爭奪場地起見業據鄉董調處息事至所稱爾妻被毆受傷之處亦經本廳驗明無甚重要總之則等同處鄉里貴在和睦毌以細故而搆訟自討苦累卽偶有爭執一經鄉董調處自當彼此相讓便可解决勿得徒恃意氣也畢汪氏呈批據訴已悉檢查此案原卷業經前清上海縣申送提法司衙門昨由本廳呈請檢發嗣奉蘇都督批示業已焚燬無存試問憑何根究訪查前縣所訊於所控謀斃爾夫一節毫無証據更屬無從質究至爾女被賣與王巧雲爲婢一節曾經王巧雲到堂証明旋卽病故而該縣又不當時令王巧雲將所買之女交出殊不可解茲據前情姑候傳到董金祿訊明核辦 
　　榜示罰款○上海第一初级檢察廳昨出榜示云照得本廳現奉江蘇都督通令各廳所收罰金均應按月榜示以昭信實等因自應遵照辦理茲查本年三月份徴收罰金除册報外合行遵照榜示如左計開一於三月十四日准同级審判廳片送判决陳德明容留趙耀彬吸食鴉片烟一案於三月二十二日據保人程錦文呈繳趙耀彬名下私吸洋烟處罰金洋三十元除製付收外查收存儲聽候撥充公用以上三月份罰金一起 
　　南市 
　　羣起而攻○紹興婦人王石氏賃居滬南升安里夫故後卽與張榮生私識前晚張恃醉與氏母尋衅胡鬧不休隣居向之解勸反被持刀恐嚇嗣因激成衆怒拙刀自刎幸有旁人攔阻得免受傷旋鳴巡士到來將張弟榮實同氏拘至東區昨經陳裁判訊明判氏具結限三天内回籍一面命張知照伊兄不准再行滋閙如違提究 
　　薄罰了事○十六舗瑞祥烟纸店私售澳門彩票被東區訪悉查獲店夥陳才坤並購到彩票三張以爲証據已紀前報昨日由陳裁判提訊以該店發售彩票殊違禁令當此民國初建痛除前清惡習豈容再有此種不規則之事今姑念無知從寛着罰洋五元充公起出之票盡行銷毁以後如再犯禁查出重辦 
　　女子私逃○賃居北市新租界之閩人林朝章前憑爲人洗衣之興化婦人潘王氏及山東婦人劉奶奶等爲媒娶江北人黄王氏之女小五子爲室曾出財禮洋六十八元媒金洋八元先行過門擇期完姻不料該女近忽私逃無踨林卽具控裁判所提同劉奶奶潘王氏訊問據稱黄王氏母女現居新閘橋地方判劉奶奶暫留候移提黄王氏母女來案訊究潘王氏着原告保回責令帮尋 
　　截住逃婦○同昌紗廠小工兪阿三去秋憑丁全餘張長根說合娶有夫婦人馬姜氏爲室詎過門後被氏之胞弟姜　勾引乘隙捲逃兪卽偕其友人蔣阿金追至大達碼頭新寗輪船將氏截住扭控裁判所當奉飭傳姜氏前夫馬某到案據供身價被丁等吞用裁判員以馬旣不能顧養其妻自願改嫁遂判姜氏着兪領回所有搜出之契據亦仍給兪執証至丁等吞用身價着馬另案控追 
　　閘北 
　　追欠無憑○陳金生前日至裁判所　高田卿不還猪價洋二百餘元卽經孫所長提訊據陳供稱前欠猪洋六十餘元已於由年還清　官以原告所控無憑判高開釋 
　　英租界 
　　鄉人欠債○鄉人周貴荃因不還張秀芳代借洋二百元被控前晚由廨傳訊張由伊妻趙氏投案求追質之周供認不諱並繳呈洋五十元餘求寛限判周交保限三個月還清所繳之洋先給原告具領 
　　須問見証○趙春記控陳錦蓉不付代購　料價洋二千餘元前晚由廨復訊兩造各延律師到堂代辯判交原保候見証到堂再訊 
　　被告待訊○陶梅生控王瑞卿抵單不贖又楊永翔控施子網担保潘姓租用鐵床不還又汪朱氏控薛小弟羅張氏吞没衣物等案昨由捕房將被告各人一併傳至公廨分别交保遇堂候訊　　兜售僞飾○王金生陸金生張阿根前日在新閘路兜　僞質銀飾當被包探馬阿美帶入捕房昨解公堂經王襄讞會同美　副領事訊明判王陸各押兩月陳押一月僞飾銷燬 
　　騙出租界○馬夫張阿來沈來元因將租界住户陳玉麟誘往華界被捕房查悉昨由包探將張沈二人拘解公堂訊供一過判押查明於下禮拜二訊辦 
　　藏垢納污○香粉弄陳福根家因容留匪人陳平卿徐芝順　福云陸云生李貴林李阿金陳金泉等開燈吃烟並代消竊贓號捕房查悉將各人一併拘解公堂押候查究在案昨經中西官復訊屬實判陳福根陳平卿各押三月徐芝順押一月餘人各押兩禮拜所有起案各贓仍發還各典舗烟具銷燬 
　　分别處置○男孩盧花蘭女孩張大仲子朱阿根等均因不辨路徑由捕轉送公廨昨由官媒解案請示盧供年七歲靑江人現在有病判送醫院醫治張女交其主人許周氏朱女交其父分别領回 
　　何可抵償○孫桂山控劉桂林朱根生擅取什物等情昨由捕房解至公堂訊係索租起釁判　朱一併釋放物交原告領回欠租着另行控追 
　　互相辯駁○新閘白克路順利押店主鄭幹卿控經理許緝熙串同妻弟曹勝捲取値洋四千餘元之金飾現洋逃逸一案昨晨十時由公廨聶襄讞會同英翰副領事升座特别公堂復訊兩造仍由律師上堂辯駁良久判曹仍交原保許還押候下禮拜一復訊核奪 
　　匪徒攫物○山西路佛照樓客棧寓客沈福齋於前日下午行經南京路昇和祥洋貨店門首突被匪徒將手中所持之皮夾攫去内儲値洋三百餘元之金表金鐲等物沈卽投報老閘捕房由捕頭飭探沈阿岳錢壽生等前往查拿該匪等已查無蹤跡 
　　烟賭齊備○虹口天潼路一百四十二號住户粤人區炳南因私設總會聚賭售烟被捕房查悉昨將區轉至公堂訊供屬實判罰洋二十五元充公烟賭具一併銷燬 
　　延宕不理○美商德洋行控協生祥股東江少浦不理定貨虧損銀二萬二千兩曾經公堂判令該股東等分六股匀償在案茲因延不清理昨由捕房將汪傳案判交人銀並保趕緊清理 
　　美租界 
　　乘間竊物○某西人家傭婦吕楊氏昨日抱一西孩至西華得路三百十三號某洋貨店買物乘間竊取洋布一疋嗣被店夥李某偵悉追獲扭控捕房捕頭諭將洋布给李領回楊氏斥釋免究　　家賊難防○住舟山路之兪錦山昨投捕房控其子阿二不務正業私取家内衣物出外當賣捕頭諭赴公廨控告 
　　乘車跌傷○無錫人華厚甫前日下午在花園大橋搭乘九十二號電車上車時忽然失足跌斷腿骨由捕車送同仁醫院療治再核 
　　洋人逞兇○某洋人昨日不知何故至百老匯路四千二百二號花阿四家尋衅將花毆傷甚重旋由三百四十號巡捕併送捕房該洋人願償養傷洋五元给花具領了事 
　　因何起釁○昨有張阿三顧某等在崑山路互相鬥毆被一百五十六號巡捕一併拘送捕房押候查辦 
　　法租界 
　　公廨停訊○今日禮拜五本係公堂訊案之期因値天主敎學行瞻禮卽俗呼爲外國清明故由李副領咨照聶讞員停訊一期　　預防疫癘○法工部局以近來天氣漸熱各處所設小便之所 
及街沿陰溝均宜格外潔靜免碍衛生爰於近日飭派小工多人分投打掃並開放自來水冲洗一俟洒掃清　再澆辟襄藥水以辟穢氣 
　　誥誡戲館○法捕房以近來各戲園看客較多恐地方不甚　潔致碍衛生故特傳令各圜將地板樓梯等處用水揩洗並將所設之太平門隨時察議有無損壞俾便遇警時不致窒碍 
 
 

Page 8

 
 
自由談 
游戲文章 
[大荷包傳] [  愛]  
　　大荷包爲前清功臣旣不知其姓字亦不知其爲何許人或謂其爲滿族王公或謂其爲封疆大吏度其人必盤踞要津握攬權要之人也余友某君云其人姓顧名繡幼時字曰香囊夙擅拍馬之術見富貴人辄親之近之惟恐或後初在新秀才家爲僕從與忠孝帶等並列嗣忠孝帶見其暗納苞苴卽與割席是時荷包尚在幼穉時代已能不畏四知而納暮夜之金及進身爲州縣司出納便施其囊括手段州縣爲其所累皆被參處大荷包雖被黜挾其運動之技夤缘監司監司素聞其有歛財術延入幕中待之如上賓大荷包爲監司畫策皆大有益於監司風聲所播遐邇咸知由是王公大臣爭相羅致大荷包乃得握財政之大柄而播弄天下奴隷王公矣凡各王公大臣之得捆載以歸者皆大荷包之力也民國崛興大荷包肅然以恐悄然以遁迨南北統一共和粗定大荷包知有機可乘復出而爲世用依附權貴號令天下依然而團團作富家翁矣大荷包之能容物如春風大雅大荷包之難塡慾如巨壑深潭大荷包雖爲貪婪小人然其權勢有武力不足以平之者實當代之偉人也是不可以不傳 
[擬上海全體公上雨師禀] [  徐仲升]  
　　爲公懇天恩俯順輿情事竊念天之有雨或晝或夜或朝或暮在上蒼自有權衡非凡夫所能干預惟上海一埠綺麗纷華甲於天下而尤以晚市爲最每當月明如晝燈影交輝有兜圏者有尋歡者有聽戲而往者有啜茗而來者車如流水馬如游龍鬢影衣香絡繹不絕一刻千金此其時也而一旦有雨則人人裹足家家閉户十里洋場荒凉冷淡一切梨園書寓茶樓菜館其損失甚鉅尤可憫者載道野雞冐雨覓客拖泥帶水狼狽奔馳未免有情何堪入目某等不揣檮味公抒管見擬請自茲以往不雨則已倘或不得不雨皆在每晚三句鐘後或雨至天明或雨至次日午後隨即放晴陽光和煦如此則於滬上晚市絕無妨礙而凡商賈之贸易士女之嬉遊感德戴恩良非淺鮮某等全爲公益起見神道不外人情之中爲此合詞籲懇伏乞雨師電鑒核准施行庶幾月白風清皆爲良 
夜油雲沛雨無損歡情實爲天人兩便謹禀 
[抵制女子兵書會傳單] [  龍]  
　　昔聖人有言曰惟女子與小人爲難養也近之則不遜遠之則怨故數千年來兒女情長英雄氣短駿足少無前之氣蛾眉生畢命之悲以頂天立地之大丈夫而受屈於石榴裙下者比比皆是不獨季常然也自男女平權之說腾於中土而女禍益烈昧從一而終之義有人盡夫也之概耳提面命時聞交責之聲捽髮牽衣受盡無窮之累芙蓉其面虺蝪其心怡怡嬌喉厲同獅吼盈盈笑盻肅若鷹瞵甚或視若眼釘降同僕𨽻一頂綠頭巾輕輕帶下不知者猶以幃簿不修齊家乏術歸罪於男子抑亦寃矣觀劇而至潦燈奇辱大恥尚有甚於此者乎乃童氏愛樓猶復助紂爲虐爲箸女子兵書藉以獻媚發行以來銷數已達萬萬夫女本虎也而又輔之以翼導之以倀行見河東之威將遍全國愛樓何厚於女子而必欲剝盡丈夫之自由權也夜長夢多來日大難對床頭之夜叉能不急謀抵制爲特於某月某日下午一句鐘假張園安塏第開全國男子大會共籌壓制女子之法凡我同志届時務祈請假於細君潛行赴會以冀集思廣益購我輩揚眉吐氣之幸福同人等有厚望焉發起人聞先怯向畏之諸懦夫同啓 
海外奇談 
[麥倫寺之活佛] [  頌斌]  
　　鴉眠ＡＭＩＥＮＳ法國之一城也上月十四號巴黎晨報載此間有一大佛寺名麥倫寺内有僧侣三十餘人中有一僧名瑪登者巴黎人因家貧出家入該寺爲僧旣有年矣近以不守戒律被住持驅逐瑪登乃至鴉眠城外小庵與守庵僧共謀詐錢之法先製高座一瑪登日坐其中使守庵僧揚言於外以爲活佛降凡勸令捐建大寺由是遐邇男婦聞風來寺膜拜活佛者踵相接甚有捐資納櫃以求福佑者瑪登由是獲利無算近有天主敎士二人出外傅道道經其地入庵視之見危坐龕中者含生負氣初無特異之秉及諦視之知是人也而非佛也乃謂他僧曰此人果不食不寐乎日中雖不食恐早晚兩飧必不能免日間雖不睡恐黑夜黄昏必將蘧蘧然熟睡矣僧見奸謀已破乃低語曰正如先生所言但不足爲外人道也敎士一晒而去 
尊聞閣詞選 
[金閶刧] [  劍仙]  
姑蘇繁華金閶獨商賈如林集水陸畫船簫鼓夕陽多七里山塘 
逮處麓一自馬路風氣開頓使山邱變華屋樓台金碧仍輝煌寳馬香車日相逐中原多故盜賊興風波遍地禍機伏京津禍變尚未已三吳慘刧不堪目滿街燈火夜初明到耳鐘聲刚過六莠兵挑釁進梨園暗傳口號布心腹頃刻兵匪相結連勢成燎原不可撲彈落如雨火燭天老幼奔離鬼神哭可憐燕燕與鶯鶯玉碎香銷遭姦戮美酒狂吞一品香　魚大嚼趙天祿精華搜盛無織選 
元氣何年始能復怒看錦　好商場化作流亡　一幅兵無約束慣横行藐視長官同朽木斯時援救寂無人城關緊閉軍警縮嗚 
呼辛苦商民血汗資養兵不啻養毒蝮滿清專制不至此說甚共和享幸福寄語損失諸商家善後還須責公僕 
[有感（）] [  侍仙]  
　　道是無情却有情爲營金屋總須成藏嬌有願珠量斛珍重芳姿笑靨盈 
　　漫誇著手自回春醫得相思卽解嗔記否梅花明月下淡粧淺抹最宜人 
[題楊避俗津門口花錄]  
　　尋春杜牧自年年聞道津門有洞天終古佳人說燕趙卽今豔跡 
記花鈿爭知絕代蛾眉好欲借名流彩筆傅一種風情歸月旦宏農得寳讓君先 
粧台 
　　斜陽一抹映窗紗玉鏡台前笑語譁最愛晚粧人豔絕倩郎手整鬢邊花 
[自述]  
　　幾多心事感微茫名利而今兩可忘差喜讀書多豔福時時紅袖替添香 
纸上空談 
[假面孔之作用] [  吳山儂]  
　　嘗見近人年歲稍長偶有人以地方公益之事求其贊成者輙舉衰朽無能等詞自謝不敏特苦一時未能驟將頭童齒豁之狀態表示於面恒至惹起被人詰責之煩惱及至徴逐於花柳之場則又自恨不能如彼靑年風貌之佳以致難博妓家之優眷倐老倐少不得自由誠憾事也際此提倡工商時機似宜仿照西國偵探面具之制度設一公司廣製老少假面孔出售具有前項特性之人必能爭先購買爲若輩計變换隨心感且不朽而於公司一方面旣得利市三倍又可廣積陰功洵一 
舉而數善備者也 
心直口快 
[無益] [  粹民]  
　　兵已激變雖殺之使盡無益 
賊已遠去雖懸賞追拿無益腹無經濟雖得乘虚位無益不能調停雖大借外债無益好效西裝雖毅然去髮無益俗缘難了雖吃素念佛無益人不我信雖苦口切諫無益投稿不登雖費盡心思無益亡清鏡　　 
　　身膺戎機蛇豕其性此清之所由亡也　缘躋位蠧政害民此清之所由亡也事權不一政出多門此清之所由亡也擅借外债賣國殃民此清之所由亡也 
充彼慾壑罔恤哀鴻此清之所由亡也侍燕諠譁蕩心侈欲此清之所由亡也偃息無事　荒其業此清之所由亡也黑白不分邪正糅雜此清之所由亡也共和伊始一髮千鈞逆折姦萌潛消禍本此余所以借亡清之鏡而鑑吾同胞也 
小說 
[神怪小說圓光（續）] [  樂君]  
　　阿順云以香剌其面賊必可得依言而行圓畢後阿順因事先走余乃同胡朱二隊長返局阿順亦至始知王阿根於夢中忽然呼痛且面有火傷實係香剌故扭至此詢胡朱二隊長言亦相合乃詢王阿根則云余係今夜下半夜班故已睡忽覺面部大痛始醒乃大號而彼等即入扭余至此并欲吊打余實並未爲賊求先生細查周以事雖迷信然衆口一詞頗難判斷乃令退出候查於是人咸以賊目王阿根矣 
　　天初明而王阿根至謂周曰賊張阿順也余已查得之矣周問以何由而知阿根曰余於退出後卽至東北小石橋蔣又文處求其圓光許以事苟查明當以银元五枚相送蔣先生卽爲余施符念咒 
約一小時乃謂余曰是張阿順也余故知張阿順爲賊也光中之人余不能看見蔣先生則云明明是張阿順彼且敢作保也 
　　周曰然則汝即呼蔣又文來我且問之也少頃而蔣至乃詢以指張阿順爲賊有何憑證蔣曰余之 
圓光不過騙人錢財耳惟張阿順之爲賊則千眞萬眞因渠親口對余戚徐四言也因昨日彼等第一次至徐四處余適在徐家約一時而張阿順一人至謂徐四曰此事余最知其详惟明夜圓光時不可說穿當卽許以洋兩元徐入内即爲余言乃昨夜王阿根來囑圓光余因贪其重謝故云阿順實則圓光本看不清楚其人影原用鹻鹽水做成並不眞正靈騐也周乃又唤徐四至其供亦同乃問張阿順始知阿順當夜回家取衣即將其洋出 
脫也王阿根面部之火偒亦阿順所剌阿順圓光後托故先走即飛奔至局剌阿根之面部即走出當夜之駐局團丁因見係本局團丁亦不查究至此而事始大明而此案畢矣（完） 
 
 
