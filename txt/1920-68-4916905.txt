# 1920 - 68 - 4916905

 

Page 1

 
 
   
 
 

Page 2

 
 
   
 
 

Page 3

 
 
時評 
[一博（冷）]  
　　非三總長辭職即靳總理下台此今日所謂閣潮之究竟也是總理與總長將於此一博勝負也 
　　總理勝則三總長之所負者總長也三總長勝則總理之所負者總理也以總理總長相博誠世界之大博矣然總理負今日雖失總理而他日未嘗不可再爲總理也總長負亦然是總理總長之博其博雖大而於總理總長之本身初未稍有所損失也是又世界之巧博矣 
[專電]  
北京電李思浩今日到部約曾毓雋明日同出席閣議惟朱深仍堅持但閣潮漸平（十五日下午十鐘） 
北京電閣潮仍相持靳態堅决段對之不甚滿意因之吳笈孫張志潭又向靳段間疏通（十四日下午五鐘） 
北京電張作霖電徐請維靳閣願爲後盾詞頗强硬徐樹錚已囑劉恩格向張抗辯（十五日下午一鐘） 
北京電將派李鼎新赴閩查辦駐厦海軍（十五日下午一鐘） 
北京電梁啓超明日可抵津府院派人往迎（十四日下午五鐘） 
北京電參陸處責令管金聚力維陜南防務復稱遵由天水移駐寧羗（十五日下午一鐘） 
北京電劉存厚電據報熊克武取消鄧錫侯所部雙方在仁壽激戰甚烈盧呂黃等各軍亦亟謀倒熊顔石兩軍爭防地在營山南江等處互擊情勢險惡恐川禍卽在目前請速撥大批餉械期備無患 
（十四日下午三鐘） 
北京電吉林電俄激黨佔領上烏 
金斯克赤塔形勢危急華僑請派兵赴俄境保護府巳電張作霖等妥籌辦法（十四日下午三鐘） 
北京電吉林電延吉琿春韓人擧行獨立紀念已經該處駐軍勸阻旋即解散地方安寗（十四日下午三鐘） 
香港電國會議員紛紛離粤現留不過三百（十五日下午七鐘） 
香港電林葆懌昨召集海軍會議其主旨（一）主調停滇軍（二）解釋閩南糾紛（三）海艦整理（十五日下午七鐘） 
香港電國會議員提案咨軍府速飭滬會開議（十五日下午七鐘） 
香港電莫榮新得報李烈鈞沈東江長寗飭劉達慶防緝並令省軍止追（十五日下午七鐘） 
香港電章士釗赴滬（十五日下午七鐘） 
香港電軍府現改向唐陸調停滇軍（十五日下午七鐘） 
香港電三水·四會·韶關已停戰匪仍擾當道密令緝胡漢民謝英伯等現謝與凌越十餘人已赴港　　　　（十四日下午一鐘） 
各通信社電 
北京電東海納某巨公主張决以超然派充任外長現正物色中 
北京電英法意日擬在京滬設無線電外部已電顧使提電政會公判 
北京電湘督電吳師巳將軍需品運回撤防萬難中止如何接防請示機宜 
北京電鮑督電哈關扣留謝氏金塊案謝巳派員交涉索還否則以武力對待 
北京電新督電俄新黨要求引渡呂巴請商俄使令該領由東路進京以弭禍患（以上十五日） 
　　　　　　　　以上中華通信社電 
北京電直系督軍擬及時團結勢力與皖系抵抗惟領袖未定某某兩督正互相推重（十四日） 
北京電閣潮雙方仍堅持勢必决裂非朱曾李免職即靳下臺徐段均取冷靜態度不再調解 
北京電政府决廢軍事協定聞巳向日使有所表示北京電徐樹錚開外蒙王公有與某國會議情事急電庫倫查詢據覆并無其事 
北京電王印川入豫時有負疏通趙倜之任務現豫潮已定聞王日内尙須來京一行 
北京電吳佩孚兵尙未撤電允俟湘軍接防後再撤北京電丁乃揚見徐云陸武鳴本抱有恢復舊會宗旨現以舊會自行解體陸亦不堅持此見 
北京電哈爾濱俄工罷工火車停駛商店閉巿秩序紛亂 
北京電國務院將湘督與美商所訂煉鉛同抄致廣州軍府釋西南之疑 
北京電川軍内閧陜南防務因之吃緊陜人要求漢中劉存厚軍他調暫難邀准（以上十五日） 
南昌電軍署恐李烈鈞竟達韶關於贛南或生影響令吳鎭使先事籌備（十五日） 
香港電舊議員紛紛離粤舊國巳無形解散政系知非速和不能維持大局聞擬予唐總代表全權專主一切（十五日）　　　以上中孚通訊電 
 
 

Page 4

 
 
   
 
 

Page 5

 
 
   
 
 

Page 6

 
 
中美新聞社電 
十五日華盛頓電滑德福斯博士告美參議院現在海陸軍中之軍官及兵士陸續脫離甚多因俸給不相當之故 
十五日華盛頓電衆議院不肯修正任潘興將軍爲永久參謀總長之軍事案 
十五日華盛頓電衆議院拒絶修正陸軍重組案允准平時陸軍兵士廿八萬九千人軍官一萬七千八百人十五日華盛頓電衆議院宣布美國政府將不再貸欵於聯合國 
十五日華盛頓電西門斯大將聲言海軍部戰事初起時雖屢次經人條陳但迄未迅將艦隊加入歐戰者乃因國内須防潛艇意外襲擊之故 
薩爾伐達電議會巳批准條約許蕯爾伐達加入國際聯盟委内瑞拉曾被邀請但尙無舉動 
世界路透電 
[德國内情近聞]  
十一日柏林電聞有人擬舉興登堡上將爲日耳曼民國德統其政府將設於特萊斯登 
十一日丹京電柏林德國半官通信社復與丹京通電話消息 
九日柏林電外交總長巳向駐柏林法代使表示法軍官被辱之歉忱並允懲辦罪人 
九日瑞典京城電社會黨領袖白蘭汀巳受命組織新内閣 
[和會與對匈新條件]  
十一日倫敦電和會已議定對匈和約新條件今將交與巴黎起草委員會豫料一星期内可以脫稿匈國反對之領土條件並未更改惟各項經濟條件已有讓步十一日倫敦電匈牙利在巴黎之議和代表將被限令於高等議會條件通告後一星期内一簽定和約 
[美國對於和約之形勢]  
十一日華盛頓電參議員洛志今日在參院提出和約第十條之修正保留案以代共和黨之保留案修正保留案乃依數日前兩黨談判商定之草稿形式而擬成者共和黨謂今有充分之票數贊成批准和約之保留案但尙未得最後之同意今議於日内投票表决 
九日華盛頓電參院今日以四十九票對二十六票通過關於和約限制軍備之保留案凡軍備限制苟未經國會核准不得拘束美國而美國有權於美國見有被人侵略之危象或在交戰時加增軍備無須得國際聯盟會之同意參院又以四十四票對二十八票通過美國許其人民與破壞約國人民通商之保留案 
[國際聯盟第三次會議]  
十四日巴黎電國際聯盟行政議會今日在巴黎開第三次會議决定由行政會選舉委員十人組織調查俄事之委員會每委員可請顧問員兩人爲助十委員中有國際勞工局提出者兩人又有僱工者與工人代表各一人决議文聲明如視爲必要國際勞工局可另派委員會赴俄調查勞工問題行政議會將發電致俄國勞兵政府告以行政會之提議並詢其可否予此委員會以種種之利便俾成就其使命 
十一日桑薩瓦杜電中美洲桑薩瓦杜與共和國之國會已批准和約並贊成加入國際聯盟中立國之尙未加入國際聯盟者僅維尼瑞拉國而已 
[美議院與亨美公司]  
十一日華盛頓電參院股何會贊成美國公司接受亨美公司航務之建議惟須此舉與美國有利始可實行 
[英國輪船運價之增高]  
九日倫敦電泰晤士報謂預料輪船運貨行將漲高而某某數類之客位費似亦將增收舊章乃煤價約及目下之半時所訂故有大客册公司數家目下頗受損失 
[各國勞工問題]  
九日倫敦電街路運輸工人要求每星期加給工資十先令工部大臣特召集工人與僱主間之會議以期解决此事茲雙方議定將此爭端交實業裁判所判决預料三月二十四日可以開訊罷工危險現已消除 
十一日華盛頓電威爾遜總統所派之煤工罷工委員會已提出報告主増烟煤礦工工資百分之二十五惟工作鐘點仍照舊例上年十一月間允增之百分之十四亦括入今議增之數故實增不過百分之十一 
十二日巴黎電昨日法國衆院通過議案擴張各業聯合會之權利許其自置財産而管理之戴香納被舉爲總統後之大赦案今日巳提交國會凡犯叛國或煽惑軍隊使違命令之罪者不在赦列海陸軍人凡犯沈脫或他種種大之罪者亦不赦免政府又提出籌經費恢復羅馬敎廷法國大使制之議案 
十二日倫敦電工業聯合會特别大會開會後礦工總聯合會即召集會議當場大多數决定立即要求自三月一日起凡在礦工作逾十六年加資三先令工作不足十六年加資十八便士總聯合會幹事須於二十四日聯合會開會前設法擬定加資之請求往見首相討論之十一日倫敦電路透電社孟買訪員電稱三月二日續起紗廠罷工風潮現巳蔓延紗廠停工者巳十八家 
[英法兩國之預算]  
十三日倫敦電今日發表正式預算計一九二○年至一九二一年之財政年度中支出共爲英金一一八七○○○○○○鎊内分民政經費五五七○○○○○○鎊國債利息四○○○○○○○○鎊陸軍一二五○○○○○○鎊海軍八四○○○○○○鎊航空車二一○○○○○○鎊若以一九一四年春季預算比較之則一九一四年預算僅有二○八○○○○○○鎊内分民政九二○○○○○○鎊國債利息三六○○○○○○鎊陸軍二九○○○○○○鎊海軍五一○○○○○○鎊十二日巴黎電一九二○年法國稅項收入較去年同時爲多二月份間接稅與專賣稅收入較去年二月多二四二六三三○○○佛郎去年一二兩月收入超過預算　七二四九六四○○佛郎比較去年同時多六九二二四四○○○佛郎 
[各國之飛行界近聞]  
九日倫敦電一九二○年至一九二一年航空軍預算經費爲英金二一○五六九三○鎊計有三九七三○人一九一九年至一九二○年之經費爲五四○三○八五○鎊計有十五萬人 
九日倫敦電泰晤士報載稱應荷政府之募擬由荷蘭亞姆斯特丹飛往爪哇之飛行家陸軍中尉裴克與巴爾塞巳宣布擬取之路線全路分二十六站平均相距四百哩限三十日畢之 
十日羅馬電飛機七架今日由羅馬出發取道前往東京此爲與賽飛機之最後一批 
[各國近事記]  
十一日華盛頓電衆議院今日宣稱協約國不欲續向美政府商訂借欵 
十一日華盛頓電地方高等裁判所今日續審航務部申請取銷反對出售前德船之暫時命令 
十一日華盛頓電衆院通過整頓陸軍議泰未加修正該議案規定承平時養兵二十八萬九千人置軍官一萬七千八百員 
九日倫敦電現因麵粉漲價麵包售價亦將漲高九日倫敦電商部報告二月份之入口貿易計英金一七○五○○○○○鎊較上年同月增多六三七五○○○○鎊出口貿易計八六○○○○○○鎊較上年同月增多三九○○○○○○鎊 
八日君士坦丁電近充海軍大臣之薩里將軍應召組織内閣聞將與前内閣相同爲中立性質 
九日倫敦電刻在君士坦丁之英國海軍力量等於兩戰繿隊 
[太平洋路透電]  
十四日海參崴電勞兵政府之常備軍距赤塔二百俄里日軍逐漸向東撤退力電稱該處舉行地方選舉勞兵會會員占優勢州議會巳交讓政權與勞兵會海參崴之勞兵會選舉正在準備中 
十五日大阪電大阪各報載哈爾濱與長春特别訪員電稱中東鐵路漸入紅黨勢力鐵工用人均已罷工 
十五日哈爾濱電中國當道發出警告如罷工者不卽上工則將被逐往滿洲境外 
國外要聞 
[東京通信]  
　　　　　日本社會黨之政治演會 
　　此次日本衆議院解散表面理由係普通選舉問題社會黨人乃於四號午後六時開演說會於靑年會到會者千餘人讀賣新聞主筆大庭柯公以極滑稽之口調攻擊議會政黨及政府謂日本民衆以前不要求選舉權本年最熱心要求者蓋鑑於官僚黨之無誠意無能力不能不收回政權於自巳掌握故也譬如政府動以恐洩漏秘密爲名禁止報紙登載然有時反由禁止而結果成爲洩漏秘密如此次所謂某重要外交事件予等新聞記者原不知之突然貴族院將此問題攻擊政府政府無法即禁止報紙登載其禁止命令云禁止登載關於西園寺公望侯爵與英國皇帝談話之内容予等據此命令始知有此事旣觀其内容始知於日本大有不利蓋此談話關係中國德俄美英和蘭等國之問題重要故也然吾輩日本人對此關於日本對各國大失信用之事自當嚴守秘密然外人所辦之報館得此命令（反容易搜索秘密而傳諸外國新聞是政府禁止而反洩漏也天下滑稽之事甯有過於是乎次社會黨老將堺利彦演說題爲『安知非福』其言云政府對於森戶博士取壓制手段竟致起訴然塞翁失馬安知非福因此起訴之故而森戶之學說反得一般之同情予本極欲讀森戶之共産主義論文至今去得今日觀法庭判决文無異將森戶之共産主義介紹無遺是禍而反成福也言至此有刀劍輝煌之警察數十人由佐佐木署長率之皆集於演台近旁衆頗愠怒堺利彦更接續云此次解散議會政府黨以種種壓迫手段可得多數故普通選舉數年内尙無望然此數年無異往昔百年當有極大之變動發生自可斷言是議會解散又安知非福也又此次憲政會之提出普通選舉案原爲民衆所迫非出本心國民對之當無信用而政府黨之反對普通選舉更不必說因此議議會解散人民失其對議會之信賴然後可以推倒現在之議會而建設人民眞正之特别議會言至此佐佐木署長即起立其意在禁止再行演說而堺利彦氏巳同時點頭而下台矣衆大呼堺君萬歲鼓掌之聲不絶次五來素川演說係介紹馬克斯之學說否認資本主義最後本爲大山郁夫演說以警察禁止遂散會 
[美國與遠東]  
　　　　　芮恩施博士之演說 
　　中美新聞社云耶魯大學俱樂部曾於一月二十日開一大會請芮恩施罕謨二博士及該大學中國畢業生嚴君演說演說題爲美國與遠東茲將芮恩施博士之演說詞迻譯於下芮君云吾美國人之在遠東也深得中國人之信任其親善之程度殊高觀於全中國情形無不皆然吾非謂中國人之見待甚有禮貌也蓋有禮貌爲中國之國民性不足爲異其於吾美國之人不特有禮貌而已且似極懇摰極敦睦并能持之久遠永不少變此誠可異也其視吾美國也爲一極强大之國而有種種特點者并以吾人爲無所不能之民族故每有重大之事輒舉以相託此種信託亦純以友誼敦切而然且知吾人所爲並無政治旨趣故也如漢口鐵咱中國本許美國銀團投資建造後因糾葛致未成就轉入比利時人之手而中國卒以資收回後美國與英法德合辦其事卒之未成此中國中部之大幹路迄今尙未竣工也其次如中國幣制問題美國人固甚關懐意欲爲之改良顧不願自任其事因轉託他國爲之而中國殊不謂然其於他國雖未嘗有間然終信任美國以爲美國必能措之裕如也又若美國擬租一滿洲之鐵路以少助中國不幸爲日俄合辦反對事遂中止又若改良内地水道事宜中國亦因深信美國人之故舉以相委又如借美國紅十字會欵導淮一事美國亦頗力爲之助因其地廣民多而年年受災荒之苦事將實行矣當事者忽又别請他國爲助然中國大多數人亦終不以爲然仍欲歸美國爲之歐洲大戰中中國之毅然參戰也亦從吾美國人之請惟吾人之所以報中國者似有所不足此無容爲之諱言今有人如發一問曰然則大戰而後中國人對吾國之感情如何仍頗表示其友善乎吾則應之曰然當吾離中國返美時中美間感情因仍懇摰無所變動其所以至此者非一朝一夕之故庚子賠欵之退還所以彰示公道尤得中國人之同情况美國於國際之間未嘗有攫奪權利之野心中國人之見信半亦因此果吾人於中國一意擴張勢力而壓迫中國人者則必不能得其善意中國人於鑒别人之所爲旣周且至其觀人也不憑其言語而以其動作爲證如其動作能出之於正直不參其他思想者則必爲中國人所許今茲在華之美國敎育家及商人亦以此爲行事之標準常語中國人曰諸君盍從吾游乎此事如諸君能自爲之者請自爲之吾輩初不欲久據之也執是之故遂益得中國人之信任矣中國近殊多故其足以激動國民者層見迭出而以山東事件爲尤甚中國人之所以力爭蓋有二因一以大戰結束此事爲文明世界所應公斷事件之一而所得結果乃仍偏於機許强權方面宜中國人之憤不能平一以山東一省爲中國心肺且以孔子誕生其地爲歷史上一重要之聖蹟日本政府之何以能承繼德權利此中情形繁複今亦不必贅述一言　蔽之則曰有密約在一日日本公使𨺗在中國總統府見總統悍然告之曰此事不可有一語外洩爲他人所知言次即以二十一條要求進此二十一條者蓋足剝奪中國之自治權也惟此等要事亦關係於他國究不能長守秘密惟爾時適歐戰正烈人方注其全力於彼殊無暇及遠東之事後中國徇吾美之請加入戰團日本方面一時頗爲震動有一事吾人應抱歉忱者則中國自參戰後美國因須接濟歐洲前敵之故不能更予中國以經濟上之扶助此實中國之大失望中國未嘗不思以大軍赴歐作戰終以困於財力而止顧雖不赴前敵亦不能不有所準備一般軍閥派之主張參戰者至是遂貸欵於日本日本乘此機會遂提出數項苛約其不利於中國更何待言此項約章即作於一千九百十八年間以一千萬元借欵爲報日政府請中國於磋議山東事件之前即行承認此約由中國駐日公使在東京簽定惟中國政府未曾批准自知此約一經實行中國即永永受其束縛而全國人民在勢亦决不能免惟有付還其欸以了此事然以約巳簽定欲擺脫而不可得矣（未完） 
國内要聞 
[奮鬭中之北京閣潮]  
　　　　　　安福方面著著失敗 
　　閣潮尙未平息曾朱李三人依然堅持未肯出席國務會 
議惟第二次辭呈毫無影響部中例行公事照常畫閱赴津之曾毓雋亦巳於昨日回京此種局勢究竟相持至於何日迄未能詳聞曾朱李原意以第一步之同盟缺席及第二步之聯合辭職爲推倒靳閣利器乃行之旣久靳氏迄無退志而閣議開會如故此時若必繼以辭職萬一激成批准反恐目的未能企達而權位先行喪失實不合算故目衣辭職一事巳絶對不成問題如果靳氏能於彼等希望各事略予衍則轉圜亦正易易聞府院兩秘長相約出作調人昨巳分訪李曾朱等開始條件商榷矣又聞安福派昨日復有會議仍爲討論此項問題李曾兩人態度頗有活動大約稍經轉圜即可取消辭意惟朱則仍主堅持但李曾之意以爲目前計畫旣已失敗卽勉强堅持亦無何項效果且反露弱點於外不如退一步尙可掩飾内幕以俟時機旣至乘隙而攻尙未爲晚彼此爭論歷一小時之久尚無結果而散又據某方面消息巡福所行之第一步辭職第二步避席之計畫均無效果現正爲第三步之進行即囑彼派議員提出彈劾案業巳函電催促分赴各省布置選舉之各議員返京以便開會但據個中人云安福議員現多脫離縱能召集亦無效果因現在兩院人數總計尙不滿二百其不足法定人數不能開會固不待言卽能足數而彈劾案成立與否尙是疑問且昨日長江三督軍巳有聯銜密電分致當局對於安福倒閣計畫頗有責言並請維持靳閣以支危局果使安福實行以彈劾爲武器則外間喧傳主張解散國會之五督軍難保不再接再厲耳　 
　　昨日（十三）星期六國務例會上午九時餘靳即到院曾朱李三人仍不到餘均列席於十一點十分開議其議案如下㈠外交問題靳檢閱顧專使等來電向閣員略有研究仍無如何結果卽接議㈡保護旅居俄邊華僑問題俄新舊黨爭戰線延長旅居俄邊華僑多受損害本日特討論保護辦法結果由外内兩部詳議具復俟規定妥善辦法後再通知奉吉黑三省長官遵照施行㈢派員調查駐厦軍艦問題駐厦軍艦投入南軍實在情形院中尙未深悉靳及薩氏均主選派高級軍官赴滬會同海軍藍司令一派員前往閩省調查結果照辦㈣甘肅督軍張廣建電請擬任張永桂爲肅州鎭守使又隴南鎭守使吳攀桂請免職以孔繁錦繼任結果通過俟起草命令呈請發表㈤籌發吳師（佩孚）軍餉問題結果責成財部提前籌欵發給時十二點二十分散議由薩氏入府報告 
[英報紀昌黎中日軍警衝突說]  
　　字林報十日北京通訊云聞京奉路線昌黎地方發生中日嚴重衝突案京人傳說已有多日但各報無載此消息官場方面亦未證實此說而乘京奉鐵路來京者亦未知此事惟所傳報告首尾齊備且有許多人名似非全出無稽或北京政府慮及此事發表後之影響故守秘密不許報紙披露亦未可知茲將傳言紀載於後陰曆本月十一日中國警察名楊通繼（譯音）者在昌黎車站站崗時有護路日兵亦在車站月臺楊警士見日兵攔截中國行客搜查之而攫取其物乃出場干涉並發電話至警署乞助事後日軍官名左一治太郎（譯音）者率日兵同赴警署要求交出楊警士雙方遂稍起爭論日軍官即將中國警員一人剌死其人名劉長鍾（譯音）戰鬥由此開始警員劉秉鈞王緒覺（均譯音）均被槍斃此外並傷多人楊警士見禍由己作取廚刀自刎肇事後縣知事到場勘視聞即在電話局電報局設立檢查不容此案消息傳聞於外上說係一行客由昌黎於七號到京者所述據其自稱曾目覩警署之毆鬥按此傳說之案發生巳及七日除一二北京小報有略言昌黎衝突者外迄無披露就官場而言則指爲無稽謡言但若事果證實則政府不將受人指責斥其有意隱瞞不使中國人民知其所應知之事乎使北京武人果隨同日人禁傳此項消息則學生等必格外憤怒此乃勢所必至也 
[外交協會之兩要電]  
　　北京國民外交協會等日昨發出關於外交要電兩起一致顧專使一致美上院原文如下（致顧專使電）顧專使鑒魯案不能與日直接交涉應提出國際聯盟解决全國民意同此主張從前中德條約規定德不得以山東權利另貸與其他强國巴黎和會德遽許日本繼承山東權利顯背條約請公先以德之違約提出國際聯盟請求取消對德問題旣解决然後請解决對日事至本會前建議七欵㈠贊助國際聨盟之進行㈡撤消在中國之勢力範圍㈢廢更中國所受不平等條約及以威迫利誘或秘官締結之條約合同曁其他國際文件㈣定期撤去領事裁判權㈤改正關稅稅制以自由制定爲原則其特殊事項以對等協定輔之㈥取消庚子賠欵㈦收回租借地域改爲通商巿場亦請相時機陸續提出以求解决則國家幸甚國民外交協會各省省議會敎育會商會（致美上院電）美國參議院鑒貴院通過山東保留案爲世界維持公理爲東亞預弭亂源正義旣張强權當漸戢其燄本會謹代表敝國國民特致謝忱尙希努力前途使美舉貫澈始終即全球皆拜厚賜中國國民外交協會各省省議會敎育商會 
[吳歸旦夕撤防]  
　　第一批定删日開拔 
　　湘南吳師撤防一事昨本有展緩十日之說聞曹錕眞日 
又有第六次之來電略謂前奉核覆令卽酌量情形應否准其調回一部抑或暫緩之處電覆商辦等語遵卽轉電前方刻據該師旅長等以中央意旨旣准爲一部調回則移動之處巳須他軍塡紥全部調換與一部調换範圍廣狹雖有懸殊而變遷之態卽無可免日前各軍官佐眷屬巳分起北旋士卒思歸愈迫空言撫慰終無以維繫人心查前此鄂西撤戍即由鄂督就近撥隊塡防湘省現有軍隊較鄂爲多似更不難於措置仍懇俯仿戍卒疲苦萬難再事淹留准予全部撤歸俾慰懐鄉之望不勝哀懇各等語合亟代陳請卽察照云云又聞吳佩孚昨日（十三日）亦直接電致政府略謂職部師 
旅奉准撤回原防茲將各師派開拔日期規定㈠自三月十五日起至二十日止爲第一混成旅開拔期㈠自四月一日起至五日止爲第二混成旅開拔期㈠自四月十日起至十五日止爲第三混成旅開拔期㈠自二十日起至二十五日爲三師步旅開拔期㈠自五月一日起至五日爲三師砲騎各團開拔期等語觀此則吳部撤防業巳迫不待緩矣 
　　又據某方面得湖南消息云衡州吳佩孚師長近因决計撤防除通電中央外現巳分别遣送眷屬回籍其第一批眷屬巳於前月二十七日啓行曾致電株州車站站長略謂「茲因敝軍各官佐眷屬統計將及七百家隨軍 
遠住湖南殊爲贅累分起送回保定騎兵第三團所有眷屬十七家作爲第一起已於本日由衡乘船下駛並各派弁兵護送該眷等到株時請貴站長費神即掛車輛送至武昌俾利遄行其餘各眷屬即由衡接續遞次進行俟扺株登岸時亦請仍照第一起辦理隨時掛車送武是所切盼所需車費請暫記賬俟事竣後再行集總結算特此電聞第三師長吳佩孚感印」 
　　此外行駛長沙湘潭間小火輪亦被扣留十餘艘大約各眷屬次第遣送以後便將拔隊回保現在湘南方面大起恐慌若吳運一時撤防南方軍隊乘勢直下不免戰禍之險否亦必有他軍換防界線相接尤恐互相齟齬烽火餘生深懷戒備即長沙方面近亦非常戒嚴聞吳氏此次决心撤防一則鑒外患之殷二則因此次學潮吳曾主張公道而政府回電頗令其憤慨至於河南易督問題不過原因之一種而巳 
[京華短簡]  
　　五百萬磅大借欵問題因舊曆年關七百萬元墊欵日美 
 
 

Page 7

 
 
　　竟見彼此隔膜以致四國銀團墊欵交付遽歸停頓而五百萬磅之詳細條件中國政府與四國銀團間亦擱未置議近因美國莫爾根財團代表拉門德氏在日本東京斡旋甚力因此三國分任交付七百萬元墊欵全數之聲又復盛傳於都下茲據外交團消息英倫銀團本部之英人代表始而對於日本獨交三百五十萬元一節大不滿意刻下以拉氏之疏通業已完全諒解最近有電到京已有可允進行之意但京中各銀行代表尙有以爲須待拉氏到京再爲一度談判以達澈底免除誤會之時方可定期補足交出七百萬元墊欵云 
　　顧維鈞昨日有要電致某方面謂軍事協定若果如宣布之條文則早已届終了之時機若以徐上將之續訂時效爲言則亦已届列國撤兵之時期應請卽日宣布解除以免國際地位之障碍又謂國際聯盟資格巳經取得須俟奥約批准後卽可加入毫無顧慮請政府準備專使俾奥約批准時即可任命出席 
　　劉存厚居陜與陳樹藩惡感日深陳氏迭電政府訴劉之短劉亦電京反詰請責其誣聞政府對於此事頗爲注意擬先派員入陜調查眞相以定辦法一面並分電陳劉令仍維持現狀勿將軍隊調動致碍大局惟據昨日陜中電訊謂陳樹藩巳將前部藉口防務向陜南陽平關著著進行劉存厚亦嚴整武裝豫備抵禦衝突之機卽在目前此間人民極爲恐慌云云則政府之辦法恐又緩不濟急也 
[東三省通訊（國奴）]  
　　　　　　協約對俄西伯利亞之舉動 
　　　　　　　哈爾濱外交團承認中國主權 
　　　　　　　　俄黨與日本之近態 
　　哈爾濱函美國撤退西伯利亞軍隊一事頗爲世人所注目近日各方報告紛紛不一究意内中眞相如何不可得知據最近可靠消息現在協商方面對俄頗爲詳愼考慮蓋因進兵則恐無資退兵則恐激派煽惑内亂故巴黎最高會議取决與俄民通商暫時觀望此項議决實足爲一種和平表示至各國對於西伯利亞問題以美日意見未能一致故一時尙難解决羲大利駐西伯利亞之軍隊早經撤退按歐洲各國現狀增派軍隊似力有未逮然協商對俄皆一致進行以期兩有裨益至美國之對日態度雖隨事機而銳變然遠東政策仍無放任之意日本曾要增兵防西伯利亞旣得英法之默認自可得其自由但於美議撤兵之前日本仍有秘密處置擬俟紅軍之患消除日軍即行撤退在英國方面亦主和通商在西英兵亦經撤盡惟因海參崴騷擾曾派一艦前往鎭護其西伯利亞委員現巳移駐哈爾濱聞亦飭令返京歸國不再續派惟該國當局頗以俄勢入華爲深憂慮云 
　　中東鐵路界内我國主權前被俄人侵害近經鮑督軍貴卿到哈將應行挽回之政權分别申明呈由中央宣布各節迭見各報惟一鱗半爪不無虚錦斷嫌之嫌且此事生要之點尤在哈爾濱及哈埠外交團之態度要爲讀者所欲觀察茲從最可靠方面探得關於此事之消息如下一月底濱江道尹奉鮑督命即照會駐哈之英國首席領事斯來俄國總領珀玻夫日本總領松島肇美國領事金經司法國領事羅貝爾丹麥領事雅國先和蘭領事義大利領事及瑞典領事克來門他斯基文云爲照會事案奉東省鐵路督辦鮑電開近聞霍爾瓦特中將宣言在東省鐵路界内施行統治權等語查中東鐵路完全屬中國領土同時於一領土主權之下不容有第二國家施行其統治權且霍中將職務爲鐵路坐辦以鐵路職員論斷無擔負國家統治之權能按照鐵路合同凡公司俄員及沿路線僑居中外人民應同中國完全保護無他人越俎之餘地除依據以上理由電霍中將嚴重抗議外仰即轉達駐哈各國領事一體查照等因奉此除分達外相因照會貴總領事請煩查照云云旋接美領答復云業已抵悉並呈報駐京公使瑞典領事復稱概爲閱悉法領答復稱内叙各情敝領决無異議云云其他各國亦無異議焉 
　　據最近報告云海參崴伊爾庫次克兩處社會黨宣言無論如何决不與激黨開戰並會電莫斯科激黨政府在俄亂未經平靖以前擬於崴伊間組織一臨時政府藉謀遠東統一近來日人對於社會黨頗示贊助之意於謝米諾夫則漸覺疏遠赤塔一帶現均不靖謝軍解送現金三百鋪特行抵倭洛源地方悉被激黨奪去於此可見謝氏親日之傾向而激黨之防制謝氏即不能無疑於日本矣 
[魯民反對直接交涉之激昂]  
　　　　惶恐不安之現狀 
　　山東問題自北京當局與日人密商直接交涉之說傳布以來省垣商學農工各界早有皇皇然東走西竄三五聚議惶恐不安之狀然尙依據一種揣測之詞探詢各機關確未接到實行直接交涉之電報故人心雖覺不安猶未至萬分着急之地位乃至昨日城内全巿街大小商家挨門比戶忽皆持有某方面所散布一種之傳單上書標題「同胞注意山東同胞快起快起」其文略謂頃由北京傳來消息北政府對於山東問題硬要直接交涉已與日本秘商妥了數日後即將開始交涉了我們不可不猛起速籌對付方法等語觀其形狀頗有震駭萬狀不可終日之態不知此種傳單係由何方面發出也城外早間似尙未得此信及至午後一人傳十十人傳百亦漸爲驚濤所鼓動一時風聲鶴唳草木皆兵誠不解何所感觸而倉皇若是也并聞此種消息傳出後各界聯合會方面亦預備擇日再召集一次國民大會聯合全省同胞共籌妥善對待方法又聞各縣地方自連日接到旅省議員發去函電羣知山東問題緊急於是亦各拍電中央齊力抗爭同時且預備召集國民會議冀與省垣聲氣相通以備最後之對付軍民田屈兩長爲此事亦巳致電北京爲民呼籲茲將各電錄下㈠軍民兩長電總統總理鑒魯案自日政府通牋牒後此間人民甚爲憤慨均不贊成直接交涉當經一再據陳在案本日紳商各界復開聯合大會推舉代表來署囬陳僉以日本依據吾國未經簽字之德約通牒交涉爲時日久政府至今尙未駁回無以表示全國國民一致之心理萬一徇其要求與之直接交涉非但承認日人有在山東承襲德人權利之根據抑且僅據各國簽字之約而强吾國以執行尤恐引起列强處分中國之先例應請中央尅日駁回日本通牒拒絶直接交涉并懇宣示全國以慰民望等語謹以據陳近因交案未定各方人心頗滋疑揣似應早定方針明切宣布庶内情不致隔閡即對外可作盾援進行手續並宜預爲規畫免致臨時復生阻碍是否有當伏候鈞裁山東督軍田中玉省長屈映光叩眞㈡各團體電此次日本通牒根據德約我國對德旣未簽字斯對日牒不能接收此理至明無煩審顧是以山東迭電駁回並宣言將來開始直接交涉之日即東人宣布一體罷稅之日民情奮激可見一斑政府果何居心　如充耳表面則舉棋不定故事遲回内容則成竹在胸略無顧忌棄領土如敝屣視民意若弁髦似此亡國通牒迄無誠意駁回政府旣不惜斷送山東東人復何所依賴政府此時爲自衛計惟有本從前之宣言謀最後之對待寗化虫沙不甘魚肉三千萬衆同此决心謹掬血誠再進警告情急勢迫鳴不擇音山東省議會敎育會商會農會報界聯合會全體同叩文 
[山東周屈案檢察官之談話]  
　　濟南政聞社通訊云周屈衝突是非各執致引起全國各界之注意外間盛傳周議員已將被毆詳情呈訴法廳屈省長亦已訓令法廳嚴辦周某云云記者當以此事往詢李檢察官景堅君茲將李君談話錄下（問）周屈衝突究竟司法官廳現持何種態度（答）法廳對於此事尙無　等態度（問）聞周議員已到廳騐傷究有其事否（答）周君確已到廳騐傷（問）周議員究竟有傷没有（答）有微傷（問）旣有傷何以不受理（答）周議員所訴者係兼將軍府將軍依法不歸普通司法官廳受理（問）聞當時周議員係訪省長其犯罪地點亦在省長衙門并不在將軍府且倛訴狀上亦巳記明係訴省長何以法廳不能受理（答）說雖如此但依照法律上解釋省長旣兼將軍法廳自然未便受理（問）聞屈省長曾强令法廳不準受理周之呈訴究有其事否（答）法廳係獨立機關不受何方拘束本案純由本廳依法却下并非受省長訓令且省長亦并無此項訓令（問）聞屈省長巳訓令法廳查辦周議員究否屬實（答）查本廳及高等檢察廳均未收有此項訓令想係傳聞之誤也語至此記者又詢及孫逢吉買缺一案將來如何判决李君謂本案正在偵查進行中余依法不應宣布將來如果起訴應由審判廳公判足下如欲知其詳情於公判時可隨便到 
廳旁廳也 
[粤省關於戰事之各方消息]  
唐總裁辭職之傳聞自電報局奉令檢查電報凡關於雲南方面來電概被檢出致唐滇督對於粤地滇軍問題近日態度如何外間皆無從察悉而謡言因之愈多近日外間紛傳多謂唐滇督於去年巳駐有滇軍兩旅在廣西百色地方刻因粤地滇軍問題巳率師親赴桂邊巳與桂省開釁或又云前滇軍第三師長李天保亦隨同唐帥督師等語惟事未徵實故未敢據以爲信惟近據國會方面要人所稱則謂唐聯師日昨有通電分致各省各軍各機關及軍政府係聲明辭去軍政府總裁一職以後軍政府一切行動概不與聞軍政府發出文電母庸再署鄙名前派出之代表趙藩亦即日解除職務等語聞此電關係重要故奉准密送軍府岑氏閱電後頗爲徬徨蓋軍府總裁原爲七人唐紹儀始終未就職孫文近亦巳辭去祇餘五人若唐繼堯亦脫離關係則祗有總裁四人軍府將不倒亦倒當卽密邀伍林兩總裁籌商一面急電挽留一面電致陸總裁磋商調和辦法粤軍司令部被搜原因前報載當道派兵搜繳東堤惠州會館粤軍司令部鎗械事初尙疑而未信現在切實調查乃知確有其事該司令部存儲槍械尙少已被盡數繳去聞先數日巳有此種風聲傳出粤軍代表鄒魯向駐司令部内聞耗恐有意外即挈眷離省赴港翌日遂有此事發生現鄒氏向軍府辭支代表職務之公函乃由港專人遞呈又查省中於旬日前發生謡傳謂滇軍李烈鈞與陳炯明同屬民黨唐滇督亦有與陳氏提携同扶粤局之訊故說者多謂搜檢粤軍司令部槍械一事其原因殆或基於此也 
省軍疲於奔命省軍派赴沿粤路分紥原以魏邦平所部爲前鋒進駐琶江爲第一防線嗣因各軍司令再奉到莫督電令查探敵蹤而各軍在清遠花縣各地間所遇敵軍實在俱係匪夥或百十成羣或二百百人不等俱已分途擊散奪獲槍枝甚多（據查各軍所獲槍枝多係舊式槍故知係土匪）始終未嘗與李烈鈞所統率出發之贛軍爲一度之正式决戰當沈鴻英軍隊到平山調查李烈鈞行蹤未遇近據探報云李烈鈞於五號繞經從化縣屬之牛頭墟望北直去大約當到佛岡而沈鴻英及盧炎山各軍所探報情形或云已扺翁源或云在某處邊境之八峒山刻下各軍司令會商已决定分途追躡偵緝現除各軍仍撥出若干仍駐防粤路各地外計連日以來魏氏已親提一軍向從化牛頭墟方面跟追沈盧及高司令成忠各軍則分别向翁源英德各方面追躡又據魏軍探報云李烈鈞此次赴北江其目的地在直趨韶州或始興部衆祇千餘料知不能與省軍對敵沿途出發時戒備尤嚴查李係　該軍分爲前中後三隊左顺兩翼日行夜宿布置周密又贛軍軍械頗精利聞並携有水機關槍一二枝 
莫督彚報獲勝戰况軍署快郵代電云萬急廣州陳師長新街送沈總司令李統領雍源潭邱司令盧旅長琶江魏總司令韶州李督辦清遠稱帮統三水送李團長易標肇慶林總司令惠州劉司令汕頭劉鎭守使鈞鑒茲將近日軍情彚報如下㈠穩帮統東電稱昨午有匪三百餘名焚刦黃泥也村經我軍猛攻鏖戰二小時匪勢不支奪獲開花砲一尊槍數十枝㈠邱司令盧旅長冬電稱我軍追尋敵踪分三路進兵冬日上午五時於距源潭四十餘里之覇丕與敵相遇接戰斃敵數名㈠沈總司令江電稱我軍在福源水與敵開仗大獲勝利奪獲步槍百餘枝機關槍一架俘虜數十名據俘虜供稱李某已潛向從化方面逃竄㈠邱司令江未電稱冬西在西坑地方遇敵數百當卽猛擊奪獲槍枝馬匹輜重等物據前方可靠探報敵軍兵力仍未出琶江以上㈠沈總司令江酉電稱本日督率各營攻破十八嶺百步梯漏香儒百子松山羗布珠高佈等處奞奪獲快槍二百餘枝大砲一尊機關槍一架俘虜敵軍官長士兵一百二十餘名馬匹子彈及軍用品甚多敵軍沈亡一走清遠一走從化現仍分頭追剿㈠盧旅長江電稱我軍日夜追擊敵勢不支現已潰散我軍直抵福源獲俘虜槍枝各十餘碼數箱輜重頗多現仍搜剿各等語希知照督軍支印 
李烈鈞願調和說據省中某機關報載稱軍府前派副官長劉德裕追尋李部長之舉茲聞劉君已覓得李部長所在即將岑總裁等忠告調解之公函交上協和披閱之餘大爲感動立悟前此所爲不無操切且知無論誰負誰勝皆徒爲北敵所竊笑遂毅然决然趁此决裂未盡之時轉入回頭是岸之路言歸於好戮力同心相與致力於護法未竟之大業即夕派其秘書熊公輔齎携親筆 
墨函來省謁見西林總裁願聞敎益昨日已怱怱到省今日午後卽至軍府與冷（雨秋）王（有蘭）章（士釗）李（ 
書城）等詳述協和不願用兵靜待西林主持之意約定昨日上午正式謁岑西林聞西林亦亟願協和改變態度則自有一種調和辦法云云按此說係某方傳播恐未必盡可信也 
[浙學潮醖釀之近訊]  
　　　　　　一師學生留經校長之宣言 
　　　　　　　敎育廳長圖挽學潮之通告 
　　浙江省立第一師範學校全體學生宣言云學生等現在因爲維持本校改革精神鞏固吾浙文化基礎的緣故一致挽留本校經校長除向敎育廳堅請收回調任成命外特地把我們的理由宣言如下㈠我們因爲要維持本校改革精神所以不得不挽留本校經校長我們和本校經校長相處有已四年的有已三年的至少也快一年了以前的本校改革事件且不說單就我們全體同學最近所有目共見的事件看了也可以曉得本校改革精神和挽留本校經校長的理由個大概去年秋季開學恰恰在「五四」「六三」兩運動之後時代精神旣然是大大地改變了在這時代精神上應運而起的潮流和思想也風起雲湧似的濔漫乎全國在稍微有些知識判斷的人没有不曉得應該去迎接這種新的潮流和思想的但是有許多人因爲没有理解這新的潮流和思想的緣故對於這新的潮流和思想起了無限的疑心就不歡喜去迎接他甚至還要抗拒他不許他進來本校經校長却就本了平素的主張明白迎接這新的潮流和思想的應該和必要就在本校的組織上敎授上管理訓練上大大地攺革了一番去適合敎育革新的趨勢去順應那世界的潮流至於所改革的就是職員專任學生自治改授國語和改組學科制這幾種事業這幾種事業除改組學科制一件事以外其餘都已實行過一個學期了在我們做學生的眼光觀察起來缺陷固是難免好處却未嘗没有許多這是無論什麽事情凡在實行的時候所必須經過的路程我們只須隨時考慮把考慮出來的結果隨時施行隨時改進那總有一天可以達到圓滿二個字的目的的本校經校長在去年寒假之先也曾表示過這番意思并且說明白今後本校的改革方針對己從「集思廣益」四個字做起對人從「開誠布公」四個字做起總想要達到本校凡百制度和事業圓滿無缺的一日我們才可略略地安心但繼續不斷的改革我們還是要有的這一番話很能把本校改革精神表示出來現在敎育廳長夏敬觀察然　本校經校長調了任講到校長調換本來和我們也没有多大關礙的我們的改革事業不是離關了經校長就不能進行的就使把這首領制度底下産生出來的「校長制」廢掉我們也不打緊不過這次敎育廳的調換經校長明明是反對本校改革事業而發的新來的校長縱然有維持本校改革精神的心思但是今天表示恐怕調任的命令明天就下了調了一個又是一個如此下去那本校改革精神豈不是從此就泯滅了嗎如果新來的校長和官廳是一鼻孔出氣的那我們當然是反對不是反對他個人是反對他要泥滅本校改革精神有了以上二層關係我們可以得到一個全稱肯定的答案『我們要維持本校改革精神所以不能不挽留經校長』㈡我們因爲要鞏固我浙文化基礎所以不得 
不挽留本校經校長本校的種種改革事業是適合敎育新趨勢順應世界新潮流的上文巳經說明過了如果我們的改革事業今兒受着惡毒勢力的衝擊一旦無影無踪地泥滅丁下去不但這個浙江第一師範學校永遠不會有改革事業發生恐怕全浙江敎育界的改革精神也快要受着惡毒勢力的摧殘都泥滅下去了那麽浙江全省的敎育事業還有這麽一天能夠適合敎育的新趨勢世界的新潮流呢換句話說就是現世界最大的問題如敎育革新文化運動二件事偌大個浙江是没有分了我們浙江人還得像苗蠻一流人似的去捧着「快壽終正寢」的固有文化生活着去我們可願意麽這不是我們珩自負的話和欺人的話事實上的確是如此的我們因爲不願意敎我們浙江的前途如此黑暗更還要鞏固我們浙江文化基礎敎他一天天發揮起來不敎他一天天汨没下去希望他做一個二十世紀的浙江所以我們就不得不想法維持本校改革精神但是要維持本校改革精神却就不能不挽留本校經校長以上把我們挽留本校經校長的理由說明白了我們還得宣言我們留經不是替經保存飯碗不是對經有特别感情也不是對新來的校長不發生感情更不是我們三百八十二人的個人地位關係二大理由上面說得明明白白不明白我們挽留經校長的作用的人儘着去看罷我們還要宣言我們今兒挽留經校長也並不是「非經不可式」的挽留如果有人在過去對於文化運動敎育革新兩件事上切切實實有所表現的而且我們認他在將來的的確確能夠維持本校改村精神鞏固我浙文化基礎這樣的人來做本校未來的校長老實說罷我們馬上就張着旗幟去歡迎他但是我們還得繼續望下說去莫有這樣的人來做本校未來的校長除本校經長以外我們無論如何是反對的不是反對他個人是反對他直接要泯滅本校改革精神間接要撤除浙江文化基礎他要是眞有來長本校的心思哼且少做夢罷我們更還要切切實實的宣言在本校校長問題没有解决以前無論什麽樣人來發布校長的命令我們可都不承認的以上就是我們的宣言 
　　浙江敎育廳長夏敬觀通告各校學生云學校敎育學業爲生各學子在修學期内自應以冷靜之頭腦爲澈底之研究若舍學業而終日與聞政事則政局變化日出不巳永無根本解决之一日卽學子永無潛心修學 
之時期國家設學與諸生入學之初意果如是乎當歐戰之際歐洲諸國各種事業均形停滯而獨於敎育事業仍繼續進行各學生仍照常修學者誠以敎育爲百年之大計學術爲文化之根本不得以一時政治上之變遷或國際上之關係而遂可置之不問也自去年五月以來莘莘學子犧牲寳貴之光陰以從事於各種運動者半年餘矣在諸生以爲當今之時國家危如累卵欲學成而始行與聞國事恐時不我待故即欲急起直追實行救國諸生之熱忱誠足多矣然吾輩今日所挾以爲救國之工具者果何物乎舍學術而徒託空言無能力而徒恃感情實不足以濟畢吾國近二十年來愛國之士奔走呼號不可謂不力矣但國家之危殆社會之困難無異於昔者何故非空言救國未儲能力之明證乎卽諸生半年來之運動亦可謂勤矣其效力果何如耶求學光陰旣巳犧牲不少而轉使社會上大多數人漸漸嫉視惡感日深此其故何耶抑嘗自思之乎夫改良社會非一朝一夕之事也諸生雖有改良之熱忱奈無改良之學識與能力何社會之所以不能容納我者毌亦我之舉動不足以副人之意首且今日所謂舊社會固不適應世界之新趨勢然何者爲善何者爲惡何者應保存何者應改革諸生對於此等具體的問題果悉心研究及之乎若不滿意於現社會而謂現社會之風俗習慣制度無一爲善須根本改造是與保守派謂現制無一不善須全體保存者同犯一籠統思想之弊要之文化運動須學問最深之人先爲有系統之提倡然後影響於一般社會始少流弊而多實效若今日中等學校學生研究未深何能驟語及此不觀半年來新出版之雜誌乎終以研究過淺有時不覺語窮故欲討論社會問題非於社會哲學夙有研究則所根據者必難圓滿非於社會上各方面事情深知透澈則所持之理由必不充足蓋社會問題至爲繁雜其進化也以漸不以驟以分不以整故吾人對於現社會須以科學的方法或爲分析的研究或爲綜合的研究不可爲武斷之主張下籠統之批評也誠以凡百學問必有待乎研究成就之高低純恃研究之深淺自從成人入學以來幾無一日不應當研究歐美物質之所以進化科學之所以昌有未始非其研究方法之善同一織布也或以手工或以機器其目的雖同其效果懸絶於此可見研究之不容一日緩杜威之來華也亦覺得歐美人士之所長在人類能征服自然界而中國人士之所短卽在人類爲自然界所征服根本上無支配自然界之能力所以有敎育卽是對付環境之說而其演講中處處敎人實地研究并告以决無一方可以醫百病者於此可見吾國之靑年研究之責任更大但研究之功非易事也頭腦不清凈知識無統系者决不足與言研究近來敎育現狀之紛雜極矣或拾人牙慧不知審察或道聽塗說漫無根據或挾其偏見爲種種武斷之主張或固執陳言毫不詳察社會之現狀病象萬千無從救藥考其根源皆由於頭腦不清凈之故惟學貴明辯惟學貴愼思欲收明辨愼思之功必養到此中如止水而後可以見事如明鏡且各種科學皆有根源皆有關係曾下過一番苦功者其快樂眞無涯涘頗聞近日學生對於最重要之科目如數學等有嫌其乾燥者此眞根本倒置之見也深植以固根基清淨以謀心得惰慢則不能研精險躁則不能理性此中關鍵願自思之又有一事不得不爲諸生告者官廳方面職在守法現行規制見有未盡完善之處本廳長惟有抒其所見向政府建白規制未改以前不得先自變動至現時一味盲從與專事模倣者遺誤非淺不得不出於干涉要亦爲大多數學生謀幸福起見敎育當局如樹物然培植灌溉芟夷莠根本廳長之責也 
[尙有要聞二及地方通信轉入後頁]  
雜評一 
[浙學潮（訥）]  
　　浙江一師之學潮醖酿巳久近更有相持愈急之情勢吾謂學潮之發動而僅爲易一校長問題也則其勢必不甚猛而亦易平若其發動不僅在易一校長而在文化運動之相持也則其關係在全浙敎育之根本問題所發生之影響甚大其機一發必非一時所能解决蓋當此新思潮勃興之際學生心理旣趨一致當局之壓近愈力者反動亦愈力此爲新舊相爭必有之現象若必逆其潮流而趨强力固無所用空文之勸告又豈有絲毫之裨益乎浙當局而欲圖挽學潮者其平心以思可矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[籌備糧食檢查會紀]  
　　上海各界聯合會前於十三日議决通函各省各團體注意禁止運米出口接濟日本及組織糧食檢查會推定該會會員邱稼禾宋誠彰張鎭藩張志鵬汪醒濟孫鏡亞張玉麔吳畹生八人籌備其事昨日午後二時許邱稼禾因事未到餘七人在八仙橋該會舉行籌備會議孫鏡亞發言糧食檢查會之範圍問題是否專由上海各界聯合會組織抑由本會發起邀同各團體公共組織宋誠彰謂由本會籌備並擬辦法再行聯絡各團體一至進行其辦法可先與米業有關係者磋商並向黃浦灘工人說明意見孫鏡亞亦主張用演講及傳單以爲先聲張志鵬謂須先推舉起草員將組織方法擬定再行訂期邀各團體舉辦至於往商米業董事等恐徒勞而無功似可作罷孫鏡亞謂當從事實着想試考察各團體孰願實行擔負此責任者卽先聯絡之云云後遂决定推舉孫鏡亞張玉　爲起草員即行起草擬就後分致該會各圑體定於本月十七號下午四時在該會續行籌議俾付表决成立實行請該會各圑體届時派員出席四時散會附錄草案如下㈠本會定名爲糧食檢查會㈠本會以禁止私運糧食出口爲宗旨㈠本會以贊同本會宗旨之學商農工報設有會所之圑體組織之㈠凡加入本會之團體各舉出代表一人或二人㈠本會設總務文牘調查三科各科設主任一人由全體職員選舉之㈠職員權限以細則另定之 
　　又該會致各省各團體函云各省各團體鑒報載北京政府於舊曆去年杪向日本借欵九百萬元以接濟米糧爲重要條件之一近且採取曾彝進之謬說設立糧食調查會每年將米六百萬石供給日本調查其名媚日其實噩耗傳來羣情共憤聞此問常有日本軍艦及商船運米出口轉瞬靑黃不接米價騰漲平民胼手胝足不得一飽况年來水旱洊臻瘡痍遍地出産有限運輸無窮雖挾有纍纍黃白物之官僚武人資本家亦將同限於購食無途之境火炎崑岡玉石俱焚逆料慘狀可爲寒心吾人覩此切膚利害倘不及時預防何以自存本會刻正聯絡本埠各團體籌備組織糧食檢查會隨時勸告演講調查使羣起注意實行禁止糧食外溢務希各省各團體一至進行不勝翹企之至上海各界聯合會啓 
[飭放吳江採購之賑米]  
　　吳江縣前因屬内上年被災甚重值此春令靑黃不接呈准軍民兩長開辦平糶定額兩萬石派員分投採辦在案茲因蘇屬米價昂貴改向皖境蕪湖採購除由省咨請安徽省長查照外并指令財政廳通令蘇皖米釐及各徵收機關遵照如遇此項賑米經過立卽放行云 
[絲巿之近况]  
　　本埠各絲廠之廠經本年洋商銷路因先令滙票之關係未見暢旺而下脚中之長吐雙宮及山東大二挽等巿價均極增漲長吐每擔已由七十兩漲至九十五兩雙宮亦於前日開過九十兩尙有看高之勢大二挽亦因貨缺看漲惟不若長吐之甚各絲廠因上年繭價較大繅絲後廠經雖漲獲利殊難須自有存繭方能盈餘現聞無錫乾繭每擔需二百十五兩存貨已屬無多故新正後業已開車之廠家僅十分之四全部開車必在新繭登場時也 
[木材巿價之報告]  
　　中美新聞社譯祥泰木行三月十日木材行情報告云自中國陰曆新年後美國日本木價皆漲茲列述如下（洋松）據二月間海電消息美國洋松國内銷路大盛致價值飛漲出口價由三十金元增至三十五金元上海價未動仍爲六十五兩惟預料新貨到時賣價將再漲因水脚增高之故（企口板）上海存貨不多美國巿價大漲中國巿價見下表（亞克）因日本及歐洲要求均大故北海道巿價均漲百分之三十目下巿價斬方每一千尺七十兩板片一百二十兩以六時闊爲度每加一時加銀五兩恐春季内本地行情將再漲（東洋松）本地一九一九年存貨巳罄新貨須月内不能運到故目下少數存貨每一千尺之價約需四十二兩五角之譜茲再列一表如下 
　　　三月十日上海木材巿價 
板片與斬方（標準尺度）　　　　每一千呎之滬價 
洋松　　　　　　　　　　　　　上海銀六十五兩 
留安（斐列濱）四吋板　　　　　　　　四十五兩 
同上八吋板　　　　　　　　　　　　　五十五兩 
同上六吋板　　　　　　　　　　　　　　五十兩 
同上十吋板　　　　　　　　　　　　　　六十兩 
同上十四吋板　　　　　　　　　　　　　七十兩 
同上十八吋板　　　　　　　　　　　　　八十兩 
崙白霞板　　　　　　　　　　　　　　　一百兩 
留安（斐列濱）斬方　　　　　　　　　六十五兩 
安必東（斐列濱）斬方　　　　　　　　七十五兩 
柚木（暹羅）板片　　　　　　　　　二百二十兩 
同上斬方　　　　　　　　　　　　一百六十五兩 
亞克（歐洲品質）六吋闊每加一吋加銀五兩　一百二十兩 
東洋松　　　　　　　　　　　　　　　　無巿價 
白麻栗　　　　　　　　　　　　　　　六十五兩 
黃蔴栗　　　　　　　　　　　　　　　　　同上 
桂木　　　　　　　　　　　　　　　　　六十兩 
亞克　　　　　　　　　　　　　　　　　七十兩 
　　　又企口板巿價如下 
　　　　　　　　　　　第一號　　　第二號 
洋松一吋乘四吋　　　　上海銀八十八兩　七十三兩同上一吋乘六吋　　　　　　　　九十兩　七十四兩 
同上一吋又四分一乘四吋　　　九十二兩　七十七兩 
同上一吋又四分一乘六吋　　　九十四兩　七十七兩 
亞克一時乘二至六吋　　　　一百十五兩　九十五兩 
同上半吋乘二吋　　　　　　　　一百兩　無巿價 
安必東半吋乘二吋　　　　　　　一百兩　同上 
柚木半吋乘二時　　　　　一百二十五兩　同上 
　　又細木條巿價如下 
　　亞克一吋乘二吋至四吋　　　一百兩　同上 
同上半吋乘二吋　　　　　　　　八十兩　同上 
　　此外焙乾之木材每一千呎另加價銀五兩送費在租界内本港界内另加百分之三 
[上海紡織公司訟案之覆訊]  
　　三井洋行經理之英商上海紡織有限公司訟案已屢紀前報昨復在英按察使署開審英股東延高易律師等代表聲稱該公司出賣之計畫顯係抵抗英國閣令按閣令規定英公司管理權應屬諸英人乃該公司不願讓出日人嘗理權觀其通告即可知之如出賣計畫果見實行則該公司定全入日人之手據其通告云爲公司利益計不得不更易管理權然若依照閣令將管理權歸與英人是否與公司有害則未有證據從前日人管理固非謂爲不善但不可謂改歸英人管理公司卽將受害如竟出賣則英股東定蒙不利且日本法律非英人所知再銀行家對於股票價值之意見亦將有重大變遷蓋銀行家受押股票時對於日公司股票不與英公司股票同一看視也英人有獨佔二千股者依照時價每股值銀三百三十五兩若英公司改爲日公司則將受甚大影響該公司共四萬股據公司通告英人等佔一萬二千四百零八股華人五千五百四十四股日人二萬二千零四十八股現查原告方面代表七千九百二十三股尙有三千餘股業由原告購定本月結賬時即可交出此外又有華人九百三十六股亦託原告代表茲請求㈠宣布被告通告股東擬將該公司售與日人公司之計畫實出於被告權力之外㈡諭阻被告不得將公司售與非英法庭權力所及之公司㈢施行法庭所認爲正當之他種手續㈣判償訟費被告麥克勞律師出庭辬駁後由堂上諭令聽候覆訊 
[各輪船之行踪]  
　　昌興公司之日皇后號將於四月一日（星期四）由上海 
開往長崎神戶横濱維多利亞等處蒙梯格爾號將於三月二十一日（星期日）在虹口碼頭出發開往香港中國郵船公司之南京號已由舊金山開行經火奴魯魯長崎等處大約三日十六日（星期二）晨八時可抵申該船儎有大宗財帛并郵件二百二十包乘頭等艙之旅客共七十五人 
[洋務職員公會之組織]  
　　木埠服務洋行中人向無圑體以故遇事不能聯絡茲有徐嵩年等爲交換智識聯絡感情互相輔助起見特發起洋務職員公會暫假南京路餘興里五百二十五號爲會所現簽名入會者已有二百餘人茲錄其徵求會員緣起及簡章如下 
徵求會員緣起蓋聞事以合羣力而成孤立無助者敗此古今中外之通理百世而不變者也特以羣術之未精倡導之未得其人故未蒙其大利耳今者大地棣通五洲同軌艨艟之艦行瀛海如平地長蛇之車其疾馳若奔雷是以縮歐亞於一室與晳種而同處莫不奮其智力以求勝而不敗故攻讀之士有學社苦力之人有工黨商人有商會焉政客有政黨焉皆欲求其存而不滅勝而不敗也即以旬月前之風潮工商各界卒以合羣之故達所願焉獨我業於洋商者稍欲有所表襮而不能同爲國民其於愛國之道胸中豈不歉然此曷故蓋在平時旣不能合羣至臨事而欲其有效也固亦難哉往事已矣後事繁紛莫識所終我人可不豫爲之謀乎故欲組成團體設立一會創始者五十人賃宏傑妙麗之室以爲居有繁音五聲絲竹琴瑟以陶淑性行又有報章稗史古今書籍以擴其智慧他若擊彈走丸蹴踘諸戲均可以時置備於志氣沉鬱獨處寡侶之際逍遥而談笑其中豈不陶然而忘其憂慮抑非如是已也於廣庭聚集笑語嘻對時可以知通商賈貿遷盈虚消長交結豪俊聯合情誼藉杯酒歡合之機而互相扶助互相援引胥於斯得焉人道不能索處而無羣卽不能離羣以獨立大之於國而有救小之於身而有益此合羣之道所以爲不可少唯同人等志力棉薄望執業洋行其襄行舉聯袂俱來行見斯會之成立爲滬瀆創始之　舉是所望於羣公者也發起同人敬啓 
簡章「定名」本會定名爲洋務職員公會「宗旨」本會以交換智議聯絡感情互相輔助爲宗旨「會務」會内設評議幹事兩部「會員」本會以會員爲主體凡合於本會會員資格者皆得入會爲會員「會員名稱」普通會員特别會員贊助會員「會員資格」凡志趣高尙品行端正操正當洋務職業者（服務洋行者）（服務中國行廠涉及洋務者）由會員之介紹得評議部之通過皆得入會爲普通或特别會員凡有會員資格能捐納五十元以上捐欵者爲本會贊助會員「會費」並通會員入會費一元月費五角半年預付洋二元五角全年預付洋四元特别會員入會費二元月費一元半年預付五元全年預付十元「會員義務」保全本會名譽遵守本會定章尊重他人權利愛護公共物件報告洋務中空席汲引失業會友「會員權利」會員有選舉及被選之權凡本會有應興革事宜會員如有意見發表可隨時投函評議部如經評議部通過本會必力圖實行本會賬項會員如有不滿意之處得有質問之權會員有享受會中所設一切公共利益之權「職員」正會長一人副會長一人評議長一人評議員十人會計部主任一人調查部主任一人調查員六人庶務部主任一人庶務員四人文牘部主任一人華文書記一人英文書記一人查賬員二人「職員期限」職員以一年爲期連選者連任不願連任者聽其自便中途告退者須經評議部通過方可「會期」每月開評議會一次評議會中一切重要事務每年開大會一次如遇特别事故可臨時召集之「賬項」本會一切收欵概存妥實銀行如遇支付須經會長或副會長與會計會同簽字「輔助」本會會員如遭意外痛若本會必設法濟助之「除名」破壞本會名譽不守本會定章聚衆要挾及有犯法律上舉動者本會有取消其會員資格之權會員自行告退或由本會撤除者會費概不給還「附則」本會附設俱樂部及其他應辦公益事宜細則另訂本會章程中如有未盡事宜可隨時修 
增之 
[各路商界聯合會開會彚紀]  
滬西馬立師馬安里滬西商界聯合會於前日下午七時開職員常會到者二十餘人會長顔芹香主席徐雨岑紀錄提議各事如下㈠烟兌納捐問題由陳榮堂報告前有十三路代表曾到總會協商經總會允請楊交涉使向工部局要求豁免今本會亦宜具函總會懇其速行交涉以示一致贊同㈡義務學校各路多巳成立本會不宜從緩惟因經費困難先辦國文國語兩科務使各商號學徒人人能說國語且有普通學識其敎席有徐雨岑黃蔭熱心擔任當請徐君議就草章並由唐美甫酌定夏正二月十五日開課㈢討論滬西商業聯合會來函要求本會改名問題全體議决雙方加字於會名之上如我加租界兩字彼則加華界二字以清眉目請徐君明日擬函答復㈣本會收捐事宜舊曆年底因商務忙碌尙有未收及未繳者請本届收捐員調查清楚極力疏通以維會務迨報告畢巳十時許摇鈴散會武昌路武昌路商界聯合會昨晚八時開全體職員會議到者甚夥公推李漢鴻爲主席鍾濤山紀錄主席首先報告該會經過情形紕繼提議該會副會長鄭瑛辭職事擬聯合諸會員挽留之鍾濤山復起立云鄭君因另有他事萬難兼顧可不必再加挽留於是評議幹事兩部公推馮梓才爲繼多數贊成馮梓才提議此後本會各職員之常會每星期應必須撥冗蒞席不得推諉同時李漢鴻附議謂倘三次不到會者應解除職務由各會員公推補充多數贊成元仲芳提議討論常會時間事謂每次開會公訂時間之外可寛展二十分鐘俾遲到會者不至忙迫多數同意通過復分給各職員前星期紀念照片各一紙散會時已鐘鳴十下矣 
滬北五區滬北五區業聯合便昨晚七時閧第三次職員會到會者二十餘人正副會長均未蒞席遂由各職員公推史觀濤主席史觀濤首先報告仁昌華耀榮因多病辭職公决推資格相等者續補之又提議職員高鼎儀平日多事且不常到會應如何處置公决可以勤昌祥蔣湖仁補其職務又提議前由上海各界聯合會議决各團應派會員於附近所在勤加演說一事本會應否派人或指定一人或由各會員分任演說應請公决公决每星期演講一次應由各會員分任之諸案議畢時巳十鐘遂散會 
法租界法租界商業聯合會於十四號卽（星期）下午七時開常會葉貺辰主席沈問師記錄所議如下㈠議擬辦中英日夜義務學校巳集創辦經費苦無廣大校舍一俟覓定校址應趕速舉辦㈠該宣講團自五號成立後已出發數次現因會員人數不多改星期二五爲出發之期以便周轉㈠議各段被選職員本定星期三複選現以手續未週擬改星期三爲籌備會再訂複選日期惟屆期應請各被選員准時蒞會萬勿缺席因是日選舉評幹兩部及該兩部長事關重大并擬請他團體來會監視以昭鄭重㈠主席報告虹口自四月一號起亦新徵烟兌兩捐并附帶條件然烟兌業係正經營業忽加條例取締此事攸關租界全體均宜注意刻爲時將屆已由鄙人函告各團體云云散會已十時餘矣 
[朦混運貨之密查]  
　　滬杭甬南站鐵路轉運公會會長孫少卿以同業各轉運公司議决不運日貨以來内地巿面日貨巳屬漸少乃邇來仍有私將東洋糖改換包面朦混報裝致浙杭嘉湖各内地商舖仍有出售除派員密查外並於昨日分函各轉運公司以後凡有承運貨物務須詳細檢查以防日貨改包換牌偷運内地銷售 
[賽槍會第八次競射銀盾結果]  
　　本埠萬國賽槍會第八次銀盾比賽已於星晨（十五號） 
七時在靶子場舉行計二百碼最小牛眼靶各賽十五響報名與賽者共有二十人英美日三國居多數華意葡每國祇一人每人納費洋一元移充善舉比賽章程悉照以上七次辦法最優十名可得分數先滿一百分者可獲此奬昨晨天色頗佳惟風力稍緊致賽員中所得分數均未能意料所及茲探得十名内有分數人物揭錄於后㈠杜倍司七十二分（十分）英㈡好治司七十分（九分）英㈢伊籐一郎六十九分（八分）日㈣羅司六十九分（七分）英㈤野一色彦太郎六十九分（六分） 
日㈥麥邊六十七分（五分）英㈦裴杜尼六十七分（四分）意㈧李吉生六十六分（三分）美㈨陳景塘六十六分（二分）華㈩白勒特雷六十五分（一分）美聞八次中分數最多者推伊籐一郎共得四十二分云 
[淞滬駁船公所之函牘]  
　　淞滬駁船公所昨爲設置小輪實行調查事呈江海關監督及致太古怡和招商寗紹三北日清等各公司函原文如下 
呈海關監督文呈爲呈騐桅旗請予轉咨稅司飭知理船廳知照知維駁運而資識别事竊敝公所組織情形曾經呈請鈞署立案奉批開據呈及粘抄各件均悉現巳函致稅司轉飭理船廳知照矣着即遵照此批等因奉此仰見體察商情無微不至祗頌之餘感激無旣頃因應辦各事次第舉行查照章程第九條派員調查備有證書乘坐船隻輪流行駛浦江及内河一帶云云業擬雇船派員調查惟恐不易識别茲定桅旗　藉資望見爲特附呈旗式具呈請求伏乞鈞署電鑒俯賜轉咨稅司飭知理船廳知照維駁運而資識别實爲德便謹呈致各公司函敬啓者現在各碼頭匪徒充斥客商貨物暗竊明攫無日無之至駁船方面貨在駁船尙未交卸之時間内不得不負賠償損失之責乃日積月累賠累何堪爰特邀集同業組織團體定名爲淞滬駁船公所呈請華租各界官廳立案保護以期整頓而維營業是以敝公所雇用水陸調查員隨帶證書在浦岸各處晝夜認眞巡防俾不爲宵小施伎惟請求貴公司協助敝公所進行庶免一切損害進行惟何即對於貴公司各碼頭巡丁相輔整頓凡係匪類幸勿輕予放入則强攫及硬索費用一切等事均可免去並祈貴公司函致各官廳嚴緝匪徒俾商駁兩業相互受益實爲不尠也相應函達諸煩查照並希見復爲荷 
[江淮同鄉會代表赴遼]  
　　江淮旅滬同鄉會前因阜寗有女生二十餘人在黑龍江女子敎養院畢業求歸故里該會疊經會議措集經費公推同鄉現任交涉公署秘書俞驤前往接待事先呈請交涉公署准予給假并請代爲致函該省鮑庭九督軍飭屬保護楊交涉員以事關公益巳繕具公函交俞君親 
携趲程前往矣 
[華壬號改名安定]  
　　海軍部前准交通部將續租期滿之華壬號收回後撥歸海軍部應用由部令飭海軍總司令公署派員接收藍總司令派建威艦長劉永誥前往點收等情已詳前報茲悉該艦自由海軍部收回後攺名安定卽派劉永誥充任安定艦長所有日前由厦門裝來之練兵一百名亦已派撥爲該艦水兵聽令調遣惟該艦現旣有海軍運艦其艙面亦應改裝俾便安置砲位業經呈請海軍部追加預算請撥經費一俟核准卽當入塢改置惟現因各艦隊需煤應用故藍總司令飭令該艦先往秦皇島裝煤分投運往接濟該艦長奉令後已於昨日啓椗出發矣 
[爭認棉紗稅之近訊]  
　　本埠棉紗業認稅商人懋昌號經理陸懋德近因認包期滿將次更替有鎰昌紗號周永濬等舉董事李鍾秀願照舊認商所認稅額加增三千元合成十一萬五千元呈請江蘇胡財廳長歸予認辦一面由該舊商陳請照額繼 
查明令知該認商能否照新商增加之數認辦並調查該新商是否得同業公允詳復核辦在案茲聞陳稅所長現據上海縣商會轉呈以舊認商陸懋德現巳情願加增三千元年繳稅欵十一萬五千元請爲轉詳並聲明紗業中上海一埠並無鎰昌牌號請即查核云云陳所長據呈前情已詳胡財廳長並附呈應繳稅洋若干元請爲核示辦理矣 
[南巿錢業犒賞長警]  
　　去年開辦冬防以來現將撤銷南巿錢業中人以本管第一區總署及一區一分駐所署長署員對於防務非常注意在錢業薈萃之區能加添臨時崗位竭力防護故地方安謐尙無要案發生錢業得沾實惠是以由該業董事葉丹庭等在公所會議决定購備麵粉二十包蹄肉百斤定於日内送至該署請趙署長分給各長警以資犒勞 
[淞滬警察會操紀]  
　　淞滬警察廳長徐國樑於昨日午後兩時召集所屬第一區警察署及所屬各分駐所各長警會操預由該署趙墨林署長知照本署巡官遵照外其所屬一二三各分駐所均着各調警察二十二名巡長三名連總署所撥合共一百名先在總署會齊然後排隊赴廳徐廳長委任本廳督察長逐一點名畢卽由各該巡官督隊至大南門外民立中學旁操場内會會操演槍法步伐陣式等類直至四時後始行操畢仍行歸隊並聞今日午後由二區總署並所屬一二三各分駐所長警會操云 
[訂購廢鐵案行將宣判]  
　　武進人汪坤瑜等因向江蘇軍民兩長訂購舊銅廢鐵到期不照合同履行被延律師控於公共公廨請追損失一案迭紀前報昨日午後又經公廨傳訊先由原告代表律師上堂譯稱本案已有年餘懸而未結敝律師請求堂上察核口供下諭判决亦無庸辯論此種辦法各被告之律師均已同意云云而被告之律師皆起立表示同意關讞員核禀商之美丁副領事諭核供改期宣判 
[關於無約國人民訴訟辦法]  
　　本埠交涉公署曁道縣兩署均接齊省長訓令云案准司 
法部咨開查八年五月二十三日大總統敎令公布審理無約國人民民刑訴訟章程規定關於無約國人民民刑訴訟悉歸我國法院管轄又八年四月二十七日大總統令無約國人在華居住游歷所有課稅訴訟等事應遵守中國法令不能由他國代爲保護等因規定至爲明晰現無約國人民來華者日見其衆難保無向他有約國領署註册希　規避中國法權情事要知有約國領署旣無保護無約國人民之權决不能以註册關係遽認其爲有權受理訴訟故除無約國人爲原告有約國人爲被告之民事訴訟依照條約應歸該管有約國領署審理外所有其他無約國人民訴訟萬一有約國領事違約受理其審理判决均不能認爲有效我國宫署自難予以協助執行本部爲防患未然起見茲特通行聲明應請轉令所屬一切遵照辦理等因准此合行令仰該交涉員道尹知事轉飭所屬一體遵照辦理此令 
[國民校文體敎科書分期作廢]  
　　敎育部通告云國民學校國文科改爲國諾科業經本部將國民學校令及國民學校令施行細則修正以部令第七號第八號公布在案並通行各省區定自本年秋季起凡國民學校一二年級先改國文爲語體文以期收言文一致之數查本部審查敎科圖書規程第二條審定圖書係認爲合於部令學科程度及敎則之旨趣堪供敎科之用者現在坊問出版國民學校所用各種敎科書曾經本部審定者自經此次部令公布以後其敎材程度即 
 
 

Page 11

 
 
　　不免多所不符茲特依據部令酌定辦法如下凡照舊制編輯之國民學校國文敎科書其供第一毎一兩學年用者一律作廢第三學年用書秋季始業者准用至民國十年夏問爲止春季始業者准用至民國十年冬季爲止第四學年用書秋季始業者准用至民國十一年夏季爲止春季始業者准用至民國十一年冬季爲止至於修身算術唱歌等科所有學生用書其文體自應與國語科之程度相應凡照舊制編輯之修身敎科書其第一學年全用圖畫者暫准通用第二學年所用文體與國語科程度不合者應卽作廢第三第四兩學年用書均照國文敎科書例分期作廢算術敎科書在未改編以前准就現行之本於敎授時將例題說明等修改爲語體文一律用至民國十一年冬季爲止唱歌敎本均應一律參改語體文恐未周知特此通告 
[各學校始業消息彚誌]  
公益學校愛而近路公益義務學校爲該路商界聯合會張慕曾馬毓仁方韻甫周錦榮費良衡等擔任欵項合力發起昨日爲該校開學之期學生到者一百餘人來賓甚衆下午二時開會奏樂後向國旗致禮復行師生相見禮唱校歌後校董張慕曾致訓詞略稱同人等開辦此校意在提倡敎育名曰公益義務學校不收學費查所有發起諸公之子弟盡皆在内並無歧視惟望諸生對於本校師友規則校訓均須嚴守是所厚望次來賓演說朱賡石云諸生今日得此良好機會受此良好敎育實爲諸君之幸福小學爲中大兩學之始基關係至爲重要次將該校之校訓勤樸二字加以解釋末謂學校爲一新社會中國國家之不振由於社會之不良有良好社會方有良好人士切望貴校師生於敎育上造成一種良好風氣於社會上影響匪淺鄭鷓鴣演說對學生希望不存男女畛域愛國家知國恥對敎員希望不存冬烘腦筋應加勤訓誨對發起諸君希望不特存有熱心且須具有恒心呂靜齋演說略稱今日學生巳非昔比昔日讀書係爲個人今日讀書係爲國家爲社會望諸生格外勤學次包世傑演說稱貴校第一優點即在發起諸君自己子弟亦在其内求學並無歧視此舉深合民主精神能保存此旨則將來定可發達云云演說畢日已西下 
遂宣告散會 
五區義務夜校昨晚滬北五區商業聯合會所設之義務夜校開學該夜校自去年開課以來學生頗爲發達所授敎課悉重實用本屆舍原有敎員擔任敎課外並另增宣講一門令學生輩值此國家多事之秋俾得練習宣講喚起國民愛國精神云 
上海美術學校上海美術學校自成立以來屢有改革今歲又鑒於世界新潮將學科學制力加革新學生亦頗發達新聘敎員有法國巴黎美術大學畢業李超士君東京美術學校畢業李殿春女士至二三年主任並聘陸露沙醫士敎技藝術解剖張明誠君敎授法文茲於昨日上午行始業式首由亲校長劉君報告一切並以學藝術的宗旨勗勉學生次由敎員江頴年丁慕琴兩君相繼演說而散聞該枃近有吳姓女生一再請求入學己得校長允許准予應考入學校中現在新蕉生已有一百餘人尙有餘額可補云女子藝術師範西門林蔭路女子藝於昨日上午十時行開學禮學生二十人首由敎務主任汪涵君報告籌辦之經歷次校長傳步蘭博士校務主任蔣全基君致訓辭略謂凡事之始 
必由小而鉅如長江然吾人但見其奔放肆大　不知其源固甚細也今吾校初次開學學生雖少然此少數學生固將來發達之源邕吾顧同學諸君共以發逵吾校爲職志專心學業以堅社會之信用俾吾校將來亦如長江之肆大予有厚望焉次孝員仲子通丁慕琴相繼致訓辭均係勗勉之言次來賓任矜蘋演說略謂吾國之貧半由女子少自立之能力故欲養成女子之自立舍求學不爲功今傅先生創辦斯校即所以養成女子自立之能力也願諸君各抱强國富國之志願培養自立之實力以振興吾國焉末由來賓抗石君演說大致多祝頌希望之意十二時散會攝影聚餐聞該校於十八日（星期四）正式開課云 
勤業女師範法租界勤業女子師範於本月八號上午九時開學刻師範班義務生學額尙有五名高小三名半日義務科藝術國民各科增添學額甚多云 
[勵志圑日夜宣講紀]  
　　派克路百合里勵志愛國宣講圑於前日（星期）下行二時圑員十餘人由事務所出發至城内在邑　大殿前講至七時散後該講員等略食晚膳即至小東門外方浜路大昌綢緞局前宣講由陸萬里毛鍔秋張民氣等在旁照料直至十一時始散是日講題爲「秘密借欵國民速起反對」「救國當抱犧牲主義」「求增新知識革除舊習慣」「振興工商業能達富强目的」欲提倡國貨莫入洋貨號交易」 
宣講者吳兆麟徐惠施周少葵奚成良顧泉生 
[五年公債第一次還本中籤號碼]  
滬海道署接督軍省長會令云案准財政部有電開五年内匣公債 
第一次還本業經本部於二月一日抽籤所有中籤號碼係第零一·第一七·第二四·第二六·第三七·第三九·第四二·第四五·第五七·第六四·第六八·第七一·第八三·第八四·第九五·第○○·號凡持有五年内國公債票無論千元百元十元五元其票面號碼末兩位數目與前列第零一第一七等號碼相同者均爲中籤債 
票統計第一次中籤債票合銀元一百二十四萬二千四百一十元茲定於三月三十一日起開始還本無論何地一律支付現洋 
除登報公布並將中籤號碼通告曁還本辦法另行郵寄外特先電達希通飭遵照等因准此除分行外合行令仰該道尹即便轉行一體遵照此令 
[競育會開會紀]  
　　競育會自去年陰曆歲底閉會後諸事延擱體育部操員亦以寒假停操今該會以新年已過急宜繼續進行當經會長顧惠民敎練何克明於前日發出通告召集全體職員及體育部操員人等於星期日下午三時開第一次會議公推何君爲臨時主席陳述一切進行方法嗣會長訓詞并報告前後經過情形旋與何君及會計蕭藎文牘陳志渭總調查趙秋心諸君討論整頓方法推廣額數又議决在本會設立華英文義務夜校公舉馬存恩擔任英文主任蕭藎擔任國文主任陳志渭擔任國文義務敎員一而聘請品學兼優西友擔任英文教員定期開課並擇於舊曆二月初二日體育部先行開操是日下午一時束請會董贊助員等蒞會參觀典禮云 
[萬國儲蓄會開標紀]  
　　昨日下午二時法租界洋涇浜萬國儲蓄會舉行第九十次開標 
當由中西各董及總經理司比華經理楊潤身王蔭之率同儲戶代表成哲夫錢聯生孫光耀周欽棠第等衆執行計開出頭標六會號數如下第五百七十三號天津慶安堂得二千五百九十號本埠平和洋行潘西林得四千八百零三號二洋涇橋申豐洋行蔣濟川浙江路華興坊三十七號鄭春記北京盧書林合得㈠七千四百九十一號本埠老晋隆洋行裘約翰天津竺順昌李隆裕合得九千七百五十號順德英美烟公司勃飛得一萬二千五百八十一號湖北某君得（受本人囑不宣布姓名）以上各得奬洋二千元云 
[愛國恒心圑赴松演講紀]  
　　十三日滬南商學界愛國恒心團開職員常會午後七時全體畢至由費心造主席王敬成紀錄首由周子垣提議演講　　自本團成立以來在本埠各熱閙區域已演講多次然尙未作外埠之演講今當擇日實行經衆贊成即於十四日九時整除出發乘車赴松抵松時由松江商界聯合會與十人團招待引至獄廟前殿宣講首由費心造宣講本圑來松之緣由並希望松地各團體之進行繼由丁訓錄宣講題爲哀莫大於心死周子垣講亡國慘史王敬成講亡國鏡吳增琪講良心救國末由費王二君演講聽者約三四百人講畢由招待延至松江商界聯合會少息茶點畢復整隊向城内普照寺前宣講首由丁君宣講題爲抵制是救國之第一利器鄭汾英汪也六講愛國即是愛己費君講我國存亡由我人自擇之初聽者十餘人後至百餘人時日已西沉乃乘車而返 
[湘賑劵兩歧之電查]  
　　本埠各官廳昨接省令轉内務部令以本部前准湖南張省長來咨以該省需賑孔殷經費困難開辦湖南水災籌賑奬券當經核准并將修正章程咨復通行在案查該劵定額五萬張每張售銀兩元以十二期爲限茲查又有湘賑奬券名義發現究屬是一是二應即查明見復以憑核辦云 
[安鎭救火會開會紀]  
　　高昌廟安鎭救火會昨日開會集議以境内地甚遼闊居戶尤多邇來時有火災發生而太平水龍頭除添裝五個外尙嫌太少且江邊碼頭江北草棚計有數百間如不添設自來水龍頭深慮火災施救爲難故由劉錢等各會長發起擬再添裝自來水龍頭五座分裝於廣東街西棚内及新公所張家宅江邊碼頭等處惟欵　甚巨除設法勸捐外所有水管一切業經謝總辦允予捐助請在會各會員共同出力募勸捐欵當由公衆贊成照所辦理旋由錢會長首先認捐洋三十元以爲倡 
[閘北救火會改選會長]  
　　閘北三段救火會昨日照章改選正副會長等職由董事卓鏡澄監督開　鄧志揚當選爲正會長兼理會計陳炳謙鄧傑卿當選爲副會長鮑咸昌當選爲查賬董事 
[紗業公所選舉議董]  
　　昨日（十四日）爲愛而近路紗業公所第九届選舉議董開票之期結果當選議董十八人爲聞蘭亭·賈玉田·吳麟書項惠卿·金錫之·吳恂卿·邊文錦·吳惠欽·邵聲濤·嚴蘭生·陸竹坪·田資民·徐慶雲·陳馥菖·鄭松亭·邊瑞馨·何麗生·張惠史·候補當選議董五人爲周幼卿·吳培之·張麗生·徐蓉紳·薛文泰·並定於十七日複選董事三人云 
[上海第二紗廠工人照常上工]  
　　楊樹浦日商上海第二紗廠粗紗間日夜班男女工人全體罷工等情曾誌報端茲　此事經人向雙方一再調處後廠中巳允删除携帶小孩入廠之條罷工之日亦允給予半工十四號已風潮平靜本可開車旋因引擎間修理機器未竣故改至十五號（即昨日）開工惟是日之工資則仍照給以故昨日男女各工人巳全體進廠日夜班照常開車工作矣 
[廣濟醫院定期開診]  
　　公共租界偷鷄橋東北京路口新設之廣濟醫院係顔伯卿樹資開辦自客臘起修　房屋現在已部署齊全該院專治普通病症施診送藥僅取號金銅元五枚聞中西　藥兼備現定夏　正月二十八日開診 
[搶烟土押三月]  
　　女孩蔡阿大前晚由某處購得價值三十八元之烟土行經法大馬路鴻運樓門前突被匪徒王書華上前强搶而逸當由蔡孩大聲喊救有捕房趕來將王追獲惟贓巳被同黨接去無從吊案帶入捕房昨解法公堂請究先據捕頭上堂稟明前　繼由蔡孩供訴被搶情形詰之王供民人實與蔡相識是晚由在逃之阿四所搶民人在塲帮同追捕不敢强搶餘供支吾官判當塲拘獲豈能抵賴着押西牢三月以儆 
[北火車站查獲帶土人]  
　　劉省三私購烟土八十餘兩至北火車站購票擬赴蘇州販賣當爲巡警將人證獲解五區警署轉送地方檢察廳訊辦 
[菸酒公賣局更改名稱]  
　　江蘇二區菸酒公賣分局劉贊宸局長近接江蘇菸酒公賣省局長訓令略謂奉京師菸酒事務署署長令開案照菸酒公賣局成立以來已經數載現值整頓進行之際所有各省局公賣名稱應更換爲菸酒事務局其所屬各分局及各分棧均應一體更正名稱着於文到之日即速改定奉此合亟轉令該分局長從速將公賣名義改爲菸酒事務分局其各分棧均當一律改稱等因該局長奉此遵即轉飭所屬遵照訂期日内實行改稱外復呈請文局長頒發新鈐記到局以便啓用 
[滬南火警]  
　　昨日清晨四點時高昌廟新公所西首七十一號門牌錢海棠家因小孩玩耍於隔夜所燃之香尙未熄盡燃及引火之物以致失愼勢甚猛烈冒穿屋頂旋由安鎭救火會得悉趕往施救始得救滅焚去房屋一間迨各區火會到塲巳早撲滅矣 
[汽車撞傷行人]  
　　昨日下午明某號汽車駛經浦灘撞倒海門人沈人欽腿足受傷即經總巡捕房一千三百三十八號華捕到來抄錄汽車號數另雇車送受傷人投醫院醫治一面歸報捕頭候示 
[塌車碾傷足骨]  
　　昨日傍晚有儎重塌車行經福建路碾傷楊州人陳得根足骨痛倒於地由老閘捕房一千一百十九號華捕查見雇人力車送陳往醫院醫治一面帶塌車夫人捕房稟候捕頭發落 
[尋獲逃妻]  
　　高郵人差榮寛之妻葛氏去年八月私逃無蹤姜找尋無着近始訪悉其妻與劉德安姘識賃居閘北新民路新民里内投報四區一分所楊警佐飭將與劉氏一併獲案昨解司法科請究 
[匪徒搶取金挖耳]  
　　匪徒李阿三於昨日在派克林路弄内糾黨攔刦西華德路一千二百六十二號門牌居婦陳楊氏頭上所揮值價洋八元之金挖耳一支飛奔圖遁經氏大聲呼救由探薛正昌與五百三十三號華捕聞警趕至帮同攔獲帶入捕房押候解廨訊究 
[過犯攫金挖耳之懲辦]  
匪人張榮貴前日在山東路攫取婦人楊王氏金挖耳一支圖逃經氏喚捕追獲人贓帶入捕房昨解公共公堂經中西官訊知張係過犯判押西牢二年期滿仍逐出租界 
[隋潤田反訴汪炳炎]  
　　湖北路大行臺旅館副經理常州人汪炳炎前在公共公廨刑事科狀訴花世界游戲塲主任隋潤田揑造　據一案業經訊明以原告所控證據欠充判將案註銷當時隋之律師以汪誣控要求着汪交保隋將反訴賠償名譽奉諭汪交保候示巳誌本報茲悉隋之律師已正式進稟訴汪誣控違犯新刑律第一百八十二條等情昨由刑事科將汪逮至第二刑庭請究承審官李襄讞及英包副領事以前案係義領陪審諭汪炳炎交一千元保候禮拜六義領堂期訊核 
[昨日午後公共公廨訊案紀]  
　　昨日午後公共公廨第一公堂由陸　　會同俄麥副領事審　　刑訟案三宗如次（一）俄「俄商弗特來訴華商茂記束方公司主周茂記代硝　皮坐褥損壞請追損失銀六十兩案」首由原告投訴去年十月間在哈爾濱買得狐皮袍　皮統各一件均託被告代硝　皮統被其損壞要求着賠損失云云質之周供該皮統未曾損壞今巳帶來呈察「結果」皮統交還原告被告不得再向索工資（二）「俄商奥　柯而得沙夫訴無領事管東西婦樊勒美奚不理墊 
欵羅卜票洋二萬一千元現洋三千九百元及將首飾抵押延不贖還案」原告不到由律師到堂請求改期一月被告之律師大爲反對以原告已兩次不到均係改期今又不到要求照章將案註銷「「結果」展期一月倘届期原告仍不到案准將控案註銷（三）俄商五利洋行刑事起訴買辦陳子言擅毁賣魚合同案」此案迭次 
訊供均誌本報茲係兩造代表律師辯論並原告呈交賬簿等事「結果」改期宣佈堂諭又第四公堂由張襄讞傳訊民事訟案兩宗如次（一）「花世界游戲場主任隋潤田訴湖北路大行　旅館股東兼經理尤梓才擅請諭單發封房屋請追損失銀四千兩案」原告供詞已紀本報審時被告未到原告之律師以被告臨訊不到要求將案缺席判决正與被告之律師辩論間而尤適到案於是不成問題乃由被告之律師向隋盤駁前堂口供詰問至四時許被告律師因所言涉及隋刑事訴該旅館副經理汪炳炎一案故原告之律師起而反對此種盤問兩造律師遂又起辯論良久始畢時已屆退庭期間「結果」改期再訊（二）「沈九記訴婦人阿狗娘不理擔保借物案」原告請求改期四禮拜「結果」照准 
[積竊與匿贓之懲罰]  
　　巨竊李英於上月二十八號夜潛入北京路一號門牌英總領事署内行竊當經英包副領事瞥見將李追獲送入總巡捕房解送公共公堂諭着押候查明訊辦在案茲經包探周志仁查悉李曾先後竊取北京路二三號門牌·靜安寺路八十九九十號門牌·衛海威路十五號門牌·各西人家衣物銀器具於昨吊到原贓傳同收贓之北河南路益康當舖夥陳俊悅豐押店夥翁阿三德大押店夥周羣芳浙江路裕源押店夥吳鴻章山東路德泰押店夥周佐宏將李押解公堂先由中西包探上堂稟明前情繼由英包副領事證明將被告追獲情形訊之李供認不諱經關讞員核供商之英卓副領事以李專竊西人巨贓屢辦不悛於西文棠由單上簽判發押西牢九年關君以公堂無權判押五年以上罪犯乃於華文案由單上簽判李英押西牢五年期滿帶堂再核判畢傳敢贓各人到案逐一研究押店夥友均由代表律師到堂辯護堂上核供以周佐宏匿贓不報違章着罰洋五十元充公餘人開釋吊案贓物令各原告認領 
[養媳竊飾之懲儆]  
　　新唐家弄二百九十一號門牌婦人蔡吳氏家童養媳　金秀前日竊取其姑價值三百四十元之金鐲等物逃至南翔向當舗求質被該處警局偵探查見以其形跡可疑辖連贓帶局詢明來歷通知匯司捕房飭探金福壽前往將女與贓移提回滬昨解公共公堂請究即據蔡吳氏投訴伊媳前年曾被人略往太倉賣與某姓爲媳後復逃出被内地官廳查獲幾經手續得以領回今又竊飾而遁請求堂上將其發堂云云質之該女供詞支吾中西官以龔金秀捲逃屬實判押女所三月期滿發濟良所留養贓交原告領去 
[三民事案改期審訊]  
　　昨晨公共公廨俞襄讞會同美丁副領事升座第四公堂傳審民事訟案三宗（一）劉小亭訴周仁卿不理欠洋一千五百元（二）徐益生訴張順福不理欠洋二百五十元（三）吳阿二訴姚蓮卿不理欠洋一百七十二元因三案原告之律師請求改期故未審訊 
[杭長壽妻病斃之相騐]  
　　二十七保十一圖地保瞿梅生昨午投上海地方廳報稱圖中長安路文安坊對面七十號門牌有泰州人杭長壽於去年舊暦十月間離申出外貿易迄今日久不回且無音信其妻某氏年約五十除歳於去冬染病迄今臥床不起雖延醫診治迄無效騐昨晚氣絶而死本日上午據杭之二房東陳書林投報四區警署令飭地保往查屬實因無族人且杭亦不在滬爲此來案報請相騐梅廳長委派沈檢察官沈檢騐員等前往騐明該氏委係病死令由善堂棺殮發封交地保收管候杭長壽返滬給領 
[招領迷路男孩]  
　　淞滬警察四區二分駐所來函云逕啓者頃據崗警帶進迷路男孩一名據稱姓虞名愛定年六歲寗波人家有父母兄弟姐姐等語該孩身穿紫色白花標布棉袍下穿藍色白花棉褲紅布鞋除送閘北慈善團暫行留養外特招家屬認領 
[破獲藏垢納污之密室]  
　　粤人某甲在華界虬港橋地方租賃密室私開台基事爲該管五區一分所孟荃蓀警佐訪悉以其有傷風化前晚特率領巡官長警前往捕拿甲已知風逃逃當場抓獲男子陳瑞華·楊益卿·陸再慶·沈小林·女子高桂寳·吳林弟·王阿王·王阿大等八人一併解 
案經孟君研訊得實昨解司法科押候懲辦 
[釁由賭博而起]  
　　中華路大東門南瑞興里之沈新友前日糾合友人方鶴堂·劉阿二陸阿榮等多人到家抽頭聚賭事後結賬方劉陸等各輸百餘元·數十元不等嗣悉沈係僞賭騙錢於是方等三人不服之理說向適沈不在家遂將沈妻張氏軋至天福樓吃茶評理該氏願折償洋三十元當付二十六元尙少四元允許昨午找給昨日方劉　同往索取沈大不爲然即以方等拆梢洋二十六元等詞報告巡警將方劉陸三人與沈夫婦拘送一區三分所當經劉警佐訊得案關賭博即命函送地檢廳訊辦 
[失竊耕牛之尋獲]  
　　浦東南滙縣界周浦鎭王家宅農民王松濤所蓄耕牛一頭於前晚被賊竊去王各處找尋無蹤乃來滬探訪得悉該牛爲陸啟生所竊牽來滬上至八仙橋求售行至西門爲巡警見而可疑將贓犯解送二區警署王得悉之下立投該署認明諭將陸奥耕牛移送地檢廳究辦王着自投該聽領贓可也 
[開浚兵工廠外之小河]  
　　滬南兵工廠砲廠牆外馬路之東原有小浜一條爲通達望道港之支河潮水往來以資灌種農田近因年久未濱以致淤塞污穢不堪每届夏令穢氣熏蒸妨礙居民衛生現由該處紳董劉錢二君發起開浚稟由兵工廠謝總辦准飭滬南工巡捐局僱工開通並將馬路重復翻砌石片下鋪瓦筒陰溝所需經費由附近紳商津貼不敷則由工巡捐局擔任即日當可開工云 
[洋涇巿農會長逝世]  
　　本邑洋涇巿農會會長倪士清創辦學校修築道路熱心公益不遺餘力近因患病於前晚（十四）十時逝世定今日大殮遠近聞者咸深悼惜 
[史久坤控追失妻案註銷]  
　　史久坤之妻徐氏於三年前背夫私奔至虹口七浦路恒慶里九號屋内爲史偵知前去挈領被阿品阻擋當時史具稟公共公廨　求提究准即簽發牌票飭提未獲故此案懸宕至今未結邇來史巳另行娶婦阿品乃挽人向史和解得其允許不追旣往遂延律師通知承辦此案之滙山捕房昨由華探目莊榮生將所出牌票繳呈公堂被告律師陳述和解情形請將控案註銷中西官以原告旣不反對被告請求應予銷案 
[擔保租器具價之質訊]  
　　沈聚興木器店主沈四寳昨延逖百克律師代表投法公廨控范阿源硝皮作主范阿六於上年間代李贊廷擔保向商租去紅木器具價值洋四百七十八元當立租摺一扣蓋范正源書柬圖章爲憑每月租洋十元先付兩月租洋迨至第三個月原告向收租洋不料李巳逃逸器具亦被撤去向被告理論推諉不理故投案請追今將租摺呈鑒被告由斐斯律師代辯稱被告與原告及李贊廷均屬素不相識豈有擔保之事原告所呈摺子上之圖章實係僞造今將被告圖章呈鑒告范阿六稱南人與沈四寳與李贊廷均不相識實被誣控原告稱實由商人親至被告作内由被告蓋戳是實中西官判兩造供詞各執候吊到被告薄據並往來各戶發票到案核對明白再行訊辦 
[客棧違章之科罰]  
　　林炳增昨投法公堂控稱商人於日前由甬來申借住鄭家木橋街長興棧當有大洋三百元交存該棧主吳士林次日向案分文無着欲圖吞没請求訊究捕頭稱查得吳不將寓客姓氏詳載循環簿請究詰之吳供願告實未將洋交存民人至於循環簿乃因民人素不識字故未登錄求宥中西官以原告所控無憑將案註銷惟被告不應不將寓客姓氏登錄循環簿有違定章着罰洋十五元以儆 
[道署批示三則]  
松江縣農民莊伯生等呈爲惡業欺串農民難堪請求令究以杜後　由呈悉仰候令催松江縣知事澈查明確秉公核辦具報 
海門縣公民顧錦才呈爲貪得朦食請求調究由呈粘均悉控關警官得賄虚實本應澈究惟查該民呈係郵寄來道並未遵章貼用印花又未備具副呈加蓋店戳種種違式碍難受理仰即知照此批原呈發還 
海門縣民趙思劆齋呈爲候召無期恐再密詳縷陳意見請求核奪示遵由呈粘均悉仰候令催海門縣知事立即遵照先今指令迅速定期召集業佃兩方代表妥議辦法呈候核奪此批 
[淞滬警察廳批示五則]  
婦人吳王氏訴楊福山誘騙詐欺由據呈夫友楊福山甘言詐取等情果如所呈殊屬天良喪盡該氏業向法庭狀訴一經核准當然受法律之保障固無庸再在本廳備案也仰即知照此批灰船公所董事金梁彩訴桑鏞等持符招摇任　擾亂由查灰船設立公會前據桑鏞等具呈到廳當以案關商業曾經咨　上海縣公署查核在案現在尙未准咨復據呈各節仰候併案咨行上海縣公署查明原案性質再行核辦可也此批 
上海灰船公所董事金梁彩訴胡阿恒等違章由據呈船戶胡阿恒等屢次述章蓄心破壞其情形殊堪痛恨應准着保交案訊辦可也此批 
裘信甫訴沈佩蘭余蓮貴等糾衆滋擾由呈悉仰即就近報告警區核辦可也此批 
潘阿福等環保由案已訊結所請應母庸議此批 
[誌謝]  
　　昨承商務書館贈第二百三十二號英語週刊一册謝謝 
中華職業敎育社通訊 
[永久特别社員題名]  
　　本社此次徵求社員各處同志入社者紛紛不少茲先將永久特别社 
員諸君題名加左 
　　靳雲鵬先生　　華繹之先生 
　　劉象曦先生　　袁述之先生 
　　李詠裳先生 
　　以上諸君均承特捐本社銀二百圖拜領之餘甚感嘉惠並此誌謝 
來件 
[中華公義會設立第二義務半日學校曁國貨負販圑簡章]  
　　緣起半日學校之制始創於德意志盛行於奥大利匈牙利繼起於日本（日本之二部敎授即由此胚胎而出）所以節減學校之經費良意至美也本會同人爰本斯旨變通辦法設立貧民半日學校並集資組織國貨負販圑專收寒素子弟使其半日讀書半日營業俾學問生計兩有裨益當亦邦人君子所贊許也茲訂簡章如下（宗旨）培養年長失學及未曾習業之貧苦子弟灌輸其智議補助其經濟俾得自謀生計爲宗旨（資格）品行端正身家清白能受約束者爲合格（學額）定八十名爲限額滿截止（學科）國文·修身·筆算·珠算·尺牘·簿記·（年齡）十二歲以以十八歲以下（學費）分文不取（時間負 
販及授課時間上午八時至十二時下午一時至五時辦法分甲乙二組甲組午前授課午後負販乙組午後授課午前負賑（保證）入校時須覓殷實店舖或誠信可靠之人蓋印擔保倘有半途中輟或虧欠走失等情惟保人是問（辦法）學生每取貨以五元爲限午晚兩次准時回校所售貨欵一併交明會計員核收五日一結所有盈餘由該生家屬來校憑摺支取（假期）本校與他校之性質不同故除年終給假三天外其餘概不休輟倘因事請假者不在此例（附則）本章程爲試辦作用間有未妥之處當隨時修改 
來函 
[上海各界聯合會來函]  
　　前此本埠各報披露滬南救國十人圑巳組織糧食檢查所加入者四十餘圑體本會亦於本月十三日决議籌備組織此項機關特推吳畹生張玉麐二君持函前往探詢一切情形結果並無滬南救國十人圑會所其餘團體亦不知有糧食檢查所之名云上海各界聯合曾啓三月十五日 
雜評二 
[賭國（庸）]  
　　湖南一省發行奬券竟多至兩起雙方皆自稱核准有案而對於相手方又各有微辭其實彩票係賭博行爲之一種害於社會固無分彼此自吾人視之此兩起奬劵無論其根據若何要之皆一邱之貉而巳 
　
且一省而發行奬券竟至兩起之多則以全國二十二省三特别區域計之合正副券至少當有奬劵百種以上去年一年巿上所發現之奬券多至十數種其演進之速巳爲吾人所驚歎若以湖南之事例之彩票事業尙可謂未盡發展外人稱吾國爲賭國觀於此而益知其言之匪誣也悲夫 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
旅行談 
[赴歐敎育團旅行紀（下）] [  任孟閑]  
　　計登陸五日以來已經參觀八校所得尙微但覺設備之精校舍之美非吾人意想所及者甚多即如此間大學校址大至周團九十里校舍全部建築費多至三千萬大禮堂一所費至百萬而其費悉由Stanford一人獨力所捐助故大學卽名Stanford規模宏壯至此固非吾國所有學校可與比倫卽以私人捐欵如此之多（近聞有一富翁以其遺産一萬七千萬捐作敎育之用較此尤多出數倍）又豈吾國富 
翁所能夢見明日將與該大學敎授Oubberley及Ｔurman二人談話聞均爲美國著名敎育家前者專精敎育行政法後者專精敎育統計學云吾儕通譯爲直張君仲述前哥倫比亞大學敎育專修科畢業巳回國服務兩年今復來此研究因得約其同行其人精明强幹英語極經熟無異白人又曾專攻敎育夙知美國全部敎育情形引導參觀自無隔閡行程與前報紙發表者大致不差現由張君斟酌略有變更像計二月中旬可至紐約再由紐約他往四月間可以遍觀各處然後再謀赴歐恐至早亦非暑假時不能回國矣今到此未久感觸已多喫飯穿衣起居動作種種習慣一切變更而尤苦言語不能自由凡事皆仰助於人自覺旅行外國資格殊不完備即身體亦欠康强精神殊不敷用終日出入行動觀覽訪查時有宴會周旋不遑甯處間一二日或二三日則舟奔車赴一日千里氣候寒暖朝暮不同個人生活狀况當隨地以變更而團體意思又多牽掣誠自問體素不弱今於衣食住三層自覺衣雖無甚問題而食住尙多未慣即如餐必西菜眠僅覆以薄氈均與吾常態不適而游行繁盛街巿往往須五官并用道路又極其光滑直似幾何的平面稍不注意甚至有傾跌之虞於此可知習慣旣成改之非易而體力不健全腦精不敏銳尤不足以應付繁劇自立於競爭强烈之場則吾人平時修養工夫宜如何力求精進益當恍然自覺矣美人公德心之發達據連日所見已覺欽佩莫名如日前由金山乘火車往Berkeley參觀Califoania大學時車站并不賣票臨出站門時各投相當之車價於門旁所設之箱内箱旁祇坐一人并不檢查其所投之錢是否足額而過客固無不投亦無少投者上車各坐其應坐之席絶不見有人來查想亦絶無亂坐之事（如有亂者豈無人查） 
以視吾内河小輪有不買票而坐船或以低等之票坐入較高艙位者往往大費唇舌相去豈啻天淵車中坐客百數十人毫無聲浪即有談話者亦均接近而低語務不妨擾他人氣象肅穆如斯誰謂美人重自由而不拘秩序者蓋惟秩序極其　飭而後無人無往而不自由又美國自今年五月起全國禁酒現任何飯店均無酒可飲其服從公令節制嗜好之决心有如此其大然誤解者或又曰此消極之道德不足重也（吾嘗聞菲薄進德會者謂之作僞謂之消極）又烏知消耗品之奢靡不必要之服用能戒絶之固最爲積極之事乎 
科學談 
冷汽水之特用法美國化學家用小機器轉運水汽數次涔涔下滴寒冽過於霜雪用寒署表測之攝氏零下十五度許惟價值昂貴故僅醫院中用之例如外科開刀將汽水置開刀之處刃剌不痛病人不知受苦法甚良也又將鮮花投入碎若粉末用洋燭泉水沃之復置汽水中取出燃之燭先猛烈瞬息即盡可爲化學獨開生面 
酒精火化炭養氣之確數巴黎化學報載酒精燈發熱不大因酒精化炭養氣少據某化學家之試驗云每一百克郎姆酒精化炭養氣一百六十三克郎姆按克郎姆法國權名一百克郎姆合中國二分六釐四毫六絲六忽八徵四纎然石油一百克郎姆化炭養氣三百十二克郎姆故用酒精燈少壞空氣惟光甚弱 
洗滌濁血法法蘭西國醫學一門有名於世風傳久矣去歲一千九百十九年有法國醫博士名納賓者發明醫學上一種奇異之手法能將人身之血洗滌之如有毒之血放出存血輪以化學上所成之新血加入重廻血管法頗秘密至今仍未傳法於外從前苦洗滌身上之血今則蕩然穢去霍然病除矣[  廬山]  
藝術談 
[鼓評（二）] [  栩僊]  
翠仙之後繼之來者有鍾姑娘亦爲吾輩中人在京者所賞識今在新世界演唱曾往聆數曲貌雖不及翠仙然有大家風度唱時别是一派雖異劉白或者鼓娘例應如此嗓音甚好氣力較佳年比翠仙爲長固應如是行腔抑揚有致殆另一風味其動人處固不在貌要亦可與翠仙并論也 
　　梨花大鼓一種出自濟南說者謂在京津之先不必深考着來此者有李氏姑嫂當時不甚注意及後屢聆其曲覺亦有可取者聞雲卿當日曾負盛名近雖徐娘半老丰韵猶存唱法有足動人處玉顰年始及笄貌雖中人然亦不惡在梨花大鼓中可謂首屈一批其一種幽靜之致鼓娘中實少有所有探病起解人皆稱之無俟余之贅述譏之者或謂其詞不雅余但玩其聲調又有謂其不甚解事余正喜其不甚解事豈必如銀姑娘之動作而始爲美耶 
新聞拾遺 
滬杭與滬寗賽球記本埠滬杭甬鐵路諸執事與滬寗鐵路諸執事歷年有賽球之舉巳數載於茲矣各有勝負而以滬寗鐵路球員較優於滬杭甬鐵路球員今歲比賽期該兩路珠員訂於日前（三月十三）下午是日各界人士之往觀者約有四五百人下午二時三十分特駛專車以載觀客不另娶費球場在麥根路操場三時十五分公證人將銀角一鳴雙方球員先後入場繪時歡呼之聲拍手之聲相繼而作耳爲之聾蓋觀者表示歡迎兩隊球員之意也旣而比賽地位各自選定滬寗鐵路球員居左滬杭甬鐵路球員居右兩方始行激戰約十餘分鐘後兩方各逞其勇各竭其能諸先鋒接球之敏捷盤球之迅速爲見所未見當時觀者莫不稱善而鹿死誰手尙未能判也迨半時許滬杭甬球員某衝入敵境忽左忽右或退或前猛擲一球守球者以球甚急不能禦遂進一球時拍掌之聲不絶於耳而滬寗鐵路球員奮力猛攻無不抖擻精神冀挽狂瀾於旣倒未幾滬杭甬球員稍有疏忽遂敗一球而滬杭甬球員亦報之一求二方角逐長久以後未分勝負賽至五時銀角長嗚宣告停戰結果爲二與三之比勝利爲滬杭甬鐵路球員所得是日場中有江灣苦兒院之音樂隊以餉來賓並備有茶點云[  學周]  
謀害親夫案紀聞南京聚寳門外東街地方向設雜貨店之宰鴻壽妻洪氏生性極淫與一般無頼子秘密往來宰某雖知奈無可如何惟有忍氣吞聲而已去春與機器局工人張義興結識情愛甚篤儼然伉儷去冬洪氏令張某害死其夫可作長久夫妻張某年方二十三歲膽小不敢行洪氏又復商之趙跨子（趙乃北方人故人多呼之曰跨子）請其相帮張某行兇如果事成願以三百金爲壽並將姪媳贈趙爲妻（宰某之姪媳素與趙某有染）趙心被錢色所迷一口允許於是張某趙某每日懐中各藏手槍一枝預備乘隙擊斃宰某一夕宰某赴友處吃壽酒張趙二人乃藏於小街某油坊後面候之至十一時許宰某摇擺而來張乃乘其不備舉手一槍中宰頭部昏倒地下張某猶恐其不死又向其胸部連擊二槍張擊後躱往家中趙行中途形色倉皇被馬巡瞥見搜出手槍當夜扭交檢察廳翌晨檢察官前往驗屍時見洪氏毫無悲傷形態大疑遂當埸扭回審問受刑不住乃招爲趙某所殺趙恨其袒護情人遂和盤托出該官得供隨即派警往捕張某詎張某若無其事仍然在局工作警遂入局捕去嗣開審數次乃判决張某洪氏絞罪趙某無期徒刑昨晨（十三）在江寗縣公署門前執行絞罪觀者不下數千人莫不稱快云[  隱厂]  
特别刑具竊馬桶常屬花墅某甲娶媳某氏頗知孝道故自入門以來翁姑使喚無不謹愼從事去歲臘尾該翁在家洗澡强合伊媳爲之擦背媳亦隱忍從命未敢或違今歲燈節前伊媳歸寗不久翁卽飭子領回任意調笑翁媳間竟至把掌用事嗣經該翁羞惱成怒乃妙想天開將馬桶底搗去逼令伊媳鑽入幸由旁觀者爲之設法調解始允干休云[  憶英]  
如夫人一落千丈南京某廠長之如夫人本花界出身狂放不覊嬉游無度昨日偕僕婦往雨花臺放風筝爲戲該風筝爲絹製蜈蚣頗爲美觀詎如夫人跑未數步被石子滑跌直由山上滾至山下滿面傷痕血流如注一時見者咸鼓掌大笑曰如夫人放風筝大出風頭何必要學鄧艾渡陰平呢如夫人羞憤交加遂乘馬車而去此誠所謂樂極生悲矣[  隱厂]  
新發明國貨眼鏡匣蘇州三元坊師範學校對於手工一科悉心研究精益求精頗爲各界人士所贊許尤以該校高元宰君新製合金眼鏡匣銷場更大各大商舖均樂爲分售現尙在特價期内聞每只僅售洋六角愛用國貨者盍起而購用之[  憶英]  
小說 
[短篇言情小說無謂之情書（續）] [  古蓮心譯]  
　　客曰惟此乃我之函爲吾親律所寫少婦應曰吾焉知之汝盍稍待客又曰吾再告汝此函實不關緊要李士黎君爲吾老友渠必允我將之去少婦應曰旣如此汝必向渠畀汝客曰汝爲渠記室乎答曰然愛倫梨雯乃啓錢囊曰若吾與汝金十枚丨或二十八丨少婦忽皺眉曰此函旣如此重要吾深信李士黎君必欲觀之梨雯夫人悻然曰汝之忠於主人所事誠出人意外少婦面色忽漸泛紅霞應曰此乃理所當然蓋吾乃渠之妻汝爲何人者客聞言跼促萬分目灼灼作驚惶狀我何人乎嗟乎其何以作答此時天氣雖温暖每覺不寒而慄急引皮領巾以蓋女肩顫然曰吾丨吾爲渠之老友吾誠意告汝若肯還吾函各方面均可無事當吾書此時吾不知渠已娶婦現則吾已知之少婦詰曰汝何以知之此一詰更難回答瑞馨花之投贈固萬不能告之梨雯夫人不　　 
　　得已乃反詰曰然則汝之婚事爲秘密勾當耶少婦直立折之曰否李士黎君之友及吾之友均知之惟吾不識汝爲彼之友耳蓋少婦至此巳覺對立之婦爲渠情敵梨雯夫人亦知巳啓爭端深願卽時回家深藏室内惟桌上皇然一函滿載其一生秘密彼少婦者必欲一讀爲快其危險實匪夷所思竟不自持自坐椅中畏縮不堪漫然曰然則吾可稍俟李士黎君當自明白少婦曰如是較妥渠不久歸矣語未竟彼已入室滿面春風步履翩翩不减當年丰度旣入室直趨其妻身畔方伸其兩臂行相見禮驟賭愛蓮梨雯面色陡變失聲曰天乎汝在此何事者愛蓮而色亦變起立指圖桌答曰一句鐘前吾曾致汝一函即此是矣吾此時欲收回此函耳 
[自由談之自由談] [  不冷]  
　　津津字爲法律二字各得其半故凡有背法律之事皆於津地爲之或在北京有不便者亦必移津爲之故津地云者即半法律之代名詞也 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　老申報 
國内舊聞 
[論東洋進征台灣事]  
　　　　　　（甲戍三月初八日） 
　　昨得日本横濱傳來西字日報論日本征台一役云日本居心將在據台灣南境之偏隅以爲己有也蓋圖自威震鳥嶼之生番不使其有傷殘逞兇之惨庶遇彼東洋民概能安心無懼且曰相傳生番所居之地不在中國之屬下所列地理圖畫有明徵焉且該番所行者與中國人無干中國推諉有憑可據然東洋與中國二者並居一島未免有兩屬民人雜處之累兩國互爭疆界之患東洋俄羅斯兩國分據北之撒加連海島屢致生釁已有明驗今日本將於中國分爭台灣則兩國因之而不相折服以致肇釁者其能免乎西人之論如是也本國先許東洋准其親往台灣自行征罪伐惡是言也似屬實有其事某館前經列諸報内乃准東洋親往報復而並准該國盤踞其地是豈包括於其内乎至於生番之地中國不以爲在屬下其肯捨與他國使其隨意侵奪此言吾不信也試問世界大國有使鎭據一島半餘已入版圖其餘惟俟漸次敎化逐一歸服而該國其肯袖手待别國來侵哉實無其理矣况我固儼然大邦也可准東洋如是舉動乎夫臺灣之爲地也田壤沃厚水土温和且地藏五金巳稱於世厥後實爲中國轄下之要省必矣然今之分讓於東洋害非僅在捨失美境而已也其所以最失計者正如西人所言實在於兩國預基日後釁隙之慮矣華人在臺灣者原皆閩人閩人性急而悍雖鄰村之民亦往往有執械爭鬭之患况使閩人與東洋接壤爲鄰兩方言語俗習皆異者猶能不以搆釁爲懼乎中國境内民人結恨相爭僅爲我一國之内事尙易處治若兩國攸關之事則處理難矣以常理揆度東洋若果據有臺灣生番之地則我兩國必成肇釁之基兩邊之患將從此發生而無寗日往來文書煩雜無止期自此以後恐兩國難輯和睦之好矣夫初使東洋自行征罪其計巳左然旣許之亦只宜持以堅定不使復有蠶食之圖茲據長崎昨日之來信知東洋之征師不日將順路逾長崎矣且日前巳雇用萬昌公司之火船名牛約者以供資載兵糧之用故戰事在即欲於東洋商議亦宜從速不可遲誤矣或又曰此役也東洋人用師並無萬五千士之多僅用陸兵一千艦船三號然此係風傳而已 
[提臺查勘砲臺（甲戌七月十一日）]  
　　駐紮松江之江南提督軍門乘砲船前詣吳淞口聞係查勘砲臺形勢制度昨已到工是以上海營員俱往浦江迎接甚爲熱閙查吳淞砲臺舊制兩岸對峙皆長六七里之遥向以少土築成已將頺毁倘果興築庶克副海疆雄鎭之名稱矣 
[慧星（甲戍五月二十三日）]  
　　本地球現有客星自空外而新至者蓋於前夜陡見一慧星也按此星兩日前巳爲西人所見而衆多不信至前夜八點半鐘於天空清朗之時慧星顯然照耀於直北自天涯高居約二十度星尾朝上約長七度所奇者未聞中西講天算者預言及也故其究係何星尙未得悉大抵必更來近矣將見熊熊其光豈非一大觀乎 
　　三日之前聞西北隅有一慧星連日微雲未獲目見於前夜九點鐘時見紫微垣内階之前一星發光直視影現一二尺用象限測其距勾陳第一星二十六度四十分又測其距北斗天樞星二十一度五十分以弧三角算之算得赤道經度在未客二十四度四十五分赤道緯度在北緯六十三度三十分其黃道度並行度之順逆徐疾俟再詳按西法論之慧星自有軌道列有專書於災祥毫無相干吾人無庸猜忌 
[製造局招勇（見甲戍年七月十八日）]  
　　製造局現在有管帶之營官招募近日所撤之洋槍隊勇惟軍令不許吸食洋烟者入伍聞前日應募者百人中騐汰吸烟之後祗剩一十五人噫洋烟之害人何其深也若輩當日之効力疆場出生入死不想今日之困於洋烟埋没英雄不知幾許殊可爲之一嘆其中有能吹號筒者一人亦有烟癮因此吹號一事一時難以習學是以從權入選然聽令布陣一時習練亦非易易旣須招募舊部如果年力精壯卽有烟癮亦可從權援選俾令戒食以資熟手 
國外舊聞 
[西洋議立領事（見同治十一年五月三日）]  
　　法國亞厘非輪船初三日抵港郵報云西洋國外務大巨在本國議院謂朝廷已在卑老及夏灣拿二處設立第一等領事衙門爲保護唐人之往此庸工者竟受土人之凌虐云 
[英國稽查販人之弊]  
　　　　　　（同治十一年五月六日） 
　　英國洞悉澳門販人出洋之弊今已特設專員而稽察之攝理是役者乃榮非男爵并素負重望之官員數名安民於袵席之上拯民於水火之中英國其有之乎 
[日本開礦之防弊法]  
　　　　　（同治十一年五月十日） 
　　日本長崎准民開礦所以興地利而阜民財也然任採取尤貴設立規條然後民不至於舞弊今擇其要者錄之如下一如有所獲可值銀一百元者抽其稅十五元以充國帑二惟日本人可以開礦外國人不准充當是役每六個月照實報册倘有假僞并不依合同舉事官可將其機器各物充公斯法立於上而民不敢奸於下天地有自然之利其源民開之而其流則在上節之也 
[美京電報（同治十一年五月初九日）]  
　　聞美京二十二日電報云英美亞拉巴麻賠償之欵今美國廷臣准依英國所添入之條約嗣後可無節外生枝之議而亞拉巴麻賠償之項亦勿於完繳可保再無興釁之端兩國永敦和好載在盟府傳於無窮以示子孫將從前恐罹鋒鏑之念一掃而空之矣 
　　英美兩國所議亞拉巴麻一項其事已妥前夕英國爵紳集論於議院各執一詞紛無定說羅蘇伯爵獨陳己見謂須察核人員漸行罷議以待美國朝廷收回此命而後已得俾伯爵亦以其言爲然衆並皆稱善 
　　兩國戰爭不可輕啓故美國現欲請歐洲列邦各遣人員專議是事凡遇有兩國有事之時如係局外旁觀之國應如何爲之限制須詳細註明於約中俾得有所遵守此約旣定萬國皆當遵循如有違者衆共非之 
文藝 
[隨園楹聯（癸酉四月初五日）]  
　　舊傳小倉山房楹聯曰此地有崇山峻嶺茂林修竹是能讀三墳五典八索九邱爲侍郎李因培贈句一美其地一美其人貼切無比不知此外猶有可傳者如雲山金石圖書此地可稱三絶循吏儒林隱逸先生自有千秋廉吏可爲魯山四面牆垣少達人知足陶令歸來歲月多民不能忘始信淵雲兼政事敏而好學莫疑巢許是閒人著手成春卷中著述皆千古有官不仕林下逍遥見一人方朔少時二十萬言書盡讀傅隆老去八千餘紙手親鈔二十科翰林老猶似少一百卷文集多而能精林木翳然便有濠梁間想清風颯至自謂羲皇上人祇一座樓臺占斷六朝烟景問幾人詩酒能爭絶代風流日對十頃琅玕如封萬戶坐擁五車圖史何假百城宦海抽身不作風流於世上林泉寄跡别有天地非人間潘安仁閒可奉親郭林宗貞不絶俗眞才子必得其壽謫仙人未免有情爲官不過六百石著書豈止五千言人指所居爲福地天留此老應文星野王之地有二老北斗以南只一人羲皇以上懐陶令山水之間樂醉翁此地在城如在野其人非佛亦非仙天上何曾有山水人間樂得做神仙曠代仙才流下界半天人臥在高窗天爲安排看山處風來洒掃讀書窗讀書巳過五千卷此墨足支三十年先生何許人也老子其猶龍乎中天懸明月絶代有佳人自題云不作公卿非無福命都緣懶難成仙佛爲讀詩書又戀花放鶴去尋三島客任人來看四時花 
軼聞 
[論逆婦禁獄悔過釋放事]  
　　　　　　（癸酉年二月二十七日） 
　　昨有東城灌園叟記逆婦慘報事本館因事關風化巳列前報惟其人係伏冥誅今則有顯受官法一事足可並存以爲鑒戒焉有婦人張趙氏者違忤邁姑任性殺潑居常訓誨置若罔聞甚至挺撞漫駡種種無法無天不勝枚舉伊姑年老性慈怒其無知不與計較者固已至再至三矣一日又因細事肆口毒詈不堪入耳伊姑尙然順受而鄰里均爲不平遂帮同送至縣署並以逆媳違忤等情控告在當時不過故作聲勢尙圖其知所畏懼翻然改悔未將重情列訴迨奉邑尊提案訊供該張趙氏於公堂之上竟仍敢與伊姑曉曉爭辯毫不知悛邑尊念婦女無知究在從寛之列不之深究僅令其當堂叫應婆婆叩頭請罪了事蓋問官曲體人情以爲伊姑年邁必須藉其侍奉倘能改悔豈不兩全豈知張趙氏旣不肯叩頭請罪又不允呌應婆婆恨恨之聲不絶於口忿忿之色直形於面邑尊始大爲發怒以爲當堂如此倔强其爲忤逆不孝確實無疑殊於風化有關倘再從寛辦理其何以儆戒後來立予收禁監獄諭爲制其悍潑之性苟能悔悟再行釋放迄今半載有餘方據張趙氏之兄以自己改悔從此情願孝養等詞求免禁釋回提案訊問供亦相同遂當堂交伊兄保釋以予自新之路想此定能力改前非矣夫侍奉翁姑此固媳婦分所當爲者也世衰道薄爲媳者每多勃谿囂陵之狀其意蓋以翁姑在前多所拘束耳鄙諺云廿年媳婦廿年婆再歇廿年做太婆倘己身年邁爲之媳者亦復如是其能堪乎故須反躬自思則自能翻然改悟耳今張趙氏半年獄底苦楚亦巳甚矣從此里能痛改前非雖晚蓋亦未爲遲也上海近來風俗澆漓苟不遇事嚴加整頓恐江河日下倫常之間將有不可復問者挽頽風而勵薄俗是在爲民上者矣 
 
