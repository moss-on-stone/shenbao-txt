# 1919 - 151 - 4916631

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[千夫所指（冷）]  
　　古人有言千夫所指無疾而死蓋以爲衆所棄者無法以爲之廻護也今北京政府亦豈能以二三人之故而故逆人心耶苟其不能則何勿順人之意而允其所請乎 
　　北京政府苟與此二三人無不可解結之關係者則必以爲苟允其請將必來日後無饜之要求也不知今日要求之國人先已自盡其無限之犧牲矣苟非出於萬不得已必不肯無故而輕舉也故我謂北京政府當先破除此成見 
[命令]  
　　六月六日大總統令任命胡仁源署北京大學校長此令 
又令任命宋大霈爲陸軍第二師騎兵第二團團長此令 
又令海軍總長劉冠雄呈請任命唐德炎爲海軍第二艦隊司令處輪機長韓玉衡爲海籌軍艦輪機長均照准此令 
又令陸軍總長靳雲鵬呈請調任劉繼文爲陸軍第二十八師步兵第一百十團第一營營長毛富爲步兵第一百十二團第一營營長均照准此令 
又令陸軍總長靳雲鵬呈准察哈爾都統咨請以善吉未圖普陞補協領應照准此令 
六月四日大總統令陸軍總長靳雲鵬呈請將黑龍江陸軍第一混成旅騎兵團團長楊恩純免去本職楊恩純准免本職此令 
又令任命蔣魁英爲黑龍江陸軍第一混成旅騎兵團團長此令 
又令司法總長朱深呈請任命吳汝讓洪文瀾樓英署京師高等審判廳推事均照准此令 
又令司法總長朱深呈請任命傅琳署京師高等審判廳書記官長應照准此令 
又令財政總長兼鹽務署督辦龔心湛呈請任命陳鎔爲兩淮栟角場知事應照准此令 
又令陸軍總長靳雲鵬呈請任命蕭煥章爲綏遠陸軍混成旅第三混成團騎兵第二營營長應照准此令又令陸軍總長靳雲鵬呈准黑龍江督軍鮑貴卿咨請以春常陞補佐領應照准此令 
[專電]  
　　北京電使館决議東交民巷警察非得外國官長同意不得在管轄内拘中國人亦不得將中國人引渡於警察廳之代表（六日下午三鐘） 
　　北京電英使面遞勸告說帖要語爲信任總統有統一中國資望深信不致再開戰端並可續成和議徐答現正派代表南下謀和戰端决無開理深感友邦忠告並請轉達各使（六日下午三鐘） 
　　北京電傳勸辭職各校長回任衆以政府對學生辦法不正當婉詞却之（六日下午四鐘） 
　　北京電傅嶽棻十一時到部面各校長責成上課否則提前放假（六日下午三鐘） 
　　北京電院派參議偕敎次長親赴法大學勸慰（七日下午五鐘） 
　　北京電被捕學生由吳炳湘說明無條件之釋放允出各校預備歡迎（六日下午四鐘） 
　　北京電曹三辭陸章再辭政府擬批准（六日下午四鐘） 
　　北京電曹提辭陸尚未（七日下午五鐘） 
　　北京電院邀各校敎職員會商維持方法（六日下午四鐘） 
　　北京電袁希濤聘爲顧問留京帮同維持（六日下午四鐘） 
　　北京電叚芝貴因對付學生與政府意見不合負氣提出辭呈（六日下午三鐘） 
　　北京電錢派鄭咸赴北戴河促朱啓鈐再赴滬（六日下午五鐘） 
　　北京電長江三督會銜電請總統犧牲新國會爲謀和之入手總統五日特約王揖唐徐樹錚入見諭勿反對王徐以新舊會合制憲爲最後之讓步（六日下午五鐘） 
　　北京電岑西林遣代表入京（六日下午四鐘） 
　　北京電日使因抵制日貨風潮詰外部用何法遏止並索保證（六日下午四鐘） 
　　北京電陸部密派軍隊至清河鎭懾陸軍一預校（六日下午三鐘） 
　　北京電政府據報藏番内犯玉樹吃緊電商熊克武策定川陝聯防（六日下午三鐘） 
　　北京電俄撤換極東軍務長伊瓦諾夫改令霍爾瓦特繼任（六日下午四鐘） 
　　北京電滬罷市信到後昨晚錢市大震今報兌現風潮漸平（六日下午四鐘） 
　　北京電寗滬罷市京津經維持尚無動（七日下午五鐘） 
　　蕪湖電錢業今日停市（七日下午四鐘） 
　　楊州電商店議决齊（八日）晨一律罷市（七日下午二鐘） 
　　蕪湖電丸三小交涉日領願和平速了（七日下午四鐘） 
　　蕪湖電海參崴華僑辦蕪米萬擔濟食（七日下午四鐘） 
　　香港電四日午後廣州英領事代表協約國以二次勸告書送交軍政府勸中國重開和議統一國家（七日下午三鐘） 
　　香港電廣利砲艦前由香港潛回廣州五日復回香港昨日在港被留之廣庚江鞏兩艦因香港政府之互換條件皆偕廣利回省故此案已由雙方美滿解决（七日下午三鐘） 
[各通信社電]  
　　北京電鄭咸謁錢能訓謂朱啓鈐有病須靜養兩星期（六日） 
　　廣州電多數國會議員業於時局危迫國難紛乘多有覺悟决擬依最後方法積極進行已開招待員會二次即將宣布開三届常會日期一面設法籌欵發給歲費一俟滿法定人數即可完成憲法選舉元首 
　　廣州電岑陸唐三總裁近日函電交馳接洽一切意見甚同故外間謡言雖多而省垣人心則日見鎭靜 
　　廣州電閩事經旅粤軍籍及議員並吕公望等排解可以息爭（以上三日）（以上平和通信社電） 
　　北京電八年預算及二萬萬公債昨已由國務院提出衆議院（六日） 
　　北京電傅嶽棻與各校長會議嗣後部校直接不假軍警已派部員會校長勸說講演團昨已漸少 
　　北京電黑政廳長鄭謙因病辭任于駟興爲廳長 
　　北京電郭宗熙電請飭中交行先撥若干接濟（以上七日）以上中華通信社電 
　　北京電將從楊增新電請由國務院蒙藏院協議收撫烏染海一帶各蒙旗辦法（六日） 
　　北京電朱啓鈐約九日回京 
　　北京電交曹三次呈辭有仍准假不予開缺明令曾毓雋代理部務說 
　　北京電京商會請撤銷特别戒嚴令王懷慶統領吳炳湘總監承認各校暑假提前實行後可照辦 
　　北京電和平聯合會代表見吳笈孫陳述法律讓步爲迅决和局根本之意見吳允代達 
　　北京電傅嶽棻停辦法商軍警准學團講演責成各校長管束學生不得有越軌舉動錢已允從 
　　北京電藏番内侵西邊緊急參陸處電張廣建陳樹藩與熊克武聯防（以上七日） 
　　香港電聞軍府反對陸榮廷之意見將發電問陸極端讓步有無限制（七日）以上中孚通信社電 
　　北京電徐總統本日將王家襄及帝制犯孫毓筠召入公府談話聞擬派二人赴南方疏通和議（七日） 
　　北京電今日午後總統府開軍警會議協議維持近畿秩序被召者爲陸錦段芝貴吳炳湘等九名 
　　廣東電四日開國會聯合會决議爲外交問題發長電於巴黎媾和會議及國内各方面另擬致美國國會之陳訴電（六日） 
　　北京電政府於上海商界罷市事甚爲注意擬令此次來京之文涉員楊晟查辦楊氏已於昨日回任 
　　奉天電自孫烈臣中將回奉天後目下喧傳孫氏將任東三省巡閱副使一說謂自孫氏回奉後張作霖屢次開秘密會議計議推薦孫氏爲吉林督軍以逐孟恩遠决以張作相馬瑞祿（譯音）爲巡閱副使以混成旅長張景惠繼孫氏之後爲奉軍副司令云云張景惠於昨晚回奉天此說確否雖不可知但近來盛傳奉吉兩省問暗雲瀰漫勢甚急迫則張作霖此後之態度可注目也（六日） 
　　廣東電政務會議五日電覆陸榮廷陳述和平會議自成立至停頓之經過情形且云南方代表現雖留滬北方代表已回北京平和會議消滅雙方已無折衝之機會夫復何言因此已無讓步之可言如何而可繼續平和會議南方應讓步至何程度乞賜明敎云云 
　　廣東電政務會議五日電覆陸榮廷陳述和平會議自成立至停頓之經過情形且云南方代表現雖留滬北方代表巳回北京不和合議消滅雙方巳無折衝之機會夫復何言因此已無讓步之可言如何而可繼續平和會議南方應讓步至何程度乞賜明敎云云 
　　廣東電五日林葆懌李烈鈞莫榮新李根源程潛方聲濤吕公望等聯名通電軍政府云對於和戰問題誓必服從軍政府命令（六日） 
　　廣州電聞軍政府對時局之方針（一）不改變議和方針不撤退議和代表（二）鞏固護法團體之結朿如北方不反省軍政府（電文有疑義）不表示對於八條件之辦法如何（三）軍人歸參謀部决議統一計劃戰爭起時設置大本營統轄軍務（四）外交方面令伍廷芳擔任之（五）囗囗（二字電文不明）方針南方發行八年公債及國庫債券以關餘爲抵押小借欵用（六）國會方面消除黨派關係使各黨一致團結推戴孫文岑春煊唐紹儀爲領袖（六日）（以上東方通信社電） 
[美國電]  
　　巴黎電和議於星期五晚停頓藉得餘暇以繙譯德國之提議原文同時令各小國代表審查奥國條件德代表書記又遞呈新說帖二通關於在各協約國之德人財産及土耳其國諸事德代表又將星期四日提出之條件第一節繙爲英法文呈交和會 
　　巴黎電美兵陣亡紀念日典禮各國皆參列美兵墓上徧供花圈從萊因河至沿海間之美兵於到陣亡兵士墓前致敬後以半日光隂從事於運動 
　　巴黎電美國和會代表數人對美報通信員言和約如爲德人承認最早須六月十五日可以簽押惟二十日簽押尤爲近之 
　　巴黎電美國糧食委員今日宣稱駐在波羅的海各埠之美國軍官預備急送食物至聖彼得堡彼等謂聖彼得堡巳在反抗在該城西南之過激軍之俄軍所佔據則美軍將與正向芬蘭灣進行之英國水雷掃除兵之後路相去不遠 
　　華盛頓電全國舉行之陣亡兵士紀念禮極哀感動人各處人民無不致敬於逝者 
　　華盛頓電贊成霍格島船廠造成貨船五艘載重七萬八千噸於八十分鐘全行下水此爲世界造船業中之創舉 
　　土來度電此間罷工者曾攻擊陸地汽車製造廠擾亂中有十三人受傷其中三人聞已死其他有傷重可危者該廠雇用退伍兵士保護該廠此等兵士開槍擊暴動之罷工者 
路透電 
[歐洲和會與德答案]  
　　六日巴黎電四大國代表仍在討論德國之答案顧問會議將於星期一日晨間提出報告四大國定於星期二日審查之星期三日草擬答案覆文星期五日提交德國德國總代表於是將携以回柏林報告政府並授應否簽字之訓令四大國代表今日開會時希臘等國之代表蒞會申述中歐軍備爲保護政治現局起見一時不　減縮 
　　三十日巴黎電德代表已交出答案第一部分之英法譯文並交出關於協約國境内德人産業土耳其公債薩波洛問題之牒文兩通四國代表今日接見盧森堡代表團允從盧森堡民願解决各問題代表團願協約國維持盧森堡之自治及願與比法同時締結經濟同盟 
　　三十日柏林電德國答案第二部分謂德國如能與協約國處於平等地位卽行加入國際同盟則可承認協約國之陸海軍條款惟要求在過渡時代須維持大軍以保國内治安德國擬剗平西部砲臺及闢一軍隊駐紥區域又要求須許德人開秘密公民大會討論割讓土地問題亞爾薩斯勞蘭亦在其列並予奥人以加入德國之利便德國拒絶割讓西利亞上部因該地屬德已數百年德人佔居大多數之故惟允割讓波森與西普魯士波蘭人之部分並將米美爾柯尼斯堡丹齊改爲自由口岸以重大之權利給予境内之波蘭人德國宣布協約國關於德國殖民地之要求殊與威爾遜總統所布大綱第五條牴觸並建議將該問題交由特别委員會核奪德國不承認俄國有索取賠償之權又交出商船一節不能承認惟允爲協約國建造商船意國孟台尼格羅羅馬尼亞波蘭所受損失德國無賠償之義務德前皇不能被控而受懲罰協約國所指戰時行暴之人亦未便交出 
[阿富汗之戰事]  
　　五日西姆拉電達加境内情勢如常僅稍有伏兵小戰與電線被割而巳英軍在加拉濟俘獲阿富汗兵五十人毁砲臺兩座今巴拉志那大路除少數散兵外已告肅清那第爾可汗倉卒退往柯斯特委棄營帳文件醫院器具砲車兩具牲畜千頭於營中沿途且抛去行李彈藥頗多悉爲村民搶去有一部份軍隊集於巴白萊者現向西退走 
　　四日西姆拉電阿王函致印度總督解釋起釁原因出於誤會謂印度不靖而貝夏瓦境紛擾尤甚故阿富汗不得不派兵保護邊界東路司令以爲某某地點依照地圖屬於阿國故在其地築壕設防乃英軍竟因此侵入阿境阿富汗乃被迫宣戰迨阿使拉滿回抵阿京說明英國外務大臣主張避免戰爭之意始知事變之來出於偶然於是取銷神聖戰爭之示文將此事交由國會核議旋經國會議决派專員赴印度解釋一切停止戰爭按兩國交誼素來友好殊不願絶交流血永成仇寇阿政府願得榮譽之和約可否儘速派員議和云云印度總督答稱阿王誠意願和聞之欣然惟阿兵仇視英人侵越英境之行爲事皆確鑾釁由阿興惟念阿王年幼而無經騐且念及英國對於前阿王之義務故允提出休戰條件如下（一）阿富汗兵由邊界撤回退至距英軍二十哩之地（二）英軍不撤且繼續各種軍事防備但不進攻（三）英飛機不轟擊阿富汗兵但有航空自由以便察視英飛機或飛行員之墜落阿境者阿富汗應繳出之不得加以傷害阿王須通諭各部落告以自請停戰並禁止對於英人之仇視行爲上述條件甚爲寛厚想阿王定可承認之果爾則英司令巴萊特將軍可設法與阿軍司令集議簽定休戰條約然後再派員磋商和約條件如阿王不允則後果將由阿王負之以英國無窮之力戰事結果當然有勝無敗也云云 
[英美近事記]  
　　二十九日倫敦電陸軍大臣邱吉爾氏今日在下院提出陸軍預算案時預料北俄外兵夏杪可以撤退俄國必須由俄人自救之此爲英國政策根本原則新俄羅斯必須爲民治國五大國决議續予以助力並正式承認俄國反對過激黨之各政府而以獲勝之後卽須召集合於憲法之民治國會爲條件一俟和約簽定來因倫之駐軍將減至六師待和約實力屢行時尚可續减邱氏繼論及烏克蘭與克里米亞之大局可見過激軍一經猛抗無不敗北羅馬尼亞之憂患今巳减小羅軍今力能保守本國邊陲又謂新成之弱國鄰於過激黨者在三月以前摇摇欲倒今皆屹然堅立邱氏繼讚俄國台尼金將軍之勇毅其全陣線前移甚遠有深至八十哩者英國决議以軍火糧食源源濟之不日當更有捷報末滿斯克與亞昌格爾陣線之困難問題巳得絶滿意之解决而更有一特點則爲柯爾恰克大將之前進自三月初旬起巳在廣七百哩之陣線前進甚遥其至深處達二百五十哩亞昌格爾陣線之過激軍因以减少二萬人此事大有助法協約軍北俄全部今料不日可以自立純以俄軍抗拒過激軍云云工黨議員建議改小陸軍預算案以一百四十九票對四十七票否决該預算案遂成立 
　　一日倫敦電美國海軍飛機第四第一第三號人員已抵倫敦大受歡迎 
 
 
 

Page 5

 
 
[公電]  
　　南京蘇政商榷會來電上海申報轉各省議會敎育農商會曁各團體各報館鑒昨致京電文曰北京大總統國務院外交内務敎育農商部鈞鑒國由民立稅由民納國民愛國政府分應護持倘使賣國者侯愛國者誅國民痛心何所不至袁氏之强且猶如彼載舟覆舟可爲般鑒國家阨隍於斯已極四民罷業海内風從地方官紳撫循無術務乞力從民意毋再孤行迫切陳詞無任企祝云云除聯在省各團體請求軍民兩長設法力爭外乞抒蓋籌俾善其後南京蘇政商榷會叩魚　　板浦公電各報館均鑒自外交失敗敝會巡行講演誓挽國權灌雲縣商會長所開隆泰號私進日製火柴十二箱經敝會再四請求由商會長派商會職員吳修五代表文出焚燬於六月七日邀集官紳商農學界公同監視舉行焚燬式到場數千人同聲稱快請登報宣布江蘇第八師範學生救國會陽 
　　山東日照來電北市總商會山東會館各報館鈞鑒膠澳問題外交失敗提倡國貨端賴良謀照邑商民全體酡守誓让日貨專用國産謹聞山左日照濤洛等七口商民蕭世基丁惟佩丁惟音丁惟厚等千三百人公叩 
國内要聞 
[北京通信（一）戈二四日發]  
京學界之慘象 
　　今日（四日）上午十時學生演講團仍按所認區域鼓勇出發總數達一千四百人至目的地開講未久軍警即排隊而來將聽講者與學生一律逮捕學生所執國旗均被扯碎片片作蝴蝶飛多有對之流涕者先送該管警區至午後押解至北京大學法科交臨時拘留所收管既因人數過多容納不下又擴充至文科理科連昨日被拘者共一千二百九十七人留置於軍警兩署未詳 
　　愚於下午三時許經過琉璃廠正值警區解送學生前驅爲馬隊兩方皆警察中間闢出學生走路每一學生由兩警察夾之同行更以馬隊殿後學生氣象依然嚴肅絶無怯容見者莫不歎息失聲 
　　學生出隊均有便衣者隨行名曰通信員預備同學被捕後回校報告昨日此項通信員軍警均未注意今日亦有被捕者其中有二人解至步軍統領衙門一人申送警備司令部聞在統領衙門者認爲聽講之人斥其遊手好閑竟責以軍棍直與土匪同一看待送到警備部者段芝貴力主槍斃嗣經警監吳炳湘勸阻有改爲無期徒刑之說 
　　本日九時北京大學講演團出發經過順治門方欲進城即被提兵包圍有潘生稍與辯論軍隊竟開排槍致彈子中入右肩報非要害不致斃命此外軍警押解時嫌學生步行遲緩用剌刀鞭打因而受傷者至五十餘人之多又有某某兩校演團行至東城步軍統領王懷慶親出捕捉學生以其爲統領知識當較兵士有進以極懇摯之語對之委曲申訴不料大觸王氏之怒喝令逢人便拿並令以槍尖亂戳受傷者甚多捕回後又將某某二生用毛竹板責打至二百下血肉糢糊傷勢極重現已抬往醫院救治未知能保性命否 
　　今午某校生二人携帶衣被食物赴大學法科探望被拘之同學守門兵士拒不納（現新大樓下鋪具堆積如山）適有商界某君經過代抱不平稍加辯駁兵竟命警將三人執住轉解警察總廳警監吳炳湘即以會議廳作正式法庭親自審問先責某君侮辱官吏喝打軍棍四十下發拘留所嚴行看管然後聲色俱厲訊詰學生謂爾等不聽我話（指布告言）出來滋事我惟處光棍之法處治現在我打的光棍爾等看明白否學生懼遭共辱應曰唯唯站堂之警察便傳語下次可不敢了吳曰既如此爾等家長何在學生一一供出遂命立傳該生等家長某生家止老母一人由警挾之而來吳諭具結將其子領歸好好管束此後如再入演講團定即連坐不貸其母聞命戰慄幾無人色遂對子大加訓責率之而回被捕在押諸生（按梁任公湯濟武之子章宗祥之兩弟亦均被捕在内）昨日斷絶飲料各同學送去食物概不准傳入至今晨由敎職員捐欵購饅首三千枚經過無數交涉始許按名分給茶水仍堅不與祗能向自來水龍頭吸取解渴午刻匯文大學西敎習前往探望亦交涉許久姑准接見出語外交團學生勢將餓斃情狀十分可慘事爲吳總監所聞仍函致大學幹事部准其備餐學生拒絶嗣由敎職員私人名義於下午三時備齊飯菜送入學生乃得果腹 
　　上午十一鐘軍警包圍大學理科時有中西敎員亦被困在内經歷兩小時始獲放出某外人向警廳嚴重交涉吳總監乃製就出入門證五張發交敎職員收用從此出入皆須受騐名爲自由實不自由矣今晨女子師舉動當派代表二人分向培華女中學女子附屬師範兩處徵求同意當經决定向總統請願提出三大要求（一）懲辦曹章陸（一）撤去各校軍隊（一）釋放被捕諸生並訂下午三時兩校同至師校取齊代表回校報告後爲校長方君所悉立命將本校（女師範）前後門一齊關鎖届時兩校生排隊而來不得其門而入遂在門外高唱中華民國萬歲師校生在内和之内外攻打門破得以進出復整理秩序魚貫出發校旗前導直至天安門軍警巳出而禁阻羣衆乃推出代表四人入公府求見良久派陳秘書代表延見勸慰至再散歸復卽假某校會議公决明日起一律罷課不達目的不止 
敎職員聯合會業經解散各校各組敎職員幹事部維持校務本日各幹事推出代表分謁敎育部警察廳質問大致謂學生與學校不能混合爲一政府對學生即使認爲犯法何以罪連學校使軍警任意蹂躪吳總監答稱權力所不及而袁次長則謂祇須公等保證學生不再演講致府卽可將被捕者釋放監視軍隊撤回聞英公使今日謁東海對政府此舉進以忠告而東海答復語言亦與袁同朱乃廢然而返 
　　學生聯合會今晚秘密會議决定明日演講團仍按區出發如軍警干涉願朿手受逮預計現存人數尚及一萬八千人可供政府十日之捕捉雖使北京學子捕盡不留一人而各省學界響應轉可促成當局覺悟北京大學學生某君語愚吾輩與官僚武人奮鬭至此筋疲力盡所望輿論界喚醒社會力謀後盾須知此舉關係不僅屬於北京學界一部分各界再不出而援助是直犧牲國家嗚呼其言彌哀而其志彌堅愚願介紹國人毋使莘莘學生獨當其衝也 
　　今日各校校長在北京大學會議亦爲警察干涉而止故敎職員幹事會學生聯合會均移於協和法語專修科聞敎職員對政府此等行爲非常憤激與學生極端表示同情决議俟學生捕盡後敎職員即組織演講團分隊出發亦聽政府逮捕誓不使學生孤立無援然則繼敎職員後者又爲何人愚不能不切望各界領袖之奮起頃據商會要人方此間各業巳在發動矣 
　　正封發間得印鑄局友人電告解散北京大學命令已備又一消息當局對於解散後之辦法亦已擬定所有北京大學學生家在北京者即派警察押交該生家長具結收管其籍隸他省者遞解回籍由地方官轉交本人家長領回仍取具收管甘結不准再來北京諸生如不願回籍須有薦任官十人以上之保證方免押解京兆尹與警廳方面已奉到院部密令正在着手辦理果爾是將使愛國青年撲滅殆盡矣予書至此不忍再言 
[北京通信（霜羽）]  
佔領校舍之交涉 
學生拘留之實况 
　　北京中學以上各校學生以演講愛國之故被拘禁於大學法科者人數數百歷時二日有餘軍警環守天幕高張如臨大敵自東華門至北京大學有時並交通亦斷絶之直至今日傍晚始將佔領大學之軍警撤退學生以爲忽而拘禁忽而釋放手續未明仍不肯離原地則不過校舍問題告一段落而已 
　　此三日中各校校長及敎職員聯合會奔走抗議不遺餘力其所認定者爲學生自學生個人如果犯罪儘可依法處置大學則國家機關不能無故佔領作爲囹圄受非法之侵犯敎職員聯合會所發豪電已略言之而其見敎育次長也見警察總監也見國務總理代表也皆聲明此意警廳内閣則强顏自辯謂仍是尊重學生且曲諒學生愛國之誠故不置諸拘留所而送入學校且轉與校長敎職員代表商量可否約束學生不再講演而校長敎職員等則謂勢不能禁如謂講演犯法儘可依法律懲辦如必欲干涉送歸學校則何妨今日講演今日送歸明日再出明日再送歸軍警干涉之權亦只有做到此種地步决無越俎代庖佔校舍之地代爲約束之理此兩日來交涉之主張今日敎職員代表所正式報告於新聞界者也 
　　三日大學敎職員九人在敎育部交涉自下午四時至夜十二時始散各校校長亦打電話至四五次皆未得有結果其間之誤事則一爲袁希濤派秘書陳某赴警廳交涉歸來報告只爲警廳許發通行證使在法科之敎職員得以出入而校舍尊嚴之根本問題反置腦後二爲陳某交涉未得要領以後各敎職員要求袁氏親見錢能訓言之而袁氏不肯遽往一次電話則曰容再回復二次電話則曰總理已歸三次打電話至錢宅則曰總理已睡以是虚過一宵次日集於學界俱樂部袁希濤自往謁錢彼此相對作（無辦法）數語而止亦無結果直至下午校長温宗禹王家駒等至院由郭則澐代見敎職員聯合會代表十二人至院由林步隨代見湯爾和康寳忠二人至警廳由行政衛生兩處長代見馬叙倫由法科大學被邀赴廳由吳炳湘親見陳說理由互相辯難始有眉目上段所述卽其交涉時所言也昨晚錢宅召集閣員及軍警要人會議於此案始略有轉圜不取嚴厲而取平和因有撤退軍警之動機午前學界要人仍會於學界俱樂部吳炳湘請校長兩人前往共商辦法湯爾和王家駒應召而去下午二時歸則已决定撤去軍警矣究其所以肯撤軍警之由來則上海已罷市北京商界亦有一種表示而昨日清河陸軍學校又有一致行動之說今日安定德勝西直各門關閉者歷四五小埘皆爲原因之所在故在下午二時軍警未撤以前學生數千人分三隊游行街市一在東單東四一帶一在西單西四一帶一在前門外各地而軍警只尾追其後並未逮捕各生又赴法科請拘禁亦不之允其待遇情形較前數日逈不同矣 
　　外傳學生二人被步軍統領捕去加以非刑據敎職員聯合會代表所言則謂非確但拘留學生之飯食問題大爲難事自三日迄今軍警直不過問敎育部及大學兩處軍警曾囑其備飯而皆以不能爲軍警之庶務處辭學生亦設法傳語謂寗忍饑餓决不許學校受軍警指揮爲之辦差然前日大學之敎職員以私人名義送入饅首兩次各三千枚第一次由警察送去甫入大門卽爲步軍統領之兵紛紛搶去學生能見而不能食第二次則兵士之腹已飽並送入而亦禁之學生昨日一日只各食粥一碗今日則以歐美人之救世軍携帶食物乘汽車直闖而入向各生投贈始得略充饑腸且飲料缺乏聞已有得重病者三人慘無人道之事以斯爲極至於學生則昨日某敎授所見法科禮堂中有鋪蓋數事係家屬之有力者送來而年長學生保護年幼學生使之安臥年長者則長夜默坐危難中之互相愛護如此雖在拘禁而猶各整秩序且時效夫差之語互相問答曰而忘五月七日乎忘二十一條乎皆曰不敢忘其於危難之中不忘愛國又如此昨日大學敎授馬叙倫前往法科温慰學生而學生同聲答曰今兹之苦吾輩所甘只求希望得達死亦無憾其堅忍不拔之氣又如此吁可敬已 
　　據學界中人所述軍警之中要有分别警察對學生之待遇當稱比較的良善故昨日新收入理科之學生一切皆得自由而學生與警察間亦可作交換意見之談話法科如步軍統領主管看守綦嚴有學生六人與軍警口知之爭被其送赴警廳敎授陶某出而抗議督察長某氏竟伸手打其嘴巴而搶饅首之事亦發生於此蓋其人程度相去甚遠也然無論以學校拘留學生總近滑稽而待遇又有慘狀此閱者不可不注意者也 
[北京通信（一士）]  
愁雲慘霧之都中學子 
　　一日兩令對學生則訶責備至對曹章陸則奬勵有加嘗私慨嘆以爲大學絜矩之道不外民之所好好之民所惡惡之兩語東海起家甲科何竟違背經訓怫人之性若是既而思之曹汝霖辭職呈文於二十一條要求則曰訂於今大總統在國務卿任内於高徐濟順兩鐵道借欵則曰備今大總統就任之用是東海於道德上法律上皆不能科曹章陸三人之罪學生猶强聒不舍宜乎適逢其怒然就昨今兩日之所聞則尤有令人慨嘆不已者 
　　學生演講之輟也久矣自一日令下前夜特開緊急會議議决以百人爲一組排日出發一組被捕翌日更以一組繼之昨日（三日）晨間第一組之百人分往各城隨地演講以勸人購用國貨爲宗旨外交上之激烈語已置勿談西城警察遇之初猶勸曰此處道窄不容多人請易一地何如學生以其婉慱動聽亦即顧而之他獨東城警察獷暴無倫見勸用國貨之學生不但大捕特捕且加之以凌辱甚至清華學校之幼童數人亦被捕去既而警備司令部聞耗又加派馬隊追拿於是學生遂無一人免者又以北河沿之法科學舍爲臨時拘留所將學生盡數圈禁於内門外密布馬步大隊杜絶出入各學校遣人往饋飲食及挾臥具往者亦被扣留外間喧傳前後被捕至千餘人之多實尚不及此數然以違令捕之可也捕之而禁其出入亦可也獨不解絶其飲食係適用刑律何章何條之條文可云咄咄怪事蓋是日自午前十一時起直至夜半人始得一冷若冰硬若鐵之饅首殊苦未能下咽云 
　　已被捕之學生其苦既若是矣未被捕之學生依然不屈不撓於今晨續行出發演講警察初未遽施逮捕逐步跟隨直待馬隊到場始四面圍困盡數逼往北河沿及馬神廟之文科學舍亦有押入警廳者於是馬神廟之北京大學亦竟軍警如林四圍設帳警備總司令段芝貴入謁東海力請就地懲辦東海允之手諭已下矣時則定於午後之五時袁觀瀾對東海痛哭哀請收回成命警察吳總監國務院郭秘書長亦入府力持不可謂必如是將大夫人心深恐激成奇變東海始允於是此不絶如縷之生命始倖存於人間世然而聞者猶爲之惴惴也 
　　現在一日兩令之反響在都中已不知從何收捨外省尤不知將若何乃於此愁雲慘霧之時竟有差强人意之事發現於國門則緣昨日宣武門内有一日人所設之利華軍服店一磨剪者經其門駐足而觀日人忽自内出揪其衣痛柣之致傷其鼻血流被面適有學生三人過詢得實責日人非禮中一人又喚崗警來責以何不遵章制止日人謂我非警察所能過問有事可問領事或告知外交部學生曰卽往外交部可也何地容爾以非禮加人者時店中又出一華人與日人耳語有頃反首語學生願出京錢五吊給磨剪者作傷費並就附近估衣舖購布衣一襲償之學生非眞欲多事者得已則已其事遂了所怪崗警敢捕學生獨不敢捕違犯警章之日人是可異已 
[北京大捕學生後之别報]  
　　北京大捕學生後情形北京通訊中已有詳細之記載兹并錄京中報界消息如下以供參考 
　　連日學界風潮愈轉愈急學生之講演既不停止而軍警之戒備拘捕乃更形忙碌大有滿城風雨之觀及至昨日忽然轉換局面而此軒然大波似又有緩和之望昨日分途講演之學生合約二千餘人分三大縱隊出發第一隊爲北京大學及第一第四各中學在東四牌樓講演第二隊爲法政專門學校蒙藏專門學校及崇德中學等校由西四牌樓出順治門出門時遇軍隊多人尾隨其後學生沿途摇旗高呼路旁觀者甚衆軍隊並不拘捕惟盡力驅逐路人第三隊爲高師等校取道前門行至中途忽遇大批軍警前後擁護此時集觀之市民漸衆軍警揮之不去正紛攘間忽來黄色軍裝之馬隊多人突入衆中揮鞭如雨竟有數人受傷羣衆殊爲憤慨有欲合力與之抵抗者嗣經警察出而調停乃將愛傷者送入病院治療衆始散去又各隊學生均有校旗國旗繞行街市秩序頗極整齊軍警但追隨其後並未加以拘捕此昨日學生講演之特别情形也 
兩日以來被拘學生警察廳不給飲食各校敎職不忍學生之飢餓前日起各個人捐集欵項購備饅首麵包等送與被拘之學生然仍有不得達者因之學生因飢而病者頗不乏人前日警廳有一公函致北京大學謂昨夜及本日迭有各學校學生一二千人在各街市遊行演說當經本廳商承警備總司令部將各校學生分送北京大校法科及理科酌派軍警監護另案呈請政府聽候解决惟各該校人數衆多所有飲食用具應請貴校迅予籌備以資應用云云昨日下午六時有麫包之類約十餘車運入法科大學聞即各校餽送之食糧也 
　　又北京理科文科法科大學之軍警及門口之帳幕均於昨晚一律撤退吳總監曾親至北河沿向各學生聲言釋放而學生反不欲即時退出據聞彼等尚有未能釋然之點蓋謂此次釋放是否完全恢復其講演之自由當先詢明如果恢復自由固無問題否則不如維持現狀靜待後命云云此被拘學生最近之情形也至於各校敎職員因前日往謁總理不得要領欲發通電又被電局拒絶遂於昨日上午在學界俱樂部續開會議適得警廳電話謂吳總監請各校舉代表一人到廳商談辦法衆遂舉定王家駒（國立法政校長）湯爾和（醫校長）二氏赴廳經吳總監接晤談論頗久其結果吳總監請各校校長將各校學生分别保出各校長答以保釋一節决難辦到政府如有意釋放學生應請先將圍守北京大學之軍警撤退許學生出入自由等語吳總監謂撤退軍警政府已有此决議下午當有正式文書通知北京大學云各校長遂退出而昨日晚間遂有撤退軍警之事實出見此在撤退以前各校職員與警廳交涉之情形也 
　　敎育次長袁希濤因學界風潮無法調停一再辭職錢總理特於四日晚間召集全體閣員曁王揖唐等在私宅籌議善後辦法聞是晚王揖唐王張先撤換袁希濤後再議辦法在座者咸然其說遂由錢諮詢繼任人物王舉傅嶽棻以對錢允之至昨早安福俱樂部因此特開會議滿塲一致贊成以傅繼袁議畢由王揖唐以電話通知錢而此項命令遂於昨日下午發表矣開傅定今日上午十一時到部視事至其今後如何調停學界風潮尚未聞其有所表示也 
　　前日下午五時餘軍警正在押解學生之際前門外各代理張家口天津兩處中交兩行兌現之錢店忽將代兌之牌撤去因此一班存有天津張家口中交兩行之鈔票者大起恐慌以爲又停止兌現遂派人趕緊兌回現欵斯時前門橋頭春華茂錢店未將代兌牌撤去該商民等遂一擁而上向該號兌取現欵該號於恐慌中即電知警察請求保護移時馳來巡警數十人將羣衆解散禁止兌取現欵然而一班商民雖不近前仍在距離稍遠地方團聚不散 
[外交團提出勸告說帖]  
　　新民通信社云外間盛傳之二次勸告果於昨日下午四時由英使朱爾典代表各使向總統陳述矣朱氏先述來意謂因和會久停深恐戰端復啓用特以善意陳述意見總統答稱和平爲余唯一主張亦全國人所同希望無論如何必不再有戰事發生朱使又提及西南各省派人來京事總統答稱各省深知和平統一爲期不遠故各自派人來京接洽接洽各層亦頗相近繼又談及法律問題總統謂法律問題中外所擬辦法多種將來必可擇取最善之一種行之約談半小時朱氏頗表示滿意留呈說帖而出（說帖）原文已見前報專電新聞編譯社云昨日（五日）下午四時英公使朱爾典代表英美法伊日五國進謁總統陳遞勸告之說帖内容略謂英法日意美五國代表深以上海和會停頓中國内紛難决爲慮僉欲表示其希望以爲宜及早賡續和議告厥成功蓋雙方宗旨既已明瞭正宜對於國利民福速求正當解决本代表等深信南北兩方無論如何决不贊成再用武力抑代表等猶有聲明者則各代表之政府及國民對於中國純盡友誼望中國政府速謀統一以增進人民之報福此區區勸告之微忱也云云總統答言和議表面上雖似停頓實仍繼續進行中央既確定和平之方針各方面又屬同一心理故戰事决不至於再現至友邦好意則甚爲感謝云云英使出府時係四時五十分 
[北京檢查電訊之嚴厲]  
　　中美通信社云軍閥派及其朋輩極力壓制新聞一切僅許一種與彼等宗旨相同之新聞印行各報每日爲定何種新聞可印何種不可印訪函及新聞電報等皆受檢查拍出之電報不能從速凡關於時局之新聞或被截留至於事過情遷新聞失其效力而後已或竟不爲之傳遞而不傳遞之電報亦從未退還電費其發電之人只有探聽該消息已達前途或爲檢查員擲之於字紙　中而已第就電信而論外人電信之被檢查無異中國各報除日本新聞記者之電信不檢查無有煩言而外西人中鮮有不受檢查者往往消息稽遲或竟未得達似此情形實數年以來最壞者也 
[武漢學生界之慘象]  
與北京無異 
　　自外交失敗海内學子羣謀挽救武漢各學生亦遂有游街之舉聯合會之組織乃鄂政府不諒苦衷今日令取締集會明日又令禁止演講武裝警察佈滿巷道藉口維持治安實防學生如大敵至於郵電之限制極其嚴厲外間消息梗不得通然防人之口甚於防川壓之愈急反動愈力學生既痛國亡無日復不忍失其自由行動上月下旬武漢各校代表議决露天演講不成則宣告罷課爲鄂長官事先偵悉召集各校校長會議謂近聞各校學生將有演講罷課之舉倘屬事實本長官有維持地方秩序之責勢必將此社會之危險物驅逐出境犧牲敎育亦所不惜學生自得此耗憤懣益甚立謀對付方法不圖官廳已先發制人突於六月一號午前六時竟令軍警包圍各校槍實彈刀出鞘兇猛獰惡咄咄逼人然學生不以是而稍餒奪門欲出乃一般無心無肝之武夫悍卒横施毒手高師文華學生慘遭傷刺一則刀穿手掌鮮血淋漓一則兩腿受刃立時倒地不省人事至他各學校生徒之被捕者不下數十人嗚呼慘矣天昏地暗公理何存我武漢純白無罪之學生發於愛國之熱忱爲合軌之匡救乃被若是之虐待人未亡我我先自殘人道正義果何云乎 
　　據武漢報載云武漢學生聯合會各校學生於本月一號實行游行演講被警干涉拘捕各校學生是日各校門首早由各該管警署派警防守（每校約地蝅十人）而警廳之游巡保安各隊均奉派出守矣近畿二師之步軍亦相繼前往協防矣每校軍警各半就中尤以中華大學高等師範湖南中學等三校之軍警爲更多至其他各街市之巡邏軍警首尾相銜不絶於途交通幾爲斷絶市上人民均各相顧失色驚惶萬狀各校原定是日十二時出發演講惟因天雨故延至一時餘始行出發無如軍警嚴阻不得出門於是各校學生有踰垣而出者有毁牆而出者（如公私立法政中華商高商等校學生皆然）至演講地點亦因軍警干涉不能按照規定而行其軍警稍具血氣人格高尚者無不俯首側立凝神靜聽並加以相當保護而毫無學識者或驅逐之或擾亂之使不能盡一語如公立法政之張塏等竟被干涉不能停足不得已乃隨行隨講或長歌代哭而已其餘各校演講情形大抵皆然至各校門首軍警不獨禁阻學生出校即單獨個人之出入亦加以禁止以致釀成激烈之衝突如學生之被槍傷刀傷毆傷者比比皆是其衝突最烈者以高師爲最文華等校次之計當日演講學生之被捕者（一）私立法政學生李克振程鵬列宏勳王重三吳方琳魏國幹周幼章陳守鼎等八人係在北城角演講被近畿陸軍二師七團三營捕去（二）湖南中學之張萬生熊利華夏總彦楊人俊等四人于閱馬廠演講被警察三署捕去（三）中華大學及啓黄中學之某某等各二人均被四署捕去其他各校有無被捕學生不得其詳是日各校被傷者計高等師範之陳開泰係被軍隊刺刀戳穿右大腿復傷左腿小腹等處勢極沉重文華之某某一人係被四署巡警刺刀戳傷胸骨右手等處第一中學之范治甫甲種工業之涂光祖均被四署警士或槍擊腰背或刀傷兩手至於高商之某某一人及文學（係天主堂所辦）學生四人亦均被四署警士毆傷惟皆傷勢輕微無關緊要並聞文華於戳傷學生時當將四署巡警抓去二人綑縛校内經許家鵬署長再四要求服禮始行釋放文華學生被捕二人致激動學生公憤前往將四署圍繞勒令放回該許署長見勢不佳趕緊釋放一再陪禮始散各校學生被捕受傷後已成不可收拾之勢於是各校長自行集合於高商校内開特别緊要會議（斯時約下午六時餘各校演講學生均已散隊）公同議决要求省長三事一釋放被捕學生二撤去各校門前軍警三管敎各員全體辭職會議畢（晚九時餘）全體同往省署謁見省長要求上列各事何氏當即答復云諸君辭職絶對不能承認至於釋學生撤軍警二事如在鄙人權力之所能及者當然可辦至於軍隊方面則非力之所及矣各校長乃復請代懇督軍何氏無 
 
 
 

Page 6

 
 
巳祗得親赴督署代爲力懇詎方一見面即被王氏道破來意云我知之矣此事無論如何明日再議何氏不敢復言默默而退次日清晨各校長見被捕各生猶未釋回仍復糾合全體再至省署隨同省長往見督軍詳陳三項要求王督尚不允釋後經某校監云如督軍不能俯順輿情不徒學界之風潮不息誠恐其他各界亦發生莫測之患斯時愈演愈烈誰尸其咎王始行首肯旋由電話告知七團將捕去學生八人全行遣回各警署捕去之各學生亦均相繼釋出是日下午五時各校校長及各學生代表等假省議會開聯席會議三議長亦在座會議情形分二項（一）校長要求學生不罷課解散演講團（二）學生要求校長凡受傷各生由軍省兩署醫愈後禮送回校由本省督軍聯合各省督軍省長協電力爭青島收回後始可一律上課游行演講團决對不能解散迨至夜問九時餘尚未得有若何之結果乃宣告暫行散會定今日（即三號）上午再開會議 
[五月七日以來之齊魯大學]  
　　五月七日爲二十一條欵之國恥紀念日今年又值巴黎會談青島問題失敗之時北京同人敺打國賊横遭逮捕濟南學生椎心泣血實難再忍遂决議於省議會開國恥紀念大會七日早九時本校（齊魯大學下同）全體學員整隊挾旗赴會各旗均大書勿忘國恥力爭主權等字樣抵會所演說者三十餘人内有本校三人慷慨悲切聞者涙下演講畢議决條件如下（一）電政 
[山東女師範附屬小學敎員張惠貞女士血書聯語]  
府（甲）要求開釋被逮同人（乙）嚴懲國賊（丙）要求政府電巴黎專使對於青島問題决不簽字（二）山東學生直接電巴黎專使决不簽字（三）各校選舉代表組織學生外交後援會本校舉郎國軫王國鐸王佩之夏德林王元傑等爲代表八日唐道尹來校囑校長禁止學生外出並謂此種行動非學界所當有校長辭以衆情激昻勢難遏止只得婉辭勸導道尹不以爲然召學生而面訓之學生當面加以駁斥語塞而去九日濟南日報載有一節曰齊魯大學之暴戾及近來耶穌敎之衰頽略謂該校生受英美之賄賂仗外人之護庇恣意横行違抗官府且謂西國敎士乃其政府之走狗借端唆事離間我同種同文之中日云云無端揑造任意詆毁本校同人益深憤慨遂商同各校開第二次之聯合會本校外交後援會代表回報探得各校贊同遂預備赴會並舉代表向校長告假九時聚會代表謂公署將有干涉然衆志已决不避艱險乃舉交涉員四人偵探員十人維持秩序員二十人以備决日赴會是夜大雨十日早雨仍未止道途泥濘督軍署派陸軍一排前來彈壓各街警察荷槍實彈以示威嚇本校學生矢志不撓誓必赴會整隊前往秩序井然軍隊不過監視而巳既抵演武廳前風雨交加難於開會城内各學校被軍警攔阻未得出城改赴省議會城外各學校乃亦自演武廳前赴議會開會議决共推代表六人謁督軍省長要求下列條件（甲）代電政府青島决不簽字（乙）嚴懲國賊（丙）促進南北和議（丁）開釋京師被拘學生（戊）兵式體操發給槍械事畢散會學生分隊在大街演說十一日外交後援會成立每校舉代表七人爲該會會員本校舉定張紀洪爲幹事部部員夏德霖爲經濟部部員王元傑爲編輯部部員吳承敏爲評議部部員閻振田爲調查部部員王國鐸爲演講部部員十三日本校請省城中國各報館主筆茶話徵求意見並以日本機關報濟南日報顚倒是非煽惑人心請各報館主筆嚴加批駁十五日本校十人團成立並請各校代表趕緊仿辦（十五至二十一日各校代表會議討論對内對外之方法）二十一日留日學生代表於外交後援會報告東京學生之被捕及國旗之被撕我公使與日人之暱密及政府對學生之態度等情言者痛心聞者髮指後北京學生代表報告京津滬寗之種種舉動衆心一致贊同罷課晚十時本校代表回報同人莫不感憤誓死力前乃於當晚舉代表十餘人向校長請假二十二日經本校職員會議决准假遂公議進行辦法午後至外交後援會報告一切晚全體會議進行之手續二十三日全體實行罷課罷課後之組織共分七部如下（一）總務部總理一切以十人團代表二人及全體公舉之幹事二人組成（二）經濟部司理經濟事項每團經濟代表一人於代表中推出部長二人以總之（三）編輯部司理函件公文報稿傳單等事每團編輯員一人中推部長二人（四）調查部司調查日本政府及各界情形並日貨國貨等事每團調查員一人中推部長二人（五）交際部與各商家交際使與各校聯絡一氣（六）自治部監督本校同人之不守規則不盡義務者以維持團體及秩序每團自治員一人中推部長二人（七）演說部至各地演講以喚醒民氣分特别普通二部（甲）特别演講部專至各機關及各界之會場演講由全體學員推五人中舉部長一人（乙）普通演說部游行於本城及商埠各街衢之商家並四鄕之村鎭集場演說到處設立十人團以固根本除調查部員及其餘各部長外均爲本部部員二十四日本校全體照章出發晚問有天津代表報告天津情形及對政府要求之條件（一）青島問題拒絶簽字（二）廢除民國四年之二十一條欵（三廢除參戰軍之四條密約（四）留日學生被捕辱我國旗嚴重交涉（五）懲辦國賊（六）挽留蔡子民傅增湘並提倡中華全國學生聯合會二十五日午後特别祈禱會二十六日假期已滿又派代表要求續假經職員會議决准假照常進行是日有布疋洋廣雜貨銀糧炭藥等行開會抵制日貨並與日本斷絶往來以上各行開會均由本校交際部與之聯絡開會時均有本校特别演講部演講二十七日政府電督軍省長實行壓制學生學生在街上演講及發通告書勸告文警察出而干涉本校積極進行如故二十八日省長筵請日領事及其憲兵隊長又政府提出質問學生之二條（一）倘日本流氓自己剌死自己學生將何以對待之（二）學生抵制日貨是否受英美唆使云云是日督軍傳各校代表及各校校長嚴加責斥令校長壓制學生禁止無故出校各校長未允齊向督軍辭職惟本校係敎會學校不在其列二十九日各校長辭職書呈督軍署濟南日商大有不能支持之勢閉疲歇業者已數家日旅館以無客商賃住不能度日請日領事發給川費回國日娼亦要求日領事發給川資歸國濟南日報銷數每日減少三分之一膠濟鐵路開車次數減少三分之一貨車只有每天一次日本紙幣原價七毛現值六毛朝鮮銀行亦無市三十日派代表二十人赴各縣演講並聯絡各界一致行動並有自備經費者若干人同往 
[皖商會實行檢查之會議]  
　　安徽省商會於五月二十一日開會集議不進日貨以六月一號截止曾經通告現期已逾昨特召集各業董事復議進行方法並推舉各業董事爲檢查員會同中西東南各路商團敎練員輪流稽查以絶日貨來源遂推舉各檢查員如下金繩式韓碩甫方蔭堂汪子安胡叔祥程巢閣胡次乾韋煥章程紹安陳子英王福田哈翰文蕭誠伯徐湘甫馬壽田王敬仁陶梓薌張蔭森朱皎如朱海明樓祖耀潘惠齋傅順生詹錦榮萬笏齋包耀堂陳翰泉周紹文推舉畢即有某君演說謂中華民國非學生之中華民國是我中華人民四萬萬同胞之中華民國凡吾人民莫不具有愛國熱忱吾商界亦人民一份子愛國同一心理今青島問題咸以抵制日貨爲外交後援本出吾人民良心上之主張皮之不存毛將安附吾人不忍亡國之慘乃有此無形之抵制非受他人干涉我威迫我强制我而我始不進日貨不販日貨實不忍我子子孫孫爲牛馬爲奴隷而出此也倘此後有貪利忘義之徒私運日貨以損我商界之名譽破壞我同人之公議卽是我商界之公敵吾輩當鳴鼓而攻之云云衆鼓掌演畢議他案至五時許始散會 
[河南學生罷課消息]  
　　戊午編譯社接開封通信云此間各校爲青島事已於五月三十一號一律罷課當未罷課之前一夕趙督招集軍營敎育官長及各校校長計議防止方法大駡敎育廳長不能事前維持某軍人并謂辦了幾個自然容易解决後卒决議以軍警監視學生次日如法泡製然各校依然照期罷課惟講演集會胥失自由即宣言書亦未得發出六月一號學生派代表數人晤省會議長康世華君告以罷課之理由及要求之條件懇其轉語趙督允將電及宣言書發出康君當即前往未得要領然大多數學生之氣不爲稍阻聞已潛赴鄭州將電發出當道此時惟利用管敎員鼓動將畢業之學生運動上課并一面提前放假以期無形解散學生之團體少數學生亦有入其圈套者但大多數人之意思則皆主張到底不懈聞開封學生此次愛國之表示以女師範及專農校爲最堅决而果毅女師校生任女士（聞係廣州國會議員劉積學之姪媳）致函各校責以大義閆以致全手腫大醫者謂病甚危險云 
[南京商界罷市情形]  
　　寗垣自京都大捕學生消息傳至後商學界尤爲憤激商界遂相約與學界一致進行於昨（六日）日下午三時城内外大小商店一律罷市誓不逹到釋放學生罷黜國賊目的不止此事純出於商界自動而一切舉動又甚文明城外各大馬路二馬路惠民橋復興街城内如三山街黑廊街府東街中正街花牌樓大行宫評事街大小商舖莫不緊閉門戸表示一種愛國决心惟小午三時召集各業董　緊急會　齊省長派蔡政務廳長李督派何參謀長曁省警廳長俞道尹楊憲兵司令孫縣知事均到會勸諭各業董轉告各商店開市照常安心營業免生事端各業董謂商人全體罷市皆出愛國熱誠應請我軍民長官採納民意籲請政府立釋學生懲辦國賊我商人雖手無寸鐵然亦非武力所能壓制云云又有某君演說云罷市乃商界良心之主張出於自動然肯犧牲寳貴光隂者亦實不得已耳何參謀長蔡政務廳長主警廳長再三與蘇岳宗會長商勸導各商開市方法蘇會長云各商愛國人同此心若政府不釋學生罷黜曹陸章實無法勸導云云遂無結果而散又聞蘇會長現亦已提出辭職 
　　學生聯合會見商界一律罷市亦於下午三時開緊急會議二十一校學生代表均到會議决一面令童子軍出隊補助警察站崗維持秩序並派糾察員數十人分赴城内外日本商店門首隨時糾察以免别生事端復又組織學生隊計二十組每人均武裝手持木棍邏巡各通衢講演團仍分段在夫子廟中正街大行宫韜園斗門橋鼓樓等處演說商舖閉市街上行人異常擁擠幸得學生童子軍協助警察守望秩序不亂人心亦極安靖學生聯合會今晨（七日）復在門帘橋省敎育會分事務所開會議决中等學校二十一校計二千四百餘人指定一千二百人分三十組每組四十人規定時間換班補助警察站崗以保秩序四百人擔任講演兼散布傳單四百人販賣國貨一百人任糾察一百人任調查一百人任交際一百人組愛國新劇團分配已定今日即分頭實行職務 
　　駐寗日本青野副領事昨日下午三時晉謁李督後復又至省署會晤齊省長聞李齊兩長均答以擔任負完全保護責任並謂商學界深明事理决不至發生意外舉動青野領事乃辭出李督齊省長除會銜將罷市情形報告政府外並出示安民勿爲謡言煽惑徒自驚擾齊鎭守使楊憲兵司令王警廳長昨晚亦在花牌樓軍警聯合會事務所開軍警聯席會議議决軍警特别戒嚴分段擔任晚間各通衢均加派雙崗警察實彈荷槍守望以防宵小生心陸軍馬隊警察騎巡隊日夜邏巡不休省警廳今晨復開會議東西南北中五區署長巡官均列席聞亦爲討論維持治安辦法今日各商店雖仍閉市而人心尚安定惟米價連日飛漲小民不免稍現驚慌之象是在我有保維地方之責者有以消弭之也 
　　上新河國民愛國團事務所快郵云敝處得京津信息學生被捕虐待情形各界悲憤已於六日午後二時一律閉市七日晨各帮木業亦停止營業爲學生後援誓死堅持百折不回以盡國民天職伏乞各界矜鑒 
[鎭江罷市誌]  
　　此次全國學生熱忱愛國爲外交後盾一切謹守秩序國人共表同情京電傳聞政府遽將學生逮捕多人鎭市商民激於公憤已於今晨（七號）一律罷市各商號並於門口高懸白旗多書（犧牲私利）（急救學生）（文明抵制）（共挽狂瀾）（一致救國）等字樣民氣激昻可見一斑對於罷市辦法先於前一夜議决宣布（一）請會長晤請軍警長官維持秩序（一）通電本省督軍省長轉電中央及上海各報商會（一）電北京大總統國務院農工商部（一）本埠城内外各商舖除柴米油鹽水爐煤麫及肩挑營生工廠凡有關於平民食料外一概停市（一）公同議决停市各舖門首應各自備一種救國之表示以取一致（一）停市係不得巳之舉各妓女應行一律停止彈唱以示哀痛（一）當典係爲平民救急之便應免停市軍警長官得悉後立即親自出外查察各店雖皆閉市地方安靜如常誠恐無識之徒以及游手好閑之輩乘間肇事不得不預爲防範特加派兵警按段巡邏以維地方秩序 
[松江罷市詳紀]  
　　上海罷市警訊自五日傍晚傳到松地後是晚即有省立第三中學學生及東吳大學聖經學校學生各向商會要求通知各商家一律罷市聖經學校學生並向各小學運動罷課以厚聲勢當時商會中人允於六日九時集業董會以資取决學生表示滿意已稍稍引去詎後至之商人市民漸聚至千餘人雖經第二警察分駐所馬巡官督同巡士在場糾察仍有不能維持秩序之勢遂電由警察總所派遣武裝警察偕同駐軍一小排到會彈壓各商民見而大譁僉謂我輩並無暴舉安用軍警横來相干衆中有大言軍警如不離會我輩亦不引退者相持久久卒以軍警先退始紛紛散去六日上午各商號因互相觀望開市時刻參差不一西外各大號直至八時以後始行拔栅七時左右東吳大學聖經學校學生在西段開緊急會議各學校各商家均有代表到會會議結果大多數主張不待商會表示逕行罷市於時省立第三中校獨無代表與會緣此時該校校長楊子侁深恐學生出外肇禍囑將校舍前後門一律鎖起親偕監學分頭守把不許學生出校學生因而大閧有戟指怒駡冷血校長賣國監學者有縱聲大號者有咆哮欲出者卒之各生仍紛紛出外逐隊至商會旁聽業董會議詎各業董因鑒五日晚間之人多口雜均托辭避席此時李縣長見罷市風潮醖釀將成急即拍電督省兩長報告情形並請求轉電中央營救學生以平衆怒縣署三科主任顧稼軒亦即邀集各公團代表假公共體育場大開會議至上午十一時散會即拍發兩電其一云督軍省長敎育廳長鈞鑒政府拘捕學生激成滬地罷市松滬密邇影響甚捷人心憤激岌岌可危請轉電政府速放被捕學生並順民情以維大局不勝迫切待命之至松江縣市鄕敎育會勸學所圖書館公共體育場叩其二云（銜同）誅鋤國賊爭回青島學生此等要求全出愛國熱忱我國處萬險地位有此青年將來挽救淪亡全賴此輩乃政府不加矜諒倒行逆施驅多數可敬可愛之學生下之於獄惡耗傳來人心憤激滬地於歌日一律罷市松滬密邇影響甚捷風潮激盪岌岌可危懇轉電政府速放學生速懲國賊以順民情而維大局臨電涕泣不知所云第三中學及松江縣市鄕公私立男女二百零八校敎職員叩午後學生團體因見商會業董會終未開成乃紛向各商號懇求罷市俟其應允即令簽名蓋章以昭信實該生等游說至西外某藥號因不允所請跪地哀懇始允照辦同時商界中適有分遞傳單主張自行罷市不聽商會號令者於是各商號紛紛閉門未逾一小時離城三四里外均已完全罷市時正午後四點半鐘罷市後縣公署首先出示布告諭令各市民謹守秩序商會亦即召集業董會議决先電督省兩長及實業廳報告罷市情形並乞轉電政府釋放學生懲辦國賊一面通告各商民維持秩序勿得暴動同時松籍省議員朱世瑾盛元音亦拍電督省兩長請求挽救文云外交失敗國民憤懣學生罷課商民罷市影響所至徧地風從糜爛在即禍患無窮務祈速電政府俯順民情挽救狂瀾臨電迫切泣血上呈勸學所長張彬士見罷市實現即召集高小各校長及本市學務委員議决自七號起各校放假一星期倘一星期内市面恢復即行上課業巳函令各校照辦矣 
[各埠對於上海罷市之影響]  
　　蘇州蘇州總商會接到滬上停市消息卽於六號午後四時開特别會議列席者爲正會長龐天笙副會長蘇稼秋公斷處長宋友裴及商團公會會長鄒椿如及會董會員等八十餘人上海學生聯合會派代表吳鴻壽殷蕙田到會朱鎭守使派徐季直警廳派王盂龍科長縣署派何小圃科長代表蒞會旁聽首由龐正會長發表爲上海商界因京津學生横被逮捕衆心憤激已一律停止營業吾蘇當持若何態度故特集議完善辦法經衆籌商許久並無如何之表示旋由學生聯合會代表起言此次舉動吾學生力薄勢單甚難獲效且與商界向多隔膜是以對於調查一節尤難進行擬求商界協助以期一致至此次京津被捕之學生無非爲國家計耳否則奚願耗費寳貴之光隂犧牲大好之生命而日事奔走乎返觀商界中雖不乏熱心志士然究寥寥現所渴望者務請商界謀善後之策爲學生之後援是所至禱者也乃由某會董云可由本會致電北京泣求釋放被捕學生罷斥曹陸章爭回青島廢止密約遂由龐會長擬稿通過卽行拍發散會原電云北京大總統國務院鈞鑒京津逮捕學生蹂躪人權已極視民不以爲民恐國亦將不國上海全體罷市力爭懲辦曹章陸釋放學生並爭回青島廢除密約諸大端政府果能順從民意人心立刻可定否則風潮激動全國可危商等實難負維持之責涕泣布陳迅乞電復蘇州總商會正會長龐天笙副會長蘇稼秋曁全體會董會員等同叩是日有學生隊分赴各商舖勸告欲求各商舖與滬上取一致之行動並有中華女學生救國團亦在觀前街一帶散發傳單要求商界立時罷市者其傳單云北京消息駭人聽聞學生演講被捕受刑政府越逼吾輩越恨商界諸君同是國民袖手旁觀忍乎不忍云云錢業公會以上海錢行暫停交易蘇市向依申市爲標準特於六日開會集議决定辦法如左（一）議今日蘇地元洋市價由同行公同酌議之盤並無實在交易以維市面（一）議各路同行躉數捆洋因上海停市無從搬運亦祗得照申暫停以上所議發表後今日市面各項鈔票一律不能通用故中市街中國交通等分銀行兌現者頗形擁擠且因此外間謡傳即日罷市之說居民紛紛前往米店購米以及購買各種食物者亦頗擁擠 
　　揚州　　滬上罷市消息傳來此間人心爲之一震佟知事亦奉軍省兩署歌日電云本日上海南北市各商一體罷市遍發傳單以北京逮捕學生爲詞商會勸阻無效頃巳電政府宣布眞相自上海各校學生罷課後卽聞有人鼓動學生脅迫商會共取一致行動迭經電令道廳勸解制止方冀各商皆穩健分子必能拒絶要求保持營業即有不得已之苦衷或訴諸政府或述之官廳豈無正當解决乃竟迫而出此其爲受人之要挾無疑現正分電滬上各機關妥爲勸導即行開市誠恐各處商人以訛傳訛受人利用着卽邀集商會長會董通知各商力持鎭靜愼勿盲從否則秩序不能維持卽各商血本亦將無着有害無利各商何取焉電到即復佟知事遂通知商會傳集各業領袖於六日下午集議計到會百人首由佟知事宣佈宗旨經衆公决電達省軍署轉逹政府要求保釋學生及根本之解决電文云南京督軍省長鈞鑒歌電敬悉揚城連日秩序尚稱安謐昨夕忽傳北京逮捕學生千餘人消息因此商學界甚爲激昻現雖召集商會公議勉持鎭靜方法惟京校學生一日不釋根本問題一日不决揚州居江淮要衝勢難久持惟有懇求鈞署急電中央設法挽救俾此間商學兩界各安生業母任迫切乞復知事佟英霖叩魚　　奉賢奉賢縣敎育會因上海罷市事發出公電云北京大總統國務總理鈞鑒此次京校學生罷課純出愛國舉動非藉端滋事可比横加拘捕全國震驚上海商界已實行罷市衆怒難犯恐生他變萬望政府奮獨斷之見釋學生懲國賊廢密約俯順民意力挽危機迫切上陳伏希採納不勝惶恐待命之至 
　　青浦縣敎育會等發出公電云南京李督軍齊省長上海盧護軍使鈞鑒外交失敗全國公憤罷學風潮幾遍各省近以北京學生熱心愛國被拘虐待激成滬上全埠罷市人心惶惶青邑壤地相接恐受影響應請鈞座速電中央開釋學生罷斥好宄以順輿情地方幸甚全國幸甚青浦縣勸學所所長蔡鍾秀縣敎育會會長陳龍章叩魚 
　　嘉興嘉興縣商會因北京逮捕學生上海因之罷市事由商會長曁全體會員决議電請杭州督軍省長總商會云杭州督軍省長總商會鈞鑒近因山東問題全國激憤各界出於愛國熱忱情有可原北京學生因之被捕數百衆情愈憤上海南北商店業已罷市待命我禾影響所及難平衆憤應請轉電大部力予愛護無任迫切屏營之至 
尚有要聞二轉入後版 
雜評一 
[王占元與鄂學生（默）]  
　　學生罷課而遊行而演講各省所同也而鄂學生獨受軍警之蹂躪督軍保治安維秩序勸導學生勿爲越軌行動其責亦各省督軍所同負也而王占元獨令軍警蹂躪此則國人所不解也况王爲魯人桑梓利害關係較切對於學生愛國舉動尤應表同情而加以愛護縱不能顯然贊助學生亦必不忍以摧殘爲快乃王獨效中央政府之所爲派兵圍校也逮捕也傷學生也凡中央政府所以激全國人之怒者而王以之激鄂省人民之怒不意向表一致之長江三督而王忽有此矯然獨異之舉也 
　　今日之所謂愛國表示已不僅學界一部分勃然不可遏抑之勢全國皆然各省當局欲消弭之祇有導中央以順從民意若再爲之推波助瀾情勢將愈激而愈危此則不僅爲王氏一人告也 
 
 
 

Page 7

 
 
要聞二 
[各地對日影響之新訊]  
　　蘇州天賜莊東吳學校學生近因該校校長曁敎務長迫令上課否則以本禮振六爲止一律出校不准逗留等情當經全體學生議决合大中小各班學生一律散學以示决心兹將散學宣言錄下東吳大學校全體學生謹列隊於校場之中對其莊嚴燦爛之國旗行敬禮而言曰生等生逢亂世數經憂患鑒於外禍之迫内爭之紊知乏匡濟之才莫負興亡之責迺者呼號奔走而動致謗疑哀籲告求而未蒙諒察今遵校令與生等至親至愛之學校揮涙道别瞻望槐市凄感無已廻首葑溪悲愴何極又發布散學通啓略云校務部於今晨宣告於星期六迫令上課否則即於是日起提早暑假在校務部以外人辦學深恐累及學校敎會原亦未可厚非在生等則不獨目的未逹萬難中止且旣入蘇城學校聯合會矣且宣言與京滬各校一致矣斷不可以一校上課致影響及於全局而爲學界之罪魁禍首爲此於今晨全體議决遵從校務部命令提早暑假即於星期六一律出校庶不致以愛國者害校惟罷課初衷尚未能貫澈於萬一此後當在各地分頭着手先組織支部然後再成總部仍與蘇城學校聯合會一致使聯合會不致解體云云又聞蘇城各敎會中學議决一致辦理故此外宴成莘英桃塢英華等校恐難免不受此影響云蘇城學生聯合會於昨日（六日）在舊皇宫開臨時會議共到十九校代表首由東吳代表報告該校散學情形次由敎會學校職敎員代表張某聲明敎會學校因有國際關係故不能不取嚴厲主義并希望學生於本禮拜六仍可照常上課服從學校命令首 
畢即行退席兹將是日提議和事分誌於下（一）各校學生在暑假期内（因有提前放假之議）或在散學後回歸本籍時得在本籍組織聯合支會以通聲氣其經費由各支會自籌（二）各校學生嗣後出外演講用通俗敎育館名義以便指定地點由敎育館函知軍警保護惟演講須以和平誠懇爲宗旨（三）七下午在公共體育場追悼大學生郭欽光周瑞琦徐哲後各校學生聯合遊行街市並推代表沈炳奎尤敦信至總商會請求允許蘇城各商店依照上海商店辦法一律罷市（四）聯合蘇城各團體電請李督軍轉電政府要求釋放被拘學生（五）派代表至上海全國學生聯合會接洽聞通俗敎育館已定於本月八九十十一四天下午二時起舉行講演大會八日招待各界九日招待男賓十日招待女賓十一日招待兒童現已遍發佈告通知各界矣 
　　杭州省敎育會六日邀集評議員開會商議對於北京學生被捕辦法議决（一）致電北京政府竭力營救（一）聯絡江蘇省敎育會致電各省敎育會尅日派代表赴京與政府直接交涉該會業派經子淵阮荀伯二君爲代表先由經君赴蘇接洽其致北京電云北京大總統國務院鈞鋻報載北京軍警禁錮學生笞掠囚餓視如寇讐商民惶駭滬已罷市若不易轍徒激禍變幸節武力留以禦侮殘民以逞非所敢聞臨電迫切不知所云浙江省敎育會叩魚督軍省長訓令杭州總商會云現據報告本月五日上海商埠有罷市之舉業經軍警長官邀同紳商嚴切誥誡當可立就敉平惟滬浙壤地毘連交通便利傳聞所至恐於商業受其影響該會爲商界領袖亟應勸導各業協力維持查浙省數年以來迭經時局變遷均能力遏潮流共維秩序皆由紳商洞明事理故地方獲保安寗刻值滬市風潮人心浮動各商業皆有身家利害關係自應力持鎭靜藉保公安倘有不逞之徒潛赴和商舖造言煽惑立即鳴警拘送以憑究辦爲此令仰該商會即便傳諭各業　照此令　　寗海浙江之寗海僻居内地向日風氣頗爲閉塞近年稍稍開通此次青島問題發生各界人士於五月二十七日假邑廟開國民大會宣言與京津寗滬各地一致行動是日到會者有三千餘人章鏡波報告開會宗旨敎育會會長柴愼可及徐撫九陳道德華息亭等相繼演說演說既畢乃整隊遊行街市各學校學生前導均手執白旗大書（還我青島）（懲辦國賊）（毋忘國恥）（抵制日貨）等字樣並沿途勸告抵制日貨理由斯時全體均態度嚴肅秩序井然六月一日又假育嬰堂開會選舉職員當舉定章鏡波爲會長（章君前爲浙江第一師團長）並舉調查糾察會計各部職員　　鎭江鎭郡各業商民聞京警復捕學生多人羣情憤激六日午後三時在商會開全體大會到者甚衆公同議决准於七日起全體罷市以示决心一面電逹致府請速體念學生救國苦衷先行釋放被拘學生並請嚴懲曹汝霖陸宗輿章宗祥等以順民意鎭郡顏料業同行五日開全體大會公同議决提倡國貨抵制日貨當塲簽字永遠不進東洋貨品隨時由業中互相調查如有再行私進者察出議罰　學生每日四出勸人勿買日貨並宣講愛國原理舉動極有次序道上已不見東洋貨本國貨漸多各公團恐有奸商私運日貨來鎭銷售故於前日爲始分往車站及江干各輪船碼頭嚴密查察以杜私運丹陽各女學校亦於日昨開講演會女界到者甚衆 
　　揚州第八中學校長李荃以敎育令禁罷課而事實上不能遵奉只可辭職而去六日呈省長敎育廳長文略云自外交變幻京校罷課請求政府覺悟風行草偃各省響應此問學生迫於義憤首議罷課與各校一致行動已决定於六實行校長　口曉音曉以罷課之非至計三晝夜問訓話五次本校學生平時感情融洽不得不忍痛須臾促政府之覺悟遂公舉代表赴寗請願本日出發面謁鈞座惟頃讀各報知政府對於京校學生巳大施壓迫風聲所播學生悲憤萬狀即校長亦情不能已夫共和時代以人民爲主體學生爲國民一分子究有何種罪惡受此塗炭本校學生所以不遽罷課者一方面求萬一之希望一方面對於校長有精神上之聯絡今而外勢逼迫至於如此校長以一校維持上課不惟諸生終難自持且將使全國敎育界謂本校爲一凉血動物之集合場所詎不傷心校長在職一日又不忍見罷課後種種之痛史惟有迫乞省長立予解職現已准辦交代如延至十日尚未獲鈞座之許可惟有將鈐記等件躬送鈞署以謝我最親愛之學生而免良心上受無量之痛苦云第八中學第五師範商業中學三校聞北京學生被捕受刑之訊於六晨同時罷課美漢中學校長韓忭明（美人）不許罷課學生憤激出校集於天寗寺籌善後方法學生聯合會總幹事孔慶洙及各校代表相率赴寗向軍省兩署呼籲 
　　徐州三學生聯合會開會票舉正副會長當經舉定省立第十中學學生郭士品爲正會長第七師範學生某爲副會長上海學生聯合會代表某亦於三日由滬到徐四日學生聯合會在第七師範開會歡迎詞極哀懇聞之均爲泣下 
　　泗陽自外交失敗以來泗邑各界羣懷憤激五月三十日在縣城隍廟開國民大會僉以提倡國貨爲宗旨男女各界到會者約六千人演說者近二十人其時適值本省巡廻講演員與通俗講演員杜進夏掄升唐雲卿等亦蒞會演說當場焚毁日本貨物不計其數次日又在衆興鎭開會演說而巡廻講演員及通俗講演員亦蒞會講演到會者約三千人是晚縣立第一高等復演文明戲演曹章陸賣國形態學生團救國形態到者約二千餘人會場秩序由童子軍擔任維持整齊嚴肅毫無擾亂 
　　海州　第十一中學學生聯絡第八師範崇眞中學縣立高小諸校於午節前一日在距海城東北八里之新浦開提倡國貨會定名爲海屬學生聯合會是日早七時由海城出發八時抵新浦受商界之歡迎遂以商會爲會場各生相繼演說均足動聽午後整隊游行街市並隨處演講一時途爲之塞四時始各返校中途遇雨抵海城衣履已盡濕而各生精神更旺步伐更齊淅浦省立第八工場内分織染兩科近以所用紗料多係日貨擬即宣布停機一俟辦到國貨再行開織海州至青島間之交通徐民船外多賴日本船海州丸往來近經海商集資新購一輪已於月前開駛自青島問題起各客商多搭新船海州丸一船月餘無人過問矣　　奉天省議會對於青島問題曾電政府力爭得又續發一電文曰本會前爲青島交涉行將失敗業電請政府轉令專使據理力爭無稍讓步矣現各省函電交馳羣情憤激尤甚於前主張亦一致堅决足爲政府後盾用特再請政府俯察輿情始終堅持以期逹到目的是爲至盼云 
　　泰安萃英中學校全體罷課發佈宣言書略云青島淪亡凡有血氣孰無義憤敝校同人等因於端午節停課組織救國十人團每團十人共成雫主團聯合泰屬百餘校爲一氣本津滬京師諸同志而進行以提倡國貨喚醒同胞爲主旨明知青年之歲月等於黄金之寳貴但吾人讀聖賢書所學何事義之所在責弗庸辭此頭可斷志不可奪皇天后土實式憑之 
地方通信 
[蘇州]  
　　觀前自辦小電燈機之會議觀前市民公社近因觀前一帶各店舖停燃振興公司電燈者佔多數特於前日開會集議仿照開門辦法購辦小引擎數架從速開火以資便利當經一致贊成公推臨時主任及辦事員十四人著手調查原點燈數以便赴滬購備機器 
[杭州]  
　　開放繭行之補救浙省繭行條例自議會廢止後絲綢業及機戸恐原料盡輸外洋並生計上之關係請當道設法維持現擬函實業廳凡屬産絲區域如嘉興王江涇桐鄕濮院等處𠼃仍舊限制其餘純産繭區城一律開放庶可兼籌並顧奸在條例廢止已在繭行停市以後新設繭行須明年方可實行儘可於本年常會再行提案交議云 
錢業之警訊杭垣錢業行情向依滬市爲標準昨上海錢業無市故規元各項未能開議幸六杭莊得滬電收付仍理故今日午刻照常開市各路滙劃均有行情惟銀根忽緊日拆看高自今日起車站輪埠已暫阻現洋出境藉維市面 
　　典當學徒捲逃鉅欵焦棋桿裕隆典當有年在二十歲以上之學生不知何故見財起意將某客寄存本典之墨銀五千元竊取逃避經該典覺察後不動聲色四處派人尋訪巳在湖州新市地方獲到惟欵項用去不少當將人賊帶省原欵責成保人賠償一面知照城廂内外各同業永不錄用云 
[無錫]  
　　監犯起閧屢犯刦案之劇盜黑皮胡四安徵人自經捕獲拘禁監獄後在内異常兇横動輒毆人屢次煽動在禁之人意圖起閧前因結網小事又大肆鬨鬧幸周管獄員早爲預防未致釀成事端然被牽動者已有十餘人周君即於昨日報告楊知事立派劉子久警佐往監調查並將起鬨各犯逐一審訊分别責打加鐐以示懲儆 
 
 
 

Page 8

 
 
   
 
 

Page 9

 
 
   
 
 

Page 10

 
 
[上海自來火公司煤氣發動力]  
如有欲需用煤氣發動機者不論大小可向本公司選擇或租或買均可聽便此種煤氣發動機管理極便費工儉省所佔地位無幾且本公司定有特别煤氣價格以示優異如承惠顧請至本公司南京路二十九號陳列所或西藏路五號寫字間接洽可也 
 
 

Page 11

 
 
本埠新聞 
[上海商界罷市之第三日]  
　　公共租界昨爲華商店舖罷市之第三日各商家以雖有北京已將學生釋放之風說但以無從證實且國賊未去故　不　市市面上一種凄凉狀態較前兩日似爲更進一步大小店舖所懸旗幟及門首黏貼各種警語並牆壁牌門等處所貼傳單前日午後經英美總巡麥高雲氏通諭各捕房捕頭派令中西探捕各於所轄區域挨戸　知各該店主一律卸除其有不遵者則令所隨之捕房出店用修理電燈線之長梯拾級而登代爲除下並將警語傳單等項扯去其措詞和平之勸告仍多懸掛云 
各團體所發之傳單均係華文故日來捕房方面與分送傳單之人發生齟齬大半由語言文字而起學生聯合會爲疏通此層隔膜起見將會内所發之傳單盡行譯成西文刋印前日午後南京路等處即有多數學生各手一東分送過往西人並捕房西捕西探等前晚捕房中西探捕及學生團之童子軍盡力驅散往北各種車輛始　婉蜒而行然旋卽麕聚故童子軍每見婉言勸導無效者先則作揖打躬不聽則繼以伏地哀求爲國奔馳各人之形容莫不現憔悴之態然猶强自支持亦云苦矣昨日南北市各商號仍全體罷市本埠各學校男女學生均執白旗上書泣告同胞切勿暴動字樣而廣東義務學校滬北競新啓聰勵志養蒙各學校敎員率同全體學生各執切勿暴動之白布游行各馬路到處勸告國民文明舉動並由商學兩界在公共租界内分發傳單兹摘錄五言傳單如下 
抵制要齊心舉動須文明堅持志莫懈振作在精神出言宜踐實空談取人輕更當守秩序有志事可成吾觀愛國者官吏不若民欲求自强策須要息内爭南北除私見快覩共和神倘再爭權利眉睫禍不輕保家先保國國去家何存同胞知此義何愁恥不伸福州路中華書局三層樓門面上懸一額大書良心救國四字中繪紅色血心更裝置電燈三盞路人見者莫不駐足警心併有敬告西人之英文通告等又中英藥房門面大書（不除國賊永不關門）又商務印書館懸萬衆一心驅除國賊等字南京路冠羣坊元益協愼兩號預備茶點派員在里口招待各校童子軍入内暫爲休憇以示感激之意 
　　法租界法租界捕房以界内外各商店連日罷市停止交易受損甚巨故由石西探長率同譯員曹炳泉探目黄金榮包探等向各商店婉勸開市各店主雖受勸告然以學生未放國賊未除昨日仍一律罷市大小各店均繼續閉門停業各菜市祗有鄕人售賣素菜鮮貨殊不多見至八點時有一年約六十餘歲形似小販操寗波口音之老者向各菜攤勸告明日切不可設攤售賣等語法捕房施總巡親自率同各捕頭出外查察後以地方雖安靜如常惟人多混雜仍當預防滋生事端故加派中西越各探捕照常出外巡防並諭落差各捕均駐守捕房不得擅離下午施總巡又添派越捕一百餘名分十人八人爲一排均各擎槍携械分往新老兩租界通宵巡察以保治安 
　　虹口虹口各商號自罷市後鑒於各校生之奔走除國賊不開門義不返顧人心未死壓力無用等各種字句以示决心有恐外界强迫開門預書召盤等條以備答復除絲紗等各大廠有關貧民生計勢難停止外餘如北浙江路之信通織布廠等均已一律停工愛爾近路嘉興路提籃橋楊樹浦等處之小菜場除蔬菜外餘不多見而虹口蓬路之三角楊菜市則連蔬菜均無矣閔行路滙山滙司哈爾濱等各捕房捕頭以蓬路吳淞路北四川路西華德路等處爲日人僑居之所際此各商號一律罷市之時亟應嚴行防範故除加派中西探捕舉特别巡捕合力梭巡外並親往各馬路督率巡邏前昨爾日雖有男女各校學生執旗列隊游行然其旗上所書均係泣告同胞切勿暴動等字樣且均嚴守秩序以故捕房並未干涉而地方亦無意外之事發生可渭文明對持矣 
　　閘北閘北方面各商店前日仍不開市惟秩序甚爲安謐各絲廠前日在恒豐路恒豐絲廠集議衆同業爲維持女工生計起見議决並不停工其餘各手藝作場巳一律輟業前日起各店舖所懸之白旗上除抵制日貨字樣外加書不除國賊永不開市等語或以白紙書寫要求懲辦國賊救護學生等詞粘於門上閘北市經董錢允利於罷市之第一日即拍電北京政府請求懲辦國賊釋放學生一面勸各商界謹守範圍靜候解决又因米糧爲我人日用最要之物勸衆米商不可藉端加價牟利致釀意外風潮 
　　城廂一帶本埠商界於陽曆本月五號起全埠罷市至昨日已經第三天各商家因北京無圓滿答復仍全體罷市淞滬警廳長昨晨令飭各長警等從大小東門一帶勸導開市各商業咸謂我業得有北京確實信息逹到目的自能開門交易此時無勞君等勸導各長警見無效力乃骈各區與各分所救火會於人夜後各派會員在各區所駐防至天明後始散各學生仍分隊出發切勸同胞勿游行勿喧譁勿聚衆暴動須嚴守秩序遇熱鬧之區更加注意午後二時起學生團又僱小工扛挑兩擔一爲嗬囒水一爲糕餅如在中途遇見義務學生一律分送充飢解渴前日邑廟各小販擊毁一區二分所警署由警拘獲之周森茂王阿大李阿大等四人昨日王清和警佐備文申送警察廳收押候示滬城紅十字分會設臨時救傷所於老縣前事務所如有受傷者隨時可醫倘傷重不能行動一經有人報告立卽派員帶同病車車送傷者至醫院醫治所有救護隊員擔架隊皆已預備整齊 
　　浦東浦東沿浦一帶罷市後各鄕鎭漸次蔓延由學生到處講演勸勿暴動故地方秩序安堵如常鄕民對待僑商日人極爲文明爛泥渡第九區救火會召集全體會員穿着救火衣服駐守事務所以防不虞張家樓鎭亦一律罷市由憊鎭商團召集全體會員每晚輪流出防以保安寗 
　　聞釋被捕人公共捕房特别巡捕英人白克爾老閘捕房十七號及一百十七號兩三道頭西捕前日午後奉令同在福州路彈壓行至一枝香番菜館門首忽爾人衆喧鬧憊捕等卽指向爲書業之常州人濮文炳與成衣匠周中璧擾亂治安當將爾人拘入捕房押至昨晨解送公共公廨請究即據特别巡捕上堂譯稱第二被告周中璧站於路旁抛擲石子而第一被告濮文炳出而干涉均妨碍治安是以拘案請究並據兩三道頭西捕相繼投案禀明前情訊之濮文炳供稱因憊巡捕等無故將周之頭顱擊破流血不止見而向憊捕等理論遂被拘捕請爲明察並據周供昨日因全體罷市停工途經是處並不抛擲石子遭憊捕等擊破頭顱血流如注　傷痕尚在乞鑒俞襄讞核供商之英包副領事以被告等既無暴動行爲判均開釋屠夫華根培張大狗以本埠全體商民爲挽救北京被捕學生及請辦國賊犧牲營業故於前日亦停止宰牲因見貴州路一百七十一號門牌林阿三所開之肉莊尚在營業即將林所有猪肉强取當被林報請老閘捕房派令中西包探將華張兩人拘入捕房管押昨晨解送公共公廨請究據林投訴被告等均係同業且肉已取回請爲免究中西官得禀向被告兩人申斥一番判令一併開釋　　商帮協會通告旅滬商帮協會昨發各帮各號通告云昨閱京電學生以救國熱忱露天演講被軍警拘捕者計四百餘人之多閱悉之餘曷勝悲憤此等青年愛國之士亟應倍加保護以惜人材而作民氣不意政府倒行逆施視士如寇縱軍圍校種種摧殘違反民意以致激成滬埠全體罷市風潮凡我旅滬商帮應爲學生後盾暫停營業與此間商界一致進行本會巳於五號電致北京要求政府速釋學生嚴懲國賊以順輿情若無正當解决勿再購辦各貨以示决心共圖營救特此通告望切實行旅滬商帮協會謹告 
　　報關公所通告南北市報關公所通告云啓者國事危迫學界罷課於前商界罷市於後報關同人亦國民一份子理應取一致行動本公所已經開會議决於即日起無論進出口各貨一律不代報關惟舉動必須文明切勿暴動務待政府切實宣佈方針方能開市以示决心而救國難用特通告 
糖北貨海味雜貨公會小東門外糖北貨海味雜貨公會昨日罷市已第三日尚無切實復電是以在公會復關緊急會議恐同業中不能切實實行議訂罰欵三等辦法如仍有私自交易大者罰元二百兩中　罰元一百兩小者罰元五十兩分别互相監察至逹到目的而後止 
　　油荳餅業南市油荳餅業昨日在采菽堂貿易所邀集同業開緊急會議到會者一致堅持不除國賊决不開門變易於大局未定時間内如有私自交易同業察出公議處罰並分别稽察不得徇情私隱 
[昨日工界之行動]  
　　華商電車停駛後華界惟有英法兩公司之西門斜橋小東門電車往來詎有頑童等見之於無警捕處投石 
[維持秩序之學生] 右三人（復旦）中二人（南洋）左三人（青年勵志會）擲破經過電車玻璃者兩租界電車遂以方板橋爲止不向西開行該處法捕房特增加探捕警署軍署亦多派兵警妥寗防護學生及童子軍亦各按段落愼重警戒昨日下午華商電車公司大小執事人員約有三百餘人各手執小旗臂纒白布上書幸勿暴動字樣游行民國路中華路西門城内南市一帶憊公司總理陸伯鴻君參與昨日下午南商會會議歸後卽命各路電車週圍懸以長大白布上書今日政商學工界在南商會會議盧護軍使巳允負責諸字於昨下午四時起一律開駛往來載客有憲兵第一連吳連長派兵五名隨車保護 
　　昨日（星期六）在新關辦事各華人亦有停罷之議事爲賴稅務司所聞即親向勸導謂本稅務司亦係服務民國一份子自應遵從民意然余已電請政府釋放學生速去賣國之官員俟政府回電自有立法云云衆皆滿意 
　　求新機器廠司事工人與商學界一致行動全體罷工已誌昨報前日午後諸工人遊行街市表示熱忱且見街上懸掛白旗横額風雨飄摇易於損壞未能垂諸久遠爰特捐集鉅資在機廠街口建造鐵木牌樓一座高六丈寛五丈上題四大字曰毋忘國恥每字三尺其頂置五色旗及順風機書有喚醒國民四字隨風旋轉一息不停行人過此莫不觸目驚心誠警醒世人堪垂久遠之大紀念也 
[昨日南商會中之官民會議]  
　　昨日（六月七日）午前南市外灘江海關橋以南軍警森立氣象嚴肅有御黄色戎服持槍劍成行立者有著藍灰軍衣執械梭巡出入街口查詢來客之姓氏者前者爲警士共計二十名由淞滬警察第一署長趙墨林遣派由保安隊長馬毓靈游巡隊長王得鴻督隊前往後者爲憲兵由憲兵營排長徐人驥率領到場來客將抵南商會時卽有軍官或警吏一人迎面立先索名片一紙然後帶領入會場蓋昨日之緊急會議係由松滬護軍使盧子嘉邀集南北兩商會省縣兩敎育會上海勸學所及各業領袖學界代表期對罷課罷市風潮磋商解决之方法也政界中列席者有護軍使盧子嘉兼護滬海道尹沈韞石淞滬警廳長徐輔洲使署參謀長馬懋勛副官長孫梓琴滬南工巡捐局長姚石蓀滬北工巡捐局長曹履冰交涉公署代表陳震東淞滬警察第一署長趙墨林等商學兩界之列席者計有江蘇省敎育會代表沈信卿縣敎育會代表賈季英上海公欵公産經理處經理丁賡堯及莫子經陸崧侯賈叔香虞洽卿勞敬修姚紫若謝衡牕顧馨一蘇筠尚宋漢章盛竹書陳光甫席立功盛　山王鞠如陸伯鴻穆杼齋穆藕初馬驥良干蘭坪葉鴻英王一亭祝蘭舫錢貴三錢逹三汪寛也胡睦薌沈潤挹楊信之葛吉卿鄒靜齋湯節之朱吟江張樂君馮少山李詠裳朱子謙蔣夢吟徐春榮王寳綸曹慕管李柏葆孫筱亭邵智奮奚賡餘傅佐衡葉丹庭李鏡善秦潤卿朱麗生方少雲惲蔭棠李旭堂狄侃朱仁華張嘯山戈公振王一之等共七十餘人官紳商學人等均於十時前陸續到會先在樓上休憇室同用茶點迨鐘鳴十下（新鐘十一時）盧護軍使率同參謀長馬懋勛副官長孫梓琴並駕摩托車蒞會由沈護道尹等迎入樓上稍事休息遂同至樓下議事廳會場入座由盧護軍使主席振鈴開議護軍使云今日開會須有秩序請到會諸君依次討論幸勿同時起言並云罷課爲山東問題情固可嘉但抵制二字頗多窒礙應改爲提倡國貨想諸君明白當能共諒斯旨至云罷市所要求無非爲罷曹章陸及挽救被捕學生兩事以鄙人所聞知被捕者業經省釋似可不成問題惟曹章陸三人欲求中央先發明令後開市事實上頗做不到小本營商損失上更受不了若先開市而後由政府下令尚不甚難次沈護道尹起言謂既罷市多日民意如何政府已能了解報載曹汝霖第二次辭職政府有允准意想曹等於此時亦已無顏再爲憑婦矣繼復大聲言曰諸君須知官商痛癢相關休戚與共者也現在罷市已經三日若再曠日持久深恐工界起而效尤地痞乘間擾亂實屬危險非常及今開市並非五分鐘熱度可比因秩序能勉力維持至開市止正足以見人民程度之高正足以見諸君能發能收也若要求事我等當負責曹慕管起言謂聆盧沈二公語視暴跳如雷者有天淵之别商等聞之實深忭幸但今日之罷市純係主動絶非被動大凡各行號之經理或主人事務紛忙對罷市舉動尚不遑并力進行至各店夥竟至全體一致絶非少數學生所能鼓動者兹有四要點請當局注意（一）損失之大偏在各店夥方面乞加明察（二）此次風潮倘再維持不成影響恐極大乞代逹政府（三）不除賣國賊不開門現在所要求者祗此區區八字此八字尚辦不到大多數人何從疏通（四）上海卽使不罷市但中國人富模仿性他處亦是中國地方萬一滋生事端上海仍受影響鄒靜齋云上海爲全國商業中心上海罷市猶全國罷市進出莊票不能關貨不能裝巳如通電全國矣請軍使道尹有負責之宣示虞洽卿言此次罷市店東均不願意由各夥友憐惜學生之一念耳事如有轉賀地步無有不從命也湯節之言軍使如肯擔任必須有切實表示方可盧軍使言恐先電睡府後開市尚有要挾之嫌賈季英言罷課罷市已有若干日矣要挾二字不成問題請軍使從速設法可也軍使復言本使意見爲今之計最好一面開市一面由本使將商學界意見電逹政府請求採納如照商學界現今所持意見須逹到懲辦曹陸章目的再行開市揆諸情勢實難辦到如諸君擔任勸導商學界即日開市上課本使自當電致政府代逹民意准將曹陸章去職本使蒞滬以來素以誠信待人當爲諸君所共諒如蒙信任請即照辦湯節之尚欲有所辯論虞洽卿急起言曰軍使巳應允矣軍使此來全爲人民起見祗好請道尹致函南北商會沈道尹云開市與電京兩事同時進行本不必分先後且地方官一言既出豈有不可信恃之理諸君何必以此介意朱承洵代表學生全體起言曰學生之於國猶毛之於皮也皮之不存毛將焉傅學生等祗知有是非不知有利害今軍使所言體恤商學兩界固極可感但上海學生共有二萬數千名之多此次罷課係由北京學校風潮而起現商界罷市雖止三天而學界停課實已多日學生等無形犧牲損失更大若目的不能逹犧牲終不能免雖以性命爲孤注亦所願也虞洽卿言軍使既負責請道尹往商會宣示可耳次沈信卿復起言謂上海商界此次罷市非由學生要求而來實由商界良心所發官廳保持治安不可誤會若誤會爲黨派關係則大局將不可問信卿平日素反對一黨字信卿甚質直今尚有一誠懇語敬告徐廳長廳長保護地方固爲衆所稱善但外間人言嘖嘖均說廳長喜打人確不確雖未可知而揆之民國法律打人事萬不宜有又如今日盧軍使發言時廳長在旁拍桌似亦非對長官所宜有處此維持秩序時期官廳第一須自維秩序爲表率云徐廳長卽起聲辯略謂沈先生所言本廳長極佩服請將此事原委據實聲明俾沈先生得恍然於當日眞相本廳長雖係北人但身爲淞滬警長對於淞滬地方負有保持治安之責事關治安何能置之不理日前奉軍使電話以外間分發傳單恐有匪徒從中肇事諭令認眞防範以保地方安寗故本廳長特駕汽車出外梭巡行至大東門地方見有學生數人在彼演講聚而聽者愈集愈多附近崗警祗有二人驅逐不散本廳長見其中類皆下流社會惟恐聚衆滋事或至危及商家不得已親自上前勸散詎若輩恃衆不服情勢洶洶勢將向本廳長動武故將所執手杖用以驅逐事誠有之但非亂打學生請大衆鑒察至今日言語間不無過激處因恐軍使當時下不來臺並未慢長官也沈信卿云弟所言者純出友誼之勸解固絶無芥蒂之見也虞洽卿云雙方明言各能了解甚足免除誤會固視隱藏不露者爲遠勝也言次復促敎育界與商界一致出通告請開市沈信卿云軍使所言一旬前巳爲學生剴切言之但學生意甚堅决上課事似必須先待明令也穆湘玥云開市開課截然兩事因罷課事原因複雜純出一種少年愛國之心雖校長亦無如何也至罷市事影響不免及於罷工紗廠聯合會曾開緊急會議各工人現在廠未出者多至八萬若一旦盡行離去勢將不可收拾也湘玥亦曾力勸彼輩勿於抵制日貨之際自絶紗廠出貨之路但此等事純然一種良心激發欲挽回誠不易今湘玥有一語乞諸公注意即他日無論如何上海百萬人中更無一定限制外間所發通告學生不能負責也賈季英言此次學生罷課不但敎育會無法卽大總統亦無法也觀於北京事可知此事全仗官長設法萬一設法後得有良果敎育會决不敢居功云次復由虞湯曹諸君略行討論定發傳單促開市惟曹君有云諸君所言甚是但或未知學界實情總之前述八字不能逹到商界之效力亦甚難言也云云乃由南商會長顧馨一摇鈴散會 
[商學工報各界大會議記]  
　　昨日午後四時商會各議董及滬海道尹沈寳昌集議於天后宫總商會另商學工報各界人士集於總商會之大議事廳羣起反對開市之舉有一寗波人登臺演說操寗波語者羣起應之咸曰非辦到去賣國賊决不開市聲勢浩大全場一致無異議 
[美報對於罷市之評論]  
大陸報社論曰今日爲各方面宜冷靜之時不獨華人　然　外人亦當如是租界現處於感情强烈逹於極度之時此種現狀將否和緩抑　　裂則視吾人對付時局能否臨機應變而定外人之錯誤見解猶華人之愚衆精神亦足僨事也吾人苟牢記愚衆心理之簡單公例則此次風潮當可安然過去即不然亦不過安然進行而不致横决此項公例適用於任何愚衆不因種族而異也最有效力之利器用以對付愚衆者即時機應變之手段蓋愚衆本不足爲禍惟壓抑之或激怒之斯爲禍矣愚衆惟團結始足有害而愚衆之團結惟反對始足以激成之愚衆惟集散沙而成單位時始能横行而促之使成單位者則惟武力也是以對付愚衆祗有一法卽聽其自然非至愚衆自起暴動時未必干涉之是已查愚衆自起暴動者百不得五苟不干涉之則愚衆終必自覺既乏且飢而相率散歸此固顯而易見之人情也吾人誠當採行種種必要之防備但須知防備過早或操切過甚亦足促其爆裂蓋防備太多或足激起火星而星星之火適足以燎原也吾人亦當研究事勢之由來與華人所抱之目的吾外人有時處於一種地位見華人無所舉動輒醜詆之迨見華人有所舉動又醜詆之華人俯首聽命於奸邪腐敗之官僚吾外人輒譏笑華人迨華人奮起採行其所可對付此種官僚之唯一方法時吾外人又叱駡華人要知罷市停業乃極和平形式之抗議若他國人易地處此豈不僅罷市而巳哉試思去年日本米荒時日人之行動何如試思他國人民於熱潮勃發時其舉動何如若此次華人之行動則有與衆不同之穩健焉如中外領袖頭腦不亂則華人行動定可始終穩健華人領袖所經熒啫爲秩序耳爲合法之示威行動耳故吾外人宜與之聯合匡其不逮愼勿積極施用防禦方法以激起愚衆有理由或無理由之憤怒斯可矣 
[鎭江商會請議罷市後方針]  
　　上海總商會曁縣商會昨接鎭江商會來電云滬商倡義罷市薄海同欽鎭埠於六日一律停市聞各處踵行甚多貴埠爲全國商務樞紐貴會爲衆望所歸萬流回赴擬請尊處發起召集輪軌交通各商會於五日内在滬集議言針俾端趨嚮乞賜酌復鎭江商會 
[蘇州罷市紀聞]  
　　昨日滬上得蘇州消息全城内外一律罷市錢業已無市面 
[閔行鎭亦已罷市]  
　　西鄕閔行鎭前日接上海罷市信後商學各界羣起步武於五日晚開公民大會議决於六日午後一時起各舖一律罷市停止營業兹將該鎭發出兩電錄下 
　　商學兩界代表電南京督軍省長鈞鑒學生罷課商民罷市工人罷工亂象如蔴危險萬狀泣請鈞座急電政府速示方針以維危局閔行商學代表顧文郁奚省耕喬世德朱瑛叩青 
　　公民大會電萬急各省各報館轉各界公鑒警電傳來政府武力壓迫拘捕學生笞責鐐禁慘無人理延及津滬漢口摧殘學子如出一轍横施暴力視民如仇凡吾國人豈忍坐視本埠商界業巳全體罷市爲學界之後盾諸君同屬國民務請讓臂而起一致進行非逹到釋放學生嚴懲國賊目的不止萬衆一心堅持到底民國前途庶其有豸臨電迫切泣血待命閔行公民大會二千六百九十五人魚叩 
[吳淞實行罷市]  
　　吳松商民以北京政府不順從民情卽行除去賣國賊已於七號起全鎭罷市以步上海商民後塵而昭全國一心云 
[軍警宣告戒嚴]  
　　昨日（七號）起護軍使署通頒戒嚴命令軍警一律戒嚴除飭軍警澈查印刷傳單之人拿辦外并已通令所屬軍警一體戒嚴 
　　自軍署頒發戒嚴令後高昌廟西栅口及望道橋兩處因在軍隊範圍内故由步兵三十八團馬團長傳令各士兵於上燈以後凡行人經過皆須詳細檢查 
江蘇淞滬警察廳布告云爲布告嚴禁事案照人民散布傳單集衆演說邇奉大總統明令申禁節經剴切布告在案兹又奉江蘇督軍李省長齊代電開各地方人 
 
 
 

Page 12

 
 
民時有集衆遊行演說散布傳單等事實屬有碍公安仰即遵照迭次電令嚴切制止其不服制止者應即依法逮辦切勿稍涉敷衍致貽鉅患等因本廳總綰警政維持公安是爲專責自應恪遵法令認眞辦理以維地方而免滋擾頃復奉松滬護軍使訓令兹於六月七日爲始尊照民國元年十二月十五日大總統頒定戒嚴法宣告戒嚴並適用警備地域規定辦法等因除令全屬遵辦外合再剴切布告仰地方各色人等一體遵照自後務各恪守範圍安常守分倘有干犯下列各欵者定即遵照明令依法逮懲决不姑寛切切勿違特此布告　計開　一集衆遊行者　一集衆演說者　一散布傳單者 
[交涉公署之勸導開市函]  
　　江蘇交涉公署昨致上海總商會公函云逕啓者頃准英領函開本月五日有中國學生四百餘人突然擁至英商先施永安兩公司内勒令立卽閉市並以言詞恐嚇各夥友不敢在行辦事以致波及全體發生罷市風潮現在商業阻滯人心浮動英商營業大受妨害如此情形實於地方治安亦甚多危險上海商務總會爲商業領袖應即設法維持勸令各商業從速開市免生意外相應函致查照辦理等語查此次滬上全埠罷市以北京逮捕學生爲藉口長此相持商業必受損失迭經敝署派員與領團商辦工部局已佈告租界商人照常貿易本日盧護軍使召集各界會議凡所請求允爲據情入告已足以安人心而平士氣上海爲華洋互市之區商業競爭我國商民已落人後若再停止交易是自失戰鬭能力外人出而干涉或受其束縛痛苦更何以堪各業商人均且經騐知識當能慮及卽祈貴會諄勸囑各帮各業轉相勸導務期刻日回復原狀不勝盼禱之至并盼見復此頌公綏 
[罷市後之各團體電文]  
　　和平聯合會通電　各省督軍省長各都統護軍使廣州軍政府各總裁衡州吳佩孚師長永州譚組菴先生天津黎宋卿先生馮華甫先生南通張季直先生各報館均鑒外交失敗舉國驚惶學界激昻尤難遏抑北京倡於前津滬繼於後其舉動純由愛國熱忱迫促而成有舍生取義之心無結黨營私之意全國共見天日可表政府不知利用爲轉圜大局之計乃令軍警横加壓制竟逮捕學生至千百人之多違民好惡致激成滬上全體罷市之舉風聲所播瓦解立呈竊共和國家民爲主體安有國人目爲良善而政府可以刑誅國人目爲奸邪而政府偏加奬護之理本會爲各省法團所組成負有代表民意之重責靑年士氣實爲國魂所寄豈容任意摧殘業經迭電政府呼號挽救未見採納諸公爲國柱石務懇協電政府立改方針俯鑒全國之奔呼容納學商之意見庶可恢復原狀俾免全國離心雪涕陳詞無任哀迫全國和平聯合會叩麻 
　　姚錫光電　北京大總統鈞鑑密滬上華租各界商店日昨一律罷市民氣激昻實爲最後之呼籲觀其力戒擾亂秩序謹嚴似此情形决不可與暴民同論伏續鈞座五月十四日兩令政府誠有不得已之苦衷但堂廉隔閡人民謂政府有所袒護殘民以逞是不知政府之眞相也政府僅視爲學校風潮謂漸不可長是亦不知人民之眞相也假使少數學生藉端一閧違反人民公意則依據法律責成中外文武長官彈壓而解散誰得而議其後無如全國民心已趨一致蓋人卽至愚極賤覩危亡之無日未有不怵目驚心聞刑賞之失平未有不疾首蹙額宋之秦檜韓之李完用與民何事而無不唾之駡之太息痛恨於當時君主不加顯戮者良以人心不死此理相同也鈞座就職以來首定和平政策謳歌訟獄天下景從錫光夙荷深知私忱欣忭今若以苦心維持之故不能見諒於輿情更恐反對政府者利用時機則鈞座數十年愛民愛國之心乃至爲一二人所誤錫光實隠痛之爲今之計惟望鈞座排少數之主張作生徒之調護嚴令軍警切勿再干學界歷年外交諸人平情論之辦事誠多棘手但措置旣乖民意則因公引咎後世當諒其無他古有以天災策免三公者矧今已見諸事實耶此點一解如學生仍軌　行動自不妨以法律制裁如此則鈞座之開誠市公坦然共見日月之食何損其明倘調停仍託空言委蛇從事聞罷市後尙有罷工抗稅諸端接踪而起横生枝卽恐天下騷然益難收拾傳有之衆怒難犯者專欲無成錫光外怵國勢之阽危近視滬民之迫切不敢緘默冒昧上陳伏乞昭察姚錫光叩魚 
　　四明公所電　北京分呈大總統國務院鈞鑒上海商學工各界激於愛國羣起罷業人心惶惶危險萬狀若不迅予解决竊恐大局摇動不可收拾伏乞俯順輿情釋放被拘學生罷黜曹章陸諸人以平公憤而全大局迫切陳詞維希垂鑒上海四明公所全體四十萬人同叩 
　　四川旅滬同鄉會電　成都總商會重慶總商會并轉各報館各團體公鑒北政府庇護國賊濫捕學生儼與全國國民宣戰各省學校商民全體罷課罷市以示要求懲辦國賊之决心薄海共憤義無反顧吾蜀商學各界愛國熱誠素不後人務望速起援助同赴國難無任盼禱四川旅滬同鄉會陽叩 
　　安徽協會電　各省省議會商會敎育會曁各界公鑒北京政府甘心斷送膠濟濟順高徐等路及滿蒙四路致山東權利不能爭回三十一條密約不能廢除全國憤慨一致力爭而北政府竟置民意於不顧一方袒護國賊一方大捕學生致令全國學校罷課商民罷市救國熱心表示决絶敝會示敢進一言須知日人乘我内爭勾結賣國黨　取種種權利吾國民宜於宣佈國賊徐世昌段祺瑞徐樹錚曹汝霖陸宗輿章宗祥等罪狀外更進一層用最嚴厲手段一致申討庶内奸旣除然後圖强對外望我商學各界毅力堅持不除國賊不息内爭永不上課開市國家存亡爭茲一髮我同胞其速起圖之安徽協會叩處 
　　國貨維持會電　北京大總統國務總理農商部鈞鑒電傳京師學生被捕遂致激成全體商界連日罷市各界紛電請命未見正式答覆人心益覺驚惶不早解决大局恐將不可收拾急請鈞座主持公道速罷曹陸章勿拘學生挽求人心迫切待命上海中華國貨維持會叩 
　　布業總公所電　大總統國務院農商部鈞鑒滬商罷市全國震動弦歌爲輟杼軸俱空我蘇常鎭數千萬鄉民向以手織土布求售滬商藉謀饘粥卒受影響苦痛尤深不急消弭立召巨變鈞座主持全局萬望俯順輿情迅下剛斷屏除僉壬寛恕學生以遏危機而蘇黎座臨電涕泣不盡悚惶上海布業總公所叩陽　該業總公所又致江蘇李督軍齊省長電文略同 
　梁燒酒業公所電　大總統國務院公鑒外交失敗國土垂危僉壬專横喪權辱國學生奔走呼號反被拘執羣兇逍遥法外曲意慰留顚倒是非莫此爲甚國民悲憤之餘激成全體罷市影響所及關係非輕務望速放學生嚴懲國賊取消密約復我主權俾蓋已往之愆而洩萬民之忿臨電迫切急不擇言 
　　運輸同業公會電　北京大總統國務院鈞鑒學生被捕受刑羣情憤懣滬上罷市已經兩日如兩全國蔓延大局何堪設想伏祈矜念學生愛國熱誠即予釋放以定人心并請罷斥曹章陸等以謝天下不勝迫切待命之至上海運輸同業公會全體叩麻 
　　嘉榖堂米業商會電　北京大總統國務院鈞鑒學生愛國被逮滬商激於義憤全埠罷市聞工界亦將罷工全國鼎沸國將不國務懇釋學生以順輿情懲國蠧以平衆怒國家幸甚上海嘉榖堂米業商會叩 
　　皮商公會電　大總統曁國務院鈞鑒滬上商學愛國情形計邀厪念竊思旣爲民國尤應好惡與同乃政府對於國人皆曰不可之少數官僚深爲辯護對於國人皆曰賢之多數學子横肆摧殘拂性災身亦屬可應伏乞仰思古訓俯順輿情去火抽薪時弗可緩魚 
　　商業救國團電　南京李督軍齊省長鈞鑒比來罷課風潮勢成騎虎不速解决恐生奇變同人等因與市面極有關係特派代表於支日商請南商會開會研究徵求意見希圖挽救詎料警廳長突派武裝警察横行干涉勒令停止并驅學生代表於門外種種示威舉動不可言狀竊思商會爲法定機關集會亦約法所許該廳長竟敢蹂躪約法摧殘民意激成罷市其咎誰歸商人非暴烈份子苟不極端壓迫何至有此反動現在滬江南北一律罷市聽候辦法若該廳長之不顧利害激成巨變者鈞座自有權衡懇祈從速處置上海商業救國團叩魚 
　　工商研究會與北京楊小川來往電　（去電）滬商工學停課輟業禍燎原請代達總統迅謀收拾冀圖補救並盼早日返滬以定人心（來電）奉電念甚望即切勸立即開市安心營業農即歸准庾晚到麻 
　　滬西慈善會呈文　　滬西慈善會會長徐良鈺等呈護軍使文云爲商業罷市攀轅請求電達政府釋放學生事竊滬上爲通商已埠繁華之區茲因靑島問題國民羣起力爭以圖挽回免傷主權致使京津學生逮捕攘成全體罷市伏思滬地雖稱繁盛貧民甚夥朝暮覔食殊屬維艱際此罷市之問更爲因難孤苦求拾亦乞告無門深恐失業游徒滋生事端甚或挺而走險流爲竊盜實於地方公安大有關係素仰鈞署保管蒼生憫念羣黎爲此同人等率領孤女學校全體諸生不揣冒昧籲求鈞署電鑒俯賜電達政府釋放學生一面諭令商舖照常營業以保治安而恤商情實爲德便謹呈淞滬護軍使署公鑒 
[罷市後之和平聯合會會議]  
　　全國和平聯合會原定評議期每星期係以一三五爲開會時期近爲滬和會至今猶未賡續開議國内又發生罷市罷課罷工之新風潮該僵同人見險象日惡倘不猛力設法維持恐非國家前途之福故除例行會期開會外連日又開緊急會議討論一切以挽危局本月初五日主席柴春霖商同總務科通知在滬會内會外各評議員於初六日午後二日在麥根路十五號開緊急會議當日到會者二十五人代表十三省柴主席以已足法定人數即時宣告開會代理書記長李傑報告西南等處之要電畢即由初五日公推調查本埠罷市之眞相之代表李馬王穆四人相繼報告畢柴主席提出議事日程討論救濟時局方法案討論王者塾動議略謂本會此次派京代表宜先研究一定要求中央之標的畀代表有一定權責以期代表有所遵循而生效果依本席主張派代表催促北代表速卽南下繼續開會並要求中央應尊重民意懲辦賣國賊以平民氣彭兆璜云王君主張研究派代表事本席極贊同此次派代表究以何種資格是以本會調停和局第三者資格歟抑係以國民資格歟本席主張此次代表應以國民資格要求中央懲辦賣國賊以免激動將來全國人民之反動嗣黄鎭磐及周逸均發言大致謂此次代表必抱一定之决心效包胥秦廷之哭若中央不允要求懲辦賣國賊之事則該次代表可死而不可歸必須達到目的爲止馬鄰翼云周等主張固是但對於政府爲嚴重之要求是代表應行之天職而目的達到與否不能强代表所難能之事依本席主張懲辦賣國賊話不 
[]  
可不說次直接議和與局部議和不能不反對以防某系從中拆滬和會之台而撮文治派政權入於武人之手則將來吾國文化進步之機從此斷絶矣繼陳曾亮主張賣國賊宜標明曹汝霖章宗祥陸宗輿三人討論多時大致相同後柴主席以赴京代表之職權分兩大綱五綱目付表决（甲）救濟罷課罷市之風潮（一）懲辦賣國賊（二）取消中日秘約（三）恢復人民約法上之種種自由（乙）催促上海和議（一）反對直接議和（二）反對局部議和全體通過遂公推黄鎭磐馬鄰翼起電稿王者塾陳曾亮張崇基吳靜審查時有上海學生聯合會勤業女子師範學校分會代表米震環女士出席陳述意見略謂貴會係由各法團所組成足以代表民意救吾民於水深火熱之中實爲鄙人所欽佩予今日到此略陳意見願諸君一爲採納也昨日因政府不但不懲辦賣國賊而反刑責熱心愛國之學生是以各界討論議决懲辦賣國賊否則不開市以表示堅决之熱心切盼貴會爲一致之行動云云柴主席答詞說明至滬以來各團體所有行動主張敝會早已辦過以後尤望大家積極進行云嗣討論選舉代表未結果擬下星期再舉遂散會 
[華僑聯合會開緊急會議]  
　　昨日七號下午二時華僑聯合會因學生被捕商業罷市時局危急特開緊急幹事會議議决種種對待方法並立時拍電北京政府電文錄後　北京大總統總理鈞鑒偏袒國賊逮捕學生全國商學罷市罷課本會疊接各處華僑來電將有不承認北廷爲政府表示懇速將國賊懲辦學生釋放以救危局華僑聯合會叩陽 
[罷課中各學校之進行]  
　　復旦大學　復旦大學學生自罷課以來每日無論何人須任一事自前日滬商罷市後該校學生自農至昨奔走呼號對於維持租界秩序事尤爲注意編臨時糾察員一百數十人身披切勿暴動中英文字樣分二十人爲一隊分往租界巡看過有毆打日人或凌亂秩序等事均上前婉言勸阻又有一百數十人徧往各界分散切勿暴動及勸商人堅持到底之傳單仍有數十人分往各處演說該校每日開兩次全體大會未出發前一次（晨八時）晚十時一次報告日間經過情形前夜得有確信謂昨日工人將全體罷市該校學生深恐發生重大事端乃連夜印傳單數萬張勸各人閉户勿出並勸商人堅持到底晨七時出發六十餘人分往英法各界逐户散給比至十時散傳單諸君均安然返惟俞大綸被捕房拘去後兩小時亦即釋回言英捕並未檢查衣服云云繼由范肇基繼起演說略謂予等是否眞有犧牲精神北京又大捕一千餘學生上海徐國樑昨日且鞭打商校學生阮勤予願犧牲性命今日再赴城内演講任聽徐之處置講時聲涙俱下聽者無不感動一時自願同入城内演說者六十餘人是日上下午仍分三人爲一租分往城内各熱閙處演說而尤以警察廳署前後左右爲最夥薄暮演講員均安然歸據云在警廳前後左右大講段徐曹陸等賣國之情形警兵旁立傾聽非特不拘人且多頷首稱是 
　　第一商校　第一商校學生聯合分會致全國商界同胞書云政府逞其威權厲行賣國今又拘捕學生千餘不惜置之死地是甘爲處作倀也是正與民宣戰也是直以日人待韓人之手段待我國人也學生之命不足惜其如國脈何其如民命何幸蒙滬上商人全體熱沈救國一致進行於本月五日自華界法界以及公共租界各商店不恤抛擲億萬金之血本一律罷市同伸公憤實爲千古未有之慘局足見人心未死民氣猶伸然國賊一日不去吾民一日不安尙望全國商界急起直追同時響應國賊聞之爲之膽落而政府其或有覺悟乎江蘇省立第一商業學校支會全體同啓 
　　南洋商校　哈同路南洋商業學校自學生聯合分會成立以來分投出發調查宣講進行不懈並出版一種調查週刋五日電傳北京政府拘捕大學生之警耗更爲憤慨遂召集全體學生開緊急會議决發刋最激剌的傳單並印津電原文分送連日整隊出發宣講不辭勞瘁聽者心動涙下云 
　　震旦出校學生　震旦大學院出校生自組織聯合分會以來内之則規則嚴明外之則辦事踴躍連日派演講員赴本埠南翔等處演說極受歡迎南翔商會及男女各校皆開會迎送現該會復議决發行新震旦日刋不日出版又該會前賃蒙古路房屋湫隘昨經川沙顧氏粤東陳氏各將其在閘北西窰宅之别墅借與該會作寄宿舍不取賃資已經遷入别在界路豐裕里設有事務所以便與各界接洽 
　　徐匯公學　本埠徐匯公學諸華敎員及學生因鑒於外面愛國運動日甚一日故特於昨午全體請求校長罷課經該校長允許卽於是日下午一點三刻實行罷課 
　　中法學校　法租界八仙橋堍中法學校肄業各生共有五百餘人現因本埠迭起罷學罷市風潮故由監院神父通知各學生提前暑假於昨日起一律停課 
　　圖畫美術學校　西門圖畫美術學校忽於今日上午有兵士數十人圍守校門監視出入惟觀兵士等亦鑒於時勢所激態度非常鎭靜 
　　滬北各校　日昨滬北各校以北京學生之被捕本埠工商罷業先即緊急集議立即會同男女公私三十餘校爲游行租界示意小學亦均罷課須請各界文明到底對内對外均不可暴烈等情並即於寳山路空場聚集列隊各校係明州滬北民福商業競存廣智尙公培本啓智少年社兩江育英聖保羅共和女尙賢國粹義務民生順古㨗成基督振華女迪新女惠兒慈善國民市一德英育才商務等數十校計二千餘人各校領隊除校旗國旗外尚有白旗上書萬衆一心文明舉動幸勿暴動嚴守秩序字樣爲最多在塲高呼民國萬歲即由賣山路南行經河南路海密路武昌路北四川路蘇州路過北浙江路直達閘北華界至大統路等處一路頗受各界歡迎印捕巡警亦見其舉動文明並不攔阻故秩序頗佳後至惠兒院草場列隊三呼而散並聞於大統路口有商民燃放火爆以表同意迨分道回校已鐘　七下矣 
　　坤範女中學　梅白格路頤康里上海坤範女子中學自停課後各學生逐日分隊演講昨日（七日）又組職四隊向吳淞江灣川沙朱家角等處游行演說其演說大概如下　前日傍晚得到北京專電我們看了心裏狠難過說道北京政府捕去學生四百餘人非特捕去拘束他們自由而已并且還要絶他們的糧食還有兩個學生是被步軍捉去的那麽竟用一種肉刑甚至再上鐐銬這兩個學生所受的痛苦是比四百個學生更重了他們學生程度是狠高的舉動是狠文明的毫無犯罪的行爲總而言之是要救中華民國唉學生是民國的一分子民國是四百兆人民所有的學生救國正是他切身的事體又是替四百兆同胞做事體而政府偏偏要拘捕他們鐐銬他門饑餓他們這種政府眞正是陳叔寶全無心肝了政府爲這麽要辦學生呢某中原因無非是一種袒日派如曹汝霖章宗祥陸宗輿等在政府裏邊播弄本埠商店門首所貼的（不除國賊不開門）只句話眞正是狠有見識狠有毅力的商界罷市已有幾日了爿爿店門上有一種表示如（海枯石爛此恥不忘）（恥痛所激）（學生吃苦商界何忍）（營救學生）（閉門思辱）之類觸目皆是足見商界用意一面要救被捕的學生一面要奪回被日本搶去的權利照這樣齊心協力血心救國而且秩序又好只是我們中國萬萬不會亡掉的民氣是狠要緊的我們女子也應該將日本情形做母親的常常說把兒女聽聽做阿姊的常常說把弟妹聽聽大家牢記在心自然而然有雪恥的一日列位以爲何如呢 
　　中華工校　中華工業專門學校學生分會現定章程於每日會食時先由一人致警曰而忘國恥乎則羣應曰不敢忘然後就食以示雪恥之决心又該校販賣團昨已成立惟正當罷市之時故現祇販售學生總會日刋免被商人誤會義勇團則分兩隊日夜按段出發以維秩序 
　　西成學校　西城小學校學生購油紙扇若干在扇背上黏貼警告分送各界警告語如下抵制日貨衆志成城齊心一致積極進行如有暴動恐起紛爭改良國貨共表同情商學各界舉動文明堅持到底克觀厥成 
[關於提倡國貨之消息]  
　　國貨維會　中華國貨維持會昨晚開第八屆第十七次常會快鐘九時半開會汪星一主席報告議案（一）電傳京師學生被捕至千數百人本會原應電京請釋因商業公團本會亦係份子當然聯合具名故未單獨拍電今連日罷市情形愈加嚴重應再速電政府主持公道挽救人心公議電稿照拍（電稿另見）（一）染織公會來函請由本會函致各紗廠趕將紗線兩項設法添造一面平價出售以裨大局公决本會對於此事已有成案現旣接染織公會來函决再專函紗廠聯合會請轉告各廠（一）裕欽錳礦公司來函對於漂粉原料之供給有所商榷公决函復該公司請與硤石振興襪廠郭幼川君直接通函商榷（一）魯豐製碱廠葛伯誠來函請予維持闢謡公决從緩斟酌辦理（一）磁商陶理堂來函請由本會函致江西景德鎭總商會磁商分會及窑帮等處請改良磁器花色并從速出貨以應銷路公决照辦分函各處請即實行（一）張裕釀酒公司美大製櫻花糖公司鑄豐搪磁公司均欲加入本會准否入會公决調查確實後准予入會（一）王鳳儀提議本會辦報早有提議未經成立現在似宜乘時創辦公决與會長商酌再定此外如協大桑皮紙廠同人來函漢口糖業胡祖良來函均擬相機提倡云 
　　工商研究會　工商研究會定於十一日午後二時星期常會集各會員討論愛國實業劵進行辦法 
　　榮昌火柴廠　浦東爛泥渡華商榮昌火柴廠門首昨懸通告云迭接愛國諸君函詢原料是否購是日本等語查火柴原料不外燐質洋硝木桿盒片四種盒片已集同業在塘橋地方創設華昌盒片廠木桿一物牛莊營口等已有自製本廠早已購用燐質洋硝早經向茂生洋行購用商界罷市爲學生後盾本廠批發所已一致行動惟工場爲貧苦女工食力之所故暫爲維持免阻生計合併奉告 
[學生聯合會消息]  
　　本埠罷市之後學生聯合會派各校學生維持秩序之事已誌各報惟昨夜途中情形仍未見其佳聯合會特趕印通告數千份勸誠諸人速即散開歸家以免中他人之靑計揩辭頗爲懇切見者大爲感動因而今日各大街行人頓少途中情形大爲安寗義勇隊亦遂收隊惟該會因欲安衆人之心仍令各校巡遊不息 
　　近來天氣驟熱聯合會學生在外奔走頗爲辛若於是有姚皿光特捐茶劵一萬張送交該會分發各學生英美烟公司與五芳齋捐點心劵一千張申大號救國十人團亦助餅乾百磅以備學生沿途飢渴之用 
　　自全國聯合會籌備會通電各省之後各地派人到滬者計有山東河南常州武漢各代表其餘諸省亦大抵皆有覆函言不日出發來申各代表所述官場壓逼之情皆同其酷烈山東代表述該省學生近來實處於督軍省長及靑島長官兩種勢力之下人人皆惴惴自危該代表潛行離魯乃係扮爲貧民而逃出者據云長官之取嚴厲干涉主義實不但受靑島長官之要求並亦由北京某要人之密令云武漢代表所述武漢之情狀更爲慘酷該地之學生已無異犯叛逆之大罪武漢學生有應響弱京之勢即下格殺弗論之令師範學生陳開泰激於義憤必欲出外演講行至途中即爲狼處之兵士捕拿以其出言不遜竟用槍剌從右腿剌進從右腿而出而陳君之生命從此爲國犧牲矣其餘殺傷者打傷者手足殘廢者不計其數主督不知與學生結了何仇宣言誓與拚命湖北督軍情願不做頭可斷學生不能讓其救國數日以來竟將各校敎職員盡行捉去現各校已一律解散敎職員學生全體不准遛逗境内皆須離去武昌學生犯者立即槍斃云云 
[鄂省拘捕學生之反響]  
　　昨湖北善後公會致湖北電云武昌王督軍何省長鑒東日高等師範學校遭軍警圍攻受傷及被捕者竟及數十人聞之不勝憤詫政府媚日賣國國亡無日學生良心未死呼號救國國人亦已一致覺悟羣起與國賊國自救之目的執事如必欲附和國賊與徒手學生宣戰國人將一致努力從學生後敬謹接收執事宣戰之通牒矣豈惟吾鄂人知愛其國以及其鄉哉現代國家公例無論何事最後解决必係人民大多數之要求矧所要求乃爲衛國乃爲政府不衛國而謀自衛耶執事如謂威權可濫用則趙爾豐何以亡身如謂武力可終恃則維廉何以出走掬誠敬告幸三思之湖北善後公會陽 
[滬美間電線業已修復]  
　　大陸報云太平洋商務電報公司自滬通美之電線業已修復密碼電報亦可收發 
[勸導工人修理慈善用日輪]  
　　英文滬報云學生聯合會接美國紅十字來函謂美紅會租得日輪利物浦丸一艘擬裝運西比利亞受傷美兵回國今船在上海船廠修理奈木匠不允工作可否由學生聯合會派人前往勸解俾此船得早開行以供慈善之用云云學生聯合會當卽派人向船廠工人說明一切勸其襄助紅會但工人稱船廠工人定於星期一日全體罷工云 
雜評二 
[讀大陸報有感（庸）]  
　　當靑島問題之初起也友邦知名之士爲我國民借箸代籌以爲中國外交之失敗實由少數腐敗官僚甘心斷送中國國民不咎政府之喪權辱國課其責任而惟致憾於對手國之侵略主義倒因爲果觀察殊嫌謬誤我國民思之思之覺友僑藥石之言實能抉我弊病所在外侮之來旣因内奸而起使非抉去内奸不特已失者無挽回之望即未失者亦終有斷送之時而奮然以起以肅清内奸爲職志此固由於國民之澈底覺悟而亦我友邦先覺之士所耳提面命有以使之感奮耳 
　　我國民旣抱最後之覺悟萬衆一心以爭赴此的然不爲積動的行動而惟忍痛犧牲以消極之表示冀促北京當局之反省此於國民自决主義誠多愧汗然我國民中心之悲痛愈可於此表見吾讀大陸報之言論吾深感主持正義者於我國民之痛苦能諒解而無憾也 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百二十四）] [  一之]  
　　民國七年春間距美德甫宣戰時已及一年之久食物騰貴視往昔加增兩三倍不等美京爲各方人士任公職者薈萃之所各類食物價格尤昻美京有四種報紙一曰華盛頓驛傳報二曰㨗報三曰夕星The　Evenng　Slar四曰華盛頓時報前兩者爲晨刊後二者爲夕刊此類報紙對於大多數人民生活問題一致注意一日某報忽載一『食物價格比較表』羅列瓜菜薯果魚肉海鮮脂醬之屬即以美京附近保提摩市之物價表一一與美京相比較保提摩爲美國第六大城其比較法甚有力也 
　　此比較表揭載之次日一力官廳即嚴加注意一方市儈亦不敢居奇而美京無數之貧民莫不隠霑其實惠美國報紙鼓吹之功固可佩而官廳之能順從輿論重視氏意尤覺其難能而可貴也設各國皆如是必無慮乎内亂之發生矣 
美國大總統威爾遜自美利堅參戰有功已足一躍而爲全世界之第一偉人但就其未達時以觀問屬平平無奇若以權謀智術相較恐我中國政界蜚黄騰達之輩或有過之無不及也我國袞袞諸公所萬萬不能望及威大總统之肩背者祇以彼能採用民意而我不獨不能或反爲左右所朦蔽耳我國權貴貌若威福自專而隠隠中反成左右羣小之傀儡作繭自縛而弗自覺終必以一己之名譽幸福爲犧牲也讀者試思美國人總統職威爾遜何以能得四年聯任謂非以其體念貧民生計注意苦工利益能以實心實力調和資本家與工黨間之衝突乎美國民主黨何以能戰勝共和黨謂非以勞働家大多數選舉權之助力乎在此民氣發揚時代政界當軸苟能以大多數之公心爲心未有不獲完全之勝利也至威總統受美民誠意歡迎之處尤有足資我輩華人之參證在焉 
老申報 
[書生伏賊（見光緒二年八月十九日）]  
　　揚城東關外有附郭小村落地名雙揚承平時爲賊盜之四兵荒後其村已廢爲空地官司嚴禁搭蓋席篷窩留匪類然地究荒僻單身客過此往往遇短路賊八月十四日二鼓時有布客懷寶二隻碎銀數十兩自仙女鎭來過其間田間突起三人將布客打倒土塞其口肆行搜括客惟有獻寳乞命已將散矣忽一匪曰不殺有後患正舉力欲斫忽背後大呼曰待我來殺匪驚視見一瘦弱書生馳驢奔至衆易之笑曰爾來代死耶抑殉葬耶騎驢生怒即以驢鞭打倒一匪二賊怒吼揚刀直上生略一揮霍轉瞬間皆扑於地從容下驢釋客縛詢其狀即返所刦笑謂賊曰爾固有應死之罪我却非應殺之人然須今爾知懼改過遂將三匪左手各去其四指面上各去其一耳將三辫總一大結舉大石壓之將上驢布客崩角救姓氏生笑曰我江南不取遺才之秀才也何問爲言畢馳驢去布客姓蕭名大章邳州人在茶館親述其事此書生者彬彬懦雅勇而知禮實爲俠士最上流宜乎遺才不錄也天下之大埋没英雄豈少哉 
雜錄 
[見聞瑣言] [  五九生]  
　　上海竟罷市了華界租界中大大小小的商店都一起關上了門停止營業有人說這倒很像是新年景象我說你不要窮開心了新年中鼓舞昇平大家歡天喜地如今人人哭喪着臉四下裏也佈滿着悽慘的空氣那裏還像新年况且到處貼着白紙條彷彿死丁人似的和新年中那種人傑地靈物華天寶的紅春聯全然不同了那人說這倒没甚關係上海這麽好的地方有無數愛國的學生商人和小百姓可不是合着人傑地靈四字麽加着抵制日貨之後國貨到盧流行通國看重這可不是合着物華天寳四字麽我說是是是 
醫學家說病人臨死的當兒神經昏亂了往往要發一種死物狂一切說話動作都和平日截然不同好似發狂一般我說眼前北京政府的舉動不是很像死物狂麽一上日間平白地拿了一千多個熱心愛國的好學生似乎要坑死了他們纔罷要是頭腦清明一些斷没有這種事人發死物狂時還有醫生醫治政府發了死物狂那就没有法兒想你不見那許多學生明明是起死回生的好醫生他却非但不願就醫反要殺起醫生來了唉可憐可憐 
罷市後西門有幾家小商店者在門上貼着『本號坐守待斃』六個字我瞧丁覺得非常沈痛可是這種小商店本來開一天門吃一天飯的如今關上了門可不是坐守着等死麽我說大家餓幾天捱些痛苦也水打緊可是那北京的學生們正受着好幾重痛苦受了笞刑不算還加上脚鐐手銬進了牢監不算還没有東西吃所以商人們捱些痛苦也是愛國上應有的事只消大家咬着牙齒牢牢記在心上我們受這痛苦都是拜政府之賜 
　　罷市的下半天民國路上有十多個女學生排着隊撑着油紙傘走過小北門西門一帶打頭的擎着一面大旗上邊寫着『敬告同胞請勿暴動』八個字又有好多學生在身上掛着白 
布也寫着「切勿暴動」字樣我說現在罷市儘罷市自萬萬不許暴動可是這回我們正義和邪道交戰旗幟十分鮮明你一暴動就放出邪道的面目來一那旗幟上也着了汚點咧 
[乾隆琢白玉美女古物圖三]  
[小說雜談（三）] [  瘦鵑]  
　　英國近世名小說家舍柯南道爾哈葛德二氏外端推威廉勒苟氏William　Li　Queux氏以奇情小說見長極酣暢淋漓之致旁及外交奇案間諜逸史亦復俶詭可誦予尤賞其「入寇」Lnvaticn一書足令人驚心動魄幾疑其爲實情實事也書爲理想小噟略謂某年德國入寇英倫全國糜爛世界第一名城之倫敦竟淪爲德意志兵牧馬之塲其描寫兵燹之慘歷歷如眞讀者幾若置身影戲場中觀大戰之影片者然爾時尙在十年以前方英國鼓舞承平時也乃不數年而歐洲大戰起雖血戰五稔英倫無恙而戰中事狀問有爲氏所言中者其目光之違大可知矣此書本旨在掊撃陸軍令加改革并以警惕舉國國民知所戒備其意甚盛英國名將勞勃志貴旗Lord　Roberts嘗爲之序深　加讀歎蓋所謂有功世道人心之作者此書其當之無愧矣聞氏於著述之先嘗旅行國中要隘歷時四月歷程一萬餘里其於軍隊之布置軍港之設備無不細事研究而由軍事學家爲之指點其價值之大非尋常小說家言所可比擬書旣出國人無不感奮銷行至數十萬册天笑覺我嘗譯之易其名曰英德戰爭未來記頗明潔可誦吾國不乏作者有能師其意草一「中國覆亡記」者乎則其警覺國人之力不殊釋迦佛作大獅子吼也 
小說 
[潛艇歷險記（續）] [  翠岑譯]  
　　諾愛爾旣至其父密斯透福達愛斯曰返耶何早遇意外耶諾愛爾曰然弗雷脫噬彼傖明迪格爾矣彼傖必曾侮之否則必不如是父曰汝愛之擾攘正不止此予受困已足汝終年在外迺不能挈之俱予不復能爲汝代矣福聞語自思父語良確觀今日事此大良可慮挈之入艇吾前何乃未計乃此去亦佳也又謂父曰明迪格爾謂將控諸法庭父曰此汝自作之耳彼爲公衆除害理之所當然我至不願我家姓氏登諸法庭之籍汝又不忍棄汝愛犬諾愛爾汝惟有向明迪格爾自投耳稍緩其忿再與懇求或將恕汝耳諾愛爾受父命不得已於晚間登彼傖之門以愛犬故而甘受屈辱入門閥者導入一書室室至大陳設華美窗均幕以厚帘不透織光書桌之上置一電燈桌之一方有一包裏小匣封以炎漆燈光耀之可見匣面所書書以俄文字曰俄國彼得格拉卜平司基大街十九號密司透佛拉迪茂克洛司的維區收諾愛爾固諳俄文者大戰以前任事於紐開塞耳與彼得格拉航線之郵船往來俄國者久故習之有素坐待久之明迪格爾始出彼知來者之爲諾愛爾而爲請求來也因故延時刻諾愛爾見之即語以故明迪格爾曰此事至危幸予未創耳然予今擬不復控訴矣惟將勞君爲一煩劇以爲抵諾愛爾曰何事明迪格爾曰君非將由潛艇Ｒ十九號往波羅的海乎福聆此語大驚自念Ｒ十九號固受命往克朗斯太也然此等秘密僅海軍部與艇中官長知之耳彼傖何由得悉遂問明迪格爾曰汝何以言此明迪格爾徐聳其肩注視諾愛爾之面不稍瞬面現奇容諾愛爾見其目光腦中不覺微靈明迪格爾曰我何以言此耶我語汝我知汝將赴俄國故以此物煩汝代送言時指其桌上之匣又曰匣中何物予自應告汝蓋金剛石也此物在我國價固不甚貴然至俄則數亦不少汝允吾請者則晨間之事可置不問諾愛爾曰然則君何不交郵局寄之豈不較潛艇運送爲妥且可盡值保險也以予度之君不似逃稅者也明迪格爾不答但曰汝豈置犬不顧乎諾愛爾曰予憂之甚明迪格爾曰然則汝聽之此請爲吾最後之通牒允吾之請或殺汝之犬惟汝自擇諾愛爾抗聲曰汝欲强吾違國律乎吾亦有以付汝今日之言予將盡情報之當道明迪格爾冷然曰恣汝爲之汝謂衆將因汝一言而懲吾耶懲明迪格爾耶懲地方自治之官員耶且爾吾所言亦無憑證也惟吾則尙須警汝汝更犯一罪爲海陸軍將校之不能恕者即宣布Ｒ十九號出發日期並地點之秘密是也諾愛爾呼曰汝迺誣吾耶此事汝自言之吾何嘗語汝者明迪格爾曰密斯透福達愛斯君告吾之前予實未知此事或者君深恐愛犬將失腦筋錯亂而一時失言耳諾愛爾聞語暗思予腦筋錯亂而毆汝惡傖則或有之洩漏秘密則不至也汝狗奸詐之術迺兇惡若是然設吾此時毆汝則汝將反得其利而衆將羣起敵吾時明迪格爾又曰弗爲愚者須知此事决無危險汝究將何從諾愛爾曰予將報之警吏明迪格爾曰桂哉彼警吏將准汝控告以懲一負盛名这市董乎恐··噫吾恐彼等未必依汝意以搜吾屋耳即搜彼等將何得無所得耳汝亦知此事之勝敗固操諸吾乎諾愛爾曰汝欲何爲即何爲耳明迪格爾曰甚善明日吾即往控訴然在控訴前汝願允吾請者則汝之愛犬尙可保密司透福達愛斯願君晚安 
[自由談之自由談] [  不冷]  
　　罷市與治安　罷市各人出於自願者也治安又人人所常維持者也故罷市之後各店之人便之仍在店内或整理物件或清潔房屋不使閒游路上則治安自容易維持而罷市亦可得結果矣 
 
 
 

Page 16

 
 
   
 
