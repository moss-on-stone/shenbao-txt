# 1885 - 327 - 4904539

 

Page 1

 
 
[古今圖書集成告白] [  申報舘點石齋主人啓]  
　　本齋開印古今圖書集成一書所應收第二次銀五十兩曾經一再展限盖因是書前此掛號之時多有邊省遠處之人誠恐尚未周知用特寛以時日兹再與諸君約準以本年臘盡爲度務期從速寄交倘再逾期卽使補寄本齋亦不再收將來出書之日亦不得因前有收據藉口繳銀索書勿謂言之不早也倘有年内續寄銀兩當將股單上所死之號　姓名開明寄示其有由漢口掛號者仍就近繳於漢口信和洋行本齋俻有空白收據不難掣取也此布 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分江西八分浙江江西均七分售處仍照曩例揣摩風氣者所宜先睹爲快也 
[五十八號畫報出售] [  申報舘主人啓]  
　　前者高麗禍起蕭墻由中朝發兵勘定大院君旅居保定數載於兹今奉恩命釋令歸國自啓行以迄抵埠層層護送處處將迎字小之恩無微不至亟圖之以供衆覽報首畵諸兩圖仍係羅漢爲任君阜長所繪後附淞隱漫錄圖說一則准於十六日出售此布 
[錄力山主政條陳]  
　　四品頂戴兵部主事謝光綺呈再光綺道出廣東略聞地方情形有亟應持籌整飭者謹就管見所及臚陳四事一曰運米石本年四五月間蛟水由廣西大溶江陡發兩廣被災廣東較甚業經兩廣督撫曁各官紳商富並洋人香港善局上海醫院集捐重貲普爲賑濟固巳辦理盡善矣惟　廣東地闊民稠産米向不敷食平時大半藉者外洋今海口暢行擬懇奏請飭下兩廣總督廣東巡撫勸令紳商富户各出鉅貲涉洋購米運粤平糶源源接濟務使遠近流通　設禁令並准廣西被灾處所踰境交易經過關卡概免抽收厘金庶秋冬以後民食裕如愈彰賑法之周可免流亡之患一曰寛牙捐前者廣東海防事起不得已而暫有牙捐是於厘金之外又復加抽本非永遠可行之事凡一切房屋商貨食物以至零星小販皆有行商出而承任包收包繳乃日久則奸計多端詭情層出持官符而仗勢登壟斷而假威甚至孀　孤兒以一廛爲活匹布營生者亦皆一律苛捐使無少遯致各屬地方有男婦閧集圍署喊官之事似非愛人得民之道擬懇奏請飭下兩廣總督廣東巡撫嚴飭在事明定年限昭示等差勿任商募勇卒勿令商握利權庶固結民心培養元氣一曰緝走私廣東鹽課爲財賦鉅欵海關　榷税大宗近來辦理認眞頗有起色惟港汊紛歧倍難照顧緝私不免賣私收税輒能隱税漏巵難塞流弊何窮宜廣設輪船三江嚴緝多製快艇四路兠查擬懇奏請飭下　廣總督粤海關監督廣東巡撫分飭趨公文武員弁嚴稽執事丁慕書者苟能激發天良湔除習氣似每年數百萬之餉項可增數千軍之糟粮有備濬本有之財源袪　無之弊竇務行實政以裕帑金一曰禁賭博賭風以廣東爲最甚禁賭以廣東爲最難盖賭館恃武員爲護符武員指賭規爲進欵賭目繁多不勝枚舉其中以花會白鴒票二者爲害尤烈賭之之法限字刻單隨地俵散無論城鄉遠近密室深閨童僕輿臺游民乞丐足跡不勞出户皆可點字投交自一錢以至十錢百錢千萬錢各就其力以相據及揭開之日得者不過十之二三且並非博者全得實屬擾括靡遺設心最險歳無虚日民有窮時花會又復肖像爲圖妄稱符應能　愚夫愚婦把玩迷離失業輕生歳亡多命實於風俗人心所關匪細擬懇奏請飭下兩廣總督廣東巡撫酌復前巡撫蔣益澧所定武員津貼不准再收此項賭規嚴飭地方官　將此項賭棍拿辦此項賭舘查封不得以結怨武員徬徨瞻顧空言告示搪塞銷差其餘各項賭博亦飭照例以次申禁俾衛民生而挽頽俗謹再附陳懇請代奏謹再呈 
　　右稿由都中友人郵來披讀一通見其究心時事留意民生所言具徵根柢其言運米也惠心仁術藻密慮周兩粤鴻嗷當無不同聲禱祝其言寛捐也俯念商情關心民瘼上以廣朝廷之德澤下以利商賈之懋遷顧全大局關係甚巨其言緝私也防微杜漸發伏摘奸不特可以使私販無可容身而且有以補捕務之不足盖私梟充斥其流　盜賊横行爲人上者固不可以苛察爲政要亦不可以姑息養奸禁暴戢邪鋤稂去莠　自緝私之政始是亦持原握要之論具言禁賭也爲民間保資財卽所以爲國家培元氣賭之爲害不勝指屈一言以蔽之則曰廢時失業破産傾家而且窩賭之地宵小每多混迹匪類於以潜蹤其中弊病所關者大苟能認眞禁絶則不特可以保全小民之身家抑亦可以杜意外之變故萑苻之不靖大都摴蒱有以啓之曷其奈何弗禁凡此數者初見之成視爲老生之常談詳玩之實無非當今之急務謝君官止主政而能剴切敷陳洞中窽要吾知一經堂官代爲陳奏必將仰邀嘉奬立見施行從此坐而言者皆將起而行仁人之言其利溥哉錄旣竟爰識數言於後以爲他日亮采惠疇之左劵本舘附議 
[劉省帥奏稿]  
　　奏爲微臣目疾日重勢難速痊籲懇天恩俯准開缺銷去督辦差使回籍調理并請另簡賢能接辦防務以免延誤恭摺仰祈聖鑒事竊臣素有目疾到臺年餘感受瘴濕風熱内攻日漸沈重曾於本年六月初五日奏　開缺於八月初七日恭奉上諭本日已有旨令楊昌濬兼署福建巡撫矣劉銘傳　師無功止當力圖目贖着將臺灣善後事宜認眞整頓以觀後效所請開缺之處不准行欽此臣跪聆之下悚感莫名自顧何人渥蒙訓勉優加恩施逾格旣原情于已往更策勵于將來臣具有天良敢不力疾從公亟圖報稱以期稍盖前愆謹將善後應辦事宜擇尤先辦惟基隆自五月至今疫癘不止將士十病八九七月以後死亡相繼勇夫不能作工先將滬尾炮憂派員購料興築并分建水雷製造軍械各局以備製造子彈屯積軍械一面乘輪前往安平旗後澎湖各處察看形勢書畫勝務方期竭盡血誠力求整頓不料自臺南回防歴受風燥目疾益形增劇左目障翳已滿久已成廢右目復漸昏蒙新生紅障僅剩一線之光數步之外不辨人物若再遲延不治必致雙目俱瞽臺灣旣鮮良醫又無藥料且海外瘴癘過重北人不服水土臣隨從文武員弁十死四五現在建甯鎭總兵蘇得勝并營官鄭洪勝皆抱重病危在旦夕其餘各軍將士日有死亡目擊心傷無術補救伏念臣上年五月隻身渡臺猝臨大敵内掣外患誰謗沸騰動輒獲咎百喙莫解仰　聖明洞燭信任不疑孤立一身未受朋擠之禍每念聖主再造之恩决不敢灰心墮志希圖退卸惟臣庸駑無能才力 
 
 

Page 2

 
 
旣不能以任艱鉅德望又不足以合同僚督師不力業經負咎于前補過無方何堪貽悮于後且辦防練兵皆目前急務早辦一日早收一日之效多練一兵多得一兵之用臣目疾業巳六年斷非請假數月所能調理就痊輾轉思維與其病軀戀棧無補涓埃不如据實歴陳免虞叢脞惟有仰懇天恩開去差缺並迅賜簡員接辦臺防事務以重職守不勝迫切待命之至臣受恩深重雖赴湯蹈火在所不辭際此時艱豈有安閒之想倘荷福疪兩目不致俱廢障翳稍退仍卽恭詣闕廷求賞差使萬不敢托詞引退自外生成所有微臣目疾日重勢難速痊懇恩開缺並銷臺防差使回籍調理緣由謹恭摺具陳伏乞皇太后皇上聖鑒訓示謹奏 
[旅順兵威]  
　　李傳相赴旅順口行程前經列報查旅順距大沽水程一百七十五咪合中國五百七十八里入口係兩山環繞中間一水分開若八字然四岸爲威遠炮臺鷄冠山饅頭山東岸爲黄金山老驢嘴老母猪脚計六炮臺皆有重兵駐紥宋軍門部下毅軍爲數最多具餘統領統帶各部不一一切工程皆歸袁子久觀察總理德人漢納根善威副之其地到處皆山現在開作坦途俱借人力穿鑿善威欲告假四月回國購辦機器尚有一船塢開築其工程較大海中則泊有挖泥船擬將該口開闊以便傳泊輪舟云 
[北洋兵輪鐵甲船管駕人名單]  
　　鎭遠鐵甲船副將林泰曾定遠鐵甲船游擊劉步蟾濟遠鋼甲怏船都司方伯謙超勇兵輪守備葉祖珪揚威兵輪游擊鄧世昌威遠練船都司薩鎭氷海鏡兵輪同知馬復恒康濟兵輪守備林永升鎭海兵輪千總汪恩孝操江兵輪軍功何品璋鎭中砲船千總邱寳仁鎭東炮船守備林頴若鎭西炮船守備黄建勳一鎭南砲船千總李和鎭北砲船千總戴伯康快馬炮船陸倫康計北洋尚有鎭邊飛鳬飛霆利順等小駁輪船所派何人未經訪悉聞揚威超勇二船今冬需鼓浪來申入塢修理云 
[棨戟遥臨]  
　　本月十九日午後新任雲南藩司龎省三方伯旌節抵揚舟泊徐凝門外宜太守以次各員均往河沿迎迓聞方伯小作勾留卽須赴任○新授兩淮鹽運司張屺堂都轉巳由省垣啓節約二十一日可抵邗江江甘兩邑尊曁鹽捕營均在碼頭伺候聞憲節抵揚後躭延一二日卽須溯流上駛至徐屬勘估河工云 
[錢市近聞]  
　　天津楊柳青所用錢鈔最爲攙雜每錢一千小錢多至一百行之旣久幾有不可收拾之勢錢業中公議新章禁止小錢違則從重科罰不旬日而市面爲之一變津城錢店不聞倒閉者約及一年乃本月初五日估衣街之允豐泰忽然閉歇該舖向與軍營來往似係多財善賈者不知何以致此時各鋪取帖者紛如亂絲又單街之建德合亦與營伍往來者初六日取帖亦相率而至以現存之錢不敵帖欠之數岌岌乎不可終日黄昏時已步允豐泰之後塵鋪内被搶一空臨街之隔搧街上之招牌統被攫去内外空洞無物經地保購以秫稭攔擋門前故天津縣封條卽貼在秫稭上翌日侯家后之换錢局玉順恆又閉初八日河北大街之大興錢鋪相繼倒閉約計三五日間連倒四家居人受累不淺而錢帖遂窒碍不行 
[津事錄要]  
　　督轅繙譯四品銜曾君蘭生名恒忠現在撤差隨辦洋務又伍秩庸觀察擬隨張樵野京卿出洋所有督轅繙譯事務巳荐某君代辦其君係觀察同窓友南海人○針市街德昌厚錢局貼隣係慶德和薑廠後面係同興和洋貨鋪初六日薄暮時德昌厚失愼幸有風火墻隔開火起又在日間易於撲救不致殃及池魚然搬毁什物拆壞房屋所費亦不貲矣○初七日有賑米船駛赴武清比至蔡村氷凝如鐵船不能前舟子舉篙鑿之隨鑿隨開惟過蔡村後依然膠滯稍上一二十里更凍住小輪船一艘今年寒信較前太早亦歴年以來所未有也通州沿河氷結更厚烟臺　於初七日大雪○雲南解銅委員惠問泉大令此次進京聞須順辦引見其瀛眷則已先到云 
[潯陽雜誌]  
　　近日江水漸涸魚市較往年尤盛細鱗巨尾堆積竹筐中半江紅樹唤賣聲喧價并甚賤多有買至江于放生者○湓浦港相傳爲白司馬送客之所當全盛時綠水成紋畫船如織洵　名勝之區近以各洋行挑塡泥土日就淤塞僅存方塘半畝日前有某姓婦因細故口角忍於黄昏後乘間躍入塘中欲從水仙於地下旋經人撈起業巳氣絶婦之母家執欲報官經親串調停令某姓延僧齋醮十五夜施放燄口燃荷花燈以超度幽魂○琵琶亭木廠工匠赶造挖泥機器船其底已用杉木造成惟船身兩旁及艙面須用硬木匠頭業由漢口辦到因不合用又發電至申購辦外洋硬木○新任九江府經廳黄君於十三日自省抵潯十四日接印○新任廣東學憲胡筱泉京卿於十六日抵九江十七日小住行臺十八日雇紅船兩艘往章江進發鎭道府縣等官及選鋒新勁營均出城恭送○九江關道李亦青觀察本定於十六日觀風因胡又宗過境例須迎送故攺期於二十日扃試 
[袁江小錄]  
　　寒威漸緊居人皆欲御吳綿致質庫中贖取襖褲者鶴企鷺翹十分擁擠○初六夜三鼓時東水關失愼焚去茅屋二椽幸汲水甚便不致蔓延○張待詔妻盧氏與營兵陸永泰謀斃本夫一案解司翻供因復發回初八日遞解到浦洋洋得意全無觳觫情形誠愍不畏死者也○石千戎之妹許字龔氏子龔亦赳赳武夫昔歳殁于王事石聞之痛哭欲死旣而曰爲臣殉君爲婦殉夫理也夫何痛遂减粧毁容誓不攺操孀盧三十年大憲聞於朝得旌閭里昔人云家有節婦爲家之不幸雖然亦豈易言哉 
[揚河擠塞]  
　　揚城河道近來頗爲擁擠盖緣水勢日涸河面愈見其狹由東關至便益門一帶船隻擁擠尤甚日前有南北差船過境地方官特派河快等設法開導約半日工夫憲舟始能容與中流刻下北鹽船隻阻擱於上游不知凡幾下遊瓜州口寳塔灣一帶民船柴駁船更密若繁星不知何日始能水長船高據舟子云惟盼璧虎槁壩早日合龍船頭活水庶可汩汩其來也 
[厦門雜錄]  
　　厦門一島兀峙海中夏秋之交每多颶風居人屋宇四壁不用木柱堅固足以避風而火患亦不多見初六晚五點半鐘時簥巷金振德當鋪内走水將包房衣服等件燒燬幸附近懷德宫内水龍聞聲赶至當卽撲滅是晚廣裕昌土棧三層樓上亦因燒煮小食遺火樓板其時北風甚猛致將樓板延燒烟燄滿室幸未冐穿屋頂立卽灌息然鄰近舖户多有閉門搬物者○厦門人烟稠密良莠不齊竊案所在多有而搶案則寂無聞焉自春閒臺防撤勇紛紛至厦門待船其安分回籍者固多而流爲匪類者亦復不少因之秋間雲宵地方有游勇搶刼路客之案迨本月初一日離厦十餘里之塘邊地方又有盜賊搶劫刃斃事主之案經厦防廳丁司馬下鄉勘騐會營勒緝尚未有端倪也○正任臺灣鎭總兵吳霽軒總戎光亮奉督憲牌示飭回本任署理臺灣鎭章鼎臣軍門高元俟交卸後聞有赴登州鎭新任之說○新任厦門分府唐蓉石司馬寳鑑擇於本月十八日接印司馬前署臺灣鳳山縣篆頗有政聲去歳交卸來厦恰遇法人封港所有行囊寄存厦門親串家故此次輕車就道殊覺便利云 
[鳩江近事]  
　　新任蕪湖縣楊璞生明府於十七日由皖抵蕪頒發紅諭于二十六日接印前報謂二十日者誤也○本任蕪湖營遊擊胡俊卿遊戎榮偉於秋間晋京引見現已冋任標下前鋒舢板於前日駛赴清江迎接○粤商前在蕪湖購買米榖以供賑務軍需之用經各大憲給發護照准與免　近由粤省大憲以防務已鬆營勇俱巳裁併遣撤賑事亦緩各商採辦米榖自應照例納税咨會蕪關道故自本月望起粤商裝米者均須一體完税矣○前次包辦土税之鄭洽記梅少卿等邇日仍遞禀道轅續請照前所包税數加倍認繳經梁小若觀察批駁不准○洋 
 
 

Page 3

 
 
藥局巡丁因查緝私土事洋行中人　相牴牾日前又有鬥毆之事若非另立章程恐終無以善其後也○十六日辰刻江口招商碼頭左近　磨坊因晨餐失愼焚去瓦屋茅房共十四家各水龍赶到則巳火滅烟消矣○南鄉各農民咸醵資在河南禹王宫前搭臺演戱三本於十六夜起核其意盖爲消災降福也 
[芝罘叢述]  
　　不逞之徒往往假托官親招摇撞騙上年陳大中丞巳出示杜絶近因瀛眷來東恐又有借事圖訛之輩乃復遍帖諭言略謂此次本部院家眷來東並未挈帶親友如有假名在外招摇情事仰各州縣立卽查拿究辦防微杜漸可謂善體下情矣○西圩外向有繅絲房多招幼童工作除按日授餐外按照授之巧拙支給辛資每月由大錢五百文至一千五百不等上月中旬絲房停歇孤貧童稚未免歎餬口無資元○海關碼頭杉板蝟集一遇客人唤渡彼等卽上前　攬滋閙不休甚致貶價從廉以圖獲利亦一惡習也○歴任各憲慨分鶴俸創建庇寒所俾流民得所依棲今循例於十月初一日開設鵠面鳩形之輩得免露宿風餐杜陵廣廈之詩恍惚復見于今日孤寒八百安得不崩角頌之○邇來疉漕河粤小　不免蕩析離居大憲施給　衣向例乘舟至鐵門關交兌現因封河在卽乃派員攺由陸路起程已於本月初三日進發矣○勇弁數人寄居客據一日有一人自縊庽中或謂被同黨誣竊差憤而亡成謂因旅食維艱抑鬱而死初六日唐邑尊親臨檢騐隨將店主人帶回訊問○街遵本極狹窄而娼婦多坐肩輿東撞西衝行者甚爲不便或有誤觸斯轎卽被蝦兵蟹將毆詈交加者龜乎龜乎何不曳尾泥塗而乃横行市肆乎說者曰若輩皆有護身符不然曷敢縱恣乃爾 
[影戱賸語]  
　　顔君永京吳君虹玉前晚在四馬路震源洋廣貨店舊址重演影戱集資充賑鄙人承李君秋坪之招挈伴以往時則報時鐘甫打七下遠近諸君子亦以此次叅演新戱必較前次所見更屬新奇可喜聞風而至者先後雲集顔吳兩君將機器安放畢琴韵甫停燈光忽滅而圓月現白幀上則戲作矣初以樓上下窓櫺洞敞有電燈光射入致所顯各影不甚分明繼將琉璃窓用物遮蔽一室黝然轉盼圓月則已大放光明顔君曰今畫惜未多裝電氣故不能多演時刻以供諸君子之暢覽於時觀者傾耳以聽凝神以視舉凡經緯之縱横山川之形勢城郭之高大宫殿之巍峨樹木之幽深士女之艷麗鳥獸之怪奇器物之詭異瞬息千變要皆前記所已詳無俟贅言特於前所未見者追憶一二以廣聞見英都倫敦富麗甲天下商賈之所輻輳車馬之所往來肩相摩轂相擊也有一人自鄉曲來者傴僂徐步大摇大擺若不知身之在城市也者忽有馬車自後飛馳而至其人急回首則馬頭巳與人面相向其人不覺失色張目吐舌若甚驚惶倫敦多雪有一窶人子日持曲帚在三叉路掃雪以便行人見衣裳華美者卽將帽脱下向之乞錢此二事皆不足爲奇所奇者鄉人方前行而轉瞬卽巳回首窶人方埽雪而轉瞬卽已脱陷頃刻變幻並不見移動之迹石火電光不足喻其速移花接木不足喻其奇俄又現一花狀如菊花心忽現忽隱忽歛忽舒變化離奇不可方物戱術之妙無過於此又有雅謔計共十圖次第接演西國有名戱園常演之不特可資談柄且足以廣善緣葢有某甲者素開磨坊借風力以代人工風篷如十字式風至則篷自轉旋不定而輪亦自動司其事者但用鑰啓閉而已此正漢隂丈人所謂有機心者必有機事也一日有鄉人負麥囊貿貿然驅驢而至甲於樓上開窗見之以其與長耳公俱來已有妒意鄉人不及知繫驢於篷負囊逕入甲乃取鑰發機入僻室以避之鄉人入内不見主人忽聞驢鳴甚急趨視之則風篷巳動驢卽隨之而上飛舞空中如神龍之夭矯鄉人怱遽無計急曳驢尾風力甚大豈一人之力所能阻止不逾時而驢尾斷鄉人亦踣地甲頻頻於窗中窺之若甚得意俄而驢斃鄉人上樓向甲理論甲謂斃驢者風篷非我也鄉人不能與辨思欲控官又無左証乃含忿而歸默念彼能害我而我不得伸者以無証據耳我何不卽以其術報之乃於夜深人靜時携鋸而往始而鋸斷其柱繼則用力擠之及至棟折榱崩而甲始從夢中驚起巳無及矣嗟乎世之人虺蝎其心鬼蜮其行百計害人曾不稍悔當其下手時豈不自以爲得計而孰知我能施於彼者彼亦能施於我乎觀於中之事亦可稍知儆懼矣顔君以廣長舌爲人說法於世道人心良非小補不僅灾民之額頌而已也 
[委提人証]  
　　江蘇織造衙門失竊貢物龍衣等件監守人張安避匿在滬當卽備文派員來滬先至上海縣署嗣查得張安寓居吳租界函致英會審署添差恊同縣差巡捕往拘卽交縣差帶去想當由來員押解到省也 
[押舖違章]  
　　造紙公司西人密司末倫失竊金表由包探陸阿長查獲人贓解案懲辦惟宏興押舖夥何玉山請追押本洋三十五元麥總巡捕頭以該西人報失時曾開單知照各押鋪今查得該鋪受押巳在知照之後顯係違章王司馬命何下堂候示各情己列昨報兹由司馬查得捕房知單實註金表字樣該夥尚請追押本殊屬非是飭將何玉山帶案嚴加申斥并問鋪主何在答稱現不在滬司馬飭將何玉山管押且查得該押鋪專取重利顯于禁例着令閉歇 
[獘絶風清]  
　　各州縣衙門所有禀呈批語張掛頭門任人抄寫英會審署當陳太守在任時要案則仿照辦理細事概置弗錄嗣後竟無批語張掛如欲抄批者必須至房科羅少耕太守到任以來清釐積案不憚勤勞又諭脩粉牌二塊將一切批示騰錄懸掛三日後再行换錄以冀弊絶風清此事昨已舉行矣 
[賭徒歛跡]  
　　虹口地方賭檯屢經拿辦總難淨絶近由麥總巡捕頭訪查賭徒并將地主開單禀請羅太守派差恊同包探地保按名拘辦於是各賭徒間風股慄地主亦有所顧忌不敢復蹈前轍所有賭檯及賭攤不論大小一律停歇草栅亦均拆盡歴年積弊一旦驅除豈非快事 
[飭查打架]  
　　十九日本報列洋藥局巡丁在北京輪船上被毆一節昨晨翁太守提張才發詰問張供小的在拱北輪船上爲侍者川土一塊由廚司囑携上岸在碼頭俟渠同赴局中蓋印翁太守問與巡丁打架者究係何人爾與北京輪船上水手可相識該船水手曾與巡丁打架否答稱小的與北京船上人均不相識是日打架情事亦未聞知翁太守謂爾雖不知但是日巡丁究被何人毆打可交保出外查究明白下期到堂禀覆 
[刼竊類登]  
　　前晚八點一刻時恒德典夥手携風帽一頂至捕房報稱頃有人口操甯音至典扣門經出店人啓門而入黑暗中似有五六人手持物件意將闖進出店人知爲刼盜奔進狂呼衆夥聞而赶出匪徒卽逃逸無蹤遺下風帽一頂爲特送騐捕頭聞報立飭嚴孫兩包探帶同探夥等人前往查勘至則蹤跡全無回禀捕頭復着包探緝訪至十一點鐘時西城河浜某押店夥報稱店中樓後窗忽洞開查得失去物件不少約計值洋二百餘元捕頭又傳兩包探往查見樓窗果開屋上並無痕跡惟左右隣人或執紅燭或持紙撚均各開窗照看默察情形似爲彼中人所竊旋在一學徒衣褲中搜出時辰表四隻及金銀首飾等物詢悉該徒家有父母荐保者均生意中人暫免送捕以待自行清理捕頭然之 
[研究送私]  
　　私土充公一案昨晨翁太守臨捕房時提訊送土人張忠明張供土行在老麥加利行主粤人不知名姓小的係野雞挑夫伊等給資令將是土送局盖印太守問廣元廣成　在何處答稱廣元不知廣成係小烟館在永安街太守謂刻有洋藥局來信謂私土送局充公人則請爲開釋并云土十二塊乃協茂土店之貨曾於廿一日到局挂號午後船夥誤送到店因復遣夥將土送局黏貼印花　被巡捕捉獲現爾供是野鷄挑夫並非恊茂店夥顯與來信兩歧土無印花照例充公且爾包送私土帶有摺子理應根究可卽從實招來張仍執前供　守看掌頰 
 
 

Page 4

 
 
二十下再爲詰問據供此事須問船上人太守怒其一味狡展着再掌頰二十下始供小的係安慶輪船茶房是土由潘增元送至土行行中囑小的赴局盖印摺子亦由潘交下惟叮嘱小的不可將伊說出研詰至再執定不移太守謂爾供詞爾歧且至洋藥局不應經過承安街遂看還押於禮拜二解案再訊 
[因案密拿]  
　　縣中接奉憲檄密拿寓居滬北長發棧之某員莫邑尊因於前日派差齎文投英會審公廨請提代理讞員王雁臣司馬以案關緊要因卽帶同差役人等親往棧中將該員拘解到縣邑尊飭發廳看管以便申覆上臺 
[捕究賊扳]  
　　捕被賊扳一事巳列報章昨晨捕役趙金着保唤到船户甲乙兩人一面將捕夥小桂林傳來對質甲乙堅稱被桂林索去洋蚨六十三元皮棉馬褂各一件船中錨櫓等物亦被扣留桂林言恐其將船摇匿故特扣留伊櫓一枝至銀洋衣服等物則實無其事趙復同甲乙兩人謂爾等撑駕該船作何事業兩人一味支吾趙謂爾等爲匪無疑然桂林旣在該船緝獲許多行竊傢伙及殺人兇器理應禀官辦理烏能擅專釋放因擬將甲乙兩人並桂林解送縣中訊究云 
[虐徒宜辦]  
　　前日本邑人王四和投巡防總局訴稱孫兒松泉今年十三歳向在本城西倉橋左近汪阿大處學習成衣汪性兇蠻輙遭毒打前日偶因細故被將熨斗烙傷頭額因而毒發潰爛小的聞知卽將松泉領回旋又向取舖盖詎汪非但不允反糾集多人軋往某茶肆大肆咆哮幾遭毆擊小的見勢不佳乘間兎脱來案叩請提懲馮刺史諭候提汪訊究 
[來信照登]  
　　敬啓者現屆先妣王太夫人撤席之期承妹　沈仲復大京兆伉儷寄到懴資百元因思延僧禮懴不如賑濟災黎元爲實在功德且先妣在日最喜扶危濟困今於申滬報中拜讀閣下勸募棉衣　備述災黎號寒之苦彌覺悱惻動人謹將沈京兆所送懴資百元移助棉衣捐欵卽請掣付收票俾得焚化靈前以資冥福並請將　值　爲刊登兩報實所感禱[  嚴錫康嚴辰仝啓]  
　　附啓者我鄉嚴伯雅觀察芝僧太史性情肺墊遇戚友有緩急靡不竭力相賙其素行也而一值賑欵窘迫之時尤必多方勸募陸續交賑所彚寄兹因太夫人陞祠吉期將懴資百洋移助賑捐非特善承先志抑且軫恤民依　佛慈悲當必皆大歡喜曰此功德不可思議陳煦元謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
　　九月廿三日候補縣陳夀椿奉委武昌府讞局額外學習候補州判張玉田候補司獄史賡盛俱送主考差候補巡檢馬國瑞往江陵縣催串根紅簿廿四　候補通判林宴春奉委往江西採辦榖價廿五日武昌府李奉委代學院武闈考試錄遺差廿八日銷差試用縣張甝奉委襄陽發審局候補縣孫長焯奉委解荆州滿營餉銀新授按經歴張嘉畹禀知任事廿六日候補巡檢孫培基解試卷往京潘憲牌示應城縣員缺飭准補之陳鑠鄖縣員缺飭准補之潘福蔭俱赴任咸甯縣員缺飭本任　陳樹楠蒲圻縣員缺飭本任之張集慶恩施縣員缺飭本任之劉鑑俱回任潛江縣印務詳委本任黄安縣陶大夏均州印務詳委本任武昌縣嚴福保俱調署廿七日候補道魏往揚州公幹廿八日黄陂縣林元菼榖城縣陳夔麟禀辭赴任候補道周綬奉委往湖南公幹廿九日署施南府經歴黄廷樞禀辭赴任三十日圻水縣巴河巡檢姜栅奉委武闈巡查武牛親供差藩憲牌示應城縣典史飭准補之沈光泰赴任十月初二日候補道庫大使吳仲仁奉委武闈紀箭差初四日委辦招賢里保甲局候補縣羅登汝禀辭赴局候補縣史賡雲奉委武闈帮辦供給所初五日署鄖陽府經歴周顯臣謝委候補縣何葆修劉春生奉委解第九批京餉委解鄉試硃墨券湖南候補縣王鶴春新選安陸府同知施德濬新授廣西鹽法道周鶴俱來省禀到候補府經歴王之尹往通山縣典史宋希曾往嘉魚縣俱奉首府委　質當初六日候補典史金浩奉委武闈後堂聽差初七日試用典史王隆祚奉善後局委黄州一帶採辦榖價初八日候補同知傅屺孫奉委專辦坪坊厘局初九日新授湖南長沙府遺缺知府張曾敭禀到初十日候補縣左興寅奉武昌府委往嘉魚縣會勘被淹受旱情形藩憲牌示宜都縣典史缺以分缺先前補用典史楊葆明咨署鍾祥縣典史缺以試用從九品諸鼎署理 
[皖垣官報]  
　　藩轅牌示建德縣知縣以正任合肥縣知縣曾道唯調署○夏初久雨城垣屢次倒崩各大憲疉委文武大員挨叚勘量鳩工修築計數百丈之多刻已一律告竣大憲隨委候補府梁太守泰亨挨叚驗收 
[吟齋尊兄四十初度張筵宴客同人各賦詩介夀予以疏懶屢索始報命自愧遲遲錄呈粲政]  
　　都道門庭瑞氣臨賓筵秩秩酒頻斟萱幃蔭庇春暉永太夫人夀己開八康健如昔蘭畹香飄化雨深令似才調翩翩知非凡品金玉鏗鏘傳麗句壎篪唱和證同心艷他倚馬詩才敏銅鉢無聲信口吟同人皆贈句惟予後繳故云[  弟楊德炳未是草]  
[吟齋仁兄四旬華誕辱承招飮賦此伸賀錄呈粲政]  
　　華堂稱慶醉顔歡四秩筵開夜未闌王母兒孫宜福夀太夫人年七十三謝家子弟盡芝蘭苔岑有契知心易花管生香嗣響難讀君自述詩欽佩奚似更喜壎箎同叶奏多君友愛樣從看[  弟楊德鑅未是草]  
[俚句奉賀吟齋仁兄四旬大誕卽希哂政]  
　　嶽降剛逢八月天前身合是桂宫仙荆還識自榴明後花正榮於菊放先敢逐人情呈栢頌體將君意祝萱年華堂他日重稱慶八秩先開太母筵[  小弟毛錫鑑待定草]  
[俚句兩律敬祝吟齋譜兄華誕卽希指政]  
　　木犀香裏醉新醅蠟炬華堂酌兕來齊羡高門餘慶永况逢夀寓自天開東山群從都蘭玉小阮香孫仰孫粟人書畫各擅一長哲嗣亦稚年岐嶷北海豪情屬酒杯君昆仲好客有樽中酒不空之概獨有鯫生才最拙馬遲輸與漢廷枚締交一紙話前因市隱淞南廿載身此日萸觴同介夀昔時蘭臭久揚仁君善繪蘭屢以畵扇見贈媿之瓊報特飄翠羽頭銜貴雙舞萊衣樂趣眞孝友一門推盛事祥和合祝八千春[  如弟姚文枬拜稿]  
[吟齋仁丈四秩大慶賦此奉賀卽請指政]  
　　阿咸性疏宕喜從竹林游每隨步兵來得交巨源儔臣叔殊不痴山公劇風流堂北萱草榮庭前紫荆留二惠稱競爽蘭玉當階稠今春季方誕適逢四旬周宏開郇廚膳海屋擬添籌香風拂拂來桂院方中秋酌我紫霞漿薦我鹿脯羞不吹雲和笙惟聽衆仙謳稽首拜嘉貺奚止木瓜授愧無瓊瑶報聊以一詩酬[  乃平毛恒治拜草]  
[吟齋仁兄四旬夀同人恭祝并繼以詩主人亦有原唱余欲以不能辭而未之許也爲特勉成兩律錄塵斧政]  
　　我却不能詠君何索找詩華堂一夕宴秃管半年思欲得神爲助曾無句可摛勉隨裙屐後聊献捧觴辭何以爲君夀夀共詩畵書時清高士隱交淡雅人疏花月春常滿絃歌座不虚君處西賓章錫翁都講教法甚善師弟弦誦不輟常華瞻鞾韡積善况其餘[  侣笙弟蘇紹基待删草]  
[上海四馬路浦灘文報局内恊賑公所經收賑捐十月中旬清單]  
　　二十日催單陳古愚先生交來玉山無名氏棉衣洋五十元南匯義生蘭號交來顧源慶翁募鞠夢周祈育麟湯二如祈媳保胎平安懿德堂衛三户各一元莊泮香祈室人病愈一元銅洋一元張繡山計伯吹王如林祈長女病愈三户各銅洋一元金春　黄子馨徐桐柏祝老桂邢思齋鋤月軒隱名氏七户各三户嚴樹珊黄靜甫朱瑞榮唐耕和閨媛閣求病愈五户各二百鞠鑑秋一百四十力不如心一百合收七元銅洋四元漢口周姓交來無名氏五千八百合收五元益訊號募純嘏老人祈合家平安四元知非子祈長幼安康愼行子樹敏兩户各二元青田子樹慧一元隨妥室主人敬脩道人良耳氏盡心氏隱名氏不留名六户各五角○電册抵陽保嬰總局募隱合記二十元合善一元永大蔣芳二兩户各五百福記不書名兩户各四百戚根法范銀川周雙全不書名四户各三百吳正明不書名　户各二百不書名一百合收廿八元二百○銳册報恩子嘉酈氏四元沈頌清李桂馥續兩户各一元花女美生四角花女秀生花女安生兩户各三角鄂垣公濟益帳房募沈鄭宋林施盛蔣公賀史幹翁添孫鈴敬資多賑十四千圻州廣大典無名氏肇大典二户各三千吳鼎甫一千沈逋梅五千鄂廡傭書子三　無力子一百五十公濟益十元長興隆無名氏兩户各四元天和炳記碧記義利生洪子祥澹靈居戴六户各二元吳恊和汪子記王源吉三户各一元退思主人九八半平銀四兩合收五十六元現銀四兩○葉溪濟川善士爲父病求愈十元○德錩福號隆星橋翁交來　河收運局諸君書畫潤資七元六角錢四百四十八○蘇州吳公館交來鏡心居主人一元銅洋二元○德清豐泰源交來許康亭善士三元○漢鎭籌賑同人募規元五百兩○本日共收英洋一百八十六元銅洋六元小洋六角錢六百四十八規元五百兩現銀四兩○本旬共收賑捐規元八千一百四十七兩六錢四分現銀批元二百九十七兩二錢七分英洋四千五百九十七元合規元三千四百廿兩另一錢六分八厘盧坯洋六十五元合規元三十九兩銀洋九十九元烊見規元十四兩七錢三分土板洋三元合規元一兩八錢九分七厘小洋五十二角合規元三兩八錢六分九厘錢七十二千四百五十三合規元四十七兩六錢六分六厘除還八月十九日金州局移來規元二千二百九十九兩二錢另七厘○九項共合實收規元九千六百七十三兩三分四厘○連前共收規元十四萬三千二百十三兩六錢四分九厘英洋二萬另五百元○付解陳與昌沙洲棉衣規元一千兩付解嚴　紳第八批規　五千四百兩付解山東第六批庫平五千兩合規元五千四百九十兩付解江寗第二批規元二千五百兩付解江靖張雪堂手規元二千五百兩付解川沙第一批　元一千兩六項共解規元一萬七千八百九十兩連前共解規元十四萬三千七百三十二兩八錢八分五厘洋二萬另五百元實塾解規元五百十九兩二錢三分八厘 
[上海四馬路高易公舘恊籌兩廣山東沙州賑捐所經收十月十四至十七等日賑欵清單]  
　　十四日盆湯衖捐桶洋二角錢一百六十文○十七日無名氏一元○寗州謙愼安各庄諸友一百元○烟台寶興洋行劉經訓翁募一千六百三十二號册同典順福昌順德和順復順魁復典順義成順同慶順仁典順廣典順同利順同利永和德堂恆順利因順公隆盛號廣隆利豐泰公廣成永義慶順十九户各一元利城信二元萬順永六元錦春昶萬盛恆裕德　天順增永典順永發順六户各半元以上十七户洋三十元内銅洋　元又劵一千六百三十七册姜韻之孫元襄孫紹猷孫紹諶四户各一元孫元釗孫紹諤二户各二元廣和成二元謝祺堂半元以上八户洋十一元五角○百川通寶庄交來四川川北道黄植庭觀察募一千三百四十三號黄宏隆堂五十元黄富慶堂四元黄富有堂二元○又募一千三百四十四號册胡安愼堂七元漢阜王三槐堂四元彩喬號四元零二分劉裕德堂二元　樹德堂三元以上二册計洋七十六元零二分○漢口茶業公所募一千三百六十六册周樂善堂紋銀五兩無名氏唐卓庭逸名氏梁卓昭林茂焜黄臨軒葉杰生七户各一元　秉彝慈蔭堂二户各錢一千文慈侍氏五百文無力子無名氏仲和氏叔幼氏四户各四百文柏松氏四百六十文以上十六户洋七元内花洋一元錢二千五百六十文伸洋四元紋銀五兩○福州裕昌行莫靄樓翁募林懷俊福建建甯府棠安縣邱鳳誥二户各十元邱存仁五元林光瓶四元東莞縣無名氏陳世德施德淵三户各一元潘善慶二四庫平銀一百兩以上八户合洋平銀一百二十二兩一錢九分伸規元一百廿五兩六錢八分五厘○以上統共收洋二百廿九元七角二分内花洋一元銅洋七元規元一百廿五兩六錢八分五厘又紋銀五兩錢一百六十文 
[上海三馬路與昌絲棧陳竹坪經募兩廣山東江寧沙州賑捐棉衣十月二十日第一百三十五次清單]  
　　新泰厚寶號交來湖口粮臺黎爾民觀察代募洋一百元其各户候册到再登○益和寶號交來昌字一千七百三十册鎭江王守望大善士經募强氏淑洋三十元李氏三洋二十元不書名洋九元無名氏十户各洋二元又無名氏十五户各洋一元不書名三十户各洋五角以上五十八户共來洋一百零九元○上海慶昌洋貨號交來昌字一千一百四十四册漢口解右芝善士經募播喴洋行花洋三元銅洋三元無名氏銅洋三元眉夀堂許豐泰二户各洋二元竹屏軒許廣泰經德堂徐洪興四户各洋一元德昌仁鎰源鎰昌瑞永隆泰興金美珍張殿臣七户各錢一千文以上十五户共來洋十四元一角花洋三元銅洋六元○江輔仁洋一元又募何跂筠陳胡孫二户各洋五角無懷氏銅洋二元古月記錢三百文李子云吳樂山孫俊記三户各錢二百文陸雲山陳山夀二户各錢一百文以上十户均指助直隷棉衣捐共來洋三元銅洋二元○通州無名氏洋四元王岐昌助山東屯溪孫裕康二户各洋二元昌字一千二百七十七册揚州李藴齋洋一元顧志元錢四百文以上二户共來洋一元錢四百文○無名氏銅洋○元陸先生皖省免病人二户各銅洋一元○本日共收英洋二百三十五元花洋三元銅洋十二元小洋一角錢四百文合并申明 
[上海北市絲業會舘核奬籌賑公所施少欽經收山東賑捐十月十二三日第八百三十四五次清單]  
　　寓蘇甬上隱名氏以追薦妻二週年記經資移助洋十元蘇州無力氏洋五元不書名洋二元○高郵丁君鏡齋第十次募蓉鏡堂錢九千文芝蘭書屋錢二千文賦梅堂錢二百文不留名洋四角共四户合來洋十元以上十二日○胡禹昌局來江右退圃居士九三八平銀十兩姜忠堂棉衣規銀十兩徐彭氏求病愈由蘇州張竹舟託謙愼安交來洋廿元尚有助沙洲洋登在兩廣清單内謝宏遠求父病速愈洋五元常州章氏隨山樵者寄通裕局來殷門章氏前因患病險重代爲許愿今已獲痊第八次助洋四元梁溪武陵氏以太夫人琴香女史繪潤移助洋四元安徽劉芝田由徐州來洋二元○武昌有心乏力人自助錢一千文又經募無力人因妻産平安　五百文問心階錢四百文秦氏錢三百文補心堂錢二百文劉植三吕聚五周松山唐懋官授經堂曠覽山房相琅堂無名氏力不足翁成亮廣陵堂三策堂周氏十三户各錢一百文共十八户合來銀二兩二錢九分四厘○揚州韋振煦託長豐寶莊劉健翁代募昌字八百八十一號册集又鈞蕭怡堂周裕記日升恆隱名氏五户各洋四元湘琴厚頤合泰泰順叚和山手怡合成怡和成五户各洋二元十户共合來洋三十元以上十三日 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十一年十月十五日京報全錄]  
　　宫門抄○發抄旨八道○上諭兩道錄前○陜撫邊奏爲恭報交卸撫篆日期摺子○陜撫鹿奏報到陜接叩日期摺子○江督曾奏爲彚同陳明夾片○川督丁奏病請假期摺子○又奏委考優貢及武誾咨請代考緣由夾片○浙撫劉奏房考州縣不敷兼用候補摺子○又奏委署知縣夾片○河督成奏節交霜絳各工隱定緣由摺子○十月十五日理藩院變儀衛光祿寺廂白旗值日無引見○興存彈壓覆命○桂公安德各病痊請安○色楞額由青州省親回京請安○山西副考官胡泰福到京請安○恩普謝授廂紅蒙副都統恩○内閣奏派騐放之大臣派出麟書烏拉喜崇阿周家楣徐用儀○召見軍機○發抄丁寶楨奏候補守吳佐代理潼川守奉旨吏部知道欽此○又候補令范萬選期滿甌别奉旨吏部知道欽此○又請將完繳祱契銀兩之叙永廳吳之洞等勒追賠繳之案查銷奉旨户部知道欽此○謙禧奏查明朝陽縣被災處　硯籌賑撫請形奉旨知道了卽着督飭官紳將粥賑事宜認眞辦理務期實惠均霑毋任一夫失所餘依議欽此○陳士杰奏散放長清等縣普賑銀數奉旨知道了欽此○又被災各州縣接辦冬賑一次請酌撥來年應解京餉或截留漕糧奉旨户部速議具奏欽此○又候補布經歴黄　等捐賑請爲父母建坊奉旨着照所請該部知道欽此○陽昌濬奏儘先守備羅麟祥補浙江提標右營守備奉旨兵部議奏欽此○○頭品頂戴陜西巡撫調補河南巡撫臣邊寳泉跪奏爲恭報奴才交卸撫篆日期仰祈聖鑒事竊奴才前奉恩　調補河南巡撫當卽恭摺叩謝天恩籲請陛見四月初七日差弁齎回源摺後開軍機大臣奉旨着俟鹿傳霖到任後再行來京陛見欽此兹新任撫臣鹿傳霖已行抵陜西省城奴才謹將陜西巡撫關防並王命旗牌文卷等件於九月十三日委署西安府知府李楹撫標中軍叅將英林齎送新任撫臣鹿傳霖接收奴才卽於是日交卸赶緊束裝起程北上趨叩闕廷跪聆聖訓所有奴才交卸撫篆日期理合恭摺具陳伏乞皇太后皇上聖鑒謹奏軍機大臣奉旨知道了欽此○○頭品頂戴陜西巡撫臣鹿傳霖跪奏爲恭報微臣到陜接印日期叩謝天恩仰祈聖鑒事竊臣於六月十二日入覲天顔幸伸瞻就仰承訓勉交至垂詢周詳陛辭詩復蒙諭以照舊認眞諒直不避嫌怨跪聆之下感激涕零並蒙恩賞假一月暫返里門期滿由籍起程仍取道河南入陜九月初六日行抵西安於十三日准前任撫臣邊寳泉將王命旗牌陜西巡撫關防及一切文卷委員移交前來當卽望闕謝恩祗領任事伏念臣性成迂直才本凡　前撫中州致招浮議乃荷聖慈洞鑒量予遷移自顧向人邀兹殊遇亟思殫竭心力仰答生成伏查陜西宼旱頻仍久傷元氣漢回交惡无切隱憂欲培養民生何以清徭勸墾欲消弭内患何以除莠安良如臣病體輇材深虞隕越惟有勉矢血誠恪遵聖訓黜華崇實不攺平生贛直之心察吏保民彌切關中根本之要所有微臣感激下忱及接印日期除恭疏題報外理合繕摺具奏再臣此次經過直豫秦三省地方皆年穀順成民氣和樂堪慰宸厪合併附陳伏乞皇太后皇上聖鑒謹奏軍機大臣奉旨知道了欽此○○曾國荃片再新授江安粮道馬恩培現已抵省而飭赴新任以專責成其升任粮道張富年業經簡放兩淮鹽運使該司熟悉武闈事宜應暫留省隨同臣辦理武闈事竣再行飭赴運司新任除分檄飭遵外謹會同漕運督臣崧駿護理江蘇撫　譚鈞培附片陳明伏乞聖鑒謹奏軍機大臣奉旨吏部知道欽此○○太子少保頭品頂戴降三級留任四川總督臣丁寳楨跪奏爲微臣舊疾舉發精力難支仰懇天恩賞假四十日以資調理恭摺奏祈聖鑒事竊臣從前在貴州湖南山東各省軍營帶勇十七八年爲時旣久積受寒濕甚重年來每遇舉發只以年力尚强服樂旋愈不以爲意忽自光緒九年二月病勢大作週身筋骨疼痛臥不能起者四十餘日當蒙賞假兩月調理在案嗣經多方醫調服利濕健脾之劑兼峻補氣血雖漸就痊愈奈標病雖去元氣實巳大虧後經勉力支持四肢總覺委頓動須人扶當以時勢多艱仍復竭力撑拄詎今　月初入闈辦理科塲於十九日辰起頓覺手足發冷繼以麻木運動維艱舌本亦覺蹇澁語言稍多卽難轉運頭目又昏暈異常幾不自持再四思維惟有仰懇天恩俯准賞假四十日俾得延醫調治一俟病勢稍愈卽當赶緊銷假以圖報効决不敢自耽安逸至臣請假期内所有署中日行公事暫委藩司代拆代行緊要事件仍由臣力疾自行辦理現在場事已畢毫無貽誤臣卽於二十日出闈赶爲延醫診治以冀速痊合併陳明所有微臣因病請假緣由謹恭摺具奏伏乞皇太后皇上聖鑒訓示謹奏軍機大臣奉旨着賞假四十日欽此○○丁寳楨片再每屆鄉試之年於科塲事竣後例應考取優貢歴係由學臣會同臣在學署試院扃門考試本年乙酉科鄉試後優貢卽應舉行惟臣現值因病請假未能與學臣會同考取屆期惟有飭委藩司前赴學署會考以昭愼重至十月初間應辦乙酉科武闈鄉試彼時臣亦恐未及銷假自應先期奏明咨請成都副都統臣托克湍偕四川提督臣李培榮臨期代爲校閱各武生馬步騎射箭枝並　刀石各項技藝其武闈應派提調監試道各一員應飭委署鹽茶道丁土彬候補道周振瓊妥爲辦理俾免貽悮所有臣請假期内應委藩司會考優貢及武閾鄉試應奏明咨請成都副都統曁提督代爲校考各緣由謹附片具奏伏乞聖鑒謹奏軍機大臣奉旨知道了欽此○○頭品頂戴浙江巡撫臣劉秉璋跪奏爲浙省舉行鄉試需用房考實缺州縣不敷調派兼用候補人員循例恭摺奏祈聖鑒事竊查定例直省鄉試房考官應以實缺州縣考充偶遇一時不敷調派於候補人員内考選充當將不敷情由專摺奏明等因今浙省舉行乙酉正科鄉試定例用内簾房考十二員查通省實缺州縣或　方煩要或距省較遠或甫經到任或與調簾之例未符寔係不敷調派臣與署藩司孫翼謀先期於實缺同通州縣及候補人員中詳細訪察札調來省照例嚴密關防在臣衙門扃試擇其文優年壯者密爲記取臣於入闈日將考取之諸曁縣知縣倪望重分水縣知縣彭璠桐鄉縣知縣束允泰　　縣知縣王夀枬候　同知寵慶麟另補知縣林乃檉　用知縣陳其昌卽用知縣朶如正卽用知縣成沐蔭卽用知縣孔廣鍾大挑知縣江繼曾大挑知縣劉矞祺大挑知縣王蔭堂勞績知縣戴洪禧截取試用知縣善廣試用知縣錢福年等十六員送入内簾充當房考令各詳細校閱認眞將事以期仰副聖主作育人才至意除將三塲所收試卷陸續彌封謄錄對讀清楚分次解送内簾外臣於八月二十二日出闈其餘事宜交提調　試照例辦理謹恭摺具奏伏乞皇太后皇上聖鑒謹奏軍機大臣奉旨知道了欽此○○劉秉璋片再署臨海縣知縣高英因病請假就醫所遺員缺係要缺應行酌量委署查有臨安縣知縣趙惟嵛堪以調署據藩臬兩司會詳前來除檄飭遵照外謹會同閩浙督臣楊昌濬附片陳明伏乞聖鑒謹奏軍機大臣奉旨吏部知道欽此○○頭品頂戴河東河道總督奴才覺羅成孕跪奏爲節交霜降黄河兩岸工程河勢並祥河廳險工搶護漸臻穩定緣由恭摺仰祈聖鑒事竊照祥河廳祥上汛險工緊要情形昨經由驛馳奏开案當本年秋汛内沁黄兩河水勢節次異漲大於往年南北舊險新工層見疉出奴才往來兩岸督率道廳營委汛弁晝夜分投搶護幾有顧此失彼之虞迨節交白露方冀水弱溜微各工次第廂修可臻平穩詎秋分前後河水停積不消大溜南冲北突兩岸磚石埽壩復多形勢塌卸仍以南岸之上南中河北岸之下北爲重隨處飭令寛儲料物遇蟄卽加辦理方有就緒而祥河廳十五六堡全河坐灣頂注塌埽潰堤又生鉅險搶辦兼旬之久因河係沙底易於淘深埽工屢蟄屢廂迄難穩實查該廳本年准辦正雜各料自經此險早已動用一空連日隨買經廂工無儲積仍在接續添購以資應手值此庫欵萬分　絀雖經撫臣藩司竭力寛籌接濟無如工煩費鉅奉准續添之欵已將撥罄而工用急於星火不容少待惟一面由司通融借撥一面由道廳設法賒挪應墊庶免遲誤奴才逐日駐守河干督同廳營設法搶護勸懲兼施俾資奮勉併嵇查料物嚴核錢糧毋任一時一事稍滋獘混務使洎滴歸公以期用省得當計該工埽叚先後補舊添新共二十餘叚現俱依次盤壓廂作尚難少停磚石壩垜亦在相機抛築稭石各料購運較多用費極煩工難核定現查對岸湖灘稍見刷動溜蟄時緊時鬆大致略形寛緩而河勢旣未外移修防仍關緊要刻幸霜清巳屆惟兾此後水勢漸綿廂作得手俾鉅工速蕆力保安瀾仰副九重厪汪其上南中河等廳工程亦尚迎溜吃緊日事廂修仍在添購料物撒手赶辦統俟一律堅穩另容馳奏安瀾外所有節交霜降南北兩岸各工情形並祥河廳險工搶護漸臻穩定緣由理合恭摺具陳伏乞皇太后皇上聖鑒謹奏軍機大臣奉旨工部知道欽此 
 
