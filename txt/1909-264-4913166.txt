# 1909 - 264 - 4913166

 

Page 1

 
 
   
 
 

Page 2

 
 
   
 
 

Page 3

 
 
[今日本報目錄]  
　　第一張　富門抄　代論　要件　專電　緊要新聞一 
　　第二張　緊要新聞二　分類新聞　清談　著雜 
　　第三張　各省籌辦諮議局　本新 
　　第四張　要摺　譯件　小說　國外新聞 
宮門抄 
　　八月十五日　召見軍機　明日換夾袍褂 
代論 
[攷察憲政大臣李家駒奏攷察日本司法制度摺（再續）]  
　　一編定刑律宜分期進行也。伏讀本年正月二十七日。論旨刑法之源本平禮敎。中外各國。禮敎不同。故刑法亦因之而異。中國素重綱常。故於于犯名義之條。立法特爲嚴重。良以三綱五品。闡自唐虞。聖帝明王。兢兢保守。實爲數千年相傳之國粹。立國之大本。今寰海大通國際每多交涉。固不官墨守故常。致失通變宜民之意但祗可採彼長。益我所短。凡我舊律。義關倫常諸條。不可率行變革。庶以維天理民彝於不敝。該大臣等務本此意以爲修改宗旨。是爲至要等因欽此。仰見我皇上慎重刑律。尊崇紀綱。於保存國粹之中。仍寓變通化裁之道欽佩莫名。伏思刑律本與禮敎相維。出乎禮即入乎刑。民商會各律。但規定財產關係。其範圍不出。權利以外。刑律不爲功。然權利之外。尚有維持公安矯正鳳俗諸事。是故維持禮敎。舍刑律不爲功。然禮敎固必須。維持而改定刑律。亦不可不求其適用。欽定大清律例一書。仁恕公平。法良意美。然時至今日。不能不議及改訂者。一則將實行立憲。不得不棄舊以謀新。一則將改正條約。不得不舍異而從同也。奴才以爲編纂刑律之時。固宜以禮敎爲主。然與憲法作用及國際交通有關係者。仍宜加意斟酌。以收實效。例如臣民權利義務。憲法之所規定。不復區別等級。人民既。屬平等。則刑律自不得再有良賤奴僕之名。始歸一律。又如現行。律妻毆夫者。但毆亦坐。夫毆妻者。非至折傷不論。是固本於乾剛坤柔之義。然西律夫妻平等。妻不得毆大。夫亦不得毆妻。若必存非至折傷不論之條。則外人之攜眷僑居者。深形不便。即不能無異議矣。中國禮敎。爲數千年來立國之本。稍有人心。決不敢輕言廢棄。惟刑法與民法異。凡履是邦之土地者即應服是邦之刑法。中西政俗。本難強同。既欲強人以。就我不妨因。時以制宜。我國禮敎。固宜遵守。而列國通行之禮敎。亦不能不稍事研求。但使無戾乎風俗。無害乎人心。則斟酌採用。未嘗不收兼納並包之效。若折衷不得要領。而專以遷就調停爲事。則新律雖頒。適滋紛擾。反不。如遵守欽定大清律例之爲愈也。抑奴才更有進者。刑罰世輕世重。本無一成不易之規。刑章之寛猛。必以人民之程度爲。衡或謂歐美各國。或席富強之餘。或工敎養之術。純用輕刑。可以爲治。我國阜民之政。化民之方。尚未大備遽詾輕刑。適以養奸。然人民程度。以培。養而益進。則刑律輕重。宜變通以趨時。歐洲刑律條文雖不盡可法。而其宥過恤刑之意。隱然相合。今縱不能驟以輕刑。爲治。要其終必以。輕刑爲。歸必謂中國人民。宜用嚴刑。歐洲。寛律終不適。用是喪心病。狂之談也。方今預備立憲。敎育警察諸政。政逐年籌辦。人民程度。繼長增高自可豫期。奴才愚以爲編纂刑。律宜分三期。以次遞進先後施行。第一期。所纂刑律。但以實行司法行政分權爲主義。凡西律之不適用者。無妨暫置不採。第二期刑律以脗合立憲政體爲主義。及憲法頒行。民德日進。斯時。可採。歐洲新制。重頒新律是爲第三期。刊律以改正條約收回治外法權爲主義。如是則推行有序。自無鑿枘之嫌折衷得宜。亦無歧出之患。日本維新以來。改正刑法凡四次。但期事業有成。煩難在所不計。前事可師。允定仿行。一民律商律宜調查習慣也。民律商律。與刑律異。一切依我習慣決無礙於國際交通。據國際私法家言。民法中人之行爲能力。禁治產之原因婚姻成立之要件效力。扶養義務承繼等事。皆依其人之本國法。商法中商人之行爲能力。商業公司之行爲能力出銀錢票據之能力。船舶運送等事。亦有各依其本國法者。既不必強人就我。自無。庸舍已從人。日本。編纂民商法之初。或直譯法國法典。或一任外人執筆。皆以不適於用而。罷厥後知調查習。慣之不容已也於。民法則特。設調查委員。於商法。則廣徵全國。商業會議所之意見。博採各地方之。習貫。幸而克濟。今編纂民商律之初。宜鑒於日本之。覆轍。不宜徒襲外國法。典以侈廣博。亦不宜一切。假手外人。致鮮實效。應選明達之士。分往各省。切實。調查民事商事習。慣萃其所報告者。以爲編纂之資。庶斟酌協宜。而無更訂之累。措施便利而無捍格之虞。日本取我臺灤後。亦擬爲臺民別定法典。設調查舊慣。會纂輔報告書。不下千百萬言。誠握要之圖也。一民刑訴訟律宜從速。編纂也。大凡司法制度之內容有三。一日裁判所之組織權限。裁判所搆成法所定者是也。二日裁判所所用之實體法。刑律民商律所定者是也。三日裁。判所所用之補助法。民刑訟訴律所定者是也。裁判所之組織權限。雖秩序井然。無補助法。，則有陵躐之憂。實體法雖較若畫一。無補助法亦。乏運。用之術前奉明詔。禁止刑訊。而地方官陽奉陰違幾若舍刑訊無從定讞者。則以無刑民訴訟律之故也。擬請飭下修訂法律大臣。將刑民訴。訟律提前辦理。尅期纂成。此非民商刑諸律可比。既無調查習慣之煩。亦省推敲學理之苦。集事較易。程功匪難。若以實體法規未經制定。訴訟律礙難先行。則不妨輔以單行之法。示以限制之條。以供目前之急用。查日本頒布治罪法時。即用此法以上數端。或朝廷經畫所已周。或部臣措施所已及。奴才爲鞏憲政尊法權起見。考察所及。不敢安於緘默。輒復貢其一得之愚 
 
 

Page 4

 
 
以備聖明裁擇。所有考察日本司法制度緣由謹繕摺具陳伏乞皇上聖鑒謹奏宣統元年八月初一日奉原批憲政編查館知道欽此 
要件 
[蘇撫署會議廳第二次議決案（四續）]  
　　二查該局原詳宣統元年預算入欵洋十一萬六千零四十九元出欵洋十五萬一千六百二十三元四角出入兩抵尚不敷開辦經費洋二萬五千七百二十二元常年經費洋九千八百零二元四角惟原詳預算係自本年正月起至年底止共十三個月逐月計算現查該局所轄各館局塲所有甫經開辦者有迄未開辦者如商品陳列館甫經開辦者也則自正月至六月底止各月分自無經常經費之可言農事試騐塲蠶業講習所迄未開辦者也則自正月至六月底並無開辦經費之可言其餘工程局電話局雖有臨時經費亦不能照原詳預算辦理應否由農工商局劃清上半年分收支作爲決算表下半年收支作爲預算表再行提議 
[決議]  
　　農工商局原預算表宣統元年總共需洋十五萬一千六百二十三元四角計常年收入費五萬六千九百五十四元借貸開辦費五萬九千九十五元尚不敷開辦臨時費洋二萬五千七百七十二元常年費洋九千八百二元四角現擬自宣統元年正月起至六月止七個月分共支出經常臨時費洋四萬九千零十九元四角六分作爲決算七月起至十二月止六個月支出經常臨時費洋八萬三千五百三十四元六角六分作爲預算比較原預算表省節洋一萬九千零六十九元二角九分然出入相抵尚不敷洋一萬四千二百零二元一角一分應候札飭司道局會同籌撥一調查局各表咨館期限之問題 
　　憲政編查館頒發民政財政統計表式從光緒三十三年爲始自文到日起限半年內將三十三份各表填送至遲祗準展限一月其三十四年事項首尾畢具亦當一併查核陸續填報查各表頭緒紛繁即有現成報告斷非半年內所能彙齊況簿書期會久屬空文從何入手應將頒發各表詳議何項可依限照填何項爲無從稽考何項宜設員專辦何項必始略終詳逐表標明於限期內咨館聲明 
[未決議]  
　　查此問題雖經調查局劃分民政財政兩表送廳會議惟查民政統計表雖照四項逐表標明而財政統計表則僅以難易事欵列爲一表原出不詳未便據以咨館已由會議廳發交調查查局重行列表詮注明晰送院核辦一時不能議決（已完） 
專電 
[電一（北京。）]  
　　某御史奏近來交涉每致辱國喪權司法獨立爲收回領事裁判權之預備不知收回領事裁判權須與各國訂結對口條約應先從商法入手日本往事可鑒請飭憲政館法部農工商部速訂商法奉　旨交各該衙門知道 
[電二（北京。）]  
　　湘撫岑奏辦理礦務確著成效平記礦叅用西法常甯礦出產甚旺請免稅釐又奏礦山甚多請圈劃示禁私採及出售基地又奏報整頓礦務公司情形 
[電三（北京。）]  
　　庫倫辦事大臣延祉奏請開缺奉硃批著賞假母庸開缺 
[電四（江西。）]  
　　宜春縣鄉民抗捐鬧事一案現已拿獲煽亂之匪首一人並由官勒碑永禁苛捐鄉民感服解散地方安靜 
[電五（東京。）]  
　　駐日英國公便瑪克德那兒德。及其夫人。於十四晨由英國回至敦賀定今夕到東京。 
[電六（東京。）]  
　　旅日美國維斯根辛大學竸球圑得美國施嘎哥電云伊利挪斯。　印第阿那。　根德基。諸省地震。人民恐怖幸無大害。 
緊要新聞一 
[資政院有派員叅觀諮議開局消息北京]  
　　○資政院某大臣提議。各省民情風俗本院所當熟悉諮議局爲議院基礎現在將屆九月初一日各省開局之期。到期開會本院似宜派員叅觀一切。擬於開通省分如直隸湘鄂江浙等省。各擇本院中深明法理之員一二人。先期馳赴該省。預備開局日蒞會。考察官紳議論。及一切規則情形。 
[憲政館對於咨議開局之慎重北京]  
　　○憲政編查館各大臣亦以各省諮議局將次開辦。所有一切議事規則權限。早經本館擬定章程奏明通咨。各省遵照辦理在案惟此次開辦諮議局。係第一次創舉。難保無參差不齊及越權違章之弊。擬再通咨各省督撫議員。各守規則權限辦理。提議事件應各和平商榷。勿得意氣用事。固執成見。致蹈歐西各國解散議院之風潮。 
[外部催結中葡勘界案北京]  
　　○澳門中葡勘界事宜 
 
 

Page 5

 
 
自經高專使將初次查勘情形入告後。外部梁尚書。以勘界一事甚爲繁難必須勘界大臣周歷查勘。且必廣。搜證據方可與。葡昌交涉現既與葡員會議。略有端緒。則高使必已握定宗旨。從此堅持商榷自有和平解決。之望擬再電催高使從速與葡員妥商議結。勿任拖延。聞不日即將電致高使矣。又接廣東訪員鈔寄兩電稟三件一併錄左 
　　戴尚尚覆勘。界維持總會函。蘭池仁兄大人暨列公釣鑒森堡言旋得奉六月五日惠書中葡界事來諭言葡人祗居陸地隔海島係。屬中界。既爲草約所未及。彼當無可置詞。至中間水界。關涉領海主權。刻下高大臣親往。履勘開議後有何意見頗榮僅係執事睠懷案梓務望示悉外務部諸公際此艱難。必能竭力調護。弟等如有所見亦當勉効忠告也 
　　勘界維持總會致高大臣電。香港勘界大臣高憲政鑒會員來港不便。水界與各島務盡爭還。澳門陸地。仍須力爭。民氣國權兩祈垂念勘界維持總會易學清等叩 
　　欽州紳商界上高大臣維持界務稟。敬稟者澳門勘界問題朝廷特簡欽憲爲勘界大臣薄海臣民同深欣慶誠以欽憲素諳公法熟悉外交勘界之命保國土慰民望定卜勝任愉快也昨聞會議數次。葡國所爭屬地二字。憑據甚堅。辦理頗爲棘手。云云聞之人心不覺爲之一動伏查光緒十三年之約原有允準葡人永居及管理澳門與其屬地一語葡人所爭。或即指此。不知所謂屬地者必須派員會勘後乃能指定其界址故下文即接以兩國將來派員劃定界址其未。定界址以前。界務均照現時情形辦理。則葡人所爭屬地二字非雙方奉行之憑。據不言而喻。矣況澳門是租借非領土曾何屬地之有云至於立約後葡人之強佔陸地移動水泡擅收業鈔種種不法行爲無非預爲擴充租界張本。今日稍一退讓。微論已入葡人彀中。彼類於葡或勝於葡者。已如黃雀之紛集。其後。萬一又援利益均沾之說以請則五嶺鳳南。我粵人尚有挿足地耶。不寗惟是中葡立約二十餘年久未劃界西人已評爲無效力之約章在彼可背約而橫行在我可廢約而力爭篛此機會。收回三巴水坑以門爲界外所失之地。臨葡人亦未必敢顯違公理。以未經勘定自指爲屬地之說相要挾也矧我民氣尚可用。而葡人又安足畏平。澳門與粵東有密切之關係澳門一失全粵淪亡事機危迫倍切杞憂曾於初七日電叩督憲轉達憲聞茲再披瀝下情縷陳利害伏乞毅刀堅。持勿稍退。讓期達保全領土主權之目的而止全粵幸甚大局幸甚欽州紳商全體謹廣州會館客政代表胡又安欽州圑防總局紳民代表郭炳光商務分會商董代表黃鏡秋等署名 
[吉撫能得日人之稱揚]  
　　○字林報載十四日東京電云長春日人電稱吉撫已極力將中日新訂條約。向吉民解釋。使免悮會。並減輕排日之惡感情。藉以鞏固中國之地位以故吉林城相日之舉。現頗安靜。 
[鐵路洋員捲逃案開審]  
　　○泰晤士報載十四香港電云捲逃九廣鐵路公欵之會計員英人。賴愛脫氏業經提審。陸克律師代表原告控被告吞沒公欵洋二萬二千元。被告律爲杜格拉斯君請將該案移歸上海審判。 
[紀英議院問答中國栽種鶯粟事]  
　　○西九月七號即華歷七月二十三日英國下議院議員里斯君起問外務大臣四川總領事曾否報告萬國禁煙大會。并謂中國栽種鶯粟地畝。目下並。無可信之統計。英政府是否將據約辦理。蓋既無可信之統計則中國是否踐約不可覩也。外務部大臣葛雷答稱政府並未接到此項消息。惟據所接駐華各領事報告觀之中政府對於禁種鶯粟一事頗形勤誠。萬國禁煙會各事之詳細報告。現已在途。不日可呈交下議院核奪。 
[宜春鄉民鬧事案近聞南昌]  
　　○江西宜春縣爲袁州府之首邑離省四百八十里前因北鄉地方辦學抽捐鄉民糾衆反對謠言仇學該府用太守督縣會營磋商解散之方即於初二日派員督兵三棚馳往勸慰這因行路相左。而亂民愈。聚愈衆。於初三日頭目持旗帶衆。荷鎗執矛蜂擁北門大橋頭地方。行將近城經該府縣會營出城多方開道鄉民不但不遵竟敢鎗矛並施擊傷防兵四名矛傷張管帶一處官兵因即開鎗抵禦亂黨始退復即閉城待兵。詎有會匪。（即萍鄉之餘孽）從中蠱脅。號召同類附和日夥復即圍城四日以來文報不通。官紳登城合力開導。要挾萬端未能照允。該黨於初六日攻城兩次。城門勢將不保。開仗互擊防兵亂黨受傷甚多而閉城久待糧餉兵械又絕。該府鄰縣先後飛電告急當經司道於初九日。會議辦法。以該府危急萬分。急電駐告巡防左路統領袁道平鎮軍督師。馳剿而袁統領現丁母憂奉準給假百日回陜治喪。馮撫以袁熟悉該處軍務在行轅發電挽留。所遺吉安空防由兵備處電調臨江府樟樹鎮防兵星馳填紥遞臨樟防務省派防兵開往填紮矣 
　　贛省三司以此事未據該府縣稟報有案業已嚴電申斥並委承太守恩攜同隨員吳典史振聲。於初十日午間起行赴宜往查。而馮撫在潯以該縣情形萬急除派袁道平統領於初十日晨刻督兵兩哨星馳查剿外並於是日午間經兵備處。札派巡防前路一營管帶劉清泰督率中左兩哨。即日起行由船至樟樹鎮起岸陸路赴宜廳候袁統調遺馮撫亦於初十日午正由潯乘坐敦義輪船起行返轅主持兵事矣。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇撫採用留學生改良監獄之計畫蘇州]  
　　○留日高等巡警畢業生黃焜。擬就改良各府廳州縣監獄簡則十七條。稟呈蘇撫以備採擇當奉瑞中丞批云查來稟所陳監獄積弊甚爲詳盡中國監獄之弊。積習已深。慘酷黑闇莫可究詰地方有司亦習見而不察近自東西各國以感化主義。爲監獄之職要非特敎以工業。抑且講及衛生。以視中國之瑯孬桎梏苛虐百出者相去亦不啻霄壞亟應借鏡用恤獄囚況奉明詔屢飭改良除舊布新責無旁貸該生來稟所謂須求精神不在形式。此言誠是。然該生又謂首即撤換獄卒改用看守獄卒之腐敗。固誠可惡。特不知所謂看守者。若不加以。敎育徒易名稱。則仍蹈獄卒之錮習耳。是不求改良則已欲求改良必以造就管理人才爲入手最要之辦法蘇省監獄宜吏養成所。前據畢業生蔣士杰。具稟當經本部院批司籌辦嗣據申復以江寗設有監獄養成所。其經費係寗蘇分籌。似有寗蘇合辦之意。應俟移詢再行籌議不知此項經費曾經本部院前在蘇藩司任內因無欵可籌詳明移復是合辦之說。已歸無效。自宜即就蘇省趕速籌設。以資造就摺聞所議簡則除組織獄官一條一時未易舉行外其餘各條尚多可採且亦簡便易行。應由司逐條復核參酌情形妥議辦法章程通飭各屬一體遵辦値茲人才消乏財力困難之際雖不能大事更張如東西各國之盡善盡美而弊去太甚效可徐收此則本部院所企望也江蘇各屬監押。向章由司每年兩次派員稽查。日久相沿已成例差無非空文一復於於獄務毫無裨益該生所議遣派監獄巡閱官一節辦法似沿切實。應由司遴派熟諳監獄學之員不拘職官學生。或每道屬一員。或每府屬一員。責令每月一次。周歷調查。將監押一切情形按月詳細報告以杜吏役之朦蔽而促改良之進行惟各該員調查應有之職務權限仍應由司明定章程以資遵守已批行臬司遵照矣 
[長元吳敎育曾常會記事蘇州]  
　　○長元吳敎育會日昨爲常會之期又值學欵紳董新舊。交替之日是日各會員到會者三十餘人。先由正副會長提議公中學校遵奉部章明年開辦。文科實科各事。當時因議論紛如未曾解決次議再行挽留該校蔣監督鳳梧。擔任校務。即日具函勸其勿再固辭次提議學欵總董。尤君先甲竭力辭退。應以次多數之鄒君福保推任。現已具。函通知。嗣後蔣吳二君以學欵副董孔君昭晉今日業經到會。應行交替。當將田房契據幄簿銀洋一併移交到會。以便核收詎當時孔君藉口於總董未到一再推諉若有赧然之色而蔣吳二君以無論如何。未便再代說畢各自散去。孔君旋亦走去。一時各會員等嬉笑怒罵幾致不堪入耳有不滿意於孔君者亦有反對蔣吳二君者識者謂照此現象。恐學界必有大衝突之一日。 
[自治公所重舉副所長蘇州]  
　　○長元吳城廂自治籌備公所副所長因蔣紳炳章堅請辭退後。定於日昨開會投票重舉。計各路路長及區長調查員等到所者約有百餘人之多。當時江君衡得十六票爲最多數應得爲副所長。次由正所長潘君發給各調查員調查表冊。調查證書記事簿等件每區兩員定於十六日起。實行調查。一面函致警務公所分派巡弁同往以免疑慮 
[民部催報各屬被災情形浙江]  
　　○浙撫增中丞接民政部咨稱據民治司案呈本部職掌遵奉核定官制王大臣原奏有核辦荒政事項查各省被災情形。或始旱繼潦。或始潦繼旱。或山水暴發或繁霜成災。應將村莊區圖地叚詳細報部。至間有非常奇災。尤應即時電告。其如何動用庫欵勸募紳商。及一切振撫情形。並轉徒死亡之人數。均應造冊詳報。業於光緒三十三年正月間咨行查照辦理在案迄今已逾兩年各省水旱偏災時有所聞而造冊報部尚屬寥寥。事關保息要政。亟應迅速調查。以資考核。相應咨行查照希將各屬被災情形死傷人數及如何賬恤之處詳具清冊迅速報部以憑核辦 
分類新聞 
政界 
[審判廳籌辦處派員開辦。蘇州]  
　　○蘇臬署設立審判廳籌辦處早經會議廳議決茲悉此事現經蘇藩陸方伯籌定常年經費每月銀五百兩旋由蘇臬司左廉訪派委候補知縣胡鳴鶴幫同辦理該處文案並派委附生何仁瀚充當書記官兼收發事宜即在臬署內擬定房屋布置一切已於本月十三日開辦矣 
[鄂屬振撫水災之現狀。湖北]  
　　○鄂屬受災之區現在節近中秋水尚未涸其高阜未被淹漫者又因久晴苦旱晚稻悉枯荒歉之狀爲近百年來所未見災民寒無衣飢無食餓斃者相望於道昨陳小帥據勘災委員回省稟敘災情極爲憫惻爰傳集司道面議以振捐早成弩末義振又難集鉅欵惟湖北官錢局所出錢票頗得商氏信用其價值高出銅元之上爰飭官錢局添印制錢鈔票二百萬張以便分發各屬振濟又以各屬 
 
 

Page 11

 
 
災民逃散四方恐有匪徒販賣人口出洋漁利特委李令承澐在下游嚴密查拿並飭各關卡一體盤查出示嚴禁但值此饑饉洊臻之時斗米千錢而湘米來鄂者仍於八月朔日起每擔片稅釐錢四百文雖經紳商稟請豁免亦未奉準云 
[派員赴東考察警務蘇州]  
　　○蘇省候補知縣唐同聲大令稟請給咨赴日本考察警務以便回省叅仿辦理已奉撫憲批準給發咨文飭令唐大令領赍啓行 
交涉 
[電部力爭余案。南昌]  
　　○贛省自治研究會敎育總會商務總會各團體因聞英捕擊斃余發程一案提京會審特於八月初十開會研究決議電懇外部主持力爭以期達到辦兇之目的茲將原電錄下北京外部王爺中堂大人鈞鑒英捕瑪仕擊斃余發程案聞提京會審伏乞大部主持按法力爭務達懲兇目的江西自治研究會敎育商務總會叩蒸印 
[飭屬保護游歷洋人江西]  
　　○贛撫馮中丞現接外接部咨以德國潘署使函稱本國傳敎士盧雅才往江西游歷美國費署使函稱本國人汲平如攜眷赴江西福建廣東等省游歷均繕就漢洋文執照各一張分別送請蓋印除札順天府蓋印函復轉給外咨請飭屬保護等因當經通飭各屬一體保護矣 
軍界 
[兵備處呈請購置軍需杭州]  
　　○浙江兵備處以浙省擬練混成一協指日擴充所有步隊各營及馬砲工樂各隊應行添置一切軍械軍需亟應預爲籌備以免臨時缺悮業經由處會同叅議協統公同詳細查酌除砲位由軍裝局撥用馬匹已另委員採買外其餘應置各件開摺呈請撫憲核示並請飭混成協分別妥辦以資應用 
[移請飭查叅將下落松江]  
　　○江南提中營叅將李永陞叅戎因煙成病久不視事提憲劉軍門遂檄令撤任詎叅戎卸篆後漸見痊可乃乘間請咨引見昨日提轅忽接江督移文略謂李參將引見回省應開去常川營遊擊底缺惟該叅將自六月廿八日在京引見照章四十日內須回省繳憑迄已逾期尚未來轅稟報請即查明該叅將下落以憑核奪 
學務 
[中等工業學堂之衝突。武昌]  
　　○鄂省中等工業學堂頭班學生因上課已久未繳學費該堂朱監督遂牌示云凡未繳者限三日內繳齊如延一律退學各生當即舉定年長者十餘人面謁監督略謂生等並非故意不繳學費只因工堂開辦已經兩年照章應考試預科畢業入工廠實地練習今已屆五學期預科畢業無日工廠建築無期究竟是辦是散未奉宣佈生等去留未定故遲遲不繳朱監督答云此事操諸學臺各生齊致詰曰監督何不將情形稟明制臺以免曠廢功課朱監督答云爾等只應安心求學不能干預學堂行政各生聞言大憤幾欲全體即日退學幸經監學敎員人等多方調停即日往見學司稟明情形請欵辦理各生始安靜如初 
[畢業生未便逕予札委。長沙]  
　　○湘省中路師範學堂選科及簡易科已於本年上學期畢業各生要求派委各屬充當敎員職員該校瞿監督已向提學司代爲商請日前復由畢業生李元植等具稟吳提學奉批示云此節雖經中路師範瞿監督來司商請以此次該校選科及簡易科畢業生分派各屬擔任義務查各屬學堂職員敎員既未據各該地方官具稟前來所稱高等小學堂堂長及各中小學堂敎員等是否缺席本司何能懸揣萬一該縣業已聘定有人而本司又委人到縣豈不貽該地方官以爲難乎如果該生等敎授管理均堪勝任地方公舉由縣稟請充任可也所請札委之處礙難準行 
[巡警學堂添設術科敎習蘇州]  
　　○蘇省高等巡警學堂添設術科助敎一員業經委派江蘇軍事講習所畢業學員候選縣丞唐業麓承乏已於日昨下札委充矣 
[禁止學生干預地方公事鎮江]  
　　○蘇省高等巡警學堂添設術科助敎一員業經委派江蘇軍事講習所畢業學員候選縣丞唐業麓承乏已於日昨下札委充矣 
[禁止學生干預地方公事鎮江]  
　　○學部近日咨行各省提學司略謂國家不惜帑金廣設各項學堂原屬陶鑄人才以備異日効用起見諸生等自應專心向學力求上進尤宜敦品爲先束身自愛所有地方政事不準從中干預茲特先行頒發禁律各條飭令各自遵守江蘇提學司樊文宗奉文後業已轉飭鎮屬各學堂遵照矣 
實業 
[札飭辦理漁鹽加價。浙江]  
　　○兩浙王耜雲都轉據代理崇明塲黃大使遜築稟稱崇地食鹽向賴淮鹽近今淮鹽出數不多來源缺乏民間食鹽又全恃漁鹽接濟若嚴行禁止勢必至有食淡之虞承辦紳董以各灶既未興復淮鹽又鮮進口捐欵每難收足暗累不堪紛紛稟求退辦公欵更無著落輾轉思維惟有暫予變通辦理將已經入口之漁鹽仿照淮鹽辦法一律抽收加價其未入口之漁鹽仍當嚴行禁止但崇地四面環海港汊紛歧禁止殊非易易擬將漁船一律編號令承辦紳董按號清查庶不致漫無限制淮鹽各捐亦不致有礙以期漸次興復經紳董承認自本年六月初一日起淮監各捐及抵稅加價錢文計統年認繳錢一千四百千文等情當經據情札飭崇明縣會同切實辦理出示曉諭以期興復而重公項 
[出品陳列所定期開幕。鎮江]  
　　○鎮江府屬物產會創立員李維之俞立三等暨南洋勸業會調查員陶賓南君於日昨在商會邀集紳商學界組織出品協會磋議辦法當經公同酌定假小馬頭琴園爲商業出品陳列所定期十月初一日開幕初二至初十止邀男賓叅觀十一至十五止任女賓遊覽所取入塲券資即藉以補助開辦之費 
[出品所開幕誌盛。松江]  
　　○華婁出品所成立後八月十四日實爲開幕之期會塲自大門以迄廳事遍綴綵球五色相宣華婁出產品均陳設廳上分天產工藝敎育美術四大部凡農具漁業紡織菓實均製模形並依次攝影便於省覽其中尤以顧繡爲特色鮮豓光潔憲態生動餘亦 
 
 

Page 12

 
 
位置井井各擅勝塲會塲規行秩然來賓甚多府縣各官亦先敵戾止誠盛舉也 
[經綸兩廠定期選舉總協理。蘇州]  
　　○蘇垣盤門外蘇經蘇綸絲紗兩廠自周君舞卿竭力辭退將股份一併取去後曾開會選舉王紳同愈爲該廠總理茲因王紳又赴京供職爰由股東等遵照部示重行選舉總協理現定於九月初二日下午二時借商會開會選舉並已稟奉撫帥委派商局張總辦到塲監視以肅秩序 
雜記 
[漌黃兩黨衝突之劇烈。武昌]  
　　○湖北敎育副會長姚晉圻主政因與理化學堂堂長陳英才心存意見日前忽使手工試騐室無師自通理化之余君先覺與陳比試學術發出傳單毀陳名譽陳係漢陽人遂糾約劉香逵等亦發傳單互相攻訐姚等爲黃州黨其勢力不及陳等漢陽黨之盛會長吳兆泰侍御雖籍隸黃州卻嚴守中立不附合亦不排解故兩黨競爭極形劇烈提學司高凌霨又與姚等不睦名爲居中調停實則抑黃州黨而揚漢陽黨姚副長遂於日昨致函總會辭職聞劉香逵與學界最有勢力之五路財神劉洪烈等連日已集有同志六七十人擬另行組織新會惟尚未得全體之認可云 
[三楚敎育會長之心理。湖北]  
　　○湖北近開敎育成績展覽會內有茶室名曰且住爲佳館以爲叅觀者休息之所每日必有一般下流社會之人估內鬬蟋蟀爲戲其戰勝之蟋蟀有大小元帥大小將軍名目不勝者則爲主兵殘將凡鬬一次定有輸贏若干跡近賭博該會庶務員擬請禁止以肅曾規吳會長兆泰不以爲然謂現值振興敎育時代小之爲游戲之戰勝大之爲敵國之鬬勝假蟋蟀以振士氣雖下流社會之玩物亦上流社會之觀感故未允禁止鬬者聞之興致頗豪云 
[淮海飢民流離之堪虞。楊州]  
　　○海州沐陽阜寗等處飢民因本地災情重大籌振維艱現特相率結隊紛紛南下就食日內到揚州瓜洲兩處者已有數百名之多聞尚有大起在後若不設法截留亟籌振撫該民等性質強悍一旦挺而走險恐不免釀成禍患也 
[淮關捍員之舞獘清江]  
　　○板閘淮關種種獘竇已歷有年所自吳觀察到任以來督扦各員虐待商民猶如狼虎而以江蘇候補知縣吳某爲尤甚本年春問山陽縣南鄉某木商運貨距淮關約六十里即請捍查淮關置之不理延擱多日船戶不能久待略卸皮槁條木數十根到岸並未售賣乃該員以貨票不符藉端需索該商願略爲餽贈希圖了事奈吳未暢所欲勒令罰欵五十千該商無奈遂隱忍受之六月間又有某錫箔商經過淮關遵章稟請捍查亦逢吳某督捍施其故技不意該商以捍多不報延至兩月之久現吳督捍囑差役情願減數該商報與不報雖未可知其苛捍勒索之心概可想見聞海屬海贛兩公司海豐麫粉贛豐油餅等行亦均受其累本年海屬水荒本地顆粒無存至他屬採辦荳麥等物運抵揚莊過壩亦無不多方留難雖主其事者不至如吳之利欲薰心然自恃與吳觀察誼關中表大有狐假虎威之概 
[稟控牙行串吞客貨杭州]  
　　○江山縣生員胡軼倫等日前具稟勸業道略謂自科舉奉停不得不改習營業以資生計前月初三日專船裝到江煤一百擔投交江千陳謙吉過塘煤行旋因開考優拔回籍填冊聲明托該行暫存以資考費詎該行欺生新各敢將存煤背賣於湖墅某店所有煤價概被司賬陳福緊收去向該行詰問諉爲管帳所爲計圖串吞稟請錢塘縣提追拖延時日未蒙提究旅客孤援祗得環乞憲鑒飭追等情昨奉董觀察核準念其遠道行商特予體恤照會總商會尅日調查實情妥爲理處 
清談 
[新舊]  
　　以舊人辦新政。則新政壞而舊人之名譽亦壞。新政何以壞。壞於舊人之固執成見。舊人之名譽何以壞。壞在不自量力強作解人事敗而受人指摘。造屋請籍捅匠。屋不成而雜桶匠之名已敗。其技非所習也。打鐵請綉花娘。鐵未變而繡花娘之力已疲。其力不能任也。丁振鐸暫鴻勛俞廉二之兩辦資政院事。何以異是。是三子者。範桶匠也繡花娘也。奈之何聘甚造屋請其打鐵。 
雜著 
[敬告患肺癆病者。（丁福保）]  
　　肺癆病。即肺結核其傳染之原因。在於結核菌。肺病人一口之痰中。約有結核微數百萬。此菌者強頑之特質不易怙叅病痰若任意吐棄於地。乾而鬰爲紛末。隨塵埃飛散於空中。平人吸之入肺。則結核病因之而起。故歐美各國。有監察道路吐痰之律。吾國政府。既無此法律。人民又未受普通敎育。故肺病傳染之廣。爲全球各國所罕有。鳴呼慘矣。肺病療治之法。約有七端。若以七者同睦實行。大抵可以治愈。一日精神療法。二日氣療法。三日月光療法。四日空瑞療法。五日榮養療法。六日沐浴療法。七日藥物療法。七者之中。惟最後之藥物療法。最不足恃。不過爲諸療法之補助而已。 
　　（一）精神療法者。宜絕議凝神。澄心泯色。臨緣養性。逐處消時。宜縱黃放嚝。任跡郊煕。宜靜坐觀空。禹緣放下。宜寃親平等。勉爲歡笑。宜覓高人良友。講開懷出世之言。宜對竹木魚禽。翛然自得。宜知吾人之處世。如夢幻泡影。如電夜如露。不能悅其志意。養其壽命者。皆非通道者也。 
　　（二）氣政療法者。宜遷居於氣候溫暖之地也。寒冷之氣候。於肺病人最不相宜。惟病人之遷居。我國無此習慣。空言奚益。故略之。 
　　（三）日光療法者。因日光能興起人之精神。又有勦減結核菌之力。又能減少病人之蒼白色。故宜使病人終日在屋外觸於日光也。觸於日光。謂之日光浴。爲日光浴時。亦宜用洋傘。或徜徉於樹陰。禹不可以頭腦久囑於烈日中。是爲至要。 
　　（四）空氣療法者。宜任日光下。潔浄這空氣中。挺身直立。緊閉其口。府肺內之濁氣。從鼻孔盡力呼出。呼至不能再呼。於是將外而之清空氣。提鼻孔用力吸入。吸至不能再吸。第一次行完後。休息片時。再行第二次。每日朝暮可作二回。每回可作十餘次。其效果能便肺膴摭張。肺內之容精鑾大。肺葉之尖。固深呼吸之鼓動力。亦能盡其功用。以營其呼吸。預防肺病之法。莫妙於此。近時最新之學校。謂肺病人宜用天幕住於郊外。或花園中。或廊檐之下。雖在夜間。亦可呼吸十分新鮮之空氣。然往往有感冒之虞。不如在臥房內將窗戶稍開。牀前障以屏風。較爲穩妥。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[召集議員]  
　　廣東。 
　　九月初一日爲各省諮議局一律成立之期粵省諮議局籌辦處提前二十日行知當選議員齊集廣州爲開會討論議案之預備惟諮議局工程尚未告竣而正式會期已迫籌辦處乃變通辦理擬具選舉議長及常駐議員規則並假定舊撫署詳請督院定期八月二十日前後親臨監督選舉並假定南關長隄房屋爲議員駐所一俟奉批即行如期召集 
[招待議員規則]  
　　湖南。 
　　湘省諮議局籌辦處因議員到省擬定招待事宜先期佈告茲照錄如下　一議員寄宿舍現在借設學院街長沙同知舊署業已修整一新牀舖桌椅均已置備議員到省應請即日知會籌辦處派人引赴寄宿舍居住　一派本處庶務科科員蔣令光濬爲招待員議員到省一切可逕向接洽　一議員旅費並雜費照章應由諮議局會議算決現在每議員先由本處墊送洋銀二十元俟議員到齊舉定議長公議數目呈請撫憲核定爲數若干屆時照辦　一寄宿舍招致包飯廚房暨茶爐議員現已墊送旅費每日各需火食若干及茶水一切即請自向包定支付　一寄宿舍由本處雇設門號房各一役齋夫二役議員各帶服役跟丁各人住房均由自帶跟丁照料以免遣失物件所有公雇丁役自應由招待員嚴行約束飭令小心服役議員跟丁即由各人自行約束 
[選舉訴訟]  
　　浙江。 
　　仙居王施敬郵稟臬司文云國家新頒憲政詔各府州縣調查選舉人員以備諮議局之用奏定章程明罰勅法何等森嚴不料臺州複選仙邑東南鄉有寡廉鮮恥之陳寶鑒項夢羆應冠犀三人以投票爲奇貨鑒與羆票賣臨海周錘俊得洋百十元係生員華封說合過付開票後物議沸騰被仙邑區初選當選人察覺究詰陳寶鑒等直認不諱乃創議將贓欵分贈各區以爲杜口缷罪之計當選人恐口無憑姑受其贓票因以篇訴合邑復經生等調查明確果係授受有憑證質有人非僅據郡縣之傳聞凟冒憲聽陳寶鑑以童生而游學上海不滿一學期鑽謀運動因得足票當選黃崇威租歇伊家開張鹽埠盧華士係鹽埠司賬所以得與私通說合項夢羆係不通文墨之生員捐資知縣大計褫職倩陳寶鑒說合同賣應冠犀係守舊腐儒貪利忘義亦從而效尤查章程第九十七條載明以財物利誘選舉人或選舉人受財物之利誘及居中周旋說合者處六月以下之監禁或二百以下之罰金憲典煌煌凜然難犯似此公舉私賣岡上違章非將授受說合之人照章按名嚴辦奚以明憲典而協與情生等爲維持大局并防後來流弊起見不得不瀝情公叩伏乞大憲大人鑒察照章施行 
本埠新聞 
[江督電邀勸業會職員赴甯]  
　　○江督張安帥致勸業會電云鄭京卿席部郎虞周嚴朱祝蘇六觀察丁太守陳直刺陳大令均鑒南洋奏辦勸業會深賴諸君贊助現值期迫事繁未可稍涉鬆懈鄙人奉命以來督飭辦事各員按期急進惟事關官商公益待商之件正多務希諸君準十七日聯袂蒞寗公同面議以匡不逮無任企禱盻覆聞諸君議定於十八日赴寗 
[瀝陳創辦商團情形]  
　　○月初海軍大臣洵貝勒由滬起節時商團公會會長虞洽卿袁恒之胡寄梅三觀察曾上說帖瀝陳創辦商團情形並懇奏達天聽當蒙首肯茲將說帖稿錄下王爺鈞鑒竊和德等營業滬上目覩西商於每年春季商餘之暇戎服操演名爲商團其中有步兵騎兵砲隊輜重隊之分每隊領袖均以合格商人充之其總司令官由英政府簡派每年三月間香港提督到滬校閱一次分別優劣詳細報告於英政府擇其最優久者或賞徽章或給寶星鼓舞激勵歷久不懈而商人亦爭自奮勉除春季操演外夏秋冬三季練習打靶或賽跑以及野戰紮營諸技藝無不益求嫺熟一旦有警立可成軍商人設肆之區不啻兵隊駐紮之所寓兵於商法良意美國勢之強有由來也近來我國商人知識漸開深知目今時勢非尚武不足以立國非人人知兵不能以圖自強職商等於數年前發起邀集同志一百餘人仿照西商辦法編入萬國團練隊幸各商均勤苦耐勞發憤自勵兩載以來成效漸著凡操練均能抖擻精神打靶亦可命中及遠已具軍人之資格較之西團不相上下現值國家振興武備謹將商團有利無弊及辦法情形謹爲殿下陳之古者寓兵於農言兵可百年不用不可一日不備安不忘危之意也現當列強環伺處優勝劣敗之世界非人人知兵不足以自立即國不足以圖存查泰西各國無論貴胄子弟與庶民均須當兵幾年奮發其尚武精神養成其爭勝血性藉爲保護地方捍衛國家之用中國若倣行此法程度未到勢難猝辦不如先由商團入手蓋商人自幼具普通知識及稍長習業遵守師長命令即具服從性質而其經營籌畫期操必勝之權事軍人資格其利一經商而知尚武志願已高而勞其筋骨堅其體膚勗之以忠君愛國之心勉之以修身強種之道歷久必有出類拔萃之才中興之湖湘奇才甄拔於鄉團中者實居多數其利二商人各有職業有事當兵無事經商以就地之商民保護就地之財產其感情較招募兵隊孰優孰劣自不待智者而知其利三各處所招徵兵良莠不齊常有不規則之行爲商人若品行不端即無執業之處故商人居心無不誠懇用以當兵有百利而無一弊其利四方今財政奇窘籌餉維艱若商團所需不過鎗械子彈及打靶塲而已經費既省無煩供給其利五從來匪人起事其初不過數十人或數百人首必刦掠市鎮然後廣招羽翼雖經調兵剿平而地方已不堪蹂躙況今外患日亟內地伏莽甚多兼因水旱頻仍飢饉薦臻設有謀爲不軌從中煽惑勾結其害不可勝防惟各處設商團保設聯絡聲氣足壯軍威宵小自頟歛跡可以消患於無形其利六以上數端僅舉 
 
 

Page 19

 
 
其所易見者言之至結合團體化情爲勤轉移風氣反弱爲強人人奮勇衆志成城防內亂禦外侮當無不由此起點伏望殿下鑒一得之愚奏達天聽請頒明諭著各省將軍督撫分飭所屬府縣鄉鎮商賈薈萃之區一律興辦商團由官提倡保護庶一旦有警舉國皆兵強國之道或亦基于此乎謹呈 
[江蘇敎育總會全體職員會紀事]  
　　○十四日下午五時江蘇敎育會照章於大會後開全體職員會是日新舉會長唐蔚芝先生蒞席評議員會董幹事員均陸續到會茲將所議各事錄左一公推駐會辦事員定一人或二人事　議駐會辦事定一人仍公推沈信卿君駐會辦事 
　　一擴充本會經費設常任調查事　議常任調查員明年正月起設立其經費援照諮議局研究大會中小縣分認辦法請起草員加入對於諮議局提議事件之草案內并將常任調查員應需經費編入宣統二年預算表 
　　一單級敎授練習所畢業後應否續辦事　議再續辦一期並遴選優等畢業學員在年假期內分赴各地方設短期講習會一面先將此條議案通告各地方勸學所敎育會并請駐會辦事員會同單級敎授練習所主任員擬訂短期講習所簡明辦法 
[虎兕尚可出柙乎。]  
　　○羅日修鄧鴻壽前投警局充當眼缐拘拿容傑一人嗣由江寗府楊太守訊明容傑並非匪人實係羅鄧二人誣指希圖邀功故將羅鄧發回上海縣看管在案茲羅日修等托詞思親情切稟求省釋田大令以此案係由警局主政昨已轉稟汪總辦請示矣 
[查究私賣田地。]  
　　○本邑西門外廿五保十三圖地方有田一百數十畝曾經地方官諭禁私售在案近有地販暗中串賣被該圖紳董查悉稟知本縣田大令飭差拘提該圖地保沈裕春到案研訊沈供地販私賣確有其事惟小的並不蓋戳大令諭將盜賣之人一一查明稟候提究 
[請給遣送難民之船價。]  
　　○湖北汅陽州被災難民任芳胡等男女一百七十一名來滬求食曾由上海縣田大令代購船票送交湖北夏口聽就近安置所墊船價洋二百零五元昨已稟請滬道發給歸墊矣 
城內 
[牽涉敎員。]  
　　○鍾純安控傭婦翁曹氏竊取衣服牽涉裨文學堂敎員趙維新一案昨經一路巡局解縣訊究鍾供前日失去衣服多件詰問曹氏稱被小的之友趙維新取去小的邀趙到家質對曹氏仍指趙於初九日來家強自登樓開箱取衣而遁質之趙供鍾于今春成親倩敎員向沈義堂借洋二百元今已到期曾往催索惟初九並未去過田大今喝將曹氏掌頰一百下氏供初九薄暮房東小姐進來未曾關門後有一人突如其登來樓取衣禁勿聲張面貌與趙相同鍾又供稱趙曾糾合小的爲買辦須墊銀兩經小的之兄極力限止並未托借洋初二至初八趙到小的家七次初九是否來家因小的外出不知底細判趙交保將借趙呈案再訊翁曹氏押候再究 
[兇犯遇赦。]  
　　○兇犯渴金根等六名均遇恩赦照例應各呈繳理葬銀二十兩昨日由縣提飢湯與邊載香鄭阿整因貧求減各準減半交保限繳揚漢臣徐鳥二實因無力各責二百板朱文德責四百板開釋免追 
[追遠茶禮。]  
　　○王阿弟控張郁氏賴婚一案昨由縣令提訊王供前年憑媒衛正和等說今將張郁氏之女配于小的爲妻當付茶禮洋三十元有八字回帖爲憑後因張郁氏奢索財禮致未行貤聘今將伊女另嫁求究衛正和供是男媒女媒姜福明業已逃逸張郁氏供前年夫故向衛借洋三十元雖出庚帖實未受聘女于今春三月嫁于王姓是實判郁氏交保限七天將所得王姓茶禮繳案給王具領另行婚配飭各具結完案 
[圖賴房租。]  
　　○沈姚氏前日至一路巡局稟稱前在四牌樓地方置有房屋五間曾於光緒二十二年間有楊錦章挽蔡永康爲中向氏租借開設楊盛興金缐店每月租錢五千四百文後因租價加漲仍由蔡永康商勸每月加至八千文另立新契爲憑現被積欠錢一百二十三千九百五十文圖賴不付求請提案押追游巡官諭飭靜候核示 
[追獲搶匪。]  
　　○趙金生搶取王陳氏之金押髪由南三區巡士沈景祺追獲帶回本區贜交該氏領去趙解一路巡局笞責二百板送改過收押三月 
[何不送縣。]  
　　○張長發偷竊楊天祥珠寶店物件經捕夥查獲解縣審訉供稱銷贓與毛秋泉判張收押諭飭捕夥將毛提究在案詎毛已逃逸昨將毛子百榮拘住在途吵鬧由北區巡士帶回本區轉送一路巡局請訊游巡官諭令交保尋父到案訉辦 
[武生生計。]  
　　○張世經控梅家弄武生鄭百卿串放白鴿昨由縣差下鄉將鄭拿獲帶回縣署管押候訉 
[挾嫌停工。]  
　　○龍章造紙廠總理控工匠張和尚等挾奼停工一案昨由縣差將張拿獲解至縣暑看管候訊 
[言者諄諄。]  
　　○一路四區虞副巡官出示略云登雲小木二橋年久失修茲由紳董醫資改造平橋漸次完工但此次改造之後必當妥爲愛惜不淮作踐查該兩處每當夕陽西隨之時有等游手好閑之徒及無知頑童或欹倚橋攔或高生橋梁信口胡言舞弄橋柱更有無知婦女傾便桶於河岸種種情形不獨有損橋身且與風俗衛生均有關礙合亟出示曉諭自後母得干犯倘再不知自愛故意違背定行嚴懲不貸 
[官事。]  
　　○候補道商董朱佩珍廣東駐滬偵探委員吉林補用同知錢廷爵嘉定縣知縣邵鼎奏派義國使署一等書記官江蘇補用知縣馬瑞煕管帶淞滬巡防步隊第三營補用守備張作本昨均到道拜謁 
南市 
[惡習宜除。]  
　　○歷年每屆中秋鄉民之肩挑芋莠毛荳八市求售者每被無賴痞棍勾結衙醫差夥到處搶奪並向各店舖爭取食物久成惡習今屆本縣田大令奉滬道蔡觀察面諭飭速查禁是以昨日特派差役在南市各段菜場協同營勇妥爲彈壓一面由總工程局本南區各派巡長巡士按段防護若輩始稍歛跡 
[再請比追。]  
　　○彩票認捐公所司賬王鳳崗宕賬洋一百七十六元又吞用經收捐洋二百元延不理清曾由保人慎昌煤炭店主周經生將王扭至工程局押限覓保理楚在案詎王一味挻押昨該公所經理諸人因又函請裁判員從嚴比追以重公欵 
[妒姦揑控。]  
　　○老白渡開泰隆煙膏店主婦崇明二阿姐之領女五氏年已及䈂稍有姿色近被二阿姐所私之紀福海誘佔爲殷鴻生偵知以曾娶王氏爲妾被紀姦佔等詞具控工程局昨奉裁判所批斥云察核所稟不實不盡王氏既由該生娶之爲妾何不加之管東任憑紀福海姘佔其中恐因妒姦紛爭尤敢飾凟特斥 
[有意朦混。]  
　　○總工程局路政處查得城內候家路南香花橋堍浜口前經填築公路以便交通現有胡姓在該處托名改造公廁將該地租與某姓開設盒子作既已私佔公路又不先領執照擅行築笆實屬有意朦混因即諭令九舖地甲前往查明稟復核辦 
[積欠貨價。]  
　　○布業余萬成瑞泰乾生等控新碼頭慶昌布號主張雲山結欠貨銀三千 
 
 

Page 20

 
 
八百餘元延不理處一案前日由工程局裁判員提訉張供欠欵是實無力歸還判覓保出外趕緊理處 
閘北 
[巡弁調省。]  
　　○四路四區巡弁劉汝海調往蘇州另候差遣遺差以一路二區巡記張六吉升補昨已到差 
[路不拾遣。]  
　　○小車夫王梧崙昨在新閘路拾得衣包一個內有布衣五件送至四路一區存候認領 
[工帳紏葛。]  
　　○花桂榮前與陸雲友李正全劉玉西等同包永茂花廠填泥工程昨因工賬紏葛由花將陸扭控四路一區黃巡一諭候傳李劉二人到案質訊 
[撞見姦夫。]  
　　○沈畏林前住川虹路因其妻嚴氏與同居孫長有通姦遷往他處詎前晚孫往續舊被沈擅見將妻毆賫該氏遂即潛逃昨沈將孫扭至四路一區押塵提到嚴氏質訊核辦 
[誘匿婦女。]  
　　○袁德海之妻陳氏被南京人王金生誘匿車袋角王陳氏家前日袁偕併兄德光及妻弟陳桂生同往尋獲扭入四區由金副巡官移送一區訊明屬實判氏掌頰四十下交袁領回管束 
[男女狡賴。]  
　　○施巖方之妻孫氏被黃立志拐逃匿居閘北前日被施尋見扭控四路一區訊究黃與孫氏均狡賴不認判氏掌頰二十下押候查辦 
英租界 
[懷匠慘斃。]  
　　○泥城外王家庫某紗廠機匠方小甫係寗波人年二十九歲昨日午後因作工不慎被機器軋斷兩手和足血如潮湧暈絕於地即經同廠工人訴知該廠總理將方昇送仁濟醫院醫治無效當即斃命旋由屍屬到場備棺收殮 
[仍準上控。]  
　　○英商道進洋行控何丹書不理應找銀兩一案茲經公廨寶讞員與西官商定堂諭涙差送至承辦是案之擔文律師處聞其內容係判令被告繳銀一千八百八十七兩歸償原告如不賬斷準於兩禮拜內上控 
[責成保人。]  
　　○邊文錦俞來運徐子元等控豐康號主金雨蓮不還欠欵一案公廨寶讞員因金抗不到案昨特壓差傳諭保人羅章甫限令交案集訊核斷 
[雉妓違章。]  
　　○雉妓林如玉在途拉客由捕查見回稟捕頭昨飭包探查明請廨傳訊 
[跌斃免驗。]  
　　○泥水匠沈維生前日在西棋盤街水潤堂么二妓院修理天幔尖足跌傷送往仁濟醫院斃命已詳前報昨由尸兄沈三因協保投縣求準免驗目行備棺收殮容 
[窶人倒斃。]  
　　○昨日下午有一形如乞丐之某甲倒斃於黃浦路外大橋左近由捕查見回報捕房飭探將屍車入虹口斐倫路驗尸所著保報縣請驗 
[婦人短見。]  
　　○南京路四百二十號門牌源發籐椅店主沈阿堂之妻范氏與夫妹口角氣憤吞煙已紀前報茲悉該氏經捕房送往醫院後因吞煙過多醫治無效已於昨晨斃命捕房得報立即傑保報縣相驗旋由沈趕至捕房求請免驗捕頭諭令自行投縣求免 
[包探獲賊。]  
　　○勞合路四百十號某姓家失竊衣物昨由包探葉長亭將竊賊王阿大查獲解入捕房押候吊贓究辦 
美租界 
[兇填宜懲。]  
　　○四百二十七號印捕擊碎某酒店坡璃窻已紀昨報茲悉該捕已經印捕頭鮑君訊明屬實昨解英暑請辦矣 
[作頭被毆。]  
　　○粵班高陞戲園欠木作頭某甲造屋價銀昨甲持該園期票數百元向收被園主紏集郭阿九郭阿安張阿明等多人將甲毆傷當由印捕拘獲四人押候究辦甲送同仁醫院醫治 
[匪徒攫物。]  
　　○徐周氏昨攜小孩行經北四川路被匪徒張瑞生攫取該孩手上之銀鐲由捕追獲解入捕房押候究辦 
[預防傳染。]  
　　○西牢三年押犯盛得成尚未期滿昨因忽患瘧疾由醫生驗明恐被傳染從寛將盛開釋 
[曾否行竊。]  
　　○沈阿友前在鴨緣路二十六號伯太妓院爲侍者昨因向索工資被院王投報捕房控沈行竊當派中西探將沈拘獲押候查辦 
法租界 
[不負良辰。]  
　　○法界各電車昨因中秋佳節俱懸中國龍旗及法國國徽並紮各彩各工人均停工游玩捕房麥總巡深恐宵小乘間竊發爰派各探到處密查 
[定貨紏緾。]  
　　○筆喇洋行洋東投廨專稱本行向謝維生定購絲頭四十擔當付定銀一千兩立有合同載明於本年七八九月交貨直至西歷九月六號始交絲頭一擔向催不交請爲追貨並飭謝另覓的實店家作保謝延穆安素律師投稱現在具控者究是何行查定單上係瑞記行出面謝確與瑞記買辦紀姓交易請堂上著原告交出憑據察核況瑞記行並非法商應將是案⾔銷若欲涉淞須至公共公堂具控方爲合例原告稱筆喇與瑞記同在一處湖絲一項係歸筆喇經理故在法廨具控聶司馬商之西官判候禮拜三弔查憑據再行訉奪 
[混用銅洋。]  
　　○寗人王四歌前日攜有銅洋若千元在市混用爲探拘獲當場抄出僞洋及琥珀圖章數個解廨訉辦據供前在某輪船充當發錄之職此洋係陸續用下求鑒判押候訉辦 
[勿再遷延。]  
　　○林兆榮與沈耀奎因䐟輞顏料紏葛涉訟經公廨聶司馬判定所有棧租拆息共銀三十餘兩歸兩造各認一半限七天內銀貨兩交在案現沈已邊斷將貨交案而林應認之銀抗不遵交前日沈又投案稟請追究判候傳諭速交如違提案嚴追 
[控追貨價。]  
　　○王海松上年向汕頭公裕行定購柑子一百六十九擔計銀五百餘兩至今貨價未交經該行夥謝芳松控奉公廨提案研訉王供此貨與該行揚姓交易並未與謝接洽且價值亦祗有三百餘兩聶司馬諭今原告將王所出之收條及來往信函呈案再行核辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[江西巡撫馮汝騤奏拿獲洪江會匪分別懲辦等摺]  
　　奏爲拿獲洪江會匪姚仁山等訊明分別懲辦恭摺仰祈聖鑒事竊查近年來長江一帶多有匪徒勾結黨羽謀爲不軌情事上年臣抵任後獲匪楊洪早等正法并將情輕各犯分別年限監禁業將拿辦緣由奏報在案并飭各屬及警察員弁仍隨時嚴密查拿去後嗣據警察員弁先後拿獲匪首姚仁山等三名并熊洪等十一名又據浮梁縣協同委員甄宜保獲匪江汪庭一名豐城縣獲匪陳鳳鳴一名解委南昌府確審擬辦茲據按察使陳夔麟覆審覈議具詳前來緣姚仁山雷汰和張少卿汪庭分隸南昌及湖南善化湘潭等縣姚仁山即六子先當城守營兵因酗酒被革聽從在逃匪首魯藕香人洪江會圖謀不軌初當巡風老六遞升心腹老大開山放票多張又與戴毛毛江汪庭開山充當新輔老大又興程金彪開青原山爲副山主放票一百餘張宣統元年正月間投入警察局充當暗探仍復通匪放票即被覺獲案雷汰和聽從袁友山入洪江會圖謀不軌充當巡風老大嗣在薪鄉煤礦當車水工頭聽從王春和入會派充紅旗老五勾結礦丁散放飄布八十餘張光緒三十二年襲春苔在濟陽起事聽從已經正法之蕭克菖派充心腹老大煽惑礦丁幫打接應張少卿曾充營勇聽從傳美求入洪江會圖謀不軌派充江口老九繼入金華山學生被革後入臥龍山會派充心腹老大又聽從蕭克昌入會派充管堂散賣飄布多張糾邀二三百人入會接應希圖起事江汪庭先充營勇聽從何得標入洪江會又聽從周標戴毛毛入江爐山西真山等會迭次散賣飄布由刑堂提升副山主等語各據供認前情不諱臣伏查光緒十八年通行內開嗣後拿獲會匪如訊係領受飄布輾轉糾夥散放多人或在會中名目較大者一經審實即行就地正法此案該匪姚仁山等聽糾人會謀爲不軌迭受僞職開山放飄輾轉糾人希圖起事且多係營勇或謀充警察或潛入學堂居心叵測均屬罪不容誅臣於提審後飭將姚仁山雷汰和張少卿江汪庭四犯就地正法以昭炯戒其餘楊鳳鳴及熊洪等訊止被誘入會并非頭目衡情不無可原分別情罪輕重酌擬年限監禁以示懲儆至此次地方文武官弁獲匪多名得以消弭後患不無微勞足錄可否仰懇天恩俯準擇尤保獎以示鼓勵之處出自鴻施逾格所有拿獲洪江會匪訊明分別懲辦錄由會同兩江督臣張人駿合詞恭摺具陳伏乞皇上聖鑒訓示謹奏宣統元年七月二十六日奉原批準其擇尤酌保數員母許冒濫欽此 
譯件 
[萬國保護文藝美術版權公約] [  駐德商務委員水鈞韶譯述]  
　　西歷一千八百八十六年九月九號瑞士都城倍納公約 
　　第一欵　同盟各國今訂公約保護各國文藝美術之版權 
　　第二欵　同盟國中文藝美術原製作人或承續其權利者在已入約之國無論其所製作已否公布均照各本國現行法律或將來增訂法律與本國人所享受之權利一律享受享受此權利須先完全遵守本國法律所定一切現行規則至其保護年限不得過製作原國法律所定之年限 
　　製作原國者即第一次公布之國如在數國同時公布則保護年限應照此數國中法律所定最短之年限辦理 
　　未公布者則以製作人所屬之本國爲製作原國 
　　第三欵　同盟國之印刷者代未入公會國之文藝美術家印刷其所製作即所印刷之件亦同在本公約保護之列 
　　第四欵　文藝美術之名詞包括已訂未訂書籍或別種寫本院本歌樂有詞無詞之樂譜標本油畫刻像雕刻石印畫報地圖地質地文建築科學之模型圖式稿本凡文藝科學美術可翻刻鈔錄者均在保護之列 
　　第五欵　同盟國之文藝美術家或承續其權利者在已入約之國有允許他人繙譯本人製作之特權自原著在同盟國中公布起以十年爲限 
　　如原著係分卷陸續出版則十年之期應目末卷發行起算 
　　如原著係分期陸續出版及冊報雜誌由文學博學公會或私人公布 
　　者其十年之期各依每卷每次每冊出版分算 
　　本欵所指各項權利期限概自原著發行之年十二月底起算 
　　第六欵　繙譯之合例者其保護與保護原著相同如有重譯重印之事仍照本公約第二第三欵保護版權法辦理 
　　惟譯權已歸公有則譯者不得禁止他人重譯 
　　第七欵　同盟國之日報論說期報在已入約之國除著作或印刷者聲明禁止外均淮重譯重印期報在卷首有禁止字樣者即作爲聲明其他政治議論演說及日間新聞雜事記載之重錄者不在禁止之列 
　　第八欵　同盟之國有因編輯敎科書專科書及各種名人文集欲採錄文藝美術家已成之著作者應聽各本國自定法律及彼此現在或將來互訂條約辦理 
　　文藝美術家已成之著作者應聽各本國自定法律及彼此現在或將來互訂條約辦理 
　　第九欵　凡院本歌樂無論已否公布有他人對衆摹演者得適用本公約第二欵保護之列 
　　院本歌樂之著作家或承續其權利者在允許繙譯特權年限之內應一律保護凡未得其允許者不準轉譯摹演未印行之新樂譜或已印而聲明禁止者有他人對衆摹演亦適用本公約第二欵保護之列（未完） 
小說 
[奇情小說美人虹（七十七）] [  英敦勞斯著　瘦狷譯意]  
　　第三十七章 
 
 

Page 27

 
 
當楷羅之僞作西脫雷史夫人而復臣屋克來新婦之日也。若農夫。治田然。東作初勤。即有無窮之希望。今則。西收可成。其愉快殆難言。喻獨坐室中。窗面南而啓。蔽以淺緯色之簾衣。日光朗照窗間。宜中爲紅色所反映。儼若坐。萬花深處。花光人面。相射生姿。爐中獸。炭年添。不裘而。暖篆煙細細。玉軟。香溫。遙視。窗外之人。寒生肌層。相去何啻霄。壞獨某室中。約翰安索方蜷伏於一隅。爐火不溫。悄焉獨處。狂疾發時。間作鸕鷀之笑。時爲鴝鵒之舞。迨疾止。神清。則又自傷禁個。恨不學著趐人破壁而飛。重吸自由空氣。 
　　未幾。楷羅至飱室就飱。時病粧已去。明璫玉珮。華服炫人。呼埒根至。同桌而食。自審將爲此屋之主人翁。坦然無所顧。忌獅威所播。屋克來中人。亦無敢誰何者。旋謂埒根曰。吾儕之設計行此事也。始於何時歟。埒根曰。卿與安索相識之時。非六月歟。楷羅曰六月耶。楷羅言時。埒根驟思及六月之初。已與梅黛嶺常攜手同行於深林中。博山沉水。久結同。心今則焉纓一樹。猶識門前。而慘緣哀紅。竟同杜牧三生劉郎前度。胭脂螺黛。觸目傷心。一任埒根之瑣瑣詰問噤瘖不答。久之始應曰。是誠六月中。楷羅曰。六月固也。然君意必不以吾識安索之日爲始。而以君受彈傷之日爲始。埒根叱言其妄。楷羅曰。然則君言及受傷之事。胡尚齗齗不忘。一若君自受傷後。始變計。爲此事者。埒根曰。傷吾之人。死且久矣。言之奚爲。 
　　言時。餐畢矣。楷羅命撤飱具。更顧謂將根曰。吾儕來此久矣。光陰虛牝。所事尚無告成之日。寂處引間。幾同幽禁。吾擬於兩日內。了吾事矣。埒根曰。卿勿急急。茍婚約不失者。安索羽化已久。今且不得不靜以待之。偵察伴雪之秘密。不然。徒死此老。於我何利者。語畢。相將至於別室。 
　　甫就坐。愛蘭至矣。服華服。披長裙。髪作淡黃色。膩雲半挽。釵光鬚影中。間以巨鑽。一如往日賽倫所爲之粧。埒根急起迎之曰。美麗哉。珠玉在側。使楷羅形穢矣。愛蘭笑曰。子乃不君妹是譽而譽我耶。有是哉子之慎也。言時。伴雪亦人。相與攜椅而坐。埒根與楷羅促膝而談。愛蘭與伴雪並肩而語。 
國外新聞 
[東京大雨]  
　　○十四日東京電云此間今晨大雨如注橫濱之西因地低水淹火車已暫停開駛 
[紐約祝典開幕]  
　　○十四日倫敦電云據紐約電稱赫特森福爾登祝典即紀念覔獲赫特森河三百年及福爾登汽船落水百年圓滿之期已於赫特森河舉行海軍閱兵式以爲開幕禮定兩星期散會其典禮異常整齊各國政府均派有軍艦代表英國則派有巡洋艦隊一隊 
[英公司謀得高架索利權]  
　　○十四日倫敦電云英國每日電報載稱有某英公司擬以英金二千五百萬磅與德國交換高架索北部鐵路敷設權及礦產森林開採權所定期限極長 
[奧報論德相游奧事]  
　　○十四日倫敦電云據維也納電稱奧國半官報指萊丹勃拉脫謂德國新首相此次游奧德奧三十年聯盟政策因以鞏固而兩國與榮三聯盟國之邦交實爲彼等歐洲政策堅定之基礎 
[地球磁石流動之妨礙]  
　　○十四日栢靈電云據倫敦棑靈斯脫拉斯堡及芒替維提哇各處報稱地球磁石之流動現已妨礙全世界之電報事業克里斯的阿里亞（腦威京城）及斯托克化姆（丹麥京城）近見北斗光甚爲明耀 
[法擬重建新飛船]  
　　○十四日柏監電云法國飛船失事令調查原由實因推進翼折落傷動汽袋外部之飛船失事後德皇向法政府致電弔慰故法政府深謝德皇之盛意巴黎時報開捐重造新船並爲今此遭禍各員設立紀念碑以垂久遠 
[西摩戰務近聞]  
　　○十五日倫敦電云米那西班牙陸軍統領馬利那將軍在那杜地方集兵二萬名進攻摩人要隘齊呂安惟近有人晉謁西班牙外務部大臣據謂摩酋李副司已將停戰西軍之目的達其最有勢力之部落現皆願和平息爭云 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
