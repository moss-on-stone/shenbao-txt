# 1917 - 166 - 4915932

 

Page 1

 
 
   
 
 

Page 2

 
 
時評 
[李内閣（冷）]  
　　李内閣發生於紛擾之中其來也已非平和之象其成也又多困難之端督軍團中旣有反對之人而西南各省又有脫離内閣之說李内閣者甚非有幸之内閣也 
李内閣亦自知之故有三月短期之約然三月爲時已非短而當此内外多故之秋三月之中更不知若何反覆故能盡三月而安然卸職者李内閣之能力已可稱矣 
李内閣通過於議會者也通過於議會而不肯就今議會解散矣而李内閣之形將成世事之變化誠難測哉 
命令 
[六月二十一日大總統令]  
　　據國務總理呈准審計院院長莊藴寛查覆交通部津浦鐵路租車購車各案部局員司朋分公欵結黨營私均屬情實部中之蠢以王黻煒爲之尤津局之弊皆盛文頤作之俑請予究辦等語除盛文頤王家儉童益臨業經交法庭訊辦外王黻煒着一併交法庭依法辦理此令 
又令陸軍次長代理部務張士鈺呈准京兆尹王逹咨請以增續補佐領傳百年補防禦應照准此令 
專電 
[北京電]  
　　今晨李經羲約王士珍江朝宗張勳謁元首願即就職惟聲明祗能擔任三個月（二十二日上午十一鐘） 
[北京電]  
　　李閣員與前次所定者已大變動聲言仍組織人才混合内閣丁寳銓王芝祥梁敦彦錢能訓呼聲均高又聞現正與各派接洽新内閣將正式發表（二十二日下午五鐘） 
[北京電]  
　　李已電告各省下星期一就職至閣員尚難定財政李願自兼而鈕傳善又得張薦張已派人往北戴河迎鈕内務錢能訓王揖唐皆不就交通楊士琦汪大燮亦聲言不就龍建章力運動李將以此悅交通系陸軍王亦不就成立尚需時日（二十二日下午十鐘） 
[北京電]  
　　李經羲昨又訪王宅即至公府王江姜等均與密議組閣問題下午四時再訪張勳談兩小時（二十二日下午五鐘） 
[北京電]  
　　李經羲對王士珍約三事（一）王必始終竭力相助（二）只允任三個月（三）辭職後必王繼任（二十二日下午五鐘） 
[北京電]  
　　王士珍對於組織臨時 
 
 
 

Page 3

 
 
政務審議會即外間所傳元老院者頗視爲重大問題正竭力進行欲藉此調和各派（二十二日下午五鐘） 
[北京電]  
　　李因財長兼否未决改有（二十五）日就職内務錢能訓交通汪大燮旣同意又因他故辭（二十二日下午七鐘 
[北京電]  
　　公府接陳炳焜譚浩明來電新國會未召集以前内閣命令不能遵奉凡事直接於元首（二十二日下午十鐘） 
[廣東電]  
　　粤桂兩督軍正式宣布總統已被武力脅迫國會解散於國會未恢復以前法律旣失效用所有兩廣軍民政務暫由兩省自主遇有重大事件逕行秉承總統訓示不受非法内閣干涉（二十二日上午九鐘） 
[北京電]  
　　劉顯世電請令各省速派代表到京會議馮河間贊成此議亦來電敦促此項會議將實行即名臨時政務審議會（二十二日下午二鐘） 
[北京電]  
　　魯晋滬均於號日電告取消脫離關係（二十一日下午十鐘） 
[北京電]  
　　王招孫武來京派赴滇粤宣慰（二十二日上午十一鐘） 
[北京電]  
　　元首以王聘老未便南行擬派王寵惠赴滬代任疏通（二十二日上午十一鐘） 
[北京電]  
　　中央以曹錕等恢復原狀覆電嘉獎（二十二日上午十一鐘） 
[北京電]  
　　倪嗣冲等推朱家寳來京謝罪此次獨立省退兵之速實得力於陸馮兩電一將訴諸國民最後解决一問外人干涉誰執其咎（二十一日下午九鐘） 
[北京電]  
　　張鎭芳梁敦彦楊士琦均來京謀入閣（二十二日下午五鐘） 
[北京電]  
　　張勳今午答拜日使出京尙無期（二十二日上午十一鐘） 
[北京電]  
　　中央飛電各省催解協欵語極迫切（二十二日上午十一鐘） 
[北京電]  
　　王黻煒早出亡法庭已如殷例通緝（二十二日上午十一鐘） 
外電 
[北京電]  
　　近兩日内北京時局中有一種不可捉摸之變遷中國某要人則以此進步實由於久旱之後忽逢甘霖惟無論如何李經羲與張勳在數日前固似未能組織内閣然在目前似有成功之望直皖　陜之取消獨立卽爲此四省承認張勳政策而督軍團意見未能一致之證南方亦有好消息傳來陸榮廷致京之電詞句間對於總統表示同情原鑒總統處境之困難並允扶助但須督軍等不復有狂妄之要求或有改變國體之謀耳第他日陸榮廷洞悉張勳政策之範圍時能否繼續此優惠態度則未可知也聞張勳又欲大修憲法務使國會勢力等於零度並限制選舉而使應選之議員在實際上盡出當道之指派果爾則中國僅存共和政體之名而喪共和政體之實矣（二十一日）宇林報 
[北京電]  
　　陜皖諸省取消獨立時局雖稍有起色惟組織内閣改選國會調和南方諸大問題尚未有解决之象各報評論關於新國會之辦法咸以前國會議員人數太多爲言聞江朝宗王士珍擬置議員二百人督軍等則主張三百人至於兩院制與一院制之問題與論不一進步黨主張採用一院制（二十一日） 
[北京電]  
　　張懷芝在濟南扣留貨車百輛以致津浦鐵路貨物堆積不能速　商民嘖有煩言交通部因此咨請張氏速將車輛交還並允如他日因軍事而需車輛准可借用（二十一日） 
[宜昌電]  
　　中國德新（譯者）輪船星期日由宜昌開赴重慶在鄷都縣上游十三英里沉没船客等悉數遇救（二十日）以上路透電 
[北京電]  
　　張勳今晨至其數年來之舊知船津書記官私宅訪問開懷談笑後往訪林公使談論時局約歷四十分談次言及推薦李經羲爲内閣總理謂並非堅持非李不可之意（二十二日） 
[北京電]  
　　李經羲原擬二三日内先就總理之職因昨倪嗣冲張懷芝張作霖等又有電來反對或須變更亦未可知今日正午總統特招張勳江朝宗王士珍等協議此事此次會議之下李之去就或可略定云（二十二日） 
[北京電]  
　　江朝宗今日語某外國人曰李經羲擬於二十五日就總理之職余正準備交卸代理總理之任李内閣之人才尚未决定大約内務爲錢能訓外交梁敦彦財政張鎭芳司法江庸陸軍王士珍海軍薩鎭冰農商李盛鐸交通汪大燮教育湯化龍或蔡元培參謀總長段芝貴（二十二日） 
[北京急電]  
　　廣東督軍陳炳焜廣西督軍譚浩明今日電致中央聲明下届國會未成立以前直隷黎大總統之下於此期内無論組織如何政府皆不服其政令之意（二十二日） 
[漢口電]  
　　湖南方面形勢不靜恐有衝突之慮故王督軍急派武昌省防第一第二兩團馳往新堤以爲岳州吳光新之後援並將派駐黃州武穴方面第二師之兵約一團調回武昌　備省城（二十二日） 
[漢口電]  
　　端陽節近謠言又盛故王督軍特飭軍警嚴加警戒並於檢閱電報保護電線等各方面力加注意（二十二日） 
[南京電]  
　　馮副總統已接直隷山東安徽河南陜西五省督軍業經取消獨立之電報（二十二日） 
[南京電]  
　　齊省長爲賑濟各地災民需欵以大生紗廠股票向南京鹽業銀行抵借七萬元（二十二日） 
[東京電]  
　　昨日衆議院選定議長大岡氏外並選候補議長二人决選投票之結果中倉萬次郎天春文衛兩氏當選旋續選舉副議長投票之結果濱田國松氏當選次就得票過半數之次點者小寺　田犬飼上埜諸氏决選副議長二人投票之結果上埜安太郎　田清兵衛兩氏當選（二十二日） 
[東京電]  
　　衆議院二十一日選舉正副議長後即經寺内首相入奏旋奉天皇任命諭旨如左大岡育造任衆議院議長濱田國松任衆議院副議長衆議院成立今日由寺内首相奏奉天皇旨准於二十三日親臨帝國議會行開院式並准是日午前十時出宮幸貴族院（二十二日） 
[東京電]  
　　第二次臨時外交調查委員會於今日在宮中開會寺内總裁以次後藤加藤（海相）大島本野原牧野伊東犬養等委員均各列席當由本野幹事報告其後外交之經過終就重要案件考查審議（二十二日）以上東方通信社電 
戰電 
[倫敦電]  
　　海格將軍報稱英軍奪回星期一日所失芒希勒泊勒東面前鋒哨營昨夜敵軍猛轟沙歇河北面英軍陣地並三次回攻昨日所失之陣地均失利今晚報稱敵軍在沙歇河北面重行進攻受挫而退昨日天氣仍不利於飛行惟英飛機仍協助砲隊作戰獲有佳果並撃落德飛機兩架英飛機失蹤者兩架（二十日） 
[巴黎電]  
　　今日下午公報云敵軍夜間猛轟自愛萊特至拉伏廠之法軍陣地台土山與柯尼山雙方砲隊交轟甚烈法砲隊撃退進攻之敵軍一次今晚公報云德軍砲轟後猛力進攻佔據伏才倫村東第一道戰壕線一段赫特比斯與歇夫勒問及凡爾登陣線砲戰頗活動（二十日） 
[倫敦電]  
　　海軍部宣稱上星期内商船駛抵英國口岸者二千八百九十七艘駛離者二千九百九十三艘被沉載重一千六百噸以上之船二十七艘噸位小於此數之船五艘被攻而得逃脫之船三十一艘（二十日） 
[羅馬電]  
　　半官公報謂本月十七日之一星期内駛抵意國口岸之船六百零六艘駛離者五百三十一艘漁船及來往海濱之船均未計入被沉汽船兩艘帆船五艘被攻而得逃脫之船兩艘（二十日） 
[俄京電]  
　　外交總長近今言及協約國對於俄軍陣線不活動之態度謂協約國深知俄國之困難而願靜待俄國依民治主義整頓陸軍之結果並不以壓力加於俄國現正　商召集協約國大會事宜又謂俄國與美國代表團之交際甚爲誠　代表團中之陸軍人員已赴前敵查閱一切云（二十日） 
[雅典電]  
　　政府决議組織委員會　議恢復希臘統一辦法全會共四人内有維里齊洛斯之黨二人希皇亞力山大决議寓於其叔之别墅足證現局須待國會投票後始能爲定（二十日） 
[倫敦電]  
　　西班牙不靖之謠言並未徵實此　與該國之貿易仍如常狀至於消息遲滯乃因國中有工黨與經濟困難之故聞内閣之辭職實因西皇允准巴斯洛拉步兵軍官要求之改革未先商諸内閣之故（二十日） 
[公電]  
[閔省李厚基來電]  
　　各報館均鑒國會解散已奉明令定武所請各節現皆呈奉批令照准具徵大總統虚懷若谷納諫如流薄海人民同深欽佩亟應恢復原狀以期無負我輩爲國初心　省已於本日電呈大總統自本日起取消脫離關係服從中央命令特電奉聞諸希鑒察李厚基養 
[張敬堯通電]  
　　各報館均鑒敬堯皓日上大總統一電共文曰北京大總統鈞鑒自奉明令解散國會如天之德薄海同欽並蒙批准組織責任内閣改良國會制度減少議員額數各要端仰見大總統從善如流莫名感戴自應早日恢復原狀以濟時艱職師謹於本月十九日撤隊回防服從中央命令惟念敬堯　直致犯兵諫之嫌夙夜思維彌深悚　尚乞恩予曲　嚴加　分俾贖前　則幸甚矣臨電悚惶不勝待命之至師長張敬　　皓等語謹以奉聞張敬堯　 
要聞一 
[西報論取消獨立因果]  
　　大陸報社論略謂數日前飛揚跋扈逆跡彰著之北方督軍今一變而爲和平家忠愛共和家取消獨立自稱竭力擁護總統之人矣解散國會與組織彼等所謂之責任内閣者其意不過欲奪總統與國會之權以待編定爲各督軍所可歡迎之憲法耳今旣已逼令總統解散國會並承認組織責任内閣督軍等目的已達乃　顔向國人以保衛政府擁護總統自命而切望彼心目中所視爲叛變之南方不致有所舉動以擾亂民國之治安卽張勳亦深信南方必不反抗政府在彼視之一若南方如有此舉則直可恥事耳南方雖極資愛共和今猶游移未定被解散之議員紛紛來滬向南方及中央諸省派人游說發電請求欲出師籌欵打敗暫得勝利之督軍而奪回原有之權利察其所持之理由則以總統之解散國會爲違法也此言誠屬正當有理解散國會之違法總統自承認之即各督軍亦承認之推至全國人民亦無一不以總統此舉爲違法之行動是以因避内亂而致破壞國法之總統　自行辭職以謝國人南北兩方面目下皆不贊成總統退位必欲違法之總統繼續留位其所以如此者亦爲避内亂計也惟國内擾攘不可無一種統治機關於是李經羲傀儡登場張勳幕後牽線遂欲使中國安渡於　濤駭浪之中矣此種局面惡劣已極雖然使張勳等所爲苟不再授留滬議員以破壞民國謀復帝制之口實則時局或尚有和平解决之望焉中國及全世界雖不願作無謂之戰爭但若果有恢復清室之謀則南方及中央諸省必即奮袂而起同心協力以撲殺此帝制派自記者觀之恢復帝制之運動北方督軍之贊成者殆無二三人叛黨中不獨對此問題意見各持即對於他事亦復旨趣互異彼此疑忌團體渙散故有識者以爲黎總統苟能堅持不讓則督軍等築室道謀必無反對總統與國會之一致行動終必廢然返也今督軍等威脅孤立無援之總統與國會雖告成功然已大失民心矣張勳曾謂督軍等允於總統承認其要求後向總統作幾句抱歉語夫幾句抱歉語豈足以贖其罪哉督軍不欲避免内亂則已不然則當向國民謝罪並發誓言此後當以保障民國擁護法律爲職務也 
[時局善後之籌議]  
　　元老院與委員會各省要求雖經總統批准然内閣成立遙遙無期時局善後亦復茫無把握昨聞中央與天津諸要人已議有一種辦法擬就全國各派招致其領袖人物特設元老院以容之商議善後定一永久辦法卽新總理之任定亦須徵求元老之意見而定日來正在分别接洽聞此舉如成則如徐世昌陸榮廷叚祺瑞馮國璋王士珍皆將延爲元老在津諸要人如徐段熊諸氏日前曾集會一次對於時局頗有主張聞曾據以入告汪伯棠於前晚來京昨日晚車又匆匆赴津錢能訓前日由津返京東海有告張勳　　其轉達坆故錢到京後即往訪張大約皆於時局善後間題不無關係也元老院之設聞王士珍亦頗贊成昨日遣陸錦赴津濟兩處與倪嗣冲張懷芝接洽即謂自已方與各方面商榷擬立一長治久安計畫不便出組内閣勸勿再推此舉固因倪張爲推舉最力之人藉此表明其不便出任之故然其所謂長治久安計畫似已㣲露組織元老院之意矣熊希齡近有長函致王士珍首述軍事幕僚處之不應設外交進行手續欠妥當時曾爲元首及合肥言之次言元首不能負責此次事變都伍廷芳激成宜罪伍以明責任並處分各督以正名分末言仲軒長閣未免涉嫌不足服衆公出方能解此危局云云王復書　推重惟於長閣一層仍謙不敢任 
又據英文京報云前日徐佛蘇入京其使命爲何頗爲一般人所亟欲聞者據探訪所得徐之此來乃熊希齡之代表來京卽謁王聘卿商收拾時局之法熊氏並附一兩托徐氏面交聞其内容先述袁世凱不聽其言以致敗次言黃陂亦不聽其言段祺瑞亦不聽其言末謂李仲宣任財政總長而觀望不來欲作國務總理則不副署解散令是於此次政變已有嫌疑難符衆望目下能收拾時局者非公莫屬云云又天津消息熊氏論及伍廷芳旣副署免段令何不副署解散國會令伍氏於此實不能無過政府應付之懲戒云云該報又云憲法由國會制定載於約法第五十四條約法效力一日存在即此種程序一日不能變更此次督軍之要求解散法定制憲機關之現國會而主張召集憲法會議已成違憲之問題近自政府見此條件後聞已擬一辦法先召集元老會議商定改正憲法之手續然後召集名流再加商酌其所謂元老者聞擬用六人王士珍陸榮廷張動徐世昌段祺瑞實居其五其一人則欲於民黨中求之尚未確定至所謂名流則不外梁啟超熊希齡湯化龍之類此所謂變相之政治會議約法尚在而有此怪舉甚望大總統一誤之後愼勿再誤勿使此議實行也又云依中國政界習慣凡事岡得不可了局者必組織一委員會以收拾之自政事堂組織生計委員會以迄於今委員會之名義已數見不鮮矣刻據確息目下諸要人（指王張等言）以各省之獨立指日取消所有督軍撤兵後一切應行籌畫各問題如預備組織憲法會議曁着手國會改選及　善後有聯帶關係之事項均非各該管之部署之精力所能一肩擔任者故擬援照國務院所組織之國際事務評議會前例組織一政務委員會聞會員額數暫尚未定大約在三四十員上下湯化龍熊希齡孫寳琦梁任公徐佛蘇等人均列入單内至於彼等是否業經擔任尚未敢知是亦位置政客之一道也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[王張等之解决時局策]  
　　張勳在京雖已多日而中央政局仍在迷離惝恍之際故此數日連開特别密議籌擬相當解决辦法昨聞在星期一（十九日）下午江朝宗王士珍李經羲雷震春諸人均曾集張勳私宅特開緊急密議良久討論解决政局辦法個中詳睛極秘聞其大略約分兩項手續一爲急籌之事以成立新内閣一爲緩籌之事如約法之存廢國會之召集憲法之修訂各節均擬暫行從緩究之亦不過規定大綱而已至如何進行之手續尚未聞有何確定又開官　近息王士珍現對内閣一事亦竭力維持總欲李經羲早日就任更因近日南省消息不佳王於根本解决上昨曾提出一種止火抽薪之辦法以冀妥協南北免致紛爭其政見聞爲兩項一仍依約法行用兩院制立即明令宣告限日籌備改選國會議員二須仍由某人領銜請罪中央迨經赦宥後即請罷斥以息某某方面之不平惟王氏建議如此深恐第二項辦法終難貫澈其亂　之能否平定殊難逆料至於倪嗣冲張作霖等取消獨立後於請罪一層聞將以明令發表據某方面消息此項明令之公布日内准可發表惟前日夏壽康方樞等所起草之件仍須修正據聞陳請處分寛宥懲戒一層須緣約法不良勉允各該督軍省長之請求接叙彼等之愛國𤍠誠仍以維持國局衛護地方爲前提現已取銷獨立恢復原狀深期永安免致淪亡等語業將請罪之字様删除以便與前後貫澈一致也 
[議憲問題之最近主張者]  
　　議訂憲法召集國會爲都中近日一大問題議憲法用何機關召國會定於何時外間頗傳不久卽有明令發表元首昨已有電邀湯濟武梁任公熊秉三諸人來京商量此二問題電中有現在憲法國會兩問題最爲當務之急如何着手進行亟待諮詢賢如執事國家勳舊法學泰斗鑒往察來當已熟權利弊敢請即日聯袂偕來决疑定計俾國家根本大法可期速成不致一誤再誤等語湯梁熊三人復電皆不肯來聞湯復電大意謂目下時局混沌某雖勉竭愚忱究無裨於事轉恐招人誤解公私均無利益云云梁復電略謂某一向在都憂讒畏譏久已不復與聞政事今日蒿時艱更覺補救無術來亦無益云云熊復電措辭亦與湯梁二氏略同並謂某德薄望淺深愧無以應命云云觀此可知湯梁熊三人之不願來京未始不含有深慮此時縱有主張亦難發表之意也至於對於憲法問題已經表示主張者如某要人主張仍用舊憲法草案俟新國會成立令新國會議員組織憲法會議以補足完成之此不另設議憲機關之辦法也如張懷芝通電之主張則爲另設議憲機關之辦法若依此是則議定憲法爲一機關通過憲法又爲一機關是與尋常法律案由政府草定後再提出於國會請求通過同一手續乃頃聞有某名流向元首建議主張先將約法修改再依據約法修改條文之規定另行組織議憲機關夫然後再依據此憲法另行制定國會組織法及議員選舉法以爲新國會之選舉若依此則再須修改約法一次議憲機關如何親定委諸約法並取從前之國會組織法及議員選舉法一槪廢置不用將來國會組織是否仍採兩院制抑爲一院制選舉議員其名額與區域與資格等是否有正變更目下均不得　知也又聞康有爲於篠（十七日）亦有通電主照法國先例開國民大會令每縣舉一人議憲一面請大總統亟下明令另選議員别開國民大會以公議憲法一面維持治安以待國會之另選此又根本推翻另行創設别一機關以求所謂憲法國會重生之一說也 
[粤省籌備出兵之别報]  
　　大陸報十四日廣州通訊云前從事革命者今對於粤省當道所行之政策頻不滿意甚至指斥當道謂其與叛督友好毫無保全民國擁護總統維持國會之誠意有勢力之領袖刻正竭力疏通以免官場與政黨致生誤會民黨中人謂官場所已舉行者不過拍發電報徒爲叛督利用而已張勳馮國璋王士珍皆不爲粤人所信任粤人之僑居美國澳洲南洋等處者皆電告廣州如粤省向叛變各省宣戰願助經費廣州組織南軍總機關以便北討一層大旨已議有頭緒俟陸榮廷抵粤後即將切實佈告大約將舉陸爲南軍總司令滇督唐繼堯之代表今已抵此常與官場接洽一切李烈鈞亦甚忙碌爲當道籌策特别籌餉局之設立乃爲　募軍費添練新軍俾可推翻北方帝制派與武人起見此舉不日當可决定胡漢民已到省住於省長署内胡此來係應省長之請襄助各事此間連胡在内共到前都督三有餘二人則陳炯明與李烈鈞是已粤省民黨要人宣言國會被强力解散决不能承認有效黎總統今已爲武人所困行動不能自由非出已意不能負責十二日各界在督署開會除省議會正副議長外莫不同聲贊助設局籌餉興師討逆之議朱省長所辦之軍官講 
習所本有軍官約四百人陳督以有事時此數尚不敷用故又羅致閑散無事之將士設有出兵討逆之必要時即可酌量錄用云 
[粤省護法中之法團與要人]  
　　陸榮廷陸巡閱使復省議會電云省議會諸公鑒陽電敬悉時局紛擾殊切杞憂粤地重要尤希諸公協力維持廷比日足疾大發未能展動稍俟痊可當即來粤特復榮廷叩蒸印又據桂省消息桂省議會日前公推議長姚健生副議長張一氣代表全體至石牌坊街陸公館謁陸巡閱使請速下粤以拯救大局聞陸使對諸代表談云現在兄弟　醬同室操戈原非家福但昆仲之間旣有恣雎暴戾者任意搗亂家法則循規蹈矩者不能不擁護家長而維持家範此野老村夫均喻此理倪楊起叛東北各督附和雷同國法已蕩然矣非我西南各省竭力挽救更何旁貸余雖衰朽責任具在早應至粤與各個中人磋商大計但以足腫未愈故爾稍遲今活動頗覺自如摒擋清妥當即鼓輪而下區區之心不迫自急公等關懹大局殊足欽佩云云 
陳炳焜昨十三日陳督軍與李協和及參謀秘書參議等數人在洋花廳籌議忽接解散國會之電各人閱後均非常悲憤陳督謂共和以國會爲實質今國會覓被總統非法之解散總統之非法解散實由武人威力脅迫所致夫總統爲一國之元首可以威迫元首而下何者不可以勢壓國會爲一國最高之立法機關可以任意解散則立法機關以外何在不可以任意推倒武人橫暴至此已極民國命脉旦夕危亡法律政治已無紀綱禍亂相尋未有寗日外人干涉立召瓜分中國前途詎不可悲可哭言畢相顧皆失色繼曰我們有權責寗不要頭顱不願坐視彼輩任意蹂𨈆國法胡漢民十五日十一時省議會開會歡迎胡漢民氏省長曁各廳長均蒞會謝議長宣布開會理由力言胡先生政續在粤至今人不能忘并言此次舉出胡先生爲參議院議員洵可謂代表全粤民意對於邦人差爲無愧胡先生此行於時局甚有關係云云朱省長起言表示欽佩胡先生之意并言來粤時道過上海即先往請教此次胡先生到粤在公署晤談兩日獲益良多於是與全體議員向胡君行相見禮胡君起立言鄙人與諸君暌别四年今日得獲把晤何幸如之但歡迎二字不克當耳頃間省長議長以爲鄙人此行與時局大有關係此不敢言但鄙人可將所見聞者貢一二于諸君耳今次回粤在皖變旣起之後北京所見情形報章多有登載爲諸君所共知此次事變并非起於倉猝不過爲帝制之餘毒去年帝制派已以復辟說求國際之意見此何等事而可以質之外國又安有以個人之意出之者則其禍機所伏已久隨處皆可觸發今日之事特借此爲題而已鄙人曾唔黎總統總統言彼輩非欲解散國會不過欲解散總統亦非欲解散總統直欲解散民國所見非常透澈但今日所最不可救藥者爲姑息苟安之一念以爲兩害相權取其輕解散國會較推倒總統爲輕則姑隱忍以就之浸假以推倒總統與推翻民國相較則推倒總統爲輕又何不可姑隱忍以就之浸假更以推翻民國與分裂中國相較則推翻民國爲輕復何不可姑隱忍就之浸假更有以瓜分之說爲較勝於四萬萬人盡陷於死亡者如是者不至全國淪亡不止此非故爲極端之言以姑息苟安之一念一中於人心即百無可爲也並言擁護中央並非擁護個人之謂當擁護一國最高之機關民國以國會爲最高機關今解散國會直蔑視法律國家與法律並存無法律即無國家吾粤長官議員固皆負有責任然即使非當道者亦自有其應盡之責鄙人今日亦惟願自盡其責冀隨諸君子之後云云朱省長起言前次歡迎陳督軍時曾宣言維持法律與胡先生極爲同意謝議長起致謝詞議員江秉乾復起演說茶會後盡歡而散 
方聲濤駐粤滇軍師長方聲濤十四日電大總統云叛將稱兵脅迫元首國體政體兩陷於危幸我大總統毅然以不違法不怕死宣布國内故西南義師始能隱忍片時待命討逆詎至今旬有餘日惟聞調和如何條件如何並　隻字提叛逆者應如何處置是非正理全無可憑甚至盛傳總統已下令解散國會彌天妖雲僅此一紙空言即可寗息爲苟延旦夕之計則得矣其如亡國亂政陷於萬刦不復何聲濤曾痛恨於一次不亡清室留爲復辟之根二次不死克强致正氣弗伸留爲苟且偷安之漸三次國人不獲親戰袁逆致帝孽猶存留爲今日橫决之禍此次果係元首違法失政　退位以謝天下萬不能再違法以圖苟全如係叛將亂法弄兵寗聲罪以張撻伐斷不能再姑息以遺大憂萬一賊勢披猵敗至塗地亦足留正義於青史人心不死尚可挽救於來茲倘或一味退讓過予優容以國會爲職牲性　苟安於現在流毒所至何 
常告　曰我大總統大事不苟今果然歟抑果不然歟一視我大總統之明裁也武義　王寗復可受乎如何仍盼賜示方聲濤　寒 
省議會十四日省議會開議出席議員六十一人謝議長主席秘書長宣布文電畢伍于簪動議雲南省議會來電請聯合六省以求最後制裁之法本會應覆電表示贊同譚民三謝桂生贊成表决通過旋因法定人數不足遂散會電文如下雲南省議會鑒陽電敬悉皖變事起本會經電各省督軍省長議會維持法律擁護共和以國家爲前提勿爲個人感情用事迫切陳辭諒蒙洞鑒近日逆氛益熾蹂𨈆國會迫挾元首亡國之禍已在目前尊電所擬聯合同志各省勸彼輩及早悔禍一面籌商最後制裁之辦法同人均表贊成西南各省再造功高豈能坐視除與陸巡閱使督軍省長籌議進行外特此電覆粤議會印附滇議會陽電陸巡閱使省長省議員督軍並轉各鎭守使各師旅團營長鑒皖省倡亂奉直豫陜繼起爲難大局危殆　不終日其悖逆理由一曰總統違法二曰暴民專制夫總理免職繼任副署旣有先例何獨不慊於今製憲權責屬於國會縱有不良儘可從容俟機而乃橫逞意氣暴戾恣睢初攻國會繼危元首法紀掃地逆燄彌天亂機旣動内部之憂行將接踵而起神洲陸沉胥溺同載彼輩之肉寗足食乎夫共和民國四萬萬同胞之怕託命也我川黔粤湘六省擁護共和創痛未復若任彼兇殘覆我邦家人非木石能不寒心應懇諸公主張正論勸令彼輩及早悔禍并一面聯合同志各省籌商最後裁判之法以弭内亂而救危亡全國幸甚臨電流涕竚候明教滇省議會陽印 
[獨立聲中之山東人物（懹瑾通信）]  
　　王鴻陸與汪涵王鴻陸本任山東鑒運使富於經驗擅縱橫捭闔之術張懹芝自到督軍任即以王爲心腹凡有大問題王莫不與議大似進兼參謀長與秘書之職責獨立以後軍事倥偬電報絡繹王則日値軍署參贊大計所有鹽務上例行公事委總務科長盧梅孫與東綱公所所長張濟康代爲執行至烟酒公賣局長汪涵蘇人而寄籍於魯原爲趙智菴之門下客袁皇帝時代參政院進呈之救國大計汪手筆也近自政變發生忽隻身赴津久未歸來有知其内幕者謂汪與孫毓筠周自齊顧　均有特别關係國會解散後帝制犯有赦免消息汪此去蓋亦有所布置也 
　　馬良與何鋒鈺濟南戒嚴總司令馬良係段合肥高足弟子平時喜弄文墨精書翰雅歌投壺恂恂有儒將風省城戒嚴後商民恐惶馬氏捍衛地方維持金融極爲出力每間二三日必到商會教育會演說諄諄誥誡並以省城治安爲已責處今之時軍人如馬氏者蓋不多見也何鋒鈺自任新軍訓練總司令對於整飭軍紀淘汰老幼實事求是人多稱其嚴明該軍官長多係革命人物軍事智識尚屬缺乏何司令乃又呈准當道設一軍官講習所俾退伍軍官有所歸納且藉以養成將來人才現已籌備就緒不日即可開學矣 
　　丁世嶧等赴滬魯籍國會議員丁世嶧爲督軍團等所目爲四兇之一國會未解散前丁已知事無可爲秘密赴津搭輪南下其餘如丁帷汾鄧天乙張魯泉于均生劉恩錫等諸民黨議員亦均先後赴滬蓋京津地方在軍警權力之睛言論主張不得自由故相率到上海靜觀大局再定行止也 
　　張漢章忽去津去歲冬間魯省改選參議院議員計爲王者塾張漢章張駿烈三人惟張漢章一名曾充張廣建侦探員曁京畿軍政執法處提調陸建章赴陜張隨充軍法課長兼省會警察廳長極力反對民黨去冬當選參議員　係金錢之力聞其投資畿近萬元詎料政變發生國會解散因之懊喪異常不得已乃徑赴天津謀他　活動蓋以故主陸建章近方往來京津間也 
　　天津之特派使魯省一隅　穀南北舉足重輕爲軍事上所最當注意之地獨立以來天津方面之特使來濟南者絡繹不斷始爲張鎭芳次爲段芝貴袁乃寛皆勸張從速發動者獨立以後丁士源自津到携有電稿若干件囑張同意並下榻軍署勾留數日始回現聞安武軍糧台總辦前鳳陽關監督陶鎔於昨十九號又抵濟謁見張氏勸即發電反對李仲軒請王聘卿上台惟張懹芝贊成王聘卿組閣一節前已有電聲明今陶某復來運動想必又加緊一步二三日内呀更有痛快淋漓之電報出現也 
　　軍署之兩顧問張懹芝氏頭腦單簡對於國體政體良否利害均屬茫然所有一切舉動大抵隨聲附和者爲多乃自獨立以後張之主張之主張忽然一變日前電致西南各省聲明解散國會修正憲法爲救時不得已之苦衰對於督軍團則以擁護元首維持共和爲前提至天津方面所謂倒黎復段之說非惟不肯附和且通電反對力闢其妄種種表示頗爲堅强然一究其内幕亦非出於張之自動以顧問王朝俊朱桂山主持之力爲多二人脚步穩健持行謹嚴爲張所敬服者故遇事進言張往往聽受之也 
[解散國會後之湖南]  
　　自皖倪發難南方各省卽已憤怒不平當本月初間譚組厂督軍迭接陸巡閱使及陳譚唐劉各督來電擬即日興師分路討逆當時譚氏以調人自居曾分别電致陸唐諸氏請暫緩出發以待和平解决今則國會竟已解散更屬忍無可忍　譚督軍迭據電告謂粤督已令沈鴻英爲前路司令率領所部一十二營由桂林出發黔督已令旅長陳廷傑率領全部取路湘省會同沈司令一致進行又得陸巡閱及陳譚唐劉四督軍會銜電告擬卽由粤桂滇黔湘蜀各省會師進討以張國法云云 
湘垣自接到解散國會命令後一般人民均異常憤激刻已有多數人發起國民大會先期刋布傳單云自倪逆嗣冲據皖倡亂陜豫浙魯相繼謀叛舉國人士莫不憤慨同聲祗以共體我黎大總統息事寗人之本旨致討逆之師相忍未發今者勢燄日熾羣兇踞京竟敢迫脅我仁慈寛厚之黎大總統發布改選國會之命令不知此莊嚴神聖之國會爲民命所依歸忽聞噩耗從天降下凡在國民驚惶相告法律旣已失效秣厲自爲急圖我三湘七澤間素多慷慨昂之士故數十年來每當國家多難之秋捍衛不在人後茲際此國本動搖逆氛　漫之日澄清之責舍我湘人其誰能屬用特定於本月十六日午刻假省教育會開國民大會共籌對付之方各負護法之責愛國男兒盍其速至云云人心之激昂已見一斑矣 
[楊善德取消脫離宣言之通令（靜眼）]  
　　浙省自脫離中央關係後即聞有閒散軍人開會集議情事其會議内容若何非明眼人亦能指出無待記者贅言但浙垣軍隊除第一第二兩師半係浙人外尚有楊氏親領之第四師駐紥在内第四師係北軍卽由上海護軍使任内調來者投　忌器亦屬勢所必然所以半月以來地方尚能無事近因督軍署副官吳斌砲兵團第二營營長王惟逮訊之案發生謠言較甚日昨得一消息頗堪驚異謂第一師師長童保喧因嫌疑被拘督署嗣經記者親往第一師刺探此事全屬子虚足見造謠煽亂此中大自有人楊氏以脫離中央期間人心浮動深慮有人乘機竊發本擬早日取消脫離宣言以保秩序祗因各獨立省分原取一致行動浙省未便獨異現接各獨立省分來電均已有取消獨立之表示遂於本月二十日晚通電取消脫離宣言（電文已見前報）並令所屬一體遵照茲綠其令文如下爲通令事前以羣陰危國禍已燃眉急不擇涂迫成兵諫本督軍當此潮流對國對民必宜兼顧害輕害重尤當兩權故從各省之後一致宣言並標示擁護共和維持元首之主旨期促四境之又安並促中央之憬悟躊躇滿志旣虚徒薪曲突之前謀委曲求全遂出棒土塞涓之下策以是師徒不簡七　無驚並經嚴令地方文武加意保衛務使交通秩序商民生業絲毫無擾半月以來差幸四境粗安寸心少慰茲者已奉大總統明令解散兩院另行選舉俾早制憲而危　僉壬近亦相率引退廓然一清伏見大總統大公無我從善如流逖聽下風曷勝佩仰本督軍但知愛國他無所求旣已得請於天應復原狀如舊爲此令仰轉飭所屬一體遵照自即日起取消脫離宣言悉復統一原狀並剴切曉諭商民人等咸使聞知惟關於巡防事宜各該管文武長官仍應按照戒嚴辦法加意防維以免匪徒伺機滋擾有碍治安切切此令 
[路警推客刦財之駭聞]  
　　日前有旅客呂增瑞在京漢車中被路警明謀刦財推墮車下旋經京　局　路送縣嚴辦並具報告交通部一節其槪情已略記前報聞部中關於此案已發指令其文曰護警閻沛然等將搭客呂增瑞推墮車下刦財朋分實屬罪大惡極旣已斥革送縣自能盡法懲治惟保護客商固屬護車巡警之責而車上員司如車隊長剪票員等亦同負有前項責任此次呂增瑞供稱車在鄭州開時卽有剪票一人帶兵兩名前來剪票及車停復開之後前三人又來查票其後來了一人卽前隨同查票之軍人呌我隨他到一車内内有數張桌子並有玻璃門仍是他們三人又有一個女人將我皮包衣包打開他云銀洋等是犯禁之物教我出錢了事我見他情形不對即留心剪票人係剪平頭的兩軍人是黃軍裝等情是呂增瑞所稱三人跡其前後語氣明明有一剪票人在内並非僅指護警而言且車上剪票向有定章卽須檢驗行李亦自應當衆開看另覔一車秘密檢視以圖欺詐取財况車房有玻璃門者必非二三等客車可知使非護警與車上員司串通一氣斷不能在行車之上任意另覓地點以逞其不法行爲否則該車隊長等何以漫無見聞絶不舉發此理甚明無右掩諱此事發生雖在該局長未接事以前然案情如斯重大僅擬將分段長張得餘撤差總段長蔣纘源記過而於車上員司及警務官長槪置不問殊屬非是須知以在路員役於行車之上朋謀刦財實爲駭人聽聞之事似此目無法紀行旅將有戒心自應認眞查辦以靳杜絶根株萬不能稍涉瞻循含糊了事至女子究係何人亦 
 
 
 

Page 7

 
 
應一併澈查仰即　派公正員悮確切查明嚴擬　處及善後辦法呈候核奪所有該管警務官長平日訓練無方臨時尤疏於防範亦應一併議處現在呂增瑞已否療治痊愈並仰查復云云 
[江北瑣聞]  
　　運河工程局總辦馬士杰據裹下河各縣人民之請求特令上游坐萬立鈺商諸岸商公所派員將三河壩（即禮字壩）啓放宣洩俾便農田插秧省立第一農事試驗場籌備員王傳玉前次來浦會同縣農會查勘　汪之地爲陜西候補縣知事馮繩武所有現伊弟馮善之等頗有異議在縣具禀趙知事批令與農會長喬國楨接洽 
淮陰縣警察第六區區長王安國因參與賄和陳小女被人强姦案由警局撤換以陳某繼任尚未到區視事現縣教育會長孫乃煌曁公民　開悟等先後具禀淮揚道署挽留在道尹以無案可稽特訓令淮陰縣知事趙兼局長查明具復土匪王鳳釆由縣訊明電經軍民兩長復准於六月十六日執行鎗斃 
[杭州快信]  
　　浙省雖宣布取消脫離關係防務仍不稍鬆懈日來檢查郵電菴觀旅舍益形嚴密温防警備隊六區統帶請撥砲彈鎗械楊督軍咨復省署以一時未便撥給齊省長查警務處現已歸併原有鎗械尚未繳解已飭催造四柱清册趕速呈報以便支撥 
陸軍第二師司令部房屋（元寳街）係直隷人張文祁弟兄所有呈請騰讓發還楊督軍已令張師長查核覆奪 
第一師步兵四團連附宋鳳翔人地不宜經童師長調充三連少尉連附所蹟四團運附以黃御充任七團連附葉涵　病請假委見督軍官王啟明接充 
舊曆端陽節届軍民兩署辦公人員六月份薪水奉諭一律提前發給各機關亦放假一天 
齊省長委任劉錫藩爲警備隊五區六營管帶楚建棟爲五區統部副官張承恩爲五區統部差遣第一軍械分局書記王鳳標因事銷差蔡鼎彝局長詳請督軍以出納員葉琨瑤補充奉飭照准省公署塡發支單飭財政廳撥解警備隊本月份經費九萬零九百餘元較五月份溢出一百二十八元以符五年度百萬元之數 
仁和場鹽警長顧蔭　平日辦事不力得賄縱私妨害鹽政業奉撤差遣缺委王步雲接充 
[南京快信]  
　　陸榮廷唐繼堯昨復電馮副座表示不反對解散國會惟要求於六個月内召集新國會 
直隷河南已來電報告取消獨立各省致電溤副座多贊成王士珍出組内閣攻李經羲甚烈 
孫洪伊派趙璧來寗謁馮副座接洽一切各屬防軍長官均電省報告地方安謐本月份軍餉昨已由財廳解送軍署提前核發倪嗣冲派董翥軒赴浙公幹昨遇寗轉車赴杭張勳昨電馮副座稱李經羲已允就内閣總理職湘督譚延　電馮副座請派駐寗兵艦兩艘赴湘駐泊 
地方通信 
[松江]  
　　河工之停頓本邑市河因歷年已久淤塞日甚前由姚大任等呈請縣署撥欸開浚當由李縣長批令知治委員朱子受著手預備朱奉令後卽呈請縣長先事丈量以便估計工程業據丈量員袁技士丈估幹河工程非萬金不辦而縣公欵爲數無多開浚時必須量加籌募故一時頗現停頓之象加之前日縣長委令謝宰平君主持河工時謝復婉詞拒却現欲擇人繼任殊難其選聞已决計緩至秋間舉辦矣 
　　募衛女學畢業二十一號教會附設之募衛女學幼稚班小學班及中學班朱　蓮陸月貞舒月英余素蓮等四人舉第八次畢業授憑禮由該校東請各界到样觀禮縣署第三科主任顧稼軒縣視學倪伯英均在座下午三時開會先行畢業禮依教例　告後全班合奏歡愛歌次由畢業生朱慧蓮演講古文陸月貞對客揮毫舒月英演講近史余素蓮朗誦古文次奏跳舞曲次行授憑禮後接開遊藝會乃祝福散會 
　　第四高等小學獲獎本届滬海道屬公立高等小學校聯合運動會泗涇鄉内縣立第四高等小學校照章參與團體運動二節一排教練一拳術當競技運動給獎時評判員略舉團體運動之優良者由尚文書局附贈棍法書一組松邑各校惟該校獲贈茲於本月二十號道尹公署復頒來甲等獎狀二紙金質獎章兩塊該校接到之後即陳列校中以垂紀念惟參與運動諸生以未獲優勝旗仍引爲大恥云 
　　松城竊案迭見北門外鄭姓等巨竊案現雖破獲而邱家灣　天主堂校舍内昨又被竊住宿生衣服一百餘件業已報案請緝不知能尅日就獲否 
[嘉興]  
　　調查學生數目嘉興城區各小學經費槪由第一區自治辦公處按照學生之多寡分别支配現因學款異常竭蹶自治委員陸效卿特於日昨親至各校調查學生多寡以爲下學期支配經費之標準茲將各校實有學生數及教員數探錄於下南湖學生一百五十七人教員七人鍾秀學生一百三十六人教員六人塘灣學生一百十一人教員五人碧漪學生九十八人教員六人開明學生八十九人教員三人城東學生八十二人教員六人碧漪女校學生八十二人教員四人報忠學生八十一人教員四人月洲學生八十人城北學生七十六人教員四人德韾學生七十三人教員七人養眞學生六十四人教員三人北　學生六十人教員五人南薰學生五十四人教員三人毓秀學生四十八人教員三人其滤湖鴛湖二校尚未調查 
　　猩紅𤍠傳染之可畏嘉興北鄉一隅近日發生一種時疫初起時發𤍠頭痛旋即腹痛並至便泄不及醫治遠行殞命茲悉日昨該處鄉民胡某孫某二人起病僅三小時即行殞命而富紳李某家亦染此症李某夫婦二人繼弟婦等四人均於三日内先後病斃且死後屍身上均現經色斑紋形如葡萄不知精於醫理者亦有急救之方法否 
[杭州]  
　　追悼湯蟄先之通令楊督軍昨日通令本城各軍隊機關云本月二十四日上午九時就西湖忠烈祠爲前浙江都督湯公蟄先開追悼大會茲會係由本省軍警政法商學各界聯合舉行届期應派到會人員現經會商規定凡在省軍官自少校以上警官自警佐以上政法以各機關主任官商界以各業業董學界以每校教職員一員學生二人共他各界各團體自行酌派代表一併到會凡軍官警官學生等均着制服其餘着常禮服並由一二兩師及第四師各派士兵一連水陸警察各派警士五十名一律全武裝到場同申追悼除分令外合行令仰知照 
[寗波]  
　　韓旅長之追悼會寗波劉邦驥王理孚周琮等货起追悼駐甬第三旅前旅長韓公少梅於寗波五寗寺定七月五日上午九時開會先以旅司令部爲事務所茲將通啓錄下敬啓者韓公少梅旅長隷籍蕭山秉旄甬域深諳韜略胸羅百萬甲兵坐擁　貅臂使六千君子自昔共和再造義師屯而　　不驚矧今國步尤艱干城寄而閭閻是賴胡乃小豎爲災遂使將星倏隕嗚呼壤我長城時下同袍之涙缅茲遺績能無舊雨之思同人等擬於陽曆七月五日（卽陰曆五月十七日）假寗波天寗寺開會追悼届期務乞蒞止存没均感除治喪日期另有訃告外　此佈聞發起人劉邦驥王理孚周琮張若聰沈秉德盛炳緯洪家汭費紹冠余潤泉勵延豫林斗南王孽顧乃斌張載陽張伯歧潘國綱葉煥華陸熙咸呂敬敷張美翊常榮清陳時夏朱景　趙　蓀林子鶴吳兆蓮李庚光汪鎬基劉炳樞盛開第吳思豫魯　亭博孟同啓 
[安慶]  
　　旱象未成水災見皖省前因天久不雨旱象將成小民深以爲夏所韋日來各屬連得邊雨溝澮皆盈秧苗頓活農民大慰　　城　山兩縣因大雨傾盆山洪暴發所有濳邑之華家坂蘇家洲桐邑之蔣家坂魯家坂等處低窪圩堤均被水冲潰淹没田　甚多頃據濳邑民人華彭　等呈請省長籌欵振撫連築圩堤以救民命聞省公署已飭該兩縣知事連查禀復矣 
　　採辦軍米不允前此皖垣無雨米價昂貴曾由官　出示禁止出口旋聞北京步軍統領有咨到皖以該軍需用軍米特派軍官前來蕪湖等處採辦軍米六萬石并請飭屬各關卡锡釐放行惟倪氏尚未允照准也 
[九江]  
　　商會討論民食九江總商會會長舒法甲與地方士紳磋商維持民食辦法已誌前報此事曾由自治協進會於米價驟漲之時禀請潯陽道尹以米價飛騰係由出口銷路過多所致値此青黃不接恐將運罄有妨民食懇予維持即經吳道尹令行九江縣轉函商會妥議辦法故昨日（十九）總商會開會並召集各公團派代表二人蒞會討論主席舒法甲說明米價驟漲原因　由省垣現届農忙人工缺乏無暇整米上月九江來米武穴黃梅宿松等處約超過省米三分之一出口實屬有限並非受此種影響究竟應否禁止出口請各抒意見自治協進會代表孔　文宣言敝會上禀道尹不過恐九江將來缺米並無一定意見請求禁止出口但以關係民食總期貴會設法維持商會坐辦陳露亭報告禁止米糧出口南昌商會曾提議一次現在米價業已平定如再騰漲可由本會會同南昌商會協請禁止如由九江一面辦理勢必由湖口出口雖禁亦如未禁舒法甲復言外間多有謂商人私將請領護照運灣銷售之米偷運出口者經敝會調查每月領照之米實居少數當不至有偷運之事羣社代表萬和悅云護照之設原爲維持灣地民食起見現在所辦旣少與民食亦不無影響可由貴會勸導各商多請護照以符維持民食之意磋商良久最後解决舒法甲法九南兩　會可操縱米船出口行動當能擔保九江無缺米之處衆皆諾而散 
　　公團請求拆城九江向來地面窄小兼以城醬阻塞交通不便商埠亦多妨害去歲由地方士紳請求官廳將城醬拆毁嗣經潯陽道尹吳竹樓徵求灣籍京官李盛鐸　傳善同意彼等復函反對是以不果近九江自治籌備處亦曾開會提議旋因政潮發生此議遂寢茲因有人向九江鎭守使灣陽道尹疏通先將西門月城拆毁當得允許本日商會開會各公團代表均列席特再提議此事經衆議决由各公團會街呈請軍民兩署核　 
　　委員檢查印花江西印花稅分處以成立以後所有各屬發行印花恐應貼各儲户仍有遺漏舞弊情事日前特委文　科二等科員吳炳來潯會同警察廳挨店檢查如有未貼或貼不足數及未蓋章晝押者均帶廳重罰聞被罰者約有二三家云 
雜評一 
[兩粤態度正式宣示矣（一子）]  
　　脫離内閣關係兩粤之正式宣示脫離内閣關係之宣示也其去獨立也無幾矣 
總統褵武力脅迫而承認解散國會承認種種要求則其承認非總統意故不脫離總統關係而脫離内閣關係其表示蓋必苦心斟酌出之而西南各省亦必依此以進行者矣前日陸榮廷之通電彼督軍團即欣然據以爲西南不反抗之證殊不知陸電蓋望督軍團之要求僅解散國會而止若更意見紛歧肆行要挾則固已聲明誓必訴諸國民之解决也今督軍團之紛歧若此要挾若此其能不實踐斯言乎西南之有所表示亦意中事特不知將夾之發展何如耳 
[無寗日之中國]  
　　今日之中國本無寗日之中國敢西南省不起而反抗乎則督軍團内旣志盈氣驕而外又無所顧慮於是礶利之念熾内訌之禍必益烈此不反抗之不能無事也西南將起而反抗乎則人民必再有所　牲紛擾必不能立定此反抗之不能安寗更不待言 
雖然譬之於　養而不治則將潰爛而受苦痛治之則受刀割之苦痛總之苦痛均不能免也我國人顧受潰爛之苦痛乎抑寗受刀割之苦痛乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[海軍一部分之獨立]  
　　滬地治安已由海陸軍協議維持　　滬上自皖汴等省脫離中央關係以後人心惶惑商業大受影響現在各省雖已通電取消獨立大局未定人心不安謠傳海軍因反對督軍團脅迫解散國會宣布獨立已非一日刻届陰曆端節正値商界歸脹結束之期駐泊吳淞一部份之海軍各艦果於本月二十日宣告獨立目下雖無戰爭之事人心已益增驚疑外間傳說該部海軍係與西南各省聯絡一致進行究竟其中眞相若何無由探悉海軍輪機處長王齊辰第一艦隊司令代理總司令林葆懌本擬調艦往淞防守因恐各艦隊或有誤會發生衝突之事是以暫不調遣業已電禀大總統曁海軍部請示辦理 
　　松滬護軍使盧永祥自聞海軍一部份獨立後以高昌廟兵工廠一帶及吳淞口要塞砲台防務更爲重要除命令陸軍砲隊各營長官督飭各該兵士嚴行防守外並急電中央政府及南京馮副總統請速核奪示遵辦理 
　　淞滬警廳長徐國樑因海軍一部份軍艦宣布獨立深恐人民誤會或有恐懼遷居之事一般宵小乃得乘機搶掠有礙治安除通令各區署警正督飭長警嚴密查察如遇遷避之人婉言勸阻以免紛擾對度於造謠之人拘拿究辦外特令偵緝隊長翟世清撥派偵緝隊士分赴城廂内外日夜梭巡以保安寗 
　　駐滬海軍總司令蕯鎭水前因稍有不適致電中央請假半月已奉照准茲悉蕯總司令因現在時勢多艱自顧病軀難勝重任昨已續電政府請准辭職矣 
　　昨日盧護軍使因謠啄繁興人心不靖爲維持地方治安起見特會商海軍程總長籌劃海陸聯防事宜當經議定所有陸地方面由軍警負責保護江面則由海軍擔任防維並會銜電呈大總統請速組織責任内閣首揆一席無論何人均可但期早日成立宣示國中以慰羣望等語似此情形則謠傳或可少息矣 
[駐淞砲兵調滬駐防]  
　　駐防吳淞之第十師砲兵第十團第二營前日由盧護軍使令調來滬當即乘坐火車抵滬至南車站下車該營官佐兵士共計三連每連携有過山砲兩尊並十二磅快砲四尊下車後該營營長葉伯俞卽赴龍華軍署報到經盧護軍使諭令該營軍隊暫駐斜橋新營房内俟核定駐防地點再行飭遵 
[董警正佈置防務]  
　　淞滬警察廳長因奉盧護軍使令飭保衛地方宜督警加班實力守護遵即分飭所屬各區署所一體添加岡位第夜注意查察在案昨日第一區署董警正會同各分駐所將華法交界商業繁盛之區每晚添加臨時崗位或派雙崗站守本署各栅長警亦改定加崗並發出每栅輪流値夜表定每夜七時起按崗向下輪推並派値夜警七名在本署守衛軍裝不准喧譁並不得違離以重防務 
[歡迎兩院議員紀事]  
　　各省旅滬公民定於二十二日假青年會開會歡迎兩院解散議員已預誌昨報昨届開會之期各省公民到會者計百餘人兩院旅滬議員到四十餘人於午後二時許入席首由黃中出席報告略謂今日同人歡迎兩院諸公辱蒙惠臨母任欣幸但開會歡迎者必有一種歡欣之意今當風雨飄搖之際國會解散約法蹂𨈆傷心怵目何以言歡然今之歡迎非表面上歡迎兩院諸公之被逼而來乃心理上歡迎兩院諸公之堅持到底此卽以同人等今日歡迎之心理望諸會員鼓掌以表誠意至同人等之意見特推安徽省議員管　出席演說遂由管　接續致歡迎詞大致以吾民費無量心血擲多少頭顧推翻專制博得此共和國家夫共和國家之元素約法耳國會耳無國會即無約法約法卽無民國吾人祗知所尊重者約法也所扶植者國會也大總統不能以非法解散國會非法解散即屬違法兩院諸公處危疑震憾之交尚能堅持不懈洵不愧爲吾人代表吾人應感激之不暇能不略表悃忱耶且吾人一息尚存决不承認此種違法之亂命故吾人今日歡迎諸公正民意上正大之主張尤希望諸公母喪氣母灰心仍代表民意切實進行則吾人今日歡迎諸公固不僅一形式之舉動耳云云衆鼓掌次議員馬君武張伯烈田桐張我華等相繼演說一時掌聲雷動因時已五句鐘卽由歡迎員李亞東致答謝詞略謂諸公此次身歷險阻辛苦風塵實形勞瘁敬請略進　饌稍事休息稍緩再暢叙渴懹乃相偕入席歡飲而散 
[最近之金融調查]  
　　四日間之進出調查陰曆五月初一日（星期二）至昨日止本埠各銀行曁客帮錢莊進出口銀洋確數如下星期二中國銀行由南京來新洋十萬元各莊裝往杭州洋十五萬元中國銀行裝往南京銀七萬兩 
各莊裝往九江洋十五萬元星期三中國銀行由南京來新洋十一萬元客帮從天津來銀十萬兩中國銀行裝往南京銀八萬兩又裝往九江洋五萬元客帮裝往杭州洋五萬元星期四客帮從烟台來銀七萬兩又天津來洋十萬元交通銀行由南京來新洋八萬元又中國銀行來新洋十萬元又杭州來洋七萬元又裝往南京銀七萬兩星期五滙豐銀行由花旗裝東洋公司輪船來金山大條銀二百三十四條各莊從天津來洋二十萬元中國銀行又由南京來新洋十一萬元又裝往南京銀八萬兩 
　　星期五之查倉各銀行查倉單向於星期六日揭曉今日爲星期六因値節期故提前一日結算茲將所存之數錄下麥加利存銀二百五十九萬洋一百七十三萬滙豐存銀四百四十萬洋三百三十萬大條二百三十四條德華存銀五十萬洋七十萬正金存銀二百八十四萬洋四十萬道勝存銀一百二十六萬洋十八萬通商存銀三十五萬洋四十萬東方存銀一百三十四萬洋十二萬花旗存銀九十六萬洋一百十三萬華比存銀二十五萬洋三十七萬和囒存銀四十一萬洋一百二十三萬中國存銀一百零六萬洋二百五十四萬台灣存銀六十四萬洋八十三萬住友存銀十五萬洋一萬南北各莊存銀一百萬洋二百四十五萬交通存銀十三萬洋八十七萬有利存銀三十国萬洋十萬中法存銀四十六萬洋五十萬綜計存銀一千八百六十八萬兩洋一千六百八十六萬元金山大條銀二百三十四條比較上星期六（十六號）多存洋二十萬元又銀二十八萬大條銀二百三十條鎊價共長一辦士二五大條長半辦士零六二五東滙（每日幣一元）跌銀一分半墨洋跌去六釐二五龍洋跌去四釐二五銀拆則不相上下 
[部定禁止金銀出口之辦法]  
　　禁止金銀出口一案聞江海關施監督近已奉到財政部令頒辦法五條亟錄如下（一）（生金）外國金幣金質物品（生銀）本國銀元小銀角外國銀元銀質物品銅元制錢一律禁止出口或復出口（二）政府有特别情形特准上列各項出口時須有本部特别護照並先行通知各該關卡後方得放行（三）本國或協商國或中立國之人民旅行時得携帶外國金銀貨幣其値以等於本國銀元二百元爲限但邊疆居民或輪船火車上人員常往返中國及外國間者應由各關嚴爲限制（四）違背本令第一條私運出口者原物全數充公並科以自一千元至二萬五千元之罰金（五）違背本令第三條或以多報少者原物全數充公並科以自一千元至一萬元之罰金 
[又有土産運往美國]  
　　邇來中美貿易日形發逹數日前連開兩船均滿裝土産而去昨日東洋公司船富士山丸由美抵滬當日裝卸貨物旋即出口開往舊金山紐約等埠本埠各洋行運去土産亦頗不少計隆茂洋行棉羊毛五十五件生羊皮十六件揀淨鴨毛十七件草席十六件德泰洋行生牛皮六十件美百利洋行花生油五百六十七件連納洋行棓子五十件安利洋行羊腸十件鉅泰洋行棓子一百件老沙遜洋行蛋黃二百十件杜芳公司棓子一百二十五件三井洋行蛋白四百二十五件蛋黃三百七十八件尚有零星雜貨三百十八件調查本年一月起至六月中止所在運往美國各埠之土産日增月盛較之上年此時增加百分之三十有奇是亦我國對外貿易好現象也 
[閘北電話局遷移後之保護]  
　　閘北電話局向設共和路華康里駐防閘北之陸軍第三十七團營内營業未能發逹茲悉該局已於前日遷至大統路永祥里内淞滬警廳徐廳長以時局不靖交通機關關係重要自應加意防護除派周朱二督察員輪流駐局監察外並派游巡隊士在該局門前守衛以資保護 
閘北水電廠請加翻刷水池費 
　　閘北水電廠近日出水汚濁經用户詰問該廠迭紀前報茲悉該廠現已着手整頓電陳省署核准將水池翻刷昨經省公署據情咨請省議會追加翻刷經費其文云爲咨行事案據上海閘北水電廠長曹元度電稱近因天氣漸𤍠各户用水量日增而三廠沙滤池本有三隻早不敷用自前年添築一隻方能支持然舊池年久失修泥沙汚積致出水滯緩前經呈准將五年下半年度排築爐灶費一千四百元移作翻刷第二池之用並又呈請將第一第二兩池各添新沙一百方業奉指令核准各在案現在第二池已涇工竣第一第三兩池亦經添沙完畢惟查該兩池自接辦後因困於經濟未能徹底翻刷僅添新沙無裨實用加以日來大雨泥沙益復淤積近日各户因用水缺少函電交馳廠長焦慮萬狀惟有續將第一第三兩池徹底翻刷庶水量可以增多用户不至煩言除第三池翻沙工料洋二千元列入六年度預算業經提前動工外擬將第一池一併翻刷添沙惟現在工程黃沙價格均繼長增高二千之數萬難敷用今估計每池一隻換粗細沙二百六十方拷子十方連翻刷工程至少約需洋二千六百餘元實已無可再減是六年度預算所列第三池翻池工料洋二千元外兩共實不敷洋三千三百餘元此係臨時特别支出擬俟工程告竣再行將各項細數開單呈報事關營業信用刻不待緩理合電陳伏祈迅賜核准將第一池一併動工翻刷以資整頓而維營業實爲公便等情據此除指令該廠池淤水竭應准將第一池一併翻沙所需經費三千三百元候據情轉咨省議會於六年度預算案内議决追加仰卽知照此令印發外相應將該廠加翻第一水池應增工程費三千三百元咨請貴會議决追加此咨 
[護軍使保護教堂]  
　　慮護軍使以邇來謠諑紛紜徐家滙天主堂接近法新租界恐被匪徒乘間騷擾致生交涉故於日昨令由步兵第三十九團張慕韓團長飭屬妥爲保護 
[再誌時局擾攘中之滬市狀况]  
　　端陽節届各業均須結束以硯春季之盈虧此商界之能例也今年本埠南北市各業因外受歐戰之影響内經獨立之風潮故受虧甚鉅所有錢米油荳各業之市况已誌報端茲再將調查所得續誌於下 
　　糖業大都薈集於法租界之洋行街代客賣買進出甚巨自被外商在内地設立分消處以來該業中之藉佣金存立者大受影響故今春因此歇業者已有十餘家刻届端節資本淺薄者内外受擠據聞又有三四家節後恐難支持云 
　　麩皮爲飼畜之要品又爲壅田之肥料故銷場以春未夏初爲最旺雖爲六陳行中之副佐品然業此者進出亦巨春盤開價每袋一兩七錢半貨尚嫌缺今受種種影響各路銷場頓滯現已跌至一兩六錢尚無交易而業此者尚有貨滿之患云 
　　桐油一業今春自川事擾亂後來源稀少其價自十二兩增至十四兩有奇今因洋莊銷路無船可運交易竟至停止至本國銷場向以立夏前後最爲暢旺乃現届端陽各處來申採辦者較之上届尚不及十成之西來源雖仍缺乏其價反跌去數錢矣 
　　綢緞爲吾國實業界之主要品風行中外頗受各國歡迎蘇浙各路所出貨品均以滬江爲薈萃之區設莊分銷進出甚巨現受内餐種種剌激銷路竟減去十份之六故價亦因此跌落而向銷高麗帮各家又被外埠奸商將劣貨混售致被駐韓領事來函詰責該業公所銷路大爲減色今徐夁記裕泰豐義豐和等竭力整以頓保國外貿易之信用然已被累非細矣 
[水警派艦防匪]  
　　水警第二廳趙廳長以太湖帮匪趙老窩子等近又糾合羽黨到處肆擾業經令由遊巡隊會同浙省水警追蹤剿捕惟恐此拿彼　故又着鈞和游巡艦駛赴江浙交界之泖港地方嚴加防堵聞董艦長已於昨日裝足煤斤駛往該處遊戈矣 
[婦人被匪砍傷]  
　　江西婦人陸嚴氏因有女婿在遼陽充當三運一栅目兵前由原籍前往探望事畢由婿派人護送至營口換乘圖南輪船來滬前日抵埠忽來匪徒七八人將氏扭住即將所帶箱籠等件攫取一空被攫之物除衣飾不計外内有英洋一百六十元該氏情極追上扭住一匪堅不釋手當被該匪用刀砍傷該氏右足而逸嗣經人雇車將氏送至太平弄林森小客棧内暫居復伴送至紅十字分會請求醫治昨日午後該氏雇車至地方檢察廳席地大呼伸寃林檢察長立命法警傳論具詞報告一面委派檢察官將氏傳案預審並檢驗傷痕再行核辦 
[供認謀斃髮妻]  
　　住居引翔港附近之海門人陸榮郎於去年九月二十四夜謀斃髮妻陸氏將屍埋藏灰堆中近甫被人仈出報請檢廳相驗並將陸拘案訊供收押起訴審判廳昨經推檢各官開庭研訊陸供認將妻謀斃不諱問官以辯論終結判令還押聽候宣判 
[催令地保交出梟匪]  
　　緝私第二營第一隊巡船前在川沙九團地方被梟匪朱大全等聚衆拒捕刦去鎗械並有該處地保張紹文朱庭卿等將該匪得賄庇縱曾經營長魏焯文函請川沙縣張知事諭限該地保於一星期内將各匪交出否則惟保是問茲因限期届滿匪徒仍未交案是以魏營長又於昨日函請章知事轉飭地保從速交出以憑究辦 
[五彩繪石藝術社成立大會紀事]  
　　上海印刷界石版畫家諸君因見年來印刷事業日漸發逹而尤以五彩石印爲最無論公私團體大小商店欲求營業之發逹莫不賴此以發　惟我國向乏此種人材勢不得不仰求外人多一漏　殊堪悲痛日前由徐詠青君等發起五彩畫石藝術社以研究技術挽回利權聯絡交誼共謀公益爲宗旨租定天津路三百四十九號爲事務所自籌辦迄今將三閱月業已訂定章程設總務技術交誼編輯公益五部本月十七日開正式成立大會社員到者六十餘人下午一時振鈴開會由臨時會長徐詠青君報告發起斯會緣起及籌備以來經過之情形繼請日本石版畫家細川立三君演說略謂今當貴會成立之紀念日蒙諸君竉邀實深感謝凡文明各國其工業之所以能發逹無不藉團體之力今諸君組此團體互相研究將來必有發逹之日况上海之五彩石印現已大有可觀尤望諸君此後日加努力逹於完美之境足與歐美各國並駕齊驅乃鄙人盼祝之徽忱也云云次由社員史振　君演說略言吾國工業向來不考理論徒賴實驗是以不第進步之難即偶遇障阻亦無從改良今吾人旣洞察此中情弊當亟謀改良之道此後當抱定實驗與理論並重之宗旨方能收吾輩今日組織此團體之效云云次由社員黃志祥君演說略謂吾國人 
　 
 
 

Page 11

 
 
之通性凡事虎頭蛇尾先𤍠後冷今請與諸君共勉務必始終如一而逹成功之目的云云其餘諸社員相繼演說類皆相助之辭繼行投票選舉正副社長徐詠青君得票最多數當選爲正社長虞聰昭君得次多數當選爲副社長並舉定毛杏林君爲總務部長虞聰昭君爲技術部長朱善福君爲公益部長虞俊夫君爲交誼部長史振　君爲编緝部長由各部長每部推舉職員五人帮辦職務規定每日晚間七時半至九時半各部員輪流到會研究一切時已鐘鳴五下乃振鈴散會偕往張園攝影紀念又共邀日本細川君於大慶樓晚餐以答𤍠心指導之盛意云 
[浦東小學之演說會]  
　　浦東中學附屬高等小學校自遷移至浦西後學生日臻發逹該校爲養成學生口才起見於去年春間組織學生演說會每於一學期終開大會一次敦請名人評判昨日（二十一號）爲第三次演說大會之期由第二師範學監王丕嘉擔任評判其結果以苪壽先陳景星馮其鑫等爲最優又聞該校於下半年添增商業一科擬開設商店以便學生實習云 
[中西女塾同學追悼聶女士]  
　　青年會贊助員倫敦會信徒聶光曜女士爲旅滬湘紳聶管臣君之女肄業於監理會中西女塾上月忽患喉疾醫治罔效於前禮拜逝世女士品優學粹夙爲同學諸女士所景仰茲由該塾同學定於明日（舊曆初六）午後三時假座三馬路慕爾堂開會追悼以誌哀思 
[市北公學開辦暑假補習科]  
滬寗車站慶祥里市北公學向分男學女學夜學三部男女兩部高小初小各級均全科目完備三育並重夜學部分中英德法文珠算等科由周越然等教授現定七月六日休業暑假期内并開辦補習科男女兩部有國文英算科夜學部有英法文科自陽曆七月十三日始業至九月一日休業現尚有餘額可補 
[中華商業學校暑假畢業紀]  
　　麥根路中華商業專門學校創辦逾所昨日（二十一日）爲銀行科二年級畢業及商科各級暑假休業之期經朱交涉員蒞校演說發給畢業證書繼由王子剛宣讀民國銀行頌辭并有畢業生劉任黃師讓等英文演說而散 
[守眞學校暑假休業]  
守眞學校前昨兩日假座四川路青年會舉行暑假休業禮二十夜八時開音樂會由張品靜張品芳二女生鼓琴奏曲聲韻悠揚娓娓動聽二十一日五時行畢業禮發給證書中學畢業者男生唐飛龍女生張品靜張品芳三人預料畢業者男生鮑貴良女士陳藴貞二人幼稚園畢業者鍾惠珍戴桂運鄭雪梅閑安彌四人 
[青年會記事二則]  
　　青年會土星地球二隊會員於今晚（星期六）七時開會餐會慶賞端陽他隊會員均可與會八時請盲童學校長傳步蘭君到會演講盲童教育並帶有成績影片八十餘種用影燈映射俾知盲童得受教育種種之成績凡欲聽講者可依時前往母需場劵云又該會體育部於今日舉行運動游藝大會另有澄衷學校學員與該會體育學堂學員比賽排球並有父子賽跑及種種游戲凡係會員均可携眷往觀如逢天雨則改期舉行云 
[官話合會之演說]  
　　聞五馬路棋盤街五百四十五號官話合會於六月二十四號禮拜日午前十句半鐘敦請廣學會編輯英國文學士季理斐氏演說（不可測度之愛）季氏來華二十餘載道德學術久爲我國人士所欽佩想是日定有一番偉論以飫在座人士也 
[省視學之行蹤]  
　　省視學侯寳山日前來滬視察各公立學校茲已事竣於昨日乘輪赴閔行一帶考察聞不日即須赴奉賢南滙等縣云 
[審檢廳停止辦公]  
　　今日爲舊曆端陽節上海地方審檢兩廳袁林兩廳長於昨日發出牌示一道謂本月二十三號即舊曆端午節本廳停止辦公一天特此布告 
[端午日公堂停訊]  
　　今日爲舊曆端陽公共公廨循例停理民刑訟案一天昨日預由關讞員照會輪應陪審之意日兩副領呈並諭知檢察處條示公堂門首俾本廨辦公員役及當事人等一體知悉 
[香烟廠派警保護]  
　　浦東陸家嘴英美香烟公司新廠共有男女工人二千餘名邇因時常失竊由該廠洋經理商請三區警正解恩桂援照老廠辦法派警保護當經解警正詳准徐廳長飭派巡官馬駿圖督率長警兩排前往屯駐組織第二派出所照章保護一面將日前派往祥生鐵廠之巡警四名撤回昨解君已將辦理情形詳報廳長備查 
[法捕房保衛商民之周密]  
　　法捕房施總巡以時届端節各商家往來收帳携帶銀洋者必多恐有地痞流氓强攫摸竊故派幹探及暗差捕一百餘名分在新老兩租界嚴密巡察在案茲又聞施總巡以地方遼闊所派探捕尚恐不敷巡察故又於昨日早晨加派安南捕若干名各持器械恊同各探捕分投巡緝以寒匪膽而衛商民云 
[電車公司移裝電桿]  
　　華商電車公司現在董家渡以南至薛家浜一帶鋪設雙軌當經察得沿浦自大碼頭迤南至董家渡一段業由工巡捐局推放岸線道路甚爲寬闊所有前次佈立之電桿線均宜移至外面以免阻碍現已函告朱局長以便逐漸移裝並聞電燈廠亦擬將電桿移動俾歸一律云 
[驗明中孚銀行資本]  
　　本埠中孚銀行開幕後已照章呈部註册茲聞上海縣沈知事因奉齊省長轉開部令查驗資本是以沈知事特於日前親赴該行驗明資本充足當即具復轉部備案 
[預防經收印花稅欵之弊竇]  
　　上海總商會昨接江蘇印花稅分處李處長公函云案奉財政部令開本部具呈預防印花稅欵及印花承辦人員揑報損失私自虧挪等情弊酌擬懲處辦法一案於本月十八日奉大總統指令呈悉准如所擬辦理此令等因合亟印刷原呈令行遵照並仰轉行各發行機關一體遵照附抄原呈等因奉此除分别咨行外相應照錄原呈函逹貴會即希查照原呈附錄於下呈爲預防印花稅欵及印花稅票承辦人員控報損失私自虧挪等情弊酌擬懲　辦法仰祈鈞鑒事查印花揑自開辦以來屢經本部印就各種稅票頒行各機關承領銷售所有售出稅欵固屬正帑攸關卽 
機關照章應每月將稅欵造册報部俟届三個月仍將銷存稅票數目列册具報備核至於征收官交代條例第五欵之規定印花稅票一併列入移交原所以杜漸防微藉免弊混乃查近來各發行機關承辦人員往往保管不力因故損失者有之或交代不清經手虧挪者有之亟應嚴申禁令以重稅務擬請嗣後各發行機關呈報損失稅票稅欵卽由本部咨行各該省區長官派員確切查明除因天災人事實係不可抵抗者姑准從寬免議外其疏於防範者仍責成承辦人員按損失數目賠繳如有揑報情事卽以侵呑公欵論至前後任交代事宜均查照征收官交代條例辦理如卸任人員在任内任意墊撥藉故虧挪稅欵接任人員扶同徇隱亦應照章懲戒本部爲鄭重稅欵杜絶弊混起見是否有當伏祈鈞鑒訓示祗遵 
[船隻稅難望核減]  
　　承包工巡捐局船隻稅之商人談桂香因近來市面凋敝商務減色浦江内各種船隻較昔減少每月認稅洋三千餘元虧負甚鉅曾經具禀該局請求核減昨經朱局長批示云此項稅欵業由本局詳請省署及護軍使署備案在前所請核減應母庸議聞該商人奉批後已赴省公署禀陳困難矣 
[瞎子之生計問題]  
　　本埠各香舖所用磨香瞽目通市約有三百餘人近因金鼎齋朱化隆兩香舖改用明目之客籍人充任是役工資較賤各瞽者以爲絶彼生計遂於昨午邀集全體瞽者至上海縣公署禀請沈知事設法維持沈君當派科員出爲開導並允傳諭該兩香舖籌商妥善辦法故瞽者遂推沈某爲代表前往商議紛紛退去 
[女孩陳述被拐之苦况]  
　　賃居南碼頭滬軍營畔之江北車夫吳洪寳有女春香於前年十一歲時被人誘拐招尋無蹤前日該女忽然回家並偕一十五歲之江北女子大老漢到家述稱前年被人拐至閘北賣與某押店主潮州人某甲處爲婢女大老漢係於去年買進均被主人虐待不堪其苦是以相約遁回等語吳恐被累立報崗警將兩女一併帶至一分駐所經張警佐問明來歷飭即併解警廳司法科查傳該押店主到案訊核 
[控訴拐匿髮妻]  
　　海門人陳祖祥前日扭通州人張潘成至三區警署訴稱伊現在浦東陸家嘴祥生鐵廠爲小工伊妻王氏與張私通今竟被張拐匿爲此扭署請究解警正判張潘成交保出外限卽日將王氏尋獲交案核辦 
[巡捕指控行兇類誌]  
　　老閘捕房九百十九號華捕侯鴻廣指控汪阿富王桂榮張阿玉張阿元在新閘温州路將伊兇毆等情昨由包探姚錫卿與九十六號西採將被告四人拘解公共公廨先由原告投訴前情請究次由中西包探禀明將被告拘獲情形訊之張阿玉延律師到堂代辯否認行兇要求交保經俞襄讞商之英白副領呈判被告一併還押聽候查明於下禮拜五再訊又新閘捕房一千二百二十二號華捕孫玉金控經放黃包車之錢竹山無故行兇昨由捕房將錢與見證鄧芝祥一併傳至公廨經中西官質訊屬實判錢押西牢二月鄧退去 
[革警毆傷崗警]  
　　五區巡警陳萬彩前因違犯警規早經薛警正查明開革前晚陳在寳山路公立醫院附近丁家里内胡閙逢人即毆由該里居民報告崗警劉永升前往喝阻陳仍不服並毆傷劉之腰際當由該警將陳拘入區署昨解司法科押候訊辦 
[半年内益當謹愼]  
　　張桂生深夜在墳山路徘徊由捕查見以其形跡可疑拘入捕房昨解公共公廨經中西官訊無爲非情事判交一百无人洋舖保倘半年内違犯刑事除提案訊辦外再着保人賠洋一百元充公 
[圖竊與嚇詐俱發]  
　　陳梅生因闖入仁記路六號門牌好華洋行内圖竊由捕拘解公共公廨訊供收押在案昨晨復訊據中西包探禀稱查得被告曾於本月十六號向施在誥恐嚇　詐已延律師到堂起訴等語繼由施之代表律師投訴案情請爲訊究中西官判陳押候查明於下禮拜三再訊 
[母子均被毆傷]  
　　浦東陸家嘴鴻源紗廠巡丁徐州人朱長青昨日不知因何事故與山東人高立義口角繼各用武該巡丁力不能敵被高用石子撃傷頭部高母施氏上前帮助亦被毆傷肩臂等處嗣經岡警到來將用造併帶至三區警署經解警正騐得該巡丁與施氏均受傷屬實判解地方檢察廳訊辦 
[破獲東棋盤街之賭窟]  
　　蘇州人金順生在東棋盤街六十九號屋内聚賭抽頭被總巡捕房捕頭偵悉於前晚密飭中西包探協同前往將金與賭客王阿根胡田寳張阿二陸紀生曹國昌錢振泉王阿三王順子趙運生俞阿寳楊三甫楊海金王福生王阿四李阿土王阿金沈阿裕等十九人一併帶入捕房昨解公共公廨經中西官研訊屬實判金罰洋六十元餘人各罰洋三十元一併充公賭具銷燬 
[侵佔財物之科罪]  
　　錢純卿控王菊人私用賬洋三千二百五十元業經捕房將王與牽涉之蔣通夫一併拘解公共公廨判蔣交二千元人洋並保王押候訊核在案昨晨復訊原告由韓永成到堂代表請追訊之被告供稱前供有洋二千元寄於蔣通夫處實無其事當時因被逼妄供求宥蔣通夫延律師到堂辯護謂此事曾在檢察廳涉訟與蔣實無關係中西官以王菊人私用賬洋屬實查照新刑律第三百九十一條應處三等至五等有期徒刑現照四等徒刑治罪判押西牢二年蔣通夫訊無犯罪行爲准即開釋 
[違犯烟禁之科罰]  
　　揚州人楊少泉因在七浦路七百三十三號屋内私設烟榻售烟被捕房查獲昨將楊連同烟具並二房主夏趙氏一併拘解分共公廨請究先由中西包探上堂禀明前情繼由見證王阿生投案證明至被告處吃烟曾出洋二角四分並據夏趙氏禀明將屋租於被告是實訊之被告延候魯公律師到堂辯護經中西官判楊罰洋二十元充公如無力繳洋改押三禮拜烟具銷燬 
[飯店聚賭賣烟]  
　　吳淞路五百六十五號門牌某飯店主婦張陳氏因容留多人在内聚賭抽頭漁利並私設烟具供人私吸被十一號三道頭西捕查見當將烟賭具一併帶入捕房禀明捕頭候請公堂傳究 
[酒店違章受罰]  
　　無錫人戴金山在北西藏路一百七十六號門牌開設酒店因深夜賣酒違背定章昨由捕房傳至公共公廨經中西官訊明判罰洋十元充公 
[司閽扭住司賬三誌]  
　　招商局北棧司賬朱靜之因在該棧内携取白糖十斤出外被看門印捕所見指爲竊取扭交巡捕將朱解送公共公廨訊供管押在案昨晨由廨復訊原告管棧西人上堂禀明前情訊之朱供在該棧充當收籌職司白糖係有人放在門口並非竊取求察中西官判朱押西牢四月以儆 
[兩茶館各罰兩元]  
　　引翔港鎭四百八十五號門牌茶館主張秋雲又五百六十八號門牌茶館主楊金山均因聚賭抽頭被捕查悉禀請公共公廨出單昨將張楊二人傳案經中西官訊明判各罰洋二元充公如下繳洋各押一天以儆 
[被告反爲原告]  
　　陳相賢前至法公堂控稱上年十一月間向信泰鎰號主陳德修定購花生米二百十件即付定銀五百兩定購之後將貨向人抵押銀四千三百兩後因市面不佳故未售出商人因事遄回浦口原籍詎被陳德修私行贖出售賣向論不理請追定銀及損失銀兩陳德修供稱因押欵期滿抵主催贖甚急况花生米易於霉爛不能久存備齊本利贖出於二月二十九日照市價售去盈餘銀七十餘兩並將定銀一併收入同信元往來賬上商人於售出之前繕信通知連發六函均無回音有郵局掛號單爲馮呈請鑒察聶讞員以押欵期滿被告將貨牘出並無不合遂判將案註銷此案斷結後又由陳德修聲稱陳相賢係浦口同信元號中之代理人上年某月間由陳裝來小麥大荳各貨托商人號内經售當時因市價跌落故未售邮惟同信元與商人所開之信泰鎰往來各欵均由陳一人經手收付核算被欠銀一千五百零八兩請求向陳訊追陳相賢稱小麥等貨雖由商人裝來上海實非同信元之代理人同信元是否欠繳信泰鎰欵項不得而知况小麥等貨在三月間市面甚佳請察陳德修又稱照三月間市面小麥値銀四兩數錢因陳裝來之麥均係次貨祗値三兩左右故不能代爲售去聶讞員判陳相賢於七天内將銀一千五百兩繳存公堂貨歸陳相賢收回如逾限不繳將貨拍賣至同信元欠銀一節據陳相賢供稱賬目不符着令原被核算明白禀復候核 
[房客欠租逃逸]  
　　奚金氏至法公堂控稱前有某姓租賃房屋一間開設同生泰雜貨店虧欠租洋十八元向索不付人卽逃逸業已報告捕房檢點所遺物件値價無幾求請核示判准予拍賣作抵 
[保衛團查獲積竊]  
　　積竊朱文軒行竊鐵路北觀音堂相近國華電料廠之電報材料由彭捕鄉保衛團查獲昨將朱連同贜物解送閘北司法科訊辦 
[過犯復來租界]  
　　前經公共公廨判决逐出租界之陸潤桂昨日復來租界在虹口兆豐路徘徊被探葛祖元查見將陸拘入捕房禀明捕頭候解公堂訊辦 
[淞滬警察廳批示二則]  
　　批楊仲甫禀據呈奚和尚挾懲治　婦之嫌希關攔路行暴各節事無佐證碍難傳究且奚沈氏前將爾妻毆傷業經地檢廳處以拘役其沈王氏沈阿秀帮助之處亦已却下不理案經法庭决定在先何得再行凟訴查浦東一帶崗警林立倘奚和尚果有兇暴行爲儘可隨時報警拘辦所請應母庸議 
　　批何若然等禀呈及失單均悉查　察對於人民負有保護之義務該商等庽居華界驀然被竊失贜至數千金之鉅亟應嚴緝訊追以免遠逸除令行該管警所及偵緝隊勒緝外仰即知照 
[誌謝]  
　　北四川路明强學校訂於六月二十九日舉行畢業並請名人演說發給文憑又梵航渡約翰大學訂於三十日舉行休業禮並發給學位請人演說　東吳大學訂於三十日舉行同學會下月一日畢業講經二日開辯論會三日行給憑禮昨日均承柬邀參觀無任感荷又振豫公司業場昨贈遊劵十紙書此并謝 
雜評二 
[桂粤與海軍（庸）]  
　　自國會非法解散後全國人所矚目者西南之形勢也海軍之態度也今西南形勢桂粤兩省已有正式之宣告而久傳與西南一致之海軍將士又一表明其態度今後之時局將愈入於糾紛時代我不知主張解散國會即可了事之武人政客其所自信者果何如也 
以官僚所樂觀者言之稱兵之各省旣已先後取消其獨立則時局自宜日趨於和平然抗拒中央威逼元首之督軍可以起滅自由一無顧忌中央旣不敢加以懲戒且又從而獎之（見今日專電）是非不明何以服天下後世之心而平擁護共和將士之氣物不得平則鳴固勢有所必至也鳴呼時局至此政府巽弱至此吾又何言 
 [Ｇ> 
[戒戒戒]  
爲什麽情願做廢民　而不肯戒烟　曰　現存的戒烟丸　大一半是説眞方　賣假藥　非但戒不淨　而且出毛病　與其戒烟而病　不如不戒而得過且過　是則非吃烟人之不知自愛　實無千妥萬當　盡善盡美的戒烟丸　使之有以戒也　今有千妥萬當　盡善盡美之戒烟丸于此　諸君其戒之乎　曰　戒！戒！戒！曰　戒也請快到協濟社去　買些協濟戒烟丸　新舞台的協濟戒烟丸　風行已十載　戒淨萬千人　非但藥到癮除　而且自戒之後　飯量頓增　精神頓旺　有百利而無一弊　洵戒烟丸中惟一無二之良劑　但取價過昻　究非普及之道　好在本社非爲利　因將仁義禮智信五種丸　上年七月初一日起　每洋向售八十粒者　加至九十粒初一月半　多至一百粒　半濟丸　每洋可售一百八十粒　朔望則每洋二百粒　新出一種極靈驗　極便宜之延齡丸　每包僅售銅元三枚　每洋可售五十包　價錢極便宜　而其功效　與協濟丸　不相上下　凡　志欲戒烟　而怕烟之戒不盡者　請費一只洋　買來試試看　批發格外克已總發行所四馬路第一台左首第二門面分發行所十六舗沿外灘鐵房子内 
[西藏靈藥]  
此藥係西藏汪氏大藥房將藏中所産著名神藥御用貢品託本藥行獨家經售其功效靈奇百試百驗實可稱藥中之王藥品計十二種逐日在本報刊登二三種閲者注意○外埠函購欵用郵滙寄費加一當日回件郵票九折○上海英大馬路新止痛一粒丹 
此丹止痛極神凡人心胃氣痛肚腹絞痛飲食積痛時疫痧痛及虚痛實痛寒痛熱痛並多年不愈百藥不效者只服此丹一粒莫不諸痛若失也每瓶大洋七角 
開胃解酸健胃鹽霜 
此霜功用能開胃消食解酸止吐有極大之功效凡飲食停滯胃部疼痛或胸中嘈雜口内作酸惡心吐嘔或孕婦頭暈欲嘔等症服之立覺胸膈寛利諸病若失如病後衰弱酒色過度不思飲食服之更能催進食慾而助消化永無胃痛胃癪及下痢之患西藏衛生家每食必服少許可見此霜寳貴也　每盒大洋六角 
愈淋野檀油 
藏中所産野檀與吾國檀樹形味略似然治淋濁極效藏中人有患五淋白濁尿管刺痛包皮腫痛者輙服野檀油少許數時間無不濁止淋通腫消痛定然化學家謂野檀功用實在白檀之上且效驗尤速眞治淋濁仙方也　每瓶大洋七角 
巡捕房對面大慶里一百九十四號永達藥行啓　外埠分銷處雲南省城萬來祥南京寳大藥房湖北麻城源盛泰州公利昌揚州文寳齋蕪湖麥邊東洋棚安慶省城胡開文 
[練雲大藥房盖世耳聾還聰丸]  
凡世人患耳聾之症甚多市上所售該藥林立不少然往往不得方法萬難收效然患耳聾皆因腎水下虧相火上炎鬱火傷肝以致耳聾目昏聽視不靈陰虚氣虧血脉不能流通呼吸不能靈捷故有耳鳴耳脹耳聾耳痛言語不聞等症本主人得世傳秘藏良方加工精製久煉成丹專治男女老幼兩耳重聽雖二三十年老症服之立見神效轉聾爲聰補眞陰生津液除浮火退虚熱妙在服後神清氣爽身體强壯永無復發之患屢經試驗萬無一失中外聞名專治耳聾竟有再造之功早蒙仕學商界信服至效至驗允推萬國九洲耳聾還聰之妙藥也一二年之新症二三盒告痊雖十年廿年老症購服二料包可全愈每盒一元每料六盒洋五元郵局函購原班回件妥速無弊令因原處翻造房屋仍遷返上海三馬路大舞臺對面鍊雲大藥房謹啓 
[廣東種德園創製國貨薄荷烟]  
又名吸薄荷照吸烟一樣能辟邪去毒順氣清心解一切暑天不正之氣誠衛生之良藥每枝二角 
[自製薄荷錠]  
自製薄荷錠本園自製之薄荷錠乃純用國産薄荷製煉是以氣味清香純濃功效比外洋更優前經農部化驗給獎一等足見藥品之優美也○主治辟暑去邪順氣清心止咳化痰傷風頭暈肚痛等症立效○價目大號二角半二號二角三號一角半　總發行所上海河南路老巡捕房對門種德園 
 
 

Page 12

 
 
   
 
 

Page 13

 
 
[第一臺初六禮拜日日戲先行露佈]  
王福林●太行山　王祥雲飛來鳳雄黄陣　宋志普李少棠騙珠花　增長勝李壽峯雙演牧虎關小花樓鴛鴦樓　高百歲李素雲轅門斬子　李春利　麒麟童　三麻子許田射鹿　小客串石月明　王靈珠武家坡 
[第一臺]  
初五夜特煩著名文武藝員拿手戲價目注意特别官廳七角　頭等正廳四角　上層包廂四角　花樓八角　二等正廳三角　特别包廂六角 
筱客串拿康八　小花樓四杰村　石月明　王靈珠　麒麟童　三麻子逍遙太歲頭本二本高百歲李陵碑　　陸艶香回荆州 
[俠俠俠]  
逍遙太嵗此戲特煩周王二君合排内中情節非常離奇眞有令人莫惻之妙清廉義忠孝節子婦侫奸惡覇色色俱全今以王靈珠石月明李少棠諸君配演更使是劇生色矣此戲須演四句半鐘之久刻已純熟准初五夜開演頭二本 
[張桂軒]  
天蟾舞台特聘南北馳名最優等文武鬚生 
初五日翠屏山准代殺僧　初五夜白水灘大戰靑面虎　初六日銅網陣准代托兆　初六夜盜御馬代連環套 
[鏡花園每日准演日戲]  
五月初五日戲馬阿順　衛梅朶　張雲梅　姚方松　沈寳其　趙福祥　徐福全　錢錦湘　呂逢春　錢紀藍　袁文煥　馬雲樵　謝子雲　沈娃娃　費翠棠　張世剛趙飛霞　王宗道　趙海潮　支章順　周惠泉　沈桂芬　王藍芳　章子田　李幹臣　孫梅芳　王石泉　丁國泰　苗根生 
前本繡龍船 
五月初五夜戲錢紀藍　章子田　袁文煥　王石泉　馬雲樵　丁國泰　謝子雲　李幹臣　沈娃娃　費翠棠　張雲梅　衛梅朶馬阿順　姚方松　張世剛　趙飛霞　王宗道　趙海潮　王藍芳　支章順　孫梅芳　周惠泉　沈寳其　沈桂芬　錢錦湘後本繡龍船 
[南市十六舗新化團初五日戲每日准演]  
特聘鏡花園全體藝員客串好戲俞大宗　陳乜秦　任子辰　裘湧棠　史亦奎　潘得勝　　小鳳彩　林芳錦　周昌順　陳素雲　胡鳳林　陽子和　張寳香前本白蛇傳五月初五夜戲陳兆峯　陳乜秦　俞大宗　裘湧棠　潘得勝　　史亦奎　林芳錦　小鳳彩　周昌順　陳素雲　胡鳳林　楊子和　張寳香後本白蛇傳　 
[共和活動影戲園]  
西門外方板橋今晚戲目一覽表風景影片　被人制服　歡喜唱戲　初次作官　事實愛情趣劇滑稽快來看奇特大團圓共四大本照應全文馬戲奇緣老倫特到死方悟衆雜種惡計貪財假遺囑想做班主眞書信尚在箱中事務所火勢瞭原馬戲班小丑秉直中邦同姓不婚配夷俗兄妹可夫妻待晚娘不記舊恨襲遺産豔説新文 
[蘇州民興社]  
祝菊紅顧雷音吳一笑王雪梅陸怡紅張冶兒李君磐徐半梅徐寒梅汪摩陀劉航燕胡惠君蔡逢時元福笑生　汪藥石柳亞士俞再世陸臘美吳夢笑袁琴俠黄夢梅韓瘦蝶俞崇秀蔣呆兒費痴漢周雛鳳徐醒世金亞良劍智劍厂 
五月初五日戲新五毒五月初五夜戲假欽差全新旗裝大閙龍船 
[民鳴新劇社]  
杭州城站第一舞台全體演員三十餘人 
羅笑倩徐靑樵金玉如鍾笑吾王旡恐汪優游沈映霞傅秋聲張利聲陳鏡花郭詠馥五月初五日戲蔡鍔脱險初五夜戲頭二三四本乾隆皇帝休妻 
[愛倫活動影戲院]  
美租界海寗路時刻每晚七時起十一時半止輪流獨排二次逢禮拜六禮拜日加演日戲二時半起演禮拜一禮拜五更換新片價目登樓○特等三角○頭等二角○正廳○頭等二角○二等一角○實事法蘭西之風景　勸世老賭徒之結果　滑稽長矮人之搗鬼大部偵探新影片十三集十六集二十九本三十本○三十一本三十二本鐵爪蒙面俠客鳴盛梨園原址五月初七即禮拜一妖黨十一集十二集 
[鄭少賡改良新曲]  
鄙人新曲的係母先舅林步靑遺派久蒙贊美原班七元親到九元六角加戲法亦可庽英大馬路巡捕房後牛莊路五拾三半 
[吳品如燈彩戲法]  
中西幻術貴府喜慶堂演介紹請至馬立師小菜場西同裕醬園隔壁馬安里六百十一號通信處六馬路朝陽樓東三晉鞋莊接洽 
 
 

Page 14

 
 
自由談 
游戲文章 
[戲擬鍾馗請顧表] [  呆呆]  
　　五月五日前進士臣鍾馗謹奉表請願於大唐國主座下臣終南人也鐵面一副藍袍半生名世無才降魔有劍龍庭食鬼曾教微勞麟閣圖形遂邀聖眷榴花插帽吳道子旣一幅傳神蒲酒酬庸司馬公作萬家生佛雨露沾骨風雲矢心雖居南山之南君門萬里常恐北邙之北鬼祟千般報國情深憂時痛切溯自國家多故宵吁爲勞每至三秋年年痁作（辛亥八月癸丑七月乙卯九月）阿堪百病歲歲環攻而况今茲時猶　夏奈二監之爲虐小鬼難當竟兩造之相爭病人晦氣穩瓶打碎大厲搏膺於寢門羹飯要求羣鬼來謀於曹社陰邪内逼藥石誰施則有下界長庚上清老子先朝國手當代名醫奈到函關騎青牛而不進忍教狂疾聽蒼兕之羣呼六君湯縱有陳方主須仲景五味子恐含醋意要問徐娘旣半就而半推三嬸嫁人心不定奈不攻而不發病人竟搭鬼相商此所以藥包不開葫蘆莫測也用是羣醫束手五毒攻心爰詔天師來京捉鬼値日神將虎旅先驅掌印法官蜺産後繼水火籃調和有術晋陽之兵甲應回雷霆印法力無邊君側之妖魔合靖庶幾蝦兵蟹將蚌將軍不敢揚威牛鬼蛇神王靈官首先鎭服詎料魔高十丈有法難施壇集百神無符可退初防娘打旋被鬼迷徒六事之責　法師作法奈三章之成約靈牌不靈由他狐鼠之憑城不顧豺狼之當道江濤神今年伍相猶作浪而興波雷震子假托天威且翻雲而覆雨鬼蜮之内訌實甚虎狼之外伺何堪似此病夫恐將不國臣雖老朽願效馳驅所願錫臣艾旗授臣桃印賜臣蒲劍假臣竹節予臣以伏虎之符宮清磨蝎佩臣以盤龍之鏡照徹瘟犀務使羣鳥作羹五毒潛跡朱索牽鬼赤靈伏神堯日光於天中漢家復其地臘舉凡漢宮之燕羽淵之熊負山之　爭雄之蚌兩角之馬一足之　作怪之三獐啣花之二鹿其足爲鬼蜮禍家國者一切虚耗悉付泥犂繋以五綵之絲包入九子之稷以果臣腹以釋君憂庶幾尺郭除邪（神異經東南有人曰尺郭以鬼爲飯）盡鬰壘神茶之職永免支祁跋扈揚桑田滄海之波齒劍瀝陳枕戈以待（四） 
家庭常識 
　　鐵篐收緊法 
　　日用木器如盆桶等其篐天乾則易脫落如重行篐上而欲使之緊切可先將鐵篐置火中𤍠之俟微紅加上冷後縮小則異常緊切蓋五金具𤍠伸冷縮之性故鐵路軌道每條相接處必空少許即預防磨擦生𤍠而伸長也其伸長之多寡可用物理中公式用代數法代入即知 
　　鐘錶機件去灰塵法 
　　灰塵入於鐘錶則機件停滯不行可將機器拆下或全部或拆散置煤油中浸之當時時搖動灰塵即墜落油中且輪軸靈滑異常鐘錶如欲擦油亦可以煤油代 
　　白金紙像片上光法 
　　前閱容軒君所登之照片上光法手續雖簡恐不若下法之有把握法取玻片一方浸酒精中數小時取出擦以輕粉（藥房中購）再滿佈以酒精然後將鍍就置於水中之像片提起兩手挈其上角以下部兩角徐徐置玻片上則酒與水充塞於紙片與玻片　空氣不得入故無空氣泡將片置於乾燥處（勿暴　日）陰乾後則紙片之四角翹起自與玻片相離略揭之隨手而落[  一元]  
　　放大字跡 
　　預書方寸之字於玻璃上夜間以燈映字影於壁上依影描之可得任意之大字與原體無異[  靜娛]  
　　附問 
　　衷漱君鑒有人問足下所云蛋殼係何種之蛋乞示 
工業須知 
[鋼材重量計算法（續）] [  鄭葆三]  
　　（五（三角磅以其邊大化吩之方乘以三除以一百三十即爲其每呎之磅數例如求一吋邊三角磅每呎之重量則其邊一吋化吩之方爲六十四乘以三爲一百九十二除以一百三十得一點四七卽其每呎之磅數也 
（六）方鋼板長寬化吋相乘乘以七十一除以四千卽爲該板每厚半吩之磅數例如有方鋼板一塊二十吋長二十吋寬一吩厚求其重量則其長寬相乘爲四百乘以七十一爲二萬八千四百除以四千得七點一此係該板每厚半吩之磅數今厚一吩當加倍之爲十四磅二 
（七）圓鋼板直徑化吋自方乘七除以五百即爲該板每厚半吩之磅數例如有二十吋直徑吩半厚之圓鋼板一塊求其重量則直徑化吋之方爲四百乘以七爲二千八百除以五百爲五點六此係該板每厚半吩之磅數今板厚吩半當三倍之爲十六點八磅也 
（八）鋼絲以其直徑化吋之小數自方乘八除以一萬卽爲其每長百碼之磅數例如求直徑三十二分之五吋鋼絲一百碼之重量則三十二分之五化小數爲一百五十六自方得三萬四千三百零六乘以八而除以一萬得十九點四卽爲其磅數也 
集益錄 
　　第二十九問 
　　當此夏令時疫症易起易傳居家預防自以光線足空氣通爲第一要素而痰孟尤宜清潔則臭藥水之需用亟矣惟此一物西藥房雖均有售然價甚昂聞其原料爲加波立酸但未審其配合如何願化學家勿秘其方[  一劍]  
　　第三十問 
　　除蠅及除臭蟲除蚊除蟻等法雖經披露不少然終不能收良好之結果咄茲蠢類實爲吾人公敵豈頭等動物竟無術以戰勝濕化蟲豸歟値此紛紛出現之際正足以供實地試驗願合羣力以圖之如有確效方法願請賜答[  栩園]  
長篇小說 
[寫情小說柳暗花明錄] [  常覺小蝶天虚我生合譯]  
　　第十三章（二） 
　　羅倫自　其齒曰汝但恣言楷來果挾保種之奢望實告汝今汝此來已背前約在理即當愬汝於法然我不爲已甚故暫且恕汝苟汝再不自悛則汝當勿怪我竟如約例女獰笑曰休矣吾固知汝不能爲此也羅倫汝亦社會上頗有聲譽之人汝能宣此醜事者吾服汝矣名而我亦甚倦不能更怒言次即就椅上頽然而坐撫胸伸氣似眞倦者又曰羅倫我來乃自車站步行至此吾窮乃並馬車之費亦無矣羅倫聞語亦無憐惜之狀澹然曰汝何爲無資吾欵非皆按時寄汝而今歲數且倍矣女曰然但吾已皆用罄此亦不知何故錢入吾手即如水銀立刻瀉吾指縫而去今歲承汝加倍寄我我至感汝盛情然而則笑曰此即汝之失着蓋我卽於此而動其疑矣羅倫此時態至頽喪𩒽𩑕言曰我亦知任何好意亦不能買汝感激之心矣女聞語一躍而起目中又露凶光曰感激耶是此區區數百鎊者果値幾何耶汝殆忘我爲何人矣在理吾爲汝妻汝今襲爵我且爲伯爵夫人女言時聲浪愈高羅倫乃大窘張皇四顧唯恐有人突至女高聲曰汝防誰者汝實逼我出此實告汝我且能　入會場銳聲而呼告人以汝實爲我夫我則汝妻今汝富貴矣卽當其享汝有財産我當用之汝有親戚我當與之來往我何爲不可挻身而出以見衆人以明我所應有之名分且一揭汝隱秘之黑幕即頃在汝懹中之妖嬈女郎亦可悟汝之作僞羅倫至此乃不禁大怒力捉其臂曰魔鬼勿聲汝任爲何言皆可但不得及此女郎否則句言次乃自嚙其唇唇幾嚙碎女狂呼曰汝無良之畜釋而手汝欲謀我命耶言次竟俯首以嚙羅倫手背羅倫負痛手乃立鬆則廻身自拭其冷汗而其心中則發爲狂𤍠竟欲手榏此女以洩其心中之忿顧又强自抑止乃在小徑之中往返　蹀幾數十次藉以自平其氣唖聲曰裘狄斯妆勿作此態向人汝來恫我在汝已爲背約汝欲挺身出而見人以明汝應有之名分此亦有何不可汝旣言此汝即自往汝果言之人且憐我不　而我亦得一白其苦衷傅可立於光天化日之下我且感汝大德無量矣來汝隨我往面諸人吾豈憚汝當知汝一生劣跡亦莫不在我胸臆中也 
金華周君援鑒關於新聞稿件不屬於栩請勿寄與鄙人又一鳴君來函已代轉交矣栩白 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之華僑 
[日本（見本報壬申年六月二十八日）]  
　　英國向設臬司公署於日本埠者自來成　之案若遇華人到署呈控訴屈必傳兩造細心研訊惟通事之員則　如也但令華人自操英語以逹官廳而其中有不能分繊未者近副臬司心下令此後案件凡有華人控訴須通事乃可涉訟公庭否則置勿論按此等俚言港中所謂鹹水英語鹹水之名實有未解也 
[卑能埠（見本報壬申年十二月十六日）]  
　　卑能一埠華人之貿易斯土者日積日多自本年正月至十月二十八日其新到埠者共有二千八百八十六人十一月内則一千八百五十八人合而計之共增四千七百四十四人可謂盛矣 
[高士打理架埠（見本報壬申年十一月初七日）]  
　　前澳督撤銷准載傭人往高士打理架埠之諭今聞該督復諭准載傭人前赴此境因駐剳該處意大利領事官已允料理斯投也現有火船我忌連山諾士不日即載傭等前赴該境據招工人告傭工人謂此境崇山固多而膏腴之地亦不少土産則金銀珠寳靡可悉數爲傭工者之樂土蓋與卑魯無少異云 
[舊金山（見本報癸酉六年初月二日）]  
　　舊金山英五月二十日西友來書云今年該埠雨澤衡少農田龜坼禾麥皆有焦枯之意加以銀根極緊抽調爲艱本處强壯之人無業者頗多乃見華人之附輪船而來傭工者絡繹不絶則更怨怒謂我輩旣難於謀食何可使彼來分我之食乎故决計拒絶華人之來如不能止則必逞凶庶華人其裹足焉查該埠寄居之華人不下十數萬人今土人旣積憤於中意圖挾制事勢誠屬可畏宜預爲之計與美國朝廷據理而言定一永遠章程也 
尊聞閣筆記 
[某宦（見本報甲戍年四月十三日）]  
　　某宦者淮安人也其祖此籍嘗以貿易往來清淮間後遂移家居焉封翁承其業積資巨萬爲大有長者風樂善好施凡施棺捨藥及冬間設立粥廠以濟流民不能存活者皆倡首爲之每歲賴以全活　甚衆晚年行之愈力鄉人德之呼以翁而不名宦幼不慧於讀年十八制藝尚不能滿幅師窮於術多辭去一日盡臥夢有人啖以并梨兩顆頓覺腑臟清凉不栩栩欲仙之意由是文思大進師見其進功太驟恐有槍代乃面試之援筆立就詞意兼美不能竄易一字師喜謂封翁曰　謂君廣種陰德不應有不肖子今果一鳴驚人他日青雲階梯正未可量善人必有後此言不我欺也翁雖遜謝不遑而内竊自喜宦即於是歲入邑痒次年舉於鄉又明年成進士殿試三甲以知縣簽分雲南時盜賊充斥道路多阻滇又邊省苗匪戕官奪城事無日無之人咸爲宦危謂不如呈請改教歸里爲善宦不以爲然慷慨登車隱然有澄清之志後數年補官永平時寇據鄰境土匪聚衆滋事至白畫顚越人貨宦下車之始擒治渠魁斬徇於市挑選壯丁登陴守禦寢食皆地城上不復歸署寇知有備不敢犯越境旁竄宦益以暇日修浚城池簡練軍實以爲之備永平得保全者宦之力敢邑有沙姓　族也有名侉子者身長多力恃其族大數爲不法又陰與匪通前任懼其爲變多置不問宦廉得其實誘而斬之其族果負隅弄兵宦單騎入其堡論以禍福逆順之理衆皆投械聽命有泣下者在任三年威令大著大吏嘉宦能晋其秩旋以積勞成疾遂謝病歸時封翁年已七十耳目聰明無衰老狀宦亦四十餘承　膠下依依有孺幕之風宦二子亦舉茂才人皆以爲封翁積善之報云 
文苑 
[雨牕遣悶（見甲戍三月十五日）鶴槎山農]  
　　屋小僅如舟天低堪倚杵　溜積空庭空庭可棹艣癡雲掃不開商羊頻起舞使得女媧生漏天無術補眉顰楊柳堤涙滴桃花塢踏青興已孤賞雨心無緒良朋不肯來咫尺如秦楚無鳥勸提壺有酒憑誰踷獨酌遣愁魔攻愁如禁侮無奈酒腸窄英雄難用武不如張詩軍詩律排行伍五言築長城筆墨布旗鼓麗句爭雕龍壯懹欲繡虎交戰運心兵煩惱成俘虜一旦愁魔降餘勇尚可賈待飯猶未來屋後雞鳴午仍聞風雨聲十萬射强弩 
[前題次鶴槎山農韻（龍湫舊隱）]  
　　山遠寺復遙不聞鐘一杵屋小臨清流時時響柔櫓連朝苦風雨枝頭落花舞新愁借酒澆舊恨遣詩補宿霧埋九峯濕雲沈一塢知已不可得誰與話心緒看劍情慷慨繋筑聲悲楚世無孫九臯騏驥力漫賭　鳳爲鴉嗤蛟龍被蟻侮碌碌風塵中安得試雄武旣抱磊落才寗與庸流伍嗚嗚吳市簫侃侃漁陽鼓風雲會有期角逐奪龍虎對酒開心顔莫學楚囚虜善刀且自藏美玉不輕賈狂歌天爲晴塔影日當午擲筆山嶽搖當作射潮弩 
神話 
[狐婦（見本報甲戍年五月二十日）]  
　　　片山者古黃人也作客漢臯賃馬廟之隣而居焉凡公車北上者多半買輪於此寓有二八佳麗花濃柳嫩掩映鬥中陳某以野合之鴛鴦爲蜂蝶之香餌同居有縫工某與陳同里下榻後樓僅與彼姝者予隔一板片雖綠楊分作兩家春而笑貌聲音彼此互聞耳畔以致形跡動爲洞悉一日縫工作活於鄰家閒樓中閣閣似有鳳翹之聲疑爲梁上君子急返覘之攀梯方半忽見一綺年少婦年約二十許人丰致嫣然髻挽吳粧左簪素馨一朶搔頭綴玉約指束金而藕羅袴下金蓮雙瓣握僅纎纎倒携綊扇一柄斜倚欄杆含笑注視見縫工至以手招之工疑客眷悞入桃源初　不敢向前旣爲女所招遂近之便覺神情顚倒幾不自持婦笑曰是兒亦享此艶福耶遂與寢處雖首夏清和而厲猶温暖心異之詰爲同人婦曰妾非人亦非鬼也挈伴五人自河南而來將有南海之行因與君有夙綠特假君榻以了此素願自比月餘當無虚夕鄰姬聞其異竊從板縫而窺只見縫工口講指畫逼似與人對語之情景而盞走杯飛盤旋空際雖室内虚無一人然鶑聲嚦嚦嬌軟傾人潛向縫工結其狀工曰婦也而狐矣未幾工抱鄰姬之女返於樓婦接抱之正在辟咡調笑間而鄰姬又竊覘之見其女騰挪空中戲笑自若時無風至而帳紗吹縐宛如風拂之形向工詰問工曰婦持絹扇搖動春葱致風刮帳動爾姬乞一覩芳容倏忽露牙色羅衫一角鞋尖一握轉瞬即杳自此縫工移居而狐婦亦不復來矣 
[夢點狀元（見本報甲戍年正月初十日）]  
　　元和陸殿撰潤庠於未入都之前得一夢謂已當由二十四名進士大魁天下斯時聞　亦姑妄聽之而已迨禮闈揭曉而陸之名次果符由是同寓之戚友已爲之昐望比及臚唱而陸竟以狀元及第一如夢中之言以是吳下棋紛紛傳述嘆爲神奇 
雜錄 
[葉天士治牙痛神效方]  
　　煆石膏七分生地二錢荆芥一錢防風一錢丹皮一錢生甘草七分青皮六分以上七味並加味同煎服如上門牙痛係心火加煑夏八分麥冬一錢如下門牙痛係腎火加知母一錢炒黃柏一錢如雨邊上痛係胃火加白芷八分川芎一錢二分如雨邊下痛係脾火加白术八分白芍一錢二分如左邊上痛係膽火加　活一錢龍膽草八分如左邊下痛係肝火加柴胡一錢黑山梔一錢如右邊上痛係腸火加炒枳壳一錢製大黃一錢如右邊下痛係肺火加桔梗一錢炒黃芩一錢輕者一服重者二服即愈孕婦忌服丹皮川芎大黃三味（杜仁棣） 
[治咳嗽氣喘遇寒即發]  
　　用乾姜皂角（泡去皮子弦蟲蛀者忌用）上上肉桂（紫色者去皮）各等分共摀篩白蜜和匀杵三千下爲丸如梧子大每服三丸開水下嗽發即服日服數次忌葱麫油　神效之至（北宜氏） 
 
 
 

Page 18

 
 
   
 
