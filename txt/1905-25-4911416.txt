# 1905 - 25 - 4911416

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[新出海國春秋]  
　　西法五彩衆神全圖本局不惜工資聘名家繪加市精裱每軸實洋二元申昌書室啓是書亦小說類也都凡四十卷意創而諳新情奇而理實文人墨士大可藉此消閒　驅睡槐較之尋常說部一覧卽索然意盡者有霄壞之别今已印成定價七角又○大字鉛印三十二本御抵通鑑輯覽三元二角○明季稗史彚編七角○刑案匯覽連籍八元○刑案彚編一元五角○西學格致十六種三元○通商始末紀四角○四國志略一角半○日本新政考四角○華英四書一元六角○華英字興五角○英語撮要五角○英語　四角○英字入門二角○徐靈胎十三種一元六角○醒世姻緣一元四角○繪芳錄一元二角○紅樓夢補六角○閱薇草堂五角○前後水慶昇平七角○燕山外史二角○隨園尺贖二角○華英通用要語一角○欲購者請溼上洋三馬路申報館間壁申昌書室及各書坊選取可也 
[恭讀上諭試辦公債票謹註]  
　　舉債不得已之事也然不得已而竟能歷久不廢者何以故曰以信也今夫閬闠之市有債焉資本未充不能舒展乃不得不舉債或借之於錢肆或借之富家果能尅日清還則後此未妨繼續故商業中人大半有債今夫貧苦之家又有債焉猝遇事端初無積蓄乃亦不得不舉債或借之於戚黨或借之於友朋苟能如約歸償則嗣後仍可稱貸故小民之中又多有債雖然此民與民之交接也至於君則似無所謂債民或有求於君施之可也君或有求於民取之可也施之取之皆不必還而債則必還然而施之也有故或以災或以歉非可漫然施之也取之亦必有故或以徴或以歛不能漫然取之也故施與取有不能行之時而債則無不可舉之日是法也泰西各國皆有之而我中國古時亦有之嘗讀周官泉府凡賖者祭祀無過旬日喪紀無過三月凡民之貸者與其有司辨而授之以國服爲之息此君財之下貸於民者也夫君之財旣可下貸於民則民之財何不可上通於君此非吾之臆說也古亦有行之者逸周書文酌曰發滯以振民貸官以　　臣之財爲君所借又曰大農假貸此民之財爲君所借戰國之季赧王有避債臺民索償於王王無可償而避之不見其時君與民猶不甚嚴尊卑之分故赧王不能迫脅其民而民亦得見王以索償子母自秦漢以降君民隔絶君施之於民與民納之於君皆有出無歸而舉債之說乃爲民與民交接之事非君與民交接之事矣夫此良法美意能行於古而不能行於今此非今之民皆視其君如秦越也蓋古者君民相信情誼和洽危難與共好惠與同如家人父子然如鄰里戚族然故有無可以相通而緩急可以相濟今則九五尊嚴制專權重民於君有畏懼之心無親愛之心旣畏懼而不親愛則惴惴焉有多方顧忌之慮而此法遂不能行然則欲行此法必改專制政體爲立憲爲共利而後可乎吾以爲亦不必也果能堅持以信則亦未嘗難行往者昭信股票之開辦也我民始亦樂從並無觀望之意雖不可云聞風踴躍而亦不敢自外生成厥後政府不能取信於疆吏疆吏不能取信於州縣州縣不能取信於商民而昭信股票遂爲當世所詬病若當時卽能守之以信則此後何嘗不可踵行乃今旣失信於前而直督袁宫保欲踵行於後奏辦直隷公債票以應軍國要需得無慮其難乎上諭雖令認眞經理實力信行經此次奏准之後作爲永遠定案斷勿改易然當開辦昭信股票時亦未嘗不示以大信要以無欺而其結果乃至如此吾是以望今此一舉斷不可再失信於民貽天下以口實則洋債賠欵雖已甚鉅數年之後不幾皆變爲愉債而漸塞漏巵乎 
[電傳宫門抄]  
　　昨晚十點半鐘時京師友人專電告知本館云十二月十九日皇上召見軍機大臣及希賢是日並無明降上諭 
[艦隊行蹤]  
　　華歷十二月十八日英京倫敦來電云有某煤船在頭笨地方發來信息謂俄國波羅的海艦隊已於華歷十二月初九日開離馬逹加司加島因聞謡傳日本海軍前往迎敵故於初八日預備開戰事宜惟艦上水手等人仍未略加訓練云 
[電述俄國内亂細情]  
　　華歷十二月十八日英京倫敦來電云今日黎明時有俄國哥蕯克兵及他種兵士同往俄京聖彼得羅堡冬宫駐守尙有步馬兵兩隊各一百五十餘名分駐城中各處惟砲隊則俱隠藏不可得見又電云有輟業之工人一萬五千名從尼滑各工廠齊往冬宫途次被哥蕯克兵所阻開槍撃之得將若輩逐回現在各處均有爭門之事嘗有俄民一大羣在尼古拉司橋上被步兵馬蘭兵及哥蕯克兵阻之不使前進又電云各工人俱向兵士懇訴切勿槍撃步兵隊遂將手槍置之於地惟其餘則仍開槍撃之又電云刻下工人異常激怒頃方安設鐵絲　拆倒電杆造築堡壘及一切防守抵敵之具又電云今通城俱械門甚烈教士加旁業經被傷尙有婦孺甚多傷死不等又電云現在宫中但聞婦女哀號之聲工人怒吼之聲城内情形已成一革命世界而於晚間更覺恐怖又電云亂黨已在白雪耳島建有堡壘兩處雖經兵士用排槍猛撃伊等堅持不退且擬在乃乎司基勝地建築障壘數座又電云今各項人等皆憤怒異常又電云有官將數人被亂黨所傷旋復捕去將身上所佩刀械軍装全行卸下故刻下各處皆非常忙碌以備巡邏又電云今俄皇仍居沙司哥腮羅地方行宫内又電云謡傳有工人一隊方往沙司哥肋羅時途遇官兵卽行猛戰但俱被官兵逐國又電云現在死傷之確數殊難詳悉約略度之當已至一千五百人矣又電云俄京聖彼得羅堡城中入晚後除雪地上所紥營寨外人影全無頃有步兵數隊已被調開而以他兵代之 
[述俄艦情形]  
　　華歷十二月十八日日本東京來電云有一德國輪船從海參威駛抵門司據船中人報稱俄 
 
 

Page 2

 
 
國巡洋艦露紀亞修理完善後戰鬥之力已盡復原惟克洛麻巴一艦修理尙未竣工至巴加偷一艦則全身沒水中矣方德船　海參威時淮中尙有魚雷艇十二艘商船二十艘 
[沙河近聞]  
　　華歷十二月十八日日本東京來電云在沙河之俄軍兩翼前已增添合新民屯調來之兵計之約有三四萬人然多陸續向沙河之日營乞降者○ 
[記孃子軍]  
　　南洋新加坡叻報登俄國西卑利亞傳來消息云彼處近有婦女五十三人自成一軍欲圖保守尼谷士及烏蘇里士兩處地方以防日軍前來攻取此隊女兵器械足備同服可殺克馬兵號衣隊中軍醫通事一切均屬巾帼中人未許鬚眉沸入云按西卑利亞地屬平原然多瘠壤婦女素諳騎射是以較易成軍以視他處閨閣之荏弱嬌羞者自當有别性原雌伏跡類雄飛則其壯志有足多者 
[羣雄定策] 　 
　　法京某報館得派赴俄京採訪人電信云日前予晤俄國某將註其人現在俄兵部充當參議談至英俄交涉之事彼言俄廷業已預籌一策以處英人此策卽現在满洲之著名某將軍所定者倘英俄有事卽可照此施行使俄與德法合力維持意國則任其退居局外畔端一起英在地中海之戰艦卽與德法俄三國戰艦首先開仗俄之艦隊歸水師提督律智士敏士基統帶預泊北海以俟機會德法艦隊則互相策應以保同盟三國各口岸於斯時也德皇自必力求土王准俄之戰艦得由黑海駛出而俄國則用由奥蘭麥赴打士簡之火車满載軍士前赴打基士敦彼處火車每日可開行至四十次爾時俄德陸營各增至四軍歸俄皇之叔尼哥拉士親王統轄佐以德之大將一員在打基士敦邊上會合俄又另備四軍使攻阿富汗邊境德法亦各續備四軍齊集荷比邊陲然後覈調雄假往攻英國南洋新加坡叻報譯登其說復書其後日按俄將此言雖不無誇張之處然亦不能槪視爲烏有子虚試觀邇來歡洲各國無不積疑生妒濳修武備備務不虞禍變之來朝不保夕又安知戎衣相見不有躊躇满意者在耶 
[香港防疫]  
　　華歷十二月十八日香港來電云數日前由上海開行之法公司輪船亞司大利痕携帶郵件附載俄國官民等數百人啓行回國内一俄官忽發痘症因被海關扣留又電云香港已經宣布上海作爲染疫之埠 
[商部稽查内河輪船表式]  
　　路線起訖註自某省某府州縣起之某省某府州縣止水程里數註華里若干英里若干經過城鎭註某其城邑某某鎮市是否繁盛有何大宗土貨大宗製造品公司名號註或某某局或某某公司股董名籍註股董若干名詳註姓氏籍貫住址或洋股或華股或華洋合股均須塡註船隻名目註共若干隻係何名目均須詳註貲本若干註共若干股每股銀銀數或洋數若干已未收足股息按年若干釐往來日期註或每日往來或間日或間數日往來沿途各埠註沿途有客貨上下者若干埠係何地名有無棧局客票價目註客分若干等并詳列每等價目貨票價目註貨分若干類各類價目一併詳列大約以何類貨物爲大宗拖載價目註約每次拖載民船若干隻價目若干墩數若干註機器在何廠選購有馬力若干匹能載若干墩艙位若干註官艙房艙客艙篷艙各若干位船局開支註地畝房屋器具飯食及各項雜耗月約若干年約若干每船開支註器具飯食修理及各項雜耗月約若干年約若干船局司役註司事若干名丁役若干名薪水約共若干每船司役註司事若干名茶房水手火夫約若干名船主係何人氏約共薪水若干有無洋人註局中有洋人若干名船中有洋人若干名係何國人氏薪水每月若干訂合同若干年開辦年月註係某年月日開辦某年月日賣票年節有無停泊日期營業年月註營業有無期限章程規則註辦事章程若干條規則若干條另抄黏附何署禀准註在何署禀准開辦曾否報部註曾否由地方官咨部或由本商投部註册 
[博採羣言]  
　　京師訪事人云日前某樞臣議以現値朝廷振興庶務亟宜採擇羣言嗣後各部院衙門如有呈遞奏章者將詳細緣由先行投遞本處斟酌所奏情形是否可遞大約不日卽有明文矣 
[浙省大計]  
　　杭州訪事人云本届浙江舉行大計除保舉卓異外其餘被劾者僅七員若鹽務副判經塲人員財不舉不劾槪免置議兹已揭曉計開衢州府知府世善才能傑出爲守兼優温州同知吳中俊才氣倜儻卓犖不羣海寗州知州郭文翹才敏心細悃愊無華石門縣知縣林孝恂學優才裕卓著循良海鹽縣知縣嵩瑞穏練勤能講求實際蕭山縣知縣李前泮才能卓越精幹勤明蘭谿縣知縣蘇錦霞興利除弊百廢具舉龍游縣知縣葛錫爵教養兼施政平訟理仁和縣縣丞賈延暉辦事結實沈静廉勤甯波府訓導孫樹羲秉性純懿律身謹嚴蘭谿縣訓導邵慶辰學粹品端士論翕然以上保舉卓異十一員不謹官富陽縣典史徐方裕烏程縣南潯巡檢蘇應培不及官永康縣知縣楊家賢年老官衢州府訓導謝煦湯溪縣教諭戴景麟有疾官山陰縣縣丞許之鼎泰順縣訓導蔣珪以上彈劾七員 
[潤民閙漕續志]  
　　鎭江訪事人云郡屬各鄉農民以今夏苦旱秋成歉薄聚集老幼男婦紛紛入城求免漕糧本月十四十五兩日鵠面鳩形之輩愈聚愈多麕集丹徒縣署執香環求曉諭百端堅不肯散常鎭通海兵備道郭月樓觀察深恐釀成大事急發出四言告示曰被旱名區本道書悉代乞憲恩格外體恤寛免錢漕速回安業復親帶水陸總巡周錦堂參戎警察委員濮秋澄大令至縣署會同邑宰張羣五大令徒步至大堂向若輩多方開導歷兩點鐘之久衆始出城未幾大令又發出六言告示曰照得山鄉田地本年被旱歉收本縣旣請减徴復釀公費五百又請撥欵撫卹待民不爲不厚何以不知感激縱令婦女出頭其中定有主唆現已訪明爲首密飭兵役查拿拿獲嚴辦不宥閙漕罪名甚重爾等究竟知否趕緊解散回家尙可免予重究如再固結不去勿謂本縣誅求董保勸解不力一併提案嚴究 
[甬江決盜]  
　　寗波訪事人云前者浙江慈谿縣屬嚴姓家被盜行劫旋經鄰封鄞縣宰高子勛大令飭捕緝獲甲乙二盜訊明口供禁之於獄本月十五日大令接奉臬憲轉行刑部釘封公文飭將二盜就地正法因卽飭差由獄提案如法捆绑會同城守營守備項守戎押赴南門外斬决以昭炯戒而快人心 
[白下官塲紀事]  
　　金陵訪事人云江寍府屬承辦漕糧例於年内辦齊不容怠緩兹届歳暮藩司黄花農方伯未據各屬詳報恐悮來春每運特委各員分投各屬催繳於是楊直剌增芳赴寗屬譚大令傳霖赴楊屬郝大令爾泰赴淮屬張大令珪赴徐屬崔别駕作貞赴海屬日前俱已禀辭啓程矣○署兩江總督南洋大臣周玉帥下車伊始目撃南洋交涉繁重辦理洋務頗極需才因念山東補用道劉觀察崇德洋務宏通當前次撫東時頗資臂助爰奏調前來聽候差遣奉旨俞允本月初十日觀察已行抵白門謁見制軍十一日玉帥卽委赴滬上辦理俄兵殺人案隨於十二日已禀辭捧檄首途 
 
 

Page 3

 
 
[蘇省官塲紀事]  
　　　州訪事人云署震澤縣典史陸少尉現經署藩司陸申甫方伯調署白茆司巡檢遺缺委補用典史梁少尉署理○金壇縣典史武少尉駿聲因病請假遺缺經藩司陸方伯以試用從九品陳少尹鳳桐署理○嘉定縣典史陳少尉錫蕃署事期满經藩司陸方伯撤回遺缺委試用巡檢沈少尹枚署理○震澤司巡檢林少尹韶貽經上憲札委赴海運京沽局當差所遺員缺以試用從九品沈少尹金聲署理 
[上海官塲紀事]  
　　已故上海縣縣丞蔣少庾二尹昨由家屬扶柩回湖北河里○昨日某局總辦舒復初太守體元命駕至縣署拜會縣主汪瑶庭大令晤商良久然後興辭○本月二十一日爲上海縣主汪瑶庭大令壽誕同鄉親友預先送禮慶祝者大令槪行璧返○昨日籌防局委員魏純塢明府詣縣署拜會汪大令晤商要公良久始退 
[星使登程]  
　　出使韓國大臣曾敬詒星使廣銓於日前秉節蒞滬暫駐泥城外行轅前晚遣丁投蘇松太兵備道轅及上海縣署辭行隨卽乘招商局豐順輪船就道 
[封印大吉]  
　昨日午刻爲文武各署封印吉期蘇松太兵備道袁海觀觀察在在堂上恭設香案朝服行禮屬下文武各員咸詣轅叩賀上海縣主汪瑶庭大令例飭暗封並無舉動所有本署書差人等以次入内呈遞手版叩賀 
[肇興警察]  
　　本城警察勇丁現已招集八十名擇定本月二十日爲始督以三畫頭目十名分投東北兩門内各街道來往巡行一律身佩腰刀以資保衞爲之統率者卽保甲總巡朱森庭明府 
[整頓漕務]  
　　江蘇海運局自開辦以來曾經總辦　子佩太守會同各員詣浦濱駁兌處監兌務將米石扦樣驗看如有潮雜立命駁換乾圓潔凈者方解交招商局存儲倘遇船户中途舞弊一經察出卽行重辦 
[會勘河工]  
　　浦東都臺浦在上南川二縣一廳交界處前因淤塞不通亟須籌欵疏濬經蘇松太兵備道袁海觀觀察札飭浦東保甲總巡謝岳松明府總理其事近日上海縣境工程將次告竣前日縣主汪瑶庭大令會同明府下鄉勘視以溝中尙有債永傳各叚地保分别笞責勒令趕緊從 
[封印停訊]  
　　昨日爲文武各署封印之期英美等國租界公廨讞員黄耀宿司馬循照向章特於清晨飭家丁持名片至捕房咨照捕頭暫停訊案一日 
[拿獲拐匪]  
　　日前有拐匪乘海定輪船出口經濟良所華董曾少卿沈伸禮施子英汪漢溪諸君派人查知報知稅務司招商局巡捕房分電汕頭請爲查緝昨日接到回電知共拿獲拐匪六人女拐匪四口並被拐之男女小孩二十八人當卽覆電請壯拐匪及被拐男女一併押回上海禀請嚴辦聞被拐男女當登輪船時紛紛啼哭輪船管事人竟不究問以致出口是誠何心殊洒中解苟非濟良所各董實心辦事則此男女孩二十六人皆將有性命之慮矣 
[英界火警]  
　　昨晚十點半鐘時瞭望臺驚鐘亂鳴旋分三下探悉火起於英界大馬路後順記路蘇米洋行樓上當由救火會西人急驅皮帶車往救逾時始熄其詳容再續錄 
[英美等國租界公堂會訊案]  
　　英商瑪禮孫控姚顧氏盜賣地畝拔去界石等情經讞員黄耀宿司馬會同英副領事德爲門君訊供飭查在案前日午後兩點三十五分鐘時司馬偕德君升堂覆訊原告律師瓊司被告律師古柏先後到堂先由古律師傳姚顧氏之嗣子姚阿狗研詰姚供稱名瑞忠年四十歳依嗣母膝下已二十一年所有戈登路旁祖遺之地歷年自行湹種方單三紙計三百五十二號地三畝二分有奇前面兩地計方單分兩帋共四畝半有陳姓者寄存伊祖骨甕在三百五十六號地上分厝三處此地並未出售與人亦未立界石姚氏祖骸亦葬於此今年將地售歸翁姓之後小的被洋人控諸法界公堂到案後卽央人保出此地四址小的頗能詳述言至此瓊律師亦向姚盤問姚隨問而答日陳姓寄放骨甕在三十年前其時小的尙未承嗣惟此地四址南出浜東至路售與翁姓者不及八畝徐姓之地横亘於中所有單契向由嗣母收管瓊律師卽將陳姓之據呈案古律師謂此時不應呈據瓊律師謂如不呈據何以能知底細如果堂上欲訊實在原由原告可以邀出見證古律師又言昨晨敝律師帶同舌人及姚姓母子至地上巡視一周願將所見情形詳述一遍隨稱此地東至戈登路相離六尺許有三角形之張姓地在其側姚地上有土壘高二三尺者三起三角形之尖處亦有一小墩北面竹籬圈斷者是洋人之地在戈登路口西面後面都是洋房基址南有小浜浜口有沈姓地竹籬之旁有大墳沈姓地上亦有大墳現有遷葬之象姚沈兩地之畔及洋人竹籬之凹處均緊靠馬路旁此三小墩爲陳姓寄甕處現在姚地皆種木棉張地種蠶豆苗僅寸許當時視畢畫一草圖呈請察核言畢瓊律師亦向古君略詢數語乃命傳陳松言問之陳供所呈者是分家據計三紙光緒二十三年所繕簽字者都是親族據上所書之地在南十二圖及北十二圖古律師又言分據一紙敝律師尙未過目如欲盤詰再請訂期司馬遂與德君商議訂於禮拜四午前九點鐘時再訊 
[萬國紅十字會撫卹寗波金源通被難各船夥家屬]  
　　啓者本會於六月初十日據寗波難民金源通船主樂筱梅等携營口西董魏伯詩德君函到會聲稱該船五月間於奉天復州長興島地面誤觸水雷被轟沈沒死者九人傷者四人餘幸遇救得回傷者同行死者不及打撈請優卹其家屬等語本會除將受傷人等分别資遣回籍並給函令赴醫院醫治外經卽函請嚴筱舫觀察就近查訪各該家屬情形是否屬實酌量撫卹旋據復稱由寗波北號會館董事轉查去後現接回函并開單聲明的係困苦情形本會特卽酌提鷹洋五百元一面商懇朱葆山觀察另籌五百元合洋一千元作爲該被難九人屬卹欵交由嚴觀察轉寄往寗分别情形儘數撫卹除函懇外合將該家屬人等情形抄乞登報申明伏惟公鑒○計開被難九人家屬情形玉烈君二十九歳妻並子女皆無兄嫂二人汪小雙二十二歳母六十歳樂林方二十六歳母五十八歳妻有子無趙阿春三十三歳妻有子一四歳徐順發二十歳父五十六歳母五十二歳賀毛伙三十歳父六十九歳母六十六歳妻有子一三歳周安生三十四歳父七十二歳母六十四歳妻有孕顧定生二十九歳母六十五歳妻有子無賀阿茂二十四歳母六十歳上海萬國紅十字會同人謹啓天順祥陳潤夫封翁續募棉衣函○啓者本會昨承陳潤夫封翁　開以有隠名消灾氏諸善士憫念俄日戰地烽火頻仍不能栽種民不聊生扶携幼日有逃出中立之地途中飢寒凍斃寥不忍言非有禦冬衣不能出險遠行特各慨助棉衣囑爲轉交等因查陳封翁疉次募助棉衣並棉衣捐欵已不下千數百套今又仰承鼎力到處勸辦急公好義曷勝欽佩除分掣收照外謹將捐助台銜登報誌謝伏維公鑒○計開隠消灾氏棉衣一百套又隠消灾氏棉衣五十套又隠名消灾氏棉衣五十套又張雪堂善士棉衣五十套上海萬國紅十字會同人謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
一嚴禁私宰耕牛○鎮江訪事人云本月十三日署丹徒縣知縣張星五人令接奉常鎭通海兵備道兼鎭江關監督郭月樓觀察札文略謂私宰畊牛久干例禁前因鎭郡奸民每藉洋商食牛爲名肆行宰賣毫無顧忌曾經陳前署道於光緒五年派員向英美領事商明祇准在西城外蒜山之旁歸屠户童米華三姓輪値日宰一牛以供本口洋商食用惟洋商僅用後腿餘剩牛肉亦祗准在原宰處掛牌出賣聴人員食倘遇兵船及别項洋船停泊鎮江一牛恐不敷用酌量添宰一牛由道撰就告示札發該前縣實貼永禁如屠户違示多宰或在别處私行宰賣飭提究辦在案兹本道訪聞西城外仍有奸民童加雲等私在薛家巷西王家巷後陽篷山下等處開設宰坊每夜由宰户華天兒等私宰黄牛水牛多至三四十隻紛紛剝賣情事似此故違禁令實屬貪利玩法且恐私設宰坊尙復不少何以該處地保坊快人等形同聾瞶絶不禁止舉發難保無得規包庇情弊亟應嚴禁提辦以重農務而肅法紀等因遵卽遴派差捕將城内外私設各宰坊一律封閉並將童加雲華天兒及快保人等一併嚴拿到案訊明分别革究一面出示嚴禁嗣後鎭城内外各處如再有奸民私行設坊宰殺耕牛在市出賣及暗運出境除派妥人日夜密　如有前項事定卽提案從嚴懲辦外快保得規容隠併究不貸其各凛遵毋違特示是亦保全物命愼重農功之道也 
[上海縣署案]  
　　金萬春控杜小榮誘拐寡弟媳馮氏逃逸等情前晚縣主汪瑶庭大令升堂研訊金供小的係本邑三林塘人開設豆腐店已閱二十餘年寡弟媳馮氏年二十有七去秋胞弟寡春病故遺有一女小的慰勸弟媳苦志守節併許將小的之子承立爲嗣以堅其心不料竟被遠鄰杜小榮引誘忽於前晚潛逃友人王金壽曾在途中見杜與馮氏同行小的卽往杜家查問答稱是夜並不回家今杜雖已逃家中尙有胞兄杜大榮及伊妻務求一併提案詰問大令飭金暫退候派差查提訊辦 
[浦東保甲總巡局紀事]  
　　邇來本邑浦東各鄉荒僻之處時有匪徒乘月黑風高之際狙伏路隅見有行人突前劫奪以故民人裹足相戒視爲畏途保甲總巡謝岳松明府訪悉情形飭上海縣捕役陳金四出查拿務獲究辦○保甲總巡謝岳松明府訪悉近日茶肆烟館中仍有聚賭情事爰繕就簡明告示張貼通衢略謂如敢故違定將房屋發封按例懲辦亦除莠安良之道也 
[英美等國租界公廨晚堂瑣案]  
　　龔培荃控某店主鄭芝生圖賴欠銀等情前晚襄讞委員孫耳三明府升堂研訊龔供稱向在中庸洋行司事本年某月永成豐洋貨號内鄭芝生來借銀數次計共五百八十餘兩過期已久向索游約爲此呈請訊追鄭供小的所欠龔處之銀尙有錢德記分用今店已閉歇須待諸事理楚方可措還明府著交人保出限三日内先繳銀二百兩○前者楊傳芬控李王氏勾引伊妻王氏與伊姪通姦捲物潛逃等情經讞員黄耀宿司馬訊共押追在案前晚明府飭提復訊李王氏供稱求恩開釋自當將楊妻王氏尋交明府著交妥人保出限一月内交到王氏延干比追○高順榮控馬木林等造屋占地等情前晚明府升堂質訊高供稱前向馬姓購地一畝二分計銀五百兩目今地價陡昻馬遂索加叩求明鑒馬供此地前曾售與高姓今地價已較前貴至十倍而高造屋忽又將餘地侵佔二分尙求恩斷明府著高出銀五百兩以償所占地價高不願明府謂旣不遵斷著將所佔之地讓還 
[英美等國租界公廨紀事]  
　　工部局董查知西門外蔡咸和陸生火所開牛乳棚未捐照會常將牛乳持至租界中求售因函致公堂請讞員黄耀宿司馬傳訊司馬查得蔡陸住居租界之外備文飭差投上海縣署禀請派差協提以憑訊核○英商白藍特投本管總領事署控華人唐文彪卽唐伯蔭抵單不贖等情經英副領事德爲門君照會司馬請爲傳訊司馬允之立卽飭差往傳聴候訂期會訊○五百五十六號華抽送沿途偃臥之病民王阿圖到廨禀請妥爲安插知司馬著送棲流公所醫養一 
[英租界捕房紀事]  
　　羣玉坊鴇婦唐顧氏以傭婦阿珠卽朱陳氏阿新卽王潘氏阿三卽王陳氏串匿妓女謝逢舫房中飾約値洋銀一千元投報捕頭捕頭令包探沈阿炳傳喚不到因禀請讞員黄耀宿司馬出牌往提昨日已一併提入捕房轉送公堂押候訊究矣○歹人顧福慶行竊美界篷路陶關林家及天津路江文祥家木梯各一架報經包探陳金標拘獲帶入捕房捕頭著押候解送公堂禀請讞員黄耀宿司馬訊辦○歹人陳根山行竊四馬路明月茶樓銅壺一枚報由包探石金榮拘入捕房捕頭著押候解送公堂禀請訊究○有張某者以其女阿四與某甲私識捲物潛逃投報捕房請爲查緝捕頭派某包探將阿四與甲一併狗獲除將甲管押外阿四轉送公廨禀請押候訊供 
[法租界捕房瑣案]  
　　范其新前向某烟紙店混用銅質小銀錢經某包探解請讞員陳楚生大令訊詰著責一百板○張智謙控其妻吳氏私逃等情經大令訊明判責手心二百下交張領回管束○李阿桂行竊某船上煤一要被包探狗獲解經大令訊明判責五十板○流氓陳阿二攫取東洋車上坐墊由巡捕拘獲解經大令訊實判責二百板○積竊錢阿桂王聖榮陳阿富串竊某某等姓家衣服二十餘件由包探拘獲解經大令訊實判各枷號一拜禮期满之後各責二百板○積竊沈阿福沈阿金釋出未久卽於前晚掩入某姓家圖竊被包探拘獲解請大令訊不承認判各押捕房五日○某衣莊夥余雙餘私取狐皮衣服質得洋銀一百九十元恣情揮霍被莊主韓桂亭查悉扭控公堂大令訊明著交人保出限年内理明違干提比 
[美租界捕房紀事]  
　　前日傍晚時廣東鐵匠二十餘人不知何故在西華德路將包探張才寶及張所雇車夫吳阿福扭住兇毆適二百三十八號七百十四號二華捕到來若輩始紛紛逃去祇將王漢忠林阿寳林阿星陳阿木四人拘獲帶入捕房捕頭令押候轉解公堂禀請讞員黄耀宿司馬懲辦○昨晨挑糞夫王阿興將糞穢傾倒茂海路旁適爲三百三十九號巡捕所見拘入捕房捕頭著押候解送公堂禀請訊辦○昨晨梁上君子金阿三掩入百老匯路吳阿四家竊取衣物携之而出適爲包探張才寶所見連贓帶入捕房捕頭令押候解送公堂禀請訊辦○昨晨六百零五號巡捕巡至漢碧禮路見有孩屍一具因卽回報捕房捕頭令地保前往收殮○前晚小竊趙號三至篷路某烟館開燈過瘾乘間行竊烟槍携之而出適爲包探倪順榮所見拘入捕房捕頭著押候解送公堂禀請訊辦○前晚跑灘賊顧見福潛入蘇州河畔李阿助所駕駁船行竊布帆等物後經爲包探劉阿炳拘獲帶入捕房捕頭著押候轉解公堂禀請訊辦 
 
 
 

Page 10

 
 
[調署湖南巡撫陸奏爲恭報光緒二十九年新賦錢糧數目摺初二日]  
　　頭品頂戴漕運總督調署湖南巡撫臣陸元鼎跪奏爲恭報光緒二十九年新賦錢糧數目仰祈聖鑒事竊照奏銷錢糧例應將徴完數目專摺奏明歷經遵辦在案兹據布政使張紹華糧儲道陳夔麟分别開單具詳前來臣逐加查覈湖南省光緒二十九年分額徴民屯地丁起運存留驛站蘆課正耗等項錢糧共銀一百二十五萬一千一十八兩六錢八分六釐内除益陽等州縣被水案内蠲免銀五千四百五兩四錢七釐又除益陽新化等州縣被水案内緩徴銀一萬五千七百七十二兩九錢六分九釐實應徴銀一百二十二萬九千八百四十四兩三錢一分内已完銀一百一十八萬三千五百八十八兩七錢九分九厘未完銀四萬六千二百五十一兩五錢一分一釐又漕糧項下額徴米折驢脚隨漕淺船軍安閑丁等項正耗共銀一十四萬九千四百五十八兩三錢七分六釐二毫七絲二忽六微六鐵内除清泉武岡等州縣豁額緩徴銀二千一百六十兩一錢六分五釐七毫又坐支孤貧口糧屬祭並留供兵糧本色米折銀六千四百八十六兩三錢九分七釐六毫七絲三忽六微八纎及未完隨漕淺船軍安閑丁等銀二千七百五十二兩二錢六分二釐五毫例應隔年奏銷不計外實應徴銀一十三萬八千五十四兩五錢五分四毫已完銀一十三萬五千三百七十五兩九錢四分五釐四毫未完銀二千六百七十八兩六錢五釐除飭藩司糧道嚴飭所屬將未完銀兩勒限催徴務期掃數全完不准稍有蒂欠並將各項奏銷册籍與經徴未完各官職名遵照新章另摺奏報及咨部餐理合恭摺具陳伏乞皇太后皇上聖鑒再光緒二十八年奏銷案内原報二十七八等年分未完起運南驢等銀續經催據各屬于奏報後完解銀兩另行照例辦理合併陳明謹奏奉硃批該部知道欽此 
[署理兩廣總督岑奏爲據情籲懇天恩收回成命摺初二日]  
　　頭品頂戴革職留任署理兩廣總督臣岑春煊跪奏爲據情籲懇天恩收回成命恭摺代奏仰祈聖鑒事竊據新授江南　山鎮總兵黄忠浩禀稱接准行知光緒三十年七月三十日欽奉上諭江南狼山鎭總兵員缺著候選道黄忠浩補授欽此伏讀之下感悚莫名當卽恭設香案望闕叩頭謝恩伏念忠浩本湘沅呫　之儒備軍旅偏裨之任涓埃莫報徒從事於戈矛名實未符常負慚於衾影况此次捧檄從戎之舉方値寢苫枕塊之餘墨絰無功已知罪大黄麻下賁轉荷恩深雖聖朝有不次之遷而淸夜增神明之疚靡勞而蒙賞似非所以勸忠在戚而被榮尤難藉以教孝思維再四惟有禀請代陳下悃籲懇天恩收回成命俾循分以供職庶理得而心安所冀悉靖萑氛早紓桂忠勉圖後效藉釋前愆等情前來伏查黄忠浩才識宏通踐履篤實治軍一事尤爲所長歷在湘鄂帶管皆能部勒整嚴知方有勇此次率師援桂異常得力經臣奏准將該總兵及其所統之軍暫留廣西剿匪緩飭赴任兹據禀以現在丁憂懇辭狼山鎭總兵員缺情詞切摯出於至誠理合據情代爲陳請可否恩准收回成命之處出自聖裁謹會同湖南巡撫臣陸元鼎合詞具陳伏乞皇太后皇上聖鑒訓示謹奏奉硃批黄忠浩著改爲署理毋庸固辭欽此 
[浙江巡撫聶奏爲運司丁憂開缺請旨迅賜簡放並先委署理摺初二日]  
　　頭品頂戴浙江巡撫臣聶緝琹跪奏爲運司丁憂開缺請旨迅賜簡放並先委署理恭摺仰祈聖鑒事竊據運司經歷鄭宗琦申報兩浙鹽運使惠森於本年十一月初十日接京寓來電知母於本月初八日在家病故係屬親子例應丁憂等情前來查運司筦榷　綱事務繁重亟應先行遴員署理以免曠誤查有杭嘉湖道崔永安年力富强明白幹練堪以委令接署遞遺杭嘉湖道員缺查有候補道李鶴皋歷練老成辦事勤愼堪以委署除分别檄飭遵照外所有兩浙鹽運使員缺相應請旨迅賜簡放以重職守謹會同署閩浙督臣魏光燾恭摺由驛具奏伏乞皇太后皇上聖鑒訓示謹奏奉硃批已有旨著信勤調補矣欽此 
[湖廣總督張奏爲旗員充當繙譯差使六年期满勤愼無误遵章保奬摺初二日]  
　　太子少保湖廣總督臣張之洞跪奏爲旗員充當繙譯差使六年期满勤愼無悮遵章保奬恭摺仰祈聖鑒事竊據湖北布政使李岷琛詳據八品筆帖式繙譯生員佈葉春係荆州駐防京城正黄旗满洲伯那佐領下人由繙譯生員考取候補筆帖式於光緒二十四年二月二十八日到省當差之日起扣至三十年二月二十八日止六年期满幸無貽誤理合造具履歷清册呈由該司轉詳前來臣查前督臣官文因督撫兩衙門時有部咨淸文事件書吏多未諳習奏請擬調荆州駐防旗員來箥充當繙譯差使旋准吏部議復於荆州將軍衙門現在筆帖式三員内由該將軍揀選繙譯通順者一員派往湖北省專辦督撫衙門繙譯事件作爲差缺仍食本身俸餉員缺不必開選六年期满如果辦事無誤督撫出具考語保奏以應升之小京官主事等缺卽行升用不積應升之缺等因奏奉諭旨允准在案兹佈葉春係由繙譯生員候補八品筆帖式派赴來省充當繙譯差使計自光緒二十四年二月起迄今六年期满尙無貽誤臣查該員年壯才明辦事勤愼自應遵照部章保奬查小京官主事係繙譯生員筆帖式應升之階該員佈葉春由生員八品筆帖式當差年满情願赴京効力相應仰懇天恩俯准將候補八品筆帖式繙譯生員佈葉春以主事缺升用不積應升之缺以示奬勵除履歷清册送部外謹會同荆州將軍臣清銳恭摺具陳伏乞皇太后皇上聖鑒訓示再湖北巡撫係臣兼署毋庸會銜合併陳明謹奏奉硃批著照所請該部知道欽此 
 [P暫護江蘇巡撫效奏爲知府因病出缺請旨簡放摺初二日> 
　　暫護江蘇巡撫江蘇布政使奴才效曾跪奏爲知府因病出缺請旨簡放恭摺具陳仰祈聖鑒事竊查接管卷内奴才在蘇州布政使任内會同署江蘇按察使朱之榛具詳鎭江府知府祥福因偶患時症　治無效於光緒三十年八月二十六日在任病故出缺等情前署撫臣端方未及核奏移交前來奴才查鎮江府知府一缺政務殷繁時有華洋交涉事件關繋重要相應請 
 
