# 1898 - 317 - 4909193

 

Page 1

 
 
[重印二十四史出售] [  圖書集成局啓]  
　　二十四史　書上下五千年縱横九萬里其中治亂與衰之故盈虚消長之機洞澈源茺昭如日月洵當世考鏡得失之林也方今風會大開振興　學士人柔日誦讀尤須兼備三長是以本局特將原板重加校印共訂三白九十二本分裝三箱因邇來紙價過鉅略爲加增每部售實洋五十六元箱不外　卽日在申報館及申昌書　室發售此佈 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印曾文正公奏議告成] [  圖書集成局代啓]  
　　曾文正公爲中興一代偉人當髮逆披猖禀承廟謨勘平禍亂嘉　碩畫亘古不刊奏　一編直可與陸宣公繼軌江左書林託本局用新鉿字排印成書紙張　白校　精良裝訂四本定價　洋七角江左　林及滬上各書坊均有發售欲購者請就便移玉選取可也此佈　　 
[新印束萊博議初二在集及三才略出售] [  圖書集成局代啓]  
　　東萊博議一書識見高遠議論明通久已騐　人口推坊本流傳訛字脫简不勝枚學今由掃集山房倩本局用新錢鉿字排印　校精詳紙張潔白計初二三集定價洋八角分售每集尖三角又三才略亦已省成每部價洋二角在申報館申昌　室及蘇申南北掃葉山房　售此飾　 
[嚴禁匪徒造謠議]  
　　每歲七八月間輒有匪徒妄造謠言詭稱某神降於某處或託之於乩壇或傳之於萝寐動云某時至某時人多死亡夜間神哭鬼呌居人如聞聲息不可答言未更附以鄙俚詩詞謂能傳一張可免一身之災傳十張可免一家之災不傳者吐血而亡其造謠惑衆瞻取於光天化日之下肆無忌憚殊屬可駭可詫今秋更托名張眞人府妄開藥味到處刊送傳布近爲眞人府查知移文上海縣請出示嚴禁并請提刊板之人嚴行訊究杜漸防微固應爾爾竊謂此種茺謬不經之說苟稍有知識者斷不至爲所搖惑而蚩蚩者氓不能辦别是非一遇謠傳中無所主輙爲浪擲錢財妄思祈禳在匪徒造言之意以爲自夏徂秋居人起居飲食難免失於調護一至秋凉必須發洩輕則霍亂吐瀉略受虚驚重者或意因此溘逝期時死生倐忽人心未免驚惶斬鬼禱神事所恒有若輩遂得以獵取錢文藉供揮霍鬼蜮伎倆固難逃有識者洞鑒之中所異者各處地方有司於若輩妄言無忌搖惑人心從不聞嚴提一人從重懲辦夫人心者風俗之所關也人心浮動小之爲閭里之憂大之爲國家之　是故欲使民心鎭靜必須　禁匪棍謠言嘗見往年彼等所托或稱關帝降壇或云觀音入萝茺渺無稽固不足辦至今秋更儼然托名張天師之諭遍處分送若輩之意以爲天師係道教之宗一經僞托必可煽惑愚民不知天師之說本甚不經按道家言張陵字甫留侯八世孫漢建武十年生天目山拜江州令棄官隠北邙章帝以博士徵不起上龍虎山司符綠以殺鬼過多故遲九年乃乘雲上舁一統志所載略同然皆彼教中尊崇之說並未見於正史漢書劉焉傳順帝時張陵學道於鶴鳴山造符惑民受道者出米五斗時稱五斗米賊陵傳子衡衡傳子魯目號師君三國志亦云張魯母始學鬼道又有少容常往來劉焉家據漢川爲逆後降操封侯此道陵源流之見於正史者至天師之名起於元魏太武皇帝爲宼識之作天師道塲唐宋以來世主尊信道教崇奉有加明洪武初太祖下旨革夫天師之號稱爲眞人隆慶間主事郭諫臣奏眞人茺淫不法革號奪印無何又復本朝乾隆七年左都御史梅瑴成奏革天師之稱降爲五品眞人在朝廷政崇寛大旣係歴代相沿亦不肯輕爲改革且神道設教之說肇自聖人或者亦可借此爲慴伏愚民之計故亦不復究詰不意匪徒竟敢以此托名惑衆幸眞人有人函知恐累聲名特爲移請嚴究否則若輩以假托爲得計自今以後恐益無所忌憚矣然則地方官於此等案件其辦理之法當奈何曰有戰國時魏西門豹投巫之法在須立提若輩中爲首者數人訊以究意傳過若十張訊有實數後凡傳一張者笞十十張者笞白百張者笞千千張者笞萬如已乘間獵得錢文者并須嚴罰之必使億萬居民羣曉然於神道之不可僞托而造言生事者眞難免一身一家之災庶幾若輩稍有所畏懼而不復敢肆行無忌乎夫福善禍淫之說本爲吾儒所不廢若不問其平日之行事若何而轉以能傳謬妄之語卽可免災是世之愚蠢無知者更得肆無忌憚以冀倖免於一日勢必騙天下之人而盡入於匪僻不止故必須嚴懲之絶天下之匪徒卽以保天下之良民也世有留心治道者當不河漢斯言 
[本館接奉電音]  
　　昨日下午京師飛電傳來上諭一道敬謹譯登○十月初一日奉上諭大學士李鴻章徐桐均著加恩在西苑門内乘坐二人肩輿欽此 
[龍體未安]  
　　京師采訪友人云皇上聖體　和上月某日經御醫盧秉政朱焜忠勛陳秉鈞李德昌入内詳細請得脉息左右寸細左關數而微絃右關沈細左右尺沈數無力症屬氣血兩虚肺有虚熱肝氣木舒陰不濳陽淸濁升降失宜飲食尚好胸膈作堵眼乾濇右目角白睛有微紅視物不甚淸口仍作渴時有咳嗽耳鳴之聲不一简色晃白手指手背有時發凉麻木作脹兩肩膊氣沈墜無力頸項牽痛腰間空痛腹鳴胯膝痠軟坐久勞累尤甚氣怯懶言夜眠前半夜不甚安後半夜較好喜於俯臥轉側無力遺精未止小便頻數不甚利下部時冷今早大便一次先乾後溏結不甚快綜按脉症心腎水火未交肝木仍然侵土脾氣逆化不速胃少宣逆熱浮於肺治擬滋養胃陰和健脾楊治肺以制肝養心以交腎兹議仍用麥門冬湯加减更宜節勞靜養麥門冬三錢北沙參四錢金石斛三錢生白芍三錢炒棗仁二錢雲茯神二錢川貝母二錢去心准山藥三錢炒榖芽二錢炒麥芽二錢炒夏麫一錢炒於术二錢沙苑蒺黎三錢鹽炒引用白菊花三錢炒黑豆二錢　皮八分紅　三枚　 
[甘軍滋事餘聞]  
　　甘軍在蘆溝橋與西人滋事各情已詳前報兹又接京師訪事友人來函云九月某日有勇丁數名在蘆保鐵路新鐵橋上玩弄輪車西人阻之勇丁不服西人怒拘一勇丁按倒於地他勇見之卽以石子亂擲致傷西人頭額血流如注西人見勢不佳急出洋槍轟撃營官朱某聞之以爲西人　蔑營勇傳齋隧伍隨後追逐西人不得已避匿豐臺嗣經大憲據實電奏奉旨著順天府府尹胡芸楣大京兆秉公查辦大京兆以朱某約束不嚴奏請交部嚴議然自此洋工匠視爲畏途相率避匿現已停工十餘日鐵路工程局無計調停擬另爲招募一俟夫匠齋集再行修築刻下由豐臺至蘆溝橋火車依然停止　 
[示燬逆書]  
　　天津采訪友人云逆犯康育爲所著書籍離經畔道惑世誣民八月十六日欽奉上諭著卽燒　 
 
 

Page 2

 
 
　以　　　　　人心等因欽此隨由直隸總督札行臬司轉札天津府飭縣曉示日前天津縣呂秋樵明府示仰書肆人等知悉如存有康有爲書籍板片者卽行燒燬倘敢陽奉陰違一經查出或被告發定卽拘案重辦决不姑寛刻已張貼通衢俾衆知悉矣 
[認撥船欵]  
　　金陵訪事友人云福州船政局現當籌復海軍之際每年製造各項兵艦需欵甚大前曾欽奉諭旨著由南洋各海關局所按期撥解的欵若干以資協濟劉峴帥札飭各關道妥速籌復現聞金陵籌防總局已籌有的欵認定撥解二萬兩之數詳請南洋大臣奉報備案矣 
[農工開局]  
　　金陵訪事友人云督憲劉峴師前奉上諭以農工商務局實爲當今切要之圖富强之本著卽會同卾督張香帥酌度情形先於上海漢口及商賈輻輳之處設立農工商務總局一所以開風氣一切情形早經紀諸報牘峴帥正擬欽遵辦理適張香帥來電謂漢口應設局所刻經辦有就緖業已檄委駐滬商務局志仲魯觀察鈞督辦其事惟上海所設之局必須與漢口聨絡一氣以免紛歧且使商民趨向相同易於起發應請查照飭行云云峴帥立卽檄委湖北候補道劉觀察世珩會同文正書院山長張季直殿撰迅速前往滬濵設局開辦兹觀察已禀報峴帥於上月望日開局勸辦矣 
[東人游歴]  
　　金陵采訪友人來函云日本文部省挑取大學堂中卒業學生數名游歴中國駐京日本使臣先期照會譯署請轉咨各直省地方官妥爲護送某日南洋大臣衙門接准譯署來文内開日本大學堂卒業學生六名游歴南北兩洋各處内地沿途務須妥爲保護以篤邦交等因峴劉帥因卽行知通屬上月二十六日日本學生六名乘某輪船至白門在下關登岸乘馬車入城詣南洋大臣衙門禀見峴帥延入花廳由吉人傳語茗談良久始出翌晨六學生由省起程前往鳩兹游歴峴帥面諭標防營兵護送　 
[甬東火警]  
　　寍波訪事友人云上月三十日淸晨靈橋門内德豐弄口堃源鹹貨店樓上忽兆焚如火勢炎炎上燭霄幸在閙市人手衆多帮同灌救本銜臨安會水龍復如飛而至吸水噴射僅燬樓面一間祝融氏卽廢然而返然四隣已飽受虚驚矣當火熾時有年約舞象之某姓子正在購物一見火光倉皇奔走民圑總局練丁某甲見之疑爲搶火匪人不問情由遽持木棍猛撃適中要害立時倒地氣息奄奄家屬聞信赶來舁至總局一面赴郵縣署控訴未知畢大令如何辦理也　 
[南海寒濤]  
　　廣東訪事友人來函云南番河泊所未入流專爲管理蛋民而設月前大憲擬裁汰冗員此缺亦在應裁之例蛋民深恐一旦無人撫觀不免爲强暴所凌於是聨名禀呈番禺縣裴邑尊懇轉求大憲免裁斯缺俾得安居裴邑尊批示云此次奉旨裁汰冗員河泊所應裁應留大憲自有權衡事關大局非本縣所敢瀆請至本縣職司民牧蛋民亦猶是赤子無不一視同仁無論河泊所裁併與否自必極力撫育俾遂生成如有惡棍霸佔擾累許卽指名呈控以憑從嚴拿辦蛋民等正不必預爲過慮也○老城内華寍里高陞客棧開設有年月前某日有匪徒投函某署語多茺　末書現住堯寍里高陞棧内某署卽將原函發交南海縣查辦董明府接到來文立委周二尹帶同書役人等前往將高陞棧查封并將棧主高某及司事一人帶回署中澈底根究未識此匪與棧主有何仇恨爲此移禍於人之計也○三元里人與棠夏村人素無嫌𨻶上月十一日之晚棠夏村演戯附近各村民多往縱觀有小鋪村人因事被棠夏村人所毆三元里人見而不平上前相助乃棠夏村人竟將三元里人肆毆致漡數人勢頗沈重村衆不服旋於翌日紏集多人携槍砲至村前尋釁村人不敢攫其凶鋒三元里人敗興而回擬約期再　經附近　紳出爲排解令棠夏村人補給養傷銀若干代爲說情刻下聞三元里人已允如所議矣地方竊賊必有窩留之處月前缸瓦　靜隠尼　失去多　更練查得係本街某木作夥某甲所竊卽將作夥帶回廟中查詢作夥認竊不諱嗣收其胞兄到廟願將原物贖回求情釋放事主不敢多事遂允其所請不復深求 
[交甫遺音]  
　　漢口訪事人云漢口自大火之後謠言四起居人不免驚惶地方官札飭各處舉辦民更猶恐不足以資保衛乃擬創設圍兵由陳都閫設法招募成軍之後常川駐漢餉銀由商民集資給發○漢口黃陂街禮和錢莊係豫章某甲所開上月某日與立興洋行因兌銀啓釁　立興行中人送官究辦行中人大爲不服禀請彼國領事移咨洋務局委員將兩造提案質訊對簿之下南面堵以曲在禮和除照兌銀數外更罰銀二百兩充作振捐以示懲儆○八月十六夜漢口火災將次燃及集稼嘴河街時河中泊有廣西裝載火藥船數艘内有火藥一千四百箱河道委員某君恐　巨災急飭水勇多人將船移泊他處倘非先事預防被火燃及則漢皋全地將成焦土矣是亦不幸中之大幸也○前在蔡何縱火之劉匪拘獲後由李廣侯大令禀陳上憲訊明口供督勇押解校塲梟首示衆兹見劉匪首級又移掛漢口火塲諸處彼愍不畏法者見之當亦知所警欋矣 
[神山載筆]  
　　蕪湖訪事友人云當塗縣謝鳳崗大令攝篆三載兹已任滿禀請交代省憲改委候補知縣許伯若大令接署定於九月二十五日由省捧撽蒞蕪十月初旬到任接篆○秋光將盡雨澤愆期四野田疇罔不龜坼道憲張觀察爲民請命自上月十一日起禁止屠宰設壇祈雨每日三次徒步拈香必誠必恪吳邑尊贊襄其事日夜焦勞某晚密雲四起雨氣壓山徹夜北風其凉如水至次日黃昏始點點滴滴檐溜如繩十三四五等日亦時見微雨說者謂亢戾之氣雖得潛消而土脉究未沾潤尙難播種來牟故各官仍默禱如前後因痴龍終未唤醒乃於二十一日暫令撤壇開宰擬俟二十四日重設齋壇效桑林故事並傳諭鷄鴨魚蝦一律不准入市未識蒼蒼者果能鑒此焑誠大沛甘霖以蘇民困否○二街市河上通石橋港下接西湖池向爲居民浣濯之所惟歴年旣久污泥淤濁臭穢難堪最易釀成疫癘一遇火災尤苦汲水不便動致燎原誠非地方之福也近經大憲飭令駐無練軍哨弁李賜侯千戎督率勇丁按叚挑濬不費民間一錢卽畚挶鍬鋤亦皆自備人皆嘖嘖稱　惟挑出之泥仍堆積溝沿一遇陰雨勢必流入溝心終爲後患倘能沿溝砌築駁岸尤爲一勞永逸之計是所望於好行其德者 
[蕪城夕照]  
　　楊州訪事人云揚河水勢來源日竭近日淺異涸常由江入口之船稍大者須俟潮漲方可運動自如至重載商船一過徐凝門迤北卽須起駁灣頭等處亦節節水淺以故新設之各小輸船拖帶載客民船向來三五艘者現祗一二艘日來揚鎭兩埠尙可趁潮往來其上駛至袁江等處者雖用縡挽尙苦不易前進聞有某某等家擬暫停行駛俟運憲江都轉將歸江各壩派員堵閉後河流充溢再行照舊往來○蕪湖本通商大埠華洋雜處巿面頗旺近更宏開各廠廠中洋工師日多因有皖岸商人裕通和等禀請上憲擬租辦兩淮通屬餘東呂四兩塲極高眞梁食鹽一票運蕪儲備洋商購用已蒙批准兹各商續又具禀以此項引鹽請歸商等六家公辦他人不得干預准南局員批示云據禀該商等租票辦運至蕪儲備洋商購用不必專認一商及分商分年租辦總之以無脫　之虞詳請核轉舉凡運備洋商購用之鹽卽歸該商等六家承辦等情所禀尙屬可行惟未據附具切結尋難核轉著卽迅速補具切結呈核以便彚轉毋延　 
[屧廊蘚跡]  
　　蘇州訪事友人云客人自平望鎭來者述及距鎭數里之南水港某尼菴素當積藏户前某夜魚更二下後忽有暴客多人撞門而入比邱尼魂飛魄散蜷伏一隅不敢略露聲息匪遂倒篋翻箱檢取一空而去次晨查點所失約計百金本擬報案請緝嗣以失物無多恐難邀准遂隠忍而罷○上月二十七日吳縣獄内所收常熟案犯陸玉因病斃命管獄官馮少尉禀知賴葆臣大令詳請上游札委長洲縣汪瑤庭　 
 
 

Page 3

 
 
大令帶同刑有至獄相騐委係因病身死並無别故乃飭禁卒買棺收殮 
[制軍過滬]  
　　新授閩浙總督許筠菴制軍於九月三十日由香港乘英公司某輪船來滬午前抵岸制軍素不喜官塲酬應故地方官並未聞知迨昨日卽航海赴天津入都陛見聞封河前須請訓出京也 
[滬上官塲紀事]  
　　本城城汛張千戎守備楊守戎等探悉江南全省提督李壽亭軍門將由吳淞來滬因於昨午整備出城恭迓○新简松江府濮太守子潼於昨日午前命駕進城遍往各衙門拜客至敬業書院時上海縣王大令飭丁擋駕○昨日八仙橋巡防局委員孫星垣直剌命輿進城至敬業書院拜謁王大令大令延入茗譚良久始辭出○日前川沙廳撫民同知陳司馬因公至滬假寓馬路工程局現已事畢前日傍晚時命駕至毛家弄馬頭登官舫遄回任所 
[廣文仙逝]  
　　上海縣學教諭宣琴山廣文秉鐸滬江歴有年所日前偶抱微恙方謂吉人天相卽可就痊不謂膏育深入藥石無靈延至本月初一日申刻在署仙逝公子輩擇於初三日未時大殮想素被春風化雨者當同深泰山梁木之悲也　 
[領事赴寗]  
　　法總領事曰藻泰因公赴金陵已登前報昨晚白君乘小輪船至吳淞登鐵甲船名談家爾脫者展輪上駛聞爲推廣租界之事須與制憲面商也 
[捉賭不易]  
　　虹口賭博之盛甲於他處雖經圓通寺巡防局員劉穆庭二尹迭次查拿迄未弋獲前日又率差勇至胡家木橋及沈家灣一帶嚴拿不料各賭徒消息靈通早已聞風逃逸甚哉捉賭之不易也 
[賽會尾聲]  
　　每歲下元令節本邑大南門外無藝之徒輙喜迎賽高昌司神會昨日午後各會首齊集廟前迨鐘鳴三下排齊執事次第巡行前導有王命馬執事馬對子馬衝風灣號及鼓吹人等繼以童男女扮夜义判官黃衣會靑衣會提爐執香萬民傘雜以婦女裝扮之囚犯身衣赭衣披髮帶鎖各乘無頂小轎一若身犯重辟將引頸受戮也者誠不知其究有何辜也嘻異哉 
[調派包探]  
　　滬北老閘一帶爲流氓麕集之所前經英工部局議造巡捕房以資彈壓現已工程告竣應派包探妥爲佈置昨日總捕頭特派美界包探石金榮前往襄理　 
[上海縣署紀事]  
　　前由十六鋪巡局移送張友生控被李祥祥毆傷等情王欣甫大令提訊之下以李無干卽行省釋張交保候查日來大令訪悉李祥祥卽猪狫祥祥確係著名流氓因傳十六鋪地甲到安諭令三日内將李交案訊明懲辦○日前改過局押犯趙阿虎紏衆圖逃拒捕當塲格殺經王大令親灌局中相騐昨日移請改過局委員李葆初二尹將勇丁看役人等送案研訊二尹卽將勇丁韓邦勝李永彰看役孫鴻馬世德四人移送到案大令著交差帶候提訊 
[英界晚堂瑣案]  
　　森順恒茶號執事人兪楚槎控汪萬泰錢莊主汪應春在杭州扣留茶葉求提追究前晚署理讞員鄭瀚生大令提訊之下兪供前向葉同春購買茶葉一千箱由葉令鍾押運至杭被汪扣住職員細查其故始知葉同春曾欠汪萬泰往來銀二千五百兩然此貨由職員出銀購得與葉並不相干何得沿途强奪當時職員之主人蔣靜聞信後卽據情呈控錢塘縣旋查知茶葉已運來滬爲此投案禀陳况此項茶葉由洋商囑爲代購日内卽將裝船載去今查至滬者祗有七十七箱其餘尚存杭州榮大升叩求著汪繳案汪供葉同春號主葉楚卿曾欠小的往來銀二千五百兩所付一千兩之匯票一紙原約向森順恒劃付及小的持票往收藉詞推諉分文無著小的不得已將茶葉扣住現已在杭州抵押銀二千兩今將匯票檢呈電鑒大令以茶葉旣在杭州著卽備文移提查閱汪所呈匯票並無葉同春店號圖章殊難作爲憑據候將茶葉提到如查得葉同春實有欠欵再行追繳至七十七箱之提單給兪先行具領汪押候查明再訊妓女陳素卿控鴇兒霸阻從良經鄭大令提訊陳妓供稱年十九歲原籍杭州早失怙恃前年被胞兄王益川挈領來滬賣與四馬路百福里鴇婦阿梅姐處作皮肉生涯今春正月間經傭婦代爲脫籍費去洋銀三百圓現在狎客吳哲之欲納爲室小婦人方欣得所不料傭婦等突出霸阻不得已來案叩求超豁鄭大令以旣有吳姓願娶爲婦准到堂具領著將陳妓暫交官媒看管　 
[美界捕房紀事]  
　　昨午小竊王阿大至裏虹口楊家灣某姓家扭鎖而入竊去衣被等物正欲逃逸適事主回家當塲拘獲送入捕房捕頭令押候解送請公堂究辦○前晚小竊周阿福至唐家弄二百四十六號門牌内某姓家竊取布衣爲包探沈阿鶴所見連贓送入捕房捕頭令押候解送公堂懲辦 
[紅十字會說]  
　　發軔西歴一千八百五十三年至五十六年英法合盟以攻俄合縱兵十萬俄軍二十萬戰于克里米亞相持四年之久屍骸山積腐臭雲　穢氣所觸以成疫癘輾轉流行死者益衆英之慈善堅勇女士弗洛倫司乃丁戤而氏以護病學名於世憫兹浩刦人發仁心邀集同志女士馳赴克里米亞逢傷必救不嫌污穢遇疫必療不懼傳染遂使三國之在戰地者上自將帥下及兵卒莫不出水火而登衽席起死人而肉白骨仁聞所播遐邇傾心慕其德而來與是會者踵相接孟子曰惻隠之心人皆有之豈不信哉豈不信哉事畢歸英將軍率紳民歡迎於郊外此役也女士歴受非常之艱辛因勞成疾久困牀褥英國志士醵銀二十萬圓以供終養之需女士分文不沾卽以此欵創設護病女學校隷倫郭之聖托麥司病院以教婦女護視病人之法卽所謂乃丁戤而病院是也日本名看護婦緣婦女性靜心慈照料周到故各國病院中咸以婦女供役規矩嚴肅不苟言笑絶無流弊又繪戰地之慘狀以感人心而弭戰禍宏胞與而釀太和紅十會之引綫伏於此矣繼起一千八百五十九年奥法之交决裂瑞士國大善士顯理涂南脫君親臨戰地是年六月二十四日戰於沙弗里諾兩國之軍三十萬攻撃十五點鐘之久死傷遍野血滿川渠悲慘號呼非耳目所忍　覩雖有軍醫救治而區區有限之力不足以療無盡之傷于是有可以生全而施救稍遲遂致同歸於盡者善士目撃傷心歸而著沙弗里諾戰事慘紀刊行於世勸各國政府海陸軍軍醫部廣選醫士多置材料俾臨時有所措手而戰禍稍可挽回然善士之心猶未　也又擬邀集同志創設救護會會同宗旨專在救傷療疾減軍民之痛苦理屍衛生免生存者之疫癘何地開戰卽行馳赴救護之勞役蓋與戰事相終始第戰爭之地易致猜疑鋒鏑之下難分玉石使不先事預籌卽恐動多窒礙善士乃請自守局外中立之條戰國不得枉害會中員役觀戰無過慮救傷無歧視良法美意兼而有之然但救護于戰時而不救護于平日惠猶未遍願未盡償因矢博濟之懷擴救護之量懇懇勤勤數年如一日直至一千八百六十三年二月六日僅得同志五人會議興創此舉可見創始誠非易也然而惟誠格天有志竟成所不可知者遲速而已廼至當年十月二十六日遣使來會者七國齎有國書三國同志三十六人會同集議迨次年八月二十二日各國又特命使臣會議於儏乃法締盟者十一國公訂條約十欵定幟此次會盟應用何國旗幟以爲標誌議論紛紛莫衷一是當事者深爲躊蹀末後公定以瑞士國國旗覆而用之瑞士國旗係紅地白十字此會則用白地紅十字旂又以瑞之傑乃法爲環球公會之盟壇定其條約之名曰傑乃法條約又曰涂南條約由此公定爲例凡環球各國無分大小得邀公許加入此盟者方准用此旗幟會外不得濫用若未經與傑乃法締約者不　　此會之利權其愼重也如此 
 
 

Page 4

 
 
[望澤孔殷] 　　 
嘗聞積善之家必有餘慶修德獲報如響斯應信乎天道昭彰毫厘不爽者也敝堂於庚寅歳創辦至今已九更寒暑矣所辦善舉悉由舊章次第舉行無奈本年夏秋米珠薪桂十倍於昔各省災賑不絕勸捐勢成弩末卽有好善不倦之君子慷慨輸將而一再勸助難免隣厚我薄蹈顧此失彼之憾加之敝堂僻處南壤貧家子弟到堂課讀者計有四十餘人之譜惟恨於經費不能多延敎讀以資訓迪他若施醫給藥終歳不輟冬給棉衣開廠放粥無不實心經理瞬屆冬寒雨雪載塗飢寒無告觸處皆是設或經費不濟半塗中止問心不安爲此覼述情形爲民呼籲仰求四海仁人殷實紳富慷慨樂助以濟燃眉且查敝堂本年遞發捐册外面尙多無復比來封河伊邇輾轉以思難安寢饋用此上呼將伯務望大菩薩接有敝堂信函捐册從速惠濟多多益善勿以善小而不爲語云救人救澈多得一文錢卽多辦一文善舉四民幸甚敝堂幸甚伏乞畛域不分大沛甘霖是所盼禱謹登報章尙祈鈞鑒滬南淸濟善堂職董陳兆鵬等謹啓 
[新出石印中興名臣事略]  
近今風氣日開朝野上下咸以史學爲急是書緣前李元度先生所輯國朝先政事略久以風行海内有志之士無不家置一編奉爲圭臬慨自粤匪倡亂而捻逆繼之縱横十餘年蹂躪十餘省其禍爲列代所無而戡亂盪平之功亦爲古今所未有是書之作專取是時功臣仿史遷列傳之體搜羅罔失筆筆寫生令讀之者不啻置身當局親見曾左諸巨公勲業也今從友人處覔得秘本分爲八卷付諸石印以公同好諒海内諸君子必以先覩爲快也每部專訂四本實價洋七角欲售者請至棋盤街龍威閣及各書坊均有寄售又醫部全餘六十本實價洋二十元此佈 
[敬送下疳腫爛靈藥]  
書云下疳乃梅瘡之兆是宜速治若久爛不歛勢必毒氣妄攻頭面身體發痍卽是梅瘡其症較劇可不愼乎而速治之法有二一曰惡治用水銀捲筒燻鼻輕　爲丸升提愈後復發必有破腦穿鼻周身潰腐咽喉痛爛骨節掣疼之虞一曰善治用靈藥搽貼佐以瀉劑愈後可以高枕無憂此藥功能拔毒消腫止痛生肌除包頭谋之外其餘無論何疳腫爛均可搽貼而仿單内載有應用湯丸之方搽洗之法俾以照法施治庶無貽悮矣若就醫診治非惟重索醫金藥資抑且必用惡治方法以致牙肉浮腫喉痛流涎甚至牙縫出血不止症雖獲效餘毒被其歛入經臟日久攻發禍不旋踵况升燻之法古今醫書悉皆貶之迺世醫胆敢妄用害人靡　更有老媪土醫不知醫理又不知藥性專用升燻被害較多夫所謂害者崩鼻缺唇破形更相左癱右瘓久臥床褥隂莖爛脫終身不育傳染妻妾産下爛斃等也奉告世人倘如偶被淫毒所侵醫者丸丹切莫進口藥筒不可燻鼻始堪免此大害也本堂主人心存濟世爲見滬上患斯症而復發者以及連綿不愈者種種苦狀不堪勝言特將經騐之方精製靈藥施送惟願愈後莫鍾嬌妓之情是所厚望焉　上洋老北門外法界紫來街萬裕土行内浙寗林仁濟堂啓 
[永年保壽公司可靠]  
竊氏夫胡開甫向在太古火險公司爲夥今年春在永年公司保壽第八千三百五十二號忽於今十月初一晚急病身故次晨報明該公司當將所保銀兩如數收足特此登報以誌信實　胡門陳氏子立庭 
[去思彌永]  
葛公蕃甫系出浙江筮仕蘇省歷辦上海洋務及英法租界會審流風善政久已膾炙人口光緒乙未年來宰我邦有利必興有弊必革考其政事美不勝書今特舉其顯著者約有數端一曰安民靖邑訟風素熾公蒞任首先淸理積牘由是大小案件隨到隨審隨結不徇情不懷私故每斷一事每讞一獄人皆悅服遇有誣告者重懲之訟是用稀民無留獄此安民之政也一曰衛民靖邑東南臨江西北與如泰兩縣壤地相接水陸交通遊勇梟匪出没無定公舉行保甲勸辦團防躬任其勞實事求事复相度險要佈置防守地方賴以靜　此衛民之政也一曰敎民公到任後卽就律例中易犯易曉者徧行示諭慨捐亷俸廣設講生宣講　聖諭及勸善諸書每處一月期定四次親自周流查察别勤惰以示勸懲並著爲善詩歌隨堂發給愚民觀感化莠爲良更於各鄉添設義塾蒙以養正人無棄材此敎民之政也一曰養民靖地素稱瘠苦公講求蠶桑備購桑秧分給卿民領種並廣發蠶桑輯要等書使咸曉然於植桑育蠶之法以開利源近年來頗著成效此養民之政也他如開濬河道修理橋梁以及保節保嬰施藥施衣諸仁政不可枚舉總之有益於民者鉅細靡遺怨勞不避視民事如家事以民心爲已心惜其在任年餘受代而去攀轅臥轍無計可留之春公聞靖邑地遭偏災民艱粒食立捐鉅欵解放賑撫民困以蘇人心以靖其關念舊日部民有如此感沐仁風敢忘愛日爰製匾牌用表政精思深去後美非溢辭用誌數言藉邀公鑒　德政匾　恩慕不忘　民樂葛天　德政傘　驥渚福星　政政牌　恩同冬日　譽重葛人　馬洲遺愛　蜂飯前身　使君孔邇　衆毋堪依　民情自得　善政猶存　興利除弊　潔已惠人　靖江生佛　慈水明公　靖江紳民公白 
[明欺孤客]  
人心不古蛇吞象爲因少忿訟公庭轉致家破産傾適覬覦子造廬垂詢吳李纏訟三載之久從中何家之差尊兒在該地居之之素必深知該地如何交涉懇賜敎以息羣疑余問所控乃是中進坐西朝東對劈之地不過十丈昔曉兆畔書田行屋李家之業南畔衡如洋貨棧吳家之業中央是河頂作公路撲情許爲政甬江久年客　平生慷慨體恤貧友非佔地之徒衆所共知去歳糧廳勘丈吳子言誣指許屋内有井爲界其實井在後進糧廳申斥吳糊塗衆目昭彰後投托徧詳楊邑尊照契公斷河之南歸吳河之北歸許極爲公平就可能已不料將嘉慶念五年據恃勢指鹿爲馬將光緒四年吳親約妄想作廢强辭奪理言之可慨查許屋造十餘年之久論吳在許屋左右每年四季收花豈有不知實有欺客之意以吳讀書明理之人難道自已契據不存細看過受人愚弄照嘉慶甘五年據仔細核來吳云河是明堂聽其河𥕶築牆不過　　八寸許門外有餘地七　亦佔不著吳要作憑一則與正契不符二則何以爲對劈之地豈不是以已之矛刺已之盾况前托廖紳等出塲閱契看地云李家契北至官河不見自見果如他云李北至官河又見光緒四年吳有親約自知情節支離托勢索詐許問廖紳就尊家論來李佔吳地在何處答無從可講廖指吳對衆云伊父有交瘟人不識今日唐孝亷與我子好友請我來的李觀廖正直無私可惡吳屢次倚紳托勢纏擾許家是非要他謀妥吳垂頭喪氣而後廖邀去執迷不悟誣告之罪禍不遺失以吳眼前家頗温飽索詐於人毋乃太早雖不傷財亦損德前世無寃今世無仇何苦如此現時山東待振孔殷何不將此訟費賑濟爲兒孫造福豈不美哉　　甬江方井老人稿 
[林文忠公政書五種石印]  
新印林文忠公政書五種 
林文忠公爲當代偉人學問經濟具有根柢是書前列奏議後附○畿輔水利議○國史本傳○荷戈紀程○滇輅紀程四種不獨議論崇宏亦且搜羅富有實爲掌故寳筏今者有志之士莫不妍求實學力矯虛浮則是書允宜家置一編以備觀摩惜向無善本未免魯魚亥家遺誤實多今覓得家藏善本精付石印現已出書每部裝成一函計價洋一元六角分託上海江左書林祥記書莊文淵山房愼記書莊鴻寳齋飛鴻閣及各書坊均有　　天津文德堂啓 
[泰西贊醫士秘製補腎聚精珍珠牛髓粉發兌遠埠函購信資自給倘有假冐察出禀究]  
本草云牛肉補氣牛骨髓補腎功稱獨步本醫士七次遊歴中華視診應接不暇每見世人輕年殀壽邁年無嗣更有身染損症亦頗不乏按其理初爲先天不充繼被後天失調致有壽殀身損無嗣等情醫者心存良相憫惻殊深由此設法製藥濟人此粉用泰西童子肥牛祗取骨中之髓佐以珍珠並養元固本塡精等要藥用機器製成粉狀入口毫無臊氣善能補腎益氣壯陽健脾添精神養眞元平五贜安三焦獲益甚繁筆不勝載盖人如患腎虧氣虚損症癆瘵隂虚陽痿腰酸腿軟頭眩目暈面黃肌瘦等症服後奏效如神欲享高壽欲廣嗣續欲强體質欲驅百病請常服此則延年益壽螽斯衍慶握如掌心中也連服十天面色卽轉紅潤能服一月可長體肉十磅倘行房後體稍疲倦冲服三錢不使外邪乘虚而入且精神照常倍增試騐確有眞憑識者請早衛身幸弗負本醫士婆心濟世焉每日早晚開水冲飲三錢毋庸戒口○每罐洋一元每打十二罐洋十元○售處在上洋二馬路中巿西鼎新里石庫門内暹邏大德通燕窩莊便是 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　 
[北通州試事]  
　　北通州訪事友人來函云九月十三日順天府丞丁少京兆由京署起馬不午三點鐘時行抵　　先由 
東路廳張司馬通州許剌史及順屬二十三州縣學官在西門外天成庵預備茶座恭迓文旌丞憲一一　駕旋入貢院懸牌示諭順天四路廳所屬州縣文童此次古仍以論賦詩經解考試各童如有經古塲不到者正塲槪不錄取旋於十五日考試通州三河武淸寳坻薊州寗河涿州良鄉平谷順義文童古學十七日考試霸州文安永淸東安固安大城房山懷柔保定昌平密雲縣密雲衛文童古學十九日考試通州三河保定固安涿州順義正塲二十一日考試鶴州薊州寍河大城懷柔正塲通計此次二十三州縣應試文量較往年約减去一千人之多順天學院張大宗師現已按臨河間府俟河間試畢前往深州大約按試通州之期須在十一月初旬矣 
[講求時務]  
　　金陵訪事友人云省垣鍾山尊經兩書院向章專課時文試帖自今歲奉有廢八股之諭遂改試論一篇策一道嗣又奉旨仍試八股肆業各土子滿擬此後官師各課仍照向章而督憲劉峴帥欲稍變舊制作育人材以爲制義代聖賢立言固足覘以人品學術然亦須通達時務方爲有體有用因卽札飭江寍府劉嘉樹太守令將改章情節函致鍾尊兩山長請妥議章程以資采擇嗣由鐘山院長繆筱山太史酌議將超等五十名特等七十名照前减半以所餘額數考試時務策論每人各給兩卷寛以時日時文策論並行不悖旋由劉太守將一切章程詳覆峴帥峴帥以太史所議章程尙屬妥善當卽出示曉諭定於十月初二日兼試策論一面札飭各屬書院一體遵照 
[竊銀荷校]  
　　前日南萬裕馬頭沈恒泰棉花莊忽有南匯縣人張洪棋乘人不備竊取小洋銀一百三十角正欲逃逸經人瞥見立卽拘獲解至二十三七鋪巡防局請究局員邵子怡大令提訊之下知已少去三十餘角餘搜身畔僅有質劵三紙遂判令鞭責竹梢二百下荷校三日發沈恒泰門首示衆 
[英界瑣聞]  
　　前日午後英界西棋盤街宏園烟館門首忽有無名男屍一具年約三十餘歲身穿竹布長衫坎肩旋由地保查得此人向在徐家匯某教堂執役素有疾病此次出外就醫中途力竭遽爾倒斃因卽報知家屬前來舁回備棺收殮吁槮哉○蘇人李阿慶僑寓滬上以販賣水菓爲生素性嗜賭每有所得輒供揮霍前日持洋銀數十元往虹口賭塲悉數輸罄事後籌思轉瞬天氣嚴寒何以卒歲遂萌短見潛購紫霞膏和酒呑服同伴見其神色有異再三盤問始知其故因卽舁送仁濟醫館求救幸受毒未深得卽一嘔而蘇賭之爲禍不亦烈哉 
[英界公堂瑣案]  
　　粤人吳哥巧專以花會誘人賭博受其害者指不勝屈有張啓雲者屢被誘惑輸去洋銀業已不少後又借給二十元日久不歸張忿甚前日見吳手持三十六元因卽如數取之吳遂指爲攫物投訴美界捕房捕頭立派包探竇如海將張拘獲昨晨解案請訊吳投案供稱昨日小的收得會洋三十六元忽遇素不相識之張啓雲冒充包探强行攫去報捕後幸卽拘獲求恩給領張供稱吳曾借小的洋銀二十元立有借據久未歸還知其有意圖賴是以自行携取惟吳與妻女慣設花會傾人腰槖尙求明鑒鄭瀚生大令商之巴繙譯官以張情尙可原從寛斥釋吳押候查明究辦起案之洋暫存候核○包探費阿銀禀稱昨見殷阿甫手持絨毯棉被等物在某押店質錢向之詢問並無失主今特送案請究殷供稱小的係鎭江府屬某邑人失業無聊故向天后宮側友人張姓借得此物暫行典質並非竊來大令著押候張姓到案再核○包探趙銀河禀稱過犯衛阿培前因犯案送請大老爺遞解回籍今又潛來復萌故智向某鞋店行竊得贓旋經小的拘獲送案請究衛供稱小的係蘇州府屬某邑人犯竊是實尙乞施恩大令判責二百板管押三月期滿仍行遞籍○李星福陳金標兩包探同禀稱前日流氓吳阿士陳子卿向鄉人王康康姚良卿無端尋釁致被詐去洋銀四元經小的等查知因卽拘獲送案請究王姚投案申訴前情吳供充當御者陳　素爲羽士又同供稱小的等安分營生從無訛詐之事大令判令各責二百板管押二月○包探沈阿鶴拘解竊賊周阿生到案禀稱此人竊取楊孫氏家寗綢坎肩一件經小的拘獲故特送案請究楊孫氏投案請領失贓周認竊不諱大令判責二百板贓給還失主 
[法界公堂瑣案]  
　　倍發洋行西人投該管領事署控華人陳生壽承買火油股分欠銀一千三百五十兩求提追給白總領事函致讞員朱森庭明府請提案研究昨禮拜二堂期包探將陳解請明府何繙譯會訊西人投案呈遞合同陳生壽供稱此項股分係胞兄洪壽承買胞兄現已逝世聞有新關股分亦係西人經手將此抵補所虧僅三百兩請向西人研詰明府謂爾兄與西人立有合同承買股分不得牽涉他人陳稱小的亦有憑據現在家内願一禮拜内理楚西人將情禀知堂上請將陳生壽帶出理處明府與何繙譯會商准基所請○奉賢縣人吳阿美偕其母吳謝氏禀稱本年五月十四日妻子吳金氏被鹽販趙連春誘領出外各處找尋無著迄今已逾四月之久前日抵滬尋獲趙勒索尋費洋三元小的將洋付給仍被將妻子領去後在一枝春茶館會晤交捕拘泰請究趙金氏供稱被丈夫與姑時常毆撃逃至滬上在紡紗局做工與趙連春之妻子同事並非誘領明府訊得趙連春係浦東著名鹽販誘領無疑著押候　號一個月笞責二百板吳金氏不應背夫濳逃著掌頰二百下交本夫領回管束○大昌洋行買辦朱逢夫之車夫陳最榮私竊洋銀一百六十元潛逃尋獲之後扭送捕房經朱明府訊押候交到分贓之洪仁甫嚴究昨日原告投案求追明府飭將陳最榮解案略訊仍著押候嚴比○小東門外建茂大有陸鼎泰三水果行控金陵估客易文波積欠貨欵洋一千餘元昨日經明府訊供易稱此欵係周祥記所欠小的實無辜被累原告同供易坐莊滬上一切貨欵皆由伊進出明府謂爾旣爲周夥卽不能推誘著押候嚴追○沈鍚荃偕伊姊王沈氏控掮客許子香代售玉帶扇一柄分文不給經明府訊供著將原物交還昨日許將原扇呈案明府飭傳原告具領著許子香具改過切結存查以後不准再蹈前轍○李福叙前控汪裕泰茶葉店主汪士新購買洋貨計共四百兩拖欠八月之久分文不給經明府訊供之下追還原物倘有缺少照數賠償另償銀一百兩給李收領昨日李投案禀稱檢　各貨缺少二百八十餘兩請照數追還明府著遵前斷將汪前繳之銀一百兩具領○孫南昌前控潘桂生誘領伊妾昭雲出外藏　　前讞員鄭大令訊供枷責飭將昭雲發堂留養待其悔悟交孫領回前日孫投案請領明府飭將昭雲由普育堂帶出略訊著還押捕房飭傳本夫來案具領○包探禀稱小竊陳阿金屢次犯案遞回原籍兹又濳來滬上行竊陳宗宇洋銀二元數角當塲查獲人贓解案請辦明府以該竊怙惡不悛著押候重責四百板收押改過所贓還失主 
[九月分選單]  
　　知府山東武定裘祖誥直隷監通判湖北武昌祥泰廂紅監知縣廣西博白朱銘江西舉興業沈祥麟湖南監貴州永從陳望林福建甲廣西蕂縣翁成琪福建甲吏目奉天義州郭彥臨河南供事巡檢廣東翁源陳　鎣浙江監典史山東福山李玉書直隷監 
 
 

Page 10

 
 
[金陵官報]  
　　補錄九日二十一督捕營領哨絫將袁福勝謝委節制城内保甲各武卡兼總巡奇兵營遊撃李金洲到新選六合縣吳大照見謝委調署豐卽辭祥雲輪船耿朝泰辭解龍祥赴上海○二十二日翰林院庶　士吳震春辭行進京水師左營趙雲龍禀知巡工回通判王國楨禀知赴下江公幹泰州營都司何復勝見知縣黃在福禀知廣撃　合委員蔣德修交米收倉畢會辦吉林機器局候選府　歴劉東烺到吉林來江西撫轅武巡捕陳鼎元寗都勞分防石城讯千總黃耀武均到督轅牌示鹽捕營左哨千總張玉衡絫革遺缺本部堂查有儘先守備擬補退回之督左營千總劉福春堪以拔補 
[蕪省官報]  
　　九月二十三日知府王仁東由滬來禀知奉委　辦上海貨捐局兼代辦松滬局提　差辦理　海義賑廣東候補知縣宋治基辭赴徐　接辦冬賑知縣宗能述禀謝奉飭　局結案蒙給獎儘先酌委署事一次又李筠由寳山塘工來縣丞鄧琦禀知赴滬見道憲又李爲珍禀辭赴上海措　州吏目姚楊瑛禀消　縣保甲差巡檢黃壽蕃禀　　門水關差從九兪鴻壽禀知奉委赴進揚緝捕差卽辭撫憲諭明日　换穿珠皮褂白輔頭○二十四日蘇松太道蔡到候補道丁兆基通知請假二月赴山東散賑二品頂戴分廢江蘇　補道趙有倫直隸人由京來　分刑部河南司主事郭景象山西人由上海來赴都内閣中書龐元啓震澤人由京回　頤縣金禀辭正任靖江縣馬禀知赴常州會交代　知縣陳際唐禀辭赴川沙寳山會勘沙灘案件又陳文藻禀辭赴閔行厘局差松江府經歴孫毓藻禀知解案來省府經程楚雄由寗來縣丞吳　基禀知廿一日銷婁門水　差　　頂戴指分江蘇試用縣主簙姚宗頤浙江人由京傾照來省禀到管帶撫標巡緝快船營儘先逢撃宋學成辭赴江震崑新一帶查哨○二十五日渚轅牌示照得華亭縣金山司巡檢顧光第丁愛遺缺查有鄭工本班遇缺先巡檢汪詥尊堪以咨署又牌示照得請江縣典史瑞成因病請假札委從九高彥　署理現據該員來省銷假應卽飭令回任蘇松太道蔡船已開行補用同知正任浙江台州府寗梅縣知縣柳商賢由木瀆來知縣程鍚熙禀銷解金陵餉差太倉州吏目金　昌交缷任事回省指分江蘇試用縣丞章作楫浙江人由京騐看來省禀到○二十六日知府王仁東禀辭回滬欽點户都主事胡祥　元和人由京來新任丹陽縣劉炳靑禀銷上海樹木捐局差卽辭赴任通判任汝霖禀謝奉委發審局帮審差知縣周淸溙禀銷長元吳太湖等屬抽查保甲差又朱　旦禀知奉委解金陵餉差又朱啓鈐由寗回○二十七日候補道　嘉杰由上海來卽辭行又趙有爺辭行赴寗　分刑部河南主事郭　象辭行巡檢汪韋桐交缷丹陽縣包港司巡檢任事回省又黃承祖由寗見　憲回太湖水師中營左頭哨儘先拔補千總枊仁義由滬來○二十八日正任松管糧通判孫治安禀知赴淸江見漕憲卽辭知縣魏士鴻禀知　委淸理書局書籍書板差又李文郁禀知奉委赴江北緝捕差又朱　日禀辭解向赴寗通判吳光煜由寗回五品頂戴分　江蘇試用知縣龍鴻揆安繳人由京傾照來省禀到巡檢李省禀謝飭知秋審案内紫給子勞精班委署一次從　李晉　禀知奉札委　　　橋厘卡差卽辭指分江蘇試用縣丞文輝江西人由京騐看來省禀到　 
 
 
 

Page 11

 
 
   
 
 

Page 12

 
 
   
 
 

Page 13

 
 
　 
[光緖二十四年九月二十二日京報全錄]  
　　宮門抄○諭旨四道錄前○府尹胡奏爲遵旨查明甘軍在蘆溝橋起釁恟形現已辦結覆陳摺○護直督袁　爲查明靖兵輪猝遇𩗗風失事請將被官難兵從優議卹摺○閩學政陳奏爲敬陳管見摺○九月二十二日户部通政司　事府　白旗値日無引見○慶公致祭明陵回京請安○李端遇謝　察右　宗學恩○尙其亨謝授山東督糧道恩○會章續假十日○召見軍機○本日日本使臣矢野文雄覲見皇太后皇上於儀　殿○○頭品頂戴督辦山海關内外　路事寍順天府府尹臣胡　茘跪奏爲遵旨查明甘軍在蘆溝橋起釁情形現已辦理完結恭摺覆陳仰祈聖鑒事竊本年九月十一日承准軍機交片本日軍機大臣面奉諭旨本月初九日甘軍在蘆溝橋與鐵路工程司洋人互毆洋人受有石傷甘軍二人亦受重傷此事究竟因何起釁實在情形若何著胡　棻迅速查切持平辦結欽此相應知欽遵等因承准此查此案臣於初九日戍刻接據蘆保工程司哥士電稱甘軍勇丁與副工程司　烈高用石撃傷請查拿懲辦等情臣以該處雖係蘆保鐵路叚内非臣應管之事然旣屬順天地面不得不將原電送呈大學士榮祿查關初十日卯刻准榮祿知會已派副都統奇克伸布　撃王鳳儀會同臣一併前往查辦當卽先赴　台查騐哥士與腦烈高傷痕均在頭面　爲石　　傷尙不甚重迨臣到蘆溝橋時接據馬家堡站長來電法兵由津乘火車將次到京臣卽折回馬家堡妥爲照料一面由奇克伸布等赴慮溝橋查勘一切是晚據署西路廳同知謝鍚芬禀報本月初九日有甘軍兩營來橋駐紥廟内忽於申初聞在鐵僑慮有　鬧情事卽據蘆保　路支應局委員函稱查明起釁情形緣是日酉初甘軍　勇有横站鐵橋頭上洋員哥士等令其退讓恐火車　避兵勇不服各持　石　撃洋員等　上受傷　放手槍恐赫兵勇亦受有傷遂各回持　械前來傷斃工人一名捉去一名並　火車　放數響等情用特禀報再提去工人已飭巡檢查獲送交支應局等情並據奇克伸布查明甘軍分波洋工程司用槍擊傷兩名正在商　間奉旨飭臣查明　結當以英國德館　譯甘伯樂　時在塲亦受撃傷聞英國使臣竇納樂已函請總理衙門嚴拿懲辦臣卽於十二日先　英國使臣妥立和平　法英國使臣以甘軍　無紀徫將來不免與各國爲難必須將該兵隊調離有洋人之境並交出此次滋事兵丁從重懲治方能了結臣告以甘軍亦有　傷勇丁　須兩得其平英國使臣局同洋醫查騐是吾爲工程司撃傷臣　帶同洋醫美國人滿樂道馳赴蘆溝橋查明初九日申刻有甘軍勇丁在　　　築　橋上戯弄扳車洋人哥士瞥見攔阻彼此口角經英繙譯華語勸說各散旋有　軍二三十人復至橋旁大呼　　哥士往前追拿　勇丁等卽用碎石先撃傷哥士次傷副工程司腦烈高並及英繙譯副工程司卽用手槍開放二響致傷勇丁兩名治　正時工匠散工該勇丁等復沿　截攔槍斃工匠隋樹魁一名捉去一名復飭據蘆漢鐵路公司直隸候補道張振棨一併查覆核與謝鍚芬所禀相同此甘軍　　之實在情形也臣隨復會同奇克伸布等騐明該勇丁二名均係小手　撃傷右肩前後一砂子透入一爲砂子插過並未入内　亦均不甚重其爲腦烈高手槍所撃無疑當飭洋　送至醫院　治其工匠一名奇克布等初悞聽爲洋人所傷後由宛平縣知縣　焌禀請派涿州知州龔蔭培騐明槍子國徑分寸確係軍營所用洋鎗子粒旋於十五日由遊撃玉鳳儀交到爲首滋事勇丁吳金福趙新見二名臣親　訊　供詞與所查情形無異當將該勇丁各予棍責受傷之洋人與勇丁亦均分别調治傷痕逐漸平復案已查辦平允應卽奏明擬結惟該　前　管帶官朱萬榮督率兵丁整隊移紥甫抵管次　爾出事雖非意料所及但兵丁等初次滋閙勸散後仍復任其持槍出　尋釁以致　成事端足見約東不嚴殊非尋常疏忽可比相應請旨將該營官總兵銜儘先副將朱萬榮交部加議盧以示懲儆盧保鐵路彈壓委員聞閙不先勸阻亦屬未能得力並請敇下蘆漢總公司查取鐵路彈　委員職名交部察議至傷斃工　之勇丁應由藘漢總公司查明另案辦結所有遵查甘軍起釁實在情形並辦理完結緣由是否有當理合恭摺覆陳伏乞皇太后皇上聖金訓示謹奏光緖二十四年九月十八日軍機大臣面奉諭旨程燏棻奏遵查甘軍在蘆溝橋起釁情形現經辦理完結請旨懲儆各摺片營　儘先副將朱萬榮於所帶勇丁約東不嚴著交部嚴加議處蘆保鐵路委員彈壓未能得力並著查取職名交部議處餘依議欽此○○護理北洋大臣直隷總督候補侍郎臣袁世凱跪奏爲查明福靖兵輪遭風失事被難員弁繕具銜名淸　懇恩優卹恭摺仰祈聖鑒事竊查福靖兵輪本年四月間在旅順口外遭風沈沒情形業經前督臣榮祿專摺奏報俟查明被難官弁銜名再行分别請卹在案兹據水師管務處海防支應局詳稱福靖兵輪操巡海面此次在旅順口外洋面猝遇颶風以致失事該船員弁人等僅有大副梁鴻春等四名得生其餘悉被淹沒骸� 
骨無存情形甚爲可慘除將水手匠役人等一百三十六名應給卹賞銀兩查明各該家屬分别給領另行造册咨部外所有該船管帶都　職銜請慶祥等十二員弁開具銜名淸單詳請奏卹等情前來臣查該員弁等在外洋因公殞命深堪憫惻合無仰懇天恩俯准飭部從優議卹以　幽魂謹　　恭摺具陳伏乞皇太后皇上聖鑒訓示謹奏奉硃批著照所請該部知道單併發欽此○○閩浙總督臣邊寳泉浙江　撫臣廖壽豐浙江學政臣陳學棻跪奏爲預定學額以息爭端劃分土客以淸學校敬陳管見仰祈聖鑒事竊臣學棻本年閏三月考藏湖　府　於文童點名時門外時作閧聲點訖詢係長興土民客民平日結仇又恐客民侵占學額因阻客民入塲經提調湖州府志觀等極力彈壓成命案放塲後又聞客民有紏衆報復之意文塲旣不得入武塲勢必力爭臣學棻恐釀成巨案且此等刁風亦斷不可長因扣閱　　土　　塲文卷並停武童歲試以杜紛爭械　之漸自出示後經長興縣教諭孫誌祖訓導朱中樹並縣學廪生武教習文　童合詞具禀謂阻　之生等並不知情黑夜之中亦未能實指其人俟查明再行舉報請將已入塲之文童卷一律校閱未入塲之客童示期補考武試亦請免扣各具事敢釀禍生事甘結臣因示期補考與先入塲之文卷秉公校閱就文理淸通者分校合勘查照前任學政臣徐致祥上届成案客童取進四　土童亦取進如額武試循蹈規矩安靖無事按照馬步箭枝技勇優絀客童取四名撥入府學五名竊以土客之見不化　占之　日深　忿　　勢必釀爲巨案臣寳泉等擬以客民入籍年限爲始係到浙後所生子弟查對年懇合例方准與試庶舊籍族衆不得　來　　合　人數　以　額如果有文理武藝出色爲額所限卽撥入府學則土民無侵占之虞客民亦無混冐之弊成可永遠相安至數十年後客民化爲土　不復　　隨時由學政臣妥酌辦理臣學棻於五月十三日奏報情形摺内業已陳明在案奉硃批禮部議奏兹據提調　　府志　　　　　　等　四住返酌度意見相同可否將湖州府長興縣文武客童照上届成案各取進四名有出色者撥入府學至土　互控之案仍飭提　　州　督　長興縣嚴速訊結以淸訟源而示限制臣等愚昧之見是否有當謹合詞繕摺具陳伏乞皇上聖鑒訓示施行再此　　臣肆　　　合　　明　等謹奏奉硃批禮部議奏欽此 
 
