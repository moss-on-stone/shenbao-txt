# 1934 - 133 - 4908650

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案匯覽洋七元○景岳全書碼洋三元○沈氏　生碼洋三元二角○資治新書碼洋一元五角○潘頣福咸豐朝東華錄實洋一元三角○王益吾咸豐朝東華　錄實洋二元五角○左文襄公奏疏碼洋四元○繪園三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補　洗寃錄碼洋六角○康熙字典碼洋二元五角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大淸會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世烟緣碼洋一元四角○繪芳錄碼洋一元二角○中東戰紀本末洋一元五角諸君欲購君請移三至三馬路申昌書畫室或申報館帳房可也此佈 
[書英國印花稅章程後]  
客有熟於英法語言文字隨皇華使至泰西者三年瓜代航海歸來訪余於寓齋客固京都舊侣也相見歡然一傾積愫并詢以泰西政事民俗冀擴窺蠡坐井之見客曰治國治民之道其本原要在富强固夫人而知之矣僕至海外駐英京倫敦之日最多而於英之政事民俗耳聞固不如目見所謂富强之事當非片刻晤談所能詳盡因袖出英國印花稅章程全卷示余曰此總署咨照各國星使繙譯此書中國擬將舉行印花稅爲泰西各國通行之稅則其章程略有不同此卷所譯係英國之章程也據西人云惟英之章程最爲詳盡余承乏斯役閱數月而　成將來中國之能行與不能行欲行與不欲行未能逆料惟旣欲繙譯此書當軸者必有深意焉試細觀之當知利國　不病民者法無過於此者矣客去因詳閱之其節略云印花稅自荷蘭始也創法者不著姓名是以後世無傳焉查一千六百二十四年該國自主之後與日斯巴尼亞搆兵而餉不足荷王下令國中曰有能設法增稅利國而不病民者受上賞於是建議者條陳印花一法蓋取民間產業貨物及一切各項均以國家印花爲憑酌中取民民皆遵從行之二十年法國效之初以歲入甚微事遂中止至一千六百七十年修舊制而再行之一二十年之中民皆怨讟故於一千六百九十一年亂黨朋興盡毁督銷印花局以洩憤法王不得已又中止焉卒以餉源不裕妥籌善法與民更始民乃相與安之至是去因亂中止時又越七年矣此時英國已先三年行之緣一千六百九十四年英與法鬨餉亦不足初行此法民亦不願然援荷國爲軍餉起見之例又以所取之數不多如賞給爵位及補授升任之類如考取秀才舉人進士及醫生狀師之類又如婚姻字據遺囑字據承辦字據保結字據之類又如証詞商務紙張之類其印花稅至多不過四十先令次則不過五先令二先令一先令而至再次則六本士一本士而止所取旣少民不傷財又定四年爲期期滿卽止如中國初時創辦厘金與民相約不作常例同一萬不得已而爲之故民動於尊君親上之心遂相率而輸納第風氣日開製造自新停此法而費無所出創他法而事恐難行再四妥議爲之寛展其期推廣其法民亦知其以取民之錢爲衛民之用遂聽上之爲政而無異詞自是厥後永著爲令議院户部歲有修攺其間雖有廢除而不行者亦有議定而未行者究竟印花之法較前益密印花之稅較前益多計初起時歲收五千磅而核查一千八百九十五年卽光緖二十一年所收共有十四兆五十八萬七千六百八十四磅今昔相較奚止倍蓰故英國自一千八百九十一年至一千八百九十四年頒行之書萬緖千頭至詳且備固非片紙所能盡亦非數語所能該全書具在可攷而知也觀此則知泰西武備之精良由餉糈之足泰西餉糈之足良由稅務之旺中國度支每年正雜稅厘不過七八千萬一切開支均在其内英國卽此印花稅一項已較中國倍之又倍所以中國現在雖欲操練陸師整頓海軍而終不能望其項背也然中國之取於民者雖不若是之多而民間已覺匱乏若冉倣行此法則民間不更受其困乎說者謂印花稅之法泰西行之已久行者無國不富無國不强豈泰西之民果富於中國耶是在行之得法與不得法耳凡事有治法無治人則雖有良法無不病民行之者苟實事求是滴滴歸公則卽有病民之端無不爲便民之舉中西之不若者要不過在此一間耳未完 
[本館接奉電音]  
　　昨日淸晨京師飛電傳來旨一道敬謹譯登○四月十五日奉旨由進士出身之滿漢侍郎内閣學士三品京堂及四五品京堂内未與考試試差者俱著於本月廿八日在上書房考試其不願赴考者著仍向禮部查明於開列考官本内扣除欽此 
[法報論德]  
　　本月十三日倫敦來電云法國各日報以德廷讚美法國政務恐其中别有深意未必由衷之言有勸法廷應與英人和好者 
[調停未洽]  
　　本月十三日倫敦來電云土希一役勝敗已分目下土人擬將希兵四面圍合俾得聚而殲　是以各大國出而勸和土人似未肯遽允各大國駐土京使臣則仍欲勸令修好不必搆怨興兵且目覩土國雄强未免心滋不悅而其中最不悅者則爲俄人至希人則不甘爲城下之盟各自雄心勃發日内復調兵至乙比羅司省之非理比雅亞搭地方駐守以便進攻云 
[振飢善政]  
　　宜昌采訪友人云湖廣湖總督張制軍委員購辦振米十數萬石除飭招商局承運外復商請英領事官勸諭太古怡和兩公司禁裝他項貨物就三月内將米盡數裝運赴宜以備轉運入川俾飢黎得以果腹太古怡和允之川楚官商莫不感英領事之好義急公不分畛域目下宜昌各棧内尙存振米六千餘包東湖縣遴派公差封雇民船百餘號縴夫數百人分載入川無間晴雨虁民得以饔飱無缺不復如前之譁騒靡寍并聞漢口尙存米萬餘包云 
[鄂中圜法]  
　　湖北采訪友人云鄂省善後局用機器鑄錢逐日所出無多惟肉好圓匀金璀燦與粤錢不甚懸殊目下市上早已暢行外府州縣亦一律通行無阻洵補救錢荒之善策也聞張香帥之意擬將此舉擴充而卽須多派礦師赴内地查勘銅苗以備將來大興鼓鑄云 
[接篆示期]  
　　鎭江訪事人云常鎭通海道呂鏡宇觀察奉召入都陛見月之初六日躬赴金陵謁見兩江總督劉峴帥面禀要公兹事畢遂於初十日午後乘坐官舫用小火輪船帶引駛抵京口大馬頭有頃觀察命駕登岸排導回衙嗣聞觀察因急欲入都在省時面晤署理常鎭道曾經郛觀察請從速蒞任因是曾觀察飭丁到鎭頒發紅諭筮期四月十八日接篆觀察曾署斯任未久卽去此次重來鎭郡人士咸謂必有一番新政也 
[願歸英籍]  
　　中外新報云英屬域多利埠有華人二百餘名禀求英官准入英籍然此項華人皆不通英語不 
 
 

Page 2

 
 
識英文究其自願入籍之故緣此處議有新例凡非英籍之人不得在此傭工華人故恐後爭先避此新例也 
[孟買疫耗]  
　　中外新報云孟買所患核症自蔓延以來至西本月十五號止查得染是症者共一萬一千三百三十三人不治者共九千四百九十三人亦云多矣法醫生也仙能以疫蟲製藥治疫症邇者應聘而往初到之第一日醫十七人愈者十五人死者二人第二日醫十七人愈者十一人死者六人第三日醫十二人愈者半死者亦半第四日醫三人一愈而二亡第五日醫一人不治計共醫五十人愈者三十三人死者十七人可謂能矣據也仙云須視症之淺深以定能否醫治嗣因藥不敷用乃辭聘而回 
[欲探南極]  
　　循環日報云地毬南北之樞各有極處號爲冰洋地方寒冷歴古以來未有能竟委窮源一履其地者邇者西人之探北極者雖未得造其極然推測程途當亦相去不遠惟南極不特無人探之且無人道之兹有英人某甲忽動南行之興而南境冰山凝結凄寒之象與北極無殊欲泝其源更非易易甲念子身而往縱探得奇蹝或者異域難回此事終同畫餅故議約同志多人聨伴而往則其勢不孤多裹　糧則口腹無缺必欲至乎其極而後已英廷聞之深爲嘉奬且謂甲若果願往則國家當給川資以酬其勞憶四年前有英人念臣者偕一友人往探北極逾年而返言初時乘舟北上愈行愈冷約距北極六百西里之遙一片冰洋浩無涯涘船阻不能進遂舍舟登陸惟遍地冰塊步履艱辛亦幾踏破其地亦有居民異常雄壯所豢牲畜絶無牛馬盡是盧令之類蓋用以駕車也每車須犬數頭爲之牽拽每日祗行數里於是兩人遂雇犬車進發又以其地雨水甚多阻滯行蹝歴數閱月未及半路而糧食告竭無奈返車每日烹犬代糧苦莫能狀嗣後途遇一英人係故舊之交亦往探北極者分其餘糧方免枵腹回至原路覓道返船始行回國述其事於人英廷特旨頒給賞物且欲詢以途次所見景象念臣以倉卒之間不能殫述須俟編輯成書然後呈覽目下此書尙未刊就然欲購者已拭目俟之矣 
[輪船觸礁]  
　　鎭江訪事人函怡和洋行瑞和輪船於初七日二更時由滬抵鎭裝卸貨物畢鼓輪上駛將至儀徵三江口悞觸於礁待至次晨江潮泛漲始得設法出險開往大通漢口諸處聞鎭江怡和行接得電信知船仍堅牢鞏固可涉波濤入險出夷不禁爲是船額手稱慶焉 
[接客肇禍]  
　　鎭江訪事人函云本月初八日下午麥邊洋行華利輪船由上水駛抵京江將傍躉船停泊乃有客棧所雇之接客夥伴恐後爭先紛紛由躉船旁躍上船主某西人以輪船尙未繫纜且跳板亦未搭好恐若輩失足墮江有性命之虞卽命水手攔阻衆夥伴不服人聲鼎沸駡不絶聲齊擁至輪船帳房内扭水手而毆之並將玻璃窓擊壞西人見其兇悍異常乃命各水手毋許動邅一任若輩所爲而衆夥伴亦竟不敢動手西人擬禀明英領事官知照洋務局立提嚴辦適水陸總巡局員周錦堂都戎先已得信隨帶局勇數名親到輪船彈壓查明係泰安客棧夥某甲爲首滋閙遂飭親兵將甲扭住告知棧主棧主以禍由甲肇卽面求都戎願賠所毁玻璃各物都戎乃向船主某西人再三婉商遂得無事 
[書粤督請裁郵政摺後]  
　　又云前月所收信資爲數無幾以此類推將來萬難起色是誠孩提之見徒增　笑耳比之商家籌本營生其創始之時不能預定將來折閱與不折閱惟望年勝一年諺語曰官久自富必須開下多日始可决其中有大益焉如第曰每年願貼銀一萬有餘以爲貼補郵政缺少之舉試思由一年推之年年其貼欵又將何所底乎殆亦僅就目前一面言之聊爲塞責而已總而言之余敢以一言决之曰中國將來非廣開郵政勢必不可於何騐之試觀中國海關之設在同治六年時查粤海一口所徵稅銀僅有八十六萬餘千之譜亦越二十年在光緖三年其稅之增竟有二百五十萬兩光景然此猶卽粤海一關言之也若各關所徵在同治三年時統爲計之亦僅有八百廿八萬餘兩亦越三十年至光緖二十年間竟增至二千一百三十八萬左右此稅銀也他若通商各貨所値銀數在同治三年僅有一百零九兆餘兩越三十一年至光緖二十一年共增有三百三十三兆餘兩顧此亦卽中外進口出口各貨計之也外此仍有中國内地各稅以十八省貿易情形其如何增减而論早三十年新關所徵各口内地稅銀共有一百四十七萬兩今則增至四百零六萬有餘由此推之將來郵政廣行通至中國内地各處其興起當不問可卜矣乃不謂譚督有云中國早二百五十年時情形抑何靜謐案斯一語其一成而不可易之心無論其位置果居何等也其能免於素餐之誚者亦幾希矣甚矣中國其衰也且不必遠徵他國也近觀日本早三十年其於國之律法稅課學校鐵路陸海二軍以及譚督刻所輕視之郵政一事皆極意經營不遺餘力迄於今一氣呵成之際悉易爲嶄新之日月於以敗十倍其民之一　　償銀割地聲稱幾遍乎寰區是誠何故歟設有問者吾不知彼力主裁撤郵政之議者又將何以自解歟余試以一言代曰請將上海廣學　　所新譯之中東戰紀本末等書取次讀之便可知將來長進之機匪直利國實又澤民且仿而行之當不至再蹈前轍并可舉昔之西喪南辱東敗各恥而一洒之吾料亦意中事乃見不及此朝廷方與整頓之條臣下轉有請裁之舉朝令暮攺在泰西各大國所羞爲者而謂巍巍中國顧爲之哉况是舉業已彰明較著曉諭各邦卽或不然亦必試辦幾年視其果否無益再行裁撤亦未爲晚乃開辦未幾一旦忽欲本固有之權利已得而仍　之轉使英美德法日本諸國終得以到處開行爲華民置郵傳命微論喧賓奪席勢固堪虞且揆以自立之權公義亦多未允况適又足以啓列邦輕視之心哉吁可惜也已至尤有大不然者該摺明稱早二百五十年中國之政尙寛仁靜觀自得者皆緣於不愆不忘率由舊章耳今若此勢必統一切興者廢之甚或易招商輪船而仍爲民舶棄行伍槍砲而仍用弓箭撤沿途電線而仍行驛跕停鐵路大工而仍雇力車終或并今之爵相李鄂督張太常盛刻所欲購戰船欲練新軍欲築鐵軌皆一一戞然中止而責以大違祖宗世守之成規端於三人作之俑矣况區區一創興郵政之赫稅務司乎要之赫稅務司固西人然實亦食中朝之祿其一心欲助中國者久矣猶憶越南一役謂中與法蘭西失和時曾出而平章各事伊首挺身而出次則西藏四川閙事各案前歲日本之難善後各事又復多倚賴之由是觀之若雖非中國固有之人又豈中國所可少之一人哉且是舉彼又非有私於已仍欲爲中國求益地耳在細民猶仰望之矧在顯宦矧其爲朝廷時下變通之旨内外臣工似皆宜各盡乃心共襄厥力使徒存一畏難之念中輟之心將來上行而下效之吾恐中國百爲具廢患猶小中國大權旁落患不更加大哉尤有說者考郵政之設其益原無分乎中外與東西也使如該摺所稱前月入資甚細而遂藉口於決然議去抑求思郵政之收效於靡盡者不專興利實在便民且與　體又隱相維擊推而行之其利當自有在矣然是利又不盡屬之銀錢已也凡所謂並國而益民者皆莫不在此一舉惜乎中國袞袞諸公今猶高臥未醒不知前進而欲求富强之效一旦嫓美於歐西也豈可得哉惟長從各國之後而已矣遑云雄長乎嗚呼[  西友來稿]  
[局員瓜代]  
　　楊樹浦巡防局一差向由王二尹壽華辦理現在二尹經江海關道劉康侯觀察調委他處所遺局務攺委曹二尹維善接辦日内曹二尹因事他適爰暫委李二尹錫羊代庖昨日李二尹已赴道轅謝委矣 
[賽會逢雨]  
　　本邑新閘大王廟供奉金龍四大王偶像向來香火寥寥惟承運糧米之人每於開行或回埠時竭誠酬謝而已今歲好事者忽思迎神賽會上海縣黃大令恐人衆易於肇禍傳訊地保著卽諭禁而若輩興高采烈依然踴躍爭先預向各處租賃旗鑼傘扇衣袍骨董之類定於十六日迎賽先於十四日之晚效官衙體制升堂點卯吆喝譁囂槐國衣冠大可發噱捕頭預先知照不准經行租界中若輩無可如何唯唯應允昨日淸晨若輩齊集廟内跳舞歡欣不料天雨淋漓無從舉事遂擬攺期十八日補行但不知黃大令聞之能不加查究否 
[英界火警續聞]  
　　英界火警已紀報端兹又悉火起於河南路卽俗所謂棋盤街之轉角處第五十六七號房屋同芳居廣東茶肆旋延及北首第五十八號協記呂宋票店五十九號十萬卷慺書坊比鄰祥豐衣莊亦略被延燒是役計燬門面房屋八幢道路傳聞事由同芳居　樓 
 
 

Page 3

 
 
煮點心以致遺火幸各家皆曾保火險事後尙可索賠耳 
[英界火警]  
　　昨晚八點鐘時忽聞捕房鯨鐘怒吼繼分三下知大馬路北又兆焚如急出訪問知火起于致遠街小菜塲西首一百四十四號門牌之某鐵店旋卽冐穿屋頂救火會中各西人聞警驅皮帶車到彼接以自來水管竭力灌澆得卽熄滅約燬樓屋一幢至詳細情形俟訪明再錄 
[整頓烟寮]  
　　本邑城廂内外烟館林立最易容匿匪徒是以立案不准添開只准閉歇有違犯者立時押閉所以杜漸防微也邇者總巡鍾受百明府查得本城及南市冒名頂替者多至數十家甚致深夜開燈棍徒蟻集爰將情禀請江海關道劉康侯觀察核奪大約須整頓一番矣又聞前日明府帶同巡勇查至東街見廖德輝烟館中烟客雲集停輿查訊則牌號與門牌不符遂將館主及招牌一并帶回嚴加訊究暫交差役看管候查明核奪 
[邑令騐屍]  
　　本月十四日之晚本邑二十五保十五圖高昌廟西首東洋車夫王雙貴之妻方氏與比鄰龔菊淸口角旋回家自縊王以妻死于非命舁屍往龔家至則龔已遁去未幾龔歸家瞥見卽奔赴高昌廟巡防局中禀訴情由局員立卽傳令地保顧隆基投上海縣署禀報前日午後黃愛棠大令帶齊書役刑件鳴騶至屍場升坐公案顧保禀稱王龔二家均住小的所轄圖内前日徐陳氏忽惠痧症方氏爲之施治得痊龔妻張氏聞之笑其多事方氏惱羞成怒與之口角及回家忽雉經而死小的奉巡防局老爺傳喚因卽投案禀陳徐陳氏供稱是日小婦人忽患痧症蒙方氏設法治愈事後張氏卽與方氏互詈方氏不勝以致自經龔訴稱小的名羿瑞妻子張氏雖與王妻方氏口角然並未互毆不知方氏因何回家自盡後由王將屍舁置小的家張氏所供與龔略同金桂投案禀稱小的主人在電報學堂當差王龔及徐陳氏所住之屋均主人產業至方氏如何致死小的實未聞知大令謂顧保曰死者應用之棺衾爾曾置備否禀稱未經置備大令遂謂金曰爾家主人諒不惜此區區之費今方氏棺衾無著爾可傳語主人購辦殮衣至棺木則由善堂給發可也金唯唯而退大令飭仵役騐得方氏實係自經並無别故爰飭書吏塡明屍格飭顧保代爲成殮標封妥爲看守諭令一于人不得擅離俟王到後再行提訊諭畢卽呵殿回署 
[受辱輕生]  
　　江北人沈阿羅未知操何生業家居裹虹口寳昌繅絲廠之後前日下午時偶以細故與友某甲爭論大爲所辱忿無可洩回家後潛購紫霞膏背人吞服幸家人察知尙早急卽雇人舁送同仁醫院救治得以轉危爲安 
[房租難欠]  
　　楊樹浦橋東首聚源泰酒店所借房屋係保節堂之產被欠房租洋銀四元久而不還前日上午收租人某甲向之索取仍無以應甲雇人將其門面押閉店主某乙以屋係洋商產業有容欠三個月之限今此區區何得遽行　閉扭甲赴巡防局控訴旋經有余某者出爲和事老始得息訟了事 
[上海縣案瑣錄]  
　　西門外巡防局函送卜春學卜占慶顔四及婦人卜楊氏卜潘氏卜孔氏至縣請訊前晚由蔣刺史升堂集訊卜春學供稱揚州人向在洋布局充司閽之役賃屋於滬北老閘地方先曾娶孔氏爲妻生一子名占慶以後孔氏不守婦道逐出後續娶楊氏去年小的憑媒爲子占慶聘潘姓女爲媲成親後休妻孔氏與姘夫顔四將子與媳先後誘出藏匿他處不得已乃至媳婦家中詢問下落據言須問顔四方知不數日後媳忽回來盤詰緣由據云實被顔四誘領是以將顔扭赴巡防局轉送至案叩求大老爺訊究卜楊氏供婦人嫁春學爲妻已有六年不知春學先已有妻諸多枝節旣在案下求請明察卜占慶供父親春學爲小的娶潘氏爲妻去年成婚後嫡母孔氏將小的騙至周浦鎭做工所得工洋盡被轉給與姘夫顔四使用今年又將妻子騙出意圖帶至潮州價賣幸妻子不從當卽回家訴知父親由父親將顔四等扭局轉送案下求請訊究卜潘氏供稱小婦人今年二十有五去年嫁與卜占慶爲妻與翁姑素來和睦本月初六日突有顔四來家言及丈夫在某處囑令前往當時信以爲眞隨之而去曾在顔四家住宿一宵旋因不見丈夫知必有異當與顔四爭閙得卽雇舟將小婦人送回由翁扭案求請訊斷顔四供稱江北人年四十一歲向聞糕餅鉓孔氏是姘婦卜占慶由孔氏帶來後由小的送至北蔡地方以揀棉花爲業所得工洋二十元實被小的用去占慶之妻　氏亦由孔氏領來曾宿一宵次日卽由小的出洋二角雇舟送至北蔡意欲領至揚州惟並無價賣　事求人老爺明鑒孔氏供丈夫卜春學於光緒十六年分將婦人逐出嫁與揚州人劉三後又與顔四姘識占慶係前夫春學所生之子因被毆打以致　至婦人處托顔四送至北蔡揀花得工資洋二十元全被顔四取去占慶之妻潘氏亦是顔四囑去誘領刺史得供以顔四誘拐情眞喝令掌頰一百五十下笞臀三百板荷枷二月發頭門示衆期滿解回原籍孔氏掌頰一百下備文遞回原籍卜春學卜楊氏等著將潘氏領回具結了案○徐步元控周子生欠銀圖賴黃太令倩蔣刺史升堂提訊徐訴稱監生年三十有二向業綢縀去年春間周與陳子香股開某綢莊央監生向祥記洋行往來銀一萬兩立有保單由陳作保至冬間虧欠銀五千餘兩莊遂閉歇除將生財作抵外尙欠銀三千餘兩周卽逃避無蹝近始尋見請卽訊追陳供稱監生係蘇州府屬吳江縣人去春與周股開綢莊監生占一股周家昆季占三股此外由陳姓占六股每股銀五百兩立有議單周司帳籍至九月因不敷周轉倩徐介紹向祥記洋行往來至冬結帳已虧去五千餘兩不得已將生財作抵尙虧三千餘兩周供稱本邑人向操綢業去春與陳合開綢莊立有議單各執一紙及開張後資本不敷因倩陳糾股或央人盤頂陳遂浼徐說合與祥記買辦楊晉卿接手牌上加晉記字樣洎八月間小的辭歇回家九月某日陳命小的至莊上因欲將各帳歸還十一月某日小的辭歇旋於十二月中回去所有祥記保單係陳出立小的並無虧欠情事所欠祥記之銀係徐陳私行貿易所致目下放出之帳不少尙未收回刺史限一月内將此事理淸以便銷案○本邑城廂内外印刷花布工人由曹守三邀齊議加工値各坊主均不允從曹遂率衆停工以致貨物堆積如山無從印刷董事周士榮等繕禀扭曹至縣訴請訊懲黃大令飭差役暫行看管候核 
[英界公堂瑣案]  
　　十七號西捕拘解馬夫沈林熙至案禀稱沈駕車不愼致將坐車之婦人秀英撞跌於路失去金簪蓮蓬等件今特送案請訊姚秀英投案訴稱沈與他車爭先以致失去簪物當有同坐之人略受傷痕求請究治沈供稱偶不經心致將坐客撞傷惟當時並未言及先物求恩鑒察别駕著將沈交保候禮拜五查明復訊○鄔長官竊取王世玉之銀釧一只報捕後爲包探石金榮查獲送請訊究王投案領贓質之鄔供因貪小其實尙是初犯叩求恩典饒恕一遭以全顔面别駕判責五十板以儆○三百七十六號華捕押解韓金金至案禀稱韓於昨日與王觀寳在途互毆王略受微傷經小的拘入捕房現原告不願投案故特將韓送案請訊韓供因細事口角如今只求恩典别駕以原告旣未到案從寛斥釋○祁湘濤與王翰靑同在某客棧借宿前日祁忽竊取王之銀表一枚質洋使用報捕後爲包探何瑞福查獲送案請辦并稱贓物吊到祁之當本亦未用去因特一併解案王投案請領失贓質之祁供浦東人來滬尋覔生意與王同棧銀表一枚係王所遺忘故質錢使用並非竊取别駕商之薩副領事姑念生意中人判令從寛管押二日贓物給王領去○許慶元竊取談桂芳之烟袋及零物等件經包探秦少卿拘獲後查得許係積竊因卽解案訊辦談投案領贓質之許供認行竊惟求恩典别駕以許怙惡不悛判責一百板管押一月○王元戴竊取董阿仁之牙柄紙扇經包探孔阿才拘獲送案請究董投案領贓王供湖南人實因流落所致以後不敢再犯别駕判令遞解回籍○婦人張周氏在义袋角吳恒山所管之繅絲廠中竊取繭子十餘斤經包探徐榮珊查獲並查得周氏竊繭不止一次均售與賈洪發因特一併送請訊究吳投案訴稱廠中每日 
 
 

Page 4

 
 
有失繭之事今旣查獲求爲重辦張周氏供此項繭子實是悞行帶出惟前者曾以繭子售與賈洪發得洋三元賈供在滬開設絲頭號悞收贓物求恩寛恕别駕判將張周氏管押兩天交保賈洪發旣認收贓判令賠洋三元並罰洋一七元以敬 
[志誤]  
　　前報紀寗郡辨志課題丙漢學題讀焦理堂誤排集理堂詞章題中西大學堂誤排中四合亟更正以免　誤 
[鄂災電音]  
　　啓者頃接張曉日印渭高朱樾亭印祖蔭兩善長來電内開建始縣災本重復於三月十二日雨雹大逾寸平地積　　　至盈尺不等自北鄉斜向東鄉入山東境約長百餘里寛三四十里雹後雨若傾盆平地水深丈餘靑里壩田姓屋後蛟水破墻斃多人又溺死不知姓名多人被雹被水之區所有在地豆麥洋寺包榖搜刮殆盡災民主機頓絶人心惶惶紛紛乞米祖蔭親勘災區山溝雹尙深丈許一時難化木葉摧殘房屋多倒山坡地皮刮去平田亦多溜溝橋梁冲塌牲畜　無算野老僉云從未見此奇災此時飢民種秋無本借貸無門困苦之狀目不忍覩號泣之聲耳不忍聞環集籲求從速救命惟有一面向巴　運錢米並就地勸紳商集貲官紳相輔籌放以安民心現統計東西北三鄉災情均重貧户極多所存錢米萬不敷賑擬添設賑所赶緊查放千速賜接濟以資救死再巴東後里一帶亦被雹被水斷難坐視祖蔭擬馳往查賑建始由渭高專辦合併聲明等因謹鈔乞登報布告同仁伏祈　普渡迅速解囊俾垂斃災民不致委塡溝壑其爲功德詎有涯埃引領仁風不勝迫切待命之至 
[千羊百鹿]  
　　本館協振所承古虞留耕堂羅節省送紅蛋費銀十圓助川鄂賑捐由永昌泰交來又安豫交來心安子助協振所九八規元六十兩力不足人助九八規元四十兩無名氏助川鄂急賑洋銀十圓徐傳靑來閨女徐蕙仙積針黹洋銀十圓助鄂賑又徐挹淸節省筆墨洋銀十圓一并助賑殷茂庭求子守源病愈助振捐洋銀十圓杭州　昌書室來無名氏助洋銀一百圓黎茀臣助銀一百兩永安室助銀二百兩樹德堂助銀一百兩均充川鄂賑捐莊再豪助巴東振捐洋銀十五圓又銅質廢洋銀十六圓有零今者川鄂之災甚矣川鄂之民皆嗷嗷待哺矣諸君子大發慈悲慨施巨欵甚至金閨麗質亦不惜纎纎十指平分壓綫之金災民何修而得此豆區釜鍾之惠哉傳曰行道有福書曰作善降之百祥敢代百千萬哀鴻涸鮒拜手頌之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[枷犯脫逃]  
　　流氓朱長華前因拆梢訛詐爲保中總巡鍾明府拘案枷示發往浦東塘　示衆并著該處巡防局中看守詎朱於前日乘　人不備毁枷脫逃當由局員某二尹立飭地保查緝並函請鍾明府核奪 
[上海巡局瑣案]  
　　滬南陸家浜有董南屏者以開設猪作爲業前被桃灰夥吳文紹姜同雲何南秀竊去銀洋零物等件由董查知當卽投二十三七鋪巡防局控訴局員邵子怡二尹准詞立飭勇甲將吳等拘獲升坐研詰董供本邑人在陸家浜地方開設猪作雇吳文紹等挑灰詎吳串同姜何二人竊去銀洋衣物迨後細加查核知係吳等所爲因此投案睛追吳姜何三人同供均江北某邑人在董處挑灰素來安分失竊之事並未知悉求恩鑒察二尹喝令將吳重笞三百板復行研詰始稱小的與姜何二人同竊洋銀並未用散可以交案二尹著卽檢交令董南屏具領復判將吳再笞二百板姜何各責一百板具呈攺過切結著地甲驅逐出境不准逗留○本邑人姚和沿卜居滬南倉橋地方以做竹器爲生本月初八日淸晨往靜安寺鄉間購買竹料詎行至中途突被小流氓楊阿美顧新田二人截住聲稱前欠洋蚨若干已閱多時今日撞見可卽歸還否則當以白刃從事姚以素昧平生安有欠洋之事與之理論楊等七手八脚將姚拖至某處定欲訛詐洋銀十元姚孤掌難鳴佯爲允許先將身畔所藏之一元五角付之餘約日再給十二日姚行經外郎家橋又與楊顧二人相遇向索前欵突出利刃向之猛刺姚急返身趨避未受傷痍乃奔往十六鋪巡防南局控訴局員鍾偉臣二尹立飭勇甲馳往拘拿無如若輩消息　通早已逸去爰卽回局禀知鍾二尹查得前次姚曾投局喊控被楊等拆悄當經拘案訊責具結交朱阿狗保釋乃飭地甲傳朱至案限三日將楊阿美先行交案如延比責不貸 
[法界捕房發落]  
　　昨日鄭大令命駕蒞捕房升座公案命提金利源碼頭竊取烟葉之賊犯吳克順飭照原斷笞責五十板徐阿三助吳爲包探夥役爲難從寛開釋○竊犯何炳榮在護城河畔圖竊經包探拘獲詰知其黨馬同春曾竊取乾大之布因一併拘送大令訊供押候嚴比昨日飭提至案判令將何笞責一百板馬供稱小的在義豐　館供役實遭誣指並不爲非大令著從寛開釋○竊犯陳阿發用竹竿挑取殷萬氏家衣服卽彼中人所謂矗天表也經陳拘獲送入捕房捕頭令包探解案大令判令笞責一百板○日前竊犯潘玉廷匿迹租界中經包探拘獲搜其衣袋中儲有質劵若干紙捕頭令轉送至案大令訊供之下飭押候嚴比昨日命提至案叱令從重笞責二百板還押候比○竊犯陸蓮生在江天輪船上竊取女客某氏之衣三件經包探拘入捕房捕頭令解送至案大令判令笞責一百板昨日著照原斷施刑然後釋出○竊犯陳錦元在范熙連家圖竊未成扭交包探帶入捕房捕頭令解請大令訊供大令判令禁押二日昨已斯滿命卽開釋○唐鳳儀偕姪錦昌投案訴稱奉諭邀同公正人淸理帳目姚琪香延玩不來求將袁毛狗　比大令飭包探傳袁訊核○歹人張阿四向招商局運糧小工訛詐因之送案請懲大令曾判令衙枷示衆昨日飭將枷開去從重笞責一百板押候具呈攺過切結然後開釋○前者小車夫閙事時包探拿獲隨聲附和之歹人朱三大令訊供之下判令枷號兩月昨已期滿命帶案疏枷從重笞責二百板押候呈攺過切結然後開釋○孫厚卿等控魚販楊杏卿欠錢二百餘千文大令訊供之下著押候照繳昨日楊子榮發繳洋銀一百圓大令著將餘欵赶緊理楚○仲周氏控徐朗軒及蔡桂英串吞紅木器物大令訊供之下著將徐及桂英押繳業　如數繳呈昨日大令提桂英申斥一番命交人保出并其攺過切結備查旋有宓雲生者投案遞禀訴稱徐曾向母親借去洋銀三十　　恩追給大令　令明日投公堂候示孫則許呈保單切結大令准將桂英保去徐尙有控案仍押捕房 
[美界捕房紀事]  
　　無錫人吳阿二在天潼路第四百八十四號門牌某繊匠店爲夥日昨乘店主不備竊取衣服若干件嗣被店主查悉奔　捕房捕頭派包探　如海將吳拘住押候送廨訊究○謝姓女郎名阿根者就居閔行路第一百四十七號屋内昨日上午因事他適行經武昌路突遇無賴西人攔截去路攫取其所帶之戒指一枚如飛而逸阿根卽奔訴捕房並稱被　戒指實非金質捕頭謂無論金銀均須派探嚴查務使物歸原主阿根稱謝而退○德領事署後沿浦灘一帶道路不平刻由英工部局雇工塡　工人中分爲二帮一爲本帮一爲江北帮昨晨江北工人竊取本帮之跳板一塊被本帮人查悉喚二百八十三號華捕將甲乙二江北人拘入捕房捕頭飭押候遣包探張阿五查明核辦○前日下午有四和煤炭行之裝煤馬車一輛行經太平路御者偶不經心撞壞小車二輛有一坐車之婦人被撞受傷旋經一百六十三號華捕將兩造拿送捕房婦稱失去布衣二件捕頭令將車夫押候究辦送婦至同仁醫院療治婦不欲多事求購免究惟所失布衣須令賠償馬夫亦自願出外了理捕頭准之當卽開釋 
[江督官報]  
　　四月初十日知府錢松年禀知過道班並銷船廠差本任寗國府桂　到統領衡守全軍王世雜潥水縣殷以如海門營都司吳景文又中營守備張占魁均請咨赴都引見鹽火號饒祖　由揚解餉來又陳興嗣淸江來鹽知事鍾木　奉示　着首府劉禀知　日　　地棍紫保子綽號通城虎一名今　又獲訪聞之他棍陳佩之綽號通城虎並周少卿二名准補碭山縣陳知縣孔慶堮劉德元祿德陳什揚均禀知在府署閱卷又　友　　兆林均銷府委查江寗縣　普盲堂　畝差又王恩培謝河運案内保四品封典又冷利南由大通解餉來　補宿遷縣倉永榖辭赴河運差會辦淮南　運判杜際辰到揚州來　　　　劉　輝渣江回○十一日鎭江府彥秀到見卽辭糧道吳見辭三大營王楊武首府　兩首縣張胡請令卽繳潥水縣殷以恕辭○十二日丁憂候補道劉乘楨提督　廷桂　　徐州分省補用知府　盛際湖南來進京水師右營陳淸泰南　兵　徐傳隆由吳淞裝淞防營兵赴鎭江浦口遣散均到本任寗國府桂鎭辭准補碭山縣陳知縣孔慶　劉　　　德陳仕楊均禀知在府署閱卷畢又呂承瀚王以乾禀知查上元縣境内普育堂田租回秦基由當塗查普育堂洲田回銷差轅下先　官遊　陳煦亮禀知聞訃丁父憂边請假百日狼山鎭掘港營守備陳日升到江安輪船楊星田辭赴湖南 
[蘇垣官報]  
　　四月十一日户部主事乙酉拔貢黃家驥湖南人由籍來進京同知余貞祥山寗來　謝委署山陽縣　新選通州泰興縣知縣韓惜陜西人由寗來禀到知縣夏輔咸赴滬措資卽辭縣丞王貴銘禀辭赴　見制憲長洲縣主　王兆　禀知接印任事按司獄孫　　知秋審人犯均已起解發回巡檢王壽蕃禀謝奉飭二十年分解江北秋審人犯給予勞績署事又奉咨准給予儘先拔委署事一次又張家溙未入張廷漽均禀銷解秋審人犯　與由孫官埠禀知本　到盤胥門釐卡差江蘇候補知縣胡道成於本月初四日在西支家巷本寓病故○十二日藩轅牌示照得正任松江府知府恩興業據禀報明見回省　以飭令回任委署山　縣余貞祥禀辭赴任正任震澤縣縣丞程柱由　騐看回署長洲縣主簿王華齡禀知交缷任事巡檢白福元辭赴寳山又買孝　赴南匯均禀知奉　守提　　　卽辭又黃承祖禀銷盤胥門釐卡差中路一叚夏防巡查委員葛綬靑禀知繳奉委帮辦武陽絲捐差札 
[三月份各善士實號日捐彚登]  
　　唐茂枝洋六　陳善亭五元戴　來四元戴　之李光靜義　　三月蘇寳　三月四户各三元朱葆珊徐棣山　佐卿譚幹臣陳望生柳鶴亭兩月南須記老須記戴生昌福昌十户各二元何瑞棠何植　傅晉友徐　良陸　　　山　李　　　　堂宋　泰　源昌錦章新順記老悅生兩月可　兩月可熾順兩月十五户各一元源通一元錢八百八十文源豐潤洋一元八角　最時一元五角　　樓小洋十三角莊　大洋一元二角五層樓錢八百文嘉緰洋六角錢六十文介福　康延康　和餘大愼餘惠泰元甡元茂衍大厚康崇餘同豐寳源徵餘永康鎰火瑜大晉大　火義善源正祥　源　　　裕餘泰和康永豐存德鉅亨恊昇宏元宏大源吉寳和　順承　正大升大彚康四十户各六百總述堂　永裕成九章北天成盛火隆三月　萬順三月六户各六角大　　洋五角五分萬有金萬和祥益昌天益李珊記隆昇愼餘堂恆來源　煥南龐竹卿思補齋岑仙舟源和十三户各洋五角瑞昌錢五　四海昇平樓洋四角錢三十二又靑蓮　　　　月祥順兩月三户各洋四角升和張家鶴　章宏章泰四户各　三角錢三十允章　和大章春園瑞源五户各錢三百　昌恆泰恆茂鴻興升施德　共萃　亦新園萬　　月八月各洋三角金合順一壺春五雲日昇桂元利廣盛怡大六户各錢二百通裕生大恆生沈元來恊愼裕三元回慶樓義成恊興曹德大源順鴻惲樓恆生義大昌復泰　大　昌怡昌　和寅　廿户各洋二角恊成祥永愼萬興三户各餞一百　一文捐洋廿四元五角五分錢十八千零五十文統共洋一百十三元八角錢四十七千四百三十二文[  滬北廣益善堂唐廷桂嚴信厚葉成忠施副敬謹啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十三年四月日京報全錄]  
　　杪○直督王奏　　道員被叅各欵據　覆陳摺○杭州將軍濟奏爲恭報交卸乍浦副都統日期摺○陜撫陶奏爲民　　　　粟照章抽稅片○川督鹿奏爲知縣因病休致現已痊愈懇恩開復摺○四月初六日○兵部太常寺太僕寺廂曰旗值日無引見○陳學棻假滿請安○松溎等磨勘繙譯試卷覆命○敬昌因伊弟以文職用謝恩○倫貝子椿壽慶　各續假五日○慶祥等粥廠完竣覆命○裕德請假五日○崑中堂鍑照各請假十日○召見軍機○○直隷總督臣王文韶跪奏爲遵○旨查明道員被叅各欵恭摺據實覆陳仰祈聖鑒事竊臣准軍機大臣字寄光緖二十二年十二月二十七日奉上諭有人奏永定河防局貪劣把持貽患河防據實糾叅一摺據稱河防局道員竇延聲本市井出身由石景山同知寅緣前臬司周馥保至道員上年署永定河道伊姪竇立傳並不廻避本年復强荐伊子在工辦事該道在署任内勒索供應於局員應領欵項多方勒扣河工應備料椿肆行偷减請飭查辦等語河防關繫毋要若如所奏情形公事必多貽誤著王文韶按照所叅各節確切查明據實具奏母稍徇隱原摺　　給閱看將此諭令知之欽此欽遵密飭藩臬兩司遴委候補知府梁丹銘前往確查因河防局業已奏明裁撤一切文卷均交存永定河道該委員　赴蘆溝橋曁各汛按欵訪查後至道署調查卷宗逐一核對兹據查明禀由兩司詳覆前來臣復加察核原叅竇延馨本市井出身夤緣前臬司周馥迭保道員自管河防局卽在蘆溝橋修造房屋以爲盤踞久遠計一節查該員由保舉同知指分北河光緖八年補石景山同知缺十八年南上汛大工合龍出力保准開缺以道員留省補用是年辦理河工本無周馥在内其出身是否市井與歴次得保是否夤緣無憑查悉委辦河防局務在蘆溝橋借住民房因不敷居住就其地忝蓋旣廚數間此外並無修造房屋原叅又謂該道親姪竇立傳係北河縣丞伊署永定河道並不廻避今年復强薦伊子在南四汛辦事要汛員每月餽送銀兩署道篆時向汛員索辦大轎要檳榔木轎桿值價二百餘金卸任時將署内舊日陳設儀仗全行携去一節查竇立傳於光緒二十二年二月以縣丞到工該員署理永定河道係二十一年十一月交卸計竇立傳到工在該員交卸之後例不廻避惟先經該道札委防汛未免不知遠嫌伊子竇立鼎於上年大汛時經人薦至南四汛辦工每月送銀八兩該道初不知情且在工祇兩月共送銀十六兩向來河道到任凡車馬儀仗及署内應用器具皆由汛員承辦相沿已久交卸時亦有携去者不獨該道一任爲然其轎桿雖係檳榔木僅値三十餘兩並無二百餘金之多又原叅該道在局諸事尅扣每年三汛尾關銀兩均入私囊各汛員存有伊憑據所發之欵亦多方勒扣凡各處領銀到蘆溝橋逾期不發有等至五六日者怨聲載道一節查河防局核發三汛工料銀兩皆係尾關取齊遇有應駁應批之項在尾關内扣發扣發之欵仍然歸公並非該道自私訪查各汛員僉稱未有此項憑據亦無尅扣情弊至領銀逾期不發在二十年初設局時頭緖紛繁不免稍稽時日隨後各年均隨到隨發查無守候多日怨聲載道之事原叅又謂該道信任家丁王姓號頭蘇姓需索各汛稍不如意卽尅扣土方以報之傳言有主僕夥分之說又有向在工人索鼻烟壼貂褂之說一節查家丁王六車夫蘇姓跟隨該道多年署永定河道時向汛員需索規費以致頗招物議然不經手公事尙無因索詐未遂尅扣土方之事該道係監司大員應亦不至與奴僕夥分所奏似屬過當至索鼻烟壼貂褂查無確據又原叅永定河全恃椿料該員並不寛備肆行偷减去年少辦椿數千根料數百挅復减去土工椿手人夫今年大汛奇險迭生仍不加添廳汛禀道署已准添辦而伊仍不准迨奉督臣飭准始梢加增一節查永定河每歲防料係就各汛情形酌量源辦並無額定數目約計近年總在二千五百垜上下每料一垜派椿四根二十一年冬該道在署任内派辦次年防料二千二百餘垜較往歲所少無多派辦椿四千六百八十餘根係因冬汛尙有存椿是以减派並非故違一料四椿之例迨大汛經臨間有不足之處復經該道與永定河道商酌加添惟北下汛禀請添料六十垜道批准添四十垜該道只准二十垜旋由永定河道詳經臣批飭按四十垛添辦以昭愼重在該道多方核减實爲節省經費起見其心尙屬無他原叅又謂此次河决因該道在北中汛六七八號築沙提一叚將舊有土埂挖去名爲就近取土可省方價石景山同知因此辭官故當時凡加添椿料之處均搶護平穩惟北中汛所做沙堤工叚太長沙見水流一漫無餘致有决口之失實該道一人釀成一節查北中汛六七八號隄係純沙沙被風揭流於隄下積爲土埂歴届歲修均將土埂翻上隄頂不移時仍流隄下因其距水較遠故均敷衍了事該道洞悉此弊謂卽估取　土亦必偷剷此埂且地屬平土不若就沙埂取土加高隄頂二尺以省方價此係就原隄加培並非新築計是年各汛土工每方估價銀八九公及一錢餘不等惟該處每土一方僅估銀五分詎料大汛時河形忽變直趨隄根　性鬆浮不能抵禦初非意料所及就上年水勢情形而論卽令不　此埂亦必不能無患石景山同知並非因此辭官此查明該道竇延聲被叅各欵之實在情形也臣查竇延馨在永定河道屬服官年久於一切工程尙爲熟悉被叅貪劣把持勒索尅扣各情委無其事至到任供應係屬歴任相沿嗣後亟應禁革以免汛員賠累核减椿料及就沙埂取土培隄均爲節省經費初不料竟生奇險其心亦尙可原惟該道派委親姪赴工防汛並失察家丁人等需索規費殊有不合應請旨交部照例議處以示懲儆謹恭摺據實覆陳伏乞皇上聖鑒訓示謹奏奉硃批竇延馨著交部議處欽此○○杭州將軍奴才濟祿跪奏爲恭報交卸兼署乍浦副都統印務日期謹具摺陳明仰祈聖鑒事竊奴才於上年十一月間抵杭欽奉恩命兼署乍浦副都統印務曾經恭摺奏報在案兹新授乍浦副都統于珊於本年二月二十四日行抵杭州奴才卽於是日派委乍浦印務協領文秀將欽頒乍浦副都統銀印一顆及一切文卷等項齋交該副都統接收任事所有奴才交卸兼署乍浦副都統印務日期緣由除咨報部科各衙門查照外理合恭摺具奏伏乞皇上聖鑒謹奏奉硃批知道了欽此○○陶模片再甘肅各屬民間栽種鶯粟本應例禁前督臣楊昌濬因籌辦海防軍餉奏准倣照陜西章程按畝抽稅議定每畝川原地徵銀一錢山坡地徵銀六分業經飭屬遵辦在案兹查兩年來各屬徵解稅銀爲數甚少於餉需仍屬無濟現經臣酌定新章自光緖二十三年起按水地一畝徵銀三錢川原旱地一畝徵稅銀二錢山坡旱地一畝徵銀一錢二分其不種鶯粟之地槪不徵稅仍是隱寓抑制之意於小民並無所傷於餉需或可稍裕其餘一切悉照舊章辦理仍嚴禁不准借端擾累至鶯粟多係零星種植查勘造册等事不無需費擬請於所收稅銀内酌提一成以資津貼而杜侵漁除飭藩司通飭各屬一體遵辦外謹附片具陳伏乞聖鑒飭部查照立案施行謹奏奉硃批户部知道欽此 
　　 
[頭品頂戴四川總督臣鹿傳霖跪奏爲因病休致]  
知縣病早痊愈才堪任用懇恩開復休致之案俾獲自効恭摺仰祈聖鑒事竊查原品休致四川彭知縣縣　雲碧湖南新寗縣人由文童投効楚軍薦保知縣指分四川補授新津縣知縣歴署安岳華陽蓬溪等縣旋補彭縣知縣嗣因前在軍營積勞　傷復發告病回省就醫經前督臣劉秉璋以該員神智漸昏奏請原品休致現因調理痊愈不甘廢棄由都察院遞呈聲明被叅緣由咨查到川以來經臣飭行藩臬兩司查明詳覆茲據稱行署城都府知府　　祖查覆禀稱去歲該員病痊來川查騐訓智淸爽如常力健才明歴舉卓異才堪任使等情會詳請奏前來臣檢查卷宗加以訪問該員羅　碧出身軍旅閱　頗深歴任新津安岳彭縣華陽蓬溪等縣復能留心吏治卓著政聲光緖丙成已丑兩年計典均經前督臣劉秉璋保薦卓異在案其才具練逹辦事結　在川省州縣中尙屬出色之員前因病請假被叅休致今旣病體痊愈神智淸明年力正强廢棄實屬可惜合無仰懇天恩俯念該員從前因病休致係由軍營積勞舊傷復發所致准將休致四川彭縣知縣羅雲碧原品休致之案開復仍留原省補用　自鴻慈　格如蒙俞允再由臣給咨送部引見臣爲愛惜人才起見是否有常除咨部查照外理合恭摺具陳伏乞皇上聖鑒訓示謹奏奉硃批吏部　奏欽此 
 
