# 1910 - 108 - 4913367

 

Page 1

 
 
   
 
 

Page 2

 
 
上諭 
[監國攝政王鈐章三月十七日内閣奉]  
上諭河南巡撫吳重憙憙開缺另候簡用欽此上諭河南巡撫撫寳棻調補迅赴新任毋庸來京陛見欽此上諭江蘇巡撫著程德全調補迅速來京陛見未到任以前著陛鍾琦暫行護理欽此軍機大臣署名奕劻世續鹿傳霖假那桐吳郁生 
宫門抄三月十七日召見軍機劉嘉琛 
論說 
[論今日亟宜組織政黨以促憲政之進行（醒）]  
立憲之國。無論君主民主。其人民必以政治上之意見。結合政黨。廣植勢力。或組織政黨内閣。或於國會中謀占多額之議員。以冀實行其所主張之政略。而策國運之進步者也。故立憲國之有精神與否。全視政黨勢力之如何以爲斷。若僅恃政府國會之少數人物主持其間。竊恐與專制國之君主大臣。亦無以異。即所謂多數之專制時也。方今東西諸立憲國之主持國事者。在表面觀之。雖爲政府與國會。實則行政之方針。冥冥中均爲多數之政黨所轉移。往年美國續舉大總統之紛擾。去歲英國議院之解散。均爲政黨競爭最劇烈之現象。蓋立憲國之實際。舉凡内政外交。其所以措置得宜。躍躍有生氣。不致委頓而敗壞者。皆政黨暗中主持之功也。在立憲制度完備之國。猶賴政黨維繫其間。况我國正當政府籌備立憲。人民要求國會之際。若不組織政黨。分途鼓吹於下。吾恐憲政不能實行。國會難望速開。即使提早開設國會。亦不過以少數之專制易一多數之專制而已。何能獲其實効也耶。由是以觀。則組織政黨。誠爲今日之急務。兹略述組織政黨之益。於惟見關係所在。不可一日緩也。 
立憲國之神髓何在乎。惟在全體人民咸以國事爲。重而知　謀其國而已。但欲全體人民共致力於國事。非結合永久不解之團體不可。我國政體。知古崇尚專制。在下人民。素無政治團體之可言。迨後海禁大開。列國相爭。備受風潮之激盪。於是内政外交。均有窮蹙不安之象。人民遇有重大之問題。懼政府官吏之措施失當也。亦劏開會集議。合羣力以謀處置之方法。而期有所貢獻者矣。無如因一問題發生而開會集議者。至此問題解决後。該集議之團體。亦即隨之而解散。鮮有繼續留存。以待處置後事者。故彼此情義。不能永遠聨絡。不過爲一時之義憤所激。遂奮然爲此共鳴不平之舉耳。十年來人民以國事而開會集議者。已不下數十起矣問有始終堅持。永遠賓解者乎。吾敢謂其無一種團體而留存之至於今也。平日藴蓄之團體。其勢力大。臨時集合之團體。其勢力小。故全國人民對於内政外交。欲期監督政府而抵抗外人。竟無絲毫價值之可言。此在團結民力所不可不組織政黨者一也。 
我國之專制政體。相沿已數千年。矣執政者專横成性。每喜獨行其是。當此未行憲政及將來已行憲政之初。政府。諸公。必不甘頓改其威嚴。而降格以相從。凡所措施。難免有忤輿情。萬一政府之舉動。有妨於國家之大局。人民欲起而與之辨析是非。斷不可徒藉國會少數之議員抗拒其間。亦非一時集合多人。開一會。上一書。所能濟事者。必有勢力雄厚。永久存在之團體。主持於下。則一有反對之議論。在政府必不敢悍然不顧。我行我素者。且苟且絶大之政黨發現於世。注意政府行政之得失。在政府已有所顧忌。亦何至固執成見。顯與輿論相背。故無論實行憲政與否。其勢力足使政府行政納於軌範之中。不致瓷肆而謬妄。此在監察政府所不可不組織政黨者二也。 
今政府對於人民要求速開國會。所以不予允准者。動以民智未開爲藉口。雖係過慮之舉。要亦事所難免。方今敎育尚未普及。青年學子。且未能廣得普通之智識。何况少壯之人民。現在無論紳學農工商諸界。其能確　　　　　　　。　　　　。　　　　　　　　。　　　　　　。　　　。 
 
 
 

Page 3

 
 
少數之。開通人民主持其間。餘均旁觀以議其後。甚且加以阻撓焉。則國會雖設猶不設也。且恐國會旣設之後。反不及國會示設之前也。據是以觀。則實行憲政。必以廣播憲政智識於人民爲最要矣。今欲逹此目的。其道甚難。若藉學堂書籍報紙等灌輸其間。則用力勞而收效遲。殊非濟急之謀。苟以憲政之名義組織團體。刋布命意所在之宣言書。隨地演說實行憲政。開設國會之理由。俾一般人民恍然於國會大利之所在。是則不出一二年。全國人民必有普通之法政智識矣。於是政府亦不能更以民智未開爲藉口。即使開設國會。而人民亦必盡力。維持其間。不致從旁阻攙矣。其關係詎不重歟。此對於開通民智所不可不組織政黨者三也。觀上所述。可知組織政黨。與實行憲政有密切之關係。也海内渴望國會諸公。亦可知所從事矣。日本當開設國會之前。政黨之多。徧於海内。其名目有愛國公黨自由黨立憲政黨立憲改進黨立憲帝政黨等。皆以促開國會爲宗旨。義聲所播。遠近響應。雖窮鄕僻壤。不便交通。然其稍有才識者。莫不競人政黨。各抱主義。分道鼓吹。且各政黨均發行報紙。以爲宣布其主義之機關。其他各報紙。亦皆主張各政黨之主義。熱心毅力。合全國之人民羣起而圖之。卒乃逹開設國會之目的。其情勢正與我國之今日相同。各地組織之國會。同志會國會期成會等。亟宜翻然變計。改結政黨。誓立盟約。共圖進取。期成永久不散之局。以此而要求開設國會。必有逹我目的之日。是在各省政學鉅子好自爲之耳。前程無量。企予望之。 
來稿 
[國會請願代表團敬告各省商會書（續）]  
（二）當知國家立憲。與商人有特别之關係。按各國前代。其民之要求立憲最力者。惟兩派人。一爲政黨。一即商人。因政黨者原以政治爲生活。商人者則别有財產上與商業上之利害。故國家若能整頓政治。則商人受保護之利益者不少。否則無正當之保護。商人之受害必烈。而欲立足於商業競爭之世界難矣。此所以歐美各國。對於商務。皆主張保護政策。以與世界爭衡。英國之商務。素稱覊於世界。因其國政府對於商業。取放任主義。近乃大受德日美法商戰之摧挫。現亦改弦易轍矣。從可知今日世界。無不以工商業爲立國之根本者。夫商人既一躍而居國中最重要之地位。則國中政治之得失。自與商人有特别利害之關係。故吾國今日國會請願之事。尤應以聨絡商界爲中堅。蓋吾國人近來實業知識漸發逹。商界中尤多具有研究政治之熱心。况最近又有湘鄂蘇直粤五省商會聯絡請願之成議并聞魯贛兩省商會。現已舉定代表尅期北上。則各省商會之必能踵其美舉。無待同人等之鰓鰓過慮者。但流光如駛。國事日危。若吾儕早請願一日。則速開國會之機。可早養成一日。詢謀旣已僉同。衆志可期成城。此同人等所以急望各省商會共舉代表。大舉請願。而尤望彼此相約於四月中弦。開聨合會於漢口。同時北上。藉收聨絡接洽之效。益矢同舟共濟之心。於商業前途。影響必大。於國家前途。裨益必多。除馳　敬告湘鄂蘇直粤各商會請其發起聨絡外。擬請貴會直接逕函五省商會。彼此約定期間。一面函告武漢商會。屬其預備一切開會事。相互聨絡。相互督促。俾無誤四月上呈之期商界幸甚。大局幸甚。北京請願國會代表團同人孫洪伊等公啟 
專電 
[電一（北京）]  
　　昨寄諭鄂督瑞署湘撫楊天災流行飢饉洊至何代無之屢諭備榖即所以備荒各省玩視已久偶遇偏災民食即艱米價每石十千小民何以得食大則挺而走險小則焚掠滋事實官之辦理不善階之厲也敎民學生皆赤子倘有匪徒溷迹擾亂治安應行嚴辦一面妥議鎭撫母便失所 
[電二北京]  
　　變通旗制處昨日大會議甚爲秘密 
[電三（北京）]  
　　學部議請禁止留學生與外洋女子結婚已入奏 
[電四北京]  
　　近又有御史参汴撫吳重憙庸劣溺職漠視憲政攝政王大怒因即開缺 
[電五（長沙）]  
　　湘護撫聞寗鄕益陽等處亂民起事信立派標營前往 
[電六長沙]  
　　湘藩昨接益陽縣電禀莠民已散外人無恙 
[電七東京]  
　　日本當局已確認日本募集外國公債借替之說 
[電八東京]  
　　倫敦泰晤士報記者（波他阿）蒐集泰晤士報日本號之材料現已竣事於西四月二十七日離東京由中國回英國 
[電九東京]  
滿洲觀光團於西四月二十四日赴貴族院及衆議院攷察 
[電十（東京）]  
　　二十五日東京報界請滿洲觀光團東三省時報主筆汪洋君晚餐 
 
 

Page 4

 
 
[電十一東京]  
　　滿州觀光團西四月二十六日遊芝離宫二十八日離東京赴名古屋 
[電十二（長沙）]  
　　署撫楊文鼎昨已抵湘明日上午入城 
[公電（紹興）]  
　　上虞縣亂民聚衆搗燬縣校及統計　勸學所 
[公電（寗波）]  
　　各報館鑒慈溪會棍聚衆昨又焚燬小學兩校前後共燬八校 
[更正]  
　　昨報載北京電岑春煊抵京將授郵　一事兹悉岑公於前數日曾因事赴漢現已由漢返滬昨電當係訛傳合爲更正 
緊要新聞一 
[長沙亂事蔓延續報湖南]  
　　漢口訪函云湘撫岑春蓂之作爲識者早知其必釀大亂今果見告矣蓋湘中飢荒已久去年冬間湘人士即以爲慮曾聨合紳耆呈請岑撫出示禁止榖米出口岑撫以迫於衆議不敢批駁乃展轉遷延至本年二月初七日始行出示禁止出口乃告示禁止期日以二十八日爲開始中間有二十餘日之寬限以故湘中榖米爲之一空輪舟布帆蔽江而下在去年冬間湘中通盤計算其榖米已僅能敷四月之食嗣經岑撫不顧民生縱米出口並四月之食不足以致飢民徧野死亡之餘乃積而生變矣又聞該處民人以平日外洋購米出境以致米價騰　積恨未敢阻止又因鄂省請弛米禁裝運到鄂暫濟民食雖該撫尚在躊躇兩可之問而風潮所播遂觸動民間宿恨相率而來號懇撫署謂撫台不能禁米出洋以致米價倍常今又濟鄰省之急是視我民性命如草芥也一倡百和遂蜂擁而焚毁衙署（　平日無貪聲者均尚安靜）敎堂亦微受虚驚刻已平靜矣政府因湘省滋亂情　甚劇内有關於外交事項故昨電飭湘撫務將首要人犯拿　不得漏網 
　　御史黄瑞麒接湘紳王先謙龍璋等電謂湘撫調新軍鎗斃飢民激變乞聨名懇易一巡撫乃於初八日上長沙民變撫臣辦理不善之摺 
　　護湘撫楊俊鄕已將各國交涉事件與督憲妥議赴湘辦理尚不棘手遂於十三日交卸湖北藩篆十五日起節赴湘湘省亂事警報到鄂鄂民未悉詳情初頗驚惶一般無知之輩甚至有倡遷避之議者瑞莘帥特飭一面派軍防堵一面分札各屬出示嚴禁謡諑現據湘中來電謂亂民解散市面照常交易民心遂定瑞莘帥近以湖北災區頗廣深恐匪徒竄入境内造謡煽惑又飭各州縣嚴密查拿以靖匪類並飭八鎭張虎臣統制派三十二標軍士荷槍鳴號梭巡堤街一帶省城紳士廣告云衆紳公議平價伸冤藩臬擔任諸君請退藥王街丁牌樓衆商公啟云今日七城罷市舞非榖米價昻我等設法籌議捐資積聚保荒籌辦已有十萬辦米平糶爲良請君各宜速散伸冤藩臬承躭 
　　澧州近有匪徒圖謀不軌已由提督曹軍門派標一營刻日首途 
湘省岳州稅關致湘撫電云寗鄕益陽二屬又有暴徒多人蜂起該地之官衙敎會堂學校等均已被累恐漸次蔓延各地湖南寗鄕致漢口電云寗鄕飢民大亂匪人多數起應聞燒毁敎堂一所追殺外人至百數十里幸均逃脫未受傷現亂正甚十二日午刻到益陽致漢口電云益陽初八日飢民大亂匪人從中煽惑燒毁未司里會敎堂腦威會敎堂循道會敎堂外國人以及各敎士神甫計十二人均不知下落十二日午刻到　　　　　　　　　循道會駐漢福音堂接湘省電云本會湘省傳敎監督牧帥任修本君刻住英兵艦平安無恙湘　匪亂已平各憲嚴查匪亂務絶根株惟聞衡州又有莠民結黨作亂情事詳情續報衡州漢口續函云新任湘撫楊俊卿中丞于十三日交卸藩篆署鄂藩高澤畬署學馬積生署臬施鶴笙均於是日辰刻履任午前十一句鐘高方伯等假座黄鶴樓側之奧略樓設筵公餞楊撫並請瑞制軍張軍門柯侍郎陪坐散席後楊撫復渡漢拜辭各國領事及漢關道各官復返省中藩署啟節出文昌門登楚材兵艦隨員人等如吳道肇邦李道寳洤黄道以霖徐道之棨則乘楚泰兵艦下午四句餘鐘啟椗鄂督瑞制軍率同司道文武各官齊至江岸祖餞兵艦鳴砲致敬該兩輪即鼓機上駛聞此次新委署藩臬各官均不受填衙例有之供應故兩首縣可節省數千金 
駐漢英總領事法磊斯法正　事杜理芳因湘省各州縣近日排外之謡言紛起恐再有燬壞敎堂情事昨特偕謁瑞制軍請其添兵保護又聞英總領事近接長沙英領電告云護理撫憲莊來函此時亂事未曾肅清官力不能任保護西人之責請各國商人均暫退出境云云爰於日昨出示曉諭漢口英國官紳商民暫勿赴湘又聞十三日源江輪船來漢載有岳州來之敎士三十一人均在湘潭瀏陽益陽一帶之傅敎士因風聲吃緊故相約預避並聞漢口英領署傳出消息云駐京英日兩國公使向外務部要求凡英 
 
 

Page 5

 
 
日兩國人此次所受損失應即迅速如數賠償其湘中各大員失於保護亦必須治以相當之罪又有日人由湘來者言長沙民人仇恨岑前撫極深現見其未死羣欲以暗殺手叚對待岑惶極日夜用兵自衛　　　 
岳州府屬臨湘縣新洲腦地方近有匪徒多人糾衆强搶耕牛勒令失主備贖取不遵即將其家藏所有搶掠一空現岳州魏太守子題已請防營前往駐防拿辦首要岳州 
[鄂省崇陽縣因米貴大閙縣署武昌]  
　　武昌府崇陽縣與湘毗連現因米貴紳民屢請禁米出境縣令以前奉鄂督札謂遏糶阻禁原出於不得已若本省内地各州縣米榖雜糧自應聽其彼此轉輸有無相濟不准藉端開撓故將紳民之禀概行批駁日前有省城米商張　興赴該縣販米紳民見縣令不允禁止乃嗾使痞棍徐道祥等聚衆數百將米攔搶一空崇陽縣當派差彈壓將徐道祥拘押縣卡痞等即遷怒縣令圍閙衙署竟敢將徐搶出並將縣署賬房彭某綑縳兇毆脫　衣褲埋于城外淤泥中惟露一首们外彭乃僞作死狀痞等見其已死始行四散嗣由縣役設法將彭畀出日前縣令特據情飛禀來省鄂督以其地近湘邊且有茶工人衆深恐釀變故立派三十標三營前往駐防一面飭緝徐道祥解省嚴辦 
[續誌鴨綠江架橋條約内容奉天]  
　　日本要求架橋鴨綠江以便改築寬軌之安奉鐵路與韓國京義線相連絡此項交涉已於前月二十三日經奉天交涉使與日總領事小池氏訂定協約調印交換早詳前報兹續悉其協約内容一爲從鴨江中流畫分在西岸一半之橋梁待十五年後安奉路約滿期吾國可一并買收其建築費若干届時由吾國派員估計一吾國安東稅關得向安奉汽車檢查稅品其細目容再續定一依各國之通例關於國境汽車接觸之辦法由吾國主張將來至滿韓鐵道連絡業務協定之際再商定一中日兩國木筏船隻經過該橋有觸損之事木把船主不任賠償之責所有細目隨後協定 
[延邊防務戒嚴吉林] 　　 
　　近日延邊紛傳日本併韓政策將見實行一般懷抱恢復之志士奔號於各道佈散危言預告日本併韓之後韓民子弟文不得入高等法律學校武不得入高等武備學堂肄業冀以喚起韓民反抗日本由是各道人民恐一日實行反抗不免用武必致大起騷擾故近日移居延邊覔墾地爲避禍之計者日益衆多延　　郭觀察深恐亡韓義黨竄入延邊擾亂治安已飭巡警憲兵防營一體嚴密防範 
[長春會勦胡匪詳誌奉天]  
　　近來長春東境沿松花江一帶胡匪肆擾西路道顏觀察特派商埠警長督隊前往協同警防營會剿已於上月二十作日拔隊起行翌日至白家威子地方探詢此次馬賊約一百二十餘名内有蒙匪三四竄附其中匪首報名甲子尤爲兇悍我兵至時該匪先一日渡河將渡口船隻概行拆毁嗣追至東西沙河子及滕家窩堡等處率隊往攻匪勢不支向東而退尾追至頭道咀始行收隊此役計擊獲人票一名車馬數輛擊傷賊目二名初二日晚探知賊兵在東北大沙索子當將我軍分爲三路長春營山東沿江向北進剿本地巡警由西向北設卡截擊商埠警兵則督領馬隊直搗其剿匪殊死鬭至初三早始向東北渡松花江遁去軍隊追至江口船已被毁因暫駐馮家嶺一面派人回長領取子彈此役計打傷賊　三名追獲人票一名賊馬九匹我軍馬巡受傷一名傷馬五匹風聞賊過江後與巡防營兵隊適相值又有俄兵三十餘名助剿亦擊死賊匪數人并聞該匪自潰逃渡江後巡防營馬隊三百餘人隨往窮追致轉遭挫衂馬兵之被該匪生擒者五名防營某管帶右臂亦受重傷恐將不測初九日晚六鐘張局長已帶隊回城趨謁顏觀察面禀一切 
[滇省七府礦產交涉近狀雲南]  
　　英法兩國合資二千萬金組織隆興公司要求雲南七府礦產此事交涉已久兹聞該公司代表英人高林士氏業已抵滇庽在太和街深居簡出惟與李督接見數次此外概不酬應日前又偕天主敎掌敎任金夢旦氏往見李督接談至五小時之久聞當時屏退從人異常秘密故其情形如何外間無從探悉惟聞七府礦約期限逼近而李經帥又爲原訂草約之人故交涉之困難幾非筆墨所可宣述現滇人十擬效蘇浙路拒欵辦法藉圖抵制並聞滬上各報前傳雲貴總督李經羲病故一事實因七府礦產問題切緊之時該公司要求實行甚激而礦產草約又係李所手訂殊屬無法搪塞加之政府嚴詞詰責滇京官曁地方人士又奔走疾呼李督三面受　進退無門不得已擬犧牲本身以謝滇省當時妻姜奴僕環泣於傍李督卒不果死而謡傳即由是起現外省大吏電致滇省官塲詢問滇督病狀者猶紛紛不絶云 
[中國難得之錫礦雲南]  
　　雲南箇舊地方產錫最旺礦脉之長週逹百數十里前經滇中官紳集資用土法開採略著成效每年採 
 
 

Page 6

 
 
凈錫可逹二千三百張以上（每張合二十五塊計重二千五百斤）每斤售價約銀七錢且洋人喜購箇舊錫其價值之高貴可知惟前時所用土法搬運全憑人力加之近處無水淘洗爲難每年一週祇能開辦四個月餘日皆因水涸無法淘洗以致停工去冬滇省十紳照股份公司辦法重　巨欵擴張廠務業已籌足資本金二百萬元選購機器开設架空鐵索展至二十里以外之近水處以便淘洗預計將來每年可淘十個月以上每日可煉沙四十墩年約進欵千餘萬元並設輕便鐵道五十餘里接近滇越鐵路之璧寨站出數旣旺轉運又便該廠他日之發逹固可拭目待矣該公司職員設總協理三董事五查帳員一廠務總副辦各一煉礦總辦一輕便鐵道總副辦各一總副工程司各一儲蓄銀行總副辦各一又分駐省城蒙自箇舊香港等四處商務總副辦十員並聞股東擬公推浙人郎篤生太守爲廠務總辦云 
[收回銅官山實行自辦之進力南]  
　　皖礦總理方君玉山日昨來寗宣布收回銅官實行自辦之察旨及創設涇銅礦務股分公司方法所訂公司招股章程頗爲公溥並以煉砂需烟煤查明涇礦所產質佳而易採已由礦局先撥五萬金開辦旅寗皖紳商各界認股認招者有四十餘人統計得八千七百餘股可謂勇躍矣 
[京師近事]  
　　陸軍部秘書司電報處近來異常忙碌日收各省電報數十件每至散署後尚難竣事昨日該司處而禀堂憲擬請添派員司當經堂憲允准擬在該司處各添派七八員 
　　上年春間會議政務王大臣曾奉監國面諭妥籌邊防政策兹聞軍機大臣昨與外務度支理藩陸軍等部諸尚書提議定三月二十日前後開議此事並由慶邸面交該處提調迅即電催各邊省將關於調查各事宜從速咨覆 
　　學部參事廳慶隆已簡知府所遺會計司郎中一缺應由各司員外郎内開單請派聞單内開有總務司員外郎恩咏春專門司員外郎彥明允普通司員外郎范靜生實業司員外郎晏雲卿會計司員外郎彭同九等五員 
　　八旗學務處以現在高初兩等小學堂課程未能劃一如學生中有資質聰穎者必待及年一律卒業未免曠廢光陰刻擬量爲變通如各生能於第一第二兩年考績合三年程度者即准畢業給予文憑升入中學聞此舉昨已通行各學堂遵照辦理 
[時評]  
　其一 
江蘇饑荒之　象。寗屬以海州爲最。蘇屬以鎭江爲甚。值此湘省變亂之時。影響所及。民心惶恐。大有朝不保暮之勢。今海州饑民。果已聚集萬人閙事矣。而鎭屬之順江洲。挖蘆而食。大局亦頗可危。江蘇之紳商大吏。盍注意於此。 
　　其二 
湘鄂爲唇齒之省。此次湘民暴動。鄂省最受影響。而寳塔洲已因米價陡漲。民情震動。設一因循。大禍立至。湖北之紳商大吏。盍注意於此。 
　　其三 
湘亂已平矣。而昨據西報所載。近復有有紀律之隊伍。在長沙起事。訪員報告。則謂寗鄕益陽瀏陽澧州等處。亂民蔓延益廣。嗚呼。一波未平。一波又起。哀哀我民。死無所矣。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[杭垣勒遷日店近狀杭州]  
　　自上月十四夜日商違約行兇釀禍後已將匝月迄無結果兹再將增中丞續批三則錄下批商人唐壽卿禀云業由主便租房者何得延宕不遷候劄商務總會查明照章理結並候札行洋務局知照批職商趙鴻翥禀云交還押租抗不出屋有意佔居是爲不法候札行洋務局知照批商人童芝禀云據禀押租小租均已交還王舜成自應責令交屋姑候札行商務總會照章理結現有近和堂日店產主黄鄧氏倩抱王升禀撫院文云竊家主婦四品命婦黄鄧氏籍隸江西隨宦來浙寄庽治下演敎寺前先主人在日置有市產一所坐落大井巷口拐角於光緒三十一年租與王蘭生開設雜貨舖每月租洋五元五角家主婦旋即回贛王蘭生私將該產轉租日人開設近和堂藥店三十四年春間家主婦返杭得悉情帅當令趕緊退租以免紏葛不料王蘭生欺家主婦女流小主人志成年幼始則支吾敷衍繼則避不見面任意推宕上年四月家主婦匆促回籍王蘭生遂得遷延至今前月大井巷日人肇禍後小主人由學堂來庽敦囑家人務飭王蘭生迅速交房家人連日往催據王蘭生之婦王高氏面稱王蘭生現赴奉天近和堂日人業已退租準一星期内出屋初八日日店一律閉歇家人復至王蘭生家坐催初九日早晨由王高氏挽出伊弟現充三元坊廣興隆軍衣店夥之高珊林居中限三天内搬出逾限惟中人是問並由高珊林親立筆據呈送商會備查現在三天限期又過王蘭生旣不交房該日人亦仍未出屋事關公權得喪萬難再事拖延爲此迫不及待叩請大人恩賜飭縣立傳十高氏高珊林到案押令尅日交房俾全產業而安良善 
[粤自治會電請美國删除苛例廣東]  
　　自治會致北京電云北京分呈美使館外務部鈞鑒金山大埠稅關復行苛例華商游學經美領事查確簽名給照到美仍撥木屋囚禁苛待粤人憤極恐傷感情請電美總統飭關吏删除自治會陳惠普等叩 
[永淳匪黨圍城抗官三誌廣西]  
　　廣西永淳匪首黄某藉名抗捐聚匪圍城詳情已兩紀前報現又聞該匪黨於初六午後聚衆千餘人在縣城對河意欲攻城幸爲官軍擊敗南寗廖守永淳張令復在石塘墟被匪圍困亦得衝出惟匪勢仍猖獗異常現經西撫張鳴歧派令龍提率兵進剿并派各路巡防營隊協力兜拿 
[陳請諮議局紏舉澄邁令廣東]  
　　澄邁縣黄令玉年辦理稅契過於操切苛罰肥已濫押多人現因濫押致斃啟化初等小學堂董事符才珍一案經屍親符陳氏投訴該縣籌辦自治局函向諮議局陳請紏舉原函錄下昨據符陳氏投詞據稱氏姪符才珍家貧如洗祖父本身並無置產惟賃人田以　活慘被不知何人揑造王才進姓名於去年十月間誣控白契管業當經於去年十一月十三日十二月二十日念四日迭次呈明並無白契管業情事如有懇著原告率差前往插田充公奈均未蒙批發本年二月十七日仍差傳到案經當堂出具切結如有田畝願盡數充公等因在案詎縣主置之勿恤濫行覊押致於二月二十夜在押斃命伏查契稅罰則其效力僅及於財產不能及其身體旣經具結充公何以仍行覊押醉翁之意已見一班至於氏姪因何斃命之處惟聞仵作傳言心胸間有黑痕而縣主僅委巡司檢驗並無宣示即於二月念二日上午迅秘在署收棺亦無傳屬領殮此中情節可想而知嗚呼氏姪無辜受押死不得其終冤慘曷極呼籲無門等語並附錄道批一紙前來查監獄改良經奉通飭遵辦何以藐玩濫押致斃人命符才珍係二月十七被押二月念一夜即行斃命聞仵作傳言胸間有黑痕此中顯有勒索不遂私刑凌虐情弊據訴前情殊多憐憫用特函請　局秉公核議代呈督憲察核施行澄邁縣籌辦自治局同人拜介紹議員陳所能 
[東三省近事]  
　　前報記高等學堂委員唐某與承德地方審判廳行走員劉某借西安帮審易佩岳之勢撞騙民人楊鳳山贓賄一案後經易佩岳聞悉禀請提法司將唐劉拘辦刻已將劉委拘交高等審判廳質訊唐某則已聞風遠颺唐係劉之女婿劉雖供稱不知而吳伯琴司使仍勒令劉某速將其婿覔交到案至舉發此案之易佩岳業奉兩帥傳諭嘉奬矣 
　　江省徵兵員可管帶專喜恃威勒派兹聞該營新編入伍之兵餉又被可扣留存寄天和永及某商號希圖生息事爲各兵丁偵知羣相怒駡紛紛請退可又不准該徵兵等遂多乘間逃逸除當時追回多名外尚有三人去如黄鶴可某懼爲上峯所聞秘不上報惟嚴加禁錮在星期日亦不令出外已月餘矣人心洶洶恐成變故云 
　　上年俄屬東海濱省五大溝華僑無故被俄兇徒驅逐損害甚鉅當時陳中丞即札飭密山府魁太守福就近查明情形並損失數日咨請外務部與俄使嚴重交涉一面由交涉司抄單照會駐吉俄領事要求賠償近准該領事照覆僅謂此案行兇刦掠之俄犯已由該管官照俄律判斷治罪而於賠償損失一節仍一味含糊無切實辦法陳中丞以外人每遇詰問之事輒行任意拖宕希圖消滅今疊據該領事來照總以轉逹該管官吏爲詞誠恐展轉推延久後縱得賠償已無補僑民溝中之瘠昨復據情咨逹外部請由部轉咨駐俄使臣直接與俄政府交涉 
　　東三省營業中人及農工兩途以山東人最居多數每年往返營口爲出入必經之地太古怡和旗昌三公司設有專航按期輪流往來營口商 
 
 

Page 11

 
 
務亦賴以發逹刻日人垂涎航利急起競爭首由大連田中商會添設一船專走大連登州龍口之間並與南滿鐵路聨絡以圖利便該商會更得彼國都督府之補助金益有憑藉山東來往之傭工遂多舍此就彼營口商業亦漸有遷移之勢蓋日人於渤海對岸之龍口知將來其地必臻發逹注意經營已非一日恐日商會此舉不第在爭運航費已也 
分類新聞政界 
[震澤鄕民閙事續聞蘇州]  
　　震澤縣屬吳　五都區地方鄕民閙事經該處自治籌備分所電省請兵等情已記前報兹悉當十三日起事時震澤縣張大令溎亦發急電到省請兵彈壓當經撫憲寳中丞與巡防營務處徐慤立觀察等商酌以該處原已駐有左路巡防隊勇丁數棚而省中各軍隊一時實無可抽調等情電復後張大令又於十四日親至省垣連日禀見聞各憲亦以前情答之 
[飭禁鄕鎭私阻米糧出境蕪湖]  
　　皖撫飭蕪關道電云頃接山西河東道陳觀察魚電以蕪當鄕鎭壩阻糶糴民食維艱乞電飭蕪湖道轉飭各屬禁米出口並禁鄕鎭私行禁阻以全大局等語查蕪地現正兩江兩湖奏明紛紛運米一時勢難遽禁出口兩湖來電初擬購置萬石實因皖省米缺電商以二萬石爲限陳電各節應即由道飭屬體察情形隨時妥籌辦理並令設法開導不准鄕鎭私行禁阻以免滋事除電復外望速查照飭遵切盼寳庚 
[磋商禁米出口問題蕪湖]  
　　蕪湖商會米業公所及關道前日接奉省城諮議局曁撫院來電調查現存米數及禁運出口等情關道李觀察以民食攸關湘亂殷鑒特與商會總協理及各米商磋議禁米出口問題聞湯協理之意擬暫禁輸運想不日即可實行矣 
[電請撥抵梧州賭餉廣西]  
　　晏海臣京卿到粤後决意以鹽務陋規撥抵粤省賭餉而梧州之賭獨不提及現爲周紳吕宣探悉以粤省鹽政與桂省本屬共同旣可以鹽欵籌抵粤省賭餉自應并抵梧州賭餉經商知議案研究會共籌辦法頃由該會致電諮議局云桂林諮議局議長鑒晏京卿到粤查鹽私欵撥抵賭餉分劃已定獨於梧賭承餉則謂無案可稽不允劃抵祈速電請均沾議案研究會青印 
[移催納稅多額議員呈驗憑單武昌]  
　　湖北於二月初十日宣示互選納稅多額議員當選人名時曾經藩司諭令各當選人於二十日限内呈驗納稅憑單並抄呈公益捐案卷作爲確定互選人詎至今逾限已久而呈騐憑單抄呈案卷者僅及半數其餘十名均未遵辦現由署藩高澤畬方伯展限十天移請武漢總商會傳知各當選人速赴互選事務所照章呈驗以免稍除名額如逾額不來呈騐即以次多數補充 
[鄂督親訊兵輪管帶之丁役武昌]  
　　湖北楚材兵艦管帶王都司恩平夾帶私鹽浮冒公欵經瑞制軍飭發武昌府訊辦伍太守因未得該都司確供面禀制軍請示奉諭飭將該都司親信弁丁輪役四名帶轅自訊伍守遂立將該四人帶至督轅經瑞制軍在簽押房親審約一點鐘之久仍發府帶回取保開釋聞其提訊原因係由該都司供语牽涉有督署武巡捕在内之故 
交涉 
[英領照允查究違約洋商廣東]  
　　洋商嗎摩地在廣寗干預紙廠欠餉案巳由粤督照請英領查究在案現接英總領事官照復内稱准貴部堂來文以英商馬摩地赴廣寗干涉中國案件應請飭回嚴禁等由查該商日前曾領護照遊歷准文前往兹特函諭該商飭知其護照業經註銷並令其親投附近領事官署聽候核辦兹將該函送請貴部堂轉飭確交該商收閱後予以公允限期俾其自向就近口岸領事官署投到倘逾期不到可作無護照論按約將其送交就近領事官究辦 
[點收鴨江流木辦法奉天]  
　　鴨江左岸經日韓營林塲所揀收我國木商之流木刻已解决准我木商出資取回兹由安東道派李友枚隋秀峯偕同商會某某二君及通譯二人木商公所代表等於初八日會同日人前往上江沿岸點收以備穿牌下運 
軍界 
[撫署添設内護衛兵蘇州]  
　　蘇撫寳中丞以本衙門原有衛隊百人係編入右路巡防隊第二營之内設有緩急仍備徵調惟撫院衙門爲關防重地王命旗牌所在守護必須周密自應另設内護衛兵十二名並派委五品軍功胡占光充哨官五品軍功湯曙充哨長督率守護以昭愼重所有薪餉酌照原設之衛隊餉章哨官每關給薪十六兩哨長十二兩勇丁四兩二錢特札飭善後局在軍需項下動支按關撥給惟此項内護衛弁兵係暫設俟後遇有衛隊弁兵缺出逐漸調充並已札飭右路巡防隊阮倅知照矣 
[陸軍大員紛紛巡閱太湖蘇州]  
　　江南提台劉軍門因公到省已記前報兹悉軍門到蘇後即向蘇撫商調寳蘇官輪拖帶坐船親赴太湖各要隘地方巡視兼閱看太湖各軍情形已於日昨旋省統領太湖水師杜遊戎亦於前日禀辭各憲由靜平官輪拖帶坐船親赴所部各營駐防處所巡閱並查看各營操演情形 
[鎭郡防務戒嚴之原因鎭江]  
　　鎭關道劉襄孫觀察昨奉江督電飭以奉政府急電湘省肇亂恐係黨人煽惑沿江一帶均宜戒嚴查鎭郡係長江各省門户加以飢民絡繹於途防守尤官嚴密等因觀察接電後特商請駐鎭南洋陸軍十七協王遇甲協統駐揚鎭巡防隊統領陸如仙協戎加派弁兵周歷城廂内外往來巡查日夜不息以防不測 
學務 
[慈谿毁學之原因浙江]  
　　寗屬慈谿縣正始學堂將城内永明寺神像毁棄改設當時迷信愚民巳嘖有煩言本月初十日上午有十數社迎神賽會鄕民由鄕入城相約將該堂搗毁殆盡且縱火付炬閧聚數萬人蜂擁前往持械擊破門窗後又以火油徧澆敎室加以砲擔所用之火藥縱火而焚一霎時全校房舍悉毁無　并運日接續搗毁鷄山無擇謳浦瓛西進修等校十二日九句鐘提轅派吕愛堂率隊百名抵慈鎭懾下午府委趙二尹亦蒞慈會同紳士熟商辦法遂由該府地方自治公會會長劉君崇照敎育會會長陳君訓正等電請撫學兩憲飭提道設法保護以安地方略謂慈溪賽會正始鷄山無擇謳浦瓛西進修城鄕六校連日 
 
 

Page 12

 
 
接續焚毁吳令縱匪仇學致釀此變現人衆未散公團敎堂均岌岌可危乞分電提道設法保護並派員趕辦以安人心寗波地放自治公會會長劉崇照敎育會會長陳訓正叩銑 
[務本工業女學堂開學紀盛湖北]  
　　武昌務本工業女學堂於初四日遷四衙巷新屋後當於初九日開學紳學兩界先期爭致頌詞者絡繹不絶是日聖約瑟學堂學生百人及各科敎員十餘人整隊入門排班唱新編中文學堂歌歌畢經該校校長胡君延入男賓接待室饗以茶點並宣佈謝忱至三點鐘時各敎員及各學生作别興辭復拔隊特唱新譯英文告别歌歌畢始去該校女生到堂行禮者計五十餘名各科女敎員共到九人國文敎會三人一屠女士一劉女士一鄒女士算學敎習盧女士英文敎習沈女士音樂敎習李女士體操敎習范女士紡織敎習黄女士手工敎習陳女士其餘各科統歸舍監胡輝南女士分敎該校規模宏廠科目完全於手工實業一門尤爲注意縫紉刺繡各派專房内外嚴明資料完備迥非徒工形式毫無精神者可比 
實業 
[江西物產會奬進便紀事南昌]  
　　江西物產總會開幕以來已閱二十五日業經閉會所有陳設品物當經審查會員分爲天產敎育美術工藝四部分别種類遵照審查定章評定一二等呈請撫憲奬給銀牌計天產品列一等者三十六種二等者三十七種敎育品列一等者四十五種二等者十五種美術品列一等者六種二等者三十二種工藝品列一等者十八種二等者二十九種但其中有論府分出產不論出品商人者（如景鎭磁器撫州竹器之類）有論學堂不論個人者（如各女學堂編織造花之類）經該會監督傅觀察於三月十二日在百花洲沈文肅公祠内開奬進會柬請撫台馮中丞及藩司劉方伯學司林　宗臬司陶廉訪鹽道慶觀察巡警道張觀察南昌府武守同南新兩縣巡警官員到會於下午四句鐘摇鈴開會奏軍樂由李振唐君宣布開會宗旨次由盛少怡君報告審查品物情形三由文紳龢恭讀馮中丞訓詞四由金子才君讀正監督演詞五由黎景時君宣讀衆商謝詞六摇鈴閉會并拍一照以誌紀念始散 
[開採礦產請示保護安慶]  
　　全皖礦務局前次派員赴各屬調查礦產當查明廣德州王材等保一帶均產烟煤苗質甚佳業經委員前往測繪該礦之圖以便撥欵開採惟恐該處愚民藉端阻撓不免滋生事端刻該局咨呈皖撫札飭該州出示保護以維礦政而闢利源 
雜記 
[鎭郡米荒可慮鎭江]  
　　鎭屬金壇丹陽一帶自入春以來米價昻貴甚於平時上等熟米已售至七元有奇次者亦在六元上下其原因半由上年收成歉薄而奸商又因之抬價居奇以致有加無已民以食爲天當事者曾亦計及否 
[清江饑民到蕪蕪湖]  
　　十三日午刻有清江饑民三百十六人由當塗縣派差押送來蕪登岸時該差不知去冋饑民等紛往縣署求食並請轉給公文據縣差云無當塗縣公文不理該饑民又往道署求食當經李觀察飭縣妥爲辦理 
[孀婦結會招贅之奇聞廣西]  
　　武宣北門蘇鄧氏孀婦也頗有家貲夫故後遺下一子該婦素性淫冶屢欲改嫁又恐親族奪其產　乃聨同志之寡婦梁氏蔡氏周氏等二十餘人倡一招贅會近日擬大請街中耆老乞具聨名禀官主持云 
[新娘入室化身之怪談吉林]  
　　長郡西北三十里燒鍋店某姓上月二十八日完婚新人入室轉瞬化而爲二容貌舉止無不相似家人驚惶失措莫能辨其眞僞昨來城赴審判廳報告不知審判廳如何辦理 
[警務人員紛更彚誌蘇州]  
　　蘇省警務公所汪觀察近將城内外巡警各員分别撤換兹彚錄如下婁齊葑路區長銷差即以該路二區巡官汪先鴻升充遞遺巡官委北洋警務學員鄭樹桐接辦北路巡官元裕緯銷差委警務學員程乃衡接辦中路一區巡官張嘯瀾怠玩性成職務廢弛應即撤差委北洋警務學員郭紱昌接充中路巡記一差久未委人特派委候選縣丞章駕麟承充又本所巡查北洋警務學員王春田調充西路四區巡官所遺巡查委范世泰接充 
[三月大雨雪黑龍江]  
　　江省初三日午後先雨後雪及晚大風初四日天明晴霽雪深三尺齊昻鐵路及東清鐵路均停車半日郵件因而緩到一日現雪雖消化街衢尚泥濘不堪云 
清談 
[敬告貧兒院]  
一地有一地之界說。一事有一事之希望。　不揣其本。而齊其末。東施效鼙。步趨西施。無當也。 
貧兒院者。社會敎育之一種。　言之。即所以齊社會之不齊而致其齊者也。習慣有差池。則藉敎育以統一之。道德有隆污。則藉敎育以高尚之。歐美之富强。日本之崛起。不知者以爲國民之程度。高尚優美。甲於五洲。而實則行遠自邇。登　自卑貧民敎育之發　。有以致其然也。 
然則今日之貧兒院。即他年轉弱爲强之基礎。畫一習慣。高尚道德之關鍵。所以希蹤歐美者在此。所以繼武日本者亦在此。其關係之大。擔荷之鉅。從可知矣。 
今主事者乃一不顧。而惟使之蹀躞於娼妓之側。雜沓於游客之間。及此志氣未定之秋。而即施以特别之敎育。徒沾沾焉襲取募捐隊之名義。若爲慈善敎育。家所有事舍此别無籌欵之方也者。嗚呼是豈有當於貧兒院之本旨乎盍不還問諸於歐美日本先進國也。 
情史 
[孽鏡緣（續）]  
　　勃問其道何由。爹曰僕一中表富于財。與某甲有切齒恨。每欲得而甘心。昨以商之僕。許厚酬。僕以力弱。非甲敵。辭不敏。君精於劍術。每擊劍人爲辟易。中表甚羨之。薦君無不諧者。荀欲救紅牙。此上策也。勃初甚躊躇。爹又曰急則治慓。君猶未悟耶。勃意乃决。問何時舉事。可先與如干否。爹曰中表非負人者。不信。則使立字作証。僕爲其中保。勃尤恐三日中不獲如願。爹曰甲暱一妓。夜輙經某橋。擊之必中。勃因與爹亞士約。夜過半即立齋外。候開校門。爹諾之。是夜勃遂懷刃伏橋畔。無何甲果來。狀似微醉。勃起而刺之。果斃。勃自河畔洗其血刃而還。至校爹尚待之。知事巳成。皆大喜。次日爹果携三千金來謝。欲取還其字據。勃胠筴檢弗得。冥搜又杳。不得巳别具領狀以信之。爹去。勃思校舍藏金不便。悉携致紅牙家。詭託假之親友者。紅牙見勃喜曰。君復來。鴇母不　妾矣。彼以妾日思君不爲作錢　子。故以此相脅耳。勃曰此間雖樂。要非久計。不如出金爲卿脫藉。姑寄宿他家。俟余畢業後乃再圖也。　牙以爲然。　之鴇母母意勃來有多金。欲居奇。因弗許。勃至是始自悔殺甲之無端。幸無知之者。嗣以良久不得要　。竟成懸　。而勃越年亦以。試驗及第。出爲外洲判官矣。（未完） 
 
 

Page 13

 
 
[巾幗至寳]  
愛理士紅衣補丸治愈月經不調蒙李君用行惠來証書并吳女士玉照　　　　　　　　　 
敬啓者賤内月信不調十年於茲矣每届經期率常二十餘天淋漓不止醫藥不知凡幾仍未少效前承友人以　貴藥廠愛理士紅衣補丸一瓶見贈并悉該丸爲婦科調經萬應萬靈無雙聖藥且經著名西醫化驗性極純和絕無弊漏弟拜領友人之賜即嘱内人試服其功效之神速眞有令人驚喜不置者計服丸三天昔日之胃口欠進者今已鋭加矣一瓶甫罄昔日之面色黃白者今轉紅潤矣及後連購六瓶服丸未竟則全體血分已充經期依時而行矣前曾服他種丸藥雖覺一時之功久服無效究不若　貴廠愛理士紅衣補丸之尤爲神妙焉遙想該丸定可指日發達將見名震全球不脛而走可預卜也僕銘感之餘爰書此以表謝意 
　　庽滬北公益里三百六十四號李用行頓首 
再者秀薇吳女士僕窗友陳君偉卿之室也去秋隨其母族東渡擬學女子師範未及半載因病而回過滬時留居兩月與内子時相探望因見其面色浮光精神不振詢實所病亦是月信不調且云每期必腹痛脊酸遲早無時間有愆期至數月不來者前在家時患此曾經兩載實已厭倦不堪此番東遊本意就醫學業兩得其宜不料醫固無功則學業又不能如願悵怏而回内人因述已病亦遷延已久後爲愛理士紅衣補丸治愈並將餘存兩瓶勸其即服而女士初尙猶豫似不信其功效之靈也及服至數天始歡然對内子曰予信此丸必能醫吾病也内人因勸其安必續服不必懷疑及服至兩旬後復對内人曰予病已愈八九眞靈聖也且居常有胃氣痛今不覺其發矣察其面色則已轉紅矣適僕爲内子作書致謝女士慨然曰予患此病兩載有奇藥方積疊成筐未嘗稍爲吾病减輕今實天假之緣吾等相會於此又復同病相憐幸得此丸爲我等治愈其功不可掩也予亦思以圖報因檢其玉容照像一張囑僕附陳始末代爲轉達以表謝意並爲過來人現身説法云云茲復承女士託購紅丸一打計洋十二元統祈察收希將該丸擲下爲荷 
每瓶一元二角每打十二元　上海四川路一百十四號震寰藥廠啓　　　　　　　　　 
[遺失棧單]  
今有已酉年六月初六日進安記棧房錦昌公記抬頭第到字一百十一號棧單一紙計無錫夏繭三百四十五包已出過一百丸十四包凈存一百五十一包刻因被扒毳竊去已報捕房特此登報聲明以作廢紙　源錩絲廠 
[茅麓明農樹藝有限公司特别廣吿]  
本公司自光緒三十一年開辦以來於今五載所有内容之危險以及總理董事整頓維持之方法均於上年十二分送清册想邀　在股諸君鑒及茲因唐君慕潮即宗愈前年匯欵入股董君子履起意卸股被股東察出議罰董君即串同唐君函電　股公司查照　部章不能應允唐君遂疊控經匯股欵之孫君復瑞由上海道飭廨傳追孫復瑞迫不得已祇有向公司討還經匯唐宗愈之股欵而公司股票唐　愈又業經收去似此清形公司之破壞即在眉睫常帮各股東迫不及待先於三月初七日在常州雙桂坊巷本公司事務所開會集議遠道股東請於三月望前將字號銜名股數住址先行抄錄寄擲儘三月底蒞常籌議此案之結局並維持公司永久之計畫及提前舉行本年選舉事宜除寄函通吿外恐未周知特此廣吿 
[治牙聖手]  
治牙一道萌芽於泰西我國近亦盛行上海業此者指不勝屈常有旣鑲後逾數日或十數日必復脫落又其甚者治不如法痛苦異常雖價亷何益徐景明先生長自泰西深得此中秘訣故自在上海治牙以來内而王公貝子尙待如肅親王倫貝子振貝子外而督撫將軍司道如張制軍端制軍恩中丞均曾延治或鑲或補並皆佳妙賜額贊揚先生洵治牙之巨擘矣取價雖比他處昂些然一勞永逸且不受苦亦何靳而不予哉至治牙器具及房舍稍有不潔最易傳染　先生器具之精良洋樓之華敞尤合衛生宜乎有口皆碑視市上懸壼者相去天壤也惟僕等以社會中貧富相懸恐難普及請其價從略减　先生深韙予言尤徵汎愛之雅意僅譔數語敬爲有牙患者告　沈仲禮龐萊巨周金箴朱葆三同啓 
[各分行社省鑒四月朔日爲文明丸增價期]  
所謂雷厲風行瞬息萬里者文明丸也所謂山陰道上應接不暇者亦文明丸也然則文明丸銷場愈廣而担斯義務者愈重嗟予力薄其安能支爲求久遠計不得不暫增其價故議本年四月朔起每瓶五百粒壹元二角每打十二元每瓶二百四十粒六角每打六元每瓶六千五百粒拾二元是舉也亦不得已之策耳伏願　諸同胞諒之幸甚　上海三馬路文明總社廣吿 
[杭州新設浙江旅館通吿]  
杭州乃人物薈萃之區風景甲乎全國滬杭通軌以來往來于杭垣者日盛倘無妥善旅館殊不足副旅客之雅意本館主人有鑒于此特在杭州清泰門内羊市街紫刑橋與車站河埠均相附近之地方創設一最上級之旅館計房屋百數十間内有花圃亭廊游覽之地外有車馬停頓之塲所有規模之宏大房屋之寬敞設備之完全器具之精良以及飲食之清潔應酬之週到爲杭州旅館客棧從來所未有茲擇於三月初十日行正式開幕禮先於二月初九日交易倘蒙　光顧取價尤格外從亷以爲始創紀念而期有賓至如歸之雅蒞杭旅客諸君幸注意焉　電話二七六 
[劉河間傷寒三六書出版廣吿]  
河間劉守眞先生仗愈疾之法具濟世之心著有傷寒三書六書兩種久已膾炙人口羣奉圭梟悉坊刻糢糊引爲憾事茲特覓得家藏初印本精繕校對付諸石印以公同好三書者何宣明論原病式保命集是也六書何者素問病機素問玄機傷寒醫鏡傷寒直格傷寒標堂傷寒心要是也刻已裝訂成書每部八本碼洋一元世有先覩爲快者請向上海二馬路千頃本購置可也 
[治小腸氣二日已愈]  
僕患小腸疝氣十四年矣腫脹如瓜筋粗如繩醫藥嘗盡終無效驗近來病勢更重寸步難行眞有求生不能求死不得之苦幸閱貴報得悉上海河南路廣東彭壽堂出售各藥十分神妙函託王如蘭君代購彭壽堂疝氣膏四張疝氣丸二料内服外貼奇在頃刻之間立覺下部氣鳴脹消囊核逐漸縮小週身暢快妙難喻言不到三天竟將多年疝症平復如初不禁大喜過望早知有此妙藥何必空費多金枉求陳馬諸醫耶功同再造不可不報　蘇城潘其璋頓首 
[舊書出售廣告]  
本莊自開設以來歷有餘年於茲向蒙　仕商學界歡迎發兌經史子集環球馳名各省局刻善本羣書以及學堂敎科應用叅攷等書無不兼備古版舊本各種書藉近時搜羅宏富中外好古博學貴客倘蒙　惠顧另有書目選擇購閱庶不致悞名目列後幾種　殿版數理精蘊　殿版朱子全書　明版藝文類聚　殿版歷代題畫詩類　明版輟耕錄　明版古今事類合璧　項刻水經注　行水金鑑　淵鑑類函　古今說海　敬業堂集　王氏玉海　尙史　寶眞齋書贊　漢魏遺書鈔　涇臬藏稿　金元明八大家文　性理會通　明版歐陽文粹　其餘花名繁多不及細登　發行所上海二馬路千頃堂寗波汲綆齋同啓 
 
 

Page 14

 
 
   
 
 

Page 15

 
 
[真人參鹿茸靈芝野术海狗精壯陽種子如意酒補腎生精奇效無比培元固本神騐莫敵]  
廣東彭壽堂無上妙品 
本草載海狗腎能生精補腎助陽益氣一切虧弱之症服之立愈夫海狗腎功力已如此之大况其精乎本堂不惜工本煉取海狗腎之精液佐以滋補上藥製成此酒專治陽痿不著依議先洩舉不堅久見色即洩夢遺滑精面黃肌瘦四肢乏力諸般虛損勞傷等症包可全愈最奇者雖白髮老翁極虛弱之身體將酒略飲少許立刻元陽壯盛精神頓加百倍身强力健宿疾盡除綠酒内重用參茸芝术海狗精故功效如此神速藥性和平絶非霸烈宣淫之品常服補命門煖丹田益氣血强筋骨開胃健脾培元固本有返老還童烏鬚黑髮之功因此酒神效萬分敢稱第一絶非誇口也○大瓶四元小瓶二元雙料加倍取效更速○上海河南路七號廣東彭壽堂啓 
[上海立昌綢莊廣吿]  
本莊開設寳善街榮吉里朝西石庫門内專辦名機素濮花素盛紡秋羅花介衣絹板綾花素生絲莊院湖縐興紗上莨綢時花生熟香雲紗各色新花夾邊絲巾剔選之精良顔色之鮮艷早蒙　仕商推許茲因推廣門市零售起見特將各貨格外考究價照批發一例如蒙　惠顧奉送絲巾以酬雅意而廣招徠此佈　　立昌綢莊主人謹啓 
[新新公司果子牌商標衛生果子醬油發行廣吿]  
本公司發明之衛生果子醬油係用果汁製成質潔味鮮歷久不變去歲夏間成績已著張園開辦南洋出品協會曾將此項醬油陳列蒙護理江蘇巡撫陸特給獎憑可知確爲美品疑無惟彼時尙未發行以本公司房屋猶未成立出貨無多且精益求精不敢草率從事之故今已再三研究完全法密貨廠屋亦吿厥成功可以每日出品定期於即日起在三馬路中法大藥房發行每瓶售洋二角每打大洋二元如還瓶者空瓶四個准換醬油一瓶購者請即移玉茲將此項醬油之異點列左以供衆覽○一滋味鮮潔除烹飪外用以清熗及凉拌食品尢佳○一久藏不變雖霉天盛暑無礙○一醬油中有果子汁可助消化食物之力大益衛生◎一此項醬油在廠製造裝瓶非常潔凈與蠅蚋畢集者大異 
　　小沙渡路新新公司啓◎總發行所三馬路中法大藥房 
[廣東法政畢業生李善同君實驗自來血確有恢復元氣增多饮食之惠書]  
五洲大藥房主人靑鑑敬頌者僕本來體素虚弱元氣疲困兼飲餐欠進而且日見其重矣于客年茲承敝省廣東潮州府城廣盛油米荳行蒙指引迷途即遂付託寄汕頭○貴藥室分房代購人造自來血半打照每晨調服不數旬忽覺稍爲活絡後來精神如原格外尤倍其足兼百病皆消可見此人造自來血確有還天之靈妙藥也僕已知此功益即隨處播揚敝省及各屬下衆皆周知所到購者竟不少了及鄒君乃師在學堂用功過度失傷元　兼沾百病僕即指示代購一打不一月間纔愈故鄒君感恩不盡銘靝五中拜謝刻僕與鄒君司遊南地已抵常熟遙想○貴總藥房開設在申故僕與鄒君特書數行以報答了蕪此敬頌○精神還挽靈安○廣東法政畢業生李善同叩謝自來血價目大瓶二元小瓶一元二角每打二十元十二元託局函購原班回件○海内諸公如蒙惠購請認認明全球老牌商標每瓶加附精工五彩認眞劵一張値洋一角方不致誤○總發行所上海四馬路老巡捕房對門五洲大藥房抄登 
[學部編輯學堂應用敎科書廣吿本局遵印部頒各書花名列后]  
初等小學堂五年完全科修身敎科書第一至六册初等小學堂五年完全科修身敎科書第一至六册初等小學堂五年完全科國文敎科書第一至十册初等小學堂五年完全科國文敎科書第一至十册簡易識字課本每部六册初等小學習字帖第一至七册 
初等小學圖畫敎科書　第一至四册初等小學圖畫敎授書　第一至四册初等小學算術敎授書附敎授細案　第一至十册初等小學珠算敎科書　第一至四册初等小學珠算敎授書　第一至四册初等小學體操敎授書敎授書　第一至八册初等小學樂歌敎科書　第一册初等小學手工敎授書　第一至四册高等小學手工敎授書　第一册高等小學農業敎科書　第一册大字四書　十四册四書集注　十四册 
近世物理學敎科書○兒童矯獘論○形學課本○質學課本○力學課本○立體形學○割錐術課本○中國史學通論○經學講義○中國通史○本國中等敎科地理志○中國鑛産志鐵路簡明表○農術要理○拿破崙本紀○學校制度○大清會典○ 
憲法綱要○經售處廣東兩廣官書局南京中正街南洋官書局啓　總發行所上海棋盤街南洋官書局啓 
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[民政部奏議覆御史麥秩嚴奏各省警察腐敗有礙憲政懇飭速定民政司巡警道選任章程摺]  
　　奏爲遵旨議奏恭摺仰祈聖鑒事宣統元年十一月十九日軍機大臣欽奉諭旨御史麥秩嚴奏各省警察腐敗有礙憲政懇飭部速定民政司巡警道選任章程一摺著民政部議奏欽此由軍機處鈔錄原奏一併片交前來原奏内稱各省開辦警察大都敷衍塞責主持警務如民政司巡警道等官學問旣不出於專門得缺補官徒憑督撫保奏委任員弁皆聽命於督撫所用者皆不習警務之人擬請旨飭下民政部切實保荐遇有缺出照單請簡並　選任章程妥速編定奏准頒行如各省果有歷辦警務成績卓著之員准由該督撫開具履歷送部考驗合格一併開單請簡毋庸由督撫奏保以示統一各該員得缺後並令出洋考察六個月然後到任一節查上年憲政編查館奏定各省巡警道官制内開各省巡警道員必須諳習警務並熟悉地方情形此項員缺應由該省督撫遴保奏請簡放或先行試署等語各省現行官制惟東一省特置民政司使兼管該省巡警事宜不另置巡警道其餘各省除直隸江蘇福建甘肅及新疆外先後經各該省督撫奏明設立並各遴保堪勝人員分别奏請簡放試署在案查核所保各員確係諳習警務熟悉地方情形者固不敢謂絶無其人而其中學問不出於專門保奏非因乎才力如該御史原奏所稱者蓋亦在所不免臣等維行政之要首在用人各國任用官吏多由試騐學問資格限制甚嚴惟任官者必審其材故居官者恒稱其職現在辦理新政懸缺待入雖不得不降格以求勉其拔十得五之效而關係專門學術者亦當鄭重其選以免　竽倖進之嫌本年臣部奏陳整頓京師警政摺内曾聲明京師爲各省表率欲推廣各省巡警自以整頓京師警政爲入手之辦法嗣後廳區人員應專用法政畢業生其從前調用各員有非由學堂出身者一律送入臣部巡警學堂分班疑業俟畢業考驗後再行按照等差分别任用當經奉旨俞允欽遵辦理在案各省巡警道員有統籌全省警政之責目前選任辦法雖不能遽執一格以相繩要亦必學識相當方可免用非所習之弊該御史所請援照學法等部保荐提學司及審判廳廳丞等成案概由臣部保荐毋庸再由督撫奏保之處意在統一事權預防流弊惟各省督撫身任地方見聞較廣果有堪勝此項員缺人員亦不妨酌量奏保以資任使擬請嗣後各省巡警道員由臣部欽遵本年八月十一日諭旨就熟悉警務應放道員人員人預保存記遇有缺出由軍機處開單請簡其各省督撫如有所知合格人員一面開列該員姓名事實出具考語咨送臣部考核一面仍由督撫預保存記遇有缺出一併開單其有違章奏保或臨時指名請簡者准由臣部隨時奏請更正以昭畫一其巡警道屬官任用辦法應仿照奏定各省提法司屬官考用章程嚴定資格一體考試非經考試及格不得率請補用容由臣部另訂詳細章程奏明遵辦仍俟文官任用考試各章程一律釐定頒布後再行按照該章程辦理至所請巡警道得缺後概令出洋考察再行到任係爲實地閱歷增益見聞起見惟考察之能否得益亦復存乎其人若必垂爲法令加以强制或恐敷衍了事徒成具文擬請毋庸置議（未完） 
專件 
[直省諮議局議員聨合會章程（續）]  
第十九條通信部爲前條之通告時應酌定復信到逹日期請各省諮議局各將所提議之事件照式謄冩按期寄齊以便彚集第二十條通信部得各省諮議局復信後應於四月初十以前將所徵集之議案統列詳表并開會通告書更通告各省諮議局第二十一條除前三條所列外凡開會前其他應行通告之事及常時本會對外應有之行動皆通信部任之第二十二條開便時通信部應將所有經辦事件交由主席報告之第二十三條會議之塲所及其他關於開會應行設備之事務庶務部主之第二十四條書記速記旁聽招待員及其他辦事人員庶務部擇人任之第二十五條開會一切庶務庶務部商同主席指揮之第二十六條關於本會會計之事庶務部掌之（庶務部應於每年閉會後一個月以内將本届全會期一切收支出入欵目詳列清册先行報告各省諮議局俟次年開會時仍應交由主席報告之通告部一切用費由庶務部撥給併入庶務部報告之）第二十七條凡本會之文件由通信部保存但關於會計册籍及置備之物件庶務部保存之第二十八條通信部及庶務部辦事規則别定之 
第四章各省諮議局第二十九條各省諮議局遣派議員到會時應給與委任書以爲代表各該本局之據第三十條各省諮議局應按照第十九條第二十條所定預備議案如期繳集主任諮議局及如期派員到會會議（但有臨時欲提出議案者雖未經先期繳集仍得由其遣派之議員提出之）第三十一條各省諮議局有因路遠或其他不得已事故不及派員到會者得將提議之事件寄交主任諮議局彚列於本届議案中開會時提出之 
第五章經費第三十二條本會經費各省諮議局分任之但到會議員之旅費由各該本局自備第三十三條前條分任之額以閉會結算後平均分配爲準但主任諮議局應預擬額數通告各諮議局以便先期繳集備用 
第六章附條第三十四條本章程以本會成立時正式議决爲實行之期第三十五條本章程附設議事規則辦事規則旁聽規則第三十六條本章程所有未盡事宜得於開會時議决修改之 
本埠新聞 
[江督覆總商會電（爲安路茶股事）]  
上海商會周嚴兩觀察鑒咸電悉昨據安路總理周道電稱安路茶股係由屯溪商董函允照繳不過上海數人異議請予維持保護等情當經電 
 
 

Page 19

 
 
飭該總理仍與原認商董妥商辦理在案希公轉告茶葉會館知照督銑 
[緝獲龔三郎爭功]  
　　巡警總局偵探印章生緝獲逃犯龔三郎解縣訊辦各節屢詳前報因縣役徐文欲圖攘功昨奉警法科長聶司馬傳到探弁孫晋發及偵探印章生三路二區巡士李朝陽等詳詢緝獲情形該弁禀稱緝獲時弁並不在塲實係印章生同眼線趙阿虎將龔拿獲印禀稱巡士並未兼充縣捕况拿獲時有崗巡李朝陽在塲帮同解局與崗巡李朝陽所禀相同司馬諭各退去候禀汪總憲請示核奪 
[給發緝兇賞金]  
　　匪徒廣東阿四即陳阿四上年除夕晚在寳善街宏茂昌襪店門前搶劫銀洋爲英界華捕毛久康捕拘即出利刃拒捕致毛受傷斃命後由英捕房懸賞五百金通緝嗣爲法包探黄錦榮陶金標購線緝獲解廨轉送縣署詳辦在案兹經英捕房總巡以黄陶兩探捕務勤能奮勇可嘉即將賞洋如數於前日移交法總巡賞給該兩探具領以示奬勞 
[滬道因公赴蘇]  
　　滬道蔡觀察昨晨乘坐火車赴蘇謁見撫憲面禀要公下午即行乘車返滬 
[春季賽馬定期]  
　　旅滬西商春季賽馬定於西歷五月二號起賽即華本月二十三二十四二十五三天舉行 
[湖北難民回籍]  
　　昨日本縣田大令派差薛順押送湖北難民一百餘名至虹口東洋公司碼頭乘輪回籍因道經租界該差至總巡捕房聲明過境捕頭即照章派捕護送登輪 
[謝贈]  
　　中國青年會於本月十八日晚開第二期半月演說會請樸愛德君蒞會演說大舞臺於二十一日下午演劇補助須才學堂經費並承惠贈入塲劵特此誌謝一 
城内 
[追欠洋]  
　　將少堂扭龔清如到局控追欠洋訊究蔣供龔前將顧誠信稅行摺據向身抵押借去洋三百元刻卜稅行停歇本利無著求追龔供欠洋是實前欲還洋料理蔣摺據遺失因此蹉跎到今求鑒明府判兩造各退俟摺據尋到交閱再奪 
[搶耳挖]  
　　東區解送王得林到局函稱婦人管王氏在安仁橋行走被王等上前將銀耳挖　去飛逃由崗巡攔住贓被同黨接去請究王恃無贓証矢口不承供有四牌樓洪立生回鬚店主肯與小的作保求恩巡官判傳到該店主到局詢明再奪 
[竊一]  
　　積　喬錦生行竊王毛頭施秀龍家棉被衣物等件當塲由王施等拘獲解至一路巡局審訊喬供認不諱判責三百板拘留半月 
[竊二]  
　　竊賊嚴金樓行竊俞家弄救火會中製服各物當場獲送解局嚴供認屬實明府　責一百板枷號三天至犯車處示衆 
[竊三]  
　　章順記將小竊汪桂生之頭打破被崗巡一併拘局章供汪桂生正在行竊小的家中之物當塲捉住將伊略毆求鑒汪供並不圖竊實遭誣枉打破頭額求驗明府察得汪略受微傷從寬免辦章順記嚴斥釋放 
[竊四]  
　　劉裕海扭學徒陸傳安張瑞琳等到局訊問劉供前月　陸竊洋一百零三元今始遇見扭案請追陸供認竊洋刻巳用盡計賭輸三十元嫖妓十三元零用買物洋二十元尚剩洋四十元及零皮等物均寄交同業張李氏家求鑒張李氏夫張瑞琳到案供稱並不受寄陸之洋物求察巡官察得張李　寄洋不受何以陸所竊零皮在爾家中抄獲萬難圖賴判瑞琳交保限三天還洋四十元陸傳安收押限交洋六十三元再核 
[道批]  
　　樊祖桂等禀批籌資購地建舍以便停喪寄櫬事係善舉何慮被人阻撓縱有其事儘可隨時禀明地方官查究不必預請給示也陳雲鵬禀批前禀批縣諭由親族再由陳王氏剴切開導無非爲該氏曲全體面早定嗣續起見今據稱該氏仍復固執如前不受調度顯係沈聨第等從中姦唆殊堪痛恨仰嘉定縣速再移會青浦縣照案嚴切諭遵如再抗違即予一併勒提解由嘉邑秉公訊結勿任久延切切二十五保四圖地保林雲卿昨日到縣報稱住居法租界西新橋地方有江北婦人某氏在家吞烟身死正欲收殮被捕頭查知飭身報案請騐求鑒大令准之 
南市 
[地保疏忽]  
　　同仁輔元堂救生局前日由某號巡船在浦撈獲溺斃男屍一具因有刀傷報縣蒞驗已紀昨報兹該局查得該屍撈獲時肢體俱全迨移至南馬頭擱在灘畔十二圖地保顧愼之並不小心看守致被野犬嚙落手指該堂董據情禀明本縣田大令當嚴飭該地保嗣後如有溺屍存放南馬頭沿灘應著留心看護毋許再事疏所致干重咎 
[賭徒打架]  
　　南區某巡長前日在永安街某茶肆查獲因賭打架之惠全福張順發陳阿松張榮生張三海盛妙春陸和尚等解區奉飭惠罰洋二元張等五人各罰洋一元陸押五時始　賭具銷毁 
[請緝盜]  
　　公共公廨寳讞員前日派差持又協同中四探至局禀稱搶刦常熟某姓案内之盜黨張品山等供出胞姊朱戚氏現在南市沙塲街朱殿華家帮傭請爲協提由局中裁判員派　提氏解訊氏供松江人胞弟實姓戚因其不務正業久不往來判父來探等帶回歸案訊究 
[强換招貼]  
　　大馬頭源發水菓行原係楊桂逹祖與施考祥旣田施轉租張松雲接開近因楊病故由其子根清隨母率妻强換素色招貼滋閙被扭至工程局控究陳副裁判訊明判楊根清留局候飭差傳施質訊並將婦女逐歸不許再擾 
[攫取銅元]  
　　李阿榮等在三官堂弄某麵館食麵與店夥劉阿元口角乘機攫取銅元九十四入逃逸劉追至法界洋行街由法捕帮同拘獲移送工程局訊得李供皮匠爲業不敢攫錢判戒責一百五十下押兩禮拜將其衣服褫下變抵該店損失 
[賒欠苧蔴]  
　　如意街瑞大苧蔴店執事朱蘭生扭控船户奚金龍前挽謝阿土作保賒去苧蔴兩件欠洋廿二元八角久不歸還求追由工程局陳副裁判訊明判令交保出外予限一禮拜内如數理明 
閘北 
[巡警會操]  
　　前日下午二時閘北巡警春季會操巡警總辦汪觀察特委洋總巡官孟治以斯在新大橋路义袋角操塲召集四路各局區及馬隊巡邏隊通班長警會操體操鎗法步伐陣法等各種操法至四時操畢回局 
[尋兄迷路]  
　　　明婦人吳龔氏住居北新涇前日下至楊　浦尋其兄龔二郎行經閘北迷路由崗巡帶入四路一區黄正巡官略訊一過判送四路五區飭傳氏夫到案具領 
[賣人婦]  
　　　棍　金標顏才良串拐龔桂生之妻張氏賣與薛愛卿花烟間爲娼一案昨奉黄正巡官提出覆訊高顏二人均已供認判　發改過局禁錮五月顏拘留一月期滿核釋 
[匿人女]  
　　住居長春坊之婦人朱任氏昨投四路一區控剃髮匠尹炳全拐匿其女請爲究追昨奉黄正巡官提案質訊因無確據判尹交保帮同尋覓 
[姦人妻]  
　　武阿六控賈桂　誘姦伊妻丁氏由王連雲投案作証已誌本報昨奉黄正巡官訊明判賈責二百板飭具改過結開釋英租界 
[畏領垃圾桶]  
　　英美工部局以天氣漸熱尤宜注意衛生特製洋鐵垃圾桶飭人至租界居民每家分派一只令儲垃圾以免家内積穢　昨晨有虹口提籃橋一帶居民男女老幼一百餘人各携垃圾桶擁至公共公廨要求恩免適寳讞員與美海副領事會訊捕 
 
 

Page 20

 
 
房瑣案衆欲擁至堂上當經差探人等攔住寳讞員即步至堦下慰諭衆皆喊稱工部局每家派桶一只聞每月捐洋三角如將桶損失須賠銀五兩小的等均極貧苦一朝違犯無力賠銀環求作主恩免寳讞員諭謂已詢明工部局此項垃圾桶因愼重衛生而設並不索取分文爾等忽聽謡言各將杼帶回照章傾倒垃圾如有人藉詞向爾等索洋者儘可至捕房報告或逕赴公堂控究切勿聚衆滋擾致干咎戾衆聞諭各棄桶而　寳讞員旋復升座即與美領海君會商辦法擬照會工部局明白曉諭以釋羣疑 
[候領裘松雲]  
　　甬核裘松雲因在營合路徘徊由捕送廨訊留候認在案昨奉公堂復訊據孩供伊父裘寳林在杭州貿易判送棲流所留候共父來案認領 
[巡捕會操]  
　　英美工部局總董雷君昨與香港來滬之某西董楷至泥城外賽馬場傳集中西印各捕操演各種伎藝以資參考 
[不交定貨]  
　　英商麥邊洋行控大豐麵粉公司陳子英等不交定貨一案昨日午後由廨會訊原告延哈華托律師偕証莊瑞源傅桂生上堂稱原告曾於西歷一千九百零八年五月間向大豐公司定購麵粉五千包當付定銀六千兩被告祇交一千七百包前由　客王子明將經手人李春園之方單等送來作抵並三次收回銀一千九百兩其餘迄未交清請爲訊追訊之陳由廖忻齋代延禮明律師上堂辯稱此項定貨係莊李二人經手與原告並無關繫應請察核寳讞員得供會商英布副領事判各銀去候再　訊核奪 
[夫願離異]  
　　寗波路薙髮店主胡增祥控夥蔣榮狗與其堂兄蔣良儀串拐伊妻李氏一案昨由捕房將各人解請公堂復訊明白德襄讞會商美仇副領事以蔣良儀無干開釋判蔣榮狗押三月李氏因胡自願離異着發押棲流所三月期滿照章擇配 
[勒捐開釋]  
　　和記盈記等碍灰行控馬金福在蘇州河内勒收捐欵一案昨由捕房將馬解奉公堂復訊以事在去年爲日已久姑寬判馬開釋 
[查封家產]  
　　陳裕　控夥王晵堂虧空帳洋一千餘元一案由廨訊判王押繳在案昨由捕房將王解奉公堂復訊判王還押候函請南匯縣查封家產俟復到再核 
[欠銀紏葛]  
　　童春甫控倪連法單福寳陳阿明欠銀紏葛一案於昨由巡警局將三人傳送公廨請追　均過堂候訊 
[押店被罰]  
　　翁雲山翁阿三翁青公陳金坤等各押舖均違章收押西人所失贓物於昨由探將各人傳廨請究判各罰洋三元充公示儆 
[過犯復來]  
　　過犯劉德生馮清山均逐出租界復來由探一併查獲於昨解廨訊明判各押兩月期滿一併逐出租界 
[行兇交保]  
　　英美電車公司用人任國神控塔車夫朱新蘭王增裕行兇一案於昨由探將二人傳至公堂請究寳讞員商之美海副領事判朱王均交保候今日早堂會訊 
[行兇無憑]  
　　美捕房七十二號印捕控馬夫張錫生碍路行兇一案昨奉公堂復訊無憑判張開釋 
[竊取衣飾]  
　　粤婦勞四控趙阿二竊取衣飾等情於昨由探將趙獲解公堂訊供屬實判趙押滿四月以儆 
[原贓領]  
　　張阿毛朱阿四周竹記因串竊王阿生等四户衣物匿跡周陳氏家内由探一併查獲昨解㳂堂訊明判朱押四月張押一月周與陳氏分别各押兩禮拜贓交原主分别認領 
美租界 
[侍者竊洋]  
　　住居北四川路四十四號之某西人昨投捕房報　被某侍者捲取銀洋潜逃請爲查緝捕頭准之 
[錢莊失洋]  
　　北河南路三號某錢莊主報稱失竊洋二百餘元捕頭允飭中西探前往勘緝 
[不拾遺]  
　　東洋車夫陳阿和昨持　客所遺之羢帽一只及某銀行廢票一紙至捕房呈請留置候領捕頭允之 
[傷車夫]  
　　姚紀明昨推塌車至西華得路撞跌東洋車夫康坤元致傷腰際由捕車入捕房轉送同仁院醫治再核 
[揩玻璃]  
　　西華得路三千二百七十三號某雜貨店昨在門前洗刷玻璃窗巡街捕以其碍路違章飭阻不服歸禀捕頭請廨　究法租界 
[行竊]  
　　王阿三行竊碼頭藥材爲巡丁查見拘入捕房解廨訊究王供竊不諱求恩免辦聶司馬判押捕房三天示懲 
[賣娼]  
　　寗波鄕婦趙梅氏上年背夫來申賣娼兹爲氏夫趙仁生遇見報捕拘廨訊究氏稱因探親來　不遇住在客棧虧欠棧資無以彌補遂人娼寮現願隨丈夫回里求恩寬宥聶司馬以姑念鄕婦無知從寬　夫領回管束 
[失火可疑]  
　　法馬路寳興里口裕泰祥失愼可疑一案前日又將見証人毛良春及該店主夥王海和等一干人　廨請訊毛供小的所開之客棧祇離裕泰祥一壁之隔是晚突然大起烟火竄入小的屋中且聞火油氣味甚濃知有别情是實　之該店各夥僉稱火起塌床下聶司馬謂並無放火實據究有可疑姑念火未成災罰洋一百元示懲 
[請看减省日費新發明之煤灶]  
啓者上海爲通商巨埠人烟稠密户口繁多用度因之耗費此固勢所必然無須煩贅然近年以來諸事改良般般講求無不精益求精致有銷耗於日用之間而人不介意者即如燒柴一事本局總辦現爲申民想一極省錢省工之法爲斯民開一利源又可保安火險茲特爲在申　諸公細陳其利益如左　一改煤灶可免火險上海地窄人稠房價益貴片地皆爲至寳民居一二間屋諸事仰給于内即賣買家亦無不然欲存儲一二日之柴薪即得累堆成垜一遇火燭勢必燎原不數分鐘傾家者有之傷命者亦有之　諸公不信試聽火鐘報警何日無之若改燒煤灶則片地可存數十日之用即有火險落在煤上永無慮其自行燃燒之患去歲本公司初創於天津曾蒙巡警總辦獎許竭力提倡蓋於居民治安兩有裨益此改煤灶其益一　二可省日費上海稻柴每百觔大洋四角木柴每百觔大洋九角而烟煤之火力比稻柴大十數倍比木柴大五六倍優計每月燒柴二元者燒煤可省一倍以上中下三等户口計之每年即可省三四百元或一二百元至數十元不等改燒煤其益二　三陰雨之時柴不易燃或不易買或高其價或須預存屋内諸多不便若燒烟煤可存於屋内隨處可堆陰雨之時煤雖濕更易燃燒無慮濕缺之患此燒煤其益三　四本局烟煤極佳爲中國第一礦產早爲用者所共賞無須自詡他礦烟煤燒後必留滓渣及礁石等本公司烟煤燒後俱成白灰故燒他礦煤一千觔者燒本局煤八百斤足矣故用於輪機可加其速率用於打鐵煮飯無不省工省錢又燒他礦煤必須用塊者本局煤末已足矣　五煤火快慢均可煎炒烹炸蒸食煮飯無不相宜燒柴須用一點鐘者燒煤三十六分足矣故燒柴必須一人燒火一人做工燒煤可省去一人燒火烟煤一燃即旺須隔時再添煤並屋内永不見烟極爲乾凈此燒煤其益五　六本公司一爲紳民便益起見二爲推廣煤斤消路爰於天津請來改灶師傳手藝極工專爲　諸公改造煤灶並不收工資但須　貴客自備材料如欲改者可來掛號或函致或由電話均可本公司得信後立刻派人去修　七本公司設於東棋盤街十八十九號門牌内有煤灶樣子數個極爲精巧請駕臨本公司閱看並有詳細章程單本公司另有招待員隨時指明一切利益無論紳商士民皆可隨便進觀　八燒柴之灶可隨意更改並不多費錢文末煤價目每噸二千二百四十磅　計英洋七元五角每半噸一千一百二十磅計英洋四元　每籮二百十八磅　計英洋一元外加送力每噸大洋六角正　每半噸大洋三角正　每籮洋二角正○本公司德律風二千五百十二號　開平礦務有限公司啓 
[京都天寳齋人參鹿茸靈芝野术海狗腎扶陽種子衍慶丸]  
天下馳名○種子仙丹○靈驗無敵○舖在上海二馬路中市西鼎新里内交易○若服他家藥不靈請來一試虛言欺人罪我惟天 
本草云海狗腎一名腽肭臍其性大爲扶陽補腎養精堅固一切諸虛百損五癆七傷夢遺滑精腰酸骨痛四肢乏力服則立騐本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可服專治男子陽痿不舉舉而不固旣舉未久或精清如水精冷如冰或未交精先洩洩而不射雖年輕損傷體弱之人服之轉弱爲强雖白髮老翁久服陽足宛如幼年久戰不倦任情歡樂藍田種玉左劵可操扶陽種子效騐神速此乃本齋獨得秘寳非他家大言欺人毫無實際可比常服補命門益丹田開胃健脾海絡壯筋培元固本義精烏鬚黑髮轉老還童却病延年多子多壽此丸扶陽種子固十分靈驗敢稱第一絶非是誇口矣每料雙料二十兩洋三十六元每兩二元單料减半○另有始創秘製鹿茸海狗腎壯陽補身種子衍慶酒大瓶四元中瓶二元功效同上此酒如購十瓶照市九扣○扶陽煖腎種子膏每張一元○扶陽第一海狗腎每條洋十元功勝鹿茸十倍遠近函購托郵政局最妥信局愼防作弊上海二馬路西鼎新里内天寳齋啓 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
　　敬啓者本行經理頭等頂麥羅司廠所造意大利維摩酒此酒名振全球各國皇公將相以及士紳宴客無不樂飲實爲世間養身衛生之貴品現在世道日卑人心不古僞牌雜出一時眞假難别恐魚目混珠諸位紳商承辦頂高老牌維摩酒者請認明麥頂羅司廠所造是荷此佈上海總經理嘉泰洋行江西路念五號便是 
[三井洋行經理]  
明治火險東京水險日本火險共同火險 
茲者本行經理明治火險東京水險日本火險各公司四十餘年辦理妥協賠欵迅速中外紳商深所共知餘不再贅今有共同火險公司已歸本行經理專保南北市房廠棧其價格外公道　諸公光顧請　駕臨四馬路北四川路口四十九號門牌本帳房面議可也　三井洋行特白　 
[聲明]  
啓者公平各牌元羽綢刻因春季已過於十二禮拜内减少發呌待秋季仍當將各牌加多發呌特此關照　公平洋行啓 
[廣吿]  
近有假冐小號圖章騙取貨物嗣後寳號與小號往來必須送至盖印爲憑否則自悞慶和里永安昌記吿白 
[江西路二十二號老公茂廣告]  
本行經售張士公司所製各種花玻璃樣新花奇各色均備貴客如要知其價目可向本行函問可也 
本行並經售英國夸克公司所製各種測量鏡水平器畫圖儀器測量杆以及鐵鏈鋼帶測高低器風雨表量雨表等件無不齊全本行備有目錄兩册以供貴客取閱 
本行並經售曼而經廠各種瓦片各種鋪地所用之磁光瓦火爐前所用之耐火磁光瓦以及火爐邊所用之白磁光瓶欄杆等件各色俱全貴客欲知各貨價目請向本行函問可也 
[頂上美紙香烟] 　　 
珍珠牌烟絲選上等之料悉心監製得成特色之品味旣清香性亦和善一經嘗試即服膺勿舍其所以名馳中外艮由此也倘蒙　仕商賜顧請向各埠經理家均可批售英美烟公司製 
[失票]  
今遺失萬春支高萬春第二百廿九號十五期洋二百元已向該號說明作廢望　各寳莊號切勿收用德泰莊啓 
[大英輪船公司]  
今有堅固捷快輪船名柯厘烟杜准三月十八日禮拜三上午開行往門司牌户横濱等埠貴客如欲裝貨搭客請至黃浦灘念四號本公司帳房面議船泊招商局中棧碼頭上落利便自後每隔兩禮拜開往一次並搭客往横濱者有特别利益可在神户轉搭火車直到横濱不再加收火車費特此奉佈 
[日本郵船會社]  
啓者本公司博愛丸輪船准於三月念一日即禮拜六下午二點鐘開往長崎神户橫濱等埠小包收到禮拜五客票賣到禮拜六十二點鐘止　倘蒙　各寳號如欲裝貨搭輪者務祈　早臨爲幸　郵船株式會社啓 
[（日本郵船開往大連灣）]  
本公司經理滿南洲鐵道會社之西京丸每逢禮拜四神户丸禮拜日一准開往大連灣並由火車連接滿洲内地各處船身修固水脚公道客位潔凈應酬周到各寳號欲裝貨搭客務祈　光臨爲幸日本郵船會社廣吿 
[金銀錢洋　三月十七日]  
現貨標金　四百零三兩沙金合赤　四百十一兩足赤條金　四百零九兩龍洋　七錢三分六厘英洋　七錢三分七厘二五本洋　八錢五分小洋　六錢五分零五銀拆　四錢七分洋找　七錢二分四厘錢找　一千文衣牌　一千三百四十文銅元　一百七十七千八百文市錢　一百五十千文 
[匯票　三月十七日]  
上海匯至倫敦 
銀行電匯　二先令四辦士八七五銀行即期　二先令四辦士九三七五銀行四月期二先令五辦士一二五銀行買進四月期匯票二先令五辦士半又六月期匯票二先令五辦士六八七五帶根電匯四個月定貨二先令五辦士六二五又六個月定貨二先令五辦士八一二五大條銀　二十四辦士六八七五 
上海匯至法國 
銀行電匯　三佛郎零四分銀行買進四月期匯票三佛郎零九分法 
上海匯至德國 
銀行電匯　二馬克四十六分半銀行買進四月期匯票二馬克五十一分半 
上海匯至紐約 
銀行電匯五十八個六二五銀行買進四月期匯票六十個七五 
上海匯至印度 
銀行電匯　一百七十九個 
上海匯至香港 
銀行電匯　七錢四分七五 
上海匯至日本 
銀行　八錢四分六二五銀行買進三十日期匯票八錢三分六二五 
　　三月十七日進口輪船禮拜二 
立大　輪船　由寗波　立興公司甬興　又　　由寗波　寗紹公司江天　又　　由寗波　招商總局飛鯨　又　　由汕頭　招商總局普濟　又　　由温州　招商總局廣利　又　　由香港　招商總局江寬　又　　由長江　招商總局岳陽丸又　　由長江　日清公司立豐　又　　由長江　立興公司北河　又　　由烟台　太古公司 
　　三月十八日出口輪船禮拜三 
大利丸　又　晚往長江　日清公司安慶　　又　晚往長江　太古公司安徽　　又　晚往香港廣東　太古公司 
江孚　　又　開往長江　招商總局飛鯨　　又　開往烟台天津　招商總局美利　　又　晚往長江　美最時行北京　　又開往甯波　太古公司官升　　又　開往烟台天津　怡和洋行甯紹　　又　開往寗波　寗紹公司南生　又　晚往神户新加坡吉利吉打　怡和洋行 
　　三月十九日出口輪船禮拜四 
岳陽丸　又　開往長江　日清公司廣利　　又　開往香港廣東　招商總局小倉丸　又　一點鐘開往大連灣郵船會社 
恆生　　又　晚往汕頭香港廣東怡和洋行甬興　　又　開往寗波　寗紹公司雲南　　又　晚往牛莊　太古公司江寬　　又　開往長江　招商總局新昌　　又　開往天津　招商總局 
　　三月二十日出口輪船禮拜五 
普濟　　又　開往温州　招商總局隆和　　又　晚往長江　怡和洋行盛京　　又　晚往威海烟台天津太古公司海口　　又　晚往厦門汕頭　太古公司泰順　　又　開往烟台天津　招商總局 
　　三月念一日出口輪船禮拜六 
大福丸　又　開往長江　日清公司北河　　又　開往直放仁川　亨寳公司保得富　又　開往海參威　義勇隊公司博愛丸　又　下午二句鐘開往長崎神户橫濱等埠　郵船會社提督　　又開往膠州烟台天津　亨寳公司 
三月念二日出口輪船禮拜日 
美順　又　開往長江　美最時行 
 
 

Page 25

 
 
[心胃氣痛必愈丹　萬試萬驗]  
崔氏辦瓣香廬藥室○凡多年心胃氣痛服過各種丸藥不能奏效者請速一試方知地球上有如此出神 
入化之仙丹也 
世上本無心痛其實乃九種氣痛也胃有寒氣則胃不舒肝有鬱氣則肝痛矣肺氣痛矣則肺痛矣邪犯少腹則腹痛矣更有停飲停食停痰之痛又有寒邪胃火六鬱之痛此外又有蟲㾏痞塊痛瘀血痛心口痛絞腸腹痛之别其發時或飲食不思口吐清水甚至痛極聲嘶面無人色當氣血健旺尙可支持比及血氣就衰則愈發愈劇甚或成際成癆不克永年寗不痛哉茲本主人盡心考察無間寒暑始得此應驗如神之第一仙丹曾經試騐萬人無不藥到病除永不復發前有久患此症之人痛發之時百藥罔效雖呼吸鴉片遍服西藥亦不能止後得此丹應手卽愈縱使遠年痞塊亦能融化無形大上仙丹人間妙藥斷無若此之效如影響者如或不信儘可立劵以證不靈包可退還　大瓶洋二元四角小瓶洋一元二用附近假冐須知藥丸非他可比必須格外小心認明瓣香廬牌號五開間門面切記切記遷設上海盆湯衖過絲業會館後寗波路口五開間門面崔氏瓣香廬總發行所崔宗武啓 
[老聾竟能復聰]  
市上耳聾丸藥極多○當推二馬路西鼎興里京都天寳齋爲第一○僕已親自試過○方知眞實效驗購者留神 
大凡有一病必有一藥有一藥必除一病如服不見效者即非對症之藥雖化費千金終難取效僕年近五旬兩耳重聽已七年矣遍訪良醫盡服諸藥毫無影響於是聰天由命不望復聰矣乃去歲偶觀輿論時事報見京都天寳齋吿曰云萬國九洲耳聾第一聖品除耳聾極妥極靈即由郵局匯洋拾元購耳聾聖品兩料按日試服果覺身體漸强兩耳稍聰又續購兩料虔心呑服漸服漸愈未及服完居然復聰如故矣而且起居一切勝如壯年想數年宿疾一旦失去豈非喜出望外爲此登報以揚仁風謹吿同病者哉　南京四牌樓陳子祥謹啓 
[蘇州洞庭西山秦氏九修宗譜廣告]  
我家自同治癸酉八修宗譜後迄今埀居十載族衆人多支繁派遠茲議九修宗譜凡我同宗僑寓閩粤贛楚等省近四上海非溪光福東山三山等處望將同治癸酉後世系詳晣繪圖郵寄洞庭西山秦家堡秦氏宗祠或寄湖南省城東魚塘街秦氏家廟又寄上海後馬路信昌隆棧内裕通祥均可期以一年爲止幸勿遲誤閱報諸君如有敝族親友務乞轉達是禱宣統二年二月吉日經理人西山子清少逸○長沙實齋與剛等同啓 
[立愈遺精金剛百鍊丸]  
家藏經騐奇方○咸稱天下無雙○遠埠函購○郵政局妥○患有遺精請速調治○此係最有實效之良藥也 
精者人身之精華也精固則强精竭則亡關係何等鄭重世人之患遺精者實因戕伐過度相火妄動或交媾之際忍精不洩或濕熱藴結心腎不交以及少年誤犯手淫中年思慮操心致有精關不固夢遺滑精由此起矣明知精乃種子豈任常洩若不早爲醫治不但有碍嗣續且從此精神疲倦腰膝酸軟耳鳴目暗百病叢生甚至促及壽限雖欲設法求治苦無對症方藥本藥局家藏經驗奇方係坐茅蓬老僧所傳名曰金剛百鍊丸無論有夢無夢覩艶流精未媾先洩以及精簿精清等症此丸連服三日奇功立見包能精關堅固諸恙咸廖功能固精封髓種子壯陽屢經試驗百無一失凡衛生者幸勿觀望至貽後悔也　每小盒洋一元每料一大盒洋四元○另製第一馳名遺精一貼膏功與上同○每張洋七角○若膏丸並用功效益彰無論年深月久百藥無效苟能服丸一料可也永遠絶根世間僉稱仙丹也　上海三馬路中市丹鳳戲園後○鍊雲大藥房發兌 
[善除痔瘡]  
僕少有痔患初時核起無甚苦難親知亦言此非要症夙嘗聞諸野老云大江以南十人九痔以其地屬澤國積濕使然也僕因是並不介意嗣後茵結愈大肚門内外拖累難堪非血水迸流沾衣漬袴即發腫作痛碍坐難行備嘗不便之苦况乃始問醫覔藥冀得脫離苦海而卒無一效若用剪割之法又慮眼前要禍時常沈悶計無可施屢聞彭壽堂有内服外搽化痔靈丹妙藥試驗多人乃託友代購並囑他定須到上海抛球場南首河南路三層樓七號洋房廣東彭壽堂字號非與該堂有莫逆之交也實欲將靈妙二字作一實證其人唯諾而去未幾持該堂化痔丸一大盒消痔散一大瓶至啓緘視單即將消痔散先行搽服晚膳臨臥便將化痔丸照呑一服次日覺得血水收歛早晚乃照仿單搽服至明日又覺得茵核軟縮如枯萎之狀因連次搽服藥盡續購服至十餘日以手摩撫頓覺平復如初私心竊喜逆料其能悅根而特未敢决其後之必不發也於是外搽停止内再服丸一大盒而藥罷迄今半年從未一發倩人視之則根蒂盡脫矣靈妙二字豈虚語哉　白鶴港孫沛霖識 
[有志出山者鑒]  
現奉　部章指分改加五成銜　封改加二成敝處有各省振捐案内各姓捐餘之欵指分銜封甚多願照前捐成數奉讓欲移獎者盡四月初十内可辦過期則無此機遇矣　　　　　　新閘新馬路道達里二衖第五家黃白 
[敬謝瓣香廬壯陽廣嗣金丹神驗]  
崔氏瓣香廬藥室在上海盆湯衖絲業會館北首寗波路口五開間門面店注意注意免購僞藥 
鄙人先天不足後天失調以致年當强壯竟然春行秋令閱書一卷未終神欲離形飛去夜間或入夢遺精或無夢亦洩漸至陽痿不舉琴瑟不調人生恨事莫此爲甚屢服各種壯陽種子藥不意毫無影響去冬檢閱時報知貴藥室所製廣嗣金丹有比衆不同之神妙緣即匯銀四元購到兩瓶服未及半居然四肢和暖黍谷春回從此老後殘兵變作陽台健將尤奇者附送之藥塗之其樂洋洋妙不可言老妻一索而得已經懷姙四月豈不喜出望外耶寄語諸君子欲强身體欲廣嗣續欲諧伉儷欲固精竅速服此丹定能如願以償我生平誓不作欺人語也　右箋請　貴藥室代登各報以鳴心感并請　瓣香廬藥室主人道安　但進盆湯衖先走過假冒須認明瓣香廬牌號五開間門面方是的眞若見一開間便是假冐切記切記　甯波駱駝橋盛其忠啓 
 
 

Page 26

 
 
要件江蘇諮議局開會事件 
[意見書]  
　　謹擬江北水利公司最初第一節之辦法（張謇）諮議局以海州十餘年内疊經水災約計前後人民所失及官賑義賑所用不下一千萬銀元而水道不治灾無止日是以提出擬興江北水利公司之議案其入手辦法即陳明先行測量繪圖以定導納來水及瀦水過水去水之標準語具前案謇義屬鄕里早年略窺治河之書與泰西水利之粗迹熟審事理固無以易前說請略述規畫之大要爲第一節辦法 
（一）測量所定之方向 
（甲）淮爲本體淮水源自河南至穎州而始大故詳測宜從頴州始其穎州以上至於桐柏及所受淝渦諸不可視穎州以下稍略是穎州爲一方 
（乙）沂泗舊滙於淮淮失道則沂泗之道亦失宜詳測沂泗今所洩瀉之道是沂泗爲一方 
（丙）淮舊病於河其原實病於運今運自濟寗以下至於清河節節失治而於沂泗有相關之利害是濟寗愉下爲一方 
（丁）雲梯關爲舊黄河入海之道即爲淮獨入海由舊之道前人以爲可復通以爲不可復通者説不一今欲决此二說之從違不能無正確之依據是雲梯關爲一方 
（戊）海州灌河口分洩淮水前人有主此策者亦有不主此策者以今論似較雲梯關爲便然不詳測不能有地地勢高下之比較即不能有工程難易利害輕重之比較是灌河口爲一方 
（已）吳通邗溝爲淮并入江之先路自黄河北徙運墊益高而淮乃專入江然固猶有主宜開天長六合境之舊淮河爲分淮於上流之計者不測之亦無以定衆說是瓜州三江營六合口爲一方 
以上爲去水之方三 
（庚）水之利害迭相爲因治水者不獨當去其害並當計其利昔日夾淮南北所有微山駱馬青伊碩項洪澤迅光白馬甓社諸河皆瀦水較廣之區亦即以水爲利之區也今駱馬青伊碩項幾同平陸矣微山洪澤汛光白馬甓社等湖亦淤墊不少若按三十年前以容水立方計恐十去四五矣而地勢平面占泗州盱眙天長桃源清河山陽寳應高郵江都甘泉十州縣如是之廣也宜測其地面之廣輪尤宜測其湖底之深度非分皖爲一叚徐淮爲一叚揚州爲一叚測量不可是爲三方 
（辛）運河在清江以上及桃源宿遷境内者爲中叚實爲復淮故道或改由灌河口能否扼工之樞要必應詳測乃能合計是中運河爲一方 
以上爲瀦水及過水之方四（未完） 
[議决案]  
　　呈報議决整頓契稅案内劃撥公益捐三分一節請督促實行案一陸護院第一次劄覆内開蘇藩司詳稱劃撥公益捐三分已於籌定自治經費案内奉飭刋登南洋官報公布應否提出另議等語第二次劄覆内開上年十月十九二十二兩日諮議局呈送議决案兩件一係籌畫自治經費一係整頓契稅方法均有請撥公益捐三分一節瑞升部院因自治經費議案有忙漕帶征之欵彼時州縣開漕轉瞬届期立待施行未可稍緩故咨請督部堂會銜公布契稅議决方法間有侵減國稅之語不盡可行則行司核議當時公布文内劃留公益捐三分應另候核覆一層漏未說明故又將契稅方法行司核議緣由專案劄復諮議局查照夫旣行司核議即爲可行與否尚未裁奪之確證等語本局以爲旣經公布通飭即爲已裁奪之確證至行司核議一節誠如憲政編查館删電所謂係行政官内部之事本無庸與局聲明諮議局不必過問即以行司核議而論如本局議决之整頓學務公所事宜一案奉撫部院札交蘇學司核議原案共有四條而蘇學司僅議覆第三條其第一第二第四各條原詳聲明業奉督憲議駁無庸再行提議等語經陸護部院劄行本局在案可見札交核議案内應將督部堂撫部院先經裁奪之條件提出於核議之外方爲正辦契稅一案情事正同司詳聲請提出情節甚合若謂瑞升部院因公布文内漏未說明故又將行司核議緣由專案劄覆則專案劄復文内何以仍未將前文所漏者說明而留以待陸護部院之代爲說明本局之惑滋甚伏讀光緒三十三年九月十三日三十四年六月二十四日兩次諭旨仰見先朝軫念民依對於地方興革事宜何等鄭重若已經督部堂撫部院裁奪公布通飭施行之議决條件用漏未說明四字即可取消此非但一案之關係並非但本省之關係即使奉到瑞升部院親自說明劄行本局亦不敢承認瑞升部院固無此弁髦憲政兒戲議案之舉動陸護部院何得以已見誣之惟有仍認爲已經裁奪公布通飭施行之議案請督部堂撫部院督促實行（未完） 
議案 
[裕寗裕蘇繼續質問案]  
　　去年本局議决裕寗裕蘇兩局發行鈔票之質問案業於□月□日奉督部堂及　部堂及　部院先後批答並各　抄兩局清摺剳發到局查兩局清摺所開各　殊多欵問之處兹經本局議决照奏定諮議局章程第二十六條呈請督部堂撫部院迅予照章分别批答列欵如左 
一裕寗銀元鈔票預定發行額一千萬元截至去年八月底止總分各局實已發出二百二萬八千四百二十三元制錢銅元鈔票尚不在此數未識裕寗現時實在資本總共若干核與遵章呈報度支部册之注資本總數有無增減 
一寗垣藩運庫及支應籌防等　原發資本銀不過二十五萬兩申合銀元約四十二萬元即以現時發行僅及原額成之銀元票數相較已逾四五倍未識裕寗總分各局所準備四成之現銀及六成執有契劵之放出之欵是否確可作爲裕寗局所有資本 
一寗垣司庘道局所入均有抵支似别無大宗　存的欵原發之三十五萬資本銀兩是否另行提作專欵抑仍不備抵支别項行政費之用又各司關局廠存銀一百四十四萬三千餘兩雖可資以周轉然存銀須備提取實係借欵性　究與資本不同何以連類而及可概視爲預儲之票本 
 
 

Page 27

 
 
一度支部奏定限制各省官商銀錢行號濫發紙幣章程第八條稱本章程領發後只能照現在數目發行不得逾額增發此項章程尚自去年六月初七日奉旨允准頒發已久照章應即將現在發行數目劃爲定額以後不再增發然裕寗申稱截至八月底止共發二百二萬八千四百二十三元除計尚餘英龍元票三百二十一萬六千二百七十七元編號在局且稱現正續編龍鷹元票五百七十四萬七千元是否仍擬陸續發行須滿裕寗原額一千萬元之數而止 
一裕寗申稱本局行用鈔票於原定額數僅及二成且票本分别存放持票取銀即到即付現擬俟度支部鈔票頒發即備資本金　取部鈔票將本局鈔票　續換回近麯洛國鈔票暢行内地本局行用鈔票爲挽回利權起見已詳請咨部立案云云似部定限制濫發專章第八條及第十一條裕寗不妨變通辦理然查度支部原奏曾稱臣部所屬之大清銀行現時所發通用銀票於五年之限期亦應一律遵守又查度支部安議汪理財政章程摺第三欵有各省官銀號發出紙票濫惡實甚湖北江蘇等省爲數尤鉅近外人以事關商務曾照會此等紙票是否國家擔認第語近更行文外務部設法限制各國銀行五年以後亦不得在中國發行紙幣由此數事觀之恐五年以内按年收回二成之說未必於裕寗獨允通融所稱詳請咨部立案之處究竟曾否奉有部准明文右屬於裕寗者 
一裕蘇銀元鈔票預定發行額一百萬元截至去年九月底止總分各局實已發出七十三萬一千三百二十九元制錢鈔票尚不在此數未識裕蘇垷時實在資本銀數若干核與遵章呈報度支部注册之資本總數有無增减 
一蘇藩庫發存資本銀不過十三萬兩申合銀元約十九萬五千元即以現時二行之銀元票數相較已逾三倍有奇未識裕蘇總分各局所準備四成之說現銀及六成貨物房產與放出各　是否確可作爲裕蘇局所有資本 
一蘇垣司道局庫年收五百萬額支五百三十餘萬近年新增各項用欵又歲增二十餘萬統計歲差將及五十餘萬旣出入不敷之鉅如此似别無大宗餘存的欵司庫發出之十三萬資本銀兩是否另行提作專欵抑仍兼備抵支别項行政費之用又牙釐善後兩局發存長期銀八萬兩各署局所活支存欵三十六萬三千餘兩雖可資以周轉然存銀須備提取活期尤甚實係備欵性質究與資本不同何以連類而及可概視爲預儲之票本 
一上年六月初七日度支部奉准限制濫發紙幣專章第八條稱本章程頒發後只能　現在數目發行不得踰額增發蘇省自奉又後飭据裕蘇局開報及由藩司會同財政副監理官親蒞盤查均截至八月初七日爲止計實在流通在外銀元票七十萬二千一百六十三元又制錢票四萬九千一百四十四文聲明即以此數作爲定額專案報部以後不得再行增發顧本局於去年十二月十二日奉撫部院劄　兩局質問案抄交裕蘇局十一月十二日開報清摺截至九月底止各局共發七十三萬一千三百二十九元核與裕蘇局前開及藩司會查報部截止之數較多二萬九千一百六十六元是否於八月初七日截數以後仍陸續增發右屬於裕蘇者 
以上各欵事關全省財政及銀根市面兩局所開疑慮莫釋用取照章呈請督部堂撫部院迅予分别批答全體常駐議員提出 
記事 
[十二日會塲速記錄（續）]  
　　宣布釐金改辦認捐進行方法意見書（全體常駐議員　出）八十八號釐金改收去年撫案交議諮議局議决現蘇牙釐局是否將黄案取消　長答已經取消 
四十八號此案係意見書此次臨時會不必急於議决可將七八等案提前議决此意見書但交議員閱後各抒意見可也 
一百二號此案是否另開審查會抑交常駐議員進行以結束此議案四十三號贊成一百二號之言且請交審查會贊成者數人議長布告交財政法律兩股審查 
　　宣布裕寗裕蘇發行鈔票繼續質問案 
十二號去年八月以後續行發出之鈔票爲數甚多可再加一條質問八月以後陸續發行者若干 
議長　表决全體起立通過十二號又請伸說前　之餘議言鷹圓流入有礙本國制幣裕寗係本國銀號乃兼發鷹圓鈔票是惟恐鷹圓之銷數不廣而又引入且爲之擔任流通今外人已來詰問是否由國家擔任則兼發鷹圓旣失國體又失利權是亦當質問者也 
又言蕪湖且有本洋鈔票則裕寗咨部立案時是否聲明兼發鷹圓 
五十四號以爲此實不必質問璧從前本洋值一兩有餘今祇值八錢即係抵制之效有此鷹洋票即取以抵制鷹圓也 
五十七號現此議案最要在資本電鷹問題似不必質問 
四十八號龍鷹問題關於幣制可請吳君另補一議　如欲併入質問案尚請表决是否加入議長請贊成吳君言當加人質問者起立起立者二人時過六時遂宣布散會 
[十四日議塲速記錄]  
張議長銷假因有提議事件併須發表意見仍請蔣副議長主席　　宣布秦瑞玠等復議設立公司開墾淮海葦蕩營荒地案 
四十八號報告　議槁本皆由全體常駐議員擬草此案由瑞玠等具名因脫槁已在三月初五以後又此稿結束仍未决定先行履勘測量若由議塲公决後仍可作爲决定之件又王提初到任之時亦以開墾爲是今應將此層添人 
六十七號贊成補入可以使有責任無能推委 
四十八號派員履勘後可再加入請其先期出示曉諭否則勘未就緒而濱僑因誤會而生恐慌因恐慌而生事變亦不可不慮是否加入亦請公决 
六十七號案此亦在第一步辦法中將來有測繪員後然後依序辦理現在案無辦法可說不過布置測量事宜而已 
一百二號以定開墾方法下若加（呈請督撫交局議决）較爲妥當四十八號一百二號意係以提台定開墾方法而言若由本局定開墾方法則此層不必加入一百二號若由本局定開墾方法可改爲交提台轉本局擬草 
十九號將來開墾方法起草究歸提台或諮議局現在尚不能定帮似不必提出四十八號現照此稿但有履勘尚未及開墾辦法履勘之後方有討論請議長但問議員是否將上二層如入與否 
八十六號出示曉諭應當加入以免愚民疑慮 
議長請贊成加入曉諭一層者起立全體起立 
小說 
[社會小說清夜鐘（二十一）]  
　　第六回宴瓊林金泥題雁塔游佛殿浪子遇名妹且說龍太史點了翰林。心上十分得意。回到本鄕浙江湖州府地面。覺得山川如故。雞犬依然。如今衣錦歸來。比起那以前一肩行李。踽踽出門的時候。那心上的酣酸苦辣。大不相同。覺得狠有些相。如槖筆題橋。韓信淮陰乞食的感慨。在湖州躭擱了幾天。祭過祖墓。又拜了幾天客。少不得本鄕地面。有許多掇臀捧屁的人。大家爭先恐後的來奉承這位新貴。龍太史見了。又好氣。又好笑。只得也略略的應酬。應酬過了幾天。便收拾行裝。回到丈人家來。褚觀察和褚夫人見女婿點了翰林。心上也自歡喜。免不得殷殷勤勒的接待一番。褚小姐出來見了龍太史。雖然不見得怎樣的十分親熱。却比平日間。大不相同。歡歡喜喜的。問問他路上的情形。又問問他長途的勞苦。又微微的向他。笑道恭喜你。如今你是翰林了。龍太史。 
 
 

Page 28

 
 
自從成婚之後。從來没有受過這樣的殊榮。如今見他忽然這般的親熱起來。自然的受寵若驚。喜出非望了。從此以後。龍太史一連放了幾任差。放過一任廣東學台。一任江蘇主考。又放了一任四川學台。這四川和廣東的學台。是學差裡頭最好的。龍太史一連幾任。宦囊裡頭。也就狠有了些兒積蓄。便在蘇州城内。買了一所房屋。把褚小姐接到蘇州來同住。龍太史這個時候。比不得以前。是個開坊的侍讀老先生了。那一切的神情意氣。自然也不是往日的樣兒。未免就有些居移氣。養移體的習慣。就是在内室裡頭。對著夫人。也不免有時要擺些官派出來。更兼龍學士和這位夫人。本來是有心病的。彼此心上總覺得有些齟齬。偏偏的這位夫人又是個不怕天不怕地的性情。想起龍學士以前成婚時的窮途落拓。始終覺得有些看不起他。再湊著近來龍學士。對著他的語言舉動。狠有些不服號令的意思。心上就大大的不快起來。有一天借著一件事情。和龍學士尋事吵閙。夫妻兩個大閙了一塲。幾乎又要揮拳爭鬥。虧得許多的丫鬟僕婦。一齊跪在地下苦苦哀求。龍學士方才氣忿忿的走了出去。 
國外新聞 
[土皇患疾無礙]  
　　十六日倫敦電云據君士坦丁電稱土皇現患麻症惟病勢甚輕殊無大礙 
[美員展期出探南極]  
　　十六日倫敦電云據華盛頓電云據華盛頓電稱裴里君前擬率隊往探南極現因經費不足本年已不能成行 
[英法試驗飛船]  
　　十六日倫敦電云懷愛脫君之飛船駛至里區菲爾特因爲颶風所損致不能直抵孟哲斯脫同日倫敦電云法國飛船家杜彭萊君近乘飛船由巨維賽出發飛越巴黎京城在泊萊恩排茄台登陸 
[大橡皮公司出現]  
　　十六日倫敦電云合衆馬來橡皮公司將於西四月二十七號刋布發起書該公司計集資本金二百萬磅内有四十萬磅將登報招股 
[法國選舉近聞]  
　　十六日倫敦電云法國各處選舉多已安靖舉行政黨之中變動無幾首相白利安君重被選舉得票八千餘 
[比京博覽會開幕]  
　　十五日柏靈電云比皇偕后舉行比京萬國博覽會時宣言德國賽會人之成績頗可驚訝蓋其陳賽之所獨能於開幕之時佈置完全比國工部大臣宇培爾君聲稱德國陳列之所可爲全塲之冠各國應摹其式云（以上譯字林報） 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
