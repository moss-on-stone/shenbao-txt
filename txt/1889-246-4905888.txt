# 1889 - 246 - 4905888

 

Page 1

 
 
[新印繪圖神演義告成] [  申報舘主人啓]  
　　封神演義一書列序殷滅周興之事巧思獨運妙想天開覺事事皆在人意計之中實事事皆出人意計之外所紀　紂　任妲已斫脛　心胎　　書並非影響而太公之妙算　吒之神奇以及　佛妖魔神靈鬼魅則又憑空結撰簇簇生新閱之實足以遺旅　消隨思說　　古今章回小說定常首屈此書焉惜乎坊　模糊苦無善本魯魚亥豕襲謬承訛本舘幾歴居諸再三警校正其悞字務使髮憾無　然後用新　　字印成復　畫師將諸圖一一重繪鬚眉巾幗掩映生姿雕鏤之工亦無倫比今定於禮拜一卽本月十五日出售每部分裝十六本價洋八角　　君子移玉本埠申報舘申昌書畫室及各外埠申昌或寄售申報處購取可也 
[發兌家藏眞正殿板初印桃花紙各種精本開列於后] [  點石齋啓]  
　　　殿本初印佩文韻府連拾遺一部一百零五本計規銀一伯五十兩○眞殿本初印文獻通考一部二箱九十本計　　一伯廿兩具正殿　　　桃花紙康煕字典五部一計規銀一伯廿兩一計規銀八十兩白紙初印全唐文一部五伯零四本裝楠木箱子二十只計　銀二伯八十兩○白　初印○○○硃批雍正上諭一部規銀一伯廿兩○何義門眞跡手批文選一部十二本纔銀一伯卅兩○白紙初印　　　平御覽一部十二套一伯廿本實價規銀一伯兩○白紙初印眞殿版南巡盛典一部八函四十八本實價規銀六十兩○白紙初印錦　萬　盛典屬考一部實價規銀六十兩○白紙初印殿板圖畫聖諭像解一部十二本規銀廿兩○白紙初印廣板佩文韻府數部每部規銀五十　○白紙　印輿殿版四庫提要一部一百卅本規銀八十兩○白紙初印阮刻十三經注疏幾部每部實價規銀四十兩○白紙初印局刻廿四史二部每部規銀二百兩○白紙初印古經解小學彚函一部五十二本規銀二十兩○又五朝别裁四十本○又陶文毅公全集一部廿四本四函○國朝學案一部十二本○十駕齋　新錄一部○左傳紀事本末一部○宜稼堂叢書一部○知不足齋叢書一部○粤雅堂叢書一部○方輿紀要一部○　齋五　一部○癸己類　一部○歴代史案一部○數理精藴一部○宋詩記事一部○何義門讀盡記部○水經注釋一部○海道圖說一部○月令輯要一部○四六叢話一部○經傳釋義一部○山堂考索一部六十四本八套規銀七十兩○　治通鑑一部○宋元通鑑一部○通錄全編一部○通鑑大目錄一部○胡通鑑一部一百本○五經集解一部四十本○曾文正全集一百廿本一部○種類繁多不及備載如蒙仕商　　至抛球塲　墻頭本分局看樣議價可也此佈 
[與西友言性]  
　　宼萊公生日適遇西人休沐之期攤飯餘閒文窓兀坐見小兒女方數錢買洗手花猛憶秋色平分又將屆團圝時節不覺憮然久之寅兒方七歲以三字經索講解驀有西友叩關而入見之曰嘻性本惡也而是書偏反其言曰性本善亦有說乎則告之曰是卽良知良能之義也世間一切機槭變詐之事刁狡奸猾之謀皆以閱歴旣深然後徐徐而起呱呱黄口啼笑皆眞見父則尊之見其母則親之見其兄弟則友愛之此外惟知飲食耳嘻戲耳何尚機械心變詐心刁　奸猾心大約惟率其性之自然而己苟自此以往無一非禮之事入其目無一非義之言人於耳時納之於軌物不使放僻邪侈以踰其大閑則終其身爲善人卽終其身無　其本性苟不然者僉壬日近客感日多以致習俗移人性眞漸失爲吃爲著爲賭爲嫖以及　酒打降鼠竊狗盜豈性之所固有哉夫亦爲外物之所議耳故作者卽繼之曰性相近習相遠西友曰以我所知則不然我所謂性本惡者非謂爲竊爲盜　拐爲騙皆出於人之性也特以凡人之性大都好甘而惡苦好逸而惡勞赤子有何知能衣以敝緼則不樂身彰錦繡則啞然矣及能言語强其識字未有不倦而思逃者任其閒游則終日無倦容并不知筋力之或疲乏此無他盖一則順其性一則拂其性也今　世之紈　弟子狎游少年酒地花天樂而忘返携妙妓騁飛車無夜無明盡情行樂朝饜乎山珍海錯夕享乎軟玉温香跡其享用奢豪直可與王佚相將及銅山旣　金穴將空敝席一牀糠粃半琖人皆詈之曰是　下流所染以致於斯　知此惟順其性而未納之於範圍耳使於成童之歲督之以師傳迪之以詩書涵育之董陶之以期馴至於正大光明之域初時大拂具性似不免愁苦拘牽久而久之則愁苦漸除拘牽悉化禮門義　純任自然反若靡麗紛華了無趣味導之以讌飲而不樂也誘之以狹邪而不願也教之以呼盧喝雉吐霧呑雲而漠然寡歡索然味盡也謂非閑其性不使壞防具性不使流漸至於有善而無惡乎此尚得謂性本有善無惡而可不有以閑之防乎曰子之所言可謂明辨以晰矣然則今之滬北少年寛辫黑衣窄襪繡履馬車番菜無一日可去諸口離諸身視財帛如泥沙到處惟呼記帳一至三節旣屆惟恃兩足之力以一跑了之今日已八月十四矣質明卽中秋試問四馬路中尚有如有之車水馬龍日夜不息者乎盖皆已躱避無蹤矣子以此等人爲順其性豈我輩理頭雪案勵志芸窗藉墨耨筆耕爲一家衣食終年苦守不敢浪費分又者反爲拂乎自然之性乎西友曰非也凡事皆宜順不宜逆順則吉逆則凶獨至性則順之而適以害之譬之於木苟在其臃腫拳曲斤斧不施勢必横者寒途欹者碍屋散且惡者刺足而鉤衣惟有以剪裁之修整之庶幾蔽日叅天霜皮黛色小者勝杗桷大者中棟梁楨幹之材皆於此采擇焉人亦何獨不然嘗見有窮苦力食之家孩童挑　恰柴以資果腹偶人　塾略讀數行書旣長則足胝手胼從事南畝畢生安分守已見官長如凛帝天自不敢作奸犯科身罹法綱曰自小無一日縱其情性旣不知勤動之苦目不思安逸之甘若天五陵貴介三河少年少之時卽愛若掌珠惟　偶違且意旣成童而延師授業視爲具文一任其飽食煖衣恣情游冶有勸之拘管者則曰我將使具天機活潑也必如籠鳥然拘而束之是將汨没其性靈以致毫無出息也豈知性靈固不汨没矣而禮義廉恥俱所不知惟是驕縱性成幾不識地爲何物馴至殺人放火無不可爲試觀音滬上之宋子靄福州之吳保泰俱以洋槍斃人謂非任性而行以致釀成兇惡者乎今日者子固已連得甯馨矣尚其刻意防閑毋使其絲毫任性庶幾他日緑毛著譽得聆雛鳳清聲歟子曰善回顧寅兒若解若不解携書歸坐憨笑孜孜適興兒習字方畢硯有餘瀋因走筆而著爲篇 
[本館接奉電音]  
　　昨接京友電傳諭旨兩道敬謹譯登○八月十三日奉旨粤海關監督着廣英去欽此同日奉旨淮安關監督仍着效曾接管欽此 
[電傳順天鄕試二塲題]  
　　易易與天地準故能彌綸天地之道書在璿璣玉衡以齊七政詩其崇如墉其比如櫛春秋吳子使札來聘襄公二十有九年禮動則左史書之言則右史書之 
[電傳江西鄕試二塲題]  
　　易雷以動之風以散之雨以潤之日以烜之書皇建其有極歛時五福用敷錫厥庶民詩八月剥棗　月穫稻春秋三月公及邾儀父盟子蔑隱公元年禮適饌省醴養老之珍具遂 
 
 

Page 2

 
 
發咏焉退修之　孝養也 
[電傳河南鄕試二塲題]  
　　易君子以教思旡窮二句書嚴惟歪式克用三宅三俊詩瞻彼淇奥緑竹如簀有匪君子如金如錫如圭璧春秋叔孫州仇帥師墮郈定公十有二年禮乃命有司至毋或失時 
[都中瑣記]  
　　新放山東兗沂曹濟道中觀察衡夙嫻公事爲守俱優輕上游於本屆京察保薦一等引見硃筆圈出以道府父軍機處記名適山東兗沂曹濟道秦鍾簡於七月初十日病故出缺經張朗帥奏請簡放遂奉旨將中觀察補授是缺首途吉期大約在重陽節後矣○工部各堂憲以營繕司滿掌印中正郎衡現陞山東兗沂曹濟道所遺該司滿掌印缺未便久懸於本部滿正副郎中逐加遴選遂將製造庫郎中掌料佔所印那謙點充該司滿掌印其管理街道事務亦令那正郎謙兼充矣葢此差應行引見約於下班奏事　帶領宗府爲知照事本府現在查辦王公應封側室側福晉相應知照親郡王貝勒貝子公各門上有無應行册封側室側福晉之人卽行查　務於三日内咨報本府以憑辦理○容澤源鎭軍前　自醕邸禀見回宅行至馬巿橋南溝沿轆轆把口外有一職婦年逾不惑身穿竹布單衫見車到婦卽口稱請大人安持呈立而不跪鎭軍閱將呈與婦交令本地面呈送衙門傳訊據聞因帳目涉訟云○戶部爲片傳事所有正白正紅廂白三旗各固山應領人月季兵甲米折色銀兩本部　本月十一日已初開　爲此片傳各圖山派員於是日赴庫支領又片傳八旗步軍營應　本月分兵丁餉銀本庫於本月十二日辰初開放又傳各旗營等衙門應領本月分官兵馬乾等項銀兩本庫於本月十二日辰刻開放爲此一併傳知可也○史部爲示傳事現出有東城兵馬司副指揮一缺查有在部投供之勞績捐班後兵馬司副指揮王桂芬一員應行擬補相應傳示該員限三日内親身赴部騐到　執　者携帶呈騐勿違可也○内廷王六班例由無要差之王公中奏派入値每班一日輪替値宿額設正進六班六人補進六班四人輪流更替俾均勞逸刻因正進睿莊二邸有塲差瀅貝勒帛公請假橚貝子丁憂僅有正進之卓公一人其補進鄭邸濂澍貝勒澤公四人均無此事而以四人補五班較正進尤形煩勞若不設法變通亟籌善策恐將來致有不敷入値之虞聞經宗人府各堂憲籌商擬將額設補進王六班四缺外再添額設補進四缺共成八缺自無不敷補進入値之虞而勞逸亦無倒置並可使無要差之王公稍資歴練洵爲兩月裨益等語擬不日恭摺據情上陳請旨○神機營右翼五處馬隊廂藍旗隊官陞用護軍叅領先換頂戴副護軍叅領關陞於本管已故隊兵家屬呈繳官馬未能將抵換情弊查出率行收官旋由本隊阿管帶覺察該隊官一時疎忽難辭其咎擬降補本隊隊長以示薄懲而觀後效遂立稿禀各管營堂憲酌奪旋經某堂憲以所辦尚輕批將該隊官關陞卽行駁回本護軍營當差勿庸留隊○吏部示傳所有擬補内閣中書周學海一員務　三日内親身赴部騐到如領有執照携帶呈騐勿違相應示傳可也○軍機處片交吏部謂軍機大臣面奉諭旨本引見之截取知府徐兆豐著於本月初五日預備召見欽此等因當由吏部知會該員於是日五鼓前赴西苑門外伺候召見云○恭邸政躬不豫前報錄登兹聞經諸名醫迭以中西藥品參進以治症勢稍形見輕我皇上篤念懿親特頒内用燕窩數兩命御前太監　送恭邸俾佐珍賞之需云○禮部知照事儀制司案呈本部奏請換戴暖帽日期一摺於本年八月初四日具奏本日由奏事處口傳奉旨著於八月二十七日欽欽遵到部相應知照各衙門一體遵照可也○宣琥門内西單牌樓迤東興隆街地方路北某當鋪於日前有一某甲用車載有衣服一包赴質質鋪夥開看内係蟒袍貂褂等物十數件無一非貴重之衣詰甲物係某宅何處居住甲語涉支離形跡可疑赶令學徒濳卽飛告本管廂藍滿四甲官廳步軍校聞此率兵立至當將甲捉獲連衣物一併拿至廳中略加拷訊卽供由朝陽門内小街某處所竊廳官將賊贓一併移解右翼翼尉公所覆訊以便呈解提署訊辦○聞北運河武清縣河西務地方建有金龍四大王廟楊村建有龍神廟通州平家疃建有潮白河神廟經通永道查明禀　直隸總督姿部恭照三月十六日恩詔遣官告祭除祭文香帛照例封遞外其致祭官已奏派直隸天津鎭總兵官羅榮光就近恭往告祭○本年封印次年開印日期經欽天監擇日時咨由禮部具奏圈定後通行京外省一體遵照刻由禮部於初四日具奏奉硃筆圈出光緒十五年十二月十九日辰時封印光緒十六年正月二十一日己時開印欽此諒不日卽由禮部分咨京外各省矣 
[東武水災]  
　　浙江海寍州地濵大海西界杭垣東連海鹽七月廿六日午後陰雲四合陡起狂風雷電交作猛雨如注至廿八晚雨勢稍殺附近臨平山曁海塘六堡運起數蛟河水隨蛟水陡漲城中最高處屋宇内水目尺許低窪之地五六尺不等城垣坍去百餘丈房屋倒壞者十之五六人民壓斃受傷指不勝屈街衢之水三四日後始退惟下塘地方一片汪洋浩無涯岸鄕民急救田禾併力戽水而朝退暮漲徒喚奈何若再遲延數日苗根霉爛秋收難望矣 
[接錄潮州府曾示]  
　　一服食之宜節也衣帛食肉古有常經禮貌文儀詎庸妄越慨自世風日下各侈繁華華而費及萬錢者有之一服而値尚千金者有之此效彼尤習焉不察以言潮屬殆又甚焉無論世家大姓小戶平民飲食起居莫不肆其奢侈宴會則品錯珍奇雜陳水陸鋪設則專尚錦繡務極輝煌甚有家不中貲變盡産業縫線縐以爲襦　秋羅以爲帳不安本分專尚囂浮或遇賽會迎祥則更淫其衣服披紅挂緑筆難繪狀戯臺綵閣巧列重重千百金錢崇朝罄盡鬥勝爭研日加一日傷風敗俗莫此爲甚嗣後爾等當思物力艱難時加節省毋得仍前浪費暴殄天物各士紳尤當崇實黜華先爲倡率俾無知小民有所取法則風俗自臻儉樸矣一婚姻之禮宜講也潮屬地方男多女少推原其故皆由養女之家奇貨自居昻其聘禮遂令貪乏之家無力迎娶迨至婚期已過而女之父母又祗圖財帛卽遠嫁他鄕甚且賣爲人妾此其所以日少也夫婚禮論財例所不禁而嫌貧擇富律有專條若貪財遠嫁將女子日少𩻴夫必多絶嗣之憂犯淫之條恐無止息自應因地制宜維持風化嗣後爾等有女之家務當及時擇配門戶相當早爲嫁娶或就近聨婚以修鄰好或因親匹偶以續舊姻平時往來患難相顧其樂何如倘有計較貨財將女遠嫁或賣爲婢妾定行傳案訊究其有已經許字與人因貪財而另行嫁賣者尤必加重嚴懲惟是九屬之大地廣民稠雖經告諭恐難週知是賴讀書明理諸紳相率禁止各禁各族各禁各村時爲講求俾知感悟與其合族扛帮累百成千用之搆訟及演戯賽會浪費浮花孰若大衆同心議定婚姻禮節規矩使無怨曠以續宗祧惟望紳民愼勿河漢吾言一蠶桑之利宜速興也天下大本農桑並重自古女織男耕爲衣食所從出本署府前經曉示勸令栽桑迄今數月每次接晤紳耆從未有議及之者毋亦事難於創始耶不知蠶桑之利可獲十倍蓋樹木須待十年而桑則今年下種明年可採試以天下論莫富於江浙而江浙咸以蠶桑爲業卽以粤省論莫富於順德而順德皆以蠶桑獲利此其明証矣本署府到任以來初擬在郡城開局督同諸紳措疑舉辦徒以疑項難籌是以暫止且某地宜桑某地宜柘必得生長於斯老成練逹之人互相考察指畫周詳方能胸有成竹務望爾等绅董速爲籌議果能不辭勞苦勸令百姓種桑養蠶稍有端倪定必從優賞賚並爲禀請大憲加之獎勵以示激勸有志者事竟成愼弗以事難而苟安也以上六條皆急切應行之務本署府確有所見不憚煩言兾爾等咸與維新共相勸勉惟自問碌碌毫無他長可與吾民相見者區區寸心耳事苟有裨於百姓言苟有益於地方勞瘁不敢辭嫌怨所不避卽如五月鎭平水災地非潮屬本可等同壁上觀惟念潮嘉毗連朝發夕至該縣被災奇重求食者計有六七千人設令撫卹失時致滋别事則順流而下吾潮必首受其難爲害不堪設想用是迅速呈報卽蒙督憲發欵賑濟復行捐廉周恤急羽馳告俾該處災民咸知賑欵指日可到以安其心幾費踟蹰是爲鎭卽所以爲潮也乃有不 
 
 

Page 3

 
 
明道理不諳大局之輩反以越爼多事相譏抑何無恥之甚然悠悠之口不屑與較祗盡此心上期無負督憲之知下可無愧斯民之責而已願爾等百姓共體此心勉從吾教則利興而閭里自弊除而風俗自美煕煕攘攘永享昇平本署府有厚望焉毋違特示光緒十五年七月日示 
[杭城失愼]  
　　初五日三下鐘新宮橋直街樓屋上忽烈燄熊熊火從忩隙射出及居人知覺火已冒穿屋頂警鑼隨鳴本街水龍先至竭力撲救燒去樓屋兩座旋卽熄滅 
[枷號賭棍]  
　　杭垣貢院左文龍卷某甲家素清寒每逢鄕試必租考生藉作餬口計今夏有嵊縣賭棍冒爲考生者挽陳姓作中全屋租去計洋一百五十元先付定洋廿元約期而去至期又付洋三十五元而來人皆﨣赳武夫某甲知必有異欲覆其租而洋已補前空不能如數歸完束手無策延至七月廿九日二更仁和高邑尊訪聞其事撥城守營兵五十餘名親自拿獲二十二人卽帶回衙署次早升座審實發貢院前枷號示衆俟武塲後始行釋放 
[嚴禁舞弊]  
　　寗郡總巡分府伊爲嚴禁冒濫假公濟私事案照本衙門各書役前經分别良莠按名斥革出示曉諭在案惟是日久玩生恐仍有藉勢招摇生事等弊或人已革卯猶稱執役或係　充借端本署以致在外肆行平民無知任其嚇詐兼且魚目混珠莫由指辨實堪痛恨總之地方遇有不法情事自有官憲主持給有信牌協同圖保方准查辦斷不准毫執據混稱某署以爲挾制地步除嚴密查察仍剔去歧充外合行出示曉諭爲此示仰軍民人等知悉自示之後如有前項混充嚇詐詢無信據並指認爲本署人役者立卽綑送來轅以憑盡法懲治决無寛貸其各凛遵毋違切切特示 
[滬報荒謬]  
　　噫天下筆墨之榛無見聞之狹隘孰有甚於滬報者哉我始以其自知淺陋甘爲日報之附庸故亦一笑置之雖有紕繆之端從不加以指摘不料其竟無知妄作狂吠不休到處咆哮聲同瘈犬是雖欲憫其愚而恕其愎實有不能默默無言者焉查該報一年三百六旬胥抄襲本報電傳諭旨某心勦說不顧覥顔是豈特附庸哉直抄胥之伎倆耳難得此次鄕闈題目由電局分贈得以同日錄登便詡詡然侈已之長鋪張揚厲顔之厚矣其謂之何該報輒笑人爲十三經二十四史諸子百家舉不知爲何物吁何其動必形人之短而竟不知已之短處實有不堪告人者乎昨日該報甬水續述條内有云寗波縣徐大令親往嚴處周闈閱視按徐大令印振翰係止任鄞縣誰人不知寗波爲府治而猶誤以爲縣是該報於每季爵秩全函尚未寓目所云十三經二十四史以及諸子百家之類其曾習與否慨可知已且君子立言要歸正大齊東野語尚爲我輩所不談何况猥褻荒淫不堪入耳者而竟洋洋灑灑大書特書此種報章尚堪問世乎該報本月十一日推廣騐妓一法說筆情齷齪如披秘戲之圖偶閱數行已令人惡心欲嘔至所云么二以下諸妓宜按月令醫生騐視有毒則爲之醫調書寓長三則可不必嘻異哉目將於此中而尚分等第乎尤可鄙者本月十三日該報三山秋色條内有閒眺江景見舳艫往來不絶之語舳艫二字誤作轴轤按說文漢律名船方長爲舳艫小爾雅船頭謂之舳船尾謂之艫郭璞江賦舳艫相接並非生僻典故猶且别字連書然則該報所云淺陋至此雖三尺童子亦將笑之以鼻者謂非自畫供招乎嗚呼噫嘻 
[病斃可憐]  
　　某甲與三馬路迤西寶和里管門人某乙友善近以枝棲未獲暫宿該里門樓一病纒綿醫藥罔效延至前日遂卽云殂身後蕭條一無長物又無親屬置備棺衾中乃知照新充　圖地保姚文彩爲之備棺成殮浮厝於義塚間 
[犯人省釋]  
　　振元錢莊控王村王挖竊玻璃蔡金海控奚阿二行竊布衫外國墳山管門人控郁才正踰墻圖竊及行竊女衣之胡小禮所有案情均詳前報昨日葛同轉以各犯或管押或枷示皆已滿期遂飭提案申飭一番一併釋之使出 
[縣案彚登]  
　　鹽捕營巡船在閔行地方拘獲鹽梟江北人董裕林於昨晨解到猝然病斃該巡船停泊小東門外浦灘由哨官飭令十鋪地甲報請上海縣裴邑尊帶同刑仵人等親臨相騐該屍已舁置岸上邑尊升座地甲禀訴前情邑尊卽飭件作檢騐旋據騐明該屍委係急痧身死並無别故邑尊親騐無誤隨飭善堂棺殮發壇候查明核辦○錢小弟將硝强水潑傷唐小弟一案由英公堂移送到縣前晚經邑尊升堂訊究唐稱與錢同在陳雲郎處做書套錢被陳辭歇後遽持藥水到來亂潑致我頭面腐爛右目已瞎猶幸仁濟醫館立卽敷治得保性命否則不堪設想矣錢稱陳欠我洋十餘元旣不歸還又將生意辭歇藥水是陳同往藥房購賈無意中潑傷唐小弟刻已深悔願將陳處之洋給唐作養傷費叩求恩宥邑尊謂毒水傷人居心狠甚乃可以十餘洋了事耶着交自新所押候嚴辦唐飭通○翁阿毛控袁王氏將妻趙氏誘賣一案經邑尊移提到案於前晚訊究翁稱在老閘開設烟館土氏是妻之寄母伊竟胆敢糾同蟻媒將趙氏販賣無錫蒙恩移提到案叩求懲辦給領王氏稱此事與我無涉均係專做蟻媒之人誘去價賣尚求鑒宥趙氏稱一時受惑乞求恩恕邑尊飭將王氏趙氏一併鎖交原差帶領遊街示衆再提蟻媒到案訊辦○曹鶴祥因羅毛毛控告經邑尊提案於前晚訊究曹一味推諉邑尊以其滋擾地方着令荷枷發新北門示衆 
[英界公堂瑣案]  
　　方蕙清携同婢女雙喜扭某營當差人戴立德至公堂控稱曾託人購一婢女適戴在旁言在江陰營内江陰多貧戶生女則往往售爲婢妾價甚便宜隨將雙喜帶來言年十四歲身價洋銀五十元當卽付與十元後又借去十元言明須領交母親看明再行定議及母親向之盤詰雙喜自稱至營門求食被領來滬且人極粗笨頗不合意因向戴商退所付之二十元願不索還不料戴竟聲言某哨官交伊洋五十元飭購物料已代付該婢身價今須付還不得已扭請訊判蔡太守飭方明白其詞昱候核奪戴暫行管押女交官媒○錢慶壽之妻邱氏與戴玉泉犯姦被錢捉獲解送公堂蔡太地訊明該氏與戴犯姦屬實喝令姦夫姦妇分别笞臀掌頰隨將姦婦交本夫領回管束姦夫具不再往錢處切結違于重處 
[法界捕房瑣案]  
　　流氓金定奎卽鄭殿魁向花烟館拆梢並攫取水烟袋一事曾見報章昨晨葛同轉臨捕房飭將該流氓帶案詰其管押至今何以無人來保答稱鴻源館已經閉歇小的前未及知是以供出現在惟乞施恩包探土榮培稱前數日有小東門外某牛肉店在某處宰一牛用小車裝至蘭芳里口時値黎明忽被流氓多人連車推去該流氓必定知情同轉向之研詰始猶不肯供招盤詰再三始稱鎭江人金三等與該牛肉店有仇因此將牛攫去牛肉店主華永興曾托小的代爲尋緝小的連尋數日竟無蹤跡同轉着笞責一百板勒令具到切結卽行開釋○昨報記陳長有在飛雲輪船行竊洋銀染票一案昨日陳之胞兄來生繕具保單投案求保葛同轉着將長有掌頰四十下准其保去○金陵民婦馬何氏之子恒林被園丁王阿金推跌折斷臂骨醫治漸痊等情曾紀本報昨日包探傳顧義與園主顧俊卿至案馬何氏仍挈子候示葛同轉著顧给洋銀十元爲恒林養傷費顧求酌减同轉着給六元王姑念滿身虚腫交顧領回醫治兩造遵諭而退○浦東人顧海林控李立發行竊衣服洋銀借票一案曾紀報章昨日包探郁廷湘吊到原贓顧投案候示葛同轉問借據上是何名字答稱由林勝全借與范海濤經小的作中瞿桂生代筆計洋銀十元同轉着補詞呈案另立借票李所竊衣服洋銀花销已盡無可吊還飭笞責一百下責至四十下李稱尚有洋銀二元三角在城内紅橋堍某團扇作中同轉着顧帶李至城内取洋吊出各贓給顧收領押本不追○前報紀陳某控輿夫替工陳祥元行竊水烟袋一案昨日原告投案請追祥元仍不承認葛同轉着掌頰四十下還押捕房○日前瞿曉雲手持烟袋深夜在途巡捕見其形跡可疑拘解公堂訊問搜出押 
 
 

Page 4

 
 
票多張葛同轉着吊贓再核昨日包探郁廷湘吊到各贓帶瞿請詰瞿供稱所質俱是已物且雨傘上刻有名字同轉隨令釋出各贓交還押店○丁源祥卽鼎源祥烟店主婦夏沈氏控朱子琴顧時忠虧欠銀兩一案前已疉記報端昨日該氏投案聲請究追葛同轉着將二人帶案顧曉曉置辯同轉大怒喝令掌頰顧始俯首求恩同轉遂令免責旋據曹子香持羅公興烟行保單請保朱顧立甫持萬利洋貨店保單求保顧同轉令添繕限半月内料理清楚字樣始准保去又謂夏沈氏曰爾亦須請烟業公所董事出塲核帳答稱當邀西門外局員朱大老爺秉公核對同轉頷之○前記新寶順洋行控野荢薺茶食店主姚美生積欠房租洋銀四十元等情昨日姚妻某氏投案呈遞禀詞並繳洋蚨十元叩求將丈夫開釋葛同轉以節屆中秋生意人皆有店務隨令包探帶姚至房主處說明情節交人保去○王充林在江孚輪船探友被船中人誣竊吊毆一節前昨曾兩紀報端昨日包探將王帶案葛同轉着具切結備查然後開釋○太來酒店主陳本其控周長生種火攫洋一案前已疉登本報昨日陳投案聲請比追葛同轉帶周研詰周仍執定前供同轉令陳於禮拜三將店中學徒夥友各帶一人來案質訊周仍還押○祥順洋貨店夥郭金福控竊賊徐子卿竊去衣服九件洋傘一頂等情曾詳本報昨日包探吊到贓物葛同轉着點交失主徐笞責二百板枷號一月 
[德門集慶]  
　　施少欽封翁頻年爲各省災振竭力籌募不敢言勞兼本埠仁濟善堂給藥施醫及一切善舉每日必躬親督察未嘗稍耽暇逸乃日昨走晤知月之十六日爲其文孫完姻想是日賀客盈門定增熱閙惟據封翁自稱業雖具柬迎賓同觀花燭深恐交游散處容有未周尚祈諸上好格外原諒耳 
[浙江湖州府屬告災乞賑來書照登]  
　　少欽譜兄大人閣下久未通音時切神馳辰維履祉納福諸多如意爲祝兹因湖屬於前月廿七日忽然風雨交作各處起蛟泛黄水勢甚大人屋損傷無算近日途次漸通各處紳士來函飛報奇災情形與東省决口無二人死無數田禾均已淹没客民所種之田收成無望土客兩民不勝苦楚昨見府縣擬撫恤之意囑弟函託吾兄留意帮助此係鄰省頓遇重災不可不設法撫恤等語想吾兄樂善爲懷定可帮助望爲留意爲託餘容再陳專此奉佈順請大安附啓者今接到浙江湖州府屬姚守梅大善士來函湖屬五縣被蛟水成災傷人倒屋不可勝計土客兩民苦不勝言等云今將原信登報務請各埠同鄕紳商垂憐桑梓解囊樂助彚交上海絲業會館經收代解救災不勝代禱乞命之至[  施善昌謹啓] 　 
[來書照登]  
　　貴館主筆先生惠覽近年各省偏災貴報幾於書不勝書知非徒有聞必錄之謂謂夫災民告籲無門不得不代爲大聲疾呼冀當道有以補救之耳吾禾七月二十七八日大雨滂沱自嘉秀海鹽桐鄕石門以及杭湖接壤地方兼因山洪暴發歴兩日一夜水勢陡漲一丈有奇田野街衢變成澤國禾苗現在初胎之際農人工本已竭忽聞水勢洶湧靡不携男挈女在雨中併力搶護設法宣洩無如低窪處萬難堵禦卽有地形稍高者竭三四甘轆轤之勞僅僅得苗露水面拔而視之節已枯矣根已腐矣秋收尚復何望益不禁涙如雨下餘若木棉烟荳等物同遭淹没猶其出産之小焉者也讀八月初五　貴報見有禾中人語數則祗載屋倒船翻云云語焉未詳故敢不辭猥瑣爲貴報瀆陳一一想執事素　拯濟爲懷自必卽日删潤補登報章俾當道諸鉅公披覽之餘恍親履勘急急焉預籌補救之方則貴館一舉筆間而吾災區數十萬生靈實已隱受其福矣怱此肅泐祗請著安[  己丑八月初九日田問托憂子九叩上]  
[浙省撫轅抄]  
　　初二日許玉書禀謝飭知順直賑捐出力蒙保補缺後以知縣用奉部覆准○初三日程韍禀知厘捐局委鎭海船貨局差禀見叩謝○初四日署錢塘典史歐陽禀知任事錢塘典史方禀知交缷事准補臨海縣丞朱楨禀知藩司飭知部覆准補叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
