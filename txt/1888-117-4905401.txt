# 1888 - 117 - 4905401

 

Page 1

 
 
[經室經解續編告白] [  點石齋主人敬啓]  
　　古訓是式權輿雅詩經解箸篇俶落載記卯金七略而後遂置博士之官典午四鄉以還　上太史之計隋殿嘉則卅萬卷廣内列籖　宫大明五千　尚方給札果謡屈律東都之册府蕩然花　迷金南渡之　緗罄矣永樂大典嘉勝國之繁函　書集成炳○熙朝之寳笈莫不興墳邱索　相　之而難周甲乙丙丁李充署之而各當順學承師法業重專家墨之守者　乃攻鄭之申者王必絀一門七業分授通才三筆六詩孰兼衆藝阮元氏作張珊　於經海羅珍饌於書廚浙水乘軺纂詁已登乎○○○乙覽嶺嶠建節經解又裒厥庚陳殫見洽聞發凡起例可謂盛矣然而窺天以管光　則莫古常新　海以　涓流則四注不竭獻王實事而求是楊雲後世而復生燈燈相傳火因不滅忖忖而變幅自不差此相國後人所以有　經室經解續　之輯也謹案阮氏前編或據全書影寫或依原本孤行或叢鈔而雜以專書或節取而尚非足本竄疇人於經傳據生世爲後先校長說文固六經之别子高郵廣雅僅小學之事門通人嫌其體例後學艱於搜尋繙到十行輒誦健忘之帚迷將五色恍登多寳之船有待變通未臻盡善於是研幾一書　夢三爻占玩石齋黜枝辭之獪譎傳勦萬里汰易史之沿仍爰錄易之屬典始克明哲終悔過梅墮發元封之覆啓東壁而引伸豐熙僞日本之鏨售西　之掊擊爰錄書之屬而以逸周書附焉魯故韓故析其部居變雅正雅淆其篇第毛萇舊說剝蝕於雨風翼奉微言刺取於煨燼爰錄詩之屬　失崔遊記淪王儉矯難讀爲易讀稷若覃其銳思有補亡乃不亡襄七矜其獨得爰錄儀禮之屬駁難無聞論評久缺杜子春洽熟頗嬀故書元延明博通不愆宗略爰錄周禮之屬兩卷檀弓遠推物始一篇樂記猶存雅音說　道古豈沿正叔之瀋餘文勘曲園匪蹶康成之車後爰錄禮記之屬附以大戴記而統之於三禮總義焉郭公尹氏闕文浸滋齊得邾都方言歧出補名字於懷祖解詁益精表朔閏於秋農宿離不貸爰錄春秋左傳之屬者劉申受之例釋實罕繼聲闡陳碩甫之禮徵竟成絶學爰錄春秋公羊傳之屬參古泩於南江急讀緩讀覈補注於苕水大書特書爰錄春秋穀梁傳之屬而以三傳總義統焉訂　餘說於蕭然餖飣蓋闕勒考信錄於洙泗稗販從删爰錄論語之屬字義詁戴君實可破其疑團滅國疏林臺卿可牖其臆見爰錄孟子之屬高密箋註勝唐宗宋相之論吳興輯述跨雲笈山房之本爰錄孝經之屬蔡學士枕胙文史識昧蟛蜞宋試官遴選英才名迷　　爰錄爾雅之屬而以小爾雅附焉千門萬户斯庀建章之宮葢員軫方乃造顯慶之輅爰錄羣經總義之屬張參書聖肯沿　字於六朝夢得詩豪猶怕　題於九日爰錄羣經文字之屬而以說文引經考附焉孫炎切音疑輾轉於蔥　李登聲類慨湮没於蕭梁爰錄羣經音義之屬而以古音諧諸書附焉夫采庶子之春華必樹家　之秋實南軒道學也而筆解兩論東坡辭章也而批抹七篇託權門之重擡塗塗漫附嗤斷爛之朝報陳陳相因爰錄諸家經義輯述之屬是編也成采書至百七十餘種之多積卷凡千二百一十有奇開卷得益以類相從無遠不搜所見略備雞炰千蹠熊秖雙蹯如取如携有典有則沈祲濃郁信五經之無雙賅洽明通堪十事以對九惟是裘資禦冷糧贍饋貧髦士傳鈔恐鴻都之塡咽手民鏤刻防蝣晷之　遲本齋石購靈峰墨融强水　才尺短記事珠奇糾甲戌已丑之譌奚止一官一集備天祿石渠之選無慚片玉片箋笑馮道之程能功猶未逮逾畢昇之活字巧不可階尅期今夏斷手殺靑喜趁肥冬拈毫特白 
[争利說]  
　　今日之天下一言利之天下也上至公卿大夫下至輿臺僕隷與夫士農工商醫卜星相之各事其事各業其業莫不唯利焉是圖當今之世爲今之人利之一字不可諱亦不能諱且不必諱今夫利也者非猶是戔戔者貨賄錢幣之謂也利於家利於國利徧於天下利及於後世是之謂大利自利以利人有功於人而人利用之有德於人而人利賴之是之謂小利問能識一丁字乎不能也問能挽五石弓乎不能也而唯是宮室之美妻妾之奉所識窮乏者之得我以詡詡然自鳴得意是之謂不利利之爲道大矣哉是故古者言利必對以義今則以利爲義利歸之斯義歸之矣古者言利必副以名今則以利爲名利歸之斯名歸之矣善於爲利者有時郤貨賄而不受棄錢幣而不顧若以爲戔戔者不足以汚吾操也窺其微探其藴蓋亦有所利而爲之非貿貿然甘爲是大不利也而吾竊笑夫今之人不詳其義不求其解輙相與輕之藐之詆之醜之何怪乎孳孳焉沈溺於利之中而不知利之所在日操其不利之術以求利於天下而利遂愈親而愈疏愈迎而愈距也然則爲利之術將奈何曰莫善於人同利莫不善於與人爭利夫利者天下之公器當與天下共之非一人之所得而私也與人同利者人與已皆得其利而利無窮與人爭利者將自利而不利於人不知人不利焉則已又何利之有此不必縱論古今曠觀世宙而後知之也言小而可以喻大方近而可以明遠試卽滬上覘之如輪船招商局俾人有行旅之利而已亦與有利焉自來水公司俾人有挹注之利而已亦與有利焉電報局有郵寄之利保險局有安謚之利其他類推不勝枚舉其利也取之無盡用之不竭夫亦盡人而知之是非與人同利也乎若夫與人爭利之事尤不可以更僕數有事雖細而害則深者如昔之呂宋小票今之分送彩票是已夫呂宋小票其事差類於拐騙之端其行幾同於攘竊之盜一時風行租界舉國若狂凡小本經營食力工作之輩舉平日一絲半粟銖積寸累竭蹶輸將以僥倖於萬一迨夫書成咄咄手已空空貧無所歸廢時失業窮而爲乞丐陷而爲流氓爲民上者燭其害之至於此極也爲之嚴懲厲禁西租界始肅然淸彼開設呂宋小票店者或對號而胡賴或開彩而捲逃捐其貲而喪其本者比比皆是而創業置産者無聞焉是爭利者之不利也明甚乃不意今復有分送彩票事分送彩票之害昔者嘗論及之以爲當嚴懲厲禁如昔年之小票旣而裴邑尊逮麫館送票之俞梧庭庭訊笞責且面諭鋪甲出示禁止而租界之送票者則依然如故也顧或謂不加分文情願自送在上者有所不能禁不知禁與不禁視乎其害與否安有所不能者哉送票四害旣詳前論而浹辰之間有初已送而後行再送者有不願送而不得不送者有暗减成色而藉口爲送者有明加價值而冐名爲送者他日之踵事增華變本加厲雖欲不禁而有所不能夫亦事有固然勢所必至者矣吾思創始送票者不過欲人皆淸淡而已獨興隆爲爭利起見耳已固利矣其如人之不利何人爲其不利也亦送票而爭利於是人與已皆有所不利焉不益見爭利之不利也哉雖然此猶其小焉者也往往見齊行會議定規制立章程違者有罰其同業中守之弗失雖無分外之利而其利已源源無窮焉至於與人同利之業而存與人爭利之心一人倡之百十人從而利之一家作之百十家從而效之利以抑而猶輕利以分而愈薄卒至一敗塗地兩敗俱傷而後已試質諸主持市面者又何樂乎爭利 
[本館接奉電音]  
　　昨接京友發來電音有本月二十二二十三日諭旨六道敬謹譯登○三月二十二日奉上諭兵部奏遵議處分一摺福建臺灣鎭總兵吳光亮着照部議降三級調用欽此同日奉上諭本日順天府府丞何桂芳具摺謝恩據稱現患喉症未遞繕牌等語何桂芳旣稱患病何以並不請假殊屬非是着於二十五日預備召見欽此同日奉上諭福建臺灣鎭總兵員缺着萬國本補授欽此同日奉旨着派恩輝慶麟玉隨啓泰承蔭啓佑良沐連慶尚昌懋耆齡花尚阿吉恒在三海牆外稽查兼撥值班官兵欽此同日奏事處交出四月初十日皇太后皇上 
 
 

Page 2

 
 
駐蹕南海是日均穿蟒袍補褂其應遞如意之王大臣各遞如意二柄於前一日交奏事處欽此○二十三日奉硃筆殷如璋着掌京畿道事務欽此 
[鳳池春曉]  
　　新放廣州漢軍伊副都統克坦由外滿洲火器營營總軍玫考騐保薦卓異奉旨交軍機處記名副都統平日在營辦事認眞訓練得法此次廣州漢軍鍾副都統榮擢寗夏將軍遂以伊副都統簡畀是缺首途之期大約在榴花照眼時也○宣武門内迤西鐵匠胡同西首有都土地廟一座年久失修殿宇門墻頗多頽圮適土地神靈顯凡有疾病往禱者無不感應遠近人民祈禱相接醇邸政躬不豫時亦賴神之默佑邸恙得以日减刻由邸内派員重新廟貌從此美輪美奐益壯觀瞻神而有知庶其陟降於兹乎○内德管連日帶領内監蘇役等自大内搬運各色古玩字畫等物分裝箱盒上罩黄布藍龍包袱監抬出乾淸門更換蘇拉舁出西華門進西苑門德昌門内監二人押送至南海内經内總管指示於各殿廷中分别擺設懸挂以備皇太后皇上駐蹕其間○安定門内阿某係廂黄旗護軍現年二十二歲家僅一妻現年二十歲生計蕭條頗難自給前經聚一銀會每月上銀四兩共上三十月得銀百兩阿早獲彩應付黑簽本月初六日抓會之日應送四金奈阿手中無錢遍處羅掘仍少一兩餘自念有傷顔面一時情急遽冋洋藥局購阿芙蓉膏吞服迨回家其妻見阿面色改變多方詢問始悉吞烟赶爲灌治無如烟毒已發救治無效登時殞命當經呈報經提署移札坊官詣騐阿之胞姊偕阿妻認領當時具結以阿因病吸烟不料多食而殞委無别情遂令畫押備棺收殮聽候部文再行抬理○朝陽門外東嶽廟年例自三月十五日起開廟半月男女雜沓往往滋事本年經步軍統領札諭巡捕左營並朝陽汛不准婦女藉燒香爲名進廟游玩以免滋生事端如違卽將跟隨婦女之人拿交衙門懲辦○三月初間有前門外豆腐巷薙髮匠徐姓之妻吞烟身死當經中正司官蘇君詣騐果係吞烟别無他情因塡明屍格一面詳城一面將屍親數人帶署究訊刻經蘇君鞫得實情蓋此婦係順屬平谷縣人非徐妻客　與徐有私遁入京師避匿該巷一年有餘緣婦母家與徐同村夫家則在别村婦與徐潛遁時係假歸寍之便因此夫家與其母家涉訟經年未經了結不料天網恢恢婦以思念其母令徐於前數日往接適遇婦之本夫徐脫身無路遂被所獲於是婦之母家及婆家恨徐刺骨施以極刑徐受刑不過乃將前後情形一一實吐旋經婦夫將徐送縣收禁次日約同婦之父母兄弟並婦之翁姑一齊入京尋婦詎婦以羞愧難容濳服阿芙蓉膏毒發身死現經蘇君將訊明案情禀請城憲核辦矣○前報户部銀庫有差役抬批鞉時潜竊銀兩經孫少司農立交中正司署收禁一節兹聞司農初意解交刑部究辦以儆玩泄嗣以司員人等代乞施恩乃諭令荷校一個月每值開庫之日在庫門示衆又前門外迤東高笤胡同有汪姓婦於三月初六日吞烟身死亦經蘇君訊據鄰右供稱該婦係順屬武淸縣人後夫汪姓去歲病故婦因度日艱難於二月間回里尋找親友去未數日忽携其前夫已字之女而歸由此母女二人擦脂抹粉麗服鮮衣朝則出外暮則歸家四隣咸以爲疑至吞烟之前三日女之婆率多人來婦家吵閙婦以畏罪遽明短見於是蘇君復訊婦之前夫女及女之婆亦與隣右所供符合遂將前後案情禀諸城憲未聞城憲作何辦理也 
[臺灣紀要]  
　　生番性情兇暴每殺人則割其頭歸以酒灌口中使於頸底和血瀝出飲之謂可延年自經薙髮投誠此風早經禁革惟後路一帶仍或自相戕殺經撫番委員及統帥聞之亟行嚴禁並將兇手緝獲判令抵償又生番二人昆季也全家均被他番戕害零丁孤苦窮無所歸省帥憫之飭一送威定兵輪一送飛捷兵輪充當小工藉以餬口○臺灣道兼督學使者唐微卿觀察於前月按臨臺北府業已誠畢擇期本月初九日節旋○西學堂提調臺北府雷爲傳考西學事照得本府奉委提調西學堂事務檢查接管卷内有前奉爵撫憲札發呈請入學肄業生童十餘名並在府轅呈請入學生童數名前後共計二十七名惟查西學堂向設定額學生二十名現在空額僅有兩名諸生童旣向學情殷不得不量爲變通以示體恤業回明爵憲姑准於額外再加候補四名凡經考定補入者每名月給膏火洋四元並挑令在堂肄業日久之學生作爲教習俟有正額缺出再行推補兹本府定于二月廿九日赴堂會考擇其文字語言易於造就者申請補入肄業合行牌示爲此牌仰該生童等屆期齊集西學堂聽候會考毋得遲延切切此示按學堂前在大稻埕大館地方英教習布君以房屋褊窄呈請另建洋樓撫憲以所費太多碍難俯准飭將學堂暫遷貢院内所遺之屋則令電報局中人集此辦公云○臺北直逹臺南之電線現已告成當經提調禀明劉中丞擇於本月初一日開報無論宮商三日内不取分文惟字數以二十爲限過此則照常收費云○前在安徽招募礮隊一營于前月二十八日乘伏波輪船到臺當經撫憲委員點名飭令駐紥府城南門外 
[厦事紀新]  
　　正任閩臬前興泉永道奎廉訪於十七日接受臬司關防所遺厦門道印務經楊制軍札委劉道倬雲署理筮期十三日在省接印其太夫人先已坐海壇輪舟來厦暫住同安公館廉訪之太夫人則俟官輪來時卽當赴省○章門流妓名曰檔子班大都借逆旅爲陽臺引蝶招蜂携雲握雨少年失足往往罄其資財提道憲禁令屢申而若辈恃有護花鈴爲之保護紛紅駭緑依然艷幟高張雖曰點綴湖山亦地方之一害也○厦門港某姓漁船網得一大鯊魚秤之約重二千餘斤剖腹視之内有一死屍周身完好當經漁人埋之山麓魚則載往同安各鄉售錢嘗見某君海山魚歌有游來龍伯扶桑國嘗遍周秦漢魏人之句移賦此魚頗爲切當已或曰月初亞美高輪舟來厦時船内有二人病死屍身抛入海中意者其爲此魚所吞噬歟 
[春漲潰圩]  
　　九江自三月後晴少雨多江水連日大漲高與岸平聞江西新淦縣望前山洪陡漲連潰圩堤六處百里長途盡成澤國以致内湖水高襯住江水上江水勢爲之大漲其魚之歎何時免乎 
[請修街道]  
　　九江爲七省通衢平時行旅絡繹車馬紛紜然城中街道每多凹凸低下之處雨後積潦踝爲之没而以九華門内至總鎭轅門一帶爲尤甚該處士庶遂聯名禀請朱鎭軍派勇興修將街道塡平後鋪以江砂庶無泥濘之患此舉有成居者行者兩受其賜矣 
[温州紀事]  
　　温州東門内天寗寺僧名亦覺於上月廿八日呈請充當温郡僧綱司經恩邑尊批準並取具該僧事實册結等件再行給札準充詎意該僧性情過急擅自先刻鈐記居然陞座開用經該處保甲紳董查知其事遂同地保偕往寺中搜出鈐記並印敕架紅黑帽等物送縣恩邑尊立卽飭差提僧到案訊問聞該僧早已逃遁矣○温州府福太守自去臘履新後一切公事無不躬親辦理觀風卷亦親自過目評批極細士論翕服如遇三八告期則陞坐大堂收閱呈詞細微之事立時判結胥吏無從上下其手棍徒不致因緣爲奸東甌士庶何幸而得此良二千石哉○諺有云台州和尚温州尼姑可見兩郡僧尼之多實甲於他處但温郡尼姑畫眉傅粉無異靑樓中人有登徒子之癖者咸謂土娼之種種齷齪反不如尼姑處之淸潔各處庵堂寺院均有年輕尼姑迎接往來各客無賴之徒遂得乘機敲詐歴經各當道出示諭令尼姑還俗並將著名各庵堂拆毁迄今爲時已久死灰復燃有某某等四五人夤夜在東庵尼姑阿寳處滋閙該尼姑赴縣喊控某某等調姦不遂胆敢紏衆搗蕩恩邑尊批以該尼旣稱四十餘歲何致有調姦不遂肆行搗蕩情事其中顯有别情候飭差提案訊明察斷○醮樓下元壇廟懸掛大珠燈婦女前往觀看者肩摩踵接而好事之徒故意擁擠大門口評頭品足靡所不至宵小因此混跡其中攫取物件十四日下午珠燈甫挂而婦女胸前所掛之時辰表銀牙扦等物竟至明目張胆肆行硬奪寄語深閨弱質愼勿厠足熱閙塲中也 
 
 

Page 3

 
 
[茂苑春蕪]  
　　姑蘇來信云撫轅牌示定於本月二十日換戴凉帽○婦女啜茗燒香他處皆懸爲例禁蘇人沿滬濵之薄俗於此二者幾如司空見慣渾不知羞昔年譚序帥官斯土時三令五申此風爲之稍息近則禁令漸弛各處菴堂寺院無不有衣香鬢影掩映其間如意閣玉樓春等茶寮每當日至花梢晝長繡倦低扶鴉婢小瀹龍團月榭風廊低徊徙倚輕薄子弟評頭品足肆意酣嬉風俗澆漓無過於此不知爲民父母者其亦體序帥之心重爲示禁否也○邇來天氣淸和牡丹盛放游女如雲紈扇輕衫絡繹於道一年勝事無過於斯也 
[皖省官塲紀要]  
　　首縣陳雲溪明府擇吉十三日丑時接印前任范映泉明府交卸訖卽於是晨赴各憲轅禀知交卸 
[春賽三志]  
　　昨爲西人賽馬之第三天隔日風和日麗春意宜人環馬塲中不似前日之泥痕狼藉矣日過午雖踆烏匿影薄霏低籠而屏翳多情約住癡龍不放銀河倒瀉是以諸西人益添豪興互角騰驤而士女如雲幾至萬人空巷彼呼蔣妹此挈邢姨沺壁車馳途爲之塞較之前二日蓋不啻天壤相懸焉第一次賽九馬各跑英一里半與賽之人各出銀十兩首到者得銀杯一具值銀二百兩所有彩銀則得十分之六而以三分歸次到者以一分歸又次到者旣而鬥捷爭先之下由馬名福楞納者獨占先籌阿蘭杜繼之西利根米又繼之第二次賽十馬各跑英一里與賽之人各出銀五兩首到者得一銀杯名曰大北值銀銀一百兩厥後由馬名蘇斯雲者奪標而去第三次賽十二馬跑英一里餘四分之一與賽之人各出銀五兩首到者得彩物值銀一百兩是爲李白第四次賽十馬各跑英一里與賽之人各出銀十兩招商局製一銀杯以贈首到者但此次不能卽取須俟秋季再勝一次方能載寳而歸否則俟明春再角勝負連勝三次而杯乃入手至彩銀則目下祇得十分之八其餘二分存在賽馬會中積之旣多則以五百兩購一銀杯以酬勝者并以餘銀书之芳草平原如飛而至視之則一馬當先者名李白第五次賽十一馬各跑英二里半與賽之人各出銀五兩其彩物值銀一百兩後由福利斯搭先到遂如數照章致送第六次賽十一馬各跑塲内一周與賽之人各出銀五兩并備一銀杯值銀一百兩以爲彩贈此次所賽皆係未經獲勝之馬賽畢則由福爾斯博高出一籌第七次賽七馬各跑英一里餘四分之一與賽之人各出銀十兩此次所賽皆係前二日之冠軍者倘已兩次獲勝則須多出銀十五兩三四次獲勝則多出銀四十兩而曾居魁首者不得設詞推諉焉紅旗展處駿足齊施絶跡飛行一瞥而過詢之則由名蘇斯雲者居首第八次爲跳浜之戯計共四馬各跑内圍塲兩周與賽之人各出銀五兩彩物多至一百五十兩由哈爾朋首到是日下午三點鐘時海關道龔觀察提右營陳叅戎松海防劉司馬上海縣裴邑尊英會審員蔡太守法會審員王司馬均鳴騶而至由英領事邀入跑馬廳憑欄縱眺直至將賽畢時始各散歸第八次跳浜時有二馬連人墜入河中尚有二馬捷飛如鳥連越三浜疉過萁架眞駿物也跑馬廳前人極擁擠有鄉婦乘坐東洋車經過跑馬塲適有江北孩子從中行走致被撞倒碾斷左脚骨經孩母舁送西醫院醫治東洋車夫仍載婦自去聞今日係馬夫互賽餘興尚未闌也 
[續述火災]  
　　前晚長樂里火警已登昨日報章兹悉起于粤人所開同吉祥掮客字號樓上其時並無人在以致炎炎上熾洎知覺則已冒穿屋頂延及右隣矣幸捕房急舁洋龍藥龍吸取自來水澆灌得卽撲滅祇焚去起火之家連右隣房屋二幢云 
[法廨停訊]  
　　昨禮拜四係法公堂訊案之期因别有要公知照捕房停訊一日 
[縣案彚誌]  
　　前日有薙髮匠范海山扭控彈花匠傅金泉劃傷頭面叩求究辦晚堂經裴邑尊訊究之下范稱小的安分營生有鄰居彈花匠時常引誘髮妻小的向之理論詎遭劃傷頭面傅稱范妻欠小的彈花錢一百四十文向索延宕反敢誣指暗昧情事且范之頭面係自己用碗片劃傷邑尊騐得范傷確係自劃着將原被一併交差看管候查明覆訊○前有閔行鄉人丁朱氏等投控王國香王阿秋等搶孀逼醮一節前日經裴邑尊提到王阿裕王金林并地保沈全松等于晚堂訊究王稱小的住居王家和圈在李姓家帮收租米曾至丁家向堂弟收租其搶孀事小的並不知情金林稱搶醮事小的亦不與聞沈稱小的聞朱氏夫妾楊氏有族人聳令王等强搶未成邑尊謂地方有搶醮情事爾爲地保自應隨時禀報何致使朱氏來案控告喝笞一百板着將搶醮諸人交案訊辦王阿裕金林暫行管押○上海縣錢粮櫃失去糧串數十紙當經該櫃書禀明裴邑尊飭查在案前日有某甲投案呈票經邑尊訊究之下甲稱此串在虹橋頭拾得邑尊着暫行交差候查明核辦串交櫃書檢收 
[英界公堂瑣案]  
　　昨日英界讞員蔡二源太守另有要公飭差知照捕房停訊一日所有前日二案照錄左方○高衡山投縣控稱被朱仰山誘至聚樂堂朱妓蘭卿處局賭輸去洋元斐邑尊研詰之餘備文飭差赴英公廨請蔡太守協同提到該妓交縣差帶回歸案質訊○前日下午聚樂堂妓院龜奴曹裕順扭妓女俞文林女奴顧阿寳狎客陳漁仙蔡阿慶等人至公廨訴稱該妓積欠洋銀串同諸人私逸今得尋見向索逞蠻值日差據情禀明蔡太守飭暫分别押候訊供核斷 
[法捕房瑣事]  
　　俗以三月廿三日爲天后誕辰所有各會館各公所均於是日淸音宴客演劇酬祥前日有素在四馬路中和園間壁擺衣攤之甲乙二人赴潮州會館看戲塲中有流氓數人與甲等齟齬有一流氓順手取桿向甲作當頭之棒喝因之口角乙順勢先去鳴捕將流氓一人拘到小東門捕房暫押昨晨解歸大捕房押候解訊○小東門外有著名流氓阿順昨日不知爲何事與華捕爭論因之拘進捕房押候解訊○八仙橋一帶往往有人賃屋一椽作爲車寓所居者盡是推車之人聞推小車者十人中有一二人吸烟推東洋車者十人中竟有九人吸烟無不鳩形鵠面正所謂吃力趁錢快活用也前日八仙橋某嫗所開車寓失去水烟袋一枝查得被某甲所竊因將甲送入捕房斩候解訊 
[上海陳家木橋電報總局協賑公所十八至二十一日事略]  
　　江右章門寓客第五批四十一兩三錢四分都門全芸軒先生後十五批四十二兩甬江吳公館來無名氏江平銀一百兩包鴻翁來雲南督署募諸同仁銀廿八兩本城果育堂來福記洋六十六元又綵慶堂謝二元包漢卿先生來何垜場恒豐典同仁洋二十元漢口電局來第六批均到先此報謝○翰寳閣所售英四月份書彩票提助三成助賑今承交到洋三十一元八角○皖北報銷冬賑淸册登入本月二十二日申報上惟張廉泉之廉字誤刊産字已請其更正矣 
[縷述粤省災形并乞助資速賑啓]  
　　敬啓者前聞吾粤猝被水患當經電詢情形據覆稱水現退等因閱電之餘竊以水之速退爲幸思被此沈災哀鴻遍野實堪憫惻而誼屬梓桑更難膜視前經登報請爲協濟以廣善緣頃接到愛育善堂賜函備述慘狀令人不忍卒讀據稱粤省自正月迄今霪雨連綿苦無晴霽東西北三江之水同時暴漲東莞縣屬之福建圍被水冲决内有九十餘村田廬漂没溺斃人口以萬計石龍惠州等處水勢漲至三丈有奇低窪者三四丈不等至淺者亦有一丈餘居民遷徙城上悲號之聲驚動天地查福隆圍决開口門約計數十丈實亘古所罕聞現經敝堂多發米石前往賑濟雖前復電云水現退去而邇來晴雨不常且被災極重有非獨力所能支持者尚乞尊處合力協濟等因嗚呼鄭災未已粤賑急需籌躇再四策應良難旣承愛育堂諸君子之諄囑不得不盡竭苦忱力爲我粤災黎請命務乞諸鄉台及海内大善士慷慨樂施拯此困厄是爲屋幸前讀遊梁客果報勸賑文居安思危室續勸賑篇昨讀恒陽道人醒世文吳淸帥賦感事詩其中報應之顯著傷慘之情形爲之感泣者久之倘蒙樂助愈速愈妙收解一事敝所當力任其勞以副諸善長好善不倦之心謹啓[  上海四馬路高易公所兩廣協賑同人百拜叩上]  
 
 

Page 4

 
 
[日本佐藤牧山先生八十八歲徵詩啓]  
　　余友村瀬緒號藍水日本岐阜縣人工書畫能詩文丙戌夏訂交于海上去歲余歸里適自杭來寓吾吳朝夕過從評畫論詩深相契合爲佐藤牧山先生高足弟子先生彼國名儒曾官尾藩督學侍講致仕後以文章經術訓導後學從游者三千餘人四月中旬爲先生懸弧令旦及門諸子設筵十東京中村樓以介眉壽并將先生八十八歲自停一章郵寄藍水敬求海内諸大吟壇賜和如惠大著逕寄蘇州鷹揚巷湯宅以備彚刊成册幸不吝珠玉先生與藍水俱荷榮施焉[  西脊山人秦雲代啓] ○附原作開銅一笑汝爲誰衰影驚人雲滿髭伏勝傳經吾豈敢陶濳愛酒或同之聖明何幸逢今日老巧從他異往時最是謳歌林下好嗚嗚隨意頌雍熙 
[桐蓀有吳門之行詩以送之]  
　　唱罷驪歌已夕暉臨岐欲别復牽衣丁寍江上千絲柳綰住春光待客歸留君無計别君難杜宇聲中客思闌此去月明休望遠落花時節尚春寒水迢迢更夢迢迢腸斷珠簾紫玉簫怪殺東皇已將别又生紅豆引愁苗莫說春心易化灰夢隨江水去還回憑君覓得天寍竹先寄平安兩字來[  申左夢畹生]  
[用前韻示大兒道沖]  
　　甚矣老夫憊奚能效鞠躬愛才慙北海避債借東風遊子憑詩慰衰翁厭酒攻濫交諄誠汝無學小人窮○戊子暮春八女于歸彭城口占送行用前韻遠嫁津門去箴言朂爾躬衣裳慈母綫蘋藻大夫風鴻案柔嘉則雞窓學業攻承歡勤婦職厚澤冀無窮[  萸菴退叟呈草]  
[三月十六日玉蘭吟社第二集送吟香先生之夏口率賦二律錄乞同社諸君子正之]  
　　春光方絢爛底事唱驪歌海客游蹤幻詩人别恨多琴尊暫銷歇書劍重摩挲婪尾一杯酒將離意若何小作兼旬别離懷也黯然擁書非俗賈賣藥結塵緣明日人千里今宵詩百篇晴川峙高閣此去擬飛仙[  倉山舊主醉草]  
[蘇省撫轅抄]  
　　十四日新授甘肅凉州總鎭閃殿魁辭行縣丞姚守彝上海布捐局期滿回省銷差巡檢譚炳夑禀知奉飭分蘇差委分發江蘇試用巡檢劉樹銘四川人禀到○十五日前先補用府經歴朱唐祚服闋回省禀到○十六日從九史久垣禀知留滬差委卽辭○十七日准補丹陽縣主簿左文炳謝飭知赴任藩轅牌示照得無錫縣典史童春榮病故遺缺查有新班卽補用典史吳廷勳堪以請補嘉定縣典史金振族病故遺缺查有新班先補用典史張兆桂堪以請補○十八日撫轅牌示定於三月二十日換载凉帽候補府方鴻禀辭奉委解京餉赴都 
[江督轅門抄]  
　　十一日候補道于葆元銷儀河工程差○十二日督轅牌示于三月二十六日換戴凉帽○十三日通判趙延珍銷泗源溝鹽卡差○十四日分省補用道楊兆鋆請假赴滬省親蘇藩轅牌示鎭江理事同知榮椿因病出缺以候補同知麟恆署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海三馬路與昌恊賑公所陳竹坪經收順直山東河南皖北賑捐十二月十二日第八百九十一次淸單]  
　　普濟福銅無名氏銅洋五元○邱鎭威祈保椿堂康健銅三元韓銅一元椿記靈吉各銅一元申報館來烟台福海逸民四角○另河南賑○同里知非俗客三元○寗波王陳氏求肝病速愈三元銅洋二元名氏二元李安康一元○常熟福記銅二元○杭州繼善堂魏二元徐念慈又梅合一元○仙鎭亷溪主人小錢六百龍川力不足人三百仙鎭徒祥師一百以上共小錢一千文○如臯丹徒馬舜卿募無名氏三户歛鋒室閣不留名茅實夫劉厚夫吳又泉八户各一元無名氏一千一百五十四百廿四汪錫汝五百以上合洋十元○大通鑑豐號來裕通和長裕各二元同大和一元以上來洋四元虚對二個小洋一角○蘇州盛康莊來盛記三思記求安康三户共三元○鎭江厚生參號來一枝軒主桂香書屋合二元○杭州藩署來四户合二元○嘉興西水驛署來萼輝吟舘二元○本埠有心無力子募六户共二元一角○汪笏卿先生募十户共一元一角○以上均是本發水灾圖册○祥字册常熟　橋裕昶典募十五户洋三元錢六百又册寓湘李一廿堂來李歐陽氏求咳嗽卽愈花洋十元無名氏一元以上兌見規銀七兩八錢六分五厘○救灾圖册湖北賜書堂黄銀八兩申批見規元八兩另七分一厘○又册楊州何以三續募無名氏十三户共六元○又册鎭江恆吉來誠心氏七元貽安堂四元留餘堂三元又二元菊記一元無名氏一百六十一以上共元錢一百六十一内佑出銅洋一元○又册蘇州覺遲子一元有心無力居士一元志不在温鮑人慵記各五百勉力人四百映雪書屋三百無名氏二百二户各五十以上共五元○水灾賑捐册寓常德府左松珊善士募第二批陳聚德堂廿千松鶴軒求家店平安十二千古徐氏求平安淸吉士千了座氏求家店平安無名氏各五千文江西朱芝田四千張在錫求心寒病愈三省堂各一千尹五百恆隆德銀十兩賈德隆五兩第一號桶捐四千五百第三號二千第四號十千第八號五百第九號三千第十號二千五百第十二號三百十三號二千二百以上合來規銀七十三兩九錢三分二厘由盤記棧内劉思九先生交來○高易賑所交來江西南昌捕署揚恊堂經募廿户共洋人元銅洋四元飾銀三錢○救命摺宜興徐振甫善士續募徐慕靑十元蔣恆隆三元陸錫元任殿臣許陶濱三户各二元謝𦲷堂蔣鶴大仁和丁寇南沈兆三郁北生不書名隱名氏馬瑞貞邱記昌不通名無名氏程昌時黄元全錢宏大十五户各一元曹𦲷堂徐振甫各五角扶風橋鄭琢如經募七户各一元以上共四十二元○浙甯全城氏爲妻楊氏病愈完愿十元珠家角不留名三元嘉定葛夔伯來葛伯記四元萬壽全二元○有福册懷樣主人四百文○又册德泰莊交來勤愼齋三元無名氏懷過齋知足軒三户各二元叢桂軒一元又册無名氏一千五百無違堂聽泉軒圓順實主九思堂四户各一千世德堂六順堂敬業書屋三户各六百滋德堂梅花閣思古堂夢書屋勤堂贄肯堂雙桂堂餘慶堂致遠堂無名氏吟梅居士釣餘居十二户各五百未留名四百振古堂至德堂各三百四告白堂二百以上共洋十員規員十兩零四錢○以上共收河南賑洋一百四十七員規元一百另零二錢六分八厘飾銀三錢銅洋九員虚對二個小洋三角錢一百六十一文沙壳錢九百○本日共洋一百四十七元規銀一百另零二錢六分八厘虚對二個銅洋十九員飾銀三錢小洋七角錢一千二百六十一文沙壳錢九伯文合併聲明 
[上海北市絲業會舘籌賑公所施少欽經收河南皖北賑捐丁亥十二月二十日第一千六百十六次淸單]  
　　漢口恆和錢號來戲資助賑同人湊塾例銀三百兩批見規元三百零七兩七錢四厘胡廷山來唐受庵洋十二元李少雲六元廖穀貽四元陳桂舟徐松齋各五角閻儀韵一元章志宜病全十元邵曾樸爲親戚求病速愈一元謹縣袁朝鈺爲備及妻病均求速愈五十元無錫唐時長募丁陸氏求子亷兒痰塊速愈酬愿並保一家平安五十元本埠鹹爪街葆大參號王一齋善士爲五十生辰蒙諸親友賜儀一百十七元自己謝筵資五十元全助浙湖彭城氏代不書名移助合家平安延年益壽一百元金壇縣署帳房鴦湖老魚因患外症許愿卽愈兩元譚張氏求病速愈二元折燭三元陸衣張氏善修各二元頑石主人秦鄭以記三户各一元許口齒德堂募裕通金吟香謝藹如雲記四人各一元陳友記三角仲逹二角西塘公興典韓鳴遠翁募朱子義善士求病全二百元内銅一元藝蘭山舘由立大來六元無民四元謙吉同人押歲由淸江黄淮安來三元無民由如臯吳觀文來廿元楊州士善三元○朱少梅瞿桂泉同募十二月分月捐第三批南寄園椅園五元籌防局四元張連生傅照德朱少梅人各三元知不足齋徐俊記翟桂泉汪倫先陸炳忠鍾揚列六人各二元林雲坡張祥華蔣順發潘雲訂徒得榮汪德有周兆永鄭劍譚潤德堂張頌淸朱子凡務本堂呂徐素行馬仲忭王玉峰鄭子美方舉才陳英善匡發裕庄仲房汪劍秋黎參仿楊少亭王鴻伯陳最初惠園愼德堂顧錦堂李永濤林道元張土生阿也姚眉醉芝軒陳子雲恆大莊勉力子省吾齋倚蒲士傅邦富翟翰分李家卓范德和王克榮王安寧無名氏張石加菊軒丁元興陳必直吉濤氏紹氏抱膝居三人各五角共六十五户共洋八十六元五角○江陰逍幹臣錢一千一伯又募敦本堂郭福齋雨生張益甫崇輔臣田敖山六人程百陳禹門六百何子陶王均軒陳子耀三人各四百伯賀道潘勵吾劉富魁姚崑書四人各三百潘連勝徐振邦金標王有山完有明范金標王泰元周岐山八人各二百敦本堂郭一百五十五張仁銀一百五十張繼先司聯華王道臧翟義田劉繼奎司廷珍胡克英劉金玉張仁照梁學文司立時宋繼標季得勝張明山許士友袁希之田堯山黄六橋董耀廷庄勤道孫長發丁洪德吳廣太宋方山劉榮貴高朝恩徐尚賢陳宜標郭邦智林明輝三十人各一伯方品山陳玉發謝保樹劉長林孫懷林楊貴友范金貴李紹棠嚴翠琨張新起劉玉堂張長勝沈錫恩張開勝宋長發王得勝宋方炳朱裕祿徐貴卿十九户各五十文吳有發八十共七十五户合　十三元○泰源永陶聘卿兄來陽方邱楊叚四善士募第五六七批湖灌局委員羅春山倡捐五十元衆善堂三十三元金小亭募無民五户十四元鹽城無名二户四元徐蘭伯許兆林阜寧武陵堂安徽無名氏鹽城無名僧六户各　元安雅堂無名棠蔭書房邵三人各一元金汗卿募洋十七元錢三十七千山陽浮云子三十五千信字桶捐十一千杜子方募四千八百培德堂四元代募一元錢一千鳴珂堂五千又代募洋一元錢二千金秉中五伯又募三元善卿募二元錢一千三伯早寧無名洋一元錢五百陳穉卿募三千李幼方募二千衍易堂二千馬少琴二千孫一臣募三人一千三百王理川一千高徽之許献之金鳴山三户各五百衆善堂銀四兩三錢四分共三十五户合洋三百元○潘月記寄來加臯有心無力人募沙平齋一元潘太太錢四百恆益莊三百戴太太周德興陳世英張大成蓉溪吉公和潘培林仁興耀八人各二百永懋愼劉長興岳松衛譚宇光沈丙泉章鳳階吳聲和趙止貞張瑞徵張七太爺戴先生繆先生十二户各一百姜二順秀翁一伯共廿四户合五元○淸江淸河士四元謙益堂錢五千仁記一千德記二伯四十共四人洋十元内銅一元○江西柴竹鄉一元又募劉善昌一元去病主人錢九百五十朱春臺星星氏各五百靠倉主人朱光記毓秀堂陳延陵季子三户各四百閣古山房王淸如信大翁各三百養虚山房不書名姚景泉戴德四户各二百賜墨堂信方草堂余賜墨堂孔銘岳愼卿五户各一伯共廿户合銀三錢洋二元○六安江漢川募德豐孚米庄本洋二烈李密林呂子良朱子儒李長貴呂松亭劉賡颺在德勝堂周紹虞劉玉臣九户各洋三角松亭煥章趙錦堂陳淸泉黄靜齋左成章武道祥徐蘭芬蕭子淸劉道華盤銘堂陳萬和呂問富祥森十四户各二角吕德堂烏汝箴李紹文張德海呂賢村五户各一角共廿九户合本洋八元○升記號同人募無名氏洋一元朱鴻記五角不書名錢三百五十文無名氏何義濤和興葛興趙家懷程仲仁六户各三百文不書名二户各三百王席珍知足齋補抽軒無名氏翟厚山儒學章楊以德同萃翁翟熙記補過氏迪吉翁江品三十二户各二百王各興解會成朱汝記無名氏東記五户各一百共廿八户合洋七元○隆順和行汪樹五翁募無名氏錢五百又三百五十又二户各二百何萬順鄭先義童泰王廣懷允泰號五户二百共九户合洋二元 
[上海北市絲業會舘籌賑公所施少欽經收河南皖北賑捐丁亥十二月廿一二日第一千六伯十七八次淸單]  
　　寶山王松坪爲女孩病愈完愿洋六元施新泉二元崑山正心崇善局王石琴罰男巫邪說二元蘇州宏泰三元補梅氏二元會稱無名氏冥資移賑五元慈順記求病愈二元隱名由彩大號來二元慈谿　署經寄心雲子由順昌棧來廿元蘭溪王恆源乾大號阜泰成通元茂陳怡生祥業茂坤源號甡記號阜豐號心蘭會十户各一元無名氏由庄穀卿兄來三元雷壽嵩求母病速愈十元同春錢八百文坦直橋施雲甫募陸邦翰二元松江沈仲記五元王深合記十二元王善記對開二元新皇佑孫稚記各五角蘇州老人和震記募樂安氏居俟堂信善堂三多堂四户各一元石門善長典募無名氏祈保平安五元○源豐潤杭州曹楚書募力未逮預支明年俸食求門平安諸事順遂五十元姚學智學仁學信桂姑潤姑節省點心十元○蘇州省號衾子元連步五星堂金鑑堂三户各五角耶記乏力人不留名三户各二角宣載記不具名藏硯氏無名氏四户各一角蓮香舘銀三分錢五十七文共十二户合洋二元對開一元銀三分錢五十七文○蕪湖同興號募天賜堂補過子各洋一元柯鏢五餘慶堂湯高氏求面瘡速愈無名氏求諸遂意四户各本洋一元無名人隱名人慕陶生子白氏三槐堂五户各錢二百文程輐香齊侯氏賈學元三户各一百文共十四户合洋二元本洋五元○乍浦許大隆募林韋記洋四角許守德丁漱記黄索記三户合三角壽萱主人黄榮瑞蔡漁記太記穉記五户各二角不留名寳善堂有心無力人惜陰軒安懷道人三益堂胡伯記六户各一角支小記張少記各錢三伯文陸利記二百文河月記朱晋記各一百共廿一户合洋四元以上廿一日○恆茂號洋二元潤記號二元德音堂五十元蘇州宏豫庄託彤源莊來補過齋荷記品記瑞記茂記戊子生庚戌生已酉生保記南亥書屋十户各五元譚寳槐求母姚氏肝病卽愈由生昌泰來二十元蘇州陶庶馨爲女患瀉求卽愈二元蘇州脩德記由陳萬源來十元無名氏求合家平安五十元楊榮廷本年六個月捐以後常許求病速愈三元福建無名氏四元恨生氏二元蘇州仇漢章醫藥資助移求足疾愈十元屠甸龍十一元王寶善堂求病速愈四元蘇州力不足子爲母病愈命助十元蘇州公正祥募補過子完願五元萬隆坊一元蘇州怡和茶行募顧氏了心願萬善同歸各一元同春錢一千一百五十文蘇州吳德均爲嗣父冥誕并兼父週忌將懴資移助以資冥福由徐石翁來八元寓蘇熙湖居士爲祝父母五旬雙慶求保康健節省酒筵二元太倉萬隆典一元隱名氏不書名居榮山不律名四户各五角常熟裕昌莊募張承恩堂五元○蕭寳山募張玉燕李慶祥黄憲武潘朗齋四户各錢三伯文周元亨汪天生各二百文魏蕭尹阿虎沈官壽錢中倫五户各一百文共十一户合洋二元錢六十文○源豐潤來福建誦芬居士番洋二元又募黄脩齋祈增護壽各番二元代祈安吉一元旋書氏幼珊氏樂萱堂琴初氏無名氏五户各錢二百寳雲氏一百文蘇毓樓汪寳卿孟蓮生三户各洋二元張三省錢二千六吳介軒安雅堂張雨文三户各一千文共十七户合洋十七元四角錢廿文○福州招商局來林亨泉錢四百文又募林英齋洋五角楊定之黄藩之趙柱臣承禹張高智劉承利王常和鄧勿齋謝翰臣九户各錢四　盧成香陳春傍各二百共十三户合洋四元二角錢十四○福建麻沙分縣山陰高雲嚴求免災悔並求地方平安淸吉輕爛板洋三十元又募三山郭秉珪盛記課舘各丁友公助各二元建陽徐景松烏石三營少纒氏建陽北雄江源淸三户各一元麻沙盛記舘酒席移助二元梁道淸足爛板一元長坪醫坊七元錢七百廿六麻沙水南二元錢二百廿六建安卓杰甫英洋一元共十一户合輕重爛板五十元英洋一元○廣義棧來福州承志堂銀二兩八錢恊臣心餘子和梅岩穆菴五户各一兩四錢八分啓華一兩四錢六分裕泰七錢四分共八户合規元十一兩九錢六分○蘇州宏豫莊募姓命子無力氏臥林氏名記四户各錢一百五十望記泳記吉記丙記四户各一百共八户合洋一元○嘉善錢華袞募華袞堂五元姚敲樸素善居士不留名三户各五角馬福記錢六百許樂善顧雅宜石記各五百錦豐源劉元鼎張迎瑞鳴記胡介藩四户各四百久章張桐生陵秋江不留名陸素行張明欽陸源泰顧雅宜凌友梅九户各二百琴姐許蘭記汪古崖鄒穆卿朱善卿五户各一百共廿五户合洋十二元○福建安溪縣署德淸蔡氏叔子抱樸生募琴江張番洋十五元安溪六庫房同助十八元祥雲舘十元各總頭七元科名黄五元會稽貽寗堂張四元黄道光春來閩汀劉翼經堂三户各三元鄭藹堂盧序堂沈止江蕭成九張雪岩謝蒲園陳林氏黄氏德淸樂韓堂金陵靑城堂盧午堂安溪學施十二户各二元陳四友林淸波王和齋尤自申吳士卿黄鼎淵林秉金吳孝金林友笙鄭元峰林觀海李永祿穆楊氏秋齋鄭迪德盧范氏馬厚山丁氏陳鳳卿倪仲陳小梅張朝鑑卓錫康廿三户各一元吳忠侯林子明孝增曾雅和吳貴卿吳德友王孫矶陳竹舟倪捷三陳樂華胡紫嵎徐蓉譜王紀堂陳亦庭孫墨堂程翰香十六户各五角共六十户徐貼水信資外合來洋一百十八元○太倉岳市錢募不作佛事餘資洋六元章泰元一元顧少珍渭侯章泰隆陸載卿章子良半愚居六户各五角共八户合十元以上廿二日 
[六馬路仁濟善堂經收咸有一德一文願册捐初一日至二十日淸單]  
　　蘇上逹洋十元周鄭氏五元懷德堂賓笙氏二户各四元李蔡氏九溪氏吳敬堂德馨書屋陸樾氏庽閩經簫駱氏七户各二元增茂聚記洋一元三分同源順無名氏陳立生黄如耀廬陽别舘梅塢山人陳藹如黄雨佳邀月山人耳鳴氏有心無力十一户各一元古若山人銅洋一元順記謝理庵武林陳　張春輝劉燮堂五户各五角沈蓮洲四角陸醇德三角友于氏沈保順槐蔭氏陳友蘭高藎臣張陳氏沈張氏唐錫候偉人陸餘三十户各二　林傑三呂忠記周慶記吳開　徐　　堂附高生正發子瑞大往申作客陸錦記嚴如金劉順金嘉平隱名頴川氏晋陽氏屺岵氏少雲氏馬西生藍懌記心餘子無名將生記酒號福春泰培德堂夏龍虎陳生太王立芳　紹矩記廿九户各一角力不足未取名隱名氏收藏氏四户各五分朱祺官三千移願作捐黄修叔不留名各一千維周氏地山氏資深氏范韻記慕僑氏新之氏六户各七百廿礪新書屋七百樂善堂九百嘯園主人六百呆善士五百黄俊孫立雪山房樹德堂忍過軒四户各四百唐順昌郁沁泉沈小毛王椿山朋增早邵九齡黄氏史義昌史直甫養涵氏楊省堂龔受祉馬廷芳吳永山方洪良魏文龍郁英福杜有祥鈕盛氏喬幹臣武當寄客鴈山樵侣廿二户各三百六十王德禧周夢魁朱祿官述德堂專石主人集腋子陸全富趙蕙林朱福官朱增官聚星堂鶴琴書屋十二户各三百王張氏王劉氏無力氏董昌猷無名氏勉力子潘俞氏王永淸吳王氏光裕堂不書名蘭亭居士書帶鄭十三户各二百史紀祖吳桐官葉玉氏范逹三朱多姑朱巧姑韓金暄吳張氏葉泉官謝肖韓朱全姑朱光姑鳳翔書屋吉庭氏桂枝堂范品璋謝維琦李吉甫陸錦溪無名氏步瀛主人江義順葉森宫珍甫氏張美福唐秀三俞仁則張德和敏愼堂蓬菜山人三十户各一百苦志志人一百另三共收洋五十七元三角三分又銅洋一元又共收錢三十一千合四十三文再多恆記經租帳房助來另星藥材一百五十條佐值規銀十一兩三錢謹誌鳴謝 
 
