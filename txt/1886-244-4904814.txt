# 1886 - 244 - 4904814

 

Page 1

 
 
[招集股份石印佩文韻府告白] [  點石齋主人代啓]  
　　本齋代晉記招印佩文韻府一書行數改横爲直字跡放小爲大即日爲始集股印成每股計洋十六元正願搭股份者先　洋四元本齋即付股票一紙樣本一張定於明年正月底出售憑股票找付洋十二元向本齋取書一部此籍係用上等　四帋分紅六十册釘工精雅邁倫　以巾箱加以　議　書一出吾知騷壇珍賞當必紙貴洛陽倘不附股份待明年出書後購求每部擬價洋三十元正如出書後　樣本不符儘可向晉記以及本齋　　再薄海士林願附股份部確送上洋垃圾碼頭點石齋南局帳房代收不必由申報舘轉交以歸簡捷揚州元亨利錢庄天津針市街恆遠里源　　匯票庄京都煤市街興隆店内源豐潤匯票庄漢口郭家巷復源盛紙號均可代售如欲躉買請至上洋大馬路集賢里天保棧内長順晉號面議此　 
[石印歴代賦彚出售] [  點石齋主人啓]  
　　是書係康熙年間陳宮詹元龍奉旨編輯者上訖周末下訖明季所有古賦　賦無不採入分正續補遺逸句一百八十二卷賦共五千餘首劵　浩繁兵燹後鮮存完璧兹雙梧書屋主人將家藏舊本並假到桐城方氏藏本託本齋石印是編搜羅極富選擇至精校對則絲毫不爽墨跦則濃　得中準於月杪出書分訂十六本價洋十元古學家亟宜家置一編如有躉售者請速臨本齋帳房面議價當格外從亷因工本甚大所印無多思　者勿爲捷足先得也此佈 
[分設天津申昌號告白] [  點石齋主人啓]  
　　本齋今分設申昌津局寓於天津東門外宮北街裕通恆洋行内凡仕商貴客須購書籍請移玉惠顧再有寄售佩文韻府股票亦請就近購取均屬忻盻 
[民教不和說]  
　　甚矣民　之易于生事也自夏徂秋未逾半載松江則由文童啓釁重慶則由武童釀禍松江一案姚少賣太守指明南靑童生盛朱金等飭議攤暗略有端倪而案仍未結四川路遠音信稀疎或云各國願將造堂欵費收回永不再到成云當時爲首已經拿解省垣按律定擬想職司民牧調劑攸宜必不至有關大局乃未幾而黔中又以教堂閙事聞矣貴州遵義府屬亦有教堂因重慶釁端先爲戒備五月十五二更後匪徒數十人往堂前呼嘯堂中夙具槍刀聞聲出鬥門以内死者二人門外如之受傷者二十餘人至教中人傷否當晚無從知悉明晨則四五百人圍堂數帀　持一時許逃出而被殺者四人午後一人經衆捆送縣署于是文武官麕集將教士博某翼入府衙一教民又死於琵琶橋下尙有廿餘受教者全送縣監衆遂將教堂放火二三進立卽成灰前進則且拆且搶卽牆根磚石亦不稍留十七日衆仍未散欲將在監受教盡殺乃止以致兩日内新舊兩城均行罷市後雖照常貿易謡言仍復蠭傳迄今未知究竟也夫教堂聚門在教中人無不指爲亂民無端肇事必欲地方官嚴加懲創徐議賠償竊思起事之時一倡百和混雜魚龍難保無不法棍徒竄跡其間希圖漁利迨事後訪查此等人殺之不足惜罰之無所抵不得不波及身家殷實者以集重貲而平教中之氣雖語含憤激斷不能指實一二端大抵想當然耳然此時之辦理民教案者又豈易兩得其平哉向嘗謂各處之設教堂無異庵觀寺院在信神信佛者不妨隨喜清游苟非入其彀中卽終身作門外漢亦復何嫌萬一興之所至偶然歴覽當如燒香入廟存一點志誠心旅而進者卽旅而退何至瑕釁頓開遽生事故而教中諸善士亦宜察來人之賢否虚與委蛇倘逢桀驁不馴尤貴平心和氣使之無可指摘庶興盡而返若梁燕之自去自來豈非省郤　數葛藤奈教中明理者固多而所用粗工往往憑依主勢或過爲秘密將門窗緊閉欲窺搩而無從且呼叱隨之驅逐及之俾來游者影隻形單不敢誰何怏怏走出而其心之鬱懣已深日後經過偶聞喧嚷前情頓憶不覺奮臂而前雖鼎鑊刀鋸亦有所不暇計焉且受教之人每多崖岸自高幾若於熙熙攘攘之中别標位置見人之佞佛也則斥之見人之祀神也則非之逢禮拜期堂户洞開凡羼入閒人不啻如眼中釘必欲擯諸門牆而後快不思教雖有異人則從同耶穌降生一千八百餘年前祖若宗與齊民何别何以甫經信教便爾吐棄一切亦未免子人以難堪耳况乎近事傳聞每多失實而一二輕於下筆者易揚教而抑民致曲直是非輒形顚倒教堂之多事人轉疑激之生變是則語言文字雖似無足重輕與其信口而談有乖乎斯民直道何若不隨不激教與民各相安於無事或亦識時務者所印心乎至民可使由不可使知事涉官場更非局外人所能擬議卽如松江教堂案其始大張示諭謂諸童皆安分應考斷無滋閙情形唯土棍痞徒每思遇事生風釀成禍患此示一出讀書人感激涕零咸頌虚堂懸鏡試事畢而訪杳密初猶有姓無名繼則姓名鑿鑿仍歸其咎於童生且皆略有家財者孽由自作本不能事外置身特先後之間似乎互異當事者卽無枉縱旁觀不能無疑焉因黔中民教案而附及之亦以見急索解人而不得云 
[諭旨恭錄]  
　　八月初三日太常寺題八月二十六日秋分祭夕月壇奉旨遣載勛恭代從壇遣英煦分獻欽此 
[擬鐵路]  
　　字林西字報載有東京法字報諒山信息據稱法人現擬由諒山造鐵路迤邐以達於東京海口此路若成則中國邊界去海尤近云云然則中國海防又多一處險要矣 
[京事紀要]  
　　七月二十二日早刑部綁出明火路刼之人犯三名押至宣武門外菜市口正法有緑營官兵在車旁擁護　犯在車中悲歌激烈顧盼自雄眞愍不畏法者也○右翼翼尉等由南海出皇城經灰廠西長安牌樓三座門等處巡查步營紥街官兵諭令將各巷街口嚴行把守不准車馬往來亦不准高聲喧嚷蓋因皇太后在南　巡閱各工恐聞之而遭譴責也○神機營撥派官兵一千名分作十班輪流入值禁城藉以協巡按此項值班兵定章于護軍各隊挑派數載以來雖有更補皆循舊章近聞該營某翼長禀請醇邸擬在馬甲中無分滿蒙漢軍一律挑派醇邸以馬甲于内廷值班一切情事素未諳習未准所請也○二十二日内廷廣儲司銀庫開放營造可御樂房御茶膳房等處蘇拉人役口分銀兩其餘内廷各項值班官兵口分仍未開放○連日皇太后在海内乘船所有隨侍之總管首領每名賞給尺頭一卷蘇拉太監每名賞銀二兩其海内苑户人等應得賞銀卽着由奉宸院放給○皇太后臨幸北海凡闡福寺大西天小西天萬佛樓永安寺極樂世界等處大小喇嘛等均打掃殿宇伺候拈香大喇嘛每名賞銀 
 
 

Page 2

 
 
二兩小喇嘛每名賞錢二千○廂藍旗護軍營前以開放兵餉多寡以致兵丁爭論於是承辦兵餉之護軍參領先後去而之他恩參領福則送挑虎鎗處當差富參領倫　則送挑善撲營行走慶瑞伊三參領亦將送挑外營行走今屇放餉日僅慶君一人赴署云○聞俄廷已簡柯滿呢爲駐華欽　電飭駐京使署知悉柯君抵華當在十月中也○前報小馬圈水屋挑水夫某甲將王宅車夫李某毆傷身死一案兹經刑部審明擬以斬監候秋後處决○前報改換制錢一事兹聞議以每當十錢一千准作制錢二百文無論糧當各行照此折算以免紛爭惟當十錢行使幾及三十載外間積存甚多一旦改換折算未免吃虧故當路議於捐輪欵内仍收當十錢須俟章程議妥方可施行也○六月間有某給諫上疏請鑄制錢規復舊制當經奉旨交户部核議刻聞該部擬請購買日本銅斤解運天津飭令李傳相督飭機器局製造鑄錢機器鼓鑄制錢俟鑄有成數派員運京再由該部定章行使聞此議已具摺入奏矣○京師之東余家圍地勢低窪每值夏秋陰雨平地每成澤國今年積水成河竟至三四十里之遥行人往來必以舟楫七月間水中忽出大黿無數行舟者多受其患往往遶道避之現聞該處居人約集多人以火器捕之不識能如昌黎伯之驅鱷魚於南海否○工部主事某君寓前門外高井胡同廿六日午後有人行過其門見有手持兵刃者十數人奪門而入移時諸人抬衣箱數隻出洋洋而去窺其形迹未識是盜否也○法國天主堂設在西華門外蠶市口與大内接近皇太后脩建三海殿宇慮該堂洋樓高聳可以俯視一切殊不足以昭嚴肅曾降旨命總署會商將該堂購爲官業現已會商妥協給法人銀四十五萬兩由各海關洋稅項下撥還至堂内所有景物概不准法人擅動云 
[方伯起程]  
　　李憲之方伯陳臬蘇垣兩權藩篆旋奉恩命升任江藩於本月初四日起程徐亭滕閣之間又當拭目而觀新政矣 
[秋癘盛行]  
　　杭垣入秋以來時或秋陽燥烈時或苦雨淋漓晴則汗出如漿陰則秋凉似水居人偶不自愼病卽隨所患無非傷寒瀉痢之而不起者竟有十之八九藉三指爲生涯者終日奔波幾至應接不暇坐匠二業尤爲獲利三倍大和巷黄茂才邑中知名士也生平恥隨陸之徒文因效甘陳之學武年方有室勇可超倫一日小飲歸家飽飯黄昏酣然高臥夢醒時方夜半陡呼熱甚起而開窗納凉小坐片時頓覺疾作家人擬待天明延醫救治乃未到曉鐘已赴修文之召矣哀哉又有玉橋邊某茶店主婦年已五旬軍督司巷徐某趙某之妻年皆四十許均以半夜得疾未曉絶命就所知者三日内已死數人其他可類推矣聞武林門外其症尤多衛生者尙其愼之又愼也 
[妄議加稅]  
　　初一日日本駐華欽使鹽田三郎偕叅贊官鄭永邦書記官梔山隨帶騶從十餘人於午前十一點鐘同赴總理衙門會議與議者爲福協揆錕許少司宼庚身徐少司空用儀續閣學昌所議者欲將我國商輪運入日本之貨加增稅則各憲駁以此乃萬國通商定例並非貴欽使與中華可自爲增减者日使遂語塞而去錄時報 
[津沽零拾]  
　　山東巡撫陳中丞士杰盛京禮部侍郎文少宗伯輝均於月初到津船泊紫竹林碼頭與李傅相以下各官往來拜會○七月廿七日江蘇海運委員由招商局下官棧碼頭接到河神恭送入廟本月初一日在東門外江蘇糧道行轅演劇以迓神庥又上月廿八日有大王降於侯家後協盛園初時黑質白章與蛇無異繼而忽大忽小忽後忽前飄忽異常迭昭靈異經老於河工者見之當以香花送入大王廟一面禀陳地方官憲逾時司道以下均詣拈香翌日卽傳三慶班演戯蓋俗傳神好觀劇故也○順天學政許筠庵大宗師行文秷津示期本月初四日在京起節由通州循河而下約計初六日可到洋矣○府試已竣汪子常太守旣將南皮縣案首張權試卷發出俾衆共觀繼又將七將屬前二名之卷一概發存禮房准各童向房書取閱並出示不得需索阻撓○李傅相接得駐日星使電傳長崎肇事之信卽派鎭海兵輪裝載鎗子若干前往以備不虞老成持重其傅相之謂歟○前月之杪河水日消一二尺街心積潦漸漸乾枯至本月初二三日水復見漲河東又有打捻者馮夷肆虐不知伊於胡底也○舊時武備學堂改爲海軍公所所有堂中司事學生已於本月初陸續遷入廉家口下新建學堂是堂前臨河道後靠漫窪自前月大雨時行河水盛漲門前巨浸一望無垠嗣經築壩禦之得免洪濤捲入然堂中積潦仍未全消其被水最深者日前已坍去三楹云 
[鷺嶼客談]  
　　洋藥局勇兇毆陳茂才一案現已控官聞陳係同安大族刻已會合通縣各鄉村社舉貢生監將局中董事胡吳歐陽諸人迸出詩文聯社諸人知事不得了特挽某大紳出爲調處未知兩造能降心相從否又聞同安通縣詩文聯社歴年已久集有公費七八千元刻已會議擬　此欵作爲訟費與洋藥局董興雀鼠之爭云○七月二十八日下午有一小家女子年可二十餘自南普陀至厦探親路經許姓窩仔嶺瓣蓮細碎正苦十步難行忽來一遊勇挨近身旁攫其首飾女情急大聲呼救無如是處天空地闊四無居隣喊破珠喉更無以護花旛自任者久之西邊大路上復來一營勇女意是救星也卽乘勢將遊勇髮辮扭住死不釋手孰料來者與遊勇同係楚産不惟不救反將女按倒地上恣意輪姦幸嶺左有人耕地歸見此情形急招挑售米粉麵者七八人帮同拘獲游勇知不得免復將女手臂咬傷幸身畔無刀否則殆矣當將二勇解送厦防廳適廳憲有事公出某幕友飭令收押待懲而營中帶兵官已得信卽率勇數十人徑向廳署索取司閽者以本官公出對營官怒滋閙不休幕友聞知恐釀事故卽將二勇交營官帶回自行懲辦不知以後如何 
[鳩江雜錄]  
　　前署關道成觀察出署後雙觀察親詣署中履勘派令本衙差役親兵在署照料所有被焚之處俟擇吉興工重新建造○江口一帶承平時類皆貧民居住柴堆木廠錯雜其間兵燹之餘自寳塔以下一望荒凉盡屬荆榛瓦礫至光緒三年開岸通商有力者始購地建造市房年勝一年漸漸奂輪華美惟是處並無溝洫每至天雨積水不能宣洩多致淹没街衢近經招商局董魏君勉齋邀集李紳等倡捐興修各米業亦竭力襄助議自江西會舘起至招商商碼頭止計長一百五六十丈悉用方磚砌成陰溝寛廣一尺五寸上盖三四尺長之黄石復恐不法之徒藉端撓阻因禀請雙錫五觀察出示曉諭觀察亦慨捐銀八百兩飭自寳塔根起修至招商碼頭止並派洋務委員文勳臣直剌監工擇於本月初九日祀神破士蕪湖縣楊璞生明府亦捐廉助理並派差役地保照科工程示禁匪人滋事○城墻年久失修漸多坍塌雙觀察履任之初卽委弁兵駐宿城上現復捐廉三千金并勸諭官紳損助一律興修俟捐有成數卽可擇吉興工矣○署太平府彭守臣太守於本月初五日乘輪晉省各官咸送至躉船而别○楊璞生明府出示通衢略謂蕪湖乃通商碼頭買賣最宜公平法國教士在境内置買産業建造教堂係勸人行善並不滋事爾諸色人等務宜各安生業毋得妄造謡言聳人聽聞亦毋得希圖漁利倘敢故違定卽嚴拿懲辦該教民如有妄肆欺凌本縣亦惟執法從事總期中外相安同歸和好云云 
[以小易大]  
　　嘉興城外有地名雙橋某姓世居于此薄有田産饔飱之計不足慮所慮者生年已過半百尙無通子以繼餘塵耳適其友張姓爲某署書吏頗具人倫鑒因託代覓佳偶不吝重報也張諾之逾時告某曰我已爲君物色小家碧玉君如肯以明珠十斛爲聘事可成也若必欲瑣瑣計較效世俗之所爲則鴛鴦譜牒非我所能作合矣某命旣得佳人亦不妨稍破慳囊遂一一應允六禮旣陳兩好斯合於是諏選吉日掃除洞房以待彩輿之至然恐頷下鬑鬑或致觸破新娘嬌吻遂倩待詔砉然奏刀鬑鬑者忽變而爲濯濯矣及期張送新娘至一時鼓　雷鳴親朋雲集彷彿嫦娥下謫其時衆中已有私議新娘之太短者迨至交拜禮成撤巾相見所謂新娘者僅十一二齡之雛鬟耳某不覺憤氣填膺急扭張而數之曰我以君爲可信也故於阿堵物不少吝惜今乃以此塞責何欺我之甚耶譬如瓜果之未熟雖饞渴者亦不能下咽若待其熟則我將 
 
 

Page 3

 
 
就木矣張無詞以對掙脫遁去其深恨爲張所給氣暈而復甦諸親友爲之再三勸解某終不能釋然竟於夜半自縊聞其族中人現已將張某控告矣 
[袁江小錄]  
　　清河縣屬之新興永豐等處毗連桃源沐陽盜賊出没之所也然清河捕役無多且少得力者趙邑尊因曉示諸色人等有願投充捕役者當堂考技入卯取具保結存案試其勤惰酌給貲斧用昭激勸○有六安婦人年四十許手擎　單略謂祖遺田産破族痞覇吞叔祖受毒而殞已身被其掠賣楚北後偕夫回籍赴訴於官事未得雪夫復累斃遍歴天涯自鳴哀苦云云此亦傷心人也○新米上市每石約三千二百左右價較去年稍昻○山陽杜君秉寅工制藝詞賦誠有數才也去歲經黄　蘭宗師取列拔萃科論者始信文章自有定價朝考後以知縣用龎士元雖非百里才然不妨一試也 
[柴桑秋色]  
　　德曉峯中丞于本月初二日九點鐘出轅親赴九江大閱九江鎭道以下各員均往姑塘迎迓聞中丞先閱湖口水師然後簡閱九江營伍云○調署九江江防廳董小石司馬允斌于本月初二日馳抵九江初四日辰時接印視事升任武定府德心泉太守卽於是日交卸江防府事擬晉省禀知大憲然後履新云○德化縣庫房被梁上君子揭瓦縋下竊去票錢百餘千及零星衣物次日經周邑尊勘明嚴飭捕役緝拿不識能珠還合浦否○初三日西門内游洪太油漆店夥在店後邊屋内熬油火燄上冲延燒甍桷時適鐘鳴五下隣人皆在做工聞警即汲水灌澆并拆去比鄰房屋俾火不致蔓延隨卽告熄然附近各鋪已紛紛擾擾遷避不遑矣 
[烟臺瑣綴]  
　　建帮各商於七月廿七八九等日設盂蘭盆會歴年設會每遇陰雨今年則銀輪乍湧玉宇無塵人皆踏月閒游領略一年好景○學憲於初五日按臨登州先於初三日取齊各生童其武童則於十二日取齊所有擔登負笈躍馬彎弓之輩現已填塞街巷矣○唐明府在任時杜絶苞苴潔清自矢口碑久已載道現間明府於初二日仙逝想花縣士民曾霑德惠者必有奪我使君之痛也○　陳中丞陛見後將由天津繞道烟臺言歸珂里烟臺文武各官知憲節將臨日在碼頭伺候○聞新任登萊靑道盛觀察有於廿一日接篆之說○白露將臨農乃登榖計登州府屬惟文登榮成二縣收成稍歉此外則皆歌樂歲也 
[三竺鴻音]  
　　初一日辛酉朔越七日丁卯爲仲秋丁祭之期善堂各紳董以衛帥新臨視事必謹爰定於初一日小演初三日大演令諸生恪恭將事各盡乃職毋得虚行故事致蹈觀禘之譏也靜帥前官淛藩時除暴安良恤民愛士善政不勝枚舉故兩浙士民無不種甘棠而攘召伯撫大樹而憶將軍幾于有口皆碑厥聲載路今果蜺旌再至鹤髮重來開府浙中獨當一面一時覘新政者無不引鹤頸而爭觀跂鳶肩而遥望也連日撫轅左右凡投呈赴愬跪香籲求者日不可以更僕數咸思得季布一言其重倍於九鼎云 
[濬治洋涇]  
　　本月初二日工部局議事之期議得本埠洋涇浜一帶河身亟須濬治估計需價銀一千人百兩由英法兩工部局分攤而開河事宜則歸法工部局管理英工部局已核覆准行惟該處船隻往來甚多故謂法工部局當照會華官先期出示禁阻以便興工也 
[稍縱卽逝]  
　　昨午前法界彩視街中有甲乙兩人扭住某丙不釋巡捕詢問何事甲乙稱我等是句容縣捕役此人是刼案中之要犯我等因緝捕來此巡捕謂旣是縣役須到捕房隨將三人一併送入法捕頭問兩人旣稱緝犯來此可曾至上海縣署投文爾等身畔帶有憑　否中乙稱未向上海縣投文憑據却有隨在身畔取出一紙並有印信似　縣中抄出批語大約爲盜刼之事詰之某丙據稱在吳淞營中當勇遣住製造局砲隊營中送信昨晚不及回去住英界某客寓並不爲匪捕頭見兩造各執一詞謂爾等旣是捕役營勇須至上海縣署分辯着巡捕將三人一併押過吊橋任其自行斟酌 
[不認冒牌]  
　　豐裕旗昌兩洋行投美領事署控祥和生大吉祥義源等洋貨舗所售各種洋布混冐牌號關繋聲名請爲提究美領事以事無竇據不准旋由豐裕　陳買辦遣人至義源購辦野人頭牌號布一疋并將發票呈交美署始由美署照會蔡太守飭傳義源鋪之李松亭到案李不認冐牌諫言冒牌之布遣人向該鋪夥陳益亭購得太守因飭補傳陳益亭到案質訊昨晨李松亭同陳到案豐裕洋東投訴前因李執前詞陳供逐日經售布疋甚多從未混冐牌號豐裕洋東又稱布疋發票均在豈容抵賴陳稱發　確是我鋪所出惟不載明何等牌號或者被其捍換野人頭牌號之布作　亦未可知總之我鋪必無混冐牌號之布易繙譯商之太守謂冐牌有據務請重罰太守謂被告尙未承認不能指實易君一再　論太守始允罰洋五十元然義源鋪之李陳等皆不願罰云 
[邑令公旋]  
　　前紀上海縣莫邑尊奉府尊札赴靑浦騐屍一事兹悉邑尊於初七日下午帶同刑仵書吏出城至西門外日暉港乘舟前往翌晨舟抵靑浦卽命駕登岸至靑署待質公所先傳該縣皂快頭倪愼項升訊問據禀已死之孫裕能係本邑某圖地保緣虧欠上　冬漕三十餘千於七月初一日押繳邇日孫已將是欵料理一清本官議令交保至本月初四日未經保出忽染急痧醫治無靈延至初五日清晨斃命邑尊提訊同押犯人顧遇高高升同供孫委係發痧身死並無凌虐等情邑尊飭仵作如法檢騐隨有屍兄孫樹春匍匐案前　求免騐邑　允之　樹春具自行成殮切結備杳隨赴内署拜會靑邑尊靑邑尊設筵欵之席散興辭而出乘原舟返申於前日傍晚六點鐘時進者 
[控被局賭]  
　　董月山投縣具控姪子小亭被著名賭棍阿寶糾賭騙去洋蚨二百枚聞而向論反敢逞蠻叩請飭提訊究莫邑尊諭令靜候差提究辦 
[忍心棄母]  
　　孀婦朱顧氏向住姑蘇兒子少谷在滬北某洋行爲買辦輕裘肥馬意氣自雄大有此間樂不思蜀之意去冬將妻子接至滬江母則仍居原籍屢索養贍之費少谷音信全無去臘十八日氏曾控諸上海縣署莫邑尊飭差移提去後朱自恃係洋商用人抗不投到邇日氏復赴縣投催朱始於前日自行到案莫邑尊着暫行看管候傳到應訊之錢松喬張蓮山訊供核斷噫生我之恩昊天罔極朱苟一思身從何來當必有泫然流涕者乃至琴堂控訴尚在事外逍遥豈眞别有肺肝者耶嗚呼噫嘻 
[法界停訊]  
　　昨日禮拜二係法公堂訊期因翁太守政體違和飭人持片至法公廨并知照捕房停解各案 
[英界公堂瑣案]  
　　包探楊阿炳稱西人而吃兩失金表一只嗣在畢翰周所開押舗查出原贓盤問往押者之面貌查得係陳榮生行竊今將人贓送案西人而吃稱金表約值英金三十磅押鋪祇押洋十元似此值價之件該押舗不問來歴率然受押祇圖期滿漁利應請東罰以儆陳榮生供是粤人並無竊表押洋之事畢翰周供憶當日持表來押者口操粤音面貌與陳榮生彷彿不知其竊來誤行收押蔡太守商之易繙譯判陳管押三月畢罰洋五十元贓交西人○西婦美來培來將衣百餘件交陳阿仁之洗衣作因陳祇交四十餘件報捕拘陳解案後陳稱洗衣作早經盤頂與韓阿小蔡太守飭將陳押令交出韓阿小此已列報昨據西婦投稱陳阿仁在押又言有衣十件在西洋婦人處及捕房派人押令指交陳不肯指明西洋婦人在何處亦不將韓阿小尋交陳供管押已七日查得韓阿小曾將衣十件賣與洗衣作總須尋見方可根究聞韓住在藥房往尋不見已告捕頭將韓妻拘案韓氏供稱丈夫出外不歸不知曾否盤頂陳阿仁之洗衣作亦不知如何將西婦之衣服賣脫蔡太守商之易繙譯飭將陳仍行管押差交韓阿小韓氏飭交該處地保着令赶緊尋夫到案 
 
 

Page 4

 
 
[法捕房瑣事]  
　　小東門外法捕前夜見一人濳接物件查看乃係大土一隻剪而爲二其人稱行中囑我送至中園烟館因爲時過晚該烟館已經閉門故擬帶回巡捕恐有不實隨將人土拘到捕房昨晨解歸大巡捕房備捕頭研問之下將士暫存捕房令其人邀同行主來再核○東洋車夫某甲手拉空車轆轆行來睡眼矇矓撞於自來火鐵管上將玻璃一片觸碎巡街捕見而拘之法捕頭着賠洋五角該車夫以無力請爲核减捕頭謂幸祗碎玻璃一片若撞斷鐵管則須賠銀三十五兩事更大矣爾行路何不小心着將車暫留俟取洋五角再來拖去○某甲不知何許人前夜躑躅街頭倐來倐往巡街捕詢以何不回家甲無以對因拘入捕房捕頭以其犯夜着押候核辦 
[饋藥]  
　　日内時疫漸多大都上吐下瀉手足厥冷卽俗名弔脚痧者是兹悉四馬路大吉樓箋扇店老旗昌後震泰絲棧老閘西首福仁里張公館皆虔合雷公散施送極有靈效惟用法須照引單對症則可否則不宜輕試也 
[蘇省撫轅抄]  
　　八月初七日候補道丁兆基辭行赴鎭江候補同知宋枬禀知奉委松江府幇審差卽辭未入陳邦燦服闋回省禀到○初八日藩轅牌示照得吳縣知縣陳汝欽病故遺缺查有新班先補用知縣馬海曙堪以酌委署理限於初十日來轅禀見給札赴任候補通判許之珏禀知奉飭留蘇差委未入李智植禀知奉首府委代理常熟縣典史 
[浙省撫轅秒]  
　　八月初四日胡州府丁禀見辭赴任惲毓榮服闋來省禀到禀見 
[江督撫轅抄]  
　　八月初一日梁僑年禀知奉　憲委查通海兩屬牙帖差縣丞董學琴禀知起服回省○初二日同知章銓解京餉回○初三日分發廣東巡檢曾廷珍江西來卽辭○初四日運判任文潣禀知電報商局移設郭家巷知縣馬光勛禀知奉支應所委人閱支應隨員差藩轅牌示沐陽縣知縣張振鐄現據江寗府禀請調省帮審案件遺缺查有候補知縣金元烺堪以代理○初五日新授蘇州臬臺張到見浙江回通判劉人僑禀到解京餉回知縣姜惟寶禀知奉府委發審局帮審案件差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　七月二十五日湖南鹽法長寶道普津自京來省禀到二十八日辭行候補通判謝樹森赴兩院禀見謝留辦漢鎭藥土局候選道　露禀辭赴黔候補縣黄禮讓委赴沔陽會同查勘開挖馮姓河赴兩院禀知二十六日候補從九符秉忠奉委赴丐陽州隨同勘估開河工程赴兩院禀辭漢陽協樊卸事二十八日禀謝咨文進京護理漢陽協事漢陽陸路專汎都司胡永發赴兩院禀知到任二十七日候補道江奉委會辦善後局務赴兩院見謝初二日進局候補通判金講廉委辦鸚鵡洲竹木釐局禀謝禀知初一　赴局卽用縣周垣奉委襄訂通志局差禀謝二十八日調署襄陽縣本任興國州宋熙曾赴兩院謝委候補縣出近光奉委辦牙釐局核對票粮赴兩院禀謝分發湖南試用縣上官廉赴兩院禀到初二日赴湘候　同知許炳恭卽用縣周垣奉藩憲委解第七批京餉赴兩院禀知新選荆門直隷州吏目宋信寳謝飭知藩轅牌示公安縣知縣飭新選之孫汝言赴任候補府　歴潘遵枋自上海採辦鉛字聚珍板機器回省赴兩院禀到藩轅牌示沔陽州同知要缺詳請以隨州同知鄧乃溥調補黄岡縣陽邏巡檢　遇缺前先補用巡檢江修德署理天門縣乾鎭巡檢員缺飭准補之江廷璋江陵縣龍灣巡檢員缺飭准　之奚照山赴任八月初一日候補縣徐人法另　縣周益赴兩院禀知奉委通志局差大挑縣司徒袞赴兩院謝酌委候補府沈保祥奉委新隄釐局禀謝候補道吳善寳禀知開通志局初二日署　山縣典史俞利彬禀辭赴任 
[皖省宫塲紀要]  
　　學憲按臨廬鳳各屬經兩江制　札委安慶協劉先文協戎隨同前往監試芽場協戎奉札後聞已起程矣○成寳岩太守交卸蕪湖道篆後已回省暫住八旗會舘 
[陳湯甘延壽論]  
　　自古夷狄爲患歴代苦之雖禦之者謀議不同要其大旨不過兩端曰和與單而已然儒生畏事力主和親將帥邀功輕言戰伐意皆偏重内便私情非天下之至計也故欲求良策必當蕃時爲戰爲和不容成見漢世匈奴最强高帝困平城之圍劉敬　和親之說呂后女主　其悖慢文帝退襄數被侵凌延及武帝始奮然用武犂庭帝穴又通西域以斷其右臂雖不免罷敝中國而匈奴實由此弱宣帝初立固嘗命將出師欲繼前烈未幾匈奴内亂五單于爭立日逐土及呼韓邪單于先後稽首來庭　支單于亦遣子入侍然郅支怨漢不護已其桀驁方始也元帝初元四年旣求得侍子遂殺漢使走康居彼豈但畏威速遁已哉將肆其詐力刼連城郭諸國東向與漢爲難也故郅支不滅則呼韓邪不能獨立而漢之邊患未已且西域諸國輕漢亦相率而歸於郅支矣延壽湯發屯田吏士及諸國　電撃風馳撲滅强敵捷奉萬里頭懸　街又不煩漢士不籍斗糧威震百蠻武暢四海雪高文之宿耻恢武宣之前功郅支旣滅遂使呼韓邪服　益堅爰及三世送　無警然後知兩將之功不特一時之烈也元帝内嘉其功劉向亦愷切言之而卒爲匡衡所抑賞不酬勞義士忠臣負戟長歎日是役發謀於湯而延壽從之延壽幸不及禍愓東遭排陷老棄燉　罪多文致不服天下心故谷永訟之於前耿育訟之於後當時自有公道前此馮奉世立功莎車肅望之抑其封賞望之雖賢論者不護其短衡雖援此案而實附石顯豈如望之失當已哉夫矯制發兵生事蠻夷固難爲訓然使敵無可誅之罪無可乘之隙延歲月廣費兵糧不賞可也亦或蹶敗無成轉召外宼罪之亦可也今兩將若待奏請事必不行以爲苟利國家專之可也且時不可失出萬死以建奇功而卒困於刀筆吏悲夫且夫絀人之大功必當用已之長策吾不知匡衡當日豈别有成算以制郅支乎抑將養禍以貽國家乎若其無算是不智也若將養禍是不忠也不忠不智焉用彼相而延壽湯功在社稷則天下後世有定論矣格致書院課藝超等第三名湖南長沙府善化縣學附生彭瑞熙 
邵筱村廉訪評發議精當審時一層用意與第二名王志中卷略同固是不刊之論格致書院山長天南遯叟加評簡潔老當不蔓不支用筆加老吏斷獄又如分水犀誠合作也 
[上海文報局與昌棧高易行三公所接山東金苕人觀察來信]  
　　諸位一兄大人閣下頃從揚局寄到公函敬稔德祺善量興日俱增慰如下頌承解交第二批庫平銀五千兩照收先代災民叩謝弟所辦新災　邱已查放四千餘兩歴城甫經查户約須銀一萬數千兩　河灾情最重原擬查放三百餘村約以十萬口爲限今因上游决口之水漫淹　境又添二百餘村卽使從嚴删剔恐總須十餘萬口昨已派友分投查户惟大溜所隔陷泥所限尙多不能進邨之處而災民避水逃生紛紛四散　離待斃此顚是救命救急之時查户放錢尙須時日目前萬難坐　先放饝餅二十餘萬斤接放饝餅約須六七十萬尙難定數擬給半月之粮弟祇能就欵辦中倘尊處多解一錢卽災民多受一錢之專佑翁已赴范縣想灾情不在齊河之下今年放賑似較諸别處辦善後者大不相同也手復敬請德安統希均鑒小弟福曾頓首七月二十二日 
[書畫助賑]  
　　本年夏仲東省災重適沈逋梅州司馬小住滬江慨然以書畫助賑荷承海内名流同聲欣賞當由敝局代收潤資掣票連件送交蔣同泰綢莊五日取件户限爲穿嗣以因公回　業經聲明截收登報現在新秋凉爽文旌復蒞申江閱報知東災　加無已經同人慫恿復循曩例願再以潤資助賑一月仍由敝局掣票連件送交乾記弄蔣同泰綢莊代收五日取件過午不收一日爲期計開扇册琴對各二角四五六尺軸心屏條各八角對聯减半匾額二元以上凡過大之件酌加畫以琴條爲止小楷不書點景不畫文　局内協賑公所謹啓 
[助賑佳話]  
　　靑浦縣儒學陳子愚先生詩書畫素稱三絶因憫山左天灾未已藉取潤資助賑以慰遐邇仰　之心求者幾無虚日哲嗣迪人兄隨侍在署三餘之暇流覽方書慨眼科之絶少專家皆由眼藥之珍貴遂潛心於此得其秘奥數年來配藥施送並爲按症立方動輙奏效未嘗受一謝儀今醫一重症餽儀兩洋不獲辭卽以移賑竊歎羡喬梓之有同心焉而文孫又頻以書院膏火洋助賑非善氣之萃於一門安能如是之濟美耶倘能書能畫能文能醫者踵而行之或酌提數成充賑則與賑務大有裨益悉自先生開之也竹坪陳煦元謹誌 
[海昌小桃源朱氏三世九節錄徵詠]  
　　寳箎先世婺源人也由婺而閩而杭至深淵公始遷已之小桃源其地前倚鳳岡後負硤行周廣十數里環里居者皆族姓家務耕讀族尙醇樸不獨衣冠之表類克自樹立卽閨閫中亦多淑行焉溯自遷祖妣程太夫人毓德遺徽四傳而至士廉公配董太君又五傳而至直齋公配范太君俱以純節至孝荷前朝綽楔之褒一時名公鉅儒　諸傳記播爲詩歌家乘榮之循是以降以貞孝節烈聞者往往而有小子仰承庭訓忝與輯譜之役載稽舊牒加以近日採訪凡已邀旌典與未旌而年例符各者得百十人有奇而吾涇陽一支自六世本牛祖妣查叔祖妣李亦越我五世伯祖妣潘本生祖妣金叔祖妣褚下逮高伯祖妣查祖妣　叔祖妣楊董同堂三世節母有九人焉昔嘉興錢先生泰吉司訓我邑輯海昌備志凡節婦而出一家者輒連　書之州北王氏七節引周先生廣業傳曰貞心　操特萃蘭閨嘖嘖歎異事若上下五六十年間一門九節尤爲世所罕聞雖聖朝旌褒鉅典早已光及泉壤而小子感懷先德猶惻惻心痛謹就參校之暇摭拾傳略合諸志乘都爲一編伏冀立言君子錫之傳序記贊爲譜牒光感且不朽内戌中秋寳箎謹述 
[將之申浦留别駱亮甫先生]  
　　大材固難用駿骨亦罕逢人貧日益賤士奇日益窮遂令諸侯客低塵中宛平駱處士卽是人中龍百氏究卓犖六經皆清通小學論石鼓餘事識鼎鐘文章乃近古詞賦極其工藝苑推碩學文陣稱詞雄紛紛科與甲往往成疎慵卽如論名位那足覊此翁不點搢紳班不受時世傭可惜懷杞梓閒情蹈高蹤氣節今陶逸砲負古蘇公眼中幾人在才應四海空慷慨談快事議論猶生風賤子仄聞久切思睹儀容朅來燕趙遊流落無懽悰幸獲接謦欬頓開茅寒胸奇情發豪興氣若吐長虹颯攀見眉宇傾倒叙幽衷一時辱嶒詩令我慚愚惷意欲問奇字時擬載酒從豈知汗漫客漂泊如飛逢譚笑無永日離别一何忽薊門烟樹碧金臺夕照紅微波生大液秋風度玉　浮雲動　思江湖秋夢濃故園憶餐菊吳江定落楓已報暮潮長風帆張如弓將作千里别那不憂心冲明日風借力吹我東海東莫言從此遠相思願相同如念及賤子書寄雲邊鴻 
[和小樓主人重遊普陀原韻錄請吟壇斧政]  
　　佳境普陀著乘槎幾度臨躡雲窮曲徑隔竹見叢林海闊恣遊目峯高足快心禪關叅妙諦俗慮不容侵勝地連番到臨風愜素襟詩宜新句覔花向舊遊尋梵宇紅塵凈僧寮翠竹　雪烟欣過眼返棹發高吟○秋興容易庭梧又報秋凉風指而暑全收迢迢雁影添詩意忽忽駒光動客愁紅葉飄颻飛曲徑白雲靉靆罩孤舟寒衣未熨將窗閉不許西風上小樓鐵沙映雪生郁周氏張文彬未定草 
[讀歸安任烈婦蔡孺人事略爰成十絶錄請大吟壇政刊]  
　　詩禮勸温婦道循自歸任氏益相親奉姑視子無稍懈台作幃房第一人太息任君命不猶初登拔榜卽仙遊淹芳幸有孺人在矢志靡他詠柏舟節守空閨涙不收一揮手處一珠流哭呼夢夢靑何薄偏召吾郎赴玉樓哀絃彈罷不成音一計頻生涙染襟抱得孤兒託夫弟教之成立慰姑心更鑼已聽兩三鳴輾轉寒衾夢輒驚一枕悲酸眠不得但呼夫壻順偕行撫躬自問命何乖刎頸有心燕剪懷一自侍奴防守密隠傷好計廢安排美他守節　雖堅不若孺人節早全二尺鉸綃千點涙頻催 
 
 

Page 10

 
 
豔魄赴黄泉芳魂烈氣繞空庭從此牙床夢不醒驚得老奴探消息熒熒徒剩一燈靑阿爺聞計涙盈　洎歛容顔面若生哭問吾兒何若此想看旌表降京城十絶成時我亦憐敬焚香燭烈祠前願今有作分飛鳳盡仿孺人淑與賢[  于湖介圃氏祖荃待删草]  
[上海北市絲業會舘核奬籌賑公所施少欽經收山東賑捐八月初一二三日第一千零九十六七八次清單]  
　　安徽不留名洋十二元吳傑臣求子驚風速愈十元白下退思子求孫女病愈由常熟大吉祥號寄永義昶局來十元展成堂繳願十元頌清堂由振大東洋號來十元武林汪門崔氏求病速愈十元浙西無名氏以危爲安由泰康祥記來十元江右子病愈還願五元補拙主人求病速愈四元求免誤事人二元顧襄兆敬天香斗資移助二元無名氏求小恙速愈二元無力心願主人求女病速愈二元程廷瑞按月節省資移助由道署來一元浙紹隠名氏還願由安慶袁寄森昌局來一元魏和貴由丹陽全泰洽局來一元長沙歐花城由萬順豐來建洋九元五角○黎以炤黎以銘黎以煇黎以旺四户各半元陳姓求母平安十四元共五户合來洋工六元○隠名氏求妻病愈合家康寧二元學圃氏二元古虞無名氏求合家平安一元三尸由阜昌行來五元○鴻城龜蒙故里靜寄主人洋五十元愼餘堂主人求保孫病卽愈六元二户由晉生莊來洋五十六元○非非子經募靑蓮居士麓記洋一百元由德泰庄交來以上初一日○品硯主人由松江全大典寄順元局來洋二百元時敏病愈還願一百元避賢憫世人德清東海仙崖氏由德清全盛局來四十元吳門尤吳氏求諸恙速愈由翁善士交來三十元闕姓求母病速愈廿元九江祥發元號節省中秋筵資移助十元有心無力人六元馮貴章求子病愈由通州福潤興局來四元宦海旁觀人二元補過子節省中秋香斗月餅資移助由寄琴山人寄常熟寶順局來一生錢榮揚求保身中平安一元維揚李亮臣節省求平安一元○安吳顧生氏求諸事平安九八規銀一百兩安吳委節省氏求家外清吉九八規銀一百兩二户由朱大全號葉聖田名交來○吳興閒雲舘主人自助洋四十元又募玉漩子十四元七旬老人籐花主人二户各十元　靜由房五元臥月詞人四元月下老人恭壽堂祝春氏無名氏木目子無名氏無成氏七户各二元勵庵氏無名氏吳門氏三户各一元共十六户由湖州仁濟堂寄全盛局來一百元○同字一次一萬三千九百九十三號救災圖册紅豆書屋洋四元○平湖正通莊募七千八百十八號救災圖同字一次册知足居程三泰祥和國德隆行元順行綠泰行六户各洋一元正通莊洋一元錢四百九十辛記金記合記三户各洋二角明德堂錢七百迪記源盛行祥昇三户各六百退思居補過齋信和源昌不留名五户各五百協昌李記不留名三尸各四百隠名氏三百四十德潤書屋二百六十不留名吟記不留名隠名居士四户各二百無名氏不留名無名氏不留名四户各一百共三十二户由全盛局來洋十六元○江寛船程晉生兄交來徽歙吳達源募廣東省潮陽縣馬豐城洋六十元馬仁錢餘增二户各二元蘄州募蔡光耀一元又一萬四于二百五十二號救災圖同字一次册慶大與善記洋二十元吳達源五元廣東馬德　蘄州濮家和二户各二元程四箴堂金炳鈞朱明記三户各一元吳達高項懷記吳純大姚祥記江佩銘五户各錢一千方春華吳日暉二户各五百以上共十八户合來洋一百零一元○又吳張氏求病愈金節一件計重二錢估價來六元以上初二日○無名氏求妻邀福就愈由浙紹蕭山正大局來洋五十元土澹安由無錫王源隆油行寄託王逸亭先生交來五十元梁溪知非子求早得文孫由南市同康莊洋五十元余仰齋求子冥福由常州全盛　來四十五元潮烟絲業公所十元傅鳴岐求母病痊愈十元又子病愈二元念兹在兹由太亨源來六元文鐫五元戴崑山求眷口平安諸事順遂由蕪州註禮堂寄恊源局來四元元千户金十元世孫鼎二十世禮琛願守袒志求合宅免達　訓由蘇州全盛局來三元安生代施子金三元林寶奎求父毋康健口家平安千元程秋氏二元裕記求子病速愈二元夏日記求子病愈一元無名氏二七角閻姓求生意成就一元色得記一元黄順泰由常熱永義昶局求英洋二元銅洋人元○江裕論船來皖江衍室居十爲妻有恙禱痊湘平銀二十兩估見申九八規銀二十兩估見由九八規銀二十兩零五錢六分壹厘餘姚葉雅南黄少巖翁詠笙朱仲聲經募洋四元捐户姓名俟寄到補登合併聲明以上初三日 
 
 
 

Page 11

 
 
   
 
 

Page 12

 
 
[光緒十二年八月初二日京報錄]  
　　宮門抄○調粤撫鄂撫譚奏爲光緒十年奏銷未完一分以上職名續據全完摺○又奏爲查明光緒十一年奏銷案内未完一分以上職名摺○閩督楊奏爲外海水師守備懇恩仍以前請之員補授摺○晉撫剛奏霪兩爲災汾河潰溢設法堵救賑撫情形摺○又奏爲知縣欠解各欵叅後全完請免查抄片○又奏爲各縣被水情形片○又奏潘司列省飭赴新任片○豫撫邊奏爲藩司目疾假滿未愈懇請開缺調理摺○署川督游奏繳委署理藩篆片○八月初二日工部鴻臚寺廂藍旗值日無引見○兆珏假滿請安○奕杕謝授通政使恩○順天學政許應騤請　○署陜西布政使　用清請訓○奎煥請假二十日○召見軍機醇王李用清○○頭品頂戴湖北巡撫調補廣東巡撫臣譚鈞培跪奏爲湖北省光緒十年奏銷案内未完一分以上職名續據全完恭摺仰祈聖鑒事竊照光緒六年二月准户部咨錢糧奏銷各依定限令各該督撫一面具題一面先將未完一分以工各員名開具簡明清單專摺奏報由部核定處分先行覆奏其有奏後續完者准其續行奏請歸本案開復等因前撫臣彭祖賢十查辦光緒十年奏銷時已將民賦錢糧南機驢脚各項下未完一分以上各員名專摺奏報在案兹據湖北布政吏蒯德標詳稱十年分奏銷案内民賦錢糧項下原報經徵未完二分以上之署黄海縣事儘先補用知州鍾榖未完一分以上之鍾祥縣事保康縣知縣陳樹菱署漢陽縣事本任東湖縣知縣龍兆霖已據該縣等全數完清等情詳請奏咨免議前來臣覆核無異除咨移吏户部吏户科照外理合會同湖廣總督臣裕祿恭摺具陳伏乞皇太后皇上聖鑒謹奏軍機大臣奉旨該部議奏欽此○○頭品頂戴湖北巡撫調補廣東巡撫臣譚釣培跪奏爲查明湖北省光緒十一年奏銷案内未完一分以上各員職名繕具請單恭摺抑祈聖　事案照光緒六年二月准户部　具奏籌備餉需摺内嚴核各項奏銷一條内開銀粮奏銷各依定限令各該督撫一面具題一百先將未完一分以上各名開具簡明清單摺奏報由部核定處分先行覆奏仍各于題本内將業經具奏各員聲明備核其有奏後　完者准其續行奏　歸本家開復等因轉行司道遵辦在案兹值查辦光緒十一年奏銷據湖北布政使蒯德標督粮道索麟查明開單具詳前來臣覆核無異所有經徵　完分以上各職名已于題本内聲明備核謹開具簡明清單巷呈御覽惟奏單應照題本開列題本繕成後未完各處有據續報完解者仍計明請减議免議除咨户部外理合會同署湖廣總督臣裕禄恭摺具陳伏乞皇太皇皇上聖鑒勅部核議施行謹奏軍機大臣奉旨該部議奏　併發欽此○○頭品頂戴革職留任閩祈總督兼管福建巡撫事臣楊昌濬跪奏爲外海水師守　　缺懇恩仍准以前請之員補授恭摺仰祈聖鑒事竊照浙江提標右營守備趙立鰲准補石浦都司所遺守備係外海水師題補第三輪第五缺輪用儘先人員經臣以海外水師留浙儘先補用守備　麟祥請補准到部資查羅麟祥儘先名次在後雖據聲稱名次在前之陳得勝人地不宜未便請補金加才已補海門城守營守備惟此外向有葉秀章年逾六旬諭考甄别劉東均張廷桂王瑞章林生同包有高朱漢江金武琪均與是缺人地未宜惟查有補用守備浙江撫標石營千總翁其楨年五十二歲浙江仁和縣人由行伍隨軍剿匪著績保千總續於克復武康等城並二次截剿案内出力保獎同治四年十月二十六日奉上諭着補千總後以守備補用欽此嗣經拔補浙江撫標右營千總原缺同治八年三月内領劄任事該員年力强健差練勤幹以之補授斯缺可期勝任核與例章相符合無仰懇天恩俯准以該員翁其價補授浙江提標後營守備於營伍地方實有裨益如蒙俞元俟部覆到日卽行給咨送部引見恭候欽定除飭取履歴另咨外謹會同浙江巡撫臣劉秉璋浙江提督臣歐陽利見合詞恭摺具陳伏皇太后皇上聖鑒勅部議覆施行謹奏軍機大臣奉旨兵部議奏欽此○○山西巡撫臣剛毅跪奏爲釐雨爲災省城西汾河潰溢種灌城垣設法堵救賑撫大概情形恭摺仰祈聖鑒事竊臣閱行伍欠薩拉齊地方接據司道禀稱省城自本年六月二十三日起連日大雨書夜不停汾河水勢漸漲該司道督同府縣等冒雨出城周歴勘騐河流逼近西城水勢澎湃慮或漫溢因督飭練軍會同三營並飭府縣多備麻袋實以沙土先將旱水二西門及大南門堵塞以防横决不意二十五日三更時分雨勢益大河水異常洶湧冲缺北沙河之金鋼堰並大壩護城兩堰奪溜而來直撲城西北角又激而南趨水旱西門及大南門同時　開勢莫能禦致將西南隅駐　滿營兵房學政城守尉參將陽曲縣各衙署及陽曲學舍城關民房共淹萬餘間全塌甚多城垣亦有陷裂該司道等督率弁兵丁役徧紥牌筏分赴水漫各處搭枚滿兵並左近災民預騰公所廟宇分起安揷設局撫卹計是日已收滿兵難民三千餘名按本散給食糧共淹斃男婦三十餘名無力者給資掩理一面潑派練軍馬步營兵丁委員招募民夫於舊河左右挑開引河以殺水勢搶築隄壩保護省娘人心相定所需經費暫由藩庫提欵動用至田禾成灾分數俟水退確查詳報等情前來臣接閱之下不勝驚惻查省城西臨汾水地本低窪年年築壩隄防尙不爲害吐次霪潦積日河水改道横流實爲數十年來所罕見臣速隔關外補救無方惟身飛飭該司道等加意撫綏毋令一夫失所並赶緊堵韯新溜挑濬舊河務使水歸故道以慰宸厪一面委員分赴沿河各州縣查明有無災應咨一體撫恤再行詳細具奏所有省城被水大概情形理合恭摺具陳伏乞皇太后皇上聖鑒謹奏軍機大臣奉旨覽奏均悉卽飭屬確切查勘安爲撫恤以拯災黎一面赶緊堵截新溜挑濬舊河務使水歸故道毋任再行漫溢餘依議該部知道欽此○○剛毅片再查已革通判余作霖欠交前代理偏關縣任内正雜欵銀五百一兩二錢業於清查交代案奏恭勒限追交嗣因届限據清解經前著撫臣奎娬於光緒十一年十一月間具奏復叅請將該革員余作霖監追　抄備抵奉旨允准咨行原籍直隸承得府查辦在案兹准直隷督臣咨稱該革員余作霖虧短前項銀五百零一兩二錢業據如數措齊就近呈繳熱河道庫暫行收儲等因咨覆到晋臣查革員余作霖虧短銀兩旣於復參之後如數完繳尙知愧奮據署布政使嵩崑曾同清源局司道詳請具奏前來相應請旨將已革通判余作霖復叅監追查抄之處勅部註銷以昭激勸除咨明直隷督臣飭將該員完繳銀兩遇便解晋　欵外理合兩片陳明伏乞聖鑒謹奏軍機大臣奉旨著照所請該者知道欽此○○剛毅片再正在繕摺間續司道禀　據太原榆次徐溝祁縣太谷中遥介休汶水汾陽等先後禀報各該縣皆因六月二十四五等日霖雨過多汾水泛溢山河陡漲被淹村莊自十餘村以至六七十村不等田禾房屋均有傷損詳細數目及受災分數必俟水退方能查報惟災民待賑應請開倉救濟又據廣靈縣禀報該縣之一斗村泉發水暴損傷男婦二十七名口房舍亦有用塌業由該縣設法賑撫又據臨縣禀報該縣于六月十二日冰電爲災傷損田禾四十三村傷斃民人一名又據祁縣壽陽縣禀報河水阻隔文報梗滯祁縣淹斃馬夫二名壽陽縣淹斃馬夫一名此外沿河各州縣有無灾區應俟查明續報各等情復請具奏前來除飛飭被災各該縣妥爲撫恤並確勘詳辦外理合附片具奏伏乞聖鑒謹奏軍機大臣奉旨知道了卽著飭令各該縣查明被災户口分别輕重情形妥爲撫恤毋任失所該部知道欽此○○剛毅片再新授布政使張煦現已無省應　飭赴新任並飭將臣未回省時臣署日行公事代拆代口又署布政使嵩崑飭回按察使本任署按察使馬丕瑶飭回冀甯道本任護冀甯道沈晉詳飭回太原府知府本任各專責成除分檄遵照外理合兩片具陳伏乞聖鑒謹奉軍機大臣奉旨知道了欽此○○頭品頂載河南巡撫臣邀黄泉跪奏爲藩司目疾假滿水愈懇請開缺調理恭摺具陳仰祈聖鑒事竊布政使孫鳳翔前因目疾經臣奏蒙恩准賞假兩个月當卽恭錄轉行欽遵在案兹據該司呈稱鳳翔渥邀眷注優子假期兩月以來多方調理權火漸退據醫者云伏暑濕熱薰蒸餘邪難盡必俟秋高氣爽方可冀痊現在假期已滿藩司責重事煩未敢久曠職守懇請奏明開缺俾得醫治早痊勉圖報稱不敢稍耽暇逸自外生成等情具呈前來臣查該司歴官各省素著政　　質篤誠精神强固兹因目疾引退若能調治大愈尙堪宣力將來合無仰懇天恩俯如所請俾資靜攝所有河南布政吏員缺相應請旨迅賜簡放以重職守爲此恭摺具陳伏乞皇太后皇上聖鑒訓示謹奏軍機大臣奉旨已錄○○游智開片再四川布政使篆務由臣檄委永甯道沈守廉署理飭遺永甯道篆務查有候補道鍾肇立德器端重堪以委署除檄飭遵照外理合附片具奏伏乞聖鑒謹奏軍機大臣奉旨吏部知道欽此 
 
 

Page 13

 
 
[光緒十二年八月初三日京報全錄]  
　　宮門抄○發抄旨六道○直督李奏爲查明知縣被叅各欵據實叅辦摺○御史趙奏爲風聞鹽山縣知縣柳銘辦事荒謬捕務廢弛請旨飭下直隸總督查明叅辦片○直督李奏爲升補守備片○署川督游奏爲免死人犯改發新疆一案川省奉文較遲以致辦理叅差摺子○八月初三日内務府國子監八旗兩翼值日無引見○掌儀司奏初九日祭奉先殿載瀛行禮○召見軍機○發抄李鴻章奏官剥船户苦累請仍　前奏由南省酌貼工食奏旨此項工食銀兩着仍遵前旨本年起每開貼給銀五兩户部知道欽此○張端卿奉合服縣補用道周家駒　修圩堤請爲故父周盛傳故母袁氏建坊奏旨着照所請禮部知道欽此○又徽寗池太廣道雙福到省飭赴新任奉旨吏部知道欽此○又已故同知邢守道虧挪濫墊等欵已據解清請將弟姪邢守遜等斥革之案開復奏旨着照所請該部知道欽此○許應鑅奏請將劣跡昭著之補用提督革職查辦奉旨劉玉田着先行革職聽候查辦該部知道欽此○又裁撤親兵新左營弁勇奉旨該部知道欽此○○大學士直隷總督一等伯臣李鴻章跪奏爲查明知縣被叅各欵據實叅辦恭摺仰祈聖鑒事竊臣欽奉光緒十一年十二月十九日寄諭有人奏直隷鹽山縣知縣柳銘辦事荒謬捕務廢弛請飭查叅等語着李鴻章按照所叅各節確切查明據實具奏等因欽此當查署鹽山縣知縣柳銘已先解任卽飭前任天津道萬培因遴派卽用知縣胡賓周前往密查並於查覆後飭提人証至道研訊旋據該道禀稱原叅柳銘每遇呈報盜案置之不理一節查鹽山縣毗連山東海豐營一帶本係梟盜出没之所柳銘任内據報盜案均經勘緝間獲正賊尙非置之不理又原叅捕役劉裕順獲賊送縣賊計向官求情釋放致賊將劉裕順砍作數叚一節查光緒十年閏五月捕役劉裕順拿獲積竊賊犯白羣送縣供認同夥逸賊吳所等偷竊白家莊等處牛驢衣物並供出窩家係滄州北趙河人張朝林經柳銘票飭緝拿十二年二月劉裕順將張朝林拿獲張朝林之堂弟張皮慶上前爭奪樂定營兵弁帮同獲住送縣柳銘堂訊一次張朝林自稱被白羣誣攀旋據滄民吳朝太等赴縣開釋柳銘並未提同白群覆訊虚實未分卽將張朝林張皮慶交保人領去三月初據劉裕順之母劉李氏呈稱伊子現無下落風聞與賊匪張朝林成仇口被殺害續據呈稱滄州新縣鎭劉姓井内撈出受傷男屍已經滄州詣騐實屬伊子屍身柳銘查拿張皮慶已先逃避將張朝林及保人等獲住解歸滄州審辦雖無賊人向官求情之事劉裕順屍身亦未砍作數叚惟柳銘於劉裕順將張朝林等獲送後是否被曰羣誣攀並未質訊明確率據英朝太之請立子保釋致釀仇殺之案辦理殊屬　頇又原叅鄉人緝獲巨盜送縣禁押班房均挖窟逃走全不追問一節上年九月間柳銘任内有賊犯王保高五离海三名於夜間挖窟同逃又曰羣一名亦於七月間在押脫逃雖均非巨盜究屬疏於防範原叅捕務廢弛不爲無因據該道萬培因禀覆前來除飭將劉裕順被殺一案另行訊辦外查前署鹽山縣事候補知縣柳銘旣據查明辦事　頇捕務廢弛應請旨卽行革職以示懲儆理合恭摺覆陳伏乞皇太后皇上聖鑒訓示謹奏軍機大臣奉旨柳銘著卽行革職餘依議該部知道欽此○○趙時熙片再臣風聞直隷鹽山縣知縣柳銘辦事荒謬捕務廢弛該縣毗連滄州本鹽梟出没淵藪自該縣到任後匪人益一顧忌肆行劫掠每逢報奏置之不理最可異者捕役劉裕順緝賊二名送縣賊計人向官求情釋放捕役面禀縣令言此賊釋放捕役卽無命矣官本聽仍行釋放致賊將劉裕順砍作數叚抛在舊縣鎭井内其母　尋獲屍身日在堂口呌駡至今未了又鄉人緝獲巨盜數名送案禁押班房均挖窟逃走全不追問如此捕務廢弛辦事荒謬似難濫膺民社相應請旨飭下直隷總督確切杳明據實叅劾以爲縱盜殃民者戒謹附片具陳伏乞聖鑒謹奏○○李鴻章片再馬蘭鎭標遵化管遊肇額勒德亨於上年八月初八日病故所遺係沿邊旗缺操防甚關緊要兹查有儘先遊撃常安年五十六歲鑲曰旂漢軍人由武生兼領催歷補公中佐領咸豐十一年發往直隷以遊撃補用借補宣化鎭標柴溝管守備帮辦賑務出力保以本班儘先補用該員在直年久熟悉情形辦事勤奮以之請補遵化營遊撃員缺實堪勝任並無違碍處分亦與例章相符應請准其補授以裨管伍其所遺柴潮營守備員缺直隷堤有應補　員並請留歸外補除飭取履歴咨部外理合會同直隷提臣李長樂附片具陳伏乞聖鑒勅部核覆謹奏軍機大臣奉　旨兵部議奏欽此○○二品銜署四川布政使按察使臣游智開跪奏爲免外减等人犯改發新疆以實户口一案川省奏文較以致辦理參差恭摺具陳仰祈聖鑒事竊據著按察使黄雲鵠詳案光緒十一年九月初九日前兼署司王祖源呈詳光緒十一年二月十五日奉准刑部咨開光緒十一年正月初四日奉上諭所有刑部及各省已經結案監禁人犯酌量案情輕重分别請旨减等發落用付法外施仁至意欽此當經刑部酌擬條欵並將川省斬絞人犯准減者分别定以減流與隨案核准減軍減軍減流各犯行令遵照辦理等因同日奉到抄發片奏内雖有新疆　犯酌量變通議將川省查辦減等免死准減人犯陸續發往新疆酌撥開屯之語原又指明係爲調劑遣犯起見自與尋常減車減流人犯無涉是本年免死減　减流各季仍應照例依限發配毫無疑義故如前臬司與崧署司任内遵依一月限期將准减軍减流各犯分别造册詳家前督臣給發文牌逕飭各廳州縣按照五軍三流應行安置地方志　發配各在案核計通省已經申報起解者爲數不少比係遵照通行發配以期速廣皇仁辦理本無錯悮嗣後奉准刑部來文以未據新疆安議章程行令川省將此次欽奉恩旨免死減軍流人犯取具有無妻室子女確供均飭暫時停解俟新疆奏報到日卽行分起發往等因是欲將五軍三流人犯各加數等改作外遣在減等後又復從重　至數等核與恩旨並例章不符誠恐中有舛錯詳請查核咨明刑部請將本年欽奉恩旨准子免死減軍減流各犯是否不分軍流罪名之輕重均應加等改發新疆抑令取供停解俟新疆報到卽行發往之語係專指例發新疆改發四南里充軍之遣犯而言其尋常五軍三流不在此例請咨明白咨覆來川以資遵守再本年欽奉恩旨准子減軍減流各犯現已發配過半本兼署司不敢屯膏淹禁辦理兩歧擬令欽遵准減流恩旨照例起解發配俾得脫離囹圄沾寛大之天恩將來奉准部示如果此項滅軍畜流人犯均應加重改發新疆卽由配所照辦以歸一律等情詳奉前督臣核　請示嗣前司英文於光緒十二年二月十四日奉准刑部咨開前議將陜甘山西四川直隷山東河南七省秋審减等人犯僉同妻室子女發往新疆盖爲該省地方寔户口非爲減等人犯加罪加旣據新疆巡撫議定章程奏請起解自應將直隸等秋審免死减軍减流各犯陸續分起解往等因於光緒十一年十月二十日奏奉旨依議欽此行文四川遵照辦理等因咨院行司奉此英前署司以部文内旣指明秋審減等免死人犯改發新疆係爲該省地方實户口非爲減等人犯加罪自可毋庸再候部示卽於光緒十二年二月十四奉文之日起將各屬秋審免死減等及單題案免死減軍減流各犯一律詳請改發新疆女揷屯墾在案兹於光緒十二年四月二十三日奉准刑部示覆秋蕃免死減等人犯發往新疆助興屯政實欲爲地方充實户口並非爲減等犯人　擬罪名業於前次請覆新疆巡撫變通遣犯摺内詳細奏明奉旨允准辦理乃該按察使率謂爲此次减軍减流人犯加重改發新疆是未詳譯本部奏請之意殊屬臆斷惟現在旣將奏定發往新疆之犯仍照尋常五軍三流應行安置地方紛紛起解發配尤屬顯違定章應由該督自行奏明更正不得僅以咨請部示完結等因咨院行令查明應如何辦理妥議具覆以憑核奏等因奉此本署司伏查此案前署司係光緒十一年九月間詳蒙咨請部示至刑部秋審免死減等人犯發往新疆係爲該省實户口非爲人犯加罪名之議係於十一年十月奏准通行司中於十二年二月十四日奉文之日卽遵將秋審免死減等人犯詳請改發新疆刑部不知川省請示時尙未奉到爲實新疆户口非加犯人罪名之明文以至前署司之將免死減等各犯仍照尋常軍流起解發配爲顯違定章咨令自行奏明更正雁請奏明前日詳咨請示係在光緒十一年九月初九日奏到改發新疆以實户口明文係在十二年二月十四日爲時有先後之不同至王前署司請示時因光緒十一年正月初四日欽奉恩旨准子减軍減流各犯業已發配過半聲明不敢屯膏淹禁故仍照前發配俾得早出囹圄同沾寛大之天恩其時新章未定無從顯違所有未奉爲實新疆户口明文以前照例發往配所減軍減流各犯如應一律改發新疆並請照王前署司原詳奏請勅部核明覆川咨由配所各省分送起解免再往返周折抑或免死减等改發新疆之犯此後正多以前照例發配各犯　庸改發以示體恤之處並求衡奪詳請奏咨等情臣覆核無異所有免此减等人犯改發新疆以實户口一案川省奉文較遲以致辦理叅差緣由除咨部查核外理合遵照部咨敬謹繕摺具奏伏乞皇太后皇上聖鑒敕部核覆施行謹奏軍機大臣奉旨刑部議奏欽此 
 
 

Page 14

 
 
[光緒十二年八月初四日京報全錄]  
　　宮門抄○發抄旨三道○滇撫張奏爲京控案件審明擬結擢子○東撫張奏爲委署總兵副將夾片○署川督游奏爲新疆住侍喇嘛三年期滿循例更換摺子○豫撫邊奏爲南台縣被山水冲决村莊情形片○又奏爲秋審緩决監禁人犯補行解勘摺子○又奏留升藩司暫署臬篆片○七月初四日理藩院鑾儀衛光祿寺侍衛處值日無引見○莊王續假十日○瀅貝勒假滿請安○召見軍機景壽○發抄○許應鑅奏請將劣跡昭著之補用提督革職查辦奉旨劉玉田着先行革職聽侯查辦該部知道欽此○又撤　兵新左營弁勇奏旨該部知道欽此○○雲南巡撫臣張凱嵩跪奏爲京控案件審明擬結恭摺仰祈聖鑒事竊查雲南土目羅紹裔以謀殺人命土民羅坤以絶嗣覇業各等情赴京控由都察院訊供具奏光緒五年十二月初六日奉旨此案看交劉長佑杜瑞聯督同臬司親提人証卷宗秉公嚴訊等因欽此欽遵　解回滇當經行司委提人卷因提到需時詳咨展限嗣　昆明縣禀該原告黄萃羅坤於光緒七年正月二十四二月初三等日患病保醫身故經該縣知縣曹廷銓騐訊並無凌虐情獘詳批歸案附報　証未齊久未審結臣到任後立卽清　積案飭委催提旋據署鎭雄州知州胡緒昌將原告羅紹裔被告祿雜凱之子祿爾恭提到同卷宗解省聲明祿維凱足有篤疾不能起解羅邦舉早經病故其餘人証或查無其人或先期外出物故無從傳提等情飭發核審去後兹據委員雲南府知府彭澤春審明解由臬司史念祖招解前來臣親提覆鞫緣　紹裔籍隷雲南鎭雄州向充土目軍務出力保遊撃織銜向有祖遺呵魯翮刀等處産業與祿維凱妻父羅殿文妻伯羅殿鼎卽羅達祿爾恭妻父羅紹紳分管羅邦舉卽隴尙畇係羅紹裔緦麻服兄因其曾祖出繼隴姓後未歸宗羅坤同姓異族道光年間羅殿文等之祖借用祿維凱之祖銀千餘兩以洛尾壩田租作抵咸豐十一年滇省土匪滋事羅　文等之家丁佃户楊福潘玉鄔小滿羅坤之父羅土及安官保羅培生均被賊殺害羅殿鼎携家避居於祿維凱家因與弟羅殿文均無子嗣議將原抵田産並另項墓田付給祿維凱收管養老永不回贖呈明立案羅紹紳物改之嗣其妻安氏又以女贅祿爾恭爲壻亦將上吉寨田産立約付管養老維時羅紹裔避亂省城均不知情　羅殿文羅殿鼎羅安氏故絶無人羅坤覬觎田産起音冐認同宗串商隴尙畇改名羅邦舉一併出頭揑砌祿維凱殺斃覇産等情呈控同治五年羅紹商回家羅坤告以佃户鄔小滿潘玉均係祿維凱覇産殺斃教令呈控可兾斷還絶業羅紹裔悮信應允羅坤爲之代作呈詞先後控經前督撫臣批由前昭通府英文提訊所控人命均未報騐有案或斃於土匪或係病故供証硡鑿均與祿維凱無干因羅紹裔未經到案正添傳復訊究坐間羅邦舉羅坤因病保調乘間逃逸與羅紹裔均避匿夷地差緝無獲光緒三年有土民陳老大卽陳狗兒因爭界被陳老新等鎗斃光緒五年有羅紹裔家被竊各一案羅坤復藉　爲由指祿維凱爲主使牽連蔡春官等多人又復迭次控經前督撫臣委員往提差拿嚴　羅坤起意京控以回遷延向羅紹裔告知查照原誣情節自作情詞添砌書差賄獘各情暗列羅邦舉之名雇令黄萃作抱分赴都察院衙門呈遽提訊奏奉諭旨交審並將原告羅坤抱告黄萃遞解到滇飭司委提因提解需時咨部展限黄　羅坤先後患病保醫身故經縣騐訊並無别情詳批歸案附報旋據提到人証解司督提研審據供前情不　案係羅坤冐宗圖産揑誣唆控詰非羅紹裔有意誣告查與前昭通府原審相同應卽議結此案羅坤覬觎羅殿文等絶業串同羅邦舉教唆羅紹裔誣控人命虚後又復濳逃京控所指至十餘人之多審係仐誣自應照例問擬羅坤除誣告唆訟輕罪不議外合依驀越赴京全誣十人以上發邊遠允軍黄萃羅邦舉聽從作抱串誣均合依爲從减一等律於羅坤軍罪上减一等擬杖一百徒三年羅坤黄萃均在保病故應與訊無凌虐之保户人等均毋庸議羅邦舉在家病故是否屬實飭州查　取結辦理羅紹裔聽唆誣告雖非有心究醫不合應照不應重律擬杖八十事犯在光绪十一年正月初四日恩旨以前應准援免羅殿文羅紹紳等絶産祿維凱祿爾恭均侮養老之婿例得分受已　該司等斷令　洛尾壩田産仍歸祿爾恭管業上吉寨田産以羅　裔次子羅四德立繼　　坤承受羅殿文等另項墓　羅姓别無可繼之人歸羅紹裔收租以資祭掃兩造輸服分别給照管業其未到人　免　省累陳老大被殺與　紹裔被竊兩案飭州照案勒緝獲日另結除供招咨部外所有審明擬結緣由謹會同雲貴總督臣岑毓英恭摺具陳伏乞皇太后皇上聖鑒勅部核覆施行謹奏車機大臣奉旨刑部議奏欽此○○張曜片再臣准兵部咨光緒十二年五月二十二日奉上諭陳士杰奏總兵舊傷舉發懇請開缺一摺山東兌州鎭總兵全祖凱着准其關缺欽此二十三日欽奉上諭山泉兗州鎭總兵員缺看文瑞補授欽此欽遵咨行到東臣伏查文瑞到任需時所有竞州錄總兵員缺應先委員接署以重職守兹查有記名總兵沂州營副將曹正榜在東有年諳練營務堪以署理遞遺泝州營副將員缺卽以沂州管中軍都司信元瑞就近兼護除分别咨行飭遵並咨部外理合村片具奏伏乞聖鑒謹奏軍機大臣奉旨兵部知道欽此○○一品銜署四川總督布政使按察使臣　　開跪奏爲新疆住持喇嘛三年期滿循例更换恭摺奏祈聖鑒事竊照新疆勝因寺喇嘛住持三年期滿向由廣法寺堪布喇嘛揀派更換兹據署布政使沈守廉署成　龍　黄毓恩會詳查勝因寺等喇　南江巴婁穰物僧於光緒八年四月初四日奉旨准　之日起扣至光緒十一年四月初四日三年期滿例應更換據光法寺堪布喇嘛羅布藏吐布丹　結於所管喇嘛内揀選得阿旺凱珠現年四十五歲自幼進藏經典熟習梵行正派人頗隠誠夷衆悅服堪以接管勝因寺住持取具夷結禀經懋功廳同知馬秉衡崇化屯務王家容呈由司道會詳前　臣覆查阿旺凱珠旣據該堪布稱其熟習經典夷衆悅服自應准其接管以便住持期滿之南江巴婁穰物僧仍回本處所有新疆住持喇嘛期滿循例臾撰緑由謹會同護理成都將軍臣托克湍合詞恭摺具奏伏乞皇太后后上聖鑒訓示謹奏軍機大臣奏旨該衙門知道欽此○○邊寶泉片再城兩召縣知　達信禀該縣於六月初八日戌時雷電交作大雨傾盆至次日寅時方止縣北鹿鳴山山水奔注經由東關之南夾後並東鄉之茶菴等處入於鴉路河查明南夾後等六村莊冲毁昆草　屋共二百四十三間溺斃婦女一口已由縣捐給收葬等費其實在無力貧民每户加給錢二千文被水各處或附近城郭或依傍河坡並未冲毁田禾現在民情妥帖等情由府司轉報前來臣覆查　異除　飭俟隆冬時再行察看應否量子調劑隨時禀辦外理合附片陳明伏乞聖鑒謹奏軍機大臣奉旨知道了卽着飭令該縣　爲撫恤毋任失所餘依議該部知道欽此○○頭品頂戴河南巡撫臣邊寳泉跪奏爲秋審緩決監禁人犯補行解勘恭摺仰祈聖鑒事竊據署臬司賈致恩詳稱案查本年新舊秋審人犯前經解勘繕具招册詳　具題在案誠恐尙有遺漏復札飭各屬確查去後　據河南府知府承恩詳據嵩縣知縣李煇詳稱絞犯牛六方係札傷李羣身死奉部覆以鬥殺擬絞身先受傷札由抵禦秋審應入緩决惟刃傷較多未便卽子减等應酌加監禁二年再行减流又據陳州府知府吳重燾詳據商水縣知縣李煥新詳稱絞犯　遇風係共毆李應申身死奏部覆以共毆擬絞札止一傷秋審應入緩决惟係陳州府屬凶徒糾毆斃命未便卽子援減應酌加監禁二年再行减等該二犯應否列入秋審請示辦理各等情正在核辦間復准刑部咨查到豫該司監禁二年再行减等人犯應歸入秋審解勘該縣等以誤會部議遺漏殊屬疏忽隨飛飭將牛六方馬遇風解省詳請審勘前來臣提勘無異除人犯發回並查取遺漏職名另行開送外謹繕清單恭摺具陳伏乞皇太后皇上聖鑒勅部彚入前案核議施行再因限期迫促是以改題爲奏合併陳明謹奏軍機大臣奉旨刑部議奏單併發欽此○○邊寳泉片再署布政使按察使　振褘蒙恩簡授江甯布政使自應遴員接署飭令交卸惟布政使孫鳳翔現因目疾奏請開缺省城實缺司道惟有開歸陳許道鞠捷昌一員該道兼理河務現届伏秋大汛正修防吃緊之際時須駐工此外實無堪以接署之員且臣於秋間出省查閱營伍撫署一切公事例委藩司代行關係尤爲緊要該司許振褘在豫有年情形熟悉　署藩篆措置裕如應請仍留署任以資熟手俟臣閱伍事竣接替有人再行飭令交卸是否有當謹附片具陳伏乞聖鑒訓示謹奏軍機大臣奉旨着照所請欽此 
 
