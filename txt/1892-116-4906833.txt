# 1892 - 116 - 4906833

 

Page 1

 
 
[接山東小清河急電籲求工振啓] [  申報館協振所同人拜手]  
　　前日接山東登萊青道憲盛杏蓀觀察急電以上月廿七八日大雨河工民夫大喫虧苦全河皆水比原估須多費數萬囑早日分匯云云敝協振所接奉鈞電焦灼萬分竊以山東開濬小清河爲通省水利之所關繫卽爲億萬生靈之所赶命前接嚴佑之先生告急電音已籌墊規元五百兩會同仁濟善堂匯解山東以應急用今又接盛觀察急電惟有籲　遠近諸大君子大發慈悲義粟仁漿源源接濟庶幾已聚之民夫不致復散將半之工程不致中輟自來積德行仁旣須有極大力量尤須有極好機會現當小清河事機棘手需欵孔迫之時若能慷慨解囊較之尋常振溺濟飢功德尤　百倍此則敝協振所代東省災民馨香默禱者也敬請善安惟祈均鑒不勝急切待命之至 
[二百九十七號畫報告白] [  點石齋啓]  
　　越王臺相傳爲南越王趙佗所建在粤東城北硬步地方自漢迄今幾經兵燹後之人徒繫望風懷古之思近聞有某大紳等建議修復想不致有　謀築室之譏故樂觀其成焉他若印人之攫表舟子之不法童則遭狐之虐女則被蛇之纒新郎忽受官刑倀鬼忍於殺弟或以戲言而　　或以　子而捉姦及所附乘龍佳話並山水人物各册頁准於初六日出售此佈 
[與灌園叟閒話]  
　　淫雨浹旬客居無俚知音人遠几坐攤書忽有叩門而入者雨笠椶鞋鬚眉入古手提新蠶豆見餉蓋舊所識之灌園叟也命之坐謝其餉貽之雅則笑而語曰子今者居繁華之勝地日與輕裘肥馬者相交游酒緑燈紅飛觴留月腥脣熊掌飫其肥甘玉液金漿嘗其芳洌人生之樂無過於斯較之古人烹五侯之鯖享麻姑之脯以此頡彼相讓無多恐野𫃊山肴田家風味直將一切唾棄不屑受野人之獻一芹矣則正色語之曰嘻子以我爲腸肥腦滿之人亦知我固非樂於居此乎我不幸枯蟫死守家業蕩然槖筆天涯依人爲活今者雞棲在滬煮字充腸歲得數百金稍可資仰事俯畜在旁人視之出則文繡入則膏梁極聲色之娛情多觴詠之雅集綺羅隊裏無價風光酒肉塲中時多徵逐亦可謂人生得有之遭矣我則獨鄙而薄之厭而棄之雖不能不强作周旋實非出諸本願所最苦者廣衆大庭之内時裝出一副假面孔對人未慣脅肩偏爲强笑本無媚骨故作柔顔有時趨要津則不惜奴顔婢膝有時掉書袋則滿口子曰詩云自問生自名門服膺聖教何苦抹却本來面目鬼混於滔滔濁世之中他日者苟得茅屋三椽臨流結構寒蔬半畝流水一灣我則抛却名繮屏除利鎖黄冠草服以釣以游但得淡飯粗茶聊供口體或彈琴以寄趣或賦詩以適情或呼奴剪雨後之菘或課子識燈前之字人生斯世於願已償了我餘年頗多樂趣豈尚謂山林之清靜不足敵　巿之喧闐乎乃爲之製四時鄕唐樂小令調倚望江南云鄕居樂春日最堪娛淺渚緑蒲鳬浴水荒邨紅杏鳥提壺不讓輞川圖鄕唐樂炎夏亦陰森南陌風來聞蛤吠北窗夢醒聽蟬吟那有暑來侵鄕居樂絶妙是清秋石徑霜濃楓似染繡塍雨過稻初收閒眺足夷猶鄕居樂冬至節纔交備連舅時宵釀秫爲訪風處曉誅茅閒裏樂陶陶叟曰子之樂可謂眞樂矣乃我見世之熱惱塲中人往往借隱遯爲名僻居村巷盛其車馬精其軒窓自奉之奢幾與王侯無異在不知者以爲是人淡於名利樂志烟霞老我菟裘無心要紹　則借山林爲提徑其熱中有更甚於宦海中人者蔣苕生太史臨川夢薄奇中有詩曰裝點山林大架子附庸風睢小名家終南捷徑無心走處士虚　儘力誇獺祭詩書充箸作蠅營鐘鼎潤烟霞翩然一隻雲間鶴飛去飛來宰相衙雖曰譏諷陳眉公實爲此種人寫照惜乎尚不知風雅爲何物未能爲之附庸而獺祭詩書亦無此撦搙手叚耳則當爲之歌曰鄕居之樂樂何如冠盖紛紛滿草廬鄕居之樂樂陶陶怒馬高車意氣豪鄕居之樂樂無窮金穴銅山氣象雄鄕居之樂何處尋狎友淫朋筮盍簪子今雅慕乎鄕居意者子亦欲效此種人之局面乎恐不第隨俗抗慶隱被山靈騰笑反不若紅塵溷迹　綫依人抱璞含貞我行我素不事趣炎附勢不爲利役名驅庶幾知命樂天不失我之本性何必故矜高尚致類於充隱之流乎子曰子之言亦不爲無見然我亦何至自失其本眞哉我亦惟隨遇而安自尋樂趣我而厠身華膴問則明燈錦瑟我樂其美滿之風光我而寄跡林泉也則勝水名山我樂其清嘉之景色我惟無求於世則隨處皆有樂境何必鄕居更何必不鄕居惟欲我依附脂韋托身權貴靦顔强笑昏暮乞憐則仁覺苦不堪言並不知樂之何在耳言至此灶下婢報午餐已具乃與叟共餉脫粟之飯而以適所饋新蠶豆佐之山妻更出村醪供一醉酒次遂捉筆記之如此叟姓陳名虎官爲此記者抱琴枕書客也 
[官樣文章]  
　　吏部爲批示事據新選四川南部縣知縣袁用賓呈稱係湖北進士由刑部學習主事遵例改捐知縣新海防遇缺先選光緒十八年三月初二日選授四川南部縣知縣前在主事任内恭逢光緒十六年三月廿二日恩詔加一級黏連印結懇請知照四川督憲等因具呈到部查袁用賓湖北進士由刑部學習主事光緒十五年五月廿二日到部十月初四日告假十七年九月初十日銷假核計該員所呈前在刑部主事任内光緒十六年三月廿二日恩詔加一級係在告假期内例無加級所請知照之處應毋庸議○吏部爲示傳事據熱河奏請揀發州縣本部定於本月廿六日奏請欽派揀選所有十七年十一月十二月分在部投供之候選同知朱兆槐知州蔣履晉張成基知縣朱賛廷江昌燕劉孚京崔廷鏞饒焸均李葆芳魏雲鴻吉元岳廷楷趙光第錢金鎬張驤楊濵左運昌葉大涵唐建寅李子榮渠綸閣梅汝鼎楊森陳長橿愛仁林孝恂曹學禮田昌穟倪淑張翊昌黄彬張保琛徐清來吳玉堂程楚相楊壽彤盧廷俊邢偑珽彭伊才羅毓春周夢熊阮建元張紹愷夢礽多文恒豫潤芳聨芳兆漙兆禧裕昌程錫璠王者賓胡之　程錫煕李杜等如有執照者卽日赴本部呈騐執照並於是日黎明赴天安門外本部朝房點名聽候揀選毋違○吏部爲批示事據前任廣西昭平縣知縣吳國樑呈稱係福建連城縣人由指分廣東按察司經歴捐升知縣歸部選用廣西昭平縣知縣同治三年四月到任七年舉行大計蒙兩廣總督瑞出具守潔才優勤能夙著考語保薦卓異奉部覆准嗣因前在昭平縣任内交代未結奏叅革職追繳遵將欠解各欵掃數解清奏請開復原叅革職處分光緒八年正月十二日奉上諭著照所請該部知道欽此於開復後經廣西藩司徐出具老成練逹考語詳請委署太平府明江同知卸署後因生母年老兼之資斧缺乏請假回籍措資曾將到籍日期報明咨部在案旋於光緒十四年九月在籍丁母憂扣至十六年十二月服滿遵例報明起復前在昭平縣任内保薦卓異及交代未結叅後解清奏請開復均奉部文調取引 [ 
 
 

Page 2

 
 
是循例備具親供邀取族鄰甘結黏連呈縣由縣加具印結轉詳請咨蒙閩浙總督卞發給咨文親賷至京呈繳在案遵查開復人員例應於開復後由服官省分出具考語咨文送部引見卑職於開復後尚未領咨赴部卽奉委署太平府明江同知經廣西巡撫倪循照委署定例奏明在案交卸後請假回籍旋在原籍丁母憂規在服滿核計離服官省分業已七年無從出考是以抄錄前保卓異並奏准開復及開復後奉委署缺各緣由具呈陳明聽候帶領引見等因前來查本案開復人員例應出具考語送部引見今據該員呈稱於開復後尚未領咨赴部請假回籍旋在籍丁母憂現在服滿核計離省業已七年無從出考是以抄錄前保卓異並奏准開復及開復後奉委署缺各緣由具呈陳明聽候帶領引見等因查該員離省七年雖據呈稱無從出考惟此次原籍赴部咨文仍未出具考語所請帶領引見之處碍難照准應俟賷到出考咨文再行核辦相應呈堂批示 
[奉金上提覆題並新進案]  
　　溥大宗師於初三辰刻提覆奉賢金山上海三縣文童題目錄左奉信近於義言金言可復也恭上遠恥辱也因各作講釣通塲詩題千秋金鑑錄得齡字五言六韻各默小戎俴收詩經一章各默正塲首藝一講同日晚七點鐘時發三縣招覆案奉周贊皋莊致中陳瀚章莊寶瑾莊登雲朱墀朱鶴書胡德言蔣道謙陸鴻賓楊士賢　承晉季毓羅輝第撥府袁琨曹文豹朱承昭陳海瑚金吳文煥周承仕陶名珍張鳴皋　煌黄開泰蔣恩培何賡堯倪道章丁景雲彭城黄裳汪辰猷王近仁黄開源戚大剛蔣廷碩徐宗華上劉榮晉高鳳岡徐寶琛顧淇李維烺彭澤周侯團恩單慶銘凌鑑冰劉至疆王植善張秀芝成光鉞陳漢英徐鍾瀛朱維新朱淵張慶煕艾棠青顧文郁金祖圻潘錫魁康鴻璣陸煕順郁鍾俊戴肇熊劉欽藻潘董衡撥府趙錫圭王濬善 
[華婁正塲題]  
　　華從吾所好子之所愼齊婁儉吾從衆拜下通塲次題夫子聖矣乎孔子曰聖則吾不能詩題盤餐烹野花得餐字五言六韵 
[漢水明珠]  
　　漢陽風俗武童應考者或一人而頂兩名或一人而頂三名甚有頂至四名五名者幾如淮陰將兵多多益善本屆黄陂縣考試武童頂名者較音尤多由是闔邑教師聚而商議謂似此含糊草率大有違於功令旣往不咎來者可追至府試時教師各自禁約其徒不准頂名重試違者當共斥之衆咸首首至三月十九日漢陽府沈太守考試漢陽縣武童騎射二十一日接試黄陂有東北鄕某教師之子某甲日試馬箭未幾又據鞍鶴盼挾矢挽弓東北鄕教師等皆以誼關親串袖手旁觀西南鄕教師等謂言猶在耳何得背之甲充耳不聞衆教師遂從馬上拖下弔乃含忿而去至次日邀集親朋號召東北兩鄕同類約二百餘人興師報怨在漢陽西門外某茶室集齊大聲呼曰西南鄕人昨日教塲容爾猖獗今日敢來與我比武耶西南鄕人先未準備絶無應者須臾西北鄕人皆揚揚得意而散逾時西南鄕教師齊集相謂曰彼丈夫也我丈夫也吉何畏彼哉彼旣今日動衆我亦明日興師次日西南鄕亦有三百餘人𪊽集某茶室大呼如前而東北鄕人亦置若罔聞日之旣夕始各散去旋有魯仲連具人爲之排解不知能言歸於好否○湖北學政孔大宗師考試德安府屬生童畢卽於三月廿六日行抵漢陽其時漢陽府沈太守漢陽縣陳大令以及六學教官等先期出城迎接合屬文武生童亦皆鵠候道左學憲接見各官謙揖逾恒有頃舍舟登陸排導而入使院瞻望風采者猶復人山人海擠擁非常時漢陽縣某差役驅逐閒人將沔陽州某文童頭顱擊傷血流被面文武生童覩此情形喧嚷不已沈太守恐釀事端遂將縣差責打漢陽協樊都督又將受傷之文童帶去爲之療治衆始帖然俄而文武各官鳴騶回署衆亦分散○漢鎭土壋某茶室内演皮影戲將以招徠生意也凡來看戲者必飲茶一碗再出戲資若干所費不多而足極視聽之娛三月廿六日某武童馬夫入室看戲旣不飲茶又不出戲資茶博士與之爭論馬夫恃武童之勢遂握拳透爪凶很異常繼以寡不敵衆乘機兔脫次日邀集同類十餘人興師問罪策馬而來徑至茶室内聲勢洶洶其時飲茶看戲者百餘人見來勢不善紛紛散去馬夫等將板凳擎在手中逢人便擊有器便擲如落花流水旋經旁觀者竭力排解令茶博士用爆竹賠禮始得罷休　所費已不貲矣 
[鄕鎭小刼]  
　　鎭江城西三十餘里高資地方一小巿集也兵燹以後室廬蕩然人皆誅茅作屋聊蔽風雨三月廿一夜鼂更三下不戒於火焚燒街南小鋪三家其時東風大作火鴉乘勢飛度致將對面之草屋三楹瓦房三楹悉付刦灰是誠可謂殃及池魚矣 
[京江客話]  
　　鎭江西門外萬家巷後某姓習賈人業原居於此蓋有年矣雇一年輕婦供奔走之役面如滿月口似懸河裙下蓮船異常闊大察其舉止似丈夫而巾幗者細騐果然立送官署究治此殆粲冲一流人也幸早識破機關不然者奸淫拐盜何事不可爲耶○南門袁氏子早失怙恃以糶糴爲業弱冠娶某姓女一對璧人如魚得水數年如一日客臘袁以病死家本中人尚堪自給女淫蕩性成不慣效小姑之獨處背燈彈涙哀怨難勝未及三月遽示意於鄰媪囑爲撮合適有趙姓中年喪偶欲續琴絃隣媪引趙至與女覿面相對無言女出弓鞋示之蓋謂琵琶别抱早定良謀如不棄嫌卽諧伉儷趙鄙其無恥議不諧嗣爲某甲誑去中素爲茶博士回其目曲具背跛其足女以燕婉之求得此戚施自歎遇人不淑越十七日卽仰阿芙蓉膏以畢命同一死也不死於袁氏子屬纊之時而死於茶博士誑騙之後此眞古人所謂輕於鴻毛者矣○鎭屬四縣府試問分兩處三月間徒陽試畢王太守諏吉廿九日起馬前赴金沙考試壇溧二邑聞於四月初三日取齊云 
[湓浦濤聲]  
　　九江府崇濟川太守考試闔郡文童正塲案業已發貼於廿四廿六等日初覆兹將題目列左德安織席以爲食至負耒耜瑞昌亦異於曾子矣至遷於喬木者彭澤亦爲不善變矣至雖使五尺之童通塲經題芃芃黍苗陰雨膏之通塲詩題賦得春風垂柳緑軒窗得窗字德化易爲食至速於置郵湖口以待來年至日攘鄰之雞者通塲經題功崇惟志業廣惟勤通塲詩題賦得一帆風便到吳江得帆字○春雨連綿阻人遊興江水驟漲六七尺鴨頭新緑暖泛桃花至本月初一日天如開霽九江鎭何軍門卽飭前營後營城守營選鋒營新勁營黄邱范三游戎楊丁熊三守府督率哨弁千把外委兵丁在大教塲　演各陣圖及槍礮刀矛各雜技但聞礮聲隆隆槍聲拉拉如臨大敵也○建昌府玉梅臣太守春請咨北上乘坐官　道出　陽謁見鎭道兩憲曁同寅各官小作勾留卽於三月晦日附江孚輪船東下○三月廿九日午刻有鴉艄船一艘載米百餘石上駛行至九江寶塔下面適狂風大作舟師不及收口竟被波濤潑沈舟中五人盡入水中奄奄待斃幸經漁船搭救得慶更生所有米石銀錢篷桅高槳行李衣服則盡付蛟宮深處矣○賭博之患夫人而知之德化縣羅少垣大令會同城内外保甲委員認眞稽查卽江邊之擺攤賣紅蛋喝雉呼盧者亦一律禁止有某攤上人不遵約束喝笞一百板由是聞者股憟現已弊絶風清矣 
[蘇臺柳色]  
　　某甲向在撫標副營司理文牘本月初一日午後行經護龍街見某雜貨鋪門首有營勇三人與一少女調笑手舞足蹈不復有所顧忌甲步覺髮指大聲叱曰青天白日　等何無禮若是三勇睜目曰吹綫一池春水千卿底事紛然趨上將甲扭住敬以老拳一勇手持巨石擊斷甲之左足甲大聲呼救旁人見三勇兇横異常不敢饒舌適總捕惠司馬呵殿而過詢悉情由喝將三勇拿下帶回署中甲已寸步不能 
 
 

Page 3

 
 
行遂雇人舁至長洲縣署請騐旋騐得一足已斷赶卽延醫診治惠司馬飭差持片將三勇送往長洲縣署請辦○蘇人某乙不務正業慣弄風情本月初一日至蠡墅鎭訪友不遇懊喪而回行至中途見某姓女郎年僅十五玉潤珠鮮天然嫵媚輕移蓮步至鋪中購物乙戀戀不捨潛尾其後至人烟稀少處靦顔趨近任意撫摩女大聲哭呌始釋手後入果烟館一榻横陳領略烟霞風味正在津津有味時驀聞一片聲喧蓋問罪之師至矣衆人七手八脚將乙拖出痛毆一塲復令其手執辦香望空叩拜始釋之去可爲輕薄者戒 
[邗江官報]  
　　三月廿一日角斜塲劉鹺尹呂四塲高鹺尹對調謝委宣分轉兆熊龍分轉澤鈞同辭解餉赴都廿二日湖北張都戎國柱解鹽課銀來廿三日北掣錢司馬辭回淮北廿四日柯鹺尹鈺委三汊河緝私差廿五日永豐壩田分轉恩厚辭赴差廿六日新委儀徵縣朱大令江禀到廿七日陳鹺尹慶恩委赴十二圩監秤廿八日江安糧道馬植軒儲憲過揚批上 
[姻婭成仇]  
　　金陵訪事人云三月二十七日路過水西門倉巷見人如堵墻喧聲鼎沸有一健兒扭十餘齡之少女入門而扃其戶細詢鄰人始知女田姓年已十九當九歲時爲姚姓童養媳住居倉巷雙扉緊閉處卽其第宅也前數年姚姓因女已及笄與母家商議欲諏吉行合　禮兩親家翁爭論財聘申申怒詈田姓負氣將女接回揚言非儀仗鼓　百兩盈門必不令織女牛郎鵲橋雙渡也迄今五易星霜穠李愆期摽梅致慨姚不得已遂情冰人通知田姓將於某日舉行親迎禮田多方挑剔姚唯唯應命以爲可以無事矣詎料田仍節外生枝强之以極難之事而實陰存賴婚之心姚至此遂易玉帛爲兵戎邀約多人出其不意將女納諸輿中風馳而歸女登堂號哭抵死不肯展拜翁姑無術挽回惟錮諸深闔緩缓勸慰而已忽田姓使人暗通消息令女私遁籠中嬌鳥飛出華堂行尚未遠卽被夫家偵知半途追及所見健兒卽有名無實之藁砧也觀者詢悉原委咸憤憤不平擬勸姚氏父子具禀控縣勒令田姓具結庶免後患不然青天廓然黄鶴高舉誰得而防範之耶嗟嗟紅絲甫綰銅斗生姻自昔已然更何論乎今日 
[袁江雜錄]  
　　清河縣翁邑尊以柴和牙儈每每向販戶勒索費用故將柴價高擡乃出示通衢不准仍蹈故轍○上月十四夜二鼓後河北石馬頭圩外某姓家失火焚去草屋五六家是時狂風大作幸灌求得力得免蔓延○前任廣西巡撫馬中丞於上月二十三日扶太夫人靈櫬過清江遄回原籍○淮揚海道憲出示嚴禁運河兩岸不法棍徒欺擾行旅滋生事端自恃兇强動輙鳴鑼聚衆并飭河營弁勇嚴拿送懲○當劉制軍未莅時某營官委兵丁某甲馳馬往探中途誤撞一老嫗頭面受傷經家屬扶歸一面尋兵丁理論兵丁自知理絀願出養傷費爲之敷治○今春風雨調和麥秋豐稔糧價遂因之稍减現在米每石减去錢三百文麫每百斤减去錢四百文○正任清河縣調署銅山縣趙筱帆大令於上月十七日自省垣捧激至清河旋卽就道○江蘇河運各船陸續挽過清江閘上月二十六日已一律挽清矣 
[縣案彚錄]  
　　昨報列巡防西周將鄭波園曹徐氏及原告曹堉等三人送縣云云前晚由袁海觀大令升堂提訊鄭訴稱監生係本邑人家住西門内向在吳淞執業友人曹雲樓在日與監生文誼甚敦前年伊病故卽由監生料理喪事曹有一妻一妾在家守志女流不諳外事平日有事卽喚監生前去料理至曹姓家務則由其妾徐氏經管昨日清晨曹家遣人至監生家中謂少爺有病可速去監生信以爲眞至九點鐘時前往甫入曹姓大門卽由雲樓　族姪曹堉糾同不識姓名者多人蜂擁而來將監生擁至樓上剥去衣服剪去髮辫推入徐氏房内將雙手反縳一日不得動彈直至晚間解送到局始轉送案下叩求明察曹徐氏供稱今年二十四歲生不逢辰甘爲簉室前年丈夫棄世大婦兪氏素患瘋顚不能料理前由小婦人經理因無後嗣議立曹堉之弟爲嗣堉等覬觎家産計不得遂故下此毒手昨晨小婦人在旁内梳洗堉等數人將鄭一擁而上誣鄭與小婦人犯姦將小婦人頭髮剪去並剥去身上衣服圖産誣姦有關名節求恩昭雪曹堉訴稱係本邑人在家訓蒙度日叔父雲樓逝世後古胞弟爲子叔母兪氏素有瘋病一切家務均由叔父之妾徐氏管理無如徐氏飽暖思淫與叔父之友鄭波園有私父親曹榴屢次向徐氏勸解置若罔聞昨晨探得鄭波園又在徐氏旁内因之入内拘拿鄭躍至檯上意欲逃遁被衆所拘大令問曰究係何人動手答稱星母親大令以供詞含糊飭將徐氏發堂鄭交保曹堉退去著邀伊父曹榴到案再訊○劉關春葉杏村控股東魏象熊虧欠銀兩一案袁大令訊供之下飭令自行清理嗣因理勸不明大令遂於前晚提經勸之嚴茂堂到案嚴訴稱前堂奉訊後經監生一再理勸無如魏固執已見無可轉圜叩求訊斷劉訴稱與葉魏股開豐泰昌記磚灰行每人出銀五百兩魏不將股本付下反由我等代向裕大莊賒欠銀兩現在結欠銀二千兩叩求究追葉供與劉路同魏供稱虧欠銀兩有各戶帳目可抵求請鑒察大令曰卽有帳目祗能各清各欵不准劃抵本縣衡情酌斷著限四十天交銀一千四百兩以便給劉等具領魏尚嘵嘵多瀆大令不准兩造遂各具遵結呈案 
[英界公堂記事]  
　　東棋盤街萬仙堂娼竂中有無錫女子林紅初者於此賣娼雖齲齒唬妝備諸惡狀而肖臭者趨之如鶩不以鮑魚之肆爲嫌前晚揚州人楊中喚此娼至垃圾碼頭船上侑洒旣至楊出洋銀一圓給輿夫云爾輩足力乏矣盍持向壚頭沽飲俾得筋骨稍舒乎輿夫欣然回去問娼奴阿珠在船楊卽令長年解纜飛櫂駛和旣抵平望鎭令阿珠登岸阿珠曰我家小姐尚在此間奴須隨伺妝臺不能離跬步也楊怒驅至岸上重又開船阿珠無奈覔路而回告知鴇兒美姐且言此娼若與客串合脫逃者然鴇兒以紅初由其母抵押洋銀深恐來此饒舌遂奔赴捕房報案並偕阿珠訊　公堂○徐錢氏以姪女除素寶失去無蹤乃出找尋始遇諸龜子王玉山所開娼院内因卽扭送公堂蔡太守飭候　供核辦○王詳氏卽巧雲花枝招展徐步上堂訴稱幼年許字王子卿尚未合𢀷不料夫兄王滎山深夜闖入室中是以扭交捕房解送案下榮山供稱弟婦脫逃避匿經小的代弟尋見不料反被弟婦所誣蔡太守飭將巧雲發官媒收管著王明白具詞呈候訊供核辦○某　華捕巡至某街見有明孩年約十餘歲迷失路途帶至捕房詢知姓王名阿亨因卽移送公廨蔡太守交差役看管俟查明家屬何在禀覆候示○某號華捕見李阿德　病父攻僵臥某處路上因雇車舁至捕房移送公廨蔡太守飭發棲流公所留養醫治俟病痊再謀安置 
[法捕房瑣事]  
　　德豐客寓主陳阿炳以寓客吳成林卽徐清樑形跡可疑送案請究經法廨讞員葛蕃甫同轉訊明原　以徐困頓堪憐遂向舊居停措貸川資洋三十元昨晨莅捕房傳徐覆訊徐稱賦閒日久並無不可對人之事卽被該客寓控告覊押多日無端受屈心何以甘請將該寓主提案治以誣告之罪同轉謂爾亦不必妄怪他人今已爲爾籌集川資爾可具領赶速回籍不得久居滬地答稱不願領洋惟　將寓主究辦同轉謂爾尚未醒悟耶若不願回家卽還押所待醒悟時再核徐乃遵諭當堂領洋嗣後不逗留滬地同轉始釋之出○孩子張桂春扒入乾昌廣貨店行竊經店夥張子華拘案訊押已詳前報昨日張子華又投案禀訴前因旋據包探王榮培禀稱小的奉諭飭查去後旋查明金利源碼頭並無張阿小其人同轉詰問張桂春供稱父親張阿小實在金利源碼頭爲野雞小工同轉謂爾總不應扒入店中行竊喝令戒責四十下還押候其父到案再核○兪阿福在浦東行竊叔父物件旋至法界被包探查獲前報已紀之矣昨晨包探郁庭湘等將收買贓物之舊　攤主潘木金提案並由押店内吊到布衣數件同轉命將兪阿福帶案詰問兪供叔父已逝世家中尚有祖母衣物均問祖母處竊來問潘木金曰爾與兪阿福於何時認識供稱認識已久前次曾有磁盆數隻送至小的攤上後被捕役所知曾將兪軋住指爲竊贓勒索洋銀由小的勸解墊付洋銀始得了事同轉謂兪曰爾犯竊本當重辦姑念失主未到從寛辦理掌責四十下與潘一併開釋所吊之衣仍給押鋪領回○宏茂昌襪店王韓茂　控同 
 
 

Page 4

 
 
業朱學德冒用招牌一案葛同轉令朱改換永仁昌招牌由韓貼還費洋四元此已列報昨晨韓朱又二人投案候示同轉謂朱曰爾等業經遵斷不應再在外面滋閙糾人打架爾須將行兇之人交案方淮具領洋銀不必多瀆叱退 
[分發人員騐看名單]  
　　新海防例掣籖分發郎中花翎三口銜厭龎元濟浙江○主事韓煕華江蘇○内閣中書陸樹屏浙江○鑾儀衞經歴沈金鑑浙江○翰林院待詔陳景沆山東○知縣陳慶麟山東○縣丞吳紀蘭湖北○新海防例指省分發道黄澤厚湖北陜西朱廷瑞安徽湖北花翎李鶴皋湖南浙不○通判吳清鑑湖南江蘇朱慶桂順天廣東李懋猷順天福建○鹽連司運判許之奇浙江兩淮○知縣世襲雲騎尉楊昱山西四川馮麟溎河南直隸曹李鳳陜西山西謝蘭軒河南江蘇謝克明河南江蘇周恩培湖南安徽查宗仁安徽江蘇六品銜立剛廂黄陜西吳復元順天陜西楊兆琛湖南安徽○鹽大使潘善源江西兩淮○直隸州州判丁鈺昌貴州雲南臧毓麒浙江江蘇○府經歴范錦銘順天山西裘爾環順天四川鄒植湖南廣東禹駿烈湖南江蘇李章鐸湖南湖北劉棟江蘇福建王禧生江蘇湖南○縣丞施文藻廣東福建周瑞霖廣西廣東宮毓芳奉天直隸賈壽坤山東四川畢承緗湖北北河熊兆鼎江西廣東龔淇霖安徽直隸黄獻奎江西廣東王德勳安徽浙江萬民樂安徽四川彭世安雲南貴州鄭光傑安徽直隸蕭富榖雲南貴州張印曾河南北河王葆壎浙江安徽孔憲桐河南東河沈蔭榕浙江江蘇王衍緒河南北河沙元德河志東河鄢文炳陜西山西○州吏目姜聲遠安徽山西馮世勛浙江山西○府照磨李兆熊江蘇浙江○鹽巡檢姚汝淑安徽長蘆○巡檢余榮煕廣東浙江龔敏中福建安徽何檀直隸山西向傳棨湖南廣東周葆年山東江蘇陳樹藩湖南福建劉世偉山西直隸劉汝琨山東直隸萬堦山東湖南李賡虞江蘇浙江蔡爾乾江西江蘇劉鴻政安徽江西姚宏基安徽浙江龔樹榘安徽江蘇熊濟清貴州雲南陸禹謀浙江福建舒兆蘭浙江四川馮朝覲浙江廣東錢宜政浙江江蘇謝俊生陜西湖北徐夢齡河南東河王登瀛山東江蘇楊啓瑞雲南貴州羅大川湖南湖北○從九品鍾國鈞順天江蘇郭炳庚直隸山西楊光燾湖南湖北蕭薡江西安徽陶在藻浙江廣東沈念曾浙江安徽○典史朱爲楨天廣東程崇禮福建陜西黄大倬順天四川賈紹基順天山西岑裳福建廣東姜兆葆湖南江西易傳緒湖北直隸胡長翰江西湖北楊志鈞江蘇湖南應大堅浙江山西袁崇遹浙江直隸王家聲河南安徽孫汝棟浙江山西劉釗甘肅陜西○閘官趙繼昌浙江南河○未入流趙振聲澕江山西項繩祖浙江江蘇李裕潤浙江陜西○海防例指省分發知府茶翎廖子珢江西廣東○典史汪廷傑江蘇湖北○籌餉例指省分發通判鹽提舉升銜毓錦正黄江蘇○鹽運司經歴汪登瀛安徽兩淮○府經歴馮士俊江蘇江西○州吏目胡保基安徽江蘇董嗣輝四川雲南潘祖安浙江山西屈懷貞陜西川○道庫大使許大章安徽江蘇○巡檢曠楨一湖南湖北萬正選四川雲南○典史姚貞幹安徽江蘇○勞績掣籖分發同知藍翎劉有志貴州○縣丞唐載周湖南○勞績指省分發知府鹽運使銜葉聨甲湖北吉林潘兆芬安徽江蘇○知縣陳文緯甘肅福建藍翎同知銜趙敦諴山東直隸方羣英安徽直隸縣丞謝震江蘇山西余錫福安徽江蘇○縣主簿劉文瀚江蘇東河王金亮安徽廣東○從九品藍翎吳寶書江蘇湖北○截取掣籖分發同知周興謨四川○恩廕掣籖分發通判李世運順天○國子監教習掣籖分發知縣郭聨墀直隸○優責掣籖分發知縣同知銜陳棨倫福建張霖山東○優責指省分發知縣何承道湖南四川○議叙指省分發縣丞程寶珍安徽浙江○應補呈請分發知縣張世英甘肅陜西戴作基安徽四川○縣丞鄭其昌廣東湖北傅祖培福建廣東○從九品曾時霖責州湖南○未入流趙煥奎山西廣東唐漢清湖南廣東郭繼芬河南山東陳嘉麟四川雲南 
[上海北巿絲業會館籌賑公所接到施子英自熱河發來第四號信照登]  
　　謹禀者在津時連發元二三號禀并致姑丈不列號函度已先後呈鑒男等自初十一早動身至十六日始抵熱河當卽　見奎都憲禀商一切并將銀兩暫存熱河道庫以昭愼重後日卽偕同人馳赴平泉建昌朝陽三處察看情形分頭開辦關外地勢民情迥非内地可比不獨路途遥遠村落零星查戶萬分費力卽兌換錢文分運各廠一層亦屬不易措手且目前正當耕種之時必須赶緊散放刀能補種秋禾擬到彼後預將銀兩設法兌換一面卽請同人分頭查戶隨查隨放庶幾耕種及時秋收有望第災區太廣賑欵無多實屬不敷分布惟有再請多撥賑銀仍電請中堂飭局墊發立卽派員轉解湊放以期救人救徹臨池望澤感戴同深關外并無驛站寄信頗不容易此後賜示擬請禀懇中堂排遞熱河道署妥速轉寄或者不至遺失也此間兩月以來天時亢旱今晚得有透雨不禁與塞外老農同深欣幸然山高嶺峻石滑途長行路之難更可想見所幸在事同人均各照常健適足以告慰慈厪除俟到彼後辦有端倪再行禀報外肅泐恭叩金安男制則敬叩禀三月十七日發 
[澤及桑梓]  
　　浙江提督學院陳大宗師助十二圩火災洋一百元由紹興保康莊寄來銜文校藝之餘頓觸以救災恤鄰之意燃眉濟急悉本匡時之略所積而流彼烈燄餘生當亦感誼篤粲梓而稱頌弗置焉除備覆函收條外謹特布聞上海北巿絲業會館籌賑公所施善昌謹誌 
[助賑摭要]  
　　災戶需振迄未蕆事所賴仁者推已及人俾得善美兼臻戴德殊非淺鮮尤善士志逹爲令郎疾求速愈由同仁和　來洋一百元錢塘隱名氏求令媳胎産順利平安洋一百元宜爾室主人酬愿由同仁和號吳勉之先生來洋一百元湖南永州府署菊隱王人湘平銀五十兩批見規元五十二兩一錢三分三釐浙省萬承志堂馮聽五善土募寄寄樓主人因令鄭學坡外症求速愈洋五十元委解災里倫紀兼阴濟困奚難種福姓名願逸匡時詎外培仁耽菊隱以救災詠桃　而積德藉資感奮用特臚陳上海北巿絲業會館籌賑公所施善　謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂城官報]  
　　三月二十一日鐵政局前河南候補府來寶候補縣黄建藩俱見辭赴上海公幹鐵政局委員候補縣丞鄧端黼奉委赴大冶縣黄石港公幹赴兩院禀辭候補府司獄羅廷珍奉委官山鋪帮查差赴兩院禀知候補府經歴林德煜奉漢黄德道委查漢鎭玉帶門候補巡檢李紹廉奉臬憲委調查仁壽二上鋪並銷新有局東鋪帮辦差各赴兩院禀知二十三日候補府扎勒哈哩奉鹽憲委勘騐經心書院增建書要齋舍各工程赴兩院禀知二十五日候補同知直隸州歐陽定奉藩憲委督修天沔川三邑閘工差赴兩院禀知候補通判叚鴻猷赴羅天催漕糧候補縣徐嘉赶赴潛江催南糧俱赴兩院禀辭 
[江西官報]  
　　者宜黄縣李祥和卸事清理交代回省分宜縣張兆齡署新喩典史陸桂森俱禀赴任劉則敬委辦鄱陽正卡縣丞陽協呂丁母憂分發巡檢何作厨繳照係江蘇人委署龍泉北鄕司吳熾生無力赴任以從九劉綬青署理廣信營干總戴正榮現准兩江督部堂咨稱聲名平常遇事取巧咨部斥革所遺弁缺以閱兵存記降補千總余承澤降補崇義金坑司楊樹無力赴任以巡檢張遠觀署理翰林院叚友蘭由永新籍進京安福縣姚濬昌回籍守制署義寍州張鳴呵卸事四省禀丁母憂縣丞龍汝翔禀往德安辦保甲王葆銓儘先酌委一次新選興安典史王藻禀到係四川人饒州通判李宗駒病故以勞績班同知鄭景洙輪委署理知州徐信麟委解籌邊餉並漕折進京 
[上海鐵馬路廣益善堂今將三月分月捐收數清單]  
　　　茂枝翁助洋六元陳善亭翁五元李光琴翁三元戴綏之翁三元徐棣山翁朱葆珊翁王欣儒翁黄佐卿翁譚幹臣翁和昌成各二元何瑞棠翁張金和翁韓山羲翁吳春池翁趙馥疇翁徐俊良翁源利太錦章老順記新順記南順記義昌成老悅生福昌各一元美最時一元五角鳴昌一元莊源大六角梁煥南翁德大宏生隆昇各五角恆泰三角恆生裕生正大恆大生大各二角金鄭氏太太金康翁徐雲岩翁各一千壽康延康升大晉和徐大衍大彤源惠泰寶和元甡宏元和元恊康厚康恊昇利亨存德立大彚康正大宏大恊源愼餘泰源永豐鴻順承裕各六百可職萬有全義成同昌泰各五百愼餘堂四百升陽要其萃樓春園張玉芝堂保安丹會陸翔熊各三百鴻運樓金合順湧源張錦泰祝源昌沈春記余洪記廣盛元利各二百永愼萬興恊成祥各一百以上共收洋四十九元二角又錢廿五千五百 
[上海鐵馬路廣益善堂謹將三月初二日起廿三日止施醫給藥延壽捐第六次清單]  
　　邳州楊白邛翁助洋十元又楊本李翁四元常州不書名二元山西潤記榮記荃記茂記汪記生記謝記共七戶合洋四元李無名氏石無名氏張樸茂堂廣東景程氏何炳衡翁蔡世俊翁共六戶各一元眉山氏申報舘來徐漢翁嶺南無名氏小蓮花吟舘景賦堂共五戶各五角同懋德堂銀一兩盤記來求免災害錢七百八十又祈安氏七百八十又求全愈氏三百九十金逢炳翁楊敦素堂蔡祇德堂易蔚霞堂共四戶各三百六十以上共收洋廿八元五角又銀一兩錢三千三百九十 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
