# 1894 - 174 - 4907609

 

Page 1

 
 
[新印徐氏十三種告成] [  圖書集成局啓]  
　　吳江徐靈胎先生雍乾時才子也精於醫理而姑蘇葉天士齊名而又天分過人於書無所不覽著有　　八　曰　經經　曰　　　　　　　　百草經百種錄曰醫貫砭曰傷寒論　方曰蘭臺軌範曰洄溪醫案曰愼疾芻言要皆洞明邊關　爲軒帝　　此外又有外科正家專　　　　　雜箸四種一爲道德經註一爲陰符經註一爲樂府傳聲一爲洄　道情本館覓得原刻精本用鉛字印成紙　釘工較尋常格外精美兹巳較事　日出售計八種分裝八本碼洋一元一角外科正宗三本碼洋四角雜箸一本碼洋一角二分如欲全購十三種則另加　套　收碼洋一元六角　君子請移玉上海申報館帳房三馬路申昌書室及各埠申昌或經售申報處購取可也此佈 
[新印仁在堂全集告成] [  圖書集成局代啓]  
　　盩厔路閏生先生文壇老宿海内皆奉爲經師坐擁皋此門盈桃李一時承學之士及門箸錄者多至數千人所　　舍曰仁在堂其集四以堂名名之初時刻于關中後經各省翻刻魯魚亥豕辨認良難初學蒙童貽悞非淺兹覔　關中初印本用大號鉛字從新排印以廣流傷閽點　批一仍其舊紙墨裝訂務極其佳刻巳告成卽日出售集分十四種曰時藝引曰時藝辨曰時藝核曰勝藝課曰時藝綜曰時藝階曰時藝話曰課士詩曰課士賦曰文藝金銊曰訓蒙艸曰時藝核續編曰訓蒙艸注釋曰賦大抵窮源竟委由淺入深理法詞華兼擅其勝而又悉心評　細意推求　出鶯鴦金針暗度學者苟揣摩簡練昕夕岨含則破璧而飛正不難子此操左劵焉計全集分裝十六本碼洋三元賜購者請臨本埠三馬賂申昌書室江左書林及蘇申兩處掃葉山房爲盼 
[廣途篇]  
　　中國之人信風水而貪便宜此其大病也然而講風水者仍不外乎趨吉避凶便宜則吉不便宜則凶猶是貪便宜之一見爲受病之源一貪便宜不顧天理不顧人情乃至不顧王章不顧國法其流弊不堪設想而其初念之起則不過欲自佔便宜而不肯子人以便宜所謂便宜者名亦有之利亦有之而利之念多於名且甚於名嘗論紹地三江關口爲山會蕭三邑水利之所關農田需水則閉閘以留之農田苦水則開閘以放之關之通塞關係匪輕而近來常聞有閉塞不通之懼雖循舊例祭莫龍亦有見效之時而究屬虚無縹緲之事不足長恃而其病源則實在關外漲灘之被佔前以有事於越偕友人直至閘上登高處望之友人詳爲指示某處有地若干某處有灘若干見其地皆葱葱鬱鬱一望瀰漫則皆所種之棉花亦或有種瓜蒔豆者皆此地之所宣也其地則正在閘外顧謂友曰關外之地可以種藝則水之出入烏得如前此之迅速且閘水之溢入者究不多見而内洩者則必期其徑行直遂乃足以復水疾去而無害於農田若水之出路被阻必令其曲折迂廻而後得洩則難矣水挾泥沙而來至此而水道不能徑　則泥沙之隨水而出者不能與水俱去故漲灘之地愈積愈厚愈漲愈寛而水之被阻者多矣是何不禀陳於官憲及此時尚可　之欲將關外水田悉數挑濬則恐所費浩大若將閘移出置諸漲灘之外兩峽之間是處天生有一大收束之廬置關於此處則閘外之水田皆移置閘内但導水入路斯出口自然迅速而漲灘之地可以仍變爲水道而地勢兩　爲最低其外卽入海矣漲灘本屬官地然欲令得者吐之以便水道其勢必有所不能若移閘之說　題目正大　有　民欲行强佔又烏乎得哉友人聞言吐舌而搖手曰君之論則高矣顧亦知佔此漲灘者豈眞頑民乎若係頑民則亦不必移屬而所漲之地早已充公無如此等地叚多係土豪勢紳所管業水中有漲灘若輩之利也彼且以爲此天賜之便宜天與不取反受其咎方且拜賜之不暇又豈肯棄之於地且又有於此等地方卜葬建墳者謂是牛昵吉地風水極佳姑無論海灘之地自無而有安知不自有而無卽使水抱山環大都曇花泡影而彼旣佔便宜之地信風水之說則其心中必有固結而不可解者誰復能就其口中奪之前數年間有以此動雀鼠之爭者而卒以勢大而力足者勝今此之宫安得有如蕭馬湯三公其人者而謂移閘之說可行乎余聞友言默然而退不敢復措一辭乃昨觀於上海縣黄愛業大令出示曉諭高懸十六鋪外灘令外灘凡建有房屋者一律拆去以便該出馬路界址可以尅日興工同仁輔元堂所有房屋首先遵拆而後歎同一海濵而治法大有難易焉顧其所以有難有易者則又不盡係乎地方之有劣紳多頑民要由於治之者之得其人耳如蕭公馬公湯公爲太守役民以築閘而民不怨毁民田以爲壩基而民感思濬河　渠而民至今猶稱道弗置此外則寂無人焉則三公者德可懷而威可畏也及今面又有三公者出吾知欲讓地卽可以華地欲移閘卽可以移關夫亦何難之有上海十六鋪外漲灘本屬官河之地而各業主多有佔爲已産起建房屋者今此處議築爲馬路乃諭令各業主拆毁讓出基址而各業主有觀望不前者故大令出示開導之然如同仁輔元堂之産藉善舉以爲名董其事者素稱鄉望以視紹地之紳衿其勢豈有不如而竟首先拆讓以爲諸業主倡則可知大令之德與感所以入人者深而上海之民情尚知順天理顧人情凛王章憚國法同一海濵而彼此相較不啻有上下牀之别而已此示一出吾知該處各業主見同仁輔元堂之地尚且首先遵讓誰復敢再生觀望之見當不待二十六日之限期而紛紛遷徙拆毁以遵官諭者矣將來不日興工大路告成王道坦蕩後之人將有頌禱弗諼者夫孰敢爲之阻撓也哉 
[電傳法事]  
　　本月二十三日倫敦來電信云行剌法總統之意大利人名三多者兹已查得係阿捺基斯黨各國一聞噩耗卽傅電至巴梨慰唁意國君主甚爲驚恐立由電報申慰唁之意并云阿捺基斯黨爲普天下人之宼仇並無國籍目下巴梨及京外人每遇意國人卽恨之剌骨大有欲得而甘心之意多瑪海口有一意國水手被法人所獲毆至幾斃梨紅及馬雪梨兩埠意人所設咖啡館悉數經法人擊毁至法國新總統大約公舉白里燕云 
[錄高麗訪事人信]  
　　昨接本館派赴高麗仁川訪事人來信云東學黨烏合之師不難剿撫惟日本人屯兵數千兵船鱗集以致華商紛紛内渡此次鎭東輪船赴烟臺附載者不下六七百人華人大商號所存之貨物俱倩西人保險然後携眷遄回目下旅居各埠之華人已形寥落矣又云全州之亂中國遣兵往剿當對壘時東學黨驅所擄之民赴敵雖每戰必捷然黨人終無所損傷至今兩軍相持勝負未定本月初九日午後三點鐘時到有日本兵船四號裝載練軍數千名直入漢城駐紥十二日仁川口又到日本兵船十餘號所載馬步兵甚多海關上阻不令登岸日兵不聽蜂擁而登高麗各商號聞之咸有戒心日内韓城金價甚貴蓋因全州之亂各商號急於收買也 
[譯漢京日報記高麗事]  
　　高麗京城某新報云東學黨作亂後俄公使念鄰邦之誼願出兵援助某日將此意奏知韓王法公使亦然韓王下諸政府頗爲躊躇惟請華兵暫緩登岸東歴六月九號卽華歴五月初六日中朝兵船 
 
 

Page 2

 
 
名操江者載到小槍一千枝藥彈十萬粒旋於十號運入韓京六號正午有中國兵艦來泊内島之旁七號清晨運軍火上岸韓廷遣外務協辦李君重夏迎接統帶入京日本又於十四號發步兵若干名至廣島縣屬宇品港取齊乘肥後丸望釜山進發議者謂我中朝與日本所訂天津條約載明高麗無事時中日皆不得有兵駐紥如不得已而遣兵前往必須彼此通知然後上岸此次韓廷乞中朝救援華兵旣至牙山並不登陸不知曾否行文通知日政府一得此信若赴大敵者然立派水陸兵兼程而進一到仁川卽上岸舉動若此其心豈易測乎 
[譯東報紀高麗事]  
　　昨日午後日本郵船西京丸抵埠接本館派赴日本訪事友人來信云日本政府向郵船會社借輪船十艘載兵至高麗計陸兵混成旅團若干名由第九旅團長陸軍少將大島君義昌督帶於東歴六月十二號卽華五月初九日至仁川登陸分而爲二一軍留駐仁川保護日本商民一軍於十四號直入韓城駐紥日公使館附近鑄洞筆洞及生民坊諸處大島君以次將校止宿公使館中仁川登陸之兵則寄宿在韓之日本人家先是駐韓日本公使大鳥君圭介奉命乘某兵艦赴任隨帶巡查二十餘名抵韓後帶水師若干名入韓京洎陸兵到乃命將水師撤退現在日本兵艦之下碇朝鮮海口者曰松島曰吉野曰大和曰武藏曰高雄曰千代田曰筑紫及赤城鳥海二砲艦八重山遞信船我中國派至高麗之兵屯在牙山毫無動靜北洋大臣李傅相聞有日兵至韓令準備發兵三隊外間遂傳說有華兵一萬名將到十二號東京接上海信知招商局奉北洋水師之令派輪船四艘裝糧食軍火赴韓又由威海衛駛到一船爲之保護十六號馬關傅電至東京言載兵往高麗之和歌浦丸回東述及日兵屯紥韓城仁川之間頗爲安穏其地登陸甚便仁川港有中國兵船三艘牙山駐華兵一千五百名先是十三號在韓日本人某甲電逹某日報館方韓軍進攻亂黨大破之全州業經收復刻下亂黨退守金堤云又聞諸日本人云朝鮮之亂原爲地方官貪汚而起朝廷見勢已難挽下令將一應貪官汚吏拿捕判罪重者處死輕者貶竄國王更一再下詔撫慰無奈亂民勢已釀成一時殊不肯就撫前亂黨搶糧時將運糧官金德容拘去刻巳被殺亦貪吏也 
[記客述高麗事]  
　　有客於本月十七日自高麗啓行到滬本館急往訪之言及初東學黨擁至全州高兵不戰而退東學黨遂大張威燄及華兵至東學黨卽懼而分散高兵遂收復全州日本兵初天數百人問以何故來此以保護本國商人對由是陸續到來及各國公使相與詰責則稱奉政府之命而來目下日兵駐於偪近韓京之某山上高架大砲二尊一緊對高王宫殿一緊對我中朝所派商務大臣袁觀察使署有弁兵數名終日以大千里鏡四圍遙望雖大雨不輟大約日本陸軍有二千名由仁川以逹韓城每十里紥一營寨凡華人之由韓城赴仁川者日兵必要而搜檢此外尚有日本兵艦十二號連陸軍計之約共兵五六千名另有商輪船五號載軍火至海關監督阻不許登岸謂此項軍火值銀三萬元必欲登岸須納稅銀三千元日人之言曰當甲申年金玉均之亂削平中日兩國曾訂和約俱不派兵常駐高麗兹者中朝旣調兵來此故我國亦動衆興師窺其意蓋尚不能忘甲申之事也中朝所派葉曙卿軍門帶有陸軍五營離韓城二百數十里扼守咽喉尚有兵船七八號泊於口外日來韓城各商已閉門罷巿人心惶惑坐臥不安然葉軍門久在戎行兵威大震日人雖未退讓恐亦不輕易稱戈也又聞某日有中國男婦五十餘人由韓京乘小輪船至仁川以便取道烟臺旋里小輪船由日人駕駛甫行數里卽擱於暗礁急招呼駁船而其地距岸尚有五里之遙迨駁船將男婦渡登彼岸再往接取行李則小輪船已沈下矣并聞日本天皇曾移書高廷書中所說皆高麗所萬難遵行者恐此事非易敉平也然係得諸傳聞未知確否 
[港電報疫]  
　　昨日香港來電報云刻下病者十七人死者二十五人留住西醫院及醫船中者一百五十五人華官度地九龍設一醫院華人之病疫者多入院就醫是以西醫院中人數日少云 
[續紀日本地震事]  
　　横濵地震時有之事居此土者亦旣數見不鮮矣不料華歴五月十七日下午二點鐘時地忽大震房屋撼動豁喇有聲牆壁樓臺倒塌無算入皆相顧色變欲避無方西人所設某茶棧之樓憑空壓下壓死日本傭婦五口負傷者尙衆是夜又震二次 
[揚州火警]  
　　本月二十一日之晚九點鐘時揚州郡城外某柴篷失愼時城門已閉水龍會不及往救登城一望第見烈燄衝霄赤熛怒煽直至十點鐘後火始漸衰然餘燼尚未熄也 
[蘇垣盜案]  
　　本月二十夜二鼓後蘇州葑門内富仁坊巷横巷口徐姓家突有匪徒十餘人持械破門而入大聲呼曰吾等由常熟來此缺乏川資特向君家告貸洋銀一百元時徐姓家並無男子僅有婦女四口及族姪徐甲而已甲年方弱冠懦弱無能意欲出外呼喚鄰人詎若輩已將前後門把住手執利刃向甲胸前一拳復戳其腿甲痛極倒地不敢作聲徐婦見勢不佳婉告曰我家姑媳孀居藉十指以餬口尚慮饔飱不繼安有餘資奉敬乎求大王爺大發慈悲若輩聞之皆怒目相向出短刀示之諸人遂不敢稍動蜷縮如蝟任若輩翻箱倒篋旋以箱内一無長物將婦女頭上釵環臂上銀釧手上約指悉行攫取心猶不足又褫徐女身上衣服始呼嘯而去事後檢點所失約值洋銀五六十元急喚地甲至告以前情地甲一味含糊並不報案徐婦無可爲計惟有呼天搶地痛哭長號而已 
[督辦蒞揚]  
　　督辦泗源溝沙漫洲等處總緝鹽釐楊子穆觀察騎箕而逝所遣差使有總緝私梟約束兵卒之責且須統帶水師營砲艇巡查沿江一帶匪徒事務極煩責任綦重兩江總督劉峴帥特委馬漢卿觀察聲煥接辦觀察隨於本月二十日束裝詣揚州小作勾留卽往差次 
[無稽之談]  
　　金陵城北一帶人家每於大門牆角處見有白飯白米一堆或各種蔬菜熱氣蒸蒸如新出於釜間有遺靑蚨一二百者初以爲居鄰偶然抛擲耳越數日仍如此一街一巷中竟有三四家同時見此者顧寂無形影不測其何自而來取以飼犬豕亦無他異閶閻紛紛議論頗懷疑慮要之見怪不怪其怪自絶有識者但當靜以鎭之奚事捕風捉影哉 
[船婦已獲]  
　　前報紀海鹽命案一則兹聞甲於月初買舟赴鄉收取蕩租駕舟者惟男婦兩人男名箍桶阿五與婦結露水因綠浮家泛宅慣在水雲鄉裏作同夢鴛鴦是夜至沈蕩鎭停泊阿五及婦覩甲手帶金鑲籐鐲金印戒指頓起不良至半夜時將甲剌死棄屍河濵解維逸去翌日爲地保所見未經審視遂以路斃報善堂索棺收殮後由屍屬訪明報縣請騐旋經騐明刀傷胸前致死遂將地保及經殮之土丐帶回研訊各予笞責繫諸犴狴一面簽差四出緝拿兇犯捕役於十五日至郡在嘉興縣前沽酒共酌時已傍晚散步縣南街遇見此婦上前搶獲詰問船與阿五所在婦痴若木鷄不發一語遂同至南首甘河橋堍尋見原舟阿五已逸去卽將船與婦解送海鹽縣收禁俟緝獲阿五到案照例究辦 
[賽會記餘]  
　　杭州訪事人云本月十七日下皮巿　仙館賽温元帥會行至淸吟巷王賡虞制軍宅第擎旛竿者進退廻旋任情盤舞萬花齊放五色迷離制軍瀛眷出觀賛嘆之餘犒以佛番兩尊擎竿者叩謝而去○官巷爲通衢要道巿肆蟬聯婦女之遊觀者均在各鋪門前鵠立輕薄子弟見此花香粉膩不覺心醉神迷品足評頭留戀不能去某氏婦適當會過之際覺有人摘取頭上之簪回顧間翡翠壓髮一枝已不脛而走人海人山無從追覓惟有連喚奈何而已○琵琶街窄若羊腸檐牙櫛比舞竿者不隄防將檐口瓦片挑墮適一十二三齡孩子過其下以致頭顱砸碎鮮血淋漓父母聞之急扭舞竿者與之饒舌後經旁觀者再三勸解始各罷休 
[武林紀事]  
　　杭州訪事人云五月初二日淸晨細雨溟濛薄雲襲　午後傾盆大雨幾如倒瀉銀河薄暮雲收雨歇依然夕照銜山至更魚初躍瀟瀟灑灑濕徧芳塵初三日曉日東升紅光四射未申之際略起凉飇初四五日皆密雲不雨初六日巳刻小雨如絲午後滂沱大作溝澮 
 
 

Page 3

 
 
皆盈入夜忽星月交輝繊雲四捲初七日蔚藍一抺不染微塵炎熇逼人髣髴庚　已伏初十日午後狂風大吼其聲若雷轉瞬卽止十一日申初雷聲殷殷濃雲潑墨狂風振鐸林木爲摧十二日黎明雨師戾止午初雨益大蕉陰小坐頓覺冰簟生凉矣十三四日仍大雨積水階前幾於没脛○芒種節後布榖聲催秧歌四起雨師雖或往來而烈日烘晴田疇龜坼自十三日得雨後秧針剌水嫩緑如烟將來田禾定能起色也○十三日爲關帝誕辰駐防旂營梅靑院於先一日懸燈結彩陳設樽爼豆籩并牛一羊一豕一黎明時吉軍帥朝服朝冠拈香致祭廖中丞則在撫轅東首武帝廟拜跪如儀珠寳巷各信局更醵資祝嘏或用清音或用南詞午刻設席肆筵頗稱熱閙○仁和錢塘兩縣設　徵收上忙錢糧屈指一月有餘鄉民之完納者絡繹而來惟城中各户尚覺稀少現聞里胥向之催繳限五月杪一概完納六月初卽行封　 
[漢水明珠]  
　　漢口花樓猪行廣順和等六家控無帖私充之楊志予等十六家屢經前任漢陽縣斷令收歇楊等陽奉陰違復經廣順和等六家禀請究辦現任漢陽縣李廣侯大令議得一善全之法諭廣順和等六家如十六家以後仍敢違斷立卽扭案管押若售一豕醫錢十千售十豕則罰百千楊等自知法網難逃央人向六家轉圜情願賃帖完稅照長春公所規條抽厘出捐由此寢事○江漢一帶渡划載客過多遇水漲　往往失事每年三四月間武漢各官出示禁止不准多載人數而若輩仍視若具文視人命如兒戲未知賢有司亦有所聞否○湖廣總督張香帥札諭各州縣勸辦育嬰事宜各州縣奉諭之下各具酒筵邀請各屬紳耆勸募經費爲設堂育嬰之資他日告成可以保全無數生靈香帥誠不愧萬家生佛哉 
[析津近事]  
　　吳調卿觀察去歲以道員引見分發直隷旋赴督轅禀到現由傅相委辦鐵路事宜鐵路總辦張瑾卿觀察每月薪水一百金而觀察批給八十金較總辦稍遜一籌觀察隨於十六日到局視事按觀察未服官之日卽蒙傅相優加靑睞曾不十年洊至道員分發直隷今果委以要差益可展其驥足矣○今歲係海軍開列保舉之年所有勞績例分異常尋常兩項異常勞績許保過班尋常者不得援以爲例聞海軍提督丁禹廷軍門擬保所部一百二十人營臺局所就所知者而計機器局擬保二十人水師學堂等擬保十人北洋醫院及招商局或四人或六人其不知者姑付闕如約俟秋間當由傅相具摺入奏非頭銜之迭換卽班次之超陞錄之爲引薦諸君預賀○江寍織造文尚衣煦於十三日到津在紫竹林中和棧暫駐襜帷擇十七八日附新濟輪船到申然後取道往江寍履任○紫竹林法國租界大街東偏於春間拆卸改建樓房以便與西偏兩樓對峙迄今工程已竣崇樓傑閣煥然一新彼願受一廛者已相率遷入以便交易矣惟紫竹林巿面除凍河外每年交易不過九閱月今年攺建旣曠數月而以後又增租值苟非長袖善舞未敢作借枝之想也 
[營口命案]  
　　本月十四日午後回民戴爸之子率領二十餘人持械至禮拜寺前圍攻某姓叔侄二人二人雖赤手空拳並不　怯奪取回民之械還擊回民以致被傷六七人及東營聞信馳往則傷者已死其一乃將叔侄並戴子帶往卡倫一面赴蓋平報案有縣知此事顛末者謂叔侄二人在田莊臺開設字號路見回民毆斃一人大爲不平拔刀相助以致釀成此禍或曰死者以賣角黍爲生戴在張姓龜子家當又桿一日與狎客撚酸客係生意中人大受戴之窘辱死者目覩情事出爲勸阻被戴之羽黨羣起毆之且受刃傷正埀斃時遇叔姪二人將戴黨攻散欲根問買角黍人原委而戴已糾聚二十餘人持械而出叔姪知事不得了卽飛奔至曠闊處候之反將持械者紛紛擊倒云 
[註册近聞]  
　　美人前立機利新例勒令旅美華人映相註册當時華人不允遵從已延狀師折辯無如人各一心虎頭蛇尾故曾幾何時卽已遵依報註兹閱美報言旅美華人註册之事現將完竣查華人之在美者約十一萬五千名現計註册者已有十萬五千三百十二名其餘如太平洋各省註册華人則有八千名紐約省有六千二百四十七名邊斯温尼亞省則有一千七百八十四名 
[礦陷傷人]  
　　益聞錄云開平礦務局出煤最旺挖掘亦深自井口至底計一百餘丈淘出煤塊及工人上下均用機器穴中氣不得洩有機扇鼓動凉風然泥質甚鬆輙有崩壓之患自開礦以來壓斃其中者不可勝數兼之礦中沸泉成眼隨地皆有一若星羅棊布工人稍不留意失足陷入立時無影無蹤四月二十六日礦中挖出屍身一具僅存筋骨是晚又壓斃小工兩名次日尋得死屍用機器縋出則一折臂一無頭并聞三月下旬先有三工人墮入泉眼屍身無著艮可哀也 
[差缺改委]  
　　淮北永豐壩一缺前由運憲江都轉札委楊分轉永錫署理兹悉楊子穆觀察逝世分轉係屬親子例應丁艱遂具文禀報所遺之缺須另委署理刻已申詳督憲遴委何人俟揭曉時再錄 
[豸憲恤囚]  
　　時逢炎夏上海縣黄大令體念獄囚諭令禁卒將獄室灑掃潔凈勿致穢氣侵人並每犯賞給凉茶蒲席江蘇臬司陳廉訪更派委候補縣丞袁二尹國鈞持札來縣查檢監獄飭令一律糞除常燒蒼术白芷勿使汚穢蒸騰如遇囚犯觸染時邪立須撥醫調治足見大憲於嚴厲之中仍寓體恤之意也 
[滬上官塲紀事]  
　　昨日前署江寍藩司江南鹽巡道胡芸臺觀察由金陵附某輪船來滬暫駐後馬路聯元棧本邑當道各員皆出城往謁○出使英法義比四國大臣薛叔耘星使將次蒞滬黄大令飭辦差人在金利源碼頭預設供張大約明日可望使節遙臨矣○江寍織造文尚衣煦丁艱百日期滿入都陛見事畢由天津附輪船來滬昨日戾止暫假長發棧爲行轅 
[西伶肇禍]  
　　昨日淸晨哈驀司敦馬戲班中甲乙二伶人酩酊大醉行至美租界南潯路東衝西撞囈語模糊三千零六十九號東洋車夫見之勸令乘之而返　乙不喻其意贈以老拳車夫力不能支致左腿稍受微傷扭甲不釋隨有巡街捕聞聲而至一併拘入美捕房捕頭命送車夫至某醫院敷治醫生騐明傷非甚重限二日可全愈捕頭遂將甲驅出令車夫赴美國領事公館控陳 
[觀馬戲記七]  
　　哈驀斯敦馬戲自到滬以來登塲奏技座客常滿班中人亦竭盡所長變幻百出足使觀者耳目一新試以前夕所見言之馬戲之奇者一女子作小結束腰繫絳羽卓立馬背馬則奮迅爭馳人則蹁躚起舞繼以綵繒横亘數重作橋梁狀鞭影一揮蹄聲驟起女在馬上從容顧盼始則立而躍繼則跽而躍繞塲數匝始疾馳而入小馬二匹一黑一白善解人意或魚貫隨行或雁行爭道或卓立如人或盤旋不定或以兩足搭前馬之背作狼狽相倚狀或一馬在四圍木欄上行一馬蹀𨇾隨之若望塵弗及也者俄而横木爲栅一馬悄立其中一馬疾馳而過苟非訓練嫻熟何能若此童子三人各騎一馬初若不諳控勒者屢騎屢顛顛則騰躍而上如是數次忽飛行絶跡騰躍超驤如履平地乃知前之顛踣者特示人以狡獪三昧耳一人以兩足跨兩馬得得行來又有二馬次第自胯下出一若甘步淮陰侯之後塵者噫異矣雜劇之奇者空中懸兩繩中貫一木一人猱升而上或直立或倒垂或以一手攀繩搖曳空中幾欲隨風飛去想漢家留仙裙亦不是過又一人手握横木竭力搖曳有兎起鶻落之勢其對面亦有繩貫横木曳之使動至兩端相近時其人忽縱身飛渡往復回環如驚鱗之躍波新鶯之織柳觀者方目眩神悚而其人仍餘勇可賈謂非天生神力哉空中横一索一人立其上信步廻翔游行自在所難者首承一小孩仍屹立不動所謂熏籠上立屏風上行者方之蓋蔑如也殿之以豹戲則見大鐵籠自外推入中畜小豹數頭毛羽斑剥吼聲若雷一人啓扃入持棒揮之往來騰躍悉如人意其人或斜倚一豹踞其頂若甚馴狎者其人忽舉鎗連放三出砰然有聲烟焰四塞豹皆伏地不敢動座客咸歎觀止相與驅車而歸時則殘月一鈎明星萬點好風過處時送衣香猶覺曼衍魚龍宛然在目也 
 
 

Page 4

 
 
[半邊照會]  
　　賭棍王三麻子前因誘令蘇紳潘稻齋賭錢案發經蔡太守遞回紹興原籍旋又來滬日閒行法租界中卽俗所謂半邊照會也時以不得越洋涇浜爲恥因延英律師高得祿君繕成詞狀投英公廨及英領事署稱現已改過以後决不再犯求准重入租界中昨日英副領事薩君偕好捕頭至英公堂與宋莘樂通剌熟商通剌以賭犯旣經遞解斷不能准其復來所請應毋庸議 
[預備解犯]  
　　毆傷楊阿三身死案内之薙髮匠姚再良監禁多月日前黄大令委典史蔡少尉提出飭仵騐明面貌箕斗聽候備文起解至昨日縣中將公文及赭衣備就遂行文城守營請撥營兵二名護犯起解俟少尉點騐後卽可登程矣 
[馬販行兇]  
　　山東人費勝名馬販也流落在滬無以爲生日在南巿賣糖米花毬度日前日將晚與友人小飽子遇邀至某茶樓啜茗小飽子見費狼狽不爲禮疉呼其名若不聞也者費怒掣身畔削水果刀自後追上向小飽子腿上猛剌一下小飽子極聲呼救行人見而圍聚欲將費拘拿費見勢不佳如飛而去小飽子無奈只得行過十六鋪雇坐東洋車而回 
[法界捕房紀事]  
　　英大馬路某薙髮店薙髮匠某甲竊取某洋行紅絨毯及絨衫等物携至洋涇浜南付質經包探拘入捕房克捕頭飭探移送英捕房辦理○蘇州鄉人某甲來滬尋訪其兄一日在小東門外某茶肆啜茗爲騙子某乙所愚偕至某烟館開燈過癮乙乘間將烟鎗懷之而出烟館主以其情同串竊將甲送入捕房並稱此槍值洋銀十元克捕頭命押候堂期解訊 
[爲善必昌]  
　　謹啓者敝堂醫藥兼施就診較繁需費益鉅兹蒙恊成乾寳號交來杜少鶴翁慨助規銀十兩又川省廣聚銀號寄來陸啓元翁求保人口平安女傷速愈慨助紋銀十兩又李佑之翁交來衍慶堂主人助洋十元又歐陽譚氏助兩元又德生堂寳號助甘露茶一料潤德堂寳號加助天中茶一百服先後祗領具徵諸善信痌瘝在抱畛域胥融體大造之好生羣黎徧德本宏施而獲報累葉凝庥除掣奉收據外虔仲謝悃並誌頌[  忱上海虹口元濟善堂蓮事唐廷桂等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[大令屍]  
　　湖南人陳裕生在威靖兵輪船當差本月二十二日之晚至小東門外鴇兒包大奶奶花　　尋　翌日烟倡見其神色改當急呼挑痧匠至察知吞服洋烟當卽報知小東門外捕房舁送仁濟醫館施救延至昨日八點二刻死於院中克　頭　包探郁廷湘報縣請騐下午四點二刻黄大令鳴騶蒞醫館威靖兵輪船管帶徐君九成先在飭中守候與大令晤談片刻三圖地保曹福卿禀稱小的已預備公案大令隨升座郁探將烟鴇包大奶奶烟倡高洪寳龜傭王周氏解案大令先訊曹保禀稱死者由法捕頭遣廿九號華　送來大令命提高研訊供稱小婦人年二十四歲鎭江丹徒縣人丈夫殘廢邁姑年老不得已於去年十月内央王周氏轉借包大奶奶房間賣倡度日收過帶擋洋銀三十元已還十元二十二日晚上一點鐘時陳大少爺至小婦人處吸烟一匣言腹中飢餓囑買餛飩一碗鷄子二枚食畢息偃在牀翌晨其友來喚伊稱疲倦不起迨至一點　時小婦人見其神色有異喚人挑痧始知吞服洋烟急報捕房舁送醫館大令問有何寃抑以致自盡高供稱伊來時並無言語有無寃抑小婦人實所不知大令謂然則何以致死此中必有緣故包大奶奶供稱小婦人原籍揚州甘泉縣向在　下開設花烟館旋因二倡投大老爺案下訴請發堂小婦人卽將花烟館閉歇遷至十六鋪南鐵錨弄此次王周氏及高向小婦人轉借樓下房屋一間月得租金四元捐費三元陳如何吞烟身死小婦人並不知情大令謂爾之名字甚熟前經犯案遞解回籍何以尚朦混復開供稱小婦人生有二子以手藝餬口花烟館實已閉歇不敢朦混復開王周氏供稱小婦人年五十二歲蘇州人在高洪寳小姐處服役曾借給帶擋洋銀三十元還過十元大令命將屍身舁出飭仵作如法察騐良久唱報委係吞烟身死郁探禀稱小的查得高係烟娼本家卽包大奶奶伊家共有烟娼五口大令謂本縣前曾致書法總領事略述此輩賓爲可惡今爾等不可包庇遂命公差丁全將包大奶奶及高帶回縣署研訊屍棺由徐管帶置備大令卽以硃筆判曰騐得已死陳裕生週身並無傷痕委係吞服洋烟身死卽飭棺殮交威靖兵輪差官易明領回交陳裕生家屬收領埋葬包大奶奶高洪寳交原差帶回訊明究竟因何吞服洋烟再行核辦旣而威靖差官易君呈領棺切結大令又諭令公差恊同包探至小東門外查明包大奶奶房屋若干號烟倡若干口著卽禀覆迨鳴騶回署報時鐘已六下逾五分矣 
[上海縣署瑣案]  
　　前報紀浦東人萬桂生與王少亭因索欠口角扭至徐家匯巡防局送至總局轉解縣署前日傍晚黄大令倩帮審委員葉司馬升堂提訊萬訴稱小的係浦東人向以打紅頭繩爲業王曾借去錢一千二百文屢索不還前日遇諸徐家匯重申前說以致口角經局勇拘進局中移送案下王供稱小的前住浦東與萬所設紅頭繩作比鄰去年借伊錢一千二百文還過四百文尚少八百文一時未能湊手司馬諭令從速措還免生糾葛○前有陳某者運販銅質僞洋銀經英包探拘獲解送公堂宋通剌飭送縣辦理黄大令訊供開釋陳即改姓李名木金仍持僞洋銀至老閘各鋪混銷又經包探獲解公堂通剌訊知木金卽陳有意揑造假姓名肆行誑騙遂於前日備函解送縣署大令飭看管候辦○去年本邑西鄉華漕鎭左近老婦諸孫氏控武生張湘南誘姦寡媳楊氏黄大令訊供斷結事已了矣忽有氏之内姪孫茂昌者意圖興訟借諸孫氏之名具詞呈控大令飭差將一干人提案前晚倩葉司馬研訊茂昌臨審未到諸孫氏訴稱此次小婦人並未控告不知何以奉提司馬曰爾去年控張與爾媳楊氏通姦黄大老爺訊明斷結以後張曾至爾家否爾媳楊氏能確守婦道否答稱楊氏自去年迄今恪守箴規並無外遇張亦絶跡不來現讞茂昌揑名朦控求大老爺明察司馬曰茂昌臨審不到顯係情虚遂諭張曰爾於去年作此不端之事本署已有案嗣後務宜改過自新不可再蹈前轍諭畢令具嗣後不得再有不端事情切結 
[英界公堂瑣案]  
　　王秀初曾　入某洋人家圖竊經包探竇如海拘拿送案宋通剌飭探詳查曾否犯竊禀覆候核昨日竇探禀稱小的查得王曾竊同鄉人所開廣利隆烟館中衣服通剌曰諾卽與薩副領事商定判令管押半月期滿後遞回廣東原籍○陳韓氏陳寳生男婦二人扭周掌全王阿狗丁妙生至案同訴稱昨晚伊等至門首向女兒調笑向之喝阻反掣鐵尺欲毆是以扭案請究通剌判令每人重笞一百板交人保釋○昨日偷兒邱桂春彳亍於菜巿中乘機竊取姚金榮所携錢二百文經姚扭送到案通剌判令管押五日○包探施富寳禀稱竊賊王定瑞連竊鮑宏生邱阿六等五家之物兹由小的緝獲解案請追鮑邱等人皆投案申訴前情通剌判令將王管押兩禮拜期滿後交人保釋○一百六十三號華捕禀稱昨日小的查得陳瑞子由西門外驅未納捐之東洋車至租界中兠攬坐客是以拘請罰鍰通剌判罰洋銀一元并令補捐領照○三百四十一號華捕拘王阿大至公堂禀稱王在朱李氏所開野鷄倡院尋歡後忽尋釁朱李氏訴稱小婦人家在蘇州賃屋治下開設野鷄倡院王大少時至院中與某倡狎連住三夜夜度資不給分文前夜竟毁門而入有意滋生事端王供稱小的係本邑人有不相識之人藉端吵閙事與小的無干通剌判令管押一月嘻賣倡係犯法之事奈何竟敢瀆訴公庭豈以爲堂上長官專判風花雪月者耶若朱李氏者責之誰曰非宜○一百十七號華捕禀稱小的見馬夫岳慶才屢在雲南路溜馬有違租界定章是以拘案請罰通剌判罰洋銀一元○二百十號華捕禀稱小的見馬夫施阿生駕車而出加鞭疾駛與他車爭先是以拘案請罰通剌判罰洋銀五元○二百三十三號華捕禀稱小的見馬夫陶阿寳停車棋盤街蜷伏車中打肫是以拘案請罰通剌判罰洋銀一元○七十四號印度捕禀稱馬夫陳阿三駕車不愼致將某鄉人撞仆頭額被車輪碾傷今鄉人不願到堂聲訴是以祗拘陳請訊陳供稱小的係本邑人昨日駕車至大馬路喝令鄉人避讓鄉人雙耳不聰以致擦傷額角通剌判罰洋銀二元交的實人保釋○楊中茂扭吳阿春至公堂訴稱吳至小的家强借銀錢小的不依卽大肆咆哮將洋油燈擊毁是以扭請訊究吳供稱小的係本邑人以製襪爲業自幼娶陳姓女爲童養妻後因不守婦道商定退休不料陳竟縱令當野雞　現由楊娶以爲妻經人說妥給小的洋銀三十元小的祗收十三元尚有十七元未收是以向索楊稱吳曾立有手據以後不再來家滋擾通剌諭令吳不得再至楊家肇事○二圖地保姚文彩禀稱工部局所定防疫章程不准於空地停棺兹有楊頂山者將棺停於小的圖内烟筒公所前空地上　以傳請訊核楊供稱小的係本邑人現擬卽日遷棺至鄉間安葬矣通剌諭令卽日遷移不得遲延 
[上海虹口元濟善堂經收三四月份月捐並四月份一文愿常捐清單]  
　　唐君茂枝三四月份洋十元陳君可良韋文圃唐郁君翁醉樓陳秉元五户各洋四元鄭程先陳鴈初廖慧寗唐冠卿錦章號義成號黄肇東七户各洋二元全亨號三元黄敏田王毓川廣泰祥永增祥萬順豐慶昌仁怡　號益記八户各一元李珊記元昌號怡昌號長和號正大源燧泰號六户各六角順興源寳昌號寳興號聚昌號源泰號生昌號恆昌號長茂號成昶利永成號利亨號恆裕昌震泰　鏞春祥乾昌號日盛號同春祥寳成號升和號源泰昌二十户各四角○吳春池黄子如二户正二三月份各洋三元邱寳麟二三月份洋二元吳敬堂正二三月份洋一元五角黄毓　正二月洋一元杏花樓正二三四月洋一元二角愛香室恆生義陳大生立生盛四户春季各洋五角○以上共收英洋八十元另三角○四月份一文愿常捐○麥桂清　一百愿錢三千文謝鑑記三十愿九百文梁日三廿五愿七百五十文九章禮和帳房二户各廿愿各六百文華榮和永義源怡珍居戚益齋鴻實小船主人巢子餘巢潘　延壽堂澗德堂十户各十愿各三百文至義六愿一百八十文廣和記致寳長洗亮光三户各七愿各二百十文華榮昌般茂庭殷守泰殷守源殷許氏殷恆懷讓德堂湯雲亭八月各五　各一百五十文裕祥莊高芬山二户各三愿各九十文靜慮居守拙子湧童氏高胡氏四户各二愿各六十文○陳鴈記五十愿三四月份錢三千文王岐記三四月　錢一八百文鄭程先三四月份廿愿錢一千二百文筆喇帳房四愿二百四十文禮發押源遠堂誠記靜怡軒傳三户各三愿各一百八十文孫元振張季園衆友康健棣秀堂陳　月各二愿各一百二十文江蓉生胡玉如福昌號三户各一愿各六十文洽盛恆錢二百文○以上共收大錢一十八千九百二十文 
 
 
 

Page 10

 
 
　　　　 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年五月十七日京報全錄]  
　　宫門抄○諭旨二道錄前○接錄前稿○湖督張等奏湖北省鄉試請依限題清考官摺○福州將軍希○奏发解三成船鈔銀兩　○雲督王等奏揀員陞補知縣摺○江督劉等奏查明十六年分海運出力人員分别請獎摺○江撫德　奏審明會匪分别懲辦片○蘇撫奎奏辦解賞需縀匹片○大臣福等奏拿獲賊犯請交刑部審辦摺○粤督李　奏升補守備片○又　奏募勇剿匪起止日期奏咨立案摺○又奏揀補陸路都司摺○陜督楊奏查明冐籍據實覆陳摺○又　奏委署協副片○五月十七日户部通政司詹事府正白旗值日無引見○沈桓黎汝謙預備召見○壽昌請假十日○召見軍機　沈桓黎汝謙　皇上明日出乾清門由後左門太和門出協和門東華門東安門安定門至地壇致祭畢仍進安定門至　雍和宫拈香畢至大和齋用膳後至火神廟拈香畢進地安門由北長街進西苑門還瀛臺少座辦事召見大臣丑正二刻預備○接錄前稿　該犯與潘陳氏事犯在恭逢光緒十五年三月十六日恩詔以前所得徒罪均予援免潘陳氏並免收贖後再有犯加等治罪陳保金始雖聽糾搶糧究係潘兆由雇工迫於家長所命臨時因事回家並未同行事後分糧亦屬無幾應請酌照不應重律擬杖八十韓大邦明知伊子韓應山聽糾搶糧並不斥阻亦有不合應酌照不應輕律笞四十該犯陳保金事犯在恭逢恩詔以前均予援免潘掄元潘錫元堅供並無聽糾夥搶情事惟　訊現獲之陳保金不能指証應發州查明核辦潘兆榮家被搶麥豆應在潘兆由名下照追給領夥搶各逸犯及取保未到之陳昌玉等飭州緝獲另結潘裕來潘兆由各捐照飭州追繳另行咨銷無干省釋除供招咨部外理合恭摺具奏伏乞皇上聖鑒飭部核覆施行謹奏有硃批刑部議奏欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲湖北省光緒二十年甲午正科鄉試請依限題派考官恭摺具陳仰祈聖鑒事竊照鄉試年分例由禮部題派考官督撫臣於四月内先期奏明歴經遵辦在案兹屆甲午正科鄉試之年據湖北布政使王之春照案詳請具奏前來臣查湖北省光緒二十年甲午正科鄉試應請依限題派考官按期舉行以宏作育而廣登進其荆州駐防繙譯鄉試亦應照案另塲辦理除咨明禮兵二部並飭將科塲應辦一切事宜次第趕辦外謹會同湖北學政臣孔祥霖恭摺具奏伏乞皇上聖鑒謹奏有硃批該部知道欽此○○希元片再查福州厦門二口按結應解總理各國事務衙門三成船鈔銀兩計自第八結起至第一百三十二結止所有按結撥解銀數均經奏報在案今自光緒十九年八月二十二日起至十一月二十四日止第一百三十三結期内福州口徵收船鈔銀三千三百四十六兩應解三成銀七百三兩八錢厦門口徵收船鈔銀一萬二千七百七十兩應解三成銀三千八百三十一兩覈計福州厦閂二口第一百三十三結期内共徵船鈔銀一萬五千一百一十六兩共應解三成銀四千五百三十四兩八錢除將前項銀兩按數兌足塡具文批照案發交號商源豐潤蔚泰厚承領匯解前赴總理各國事務衙門投納外理合附片陳明伏乞聖鑒謹奏有硃批該衙門知道欽此○○雲貴總督臣王文韶雲南巡撫臣譚鈞培跪奏爲揀員陞補夷疆要缺知縣以裨地方恭摺具陳仰祈聖鑒事竊查寳甯縣知縣吳光漢於光緒十九年十二月初八日在署騰越同知任内病故當經具題開缺聲明所遺寳甯縣知縣係夷疆三年俸滿在任候陞題調要缺例應在外揀選陞調照例以該員病故本日作爲開缺日期歸於十二月底截缺係屬夷疆要缺毋庸掣簽查該縣係廣南府附郭首邑幅𢄙遼闊地處邊隅毘連廣西越南漢夷雜處事務殷繁非精明幹練熟習邊情之員弗克勝任伏查定例知縣應調缺出俱令於現任人員内揀選調補如無合例堪以調補之員准以奉旨命往及曾任實缺候補並進士卽用人員酌量請補如無人准以應陞人員内揀選題陞又各省要缺知縣應以曾任實缺知縣實任應陞知縣人員内請補又各省知縣如遇應題應調缺出及烟瘴地方俱准陞調兼行聽該督撫酌量具題等語臣等督飭藩臬兩司於通省應調應補人員内逐加遴遷非現居要缺卽人地未宜實無合例堪以調補之員惟於應陞人員内查有曾經俸滿保薦候陞之雲南按察司經歴陸長潔現年五十四歲順天宛平縣人由增貢生報捐按察司經歴指分陜西試用同治十三年二月咨補陜西按察司經歴奉文覆准九月初次六年俸滿保薦奉文准以應陞之缺歸卓異班内註册候陞十年七月丁憂開缺交卸回籍守制服闋後赴部投供以原官候選光緒十六年正月簽掣雲南按察司經歴八月到滇十月初六日到任兹據雲南布政使史念祖按察使岑毓寳以該員任内並無叅罰案件請以陞補寳甯縣知縣出考會詳請奏前來臣等覆查陸長潔才具穏練辦事精詳合無仰懇天恩俯念夷疆要缺准以雲南按察司經歴陸長潔陞補雲南府寳甯縣知縣於地方實有裨益如蒙俞允該員係由實缺按察司經歴請陞知縣俟覆准日照例給咨送部引見恭候欽定所遺按察司經歴缺遵照定章一咨二留上次已歸部選此次應照章扣留外補所有揀員陞補夷疆要缺知縣緣由謹合詞恭摺具陳伏乞　皇上聖鑒敕部議覆施行謹奏有硃批吏部議奏欽此○○兩江總督臣劉坤一江蘇巡撫臣奎俊跪奏爲查明蘇省海運光緒十六年分漕白二糧辦理逕運出力員弁書吏開具清單懇恩分别給獎恭摺仰祈聖鑒事竊照蘇省光都十六年分各漕内除酌提河運漕糧一十萬石外實該海運交倉漕白正耗米六十六萬八千八百四十二石零又補運長洲等九縣十五年分蠲缺白糧正耗米二萬一千一百一十二石零照案派撥沙衛各船并招商局輪船分運承裝由海道運赴天津經前任蘇松糧道景星馳往督飭承辦各員斛兌過剥分起轉運前抵通州於光緒十七年三月二十六日開兌起至六月十四日止將正漕籌備等米石一律交兌完竣承辦各員俱能踴躍從公實心任事用能上供天庾辦理尚稱周妥兹據蘇州藩司鄧華熙會同臬司陳湜蘇松糧道吳承潞蘇松太道聶緝槼查明天津通州蘇州上海等處辦事出力員弁書吏曁輪船水師各營出洋巡護出力各員弁遵照新章開造年歲籍貫官階履歴清册詳請奏咨給獎前來臣等查光緒十六年分蘇省海運漕白二糧除酌提河運漕糧一十萬石外實該交倉五耗並補運蠲缺白糧共六十八萬九千九百五十餘石循案由沙衛各船并招商局輪船承裝運抵天津由糧道逕運通州交兌其籌畫南北各局用欵分司天津等處雇剥運交任重事繁所有在事各員弁或辦理轉運彈壓稽查或鈎稽銀米兼籌運費或銀米首先全完或出洋認眞巡護均能任勞任怨寳力實心洵屬急公奮勉倍著辛勤謹將辦理海運出力各員弁書吏擇尤酌擬獎叙等差開繕清單恭呈　御覽合無仰懇天恩俯准給獎以昭激勸除將履歴清册分咨吏兵部查照外理合恭摺具陳伏乞　皇上聖鑒訓示謹奏有硃批該部議奏單併發欽此○○德馨片再湖南酃縣會匪濳匿江西龍泉縣屬邊界勾結聚衆起事圍攻永寗縣城當時擊散生擒匪首鄧世恩等發交吉安府審明正法業經臣將辦理情形先後奏報各在案兹據吉安府知府許道培將永新縣拿獲匪首趙飛隴等審明錄供禀報前來臣查該犯趙飛隴幼習粤匪洪教自行開立山堂糾夥入會並在湖南安仁縣地方夥刼得贓復敢聽從鄧世恩縀邀同攻永寍縣城僞充先锋軍師名目其爲會中匪首無疑該犯鍾桂香聽糾入會爲匪屢爲匪首送信邀人並隨同攻城實屬同惡相濟該犯楊陽生貪利燒香盟誓聽從入會雖非頭目惟旣已隨同攻城卽屬甘心從逆以上三犯均屬謀反叛逆罪不容誅未便稍事寛縱當經臣批司飭府督縣會營提犯趙飛隴鍾桂香楊陽生騐明正身綁赴巿曹就地分别處斬梟首解赴犯事地方懸竿示衆以昭炯戒又賀雲齋一犯被脅入會旋卽畏懼逃避衡情不無可原應飭遞回永新縣監禁十年俟限滿由縣察看禀辦除飭催吉安府將續獲其餘各匪犯迅速審明分别議擬彚案錄供禀候核辦並將匪首犯供照錄咨送軍機處刑部查核外所有續審匪首分别擬辦緣由謹會同兩江總督臣劉坤一附片陳明伏乞聖鑒謹奏有硃批刑部知道欽此○○奎俊片再奴才查兼管卷内光緒十九年九月十三日接准内務府來文添派賞需縀疋鈔錄原奏併欵目清單行令辦解前來當經本任江南織造文煦照章估計料工銀數呈由户部核准旋咨明兩江督臣劉坤一轉飭江甯藩司籌撥銀欵購買絲觔搖紡煉染發局織做現已一律齊全計大卷八絲縀二百疋五絲縀二百疋小卷八絲縀二百件五絲縀四百件經奴才按照原單點騐無誤敬謹裝箱封固選派織造衙門承差領解起程航海運京交納除將動用料工等 
 
 

Page 14

 
 
項銀兩另案奏銷外謹附片具陳伏乞聖鑒謹奏有硃批該衙門知道欽此○○奴才宗室福錕等謹奏爲拿獲疉次偷竊國子監木植賊犯請　旨交刑部審辦恭摺仰祈聖鑒事竊據注翼四旗協尉增壽督率恊尉吉昌等帶同目兵在官書院衚衕將疉次偷竊國子監木植賊犯方順方耀才拿獲並起獲現贓木板等物一併解送前來奴才等督飭司員詳加審訊據方順供係大興縣人本年三月十六日夜與胞弟方耀才跳墻進國子監内撬門進殿偷得木板六塊又於是月二十六日夜伊等跳墻進監仍由殿内偷得木板二塊又於二十七日伊等跳墻進監仍由殿内偷得木板三塊以上所得贓物均賣錢分用又於四月初二日夜伊等仍跳墻進監由火道溝潛進神廚後偷得木板二塊携贓走至官書院衚衕不料被官人將伊等拿獲連起獲現贓木板等物一併解案方耀才供係大興縣人與伊胞兄方順偷竊國子監内木植四次得財分用屬實各等供查方順胆敢商同伊弟潛入官署重地疉次偷竊實屬藐視法紀方耀才聽從夥竊亦屬不法亟應一併嚴切究辦相應請旨將方順方耀才等二名交刑部審明辦理爲此謹奏請旨 
○李瀚章片再廣西鎭安恊右營守備缺前經臣等以廣西南寗城守營左哨千總劉瑞祥請補准部議覆以該弁劉瑞祥並非俸滿引見回任候題人員碍難議准等因覆經臣等查以歴俸六年期滿二次甄别引見奉旨留任之廣西右江鎭左營左哨千總黄裕陞請補兹准部咨右江鎭左營左哨千總黄裕陞前於六年俸滿時咨部鎕任換劄並未送部引見雖於二次甄别案内引見奉旨留任並非俸滿引　見回任候題人員核與定例不符應毋庸議所有廣西鎭安恊右營守備員缺應令迅揀俸滿引見回任候升人員升補等因議駁光緒二十年二月二十八日具奏奉旨依議欽此當經轉行遵照查定例題調缺出先儘現任人員題請調補如無合例應調者准於現任應升人員内保題升用又題調缺出照例揀選具題其有員缺緊要人地實在相需而所保之員與例稍有未符者將不合例之處詳細聲明請　旨交部核覆各等語廣西鎭安恊右營守備駐紥小鎭安廳係邊防要缺必須熟悉邊情能耐烟瘴之員方克勝任粤西内地守備前已聲明並現任應升之員内揀選應補兹會同廣西提督臣蘇元春查有廣相慶遠恊左營左哨千總饒翎年四十七歲廣西慶遠府宜山縣人由練勇節年隨剿出力保獎藍翎外委遞拔今職光緒五年十二月初五日接劄因預保守備並俸滿初次甄别給咨進京光緒士五年三月十六日經兵部帶領引見奉硃筆圈出著准其預保註册回任照例候升欽此嗣因剿捕南寗等處土匪出力保獎俟補守備後以都司補用光緒十五年六月二十四日奉旨依議欽此該員營務詳明辦事勤愼且熟習風土能耐烟瘴鎭安協右營守備非該員原籍本府之缺以之請補洵堪勝任與部咨班次亦屬相符合無仰懇天恩俯念煙瘴要缺需員准以慶遠恊左營左哨千總饒翎升補鎭安協右營守備俾營伍操防藉資裨益如蒙俞允該員係奉旨回任候升之員今請升守備毋庸送部引見應請給予廣西鎭安恊右營守備劄付令其赴任所遺慶遠恊左營左哨千總弁缺俟接准部覆再行選弁拔補除咨兵部外謹會同廣西提督臣蘇元春附片具陳伏乞聖鑒勅部核覆施行謹奏有硃批兵部議奏欽此○○太子少保頭品頂戴兩廣總督臣李瀚章跪奏爲廣東思平等縣前因匪徒滋事募勇防勦今將招募人數起止日期照章奏咨立案恭摺具陳仰祈聖鑒事竊照光緒十八年春間廣東陽江廳所屬之大仁山白空石地方有匪首譚運靑等拜會結盟聚衆滋事該處界連思平陽春新興各縣山深箐密路徑分歧最易竄越旣虞竄至羅定州屬境漸及粤西更恐由新寍電白一帶擄船入海當派叅將顔金等管帶安勇五百名馳往剿辦都司鍾社養等營帶安勇在思年等縣交界地方會合兠拿副將陳榮輝等分帶輪拖各船嚴巡海口其各屬交界之區卽責成陽春等縣會同營汛募勇辦團相機堵截當將該匪全股撲滅所有辦理情形業經奏報在案兹據思平縣報稱募勇三百名於光緒十八年正月初十日成軍至四月初十日裁撤阿春縣報稱募勇三百名是年正月初四日成軍至四月十八日裁撤新興縣報稱募勇一百名正月十八日成軍至四月初八日裁撤所支勇糧均係查照粤軍薪糧定章給發尚無浮多據管理廣東海防善後局藩司覺羅成允等造册詳請奏咨立案前來臣查會匪譚運靑擊敗四出逃竄均被各縣鄉練截回民團不足募勇協助實屬事非得已自應准其開報庶官民無所賠累益知奮勉除册送部外謹會同廣東巡撫臣剛毅繕摺具陳伏乞皇上聖鑒勅部立案施行謹奏有硃批該部知道欽此○○太子少保頭品頂戴兩廣總督臣李瀚章跪奏爲揀員請補陸路都司以實營伍恭摺仰祈聖鑒事竊准兵部咨借補廣東瓊州鎭右營都司龎玉璞開除底缺以遊擊攺發水師提標中營効力所遺瓊州鎭右營都司員缺係陸路提補第二輪第六缺輪用揀發人員旣據扣留應卽迅揀合例人員請補等因查部行輪缺章程内開保舉補用升用未保儘先者及捐納分發降調曾經保留省分養親事畢病痊不必坐補原缺開復捐復各項人員均歸揀發班補用等語兹會同廣東陸路提督臣唐仁廉查有三品頂戴補用都司廣州恊左營守備關貴昌年六十三歲廣東肇慶府新興縣人由武童勦匪出力遞補肇慶協右營守備于克復浙江餘杭臨安等城出力案内保奏咸豐十年十二月初九日奉上諭關貴昌著以都司補用欽此復因杭州被困告請奮勇頭敵紥營屢次奮攻保奏先換三品頂戴嗣接部文應歸入揀發班都司序補旋調補陸路提標左營守備復於拿獲惠州歸善縣屬逆首余得前李添參等出力案内保奏俟補都司後以遊擊儘先拔補光緒四年十月初五日奉旨依議欽此調補廣州恊左營守備光緒十三年十月十四日接劄光緒十三年軍政薦舉卓異又因勦辦歸善縣屬稔山會匪出力案内議叙加一級紀錄一次光緒十八年正月二十三日奉旨依議欽此該員年健才明緝捕得力並無在外省軍營叅革朦保情弊以之補授瓊州鎭右營都司洵堪勝任合無仰懇天恩俯准以關貴昌補授瓊州鎭右營都司俾資整頓如蒙俞允該員于獲盜及薦舉卓異案内應行引見俟部覆到日併案給咨送部以符定制所有揀員請補陸路都司緣由謹會同廣東陸路提督臣唐仁廉繕摺具陳伏乞皇上聖鑒勅部核覆施行謹奏有硃批兵部議奏欽此○○太子太保頭品頂戴陜甘總督臣楊昌濬跪奏爲查明據實覆陳恭摺仰祈 
聖鑒事竊臣接准禮部咨開御史安維峻糾叅大員偏袒冐籍假公行私各情飭卽查明聲覆等因伏查甘肅新疆自軍務平定以後人烟稀少地土荒凉雖經奏請分闈鄉試剏設行省而應試士子無多前督臣左宗棠曁前學臣多方招徠准外省人入籍考試無非爲鼓舞羣情起見因而軍營人員服官此地亦有子弟順便入學者其時重在招人實亦無暇計其冐籍不冐籍卽本地士紳亦無過而問者近數年因客籍士子中式後到京會試甘肅京官不肯出結經部議准令改歸原籍臣蒞任後當以寄籍應試各省皆有原所不禁惟父兄在此地服官不應令子弟朦混考試卽嚴飭各屬遵照並查出從前有子弟在甘省中舉而父兄尚在甘遊宦者立飭攺省而去卽如前年陳寳璇陳霖冐正甯籍捐監入塲中式旋卽奏明褫革其非徧袒已有明證所以已丑辛卯癸巳三科凡湘人仕於甘者並無子弟中式之事至於他省人員有無冐籍無人告官臣亦何從知之兹奉前因當與司道嚴加察訪惟查得試用巡檢李景庚之子李運逹入兩當縣學中式上年癸已恩科第七名舉人李景庚係湖北孝感縣人又因案撤任甯靈廳同知郭昌猷以甯夏府實缺同知其子入甯夏府屬靈州學實屬荒謬糊塗顯干功令無怪安維峻大聲疾呼上瀆天聽也相應請旨將試用巡檢李景庚甯靈廳同知郭昌猷一併革職並將李運逹舉人卽行褫革靈州學附生郭錫光已經學臣褫革應卽勒令回籍不准逗留以爲朦混取巧悌榮者戒除李柄珩冐入鎭西廳籍有無呈明案據應由新疆撫臣查明奏咨外謹將現在遵查缘由據實具陳伏乞皇上聖鑒訓示謹奏奉硃批另有旨欽此○○楊昌濬片再署陜西固原提屬西安城守協副將譚吉士署事期滿遺缺查有留陜甘儘先補用副將牟春陽誠樸穏愼堪以委署除給委併移行遵照外理合附片陳明伏乞聖鑒謹奏有硃批兵部知道欽此 
 
