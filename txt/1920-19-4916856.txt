# 1920 - 19 - 4916856

 

Page 1

 
 
   
 
 

Page 2

 
 
   
 
 

Page 3

 
 
時評 
[分之覺悟（冷）]  
以黨見不同之故而分南北今乃分南北之後而北方中之黨見不同如故南方中之黨見不同亦如故試以南北而再分之我知各方中黨見不同亦必如故無疑也試觀北方近日學潮之眞相安系與靳豈有可復同事之理南方近日制憲之情形政學會與各派亦豈有可以通融之道相爭相逼一如以前南北未分時之北京則分之與黨見豈復絲毫相異哉 
命令 
一月十八日大總統令河南督軍趙倜電呈將軍府將軍徐占鳳治軍有年積伏病故請予優恤等語徐占鳳久典軍旅懋著勳勤近年駐軍鄭縣一帶維持地方深資保障方冀贊襄戎　益抒謨猷溘逝遽聞殊深悼惜着給予治喪銀二千元並交陸軍部從優議恤　葉濟前往致祭靈柩　籍時沿途地方官妥爲照料用示篤念藎勞至意此令 
又令任命鍾體道爲將軍府將軍此令 
又令任命裴其勳爲將軍府將軍此令 
又令國務總理靳雲鵬呈印鑄局僉事李寶仁呈　　職應照准此令 
又令張謇晋給一等大授寳光嘉禾章此令 
一月十七日大總統令任命恩沼署正紅旗漢軍副都統此令 
又令國務院存記之王家瑞著交財政部酌量任用王夢林著發往河南交該省長酌量任用此令 
又令陸軍總長靳雲鵬呈請任命喻勝乾爲陸軍第五混成旅少校副官朱邦政爲陸軍第五混成旅砲兵營營長均照准此令 
又令陸軍總長靳雲鵬呈准鑲紅旗滿洲都統定成咨請以海源陞補副參領常勝陞補印務章京景春陞補公中佐領均照准此令 
又令范之杰許壽裳均晉給二等大綬嘉禾章李玉龔士材陳文起徐世法譚毅均給予三等嘉禾章汪浩劉乃晟均給予四等嘉禾章此令 
又令據浙江省長齊耀珊呈考核現任各縣知事成績較優人員請分别獎叙等語本任金華縣知事調署鄞　知事錢人龍老成穩練所至有聲著以簡任職交國務院存記署臨海縣知事羅慶昌理煩治劇吏事夙優給予四等嘉禾章海鹽縣知事姜若精明振作任事實心平湖縣知事朱孚保識裕才優能持大體永康縣知事孫熙鼎事理通達因應得宜均晉給五等嘉禾章崇德縣知事孔憲熙局度安詳勤修庶政衢縣知事劉蔭榕力果心精政平訟理　化縣知事鄭業賴學優則仕吏畏民懷慶元縣知事江宗濓樸實耐勞勤求治理宣平縣知事陳邦彦和易得民不煩不擾玉環縣知事江恢閱辦事切實悃無愊華均給予六等嘉禾章泰順縣知事黃麗中保衛地方有膽有識著傳令嘉獎此令 
一月十六日大總統令任命張鴻緒爲將軍府參軍此令又令任命聶汝康爲將軍府參軍此令 
又令吳春康于秉良均授爲陸軍少將此令 
又令陸軍總長靳雲鵬呈請授錢承懋爲陸軍步兵中校應照准此令 
又令司法總長朱深呈請任命雷銓衡署直隸天津地方審判廳長熊才署河南高等審判廳推事王汝霖署河南開封地方檢察廳檢察官王久道署甘肅高等審判廳庭長褚辛培署甘肅高等審判廳推事鄭矱署湖南高等審判廳推事何葆清署吉林高等檢察廳書記官長均照准此令 
又令嚴智怡張軼歐均給予二等寳光嘉禾章此令 
又令陶昌善田步蟾司徒頴均晉給二等大綬嘉禾章此令 
又令潘鴻鈞張克瑶晋給二等大綬嘉禾章簡業敬晋給三等嘉禾章張國英晋給四等嘉禾章此令 
又令王齊辰楊敬修均晉給二等大綬嘉禾章甘聯璈晋給二等嘉禾章楊樹莊經亨成均晋給三等嘉禾章何根源林宗慶鄭綸林獻炘均晉給四等嘉禾章此令 
又令馮汝玖晉給二等嘉禾章王翊堯關元章吳燕紹桂樟均晉給三等嘉禾章此令 
又令殷松年晋給三等嘉禾章此令 
又令胡文藻給予三等嘉禾章此令 
又令傳良璧給予四等嘉禾章此令 
又令司田增次郎給予二等文虎章小林躋造給予三等文虎章八角三郎枝原官合一籐吉晙均給予四等文虎章此令 
專電 
北京電去傳案牽涉敎長問題某派對敎長允讓惟堅索農長爲交換條件靳遲疑未决（十九日下午二鐘） 
北京電敎職員與學生聯合會議决上書政府留蔡仍主北大謂學潮甫平勿再激引（十九日下午五鐘） 
北京電顧維鈞電庚子賠欵減免案各國非公式多已贊同惟尙未正式開議（十九日下午二鐘） 
北京電今日午後小幡日使赴外部訪陳次面交直接交還青島交涉之通牒（十九日下午六鐘） 
北京電旅京去張湘代表羅少溪要求議員周樸提彈案周庇張將羅執送警廳代表團大閙周避至太平湖現羅未釋風潮甚烈 
（十九日下午四鐘） 
北京電徐昨讌議員團中報記者所到多安系官僚中人滬報同人皆不往徐演說長三千言首歸功預算成立次希望國内統一然後畫一幣制發展實業普施敎育（十九日下午四鐘） 
北京電五百萬鎊墊欵英倫復到令代表與政府訂條件頃英美法日代表至財部與李思浩協商照前期例開明用途復准成交 
（十九日下午六鐘） 
北京電五百萬鎊墊欵以鹽關兩餘作抵用途除還外借欵及出使經費公債本息外所餘無幾但陰曆年底足可敷衍聞合同簽字仍候銀團本部復到至遲二十六可成交（十九日下午七鐘） 
北京電頃財部集各廳司會議實行預算案討論頗久結果主提案追加至京鈔折價難行 
（十九日下午五鐘） 
北京電盧楊報告滬市民權風潮外部遣員詢使團意見 
（十九日下午二鐘） 
北京電旅京江浙同鄉爲太湖經費事會議多數主張借漕財李無以應眾不歡散（十九日下午四鐘） 
北京電當局電施肇基向英政府留朱爾典（十九日下午二鐘） 
北京電陳毅删日晚由庫動身來京臨行時各王公活佛喇嘛均宴劇歡送陳演說取消自治各王公功績甚偉（十八日下午三鐘） 
北京電外界消息某國又增調軍隊輔助謝米諾夫在赤塔組織政府英法美各國均處旁觀態度 
（十八日下午三鐘） 
北京電激黨東侵我國設防以耿旅駐滿洲里楊團駐興安嶺鄭旅趙團駐昂昂溪巴旅駐黑河 
（十八日下午三鐘） 
北京電崴電要塞史司令通告沿路火車暫停留備戰事用又烏蘇里之工程營及全旅出發備戰 
（十八日下午三鐘） 
北京電庫徐電距恰境五十里之烏什已被激黨佔據俄軍官及自治會長與商民等均請中國派兵出境保護以蒙境外俄地二十五里爲中國兵力範圍雙方不得戰爭業於十六日先派一營出發以李垣爲正司令高在田爲副司令 
（十八日下午三鐘） 
北京電浙盧索四師欠餉五十餘萬十師三十餘萬部給國庫證券不收（十九日下午四鐘） 
北京電姜桂題電實行裁兵請先發餉五十萬俾得尅期辦理 
（十九日下午二鐘） 
北京電陳樹藩電派劉世瓏接邊防（十九日下午二鐘） 
北京電曹錕電吳佩仍懇明令撤防（十九日下午二鐘） 
北京電鮑貴卿電玻璃驛馬因巴司等處美軍開往崴埠 
（十九日下午二鐘） 
北京電豫省會總商會及聯合會等均電請勿另簡豫省長 
（十九日下午二鐘） 
香港電憲法會議因省長問題意見極大政學會石行會五十號皆不出席褚寓照霞樓擬聯四十八員持白方旗跪求不出席議員出席五十號聞訊亦於開會時籲議長門請修議案現爭持不下（十九日下午三鐘） 
香港電黔桂省議會請力爭藏案協同川滇規復失地（十九日下午三鐘） 
公電 
廣東杜華通電各省省議會敎育會商會各報館均鑒陳君鴻鈞等眞電鄙人並無署名特此申明杜華删 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
廣州電自庚至元四政系不出席已三次未成元日兩會五六五人延會後改開談話會决議將不信任案改組案分别定期開議俟至删日仍不成會遂將少數破壞憲法之陰謀通告全國 
廣州電今政系通電宣佈不出席理由署名者三十二人祇及全會二十分之一憲潮變爲政潮在勢已無可避免 
廣州電和議據京滬來云仲裁機關失敗後南代章郭彭聯絡北代汪王徐施主張推翻總代表全權制各方認爲包辦和議之策畫與破壞制憲有關國會及林伍兩總裁李協和氏對此均非常憤慨 
廣州電唐滇督虞日來電仍表示和議信賴唐少川並主速成憲法整理内部以待時機推翻總代全權之謀恐亦徒成幻想（以上十九日） 
香港電陸（微祥）王（正廷）魏（宸組）三專使偕同唐在禮中將嘯（十八）日乘法國波打士船抵港軍府國會督署魯浙同鄉會均有代表赴輪歡迎王使返粤覆命陸魏原船赴滬（十八日） 
以上聯合通訊社電 
北京電顧使電告病愈已返巴黎國際聯盟預備會决定月内開會維鈞遵即代表列席 
北京電政府擬俟陸徴祥魏宸組等到京後開外交會解决外交上之難點並以汪大燮林長民陳籙劉鏡人等數人與議北京電已出京赴湘之梅馨中將奉派查辦張敬堯外將更赴衡州與吳師長接洽 
北京電昨岑西林來電仍反對烟酒借欵 
北京電聞政府將准傅嶽棻辭職不日發表 
北京電山東問題日本已提出交涉之說政府方面完全否認 
北京電外交部藏務會議熊克武電改派黃金鰲代表出席 
北京電王揖唐來電催各分代迅即回滬 
北京電修濬太湖工欵擬酌撥蘇之漕糧折征浙之抵補金尙未議定（以上十九日） 
以上中華通信社電 
北京電徐昨在懷仁堂宴議員演說和議事對預算財政實業敎育亦均有發揮 
北京電葉恭綽奉命前往各省調查實業據云帶有政黨活動作用甚爲異派所注意 
北京電俄激黨謀入印度傳播其主義中途爲英軍所阻有改道新疆之計政府令楊督嚴查（以上十八日） 
北京電政潮已平倒閣說亦息惟閣議席上閣員與靳意旨不能融洽靳頗感困苦昨議蔡元培辭職案閣員主准靳主留因此尙未批 
北京電各團體紛電魯案勿與日本直接交涉 
北京電閩案調查結果曲直已分日員堅持先决排　 
貨問題故事延宕王鴻年等定日内先回京 
北京電外界消息國際聯盟會本星期内即可開預備會各國代表均得列席惟并非正式開幕 
北京電陸徴祥來電已抵香港聞休息一日即赴滬回京 
北京電參陸處電徐樹錚對俄守中立態度派兵設防勿越境 
北京電陳毅來電删（十五）日起程回京政府决設蒙藏院副總裁以位置之 
北京電在京西南各代表與政府接洽條件已具大致分電各要人請决 
北京電國務院以財政困難决將顧問諮議津貼照公府例一律七折發給自本月起實行 
北京電各方對藏意見多數以爲實力充足然後爭議易於解决當局請熊克武助陳遐齡並電滇甘聲援（以上十九日） 
香港電陸徴祥王正廷魏宸組今（十八）早抵港各界登船歡迎陸等明日赴滬王今晚回廣州香港電粤督署近發表大批諮議顧問計有三十餘人之多港埠重要人物多在其内（以上十九日） 
以上中孚通訊社電 
里昂無線電（路透社送） 
[法新内閣與和局]  
十八日巴黎電戴香納被舉總統後當晚赴愛立才宮見現總統普恩氏復赴國務院見克勒滿沙氏今日克内閣諸員在愛立才宮開最後之會議克氏將遞閣員全體辭職呈 
十八日巴黎電微言報批評克氏辭總理職之影響謂克氏出閣引起和會中法代表人物之重要問題克氏不僅爲和會與高等議會之會長且爲法國五全權代表之領袖而代表之爲閣員者有畢則勛克洛資泰狄歐三人其非閣員者僅康本一人而已欲繼續外交談判計克氏將僅辭總理職而不於新政府成立以前抛棄其和會會長之職務星期一日克氏將參列高等議會此後英意兩首相或將各返都城以待新内閣出現於國會之前擔任政府並考慮土國問題綜之内閣之變遷無碍於時事蓋和會秘書處乃固定機關可執行大綱業已同意之議案 
中美新聞社電 
[德皇受審與否之懸測]  
里昂電德皇是否將受聯合國審判乃一大疑問據消息靈通方面人言聯合國恐未必向荷蘭提出引渡德皇之正式請求當戰時英國及法國之人民時時受彼等領袖之保證謂一俟戰事告終德皇即將受絞刑迨和會開會美總統威爾遜與國務卿藍辛皆宣言德皇不能受審英相勞合喬治力言彼曾對公衆宣言須審訊德皇最後藍辛允許美國參加於審訊德皇但主張國際法庭僅將一種表明戰禍罪魁之標紀加於德皇之身作爲精神上之懲罰卽爲了事日本前未發言至此亦謂 
與美國取同一態度而反對以刑事犯性質審判德皇未幾比國宣言不願將審訊德皇之事在比國土地舉行比人亦不贊成勞合喬治置霍海查倫皇族於法之計畫意大利亦取旁觀態度克勒滿沙氏對於此事漸漸冷淡卒且不復提及惟勞合喬治氏大受反對派瑙斯克列夫報之攻擊謂其不能踐言英國貴族派全體反對審訊德皇英皇佐治亦天然不贊成法人又發表半官宣言謂不欲審訊德皇有三理由一爲不合法二爲恐激起德人反感而鞏固其反動力三爲恐因審訊之手續又引起聯合間意見之衝突據克勒滿沙之友言克氏並非不願審訊德皇實因勞合喬治受窘故持此態度以脫卸之耳有一著名法國外交家對人賭一萬法郎謂協約决不正式請求荷蘭引渡德皇卽使要求引渡亦不審訊之 
[各國近事記]  
華盛頓電威總統所派煤務委員會預備於星期一日與煤礦工人開談判 
華盛頓電美國務院接奥國和會代表首領畢揩夫男爵請求設法救濟七百萬遭飢之奥人否則直將飢寒而死云 
巴黎電有公文八件已於和約簽字前簽字 
倫敦電莫斯哥無線電稱廣義派軍隊已佔據西比利亞東部之達倫納耶斯克第一第二軍已降伏廣義軍所得俘虜已達六萬人 
世界路透電 
[德約調印後之和局]  
十二日倫敦電各報論和約調印事皆希望永遠和平之新紀元將從此開始但於尙待解决之困難問題頗多論列每日電報曰今尙非凱旋或得意之時對德和約告成之延緩尙不足使人不甯其最足慮者爲關於美俄未與聞調印禮節之問題與東方事件之解决耳每日捷報曰和約條件固未可鬆放但若協約國願收穫勝戰之結束則必許德國行其一種恢復元氣俾可盡其義務之計畫泰晤士報曰和約告成而底定和局以埀久遠者則有賴於國際聯盟之力量但英法準備爲國際聯盟獨負責任以待後援故英法盟約宜更密切但若德國新政治精神有可入國際聯盟之氣象則亦吾人所歡迎也 
十四日丹京電按照凡爾塞和約須開之希萊斯維之公民大會現已籌備告竣現充國際委員會會長之英公使瑪林爵士將於下星期接管佛蘭斯堡之行政事務德國高等官員將以協約國官員代之佔地軍大約將以英兵一大隊法步兵及水兵各一隊組織之英法輕巡洋艦及驅逐艦將泊於佛萊斯堡港 
[德國最近之事變]  
十四日瑞士京城電柏林消息謂昨日國會前之騷亂警察死兩人傷十人示威者死二十人傷四十人總統已宣佈全國戒嚴令唯巴伐里亞韋丹堡巴登及附近一帶不列入戒嚴區域 
十五日柏林電國防總長諾斯基氏禁止兩種共産報章之發行一月十三日共産黨領袖宣言謂彼等存亡 
將於數日内决之故衆料將有更大之示威行動今日獨立黨與共産黨舉行盧森堡氏與李伯尼特氏逝世一週年之紀念 
十五日倫敦電昨日德總理巴安氏在國會之演詞現傳至此間雖非全文然觀此可知暴動之發生實十三日拒絶獨立黨延長辯論之動議有以激成之巴安氏昨稱會見獨立黨議員揮巾高呼指使衆人攻擊國會警察初抱放任主義但暴衆奪警察之器械而毆斃之警察乃忍無可忍不得不還擊之警察此舉非無理由云云獨立黨亨奇氏駁斥總理之言並謂勞働家必與資本主義之政府奪鬭至死云云内務總長漢恩氏謂第一槍彈係由暴衆發出並有許多彈丸射入議院云云 
十四日柏林電半公報消息昨日暴動死四十二人傷一百零六人 
[美國與和約]  
十四日華盛頓電參議員洛志氏與希志柯克氏昨日分别接見代表二千萬人民請求批准和約之發言人兩參議員皆稱現方設法除此糾紛並不使此問題涉及選舉之競爭希氏且謂對抗之精神現已化爲榮譽的讓步之主張大約本月杪以前當可通過附有若干保留之批准案 
[荷蘭與國際聯盟]  
十四日海牙電荷蘭政府在下院提出議案許荷后保留加入聯盟會之權政府之諮文略述國際聯盟公約之缺點例如荷蘭加入國際聯盟會必須放棄其中立地位又如議設之國際裁判所等於虚影尙有一事則爲小國於國際聯盟行政事務絶無勢力是也但荷政府覺不得不加入者匪特因荷蘭如居局外則將處於難堪之國際地位且因聯盟會將播利於人類之種子故也 
[意國之遠東飛行]  
十二日羅馬電航空部主任白立里氏語某報訪員云現有飛機八架準備由羅馬飛至東京沿途停機場皆已佈置完善定於一月十五日至二十日開始飛出羅馬過遲則將與時季風相值且美國飛行俱樂部有環繞全球之組織故意國飛行家必先此而出發蓋若美國俱樂部計畫有成則羅馬東京之飛行將無價值矣近曾電致達倫齊哇氏詢其願否飛行但尙未得其覆電但無論達氏願否偕往此次飛行勢難中止云一月八日有四百五十四馬力加勃羅尼式飛機一架飛出羅馬聞係羅馬東京飛行中之先導此機在凡洛那小有停頓後已安抵薩洛尼加途中遇風在阿爾巴尼亞山上風力尤猛故航空甚覺困難 
[各國近事記]  
十二日倫敦電泰晤士報載一投稿論芒格拉省總督斯狄甘氏於十二月八日與蘇丹民族交戰陣亡事謂斯狄甘氏曾主張組織中斐聯邦而以蘇丹南部爲其北省今政府對於東中斐洲宜予以强固公正事權統一之政府鞏固現有職役並施行建設政策適當敎育否則斯狄甘氏所遭之事變將復見於他處不僅蘇丹也 
十四日墨爾邦電禁止與敵人貿易例已自然停止 
效力澳政府將依據稅關例宣布德貨爲禁品並禁德國報章入澳 
十二日倫敦電海軍禮砲地點册現已修改删去中國項下十四口岸而代以新章其文曰外國軍艦在中國任何口岸如見有能還禮砲之中國軍艦則可鳴炮致敬若對中國旗而放之禮砲陸地砲台不還敬也 
國外要聞 
[美國之新軍制]  
中美新聞社云美國自經戰事遂第一次猛覺軍事上之勢力今其大軍中所有兵士凡五百萬人其唯一之問題則曰吾人旣有如此大軍何不進一步而定一普及之制以張大祖國之威望乎於是有兩種計劃提出於下議院其一爲陸軍部所擬其一則爲衆議院軍事委員會會長加利福尼州籍議員甘恩氏所擬聞陸軍部所擬者得政府贊助而甘恩氏所擬者則由軍營訓練會力爲之助斯會蓋以强迫練軍爲美國軍事上唯一之政策者也此會爲一般有責任之提倡（泊拉咨白主義）者所組織當大戰初起時利奥那荷德將軍即建議訓練大學學生令知軍官一切職務俾爲將來從軍地步爾時即由陸軍立一營寨於紐約之泊拉咨白專事訓練所謂泊拉咨白主義者蓋即由此出也此第一營寨中有多數少年研習統軍初步及小戰略預備於第二三季應後備軍官之考試迨至第二季時此主義大見擴張美總統亦宣言贊成此等準備之方法政府方面本以其含黷武意味力加反對至是則反對之聲浪漸平一時營寨四起徧於國中自美國加入戰局後頗賴此等泊拉咨白主義下訓練之少年統率諸軍出戰於是營寨之繼起成立者凡十六處均以大軍中十六師團之軍官任訓練之職當大戰終結以前查得全美軍官凡九萬六千人其六千人得政府正式任命外此陸軍中尉九萬人即皆此等營寨中畢業者也此中軍官類皆爲軍營訓練會中優秀分子其於戰中所立功績亦復非小他日泊拉咨白主義之蒸蒸日上可斷言也斯會所擬議案已由甘恩氏提出於下議院擬再增添常備軍二十萬人此軍可用以保護屬島并各訓練十八歲之少年作候備軍官地步在營寨中肄習六個月業成後須在後備軍中服務十年每年則須有兩星期服務於正式軍營中此議案中之最大要點在鑒於常備軍精銳之漸減固應以曾經訓練之軍官加入行間以振刷其精神且借此令全國少年皆習軍役蓋義勇軍之臨時投入行伍者雖義勇可嘉而於戰中策略究有未到處也此議案今已交與軍事委員會如得其贊助則他日美國軍事史中將見氣象一新矣至陸軍部所擬者則欲添設一五十萬人之常備軍其數多於軍營訓練會擬議者兩倍有餘其性質亦與强迫訓練略相近惟年齡定十九歲肄習期定三個月其服務於後備中亦無一定期限惟一旦有事而見招兵法令之頒發則須立時入伍惟陸軍部此議頗有人反對之因多此五十萬人之常備軍軍費絶巨每年國庫中須多九萬萬金圓之支出也此二種擬議之間亦有爲折衷之說者則潘興將軍是軍事委員會中人曾往訪將軍叩其意見將軍謂常備兵數以三十萬人爲宜訓練期限則仍須六個月此說俟達下議院中當加以考慮也有一事雙方皆表同意者則爲强迫軍役除一般身受者外殆無不贊成之如軍衣商軍械商等咸願見此事之實行惟普通人民則大加反對而竭力主張和會未開前之裁減軍隊政策云然美國之擘畫此新軍制也非爲對外而然一方面意在吸收外國僑民及入美籍之外人一方面在引起國人愛國之念知國家所需者爲何物故今日新軍制之成立亦不能以不足重輕之事目之也 
[英公使朱爾典之略歷]  
中美新聞社譯密勒評論報云英使朱爾典君來華服務於領事及外交界先後四十三年之久其成功之卓著爲任何國駐華官員所罕有其得華人之敬仰亦爲任何在華外人所弗及今將去任歸國中國人士實不勝　拳拳之意茲將前駐華英國商務專員胡西爵士所述朱君之略歷紀之於下當爲一般人士所樂聞也朱爾典爵士生於一千八百五十二年九月五日二十歲之前在北愛爾蘭之佩爾法斯脫大學卒業通拉丁希臘文一八七六年二月應領事考試名列第二中選者共五人其中一人卽胡西爵士當事者詢衆願往遠東何國爲領事僉言願往日本然彼時日本祇有領事一缺乃以第一名之麥加來氏往其餘四名均派至中國中途所乘輪船與一英兵艦相撞幸未傷人換船至上海到英領事署報到乃英領答稱未接外部訓令不接洽彼等乃祇得自出川資乘安平輪船到天津從天津坐小船到通州歷時七日從通州騎馬及坐騾車至北京於是年六月十日到英使館時威妥瑪爲英公使華文秘書則馬耶斯也行裝甫卸卽學習華文第一年末舉行華文考試獎金第一名五十金鎊奪標者爲布恩君胡西與朱爵士次之分數相等第二年末考獎金一百金鎊頭名又屬布恩朱爵士得第二是年爵士曾大病數月始而傷寒繼而天花然勤學不惓考試仍得第二爵士等到北京第一及第二年之夏間係住於西山寺院内二年内祇作短旅行一次咸專心學習華事後英外部曾特電獎勵云朱爾典爵士最先出京初任牛莊領事繼調上海領事後以氣候不宜又調任廣州領事迨一八八二年調任代理瓊州領事一八八六年任厦門領事此二十年内全在領事界内活動可謂爲朱爵士之研究時代迨一八九六年十月二十七日升任駐高麗漢城總領事是爲其外交上第二時代之開始兩年後升任駐韓英國代理公使一九○一年七月十五日實授公使一九○五年中日締約許日本在韓設總監一九○六年二月一日漢城英使館撤消爵士被召回國爵士在漢城任内時與袁世凱友善中日戰爭時助袁氏逃出漢城戰後爵士在韓代表中國利益歷五年之久維時與唐紹儀締交助唐氏保護在韓華商利益爵士以實地經驗知高麗之敗亡由於官員腐敗交通不便敎育幼稚與人民之喜吃鴉片故於一九○六年五月三十一日就任駐中國公使後即决心助中國禁煙自是秉此目的勵行不懈直至一九一一年始告成功代表英政府與中政府訂結禁烟條約此舉完全爲中國利益及世界利益起見華人亦深感之禁烟約締後爵士立派使館及各地領事館人員至中國各處竭力視察種烟情形隨時報告如得有某處曾在種烟之消息即以公文咨會外部絶不假借蓋爵士極欲見中國剗除烟禍也迨去年春間中政府命將值價四百萬鎊有奇之上海存土付之一炬爵士非常欣慰以爲中國當局確有禁烟之决心惟觀於各省依然大種鴉片則又深爲失望然華人深知禁烟一事中國有負爵士之期望目下輿論之力漸强不久當能肅清烟禍以慰爵士之望也爵士又極力提倡中國應發展交通方法彼恒言中國交通不改良一　亦决不能改良譬如現在有人自成都匯銀百兩至上海上海方面所得實數决不滿百兩因滙水甚昻之故若鐵路開通運銀妥便即可免此弊爵士又謂交通不便全國風氣隔絶决不能造成鞏固或代表的輿論至於工商業之不能發達更不待言爵士之時時熱誠提倡鐵路事業卽因於此當爵士初到中國時目擊當時之駐華英使親自出京到烟臺議訂烟臺條約蓋彼時無電報亦無鐵路旅行極爲困苦故爵士於一九○六年任爲公使後立向中政府提出續行築造鐵路問題一二年後卽簽定津浦等路合同許華人以增加參與路務管理之權爵士最近在上海英商會聯合會演說亦殷殷以中國須擴張鐵路爲言云爵士第三期之外交歷史始於一九○六年之任爲駐華公使至一九一六年之回國爲止在此期内爵士努力禁烟提倡鐵路已如前述而於中華民國之成立爵士亦未嘗無功蓋當清季民黨主義尙在飄摇時代爵士即贊助之武昌起義後承認民軍爲交戰團體即爵士之力後又於相當之時卽承認中華民國並不因當時中英兩國正在談判西藏問題而以承認問題爲要挾足見其態度之闊大矣（未完） 
國内要聞 
[罷傅問題有將解决說]  
傅嶽棻去職問題安福部居爲奇貨向政府表示强硬態度段氏亦先入安福之言囑靳不得免傅靳氏大窘茲據某方面消息靳於十五十六十七三日曾三次謁段說明傅氏在事實上已不能行使敎育職務安福何必逼人太甚且蔡元培因政府無去傅之决心異常憤激故决計辭職此事關係甚大甯免傅不可去蔡語氣之間由婉轉而變爲哀求段氏乃云旣如此不妨准其辭職於是前日下午靳氏召湯爾和蔡子民等到宅說明可以辦到去傅先從次長着手緩提敎育總長蔡等即代表全體學界贊謝政府容納民意之美德靳亦稱謝不遑一段公案始歸結束如無意外波折大約不日或可實行云 
[北洋大學仍在輟課中]  
敎育部又派代表赴津 
北洋大學校課中輟已成敎育界一大問題近聞該校學生因校課中輟十六號早車派代表十人到敎育部質問并要求二事（一）速派校長（二）速維持學生上課言辭極其懇切同敎育次長辯論一點多鐘敎育次長允許卽刻打電話到天津敎育廳長設法維持學生上課並謂明日（十七號）早車本部派代表到天津去一方面調查該校的近况盡力維持上課一方面和直省長商量繼任校長問題要是完全由敎育部即刻派出是絶對不行只好同省長商量辦理至於馮熙運暫行代理校長問題一定没法子請省長讓步要是省長不讓步或者學生堅持初衷最後的辦法是不管的代表云敎育部不管那就是摧殘敎育傅次長云實在没有法子就是你們說我摧殘敎育我也是不管學生無法當又將要求二條覆述一遍告辭而去聞傅嶽棻於十七日上午召集部中參事司長及薦任職以上各員開一會議討論直隷省長停發北洋大學經費問題即由傅氏主席關防極嚴微聞某司長發言最多其最要之點以該校風潮之發生實基於校長之委派問題如欲此次風潮早日了結應於校長問題從事研究乃該省長竟以停撥應解中央劃歸該校經費爲要挾未免不合且恐各省效尤云云列席各員均甚韙其說結果决定再派員二人赴津向直省長及各方面從事疏通云 
[北京之治安差題]  
一日連出兩刦案軍警已無形戒嚴 
前晚（十六日）北京崇文門外花兒市大街中四條三義公古玩舖突有服灰色軍衣人三名進門請借川資氣勢洶洶隨即擔開櫃箱兩個其一内有現洋二百元中法實業鈔票二百元完全搶去其一内存古玩並未動是時有櫃夥出門喊呌巡警甫一出門即遇一軍人以剌刀連剌二下因受傷過重不能移動及至搶犯走後方抬至城内官醫院療治又是晚八鐘順治門外南横街崇興寺左近地方興隆煤舖亦有服軍裝者二人無肩牌 
 
 

Page 7

 
 
領牌聲稱開差請借川資等語舖夥答以無錢僅搶去現洋一元中國銀行鈔票四元銅元票幾百枚并未傷人自此兩案發生後京中商民異常恐慌軍警方面於昨日（十七日）下午開會討論維持市面辦法所議結果自晚八鐘起凡廊房頭二條所有金店首飾店銀號等商每家門口均派巡警三五名守衛其餘繁華衝要之區亦均加派雙崗又警察總監吳炳湘現派偵緝隊五隊每隊五十人共二百五十人步軍統領王懷慶亦派左右兩翼計五隊均於昨晚全體出發自八鐘起在城内外分班巡　各警察區署長亦帶警察各在本轄界巡邏又京畿衛戍總司令段芝貴特派第十五師五十七團步兵一營營長劉殿臣自十八日起每晝夜分二十四班巡查城内外現在京中已成無形戒嚴又每至黃昏五六鐘時卽有形似軍人三五成羣到各住户敲門或稱借電話或稱找人一經開門即行强搶故城内外商民住户驚恐異常大有風聲鶴唳草木皆兵之勢又聞搶三義公之犯現在已獲二名交步軍統領衙門審訊並追逸匪踪跡 
[京華短簡]  
昨日（十七）星期六國務例會上午十一時開議重要議案計有六起（一）呼倫貝爾取銷自治宣慰案（結果）擬呈請明令褒獎俟該蒙旗代表凌陞德成等到京後再選派專員前往宣慰（二）司法部請追加經費案八年度預算司法部經費不敷開銷特呈請追加（結果）交財政部詳核具覆（三）全國施行裁釐加稅案關於此案國務院接到條陳及意見書多件均主張和局告成後迅予施行國家收入預計必至增多（結果）分交財政部全國稅務處核辦（四）任免官吏案湖北省長何佩鎔呈請將湖北財政廳長王嵩免去本職以魏聯芳繼任吉林省長許鼐霖呈請將該省實業廳長曹昌善免職調部任用以前瀋陽道尹王榮厚充任（結果）呈請明令任命此外關於黑督電報謝米諾夫抵抗民黨深恐擾及我邊等情（結果）交參陸處核辦時十二時三十分遂散議由薩鎭冰李思浩入府報告 
海軍部提議裁撤海軍總司令添設海疆防禦使一案前本已提出閣議分爲渤海江浙閩海粤海四區各設海疆防禦使一缺但連日藍建樞總司令已有兩電到部聲明海軍人員反對此事因是添設防禦使一事刻已無因擱置惟據海軍部人談及則謂薩總長目下尙擬極力疏通云 
此次青海王公吹丕勒諾爾布等率領西藏各廟喇嘛十人隨員多人於十七日晨已到鄭州卽日乘車北上蒙藏院方面已派專員往迓吹氏此來蓋鑒於蒙古之内向有幾分覺悟所帶喇嘛皆西藏各廟重要主持與班禪喇嘛已有所接洽來京代表一切某方面言吹氏此來與藏事甚有益處云 
張敬堯在任内種種失職迭被控告政府已决計派員赴湘查辦公府已派陸軍中將梅馨於十六日夜九點赴湘查辦並聞梅氏更將赴衡陽與吳佩孚師長商洽重要事件將來梅氏抵湘後湘省軍政當道將有一種更動云 
[龍沙通訊（柳）]  
耿玉田撤差之原因 
博克圖兵潰所聞奉軍二十九師旅長耿玉田氏素爲張作霖所信任年前鮑氏督江時以江省軍隊時有譁變謡傳乃電請親家翁撥派奉軍以資護衛而耿氏遂　命移駐龍沙到江第一聲即將省敎育會鳩佔舉動驕横不可一世曾以强力　取坤伶郭秀英人以其爲張作霖所信任故咸敢怒而不敢言迨孫督蒞江奉軍勢力大爲擴張耿氏更形活動滿州里爲中俄交界地關係極爲重要十九混成旅隨鮑赴吉遂移耿氏軍駐防其地而另畀以東省鐵路護路軍哈滿司令焉耿氏本係粗暴軍人並無外交智識對俄之事著著失敗固意計中事日者霹靂一聲竟有撤差查辦之事旅長事宜及哈滿司令當委該旅馬團長代理其撤差原因外間傳聞不一據聞巡閱使署確有人控告耿種種禍國殃民之罪其尤要者爲美商由美運來白狐五千隻被大股胡匪刦去曾禀准張氏通緝在案嗣聞該夥匪爲耿軍緝獲耿氏涎狐之美因没其贓而縱之匿不上報某密探知其事呈報張氏遂有撤差之命并聞張氏對於此事將澈底清查重予嚴懲以爲軍官枉法者之戒 
駐防中東鐵路博克圖站奉軍第二十九師四旅七團二營五連兵士忽於本月五日譁潰即由孫軍長飭該營陸營長前往收拾殘局聞已將潘連長楊排長苗排長槍斃查點人數計共逃亡二十四名均携有槍械當將詳情禀報軍長通令緝拿矣聞其譁變原因爲營部過於注重敎育科之故一說謂受某夥匪之煽動惟街市尙無大損失云 
[南寗學生檢貨風潮已平]  
伍淵已辭退校長職 
南甯學生聯合會檢獲某公司運入日貨數十餘箱先被軍械局長田鍾祥派兵攔阻嗣受省立第三師範學校校長伍淵出而壓抑學生擅自將各貨交回原主致惹起邕垣商學各界公憤迭於南寗商務總會開國民大會籌商對付辦法均未得達所議目的乃由學生聯合會開會公决全城學生一律罷課要求省議會議請將該校長撤換茲聞省署已咨復省議會云爲咨復事准貴議會咨據學生代表李克清等請願撤革省立師範第三師範學校校長伍淵一案經公開討論多數表决相應備文附錄原案咨請查照辦理見復等因准此查該校長伍淵已於去年年底呈請辭職業經本署照准所遺校長一職已委該校國文敎員羅世澤兼代在案准咨前因相應咨復貴議會查照云云各校學生以所要求目的已經達到旋於本月初六日一律照常上課而國民大會前次所議决勒令伍淵向該公司提取各種原有日貨交還商會轉交國民大會處决焚燬各節現亦以該校長旣已被革該公司又已受大打擊似無用多此一舉遂一槪作爲罷論矣 
惟據伍淵方面亦自有說茲錄其通告如下（請看本月二十四日檢查先施公司之眞相）陽曆十二月二十四日上午十時余在李公館授課警察陳廳長遣僕以名刺邀余赴警廳談話至時蘇科長已先在陳廳長聲言本日十一時半約同國民大會會長商會會長各校長各校學生代表在商會公共商决二十三日南寗學生聯合會調查部扣留先施公司貨物事膳後遂一同出廳便道邀張君一氣適張因出席省議會未及往旋到省立第一中學校邀杭校長並由杭電知邕甯中學何校長並飭校役轉知該校學生現充南甯學生聯合會會長雷榮璞並由余電知敝校學生現充南寗學生聯合會調查部部長莫君國士同往至商會時在座者除余外有陳廳長蘇科長商會陳會長杭校長何校長雷榮璞莫國士先施公司代表二人及不知姓名之各校學生調查員數人當由大衆公决開箱騐看如確係日貨即當場扣留如稍涉日貨嫌疑者卽暫行提出俟調查屬實再行分别處分等語計是日騐看者除花紙一項無商標可認外爲福州吳福泰自製之鏡妝快子各欵漆器泰嘉洋行所製之咭帽英國倫敦出品之氈帽上海商務印書館出品之敎育玩具上海出品之麻雀牌籌碼紙麻雀牌廣州濠泮街出品之烏木天九牌廣州大新街出品之竹青天九牌英國及西班牙出品之紅酒各項均有商標可認是時各校長各對於本校學生均警戒不得有不周延無根據之發言當由大衆公决除花紙咭帽二項稍涉嫌疑各留貨式二件并由先施公司代表將發還該兩項貨物件數價值書明如查出確係日貨須由該公司全數交還商會焚燬充公字樣將單據存留商會陳會長處收存外其餘各物均經公决確非日貨當衆交還貨主該單據並係陳紫湘會長主稿交由先施公司照樣謄清蓋章以作日後調查處分之根據以上辦法均係公衆商决並非獨裁性質且此種辦法係援二月前在商會開國民大會幹事部會議處分黃明記　辦金象牌洋紗之成例是日何校長將此層辦法向該校學生提議於先余因憶及提出於後當時在場諸公均謂爲最公允之辦法陳廳長并詢雷莫二君是否贊同亦無異言乃該學生調查部宣言竟誣謂全由余一人評判武斷證以個人地位資格聲望觀之殊非事實且此種辦法並非完全終結尙有俟日後調查確實再行處分之聲明即先施公司亦有願出川資供調查員代表赴出産地調查之發言該傳單於此等事實並未提及徒以模糊影響之語聳人觀聽豈屬公允至謂調查員欲出指明均被遏止等語尤非事實查是日所檢各貨皆互相傳觀逐件評判並無武斷情事即遇有關於外國商標各生有持向余處請求解析者余皆逐字說明至謂余爲先施公司主使更屬厚誣余之平生行誼在校在社會各師友均能道及毋庸多辯即此事亦本擬置之不理惟報章所載殊多失實恐外間不明眞相受彼欺朦諸君諸君現在此次風潮由日貨問題而至對人問題日貨問題尙未有正確之解决對人問題竟率爾紛至而沓來至今日舍對人問題外竟若無事可言矣某主筆某會長因吸食鴉片敎授不良被余撤差本省敎育會地點敎育會職員外縣會員函選權爲余偕諸同志極力爭回者至今日某方面竟借題煽動遂不學如星火之燎原也然而余固禮義不愆泰然自若也弟伍淵謹白 
[廣東三校風潮之近况]  
公法學校罷課後内外各堂仍由學生踞住新任校長何禮文前日帶同武裝警察保護欲回校駐堂亦爲各生閉門拒絶不得進内何氏無奈迫得派員再與各生家長磋商聲明此次革除學籍止於爲滋事之人其餘被脅各生概免深究各生家長類皆年老畏事對此多數贊成力任勸導上課惟各生自罷課而後多數編入演講隊分赴省河日夜演講恒少歸家故各該家長亦無從爲力也另一消息何校長擬向學生父兄之在省署財廳當差者運動命其威迫子弟先行上課辦法先從高州人入手聞多有允意惟其子弟多數則謂於公理友誼均難先自上課已婉詞拒絶故至十一日雖有學生數人回校上堂然皆爲新校長相好朋友之子弟餘皆絶不上堂也 
女子師範因易校長致起罷課風潮茲聞該校全體校員因薪水積欠至四個月敎授孜孜應得月薪因此無着故連日會議一致表决要求陶校長於薪水未清發以前切勿交印如遽將校印交出則所有欠薪惟彼是問因此交替問題甚難解决而何智芬自到校被學生質問四事後亦不復敢到校接事聞彼爲禁烟處長楊彦涵之妾並非與楊廳長一家現經敎育會出任調停已有另委别人之望惟學生則已具决心必須曾授高深敎育者始允歡迎聞該校於歷次風潮均未罷課而此次則寗願輟學必欲得一良好校長以貫澈前此珍重學業之意焉又聞女師範各生昨日會議以現在停課餘暇擬趁此時機組織演說隊至各處演說抵制日貨以盡學生救國之心聞經大多數贊成即日舉行 
又廣州第一高小學校亦因校長問題未决昨在門前用白紙大書謂本校因抵制校長停課除學生外無論何人不准進校等字樣高貼壁上並將門前鐵閘緊閉各學生咸在鐵閘内把守儼如戲院之守門云觀以上種種情形該三校風潮一時尙難解决敎育會雖出而調停已提出質問張省長書然當局旣堅持學生胡閙之成見决無俯從學生收回成命之望則學潮之播盪將不知所届斯誠大可慨也 
[河南學生聯合會之改組]  
汴垣學生聯合會向有正副會長及各部長（分評議執行兩部）近因流於少數人之專制故擬另行改組聞日昨各校新選之評議員開臨時會議公推劉銘勳主席報告一切次由王子芳提議取消首領制改爲合議制略謂學生會爲眞正民意之結晶體與官廳不同全無設置會長部長之必要不過每部（評議執行兩部）設理事數人較大家多負點責任足矣如此不惟免去少數之專制且足以發展個人之本能故鄙人主張取消會長部長各名目然後於每部選理事四人至每部開會由此四人輪流主席未知大家以爲何如云云當經全體可决即選評議部理事四人劉銘勳王子芳張景玉王錫贊四君當選至執行部之理事當於後日續選 
[南京追悼馮河間紀事]  
昨日（十八）爲追悼馮河間大會之第一日設祭於毘盧寺中殿上設繪像案上悉陳花果品庭列軍樂軍警消防各隊由前門至殿廊遍縣輓聯約數百幅軍界自營長以上政界自荐任職以上警界區官署員以上均與祭李督齊省長於午前十時蒞會卽率領各僚屬致祭與祭者左臂均纒以黑紗各機關均下半旗以誌哀悼李督與齊省長除製祭文外均附有輓聯李聯云祿位名壽足慰平生何期怛化須臾證佛地大千世界險阻艱難備嘗疇昔庶賴遺言警覺復神州統一山河齊聯云手扶赤縣豐功久在人寰傷大樹風寒三舍韜光廻日馭心繫蒼生遺語未忘國事望豐碑雲峻萬民墮涙溢江波 
[南京快信]  
浙督盧永祥改今日由滬乘車來寗　 
南代表曾彦昨亦來寗會晤李督即乘晚車返滬 
甯垣各團體擬聯合電京反對魯案直接交涉李督昨復電倪嗣冲准德艦醫長余德滿續假三日齊省長瀛眷昨與浙齊瀛眷同車赴津爲太夫人做壽昨日星期高等師範及省立第四師範學生仍組織講演團在各通衢講演愛國措詞和平警察未加干涉 
城内唱經樓錦昌祥私進日貨經學生聯合會副會長許哲指明證據報請總商會將貨提出存會以備焚燬省立各校長日昨在第四師範大開會議討論敎育經費案省署派汪源渠財廳派薛家駿列席結果官廳方面允陰曆年内籌發一二月份經費而各校長要求以後敎育經費應照軍政各機關餉薪同時撥發汪薛允轉達省長廳長當有滿意之答復 
胡敎育廳長昨令各縣知事切實查明地方小學經費有無移挪虧欠及不敷支放情事飭即查明具報 
齊省長請先治沂運已經内務部復准惟太湖截漕則被農商部駁斥不准 
湖北旅寗同鄉昨開成立大會舉定韓永清爲正會長趙穉亭爲副會長謝晉卿余滙川爲名譽會長 
財政廳昨通令各縣知事籌辦農江銀行不得空言搪塞並飭將遵辦情形隨時具報以憑查核 
常熟縣公民朱棟等控助理員戴瀛旭陸繼雲吞没急賑請派員澈查懲辦以平民氣 
[杭州快信]  
安定校學生出發臨浦等處化裝演講昨已返校潘國綱此次旋浙係請假三星期現聞尙須續假陰曆年内在杭度歲 
已故一師長童保暄准三月二十四在昭慶寺開弔嘉興各區屬佃户藉口災荒到處煽惑游說一律抗租經該縣電省請示辦法齊省長已飛令切實查禁一面擇尤懲辦 
北京總商會函稱中美銀行各集資本金五百萬設總行於京師杭商會亦主贊同並任招股 
駐閩浙軍病兵甚夥昨又由一師副官章必科軍醫張熊護送一百二十餘名到浙赴陸軍病院調治 
地方通信 
[松江]  
各界聯合會選舉執行部長松江各界聯合會執行部於一月十七日下午四時開會陸濟主席宣佈前部長莊居正君因學生聯合會撤回代表故請取消部長之職雖該會撤回代表理由不甚充足而本會評議部已經認可本部爲尊重評議部起見不得不承認莊君之辭職鄙人照章暫行代理今日召集同人會議請即另選部長以專責任云云隨散票選舉結果姜粟香君得票過半數當選爲執行部長即由姜君主席對於會務進行事宜略有討論並推定陳其學爲演講科主任又報告縣立學校學生聯合會來函加入畢即散會 
産欵處尙有波折公欵公産管理處新舊董爭執一案經省委劉潛來松調查該委到松後倡議調停主張將舊董六人一體加入欵産處新董業已允可惟聞舊董方面則提出要求條件（一）所有欵産由新舊各董共同保管保管期内不詐擅自移挪（二）欵産處舊有員司不許更動（三）公欵董事仍須由農會商會敎育會三機關投票選舉市鄉委員不能參加選舉云云聞劉潛以無轉圜餘地已謝絶調停矣惟據另一消息則云省委劉潛來松後下榻縣署翌日由李潤之縣長宴請管理處各董事劉委取出改組公文在座新董均不贊成劉委遂行外間謂劉委來松調停新董已允云云殊非事實蓋新董不願改組　允舊董加入劉委以與省令不符故即離松此說與上微有不同米知内幕究竟何如也 
鄉校組織公共體育塲天馬山鄉各學校現在該鄉鄉公所前方合闢公共體育塲一所一切規劃悉仿縣立公共體育塲業已呈准縣署年助經常費一百元至開辦經費山發起人分任捐募凡認捐在二元以上者均有投票互選塲長之權現正由籌備處通函各認捐人用通信選舉法互選場長聞該鄉董事張仲屏頗有塲長希望云 
[無錫]  
布廠請多出國産細紗布廠公會昨假竹場巷錢業公所開會提議紗線原料日漲國産細紗缺乏非聯合蘇松常鎭四屬各布廠合力組織細紗廠不克達根本抵制之計畫經公决後函請上海國貨維持會工商研究會轉函上海紗業聯合會督促原有細紗機錠之大生德大厚生廣勤各廠多出雙股細紗維持布廠營業搜出製造毒丸原料北門外至善堂製造　質丸藥藉名戒烟實則供人抵癮歷經禁烟稽查鄒務生查獲人證解縣罰辦在案不意案未多日該堂營業更爲發達昨被水陸稽查劉鎬芬往該店搜出毒質丸藥十二種同時禁烟稽查鄒務生又至該堂主蕭子鈞家中搜出製造毒丸之藥粉多種而蕭子鈞則已聞風避匿矣 
[太倉]  
會議維持敎育經費太倉縣因八年份田畝歉收由行政會議决自九年一日起至十二月止敎育經費統减二成給發各校聞信後羣情惶駭爰於本月十一日假縣敎育會開全縣各校聯合會由各鄉推派代表列席共計五六十人公推吳仲裔爲臨時主席當由吳君提議應如何請求取消減費經衆討論良久僉以各鄉學校常年費已虞不數支配若再减折勢難維持勸學所總司全縣敎育歷年來酌盈劑虚定有把握云云遂推代表蔣馬龔凌四君詣勸學所謁錢所長陳明各校困難情形務請設法挽救錢君允予呈請縣署收回成命四君遂感謝而出 
[温州]  
北門大街大火永嘉北門大街林阿坤豆腐店於前日失愼延燒八十餘户計焚燬房屋二百餘間損失約二十餘萬元業由永嘉警察局長將失火原由及救護情形呈報警務處察核茲已奉到指令略謂查該局管轄區内屢見火災此次前往救護人數共有六百餘人何以任聽延燒兩點鐘之久不能撲滅是否另有障碍抑係施救不力嗣後應由該局長督令各該警佐平時務須注意火政遇有火災發生即應極力施救其義龍人夫等亦當勸令隨時練習庶臨事可期踴躍免致遲緩疏慮是爲至要云云 
[鎭江]  
麥糖兩貨漲價近以天氣奇寒清淮高寶興泰等帮麥船均以河道冰凍不能開駛來鎭因此麥價又漲三角又糖市因來源不旺前昨兩日太古三五日車糖已增至十兩零五錢頂高赤精亦增至八兩六錢云 
省令查禁販烟丹徒縣公署接奉齊省長訓令開據旅京鎭江會館羅鴻年等呈稱丹徒地方近聞有人私設公司違禁販烟深懼流毒及民擬懇飭屬查禁等語仰該知事嚴查禁止云云 
[揚州]  
監票撥歸貧民公廠之爭持十二圩民國二年火災後曾餘賑欵鹽票一張約值錢五千串之譜現經十二圩商會總董吳福基會合十八帮鹽船董事全體議决將此巨欵撥歸貧民工廠充作經費俾該廠不至因經費不足有中途停辦之虞惟聞尙有人提議將該欵充作辦學經費要求商店蓋章郵禀鹽運司核議惟二事皆地方要公想運司能秉公酌議也 
績議二月份學欵江都勸學所長曾萬里以九年度一月份學欵雖經議决二月份尙無着落爰通知各校長仍於十七日下午在所會議維持方法與會者縣市兩敎會長及縣立商業校長並女子公學校長等共約四十人首由主席報告學欵收入短絀原因及一月份學欵由縣籌墊半數之情形次縣立商業校長陳賜卿女子公學郭堅忍第七國民校長沈少希等相繼發言結果推勸　所長縣市兩敎育會長先向縣署要求維持不達目的則山勸學所分呈省長敎育廳長設法維持或令縣在附稅各欵内撥給而各校亦分呈省敎兩處爲勸學所後盾以收圓滿之效果褒偒孝義人民揚州邵水周市民人陳晉初爲人純孝曾割股療親捐資興學創辦公益素爲邑人所矜式茲省議員王紹　江都勸　所曾雲程縣視學蔣兆祺等以陳孝義可風臚叙事實按褒揚條例第五條請縣轉請内務部題褒並照第七條給予褒辭以資表揚 
選定鄉農會長江都佟知事現據南六集鄉民代表黃歌侯等禀稱該處農會長已經選定陳得江充任請予轉詳實業廳備案云云佟知事已准如所請矣 
[徐州]  
徐海匪熾原因邳宿唯三縣人民迭受匪患溯其原因大率由於土豪惡董隱爲庇護互相狼狽如匪首徐七之與惡紳往來即其例也及匪勢漸盛居民不堪其虐始請軍隊剿辦詎軍隊一至其虐尤甚於匪旣令人民供給糧食又暗接濟匪黨彈藥而匪膽愈壯矣由是交通斷絶四民失業徐海飢民不得不相率南下謀食現匪仍盤踞睢宿交界之耿軍沙集一帶架搶燒殺時有所聞老弱婦女驚惶揀無措逃入城中暫避慘狀亦可見矣　知有緝捕之責者亦有所聞否 
來函 
[程和蔭來函（前報誤程爲陳）]  
一月十日揚州通信　内載有復控質典吞珠一事殊與事實不符查典業不當珠寳經全省典業公會議决已成定例江都全境各典無不於櫃旁大書珠寶玉器一槪不當字樣以爲標示不獨鄙人仙鎭一典然也曹楝臣係一貧民家中何有珍珠此次曹忽僞造一空白當票向官廳控诉謂所當係珍珠一粒價值千餘金思向鄙人典内敲詐嗣經縣委　君調查曹之空白當票旣無騎縫圖章又未塡寫物品種類常本若干種種與票根不符其爲僞造無疑當即據實呈復官廳銷案鄙人亦向官廳起訴請治曹以僞造詐欺之罪此本案之眞相也事　鄙人名譽信用理合函請更正爲荷程和蔭謹上 
雜評一 
[南甯學潮已平（默）]  
各省所起之學潮有結果而消弭迅速者南寗其第一次也夫學潮之所以起不外反對校外之官吏與校内之校長而已當局每堅持其學生不應干預之成見而對於其事之是非若何情勢若何絶不加以研究於是官吏無論如何不法校長無論如何專横苟經學生反對者其地位必益鞏固不啻反對一次加一次保障也此非吾之虚言試問今日輿論不容之官吏有一因反對而撤去者乎不理衆口之校長有一因反對而易置者乎學生反對之目的不達舉動自然愈激此學潮之所以日益擴大而不已也 
廣西當局一撤伍校長而南寗之學潮立平非卽其一證乎故當局對於學生之要求撤換官吏與校長當先詳細攷查其言之實否果其實也速撤换而不吝則學潮消弭多矣 
法國邦太摩松消息云邦太摩松鎭歐戰時曾爲德軍砲轟三百次鎭中之大熔礦廠毁焉休戰後該廠重興舊業築成熔礦爐五座其第一座已於十一月二十三日由法總統间恩賚行舉火禮是日總統且以戰事十字勳章授予該鎭（此係廣告） 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[四團體公宴四要人]  
昨日下午七時江蘇省敎育會曁南學校中華職業敎育社寰球中國學生會四團體假座一品香公宴南洋荷屬請願代表熊衡三韓旡悶二先生西南大學籌辦員汪精衛章行嚴二先生列席者廖仲愷侯德廣馬玉山歐彬黃煥南黃詠台胡敦復聶雲台穆抒齋余日章宋漢章榮宗敬史良才張季鸞邵仲輝朱體仁吳　培胡道南謝碧田傅溪水薩桐蓀吳和士郭仲良賈季英顧蔭亭趙厚生沈信卿黃任之朱少屏等三十餘人宴畢由主席黃任之君介紹熊衡三韓旡悶二君報告此次回國之任務爲代表南洋荷屬全體華僑請願政府修改關於國籍問題之中荷條約次由主席請汪精衛章行嚴二君報告籌辦西南大學情形汪君略謂西南大學具體辦法尙在研究中其重要主旨脫離政治關係採取思想自由專門研究學術西南大學係　立的並不是附屬於軍政府的章君略謂西南大學主旨是要做到學問獨立並且須培養高等學者次詳述英倫之敎授獎金及學生獎金PROFESSORSHIP及SOHOLARSLIIP制度並望國内外同胞對於此點加以提倡次由曁南學校校長趙正平報告曁南學校之任務及現况末由主席提議對於荷屬華僑請願事請大家加以助力西南大學事定於今日下午再在申報館聚談散會時已鐘鳴十下矣 
[上海飛行俱樂部之成立會]  
昨日下午五時半上海飛行俱樂部假寗波路卡爾登西飯店開成立大會選舉正式職員並議本會之組織法及歡迎意國飛行家之方法到會者華人方面有唐少川唐榴唐露園周厚坤朱少屏夏奇峯諸君西人方面有費吳生炳那麥提孩羅傑白克克拉克諸君計五十餘人臨時會長唐露園君主席首由唐君宣布選舉正式職員之必要次選出克拉克君爲正式正會長唐露園道瑞馬君爲副會長白克君爲西文書記兼會計朱少屏君爲中文書記唐少川君費吳生君爲會員部部員道益耳君夏奇峯君爲公佈部部員麥邊君沙孩子君瞿君爲章程起草員會長書記會計各部部長及周厚坤君麥提孩君炳那君爲董事部次討論會名議决用（上海飛行但樂部）會費每年五元入會費不收歡迎意國飛行家方法交董事部籌備散會時已鐘鳴六下矣 
[商業公團開會紀略]  
商業公團聯合會於昨日午後五時開緊急幹事會議由湯節之主席議决各事如下（一）陸專使由歐回國道經上海專車回京决議各團體公推代表十人前往叩其拒絶關於山東問題直接與日交涉（二）美商愼昌洋行來函聲明所售鹹魚確係由美運來公决致函轉運公所代爲聲明以敦睦誼此外尙有其他關於内政外交各問題一時未能宣布 
[全國各界聯合會消息]  
常任委員會紀昨日全國各界聯合會常任委員開臨時會議郭維海主席張正方李兆祥紀錄首由主席報告施洋緊急提議案陸魏兩專使回國時促自滬至京沿途國民表示外交意見案次由施洋申明辦法三種（一）於陸魏經過時由當地各團體呈遞山東福建意見書（二）陸魏未經過之前沿途國民宜各書（請陸魏二專使注意）山東問題應拒絶日本通牒留待國際聯盟會解决福州交涉宜照京滬國民大會所議决各條辦理（三）陸魏經過各地由當地各團體學校列隊執旗（旗上書前項事樣）互有討論通過旋議通告各地辦法畢卽散會 
貴州劉督軍來函敬覆者讀覺書具見忠言苦口足以振發　聾欽佩無極此間自青島事發生即以電詰北廷并各省各團體據理力爭閩事尤向所未有已於删日電責靳翼青略云公等對於此次交涉若再敷衍了事懼失日本懽心全國輿論認中央爲日本代表者將何辭以解國權所關未敢緘默交涉内容望即電示等語並通電各省各機關請其一致進行同挽危局總之區區之力所能至者無所不用其極凡我同志自當共趨極端有一分挽回卽有一分補救非我族類實逼處此莫　我國中盡是名利蠧也諸公軫念國本必有匡救偉略尙希時惠數行以慰遠盼 
全國各界聯合會覆函貴州劉督軍公鑒頃披還雲藉諗本會致全國軍界覺書已蒙洞察並荷贊同殊深慶幸至閩魯問題發生貴督軍當仁不讓義聲遍於遐邇使各省軍人胥能以貴督軍之心爲心以貴督軍之責爲責則束鄰豈敢横行而本會亦無致覺書之必要矣時至今日國已不國當軸者尙無覺悟對外仍一味逢承不啻代日攝政對内則惟知壓迫是謂殘民以逞閩事因循至今無有辦法而魯事又有直接交涉之耗言念及此殊堪痛恨貴督軍位鎭一方德望共仰尙希聯絡各省一致力爭以挽危亡國家幸甚人民幸甚 
[上海各界聯會致南北政府電]  
否認日本魯案通牒 
致北京電北京總統府國務院鑒頃聞日本將以繼承山東權利並開始歸還青島之交涉通牒我國不勝駭異我國旣已對德宣戰所有前訂之中德條約依法完全解除巴黎會之對德和約我國又未簽字則德國前在山東區域占有之政治權經濟權均應由我國直接收回日本不得干預倘公等始終仰日人鼻息不惜違背民意鑄成大錯國民除否認外不能置甘心賣國者於不問也上海各界聯合會皓 
致廣州電廣州軍政府參衆兩院鑒中德條約已於宣戰時解除對德和約又由專使拒簽則德人前在山東區域占有之政治權經濟權我國自當候由國際聯盟會議直接收回乃警耗傳來日本將以繼承山東權利及開始歸還青島之交涉通牒我國北庭夙倚日本爲生活將來敷衍遷就自在意中務乞公等迅即宣言拒駁時機急迫無任企盼上海各界聯合會皓 
[朱啓鈐又將來滬說]  
前和議總代表朱啓鈐近因受總統委託來滬與各方面爲再度之接洽聞本埠各機關已接有南京軍民兩長電知朱氏約支日抵寗即日乘車抵滬云 
[盧浙督赴寗原因]  
浙江督軍盧永祥此次赴寗與李督晤商一因關於和議二因裁兵問題據聞裁兵一事迭據政府令促實行茲擬在舊曆年後舉行緣此事方在冬令各處匪患甚熾若在年前舉行深恐再行攙入被裁各軍年關益滋紛亂故亟與李督有所磋商並聞經過滬上並不停留云 
[官場開會追悼馮河間]  
已故總統馮國璋現由松滬何代護軍使江蘇楊交涉員滬海道王道尹江海關姚監督上海縣沈知事南北工巡捐局姚陳兩局長淞滬警察徐廳長兵工廠謝廠長稅務所陳所長並軍警兩界上級官佐等定於今日午前在西鄉順直會館開追悼大會已預知本埠南北商會會長各業領袖及地方紳董等均於是日前赴會所追悼各區署所署長署員等由徐廳長用電話通知務於上午十期齊集來廳以便排班前往並謂有大禮服者應穿大禮服云 
[利通艦長病故防次]  
海軍藍總司令前呈奉海軍部派往松黑兩江駐防之江亨江利利通利綏利捷靖安等六艦經駛至達達島地方被俄國開砲轟擊致各該艦未能駛入松黑兩江中政府向俄國交涉等情疉誌報端茲因天時嚴凍各艦員兵駐泊該處備嘗艱苦且水菜各項均付缺如其利通艦長林天壽當去夏開往時即負病未痊旋經請假未奉令准詎船至該處其病更劇醫藥各項極稱不便乃於前日在達達島身故經由江防處處長王崇文曁駐崴代將林建章於昨日電呈本埠海軍總司令察核轉部並懇派員代缺以專責成藍總司令當即電陳海軍部備案並請照在前敵駐防因公斃命例優予給卹一面電令林代將就近遴員派代呈署轉部云 
[江蘇督軍省長憫惜海軍學生]  
江蘇李督軍齊省長以蘇籍學生田乃宣俞健等回省呼籲窮途奔走殊堪憫惜特連名致函薩總長請其速爲善處失學學生以免其流離滬上輟學無歸原函如下鼎銘仁兄總長偉鑒烟台海軍學校全體學生出校一事屢見報紙莫知其詳本年一月八日蘇籍學生回省面見陳情並呈宣言書其中雖多一面之詞而其意一在恢復五年所頒考選章程一在仍三年畢業年限言之剴切淚隨聲下弟等體察情形深爲憫惜任其久嚝則虚擲可寶之光陰使之改圖又孤負來學子初志因思我兄公平正直海内同欽數十年來造就海軍人材不可勝數樂育之美尤爲衆口所交推該生等因在甄陶覆育之中或有與以轉圜之策弟等於該校情形不甚深悉特以其陳詞懇切用敢轉爲凟陳至於能否恢復五年考選舊章及准許三年畢業之處尙希酌核辦理並希賜覆爲荷 
[學生總會致廣東函電]  
反對何禮文爲法政學校校長 
（一）廣東中等以上學校學生聯合會公鑒頃據廣東公立法政專門學校諸同學電稱何禮文乘貴省學潮汹湧之際夤緣而爲該校校長經該校全體學生開會拒絶查何禮文旣非法政專門學校出身於敎育界又絶無資望焉能充當法校校長務希貴會同人全體反對以免法校爲一黨一系之政客所把持本會當爲後盾此頌日祉（二）廣東省長鑒何禮文旣非法政專門學校出身又於敎育界素無聲望乘機攫取公立法政專門學校校長之地位宜其爲全校學生所反對務請省長速即另委賢能接任庶莘　　不致久於罷課也臨電迫切無任盼禱 
[浦東中學分校之評議會]  
浦東中學自楊斯盛先生創辦以來已届十有五載異常發達現浦校校長朱叔源君以浦校僻處浦東求學不便擬在閘北共和路創辦浦東中學分校一所惟宗旨與本校不同（本校是採專門預備制度務使學生畢業後得進習專科爲主旨分校是採中學二部制度使學生畢業後得自謀正當生活爲主旨）爰於是月十八日函請黃任之沈信卿陳光甫張束蓀蔣夢麟吳稚輝錢新之朱體仁聶雲台項遠村劉南陔兪仲華朱成章李孤帆張叔通龐淞舟庚林一崔雁賓王受培諸君假座省敎育會開會討論一切進行事宜是日除蔣夢麟吳稚輝因事不到外餘均　會决議組　一評議會每年開常會二次以討論校務之進行云 
[愛國商號錄（上海學生聯合會調查科稿）]  
新閘路春源豐隆源祥仁大漆號大昌九記恒利興記裕興昌鼎升祥源通復興祥瑞興齋盈源號張裕太大順公祥成號張信和中和號德源公司公茂分棧振元號協和祥上海福興鑫昌米號廣豐木號洽昌大豐木號同太源綸華太增祥太潤昌祥福建路載陽號大仁成新閘路醬園弄恒昌生新閘路中怡源祥裕太豐仁太老晋太協記書社源太號英界大通路小菜場口仁大號大通路增太盛吳萬潤張發昌山海關路中市德茂號山海關路同源興梅白格路順豐號新閘路池浜橋西大春義記號裕豐祥新閘路池浜橋東培昌祥金號新閘路松壽里義昌森新降昶新疆路徐維茂海寗路勤裕由克路同豐顧德太勞合路同成信源祥曹永豐珊家園路孫生大北泥城橋公順號漢中路王元太閘北大通路中周一大新閘路池浜橋謂泉昌國學書社新閘路和樂里口吳順興新閘仁濟里口老天和新閘路新康里口何元豐新閘馬路口乾太昌醬園弄西宋正昌 
[上海交易所之一再波折]  
聯合通信社云上海交易所慘淡經營於茲年餘經北京農商部多方留難飭將章程修改後始奉批准予開業故該所一面設所敎練所員一面定期成立所有所屋亦經覔定准期修飾人方以爲千辛萬苦華人自辦之交易所可以不日成立矣詎料昨有自京來滬政界之某君云農商部近來對於上海交易所不知因何忽生惡感確於前日發出部令對於該所營葉章程復飭呈部謂尙須修改云 
[法租界商業聯合會開會紀事]  
前日（十八日）法租界聯合會開星期常會下午七時餘各業曁煙兌業會員先後出席推葉貺辰主席（一）報告烟兌業加捐問題（二）討論本會評幹兩部職員加送證書（三）報告會費收支總數當由主席起言本月十二日法公董局發生烟捲捐及加增兌洋捐由烟兌業推派代表邀同本會代表至本界華董陸伯鴻陸松侯二君處要求轉懇寬免法公董局已允准自上星期五起暫止收取俟星期一公董局董事會由華董列席磋商再定辦法茲烟兌業以本業每一店業兼營兩業一旦驟加兩捐力無能逮本會據此轉請朱君萊生又與華董陸松侯君接洽當公董局提議時注意凡一店而營兩業者務請捐免其一并請從輕徴收以恤商艱衆無異議次即討論證書式樣及捐欵報銷清單略加討議至十時餘散會 
[兩團體星期宣講紀]  
救國十人團中華救國十人團聯合會宣講隊二十餘人於前日（星期）上午八時乘輪至浦東高橋鎭宣講由該鎭十人團代表丁鳳山備膳招待旋由馮松園崇淦泉董天爵等相繼演說講題爲（衆志成城）（同舟共濟）（匹夫有責）次邱稼禾朱睿豐金土英等講（改良習慣）（破除迷信）（國與民的關係）語多懇切聽者動容演講畢遂由虞植卿徐立祥查寶林合唱新編時事五更調愛國歌以助餘興圍觀者途爲之塞繼復遊行街市勸導商店直至下午五時始乘輪返滬 
勵志團派克路百合里勵志愛國宣講團講員顧泉生徐惠施吳兆麟周少葵於前日（十八號）下午二時由事務所出發至南市董家渡口水神閣東首空場宣講講題爲（人人去私存公國不必曰救）（國與家如唇齒之相依）（欲禦外侮端賴羣策羣力）（販米濟凶人者若爲子孫計當快發天良）聽者圍聚皆點首側耳毫無倦容並有陸萬里王克暴等在場糾　　　整肅迨講畢已入暮矣 
[部飭騐放第十師軍米]  
陸軍第十師步兵第十九旅及所屬第三十八團現需軍米二千八百二十九包計重四十五萬二千六百四十斤呈准陸軍部發給護照在通商口岸購買由淞滬轉口運往浙之寗波駐在地昨由財政部通行各關卡一體免稅騐放云 
[閩省採購軍米員明日赴蕪]  
福建督軍李厚基派副官江振聲來滬採辦軍米二萬石江副官前日抵滬寓東亞旅社昨往閘北錢董處調查採辦事宜旋以滬地米價昂貴底貨不充聞悉蕪湖客秈價格甚廉爰定明日乘搭招商局江新輪赴蕪湖購辦一面將情電告李督軍矣 
[孟梯格爾號明日抵淞]  
昌興輪船公司孟梯格爾號由香港開來定二十一日午後四時行抵吳淞當日即須開赴坎拿大取道門司神户横濱等處 
[轉運業請開鎭江河道]  
滬寧鐵路運輸公會代表何秉香呈交通部文云據鎭江各轉運公司函稱竊查鎭江一埠本爲輪軌交通商人素稱便利乃近年以來沿江一帶躉船停泊之處陡漲沙灘所有車運貨物上下裝卸較前須繞三四里之遥客商甚形不便若非設法疏濬將來商貨阻滯盡行改爲輪運非特各轉運公司營業攸關即於路政亦大有關碍爲此具函應請貴會集議即據情呈請主管官廳核准按照上海麥根路南京煤炭港兩處成例開築新河一道速令鐵路工程處查勘繪具圖說卽行興工以期早日成渠流通駁船裝運以維商業等由到會敝會當即開會集議僉以鎭江係通商要埠凡各省運到之貨年來已漸增多現沿江驟漲新灘以致客貨裝卸必繞埠數里窒碍殊多自應另闢新河俾往來商貨易於駁運准函前因理合具文聲請仰祈大部鑒核俯恤商艱准於鎭埠沿江之處速令鐵道工程處履勘尅日興工庶於路務商情均有裨益伏祈批示施行 
[兩路修訂運貨章程]  
滬寗杭甬兩路貨物運價章程自民國七年修改通行以來已經年餘所有貨價臨時加入者不少未免複雜該路定章此項貨章每年須修訂一次昨經該路局長飭知運輸總管趕將九年份之貨章從速訂定以便實行今已山運輸員司會同起草修訂約須三數月方克竣事 
[南市徴收載貨汽車捐之布告]  
滬南工巡捐局長姚石蓀昨日發出布告云爲布告事照得機器貨車卽載貨汽車前經本局董事會議决自九年一月起徴收車捐一等每季捐二十一元二等十五元三等九元等因自應照辦除飭稅務處遵照外合行布告一體知悉仰即各照規定等級遵納捐欵以重公益毋稍觀望致干未便切切此布 
[調查户口尙未竣事]  
調查户口一事前經上海縣沈知事據各市經董卽主任調查員禀稱因户口繁多調查手續一時不及竣事請爲展期十天後迄今仍未查竣由縣飭催趕緊造送來署以憑彙總詳報在案茲悉南市二十五保十二圖二十七舖地方户口最多祇正户有一萬數千户附户尙不在内而大興街車站路機廠街南碼頭三官堂平安街南京街張家弄石街西陸家浜顧家廳一帶係貧苦客民居多一屋之内居七八家素無敎育對於調查户 
口最多誤會大都不肯將姓氏職業說明雖由地保顧愼霖與地甲陶愼忠隨同調查員在旁解釋該客民等仍不知調查之宗旨故調查手續頗形困難 
[南市搜檢行人]  
南市第一區警署趙墨林署長以轄境與法租界接壤商舖林立户口繁多往來人民擁擠難保無匪徒乘機混跡爰特會商羅巡官於每晚八時後舉行沿途搜查凡十六舖裏外橋樑及陸家石橋舊址中華路口等處咽喉要區均宜注意搜查已於昨晚起實行由羅巡官帶同長警查察如遇形跡可疑之人上前搜檢有無挾帶違禁品及手槍剌刀等類一經查獲立時拘解究懲 
[圖刦匪徒各押五年]  
移駐虹口捕房之特别機關華探目陳雲忠鍾星南張芝卿西探目壳羅香包探張炳成等於一月三號在海寗路三百六十一號門牌小飯店内查獲身懷兇器之孫雲桃王德勝劉方林王鶴松抄出六響蓮蓬頭實彈手槍一支剌刀五把解經公共公廨諭令收押查明澈究等情已詳本報昨晨由張襄讞會同英包副領事升堂提審卽由中西探分别上堂禀稱曾往閘北華界會同該管警區搜查被告寄居之屋内未得證據及向各被告詳詢據第一二兩被告稱由第三被告起意是日飽餐後擬往刦靶子路五十九號門牌潮州人侯照南家等語而第三四被告亦有同等供述惟不肯承認起意捕房已錄有供單至此將供單呈察問官向各被告逐一訊明承認在捕房所供是實因各科刑期五年着解往西牢執行期滿驅逐出境抄獲手槍剌刀没收 
[冒探搜攫煙土案五誌]  
孫福生摘　董四海供詞 
寓居天津路四百五十九號門南潯富户邢錦安家於陽曆上年十二月二十八號晚被乘坐汽車者冒充捕房包探搜去值價萬金之烟土烟膏烟槍事後經總巡捕房偵查之下拿獲關係人匯司捕房一號西捕愛倫及該捕房與北四川路捕房侍者董四海秦寶初楊雪坤孫福生趙長生修理汽車之王和尙汽車夫杜小金除將一號四捕轉送英按察使署訊究外其餘七人解由公共公廨訊供等情已四誌本報昨日下午捕房將七被告解至第一刑庭研鞫承審官爲俞襄讞與英卓副領事先由捕房代表律師起立譯稱捕房查明孫福生與本案無關堂上一鞫其情卽可摘釋次由西探堯克曁五十五號三道頭西捕相繼禀明拘獲被告情形再次據孫福生上堂供稱我對於此事純受董四海支配故當二十八號夜時忽令我往其家中又差我往天津路上旋又被阿强的爺從天津路弄内走出囑我回轉董家次日董又將我喚至其家給我洋五十元又將洋六十元令我交與王和尙謂係一號西捕所給是晚往天津路之酬金而一號西捕確得洋三百元故此事起初我實不知究竟後曾回家與妻談及妻以我所得之欵不能收受是以我將所受鈔票藏在身畔被捕時抄出不缺等語末由董四海之律師起向董詰據供稱在捕房充西崽已有八年於兩月之前始侍一號西捕該西捕輙向我謂伊得有外國所給特别搜查私土獎牌一再囑我探聽私土之處俾往搜查獲獎我旋得友人阿强的爺報告謂天津路邢姓藏有私土遂轉告該西捕並爲代向王和尙借得汽車由杜小金開駛至開封路守候我先回家於途次邀得楊雪坤同歸到家見該西捕及阿强的爺已在而阿强的爺亦願同去我本不欲往因被相强但阿强的爺祗向我言邢家有私土並未細說藏土地方（迨到天津路時阿强的爺先進次則該西捕我等後隨而進由先進者兩人上樓旋即下樓出門登車駛至我家入内將方形私圭四塊烟槍六支陳諸桌上託我暫存翌日我往捕房執役時該西捕言所抄烟土無幾已禀准捕頭許可免解公堂爾可代爲售去俾分酬金我遂將土賣與趙姓得價六百元該西捕取去三百元餘欵謂分給同往之人我始終信任該捕有搜查私土特權故直至包探將捕我時詢我天津路之土是否爾等所搜我猶毫無疑懼直認不諱等語中西官訊至此天時已暮諭孫福生訊無關係註銷餘仍押候續訊 
[浦東小木橋之搶案]  
浦東六里橋迤南小木橋地方向爲水木作頭之李裕生家前夜二時許突來盜匪十餘人撬門而入口操北音内有兩匪身穿破舊軍衣明火執械嚇禁聲張李家祗有其母及妻與小孩四人從夢中驚覺見盜匪來勢兇猛躱避床下任其翻箱倒篋任意搜括計被刦去現洋五十元皮衣兩件及銀飾等物而去昨日派人來申告知李雨生李即回家開單將搶刦情形報告南滙縣警區請爲緝捕 
[協緝南滙命案兇犯]  
前日有南匯縣五圖地保朱耕生揩同何阿根張士平來滬投楊樹浦捕房報稱所管五圖二甲地方居民朱祥生於本月三號被王阿連與某氏婦人用繩勒斃王於案發後避居治下請爲協緝等情當由捕頭强生派探季立仁協同八十六號西探鄧在楊樹浦華租交處將王緝獲收押昨解公共公堂首由捕房禀明得報將王拘獲情形次由朱耕生投案請求派探協解被告歸案訊辦　語張襄讞核禀商之英包副領聖以該管縣知事並無來文未便驟予引渡諭王帶回捕房候下禮拜一南縣備文來提再核 
 
 

Page 11

 
 
[三誌本邑西鄉之命案]  
鄉民范生全因爭奪包拖擱淺輪船被胡阿四等兇毆致斃由范姪阿毛等將屍抛往上寶兩縣交界侯家橋胡之家内由三十保八圖地保報請地檢廳派員驗明候究等情兩誌前報茲悉此案已獲之丁敬熙已經北新涇警廳移送地檢廳昨日午後經檢察官提案研訊不認行兇再四駁詰始稱此事全由胡阿四爲首當時在場帮兇各人亦由胡姓糾來等語檢察官諭丁收押候拿在逃各犯到案再訊昨晨該廳法警據線索報告胡阿四已　回家中當即馳往協同該處警所捕拿矣 
[美華牙刷廠被焚八誌]  
閘北光復路美華牙刷廠被火焚斃男女工多人事後被災家屬居廣厚陳阿昌張王氏王朱氏顧魏氏許夏氏戚陶氏等因該廠對於撫卹屍屬一層延宕不理曾公呈地檢廳請究嗣由廠中按名給予棺殮費洋五十元除寡婦戚陶氏不願領資外餘人已呈請撤銷訴案等情迭詳前報茲悉檢廳梅檢察長以案關刑事不准求銷定於昨日下午傳集原被人證開庭預審再行核辦又該廠檢出之屍體中有兩具因面目衣服焚燬殆盡糢糊莫辨以故無人認領報請慈善團給棺收殮發封暫厝茲有屍屬　某具呈檢廳稱内有一具即其女夏玉香請求啓封給領另備棺木成殮又當日逃出女工有身受重傷者五人姓氏未詳由四區二分所送濟生會紅十字會兩醫院療治聞有一人因不及醫治死於濟生醫院已知照屍屬到院收殮矣 
[兩學校聯席交誼會紀]  
九畝地進益國民學校南京路惠正國民學校於上星期日（十八日）假老北門内薩珠弄十五號聞聯席交誼會并舉行進益初等畢業禮計得憑者爲孔昭安王金茂奚振德李鴻翔下麟書金仁德李仁發等七名尙有同級多名因科學尙未及格明春留級一學期是日各學生家族及各界來賓到甚衆會場由競育會童子部敎練何克明率領全部童子戎裝照料并經該校校長張開濟敎員陳志渭等請顧惠民張秉　擔任校董各學生當場獻藝均屬可觀加卞麟書何娥英之書法劉蘭英之操琴史悠揚曹如猛沈錫榮之誦詩嚴福瑞之演說曁全體合唱抵制日貨歌等聞明春决定加添高等班報名新生已有多名并於散會時全體攝影以留紀念 
[寰球學生會日校旅行紀]  
寰球中國學生會日校近由高年級生發起組織旅行隊其目的爲考察風景及參觀學校工廠等昨日（星期日）第一次出發吳淞砲臺灣一帶先期函商滬寗路車務處購取旅行隊半價票乘四十四號拖車前往參觀省立水産學校復在沿海游行領略風景 
并往寶山縣城環游一周直至傍晚始歸聞是日全隊學生莫不興高采烈兼有該校敎員朱劍芒李嵩生沈壽鵬君同往故秩序井然云 
[勤業女師範籌備游藝會消息]  
法租界勤業女師範學校將開游藝大會迭誌各報茲悉該校遍請海上熱心敎育團體助演種種新異游藝外並請崑曲家袁克文君（即寒雲主人）助演崑曲一齣更佐以中國女子體操學校諸生聯袂跳舞並獻特别之武技又聞該校校長朱劍震女士因此次游藝大會全恃諸熱心敎育家贊助藉以籌資維持敎育故對於來賓凡購有入場券者概請留名准備彙集出書以誌紀念云 
[集賢女學游藝會預紀]  
集賢女學爲籌集經費定本月三十一日下午一時假座維多利亞戲院開游藝會其秩序中加入上海公學之新劇拳衛率角及坤範女中學之跳舞等届時想贊助者必不少也 
[通如崇海同鄉會成立紀]  
通州如臯崇明海門四邑旅滬回鄉於昨日午後二時假南市毛家弄紗布公所開成立大會與會者通州一百九十六人如臯一百九十一人崇明一百二十八人海門七十五人統計五百九十人簽名後取選舉票一紙至第三進樓下每縣將公擬當選人名開列聽憑擇舉信任之人寫畢投入匭中届時開會首由張子培詳述發起之經過次由張普全報告籌備情形及毛　池許蓉芳捐助盧家灣河南地皮九畝三分價值四千四百五十元且籌備時所用三百九十餘元悉爲許君所籌墊凡我鄉人均同感佩當即公維茅彙如爲臨時主席詳述一切主席請黃任生宣讀會章逐條解釋其建設事業大略如下（建築）會館及殯舍病院義塚之　（敎育）　辦旅滬義務學校及介紹同響子弟入學之類（息爭）和解旅滬鄉人爭議之類（救濟）寃抑受誣財産損失失業流落援助之類（協助）四邑水旱賑濟時疫　藥等是其會章共計十四條　舉謁曉張季直當選爲正會長候補者爲王丹揆張叔儼沙　庵施雨亭季銘又五人副會長每縣一人通　彭桂年如爲　時純崇爲黃秀齋海爲郁芭生四君當選候補者爲王鳳池許蓉芳汪子霖吳竹笙茅彙如五人議董每縣五人通州爲許蓉芳張錫齋王鳳池張荷浦江扶青如臯爲鄭吳民繆　樓沈卓吾陳桂三何戈芬崇明爲蔡翔如黃拾百黃任生杜少如願慕生海門爲沈薪謀茅彚如黃師仁茅友仁劉屏孫所當選幹事内分工商學三界每縣六人通爲侯辛權朱錦城張普全彭壽昌王桂芸陸蘭甫如爲趙錫五羅吉人鄒倬甫殷楚蘭楊少庭劉篤因崇爲黃稚卿吳竹笙張履元龔漱薇季渭良宋作孚海爲孫仲康沈式之願詠圖倪哲成董矞　劉亮卿選舉後因時已晚未及攝影散會時已鐘鳴六下矣 
[開辨廣東白話新劇社]  
本埠自有新劇後旅滬粤人因限於方言之不通不能明　其意義茲有粤人關待時屈民呼梁若呆袁美時朱拯駑陳鳳樓鄧若仙容亦痴何　倩蔡笑笑張公一黃憐我李丸坭等有鑒於此特聯合同志就虹口方面組織嶺南挽瀾新劇社串演廣東白話化妝新劇開辦以來粤人頗歡迎現在社員已有六七十人劇務由林子美主任其事全盡義務云 
[武術會追悼蘇筠尙預誌]  
城南武術會前會長蘇筠尙忽然作古該會已定於陽曆一月二十四日下午三時開會追悼並請楊小川王一亭徐固卿黃奠華等演說以誌追思 
[警廳譯員之接替]  
淞滬警察廳譯員黃輯虞病故後該廳繙譯一職現經徐廳長另委陳襄吾承乏刻已到差任事矣 
[保護淞滬駁船公所之警廳訓令]  
南市第一區警察署趙署長接淞滬徐警廳長訓令云案據淞滬駁船公所代表江聲呈稱竊維駁船一業向無公所以資約束又無章程以便遵守是以聯合同業十六帮代表共同討論公推聲等董其事釐訂章程組織公所定名曰淞滬駁船公所暫賃英界石路禾興坊民房爲辦事處以期整頓航規而維營業曾經呈請上海縣公署立案給宗保護業蒙批准祗領在案惟浦江駁運船隻往來無定叠據各船户報稱各碼頭時有不法之徒或乘人不備竊取貨物或藉端索詐時有所聞伏查敝公所章程第五條内載編號給證而資查考一節應派員司赴各碼頭查視以爲整頓地步佩有證書以誌識别爲特抄錄縣示章程並員司佩帶證書及船梢號牌式樣各一紙具呈請求伏乞廳長電鑒俯賜立案給示並懇飭屬一律保護寶爲公便等情並附縣公署印示及章程等件據此除批呈悉准予備案並候給示保護曁令行水巡隊一體保護可也附件存縣公署印示一紙發還此批掛發曁給示外合亟訊令該署所隊仰即一體保護切切此令 
[緝匪須先會區之省警廳公文]  
松滬護軍使署接江蘇督軍省長文云案據省垣警廳長王桂林呈稱竊除暴原以安良而緝匪轉滋流弊是以不可不先事防維也民國二年冬曾經查有借公違法之徒每藉口拿匪爲名肄意搜查不分良莠甚至有用刑詐財等情匪患未消轉致民害先受今因憂念及此曾將他項機關凡有來寗辦案查贓等事必須報區協助如不預先知會均須攔阻當經通令各區遵照並呈前督軍分别轉行在案歷年以來所有緝匪人員尙能遵照辨理不料近日竟有辦案不先會區逕行搜捕致生枝節者若不急事防範不但眞僞難分亦屬後患無窮擬請省長分電各省曁令行本省各機關凡有搜捕案犯者應於緝票上塡明並密爲通知該管警區協同辦理俾免流弊以維治安等情昨由何代使通令所屬水陸各軍警一體遵辦矣 
[巡官對調]  
淞滬徐警屬長前日命令現在高昌　警區之巡官李錫恩調補二區二分駐所所遺高昌廟巡官一缺即以二區二分駐所之巡官宋玉亭調辦昨經分别到差視事矣 
[傳諭各鄉鎭商舖繳納門攤捐]  
上海縣所屬各鄉鎭商舖每年應納門攤捐欵向章隨同本年冬漕交納茲因年關將近冬漕亦將開辦所有門攤捐欵經縣知事令飭　征吏於前日下鄉傳諭四鄉各圖地保着知照商家一體遵繳 
[開征冬漕之預備]  
民國八年分上海縣冬漕行將設櫃啓征前日沈知事諭飭各書吏趕辦易知由單一俟手續完全即當交給各圖地保分散各花户以俾自行投櫃完納 
[海門解犯法警中途折回]  
海門縣署司法警察熊昌唐成率領警察六名押解犯人王阿二等十九名於前日來滬原擬解往寶山縣派充開河工役適因寶山縣知事將次調缺工程停辦故該二法警仍將各犯押回海門縣收押 
[電車撞斃小工案註銷]  
法商電車司機人秦金祥日前駕車至法租界黃浦灘由南往北至某棧房門前將掮包小工撞倒碾傷旋即身死後由八號巡捕到來將屍車送輔元堂棺殮聽候訊核各情已誌前報昨日將秦傳至法公堂請究先據捕頭上堂禀明前情繼由八號巡捕上堂聲稱是日巡捕在該處站崗目見死者掮包不顧左右衝過軌道以致被撞該司機人開機甚慢且又踏鈴並無不合實係死者自不小心是實詰之秦供詞相符中西　員會判以死者自不經心與人無尤將案註銷 
[機件壓斷工匠足骨]  
江南造船所工匠鎭江人徐炳榮昨日下午在廠工作爲重量機件壓斷足骨當由工頭舁送醫院醫治未　能不致殘廢否 
[馬車碾傷黃包車夫]  
黃包車夫江北人甘亥生昨暮拖車行經成都路遭某姓馬車撞仆碾傷足趾當鳴得巡街捕到來將馬車號碼抄錄另雇車送受傷車夫投醫院醫治即據情歸報捕頭候示 
[火警併紀]  
虹口昨晨三句餘鐘虹口百老滙路一千零五十號門牌某呢絨店内不知如何忽然火起霎時冒穿屋頂殃及一千零五十一二號門牌救火會中西隊員接到該路火警處電鈴立即駕駛皮帶拆屋抽水等汽車馬車風馳而至竭力施救始行澆熄計共燬屋三幢事後該管捕房捕頭恐有别情已飭探詳查起火情形及曾否保有火險以憑核奪 
閘北前日晚間六句餘鐘閘北梅園路慶華永絲廠隔壁張得勝木作塲内不知因何突肇焚如由各段救火會相繼到塲灌　幸未殃及鄰屋昨經該管四區二分所調查起火情形候傳該作主到案訊辦 
[昨晨公廨訊案紀]  
公共公廨第四民庭昨晨由俞襄　美丁副領事會訊民事訴訟案六宗挨次紀錄如下（一）許　章控虹口嘉興路某煤炭店主李遐昌不理墊欵四千餘元並私收客賬請追損失洋二千元案此案前由原告代表林百架律師禀准給諭禁止被告將店内貨物變賣或搬移須俟本案訊結再核茲彼被告以原告若執行此諭殊與營業攸關故亦延羅斯律師到堂請求將前諭取消並以原告係店中司賬簿據均原告保管請飭令交出查明俾被告可知究竟伊墊欵若干云云原告之律師對於被告請求頗有駁辯結果准將本案十四日所發堂諭取消着兩造將賬簿交本廨理賬員將賬理清再核（二）婦人范孫氏控婦人陸陳氏不理欠洋二千元案因兩造當事人干涉訟後相繼而死結果以兩造病故應即將案註銷（三）老九章九綸兩綢莊及顧志雲張隆順環控程恩沛倒欠各欵案程早經逃避經債權人禀准給諭將債務人所開之店内生財拍賣茲已賣得銀四百五十九兩交存公堂昨由老九章夥證明被程欠貨欵一千三百三十六兩三錢七分九綸夥證明程欠亦係貨欵計洋六百另九元五角八分顧志雲證明程所欠者係三個月房租計洋一百二十元張隆順證明兩次借與程洋二百七十 
元利息在外各等語並各將證據呈察結果以顧所控係屬租金應將變賣生財所得欵内提一百二十元歸顧欵同三債權人照所控數目公攤（四）通商股票公司經理顧克銘控大利公司抵押公債票到期不贖案已經給諭原告將票變賣茲原告遵諭變賣得欵抵過外尙不敷銀二千三百七十九兩六錢八分故延律師到堂請追而被告並不到案結果以被告臨訊不到應照原告所控之數缺席判决償還並償利息至付清之日止訟費應由被訴人擔任（五）劉炳甫控林雲衢不理火腿價洋七十餘元案因原告未將賬據等項呈案而被告又延律師否認控數結果着原告提出證據展期七天再訊（六）石蓉甫控邵厚生施濟川不理磚灰價洋七百三十五元三角四分案被告保出不到而原告臨訊亦不到結果以兩造均不到將案註銷 
[查獲輪船搭客所帶之煙土]  
張東閣近乘羅宋輪船來滬帶有烟土五十六兩於昨抵埠正擬登岸爲水巡捕房探捕查獲人證移送檢縣訊辦烟土送往海關　燬 
[私售烟膏之懲儆]  
法捕房西探長石維也日前債悉永安街某號門牌葛墨林所開之某店内有私售烟膏煙土情事故於前晚親自帶周包探顧三寶等前往該處搜查時葛正在煎熬烟膏當將銅鍋及烟膏烟土天秤等物一併帶入捕房諭令交保出外聽　解究昨將葛傳至法公堂請究先據石西探長上堂禀明情並將抄案之烟　等物呈鑒詰之葛供認私賣洋烟諱中西　員判葛罰洋三百元充公外再押六月准予贖罪抄案之烟膏一併銷燬 
[掘墓盜碑案要證未到]  
王際亨在公共公廨刑事訴訟處狀控俞金朝俞阿金私掘　　盜取墓碑一案昨日午後由關讞員會同美副領事丁君升座第二刑庭續訊因有要證未到不能開審問官乃援筆諭曰此案本廨於本月十號函請上海縣飭令管理地册人員隨帶地册來廨作證迄未准縣函復今日開庭該管地員亦不到來應再訂期下禮拜三即本月二十八號下午二鐘半續訊並函催縣飭該管地員届時隨帶圖册來廨作證並請期見復俾便知照兩造律師 
[索詐行兇押四月]  
江北人陳九洪在滬西東京路藉端向南京人夏德泉拆稍洋八元不遂糾衆將夏腰肋等處擊傷經夏友浦洪泰報捕將陳拘解公共公廨押候夏傷愈再核在案昨晨由廨提訊即據原告揩證浦洪泰到堂供稱向業　客本月五號在滬西碼頭裝運貨物被告與在逃之安金良郭裕喜等向我索詐不遂即遭毆傷云云訊之陳九洪否認糾黨拆稍行兇並延律師到堂辯護經關　員核供商之英卓副領事以陳糾黨索詐行兇屬實判押西牢四月示儆 
[徐秀珍發濟良所留養]  
濟良所昨晨伴送女子徐秀珍到廨請示即據女供原藉浦東被匪誘拐來滬押入二馬路某雉妓院内爲娼因不善逢迎遭　虐待是以逃出投所求援是實中西官得禀判徐女發濟良所留養 
[女流氓搶攫金押髮]  
女流氓吳陳氏前日上午在新閘路攫取婦人李陳氏值洋三十元金押髮一枝回逃經氏鳴捕追獲人贓帶入捕房經捕頭詢明當飭轉送公共公廨收押昨由押所看婦將吳陳氏解送公堂經中西官訊供屬實判氏押女所三月　交原告領回 
[搶帽共有十八次]  
同仁醫院内楊姓前指控粤人王阿東朱阿巧崔小新在虹口束漢　禮路攫取呢帽業由該管捕房中西探將三被告拘解公共公廨諭令收押查究已誌本報茲經該探等查得三被告自十二月起至本月一號止先後在密動路武昌天潼路等處攫取行人所戴之帽計有十八次除已查明失主六人外尙有十餘頂無人認領故於昨晨傳同六失主將三被告解謂中西官會訊屬實判王朱各押西牢半年崔押一月起案贓物除給六失主各自領去外餘帽暫存捕房候失主認領 
[竊案嫌疑人之續訊]  
滙由路一百四十號門牌内西崽唐寳春及陳阿三熊阿堂因涉及洋東失竊值四午九百五十四元之羅卜票鈔票鎭戒等件一案嫌疑經該管捕房拘解公共公廨迭次研訊判唐還押陳熊具結釋出審時仍須到案備質等情已誌本報昨農又經中西官飭探分别傳提各人至案續訊即由中西探禀稱日前得法捕房知照謂據愛多亞路某客棧主報稱某日有甲乙丙三人至棧投宿未幾而去遺下撬壞小銀箱兩只及羅卜票等件因即往法捕房將各物帶回由失主認明原贓云云又據失主屋内傭婦陳吳氏投稱曾在西崽房門口拾得羅卜票一紙等語中西官核供判唐仍着還押陳熊退候展期兩禮拜確切查明再訊 
[鐵路巡警查獲贓賊]  
滬杭甬鐵路上海南站棧房所儲材料昨有竊　沈文明陸道生混入竊得約有五六十斤重之鐵板二塊當由鐵路巡警查獲人贓函送地檢　分别收押候究贓鐵存案 
[串黨攫取呢帽]  
匪類方開泰串黨在虹口元芳路攫取行路粤人黃當之西式呢帽一頂飛奔圖遁被探尤雲卿與一千一百八十七號華捕查見帮同攔獲當將人贓一併帶入捕房禀明捕頭押候查明有無另案解廨請究 
[七竊賊各押四月]  
卞根林李玉堂兩人前投法捕房控稱商人等於日前在法租界黃浦灘搭電車其時被賊摸去鈔票銀洋頗巨請求查緝現爲探目徐阿東偵悉竊賊匿迹之處當即前往拘獲毛長發曾堯元陳坤山朱雨根王　卿楊阿二陳福根等七名一併帶入捕房惟原贓無從吊取昨解法公堂請訊先據該探目上堂禀訴前情繼據原告卞李兩人投訴被竊情形詰之毛等供認串竊分用不諱中西官判毛等七人各押西牢四月期滿一併永遠遂出租界 
[縣公署批示照錄]  
上海縣公署批上海草帽同業公益會會長汪資豐等呈爲减收捐費據實聲明請求立案給示山云呈悉所議收取月捐會費雖據核减爲數尙鉅惟是否全體允洽應邀同業四十九家之牌號地點並店主姓名查開清摺蓋章連署具呈到縣再行核辦仰即知照 
雜評二 
[調查户口感言（庸）]  
蘇省此次調查户口以省中督促之嚴各縣所定程限皆非常迫促即如上海縣因定限過迫展期一次仍未辦竣夫以至短之時期而欲使户口清查明晣即令寬籌經費尙不易辦理何况各縣於此等事件僅知責成市鄉董事而於經費所從出每多不著一語彼市鄉董事旣苦於經費無着又不能使人枵腹從公亦惟有以推諉之法卸其責於地保地保無可推諉則姑查塡若干户口以資塞責調查者於入手之初先存一苟且了事之心即使展限十次而欲其正確無訛亦殆不可得而况因勉赴程限之故草率搪塞者乎嗚呼調查户口之效果如是而已 
 
 

Page 12

 
 
   
 
 

Page 13

 
 
自由談 
旅行談 
[俄游雜憶] [  諤聲]  
聖經新約眞蹟藏於國家藏書樓封以黃布書爲帝斯眞多夫得諸於聖納山巔之聖加德連寺書外有帝斯眞多夫附誌以證是書之眞確至尼古浦爾古瓶藏於考古院院門外有重兵護守進門時須先向護兵傳遞來意卽有一官員服制服者導引入觀是瓶光彩極佳一望而知爲奇物考諸歷史瓶爲俄國東南部之雪德生游牧族人製於亞歷山大年問者蓋數千年之遺物也 
余自北京乘京榆快車先抵昌黎火車抵站時乘客紛紛攬運行李如木箱手包雀籠手車等類皆亂集於月台上更有婦人小兒互相呌喚聲音嘈雜不可少耐而水菓擔亦往來不絶昌黎出産以水菓爲最優美年來美國農務省曾派員至此考查採有核桃種歸國昌黎出各水菓以柿子葡萄兩類爲最柿有乾製者輸出他省葡萄種類極優自冬間迄四五月間皆有出售 
昌黎而上萬里長城偉然在目伯思華著文豪莊生傳言莊常欲一游萬里長城以擴眼界每於談話間均言及之其渴想有如是者一日與西人談及西人告渠曰余以有子女正須敎養不然余亦願作長城之遊一快眼福莊曰然則君以此即能使子女他日彰名於世界乎一人之魄力與一人之好奇惟質常遺留於其子女身上君苟有長城之遊異日子女長大人見之者必曰此曾遊長城某君之子女也豈無榮譽哉 
文豪之言如斯則長城之價值可知其工程之偉大可比諸巴比崙之空中花園埃及之金子塔長城依山高下綿亘萬里劃中國與蒙藩之界東走山海關而入於海當秦始皇建此城時以極野蠻之苛政而歛役死於役者以百千萬計外人常因中國說書中有孟姜女傳嘆中國女子之貞潔 
雜談 
[情場罪惡史] [  瘦鵑]  
殺人之愛藥（下） 
瑪麗之愛克蘭斯東也懇摯無匹舍純粹之情愛外不雜他念克蘭斯東固亦愛瑪麗特情乃不專其所耿耿不能忘者尤爲瑪麗之奩資知欲得資非去瑪麗老父不可因矯謂歸里解除舊時婚事作蘇格蘭之行實則預爲謀殺白蘭台地步而已先是猶夷猶未决顧見白氏疾視已者日甚殊足爲好事之梗於是殺機遂動臨行與白氏别交閧彌烈繼私告瑪麗　此去擬訪一毛根夫人其人年事已老有神術善製愛藥吾至願汝父一進斯藥瑪麗立曰是何謂也克蘭斯東曰因藥中有愛力致進藥後必且加愛於吾不復如今茲之齦齦矣瑪麗曰爾果信此耶克蘭斯東曰然以吾亦嘗一進此藥立見奇效前此有損友曾加害吾身吾自進藥乃立釋前恡愛之如兄弟瑪麗信其所歡者深則欣然允之克蘭斯東旣自蘇格蘭返立以藥授瑪麗令進其父瑪麗初不疑其有他和茗以進白氏感奇苦者數月遂暴死事發偵吏廉得實執瑪麗付官瑪麗在獄中嘗作書寄人曰（彼藥中有毒吾實一不之知故弑父之罪亦决不能承吾第爲痴情所　不能自主彼有言吾卽遵行無違初不知此愛藥之足以殺吾父也）每鞫訊瑪麗亦力辯己之無辜嘗謂法官曰（吾所遇之阨殆從來女子中所未有願揮吾可憐之淚以動諸君惻隱之心俾一聽吾慘痛之史須知吾儕女子果爲情愛力魔力所中者往往能輸誠信其所愛之男子聽其播弄彼有所命吾又安得弗從然諸君勿謂吾之弑父即出彼命也吾愛阿爺又胡忍損其毫髮第以彼人力言此藥無害謂老人進後必將加愛彼身而促進吾二人之好事吾愛彼深因深信之當吾和藥茗中時固亦未嘗知個中之有毒也）官以瑪麗弑父罪已成立不能輕逭遂判死刑而克蘭斯東則已聞變遠颺竟被漏網後之法蘭西不數月亦死所謂天網恢恢疎而不漏者信不誣也 
常識 
[蒸汽馬達STEATNMOTOR] [  叔萍]  
近今之蒸汽馬達遠勝前之内熱馬達發明者即DANISH博士也此種馬達使用頗便且蒸汽用喞筒打入可任意節制所用水量亦不減少蓋所用蒸汽不使耗費仍可冷却收還至原處也　種蒸汽馬達雖只有二圓筒然其効力足敵六圓筒之内熱馬達其所佔之位置亦不若普通之盆純馬達（BENZGNEMOTOR）也且其全部重量不滿一千磅故易於遷移雖非熟於機械智識亦可管理那威瑞典有專利之權彼二國之漁船亦多應用此種蒸汽馬達也 
[白銅之新分析法]  
以短少之時間得正確之分析法固難矣然今得一法述之以供分析者之研究）法以一克之白銅溶於十立方糎硝酸液中俟其完全溶解後加一百立方釐之熱水然後加熱五分鐘而濾過以所得之沉澱用水洗於瓶中（内含養化錫及養化　）再加二克之純鐵粉靜置一小時且保存其温度爲攝氏八十度乃加適量之鹽酸使成綠化第一錫而溶於水　則　自析出矣　錫之檢出法卽鐵粉與鹽酸而成綠化第二鐵復由綠化第二鐵與錫作用而成綠化第二錫即可定其量矣其原有之瀘液含有鉛銅鐵及鋅可加適　之硫　蒸發至乾然後再溶於水以　紙　過則硫酸鉛留於紙上而他種金屬則穿紙而下可通硫化輕使銅沉　分離再加　水及苛性鈉則　變成輕養化鐵而生沉　矣於是所餘者爲　液可先使成酸性然後加炭酸納使成炭酸錊而生沉　而分析之事畢矣 
新聞拾遺 
東吳工業之球戰日前蘇州工業學校與東吳大學第一中學比賽足球在天賜莊東吳操場下午一時公證人東吳大學生某君銀角一鳴雙方球員虎躣入場鏖戰一時不分勝負下半時間工業稍一疎懈被入一球工業球員振足精神閱十分鐘攻入東吳一球於是球勢益形勝利盤旋於東吳球門然無隙可乘迨宣告休戰結果不分勝負云[  恒]  
復旦與滬江同學會賽球日昨下午本埠復旦大學與滬江同學會中著名選手比賽足球地點係在復旦大操塲余二時半前往見各校學生來作壁上觀者已不下千餘人三時開始比賽最初時滬江同學會方面尙不大弱然復旦猛攻不已故球常在滬江門口盤旋上半時復旦先鋒張君蹴入一球及公證人宣告休息十分鐘後復行比賽又爲復旦蹴入兩球故結果爲三與○之比勝利遂屬復旦云 
瓜山村之新殺子報距江西省城三十餘里之瓜山村僅六十餘户歷數百年並無一斯文人産出以致民氣囂悍習俗澆漓該村住户悉爲陳姓有陳劉氏者爲陳某之髮妻陳當元二年時曾在省充當連長數月現往廣東業已三載其妻劉氏水性楊花自夫出門之後卽與堂姪毛頭結不解綠秘密異常無有知者惟劉氏有童養媳養至七齡之後因己子死遂送於娘家之姊爲媳養至九歲而其姊之子忽然夭亡其姊又繼續棄世劉遂將其童養媳仍然帶歸家中意擬俟其成人後即變賣以圖厚利帶回家中將及半載其姦遂爲其媳窺破九齡女兒本屬無知本月上浣某日劉與其姪竟入夢鄉其媳因在外與鄰兒作竹馬戲腹餓思歸奔回家中未入室時誤將鄰兒碰倒於地鄰兒之母比即尾追其後意在告訴其母詎登堂升階之後瞥見陳氏房内大夢方酣鄰兒之母因怒未息即奔出喚集數十餘人　闥而入將二人一同捆綁祠堂請以家法嚴辦比將毛頭付之清流外並將劉氏痛責荆條五百正在議價嫁出外鄉詎劉老羞成怒恨媳闖出滔天大禍竟於夜半之時將其媳用刀殺死喉斷氣絶劉則不知逃往何處翌日鄉人得悉此情比卽分途出發四處尋覓並無下落越五日始在沉死毛頭之長溪内浮出一女屍審視之卽爲劉氏鄉人乃將其撈起如伍子胥之前法用鐵棒鞭尸數百遍身糜爛之後仍綁石於其背投之清流以飽魚腹是亦一齣新殺子報噫亦慘矣[  摘]  
鼠報讐金山泖港鎭李姓子頑劣好弄近以捕鼠器獲得二鼠以刀刳其腹剔去腸雜實以米榖縫固之以爲戲夜則懸諸床次意爲可警鼠子詎懸掛之後大爲鼠擾衣被鞋襪罔不遭其齧破一夕突來一鼠穿入帳中連齧其鼻與耳李子從睡夢中大號而醒急索之已被逸去然鼻準爲之破矣大爲喪氣或言鼠子爲同類報復夜間曷以菓餅置床前餌之或可弭患如其言果已余謂鼠爲有害人類之物斃之不爲過然刳腹剔腸毋乃已甚宜其同類之飲恨報復也 
[  陳仲陶]  
白畫攔刦之駭聞梵王渡聖約翰大學校敎員某君之介弟於前日至滬某銀行提欵三百餘元途中至就近　小錢莊兌換小洋孰知被匪徒所窺見該匪遂亦步亦趨隨身後某君固猶未之知也旋某君在青年會食堂午膳畢行至某處轉角該匪徒即上前在某君身後一撞某君回顧但見該匪身着大衣手執白朗甯以槍管插大衣鈕口稍露以示威刦隨即輕喝道拿錢來某君無奈與以五元鈔票一紙不允因傾囊與之始徐徐後退仍以鎗擬某君嚇禁聲張至弄口轉身逸去某君但呼負負無如之何噫以海上繁華之埠警士林立又當白畫之時乃竟敢當路攔刦行路之難固不徒蜀道爲然也[  致遠]  
澄衷學校銅　落成預誌虹口塘山路澄衷學校係鎭海葉成忠先生所創辦自前清光緒二十七年成立以來已二十載歷次畢業學生數百人軍政商學工各界莫不佔有重要位置該校基金四十餘萬金校基五十餘畝校舍崇宏鐘樓高峙爲我國私立學校冠現由前該校畢業生曹慕管君掌理校務管理敎授俱皆成績斐然學生八百餘人小學尤爲發達去年該校師生追念葉公功德飲水思源無以爲報爰提議捐欵爲葉公興建銅像以誌紀念屏一面呈請大總統賜言嘉獎宣付國史館列傳以示不朽刻聞銅像工程已將告竣决議於明春該校二十週紀念時舉行開幕典禮届時并有游藝會以助盛曾云[  致遠]  
小說 
[黨爭（二十六）] [  無我]  
曰否約摩者管理後房之人也聶轉目顧二女已而曰恐爲約摩所竊曰彼初不在此及亂發而始至也聶曰彼今何在曰余不知惟警察已圍困此屋矣聶因旋指所坐黨人曰若輩來此蓋欲覔呼茄脫耳今呼茄脫何在胖漢怒聲對曰余安能知若輩設計欲謀奪其礦余無預其事今所急欲追究者蓋所失之金耳我意欲搜查女子之身並此間諸室也聶曰爾必熟識此間諸室者然則儘可查之曰今者必先搜索女子身畔余竊疑其必匿於身他處緩查之無妨也聶曰否此舉難以允汝彼等須先解往警署方准搜索胖漢曰若然余願君速完此間事即行勿久留於此蓋余尙欲整理肆中事物也時二女聞將解往警署之言羞慚無狀一女曰余絶未竊其金且疑其未知果有此巨萬之金元否又一女曰余願卽行搜索亦屬無傷此女蓋卽身用麝香者顯見其不欲受縲絏之辱也失金之胖漢曰汝作此語乎旋謂聶曰是女名買蘭最機警誘致呼茄脫者彼實爲元首呼茄脫之所在彼必知之聶曰昨夕彼何在曰余不知其何往惟知其不在此間買蘭曰汝毋妄言余乃在自已之室汝豈未知耶胖漢曰余知之審汝昨夕竟全宵在外今姑勿論此速出金璧還於余否則無謂我無情也買蘭曰寃哉哈耳盆余曷嘗竊取汝金哉汝務謹愼其言若祇爲失金事豈不可爲爾調停乎哈耳盆乃轉怒爲躊躇少頃謂聶曰恐余誤會矣君若准我與女作密語者事必白也聶曰否今非其時汝二人不能作密語也繼詢曰爾不欲控告彼一女乎哈耳盆曰開利耶彼固無辜且余不能確言買蘭爲賊僅注疑之耳 
[自由談之自由談] [  不冷]  
恥恥字爲耳與心耳聞人非難心即不能自安是謂之恥今若敎次傳氏不特耳中聞人非難且目中亦見人責備而一不心動謂之無恥誰曰不宜 
 
 

Page 14

 
 
   
 
