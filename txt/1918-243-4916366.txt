# 1918 - 243 - 4916366

 

Page 1

 
 
   
 
 

Page 2

 
 
時評 
[不上不下（冷）]  
　　徐不上馮不下馮不下段亦不下一說也段不下徐不上馮不下二說也馮不下段不下徐不上三說也有是三說然則於徐馮段三人之間一上一下豈能安然如願耶 
　　徐上矣馮段下矣而南北能否妥洽尚爲一疑問况於徐馮段之間尚有不上不下之難題耶 
　　然而徐在今日則已有第一電第二電第三電之預擬矣 
命令 
　　九月五日大總統令黄文加陸軍騎兵上校銜此令 
　　又令陸軍總長段芝貴呈請將蔣鎭臣加陸軍步兵中校銜應照准此令 
　　又令陸軍總長段芝貴呈請將陸軍第二師步兵第六團第三營營長王森砲兵第二團第二營營長馬相麟免去本職均照准此令 
　　又令陸軍總長段芝貴呈請任命張映焜爲陸軍第二師步兵第六團第三營營長楊向林爲砲兵第二團團附劉玉印爲砲兵第二團第二營營長均照准此令 
　　又令陸軍總長段芝貴呈准陜西督軍陳樹藩呈請將督軍公署軍法課課長王　免去本職應照准此令 
　　又令陸軍總長段芝貴呈准陜西督軍陳樹藩咨請以華進達爲督軍公署軍法課課長應照准此令 
　　又令陸軍總長段芝貴呈准鑲紅旗蒙古都統治格咨請以巴克唐阿陞補副參領春祺陞補公中佐領均照准此令 
　　又令貢得霖晋給二等嘉禾章此令 
　　又令貢碩麟給予二等文虎章馮祥光給予二等文虎章此令專電 
[北京電]  
　　徐發出歌電後各省尚未覆第二電在先約束各省一致尚不及南北問題至果直就職時尚有第三電則發表其注重民生實業教育風化等之政見（七日下午三鐘） 
[北京電]  
　　徐對南北不軒輊而政策則在先統一北派對南則視其對徐之反響如何而定又段决去職惟西南過强硬則段派將仍得勢（七日下午三鐘） 
[北京電]  
　　馮六日兩電一致各省長官推戴東海一致岑陸唐劉伍莫譚林熊請除意見意求贊成徐爲第二任總統勿以護法爲詞違人民厭亂望治之意（七日下午三鐘） 
[北京電]  
　　英日法使先賀徐餘亦請訂期謁見（七日下午三鐘） 
[北京電]  
　　贛督電瀏匪竄贛銅鼓失知事傷又電奉飭援閩因敵軍在梅關信豐一帶未便抽援（七月下午三鐘） 
[北京電]  
　　聯鱇艦運子彈數十萬支日到厦（七日下午三鐘） 
[北京電]  
　　鮑督電日軍要求在齊黑電桿附挂車用線又日軍連日大舉北進我境無守備請速派隊（七日下午三鐘） 
[北京電]  
　　厦門蔣司令電散兵數千潰竄到嶼由兵艦勒令繳械收容臧旅長守厦（六日下午七鐘） 
[北京電]  
　　管金聚電郭堅圍攻岐城寳鳳一帶危請飭援軍速進（六日下午七鐘） 
[北京電]  
　　湘東吃緊已飭奉軍赴攸又派張師速赴前敵（六日下午七鐘） 
[北京電]  
　　李奎元與湘督齟齬經曹使調解回原防（六日下午七鐘） 
[北京電]  
　　黑督以守備兵單急電請前允兩旅速進（六日下午七鐘） 
[北京電]  
　　陳毅電恰亂已調解新黨散奥俘繳械收容後營子俄兵房捷軍千餘抵恰地方安（六日下午七鐘） 
[北京電]  
　　自選舉後至昨晚止各處賀徐電計有二百餘件曹錕曹銳姜桂題張作霖趙倜倪嗣冲張懷芝張樹元到最早（六日下午四鐘） 
[北京電]  
　　副座問題國會中分三派（一）依法速舉（二）先疏通各派（三）俟南北妥洽之後似後兩說佔優勝（六日下午七鐘） 
[北京電]  
　　今日一時兩院開談話會到二百餘人結果俟相當時期選舉副座但須在新總統就任前（六日下午四鐘） 
[北京電]  
　　八月份財部共撥參陸分如軍事不停當再加三分之一又財部特别軍費統計自督軍團以來軍費除一萬八千萬預算外至前月中旬止共支特别費一萬四千六百餘萬（六日下午四鐘） 
[天津電]  
　　曹自保定南行至孝感等處尚須停留並已先派人安慰吳佩孚（七日下午八鐘） 
[蕪湖電]  
　　康有爲由潯乘江華輪今午過蕪（六日上午十二鐘） 
[南昌電]  
　　蘇軍第十九師長楊春普卸（六號）日由吉安防次回省（七日下午三鐘） 
[香港電]  
　　李烈鈞昨晚遇刺未中 
十三人被逮（六日下午八鐘） 
[香港電]  
　　前北京財政總長王克敏已北返其兄王伯賢（譯音）留住廣州（六日下午八鐘） 
[香港電]  
　　傳說南北活動趨向和平南方代表現起程就商長江三督磋議解决辦法共達倒段目的（六日下午一鐘） 
[香港電]  
　　陳烱明調集重兵進圍厦門（六日下午一鐘） 
外電 
[北京電]  
　　今日選舉副座不足法數故未舉行安福俱樂部未曾出席此爲大競爭中之第一聲衆望國會議員繼續缺席以展緩副總統之選舉直至與南方及長江諸督解决後再行選舉閩省警電頻來北京政府大爲不安雖飭曹錕等南下援救但無一奉命蓋在副總統未舉出以前皆不肯起行也昨開軍事會議討論良久後告曹以不可不南下之理由一面又通電北軍各將帥囑其力戰收回失地目下一般人士皆注視長江屬望頗殷願長江諸督有切實敏銳之行動以結果萬惡之内訌（五日） 
[北京電]  
　　徐世昌非正式宣稱以與南方和平解决爲政策（五日） 
 
 
 

Page 3

 
 
[北京電]  
　　南方如果實行强收海關列强將以最嚴厲方法對之或將封鎖廣州今北京使署之同情傾向於南方外人輿論鑒於北京之剛愎政策漸贊助南方當此時機南方要人若有此種自誤之舉動則非北京使署所樂覩也（五日）以上字林報 
[哈爾濱電]  
　　中東鐵路管理部發出通告將鐵路與電線辦事員之薪資一律減發致起全體罷工之風潮聞此項通告董事部事前毫無所知故今日烏斯特魯戈夫氏由海參崴來電取第此項新章須俟董事部議准後始可實行路電辦事員似頗滿意今晚已有一部份照章供職（五日） 
[北京電]  
　　南方消息南軍現漸逼近福州民心大震領事團開會議决請日艦一艘開往該處厦門現亦岌岌可危當地官員挺宣布中立蓋南軍距境日近也（五日）以上路透電 
[北京電]  
　　本日發表命令任命張作霖爲東三省巡閱使（七日） 
[北京電]  
　　安福俱樂部已决計不舉段祺瑞爲副總統候補人其最佔優勢之說爲當以能使南北統一和平之人物爲副總統其人物或屬於北或屬於南皆在所不論而對於是項目的岑西林亦爲屬望之一人云（六日） 
[北京電]  
　　此間外交團接廣東領事團之報告云廣東軍政府將有押收廣東海關關稅之勢擬於三兩日内開會議協議對付之方法（六日） 
[北京電]  
　　研究會系之議員二十四名聯名提出質問政府而求其回答其要旨如左（一）政府此一年内之國家負債總額及各借欵之用途條件如何（二）關於中日共同出兵之經過及其内容如何（三）對南方針如何（六日） 
[北京電]  
　　安福俱樂部近來决意改組政黨昨日對於會員通告限十日以内徵求關於此項意見據安福系某議員云决改組將不免會員之分立但交通系分立之際合算兩院之數不過百餘名尚有二百數十名云（七日） 
[北京電]  
　　今日（六日）開兩院聯合會出席者三百餘名議論紛紜莫衷一是最後據多數意見决議將選舉副總統日期暫行延緩於雙十節以前擇適當之時期舉行之（六日） 
[漢口電]  
　　最近有奉天第四第六兩混成旅及直隸第一混成旅抵漢口王督軍因鄂西鄂北防務吃緊令直隸軍與奉天第四混成旅留駐武漢僅使第六混成旅入湘蓋自從吳佩孚發通告聲稱如不採衲主和通電卽將撤退湖南防務率兵北還以後曹錕深慮吳佩孚之態度過於激烈或將禍延及己故派兵南下冀藉以破其所謀也至於王督軍將軍隊留駐武漢之故則以　者曾受中央囑托安慰吳佩孚令吳發表宣言云非俟更代之兵抵湘後斷不撤退湘南之防備今若令是等軍隊入湘恐吳佩孚立卽實行撤兵致前敵頓成混亂之狀態此卽王督軍將軍隊留駐於武漢之原因也據督軍署員云吳之撤兵虛說也現在直隷軍非正在南下乎段祺瑞之長子携帶隨員三名扺漢口其要務卽奉命宣撫前敵各司令力勸勿附和吳佩孚之主和段氏現命其隨員赴湘已因患痔寓於法人所開設之旅館中（七日） 
[漢口電]  
　　王督軍於四日發賀徐世昌電誓詞擁護徐答電謂余以老朽之故就任難堪恐誤國是當然推讓賢能王再致電云當今危局獨公能統馭之祈卽日就任以安民心云（六日） 
[漢口電]  
　　湖北對於徐世昌之當選總統在官場方面謂徐就職後國事當有結束以爲樂觀商界方面謂徐爲中國唯一之元老與北洋派及西南領袖岑春煊皆有交情以有進行和議之便而馮段之暗潮從此亦可消滅頗見歡迎故武漢商會已發慶祝之電惟政黨方面謂徐之被選於南北妥恊雖似稍有希望然裏面之暗潮恐不容易融洽則將來爲第二之黎元洪亦不可保且有最可憂慮者其時或有第二之張勳出現亦未可必是以徐之當選未可一律慶賀也（六日） 
[廣東電]  
　　廣東國會之宣言曰曩者國會已發表絶對不承認非法政府之命令今日北京之非法國會將擅用大權選舉總統夫不依據約法國會無此權利一般之所咸知也萬一不幸竟發生非法選舉之事實則無論選舉何人爲總統國會絶對不能承認（六日） 
[廣東電]  
　　李烈鈞於五日晚由政務會議散會回寓中途突遭狙擊幸未受傷兇手在逃現正從嚴搜捕（六日） 
[東京電]  
　　曩日中國留學生張作賓（譯音）韓根鎭（譯音）等五人糾合多數中國留學生至中國公使館强借學費並施暴行致毆傷巡查二名一案今已判决張韓陳三名若在兩年内再有此等不法行爲處懲役三個月餘二名斥釋（六日） 
[東京電]  
　　據時事新報云寺内内閣决計於十五日左右提出辭表蓋因内閣與外交調查會及議會之關係難期圓滿自知閙米風潮之不能辭其咎首相久病不愈内外重要案件此時小有結束且欲使後繼内閣擔任編制預算故倉卒提出辭表也因此各元老將於十日以後全體回東京（七日） 
[東京電]  
　　據哈爾濱專電云日本大谷大將及其幕僚及日本紅十字會救護班已到哈埠（七日） 
[東京電]  
　　國民黨總務犬養氏旅行至湖南地方訪山縣公爵又牧野子爵訪西園寺侯爵政界有稍吃緊之兆（六日） 
[東京電]  
　　八月下旬對於中國貿易出口五百九十四萬七千元八口六百五十八萬九千元入口超過出口六十四萬二千元（六日） 
[東京電]  
　　日本陸軍省公表九月四日我騎兵之一部隊追擊敵人進入哈巴洛夫斯庫遂佔領該地敵退至布拉哥崴方面云（六日） 
[東京電]  
　　美國政府對於日本政府之通牒已於五日致友誼之答覆（七日） 
[東京電]  
　　聞聯合國一俟達到援助捷克族之目的後將更進一步改建俄軍令恢復東部戰線（七日） 
[東京電]  
　　時事新報對於徐世昌當選大總統之事特於社說中發表意見曰徐氏爲中國第一流老政治家生平富於調和性在今日中國情形如彼之人物實爲最適任之大總統吾人深爲鄰國賀其得人而甚有所屬望然中國之政象前途頗多困難如我國出而爲南北之調人勢必失敗無疑云云（七日）以上東方通信社電 
[東京電]  
　　日内閣總辭職一般觀測必在來二十日以前（七日） 
[東京電]  
　　政友會領袖昨日聚會於總裁邸由原總裁報告外交調查會之經過及時局次言信政府有深自考慮之處且暫覘其來日之變化而散（七日） 
[東京電]  
　　山縣公爵將於來十日頃上京而西園寺侯亦將歸京故政變近將開幕矣後繼内閣或原政友會總裁或西園寺侯必爲政友會中心之内閣可無疑也（七日） 
[東京電]  
　　唐紹儀偕夫人於昨日抵東京（七日） 
[東京電]  
　　曩四月間之中國留學生唐作賓（譯音）外數十名爲假學資事閙入公使館毆傷日巡查事件茲唐外二名被判懲役三月罪猶豫執行餘人宣告無罪（七日）以上共同通信社電 
戰電 
[巴黎電]  
　　今日午後公報云夜間法軍仍與敵軍後衞緊接在北運河東岸及愛恩河方面前進法軍在伏瓦央萊與哇福瓦境渡松末運河距此稍南之法軍已過杭白勒等三村且將句維斯加爾北面之陣線移至貝爾南柯爾村外法軍於愛萊特河與愛恩河間佔據克勒末第等三村昨晚法車在唐貝山敗猛力反攻之敵軍兩次並固守陣地凡塞勒河陣線之法美軍已抵控制愛恩河之山脊（五日） 
[巴黎電]  
　　德軍於昨晨在法軍陣線前開始退走滿向將軍與亨白將軍逼之　力恊約軍最近之進步至可滿意近七星期内德軍所折之數約有一百五十萬人其中有五十萬人不復能執戈從役法美軍現扼守蘇瓦松北面之愛恩河約三十基洛邁　（五日） 
[巴黎電]  
　　法軍夜於坎波瓦境渡凡塞勒河凡塞勒河與愛恩河間火勢漸熾（四日） 
[倫敦電]  
　　今晚海格上將報稱英軍已由北面入摩曷夫萊舊與登堡陣線各處戰事仍在進行英軍續獲俘虜與戰品内有德國湯克砲車二三輛英軍在里斯河陣線各地點得進步昨日英飛行家　毁敵飛機十九架又逐落七架英飛機失蹤者十架（四日） 
[倫敦電]  
　　今晨海格上將報稱英軍昨日激戰於里斯河北岸佔據美細萊西南之六三山俘虜百餘人下午復佔據泊洛格斯台村亦俘虜百餘人獲機關鎗數架英軍今於六三山北面與敵交戰敵軍屢次進攻均未得利里斯河陣線之英軍在新教堂村南面至奇凡希村止克復四月九日前所守之舊陣線又在奇凡希東面佔據德軍舊陣地數部分昨晚敵軍力攻安向亞士瓦之英軍新陣地激戰後失利而退晚間敵軍在瑪蘭柯爾東面反攻受挫敗朗勒附近有戰事英軍陣線稍有進步前四日内英軍俘虜數逾一萬六千人獲砲百餘尊（五日） 
[倫敦電]  
　　英軍大本營路透訪員電稱自星期日起杭恩將軍所統之軍俘虜六千二百八十六人獲重霰彈砲二十三尊重連發砲兩尊野戰砲三十四尊戰壕臼砲三十尊抵制湯克砲車砲六尊機關鎗四百七十五架自星期六日起彭將軍所統之軍俘虜五千七百八十一人獲砲多尊其數尚未查明勞林森將軍所統之軍俘虜四千四百六十七人獲砲甚多亦未點明佛蘭得期陣線日見活動英軍於伊泊爾與蘭斯間日輒獲勝數次極與戰略有關（五日） 
[紐約電]  
　　法美軍於凡塞勒河北岸進抵控制愛恩河之山脊佔據三鎭法軍現距漢姆鎭不足二英里（五日） 
[倫敦電]  
　　今日德國公報云敵軍迫令德軍前鋒退至伊泊爾與拉巴塞間新陣線德軍仍在羅瓦伊境不戰而退敵軍緩緩追從德軍且由蘇瓦松東面凡塞勒河退走未爲敵軍所擾（五日） 
[亞姆斯特丹電]  
　　德國外交大臣辛慈海軍大將已抵維也納與奥國首相及外交大臣會商要務（四日） 
[倫敦電]  
　　奥政府因國内受虐之各民族希圖獨立勢必釀成大故今正籌畫施行聯邦制以消隱禍而瑪格雅人與日耳曼人均大爲不平（四日） 
[倫敦電]  
　　彼得格勒英大使署被攻人之時海軍隨員克羅米大佐開鎗拒過激黨入内中彈者三人而大佐身亦被殺某英教士欲伏屍祈禱亦被禁阻署中文件全遭毁壞法使署亦恐被攻現正嚴加防衞法國陸軍委員會住所曾被强入拘去法人數名過激黨現正煽動人民屠殺英法僑民英政府已致文俄外交總長要求賠償損失卽速懲治兇犯勞兵會政府如不能使英國滿意或再施虐害英僑之舉動則英政府須令勞兵會政府負責而請文明各國視爲法外之徒英政府又聞勞兵會曾於二十九日以揑造之控案下令逮捕十八歲至四十歲之英法僑民云云（四日） 
[亞姆斯特丹電]  
　　德國電稱勞兵會政府通告協約國謂如再謀害俄國勞兵會之政治家則協約國之政治家將在其本國被戕云（四日） 
[倫敦電]  
　　俄國電稱德俄簽定關於土地變更及俄國財政義務之條約内有一欵規定俄國力抗北俄之協約軍德國則允阻止芬蘭攻擊俄國（四日） 
[華盛頓電]  
　　希爾新福之美領事海萊斯氏報告國務部駐俄美領事及協約國領事署人員與平民之避難者於九月三日由俄乘專車啓程安過芬蘭聞昨已抵哈巴蘭逹（五日） 
[丹京電]  
　　烏克蘭革命黨佔據尼希尼洛夫哥羅等數城及吉爾洛夫鎭殲殺該鎭德戍兵一千五百名德援至時乃始退走波爾太伐丶吉爾尼哥夫丶基夫三省均有血戰其地革命黨共有三萬人多處之官員業已逃亡烏克蘭元首斯柯羅巴特斯基氏已抵柏林晉謁德皇（五日） 
公電 
　　廣東軍政府對於北京大選舉之通電百萬火急北京馮代總統鈞鑒李步軍統領各省督軍省長各都統各護軍使各鎭守使衡州吳師長常德馮旅長北京徐菊人先生天津熊秉三張敬輿先生通州張季直先生上海海軍藍總司令武昌海軍杜司令廈門海軍林司令各省議會各商會各報館鈞鑒自西南興師以至本軍政府成立以來於護法屢經表示除認副總統代理大總統執行職務外其餘北京非法政府一切行爲軍政府萬無容認之餘地乃者大總統法定任期無幾大選在卽北京自搆機關號稱國會竟將從事於選舉夫軍政府所重者法耳於人無容心焉故其候補爲何人無所用其贊否贊否之所得施亦視其人之所從舉合法與否而已苟北京非法國會竟爾竊用大權貿然投匭無論所選爲誰决不承認謹此佈告咸使聞知軍政府政務會議卅一 
[孫洪伊通電]  
　　廣州參衆兩院軍政府總裁各省護法軍將帥各省督軍省長各團體各報館公鑒自國會破散約法毁裂凡北京一切非法機關根本上絶不存立此護法軍所由興也頃者報載北京有稱爲新選出之大總統者夫國無論君主民主元首繼承皆必有一定程序不可移動而國乃可安吾國舊爲君主政體孔必正名春秋大居正故凡帝王嬗統之際有不如法者史家胥以僭僞屏之甚至如唐玄幸蜀肅宗以太子卽位璽武猶爲議者所不予以其受授之際不明也民國總統有正當之選出機關載在約法武力派以己意竄改法典私製議員此祇可視爲私人機關以如此機關執行選舉而可謂之總統比之君主時代是莽卓丕裕不爲纂竊燕棣蕭鸞可稱繼體民法不由合法婚姻産出者爲私生子私人如此豈國家而可有私生總統耶且徐世昌爲著名宗社首領民國以來依違偃仰於袁淸之間持祿保位欺世盜名至今猶給事淸室尸職太保昔馮道歷官五代周世宗薄其爲人屏使致仕不加倚任是專制之世猶不忘揚淸激濁以爲厲世摩鈍之資今以堂堂民國而令長樂老爲大總統豈不侮辱國民騰笑中外法蘭西第三次共和成立君主黨麥馬韓爲總統國會迫使辭職而法之民主國體始固防微杜漸計之不可不豫也嗚呼武漢失國本初之前車可鑒海西猶在許龍之妖計頻聞今苟奉此人爲總統法律上不啻承認非法之機關政治上且將爲復避之張本現正式國會已依法集會廣州國家正統有托此等紫色　聲當然在屏斥之列惟望我南北官民一致主張上維國憲尊嚴下保國民人格則天下幸甚國體幸甚孫洪伊叩虞 
[靑浦省議員章紀綱電]  
　　南京省長鈞鑒不燬存土禍根未絶現旣收買請聯合贛鄂浙三省長電部力爭達到焚燬目的以收一簣之功全國同感靑浦縣省議員章紀綱虞 
[溧陽農商學會電]  
　　南京齊省長鈞鑒溧陽烟害早已　淸近聞隣邑奸商在滬包攬存上來溧指銷溧民何堪再受其害請飭縣嚴厲查禁母予入境地方幸甚溧陽農商學會 
要聞一 
[北京特别通信（一九九）（飄萍）鶴有還巢夢雲無出岫心]  
　　東海老人水竹村人人淡如菊之菊人今旣被選爲大總統矣旬餘以前東海曾爲愚書聯語曰鶴有還巢夢雲無出岫心有無兩字終應互易地位也 
　　雖然東海現在所定之步驟着着以退爲進昨旣發出第一通電（見另條）並向兩院表示不就之意如各方必强之也乃又發第二通電大意若曰『我實在不要幹你們一定要我幹但是我的意思是要想如何如何纔好恐怕你們又未必肯聽教我怎麽可以幹呢還是准我辭了罷』各方對於第一通電當然一致勸其勿辭然第二通電發後東海之時局意見略見分曉果能一一盡如人意乎殆疑問也 
　　副總統問題迄未解决競爭之各首領正派人四出運動昨有人確實報告張作霖竟出每票一萬六千五百元馮河間則每票亦出一萬三千元其志在必得已可想見一旦選舉揭曉得失相形能保無他項問題乎又疑問也 
　　今日徐段馮三人之進退有互相牽制之勢 
馮不下則段不下段不下則徐不上此爲第一種觀察徐不上則馮不下馮不下則段不下此爲第二種觀察段不下則徐不上徐不上則馮不下此爲第三種觀察時局上最要者卽在第三種徐派之所慮者亦卽在第三種安福派辛辛苦苦選舉東海爲總統若曰以此自拔其根株則安福派何所爲乎然則最後必有兩種結果（一）段雖下野而其勢力分子必仍布於政局之中（二）副總統如馮段有一人得 
之則政局之風波又起是也 
　　然則東海處此形勢之下卽可安然享『安福太平』之福乎無論何人不敢爲下斷語至東海對於西南聞頗欲以老頭子資格向岑陸兩個老頭子說話然北方之兩個老頭子尚未商量妥當所謂老吾老以及人之老南北問題不免須擱在第二矣 
　　至如東海門前之香車寳馬東海部下之脚亂手忙純屬表面文章無關時局總之東海之成改武力與文治兩派之成敗也東海不能使武力派退而聽命或遷就武力派以勉强一嘗總統之味是皆爲無意識之登臺國家苦武人之禍久矣吾人不能不祝東海之成功也 
[徐東海遜辭當選之文章]  
　　徐東海自當選大總統後昨日卽向總統選舉會提出辭職書並發出通電此電擬就已久經其部下要人再三商榷東海又自行删改數次始於五日發出其電文云曹經略使張總司令各省督軍省長各區都統巡閱使副使各省帮辦護軍使黎前大總統趙次珊先生張季直先生熊聘三先生唐少川先生梁卓如先生岑雲階先生陸幹卿先生伍秩庸先生范靜生先生王聘卿先生嚴範孫先生孫伯蘭先生鈞鑒國會成立適值選舉總統之期乃以世昌克膺斯選世昌愛民愛國豈後於人初非沽高蹈之名並不存畏難之見惟惓念國家杌隍之形　察商民顚連之狀質諸當世返諸藐躬實有非衰老之軀所能稱職者並非謙讓實本眞誠謹爲我國會曁全國之軍民長官並林下諸先生一言幸埀聽焉民國遞嬗變亂屢經想望承平徒存虛願但艱危狀况有什百於當時者道德不立威信不行紀綱不肅人心不定國防日亟邊陲之擾亂堪虞歐戰將終世局之變遷宜審其他凡事實所發見情勢所牴牾當局諸公目擊身膺寗俟昌之喋喋是卽才能學識十倍於昌處此時艱殆時束手此愛國而無補於國不能不審顧躊躇者也國之本在民迺者烽火之警水潦之災商業之停滯金融之消耗土匪刧掠村落爲墟哀哀窮民無可告訴吏無撫字之方人鮮來蘇之望固無暇爲教養之計畫並不能蘇喘息於須臾忝居民上其謂之何覩此流離困苦之國民無術以善其後復何忍侈譚政策愚我編氓此愛民而無以保民更悚惕而不自安者也然使假昌以壯盛之年亦未嘗無澄淸之志今則衰病侵尋習於閒散偶及國事輒廢眠食若以暮齒更忝高位將徒抱愛國愛民之願必至心有餘而力不足精神不注叢脞堪處智慮不充疎漏立見旣恐以救國者轉貽國羞更恐以救民者適爲民病彼時無以對我全國之民更何以對諸君子乎吾斯未信不敢率爾以從心所謂危謹用掬誠以告惟我國會曁全國之軍民長官盱衡時局日切隱憂所望各負責任共濟艱難起埀蹙之民生登諸袵席挽瀕危之國運繫於苞桑昌雖在野禱祀求之矣邦基至重非所敢承幹濟艱屯必有賢俊幸全塵翮俾遂初衣除致函參衆兩院懇辭並函逹馮大總統國務院外特此電達世昌歌徐氏此舉原在人人意計之中聞參衆兩院已退回原函另用公函相勸逆料外省督軍不日必有推戴之電辭職一層當然不至成爲事實然徐氏數日之内决不承認當選必俟各省電到察看形勢然後表示態度昨日通電分致岑陸唐孫謿人此爲至坷 
注目之點此數人覆電如何亦爲徐氏所注重大抵至速須一星期後徐氏始可承受當選證書又聞徐氏尚擬有第二電略述時局意見對於各方措詞皆極平允惟以各方未必樂予聽從爲慮仍爲辭而不就之語若各方必勸其就職則非先表示聽從其意見不可雖具體未使發表而要以和平統一爲歸着該電約待第一電覆到明後日卽可拍發 
　　又據政界某要人云東海此次當選總統除照例致函拍電辭讓外所有應行預備之政策及解决時局各辦法早經籌劃前數月派林紹斐南下接洽亦卽爲今日出山預備之一端頃聞東海方面已囑某要人電致西南各首領卽日各派代表來京共商大局上善後辦法至東海之就任條件已定有數項其重要者大致如下（一）國會必須選舉河間爲第二任副總統（一）仍留合肥組閣（此或係表面）文章）（一）南北兩軍暫行停戰以謀最後妥協（一）設法使中交兩行定期開始兌現（一）就任後各省疆吏不得任意辭職據聞東海之意如有一項不生效力則斷難就職云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[現内閣與未來内閣]  
[預備辭職中之閣議]  
　　昨日（五日）星期四之國務會議叚總理上午九時半卽到全體閣員均於十時許到齊卽於十時三十分開議是日因第二任大總統已經舉出段總理旣已通電辭職復决定不擔任過渡總理故未預定議案僅臨時提出閩省迭電告急案聞已决定火速撥隊往援次則爲任張作霖爲東三省巡閱使案討論結果通過不日卽以明令發表蓋因與時局上有關係不能不在此期間發表也此外則爲各閣員預備交代之談話其結果除院中卽行著手預備交代外各部亦應預備交代事宜惟總辭職之提出仍暫從緩至前此未議之新疆省長楊增新請自八月一日起將中俄連界之塔爾巴哈台所屬之馬租餉銀永遠豁免案未暇討論然事已經久未便擱置經由主席說一免字此案結束後卽相率散會時下午一時十餘分由劉海軍朱司法兩總長入府報告 
　　又聞前日段宅會議時段系各要人均列席段於席間發言表示决退之意衆諫止之謂總理縱不爲本人權利計亦當爲我等籌個辦法段氏當允俟新總理决定時力爲推薦而散 
[後繼内閣之推測談]  
　　段總理發表辭職通電後各方面紛紛來電挽留但此不過照例文章若段氏不能貫澈其主戰政策因而堅决辭職勢非出於下野一途不可此時組織後繼内閣其擬議中之人物不外以下四說（一）田文烈（二）錢能訓（三）梁士詒（四）倪嗣冲四說中最近仍以田内閣說爲最盛雖錢幹臣與東海之關係較之田氏似爲密切然錢以與軍人關係大淺頗不願於此時上台欲在背後活動至梁燕蓀屢次宣言現時决不入閣其中獨田氏與北系軍人稍有聯絡組織後繼内閣較爲適宜惟田長河南民政時與趙周人周旋甚久亦習知軍人性格對於揆席不敢毅然擔任故繼任内閣問題始終在混沌之中近日又有最離奇之一說卽倪皖督之組閣也此種消息之傳出係有三種原因第一外問相傳倪督曾表示欲求内調第二段總理近屢向人稱道倪督之政治經驗第三因徐又錚希望督軍故力薦倪氏入閣乃得代爲皖督有此數因故有倪内閣之說惟近日普通心理多重視督軍倪督何能無故輕棄其地盤此中究有疑資故倪内閣消息恐非確實消息又自段總理發出引退通電各方面多覆電挽留極力捧場因此段氏去職之消息反不如前日之盛且近日新大總統亦在照例辭職之時舊總理之辭職在理亦可稍待新内閣之前途似猶在醖釀中也 
　　又據亞東通信社云報載倪嗣冲運動組閣徐樹錚出爲皖督各情其中原因頗爲複雜第一倪督在皖其勢力本不十分鞏固故亟求内用當復辟以後段總理第一次組閣時倪督卽派王郅隆北來要求内務一席現在又值改組内閣之期倪督之欲求内調固在意中第二最近脫離安福部另組新　之陸宗輿現時非常活動蓋欲於新内閣中佔閣員之一席乃慫恿倪氏出而組閣己則攫取財政或交通一席最近與倪往來函電極多卽爲此也第三段總理對於倪督感情素洽最近叚宅會議自己表示息肩之意事後又曾語人頗稱許倪之政治經驗徐樹錚聞此出以告人　爲段總理於後繼内閣有推薦倪督之表示實則段總理不過偶談及此幷非推薦以上三種原因凑合一起於是有倪内閣之說實則此事外間反對者甚多决難成爲事實惟倪若僅謀農商一席則只須田文烈有相當地位或可達其目的也 
[無期延期之副座選舉]  
　　昨日（五日）參衆兩院會會開副總統選舉會因人數不足改開談話會聞談話會出席議員參議員三十五人衆議員六十五人共爲一百零四人較之大會出席人數尚多十一人討論結果多數主張於本日（六日）再開參衆兩院會合會以便决定續選副總統日期衆無甚異議遂散會幷聞先尚有人主張本日（六日開茶話曾但以主張開會合會者爲多數故已由該會趕印通告通知兩院議員届期出席　資决定 
　　副總統之選舉因種種關係一時决雞産出雖近日謠傳北方各督軍以副座不選大局難决擬由某某有力軍官推出相當者一人日内卽請中央承認投票但此說决不可靠以兩院中各派形勢而論安福派議員之總數據前日預選會之人數計算共爲三百八十三名加以梁燕孫氏（梁氏是日因病缺席）實爲三百人十四名然安福派中所謂僑園一派約有五十餘名（梁士詒爲道領）於事實上已早與安福派分離對於該派選舉副總統之主張未必相同其所以參與太平湖之總統預選會者實因推舉徐東海毫無異議無妨蒞會與眞正安福派虛與委蛇也然則纯粹安福派議員不過三百三十餘名至研究討論兩派早已决計同盟缺席計其數實有五十二名且安福派之議員尚有掛籍討論研究兩派者各約二十餘名此等跨黨議員果與安福派出一致行動與否殊爲可疑故副總統之選舉安福首領實無指揮之能力則北方督軍派卽欲要求中央包辦而事勢所在殆爲不可 
能之事實觀於某議員之談話可以知此問題之難决矣某議員云昨日之特開選舉會純係一篇敷衍文章蓋所謂知其不可而爲之者良以副座一席不獨北方要人夠此資格者不一而足其淡然若相忘於表面而内幕中各顯神通者實大有人在不但此時選舉副座無以平北方之爭而反以啓北派之分裂而對南問題又於副座有絶大關係萬一北方同時將正副兩總統全行選出則南方必更氣憤執法律問題以進與北方相角而統一之勢必多一層障碍故兩院議長早已見透此種機勢擬選出大總統後於副總統則决計從缓選舉以留餘地爲解决時局之地步外間傳說梁燕蓀氏前在南方曾與南中要人商定密約以大總統由新國會選出憲法由舊國會議訂爲調和南北之辦法而其中更有副座舉南人之說尚未經人道破又一說謂副座一席留待有功無論南北何人或能以武力收拾大局或能以德望服衆使統一之功收於和平均以副座畀之以爲熱心爲國者勸其等而下者尚有一說謂兩院議員此次得選多由金錢運動而來徐東海被選爲大總統迫於時勢之要求只好一致推舉不能責其金錢上之報酬將來副座之選舉則不能輕輕放過其懸功與德之兩格以相招者固出良心上之主張而金錢二字亦須求其與功德並行不悖庶國會議員之對於選舉獲名利雙收之美滿結果凡此種種皆爲副座難産之原因然選舉會昨日竟然開會爲此無聊之舉者則以選舉法有正副總統同時選出之條文故不得不點破此筆以求文字上說得下去云 
　　又據新聞編譯社消息云副總統因難以决定而緩舉却與議員諸公以得錢償債之機會據知其内幕者言有多數議員因買票賠本而負債其還期皆定在大總統選出之時初以爲大總統之一票必得賣得一二萬也但此次目的不達於是一筆大賬皆全須敲在副總統身上一方競爭者適有數人選票遂居爲奇貨昨有某某掮客向各議員接洽確聞爲張作霖收買者竟出每票一萬六千五百元而自稱爲馮河間收買者竟出每票一萬三千元議員驟聞之下又驚又喜聞交易已成立者已逹百餘人之多 
[馮河間將有下野通電]  
　　據公府消息馮總統前夜特召集府内各要人開臨時緊急會議開爲關於新任總統已經選定自應派員催請定期接任並預備一切交卸事宜會議畢卽將日前訂定下野通電修改一次卽行拍發對於西南各省亦一律照發其措詞首段除叙經過各困難外並聲明二任總統已依法選出自幸得初願惟當此新舊交代之際謠諑繁興各督軍省長應竭力維持地方秩序中云大局問題新總統籌商自有把握南北各師旅軍人務須聽候明令解决母得擅唱異議末段則叙下野後當盡力個人責任以謀國家社會之利益云云聞此電係由張仲仁秘書長起草云 
[西伯利亞之激黨敗退]  
　　字林報七日海參崴電云日軍騎隊已入哈巴羅夫斯克 
　　路透社六日海參崴電云華軍司令諾克斯將車今晨偕其員屬行抵此間日軍參謀部接到消息據稱捷克軍據有西比利亞鐵路自歐魯維那耶起至本薩止本薩在海參崴之西相距四千九百二十二英里察西比利亞西部之捷克軍所以能倐然破圍而東下者半由協約軍對於哈巴羅夫斯克之進取過激黨恐失此要鎭從貝加爾調兵助防於是捷克軍從西而上謝軍由東而進雙方夾擊過激黨兵力單薄莫可支持遂致一敗塗地今協約軍大可乘此機會利用捷　軍掌握中之軍事要點向俄羅斯中部進行俄之内地不乏愛國人民定可奮袂而起遙相響應然後恊約軍可於東歐戰區予德國以重大之打繫矣問各銀所組織之理財委員通過議案决定所有國家鈔票皆可通用故各銀行與各商行今可收用各種家鈔票視爲合法之錢幣云 
　　五日哈爾濱電云隨同西部捷克軍辦事之愛美森大佐等昨夜由西方抵此據云西比利亞全部今由俄兵與捷克軍管理秩序業已恢復烏穆斯克之西比利亞政府辦理政務進行甚善 
　　英文滬報載北京辛博森六日來電云北京今日所接官場消息證實西比利亞外員加爾一叚鐵路區域内敵蹤已由捷克軍完全肅淸之說過激黨今旣退至阿穆爾省故西比利亞通車當卽可駛至歐洲俄境該處過激黨已不復存在矣日本之駐兵於滿洲里及中東鐵路係以武裝德奥俘兵府成巨患爲理由今情形若是日軍尚有幾多時期駐紥於此斯誠大可注視者也外間旣知遠東時事之眞相對於日本駐兵等事乃漸有嚴重之考慮至於烏蘇里陣地之戰事據有經驗之軍官言與西歐戰事比較論之此直警察事務耳其侈稱戰事如何激烈者僅爲冀圖乘機自利之徒 
[美總統對此次與敵爭戰之宣言]  
　　疇昔以來洎及今茲戰事蠻觸奔騰澎湃乃致世界生靈死亡枕藉丁此漩渦詎能遷讓而謂翻雲覆雨等諸兒戲是可忍孰不可忍彼世界協約各國之所以冒鋒鏑赴湯火毅然以干戈相見者甯非以下列數端爲其導火之線乎若不有以償其願而達其鵠豈足以言媾和哉（一）無論何處如有秘密施用其專制手段恣意妄行擾亂世界之和平應共得而翦除之卽令不能立予翦除亦須設法覊束以免道患（二）一切問題有或因土地或因主權或因經濟之磋商或因政治之關係而惹起交涉者應照最有關涉之人之自由意見而解决之幷不能因他國或他人之具體的權利而解决之蓋彼等爲囿於其個人之對外勢力或競勝稱雄之野心故所欲解决此種問題者適成一反比例也（三）應得各國允許凡遇彼此對待應遵守文明社會之通例蓋與晚近世界文明各國國民之個人交際如出一轍故舉凡一切盟約合同皆信奉若聖庶不致隂謀叵測或聚黨煽亂或逞私害人而抗不受懲是人權旣交相尊重則信用益相昭著矣（四）宜組織和平會俾各獨立國得戮力阻止一般侵奪人權者且使世界和平與公道益加鞏固蓋和平會所産出之意見具有武斷裁判之力爲世所悅服卽遇國際上發生何種交涉問題有不能直接自行和平解决者當由該和平會主裁之凡諸要旨今可一言以蔽之曰吾儕所誅求者惟圖法力之保障彼法律爲甘受法律約束之人所與立者亦世界各國所公認者也按以上宣言係由美國總統威爾遜君於一千九百十八年七月四號在華盛頓　旁演說辭中重爲摘出者已於一千九百十八年七月十三號登刋於密勒公言報内矣 
[廣通艦水兵突變之駭聞]  
　　廣通巡艦　遭變故一事警耗傳來聞者多爲駭異經卽分向各方面調查得悉其大要如下先是廣通巡艦向隸桂省嗣因該艦吃水甚淺來往粤桂利便故於前年調粤差遣由是舉凡輸運品物及護送要人來往等任務多令該艦充當自是以來相安無事該艦長謝兆昌（號杏林）人素和平充當斯職經有數載與人尚無嫌怨前星期該艦奉命駛赴桂省直至八月二十八日始行返粤是日下午駛至肇慶三娘峽河面略作停頓迨八點鐘時候忽有該艦水兵頭目黄七突爾糾集部兵數十名各持長鎗如飲狂藥卽向官艙亂行轟繫艦長謝兆昌曁各高級職員均爲其轟斃聞共八人惟黄七之爲此不過糾集一部分同意水兵行兇其中並未與聞之水兵數　不鮮當鎗聲隆隆時有水兵蔡六方於艙内憇息乍聞鎗聲疑爲賊刧奔出察視陡被一人出其不意騰足踢之落水兩脅受傷頗重同時又有水兵黄三隱於船首納凉亦被行兇者舉劍將其手臂刺傷旋亦踢之下水幸蔡六黄三均精遊泳被蹋墮水尚能拚命泅水一至大灣河面登岸一則泅至黄岡厰河面登岸該艦長原有家屬在肇慶城内二十九早蔡黄二人先後奔往投報旋又同往肇陽羅鎭守使署報案翟使經卽派艦追緝奈已不知何往後遂特派排長二人兵士十數人護送蔡黄二人來省解往軍署以憑發落至行兇之水兵三十一日經由元和巡艦緝獲二名（一姓李一姓龍）經卽解往江防司令部由申司令轉解軍署聞已飭令發審員嚴密審訊兩犯均已直認不諱至廣艦遇此變故後卽駛至處聞已被　　鑿穿船底沉下汗中冀滅蹤跡然後逃亡艦長謝兆昌等之屍身亦已不知飄往何處迄今尚未尋回也 
[政府注意敵僑行動]  
[重訂防範條件]  
　　　務部囚防德奥隂謀恐在内地煽惑華人及軍隊現又重訂應　注意之件昨已通飭軍警各機關遵照其原件錄下（一）對於人之身分行爲須注意者下列各條（甲）品行不端正者（乙）游蕩不事正業者（丙）金錢之支付或存儲與其身分不相當者（丁）旅居時期較久熟悉一切情形者（戊）曾在軍警界服務者（二）對於住所或營業須注意者下列各條（甲）平常有出入者（乙）無業集合或宿留多人者（丙）深夜或平時有人出入或集合者（丁）往來或通訊之人形跡可疑者已有特别裝束高出或顯露平常標識者（三）前兩欵外其他可疑情形或認與時局有危險之虞者 
[擬查旅行照]  
　　政府爲防止中國境内敵僑任便旅行起見曾由外交内務交通三部派員會同擬訂查驗外人旅行護照章程業已脫稿凡國内鐵路及沿江沿海各碼頭外人購買車船票時均須按章檢察其所持之護照以示愼重惟與外人有關之南滿膠濟各鐵路能否適用此項章程尚在不能預定之時近聞外部已將此項章程分送駐京各公使徵求意見一俟各公使表示贊同卽當提出閣議惟聞章程之末條明定對於日人不適用云 
[閩局危急狀况漳州陷福州危]  
　　閩省戰局自浙軍陳團附南後形勢大變李閩督告急之電日有數起前夜李督來一火急密電略稱敵軍前進不已南靖首告危險南靖距漳州僅三十五里本日特調泉州模範團移駐漳州防守後路惟據外人消息寗洋漳平兩縣業於前日夜間被南軍攻陷其首先陷城者爲李蔭軒所率之粤軍第一支隊北軍均已退至厦門某軍並於昨日在厦譁變大肆搶刦又東方通訊社二日厦門電稱南軍於一日佔領南靖廣東軍第四支隊卽於是日晚到漳各處北兵悉未應戰卽行逃竄僅漳門東門外小有戰鬬至二日早漳州已入南軍之手其數約有二千北兵之敗往厦門者約有三千餘人其陸續沿鐵路而來厦門者不斷途中大肆搶奪李厚基對於敗兵雖力謀招撫之策但毫無效果商務總會刻正極力維持秩序而昨日（四日）某使館所得厦門來電云漳州係被陳炯明部隊所攻破陳軍並有進窺厦門之意是以該處形勢驟然緊急 
　　聞李閩督三日來電報告已於冬日折回厦門前方軍事不堪設想請另簡賢員迅速來厦接替總司令職務以免一誤再誤電中並請中央飛飭龍使率其所招振武新軍尅日日援並飭楊督續派浙軍飛速應援以保不虞但聞浙督楊善德昨日致電政府稱迭接童保暄師長來電告急惟查敝省黨人四估蠢蠢欲動原有軍隊尚不敷布防之用實無力援助童師查童軍在閩備戰迄未勝利可否將該師調回浙省另由中央派北洋得力軍隊前往攻敵以免再有貽誤是李督所請應援一節未必有望矣 
　　又聞福州方面近日頗有險象政府雖未接報告但據私人消息似甚不佳昨日李督代表某君所得閩垣某機關來電有病恐不支等語又海軍方面消息福州省城現已由海軍陸戰隊上岸保護秩序又聞姚建屏師長已離省城現由旅長王麒維持秩序閩垣自李督躬赴前敵後土匪蜂起人心搖動自在意中昨閩紳來電擬辦鄉團可以知其情勢矣原電如下海軍部劉總長有密並轉參衆兩院及同鄉諸公均鑒兩電敬悉蒙派軍艦駐省同深欽感省垣訛言繁興省外伏莽四起相時度勢公議亟宜舉辦鄉團補助官軍消弭土匪公推林君頌蔣陳君兆鏘王君麒辦理鄉團事宜並祈呈請速加任命以正名義而一事權藉救眉急實深感禱吳徵鼇陳恪劉瀛劉孝祐陳培錕黄秉榮盧淸淇鍾大淵陳柏侯高向瀛林師尚于君彦梁孝熊沈黻淸陳元凱等叩 
　　漳州不守消息政府昨早已得李厚基電告同時尚有仙遊縣亦已失陷之訊厦門近接漳州形勢自極迫切惟據軍部中人言厦門泊有砲艦敵軍無從深入但據另一消息南軍不攻厦門擬繞出厦門之後巡向泉州方　進攻李督一日間來數電乞援請電商浙贛諸省就近救應昨日閣議及參陸處會議均曾秘密會商應付方法及下午政界乃盛傳福建宣告獨立之說惟政府方面則謂尚未接到官電又援粤童保暄副司令四日由厦門來電謂浙軍援閩以來毫無寸功加以湘贛前敵停戰影響所被於我軍者甚大現軍心散漫擬請卽將浙軍撤回另由中央派遣新銳軍隊不難一鼓平粤職部得以暫爲休養仍當爲國効力云云此與李厚基之電辭司令同爲窮極卸責之法而已 
[陳光遠電告贛防緊急]  
　　江西督軍陳光遠昨早急電政府云據探員報稱南軍現由李烈鈞統率由南雄出發其計畫係向吳總指揮鴻昌聲明履行吳佩孚主和條件决不與該總指揮開釁僅請假道攻取贛州再進南昌　乞加派軍隊防範以免職省陷入南軍漩渦聞前電到京後政府又接陳督急電報告敵軍分路進攻吉安贛縣我軍兵力單弱請速援救否則該兩要區恐難保守 
　　連日贛邊軍情緊迫參陸處會去電陳督率部前進昨聞陳督已有江日復電到京謂贛省防守共計八旅因分駐各處爲勢甚弱僅能防守若無大軍援助萬難向前進攻楊師所部各營業已分駐吉安萬載遂川等處聲申嚴守中立頗堪注意用特電聞昨日又來一電稱楊師長對於南軍已取中立主意决無鬬志應如何使其改守爲攻乞速電示 
[湘局電訊錄要]  
　　張敬堯連電告急湘省自吳軍撤退情勢岌岌可危曾經張督一再告急茲又連來二電其一略謂據長實田鎭使電稱武岡等處逆匪逐日增加太有攻寳之勢請撥隊馳助等語查前敵各軍自經吳師通電主和之後士氣極不振作協防援應斷不足恃寳慶爲湘省西南之屏蔽倘繼瀏陽再失則省城前後受敵危險更難言喻究應如何設法救援之處懇卽飛電示遵其二謂接張宗昌電稱據報譚浩明等召集軍事會議不攻湘南湘西專攻湘東情勢緊迫並有向茶陵會攻之確實消息等語查敵向茶陵集中除飭所部嚴加防範外並請指示機宜 
　　李奎元聲辯撤防張湘督前電政府對於十一師李奎元師長調軍入省頗不謂然曹經略使亦曾去電勸責昨聞李師長冬日（二日）有電申辯略謂職部軍隊向稱服從均聽張督軍指揮因聞敵軍有潛襲長沙之報故特抽調隊伍回省急行防禦並非無故擅自撤回茲奉鈞諭遵飭周旅長率隊迅返原防協同進攻瀏平以期速下至寗鄉益陽各隊並未遣調謹此覆陳聞三日李師長又來一電稱奎元刻擬略事部署卽日晋京面陳一切謹先電聞云云 
　　曹仲珊訓勉前敵曹仲珊督軍昨電衡州吳師長王旅長第六旅張旅長耒陽閻旅長祁陽蕭旅長安仁張旅長云宣密宥儉兩電悉現據各方面報告敵人積極攻閩增兵韶州暗圖茶陵酃縣寳慶如此舉動豈有和平之誠該師旅長等惑於譚趙等之甘言迭次通電大局震動將來墮彼計中追悔何及余老矣富貴功名何系於心該師旅長等正在英年乃竟一意逕行不加深思大勢一潰欲尋一立身之地不易得也亡羊補牢猶未爲晚望卽幡然改圖仍照中央計畫嚴密防備免爲敵乘再布腹心希詳察之曹錕卅 
　　吳佩孚表白眞心吳佩孚因北方軍界頗有反對其主和者昨日又來火急密電致政府請速對於各界解釋佩孚愛國誠意外並乞電示最近發呈反對函電之總數及姓名擲下俾使佩孚明悉反對理由然後向彼直接通電表白眞心以袪隔閡 
[李宗黄對於吳佩孚主和之談話（續）]  
　　一南北畛域之謬說可從此打破李君謂國於天地必有與立所與立者卽國民民性是也吾國自炎黄以來建國六千年綿綿延延至今不絶今以全世界陸地十三分得一之土地全人類四分得一之人口什九皆爲同一之民族所組織國民性之純一堅固未有如吾國者故歐美各國内部常有人種派别之爭至於今而未得解决者吾無有焉昔者典午之亂神州陸沉吾漢族遺民隨晉南渡偏安江左其留者淪陷輾轉於殿族之下者三百餘年然當時河右張氏隴西李氏保有河湟爲漢族延一線之脈者幾百年桓温劉裕北伐河洛殘民爭先迎附史家書之皆見其不忘宗國也及至隋唐遂成混一之業宋室之南遷也中原没於女眞而兩河三鎭之民始終不服故岳少保兵未渡河而燕冀皆爭響應蒙古入主用殖民地辦法以今直隸河南山東爲腹内此外爲藩屬又於蒙古人蒙古色目人之外有漢人南人之分强爲割裂人心不安及有明興而天下復歸於一此外如三國五季及秦隋之末元明之交亦嘗紛爭割據皆不數年或數十年而平安此蓋吾國民本爲一體雖有夷狄盜賊或一二梟傑以强力劃分於一時皆不旋踵而復故卽如此次武昌舉義各省獨立不數月南北統一政府告成亦非我國民性之純一堅固不克臻此乃自項城以北洋武力秉政其根據全在北方二次革命之後有客卿有賀長雄者獻議略謂中國南部人民偏於進取故其思想浮動北部人民偏於保守故其思想沉滯宜以北方之武力與南方之文化相爲抑制以期調節云云（見有賀氏所著觀奕閑評）其表面以抑制調節爲詞實卽以北制南漁翁得利之　袁氏民國三四年之設施卽隂行其策而擴大之者及段祺瑞起遂有以北洋派統治全國之宣言而各軍政要人亦公然以鞏固北洋團體相責勸於是北派北系南派西南派之名詞雜出南北之論大起至以護法戰爭爲南北戰爭嗚呼因袁段個人權位之私設爲南北畛域 
 
 
 

Page 7

 
 
以爲爭衡之具遂若吾國民果有此分界也者其實所謂北洋派之名乃由北洋大臣練兵而起並非地域之稱卽以地域論則今之段氏固南人而其部下健將如倪嗣冲張敬堯徐樹錚傅良佐李厚基楊善德吳光新又無一非南人也反而觀之民黨熱心護法間關奔走出九死冒萬難而不辭者亦未見河北十省之人士果少於江淮以南也且如劉存厚陳復初莫擎宇張子貞輩不惜爲虎作倀以糜爛桑梓者又果南耶北耶此皆所謂不攻自破者也今幸北洋諸將領深明大義登高一呼而卽以直魯兩省人爲之首唱直接褫奪武力統治之迷夢卽間接打破地方畛域之成見此後有欲利用南北謬說挑撥國民惡感而因以爲利者亦無所售其計矣 
　　李君又謂吾國數千年來均係君主專制故國人富於帝王思想項城之帝制自爲段氏之武力統一皆本於此種性根當此國家主義共和思潮奔騰澎湃之際苟非萬衆一心以國家爲目標絶難立於今之世界深望全國有志之士及明白之軍人秉至大至剛之正氣下不屈不撓之决心冶南北爲一爐合大羣爲一體使梟傑不逞之徒無所憑藉造成國軍之精神爲軍民分治之準備然後軍政商學各抒所長全國人之聰明才智各得其用則中國前途庶幾有豸乎上述區區之意乃不佞所嘗蓄於私衷而未發者茲因北洋諸將思想之進步特不憚反覆言之質之全國賢逹以爲何如 
[浙軍附南之前後觀]  
　　閩省方面連日戰事方劇潮城空虛浙軍忽響應到潮此中底　人未盡知茲將詳情誌之如下自本年一月楊善德調選浙軍之精壯者特給多數子彈使第一師師長童保暄統率入閩浙軍之被選者陳肇英所部之第一團第全義所部之第三團伍文淵所部之第四團以及砲團機　鎗連工輺各營是也該軍一至閩南雖富戰鬬力而無戰鬬心駐於中途因循不進浙黨人之聯袂偕來者卽組織僑汕俱樂部於汕頭爲集合場所六七月間吕王二氏雖未蒞汕其同侣早經雲集於汕頭或徒步陟山或冒險渡海奔走於閩省浙軍之間八月中吕王二氏偕浙議員張浩傳孟豪等到汕十一日晨卽赴潮城會議其時閩督李厚基正下總攻擊令童保暄以副司令名迫浙軍協攻其第一支隊長陳肇英率浙軍第一團全團由饒平南驅與滇軍戰滇軍退却陳軍遂佔鳳凰墟地離潮城祗三十里吕王二氏聞訊後偕同浙省陸軍生六人及浙議員張浩等赴浙軍陣地陸行未十里輿夫怯敵遁去改作步行越山陟險至大水溪與退回之各滇軍遇詢以鳳凰墟情形滇軍答稱敵軍係臧致平所部蓋出於誤會也吕氏聞訊後不願空返同行者以徒死無益再三力阻始徒步返潮城十七日吕派保定陸軍生徐培根赴滇軍前線探訊鳳凰墟實情再三考察知該兵確爲浙軍第一團陳肇英所部徐培根乃僞充滇軍軍使冒險入浙軍陣地陳氏素有南向之心平生素服吕氏又與徐同學聞言離座歡躍卽表示决心於徐前倂力促徐氏速返潮城邀吕氏親送諸野盯寗速來十八日吕公望等二十餘人羣赴鳳凰壚衆俱草履徒步往與陳聚談陳心愈决而志愈堅吕等復向陳詢童之志嚮陳以同屬浙軍無論如何當先盡忠告爰以電話告知童氏童卽囑陳請吕等到饒商議十九日吕氏偕王文慶同赴饒平見童於浙軍司令部童當吕面極口贊成據稱浙軍所存餉銀鎗械子彈均在厦門須事前取回否則被李截留終資敵用一俟諸事辦妥始可發動云云不料閱數日童忽云予已下令進攻决無磋商餘地非取潮州城不可吕王二氏詢陳團長以辦法陳乃復打電話致童詰以失信幷謂如不回心予惟辭去職務請明日派員來接斯職云云童謂予宗旨始終不變二十三日探悉浙軍伍文淵已率其第四團步兵及所部佔貴坑滇軍已盡赴樟林禦之其第八營兵站已落閩軍手貴坑離潮城祗十四里途無險要可守且已無應守之兵城中異常危急吕氏乃偕陳肇英卽將所部移駐石坑監視伍文淵晚間陳團長又打電話查詢最後决心童終遷延其辭答稱限予一夜明晨回覆二十四日晨童氏來電話云請陳團長肇英至平溪曾議辦法陳恐一經前去决難脫身因派趙參謀赴平溪與會己仍留守石坑至下午探悉平溪會議之結果童氏仍主進據潮城所派之參謀已爲童所扣留是夜吕公望與陳肇英王文慶等諸浙人及滇軍參謀林子淵商議辦法於是决將陳團所部加入潮城防守遂於二十五淸晨趕先入城此陳團匆促入潮經過之實情也 
　　浙軍第一支隊長陳肇英决定附南後卽於二十四夜十二時率所屬步兵三營山砲四門水機關鎗六挺工程電信一連曁官佐等二千餘人由前浙督吕公望滇軍參謀林之淵引導拔隊由鳳凰墟起程二十各晨八時進潮安城駐紥金山卽出布告幷通電各處宣布是日午後復有駐貴溪浙軍伍支隊長所部步兵一連由連長劉某率赴潮安一同加入該軍已定日間開赴前敵頃接潮州來電云急浙軍陳團長肇英響義西南昨率所部由蔣百器吕戴之兩公帶同來潮一鑒寄生要爲接洽軍民相安　序如常謹聞一雙寄生呈宥印又一消息云浙軍第一支隊自宣布附義後所部各營業由團長陳肇英率赴潮汕駐紥聽候命令昨聞陳司令特因該軍餉械事電商當道以浙軍附南義聲大振我義師方面亟須力予優待查該軍應需一切餉械嗣後應卽由軍政府擔任發給源源接濟以固軍心等語聞已轉商各總裁核准所請電復知照矣吕道尹布告云爲布告事照得浙軍陳團長肇英此次率師來潮原係贊助西南一致護法先經聯絡妥恊陳明軍政府曁督軍同深嘉許本道尹昨奉命前往犒勞確見其舉動光明紀律整肅地方各界共表歡迎誠恐外屬不明眞相或有疑慮合行布告仰所屬各界人等一體知悉務須各安營業母自驚擾倘有奸徒造謠希圖煽惑人心定卽飭縣督警拿究不貸此布 
　　二十九日軍政府又舉行軍事會議午後一時開會岑伍林各總裁及各代表均列席會議結果特任吕公望爲援閩浙軍總司令王文慶爲參謀長陳肇英爲第一混成旅旅長會議　四時許始散會茲錄吕公望就總司令職之通電如下宥電諒達我軍此次舉義力圖促進和平奠定國是顧因統率乏人指軍不便經由全體將士公推公望承乏援閩浙軍臨時總司令自維德薄能鮮豈克肩斯重任惟大義所在不容固辭爰於勘日就職尚希時錫教言以匡不逮實所禱感吕公望勘印又政務會議覆吕公望等電云潮州吕戴之先生王文慶先生陳雄甫先生均鑒接誦宥電大義凛然痛哭陳詞艱難赴義率浙中之貔虎作大法之干城令聞昭垂聞風距躍戴文兩公躬冒萬難雄甫君獨具偉抱一舉驚人義憤塡膺欽馳何已辛亥之役護國之役浙軍榮譽聲震寰中憶昔常共艱危今復提携幷進從此八閩手定允推仁義之師將見四海風從豈獨西南拜賜謹馳電賀藉表歡枕政務會勘 
[政黨與舊國會議長]  
　　洪憲以後國會復開舊時兩大政黨乃分裂爲無數小黨此次國會南遷南來議員不復分有黨界然政論上仍常有甲乙意見隱若派别難泯者如前聯合政府問題是也近查孫中山氏身雖離粤而仍不忘西南大局日前滙有十餘萬金回粤組織大黨以保持政局上之均衡該派議員大約皆以士敏土廠爲聚會之區黨務多由居覺生主持聞衆議院副議長陳國祥已决不南下衆院須另舉副長現時政學會方面則擬舉褚輔成爲候補人而孫派則擬舉吳宗慈爲候補人查吳爲江西人於前淸光緒末年曾旅居潮州多年時金山中學校長崔蘭溪用爲監學崔去代充校長旣乃赴東留學民國成立被舉爲衆院議員隸共和黨藉此次國會南遷曾奉命賫大元帥印於雲南唐督軍 
　　衆議院副議長原任爲陳國祥陳爲湯梁派之部下恐不能南下就職刻參議院副議長王正廷旣在假中憲法審議會向章以兩院副議長主席參副不在當以衆副主之故日來衆院遂發生副議長補選問題聞浙江褚某湖北張某江西吳某均極希望此席惟一般議員以爲參議院兩議長均已爲浙籍議員所占倘衆又舉褚是議長悉歸浙人殊不平允於是有主張兩院旣在粤集合爲進行之便利與國會之前途宜各省皆不爭此以此席屬之粤議員故日來形勢又已一變聞粤籍議員已開談話會提議此事將來提出之候補者以資格學問言論丰采論皆以爲葉議員夏聲可望多數之通過 
[贛省議會之拒土電]  
　　江西南昌總商會拒土電已誌前報茲再錄省議會電如下北京國務院財政内務農商部鈞鑒收買存土指銷四省迭見報章漸成事實十年禁絶方慶更生言念前功何以自解况名爲製藥實則殺人水火刀兵無以過之創製藥之美名豈醫病之良劑收吸食之惡果煩法庭之嚴刑名實不符政治衝突民生憔悴烟犯載途是誰之過歟惟盼政府軫念窮黎取銷成議受其賜者不獨蘇浙鄂贛已也南昌總商會叩冬致各省商會函逕啓者鴉片製藥四省分銷若果實行勢必重罹流毒禁煙政策竟功敗於垂成哀我商民恐禍至之無日敝會前曾具呈當道痛陳利害懇乞挽回茲復直接電陳中央力請取消成議用特照錄電稿函寄台端請煩察核並希一致抗議爲禱南昌總商會啓省議會原電北京大總統國務院鈞鑒贛省烟苗業經洋員會勘根　淨盡歷年長官厲行禁令紳士竭力襄助乃收成效聞政府近日准許製藥公司收買存土假名製藥分銷蘇浙鄂贛四省如果成爲事實名則銷藥實則銷土勢必使煙禍復萌前功盡棄敲骨吸髓民命難堪本會忝爲人民代表痛切剥膚難安緘默請卽立罷前議以蘇民命贛人幸甚贛省議會 
[張謇詰問製藥銷土電]  
　　北京大總統總理各部總長鈞鑒時局倉皇觸處悲觀久已屏絶報紙謝聞國事比有人告以政府將令江浙鄂贛包銷存土者私以爲世卽有不良之執政必不肯教人以惡而自定其爰書國卽有化外之人民必不能胥罔以死而先加以惡謚是必疾視政府者之造有市虎杯蛇未可遽信乃復聞有任滬交涉便爲製藥監督責每縣月銷若干之說異哉以爲藥也何不製藥而賣士以爲土也何爲銳藥以誣民謂以是示厚於四省豈四省之人非此不生謂以是示薄於四省豈四省之人法當盡死度必無意識之自命財政家主張之不足數之喪心病狂人運動之政府或受其愚而蒙其惡尚不敢深信抑抑猶有疑謂政府爲迫於窮則願聞何故而致無救之窮謂　府拙於計則願聞何樂而取自戕之計甚非野老之所忍言也如其有之遂卽取消尚不失爲日月之食如其無之尤望表白何可　於糞土之汚亦知突火而婦可不言無奈榱崩而僑將俱壓冒貢悃忱伏祈明察不勝慺張謇支 
[皖省近事]  
　　省城軍署近因外面謠言頻興恐有黨徒乘間煽惑昨特會議嚴防計畫飭軍警特别戒備以保治安並分省蕪郵局對於西南諸省及上海各埠往來郵件須由軍署警廳派員檢查始准發行以示周密 
　　皖南鎭守使馬少甫前率師出發授湘攻粤其前路軍隊業已抵贛之樟樹茲據馬使來電稱已擔任左翼司令防守贛南一時不赴前敵 
　　皖督頃准鄂督王子春來電稱已派軍署邱副官赴皖北招募新軍五營編練成軍預塡鄂防現倪督已飭所屬各縣妥爲照料一切 
　　省教育廳訓令省視學各員於本月五日一律分途出發調查各區（全省劃爲五大區）省立縣立私立中學高等小學國民小學現在教育狀况成績隨時餘記以便考查現省視學向道成姚毓霖等已擬今日出發至蕪湖合肥等縣調查矣 
　　昨日懷寗縣士紳假鳳鳴書院開全體會推舉代表組織懷寗淸理地方財政局臨時董　會一面淸理財政局歷年出入欵項一面依法改選正副局長呈請接替以符定章 
　　省商會改選新董事已訂九月十五日開會舉行刻已通函各業知照 
　　皖省教育經費現由董廳長呈請省長遵照教育部訓令各省教育經費及教育行政一律劃歸該廳主管懇予核示遵行刻已奉省令核准　令財政廳查照矣 
[浙紹塘工有奬劵之承銷章程]  
　　浙江有奬義劵業經齊省長委任財政廳張廳長爲總辦鄭師李爲坐辦茲將承銷章程錄下浙江省協濟紹蕭塘工有奬義劵承銷章程第一條本章程係依據協濟紹蕭塘工有奬義劵發行章程第十條之規定凡承銷此項義劵者應遵照辦理第二條承銷此項義劵至少須在一百張以上第三條凡承銷此項義劵者照劵面價格給與百分之十之經手費由承銷者於應繳劵價内照數扣除第四條凡經義劵事務局委託之承銷機關其關於領劵繳價各辦法應訂立合同雙方遵守第五條自願承銷義劵之商號及各界人士應於領劵時將劵價如數繳足其有承銷劵數較多之戸一次不克全繳者得由義劵事務局酌定辦法准其分期繳納至遲以開奬前五日繳足爲限但第一期至少須繳足現銀六成方准領劵第六條自願承銷義劵者經義劵事務局酌定分期繳欵辦法後除外其餘未繳之欵應以相當之抵押品存局保證或覓取殷實舖戸兩家以上擔保前項抵押品於劵價繳淸時由局給還第七條逾規定期限未將劵價繳淸者得由義劵事務局没收其抵押品變賣歸欠或憑保人追償第八條委託承銷者及自願承銷者無論預訂銷數多寡一經領券應負完全責任倘至開奬之期未能銷售完竣不得將未銷之券退還第九條承銷義券者應於券内逐條加蓋印記不拘式樣顔色以券面字迹不致糢糊爲度前項印記應先將式樣印送義券事務局存查第十條承銷者經手售出一二三等各奬依照左列各數支給特别經手費第一等奬給銀一千元第二等奬給銀二百元第三等奬給銀一百元其輾轉經手售出者應如何分得此項特别經手費應直接向義券事務局之承銷者自行支配第十一條凡承銷義券者均有代兌奬金之義務第十二條凡代付奬金者其收入得奬各券應於規定兌奬期限内彚總持向義券事務局或指定之代兌機關照額領欵其非承銷機關及承銷人而自願代兌奬金者亦照辦理第十三條除一二三奬之奬金應依發行章程第十四條辦理外凡經理代付四奬以下之奬金均得向義券事務局或指定之各代兌機關支取百分之一之手數料第十四條本章程如有未輩事宜得隨時修改 
[南京快信]  
　　李督接徐通電後卽去電勸勿避讓早日就職解决時局李督接吳佩孚最近來電態度仍堅决聞已電王參議就近與吳接洽　　齊省長擬派蔡政務廳長代表赴京賀徐 
　　李督　駐京代表韓德銘就近謁賀東海 
　　昨日慶祝總統選舉各機關均停止辦公一日 
　　楊春普師長電李督南軍未犯贛　南形勢實不宜戰職師堅守原防地點如有貽誤可負全責 
　　第六混成旅長張宗昌電告瀏陽平江相繼失守湘局勢頗岌岌職旅仍駐攸縣秩序尚安 
　　王巡閱　使擬俟東海就總統職後卽將駐京之第十六師軍隊　回浦口駐防 
　　昨又有新振武　四營開抵浦待輪運閩 
　　軍署參謀陳光耀昨由浙公畢回甯 
　　蘇省警備隊經費中央核定全年六十四萬元 
　　甯商會因拒銷存土問題昨電浙贛商會諮詢意見一致進行　　運米出口問題李督齊省長堅持不可聞部派來寗協商之委員程某昨已乘車回京 
　　江南水利局長沈　昨來省謁齊省長禀報開濬運河工程 
　　財廳續委陸昶彬張鑄葉在泗爲各縣秋勘委員 
地方通信 
[南京王廳長回寗]  
　　實業廳委王澤南前赴宜興溧陽會同知事曁省委汪鴻藻螟蟲考查團團員吳丁鼎吳宗玠董琛搜查螟蟲昨已公畢取甯 
[揚州運使與憲兵之交涉]  
　　四日某公司鎭揚班小輪抵埠運使張子蔚之子由滬返揚帶有物件不服憲兵檢查致起衝突當由緝私營楊稽查排解將物件舁送運署張運使大怒令衞隊張連長率兵六人將物件仍送憲兵營請爲檢查於是憲兵與衞隊又起衝突事爲劉統領所聞派巡緝隊副官武家棠到憲兵營勸解令張連長仍將物件押回並邀憲兵高排長至運署道歉張運使屬劉統領電告南京憲兵司令部憲兵營亦去電呈報司令部乃派副官陳子元會同鎭江憲兵戴連長於五日到揚調查眞相寓於中西旅館旋由劉統領同陳副官拜晤運使互相道歉交涉遂了陳副官於六日返寗 
[宜興各團體拒土紀事]  
　　宜興縣農會會長吳鴻基郁恂四鄉公會會長陳明潘鳳儀城市董事徐翰淦任卓和橋市董事程乃績楊宗敬官林市董事儲仁徐則林徐舍市董事宗逢洲楊權張渚市董事余兆驊何丙甲楊巷市董事黄應中蔣克勳高塍市董事邵浩鼎山鄉董事葛鵬翰蘭右鄉董事崔克順川埠鄉董事陳正鵬湖　鄉董事李希陶湯渡鄉董事周寳銓震東鄉董事許子鏐淸泉鄉董事吕啓允徐致治芳橋鄉董事錢士珍譚祖培周鐵鄉董事張熙張嘉植從一鄉董事周之球陸平鄉董事潘莘華慶善鄉董事丁鏡人元善鄉董事任杏元公民楊壽祺潘烈芬儲滄曙省議員儲南强吳福康徐瀛等對於拒絶指銷存土事公議辦法三層第一步電省請求由省力拒絶第二步省力如辦不到擬俟銷土到地聯合各團體分擔城鄉檢查公同監視其製藥行爲第三步前項檢查監視之精神如不能貫澈卽主張鼓吹一般人自由行動之搜查焚棄聽其便現由第一步入手其電省稿云南京督軍省長　鑒存土製藥喧傳遠近官廳雖以未奉明文爲言而土商則已隱有保障可恃正士傷心流氓歡舞政治風俗之壞象莫此爲甚可否籲請鈞座切電中央堅持拒絶指銷之宗旨一面嚴飭各縣申明正在挽救不准土商公然組織機關籌備銷路爲將亡之國挽人心爲已失之政修末路受惠雖在江蘇價值及於國際否則今日大包小包之少數人歌於室昔日被剷煙苗之百萬衆哭於途矣惟鈞座埀察之云云 
[安慶省議員名錄]  
　　皖省議員於本月一日選出其屬於第一區者已誌前報其他十二區選出之新議員姓名如下第二區十三人李國楷唐序劉澤治李茂先高魯肅汪淮李運風丁雲驤盧光恩何震宛時樹馬德驥楊貢璠第三區十二人晉恒履岳兆蓉孫遂方王藎臣熊仕進黄太勳張鳳樓楊立藩鮑蘭標高霞雲范錫恩凌厚第四區十六人段懷鼎寗祖培　翰裴景升陳冠南沈翹選鄧其潤王世新劉金波韓彝吕世柄倪克昌蔣開徑蔣尚賓余炳臣李傳濟第五區八人黄家駒江家珩汪鍾祥劉驥程烱耿介解伸葉光宇第六區七人周堃丁炳烈兪樹檉吳慶元汪培棟崔翔靑王運超第七區九人潘祖光胡仲山陳德熊王作霖董澤潤徐振宗吳藩錢墨卿胡家驥第八區五人吳雲王日輝吕祖翼張殿英鄒日明第九區二人陳言彭顯廷第十區三人王大煜班捷師張之紳第十一區四人史維孝侯伯賀十文歐陽寅第十二區六人楊慶善晁元良高星拱潘允中何丙晟郭緝熙第十三區五人孫煥昌張啓佑張祖維劉碩張百城 
[奉天輯安縣被匪佔據詳聞]  
　　自奉軍入關以來各縣駐防軍隊移防者多匪勢潛滋爲日已久本月一日輯安縣境内各股匪集合一處竟將縣城完全佔據縣知事警務長均不知去向匪將民房放火濃烟四起火光冲天開放監獄牢門將匪人放出事經隣縣電省請派軍隊往剿張軍長得報後於二日晨傳見東邊鎭守使馬騰溪馬奉令後卽於是日早搭乘火車返防又派第七旅旅長劉子齡率領軍隊三營繼往協剿據安東　尹公署消息則云輯安縣禀稱八月三十日有大帮鬍匪數百人持械蜂擁入城搶掠焚燒勢甚猖獗商民受害頗鉅云云而日人方面所得韓岸來電謂該縣知事裴星煥因公先期外出出事後已於二日返署云 
[濟南陽穀縣失守]  
　　陽穀縣城年久失修早已坍塌去縣十餘里之張秋鎭匪首野狸子白天祖等盤踞已久到處搶掠朝出暮歸據該鎭爲巢穴以前尚無窺伺縣城之意該縣警隊及駐紥陸軍亦不敢輕於撩撥以相安無事不料上月二十九日突率匪黨千餘長驅直入大肆焚掠入城後先將獄囚釋放次搜縣署知事蔣某潛伏衙外民房幸而獲免縣署焚燒殆盡城内商民搶掠一空幷架去縣署科員二人商民百餘至今尚無下落 
[取締軍人乘車]  
　　張護督以冒充軍人揑稱奉公無票乘坐火車者甚多有傷軍界名譽特令蔣副官在津浦車站設一稽查分處專事稽查往來軍人若無師部執照概行扣留 
[廣東唐紹儀定期回粤]  
　　軍政府財政部長缺早已推唐紹儀兼任嗣因唐别有重　任務未能刻日回粤最近遂有擬請别人承乏之議聞唐現已决定月内首途回粤推測行程抵粤之期不出旬日聞各人昨已議决財政部長職務仍請唐氏兼任 
[王克敏由粤赴港]  
　　前財政總長王克敏昨午抵粤寓於都府街兪宅省中要人紛往晤會據說王氏此來純屬個人自由行動並無政治上連帶關係明日卽搭快車赴港 
[沈艾孫二次之請願]  
　　浙人沈艾孫前鑒於事勢徵之法理上請願書於國會要求先正軍政府之名義今聞沈君又有第二次之請願書大旨乃請立定和平之限度以明示天下其文洋洋千餘言連署者有杭辛齋金尚先陳燮樞田稔高旭等昨已上諸衆議院想不日當能交請願股審查矣 
[杭州拒土之要聞]  
　　黄巖紳士朱文劭致電齊省長略謂聞公反對銷烟深慰喁望懇立飭所屬遇烟拿辦不問官私亂命勿從古有明訓疾風勁草不盡馨香等語齊省長電復電悉此案迭電中央旋准部復並無指銷浙省之說業經通飭宣示至本省烟禁未准稍弛依舊嚴辦幸釋厪注 
[取消現水之解决]  
　　錢業會館連日會議取消現水善後辦法其大要（一）中國銀行撥現一百萬元接濟錢業（一）支票以十五天爲期到期後一日付現上單票根到後遲三日付現六日上下午復在杭總商會會議傍晚由顧會長電邀中國等銀行行長到會與議議得各行放於錢業之劃單仍以劃單互相流用於隂曆年終結束錢業以規銀向中行易現準照杭盤計算紹甬各單不能掉現中行接濟之一百萬元用總商會名義借用會同錢業領袖主持分借各錢莊其利息照市計算衆意僉同乃散會時已下午八時矣錢業中康元泰開泰寅源等十一家聲明不須借用其錢業支票等項係該業内部關係尚須在會館中議决 
雜評一 
[相當時期（默）]  
　　京電所謂舉副座之相當時期者果以何時爲相當耶 
　　以意測之相當與否必以疏通妥協與否爲標準一旦疏通而妥協者卽相當之時期至矣張作霖爲熱心副座之一人今餌以三省巡閱使是卽着手疏通之第一步歟然據買票之消息觀之張之希望副座依然迫切則終能妥協與否尚未可料此外諸人又將何法以妥協之耶 
　　張得之則曹必不平曹得之張又不平馮得之段必不平段得之馮又不平正所謂丸頭鳥之帽無從戴起然此猶僅就妥協北派言之也若如東電所言爲妥協南北計欲留此帽以待南言有功妥協之人無論南方正宣言不認新國會所舉之總統何能以副座遽塞其曰卽曰能之而北派之相爭者能拱手以相讓耶是故今日而欲求相當時期難矣况乎其欲得之於雙十節之前哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[十七團體籌備拒土會紀事]  
　　中華民國建設會上海總商會寰球中國學生會江蘇省教育會中華職業教育社華東教育會銀行公會美國大學同學會婦女靑年會留美學生會上海基督教聯合會精武體育會萬國改良會浙江旅滬學會續行委辦會亞洲協會美國學會等昨日午刻十二時在卡爾登開籌備拒土會中西人士到者如聶雲台朱少屏朱友漁黄首民梅華銓錢新之余日章朱懋橙許建屛沙約衣來格爾逹抛手爾等由聶雲臺君主席報告開會宗旨梅華銓君宣讀議案並說明一切當卽互相討論一致通過次由余日章君等演說迨討論進行各事宜畢散會已三時矣 
[美紅會盡力於西比利亞]  
　　英文滬報云駐華美國紅十字會書記尼古拉斯氏頃接消息美國紅十字會已被委照料西比利亞捷克軍醫務團事宜海參崴美國紅十字會主任特斯勒氏已充捷克軍狄司令之參謀海參崴已設醫院二所哈爾濱已設醫院一所總醫院則設距哈爾濱西三百五十里之布希杜以舊營一所改爲之本埠有醫士七名看護婦十人願赴西比利亞已向尼古拉斯氏報名昨日俄國義勇商船隊之新白斯克號開往海參崴載有紅十字會應用各物值洋二萬五千元 
[日人對於紡織業之包羅]  
　　英文滬報云老公茂紡織有限公司近數月來屢有出售之說而久未成爲事實者聞因廠所業已陳舊且索價甚高之故今據確實消息日人現正與廠主接洽極欲得此産業惟論價尚未妥耳又聞有日人願出價一百五十萬兩至一百八十萬兩之間購買東方紡織公司 
[美棉印棉之收成]  
　　字林報云美國统計處發出報告謂美棉收成不佳低至百分之五五丶七共得一千一百十三萬七千包較諸預計缺少數十萬包此報告旣經發表九月三日紐約棉市乃大漲價訂十月間交貨者每磅售價美金三角六分一五十二月交貨者每磅售三角五分五五明年一月交貨者每磅三角五分四五但次日棉價稍落十月份交貨者每磅售三角五分○二十二月交貨者三角四分三一據四日紐約電云中等美棉定十月交貨者每磅三角三分七五十二月交貨者三角三分一八又五日華盛頓電云美國實業部宣稱得總統同意將派委員會討論可否固定棉市云本埠庚興洋行接孟買來電據稱甘霖已降印度棉花之收成可望起色但棉價仍不受重大之影響按印度上棉訂明年四五月交貨者前漲至九百八十羅比今已降至九百十八羅比 
[法國大郵船之行蹤]  
　　英文滬報云法國二萬噸之大郵船四萬號定星期一日起椗開往波德賽滿載雜貨内有絲一大批 
[全閩人心震動]  
　　閩省泉漳失守省防吃緊人心恐惶昨日本埠閩商莊客各接福建本號來電以所定貨物暫行停運並聞該處富戸巨商連日有將銀欵票據及重要物品運滬者絡繹不絶云 
[閩省敗兵過滬]  
　　昨日淸晨到有閩省調在戰線失敗之士兵八十餘名衣衫破舊狼狽不堪抵滬後卽至南車站乘坐上午十點二十分之四等車前往龍華咸投護軍使署要求給發川資以便返里當經盧使諭令暫駐聽候給資遣回原籍云 
[龍軍助閩攻粤之却步]  
　　日前由香港來滬之龍濟光所部振武軍百餘人經統率盧軍官等暫假泰安棧駐宿俟有便輪附搭赴閩助攻粤境等情已紀前報茲悉該軍隊抵滬後因一時難覔相當船隻故遲未啓行且龍氏來電亦飭暫緩開拔並以近日漳汀危急區區百餘人無濟於事爰由盧軍官等商議後决計從緩往閩昨已派人覔定法租界寳昌路某號房屋爲留駐所業於午後由棧遷居該處俟有後命再定進止 
[運米公司之進行與反對]  
　　南市大有運米公司昨又派員携帶中國銀行票簿分往黎里甪直陳墓正儀等處每地派欵三萬金各員於午前分乘火車民船出發分投收買惟駐蘇州之分公司李某因到蘇後各界反對難以入手遂乘火車回滬請由經理面授機宜再行進行現上海縣商會蘇顧各董亦已電陳省長力請禁遏矣 
[米禁不稍廢弛]  
　　江蘇關監督奉江蘇齊省長訓令略謂案准駐寗英領事迭函要求津浦廢弛米禁出口前特轉咨外交部駁復在案嗣又接准部咨英使提出抗議本部對於禁米出口斷難允行仍查照前淸光緒二十八年條約辦理等因爲特令仰該監督認眞查禁遇有軍米出口必須持有護照方准放行云云 
[民害宜除民利宜保]  
　　收買存土運米出洋各界人士懼大害之將至民食之維艱連日以來奔走呼號共圖挽救其情形頗爲迫切茲聞本埠紳商學各界以收買存土現正聯合進行反對分銷務達取消目的而米糧出口尤關民食影響商市故昨又提議由各界聯合設立民食維持會現正公擬辦法積極進行云 
[陸家嘴添設崗警三誌]  
　　浦東陸家嘴地方由淞滬警察第三區添設崗位實行派警站崗巡邏而該處富潤公司及紗廠日人出而反對各情已兩誌本報茲悉淞滬警廳徐廳長以該處實在所屬第三區轄境之内廠棧林立市面繁盛對江卽係英租界外灘之大馬路及公家花園與日商之三菱公司碼頭等處僅一江之隔故洋商之之携眷卜居及設廠棧營業於此者所在皆是年來情勢變遷與昔逈異各廠棧所雇巡丁類多未授教育遇有事故或不免茫然無措故經該處英美烟公司首先創議撤銷巡丁請派華警自開辦以來西人頗爲贊許而其他洋棧繼起仿辦者亦有數家至春江碼頭一帶有德商禮和棧房數處於德奥絶交時已派巡警守護其未設崗位者僅該公司與紗廠一帶該處實爲完全華界非租界可比若不設立巡警實與地方治安大有妨碍故昨已據情呈請上峯察核辦理矣 
[勒令鄉民拆屋之惶急]  
　　上寳兩邑依周塘馬路工程業由監工委員督率陸軍第十師兵士分段興築而閘北工巡捐局長曹履氷因查所訂路線内有滬江大學校前卽上邑二十三保分十九圖屏風浜一段鄉村民房十餘間又三五圖虬江橋南祁家浜一段房屋數間適處路線之中應令拆讓除繕發通告黏貼該處着於九月二十日以内迅卽遷讓違士勒拆外並傳諭該兩圖地保迅速轉知業主依限拆遷該處鄉民得悉後大爲恐慌因屏風浜一段爲張姓合族所居共有七八戸大都貧苦無力尤乏餘地可以遷徙一旦勒令拆除勢必家室蕩然無處容身而祁家浜村戸亦同此情形是以羣情惶急奔走呼號於經董紳士之門懇爲援手並到處述告以該塘於淸季某年水災時幸由彼等近塘村民冒險搶護曾淹斃同族數人塘内農田村舍得以未遭掩没頗覺勞苦今因關碍路線毁此室家情實難堪况查路東全係空地儘可築闊故由近塘全體農民議决繕具公呈分投松滬護軍使署閘北工巡捐局上海縣公署請求免拆以示體卹云 
[德人搶刦棧之窮究]  
　　德國人别而考夫（譯音）曾於本年四月二十三號夜持械糾黨冒充偵探至江西路三百二十六號門牌張仰記土棧内以搜查私王爲由攫取値洋一萬數千元之烟土案發逃逸嗣又於八月十九號晚夥刦金隆街仁記土棧内値洋三千餘元之烟土鈔票被捕先後緝獲同黨卡而林道等解送公共公廨研訊各情迭詳前報昨日又由總巡捕房西探目彭山與華探邵仁初續獲該德人搶刦張仰記烟土案内開駛汽車之汽車夫海門人陳阿富一名解至公廨由襄讞員張君會同義副領事羅君訊據西探目彭山禀明前情請將被告管押以待倂究張羅兩君以此案係由美領承審判陳管押候美領堂期解案訊核 
　　又據訪員續報公共租界金隆街金隆里五十七八號門牌仁記土棧於八月十九號晚七時許被德國人卞爾林道糾同勞别脫及别而考夫等以搜查私土爲由各出手鎗向店夥等嚇禁聲張刧去値洋二萬二千二百八十元之烟土現洋鈔票等物業經老閘捕房飭探將卡爾林道等三德人先後緝獲嗣經捕房續獲同黨奈爾生一名倂解公共公廨訊代管押在案前日午後又由捕房傳同全案人證將卡爾林道等解廨經李襄讞會同美德副領事升座研訊先由中西包探上堂禀明前情請究被告卞爾林道由代表律師詰據供稱是案未發生之前由奈爾生到來向我引誘據云原告處存積烟土頗多係一華人報告而知我等儘可冒充捕房偵探以搜查私土爲由乘間攫取倘被擒獲各當設法援救等語我因一時被惑同往行刦我卽被擒詎押在捕房約歷一星期之久彼等音信杳然始知受愚是以供出各被告住址云云次據奈爾生供稱我隸美國籍公堂不得以敵國人民處置應歸美按察使署訊問等語又次據勞别脫供稱原告仁記土棧主張棟國專收私土我與别而考夫前往原告處銷售烟土已有多次彼之營業亦不正當是以往刦質之原告張棟國聲稱被告勞别脫所供悉係誣指是案未發生之前與彼等並不相識惟是晚搶刦時此人在内請之别而考夫不認同往行刧訊至此捕房代表高易律師起而譯稱各被告供詞均不足信應請堂上明察按律嚴懲中西官磋商之下判各被告還押候會商堂諭宣佈飭遵 
文滙報云昨日會審公廨審訊德人刦上案時到庭作證　美人克羅希又名納爾遜將由美領署公堂下星期二十日内提審 
[南滙軍警來滬捕盜]  
　　浦東南滙鄉民王學林家日前被盜二十餘人各執快鎗刀械撞門入内將王妻沈氏子雲鶴及佣人王才華綑縛並燃洋燭燙傷沈氏母子頭部搜刮金飾鈔票現洋衣服共值八百餘元携贓逃逸後經事主開單報　南邑杜知事飭派駐紥彼處之防軍李排長偕同警務所偵探　某前往大團鎭附近緝獲盜黨宋士高曹渭仁等五名解送到縣經杜知事訊供直認不諱並據供稱首盜徐某現已携帶鈔票現洋五百餘元逃匿滬上華界西門外及租界某處等語杜知事立卽飭派李排長陳偵探等於昨日齎文來滬送投淞滬警察廳請求加派探警前往協緝徐廳長當卽飭由偵緝隊翟隊長加派隊士協同來探前往所指地點緝拿務獲解究 
[一星期間之金融狀况]  
　　自日本出兵滿洲里以來該國政府籌備兵費異常忙碌所以本埠臺灣等銀行於前一星期間運去現銀不少住友正金兩銀行亦有銀洋出口而大條銀之進口者亦絡繹不絶茲將本月二號至昨日止之銀洋大條銀進出口細數列後（二日）中國銀行裝赴南京寳銀四萬兩交通裝去銀七萬兩正金銀行裝赴香港大條銀一百七十一條滙豐銀行由東洋公司儎來大條銀四十條臺灣銀行一百六十九條中國銀行又從南京來洋十一萬元（三日）各錢莊裝往寗波（收花用）洋十五萬元中國銀行裝往南京銀十萬兩又南京來洋十萬元（四日）麥加利銀行由花旗公司輪船從美國儎來大條銀二百條又滙豐一百九十五條正金七十二條道勝四百七十五條花旗六十三條華比一百六十四條各錢莊裝往甬江國幣十五萬元中國銀行裝往南京銀十萬兩又南京來洋十萬元（五日）中國銀行由南京來洋九萬元裝去寳銀七萬兩交通亦裝去銀十萬兩各錢莊代客帮裝往南京銀二十萬兩（六日）東方銀行裝往安南墨洋三十萬元中國銀行裝往南京寶銀十二萬兩又南京來洋十四萬元（七日）中國銀行裝往南京銀十三萬兩交通亦裝去銀五萬兩住友銀行裝往漢口寳銀十五萬兩洋七萬元中國銀行又從南京來洋十四萬元 
　　墨洋因東方銀行裝往安南三十萬又各銀行曁住友等銀行日有收進故六日午後收盤漲至七錢三分五釐龍洋亦因新棉花及新米均將登場用度浩繁故亦增至七錢三分四釐昨已略小午後收盤墨洋七錢三分四釐二五龍洋七錢三分三釐七五銀拆因有外人吸收仍難見小最高（三日上午收盤）爲四錢最小（昨日午後收盤爲一錢九分然時届夏曆中秋各埠商業正在發展之際且華貨如白米麫粉棉花棉紗等類裝運外洋者較往歲多至數倍滬市銀拆一時恐難縮小緣華商存銀有限也 
先令與大條銀價雖比較前星期尚無升縮而結進結出之價大有參差蓋因各銀行均須籌備現銀裝運出口也 
　　本月分標金之價以此一週間之漲落爲最大其間最小（六日）開過二百零三兩二錢最大（昨日）二百十六兩收盤二百十二兩五錢較上月三十一日收盤相差銀八錢至鎊價之難以加長實緣東滙不肯隨之縮小之故而其眞正原因則以日商近日解於華商之貨欵爲數甚鉅也 
　　現貨赤條出多進少故其價跌至二百七十八兩恒孚永豐餘等飾金之價每兩亦跡洋兩元 
　　昨爲星期六調查中外各銀行所存銀洋及大條銀之數列下 
　　麥加利存銀一百五十二萬洋一百四十萬滙豐存銀六百四十三萬洋一百三十三萬大條八十條德華存銀三十一萬正金存銀二百八十四萬洋七十五萬道勝存銀二百十萬洋四十八萬大條四百九十一條通商存銀三十萬洋五十萬東方存銀二百二十九萬洋五十萬花旗存銀一百三十三萬洋八十五萬大條三十二條華比存銀七十萬洋三十二萬和囒存銀三十二萬洋九十三萬中國存銀一百四十二萬洋二百九十九萬臺灣存銀六十六萬洋七十萬住友存銀三十一萬洋八萬各莊存銀一百八十七萬洋一百五十三萬交通存銀七十一萬洋一百十二萬有利存銀三十萬洋十二萬三井存銀十五萬洋五萬三菱存銀九萬洋四萬朝鮮存銀三十一萬洋四萬中法存銀四十九萬洋二十九總　存銀二千四百五十七萬洋一千四百零二萬大條銀四百零二條 
[路透社行將遷移]  
　　英文　報云南　路十二號洋房路透電社居之已有七年茲因該地産已爲朝鮮銀行所購故將遷至四川路廣東路轉角之洋　聞　地産每畝價銀七萬兩一俟房屋修改之後朝鮮銀行卽將遷入其　當在來年二月左右云 
[江浙交界防務之進行]  
　　浙江楊督軍因浙省防務吃緊曾經召集江浙兩省毗連之各旅團長官到署會議在江浙兩省接壤區域添備防軍事宜擬先編練補充兵一旅（卽預備隊）委任該署副官長安毓淸爲補充旅旅長其所遺副官一職查有駐防松滬一帶之第四師參謀吕夢符堪以調升現已到差視事由楊督軍於昨日備文通知滬上各機關請爲杳照並聞軍警兩界亦已奉到上級長官命令實行加防矣 
[印花稅亟謀推至租界]  
　　江蘇印花稅駐滬分辦處會辦郭詩煇因今届夏季舉行大檢查以後比較稅證仍未暢銷當此公欵奇絀之時自應盡力推行以濟國用惟查租界方面雖由商會擔任實力觀銷尚未有效故又派員前往會同商會向租界各商號分投勸導務各加貼印花於簿據契約之上以符法定規則而裕稅源云 
[軌道内暗置石塊之查禁]  
　　滬杭路綫軌道内時有頑童暗置石塊以爲游戲茲爲任筱山局長查悉以障礙軌道關係火車安危自當嚴行查禁故特通令沿路線各站長傳諭各該地保務各隨時查禁如見有頑童冉將石塊安置軌道卽行拘送到局聽候究辦云 
[滬南發生命案]  
　　住居南碼頭勤本里之婦人倪沈氏前日上午至菜市購物行經滬軍營舊址後面突來匪徒從後趕上攫取金挖耳一支得贓飛奔逃逸氏卽聲喊由行人帮同追趕獲住一人並無原贓當由十六號崗警聞聲到來詢問時該匪卽大笑踣地俄而氣絶遂將氏帶至一區一分駐所詢據答稱年三十八歲本地人該匪確係搶犯當獲住時卽交崗警旋卽倒地而死云云旋傳十二區地保顧愼之令速投報地方檢察廳傍晚時由賀檢察官與檢驗員蒞驗訊之氏供搶物者共有三人死者因奔逃誤撞電桿木以致跌仆身死有崗警在場目覩詰之該警郭楚驥聲稱早上十時在陸家浜橋南十六號崗位站巡當由失主倪沈氏追獲搶飾匪徒一名迨聞警上前查看該匪已倒臥於萬楨醬園牆邊等語繼傳地保訊問供詞含混賀檢察官核與報詞不符大加申斥旋將該屍如法檢驗委係因跌致斃因無屍屬飭由善堂棺殮標封厝壇召認倪沈氏由該警所帶回函送到廳歸案訊究 
　　又一訪函云住居滬南南京街勤本里之婦人倪沈氏前日下午因事出外行至南碼頭附近勿有一匪上前攫取頭上金挖耳一支逃逸該氏大聲呼喊當經傍人帮同追上將該匪拘獲不問情由行兇毆打偶一失手擊中匪之要害登時例斃馬路橋萬楨醬園牆脚下當爲巡警查悉報告一區一分所昨飭二十五保十二圖地保顧愼霖投報地方廳禀請相驗午後委派夏檢察官沈檢驗員等蒞場驗得該屍年約三十餘歲委係受傷後氣閉而死塡明屍格由堂棺殮候訪查行兇之人到案訊辦而倪沈氏昨由該分所傳案旋送檢廳發落 
[巡警擊斃農民案近聞]  
　　浦東六里橋三區三分署派出所巡警陳文泮於舊曆六月二十五日下午在崗服務之時遽以鎗柄擊傷鄉農奚羅春小腹越日因傷致斃經尸妻奚邱氏偕證控奉法庭派員驗明訊實判决陳文洋監禁三年並追私訴洋二百六十元在案茲悉陳文泮因不服判斷又得山東濟南同鄉人之資助邀請律師提出理由至地方檢察廳聲請上訴不知能邀准否 
[米店夥見財起意]  
　　法租界萬茂米店主羅子培日前派跑街夥郁棣華至南市往來各家收取賬洋一千餘元詎郁見財起意將洋掉換鈔票藏在鞋底内旋至法捕房謊稱商人行經永安街被匪搶去洋六百零九元請爲查緝等語捕頭卽飭包探陳三林至該處調查遍詢各店舖中人均謂並無其事陳探當卽回禀捕頭請再查察旋據某號華捕禀稱在郁鞋底内抄出鈔票郁卽行賄巡捕不敢收受等語捕頭聞之大怒以郁謊　搶洋希圖吞没實　可惡諭令管押候究昨日傳同店主羅子培將郁解送法公堂先由捕頭禀明前情 
 
 
 

Page 11

 
 
請究　據羅子培投稱店中賬目略爲查核被郁侵吞甚巨惟細數尚未查明應請嚴究又據黄包車夫孫三稱郁雇坐民人之車前往收銀後將布袋一只手摺四個抛在民人車上是實詰之郁棣華俯首無詞惟求寛宥中西官判郁還押着原告於七天内查明被告究竟侵用若干禀覆候核 
[寓客私藏軍械之懲處]  
　　廣東路（卽寳善街）四百八十九號門牌志興旅館二十三號房間内寓客甬人施銀泉藏有手鎗子彈經老閘捕房特别機關西探目壳羅香華探目李星福查悉前往將施拘獲抄出手鎗一支子彈八十六粒（計二匣）解送公共公堂訊供各情迭誌本報昨晨又經捕房將施解廨請爲復訊先由中西探目上堂禀稱被告在捕房供稱此項手鎗子彈係由王姓託買故向北四川路横浜橋某日本人處掮來等語我卽帶同被告至南京路江西路口遇見該日人向之詰問據稱雖與被告認識並無託伊代銷手鎗之事等語請爲察核訊之施銀泉供稱此項手鎗實係王姓託我購買故向日本人處掮來索價七十二元允給佣金二元並無别情　察張襄讞與義副領事羅君會商之下羅君以施銀泉私藏軍械希圖販賣罪已成立判禁西牢十五年而張襄讞則以公堂無判决監禁五年以上之權故於華文案由單上簽判押滿五年帶案再核手鎗子彈一倂充公 
[參謀部不收中交京鈔]  
　　松滬盧護軍使昨接南京李督軍來函云頃准參謀部咨以本部發售各項地圖酌收圖價以爲製圖材料紙張等費之補助茲查京内外各機關有繳本京中交兩行鈔票者價格低落虧損不貲現經議定以後本部發售各地圖一律收取現洋以免虧損相應咨行貴督軍查照轉飭所屬軍政機關一體知照等情除分行外用特函達希卽查照 
[唐蔚芝致東海電稿]  
　　唐蔚芝君致北京電云徐大總統賜鑒元首得人敬賀百姓苦極矣請速主和平勿自殘殺勿多招兵以貽後患勿再借欵以害子孫如幣制約虛立名目授權外人吸收民膏滅亡可待急宜取銷並請尊孔教正人心興實業恤商艱古人云得民有道萬懇以民心爲政本天下幸甚唐文治陽 
[染業工帮董事之呈文]  
　　上寳靑藍淺批染業工帮董事奚元良呈上海縣公署文云爲私收釐金破壞成規請求派吏查辦事竊上寳靑藍淺批染業工帮自陶月湘退職後經該業代表曁全體司長公舉元良繼續承乏公呈憲署布告同業元良接任時適承馬尚傑蹂躪之後公所之事棼如亂絲公欵蕩然但有陶董移交之賑簿數本公所久閉欠租甚多經房主將器具拍賣抵租公所幾同消滅元良卽督同各代表商議着手淸理另行租屋重爲組織購備器具物件及開辦等費訴追公款費用等等所費不資悉由元良措墊部署稍貼公所形式略具改定名稱曰上寳靑藍淺批染工裕德堂公所嗣因監於公所無欵遂與各代表面議通告同業各坊司收取釐金甫收二次各坊司長卽有反對之聲其所持理由爲坊主受歐戰影響工帮亦連帶受損而况百物昂貴所得工資敷衍日用尚虞不給無此餘力繳納釐金紛來告語元良以各工司所言盡屬實情各司長公意如此而各代表復面稱收取困難旋卽公議暫停收釐釐金旣停公款卽無所出公所房租日用開支無從措墊又卽商明各代表將公所房屋退租以資節省所有公所各物一倂點交代表李傳寳收管公所應辦各事仍照常進行並不稍有停滯各坊司及大小行之問偶有爭端一經來訴無不爲之排解公所形式雖廢而實際上仍有統屬總之元良任事二年辦事胥憑衆意廓然大公不知徇情容有未愜人意之處然於該業公欵未嘗染指但有墊出之欵卽應支公費亦無分文之取此則可告無罪於工帮同業者也現聞有不肖之徒見同業相安無事利用帮中愚魯之輩造作蜚語慫恿少數騖於利益之代表日施其破壞手段揚言　另舉董事重收釐金希冀分肥日來竟明目張膽向各坊勒收釐金各坊司來告者日有數起伏思坊司繳納釐金本有成案嗣因内部爭端兼之坊司無力公議暫停如不得已而必須規復舊章亦應通告同業取得同意方可正式開議今以慫恿者之一言遂不顧同業之力量能勝與否不告業董擅行收釐破壞成規無怪爭者四起元良謬承該業全體公舉忝爲業董分當衞護同業如有師馬尚傑之故技而蹂躪吾同業者當視爲同業之公敵義無坐視爲特瀝情呈求派吏查辦禁止擅收釐金以安同業不勝迫切待命之至 
[甯波同鄉會募捐消息]  
　　寧波同鄉會募集建築新會所設立商業學校捐欵展限限一個月以隂曆八月底爲止今爲展限之第三日各募捐員募到捐欵甚爲踴躍本日止　共捐洋十萬零二千七百十一元九角三分銀五千一百五十五兩茲將捐欵細目補錄於後汪祖濤君募五金愼二十元趙節薌久和行順大號干安瀾君各十元陸榮貴夏新順王運章三君各五元趙炳華鄭謙士二君各一元汪君自助十元張梅舫君募費文元裕記三十元張君自助二十元郁瀛初君助洋一百元陸元發君募祥順號祥興號各五元萬順號永順祥施銀才劉同福德興祥各二元陳玉書君募怡成煤號牲義煤號各十元董炳衡君五元陳君自助十元莊魯卿君募葉天德堂經理及諸君洋二十元陳萃堂君募楊慶和福記二十元楊慶和諸君二十元鄭君自助十元孫楚琴君募協記行十元劉顯棠八元葉兆鴻周明德劉全高林修良林宏堂諸君各五元翁錦章貝葆良鄭芳杏邵爾昌邵東生金泰享陳鳴陽王永年徐世榮張家麟張尹卿諸君各二元陳震源孫傳榮陳星甫姚兆甫吳祖璇翁順興沈長學諸君各一元樂葆庭君助洋四百元黄百齡君募天寳書局一元鄭樹芳劉士祥畢春寳李東生四君各五元趙瑞和君二元黄君自助五十元吳明德君募同豐泰號二百元李鳳桂君五十元陳享記裕豐泰各五元王海衷君三元王瑞甫李康富二君各二元周蘭卿君一元吳君自助洋一百元李　廊君募晉昌煤號及李君合助洋五十元朱享房章茂　君各五元餘再續報 
[上海公學補行始業禮]  
　　白克路上海公學於昨日補行始業禮十一時振鈴開會學生魚貫入禮堂前全體學生唱校歌次校長楊德鈞君報告教務主任陳漢卿君宣布規則繼爲教員金驥臣君演說金君謂學校之有規則猶國家之有法律法律與規則非所以束縛人乃所以使人循其道而自治也明乎此則我國庶幾有自治精神之學生有自治精神之國民諸生其勉旃繼金君演說者爲李碩林君其大旨略云諸生來此求學係自動的非被動的警有一寳藏之室教員不過導入門戸取與不取則在諸生然余每慨世人見珠玉在前則取之惟恐或係學問一道則甘讓人先良堪嘆也演說畢已逾十二時遂振鈴散曾 
[工校畢業生包裝電燈]  
　　閘北水電廠自本年七月後經單廠長呈准江蘇省公署改訂章程所有閘北電鐙裝設工事爲該廠專營事業用戸無論初裝或續加燈頭馬達均不得自行購料或雇工裝設現有省立第一工業學校電氣機械科畢業生李方振在新閘橋北大統路開設大通電料公司與該廠訂立特約所有閘北市區内電燈裝設工事悉歸該公司一家承辦已奉江蘇省公署批准備案聞該公司擬定裝費每盞收洋四元二角接電費一倂在内十盞以上尚可面商酌減較諸該廠原定價目實爲便宜開辦以來得邑紳李平書錢貴三黄任之沈信卿諸君之介紹社會頗爲歡迎云 
[靑年會今晚之演說]  
　　九月八號星期日（卽今晚）七時半四川路靑年會德育演講部特請陳春生演講基督教之新聞事業陳君現主通問報筆政德智俱優尤長演說想聽講者必不乏人也 
[前駐滬法總領事升任暹羅公使]  
　　上海法領事署近接海電得悉前駐滬法總領事甘司東君現由法政府特任爲駐暹羅法國公使甘君生於一八六四年九月三十日卒業於東方語言學校一八八六年充越南東京法起學校查學員越二年擢充越南總督署秘書後爲廣州法領署翻譯官旋代理龍州領事一八九二年代理北海副領事一八九四年實授東興副領事一八九五年調駐河口一九○○年調入北京使署供職一九○二年任廣州正領事一九○六年充政治與商務委員一九○九年任天津正領事一九一三年一月升任上海總領事一九一五年解職回國一九一六年初署理倫敦總領事君在東方三十餘年諳譁中國越南等國語言文字及其時事當其駐中國各口岸供職時與中國官商感情極佳頗爲中外人士所推重法政府嘉其功績給以一等勳章今奉使暹羅定可大展其才也 
[秋季賽馬有期]  
　　英文滬報云上上海跑馬總會已决定以十一月十一十二十三三日爲秋賽之期 
[緝私營紀事二則]  
　　蘇屬緝私第三營營長張思達現由宋統領令飭撤差造缺以淞滬警察第四區署長余炳文調補業已前往閔行接任又駐紥浦東洋涇之第二營營長薛振中由宋統領調充鵬飛緝私兵輪管帶遺缺卽以鵬飛管帶薛萬有調任刻已分别呈報運使及鹽務處查照矣 
　　又聞統領宋明善昨乘案濤兵　率領馬弁稽查員等十二員親往閔行漕涇等處考察所部三四兩營官兵辦理緝務有無廢弛並佈置防卡以期私鹽不致偷越而重鹽課云 
[公廨派人監視新世界烹調]  
　　新業公司經理張蝕川控葛月亭承辦新世界游戲場大餐烹調不良損壞營業曾由公共公廨訊供判候會商堂諭宣布經張襄讞與英副領事白君磋商之下以旣據原告聲明烹調失宜判候公堂遴擇熟諳烹飪之人前往該餐館監視 
[相驗路斃男屍]  
　　十六舖地甲喬忠昨至地方廳報稱楊家渡附近今晨倒斃無名男子一口年約五十餘歲身穿藍布衫黑洋紗褲赤足無鞋查無屍屬請求檢驗後經夏檢察官等到場驗明委係病死判由善堂收殮 
　　又一訪員報告滬南十六舖大逹碼頭浦濱昨晨一年約五十左右形似船戸之無名男子在彼倒斃由崗警查知報告第一區警署飭地甲喬忠報請地檢廳相驗午後由賀檢察官沈檢驗員蒞驗卽有死者之弟葉姓投稱死者係胞兄名葉家木現年四下九歲係台州人向駕炭船刻因急病在碼頭旁倒斃自願棺殮問官命將該屍驗明委係病死並無别故飭葉具結棺殮領回安葬 
[織帶作藝徒暴卒]  
　　尚文路蔣家弄十二號門牌張瑞林所開之織帶作今春收用鎭江人陳昌壽現年十五歲爲學徒前日下午陳忽染痧斃命滬上並無家屬張卽報告二十舖地甲於昨日同投地方廳請騐下午由夏檢察官沈檢驗吏等到場相騐塡明屍格着張備棺成殮 
[威海衞路火警]  
　　前晚八句餘鐘新閘威海衞路三百九十七號門牌陳姓家忽然起火冒穿屋頂經工部局瞭望台鳴鐘告警救火會西人卽驅皮帶車到場救熄已燬平房一間事後該管捕房卽飭包探前往查明起火緣由復候核奪 
[再誌保險縱火之出首]  
　　甬婦金樂氏至閘北四區一分所陳訴安徽人羅德貴串同李月卿縱火圖賠保險銀兩致遭殃及當時允許償還損失費後忽圖賴是以出首等情已詳昨報茲悉前日由該分所解經司法科質訊之下段科員以案關縱火情節重大判將原被一倂移送淞滬警廳訊明究辦 
[小工獲逃妻後之肆虐]  
　　住居浦東花　石橋向爲鐵廠小工之陸六發娶妻錢氏年二十三歲忽於本年隂曆四月間背逃無蹤直至上月杪始在楊樹浦美興街尋獲陸卽將錢氏兩足用鐵鍊鎖住禁閉房内昨經該圖地保陸佩生得悉報告三區警署經曾警正派令劉巡官帶同長警前往查明屬實當將陸六發與錢氏一倂帶署押候訊究 
[烟妓請求超拔]  
　　烟妓倪春女前日在閘北胡家本橋迷路由五區三分所崗警查見帶回該所經唐署員詰問據稱係寶應人年二十歲被人拐來上海賣入花煙館爲娼因時受鴇婦凌虐苦不堪言是以逃出家有父親名廷順請求超拔等語唐署員諭解司法科由段科員判送慈善團留養候核 
[雉妓强曳西人]  
　　住居蓬路之南京雉妓王陸氏在北蘇州路吳淞路轉角處强曳某西人前往狎遊被一百六十號華捕查見卽將該妓拘入捕房轉送公共公廨押候訊核 
[究治花會賭棍]  
　　法捕房包探陸海林許福卿李友生等偵悉陳阿二孟榮生李子友周阿三四人在法租界前新街同富里某號門牌設立花會聽筒誘人賭博當卽前往抄出花會器具甚夥並將陳等一倂帶入捕房昨解法公堂先由該探等上堂禀明前情請究詰之陳等供認設立花會聽筒不諱中西官判陳等各押西牢抄獲之物一倂銷毁 
[十人扭作一團]  
　　浦東人魏華文張壽生沈龍管金月生陳榮陳美江北人浦張生常州人雷阿金廣東人汪寳啓顧强等十人在虹口北四川路虬江橋附近口角互毆扭作一團被七百九十一號等華印各捕查見卽將以上各人拘入捕房禀明捕頭飭各存洋一元保出候示 
[日商索償損失]  
　　日商柴田洋行在公共公廨控徐幹卿定貨不出閉店逃逸請追損失銀一千三百餘兩昨由二號西探目胡奪雙爾與華探楊泉福將徐傳至公共公廨經兪襄讞會同日副領事林出君略訊一過判徐交七百兩人銀並保聽候訂期研訊 
[房主仍須到堂]  
　　英商自來水公司西人在公共公廨控北山西路一千五百三十九號門牌恒豐源染坊主王子偉私接水管竊用自來水等情由廨飭探將王傳案略加訊問判令退去候房主西人到廨證明再核在案前日由英白副領事　同張襄讞復訊被告代表達商律師將房主沙遜洋行之信函呈案聲稱房主旣已具函到堂作證似可不必到堂請爲核示中西官會商之下以本案必須房主自行到案證明遂判被告退去候下禮拜再行訊核 
[攫取小孩金鎖片]  
　　甬人張阿土前日在浙江路攫取行人吳董氏懷抱小孩項間所懸之金鎖片圖逃氏卽喚捕帮同追獲拘入捕房昨解公共公廨經中西官訊供屬實判張押西牢半年 
[寗波銅匠行竊之處治]  
　　寗波銅匠王二康竊取虹口培克而路五十三號門牌某日人之雨衣雨帽皮鞋等物圖逃被捕查獲解送公共公廨訊供判押在案昨經中日官復訊屬實判王押西牢一年半期滿逐出租界 
[電車上捉獲扒手]  
　　湖北人周德勝在虹口北四川路靶子路轉角某號電車上摸竊乘客陳小狗身畔銀表一隻圖遁被陳覺察訴由賣票人陶明海搜出原贓扭交包探沈崇禮拘入捕房禀明捕頭押候解廨請究 
[引渡竊物潛逃之厨司]  
　　錢雙慶於四年前在松江唐發順家爲厨司之時曾至主婦房内竊取値洋四千餘元之珍珠頭面一副逃逸來申後由事主報告該處地方官廳飭緝未獲茲於日前由錢持往某押店付質適爲探目張掌福包探張鏡波等查見將錢拘入捕房解經法公堂判令押候失主到案再行訊核昨日松江縣公署飭派法警持文偕同失主投案禀稱錢係原告家奶娘之子兼爲厨司竊物潛逃閱時已久今請引渡歸案訊辦中西官判將人贓倂交來警帶回松江訊明發落 
[摸竊皮夾]  
　　竊賊孫狗子前在法租界内摸竊行人吳玉珍身畔皮夾一只圖逃吳卽覺察喚捕拘獲帶入捕房昨解法公堂請究孫供認行竊不諱判押西牢一月贓給原告領去 
[淞滬警察廳批示七則]  
[曹榮錦批]  
　　據呈已悉查該商此次傳案一事爲因不立保租至於押租洋八十元又爲另一問題惟當日該商旣將洋交付與蔣沈氏之手酌理斟情均應着落於蔣氏名下歸還在該商自可主張權利向其催討如果實在不能解决時儘可赴地方審判廳正式訴追仰卽知照此批 
[侯金榮批]  
　　呈悉准予撤消並將王志高開釋此批 
[張家祥批]  
　　呈悉查前此預審周德元時該民係屬在庭質訊所供之語豈無聞知據呈懇求詳批周德元扳供各詞斷無如此辦法特斥不准此批 
[兪鑑生批]  
　　呈悉查爾妻迮氏私自走出旣經該民查悉藏匿在華曹鎭張楨祥家是張楨祥收受藏匿被誘人之所爲殊干法紀仰逕向司法衙門正式起訴可也此批 
[張朱氏批]  
　　呈及失單均悉查該氏寓居法界其被竊地點不屬本廳受轄之區且薦保乳傭亦爲住在英界之唐阿金介紹如果確係該乳傭竊取亦應責成唐阿金交人究追斧鑿相尋其理不易仰卽逕往英捕房請求固不必舍近就遠多此一番手續也此批 
[王榮桃批]  
　　呈悉查該民爲王阿榮　看鉛洋互相紛爭前據警所解廳後業經訊明銷案是嫌疑已解當然不成問題至售賣烟酒爲警察官署所定時限警察官吏本有取保查禁之責該管警所照章禁阻係屬維持安寗該民來呈輙稱妨碍營業殊屬任意曉瀆特斥不准此批 
[潘粟源批]  
　　呈及失單均悉候飭派探警按照所呈各節切實查緝務獲追贓給領解辦可也此批 
[介紹新刋]  
　　商務印書館英語周刋第一百五十四期業已出版昨承以一册見贈書此誌謝並爲介紹 
中華職業教育社通訊 
[教育與職業蔣夢麐博士]  
[教育爲解决社會上種種問題職業教育爲解决個人生計問題]  
　　教育一方法也以此方法而解决國家社會個人職業種種之問題者也教育而不能解問題則是教育之失敗也故必先有問題而後有教育無問題而言教育則鑿空而已矣幻想而已矣國家有問題故有國家教育社會有問題故有社會教育個人有問題故有個人教育職業有固題故有職業教育 
教育爲方法國家爲問題則曰國家教育教育爲方法社會個人爲問題則曰社會教育曰個人教育教育爲方法職業爲問題則曰職業教育 
　　故職業教育無他提出職業上種種問題而以教育爲解决之方法而已非謂職業之外無教育也亦非謂倡職業教育而推翻他種教育也第以他種教育有研究之機關而職業教育獨闕如同人等憂之故設機關而研究焉 
　　職業之界說職業英字曰Vocatjon言操一技之長而藉以求適當之生活也例如製鞋技也以製鞋而求生活則此製鞋卽職業也製機器技也以製機器而求生活則此製機器卽職業也植菓木技也以植菓木而求生活則此植菓木卽職業也能簿記技也以簿記而求生活則此能簿記卽職業也洗铱技也以洗衣而求生活則此洗衣　職業也製機器工之一也聚類此者而概言之曰工業植菓木農之一也聚類此者而概言之曰農業簿記商之一也聚類此者而概言之曰商業洗衣家政之一也聚類此者而概言之曰家政農工商家政四者職業中之四大類歐美各國所公認者也（按法國尚有航業一類）凡職業中所發生種種問題不外乎此四大類故言職業教育有（一）農業教育（二）工業教育（三）商業教育（四）家政教育之分 
　　高等專門與職業凡卒業於大學而得一技之長藉以求適當之生活者曰高等專門英字曰Profession本亦職業之一部分然近今所謂職業教育者中等程度以下爲限大學不學焉 
　　學校與職業學校爲推行教育之機關故卽爲間接解决國家社會個人職業及種種問題之機關學校非專爲職業而設舉學校而盡講職業教育則偏矣職業教育爲二十世紀工業社會之一大問題吾國靑年之立身國家之致富多是賴焉舉學校而盡排除職業教育則偏矣吾輩今日所欲研究之問題非謂因提倡職業教育將取文化教育（CulturalEducation）而代之也不過以文化教育有不能解决之問題提倡職業教育希有以解决之耳若社會無職業之必要靑年受文化教育而　有謀生之能力則所謂職業教育者特贅旒耳又何提倡之足云 
　　學校一中心點也社會所呈之種種問題環而拱之咸欲入其門牆以求解决之方爲彼學校者處今日複雜之社會而種種不解之問題其困　之狀况概可想見然不能以學校已處困難之地位而置重要問題於不顧中華職業教育社之倡設將以合羣衆之力而助學校解决一重要之問題耳 
　　文化教育與職業教育今之重文化教育者曰文化教育立國做人之基礎也斯言也同人亦絶對贊成之何也蓋文化者所以增人生之價值促人類之進步人種之文野胥由是而别焉然以今日社會之狀况而論受四年初等小學教育後能人高等小學者有幾人乎高等小學卒業後能入中學者有幾人乎中學卒業後能入大學者又有幾人乎夫由初小山高小由中學而直逹大學卒業之學生其大多數固能養成高等專門之學Professioa然其餘之不能由下級而達上級者皆無一技之長以謀獨立之生計此種學生聽其自然乎抑將設法以補救之乎如曰聽其自然則學校者徒爲社會養成高等之游民耳抑何貴乎教育如曰補救之舍職業教育其奚由耶 
來函 
[工業專門學校來函]  
　　敬啓者閱九月六日貴報本埠新聞欄内載江蘇齊省長令行上海工業專門學校唐校長派生出洋實習一節實係誤傳本校由交通部直轄省長並無令行本校之事卽如北京鐵路管理學校郵電學校唐山工業專門學校均歸交通部直轄地方官均無令行等事本校派生赴美實習係奉交通部命令據交通部來文内並無咨齊省長之事合請更正敬頌台綏交通部上海工業專門學校謹啓 
雜評二 
[唐雷感言（訥）]  
　　古專制國君主之得成立也必曰得民心而今日總統之成立則不然其惟一之要素維何强有力而已組織强有力之政府擁　强有力之　閣除强有力外無一足以能自立者是故招兵所以助其强有力也借債所以維其强有力也停止實業剥削商民捐棄種種要政而不顧皆爲强有力之政府故而今乃欲消滅一切强有力之具希望其以得民心爲歸豈不迂耶 
　　然而時局亦大可　慨矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[滑稽聯語一束（四）] [  喋瑣]  
　　三醮寡婦又賦催收本非淸淨女兒任教掩掩遮遮難推淸白七秩老翁居然當選可惜無多好景縱極花花綠綠已近昏黄 
[右擬新選總統堂聯]  
　　安内攘外俱是口頭　富翁但求作猶太 
福國利民適成反比例諸君何以答昇平 
[右擬安福太平部對聯]  
　　此何地也但覺銅臭薰天是名銅國會 
　　中有人兮全仗錢神大力來作錢議員 
[右擬新國會門聯]  
　　人盡聞名赫赫威風號雌虎 
　　儂眞有福堂堂夫壻是金龜 
[右擬金錢議員妻妝閣聯]  
　　以身發財如余卽其例也 
　　婦隨夫唱任卿好自爲之 
[右擬金錢議員贈内聯]  
　　託名製藥毒黄種以　黄金直欲令四億同胞盡走到黄泉絶路創辦公司存黑心而販黑飯繼自今廿二行省添無數黑籍寃魂 
[右某製藥公司堂聯]  
　　貸鄰邦紙幣吸母國現銀以有易無做椿蝕（諧音）本貿易貪强敵黄金斷吾民白飯至公母我是謂大度（叶毒）公司 
[右中華貿易公司門聯]  
　　更正前刋新秋興第七首起句烽烟驚起鄭成功誤爲烽烟四起未央宫特此更正並誌歉忱（半仙自勘） 
家庭常識 
[電粉利用] [  祖襄]  
水月電燈所用之電石用後石卽化爲粉若留待乾燥以探鍍　及銅錫諸器光亮無比亦一廢物利用也 
[捕白蟻] [  祖襄]  
白蟻最喜蛀食木料若一出生蔓延極易俗用柏油塗於其處雖能暫避一時（彼聞氣後卽蛀入木之内層以避）終不能盡除若用新鮮蠶豆殻置有蟻處約一晝夜則蟻聞此氣味盡出鑽入殻内可急掃至一處稍加洋油焚之引至二三次後卽能盡絶息白蟻者盍一試之 
[醬蟹] [  述甫]  
可於九月下旬購團臍河蟹（因唯團臍　中始有紫油也）用刀將臍挖開在臍内戳一小洞置鹽少許加豆板及頂好醬油放小壜内用泥封固約二星期卽可取食味較市所售者不啻倍蓰 
[革保存法] [  述甫]  
革製靴鞋一遇霉天盛夏非破卽裂用者往往塗以鞋油不知反受其害蓋鞋油性燥擦久反易破裂也予於用後每以生猪油（或雞油）及菜油探之以潤爲度則皮常軟亮而無燥裂之弊 
[由包金首飾提取純金法] [  秀瑩]  
以包金首飾投入鹽强水中金卽成鹽化金内部之銀僅成鹽化銀薄膜一層取銀出以草灰擦之則銀轉白色鹽化金加皂礬（卽硫酸鐵）灼熱則金還元矣 
工業須知 
[蘋菓酒釀造法（二）] [  赤霞仙客]  
　　（二）釀酒法釀造之先爲壓榨次爲醊酵壓榨手續或先將蘋菓分割爲二除去心部而後壓榨之或直入果實破碎器而榨取其汁液均無不可惟釀造之際最忌雜入害　故洗滌乾燥必宜注意淸潔而行於小規模時則用擦子破碎果肉盛於淸潔布袋而絞之可也果液取得後用修默托氏及管唐味當氏果液比重計以驗液中之糖分及酸類之含有量果液中之糖量約須百分之十三酸量則又爲糖量之十分之一斯時若糖分不足宜加蔗糖以補充之惟　螝釀造每以對於汁液二千加白糖三兩内外爲標凖 
　　盛壓搾所得之果液於樽中緊加以拴靜置諸攝氏二十度左右温度之室中五六日漸次開始自然發酵乃去拴揷入Ｕ字形玻璃管之一端他端入於貯有淸水之槽内以吸收醱酵時所生之炭酸瓦斯每日攪拌一次則經過二三週後發酵漸緩繼以停止於是再緊塞其拴而置諸温度無甚劇變之寒冷處四五月後渣滓沉澱液汁淸純汰而淨之卽可供飲用矣 
　　（三）改良法去渣之後若酒液仍未醇良可用下列種種方法以改良之 
（甲）冬日盛果液於小器暴露於寒氣水分氷結除去其冰卽得醇良飲料 
（乙）果液貯藏已及六月尚未淸純可取破碎鷄卵一枚或魚膠投入攪拌之數日後夾雜物沉澱以麥皮（小麥皮於水洗後更以熱湯洗之注入明礬液六七時間後壓榨澽過者）瀘過之可也 
（丙）凡酒量一立中須含有○丶五乃至一瓦之炭酸氣則風味佳良　蘋果酒而接觸空氣或貯藏室温度過高時則炭酸氣每多放散斯時宜以人工增加其炭酸量法以注加鹽酸於白堊或大理石使發生炭酸氣依護膜Gum管而導入樽中如是密閉其口投入熱水中殺菌十分鐘則芳香增加酒味亦以醇厚矣 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＩＯＥＬＡＮＤ法國囂俄著） 
　　第二十四章敗謀（三） 
　　而台上忽起鼓噪之聲請求亞菲爾宣議此函亞菲爾此時大窘顧又不能不讀乃勉强啓函顫聲而誦則其中所言皆亞菲爾告麥東之詭謀將如何陷舒墨客於死地者而於鑛工搆亂之因言之尤詳此函蓋鮑洛隊長以重金得之白根者堂上下皆起鼓噪呼曰大冢宰乃爲亂耶願得其頭而後甘心亞菲爾顔色大變急極生智亦怒呼曰麥東汝乃敢冒吾名谋此不軌耶其罪卽應凌遲言次故示麥東以目更不容其申辯卽叱左右禽其書記麥東初不防有此着大驚欲呼及覩亞菲爾之目光意遂泰然大主教曰善哉今罪人斯得矣尚請冢宰秉公處斷俾舒墨客雅谷於無罪亞菲爾尚欲猶豫忽堂下又有一人排衆而來視之則瑟汶也氣喘至急呼曰母動刑吾傳陛下之命特赦雅谷無罪也主教喜曰將軍此來正佳蓋吾已得確據非特雅谷無罪卽舒墨客沈冤亦足一洗而淨瑟汶愕然曰有是乎敢問其證何在主教欣然授以巨函瑟汶匆匆讀畢乃現爲矯笑顧亞菲爾曰冢宰敢問此函果出足下手乎亞菲爾亟曰惡有是此直書記麥東之鬼　耳吾焉能知瑟汶乃顧麥東曰此汝所爲耶麥東顧亞匪爾曰然此吾一人爲之曰然則汝與舒墨客何仇而乃搆此以陷之麥東至此含寃莫伸則惟自　其唇曰事旣發何必復問主教曰汝亦有羽黨乎曰無之並一人而無之耶曰無也主教乃笑而言曰然則雅谷固無罪矣應請瑟汶將軍宣陸下之命赦雅谷無罪此語出但聞堂下又起爲一片歡聲曰國王陛下萬歲雅谷田爵固無罪也此語出亞匪爾乃更無猶疑之餘地祗得宣布舒墨客雅谷無罪雅谷復職而舒墨客則暫居堡中俟瑟汶將軍以書呈報國王更求昭雪而麥東則判决死刑焉（第二十四章完） 
特徵稿件 
　　自由談近來投稿類皆陳陳相因讀者不無厭倦茲擬將原舊各欄改換一新特徵稿件如下（一）小品文字以文情並秀者爲合格或今人所著游記以叙述風景歷歷如給者爲合格（二）益智圖畫試以英文字母或中國繁用之字繪作簡單人物形狀使不識字者易於記憶圖書以便於木刻者爲限（三）關於藝術上之品評或方法（四）曉有趣味之譯件或筆記（五）約二三千字之文言小說上列五項酬潤（一）（三）（四）（五）分三等酬每千字自三元至一元（二）每幅限用四字分三等酬自二元至半元稿寄自由談編輯部無論選刋與否原稿概不檢還並不答復來稿須蓋圖章應得酬潤人名每逢陽曆月朔揭載本欄向本館會計處支取 
　　附白查哀田吕鑒來函謂前投非我生一稿及兩次領酬之信均出足下一人之手而又謂原稿在蘇誤字無從更正實則足下之文完全抄襲而來坊肆固有刻本惟其中亦有誤字是無怪足下無從更正所有酬潤業已取消惟惹足下重購一部西堂雜俎恃刻一顆圖章連耗兩次郵費實深抱歉尚乞恕之是足下戲記者母怪記者戲足下也 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之回頋 
[日本維新雜聞]  
　　近來日本朝廷無論巨政瑣務俱效西法向例用建寅之月爲正朔蓋與中國無異現其朝廷立意改用西曆遂以今中國之十二月初三日爲元旦行朝賀之禮民間市肆之中則僉以爲不便也（壬申十二月十七日） 
　　日本旣改用西曆各西使於元旦之期皆入宫朝賀成禮而退西使之眷屬亦定於西正月初十日入宫朝見日后（壬申十二月十九日） 
　　日本新例官員皆衣西服不准復用舊製而西衣資費大於本式裳服數倍凡微員末秩每月俸銀僅十員二十員者實無力措辦故擬將俸銀加增矣（癸酉閏六月二十七日） 
　　日本向用古制男子束髮加冠婦人加笄蓋皆留髮以爲容飾也今下　使民皆改新裝剪髮帶冠以從西式有仍沿舊制蓄髮者一經犯事被獲許奉公之差役以剪截其髮援投以剪刀各一使備剪髮之用（癸酉十月十五日） 
　　日本國君新頒旨意凡内外臣工服式旣仿西制均飭備帶西國手套（癸酉七月初六日） 
　　日本服食向與西國殊異自心儀西制遂卽改用西式冠服且易笄髮爲剪髮蓋亦從西俗也現今又頒示國人皆以麫爲食不許仍食米飯（癸酉三月十三日） 
　　日本向用華文今議廢去不用專尚英文蓋欲使國人都知向學以便參攷泰西各國所著數理化學技藝天文等書又聞日本所設火車路以人民擠坐今議加增鐵軌矣（癸酉二月二十四日）日本向尊佛教多有以銅鑄佛朝夕供奉者今依西國教化遂謂空門殊無實用故以銅佛轉售於人或鎔爲他物某西人則以爲不合謂不尚佛教而崇實學固所當然惟銅佛爲歷代相傳之古蹟不應一旦毁之（壬申十一月十九日） 
　　燕臺有西士新自日本至謂該國變政改制而後景象一新余昔年在日本曾得觀其大概與近日所目覩者相比較殊有零壞之别曩日東京房屋多平樓今則經過城内通衢計長二十七里内有一帶三里許兩面均翻造西式崇樓街路廣闊中間以供馬車馳驟兩邊沿徑植以花果冬靑等樹木以爲之隂另有横路亦甚整頓徧路電線高懸路隅間立收納信籍櫃檯蓋以便郵寄信札者就近招入之信局人每日約巡收三次店舖所貯貨物頗極充盈除本地土産外歐羅巴之精製器械亦皆備具至行客出外由海則附搭輪船由陸則乘坐火車無復如舊日之迂遠濡滯也且於海面險要處皆設標樓砲船以備危險標樓則共有二十座砲船四隻統計用銀不下三百萬元另行濬淺棧船二隻常在淤淺處疏通國内擬徧設學校今先開二座以備學習各務之所卽士人之學亦非昔時空虛無用者可比特將泰西著述譯出成書用以勉人攻讀焉又設醫藥學院種植會院並製造機器學院執業者令立合同六年　業後爲國從事不令他往故爭先欲入者實繁有徒或謂各舉雖極美善然國帑恐不能支豈知稽查該國進出各項收入頗足就其大者　之鑄錢局及火輪車兩事每月皆有盈羡故其國家帑項反有豐盈如民間所用火輪苟願就之而不棄則其爲倍蓰之利可知矣（甲戌四月二十六日） 
筆記 
[記飛石奇案（見甲戍年十二月十八日報）]  
　　嘗覽小說龍圖公案形容包待　尹開封時發奸摘伏正直神明至以閻羅包老稱之盡心民事者固應如是也自世之鈕金章綰靑綬者一行作吏便擅威福堂皇决判可任意出入或僅自　前途考成間遇疑難案件輕心玩忽漸至釀成巨案又復極力彌縫甚至舞文拗法小民之身家性命因之而傾喪者不一而足其故豈眞在下之良莠不齊而在上之賢不肖漫無區别哉近傳江西某縣有一飛石之案可異也邑有某紳者爲邑之望族紳雖少年入仕然亦矯矯不羣其所居之屋聚族結廬已三百年兵燹之後半毁於賊半尚存在族人避兵他徙屋多空者遂出賃與人某紳居室之西爲其鷄　柴寮隔牆西邊之屋賃與某乙居住某乙者亦邑之望族且與某紳世爲婚姻者也乙素行雖爲邑中所不齒然彼此親戚往來素無嫌隙一日夜半某乙書屋師童數人聞屋上有飛沙聲牆外有步履聲並聞鬼聲窸　次夜一如前聞又次夜更劇飛沙者變爲飛石直撞斜入甚至石從窗隙中擊碎磁盌然卒未傷人羣疑此必某紳之僕所爲且曰彼旣可以飛石加我我何不可以飛石報復遂將某紳西面廚屋擊毁不堪某紳方在寢息夢寐中聞厨屋轟烈聲甚巨舉室徬徨掖衣往訊人告以三日來某乙書屋有飛石等事言係君僕所爲某紳力辨其非且謂僕人無老幼咸居於外夜半安從而至雞　柴寮中作此無味之惡劇正在辨别之際而某乙書屋飛石又起然此日較早一刻且亦未傷人某紳之某僕不勝其寃親往爭論語言不遜間雜駡詈第主人不知也邑故有衣衿訟棍數人與乙極相得慫恿控官指名某紳之僕官以飛石無成案可援且未傷人不能科罪批詞兩解之豈意飛石日甚回只及其書屋今則加諸正廳矣向從東而至今轉從西而來矣向只夜半而作今且白晝交擊矣奇形怪狀飄忽無蹤甚有人力難舉之石亦縱横直下自此乙以事已控官恐坐誣告與無賴子姪輩多方羅織大肆狂吠今日指甲飛石明日指乙飛石環居之處幾至行旅戒塗遂連及緊鄰守節孀婦某姓雇工扭禀送官官亦以事無左證旋釋不理紳於此時平心歛跡莫攫其鋒然終思所以挫之之術以乙素畏鬼神於是某紳兄弟四人顧與乙各立誓詞盟諸城隍乙又藉詞推諉不得已協邀乙家親信之族兄某孝廉者盟神之時令其宣讀誓詞焚奠畢卽將誓詞一道榜示街衢從此乙舍恨蒙恥敢怒而不敢言因益包藏禍心必欲得該紳之主僕而甘心焉越三月忽以閉門失火控告亦指名紳之僕所爲查例載放火已成斬立决未成斬監候然必須當場拿獲邑令委捕廳查勘據稱旁屋數間上無瓦楞有椽子數根椽子上蓋松毛柴一枝椽子已燒焦枯而松毛柴尚好似入室後放形跡况周圍皆該紳同族房屋豈有放火不慮延燒自己之理縣批候查明蹤跡察奪乙愈加羞怒遂上控知府而司而院並傷邑令偏袒院司發府究辦邑令以捕廳查勘情節據實申詳紳於此時以爲可以撥雲霧而見靑天詎料赴府投到之日太尊委首邑二尹勸和並云太尊慈祥愷弟欲一訊了結不欲株連多人對簿時切不可提起放火致滋煩擾然太尊必有協服某紳之處某紳平日本有不屑計較某乙之心得此一番開導更見醒豁俯納其言及至堂訊太尊又不令兩造對質旋取各結以淸訟源結案後兩造俱散忽傳紳之僕以頂撞重責五十板紳至此時方悔爲太尊所賣憤極自縊人皆憐之然卒不知石之何自來也 
 
 
 

Page 18

 
 
   
 
