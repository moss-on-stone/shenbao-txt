# 1904 - 107 - 4911136

 

Page 1

 
 
[九通目錄出書啓] [  圖書集成局曰]  
　　九通一書卷帙浩繁海内劬學之士每以不便憸閱爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[項渠才茂才書改辦團練後]  
　　中國之外交誤於官中國之内治壞中國之大局尤糜爛於官民之交閧何也官無定識民無定志互相猜忌互相摶繫馴至官與民爭民與官抗而桀驁不馴之輩遂愈聚愈衆而無已時官旣不能防之於平日又不能制之於臨時如瞽者之隨相如嬰兒之學步可亦曰可否亦曰否泯泯棼棼昏昏夢夢如今曰吏治之紛歧雜出自相矛盾者誠不可以僂計矣日前申報紀改辦團練一節閱之竊不禁爲當道慨也報載去年浦東總巡謝岳松明府以南匯縣境周浦等處梟匪猖獗民不聊生禀請蘇松太兵備道袁海觀觀察詳奉江蘇巡撫恩藝棠中丞批准在浦東招募民團以收守望相助之效隨議定每家三丁抽一五丁抽二開辦至今已歴半載邇者觀察復奉憲檄札飭改爲團練以收實效等因明府遂與各圖董事籌商每圖招雇練勇五名由局給發口糧其經費則按月捐自地方刻下已辦有端緒云云噫前此之民團何爲而招募今日之練勇何爲而改雇吾不知民團之謂何練勇之謂何當日之三丁抽一五丁抽二創辦之初固明明詳奉撫憲批准矣其批准也豈不知事體之可行與否而冐昧批之乎抑明知其法之不可行而姑且批之乎今勸察奉札飭改團練其别有所見乎抑無所見乎然前曰民團今曰練勇豈民團之名不足恃而練勇之實有可爲乎夫以梟匪猖厥而招募民團其未招募之先與旣招募之後吾不敢知曰民團之有益於地方與否第就今日之改辦團練測之吾恐梟匪之蹟未必稍歛而經費月捐爲若輩開一瞰飯之區爲官吏多一浸润之路卽爲地方多一賠累之端拒虎進狼吾未見其濟也或曰團練善舉也亦美名也君不見昔曰湖州之趙忠節紹興之包義士訓練民團卒能悍禦地方奮勇榖賊至於廣東民團當英人入境時一敗之於三元里再敗之於三山村是非團練之功與不知境異時遷今非其時民情洶洶已非一日當日之湖州紹興各團自備軍餉皆出自忠肝義瞻非若今日之招雇爲也以區區招雇無賴之練勇當此出没無定之匪徒廣西之事其明鑒也且應募之勇安知其不卽梟匪又安知不始而爲勇終復爲匪乎或又曰如君言則團練之法爲可廢矣曰是又不然團練之法視乎其人如澧州之五福團岳州之平江團安徽之廬江團四川之中江團江蘇之溧陽金壇團類是皆實事求是不務虚名勝於招募者多多若以今日之團練如僕所見者招則爲勇散則爲匪明則爲勇暗則爲匪爲國家多耗一帑藏反爲梟匪多開一淵藪不徒無益而又害之是又何如不團之爲愈乎質之當軸以爲何如 
[俄兵入韓]  
　　華歴三月初二日本日東京來電云俄兵刻已南抵高麗東北方分兩處前進沿途電線悉被割斷目下兩處人心皆岌岌不自安日本領事及所轄民人多赴元山暫避 
[俄占電局]  
　　華歴三月初三日日本東京來電云有俄國騎兵三十三名於華歴三月初一日馳抵長津强將電局占據日本領事率同民人五十八名口避往他處目下長津一埠祗有坎拿大傳教士二人及一日本傳教士暫住其間 
[暫督海軍]  
　　華歴三月初三日英京倫敦來電云俄督矮列幾息夫舉俄廷之命暫攝遼東水師提督刻在旅順以西華斯多波羅爲帥船俟新任水師提督施基洛夫到來卽須交卸 
[日敗電音]  
　　華歴三月初三日英京偷敦來電云頃得旅順官商各電報皆謂數日前俄日交戰之際日兵艦損壞頗多中有一電謂有甲乙二日船悮觸本國所沈水雷以致轟壞以意猜度殆俄人恐軍民惡聞敗耗故爲此說以悅其心歟 
[俄獲日奸]  
　　華歴三月初三日英京倫敦來電云俄京聖彼得羅堡得某處電音知有日本甲乙二武員扮作喇嘛僧在努昆江畔用棉花藥炸毁俄人所建之橋俄人見之拘往哈爾濵治罪 
[嚴防鐵路]  
　　海參威俄文報云俄兵之守衛滿洲東部鐵路者計遼陽横道河子哈爾濱三處各有一大隊平時并用以修治一切工程迨與日人開戰以來馬賊時時出没因於大石橋遼陽哈爾濵横道河子諸地除向有之守衛兵外復沿途配置後援兵五十五隊共計二萬四千人 
[河冰已泮]  
　　日本大阪某日報登奥京維也納某報云貝加爾湖春冰已泮俄人繞湖所築鐵路限二閱月内告成刻下暫用輪船渡湖冰塊纍纍易於碰磕以致轉運　糧軍械殊覺困憊不堪云 
[新製兵船]  
　　俄京聖彼得羅堡某日報云俄人刻方製造戰艦二艘一名啞列路一名薄路迭諾各重一萬三 
 
 

Page 2

 
 
千七百三十墩速率每一下鐘十八海里艦中配置快砲六十四尊魚雷筒六具又戰艦二艘一名苦尼矮治一名司拔洛夫不久卽可告蕆其矮路幾省達一艦定於今春試水此外尚有一運船名卡磨却之卡者重一萬七千三百墩速率每一點鐘十二海里大約日内可以啓行另有重一萬七千二百墩之大戰艦三艘同於某日興工一名薄路第一一名捱秃列一名撲路幾之滑泥至於培内滑艦及之愛磨氣油餓艦伊司磨路毒艦則一俟春冰旣泮卽當入水試行矣按以上三艦皆諾烏之苛式各重三千一百墩速率一下鐘二十三海里艦中有魚雷筒六具快砲十四尊 
[海軍購礦]  
　　日本大阪某日報云長門國境美禰煤礦向係商人所開兹者海軍省大臣以戰時必需無烟煤因議備價購取是礦貲本計日銀五十萬圓現議先付二十五萬圓此後如能籌備貲本一百萬圓則每年所出之煤約得十萬墩左右由礦運至佐世堡每墩須費十圓較之購自外洋每墩二十五圓内外尚廉之又廉也 
[擊退日軍]  
　　廣州嶺海日報登西歴三月二十八號英京倫敦來電云本月二號俄日在高麗首次交戰二十一二兩號俄軍偵知日在鴨綠江邊某島擬卽設法阻其聨絡義州因派出大軍四面圍困日軍知不能敵欲由水道退回俄軍堅陣以待擊斃日軍四十名日軍雖還擊若干時俄軍未經傷害日軍遂於二十三號將鴨綠江巡哨軍隊調回 
[專重鐵路]  
　　廣州嶺海報云俄人於滿洲鐵路最爲注意現計由哈爾賓至旅順之路不及二千里駐有兵士一萬人專事防護哈爾賓以西鐵路防兵尙不在内觀其意見似不欲在距鐵路窵遠處與日人開仗目下紅鬍子處處皆是無論鐵路電綫伺隙卽毁雖黨派不一然皆立意與俄人爲難 
[商部同官錄]  
　　昨得京師訪事人郵寄商部各員銜名住址單一紙爰照錄之計尙書振貝子住定府大街左侍郎陳璧號王蒼福建閩縣人丁丑進士住林清宫井兒胡同右侍郎顧肇新號康民江蘇吳縣人舉人住東單牌樓鎭江胡同左丞唐交治號蔚之江蘇太倉州人壬辰進士住新鮮胡同紹宅右丞紹英號越千鑲黃滿監生住新鮮胡同左參議王清穆號丹揆江蘇崇明縣人庚寅進士住西珠市口大保吉巷右參議楊士琦號可城安徽泗洲人壬午舉人駐滬保患司掌印員外楊道霖號仁山江蘇無錫縣人壬辰進士寓前孫公園錫金館主稿員外熙彥號雋甫正白滿人壬辰進士寓南剪子巷羊尾巴胡同帮掌印郎中時寳璋號楚卿江蘇儀徵縣人監生寓西四牌樓嘎嘎胡同帮掌印上行走主事王大貞號幹臣福建晉江縣人丁酉拔貢庚子辛丑併科舉人寓西珠市口板章胡同同同館帮主稿上行走主事單鎮號束笙江蘇吳縣人癸卯進士寓延壽寺街長元吳館候補郎中張誠號篤孫安徽桐城縣人癸已舉人寓爛麫胡同漢中館候補郎中吳桐林號質欽四川郫縣人原籍屏山縣廕生寓西河沿商報館候補主事張璧田號荆璞直隸遵化州人甲午舉人乙未貢士戊戌進士寓宣武門外老墻根候補主事靳學禮號立庭河南安陽縣人戊子舉人甲午進士寓賈家胡同内閣中書楊壽枬號味雲江蘇無錫人辛卯舉人寓宣武門外方壼齋平均司掌印員外郎卓孝復號芝南福建閩縣人乙未進士寓宣武門外保安寺街帮主稿郎中沈　慶號荔虎福建侯官縣人附生寓宣武門外延旺廟街帮掌印上行走主事徐履謙號吉人安徽石埭縣人辛卯舉人寓西裱褙胡同池州館帮主稿上行走會計司主事潘斯熾號劍雲廣東南海縣人官學生庽東單牌樓二條胡同電報局司務廳司務候補主事力鈞號香宇福建永福縣人已丑舉人庽東珠市口冰窖胡同候補主事關文彬號均笙廣東南海縣人癸卯進士庽煤炸胡同伍宅通藝司掌印郎中毛祖模號艾孫順天大興縣人癸已舉人庽　珠市口大保吉巷主稿員外郎胡祥鑅號劬介江蘇元和縣人戊戌進士庽煤炸胡同伍宅帮掌印員外郎柏銳號峻山廣州駐防廂滿繙譯生員庽新鮮胡同紹宅帮掌印上行走主事王曾綬號慕沂順天通州人丁酉舉人庽東安門外燒酒胡同帮主稿上行走主事魏震號梯雲直隸天津縣人戊戌進士庽延壽寺街羊肉胡同司務廳司務　補主事陸長㑺號季良江蘇太倉州人甲午舉人庽豐盛胡同候補郎中冐廣生號鶴亭江蘇如皋縣人甲午舉人庽後孫公園如泰館候補主事陸六坊號芝田江蘇太倉州人廕生寓豐盛胡同候補主事方燕庚號希白安徽定遠縣人癸已舉人寓後孫公園安徽館内閣　補侍讀阮惟和號子衡江蘇奉賢縣人丁酉拔貢庚子辛丑併科舉人寓鎭江胡同顧宅會計司掌印郎中陶大均號杏南浙江會稽縣人官學生寓無量大胡同帮主稿員外郎兼司務廳掌印祝灜元號紫笙順天大興縣人監生寓打磨廠板井胡同帮掌印上行走平均司主事邵福灜號厚夫江蘇常熟縣人丁酉舉人寓宣武門外下斜街四眼井帮主稿上行走主事顧祖彭號壽人江蘇上元縣人甲午進士寓西斜街玉皇閣候補郎中程遵堯號紹唐安徽潛山縣人官學生寓虎坊橋西路南炭廠胡同候補郎中唐浩鎮號郛鄭江蘇無錫縣人癸已舉人寓上斜街候補郎中盧晉恩號少垣江西上饒縣人廪生寓上斜街工部主事胡子明號伯寅湖北天門縣人丁酉拔貢庚子辛丑併科舉人寓騾馬市麻綫胡同差委候補四五口京堂陳時利號劍秋四川合江縣人監生保惠司行走寓繩匠胡同户部員外郎李毓芬號秀瑜福建侯官縣人已丑進士平均司行走寓延旺廟街 
[贑撫蒐軍]  
　　江西訪事人云贛省常備中軍兩營去秋經護撫柯遜巷中丞帶赴廣西以資護衛及到桂省卽改爲廣西常備中軍電請江西另行招募署撫夏菽軒中丞允之委員赴湘中如數募足去臘行抵九江暫駐至正月帶赴省城二月十六日中丞親臨簡閱見行軍佈陣尙未整齊面諭統領郭觀察人璋認眞操練 
[赴墨須知]  
　　鎭江訪事人云日前常鎮通海兵備道兼鎭江關監督郭月樓觀察接奉兩江總督魏午師札開准外務部咨稱准美國康大臣函稱接本國外務部來函本國政府現准墨西哥政府所請屬本國駐天津烟臺牛莊南京等處領事官於華人前往墨國口岸聲明身無病症在憑單上簽字蓋印以作證人該各領事署内並無分毫花費希知照該處地方官曁各海關等因刻已出示曉諭矣 
[剿梟紀餘]  
　　金山縣蔣瀾江大令剿梟情形前已三登報牘兹又得松江訪事人來函云當大令銳意捕梟之日曾禀請提憲李壽亭軍門撥兵相助軍門允之派提標兵百餘名前往乃一再延緩直至事平之後始於二月二十四日抵洙涇二十八日往干巷吕巷等處當大令剿捕時飛划師船弁勇以管帶黄子香副戎不在營次不肯出陣嗣經大令責以大義始勉强進改刻經委汪二尹率同分布各要隘所獲五匪一爲施阿美一爲李阿葆係第一次在泖灣捕獲一爲陸根和一爲徐阿小係二十二日獲諸吕巷一爲黄子平近甫由亭林解來聞係禍首情罪尤重現經大令禀請蘇松太兵備道袁海觀觀察委員來鎭會鞫大約不免明正典刑矣 
[黄堂受篆]  
　　松江訪事人云新委署理松江府知府田紹白太守於本月初一日蒞郡在校士館小駐襜帷初三晨華亭縣陳促陶婁縣屈吉士兩大令以下印委各官咸往伺候吉時旣届前府尊丁次軒太守委經歴孫少垣參軍將印信文卷齎送前來田太守朝服朝冠降階迎入 
 
 

Page 3

 
 
望闕謝恩然後行拜印之禮禮成退入後堂更衣小憇繼復升坐暖閣受府屬各官以次參謁合署吏役亦排班叩賀如儀聞太守下車併始擬將稿案門丁裁撤所有公務委由省隨來之候補巡檢某少尹承辦各曰收發委員 
[縣吏入獄]  
　　蘇州訪事人云吳縣署刑房吏陸寳生經入投府轅禀控私刻本縣印信僞繕田房諸契向人抵銀等情府尊許子原太守立傳縣主李紫璈大令面加申斥大令遂於二月二十九日提陸研訊釘鐐收禁並飭某典史率同縣差至陸家查抄或曰各項契據係陸弟所爲刻已由大令飭差提到矣 
[上海官塲紀事]  
　　昨日江蘇候補同知程履之司馬因事詣上海縣署拜會縣主汪瑶庭大令○前改過局員王坤源二尹奉蘇松太兵備道憲袁海觀觀察札委辦理閘北太陽廟巡防保甲差原辦太陽廟巡防保甲之韋次荍二尹調辦天通巷巡防保甲均於昨日趨赴道轅謝委大約卽須擇吉到差矣 
[軍麾來滬]  
　　江蘇巡撫恩藝棠中丞札委孫少襄軍門總統蘇防陸軍馳赴上海浦東擇要駐紥前日乘舟來滬小泊英租界觀音閣碼頭浦東保甲總巡謝岳松明府聞之卽詣舟次謁見 
[點騐降梟]  
　　浦東南帮梟匪頭目林得勝自奉江蘇巡撫恩藝棠中丞招撫後卽遵諭選就精壯三十餘人禀請蘇松太兵備道袁海觀觀察察驗刻已由觀察札飭上海縣主汪瑶庭大令赴南碼頭點名驗視矣 
[終難漏網]  
　　梟匪將春波陶子良由降梟林得勝及奉賢南橋司巡檢吳少尹豫長勸令投誠帶赴道轅候示蘇松太兵備道憲袁海觀觀察立飭護勇拘住押發上海縣署收所候懲旣而縣主汪瑶庭大令查得蔣陶二匪係金山縣境干港吕巷一帶漏網巨梟爰收禁候禀請上憲核示遵行昨日觀察復傳見少尹詢以梟匪情事少尹據實禀陳良久始退 
[飭查棍黨]  
　　本邑著名惡棍范毛毛卽上海縣署捕役曹勝惡迹昭彰人皆側目前經江蘇巡撫恩藝棠中丞委候補知縣朱霞林明府詣英美等國租界公廨會同英總領事署繙譯官寶述德君訊明判今收禁西獄二十年其浦東所造房屋由英總領事照會上海縣主汪瑶庭大令派差封閉聽候充公近日范之妻弟周永發竟私自啓封約同洋涇鎭八埭頭惡棍趙和尙盤踞其中縱令黨羽尋仇報復昨爲大令訪悉已派令差役前往稽查矣 
[公界火警]  
　　前晚一下鐘時泥城外新闢公共租界派克路昌壽里第一千七百三十三號門牌某姓家不戒於火救火會善士一聞警鐘飛馳而至開取自來水竭力施救至二下二刻時始熄焚去樓房五六間昨晨捕頭派包探張天林徐榮珊前往查問則起火某姓家中人已不知去向矣 
[上海縣署瑣案]  
　　陸永源傭於本邑朱姓家乘朱夫婦出外竊取珠翠首飾逃至浙江海甯州原籍朱因具禀縣署請卽關提到滬究追縣主汪大令准之飭捕齎文赴海寗提到前晚升堂訊究陸供稱小的行竊是實已將珍珠四十五顆售得洋銀五十元尙有四十八顆被人搶去另小珠一百三十五粒買與不知姓名之過客得洋銀九十元其餘飾物寄存姑母陸某氏處現已如數交還主人求恩寛恕大令判令重責二百板押候追繳售贜所得洋銀○　工陳金餘乘同業高坤元出外誑取鞋底十雙避匿不面旋由高邀約同業沈某等五人獲諸法界曵至西門外揚輝橋畔某小茶館處以私刑經人勸解而散陳受創後匍匐赴西門外巡防局泣訴局員李浩然二尹將高等拘獲一併函送縣署前晚大令升堂研訊言語支吾遂判令將陳高等六人各責二百板旋復將高掌頰五十下荷以雙連巨枷發西門外示衆陳金餘押候交到鞋底始得開釋洪交人保云 
[滬南塗說]  
　　前晚九點鐘時本邑大東門外老白渡億康小錢莊樓上不知因何遺火霎時烟迷霧鎖烈燄熊熊幸經鄰人帮同撲滅不致成災次日捕頭偵知倩地甲傳莊主到來聽候解送工程局禀請究罰○南市二十三七鋪汛捕瞿慶借公索詐經人投控上海縣署縣主汪瑶庭大令飭提未獲因將其弟瞿三及夥役拳頭阿六小阿毛等人提訊鞫限交出瞿慶迄今挺押不交大令以現當竊案迭出之際豈容似此延悮遂將卯名斥革另易妥人接充 
[英美等國租界公堂會訊案]  
　　前者英商葛荔投本管總領事署控華商姜蘭亭虧欠股票銀兩等情經英副領事迪比南君會同英美等國租界公廨讞員黄耀宿司馬訊供昨日午前鐘鳴十下英副領事德君偕司馬升堂復訊葛荔延律師費烈投案聲稱此案前經英副領事迪君訊理今日接訊者係新任副領事德君請問將前訊各節重復推求乎抑就前次蟬聨而下乎司馬商之德君著卽接續聲辯葛荔所用股票掮客梅克聲稱商人於去年三月初爲各種股票掮客與姜蘭亭或在豐泰洋行或在四馬路茶室並無一定之處當初不知姜與莊菱晨五竹銘合辦公司事務嗣見銀貨出入姜必與莊王商議始知伊等皆係股東商人雖與莊王時常相見然不甚交談所有股票歸姜一手經理合同亦由姜列名是以指姜禀控並未牽涉莊王姜偕律師瓊師聲稱商人向藉股票餬口所有買賣股票或出自耶松船廠或係藍格子不一其類光緒二十七年贏餘二萬金至二十八年六月莊始入股因有前股東王月亭者不能付銀自願退出遂由莊墊銀萬兩是年十月即將莊所墊歸還五千兩十二月又歸還一千五百兩尙少三千五百兩適值公司虧耗未能歸楚緣二十八年虧至十萬零三千兩之鉅連利息核算十股匀攤每股應派銀一萬三千兩之譜彼時尙未結帳其二三四五六七等月更虧至三十餘萬兩此種股票能假能眞實係空盤進出照市作價每至西歴月底結算帳目憑簿收銀莊王及阮寶亭公延律師佑尼干主控問姜日二十八年莊託買二百股可有此事姜答稱只有一百五十股尙有一百股當時買進旋卽賣出故未登帳三月中購得五十股略有虧折迨後有股票六宗共贏銀五百餘兩問二十八年六月莊名下盈虧若干姜答稱未經結帳又問掮客當初不知各股東姓名厥後如何得知姜答稱因虧耗過鉅是以將各股東姓氏向掮客說明訊至此時已正午司馬商之德君訂於翌日十下鐘再訊 
[萬國紅十字會電文]  
　　啓者本會昨奉湖北督撫憲求電謹鈔乞登報伏希公鑒三月初二日奉湖北督憲張宫保撫憲端中丞來電吕尙書盛宫保及紅十字會諸公同鑒元電敬悉戰地華人亟應救護得鼎力合商訂立公會各國承認中西分籌藎懷善舉有裨災民曷勝欽佩奉到函册當交江漢關遂分派勸集以副軫懷措備估平寳銀一萬兩分批匯滬先應急用餘俟函詳洞方同啓冬印上海萬國紅十字會同人謹錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
　　禮拜三拍賣 
　　魯意師摩洋行始創自同治十三年即英一千八百七十四年 
　　准于今日下午兩點半在四馬路日前失火有彰洋廣貨號拍賣餘剩水漬各色洋廣雑貨不計此佈　魯意師摩啓 
　　禮拜三拍賣 
　　准十點鐘 
　　本店於初五日拍賣人馬羽毛大紅馬頭虎圈雙鳳雙鹿虎牌嘰雙鳳單鳳昵　黑瓶三鴨僧帽紅瓶雙瓶布十磅紅七子紅蟹藍鐘藍壺嬉錢問津圖三Ｄ十磅七五電車十一磅馬孩茶樓巿布人錘漂絲龍生羅紅瓶人鑼样標花盆細布三磅七五至七磅瓜童洋紅等貨此佈 
怡和洋行告白 
　　禮拜三拍賣　 
　　准於初五上午十點半鐘在本行拍賣洋葡萄乾數百箱芥倫子百餘箱三連鏡外國磁大菜式盆碗盃數十打籐椅子大菜檯外國房間式大小漆布椅玻璃櫃窻東京東洋車外國草帽數百頂零星雜物不計此佈　　信利洋行啓 
　　禮拜三拍賣　　 
　　於初五日二點半鐘在本行不限價拍賣頭號四道白邊福禄圖金佛圖溪皇莊金菊花及彩邊桃源圖絲光元青棉羽綢等貨拍後兩禮拜出清嗣後逢禮拜三按期拍賣特此佈聞　三馬路元　芳洋行啓 
　　禮拜三拍賣 
　　准於初五日十點鐘在北四川路第六號住宅内拍賣大餐間臥房廚房洋琴金銀首飾一應另星什物不計此佈　瑞和洋行啓 
　　禮拜三拍賣 
　　准於初五日十一點鐘在本行拍賣各種東洋鮮明花草山茶花等不計此佈　瑞和洋行啓 
　　元芳禮拜三拍賣 
　　於初五日二點半鐘在本行拍賣順全隆漁翁洋藍玫瑰紫新綠小呢公茂雙五路財神金釵記珍珠塔麒麟送子絲光元羽綢裕康怡紅院絲光元羽綢喴厘三軍四命得利圖絲光元羽綢頭號白洋紗藍鱷魚　鱷魚花旗漂粗布恊泰雜色立巴子五子圖色花標等貨此佈　元芳行啓　 
　　禮拜四拍賣 
　　准於三月初六日下午二點鐘在浦東楊子碼頭拍賣水門叮坭五六百桶届時一點半鐘在美最時碼頭備有小輪以便貴客同往面拍可也特此佈聞　壳件洋行啓 
　　禮拜四拍賣 
　　准於三月初六日下午二點鐘在浦東怡和碼頭拍賣舊鐵焦炭届時一點半鐘在美最時碼頭備有小輪以便　貴客同往面拍可也特此佈聞　壳件洋行 
　　禮拜四拍賣 
　　本行毎逢禮拜四准十點鐘不限價拍賣羽毛嗶嘰小昵羽綾羽綢巿布原布洋標細布細斜粗布漂布及花旗粗布斜紋等貨皆列明拍賣部内届時請到本行面拍可也　元芳洋行啓 
　　禮拜四拍賣 
　　准於初六日下午二點鐘在浦東楊子碼頭拍賣華盛廠所出十六支順手做布經團棉紗一千餘個届期一點半鐘在美最時碼頭備有小輪以便　貴客同往面拍可也特此佈聞　壳件洋行啓 
　　禮拜四拍賣 
　　准於初六日十點鐘在本行拍賣各種洋酒二百餘箱香皀數十箱打字機器脚踏車夾金表銀表及木器什物不計此佈　瑞和洋行啓　 
　　禮拜四拍賣 
　　准於三月初六日下午二點鐘在招商華棧拍賣稍有水漬老牌火油約三千餘箱届期一點半鐘在美最時碼頭備有小輪以便貴客　駕臨　該處　拍可也特此佈聞　壳件洋行 
　　禮拜四拍賣 
　　准於初六日十點鐘在大馬路碼頭拍賣白相船一隻届時望至該處面拍可也瑞和洋行啓 
　　禮拜五拍賣 
　　准於初七　二點半鐘在裏紅口沈家灣公平湖絲棧内拍賣稍有水漬公平花其藍獅斜文一百八十餘包限一禮拜出清届時至該處拍賣可也此佈　瑞和行啓 
　　禮拜五拍賣 
　　准於初七日十點鐘在鐵馬路北天通菴前面鉛門住宅内拍賣書樓大餐間房間洋琴花草等不計此佈瑞和洋行啓 
　　日本郵船會社 
　　啓者本公司平羅輪船准于本月初九日卽禮拜日早七點鐘開往長崎神户橫濱等埠小包收到禮拜六午刻客票賣到五點鐘止倘蒙各　寳號如欲裝貨搭輪者務祈　早臨爲幸　郵船株式會社 
　　告白 
　　茲有新屋兩座在兆豐路廚房花園自來水火均齊備毎年租銀九百兩地圖道契均全價甚公道該欵或毎日交若干限時日請付亦可如欲知詳細情形請到江西路四十一號簪陪司寫字房處問便知也 
　　召租 
　　在英大馬路長裕里内石庫門第念八號門牌五間二廂後有餘屋共計一宅如欲看者向朝西街房十五號管門人引看其租價請至外虹口老順記内面議可也　樹德公司啓 
　　ＣＨＡＭＢＥＲＬＡＩＮ·ＳＭＥＤＩＣＩＮＥＳ· 
　　曾伯廉各藥料 
　　醫生云小孩咳嗽夜晚更甚及哮喘之症痰在喉間不能咯出卽用曾伯癈所製之咳嗽藥服之病卽可鬆動咳嗽漸止痰亦易吐曾伯亷所製咳嗽藥治咳有效决無危险之事 
　　發疫一症須立時醫治不可稍緩爲此家中應儲曾伯亷痧藥此藥可隨便用之其中並無毒物無論小孩成人用以治痧别無他患 
　　曾伯亷所製止痛油爲至妙之劑無論人身因何疼痛敷之立刻可止頸子生硬風涩疼痛筋絡疼痛骨節不和諸病因曾伯亷所製止痛藥油敷之眞絶好方法 
　　分寄各藥鋪出售毎小瓶洋五角大瓶洋一元 
　　上海　隆　行總經理 
　　上海雙龍洋行啓 
　　本　開張多年四海馳名專售金銀頭等名表金銀邊眼鏡金鑲寳石戒指金銀表練玻罩皮壳悶鐘大小天文鐘一應掛鐘雙單千里鏡測量畫圖器具烘繭火表修整鐘表其價格外公道並代售高陞洋行各式金銀巿表批發如蒙　紳商賜顧請移玉英大馬路老旗昌西首認明本行庶不悞耳 
　　印花仝業公啟 
　　謹啓者吾算印花手藝辛苦營生工資微細全賴酒錢以資生計奈因近年各物昂貴年復一年特此邀集公仝妥商從中參酌稍爲加增以昭平允而安生業爲此重刊刷單零行發告准于三月初一日始一律照單結算恐未週知再登申新二報聲明佈告各布寳號東翁先生電鑒俯求恩賜重憐手藝之苦衷不勝銘感之至焉 
　　分派餘利告白 
　　啓者本厰於三月初四日下午二點鐘經各股東議定一千九百零三年份餘利毎股分派銀二兩八錢正從三月初七日起以後毎日上午十點至十一點三刻下午二點至四點鐘止望各股東随帶股單逕向四川路十七號門牌三井洋行簽字領銀此佈　上海機器紡紗有限公司啓 
　　遺失棧單 
　　今遺失英一千九百零三年九月廿八號一千七百四十二號　9'1056花羽綢棧單二件計六十疋已向該行申明作爲廢紙望　各行號切勿收用特此佈白　恆泰號 
　　豐裕保險 
　　啓者茲有美國反門公司集資本銀九百七十餘萬現在申設立分行歸本行經理專保中外房屋棧房店鋪及生財衣服等項保費公道倘遇不測賠償迅速貴商如欲保者請至二洋涇橋北首本行面議可也　豐裕洋行 
　　嫩面玉容散 
　　此散治男女面上油膩黑氣烟色酒刺雀班暗晦等患毎晨搽擦自然　嫩滋潤清秀眞整顔妙品也毎瓶三角洋照拆四瓶上洋二馬路中巿京都天寳路　便是 
　　廣東陳恒德堂淋濁妙藥 
　　珍珠琥珀立止白濁丸 
　　此丸專治五淋白濁小便刺痛難忍溺管閉塞點滴不止日久不愈致成血沙等症無諭一切淋濁此丸服之立刻清濁止淋止痛利便消腫化毒去濕袪熱輕症兩天重則四天包可全愈倘若不效原洋奉趙輕者一大瓶重者二大瓶定可除根愈後非但病除而且身壯體健培元養精眞治淋濁之第一妙藥也毎大瓶二元小瓶一元分設上海英大馬路萬康醬園對門德仁里内石庫門交易 
　　拍賣基地 
　　准于三月初八日卽英四月廿三號禮拜六十點半鐘在本行拍賣由法公堂示囑戈登路有基地兩則一英署第三千八百零九號計地一畝一分二厘六又英署第三千八百十號計地九分八厘三道契圖樣均有如欲意者先請本行内看樣以便届期拍賣可也此佈倍發洋行啓 
　　减價招徠 
　　官燕半斤一匣十二元　毛燕上五元中四元　香寳酒半元　蒲荷定二角半　燕窩糖精大五元小二元半　牛髓粉毎瓶一元毎打十元去毛燕毛機器壺三元　上海南京路華興公司白 
　　四香千金至寳丹 
　　肝胃心痛　一服斷根 
　　方用龍涎香枷楠香眞麝香上沉香佐以開胸利氣平肝和胃尊治男婦遠近肝胃心痛難忍速將寳丹服下七分頃刻斷根屢經屢騐切勿輕試毎匣一元○上洋天后宫橋東三馬路外國墳東廣東老益三堂 
　　告白 
　　茲本行常有本埠冰廠公司所製之頭號冰團出售此冰係用最清之泉水製成甚合船上及岸上各廚之用取價甚亷毎磅洋一分半特此佈聞汕頭德記洋行謹啓 
　　招請式拉夫 
　　啓者今欲延請保險式拉夫一位須熟悉保險情形性情誠實者如合意請至公平洋行與密司懷鐵　商可也此佈 
 
 

Page 8

 
 
   
 
 

Page 9

 
 
[豸旌過润]  
　　鎭江訪事人云兩江總督兼南洋通商大臣魏午帥奉旨查辦某御史參案中有某某二太守方在蘇垣聽鼓爰飭升任江蘇按察司署理兩淮鹽運使恩新甫廉訪赴蘇稽察近已事畢由蘇過滬附某輪船上駛二月二十四日道出潤州翌晨渡江回揚然後前赴白門指督轅禀覆 
[潤州試事二志]  
　　鎭江訪事人云二月二十四日鎭江府知府祥遂安太守初覆丹徒縣文童題爲明帝經略遼東諸將論諸葛武侯南征道里形勢攷寗滬鐵路於中國商務有無利弊策 
[潤興菜市]  
　　鎮江訪事人云常鎭通海道兼警察督辦郭月樓觀察曾奉上憲檄令將保甲改爲警察招募巡勇四出巡街隨度地大閘河畔建造房屋百餘間創興菜市經之營之刻始報竣觀察於二月二十五日親往騐收 
[馬路工程局瑣案]  
　　前晚南市老曰渡億康小錢莊失火時比鄰日升染坊夥孫告堂田洪均趙晉香帮同施救不知因何與二十八二十九十七十五等號巡街捕齟齬致被誣稱撕破號衣捕頭倩人拘到孫等解送馬路工程局總辦翁子文太守倩襄讞委員黄衡堂二尹研訊諭令退去聽候派差偵查○應順發扭王才寶至捕房訴稱被竊樹柴一捆捕頭令轉解工程局二尹研訊之下判責一百板贓給失主具領○前日琴川女子陸根珠徘徊馬路中無賴周杏全見而苟誘經巡街捕拘解工程局二尹研訊之下判責一百板枷號若干日恨珠交地甲收留候人認領昨日地甲禀稱此女並無戚屬在申請爲安插二尹命函送普育堂留養 
[英美等國租界公廨晚堂案]  
　　日前兪金金控其妻薛氏被妻姊龔薛氏誘匿等情前晚讞員黄耀宿司馬升堂研訊兪訴稱小的向藉打包餬口家有老母年已古稀與史嫂異居前年八月顧東生爲小的作伐娶薛順卿之次女爲室厥後妻姊龔薛氏時時往來本年正月二十八日妻子忽被龔薛氏誘逃携去票據洋銀三百元洋銀二百元尙有衣飾約值二百元之譜詰問龔薛氏置之不理叩求訊追薛供小的年已六十向爲籮間夫生有二女長者嫁與阿炳司馬問阿炳何姓答稱不知司馬詫曰世豈有岳父不知子婿姓氏者乎爾何糊塗至此薛始稱姓陳司馬曰不然爾之長婿實姓龔薛稱女兒姻事均由妻子主持是以小的未知其細司馬問次女嫁與何人答稱兪金金嫁後兪卽置之不問今年正月初五日曾回家一次未幾卽去其後不知如何龔薛氏供今年正月二十六日妹夫來邀小婦人至伊家小婦人以兒子患病却之至二十八日午問妹夫又來言及妹已逃逸然小婦人實不知情司馬謂妹夫與爾有何仇怨乃遽控爾誘逃答稱小婦人貧苦異常爲人洗衣度日安敢如此妄爲惟聞人言妹子實被鄰人徐松亭誘匿司馬著將薛及龔薛氏交人保出限一禮拜内尋徐交案　 
[英美租界公堂瑣案]  
　　地販王德海因事與王小弟五桂生齟齬付給洋銀十五元旋卽藉稱被詐報由包探王寳生獲案請究德海供小弟桂生誣指小的冐充包探在某烟館恣情勒索小的無奈取金約指質得洋銀十五元付之今已拘案叩乞究懲小弟供小的將地押銀被德海呑没向之索取付以洋銀十五元不料後竟誣以訛詐襄讞委員王松丞剌史商之德總領事署繙譯官師謀君著一併押候復訊核奪○楊銀生向瞿瑶生索取因賭所欠小銀錢六枚瞿遂誣以曾竊沈仁卿家衣服報由包探劉森堂拘案請究刺史察得楊家藏有單刀必非善類判令與瞿各責三百板發押捕房一月○陸友堂以其子私識某氏女被六百三十號華捕陳子亭串同二十八保四圖地保陳望生勒索洋銀二十元報由包探陳洪德獲案請訊刺史著一併押候傳陳訊核○王阿記竊取葛寳山所開店内洋銀一百八十四元報經包探孫阿新查獲原贓解案請訊刺史判令發押捕房半年洋銀給葛領去○某洋人家傭工朱阿毛串同細崽陳小西洋行竊比鄰某洋人家衣物適爲許楊子所見將朱扭獲報知包探張才寶續獲陳小西洋一併解案請訊許供是日小的自外回行目見朱陳行竊喝問之下陳乘間逸去僅將朱扭獲求卽究懲陳供此事由朱起意小的無知悮從叩求原宥刺史判責朱三百板發押捕房三月陳責二百板發押捕房兩月○某洋行傭工陳阿四借行夥許生之海虎絨馬褂不知如何被船主周桂林呑没控經南市馬路工程局總辦翁子文太守提周訊明交人保釋旣而許訴請洋東函致水巡捕頭拘周送案周供陳來船時是否身穿海虎絨馬褂旣未檢交小的收管碍難照賠刺史飭賠洋銀二十五元違干比究○木匠江阿標徘徊垃圾橋畔乘某繅絲廠女工散歸時任情調笑適爲包探顧阿六所見拘案請懲刺史判責一百板枷號五日發犯事處示衆○過犯張銀郎先後行竊吳阿寳等家衣服報由包探邊槐州拘獲吊到原贓解案請辦刺史判責三百板枷號一禮拜○船户陸山大串令其夥某甲竊取某洋人所裝煤五十五墩報由水巡捕獲案請究刺史判責二百板枷號三日○前日北河南路寳順里火起時流氓王長生乘機搶取劉玉鳳家木箱一口衣服一包報由包探陳金標獲案請究刺史判責二百板枷號十日○過犯陳阿三竊取金林郎家衣物報由包探倪順泉拘獲吊到原贓解案請究刺史判責二百板枷號兩禮拜 
[法租界捕房瑣案]  
　　去年臘月江蘇候補道某觀察由福州附海琛小輪船來滬被賊竊去皮箱一口内儲衣服等物及緊要公文報經包探查獲賊犯王仁福弔到所失衣服一件解請前任讞員魏蒓塢大令訊供王堅不承認遂著重責一千板發改過所監禁三月昨日上海縣署捕役徐文遣夥役某甲投案呈遞信票請將王帶回讞員陳楚生大令著投改過局禀明方准帶回訊究○陳永卿前控鄭阿堂承辦牛油一百擔付去洋銀五百元除交過若干擔外尚少洋銀一百五十三元並牛價二百六十元經前任讞員魏大令訊明交人保出理處迄今日久玩延不理昨日大令飭提保人陳福昌到案限五日内將鄭交案延千押追太古馬頭印度巡丁某甲控堆裝人王之三竊取洋棉紗大令訊得王由楊金土雇令替工因著押候傳楊訊核昨日楊遞禀聲稱王素來安分此次實被悞拘求恩開釋大令諭候過堂核示○流氓余三元李阿六曹柏良蘇阿三陳阿四由王子漁向人訛詐兇毆控經大令訊明著將余枷號兩個月李枷號一個月期滿之後分别責釋曹等三人各責二百板○偷兒洪阿三竊取某姓家絨線袋王阿林竊取某姓家棉花經包探拘奉大令訊明著各責一百板 
[美租界捕房紀事]  
　　前晚鄕民沈小囿因事行經北河南路突遇沈林林沈三囡二流氓向之索詐小囿不允遂被扭住兇毆並欲利刃刺之小囿情急大聲呼救適爲陳衡山所聞奔往詰問林林三囡見勢不佳一哄而散事後小囿投解捕房捕頭令某包探前往查緝務將林林三囝拘獲以便解送公堂禀請讞員黄耀宿司馬究辦○前晚五百四十九號巡捕行至乍浦路見積竊鄭阿倍在弄内第七十七號門牌某粤人家撬門圖竊當塲拘獲解入捕房捕頭在身畔搜出小刀一柄煤紙二卷當票數十紙隨令押候查明各失主姓名然後解送公堂禀請訊辦○前日僑居虹口西華德路之甬人陸友堂因事至曹家渡突被陳友堂陳望生二流氓借端訛詐攫去鈔禁洋銀二十元因回至虹口投報捕房捕頭令包探陳洪德將二陳拘獲押候解送公堂禀請究辦 
 
 

Page 10

 
 
[江西官報]  
　　主溥黄兆堂辦進賢收發公文候補道繆德藥謝札會曾牙釐統捐局事務候補府聨震辦神岡山釐卡候補縣汪承豫往南京領解軍裝施謙辦姑塘釐卡沙昌壽會同新建縣下鄕勘案裘紹箕景德鎭辦士膏緝私卡回禀知辦永新永甯統稅分口毛文源回籍守制饒宗　第永新清賦禀知辦南局總巡前經委署定南廳同知現署長甯縣黎開湘到任尙需時日以沙昌壽先行代理程祥藻解輕齋銀進京馬慶龍辦姑塘釐卡邵作賓往贛州查控榖價情形陳　辦工　廠張會詒辦洋務所文案張耀硅辦宜春清賦周銘忠辦玉山統稅分口陳伯文由鄂驗運洋鎗子彈回候補遊擊郭洪喜委惠民門洪占魁委廣潤門俱砲墀事務 
[蘇省官報]  
　　臬轅牌示本月分候補佐職月課定於廿六廿七等日在滄浪亭課吏館考試廿四日隨辦商約候選道高蔚光由上海來河南候補道楊廷臬由上海來知李盛鍾由寗來直隸州　　禀亂囘甯知縣孫多澳禀知到派辦處房捐局兼善後局文案　放差邵鼎禀謝飭知廿四年分海運蒙保得直隸州後加四品衛莊屬九由崇明來廿五日知府孫毓驥禀亂回錫金厘局花翎指分江蘇試用知府榕興由京領照來省禀到准補常州府總捕通判沈召由江北勸辦賑捐回吳縣李禀謝飭知准補南匯縣知縣　分江蘇大挑試用知縣潘起鏞由籍領咨來省禀到道庫大使孫彭齡服滿先行回省禀到兩淮候補鹽巡檢童錫曾由掦來卽辭廿六日知府陸桂星禀知赴滬公幹知縣張可均禀知赴江北海運局差府照磨應履康禀謝飭知奉部核准註册廿七日前福建興泉永道惲祖祁由滬來卽辭行回常州新任松江府田禀辭赴任通判徐敦業由甯見制憲回並奉駐寗山東賑捐總局照會勸辦山東工賑分局直隸州德堪知縣范守祐宋殿元均禀知本日在藩署甄别考試宋乃謙禀辭赴海運京沽局差縣丞錢宸訓禀謝奉委齊門旱關盤查差蘇州府照磨姚定信禀知奉府委監放長元吳三縣孤貧口糧卽日銷差巡檢韓炳堃禀謝奉委工　局監工兼稽核銀錢事宜差廿八日撫轅牌示三月初一日各廟行香文廟撫憲武廟藩憲文昌臬憲太陽風龍神均張道天后風雲雷雨神劉道火神沈道猛將首府吕祖總捕都廟長洲郡廟元和都土地吳縣新任松江府田禀銷中西學堂提調差如府胡玉灜禀解回鎭江下游厘局通判陶鳳威由上海捕盜局來委署新陽縣盧懋善由震澤絲捐局來禀謝委署新陽縣事署理丹陽縣知縣楊紹時專丁來省禀知接奉飭知請補丹徒縣缺知縣可經三由甯來禀謝委署江浦縣事知縣胡燡由江北化幹回陳景韶禀謝奉飭前辦五事厘卡夏季比較盈收蒙記大功一次巡檢林先楨禀銷屬胥門外五段警察差 
[上海虹日元濟善堂二月分經收助施醫藥捐清單]  
　　鄭仲良洋四元黄宅洋三元林麗堂梁氏陰名氏三戶各洋洋元無名氏劉宅二戶各洋一元無名氏洋四角共收 
洋十五元四角 
[上海虹日元濟善堂二月分經收助醫藥一文願捐清單]  
　　鄭鵬洲十二元寗波愼豐莊列翁洋十元無名氏洋八元逸名氏沙市五福堂繼志堂三戶各洋五元潤實齋十願全年洋四元四角鎭江隱名氏永康隆江西王堯臣鄔烈成無名氏廿荆塢鄔烈忠戴子苓八戶各洋二元陳慶才洋四元徐石記洋一元五角薛竹林三願全年洋一元二角馬子記林甫卿蕪湖汪貴鏞如臯黄德齋甯波胡嘉賓捕東同記信源莊徐惟善松江求免角人九江何曉清江西許寳蓮博雅堂張十二戶各洋一元羅福記蕪湖朱大斌陳顯道鄭錦庭胡華廷胡有泉吳守達無名氏甯波秦昭定新倉張素民鎭江求平安求無過求無病角直公記鎭江吳惠合十五戶各洋五角親塲王丹書蘭韾女史王用霖三戶各洋八角六分五留餘堂洋四角三分無名氏無名氏安徽安慶寓公王惠記干鈞記五戶各洋四角松江米庵避氏李某二戶各洋三角徐家匯萬和洋二角共計收洋九十七元四角 
[上海六馬路仁濟堂籌捐公所施子英經手山東等處賑捐二月初一至卅日第一百十五次清單]  
　　初七日無名氏求子兒百病除根潮熱速退夜眠平安洋十元初八日厲天祚求子病速愈洋五元又顧鍾麘求室人鄭氏產後速健小兒平安洋五元十一日袁門汪氏求延年益壽洋二十元又無名氏叩求平安逢凶化吉洋十元又無名氏叩求還愿臨盆母子平安洋十元又汪門氏洋八元又潘汪氏求母增福益壽洋六元又盡心室咳嗆病愈洋二元又桶内點見無名氏小洋二角銅小洋二角又無名氏銅小洋二角十二日無名氏洋十元又吳淞隱名氏求消災延壽并求乳核速全洋二元又無名氏洋二元十三日易養人求兩子免災增福洋十元十八日亘心室求置貨順遂洋十元又病愈人焚符求孫女洋三元又病愈人求重孫女洋二元十九日許姓求病速愈洋五元廿一日屬精軒洋二元廿三日悔初居洋一百元又守墨老人曹平足錢一百兩申元一百零七兩三錢五分又思善居洋四十元廿五日海陽抱漸子洋十元廿七日芳秀子求病速愈洋二元廿八日章存德堂洋一百元又無名氏洋十元二月份共收曹平足銀一百兩申元一百零七兩三錢五分又洋三百八十四元二角七三四五申元二百八十二兩一錢九分四厘九毫又銅小洋四角以上共收元三百八十九兩五錢四分四厘九毫銅小洋四角自丙申四月初一日起至本年二月三十日止共收元十五萬六千二百七十二兩六錢七分七厘九毫内除本年正月份多結元六分二厘九毫除解各處賑捐欵又除本年正月份多結元六分三厘九毫外淨存元八百三十六兩四錢五分八厘銅洋五元八角 
 
 
 

Page 11

 
 
   
 
 

Page 12

 
 
   
 
 

Page 13

 
 
八分尙餘銀六百一十八兩四錢二分六釐係欠解武備學堂經費並南新二縣墊給寄犯口糧等欵定限已逾迭催未據完繳未便稍事姑容據署藩司陳慶滋署臬司汪瑞　督糧道錫恩轉據該管道府揭報前來查該員緒成業經臣另案奏叅革職相應請旨責令另革甯都州知州緒成勒限一個月將所短銀兩掃數完解儻敢仍前延宕卽另從嚴叅辦所有達部册結容俟叅限届滿再行造報核送除咨吏户部外謹會同兩江總督臣魏光燾恭摺具陳伏乞皇太后皇上聖鑒謹奏奉硃批著照所請該部知道欽此 
江西巡撫夏奏爲振捐造具清册懇恩奬叙片十六日 
夏峕片再江西各屬連年災歉工振兼施需欵甚鉅三次奏請展限接辦振捐均奉硃批允准並將所收捐項列爲十六造册請奬續准戶部咨奏定各省振捐銜封貢監均收五成實銀各項翎枝仍准按振捐章程上兌等因又將所收五成捐銀列爲第十一至十六次造册奏咨各在案兹據籌振捐輸總局司道詳稱續據各處造報收捐貢監等項三千四百二十七名共折收實銀二十一萬七千八百二十八兩五錢悉數解存藩庫陸續轉發被災各屬修築圩隄及歸還挪借之欵列爲第十七次造具各捐生姓名年貎籍貫履歴三代清册同副收詳請奏咨奬叙等情到臣覆加查核所捐銀數及請奬各項均與例章相符合無仰懇天恩俯准分别奬叙以昭激勸除將清山副實收送部外理合附片具陳伏乞聖鑒敕部核覆施行謹奏奉硃批戶部議奏欽此署閩浙總督李奏爲更補知縣摺十七日 
署理閩浙總督江西巡撫臣李興銳跪奏爲更補知縣以裨地方恭摺仰祈聖鑒事竊查光緒二十八年八月初一日准吏部咨准將請補南靖縣知縣吕渭英升補福防同知等因二十八年五月初十日奉旨坐五月十五日行文按閩省照限减半計算扣至二十八年六月二十四日作爲開缺日期應勒歸六月分截缺又師化縣知縣張振寅於光緒二十九年六月初三日病故業經具奏開缺留閩另補照例以病故日作爲出缺日期歸七月分截缺聲明勒歸六月分截缺所遺南靖縣知縣係升調遺缺輪應教習本班知縣到班該班無人例應以卽用儘先僣卽用本班人員酌量抵補當經請以卽用知縣劉衍茂補授又歸化縣知縣係病故所遺選缺輪應進士卽用本班知縣到班當經請以卽用千縣朱雲從補授在案兹於光緒二十九年十一月初四日准吏部咨覆查教習知縣無人准茯將進士卽用班前與進士卽脾本班人員抵補如以即用本班人員抵補以科分甲第名次先後爲序今請以進士卽用知縣劉衍茂酌補係屬誤會例意查該省進士卽用知縣科分名次在前尙有合例應補之員例應先儘請補所請以進士卽用知縣劉衍茂補授南靖縣知縣之處應毋庸議又於二十九年十一月二十七日准吏部咨覆病休所遺之歸化縣知縣一缺據請以進士卽用千縣科分在先朱雲從補授查朱雲從例應更補升調所遺之南靖縣知縣所請補授歸化縣應毋庸議均合另行更補各等因自應遵照更換請補查有卽用千縣朱雲從年四十九歲江西瑞昌縣舉人壬辰科會試中式進士引見奉旨以知縣卽用簽掣福建十八年十一月十八日到省捐加同知銜二十三年丁母憂服滿起復二十六年三月十二日回省委署永福縣卸事復委署武平縣知縣該員志趣端謹爲守兼優應請更補南靖縣知縣又查有卽用知縣馮紹斌年四十四歲廣東順德縣舉人甲午科中式進士以知縣卽用簽掣湖北親老告近改掣福建光緒二十二年八月二十一日領照到省委署長汀縣知縣卸事該員年方强仁才堪劇任應請更補歸化縣知縣均屬人缺相宜與例亦符合無仰懇天恩俯准以卽用知縣朱雲從更補南靖縣知縣馮紹斌更補歸化縣知縣俾資治理如蒙兪允該員等均係進士卽用知縣請補知縣銜缺相當毋庸送部引見並免核計叅罰據福建藩司周蓮臬司朱其煊會詳前來除咨部外理合恭摺具陳伏乞皇太后皇上聖鑒敕部議覆施行謹奏奉硃批吏部議奏欽此 
署閩浙總督李奏爲請補通判摺十七日 
署理閩浙總督江西巡撫臣李興銳跪奏爲請補通判以裨地方恭摺仰祈聖鑒事竊查延平府上洋通判楊和培於光緒二十九年十一月二十五日在任病故業經開缺聲明留閩另補照例以病故本日作爲出缺日期應歸二十九年十二月截缺案内聲明勒歸十一月分截缺另行咨部所遺上洋通判應卽遴員請補查定例各省道府同知直隸州知州通判知州如係奉旨命往或督撫題明留於該省候補並引見發往原省以何項補用併著有勞績經該督撫保奏奉旨先儘補用遇缺卽補者無論題調選缺悉准該督撫酌量先儘補用又光緒二十九年十月初六日准部咨曾任實缺丁憂服滿分發候補人員無論何項到班應先儘請補不積各班之缺坐九月初九日行文按閩省照限减半計算應扣至二十九年十月十六日作爲接到部文日期下月所出之缺卽照此次章程辦理各等因今所出上洋通判查閩省截缺卽因迦避卽用留省另補通判均無人遵照新章應以间任實缺丁憂起復候補人員請補查有曾任實缺候補通判戎陳猷年六十三歲浙江錢塘縣監生遵例報捐布經歴指分福建補用加捐鹽提舉銜同治元年到省借補按經歴光緒九年分大計保荐卓異升補澎湖通判在任丁本生母憂開缺服滿起復領照到省准補馬家巷通判缺光緒十六年十一月初六日到任在任丁本生父憂開缺回籍守制服滿赴京起復遵例呈請分發福建原省歸候補班補用引見領照光緒二十二年八月初六日到省該員吏事老練措置咸宜以之請補上洋通判洵屬人缺相宣與例亦符仍不積各班之缺合無仰懇天恩俯准以候補通判戎陳猷補授上洋通判實於地方有裨如蒙兪允該員係候補通判請補通判銜缺相當毋庸送部引見並免核計叅罰據福建藩司周蓮臬司朱其煊會詳前來臣謹恭摺具陳伏乞皇太后皇上聖鑒敕部議覆施行謹奏奉硃批吏部議奏欽此 
署閩浙總督李奏爲勞績捐納各員期滿例應詳加甄别片十七日 
李興銳片再勞績捐納分發各員自到省之日起試用期滿例應詳加甄别歴經遵辦在案兹福建試用道彭志芸試用知縣袁湘 
 
 

Page 14

 
 
丁惠劉候補知縣陳巽先後試用期滿俱應甄别據福建藩臬兩司會詳前來查該員彭志芸精明諳練舉動安詳堪以道員留閩袁湘謹飭不浮丁惠釗志趣向上陳巽才具開展均堪以知縣留閩分别按班序補除履歴咨部外理合附片具陳伏乞聖鑒謹奏奉硃批吏部知道欽此 
山西巡撫張奏爲在籍戶部主事谷如墉准令離晉以便回部供職片十七日 
張曾敭片再在籍戶部主事谷如墉前因晉省設立大學堂經升任撫臣岑春煊奏准暫留該主事辦理學務免扣資俸在案兹據該主事呈稱學堂事務粗已就緒請奏咨准其回京當差等情前來臣查晉省大學堂事務創辦該主事襄理經始事宜盡心措畫具有規模惟本係奏准暫留之員旣據疉次禀請回部當差自未便久覊晉省已給咨准令離晉以便回部供職除將學務另行遴員經理並分咨查照外理合附片陳明伏乞聖鑒謹奏奉硃批該部知道欽此 
山西巡撫張奏爲兪恒調署汾州府知府蔣志宸署理寍武知府片十七日 
張曾敭片再准補太原府知府兪恒現已引見回省查現署太原府知府汾州府知府胡孚宸廉公慈惠素爲商民信服現正督飭勸辦商鑛一切事務董理招徠深資得力未更易生手將兪恒調署汾州府知府各專責成又寗武府知府保謙在任病故所遺員缺查有候補知府蔣志宸堪以署理據布政使吳廷斌按察使豐伸泰會詳前來除分飭遵照外謹附片奏明伏乞聖鑒謹奏奉硃批吏部知道欽此 
山西巡撫張奏爲在任候補知府王爲幹遼州學正王麗中懇恩准照擬改奬片十七日 
張曾敭片再查晉省保奬勸辦善後捐務出力人員案内單開之在任卽補直隸州知州啍縣知縣五爲幹請俟補直隸州後以知府用經部核准覆奏光緒二十九年十月二十五日奉旨依議欽此當卽轉行欽遵去後兹據該員禀稱已於光緒二十八年辦理秦晉振捐案内保准俟補直隸州後以知府用旋經准補霍州直隸州知州應以知府在任候補所有善後捐輸案内蒙保知府係屬重複擬請改奬又坐選遼州學正王麗中請免選原缺仍以學正歸應補班儘先選用嗣經部議各項勞績保舉並無准保免坐選原缺明文應令另核請奬兹據該員禀稱業於光緒二十九年六月分選授遼州學正所有善後捐輸案内原請奬叙旣經部駁應請另核請奬各等情由善後捐輸局司道核明擬請將在任候補知府霍州直隸州知州王爲幹改奬俟補知府後以道員用遼州學正王麗中改奬以知縣在任儘先選用詳請具奏前來臣覆查改請各奬叙核與例章成案均屬相符合無仰懇天恩俯准照擬改奬以免重複而昭激勸出自逾格鴻慈謹附片具陳伏乞聖鑒訓示謹奏奉硃批吏部知道欽此 
山西巡撫張奏請將降選教職前五寨縣知縣歐陽杭革職片十七日 
張曾敭片再查降選教職歐陽杭前在五寨縣知縣任内交代倉庫餘欵除有欵可抵不計外實虧屯豆四千八百九十五石四斗六升四合四勺均不依限交清輙行濳逃出省實屬藐玩據該管各上司揭由布政使吳廷斌詳請奏叅緝拿前來應請旨將降選教職前五寨縣知縣歐陽杭卽行革職敕下各督撫通飭緝拿務獲解晉勒限四個月清交逾限不完或完不足數再行從嚴叅辦以重倉儲除咨部查核外謹附片具陳伏乞聖鑒訓示謹奏奉硃批著照所請該部知道欽此 
署閩浙總督李奏爲光緒二十七年下半年稅釐收支數目摺十七日 
署理閩浙總督江西巡撫臣李興銳跪奏爲閩省光緒二十七年下半年稅釐收支數目恭摺具報仰祈聖鑒事竊照閩省稅釐向章每届半年奏報一次查上屇業經報至光緒二十七年六月止兹據福建藩司周蓮會同財政局司道詳稱二十七年七月起至十二月底共收銀三十九萬五千二百八十六兩零除撥解京協各餉並给本省兵餉勇糧修造軍械師船及一切經費共銀七十八萬七千四百七十五兩零計不敷銀三十九萬二千一百八十八兩零先收續收稅釐提湊撥用其前此不敷之數應俟續徵撥補詳請奏咨前來除將數册咨送戶部外理合開單繕摺具陳伏乞皇太后皇上聖鑒謹奏奉硃批戶部知道單併發欽此 
署閩浙總督李奏爲由江西省在欠解福建協餉内撥銀六萬逕解廣西作抵福建解欵片十七日 
李興銳片再准部咨廣西撫臣柯逢時電奏匪勢萬緊餉械俱竭由部議派各省關銀一百萬兩自光緒三十年正月起分爲十二月匀解計撥福建省六萬兩等因當經轉行司道籌解去後兹據布政使周蓮會同財政局司道詳稱廣西匪亂未平關係大局閩省前此得有傳聞同切隱憂適有商人報効一欵當卽奏明撥銀五萬兩解助餉需是時並未奉部指撥亦復不分畛或設法籌解此次奉撥一年之數不過六萬兩儻有餘力更無不樂爲湊解之理無如閩省歲入地丁釐稅本多不敷度支近年舉行新政百度待興用欵有增無减兼之迭欠奉派各國賠欵數鉅期迫均須按時應付無可延緩而他省恊濟福建之欵又從無解到以致艱窘萬分查奉准部咨於甘肅雲南貴州因係受恊省分均不派認福建亦係受恊省分與甘肅雲貴正復相同而甘肅雲貴尙有各省恊餉按期解濟福建則江西省每年應解銀五萬兩自光緒二十六年起已積欠數十萬兩歴年軍需自行籌墊尤爲筋疲力竭再四思維惟有籲懇奏咨由江西省在於欠解福建恊餉内立即撥銀六萬兩逕解廣西作抵福建解欵如此挹彼注兹廣西旣可藉濟餉需福建亦得稍紓喘息實爲公便等情前來臣查核所詳均屬實在情形上年臣在江西因賠欵緊急督同司道整理一切財政雖云竭蹶尙不至如福建之一籌莫展該司局擬請以江西應解福建協餉撥解六萬兩前赴廣西實亦出於萬不得已合無仰懇天恩飭部咨行署江西撫臣查照辦理除咨部外理合附片具陳伏乞聖鑒謹奏奉硃批戶部知道欽此 
署閩浙總督李奏爲閩省延建邵三府仍照舊章歲科分試摺十七日 
署理閩浙總督江西巡撫臣李興銳跪奏爲閩省延建邵三府有照舊章歲科分試以符定制恭摺仰祈聖鑒事竊照閩省　 
 
