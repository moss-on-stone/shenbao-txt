# 1886 - 56 - 4904626

 

Page 1

 
 
[詩句題解韻編總彚出售] [  點石齋主人白]  
　　詩句題解韻編一書創於金陵陳君劍芝而踵而行之者則有葉君湘秋顧君芷卿之續集三集光緒乙亥壬午間南匯倪壬雲先生又推廣而爲四五兩集於是得題共有五萬餘詩賦家羣焉稱便惜乎卷帙繁重翻閲稽時今本齋合五集而爲一倩書作宋體字者一律工寫又延名士反覆校墈付之石印今己竣工分裝八本外加綢套至於字之清晰本之大小購閲者自知其可貴無俟鄙人贅述現定價每部二元四角上海售處在景行里怡豐洋貨號其餘南北申昌及各外埠申昌分號均可購取躉售格外議减此佈 
[六十八號畵報出售] [  申報舘主人啓]  
　　第一樓茶室當四馬路之衝對門間壁皆妓舘初九夜三點鐘遭回禄時妓與客聞警起身倉皇奔避其最近之定安里中益覺披衣不伋情形尤爲俱狽特圖之以告冶遊者之切宜自愛准於二十六日出售仍送淞隠漫録圖説一則附於畵報之末此布 
[論吴淞江小輪擱淺事]  
　　有西友皇皇然造余廬而請見坐定猝然問曰中國殆將重申海禁仍如從前閉關謝客之舊不復與西人通商互市矣子知之乎余愕然曰僕未之聞也敢問子之所云何自來西友曰聞則我亦未有所聞但以目下之情形測之故云爾也余曰何以測之西友曰於蘇州河之淤淺行舟出入殊爲窒碍而中國初不之問一若將任其阻塞且惟恐其淤之不積塞之不速也者而知之夫蘇州河之地即吳淞江之内港其水道直逹蘇州故西人稱之謂蘇州河其實則由海入江之後必由此而進滬瀆凡西人商貨之來莫不經此是處橋梁櫛比當潮之來也其勢方盛捲沙泥以俱入及其退也其勢己衰沙泥雖亦隨潮而出而橋邊一束往往積滯於内而不得去以故日淤日多前者曾購得定遠機船就彼挖掘阻於法事而罷説者謂海氛如再不靖則此等港汊且將塞斷之不遑又何能更爲濬治由是一阻直至今日法事己定車務己平而此處河身卒未有起而議濬者不但定遠機船遠適異地即人工開挖亦無人焉建言於是沙泥愈積而愈厚河底日淤而日高至於日前利順小輪船行經該處竟至攔淺幾乎失事夫該小輪船食水不過三尺是其船身之輕浮己可概見而其攔淺之處則不在岸邊而在中間岸邊沙灘上夷而下鋭或行船不自經心偶然傍灘而行至於被擱其固尋常之事也今乃宛在水中央而亦與灘邊無異如此之小船而遽致阻攔則該處尚有何等船可以行駛意者其惟麻雀舢板或可無盧阻碍否則即使中國之船或以帆或以櫓當無不苦其難行矣外洋貨物由輪船裝載以來連至上海銷售者不知凡幾即用駁船分運入口其船身亦决不止食水僅三四尺若食水不及三尺之小輪船尚難行於河之中閣則此外各船又何能爲是直阻外洋貨物勿使入口也且不特阻貨之入口而己即中國出口之貨如絲茶等件載出口外以上輪船亦覺甚有所不便然則出入各貨將見兩俱不便如是而海禁開如不開通商之利又何所獲乎夫中國諸人非不知各處河道之宜於通不宜於塞也前者用定遠機船以挖泥原爲利舟行之言繼而因法事方亟停止其事此則識者猶深諒之以爲法勢方張各口正在辦防堵之不暇安可首先爲之開路然至今日則法事己平矣或者無人焉以提及之則華官深居簡出公事繁冗因而未能憶及然此事則固早有人言之即如吾子正言危論亦既不下數萬字幾於墨爲之乾筆爲之秃豈有不見不聞者而至今愈塞愈甚至於如此是將終於聽其淤塞而不爲之　濬矣此　塞斷商貨出入俱病西人自將裹足而不前華商亦未能搴裳而徑渡然則海禁之開徒有虚名毫無實用不如重申廣禁仍復舊規之爲愈也吾是以知中國之意旨而爲此猜度之言也余曰子之爲此言也固心有所憤激而然也雖然此處河道必當濬治不過遲早之聞耳子愼弗若此其悻悻也上海雖爲中國通商碼頭之一而實則爲各處之總口凡出口入口之貨莫不由此經行則不特西人利之即華人亦何嘗不利之知其利而塞之無是理也且子以爲中國將重申海禁此則必待再閲數十年之後或者有此此時則决决乎無之西友瞿然曰予於何乎見之余曰前者外洋來貨皆極精美價雖昂而貨則堅緻受用近年以來則大不如初矣説者謂中國貪便宜而不肯出重價故來貨不得不每况愈下然西人素重信行若以華人不肯出價而故低其貨是與華人茶色低下其用意則復相同顧何以茶色低則西人皆藉藉然退有後言而洋貨低則寂然無一語乎中國出口之貨既爲西人所憎則其勢必將不復出口洋貨亦年不如年則將來華人不復購用亦可以無須出口如是而後海洋之禁可以重申吾觀於西人每謂華商之茶色香味俱不及從前屢勸華人自爲整頓而於西人之抑價壓磅等弊則絶不一言事事揚西而抑中則不得其平將有極則生變者矣若區區蘇州河之淤塞則不過此時經費難籌暫安隠忍苟能籌出經費認眞挑濬何難之有至於以塞河道爲所以拒西人此則尤其見之小者可弗與辨也西友聞言默然久之改容起立作别而去余遂録其所言以告當事者聽焉 
[諭旨恭録]  
　　正月初八九日奉上諭劉銘傅奏神靈昭著請加封號並頒匾額一摺福建澎湖城隍神夙苟茗靈應上年三月該處兵燹之後疫癘流行繼以亢旱均邀神靈默佑灾氛頓止飢饉無憂寔深寅感着南書房翰林恭書匾額一方交劉銘傅祗領敬謹懸挂所請加給封號之處着禮部議奏欽此○初十十一日奉上諭親王銜惠郡王奕詳秉性恭和持躬端謹歴蒙文宗顯皇帝穆宗毅皇帝恩眷優加在上書房讀書由輔國公晋封鎭國公承襲郡王加親王銜管理武英殿事務朕御極後簡任鑲紅旗漢軍鑲白旂滿洲都統並補授内大臣均能恪共盡職懋著勤勞前因患病迭經賞假調理方期迅速就痊長承寵眷兹聞溘逝軫惜寔深着賞給陀羅經被派貝勒載瀅帶領侍衛十員即日前往奠醊派總督内務府大臣巴克坦布辦理喪事所有一切事宜俱由官爲經理加恩照郡王例賜卹伊子載潤即着承襲貝勒載濟着封爲三等鎭國將軍載潤濟年均幼穉着派貝子奕謨管理官中一切事務並照料喪務其餘節飾終典禮各該衙門察例具奏欽此 
[本館接奉電音]  
　　昨晨九點鐘逾二十五分時本館派往京師訪事友人由電飛傅本月二十七日諭旨一道敬謹譯登○正月二十七日奉旨胡瑞瀾補授大理寺卿欽此 
[越南亂耗]  
　　海防埠之亞雲尼刁東京法字刊有信息越南王及其從臣自曩日於夜間攻擊法人後即 
 
 

Page 2

 
 
行潛遶雖經法兵追逐迄今未能截獲目下越南全境亂匪蠭起騷擾閭閻勢甚猖獗若輩所執火鎗雖非利器惟烏合甚衆勢雄力厚有投鞭可以斷流之概且復招集華人善甲快鎗更覺可畏現今越南大局煞費躊躇前者諒山一處有教民男女九百人盡被亂匪居戮一時血流成河屍積如山見者流涕聞者酸鼻有傅教法人沙逹爲彈丸擊傷以致斃命教民被害之後三日始有法軍行到諒山救護攻擊亂黨奪回所踞之炮憂毁去大砲六十尊並奪獲火藥器械爲數甚鉅嗣又將被害教民屍一一分别男屍則投之於河女屍則埋之於坑云説見香港報 
[書界近信]  
　　中法議和以後兩國各派大臣會勘邊界歴時己久尚無成議關心時事者頗切懸盼昨得粤友來信據稱探聞關外消息知越人不肯服法日相尋於于戈法軍日夕戒嚴法使因有戒心不敢赴邊界會勘鄧鐡香星使現駐龍州進退維谷其隨從員役多有折回粤東者其細情俟有續聞再述 
[輪船受損]  
　　英公司輪船日前由滬開赴香港再由香港向外洋進發適遇大霧以致船上稍有損傷遂折回香港修理所有該船搭客貨物另换别船己於昨日下午開往外洋矣 
[情殷入覲]  
　　駐京各國欽差請于慶邸欲于本月初十日皇駕臨紫光閣時入覲天顔慶邸轉逹醇邸令向各欽差婉言善辭容後再議日期覲見此事得之京邸友人未知確否 
[星軺續誌]  
　　出使美日秘大臣張樵野星使由粤握節抵香港云云前己筆諸報牘兹復聞之港友云星使擬於本月二十九日挈帶隨員僕從乘美國禮澳地賛你澳輪船前赴任所遠水浮仙棹寒星伴使車唐人名句敢爲星使詠之 
[招選學童]  
　　廣東全省善後總局兼辦海防事務署廣東布政使司蕭廣東按察使司子署兩廣鹽運使司蔣署廣東督粮道李翰林院編修吴爲出示招選事照得前奉督撫憲札行欽奉光緒六年四月初七日上諭在粤省開設西學舘講究機輪駕駛及一切西學洋務交涉事宜庶幾教育成材足供任使等因欽此當即選定番禺縣屬長洲之於仁船澳地叚規建學堂業經招選學童進舘肄業兹准總辦博學舘事務户部主政陳移知館中學童缺額十五名卽招學童送舘肄業以資造就所取學童限年十二年十六歲曾叢中國書數年資質聰頴者挑選送學所有應用中外書籍器具筆墨紙張飯食雜費等項均由官給舘中肄業以五年爲準限内不得自行告退每届會考録取前列者加獎膏火品級功牌其異常精進者保舉職銜以示鼓勵五年後學業有成更選超等各名各派員帶領出洋分赴外國學舘肄業工廠兵船學習回籍從優摺用除優娼皂卒下户賤隸及洋傭等子弟不准與試外其身家清白有志入館肄業者准于正月内赴善後局報明姓名年貌籍貫居址三代並取本鄉或隣鄉紳士作保註册以憑示期送往博學舘考試選補如生監年少者亦准投送爲此示諭諸童知悉有志肄業者准即赴局報名以副國家培育人材至章毋庸觀望遲疑自悮肄業特示光緒十二年正月十五日示 
[條陳照録]  
　　四品銜花翎候選直隸州知州張在初剌史德彛隨使出洋己經四次心泰西兵農商務諸大端以及風士人情均筆之於書成四述奇一帙出使各大臣均丐一册以爲星韜南針去秋七月剌史特將泰西武備删繁就簡擬一條陳上之醇邸兹由友人寄來原稿爰即照録如左○敬禀者竊思我朝兵馬之强邁越往古故西則新疆回部久隸版圖南則暹緬各國素列屏藩然今非昔比時勢屢更自與東西各國立約通商以來籐牌弓矢諸技不利戰塲德彛四次隨使各國見夫兵之整飭將之勇猛細察其故蓋由各兵先經官醫選騐凡年在二十以上脛骨不弱足不平底者登册分哨勤加教習十人一排先練手足行則步伐整齊趨則馳驅迅捷站立欲其脚穏運物欲其腕勁以頭觸物欲其撞之而仆摧之而開兩手擒伏欲其力堅能制使之不動演習之法或用口號或用旗幟欲其耳目習於觀聽手足既練教以陟險跳濠越墻緣木累土爲坡趨則息而不喘繩繫木城攀則懸而不墜置木半空由二尺漸高至五尺騰身超越身不觸物掘地爲濠由二尺漸寛至一丈兩勝張開足不失陷二三年後始給火槍先習携持舉抱跪立反正測遠近辨高低各種施放之法馬兵則選之於步營蓋欲其無馬亦能步趨也先給劣馬始則無鞍繼則有鞍無鐙由騎坐以及馳騁由馳騁以及超越運用刀矛施放槍銃各技俱精方予韁鐙兵則由此練成將亦由此挑選故將知兵法而兵從將令也雍正中上命九卿籌禦西國之策岳威信公奏陳車營陣法北征雖屢以車師取勝較之火器又非制敵上策爲今之計當以其人之技還治其人之身况國家既與各國通商自當隨時防禦安不忘危且外國多惟利是圖與其布置於臨事不若綢繆於先事之爲愈也德彛漢軍世僕出洋四次謹就聞見所及爲王爺陳之以答朝廷豢養之恩况京師重地尤當鎭以强兵復值王爺以富國强兵爲急務用敢不揣冒昧妄擬十條謹呈臘覽○一擬請招募旗民幼丁年在十五六七歲者數百名赴營聽選○一擬俟幼丁報名己有成數示期挑選擇身體魁偉精力强壯者二三百名以備學習武藝○一擬報名旗人用本旗圖片民人用鄰佑保結以杜逃匿○一擬請咨移李傅相延請德國武官一員訂定教習三年或五年厚給薪水責令勤中訓練與德國無異○一擬幼丁學習三個月後甄别一次擇可造者酌留若干名餘俱扣除以免濫竿充數○一擬兵丁不可專學武藝且無須終日演習以節勞逸并由八旗考取年長粗識文義者十餘名責令每晨教讀一二時及照料一切以免争毆酗酒等事○一擬各兵每晨卯刻入營申刻回家其路遠情願住者聽○一擬每兵日給二餐月給餉銀一兩五錢每季衣褲一套○一擬届三年擇學有成效者賞給八九品銜充當隊長○一擬三五年學成後派往他處教練無須專用洋人以節經費 
[粤督請假]  
　　張香帥自開府兩粤以來勤政愛民興利除弊頌聲嘖嘖在人口近日傅聞香帥奏請給假回籍想朝廷倚任方殷未必遽允所請也 
[會匪近耗]  
　　陜西向有會匪黨己歃血聚盟散布各處大則揭竿爲亂小則行劫客商雖經當道迭次嚴拿終未根株盡絶昨據益聞録云刻下傅聞有匪首黃金塔譚老五葉老入陳家賓等二三十人招集羣不逞之徒肆行無忌并封陳爲僞將軍在磗坪廰約期起事洵陽縣匪亦蠢動驛騷行刧村落聲勢連絡跋扈異常譚制軍鹿中丞聞信之下飛派練兵前往剿辦先後拿獲黃金塔等解省正法傅首犯事地方懸竿示衆匪黨見首目次第就擒隨即紛紛解散去 
[香港賽馬]  
　　西人每於春秋暇日賽馬以相娱樂沙平艸軟磬鞚争長雖曰嬉游亦深合古人農隙講武之意固非同陸博蹴踘鬥雞走狗漫焉疲精瘁神也本月二十一二三日爲香港賽馬之期時逹煖入梅心春回柳眼風和日麗一塵不飛西人益覺采烈興高争先奪幟而踏青遊子拾翠佳人聨袂往觀者亦復相屬於道眞一年之勝事也 
[輪船北上]  
　　津河將即氷泮輪船可以北駛己登昨報兹悉招商局之海運海晏豐順保大擬於二月朔開行怡和行之高陞順和大沽新南陞大古行之武昌重慶均定於三十日啓行或招商局船趕前一日亦未可知也 
[觀察涖滬]  
　　代理蘇松太道湯小秋觀察於二十七日由金陵乘坐滿江紅船用小火輪船施帶己於昨日下午抵本埠大東門外大碼頭松海防劉司馬上海縣莫邑尊及印委各員咸往迎接觀察即行登岸乘輿至道轅拜會邵小村觀察或謂湯觀察當赴蘇垣謁見衛中丞然後 
 
 

Page 3

 
 
回滬接印想當在花朝前後也 
[騐看炮車]  
　　去歲神機營命三家店機器局製大炮車一乘約重萬餘磅臘月製成由局裝運入城初八日醇邸親蒞神機營命捷字隊軍演試拖以四馬轉運如飛醇邸大悦　 
[行期己定]  
　　前報曾記駐京俄欽差博白傅經俄廷准其開缺遄歸云云嗣愽君以公務覊身末克如願以致行期屢緩至再三兹聞博君己將公務清理擬於二月中旬起程回國其使署一切公事委叅贊官拉德仁代辦云 
[請派接檢]  
　　昨日京友抄示禮部咨文一道其略云爲咨行事儀制司案呈本年舉行丙戌科會試例應由本部奏請欽派王大臣前往貢院搜檢相應咨取各衙門堂官銜名務於文到五日内各將堂官銜名咨送過部以便彚奏請派至咨送後如有出差告假等事亦即隨時咨報以備題本中註寫可也 
[澳督將來]  
　　聞得澳門總督坐日本公司輪船來滬今日當可抵埠該總督係兼中國日本暹羅三國欽使此次因事赴暹羅日本將回澳門順道至上海以便遊覽聞到滬後公館即在禮查客寓云 
[交砲定期]  
　　本埠西商圑練兵蒙英廷頒給巨砲四尊業經抵滬並定期由英總領事將炮交與工部局等情均經列報兹悉前因諸物有未全備之處故尚未交現定於禮拜六即二月初一日交砲兵官何君理代己出有告示令各圑兵於是日下午三點鐘在工部局空塲會集均穿大操號衣排列伺候至四點鐘英總領事即當敬謹將砲交付想届期戎容暨暨定有一番熱閙也 
[預備接差]  
　　升任鄂撫譚序初中丞不日由蘇來滬等情己列前兹悉上海縣莫邑尊業己派差預備迎接中丞今日當可涖滬也 
[賭負累妻]  
　　妓院傭人某甲於本月中旬至某氏所開之妓院中賭博輸去洋二百餘元因無現洋交付由某氏代與担保甲妻聞甲輪此巨欵逆料無以歸償必爲債主所逼遂吞洋烟尋死經陳君竹坪救治得生而某氏及贏洋者仍復向索甲妻又懸梁自縊又經某乙解救并以好言撫慰之不知此後作何收束亦可見賭之爲禍烈矣 
[催追欠欵]  
　　西人司道而司控徐范氏託朱阿明將屋抵去銀兩即以朱爲中保因本利無着請爲追究由羅太守會同佩副領事斷令朱阿明先行賠繳利銀在案嗣由西人續控該氏延不取贖利仍無着請將房屋拍賣歸本尚有不敷當由朱理楚等語羅太守飭傅該氏及朱於昨晨會訊司道而司申訴前因該氏則稱無力措銀贖産朱稱前己賠過利銀西人既要催贖請向該氏究追可也佩副領事謂朱既爲中保不能置身事外太守着朱與該氏赶緊料理否則拍賣屋房其時尚須找足 
[地甲訛洋]  
　　南匯義昌京貨店夥高少峯來滬購物驀遭營勇拆梢由局送縣分别責懲等事昨報己詳紀緣由昨晨高少峯忽又投縣訴稱奉訊之後小的即欲回里詎料被頭鋪地甲詐去鷹銀十二元莫邑尊正欲拘提該地甲嚴究地甲阿大聞信懼甚午後急挽人邀高至署西某茶肆盡力調停甚矣蠹役殃民爲人上者不可不嚴加稽察也 
[少尹勘地]  
　　某鄕人家在靜安寺附近因遭族人覇佔地基控之縣署昨日莫邑尊移委糧廳范少尹帶同差保人等前往履勘 
[賊供盜案]  
　　日前法包探在浦濱所泊輪船上獲到竊賊張康林搜出當票等物解案訊供據稱原籍刋江爲機坊生意去年十二月二十八日從杭州到滬翁太守詰其借居何處答稱在南市二十七鋪巡防局對門陳殿奎家太守間票中有金葉質在甯波究從何來答稱此係友人之物友人前在臺灣當勇撤遣來寗無可餬口因將金葉質錢票則無所用之故留在我處旋於七月間偕至杭州太守見金葉質在七月之後顯係狡展遂着押候比責後復提訊責以手心張仍不吐實前晚探夥見金利源江孚輪船空艙中睡有一人視之前曾犯竊解過公堂者即拘緒捕房解案包探嚴頌眉禀稱張康林之事此人均知底細據云張實强盜劫過杭州某姓家財物太守詰其名字據供姓虞名義榮南京人本在松江營中當勇去年八月出來張又名東林搶劫杭州某家財物逃至申江與陳殿奎劉一清丁大財等均哥老會中人去年高昌廟刧案係陳所爲陳欲撫我爲義子去歲至今每日給我錢一百文令至輪船上竊人財物我實不願作此勾當前日躲在艙中滿擬遁去致被拘來太守問張可聽見否張低首不語太守即派會捕局勇曹錦堂陳桂荃恊同護勇將張虞二人送縣辦理 
[英界公堂瑣案]  
　　顧金海同妻顧王氏稱有東洋車租與朱安朗被朱積欠租錢且將車抛棄嗣後訪悉車被被張金福收留向索之下張索酬洋五元無奈報捕拘張當將車交出惟坐墊車篷均被拆去因又尋見朱安朗一併解案朱供實因生理不佳無力付租抛車在顧門口不知如何被張拖去篷墊均有張供將車收留時確無篷墊羅太守隨判朱安朗管押七天着張金福賠償篷墊車交顧金海領去○包探秦少卿稱無錫謝王氏放租東洋車常造假捐照前曾看出破綻詰其何來則稱由丈夫辦來丈夫因母喪回去捕頭念是女流從寛不究詎該氏又造法租界之假捐照由法捕房拘送公堂後英捕房以英界尚有假照亦須查究訊問該氏仍如前言細查假照係描摹而成者想是伊夫所爲假照呈閲質之該氏供仍游移羅太守飭將該氏發交官媒着交出丈夫再訊○范劉氏郭阿三等控被王金初竊去小箱烟鎗等件捕房深恐王尚有别案請帶回細查己列前報昨巡捕頭稱查得王金初並無他案請即發落范劉氏郭三等亦投案王金福俯首求恩羅太守隨判王金福管押七天贓交失主分别認領○張元利稱失柴一梱由捕阻獲人贓投請給領華捕禀見張錦山手持松柴形狀慌張詰出實情因即知照失主張錦山認竊求恩羅太守隨判張錦山發捕房管押七天贓交張元利領去○包探顧阿六稱陳吉甫報失自鳴鐘因拘王茂春盤詰不認竊鐘惟稱在北新涇之布莊内竊布二百餘疋與張阿奎徐阿三等合竊分銷等語竊布之事曾由失主報縣縣中捕役亦有風聞查得贓布百餘疋己有下落其餘之布須獲同竊之賊可以根究王茂春供認前因陳吉甫稱自鳴鐘必王所竊佩副領事請先科王之罪羅太守隨判王管押二月俟期滿移縣○包探顧阿六稱見姚兆基手持元色縐紗裙一條向押鋪質洋又往别家押舖從衣袖中取出雪青縐紗小短衫質錢形狀可疑阻住盤詰則稱住居城中陳箍桶橋附近裙衫皆是己物由母給伊質錢當派人往問伊母則稱隣家失愼時兒子取房東張春堂家之衣物本説取不得不料其帶其質錢等語又問張春堂則稱所失物之甚多開有失單裙衫的係析贓又在姚身畔搜出洋八元錢六百文諒係質衣所得姚兆基供詞支吾羅太守飭將姚帶回查吊餘贓再行解案洋錢暫存 
[法界公堂瑣案]  
　　正月初新北門外劉旭齋舊貨店有人抛擲石灰包意圖搶劫當經喚到二號華捕拘獲田榮貴解案研訊供出在炮隊營當勇路經是處悮被拘來及翁太守在捕房覆訊田又改稱姓李堅執係砲隊營勇丁哨官篷頭姓名歴歴供出太守着押候查明再核昨員太守蒞捕房提李研詰仍照前供太守謂本分府業己查明砲隊營並無爾名所説篷頭並非許起鳳且營中將花名册送來遍檢不得顯係冐名爾究竟在何處同黨何人一一供明尚可從寛若竟執迷定將爾送至營中嚴辦李稱實在砲隊營内太守着還押俟解公堂送管懲處○抛棺遠遁一案牽涉多人其售女之徐桂榮夫婦及經售之馬仁進管押捕房迄今尚未保出昨晨翁太守飭將徐馬兩人提案問徐如何將女售於定安里妓院徐稱實嫁伊家爲媳伊家言不准來往故得洋二百五十元我用洋一百三十五元餘均散去太守謂今准爾夫婦覓人保出將洋湊齊識 
 
 

Page 4

 
 
案如有一人不肯還洋亦可來案遞禀候提徐稱一時無人肯保叩求將妻釋出調度一切太守允之即將徐婦釋放徐還押又謂馬曰爾是媒人許多轇轕均由爾起現在洋元少一個不能且徐女一日不到案爾一日不得釋隨令還押○畢松培控追胡慶全即吴慶全墊洋四十六元王竹樓控吴代抵洋二十元一案翁太守着吴交保出外限五日内清理吴在押半月並無保人昨晨太守提吴詰問吴供無人通信以致躭延太守謂有意逞刁不責不繳今姑再寛限五日交保出外還洋倘到期仍復如是定當嚴比○去年秋冬之交本報所登金利源碼頭小工頭蔡調願虧欠德春莊錢文逃逸一案莊主林阿金告發後調順復來滬解送公堂翁太守令交保出外清理旋經翁瑞卿保出詎調順竟如黃鶴一去不復返林屢次投案請追太守著傅保人押追保人又稱與調順素不相識實由伊兄蔡喜順託保聞箱籠等物均寄在喜順處太守着將喜順傅來兩喜順住在廟市躭延到今始由十六舗局傅人送到研訊之下喜順供稱並未託翁作保林稱去年調順未遁時喜順曾至我店調處説過還洋數百元我答以被欠一千四百元有奇何能以數百元了結今何竟置身事外太守　喜順可有是言答稱有但非我一人所言由堃美三觀及中人阿明説過還洋三百五十元當日己經妥洽後忽翻夑如是者數次現實調處不下太守謂爾可函催調順到來喜順稱伊己往外國如何太守謂將爾管押待伊外國回來再行釋山喜順懼即泥首求限一个月太守不允着即管押翁交保出外將調順交案 
[跋犢山類藁]  
　　梁溪周犢山先生世皆知其擅長於帖括不知先生之雄才卓識實從經史中得來見之於時文者特其緒餘也可於皇朝經世文編内得讀先生之古文數篇心識之不敢忘而又以未窺全稿爲憾年來聞有榮君醵資用木字活版爲刊其全集仍其名曰犢山類稿欲購閲之而未果昨得上海還讀樓主人携一帙見贈裝潢校勘均極精細從此晨夕披覽得讀平生未讀之書其怏慰當何似耶爰綴數語兼謝主人 
[鉅欵助賑]  
　　謹啓者今奉本埠源豐潤票號交到京都同人集募山東春賑京平銀一千兩合來規銀一千零二十兩拜誦來翰承諸君子垂念災户春賑續又募到拯救流離咸登袵席欣鉅欵之頻來戴德實無涯涘撫瘠區而恐後行仁總是成全謹代山東竊閭百叩奉謝○今又接到浙湖博陵大善士電報爲子挽回沈病助山東春賑規銀一千兩善昌謹具衣冠代爲具禀關聖神前焚呈行九叩禮籲求恩賜默佑博陵子患病即痊事出肫誠愛子不謂不篤想大善士竭力救災庭闈間定召祥和焉登報奉聞祗呈台鑒上海北市絲業會館籌賑公所少欽施善昌謹誌正月二十八日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年正月初八初九日京報全録]  
　　宫門抄○諭旨五道録前○楚督裕奏創設電線籌撥銀兩數目夾片○閩督楊奏撥解銀兩夾片○江撫德奏請旌表夾片○粤督張奏請建坊夾片○東撫陳奏爲循例奏報夾片○蘇織造世奏織務絲價請暫照議减之價辦理摺子○正月初八日○張中堂假滿請安○孫家鼐請假十日○召見軍機○皇上明日卯正二刻至太廟行禮○初九日○富勒渾泰請假十日○召見軍機○皇上明日己正二刻至紫光閣看貫跤○○裕禄片再奴才承准軍機大臣字寄光緒十一年十月初五日奉上諭李鴻竟奏籌造雲南電線擬改接鄂線由川入愼等因欽此遵即督同司道悉心籌議湖北鹽課厘金洪支京恊各餉均有待用要需無可借撥惟查有在籍記名提督劉維楨所繳捐助海防軍餉及創設機局經費銀十二萬兩内除撥用銀六萬兩尚存銀六萬兩此欵本經前署督臣卞寳第奏明提存銀六萬兩爲湊辦鄂省創設機器局之用現因置器設局需費甚鉅餘欵無從設籌一時不能舉辦所有此項借欵擬請移緩就急即在前項銀兩内借撥長沙平銀五萬兩交總辦電局存記海關道盛宣懷領用以濟要需一俟分年繳還仍當專欵存儲以備撥用又長江通楚電線僅至漢口爲止與武昌省城中隔大江遇有緊要電報每值風雨不能速逹既慮稽遲尤恐洩漏不足以昭愼密現值造辦由漢通滇電線與該道盛宣懷籌商就此添接過江甚爲省便應需經費議祗於鄂省酌借銀三千兩其餘不敷之欵由商自行籌措比線亦歸商辦所借銀兩事竣一體分年繳還核計借數無多於公深爲有益擬請並於前欵内照數再借撥銀三千兩發交該道妥爲辦理俾得遇事徑逹無虞遲誤據善後局司道暨總辦電局道員盛宣懷詳請奏咨前來除分咨外謹附片具陳伏乞聖鑒再湖北巡撫係奴才兼署毋庸會衡合併陳明謹奏軍機大臣奉旨該衙門知道欽此○○楊昌濬片再見緒十年七月初八日奉懿旨發内帑銀十萬兩交何璟張兆棟二萬兩預備賞給出力將士等因欽此續因省垣尚無戰事未經動用儲存藩庫當經前撫臣張兆楝附片奏明奉旨着即解交内務府呈繳欽此轉行欽遵兹據閩省善後局司道詳稱遵將前項銀二萬兩委員候補鹽大使趙汝璋督同號商新泰厚匯解銀七千兩蔚長厚匯解銀七千兩恊同麇匯解銀六千兩進京前赴内務府衙門投納並查照奏案先由號商籌解俊該委員具　上庫兌清日期另行由閩發商領回歸欵等情詳情奏咨前來除給咨發領暨咨部查照外謹附片陳明伏乞聖鑒勅部查照施行謹奏軍機大臣奉旨該衙門知道欽此○○德聲片再孝女張樹香籍隸直隸天津縣係原任江西彭澤縣知縣張鳳輝之女隨任於江西該孝女生有至性聰慧過人及長深覽經史能詩文善琴書性情幽静不出閨闥事父母能順意承志朝夕不懈母病晝夜侍湯藥衣不解帶迨病劇焚香告天願减己算以益親年割臂肉和藥以進母卒不起欲以身殉因有父在　止父病如侍母時父殁哀毁過人殯葬盡禮喪葬後遂絶粒不食而亡據布政司經歴連級等開具事實册結呈由署藩司王嵩齡具詳請奏前來臣查等女張樹香賦性端莊秉姿聰頴侍奉盡靡依之孝志比金堅平居矢不字之貞操同玉潔割臂以療母病誠欲回天把軀以報親恩行堪勵世洵屬閨門之潜德宜邀曠典之褒揚合無俾懇天恩俯准勅部旌表以闡貞孝而維風化除册結咨部外謹會同兩江督臣曾國荃江西學政臣梁仲衡附片陳明伏乞聖鑒訓示謹奏軍機大臣奉旨着准其旌表禮部知道欽此○○張之洞等片再據善後海防局司道詳稱據南海縣職員同知銜何獻墀爲故父何凖廷故母何潘氏各捐洋銀一千五百元折實銀一千零八十兩共銀二千一百六十兩由局兌收充支海防經費詳請援案奏明准予建坊前來臣等查該職員何獻墀爲其故父母各捐銀千兩以上以助軍餉實屬急公可嘉核與捐助軍需實銀一千兩以上准其請旨建坊之例相符相應請旨將同知銜何獻墀故父何準廷故母何潘氏准其在本籍建坊給子急公好義字樣以示嘉獎除咨部外理合附陳伏乞聖鑒謹奉軍機大臣奉旨着照所請該部知道欽此○○陳士杰片再學政閲文幕友例應由督撫查明具奏兹准翰林院侍讀新任山東學政臣陸潤庠將閲文幕友籍貫咨送前來臣查該學政所延閲文幕友江蘇舉人趙鈞吴國鈞增貢生翁大烈廪生傅屬湖南副貢生陶佩斷河南增生程昌瑞　非專用本籍亦無視學省分之人理合附片陳明伏乞聖鑒謹奏軍機大臣奉旨知道了欽此○○蘇州織造奴才世勳跪奏爲織務絲價户部仍援浙江撫臣七成之説議减三成委實難以造辦謹冉瀝陳下情籲懇天恩俯准暫照江蘇撫臣議減之價辦理以免貽誤要工恭摺仰祈聖鑒事竊查織務需用經緯絲斤向按以生煉熟七五折耗申算並加九分平餘爲裝盛解費之用自同治四年開辦織務以來即經前任撫臣劉邭膏丁日昌等先後奏明奉部覆准有案以經絲一項而論同治年間奏明生絲每兩銀二錢七八分按照煉耗平餘申算計銀四錢二分有奇迨後絲價稍平遞有核減至光緒六年以後遵奉部文按照浙江巡撫臣查報經緯價值奏明辦理經絲每兩己減至二錢九分有奇原期絲價漸平徐圖遞減詎意光緒九年部臣於核銷杭州織造七年分欵項見織造呈文内有升任浙江撫臣譚鍾麟咨稱此項工料大約七成己足之數遽照七年分奏准價值將上用核減三成官用核减四成奏令未辦者照辦未銷者照銷奴才等以所减既多且驟萬難遵辦一再陳奏未蒙核准不得己於無核减之中力求撙節將經絲减爲二錢八分一律照减爲二錢六分絨絲染金等項一律酌减開單具奏部臣又以一面之詞未便即行照准奏明行令江浙督撫臣將譚鍾麟所稱七成可辦情形確查具覆詎浙江撫臣劉秉璋奉到部文即將杭城肥細絲價開報且謂七成有餘奴才初間之以杭城絲價何至懸殊若此甚爲不解迨經江蘇撫臣衛榮光行司委員赴浙湖一帶確查七八九十等年絲價則市間生絲價值與浙江撫臣報價不相懸殊按照煉耗平餘成案申算則與各年奏定經緯市價不相上下於是始悟譚鍾麟劉秉璋先後七成之説皆以生絲核計不惟未計煉耗即平餘亦未計及之悮也當經撫臣將所查生絲市價及應申算煉耗平餘奏明奉部覆准各成案聲明浙江撫臣報價未經計及煉耗各緣由詳晰咨覆户部並仰體部臣之意議以自光緒十年分起照七年分奏准經緯市價减一成作爲上用定價减成五厘作爲官用定價絨絲照緯絲價值减一成二厘作爲上用減一成七厘作爲官用咨請户部暫照辦理以重織務並咨奴才衙門查照奴才詳加核算比較目前生絲練熟之價短絀甚鉅辦理實形棘手正深焦慮詎昨接奉部文以江浙督撫臣查報絲價未能一律仍當援照浙江撫臣七成之説自光緒十年分起按照七年分奏准市價不論上用官用絲斤統減三成十年以前己辦未銷欵項亦應照此報銷較初次議减三成四成己屬格外從寛不得再行瀆請等語於光緒十一年十月十七日具奏奉旨依議欽此行令遵照前來接閲之餘倍深焦急奴才竊以江浙督撫臣查報之價除督臣所報是生是熟奴才未敢懸斷外但就江蘇浙江兩撫臣報價論之則生絲之價固無懸殊特浙江未經計及煉耗平餘以致歧異並非絲價之不一律也夫生絲之不經提煉不能製爲經緯以供縀綢之用人盡知之提煉而有折耗理所必然况煉耗按七五折申算自開辦織務之初即經前任撫臣奏明有案非奴才今日之飾詞撫臣之瞻徇情面自屬可信且奴才聞諸老年織匠云七五申耗係按民習尋常經緯定擬若如上用縀綢之經緯重提重煉折耗尤多此中情形固非保歴見境者不能盡悉今部臣以督撫查報不同而仍泥於七成可辦之説議以統減三成在部臣以官用較初識己加一成係屬格外從寛在奴才計之僅合生絲之價煉耗平餘均歸無著何能遵辦此奴才不得不再行瀆請之苦衷也伏念奴才出受國恩天良具在當此時事多艱之際斷不敢不力圖撙節藉報涓埃無如部減之價相去懸殊委實無從措手再四籌思惟有將撫臣議減各項絲價照繕清單恭呈御覽籲懇皇太后皇上逾格鴻慈特沛恩旨俯有自光緒十年分起暫行照辦以免貽悮要工伊請勅下撫臣以後按年查報如絲價稍平再行議减漸圖復舊至光緒七八九年未銷欵項既在部臣未經議減之前且各年絲價均係奏奉特旨照准先後遵照動用無存礙難一體核减應懇天恩俯准照案造報以免棘手奴才不勝感激悚惶之至所有織務絲價户部議減三成委實難以遵辦懇請暫照撫臣議減之價辦理緣由理合恭摺具奏伏乞皇太后皇上聖鑒訓示謹奏請旨軍機大臣奉旨户部議奏單併發欽此 
 
 

Page 10

 
 
[上海三馬路與昌絲機陳竹坪經募兩廣山東江寜沙州賑捐棉衣正月廿四廿五日第二百廿八九次清單]  
　　楊門趙氏保身體康健第四次續助洋四十八元又祈保平安洋十元楊門章氏保身體康健洋三元以上三户共來洋六十一元○上海永泰源茶棧交來安徽邵行德善經募昌字一千六百册戴元沛裕泰松二户各洋四元挹翠山房曹小邨無名氏李西友耕讀山莊森盛恆德立莊方亮文震和莊無名氏廣茂凝瑞室養志草盧十三户各洋一元以上十五户共來洋廿二元○申字單葉榭大德典吴美丹善士續募大德與保平安洋五元賀雙全祝三多兩户各洋二元四季如意人包六順八仙慶壽三户各洋一元以上六户共來洋十二元○申字單保平安先助洋五元寒心子求少病洋四元無力子滬南王氏子醫費助賑祈病即痊一盛樓本舒爲對鄰失火即熄願助三户各洋兩元王田裕堂銅洋七元陳娃堂保諸事如意銅洋二元不留名銅洋一元○夻杭全盛局來南陽草盧主人銅銀五兩四錢○嘉興屠有記寄來可讀處主人經募徐于氏沈屠氏楊福記三户各洋一元○申字單倚雲仙舘洋兩元無名氏洋一元○寜波元一莊經募昌字一千五百另八册元一莊銅洋七元蛟川中山敬房銅洋五元槐桐第王銅洋三元周銅洋一元鮑英洋一元以上五户共來銅洋十六元英洋一元兩日共收英洋一百十七元銅洋廿六元銅銀五兩四錢合併聲明 
[上海北市六馬路仁濟善堂經收第三批施粥善捐十一月廿五日至年終止清單]  
　　陳文星助洋三十元楊善士順元庄交來助洋三十元周桂綿助洋七十元王克明助洋念九元朱厚恩助洋念元錢有名助洋十元恊隆洋行王秋匯兄交來助洋十元梁金池助洋十四元黃守溪不留名吴誦清庽滬不留名震大號無名氏愼裕號交來蘭言書屋橋遷答席欵移助正和粮行謝火神移助八户各助洋十元裕泰昌徐粹伯耕心堂三户各助洋六元朱厚恩胡承顯移答席欵合助洋五元振華堂怡和泰各助洋五元僧慈立誦經資移助錢六千三百文洋六角無名氏助洋四元蕭鳳山求保母妾平安助洋四元李信乾無名氏誠濟局王春庭求病愈無名氏五户各助洋三元無名氏絲業會館交來助洋二元銅洋一元費訪壺潘二泉各助洋二元陳善姓助錢一千二百文退省軒正豐號各助洋一元校對氏助洋一元二角張善士助錢五百五十文許國生代友詔施粥二天助白米八石柴煤費洋三元許克孝助白米十石陶鳳山助白米二石徐傅隆助白米五石柴煤費洋五元黃勤恩譚姚氏各助白米十石浙湖完愿人助白米十石零五斗愼裕號助白米五石趙榮昌助白米二石周兩南助白米一石○以上四十九户共捐洋三百六十六元八角又銅洋一元錢八千零五十文白米六十三石五○斗附啓者連前三次共收到洋一千二百五十元施粥厥發到大除夕敝同人會議天氣嚴寒本埠無告窮黎以及流落外帮失業并乞丐一日不發粥飢寒交迫目覩情形甚屬可憐正所謂上海一隅之地四馬路與六馬路天堂地獄即在目前耳敝堂定于元月初三早上開廠接辦施粥每日來廠求吃者男婦老幼不下三千餘人經費支絀再兼米價日漲如發到四月底爲止尚少洋一千二百餘元全賴在滬諸大善士廣結善緣不拘大小隨緣樂助庶可集腋成裘以全善舉眼前功德無量請弗以無饜之求也見責也不勝代禱叩恩施謹呈○台鑒 
[上海北市絲業會舘核奬籌賑公所施少欽經收山東賑捐正月二十四五日第九百十七次清單]  
陳濬記求吐血症速痊二十元太倉小月池劉酬神佑愿十元江州餘老人十元隠名氏爲長子去夏吐血日久未减求愈十元李星垣得抱孫之喜大小平安幼孫聰吉十元廣東李氏五元平陽汪求病愈二元受病主人求疝氣症速愈由蘇全盛局來二元顧彦成衣司由大塲戴寄寳順局來一元顧受虧人銅洋一元以上廿四日○平湖有人作嫁者得有筵資却受不可移助了愿由餘茂泰號交來三十元陳嘉銓十齡生誕節資求延年益帶由萃昌順洋貨號來二十元勤苦氏移懺悔資由蘇州程萬昌寄鴻源局來十元浙甯徐在淇十元郁廷沂爲次子遵夑求病愈由蘇通裕局來十元華萼堂六元紹郡懷玉山房主人求保雙親康健合室安甯由炕省浙江支應總局寄永利局來二元生記一元尚義堂主人節省年菜由定海全盛局來一元克儉子節省零費求雙親病愈康健由震澤永和局來一元張珂珍一元張耀南一元陳義文一元莊炳煥半元姚泉生半元仁記半元忠德堂銅洋六元潤德堂銅洋一元楊海山銅洋一元以上廿五日 
 
 
 
 

Page 11

 
 
   
 
 

Page 12

 
 
[光緒十二年正月初十十一日京報全録]  
　　宫門抄○諭旨五道録前○湘撫卞奏病請開缺調理摺○江織造貴奏織務絲價請暫照前减數目辦理摺子○陜撫鹿奏特叅知縣汛弁議處片○楚督裕奏甄别道員片○川督丁奏委調署各員片○漕督崧奏請開復己故知縣處分片○陜督譚奏道府各飭赴本任夾片○正月初十日○關防衙門奏十五日大高殿拜表慶王行禮○崇公奏請開缺○召見軍機○十一日○伯王因伊子賞乾清門行走謝恩○崇公謝賞假一月恩○謨貝子請假十日○嵩山續假五日○惠王遞遺摺○召見軍機○○頭品頂戴湖南巡撫臣卞寳第跪奏爲微臣病體增劇籲懇天恩俯准開缺調理恭摺仰祈聖鑒事竊臣前因肺嗽己久腰疼不支十月二十八日恭摺叩懇天恩賞假二十日在任調理專弁齎奏在案連日上緊醫調轉添别症祗係在鄂督任内正值庫藏告匱京恊各餉及本省發欵均難籌棤日夜憂思自去春二月不寐之症復作十月巡閲荆宜等處營伍途次感寒咳嗽不止更不能成寐畏風如虎僚屬商量公事均在内房接見委頓情形衆所共覩時當海氛不靖江防戒嚴未敢乞假直至春深嗽方稍減秋來接辦文武鄉試在闈頻患怔忡眩暈傾撲冬後嗽疾又復大作徹夜拳坐不能就枕痰多嗽急腰痛本甚因嗽牽動憊不可狀猶左足素患筋痛近更左腿筋攣行步需人不能正履自有不寐之症精神極爲恍惚事過輙忘邇因骽疾不能出户内外隔絶不獨地方情形難於照察即本署關防亦難稽查周到誠恐貽悮公事負咎實深惟有籲懇天恩俯念封疆緊要准臣開缺調理速簡賢員接替以重地方臣一俟醫治就痊即常趨赴闕廷求賞差使斷不敢終於自棄致負生成所有微臣疾體增劇籲懇開缺調理緣由謹繕摺陳請伏乞皇太各皇上聖鑒訓示謹奏軍機大臣奉旨着賞假一個月毋庸開缺欽此○○江南織造奴才貴存跪奏爲織務報銷絲價各處情形不同實難遵奉部議瀝陳下情懇恩暫准前減數目辦理恭摺仰祈聖鑒事本年十月内户部行咨本部具奏三織造絲斤價值江浙督撫查報未能一律擬請仍照光緒一年奏定市價統减三成織辦等因抄奏恭録諭旨飛札欽遵辦理前來奴才曷敢再行凟請惟是江浙織務因時因地各有不同與其貽悮要工隕越於後莫若早爲陳請瀝訴於先查部臣所奏祗以前浙江撫臣譚鍾麟七折可辦之言爲據前經奴才等以所减甚鉅實難遵辦是以勉力議减自光緒十年爲始會銜開單具奏後經部臣以一面之詞未便照准奏令江浙督撫確查奏報迨分别查覆到部而江省所報與浙省不同部臣以定例絲價向無歧異仍令三織造照浙江撫臣七成之説一律統减三成雖較初次議减官用絲斤價值少减一成較之織造報銷絲價仍屬大相徑庭反覆思維所以懸殊若此者敬爲我皇太后皇上縷細陳之查奴才衙門歴年會奏摺内聲明需用經緯均按查報市價辦理是織造銷價原係按照出糙成熟之經緯開報非土産生絲價目可比加以採辦物料每銀一兩例扣九分平餘以爲辦解活計經費及部府飯銀一切公費之用不另開支正欵至江甯織辦上官用活計需用絲斤非就地向絲商加價選提即遠赴浙湖收買長江遥隔往返兩千餘里沿途盤運損耗一應需費及厘捐行税等用均無另欵開支至苦鄉産生絲價值雖平糙毛較甚業經兩江督臣查明部覆不能與奴才衙門所用經緯相提並論浙江撫臣雖與杭州織造同城而居究未能深悉織務情形遂以杭城士産生絲實價爲可辦殊不知織造係按出糙成熟之經緯核銷並將例扣九分平餘等欵申算核計於絲價之內故較浙省查報價值似多實則不相上下之實在情形也即如部臣原奏内稱各督撫等查報情形不同一言可見己知兩江督臣所查甯城市價原難强合七折之説而仍令同爲核減者固屬愼重度支嚴核報銷起見惟奴才身膺織務受恩深重當此庫藏支絀能省一分欵項即盡一分報効無如甯城市價本較蘇浙增昂部定之價以致萬難遵辦且七八九等年奉傅己辦各項活計所用絲價均皆遵照奏奉特旨允准之案辦理各工欵項均己照案支放無存固難遵照核減價值造報而奉傅未辦活計又復迭奉嚴催當兹進退維谷之時實逼處此惟有仰懇聖明洞鑒出自逾佫鴻慈俯准暫照光緒十年奴才前奏核減絲價辦理俾織造工程得以儧辦其十年以前奉傅己辦未銷之款核與己銷名案事同一體應請仍照奏定各年市價造報核銷以清欵目嗣後絲價如能平减奴才等自當體察情形奏明核减斷不敢稍爲姑息致負高厚所有報銷絲價各處情形不同寔難遵奉部議緣收恭摺具奏伏乞皇太后皇上聖鑒訓示謹奏請旨軍機大臣奉旨户部議奏欽此○○鹿傅霖片再戢匪安良係地方官專責如果平日聨絡保甲整頓捕務地方自可期安謐前據大荔縣知縣紀佩禀報該縣城内西街張書紳錢舖於光緒十一年十月初七日四更被匪十餘人由城外用楊樹架梯越城進内持械撞門入鋪刧去銀錢衣物拒傷事主巡役逃逸等情臣當即嚴飭勒限跴緝迄今月餘贓賊仍未弋獲城關重地人烟稠密盜匪竟敢糾夥夤夜越城行刦該管文武各員事前既疎於防範事後又未追緝一賊寔非尋常玩泄可比若不從嚴叅辦不足以示懲儆據藩臬兩司會詳請叅前來相應請旨將前署大荔縣知縣紀佩專汛千總李士貞一併摘去頂戴先行交部議處仍勒緝盜賊務獲究報倘逾限不獲再行嚴叅懲辦謹會同陜甘總督臣譚鍾麟陜西提督臣沈玉遂合詞附片具奏伏乞聖鑒訓示謹奏軍機大臣奉旨着照所請該部知道欽此○○裕禄片再准部咨道府州縣無論何項勞績保奏歸入候補班人員令各該督撫即以此項人員到省之日起予限一年詳加察看認眞考核如係爲守兼優堪膺民社之員出具切實考語奏明分别煩簡補用等因兹杳花翎二品項戴三品銜候補班前補用道周綬以光緒十年十月初六日到省之日起扣至十一年十月初六日試看一年期滿據布政使蒯德標按察使黃彭年取具該員履歴清册詳請甄别具奏前來奴才考騐該員周綬老成諳練辦事勤能堪以煩缺留省補用除清册送部外謹附片具陳伏乞聖鑒勅部查照施行再湖廣總督係奴才本任毋庸命銜合併陳明謹奏軍機大臣奉旨吏部知道欽此○○丁寳楨片再成緜龍茂道王祖源請咨引見遺缺查有成都府知府黃毓恩大甚精明辦事穏妥堪以兼署又鄷都縣知縣何眙孫委解白蠟進京所遺之缺查有遂寗縣知縣傅亦舟人頗明晰堪以委署又洪雅縣知縣徐樹錦丁憂遣缺查有峨眉縣知縣宋家蒸眞寔無僞堪以調署又合江縣知縣張玉峯撤省遺缺查有梓潼縣知縣朱錫蕃心術頗正堪以調署又署廣安州知州顧懷壬年滿遺缺查有調署華陽縣事陴縣知縣楊作霖公事練逹堪以調署所遺華陽縣缺查有永寗縣知縣王朝弼崇寔無華堪以調署遞遺永寗縣缺查有試用知縣年瑜才具穏妥堪以委署該員傅亦舟等正署各任内並無經徵錢糧未完展叅及承緝盜劫己起四叅案件據藩臬兩司會詳前來除分飭遵照外理合附片陳明伏乞聖鑒謹奏軍機大臣奉旨吏部知道欽此○○崧駿片再奴才前奏光緒九年河南省經徵漕項未完職各前署蘭儀縣知縣王季球經徵漕米節省耗銀未完十分經部議照例事職現據署河南糧道衛桂森詳稱王季球未完光緒九年分漕米節省耗銀八兩七錢六分五厘業己續完該員於十月初五日身故據該員之子五肅臣解繳儲庫詳請具奏前來奴才覆核無異查定章經徵錢糧議處各員具奏續完者准其續行奏請歸本案開復合無仰懇天恩俯准將前署河南蘭儀縣已故知縣王季球開復革職處分以彰懲勸理合附片具陳伏乞聖鑒訓元謹奏軍機大臣奉旨着照所請該部知道欽此○○譚鍾麟片再新授甘肅蘭州道饒應祺交卸甘州府篆晉省新授寗夏府知府黃自元亦已繳憑到省應各飭赴本任以專責成除檄飭遵照外謹附片具陳伏乞聖鑒謹奏軍機大臣奉旨吏部知道欽此 
 
