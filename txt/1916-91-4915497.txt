# 1916 - 91 - 4915497

 

Page 1

 
 
   
 
 

Page 2

 
 
時評 
[三要人與十九省電（默）]  
帝制取消後即盛傳黎徐段聯電調和乃久而寂然又遲之久而不完全之電零落見於報紙焉又盛傳各將軍聯電調和乃久而寂然又遲之久而一二省將軍之電隱約見於報紙焉 
至於今日而英文京報始稱黎徐叚已聯電各省發表其調和之意見本報亦有馮齊聯合十九省調和之電何遲至久而始發現耶其所以遲至久而發現者必日商議未妥也意見未洽也然則今果已妥洽耶黎徐叚之電措詞吾弗知而馮齊主稿之十九省電則固明勸獨立省以取消矣然一方面證之馮覆京電則又謂尙未滿南軍期望請中央另定大計何同爲馮電而詞意不同若是耶雖然我人可以不解解之蓋此等聯電人早料其必有亦早料其無效也 
[命令]  
四月二日政事堂奉告令准代行立法院咨稱本代行立法院曾被國民代表大會公推爲總代表現奉大總統明令業將承認帝制一案撤銷民國一切法令因本案失其效力者業經本院議决復其效力所有國民代表大會决定之君主立憲國體一案及本院承認總代表名義亦應同時撤銷經本院於四月一日開會議决咨請查照等因合行布告全國咸使聞知此令 
四月二日政事堂奉申令河南巡按使田文烈呈考核屬吏請予分别奬懲等語永城縣知事徐家　明敏果决智略冠時鞏縣知事稽炳元學優守潔治具畢張均著交政事堂存記密縣知事姚　年辦事勤奮地方又安安陽縣知事　毓同廉潔自持才猷練達沁陽縣知事吕相會威惠廉明吏才卓越温縣知事奎印政平訟理爲守俱優盧氏縣知事鍾汝廉緝捕勤能操履嚴謹息縣知事徐樹藩心地光明才長履潔均著給予六等嘉禾章臨汝縣知事戴充齡宅心正大蒞事公明着晉給五等嘉禾章禹　知事孫希賢除暴詰好不畏强禦淮陽縣知事蔣中覺學識明通孜孜求治項城縣知事朱名炤洞明治體不激不隨襄城縣知事許其寅篤實精勤貫澈終始湯陰縣知事戴廷　儒術爲治慈惠安詳獲嘉縣知事陳應泰任事實心勤求上理偃師縣知事毛龍章聽斷勒明案無留牘洛寗縣知事賈毓　講求樹藝　務尤勤舞陽縣知事韓邦孚推誠接物御下極嚴確山縣知事楊承孝嚴明爲治人不敢欺新蔡縣知事齊　持躬謹飭悃愊無華均著傳令嘉奬前　杞縣知事劉國楨審理詞誤累及無事前署洧川縣知事董鳳華隱匿盜案御下寛縱前署涉縣知事陳敦臨庸懦無能捕務廢弛前署泌陽縣知事王鳳玉勒差包　疏脫要犯均著交文官高等　戒委員會依法懲戒並著交内務部查照此令 
又令據兼署黑龍江巡按使朱慶瀾呈稱查勘所屬肇州等縣局被災分數請予分别　緩　單祈鑒等情前年江省肇州海倫靑岡綏化愛琿木蘭呼蘭慶城大賚通河巴彥闌西湯原肇東等十四縣及泰來鎭甘井天兩局雨水爲災收成歉薄若將應徵銀兩照額徵收民力實有未遽應如所請將被災歉收各縣局應徵民國三年分銀兩分别蠲緩以紓民力該巡按使即按照單開數目刋刻布告徧行曉諭務使實惠均沾用示軫恤民艱至意餘如所撥辦理交内務財政兩部查照此令 
四月二日政事堂奉策令任命殷恭先署理皖北鎭守使此令又令任命蘇木巴爾巴圖爲伊克昭盟盟長此令 
又令陸軍部呈請任命陳得才爲陸軍第十混成旅補充營營長應照准此令 
又令審計院呈請任命鈕錡麟試署協審官應照准此令 
又令司法部呈請任命吕世芳爲大理院代理推事應照准此令 
又令司法部呈請任命張景拭沈毓煃理江蘇江寗地方檢察廳檢察官賀德深李琦鍾尙斌署江蘇上海地方檢察廳檢察官李琴鶴署江西南昌地方檢察廳檢察長朱孔文署江西九江地方檢察廳檢察長羅述褘署四川高等審判分廳監督推事游星九胡炳章張慶珍署甘肅高等審判廳推事應照准此令 
又令財政部呈辦理廣東官產人員收解鉅欵遵章請奬等語廣東官產處處長黃仁壽會辦趙曾蕃辦理官產事務均屬得力黃仁壽著給五等金質雙鶴章趙曾蕃准如所擬給奬餘即照章辦理此令 
又令福建巡按使許世英呈請任命王述曾爲閩侯縣知事董秉淸爲永泰縣知事戈乃康爲平潭縣知事陶汝霖爲福安縣知事左樹燮爲金門縣知事劉蔭榛爲蒲田縣知事王鑑豐爲永春縣知事邵貽榖爲長泰縣知事婁啓銓爲平和縣知事钮承藩爲永定縣知事劉煦爲順昌縣知事左坊爲建歐縣知事胡子明爲浦城縣知事陳時夏爲邵武縣知事錢江爲建寗縣知事陳友靑爲泰寗縣知事應照准此令 
四月四日政事堂奉策令特授劉一淸杜文益張慶雲以勳五位此令 
又令戴瑞椿給予四等嘉禾章王　緖給予五等嘉禾章此令又令王恩渥給予四等文虎章此令 
又令戴楨授爲陸軍少將王麗中鄭　潘瀾身周僯授爲陸軍步兵中校陳和融授爲陸軍工兵上校此令 
又令戴瑞椿加陸軍步兵上校銜此令 
又令楊秉銓授爲陸軍一等軍醫正此令 
又令陸軍部呈請揀派營長員缺應准以顏景口兼任陸軍第二師砲兵第二團第三營營長此令 
[專電]  
北京電堂處接馮督齊按電開錄璋琳主稿聯合十九省勸告桂滇黔電底兩件（一）日望公嚴詞切告滇黔俾可就範（一）日危崖勒馬今此其時末有公等如實困難或别有難言隱衷璋等當協籌不使有窘於處置等語 
北京電馮張龍李朱湯六將軍電陳政府對時局應從大處落墨與民軍媾和不可偏持極端主義要求中可遷就者不妨俯從之 
北京電令馮國璋參預和議大會外交團有要求和議入會旁聽信 
北京電項城密派某局長攜函赴湘邀熊秉三來助徐相對善後决從責任内閣着手電促汪伯棠張季直等十數人來助昨汪覆以病辭 
北京電大元帥密電各省指示三要（甲）南北軍事正在相持防務萬勿鬆懈（乙）亂事要求之件政府均未承認萬勿信謠墮入術中（丙）軍事進行仍着着籌備非奉令停戰不得止攻北京電堂議決赦黨人將下明令北京電昨張勳派劉錫慶來請餉六十萬濟急照准 
北京電奉督兩次電爭有我皇一生威信付之東流善後危難無逾今日芝貴决難贊成請示訓令等語故昨特召其來京北京電鹽務餘欵商妥提交五百萬 
北京電梁如浩奉召到京 
北京電警廳嚴禁中交兩行紙幣貼水 
香港電欽廉潮確巳宣布獨立惠州亦有獨立消息龍濟光勢力甚孤外間傳桂省取消獨立說係故爲傳播以慰人心 
北京電中央尙未與南方要人開議和局 
[譯電]  
北京電英文京報云今巳　悉黎元洪徐世昌叚祺瑞於帝制取銷後聯名致電各省請各將軍巡按使發表關於調停問題之意見同時又發電致滇黔桂三省目下該三省尙無覆電惟江蘇馮將軍與四川陳將軍皆有極可注意之覆電馮電稱帝制取消聞之欣悅大局當可賴以挽回惟南軍領袖希望甚高僅取消帝制恐未足饜其望國璋愚見政府應另求保障將來之充分方法即從根本上解决此問題又謂國璋對於君憲始終反對早料必召禍亂從前之所以不切實反對者乃恐於　人咸信無事之際獨持異議致令人指國璋造成嫌疑也尙望政府鑒於已發生之事速另定大計以救大局云云陳將軍之覆電其文甚長　陳蜀省軍情對於前途表示悲觀略謂三月來川南大戰多次張敬堯部下兵士受創頗重進步無多北軍接濟困難而戰鬭力又不若南軍之士氣奮發若徒恃武力不易解决今亂象蔓延迅速漸及南方一至海岸時局尤危縱令官軍之力平亂有餘然南軍領袖斷難全數就擒南軍果敗則領袖諸人勢必　往外洋永爲國家之患大總統以愛民愛國爲前提乞本此義犧牲一已以救危局宦已派員與 
 
 

Page 3

 
 
蔡鍔接洽暫停戰事蔡鍔爲人素有遠識知所先務乞飭前敵司令止戰以待磋商條件云云近日路透成都電謂蜀政府已令前敵停戰此亦大可注意者也日人電信亦謂蜀省雙方軍隊皆已撤退若干里陳宦與蔡鍔之磋議目下正在進行中（四日） 
香港電地洋丸輪船已在二艙三艙間破裂爲二（四日）以上路透電 
北京電段祺瑞要求三事（一）參謀部有指揮陸軍之全權對國會負責任（二）召集國會（三）依據憲法織組政府巳見前電茲悉若政府不允其要求則决計不就職陳宦一電（見路透電）雖有數方面疑係僞造然巳使北京生鉅大之印象（四日）字林報 
北京電劉冠雄展緩赴粤（五日） 
北京電政府現正籌議答覆革軍要求之條件議定後即擬電告革軍領袖政府最重要之讓步乃組織立憲政府召集眞正民選代表國會重用革軍領袖（五日）以上德文電 
[東方通信社電（日本人組織）]  
北京電都中昨日忽有南京獨立之謠因之由京赴津避難之人益多京奉鐵道車站擁擠非常各城門均有軍警向避難者一一查詢其中携帶行李被扣留者不少在京官吏眷屬避難出京有被警廳傳案訊問者故現紛紛將其貴重物件託寄住外國公使館界内之外國人家中或懇求外人許其同居者頗多（五日） 
北京電宜昌電云酆都忠州附近土匪紛起因上流地方戰亂失業之船夫加入匪黨者甚多匪勢因之益張聲言搜查上下航之船舶如受北軍役使卽殺無赦各地船户恐招奇禍各將船隻繫泊鄕里附近江岸不敢應僱惟旗子船（外國人所之客船）間見航行（五日） 
[戰電]  
　人路透電 
巴黎電今晚公報云德軍猛攻化柯爾與白桑柯爾間福巨河北岸法軍豫先棄之佔據南岸之陣地德軍爲猛烈炮火所阻大受損失法軍激戰後復佔伏　西部法飛以重炸彈八十三枚擲擊邊界德營四座又有飛機一隊攻擊孔　　凡爾登附近有天空戰事多次德機曾　擊落四架餘機均逃回（三日） 
巴黎電今日下午公報云法軍仍維持凡爾登之優勢自亞伏柯爾至瑪蘭柯爾有劇烈之砲戰杜哇芒及伏村境之德軍未圖續攻惟法軍排砲轟擊德軍陣地更爲活動敵軍回擊頗弱泊萊特叢林東面敵軍進攻爲法軍砲暫所阻亞爾薩斯法排砲轟擊敵兵運送隊法軍仍在轟擊亞貢敵軍防禦工事（四日） 
倫敦電海格將軍報稱今晨英軍攻擊三月三十日德軍所佔之地雷陷穴一慮而佔據之且將陣線擴張於陷穴之外俘敵八十四人内有軍官四員該處附近雙=方砲隊交轟甚烈英飛機　在　斯附近擊落敵飛機一架又有一　與敵飛機二架交戰後逼令退回（三日） 
彼得格勒電戰地氷雪融解未礙戰事敵猛轟伊克斯庫爾橋端砲聲德軍以爲佔據該地甚關重要森林境有空中偵察戰事此外巴拉洛維區南北二面亦有戰事此足證敵軍極欲知俄軍重行集合之情形及俄軍之目的（四日） 
彼得格勒電今日公報北境有小戰德軍攻勢已受阻德軍現用炸裂性鎗彈作戰商加索俄軍仍在進攻俄軍渡恰洛克河上游奪獲高萬尺之山上陣地一處（三日） 
羅馬電公報云昨日午後三時半敵水面飛機五架由驅逐艦兩艘防護出現於安柯那之外意軍發砲轟之擊落三架皆墜海中一被意軍所得一爲火所焚一沉沒水下意軍方面損失頗微死三人傷十一人（四日） 
羅馬電今　意公報云拉加里那山谷至塞特加那山谷砲戰　烈意砲轟擊敵軍與運送車頗有效力敵飛機擬巡察意軍陣地但被迫而退意步隊奪獲一高原可以控制克里斯太洛由谷戈里西亞西北有砲戰意飛機在特里斯特北面擇落炸彈攻擊　泊細那之鐵路後安然飛回又有意機六架襲擊阿德爾斯　火勢甚熾（三日） 
倫敦電每日紀聞　有哇洛拉號大副斯丹好斯君之長電略　該船於一九一五年一月九日駛抵克洛齊曷角向西進至伊文斯角乃於該處設立一大油煤存儲所並=派安置存物之人三隊分入内地美金土施君所率之一隊計同伴三人犬九頭當該船吹入海中時猶未歸乘尙有一隊計四人於一九一五年三月二十三日在伊文斯角登岸蒐集科學材料亦遺落於後惟二隊携糧甚多當無絶食之虞該船於一九一五年五月二日見一奇狀之慧星其尾長至十度（四日） 
彼得格勒電俄國因醫院船葡萄牙號爲水雷擊沉已向各中立國提出抗議國會及樞密院開議時衆於此事曾表示忿意土公報謂三月三十日土潛艇在巴姆東北擊沉一萬二千　載運兵士及戰品之俄船一艘顯即葡萄牙號（四日） 
海牙電今日下午内閣復開特别會議奥大使通告荷政府謂荷船土邦第亞號被沉時附近無奥潛艇（四日） 
倫敦電海軍大將白里巨宣稱目下噸位之缺少非因德潛艇之活動實因海陸軍需用船隻之故自開戰至今協約國之船被毁者僅百分之四新造之船補此損失而有餘（四日） 
倫敦電瑙威船伊洛號（七○二噸）被沉（三日） 
亞姆斯特丹電荷蘭航務公司因德潛艇甚爲活動會商避危就安辦法目下大郵船多未開行（三日） 
倫敦電英國及其協約國與荷蘭間未見有何發展以與外間所傳種種駭人聽聞之謠言相應者巴黎大會全未述及有礙荷蘭之事德國所傳各說純出揑造聯軍擬派兵登荷蘭陸地之說亦絶對子虚（五日） 
彼得格勒電白魯西洛夫將軍已代伊凡洛倫敦電印度事務大臣張伯倫今日在下議院宣稱尼克松將軍請進兵貝格達（四日） 
倫敦電預算案發表後衆頗滿意預料必易通過工黨議員謂工黨决計同分擔負以得最後之勝利（四日） 
倫敦電今日午後預算案提交下院財政大臣瑪根那氏謂此案乃預料會計年度内戰事不停而定共計上届實支英金一千五百五十九兆　接濟他國及殖民地之欵三百十六兆鎊實收三百三十七兆鎊兩比短少一千二百二十二兆鎊由戰債六百兆鎊公債劵一百五十四兆鎊英法借欵五十兆鎊彌補並發行國庫劵以補不足之數此後用度定有增無減預算此届總數當在一千八百二十五兆鎊其中一千一百五十兆鎊乃直接用於戰事借與協約國及殖民地者約四百五十兆鎊政府希望於軍政經費中力圖撙節不使浪費英皇撥助官帑至可感激政府須俟首相回國後方可决定此欵用途預算此届收入約在五百零二鎊所短之欵當借債應付財政部擬將所得稅最低之額加至每鎊徵收二先三本士勞動所得每年二千五百鎊者每鎊加徵至五先令非勞動所得每年二千鎊者每鎊加徵至多至五先令但海陸軍將校薪俸之所得稅照舊無更改統計此稅可得四千三百五十萬鎊游戲稅如戲園電影園賽馬足球之類可得五百萬鎊鐵路車票稅可得三百萬鎊糖稅略增每年可得七百萬鎊咖啡類之稅略增每年可得二百萬鎊火柴稅每千徵四本士可得二百萬鎊鑛質飮料每加倫徵稅四本士至八本士不等可得二百萬鎊汽車執照稅按照馬力加徵一倍或二倍可得八十萬鎊戰品利益超越常額者之稅須加徵至百分之六十茶烟兩稅目下暫不加增七月間如發生須加徵茶烟稅之問題當另提出預算案英國極力凖備戰費一俟和局恢復稅額可以大減自戰事發生後英國一年加增稅項二百兆鎊而德國加稅一倍僅得二十四兆鎊云云（四日） 
倫敦電軍械部報告前星期六日康特火藥廠曾起大火連次爆炸死傷者約二百人火乃日中發覺爆炸乃在下午二時後（三日） 
巴黎電希臘現向亨美公司商訂借欵英金六百萬鎊希臘文官現暫停發俸（三日） 
孟買電新任印度總督奇爾姆斯福貴族已於今日抵此大受歡迎（三日） 
要聞一 
[退位與北京秩序之關係]  
京津泰晤士報四月一日北京通訊云袁氏退位之說紛傳各處北京人士慮袁氏一去兵將擄搶大起恐慌其紛擾之狀爲一九一二年以後所未有出京火車異常擁擠凡能籌措旅費之官員多遣眷出京當舗銀樓與綢緞皮貨珠寶古玩之店舗皆雇車裝運寳貴之物至彼等所視爲較安之地街頭茶館　有人三五成羣低聲談論亂事之將作若　不敢明說僅以文言或諺語互相問答倘用尋常通用之語則到處皆偵探難免不被捉將官裏去也今晨謠言遍及全城謂今夜軍隊將譁變繼以搶刦官場雖極力鎭靜亦無效力據政界云北京不致有兵變之禍又有人謂今日午後袁氏將提出辭職書交付參政院此說亦屬不確某閣員云今晨會議袁總統尙發表維持北京秩序之意且袁氏即願辭職亦必不於目下實行蓋恐一卸事權則中國北部或不免陷於無法律之地位也外人對於北京將來秩序亦不敢謂其必無危險深願南北早定調停之計 
[叙瀘間之兩軍評論]  
字林報三月十日叙府通訊云數星期前余（通訊員自稱） 
曾放膽函報當時叙府之狀况今擬續有所陳以諗讀者近余曾赴下游瀘州附近之納溪滇軍於此苦戰一月今巳退走滇軍司令因叙府巳於一星期前爲官軍克復又聞官軍援兵將抵戰地故乃下令退走毫未受擾此六日夜間事也而北軍直延至次晨八時始敢入城終日從事實其囊槖殺人越貨巳成常事甚至游歷至此爲戰事所阻之某英商亦被逮捕余曾目覩平民之遭慘殺者五一爲老僧一爲跛漢一爲老木工一爲貧窶之農夫一爲道中之苦力尙有四人身負重創其三恐巳殞命余書至此須有所表明者吾人並未因滇軍政治上之進步而有所袒護惟以兩軍得民心主公道重道德比較觀之則對於豪俠者流露欽佩之意亦人情之常耳滇軍之不能佔據瀘州其失着實在二月初旬當時滇軍與蜀省第二師團佔守瀘州附近之扼要地點而蜀省之第一師團密通欵曲於滇軍謂願作内應他日滇軍渡江進攻請向空開鎗聞蜀省第二師團司令允如所請不意此爲官軍之詭計致滇軍被逼棄要地退走二十里繼乃接戰二十餘日始行退走蔡鍔巳至陣前親詣紅十字會醫院以謝辦事之敎士四人極形誠摯據吾人近遇北軍司令所言觀之北軍損失遠逾滇軍滇軍退走之次日有飛機一架由瀘州飛過納溪向滇軍退路而去聞此機近由萬縣抵瀘乃法國所製中載二人裝砲一尊北軍佔納之第一夜城中曾起大火兩次一在巨刹一在大當舗均前滇軍駐紥之所也雙方軍官與領袖待遇外人頗爲和藹且予以種種自由情殊可感紅十字會之叙府醫院及納溪分醫院所治受傷平民及滇兵蜀兵北兵共約一千二百人又監　埋葬雙方陣亡兵士及無親友之平民共一二百人當地商民贊助紅會頗形踴躍且有多人入會助理各事 
[滇軍巳佔綦江之别報]  
字林報三月二十日重慶通訊略謂滇軍巳佔綦江北軍有大砲五尊巳失其三重慶城門關閉較早昨夜北兵五人在記者新辦公處附近掠搶巳被擒獲行將正法立泰（譯音）汽船開往萬縣行至中途白晝被阻衛兵二十巳被殺死綦江附近有日人二名被捕由北兵十人押解至渝 
[梧州已預備戰事]  
字林報三月二十二日南寗通訊云此間諸均安靜惟省内他處則有戰事龍覲光將軍尙未降服現率兵四千人與革命軍二千人戰於剝隘附近外間謠轉龍尙未離南寗但耳聞之消息多不可恃龍之軍火與其機關鎗已爲此間截留故龍之地位必甚阽危平馬亦有戰事兵士若干從事刦掠該處寓一外人名瓊士日者巳傳來平安電報陸都督今在梧州建造砲台控制粤省通桂之路且駐兵南鄕以防北海粤兵 
編輯餘談 
[調停原理（一）（飄萍）]  
自有人事以至於今其結果爲出於調停之事實不可以數計矣 
雖然調停猶治水必其事之性質本可以調停而調停者則疎通而利導之非謂天下無論何事其結果皆可使之出於調停也 
今之欲調停時局者請一思此理 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[退位問題之議論多]  
武力與大計京中政界傳聞中央近因鑒於南軍要求條項於帝制取消尙難滿意並以元首去留爲息戰與否之　據原有暫行提出辭職書以聊爲敷衍場　之　近　此議將有變更其原因爲近日京外高　軍官巳有一二處允許通電以爲中央贊助　巳發現之文電中並有今日中國總統一席　袁公外　國誠無可以替其任及元首請辭全軍解體等語官場中人讀之以爲大足使南方知中央勢力之可畏而調停着手或不妨另覓他題故目下對於退位問題已有打消前　之說同　帝制派之某將軍及中央帝制派之各要人亦曾設法力阻總統提出辭　　　在仍用武力取决乃中央於昨日略將不再退　之政見决定突又接到廣東龍濟光一電文中有勢巳迫　張堅白亦違初意如不速定大計粤東爲衛民計祗有暫行獨立取信桂省　　　軍再生軍事等情於日前議又復活動聞已確定於今日（三號）府會議時取决大計 
意見與調停據政事堂消息徐國務卿近爲南北調停問題雙方意見懸殊終恐躭延時日難望告成頗爲焦灼聞二日午後復致南軍領袖唐繼堯任可澄蔡鍔梁啟超陸榮廷等密電一道内容甚爲簡單大致謂確實意見如何請以一方詳覆不知南軍如何電覆又聞審計院長孫慕韓日内即將出京南下表面上係爲個人行動内幕中實有政治上關係之要件聞將與滬上各要人接洽調停問題其密因則爲唐少川伍秩庸湯濟武等不惟未加入調停且有逼請總統退位之電此派主張影響於戰局前途至爲重要不得不設法接洽爲意見上之疏通惟孫院長果有此能力與否尙未可知並聞所接洽者尙不祇唐伍湯三人其從前著名之國會議員亦均與接洽並有在滬組織和局會議之耗 
條欵與派别戰局調停迄無眉目現正在秘密會議之際聞其中最要者係爲第一第二兩欵即所謂總統辭職與懲辦禍首是也此兩欵如能通過其他各欵自易着手昨聞政府方面業已擬有變通辦法密電廣東龍將軍請即轉達桂滇黔三省商榷辦法　否果有轉機尙未可知並聞第一欵之變通　爲總統不必辭職擬實行恢復舊約法廢除現行約法改建責任内閣制並另訂帝制永不再發生之辦法第二欵之變通係將帝制首禍諸人一律罷逐出京等情另一說則云政府對於此事確已密議數次意見頗不一致約可分爲三派甲派主張現在情形總統萬不能辭退但將來立　院召集後總統不可不提出辭職書以表白無　　　位之心如經該院堅留或更行被選則可續任乙派主張如總統辭職則顯示政府衰弱無力南軍得雨進尺必要求愈多其結果不惟現政府全體推翻而巳丙派則仍持穩愼態度主張先徵集各省意見再行决定辦法大約目前擬採用後策云 
[最近京中之恐慌]  
近日京中謠言甚繁至有謂北京秩序頗形危險者京津間雷話可通故此種謠言遂互相傳布其在津者一聞謠言即電詢京中親友轉相傳播不知其所自來又聞京津火車中常有人播散謠言於是由津來京之人皆耳聞之矣一日數起遂致傳遍北京而達官富紳之行李眷屬又時時發現於東車站之中以是人民愈懷驚疑聞日昨警廳巳捕獲散布謠言者數人正在研訊並於車站稽查無故出京之人然而稽查　嚴出京者仍不稍止車中因旅客過多日昨竟有火警發見是日下午四點半鐘由京開往天津之快車行至廊坊以下三等客車上忽有火警喧傳旅客相顧失色甚有驚恐欲哭者約逾十分鐘車始停止火已撲滅所燒者係一旅客之衣包行李蓋旅客因車内已無隙地故將行李擱至車門外不意機關車烟筒噴出之火星落下致被燃燒該客行李遭此損失事雖微細而全車受此驚恐巳非淺鮮其在京未去者則又紛紛持中交兩銀行鈔票爭取現洋　日爲星期日銀行例應休業一日不意是日訛傳該兩銀行今已關閉等語以致持有此項紙幣之人民紛紛向附近之兌換所等舗爭先取現欵者甚形擾亂當經各區警察竭力彈壓始漸平靖然當時有後到未能兌取現欵者因向巡警質問不付欵之原因其言語稍有吵合或該處有旁觀人談論國事者當時即被警察等捕去並聞各區署拘押之人是日均甚多 
又據英文京報云自帝制取消後南北調停尙無頭緖且因傳聞元首有往萬壽山養病之說日來京中頗現一種不安現象因生疑懼謠言續起故日間乘車出京者絡繹於道擁擠異常又聞在東車站派有警兵取締行客謂奉當局諭令以出京者日多未免驚駭一般耳目恐難維持秩序故凡行客均不許携帶大宗行李略示限制之意然禁者自禁行者自行有不携行李而空手出京者亦不少又得一消息現因謠言日重在東長安街之某某外國客店均由中國富厚上等社會之人預定許多房間以備不虞彼等復紛紛將其貴重物品全行寄存外國銀行以免危險云 
[帝制派人物之前途]  
生命與徽章帝制撤銷後所有從前主持帝制之各要人均抱一種消極態度紛紛自請辭職擬遠適異國或潛伏租界以　下半世富家翁之快活其用意所在一以爲無論中央政府如何改組亦無彼輩置身之地一以爲懲辦禍首條欵如果實行未免有生命之危險均以預行乞退爲無上之妙術不圖當局已燭其隱除辭職書一律擲還外並責令不得出京巳有秘密派員監察之耗又聞現在憲政協進會之會員　前之籌安會之會員等　於此項　聲遂競將會證徽章等物燬滅以泯痕迹聞投諸火中燒燬者有之將徽章委棄於垃圾堆中將會證塗銷而投諸宇紙籠中者有之回憶去歲開慶祝大會時各會員之躑躅於中央公園先農壇者莫不將金色徽章綴以紅花佩帶於胸際以相誇耀曾幾何時而棄如糞土各會員亦當啞然自笑也改造與改組英文京報云國民會議覆選當選人改爲立法院覆選當選人係出法制局長顧　氏之主張議員可以改造實開自來所未有即昨日命令亦自認爲一時權宜而翻覆改回矣聞此事實由參政施愚氏之建議蓋立法院之亟亟召集係欲爲帝制轉圜之地此於取消帝制命令中已明言之今則無藉乎立法院矣徒留權宜之跡奚爲者此改回之所由來也聞施氏於面極峯時曾言顧雖由某保薦然在今日此人斷不可用故顧氏辭職之呈一上極峰即有照准之意云云又聞政府對於參政院之改組擬將參政員額擴充爲九十名並將名次員額分配之舊比率重爲變更約略計之有法律知識者二十五員有行政經驗者十五　有新政治知識者二十員有軍事知識者十員有文學者十員有外交經驗者十員有實業經驗者十員惟須至臨時會閉會後或正式立法院成立後方實行改組耳 
[粤湘贛蜀之局勢]  
　　粤東戰機之巳迫桂事發生粤省之軍防事宜驟形吃緊政府巳電令龍振武將軍妥籌佈置唯近日桂軍有攻襲欽廉藉通外海之計畫而潮汕又有不靖之消息則粤省沿海之防務較前亦加倍緊急茲聞政府爲嚴固粤省沿海之防務以遏西南軍事之擴大有提議組織臨時粤海巡防艦隊者其大要即由第一第二兩艦隊中抽調得力軍艦數艘爲一完全艦隊之組織專駐泊及巡弋粤省沿海各要地與陸上軍隊聯絡策應藉資安全關於此件政　迭經會議已略有成議據英文京報所載劉海軍總長確定於三日早晨出京業已預備一切其赴粤之故係因在廣東之軍艦巳奉令進攻汕頭自昨日起巳有戰事將親往指揮一切云至於龍濟光之態度中央亦最注意聞公府日昨復派公府軍事顧問某中將兼程赴粤密查龍紫承張堅白最近之舉動并携帶最新式密碼電本以備隨時報告中央并聞某中將巳於昨早（二日）乘京奉車南下矣又據一日新支那報載香港電云廣西獨立之中心人物馬愼堂昨赴桂平二十八日與陸榮廷會見商議種種攻廣東之畫策又電云據廣州消息龍濟光於上月二十五日得陸榮廷電復請龍速行獨立與桂軍共取行動不然生命財產必有不測并請五日以内答復云云龍氏即與張鳴岐商議如何處置聞亦未有結果 
湘贛態度之一斑靖武將軍湯薌銘坐鎭湘江似服從中央然外間紛傳其態度暖昧行將步廣西之後塵政府始以謠諑難信毫無猜疑現見靖武將軍之胞兄湯濟武氏在滬之　動愈傾向革黨方面而靖武將軍亦不來電申明恐貴州劉氏兄弟之故轍復現於湖南故日在軍事處密議防範之辦法除巳電飭靖武將軍電請湯化龍氏表明心迹外昨並由統率處密派兩員馳赴湘省暗中調查又據順天時報載政界消息謂中央於昨星期日曾接贛省昌武將軍李純密電一道原電約千數百字之多探其大旨係詳陳該省與湘皖等省現在之情形及該省人心不靖軍人態度難明並對於黔桂等獨立問題所受形勢上之種種影響請元首速定大計以維邦基使人民早出水火毌再延長軍事等情其語意頗爲渾含並有密陳某某等函電囑其公表通電一節爲大局計爲國家計斷不敢違心勉遵致貽千載之羞云云陳宦觀望之外報一日天津日報云最初受北京政府命令征討南方獨立軍者即爲四川之陳宦將軍彼近日似殆無戰意而持旁觀態度彼之意固欲爲元首力戰惟其部下幕僚及各部隊長等有反對之意志近其司令部所在之成都爲滇軍所最注意欲奪取之日日小有衝突今陳宦之部下有勢力者皆傾向於南方成都或被獨立軍奪取亦未可知陳宦統率北軍其地位之困難到底非他省將軍可比也然彼尙能鎭壓部下將領之心者即因爵位之故蓋其部下見陳於克復叙州之際即有封爲郡王消息心極羨慕陳亦利用之以籠絡高級軍官同時一面制政府擬令受封之人自行辭退此說甫傳瀘州一帶地方再被獨立軍奪去其形勢於北軍殊不能樂觀四川鄰近各省亦有響應獨立軍之勢而陳之部下因形勢變化或有反對北方舉動遂亦無可如何今惟有不動旌旗執觀望的形勢云 
[常德通信（續）（志俠）]  
麻陽縣距黔之銅仁僅九十里四十里之間即爲湘黔交界山路崎嶇較之辰州一帶尤爲曲折多險河道之最狹處不及二丈官軍旣取麻陽雖見黔軍散紥於四山無法驅散更聞銅仁附近之高山均設有巨砲故在麻陽又未敢再越雷池一步逾二日黔軍之援兵巳到約二千人亦分佈四面山間特出詭計夜於山頂鳴砲舉火官軍出見四山火起疑有敵軍大隊來攻即閉城通夜站守而對火光處開槍四五夜皆如此黔軍毫未受損官軍損失槍彈無數以爲敵被擊退而最近探聞則謂黔軍以逸攻勞近將官兵圍於城中彈缺糧乏勢甚岌岌故留守常德之軍隊近又紛紛開往救援日内麻陽當又有重大之激戰也據地勢觀察洪江與麻陽雖不同一河道而洪江地位乃在麻陽下游與官軍相距較近乃官軍不攻洪江而取麻陽偏向艱於進行之小路致被敵軍圍攻是欲乘黔軍之虚而反被其乘矣由省垣至辰谿千里之間政府所駐紥之軍隊共有湖南混成旅一旅第三師一旅第六師全師第二師一旅第三混成旅一旅第七十十七混成團一團第八師一旅第二十師全師約略計之共有兩師五旅一團以例定兵額計之當在六萬餘人究其實額不及四萬人而原有缺額與開入戰地而逃亡者尙未計及即以常德言往往於偏僻之地發現抛棄之軍裝此即逃亡之一證也 
常德市面近日謠諑繁興一般人民處此軍事範圍已若習慣無復如前之驚擾其所相向嗟嘆者蓋在商業停滯生計困難等事又得木商消息云現除辰州以上日是糜爛之區外其常德至岳州順長江以抵新隄一路均有北軍駐紥檢查郵電搜索行旅異常嚴密岳州以上錢莊滙兌全然停止所有西湖（按指沅江流域）各帮之木簰現積泊至三百六十餘車（按一車即一大筏）常德約七十餘車益陽約二十餘車盧陵潭約二十餘車餘均泊岳州城陵磯兩處刻下湘中苦力十五被北軍强近徵去人民皆戀家畏亂不肯遠出各號雖懸重資覓人運送然迄無應者（按每車用人約五十人乃至三百五十人）日來漢上各種木植均陡漲五兩有奇 
[川西之不靜（成都通信）]  
四川彭縣王淸廷近來聚集匪徒擾亂川西各縣頗爲劇烈自三月十三號與官軍大戰後始向崇寗方面逃竄凡所經各處民團總保之家均被搶刦蓋恨民團之曾助擊也 
新場之戰民團警隊甚多匪徒亦衆鏖戰頗久兩方均臥地射擊是日又值大雨泥濘衣裳透濕匪衆奪得警團洋抬礟七支步槍十餘支聞匪入場時人民冒雨奔避但匪並未搶刦僅將鹽店掠去該匪共約數百人首要即王淸廷四處張貼告示大約亦含有黨人性質者也 
十五號匪至距崇寗西門十八里之金馬場將鹽店刦掠一空并在該場大開演說會約演說一小時始去聽者甚多 
匪至金馬場後盤踞於該場相近之鄕間刻已聚至千餘人卓知事一面飭集民團警隊嚴守縣城一面回省告急巳於十六號後六時抵省 
灌縣與崇寗接壤該縣楊知事深恐該匪撲城特照戒嚴令之規定飭城外沿城牆邊一帶居民將房屋拆盡以除去障碍聞沿城居住者貧民最多現所拆之家大都係草房貧民不知拆房宗旨者多謂知事使民無棲身處所而王淸廷亦深恨楊知事在新場一帶出示懸賞謂拿獲楊知事者奬賞千元 
十六號夜王淸廷巳率衆攻崇寗縣城鏖　頗久但未能入城現已退至豐樂場一帶駐紥有約集各路合攻之說 
聞陳將軍現派上校劉蔭西率隊遊擊川西不日即行出發按王淸廷爲黨爲匪尙不可知意者黨而利用匪者也 
[蘇垣二三兩號之特别戒嚴]  
吳門防務自帝制取消後稍稍解嚴詎近日警報又至一時風聲所佈幾如草木皆兵究其原因乃由探報黨人圖謀起事謂黨人在蘇已有成算故官廳又特别戒嚴一若大禍之在眉睫間者茲將昨二號三號軍警各機關實施臨時戒備情形據實記錄如下近日外間本有一種傳言謂黨人此次擬乘魯軍開調鄂渚巡查稍鬆之時機用攻其無備之計擬在蘇省發難并有四月二三號决定舉事之說然此不過社會上一種謠言耳乃至三月三十一號晚十一時蘇常鎭守使署接到省軍署萬急密電一道内云據確報黨魁林某現受委任爲蘇州司令遣派黨羽二千餘人陸續赴蘇意圖大舉數百人巳到吳門二三兩日謀據蘇城先奪軍械焚燬官署等語事關堅急密仰該使會商水陸軍警特别防守加意嚴查并望將布置辦法現象情形逐日電報本署云云此二三兩日軍警各界奉令實施特别戒備之由來也 
一號下午六時將軍署派諮謀官劉玉書（即前蘇州鎭守使署參謀長）來蘇專係帮籌防務事宜到署面謁殷使後立即召集各軍警長官密議分任防範辦法（此係第二次會議）當場議决各項辦法頗守秘密直至下半夜二時許始行議妥遂各回本署劉諮議即暫居使署 
　門外　橋爲滸關到蘇第一要道且附近十里亭有子彈庫一所風聲如此緊急防守尤較他處爲嚴第二師師長朱熙於一號令機關槍連至夜間十二時後架設機關鎗二支並派馬隊一排隨駐該處先請吳縣知事飭行滸關警察第一分所長林元鎭通知商民下午十一時以後暫止交通 
警察廳之保安巡警於二號上午奉崔怡庭廳長飭派長警二排駐防至齊門外洋涇塘岸福音醫院隔壁小廟内會同東區第五分所長警防堵陸墓蠡口之要路由巡官張元熾臨時調遣鞋葑門外寶帶橋之第六團尙未開赴施口木瀆昨令暫駐原處至黃天蕩一帶昨經水警第三專署將所泊接官廳之大小舳划巡船二十艘全數開游該河矣 
城廂内外各軍警梭巡稽查來往如梭彼此會哨全恃口號答復以爲識别昨日殷使於二十四小時内更換口號至六次之多第一次爲鞏固末次爲幸福云 
鎭守使署水警二廳曁第三專署第二師司令部名署頭門内均於一號晚間兩旁架設大鐵 
 
 

Page 7

 
 
　兩尊晚間十點鐘以後　不准行人穿轅　晚道行走吳縣公署高等廳警察廳亦添設重兵守護十點半以後商店盡行收市　市絶然無聲惟革履槖騎蹄得得徹夜不絶　此次戒嚴之緊爲從來所未有也 
當　聲鶴唳之時乃有上海同文書院日生九十六名游歷到蘇下車時即經憲兵　官謝碧　電報殷使當道卽飭偵探憲兵隨行保護後據報告四敎員齊赴日領署各學生散游六門三號上午十二時由蘇關監督楊交涉員士　在署筵邀四敎員接風藉詢游歷情形懼此次旅行日生之來蘇不先不後適值特緊之際故官廳保護格外周密也 
迨二三號經過兩天虚驚一番空忙究竟數百人黨羽來蘇匿迹各處之報是否切確要非他人所能悉即各官場亦無若何把握目前戒嚴情形雖不若前兩日之緊然解嚴尙不知何日商民又受一番影響劉諮議殷鎭守使朱師長崔趙二廳長等之會銜安電業於三號晚間三時拍發至軍巡兩署以釋　念矣 
地方通信 
[蘇州]  
劃定學區爭執無效吳縣二十八市鄕分劃八　區發表後黃埭鄕公　錢寳珩等以　　與　　相隔僅數里似可劃併今反劃入相隔七八十里之湘城爲一區將來施行自治各事諸多不便等情聯名公禀道尹核　　經殷道尹批示云禀及　摺均悉查分劃學區須就形勢之便　前據該縣知事詳報由縣　擬分劃地圖邀集各市鄕　事會　　　　　員旣　區　有限利於此未必利於彼議照草　　先定爲學區如施行後實有不便俟將來自治實行時再行　　　多　贊成等情是該縣學區之分劃係由各市鄕董事集　　　　經詳奉　　使核准定案未便以該公民等一鄕之意見　　全局是項學區專爲敎育上設施起見該鄕與湘城合併如實有未便　俟自治實行時再行建議禀縣核辦可也此批圖　　存又西華鄕離光福鎭僅止數里舍而不併反劃入相隔七八十里之　　爲一區前日函華光福二鄕董馮澤愆等亦上禀　署請示孫少川知事亦以此項學區係屬暫定如施行後實有不便俟自治實行時再行集議辦理等情批飭遵照 
[松江]  
南橋搜查軍火數日前　　時有馬隊出發繞道東鄕紫　棚由閔行以至南橋鎭圍住某處搜抄軍火當抄出舊式抬槍四桿銅砲四尊及鎗彈等據聞　　係前淸綠營所　今不適用銅砲係楊金龍任江南提督時以重價由德國購來向置大堂後歸南橋尙有從前正副兩營之車輪炮多尊由沈統領帶去經叚軍需長以每担廿八元售之滬　所存四炮則經沈統領備文在水警第二廳立案至子彈則因未經發給各水警所致查出後經奉賢縣雲知事聲明原委　負　保責任當局亦知並無他故查明即去聞此係奉政府電令事後經沈統領根詢原由悉係由駐滬偵探所報告乃赴省謁見廳長請治該偵探以謊報之咎以免無端受擾而保後此安全云 
藥店失愼即熄今日黎明時有警　聲報入城中聞係西門外石潤橋西某藥店後進失愼旋即灌息 
小工　　爲盜東鄕十五　相近車路之某墳　墳丁因事入城其家惟一婦一　前日傍晚時忽來外路人四名携帶鋪　　　欵門問訊婦以言語不通疑爲匪盜適鄰村有婚嫁事遣孩　潛往乞援一時鄕衆大集欲將該四人綑縛該四人抵拒復鳴　召衆　以武力解入新橋警局馬警員以刧匪帶有行李大疑之後查　白米數小包當票數張而詢墳婦詞極支　時局内外無容足地乃令巡士將該四人暫押俟大衆稍退即傳出逐一細訊知均通州人在滬某廠爲小工因該廠閉歇結伴往浙湖覔友謀事沿軌步行天晚欲間該墳屋求宿馬君察其並無僞詞　　文解候　局發落翌晨　中董保知出誤會乃到局　請　　　在本鄕解决遂提該四人開導數語派警送往車站指令上道 
[無錫]  
巡官疏忽撤任第五分所巡官王汝濤前因南　下關日商新生洋行夥友新莊吉太郎到錫售　黃荳誤以爲採辦米糧報經縣署詳省　辦迨交涉之後始知並非辦糧實是售賣黃荳巡按使以其不應如此疏忽爰即批令撤差王知事奉文後即飭王巡官交卸委警佐俟傳　兼理巳於日昨到差矣 
黃泥　之盜案南門外黃泥　王伯和家於前夜被暴徒數人挖門而進手執利器直入内室各處搜　共被刧現洋一百元及衣服數十襲各盜即呼嘯而去事後由事主報告第二分所經胡巡官履勘一周即備文詳報　公署勘緝贓盜 
[揚州]  
省校定期比賽足球省立第八中學校曁第五師範學校昨接濟江浦省立第六師範學生來函擬與省立各校比賽足球其次序先至揚州再行南來與各校比賽現巳定期於　月中旬在揚舉行想届時必有一番競爭也 
師範女生追悼敎員江都代用甲種女子師範講習所全體學生以該所長郭鑒忍女士之女公子陳復權前充師範敎員旋於去冬在北京染　紅　逝世該生等飲水　源特擇於本月六號午後二時設　追悼以誌　　 
團長拿獲要匪駐揚混成　第一百五十一　部前據　陽警備隊排長凌志　派探來揚訪拿要匪劉四猴子該匪爲蘇浙兩省懸賞通緝之重犯茲復經統率辦事處官電通緝溧陽縣前拿獲王小羊子供稱劉匪　　在揚故特派探來揚跴緝陳兆豐團長即當加派稽查員稽兆鑾等改裝易服赴鄕偵探始悉該匪匿迹西鄕楊家廟燕子莊地方遂於本月三日午後由團副官李維鍾等率同軍　將劉匪及其同黨謝老八窩家王小坤等三名一併捕獲押解至城聞該匪係鄂人曾在蘇皖浙三省交界處犯案纍纍其黨羽有二三千人之多刻三犯暫覊團部由團長報由張旅長電江蘇警備隊第一團張團長派兵至揚提移歸案訊辦 
[杭州]  
屈使親赴軍署致祭朱將軍之母定期安葬屈巡按使奉中央命令前往致祭等情業誌前報茲悉此事續奉中央命令不必親往海鹽故屈使遵將祭　等件先派財政廳吳廳長帶往海鹽在墓前致祭外並於昨日（四號）上午九時乘坐馬車率帶衛隊親往將軍行署設幃奠祭以示誠敬當由守備軍樂兩隊鼓樂鳴炮並由朱軍督率同金參謀長誠禮欵待聞葉師長張鎭守使童葉兩旅長等亦偕往敬禮祭畢各回署沿途軍警護衛甚爲周密財廳催科之急迫財政廳吳廳長於四號通電各縣知事略云各縣經徵四年分上下忙錢糧行將及年考成之期轉瞬即届而綜核各縣解欵短絀尙鉅迭經電催仍無起色庫欵奇絀待用孔殷本廳長應付爲　各該知事當　負責任　分電嚴催外合亟電飭該知事趕將微存之欵限三日内　數解庫一面嚴緊催完應徵新舊錢糧接續報解至本月底務達入成以上倘届限不足或延誤要需定即從嚴參處 
[湖北]  
抄搶縱火巨案之牽累白沙洲抄搶巨案發生後繼以縱火故官廳對於湘帮人物均派探警加意偵查現一般湘商多　牽累受福紛紛移家避匿　帮　陶西甫等因負有代表全帮責任尤懼法庭　詢亦逃逸失蹤本帮商民沈興發等昨竟赴軍署指　　　玉使　兇養匪殃民情事請飭屬通緝歸案訊辦王將軍以現在案交法庭辦理所指養匪各情是否確實應由法庭偵查核辦故不准其通緝又祁陽帮曾充董事之李小階業經拿送軍法處轉移地方廳訊辦茲其妻在軍署具禀聲辯請飭處開釋亦未奉批允刻下縱火之犯尙未緝獲聞巳由將軍嚴飭各承緝　關限日獲案云 
鄂汴火車貨捐之分組京漢鐵路沿線鄂汴兩省所征之火車貨物捐向係兩省合辦總局設於漢口汴鄂各委一員經征鄂爲總辦汴爲會辦收入之欵鄂六汴四分派支用茲因汴省以其出產物較多於鄂舊章分派不匀主張畫分管轄各設專局稽征業由汴財政廳詳部批允飭鄂財政廳妥與磋商相度地勢擬於許昌設立汴境火車稅局與鄂局分段稽征各收各用一俟核定即行分離 
[安徽]  
秋浦知事緝獲搶匪皖屬秋浦縣與江西浮梁徽州　縣　連素爲盜匪出沒之地日前該縣知事王人　往西鄕巡閱見沿途洒有石灰印跡遂詢問老於法警之沈平據云此係匪人暗號恐日内此處有盜案發生云云該知事　署後即令法警多人改裝商人秘密探訪距　某客店見有四人行色倉皇向前盤詰言語支吾遂拿住搜其腰間均帶有短刀等件隨將四匪縛於室内旋又有四匪至店亦如前拿獲腰間亦搜出短刀油火繩等件當即解縣研訊據供實　聞有猪客人方駝子往江西浮梁買猪從此處經過因結夥在此　刧等語昨該知事巳詳由上峯記大功一次并將該法警賞洋百元以示鼓勵 
浦信路地招人耕種浦信鐵路第一段自滁縣烏衣鎭至全椒縣路線上年業巳開工嗣因歐戰發生洋工程師回國從軍致該路工程停止職員均巳星散茲聞該局出示將全椒紅土山起一帶線路以廉價招人承領耕種云 
雜評一 
[難乎其爲兄弟矣（一子）]  
中央鑒於劉顯世兄弟之故而致疑於湯氏兄弟謂湯化龍近益傾向南方不能不留意於湯　銘之行動並欲令湯氏申明宗旨廣西獨立後盛傳龍覲光附和南軍中央亦曾一再注意於龍濟光之態度夫父子之間尙不同志况乎兄弟耶人之相知貴在知心不能信其人於平素而徒藉其人之兄若弟以揣測則誠難乎其爲兄弟矣 
凡人所貴乎志者一定而不可動也父不能得之於其子兄不能得之於其弟者也親如骨肉尙不可得而謂富貴利祿可以奪其志乎今政府視國人皆若可以移易其志富貴利祿或有不動者骨肉之感情必能動之故每利用此以動人亦即因此而疑人也此政府之大誤也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[維持棉業之根本計畫]  
上海道縣兩公署奉巡按使公署飭開案准農商部咨開直隸巡按使咨陳據天津商務總會詳稱天津工商研究所開會議决棉花一物功用最普允宜提倡以收利權其籽種之採取尤關重要應由官家就美棉印棉埃及棉各籽種切實試驗以何處爲宜然後由官家購取發給農民取償於農人農人得美種所產之棉自得最高之價其舊有籽種可以歸軋油之用農民亦絶不受虧反得高利長此由官家督飭辦理則棉花一業必日興月異又我國農民向係自爲紡織實係古樸之風年來人心奢侈多不講求即或有之亦用洋紗織造自紡之紗已屬少見提倡在農閒之際如秋收之後婦女輩自行紡紗織布不但可免利權外溢實家庭補助誠屬尙儉之美風似宜勸導以興實業等情轉咨到部查棉花爲日用要品關係甚鉅該總會請採佳種傳布民間自屬要國本部曾於上年三月間在直隸正定江蘇南通湖北武昌設立棉業試驗場採購美棉各籽種比較試驗一俟著有成效即行分給農民以廣傳布惟中國幅員廣　交通不便偏僻地方容難遍及應由各省農事試驗場就美印埃及等處棉種採購試驗分别傳布以圖普及至自紡自織一節中國古時織　之事本婦人所親果能提倡得力使農家自紡一份棉紗即可少買一分洋紗自足裕農利國惟揆諸現在情形旣須尙黜華崇儉之風尤必求因勢利導之策農民出售棉花可以流通資產藉應農時急需較諸自行織紡利益原難軒輊且自紡之紗質不如機器紗之匀價不如機器紗之廉所出之布復不如機器紗布之光美農家雖可自用社會難應供求欲圖低制洋紗自以由商倡辦機器紗廠較爲得計應請轉飭所屬體察情形分别勸導俾自爲紡織與籌辦紗廠雙方並進庶足以計兩全而維棉業除咨復外相應咨行貴巡按使查照辦理等因准此除分行外合亟飭仰該道尹縣知事即便遵照辦理 
[疋頭市面之旋起落]  
本埠洋貨疋頭業自入春以來各貨價格驟跌驟漲巳有兩次舊曆正月下旬因各路客帮到齊開始辦貨維時適值顏料飛漲購貨者　染料日貴廣爲搜羅以致疋頭價目突然飛漲如泰西緞羽綢等項花色貨（呌莊）與新年紅盤市比較每疋竟漲至二兩五六錢粗布漂布元布等本色貨雖無顏料影響其價亦漲起數錢該業生意之發達於此時期可謂極盛乃爲時未及匝月廣西宣告獨立風聲所播人心浮動而湘蜀兩地旣兵連禍結粤閩兩省又風鶴頻驚各該帮旅滬莊客均接本號函電止辦貨物兩方銷路因此阻滯雖天津牛莊烟台等北帮客商照舊購運因金融緊迫銀根奇漲亦多量力減辦以致近來生意蕭索達於極點故該業不得不勉爲跌價冀廣招徠現計白貨約跌二三錢花貨約跌一兩餘如羽綢每疋自八兩餘跌至六兩餘印花皺布前售五兩半今跌至五兩二錢此不過略舉一二其餘可以類推 
[隔河鎗聲之疑慮]  
松滬護軍使楊君因黨人起事謠言甚熾特派三十八團第二營步兵一連在製造局西栅門至斜橋一帶徹夜梭巡前夜（四號）一時餘該步兵等巡至斜橋西首新寗波會館相近突聞鎗聲數蠁詳細偵察見對河晉安公所附近有人三四排每排約十餘人在彼站立因時在深夜恐係黨人乘夜來襲遂在橋西沿河駐隊整裝實彈嚴陳以待嗣見若輩並不過橋漸向羅家灣一帶退去該連連長於天明回營後當即將情報告團長請再查訪 
[檢查行人之嚴密]  
自滇黔蜀湘等省發生戰事以後滬上謠言蜂起謂有黨人圖謀起事響應前敵因此軍警防範近又加嚴惟淞滬警察廳徐廳長所出布告謂晚間　時以後不准人民自由出入蓋以滬上晚市素來熱鬧非至此時不能强令商民杜門不出也不料自前晚十時起由北往南之人多被巡警在途搜檢且派巡邏隊伴送回家以致經商北市之人多所不便而小本經營之餛飩擔團子擔油荳腐擔及賣粽子之小販等亦均由巡警分别知照自每晚十時以後一槪不准在途呌賣如違拘究故一般小販莫不呌苦不置 
又一訪函云警廳長徐君以謠言黨人約期起事業巳嚴防數日毫無動靜謠言殊不足信惟巡邏職務不宜稍懈　仍通飭各區署隊於每晚六時以後注意查看往來行人及各種車輛有無運載違禁物件如有形迹可疑以及不服查檢者立即扣住拘解警署轉解到廳以憑訊究 
[嚴防黨人聯絡客民]  
本埠軍政各界同奉軍巡兩署快郵代電開准統率辦事處江電開頃據探報太湖江浙交界之處有温台各帮客民托名墾荒集有小船百餘隻散處各境恐與黨人聯絡且現在江浙飢民來南日衆設有黨人從中煽惑聯絡滋事最易紛擾應請轉飭江浙各長官飭屬嚴防以杜隱患等情特電查照等因查飢民過境迭次嚴飭禁阻截留資遣回籍並現定辦法飭行在案茲准前因令飭一體遵照遇有上項情事即便嚴防妥愼辦理毌稍疎忽 
[巡捕擊斃强盜]  
揚州劉姓婦人年約三十餘　因事來滬假寓英租界三馬路老永保棧昨晚（五號）九點二十五分鐘時由外回棧已至該棧門口突來甲乙兩匪均穿長衣驀將該婦兩手執住各出手鎗恐嚇不許聲張將所帶約重四兩之金鐲一副捋取逃逸該婦旋即呼救爲該棧茶房所聞出外追捕該處三百九十五號巡街華捕亦聞警追拿甲乙兩匪由三馬路往東轉南往望平街奔逃連開手鎗拒捕鎗彈在三百九十五號華捕脚邊擦過　至望平街四馬路口該處五百十七號站崗華捕與三十一號三道西捕麥根道正在談話忽聞鎗聲由北而來該二捕即阻其去路甲匪開放一鎗鎗彈在五百十七號華捕頭部左而飛過是時三十一號西捕立即出鎗向甲匪背上轟擊彈由前胸穿出倒於路口汪裕泰茶葉店門前甲匪倒地後猶持鎗欲擊當被該站崗華捕在甲匪頭上用鎗柄猛擊並由該西捕再放一鎗甲匪始不能動作惟是時乙匪巳携取金鐲乘機飛逃不知去向該中西巡捕旋在甲匪手中取鎗檢視見係五響蓮式東洋手鎗巳放去二彈尙　三彈在内甲匪身穿縐紗棉袄縐紗袍子外罩竹布長衫當喚黃包車送至仁濟醫院僅存一息不及醫治旋即氣絶聞失主劉姓婦人在老永保棧門首呆立良久面如土色後經人指點始往捕房報告 
[强盜開鎗傷人]  
前晚八句鐘時有盜匪三人各執手鎗突至英租界北海路（即六馬路）二百零八號門牌晋盛押店縱身跳入櫃内禁阻店夥聲張將值價四十七元之珠花現洋攫取而逸當爲行人窺破急招巡街捕到來狂吹警笛各盜即開鎗拒捕彈中隣媪何陳氏僧人某甲黃包車夫張大等三人迨捕房得信飭派中西探捕到來匪巳逃散該探等遂向事主詳詢當時情形並將受傷人車送山東路仁濟醫院請爲療治一面回禀捕頭通知各捕房一體查緝務獲解究 
[私運軍火案辯論終結]  
公共租界戈登路捕房於上月二十五號午前在小沙陀路查獲私運大批軍火業將車送之華人陳寶如鄔林桂張順生嚴阿二陸五根等五人一併解至公共公廨並由該捕房捕頭楊及八號一百七十九號兩西捕與德人薩門湯生曁江南船塢經理英人到堂證明各節判陳等五人併交五百元人洋並保候再訂期復訊在案昨晨十時由兪代襄讞會同英副領事卓君在樓上正式刑庭研訊法捕房亦派西探譯員到堂觀審先由中國政府代表穆安素律師上堂譯稱此案接據楊交涉員函稱曾接政府電文已發出正式護照在上海大賚洋行定購軍火所有扣留之砲四尊及鎗珠等應請發還繼由捕房刑事科代表牛門律師到堂向車運軍火之華人詰問爾等可知租界内無正式護照不能車運軍械否究竟何人囑令車運須向堂上聲明是時陳寶如等五人即同至案前陳供係洋東開納囑至愚園路一號洋房搬運物件旣至該處見木箱巳在門口遂扛至車上惟該箱分量極重不知何物牛律師詰同爾等是否知内藏軍火陳答不知並稱由愚園路經卡德路折至小沙陀路係洋東伴同前往旋有西捕等到來阻止即被一併攔入捕房是實牛律師又向鄔林桂張順生嚴阿二陸五根等四人詰問據稱我等頃聞陳寶如所供符合何必再言堂上命均退下又據牛律師聲稱德文某報所載此事謂車運之華人五名尙押在捕房不知已由敝律師向此五人之主人詢明准各保釋該報所載不實言至此將所譯報紙呈案請察並稱查此案與中國刑律二百零五條所載凡車運軍火未奉上官命令即係私運並與二百零三條軍械定章亦屬違背要知中國政府所給護照祇能在内地行運租界内不能作爲有效如在租界内車運軍火其護照須經值年領事簽字方爲有效此案有違租界第三十七條定章即三十六條章程亦不准在租界私帶軍火及危險物品今被告等車運之鎗珠炮彈均屬危險之物原告一方面已有見證證明私運之人與中政府聯絡當時查見有一人隨後有四人推車此項砲彈已由戈登路捕房捕頭到堂證明係法國製造且捕房查獲時初無護照迨後始將領事簽字之護照呈出然查　德人至値年領事署簽字時並未說起軍火已被捕房扣留即愚園路一號洋房西人私藏軍火亦違背租界第三十三條定章此項軍火捕房曾向稅務司處調查進口時日據稅務司函稱海關從未驗過此種鎗珠砲彈而德人薩門湯生反以該稅務司不能辦事此言實不合理至薩門所稱此項軍火曾經德領查獲充公後復發還檢查西曆一千九百零三年德領在字林西報登載謂有查獲之軍火寄存厦門路外國牢間内查此項軍火並無大砲調查海關歷年進口溥亦無大砲進口此事不但有違租界定章且違海關定例實屬有意違背被告如有正當護照可以到堂辯駁即德人薩門到堂作證詞鋒雖厲並未證明此項軍火由何處買來現賣於何處反說捕房中自總巡以下均屬不好當薩門會見麥總巡總巡極爲優待薩言禮拜六賭錢觀賽馬然薩門在滬已有二十五年之久不應說出此種言語前堂江南造船廠經理洋人所稱去年製造一船極大預備駛赴揚子江抱帶重船惟造時不知此船爲裝炮所用據稱海軍人員王某由北京囑伊運砲四尊裝於所造船上該船堅固異常吃水極淺不知何故定要將砲裝於此船彼亦不甚明白然政府購買軍火果係正當之事何必如此秘密此項軍火運往何處與租界或有關係亦未可知該護照所註軍火四十四件又七十五件内有三十餘件運送附近地方聞有一德國船泊在該處亦頗稀奇此等辦法甚不合理彼等做成圈套令車送之五人　圈似此行爲不但違背公法並違中國法律所有砲彈或准發還惟鎗珠等應請暫存公堂候有正式照會到廨再行定奪訊至此由美副領事卓君以西語宣諭張順生嚴阿二　五根等五人開釋候會商堂諭於禮拜五宣佈 
[鎗决盜犯之布告]  
松滬護軍使署昨日發出示諭云案照前據公共公廨解送盜犯沈阿福一名當經訊明係夥刦大沽路女子金鐲並拒捕殺人案遠立望風之共犯惟並未實施强暴情節較輕應減處徒刑照章送由上海檢察廳訴經同級審判廳判處徒刑發監執行在案續據公共捕房函稱該犯沈阿福向不安分迭犯重案前在法界拿獲時曾在法捕房供過與許桂林夥刦雲南路婦人金鐲一案得贓二十元捕房有人質證　提回另究等情復經函致檢察廳將該犯沈阿福提解來署發交軍法課復審並傳同法捕房原拿包探韓邦達來署質訊經韓邦達證明該犯沈阿福前在法界拘獲確在法捕房供過曾與許桂林同作雲南路搶案並分得贓洋二十元質之該犯承認屬實查該犯沈阿福於犯夥刦大沽路女子金鐲一案判處徒刑之後發覺在途夥刦雲南路金施氏一案審訊實是於一罪先發確定審判之後復發餘罪自應照刑律二十四條以俱發罪更定其刑查該犯沈阿福二次發覺在途夥刧雲南路金施氏金鐲一　係犯刑律三百七十四條之罪應按照懲治盜匪法第三條第一欵判處死刑並照刑律二十三條第一欵之規定執行死刑不執行他刑業經咨陳宜武上將軍覆准照辦應將沈阿福一犯依照軍法執行槍斃爲此示仰軍民人等一體知悉 
[日本實業家來滬考察]  
日本友銅廠總理事鈴木馬左也支配人小倉正恒及太田外世雄等近由該國乘郵船來滬遊歷並參觀我國各種工廠曾經呈請駐滬日總領事轉函南北商會請爲接洽前日巳由領事署書記官西田耕一陪至總商會請向各業介紹以便調查昨日午後四時該總理事等又至南市上海商會謁見正副會長晤談良久聲請開明各業領袖姓氏住址以便隨時接洽並以中國棉花在日本國銷場頗爲繁盛擬聯絡花業領袖彼此提携云 
[糖業最近之市况]  
華糖洋糖近市價格比較去冬互有漲落惟洋糖來貨頗少華糖亦缺而其銷場又甚淸淡蓋因糖貨銷路向以長江一帶爲首屈一指近來該處生意疲滯故價格多有贬損現調查白糖市價（太古四温）現售規元九兩三錢（三温七五）售九兩二錢（三温半）九兩一錢（東洋四温）九兩二錢（三温七五）九兩一錢（三温半）九兩（三肩粉）十兩零五錢（荷　白）九兩三錢（冰糖之火來氷十四兩廣冰十二兩五錢東洋冰十四兩靑糖之隆靑）五兩（黃剛靑）五兩三錢小吕宋靑）頂號六兩頭號五兩八錢二號五兩六錢三號五兩又赤糖市價湖州赤）七兩六錢（荷　赤）七兩至七兩二錢（海南赤）六兩八錢此糖業最近之市面也 
[議定紹酒公賣費]  
江蘇第二區菸酒公賣局謝局長致南市上海商會函云紹酒公賣費率以南北酒商意見各執延遲至今已有數月迭承貴總理一再居間磋商費率敝局爲下恤商艱上酬盛意起見業於南北各該業商議决由南往北之貨公賣費每　定爲一角二分五釐在内地者每　定爲二角五分其由北運南者仍須征費一角二分五釐除詳請省局備案外用特函達希轉諭該業商一體知照實紉公誼 
[上海縣保送講演練習所學員]  
上海縣沈知事昨致省敎育會函云頃奉巡按使電開省敎育會代辦之講演練習所前由本使釐定辦法通飭各縣遵照在案茲准省敎育會函稱講演練習所試驗日期巳定於四月八日上午九時舉行各縣保送學員倘因一時選送爲難擬請通融辦理再行通電各縣每縣止送一人來所由敝會於各縣所送六十人中如額考驗並望飭令各縣將保送學員姓名於四月四日以前直接電知本會等因除函復外合行電仰該縣知事遵照如以選送爲難准即保送學員一人並將該學員姓名直接電知該會爲期巳迫勿得延誤等因到署奉此查此項學員業經敝署依限保送茲奉前因相應開單函請貴會查照計開名單奚春田年二十六歲上海縣人省立第二師範學校畢業朱學淸年二十一歲上海縣人省立第二師範學校畢業高國幹年二十六歲上海縣人上海師範傳習所畢業現任小學敎員蔡霖年二十七歲上海縣人現任小學敎員 
[江寗鎭守使辭退兼差之傳聞]  
聞五路要塞司令江寗鎭守使王廷楨君以寗淞距離較遠鞭長莫及特電政府請辭吳淞要塞司令兼差以重防務政府巳准如所請有改派松滬護軍使楊善德君就近管理消息王鎭守使日内當親自來滬會晤楊護軍使面商交替事宜傳聞如此未審確否姑誌之以觀其後 
[警察缺額均須補足]  
　滬警廳長徐君以現在防務吃緊所有各區　所警察有因事斥革及久病不到者亟宜分别查明造表具報以便將缺額補足昨巳分飭各區警　警佐一體遵照矣 
[烯放鞭炮之受罰]  
住居兩市薛家浜之賣魚人王　子前日遷至新　依照習慣燃放鞭砲當爲崗警所聞以其違禁拘至一分駐所詰明飭王罰　五元充公以儆 
[冒收酒壼酒資]  
南市董家渡王恒豫紹酒店屢次被人冒充學徒至各處居家收取酒壼冒收酒資昨日被店夥查見王友生手持簿據收得酒　四把錢四百八十文當即扣住扭控一分駐所搜出大洋十一元銅洋兩元鈔票一元銅元三十八枚飭將贓物酒錢先給失主具領王則押候解送警廳司法科訊究 
[明珠暗投]  
邑廟後園　昌順珠寳店執事朱寳山前有珍珠一百粒托做手錢阿二打眼錢因無暇轉托兪阿二代做詎兪將珠吞沒避匿昨經朱錢二人將兪尋獲鳴警轉送地方檢察廳訊辦 
[不認乘機匿物]  
湖北婦人王趙氏在南成都路一百九十號門牌曾榮富家爲乳傭於上月二十六號乘曾姓被盜搶刧時將寳銀布疋藏匿被曾報告捕房昨派包探將氏拘解公共公廨經中西讞員訊供不認判氏押候查明再訊 
[兩次混用銅洋]  
陳愛濤前日兩次至南京路二十九號門牌何衡豐洋貨店内混用銅洋第二次被店夥何宏梯察悉鳴捕將陳拘入捕房押候解送公廨訊究 
[懲治欺騙押店之奸徒]  
楊樹浦路二千六百號門牌押店主趙堯彬控潘裕江王行侯將僞銀鐲朦混付質由　將潘王二人拘解公共公廨訊供不認管押在案昨經中西讞員復訊屬實判被告各押一月示儆 
[請求復訊之無益]  
向爲冰廠生意之張海生因定冰糾葛被陸庚生控經公共公堂傳訊明晣判陸庚生限一月繳洋一百九十五元並着張海生交還田軍在案兹因原告不服判斷延請代表禮明帮辦台維司律師於前日午後投案聲明請求復訊張亦延斐斯律師到堂代辯良久關讞員與陪審之美德兩副領事會商宣判此案原告律師請求復訊並無充分理由仍着兩造照前次堂斷執行 
[收賬人不服判决]  
英美工部局電燈公司在總巡捕房控被收賬人馮竹洲私收新蘇台鼎新兩客棧之電燈費銀九十兩由探尤阿根　馮拘解公共公廨訊明管押在案馮因不服判决　穆安素律師禀准公廨於前日午後傳集人證復訊原告代表牛門律師偕證馬仲岩（即兩客棧股東）上堂訴明前情請照原斷執行被告由代表穆案素律師到堂辯護要求核減兪襄讞與英卓副領事判被告交尤探帶回捕房還押候再訊核 
[被告有無產業]  
志昌號主陳桂生因不理自來火行引　價銀及自來火費洋一百三十三元被該行控經公共公堂傳陳到案訊供管押前日午後由英康副領事　廨會同王　生襄讞升座提訊原告西人投案請追訊之被告承認虧欠請爲寛限料理中西讞員判陳因有另案還押着原告於兩星期内查明被告有無别項產業禀候發封備抵 
[再誌皮鞋店之債務]  
許尙致許立忠蔣濟川等延請德會理律師爲代表至法公堂控沈泳興皮鞋店主沈瑞山虧欠貨價及往來等欵洋二千餘元因飭傳不到改出提票往提沈巳病故遂飭將該店查明發封備抵並候傳死者之子沈金發到案訊追昨又由德律師投稱自奉堂諭查封後該店貨物巳被沈之家屬搬去不少現由　　看守請堂上核示判候於七天内將底貨生財拍賣作抵尙少若干再行核辦 
[地保不知詳細]  
胡金氏前至法公堂控稱前將坐落二十八保五圖之二畝五分田　押於金靜岩現向取贖無　查悉金巳轉抵於張姓此田被 
 
 

Page 11

 
 
張經管向金理諭不　請求追澴金供金氏於前淸光緖三十二年間將軍贖去後由該氏自向張姓抵押並非民人轉抵有地保包錫卿可證昨日傳包到案質訊據稱該地現由張仲甫經管究係何人向張抵押係前地保經手故不知詳細判令退去候傳張仲甫到案訊明核斷 
[展限繳淸地價]  
陳掌全至法公堂控前充四國地保之林鴻生虧欠地產找價洋三百元屢向索取置之不理判林交人銀兩保限七天還淸今已届限原告又求訊追林繳洋二百元餘求寛限措繳判展限七天繳淸 
[先還借本]  
陳阜東前至法公堂控莊一飛不還抵欵本利洋九十五元判莊交保限期措還在案今已届限又於昨日傳訊原告投稱莊托人情商先還本洋七十元尙少利洋二十五元分四期拔還所有作抵之田單仍留在商人處俟拔淸後交還請求核示聶讞員判准予註銷 
[被訴人置若罔聞]  
德商裕和絲廠控彭啓新不理擔保欠欵銀二千五百餘兩因被告延不到堂巳由公共公廨登報通知被告趕速投案迄已多日仍不到堂故原告代表斐斯律師特於前日午後投廨聲請將被告在溧陽縣之產業發封備抵王襄讞商之德裴副　事准予缺席判决由被告償還原告銀二千五百二十二兩並洋一百元 
[控訴行兇之無效]  
德商順全隆洋行用人石浦生至公共公廨控立盛藥材行經理邵巨齡行兇一案前日午後由廨研訊原告延禮明律師上堂譯稱原告由洋東囑往立盛號内找尋虧欠貨銀之胡九齡致遭被告行兇並將原告　逐出外　爲訊究被告亦延穆安素律師到堂　稱被告店舗開在内地原告擅往搜查實屬違法如被告果將原告行兇驅逐亦在情理之中應請將案註銷王襄讞商之德領裴君以原告所控不實遂判將案註銷被告開釋 
[賣票舞弊之懲儆]  
英美軍車公　賣票人王芝根賣票舞弊侵吞銅元二十九枚一案昨晨由公共公廨復訊原告延哈華托律師上堂請究王亦延愛倫律師到堂代辯否認舞弊中西讞員以此事曾由見證到堂證明未便推賴判王押西牢三月以儆效尤 
[預備代拆房屋]  
上海地方審檢廳經司法部核准在車站路建築新署其經費巳由官產經理處詳准財政部將舊縣　變價作抵詳情迭誌前報茲悉縣署基地除去開關南北馬路一條及支路三條外餘地三十一畝有奇業由興市公　總理顧馨一集股向官產處躉買已經財政部批准現南北馬路巳經動工其北首葡萄　亦須放闊因　汪錢翁三姓及茶葉公所房屋碍及路　曾於上年由工巡捐局傳論拆讓嗣由該衖業主請第一區救火會主任陸錦麟爲代表向官廳要求從優給價當經雙方議妥每畝給價四千元另加拆費由局出示限期舊曆正月二十日一律拆讓迄今日久仍未動工復由局示　　至舊曆三月初五日爲止如再延緩由局代拆昨朱局長因限期將届　再遷延故又飭知工程員於期滿後帶領工匠並請警　派　會同前往將該衖礙路之屋代爲拆卸俾所築馬路早日竣工云 
[理髮店歇夥暴卒]  
吳淞路四百十七號沈記理髮店夥友黃某近巳停歇仍居店中忽於昨日暴卒　由同業　甲報告美捕房謂係被設致死請爲究辦捕頭將店主沈某傳案暫押一面將尸送驗尸所候驗核辦 
[女子生死未明]  
直隸人袁德發因姪孫女瑞香在沈金書家生死不明控由第三區警　移送地方檢察　訊辦在案茲悉沈金書係寗波人在爛泥渡開剪刀店領瑞香爲養媳瑞香現年十七歲係配於其子沈阿金爲妻尙未完烟昨日午後集訊沈供瑞香自行逃逸不知何往袁供瑞香必已被沈虐斃檢察官以事無證據判令出外各自找尋 
[二女同歸]  
前報記靜修庵路住户吳大炳與同居婦人周陸氏及證人沈二妹控告婦人朱宋氏將伊使女巧雲采琴二口誘逃無蹤等情當經地方廳檢察官訊供判押候究在案茲悉巧雲采琴自逃出後被人領至西鄕曹家橋地方當爲巡警查見以其形跡可疑將二女扣留惟誘領之人已被乘間逸去遂由地方第三區警局解至事務所移送地方廳經檢察官略詰之下判交吳大炳一併領去惟以後不准虐待一面又飭法警將牽涉之朱洪氏傳案提同在押之朱宋氏　審一過判令分别收押候究 
[車夫爭毆之禍端]  
住居新閘大新橋之江北人薛長萬向拉黃包車　曆上月二十七日不知何故　住居附近之同業周海峯互毆當時經人　散惟薛巳受傷歸家後即臥牀不起至前日傷勢增劇薛父薛德有知　醫治倩　將子舁至周處理論嗣有王漢臣劉少卿江阿章等出爲排解勸周出洋十三元貼償傷費薛德有允即將子舁回不料行未數步長萬即氣絶身死德有撫尸大　復將屍身舁往周處經人力勸乃舁至太平里弄口暫放事爲該處巡警查悉報告第四區警署將薛德有拘案收押惟周海峯已聞風逃避該區立命二十七保十一圖地保談祥生於昨午報告地方廳請爲相驗廳長即委樓檢察官毛檢驗員等蒞場驗明再行核奪 
[扭住女拐匪]  
婦人楊小妹即阿寳娘去年將住居南市之張金氏拐往福建變賣幸得該處某敎士之援救送回上海交其本夫張文元領回昨張在閘北與小妹遇見扭控四　警署姜警正准予收押著原告自赴地方檢察廳起訴聽候移提歸案訊辦 
[出賣女孩之枝節]  
海門人毛阿二住居太陽廟附近日前有同鄕倪紹香帶一女孩來滬託毛及　子元曹於某姓前日倪欲回籍向毛索洋兩元毛不允以致爭毆由四區　警到來詢悉情由連同王子元拘入警署押候究辦 
[包探捉賭]  
昨日武昌路某姓家有粤人多名在内聚賭牌九被美捕房藥探目王四福查知會同一百九十號西探前往拿獲賭徒十餘人連同賭具解入捕房押候解廨懲辦 
[搶匪指認同黨]  
英捕房拘獲搶匪宋子屏供出同黨匿跡法新租界貝勒路和興里九號屋内當由英界中西包探協同法捕房探目沈德福前往拘獲十一人解送法公堂請予帶回訊　旋經宋子屏當呇指認張萃安王國玉王秀川劉開銀趙子舟五人確係同黨餘人實不認識中西讞員向張萃安等五人略訊一過判准予移送英界訊辦其餘趙蘭軒等六人着即省釋 
[車夫認獲失贓]  
黃包車夫廖赤文前日扭陳金老至四區警署控稱伊之車輛日前停放租界馬路上被人竊去今在大統路見陳所拖之車即係失贓請爲究辦姜警正諭令暫押聽候訊究 
[松江縣公民周昌張啓鵬禀爲報紙違例妄載古墳無主發掘環請分别飭禁由據禀已悉報紙爲言論機關宣物達情島能妄載古墳爲遣骸保存代遠年久豈容盜掘是否屬實仰松江縣知事分别查明詳報均毌違延此批副禀發 
金山縣公民阮文模禀稱民子被誣拘押請求檄縣昭雪並請緝兇嚴辦由禀悉氏黑夜被殺爾子究竟是否涉及嫌疑仰金山縣迅即訊明詳報案關人命毌稍遲誤此批副禀發 
[氣候報告]  
　（上海徐家滙天文臺天氣測候報告） 
已過者之報告四月四日反旋風在中國低度在日本之北錯亂甚微信風和適天氣晴朗五日上海晴朗凉風來自北方氣　仍在累年平均之上五日下午四時前二十四小時内上海氣候温度至高六○·八至低三四去年同日至高七五至低四四·六 
未來者之推測五日下午四時三十分豫測中國仍有反旋風天氣晴朗南方有信風北海濱西南二面中間有凉風 
雜評二 
[尙未厭亂（訥）]  
此次國内戰事人謂爲民心不厭亂雖然亂豈有不厭者哉戰地之苦况弗論矣即非戰地每起一謠言每下一戒　令檢查也搜索也一切防範之舉皆不便於商民之舉商民焉有不厭苦　哉然而所以不厭亂者以欲達期望之目的耳其望之心熱於厭亂之心故寗亂以博期望今者帝制雖取消而人民之欲尙未滿此亂之所以尙未止　 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[帝制卦] [  楊介淸]  
帝制凶無攸利 
象曰帝制毒物也行之　革命帝制之流毒大矣哉象曰滿淸推翻帝制君子以除寗弗行 
初六勸其行日　　其内 
象曰行共和掃專制也恢復帝政自陷於阱也 
六二帝制國成立 
象曰帝制國成禍即立至也 
六三勸進表請　書出自民意亂何有象曰請願與勸進官僚爲之非民也 
六四帝制國體官僚嘻嘻人民唯唯曷故象曰官僚嘻嘻爵祿誘也人民唯唯懼禍至也 
六五帝制鼓毒身以敗名以裂 
象曰帝制毒出起内亂召外侮故敗其身裂其名也 
上六取消帝制吉 
象曰帝制之取消期弭害也 
塵餘觚剩 
[春水相干室拾雋] [  鵷雛]  
　　陳眉公告衣巾呈 
陳眉公好交結一時頗有充隱名蔣心餘作傳奇特譏之所謂粧點山林大架子附和風雅小名家翩然一隻雲間鶴飛去飛來宰相衙者也然理解通脫風致特雋置古人列當在晋代諸賢之後其年未三十時告衣巾呈云例請衣巾以安愚分事竊維住世出世喧寂各别祿養志養潛見則同老親年望七旬能某晚節而某齒將三十已厭塵氛生序如流功名何物揣摩一世眞牛對鏡之空花收拾半生肯作出山之小草乃禀命於父母敢告書於師尊長笑鷄羣永抛竭角讀書譚道願附古人復命師根請從今日形骸旣在天地猶寛偕我良朋言邁初服所慮雄心壯志或有未墮之時故於廣衆大庭預絶　取之路伏乞轉申云云臨終時手書影堂一聯云啓余足啓余手八十載履薄臨深不怨天不尤人千百年　飛魚　雖人品不無可議而去來之　别甚從容矣 
海外摭奇 
[美洲土人] [  囦公]  
北亞美利加地居大陸之北部西北一隅因近寒帶故居民甚少所居土人爲狀至異身短而肥頭大而圓面方口　目光灼灼頗類　眼穴地而居每穴有百餘人之多考該地本爲俄羅斯之屬地至一千八百二十五年時終爲俄人所併然而近來美人向俄　買之以入其版　 
南亞美利加之極南土人皆野番身長而大半體有毛無衣無　巢室穴家飲血食獸以漁獵度日性至兇悍少禮遇者無或得免崇拜鬼神無智無議白人得之居爲奇貨送之博物　以供衆覧懼近年來受美人之敎化故亦稍稍開通矣 
[奴隸賣買]  
亞非利加洲其中邦國以產奴隸名而邦人又以奴隸爲第一產品大凡富家所養奴隸恒至百數而王室則以萬計此種奴隸大都刧掠鄰邦而得於是設市以售之南亞美利加賣買奴隸之風亦盛往往白人　其奴於市從人買去雖抛妻别子背父離毌亦不稍　殊爲痛事故美政府嚴下禁令以正此風也 
自由談屑[  鵷雛]  
　　蓮池大師上堂堅一指曰大衆這個作麽會　鐵蛇鑽入海撞倒須彌山今日時局須有此大力量人鐵肩擔上辣手做來 
小兒索梨棗至不可得則怒而啼啼又不得惟有故示推讓似不之欲時人不備則攫取之當此時也雖袖手遠立而目光霍霍注梨棗上矣嗟乎此小兒之智也 
詞選 
[自杭至蘇由蘇返滬晤去病勉後天梅諸人聞念奴嬌於數日前亦曾偕遊吳門並得謁張天國維詞蘇之有張祠余初未知也塡此誌憾] [  吹萬]  
西湖遊遍看祠堂歷歷曾彭左李南麓獨尋蒼水墓大抵無人來此古木含愁殘山不語俎豆全荒矣兩回憑吊（乙巳四月曾謁蒼水墓）痛哭斜陽堆裏（乃前日杭游遊時所感）誰信一　椒漿　閭城外廟奉東陽祀一樣提兵期滅虜（公與蒼水同時舉義）未許腥羶忘薦故國魂香孤臣血碧種性終難死緣慳展拜令我悽然無巳 
小說一 
[社會小說漢恩士傅] [  小草]  
小草者其姓氏里　弗庸述其人鬚眉偉然慷慨多論議不得於時則荒怪　恣搆想入於非非想天而爲小說家言然其成篇每有意軼於小說之外者則其懷抱可知也鵷雛識 
倫敦回回頭旅館附近大都爲貧民之窟街旁小巷中脫底之鞋無骨之傘狼藉滿地　氣中人欲　恒有三數頑童蔽衣垢面赤足露肘欣然跳擲於其間其愉快之狀雖靑宫備君置身輪奂之室遊目金碧之囿恐亦未能與之比擬忽一童佇立　視似有所見乃回顧其羣曰首領至矣衆童聞言均序列似　行肅恭以俟無或喧者稍頃彼童所謂首領者已屹立於衆童之前衆向之行最敬之禮首領領之狀甚倨　而衆莫敢以爲非首領之手一指 
似拿破崙之將兵行道者異之漸止以觀其竟時臨街樓上之小窗中有一中年婦人探首呼曰兒何留滯街頭首領聞呼即疾趨去至婦人探首處之樓下關門而入衆　亦鳥獸散行道者乃　　離巷中 
外史氏曰此英倫僕圉歷史中之偉人漢恩士幼時岐　之特微也漢恩士狀魁梧大異常兒七歲時身量巳逾鄰家之十歲兒力甚巨衆童畏之如虎羣呼漢恩士爲首領以媚之不特此也妈其閥閱之高門業之盛亦足以凌壓此小巷中之諸家蓋其祖若父均曾爲皇家大員家之紀綱者也漢恩士不幸墮地僅五月而聲勢赫奕之嚴親巳離塵世而登天關然此小巷間俗尙敦厚不以其家僅孤寡而蔑視之故　恩士得以養成自尊之人格而無遣　是日之晨其母夫人爲之易半新之華服　紐之革履　漢恩士往　串家存問近况　漢恩士出而母夫人之弟適至弟曰余于役某勳爵家庶事殷繁日不暇給久未至姊家一視我甥於禮殊悖漢恩士之母夫人曰弟之奉職公也閒來視我私也公而忘私賢哲所稱道者也余於弟氏何尤弟復曰我甥何往母夫人曰頃往某戚家弟曰余之來正爲甥也母夫人曰謝弟氏惠愛我子弟曰余主之友爵位次於余主而富庶　之昨來余主家言其家需一小　侯刻無當意者敦託余主代爲物色余主即以命弟弟思我甥業旣成長且有雋才安可使之優遊於　下故弟已推　於余主前姊其遣之乎余意姊决不阻我甥登庸之路也母夫人聞之欣然曰謝弟氏惠愛我子余雖女流實不事姑息此千載難得之遭際也余奚爲阻之當如弟命弟曰若然則第三日後復當來此以迓我甥且與　往母夫人曰諾（未完） 
小說二 
[俠情小說紅蘩蕗别傳] [  天虚我生]  
　　第二十六章（續） 
旣抵獄門之次夫人心痛萬狀而面上猶强作笑容安特魯乃止步曰吾請待夫人於此願上帝加福夫人夫人點首遂推獄門而入安特魯亦向僻處而隱夫人旣入則舒勿林巳待於石級之次見夫人至則日來耶吾儕相待久矣言次遂引夫人而行經過重門無數門必有守放二人入門即隨　且加鍵巳而入一甬道舒勿林乃止步曰夫人可先入此蓋此間尙有禁例數條用以取締探監之人者尙望夫人遵守夫人曰何耶舒勿林曰此吾不便言少頃夫人當自見言次啓門讓夫人夫人此時亦自忘其尊貴但求急與白拉根内相見旣入卽有一女監阻其路不聽入其人之年可四十以外髮疏而齒豁醜陋有如印度婦人轟聲日女國民見恕此間規例凡探監者必須一檢身畔必無夾帶乃可入夫人聞語初不置可否其人乃焦急曰何事遲遲汝可自卸其衣檢後則吾事了而汝亦可早與罪人相見此語於夫人實有奇效遂前聽其搜檢而其人於搜檢之事實頗純熟探囊索袋乃如宿　轉瞬之間鎈刀七首皆巳一一檢出又有金圓二十亦搜去悉置桌上而其面上殊無一毫驚怯之容沈靜之狀大似木偶作舞其一舉一動莫非受人之牽掣而然故夫人即欲以賄進者亦殊無從進言蓋其人處於積威之下自由之權久失即欲以賄進其人亦未必敢受也 
 
 
 

Page 15

 
 
   
 
 

Page 16

 
 
   
 
