# 1903 - 353 - 4911024

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[報紀江甯瘩獄事慨而書此]  
今天下有至苦極慘暗無天日之一境號泣則無聞呼籲則無路而上下相習目為固然是非地方有司之監獄哉夫犴狴之設原所以待有罪之人當其身觸法網無論爲命犯爲盜犯供詞或未明証人或未集為生為死向在不可知之間則不得不嚴以禁之以待悉心研鞫或罪己定矣而刑官之叙稿大部之覆文展轉遷延動需時日斯時罪犯亦必覊諸囹圄而不容或疏然則所謂監獄者不過覊禁人犯之所而並非即出此為治罪之明條故歴來掌刑之官每有恤囚之舉如夏日則凉席蒲扇冬日則稻草薑湯典禮所垂各省未嘗不奉行惟謹雖然此特兵名耳試核其實雖浮屠氏所謂九幽十八獄亦何足喻此殘慘哉蓋獄之為地其卑濕臭穢固過於豚苙牛牢而所得囚糧又為經理監獄者層層尅扣終日幾﹁飽難謀然此猶就飲食局處言也最可慘者凡州縣監獄皆有杳獄之家了管獄之禁卒作威作禍動以訛索罪犯為生財之方而囚犯中資格稍深性情桀悍者亦與之狼狽爲奸以凌虐新來之犯故入獄者苟家中尚有田宅可賣衣飾可質自上下下賄賂通行尚不至受意外之苦否則彼中所設私刑有打鞦遷看金魚穿珠皮馬甲等種種名目務使受者求死不能求生不得藉此以張威燄而遂貪心卽如此次江寗閧獄之事傳聞獄內有要犯六十餘名中有一犯無貲果腹迫而貨其妻事旣成矣而縣主袁大余所派管獄家丁其竟向婪索洋銀八元犯再四苦求迄不稍讓獄中羣犯久受某之荼毒至是遂憤不可遏堵塞獄門交鬨不已苟非由護軍營楊軍門派隊前來勢必至激成反獄之禍夫州縣例有囚糧其欵在留支項內苟按時給發何至枵腹之虞旣無可得食不得己而售及牀頭人無論其人所犯之案為何如而事至鬵妻其情亦殊可憫乃猶貪婪無厭强欲分肥是誠豺狼不是喻其貪蛇蝎不足比其毒彼平日之同受苛虐者安得不一鬨而起與之相持哉吾聞泰西各國之有監獄也其居處概潔淨其飲食極豐盈而又講善書似化其強梁栽花水以舒其心志整齊嚴肅條理秩然此晉見諸各星使日記而非等悠謬之詞且卽就滬上近所設西獄論之每犯有屋一間方廣適中收拾甚潔其飲食則每一星期食牛豕肉各一日食魚一日食菜蔬三日飯則以米麥豆三者和而煮之櫛沐則七日中舉行一次是則所謂監獄者不過禁其出入自由何嘗有纎毫虐待古所謂畫地為牢此風殆庶幾乎要而言之中西風俗不同中人旣身犯重案卽所處不能舒適於情亦不得謂苛特在獄之人或罪在疑似之間未必果係眞犯卽使情眞罪當寃抑毫無而定讞之後或斬或絞或車或流國家自有常刑以爲之微處慢則此日祇暫時覊禁安得橫加酷虐致傷天地之和今者直隷天津府知府凌太守福彭親往東瀛查考日本監獄詳述沿革貢諸當途其所引監獄規則及監獄圖式緒言有云獄者所以仁受人也非以殘虐人也所以懲戒人也非以毒苦人也用刑者爲國除害不得已之事也司獄官當體此意以待囚徒嗚呼仁人之言藹然可聽他日中國仿而行之或於尚德緩刑之意庶幾不無小補哉 
[查館接奉電音]  
　　昨日午後三點鐘越二十分時京師飛電傳來上諭一道敬謹譯登○十一月初六日内閣抄奉上諭本日召見之分省補用道劉玉麟著發往直隸以道員補有和並交軍機處存記欽此 
[電傳宫門抄]  
　　昨日午後三點鐘越二十分時京師友人專電告知本館云十一月初四日皇上召見軍機大臣及劉玉麟 
[協約述聞]  
　　英京倫敦來電云美國紐約克埠某日報登有俄京電音謂日本所商各節俄皇爲更攺而己其大要俄國允高麗歸日本保護至於建築水師署及各海口砲臺阻碍來往旅順　春之孔道須另行酌定從違日本則准俄人在高麗各處通商至滿退撤兵則暫置不議 
[日本備兵]  
　　聞之日本友人云頃得束瀛來信知邇日巿中各貨之保戰險者其價陡增日廷方儲煤購糧以充軍實在日下固决無戰事則二閱月之後諸事皆己置備齊全如彼時協約仍未告成恐難免與俄人以戎衣相見也 
[英日增船]  
　　某西字報云英國海軍中有重一萬六千六百墩之巡艦兩艘一日新錫蘭一日俾塞芝斯刻下海軍大臣又議於明年增造各重一萬八千墩之巡艦三艘己將向某船廠議價訂約矣日本政府一聞此信立卽議製重一萬八千墩之巡艦數艘俾與英國水師不相睛上 
[牝賊披猖]  
　　廣州嶺海日報云自專西匪首黄飛鳳被某軍擒回正法後其妻妾即率黨數百侵犯象州旗上大書爲夫報仇四字所過之處恣行焚毁勢甚洶洶旣而又有女匪韋八嫂者攻擾象州某村村有翰林石太史堅璧淸 
 
 

Page 2

 
 
野相持至兩晝夜勝負未分後由練勇赴援内外夾攻匪始解圍兆去 
[直隸天津府知府凌太守福彭禀陳日本織布事宜並延訂工匠定購布機情形稿]  
　　竊卑府前奉憲札飭查憲札飭查日本和歌山織布事宜於九月初八日行抵和歌山其地川原環繞四面高山中有巨湖機廠林立先往見和歌山知縣述明來意隨派員導往各廠縱觀先看手工織布廠廠中織工皆用婦女裹頭赤足繩束兩袖以便工作機聲軋軋不斷問其日得工錢幾何自言日得日銀三角五分隨問管帳之人每布一定成本若干自言每布一疋三十二碼合七丈六尺八寸用綿線一貫零二百五十匆約十二磅合九斤四兩需價銀二圆五角上漿銀三角染料銀三角起絨銀二角五分包工錢八枚每枚當十以銀一角易錢十枚織工銀四角共計每布一疋易日銀三圓八角五分價廉而工美宜其銷路之廣矣其織工四角僅給婦女三角五分蓋成布一疋設廠之人得錢五枚每廠安機約三百架每日可出布三百疋則設廠之人每日得錢一千五百枚己合銀一十五圓矣女工一人每日可得工價三角五分每月當有工銀十圓零五角八口之家通力合作便稱小康其運機靈捷出布多而成本輕故能獨擅其利雖歐美汽機廠窮工極巧亦不能奪卽如廣東以手機繅絲每年出口約值銀三千萬兩法蘭西及義大利等絲廠亦爲之退避中國與日本生齒繁盛冠於全毬而工價頗廉實爲自然之利中國人性儉樸耐勞過於日本衣食之費又省於日本亟宜設法提倡以爲中國貧民謀衣食之資卑府隨復至大機器廠看視並無織工祇有將織成之布刷印格式花紋行銷於歐美各國問共何以不到中國則言此等貨物中國不甚銷流云又復到平民住家見其室外餘地皆設木機數具婦女老者紡線壯諸織布男子或當兵或力田甚少游手無業又至商品陳列所察看則和歌山各廠所織之布雜然前陳五光什色璀璨奪目可謂大觀卑府回大阪之後與工藝總教習藤井恒久商議招雇女工回華以開風氣婦女不欲遠行則令其挈家而來男子若諳工織亦給月薪旋由和歌山知縣挑選二人一夫一婦卑府細加考察皆機織熟手因給以盤川日銀六十圓訂明月薪共銀五十兩並購織機一百架載運回國尅期舉辦此事關於貧民生計卑府惟有竭力經營以期仰副憲臺保惠黎元之至意合併陳明 
[定製軍裝]  
　　武昌訪事人云鄂省槍砲廠所製快槍久爲各省推許紛紛解銀咨請代製近日北洋大臣直隸總督袁慰庭宫保亦定購來福快槍數千桿一俟工竣卽須由火車運赴汴梁取道至津以供軍前需用矣 
[燭破奸謀]  
　　福州訪事人云閩省佐雜教職各員遇有缺出向章須當堂掣籖分别序補十月二十四日某某二縣典史缺藩司周子迪方伯飭書吏備籖呈送督轅督憲李勉帥見籖上並無各官班次疑書吏有舞弊情事諭令方伯澈底根求方伯提書吏郭某嚴訊情由郭堅稱一時漏寫並非有意矇混方伯薄加懲責禀請勉帥核奪勉帥諭令照舊供職蓋從前掣籖時督憲往往將籖發交書吏並不開視不料此次竟爲勉帥燭破其奸也 
[甬試有期]  
　　寗波訪事人云上月二十九日浙江寗波府署接奉新任浙江提督學政陳蓀石大宗師電札著於十一月初二日舉行縣試二十五日舉行府試等因府尊白幼三太守以爲時過促電請宗師展期旋得電覆著攺於初十日縣試因卽通飭各縣一律出示曉諭并由學傳知應試各童 
[華婁縣試六誌]  
　　松江訪事人云華婁兩縣縣試將畢示期本月初三日調覆前列各文童旋於初六日午後繕發正案計華亭録取一百九十名婁縣録取一百四十四名飭吏造册甲送府署以便二十日府尊丁次軒太守舉行府考兹仍録前茅二十名於後華亭嚴騰蛟　王　豐　張宗明　吳　彬　韓錫圭　陸祥震　吳光明　陳鵬飛　甘希盤　秦中龢　姜　璜　侯善述　朱國樑　張反騏　張瑞芬　沈　羽　周繩祖　顧齊鳳　潘玉麟　沈爵喜　婁縣　金　章　王壽籛　杜　林　何啓運　杜葆琨　惠朝瑩　蕭　炎　宋景賢　韓綺章　費源深　王承罷　兪殿華　王關屏　湯　史　計元龍　鄒雲章　許　瞻　潘爾昌　顧宗丞　張大中 
[計刼尼僧]  
　　廣州嶺海日報云粤省河南龍源里有胡某者家號素豐近更廣置田宅以爲子孫計曾購得定安里某姓屋屋後有河一水盈盈扁舟可渡契旣定則由某甲稅此而居迨中鶯遷尚需時日乃命貧嫗某代為之典守十月某日忽有某乙者貿貿然來言欲稅居此屋嫗導入週視問價於嫗嫗告之使署劵乙日我將偕友再來審視嫗頷之旣而果偕數人至入室相度意似適用嫗詢其曾携賃貲否乙笑日實告汝我輩此來並非稅屋蓋欲假此以圖美舉明日卽可奉還汝能相讓當重酬汝否則洋爺爺不汝宥也語訖出袖中槍示之寒芒逼人嫗毛髮皆竪戰慄而言曰老身一貧如洗為人看屋以博饔飧公等縱有所需亦不當向乞兒謝生活乙日吾非刼汝汝不必憂嫗曰然則公等借此將焉用之乙叱日無容喋喋但勿洩吾謀足矣嫗無奈聽客所爲乙乃閉嫗密室加扃鐍焉嫗從窓隙竊窺少頃見有人舁几案數事及喪家器具置屋中俄一婦人年三十許蓮步珊珊而至傍晚一人僞作死屍横陳廳事屍前燃香燭復以一大蠟插門外婦隨伏地而哭厥聲凄然未幾乙導女尼六人至為之誦倒頭經嫗備睹情形尚不梧其作何舉動也更魚四躍爲之屍者忽一躍而起尼疑屍變奪門狂奔乙等各拔槍止之曰阿師毋恐旋指屍曰彼獨非人甯不樂生而好死耶尼相顧大驚失色中有一尼年約五十餘齒較尊膽較大囁嚅而請日公等胡爲者乙等曰吾將挈爾徒往戲園觀五雲修道一折翌日卽送回汝無恐也語訖復將老尼扃入嫗室餘則盡驅往後河河中先泊有一艇尼甫登卽雙漿如飛而去刻下老尼正擬禀官請緝云噫匪之擄劫亦多矣其始則富人爲累寖假而波及中人矣寖假而波及寒素矣若女尼被擄其僅見者也在若輩招之卽來墮其設中誠爲易易然此風旣長則彼皈依蓮座者亦同在荆天棘地矣不知父母斯民者亦有所聞見否耶 
[滬江獲盜]  
　　松江訪事人云七寶鎭係上婁靑三縣接襄之區月初某日鎭上某姓家不戒於火盜匪遂乘機而起向隔河某質鋪行劫時飛划營師船方在鎭駐泊船中諸勇熟視無覩迨羣盜飽掠遠颺質鋪只　始投報婁靑兩署婁縣屈吉士大令立旣乘舟馳往踏勘一面密派差役四出偵緝前日壯丁王慶因公赴滬見甲乙丙三人形跡可疑相將入某質肆潛尾其後旣而三人取出銀壓髮簪五十餘枝求質王窺見簪上均鐫泗涇七寶各銀樓牌號潛向質鋪告知其事三人疑之意圖抗拒王亟喚令巡捕一併禽獲送入捕房隨回松禀知刻下大令己備文至英美等國公共租界公廨移提歸案矣 
[土棍被戕]  
　　松江訪事人云有客自奉賢縣屬莊家行鎭來述及彼處有瞎子阿滎者今秋因開塲誘賭與北幫巨梟鄧海靑積不相能自鄧伏誅江蘇巡撫恩藝棠中丞即飭飛划營管帶徐都戎會同浙西鹽捕營各員弁督帶師船潛往外口巡緝上月某日各勇至某茶肆品茗適阿榮手携茶壺蹣跚而至勇丁見之立卽蠭擁而前扭至街頭刃斃並刃其黨羽二人盖恐一經拘拿必有羽黨逞强刦奪故不如當塲斃之爲愈 
 
 

Page 3

 
 
者也 
[湘中人語]  
　　客有自湖南至漢口語本館訪事人云邇來彼處往來湘省之淺水輪船己增至六艘一俟航路開通行旅益行便捷矣○湖南新設自新所四處擇期十月初一日開辦所中專製毛巾洋皂刻因需用機器由撫憲趙次山中丞札委彭大令韞玉至漢口就鐵政局購請若干件運回湘省 
[蘇省官塲紀事]  
　　蘇州訪事人云陽湖縣知縣翁笠漁大令延年因案參革遺缺前經上憲擬請以軍功候補知縣張大令鎔萬酌補現張大令具報丁憂是以本月初二日署藩司效方伯牌示著以軍功候補知縣汪大令壽年更補○署溧陽縣知縣胡大令保聯現届瓜期藩司效方伯檄飭選補是缺之盧大令葆楨卽赴本任○奉賢署縣知縣傅大令金瓜期己屇遺缺經效方伯札飭准補是缺之郭大令重光前赴本任○署無錫縣知縣許大令桂祥因事經上憲撤任遺缺委候補知縣鄭大令籛署理 
[蜀棧雲痕]  
　　重慶訪事人云四川重慶府屬江北廳所轄龍王沿孕煤甚富其質頗佳有商人王靜軒者向爲某英商定購轉售與駐泊淪城及宜昌之各兵船頗獲厚利旣而劉振廷忽開設天成煤廠與德商安逹生往來今商忽謂天成廠竊挖所定之礦煤請官封禁劉乃請安逹生聲訴情由各執一詞兩不相下不知當事者將何以劑其平也○成都府屬各縣定於十月十六日舉行縣試資州五屬則定於二十二日舉行○省城之外向設粥廠四處每届冬令煮粥以振貧黎兹己於十月二十日開廠貧不能餬口者可於此謀一飽矣 
[上海官塲紀事]  
　　松江府丁次軒太守前日特委府經歴沈子愉王祝山兩參軍及候補巡檢鄭役巖二尹來申稽查團練保甲昨日參軍等奉檄到滬卽到縣署拜會汪瑶庭大令晤談良久然後興辭○昨日川沙廳陳醒士司馬因公來申　前卽到縣署拜會汪瑶庭大令茗談片刻而别○南匯縣戴子邁明府前因將所拘革命黨四人擅允保釋經蘇撫憲恩藝棠大中丞檄令撤任遺缺委張玉泉大令署理張大令於前日捧檄到申昨日到縣署拜會汪大令晤談良久然後興辭卽赴南邑履新○某省大吏委候補知縣游雲仙明府來申采訪工藝局章程明府於前日到滬亦詣縣署拜會汪大令淸談片刻而别○貨捐局委員曾煦齋明府昨有要公至縣署拜會汪大令晤譚片刻然後辭出 
[西節停訊]  
　　昨日爲耶穌誕辰卽每年四大瞻禮之一新北門外聖若瑟堂先期陳設一新淸晨八點鐘旅滬法國官商及教士等各乘禮拜一卽初十日始到堂訊判各案 
[彌撒盛儀]  
　　昨日爲耶穌誕辰卽每年四大瞻禮之一新北門外聖若瑟堂先期陳設一新淸晨八點鐘旅滬法國官商及教士等各乘馬車先後蒞止行彌撒禮法捕頭克總巡是日亦停辦公事同伸慶駕并派出中西探捕多名在天主堂門首分投照料至美界裏虹口南潯路天主堂於先一日夜半時帶領中西男教士舉行彌撒大禮迨昨晨十點鐘時始率同入教之婦女恪恭將事至十一點鐘始散 
[黨魁移禁]  
　　蘇報館革命黨渠魁鄒容章炳麟迭經上海縣汪瑶庭大令命駕至英美等國公共租界公廨會同讞員鄧鳴謙司馬英總領事署繙譯官翟比南君訊明各情擬科以永遠監禁之罪前日捕頭遂命將章鄒二犯送入籃橋畔西獄收禁 
[滬南火警]  
　　昨晚七點三刻鍾時本邑南巿大東門外外郎家橋南首謝立隆水烟店後面棧房内不知因何遺火頃刻間濃烟密佈火光燭天幸人手衆多爭先取水灌救得以卽時撲滅不致釀成鉅災當火起時十六鋪巡防局委員黄衡堂二尹率勇到場彈壓蓋防匪徒搶火也 
[查緝縱火]  
　　徐家匯路某外國酒店後面有小屋一間圍以竹籬前晚被匪人縱火將屋燬去酒店主即用德律風知照黄家庫捕房捕頭派包探陳雲忠協同西包探前往查勘因彼處己在租界外當由中丁玸探倩人將七圖保傳到略詰緣由再行嚴緝匪人解訊究 
[滬城火警]  
　　昨日黎明時本城老北門内九畝地石牌樓旁某姓家因新産小孩人多手雜倉卒中遺火積薪致吳回氏乘隙而至幸四面並無鄰居不致蔓延無際迨各洋龍聞警馳往數椽茅屋己成刼灰産母雖卽救出然受驚不淺不知能免無恙否 
[致台州寗海紳士公函]  
　　公啓者吾甯紹台三郡壤地相接情誼最親弟等客游上海自聞寗海北鄕大里村教案以後日夜憂念幾如身被其災有自故鄕來者謂北鄉人逃禍之四方倉皇出走初冬驟寒不知帶得枴衣褲否地本瘠苦乏蓋藏老幼必有凍且餓者啼號之聲直觸吾耳深憫傷之而愧無以救也推原大禍之始王錫彤與王品松同族耳此非一祖之子孫吉不過爭論田產之相故久而未釋貿焉閧多人入城殺華教士朱某並拆毀教堂小不忍則亂大謀王錫彤秀才也何遽為此至遇不為之事其積嫌有年洩忿一旦歟抑無賴附和所謂人駐馬不駐歟王錫彤其未必不悔駐甯趙主教告駐滬法總領事電逹浙江撫臺聶大中丞請爲嚴拿首犯並聞有法兵艦開往台洋保護剿辦之說吾輩意王錫形有知一身做事一身當自首到官尚不失爲好漢乃此事將月餘王錫彤避匿無跡舉族受其累舉鄉受其驚鄕人不明事理如尚以王錫彤爲足恃也族與鄕均被其禍足恃者固如此耶如已知其不足恃也此等自誤誤人之輩宜恨之去之反噬之若再執迷而甘與同陷火坑而己直冥頑不靈矣冥頑者殺無放聶中丞蒞浙伊始和念寗海教案謂民教不和皆地方官措置不善之咎方爲吾民整飭吏治期與維眾現雖分派文武兵弁意在彈壓地方保護教堂王錫彤長此避匿案無了期案不能了大庾亦不得不派重兵四面兠拿其時未必不肓波及即在洋之法兵艦亦未必不登岸倘或登岸恐懮不止王氏一族驚不止寗海各鄉吾台人無策目了而致風鶴之聲達於浙東吾台人何以堪此且朱教士與敎民非他亦吾台之人也王錫彤挾嫌殺人例亦應科殺人之罪是不異台人與台人自相殺也紛紛者何時已哉公等鄉望所歸言出民信手足相鬥則心腹受痛應汲汲設法勸導以義和拳之聲勢不數月而盪盡禍及全國王錫彤雖愚試問聲勢能如義和拳之什一否北鄉人雖愚觀於義和季之旋起旋滅宜有大悔於厥心矣且王鍚彤已高罪魁行險以紓旦夕之命鄉民何辜復而和之螻蟻貪生抑何智出螻蟻下也公等有與王錫彤少年同學游釣過從者自必悉其蹤跡尤宜苦口為之痛陳禍福抗官至逆也洗族至慘也何如慨然自首例可援以减等弟等自傷其類亦將為之轉圜其間王錫彤曾列上庠卽不為减等計亦當默念其族姓流離道路溝壑之不己田廬將蕩然焉無非已實害之挺身而出以完此案不悔不悟更圖煽誘别滋事端則罪戾益大王錫彤卽不畏法亦豈不畏王氏祖宗將爲餒魁耶弟等亦不敢謂教民人人安分有司辦理民教事事持平然民教所以不安之故有司所以失當之由上可訴之道府次亦可白之紳耆如寍波有永寗輪局上海有台州公所誼關一體自有人能爲聲明案由悉力排解卽以王錫彤之釀成大釁其中亦或有不能明言之屈情舉以相告趙主教亦可恍然於民教所以失和之故也聶中丞方遠調安徽道臺許公將來會司也方妥商辦法爲民請命吾台鄕人不識字者多所望明者反復解譬以次人人傳說外患方急吾民自呆不暇無爲王錫彤所惑重貽大吏之憂益地方之害浙東幸甚大局幸甚東望鄕樹憂心如焚謹布公啓所有復示如何急救如何善後無論文言日話請寄寗波永甯輪局上海台州公所越人安越各謀其私萬勿吝教[  湯壽潛嚴信厚周晉鑣張美翊章梫孔雲海郭永蘭同啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　十月十九日刑部都察院大理寺八旗兩翼值日無引見琦候假漢請安沈桐谏交軍機處存許恩德公　　各請假十五日興伯淸銳各請假十日慶恩岐公各續假二十日松公續假十日鹿潯理預備召見召見軍機大臣及鹿潯理○二十日工部鴻臚寺侍衞處值日無引見鹿潯理謝發往江蘇以道員補用恩鹿傳霖因伊子以道員補用謝恩齊福田預備召見善豫祥普各請假十日召見軍機大臣及齊福田○二十一日内務府國子監廂黄旗值日無引見齊福田謝交軍機處存記恩橚員子請假十五日掌儀司奏二十五日祭奉先殿載搜行禮召見軍機大臣皇太后皇上于明日辦事後遭宫○二十二日理藩院光禄寺正黄旗值日無引見召見軍機大臣 
[續録福州將軍兼署閩浙總督宗室崇善奏改定福建陸軍武備學堂章程摺]  
　　兹奉飭實力整頓惟有於計日分年課程詳加釐定其日課之法定列課表分爲學術兩科每日限定時刻齊入講堂聽受課畢仍歸自習所考驗本日所授科學不准涉獵浮濫書報以杜邪思晨興夜宿各有定限無故不得請假出堂與外人交接其年課按期分科循序遞進每年冬夏兩季考試甄别一次分别等第以定去留蓋日課嚴則精力有所專注自不至誤入歧趨年課明則按表皆可核稽更不容敗類檻厠仍明定堂規犯者分别輕重隨時罰懲不少寛貸學生分正科速成兩班正科定期三年畢業教授普通軍事速成定期一年畢業教授大概軍事原定正科速成各六十名惟每年正科中必有因病因事也學者及資質不宜肄習正科學術應撥人速成者擬添正科三十名分年續補則每年皆有畢業之生頭班速成畢業後第二年再添速成六十名其正科撥入者另由營補餉一同教練一班速成畢業後卽不再添速成按年另添小學堂學生一班畢業升入正科以期與北洋小學堂升中學堂章程相合將來正科畢業後卽擬附送北大洋學堂肆業俾資歴練儲爲將材至委員職司因經費支絀勉爲歸併較上年開辦時力求撙節另添漢文教習一人編核教科書並添巡查委員一人專司稽查學生假期出外使知有所警惕又倣日本士官學校區隊長之制分置學生隊長約束較爲周密容俟二年期滿遵照上年奏准之案擇尤請奬庶幾勸懲有資人思奮發並將改定章程詳請奏咨前來奴才覆加查核均尚妥協亦與北洋陸軍武備學堂章程大致相符謹將改定福建陸軍武備學堂章程學規撮要繕具清單恭呈　　御覽除分咨政務處外務部暨吏兵部查照外謹恭摺具陳伏乞皇太后皇上聖鑒訓示謹奏奉硃批該衙門知道單併發欽此 
[日獲巨騙]  
　　聞之寓日友人云月前有在横濱三十七號屋中開骨董肆之某洋人將銀貨一萬五千圓存於俄國銀行以權子母不料存單被人竊去改寫一十三萬零五百圓持赴行中支取入晚司帳華人郭姓重加查察似手筆蹟不符急問洋人以前已遺失告因報請警察署將其人拘獲詰之隷日本籍并供出曾冒他洋人生名向華商萬泰騙過金貨六百七十圓大約一經訊鞫可望追還數成也 
[責斃學徒]  
　　杭州訪事人云上月二十四日浙省東街大樹巷某料坊學徒怠於工作被師痛毆身受傷以致殞命其母聞訃急偕地保赴仁和縣署鳴寃縣宰蕭藴齋大令隨帶伺仵作書役前來騐得屍身雖受十餘傷大都無甚緊要惟太陽穴一傷致命似係觸於石上所致並非毆之使然乃填明屍格命其師從豐棺殮并貼補其母養膳費若干 
[船戶昧良]  
　　上月間南巿巽森木行所雇金源順之船裝載木植駛至温州附近洋面突肇焚如耆舵范有福隨將所餘各物倩利運船拖帶來滬許酬洋銀一百元不意利運船竟將各物悉數吞沒巽森執事葉成洪查悉情形投報捕房捕頭倩水巡捕將利運船水手柴計生兪阿仁朱阿三范阿品陳仁德何才元沈元生范利福金阿二周紀生及收買錨練之兪金生等轉送馬路工程局總辦翁子文太守倩襄讞委員黃衡堂二尹研訊柴等同供金源順船於上月十八日在海洋中失火倉皇之際由小的等上前救援所有各物帶至滬上後由船上耆舵起意將木植零物賣去某錨練約價洋銀六十元尚有木植七十餘枝陸續變價今起獲十三支求恩明鑒何才元供詞略同周紀生業經人保出二尹著將柴等一併管押候補提范周到案再行復訊核斷 
[索詐宜懲]  
　　前日江北人陳月壽王月龍在南巿某處被金阿金羅平安李小二訛詐洋銀兩元九角因之在途滋閙經九十號三十四號巡街捕一併拘入捕房捕頭詰知金在撫標滬軍續備右旗充當馬夫因令押候解送馬路工程禀請總辦翁子文太守訊究 
[上海縣署瑣案]  
　　何松榮控婿沈梧林賣妻爲娼前晚縣主汪瑶庭大令升堂研訊供小的籍隸蘇州女兒許配與沈梧林爲妻於今年十月十一日在蘇完姻未幾卽被携帶來申小的詳加偵訪知婿毋姻癮甚大無力支持故將媳婦帶來賣娼今經小的來申尋獲求究沈梧林供亦蘇州人向在上海禮茶外國酒店爲夥今己失業十月內完姻後物小與母親商明挈家來滬現住本城七鋪陶沙塲因瀕行時未住岳父處告辭是以懷恨誣告求鑒沈何氏供年十八歳婆婆相待甚好女親悮聽人言求爲原諒大令將何松榮申斥數言判一并退○去徐順生舁子恒山至縣喊請騐傷亦經大令提訊順生供本邑人家住浦東三十九圖張家橋耕種度日兒子桓山被流氓余林泉訛詐不遂兇毆受傷求驗恒山供與相同地保徐升文供徐恆山與余同類亦非安分之人今因分止不匀彼此齟齬迨小的聞信前往己各散去大令飭仵騐得徐恆山受傷屬實判退去自行醫治限地保徐升文於五日内將余林泉交案訊明究辦 
[上海巡局紀事]  
　　前日婦人高陸氏投南巿二十三七鋪巡防局控稱去年八月間在城内普育善堂領得發堂留養之汪氏女爲子正室時占反目請為究懲局員李伯屏二尹提案研訊汪氏供小婦人不願再在伊家二尹命發還普育留養○前晚南市二十三七鋪巡防局員姚谷蓀二尹親率勇役巡至馬家廠左近見某甲深夜喚售食物因命提至輿前略詰數語判責二十板以○儆二十三七鋪巡防局員二尹查悉平石橋左近栅門朽壞不堪立卽雇匠修葺以備不虞 
[新闢公共租界捕房紀事]  
　　前晚新租界内麥根路同協祥絲廠管車之蘇人陸茗臣臥房内被人扭鎖開箱竊去綢衣數件因卽開單投報黄家庫捕房捕頭派包探陳雲忠前往查察知非外賊告知捕頭俟查獲人贓再行解送公堂禀請讞員鄧鳴謙司馬訊辦○有某甲者前年十一月間曾騙取海門人顧錦堂洋銀十四元逃逸無蹤緝拿未獲近以日久生懈潛行來滬爲包探陳雲忠查悉爰訴知捕頭以便拘獲訊核 
[美租界捕房紀事]  
　　前晚二百號巡街印捕巡至百老匯路見西人某甲醉態曹騰沿途滋閙因卽設法拘入捕房捕頭令押至酒醒時釋出○昨日工部局小工姜阿二行至北四川路因見小車夫席四寶撞碎四門町所置隂溝筒十二枚卽投報捕房捕頭令席償給價銀若干從寛開釋○昨晨偷兒徐阿六在英界福州路第七十九號門牌張阿生家行竊衣服若干件携至虹口某押鋪質錢適爲包探倪順泉所見連贓帶入捕房捕頭令押候解送公堂禀請讞員鄧鳴謙司馬訊辦○昨晨小竊陳阿如掩入靑浦路工福成家竊取衣服經包探倪順泉查獲吊出原贓 
 
 

Page 10

 
 
帶入捕房補頭令押候解送公堂禀請究辦 
[金陵官報]  
　　十月二十七日陸師學堂委員劉澤沛普通學堂委員王繼美叩謝奉委帶續備步隊旂上海籌防捐局知縣朱枚到知縣畢培先銷海運差回江西吳誠鎭曾森桂禀到二十八日九江道瑞觀察蘇松太道袁觀察淮揚道李觀察湖北督銷諭覲察上海機噐局沈觀察均到見江蘇試用道江忠沆由京來候補道唐致隆奉示察看山東丁賑勸捐湘局劉作樑到見直隸州陳龍昌叩謝甄别加考知縣王廷献葉趙桂均奉示察看同知李前普起服回省　二十九日文武各官均貽祝安徽學台壽耆到會籌防局請補淮揚道楊禀知點騐策電蚊船弁勇回帮帶合字後營李雙慶奉調來甯新勝水師營徐寶山到上海法租界會審魏詩銓到見　三十日分省知縣江學璣由京來 
 
 
 

Page 11

 
 
   
 
 

Page 12

 
 
署廣東巡撫李奏舉劾屬員摺十五日 
調署廣東巡撫升署閩浙總督江西巡撫臣李興銳跪奏爲舉劾屬吏以端治體恭摺仰祈聖鑒事竊維吏治之道全恃用人論語稱舉直錯諸枉能使枉者直蓋治國平天下之大經無逾此者臣敭歴各省於所屬寮寀未嘗不留心考察思得一二幹濟之才舉而上諸朝廷以補時艱其有不肖者亦必劾而去之俾免害馬亂群之誚今將交卸赴閩謹再將在粤考察所及者爲聖主一一陳之如在任候補道廣州府知府沈傳義由河南牧今起家歴經前河南撫臣倪文蔚劉樹堂裕長交章論薦蒙恩特簡知府到粤後各前督撫臣均稱之曰能迭經保奏奉旨交軍機處存記並送部引見欽遵在案臣查該員沈傳義勤政愛民才識穩練歴任煩要治效卓然實爲道府中不可多得之選又廉州府知府郭之全器識堅定爲守兼優在任兼統防營治軍撫民夙夜匪懈輿論翕然瓊州府知府劉尚倫辦事結實不避勞忽瓊州孤懸海外撫黎捕盜壛關緊要該員措置裕如廣東試用知府陳望曾才長心細操守謹嚴前曾署理廣州府事輿論至今推之補用同知署香山縣知縣莊允懿心地光明才優守潔歴署繁劇頗著政聲現任香山辦理緝捕充能不辭勞瘁番禺縣知縣吕道象才具穩愼在任辦事頗能實心愛民現署澄海縣事龍門縣知縣董元度深通治術臣上年到粤設館課吏考拔而得之委以地方亦能措施悉當以上各員均無愧循良之選相應臚舉政績據實上陳請旨嘉奬以勸群僚其沈傳義一員本經保洊送引有案仍懇天恩飭令送部引見奉旨録用出自逾格慈施至不肖之員如候補知府全炤劣跡甚多人言嘖嘖補用知府譚啓緒聲名狼藉舉動乖方試用通判孫如璋性情貪鄙辦事荒謬署新會縣事龍川縣知縣鄧景臨聲名平常頗滋物議試用知縣姚英物議沸騰操守難信電白縣水東司巡檢于瑞麟人品貪劣以上各員均未便姑容相應請旨均子卽行職革又廣州府通判許培楨工於奔競才地平庸試用通判張光裕性情卑鄙貌似有才均請以府經縣丞降補博羅縣知縣陳宗鳳人地不宜請開缺另補教習知縣王煃焯才識迂拘惟文理尚優請以教職歸部銓選以上叅劾之通判知縣巡檢各缺粤省均有應補人員應請扣留外補所有舉劾屬吏各緣由是否有當理合恭摺具陳伏乞皇太后皇上聖鑒訓示謹奏奉硃批另有旨欽此 
升署閩浙總督李奏請調人員差遣補用片十五日 
李興銳片再時事多艱需才孔亟而近日人材最爲淆雜才具可用者心術未必可信操守可靠者辦事又未秘得當况值舉行新政萬緒千端於明此者或未必通於彼苟非相知有素而輕於委任則雖有良法美意亦恐不能得人而行故各省需次人員未嘗非班聯濟濟而每舉一事恒苦於無人各督撫臣類多各就所知奏調差遣非有所私不得己也臣蒙恩命署理閩浙總督以臣所聞近日福建吏治軍紀洋務財政無一不需大加整頓决非一手一足之烈所可圖成自應酌調得力人員前往襄助俾收速成之效查有廣東補用道姚文倬學有經術深通時事浙江在籍吏部主事勞乃宣才識超卓履蹈純粹湖北補用知縣徐彞才長心細辦事精敏廣西大挑試用知縣白玉書爲守俱優結實可靠以上四員均經臣體察有素洵爲出色難得之才合無仰懇天恩俯念閩浙爲海疆要地准將主事勞乃宣調赴福建差遣道員姚文倬知縣徐彞白玉書均調赴福建差委補用俾臣得收指臂之助出自逾格鴻施臣不勝感悚待命之至所有請調人員差遣補用緣由相應附片具陳伏乞聖鑒訓示謹奏奉硃批著照所請該部知道欽此 
署兩廣總督岑奏遵旨保奬收復東蘭州出力人員摺十五日 
頭品頂戴兵部尚書銜署理兩廣總督臣岑春煊跪奏爲收復東蘭州案内出力人員遵旨查明保奬恭摺具陳仰祈聖鑒事竊查廣西東蘭州於本年閏五月初一日被匪竄匿卽經調署右江鎭總兵黄忠立率營往援隨卽據報於初九日將東蘭州收復所有先後情形均經臣電奏在案嗣奉六月初五日電旨岑春煊電奏悉東蘭州現己克復辦理尚爲迅速黄忠立及出力人員均著查明保奬等因欽此朝廷激勵戎行有勞必録曷勝欽感伏查東蘭州地方向無地池三四月間匪徒陸阿發梁明標及逃弁胡楚璋等合股窺同前署知州陶其金屢次請兵而各路防營粉飾遷延迄未赴援陶其淦僅率領團練與之相持閏五月初一日該匪等復合大股來撲衆寡懸殊遂將東蘭州失陷陶其淦登時陣亡印信亦被遺失當時匪勢猖獗實有燎原之慮臣於閏五月二十七日在潯州管次始據慶遠府濮賢恒禀報救援不及焦灼萬分先是臣由東赴西途中卽聞東蘭州告警之信當卽電飭黄忠立率領所部由泗城百色一帶開往援剿嗣黄忠立於閏五月初七日在巴山馬地方卽聞東蘭州失陷並聞匪黨分股盤踞蘭陽長江哨那腰村三處當卽拔隊先赴東蘭一面分兵至蘭陽截匪去路該匪等聞有官兵將至先己退出州街初九日黄忠立卽將州街收復次日復追至長江哨那腰村匪黨出而拒戰計一晝夜之久匪勢不支乘雨遠遁官軍復踰嶺渡河跟蹤往追斃匪多名該匪等遂紛紛潰散其分踞蘭陽之亦同時擊敗當將該三處村莊一律收復統計是役共斃匪六十餘名生擒正法十四名斬首二十餘級奪獲槍砲馬匹號衣多件黄忠立因匪己逃散復回駐州街撫緝鎭懾該州人心因之大定臣查東蘭州失陷一案各該文武皆因前撫臣王之春甫報甫淸故無不至爲隐匿以爲迎合之計臣聞警報相距業己多日設匪黄忠立赴機迅速則匪勢蔓延從何收拾今幸仰託朝廷威福將士用命得以及早收復使匪黨不致盤踞爲患黄忠立於所部員弁似不無微勞足録現經臣將出力各員弁核實查明合無仰懇天恩俯准將調著廣西右江鎭總兵柳慶鎭總兵黄忠立以提督記名簡放儘先選用教諭潘化元免選本班以知縣儘先選用指分廣東試用巡檢馬雲標黎朝棟均免補本班以縣丞仍留原省補用拔補千總馬漢把總韋世金均免補千把總以守備儘先補用出自逾格鴻施此外出力之兵弁臣前己賞給銀兩應毋庸再奬以示限制除將各員弁履歴咨部外所有收復東蘭州案内出力人員遵旨查明保奬緣由謹會同護理廣西撫臣丁體常恭摺具奏伏乞皇太后皇上聖鑒訓示謹奏奉硃批著照所請該部知道欽此 
 
