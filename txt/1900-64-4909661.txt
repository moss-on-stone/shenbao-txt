# 1900 - 64 - 4909661

 

Page 1

 
 
[新印各書籍發售] [  圖書集成局啓]  
欽定二十四史全書實洋五十六元○欽定四史書實洋五元○十一朝東華録實洋十元○潘頤福咸豐朝東華録實洋一元三角○王益吾咸豐朝東華續録實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○實治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃録碼洋六角○康熙字典碼洋二元八角○三家醫案碼洋三角○醫醕騰義碼洋三角○監證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世烟緣碼洋一元四角○繪芳録碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新諭六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室國申報館帳房可也此佈 
[警悟康黨文]  
嗟乎哉今天下康有爲之黨何若是其多若鯽魚哉當康有爲之煽禍于京師也不過糾合公車聯名上書摇惑政府耳其設保國會也亦不過歛錢肥已簽名至數百人耳何時至于今而逆黨愈多逆蹟愈著合海内外著名郡邑無一處不遍布黨徒四散流言陰謀叛逆其創保皇會于坎拿大埠自稱聚衆數萬人有輸銀若干者給以功牌多則準在中國開礦造路再多則封以爵位酬以實官嗟乎哉從古迄今亂臣賊子有若是之肆無忌憚鴟義矯虔者哉顧康有爲僅一孔之儒雖有逆謀烏能集事所可慮者其黨愈娶愈衆如蟻附羶卽至逆蹟昭然遁至海外而身入其黨者猶讕言妄語訕謗宫闈乘穆宗毅皇帝立嗣之時蠱惑民心幾釀巨變夫若輩豈真甘心從逆自蹈刑章特惑于康有爲之如流如簧謂爲佐皇上行維新之政遂相與自居新黨恣意妄爲今試罕譬而喻之有一人焉其家漸形凋敝其友語之曰爾之家業實由爾母壞之我當逐爾母然後興爾家其人素有天良自必　然盛怒而立逐其友出門其友旣被逐出門矣倀倀無之有類喪家之狗猶且號呼于衆曰君等咸佐我且集貲以益我爲其人逐其母興其家天下有是情有是理乎彼康有爲之謀逆固自謂輔皇上維新也矯旨徵兵圍頤和園固自謂不去皇太后不足以輔皇上行維新之政也其亦知皇太后固皇上之母撫育皇上倍極恩勤而皇上仁孝性成深宫養志承歡亦曲盡爲子之職者乎而謂肯悮信其陰謀詭計使之作亂稱戈乎而謂肯任其威偪皇太后醲成弑逆之謀乎在若輩而爲愚而無識之流墮其術中猶可解也頗聞黨于康逆者非宦家子弟卽庠序中人亦有身登賢書名標杏苑者平時誦詩讀書當深明地義天經之大而奈何不知順逆猶恩阿附其謀也今者黨于康道之譯嗣同諸人早已肆諸巿朝卽康逆及梁啓超之徒幸得逃之異國而英廷之意謂保其性命則可若欲在屬地潛謀不法要結黨徒則非檻送中朝卽立加屏斥可見外人亦深明大義斷不任其煽亂貽禍鄰邦彼托名保皇會以歛錢亦惟句結于一時日後必遭　阻曷爲而不及早變計一心歸向朝廷以新法新理致富强建世間不朽之盛業歟况前日欽奉電傳上諭在籍編修周錫恩遇事浮夸不顧行檢著勒令休致交地方官嚴加管束編修陳鼎性情乖謬心術不端所箸續校邠廬抗議多主逆説檢討吴式釗醵歛重資居心叵測編修沈鵬喪心病狂自甘悖謬均屬衣冠敗類陳鼎吴式釗業經革職諭令翰林院傳送刑部轉解遞籍卽著各該督撫在省永遠監禁沈鵬前曾告假出京卽著　職永遠監禁省監等因欽此王言如綍薄海咸知彼未必有黨逆真憑猶且以行止乖張　身禁錮况明明依附康黨大言炎炎有不誅殛隨之法無可宥者乎原康黨之敢于明目張瞻不思歛尾藏頭者蓋惟恃租界爲護身符日盼皇上獨攬乾綱仍得將康逆起而用之可以施其奸詭耳誠亦知康逆謀圍頤和園威偪皇太后私設保國會謂保中國不保大清推譚嗣同爲伯理璽之選謂朝廷不足輔煌煌諭旨罪狀昭彰日後皇上而仍用康逆一流人是反汗矣是無以著孝治于大下矣豈英明聖武孝思不匱之皇上而肯爲之乎故我以爲身膺顯戮者長已矣卽未罹刑法隻身脫逃亦惟生爲絶域之人死作他邦之鬼塋墓不能保田園不得歸骨肉飄零苟延殘喘有何取哉有何取哉敬告彼黨中聰明智慧之士苟得豁然猛省悔禍輸誠則晚蓋非遲米途易返功名富貴左劵可操若目爲不入耳之言甚且從而詬詈之詬詈之不已又訕謗之汚衊之則是沈沈大夢永無覺悟之時鄙人雖不忍坐視其干犯 
王章亦無法以提撕覺悟之惟有置之不屑教誨之列而已矣 
[本館接奉電音]  
　　昨日午刻京師飛電傳來旨四道上諭一道敬謹一道敬謹譯登○二月初十日奉旨桂懋恩佑廣忠現駐南苑正黄旗漢軍都統著裕德署理廂曰旗漢軍都統著載瀅署理廂藍旗蒙古都統著松溎署理欽此同日奉旨芬車慶恒豫深色普徵額垷駐南苑廂黄旗滿洲副都統著剛署理廂曰旗漢軍副都統著永隆署理正紅旗漢軍副都統著奕功署理廂紅旗漢軍副都統著載卓署理欽此同日奉旨芬車現駐南苑蠻儀衛變儀使著明安署理欽此同日奉旨芬車現駐南苑左翼前鋒統領著博迪蘇署理欽此同日奉上諭張之洞奏荆襄水師查明缺額廢弛各營官分别叅處一摺管帶襄河水師左營記名總兵童福興缺額扣餉積弊最深砲船亦未核實修理雖已病故仍著革職管帶荆江水師前營記名提督張添翎衰頽廢弛致被哨官朦混著以副將降補管帶襄河水師中營記名提督謝得龍管帶襄河水師右營記名提督王得勝管帶荆江水師後營儘先副將張國棟任船勇哨官登岸住宿未能禁革積習著摘去頂戴以觀後效該部知道欽此 
[日報大言]  
　　南洋新加坡叨報譯日本新云觀近來俄國大欲强制日本夫日人豈久居人下者勢不得不盡力抗衡在外人論之咸謂俄國地大兵强處居高監下之勢存長駕遠馭之心其志不可測其燄尤不可當一與爭鋒必爲所挫余則以爲今後俄日設有事故日人不必生畏心日本海軍之力足以破俄苟得俄國海口及旅順等處且可逐俄人之在東方者令其遄歸本國此區區者固日本所可自信惟東亞兵端恐無止息之日何也俄人自信不讓歐美諸强國一旦失利自必憤怒難平背城借一况勝俄者非歐美强國乃東方一小邦則俄人之設計復仇可計日以待也夫勝敗者兵家之常事俄人固不願敗於日日人亦寗願敗於俄哉某英字報聞斯言論之曰彼之所云不必見之議論且日人亦不可時作如是想今者高麗馬山浦之事必不至輕啓兵端因其所爭者不過商務而已於國家固無大關　俄人之在高麗者若欲先佔利益則日人亦可自盡其力以爭應得之利權也 
 
 

Page 2

 
 
[劃界被戕補志]  
　　英國派往緬甸會同華官劃界人員被害情形前已兩登於報兹者南洋新加坡某西字報云被害者一爲基打氏一爲士打蘭氏華歴正月十一日行至距雲南定遠縣二百英里之猛中地方突被土人戕斃至駐紥重慶之英國領事官列敦君偕之而往亦受微傷按列敦君前曾在新加坡候補旋經英廷簡署檳榔嶼華民政務廳副司 
[借才異域]  
　　日本臺澎日報云察核去年中國政府所延各國之人計爲關吏者共九百二十三人任稅務司者八百三十七人司輪船者九十三人司郵政者五十八人任教習者六人分而計之隸英吉利者一百五十六人隸法蘭西者三十人隸德意志者二十四人隸美利堅者十二人隸俄羅斯者十人隸意大利者五人隸奥大利亞者五人隸瑞典者四人隸葡萄牙者五人隸丹墨者四人隸荷蘭者四人隸比利時者三人隸西班牙者三人隸日本者二人 
[祖餞情殷]  
　　金陵訪事人云正任兩江總督南洋大臣劉峴帥欽奉上諭入都陛見定於本月十五日乘某兵艦啓行省中如崇右庭留守額介如統制增壽臣尚衣曁署理兩江總督鹿滋帥江寗藩司恩藝棠方伯江安糧道柯遜菴儲憲中軍王恊戎城守蔣叅戎以及各局所道員各營統領皆設宴恭餞外府文武各官亦有不遠數百里命駕偕來恭送行旌者白下紳商士庶更敬藝心香一瓣默禱覲光禮畢還我使君德澤入人之深於此可見已 
[鼓鑄認真]  
　　金陵訪事人云江南銀元局經署理兩江督憲鹿滋帥札委劉彛亭觀察總理其事而以趙香圃觀察副之擇吉本月初四日開工劉觀察到差後諭令所鑄大小銀元悉照湖北定章不得任意增損監視工匠頗極認真 
[整飭戎行]  
　　紹興訪事友人云本月初六日楚車水師後營各哨弁奉到管帶陸守戎示諭略謂本管帶備武越中業經六載向來辦事認真不蹈因循陋習此次兼統師船尤期力圖整頓所願同袍振刷精神認真訓練勤慎巡防如能拿獲盜匪一名訊實由本管帶賞給洋銀十元拿獲賊犯一名賞給洋銀二元設遇盜賊有警不卽追捕哨弁撤叅勇丁責革明定賞罰以示鼓勵而警惰偷等因想從此各哨弁畏威懷德爭自奮興除暴安良有不難期諸旦暮者矣 
[操演砲艇]  
　　金陵訪事友人云自湘鄉曾文正公創設砲艇以來當道每用以巡緝長江内河保護釐卡俾與陸營聯絡一氣藉以戢强暴而靖閭閻法至善也每屇春秋佳日例須合操一次本月某日水師營叅將陳叅戎駿檄飭各砲艇齊集下關草鞋夾江滸操練槍砲及陣式一時濃烟蔽日錦幟成霞烟波浩淼之中頓覺有聲有色約歴兩點鐘之久始各整隊回防 
[緝梟彚誌]  
　　蕪湖訪事友人云正月二十三日蕪湖關道憲吴季卿觀察接到繁昌縣左大令詳文知縣屬西北鄉夾江錦衛洲一帶現有梟匪及紅教匪徒四出騷擾請派兵彈壓等由爰派保衛營李哨弁帶勇一棚前往並商請精健營趙統領恊力查拿次日統領撥出勇丁五十名統参某哨弁馳往巡緝當營勇未到前一夕左大令已在紅家橋油柞嘴等處拿獲匪黨孔杜孫等要犯四名訊悉此股匪徒係湖南人唐蓮覺爲首羽黨棊甚繁與南陵縣匪首葉裕亭各踞一方互相雄長以販鹽聚賭爲生或見官兵防範維嚴則向夙間借擾刼奪隨卽釘鐐收禁一面派差恊同營兵跴緝餘黨唐蓮覺等人旣復至蕪謁見吴觀察禀陳辦理情形請飭蕪通保甲一體恊緝旋順道赴太平府禀見杜受臣太守商酌機宜○皖南匪首葉裕亭及著名各要犯前經道憲吴觀察懸賞購緝旋由緝捕線勇在灣沚鎮擒獲會黨排列老三之朱二义孜排列老六之詹子摸二名於本月初四五日先後押解來蕪聞二匪均係本地痞棍被若輩誘入遂致身罹法網殆所謂可憐而不足惜者歟○前者太平府下浮橋北岸柴街有會匪自相殘殺兹悉事係正月十三日上午兇手四人於奏刀後見行人皆駐足而觀遂謂之曰此係會中之事與外人無干請勿顧問行人畏其兇燄皆蒙面疾走比縣宰吕大令前來騐勘則屍身已被若輩移至小舟抛入江心無可查考矣大令現擬乘大憲查辦之際一鼓殱除特於正月下浣某日禀見道憲吴觀察並與緝捕委員會商辦法 
[榷務生色]  
　　金陵訪事友人云自去年創設新關後每月所徵稅項日漸加增至冬間每月約收銀五六千兩然漊不及蕪湖鎮江兩關初設之際近聞關上執事人言及本年正月内所收關稅已有一萬二三千兩之多前後未及一年而榷務已蒸蒸日上商務之盛有不待卜諸著龜著矣 
[文星朗照]  
　　九江訪事人云江西提督學政李伯虞大宗師按試九江於本月初六日午刻戾止郡城文武各官俱赴馬頭恭迓新勁選鋒各營列隊鳴砲申敬宗師旋卽命駕入試院小駐節麾 
[甬守履新]  
　　寗波訪事人云新任寗波府高嶼卿太守已於二月初十日由上海乘北京輪船到甬屬下各員均往江北岸碼頭迎迓太守接見之下命駕赴關署小駐征驂擇吉十二日接印任事 
[白下官塲紀事]  
　　金陵訪事友人云城廂内外保甲總局自去年經大憲檄令併歸江寗府劉嘉樹太守督辦以來釐訂章程秩然有序近日署理兩江總督鹿滋師以太守政務殷繁未遑兼顧檄委善後局總曾李彦奇觀察接任其事而以張芝生觀察副之以專責成而資整頓○近日電報商局委員廖緝誠明府壽熙因抱清恙請假回嘉定珂鄉調理禀請電局督辦盛杏蓀京卿以卽選詹事府主簿廖叙疇典籍世功包代而以局中領班學生卽選從九袁汝　少尹長清襄理一切京卿許之刻下明府已交卸局務不日卽須起程矣○日前江寗藩司恩藝棠方伯接到銅山縣某大令禀報知徐州府知府詹太守鴻謨因病出缺爰檄委舊班知府羅少杰太守章前往署理太守奉委後已於本月初四日詣轅謝委日内卽須赴江北履新矣 
[邗上官塲紀事]  
　　揚州訪事人云本月初五日爲上丁釋菜之期樂舞諸生均於三日前在崇節堂演禮至初四夜衣冠齊集須臾揚州府沈太守揚州營袁叅戎江都甘泉兩縣主清軍同知徐司馬府經歴金叅軍曁府縣學廣文陸續命駕而來入官廳小憩旋由禮生導引至大成殿丹墀下分班行禮比至禮成東方已白遂分道而回○客冬兩淮泰屬丁溪塲缺經運憲江都轉以新班大使萬鹺尹賢鑫詳請咨補兹奉吏部覆准由署督憲鹿滋帥轉行到司都轉隨於本月某日牌示一面檄飭赴任想花朝前後當可履新矣 
[蘇省官塲紀事]  
　　蘇州訪事友來函云新陽陽縣知縣蘇大令品仁前經上憲題補長洲縣缺現已奉部覆准本月初六日署藩司吴仲懌方伯懸牌以鄭工缺先知縣陳大令紹菴題補新陽縣缺○松江府柘林通判劉别駕盛驤在任病故本月初七日方伯牌示以試用通判郭别駕廷沛署理柘林通判篆務○委署溧愓縣知縣洪大令爾振因在蘇州府發審局時訊結要案多起上憲准儘先拔署州縣二次已於本月初六日下札飭知大令奉札後遂於翌日遍赴各大憲衙門禀謝 
[鷺島晴光]  
　　厦門訪事人云日本駐厦領事某君在寮仔街創設東亞書院招集中國少年聰穎子弟禮延海外名儒教以英日兩國語言文字及中國官音擇於華歴正月十六日開院一時擔簦負笈者皆執束　之禮于于而來提道廳各官均於是日親臨慶賀○上月十七日某小輪船駛往泉州甫至厦門港曰石頭輪軸忽斷諸搭客惶急非常互相譁譟幸有小船駛往援救諸客得慶更生然貨物之付諸東流者已不勝斗量車載矣○上元佳節厦門文武官商醵集金貲設筵提署柬邀各署蓮幕中人讌飲簉座者爲嘉士德記洋行諸執事人酒半更召菊部諸伶 
 
 

Page 3

 
 
演劇以供視聽之娱蓋行新年團拜之禮也 
[整頓商務]  
　　前者正任兩江總督兼南洋通商大臣劉峴帥奏稱據上海商務總局紳董呈稱近來巿面日緊有等奸商虚設公司倒騙存欵甚至朝集股本暮卽捲逃倒閉之局愈出愈奇詳請照騙人財物例辦理等情查奸商巿儈虚設公司以廣招徠客商存欵希圖倒騙鉅資自開自歇席捲濳逃存欵之户輕則罄其貨財重或釀成命案巿面蕭條未必不由於此若不大加整頓殊於國計民生大有妨碍似應照辦嚴懲庶奸商知所儆畏而巿面日有起色奉旨各直省一體遵照按例擬辦等因欽此兹經署理兩江總督兼南洋通商大臣鹿滋帥杶行各屬内開准刑部咨江蘇司案呈所有前事等因相應抄單行文該督查照可也等因並抄單到本署大臣准此合行抄單札司卽便通飭各屬一體遵照辦理等因札到江蘇臬署署臬司朱竹石廉訪擬定章程凡境内大小錢莊均令出具五家聯名互保切結報明地方衙門立案以後如一家虧倒所欠銀錢應向互保之家追償並飭地方官彚造各錢莊册結呈送備查並出示曉諭查蘇省上海鎮江揚州江寗等處巿面最大極宜迅卽辦理刻由署理松江府舒復初太守札行到申飭卽遵辦矣 
[催提册籍]  
　　狄審大典各州縣均應彚造册結申送撫轅查核俟三月中旬將犯解省昨日署理松江府舒復初太守派差到申專提此項册籍轉送撫轅察核 
[鐵路需才]  
　　邇者蘆漢鐵路工程需才孔亟漢口鐵路學堂總辦電致法總領事請派法文公塾高才生兩名前往工程處委用掌院教士允之就頭班學生内遴得陳沈二生令附某輪船前往 
[得意揚鞭]  
　　日前有數西人由香港來滬携有名駒若干匹滬上各西商之具愛馬癖者咸設筵欵待並於前日午後邀同賽馬會中人至英界大馬路迤西泥城橋外賽馬塲互相馳驟追風逐電其樂無涯計共賽五次又越澗三次際此風和日麗春色暄妍都人士之駕言出游者當可一擴眼界也 
[移請押遷]  
　　去年本邑小東門外同順昌魚行主孫蓮甫與楓涇人沈少坡賃屋某處股開錢莊未幾卽虧折閉歇沈無從彌補將楓涇住房一所作銀數千兩抵還欠欵歸孫管業同順昌向由洋商美特聖伊蘭爾出面去年十一月某日美特聖伊蘭爾往内地遊歷孫與之同行繞道楓涇擬將房屋收管是處歸婁縣所轄與浙省毘連嘉善縣學廉生沈文德聞之謂洋商在内地購置房産與和約不符遂出爲霸阻併將家眷遷入孫無可如何偕美特聖伊蘭爾回滬禀請法總領事咨照讞員朱森庭明府移文婁縣請派差役押遷沈置之不理旣而美特聖伊蘭爾復往楓涇收管房産鎮上地痞流氓與之爲難幸經地保差役解散始得脫身前日孫偕美特聖伊蘭爾投訴公堂明府與何繙譯會商之下諭令退去候再備文移請該管地方官添派差役恊同地保押令速遷如延再行提究 
[飭提劣保]  
　　前者潮惠會館董事郭文元遣抱告陳耀春投上海縣署控某圖地保吴桂仁盜賣會館地基私拔界石代理縣篆之戴子邁明府查得吴保匿跡英界爰移文公廨請派差恊提昨日已拘提解縣矣 
[拘獲賭徒]  
　　前晚有劉盤龍一流人假英租界致遠街某姓家博簺不料事機不密被某流氓等所知强欲入内賭錢以致互相爭閙流氓見彼等人多卽從懷中拔出七匕首以圖恐嚇一時人聲鼎沸左右鄰恐釀事端代喚某號巡捕到來流氓非但不懼反敢與巡捕爲難傷其手腕巡捕急吹號呌他捕聞聲而至帮同將各流氓及爲首聚賭之某某等人拘入捕房捕頭著一併押候解送英美租界公堂轕禀請讞員翁笠漁直刺訊辦 
[棧客吞烟]  
　　有張阿三者不知何許人本月初九晚投英界滿庭芳弄祥發小客棧住宿至翌日午後尚未起身棧主疑而視之則神色慘變急向詢究知已吞服洋烟因卽告知捕房捕頭令舁送仁濟醫館倩西醫如法施求奈受毒已深旋卽斃命棧主卽偕地保曹福卿投上海縣署禀報之理縣篆之戴子邁明府於昨日上午帶同書役刑仵人等蒞醫館騐視旋由仵役唱報死者委係吞烟自盡並無别　遂由善堂給棺收殮厝諸義阡 
[流氓不法]  
　　法界流氓充斥動輒持刃行兇大爲閭閻之害前晚若輩十餘人至新北門外護城河畔上京館果腹計值八百餘文值堂人向之索取突出利刃欲刺館主知難理喻報知捕房捕頭允候嚴緝 
[英界火警]  
　　昨晚六點鐘逾四十五分時忽報英界大馬路迤北火災急出訪之知火起於北京路浦灘轉角處某洋行後貨棧一時烈燄飛騰不可嚮邇少選救火會中人紛紛馳至用自來水四面圍噴萬丈洪濤如飛雪練歴一時許始漸火滅烟消棧中貨物如山所損幾不可以數計至其如何起火怱促中尚未及訪明也 
[幸未成災]  
　　前晚九點鐘時美租界西華德路第一百十七號門牌甬人孔鴻福家誤翻火油燈以致火勢炎炎不可嚮邇幸家中人竭力援救祗焚去蚊帳被褥而四鄰已飽受虚驚矣 
[投河遇救]  
　　甬人壽小寳向在虹口復泰馬車行供執鞭之役昨晨八點鐘時忽奔赴白大橋畔聳身躍入蘇州河幸爲某號巡街捕所見設法救起送入捕房捕頭略詢數語令轉送英美租界公堂禀請讞員翁笠漁直刺安插 
[上海縣署瑣案]  
　　流氓王增福向在本邑南巿一帶魚肉懦良無惡不作事爲在理上海縣篆務之戴子邁明府訪悉飭差拘提到案前晚倩帮審委員吴端甫明府訊詰王供小的前曾犯案受責近來安分自守不敢爲非叩求恩宥明府曰本委訪明爾不安本分斷難寛恕遂判責一百板收押改過所一月○二十七保南十二圖已革地保吴阿桃塗改田單被人控告前晚經吴明府提訊吴供李姓前有田單抵與小的後卽贖去並未塗改叩求明察明府諭令收押所中聽候查明訊核○去臘江海關郵政局信差李長生有私揭信劵之弊經稅務司解送道轅余晉班觀察轉發上海縣訊辦戴明府訊究之下李供事由沈長全起意明府飭補提沈長全覆訊沈供小的係常州府屬無錫縣人現住治下新閘去年十月至郵政局當差十二月某日李長生將寗波人所寄信函上信劵揭下私賣被小的所見卽私給小的洋銀一角五分李供此事實由沈起意明府問究係何人所揭則互相進　遂判曰兩人俵分並不出首顯係通同作弊姑念初犯掌沈頰二十下回局當差李責二百板具改過切結交人保釋 
[馬路上程局瑣案]  
　　前者陸關全倩張大寳夫婦介紹向焦榮春借貸洋銀一百數十元日主不還焦忿甚控諸馬路工程局總辦程雨村大令研訊之下焦訴稱小的係湖北某邑人此欵被陸積欠已久去年曾由戴老和關説令陸每月拔還洋銀六元小的允之不料陸仍置之不理不得已來案控陳叩乞追繳陸妻王氏供此欵前已還過五元尙少一百十七元求大老爺准令减折歸償張妻某氏供陸央小婦人夫婦向焦商借洋銀一百二十二元焦索之過急陸又力不能償叩求恩斷令著照八折從速歸遠諭令具結呈案然後退去○前者張永南與寗波銅匠吴雲寳收買來歷不明之棉花七包被巡街捕查獲解送馬路工程局程大令判令枷號二天現已期滿由地甲解案請示大令命卽開枷著交應其祥保去 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[學堂章程]  
　　廣州訪事友來函云城西業新街近有西教士建設通志學堂規模甚爲敝附近居民子弟均可入堂附讀所擬章程八條特爲照録於左一本學堂之設原欲使少年英俊周知天下之故以預養其通逹之材成就其遠大之志從事於典籍之中捨中國文字之外能知天下事者當以英文爲最善故本堂以教習英文爲主二理數輿圖亦爲當學之急務英文典籍於此種學問最精仍由英文教授三實學中如醫學化學農學之類原是專門之學曾經繙譯成書亦已不少就譯成之書儘可傳授本會堂教師每日公餘之暇爲生徒講論便知其要旨四每日英文課程旣畢於禮拜一講醫學禮拜二教反明禮拜三講化學禮拜四教正音禮拜五講農學禮拜六講政教學禮拜日講道學五本學堂雖爲教會所記基督之道自必時有所聞然信與不信全在乎各人自主本學堂概不與聞六本學堂原是義學之類不受修金其筆墨書籍等項生徒自備檯椅由本學堂預置每年校回館中費用銀十元分兩次交清掛號之日光繳銀五元七凡來學生徒略分上下二班上班是已通中國文字者下班是未通中國文字者下班專課英文附聽各學上班兼習各學其有懶惰無故廢學三日不到者必追問一月不到堂者必屏出先繳之館費作爲罰欵八本學堂例收二十人爲額如過二十人之外則要修金不收館費每人每月三元然總數亦不得過二十五人二十五人之外雖出修金亦不收納 
[上海巡局瑣案]  
　　前日滬南新馬頭吉祥弄口元泰茶葉店學徒方子江行經大馬頭左近誤與流氓丁海元相撞丁大怒扭至某烟館肆行恫嚇其黨佯爲解勸褫去棉袍質錢六百文藉供揮霍方歸告店主某甲甲卽據情控諸十六鋪巡防中局局員文斌臣二尹立飭勇甲拘丁研訊判責一百板勒令贖還棉袍始子開釋○昨日清晨王家嘴角鴻源麫館突來陳毛囝張仁發等多人團坐大嚼共需錢四百餘文給以銅質僞洋銀一枚令值堂人將餘錢找給櫃夥施梅生察知其僞囑易真者陳以囊空如造商請記帳施不允陳遂老羞成怒將施扭出痛毆館主某甲急遣人報知十六鋪巡防南局及局員曾二尹遣勇丁到來陳已乘間逸去僅將張拘獲研訊之下張嘵嘵置辯二尹大怒判令掌頰一百下○日前松江航船夥楊某在洞庭山馬頭弄内景沁園浴堂洗澡遺一肚兠内儲票據洋銀五十元及現洋銀十六元被須錦春取去胡錦榮目擊情形當時隱忍未發次日始告知其主王子香向顔查問顔惡胡饒舌扭住兇毆胡心有不甘奔至十六鋪巡防中局喊控局員文二尹訊知曲直諭令管帮人妥爲理處 
[英美租界晚堂瑣案]  
　　寡婦周陳氏控女兒張周氏卽愛林遊蕩性成銷耗遺産情前晚經襄讞委員張柄樞司馬質訊周陳氏挈外 
孫二人投案供稱小婦人籍隷寗波府屬慈谿縣亡夫向爲公平行買辦女兒愛林早年嫁同鄕張鶴生爲繼室張逝世後遺有房産每月可收洋銀十五元女兒不守婦道出外遊蕩小婦人屢勸不聽反將前妻所生二子時加撲責前日忽欲　居虹口向之勸阻反被挺撞不得已來案控告求恩公斷周氏卽愛林供小婦人並無不过閨訓出外遊蕩之事司馬令周陳氏將外孫領回撫養所有張姓遺産據留存公平洋行不准周氏變賣所得房租洋銀以一半給周陳氏爲撫養外孫之費一半給周氏爲度日之資俟二子成立後始悉憑周氏自主○前日捕頭解送吳長生被金桂林誘匿妻女在途滋閙一案至公堂直剌略加詰訊以供詞各執令一併押候再鞫翌日之晚張司馬提案研求吳長生供小的向藉裝潢字晝爲生上月某日舊學徒張連生將妻葛氏及女福弟誘之出外小的四出尋訪蹤跡杳然前日偶在金桂林所開剃髮店内開樓上妻女聲意欲上樓查問金桂林恃强霸阻以致互相毆擊被捕拘送到案求卽究追金桂林供小的與吳長生素不相識葛氏與其女福弟由張連生領至小的店内暫寄現在已由張連生帶往浦東楊家渡求鑒司馬判令管押限三日内交到曷氏母女 
[慨輪赤仄]  
　　昨蒙會稽馬鳳銜翁寄來何謙譽堂助振洋二百元蘇省恒孚銀樓來汪兆柏善士求資父母冥福懴資移助洋九十元又鐵香居士四戶助洋二十四元祗領之餘仰見誼敦梓里功勝蓮航厚惠有加孝思無忝仁風普被自徵比戶臚懽法雨沾來定卜九京含笑請登報牘用誌心儀[  上海六馬路仁濟善堂籌振公所施則敬等謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十六年正月二十六日京報全録]  
　　宫門抄○諭旨二道録前○江督劉奏爲揀員調補沿河要缺知縣摺○將軍增奏奉省政務殷繁留員差遣摺○蜀督奎奏爲援案請辦二十六年按糧津貼摺○粤督譚奏恭報交卸日期摺○江督劉奏爲常州營横林汛弁濫責客民斃命片○正月二十六日内務府國子監廂紅旗值日吏部引見六十一名值年旗三名○崑中堂等謝照舊供職恩○載振假滿請安○榮銓預備召見○吏部奏派騐看月官之大臣派出熙敬陳學棻曾廣漢阿克丹崇勳陸潤庠王福祥李昭煒鄭思賀慶綿宜烈徐士佳文瑮德藩英壽劉學謙○關防衙門奏初一日大光明殿拜表端王行禮○掌儀司奏初一日祭奉先殿潤貝勒行禮○召見軍機榮銓○○頭品頂戴兩江總督臣劉坤一江蘇巡撫臣鹿傳霖跪奏爲揀員調補沿河要缺知縣恭摺仰祈聖鑒事竊江蘇山陽縣程鑫於光緒二十五年七月初八日病故開缺歸七月分截缺所遺山陽縣知縣係衝繁疲難四項兼全沿河要缺例應在外調補該縣地當孔道南北衝衢且係淮安府附郭首邑政務殷繁巡緝撫綏均關緊要非精明幹練之員不足以資治理兹於通省現任知縣内逐另遴選查有沛縣知縣馬光勛年六十三歲四川石砫廳舉人報捐鹽大使分發兩淮同治八年到省因前辦本籍團練出力保俟補缺後以知縣用光緒四年遵例過班六月經欽派王大臣騐放八月初十日到省十一月於吉林恊餉案内保　同知陞銜十三年遵鄭工例加捐遇缺先補用並免試用十六年題補沛縣知縣十七年二月十七日到任十八年調省閏六月卸事十九年四月回任二十一年調省四月卸事二十二年二月回任覆查該員才具老練政事慎重河工亦稱熟悉以之調補山陽縣要缺人地相宜洵堪勝任且試俸歴俸均已屇滿與請調之例相符據江寗布政使恩壽等會詳請奏前來臣等往返函商意見相同合無仰懇天恩俯念員缺緊要准以沛縣知縣馬光勛調補山陽縣知縣實於地方河工均有裨益如蒙俞允該員係由現任知縣請調要缺知縣任内一切因公處分例免覈計銜缺相當毋庸送部引見至該員本任内並無積案未清及欠解錢糧永審案件承緝盜案已起降調革職叅限情事謹會同漕運總督臣松椿合詞恭摺具陳伏乞皇太后皇上聖鑒訓示再所遺沛縣知縣員缺江蘇省現有應補人員應請扣留外補合併聲明謹奏奉硃批吏部議奏欽此○○奴才增褀志彭跪奏爲奉省政務繁要任使需材援案請留人員以資委用恭摺仰祈聖鑒事竊查奉天省政務較昔殷繁圖治均不宜緩如懇荒開礦整頓稅釐維持圜法諸大端均關重要又如編保甲整團練勸積榖捕盜清訟輯和民教凡所以安邊境固人心者亦皆目今當務之急尤須選用賢員以圖治理奉天候補正佐各員本不甚多現除補署各欽並叅革病故請假丁憂而外不過剩二十餘員復有營務文案糧餉發審委審帮審交涉諸要差故每遇補署差委輒費躊躇政治民生所關斷難稍事遷就奴才等再四商酌目下需才旣亟若循例奏請撥發人員又慮初經到省人地生疏難收駕輕就熟之效查前各任將軍府尹疉將投效人員奏留補用均蒙聖恩允准在案北查有花翎二品銜分省補用追朱樑濟道銜分省補用知府朱候選同知忠勳分省補用知縣李延祐分省補用直隸州知州鄭承源分省試用同知楊來昭候選同知張光鼐同知銜分省補用知縣程恩榮同知銜分省補用知縣張青雲分省補用知縣王作賓分省補用知縣黄錫庚分省試用知縣周士藻候選知縣宋乃枚候選府經歴辛文烺候選府經歴陸慶曾分省試用縣丞吴光國候選縣丞鄭鴻勳候選縣丞張鎮齡候選縣丞倪文源等十九員或明習吏事或長於綜核或暗熟約章或能任勞怨洵皆有用之才爲奴才等所深悉合無仰懇天恩俯念根本重地在在需人准將該員等各以本班留於奉天補用以資羣策羣力之助實出逾格 
[鴻慈如蒙]  
　　俞允内有應交分發各項銀兩者仍令分别補交再行送部引見仍由奴才等隨時考察該員等如有始勤終怠不克稱職卽行據實叅辦斷不敢以保留於前爲之徇庇於後以仰副朝廷任事惟能之至意除飾取各該員履歴咨部外所有援案請留人員緣由謹合詞恭摺具陳伏乞皇太后皇上聖鑒訓示謹奏奉硃批著照所請該部知道欽此○○頭品頂戴四川總督奴才奎俊跪 
奏爲川省京恊各餉需用甚鉅請援照成案再辦光緒二十六年按糧津貼以資接濟恭摺仰祈聖鑒事竊查川省咸豐年間需用浩繁不敷接濟經前督臣奏准接辦津貼每糧一再津貼銀一兩隨糧上納歴經户部指撥京餉兵餉奏奉諭旨准行在案兹據布政使王之春詳稱光緒二十五年自開徵起至十月底止各屬徵解津貼銀兩均已撥解京恊各餉及防剿經費之用統歸另案報銷至另收捐輸釐金歴係供撥各省營恊餉及本省勇糧均係隨到隨撥毫無積存總計收支各數目仍屬入不敷出來年奉撥京外各餉爲數甚鉅若不預爲籌備深恐貽誤要需通盤籌畫擬請援照歴屆成案於光緒二十六年再行勸辦糧津貼每糧一兩仍收津貼庫平銀一兩於開徵時隨糧交納並刊刻告示徧貼曉諭除川北川南兩路酌留夫馬一二成仍准照章除糧攤收其餘各屬夫馬早已裁撤一切雜派經費概行禁革不准私立名目派收絲毫如有不遵一經訪聞或被告發卽行撤叅究辦所有地處邊瘠之汶川梓潼廣元昭化劍州蘆山青神松藩茂州峨邊屏山馬邊雷波越巂鹽源石泉綦江理番石砫天全筠連興文高縣琪縣叙永永寗榮經大寗清溪會理等三十廳州縣仍照章免徵津貼此外如有應行减免者自當隨時查明酌量减免以示體恤至徵收事宜局中薪水餉鞘運費分别程途遠近查照向章辦理不准格外加派累民仍俟收解齊全總計銀數請加中額以昭激勸等情詳請貝奏前來奴才查川省年收津貼歴經户部指撥京餉兵餉源接濟舍辦津貼而外無欵可撥不得不援案辦理以免貽誤仍恪遵 
諭旨隨時嚴飭各廳州縣實解不准浮加分毫及另有津貼名目如有前項情弊立卽據實嚴叅懲辦以期仰副聖主軫念民依之至意所有援案請辦光緒二十六年按糧津貼緣由理合恭摺具奏伏乞皇太后皇上聖鑒訓示謹奏奉硃批著照所請户部知道欽此○○太子少保頭品頂戴兩廣總督臣譚鍾麟跪奏爲恭報微臣交卸督篆日期仰祈聖鑒事竊臣欽奉電傳諭旨譚鍾麟著迅速來京陛見兩廣總督著李鴻章署理未到任以前著德壽暫行兼署等因欽此臣謹將兩廣總督關防及鹽政印信王命旂牌一切文卷於光緒二十五年十一月二十一日委督標中軍副將斌成廣州府知府施典章齎送撫臣德壽接收臣卽於是日交卸旋接總署電稱蒙聖恩賞假兩個月假滿來京陛見臣俟輪船到粤起程回湘就醫病痊卽行北上除將交卸督篆日期恭疏題報外理合繕摺具陳伏乞 
皇太后皇上聖鑒謹奏奉硃批知道了欽此○○劉坤一片再陽湖縣客民時鶴才被常州營横林汛额外薛振清濫責斃命前據署常州營遊擊朱連勝禀經臣批飭撤任提案訊辦一面咨部斥革並經該遊擊將該額外先行發交中軍守備朱永璜看管乃該守備朱永璜率以薛振清患病擅交効力期滿武舉薛鳳儀保出就醫以致潛逃迄今未能交案迨經批飭勒交仍復故意牽扯希圖諉卸難保無徇情賄縱情弊亟應參革審訊以期水落石出據署江蘇按察使朱之榛詳請具奏前來除武舉薛鳳儀照例咨部斥革外相應請旨將常州營中軍守備朱永璜卽行革職歸案訊辦謹附片陳明伏乞聖鑒訓示謹奏奉硃批著照所請該部知道欽此 
 
 

Page 14

 
 
[光绪二十六年正月二十七日京報全録]  
　　宫門抄○粤撫德奏爲遵旨設立保商局摺○署粤督李奏報到任接印日期摺○將軍增奏爲甲明奉天鹽釐勢難加價情形摺○中堂榮奏爲提督力疾銷假懇恩派員會辦據情代陳摺○越撫劉奏造報浙省二十五年人丁數目册片○正月二十七日理藩院鑾儀衛光禄寺正藍旗值日無引見○橚貝子恩公各假滿請安○崑中堂前往庫倫查辦請訓○松森因伊子照舊供職謝 
恩○余誠格謝授廣西思恩府知府恩开葛寳華續假五日○召見軍機余誠恪崑中堂○○頭品頂戴兼署兩廣總督廣東巡撫奴才德壽跪奏爲遵旨設立保商局保護出洋回籍華民由紳籌欵試辦恭摺仰祈聖鑒事竊照光緒二十五年四月二十二日欽奉上諭御史潘慶瀾奏福建厦門設立保商局保護出洋回籍華商請飭海疆各省一併推廣等語通商以來沿海各省多有華民出洋貿易其隨時回籍者自應由官設法保護著南北洋大臣及沿海各督撫體察情形查照福建保商局章程遴選公正紳董妥爲籌辦如有關津留難官吏苛索情形卽著從嚴究辦以恤商民等因欽此仰見朝廷子惠黎元無遠弗屆至意奴才伏查粤民出洋貿易人數甲於他省回籍時爲關吏勢豪索詐在所不免當與司道籌議設局保護適據在籍二品頂戴按察使銜江蘇遇缺前先題奏道蘇元瑞來轅謁見奴才詢以粤民自洋回籍情形與之熟商籌欵設局以資保護該道慷慨任事卽與省城公正紳士籌商先在省城設立廣東保商總局並稱在局各紳不支薪水其局用司事人等當年經費每月約需銀一百餘兩該道勸諭紳商自行設法籌捐不動公欵自開局後該局刊印空白護照分寄外洋各埠之會館商董司理如有回華商民卽將其人姓名年貎籍貫執業子母若干一一填註明晰並黏貼照相交本人帶回赴局騐明如有受人欺詐等事卽報該局轉知地方官認真清理倘内地人口有被拐賣出洋者由親屬赴局報明函知各埠會館首董客長查確禀明派駐該處之中國領事官資遣回粤該局一面禀由本省督撫咨會使臣轉飭照料其由粤出洋婦女幼孩取具保結赴局報明給予護照方准上船仍嚴禁索詐刁難等弊嗣後各關稅務司查無粤局鈐記護照卽予扣留省外沿海各處作各局辦有成效再行體查情形推廣辦理以期周必等情復飭據海防善後局可道核明詳請奏咨前來奴才復加確核所擬各節尙屬妥洽可行除咨總理衙門及南北洋曁出使各國大臣照會各國領事官知照並札飭該道遵辦外所有廣東設立保商局保護出洋回籍華民緣由謹恭摺具陳伏乞皇太后皇上聖鑒訓示再兩廣總督係奴才兼署毋庸會銜合併陳明謹奏奉硃批該衙門知道欽此○○商務大臣大學士署理兩廣總督一等伯臣李鴻章跪奏爲恭報微臣到任日期叩謝 
天恩仰祈聖鑒事竊臣仰蒙恩命署理兩廣總督跪聆訓諭指示周詳莫名欽感陛辭後出京卽由臨縣屬之秦王島航海南下星馳抵粤於光緒二十五年十二月十八日准兼署督臣德壽將兩廣總督關鹽政印信並王命旗牌文卷委員齎送前來臣當卽恭設香案望闕叩頭謝恩祗領任事伏念兩廣爲嶺海粤區華洋雜處昔著雄繁之地今承凋敝之餘臣任重兼署責無旁貸惟有慎固封守宣布德威拊綏閭閻勤求疾苦舉凡察吏練兵之要外交内治之方隨時與兩省撫臣認真整頓斷不敢以暫時攝篆稍涉因循以冀仰答 
高厚隆施於萬一除將到任日期循例恭疏題報外所有微臣感激下忱謹繕摺叩謝天恩伏乞皇太后皇上聖鑒謹奏奉硃批知道了欽此○○奴才增祺跪奏爲遵將奉天鹽釐嚴除積弊並體察情形勢難再行加價恭摺覆陳仰祈聖鑒事竊奴才光緒二十五年六月十五日承准軍機大臣字寄光緒二十五年六月初八日奉上諭奉天鹽釐雖經屢加整頓近聞商販偷漏以及委員收多報少之弊仍不能免現當籌餉孔亟之時亟應嚴加整頓著增祺督飭叩委各員實力認真稽察毋任利歸中飽夾私偷漏併能否再行加價體察地方情形妥定章程詳議具奏將此諭令知之欽此遵旨寄信前來奴才遵卽分飭各局據實禀覆並嚴密查訪緣奉天鹽務與各省不同向無富商大賈亦未劃分岸地多由商人向灘户零星購買運往各處帶銷官中不過於産鹽之區設局抽釐計有八處金州一局已歸租界現止蓋平復州岫巖寗遠錦州廣寍常家屯七局銷路則水運少陸運多銷之於本省者多銷之於他省者少此其大略也若夫徵多報少則弊在局員倫漏走私則弊在商販近來刷給三聯印票有一斗至五斗一石至五石及每張十石之别單票存根按送核從前徵多報少大頭小尾之弊已不禁自除惟各局所轄灘地遼闊陸路紛歧繞越走私勢所難免奴才業經屢飭實力稽查羹於扼要處所准其添卡巡緝凡無票私鹽輕則酌令補徵重則卽予罰辦又有私造印票者亦經嚴行拿究俾偷漏者莫敢效尤收數便當暢旺卽如復州一局雖三官廟分卡劃歸租本年尙收至八萬四千餘兩蓋平一局報至九月底比上年已長徵四萬餘兩矣至於鹽之價值貴賤向由灘户隨時自定局員僅止出示曉諭就灘抽釐設榷之初每鹽一石僅抽東錢一吊二百文光緒初年前署將軍崇厚因練兵需饢奏明每石改抽二吊四百文嗣因練餉不敷又經前將軍崇綺每石奏加二吊四百文又光緒十七年户部籌餉案内復於向收四吊八百文之外再加二吊四百文又前將軍依克唐阿因籌辦中學堂每石再加抽　吊二百文按東錢九吊合銀一兩每石已收銀九錢三分有零本年正月間依克唐阿覆奏户部籌議鹽斤加價摺内業將按灘加價亦未便再　加釐各節詳細敷陳奴才到任後悉心體察依克唐阿前奏尙屬實情應請暫照前議緩爲加價仍當隨時審度情形妥籌辦理除督飭各該局員實力稽徵毋任偷漏以濟餉糈並咨部查照外理合恭摺覆陳是否有當伏乞皇太后皇上聖鑒訓示謹奏奉硃批户部知道欽此○○奴才榮禄跪奏爲提督力疾銷假懇恩派員會辦恭摺代奏仰祈聖鑒事竊據總統武衛左軍四川提督宋慶呈稱慶於光緒二十五年十月因衰病難支籲請開去差缺十一月初四日奉上諭著再賞假兩個月毋庸開去差缺等因欽此温旨訓勉感激涕零犬馬有知尙思感戀矧慶受恩深重值此時艱一息尙存曷敢少懈現在假期又滿應卽遵旨銷假力疾從公惟慶前患口眼喎邪之症現雖漸愈而飲食不便審視不清年逾八旬氣血衰竭自揣練力祗能總挈大綱其操防事且仍須責成馬玉崑經理方臻周密可否仰懇 
天恩派浙江提督馬玉崑爲左軍會辦之處未敢擅擬等情呈請代奏前來奴才伏查宋慶威望素孚治軍有法病體雖未全愈精神尙可支持兹以感戴鴻慈呈請銷假忠赤之悃洵屬可嘉據稱精力尚未充足擬請飭派馬玉崑會辦係爲慎重軍事起見查馬玉崑代統以來措置裕如於操防一切事宜尤爲認真合無仰懇天恩准以馬玉崑爲該軍會辦以資臂助出自逾格鴻施謹據情代奏伏乞皇太后皇上聖鑒訓示謹奏奉旨一道○○劉樹堂片再查直省州縣編查户口例應年底具奏所有光緒二十五年浙江省滋生民數據各廳州縣於秋後編查保甲時挨户册報由府親往抽查核對統計男女大小丁口一千一百九十二萬六千八百三十七丁口造具清册由藩臬兩司會詳請奏前來臣覆查無異除清册咨部外理合附片陳明伏乞聖鑒謹奏奉硃批户部知道欽此 
 
