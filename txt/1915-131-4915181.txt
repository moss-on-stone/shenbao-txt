# 1915 - 131 - 4915181

 

Page 1

 
 
   
 
 

Page 2

 
 
時評 
[日本在野黨之宣言（冷）]  
　　日本在野黨之宣言實日本此次交涉之定評也其方雖僅由日本方面而論而我人實不能不與之表同情焉 
何則此次中日交涉日本所得之結果不外是數者也其一傷中國人民之感情其二隳例國對於日本之信用其三日本自傷其國威 
而因此以遺我國之禍者日本開其端各國他日將繼其後也所謂保中國者破壞中國者也且因此而相爭相奪復遺他日東亞之禍機所謂保全東亞和平者擾亂東亞和平者也舍中國現時之利害不計外其所成惡果已如是宜乎其在野黨不滿意歟 
[命令]  
　　五月十七日大總　策令葉濟范壽銘趙基年給予四等嘉禾 
章此令 
又令據内務部呈遵核湖北漢口商人黃訓典熱心公益按年報効鉅欵爲該鎭辦理公益之用一案擬請給予獎叙等語黃訓典著給予四等嘉禾章以資激勸此令 
又令財政部呈吉林官銀錢號兼東三省官銀號監理官方尙義人地不宜擬請免去本職另候委用等語應照准此令 
又令財政部呈請任命胡思義爲吉林官銀錢號兼東三省官銀號監理官應照准此令 
又令財政部呈請任命樓振聲爲黑龍江官銀錢號曁廣信公司曁理官應照准此令 
又令陸軍部呈准山海關副都統儒林咨擬以增和補防禦尉玉林補防禦善霖補驍騎校請予准補等語應照准此令 
又令陸軍部呈准吉林巡按使孟憲彜咨稱協領景亮因病詳 
請辭職應照准此令 
又令蒙藏院呈稱甘珠爾瓦呼　克圖之商卓特巴札薩克喇麻阿噶旺彥林丕勒克隨員唐進憲整頓廟務勸導僧衆均屬有勞足錄請分别給獎等語阿噶旺彥林丕勒著賞用黃韁線圍車唐進憲著賞給九等嘉禾章以彰勞勩此令 
又令蒙藏院呈署歸化城喇麻印務宏智永順吹薩噶巴進彥齊呼圖克圓羅布桑丹畢薩勒濟特等輸誠覲獻請分别給予獎叙等語羅布桑丹畢薩勒濟特著賞用黃圍車額爾德尼達賴等獎給綽爾濟名號以昭激勸此令 
又令蒙藏院呈據京城喇麻印務處詳稱擬以倉蘭拉喇麻瑪迪係里補放嵩祝壽達喇麻請予准補等語應照准此令 
五月十七日大總統申令據河南巡按使田文烈呈考核屬吏分别舉劾請予獎懲等語署商邱縣知事孫金章歷膺繁劇久著政聲署遂平縣知事朱培根勤政愛民循良之吏署新安縣知事曾炳章勤求民瘼治行卓然署鄭縣知事周秉彜興利除獘地方利賴均交政事堂存記署鞏縣知事稽炳元敎育林業盡心提倡署洛陽縣知事戴光齡案無留牘全境敉平署羅山縣知事李行恕淸愼廉勤孜孜求治署虞城縣知事周宗澤聽斷勤敏尤長緝捕署項城縣知事朱名炤遇事秉公不避權貴署宜陽縣知事張浩源剛明果决治獄有聲署禹縣知事孫希賢樸實耐勞尤長捕務均給予六等嘉禾章署開封縣知事張嘉淦練達動敏盡心民事着晉給四等嘉禾章署永城縣知事徐家璞勇於任事盡力剿捕着晉給五等嘉禾章署南陽縣知事曹惠時緝捕勤能提倡實業署鄧縣知事崔雯潔已愛民輿情允洽署濬縣知事奎印辦案明决禁烟認眞署長葛縣知事何毓琪治事廉能整頓警務均着傅令嘉獎署濬縣知事吳寳煒居官廉潔定變之才署滑縣知事李盛謨理繁治劇措置裕如署濟源縣知事史延壽辦理淸鄉盜匪絶跡署鹿邑縣知事王光第才長緝捕治盜嚴明均准以縣知事特予免武並暫留豫省任用已撤甯陵縣知事馮德誠聽斷任性勒罰無辜着卽行褫職并交法庭訊究已撤比源縣知事潘灝遇案苛罰用人不檢已撤睢縣知事岳福浮捐過重罔恤民艱已撤沈邱縣知事侯必昌辦事操切民有怨言均交文官高等懲戒委員會議處交内務部查照此令 
[譯電]  
　　北京電北京日報載稱中政府决議與日本會商開闢山東商埠九處沂州濟寧德州均在内又擬在内蒙古開闢商埠八處（十八日） 
北京電英文京報今日社論嚴詞駁斥大隈伯最近之宣言謂日本除維持遠東和平外且爲中國獨立之保護人云云京報稱之爲荒謬危險之主義（十八日） 
漢口電漢口日租界三菱公司之廠屋今晨全燬於火起火原因未悉疑係火所致（十八日） 
[戰電]  
　　其一（英人路透電） 
巴黎電令日午後公報宣稱法軍仍在海薩附近前進昨晚奪獲伊塞爾運河東面設防之屋一所進至德軍第一道陣線之外敵軍之回擊完全失敗洛萊特聖母院曾見血戰德軍進攻四次均受重創而退德軍在巴伊萊樹一土耳其綠旗顯望感動回兵及斐兵我軍鎗砲齊發奪旗而回今晚公報宣稱比境敵軍因我軍四面勝利乃膽怯於昨夜棄所守伊塞爾河西面之殘土而走我軍固守所得東岸之地拉巴塞北面之英軍星期夜雖爲德軍大隊囘攻仍能戰勝星期一日獲戰濠數道且加重創於敵德兵一隊約七百人陷於英軍機關槍及法軍砲隊之間全行覆歿英軍俘敵兵千人獲機關槍數枝亞拉北面有濃霧阻止戰事惟洛萊特聖母院山坡仍在激戰德軍回攻者皆敗退今日拂曉我軍攻擊愛萊叢林獲德軍防禦工程數處機關槍三枝俘敵兵二百五十人（十七日） 
倫敦電費蘭巨元帥今日公報謂第一軍今日在里歇波拉伏南面續獲勝利德軍各戰濠在西哇陣線内者悉被奪獲德兵壧隊自願投降英軍刻仍奮勇進攻有敵兵一隊方欲投降倐爲德砲擊中全隊死亡殆盡英軍所俘敵兵共有若干刻尙未詳但解往交通線内者已有五百五十人（十七日） 
倫敦電令日淸晨轟擊萊姆斯之齊泊林飛船爲東敎堂及西門兩處飛機所逐直至威斯興特燈塔而止齊泊林飛船飛至尼曷濮特外時爲登扣克英海軍飛機八架所攻内有三架接近轟擊飛機司令比格斯韋資氏在飛船之上二百尺時擲下炸彈四枚飛船中彈濃煙直起於是飛船升至一萬一千尺高度船尾下垂蓋已受重傷矣英飛機雖受齊泊林飛船之轟擊但未有損失（十七日） 
倫敦電齊泊林飛船一艘在瑪格特與杜佛中間海上飛行數小時向底爾附近田中擲落炸彈二十枚並無效果惟萊姆斯地方傷三人（十七日） 
加萊電齊泊林飛船將炸彈數枚擲入鎭中擊斃幼孩數人 
（十七日） 
巴黎電法國在斐洲喀麥隆大勝 
軍之損失甚爲重大（十七日） 
倫敦電十五日烏魯米亞來電謂東土耳其境凡恩地方有阿米尼亞人六千名已爲土人所戮目下阿米尼亞人方與土人及古爾人相抗亟待援助（十七日） 
羅馬電意民泰半以爲意奥戰爭决不能免意皇之不准首相薩氏辭職實爲敬上帝愛國家起見意人今知奥國提出可笑不充分之讓與權及三國聨盟已受訾議怒起反對基哇立迪之運動且明示意皇彼等軍事上之企圖實未有誤意皇旣與國民同心必能從民之願也（十六日） 
羅馬電意大利各城現紛紛慶賀首相薩氏之回任此次風潮其結果使意國人民咸同心立於國旗之下報宣稱德奥大使旦夕將離羅馬當道已備專車二輛以便二使乘之出境（十七日） 
倫敦電據里斯本遲到之電聲稱巡艦伐斯柯達加瑪號之司令確已遇害岸上砲隊曾回砲轟擊叛變之軍艦各軍艦遂駛入扣留太格斯港之德國軍艦中旋岸上營内有所若干附從革命黨星期五日共和衛軍曾殺害叛黨後經商定槪免加罪叛黨志在組織國民内閣今將依此實行里斯本大受損失桑太里姆曾見激戰傷平民二百人皆入醫院且死七十人均舁至驗屍所哇拉伏已舉爲里斯本民政長（十六日） 
里斯本電新政府已將前首相加斯特洛及前内閣大臣米台臣洛斯送登伐斯柯達加瑪巡艦（十六日） 
瑪德里電現信里斯本革命黨已設立行政機關（十五日） 
瑪德里電軍艦愛斯巴拉號現赴里斯本保護西班牙及外人之利益（十六日） 
里斯本電晚間有國民聚衆歡賀革命黨領袖時道中有人潛伏擲炸彈及開鎗擊之傷數人當時稍有騷亂（十六日） 
哇波多電羣衆攻擊警察署重傷平民四人輕傷警察一人此次叛亂至多死八十七人傷二百六十人（十六日） 
倫敦電泰晤士報瑪德里訪員昨日電稱葡牙事變詳情目下斷難確知但聞新革命之風潮刻方劇烈時局甚危耳（十八日） 
彼得格勒電公報謂古拉金親王電稱德國 
騎隊殺死俄國傷兵並縱炎焚之（十四日） 
其二（德人德文報專電） 
柏林電外交部宣布五月十七日大本營公報如下德軍委棄伊泊爾北運河西斯台恩斯特拉特及海薩附近之前鋒地位且調回各分軍至運河東岸總陣地以免受敵軍劇烈砲火之重創新福音堂村南面之英軍仍占守五月十五日奪獲陣線戰壕之一部分戰事仍在進行亞拉北面亞爾班及勒維爾附近法軍進攻者受重創而退德國飛船攻擊加萊杜佛二海港頗獲效果杜比薩河愛拉哥拉及齊基斯齊附近尼們河南瑪里亞姆波爾及魯特維洛夫附近俄軍之進攻者均敗退德軍在斯柴夫爾附近所俘俄兵内有一九一六年之預備兵僅受練四星期德軍在譬列加河與維斯土拉河上游間又在薩姆波爾斯特里其斯台尼斯洛陣線接續前進在桀洛斯洛附近及北面數地點渡過桑河泊里齊米塞爾周圍之戰事正在進行中（十七日） 
華盛頓電奥國大使署宣布五月十三日奥軍大本營公報如下奥軍在太爾洛及哥爾里斯附近獲勝後已廓淸加里西亞西部迫令俄軍棄尼達河卡巴西安山之陣線俄國第三軍及第八軍於近十日内大敗京殲德奥聨軍前進一百三十基洛邁當自五月二日起至十二日止共俘敵兵十四萬三千五百人獲砲 
 
 
 

Page 3

 
 
　　約百尊又機關鎗三百五十枝糧食子彈及各項戰品無算維斯土拉河北面之德軍現取道斯托布尼加進發烏蘇克山隘東面之德奥軍轟擊山上俄軍陣地數處進至特加之南俘俄兵約四千名哇波爾山谷之攻擊現趨向斯哥爾方面加里西亞東南之俄國勁旅現取道化洛登加進發 
俄國公報全不足信（十七日） 
華盛頓電奥國大使署宣布奥國大本營公報如下聨軍在俄屬波蘭追敵至譬列加河下游之外基爾斯附近至加曼拉上游止之各小山已無俄兵蹤跡聨軍已沿維斯土拉河進至克里芒土夫北面高山桑河魯特尼克與泊里齊米塞爾間之俄國後軍已被逐過河被俘者甚衆由卡巴西安山叢林前進之大軍已在瑪其拉山附近擊敗俄國强盛之後軍俘敵千名獲砲七尊今已入薩姆波爾境現加里西亞東南部之俄國新軍在哥爾曼北面進攻者受挫而退失支撑點一處（十七日） 
柏林電據官場消息魯西台尼亞號僅中魚雷一枚艦中即發巨大之炸聲故沉沒甚速其炸聲實起於所載之炸裂品以致船中搭客無從拯救柏林日報曾引一八八二年八月二日美國旅客條例第八節凡船長以炸裂品與旅客同載者應監禁一年罰金若干此條正合用於魯西台尼亞一案則其責任誰屬可以知矣德報對於利物浦與倫敦警察之無能力仍表述驚詫之意官場宣布國會評議錄示明英人以仇德爲口實任令亂民刧掠警察如果得力不難鎭壓之據專家聲稱英國海軍部宣布出入英國口岸輪船隻數以與德潛艇擊沉之船數相比較藉以證明損失之微實一詭計蓋凡航行沿海之輪船抵一口岸卽作爲新抵之船以故其數乃覺其大耳西加里西亞非官場消息確認俄軍敗北殊形重大惟俄國仍圖否認此事俄國第八師團嘗經俄帥尼古拉斯大公爵稱讚其勇今已完全潰散師團長及各參謀均在奥軍陣線後爲奥國輜重衛隊所擒（十七日） 
[特約路透電]  
　　北京電萬國攺良會接廣州來電稱十五日廣州 
焚毀烟土計土七千九百六十九兩烟膏三千七百六十兩此外尙有烟槍嗎啡與鴉片丸皆付諸一炬（十八日） 
蕪湖電新定稅則今已實行此間商舖今已一律罷市以示反對商人不允提貨以致各貨堆積貿易停止商人對於新稅之實行頗爲憤怨甚至有攻擊稅關之說且有仇視外人之意（十七日） 
[東方通信社電（日本人組織）]  
　　東京電憲政擁護會國民外交同盟會及他各團體等於今日午後二時在築地精養軒開聨合大會名士與會者有六百人其决議之大要如左 
現内閣之對支外交阻憲中日兩國之親善並招列國之誤會失墜帝國威信故閣臣須負其責云云（十八日） 
東京電北京中日協約之調印近在數日之内日本政府急欲於議院開會之初期决定（十八日） 
東京電中國政府因漢口暴動迫害日本人一事曾向日本道歉（十八日） 
東京電漢口暴動迫害日人一案日人所受損失現往日本駐漢瀬川總領事從事調查尙須二三日方能查畢日本政府已飭駐京日置公使警吿中國政府鎭壓暴動妥爲取締一俟查明損失再議賠償及他相當處置之法據日本一般人之觀測以該暴動係由德國人之煽動而於日本最後通牒之前北京總商會發布檄文亦一近因云（十八日） 
東京電日本議會開院式已决定於二十日舉行（十八日） 
東京電衆議院之全院委員長已擬定同志會之金子元三郎氏豫算委員長擬定同志會片岡直温氏（十八日） 
[公電]  
　　全國敎育會聨合會來電上海申報館及各報館敬吿全國敎育界諸君公鑒交涉累月卒蒙奇恥以垂亡之國求一息之生存全賴國民自覺我敎育界負責尤重惟堅忍可持永久惟互相淬厲可期全國一致現已議决每年五月九日爲本會開會期即以紀念國恥謹聞全國敎育會聨合會統 
要聞一 
[英報論中國礦務]  
　　字林報社論曰南洋華僑陸君昨致書本報論中國礦產事具言當爲中國官場與商界之讀本報者所特别注意也陸君謂曾在巫來由羣島經營錫礦多年滿擬中國自辛亥革命後礦務當日有起色故束裝來華以期從事於祖國礦業詎知荏苒多時疊逢障碍平日所抱之希望終不能見諸實行今將廢然失望復返南洋矣陸君略述障碍如下（一）華人之向政府領得開礦執照者大半以執照爲屏絶他人之具（二）華人不能自集資本開採礦產而希望外人助之籌措全份資本冒一切危險而平分其利益（三）中政府愼重規定礦律以保護華人權利但究其結果此項礦律徒防阻他人使其不能有所助力致令廢寳於地開採無期本報按中國礦律實於民國元年規定當時曾有人致書本報論其不當今陸君評議鑛律之言尤爲明顯但吾入今日所最注意者不在於礦律而在於華商之瞢瞢也請試述江北廳（譯章）煤鐵鑛務公司及安徽讓與權之往事以證明陸君之言已故之英商阿施巴爾李德立氏於一九零六年獲取讓與權創辦江北廳公司鑛產之利源旣甚饒裕而公司組合之精神又甚寛宏足予蜀省華人以最優美之利益但以開辦之時動輒阻力橫生以言公司資本則華人應招集之半數似終未募足以言交通則由重慶至鑛山之必要鐵路從未建築卽云築成亦屬從未用過以言機器則運至重慶之許多利器終未直達礦山馴至一九零九年外國股東不得已收回二十萬兩售去其權利但收回之壧較諸原有之費用僅十分之七耳英國凱易一九零四年所得之安徵讓與權亦遇同一之無謂阻力一九零九年中政府建議攺爲中英合辦公司英商許之然仍未能減輕安徽反對者之阻力一九一零年五月英商允中國以英金五萬二千鎊贖回其讓與權當時確可卽行採取之礦物所値不資以英金五萬二千鎊較之僅十六分之一耳今本報之追述往事非欲搜剔舊案也不過對於極有價値之兩大鑛產而有所感耳華人本可平分兩鑛產之利益若開辦至今日其利無窮乃華人不獨抛棄其機會且從收回之後迄無充分之經營江北廳鑛產雖曾有表面上之開工終無大獲安徽鑛產亦然是華人對於上述兩鑛迄未施應有儘有之工程也四川安徵如此他處亦何獨不然至於鑛律一事若謂中國决難修攺則殊不當蓋袁總統之政府今日似以開闢中國利源爲急務也華人不能組織合資公司此爲華人商務性質之弱點華人縱不欲招募外股但曾經營外國公司之華人則常招之使來俾抒其所知以獲切磋之益不宜拒絶之也實業之重要人皆知之無待贅述華商苟不自奮有所振作則中國天然利源如何豐厚華人將有何爲云云乃空談無益之言耳陸君所述者誠爲一般愛國之士所宜研究者也 
[雜評一]  
[東亞之保護者（無名）]  
　　我且勿論中國需人保護與否即謂中國極無能力非待人保護不可而試問日本果能保護人乎今日本旣開侵掠中國之端矣日後能阻他國之不侵掠乎世事貴實行耳大言何益哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[交涉經過之各面觀察]  
　　最近之會晤昨十四日日使到迎賓館會晤陸總長聞係交換關於簽字手續及該條約應採若何形勢之意見尙未議及修正該條約之文字及正式簽字之日期說者謂或不能甚速緣我政府擬特加審愼免再蹈其他意外之損傷然亦止能限於文字之推求而已 
英報之憤言英文北京日報云現在各國輿論竟如本報所預言皆不滿意於日本之乘機侵略中國苟日本政府能細察現在所發生之事實取輿論而玩讀之則對於日本之前途必悚乎有所疑懼矣吾非謂日本政府良心上有所覺悟而痛苦也但試觀美英俄三國之輿論吾人似以爲日本將來必有憬悟今日刦奪中國之政策實傷英俄法美感情之一日且恐將來世界上必無日本之與國不翅如遠東雜誌大主筆所謂貶之於印度之列也觀昨日本報（英報）所刋登英倫各報之評論可知日本政府對華態度之說明卽英國亦不能信其目的之純正報吿之誠實設東京政府能鑒觀於未來吾恐日本此等行爲之結果於日本有害而無利也夫使各國取日本所自行宣布之證據而觀之則未有不直中國者中國之罪不過其國勢之孱弱而其不幸不過由於其友邦各國皆從事歐洲之戰爭而愛莫能助由此觀之則中國雖屈服於一時安知各國將來仗義執言耶 
日人之手腕此次中日交涉日本明知英法等國牽於歐戰不遑東顧故敢悍然向吾提出此等苛酷之要求但其心中目中尙有幾分顧忌者厥惟美國前此美國對於中日交涉曾向日本提出文書日本亦旋有答覆此爲日美關於中日交涉之交涉想吾國人當能記憶迄最近六號七號等日中日交涉已達於最危極急之時機日本確曾以一種外交手段穩住美國然後敢提出哀的美敦書以迫吾承認其要求茲將當日美國對於中日交涉之情形記左六號下午駐美日本大使珍田氏與美國務卿白蘭安氏爲長時間之會晤雖其會晤中所議何事外間不得而知然要有關於中日交涉也次日白蘭安氏即有兩次極重要之宣言披露於世其第一次宣言略謂當中日交涉初起之時日本曾通吿吾美聲明日本旣不欲違反中國政治獨立領土完全之主義又不欲抵觸他國與中國所締結之條約云云吾美於條約上之權利絶不願有所讓步但無論中國或日本均未向吾美有此請也現在吾美在中國一切關係均未變動故對於此次中日交涉惟望於中日兩國之利益上得有完滿及平和之解决也云云其第二次宣言略謂吾美已接日本致中國之哀的美敦書書中要求與原案大不相同云云但美國對於此書内容滿意與否白氏殊無一言及之也前列白氏兩次宣言不管美國對於中日交涉爲决不干涉之聲明其爲出於珍田氏與白蘭安氏會晤之結果固不待言然美國於中日交涉本極注意當此危急之時更不可不以愼重出之故同時又曾通電駐英法俄等國大使令其探聽各該國對於中日交涉之態度但據最近電訊又有太平洋某國不承認中日新條約之說詳情尙未盡悉此中底蘊頗耐人尋繹也 
[京外各界之交涉補救談]  
　　政界羣謀善後策肅政史日前在肅政廳開全體會議各肅政史頗有激烈慷慨之議論其會議結果公同聨名草一封事上於當局瀝陳此次外交可哀痛之失敗政府自後宜勵淸圖治官吏宜潔已奉公以及種種積弱之弊關茸之原措詞甚爲痛切聞總統覽後戚然動容并聞日内徐相國及楊左丞等均惕然不甯言今日非切實攺良内治培養民力不足圖存大約此奇恥極辱之條約含忍簽約宣布之後政府必有一番振作之表示但不知此諫管報政是否僅爲一度具文之粉飾耳又據某要人云陸子欣此次之出任外交純爲中日交涉事件此後即不調任亦即辭職繼其任者當爲梁崧生將來交通首領或爲楊左丞所兼任而敎育一席亦必於是時覓替人昨晤敎育界中人亦云湯濟武之辭職書已經提出兩次所以未蒙俞允者實以交涉吃緊内政猶爲第二之問題現交涉旣已解决濟武之去留問題 
即日可定聞其第三次辭呈又提出矣 
交涉解决之通電發出後各省長官已多覆電來京貴州龍巡按廣東李巡按兩電多作諛詞外安徽倪將軍奉天張巡按兩電則大異聞張電措詞痛切電中有政府宜引咎自責等語總統親筆批圈復電相勉拋卷交涉條約正式發表後此等電文或有宣布之望倪電大意以令日之結果皆緣於官吏泄沓所致此後當重官權以專責成若嫌官權過重則嚴定考覈之法則官吏旣可暢行所志而國家亦收設官之實益聞總統閱後即批云所陳極中覈要現高等文官考試在卽交政事堂轉飭内部採擇施行倪氏秉軍政而有重官權嚴考覈之電請考覈官吏固屬國家之急務若所謂重官權一層借題發揮其意蓋别有所在今日之官權較之開國之初已漫無限制旣無立法界之束縛而司法事宜又能實行其監督若再加重直無異南面稱尊矣一說謂倪氏之意似指地方長官而言各省軍民兩府爲一省政治所從出若加限制事事聽命中央於内政外交無絲毫緊急處分之權力中央政府卽勢成孤立不能收指臂之效其或然歟 
學界發起國恥會交涉解决後全國人民動色相吿北京中國公學大學部學生特於日昨發起學界國恥自勵實踐會以期彌補國是茲將其公啟及草擬規約錄左敬啓者本月七號日本之最後通牒乃吾國五千年之奇恥大辱宋亡於元尙有文信團以存浩氣明亡於淸尙有史可法以立國魂卽如甲午之敗庚子之戮猶曰釁知我國開戰敗而和固其所也而此次交涉彼竟不費一兵不折一矢而僅以威勢恐駭掠取我如許之權利談判之餘等如兒戲措詞之下不啻屬國恥孰有恥於此乎辱孰有辱於此乎凡爲國民者宜如何刻苦自勵以謀將來之抵禦爲牒至五日權喪利失而一般同胞仍噤若寒蟬嬯戲如故豈禍未臨頭而不知自省歟抑心如死灰而不可救藥歟何其輕且忽也虚心探求蓋亦有數原因存焉即一謂不在其位不謀其政一謂巧婦難爲無米之炊前者之炊前者之思想多屬於人民後者之思想多屬於政府近有愛國者見及於此以爲外交之失敗由於國家之貧弱貧弱貧弱故不能以戰爲後盾於是有救國儲金之發起如添兵工廠也練海陸軍也興實業也皆其主要目的也然鎗砲雖多誰則執之士卒雖衆誰則敎之實業雖興誰則推廣而擴充之是不可不有主持者求諸政府政府不能事事親之責於齊民齊民又不能一一任之而求其最合身分上可以補政府之不逮下可以作齊民之模範者舍學生其誰與歸故學生者任重致遠之代名詞而國家社會之中樞也苟輕視其地位而不於此時相警戒互相砥礪則國家前途豈堪設想雖儲蓄多金適足以供無心肝者之揮霍於實際庸有濟乎某等驗諸天下興亡匹夫有責之說不敢以不在其位不謀其政相委卸而置國家存亡於不願爰與同學磋商規約數條以爲此後立身行事之方針其大意不外振刷獨立之精神以保國性造就完全之人格以備任使儲藏惟一之富力以待不時倘一人如是一校如是推而至於全國亦莫不如是則將來結果詎可量乎如蒙各貴學校贊成卽希速覆敝校以便訂期聨合會商妥擬進行辦法是爲至盼此啓草擬規約列後一每日課餘默誦本月初七號日本最後通牒一遍一凡用品俱本國貨物如本國無者須由本學校長或地方行政長官代買一每學期儲金一元（願多儲者聽便）隨學費交納由本校會計代收彙存國家銀行但高等小學生半之初等小學生聽便一每日功課須完全了解遇有疑難者由同學疑難研究部答覆之但以課餘爲度同學疑難研究部之組織另訂之一須戒淨一切嗜好其細目别訂之（此條最爲重要因儲金槪取諸此項故也）一每禮拜三禮拜六添兵式體操各一點鐘須按時操練以上六項凡在學學生永續遵守如有逾者由同學監察部舉發　管理員懲處之監察部及懲罰規則另定之伶界發起義務戲北京伶界格蘭芳於中日交涉發表後卽大有感動日前中央公園開會時當場卽取洋蚨百圓交於交通銀行掣取收條爲憑嗣即與路玉珊（卽路三寳）商議糾合北京伶人名角全體各出其平生最擅長之戲在第一舞臺演唱一二夜義務戲凡北京最有名之譚呌天楊猴子十三旦等均須登場而票價則不妨稍昂俾得集就鉅欵卽將全數納爲救國儲金其計畫大略如此梅路徍旣抱此志願當即銳意進行昨日（七四）上午十一鐘由梅氏在正樂育化會提議討論得有多數贊成大約日内即有正當之宣布梅日來奔走此事妙峰山之行業已作罷并聞救國儲金團顯擔認當日前後台一切零星經費所得戲價即以正樂育化會名義存貯銀行 
[九日六時前後之天津]  
　　九日午後六時已過天大難關居然穩渡然連日此間人心之驚惶殊非筆墨所能罄茲特略舉一二聊作將來紀念云爾 
連日由京來津火車搭客異常擁擠婦孺居基多數此輩皆政界眷屬抵津後或寄居各租界中或轉搭太古怡和商輪赴滬爲避地計者致各輪船艙位皆實不能容惟招商局輪船則否 
此間華界居人富厚者大半預在租界中借有洋房以備於無可奈何時寄頓妻妾子女細軟之所亦有盡室遷徙者更有星夜離津惟恐不及將粗重器皿贈之鄰居或賤價售去者小康者則或寄居租界親友家或暫居旅館客棧者貧苦者則無甚舉動或僅將婦女避入租界而已紛紛擾擾可憐孰甚焉八日午後朱巡按使署已接到北京統率辦事處來電謂此事業已和平解决等語當即急轉各機關知照以定人心然不知者尙驚擾如故至九日後始鎭定自上海發起救國儲金團後旅津江浙入亦踵而行之並竭力提倡故津人之赴中國交通兩銀行儲金者日漸踴躍反對者合軍政兩界中祇有一人此一人者姓甚名誰讀報者必能默喻不待明言也 
有甬人康某慨國步之艱難受外界之激剌擬倣上海救國儲金團辦法在津組織機關提倡鼓吹禀請兼將軍銜直隷巡按使公署立案以固基礎詎被批斥略謂該團宗旨擬合全國之力儲金至五千萬元爲數過鉅恐難如願以償該團旣具此愛國熱誠何不多購四年内國公債等語旋康續進一禀冀達立案目的惟聞尙未奉朱使批答康通西國語言文字現寓英租界大沽路除一再禀請外復印傳單廣爲分播惟傳單詞意涉及日人當被日捕房揭去禀由日領照會英領請予協提送訊英領不允惟聞面論未奉官廳批准明文未便在門首懸牌云云 
聞總統對於國民儲金救國一事頗爲嘉許恐地方行政官或有抑遏情事已經政事堂通電各省遵照措詞頗爲婉轉 
[交涉解决前後之湖南觀]  
　　中日交涉旣已和平解决其未解决以前之狀態似可勿庸追述惟湘省民情對於未解决前數日之情形儘有足資研究者茲特將前後事實分誌如左 
解决前之態度湘省自接得日本已下哀的美敦書之電一般人民雖極憤激然均視爲勢所必至之事並無責難政府之心其時各學校之日本敎員均已先後離校駐湘日領事一面電知各屬日商僑民令速一律歇業來省聽候政府命令行動一面自赴英邻事署磋商一切聞係因交涉如果决裂該日領將藉英領保護出境其僑商亦須英領庇護等情湘民見此情狀以爲交涉必致决裂又以滬漢各處商莊電述該處市面銀根極緊致湘中滙水驟高僉謂時事日亟應籌對付方法閒湘鄉進步黨分部致大總統電云日本要挾日甚政府計窮拒絶我團積弱已　極點立乞將要求條件宣吿國民毌再隱忍甘爲朝鮮現在人民憤激一致死戰寗爲玉碎不願瓦全籲懸斷而行之萬勿　　而自蹈滅亡黨衆翹首待命敢先死前敵以彰國威又湘鄉王君禮繩前因獨立之亂憤極回湘杜門謝客近復激於國事電致總統云日人要挾有加無巳我大總統撫誠磋商兾其就緖所以爲全國謀幸福者甚至乃近益囂然國其不國禮繩湖湘下士產將門先祖淸謚壯武王鑫於粤亂之始創立老湘一軍曾左諸公倚之削平大難軍鋒極於關隴關新疆萬里之地禮繩幼讀父書痛外侮之危迫憤懣塡膺願召集湘中子弟効力前驅以備邊防而固吾圍如以兵戎相見必不至損國威而長敵志區區愚忱惶悚待命又前湖南陸軍小學畢業生曾漢康等激於愛國熱誠召集舊日湘中同學組織一敢死隊暫設事務所於東長街曾宅聨名十一人禀請湯劉二省長發給軍械二百桿以便練習一俟交涉决裂卽出發赴敵並聲明祇請政府供給食物不受薪餉云云 
解决後之狀態湘省自中日交涉已經解决之耗飛電傳來其商民之淺識者固已實深慶幸而稍知國恥者則謂國家受此奇辱吾民遭此挫折自今以後吾國人民即當臥薪嘗膽誓雪此恥聞某校學生竟有全體痛哭停止上課之事常德商會電由長沙商務總會聨名電致中央請速宣布交涉解决内容以公天下而安人心情詞極爲沉痛又常德對日同志會因恐各地商會見夫交涉解决對於提倡國貨儲金等事懈怠廢弛貽羞全球特即通電湘中各屬商會勸仍積極進行電文甚長語氣亦極痛切又省城蘇廣同業事務所以交涉解决而議决之事應益加厲爰電致蘇廣同業滬莊謂交涉雖經解决湘中同業仍積極進行云云 
[贛人士紀念國恥]  
　　自本月七日日本以武力迫我後人人腦海中俱印一國恥之影像北京上海商會均引爲奇辱通電著爲紀念贛人士稍具常識者莫不深然其說聞有奉新商人黄壽彭者（在西大街開慶同昌玻璃店）特將已店售賣之 
一座刋磨宋華民國四年五月初七日國恥紀念）十五字陳諸炕頭當作座右銘又日用茶杯飯碗之類均大書（五月七日國恥紀念）八字業托某磁店定繪矣又有某君以虎皮箋數張托書寫家指明求寫橫披數方（一）無忘國恥（二）民國奇辱（三）五月七日（四）大夢速醒（五）提倡國貨均加跋按以爲家庭字畫又有新建章祺慶（號社安）君割破三指親書血書哀吿同胞毌忘斯恥十二日親將白竹布所書血書送交報館其文呈下哀吿我最親受之同胞我聖神勇敢之軍人我靑年均鑒永記勿忘五月七日我國所受日本之奇辱共雪國恥民國四年五月十二日新建章祺慶破指哀吿血書現　儲金分事務所定明日開幹事會時將血書傅觀同志然後寄滬付攝影家俾廣流傳又有自稱瘦道人荊山氏者蓋章致報館大書（舉國蒙汗之大紀念）八字其字全採最近出版淸道人所書之禮器碑字後附跋語云（民國四年五月七日集韓勅修孔廟禮器碑字銘諸座右瘦道人荊山）二十七字 
[漢口罷夜市案續誌]  
　　漢口商民因日人有提燈之謠於十三號晚間息燈罷市已紀前報茲悉當紛擾之時並有毆傷日人擲石抛磚毀壞日商店舖之事爰再誌其詳情如下十三號午市上即閧傳日租界之日本人將聨合雜居武漢日人於今夜提燈以申慶幸各商民均憤不可遏惟亦無法對付至晚忽有人散發傅單上署名爲商界同志會大致謂日人以此辱我届時其會游行各地吾商民應一律息燈閉門勿出觀望以申國恥云云其實漢商界向無同志會之團體當時漢商界激於國恥不暇查究羣以爲日人實有此舉於是前後花樓河街後城馬路英租界歆生路及與德租界毘連華景街各處商店皆不約而同至夜齊不燃燈閉門停市即市上各攤商小貿亦一律歇業歸去而一般好事者聞之皆爭至前後花樓觀看萬人　集謠諑繁興時鎭守使警察廳雖已派有軍隊巡警在市上緊急戒嚴不過街頭巷尾站有軍警且官中亦不知日人有無提燈會之舉故杜鎭守周警廳長皆赴日領事處詢問未便遽先迫令商店燃燈開門孰知此時游人愈集愈多遂有人拾石子首向黃陂街日店丸三藥房擲擊此風一播前後花樓河街華景街後城歆生路各處皆投石日店聲勢汹汹幸各軍警力顧大局立詣各店保護故日本洋行店舗如小林洋行吉田洋行小瀨木洋行若林藥房漢興洋行武森洋行一二洋行等雖遭石擊未受大損僅壞玻璃窗及器皿而已惟丸三藥房有一日人及一華夥被衆所毆稍受微傷同時英界一馬頭亦集游民不少三井洋行住宅與思明堂藥房俱被壞玻璃窗怡園戲館正演劇亦遭石擊停鑼息燈大智門之新民漢舞臺兩戲館懼蹈怡園之覆轍旋亦停演各大小酒樓各里妓院皆暫停生理全鎭恐慌達於極點英捕房與法俄德各國捕房之印捕皆負槍全班出巡英界商團全隊亦出界内游民登時被驅逐四散而日本租界防備尤緊日領已召集駐紥抛珠廠之日兵二營到界内戒嚴不准中國人在馬路上行動各處人力車一律不能通行交涉員鎭守使警察廳署夏口縣各以牌燈書明吿示宣布日人並無提燈會良善商民務各歸家安業云云飭人肓負游行後隨軍隊惟商會之牌燈通吿無軍警保護致被人撕毀紛擾至二小時之久鎭守使又調有大批軍隊至分布各街禁人站立並限於十時靜街逾時在途者拘辦至時軍警於各處拘有多人始漸次散去各店舖亦多燃燈惟以爲時已晚無交易故不大開其門嗚呼此雖係商民誤信然亦激於外侮有以致之耳事後交涉員丁士源與周警廳長分途查勘日店損失凡有形跡可驗 
 
 
 

Page 7

 
 
者不多惟有某某數日商謂有銀貨被刦交涉員未允承認候調查再核聞叚將軍當夜飭駐紥武昌丙棧隔壁營房之軍隊預備開赴漢口彈壓嗣因得電以並未釀成大變軍警足以鎭靜故未飭前往現在各日商行店門首仍有軍警站守其門面破壞各日店次日均未交易華商各行號次晨均照常安業如常徒遭一夕恐慌殊不値也 
[吉林中俄懸案之解决期]  
　　三姓拉哈蘇蘇兩處兩處沿江自淸光緖二十四年東淸築路之頃俄公司藉口卸置物料强行駐兵保護時總理衙門向俄使抗議多次迄無解决遂爲吉省一大懸案詎俄公司著進佔近年方正賓縣亦被侵及至昨年樺川富錦又先後詳報俄兵登岸架屋永不撤退於是上自哈埠下迄同江一千六百餘里之航權六縣沿江之要埠幾幾盡付俄人無端喪失實可痛心昨年七月傅交涉員　議收回行文各縣派警往駐一面咨請濱江道尹向中東公司要求遣撤俄兵嗣後江航由我保護該公司霍中將多方延宕經七次行文急起力追不稍退讓日前該公司回覆已有貴國如能眞實保護敝公司當勉徇磋商照約撤兵之藉於是此事漸得轉圜傳交涉員乃照覆公司力持前議並用緊急公文通飭沿江六縣籌設警巡限期成立復咨請孟將軍飛檄各該縣陸軍與縣警聨絡擔任保護以爲此事必先示人有實力保護方可責成俄公司如期撤退也刻俄兵果能撤退與否尙未得覆惟觀依蘭俄兵拆賣物品各情知解决期已不遠矣 
地方通信 
[松江]  
　　承審員之嚴厲松江縣看守拘留兩所有人滿之患時届夏令易叢疫癘於是新任李知事令王承審員按照易刑新章分别案情笞責而遣釋之以資淸理本日紛紛笞釋多人有松人謝某在太倉中校讀書致函其舊同學張某年少無知中多妄語爲郵局檢查員所見送縣傳訊判張拘留兩月謝拘留四月因均世家子弟由前周知事就看守所闢一潔室特别看待張已期滿釋出謝尙需　跡匝月而王承審員定欲將謝攺繫監獄日内即需實行另有某體而商人核計刑期尙有十八日王亦不聽求懇笞折開釋觀者以其嚴　太過頗嘖有煩言按前之王承審員確於辭職後匆匆登車而去今則别一王承審員也 
敎育　　事松江縣敎育會上月開會時拋據泗涇市敎育會報吿該會提議救國儲金已由熱心者解囊認數請推廣辦法輔助進行時到會會員均表同情允回鄉各自組織現已匝月僅有吊蕩官紹白沃三鄉將儲欵繳會此外尙無報吿故會中職員又函吿各鄉請於十日内報明認定數目以便下次開會時互商存儲之法又因距誰暑假不滿兩月敎授管理各法亟需研究俾下學期着手改良故特函吿各學區徽求意見並定六月十二號開女學敎員研究會以期提携進行縣立第二高等小學校全體學生於本月十五號由職員率領赴滬旅行一路整隊至車站步伐嚴肅到滬後　觀龍門附屬小學及第一高小即假坐該校午　迨返松歸校已下午四句餘鐘矣 
[鎭江]  
　　救國儲金之進行鎭江救國儲金團事務所咋接上海總事務所來電後刋發傳單如下啓者本事務所於本月十五日接到上海總事務所來電内開（中略）等語本事務所自成立以來幸得諸君子竭力提倡連日赴中國銀行交欵者絡繹不絶本事務所接各埠來函各埠之所以集有鉅欵者實由各業公所分集若干各商號勸闔號同人樂輪一月薪水是以羣策羣力凑集成數本埠可否仿照辦理務祈諸羣子酌辦總之時局阽危非直起急追將來必有非常慘禍同鎭人士素具熱忱尙希及時勸導救國卽所以救一身一家不勝迫切企禱之至 
四年内僨之勸募巡按使通飭鎭郡公私學校略謂此次發行内債在中央因財政困難萬不得已欲借内債之挹注以紓外債之逼迫實爲救國要圖學界爲社會之表率自應多方勸募以資興起云云惟鎭地各校對於三年度内債均能毅力認購集成鉅欵此次債票利息旣優年限又短想學界購買較前更形踴躍也 
[揚州]  
　　知事查勘蝗蜅周知事因據查挖蝗蜅委員報吿以與泰縣交界之郭材金銀蕩李家廈等處發見蜅子甚多深恐搜挖不力遺孽爲害昨（十四日）特親帶警隊前往督同搜挖以期盡絶鄉鎭風尙賽會迎神賽會不但耗費金錢亦且易滋事端前淸末季即懸爲例禁民國執行尤爲認眞乃不意人口繁勝警察完全之邵伯宜陵兩鎭竟於前昨兩日先後迎賽都天神會熱閙非常城人往視者殊爲衆多該兩鎭客寓飯館莫不利市三倍而縣公署亦置之不問云 
派員勘驗盜案　西鄉鐵牌甸地方農民陳思甫家及南鄉杭家集鄉民李某家昨夜均被盜匪多人明火執杖擁往搶刦衣飾等物陳李喊鄰護救皆爲盜匪拒傷赴縣公署先後具報已准委員勘驗並派隊探捕矣 
宣講會之紀事北京周行宣講社第二路主任包丁兩君蒞揚擬定十六號上午十時開會由縣知事出示曉諭居民届時到會者兩千餘人縣署代表童科員致歡迎詞次主任報吿開會情形社員演說畢於午後復派人摃旗鼓樂前導一時觀者如堵 
[南通]  
　　打靶誤傷民命駐通蘇軍第二師三營士兵擬定每土曜日前赴西鄉十萬步蕩空地演習打靶前土矅日某兵士瞄準錯誤致將周姓農民擊斃比時各士兵正當竸技之際並未顧及後周父聞知伊子業已中彈斃命即奔至靶場前向長官呼寃已查無一人乃報由唐關市警區用電話轉報張旅長核辦奉傅顏營長至部詢問據復打靶時人數衆多碍難細查此種寃案想必糊塗了之矣 
女犯一逃即獲女待質所看役丁紅防守不力致被逃去犯婦七名曾誌前報茲悉已經司法警察在南鄉棍子街弋獲僞造銅幣之葛韓氏及捕魚港命案之張湯氏白蒲烟案内之費招兒三名又經狼山警區續獲狼山鄉命案内之范朱氏一名以上四犯逮案後各責手心八百下交警局暫行管押其餘三犯仍飭令看婦　紅限三日内緝獲並責丁婦手心八百下以儆 
[南京]  
中央預防造謠之通電統率辦事處蒸電云中日交涉條文尙待解釋審愼簽訂將來自可宣布以釋羣疑惟海外亂黨素抱破壞主義當此人心償激之餘難保不藉外交失敗造作謠言希圖煽惑諭飭嚴防等因馮上將軍接電後已通飭軍警各機關知　矣 
設立中華汽船公司之請示齊巡按使現據滬海道尹詳稱駐滬南洋菲列濱中華貿易公司事務所辦事員王文典票稱自組織該貿易公司以來一切營業頗形發逹因所運出張品物均假手於人諸多不便現擬自籌巨欵設立中華汽船公司專運國貨往來於滬菲等埠以利進行而保權衡云云齊使已據情代達政府請示核辦 
長官應負之責任中央政府以屬吏對於長官每有行賄舞弊狗情濫用情事現値整頓吏治之際特由國務卿通飭各省令將對於屬員加具保結倘有不法行爲除交懲戒會處分外該管長官應負完全責任以肅官方云云齊便亦已接到此項通飭 
[杭州]  
　　勸用國貨同志會開會浙垣第一師範主任葉謙君組織勸用國貨同志會曾分遣會員赴各熱鬧場所演說勸導茲爲擴充起見前日特函請各校贊助各校一致允諾並各派代表討論一切進行咋（十六）假第一師範禮堂開茶話會下午一時半各校代表陸續到會當推葉謙爲臨時主席首由葉君報吿開會宗旨并現行狀態次由商校代表周國壎演說勸用國貨之必要並着手辦法以次錢潘諸君相繼演說頗爲動聽聞最後議定進行方針數則一各校組織分會二假公共會場作演說地址三各公會組織演說團四定期會集代表開討論會五總機關暫設第一師範及散會時已鳴鐘五下矣 
來函 
[高郵柘垜鎭紳學界公函]  
　　啓者江蘇高郵第五區豐樂鄉柘垜鎭忽於陰歷三月十八日午午 
後有匪人數百駕舟十數隻到鎭各持鎗械强悍上岸刧掠百十餘家被傷者若干比時砲聲如雷子彈如雨農商兩界十有九空及第二小學校亦被轟毀傷及學生二名匪人至晚始散後又復搶沐家莊邵家莊林家莊匪人一路搶刧不計其數民不聊生後迫請縣長姚君石橋履勘至今十餘日雖有官兵未敢爭鬥而匪人潘痂子仍然聚集成羣更加多數水則遇舟而刧陸則逢鎭卽搶刻下郵境人等懼得日無飽食之飱夜無安居之地是以專此卽希主筆先生登入報章則感恩靡盡矣 
雜評二 
[一番振作之表示（默）]  
　　交涉解决後我全國人之態度之精神何如乎 
以政界言肅政史上勵精圖治潔已奉公之封事矣國務卿等有非整理内政不足圖存之宣言矣各省將軍巡按有憤外交失敗請注意兵備與内務矣此外電陳時政者更紛紛以上所云不可謂非官吏一番振作之表示也 
以人民言除竭力儲金外又各設種種之法以紀念國恥京滬等商會則定最後通牒之日爲紀念日矣天津敎育聨合會則定國恥紀念之日爲開會日矣北京學界則欲永留紀會而倡組國恥自勵實踐會觀其章程於勉人毌忘國恥外多刻苦自勵學問語最爲允當蓋紀念之故無非欲人自勵而已自勵始足以救國以上所云不可謂非人民一番振作之表示也 
然而此一番振作之表示尙不足恃從今以後人人由此表示而奮發力行堅忍果决絶不稍懈國家乃有競有之機若從今以後熱心漸淡勇氣衰竭則此一番之表示特空言粉飾耳國家寗有絲毫之裨益故欲知國家存亡之前途不可不進而觀一番表示以後 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遠東運動會第三日比賽紀事]  
　　昨日爲遠東運動會在滬舉行比賽之第三日來賓仍達六七千人日本人之到場參觀者較多於前兩日大半手持一小國旗隨風飄揚甚爲得意一遇其國之人得有勝利則各拍掌狂呼歡聲震地是日上午所賽者不過中國與菲律賓第二次覆試籃球而已　决勝在下午第三次終爲菲律賓所勝至於前日尙待討論之十五英里自由車第二第三優勝結果昨已評定第二係廣東馬同驥君第三係廣東李祖芝君又前日撑高跳第三優勝者未定於昨覆試爲中國勝昨日棒球第三次比賽之賽之結果仍爲菲律賓勝此皆繼續前日決賽而得其結果也茲再將昨日下午比賽各節詳載於下(一)五種運動與賽員一爲北京滙文書院吉子英遠跳十九尺十寸半得九十八分擲十六鎊鐵球遠二十八尺十寸半得五十九分二百二十碼競走時間二十五秒鐘得五十五分擲鐵餅遠九十三尺三寸得八十六分一英里賽跑時間五分五十七秒得四十三分總分共得三百四十一分一爲上海聖約翰大學姚麟書遠跳十七尺八寸得七十二分擲十六鎊鐵球遠二十五尺八寸半得四十六分二百二十碼競走時間二十六秒五份之二得二十分一英里賽跑間六分十六秒五份之二得二十四分總分共一百六十二分一　上海聖約翰大學姚星煌遠跳二十尺九寸得一百分擲十六鎊鐵球遠二十八尺一寸得五十六分二百二十碼競走時間二十五秒五份之二得四十分擲鐵餅遠六十八尺十一寸得三十八分一英里賽跑時間六分十秒五份之四得二十九分總分共二百六十三分一爲蘇州東吳大學盧頌恩遠跳十九尺十寸半得九十八分擲十六鎊鐵球遠二十七尺一寸得五十二分二百二十碼競走時間二十五秒五份之一得四十五分擲鐵餅遠六十三尺十寸得二十八分一英里賽跑時間五分二十三秒五份之二得七十七分總分共三百分一爲菲律賓伊蘭那遠跳十八尺三寸得七十九分擲十六鎊鐵球遠三十四尺八寸得八十二分二百二十碼競走時間二十六秒五份之一得二十五分擲鐵餅遠九十一尺十一寸得八十四分一英里賽跑時間六分二十一秒五份之三得十八分總分共二百八十八分一爲菲律賓亞科里遠跳十九尺十寸得九十八分擲十六鎊鐵球遠二十八尺二寸得五十六分二百二十碼競走時間二十五秒五份之二得四十分擲鐵餅遠七十七尺十一寸得五十五分一英里賽跑時間六分二十三秒五份之三得三十八分總分共二百八十七分以上五種運動之結果第一優勝者爲北京吉子英第二優勝者爲蘇州盧頌恩第三優勝者爲菲律賓伊蘭那 
二百碼泅水第一優勝者日本鵜飼（昨誤浮并）時間一分九秒五份之三第二優勝者廣東李羅伯第三優勝者菲律賓菲勒 
（三）落水比遠第三優勝者廣東李羅伯遠三十六尺八寸半第二優勝者廣東何偉卿第三優勝者菲律賓邦乾 
（四）二百二十碼俯泳第一優勝者廣東李羅伯時間五份之三秒第二優勝者菲律賓邦乾第三優勝者廣東何偉卿 
（五）瑪拉呑競走（即八英里競走）第一優勝者日本多久儀四郎時間四十七分十六秒第二優勝者廣東白寳琨時間四十九分四十八秒五份之三第三優勝者日本高津（此八英里競走法先在賽跑場繞四週後至江灣跑馬場繞一週再回至賽場繞四週合八英里） 
此種運勳分數計算法凡係個人比賽及網球替換賽跑等第一名應得三分第二名應得二分第三名應得一分如係多人比賽及五種運動十種運動馬拉呑競走等第一名應得五分第二名應得三分第三名應得一分茲按此法從第一日至第三日總計之第一日一英里賽跑中國得六分第二日遠跳中國得二分菲律賓得四分一百二十碼高欄競走中國得五分菲律賓得一分半英里競走中國得四分日本得二分高跳中國菲律賓　得三分二百二十碼低攔競走中國得二分菲律賓得四分擲鐵餅中國得二分菲律賓得四分擲十六磅鐵球中國得二分菲律賓得四分又四百四十碼競走中國得五分菲律賓得一分五十碼泅水中國得一分日本得三分菲律賓得二分百碼泅水中國得四分菲律賓得二分四百四十碼泅水中國得二分日本得三分菲律賓得一分十五英里自由車中日各得三分撑高跳中國菲律賓各得三分二百二十碼競走菲律賓獨得六分一百碼競走菲律賓獨得六分第三日五種運動中國得八分菲律賓得一分棒球菲律賓獨得五分籃球菲律賓獨得五分足球中國獨得五分百碼泅水中國得二分日本得三分菲律賓得一分落水比遠中國四分菲律賓得一分二百二十碼俯泳中國得四分菲律賓得二分瑪拉呑競走中國三分日本得六分 
綜上以觀此三日内中國所得比賽之成績其總分已占六十六分菲律賓占五十四分日本占二十分如此後逐日比賽各項之時我國運動諸君再能勉力前進則我國或能有最優勝之希望矣 
今日下午所賽各節附列於下一英里替換賽 
隊球藍球棒球二百二十碼泅泳一英里泅泳二百二十碼替換泅泳競技足球 
[救國儲金紀要]  
　　第三十四日之收數昨日（十八日星期二爲上海開收儲金之第三十四日計中國銀行收銀洋八千六百三十六元又交通銀行第八次收欵計銀洋三千五百三十一元又銀一百五十兩兩共洋一萬二千一百六十七元銀一百五十兩連前併計已收到銀洋四十九萬六千二百十元銀三千零四十七兩三錢二分八釐學校儲金彙紀吳江縣盛澤市立第一女子小學十週紀念將諸生校外成績之褒獎金移作儲金日昨投函儲金團存記聞該校共儲洋二十元業已存儲掣收矣又本埠北四种路晏摩氏女學日前已投報儲金團存記認儲四百元日昨又復投函報吿認集之四百元已於十四日送儲交通銀行並報吿當時開會情形謂由韓病秋提倡勸集敎員徐亦蓁與舒彩玉均將環金飾變換以儲諸女生亦立刻解囊湊入云又董家渡巽與小學日昨亦投函儲金團報吿送儲中國銀行洋一百元 
陜西帮西菸業之認數昨有紀時若君册送儲金團存記儲數共有八家計洋二千三百元内係一林豐號及同人五百元協成興又五十元大成豐又三十元協和成又五百元毛隆彰又一千元天成德又一百元義源厚又五十元義興東又五十元以上各號及諸同人儲金均已先後送存中國銀行矣 
順直商帮之公啟日昨順直商帮同人公啟儲金團云前次敝同人等報吿貴團已集得二千數百元嗣經同人等一再提倡已得三千元有奇當將一千六百六十九元於今日送交中國銀行存儲並掣回存單其餘一千六七百元之欵因各號遠在南市或法界一時頗難收集擬請各同人自行送往中國銀行存儲以省手續云儲金之存記日昨張百忍堂投報儲金團云願將房租一月作爲儲金計銀一百五十兩即送儲中國銀行請爲存記又怡和餘行投函儲金團云除朱何周三君已儲外茲又集得洋三百二十元當即日送儲中國銀行祈先存記又山西宋純齋君儲洋十元並投函儲金團謂前之晋帮儲金一千餘元實係晉人賈文高賈五星常閏藍諸君所勸導而成云云又陶秉鈞函報嘉興增華煤油號鄭柏年君儲洋二十元又駱耕良君函報再認月薪儲金洋十元准兩星期内解儲中國銀行又淸和妨沿馬路孟麗房侍婢老大日昨倩人作書投報儲金團存記略云日前曾將私蓄洋十元送儲今願再認六十元俾我花界同人有所感覺云 
外省商會來電奉天通化縣商會來電云救國儲金團總所鑒敝會遵邀各界組織分所各擔勸儲責任約達五千元現投儲甚夥足額再報詳章函達通化商會叩霰又福建龍巖商會來電云儲金總團鑒龍巖分團本日成立先由發起人認捐作倡數越二千餘俟分途勸儲乞存案銑 
各省各埠分所成立一覽表直隷北京保定天津張家口江蘇南京下關鎭江揚州觀城徐州淸江蘇州常熟無錫崇明川沙　松江　南匯　章練塘　廟直鎭　潤涇鎭　淮安　如臯　浙江　杭州　拱辰埠　嘉興　海門　海寗　硤石　武　康　烏靑鎭　西塘鎭　寗波　廣東　廣州　油頭　廣西　柳州　福建　福州　厦門　龍巖　安徽　安慶　宿縣　蕪湖　大通　運漕　江西　南昌　修水　安源　湖北　漢口　老河口　湖南　長沙　常德　湘潭益陽　四川　成都　重慶　陜西　西安　山西太原　雲南　蒙自　山東　濟南　烟臺　滋陽　東三省　吉林　寛甸　營口　熱河　通化　哈爾濱 
[北京商會提倡儲金之通電]  
　　北京商會通電各省商會云國家新造憂患迭衆本商會本我國民愛國之忱爲自保身家性命起見特參照上辦法發起北京救國儲金團各罄所有儲存中交兩銀行以備救國之用本月八日在商會開成立會凡我商民代表涕泣討論同聲贊成遂於本日在中央公園社稷壇上開商民全體大會士農工商老弱婦穉涕泣到會者二十餘萬人揮涙演說者四五十人不過六小時之間人民儲金立集一百餘萬元之鉅雖車夫苦力亦慷慨傾囊此固有國以來未有之痛事抑有國以來未有之盛舉也本商會且悲且喜誓盡全力繼續進行惟茲事體大非全國同時並舉永久進行不足以表示我四萬萬人愛國之誠而振救此五千年來埀危之國人心未死事尙可爲務請各商會即日發起一致進行章程隨寄先盻電復京師商務總會眞 
[敎育部勸諭留學生通電]  
　　本埠當道接敎育部通電略謂前因中日交涉起後留學外洋學生历關懷祖國公舉代表回國現在交涉和平解决學校生徒仍有聨名干涉政治之事查諸生學成而後各本所長爲社會國家効用前途責任正復無窮若身猶在學輙先奔走政治無論於法令有無違背學業必因此抛荒應即勸諭禁阻各回學業云云 
[留日學生求學之志願]  
　　近有回國留日學生王祺等因今日形勢頓非不願再渡彼邦特商請滬上各著名大學另開特别班以求學業各大學謂留東同人若能邀集五十人以上即可應其志望另開特别班延請中外著名敎師　任敎授故該學生等訂於本月二十二號（星期六）午後二時至五時假法租界貝勒路二十七號外交後援會事務所邀集回國留日學生商議一切昨已刋發傳單遍爲邀請矣 
[察勘焚燬烟土之地點]  
　　地方檢察廳林廳長前定於本月二十三號會同全國禁烟委員代表安鏡泉君將所購烟土連同該廳存案烟 
土烟具等物假九畝地當衆焚燬茲悉林君以九畝地焚燬地點不宜昨派司法巡長梅南枝會同二區一分署巡官夏雲昇等分詣西北城一帶察勘相當地點當經梅夏兩君勘得老西門城濠基地頗爲廣闊且亦熱閙似最合宜遂由均　回廳報吿聽候核奪 
[軍人舉行宣誓禮]  
　　總統府衛武官中將銜趙學芳日前奉命來滬督率陸軍窮四師所都各官佐士兵舉行宣誓典禮業於本月十二號至十七號逐日在製造局外砲台營操場傳齊該師第七旅第十三十四兩團所轄之六營步兵曁砲兵第四團管轄之第一第三兩營（砲兵第二營駐在天津馬廠）各官兵挨次分班舉行宣誓禮式并由趙君講解袁總統所頒之訓詞曁歐西拿破崙誓師詞義並將誓願書令各官佐士兵簽押然後將所有員名一律造册茲已事竣於昨日（十八號）淸晨乘坐汽車馳往龍華督同派駐該處之第八旅十五團所部步兵三營官佐士兵宣誓一俟誓畢再往松江督率各營官佐士兵宣誓云 
[又有防範黨人之鄂電]  
　　鄭鎭守使近接鄂省叚上將軍電開鄂省兵工學堂敎練長拿獲運動起事之亂黨馬國梀一名並受其運動之憲兵隊内兵目等十餘名業經訊取確供一律槍斃在案惟據該亂黨馬國棟供稱該黨魁擬乘中日交涉之際圖起三次革命當在日本東京議决自長江下游一帶及湖南北福建三省爲肇事地點以運動當地軍警聨絡土匪爲入手辦法等語亟應嚴爲偵備以免變生不測破壤大局除分電各省知照外飭卽一體戒防云云鄭鎭守使接電後昨已轉飭所屬各軍警一體遵照防範矣 
[迭出搶案後之防範]  
　　靜安寺捕房捕頭因近來華洋交界處迭出搶案若不嚴行防範不足以衛居民故於前日起除加派中西印及馬差各捕至交界處嚴密梭巡外並飭戈登路捕房華探目陳永康西探殺辣門率同華探陳福壽侯阿寳等徹夜巡邏以防匪徒托足而保治安 
[盜匪拒捕傷人三誌]  
　　公共租界南京路老閘捕房中西包探於十六號夜在西棋盤街雙慶堂么二妓院妓女高筱紅房内拿獲盜匪陳三寳等四名因匪首王和尙（卽袁文標）開鎗拒捕擊傷四十號西探潘林士該匪首亦遭還擊受傷分别車送醫院醫治各情已兩誌本報茲悉袁匪因鎗彈深入内部醫治無效已於前晚斃命除經捕房報請中西廨員會驗外昨晨將陳三寳等四匪押解公共公廨請究先由一號西探目考爾上堂禀明前情繼據華探錢壽生投訴十六號晚得線人密報有大帮盜匪在西棋盤街雙慶堂么二妓院内聚賭卽同一號西探目四十號一百六十五號兩西探及華探陸桂山顧阿根等前往查拿當在妓女高筱紅房間内拿獲盜匪四人一名陳三寳（卽陳灿泉）一名藍長生（卽周正貴）一名張江才均紹興人一名王福生（即朱萃林）杭州人尙有數匪均被跳窗逃逸匪首袁文標逃至樓下被四十號西探攔住袁匪即開鎗拒捕將四十號西探擊傷該西探亦開鎗還擊致各受傷現袁匪已因傷身死而四十號西探肺部亦受傷甚重現在醫院醫治所有陳等四盜已在捕房供認曾於五月十一號夜七時持械夥刦牛莊路同康當舖内大小洋銅元共一百元已傅櫃夥趙廷香至捕房認明無訛至該匪等供出同黨數人請爲出票按名拿究代理讞員王肇之得禀商之美領柏君遂向陳等四盜　詰情形判均帶回捕房候西探傷愈再訊迨中西官會訊捕房瑣案畢卽同乘汽車至虹口斐倫路驗屍所　飭檢察吏如法驗得袁匪身中三鎗一彈由後擊進深入内部致命塡明屍格諭着地保棺殮標封厝壞並論捕房嚴緝在逃同黨解案併究並聞老閘捕房捕頭查得盜匪陳灿泉等迭在公共租界紏黨搶刦均匿居裹虹口一帶時至西棋盤街雙慶堂么二妓院狎遊與妓女高筱紅相識已久該院龜鴇早已知情不應窩留盜黨致釀盛拒捕鎗傷西探之巨案爰特禀請公共公廨飭提該院龜鴇等到案澈究 
[西鄉連出盜案]  
　　前晚夜半有盜匪十餘人擁至滬西小沙陀路附近華洋交界處鄉民陶錫濤家撞門入内各出手鎗利刃嚇禁聲張刦取値洋二百餘元之衣飾現洋而逸臨行連開手鎗十餘響示威遂呼嘯而去事後由陶報請弋登路捕房立飭華探目陳永康協同西探殺辣門前往勘得該處地點非工部局範圍即據情回禀捕頭着陶開單報請閘北警署偵緝又徐家匯路附近大劉家宅鄉民劉某近因賣得地價洋五千元爲匪徒所知先於本月十一號夜糾黨持械夥刦去値洋二百餘元之衣飾現洋而逸詎於前晚十二時復糾黨十餘人破門入内各出手鎗刀械恐嚇圖刧劉所得地價幸劉早有防備祗被劫去値洋八十元之衣物及現洋五元該盜等大不滿意聲稱暫存洋二千元於爾處臨行連開手鎗三響示威往西而去事後劉恐該匪等再來搶刧遂分投靜安寺捕房及法捕房報請飭探查緝 
[水巡隊查獲嫌疑盜犯]  
　　湖州人劉永泉因雇舟下鄉收繭在龍華鎭南新橋港内被盜匪刦去現洋衣服等件報請檢察廳曁淞滬警察廳查緝等情已誌前報茲悉淞滬警廳徐廳長自據該事主劉永泉呈報後當飭水巡隊查緝此案贓盜昨據該隊長潘恒言詳報在龍華灣地方查有民船一隻内有兩人 
形跡可疑難保非此案盜犯故特捕解請爲查究徐廳長當將解到嫌疑盜犯兩名飭發可法科收訊 
[鎭守使飭緝逸盜]  
　　盜犯趙增壽張義仁二名前在徐家匯地方攔路刧奪途人邵玉才等財物一案已由鎭守使署訊實判令趙犯執行槍斃張犯執行無期徒刑在案茲由鄭鎭守查得此案尙有同夥行刦之逸犯潘有才陳貴玉二犯刻尙未獲當此刧案頻聞之時自應嚴拿懲辦故於昨日飭行淞滬警廳曁上海檢察廳等迅速飭探查緝逸盜潘有才陳貴玉等務獲到案從嚴懲辦 
[盜匪解送鎭署兩起]  
　　地方檢察廳長查得前獲之刦掠上海縣　北新涇及閔行各鄉民家之盜犯羅阿根龔長發張阿毛嚴仲進葉長壽潘得勝等六名均經訊實供認結夥行搶不諱援例應歸軍法懲辦爰將羅阿根等六盜照錄供詞昨派法警一併解送上海鎭守使署訊辦 
著匪吳恒旺（即吳二）因與已經解送鎭守使署懲辦之盜 
 
 
 

Page 11

 
 
匪楊三　子（加楊正開）先後夥刦石路運大松江路潤餘兩餞莊及愛文義路五百號門牌陳子山等七户巨喊逃匿閘北華界業經戈登路捕房華探目陳永康將吳獲解公共公廨迭次研訊屬實押候會商核辦在案昨晨由探將吳匪解廨請示經代理讞員商之美領柏君判吳押候備文詳解鎭守使署按例懲治如所擬罪名不及五年者仍請送回本公堂核辦 
[征收紙烟落地稅之反對]  
　　洋貨業反對落地稅風潮迄仍未决茲聞紙烟一種英美烟公司以進口時已納關稅至此重征落地稅未能承認已禀由該管領事聲明早經納稅並自備船隻運送貨物至内地以免留難加征故落地稅沈局長對於此項大宗稅欵日來頗爲躊躇云 
[棉紗稅退認問題之未决]  
　　棉紗業認稅商人前因無計維持禀由稅務總公所錢所長請准退認經錢所長諭令暫緩十天候赴省面禀財政廳長再定辦法茲該認商以十天期限已届昨又赴所請示商錢所長由省返滬途中感冒是以暫未接見聞此事業經政廳長據情詳請北京財政部裁奪不知能否通融辦理也 
[調查工匠之勤惰]  
　　製造局總辦鄭汝成君近因陸軍部限令每年造成軍火各件爲數甚多設或工匠懶惰勢必延悞限期故於昨日派令本局總工務處處長謝邦淸分往鎗砲各軍廠調查有無工匠懈怠偷安情事如有查見即行開革倘勤奮耐勞者亦當獎勵以免延悞 
[研鞫後崗鎭烟案]  
　　松江縣後崗鎭汪夢雲（即汪望雲）偕司帳蔣咸（卽蔣咸久）上控松江禁烟委員沈成兆巡警區員孫品三（卽孫枤）勒索鉅欵洋五百元當由齊巡按使批飭前松江縣周知事將案中一切人證解送上海地方審檢廳訊辦曾經該廳提案預審判令分别收押交保聽候再訊在案咋日午後審判廳袁廳長會同賀檢察官特開第一庭辯論汪望雲供松江人家住後岡鎭去年九月十七日午前有素識之孫家相隨同巡警區員孫品三等來家勸購公債票洋二百元民人以家道淸寒當時祇允購買五十元孫等不允即行辭别至是日午後三時許孫警員會同禁烟委員沈成兆帶同巡警四名等來家以搜查烟土爲由共搜檢臥房五六處祇查獲烟灰二兩數錢沈委員等即取之而去民人情急即央紳董潘杏卿至該員辦公之同仁輔元分堂向之關說該員等聲稱查獲如許煙灰照章須罰洋二千零八十元一再向之求滅始滅至五百元并稱如不照繳必須解松請官究辦潘以此言向民人回述民人以家本拮据乃向沈敏中商借洋二百元尙少之數因去年八月間民人曾將良田數畝價賣與輔元分堂除收過外尙存洋三百元在堂於是到該堂向經理姚鶴甫將存欵領出湊成五百元托司帳蔣咸將欵送交沈成兆孫品三孫家相等三人公同手取至此民人以爲事可了結不料當晚又據該員等聲稱此事須到松方了次日即將民人軋上民船船中爲孫品三潘杏卿及巡警一名其禁烟委員沈成兆本有伊之坐船獨坐開行到松後將民人解入松江縣公署連訊數堂始奉知事判决罰我出洋一百二十元民人以已繳過該員等洋五百元是以判罰之欵延不呈繳人即被押不釋時適齊巡按使出巡蒞松乃命蔣咸父子上控奉諭發送案下今奉提訊叩求伸雪蔣咸供稱在汪處爲司帳餘供與汪略同潘杏卿供係後崗鎭董事汪望雲被索之欵確由我往返情商該員等始允減至洋五百元是實孫品三供在後崗鎭爲警員前因訪聞鎭民汪望雲有在家私食洋烟情事適松江派禁烟員沈成兆到來調查遂與沈員等前往汪家搜檢查出烟灰烟膏烟具等物次日將汪解松訊辦並無索賄情事實遭誣扳沈成兆供是禁烟委員餘供與孫相同孫又稱次日將汪解松之時我之船中並無潘杏卿其人潘聞言辯稱是日明明我與爾等同舟何以此時忽稱我不在船中耶當面尙且說慌無怪爾等所作之事皆顚倒黑白也云云嗣經兩造所延律師互辯良久袁君因兩造供詞各執且爲時已晚判將汪蔣潘分别交保沈孫兩人仍飭還押聽候再開辯論 
[閘北之烟禁]  
　　閘北檢察分庭前日將訊實烟土犯提起公訴經審判分庭孫推事分别判决孫鶴林帶土三兩灰一小包罰洋三十元姜國樑帶烟泡二錢罰洋三十元張世　帶士十二兩罰洋六十元高超帶烟一兩罰洋二十元　明齋帶土三十一兩九藥一兩罰洋二百元李德金帶烟泡四錢烟膏二錢罰洋五十元徐正林帶土一兩零罰洋三十元泰盤覩帶土十一兩罰洋一百二十元忽喜林帶土八兩半罰洋八十元 
前日五區警署又查獲私帶烟土之沈金發龔竹生李小桂蔣仁春周阿暖劉鴻源黃甫元陳正卿等八名抄出膏土三十餘兩一併移送檢察分庭預訊還押聽候起訴公判 
[匪徒沿管攫洋]  
　　滬城登雲橋堍西姚家弄五十號門牌商民錢樵孫受親友之托於前日上燈時往虹橋洪野　齊茶食店棧房弄内收得租洋十三元而出行至浜口突來匪徒甲乙二人將錢手中洋十三元並租摺一個一併攫去逃逸無蹤錢追之不及遂赴二區二分署具報請緝 
[搶金飾案分别訊判]  
　　流氓朱柏松前日在九江路攫取潘郁氏之金挖耳由捕攔獲昨解公共公堂訊供不諱判朱押西牢四月又薛少福因在三馬路搶取張程氏金挖耳由三十八號印捕追獲昨亦解公堂訊供不認奉判押候查明下禮拜四再訊又銅匠周阿華被豐泰洋行用人嚴松濤控搶伊妻嚴張氏金鐲昨亦由探將周拘解公堂質訊無憑以周不廳在嚴家内吵閙判押三禮拜示儆 
[原吿誤指攫鐲]  
　　印度人香星控小孩王洪法在威海衛路攫取伊之四歲女孩銀鐲昨由捕房傳同見證丁生記將王孩拘解公共公堂訊係原吿誤　聶襄讞核供商之美領畢君判將王孩開釋 
[茶房强姦鄉婦之定罪]  
　　福建路浦江旅館茶房馮阿二將梳頭婦人周張氏誘入房内强姦經氏訴知伊夫　榮根報捕將馮拘押昨晨解經代理讞員王肇之會同美領柏君在領事憇息所秘密研訊屬實判馮押西牢一年示儆 
[冐取酒價限期淸理]  
　　林孝當冒收四川路某洋人之酒價洋一百五十二元被控由探將林拘解公共公堂訊諭存洋二百元保出候訊在案昨晨由廨復訊被吿繳洋七十元求釋中西官會商之下判交一百元人洋並保並另繳洋三十元與呈案之洋併交原吿具領餘限十天淸理 
[婦人凌虐女孩]  
　　新閘白克路八百零三號門牌婦人唐胡氏將九歲女孩金珠凌虐受傷經鄰人錢餘慶龔韓氏等報吿捕房派探將女送請醫院醫治昨日捕房將唐胡氏拘案請究中西官訊判押候金珠傷愈再訊 
[馬車違章疾馳之判罰]  
　　馬夫張洪祥前日駕駛馬車行經　昌路越捕以其疾馳違章向阻飛逃致將該捕撞倒受傷後由他捕到來拘住解入捕房越捕送醫院醫治現已醫愈昨解法公堂請訊見證王林氏到案禀稱目見張快馬撞到越捕受傷是實張供以後照章行駛不敢違犯求恩寛宥中西官以張違章屬實判罰洋十五元充公再有越捕醫費亦着張照繳完案 
[電車碾傷行人]  
　　昨有某號電車駛至楊樹浦將行人劉有利撞倒碾傷左足等處當由三百二十四號印捕雇車載入捕房捕頭命送同仁醫院醫治再核 
[紅會西醫回國]  
　　中國紅十字會西醫士柯師君近國服務期滿於前日挈眷返國 
[被吿交保候訊]  
　　美商享生洋行控歐鏡堂違背合同請追損失銀三萬六千三百三十餘元昨由捕房將被吿傳至公共公堂中西官略訊一過判歐交一千元人洋並保聽候傳訊 
[戒責催征吏之舞弊]  
　　上海縣沈知事因本邑歷年應散漕糧積欠甚多定自本月十六日起先行齡令引翔鄉各圖梱保按日由該鄉經薰圖董帶至縣署核對帳目以明催徽各吏有無侵蝕情獘在案日來已將該鄉二十三保三五等圖董保分日傳集與經手之催數吏將所繳漕糧銀數逐一核對查悉梱保交由催數吏帶繳之欵内多侵　沈知事大爲震怒當將經辦該保催　吏范錫坤之夥役張海全飭賚手心四十下立發地方警察所嚴行拘管聽候究辦 
[工巡捐局批示四則]  
　　工巡捐總局昨發批示四則照錄於下 
船户趙士元禀請籌資撈淺由批據禀已悉前據該船戸趙士元禀請開挖淺灘等情業經明白批示在案現在推放碼頭一事叢已商有頭緖不久即須勸工所請仍毌庸議此批 
市舶所承辦人連錦堂禀轉請撈淺由批禀悉已於船户趙士元禀内批示仰卽知照此批 
商人光傳金禀請拆屋遷地由批禀及粘抄均悉查此地舊係浜基前冬防局搭蓋披屋在該浜南首該商基地則在浜北中間又隔有小路並非毘連拋禀情形未免不符着卽來局繳驗契據聽候派員傳同圖書確切查勘再行核辦粘抄暫存此批 
業主袁仲堯禀請援案貼費由批據禀已悉查該業生房屋係屬新近建造所請援案貼費應予照准以示體卹仰卽尅日動工拆遷俟竣工後來局具領可也此批 
[介紹雜誌]  
　　棋盤街中華圖書館所出遊戲雜誌莊諧並載久爲社會歡迎茲第十二期又已出版吾知愛閱是書者又將以先覩爲快矣昨承　贈二册書此介紹并誌謝忱 
[誌謝]  
　　尙文路江蘇省立第二師範學校於本月二十八日至三十日開十週紀念會昨承惠贈展覽劵五紙書此誌謝雜評三 
[留學生不可不知（訥）]  
　　我國留日學生有不願再履彼邦議在滬校就學者所見未免太狹夫學者學其所長也忍辱勉力以學彼邦之科學即與彼邦競爭也雖世界之科學固有遠勝於彼邦者然爲財力所限勢不能人人赴歐美求學若僅在滬苟且就學則進步之難可知且前次亦嘗有返滬組校之事矣其結果何如乎吾望留學生進一層思之勿視學問等於其他之日貨也 
[敎育家不可不知]  
　　通牒答覆後東京小石川之東洋義塾　增福建語一科一以見日人謀我權利之深心一以見日人之敎育注重實用主義也我國敎育界對於此次交涉之結果除以紀念充作史輿材料外尙有其他根本上之補救法乎尙有思震深長眼光靈敏如日本之敎育家乎我欲問之 
來函 
[閔行普安善堂來函]  
　　茲於陰歷四月初一日據得勝港渡船户陳阿生來報撈得女浮屍一具年歲因腐爛不能看淸身穿席法布短衫靑柳條褲小脚無鞋協同地保看明給棺收殮埋西義塜　初二日據救生局報來在鎭東餐房前浦灘有男浮屍一具身體腐爛不堪年歲衣服均難辨認協同地保給棺埋東義塜如屍屬見報認明與上開模樣相符者准予領回　又懇者敝堂丙舍不敷入多出少外埠所寄棺柩如費久遠翁金沅周得標劉希周等或久無消息或延欠寄租若再不來届期定厝義塜統希登入來函欄内以便周知實　公誼 
[周維翹來函]  
　　敬啓者閱十七號貴報公堂案内載被吿准予緩傳一則殊與事實不符茲特聲明於下查楊慶和久記銀樓經理沈問劍圖呑予女吳周氏股銀業已控廨傳沈交保候訊在案詎知沈問劍居心叵測遷怒於予以已故周桂笙個人與佊往來架詞誣指鄙人年逾八秩兩足不良於行即延愛埋思律師偕同小女代表到案照章交保俟堂訊再行投質並無離滬緩傳字樣合即函請更正希刋登報端以釋羣疑　周維翹上言　五月十八號　 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[一足翁] [  茸顚]  
　　京師前門外有老人某跛一足支杖而行絶健年已六十餘霜雪　顚肩背傴僂猶恃强不服老嘗見少年之衣重裘過者必嘆曰　我滅此三十年者定向冰天雪窖中練筋力大以保國小以護生何肯暖衣以嬌孱其身致風吹得倒雨打幾酥也人有奇其言者則與翁談翁發言不文而慷慨激昻之態大似老驥伏櫪志在千里且時旋其一足曲踊距躍以示不老然躍已而氣急右牛喘翁自壯而人老之矣翁旣自負若此人識其性者必隨波逐浪以　之交談翁大快歷舉少年事以吿人如銀瓶瀉水久而不倦不　盛氣向人勢洶洶欲起鬥厥狀至獰惡然而知其性者不以爲停也翁自言少年時曾受招入營碌碌無所見長數載仍充一弁平隨馬後供奔走旣而恍然若有所悟思彼之掌兵柄執軍紐者亦一人也我烏可甘居人下不起追逐今後無事則已有故定必　身報國不負此男兒身會西北陲寇氛甚熾翁所居營奉調赴　翁聞訊之下不覺喜形於色語同儔曰報國時至男兒死耳不可梳巡退後貽人嘰笑同儔皆頷之而翁果於此役立功無數嘗　身匹馬馳入賊陣斬其魁首而還已身雖受重創然醫治得痊愈營帥獎其動因得擢爲營長焉逾載餘翁調守大沽砲壘而適的各國聨軍入攻艦隊如林紛以大砲射砲壘翁殊不懼指揮士卒以迎之彈自頂上許許然過翁面不攺色衆中有思遁者則厲　叱之并繼以泣曰使人盡如若畏死國家事將若何挽救我與　等同耳然我已置生死於度外矣衆聞之動容努力禦益奮未幾壘受彈燬着火焚死者前仆後繼翁亦受彈去一足知事已無可爲欲拔刀自刎忽一彈又至竟貫翁臂翁手足受創遂暈衆乃舁翁遁巍蛾耍塞樹乞降幟焉翁於昏惘中不知也旣而翁病痊而事亦定割地求和納欵言好國權旁落幾瀕於亡翁知無可爲逐　然猶蹺其一足作撫脾喚嘗曰天若予我以機獨足老翁尙可執干戈以衛社稷也奈何以老弱殘廢而暴棄哉如是者日必誦之幾若書空咄咄焉前年翁亡臨沒時猶呼此數語不輟聞者壯之至比之爲廉老將云 
游戲文章 
[說民氣] [  茸顚]  
　　諺有之十萬毛瑟不如一股民氣夫民氣者何而能敵殺人不怕血腥臭之槍彈也耶我嘗閱封神榜見老子一氣化三淸民之氣其殆老子所練之氣之謂歟何利害若歪嘴吹喇叭一團邪氣也然我或問之人曰民之氣何狀民之氣何形可以顯微鎭照見乎　以懾影機留痕乎則人必笑我妄也民之氣在民中空空洞洞　撫之而不覺耳聽之而不聞目視之而不見舌嘗之而無味所而違在千里近在眼前者是也欲見者不見而自見不見者即見謂無覺子其細心留意之或有得乎余乃若有所悟唯唯諾諾旣而思我亦民也則欲尋民氣其自我始乎於是窮數日之力方察得我身有呼吸氣兼汗酸氣若屁氣及嘆氣間一發焉方知所謂民氣者不過合多數之氣而成其能敵毛瑟乎吹牛皮而已復費若干之手脚無數之氣力始知民氣者不止呼吸氣汗酸氣屁氣嘆氣也數種之氣也如烟鬼則有鴉片烟氣香烟氣雪茄烟氣醉漢則有黃湯氣高梁氣婦人則有脂粉氣香水氣小孩則有奶花氣乳粤氣而騷氣屬之淫婦闊氣屬之大少楊梅氣屬之極生殺氣屬之盜賊凡此種種皆民氣也民氣旣如此複雜幾若雜貨店陳列之品物無怪十萬毛瑟不値其名貴也而以中國人民之多發氣之盛若以練成一種利氣足禦侮而有餘如合四萬萬人之呼吸氣於一處則大風立盛澎湃如神龍之御雲合屁氣於一場則奇臭驚人足勝綠氣煤氣萬倍其他若汗酸氣酒氣烟氣騷氣楊梅氣等國人具此者不少合之亦足成勁氣故交涉緊急之時國人勉政府必曰民氣甚盛卽指此等氣也然而政府不爭氣一聲嘆氣竟爾軟倒致此等民氣擱而不用良可惜也嗚呼我爲民氣寃矣（四） 
譯叢 
[北美洲之女巫（美人丕列司脫筆記之一）（續）] [  木]  
　　尋常之巫師能驅使一可憐之魔鬼者已足自豪呶嚇特拉謂有厲鬼十追隨其人一任驅使以是呶嚇特拉之名望獨高出儕輩歲獲土人皮革等類之供應亦較儕輩爲豐故呶嚇特拉之生涯他巫莫能企焉 
讀者亦欲予狀此鼎鼎大名呶嚇特拉之狀貌乎其人軀幹適中態度昻藏不類女子貌殊醜陋據謂年歲八十左右然鷄皮之皺紋滿面加之黑濁之斑點綴其間覩其狀殆百歲以外行動之時足趾恒向裏盤此爲印第安婦女之習慣非呶嚇特拉一人爲然雙眸灼灼有光望而知爲生性狡獪逢人輙耽耽如怒氣勃發有時亦以笑臉向人有似游戲三昧者然呶嚇特拉對予極和靄殷勤備至以予度之殆予能投其所好而然想讀者於此事且百思不能得設一經予道破亦殊平常蓋一罐甜而厚之牛乳也當予所遇呶嚇特拉時予餽以罐頭牛乳呶嚇特拉得此殊喜即於罐上鑿二孔而臥地上而以罐向下盡量傾入口中狂飲旣盡一罐起命侍者趣予至其前向予欵欵而叙（未完） 
詞選 
[浣溪沙] [  小蝶]  
　　簾押金鈞玉漏輕含羞未肯入羅衾蘭膏光裏兩情深肌骨細匀紅玉軟臉波微送一分春是他薄醉酒初醒 
[荆州亭]  
　　燈背晚粧初卸欲繡駌鴦無緖寒露濕桃花漠漠小樓深夜最是兩情深處人前故相廻避待到沒人時早又相偎私語 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第二十八章 
四月之中旬朝曦在樹嫣紅已盥沐竟遵自往密斯特安西來家以納本季租金且曰密斯特安西來此後租費可否均付君手蓋予殊不願與密斯脫特雅交手也安西來頷之曰夫人此亦無所不可特亦弗必急急繳付蓋予亦不待此爲用言次微笑嫣紅亦笑曰謝君但予旣賃君屋安有欠而不付之理哉安西來乃拈筆草一收條授嫣紅嫣紅摺而藏之於懷復曰密斯特安西來吾甚望威廉在廠中尙能稱職未敢荒嬉安西來曰威廉乎此兒殊敏密斯特理痕亦嘗稱之蓋此孺子實至誠實可靠然亦未始非夫人敎育有方之成績也威廉亟謙謝又曰威廉今居廠中久故亦漸能安之若前者予實窮竊憂之惟恐弗能奉事有負密斯特理痕雅意安西來曰豈威廉初意不願入廠耶嫣紅曰然蓋彼之意甚願於律師事務所或他處得一書記之位職務旣簡休息亦早冀得於暇隙之時稍習其功課耳當先夫在時固嘗自爲敎授故威廉於古文之學亦略有根柢今見其阿弟入學其心實頗羨慕但家景過窘致弗能爲彼所願便於晚間略自溫習然日間過於勞動倦乏已極故事倍而功半得益亦無幾焉安西來不禁讚曰然則孺子誠可嘉矣能耐如此少年中殊不可多得嫣紅曰密斯特安西來此實予之大幸蓋威廉兄弟禀性咸似其父故但須少加培植即能長厚不落尋常流俗密斯特安西來試思凡人當此年齡嬯戲正不睱而彼輩竟已歷遭患難自其父死後此種因苦實爲平常孺子所未曾歷者而彼輩竟一一身經之所幸者孺子均尙好學不致辱其父母蓋彼輩亦知此後欲與世界競爭者財與勢均無其分稍有希望者僅學問一道而已故予常祝上帝使孺子將來不使墮溷則予心力亦云盡矣安西來曰然則威廉執役廠中坐廢學業彼亦嘗怨夫人乎嫣紅曰否彼亦知此事實爲彼應盡之義務有以助其阿母及弱弟密斯特安西來設威廉無此刻苦之心則予命運當尤惡矣言次起立安西來送之門首與握手爲别且曰夫人珍重今後當行佳運矣嫣紅謝之乃自去明晨朝餐小嫣紅忽呼曰阿母今日爲予生胡汝乃忘之耶嗟乎嫣紅何嘗忘哉特彼願孺子忘之耳當去年今日憂患之來尙不過一線黑影今竟演成慘劇嫣紅視此一日實爲不願紀念之日故不一言今小嫣紅旣以此爲詢乃淒然曰吾愛吾烏能忘之吾····吾···· 
偵探小說 
[我子之一原名ＯＮＥＯＦＭＹＳＯＮＳ] [  東埜譯]  
他見吾不響也不介竟又向吾說道吾等且下去吾就搜開房門同他向着梯口走去吾在房中和他對晤的時候隱約聽得外面人整嘈雜以爲合宅的人已經舉哀豈知到得梯口只聽下面那間房裹用閉門龔待入的依舊是譃浪笑傲打牌於中聲聞於外吾走下梯去心頭有些火冒郤見挨而夫踅到門口撥開樞紐提起脚來很命一踢那門奸的一聲開了忿然大呌道父親不好了說着也不待他們回答走在吾前面直下樓梯而去房中有一部分人也跟着同來就中一人吾一望便認出他是挨而夫的哥哥他神氣傲岸面目位置同挨而夫竟像在一個坯子裹鑄出來的聞信之下甚是張皇此時滿屋子的人大大小小上上下下都曉得老主人死了那間陳屍的小房子内以及房外立着五六個僕孩交頭接耳正在互相議論見吾們上前自然而然的退至庭前兄弟兩人走入房内吾則立在兩隊人的中間一隊是退立庭前的僕投一隊是三四位立在房外的少年賓客就中一個人甚是和善同吾攀談又把老人的歷史說給吾聽老人名挨欺白姓其拉司是一位股票經理人又是鐵路大家有一次做投機事業在二個月内發了二百萬大財聲名藉藉他三個兒子却是嫖賭吃着揮霍無度父親的進欵狠大兒子的出欵也是狠大可以做正比例却又立在極反對的地位有此一父不可無此三子紐約埠中人都曉得他們的在名且說有一位紳士起初隨着弟兄兩個進房如今出來顏色灰白他是一位醫生但不是其拉司家指定的醫生罷了他喊道你們諸位誰去邀達克透勃奈密司脫其拉司的遣蛻非待他到後不可移動吾聽着這旬話就曉得勃奈是其拉司家指定的醫生吾旁邊有一個人問道何以不可移動難道情節可疑嗎密司脫其拉司在一個月前病得利害想他好得太快所以有此反覆少年醫生不答重新回到房裹停一會兒人叢中有一位客人依着那少年醫生的命令去請勃奈醫生 
痴情小說 
[美女花] [  小山梅郞合譯]  
第八章（續） 
侯爵此時雖未免有動於中然究未能因他人陳述之利害未經久長之研究自省之猛力而卽壓其固執之心也於是仍傲然答曰先生苟汝之理想爲不謬者苟亂事而眞至者余與愛女必扶長梯而上天堂余族之血脉可佈滿全歐而污穢之賤血决不能滲余族之血管而人余輩已備之矣謝上帝賜福法蘭西之貴族當能知死之之道也都而奈勒曰死何難哉惟生存之道爲非易耳設此長梯而樹於汝門前者余必舉手扶爾上登且祝爾曰速登天堂享汝淸福惟是由此廳而達門前尙須穩步蹈地而行蓋死生之間縱爲時無多然此危險之時日又將何法以度之侯爵試思······侯爵性躁口拙無可答言然又不耐其煩擾立阻之曰先生請汝毌再多加一字今日汝之惠我者多矣半載以來余從未遇今日可笑之事也言次即從黑色之緞褲袋内出五十法郎之紙幣一暗納於都而奈勒之手中讀吾書者當知侯爵累次阻止都而奈勒之言而未得其效今乃忽得奇異之逐客令故偕紙幣以悔辱之使都而奈勒惱怒自走不再作不速之客也 
[驥製半夏奇驗]  
余與姪女小梅由川考察女學敎育從揚子江流域於二十八日始抵申江途中感受風寒將一月矣後因再受輪船風浪更覺氣急喘咳女界諸君疊贈藥品巳屬不少並無稍驗愈形苦楚昨錢雪泥女士持送貴製半夏一大盒服之一句鐘似覺氣喘尤甚余大有悔心適李鳳笙女士至余吿以故李曰姑俟片創覘其後驗余無奈逾數分鐘忽腹中作響響後作瀉瀉後咳喘立止至此余始不　　　　　　　　　生每　何不　　以　之余均可即　　　不　　　　　　　　主人　安　寓法界朱家橋寳安里二弄二號四川富　　梅女士程昭啓　上海盆湯弄寗波路口第一百十五號瓣香廬驥雲氏抄登大盒洋二元四角小盒洋一元二角○每料六大盒洋十三元二角○外埠函購郵局最妥○本廬分設南京花牌樓○杭州陳列所○天津北門東獅子胡同忠成棧内○無錫北門外江陰巷内 
[敬謝名醫徐天池先生]  
鄙人向在日本經營年久始於去歲返平國昔不善衛生致有胃膈痰飲之疾食則即嘔湯水難於下咽發時寒熱交作徹夜不寐歷請滬上諸醫服藥罔效病勢頗重自覺不起幸蒙知友李君介紹徐天池先生醫治服藥數劑應手霍然飲食如常更有小女年未週歲猝然發熱神昏顚倒面起紅班莫名其症當邀幼科診治皆云天痘或云痧症服藥後病勢奄奄一息復請徐君診治當决風疹病勢雖兇尙可挽救定方試服一劑而愈先生之術堪稱國手特登報鳴謝以告同胞之患病者知所問津焉現庽英界中旺弄北顧家弄中一百十七號門診九點起午後四時止餘時出診四川路怡大洋行周子卿謹啓 
[天然純一戒烟治病社廣告]  
本埠威海衛路天然神力戒癮社自組織成立以來同登道岸者已達數千之譜茲因周師子靑（即張秉卿君色師）於陰曆二月間由江山來滬聞風者異常踴躣來壇受戒室爲之滿本社爲普渡同胞起見特再另行組織遷移地黠設立於威海衛路南首成都路口新樂里第二弄内改名曰天然純一戒烟治病仍以陰曆三八日爲復期凡欲來問津客請認明地址是荷　　本社同人謹啓 
[本館寄售遠東運動会觀覽劵]  
體育一道我華人素不講究以致民氣孱弱國勢不振推其故亦由於無所取資以激發其尙武精神耳今有遠東運動團來滬比賽我國人士大可以資觀感矣該會定於五月十五號至二十二號假虹口靶子場工部局公園舉行該會印劵兩種一種藍色名長期觀覧劵每紙售洋十元在會期内得隨意進場入座逐日可用第二種名入座劵每張售洋一元止准入座一次不能再用此七日内所賽各節無日相同如欲往觀購劵從速 
[游戲雜誌]  
第十二期五月十五日出版 
愛閲諸君注意本期封而畫之精美爲向來所未有游戲文更多佳者長篇小説至此都已完結下期又得新奇有趣之小説以悦諸君之目矣諸君意中欲於下期加何種材料請即函示本館當托編輯部搜集以答雅意兹將本期内容詳細披露如左 
○三色版精印水彩畫封面（湖上美人） 
○投稿諸君小影南湖居士廉泉鹿門舊隠程習鵬鄭農園杜楚雲冷紅笑生 
○風景岳坆雷峰塔三潭印月宋莊鼓樓西安門金山天下第一泉○北京劉曉霆君炭畫風景兩幀　○北京著名靑衣花旦姚偑秋便裝小影　○北京著名花旦坤角小桃便裝小影○天津著名梆子靑衣坤角吴翠娟化裝小影雲南新劇家悲秋之化裝八種 
○藕香居士之十三化身撫州雙丐小影 
○中國古時之滑稽畫英國畫家之游戲畫 
○女子球戲攝影 
○游戲文二十八篇（比前期多十版）詩八十四首詞三十四閱譯林（）比前期多一倍） 
○譚叢七種（比前期多四版）蟄公餘墨懺因筆記倚馬筆記翠鬢樓雜記試硯齋隨筆天韻樓札記十年游記 
○戲學講義魔術講義 
○説部七種玫瑰刺西湖主道是無情却有情劉海頭之秘密翻雲覆雨記五千磅雙報父仇 
○傳奇（綠窗怨記）彈詞（聶慧娘）崑劇（聞鈴）京劇（捉放曹） 
鈍根天虚我生編輯 
上海棋盤街中華圖書舘發行（每册四角） 
本埠外埠各大書坊均有出售 
[民權素六集出版]  
海上警梦癡仙著天僇王兂生先生　著 
續海上繁華夢初集出版了 
恨海鵑聲譜每册二角 
警夢癡僊所撰海上繁華夢風行海内銷數達十餘萬部之多價値之高不言可喻惟前書所敍皆海上十餘年前之影事揆諸今日風尙不同情形　 
大異欲觀察繁華景象者自當另換一副眼光十餘年來世界花花又不知演出幾許離奇之故實癡仙冷眼旁觀如燃犀而燭鬼魅故又編海上續繁華夢三集其起首緊接前書體例一如舊作推陳出新絶無重複之處至筆墨之雅潔造語之新穎有目共賞毋庸多贅書分三集陸續付印兹先出初集一册約二十餘萬言定價六角 
特别啓事 
民權素自發行以來海内歡迎已達極點惟出版期限過緩致愛閲諸君多有遙遙莫接之嘆此固本出版部之缺點所亟當設法進行者兹特於本集起以陽歷按月望日爲本書出版之期如或延悮請購閲諸君向本出版部重辭詰責不勝欣幸之至 
天僇王兂生先生爲文淵博古茂海内知名是書爲先生遺著篇中敍一瑞士女子身蹈情網百折德迴卒以身殉情節旣離奇變幻文筆尤悱惻動人書都五萬言凡二十章間敍普法戰事形容入妙讀者固不可僅以小説目之焉 
書目 
玉梨魂　六角 
蝶花刦　五角 
錦囊　五角 
雙寃鏡　五角 
破悌録　三角 
蘭娘哀史　二角 
民權素每集五角 
鐵冷叢譚　五角 
勃雷克探案二角 
葡萄刦上卷五角下卷六角 
軍政軍備　二角 
秋心説部　五角 
上海四馬路麥家圈口民權出版部謹啓 
[現銀收買遷移廣告]  
各省鐵路股票證劵寗紹招商通商交通公債票等顧售者請駕二馬路石路東首三泰棧三公信股内公司電票三七一話 
[收買股票]  
各種鐵路有期證劵招商寗紹紗廠中華銀行股票股單公債票均可交易請至英大馬路裘天寳銀樓隔壁永和里 
公益啓 
[金聖嘆貫華堂才子書彚稿]  
是書係讀易堂原版金聖嘆手批闡發經傳最奥妙之意義解釋古人最精粹之文言久已爲海内外人士所推重現届寳貴國粹時代尤爲我國政學兩界所必需之珍品惟原書尙有缺遺經本局四處搜羅覓得補編按次增訂可稱僅有之合壁全書内分杜詩解古詩解左傳釋釋小雅釋孟子歐陽永叔詞通宗易論聖人千案語録纂隨手通唱經堂詩稿外文集共十二類訂六厚册定價一元六角 
經售處本埠外埠各大書坊總發行所上海東新橋北首國光書局 
[美貌嬌容皮膚白嫩色]  
此藥在印度歷試多數之男女全體均變黑爲白以粗易細現到滬少數皮膚白嫩之印婦人即用過白嫩色之明證雖最粗黑之皮膚連試一星期即變爲羊脂白嫩至老不退一腔丰美觀光家思議莫明即白面人用之更增光彩嬌嫩異常此藥之價値有金不換之名稱世界男女凡有皮膚黧黑面色黃暗烟容晦氣皮粗紋皺者一試便知有特别之效果每料價洋一元每六料五元外埠函購欵用郵滙　上海寳善街裕豐京貨號經 
[仝時三版之好小説]  
紅粉刦　茜𥦗淚影　㝎夷著 
每種定價大洋六角 
總發行所上海四馬路中國華書局 
[笑林襍誌第一期出版]  
本雜誌係天競先生主任其餘撰述諸員均海内名士寫滑稽之事實寓詼諧於文章筆運生花言盡解頣内容分九大部一笑話本（笑林叢談隸焉）二唱書場（小說隸焉）三留聲機（游戲文章隸焉）四八音琴（詩詞歌賦隸焉）五雜發擔（古今遺聞隸焉）六西洋鏡（外國事蹟隸焉）七文具箱（游戲雜文隸焉）八零剪店（游戲禀狀告示等隸焉）九字紙籠（時調古曲燈謎酒令隸焉） 
卷首揷入彩印銅版新劇畫九幅水彩仕女封面全書十萬餘言洋裝一厚册定價洋四角　 
再版亡國慘史每部二角 
總發行所上海派克路念八號醒社 
本埠代發行所上海棋盤街中華圖書館四馬路國華書局四馬路來靑閣外埠各書局均有發售 
[尋畫]  
僕前日四馬路上如失曼遺幅人畫晝拾長一尺一闊一尺於有人盤美送交棋陀街審美得館即謝洋十元嘯谷啓 
[三日愈癩疥瘡藥]  
每盒二角不效還洋上海英租界二馬路晝錦里保太和啓 
 
 

Page 15

 
 
   
 
 

Page 16

 
 
[福興洋行做掛麫機器]  
本行最新發財機器到了你看一天人力可獲五六元巨利何等快速僅費貲本二三百元即能汲取源源不竭之財大哉實業眞可赤手而起家由富而至極富　諸君欲意不妨實地調查試看織緞及做掛麵兩種營業購者爭先恐後只就是年年發財之現象敝行經理人耿民耿君待人和藹尤以通銷掛麵機爲最著德國掛麵機鋼體堅牢東洋掛麵機發明製造家彼都不止一家一廠各有擅長專賣特權敝行經理一種日本東京眞崎掛麵切麵機器最稱特色功效冠衆委命指定商標Ｗ保險保用德國軍械顏料磨粉打米織綢緞機器槪有出售上海四馬路昇平樓隔壁巷底福興洋行白　 
[乳汁麥精]  
謹防假冒　請試春季最佳之補品CTOMALT 
此用頂上蘇格蘭大麥和乳汁牛奶製煉而成科學研究專門秘製性和味醇健脾益胃有助消化之功用無魚肝油之腥氣而且冬夏咸宜常服能除厲疫衛生妙品無出其右滬上醫家已證明爲春季極好補品服法詳載仿單新貨又到價目照舊各大藥房與京貨店均有出售上海仁記路A字一號總經理瑪達生洋行啓電話三○一七 
總發行華英大藥房四馬路五百八十六號 
[和綸綢莊上海三馬路西晝錦里口專辦喜幛]  
局紅素緞幛雙幅連金字每頂洋四元 
素色素緞幛雙幅連金字第頂洋四元 
局紅花緞幛雙幅連金字每頂洋六元五角 
素色花緞幛雙幅連金字每頂洋六元五角 
來料代做金字連裝軸每副大洋五角 
○呢幛緞幛縐紗幛加市加長花式繁多格外克己 
[廣東咳丸專門醫咳唐拾義]  
廣東省城下九甫唐拾義老醫生世業中醫並業西醫專門畢業購備各國儀器專門醫治各種咳症所醫必效遐邇知名自應世以來治愈証書不可勝數其最著名之(久咳丸)乃以中藥之精液煉蜜製成曾服試者無不認爲治咳聖藥故外洋内地遠近爭購是以名譽日高消流日廣敝號專爲普救同胞起見特運到此丸一大帮以便諸君就近採買謹將其功用列左○一治戒烟之咳一治色傷之咳一治喉癢之咳一治腎虛之咳一治憂虛過度之咳一治老人虛弱之咳一治四時感冒之咳一治胃弱飽滯之咳一切多咳少咳纏綿咳單聲咳黃痰咳白痰咳多血咳少血咳潮熱盜汗心跳氣喘肺癰肺痿五癆七傷等咳雖最日久不愈之咳症無不百試百驗每樽大洋一元每打大洋十元代理人上海抛球場二馬路口永順成廣洋貨雲紗拷綢莊披露 
[中華股票公司]  
本公司買賣各種鐵路股票及有期證劵交通興業通商各銀行招不甯紹仁濟和漢冶萍大生紗廠通海墾牧等股票公債票均可交易請至二馬路大新街口新旅社内與本公司接洽可也 
[戒烟八一丸]  
頭號每包五十文每洋三十包二號每包三十文每洋五十包純字補丸正字補丸均每兩五百文每洋三兩朔望一律九折内容服法詳載仿單批發折扣從廉外埠函購設法寄達本堂丸藥唯一正道穩妥靈騐立誓不用嗎啡等毒品近日購服者交口稱許戒絕甚多毫無流弊賜顧諸君祈認明地址爲要上海二馬路西首雲南路安康里北弄楊純正堂總發行所正豐街淸園號經售處同啓 
[遺失圖章廣告]  
舊曆三月三十日失去福利號三字圖章一顆故特登報聲明作廢以後用福利字號四字圖章爲憑 
洋行街福利啓 
[商標夏士蓮雪花]  
寳威大藥行敬吿用夏士蓮雪花諸君近有不法之徒假冒夏士蓮雪花影射漁利務祈注意如所購者用之有滯泥粗濇諸　與施傳後皮色不得嫩白或治皮膚諸病而不見功者宜細察瓶盒華文仿單如無英京上海寳威大藥行監製字樣即是假貨又凡用夏士蓮雪花者如將真紙盒寄至上海寳威大藥行當即郵贈解百勒麥精魚肝油樣品一盒特此佈聞　上海寳威大藥行謹白 
夏士蓮雪花縮小盒樣　 
商標解百勒麥精魚肝油 
為男女老幼絕妙天然補品凡經試服無不獲有卓著之功效 
夏士蓮雪花縮小瓶樣 
贈送樣品證劵 
如將郵票十分並姓名地址寄下當卽郵奉夏士蓮玫瑰霜樣品一盒空函恕不作覆 
[頂上英國織襪衫褲機器]  
啟者本行所售之織襪機器爲英國名廠製造物料堅固精良靈捷異於尋常出貨精緻快速並能翻新花樣織成之襪光潔可愛行銷甚易故本行各種襪機在歐美各國博覧會賽會共得有頭等奬証賞牌二十八枚之多即此一端可見本行織襪之優美全球爲第一耳倘蒙　賜顧價目格外克已若閨閣名秀欲購機學習者本行有女敎師指授敬請各界　諸君駕臨一觀始信物美價廉也　上海福州路念號　英商茂成洋行謹啓 
[龍牌水門汀]  
三井洋行經理　德律風第二二零八號 
[耀華照像]  
本館拍照放大價廉物美永不變色中外咸知承蒙賜顧者請移玉英大馬路新鳳祥銀樓弄内又售神功濟衆水批發耀華謹啓 
[茂生保險公司謹啟]  
本行向在英國列佛坡創辦皇后火險公司計有六十餘年自分設上海三馬路以來歷有年所凡經理一切保險事務必公正保費從廉格外克已設遇不測賠償迅速故素爲中外紳商所信從今因舊址翻造房屋遷移於四川路第五十三號江海關後面照常營業如蒙賜顧欲保者請至本公司帳房接洽可也　經理陳安仁謹啓 
[中國出品人丹愛國説]  
愛國　愛國　這句話是人人曉得的然而總要曉得愛國的實在才好　愛國的大事是我也不敢説京從我們這個生意塲中説起　生意一道　各行各業多得　　别的我也不用説他　單説我們藥房這一行　　算起來　一年到頭　流出去的金錢是已經不少了　購用國貨是大家願意的　惟獨我們國貨　總不肯研究得完全　所以比較起外貨來　倒覺得不大好出手了　若儘照這個樣了下去　豈不是我們的國貨是永遠不能發達的了　所以本藥房從今年起　經理了龍虎公司的中國人丹　就把人丹的内容外表都改良得完完全全　若同外貨比較起來　只會比他好　這個話未免人家總不相信的　好在定的價目非常便宜　愛國同胞何妨試一試看　如其不是謊話　那麽再請諸君傳揚傳揚　也算我們中國興了一件實業了　若能多興一件實業　流出去的錢　就可以少一份了　各業都能殺這個樣子　豈不是我們中國富强的日子就不遠了嗎 
㝎價　玻瓶二角　中包一角　小包五分 
縂經理上海三馬路中法葯房 
各埠葯房洋廣貨店均有出售 
[萬國九洲第一靈驗耳聾聖品]  
京都天寳齋○謹告同胞○耳聾痼疾○我有神劑○服此立聰○奇騐神藥包可斷根○另有立止心胃氣痛散服下立刻止痛每瓶洋一元 
凡患耳聾一症皆因腎水虚損相火上炎或因鬱火傷肝以致耳鳴耳脹耳熱耳痛等症本齋家藏良藥屢蒙官紳試驗故敢出而問世非徒漁利已也善治男女老幼久年初起一經服此二三盒立覺血氣調和呼吸靈捷補眞陰生津液退浮火除邪熱雖十年廿年舊症服此丸一料竟獲奇功極重久年老聾服此丸二料無不轉聾復聰眞乃第一聖品每盒一元每料六盒洋五元每打十二盒洋十元不靈包退還洋以昭信實如兩耳挖損再吹八寳吹耳散無不立愈每瓶七角○舖設上海二馬路西鼎新里内京都天寳齋 
[交通銀行廣告]  
本銀行資本庫平足銀一千萬兩開辦多年信用昭著專辦銀行一切交易各項存欵無論定期活期一律收儲承辦電滙信滙匯票押欵押滙無不簡捷公道素承各界推許現在籌畫推廣國内外分行爲客商謀種種便利之法以助交通事業之進行尙祈　惠顧是禱　總行　北京　分行　東三省營口　奉天　長春　吉林　孫家台　蓋平　鐵嶺　哈爾濱　遼陽　錦縣　新民屯　直隸省北京天津張家口　保定　海甸　豐鎭　順德　北通州　唐山　熱河　勝芳　浙江省杭州寗波山西省石家莊　大同　陽高　歸化莊山東省濟南　濟寗　棗莊　德州　烟台　河南省開封　焦作　周家口　漯河　道口　彰德　鄭州　信陽　洛陽　新鄕　江蘇上海　浦口　揚州　徐州　鎭江　無鍚　蘇州　板浦　淸江浦　湖南省長沙　湘潭　常德　衡州　寶慶　湖北省漢口沙市　安徽省蕪湖　蚌埠　江西省九江　海外香港　星加坡 
[老太古公司太古BS火險公司]  
倫敦崙格西火險公司 
柯里仁火險公司 
叭喇定火險公司 
雙司勞洽其火險公司 
家定火險公司 
路者本行經理以上五保險公司事務現可代客保廠屋棧房及各屋内所有衣服主財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨接洽可也特此佈聞 
[滬寗鐵路開車時刻表]  
[由上海開至南京] 　 
上海　上午七點卅五分（快車）九點（三四等車） 
十點三十分（滬蘇客車） 
下午一點五分（特别快車）三點四十五分（滬常客車） 
五點三十分（滬蘇客車） 
夜十一點（快車） 
南翔　上午八點三分（快車）九點卅一分（三四等車） 
十點五十六分滬蘇客車 
下午一點廿六分特别快車四點八分（滬常客車） 
六點（滬蘇客車） 
崑山　上午八點五十三分（快車）十點卅三分（三四等車） 
十一點五十二分（滬蘇車） 
下午四點五十四分滬常車 
七點九分（滬蘇客車） 
蘇州　上午九點五十分（快車）十一點四十四分三四等車 
下午十二點四十八分客車到二點四十五分（特别快車） 
五點五十九分滬常客車八點五分（客車到） 
夜一點十分（快車） 
無錫　上午十點五十分（快車） 
下午一點三分（三四等車）三點三七分（特别快車） 
七點八分（滬常客車）夜二點十九分（快車） 
常州　上午十一點五十分（快車）六點五十分（常寗客車） 
下午二點十三分三四等車四點廿五分（特别快車） 
八點七分（客車到）夜三點廿四分（快車） 
鎭江　上午五點廿四分（夜快車）九點二分（常寗客車） 
下午一點卅三分（快車）四點廿四分（三四等車） 
五點五十一分特别快車 
南京　上午七點（夜快車到）十一點（常寗客車到） 
下午三點四分（快車到）六點十八分三四等車七點（特别快車到） 
江邊　上午七點五分（夜快車到） 
[由南京開至上海]  
南京　上午七點三十分（快車）八點廿五分（三四等車） 
下午一點廿分（特别快車）三點五十分（寗常客車） 
夜十一點（快車） 
鎭江　上午九點七分（快車）十點卅三分（三四等車） 
下午二點零七分特别快車五點五十九分寗常客車夜一點（快車） 
常州　上午七點十分（常滬客車）十點五十七分（快車） 
下午一點五分（三四等車）四點十九分（特别快車） 
八點九分（寗常客客車到）夜三點十六分（快車） 
無錫　上午八點廿四分常滬客車十一點五十六分（快車） 
下午二點廿九分三四等車五點九分（特别快車） 
夜四點二十一分（快車） 
蘇州　上午五點廿四分（夜快車）七點卅五分（蘇滬客車） 
九點四十一分常滬客車 
下午十二點五十七分快車二點四十分（蘇滬客車） 
三點五十二分三四等車六點四分（特别快車） 
崑山　上午八點廿五分蘇滬客車十點四十分（常滬客車） 
下午一點四十一分（快車）三點二十五分蘇滬客車四點五十六分三四等車 
南翔　上午六點四十一分夜快車九點廿九分（蘇滬客車） 
十一點五十分常滬客車下午二點廿九分（快車）四點九分（蘇滬客車） 
五點五十九分三四等車 
上海　上午七點（夜快車到）九點五十五分蘇滬車到 
下午三點十六分常滬車到二點五十二分（快車到） 
四點三十分蘇滬寗客車到六點廿七分三四等車到 
七點廿五分特製快車到 
[津浦鐵路開車時刻表]  
[由天津開至浦口]  
津東站　上午七點三十分下午十二點三十分七點三十分星期五快車 
津總站　上午五點三十分八點下午一點七點五　分星期五快車 
津西站　上午五點五十六分八點二十一分下午一點二十一分 
滄州　　上午十點三十分十一點四十八分下午四點三十分十點半八分星期五快車　 
德州　　上午一點廿七分星六快車下午三點十二分三點四十九分七點三十八分 
濟南　　上午四點九分星期六快車七點三十分下午三點十分十一點零一分 
泰安　　上午一點二十八分六點廿三分星期六快車十點零九分下午六點零六分 
兗州　　上午三點五十九分六點四十五分八點卅六分星期六快車下午十二點四十五分 
臨城　　上午六點五十五分十點十五分十點　四分星期六快車下午三點三十六分 
徐州　　上午六點九點二十三分下午三點四十分星六快車一點四十五分 
福履集　上午七點五十一分十點四十九分下午二點四分星期六快車三點三十六分 
蚌埠　　上午五點三十分十一點五十分下午一點二十八分四點廿分星期六快車　 
明光　　上午七點三十八分下午五點零七分六點零二分七點卅九分星期六快車　 
滁州　　上午十點零三分下午五點零七分六點零二分七點卅九分星期六快車　 
浦鎭　　上午十一點四十四分下午六點十三分七點四十三分 
浦口　　上午十一點五十四分到下午六點二十三分到七點五十三分到九點四分星期六快車到 
[由浦口開至天津]  
浦口　　上午六點五十分九點四十五分下午二點九點十分星期二快車 
浦鎭　　上午七點零五分九點五十八分下午二點二十分 
滁州　　上午八點五十一分十一點十一分下午三點五十九分十點四十五分星二快車 
明光　　上午三點五三分星三快車十一點四十二分下午一點十四分六點四十八分 
蚌埠　　上午二點卅三分星三快車六點三十分下午二點五十二分三點二十五分 
福履集　上午五點廿一分星三快車十點四十分下午五點四十四分七點零九分 
徐州　　上午七點二分星期三快車　七點四十分下午二點三十五分七點三十五分 
臨城　　上午八點早六分星三快車七點四十分下午二點三十五分七點三十五分 
兗州　　上午一點零四分七點三十五分十一點四分星期三快車下午十二點四十一分 
泰安　　上午三點五十六分十一點零二分下午一點八分星期三快車三點十二分 
濟南　　上午五點六點三十分九點下午三點三分星期三快車 
德州　　上午九點十七分十點零四分下午十二點十三分五點卅七分星期三快車　 
滄州　　上午十一點五十七分下午二點二十三分三點二十三分八點星期三快車　 
津西站　下午二點五十一分七點十五分八點十分 
津總站　下午三點二十二分七點四十六十點四　分星期三快車　 
津東站　下午三點三十二分到七點五十六分到十點半五分星三快車到 
民國四年五月一日重訂 
[滬杭鐵路開車時刻表]  
[由上海開至閘口]  
上海　上午八點正（快車）九點五十分（慢車） 
下午二點（特别快車）三點廿分（區間車）嘉興止 
莘莊　上午八點二十五分（快車）十點二十八分（慢車） 
下午四點正（區間車） 
松江　上午八點五十四分（快車）十一點十分（慢車） 
下午二點四四分（特别快車）四點四十九分（區間車） 
楓涇　上午九點三十四分（快車）十二點十分（慢車） 
下午三點十六分特别快車五點三十分（區間車） 
嘉善　上午九點四十八分（快車）十二點三十分（慢車） 
下午五點五十分（區間車） 
嘉興　上午七點二十分（區間車）十點二十分（快車）一點十五分（慢車） 
下午三點五十三分特别車六點十五分（區間車到） 
硤石　上午八點廿五分（區間車）十一點正（快車）二點十分（慢車） 
下午四點廿二分（特别車） 
杭州　上午十一點卅分（區間車）十二點五十分（快車）四點三十五分（慢車） 
下午五點四十分（特别車） 
閘口　上午十二點十分區間車到一點十分（快車到）五點正（慢車到） 
下午六點正（特别快車到） 
[由閘口開至上海]  
閘口　上午七點三十分（快車）九點二十分（慢車） 
下午一點三十分特别快車二點零五分區間車嘉興止 
杭州　上午八點正（快車）十點正（慢車） 
下午二點正（特别快車）三點正（區間車） 
硤石　上午十點四十五分（快車）十二點二十二分（慢車） 
下午三點十分（特别快車）六點正（區間車） 
嘉興　上午七點三十分（區間車）十點三十分（快車）一點二十五分（慢車） 
下午三點四十五分特别車六點十五分（區間車到） 
嘉善　上午八點零七分（區間車）十點五十四分（快車） 
下午一點五十五分（慢車） 
楓涇　上午八點四十分（區間車）十一點十二分（快車）二點二十五分（慢車） 
下午四點十八分（特别車） 
松江　上午九點三十分（區間車）十一點四十九分（快車）三點十八分（慢車） 
下午四點五十一分特别車 
莘莊　上午十點二十六分區間車十二點十八分（快車） 
下午三點五十八分（慢車） 
上海　上午十一點二分區間車到十二點四十三分快車到四點三十四分（慢車到） 
下午五點卅一特别快車到 
[滬杭甬鐵路甬曹綫行車時刻表]  
[自寧波開至曹娥江邊]  
寧波　上午八點開　下午一點五十五分開 
莊橋　上午八點十二分開　下午二點零七分開 
洪塘　上午八點二十一分開　下午二點十六分開 
慈谿　上午八點三十四分開　下午二點二十九分開 
葉家　上午八點四十七分開　下午二點四十二分開 
丈亭　上午八點五十九分開　下午二點五十四分開 
蜀山　上午九點零九分開　下午三點零四分開 
餘姚　上午九點三十一分開　下午三點二十六分開 
馬渚　上午九點五十一分開　下午三點四十六分開 
五夫　上午十點零三分開　下午三點五十八開　 
驛亭　上午十點十四分開　下午四點零九分 
曹百　上午十點三十一分開　下午四點二十六分開 
江邊曹娥　上午十點三十六分到　下午四點三十一分到 
[自曹娥江邊開至寜波]  
曹娥江邊　上午八點開　下午十二點十五分開 
曹百　上午八點二十二分開　下午十二點三十七分開 
驛亭　上午八點三十一分開　下午十二點四十六分開 
五夫　上午八點四十二分開　下午十二點五十七分開 
馬渚　上午八點五十四分開　下午一點零九分開 
餘姚　上午九點二十分開　下午一點三十七分開 
蜀山　上午九點三十五分　下午一點五十分開 
丈亭　上午九點四十六分開　下午二點零一分開 
葉家　上午九點五十八分開　下午二點十三分開 
慈谿　上午十點十二分開　下午二點二十七分開 
洪塘　上午十點二十四分開　下午二點三十九分開 
莊橋　上午十點三十三分開　下午二點四十八分開 
寧波　上午十點四十三分到　下午二點五十八分到 
[逊危险（時令）]  
殺身之害五鎗彈水火刀戕身之害一毒毒溺於花柳或累於傳染或種於胎元輕則胎患終身重則促其壽命無形之危險甚於水火刀鎗爲十倍 
春生夏長百物繁生百病亦因而發現毒藴於内者外露輕者加重愈者復發 
本藥房發行一種海波藥爲淸理血液中凝積毒質最有經驗之藥品若能按法試服功能肅淸内部保護皮膚疥癬癤瘰不相侵溼毒諸患不復現花柳隱疾者服之更有絕對的效力 
生命危險歲月幾何若已經失足身體上暗伏污點如再不調治急服最靈驗最王道如海波藥以淸潔其血輪解除其毒質恐内陷日深一旦觸發瘡毒潰爛延染遍身甚至毁容缺體悔恨莫及 
海液藥對於婦女子宮炎熱天癸失調及别種下半部溼瘡疥瘡諸患小兒胎毒未淨頭面瘡鄕服之各變奇效 
清血解毒海波藥　每瓶二元每打廿元　總發行　上海四馬路五洲大藥房　各省各埠　分店經售 
[彚司公司]  
男色間新到上等雨衣中國紳商尺寸台式 
K皮靴皮鞋晴天雨天所用 
新式草帽及洋傘 
彚司公司南京路江西路 
[趙同春堂宣告]  
啓才趙同春堂開設上海老巡捕房對門數十年來均無賒借銀物並無担保事務揭借會項等情屢經登報人所共知如有賒借銀物担保事務揭借會項等事均向經手人自理與同春堂店無涉兹再登報幸母輕信自誤 
民國四年五月再宣布 
[（盤棧聲明）]  
今于三月二十八日受盤英界福建路北香粉弄口民生効記旅館全副生財招牌裝修一切在内憑中估價歸上洋新記執業盤價當日交足並無短少所有民生効記名下銀錢往來擔保盖印押包等情槪歸効記自理與新記無涉恐未周知特登申新兩報聲明 
上洋新記旅館啓 
[三益股票公司]  
本公司代客買賣并備現金收買各種鐵路股票證劵收據及各實業股份公債票各大銀行定期存單等均可交易如蒙賜顧請卽駕臨英租界三馬路西晝錦里四百零六號外埠函詢當班答復　上海三益股票公司啓 
[立止白濁丸]  
每瓶三角雙料半元不效倍罰上海二馬路畫錦里北首保太和謹啓 
[戒煙第一神効雪垢丹]  
蓋中國自鴉片流入以來戒者自戒吸者自吸而戒烟藥亦幾如倉粟本公司發兌雪垢凡乃爪哇疾毒社諸名醫所發明分黃白二種黃者止癮白者補身業經各埠通行人皆信服浙江南京二埠戒斷者月皆千餘人邇日租界工部局議决土膏抽籤匀四期開閉中國内地鴉片一律絕滅况西人辦事每一議决雖移南山不改此案如是之後私士已　進口私吸無地可購此係根本解决已無復活可望且政府提議有藏者吸者一經查出監禁十年罰作苦工試問旣無烟吸復作苦工至此求死不得能不慘然本公司之藥旣蒙各界推重通銷全國當此時期自宣廣告天下使有烟癮者脫離苦海且此藥雖虚體老癮寒體熱體均能相宜實爲世界最靈效最王道之藥也其一切細情均詳仿單　每瓶一元每袋大洋三角　安睡藥耑治戒烟少臥神志倦怠每袋二角　 
上海老垃圾橋洪德里南洋夏新公司 
 
