# 1906 - 338 - 4912088

 

Page 1

 
 
[電傳諭旨]  
　　十月二十六日奉　　旨著派善耆符珍葛寶華奎俊看視奬賞欽此 
　　旨兵丁等借支庫銀應扣本年十二月明年正月利息銀兩著加恩展限兩個月欽此 
[電傳宮門抄]  
　　十月二十六日召見軍機鐵良壽勳 
[論俄公使詰責外部]  
　　（爲製茶公司事）畸 
　　中國誰謂有人哉。傀儡而已矣。天下誰謂有公理哉。强權而已矣。 
　　伊犂將軍長庚。自設製茶公司。俄國茶商。頗受損害。俄公使遂向外部詰責。此見諸大阪每日新聞。本報二十日所譯登者也。夫伊犂爲中國之地將軍　中國之官茶爲中國之出產物製茶公司爲中國興辦之實業。但宜問中國茶問。因此有無損害。爲俄商之有損害與否。可不必問也。何也中國之茶。而中國占其利益。是爲本國商人廳亨之特權。中國之地。而中國官立公司。是爲保護商業應盡之義務。因保護本國之商業。而不能不捐及他國之商業。是爲各國保護貿易通用之方法。生存不厭競爭。臥榻豈容酣睡。彼俄公使之競爭。胡爲 
 
 
 

Page 2

 
 
乎來哉。吾敢一言斷之日。外部召之也。 
　　外部之設。所以理交涉者也。旣日交涉。則其事屬於兩方面。彼此皆。可要求。彼此皆有對付。要求恃乎强權。對付恃乎人才。惟對付無方法。斯要求有効力矣。今我中國之外部。無事之時。則如寒蟬之噤冂。有事之時。則如腐鼠之嚇雛。僥倖其無事。則皇皇焉。如狡兎之遁窟。不幸而有事。則昧。昧焉如愚狙之受欺。蓋交涉二字。幾乎不知其名義。而惟緘口以俟他人之責言。拱手以聽他人之命令如福公司一事。山西全省官紳所合力以爭者外部且强抑官紳而伺英人之意旨矣江召棠一案全國工商　庶所忿莫能遏者外部且不發一言而予法人以償欵矣他若美　之抵制周生有之寃殺東　省密約之簽字。莫不多方退讓。苟且圖安。寗自戕其民氣。以奉璧於秦廷。則我國無所謂外部。直販賣地皮之公司。揮霍資　之闊少而已。又何怪陰毒狠鷙之俄人。有此横暴無禮之舉動也哉。故日外部召之也。吾國之有外部。不過十年。糜費之欵。不知其凡幾。種種失敗之事。亦不知其凡幾。此次對付俄使。吾不知其措詞云何。然據過去之歷史。測將來之結局。則雖不至毁已成之公司。而或援英國開平之例。入其資本以合辦。或援法國船政之例。延其　師以製造。此調停之　策。固外部所慣行也。否則或予以别項利益爲抵償。或視我華商利權相同等。此慷慨之行事。又外部所優爲也。總而言之。則不達俄人之目的不止。不絶我茶商之生命不止。但不能不警告外部者。干涉一公司之事小。使於他公司皆如此。則外部將如何。伊犂一處之商業猶有限。使他國於各省之商業皆如此。則外部將如何。履霜堅氷。由來者漸。得寸圖尺。前軫匪遙。充其所極。勢必土貨之製造。永無可以攺良之希望。而商業之前途。長此居於劣敗之地位矣。則國家又何富强之有哉。嗚呼。吾爲此懼。 
　　夫他國有外部。皆欲利已而損人。吾國有外部。反以利人而損已。然則中國誰謂有人哉。傀儡而已矣。天下誰謂有公理哉。强權而已矣。 
[專電一北京]  
　　東省開埠日期 
　　中政府現已議定决計將長春吉林哈爾濱滿洲四省開作商埠俄日均承認其實行開埠日期聞定於十二月朔日云（四） 
[專電二北京]  
　　農工商部請勿籤分司員 
　　農工商部奏本部司員請飭吏部毋庸籤分奉旨著照所請吏同部知道（次） 
[專電三北京]  
　　漢陽鐵廠展限免稅 
　　稅務處議覆湖廣總督奏漢陽鐵廠免稅准展限五年奉旨依議（心） 
[新加坡領事孫士鼎致農工商部電（爲荷屬虐待華工事）]  
　　農工商部各堂鈞鑒據紳商設法與廣福壽新客館關說用和金一百十三盾向林八記贖回之廣西　生秦朝英回坡禀稱被誘拐到和屬文島作苦工種種受慘受苦身延痛駡毒不並每日每人限定聞土擔泥之額强者用盡死力始得定工弱者打足則罰爲無工扣除伙食往往逼勒過分致有服毒懸樑投水刎頸者又屢按廪生李永淸等多人先後禀訴其被騙賣情形大略相同並有在雙溪烈港眼見工頭打斃周四陳元二名如蒙起贖皆願到案質証各等情因查中國與和國本無招工之約乂非英國保護之地租屬各島與華通商口岸無直接之船皆與條約大相違背應請外務部會商和國駐京公使速行明訂工約直接向中國通商口岸招工設立和屬總副領事稽查保護如由坡轉運者照領事前擬中英會訂保工條約第一板及第十二板辦法仍由新加坡總領事隨時調查分别招工賣奴两途就近與新設駐和屬領事互相稽核抑照領事前請禁正華工出口以厚民生而存國體應如保交涉辦理之處伏候核奪士鼎叩 
[貴州護撫興祿致編制館電（爲官制事）]  
　　效電敬悉查釐定官制爲立憲基礎事關重大行之有益黔處苗疆程度不及他省謹就黔言黔第二層辦法係目前局勢量爲變　自可酌議推行即第一層内每日率同屬官定時入署辦事一節極爲省便惟人才缺乏財力竭蹶謹當一面隨率同司道等官擬議新任龐撫到任酌核辦理（白） 
　　按此事已見二十二日本報北京專電 
[贛撫對于攺革官制之意見江西]  
　　聞贛撫吳仲帥對於攺定外省官制意見以贛省旣居腹地又屬山鄉民智未開程度太低加以伏莾會匪到處皆有就贛省現在情形而論如驟行攺革定多窒碍難行之處因切商江督端午帥擬暫請從緩一俟商定卽行據情電覆厘定官制大臣察酌辦理（星） 
[外省官制尙未開議京師]  
　　外省官制日來由各督撫覆電到編制館者如吉林新疆甘肅陜西河南貴州廣西雲南福建江蘇等處皆已有覆電惟内中反對攺官者頗多而陜甘總督則反對尤甚至於緊要省份如湖北湖南廣東南京等處則覆電至今未到故此事尙開議無期云（日） 
[簡用大臣紀聞京師]  
　　度支部尙書溥頲此次以察哈爾都統擢用聞係慶邸所力保原議該部尙書即用張百熙（張本户部尙書）而忽攺用溥頲陸軍部三堂官又均用滿人外間噫測謂軍政財政均用滿人其中蓋有深意云世中堂拜樞臣之命甚爲惶恐對人言雖在内務府多年於政事未嘗歷練深恐不克勝任此次之人樞府聞朝廷因慮樞臣黨援之習太重故擇一孤立無黨者用之即擢用林賛帥亦因其爲邊遠之疆臣素無奥援故也（盈） 
[農工商部歸併部務之大要北京]  
　　農工商部刻以工部併人事務紛煩茫無頭緖計非先與各衙門分淸權限 
 
 

Page 3

 
 
諸事未易措手現經唐顧兩堂官面諭胡郎中祥鑅楊主事壽枬詳核各部則例以求掌職之所在並令候補主事吳振麟繙譯外洋書籍爲編訂該部官制之豫備聞胡楊二君擬將工部併入之事分六大綱禮儀財政水利工程軍械雜項除雜項議歸承政廳水利議歸農政司其餘各禮儀之關乎内廷者議歸内務府不關内廷者議歸禮部財政議歸度支部軍械議歸陸軍部至工程則暫擬將營繕報銷分别歸本部三司外附設兩司又擬將該部與各衙門大部分之權限首先分晰淸楚奏明辦理然後該部内容自不難從容就緖農田一事該部正在提議以旣管農政自應將度支部所綰屯墾事宜撥歸該部經理以符名實不日即將定稿電商振貝子如不俟振貝子回京則出奏日期殆不過月内外耳至該部編訂廳司各員事宜亦正詳議一俟振貝子旋京便當發布云（仁） 
[各部近狀彙誌京師]  
　　農工商部已於十八日將勸工陳列所之物件進呈太后大爲加奬 
　　農工商部所定商標章程亦於十八日咨送外部 
　　農工商部擬辦藝徒學堂已於十八日出奏定於二十日開學 
　　度支部溥尙書聞下月初旬卽可到京 
　　度支部擬整頓錢法使銅元與大錢一律使用並嚴禁私錢上市云（閏） 
[台防統領曹世華上浙撫禀（爲兩敎衝突事）]  
　　敬禀者海門天主敎前在海門新街築墻與耶穌敎爭界齟齬標下得信即會同保甲委員潘令崇柱查勘妥理因耶穌敎契在上海寄取未到尙示定議九月二十三日早晨天主敎忽糾率多人將租屋與耶穌敎民所開之王順興烟店逼令出　逞强搗毁時有耶鯚敎民　　阜生堂藥店在旁公論天主敎遷怒並行擊毁經標下會同鎭台馳往彈壓始散是日午後天主敎又糾衆至海門東門邱兆坦家擊毁雜物防哨出爲彈壓當塲獲住一人未曾訊問即被天主敎派人强索而去是晚天主敎糾聚之人手執槍械吹號放槍分隊排列横行街上不服稽查二十四日早晨執槍搖旗之人徧地皆是標下親至两敎堂與英敎司事郭肖春法敎司事阮振鐸兄弟再三面勸靜候地方官到塲秉公理息决不可各逞强梁聚衆械鬥釀成交涉巨案此日如有先行開槍者無論何敎定即拿辦二十四日辰刻法敎阮瑞銘率黨數十人持槍强欲築墻英敎郭肖春聚衆在堂整槍以待標下飛會吳鎭保甲局潘令崇桂同往力勸阻止後見持槍在街不服稽查者城廂内外隨處皆有又復隨至兩敎堂親與阮郭兩司事數四叮囑重申前說不料阮郭兩司事陽雖應允陰又飛緘招人至是日申刻英敎十餘人持槍由北岸渡江而來法敎嚇阻不退法敎亦有一隊自北岸來倉猝之中誤認爲英敎之人兩造遂開槍轟擊法敎有已釋監犯應載庚率黨三百餘人由楊府廟趨英敎堂前面李體章率黨三日餘人由新街大昌店出繞英敎堂後面仙基大老即金仙計率黨四百餘人由新道頭裏街趨英敎堂後面各持黃令旗上書十字該三隊中又有龍康三老棉鞋王力魚王孟吉董老二蔡起章金德生潘林泉羅林四妹王恭圖朱寶三沈明齋蔣老四陶世淸葛老忠王淸甫金永章王遠泉　紅毛李金寳土匪老八等一同在塲槍月林立號令喧闐英敎有馬宅人馬姓率李世朝唐舞廷李小六等數十人持槍屹立英敎堂後面可貴輪船局旁邊亦有整槍在堂未出者兩造砲聲隆隆如雷貫耳初閒英敎傷一人繼聞法敎傷一人維時街卷之中人聲鼎沸商户一時關閉標下飛會吳鎭各率弁兵馳　彈壓迨抵揚府廟而法敎應載庚一隊漸近英敎堂邊標下首先向前排解法敎衆人不惟不退抑且開槍向標下與吳鎭馬前彈子來如雨下勢極洶洶比與吳鎭督率兵弁於槍林砲雨之中拚命堵禦因見法敎勢猛終是不退又恐再一逼近突然一炬英敎堂必成灰　不得已飭小隊黃哨長繼忠率同親兵差弁人等奮往直前奪共槍二十桿刀十餘把衆始懼而退散英敎人少難敵是經躱避此次英敎傷一人法敎已斃之王孟吉係黃岩甲頭王人本係匯黨聞其被傷之由因是日法敎人分三路而進有一隊從英敎堂後面繞出倉皇問誤認爲英敎之人開槍轟擊因而　傷紳商童蒙異口同聲（未完） 
[瓊州攺用無綫電廣州]  
　　日昨粤督周制軍電覆外部略謂瓊州電路常阻係因水綫歷久損壞一時修理不及今擬攺用無線電濟急已經訂購約一月内安設完畢云云（王） 
江北飢民近况彙誌 
[（一）劉君愼之致滬紳電]  
　　頃劉君愼之由淸江發電至滬致盛宮保曾少卿施子英朱葆三諸君畧謂昨到淸江道府見淮徐海災重淸聞災民三十萬每天大發三十小發二十乞設法接濟明往沋陽增（外） 
[（二）宜荆紳士致蘇撫電]  
　　近日以來淮海難民多渡江至常州府境人數甚衆故庽滬宜荆兩縣紳士任錫汾等電致蘇撫略謂宜荆災區布置較早幸尙安堵近江北一帶難民絡繹人境恃衆逞强梟盜混雜賙所平糶煮賑力量微弱不足安輯設蹈海州覆轍將牽動三省所關匪細敬懇大憲迅賜設法飭屬遵行或先飭防營認眞彈壓料理除電任道何守轉懇外宜荆恊賙紳士任錫汾等叩（明） 
[（三）淮揚道楊觀察致上海商會電]  
　　曾少卿施子英朱葆三諸位仁兄大善長鈞鑒文鼎奉委署淮篆籌辦賑務十六接篆飢民麕集浦上已三十餘萬糧米柴草棚廠等項均未籌備措手不及此次各災區延不開辦冬賑以致災黎四散流離失所風餐露宿慘不忍覩受事後卽派員撥欵分往查放以冀未來者可免外出已來者設法遣回無如時促事迫欵絀人多文鼎獨任殊難分投赶辦晝夜籌維心力交瘁於全局仍無所裨愧悚曷極現在淮徐海三屬極貧之民皆已聚集浦上嗷嗷待哺約計冬賑春撫需欵百萬所購米糧轉運遲滯緩不濟急祗好按名先發錢文暫救民命俟糧到再行散放稍資補救本年江北灾廣且重目來未有而淸江留養飢民如此之衆亦所不料文鼎謬膺艱鉅不惜犧牲一身以救民而諸務棘手實恐貽誤徒深焦急惟有仰懇仁施迅賜集欵源源接濟以拯危局並求遴派紳董來浦襄助謹爲億萬災黎百叩請命昨義賑紳士劉增雲及現有米五千石銀二萬餘交唐紳帶來即以撥濟浦賑尤深感禱並盼示覆楊文鼎叩敬（助） 
[吏部奏設學治館摺]  
　　爲仕途蕪雜亟宜澄叙擬申明舊例略事變通添設學治館以資肄習而造吏才恭摺仰祈聖鑒事竊查定例月選各官及分發人員應行驗看者吏部將滿漢九卿並掌科掌道職名開列進呈恭候欽派驗看如此内有行止不端出身不正等弊卽行舉出交吏部於月官履歷進呈時一併奏聞京官外官應驗看者悉行考試如果政治 
 
 

Page 4

 
 
確有所見准其據實條奏或自述何以居官何以蒞事亦准弊納若無條奏敷陳祇令繕寫履歷令本員密封吏部彙齊進呈恭候引見又非正途出身之捐納保舉議叙各員赴部分發時傳令當堂開寫年貎籍貫出身履歷三代姓氏年歲等語仰見朝廷詢事考言實事求是立法本屬至善乃日久奉行漸成具文近年各項選補人員紛紛赴部或由軍功薦擢或由捐納花樣其中案牘不諳年少無學之人時所不免若僅繕寫履歷不足以資考核臣部爲用人總匯候選分發各項人員同通有佐理之責且間有管理民事者州縣尤爲親民之官關係均屬重要若以空疏無具文理不通之員任之未有不僨事者臣等公同商酌擬就臣部設學治館一所預備分别肄習除道府大員曁各項正途出身學堂畢業曾任實缺應升人員及已經到省過班人員仍照例月選分發　各督撫查看甄别毋庸入館學習外其非正途出身學堂畢業之捐納保舉初任牧令丞倅曁例應投供之佐雜各員赴部投供分發者分别入館分門學習由臣等隨時接見詢問稽核課程加以考試投供各員内如公事明白堪以入仕者學習不拘日期輪選到班時即照例擬選其吏事不諳文義不通者應暫行停選虚積過班令其留館學習六個月再行察看果能造就日進再行補選所遺之缺即以其次到班應選之人堪膺民社者遞推擬選至分發各員擬令呈結到部後先由臣等考試合格者飭令附入驗看其不合格者亦令其學習三個月再行驗看分發以上月選分發兩項人員如留館學習後仍無進益者再留館學習一年如所習終無進益即行停其銓選分發其　途曾任之員有願入館肄習者各聽其便不限學期學習各員驗看時仍由驗看大臣詢問考試曁赴臣部繕寫履歷到省後仍由各督撫認眞察看甄别以符定例如此預爲學習於吏治似不無裨益臣等爲澄淸仕途造就吏才起見如蒙兪允由臣部自籌經費定期開辦此次驗看各員内有年少捐納多人擬請卽行考試以重吏治所有臣等擬設學治館緣由理合恭摺具陳伏乞皇太后皇上聖鑒訓示謹奏奉旨依議 
[洋員勘騐蘇州紗廠]  
　　蘇州蘇經蘇綸兩紗廠因新舊股東糾葛一案迭經商部屢次電催速結日久尙未了結茲蘇撫陳中丞查悉該廠股東有商約大臣呂都護及盛宮保在内因於日前咨請呂盛兩大臣速即遴派諳於機器洋員來蘇勘驗機件以期秉公速結茲聞兩大臣已派定招商局總船主蔚霞總管輪克禮門又紡織廠總監丹科等准於念七日帶同瑞生洋行經理乘早車赴蘇勘驗矣（對） 
[預防日輪夾帶軍火]  
　　滬道近准稅司函謂東洋進口輪船所裝貨物攬載單内塡作儀器者實係軍刀或槍彈等件又單内塡作顔料者實係炸藥且留學生曁游歷人員回華護照所塡行李箱隻亦時有名目件數不甚詳悉之處恐被人假借夾帶情弊請電商駐日楊使轉飭嗣後塡給護照務須將名目件數箱裝何物逐細詳明以昭核實而便稽查等語瑞觀察以軍火一項近奉上台密飭嚴查又查得前有日本高田商會承辦川省顔料驗係炸藥雖據報明誤裝亦卽照章充公稅司所陳實係謹防夾帶軍火起見因卽請駐日楊使查照飭遵旋得復電略謂請告稅司嗣後如遇本署護照仍開驗以防弊混云云（蘭） 
[德國招用華工]  
　　香港日日西報載倫敦電云西普魯士農部决議招運華工譯文匯報 
[日本政府收購山陽鐵道]  
　　東報云日本山陽鐵路由日本政府購取已於西十二月號接收矣 
[德日兩國商業之競爭]  
　　東報云德國商務總局勸諭各工廠勿令日本人入廠因日本所出貨物大都　仿德國也 
[斐律濱島土人游學日本]  
　　東報云斐律濱羣島土人之游學東京者現約有三十人　上 
[日本海軍人員分别休致]  
　　東報云日本海　將校二百人或因年老或因材不勝任皆在休致之例 
[英與屬島爭論漁業問題]  
　　廿五日倫敦電云英國與紐芬蘭屬島爲漁業條約來往之公文業已發印内有失和開　之言因紐芬蘭島政府抗議英政府干預内政而英國殖民部大　額爾金伯爵則謂各項問題如關乎英與各國之邦交則英有干涉之權 
[法國安南總督行程]  
　　二十五日倫敦電云法屬安南總督保普已起程前往西貢 
[法國實行政敎分離之法律]  
　　二十五日倫敦電云法國所定政敎分離法律定於明日實行譯字林報 
[俄國審問降將]  
　　南中國早報載倫倫電云俄國欽差大臣决定在高等法院提審司徒司爾中將獻降旅順一案 
[俄國饑荒]  
　　南中國早報載倫敦電云俄國扶爾家地方饑荒難民有賣妻鬻女者 
[俄國官並無革命黨實據]  
　　南中國早報載倫敦電云俄國陸軍大將連納維趨因被控曾預開一千九百零五年西十月革命黨之亂事爲政府拘捕旋以所控並無實據即行釋放 
[美國工黨對於日本工人之惡感情]  
　　廿六日倫敦電云泰晤士報駐舊金山訪事謂舊金山城自地震後居民至今尙有支搭蓬帳棲宿者急須招用工人重行建造然工黨首領聲言如有日本工人一千名進口則殺之者亦必有一千人 
[英國學部大臣議論敎育條件]  
　　二十六日倫敦電云英國學部大臣勃列爾在下議院宣言彼已决定請下議院將上議院修攺之敎育條件因上議院所修攺者與條件原意有相背處彼盼上議院能再擬攺一稿但若固執成見則卽作爲罷論 
[敎皇藐抗政敎分離之法律]  
　　二十五日柏林電云羅馬敎皇答覆法國主敎囑令照舊辦理敎會事宜凡政府命令槪須拒絶法國首相克雷明索以謂敎皇此舉是藐視國家之法律也 
[暹羅國君主定期出游]  
　　廿五日柏林電云暹羅國君主將於明年西歷三月問至　列摩地方游歷譯文匯報 
[贈書]  
　　商務印書館贈比較國法學一册中分四編一憲法二行政法三行政裁判法四英法德各國權限裁判類能究其原則辨其異同吾國人欲求爲政治的國民不可不人手一編也又贈博物示敎一册山陰杜受田編譯内分植物動物礦物三篇合成三十六課頗合中學校及初級師範科之用 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[派員恭修玉牌北京]  
　　禮部應派員前往宗人府辦理修纂玉牒事宜茲聞已奉堂諭派出司員毓祺榮奎並派額外司員五人帮辦俟明年事竣均有保案（閏） 
[官物示期一律納稅鎭江]  
　　鎭道榮觀察現奉稅務大臣札飭將官運物料分别徵稅一事已於九月二十日據情具奏本日奉旨依議欽遵辦理由軍機處抄交札關遵照等因應於十一月十七日起官運物料來自外洋進口運入内地統照商民一律納稅以昭一律而免購者夾帶流弊等因日昨觀察已出示曉諭官商遵照矣（拜） 
[農工商部奏請船會關防鎭江]  
　　鎭工商船總公會業已禀准農工商部批候具奏請旨頒發關防以資信守（巧） 
[安東縣現用貨幣之調查盛京]  
　　奉天安東縣現行使之貨幣據經濟家調查縣城市面及其附近一帶通用貨幣計有日本銀幣六萬五千元兌換劵三十萬元軍票七萬元横濱正金銀行紙幣十五萬元第一銀行劵六萬元中國銀貨三十萬元奉天紙幣十萬元（天） 
[朱慶瀾特保道員奉天]  
　　奉軍前路統領兼鄉鎭巡警局總辦朱同知慶瀾以剿匪出力將得破格保奬已志前報茲經趙次帥奏保以道員仍留奉省補用已奉硃批著照所請矣（丙） 
[提學使裁汰書差蘇州]  
　　學轅承差劉鎔等迭次禀求撫憲及提學安插等情現經周提學批飭遵照學部新章一律裁撤惟各房書吏姑准酌留二三人其餘亦一并裁撤云（且） 
[蘇藩牌示]  
　　二十五日藩轅牌示云照得按察司司獄楊者直病故遺缺查有曾任實缺丁憂起復回省候補從九品吳均元堪以請補○又崑山縣典史程炳奎署事期滿遺缺卽飭奉部准署斯缺之帥保淸赴任（且） 
[挪欵賠修圩堤蕪湖]  
　　蕪湖萬頃湖五月間决口後經江寗將軍誠果泉飭令前辦萬頃湖屯墾總辦徐次舟觀察賠修其時因水勢泛濫未便修築現値冬令水涸之際故徐觀察已於前日向源泰錢莊挪賠萬金以備購料招夫之用（起） 
[查辦胡叅將得賄賣缺蘇州]  
　　撤任城守叅將胡厚生經撫憲陳筱帥札委仉亦南中軍查辦等情曾紀前報茲聞查得周莊汛弁譚忠義即向在元妙觀拆字之談虎臣胡得洋八百元保補是缺併有得賄朦保冒名頂替者亦有數人當胡到任時出外查汎一路向屬下索賄因即據情禀復筱帥筱帥即飭蘇州府查辦一面飭提談虎臣訊究聞談已聞風遠颺矣（且） 
[督練公所飭究冐名招搖蘇州]  
　　督練公所總辦袁世輔查悉有沈萝正及錢某二人在各處冐稱該公所文案司事受其愚者已殊不少已飭長洲縣蘇大令飭差提究（且） 
[軍隊密查匪黨鎭江]  
　　鎭江巡防軍隊皆湘淮舊勇其中流品淆雜不可究詰乃自巡官陳春生被票匪牽涉被逮後有帶兵之責者咸有戒心公議不動聲色嚴密查察免致獲咎（巧） 
[軍旅學堂擇地未定温州]  
　　城守營張閫戎素與呂守戎計見不和近緣東門甕城内店鋪前年失愼之後曾禁止不准建復紳呂守戎以軍旅學堂經費不敷擬將甕城起造籌欵歸公張閫戎堅不許造互相禀訐蕭鎭軍游移莫决札飭中軍陳杏峯遊戎查勘刻奪陳中軍於初九詣勘以右畔有碍城門左畔尙可建復爲兩全復有就地某衿又出具控茲尙未有定見云（林） 
[考試申送陸軍小學堂蘇州]  
　　江督端午帥札飭周提學於各學堂内挑選學生申送江南陸軍小學堂肄業等情提學即飭蘇州府轉飭各縣由小學堂及公立私立各小學内各選二三名送省考試二十四五二日經府尊何太守假貢院命題考試共有二百餘人云（康） 
[未准公舉學員入所肄業安慶]  
　　督練公所之研究所學員陳某等近因前在練軍有同學何斌曾經公所甄别未取公懇請入肄業當奉該所批謂該生等體念同志請准入所肄業深爲嘉尙惟何斌前次試驗程度太劣未曾錄取然稱該生精心武備而該所原爲造就將才而設况該生已在三營充當排長事因不合未久撤換該生等必已聞之所請碍難照准（丁） 
[江督補助求已學堂鎭江]  
　　鮑川如部郎在籍時擬辦求已學堂因經費不足是以屢經江督在鎭江關報單罰欵項下指撥萬金以資補助現端午帥已允如所請矣（巧） 
[伶人設立學堂蘇州]  
　　閶門外義慈巷梨園公所由夏雲峯等爲發起人設立公立菁莪兩等小學堂分高等初等二級一切經費均由伶人担認每逢星期日所售戲資悉充該學堂常年經費額設六十名如辦有成效再議推廣業已禀准開辦矣（康） 
[私墊攺良會請撥公欵鎭江]  
　　私塾攺良會會員沈戟儀重來鎭地到處演說並商懇某紳托向江督端午帥緩頰指撥公欵三千金以充用費云（並） 
[工藝局驗看藝徒蘇州]  
　　蘇省工藝局現經撫憲飭令招生開辦已紀前報茲悉是項藝徒現已招到六七十人於念三日經總辦分别驗看矣（且） 
[商會局落成温州]  
　　商會局刻已落成已於初四日由郡廟遷入商會是日懸燈結彩門褂龍旗規模宏敞總理王木大令卽於是日開筵祝賀（林） 
[仲冬服貂京師]  
　　禮部奏准十一月朔日始所有進内當差之王公大員均服貂褂其朝衣應用緣貂已通飭各部院衙門一體遵行（閏） 
[日僧賚送藏經長沙]  
　　北門外開福寺僧學堂總敎習日本僧水野梅曉以日本佛敎發源於中國係由唐朝有南嶽某上人游歷到日遂傳敎於日本是爲日本佛敎開派之始祖水野氏於今年暑假後回國由日本請領藏經全部裝運來華先到湘省於九月下旬由省賚送南嶽以示不忘本根之意（餘） 
[批斥請留官長安慶]  
　　五河縣徐大令署事期滿馮方伯已 
 
 

Page 10

 
 
委胡登崧大令前往接署刻有該縣紳商多人在撫署公請留任奉恩中丞批斥云官員去留權操自上非士庶所能擅請例禁綦嚴該縣徐令居官賢否本部院自有權衡何得聞信率爲請留殊屬不合難保無勾串之弊從寛不准此飭（丁） 
[上海官事]  
　　紀名道姚文棟廣東候補道李光宇北洋機器局幇辦鄭嘉榮候選道陳作霖昨均到道轅拜會○三林塘巡局委員唐正祥續假三天警察南局長陳祖武請假一天道轅電報房委員王敬淸禀請銷假本縣王少谷大令日前赴江甯回途由内河小輪赴蘇○淞滬釐局督辦馬觀察前因公赴寕聞日内將次返滬（宜） 
[法領事赴寗]  
　　法領事巨籟達君繙譯官費亨祿君昨乘輪同赴江寗謁見江督 
[上海戒烟公局簡章]  
　　一本局以至善之法戒絶鴉片俾袪沈痼而蹈康和一本局置備上等洋式房間專爲官紳士商住局戒烟一如有未便住局者亦可邀往戒除一本局兼聘女醫生專戒婦女鴉片一凡戒烟之人必須驗明體質之强弱烟癮之大小分别戒除一戒烟之人來局先行掛號註明姓名年歲籍貫一凡戒烟之人分爲四等（甲）收回膳宿費及醫藥費外並勸其資助經費（乙）收回膳宿費及醫藥費（丙）收回醫藥費半價（丁）按日到局診視服藥不取藥費一局中設有看護員專司戒烟人起居飲食設戒烟人有所不適卽可隨時報告醫生診治一局中特備各種有益書籍小說畫報幽閑樂器俾可怡情悅目培養腦力振刷精神而減鴉片之觀念一凡戒烟人入局後應守局規如有事外出須持有憑單准掛號出局以免潛吸鴉片一鴉片戒絶後由醫生驗明已無鴉片烟癮而身體亦健當給證書許其出局一局局經費現由滬上發起紳董擔任然贈藥浩大時虞不敷尙祈熱心公益諸君解囊慨助庶能漸次推廣俾可速除烟害本局設在上海英租界新閘愛文義路第六十四號門牌 
[藝業學堂移請學商兩會查覆]  
　　本埠南北市踏布坊前擬集資開辦藝業學堂曾公禀滬道核示在案旋以收捐啟爭又以洋布公所干預其事復由該業董事倪廷英邀同柱首行頭等數十人禀請滬道查究奉批飭縣確查覆奪各情均誌前報茲悉王少谷大令將此案移請商務總會學務公所將所禀之創開藝業學堂曾否禀經學務處核准所有抽捐興學事宜是否已邀公允至巡局拘押收捐司事係屬何局洋布公所旣係事不干已何以出而干預曁所禀各節是否均屬實情務祈確切查明覆候詳奪（宜） 
[接充招書]  
　　公共公廨招書自徐聿脩革夘後現由關讞員遴派李廷棟接辦已經接到諭單矣 
[道批照錄]  
　　邱金龍禀批該民果被串詐誣累自有地方公論不難伸理何得來轅率瀆不准○甘志仁禀批爾旣確知陸氏被倪錫卿拐匿南翔儘可親赴該處鳴保指追並呈訴地方官核辦毋庸來轅越瀆（宜） 
[約束巡示諭]  
　　昨日總工程局警務長發出示諭略謂照得各區巡士衆多其中束身自好者固不乏人不知自愛而强賒硬買者恐亦不免現已飭巡長加意查察自此次嚴禁之後如再有此等情事或被告發或被訪聞斷不能爲該巡士寛也云云（尺） 
[諭禁婦女開燈]  
　　南區區長前日查知陸家浜口皆宜樓烟館每有流氓勾引婦女入内吃烟情事因飭人拘獲男女數人到區罰洋六元昨日乂在三泰碼頭鴻園查獲二人帶區酌罰並派人傳諭區境各烟館自昨日起一槪不准婦女開燈云（尺） 
[押店被劫]  
　　前晚十句鐘時有徐州游民數人至法租界八仙橋東堍某押店行刦當將櫃上所擺之珠寳銀器箱籠一口搶出該店夥追出呼喊　巡捕幫同追獲一人拘入捕房捕頭研詰狡不承認命押候核辦（深） 
[妓院命案續誌]  
　　迎春坊謝寳珍妓院姚瑞生踢斃汪挺俊一案迭詳本報昨公共公廨關讞員接上海縣移文請提該鴇婦解縣訊究讞員飭差協探張全林至迎春坊提獲鴇婦蔣姜氏到廨交官媒管押候今晨訊明解縣訊核（當） 
[會訊包造房屋案]  
　　美商喬其控蔣鴻泰包造房屋延不完工一案前日午後又經襄讞孫明府與美白領事會訊原告博律師稱今日保人仍未到案被告高易律師稱此房被告包造計銀二萬九千兩不敷甚鉅且尙有許多被累之事求堂上將此案寛以時日再行提訊明府與白君互商諭令先邀公正人理楚禀復（當） 
[上海縣案]  
　　阜寗人喬福康報探拘獲刦犯楊福生等四名解經法廨移縣前晚奉帮審洪明府提審喬供本月初一日與楊福生等在羅家灣吃茶初二夜至七寶鄉間夥刦小的祇得呢夾袍一件已移到案後由施亦子同法包探夥唐三六子來向小的根究指拿楊等四人到案揚初狡賴明府喝掌頰一百下後與郭雨金崔阿和胡寳蘭各認夥刦得贓明府以各犯常集羅家灣一帶廿七保頭圖唐蔚生家初八夜被搶拒傷婦女兩口顯亦若輩所爲詰之不認喬供唐姓一案由在逃之高福喜爲首共十二人往搶用長梯扒升入屋開門放衆分頭搶刦高執單刀某甲執手鎗餘或車扛等特小的在外把風楊等四人亦在内崔阿和手持火燃初九高至茶館分給各人洋欽元至十餘元不等郭雨金崔阿和供多狡滑郭鞭背三百下崔鞭二百下始與楊福生胡寶蘭逐一承認明府以唐姓生贓甚巨飭捕赶緝餘犯外分判五人各釘鐐分起押候解訊○東溝航船户顧元生溺斃男婦百餘名由縣訊押昨又復訊判重掌二百下還押將船變價撫卹尸屬○孫明其在租界自縊由捕解救解經英公廨送縣孫供在嘉定縣外港地方帮人耕田近因路經租界身帶洋一元七角被賊模竊進退兩難出此短見尙有當票十一張存在捕房明府判暫押遞籍○汪養枝在蘇偷竊兪則如布衣衫褲由採獲解英公廨移縣訊究供兪欠小的借洋將衣推抵並非偷竊明府判候解往長州縣質訊（宜） 
[總工程局記事]  
　　元泰恊荳行控司賬羅桂榮私出同餘莊票銀一千四百兩昨日傳訊羅供自做别業虧本暫時調用旋有羅叔子杰投稱候知照保人羅子鈞到案理明孫明府判押候復訊○成衣匠孫榮堂家因小孩遺火被鄰居曹二寶乘機進内取去灰皮披風絲絨馬褂各一件報東區吊獲原贓解訊曹堅不供認判押候訊明再核披風著孫領去○沈阿銀控烏山船户周兆福砍纜失事一案曾判周兆福給予撈費洋四十元迄未遵繳昨沈又投催到案判送縣核辦○龔正昌串同孫二姑娘將嚴畢福之表姪媳朱氏價賣爲巡土查悉報區解案訊知尙未交價姑寛判將龔戒責四十下斥退○張雪卿掮衣服一包至某質店求質巡士以情迹可疑拘解到案訊判戒責二百押候交保贓存局候領（寸） 
[公共公廨早堂案]  
　　前張邱氏投廨控愼昌洋行管屋人魏阿炳私封房屋搬去物件奉關讞員判限一禮拜著魏交還物件在案昨捕房復將魏解案時有愼昌洋行賬房尤敏齋投稱該氏所粗之房係柯公館產業託名愼昌洋行所有魏阿炳 
 
 

Page 11

 
 
與張邱氏釘門搬物之事已計金琴生出爲調楚關太守商之白君判魏具交還物件給交保候調楚禀覆核奪○前楊樹浦三泰紗廠失火失去洋銀五百元將帮同救火之陳明亮朱雲堂浦全王連卿等拘廨奉訊不認行竊押候再訊在案昨捕房復將陳等解訊先由紗廠賬房王雲祥禀訴後關讞員將陳等覆詰均矢口不承遂商之白君以司賬王雲祥有管理銀洋之責不能辭咎判王賠洋二百五十元其餘陳朱浦王合賠洋二百五十元完案○前周桂生控馬夫陳阿六藏匿婢女金珠奉訊判補提阿六之母陳沈氏到案再訊在案昨包探徐阿華將陳沈氏提案金珠由濟良所女董送究關太守訊之金珠供年十九歲自七歲時鬻于周家九月初向姊妹行索取手飾無著不能回去因奔投陳阿六家陳阿六供小的日間作事無暇送還陳沈氏供本當送去緣周家遷居找尋不著太守判金珠交主人領回周不願具領因攺判發濟良所留養陳阿六判押捕房三月陳沈氏交保開釋○王寶山控夥朱法甲用空洋銀四百元除還過一百十六元尙少二百八十四元押繳在案昨又解案覆訊判限十四天如數繳淸違干重懲○盧愛福控陳金咸欠洋不還昨奉提案判押候過堂訊奪○集成紗廠控已歇工人丁堯卿竊水龍頭四個報探解案判管押捕房一月贓交失主○洪新寶竊某洋人脚踏車一輛賣與王連溪計洋三十七元四角爲該洋人查知報捕拘辦判押二月○王瑞堂控張文才竊德和輪船食米由探拘案判押十四天○王阿五前因犯事到案判驅逐出境茲復重來租界爲包探劉阿炳拘案判押六月期滿再逐○法國婦人濮琚控夏三元竊銀由法公堂來文移提刻由捕房解廨判送法廨歸案訊奪○胡樹堂前在租界兜售彩票爲捕拘案判罰洋拾元胡無力解洋昨復解訊太守判從寛開釋○顧邢氏控陸順林不還欠銀奉傳至案判過堂訊奪（力） 
[公共公廨晚堂案]  
　　江北人王耕控羅黃氏虐待伊女前晚提訊王供女兒阿菊嫁於羅黃氏之子爲室女婿病故女兒情愿守節奈羅黃氏偕同伊女張羅氏多方凌虐復逼女兒再嫁請究訊之阿菊供丈夫故後婆婆與張羅氏種種虐待並將衣飾吞沒請送入淸節堂供畢號哭質之羅黃氏同女張羅氏供詞支吾關太守判羅黃氏交保將衣飾繳案給阿菊具領並命阿菊暫回候函送淸節堂留養○捕送迷路女孩王漢子到案供稱年十歲揚州人父母俱有家住石子橋地方被拐來滬求察太守判交官媒留養候懸牌召領（力） 
[法租界公堂案]  
　　王益甫控木作頭王龍生不還造屋墊銀一案昨經公堂復將黃金生提訊旋有靑年會西人投案請保中西官以原告未到准予將黃土兩作頭交保開釋候傳訊核○朱生康延穆安素律師投控法商公泰行洋東圖賴代借銀一千兩經中西官准詞升訊被告聲稱朱因定貨不出並無欠銀情事質之朱稱前有凌羊角七箱託商人代伊銷去三箱該洋東自購兩箱一箱尙在伊等寫字房尙有一箱係劣貨故未銷去並無糾葛所欠銀係伊代某洋人所借渠在香港曾有函致商人囑往催討西函呈電官判退去候下禮拜再訊○顧杏生竊船主金盛全洋二百元自願賣田抵償一案昨將伊叔尙星傳訊據供杏生住在浦西早已分炊雖有田地數畝並不値錢不能出售官判杏生還押查核○陳榮發竊呢一疋判押廿天○章品三偷茶壼押廿天○王啓開徐均甫串竊朱子琴木板判各押七天○張阿生竊錢楊氏家綢布衣服供是二房東囑往借用並非圖竊官判判押候傳二房東到案訊究（臨） 
[美租界捕房事]  
　　百老匯路某西婦曾欠杜姓馬車洋元屢索無著反被凶毆由杜投報捕房請究當經捕頭飭西探往查該西婦姓氏以便禀請該管領事署出單傳訊○某印人昨雇顧金華東洋車至四考脫路不名一錢顧和追索反被毆辱由印捕併送捕房奉飭照給車資了事○鄂人張得勝謝正雲蕭根和在北河南路行走六百十三號捕以其行迹可疑當與六百十五號捕將三人兜獲帶入捕房搜出兇噐多件奉飭押候送辦○婦人袁徐氏報稱長子銀章前被流氓阿金糾衆拆梢洋十元近又來家勒索聲稱不給洋元拔往致死等語請究奉飭如敢再來鳴捕拘辦○唐春江昨晨掩入有恆路十一號書局圖竊由更夫撞見鳴到四百廿二號捕將唐拘入押究○三百五十號捕巡至麥倫書院後見有孩屍二具當即回報捕房飭傳地保掩埋了事（似） 
[來函]  
　　本會因淮徐海災區廣闊需欵浩繁邀集中西官紳籌辦義賑不遺餘力日昨丹桂園潘月樵即小連生約同園主夏月潤夏月珊及孫菊仙諸人各輸善願即演日戲移作賑需先各捐洋二百元共計八百元呈交本會以濟灾黎足徵急公好義樂善不倦之懷洵堪風世憶庚子年創辦救濟普及會前年創設紅十字會滬上各戲園均有輸助此次丹桂諸人首先籌集尤屬可嘉亟登之以爲好善者勸華洋義賬會啟 
[曾少卿經收江北徐海振捐第八次淸單]  
　　南方報館經募湖南撥來洋一千四百二十元又經募洋二百零一元何君瑞蓀壽筵移振洋一百元王君松泉湯餅筵資移振洋五十元程秦氏洋四十元林君小洋十角朱君葆三經募周氏洋一百元錢宗記洋四十元竹隱盦主人洋三十五元蔣海記洋二十元徐慶書洋二十元徐少銘洋十二元安和廠洋十元張仁記洋十元太和號洋五元共收洋二千零六十三元小洋十角正用特登報以揚仁風 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
