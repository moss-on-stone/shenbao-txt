# 1896 - 174 - 4908288

 

Page 1

 
 
[新印各書籍發售] [  圖書集成局啓]  
欽定二十四史全書實浮五十元○欽定四史書實洋四元○隤園三十六種實港五元○刑案匯覽洋七元○景岳全書碼洋三元○沈氏尊生碼洋三元二角○資治新書碼洋一元五角○潘頤福咸豐朝東華錄實洋一元三角○主益吾咸豐朝東華　錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六都處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫　賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準統六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末洋一元五角諸君欲購者請移玉至三馬路申昌書畫室或申報館帳房可也此佈 
[論富强自儲才始儲才自讀書明理始]  
中國自上古之世至於黃帝垂裳致治文物聲明爲前此所未有於是天地之精華一洩洎乎中古則有唐堯成功文章巍乎煥乎而天地之精華再洩三代之盛莫如成周郁郁乎文哉制禮作樂燦然大備天地之精華於焉三洩政化之隆至成周止矣周衰而孔子出爲萬世師表立教化之宗表章六經天不變道亦不變蓋天地之精華幾幾乎發洩盡矣周以後三千餘年歴漢宋明之世非無明君賢相碩德魏儒政化則不越乎成周教化則折衷於孔子至於大清列聖御世武功文德度越前朝風氣大開萃萬國之冠裳達五洲之舟楫極從古未有之盛卽啓從古未有之變設防竭力互巿傷財旣患貧又患弱近世言時政者皆以富强爲急務且以中國本來致富致强之道爲不足恃而亟亟焉取法乎泰西雖然法有中西之異而行法在乎得人則中與西無異也泰西歐美諸洲榛蕪開闢遠者數百歲近或百餘年以視中國如在羲皇以上一切制度簡易人情樸直大抵西俗最美在公勤二字其處人也公公則無私心其勵已也勤勤則無惰氣今中國仕途幾至人人營私事事怠惰適與西俗相反以此等人材而求富强雖舉　路礦務郵政商務諸大端次第興作竊難必其有當若每事借材異地亦非長䇿爲今計者固當以儲才爲要矣考西國人才皆取之於學校其學各專一藝童而習之迄乎有成則官爲考騐給照凡爲工爲商爲農爲兵爲醫莫不有學卽莫不讀書明理中國四民惟士有學此外農工商皆不學是讀書竊理之人已鮮而自大學格致之章旣佚宋儒所補又涉於空虚以故尋章摘句之儒舍有用之學而不之務瘁畢世之精力以求工於時文且今之所謂時文亦與昔異矣有明三百年曁國初以迄乾嘉諸老其學不僅工時文而時文乃可傳是故作經制題卽漢學家也作理境題卽宋學家也作典制題卽考据家訓詁家也作紀事題論事題卽史學家古文家也推之時文而尙藻采者卽詞章家也時文而工譬喻者卽諸子家也時文而擅敷陳者卽奏議家也凡文章之用時文中莫不具焉咸同以後根柢旣疎競尙聲調近雖文氣漸變規橅大家然優孟衣冠詎云復古時文之弊旣如此而以科第爲志者揣摹翰苑降而益下從事於楷書試帖若此外皆非儒生分内事者若輩一旦服官非俯仰隨時卽措置乖方不合情理爲言官者或摭拾浮言或人云亦云爲外吏者或聽命幕友或授權僚屬蓋緣其生平未嘗實在讀書宜乎事理不明茫然無所措手足也中國所謂學者如此其不學者更不待言若夫官塲習氣以夤緣奔競爲能以掩飾彌縫爲巧奉行故事僅尙虚文吏治如斯而欲其求富强也得乎然則儲才之方奈何曰巳仕者宜嚴加陶汰未仕者宜廣行培植凡士人爲鄉塾師皆由官考騐而統於各州縣學教官由官頒教學之規於各塾除應讀各書外皆以明理爲程課一曰明五常之理二曰明五倫之理三曰明五事之理四曰明五禮之理五曰明五行之理五常五倫爲根本五事爲日用五禮握治平之要五行闡格致之微凡諸藝學皆於五行統之時文不必廢藉是爲明理之階惟所學必精一藝而後可就試於有司誠使中國士人不愧有體有用之學而更推之農工各藝分學設科兼收並取庶幾二十年後人才蒸蒸日上焉卽富强之基不於是乎立哉 
[諭旨恭錄]  
　　三月二十三日奉上諭步軍統領衙門奏遵保獲盜尤爲出力員弁請旨奬勵一摺著該部議奏欽此○二十五日奉旨廕生崇蔭奎榮俱著以侍衛用欽天監左監副員缺照例將景泰轉補所遺右監副員缺著桂山補授吏科給事中員缺著載存補授工科給事中員缺著鄭思賀補授截取刑部郎中彭見紳兵部司務鮑忠瀚倛照例用唐古忒學筆帖式員缺著葉普肯補授實授直永定河石景山同知張恩霨著准其實授奏留吏部主事章士荃著准其留部欽此 
[本館接奉電音]  
　　昨日午後京師飛電傳來上諭一道敬謹譯登○四月初二日奉上諭譚鍾麟奏提督因病出缺懇恩優卹一摺廣東水師提督鄭紹忠忠勇性成聲威卓著於同治年間統帶安勇轉戰廣西福建等省迭克城池髮逆由閩竄粤該提督與各軍併力痛剿全省敉平厥功尤偉嗣補授廣東潮州鎭總兵擢任湖南提督調補廣東水師提督均能安良除暴綏靖地方遽聞傷疾殁於防次殊堪憫惜加恩著照提督軍營立功後積勞病故例從優議卹生平戰績宣付國史館立傳該提督子嗣幾人著譚鍾麟查明具奏候旨施恩以彰勞勩該衙門知首欽此 
[戶部失愼述餘]  
　　據都門訪事人致書本館云前者戶部失愼迭記報章刻經翁督平大司徒與張樵野少司徒和衷共商擬捐修一半餘則開銷正欵一面令官木廠商人估計其需工科銀二十餘萬之譜至何日動工尙未聞擇定吉日去○失愼時五城内外水會二十二家均經到署撲救當時諸會董事謁見堂憲各遞銜名祗有兩水會未遞堂憲百忙中亦不能記遂置之於未到之列刻皇上恩賞救火諸水會銀千兩有銜名者二十家皆得派分獨無銜名之兩家不與並傳言聖意以爲諸會急公獨此兩會不到似有不豫之色又聞得會中卽就賞項内各提出十金捐成二百金之數給與同仁水會因公斃命之潘姓家以溥皇仁而卹死事云○失愼時各司書吏有聞信馳入署内搶護公事者有事後奉派清查案牘者皆不無微勞足錄刻蒙堂司飭各科房經承查明開單量予恩奬或一司賞銀四五十兩令在單出力者均分或按名給予奬勵雖各司辦理不同其鼓勵從公則一也又聞北檔房吏從火光熊熊中搶出鐵櫃放之隙地復思入内再搶他物已不得入正在倉皇迷亂反覔鐵櫃不著翁大司農顧見櫃出知櫃中係要件遂坐守其上移時吏尋至瞥見鐵櫃忽迫不辨上坐伊誰力推大司農下拖櫃將出大司農問汝誰何吏曰我命休矣大司農固詰之答云姓倪乃搬櫃去事後大司農查明倪吏呼之來賞銀十兩以酬其勇於從公且誠慤云 
[閩中火警]  
　　福建南關外百數十步許土名板橋頭前日有某甲家偶爾失愼致兆焚如幸經搶救僅燒民居 
 
 

Page 2

 
 
鋪戶二三十家左右吁險矣哉 
[之不火警]  
　　烟臺上月廿二日初更後忽見天南際烟火衝霄詢係奇山所東門裏某姓家失愼焚去瓦屋三間時值南風大作比鄰諸家多有池魚之憂幸施救得法尙未延及僅受了一番虚驚耳 
[禾中火警]  
　　嘉興王店鎭近鄉觀弄口鄉民宋姓於三月廿四日不知因何遺火延焚待覺察火已燎原無從撲救傾刻冐穿屋頂乃亂敲鑼力互報警後得水龍馳到灌水狂噴並經各鄰佑協力提水灌澆火始救熄詎頃刻間一姓數家約計房屋十餘間盡付一炬惟幸人口無傷 
[揚州火警]  
　　邗上采訪友人來函云三月三十夜十一點時郡城東門外下口對河某姓柴逢偶懈隄防以致炎威猝發鄰近紛紛報警遍地鉦聲城内各善堂水龍次第招集工人往救祗以闉闍阻隔鶴鑰森嚴欲進不能中途遄返待至三點鐘後始遥見火燄漸衰翌晨詢之城外居人僉云篷中堆積薪蒸高如山嶺迤東建有房舍篷主及夥友皆在此栖遲是夜潑翻火油燈忽地延燒葦壁炎炎直上一發難收積柴處適當下風祝融氏遂乘勢席捲約焚去二千餘束延及某姓茅屋同化刼灰良可悯已 
[禾郡考政]  
　　嘉興訪事友人來函云學憲按臨科試定於上月廿九日取齊所有應試生童已咸集郡城以待學憲起馬牌由湖州府廿 
七日發出刻已到郡示於試院頭門在郡文武大小印委各官皆於廿九晚乘舟往蘇州塘王江涇迎迓嘉恊汛兵並駐防楚軍寅字後旗親兵楚湘水師各砲艇均往該處站泊至午刻接著憲舟各官遞呈手版禀安水陸各弁兵站隊鼓吹燃放鎗砲跪迎如儀憲舟隨經端平橋繞由塘灣河以至東門官碼頭停泊憲駕隨卽登岸乘坐緑呢大轎排設全副儀仗進東城門赴宏又館循例祭祀門神然後進内各官已預到恭迎如禮當卽牌示轅門排單抄列於後四月初一日行香講書閱牆放告初二日考生童經古性理論算學補考初三日考闔屬生員正塲初四日考優生貢監賑給初五日考闔屬童正塲出生案初六日總覆生員初七日選拔頭塲出童圖初八日初覆童案初九日選拔二塲出生案初十日覆生經古出生員貢監案十一日二覆童兼大覆出童案發選拔榜十二日叅謁所有各塲題目俟試後詢明再錄並悉學憲一切塲規異常嚴緊云 
[寗郡天時]  
　　寗波訪事友人來函云寍郡上月二十八日天氣驟熱鬱悶難堪至日當中午其熱尤甚如同三伏炎天靜坐室中揮汗如雨下午陰雲四合协聲隱隱大雨傾盆未幾雨止旋起狂風漸覺寒冷人又衣棉如此陰晴不定寒暖不時恐民人不能無疾也 
[巴字漲痕]  
　　宜昌訪事人函云前報所登宜都刼搶一事兹悉本月初三夜半又有十餘盜匪入城仍在前刼之錢鋪正在翻箱倒籠左右街鄰已急鳴鑼聚集多人前後圍拿一名不能逃脫俱解交縣署訊問供稱前因夥黨被獲正法兹邀衆前來報復云云直供不諱眞愍不畏死者也○土工某甲包得西人圍牆一所先議定毛石砌牆不料土工省費見該處墳墓多有用大圓石砌就者因將各墳上圓石折卸以做圍牆西人屢誡以我西國墳墓極其要緊想中國亦然你等何得擅取墳石損人墳墓土工不聽任意挖取後經墳主禀知保甲局已將該土工拘送縣署懲辦矣省費反以耗費小人貪利無知往往如是○近日天雨連宵甚至竟日不住點前此望雨不來兹又嫌多菜麥俱受傷損江上水勢已漲近老岸不一二日卽行退去今又以桃花新漲仍舊汨汨而來較前日之勢略大矣○某日快利船抵宜時船上裝有運往四川之電桿電線並鐵板多塊其鐵板約寛數尺長八尺擡上剝船時每板須二十餘人方能擡動有脚夫某甲竟將左手一指壓破又一人將手掌擦傷幸無大害皆由西人爲之敷藥養息云 
[江右采風]  
　　江西采訪友人來函云省城堂子臺子到處皆有并有蓑衣爲之護符堂子者卽滬上之妓院也臺子者卽滬上之臺基也簑衣者卽滬諺所謂撑頭蓋無賴之自命爲護花鈴者也其人類皆兇惡性成善良多厭惡之而若輩則以爲一生吃著不盡故諸無賴爭以披蓑衣爲美事王家巷有某甲者游手好閒日前引誘鄉間某婦來城傭工偪令爲娼婦堅拒之仍欲回鄉詎行至合同巷甲已暗糾乙丙攔途截阻奪其衣物偪令仍回王家巷幸保甲總局近在咫尺街鄰代抱不平禀明局憲卽飭巡丁拘乙丙到局訊明情由各笞一千六百板乙内供出爲甲所糾因復拘甲笞一千五百板奪去衣物當堂賠繳錢五千文某婦始得安然回鄉否則陷入火坑何從拔出保全功德當非淺鮮惟論者謂省城簑衣如此衆多保甲總分各局星羅棋布見聞易確亟應查明各簑衣姓名一律拘入自新所以懲稔惡而杜效尤堂子臺子一概封禁各娼鴇分别遞籍掃除無數陷人坑保全許多良家子弟婦女實莫大之善政也○萬載縣上年秋收歉薄本年春雪較重損傷油菜豆麥因之米穀騰貴各商人深慮靑黃不接時日方長分往吉安臨江撫州建昌各郡買穀數萬石連檣接艦連回萬載藉資接濟○友教書院改定課程將原有童生膏奬專課算學爲西學之入門計教習二員額内生徒十八名額外生徒二十名三月末旬當可開課云 
[皖省近事]  
　　據訪事人函云皖省向例二砲關城惟南關有招商局輪船碼頭每次商輪過埠夜靜更深城雖已閉可以呌開然必官紳或當道名片方可出入該委員以其大有來歴不得不稍徇情面今年三月朔全省保甲歸臬憲趙廉訪爾巽督辦首申門禁現特出示曉諭懸掛五門示云二品頂戴安徽等處提刑按察使司按察使統轄驛傳事督辦全省保甲奏充總理通省營務處趙爲示禁事照得省城爲五万雜處之區商買輻輳之地所有五城門關係非淺向派文武員弁隨時稽查原爲盤詰奸宄而設乃近來因有輪船往來上下之入夜間多有不肯守候輒行呌開城門任意出入實屬顯違例禁更恐宵小乘機混雜難於稽查現奉撫憲札飭實力整頓保甲自應格外嚴密認眞除飭各城門委員隨時認眞稽查外合特出示曉諭爲此示仰諸色人等一體知悉嗣後上船之人趁未關城之先出城下船之人待天明開城後進城凡送行接客無論官紳軍民人等均不准半夜開城出入自便自此示諭後倘有違抗不遵者該城門委員據實禀請核辦如委員擅自徇放定行撤究其各凛遵光緖二十二年三月十三日示詎是月之某日招商局某輪船上水二鼓時城門已閉有甲等五六人楚産也到門欲出照常喊呌司城者告以現奉憲示不准開城甲云典東某紳由金陵來皖昨有信囑我等出城伺接因有事來遲再四請開委員未敢擅徇甲等竟倚東勢咆哮如雷並膽敢扭月城栅欄上之鎖該委員遂飭勇丁將甲獲住餘者脫逃當送至保甲公所局憲定欲照律重辦旋忽從輕枷責遊街以爲恃蠻倚勢者戒○皖省春分以前晴多雨少以致井涸塘乾且氣候不匀時寒時燥或重棉猶縮或單袷汗流三月之朔雨師稅駕晝夜滂沱直至半月之久未稍間斷街巿泥濘路滑聞屐齒聲咸有厭心然田舍翁得此盈溝滿澮無不喜上眉梢旣望之次日因又傾盆自量迄宵幾如銀河倒瀉立夏前一日微漏晴光時山洪建佤而下匯入大江連日江水陡漲湍急異常加以飛廉怒吼泊岸船隻多費　挽之勞是日有石灰船一隻舟子四五人將近招商局之躉船狂流激入船内石灰見水登時炸裂一鼓白氣騰空全船沈没幸救生船赶急救得二人餘則與波臣爲伍矣 
[姑熟問俗]  
　　蕪湖訪事人投魚箋於本館云太郡自遭粤宼之亂崇墉雉堞悉被赭宼拆燬承平後鄉人思舊來歸則見江山如舊城郭已非當時欲於荒烟蔓草間尋舊城垣之寸磚尺石而不可得迨黃冰臣太守任内始稍籌欵將四城闉重新築造以壯觀瞻其垣墻則仍闕如蓋緣地方元氣未復無從挹注耳不意日前有某姓收買舊磚爲砌墻之用忽有守城兵丁至其處指磚謂城磚大肆訛詐不休某姓不堪其擾赴府喊寃太尊詢明請城守汛官至署詰其兵之所指爲城磚者計城毁已三四十年今此磚從何而來顯係舞端擾民民何聊生汛官語塞面赬太尊立提詐擾兵丁某某等至案笞其臂而枷其頸派差押令游示通衢以爲無端擾民者戒○安徽藩憲于方伯去冬曾經札飭所屬正佐印委各官員凡有從前曾經充當本省院司各房書吏以及幕游皖省父子兄弟同官一省者均須先行檢舉呈請廻避改官他省倘不先自陳請一經查出 
 
 

Page 3

 
 
定卽揭叅不貸其餘亦須自行投遞親供詳叙官階履歴俾資查考蕪湖爲徽寗道駐節地方聽鼓應官者亦頗踵趾相　方伯近又移文來蕪請袁觀察轉飭在轅差委各員速行一體投呈親供轉移到司以憑隨時委用有所考証○去臘錢價高昻時經當道諭飭錢業向上海購運八開小洋來蕪通行巿面以濟園法之不逮當時無諭廣東湖北所鑄以及香港日本所造皆一律通行近則巿上買賣則非本國蟠龍者不收他國之洋挑剔不用○曩客滬上見菊部所串新戲有鐵公鷄者卽咸豐年間諸名將平剿粤宼故事也雖羌無取實幾同海巿蜃樓然閱之令人回想當年不勝唏嘘欲絶嗣因英讞員屠司馬蒞任禁止此曲已成廣陵散矣蕪湖天仙茶園近因陳羹土飯生涯十分冷落因將鐵公鷄翻陳出新改名爲王三麻子以冀新人耳目故連日焦龍曼衍之時頗形履舄交錯云 
[上海官塲]  
　　昨日午後二點鐘英讞員屠興之别駕命駕進城至縣署拜會黃大令面商要公大令迎進内客廳晤談良久直至五點鐘始辭别呼殿而去○本邑吳淞司巡檢前奉松江府憲札委沈筱亭二尹代理兹奉藩司鄧方伯札飭候補巡檢王二尹登瀛署理王二尹奉札後前日來滬昨日命駕先詣道轅禀見黃觀察以次赴各衙門拜謁至縣署黃大令接見清談移時辭别○本縣主簿孫立幹少尹代理吳淞司沈筱亭少尹前奉黃大令札委暫解秋審人犯赴蘇交兌刻已事畢公回昨日兩少尹命駕至縣署面禀銷差矣○川沙廳陳司馬家熊婁縣林明府鈞澤咸於昨日因公來滬泊舟南巿大馬頭今日赴道轅祝嘏昨日到埠後先詣道轅禀見然後遍向各衙門拜會至縣署黃大令迎入花廳暢談而别 
[盜犯寄禁]  
　　崇明縣黃明府派差護解盜犯張小寳陳洪台陳言英任良仔劉大定董金標蔡仁英王幅生張言團九名前日傍晚均裝木籠解至本埠來差投蘇松太道轅禀請過堂勘訊黃幼農觀察卽於當晚一概發上海縣内監寄禁到縣後值班捕役禀明内署黃大令出具印收呈道一面飭將犯人九名分别寄禁聽候憲示聞該犯係江洋人盜曾刼某客商米八百石兹經崇明狼山福山總鎭陳韓曹三鎭軍巡洋在崇明洋面拘獲解送崇明縣訊供解道云 
[格致書院乙未年春季特課出案]  
　　乙未春季格致書院舉行特課所有課題由北洋大臣直督憲王夔帥所命共題三道其一爲國之道莫要於因時變通變通之道莫要於持其原本學校者人才之本格致者學問之本今欲推廣學校精求格致其大綱細目能詳悉言之歟其二古中國煉丹與今西國化學異同說其三彗星行道有法無法考諸卷彚齊寄呈夔帥鑒閱甄别優劣評定甲乙今已出案計取超等八名特等十二名一等五十四名超等王輔才楊敏煇潘敦先陳翼爲文廷楷殷之輅黃思曾楊輔靑特等何長慶王維泰馮華第李寳鑄儲桂山吳廷柱郭錫恩王植善夏清貽吳佐清吳肇基胡永吉一等丁桂琪陶永思章宗元王鵬飛吳毓奎黃志曾平彝陸長治蘇藻裳林季賢程瞻洛項思勳項藻馨徐公霖張天爵周鳳鏘董琪薛莎盧豫章袁希濤劉富槐鄒登瀛葛士濬劉祖培朱其鋆施景徽呂耀樞周恩綸黃岡徐受齡徐丞義葛尙鈞萬祖蔭顧仰基錢淦丁逢甲吳燮森吳林森王衡齡汪及光陸雲蓀李師勣楊承熙車善呈曷廷珍顧濬淇石家舒錢潤莊學忠李恩貽朱裏笙朱文融石方洛劉振玉諸卷皆經夔帥親自覽閱詳加評語分别去取鑒空衡平無不心悅誠服實足爲多士矜式其列於前茅者如登龍門聲價十倍夔帥特分清俸廣沛廉泉格外優加奬賞至銀洋二百六十二元之多白傅長裘杜陵廣厦所以嘉惠士林沾溉寒儒者至矣計開超等首名正奬銀十兩加奬洋二十四元二名正奬銀七兩加奬洋二十元三名正奬銀五兩加奬洋十八元四名五名正奬銀各一兩五錢加奬洋各十六元六名七名八名各奬洋十二元特等自首名至六名各奬洋八元七名至十二名各奬洋六元一等自首名至十二名各奬洋四元其餘概不給銀今自出案之日爲始凡書院肄業諸生仍至三馬路格致書室領奬閱卷可也 
[火未成災]  
　　虹口武昌路第一百四十六號門牌某成衣店係本邑人某甲所設因生意清淡不敷聞銷遂將樓面轉租與粤人周阿耀居住周在某輪船充火夫居家日少家祗妻女二口前晚九點鐘周妻早已偃臥榻旁忽然火發烈焰飛騰不可收拾樓下裁縫店夥遽卽喚同鄰右取水澆灌幸卽息滅惟家中器皿已被燬無數事爲包探倪順泉所知將該婦拘至捕房據情禀訴捕頭謂本應追究姑念女流無知從寛斥釋 
[售地轇轕]  
　　本埠西門外巡防局之旁有錢家庵焉該庵尼妙圓現將菴外出路隙地一方出售於沙遜洋行明有二分基地起築竹笆離巡防局墻垣僅隔數寸日後修理及滴水一切均屬不便局員蔡蓉卿二尹函知總巡局轉請縣署提案訊諭黃大令准卽簽差往提該尼妙圓及九圖地保談士奎到縣前晚曹明府升坐花廳提訊問談保曰去年本委辦理總巡時聞知該地將欲出賣傳爾到局諭飭不可與巡防局有碍爾當時具明切結保定不賣至今爲日未久竟爾賣於洋商外邊有井一口究是何姓之産談保答是潘姓問潘姓現有何人支吾以對明府以談含混著笞　二百板限於兩日内查明禀復妙圓供女尼今年四十八歲十歲時進庵披剃兹因有出路基地計一丈見方約有二分巡防局嫌竹笆太近墻垣憑大老爺公斷明府曰照爾所供一丈見方而論亦無二分之地現亦不問惟在巡防局墻垣處應讓開三尺其外准爾出售丈見若干照數轉換道契不能混指二分日後致多枝節妙圓唯唯遵諭而退 
[吞烟得救]  
　　太倉人王永章居新閘橋附近妻某氏於某日背夫逃遁王遣人四出偵尋至今旬日杳無蹤影王萬分情急於前晚購烟膏吞服至夜半時毒發呻吟幸經家人察悉立卽雇人舁送至同仁醫院求治醫生如法施救得以一嘔而愈 
[滬南新語]  
　　昨日滬南梅家弄某姓之婢年約十四被浦東丁姓老歸誘出意欲領之逃往他處幸該姓及早知覺立遣某甲追尋當在公義碼頭獲住送回家中賞甲洋一元七角○滬南十六鋪一帶向有流氓匿跡該處每當更深夜靜之時往往有歸女或自洋塲看戲而回或因他事經過此地伊等卽任意調戲甚至乘間搶取簪珥等物已非一日自總巡鍾明府到差以來查悉前情出示禁止並囑各叚巡防分局一體嚴拿重辦刻下該流氓等亦漸斂跡傳聞有潛至浦東北蔡鎭相近之處某廟以避者未知的否○昨日小普陀橋某姓之婢出外買物路遇某甲不知彼此因何言語該婢怒不可忍正欲扭打經廿三鋪地甲出爲調處令甲向該婢服禮始了事 
[巡局紀事]  
　　丐頭沈福順趙阿七爭奪生意彼此互控保甲總巡局前經鍾明府提訊枷號在案兹屆福順枷期已滿前晚飭差帶至局中申斥再三以兩造皆非安分之徒各呈禁條木板均不合式當堂劈毁判令送縣嚴辦經同帮沈七母子投案代求始免諭令禁條木板如何刊刻聽候本總巡示飭遵行不得任意自刻向各鋪戶發貼勒索規費致干查辦兩造唯唯遵諭而退○本城大南門内蔣家弄余松林織機坊内前月某日被竊賊名小黃者竊去絲邊若干丈值洋三十餘元禀請巡防南局拘拿未獲前晚三更時該賊又來竊去邊六丈四尺余當塲知覺帶同作夥在後窮追至西門新學宮前始得擒獲喚同該處地甲將犯解送巡防局請乞訊追原贓 
[英廨瑣案]  
　　包探倪順泉禀稱小工陳金裕在怡和馬頭竊煤已經解訊現在續獲王振記並收贓之瞿二觀另有陳二寳是收鐵錨之人一併查獲送究張阿生投案供在怡和馬頭管棧被陳等竊煤十餘籮值洋二十五元今旣連收贓之人一併查獲求追原贓陳金裕王振記供認行竊惟煤實售與瞿二觀求恩瞿供不知是贓今已轉售愿賠求鑒陳供無錫人開鐵店鐵錨業已改打他物不能交還且亦賠償不起求恩别篤據情商之薩副領事以陳金裕王振記連次行竊著各責二百板交捕房管押兩禮拜陳二寳旣不能賠贓判交捕管押一月瞿二觀賠償煤洋二十五元外再罰洋十元○包探范進才禀稱東洋人佛者雇用林阿岳爲帮工曾付洋三元餘著代贖典押之金鈕扣不料至次日查知有人將 
 
 

Page 4

 
 
林扭押在案旋卽告知捕房請將贖出之物給領佛者投案林阿岳供寍波人昨日被人扭案至不能將物送交洋東求鑒别駕以東洋人之金鈕扣旣已交還著仍還押候訊○三百四十九號華捕解粤人顧阿昇到案禀稍昨日此人持手槍内裝藥彈欲向王寳寳開放小的恐其肇禍故連手槍一併拘送王供本地人曾帮顧爲夥因索工錢起見不料顧竟用手槍欲向開放小的奔逃幸由巡捕拘獲求鑒顧供廣東人恐嚇而已求鑒别駕以顧阿昇持械逞蠻著罰洋十元手槍存案銷毁○包探黃四福禀稱前日有蔡仁山到孫朝和錢莊兌換小洋假意挑選暗藏四角搜出後另有戎啓標烟店亦被兌洋時藏過小洋十六角尋蹤而至同報捕房送案孫朝和戎啓標投案申訴蔡供福州人因流落滬江並無親友况身患毒瘡不得已出此求恩别駕著將蔡仁山交捕房遞解福州○包探黃四福又禀稱沈桂生本是積竊此次不知從何處竊得布衣服等件來滬質錢經小的拘案請究沈供松江人衣服係在靑浦竊得如今惟求恩典别駕以沈行竊有贓著責二百板管押三個月期滿遞解回籍○包探孔阿才禀稱小孩陳阿二原是遇犯此次連竊周阿東陳喜子梁金氏等家衣服十餘件由小的拘獲送究周等投案領贓陳供崇明人年十五歲行竊該死求恩别駕判笞二百板管押二個月期滿遞解○包探趙銀河禀稱王伯仁借居胡子成烟館内乘問竊取棉被一條經小的緝獲人贓胡投案領贓王供鎭江人行竊自知不合如今只求恩典别駕判將王伯仁管押三天以儆 
[江捕房三則]  
　　匿名揭帖本干例禁邇來因此滋事時有所聞故奸猾之徒乘瑕抵隙得施其鬼蜮伎俩昨日清晨有人在捕房門首黏有字條謂有沈德福者在外勾串賭徒向人拆梢詞意中牽涉捕房包探深恐名節攸關將揭帖呈送捕頭並將沈拘入捕房請究捕頭著交人保日限二日内將揭帖之人查明送案究辦○八仙橋甲乙丙挑水夫三人向鄰人借用跳板施放河干以便上下詎取水後不將原物交還被人掮去無從查究失主將三人扭送捕房請追捕頭命賠失主洋四元○小偷某甲在彩視街竊取燭臺一對爲包探拘獲人贓解送捕房旋經失主認領捕頭准子領回偷兒押至十點鐘從寛斥釋 
[吳淞救生局來信照登]  
　　安和輪船失事溺斃男女屍身撈起者於三月十九日始經敝局及上海仁濟善堂照相懸掛以便各屍親認領惟所編號數忙迫中未經分晰自一號至十三號淞滬俱各編列致有重疉之悮日後各埠認相領棺深恐第認棺上號數不分淞滬未免兩歧爲特𣵪此奉懇務乞貴館將以上各情登　報上俾認領者知所辨别亦莫大陰功也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英晚堂瑣案]  
　　某米鋪夥徐炳卿扭林阿鶴至英公堂訴稱林擔保余永記賖欠米價洋八十餘元現余已逃將林控求究追值日差禀明屠别駕飭分别補詞看管候訊前日晚堂徐供小的本邑人現在虹口某米鋪爲夥上年有開余永記竹筐作之余春來向小的商賖米數石由林擔保年終揭算欠找四十餘元今正付清惟自二月起至三月中旬又被欠米洋八十餘元係林作保小的迭次向索余始終未晤昨日訪悉余已不知去向不得已將林扭求究追林供寍波人向在余永記司廚該欠徐米洋八十餘元係作主余春來自與徐往來小的並無擔保之事今余因虧欠過鉅於三月十九日逃回寗波舟山現在作内存有湖絲厰烘絲所用之竹筐八十餘只餘無長物小的行李等物均被房東封釘在内伏乞明察别駕得供著原差帶同兩造至永記作内查有存貨若干共欠房租若干禀復核奪○某號巡捕拘解在途吵閙不休之吳趙氏洪沈氏及女子供阿大至廨别駕提訊趙氏供小婦人姑蘇人居治下有年丈夫逝世後遺下一子小婦人帮傭餬口前憑某甲等執柯文定洪沈氏之女阿大爲媳童養在家素來相安上年冬媳母患病乏人侍奉湯藥當將阿大招去未數日阿大因與伊母勃谿自將頭髮齊根剪去而逃後經小婦人央人尋回日前上街買物又與伊母途遇爭吵阿大又逃旋又尋回昨日小婦人與趙氏在路理論爲巡街捕拘解求明察洪沈氏供實因少喫無穿飢寒交迫不得已將女阿大童養與吳趙氏之家上年小婦人患病將女招來詎女心外向時與小婦人尋釁略加斥責渠竟將頭髮剪去逃至虹口迤北之江灣鄉裏某庵内爲尼旋倩人尋回送交趙氏收領昨日在路相遇女竟視氏如陌路與論反遭辱駡正在爭吵爲巡捕拘送求鑒阿大供年一十八歲父親逝世有年自幼由母親作主童養吳家爲媳上年因與母親口角將八千根煩惱絲齊根剪去欲圖遁入空門嗣經婆婆等尋回官問爾婆婆平日待爾好否答云素好惟母親動輙打駡别駕向之開導一番謂以後理應謹守閨門不許再有違忤判畢將阿大交吳趙氏具領管束並飭洪沈氏出具以後阿大死活存亡不干之切結存查 
[美捕房紀事]  
　　粤人梁阿銀阿莫二昆季昨日午後借同阿莫之妻王氏同至元芳路三百三十七號門牌同鄉　沈瑞芳家索取欠項銀若干數語不合遽而爭毆經三百七十五號華捕將梁夫婦及沈等四人一併拿解捕房捕頭立送至英公廨請訊○粤妓吳阿英住吳淞路八百六十三號屋内有住居篷路六十五號門牌粤妓葛阿雲與吳妓有隙昨日午後在蜜勒路遇見大逞雌威一塲惡門以致環顚倒面帶爪傷尙兩不相下經三百十三號華捕拿至捕房捕頭呵斥至再一併斥釋○姜阿祥者不知何許人携其梅鶴卜居華記路第一百十八號門牌居住前晚姜自外歸妻子均不知去向并洋銀數十元及衣服首飾等物席捲一空姜遂卽奔告捕房求請追緝捕頭頷之一面倩人四處偵尋未知可能弋獲否○積竊王阿福前犯竊案經讞員判令覊押幾月遞解回籍前晚捕頭派包探施奎江將王帶至法界附富順輪船解往廣東原籍　　界西華線路雖有其名而其路尙未築成以故無知鄉民往往將棺木停放路旁而工部局時常遣人由此察勘昨晨忽咨照捕房稱第二十八號界石旁有棺木數具卽速查明料理好捕頭立飭包探張阿五前往稽查旋覆其處雖有棺木四五具均係久厝而捕頭尙須傳該圖地保料理也九 
[上海陳家橋電報總局内籌賑公所自光緒二十二年三月二十一日起三十日止經收湖南義賑第五次清單]  
　　蘇州恊賑公所宋培翁徐乾翁來蔣瀚熙爲先妣求 
周資冥福洋三元汪炳　炳彰求病愈洋十元蔣顧氏又洋十元程府洋一百元無名氏洋六元潘汪氏洋十元無名氏求病愈洋一百元無名氏病痊平安洋一百元無名氏再求平安洋一百元○以上共收洋四百三十九元原合規銀三百二十五兩五錢 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年三月二十三日京報全錄]  
宮門抄○諭旨二道錄前○大學士額奏爲病仍未痊懇請開缺摺○將軍依等奏揀員升補知縣摺○又奏甄别知府片○直督王奏籌保鐵路工本情形片○又奏請准建坊片○又奏揀員調補叅將摺○又奏請留都守補用片○江督劉奏借　耗羡銀兩片○開缺陜督楊奏報遊擊因病出缺日期片○三月二十三日理藩院鑾儀衛光祿寺正白旗值日無引見○徐樹　假滿請安○馮文蔚假滿請安並謝稽察宗學恩○椿壽續假十五日○吏部呈進夏季搢紳○召見軍機○○奴才額勒　布跪奏爲假期又滿病仍未痊仰懇天恩俯准開缺調理恭摺仰祈聖鑒事竊奴才前因骽疾未愈於正月初三日又復奏請　缺仰蒙恩施再四仍予調理之期未允退休之請奴才聞命之下感激涕零伏念奴才屢荷優容之德時切依戀之思滿擬病愈　輕　　勉强從公仰　　高厚於萬一無如月餘以來動須扶杖骽疾仍未少除火復上炎目疾因而更甚刻值假滿又屆萬難銷　當差　四崽維五中焦灼惟有據實陳仍懇恩准開缺奴才得以靜心調理一俟病體就痊卽當尼首宮門求賞并使斷不　稍耽安逸自外生成所有奴才因病仍未痊懇請開缺緣由謹繕摺具陳伏祈皇上聖鑒謹奏奉旨已錄○○奴才依克　阿松林跪奏爲揀員升補京縣知縣以資治理恭摺仰祈聖鑒事竊據奉天東邊道張錫鑾詳報署興京撫目同知正任承德京縣知縣陶守愚於光緒二十一年十二月二十日因病出缺當經循例題倖以應以病故之日作爲開缺日期歸於二十一年十二　分截缺所遺係衝繁疲難兼四要缺例應在外揀員升補查承德縣爲奉天省會首邑旗民雜處政務殷繁非爲守兼優之員弗克勝　照例應先儘正途人員請補奴才等於通省實任知縣内逐加遴選非出身並非正途卽人地未甚相宜實鮮合例堪升之員惟查有輿知直州用現任廣寗縣知縣王安中年三十四歲廣西省馬平縣人祖籍浙江由優廪生考選光緒十一年乙酉科拔　十二年六　　朝考二等引見奉旨以知縣分發試用簽分奉天在部領照給假回籍修墓十三年六月初日到省試用二年期滿照例　　因籌餉捐奉天賑欵核奬花翎並同知升銜十七年於拿獲馬賊案内奏請俟補缺後以同知直州用奉部核准委署懷仁廣寗等　事十九年正月奏請試署廣寗縣知縣一年期滿題請實授均奏部議核准二十年十月調署康平縣知縣二十二年正月回廣寗轉本缺任事該員係正途出身年富力强辦事穩練歴任内並無降級叅罰處分以之升補承德縣京縣知縣洵堪勝任與例亦符合無轉懇天恩俯念員缺緊要准以同知直州用廣寗縣知縣王安中升補承德縣京縣知縣實於地方有裨如蒙俞允該員係現任　縣升補京縣知縣俟奉准部覆循例給咨送部引見所遺廣寍縣一缺係衝疲閒缺奉省現有應補人員容奴才等另行請補所有　員升補京縣知縣緣由理合恭摺具奏伏乞皇上聖鑒敕部核議施行謹奏奉硃批吏部議奏欽此○○依克唐阿等片 
再部定章程試用人員應扣足一年甄别補用等因歴經遵辦在案兹查有三品銜道員用試用知府陳震現年四十八歲河南祥符　人由廪膳生中式光緒壬午科舉人十一年經直督臣李鴻章奏保以教諭不論雙單月儘先選用並加六品銜十五年在鄭工合　案内經兼署東河總督河南撫臣倪文蔚保奏免選教諭以知縣不論雙單月儘先選用並加五品銜十六年山東堵築張村大寨西　坊合龍案内經山東撫臣張矅奏保免選本班以同知不論雙單月選用並加四品銜復於山東連年河工搶險並堵合高家套漫口　内經山東撫臣張矅奏保免補本班以知府不論雙單月選用並加三品銜先後均經本部覆准十七年十月十九日投効奉天十八年十月於援勦熱河朝陽教匪案内經前練兵大臣定安督臣裕祿會奏請俟補缺後以道員用奉部覆准十九年十月奏請以知府留　奉天補用經部覆淮十二月初六日具奏奉旨依議欽此二十年七月請咨赴部十月二十日經吏部帶領引見奉旨著照例　往欽此在部領照於二十一年正月十四日回省兹查自回省之日起扣至二十二年正月十四日試用一年期滿例應甄别奴才等　該員年壯才明留心吏治堪以留省照例補用除咨吏部查照外謹附片具陳伏乞聖鑒謹奏奉硃批吏部知道欽此○○　文韶片再鐵路創造之初旣費巨帑常年藝工煤火亦屬不貲加以鋼軌道帶年久必當更換非將車脚進項力求整頓量入爲出　點養路修路又將糜費帑金殊失國家推廣利源本意臣查津榆鐵路自古冶　山海關官辦工程每歲所入車脚時或不敷開銷而　天津至古冶向所謂商路者歲入之項除開銷外尙有贏餘推原其故蓋有免票不免票之别查官路車脚從前雖有免票權其公私票急尙不過濫自軍務紛繁商路酌收半價官路則檄給免票不取分文兼之轉連糧械遞送文報絡繹不絶軍事業已告竣文武各員　復相沿成例動輒請領免票其問包攬隱射均所不免現在商路歸併官路並接修　海關以外之工軌道加長歲時需費更巨若長此濫付免票其將何以支持亟應嚴申禁令臣擬嗣後除調兵運械放賑三大端免收車脚外其餘地方文武因此公差及各路防營採　糧米料物馬匹一切轉運概不得率請免票卽調兵連械放賑應行免收者亦須臣衙門札飭總局遵照辦理不得私相授受如此明　章程庶可以保此鐵路爲持久之計總期歲有贏餘陸續歸還工本方爲公家之益除通行遵照外理合附片奏明伏乞聖鑒敕　立案謹奏奉硃批該衙門知道欽此○○王文韶片再前據兼署藩司季邦楨詳稱保定省城舊設全節堂善舉額少人多　費支絀經江蘇江寗縣人前署保定府廣盈倉大使袁汝超遵其故父文生袁廷璜母袁崔氏遺命捐助銀一千兩洵屬善承先志思　窮嫠又據季邦楨詳稱河間府城内舊有瀛洲書院廢弛已久官紳公議興修欵無所出據河問縣紳士四品銜候補通判李雲鵬捐　一千兩以助要工洵屬嘉惠士林有裨文教該紳員等所捐銀數核與建坊定例均屬相符各等情詳請具奏前來合無仰懇天　俯准袁汝超爲其故父袁廷璜母袁崔氏及李雲鵬均各於原籍自行建坊給予樂善好施字樣以示旌奬理合附片具陳伏乞聖鑒訓示謹奏奉硃批著照所請禮部知道欽此○○直總督臣王文韶跪奏爲借補叅將例應廻避原籍會商揀員對調恭　仰祈聖鑒事竊前准兵部咨稱泰寗鎭禁標紫荆關叅將員缺准以儘先副將劉金相借補該員籍本省例應廻避應令咨商山東揀員對調等因當經咨商揀調在案兹准山東撫臣李秉衡咨覆查有山東台莊營叅將沙明亮堪以調補直紫荆關叅將其所遺山東台莊營叅將員缺卽以劉金相調補覈與例章均屬相符應請准其互相調補除飭取沙明亮履歴咨部外理合會同山東撫臣李秉衡恭摺具奏伏乞皇上聖鑒勅部核覆謹奏奉硃批兵部議奏欽此○○王文韶片再儘先補用都司王起雲儘先補用　備王有勝蔣順發補用守備王尙芝等四員前因剿髮逆及剿辦熱河教匪迭著戰功在直防營操巡出力歴年已久於地方營伍情形均稱熟悉應請留直補用除飭取履歴咨部外理合附片具奏伏乞聖鑒飭部查照謹奏奉硃批兵部知道欽此○○劉坤一片再蘇省前因歲徵耗羡不敷濟用奏明在地丁銀内按年酌撥支放嗣奉部飭蘇省耗羡不敷准借蘆雜等欵不准動地丁等因業經先後在於蘆課等欵内共借撥過銀九萬七千八百兩收入耗羡支放均經附片奏報在案兹據蘇州布政使鄧華熙辭稱耗羡一欵司庫存數無幾不敷動放再於光緒十八年屯折欵内提借銀八百兩蘆課欵内提借銀三千兩二十年船械欵内提借　二千二百兩共計借撥銀六千兩收入耗羡以資支放等情詳請具奏前來除仍飭催各屬將荒田一律開墾復額俟欵充裕卽　停止不得視爲常例並咨戶部查照外理合附片陳明伏乞聖鑒謹奏奉硃批戶部知道欽此○○楊昌濬片再臣准陜　固原提臣雷正綰咨據署河州鎭總兵李良穆呈稱正任河州鎭標右營遊擊俞魁龍管帶精選前營駐紥何家堡屢與賊戰積勞觸　舊疾於光緒二十一年十月二十二日在營病故等情轉咨前來業經臣奏請恩卹在案所有該遊擊病故日期相應請旨開缺　查取原領功札及委員承查印甘各結另咨竤部外所遺遊擊員缺甘省現有應補入員容臣另揀請補理合附片具陳伏乞聖鑒　　奏奉硃批兵部知道欽此 
 
 

Page 13

 
 
[光緒二十二年三月二十四日京報全錄]  
宮門抄○諭旨一道錄前○蘇撫趙奏報海運冬漕糧米頭批放洋日期摺○桂撫史奏請准襲世職摺○又奏更換防　　帶片○又奏叅革守備片○東撫李奏估修河運工程籌欵暫辦片○將軍恩奏調留京官差委片○又奏發給車械連　　○三月二十四日吏部翰木院正紅旗值日吏部引見四十四名廂黄滿四名正白滿一名健銳營十名○車公啓秀各假滿請　○廣東總兵劉世俊到京請安○崇光海年各續假十日○吏部奏派騐看月官派出熙敬王文錦溥善李端棻良培壽昌明　　　麟國秀戴恩薄載存張仲炘蔣式芬裴維侒馮錫仁鄭思賀○正紅漢奏派署稽察備察壇廟派出鄭王德魁灃深○召見　機熙敬劉世俊○皇上明日已正升文華殿○○江蘇巡撫臣趙舒翹跪奏爲恭報江蘇省淮運冬漕糧米頭批放洋日則　摺馳陳仰祈聖鑒事竊照蘇州等五府州屬光緒二十二年起運二十一年分徵收漕白二糧除提撥河運米一十萬石外其餘　　仍由海道運津業經臣酌定辦理章程開單會摺奏報一面飭司分催各屬上緊徵收並限令折色各縣分妥速辦齊米石提前　盤騐兌裝各在案兹據蘇州藩司鄧華熙臬司吳承潞糧道陸元鼎會詳據海運滬局委員詳稱本年蘇省起運米石遵經招雇河　　船取具承攬核給修費飭令赶緊修艌堅固排泊候兌嗣據各屬陸續剝運漕白糧米到滬除白糧全數並分撥漕糧正耗米石交招　局輪船裝運外其餘漕糧就已到者隨時督飭斛兌酌撥河衛各船承裝現計兌竣頭批米船五十隻共裝交倉糧正耗米一十二萬　千九百五十二石零並隨裝經剝食耗等三欵米三千二百五十二石零河船耗米九千七百五十六零卽發給水脚等銀取具　　戶等領狀互保實裝米數各結查明水手籍貫携帶器械塡給聯單於本年正月二十四日起委員押令各船陸續開出吳淞驶至崇　縣轄十滧海口候風放洋等情轉詳請奏前來臣查本屇江蘇省海運漕白糧米照案招雇河衛各船並分撥招商局輪船分運承　抵天津後仍由南省辦運委員自行運至通州交兌所有天津雇剝轉運一切事務繁重均應提前赶辦俾得如期運兌無誤交倉兹　詳報頭批放洋日期除咨會督臣派撥輪船出洋巡護䟎運並分派本省隣船沿海水師按叚防護仍飭滬局雇提其餘米石赶緊剝　兌裝放洋并催令招商局輪船分批裝運開駛外謹將海運糧米頭批放洋日期會同兩江總督臣劉坤一漕運總督臣松椿恭摺　　四百里馳奏伏乞皇上聖鑒謹奏奉硃批戶部知道欽此○○頭品頂戴廣西巡撫臣史念祖跪奏爲懇請承襲彚　　摺具奏仰祈聖鑒事竊准兵部咨同治元年二月十八日内閣奉上諭陣亡殉難各員子孫承襲世職者各該州縣將應襲　　迅速查取徑行具報督撫子限半年彚案具奏欽此又准兵部咨各省陣亡將弁以及殉難官紳議給世職者現奉諭旨飭令各省　撫半年彚奏一次其以前題請襲職發標各員應請一併改歸彚奏以昭畫一同治二年正月二十五日具奏本日奉旨依議欽此　准兵部咨嗣後辦理承襲須將原立官於何年月日何處陣亡併議給世職奉旨日期另繕清單一併具奏同治四年二月二十五日具奏奉旨依議欽此各等因咨會到粤均經欽遵飭行知照在案兹屆半年彚奏之期據廣西容縣賀縣臨桂靈川等縣詳報世　　品揚現年二十五歲容縣人係殉難增生陀采文之胞姪承繼爲嗣請襲雲騎尉世職又世職鍾錫璋現年十八歲圓縣人侮殉難從品鍾文炳之嫡長孫巳故雲騎尉鍾成貴之嫡長子請接龔雲騎尉世職年俱及歲呈請騐看發標學習各取宗圖甘結造册加結詳　彚案具奏前來經臣騐看得該世職陀品揚鍾錫璋年力强壯弓馬諳習堪以承襲發標如蒙恩准俟接准部覆發標學習支食　　三年期滿給咨送部引見又世職鄭裕福現年三歲臨桂縣人係陣亡貴州補用從九品鄭慶藩之嫡長孫已故雲騎尉鄭道涵之　長子請接襲雲騎尉世職又世職陽壽彤現年六歲憲川縣人係陣亡藍翎六品軍功陽繼富之胞姪承繼爲嗣請襲雲騎尉世職　　未及歲呈請先給半俸以資養膳亦各取具宗圖册結詳請彚奏臣查世職年未及歲例准先給半俸今請襲世職之鄭裕福陽壽彤　未及歲應請照例給予半俸俟及歲時再請發標如蒙恩准亦俟接准部覆照例辦理除將宗圖册結分送部科外謹繕列清單　　兩廣總督臣譚鍾麟恭摺具奏伏乞皇上聖鑒敕部核覆施行謹奏奉硃批兵部議奏單併發欽此○○史念祖片再　營更換管帶遵奉諭旨隨時奏報在案兹據准督辦邊防提臣蘇元春咨稱管帶毅新正中營補用都司李春發不知振作恐有貽　應卽撤換以重防務查有該營帮帶補用都司何福安熟習情形堪以委充接帶除札飭該員遵照將毅新中營事務妥爲接管督率　勇加意巡防外相應咨會等因前來謹會同兩廣總督臣譚鍾麟附片具陳伏乞聖鑒謹奏奉硃批兵部知道欽此○○由　　祖片再營中都守有經管兵馬錢糧之責必須絲毫愼重豈容任意挪移致滋虧空兹查有署賓州營中军守備林冠軍去歲九月興署事期滿經前任撫臣張聯桂委員前往接署林冠軍任内經管冬季官兵俸饟及歴年存留公櫃等銀共二千一百七十餘兩並不　限交代迭經飭催延不交清迄今尙欠銀八百五十餘兩實屬任意挪移膽玩已極據署該營叅將朱鳳才轉據接署守備扈聯陞揚　前來除批飭勒限嚴追不准絲毫拖欠外相應請旨將卸署賓州營中軍守備武進士營用守備林冠軍卽行革職勒限一個月將　項銀兩繳清以重餉項而儆效尤如限滿仍有延欠另行從嚴叅辦謹會同兩廣總督臣譚鍾麟廣西提督臣蘇元春附片具陳伏乞聖鑒訓示謹奏奉硃批者照所請兵部知道欽此○○李秉衡片再南運河工廢弛已深非力除積習大加修濬漕艘不能轉行民生不能補救擬請暫歸東省試辦並委候選道馬開玉分省補用知府李祐詳細勘估興工經臣奏奉硃批該部議奏欽此自　欽遵靜候部議惟查南運河自江蘇黃林莊入山東嶧縣境起至東平州十里堡口門止福長五百四十餘里年久失修加以上年高　大廟黃决浸灌十里堡至蘄口一帶節節淤飽無異平陸卽蘄口以南至黃林莊出境河道廢馳已久一綫單堤亦復低若田塍殘缺　鋸實於運道民生關繫匪淺及今不治害無巳時但修濬工程必先墊壩蓄水堵口斷流方能次第舉行本年江蘇江北漕糧仍行河　節氣較早煞壩已遲月餘迭准兩江督臣江蘇撫臣曁漕臣先後咨催卽使併日起辦猶恐緩今濟急儻再遷延觀望必致貽誤事機此中緩急輕重在部臣當必深籌熟計若議歸東省暫辦臣固冀免遲誤之咎卽議歸河臣辦理亦未敢遽存諉卸之心蓋以河臣蒞任　始統籌全局無不首重防黃而運工爲日迫促漕艘轉瞬經臨恐一時不及兼顧祇有由臣暫行分任仔肩苟能于事有濟斷不敢避　畏難稍分畛域業己飭司發欵分投挑築兼施以速補遲估計工需往年例用價及另案歳修等項共銀七萬餘兩此次大加修治隄則加培高厚河則挑挖深通共估工需銀十萬餘兩所費不過多三萬上下而工歸實際項無虚糜以視從前幾同虚擲者較有區别洵　漕運民生有裨俟重運漕船過竣仍歸河臣接辦卽當一一交代除咨部查照外理合附片具陳伏乞聖鑒訓示謹奏奉硃批　照所請該部知道欽此○○恩澤片再黑龍江勘辦荒地正在需員差委查有禮部小京官毓衡曾任綏化廳理事通判在黑龍　三載有餘頗能實心任事嗣以丁母憂去官服闋改作亦職於光緒二十一年由該旗請咨赴吉林造墓經奴才咨調來黑龍江辦理　丈一切事務尙能得力合無仰懇天恩俯念邊地乏人准將該小京官毓衡留黑龍江差委以資臂助除咨部外理合附片陳明伏乞　聖鑒訓示謹奏奉硃批著照所請該衙門知道欽此○○恩澤片再上年八月間經奴才增祺電商前任盛京將車裕　由調去齊字營槍械子母内撥還毛瑟槍五百桿子母五十萬料當飭佐領恩玉等四員督帶護兵赴奉天運解黑龍江存儲備用所有運解此項槍械之官兵需用過津貼苫蓆并入境車價等項銀一千二百八十八兩已由奴才恩澤等照章飭由齊字營正餉項下如　發給除造册咨部查照外理合付片陳明伏乞聖鑒謹奏奉硃批戶部知道欽此 
 
 

Page 14

 
 
[千光緒二十二年三月二十五日京報全錄]  
宮門抄○諭旨四道錄前○選單○御史敬奏特叅貪官請飭查辦摺○御史胡奏謹陳河東鹽務積弊請旨查辦摺○江督劉等奏請准給奬片○開缺陜督楊奏揀員調補守備片○閩督邊奏勒追知縣欠欵片○晉撫胡奏派充旗官片○浙撫　　奏調署府縣各缺片○三月二十五日戶部通政司詹事府鑲白旗值日無引見○鄭王等謝著署稽察備察壇廟恩○裕德假滿 
請安○李昭煒謝授侍講恩○那公請假十日○召見軍機　張蔭桓陳學棻○本日皇上升文華殿英國使臣竇納樂　見皇上明日辦事後至○頤和園皇太后前請　安後駐蹕○光緒二十二年三月分選單員外郎刑部直司鄭德基順天　　主事禮部主客司于式　廣西甲小京官國子監博士孟春華直舉知府四川保寗邵世恩浙江甲同知安徽徽州田芸　藍生員知州直晉州劉璠湖南監雲南鄧川胡璧湖南廪　通判福建延平馮開勳直監知縣江西東鄉王會同浙江監山門石樓劉錦榮奉天四川平武陳兆豐福建甘肅古浪董雲標順天廣西來賓唐宗海四川俱甲廣東開建黃祖徽江西廕山西長子恩　正藍舉湖北長樂葛鴻恩直廪山西蒲縣梁懷顔山東附河南輝縣廉傑鑲藍舉安徽祁門吉元江蘇舉福建德化胡永榮陜西舉　樂壽恩榮浙江附湖南會同羅炳鎔湖北監辰谿王道生江蘇恩布理陜西劉式銘浙江監府經河南汝寗余建揚四川監縣　江蘇名容劉鼎元湖南福建南安蕭敷蒸江西莆田葉錫祺厪東俱監吏目四川漢州李蓬直附巡檢湖南麻陽馬蓬豐直福建霞浦張照關四川俱監典史陜西永壽唐稱林河南福建邵武　藩浙江廣東揭陽楊士箴四川福建仙遊李先事河南廣東　名曾紀光湖北福建泰賈鍾珍陜西四川營山程秉衡江蘇俱監福建安溪牟璞齋山東供○○陜西道監察御史奴才敬祐跪奏爲貪官營私牟利病民害商請旨飭下查辦以裕正課而蘇民因恭摺仰祈聖鑒事竊維鹽課爲餉項之大宗當此多事之秋帑項支絀之際正賴賦課充裕酌盈以濟其虚奴才愚以爲除弊則利自興得人則法自立欲正以清源必得廉隅自持恤商愛民之官方足以裕餉需而籌課稅豈可容貪污之員任决擾累乃奴才聞山西河東監掣同知張貽琯身任鹽務竟在河東置買鹽畦加價病民勒價害商甚至扼持灌南鹽務經河南紳商在河東道具控至今久未擬結而該員貪婪無厭又縱令家丁温姓姚姓等冐名承辦鳳變汾西聞喜陽城高平臨汾等縣鹽商僅於臨汾臨縣入本銀二千兩他縣則空名分利商受空股之害民受加價之累正課半歸侵吞　致公私交困商民切齒該員又復將本身之張姓及伊僕之姚姓編作張兆同名目奪辦長子縣鹽商激成各商歇業衆民怨嗟似此會劣不職之員若令久任鹺政必致貽誤地方奴才職司糾察旣有所聞豈敢安於緘默相應請旨飭下山西巡撫逐欵認眞查明據　嚴叅以懲貪縱而儆效尤將該員之家丁温姓等立卽驅逐回籍勿任逗逼滋事庶鹽課賴以整頓而民困得以稍蘇矣奴才爲懲貪　弊起見是否有當伏乞皇上聖裁謹奏奉旨已錄○○河南道監察御史臣胡景桂跪奏爲河東鹽務積弊甚深上虧　課下病商民請旨查辦以懲貪黷而利民生恭摺仰祈聖鑒事竊聞河東鹽引滯銷積壓二萬五千餘名正雜各欵虧欠不下二百餘萬兩前任巡撫張煦奏請於陜豫兩省添設官運督銷局以期挹注不知引額之滯銷不在陜豫而在山西本省也本省滯銷之　其弊約有數端要不外總辦鹽務之一人河東監掣同知張貽琯莅任年久植黨營么商民俱困試卽其最著者言之一在私購畦地也三塲畦地原額四百餘畦一百餘號今則報荒者二百餘號矣該同知以生息公欵盤剝曬商勾通大使孟起鳳郭永昌勒買張鼎盛　地又典安邑王得娃畦之美者據爲已有畦之瘠者無人承領遂至廢弛産鹽日絀鹽價日昻滯銷之根源首在此一在私開鹽店也聞本省聞喜高平臨汾絳州長子各州縣鹽店均係該同知開設地距河較近而鹽價較陜西尤昂销售暢旺之區官獨據之僻地遂無商承領累商病民此積引所以日多也一在縱容丁役勒索食鹽以累商也向來丁役食鹽名曰沾光然卽在每月每塲應供同知貪鹽十二袋内向由同知分給並無向坐商勒索之例近年以夾肆　無忌約計同知署内丁役不下二百餘人每人每月勒索一次總在三千餘斤是於十二袋外每月又供數十萬斤用之不盡勾通私販散銷於猗氏萬泉平陸等縣該同知豈不知丁役累商有礙督銷而縱　徇庇視若故常此潞私之所以難緝也一在禁牆失修私販偷盜也鹽池禁牆之設原所以防私販自該同知覆任每年修費仍按引加收而盡歸中飽以致禁牆塌缺頭頭是道私　幾與官引相將近運城引地無商承領者職是故也陜豫兩岸自添設督銷局該同知益肆其營私之計局員謀派私人陜西設局於朝邑名則濟渭北商力之不及實則多加官價霸運商以奪防鹽之利侵渭南以擾暢銷之岸河南舊有豐豫順鹽店本該同知開設虧空甚鉅乃藉官運以彌袖之郭修仁本承運鳳台等處專商又派充督銷局總辦於是浮　課銀攙雜小鹽短給斤兩一意病商病民豫岸之引勢必積壓愈多矣名爲督銷實則滯銷該同知敢於如此舞弊營私者恃有候補　府徐炑在巡撫幕中爲之調護爲之掩飾也若不亟爲懲辦不特國課愈虧多商民亦受累無窮矣可否特派大員前往查辦　或責令新任撫臣切實嚴查澈底根究則諸弊自見矣臣謹據所聞詳悉具陳伏乞皇上聖鑒謹奏奉旨已錄○○劉坤一　片再准兵部咨蘇省光緒十七年分海運出力請奬武職内有太湖左營把總董椿萱請以千總升用該員拔補把總未經核准所　以千總升用之處核與定章不符自應遵照一名不符全案駁回定章辦理應將全案駁回俟另行更正到部再行核辦光緒二十一　六月十四日具奏奉旨依議欽此黏單知照前來卽經臣等轉行遵辦去後兹據蘇州藩司鄧華熙詳稱該弁董椿萱拔補把總　奉核准今擬改照外委保奬請以把總升補等情詳請復奏前來臣等覆核無異合無仰懇天恩俯准敕部將光緒十七年海運　力武職全案核准給奬以昭激勸除咨兵部查照外理合附片具陳伏乞聖鑒訓示謹奏奉硃批該部議奏欽此○○楊昌　片再陜西提屬長武營守備員缺前經臣請以都司銜儘先補用守備張琳補授嗣准部覆該員係歸甘標人員應俟甘肅守備缺　按班請補今請補陜西長武營守備員缺核與定章不符應令另揀儘先合例人員請補等因臣查陜西提屬長武營守備員缺設處衝要與甘省接壤一切稽查彈壓最關緊要非精明幹練熟悉地方情形之員難期勝任兹查有陜西提標後營守備侯松齡調補陜西　武營守備員缺俾資得力如蒙俞允該員以守備調補守備銜缺相當毋庸送部引見仍請飭部換給實授劄付以符定制所　陜西提標後營守備員缺仍照部作爲第二輪第二缺在於儘先人員班内另行揀員調補除該員履歴清册另咨送部外謹會同陜西提臣雷正綰合詞附片具陳伏乞聖鑒訓示謹奏奉硃批兵部議奏欽此○○譚鍾麟片再據廣東布政使張人駿署督　道閻希范會同交代總局司道詳稱查有已革徐聞縣知縣童鳳池徵存正雜欵銀二千一百二十餘兩米一千一十石迭經嚴催未　完解詳請叅追前來相應請旨將已革徐聞縣知縣童鳳池勒限四個月内將欠解正雜銀米如數完解倘逾限不完或完不足數兩行從嚴叅辦所有勒追知縣欠解徵存銀米緣由謹附片具陳伏乞聖鑒謹奏奉硃批著照所請該部知道欽此○○胡聘　片再管帶臣標馬隊旗官候補遊擊徐保恒委署東路營叅將所遺旗官差使查有留晉差委之記名總兵江起龍堪以派充除檄　並咨部查照外理合附片具奏伏乞聖鑒謹奏奉硃批兵部知道欽此○○廖壽豐片再浙江杭州府陳璚欽奉上諭補授湖南岳常灃道所遺員缺應先遴員接署查有衢州府知府林啓廉幹勤明堪以調署遞遺衢州府知府員缺查有候補知麻　劉宗標才具開展堪以委署又署奉化縣知縣周炳麟飭令仍回餘姚縣本任所遺員缺現有應辦要務應卽揀員調查有正任太　縣知縣但懋祺堪以調署據藩臬兩司會詳前來除檄飭遵照外謹會同閩浙總督臣邊寳泉附片具奏伏乞聖鑒謹奏奉　批吏部知道欽此 
 
