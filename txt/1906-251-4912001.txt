# 1906 - 251 - 4912001

 

Page 1

 
 
   
 
 

Page 2

 
 
[電傳上諭]  
　　七月二十六日奉　　上諭江北提督著廕昌署理並著迅赴署欽此同日奉旨鑲折旗漢軍副都統着寳熙補授欽此同日奉 
上諭升允奏舉劾屬員一摺甘肅甘州府知府劉振鏞前寗夏府知府高熙喆渭源縣知縣梅樹楠截取直隸州知州侯萬文敎習知縣楊金庚均著傳旨嘉奬成縣知縣吳茂書罔上殘下以酷濟貪丁憂候補知縣王汝昌市儈出身衣冠敗類西大通縣丞詹恒泰縱子虐民行同無賴補用縣丞劉明發性情狡險動挾上司均著革職永不叙用劉明發並著驅逐回籍不准逗遛碾伯縣知縣吳寳琛内行不修聲名惡劣候補知縣閔同文挾制千求肆無忌憚候補縣丞陳淸灝營私舞弊有玷官箴試用縣丞孔煥溶藉勢招搖貪汚卑鄙鄭慶增攀援無耻敢於招搖均著卽行革職安西直隷州知州何慶衍才力竭蹶委靡不振平番縣知縣李瑞徵患得患失每人而悦均著開缺另補記名提督戴富德劣跡昭著驅逐復回保安營都司劉貴和貪詐妄爲年復衰老佛坪營守備吉步陞避案回籍久廣職守着一併革職另片奏前甘肅布政使何福堃擅將縣民繳存藩庫昭信股票銀兩分送院幕謝宗海門丁犀恩國請奬等語紳民報効鉅欵豈容劣幕厮僕移竊顯榮分省試用道謝宗海直隷州知州犀恩國均著卽行革職前甘肅布政使何福堃並著交部議處餘著照所議辦理該部知道欽此同日奉 
上諭周馥奏舉効屬員一摺江蘇候補道朱之榛試用道吳學廉徐州府知府田庚華亭縣知縣王得庚奉賢縣知縣郭重光均著傳旨嘉奬寳應縣知縣陳祖懿糊塗任性事理不明鹽城縣知縣張祖綸巧滑無能信任書役前辦膏捐局委員候補知縣吳錫官因循廢弛操守難信前署海州分司兩淮候補運判鄭琦遇事數衍難期得力前署泰州分司兩淮候補運判陳方銘因循粉飾不知振作兩淮候補鹽捕同知魏秉鉞縱容丁役需索供應兩淮候補鹽大使崇璋有意欺朦候補鹽巡檢蔡琪玩忽誤公候補知事易鳳藻聲名甚劣均著即行革職六合縣知縣李明墉性情迂滯不洽輿情着以州判留省補用江都縣知縣陳其璟辦事竭蹶候補知縣宋康恒庸闇寡識著以縣丞歸部銓選以肅官方餘著照所議辦理該部知道欽此○二十七日奉上諭正白旗漢軍副都統著孚琪去署欽此 
[電傳宮門抄]  
　　七月二十六日召見軍機奎俊葛寳華陸潤庠壽耆○二十七日召見軍機楊士琦現換實地紗袍褂 
 
 
 

Page 3

 
 
[論報館恭祝立憲]  
　　自七月十三日上諭宣示立憲。海内士夫。凡知專制國之不足以立於二十世紀者。莫不奔走相告。額手相慶曰。中國立憲矣立憲矣。轉弱爲强。萌芽於此。我國家之福。耶亦我人民之幸也。於是學界商界。相率舉行立憲之祝典。喁喁向風。如響斯應。蓋非徒上海一隅爲然也。而上海實開其先。顧非各報館鼓吹之力亦末由至此。然則滬上各報館。而獨可不祝乎哉我同業同文滬報中外日報時報南方報。有見於此。乃約同本館。假張氏昧蒓園於今日開慶祝立憲之會。並邀官紳商士。届期惠臨。同伸祝賀。而又敦請鄭蘇龕馬相伯二先生爲之演說。記者不敏。追隨其後竊貢蕪言以表我同業恭祝立憲之微意。 
夫報紙者。國民之嚮導。由其力可疏通國政者也。自數年以來。報紙以中國專制之政體實爲貧弱之一大原因東西强國其政體無有不立憲者乃時時以改立憲政。聒其朝野。久之而國民之智識大開。朝廷之制治。亦漸知所變今遂於出洋攷政大臣回國後。毅然决然。 
宣示立憲之諭是雖非盡報紙之能力。而亦未始非報紙之有以發揮其思想感情也竭數年之癉心苦口。一旦竟達其目的則其歡忻歌舞爲何如乎此我報館之所以宜祝也。 
今者立憲定矣。猶未實行也。我朝廷曰預備我士民亦曰預備。顧其所以爲預備者。必有賴乎動力。報紙又預備之動力也。凡内閣之成立議會之組織。養成國民之政治思想。涵育社會之道德智識以完全國民之人格成就立憲之政體。皆惟報紙鼓動之力是賴則我同業而各思盡其天職。以維持國家。我國家亦知與報紙有所關係而採其陳說。以善設施。由預備時代進於實行時代。賹與東西立憲各國媲其强盛。豈非千載一時之郅治。即權輿於此乎。此又我報館之所以宜祝也。 
雖然。今日之祝特其第一期之祝耳。使朝廷鑒於人民希望之切。頌禱之誠。不數年而頒實行立憲之詔。俾我同業舉行第二期之祝典。則其歡慰以視今日必更有千百倍之加增也。記者雀躍以俟之。 
[東報不滿意于北滿洲開放之遲緩]  
　　二十六日東京電云日本報章以滿洲北境開放事宜辦理遲緩較之日本在南滿洲之迅捷大相懸殊因之仍有怨言云譯文匯報 
[直督派艦巡緝海盜]  
　　京津西報云直督命派砲艦四艘駐泊大沽口外巡緝海盜譯文滙報 
[西報紀端午帥赴鄂日期]  
　　二十七日北京電云新任江督端午帥定於西九月十七號（卽華七月念九日）坐火車前在漢口爲鄂督張宮保慶祝七十壽辰然後赴寗接印之期當在中秋節前譯文滙報 
[正金銀行在天津城外設立分行]  
　　京津西報云天津北門外某戲園房屋己動工拆　日木橫濱正金銀行卽在原址造屋設有一分行本館懸揣如日俄兩國銀行皆在城厢添立分行則各銀行必將援照辦理譯文滙報 
[俄人强佔金礦之交涉京師]  
　　　前黑龍江將軍程雪帥電告外部云俄人强行佔我漠河都魯河金礦迭與磋商索回不允後專派劉道與商據云須償以相當之利權始允將漠河礦地交回因此迄無成議昨據劉道禀稱俄員己擬與彼訂一草約約期交還垷己飭劉道妥與商訂矣（呂） 
[日人謀辦奉天電燈電車奉天]  
　　駐奉日官現要求設立電燈公司擬先從城外車棧安設接至西城城内各衙署與各商店需用電燈均歸包辦業經交涉局總辦梁觀察元許口人又擬繞城一周設立軌道兩條駛行電車及合賃馬車（此種馬車每車可賃坐數十人歐洲各國多有之）惟刻下尙未定議（呂） 
[查𠞰於潛帮匪蠢動杭州]  
　　杭屬新城匪警敉平後各匪復竄至隣邑於潛縣境當奉撫憲張筱帥立飭兵備提調三六橋太守就近防剿太守奉文後卽馳抵於邑查悉一都九里塢等處於六月初忽　匪徒經過鄉民攔捕被匪拒傷黃鶴乃等數人並焚毁路旁茅屋業己散匿無縱飭查被拒之黃鶴乃己因傷身死太守遂派隊官韓紹基張載揚管帶干鳳飛等帶兵督同縣役前往搜捕拿獲匪犯王洪朋一名委隨營發審委員田巡檢會同於潛縣陳令嚴訊供由洪帮老大劉大麻子派充洪幇老五領受雲龍山忠義堂票布六月初七日被同帮蘇姓老大糾合來於路過九里塢地方因鄉民攔捕被同夥拒傷數人並焚燒路旁茅屋而散等語太守親提覆鞫供亦無異卽援照光緖十八年刑部奏定處治會匪章程將王洪朋先行就地正法尚有兵差拿獲形迹可疑之張法全江喜祥姚紹榮崔車法等四名及該處西蓮庵僧雲愷一名均俟研訊明確再行分别核辦而匪首劉大麻子及蘇姓老大等仍飭縣委嚴密查拿　　將獲匪訊供情形禀報到院（荷） 
[震澤縣匪徒搶刦平糶局及米行南潯]  
念五日午刻震澤縣有平糶局兩處及米行六家均被匪同时搶劫人心惶懼異常該處紳士米董已電禀省憲請兵彈壓甲） 
[搶米匪徒格殺勿論松江]  
　　松江府署昨接蘇撫陳筱帥通飭電云頃據震澤南潯鎭紳董米業公電震鎭米行六家被刦等情除派兵彈壓並飭縣查辦外查各屬米價多未跌落莠氏隨在皆有一處如此他處可慮務望電飭所屬遵照節次通飭先期 
 
 

Page 4

 
 
　　認眞防範並出示曉諭倘有匪徒搶刧准其格殺勿論以遏亂萌不准疏忽干咎其無電處所希卽飛檄飭遵等語府尊戚太守得電己飛飭各屬遵照辦理出示曉諭矣（左） 
[巡警部奏電氣影燈炸傷人命事北京]  
　　六月二十八日端制軍庽所因電氣影燈炸傷人命一事已紀前報茲經巡警部將情入奏略謂出使考察政治之大臣端方回京帶有德國電氣影燈係爲考察軍事界内一切模範形式之用當於本年六月二十八日由天津招到機匠趙輝山來京該大臣暫庽京張鐵路局後院試騐用備參考孰意機桶開放　能得法突于是日未刻後炸裂將在旁監視隨同出洋三等参賛副將銜前湖南常備軍協統湖北候補參將姚廣順及天津派　委員直隷通判冋朝樺同時炸斃該機匠趙輝山並姚廣順僕人馬姓該大臣武巡捕李炳寅並僕人簡姓均經在旁受傷馬姓因傷重身故餘人現送醫院療治恭摺奏聞云云（容） 
[巡防二旗管帶張春元禀皖撫文爲設]  
　　防緝匪現在情形事）（節錄） 
標下得晤會辦營務處楊憲暨三旗李管帶馬隊孫管帶咸云張正金等匪現己隱匿霍山境内尚屬平定惟根株　除謠言息兼之河南湖北兩省交界尚多頑民時聚時散木克平服防守均須愼密免其流人霍六境界標下聞此旋卽馳至金家寨流波䃥等處審察形勢杳此中悉是崇山峻嶺徑路崎嶇險惡異常金家寨與河南商固兩縣接壤流波䃥與湖北羅麻两縣接壤　係出入六安咽喉之所麻埠爲總要之路此數處極爲緊要需兵駐守甫可無慮卽於七月十六日二更時候督同左哨官率帶七棚開赴麻埠駐紥又督同右哨官率帶七棚開至金家寨駐紥並率左右兩哨長各帶三棚馳赴流波䃥互相防守云云（正） 
[禀覆馬路工程局委員劣迹蘇州]  
　蘇州商務局總辦陸純伯觀察禀控馬路工程委員汪太守種種劣迹奉撫憲批飭藩臬兩司蘇州關道確查茲陸觀察已查明禀復撫憲峉謂現在馬路業已分任承包職道有督察之責自當赶飭興築竣工以慰憲厪至汪守到差三月輿論沸然闔境皆知劣迹種種其顯著者回有本年五月間民婦方沈氏等攔輿禀掯案不移濫刑肆虐一案職商方如琦禀串造僞據强逼沉寃一案印案俱在確鑿可據另有張姓匿名郵政信一封職道以其語多猬𤨏日例約不行乃汪守自� 
知辦理不合特託商會總理尤紳先甲轉懇職道曲諒方知此案亦確似此任意濫刑聽信門丁本應深究職道屢蒙憲諭汪守如不勝任卽可撤換是汪守辦理局務未能妥洽以爲早在憲台洞鑒之中第念該守初到外省得此一差亦頗不易職道素以忠厚存心得能隱諱姑且成全每於該守來見時告以人言可畏諸須謹愼並力勸其將門丁王雨山卽日驅逐則地方之浮言自息該守亦當不失爲好官詎料别存意見置若罔聞未免有負憲台委任之重與職道相期之素職道苟非確有所見亦何敢妄瀆憲聰此案己奉批飭兩司關道確杳自能秉公具復合將方沈氏等指控各案錄摺上陳伏候憲核至汪守年富力强尚堪造就但使左右得人不爲蠱惑亦屬可用之材况經此一番擊刺或能悔悟前非力圖上進亦未可知馬路現己出該守訂攬開工將來責有　歸伏乞憲恩從寛免究以觀後效門丁王雨山聲名極劣被控有案未便久留擬請飭令卽速驅逐藉分厥過職道耿介性成未能諧俗嗣後自當叩秉鈞謨益加謙抑遇事與司道等和衷商辦共濟時艱以副期望厚意（下畧）永） 
[俄國海軍之腐敗]  
　　法報云俄國黑海艦隊大都皆無紀律 
[俄國罪人之多]  
　　法報云俄國色伐斯多伯海口謀刺之案尚有許多未經懲辦 
[英皇採用裁兵之策]  
　　二十七日倫敦電云英皇己准陸軍部大臣赫爾登减兵之策其裁撤事宜當隨時頒給訓條辦理惟柯爾斯脫立姆守兵第三隊目前尙須緩裁 
[南美洲地震乂見]  
　　法報云南美洲法巴來梭地方又地動三次居民民恐罹相率逃往山之四　藉以避難 
[古巴亂黨力向京城進攻]  
　　廿六日柏林電云古巴亂黨首領古勒巳向哈佛那京城前進該處居民皆大爲震恐亂黨皆併力經營欲於美兵艦行抵古巴以前獲一勝仗 
[俄國華騷省之總督]  
　　廿六日柏林電云俄國史客倫大將仍充華騷省總督其權亦較前加增 
[俄境安堵如常]  
　　法報云俄京聖彼得堡電稱俄國西德爾斯地方己安堵如常譯文匯報 
[英國陸軍設立參謀部]  
　　二十五日柏林電云英國陸軍部採用德國兵學家之議論陳請設立參謀部業己布告成立矣 
[摩洛哥屬境亂事平靜]  
　　二十五日柏林電云摩洛哥國摩革達地方亂事己年 
[回民在英京建立敎堂]  
　　東方日日郵信報載倫敦電云英京回敎信徒已决定在倫敦建一回敎禮拜堂共需英金十萬磅 
[美兵在古巴登岸]  
　　二十六日倫敦電云美國水兵百人已在哈佛那京城登岸屯紮于古巴總統所居皇宮之前此舉殆足爲亂黨攻擊哈佛那京城之預兆 
[英法艦隊預備觀歡迎法總統]  
　　統廿六日倫敦電云西九月十五號法總統法理亞巡幸馬賽是日英京各國地中海艦隊皆開往迎迓以表敬意 
[俄政府辯正謠傳之失實]  
　　南中國早報載倫敦電云俄政府出示通告謂並無削奪哥薩克兵田産之意 
[印度米荒]  
　　南中國早報載倫敦電云印度孟加拉省全境米荒饑民皆四出搶掠鋪肆 
[俄國君后出游]  
　　廿六日倫敦電云俄國君后率其子女乘舟赴芬蘭海灣巡遊數日 
[意大利海島地震]  
　　廿六日倫敦電云意大利國地中海西西利島近常地震巴勒摩地方之居民皆支搭帳篷棲宿于外 
[德國陸軍會操事畢]  
　　廿六日倫敦電云德國陸軍會操己畢軍容整肅德皇顧而樂之 
[日本俄使將升爲頭等之消息]  
　　廿六日東京電云傳聞俄國政府擬升現駐日公使白克麥蒂夫爲頭等公使譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[山西撫院恩奏裁撤籌餉淸源兩局專設財政處摺]  
　　爲晉省財政支絀端緒紛歧現經裁撤籌餉淸源两局專設財政處以一事權而資整頓恭摺仰祈聖鑒事竊維理財之道非綜核難語精詳周官之逆　泰西之預算皆講求財政之良法也晉省爲京畿各輔轉輸供億實居他省之先近日新政待興尤事事非財莫舉奴才於抵任後查悉各項厘金雜税向隷籌餉局又有淸源局者其初爲淸查庫欵而設嗣是因仍不攺凡會計帑藏之出入稽核州縣之交代工程之支應糧餉之報銷與夫振務捐務懇政徭政悉歸該局經營惟經制之欵如丁賦税課等項仍屬藩司揆當日立局之意原欲其分門别類各有責成乃積久相　套搭紛紜司與局轉多隔閡往往一事之經畫動輙彼此移會輾轉經時仍未必即能定議而欵目之雜　散漫愈紛然靡所統宗奴才與司道再四籌商僉謂非設一財政總匯之區統計兼籌不能絜領而提綱卽無從量入以爲出現擬將籌餉淸源二局一併裁撤專設余省財政處以畫一事權節裁冗費爲宗旨先編定全年度支考併編列遞年預算表通行各屬知照俾於財政全體之盈絀無不了　其辦事則分爲六所曰籌計所厘税所糧餉所庶務所工程所捐輸所派員分司其事併委總辦一員會辦一員董率之而以司道總其成從前两局冗員一律裁撤每年約可省新支銀四千餘两即留作附設財政學堂經費據該司道等酌擬章程辦法會詳請奏前來奴才查晉省歲人正雜約四百六十餘萬其歲出之用於本省例支及開辦新政者不過一百七十餘萬而撥解京恊各餉併新舊賠欵已至三百六十餘萬几如恊濟甘餉一項即歲需八十餘萬計出欵不敷之處每年總在六十萬以外且本年練兵經費迭奉電催添籌解足核與前撫臣認解二十五萬之數增至一倍而本省一切新政尤無不急待擴充此後用款日　更難稽拄每一計及時切兢兢今財政處之設雖於籌欵事宜不敢謂卽有裨益然必　要歲會總握全綱乃能酌盈劑虚徐圖實效茲經裁併两局改設財政處另刊關防一顆文曰山西全省財政處之關防由奴才檄委藩臬两司及冀寗道爲督辦併委候補道　受培爲總辦候補道張煥爲會辦此外提調及分所各員亦均愼選才能以次酌派奴才惟有督飭司道總會辦提調各員等逐欵勾稽認眞裁節隨時察其勤惰分别勸懲以收羣策之效遇重大要事宜仍由司道商同奴才悉心籌畫酌核辦理總期多盡一分心力或免貽悞於臨時以仰副朝延綜核名實愼重度支之意所有晉省財政紛歧現經裁撤籌餉淸源二局專設財政處緣由理合恭摺具陳伏乞皇太后皇上聖鑒飭部查照立案施行謹奏南） 
[蘇省官事]  
　　候補道陳瑜由日本考察警務畢於二十五日回蘇禀到○督練公所叅謀處副科長熊渭奇奉陳撫札委代帶一標一營已於念五日到差○藩轅牌示吳縣主簿雷星樵日任病故遺缺以補用縣丞陳福疇署理署常州府知事侯鎭邦年滿遺缺以試用縣丞鄧熺署理○臬司七月分考試候補同通州縣月課現己揭曉計超等五名伍輝裕王樹敏於蔭先張鵬翔謝垚特等八名汪受穀丁樹曾陳維善孫澍稷劉興仁土佑之戴壽昌孫泂一等十五名章俊斌李思棠趙家璧程鴻逵潘起鏞許慶春趙文衡邵鼎王培鈞雷舫許庭森徐之棫黃楙吳光煜陳元珖二等二十名（且 
[九江道批示採米運潯九江]  
　　新穀登場江西尙禁運米出湖口姑塘米價上熟米每石三千四五百文九江則五千八百文商人吳洪泰赴道請給護照赴姑塘運米八百石來潯銷售經玉觀察批云查九江前因缺米民食堪虞己由道飭商赴姑塘採運日昨己運到米二千餘石此外尚有米商在姑塘關委員處禀懇轉請護照將米三千餘石一併運潯銷售亦經塡照給運計不日當可抵潯是前後運潯之米己有五千餘石縱潯郡人烟稠密一時可無虞乏食究竟該商等所辦米八百餘石擬請給照起運來潯能否暢銷不受湧塞亦應確切查核俾免虧折著即遵照確核情形據實禀復以憑察酌辦理仍將粘單所開之米均係何時駛到姑關禀復候核又批米商胡體仁禀云查姑塘不准米船下駛係接省局文辦理據禀潯郡缺米運潯銷售應准照辦茲繕就護照一帋發交該商人收執俟米到潯禀知德化縣杳騐小准私自出境致干罰辦著卽遵照并候據情移會湖口税捐局查照驗放（本） 
[整頓火車寫票之弊湖南]  
　　萍潭鐵路自通車以來所有客票貨票均經議有定價照章塡寫乃有株洲某飯店郭姓串通隨車巡丁從中舞弊往往將客票程途任意短寫如搭至萍鄉僅寫醴陵搭至醴陵僅寫至白關鋪之類現經押車司事查知送縣懲辦（旦） 
[甬鄉開辦鄉約寗波]  
　　慈谿縣境章橋鎭户口素稱稠密茲由紳董設立鄉約局訂立條規爲地方自治之基礎局中用丁夫十二名每名月給薪工六元常年開支須洋三百元其經費由各鋪户籌集己于日前開辦禀請道府立案共計訂約十四條一淸查户口免致窩頓匪類二寢息訟端免得蠧胥劣差狼狽爲奸三安良除暴免致强凌弱貧嫉富四查拿窩盜免致大小盜匪匿跡五設立里牌藉孚衆望六禁止賭風免致引姦作歹廢事失業七稽察烟館免得匿匪聚賭八改良風俗不致好矜奢侈九設會勸學得以陶成子弟十調程民敎免致彼此衝突此外局董權限議事規制巡丁章程欵項支付皆須秉公實行（具） 
[學生逞兇追繳文憑湖南]  
　　常德府某學堂師範生彭丙燊因勒索祀産　遂竟至糾衆逞兇經蔣克華具禀控告茲奉府尊唐太守批示略謂該生恃師範卒業勒索祀産己屬荒唐　敢紏衆逞兇以自由平等之説昌言無忌尤爲悖謬此風斷不可長仰武陵縣立卽傳案訊明追繳畢業文憑嚴行懲辦云（旦 
[領事旋漢漢口]  
　　德國正領事樂斯磊君前往廬山避暑茲己旋漢照常辦公亦） 
來函 
[上海北市絲業會館籌賑公所施子英經收各處賑捐三月初一至三十日第一百七十五次淸單]  
　　初一日石姓銅洋一元○初二日張堅遵先嚴遺命洋五元平陽氏求人口平安二元○初四日乍浦陳丁氏毓蓮求保病體平安北洋日本洋五元○初五日周仕沅子懋德懋功懋昭洋十元内生銀板爛板各一元啞板三元天津鈔票九元乍浦同新木號銅洋三十四元○初七日晉大莊明德莊銅洋五元○初十日何泉公祀由景峰來洋五百元○十二日紹興謝克繼延壽洋十元無名氏由福康莊來十元無名氏銅洋一元○十七日天津何公館周晉桓募薊六各店同人朱淸泉何九姑各洋十元無名氏銀八两朱少泉洋六元楊石泉趙儀賓武文齋何勤甫何聚卿方振九六户各四元陳紀堂馬蘭店各洋三元杭采卿武裕齋何星南王筱舟魏輔臣杭樹人張東山何友彭平少亭方耦畇孟少亭劉德久顧治卿劉炳生董子儀周子元　立三趙慶雲趙月樵徐調臣何滌生王翰臣寶城店林門店玉城店豐台店遵門店平安店新莊店鐵廠店宣門店新屯店豐城店沙河店左塢店吳保常徐蓮莊周式庭章公慈張小舫劉少岑孫佐卿周晉桓鄭復靑四十四户各二元呂夢岩劉若農孟養吾尤臣川王輔卿孫續之蔡樾舟沈石孫楊筱齋周魏堂周炳印平仲儒何德禹姚筱浦蔣秀峰王蔚山龔玉峰黃和齋李俊卿林亭店口屯店黃莊店黑口店方莊店八門店薊城店上倉店張子衡馬伸店王德慶段嶺店楊春坡邦均店譚子明新集店關子尙候營店别山店下倉店新安店鴻橋店楊鳳坡洛沽店張雨村王馥園石臼店丁 
 
 

Page 10

 
 
第十版H ] 
　　子靑兪正卿嚴秀生党峪店武雲停何劍南胥莊店何石仙白屯店張瑞祥老莊店王營店常士誠韓城店筱集店孟稚軒王蘭店兪星槎張錫之王吉臣靳瑞卿王墨林劉星垣張長淸七十户各一元周澍民劉少農武彩臣炕承緒張霽甫陳印卿周文軒劉純熊兆夢蕭嘏雅李旭東段亭明富魯瑞峰劉書紳李國山王鳳池十六户各五角共一百四十二户合洋二百二十八元銀八　批餐規元八两五錢四分一厘○二十日南市正泰莊銅洋一元○廿二日無錫凌餘慶堂洋二百元○廿四日湻安胡咸春藥店胡撝吉胡春橋胡觀念胡觀瞻四户各洋五元○廿五日無名氏求病愈洋五十元○廿六日無名氏由天來棧來十元○廿七日玉梅氏惜花生各洋一元○廿八日嚴明閣洋四元同昌發姚姓女工掉絲罰欵龍洋三元○廿九日嚴愼修爲子福海求恙即愈規元一百两蘇州祝益之洋十元○三十日江蘇撫憲撥發截漕項下庫平銀二萬两合規銀二萬一千九百廿两福康莊朱五樓善士爲母傅太夫人八旬壽誕蒙親友賜儀並謝筵移助洋一百元○三月份共收規元二萬二千零廿八两五錢四分一厘洋一千一百五十一元扯七三三五合規元八百四十四两二錢五分八厘龍洋三元天津票洋五元北洋日本洋五元啞板洋三元爛板洋一元扯七二合規元十二两二錢四分以上共收規元二萬二千八百八十五两零三分九厘生銀洋一元銅洋四十二元連前共收規銀五十四萬四千五百廿二两三錢三分二厘鍍金押髮一枝珠墜二個小珠一粒生銀板一元銅洋五十六元三角 
[上海北市絲業會館籌賑公所施子英經收各處水災賑捐四月初三至廿九日第一百七十六次淸單]  
　　初三日隱名氏洋十五元晉源押店龍洋一元英洋一元○初十日彭叔彝洋十元彭芹榮閨女十元○十六日湖南撫憲龐籌助崇沙銀五百三十五两二錢九分○廿六日孫芸齋善士經募洋二百五十元○廿九日吳漱六堂本仁爲亡父虔求冥福洋一百五十元顧全記由同福莊來洋一百元莫釐天水氏廿元○四月份共收規元五百三十五两二錢九分洋五百五十六元龍洋一元扯七三四五合規元四百零九两一錢一分六釐以上共收規元九百四十四两四錢零六釐連前共收規元五十四萬五千四百六十六两七錢三分八釐鍍金押髮一枝珠墜两個小珠一粒生銀板一元铜洋五十六元三角 
[曾少卿經收湖南振捐第十七次淸單]  
　　保太衣莊經募洋三百元厚大莊小洋二千角焦君樂山經募小洋一千角莊同福莊小洋一千角義善源莊洋五十元厲君雨洲經募洋五十元姚君伯俞洋十二元陳君錦甫洋五元放振員薪水助振計劉君愼之洋三十六元張君仁甫洋三十六元胡君子卿洋三十六元劉君子渙洋三十六元卞君春波洋三十六元侯君福申洋三十六元范君書林洋三十六元共收洋六百六十九元小洋四千角正謹特登報以揚仁風 
[今日尙有本埠新聞列入第三張閲者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　三月二十九日將該省賑捐依限停止至各省設立商務農工學堂等項係地方應辦事宜所需欵項應由各該省另行就地設法籌措自不得有賑捐名目致相牽混該撫听陳展限一年之處應請母庸置議並令轉飭將已收捐項截淸數目先行咨報卽將該捐生履歷欵册赶緊造齊送部覈辦母稍延緩所有遵議緣田理合附片陳明伏乞聖鑒謹奏光緒三十二年閏四月初五日奉旨依議欽此 
　　宮門抄閏四月十六日禮部太常寺正紅旗値日無引見召見軍機 
直隸總督袁奏爲揀員請補要缺知縣以資治理摺 
太子少保北洋大臣直隷總督臣袁世凱跪奏爲揀員請補要缺知縣以資治理恭摺仰祈聖鑒事竊查北河儘先同知靜海縣知縣沈葆恆請署南岸同知經部覆准應以交緒三十二年二月十七接到部文之日作爲開缺日期歸二月分截缺所遺靜海縣知縣係衝繁難沿河要缺例應在外揀選調補查定例各省知縣如係奉旨命往或督撫題明畱於該省候補者無論應題應調應選之缺准該督撫酌量補用其新進士奉旨分發各省卽用知縣如遇應題應調缺出亦准酌量補用又應調缺出令該督撫於現任人員内揀選調補如實無合例堪調之員准以候補人員題補又如遇沿河要缺酌用候補時將沿河候補與地方候補由該督撫酌量補用各等語今靜海縣知縣一缺臣督同藩臬兩司在於選缺知縣内逐加遴選　歷俸滿卽人　未宜一時實乏合例堪調之員未便稍涉遷就目應在於候補並進士卽用班内揀選請補茲據署藩司毛慶蕃臬　增韞查有沿河候補知縣劉炳炎堪以請補會詳請奏前來臣查劉炳炎年五十四歲江蘇上元縣監生由河北分缺先主簿因海軍出力保俟補缺後以縣丞用復因勦辦熱河敎匪肅淸案内保俟補缺後以知縣用光緖十八年閏六月初八日奉旨依議欽此咨署南隄七工東安縣主簿經部覆准未飭赴任二十二年遵新海防例　捐離東安縣主簿本任以知縣仍歸直隷候補班補用日年十月十九日到省業經甄别在案二十七年丁母憂回籍守制二十九年服滿起復十月二十七日領昭回省該員才長操潔爲守兼優以之請補靜海縣知縣沿河要缺實堪勝任與例亦屬相符合無仰懇天恩俯念員缺緊要准以沿河候補知縣劉炳炎補授靜海縣知縣實於吏治有裨如蒙兪允該員銜缺相當母庸送部引見除將該員履歷淸册咨部外理合恭摺貝陳伏乞皇太后皇上聖鑒訓示謹奏奉硃批吏部議奏欽此 
直督袁奏該紳王廷弼年近七旬無力報効懇恩俯准移奬伊子候選縣丞王五雲以知縣遇缺儘先選用片袁世凱片再查豐潤縣人三品封典監　王廷弼前於光緖三年創立義塾培植寒畯陸續捐助常年經費　修資書院樓房等項共捐過銀一萬四千兩曾於光緖　年及十七年先後由　詳　前督臣爲其故父本身奏准建坊有案近因各處興辦學堂該紳亦將義塾改爲私立學堂三所禀請敎員照章訓迪　縣詳請奏奬前來臣查上年十月間經奉天將軍臣趙爾巽以廣寗縣候選州同恩溥等捐助該縣學堂經費銀兩請以知州不論雙單月遇缺儘无卽選等因奏奉硃批着照所請該部知道欽此欽遵在案今該紳王廷弼家僅中資倡捐至一萬四千金之鉅洵屬熱心敎育嘉惠桑梓雖前經兩奉諭旨給與樂善好施字樣核諸例准建坊銀數尙　銀一萬二千両之多似未足以昭激勸卽援奉省請奬實官　案有過之無不及惟該紳王廷弼年近七旬無力報効合無仰懇天恩俯准移奬伊子候選縣丞王五雲以知縣遇缺儘先選用出自鴻施逾格至所捐銀數核與報捐十成銀數有盈無絀除飭取履歷咨部外理合附片具陳伏乞聖鑒訓示謹奏奉硃批著照所請該部知道欽此 
宮門抄閏四月十七日兵部太僕寺廂白旗値日無引見召見軍機 
直隷總督袁奏爲揀員請補要缺知縣以資治理摺 
太子少保北洋大臣直隷總督臣袁世凱跪奏爲揀員請補要缺知縣以資治理恭摺仰祈聖鑒事竊查遷安縣知縣孔憲廷業經奏叅革職應　光緖三十二年三月十一日接到部文之日作爲開缺日期歸於三月分截缺所遺遷安縣知縣員缺　當邊口政務紛繁旗民雜處賊盜案多係繁疲難要缺例應在外揀調查定例各省知縣　係奉旨命往或督撫題明畱於該省候補者無論應題應調應選之缺准該督撫酌量補用其新進士奉旨分發各省卽用知如縣遇應題應調缺出　准督撫酌量補用又應調缺出令該督於現任人員　揀選調補如實無合例堪調之員准以候補人員題補各等語今遷安縣知縣一缺臣督同藩臬兩司在於知縣缺内逐加遴選非歷俸未滿即人地未宜一時實乏合例堪調之員未便遷就自應在於候補進士卽用班内揀選請補茲據署藩司毛慶蕃臬司增韞查有進士卽用知縣劉道春堪以請補會詳請奏前來臣查劉道春年三十二歲江西德化縣人由副貢牛中式舉人應光緒癸卯科補行辛丑壬寅併科會試中式貢土引見奉旨以知縣卽用簽分直隸二十九年六月初七日到省該員精細詳明盡心治理以之請補遷安縣知縣要缺實堪勝任與例亦屬相符合無仰懇天恩俯念員缺緊要准以卽用知縣劉道春補授遷安縣知縣實於吏治有裨如蒙兪允該員銜缺相當母庸送部引見除將該員履歷淸册咨部外理合恭摺具陳伏乞皇太后皇上聖鑒訓示謹奏奉硃批吏部議奏欽此 
工部奏爲核銷伊犂沿邊卡倫等處操演火藥購買靑鉛皮紙等項用過銀兩摺 
工部謹奏爲核銷伊犂沿邊卡倫等處操演火藥購買靑鉛皮紙等項用過銀兩恭摺具陳仰祈聖鑒事竊據伊犂將軍馬亮造報伊犂糧餉處光緖二十九三十兩年收支銀餉數目内有支發過沿邊卡倫等處製造火藥購買靑鉛皮紙等項工料價銀數目曁每年修整洋鎗需用物料以及歲修倉庫等工用過銀兩造具逐欵價値淸册送部覈辦前來臣部查册開製造加工二洋藥購買靑鉛皮紙等項共用過工料價値銀一萬一千七百二十六兩五錢五分臣等派員按冊詳細稽核所開各數價値核與二十八年辦過該將軍造報成案價値相符而用過銀數亦屬有減無增且與奏明銀數符合應准開銷又册開光緖二十八年七月起至年底止 
 
 

Page 17

 
 
[道批哨弁欠錢不還案九江]  
　　監生王佑春投道控嗩弁陳公潔欠該錢店錢二百十餘千屢討不償茲據哨弁赴道禀訴奉批查此案前據王佑春來道具禀業經批府飭縣勒傳確訊核帳斷詳在案如果該弁借欠之錢光緒二十一年有王佑春結帳僅止尾欠錢四十九千零以後即被扣會錢一百餘千又付銀四十兩則是所借本錢該弁早己淸還且出有多息原無不合但核與王佑春前禀各執自非由縣核訊不足以昭折服據禀前情仰九江府卽飭德化縣迅速遵照前批勒傳兩造到案查訊明確調核帳據秉公斷結詳奪母稍迥護宕延（本） 
[鳳麓作爲附屬學堂寗波]  
　　奉化縣鳳麓學堂前因各學生與堂董不洽禀准當道另行公舉現已舉定董事一人經理堂事日前由敎育會長江紳迥具禀寗府請將鳳麓學堂爲敎育會附屬學堂業己由喩庶三太守批准諭令紳等遵辦矣（具） 
[拿獲拐犯究出飄布湖南]  
　　湘省常德府爲西路通衢時有匪徒出沒日前有拐匪楊海珊經武陵縣廖大令飭差拿獲據供現庽郡城祇園寺大令即派差將行李起獲到縣於箱内搜出飄布多件大令復加刑訊又供出夥黨數人現己飭差按名嚴拿以憑併案究辦（佐） 
[洞庭多盜蘇州]  
　　洞庭東山在太湖之中年來盜案層出如後山楊灣姜姓楊家山嘴張姓去冬前山中市街嚴姓今春岱心灣劉姓報官後類諱盜爲竊且亦從未破案以致盜黨之膽益大近中市街源源典對門席姓又於念一夜被盜明火執械搜括二時之久始去被刦贜物不資該處與廳署團練局近在咫尺離鎭署亦祇里許而皆充耳不聞殊不可解（南） 
[上海官事]  
　　卸任鎭關道陶森甲日昨來滬庽地亞士洋行知縣林建樞住修德里昨日均至道轅拜會禀見○候補道周晋鑣陳作霖洋務局提調楊寳壬均於昨日至道轅謁見瑞觀察茗談良久而别○新委濬浦局提調同知萬鑣元到道謝委○候補知縣孫鴻猷請病假十天○電報房委員陳澍請假七天○上海提右營参將周子安參戎現奉上憲升調海門協骒遞遺提右營一缺聞擬調戴棲田署理（宜） 
[外洋畢業生由學務公所轉送學部考驗]  
　　日前學部札行滬道飭轉移學務公所嗣後各國畢業生到所考試後迅即咨送學部考驗等因瑞觀察奉札後己移會學務公所查照矣（宜） 
[委員查究船塢虧空]  
　　江南船塢現經有人指摘謂用空公欵二十餘萬両江督周玉帥因札江寗下關洋務委員兼銅元局提調李直刺綬臣來滬密查直刺昨己奉委到滬暫住製造局當卽拜會督辦蕯軍門總辦吳副戎昭商後將該塢出入銀欵及一切費用詳細調查再行辦理（尺） 
[飭印兵商各輪船通語旗圖]  
　　製造局前奉江督刊兵商各輪通語旗圖曾經遵飭刊印呈送在案茲直督袁宮保以此項旗圖係爲兵商各輪最要之書故于日前咨請江督札行滬道轉移製造局代印一百部送候分發杳閲（宜） 
[新槍照式造竣]  
　　督練公所前發槍樣兩支至江南製造局一係奥國毛瑟槍一係日本毛瑟新槍飭卽如式赶緊仿造以便呈請北洋練兵處攷驗茲聞槍己造竣不日卽可交由督練公所轉送試驗矣（尺） 
[法總巡回滬]  
　　法總巡麥蘭君前因公赴日本茲己事畢於日昨回滬視事矣深） 
[平糶局仍照舊章]  
　　滬南平糶局定章每人祇准五升近日 
到局購米之人多有逾於五升之外者以致米將告匱勢難久延局董乃出示曉諭各户仍照舊章每户祇准五升不得多購尺） 
[示禁米業擡價居奇]  
　　昨日上海縣王大令　出示諭一道畧謂前因本埠米少價昂貧民粒食維艱禀蒙道憲批准設局平糶在案茲奉督憲周電飭以上江一帶米價漸平飭將平糶實數開報等因自應遵照辦理乃訪聞近日市上米價反見提漲以致人心惶懼糶局轉行擁擠顯係奸商居奇牟利不顧有妨民食除諭飭米董遵照傳諭平價外合行出示諭禁爲此示仰米業居民人等一體知悉自示之後務各聽候米董邀集同業趕緊公議平减出售不准擡價居奇以維市面而安人心倘仍任意高擡察出定行專提訊究其各凛遵母違（宜） 
[道批彙錄]  
　　批張佐辰等禀云學堂醫院同爲地方公益之舉前據該住持具禀己願將殿前東首廠房及基地八分劃歸張紳婦穉醫院助充善舉業經飭縣查明辦理在案如果該尼庵向由住持崇淸承糧管理或願出租學堂或願助作醫院應聽其便未便由官相强據禀前情仰上海縣傳諭知照○批龔其森禀云此案先據縣詳現經批飭斥革訊究茲據具禀前情仰華亭縣迅卽彙核原案集證訊明確情秉公究斷具報抄粘并發○批周廷弼禀云來牘并刊本均己閲悉惟查此事本道尚未奉有商部札文俟奉文後再行核辦希卽知照（宜） 
[逸馬傷人]  
　　昨日午後四下鐘時有白馬一匹由派克路某里内逸出馳至坭城外盛公館門前突將一中年婦人撞倒馬仍逸去婦臥地口不能言由捕車送捕房轉送醫院求治（孝 
[馬車肇禍]  
　　昨日午後三點餘鐘有某洋人所乘馬車行經福州路第一樓西首突有某甲所擔之柴觸於馬首馬驚躍不止送將過路之顧福林碰倒登時血流滿面昏絶于地由七百五十四號華捕將馬車攔住喚車將顧送入老閘捕房據顧稱年己六十有九在城内十二鋪地甲處爲夥因事出城致遭此禍捕頭即派原捕送仁濟醫館療治聞受傷甚重恐不免有性命之虞云（力） 
[巡查攫物流氓]  
　　美捕房捕頭近來嘉興路梧州路等處時有流氓挾刀橫行及强攫財物情事爰於前晚起派出印捕數名均荷洋槍巡行彼處以資捍衛（似） 
[僧人作賊]  
　　僧人陳可順昨日黎明三點鐘至坭城外也芝路五號洋房竊取各物旋又至四號行竊被西人覺察追捕陳從 
 
 

Page 18

 
 
　　洋臺上躍下跌傷足骨卽被拘送捕房捕頭著送醫院求治再行解堂訊辦聞僧在捕房供出竊案多次且在甬江亦曾犯案云（力 
[移請派員觀審]  
　　英商奪呢輪船在在天津石島山洋面撞沈同源商船一案經同源號船主控由天津海關道梁觀察批飭赴滬向英按察使署控告追賠一面移請滬道照會英總領事核辦在案茲悉英按察使己尤准該船主到堂候質英代總領事德君因於日昨照復滬道謂此案即日訊問請轉移津海關道迅卽派員來滬觀審（審） 
[解回在英船滋事之中國水手]  
　　駐英汪欽使日前行文滬 
道畧謂英國某輪船有中國籍水手二十四人滋事將次解至上海卽希查照辦理（宜） 
[二訊姦夫戕斃本夫案]  
　　李阿三因姦砍斃本夫戚高安一案迭紀報端前晚邑尊王大令提案復審李供高安實姓吉其妻欒氏與小的通姦之後五六月間兩次囑小的在外租房同住小的不從氏從恿小的紏人謀斃伊夫小的遂邀陳鄔二人每人給洋三元二十三夜吉與欒氏爭鬧小的即偕陳等入内由陳將吉從床上曳下小的持刀猛砍時欒氏坐於床上實未加功求鑒欒氏供二十三夜婦人與小兒熟睡被李掩入將夫砍斃時祗見李一人並無他人在房以前亦無囑李租房同住之事大令核供不符判李還禁欒氏釘鐐仍交官媒管押再鞫（宜） 
[會訊印人控欠車租案]  
　　印度人培來生延哈華托律師控江北人趙金桂經手出租車輛短交車資洋三百餘元由英巴副領事照會公廨讞員關司馬飭差協探於前日將趙傳案午後二點半鐘巴君蒞廨會同關司馬訊問哈華托律師幫辦麥柯魯君帶同原告投稱有東洋車二十輛連車上所用之油衣等物交趙出租每輛每日收錢四百六十文統計每日收洋九元二角自上年二月起按月貼趙辛工洋十五元租金係趙包收不得短少立有洋文合同並保單爲憑現被趙陸續拖欠租洋三百數十元又另有油衣油布等二十套未曾交還計洋五十五元一併請追訊之趙供小的經手印人出租東洋車每日向各車夫收取租金如數交付並無包收之事所有短交之欵均爲各車夫欠去計有小洋二千七百三十一角茲有淸帳呈電司馬以洋文合同有包收之語旣經簽字何能不認趙稱向不識洋文求鑒保人范康才供當時印人只須保趙之爲人誠實並未言明包收車租之事麥律師請照合同追繳司馬商之巴君判將趙等一併交保俟趙交到帳簿於下禮拜三九點鐘再行訊奪（力） 
[上海縣案]  
　　吳熙鑫控堂弟吳熙璋霸奪祖産王大令提案訊究熙璋供熙鑫之父樹琪係祖母徐氏之螟蛉子祖母酌撥田房立有分據與故父各執爲憑茲將家譜分據呈電其母袁氏供有田三畞被熙鑫盜賣聞每畞價洋七八百元祇交婦人一千元餘被霸掯求爲追出願充善堂經費吳樹琪供由吳徐氏恩撫爲子分給田房長子熙鑫私自來案控告姪兒熙璋小的並未知悉熙鑫供熙璋亦非故叔親生分産殊欠公平叔母袁氏之田每畞賣洋六百元除付祇存八百元大令謂譜載汝父係義子並無熙璋非親生之事何得妄供因命熙鑫具誣告悔過給交保限十天將田價八旦元繳案撥充善堂經　熙璋亦具願撥據附卷○木板行主鍾鼎調欠銀被控交保後逾限不理昨由大令提保人朱守裕王子順訊究朱供刻經小的胞兄理勸求限三天如不理淸將鍾交案王供與相同大令判准限三天交案○江北人裔炳鳳串令學生之父沈玉薰等二十餘人公禀唐發榮强奪訓蒙館地等情王大令飭差恊同地保徐子良查得祇沈與陳姓串同朦禀其餘列名諸人槪不預聞大令因飭提裔沈到案判各具攺過結裔速回籍沈交地保管束（宜） 
[總工程局記事]  
　　宓阿福控潘茂生拐逃伊妻胡氏等情局員孫明府提集研訊判潘罰洋四十元氏交宓領回茲宓投局遞禀請再追贓重辦孫明府批飭自行投縣控追○整容匠康鑑生前日由浦東來申被蘆蓆街同業之馬介生魏錫卿及冒稱包探之癩痢頭阿大在倉橋茶館軋住强行訛詐康控由南區將魏馬拘獲移解至局訊究（尺） 
[公共公廨早堂案]  
　　江北女子朱阿大因被其夫殷大才搶親　入續良所内送案會訊判交官媒補傳其父朱文炳未婚夫殷大才到案再訊昨禮拜六由差將朱殷两人解案讞員關司馬商之德繙譯師謀君判一併押候過堂訊明給領完聚○高德甫姦拐周九金之妻秀雲逃逸由廨拘獲奉中西官訊供押候覆訊昨由捕房將高解究周供妻子秀雲娶己數年前日小的行經北京路見高　妻同坐小車而逃報捕解案奉罰两元茲請訊懲質之高不認姦拐氏供實係乘車到虹口看病司馬判高押三月氏押官媒一月滿期交領完聚○徐木炎被某氏婦控由上海縣移提到廨中西官以原告亦居租界不應赴縣控告判押捕房候示○戎桂萬在馬路中攫取路人何小州衣物由捕解究判押候吊齊各贓再辦○趙張氏在上海縣控黃福熊欠洋由廨將黃移提到案判送縣訊奪○張信餘藉端將方添成毆傷判押廿一天○胡阿龍因貧投水自盡爲捕救起送請安揷判押送棲流所○應云祥圖賴洋人貨洋二百十六元控奉傳案判准人洋並保如無保人押候訂訊○前者美捕房逸去犯人錢海松即麵店海松等十名除己獲两犯外昨由包探倪順泉等又續獲到判押三月之張根生解訊判押候两禮拜後再行訊辦○馮阿金違章誘人賭博由捕拘案判罰洋五元再押捕房两禮拜（力） 
[公共公廨晚堂案]  
　　王煥文前投控劉裕良等串吞花紅貼費洋元等奉飭候傳陸再亭趙銀生楊月亭王秋岩等到案復訊前晚讞員關司馬提訊判令劉繳洋二百九十四元限半個月繳淸給王具領○何如卿控吳逸卿用空米賬洋銀關司馬准傳保人張蘭亭到案於前晚集訊何供被夥吳逸卿私收賬洋四百三十餘元求訊之張供曾爲保人求寛限料理吳供尚有外賬未收求准交保理楚向追究司馬遂判吳張各交保出外限十天料理淸楚如違押追○前者蕪湖某商號控李崇高欠洋一案經司馬訊判交保淸理嗣因延不理楚提案押追前晚堂李投案繳洋五百元請爲交保司馬准之力） 
[法租界公堂案]  
　　張阿生前竊脚踏車三輛經包探拘案并弔到原贓两輛餘一輛判押候弔到再訊昨日又將張解案張仍無贓可交陳大令判下期再訊○某押鋪夥王菊生前控李環行將僞飾抵押扭案請究陳大令提李訊供不認判令押查昨日覆訊判從寛省釋○顧阿才徐阿毛串竊布衣由探拘獲弔到原贓判各押二十天○王阿二竊洋酒十五瓶寄贓陳阿才處由探解案王供認行竊陳供並不知係竊贓故敢受寄大令判王押二十天陳無干省釋○甘兆明前控倪錫卿拐匿伊妾某氏奉判查明再核昨甘又投案求追大令判下期再訊（臨） 
[美租界捕房事]  
　　有日人多名分乘一千五百八十四等號東洋車至吳淞路下車均不名一錢車夫向索被毆二百十四號等捕向之喝阻亦被攅毆並被咬傷手指旋經旁人代抱不平幫同拘獲甲乙二日人帶入捕房奉飭押送日領事署訊辦○北四川路西洋總會前晚有甲乙二西人因事口角甲卽開鎗轟擊幸未傷人事爲捕房聞知當飭五十四五十五两西探將甲拘入捕房奉飭押送該管領事署訊辦○婦人徐章氏昨扭陳雙全至捕房報稱被陳誘拐來滬姦佔至今將所有衣飾質洋花用請究奉飭氏赶速回家陳押丐牢一天以後不准至氏家滋擾○昆明路史阿金洗衣作承洗西華得路某西人衣服久不送回報由捕房飭探傳諭作主將衣服赶速送還違則拘究○裏虹口永安里葉某家前晚走失三歲女孩一口報請捕房飭查捕頭允之（似） 
 
