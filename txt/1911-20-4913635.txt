# 1911 - 20 - 4913635

 

Page 1

 
 
   
 
 

Page 2

 
 
上諭 
　　監國攝政王鈐章十二月十九日內閣奉 
上諭廷杰奏因病續假並請派員署缺一摺廷杰著再賞假一個月法部尚書母庸派署欽此 
上諭陜西提學使著余堃補授甘肅新疆提學使著杜彤補授欽此軍機大臣署名奕劻毓朗那桐徐世昌 
論說 
[論資政院議案之無效]  
　　資政院議案固全國人之所注目而期其實行者也今資政院閉會矣試就其議决之事而一考之。其亦有有效者否。資政院之設。爲採取全國。輿論之機關。資政院議員。負全國人民之代表。而所議决之事。曾未有有效者。斯不亦徒多此一番議論。而違反議院基礎之宗旨乎。小者勿論。試舉其大者而言之。則並無絲毫之效力。固全國人所共知者也。吾不能不爲資政院慨。吾不能不爲憲政前途慮。 
資政院。議案之最重要者。一爲彈劾軍機案。一爲豫。算案。一爲修正刑律案。彈劾軍機。軍機無恙也。其不負責任也如故。其不能輔弼也如故。而詬病議員之聲。接續而至。惡感滋深。而他人之希望風旨者。且因是而彈劾議員。并以是而反對憲政。雖其彈劾之章奏。亦未見有効力之發生。然聚全體之議員。研究多時。表决上奏。其究也。空談無補。而徒以招袞袞諸公之。詬病。不能見功。適以見過。何用此嘵嘵爲。此其可慨者一。 
豫算案之糾紛。初非其他單簡之事可比。彼爲議員者。日夜勾稽。悉心考核。逐事而計其費。分類以要其歸。而又迭次磋商。當塲討。論始得議决。迨其豫算告成。彼行政官吏。則以行政之事紛繁。租稅之出有限。而不能承認矣。全體議員。竭數十日之心。力以研究繁重之議案。迨至豫算旣成。官吏之違言麕集。而格格不能逹。議員之苦心。將至氷泮雪消。而不復可見諸事實此其可慨者二。 
修正。刑律。內之係人民之生命。外之關治外之法權。其關係若。何重要。乃議員之中。旣以意見歧出。新舊交爭。而解决以後。政府諸公。復狃於舊律之觀念。多所不韙。夫各國法學家。豈眞不顧道德。而與吾國歧異哉。蓋亦幾經研究。而自有正當之法理在也。吾國素。崇禮敎。輕視人權。故所訂。刑律。與各國不同。今欲收回治外法權。而改訂。刑律。倘使所改之刑律。仍不脫離舊法。則他日頒布以後。遇有華洋交涉之案。適在彼此法律。殊異之中。吾欲執法以治之。而彼將有所爭執矣。不執法以治之。則我之主權。仍不能稍振。而所設之新刑律。亦不能通行矣。此其可慨者三。 
以上三者於憲政前途。關係甚鉅。而無效若此。吾虛之。吾不能不望政府之翻。然改變矣彈劾軍機。以軍機之不負責任也。則新內。閣自宜速立。惟設立責任內閣。勢不能棄老成而盡用新進。老成之威權在握。而蔑視輿論也久矣。倘仍。執向來之意氣。以逞其專制之行爲。則他日推翻內閣之事。行且數起。又何以望治安。至於豫算案。其中。核减之經費。在行政官視之。或不能無窒礙難行之處。然國家之經費。量出以爲入。其恒例也。量入以爲出。其例外也。今吾國經費。旣支絀萬狀。而國會未開。一切租稅。難遽增加。自不能不量入以爲出。是在行政官之勉爲其難。善爲設法而已。他日國會旣開。自不難量出以爲入。使收支適合。以圖政治之進行。特目前之經費。不免稍形困難耳。若夫改正刑律。宜絶去舊律之成見。以求新律之可行。各國法律大家。學說具在。班班可考也。取而觀之。新知日啓。故見自融。則新律自。可求其完善。斷不可狃於禮法之高談。致阻法律之效力以窒裁撤領事之機。法律之推行實爲轉弱爲强之根本。安可不愼重出之乎。至其他議决之議案。無不經多數議員之。再三研究。而後議决。政府諸公。反覆。思之。而虛心以採擇之。斯可矣。必固執成見。而謂議員之所議。概屬胡閙。亦何用資政院爲哉。 
要件 
[度支部宣統三年預算案撮要（續）]  
 
 
 

Page 3

 
 
第三類列洋關稅。全國洋關共。三十有二稅。額總數爲三千五百十三萬九千九百十七兩九錢六分五釐。國際貿易。列國皆以吾國爲市塲。爭先捷足。投機輸入。日進而未已。然其總額尚不及吾國內地釐捐之數。此可以知恊定稅則之不可以久。而稅權之不可以不恢復矣。各關收入之數最巨者爲江海關。數凡一千九十四萬三千四百二十一兩。占總額三分之一。粤海關次之。數凡六百十萬三千六百十兩五錢七釐。江漢三百十萬九千六百十五兩二錢六分四釐。津海二百六十七萬九千八百六十七兩五錢四分七釐。關海一百七十六萬二千六百四十一兩八錢五分四釐。鎭江一百二十萬。八千六百八十七兩六錢一分三釐。大連一百四萬六千八百九十二兩。膠海一百。四萬一千五百兩。山海東海宜昌杭州蕪湖浙海九江梧州重慶長沙安東濱江蒙自金陵岳州南寗甌海騰越沙市琿春鎭南思茅又次之。思茅數僅六千餘兩云。 
第四類列常關。常關與設新之海關對言之亦曰舊關。海關因國際之貿易而設。常關則專以稽內國流通之貨物。其源流不同也。常關總額銀六百九十九萬零八百四十五兩九錢二分五釐。粤海常關首屈一指數。凡九十七萬九千三百五十九兩一錢五釐。崇文門九十三萬三千四十四兩四錢三分。津海七十萬七千二百二十七兩六分。閩海五十萬五千三百四十四兩九錢三分八釐。其餘山海九江江海蕪湖淮安鳳陽漢陽新關東海四川經。徵總局。臨清太平揚州浙海殺虎口歸化城張家口荆州鈔關膠海雲南武昌廠游胡關荆州府關。贛關甌海辰州寶慶各常關。自四十餘萬兩以降。寳慶最微。僅一萬三千餘兩云。粤地開通最早。工商漸盛。常關之額。一躍而冠羣倫。是其宜也。崇文收數。雖亦不弱然皆掊克行旅途次需用之品而得之。與稅法之原則。相去遠矣。 
第五類列正雜各稅。正雜各稅。各省之名稱同。而就其所征之物品。則各省不同。此無足怪也。總額凡銀二千六百十六萬三千八百四十二兩一錢七分七釐除在京各衙門僅六萬餘兩外。以省别之。奉天額最巨數。凡四百四十四萬二千二百八十八兩二錢八分。居總額五分之一。奉天田賦額極微。而正雜稅乃居天下之冠。產物之富。此其徵矣。其次則四川三百二十四萬七千九百六十九兩六分三釐。直隸二百四十二萬三千五百二十兩二錢七分七釐。吉林一百九十八萬二千九百九十一兩八錢四分九釐。河南一百七十四萬八千九百五十八兩六錢八分。廣東一百四十四萬三千九百九十五兩七錢六分六厘。山東黑龍江湖北山西湖南江西熱河福建浙江安徽江寗廣西雲南新疆江蘇庫倫甘肅陜西察哈爾貴州歸化城均以次遞降。土稅溢收有三百八十四萬一千二百六十兩之多。然非經久之欵矣。 
第六類列釐捐。厘捐爲吾國病商之本。天下業昌言之核其總數。凡四千。三百十八萬七千九百七兩九分九釐。然此特其入公之數耳。聞之老於津梁者。入公以外。其需索留難之費。尚伍倍十倍於是革。釐捐國與民兩利之道也數巨者廣。東凡五百四萬六千二百五十六兩三錢八分五釐。四川四百二十萬八千。三百九十三兩二錢六分四釐。浙江三百六十七萬二千三百二十四兩。奉天。三百四十二萬二百四十二兩三錢六分八釐。湖北。三百十八萬九百二十八兩三分九釐。江蘇三百十二萬三千九百四十八兩四錢五分三釐。江寗江西數在三百萬兩以下二百萬兩以上。吉林福建湖南直隸安徽黑龍江。則在二百萬兩以下。一百萬兩以上。廣西山西甘肅陜西河南雲南山東江北新疆貴州庫倫熱河察哈爾歸化城順天。則尤在一百萬兩以下。遞降至二千兩以上矣。 
第七類列官業收入。在京各衙門。各種收入皆微。而官業收入。爲數獨多。舉全國總額。共四千六百六十萬八百九十九兩七錢五分三釐。在京各衙門一項。則竟至三千二百三十七萬九千七百八十七兩三分四釐。實居總額四分之三。此非其經營擘畫之工。蓋自電郵路政。收爲國有之後。其收入。之數雖驟增而其支出之數。亦累加而未已也。各省官業收入之巨者。廣東二百三十二萬七千九百八十六兩五錢三分三釐。江寗二百三十一。萬一千九百五十五兩四錢七分六釐。四川一百九十八萬八千十七兩五錢八分七釐。黑龍江一百四十九萬七千一百十兩七錢六分一釐。直隷一百四十二萬二千八百五十三兩七錢八分六釐。奉天一百七萬二千七百十九兩八錢一分一釐次之。其餘吉林湖南山東湖北陜西雲南甘肅河南。安徽陜西江蘇浙江伊犂山西新疆貴州江北熱河又次之。自百萬兩以下至。一萬兩以上。最少者。察哈爾。其收入僅二百餘兩。此京外官業收入之大略也。 
專電 
[電一（北京）]  
　　直奉江鄂四省總督電請陛見直接憲政館商訂外官制樞府允准明春來京 
[電二（北京）]  
　　滿洲疫症傳染至津京師戒嚴民政部已下令撲鼠 
[電三（北京）]  
　　粤督電告政府現已將所有魚雷艦配編成隊分佈 
 
 

Page 4

 
 
要隘 
[電四（北京）]  
　　陸軍部裁汰員額有一百二十餘名 
[電五（北京）]  
　　姜桂題電奏資政院核减軍費實難照行請維持 
[電六（北京）]  
　　開平收囘國債票由灤礦發 
緊要新聞一 
[贛撫又將獨裁募債矣江西] 　　 
　　　贛省財政困難已逹極點前由馮中丞照會諮議局提議籌辦公債銀三百萬兩以濟要需嗣經諮議局呈復否决未逹目的而馮撫仍欲募借公債開辦興業銀行爰又發交會議廳審查現經該廳審查具復云贛省財政困難已逹極點前經照會諮議局籌辦公債實不欲遽增民人擔負故擬仿直隷各省辦法募集公債爲遠期籌償之策以保信用而濟要需茲據呈復申明公債理由固甚有見謂政費不敷宜於預算求其收支適合之法夫欲收支適合贛省處入不過六百餘萬現時歲出已過七百餘萬如舊債新加如期償還約計來年已减歲入三分之二現值國會縮期開設應提前赶辦各要政如實業敎育軍政民政司法獨立地方自治諸應籌備事宜皆待欵擴充勢難逐一縮小範圍以求收支適合且國會請願贛省士民猶以速開爲請而謂應提前赶辦之事可置爲緩圖在該局亦不能爲此阻礙行政之解决則所謂必求收支適合者實現時所不能辦到伏查政費不敷各省皆然自非興闢利源無以爲救貧之策而興利之道不外實業值此帑藏空虛更無欵興辦實業則莫如仍按各省募集公債章程倣照辦理以振興實業期收開擴利源之效果且與部章亦相脗合擬請以改辦實業另行提議照前數募集分年償還辦法交該局議覆核辦但未識諮議局能否通過也 
[贛撫亦以無財兼程籌備爲慮江西]  
　　贛撫馮中丞日前曾寄軍機處長電一道係條陳修改籌備清單主要事項略謂伏讀迭次諭旨准於宣統五年召集國會預即組織內閣飭令京外各衙門將提前赶辦事項通盤籌畫分别最要次要請旨辦理並飭憲政編查館修正籌備清單各等因仰見朝廷銳行憲政通變制宜莫名欽感汝騤忝膺疆寄凡地方籌備事宜責無旁貸自當恪遵諭旨切實統籌竊念財政問題爲萬事根本今各省預算案業經度支部覈定奏陳全國財力祗有此數但就現行籌備而言每年已不敷七千八百萬兩之鉅若更縮短期限欲於召集國會以前遽求完備則雖合併三年之歲入以應一年之歲出亦屬不敷欲增加人民擔負則恐以國會未開爲藉口之詞倘任令官吏誅求則必至憲政前途貽無窮之累夙夜焦思罔知所措擬請飭下憲政編查館此次修正清單應擇其與國會有直接關係者如編訂各項法制之類一律提前赶辦其各部院主管事項亦應通力合籌使各部院認定何者宜先宜急何者可後可緩總以審度地方財力能否勝任爲斷而後外省各主管衙門責任可以加嚴功效可以核實庶無粉飾操切之弊當經樞臣代爲呈遞奉旨着憲政編查館知道 
[鄂省改編水陸巡警費之籌畫湖北]  
　　鄂督瑞制軍現因國會縮短年限宣統五年卽爲實行立憲一切機關均應組織完備巡警爲保衛治安維持秩序要政尤應提前辦理查鄂省祗武漢三鎭巡警粗具規模其餘各屬皆因經費不充未能普及轉瞬緑營差役卽須全裁地方行政司法各機關全賴巡警爲之執行補助爲今之計惟有將陸路各巡防營隊改編中央巡警所有巡防營餉即撥歸混成協爲常年餉需以免長此騰挪至改編巡警應由各屬就地籌欵濟用公家祗立於補助地位業已據情札飭藩司警道兵備處高等警學監督會同核議在案嗣又以荆襄水路巡防隊憲政時代亦不應有此名色亟應改編水面巡警期與陸路相輔而行爰復札飭藩司警道荆襄水師統領會議辦法禀復核辦聞該司道總辦統領等業經詳復到院陸路中央巡警經費擬加征烟酒糖稅以爲常年薪餉水面巡警則就水師薪餉原籌之欵撥用惟改編開辦一切經費需欵甚鉅查前善後局存有公欵十三萬兩原定爲楚同各艦修築船塢之用現在艦隊已劃歸海軍部此欵可移作水警開辦經費昨瑞制軍已據情咨商憲政館度支陸軍民政各部核奪一俟復准再行具奏佈置開辦 
[四次國會請願今無望矣湖北]  
　　日前有由天津回鄂之學生彭康年邱崇二人自稱湖北留學順直學界代表刋送傳單聯絡學界請開國會並定於十五日在黄鶴樓開簽名大會正秘密佈置機關之際被鄂督所訪聞以此種舉動如不預防學界必爲煽動當飭巡警道嚴密查禁並嚴飭提學司陸軍鎭協統制切實取締學軍兩界勿得附和嗣經巡警後區遵飭查獲發送傳單之人因此探悉彭邱二生庽所遂禀由警道派巡官巡士將該二生看守禀由鄂督飭即驅逐出境勿任開會演說致惑衆聽所有傳單概行銷燬聞該二生刻已在警署具結永遠不談國會自回荆州原籍度歲矣 
[張文襄之兩大感恩家湖北]  
　　鄂提督張軍門彪及 
 
 

Page 5

 
 
開缺鄂臬梁廉訪鼎芬均張文襄最爲倚重之人張梁二氏亦極爲感恩現文襄靈櫬於本月十六日安葬張軍門因責任所關不能擅離職守往行會葬之禮除遣其夫人及第二公子前往恭代外特於十五六兩日在抱氷堂設靈祭饗以示戴德難忘第八鎭及二十一混成協各級軍官曁緑營人員均仰承意旨於十五日齊詣抱氷堂祭奠張提大喜竟居於主位向各將校謝勞不知者幾疑其爲文襄之子孫也至梁廉訪前月由鄂送其叔太夫人回粤東珂里本擬由香港航海赴南皮會葬現因病軀難經風濤特紆道來鄂於十二日附京漢火車北上 
[預備中俄新約之大綱北京]  
　　修訂中俄新約一事現外部已與駐京俄使磋商各按前訂舊約和平辦理聞外部各堂對於此事極爲愼重先由胡侍郎及旋參堂酌定草案大綱八條預備提議一邊界問題二稅課問題三傳敎問題四商務問題五游歷與入籍問題六互捕本界盜犯問題七路礦及弊制問題九互行保護僑民問題大旨均以不失兩國主權爲目的云 
[試問郵傳部其何說之詞北京]  
　　資政院議員胡栢年日前質問郵傳部權限說帖其第一事即指斥郵政隷屬之不當於稅務處郵傳部兩方面均有微詞茲聞稅務大臣對於此事頗不滿意謂郵政事宜本處迭與郵部一再提商交收之法乃該部竟藉口籌備未善延不接收今資政院之質問自局外觀之一似本處有意侵權本大臣等實不能冒此不韙因决定於日內咨行郵部務於年內將郵政事項一律接收其船政事宜亦即同時劃歸部轄本處决定自明正起决不與聞其事大約盛尚書到任後即與開談判矣 
[民選議員亦喪氣否耶北京]  
　　政府前於資政院開院時鑒於各民選議員之氣概本有擬設法收用之議嗣因彈劾軍機及剪去髮辫等案上奏後壓制拒駁亦無他項之舉動於是又大有輕視之意探聞日前某相國曾經提議以收用議員一事爲最不可行所有各桀驁不馴之議員明年儘可知照督撫不與核准咨送若必欲收用以爲籠絡之計則往後此項議員將有收不勝收之慮各樞臣亦以爲然已决擬置作罷論矣 
[京師近事]  
內務府憲政籌備處本附設於該府堂上刻因憲政提前辦理事務較繁不得不有專所已於初二日遷移至神武門迤西御史舊署作爲辦事公所該堂官并傳諭各司員等每日午刻一律到所母得曠廢公事 
傳聞資政院將近閉會時議員中之錚錚者政府擬施牢籠手叚特倩兩面周旋之某欽選議員從中調停許以三四品京堂作爲和局是以臨閉會之前數日凡向來論辯滔滔之議員均不提起彈劾軍機一事乃閉會後此事如沈大海熱心名利各議員莫不怏怏云 
明年舉行文官考試非素來研究學問者皆以落第爲慮故日來實官移奬市面欠佳聞張沈葉三姓願打八折爲脫手地步然胸無點墨者仍皆不敢嘗試誠恐枉費數千金不免咨行回籍反惹笑柄耳 
京師高等實業學堂畢業各生奬給知州知縣州同等官已經吏部籤分各省照録如下（知州）陳徵祥廣東趙楷貴州馬光瀛南雲王維巒山西李純祐山西李湘河南趙翼宸山東吳鶴章山東謝寰清河南（知縣）王懋政甘肅胡毓藩湖北趙世湘奉天全榮袞江西李樹臯山西高慶森山東趙恩彬奉天孟繼琪河南劉堃奉天馬鳴譽山東鄧書山山西楊彝倫河南張贊臣吉林陸鳴鶴山東孟鐸浙江朱頤直隸靳宗丕安徽周維則山東陳毓康浙江池漢功浙江劉學炳廣東（州同）黄裕堃河南 
時評 
[其一]  
　　中央國事也。外省亦國事也。樞臣與督撫。雖地位有內外。而責任無輕重也。 
內外愈聯絡。則國事愈發逹。今各樞臣對於督撫。必欲分而歧之。遠而阻之。不許其參預中央之事。則各樞臣者。豈自謂有統馭全國之才力。而各省督撫皆將聽其命令調度者耶。 
夫使中央十數樞臣。果有此統馭全國之才力。則記者固亦無詞矣。 
[其二]  
　　上海前月。亦曾發見鼠疫。其時人心皇皇皆謀所以防患之策。而滿洲初未前聞也。乃今滿洲疫。勢日益鴟張。蔓延徧於奉黑兩省。且駸駸有侵入關內之勢。曾幾何時死者枕藉。是不得不咎居家者之防患不先矣。 
大抵上海居民。較他處爲開通。當時雖有少數愚民。反對檢查勦洗諸事。而究竟開通者多。因此益知自謀防衛。故疫症一現而即滅。我今惟願上海居民。自後益加謹愼。益尚清潔。而以滿洲爲前車。則一方之福也。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[滿洲鼠疫記]  
　　傅家甸函云近日傅家甸疫症愈形猛烈每日染疫死者五六十人不等棺木日夜赶作尚不敷用且有將死屍抛棄江氷之上貽害地方者道裡居民亦復如是第稍鮮耳俄人防疫取締甚嚴遇有發見雖附近鄰居亦拘入調驗所內并將房屋物件盡行焚燬日前租界三道街某姓因疫燒燬由房主向俄人索賠一萬餘元俄人力拒未允但恐此後尚有繁難之交涉繼續出見也 
傅家甸自疫症發見後爲防疫辦法官民交惡屢起風潮當道深恐愚民暴動乘此擾亂治安故連次電禀上峯請派兵來哈防禦該兵到後擬即在糧台空曠處設立檢驗所將染疫者一律送入用兵四面圍護聞此項防兵日內即可由奉派到 
現俄人派俄醫帶同防疫隊及通事挨户稽查聞有藉端勒索情事如不遂所欲即種種苛求指其室宇不潔必逼令遷出而後已現聞各通事已索詐錢文不少俄醫及俄兵亦得其分潤云 
吾國防疫會衛生隊每恃勢到處擾亂昨一區界內某甲原有夙疾查知後便指爲染疫必欲拘送病院甲母年七十餘謂往必無幸不忍分離竟先自投井而死該隊不顧仍拘之去紛紛擾擾人民之頑抗員役之縱擾互尸其咎矣 
由奉派來辦理防疫之譚觀察於到哈之翌日即與東清公司俄員會議以界內防疫牽累太多焚燬房物禁絶行人甚至凍死街衢亦指爲染疫累及隣右辦法未妥殊爲文明國之累請即取消云云俄員當認酌量取消以期推行盡利 
奉省訪函云奉天省城時疫發現實胚胎於中外車站現被傳染者日多警務局長孟秉初預籌防範之法組織醫院兩處派官立醫學研究所醫員劉宗漢等擔任療治責令各區巡警無論大小鋪商旅店夥房住户及南北汽車來往行客逐一檢察若有沾染者即行送至醫院以杜傳染 
黑龍江函云俄阿穆爾總督前因北滿瘟疫盛行擬定在阿穆爾與華境接連之處設立查騐所其由哈爾濱乘車至北滿一帶由東清鐵路公司派員查騐如由江省赴各地之華人須由駐省領事發給執照否則不准放行當由俄使照會外部轉咨江撫與駐省俄領會議辦法周撫因以上各項辦法侵我主權實非淺鮮當即電覆碍難照准日昨已通行各司局處知照 
又江省疫症發現後警務公所曾於齊昻車站設立病院及查驗所種種防範極嚴故僅疫死二十四人即爲消退詎日昨南門裡天德藥局內庽有皮莊由奉天販來皮貨在哈埠帶有疫種致連日病者六人已死五人其餘一人經警務公所送入醫院調治一面將該舖房屋封閉俟過七天始准住人並傳諭商民人等嚴加防範免再傳染 
江撫昨接錫督電開准天津陳小帥派定醫官三員醫生六名隨帶巡捕二十名庶務一員來東辦理除疫事宜各員生均深通西醫確有經騐計醫官各需月薪三百兩醫生各需月薪一百二十兩巡捕各需月薪二十四元查防疫事關公益又所以保守主權不得不多費欵項前經電告度支部現擬分派醫官一員生兩名巡捕六名前往江省辦理一切所需欵項均請籌備俟事竣核實報銷 
[西報紀滿洲疫症之危象]  
　　字林報載十八日哈爾濱電云此間每日患疫而死者約近一百五十人大勢殊爲可危附近各城均已傳染似無收拾之望文匯報載十九日倫敦電云據聖彼德堡電稱俄國內閣討論滿洲疫症問題後卽命外務部大臣薩沙洛夫君要請中政府及他國政府組織科學旅隊派往滿洲調查疫患 
[縣令乃恃洋水爲生活耶浙江]  
　　（其一）處州松陽縣劉令征糧舞弊苛勒病民並以光洋（即俗稱之老洋）爲本位巧立貼水附捐名目朦蔽上峯迭經士民呈控並經該府議員提出質問昨日奉到增撫批答內稱查前署松陽縣張令通禀該邑銀糧向係折收光洋如以英洋報完每元减作九角二分核計後有洋水八分雖爲縣中盈餘實仍地方公用如警察統計以及工藝局等項每年需洋三千數百元所恃以挹注者無非賴此洋水盈餘現奉核定洋價每元千文則警察統計工藝局等項經費無出又苦於地瘠民貧無欵可籌請自本年下忙起每完糧銀一兩加收洋一角七分六釐以充警察統計等費等語當以該縣所需新政經費應由縣會紳就地設法另籌所請碍難照准批司轉飭遵照在案今核來文現任劉令於十一月十五日開征勒令每銀一兩附捐一角人民旣未承認未必即能照收希候分飭司府委員前往確查禁革詳復再行核辦可也 
（其二）龍元貼水喪失國幣價值疊經諮議局明白質問現程安兩縣開征冬漕居然大張曉諭准其貼水諮議局聞之大譁特於日前正式呈請查辦昨日亦奉增撫批答云查通用龍元一案前據質問當以綜核議案但有不收龍元以違法論之規定不及貼水與否至一律通用字樣並非指不准貼水而言經已明白批答在案茲據來呈程安兩縣完漕龍元每元照市貼水五文指爲官吏違法請即查辦前呈旣經批明通用龍元並無不准貼水明文而程安兩縣完漕櫃價定爲龍元每元貼水五文如果 
 
 

Page 11

 
 
照市定價即非有意抑勒希即查照至所稱度支部通飭院署尚未接准部咨此答夫以龍元貼水而爲大吏所特許奇矣 
分類新聞 
政界 
[鄂藩分催交代欠欵武昌]  
　　鄂藩司馬方伯近以歷次交代局各員積欠欵項原取具欠據分限籌還惟查本年臘月應繳清欠欵者計十餘員尚未報解現值司庫奇絀年終開支繁多豈能任意推延特分别札催務於封印以前一律繳還俾清期限母稍玩延致干未便 
[審判廳長派員暫署武昌]  
　　湖北宜昌商埠及沙市商埠各級審判廳均定於本月十五日開庭該兩埠各設地方審判一廳其廳長一職例須以四品法官充任而法部分發來鄂之員資格太淺祗能派充推事庭長檢察等職業經提法司詳由鄂督電部請速派品級相當之員前來以憑委任但開庭在即部員未能一時赶到梅法使復禀明鄂督札委前署施南府候補知府金世和暫署宜昌地方審判廳長候補知府曾廣敷暫署沙市地方審判廳長聞該兩守已先後到差矣 
[浙撫調侃屬吏之妙語杭州]  
　　浙撫署會議廳日前因司法獨立問題特開大會議一時憲政籌備處科員及各衙門幕職科員均紛紛到會錢塘高子勛大令以司法旣已獨立州縣從此不能打人監獄責任州縣不能負擔李廉訪謂現在模範監獄創辦尚未落成所有新舊罪犯均監於州縣獄中若令檢察廳派人前往反多窒礙責任自應仍由州縣暫行負擔提法使不能負此責任高大令大不謂然以爲大官可以不負責任責任均歸小官負擔殊欠公平於是大起爭執議長增中丞遂面斥高大令不應如此放肆高大令經此申斥負氣益甚遂面問增中丞能否再容小官發表意見兩語增中丞笑應之曰假如因食肉而殺猪不能禁猪之不呌兩聲高大令默然聞者莫不匿笑 
[李署牧有所藉口矣杭州]  
　　海寗漕弊自郭州牧隱匿歉數被參後次年鄉民閙事漕書皆有戒心浮收因之稍减今年則舊弊復萌矣日前有張店王姓完漕因浮收太甚與之爭執詎知州李署牧面諭謂本州到上海解米其浮收亦與此同爾如不信可隨本州到上海一行糧户無奈只得聽其浮收說者謂李牧大有急智其辯才超出尋常云 
[巡官罰鍰之違章松江]  
　　十四日傍晚華婁巡警局葉巡官忽派巡士至貢院前拘去人馬各一蓋偵知是日有牧圉三人跨馬在東門外馳逐也照章應罰洋三元而葉巡官因無坐騎初欲將該馬充公繼復加倍科罰六元經警務長楊君爲之轉圜始罰洋四元了事一般輿論以該巡官逞意勒罰有背定章頗形不平云 
外交 
[札飭限制發給游歷護照奉天]  
　　奉天交涉司日前奉到東督錫制軍札飭謂前准軍諮處咨開查近年來外人往往以游歷爲名請領護照游行內地繪圖寫影有碍國防東省地接强鄰此種情事較之內地爲尤甚希卽轉飭交涉司嗣後發給護照應加限制以重國防等因聞交涉司奉到札飭後即已遵照辦理矣 
[移請保護英商游歷蕪湖]  
　　駐蕪英領事根卓之氏日前函請蕪關道趙觀察謂英商巴德擬由蕪赴江西江蘇湖北等省游歷請發護照并移飭照約保護云云趙觀察接函後業已照如所請矣 
軍界 
[協統對於學兵告假之躊躇武昌]  
　　鄂軍二十一混成協四十一標信齋各畢業學兵見畢業後久無差委加以歲將云暮眷戀故園咸懷退志故陳情告假乞歸田里者紛紛不絶該協統領黎宋卿戎以該生等肄業數年備極辛勤且耗費國帑數十萬若遽聽其捨去旣無以饜該生等前途之期望又失國家培養人才之盛心爰籌一通融辦法將告假各生一律酌量准假因道途之遠近而定期限之長短（惟不准越五十日以外）昨已傳知各隊學兵一體知照 
[劉其湘捕匪陣亡之追悼蕪湖]  
　　合肥縣境廣闊梁園巢湖一帶地方向爲匪人盤踞之所自去年二月初旬皖撫朱中丞據地方紳耆呈請特派中路左翼巡防二營管帶張春元率兵兩哨來肥擇要分紥梭巡先後拿獲巨匪吳四推吳小五拐孜費五項大惠烏嘴狗陶人八子李小斗等送縣懲辦在案其餘漏網之匪首徐昌德衛廣賢伏地虎王瑤等均畏懼遠颺地方日漸安靖不料本年皖北靈鳳各屬被水成災又兼寒冬届至盜賊結隊來肥於十月十五日午後充作營兵冒爲捕案將縣境四十里舖地方周姓所開衣舖米行曁雜貨各店搶擄一空張管帶旋即會同縣令李松浦親身帶隊四出往拿又派劉哨官其湘率兵分途搜拿匪首葉大拐孜鄭子春等解交縣令訊辦十一月初十日劉哨官又率兵二十名馳赴西北兩鄉巡緝聞有盜匪百餘名各持快槍并帶子彈由北南來傳言欲搶刦店埠牌頭高塘集梁園等鎭劉哨官由莫庵集跟追至高塘集兩相接戰將匪槍傷四名鎗斃兩名匪等恨若切齒忽四面圍轟先將劉哨官左腿彈傷劉當將彈子挖出奮不顧身再行接戰奈寡不敵衆被匪彈中胸膛由前穿後殞命並將劉兩目挖出以洩其恨又被鎗斃正兵一名匪恐救兵前來旋將傷斃之匪負帶散逃現該縣紳民以劉哨官捨命保全地方特於本月初三日假府城隍廟爲劉設幕追悼府縣各官曁城鄉各界弔祭約四百餘人並聯名禀明上台將劉列入昭忠祠以妥死者之魂云 
學務 
[部咨桂省愼重中學分科桂林]  
　　護桂撫魏方伯頃准學部咨稱據廣西提學使詳送普通敎育分年籌備事宜並表到部查該省籌備小學敎育各表大致尚屬周妥初等小學多設簡易科旣係爲適合該省情形起見暫行照准應飭提學使按照所籌各節切實進行中學堂爲高等專門之豫備尤關緊要該省十一府兩州均於宣統元年一律設齊所列各表亦極詳審深堪嘉尚惟文實分科辦法呈文內稱先文後實者如賓州柳州等是文先實後者如式緣太平慶遠等是其支配之法究係如何區别按諸表格所列顯有不同當係文字之誤且一校之中文實分先後敎授終嫌窒礙仍應參照地方情形斟酌允當母任偏重至實科設備一切較爲繁多太慶武等處財力旣能舉辦該司亟應認眞經理以收實效昨魏護撫已轉飭提學司遵照矣 
 
 

Page 12

 
 
[敎員報効學費不願得奬黑龍江]  
　　呼倫兩等小學蒙文敎員布札林普君前因本處興學爲難特變產捐輸銀五百兩以充辦學之用當經呼倫道宋友梅觀察詳請奏奬通判職銜以示鼓勵頃聞道署已奉部示謂該員援照報効學欵之例所奬職銜尚缺三百餘兩應令繳足即經宋觀察傳知布君惟布因無力再輸願作爲情殷報效不敢邀奬昨已禀請道署轉詳矣 
[登州敎育會選舉會長山東]  
　　登州敎育分會經州紳錢太守發起後乞今三月徒有虛名日前勸學總董楊君又協同湯君連逹遍發知會已於初八日假研究所講堂開會投票公舉會長並組織一切 
實業 
[禀請集股開採金礦吉林]  
　　前長春長勝營管帶顧佩蘭近年於實業一門甚爲注意熱心提倡不遺餘力今春在寗安府屬之淺不溝地方尋得金礦一處苗線甚旺該職商擬組織有限公司集股開辦以免棄財於地現已集有資本銀一萬兩月前特具禀勸業道請准發給商辦執照當奉批示謂該商熱心提倡礦業甚屬可嘉所籌資本金查驗屬實仰該商妥擬辦法以便開採云云刻顧君已於日昨回長籌措一切聞不日當即前往該處建築房舍購辦器具一俟來春解凍後即行開採 
[浙人又將組織商輪公司杭州]  
　　近有劉君嘉禄等以中國通商六十餘載航業利權盡失即如南北洋沿海口岸盡係他國輪舟爰擬創辦一商辦南北洋寶源長海輪招商無限公司以挽利權惟茲事體大非一時所能普及特擬先從杭滬沿海一帶入手迭經各股東允將資本先行籌墊頃已據情禀請浙撫曁勸業道杭關道察核咨部立案一面已擬具招股章程矣 
[勸業道派員勸導蠶業杭州]  
　　桑蠶爲浙西固有之利惟因拘守舊法以致日見退化去歲由諮議局提議推廣蠶桑辦法各府州縣設一蠶業講習所以爲普及之計業已公布施行迄未見諸實事現勸業道董觀察擬於明春選派勸導員十人分往杭嘉湖紹温五府先從勸導入手日前特行文蠶桑學堂囑令物色人材業經該堂監督沈君選派就緒開單呈送道署大約開年初十日左右即須出發 
[商業學校成立之先聲杭州]  
　　浙省商情渙散智識鄙陋欲圖爭存必趕設商業敎育業經勸業道董季友觀察照會商會共謀組織即經聯合商學公會及城廂衆商會議籌欵開辦浙西鹽務周湘齡君首先贊成每年認繳二千金其次如綢業典業亦均酌量認定惟衆商領袖之錢業適值金融恐慌市面岌岌之際無暇兼顧以致躭誤未辦現聞勸業道以籌辦商學關係憲政進行萬難再緩一再會商兩會總協理决擬於明春開辦即以黄醋園巷之杭州高等小學堂改設其常年經費仿照各業向繳商會經費加五攤捐以昭劃一所有敎科學額等內容諸事概責成商學公會妥擬簡章呈請撫院咨部立案 
雜記 
[烏鎭鄉盜風日熾浙江]  
　　湖屬烏程縣烏鎭爲兩省三府七縣交界之區汉港紛歧盜賊本易出没近因防務廢弛四鄉盜刧之案層見疊出前月杪夜間離鎭三里許横塘村朱春庭等三家同時被盜擄掠一空鄉民懼縣令履勘時胥吏需索故匿不赴縣報緝不料本月初某夜離鎭七里許茅家橋地方連刦楊順秀唐阿大毛海堂毛應福毛阿增等七家一時風聲鶴唳大有寢食難安之勢未識地方官有何法以保衛治安也 
[自治會請追勒收私稅杭州]  
　　有華松泉者向在草橋門外二凉亭地方開設木行築有河埠近年營業式微即將行基移設江干三郎廟該地河埠亦久廢棄惟杭嘉湖各屬鄉鎭應需料木向在江干購運每逢乾旱之時城河水涸運道被擠有時須軋擱一二月之久而原購商販待用綦急往往改途由二凉亭過塘裝入沙河（又名小河）即可直出艮山門運回各屬詎華某奇想天開藉口該處河埠爲彼所築凡過塘木簲每一宰頭勒收埠捐洋二元僞稱撥助河工經費運料者貪圖便利莫敢與逆本年旱涸日久此項私稅突增至三倍有奇據箇中人調查毎年匀扯約可收洋一千二三百元現聞杭城自治會因經費無著决擬禀請籌辦處札令地方官查究追繳云 
[可憐縣令數年之積蓄山東]  
　　東昌府屬博平縣自入冬以來偷竊强刧之案幾於無夜無之上月二十九日夜竟有賊將縣署穿穴進院竊去衣服首飾等件計值三千餘金聞其夫人與女公子相對而泣而某大令怒無所施遂將捕役嚴比勒緝無如蹤跡詭密至今贜賊未獲官猶如此民可知矣 
[諧著]  
　　東亞病夫自述病狀記 
病夫根於病種。出自病胎。攝衛病軀。思補先天之不足。護持病體。預防來日之大難方期斬絶病根。平安是福。但得消除病痛。歡喜無憂。豈知老病之侵尋。竟同瘟病之傳染。始也弊病。生於一處。繼也通病及乎四方。百病由此而生。一病幾乎不起。膚敲髓吸。旣已病民。脣亡齒寒。又傷。病國。利病不明乎郡國。謟笑尤病于夏畦。不知病向淺醫。遂使病能深入病三年而。求艾。始謁三醫。病一瞬而採薪。只存一息。呻吟木榻。誰憐病酒懨懨。守候藥爐。轉令病妻僕僕。梅難止渴。已成多病之相如。酒不消愁。幾同臥病之吳質。彌留病裏。怕侵簾罅之風。垂死病中。愁聽窓前之雨。以致病懷渾懶。病症漸多。毛病固可摘毛疵。心病亦還需心藥。但因病懶未就。病懵不知。昧却病情。漸致病侵肺腑。染成病態。已將病入膏。育病貓弗食而長眠。病馬雖鞭而不動。文園病客。未足以其清癯。孱國病君。詎能方斯憊弱。誦僕病未能之語。同病相憐。思人極于病之言。詬病無已。所謂堯舜病諸者。不過以濟衆爲憂。所謂鄭人病之者。不過以重幣爲慮。曾不若斯之抱病而亟。迥不同於無病而呻也。嗟嗟。病容怕照。對半壁之殘燈。病勢已沉。屬一絲之微　。聊供病狀。非誇競病之吟。倘識病源。或收治病之效。 
[雜俎]  
　　圓明園之珍寳 
京西直門外。暢春園稍北。爲圓明園。其間水木清華。魚鳥翔泳。景至幽適。道咸時。上常駐蹕園中。表以虛堂累榭。飾以怪石奇花。古今希世之珍充牣其中。莫可指數。有曾入是園者。爲言彼經過僅全園三分之一。而所見珍物。已幾於目炫神迷。舌卷不能下矣。據所見。僅玉器一類有四方玉花瓶一。高十四五寸色白逾乳。雕刻人物極精細疑非人工所爲。有玉盤一。徑二尺許。上連冬松一本。葉緑根白。大與眞者無異。有珊瑚樹數柯。高等身粗如兒臂。紅潤照人眼。光灼灼不可逼視。有碧玉甜瓜一。蒂葉皆具。瓜上一蚱蜢。蒼頭碧翅。作搖搖欲躍勢。色澤皆天然。外此若瑪瑙之碗。水晶之壺。琥珀之杯質美而鏤工。多人間罕見物云。庚子之役。可憐焦土。被燬後西城一帶。多有手持園中寳器。沿門求售者。蓋皆居近貧民。冒火所搶得也。某給諫曾見人挾一翡霞桃。大如茶杯。紅活可愛。索值二金。某部郎曾見人挾碧玉筆牀一。水壺一。又漢玉押一。索值五金。以禁中物。懼事平爲人知。且得禍。皆不敢購。揮令速去。後不知落於何人手。嗚呼亦可慨也已。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[要摺]  
[度支部奏查明江北粮餉局截曠欵項摺]  
　　奏爲查明江北糧餉局截曠欵項恭摺仰祈聖鑒事前署江北提督雷震春附奏江北陸軍糧餉局積存截曠銀三十餘萬兩並未報部奏請澈查一片宣統二年七月初八日奉硃批度支部知道欽此欽遵由內閣抄交到部當經電咨該署提督並飭臣部兩淮財政監理官梁致廣曾同澈查去後茲准該署提督將會同監理官查明一切情形咨請奏結前來據原咨內略稱江北糧餉局經管截曠自光緒三十二年九月起立有副册月報提署截至宣統一年六月止除撥支外積存銀三十五萬五千六百三十五兩零經經會同監理官調齊卷宗帳册並分飭標營隊分别開單逐細核對數均相符唯曠餉太多不無疑竇復經查係因江北存餉不多深恐軍餉不繼募補暫緩故截曠較多又自光緒三十四年正月起積數漸多始經餉局呈繳息欵截至宣統二年四月上半月止前後經收息銀一萬三千六百五兩零以提督所入糧餉收支兩局公費不敷開支不得不藉此項息欵挹注除開支外固無餘剩亦無浮濫此案該局前總辦直隸候補道朱照於截曠鉅欵隱匿不報前任提督王士珍扶同徇隱均屬咎無可辭應據實咨部按照奏案奏結又稱江北財政困難請將此項查出截曠銀三十五萬五千六百三十五兩零全數存留一半存庫以備不虞一半發商以資周轉等語臣等伏查軍隊截曠本應隨案造報而臣部宣統元年正月奏定截清舊案辦法又聲明光緒三十三年以前未經報部之案由各省將軍督撫等飭令分案據實開造詳細清單限於宣統元年十二月以前送部等因江北陸軍糧餉局歷年積存截曠銀至三十五萬五千六百三十餘兩之多旣未陸續造報於前又不遵截清舊案期限補報於後殊屬不合唯旣據查明此項截曠係由該局分存官銀號及商號生息有月報提署副册可稽息欵亦係補助公用迹雖近於隱匿究與侵蝕公項者有問所有前提督王士珍及歷任各提督并前糧餉局總辦朱照各員可否免其置議之處出自聖截又查江北地居衝要駐紥重兵非儲有大宗的欵不足以備緩急而固軍心所請將曠欵三十五萬五千六百三十五兩零全數存留江北一節自應照准唯存放商號勢甚危險應將全數提存提庫以昭妥愼並須聲明此欵作爲江北特别預備金尋常不得動用遇有非常要需由江北提督電明臣部核准後方可動用以後糧餉局經管截曠積存至一萬兩以上其銀卽提庫存儲按季報部以重欵項如蒙俞允即由臣部行知江北提督遵照辦理所有查明江北糧餉局截曠欵項緣由理合薛摺具陳伏乞皇上聖鑒訓示謹奏宣統二年十二月初四日奉旨著依議欽此 
本埠新聞 
[青年會附屬中學畢業放假]  
　　中國青年會附屬中學堂定於今日舉行年假禮請美總領事維君演說敎育問題並由校長報告成績午後二句鐘首由體育敎員率領學生演習各種體育形式四句鐘行畢業正式禮發給卒業文憑末殿以電光影戲以資助興 
[沈旭初果尚在煸惑耶]  
　　滬道劉觀察查悉南市等處罷市風潮係由請减房租發起人沈旭初藉詞鼓動今仍暗中煽惑爰即札飭本縣田大令派令差役至花衣街沈旭初家內拘拿究辦詎沈已聞風避匿矣 
[法界戲園亦不准再演淫戲矣]  
　　法捕房前日控告新劇塲演唱殺子報淫戲改換名目或曰清廉訪案或曰和尚不守清規即經公堂飭傳該園經理人到案審訊據稱歌舞台戲園亦常演此戲旣是違背禁令應請一併傳究因是判候傳到歌舞台經理人再行訊核在案昨日歌舞台經理某甲到案禀稱歌舞台開幕未久新劇塲則已開二年該園常演此戲不聞禁阻故本園亦仿而效之聶司馬商之顧副領事姑念無知悞違從寛免罰惟以後不准再演淫戲如再故違定須重辦 
[總會內之怪現象]  
　　王海生李阿四前日同至虹口天潼路三百八十五號門牌總會內向蘇端初借洋一百元不遂王等即持手鎗將蘇之頭面擊傷並攫取值洋二百餘元之金表金練金小洋等逃逸昨經包探將王李二人查獲解送公共公堂請爲訊究原告投訴前情質之王李二人均不承認德襄讞商之美郭副領事判一併押候查明於下禮拜四再訊 
[胡綏之欠欵案之辯論]  
　　已閉鴻裕仁洋貨號主胡綏之因欠華洋各商鉅欵被控經公共公廨訊明判將該號發封拍賣攤償在案嗣因美商豐泰洋行不允復又禀奉公廨提訊判胡交保限一月內將豐泰之欵趕緊清理嗣因胡延不繳銀復於前日午後傳訊先據原告代表費信惇律師上堂請追虧損銀二千餘兩胡延担文帮辦費烈律師辯稱案已奉諭邀同中西公正人算明帳目即將該號變價攤償查照商律被告已經破產原告未便再生枝節請爲鑒核原告律師駁稱攤償一層原告並未認可查大清國無破產之例且商律亦未實行如謂破產即可了案則在押之陳逸卿戴嘉寶等各案亦係本律師經辦均可援以爲例一併釋放否則仍請將胡綏之押追被告律師復起而辯稱查陳戴之案因倒欠華洋各商鉅欵奉督撫各憲諭飭嚴追不能與此案比例仍請察奪德襄讞商之美海副領事判各退去候會商堂諭再行宣佈 
[收花莊被盜搶刦]  
　　英商瑞和洋行在寳山縣境分設之收花莊前晚突來盜匪多人明火執仗撞門入內刧去金表金戒現洋衣物爲數甚鉅事後卽由經理人李心齋開明失單報請寳山縣前往勘緝該縣胡大令深恐贓盜遠颺即於昨日移請上海租界公共公廨轉飭英美各捕房一體從嚴協緝 
[商團會舉行奬品禮]  
　　南市商團公會於昨日下午一時起至五時止假座新舞台舉行第一次打靶並春秋兩操奬品禮茲將秩序列下一開會二軍樂三報告四演說五演講槍械火藥六技術七給奬八文武幻術九軍樂十閉會聞是日男女賓前往參觀者約有四千餘人會塲甚爲整肅 
[謝贈月份牌]  
　　昨承福和烟公司惠贈五彩月份牌兩幀繪工精細顔色鮮明實足令人生愛書此以誌謝忱 
 
 

Page 19

 
 
[城內]  
[霸吞產業]  
　　張雪堂在縣控告胞兄桂堂霸吞家產一案昨日傳同親族到案復訊據族長張瑞卿曁雪堂桂堂之母舅吕子卿供稱桂堂獨霸已故長兄慶堂之遺田九畝實有其事判桂堂收押候再訊理 
[祇得押追]  
　　張阿四前將假票向潘玉調換現洋由三林塘巡局送縣訊明判張交保還洋在案現已多日無人具保由差禀明帮審承明府提案略詰數語判卽押追 
[能否伸雪]  
　　僑居浦東無錫人王根大之妻陳氏因與同居薛小妹等口角自縊身死已紀昨報茲由上海縣田大令委派東廳王二尹渡浦相驗驗得王陳氏確係自縊身死旋據地保禀稱王根大現回無錫無人收殮二尹即飭該保將尸收殮回署禀覆昨日王根大聞信返滬赶即投縣禀請伸雪田大令諭候核辦 
[注重權限]  
　　前日下午七時地方公益研究會開第五年第三期常會由會員張慕石演講大旨謂立憲之起點在合謀公益之原料在人人明晣權限凡一切應爲之事萬勿放棄其權則公益自廣不應爲之事切勿踰越其限則違犯之事自無云云講畢由同人　决照章停止一期俟明正第三星期三再行開會 
[道批四則]  
　　沈竹良等禀批錢錫侯等旣值輪編定章所在豈容抗延不接案經寳山縣一再移提仰太倉州迅即督飭嘉定縣勒提錢錫侯等解寳着充以重糧務抄黏並發錢業寳和等禀批候據情轉移寗紹台道飭提戚桐芬等解滬訊追可也古香閣等禀批仰上海縣迅遵迭次批示嚴禁圈佔如再侵越擅築即予派差拆除並提案究辦毋稍遲延原禀抄發李卓雲禀批據呈報紙閱悉查前奉頒行報律弟十四條內開報紙不得揭載詆毁宫廷之語淆亂政體之語敗壞風俗之語應着具禀聲明遵守此條辦理再行核辦 
[官事]  
　　貴州委購理化圖書器具委員學務公所專門科科長張毓煇工業中學堂敎員劉鑫森奏派赴德萬國衛生會書記官法政科進士周啓濂由京來滬昨均到道拜謁候補縣丞郭增益禀知浚浦工程截止銷差並禀辭赴蘇 
[南市]  
[限繳房捐]  
　　本邑房捐局應收十月十一月捐欵尚未收齊刻由蘇省度支公所行文催繳昨經該局員諭令各該地保地甲限於二十日先繳一半其餘所收之捐統限二十五日掃數解清如違嚴比 
[客棧違章]  
　　十六舖楊家渡馬頭南鼎陞客棧不將寓客姓名照章登簿昨被工程局警務處查知立傳棧主王蘭芳到局飭令罰洋五元充公如再故違定即封閉 
[牽涉買辦]  
　　英美烟公司洋人前偕華夥在南市如意街程永泰烟店內查出冐牌派律脫香烟遂即報告總工程局拘到店夥龔廷華顧彩蘭訊據供稱此項香烟係向盈泰麻袋店主陳林才出洋八元買來共有五盒昨提陳林才之兄林木到案並起出烟絲一包訊據林木供稱此項烟絲由弟林才在浦東香烟廠內取來迨提林才訊問供向廠內曹姓買辦購買至冒牌紙烟並未出售判龔顧及陳林才三人暫行拘留林木交保出外著邀該買辦來案質明再核 
[超拔妓女]  
　　法租界孫家弄王姓花烟間內烟妓馬金鳳前晚偕同王姓買女林弟逃至南市被一百零二號巡士查見帶至工程局訊問馬供揚州人年十七歲六月間被母押入該妓院得洋一百五十元茲因不甘下賤求恩超豁王林弟供年十六歲通州人於六歲時賣於王鴇爲女尚未接客判馬發堂留養俟其母來案質明再由善堂擇配王林弟暫留俟該鴇來案覓保並着具不再逼女爲娼切結然後給領 
[私吸洋烟]  
　　工程局張巡員前晚至老白渡盛發小客棧內查見棧主林鳳洲與寓客張振才李阿泉李阿芬等私吸洋烟連同烟具解局訊實判林罰洋十元張李二人各罰洋五角阿芬着繳呈烟照驗明免罰旣又在南鼎陞棧查獲崇明人邵宗泰私吸洋烟拘解到局訊明無照判令罰洋三元烟具一併燬去 
[是誰起火]  
　　昨晚七時十六舖鹽馬頭弄內起火燒燬南泰興蔴袋棧房沈立興蒲包店等房屋多幢事後因兩家推諉起火互相爭執已由工程局派探查究矣 
[閘北]  
[不認窩贓]  
　　崇明流氓沈根郎乘施阿三家失火時搶取張錫卿皮衣數件窩藏姜小金子處業由四路四區將沈及姜妻趙氏一併緝獲移送分局經黄正巡官提訊沈供認不諱訊之趙氏支吾不認判仍還押候提姜小金子到案再行訊辦 
[衝突原因]  
　　徐興生至四路分局控告隣居孫怡卿孫三弟兄二人毆傷其妻徐徐氏昨經黄正巡官飭傳二孫到案訊據供稱因徐妻誣人行竊致起口角判押候查明再行核辦 
[鄉民違章]  
　　閘北清潔局司事劉福興控鄉民任源昌私行挑糞昨經四路分局黄正巡官將任提案訊明屬實判令具結保釋後再違犯定干嚴辦 
[曾否搶物]  
　　住居王家宅之寡婦張陳氏與木匠倪金龍姘識日前有隣居王士榮邀集周全福周順寳等十餘人前往提奸將倪及陳氏一併綑縳並搜出手鎗一枝送交三路分局轉解總局由司法科提訊倪供與氏同居並未姘識手鎗亦不知從何而來問官以王等均非親屬不應多事判周還押餘人分别交保候再查核在案詎前日倪復禀控當時被王等搶去鐘表等物昨日由局將周全福提出覆訊一過判仍還押候着保將王交案訊辦 
[英租界]  
[公堂停訊]  
　　今日爲文武衙門封印之期公共公廨寳讞員先期照會輪應陪審之英副領事康君停理讞政一天 
[家庭變故]  
　　天津路二百四十七號住户沈徐氏控第三子沈祥和不務正業索洋行兇等情昨由捕房拘解公堂請究沈供因母親聽信後父挑唆欲將小的之妻價賣不允以致爭執貿未行兇中西官以沈不應毆母着押西牢七月示儆 
[當本無着]  
　　顧云卿竊取綺盛綢莊值洋七百餘元之素綢四十八疋由廨押追當本在案昨日復訊顧供無力措繳判押西牢一年半如能於限內將綢繳案准再酌减押期 
[照價賠償]  
　　曹連卿因攫取許士雲值洋一百十元之花邊由廨判押西牢兩年在案茲曹將洋照賠昨由捕房解案請示判將所繳之洋給付原告具領曹從寛改爲押滿三禮拜開釋 
[不能不賠]  
　　大新洗染公司主唐秀羣因將西人白克羅夫姪女之西衣染壞不認賠償控奉公廨於昨日飭派差探將唐傳案判令交保候訂期會訊 
誘拐女孩 
　　張小和子因誘拐陳謝氏之五歲女孩小喜仔被探查獲昨解公堂請究判押候補提同黨到案質訊究辦 
[誘拐學徒]  
　　許金江誘拐西天津路銅匠姚金玉之十四歲學徒周阿四昨由捕房派探將許拘解公堂研訊一過判押候移提供出各人到案再訊 
[禁錮拐匪]  
　　安徽人朱小洪朱楊氏夫婦近由原籍誘拐小孩蘭生小加小毛等三口來滬匿居寳姜街胡振揚所開之小客棧內希圖販賣被探一併查獲解送公堂分别收押在案昨由捕房將各人解案復訊明晣判朱押西牢一年半胡振揚訊無串賣証據交保候查朱楊氏姑寛開釋三孩併發棲流所留養 
[資格何深]  
　　徐新甫前曾犯案七次近又偷竊劉兆家內衣物由探查獲昨解公堂訊實判徐先枷兩禮拜再押西牢年半期滿仍逐出租界 
[美租界]  
[工人妄爲]  
　　鄧脫路四百七十號及七十二號二洗衣作工人某甲等因將洋人囑洗之衣服私行穿著被衛生局西人查見禀請公廨傳案究辦 
[欠租封屋]  
　　住居唐山路六百八十八號 
 
 

Page 20

 
 
之某甲因欠房租三個月被房東英商泰利洋行控奉公廨昨派差探前往封門 
[償還修費]  
　　馬夫余阿林昨駕馬車至北四川路撞壞陳阿三之東洋車輪盤由捕拘送捕房飭償修費一元二角 
[一個疑團]  
　　湯恩路三十一號楊張氏家昨晨忽有侍者陳阿六闖入門內適氏出外買物鄰居陸發發沈洪奎等疑陳圖竊扭送捕房嗣由該氏投案訴稱陳係丈夫之友請予開釋捕頭准之 
一羣竊賊 
　　陳如生羅阿田計阿根羅阿通徐炳友等串竊某姓家綢皮衣服多件昨由包探緝獲帶入捕房押候解辦 
[法租界]  
[扭獲盜匪]  
　　青浦縣人魯桂明沈來全前日在途互扭由捕解廨請爲訊辦魯供主人葉姓世居青浦縣屬去年冬間被盜刦掠曾報本縣勘緝在案茲悉沈係此案首犯逃避治下故來申密訪遇見扭案旋由魯之主人葉某投案請暫收禁候請青浦縣備文移提讞員允之 
[女孩待認]  
　　女孩袁根弟迷路哭泣由捕送廨請爲安插女供父名袁啓修向以賣報爲生餘語含糊判送善堂留養候傳家屬認領 
[轉賣女子]  
　　金德和吳林順帶一女孩名巧雲在途行走包探以其情有可疑拘入捕房解廨研訊吳供小的前在蘇州時有玉雲甫將巧雲領來售於小的爲媳曾出身價洋三十六元現轉售於金德和爲媳是實判金吳一併收押着交王雲甫來案質訊巧雲暫發善堂留養 
[甫經破獲]  
　　過犯倪阿友紏黨陸六全毛阿大金炳生串竊田鶴祥等各户衣飾窩藏於王順元家茲被包探查知一併緝獲並將贓物抄出解送公堂請辦判倪枷一月押一年陸枷一月押三月毛金二人各枷二禮拜各押一月王枷押各一月 
 
 
 

Page 21

 
 
   
 
 

Page 22

 
 
[華商集成圖書公司　新編小學堂用書廣告]  
修身敎科 
第一册　三分 
第二册　四分 
第三册　六分 
第四册　六分 
第五册　六分 
第六册　六分 
第七册　六分 
第八册　五分 
修身敎案 
第一册　七分 
第二册　七分 
第三册　九分 
第四册　八分 
第五册　八分 
第六册　八分 
第七册　八分 
第八册　七分 
國文敎科 
第一册　一角 
第二册　一角 
第三册　八分 
第四册　九分 
第五册　八分 
第六册　八分 
第七册　八分 
第八册　八分 
第九册　五分 
第十册　五分 
第十一册　六分 
第十二册　六分 
十三册　八分 
十四册　八分 
十五册　八分 
十六册　八分 
國文敎案 
第一册　二角半 
第二册　一角五 
第三册　一角四 
第四册　一角三 
第五册　一角四 
第六册　一角三 
第七册　一角三 
第八册　九分 
第九册　四分 
第十册　四分 
十一册　五分 
十二册　五分 
十三册 
十四册 
十五册 
十六册　 
體操敎範 
第一册　一角 
第二册　一角 
第三册　八分 
第四册　一角 
第五册 
第六册 
第七册 
第八册 
習字範本 
第一册　七分 
第二册　七分 
第三册　七分 
第四册　七分 
第五册　六分 
第六册　六分 
第七册　八分 
第八册　八分 
習字敎案 
第一册　二角 
第二册　角八 
第三册　八分 
第四册　七分 
第五册 
第六册 
第七册 
第八册 
地理敎科 
第一册　三分 
第二册　三分 
第三册　五分 
第四册　四分 
第五册　八分 
第六册　八分 
第七册　八分 
第八册　八分 
地理敎案 
第一册　一角 
第二册　五分 
第三册　五分 
第四册　五分 
第五册　角三 
第六册　一角 
第七册　八分 
第八册　九分 
樂歌敎案 
第一册　六分 
第二册　六分 
第三册　六分 
第四册　六分 
第五册　六分 
第六册　六分 
第七册　六分 
第八册　六分 
厯史敎科 
第一册　五分 
第二册　三分 
第三册　三分 
第四册　三分 
第五册　五分 
第六册　五分 
第七册　四分 
第八册　四分 
厯史敎案 
第一册　一角 
第二册　七分 
第三册　五分 
第四册　五分 
第五册　五分 
第六册　 
第七册　 
第八册 
理科敎科 
第一册　五分 
第二册　三分 
第三册　三分 
第四册　三分 
第五册　五分 
第六册　五分 
第七册　五分 
第八册　五分 
理科敎案 
第一册　一角 
第二册　五分 
第三册　四分 
第四册　四分 
第五册　五分 
第六册　五分 
第七册　五分 
第八册　四分 
初等文範　全一册六分 
算術敎範 
第一册　一角半 
第二册　一角半 
第三册　一角 
第四册　一角 
第五册　一角 
第六册　一角 
第七册　一角一 
第八册　一角 
第九册　一角半 
第十册　一角四 
第十一册 
第十二册　 
毛筆範本 
第一册　一角 
第二册　一角 
第三册　一角 
第四册　一角 
第五册　一角 
圖畫敎案 
第一册　一角 
第二册　一角 
第三册　七分 
第四册　七分 
第五册　七分 
第六册　七分 
手工敎範 
第一册　一角半 
第二册　九分 
第三册　八分 
第四册　五分 
第五册　六分 
第六册　七分 
第七册　五分 
第八册　七分 
文範敎案　全一册角二 
分發行所北京船板胡同○山西太原府大街○漢口四官殿後　總發行所上海棋盤街 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[直隸紳士梁建章陳請資政院核議全國移民實邊辦法建議案（三）（續）]  
　　第十三經費規畫 
一欲求勢力宏大則以同時開放數區爲宜然風氣尚未開通難得多數荒民且國家籌欵亦難驟得如此鉅數故創辦之初擬用底欵以六百萬元爲額第一年暫開一區作爲試辦所爭者不在一年之遲早而在辦理之有效果使第一年得法則第二年增開數區亦屬易易東三省辦理有效則蒙古新疆未始不可仿此而行 
二建築房屋之費如前規定每一區須用欵九十六萬元此項底欵可於房租項下收回且五年以後每區可得房租餘利四十餘萬元卽不能十分收足亦可得二三十萬元以收回此區之房租即推廣彼區之建築數百萬元之底欵遞相推廣展轉至於無窮十餘年後邊荒不難盡闢 
三各省設立墾務局招待處選派人員津貼協會等費當由各省按照道路遠近移民多寡自行規定與共同設立之局所官店巡警敎育等費即在底欵以內開支以將房租餘利及墾務銀行餘利抵還似可有餘不至動傷底欵至沿途巡警經費則由三省與各省底欵分任 
四查東省開荒成例大約以人四口馬二匹每日即可開荒地一晌則一户之荒地四十五晌不及五十日即可開完又人六口馬四匹每年即可種熟地四十餘晌則一户之田用力無多如稍貧之荒户必須息借官欵作第一年之舖墊每户以三四百元爲限全區借欵之户當不能過三分之二則墾務銀行預備官欵三百餘萬元即足敷息借之用且本利分年歸還此欵借出彼欵還入亦可展轉至於無窮其息借荒户之欵以一分利計算年放三百萬元之欵可得利三十六萬元可供本節第三項規定之開支 
五荒户到區以後除按年分交房租以外無他負擔所以示體恤以廣招徠也惟至第三年以後稍納巡警之費然此時荒地已開歲有大宗餘利故稍有負擔而不爲病惟至五年以後其荒地旣須升科而又設立縣官其政治敎育漸與內地相同不免負擔稍重然五年以後即停收房租則此方負擔雖增而彼方負擔已减仍於民無損 
六本案規定開墾之法主張直接招荒户而間接養荒民蓋荒户力厚而事易成國家籌欵無多而收效廣也否則招隻身荒民授之以田能力旣薄所開無多且事事仰賴官資動遭虧折於民利無補於官欵大虧誠爲非計故不如國家認荒户而令隻身荒民聽荒户自行募雇爲之執業大約每户平均須雇荒民五六人此項工人旣賴荒户之資易於成立三年之後人地旣熟又有積蓄不難自行領地成爲荒户如此因果相生所推益廣所成全者益多十餘年後貧苦皆化爲富庶矣 
七旣經開荒不能不增修鐵路以利交通但此項鐵路初創之時不求過長苟可接近河道及已成之鐵路爲止採取輕便鐵路之法每里平均用欵不過五六千元五年以後開荒若干區如須增修鐵路二千里不過用底欵一千萬元荒地一開人民往來旣繁運載商貨亦因之而鉅車價收入必多以前年所收之欵作後年推廣之用展轉增修亦至無窮 
八一户有人六口馬四匹便可種成熟之田四十五晌計一晌收糧至少亦有六七石價值三四十元連柴草在內四十五晌地可收值洋一千六七百元此尚就初開之時而言也計一年所投子種工資至多不過三四百元且尚可以其餘力增墾荒田二三十晌次年稍增馬匹人口便可復領一户之地故初年開荒一區辦理有效次年便可開三區三年則開至十區亦未可知一户所收值洋一千六七百元一區所收即值一千四五百萬元愈耕種得法則增收愈多每一區地六年之中統計得生產利可至一萬萬元而國家所墊資本不過五六百萬元而已其間接能養勞動之貧民且助商業之發逹者利益尤遠 
九征收房租與墾務銀行所得餘利尚可設立農器製造局公有森林公有畜牧塲或購機器開荒惟農器製造局最爲急需辦理之事計每一荒户需用大車一輛一區需用八千餘車其他農器可以類推荒地遼遠此等農器不易購置宜先於荒地附近建設農器製造局數處提官欵十萬元招商開辦由官定以廉價以便荒民每年所得餘利除商人應得定額外均撥給全國及各省殖民協會作基本金爲擴張協會事業之計每車價值五十元年造八千餘車即值四十萬元合其他農器計算年須造百十萬元之貨 
十荒地開墾一年後荒户荒民皆有餘利除增墾荒地外尚可發逹他種事業如畜牧森林漁業及其他應用之重要工藝皆可由國家提倡令其組織各種公司由荒户荒民集股辦理官爲保護至東三省礦產最多除由國家指定某地某礦不准開採外其餘均可令民間組織公司開採以廣利源至荒地經濟一區之地合户八千合各色人計之當有人口十萬每人每年衣服飲食所需一切器物平均在十五元以上即每年有一百五十餘萬元之商業若開設各種公司由我自造便可保荒地之經濟不至利權外溢而畜牧森林漁業礦產等事利源尤不尚不在內直接發逹荒民事業即間接充裕國家財政 
　　第十四補定規章 
本案所規定者純爲行政上之方策關於墾地一切詳細辦法應將奏定之黑龍江墾務章程加以變通作爲全國墾務章程與本案相輔而行惟本案規定各機關中應用之各種單行規則章程須由各省於明年派員到京會議時統籌定之 
小說 
 
 

Page 27

 
 
[軍情小說湘纍怨（十八）]  
　　那位委員聽了分付。便急急的趕到醴陵來。見了王少平。把樓中丞的札子。給王少平看了一徧王少平也知道是樓。中丞有心和他作對。只微微的一笑。也不說什麽。好在自已問心無媿。也不怕樓中丞和他作對。原來那些州縣官申詳罪人的口供。十件公文。倒有九件不是罪人的眞供。爲什麽呢。我們中國的刑名案件。不論大小都要援例辦理的。那罪人的口供。和罪犯的案情。那裡能件事情。和例案一一符合。那些刑名師爺。見了案情和律例不符。不免就要矯揉造作的。把口供改動幾句。把罪人的案情。來湊合他的律例。覺得省事些兒。就是做上司的人。也都知道這個裡頭的緣故。如今樓中。丞派了委員前來覆審。明知道罪人的口供。不能和來文上一律的。他却好借着這點錯處。把王少平大大的申飭一塲。總算倒倒他的眉。也是好的。那裡知道這件公文。是王少平自已動筆叙稿的。剛剛都是吳小洪的眞實口供。没有一句假的在裡頭。那位委員同著王少平。把吳小洪提出來。審了幾次說也奇怪。那委員再三的開導他。明明敎他翻供。他卻依然還是照着原供。一字不易的供不來。委員也無可如何。只得憑着王少平把這個犯人當時正法。自此以後。醴陵地方的那班革命黨人。大家覺得有些站不住起來急急的算計起事。這個時候。正是九月天氣。王少平到各處去搜羅了無數的菊花。在院中堆了一座大大的菊花山。眞個的白膩瓊英。紅霏綘。雪紫堆。玉蕊。黄綻金英秋色連雲秋花照夜。老圃之霜華侵。鬢重陽之風雨催人這醴陵地方。本來是個偏僻之區。那班地方上的紳士。大半都是没有見過什麽塲面的。見了王少平這座菊花山。堆得十分精緻。不由得大家嘖嘖嘆羨。王少平自已看了。也十分得意。索性呌廚房辦了幾席酒。把那幾個同城的官員。和幾個地方上有名的紳士。都請來賞玩菊花山。閙了一天。大家都醉飽而去。 
國外新聞 
[美國戰鬭艦之小災]  
　　十八日倫敦電云據華盛頓電稱美國戰艦特拉韋阿號由古巴干太拉摩開往浮其利亞州之哈姆登路中途忽遇變故有水手八名死於湯火之傷 
[瑞典對於鄰國設防之恐慌]  
　　十八日倫敦電云據希爾新福斯電稱俄國擬在芬蘭海濱漢戈附近設立堅固之海軍根據地瑞典聞此消息大爲震恐大約將大增軍備云 
[德國軍艇沉没續誌]  
　　十八日倫敦電云據基爾電稱該港沉没之海底濳行艇已用起重浮機撈起有艇員二十七人由魚雷管中出險尚有數人閉於艇尾圓錐形之塔內仍在水中惟拯救者自信能使諸人出險云十九日倫敦電云據基爾電稱圓錐形塔內所閉之士官兩員水手一名逮經救出業已氣絶 
[法國首相被擊續誌]  
　　十八日倫敦電云轟擊法國首相之人爲前任法律書記近由瘋院釋出（以上譯字林報） 
[美國擴張陸軍議案]  
　　十九日倫敦電云據華盛頓電稱陸軍部因國家對於戰務全無預備特呈議案請撥經費九十三兆金圓以增軍備下議院討論多時已將該案通過 
[美國排日舉動續聞]  
　　十九日倫敦電云據開列福利亞州首府薩克萊芒托電稱現有人呈遞議案主張將公家學堂日本學生分班敎授其議案與上年所呈者相同 
[荷蘭築造砲臺問題]  
　　十八日柏林電云荷政府宣稱拂納興築造砲臺之舉荷蘭應有完全獨立之權並在巴黎聲明法國外務部大臣闢匈所述之言應由官塲譯出德國柯爾里斯欺齊登報謂各國如議侵奪荷蘭主權德國殊不願預聞云 
[德國名員著述遠東游記]  
　　十八日柏林電云丹堡博士已辭爲國會候選員目下正在編著游歷遠東紀事並謂近來各報載稱不日彼將重游遠東之說實屬不確 
[日本社會黨竟定死罪]  
　　十八日東京電云幸德秋水及女子菅野並同謀犯二十二人已宣布死刑尚有兩犯因同謀製造炸藥一定監禁十一年之罪一定監禁八年之罪兼作苦工（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
