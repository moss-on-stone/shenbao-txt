# 1917 - 51 - 4915817

 

Page 1

 
 
   
 
 

Page 2

 
 
一誤耶抑兩者俱眞而其意　變耶他且勿論如最有關係之總統也副總統也總理也外交總長與次長也而前後不符何如是乎然則今日之情形依然不甚明瞭而已 
[專電]  
　北京電　傅聞德政府覆文擱置德使署原因係拒絶我國要求故預備提交事停妥後再交付我政府云 
　北京電　昨晚元首邀集馮段徐王梁廕開特别會議係决定外交方畧極關重要但聞元首力持愼重主義日内必有發表　北京電　今日（二十七）國務例會改爲特會段總理以昨晚公府會議結果提出與國務員研究决定即發表今日之會極關重要 
　北京電　昨晚公府開外交臨時特議元首出席與議者馮副座段總理徐東海王聘卿梁任公廕午樓六人結果關對德方針完全决定未實施前仍取愼重主義 
　北京電　頃聞國務特别會議段總理先報告昨（二十六）晚公府會議情形關防甚密惟知今日（二十七）之會仍無進步因某某要人意見未一致明日再議　北京電　外交次長劉式訓辭職呈已上原因（一）伍病責重（二）撤换菲律濱領事施紹常劉不同意（三）報載其反對加入而伍亦反對加入云 
　北京電　舊進步系將造一大黨擁馮爲魁馮允用副總統資格署名 
　北京電　馮河間時對政府推薦某爲總長省長此次來京王克敏等又竭力運動馮爲設法　北京電　熊希齡將長平政長平政院汪大變使日贈勳令即日發表昨已赴津預備起程 
　北京電　昨憲法會議參院組織法原案與修正案均不通過因重付審議 
　北京電　今日（二十七）參院兩點開會到一百五十三人副主席報告前約國員來質問收土案現稱在國務會議遣員代答湯漪謂非法主張拒絶衆贊同依程（一）覆議恢復自治機關審查報告不執前議限政府一月内提交自治法案多數反對决付特别審查指定湯漪等十一人（二）鴉片及嗎啡治罪法三讀終了咨出休息後吳蓮榘動議變更議程先議第九案川省會爭議長案可决由請願長說明吳駿辭職與朱大鏞被選均認有效主受理通過（三）參院蒙古青海議員選舉施行法審查結果主不成立金永昌力爭無效决打消（四）本院五年七月至六年六月預算表審查報告認爲完善童杭時提出修正加入一年度應補歲費否决楊永泰謂袛須院内承認可决（五）（六）詹大悲等資格請願股提出均認受理可决（七）川省會取消烟酒公賣贊成反對兩派抗爭解樹强以稅抵外債兩院通過必設法救濟請付財股審查可决時逾五鐘餘案延會 
　北京電　馮有暫留京蘇督推某往代說 
　北京電　徐恩元因事避津昨已上書辭職 
　北京電　財部爲籌辦新稅連日調派人員甚忙 
　北京電　各政團訂東日（一號）假迎賓館開歡迎副座在會推黃雲鵬等七人籌備 
　北京電　任可澄頃到京　東京電　英國制限輸入後日本貿易頗受影響約減三千萬元之輸出橫濱商人因此不日擬集會恊議陳請當局補救 
　東京電　中國應付日本拳匪賠欵三百二十萬元旣付者已有二百七十九萬餘元中國若仍照前辦法付欵日本受欵與否於財政上無大影響故有人主張宜於此時視中國對日態度之如何不必言延期付欵即逕言捐棄亦無不可 
[外電]  
　北京電　華字報登載馮副總統關於收買存土之言馮謂延長售煙期限極不贊成惟力請政府核准目下辦法蓋若存土置諸洋藥公所之手則恐與英政府起外交上困難云云馮又辯護買土之正當謂此舉僅關於製藥並非用他種謀利方法銷售此項烟土國風報斥馮副總統爲大土商（二十六日）字林報　北京電　昨晚黎總統宴請馮副總統段總理與各國務員及顯要人物宴畢會議外交政策聞意見融洽目下馮完全主張如德國不從中國之抗議中國應與絶交馮在京時日較始料爲久據華字報云國民黨一部份份刻擬設法留馮在京俾可騰出蘇督缺而以國民黨之要人承乏（二十六日） 
　北京電　曹家祥奉海軍部訓令昨日出京赴滬與薩鎭氷會商防務（二十六日） 
　北京電　政府接數省督軍省長由張勳倪嗣 
 
 
 

Page 3

 
 
冲曹錕領銜之電力請奉孔敎爲國敎略謂茲事體大非國會所能决宜由國民直接選出之代表開特别大會以解决之政府因各省來電言國敎問題者頗多故不得已發出通電謂此問題應由國會自行解决政府未便干涉（二十六日） 
　成都電　寗遠府與峨邊廳猓猓作亂初猓猓某酋長因栽種罌粟致被正法酋長之妻遂率衆政擊漢人以洩夫仇蜀當道已派員往查猓猓已在通河東岸進行七十里佔據沙平廳（二十六日） 
　廣州電　中政府顧問韋洛貝與美使署參贊丁嘉立刻至廣州游歷（二十六日） 
廣州電　黎總統批准以東校場爲永遠體育場今粤人已着手籌欵修築廣州已籌集洋三千元以作五月間派人參與日本遠東運動大會之經費（二十六日）以上路透電　北京電　今晨馮副總統與梁啟超晤談良久後接見國會中政府派議員此派即主張與德絶交者嗣後馮赴總統府參與會議梁啟超王正延湯化龍廕昌等皆在座（二十七日） 
　德文電 
　北京電　法國公使館今日午後開恊約國公使會議愼重恊議中國加入恊約國方面並改訂關稅等事據聞改革關稅一事日本政府已認中國此提議爲當然於其主義全然贊成但爲便宜之計或附條件亦未可知 
　（二十七日） 
　北京電　北京外國人間風傅德國公使辛慈最近與中國政府内之某有力者密約保全中國之事旣經成立此最近中國方面之態度有漸變之勢云云（二十七日） 
　北京電　黎總統段總理馮副總統梁啟超王士珍廕昌等昨夕在總統府内密議時局問題惟其方針似尚未至確定據總統府方面消息中國之加入恊約國方面擬進行至某程度止惟其中仍有誤解日本之意者一俟明晣日本之態度卽可作最後之决定云（二十七日） 
　北京電　青木中將率同隨員岡村大尉於今日午前十一時抵京黎總統段總理各代表及他多數中日兩國人均至車站迎接闻中將大約暫住三菱公司（二十七日） 
　濟南電　山東對德問題之輿論因其從前與德有最利害之關係故爲一般官民所注意前日在野有志者等集省議會就此問題商議多半以加入恊約國方面爲有利意見業已一致因需再行愼重研究故尚未有具體的决議（二十七日） 
　奉天電　省議會商務總會等各團體昨日電請北京政府平和解决奉天政局以安民心張督軍已將扼駐馮　閣部下駐屯之所通北鎭要路之軍隊撤退以示無戰意民心漸安馮湯亦因張督軍之處置弛其戒備惟諸種謠言尚未盡息奉天城内夜間竟無行人不安之情形仍未全去　奉天軍界傾軋正盛之際段總理曾命馮麟閣湯玉麟入京擬加撫慰而馮等至今不遵昨今由吴俊陞馬龍潭兩鎭守使及省議會商務總會等代表在商務總會討議調停之法旋勸馮湯二人仍遵前命入京聞馮業已首肯一般人風傅張督軍有行賄政府派來調查事實委員之事（二十七日） 
　漢口電　武漢各界團體於二十五日在漢口總　商會開外交後援會组織會忽有有力者之反對終無結果而散（二十七日） 
　東京電　近有德艇出現於哥倫坡海面之風說茲悉全係無根之虚說（二十七日） 
　東京電　陸宗與氏已定今日午後八時由東京啟行歸國因特分赴寺内首相及朝野諸名士處告辭（二十七日） 
　東京電　段内閣因段氏與馮氏交换意見之結果有少有更動之報日本外交界之觀測多以此爲對德問題有多少之關係云 
（二十七日） 
　東京電　日本駐華公使林男爵此次回國接洽外交上事件及他歸國應辦事務殆已完畢故定來月十日由東京首途回北京使任（二十七日） 
　東京電　日本政界及實業界之一部分有撤廢青島軍政改布民政以謀山東發展之意見並有運動將山東鐵道及金嶺鎭鐵山歸民間經營者政府當局之意以關青島及山東省問題須俟媾和會議之結果始能决定今茲未便遽將軍政撤廢及將鐵道鐵山事業改歸民間經營故此運動一時不能成功 
　（二十七日） 
　以上東方通信社電 
[戰電]  
　倫敦電　克拉特公司郵船拉柯尼亞號一八○九九噸）由纽約開往利物浦中途被沉　（二十五日） 
　倫敦電　拉柯尼亞號未受警告爲潛艇擊沉（二十六日） 
　倫敦電　英船貝爾格號華斯飛爾特號三○一二噸）印佛柯爾特號（一四一六噸）及小船二艘均被擊沉共九千嘱（二十四日） 
　倫敦電　路透電社得悉荷蘭政界言攻擊荷船七艘者乃德潛艇U字三號三艘以魚雷擊沉餘置炸彈於其上米拉柱號爲一英漁船拖入港内其餘數船不知下落船中員役均經載至西鍚萊島彼等之船大約均已沉没尚有荷船十七艘曾接主人命令同時開駛幸未離港（二十六日） 
　亞姆斯特丹電　德使署發表公文解釋荷船七艘在英倫海峽被擊之原因而歸咎於英國留難荷船致不能利用德國所予展長限期至十日夜半之機會駛離英倫漢台爾斯白拉特報之洛特丹訪員聲稱駐海牙德國海軍委員於十日晚間七時始以期限通告荷蘭船主但船主已不及電告英港之荷船故德國所予之通融辦法等於無用此事實不能歸咎英國也柏林發表公報重述海牙德使署諉過之言謂荷船三十三艘之主人（内有二十艘裝載荷政府所辦之榖）請德政府准諸船駛離法爾茅資及達特茅資二港荷船準備開駛者十八艘惟冒險者顯祇八艘（二十五日） 
　巴西京城電　德國通告駐柏林巴西公使謂德國维持潛艇封鎖之决議不能更改巴西輪船如被擊沉儘可開外交談判云 
（二十五日） 
　倫敦電　管糧大臣批准所給德俘與覊留之德國平民口糧新例而照當道近今所命英民節食之量減少之（二十五日） 
　倫敦電　今日公報宣布禁止入口品詳表内載安的漠尼製品古玩繡貨人工花草牛皮生蔴蓆絲織品（織絲不在内）大荳草邊金屬與鍍金屬器皿香料等品惟由商部給發執照運入者不在此例印刷品如日報星期報及雜誌等類除郵寄之單份者外亦在禁例（二十四日） 
　華盛頓電　上議院共和黨議員提出决議案准威爾遜總統用武力保護美國商業與國民之生命財産業已成立一（二十四日） 
　華盛頓電　共和黨之决議案尚未成立僅付外交委員會討論各員辯論甚烈共和黨詆責總統優柔寡斷辯論終結乃將該案擱起共和黨目下顯圖運動召集國會特别會議以阻威爾遜總统操對德問題之全權 
　（二十五日） 
　 
[要聞一]  
[提出對德抗議之經過]  
中德交涉日益緊迫大勢所趨或竟致加入戰局一月以前我國外交界上方以鄭家屯案之解决爲幸又誰料不及一月亟形勢激變如是哉然今後時局之發展實基於對德之抗議大阪朝日記者神田正雄言提出抗議之經過甚詳爲譯如下亦可見外交形勢之一斑也先是德國於二月一日通告無限　潛艇戰事美國即於三日宣告與德絶交並勸各中立國取同一態度四日夜半駐京美使旣得美政府勸告中國之文卽於五日午前訪伍總長於外交部提出此項公文加以詳細說明要求速答午後又訪段總理於國務院勸我速取同一步調德之通告與美之勸告旨趣相反而我必同時作答遂於午後開第一次臨時閣議伍總長以病未至由劉次長說明一切然現任閣員大多於外交上經驗甚淺討論多時竟無所决而散而美德兩公使乃於此際分頭活動時德使方有病以形　　迫遂扶病歷訪總統總理及外交總長謂德國潛艇作戰實因美常以武器供給敵人戰禍延長將無底止故宣言封鎖絶其往來中國與戰局無與美德絶交亦無與不如仍守中立戰局之勝利决不在恊商中國旣守中立以至今日不當爲美國之勸誘而遂動心當時總統總理皆漫應之旣而辛慈又以爲外交問題之决定必經國會同意若議員能助德則縱政府决定對德絶交議員亦足以制之遂以深通德語之某議員爲介接近於有力議員力言美德絶交尚可挽救縱使開戰美必無幸並告以歐洲中立諸國皆不樂與美取同一態度私冀我國仍能维持中立不唯公使及公使館員着着活動即新聞記者及商人亦各就其知友之華友稱揚德國唯日不足然美國公使於德公使遊說之前已前進言於總統謂聲討德國之暴舉爲中立國共同之天職美總統素温和以世界平和擁護者自任今亦旣投袂而起宣言絶交黎總統夙愛平和當使德國陷於絶對孤立以速了歐戰之局準情酌理反覆申明黎總統亦爲所動謂擁護公法爲中立國所不容已段總理劉次長亦以此爲言於是而中國之同情遂集於美使矣（未完） 
[外交後援會之發起會]  
國民外交後援會定於今午一時在江西會館開發起大會昨德國答覆已到外交情正在千鈞一髮之時而今日之會遂愈覺其有重要之關係昨日該會籌備員復在衆議院開會先由起草員提出簡章草案略事修正全文如下第一條本會以研究外交匡助政府爲宗旨第二條凡與本會宗旨相同經會員三人以上之介紹得爲本會會員　第三條本會設評議調查文　庶務會計五部評議部設評議員五十人調查部設調查員二十人文牘庶務會計三部各設幹事七人均由會員推定之各部辦事細則另定之　第四條凡特别贊助本會者經評議部之議决得推爲本會名譽顧問第五條本會經費以特别捐及會員常捐充之第六條本簡章由會員五十人以上之提議得修正之第七條本簡章自大會議决之日施行又議定今日發起大會次序如下一開會二推定主席三報告籌備情形四討論簡章五演說六散會昨日以籌備員會到會姓名如左劉振生尚友會阮毓　淵廬鍾允諧静廬向乃祺平社楊詩浙友仁孫潤宇討論會李緊香政學會褚輔成益友社富元潛園 
[英文京報論梁士詒與時局]  
英文京報云據本報星期六日所載香港消息與袁世凱暗謀推翻民國之梁士詒近爲一種宣言實堪驚駭梁氏與路透社訪員談話謂中央政府有人勸其復入政界彼之解釋不謂其實在拿辦之列不能復出而轉謂非俟兩方信任恢復及對於彼辦理交通銀行之疑團消除時自覺不宜徇其所請更謂交行賬目並無含糊揑造之處云云吾人今請先論召梁氏回京一事此舉之愚而危當無與倫比梁氏在京中之罪惡已昭昭在人耳目當局召之來其唯一原因不外欲用之辦理財政梁氏在袁深氏末日行狂病喪心之理財策彼官僚派之心理似即深信此種政策能救國家之財政也者不問經驗與理論此爲其心理之一端故梁氏之擾亂國家財政其不勝任雖已爲人所共見而謀恢復此黨魁之信用者仍不乏人世竟有患病而求治於殺人庸醫者寗非大怪事耶設中國財政能以奇巧之方術增加稅賦而整理之則　議召梁氏來京自不爲無有理由然華人中能倡徵新稅爲心地清明之人意想所不及者其惟梁氏能致中國於破産之境如彼在袁氏死時之所爲或致外債委員會之設立亦惟梁氏而已若國家財政須據歐美健全理財政策之原則與方法而建設者則政府固應力避官僚派之財政家所挾一切　妄無知之方策矣我國自與外國交通受其壓迫加以負擔誠非中日戰爭拳匪變亂及鐵路借欵以前所視爲完善之理財政策所能整理换言之卽中國古昔之理財政策應以近世之理財政策代之庶不至日募大借欵以償小欵致國債累積陷於破産之境也然謀革新國家財政又爲具有近世理財政策經驗學識之人方能勝任苟以此事委諸官僚派之財政家是無異向北京車廠訂購汽車其不經適用彰彰明矣苟財政總長爲具有近世心理之人物能徵集外國專家以爲已助則中國之財政未始不可建設於穏健之基在國課一項政府設能引用能幹廉正之外人必能有所爲觀丁恩氏之辦理鹽務即其顯例吾人恒持論謂政府於徵收地稅管理國有鐵路及他項收入機關能得此種恊助則國家每年收入必大有盈餘十年之内卽能使吾人償還永久之債務然假使官僚派之財政家如梁士詒者用事則斷無此種結果蓋其方法爲巧詐者之方法而非實心任事者之方法也梁氏果復出現於北京政局則不獨召財政上之禍殃卽民國亦危險殊甚蓋民國存在之日凡如梁士詒及其他袁系之主要人物皆當視爲國賊此輩及其後人在中國歷史中將以罪人目之且中國家族中而産此輩　莫大焉故梁士詒及其儕輩因欲使已身及家族後輩得除此汚垢其推翻民國之謀必不能一日輟設民國一旦破壞則彼輩前此欲推袁氏登大寳之陰謀可以揚眉吐氣矣吾人此說非妄加揣測也有最近發生之事實以證明之前四五星期京中有某黨爲梁士詒在官場與非官場之友人往見徐世昌以謀　宣統復辟之意見詢諸徐氏徐謂該黨前受清室重恩今爲此議足見其忠心然彼有不得不指陳者若輩欲以此舉表示其感戴之誠其謬誤實無以復加蓋此種建議斷不能實行而失敗之後清室當即掃地以盡云云此議旣被徐氏拒絶嗣復赴天津以此事諮梁任公謂任公顯然不满意於恢復民國之結果而以袁氏之經歷由漢人建設帝制實不可能彼輩建議擬請宣統復位則此大問題當可解决云云任公對此有何言論雖未經揭載然當時即將諸客謝絶云此種危險實不重視吾人雖厭於敦促處梁士詒及其奸黨以嚴刑然中華民國之人須設法勿使成國爲此輩國賊奸謀所犯時或將届民國苟不穏固永久則斷無改革進行之可言若梁士詒能匿跡英國屬地指揮其官場中及非官場中之友人在華活動則民國决不能高枕無憂此又顯明之事實也至梁氏對於中國抗德國之意見實屬陰險且其言愚昩而貽害將無窮彼謂中國應於此時加入聯盟其昩於聯盟國之政治可稱特出吾人已表示意見謂此次中國之舉動實自英國强迫中國加入國際團體以來最偉大之事業吾人深信苟辦此大事得智慧（非官僚派之經驗）爲之導率則吾國行將增高其地位而擴大其眼光觀察較眞實之事情若梁氏之言殊未具有此種智慧也吾人今更堅持前說中國之加入聯盟即承認聯盟戰爭目的之謂其戰爭目的之一中國若承認之是卽承認繼續對德作戰至德人允許日本承繼其在山東一切權利而後已設吾人非　　者即至愚之人亦當能見及此爲中國不能加入聯盟之絶大阻障也吾國不易之政策惟附從美國美國設加入戰爭必另以一獨立國之資格與聯盟國合力進行惟其目的與聯盟異而與中國之　要利益則趨於一致也（下略） 
 
 

Page 4

 
 
[禮拜三拍賣凈漬貨]  
魯意師摩洋行始創自同治十三年即英一千八百七十四年貨 
准于初七日下午二點半鐘在本棧拍賣稍漬色花夕法三箱鐵釘一百七十二桶厚牛皮四百餘磅白漆布三十疋雨衣廿四件皮摺壳夜光片六十餘打鋼絲頭刷白毛頭刷條子女襪百美油香粉洋錢夾蕩磁更牙鬚梳鬚刷板烟斗烟夾牛奶盅糖盅茶杯盆耍貨皮手袋外國衣服膠料茶壺鈕扣一應不計此佈　魯意師摩洋行啓 
[海定洋行禮拜三拍賣麵粉機器零件]  
本行設在法界外灘美最時洋行内 
准于初七日上午十點鐘在本行拍賣各種運動粉麥旋螺鐵套軸架輪軸帶輪齒輪木套袋桶鐵扣又開礦運煤車八輛電燈炮六百餘只馬路電燈十盞各色油淶牆粉數十聽象皮雨衣十餘件銅自來火燈三灣象皮輪包車一部以及另星什物不計現巳可看特此佈告海定洋行啓 
[瑞和洋行禮拜三拍賣]  
准於初七日兩點半鐘在本棧賣拍華記順風車玫瑰花元羽綢九康漂布元芳五磅票三元紅標進益大得利蘆花計元羽綢豐泰毛織呢喴釐松子細斜新沙遜長壽宫玫瑰花金虎閙龍宫妬艶遊春必定如意漂布色縐地洋紗泰和色花西緞怡德秃元花西緞老沙遜雙龍鬭寳漁家樂元羽綢好時色織花洋鈔立興條格漂布黄斜文公平着圍棋永慶昇平三正三廣九金獅華豐三祝雙小人點炮人搶DT蝶牌人搶雨花泉八金鷄接頭漂布祝壽三正漂洋標長江會歲朝清供海上名妓雙得利元羽綢稍漬公平人搶三D三治細布人搶DT漂布印度十支棉紗元芳必勝狀元功漂布雙路燈竹布餘貨不計此佈　瑞和洋行啓 
[禮拜三拍賣住宅寳和洋行]  
准于初七日上午十點鐘在白克路第十七號住宅内拍賣書樓大菜間臥房橱房一應木器另物等不計此佈寳和洋行啓 
[元芳洋行每逢禮拜四不限價拍賣疋頭]  
本行創設在上海巳四十餘年專運英國名廠各種疋頭來華按期于每禮拜四上午九點鐘起在本行不限價拍賣後列著名本牌各貨曆來悉遵舊章永無更改按期刻有貨目簿諸貨皆列明簿内遠近貴客欲拍賣並須看小樣者請至本行可也謹將按期拍賣各貨列後各色羽毛元色毛羽綾元色泰西緞元色羽綢各磅洋紅標巿布原布洋標細布細斜紋白竹布漂布漂標等不計　上海英商元芳洋行啓 
[禮拜五拍賣上等木器寳和洋行]  
准于初九日下午三點半鐘在本行拍賣打字機器脚踏車柚木緞面書樓椅子式帽架書橱信箱掷篷寫字檯椅銀器橱高底柱銅鐵床小囝床亞克大菜間式新式各色全副房間式畫鏡沙發大椅銅磁花瓶　式磁料器織絨織花地毯十餘條並一切另星什物不計此佈　寳和洋行啓 
[禮拜五拍賣奉江海關諭寳和洋行]  
准于初九日下午二點鐘在海關棧内拍賣食米一百餘担中外藥材洋廣什貨並另物等不計倘貴客欲拍者是日上午向該棧可看此佈　寳和洋行啓 
[瑞和洋行禮拜五拍賣]  
准於初九日十點鐘在本行拍賣打字機器收銀機器小囝脚踏車電氣風扇千里鏡檯布 
茶布門簾汗衫洋布以及鐵床木器另物等不計此佈　瑞和洋行啓 
[禮拜六拍賣水漬鐵絲鐵條]  
壳件洋行始創自同治九年即英一千八百七十年 
准于初十日下午三點鐘在虹口公和祥碼頭第三十四號棧房後面空地上拍賣水漬鐵絲鐵條三千數百捆共三千六百餘擔分小莊拍賣各客欲拍者届時須帶現銀拍後當付限三天出清此佈　壳件洋行啓 
[招尋賞格]  
本月初一日下午四點鐘由漢至申瑞和輪船老福興信局托水手頭腦帶來洋一千五百元到申後當着茶房夏文照押送登起不良之心捲逃無着今特登申新兩報如有通風報信者謝洋五十元如能有人洋並送到謝洋三百元貯洋以待特此聲明 
通信處在法界嵩山路南仁和里對面楊生昌外國成衣店 
[瑞和洋行禮拜六拍賣]  
准於初十日十點鐘在卡德路第七號住宅内拍賣書樓大菜間臥房浴間厨房等木器洋琴電風扇電燈以及另物不計預先一日可看此佈　瑞和洋行啓 
[貴重房産出售]  
兹有徐家滙路八號西式洋房一宅計地九畝上有花園草地汽車間馬房等欲知詳細者請至法界外灘七號内小行面詢可也　海定洋行啟 
[尋人]  
走失學生一名年十七歲姓張名𤆊其崇明人正月十四日走出不知去向如有知其下落報信因而尋着者謝洋五元送到者謝洋十元决不食言通信處台灣路四十四號門牌便是 
[出售廬山地皮]  
有景緻極佳在拈嶺地皮數處欲承受者請於下午一時至二時駕臨靜安寺路十號滬江醫院詢問王君可也 
[大英軒利醫生發明最新牛痘苗批發從亷即班回件]  
每管五人効力極峻存三个月决不變性　總發行上海廣東路四十號愛蘭漢百利西葯行 
[莊摺遺失]  
兹有祥裕莊往來摺一扣今巳遺失除向該莊關照作廢另補新摺外特登申新兩報聲明此啓　協隆號白 
[可靠之倫敦代辦商品經理人]  
本公司代客經售各項物産以及油子大荳油羊毛樹膠絲茶等物如有欲委託代售者請將貨樣寄下並開明價目商妥後本公司可豫付貨欵若干函件請寄 
DH　2/2NEVSHEHIR　＆　CO　565　565　A　MANSION　HO　USE　CHAMBERS　11　QUEEN　VICTORIA　STREET　LONDON 
另啓者非頭等商行請勿答覆 
[鍋爐引擎廉價出售]  
現有三尺九寸對徑臥式鍋爐一座長八尺又八寸半對徑汽缸馬力一部所有進水機進水管出進汽管皮帶輪地軸掛脚各零件一應俱全毫無破損另有火油機一部馬力二十匹皮帶盤地軸掛脚俱全現因該廠停辦情愿廉價出售有合意者請投函致申報館十二號信箱可也 
[國産天然珍珠]  
珍珠出於蚌中俟其天生成而採取尋覔匪易故物少價貴今本號研究得物理新法擇取肥大湖蚌蓄養於清水大湖歷數年之久得人助之力而培養其受日月之精華易自生成採取則易價值則廉現頭批巳運到無多先用真金鑲就彈簧耳圈一應全備價值公道如蒙賜顧速臨是荷上海跑馬廳二馬路西口分號蘇州閶門外馬路全昌號啟 
[詳註英漢化學辭彚巳出版仍照預約價出售]  
羅列化學礦物工業等名詞約萬數首列英名次成分次漢名再次註釋漢名不從譯音概行譯義所譯名詞大抵經江蘇省敎育會理科敎授研究會審定通用書末附有機化學命名大意一篇披覽一過有機化學命名之理自可瞭然註釋中凡物質之性狀製法效用並化學作用之理例及化學工業之法術等均言之極詳書末附錄各表極切實用此書取材新頴包羅宏富於考訂名物之尤旁徵博引尤費苦心爲研究化學者必要之書學生初讀英文原本化學者尤宜人手一册全書五百餘面釘洋裝一厚册定價四元半現己出版因前預約期限過促外埠多有函購不及者兹特提出五百部仍照預約價（每册二元五角）出售購者從速外埠函購郵費二角代售處有樣張奉贈○代售處○常州玉梅橋中學校○上海褀盤街羣益書社及三育公司四馬路中國圖書公司○南京花牌樓共和書局○蘇州觀前瑪瑙經房○杭州清河坊問經堂○北京公慎書局開明書局○天津南洋書局 
[靈效白濁斷根丸]  
白濁一症初起與久病証候各異法治亦因之不同往往誤服巿上普通藥丸以致病變百出愈治愈重者本堂胡蒓香醫士有鑒於此秘製靈藥二種一曰淋濁通利丸專治宿娼受毒尿道窒碍剌痛流膿等症一曰淋濁滋養丸專治淋漓日久精關不固陽痿骽軟等症盖一則有通竅利濕之功一則有滋腎養精之效分門而治穩妥異常功效之速一試便知○每瓶五角雙料一元○外埠郵滙郵票通用外加寄費二角二馬路石路西首衛生旅館對門誦清堂包醫花柳病藥室啓 
[另聘特優敎員夜敎英文打字招生]  
本學社設立日夜打字專科選備各國極完善功課敎以捷速方法常備各種新式最通用打字機器三十餘座一經來學即能閉目打字三個月精熟逢禮兼敎簿記報關並能介紹生意另設特别班限一月畢業欲閱詳章來承另有打字機寄售西武昌路大街三百四十九號　因宜學社啓 
[感謝立止咳嗽化痰氣急二盒斷根]  
弟年年至冬咳嗽將近十三載今庚氣急哮喘痰多更前加重請醫調治亦見痰中帶血呻吟床褥痛苦不堪後承錢兄指示上海南浙江路小花園對門永壽大藥房買咳嗽茶葉二盒費洋一元當夜煎服立刻止咳化痰其病痊愈斷根不發故登報揚名　吳介如謝 
[（徐爕卿捲銀逃走）]  
鎮江諫壁餘山陳家莊人年念餘歲前日店主有事出外徐生賊心將店内銀洋貨物約百餘元席捲而拿逃如有人能將人贓獲謝洋十元上海四馬路同茂公司白 
[息單遺失作廢]  
兹有華商電車公司股份息單一紙係陸仲良名下優字第四千三百九十號至四千四百三十九號計股本洋五百元今巳遺失除報告該公司將原息單作廢外補給新單爲憑故登申新兩報恐未週知特此聲明陸樹滋堂謹啓 
[欲謀職業者鑒]  
我國實業日趨衰落社會生計艱難同人等不揣綿薄設社函授志在提倡實業而濟民生故學費不收并保速成届時試驗及格得由本社介紹相當位置或不願依人作嫁者亦可自行營業以小資本而博厚利誠良機會也幸勿交臂失之欲得職業者從速入社詳章函索即寄須附郵票一分　上海閘北庫倫路德生里六十八號　富華實業函授社社長黄决强謹布 
[上海新開章東明正號新棧]  
啓者本廠向在浙江紹縣阮社自造佳酿歷經三百除十年之久加工研究貨底充足暢銷之廣名馳之遠早巳冠於滬上近因全國酒類公賣成立以來各捐漸增銷路益滯以致本廠陳貨擁積年愈加遠若不維持設法恐高貨久淹待沽無期特于法界小東門外大街添設新棧以廣招徠而便主顧即遠運各省報關載輪亦屬便捷本廠向消京津山東汴粱東三省曁香港廣東武漢等處壜上以正卿小印爲記雖逢盛夏稍不遣變兼備三十餘年特别高等天號花彫改裝洋瓶又自運牛莊高梁秘製衛生各種花露藥酒無不惧備批售格外克巳内設雅座應酬格外週到代呌菜點無不捷速凡蒙賜顧請認明三鷹商標爲證庶不訛誤今擇于二月初九日開張倘荷屈至無任歡迎特此佈告　本廠主人謹啓 
[江海關諭]  
照得本關現有充公食米一百六十餘担以及洋廣雜貨等件訂於三月二日下午二點鐘在本關棧房拍賣特此諭知中華民國六年二月二十七日 
[注意呀]  
無論内外埠以郵票八分附入信内開明地址寄上海崑山路念號方斌君收即可得優美小說一全册 
[遺失存摺聲明]  
今遺失瑞豐紡織新局儲字第二百八十二號黄甫臣台頭計洋廿四元存摺一扣巳向前途聲明作廢黄甫臣白 
[汪家田醫生毒門老手]  
先生世醫内外在申二十二年花柳毒門見多識廣白濁下疳横痃看好有數千之數患病請來包看天外天小花園隔壁永壽大藥房 
[春季應用花柳病藥清血解毒丹]  
此丹花柳病内服之新藥係藥學士徐錫驥先生監製專治楊梅結毒下疳横痃週身紅斑小便腫痛四肢痠痛步履維艱風濕骨痛半身瘋癱手足麻木各種毒瘡疥癬癤瘰咽喉潰爛等症時當春令舊病恐防復發此丹能清血解毒靈效異常服法載在盒面每瓶售洋一元　總分發行上海英大馬路盆湯弄口杭州清河坊巷大井巷口大生製藥公司 
[南京義和内城磚石公司廣告]  
本公司由總經理王靜濤君領到資本呈奉江寗旗民生計處處長錦批准立案並呈奉江蘇省長齊訓令照准繳納官價包買南京城　舊皇城巳拆整碎公磚曁前經拆卸之四週城垣基址全數磚石自行拆挖發售業于西華門外天津橋堍設立公司此　城磚全係明代美紏精製經歷寒暑五百餘年性堅質色黝如新每塊長一尺五寸寛七寸三分厚三寸五分用建樓廠穩固省工極稱良善本公司現將各磚樣陳列三馬路天外天以廣國人眼界倘荷營造家光顧無論選購整磚條石半磚塊片請至四涇路益順恒行内義和公司分銷處或向南京下關有豐恒鉛鑛公司接洽無任歡迎總發行所在南京城内天津橋本公司 
[接授聲明]  
老閘橋北陸稿荐耕記周楊春名下股份四股自願推併與益記王菊記接授耕記各項往來銀錢等情槪由周楊春出外理涉耕記圖章亦永不爲憑恐未週知特此聲明　陸稿荐益記啓 
[桑曉初醫生耑門推拿]  
設四馬路杏花樓對門滙中旅館十號候診外感内傷不内外因女人虚勞停經小兒急慢驚風常常服藥不效注意之●門診二元二角出診六元六角遠埠面議 
[受盤聲明]  
啓者天津路福泰瑞記旅館因前東吳君另有别業自願將棧内生財裝修一切等件盤與福泰錦記執業是舊曆二月初五日止以前一切該棧人欠欠人以及抵押等情均歸前東吳君自行理值不涉錦記之事恐未週知特登申新兩報聲明　福泰錦記棧主啓 
[遺失滙票]  
啓者小號遺失大通蔚豐　　向上海王受丹兌票亞細亞抬頭兩張計十天元二千兩又怡大　　向上海王受丹兌票亞細亞抬頭兩張計十天元二千兩巳向前途聲明作廢望中外各寳行號切勿收用此啓　大通福記油棧啓 
[注意香安水火保險公司當日賠欵]  
小號今日被對隣失慎殃及水漬當蒙該公司大班卓鑑樵君照估所值當日立即賠償足見該公司誠實可靠領欵之下特此登報鳴謝介紹欲保火險者請至江西路四十五號該公司接洽可也　正豐街安裕泰茶號謹啓 
[推盤聲明]  
啓者開設英界天津路福泰瑞記旅館店主吳瑞年爲因另圖别業情愿挽中將棧内裝璜生財一切等情推盤與錦記名下執業所有舊曆二月初五日以前在外抵押借據以及夥友茶房押櫃均歸吳瑞年自行理值不涉新東錦記之事盤價洋巳憑中當日收訖特登申新兩報聲明瑞記棧主吳瑞年啓 
[山東路仁濟醫院常年大會]  
敬啟者本醫院常年會訂於三月初一日禮拜四下午五點半鐘在醫阮内開會主席者即是百醫生當日四點鐘至五點半鐘醫院内可以隨意觀覽來賓降臨董事等槪歡迎之書記員奉董事諭謹白 
[上洋郁良心藥號分設北號廣告]  
本堂向設老北門内東馬橋自運各省道地藥材精製飲片虔修丸散膏丹杜煎虎鹿龜驢諸品仙膠各種花露藥酒精選毛角鹿茸野山高麗東西洋參外洋官燕貨真價實童叟無欺荷蒙各界推許惠顧者遐邇咸集今爲擴充營業起見特在北巿盆湯弄橋北首山西路中新造石庫門面設立分號所有各貨更無不精益求精以副惠顧諸君之雅意一俟佈置完備即行擇吉開張特此廣告 
[賬簿紙貨同業公議客貨劃一價目]  
敬啓者竊思賬簿信封信箋乃商家必需要品但歐戰以來顔料紙貨無一不漲屢欲加價而念及各路客　主顧來申辦貨販運銷處如成本又昻顧難銷售故吾業祗得隱忍暗虧仍照舊價欲望各貨來源漸賤詎在去冬各色紙料無不更復奇漲不得巳即於是時邀集同業酌加一二顧全血本無如主顧尚不見原仍跌執意今春各貨又漲兼之近年米珠薪桂做手所賺工資不敷赡養以致工價又加概以二月初三日爲始重刋價目以規一律不折不扣除派發價目單外特登申新兩報仰祈惠顧諸客深諒苦衷各貨如能苟賤再行減讓是耳　簡簿公所協倫堂謹啓 
[江灣名醫蔡小香傳王問樵女科]  
庽三馬路跑馬廳口一品香後背瑯嬛里兼理幼科門診一元一角午後一時起五時止出診另有詳章 
[毒門聖手]  
僕去秋患下疳淋濁及外腎腫痛全身發出瘡毒痛苦難堪經數名醫診治各束手無策幸表兄奚惠人携至上海跑馬廳愛仁醫院美國眼耳喉鼻花柳專科畢業周森友博士處就診未及一旬不但毒消腫退淋濁全愈而且精神加倍身體尤强因感先生大德特登報以謝　浦東棚南大聖寺西北顧文卿謹誌 
[南陽燭皂廠廣告]  
上海法界打鐵浜總發行所 
啓者本廠爲補塞漏巵推廣國貨當今商戰優勝劣敗之秋不得不厚集資本聘就泰西工藝學堂畢業第一等製燭皂名技加工選料督造南陽太陽牌地球牌飛艇牌葫蘆牌禮帽牌等肥皂地球牌雙鶴牌孔雀牌月兎牌水月牌等洋燭遍銷國中各省社會樂用巳久去年推銷國外如爪哇泗水新嘉坡小吕宋等埠貨高價廉巳有一用不捨之勢本廠非圖近利以冀愈推愈廣挽回國中利權惟我國關稅重疊不便良多本廠業巳禀准農商部立案註册凡我南陽燭皂在上海新關完納值百抽五正稅一道外其餘槪免重徵無關卡扣留等情外埠行銷各　寳號幸祈注意 
[業勤桑秧公司]  
敝公司於桑秧研究有素挑選精良爲各省所信辦現届春令亟宜起掘移捕務望從速訂購自至清明止即運至數千里外包可成活如有未諳培壅之處另送說明書并可代雇老農指授以盡推廣之微恉詳章函素即寄并附售精良蠶種此佈上海南石路日新里中華旅館王芹鉢啓 
[鏡面散有移山拔鼎之能力世襲雲騎尉浙江方鈞叩]  
鄙人在春間購得尊製雙料鏡面散一料如法擦搽不出一月果然將十餘年烟容斑點一洗而盡用餘之藥敝友讓去搽誉斑用未二旬巳去大半藥巳用罄大有一日不可無此君之憾今由郵滙上洋三元請發一料原班帶回以便敝友雀斑早去一日矣貴主人心存濟世鏡面散製煉得宜確有移山拔鼎之能力令人感佩無涯（下略）浙江杭州大井巷朱公祠對門江蘇候補道方鈞叩八二十一日自杭州郵局發人壽醫藥室開在上海盆湯弄即山西路集益里對門有藍龍商標上海只此一家各省藥房均有代售須認明五彩洋鐵匣子有餘年氏小像北京展覽會金牌獎方是的真售價雙料用羊脂珠粉每洋二瓶每料六瓶洋二元五角雙料力大包愈不發單料每瓶洋二角五分每洋五瓶 
[研究英文捷徑函授文法翻譯合科招生]  
聚最新文範之精華及歷年敎授之經驗編輯華文講義函授文法翻譯凡文法之疑難條例翻譯秘訣一一詳細解釋務使學者以最簡短之時間可以精通最有用之學問無論商學界男女皆可入社一年畢業特設（半費）二百名全科（學費僅收十八元）額滿後學費加倍報名從速詳章函索即寄欲閱講義樣本請附郵費五分　上海虹口愛而近路嶺南中學函授部啓 
[包愈立止夢遺聖藥]  
凡患遺洩病症皆因腎水虚耗命門受損或思慮太甚以致心腎不交久之面黄肌瘦腰酸腿軟四肢無力虚損勞傷由此起矣若不醫治將來根深蒂固望愈甚難治藥雖多對症者少本齋深悉病源覓得異人秘方名曰純陽必愈丸專治遺洩各症服之立見奇功當日可愈精神充足則身體雄壯百病不侵如患遺洩即是隂虚之現象此丸功能鞏固骨髓滋隂補益輕者二盒包愈重者一料除根永不再發若能連服兩旬大補氣血諸病不侵精神倍足每盒洋一元每料六盒洋五元如外貼遺洩膏取效愈速每張七角膏丸並用功效益彰必須認明牌號　上海二馬路西鼎新里石庫門京都天寳齋啓 
[戒煙特色]  
戒烟不出病斷後不反癮此爲真真戒烟聖手僕烟友王君等五六人前經倫鷄橋西首芝罘路三號介慶醫院之孫介謙先生戒斷一年以來身體加健從無不適僕亦立志往戒每次領藥問同戒諸人接談無一不氣壯胃開辦事有興卽素患舊病者亦一一治愈果于四十日間僕亦不知不覺早爲戒斷今戚友中先後爲先生戒斷者巳有二十七人無一出病無一反癮先生不獨醫術精良其戒烟更爲滬上獨步也因與受惠諸人共登申新兩報以表謝忱且告同病者烟禁巳届切勿錯此良好機會也　貴仁里陳志明等同啓 
[京都天德堂包醫男婦險惡毒門規列]  
近有無恥之徒見我告白爲效同音仿樣翻刻報章改頭掉換言語搗亂朦混假造冒充此實醫界蟊賊諸公留心認明上海三馬路大舞台斜對門京都天德堂牌號方不受滑頭奸輩欺騙也來堂包治出立保單特備凈室膳宿隨便 
下疳腫爛　包頭内疳小便腫爛剌喉下疳袖口下疳斷緜下疳燭芯本疳闖疳蛀疳初起五元至十五元 
五淋白燭　血淋黄濁虚勞白濁或毒火淋砂淋膏淋或尿血淋小便剌痛當日立止初起四元至十五元 
魚口便毒　横痃堅硬或紅或腫發燒作冷疼痛難忍步不能行要潰不潰破口流膿初起四元至十五元 
疥瘡癩癬　楊梅臟疥或乾皮疥或潮濕疥或瘋癬疥或膿泡疥或痛或癢内服外搽三天脫凈初患三元 
痔瘡漏瘡　分廿四樣如鷄棗痔如紅冠痔如葡萄痔如燕窩痔日久生管膿血淋漓初起五元至卅五元 
小腸疝氣　左偏右墜或有疼痛或不疼痛常好常犯發時有氣串入腎囊小腹抽痛三天消淨初起四元 
楊梅瘋癱　週身斑點透頂爛喉塌鼻壤眼陷穿足底四肢酸痛本堂治法比衆不同二十元起一百元止 
[江蘇溥利公司續售新華銀行儲蓄票]  
頭獎拾萬元陽歷四月廿五號即隂曆三月初五日開籤存票無多欲購從速經售處上海後馬路祥康里順康莊溥利公司廣告 
[幼科陸慕君啟事]  
敝人向在南巿董家渡蔡聚興飯店内設期應診曆有年數兹因北寓門出診頗形忙碌勢難兼顧日常往南必在上燈之候病家恨等待不及即敝人亦心所不忍今自登報日起凡南巿有抱恙者無論門診請出槪至英大馬路五龍日升樓南香粉弄六十六號門牌本醫室掛號此啓 
[感謝存濟局周文卿大醫士淋濁聖藥治白濁血淋剌痛真正當日立止功効如神]  
余患淋濁者纒綿兩閱月受害無窮先則臨溺剌痛繼而紅腫破爛苦不勝言延醫診治殊鮮效驗繼服各藥房丸丹一變而成血淋危城日坐寢食不安嗣承我友指迷六馬路朝陽樓茶館對面存濟局周文卿先生包治即服先生湯藥覺稍愈並服先生秘製珠黄止痛止濁丸每料一元最可奇者服丸僅半點鐘而血淋立止其痛亦瘥再服先生立止白濁丸雙料一元癥竟斷根久未復發足徵存濟局藥丸可推滬上第一也該局秘製珠黄下疳散每罐一元珠黄花柳掃毒丸每料二元横痃魚口内消丸每料二元横痃魚口退消膏每張一元要皆靈驗無比特此登報鳴謝三馬路貿易公司紀才駿謹謝 
[杭州西湖湖濱旅舘廣告]  
本館開設西湖新巿場湖賓路業經三載規模宏大陳設精美全湖一覽風景天然空氣充足於衛生極爲有益久荷各界贊賞惠然肯來兹值春光明媚行樂及時而六橋三竺遊蹤極盛倘蒙中西各界光顧定價從廉車站派有穩妥招待照料行旅特此奉佈藉表歡迎電話五百七十六號 
[蘇路股欵清算處廣告]  
蘇路股欵交通部久不照撥迭經文電催責并派代表在京面索終以部庫如洗無法應付萬不獲巳部允將八期欵照付北京交通鈔票查浙路亦經照領京鈔並巳將原票開發本處亦即照辦准二月一號起所有八期欵即以原領之北京交通鈔票開發至九十兩期欵仍託代表在京與部交涉維希公鑒○附一月三十一號交通部來電蘇路股欵清算處銑電悉九期欵現正極力籌措一經就緒即行電聞特先奉復交通部艶 
[頌揚蛟門居士大星相家]  
陳君榮卿别署蛟門居士天資頴異自幼喜涉獵五行家言每爲人推算子平誠占六壬及相理均得談言微中洞悉其過去未來道人所未道余以石破天驚四字贈之蓋記實也陳君設硯以來普蒙海上四方人士之信仰垂簾指敎幾於户限爲穿同人等爲介紹凡心有所疑者盍往一試方知言不謬也仍庽英大馬路新鳳祥後連元棧内候敎　蔣尊簋彭養光陳紫照金象卿葉蘭蓀仝啓 
[一等獎崔氏瓣香廬内外治痔靈丹]  
痔瘡之症皆由濕熱下注隂虧熱甚焦勞過度以致筋脉横解精氣脫泄若成瘰成塊或痛或癢痔者爲如膿血淋漓管長數寸或黄水紫血脫肛疼痛者爲漏以上各症無論如何危重速將此丹每日連服三次立能止痛去血且培元補氣永不復發雖數十年不愈老症至多連服一料包可斷根萬試萬驗不靈包退還洋每瓶大洋一元每料五瓶大洋四元○又製三十六種惡痔去管膏如外痔十分危險名醫却步痛徹心肺速將此膏搽之三日之内連根脫落完名好初天下治痔之藥斷無出其右者此藥一出天下猶有不愈之症我不信也雙料每瓶二元單料一元近因假冒僞藥欺人須認明招牌上驥雲氏督製切記五開間門面藥包上　註册商標天馬爲記室懸農商部一等獎章方是的真若誤服僞藥貽害匪淺上海盆湯弄寗波路瓣香廬驥雲氏總發行所啓製藥所仍在北京路根德里本廬分設杭州陳列所南京下關大馬路○天津北門東猴子胡同○北京觀音寺街青雲閣○無錫北門外江隂巷内 
[海軍醫學校招生廣告]  
學額三十名學年預科一年本科四年資格中學畢業或有同等學力者年齡十八歲以上二十歲以下考試科目國文論說英文作文漢英互譯算學代數加減乘除化學動物植物生理物理報名民國六年三月二十一日至三十一日止並將中學畢業証書及本人四寸像片呈驗考期四月三日至六日官費宿膳書籍均歸校備槪不收費校址天津法租界海大道即前北洋醫學堂 
[中國法政函授專門學校招生]  
本校定於陽曆二月二十五號開學三月五號發給講義招收校外生一千名不拘職業男女兼收有志者來函報名可也索閱詳章附郵票三分校址在上海城内老縣前一百六十五號校長張天一啓 
 
 

Page 5

 
 
   
 
 

Page 6

 
 
要聞二 
[省會與省長之權限問題]  
　衆院質問與湘省請願 
前次國務院對於省議會之單行條例認爲省長無追交之必要並省長對於議會之案有核轉之權該會對於省長除彈劾案可以逕呈内務部外餘均不得向各部行文等規定於是引起各省會之反對茲悉衆議院對於上兩事認爲國務院違法將提出質問其理由大致謂省會如無議决單行條例之權則前此各例是否違法無從知悉倘使省會無向各部行文權利議案之准駁悉聽命於省長而省長又爲中央官吏是不啻爲專制政府而已違法解釋應請答復云云 
湖南省議會因議决五年度地方預算案省公署認爲窒礙難行咨交覆議同時又以該議會議决預算有踰越權限之處電請内務部解釋内務部覆電以該會變更各目細數於原案外增列收入欵项及變更原案之目的及事務各節均屬軼出預算議决權限範圍之外按諸法理揆諸通例當然認爲違法應援據省議會暫行法第三十九條撤銷原議决案並咨議會查照湘議會按按到此電後以省議會對於各目細數略加核減當然爲權限内事又交議案漏列地方收入之欵本會查出增列不得謂踰越權限乃省公署一面交會覆議一面電部即認爲違法又關係預算案法律内務部是否有解釋之權省長旣交覆議内務部是否有命令省長撤銷之權已據此意電達參衆兩院請解釋前项疑慮並請由衆院提出質問 
[外交後盾會之宣言書]  
中德國際問題發生之初卽有外交後援會外交商榷會外交研究會外交後盾會等以次纷起旣而後援商榷兩會各預備開成立會研究會有一意見書發表繼遂寂寂無聞今後盾會亦有宣言書傅佈京巿爰節錄其大要如次政府方遞潛水艇進行政策之抗議通牒於德而與美爲一致乏進行於德爲斷交之預備外交將來之是否决裂抑係和平固難逆　然中國爲中國人之中國國家爲中國人之國家政府爲中國人國家之政府外交爲中國人國家之外交外交之和平决裂爲中國人國家外交之和平决裂中國不能離中國人而自爲一中國國家不能離中國人民而自爲一中國國家政府不能離中國人民而自爲一政府外交不能離中國人民而自爲外交外交之和平决裂亦不能離中國人民而自爲一外交之和平决裂無論其爲如何和平如何决裂總須我中國人民自主之權而自爲先聲自爲後盾政府不過國家執行之一機關耳外交不過政府執行之一種發見於外者耳外交之和平决裂不過政府執行之發見於外者之一因果耳政府受國民之寄託經國會之同意雖能媾和宜戰爲外交和平决裂之執行人然因果之來須有屬中華民國之主權之全體國民爲國家之後盾負國家完全之責任故不特外交和平之前須有外交之後盾外交决裂之後須有外交之後盾卽和平之後决裂之前或正當　　和平决裂之外交因果之時尤須有乎外交之後盾况生此人道主義未能戰勝國家主義之世界處此廢興存亡萬均一髮之中國乎况際此對德通牒業已發生邦交决裂或在俄頃乎此中華民國外交後盾會之所以應時而生乘機而起也發起同人誓宣宏願擴充本會唤起同胞後盾外交恊助政府不爲過量之舉不爲偏激之談伹求無愧我心共期有益於國云云 
[章太炎之加入恊約意見]  
近來京中各報竸傅上海名流對於政府外交政策多懷不满究其眞實意氣何在無人能言其詳頃有京友得章太炎由滬來書略云（加入恊約之說） 
去歲七月已有所聞今果發勳····此間中山少川皆反對加入商人尤惡聞戰事伹以身多牽挂不得放言精衛亮疇有意加入前日在中山邸中解說利害二君亦漸明白矣抗議已出不可反汗假使德無答語或答我而詞多玩弄旣與國體有關恐政府不能默　今旣見及國家利害亦當爲政府解圍無已則取締德商防其侵軼旣可以對英日而於德人亦不爲已甚····並附有對於此間題之意見文云歐洲交戰之始中國不能乘機以收青島障塞有所不顧封域有所棄捐而令英日聯兵取之已失計於前矣擾攘三年未嘗偏有所助近見美德邦交决裂突思步其後塵抗議旣成則加入恊約將隨其後甚非愚魯所敢知也　按德人通牒所謂中立國輪船航行於一定禁止區域内概與危險其區域未嘗及於支那邊境中國運輸之艦蕞焉無幾南曁廣州北至營口皆不過傍岸游行未有橫度大洋而至他國者求在禁上區域以内尚懼其不可得也前此華人生命財産有寄附他國商船而被損傷者英法諸國德之　敵乘彼警敵之船而爲潛艇襲擊此又非我所能爭也而政府答復又以保持國際公法爲名夫以潛艇襲擊中立商船斯背悖人道之小者耳中國受人之侮不以人道待遇者何可勝計蓋有不戰而攘我封土蔑我主權者矣有略買我人民而暴施　楚至於死亡者矣有以販賣鴉片而興戰爭者矣是之不圖而爲他國商船發憤此殆非發於自動也非自動則爲他人誘脅相牽以入戰團是尚有國家資格乎是不以中國爲他人奴隷乎德人之在中國其數本省今中國加入恊約非能總率六師以與德人交戰也谷減價以賣軍需而又不能强迫商人也所能行者驅遣德商於國外耳取宜戰莊嚴之令而其實不過於逐千數商入斯亦不武之甚也外則不武而其後患尚有難知者假令德人戰勝則中國亦分　賠償是無故自求損害也借使恊約諸國得操勝算而中國以區區放逐德商之勞乃欲求人酬報是所謂操豚　以求五榖满家也故甲勝則召害乙勝則無利徒使人忽忘内政顛倒神魂於交戰之中進退相徵爲救國耶爲辱國耶爲求利耶爲求害耶或曰今不加入恊約不報德勝他國將以其所得於我者轉贈德人今之加入非求利也聊以避害耳應之曰今大國之中立者唯中興美矣美又加入戰團他日兩方和議非中國誰任居間之役我以居間爲人講解而人能以所得於我者轉贈乎是我爲主也今屈從他人之後而使他日無居間講解之餘地是人爲主而我爲從也爲主猶可倔强爲從則任人屠割耳誠欲避害其策適與事情相反矣或曰德人無人道潛毁他國商船加入恊約者爲伸公理非計利害也應之曰列國相處亦以施報言耳亞洲諸國爲他人夷滅亞洲人種爲他人陵踐者其數可僂指而計耶一國爲之而他國未嘗爲伸公理也進觀中國之事如前所說他人不以人道遇我者一國爲之而他國未嘗爲伸公理也邇者護國軍起所以反抗帝制叛人其陰相扶助者略有一二國耳而終不肯認爲交戰團體且有助叛人而魚肉我者是亦未能爲伸公理也他人之於亞洲於中國視公理若土苴然而中國以襲擊鄰船小故乃欲沽借虚名不卹破壞中立以殉之豈所謂施報之道者乎且夫德商之居中國者零落不遇千數非能爲他國患也彼以狹小之見忮嫉之心欲中國悉數而驅除之而假以人道爲名此曷足語於大方之門乎或云今者不入恊約但與美人聯和以防德禍言似近理抑未知美人眞意所憎所愛果在何人也國情變幻險而難知名爲援美其實或爲最無人道之國所玩弄耳頗聞今之從政者不能惠民理財而有朝不及夕之慮欲以借欵支持危局乃假爲親睦以媚之借貸以倫一日之使已不足言爲政矣又必行諂持媚而後可以致是他日借貸至無窮也一開其徑將何以爲國乎方今抗議已行而德人未有答復必不得已取締德商以防侵軼絶言借貸以杜疑言德不我犯則如是可也德若犯我乃以已意與之絶交而不引他人以生枝蔓可也助美之與恊約義皆非是　溪閣主人議 
[全國現存制錢之約數]  
收錬制錢當局者旣經着手辦理茲據某方面調查目下全國制錢之流通者尚有五百十二五億零一百二十三萬零五千枚之多以一千二百文折算銀元一元其價格尚值四千二百九十一萬七千六百九十餘元而各方面所流通制錢之約數如下直隷山西方面約七億三千三百八十二萬文山東河南陜西甘肅新疆方面約一百一十四億文雲南貴州廣東廣西四川方面約一百四十四億文江蘇江西安徽浙江福建湖北湖南方面約三百一十億零四千二百零八萬文東三省内蒙方面約三十九億二千五百三十三萬五千枚 
[粤省會中未來之沙捐案]  
　又將爲爭論之燒點矣 
二十號爲省議會第三届常會之期上午十二時各議員嬋聯而至濟濟登堂政界則有督軍陳代表及朱省長嚴廳長王廳長南番兩縣知事旋政而財政案中必又提出沙捐案上届常會期内各省議員因沙捐案已經一番爭議卒付否决乃現據財政界中人云省中各項官有營業及軍政費不敷之欵計算虧短不下二千萬元當道最近意見决擬由整頓各屬沙捐清個收益入手以期補救（與加征沙稅另是一問題）預算此項收入如能辦理得法以之彌補二千萬元之虧短尚可有赢無绌整頓與加抽宗旨原有不同惟粤人則多疑此項議案仍係巧立名目爲加抽沙捐之變相故議案雖未提出而各屬反對者已纷纷而起如近日香山來電謂沙田加抽每畝一元負擔過重先經函請維持現聞再議務請否决以順與情又番禺何紳湛霖致財政嚴廳長書亦表示反對其略云霖不論政久矣聞公擬抽沙每畝至一元之巨霖以爲病民之政不能不興公論之昔胡前督欲廢沙田自衛以兵衛之而取其費每畝僅定五毫耳尚不可行今議者乃欲聽人自衛以兵助之而取其費至一元又烏乎可夫衛民者政府之職也旣纳正稅增以沙捐人民義務可謂重矣義務旣盡而政府不能保護其權利坐令盜賊橫行失耕廢業是則政府之罪也政府不自責而又利用盜賊之害耕乘業佃危困以行其要挾必於使原有負擔之外倍增其负負擔且藉口失耕乃並其幸未失耕政府雖不與保護而其力猶足自衛者亦一律從而苛抽之揆諸前清雖極專制無此虐政不謂民國共和之下期諸法治者反抑民情而强行之議者其將爲政府巿怨也五屬之業佃何罪免於盜則不免於官官又較盜所收爲尤重盜所勒收者謂之行水官所勒收者謂之經費名不同實一也何有於公理又何有於法律且的所擬章程其征收範團甚無標準將謂以沙田故而征收之則有沙田者不止此五屬何獨於五屬而特增其負擔將謂以特别保護故而征收之則五屬之中有力足自衛而不必特别保護者何以並不分别而概抽之二者皆不能自完其說矣霖默計政府雖至强暴每畝一元必難收取將減而至五毫或三毫焉誠思多三數十萬之欵於政府何補萬一且必待明年晚季乃可清收爲效甚缓政府大違民志所得或千百萬尚足償失若僅得三數十萬而召人民莫大之怨懟則甚爲政府不取也云云是亦足以見粤人否認之一斑矣 
[粤省南雄之警耗]  
　軍隊譁變　監犯越　 
南雄爲贛粤交界要地原爲滇軍所駐紥十八早十時駐南雄縣城客軍第二營忽有兵士二百餘名譁變該縣知事朱綬會同曹團長制止不及致被搶刦當舖兩三家商店數十家傷斃警兵民人十餘名並即闖入電報局開鎗刦掠幸各報生從後門奔脫不至遇險惟所有機件已遭毁壞朱省長以此案據該縣朱知事來電稱傷警數名商民十餘名匪徒乘間搶掠店舖數間惟據該縣紳民電稱則傷警十餘名平民塿數十名被刦舖户數十間所報懸殊究竟是保虚實現已飭南韶連鎭守使張開儒就近切查明確所傷兵警人等妥爲醫理如有傷斃人命應撥欵撫恤並勸令商民人等照常安業聽候核辦聞同時軍署方面亦電令該鎭守使迅速派軍防範以杜窴窺越現陸督軍又以該軍駐韶以來素守紀律此次變起倉卒究係何因特電令總巡察官黃均起就近密查詳覆核辦昨聞該縣變軍已由張鎭守使令飭張團長懷信帶隊前信彈壓業已平靖惟南雄電報局自經亂軍入局搶掠毁件三副致通贛粤湘省之各總缐一律斬斷消息不通已由粤桂電報局電令南安韶關雨電局將現存機件就近移撥前往俾暫應用 
南雄縣署監獄共有人犯三百餘名自十八日兵變後監獄官左永明早經戒備預派獄兵澈夜梭　惟各犯得聞兵變之耗竟於是夜强奪警鎗　擁越獄正纷亂間適知事朱綬督隊巡至四面追緝被逃犯高老六糾集衆犯放鎗抵拒警兵多受重傷朱知事立調大隊馳至　戰數時鎗斃逃犯十一名擒回三十一名惟高老六被擒後因受傷過重經已斃命現查在逃各犯共有　材等三十八名尚未緝獲刻由朱知事於號日（卽二十日）自請常道撤任查辦並請通電鄰屬軍警將在逃各犯一體恊緝 
[中德交涉中之武漢]  
漢口商業近日大受歐戰影響茲據所聞條誌如下（一）茶茶漢口出口貨之大宗上年因英輪來華者少航運不便俄國鐵路又限於承運軍需運費保險至昂加以羅卜跌而先令漲洋商旣不肯出價復不願多辦以致積貨難銷雖停辦子茶截至年底猶存二萬餘箱满擬今春可得善價詎竟無人過問現在新茶瞬即上巿向例各商正二月之交即入山設莊如羊樓峒楊芳林等處洋商所派華夥設莊總在二十家以外刻因德美絶交海運阻滯各洋商皆觀望不前入山者僅有阜昌新泰等四行華商進山者亦僅十之二三已在漢相約須將山價贬至低賤極度以妨虧折似此情形本年茶業决無佳境然一般山户今歲種茶旣不得利來年恐將改植他物矣（二）蔴鄂産苧蔴品質最良東西各國與江浙等處織業多購爲副料去歲洋莊所銷不多惟恃國内生意向例春間交易頗大茲則一變無人顧問每捆由十四兩跌至九兩零仍售不出漢口武穴二埠存貨極多（三）油行銷洋莊之木油皮油桐油亦佔出口土貨之大宗現在洋商旣不採辦華商亦不收買幾無行情可言惟菜蔴荳各油爲民間所需要略有交易聞積存漢口之各油值價共有一千餘萬之巨（四）洋貨凡屬舶來品之各項價值近日無不飛漲惟洋紗未見昂貴聞由漢巿行銷之紗多係由日本運來其次本省紡纱局與上海各廠來貨亦能銷售現在棉值低廉紗巿遂隨以活動（五）紗廠武漢第一纺紗廠係李子雲等創辦所需機件早向英美訂購以海途危險遲遲未運現在洋商方面又請另加倍半保險費該廠以時局難測擬暫觀望原定今秋開工恐須從缓矣 
漢口德人近數日態度忽一變爲鎭静仍舊照常營業武昌下新河有禮和鍊　廠者係德人在漢之一大工廠由湘鄂採取　砂運廠煉製成　轉　回國上年已因事暫停工作現又在湘採辦大批銻砂來漢招集工人五百餘名擬不日開工并於廠中添造機爐一座力圖擴張 
近日中央來鄂使者絡繹金永炎去蔡儒楷來蔡去李開侁與覃師汜兩顧問又來王督軍亦先後派楊文愷盧金山（第三旅長）孫傅芳（北洋第三旅長）赴京參與軍事會議聞李開侁尚須由鄂赴寗然後往粤覃師汜則已旋京又聞赴京會議之漢陽兵工廠總辦劉慶恩刻電該廠會辦敖廷銓以奉部令妈即日增招工匠趕急製造品須比前加倍所需經費已由部電督軍籌撥速往領取敖已遵照實行矣 
湖北主客各軍向不注重夜操不遇偶一演之茲由王督軍訓令各軍每日輸流在省垣附郭鄉村操演夜間野戰十九日王督並親自出城往南湖查閱第三旅省防團警備隊各軍夜操於十二點三十分關始運動至四點鐘方已整飭軍備無非固我國防也 
[淮鹽商不允貸欵湘政府]  
范代省長以湘省財政舊欠本屬不資此次改革復新虧銀數百萬元來源枯竭應付爲難前譚省長以借欵咨商財政部省議會均准咨覆事屬可行惟現值歐戰方酣外債勢難募集且條件類多嚴酷尤未便謀濟一時之窮致貽將來之累查湘岸鹽商當辛亥光復之初曾經借撥鉅欵有案　年收入最旺該商等深明大義區區應募當更形踴躍當經令行財政廳尅日與該鹽商借洋一百萬元票商運商各半藉资要需所有息金及攤還辦法由該廳長查詢該商之意旨秉公酌定呈候核奪並委曹典球爲特派員責成會商財政廳辦理此事財廳奉令後即向淮商籌商借欵一面並由特派員曹典球與該商等磋議一切當經傅集在岸票運各商妥議並電知揚號各商查照據在揚各商電稱此間同人會議僉謂淮商自改行新稅之後成本加增餘利微薄近來匯水奇昂虧耗尤鉅加之中交兩行尚未開兌各處金副不通異常拮据各商辦運資本尚且爲難卽以認借公債而論三四兩年息借銀行墊款迄今尚未還清五年公債又接　而至正因派數過多要求核減以紓商力是各商處此時勢自顧未遑焉有餘力代籌借欵所有此湘省需欵懇求另行設法免向湘商籌借俾免困累業由湘岸淮商公所據情陳覆財廳轉呈省長公署請將前項借欵收回成命矣 
[皖省政聞]  
財政廳長鄭鴻瑞擬明日赴蚌入都參與財政會議 
皖南北茶釐差委員日内即可發表現謀斯差者運動甚力 
蒙城縣收發員昨解印花稅欵來省行至北　被水上警廳稽查搜獲烟土十六斤有餘比即將該員一併送交地方檢廳嚴辦聞該縣知事汪履中亦涉及嫌欵現由該廳電請省長核示 
印花稅處長鄒日　現極力整頓以裕稅源並規定循環章程通飭各縣查照日來省城戲園戲票已令粘印花稅票 
省城自客歳倪省長赴蚌後巿面冷淡日前商務 
 
 
 

Page 7

 
 
總會電請倪省長來省维持聞倪氏電覆現圖河工進行不克回省俟議會開幕（即四月一日開會）即來云 
懷　公益维持分會今日（二十五）開第二次常會討論會務進行事宜並推舉職員 
[江北春聲]  
二月二十三日淮揚道尹左杕周曁其妻六十雙壽浦中各界及淮安關杜監督徐宿軍官淮揚各縣知事獻禮趨祝絡繹不絶浦中旅館假莊轎夫無不利巿三倍 
銅山縣馬溝巿農會創設蠶業學校函請各縣農 
會保送學生赴徐肄習以倡實業清江浦郵局長孫爾康調歸南京總局另候任用以孔憲鵬（江都人）繼任刻下尚未到浦視事二月二十四日夜清江孔裏廟舉行春季丁祭 
清江東北隅朱家溝之许誔登寺刦案趙知事已勒令法警余標限期緝獲 
淮陰縣敎育欵産經理處現由猶龍書院遷入豐濟倉後進 
[杭州快信]  
浙省五年度國家歲出入預算書經國務會議議决以收支相抵可盈四百五十二萬五千四百三十元擬卽爲報解中央之欵 
省議會第三届常會定下月二十一日召集業由議長沈定一通函各議員務於二十日前齊集報到 
財部電浙委陳壽同程康恩二人爲江浙兩省銀行稽查員不日來浙昨財廳轉令全省官商各銀行一體知照 
張財廳長准定三月一日盤查金庫 
寧台鎭守使顧乃斌請准隨時調遺外海水警已由督軍轉咨省長核准通飭遵照 
警務處原定三月一日實行改组茲因交代手續繁重聞須展缓 
杭縣地方審判廳民庭庭長王仁湛（　山人）奉調赴粤昨已卸事定冬日（二號）起程督署軍需課禀准省城各軍服店投標承辦灰色軍衣袴三萬套軍帽一萬五千頂限本月底截止三月一日開標 
近日省城猩紅熱症流行甚廣 
第四師第十三團兵士昨由軍用專車搭載四百餘人抵省駐紥梅東高橋大營 
楊督軍昨電懷寗原籍令其子楊鏡如護送眷屬來浙大約江日（三號）可到 
地方通信 
　　蘇州 
　自治研究會定期開會蘇垣公民金天　宋鎗動潘承　孔昭晋等五十四人發起组織地方自治研究會所有開辦經費由南京省政研究會撥給案由發起人先行草定簡章擇於夏曆二月十一日在海宏坊巷法政講習所内開成立大會通過簡章選　職員籌商進行各事昨已預行布告矣茲附綠草章於下一本會以研究自治爲主旨國政而影響於自治者亦得研究之二本會依據省政研究曾簡章定名爲地方自治研究會三凡完全事有公權者均得爲本會會員四本會設政務會務兩部政務以内務財政敎育實業四科组成之各務以文牘庶務會計交際四科组成之五本會設總幹事一人各部主任幹事二人各科幹事若干人均由會員選任之六總幹事主持本會事務各部主任幹事商承總幹事處理本部事務各科幹事商承總幹事及各部主任幹事處理各科事務七本會會期分三種（甲）幹事會每星期一次（乙）常會三個月一次（丙）臨時會不限時期以會員二十人或二科以上幹事之要求開會八各部各科辦事細則另定之九本會暫借海宏坊巷法政講習所爲事務所十本章以全體幹事之同意或會員五十人以上提議得修改之 
　派委寳山裁判員寳山縣公署裁判員姚某被人指控劣跡多端經高等審判廳查實詳請省長將姚某撤换所遺裁判員缺已由莊廳長委任陳同壽繼承其乏陳君爲日本早稻田大學卒業生與莊廳長同學前曾派充江北地方分廳長對於法律知識頗有經驗云 
[松江]  
　追租釀成命案縣　葉南區泖涇灘居户陳小樓因佃户金阿昌延不還租曾控縣勒追阿昌避不到案案祭未結前日陳在葉榭鎭適遇阿昌立卽扭交該鎭警所暫拘所内以便移縣歸案詎阿昌竟於是夜在所自縊斃命該處鄉民以陳氏田畝久歸阿昌族叔承種不應由阿昌完納组籽相約至陳小樓家將内外物件搗毁一空肇事後由葉榭　所報告總局那警佐已於今日趕往勘驗矣 
　水警移提盜犯前日東鄉新橋鎭警察所緝獲跡涉嫌疑之劉銘善等四人抄獲衣飾皮鞋銀元等物由該鎭馬警員將人賊併解總局押候究治在案茲由水警署偵悉劉等四人係去歲年終平湖班小火輪被刦案内之逸盜當即由第一專署備文向總局提出該盜犯及賊物等歸案訊辦 
　第一社屢次肇禍雲間第一劇社建築簡率材料脆弱第一日開幕卽斷去樓座擱栅致座客飽受虚驚由警局罰令繳洋三十元了事詎昨夜該社偏東屋頂無端墮下磚瓦一大塊致打破楊姓小孩頭额血如泉湧扶至黃自雄西醫處醫治現聞楊姓家屬已投訴警局不知警警如何處理也 
[無鍚]  
　粉廠出租無鍚機器　粉廠初不過茂新公司一家及後因年年獲利時人羡之爭相創設近已多至五處惠山浜内之惠元　廠爲同和錢莊發起招集股份十五萬於乙卯年夏初新麥上巿之際開機出粉總理一席公舉同和莊經理吳玉均擔任開廠年餘至去歲冬初盤結賬目折耗有六萬之多吳總理本非内家經營失敗大爲股東詰責吳亦壯志頓灰堅請辭職故自冬初宣告停工後因各股東屢次會議均不願續籌活本迄未動機延至上月始有當地茂新粉廠榮氏兄弟開談租偕該廠初欲作價十二萬元售出嗣因榮氏兄弟不願一再磋商始允租用言明押租五千元年租一萬五千元租賃年限以三年六個月爲度該廠隨於上月底在上海大新旅館開股東大會以多數取决通過出租雙方卽行成交聞有一部份股東因不贊成出租大起反對堅欲歸併内容尚不妥洽云 
[鎭江]  
　防堵淮北匪徒駐浦陸軍第一混成旅長馬玉仁因聞有大股匪徒在漣　交界之區騷擾地方除飭令附近各防軍嚴密兜拿外並知照隣縣軍隊設法堵截 
　延聘修志訪員丹徒縣署前奉省署訓令延聘蘇省續修通志徵訪員茲已由縣署聘定議員楊邦産等四人爲名譽徵訪員縣敎育會長王楊二君巿敎育會長李君學委巫君等七人爲徵訪員 
[安慶]  
　鹽勇緝私鎗斃良民渦陽縣北鄉丁塜集地界　山東接壞前有民人張志頭邵郎等車運黃豆回家行至該集突有鹽勇李玉山孫廣等數人背荷鎗枝聲稱緝私張等以車内無私僅銅鈔數千不服盤查乃鹽勇李某竟開鎗將張轟斃當時同伴之邵郎卽赴縣禀報隨由縣知事源委勘驗一面詳報省長聞　省長以鹽勇鎗傷良民難免不有假緝私行刧之斃况淮鹽銷售皖北亦不爲私當即行文至山東運司令將肇事之鹽勇李玉山孫廣勝等解渦　案訊辦 
[嘉興]  
　所長委定嘉興　學所經省令催辦以使督促敎育述行現張知事已遵令勘定舊嘉邑學宫爲所址並委定沈仰高爲所長田　夫柏綏之趙琴一三人爲勸學員另委書記二人現正布置一切定於下月初成立 
[武昌]  
　武漢第二次地震前次長江一帶地震以湖北爲最烈武　人民多受損害至今恐怖之相猶印於腦筋一班篤信舊說者均以爲時局不靖之朕兆現在對德抗議提起若輩遂資爲口實並有謠言云今年不久還有一次大震無識之民多抱杞憂乃二十二日晨八點半鐘武漢一帶地又復震竟如謠言所預測惟不如上次之烈爲時僅兩分鐘而止吾人祗覺玻窗稍爲格格作　房屋未大搖動故無倒塌之事人民站立者行路者多無所覺祗有高臥者與静坐者皆知震撼但社會上已習見此種形像並不甚驚怖然不免詫謠言之有因聞有根究再震說之由來者去係某善堂扶乩所書云 
[江西]  
　决定收回　官票辦法贛省行用巿面之百文官票業已破爛不堪曾由財政廳長邀集商會會長曁中國銀行行長至署討論收回辦法僉謂巿面小票總計有一百五十萬左右如照巿價收回滙票價勢必增漲不如以本日（二十號）行巿爲標　本日銅元行巿爲七一五官票爲四一三五照扣以銅元五十八枚换百文小票一千文並聲明此舉係專收破爛小票至收回大票另籌辦法在坐諸人均表同意遂决定二十二日由財政廳公函商會轉致錢業會館勿再將銅元價格提高以免有碍收回小票 
[濟南]  
　各界討論對德事件省垣政學绅商各界二十四號午後二時假省議會後廳開會討論中德交涉問題到會者六七十人由王鴻一報告開會宗旨各界重要人物議論互有同異王樂平辛鑄九陳翰軒孫夢周李楷元王拱宸孫水平諸人主張加入戰　孔則主張仍守中立又有某君主張徵求各縣意見再定方針辛鑄九謂外交緊迫旣無徵求意見之時間况外交應守秘密尤不宜函電交馳宣布全省反對其說此後相繼發言者尚多類皆研究學說空談利害與現在情勢不甚切近最後由王鴻一演說　本會宜繼續進行增人民外交之知識衆贊成時已五　遂散　雜評一 
[寗遠夷人肇亂（步陶）]  
據西電寗遠夷人有因剷烟肇亂之報我聞而心竊戚戚焉夫烟約期迫禁種理宜嚴厲違禁抗剷致動兵戈其各誠不盡在官吏然亦思夷人知識有限種烟禁令又經去歳擾攘多形廢弛一旦雷厲風行峻刑隨之此中所以然之故夷人恐有至死莫能盡明者因誤生忿因忿致亂其愚雅有動人矜憫之情况蜀當道旣從事調查則將來此事之處置似宜於夷情有所措意而勿專以兵威爲解决之方蓋服人者心服爲上力服次之處今日之時局常使夷人安其夷習而不從根本上以啓迪其知能終將爲川邊治安之隠患固不僅烟禁一端之橫生阻力已也 
[張倪主張之特别大會]  
孔敎問題張倪等通　爭論已非一次然皆以列入憲法叮囑國會爲歸宿今據路透京雷最近張倪等則又主張由國會外解决之且特别聲明之曰由國民直接選出之代表開特别大會解决之姑無論其前後主張自相矛盾卽如其說而行之選此代表憑何機關此種會議在國憲上居何地位所議决之孔敎將仍置憲法中抑另置一特别之法典以保存之均覺無以自圓其說無已其亦如袁世凱所召集之國民代表類耳宜乎政府之一笑置之也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會愛惜華商之名譽信用]  
　總商會致公共租界會審華官函謹啓者滬埠正經商人向以體面與信用二者爲立身根本終年與之交易者必視其人是否體面有無信用爲營業上之作用乃有被人控告而不自覺者原訴人投案請求每謂被訴人不久即遁或請簽發提票或於傅單内添加傅到交保四字一至被告之家不問體面信用立刻拘押捕房次日解送公堂與賊匪手銬同行使其體面喪盡信用亦隨之而去欠人之欵羣相擠軋甚至有爲數較巨者關於巿面大局前清時曾經敝會與貴公廨商定遇有商業上之起訴是否體面商人曾否入會先行函詢敝會准於二十四點鐘内答復如係入會會員果屬體面商人改提爲傅設或非也准請簽發提單以免兎脫似此辦理多年無枉無縱皆貴公堂保障華商之實濟也迨自辛亥光復以後即無函詢之手續嘗有體面華商突然被人控告拘入捕房雖至訊斷理結而已受信用之影響更有新式傅單上註傅到交保在官長以爲其人傅到隨時可以交保乃辦公者立時拘押捕房轉解公堂竟與提票無異更有爲時局促如星期六票傅到案不及取保而被押至兩三日者案情之虚實是非尚無踪影先受捕房拘押之辱挾嫌誣控之弊緣此而生敝會有保商之責且思洋商或有被人控告無論何國公堂從無有立刻拘押之例今華商被人控告如果入會認爲會員即係體面商人非惟不必簽發提票即傅到交保字樣似亦不宜添註用特重申前請敬祈台端府准所請實力施行保護華商即所以維持商　大局敝會當專派一人管理查復事宜如荷垂詢决不遲誤應否知照陪審之各國領事應請諸公酌奪華商似未便越俎請求也事關滬埠華商名譽信用此數年内屢至敝會詰問幾乎無業無之仰賴保全曷其有極 
　會審公廨華官後函敬復者昨接大函囑將商業訴訟凡入會會員及體面商人仍照前清商定辦法一律改提爲傅免加傅到交保字樣係爲保全華商體面起見自應妥籌善法變通辦理除切實會商英美德各領一俟商妥辦法再行奉佈外合先函復 
[絲綢貿易之轉機]  
絲綢二項銷售外洋本爲土産出口之大宗邇因仙令增長出口行家每受暗虧大都觀望間有裝運出口者亦僅少數是以絲巿冷落業此者頗受影響茲聞今日英公司船大華來（譯音）由滬出口開往倫敦及孟買等埠裝運廠絲白絲繭綢等類共有一千二百餘包之多餘外雜貨亦頗不少輸出額數爲二月以來未有如此之暢旺亦我實業界之好消息也所有各洋行裝運包數及絲綢等類分析於下有餘洋行廠絲四十包黃絲十一包信孚洋行廠絲五包百多洋行廠絲十包法昌洋行廠絲十包通順洋行廠絲五包大昌洋行廠絲五包白絲十包黃絲十包三星洋行白絲三十三包黃絲一百六十八包公安洋行黃絲十包義昌洋行黃絲二十包固益洋行白絲五包克昌洋行黃絲八十四包三井洋行黃絲二十包美大洋行黃絲十五包繭綢十五件中和洋行絲綢一件祥利洋行黃絲二十包由東府綢一件河南府綢四件卜和莫而洋行河南府绸二十二件山東府綢二十件伯興洋行絲綢二件森茂洋行河南綢二十九件沙咪洋行黃絲三包河南綢十一件山東府綢三件高倍洋行黃絲十八包山東府綢一百十八件美大洋行黃絲四十包畢爹釐洋行河南府綢九件絲紗二十六件華商罐頭食物四十八件綉貨五件布三百二十五件泰和洋行白絲二十四包黃絲二十包山東府綢四十四件八巴利洋行白絲三十包黃絲一百二十包三星洋行黃絲二十四包惇信洋行白絲十四包信孚洋行黃絲十五包福興英行山東府綢二十二件百多洋行烟葉三百五十件其運往地點有至倫敦者有至印度孟買者惟綢類則全數運往孟買云 
[外人對於收買存土之公論]  
萬國改良會會長丁義華君對於中國禁烟一事盡力贊助頗具熱心昨日丁君又以馮副總統主張收買存土一事通電各省督軍省長一致否認請即電達政府取消合同綠其原電如下各省督軍省長鈞鑒馮副總統與外洋土商訂立合同由中國政府將上海存土全數收買每箱作價八千二百兩自三月三十一日以後所有存土均歸馮副總統執管中國本無收買存土之必要英政府亦無袒護土商之事實而中國政府貿然收買此項存土大失政府體面貽損害於人民乞立電北京政府請將所訂收買存土合同取消丁義　叩 
[國民禁烟會之響應]  
中華國民禁煙會自成立開會通電各省團體機關之後各省團體復電贊成者絡繹不絶各省旅滬人士遞送意見書於該會者亦復不少均經該會辦事同人逐一綠存每日交付各會員互相討論譯要採擇以期迅速進行而達最後之目的云 
[外交後援會定期開會]  
上海商團籌備處聯合各團體组織外交後援會等情已見前報茲悉該會係一部份商團會員所组織前晚又假籌備處集議咸謂目下外交風雲日急江西漢口等處自見本會發起後皆已聞風興起先後组織爲政府對外後盾現在自宜急速進行遂决定聯合上海各團體函請各派代表一人或二人於三月四號（陰曆本月十一日）下午二時假小南門外南倉街裘家弄進德小學校開會籌議一切辦法並定名爲上海國民外交後援會云 
[招募華工出洋誌聞]  
虹口南潯路某小工頭行近日派人四出開招小工五百名據稱招赴威海衛工作月給辛資數十元應招者頗不乏聞已於星期日由某公司船首先運往約二百名左右上船時甚爲秘密先給工洋十元並給灰色號衣爲記惟是日有數小工因恐家中阻止未經說明旋經家屬得悉追至碼頭截回不無爭執外間始得悉其事據稱本星期内某輸出口尚須續運以凑足訂招之數云 
[地方自治研究會訂期開會]  
上海地方自治研究會昨發通告云敬啓者本會成立以來業經四月前經呈報地方官廳轉請立案頗費手續茲接縣公署來文内開疊奉道君省長訓令接准内務部咨開該會宗旨純正應卽准予備案云云茲定於三月二日即陰曆三月初九日下午一時續開大會以策進行並敦請孫伯蘭（洪伊）謝敬虚（遠涵）兩先生蒞會演說發表政見務請執事撥冗准時蒞臨無任盼企 
[柴薪木炭之新稅率]  
稅務處近因增加稅額將柴薪木炭稅則重行擬訂嗣後通商口岸凡有柴薪出口每百斤應徵關平銀一分木炭第百斤應徵關平銀三分復進口者遵章折半徵收業已令由總稅務司分行各關稅務司遵辦 
[詢問地雷來歷]  
美租界熱河路一百五十五號門牌平房面前地雷轟發炸坍平房十餘間並炸傷工匠等五人後經捕房拘獲竊取餘剩碎鐵之王金興解至公共公廨訊辦等情迭誌本報茲悉祥泰舊鐵店主許祥和因當時在場監視工人開鑿亦被炸傷現在同仁醫院醫治捕房以該舊鐵店擅將危險物品運至公共租界殊違定章自　澈究來歷故於前日派探至病房向許詳詢該地雷來歷據稱實由公司在浙江購運來滬堆置是處等語該探業已據情回禀捕頭請爲核示 
[瑪禮孫路爆發炸彈三誌]  
本月二十二號是午虹口瑪禮孫路十七號門牌韋鵬飛家附近忽有炸彈炸裂當經美捕房　副捕頭率同中西包探前往察勘拘獲形跡可疑之皖人李華翁常州人莊少雲及日本人三名該日本人已解該管領事署訊辦李莊二人解送公共公廨訊供收押並派探前往閘北五區警署請派探警同至李之家内調查各情已迭誌本報茲經捕房查得李莊兩人與炸彈案實無關係昨晨復將兩人解廨請示並由盤副捕頭到堂禀明該兩人與此案確無關係且租界内亦未犯事請爲將案註銷會審員王肇之君商之美沙副領事以旣經捕房查明與李莊兩人無干判令一併開釋 
[恐嚇勒詐案之辯論]  
公共租界總巡捕房控告寓居長浜路修德里之民黨分子紹興人王劍秋與法租界某月　社主筆諸葛人（即諸謀之）北京路某傢生店主俞仲田（卽沈松棣） 
專事書寫恐嚇信函向租界内富商鉅賈勒詐鉅欵等情業由中西探目將王等拘獲連同跡涉嫌疑之皖入張月生解送公共公廨迭經中西官研訊尚未判决前日午後又由捕房將王等四人解廨復訊先由捕房代表牛門律師上堂譯明案情繼由被告代表海德禮律師向王劍秋詰據供稱前在浙省爲陸軍團長二次革命後銷差來滬王鼎並非我名至王炳修被人索詐欵項一事係自稱民黨之蔡佑之與郭孫兩姓所爲蔡等並非民黨中人均係無賴我因至原告處訪友閒談始悉此事原告託我調查後忽有蔡與郭孫兩人來言王炳修所給之資被我用去與我爲難我故用電話請原告到來證明嗣因原告無睱我即偕同蔡等前往辯明當在梁溪旅館内被捕之時我與諸葛人俞仲田商議组織貧民乞丐工藝廠倩諸擬訂章程我與俞各任開辦費一萬元因此種貧民乞丐觸目皆是故擬創此廠以免流爲匪類云云訊之諸葛人供前在江陰爲陸軍測量生現在法租界内某月報社主筆被捕之日我與王劍秋俞仲田在梁溪旅館商議創辦工廠由我擬訂章程至於嚇詐之事實不知悉詰之俞仲田供於西曆一九零二年起在由東鐵路爲車長共有七年後至杭州火車站爲檢查三年又至津浦鐵路車務處辦事二年繼至青島鐵路爲材料長因英國借欵未成停辦來滬在北京路股開傢生店是日我與王諸兩人在旅館内擬辦貧民工廠我擔任開辦費一萬元並欲函致北京總統府掌印官我之朋友唐輔臣托伊呈請政府資助原告所控嚇詐等情概不知悉質之張月生供向在原籍爲木匠於去冬來滬至法租界找尋姨夫周大廷未遇故寄寓同鄉郭庭方處實不知因何被捕旋由牛門律師向各被告駁詰一過經王崧生襄讞與德師副領事會商判各被告押候核辦 
[私印八釐公債票三誌]  
本埠中國銀行控徐道生私印八釐公債票由捕將被告拘解公共公廨押候查明同黨澈究在案昨晨復經關讞員會同美博副領事研訊被告供我是許莊生並非徐道生亦無私印公債票情事請爲明察旋由總巡捕房一百五十二號西探海明惠投訴被告已在捕房供出同黨數人應請按名提究中西官判被告帶回捕房候特别訂期研訊 
[訊明因賭發生之命案]  
流氓陳仁才經捕房查與戳斃林嘉康一案有關將陳與探夥張阿裕見證張林寳一併拘解公共公廨訊判陳與張阿裕各交一千五百元張林寳交五百元人洋並保在案昨晨由廨復訊被告等均延律師到堂代表　護並據張阿裕供陽曆一月十六號夜有小龍竹山等十餘人向我等借洋五十元不遂即被持刀將我戳傷林嘉康不知被何人戳斃惟陳仁才站在門首並不在内又由死者之母鄭氏及姘婦林老三投案請求伸雪訊之陳仁才供實因向已死林嘉康與鷹爪鼻寳卿小辫子福生等所開花會大廠内買得彩洋十四元向索不給死者出刀戳我一下我即奪刀還戳惟在黑暗中林嘉康究不知被誰戳斃求察中西官判張寳林張阿裕先行開釋陳仁才押候會商堂諭於禮拜四宣判 
[浦東發生越貨傷人案]  
住居浦東張家　附近駱駝橋（南滙縣轄境）之老嫗龔凌氏現年七十三歲守寡獨居略有積蓄陰曆上月二十八夜突有匪徒十餘人撞門入室乘嫗熟睡將棉被罩住頭部氣閉致死遂任意搜刦藏金數百金而去事後由嫗之族人投報南滙縣署當經葉知事飭派法警下鄉查獲盜匪王俊章龔阿毛兩名解入第七區警署昨日午後轉解縣署押候訊辦一面通飭各警探認眞跴緝逸盜務獲解究 
[南北巿錢業將合组公曾]  
上海南北兩巿錢業各有公所（卽錢行）逐日齊集開巿處理一切滙劃事務並各就公所設有錢業會商處以便遇事會商日前北巿錢業會商處擬改组爲北巿錢業公會附設於上海總商會内方在擬章籌備而南巿各錢業則以地處一隅向分南北遇事隔閡諸多不便亦擬商之北巿同業南北合组一公會卽以北巿錢業公會改爲爲上海錢業公會以便遇事互通聲息俟公訂統一辦法後即可组織成立云 
[三誌小保險公司之欺人]  
愛衆聯保壽險公司倒閉後由介绍人（卽保險） 
掮客）顧玉麟等十七人至法公堂聲稱自該公司倒閉之後各保户約有六千餘人均向商人等索欵但此項保費收下後均隨時轉交該公司經理趙詠郇等收納現在商人等被累難堪須請堂上出票提到趙等訊追保費等情中西官准如所請判先將愛衆公司發封並飭提趙詠郇等訊追在案茲由法捕房包探贛邦達偵悉該公司恊理鍾安樵司賬鍾雲生邱榕軒等匿跡之處當卽前往將三人一併拘獲昨解法公堂請訊各原告均投案請求訊追詰之鍾安樵供前由趙詠郇邀商人入股推爲恊理自倒閉後卽與趙等分散現趙究匿何處不得而知鍾雲生供商人經理外埠愛衆分公司事務趙等現匿何處亦不知悉邱榕軒供爲該公司司賬保費收下後由趙 
 
 
 

Page 11

 
 
詠郇等執管是實中西讞員判鍾安樵還押鍾雲生邱榕軒交尋當保出外候訊並着各原告查明各股東産業限七天内禀覆再行核　 
[閘北救火會董事會紀事]  
本月二十五日下午四時閘北第三段救之會開董事會到者有陳炳譧王禮堂胡耀廷王景齋徐士品顧寅基等開會後由正副會長俞宗周王寳訓報告開辦迄今大概情形次由稽查顧宋臣將該會進行方法報告董事部畢董事王禮堂起立云前星期本會開會時適值火警目覩諸隊員於頃刻之間更换制服全體出發各會員均有職業對於地方公益如此踴躍吾輩爲董事者自宜竭力輔助云云次陳炳謙起立提議添招會員十名俾火警時各隊員可以輪番休息經各董事贊成作爲議决陳君又云以後常會每月一次如有特别事故可開臨時會規定時刻四點半鐘不得延誤以免先到者虚糜光陰經全體通過議畢茶點而散 
[聯合運動會之籌備]  
上海縣公署學務科昨致各區學務委員函云縣屬公立高小及乙種實業學校運動會前由縣敎育行政人員第十一次談話會議於陽曆四月一二兩日舉行其他應行籌備事宜於開會前四星期先開臨時會定之呈請縣長分令在案茲特遵照議案於陽曆三月三四兩日上千十一時起齊集上海縣敎育欵産經理處開臨時會藉商進行手續務乞准時蒞會無任昐禱 
[轉行師範畢業服務之省令]  
上海縣公署昨日通令學務委員文云案奉江蘇省長公署訓令第六五四號内開案准敎育部咨開查師範學校以造就小學敎員爲目的高等師範學校以造就師範及中學敎員爲目的（部文已見二月十日本報茲從略）等因合行訓令該知事遵照并轉行所屬中學師範以下各學校校長一體遵照此令等因到署奉此除分行外合行訓令該委員轉致區内各學校遵照此令 
[普益社交誼大會預誌]  
陽曆三月一號晚八時大東門外青年普益社開春季交誼大會有名人演說及中西音樂各種游藝現已柬招各會員届時與會想定有一番熱閙也 
[川沙奉賢兩知事之更易]  
　川沙縣知事趙幼班現奉江蘇齊省長調任金壇縣知事所有川邑知事一缺以丹徒知事章同補授章奉委後已於日前由丹赴川接任趙知事經即移交清楚於前日到滬卽乘滬寗之車到蘇轉赴金壇授任 
　奉賢縣知事雲海秋曾隨已故鎭守使鄭汝成來滬充當該署科長由鄭特保免試知事委任奉賢縣知事到任以來已届三載茲悉雲知事又爲浙江督軍楊善德任爲軍署秘書呈奉内務部核准調往浙省所遺奉賢知事一缺由齊省長改委孟廣悌前往暫署前日雲知事已交卸來滬改乘滬杭火車赴浙接差 
[花邊業擬設機關]  
本埠花邊一業出品甚佳銷路頗廣現浦東各出品家因該業尚無團體恐將來發生事故或同業自行破壞無所控制是以由該業中有力者出爲提倡並集資設立機關擬訂同行規則以資統一而垂永久云 
[南巿錢業酬謝巡警]  
去冬南巿錢業各商因預防盜匪搶刦起見由業董鍾新甫等函致縣商會轉函第一區警察署請添臨時崗位及便衣暗警並加班巡邏隊在各要隘往來校巡藉資防範茲届冬防期满地方頗爲安謐故該同業在公所會宴時提議酬謝警察巡護之勞當經議决講京鮮猪肉一百斤麫粉十袋定期送署請董警正分别給赏 
[改组宰猪公作之調查]  
淞滬警察徐廳長近據猪行業商董倪秋霞等呈稱前由同業所组專宰軋傷呆悶等猪隻之公作係凌公記牌號辦理迄今尚稱妥善茲因凌公記作主凌掌生虧欠公欵未經措理忽於今正病故同業等對於呆猪一種爲顧全商販血本起見仍舊改组公作繼續宰剶爲熬油之用特舉妥人經辦定名曰衛安公作請爲備案並飭該管警所保護等情徐廳長以來禀是否該業全體所公認且南巿境内本有宰作幾家均須查明核辦當卽令飭第一區署董警正協同一分駐所李警佐於兩天内查後核奪 
[楊善德之哀感]  
浙江督軍楊樹棠前因在松滬護軍使任内丁艱承滬地官绅各界公祭唁弔現在喪事　完特發通函致謝略謂勵行莫先於孝敢云可以作忠治軍不僅在威自愧未能秉禮弟有母而生前缺待逝後奪情迭經請辭未邀允准兩浙逈異八州難援陶侃居喪之例一官何歆六　更慙王戎純孝之名望皖公山則白雲不見飲錢塘水則墨绖增悲古人固有讀蓼莪而概負親恩詠苞栩而嗟興戎事者矣何意不才竟罹此厄百身莫贖五内俱摧猥承存注並荷隆儀旣鼎重乎情文益涕零而感激肅此申謝不盡依馳 
[賑濟皖北災黎]  
本埠紅十字會安徽義賑曾因據皖北調查員報告災民凍餓情形頗堪憫惻業已在上海鎭江兩埠分購紅糧一千六百餘包豆餅二萬五千張裝運蚌埠分轉靈璧　咍阜陽渦陽蒙城等五縣以資急賑矣 
[派船查緝私販]  
兩浙緝私统部查得浦東欽公塘一帶海灘素爲産鹽之區是以販賣私鹽之客民及被裁斥革之營兵均在該處挑販私鹽名曰步擔偷漏鹽课爲數甚鉅故於前日令由第二營派撥四號巡船一艘責令艙長張幹權督兵前往欽公塘江家路駐紥以資巡緝 
[盤詰鹽船來歷]  
前日（二十五號）鹽捕第三營稽查員馬某帶鹽約一千擔分裝六船行至奉賢縣境之南廊棚地方與緝私第四營潘領哨巡船相遇潘即將船阻止盤詰來歷馬之部下各兵士言語支吾潘疑係販私即欲將船扣留嗣由馬某聲稱此鹽甫經緝獲正欲解公今旣會見可以恊解遂將鹽船六艘一併解交緝私統領司令部請爲發棧充公 
[水警巡官救人獲獎]  
水警第三分署派駐川沙之師船於上年臘月間見有航船一艘在川沙西門城河内被風吹翻搭客九人盡行落水當由巡官蔣導陞戴守臣督同士兵施救將九人悉數救起嗣爲該分署長王壽良得悉以該巡官等援救出力呈請第二廳署核獎茲經趙廳長核與水警定章相符准以一等獎章獎给蔣導陞二等獎章獎給戴守臣其餘出力各士兵候再核給犒賞昨日已將兩種銀質奬章發由王分署長轉發蔣戴二巡官具領矣 
[划船爭攬渡客之取締]  
工巡捐局朱局長昨日布告云案據浦東陸家渡義渡夫頭孫瑞華等禀稱江北划船爭載渡客騷擾不堪當經諭飭巿舶所確查去後茲據巿舶所承辦人連錦堂禀稱查得該渡兩旁均係輪船碼頭中間一路祗容渡船數艘可以傍埠而使渡客上落所稱爭載渡客之江北划船則蜂屯蟻聚盤旋浦中凡遇問津之人卽羣相爭攬而渡客等因渡船必須满額而開致煩守候該划船則有二三人卽可隨到隨開較之渡船迅便所以該渡原有渡船十二艘因划船爭擾逐漸消滅現在祗有三艘該渡爲八當渡之一若非設法維持不特該渡之難以保存而且划船之身狹小一涉足而傾側隨之危險實甚濡首滅頂時有所聞關係過客之身命匪淺人類複雜良莠不齊倘使覬觎渡客之行囊中流肆刦事後遠颺更屬無從究詰應請一面出示布告如遇渡客到埠或趁渡船或雇划船當從客便不能再事爭攬違則聽憑各渡夫嗚警拘究一面函請淞滬警察廳轉飭該管區署諭令陸家渡碼頭上之守望警察見有划船招客卽行干涉庶足以儆將來未識是否有當合行據實禀復鑒核施行等因前來查設置義渡原爲利濟行人起見雇划趁渡亦應悉從客便似此爭拉騷擾微特關碍義渡而於渡客生命財産亦屬危險據禀前情除咨請淞滬警察廳飭警隨時查禁外合行布告各該船户一體遵照嗣後遇有過渡之人雇划趁渡均應聽從客便倘有爭拉情事一經察出定行重懲不貸其各凛遵切切特此布告 
[英租界之警]  
昨日上午十一時公共租界湖北路廣東路轉角龍園茶館樓下元豐烟纸店忽然起之經巡街捕警見奔訴捕房當用電話通告救火會西人立驅皮帶車馳往澆熄惟已延及廣東路某小雜貨店某粥店湖北路某水菓店日日新日光兩汽燈店樓面共燬樓房八幢事後捕房以起火之家保有火險恐有别情卽飭中西包探往查起之緣由禀候核奪 
[和誘案訊明判决]  
婦人林張氏控醫生張杏林誘姦伊女月仙並被騙銀洋一案昨日午後地方審判廳堵推事官會同宗雲亭檢察官公開第四庭辯論先據林張氏訴稱寧波人住烏鎭路開設小京貨店女兒月仙近被張杏林設計誘姦請求究辦月仙供年十八歳舊曆正月初旬前往張杏林妻朱氏處學習絨線女工朱氏屢次談及現在金子價賤慫恿女子往購金飾故於上月二十五日下午七時携帶鈔票三十元現洋四元前往張杏林家擬與朱氏同往銀樓兌飾嗣據朱氏聲言脚痛不便同往轉囑張杏林同去於是女子跟隨張杏林行至天保里相近小茶肆門口據張聲言口渴卽偕入該茶肆啜茗其時張在身畔取出小玻璃瓶一個據云内儲極好藥酒傾出半茶盞囑令女子試飲詎此酒飲後卽覺神志不清張遂雇黃包車二輛至東新　南堍面東第二家客棧内其時女子口不能言由張抱至樓上並將衣服盡行脫下此時女子人事不知直至次日始蘇張已不知何往身畔銀洋亦已無着正在悲泣張推門入内當即向詰銀洋據云銀洋在我處爾可放心未幾又領一年輕男子前來聲稱此人好否彼時女子明知受愚惟有痛哭而已嗣至二十八日清晨由母親前來將我領回是實質之張杏林供不承認問官一再駁詰始供月仙曾屢囑民人租借小房子與彼同居民人已有家室不允實無誘姦情事問官會商之下以和誘罪當然成立當庭宣判科張杏林五等有其徒刑監禁十一個月林張氏母女諭令退去 
[扭控女工串逃]  
某輪船茶房邱林生於去年八月憑媒娶沈氏爲室賃居閘北麟鳳里内該氏在某紗廠做工與同廠女工張王氏孫郁氏陳孫氏三人交好每逢停工日必同出游玩日前沈氏出外不歸找尋無着昨邱偕媒證周士林吳倪氏等將張孫陳三女工一併扭赴四區警署控告串逃署員諭令押候訊辦 
[串賣常州女子]  
常州人李金林之十七歲女兒招弟被匪誘拐來滬串同往居虹口婓倫路之李榮記與鄭元松將女價賣無蹤茲被女父偵悉控請武進縣知事派警持文於前日來滬報告捕房派探將李榮記與鄭元松一併拘獲昨解公共公廨經中西官訊供一過判李榮記交一千元人洋並保鄭元松退去候函請武進縣公署飭令原告到廨質訊再核 
[棄妻再娶之貼費]  
陸孫氏在公共公廨呈控其夫陸硯氷抛妻再娶不顧膽養等情迭經中西官訊供判候復訊再核在案昨日關讞員又與美博副領事向兩造研訊之下判令被告先貼原告贍養費洋一百二十元此後每年貼洋五十元伙食費另行酌給 
[電車撞斃老嫗之結果]  
江北老嫗譚丁氏於本月二十三號手持木桶行經法租界新開河地方適有張培金所駕之電車馳來不及避讓撞傷身死後由尸子譚惠章報告捕房請免相驗自行棺殮捕頭准如所請着具切结存候核辦在案昨日傅齊人證解送法公堂請究先由見證王亭餘聲稱是日商人行經該處目見丁氏手持木桶行路甚慢旋有電車馳來撞在木桶上連人跌倒竟至殞命司機人張培金供民人是日開車並不疾馳實因丁氏自不小心致被撞斃求察中西讞員以丁氏自不經心遂判將案註銷 
[搶親毆斃丈八]  
浦束趙家樓鄉民趙松濤自幼聘定隣村沈關祥之女爲室現趙因無力迎娶於前晚糾集戚友多人前往搶親詎沈宅已有所聞將女寄匿他處迨趙等到來抄尋無着羣向女父沈關祥逼問女之所在沈堅不肯言並出口詈駡一般搶親之人遂將沈扭往攢毆傷及胸部等處嘔血倒地若輩見已肇禍遂各散去翌日沈即因傷身死於是沈之族人將趙松濤等扭控張江棚第七區警署王區員諭飭押候查明核辦 
[碰壞天平之衝突]  
滬南毛家弄亦昌鐵行於昨日午刻正在上貨之時門首設有天平過磅忽有安昌纸棧運送纸料之塌車經過將天平碰壞當由亦昌行夥梁國幹李長生等責令赔償塌車夫潘錦雲等不允以致爭執互相用武兩造各執鐵條木棍任意行兇致該車夫潘錦雲于金奎孫玉成及鐵行出店陸根生錢虎元沈四福等頭破血流由巡警到來將梁國幹李長生並車夫陸成啓蔡克田等一併拘住連同兇器鐵棍木棒六根傷者六人押送第一區警署轉解地方廳由檢察官驗明潘錦雲孫玉成二人傷勢最重發堂醫治其餘陸根生于金奎等受傷尚輕判與梁國幹等一併收押候潘等傷愈再行核辦凶器存案 
[奪做小工頭目之械鬭]  
住居浦東十八間地方之江北人湯金平朱關凡等因爭奪某廠小工頭目起釁於昨日午刻各糾數十人互相械鬭湯朱兩人均被毆傷頭部等處正在决鬭之際適三區二分駐所巡邏警到來若輩遂各逃散當將湯朱兩人帶所經馬警佐略詰一過以糾衆鬭毆有礙地方治案本應解究在念雙方均已受傷從寛交保出外自行醫治 
[兜售紅土之被拘]  
甬人薛蓮生前日手携紅土數包在虹口西華德路各烟膏店兜售紅值差西捕查見拘入捕房押候解廨訊究 
[包探搜獲私土]  
天津人馬義前晚携帶紅土十包行紅江西路適總巡捕房派令包探李浩卿在該處搜檢行人當在馬身畔搜出前項紅土帶入捕房押至昨晨解送公共公廨先由中西包探上堂禀明前情並將紅土呈案請察訊之馬延律師到堂代爲辯護中西官判馬押候英領堂期解訊 
[巡捕查獲賭棍]  
賭棍王桂生昨在美租界嘉興路旁空地上擺設賭攤誘人賭博被五百二十四號華捕查見將王拘獲連同賭具解至捕房收押候辦 
[執管家産之聲辯]  
金顧氏曾廷律師至公共公廨代表聲稱氏夫金忠貞業已病故臨終遺囑將所有産業歸氏執管請求給諭等情中西官諭令登報兩禮拜如無金姓族人反對准予給諭管業在案昨晨由已故金忠貞之繼室許氏與子金酉卿偕氏表朱斯芾律師投廨聲稱顧氏係金忠貞之妾且遺囑上並未簽字許氏等可邀親戚至堂證明請爲察核中西官判金顧氏於一月内將理由詳細具禀到廨再行復訊 
[解决當舖股東之債務]  
同和莊控安徽太平府源同當舖股東李季重不還往來銀四萬餘兩一案昨由公共公廨俞襄讞會同英卓副領事復訊之下以被告所呈合同信件均屬有效除將皖省産業作抵外祗欠銀一千二百八十六兩判令被告繳還原告銀一千二百八十六兩完案 
[四誌圖騙壽險賠欵之訴訟]  
金星壽險公司控楊州人施爾忠與方玉衡串冒施之妻弟胡玉廷之名在揚州拍電來滬謊報伊妻施胡氏病故圖騙壽險銀一千兩業經公共公廨訊明派探備文前往揚州恊同是處警局分赴各寺院查明並無胡氏棺本寄厝並將押在該處官廳之方玉衡移提到廨押候訊核在案昨由捕房將方解案經關讞員會同美博副領事略訊一過判仍還押候施爾忠病愈再行訂期質訊 
[糖食店主扭控逃夥]  
孫富萬在閘北公益里開設順利糖食店昨扭其夥陸水泉至四區一分所控稱上月二十三日被陸將店中花生二十五擔現洋二十七元運出逃逸今始尋獲請爲訊究經姚警佐將兩造解送司法科訊核 
[不認作奸犯科]  
法捕房探目沈德福等日前在法新租界查見馬有山在途徘徊形跡可疑當卽拘入捕房盤詰不認爲非昨解法公堂請示馬有山供民人來申尋覓生意已有年餘一切用費皆由我兄寄來安分度日不敢爲非中西讞員以馬雖無犯案證據觀其形狀决非善類遂判逐出租界 
[攫取婦女金飾]  
江西人劉海明前日午後在湖北路弄内攫取陳馬氏金押髮圖逃氏卽唤捕帮同追獲帶入捕房昨解公共公廨經中西官研訊屬實判劉押西牢三月示儆 
[刻字店夥之不端]  
山東路二百零四號門牌刻字店主黃文卿控夥周夏記竊取古書三部及鍚燭扦等銷贓於錢桂堂朱田卿昨由捕房將周錢朱三人拘解公共公廨經中西官訊明判周押西牢兩月錢罰洋十元再賠原告損失洋二十五元朱罰洋十元充公起案之書交原告領回 
[包探查獲竊賊]  
竊賊袁大前晚混入美租界茂海路二百十三號謝阿福家竊得銅鍚器數件被探查獲解押捕房候傅到失主質訊核辦 
雜評二 
[自治研究會立案（庸）]  
地方自治自上年八月以來各省人民請求恢復設機關舉代表出其全力以活動者蓋已六閱月矣而自治之權利何時賦予尚不可知今上海自治研究會已膺政府之認可或者政府以人民程度爲不足故許其研究而未許其回復然而上海人得此亦聊勝於無矣 
[絲綢出口之轉機]  
漢口茶業因航運不便海外貿易幾全停滯致去冬積存之貨尚有二萬餘箱上海方面之絲綢又因仙令增漲出口洋行盧受虧損多觀望不敢採辦絲茶爲我士産出口之大宗衰敗若此甚矣歐戰之影響於我國者至鉅也 
今上海之絲綢已稍活動矣不知漢口之新茶能有轉機之希望否耶 
來函 
[魏竹亭來函]  
報載仁昌木行在公共公廨控夥羅俊甫魏竹亭濫放賬欵銀一千九百餘兩並私用賬洋一百餘元等情按鄙人並非仁昌之夥友係羅俊甫之保人報載各節想係傅聞失實因於鄙人名譽有關特此函請登載貴報至爲盼荷魏竹亭謹啓 
[王公潔來函]  
嬰兒初生數日之間口内每常病腫是名乳妬純由痰熱而生以薄荷朴硝研末搽之頗易痊愈即不搽治亦能自愈奈婦女昧於育兒之學遇有嬰兒口腫輙倩鄉婦用針挑剌致將小兒頣内骨肉任意剌脫幼孩元氣孱弱何堪受此創痛每致傷命夫以不藥可愈之症常以誤治而害及生命殊堪痛恨僕於戚黨中嬰兒口腫搽藥治愈者針剌傷命者歷驗甚多敬懇賜刋來函欄内以廣流傅實爲德便 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬代議員干求榮典書] [  鱗爪]  
　　邇聞國會議員中有干人函求典者（參看本報二十二日北京專電）此函措詞必佳妙可觀惜未見其原稿因戲擬之大總統慈鑒竊惟官吏挂虚銜便覺衣冠生色平民封誥職還誇頂戴榮身世界花花當局大都闊綽功名草草何人不愛榮華伏以我大總統惠洽酸丁恩沾俗子復開國會庶集議員記從解職逃歸不料死灰復活一自鑽頭再出頓敎枯木逢春凡此顯親揚名之遭悉由厚地高天之賜顧議員等以國民代表居輿論機關報國心長福民術短苦爲省制難題閙得落花流水力爭孔敎議案說來野火燒山朝朝拼嘴撩牙上氣弗接下氣個個磨拳擦掌後頭爭向前頭此中不乏微勞若輩宜從優待乃者議場八百席徒有義務而無官階歲俸五千元雖有權利而無爵位即在議員中捷足先登一躍而躋總長之列乘機自取五等而膺勛位之封要不過一二偉人優秀分子榮典普及仍付缺如况乃嘉禾文虎之章大綬寳光之貴單鶴雙鶴之式金質銀質之革散給纷纷莫名其妙受者一一如願相償豈以兩院議員之尊反出一切人員以下揆諸情理豈可謂平伏思議員自田間來爲座上客容貌眣麗　鏡則妻美徐公位尊金多蛇行則嫂恭季子舊友見之則夥頣生羡故鄉聞之則富貴驚心倘此時衣錦夜行一旦解组歸去旣無勛爵之榮又無徽章之美則毛衣未换依然紳士先生冠蓋全非猶是書生面目將何以表示尊榮與隣里鄉黨相夸耀爲宗族交遊增光竉乎抑尤有憾者前清時代捐例宏開花樣翎枝職銜封典聽人捐授悉有虚榮乃自選舉議員之法行花銷累萬　千買票得議員之職比較賣官　爵輸金入仕宦之途其間難易何止天淵此尤議員之所心痛者也伏願大總統廣行方便特賜褒揚准議員得沾榮典將見洋洋得意擺來一片頭銜瑣瑣虚文留作百年紀念獎勵爲名譽而發我國家禮亦宜之報酬由徼倖而來諸議員拜而受矣敬伸鄙意代叩榮施祗候鴻裁伏維烏愛不一（四） 
灜海瑣聞 
[日利千金之農夫] [  一民]  
　　美國利浮鎭左近有楊宏其人者農夫也據有沃田數千頃遍植山芋去歲秋月楊宏曾以汽車多輛裝載山芋數千擔赴巿不終朝而售罄如是者累日於是哄動全巿傅爲美談楊宏年猶將盛力農致富頃又購置田産一百英方畝以植山芋預計是田所産至少須在一萬六千五百擔以上獲利益將不貲矣然人徒知楊宏之致富不知宏苦心經營數載於茲於種子之選擇土壞之講求肥料之施布灌溉之時宜莫不精研有素是以隣人之植山芋者雖衆而獲利無能與抗及山芋將盡宏又遍植花椰菜是菜爲美人食物中要品而銷路亦非常廣大云（二） 
家庭常識 
房室纸糊初甚鮮潔一有油痕便覺可憎可以法蘭絨或海綿　火酒向油汚處輕揩油痕自能消滅 
批愛拿（卽鋼琴）内部之金屬機關日久恐有銹壞之慮若以極乾之石灰盛小囊中安置内部時時更换則其機關可保不銹[  栩按此法似宜於風琴]  
取燈芯浸熱濃醋中出而亁之則點時無烟熖升騰之患 
肌肉如生　疣可以食鹽泡水日日洗之則贅物自消或投布巾於濃礬水中乘沸絞亁取揩患處亦騐如不間斷行之一月贅疣必消滅於無表矣[  黑子] （二） 
短篇小說 
[自殺黨（司文遜著）] [  常覺小翠合譯天虚我生潤文]  
　　第一章（五） 
少年旣出王顧大佐笑曰裘拉丁汝何忽怯予意此事旣得缐索當更進而一覘其異大佐失色曰殿下何可以萬金之軀視等兒戲據此　人所云則其事實至險倘有不利於殿下奈何王從容曰裘拉丁吾意已决可勿更言惟汝若未得我之許可决勿以吾儕眞相洩言於人今吾言已竟汝可唤少年入並令侍者以賬單進大佐不敢抗但唯唯聽命色慘白如素纸臨行復以哀懇之目光視王王置勿顧俯首取雪茄燃之徐徐而吸若未之見者大佐微喟啓門呼少年入並如言囑侍者始亦返身而入見王方與少年言笑聆其方知已允矣此時大佐心中焦急乃至無狀其所以急者實因王耳若已之生死固已置之度外少頃侍者以賑單入王亦勿視取案上之纸幣付之曰足乎侍者曰足矣且尚有餘王曰餘者給汝可耳侍者乃欣謝而云三人聯臂下樓適有一馬車止於道傍少年呼之至門次告以地名遂啓門一躍入車王及大佐從之車旣行三人均默然無言良久車曳然止王探首外視覺凉風拂面似已至一空曠之地然無一絲燈火黑暗乃如漆室幾於伸手不見其指方自錯愕而少年已一躍下車云已至矣王及大佐乃亦茫然隨之下馬車旣去遠少年始曰密斯特高德爾君 
[一笑胡盧淇圖]  
易更思之勿貽後悔今方至十字路前君苟勿欲往者吾儕可分途而行王聞言始知猶未至乃毅然曰吾友勿慮汝但導我往予生平不作悔語况爲我渴望而不得之死耶少年曰壯哉吾友吾爲人介紹多矣然從未有鎭定如汝者吾見君從容之狀殊自愧勿能及惟大尉何如哉大佐以目視王囁嚅曰往耳少年曰若欲悔者今猶可及倘一入會即不欲死不可得矣大佐曰知之少年曰然則君等可少待於此予當爲汝等先容言次自去大佐低聲曰殿下吾儕竟叩死關投身而入乎王曰然大佐曰嗟乎殿下行樂又何事不可爲此事予意實至無味不如乘此而遁時王方以身倚一鐵欄之上燃雪茄而吸聞言乃以二指出其烟曰是何言豈英武之大佐裘拉丁乃竟怯乎大佐曰誠然然殿下當知臣之怯初非因已爲殿下耳亦爲國家之前途計耳願殿下三思之王曰吾意早决又何待思余生平最喜冒險又何畏今汝可勿喋喋蓋吾兩人之名位固有所勿同也大佐聞方亟向王謝罪王曰勿爾予固未嘗怪汝語旣復以雪茄納口中吸之默然不復聲少頃少年彳亍而至謂二人曰會長已允在私室相見君等可隨予往惟會長設有所問當以實言相告此係會中定例凡來歷未明者均不能入會蓋此會雖至便利然終不合於律設此人死心未堅後忽反悔竟洩其事於警署者殆矣王頷首就大佐之耳言曰裘拉丁汝當助我大佐亦微聲曰殿下宜自省愼言次二人遂偕少年行（未完） 
今日　畫爲（國敎問題仍無結果）八字组成 
 
 
 

Page 15

 
 
[包愈吐血永遠斷根]  
吐血一症皆由身體虚弱或咳嗽而傷肺而其病原尤在憂鬱患慮過度日久不愈致成癆瘵性命攸關本齋利濟爲懷皆得祖傳良方不惜工本秘製此膏專治一切吐血之症以及痰傷嗽咳無論男女老少雖十年二十年老症服之立刻見功屢試屢驗重者二大盒斷根輕者一大盒包愈永不復發妙在滋隂潤肺止咳化痰真治吐血天下之第一良藥也若有虚言神明共鑒每大盒四元小盒二元每料六盒洋拾元大盒每料念元先試二元亦可惟假冒甚多購者認明○遠埠函購原班回件信力自給　另有咳嗽順氣化痰丸立服立止每瓶洋五角另有小兒救命丹名曰萬應保赤散專治小兒百病服下馬上見功後瓶洋一元如不靈驗包退還洋以昭信實○舖分上海二馬路西鼎新里内京都天寳齋啓 
[京都天德堂包醫血淋白濁魚口便毒下疳腫爛一切毒門包愈]  
本堂在京設局行醫巳百餘年矣分設上海三馬路大舞台斜對門開設京都天德堂醫局又有二十餘年也治愈患病同胞不下千萬人之數此非本堂親自張誇早巳名揚四海無論男女新舊初起梅毒疑難等症或被前醫治壞誤服輕粉水銀倒發楊梅陞天落地遍身紅斑潰爛筋骨酸痛五官破形更相下部潰爛一切凶險惡症均可包醫包愈好後保管復原不痊還洋出立保單如有妥保先醫後謝以分真假况今海上每多醫生胸中毫無實學其不精醫藥專精告白長談闊論得自誇大虚揚名醫以圖牟利病家一信迷術誤投此種滑頭庸醫不獨終身殘廢且遺害妻妾留毒子孫特誌俚言警告患病同胞注意注意本堂主人濟世存心如用霸藥雷殛火焚特備凈室膳宿均可門診隨到隨診外埠不便就治函購各樣靈丹更妥 
[患白濁者宜看]  
余誤交損友同作北里之游朝歌暮宿不似人間居然天上矣詎樂極悲生竟染淋濁之症始尚諱疾忌醫漸致痛如刀剌寸步難移輾轉臥榻窘形顯露室人交謪忙延多醫診治數月以來嘗遍古今方藥痛楚愈甚淋濁不止幸承舍親指示上海河南路義商彭壽堂立止五淋白濁丸十分靈效輕者三日全愈最重者服藥半月無不霍然是以救人頗衆實爲當世慈航余心感焉即郵購雙料四大瓶如法試服不及旬日病去其半續再購服數日後巳霍然全愈如此危殆之病獲奏膚功可喜亦可異也特登廣告以誌大德並使同病者有所問津焉湘隂曾化龍謹啓　上海河南路七號義商彭壽堂 
[戒煙六元六角完全斷根]  
本社開辦以及十年專爲社會戒除烟害數逾千萬現在烟禁期限巳滿視一輩無力烟民仍然吞烟灰吮土皮打嗎啡針吃代癮藥滿目皆是犯刑章戕身命其何能堪本主人惻然憫特添設滅費戒烟每人祇取藥資洋六元六角每次收洋二元二角分三次收清至上等人到府戒烟藥費仍照舊章外埠有人要分設者請來而議章程敎授戒法此佈上午九時至十二時在西門外義弄至誠社過時不候高信孚啓 
[懷德堂真正老醫局王雨香老醫士包治血淋白濁下身腫爛便毒横痃婦女白帶腫痛一切男婦毒門包愈]  
花柳掃毒珠黄丸此丸用犀黄珠粉合成靈效無匹專治男婦花柳結毒下身輕重腫爛横痃魚口便毒下疳囊癰偏墜廣瘡濕毒内外毒痔婦女白帶腫痛溺後血淋白濁剌痛等症服之毒從大小便而出立效如神永無後患生育照常每盒大洋一元雙料二元下疳腫爛生肌丹珠珀立止白濁丸横痃魚口内消丸貼消膏珠黄止痛止濁丸神效婦女白帶丸每盒一元楊梅瘋痛包愈酒治毒入經絡週身酸痛即服此酒一料包可全愈驗若仙丹每瓶二元每料四元本醫士在申臨證三十四年見多識廣治愈損形塌鼻咽喉腐爛砂淋石淋下疳危重之症活人無算四遠知名○門診五角隨到隨看包治六七元至十六元止限日全愈若用輕粉霸刦升藥合丸天誅地滅雷殛火焚不效還洋○内有靜室醫治毒症○左近假冒日多請認明上海六馬路中巿朝陽萬年茶樓西首第四家恒和油酒店隔壁王雨香醫局便是 
外埠如購丸及藥須寄洋二元 
[福建賴萬方皮絲縂發行所廣告]  
開設上海法大馬路祥興里口便是謹擇于舊曆二月十二日正式開幕 
世界競進商品亦須競進中國改良國貨尤須改良皮絲烟者中國之國貨閩永之特産世界文明之商品本號世居閩永精製皮絲祖業相傳百有餘載向運銷湘南等省久巳遐邇馳名今與世界競爭暢銷國貨故特不惜工本揀選露葉督辦特别英雄牌○頭等金龍圖○萬方欽記○萬方和記○萬方超記○萬方仰記○萬方珍記○各種皮絲以副○軍政商學各界諸君熱心國貨之選用如蒙○惠顧極表歡迎 
[懷安施醫局聘請陳伯威醫士毒門第一]  
花柳毒莫多於滬上而花柳毒藥之廣告亦遍貼通衢稍不審慎誤服藥品或劇烈之劑以致殘廢終身痛苦萬狀殊堪深恨至貧苦小民醫藥因價昻而失治者尤堪憐憫同人等因于六馬路電車轉角處和興米店東首間壁五家石庫門左設立懷安施醫局久仰陳伯威君行道有年于花柳一症醫藥均得自秘傳經其醫治無不立奏奇效特請其逐日來局施治僅收號金小洋二角以資津貼局中設有男女病室如願駐局就醫者雇有男女工人伺候並設有醫局所有各種掃毒靈藥如珠黄下疳散立止白濁丸均一律平價出售患者幸注意焉遠近多假冒請認明四十二號門牌勿誤贊成人朱葆三丁欽齋錢達三孫彌卿傅筱菴謝衡牕 
[湖北大冶鐵礦房廠土方橋工折換鋼軌招標廣告]  
本礦局現有石灰窰至袁家湖土方兩標黄立港橋廿一座石灰窰機磅房一座得道灣壓氣機房一座石灰窰至盛洪卿折換鋼軌約四十餘里欲招標承攬一切圖樣章程細則俱存大冶鐵鑛鐵山擴充工程處望速來領看或往漢陽廠將圖樣章程閱妥後取標估計投交鐵山限于陽曆三月十五日截止此佈 
[梅柳争春]  
楊柳初長楊梅毒發此時此際吾知抱恙諸君必尋方覔藥以療治此最危險最討厭之梅毒不待鄰人贅告矣然鄙人終有一言相告者即是上海石路太和大藥房所經理美國醫藥學博士新發明秘製内服六零六之藥水爲治梅毒第一無上之聖藥蓋此藥之妙妙在服愈之後永不再發早巳有口皆碑無人不贊並非誇口實只有一片熱心社會利濟同胞之苦心也閱者諒之至其藥之功效服法零詳仿單兹不再贅總發行所上海石路太和大藥房本外埠各大藥房均有代售 
[費亷之運動機]  
電氣馬達現巳公認爲最穩妥最便利之運動機無論何業需用運動機以拖動機器者若用電氣馬達則出貨定能增多○本處所取馬達電費極廉較他項運動機更覺便宜○欲知一切詳細請至英大馬路四百七十一二號本處樣子房可也　電話二千六百六十號　寓滬西人工部公局電氣處啓 
[治癡癲最靈方法]  
義商彭壽堂秘製專治痴癲隂陽醒悟丹功效說○另有真正馬寳專治文武癲狂百發百中每錢十八元重者一錢斷根只一家並無分出邪入隂爲癲邪入陽爲狂文癲武狂總名曰痴又有鷄猪馬牛羊諸癎而羊癎最多俗稱羊癎風是也癲疾欲發志意不歡精神痴呆言語不倫日夜嗜睡以邪併於隂也狂疾欲發多怒不臥兇狂喜殺目直詈罵不識親疏以邪擾入陽也癲發則吐涎神昏猝倒口噤牙緊手足抽搐而醒後頓如常人是其異也要之病源總不外痰氣驚風鬱火邪七者而己向來内外諸醫均無善治之法本堂獨秘隂陽醒悟丹秘方專治狂癲五癎各症百發百中用龍涎沉香以化痰順氣安息蘇合以殺邪袪風牛黄珍珠以清心降火人參茯神以寗神定志麝香珠珀以通竅活血鬱金白礬以開鬱去滯復佐以專治痴癲各藥雖極貴之品不减分毫發兌以來歷愈數萬人皆稱神效不論文武痴癲狂癎患經數十年醫藥無功但用開水化服一二粒能使癲狂猝發之時立刻平復如常其患苦失再每日吞服此丸一日不使間斷不過十餘天包能永遠斷根所有痴癲情形保無再發屢試屢驗確有把握深知此丹之功千靈萬妥稱爲聖藥真不媿也每粒一元每料念粒十八元遠埠託郵局滙銀函購最妥切勿誤寄　上海河南路七號義商彭壽堂啓 
[義商彭壽堂聲明假冒真一分時止血止痛玉樹神油]  
本堂秘製玉樹神油其奏效之神速無出其右專治牙痛頭痛肚腹腰痛心冒氣痛風濕骨節諸般酸痛立見其功而治火水滚油湯傷刀鎗跌打損傷尤有藥到病除起死回生之功每晨搽服少許能治疫痧喉症痢疾傷寒及暈船嘔吐不服水土諸患治愈疑難雜症數以萬計衛生者預置一瓶勝延良醫在家近有奸人用薄荷樟腦等油冒充此油到處混售然僞油色綠性烈不能内服真油性和易服色黄而香較之自分真僞大瓶一元每打十二瓶十元小瓶五角每打五元　上海抛球場南七號洋房義商彭壽堂啓批發代售格外公道以廣利濟而别優劣 
[耀華照像]  
照像所貴在修飾純潔黑白分清而不失本人之天真者此昔年李傅相贈耀華之榮譽也耀華價廉物美之名昔與今同欲照好像者非耀華不可耀華現在英大馬路郵政分局西弄内　王宣甫沈鼎臣仝啓 
[請飲國酒]  
真二十年花雕 
紹酒一業吾越名産天然本主人又悉心研究改良製造自二十年太號花雕改裝洋瓶發售以來謬蒙各界歡迎同聲贊美本主人益深漸感故不惜工本精益求精以期提倡國貨挽回利權諒諸公熱誠愛國當不以斯言爲河漢也●上海四馬路言茂源謹啓 
[沈製生髮膠]  
本醫藥室主人發明沈製生髮靈膠不論男女老幼氣虚血衰髮黄髮白病後産後隂重生係生毛髮唯一之良品久搽能烏黑滑亮清潔馨香光可鑒人永無吐落之虞洵固髮妙劑也自本醫藥室行消十年以來治好巳不勝計不靈包可退回惟生髮藥名目繁多切記認明●藍龍商標●本主人餘年小像方是的真售價每瓶大洋五角每料六瓶二元五角●又製一種咬髮癬藥咬髮者係吐去之髮根上有白癬爲之咬髮若不早治久癬變爲秃頂此藥專治此症靈驗異常每瓶大洋四角每洋三瓶　上海盆湯弄集益里對門人壽醫藥室啓 
 [P賞格三百元 
本號夥友沈克成于上年十二月朔往常州銷貨於十三日私將貨欵洋一千七百餘元又將花生棧單私抵洋一千元曾於二千五百元由常州私行滙交上海聚康莊乃戚姚伯英手其本人於十五日到申向莊取去鈔票而逸迨經本號得悉即向四處緝蹤無着爲特將該夥照片露布惟面龐較照片略瘦面色蒼黄中等身材籍地南潯蘇州口音年四十五歲倘有知音報信因而拿獲者酬洋一百元倘將本人送交本號者酬洋一百元貯欵以待决不食言　鴻泰號啓上海設在南巿荳巿街益元行内 
[蘇州新舞台二月初七夜戲]  
蘇鳳寳　長亭會 
韻珍　秦瓊賣馬 
繆雲峰繆黑燈　普球山 
東方亮　殺狗勸妻 
張志文　李陵碑 
玻璃翠　錯中錯 
郭秀英　牧虎關 
小子英陳長庚　璧塵帕 
郭翠英　硃砂痣 
蓋月樵繆黑燈　白水灘 
[蘇州振巿新劇社]  
禮聘最優等新劇大家歌劇閨閣旦 
歐陽予倩 
悲劇小生朱孤雁　風流小生查天影　童子小生黄幼稚 
編演陸子青主任 
周花魂胡國泉郭詠馥許潄梅楊潤身王雪梅王惠芬温亞魂陸怡紅吳一笑汪摩陀幼知魂薛光明 
楊霞雲蘇文德徐醒世周冷冰俞再世姚劍石吳夢笑張幻影李琴飛王惜花馬恨情吳冷笑徐俠影倪天素錢迷客楊雪雁田半笑吳福元陸呆木張劍膽宋天悲 
二月初七日戲 
佛門點花 
初七夜好戲 
第九十十一十二本刁劉氏 
[東和活動影戲園]  
武昌路四號東洋廟隔壁夜戲七點開演禮拜日戲二點開演 
二月念六念七廿八 
共計三十本演完全 
開礦鑰匙 
第念一念二念三念四卷大英雄哀憤虎頭二三卷 
名廠好片 
價目　三角二角一角○禮拜日戲二角一角 
[西門外方板橋共和活動影戲園]  
今晚戲目一覽表 
手足之差談趣劇 
愛情影片（有情人竟成眷屬） 
共四大本 
美多嬌登堂演藝佳公于一見傾心倫理固宜遵父命爲情原不在尊卑學自由男女雙亡困財政異鄉落拓冒簽字被人察破用詐計假意殷懃大班好色應破鈔女子鍾情必有成 
開車人肇禍滑稽 
戴倫冒險記准於隂曆二月初九夜即禮拜五連檯接演第九十十一十二本 
日戲每逢禮拜三六以及禮拜日亦開影片 
[勸業塲邑廟豫園]  
游藝時刻一覽表 
下層影戲　日一時起二時止　二時一刻起至三時一刻止 
夜六時一刻至七時一刻止　七時半起至八時半止 
日三時半至六時止　夜八時三刻至十一時半止 
二層樓 
華子卿改良宣卷二時起四時止 
謝鴻飛三　笑三時一刻至四時一刻止 
吳玉蓀白蛇傳四時一刻起五時一刻止 
鄭少賡蘇灘五時一刻起六時一刻止 
華子卿改良宣卷六時半起八時半止 
吳玉蓀描金鳳八時半起九時半止 
鄭少賡蘇灘九時三刻起十一時止 
三層樓鳳鳴社女子新劇　（開演時刻）日一時至三時三時半至五時半 
夜七時至九時九時半至十一時半 
四層樓 
也是娥二時起三時止 
筱桂蓀五時半起六時半止 
也是娥六時三刻起七時三刻止 
筱桂蓀十時一刻起十一時一刻止 
天津班 
王祝三（王雙鳳）（王雙桂）王鳳祥歌舞别墅　改良大鼓快書　八唃鼓　張小軒歌舞别野邢萬年孟吉春　文武雙簧　姚文彬駱彩武　時調小曲戲法日夜登檯　日三時一刻至五時一刻止八時至十時止 
上午十一時前下午七時後上午十一時後下午七時前（價目）電盤梯二角童菜一角僕劵中菜每客五角電盤梯三角減價二角半目大餐特等一元在頭等五角　游資在内 
北來車輛免查車照南北線電話一百三十七四千四百六十九 
[咳嗽茶葉二盒斷根余咳嗽痰多吃苦多年買上海小花園對門永壽大藥房咳嗽茶叶二盒一元分四夜煎吃五天斷根又荐李君咳嗽一年有餘買得咳嗽膏藥一個一元常貼膏肓穴又買止咳丸藥一盒一元分四日姜湯吞下又咳嗽茶二盒一元分四夜煎吃至今斷根二月故而感謝徐氏小兒膏藥貼好　楊君棠謝 
[吳品如（燈彩戲法）遷移廣告]  
中西幻術貴府喜慶堂演介紹請至英界馬立師小菜場西同裕醬園隔壁馬安里六百十一號通信處打狗橋浦五房肉莊或六馬路朝陽樓東首雲森祥鞋店接洽日期不誤 
[盤店聲明]  
兹有英界愛文義路小菜場東首湧昌南貨店因前東潘姓另圖别業情愿憑中將生財店基貨物一應盤與祥昌爲業均巳紏葛清楚以前往來貨欵等情槪歸前東潘姓自理與後東祥昌無涉恐未週知特此聲明　祥昌告白 
[注意注意]  
諸君曾聞世界之混沌乎 
因有極大彗星出現將與地球相觸合而爲一即成混沌可不懼乎 
[美租界海甯路愛倫活動影戲院鳴盛梨園原址]  
每晚七時起十一時半止輪流排演二次逢禮拜六禮拜日加演日戲二時半起五時半止禮拜一五換新片今夜繼續接演連檯科學偵探劇 
天下馳名十六集卅一二本 
十七集卅三四本怪手 
前部十三集共計廿六本後部九大集共計十八本 
短篇戲目○腦威國高山瀑布○新結婚三對夫妻○酒店中大發醋氣特於禮拜五印隂曆頭二著名五彩二月初九日起准演三卷艶情影片　負情娘 
第十八第三十五十九集六七八本怪手准于隂曆二月十二日即禮拜一起接演 
（價目）登樓○特等三角○頭等二角正廳○頭等二角○二等一角]  
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
　四十年前之社會狀况 
　論目擊事（見本甲戍年正月十五日） 
中國在道光以前四海承平兆民康　雖未能家給人足固居然物阜民安也自通商以後上海一時稱爲富庶之地髮逆肆擾到處皆墟然各省均遭兵燹而上海反極繁華何也江浙兩省之流寓者幾有成聚成邑成都之盛也至髮逆削平而各處居民辟地上海者皆已各回原籍上海爲之少衰然尚能勝於各處也及去歲之上海行舖之倒賑者層見疊出絲茶兩巿大不見佳各項貿易均爲減色蓋自通商以來未有如是之拮据也雖然猶不至如京師之甚也昨有駐京西友致書於字林新報館論及京師景况云内城满人住居之所蕭條可憫所有官署祠廟皆有倒敗傾欹之狀民房巿店亦多如此而且汚穢堆積更覺不堪满漢居民老幼男女均皆形容憔悴衣履破爛氣象衰頽直成荒凉世界至於整頓街道一事亦皆置諸度外莫有人以承理者請以一事方之余先出外散步從白玉橋而行即西國公署左右也忽見一尸橫臥道中詰之居人知是本日午刻爲馬車冲壓致斃者後逾數日有事過其地而尸身仍橫陳中路如故逾五日半始有官率領吏役來驗驗後乃置諸薄材中仍然停留原處至今尚未移往郊外按此路尚係通衢以達吏户五部衙署者其五部衙署則僅距一里且離禁城牆外亦只一武之遙云噫異矣若在上海租界之地設有尸身橫臥於途路中者不必一時之久早已收殮移去矣何京師爲天下重地反上海之不若耶異矣夫京師者中國幾輔首善之區也上海者中外通商總會之地也其富庶繁華皆宜爲天下冠何以京師之凋敝如此豈因連歳之水災至是耶抑别有他故耶上海之窘迫如此豈因近年之貿易不佳耶抑再有他故耶3 
猶憶道光年間久住京師咸豐年間常游上海彼時兩處固居然繁盛也今則何以若是耶前代帝王必徙天下富民以實京師者殆職此之故耶然上海昔時之土著尚不爲貧而且有各國富商寄居其地何以去歲亦至若是耶或曰泰否者天道之循環也盛衰者人事之往復也然今當上元之甲子中興之連會宜有泰無否有盛無衰矣何以尚不富有耶是在操持大局者有以旋亁轉坤裕國足民使四海無困窮之苦兆民有飽睱之歡又安得不厚望於今之從政者也 
[尊聞閣筆記]  
　　賊賣捕頭（見本報壬申年六月初八日） 
杭郡有某捕頭者最魚肉竊賊賊咸恨之刺骨而無如何也一日有賊某自鴛湖附舟來甫抵章家橋時尚未泊也卽遇某捕頭遙立岸上呼使近前問之曰此行頗得利否贼某因令泊舟橋畔與之耳語曰我此行毫無所得同舟一江右人係雲遊行道者在禾大有所獲其槖中金尚纍纍數百也予在舟中曾細叙行蹤渠係游蹤無定不受君輩節制者君曷缉之以爲一飽乎捕頭甚以爲然密伺其上岸即陰尾之行詎此人以販夏布爲業四月間運貨至嘉湖習以爲當現蓋由嘉禾賣葛歸也特其人太謹細將付榜人金令舵工隨往錢肆出洋數元囑辨好歹然後核付焉捕頭偵得之大信某賊之言爲不謬蓋銀錢苟非偷得者何必令人辦别耶因直前紥縛之並回船取其行李以歸至家中大加拷掠堅令其承認一案砲烙之慘無復人理卒以事無左騐某捕頭之妻僞爲憐而釋之者曰吾觀爾非眞行竊者吾今私放爾去並資以十餘金　宜速渡江旋餘干愼勿逗遛杭地致再爲渠所獲住則性命休矣蓋恐其有控寃之舉故恫喝之客唯唯謹受敎旣出則肢體殘傷面目毁敗心殊不甘因走訴於常所主之夏布莊莊主人見之大爲不平曰某客素謹厚今受如此汚衊如此苦楚是烏可不爲之理哉且江右人近敦鄉誼正在起建會館宜往見會館董事藉達於方伯公庶此寃可伸矣衆從之因慫恿見方伯盧公備述情事公大怒曰省會之地安得如此肆行乎急檄邑侯查究各役舉不承因令某客同跡其居處房屋則固捕頭之所爲也公誚讓邑侯曰假狐威者而致若此其不分皂白也久矣責以捕務將聽其誣良爲盜矣眞盜安從獲哉邑侯大慚歸即提捕頭痛杖之而革其卯並追取其原銀厚資遣某客回籍云迨事定捕頭始恍然曰是殆賊某之賣已也急往蹤跡之則已遁去不知所之矣 
[花叢談屑麗娟]  
　（見本報甲戍年三月十五日） 
閶門新閘停泊燈船内有沈大寳船者獨出冠時友人某君楚中豪士也近從鄂禁歸帆客囊充溢朋儕爲其洗塵設花酌焉座客有勸其挾妓遨遊才某叙前因曰僕　於此三出三入非此無由落魄然非此亦無以致富耳衆咸請述其故某曰言之縷縷恐阻諸公酒興不如且理觴政俟酒闌燈炧時爲諸公言之以醒酒可耳嗣某備陳顛末皆嘆美不置先是某固貴介子因漁色花柳田産悉售於人遂至孑然無存幾等蘇秦貂敝金盡時也所識之妓麗娟某前會以數百金爲之脫籍别經數載杳無蹤跡忽覯遇於中巿時某已落魄是鄉矣乍覩麗娟似曾相識而不能記憶麗娟忽停步詢　某驀然心動始能憶及麗娟問曰近况若何胡爲一寒至此某曰風流落魄愧我故人娟曰此非駐足密語地也乃導至申衙前一密室中陳設頗都婢媪亦皆修飾蓋娟前已從良因夫以瘵卒形單影隻無所憑依然頗有所積故一遇某不覺感觸前因盡情傾吐更問某以落拓之故慨嘆久之曰君爲情疾知交亦不乏人曾有能爲援手者乎某曰若而人者身不由已何能食報乎且我視前事水流花謝眞如夢寐耳今如春夢已覺倘立維有地當懺悔前愆矣娟曰君能改絃易轍何慮爲因述自薦意且歷叙前事言良人物故已逾兩年不敢任意再醮恐罹非義且恐誤適薄倖匪人君固舊好也况曾受覆庇今豈可坐視君之困頓而負心乎某聞娟方如奉九天丹詔置身仙藉也因自慚形穢不敢直前首肯祗囁嚅而漫應之曰此固三生石上報續前緣第恐爲卿辱　娟復慰藉再四困共居處半載之久娟察知某能改行持重也出數千金使某賈於淮揚湘鄂間五載以來積資數萬客歲携起湘潭計生子女各一今來吳結朿逋負勾留數月耳時船中諸友及羣妓聞之無不嘖嘖稱羡且或泣數行下云 
 
 
 

Page 18

 
 
   
 
