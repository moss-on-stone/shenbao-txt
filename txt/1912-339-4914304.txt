# 1912 - 339 - 4914304

 

Page 1

 
 
社論 
[俄蒙交涉檔案（二）（無）（名）]  
[三俄人之西伯利亞移民]  
　　初俄人略取西伯利亞後朝野上下舉以爲茫茫數千萬疆域得之甚晚守之甚難若事事出諸公家非特財力有所不繼而政令亦有不能盡致之勢於是於整頓社社秩序之中寓鼓舞人民之意一殖民移住者奬勵之一各移住之民其土地不徵收地價一制定各種天然物稅則與民人以採取之權然猶恐人跡鮮少利源不闢於一千七百八十九年俄政府廢死刑爲西伯利亞流刑以服役礦夫耕奴故於西伯利亞沿途之各驛及村落構造流罪人宿舍以居住之並給與適宜之食物種籽農具牛馬等以發達其生計 
[四西伯利亞之交通]  
　　查西伯利亞交通俄人先修尼布楚驛（即現西伯利亞鐵路軌線）以通遠東後逐設黑龍江色楞格河葉尼賽江鄂畢江厄爾濟斯河諸航路爲商業上之進行一千七百九十年由淺賴賓斯克接修西伯利亞鐵路於是握歐亞交通嗣又續修烏蘇里江東清兩鐵路開闢海參威旅順各軍港威震鄰封致演一千九百零二年日俄戰爭之劇然遼東一役俄雖喪敗而其百折不回之槪愈接愈厲於一千九百零八年又興修西伯利亞雙軌及黑龍江（由臚濱府通哈巴羅夫克）厄爾濟斯河（由阿木斯克通賽密拍拉金斯克）梅恰（由貝加爾湖通恰克圖）諸鐵路爲軍事上之進行預計一千九百十七八年可以一律告成 
[五俄人東亞軍隊之配備]  
　　自彼得大帝雄才大略抱混一環球志願遺訓後昆歷代帝皇無不以好大喜功爲不易之宗旨故其擴張軍備朝野一致遼東戰敗海軍雖弱陸軍猶强現該國東亞軍隊不下四十餘萬計黑龍江各種兵十一萬四千九百四十五名伊爾古斯克各種兵八萬六千零三十名阿木斯克各種兵一萬三千一百三 
 
 

Page 2

 
 
十名（以上西伯利亞軍管）塔什干各種兵二萬四千九百名阿斯哈巴多各種兵二萬二千一百四十名外爾納各種兵六告一百九十名（以上土耳其斯旦軍管）東三省各種兵五萬三千一百名極東各種兵四萬三千六百七十名蒙古新疆各種兵三萬一千二百二十名其兵力之預備固非一日矣 
[六蒙俄之交通]  
　　俄蒙交通由來頗遠自彼得大帝與前清結通商條約二百餘年俄蒙之貿易遂以不絶俄國窺見蒙古之原産品多工業品少未開之平野連亘千里人口又極稀少於是一方改訂有利之條約一方開鑿道路以便其貿易與移民先創始從恰克圖經庫倫至北京之道路漸次築造從西伯利亞通外蒙古各種道路其内最重要者有四一爲從貝加爾湖經杜克伊斯科溪谷從庫蘇古爾湖至烏里雅蘇台者延長八百俄里（計華里一千六百里）二爲從矮靑斯克溯葉尼賽江越他木山至烏里鴉蘇台者延長亦八百俄里三爲從比斯克溯鄂比江越索果克經科布多至烏里雅蘇台者四爲從賽密拍拉金斯克溯厄爾濟斯河經齊桑河至科布多者是也然俄人尙不以此等道路爲便利現又建築從梅沙瓦經恰克圖至庫倫與從賽密拍拉金斯克至科布多之二大鐵道將來其利於貿易移民固非淺鮮而運兵運餉亦更便利無窮矣（未完） 
專電 
[北京電]  
　　六國資本團總行代表十三日在倫敦會議至本日（十五）早尙未得電報據駐京銀行代表團消息倫敦同時有巴爾幹問題會議與中國大借欵極有關係如巴爾幹事能解决則大借欵當不致有所變動 
[北京電]  
　　財政部消息克利斯浦優先權確可取消 
[北京電]  
　　財政部關於幣制問題昨由周總長招集本署參事各司長開特别會議先由總長提出意見隨即决定先停止市面行使銀塊并確定新幣重率鑄造輕輔幣行虚金本位 
[北京電]  
　　財政部日前電各省劃分國稅地方稅在未分之前凡田賦漕糧鹽課關稅厘捐契稅烟酒糖茶等稅向爲國家收入者各省不得提交省議會議决爲地方政費現已得各省電覆全體承認 
[北京電]  
　　章太炎列當代人物爲九等據章所宣布一等陳宦軍事家二等張謇實業家三等熊希齡實行家四等宋敎仁縱横家五等梁士詒智略家六等黄興游俠家七等楊度運動家八等唐紹儀賈販家九等孫文理想家 
[北京電]  
　　法典編纂會因民法及民刑訴訟法皆應由該會主任編訂而司法部竟將上列各法律案提出參議院實屬侵權違法各編纂員擬聨名辭職經總理極力慰留一槪不允辭職 
[北京電]  
　　袁總統與外交陸總長議定陽曆正月一號舉行年宴請各國駐京外交團及軍官到府與宴 
[北京電]  
　　政府以川滇大吏報告藏地軍情各不相符巳派專員馳往密查 
[哈爾賓密電]  
　　烏泰於十一月十九號到庫仍思帶兵南下在庫蒙古王公因之開特别會議嗣經議定俟俄國新式快鎗送到後再定計畫 
[哈爾賓密電]  
　　俄國接濟庫倫快鎗二千枝聞巳運至恰克圖約三四日後即可到庫 
[哈爾賓密電]  
　　庫倫俄領事署於前日運到新式飛艇一艘此項飛艇係由西伯利亞第二軍團飛艇隊中派遣者 
[哈爾賓密電]  
　　近日東省鬍匪赴庫投効者甚多庫倫僞政府對於此項投効鬍匪極爲優待現定每名發給月餉銀十五兩較前又增三兩 
[貴陽電]  
　　遵義鹽務總辦梅某前因謀叛已被逮鎗斃隨軍二十餘人一律正法地方稱快惟近有省垣派兵圍攻遵義之謠各紳商惶恐電請省中大吏阻止軍隊前往 
[南京電]  
　　昨日陸軍部電調杜淮川赴京聞係磋商開辦軍官講武堂事宜 
[南京電]  
　　財政司查得南通縣源大等三典於前清時領到藩庫銀四萬兩均有付息憑摺現該典等復稱均無此項帳目昨特派員赴通調查 
[南京電]  
　　衆議院覆選第一區投票所現擬定仍在江蘇省議會舉行 
[南京電]  
　　善後工藝廠昨日舉行開廠禮 
特約路透電 
[北京電]  
　　六國銀行團領袖昨在倫敦開會研究中國借欵英金二千五百萬磅之草合同今料該團必已與克里斯浦君商定辦法蓋克里斯浦借欵合同曾阻中國於一千九百士三年中間之前向他團借欵若然則須以均等機會予克里斯浦借款團 
[東京電]  
　　此間輿情以爲日皇於星期一日或星期二日將召桂太郎公爵組織内閣前任遞信大臣後藤男爵與前任財政大臣某君昨訪桂公爵相談數小時之久今日復往訪之 
[倫敦電]  
　　印度銀行家與土商聨名上禀印督懇請英政府及印政府堅持令華政府遵守中英鴉片條約據謂華政府對於此事之舉動實令余等受莫大之損失如印政府不設法對付問題則當將土商之鴉片悉數收購蓋土商以爲中華必能竭誠實行鴉片條約因出巨價購此鴉片故也 
[倫敦電]  
　　巴爾幹各邦媾和代表昨晚叱嗟之間開會集議至深夜始止塞維亞代表洛伐柯紷區因年最高故公允嗣後會議由其主席如土耳其代表反對此舉則將由各國總代表輪流主席並公允所議各節應嚴守秘密巴爾幹聨盟各邦所主對付土耳其之態度及媾和條件各邦代表意見僉同會議將終諸代表乃各抒誠以保巴爾幹各邦之聨合决不致有所中變云 
[倫敦電]  
　　海軍大臣邱吉爾君在倫敦海軍義勇隊發奬之時曾向衆演說略稱英國占世界優勝之地位歐洲小邦凡欲締結和平輙以倫敦爲議會之地蓋彼等知英國不求自利且不畏宼敵也英國外交之所以能實力維持歐洲之和平者實賴海軍之力各殖民地所以能結合而歸屬於英政府乾亦海軍之力云云 
[倫敦電]  
比東鐵路罷工一事業己解决此次因罷工而開除之司機人前曾指其酒醉今己决議聲明其誤現罷工之人將卽開工 
[哈爾濱電]  
　　此間有疫疹發現巳有哥薩克兵三名先後患疫而死 
[奉天電]  
　　都督現出示命人民剪髮 
[奉天電]  
　　華商會及工黨會已會同開會討論抵制俄國鈔票與俄貨辦法 
[奉天電]  
　　此間選舉已展期舉行 
[奉天電]  
　　此間有人組織公司築造鐵路以本溪湖爲起點沿太子河而進共長一百英里藉以推廣商業 
[北京電]  
　　此間接半官消息謂尹都督之兵巳在察木多與巴塘之間受創潰走現在藏兵正在追擊 
　　按以上五電係前晚送到不及排登昨報茲補錄之 
公電 
[征庫預備軍致袁總統電]  
　　北京袁大總統曁國務院參議院各省都督各團體各報館均鑒民國非比前清内政外交義無苟且庫俄私約屬在兩方當然以對庫爲一事對俄爲一事全國輿論主張武力解决原有緩急之意内外之分徒以庫倫一日不内附則共和一日爲虚言現在海上各省各團體代表發起國民征庫預備軍實行作戰計畫靜聽我公指揮以全國國民爲我公後盾將來或派赴前敵或補充正軍朝聞發令夕即成行願我公母過持重民國幸甚章程另呈國民征庫預備軍籌備處叩 
要聞一 
[大借欵最近之交涉談]  
　　（北京特約訪員一葉子） 
　　大借款之復活格里斯浦借欵優先權之取消現方喧傳中外茲據北京外交團之議論則謂其事有非易成者其說如左 
　　破毁格里斯浦借欵契約北京政府自以爲必能達其目的遂由六國團進而開議六國借欵之端自是以後之問題表面上雖甚簡單然簡單者其理論實則所謂破毁契約爲最難之問題同時與六國團再開談判之外一入於具體的協議則困難百出其非一日一旬之事也必矣特旣有借欵復活之一線曙光亦如負重之中姑努力前進巳耳故一星期間在六國團則遑遑於豫備會合在北京政府則競競於破毁契約此外别無所見也 
[北京政府與格里斯浦契約]  
　　北京政府欲取消十四條之優先權此固難能之事乃進而要求明年發行之五百萬磅自今年内售出自契約上言之則格里斯浦財團亦無必於今年售出之義務得以一言拒絶之然今日之格里斯浦非昔日盛旺之格里斯浦今後隨中國之所要求旣不能如當初以强硬之策對抗於六國或英國政府而在對我關係亦有不能拒絶之情實故果能實行與否爲另一問題而竟於今年内承諾售出矣特同時因公債之發行請求印紙稅之賠債而已五百萬之印紙稅合計之則相當於五萬磅（英國稅率爲百分之一）此數不可稱爲巨額若以此金額爲已足則北京政府應喜而應之也然趙總理於四日在參議院秘密會報告則謂此時政府約犧牲五六十萬磅之損失以破毁格里斯浦之契約若此後格里斯浦財團於年内卒不能售出或者更溯旣往而變爲純然之賠債金亦不得而知若以八十八而應九十五之支付則應有五六十萬磅之損失然欲取消旣售出之公債爲必不可行之事則趙總理所指定之五六十萬磅果依如何之計算而得不參照格里斯浦之實際交涉不能剖解也吾輩但推想契約破毁之賠債其結果北京政府之所失約出於五六十萬磅而己矣 
[契約破毁之意義]  
　　與格里斯浦財團交涉已非一次但有所謂有望一語之外至確實結果則絶未之見也抑所謂破毁契約非取消旣售出之公債不必强其破毁契約之全體也易言之即僅取消第十四條之優先權而巳且北京政府所以與該財團磋商以明年售出之部分於本年内售出者非出於欲使該財團陷於窮地而不能履行契約之戲策因超前售出之結果其優先權自然消滅故也其第十四條規定如左 
　　中國政府在售出此公債全部以前不得以優於本契約之條件以募集外債然中國政府於此公債未盡售出以前欲自他處借欵其條件與本財團（格里斯浦）所提出之條件相等則本財團有優先權 
　　如上云云欲從該優先權正面打破之殊無理由且極困難而該優先條項所以有效力者即在開端（在售出此公債全部以前）云云一句若得以明年售出之部分於今年售出之則此一句之規定巳無問題而優先權自然消滅矣 
　　格里斯浦財團所以爲應此要求之答復者雖亦因無可强爲拒絶之理由然此後已無可繼續應我借　　　　至　實際則格里斯浦財團於年内巳爲日無多果能　帶五百萬磅之巨額尙無把握雖要求與答復兩者未必能相應而在主要之事實其狀態之所趨殆出於同以此之故六國團其竟以爲得擯除一切之障碍而入於具體的交涉若事實上終不能行其最後之解決案應如何此卽問題之極複雜且極困難者從而於此時更進一步自正面打破其契約則允否支付巨額之賠償問題北京政府之態度如何猶未表見也如斯處决旣未明言則今日借欵問題其終結之處尙不能知其所在更與六國團稍稍齟龉之熊希齡入京講求種種善後之策則政府縱有斷决之意志果能如六國團之所望而爲最後之解决非可斷言也 
[六國團方面之用意]  
　　事實上雖不能辨其成否然北京政府因六國團之所言而奔走盡力於格里斯浦處分之事亦足使六國團交涉準備無寗日今也六國團屢會合協議而著手契約草案期鹽稅之擔保監督條件之嚴重雖與前無所異惟許北京政府之請求而寬和其非常條件更有於鹽稅外而要求增加担保者四日趙總理在參議院秘密會而說明之者如左與六國團之交涉依曩時經參議院承認條件之主旨而求進行今銀行團亦承諾讓步由是可先交一千萬乃至一千五百萬磅以支辦急須政費云云 
　　先交之時日條件未經商妥以前則不能定參議院及北京政府所稱爲銀行團之讓步爲形式上之寬和而於監督上之精神則固毫無讓步也此形式與精神間之調和迄於如何之程度六國團不至最終之日亦不指示於北京政府因格里斯浦問題今後有如何之變遷不可知也故輕易表白銀行團之意志難保不貽噬臍之悔要之六國團與北京政府之關係但有所謂完全了解之外無猶尙未至事實上一致之程度焉 
[十三日倫敦會議]  
　　六國財團應北京情勢之進步遂以銀行團作成之預備條件爲基礎而開協議會一切之事皆依此會議而决其結果應致北京之交涉更進一步矣 
[克復開魯蒙匪之詳報]  
　　奉天特約訪員問天子 
　　各軍會攻開魯屢詳各報茲得確實消息我軍甚爲得手巳於初五日克復先據朝陽電稱練軍汪管帶正綱陳管帶春廷在東樹筒探實蒙匪由公營子等處分股設卡與我軍對峙當由汪陳兩管帶與熱河防軍宋董車三管帶會商進攻方略嗣經商定由宋管帶守筒北沙力好來東面飭右後兩嗩與董管帶守西面陳管帶守筒西扣河車洛之南車管帶守扣河車洛之北汪管帶同中哨曁各營留兵爲中間策應二十八日有蒙匪高喇嘛等二百餘人來撲經宋管帶揮兵力敵斃匪二名傷三名斃馬一匹汪管帶馳至協力爭先冐險助戰各卡策應匪勢頓挫正齊隊追擊間熱軍張統領率隊亦至合軍前進匪增至三百餘人且戰且退旣而折回當經各隊力攻陳管帶有大砲兩尊向匪轟擊斃匪七八名傷二十餘名匪敗遁逃 
 
 

Page 3

 
 
　乘勢追至中乃甸子匪等復據沙崗抵拒陳管帶以砲居中近擊並分隊與建平巡警會同夾攻尾追四十餘里因沙壘層疊天黑路生匪由捷徑遁逃我軍繞徑追赴以致愈追愈遠匪已逃過老河正擬一面留防一面進追間適奉軍張統領派員來告已派馬步隊於二十七日由瓦房子出發相機進勦會商互相策應等事查開魯匪勢現已窮迫茲旣大挫而奉軍又至奏凱之聲當在旦夕後據馮師長麟閣電稱於二十八日督師由瓦房子前進直至開魯附近如入無人之境後晤該處土民始悉開匪己於前晚聞大軍之將至棄城而逃馮師長當即整隊入城安綏一是時十二月初五日也 
[叛庫内犯近耗]  
[庫倫偵探員密報]  
　　總統府昨晚得外蒙密偵員密報哲布尊丹以現當冬令内地軍隊萬難征庫倘或征蒙必在明年連日與松彦光汗等籌議預防方法現己將内地通庫各要道派兵六千人分往防守其地點如左一由庫倫至土謝圖汗部屬鄂博鄂列山口此段係防綏遠軍隊進攻二由庫倫至三音諾汗部屬安戞海爾卡倫此段係防科布多阿爾泰新疆各軍隊進攻三由庫倫至車臣汗部屬察罕圖古哩克此叚係防察哈爾熱河各軍隊進攻四庫倫至車臣汗部屬石博爾台此段係防東三省軍隊進攻庫倫軍事密探昨午先有加急密電到京内稱哲布尊丹頃由庫屬那賴哈撥派蒙軍五百人取道車屬霍羅呼都克進窺東四盟請飭就近軍隊火速防堵 
[奉黑兩都督來電]  
　　黑龍江都督來電稱據秘密報告庫倫僞政府現着意練兵并組織飛行隊砲隊以備南犯之用巳自俄國運到飛行機六具并機關砲十三尊聘俄國軍官敎練擬俟有成效將於年内出發同日奉天都督張錫鑾亦有電到京稱接遼源州急電略謂自開魯失守後匪氛日熾近日熱河一帶馬賊四千餘人與蒙匪聨合四處刧掠昨忽由喇嘛廟等處竄來蒙匪千餘擾亂遼源附屬戕殺漢人甚爲猖獗已電飭王幫統就近防剿　飭吳統領迅速回洮合井電告 
[庫亂聲中之戰防計劃]  
[舉辦軍事公債]  
　　陸軍財政兩部以庫事日急籌餉困難曾提出軍事公債案昨經國務院秘密會議决定探得大　如下一定名爲中華民國軍事公債專供征庫軍事之用二總額二萬萬元每張五元三利率五厘以六個月或十二個月向募集處支取四償還期分四期以三個月爲一期五繳入定爲一次六抵押品係國産七經理發行者分三種一各省都督二國家銀行三商業銀行八票而用陸軍部蓋印及陸軍部總長簽字九証劵無記名十額面價募集 
[調查常備兵額]  
　　陸軍部對於庫事着着進行巳將防禦法攻擊法規定擬卽頒發各師團以免臨時倉皇惟恐兵力單薄特又電各省軍隊及民政長會同調查從前之續備常備兵士以期有備無患其手續如下一續備常備兵士姓名籍貫二續備兵若干二常備兵若干四現在作何生業五願出征或任保衛六退伍兵體力如何七查明該兵士家中情形能否不爲牽累 
[密防逆佛暗探]  
　　大總統昨飭秘書廳拍密電特致奉天張都督略云頃據庫倫密探報告庫逆哲布尊尊巴以民國擬武力解决特派黨匪多人潛入東省一帶希圖煽惑並秘探我軍情形希即妥速派員密查並飭各要隘駐軍一律防範 
[籌議運輸方法]  
　　參謀部陸軍部交通部日昨會同商議輸送軍隊辦法巳擬定借用京奉路火車三十輛專爲輸送軍隊由張家口進蒙古路線以資便利 
[華俄銀行兌現餘聞]  
[俄公使之宣言]  
　　外交團消息俄公使日前曾在駐京使館爲排斥俄幣之事特約外交團全體商議後以議無結果乃變計向中國政府單獨抗議日昨俄公使赴外交部聲明如中政府不能實力禁止抵制俄幣則本國政府之意即將俄亞銀行中之中國資本金五百萬作爲該行營業上之損失抵償金云 
[英公使之不理]  
　　是前俄使爲中國排斥俄幣約外交團開議時首先要求英國出而調停英國公使朱爾典開議時首先要求英國出而調停英國公使朱爾典君以此係商業上之事不能牽及國際範圍且亦無法律之可言當卽婉辭謝却俄使頗形不悅 
[趙總理之盡心]  
　　俄使爲排斥俄幣事除累次向外交部交涉外聞尙有專函致趙總理請求趙總理一面設法禁止一面速令中國各銀行設法協欵接濟趙總埋一一允其所請俄使甚爲稱謝 
[副總統之卓識]  
　　自俄庫條約披露後全國人民頗有排俄思想大總統恐釀成意外交涉曾電令各都督對於旅華俄人妥爲保護日來國民又有排斥俄貨之舉復行電飭各都督請設法維持茲　湖北黎副總統昨致電總統府稱國民排斥俄貨提取現欵均爲俄庫私約成立後之反動皆出於國民愛國熱誠官場斷無從干涉應由外部向俄使聲明將俄庫私約提前辦結該約一旦取消此項風潮自然隨之消滅云云 
[吸收現欵之好機會]  
　　自華俄銀行兌現風潮發生京津問人心驟爲擊動凡有存欵在該行者均紛紛提取卽在靑島之前清官僚蒙此影響亦紛紛向各銀行陸續提欵熊秉三君有感於此日昨曾向大總統進言謂去歲以來中國大宗貲本類皆吸收於外國銀行現不妨乘此機會設法恢復惟國民素無儲蒂之所宜趕速整理財政機關可以吸收大宗鉅欵其規畫有四一急定中國銀行制度二各省速設分銀行三京外速設儲蓄銀行並實行郵便貯金制度四以地稅或契稅擔保速發公債票聞總統韙之 
[司法會議第八日紀聞]  
　　初九日下午一點開會因人數不足至三十分始能開議由議長報告許倉林吳炳樅何奇揚黨積齡許逢時皆因事因病請假開議第一案拒回領事裁判權之籌備案提議人劉遠駒說明後劉恩格謂本員對於此案一部分表示贊成一部分表示不贊成本案辦法手續均屬甚善所不敢贊成者民國初立各國尙未正式承認此種交涉不能急切提出且恐因此致爲承認問題之阻力馬德潤謂此案辦法甚爲完善大槪諸君無不贊成者請表决付審查至有不當之處可交審查修正沈寳昌謂本員對於此案一方面贊成一方面不贊成所贊成者即原案所謂我國改良法律先對外宣佈其法甚善至於其三種辦法則本員絶對不敢贊成劉瑞琛請付審查議長謂贊成本案成立並付審查者請舉手大多數第二案嚴訂濫用拘禁職權罰則案提議人馮沛說明理由後馬潤德謂贊成原案並謂有提議案可與此案互作參考孫熈澤謂本員對於此案大體贊成但對於國家要求損失賠償人民對於國家本無此種權利國家對於人民亦無此義務沈寳昌廖始勳均贊成原案駱通亦賛成原案謂從此可以免除藉法律以洩黨見私忿蔣芬謂本員以爲此案可以不必成立如要求國家損害賠償更非合宜衆請付表决議長謂贊成此案成立者舉手少數第三案籌辦改良監獄案提議人說明後稍有討論卽付表決終以贊成者少數遂即取消此案畢時已至遂散會 
雜評一 
[巴爾幹問題倫敦會議之影響]  
　　今日爲巴爾幹問題倫敦會議之第一日據路透社十三號之電信逆料此會議之結果並無佳兆蓋土爾其與巴爾幹各邦兩方面毫無通融之態度也 
　　夫使此會議而竟無效果則歐洲和平之局將爲之一變而影響於吾國者亦自不少一則英法市塲將因戰事之牽動金融機關受一大打擊而大借欵前途益生波折一則戰禍重演俄人旣有近東之憂備多力分必不能再致力於蒙事由前之說則財政無活動之望是吾憂也由後之說則庫事或有解决之機是吾利也吾國民尙注意及之 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南昌兵變紀詳]  
　　江西省城於本月十一號一旅團二營兵士突然譁變巳兩誌本報專電茲接贛友快班函告紀述如下 
　　贛省自近日以來李都督迭接密探報告云有兵匪勾結預備放火倡亂情事立卽召集軍警長官到府諭飭所屬一體戒嚴不分晝夜荷槍上彈巡邏街道以保治安詎十號晚間八句鐘果有駐紮舊藩署内一旅一團二營五連司務長邱占魁起意謀亂派兵在府學内大成殿放火起事並以忠孝節義四字口號出隊放槍轟開各城擬集外城所駐林軍搶刦軍裝庫焚毁都督署不類尋常兵變幸林軍深明大義不爲所動以故地方未遭糜爛該旅一三兩營亦屬老兵不肯附和開槍對敵一時槍聲隆隆全城驚恐李督聞警當即調回該營救護火災軍警沿街站　保護商民一面乘騎會同統將親帶衛兵四出巡剿遇有亂兵沿途槍斃多名屍身遍地血流如注直至黎明回府召集軍警緊急會議諭令軍警關閉城門分頭搜捕二營亂兵到府正法以昭炯戒共計正法叛兵一百餘名之多至劉旅長世均統率無方亦慟哭到府請罪李督見其形色倉皇微笑不言惟以此次兵變致令商民驚恐頗抱不安特用白布署名寫謹表歉忱四大字派兵荷游以道歉忱而示安慰茲將十一號早間都督緊要佈告錄下 
　　都督公布云省城近日謠言四起本都督當飭各軍警隨時戒嚴密爲防範以期消患未萌詎本月十號竟有土匪放火倡亂希圖乘機搶掠本都督當飭一面撲滅火警一面調遣各營軍隊分頭防堵兜剿幸各軍警竟夜嚴拿本都督與各統將復親帶衛兵四出巡緝當卽拿獲多名從嚴訊辦惟黑夜之中驟聞變亂復見火災闔城居民不免惶懼此皆本都督未能先事預防致肇此變現在首犯已除其餘匪徒亦已分别追蹤查緝務獲究懲爾各界居民人等務各安心樂業勿爲謠言所惑致生驚恐本都督與各將領旣負衛國保民之責雖粉骨碎身亦當極力以維持也特此公布其各知之此布（十二月十一日號） 
　　又公布云軍警之設所以靖亂保民責任至爲重大近日省城謠言四起本都督當飭嚴爲防範以期消患無形詎本月十號傍晚有土匪放火倡亂希圖搶掠竟有少數無知兵士相與勾結擾亂治安幸各軍警分頭防堵嚴拿叛黨多名從嚴訊辦此次之變深賴各軍警得力於風寒黑夜之中奏除暴安良之續實屬深明大義勤奮可嘉本都督當查明出力人員從優議奬以資鼓勵各軍警等亦當奮勉圖功共盡保衛人民之責斯則本都督所厚望也特此公佈其各知之此布（十二月十一號） 
　　又公布云此次變亂查有第一旅一團二營五連司務長邱占魁實係主謀要犯現在該犯已經逃逸當由本都督嚴飭軍警密爲查緝並懸示賞格無論軍民人等如有拿獲該犯正身者即行賞給花紅五百元由府領發特此公布邱占魁身高臉長前五十三標頭目第一旅第一團二營五連司務長贛州人 
[李都督亦知軍民分治之利矣]  
　　自軍民分治問題發生後得十餘省都督之贊同惟江西李都督初持反對之議近見大勢所趨不敢極端主持亦巳取消前議電禀中央政府矣茲將李都督電文及大總統覆函彙錄如下 
[李都督電] 　　 
　　北京大總統國務院各省都督鈞鑒烈鈞以孱弱之躬膺繁重之任前因積勞成疾曾經乞假休養嗣以時艱任重未敢自安故仍力疾視事然精神未復終有顧此失彼之虞遺誤要公問心多愧竊思軍民分治爲治國切要之圖鄂省行之於前成效卓著贛居腹地庶政旣漸就理自宜接踵實行以求完備惟是烈鈞承乏江右本由省議會所公舉大總統所任命重以桑梓義務未敢告勞現在正式議會行將成立於此數日内擬即勉爲其難於軍民要政担負完全責任一俟正式國會省議會成立卽當呈請大總統分别簡任賢能以戎共臻郅治烈鈞亦得藉卸仔肩息養林泉享共和國民幸福用布區區統惟鑒察贛都督李烈鈞叩庚印 
[大總統函]  
　　逕復者姚君以价來展誦來緘過承推奬且感且愧章貢北走皖鄂南翼閩廣江嶺之衝形勢最重執事光復有功蒞任以來整頓地方維持秩序尤著勛勞往在津門即以遠大相期今觀嘉猷益爲欣慰况民國建設方始險象環生否泰亨屯此其關鍵惟賴任事者同心努力化除轸域共謀進行乃免顚覆爲天下笑僕與執事皆担任義務同持舟楫民國成立則共與有功設或失敗則罪無可諉千鈞一髮來日大難善作善成願其勉之歲寒風冽珍攝爲期專復順頌時祺袁世凱謹啓 
[程都督致國務院電兩則]  
[一都督駐寧蘇]  
　　江蘇應民政長本日在寧受事軍民分治卽見實行民政長總攬本省行政應駐地點當俟參議院國務院議决而蘇州舊爲省垣積重相因驟難改制現旣奉大總統令都督於一月之内分駐寧蘇以資鎭攝蘇州自應設立公署署中組織機關仍依甯制一俟民政事宜交代清楚卽實行輪汉分駐先此電聞 
[二改充選舉監督]  
　　查九月初十日奉大總統任命江蘇都督充江蘇省參議院議員選舉監督曁衆議院議員選舉總監督九月二十二日又奉大總統任命江蘇都督充江蘇省議會議員選舉總監督奉經遵辦在案現奉大總統任命應德閎爲江蘇民政長除將各項選舉文卷已由德全移交應民政長接管外應請鈞院查照湖北山西四川成例呈請大總統任命江蘇民政長充參議院議員選舉監督衆議院及省議會議員選舉總監督 
[江蘇各屬國會省會初選揭曉]  
　　江寧縣衆議院初選當選人三十一名 
　　賈治邦　李國銓　　陶保晋　張大衡　嚴正彬　陳大同陳坤鏞　孫新笏　周開鋆　徐堃錫　魏家驊　郗粹齋唐慶昇　萬必臣　許起元　馮德恩　趙　維　萬廣盛梁唐侯　吳昌華　高錦江　金先聲　蔣元慶　龔肇新柏鶴亭　魯建章　鍾福慶　張根源　余占魁　高兆龍耿泰榮 
　　候補當選人五名 
　　劉惟勤　陶漢卿　孫　第　王德楷　劉　傑 
　　江甯縣省議會初選當選人五十二名 
　　奚嗣善　嚴正彬　王大勳　高錦江　龍如桂　馮麟書李國銓　魏家驊　徐　錫　馮克敏　王純燾　金先聲龐惕齋　李篤初　王方林　萬修厚　張大衡　趙岱和劉琴軒　張家良　王恭燦　梁鶴齡　戴榮璋　楊壽亭　悅匯　馬　駿　宋雲龍　王長榮　陳大槐　王富生顧元煦　趙耀亭　劉玉生　孫煥春　謝紹欽　柏鶴亭王鼎晋　馬正堃　秦　駒　李興海　沈錫鈞　魏業漢湯　鼎　唐慶昇　周開林　吳昌華　蔣元慶　韋正海戴家海　商棟臣　葉子泉　王海帆 
　　候補當選一人　劉雨田 
　　華亭縣省議會初選舉城區己於八號開票旋因起訴進開改於十四號續開共得初選當選人七十二名 
　　沈調陽　周　鉞　蔣玉章　李維翰　董正明　胡壽南周　鑄　朱　材　孫家相　壽天　　褚士俊　張秉翟陳文虎　陸潤雲　朱昌楣　楊文鳴　周孟冰　金兆蘭張克漢　汪　煥　張孔瑛　潘孔昭　朱廷揚　王慶長李芳謩　馬鳴桐　王尊逹　　蔣昌宗　李芳鏞　黄紹芬顧稼軒　衛克强　徐元鼎　閔　瓛　邱樹馨　吳德增張宗華　張實齋　徐公錫　鄭墨樵　周廷珍　吳寶璜嚴天貴　朱　斌　鄭　權　朱文彬　陳鳳儀　聶朝宗張金生　朱繼常　劉釟謨　葉有圭　吳志緯　楊鳴時蔣光彝　孫承兌　張思恆　陶恩培　何　求　葉理懷吳錫鏞　程貞禮　高鍾英　郁功墀　郁崇光　周文奎張　朋　陳　咢　徐作羹　孫觀瀾　陳葆禧　陳叙廷 
　　候補當選人二十五名 
　　吳士祺　張福孫　朱光祖　周世楷　顧宗鼎　徐　鼐陸　震　楊鳳翔　趙　采　鄭錫康　秦汝礪　甘希盤陳　翔　陳來鳳　吳鳳池　劉鼎周　周　鉞　張昌士彭汝枚謝晋昌　盛之驥　吳前樞　胡靜安　吳寳琛周秋生 
　　太倉縣衆議院初選當選人二十九名 
　　錢伯威　顧仁熊　章子才　李　鈺　邵景唐　兪　鎭胡仁龍　朱增元　章子華　陸國彬　閔理齋　陸蔭蓀周子賢　顧裕魁　唐乃銑　胡福元　陸元萃唐人傑汪敬銘　聞　華　馮　賓　洪炳彝　馬家駒　施錫祁蔣乃均　錢誦槃　錢復生　張伯和　顧同壽 
　　候補常選人八名 
　　張祖庚　吳仲裔　黄占魁　許承岳　李士龍　吳采之政允球　周維賢 
　　丹徒縣省議會初選當選人八十六人 
　　方　灝　王漢卿　吳守約　黄海秋　蔣士杰　陳德興趙鴻鈞　冷國鈞　孫邦林　任俊聰　何樹椿　郭　霖汪國基　楊鴻發　王以田　莊其全　江永發　王鏡川楊　渙　卞培成　朱炳元　田墨清　湯明本　包振聲趙承霖　黄振聲　張長禮　茅　謙　朱翼雲　仲繼輝梁鴻卓　盧　遂　戴社臣　王搢卿　何長慶　童　琮戴同年　王詠農　楊漢池　孫　善　郭濟仁　王効伯繆星伯　劉嘉忠　吳雪樵　龔于澄　吳慶雲　張　軫周政齊　許　瑾　束士偉　孔慶年　徐子璘　莊其繩仲翰元　孫寳楫　丁文炳　仲介眉　吳善宜　姚子餘許日孝　仲　洲　朱定山　解兆鼎　殷尙謙　王學揚姚樹棠　殷宗渠　許煥文　王錫五　王鴻昌　殷又民王廣炳　王泰泉　王德清　徐國珍　朱友庚　陶銘恩朱爾彬　賈潤宗　王振堃　李培田　王彦彬　潘福昌丁起龍　辛正材　内有莊其繩丁文炳二人各得八十二票尙待决定候補當選 
　　南匯縣衆議院初選當選人十六名 
　　潘光澤　盛家勗　許　言　馬戴仁　鍾彬如　黄頌庚龔奎聚　孫兆福　朱祥紱　朱增濬　楊而墨　陸以鈞陸望峯　龔源本　陳其容　葉秉衡 
　　候補當選人六名 
　　張之彝　徐守清　顧錫祉　康廷佑　趙承明　顧德鈺 
　　南匯縣省議會初選當選人二十七名 
　　朱祥紱　黄廷珍　葉秉衡　龔源本　瞿　鑫　馬戴仁金應秋　唐　鐸　康廷佑　陸望峰　孟　嶧　鍾彬如孫　勤　張之彝　朱增濬　陳其容　陳　經　唐宗義錢瑞璸　趙仁德　徐守清　　光澤　秦始基　傅恭弼顧爳惫陸望瀛　顧錫祉 
[華亭監犯越獄]  
　　華亭監獄卽在審檢廳内西襪子長街獄内覊有罪犯陸阿書等五六十名均係著名刧盜并有已定十五年監禁之罪者本月十三　夜分三鐘陸等商同褚祥雲俞桂生陶鴻生朱雲祥沈共祥湯四和張福生羅松泉楊大等十名各搬木器就獄内西偏牆根支搭髙架毁椽越牆向北逃去十四號破曉時員役驚覺立報檢察廳派通班法警分頭追緝比在北城上尋得裹鐐之破布條及犯衣等物逃犯則已杳無蹤影矣 
[卾省贊成中央財政計畫]  
　　中央政府以各省解欵寥寥惟恃借債爲生活終非持久之道故擬於各省設立國稅廳直接征收國家稅項以濟國用日前部派視察湖北財政委員陶德琨來鄂述及此事黎公素以扶助中央統一全局爲主旨是以極表贊成除飭財政司長會同視察員切實籌商組織進行方法　特通電各省都督民政長請共贊成略謂前清季年財政已極支絀皆由賦稅之統係　不能分晰出納之機關未加區畫弊賣卽由此發生光復後軍政各費猛加人不敷出益甚長此因循後患何堪設想茲財政部員陶德琨來卾陳述中央整理財政計畫以劃分國家稅地方稅籌設　稅廳於各省爲入手辦法敝省極爲贊成業軍中央主持如蒙表示同情擬即予贊助以期早日統一而固民國邦基云 
[兩浙鹽業協會選舉紀事]  
　　兩浙鹽業協會頃在杭州安徽會館開正式選舉會兩浙鹽商出席甚衆首由會長蘇文卿委託鮑勁靑報告成績並請辭職另選次由朱謀丞宣讀財政部呈文新運使來電及各項文牘卽照章投票迨開票散會巳七句鐘矣開票結果如下 
　　正會長　蘇文選九百十四權　次多數周湘舲　蘇文卿　葉璋伯　副會長　朱宗麟六百三十八權　次多數　周湘舲　張淡如蘇文卿　蘇棣卿　鮑勁靑　葉璋伯　周敦甫 
　　幹事十員（權數從略）周湘舲　鮑勁靑　姚欽甫　葉璋伯　曹祖香　朱謀丞　范友嵩　周敦甫　朱堯左　□□□評議二十員　曹資丞　金松友　陳□□　吳篤生　黄稚清　許搢甫　薛子寅　何寶賢　兪肇岐　戴春濤　朱劍風　王綬珊　謝幹庭　吳少鶴　王貽卿　朱維翰　王雲木　來義生　胡旭初　錢吟舫 
[日本内閣更迭之大風雲]  
　　日本内閣更迭爲現今東方一大事茲記其詳情於下 
　　一西園寺内閣之短命　西園寺内閣成立於明治四十四年八月三十日至今大正元年十二月五日辭職在職僅一年零三個月以休養民力注重於行政財政兩制度之整理政友會黨員助之天下輿論翕然同情此次因增加師團問題與陸軍大臣上原氏意見不合上原首先辭職蓋日本現制陸軍大臣須用現役之大將中將不容其辭職以破壞内閣使後任難得其人故上原氏辭職後内閣亦一律辭職 
[二寺内伯不願任内閣]  
　　西園寺侯爵於初五日提出辭表後經元老會議推舉伯爵寺内正毅繼任組織内閣而寺内伯卽回京力辭情詞懇墊莫能相强故繼任問題迄今尙未解决蓋此次西園寺内閣之解散與日本政局最有關係將來新内閣組織之後必有極劇烈之黨爭問題發垷是以一般有組織内閣之資望者皆不肯投身於政爭旋渦之中云 
[三松方侯之内閣說]  
　　寺内伯旣不肯組織内閣日政府當卽再開元老會議公推松方侯繼任組織内閣松方亦日本政界中最有聲譽之人近因年老多病養疴於鎌倉私邸與政界關係甚淡此次内閣更迭問題發生松方氏亦并無覬覦總理之意後因寺内氏不肯担任二次元老會議遂以松方氏提出經衆贊成并由大山井上諸元老前往勸駕松方氏卽於初八日晚到東京亦堅執不允 
[四山本伯之内閣說]  
　　日來改組内閣問題衆說紛紜莫衷一是據最近消息謂松方氏如不担任則山本伯爵頗有可望　亦係一種揣測之詞尙無他種方面可以證實 
[五桂太郎之繼任說]  
　　當西園寺提出辭表後一般普通心理皆趨重於桂太郎以爲桂太郎再任内閣本爲當然之事實後元老會議忽推舉寺内侯爵今寺内松方旣不担任山本内閣雖有此一說亦未必能成事實將來新内閣總理一席或仍屬之於桂太郎亦未可知 
[六西園寺之復任說]  
　　此次以松方氏繼任内閣之議本爲當然之事實後元老便議忽推舉寺内侯爵今寺内松方旣不担任山本内閣雖有此一說亦未必能成事實將來新内閣總理一席或仍屬之於桂太郎亦未可知 
[六西園寺之復任說]  
　　此次以松方氏繼任内閣之議本由山縣諸元老所贊成惟薩派尙多表示反對之意以爲松方如任内閣必不免半途蹉跌之慮並謂現在内閣仍以西園寺復任爲宜故西園寺復任内閣之說日來又成爲一種輿論至於將來西園寺能否再任内閣尙在不可知之數也 
[七元老會議之勸駕]  
　　初九日日皇在靑山離宫召集元老會議討論關於攺組内閣問題因寺内松方皆堅辭不肯受職聞會議結果係仍勸寺内担任否卽以桂太郎再任内閣云 
[八政友會之宣言]  
　　政友黨對於西園寺内閣素持擁護態度宣言新内閣成立之後如欲推翻西園寺内閣之政策或有不利於西園寺内閣之行動無論或組織寺内内閣或另組織官僚内閣該會定於議院中出全力以攻擊之使其命運不能久長云 
雜評二 
[優先權果易取消乎]  
　　倫敦近來之兩大會議一爲巴爾幹媾和問題一爲中國大借款問題巴爾幹會議之結果將陷於悲境大借欵會議之結果雖未揭曉而事前則頗具樂觀然所謂樂觀者特銀行團之樂觀而巳 
　　據昨報北京電大借欵此次所提出之條件較前實多讓步駐京代表之意如倫敦會議並不更改條件亦須俟克利斯浦優先權取消後台能正式簽約云云此其意蓋明知克利斯浦優先權之不易取消也故今日而測大借欵之結果條件之究竟如何讓步不必問扺押品之如何磋商不必問倫敦會議之如何情形亦不必問第問克利斯浦之契約能否打毁優先權之能否取消而己 
　　說者謂有相當之賠補金優先權並不難取消然試問果能如外間所傳有五六十萬磅之賠補金即可取消乎抑中國果願浪擲此五六十萬磅之賠補金乎嗚呼大借欵之成不成實同一悲觀己耳 
本埠新聞 
[滬軍小欠欵之處置]  
　　清理處與都督來往電報 
[江蘇都督致清理處電]  
　　松鹽局史量才君和蘭銀行虞洽卿君鑒史君文電虞君眞　並致應民政長函均悉　劵部電由商家自向銀行抵借因銀行係營業性質未可强迫本無不允之意公家銀行但有餘欵可以受押斷不因証券而拒絶萬勿誤會蘇行資本薄弱抵押十萬須由公家另撥現欵接濟故覺爲難滬關五萬除留交涉使署用　防疫等費外不及四萬頃已電部予電交涉使借撥應急提交江蘇銀行請往接洽其餘六萬仍祈執事先爲籌墊萬不得已只有移轉債務作爲蘇都督府借欵定期償還鄙人對於滬軍未了事件及各商急迫情形苟有餘力無不竭意維持想荷鑒諒証券事又爲切實電部矣德全元 
[江蘇都督致清理處電]  
　　松鹽局史局長鑒虞洽卿君來甯面述情形至爲焦急滬關餘欵僅得四萬現分别緩急再籌三萬先爲應付深佩藎籌惟省欵萬分支絀務請執事代籌會商虞君設法維持爲荷德全咸 
[江蘇民政長致清理處電]  
　　松鹽局史局長鑒虞君到寧急欵除四萬外尙需三萬務懇藎籌會商虞君設法餘詳督電德閎鹽 
[實行軍民分治]  
　　上海縣知事奉江蘇都督通令云案照光復以來本省軍政民政均以都督名義行之大局旣平秩序底定自應軍民分治各勵進行現奉大總统任命應德閎爲江蘇民政長本都督當將一切民政事宜移交接管所有本都督府前經頒布本省各項法令關於民政範圍以内者所用都督或都督府字樣應一律改爲省民政長或民政府以清權限而資遵守除咨民政長查照外爲此通令所屬一體遵照並仰各該縣知事出示曉諭俾衆周知此令 
[通令選送學生投考]  
　　江蘇都督據民政司案呈查臨時省議會議决預算案内應行開辦各校除師範等校業經次第規畫開辦外所有設在江寗之第一工業學校第一農業學校設在清江之第三農業學校設在上海之水産學校設在吳縣之醫學專門學校均擬於二年正月開校次第登載省公報及其他各報定期招考應令各該縣知事各就地方情形通盤規畫何種人才於該地方最爲需要分别先後緩急於本屆高等小學及中學校畢業生中擇其程度相當性質相宜者分别保送各該校投考等語程都督當即通令各縣知事查照各該校招生廣告分别選送合格學生前往投考以廣造就昨上海縣知事亦已奉到通令矣 
[俄領注意華字報]  
　　駐滬俄國領事以庫俄協約發生以來中國人心 
 
 

Page 7

 
 
大爲憤激言論界更一致進行影響所及前途不無梗阻爰派繙譯逐日遍閱各種華字報凡有關於庫俄問題之評論記事逐一譯成洋文以備彙呈該國政府藉作外交之考鏡云 
[也是園演說會記要]  
　　江蘇五屬圖書館職員會上海尊孔會世界宗敎會古學保存會世界女子協會五團體公請垷充英國亞西亞文學會會員陳重民君在城内銀河路也是園開會演說歐洲各國重視中國文學歷史昨日下午二時開會中外男女來賓到者約七八百人場内陳列歐美等國所譯中國之經史文籍及陳君所譯關於中國政治學術等書不下數百種陳君蒞會後即由招待員導引入座首由袁竹一君報告開會宗旨並推江亢虎君爲臨時主席卽由江君登台演說略謂今日陳君到會演說其宗旨於研究外情之中庽保存國粹之意洵於吾國學界前途大有關係次由陳君登台演說略謂鄙人辱承諸君柬邀到會愧無學術可以表見於諸君之前實覺辜負盛意不過鄙人久在歐洲深知外人於我國之經史等有用書籍無一不譯歐美各學堂亦無不研究以故彼能知我中國之情形即今革命時代歐洲亦己有人詳著中國革命記並及我國近今之時事刻己將次出版故鄙人擬於日内重往歐美等處採選各種關於我國之譯本以備携帶回國於交通利便之處開辦圖書館逐一陳列任人檢閱云云演說畢即由全體在也是園假山上同攝一影以誌紀念至散會時己鐘鳴五下矣 
[嚴禁私運軍械之文告]  
　　滬寧鐵路總辦鍾君前日發出通告一道其文如下　爲通告事本年十月三十一日奉江蘇都督程訓令内開照得私運軍火最干例禁近聞有不肖之徒有私運軍火來寧情事亟應認眞稽查以防危險除訓令金陵關監督知照稅司於進出口輪船認眞稽查外合行訓令該總辦卽便通知沿途車站於火車到時務須嚴密檢查毋任偷漏如車站力有未逮或即由本府派員會同辦理以期得力望卽妥籌辦法具復爲盼等因又於十一月初四日續奉都督照會内開據江防水師章統制駕時呈請變通江防外海巡緝各節並摺開所擬辦法四條第四條所稱滬地購買軍火每多私相授肥前經緝獲槍枝八桿呈報充公嗣又緝獲數起内中亦有製造局護照者互混不清極難稽攷等情查上海租界洋商林立買賣槍枝各得自由難保無盜匪輾轉私購垷值防務吃緊軍火出入最宜注意當飭軍務司迅卽查明向章妥議嚴禁辦法以弭隠患在案茲由該司擬訂限制購運軍械章程各條呈請核奪施行前來查此項章程尙屬妥協相應印發照會查照辦理等因並章程一紙先後下局奉此查稽查私運軍火軍械自以上海首站起運之地及下關末站卸車之地爲最關緊要而沿途各大車站停車卸貨之際審查亦不容不密當經譯飭洋總管嚴飭上海南京起訖兩站曁沿途各車站車務執事人等一體嚴密稽查凡無公文護照私帶軍火軍械立卽扣留呈報卽有公文護照者亦須驗明其所載數目地點日期是否一一相符如有增改逾限亦應照章扣留呈候核辦或見搭客行李實有可疑之處應卽聲明原委當衆檢查以明虚實又恐車站人員力有未逮並經諭飭　路各叚巡官督飭長警隨時協助以期周密而資得力查都督頒行章程内開如無公文護照而代爲裝運者卽以知情論罪車站執事人等須知功令森嚴事體重要奉公守法固不可過事吹求滋　行旅亦不容稍形寬縱貽誤責成而在搭客運商人等亦須明白事理凡遇本路車務人員曁巡官長警等有稽查行李包件等事應各聽候　檢勿得持蠻抗阻致干咎戾特此通告木路車站各執事巡局長警曁客商人等一體知悉　計開 
　　一無論私人法人均不得有私行購運軍械情事 
　　一凡有購運軍械情中必須遵照陸軍部頒行定章 
　　一凡購辦軍械者必須領有陸軍部或本都督公文始可承認 
　　一凡運送軍械者必須持有陸軍部或本都督護照 
　　一查出無公文之軍械即行充公 
　　一查出無護照之軍械卽行充公 
　　一護照上塡載數目如不相符即行分别扣留充公 
　　一護照上塡載地點如有增改卽行扣留查辦 
　　一護照上所塡日期逾限一月作爲無效即行扣留 
　　一如無陸軍部或本都督之公文及護照而逕自購運軍械者將軍械充公外其人尙須照私運律懲辦 
　　一裝運軍械者必須驗明護照相符始可代運 
　　一如無公文及護照而代爲裝運者即以知情論罪 
　　一如無公文及護照有不符合及不適當之處應卽報知就近關卡聽候查驗否則卽須處罰 
　　一公文護照如有假冐情事卽按私運律加一等治罪 
　　一此項章程凡各省都督派員購運軍械給有公文護照經部核准者不在此例 
[印度捕頭被害]  
　　新閘派克路福源里口永昌京貨店門首前晚六時突發槍聲四响附近各店舖中人聞聲出視見有數印人飛逃一印人倒臥馬路永昌店主知其有異投報新閘捕房捕頭立飭通班探捕往查始知倒地印人卽該捕房八十七號印捕頭目强密達業巳被人槍擊斃命因死者卽居附近平橋路二百五十七號半屋内當卽知照屍屬並將尸體車至斐敦路騐尸所聽候西醫檢騐並即派探獲到印人兩名押候傳集見證解請英臬司署訊究一面仍懸賞緝兇出示如下　上海公共租界總巡捕房總巡卜爲出示曉諭事照得本月十四號約下午六點鐘時印度捕頭强密達被人暗殺一案如有人能知兇手下落通信捕房拿獲到案辦實後立即賞銀一千兩决不食言今仰中西各探捕人等一體知悉此諭十二月十五號 
[江海關改從陽曆]  
　　民國成立後改用陽曆雖經政府通令頒行無如民間狃於數千年之習慣殊難一致茲當陰陽曆遞嬗之時滬南製造局陳督理亦以歲終停工問題應否新舊兼顧業已電達陸軍部請示核奪而江海關向章每屆年底封關四日自除夕至新正初三止茲聞稅務司則改於陽曆施行惟至陰曆年關仍於元旦停辦公事一天以順衆情 
[開棺騐屍之預備]  
　　前充英捕房華捕之皖人方公賢前將其妻鮑氏屍身裹入舖蓋内車至法租界浦　擬乘輪船他往當被碼頭巡捕察出破綻一併帶入法捕房詢知方居英界新閘路遂照章解至新閘捕房將氏屍舁入騐屍所報請公廨中西官騐殮方解公堂迭次訊供狡展陪審西官擬即判决華官以案關人命應解地方檢察廳按律懲治因是磋商未决方仍管押捕房茲由方之同鄉人公禀城内檢察廳以鮑氏係方其祥之妻且係自行勒死囑托方公賢携帶實與方公賢無涉求請函致公共公廨將方公賢開釋等情現陳檢察己函致關讞員轉商承審是案之西官惟問西官以當時曾經西醫騐係被人勒斃而華檢察吏則騐係自勒身死情節兩歧出入甚巨不允含糊了事刻經高等檢察廳得悉以究竟孰是孰非自應澈究特飭上海檢察廳轉咨公廨照會西官卽在閘北所厝尸柩處搭蓋蘆棚定期開棺覆騐以雪沉寃 
[浦東中學校之發達]  
　　川沙楊斯盛先生創建之浦東中學歴來功課佳良規則嚴密早巳嘖嘖人口聞今年下學期請朱叔源君爲校長錢劍秋君擔任監學之職延聘敎習皆一時之選故精神益復發皇明年校中除招收插班生外並附設工業班垷正籌畫進行云 
[捕房防範兵匪]  
　　英美總巡卜羅斯君以近來各處裁汰軍隊游兵匪黨勾串夥刦之事時有所聞滬上五方雜處輪軌交通尤易混入擾害爰於昨日遴遣得力包探一名專事調查各處軍隊及匪亂事宜一得消息着即報告俾資防備 
[退伍軍人之兇横]  
　　住居閘北均濟里之陳世榮前晚歸家時見妻在老虎灶泡水有前充光復軍之管筱亭向妻調笑陳上前喝阻管即突出手槍連放三響二槍中陳之腿際一穿肚腹陳立時倒地管向租界逃逸陳弟士榮聞信即投報二區並稱失去鈔票五十元及金表等物當飭長警至管所住之處將其妻管張氏逮案搜獲槍子十粒一面將陳車送仁濟醫舘經醫生將腿内槍子取出惟腹中一子尙未尋獲昨巳由藍區長呈報警務所派探分投嚴緝一面將管張氏移送檢察廳核辦矣 
[華界禁烟問題]  
　　上海禁烟局委員嚴濬仙君以禁烟期限係定於陽曆十二月三十一號即陰曆十一月二十三日爲止現距禁期祗有十餘日而各吸戶尙多茫然未有預備故擬派新招之調查員即日出發逐戶勸戒並查塡吸者姓名年歲籍貫住所及吸烟多寡有無病症以便發售戒煙丸藥一面延聘醫生數名駐局預備醫治戒煙染病之人不取醫費惟調查員祗有稽查勸戒之責而無拘拿强迫之權故又擬設禁烟警察一隊預備查有私吸者得以派往拘局懲辦以上辦法均已商由縣知事許可不日實行所有四鄉各鎭烟戶亦須派令調查員赴鄉會同鄉公所董事分投勸戒至城廂内外華界各膏店原擬於期滿後責令停閉嗣因商界習慣向以陰曆年終爲結賬之期若使先期閉歇則賬欵難收故由縣知事准予通融暫免收閉以便清理賬目惟不得挑售烟膏展至陰曆正月初一爲始即一律關閉至各烟戶如能於戒絶之後自將煙具繳局銷燬則猶可酌量給價云 
[租界禁烟問題]  
　　公共租界捕房總巡卜羅斯以租界内自煙間禁絶以來迄己三載所有煙膏店加捐及稽查旅館一應取締手續本極嚴密而去秋光復後各處士民之來滬避亂者實繁有徒其中染有煙癖者亦衆以故烟膏店日增月盛尙有一般無業游民更乘間私設烟榻售烟漁利捕房有犯必懲不稍寬假至實行禁絶之期及中國訂約拒絶印土進口期限則尙有四年有奇須俟内地一律禁盡後再行酌辦自無庸先事張皇乃日來時起謠傳甚謂旅館廣設煙榻捕房日獲煙具竞有數百副之多其實租界中從無此等現象似此張大其詞殊淆觀聽且恐無賴棍徒乘此挨戶搜查擾害閭閻昨特通飭各捕房探捕嚴行查察以維公安 
[敎員不認姦拐]  
　　丁福之妻管氏被人誘拐捲逃四尋無着嗣由廚役王阿金在火車站華興坊相近遇見管氏與李實書同行王上前查詢李卽袖出手槍向之恐嚇王不敢與較縱之使去嗣由丁王二人至閘北來安里將李尋獲扭控三區訊間李供係前民政總長李平書之堂弟現充來安里小學校敎員並不姦拐婦人將區長即着解送警務所經凌科長略訊一過判移檢察廳究辦 
[國貨維持會第二十一次宣講記]  
　　陰曆十一月初六日晚八時中華國貨維持會宣講部假中旺弄錢江會館開二十一次宣購會會員來賓到者座爲之滿首由部長梅竹廬君謂本會下期宣講已移二馬路寗波同鄉會中仍望諸君届時移玉并謂雨傘釘鞋不合近時之用亟須改良本埠龍華鞏華二廠所製皮靴皮鞋不但合乎近時之用且適於西裝惟洋傘吾國尙無出品甚爲可惜邱碧血君謂中國人對内競爭妒忌有餘對外競爭一無智識維持國貨乃保全中國之良策惟望工界亟謀改良把吾國出品推銷世上徐春榮君謂我人必須抱定宗旨愛用國貨千萬不可等待改良否則國財已竭欲救不及近來大馬路各洋貨店所售天津愛國布以及新閘路華新各布廠所出各布均合男女之用望各位注重胡豪卿君謂共和國民人人應盡義務方可達共和之幸福欲吾國之不亡非人人愛用國貨不可程筱康君謂吾國貧民流丐日衆皆無職業之故鄙人甚望本會會長趕緊辦一大工藝廠以裕生計而廣國貨婁鳳韶君謂邱君之說重於師法外貨徐胡二君之說重於愛用國貨二君標本兼治不可偏廢苟能先塞漏巵以救目前之急徐圖推廣以濬未來之源則更善矣深望全體會員盡力協助副會長王介安君謂今晚諸君不辭風雨殊見熱忱又謂近來國貨程度漸高試觀各洋貨店頗有陳設國貨者此乃中國之喜望同胞之大幸甚爲欣佩日後更望營業家日趨國貨一途普渡國内無數飢民功德更勝於各種慈善事業也 
[稅不妨加重]  
　　上海稅務總公所孫所長前日接奉江蘇都督訓令以酒爲消耗之品稅率不妨加重所有新定稅章未免過輕而按之舊章高粱酒全稅每百斤收稅銀元八角四分燒酒全稅每百斤收稅銀五角似尙適當現在酒稅未經更訂以前姑且照此抽収等語昨孫所長巳分行各分所一體知照並巳出示曉諭矣 
[鍊鋼廠暫緩停工]  
　　製造局各廠工作業於十四號一律停工所有各匠工資仍循舊例於停工之前一日准給雙工均於昨日如數清發惟鍊鋼廠各工匠因湖北兵工廠定造鋼料鎗　五千管限於五星期内製成故由陳督理諭令該廠匠目仍留工匠開工趕造暫緩停 
[織染工廠之大槪]  
　　王文典趙鏡清陳武烈陳楚楠諸君聨合同志在上海組織中華第一織染工廠照商律股份有限公司定章資本三十萬兩以百兩爲一整股十兩爲一零股先由發起人擔任一千股餘儘同志分認股東權利一律平等無優先普通之分將來公司成立營業共分八類一仿織外洋各種布疋二改良本國土布三染色四印花五絲光六上漿七刮絨八拷花務期與外貨媲美庶利權不致旁溢云 
[應公祠併歸學校]  
　　都督府秘書長應德閎呈請都督訓令上海縣知事轉知第二師範學校收管校旁應祠房屋基地並請核示應否移供木主等情當奉指令云呈悉據稱故父專祠地在上海前龍門書院即今省立第二師範學校之右當時係以私欵建立現請併歸該校收管區處等情藉校舍之弦歌妥先靈於風雨士林嘖嘖猶感文翁學子莘莘得親禮器足綿先澤彌見孝思應卽准予照辦並候訓令該縣知事知照該校校長於該校範圍内妥覔屋宇以供木主可也 
[商團新班生會操]  
　　上海花業錢業紙業洋布業參藥業水菓業各商團及永義商團等共十三團體現因新班生將次畢業聘請劉遜謙君爲臨時總敎練員會合一氣共同敎練現已　熟各種操法於前日下午特假陸家洪巡警操場會操一次由商團公會會長委任總司令朱少圻君礮隊長凌季潭君到場閱操　今日尙須會合操演所有該會會長業已携憑赴寗呈候都督在畢業文憑上加蓋印信以便回　後擇定日期　行畢業云 
[賴債手叚之兇狠]  
　　靑島人王守順向在北省營業被施錦岡積欠貨洋二百五十元匿居滬上置之不理王於前月來滬尋見向之索討詎被施紏同黨羽誘至租界某酒店設法灌醉將王身畔所帶之欠據搜去繼又將王扭至浦邊抛入浦中幸經蔣姓船戶救起不致溺斃王即奔投地方檢察廳稟請提究前日經司法巡警將施拘獲由檢察官提案預審原告王守順因事未到倩代表孫樂善到案伸訴請爲訊究問官以該代表雖抱不平熱心代訴但原告未到終難証實判施錦岡先行收押候傳知原告並見証蔣姓船戶到案再行訊辦 
[銀匠仍未安靜]  
　　本埠銀樓工匠張鴻堯李安泰等私立飾業團事務所並令同業同盟罷工經該業公所總理邀請律師控奉縣知事着將該團迅卽解散如違提究在案前昨兩日又據徐萃生桂芬等多人聨名至地方檢察廳訴稱張鴻堯等五人非但不將私設之飾業團事務所遵諭解散復逼令商人等同盟罷工滋生事端如不贊成勢必遭其禍害呈請核辦等情陳廳長諭候面商巡警局長穆君查明辦理 
[李旅長嚴禁煙賭]  
　　混成第三旅李旅長以軍人吸食洋煙紏衆聚賭久干厲禁且現當烟禁嚴厲之際平民尙且禁吸軍界尤應嚴查故於前日分别命令水陸各營長責成各該連長嚴加查察無論官長士兵犯有烟賭二事者應令押解本司令部從重懲辦以肅軍規滬防水師第三營王管帶奉令後昨已轉飭所屬各軍員嚴查重辦如不實力奉行一經覺察定惟各軍員是問 
[捕房扣留槍子]  
　　湖南人周福和前日在法租界吉祥街臨平里新德記棧内雇小車運出毛瑟槍子兩箱爲捕查知扣住帶入捕房昨傳號王熊潤泉一併解送法公廨訊究周供向在杭州某營當差現該營已開往處州此項鎗子由杭運處道經上海暫寄該棧有護照呈驗聶讞員商之之官判周交保候移文至杭查明再核 
[謝贈]  
　　望平街時中書局印行民國二年日曆每日一紙上層爲陽曆下層爲陰曆字跡極爲顯豁旁註紀念節期亦甚詳備裝訂尤極精緻懸之壁間頗便觀覽昨承惠贈兩束書此誌謝 
[城内]  
[縣知事批]  
　　上海紅白木作商民鄭源森等呈批）據禀已悉此次紅白兩帮木作工匠要挾加資停工罷市現經該商人等調和息事仍前工作勸導得宜殊堪嘉許所請給示通諭固屬可行惟查日前據小木店同業郭順卿等呈稱商等現被無賴散工多人受唆罷工并肆兇毆業經呈訴檢察廳　求察核維持等情當經批示應卽靜候核辦在案此事與來呈所稱各節是否同案發生仰即查明聲叙復奪再行飭遵 
[地方審判廳刑庭批]  
　　張之綱請謝絶証人訴狀批）証人之証言爲言詞辯論所必要如一經當事人指名舉証除特别規定外無論何人官廳皆得傳訊之此法律之原則也此案孫煥生不服本廳第一審判决聲請控告業經高等檢察廳令行原檢察廳將該案原告及各証人傳案質証茲據該証人呈稱近有國會選舉監察之事擬請拒絶証言等情究竟是否合法案經上訴本廳未便决定仰即自向高等廳訴請核辦所請轉詳察核之處碍難准行 
[催究盜案]  
　　浦東廿二保五十圖錢郎中橋附近秦姓家被盜搶刧業經探捕拘獲盜犯沈金順（即沈仁順）解由商埠巡警局拘留在案昨事主秦陳氏自投地方檢察廳訴稱陽曆本月九號夜氏家被盜行刦共失去一千餘金當時雖獲沈金順一犯垷尙押在警局遷延多日原贓分毫無着且查沈金順實係盜黨首領犯案纍纍請即移提沈犯到廳研訊追贓以便給領陳廳長准即函致穆警務長請將沈金順送廳歸案 
[姦拐類誌]  
　　張桂生前日至地方檢察廳訴稱家住浦東林家碼頭有一媳婦近被向住公義碼頭之鍾金福誘拐藏匿向論不理反被兇毆逐出爲此控請提究又廿四保八圖鄉民孫鑑榮控油車碼頭萬興猪作夥孫恩永將伊寡媳誘去姦佔向論不　呈求提究陳廳長以所控兩案是否屬實諭候派警查明再核 
[南市]  
[諄諄訓勉]  
　　商埠巡警局長穆杼齋君昨日午後二時假座市政廳邀集城廂内外及浦東等處各區區員及本局各職員諄諄訓勉大旨謂現奉都督指令將警務所名稱即行更換查上海爲通商大埠巡警範　頗有拓展之希望現當實力進行凡在長警各宜和衷辦事盡厥職守對待商界等人尤應虚心和氣以合共和國民之程度尙有未盡事宜當再酌定通佈云云至四時始各散去 
[第二初級審判廳宣示]  
　　案據張友田　喬福生不還所裝銀貨一案被告屢傳不到業經本廳開庭審訊缺席判决所有前南市裁判分所扣押之警告駁船一只小布四疋當依民訴律五百九條之規定假執行在案除卽日執行外特此宣示 
[閘北]  
[凌虐婢女]  
　　三區崗巡在寳山路口查獲逃婢一口帶至該區由蔣區長解送警務所經凌科長提訊該婢供年十一歲南京人名小桂子父名楊漢章日前被母帶來上海賣於粤人因時被凌虐是以逃出判移送惠兒院留養候核 
[公共租界]  
[錢莊失竊]  
　　天津路順康錢莊失竊　寶銀二址只計值洋三千三百五十元業由該莊經理李壽山開單報請捕房偵緝矣 
[勒繳房租]  
　　西華得路居民姚姓楊子久葛阿娥蘇亭亭等四戶均因欠租數月被房主控准公廨將次發封昨經捕房先行傳諭寬限五小時繳洋免封惟楊子久無力歸欠仍即發封 
[男女聚賭]  
　　東嘉興路一百九十號傅長利家紏人聚賭被捕房查悉飭探拿尋男婦五人及傅併解捕房捕頭諭傅存洋廿元餘各存洋十元一併交保候示 
[法租界]  
[尙未允洽]  
　　張　通控福　號主沈玉蘭不還存洋三千二百元曾經廨員傳訊由謝阿坤禀稱沈係該號經理現已辭歇經理一席刻歸商人接辦所有存欵各股東俱巳允許擔認當奉堂諭判令交保料理在案茲張復投稱現由李錫堂出而勸解還洋二千六百元惟此洋係建造學校之公欵不能短少分文求傳案嚴追訊之謝供商人祗允還存本洋一千五百元並未許過二千六百元求察中西官判令退去候下期定斷 
[不盡不實]  
　　李阿成偕同二房東施朱氏投廨訴稱前日商人因事挈妻子出外家中祗留十七歲之表妹一人詎爲王桂寶來家引誘逃去報捕拘案求追朱氏供李之表妹本不安分與王有私前日王到過後該女即一去不回是實質之王供李家本係私娼商人曾去過兩次繼因施朱氏亦用迷術要借洋十元不遂致被挾恨作証求鑒聶讞員以供詞各執判王交保候查明再訊 
[雜評三]  
　　此次國會省會選舉人名册祗書姓名不注號故於同姓名者往往無從剖别或有主張投票時援照選舉法第五十四條第一項第二欵但書之規定一律加書住址者然本欵但書係例外的規定非必須的規定無論不能以此强制選舉人卽能强制矣而儘有住址與姓名均相同者不將仍窮於剖别乎　今上海己有此種事實發現而由初選監督請示矣吾謂此事别無他種辦法祇有準用選舉法第五十八條以抽籤决定之耳 
[來函更正]  
　　報載　雲卿倒欠馮延齡等存欵二千餘兩查裴雲卿前作泰和莊協理陸崑泉　議現係泰和倒閉並非裴雲卿倒欠存欵務乞更正爲荷　紹興　滬同鄉會謹啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[說知事] [  鈍根]  
　　總統命令各縣民政長均改稱知事或問民政長而不知事則奈何余曰是不必名副其實也但視其地位如何耳今爲推廣其義以定全國行政官之名稱知事以上宜稱曉事再上稱解事再上稱幹事再上稱辦事再上稱理事知事以下稱懂事再下稱了事再下稱誤事再下稱僨事再下稱敗事如此則統系明而易於量才授職矣至於百工賤業亦宜有改良之名稱如檢垃圾者可稱檢事推小車者可稱推事循是類求人各一業業各一稱不難整齊劃一也質之名學家以爲然否 
海外奇談 
[世界最富婦女] [  頌斌譯]  
　　德國統計家勤洛君近查得世界上最富之婦女可稱鐵路大王哈利曼之夫人計其家産巳逹二萬萬二千萬元皆其夫遺囑交付者當哈利曼死時宣讀遺囑有祈得一萬萬四千九百萬元之語今則巳逾二萬萬元矣蓋哈利曼遺囑祇將五千萬元與其子媳餘皆給其夫人及哈死後夫人所得遺産中股票之價日漲故其所值竟過二萬萬元也 
　　第二富豪之婦人當推德國克虜伯炮廠之女主人核算實得數在一萬萬五千萬元以外又次爲英國大律師華登德之夫人承受其夫人之遺産九千萬元然已費去二千五百萬元與哈利曼夫人較涉乎小矣 
[蜂傳信] [  鄭志民]  
　　近有某英人思得一法能令蜜蜂傳遞消息其敎蜂之法將蜂窩編以色旗使之認熟然後移旗他處試之蓋蜂最戀其王王所在則羣焉趨之雖遠弗失久之敎成一二十蜂遇有軍事或須告急先以照相器將字跡縮小印以極輕極簿極小之紙繫於蜂腰縱令飛去雖數十里之外必能尋旗而至其處且爲物甚微日光中人不得見卽見亦不以爲意也三 
自由談話會 
[選舉運動感言] [  瘦蝶]  
　　旬日以來有一事焉迷離俶詭風起雲湧聒我耳鼓擾亂我神經迨至本月六號及十號則不可思議之怪現狀接觸於眼簾深印於腦海其事維何則選舉運動是也選舉運動之笑史即以我蘇省論縱使竭東海之波罄南山之竹拓自由談十萬紙之容積固巳書不勝書記不勝記然吾對此竊有感焉夫今次之選舉省議會議員以及衆議院議員爲預備正式政府成立後召集而討論國事代表各省者也立國於世界得人者昌失人者亡千古如出一轍茲事體大雖屬初選然關於國家之前途何等重大應如何愼重將事冀收得人之效乃投票者旣昧其旨遂視同兒戲之行爲運動選舉者又不自量其才識如何品行如何資格如何經騐如何惟日孜孜以聨絡各界肆意運動夤緣請託恬不知恥豈愛國之熱度過高有以致之歟抑國民之程度卑下不足以語選舉歟然吾聞法美等國非無選舉運動也惟運動者必其平日抱利國福民之熱忱亟欲爲國家効用乃藉是運動而得當選以發展其政見而達其平日抱持之目的蓋其運動純然爲國家計非爲個人之利祿也而吾國之運動者蓋反是其目的物惟名與利而巳雖其中不乏聰明才智之士然大多數之運動者非欣慕議員之虚名卽覬覦議員之利益欲如各國之運動選舉純爲國家計者蓋千人中不能得一運動選舉之目的旣大相逕庭果使身爲議員亦不過　茸卑鄙終日役役於名利安望其能利我國福我民乎且試問被選舉者其才識品行資格經騐果足以勝議員之任則選舉者方欽佩之而爭署其名亦何庸運動自可當選若必恃運動而始得票多數者其人格亦可想見一斑蓋靦然爲此等舉動者非社會之巨蠧即無恥之劣紳欲藉運動之力以攫取議員一席在平時吹牛拍馬似具萬能一遇交涉之起則如寒蟬之噤口參議院議之已事卽將來新議員之小影耳徒見其難孚衆望僨事時聞以言名則不可必得以言利則亦難久享使運動者平心思之當亦啞然自笑其計之愚也矧各國之偶爲選舉運動者亦祗無形之運動耳今吾國之運動者明目張膽揭櫫而號召於衆揚揚自得殊不知已處於違法之例以貪一初選當選之虚頭銜甚至甘蹈刑辟而不恤程度何若是其卑耶故人以爲選舉之新議員而欣羡之吾則以爲選舉之新罪人而不禁感慨言之也嗚呼選舉嗚呼選舉之運動 
　　禁烟以浙省爲最　厲而尤以杭嘉湖三府令出惟行所可惜者禁令略有分别有錢的人禁之惟恐不嚴没錢的人不妨稍示憐惜頗有醫家貧病不計的慈善心腸倘使有錢的人肯傾囊相與無論丸藥烟泡燈吸儘可不相顧問或謂予說不信豈有民國公事以禁令爲納賄地耶予曰諸公不信儘請至三屬中之鄉鎭調查之私吸者若干人私賣者若干戶無鄉不有無鎭不然大都以其貧而出此故予優容由此而論豈非禁令祗爲有錢者設耶嗚呼此之謂厲行禁烟時代 
　　湖州北街周某家小康素有烟癖戒除巳半載日以丸藥代癮被地方調查人偵知不許吞丸周乃來申戒丸豈知年已古稀精力衰頽丸藥未除大病遽作急返湖城識者謂其此病恐不起矣嗚呼禁烟而兼禁丸藥於古稀之年尙不稍示優異誠所謂執法如山惜乎周某不是貧戶不爲地痞致未能邀法外之仁以延生命 
　　[  熱廬]  
劇談 
[紀新劇同志會演家庭恩怨記] [  鈍根]  
　　禮拜六日新劇同志會假大舞臺演劇曰家庭恩怨記 
　　劇中情節爲前清標統黄伯强挾資來滬買妓小桃紅爲妾桃紅與舊客李三私相往來被黄子重生撞見李遂設計害黄父子會黄誕辰開筵慶賀桃紅命重生購洋酒而濳下毒藥以進黄黄覺酒臭異常止不飲婢阿巧取飲之頃刻暈倒幾斃黄大怒詰酒所自來桃紅以重生告黄氣極踢重生踣地且逐之重生寃憤莫白以手槍自裁其妻菊仙與重生伉儷頗篤至是悲痛成痴黄亦漸知妾奸痛子憐媳老淚暗彈某日李三濳至黄居之後花園被黄兩僕所獲勒書伏辨呈於黄黄怒殺妾盡以家財四十餘萬捐助孤兒院已則從軍蒙古而去 
　　扮黄伯强者頗得前清官塲氣派談笑憤怒悲痛均得神似惟在花園與妾對立閒話時以手插腰間衣鈕中稍與官習未稱宜改作鑲袖而立 
　　扮小桃紅者貌不佳做亦平常惟能唱幾句靑衫子亦足爲新劇員對於舊劇家吐氣 
　　扮重生者自盡一場哀痛眞摯泣呼（我的故世的老娘吓）（我只丢不下最親最愛的菊仙）聞者多淚下 
　　扮菊仙者姿僅中人而饒有嫵媚態發痴一場忽哭忽笑兩目呆定酷肖神經病者（我的哥哥那裏去了）令人聞之酸鼻 
　　扮黄之兩家人者頗能描摹奴隸性質 
　　扮老鴇者眞像老鴇 
　　第一幕初開時小桃紅與白蘭花坐台裏邊絮絮不能辨何語老鴇交代小桃紅時喉音逼得太細故亦不能語語清晰總之說白宜在台外邊爲之否則聲宜提高如扮黄伯强者之嗓音爽朗自然最隹 
　　花園托夢事近迷信非新劇中所宜有請刪去之 
[紀十四夜之第一台] [  玄郎]  
　　沙橋餞别　即崑劇中之北餞崑班中原以老旦飾陳玄奘（卽唐僧）老龔演之殊合式惟崑班以此劇爲凈角戲重在黑頭京劇則相反尉遲恭不過爲陪角而巳故用一極平庸之徐鎭奎充之而不用劉壽峯此其特異之點也老龔初出場唱正二黄發音沙而滯時吐其痰（恩高德大）之大字及（有一日）之日字俱甚好上殿說（金殿把旨傳貧家往西天）往西天三字響逸味雋神采奕奕（滬上於此等白口處素不注意至此亦覺好字破口而出）唱工又句句沉着激越頓挫如意打稽首身段軟熟神氣尤入彀下殿後座客多有以爲終劇者紛紛退出座上寥若晨星不知此劇之正場在沙橋一段（萬歲爺休得要）一叚原板玄奘自述生平遭際從遭難溺水遇救度僧一一奏知唐太宗唱句足有五六十句之多一氣呵成步驟井然每句至第六字行腔必曲折頓挫曠遠綿邈神味悠悠且歌喉越唱越見清勁圓潤反無痰音雜其中奇極妙極己亦萬分得意愈唱愈　勁並不以客少而放鬆半點尤屬難得老龔此劇洵難能可貴之作而是晚竟不能號召座客反見清淡是誠不可解蓋滬人聽戲於鬚生止知有李陵碑空城計瓊林宴餘多漠視之鬚生且然况老旦乎 
小說 
[哀情小說筠孃小史（七）] [  秋庭]  
　　仲南感謝者再興辭而出以詳情一一縷告於筠孃筠孃抵埠初聞生之四日不見蹤跡意殊驚　不過　安仲南輩之心以緩度出之寸心阨隉已如汲井之轆轤經千百次之顚倒轉廻矣聆梁公之一夕話諗知天亞在美數載之蹤跡義俠節槪令人爲之距踊三百然蘭因絮果紏葛牢固知生之癡於情者深或不免因此沉溺於愛河恨海中汨没其男兒血情熱淚奪眶不禁續續而揮如斷索之絞珠爲天亞深抱沉憂孰知禍胎之種非一旦所可鋤拔而筠孃身世亦被網羅於無可奈何之地薄命二字竟爲千古之美人通謚亦足使天下之深於情者同聲一哭也已 
　　筆冷硯螭香温爐鴨綺月　窗峭寒侵坐有美人兮翠鎖愁蛾紅銷羞頰支頤兀坐一似有無限之沉憂者果爲誰氏美京哈爾大學之女學生薇雲女公子爲美國某巨公之掌上珠也案側有琅函一織薇雲持之而玉手爲之震顫數頁蠻箋巳爲淚痕浣透萬函一織薇雲持之而玉手爲之震顫數頁蠻箋巳爲淚痕浣透萬籟寂寥惟聞革履聲著著作響蓋即天亞之意中人得天亞之惠書渺慮澄思以籌策畫而揮此無限傷心之點點嬌紅淚也嗚呼吾書至此吾不能不叙天亞與薇雲之交涉以告讀者蓋天亞之來美爲某某大學校之學生才雄班馬久爲留學界所推重故社會交際輙2以天亞代表彼都人士接天亞之　欬亦靡不傾倒丰采以國士相目薇雲才艶超絶流輩疇昔以羅蘭洛畹自期許與天亞襟期最稱浹洽情波脈脈時注天亞兩字於微妙之心坎天亞抱管葛之才負賈董之策垂翅海隅時傷岑寂感薇雲之眷注覺塵海茫茫儘多俗眼而牙琴之賞轉在瓊閨綉闥之中且又非炎黄苗裔而在海加島邦之彦知已之感較李藥師之遇紅拂尤有無限鄭重者所惜鄭爲耎國趙本孱王漢族猶在頽敗之際故薇雲雖數請於乃父未蒙然諾且訶斥頻來略加禁制天亞薇雲處此銷魂之地位好事多磨柔情愈切每當夕陽西落暮氣蒼茫或攜手而偕　草地或並肩而耦語花陰欵欵深衷有愈形紏固之勢三 
　　鐵血男兒小說因著者有疾暫停三天 
　　昨承振興公司贈優待劵八張書此誌謝 
 
 

Page 11

 
 
   
 
 

Page 12

 
 
   
 
