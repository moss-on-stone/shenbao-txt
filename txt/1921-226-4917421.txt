# 1921 - 226 - 4917421

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[俄我同病（冷）]  
　　亞歐之間有兩大國其病之原雖不同而其病狀則同戰事不息也國政無定也饑也疫也須人救賑也國家產業之讓與權續續無已也譬之於人昏暈吐瀉寒熱交作瘦弱疲倦不能操作人之所以爲人者已無支持之力矣誠所謂原氣已傷也 
然而俄之病原如飲烈酒酒性未解終無已病之方我之病原如受迷藥藥性未解亦無已病之方故俄與我病狀雖同而病原各異故已病之方亦各異苟一旦讓其原去其病俄與我皆龐然大國也如人之强健而有力者也奈何不自愛而竟至日夕見憐於人耶 
專電 
　　北京電令顔外長爲太平洋會議籌備主任（十九日下午一鐘） 
　　北京電太平洋會定頭等艙八十位二等十位各部正支配專門委員競爭甚力代表仍未確定 
北京電西南太平洋會代表屬唐少川唐亦願往（二十日下午二鐘） 
北京電小幡日使昨謁靳今午前謁顔對於中日間問題略爲商榷（十九日下午一鐘） 
北京電刁謙九月十七由滬赴美史蒂芬九月十日由美來華阿卜脫九月初來華係討債非投資烟酒借欵本月已到期 
北京電俄約停頓係檢出孫文與勞農約（一）孫文軍至必要時准由莫斯科接濟經費（二）西南聨省政府允許宣傳共產主義於各地昨五點阿格遼夫訪劉鏡人言此非遠東自身行爲該項文書不過參考用若華無意議約則赤塔决與日本先開談判劉聲明赤塔與日談判不得涉及東路阿云此予實無權答覆（二十日下午二鐘） 
北京電中英公司函交部貴國財部將八月六日到期楓滬借欵展期半月礙難從同請速交付免貴國失信用於倫敦公衆 
北京電財部秘書交報登載十年公債情形及官產情形均面子話予問安格聨安云潘次長告訴我銀行公會已贊成承募又告銀行公會說我已允管保基金我向銀行一問便知撤謊（二十日下午三鐘） 
北京電海部以七省漁業由莊璟珂介紹與日人合組公司在申設籌備處沿海各省同鄕均反對今日十時蘇代表三人赶農部詰問某參事代見答謂如有此事本部必反對代表等諄囑請負責打銷（二十日下午三鐘） 
北京電參陸處派侍從武官李鳳暘赴贛閩接洽援鄂防粤事今晨南下（二十日下午二鐘） 
北京電鄂電孫武圖鄂由陳樹藩接濟槍械卽由吳新田變兵運送川軍援鄂總司令派吳濟舟兵力一旅賴心輝爲後援（二十日下午二點） 
北京電陳籙電告派王沈二秘書向儉學生宣布維持意被打現王沈均辭（二十日下午四點） 
北京電靳今日在宅宴西班牙公使（二十日下午四點） 
北京電舊議員昨開會决議恢復舊會促成憲法開放自治 
北京電二十閣議無公布案 
北京電施使電復詢據美外部云共同管理一節並無其事 
北京電漢電湘趙要求停戰將在武漢開和平會（二十日下午一鐘） 
北京電院部以淮徐濟匪勢猖獗嚴令蘇皖魯會剿（二十日下午一鐘） 
北京電奉張又有來京說 
漢口電右翼直軍號（二）（十）晨克羅山及白螺磯一帶道人磯已下 
漢口電吳號晚自汀泗橋歸馬（二）（十） 
（一）晨六時半在行轅召集軍事會議午後乘楚振巡艦赴羅山隨率海容江犀楚同三艦同陸軍夾攻城陵磯 
漢口電劉佐隆鄂軍第四旅全部號赴新堤助戰 
漢口電聞嘉魚對之岸法泗洲小部湘軍被直軍擊退中路湘軍號晨反攻中伙鋪直軍稍利刻戰線仍在中伙鋪汀泗橋之間兩處站長一中彈死一受重傷 
漢口電蕭布告宣示治鄂政見僅言理財用人行政整軍未及目治漢口電往來湘鄂英日商輪均派軍艦護送但仍有流彈誤斃搭客情事（以上二十一日下午四鐘） 
公電 
　　皖北淮河水災乞振電申報館轉海内外諸慈善家均鑒查皖北鳳陽所屬上自壽宿鳳臺懷遠臨淮下至五泗旴眙天長虹鄕等縣從本年夏歷六月淫雨連旬平原秋禾悉付汪洋加以黄河决堤洪水東流沿淮兩岸盡成澤國人畜漂没不計其數傷心慘目難堪言狀况皖北各縣並受水災兼繼癘疫轉死流離勢難幸免惟乞海内仁人君子慨解善囊熱心拯救捐欵振局倒懸立解則數百萬災黎不勝馨香祝禱之世皖北公民陳亞東代數百萬災民同叩 
世界路透電 
[國際聨盟會之開會預備]  
　　二十日巴黎電石井子爵通告法總理白里安氏（高等議會會長）謂彼尙未能與國際聨盟行政會員接商惟望各員能接受參與會議之請書並望各員之建議出於一致 
二十日倫敦電聞駐英日本大使林權助男爵將出席於國際聨盟議會 
[美國與俄政府之救災合同]  
　　二十日里加電勞農政府代表與美國振務處駐歐督辦白朗氏已簽定關於救濟俄國荒災之合同南森博士接受日内瓦紅十字大會所委振務委員之任茲已抵此二十一日柏林電伏錫志報里加訪員電稱勞農政府與美國賑務處所訂合同規定賑物專施病人與兒童軍民政界中人不得享此利益各饑區均將設立美國委員會勞農代表允協助辦理一切如有傳染性之疫症發生由美員管理衛生事務由他處口岸至災區之運費均由勞農政府照付如勞農政府違背合同美國委員會即停止辦賑 
[美報之英相演說評]  
　　二十日紐約電紐約世界報評論星期四日英相喬治兵在下院所發之演說謂英相關於英日盟約之言頗爲爽直當可使空氣一清英相政策並不欲使日本孤立亦不傷及美國之利益講壇報謂英相並不隱藏其欲與美國締盟之誠意前總統傑茀森曾有言曰英美聨盟最能有益於國家安寗世界和平與自由利紐約時報謂限制軍備之討論中各點英相對之與國務卿休士民同一見解 
[英國之彼得口岸租借期]  
　　十九日倫敦電杜萊爾特美克洛特公司之星期報告載稱聞英國財政團已向勞農政府租得彼得格勒口岸訂期甚長此舉如確則與各國之航務大有利便 
[德國之彼得堡讓與權]  
　　二十日柏林電柏林發行之俄文報謂據確實消息英美德資本家聨合與勞農俄羅斯談判改造彼得格勒與俄迭薩之四十年讓與權如擴張海港改造溝渠開辦電車供給工廠等事皆在讓與權之内雙方談判現在進行中資本家代表將於八月二十六日在柏林集議以决定合同云 
[美國撥欵代償協約國利息]  
　　二十日華盛頓電政府所擬籌撥欵項以備代償協約國債欵利息之議案現由財政審查會報告滿意多數委員增入修正文一條規定籌集欵項一事限五年内辦竣審查會報告書贊成政府之意見以爲財政部長宜有大權以辦理此種籌集欵項事報告書又承認美國對於由自由公債項下借得債欵之各國有展長付息期限二三年之義務按此付息期限今已過去二年 
[法國進出口比較]  
　　二十日巴黎電本年前本個月内法國之入口品共值佛郎一一八七六五○○○○○枚上年同一時期内爲三○二四三○○○○○○枚計减少一八三六六五○○○○○枚上年前七個月内出口品約值佛郎一二三六三○○○○○○枚本年同一時期内减至佛郎二○○○○○○○○○枚時報載稱自上年起物價大落故稅關官員乃按一九一九年而不按一九二○年之物價計算 
[各國近事記]  
　　二十日倫敦電喬其亞通訊局宣稱喬其亞現有虎列剌疫患台茀里斯一處每日死者輒有三四十人 
二十日倫敦電愛汀堡獄中幽禁被控犯謀殺罪之新芬黨員十二人均已開釋 
十九日倫敦電商報載稱法國松勒河試驗中政府定造之新式水面飛船結果甚佳船中裝置六個筒之馬逹一具據建造者稱如處順利之狀况能載客十二人每小時駛行五十餘哩克那德供大江運貨載客之用二十一日倫敦電克那德公司新造燃油輸船塞齊亞號佈置完善設備華麗現已載客千人初次開往紐約二十日巴黎電羅馬尼亞政府已禁止俄國飢民入境 
太平洋路透電 
[日本對於太平洋會議之宣言]  
　　二十日東京電内田子爵以關於華盛頓會議之言諭交報館發表其文曰戰後糾紛與國際關係宜有一種會議以討論與限制軍備有關之太平洋與遠東各問題此次會議所討論與事件之性質將由日美政府之外交機關作必要之談判日本於開會以前須知其議事程序此層與日本極關重要日本今已使美當道了解此意矣日本對於某種討論事件之具體政策今未便公布但余可確告者日政府决定竭力以逹到一般和平華盛頓會議之關係日本較和會爲尤甚日人應對其發展予以最大之注意 
[鄂省上游戰信]  
　　二十一日漢口電怡和輪船長和（譯音）號懸一甚大之紅旗在新堤之下爲北岸兵士所猛轟華人死一名傷數名船身已洞穿湘潭號亦被轟擊但無損傷 
二十一日漢口電川軍現逼近宜昌華人所傳宜昌已被占據之消息迄未徵實 
[赤塔之大水]  
　　二十一日海參崴電據赤塔傳來消息赤塔除因大水鐵路交通中阻外餘無事變惟貝爾加時有小事端發生 
[西比利亞之災與疫]  
　　二十一日海參崴電西比利亞各部本年恐將歉收存糧大缺豫料入冬後各鎭多將患饑邇來此問天氣奇熱樹葉焦枯菜蔬乾萎海崴復發生疫症數起 
 
 
 

Page 8

 
 
   
 
 

Page 9

 
 
   
 
 

Page 10

 
 
[國外要聞]  
[德國特約通信（王光祈七月八日）]  
馬克之過去與將來 
　　中國自對德宣戰後德華銀行停止營業所有中德間往來匯兌關係多恃某國銀行爲之媒介究竟馬克眞正價值如何市面上知之者甚少據熟習銀行情形者云如由某國銀行直接匯馬克到德國須吃虧百分之三十故留德同學匯兌學費仍以購買金鎊爲便云云當時留德學界因此改絃更張另謀匯兌之道其法有二（一）在上海商業儲蓄銀行購買德國Diskonto　Gesellschaft銀行之金鎊匯票Discnto　Gesellschaft者德國五大私立銀行之一也與上海商業儲蓄銀行有贸易關係而上海之金鎊行市每日皆有報告德國方面接到此種匯票後隨時皆可按照馬克金鎊之兌換行市向該銀行取欵而該銀行之支行又遍設德國隨處皆可支取德國銀行界消息極爲靈通在此地之某家銀行可以託其代向他處之别家銀行領取匯欵爲時不過一禮拜只出少許郵費即可辦到（二）在上海購買匯豐銀行之倫敦銀行金鎊匯票德國方面接到此種匯票後即可向所在地之某家銀行託其代向倫敦銀行領取匯欵亦不過略出郵費而已總之德國銀行辦事之敏速手續之簡單確可令人深信此種匯兌方法不專指金鎊而言即法郎亦可適用故兩年以來留德學界諸君多採用此種匯兌方法現在中德和約旣已簽字德華銀行亦將恢復此後中德匯兌關係當不止少數留德學生究竟將來之德華銀行對於中德匯兌關係能否公平交易吾人此時不必懸揣惟有二事則不可不預爲注意第一馬克價值之漲跌譬如一兩銀子可買三先令三辦士三先令三辦士可買四十馬克之時决不能一兩銀子只買二十八個馬克然而五月二十日之上海馬克行市居然一兩銀子只買二十八個馬克此實大悖金融原理查是日爲中德和約簽字之日或一般人以爲中德恢復邦交馬克必可漲價其實中德恢復邦交對於德國金融若根本上並無重大變化則馬克在世界市場上之價值仍然自若初不因中德恢復邦交在中國之馬克行市遂可一躍而漲至一兩銀子只買二十八個馬克蓋馬克關係與德華銀行及其他中德事業股票之性質不同不能因中德關係之斷續而有所跌漲也第二須知馬克在世界市塲之價值及其將來之趨勢如何欲研究馬克將來之趨勢又不可不一述一年以來之馬克價值 
一個金鎊一個法郎一個美金 
合馬克合馬克合馬克 
戰前二○·四二九八一·四·一九一九二○年正月一八八·五四五八·四九· 
四月二七九·五四八五·七一·二五 
五月二二一·三四五·五七·二 
六月一五二·二九七·三八·六 
七月一五一·三一三·三八·二 
八月一五七·五三二三·四二·五 
九月一七六·七三四四·四九·八 
十月二一三·五四一○·五六一·五 
十一月二六六·四八八·七七·五 
十二月二四三·五四二三·六九·六 
一九二一年正月二六○·五四三二·七四·四 
二月二五○·四四九·六七·一 
三月二四二·四四六·五六二·三五 
四月二四五·二五四三八·五六二·三 
五月二五九·五○二·六五· 
六月二七六·九五五九五·七三·一 
七月八日二八○·七六○一·七五·五 
據上表觀之去年四月馬克價值甚低六月馬克價值甚高前者係德國軍閱變亂之故後者係美國投機家購買馬克之故關於以上兩種原因記者曾於去年九月通信詳細說明自九月以後馬克價值逐漸低落至今年四月國家變故益多譬如共產黨之騷動協約軍隊來因河三城之占領倫敦會議最後通牒之提出與夫最近履行最後通牒交出鉅額之賠欵等等皆爲直接促成馬克跌價之原因統觀一年以來之馬克價值以最近低落爲最甚然而去年春季中國大洋一元可買馬克百枚之機會則已不復再見此無他故蓋金價旣漲馬克價值亦隨之而漲中國用銀之國當然吃虧故中國人對於馬克之漲價只能謂爲世界金貨漲價不能謂爲德國馬克漲價蓋馬克價值較之去年春季不但未漲而且日益跌落也 
吾人於此發生一問題即今後之馬克當繼續跌落乎抑日有起色乎欲答此問又不可不一察德國之政治及經濟現狀請先言外交關係德國最近與中國恢復邦交已獲得遠東活動之機會數日以來德美單獨媾和之說又將成爲事實若從此點觀察德國外交方面尙廳順利然而只因一點外交順利情形遂推論馬克價值必可抬高則又難免神經過敏之譏關於德國對華商業在數年内不能大有發展情形記者已於今年二月通信報告茲不贅述至於美國方面若僅就德美政治關係而論則兩國友誼誠可謂圓滿無憾然若就德美經濟關係而論則兩國仍是勁敵初不亞於英日諸國之於德國蓋美國在戰爭中新興工業如顔料化學用品之類此時尙不能與德國競爭故美國政府必須加以保護將來德美恢復經濟關係德國方面必受種種限制可以斷言德國對美之經濟旣不能大有所發展則德美媾和於馬克價值並無重大影響可知此就外交方面而言也 
關於德國内政之危機記者已於前次履行最後通牒與左右兩派之通信中略爲提及現在多數社會民主黨中之最温和派與獨立社會民主黨中之最激烈派言歸於好不久或將併爲一大政黨以敵舊派引起階級戰爭最近新派方面擬與中黨中之新派首領愛爾池擺改Eerzberger組織極左派（即新派）之内閣據一般人推測德國不久將有極大政變發生其導火綫即加稅問題是也内政旣潛伏如此危機則馬克漲價之說更非朝夕所能逹到 
以上係從德國内外政治方面觀察至於德國經濟方面記者於前次最近德國之財政通信中已將德國財政困難之情形詳爲描寫最近德國履行最後通牒應先交協約國十萬萬金馬克然今日之德國已無金馬克之可言故只能用紙幣折算現在一個金馬克合十八個紙馬克十萬萬金馬克須合一百八十萬萬紙馬克再以紙馬克合成外國貨幣交付協約國故一時外國市塲上爲德國紙馬克所充塞因而馬克大跌其價不久又將交付第二次賠欵十萬萬金馬克此外德國尙須交付協約國因徵收德國出口貨稅百分之廿六德國所應繳之欵約需若干馬克修補法國戰區又需若干馬克總之此後德國尙須陸續輸出大批紙馬克於國外以實行其重修責任故馬克價值在世界市塲上恐一時不能抬高此就經濟方面而言也 
由此觀之德國馬克價值之増高無論在政治或經濟方面皆無甚大希望惟最近政府鑒於紙馬克與金馬克之價相差太大擬用非常政策宣布一個紙馬克只合百分之十之金馬克照表面觀之現在行市一個紙馬克只合百分之五六之金馬克若政府定爲百分之十似已將紙馬克價值提高凡儲蓄紙馬克者便可大得其利其實大謬不然所謂百分之十者不過是一句虚話事實上並不能持一個紙馬克到國庫兌換百分之十之金馬克換言之從前存有一萬紙馬克者現在將變爲一千名譽金馬克德國政府之所以擬用此種政策者其意有二（一）現在德國共有紙幣七百萬萬馬克流出外國者約三百五十萬萬馬克今若將幣價定爲百分之十之金馬克則將來收回流出外國之三百五十萬萬馬克只須用卅五萬萬名譽金馬克即可（或另發行一種名譽金馬克之紙幣）（二）德國戰後貨物較他國爲便宜其原因由於德國貨幣較他國貨幣爲賤現在改絃更張一面將幣制改革一面將物價提高以與世界價值相等故今後德國生活將日益增高此種辦法當然爲資本家所贊成以便大賺其錢工人方面當然亦可同時要求加增工價以爲彌補所可慮者即外國僑民之生活有出無入將益感困難耳惟此種非常政策關係甚大將來尙須經國會通過始能實行至於詳細辦法如何俟記者探得確實消息後再爲報告此篇通信聊備研究世界金融之諸君作一種參考可也 
[南洋通訊（不才七月二十五日）]  
保留註册案之紛爭 
　　英屬南洋四洲府之吉隆坡尊孔學校等五校自决定單獨保留註册後反對紛起而一般輿論則謂現在理藩部對於吾僑請願豁免之舉允許與否尙無明文吾駐英顧使交涉之手續亦未終了一線生機正復有望吾人允宜尊重國家交涉靜候解决萬一交涉無效則七州華校宜一致停課以全體之决心作敎育之保障總之七州一百萬華僑敎育之運命如何全視吾人之毅力及國家觀念之强弱如何而定云云至尊孔學校校董部見同僑反對激昻於是發出解釋文云自敎育條例問題發生以來同僑共起挽救然擾攘經年實行之期之屆而切實解决之法尙無所聞不得已採用保留註册辦法經過情形及其不得已之苦衷可分四條言之（一）停課罷課之不當此次抗爭條例自以停課罷課爲最利武器然詳加考慮終覺害多利少蓋南洋敎育與國内不同校董敎員學生三者皆須受居留法律之支配而學校校董尤首當其衝若同時七州府全體學董相約停辦以抗政府之法令毌論此種團結不易即令能之其學校之具有財產者負責無人當爲法律所干涉自不啻自摧敎育之根基使之永無恢復之日且僑校一律停辦而交涉結束復渺不可期此數萬莘莘學子中少數富厚者或可返國求學而大多數必至輟學或不得已轉入西校是適與吾人苦心興學及抗爭條例之目的全然相反爲淵驅魚雖下愚不忍出此夫條例取消固吾人所深願然以情勢衡之恐不易辦到則他日挽救之道必在修改按該條例施行細則尙須當地政府規定此時吾人固不宜一律停辦　傷感情而失他日轉圜之餘地也至若罷課尤屬無益因註册條例原分學校學董敎員三種罷課不過敎員一方面之行動學校學董以上述種種困難恐不易强同况南洋敎育最感困難者厥惟敎員今學校不惜巨金遠道聘來若一旦棄職聯袂以去則學校雖不欲停辦亦必致停辦是摧殘敎育之咎不在他人而在敎員自身矣想諸敎員旣以振興祖國敎育爲懷投身炎荒决不出此自殺之下策也（二）七州府會議無切實辦法敎育條例關係全僑自應共同討論以期一致進行故七州府會議二次本州均派代表赴會顧所籌挽救方法皆非切實可行值茲迫切之際仍欲以前此虚遠之法應付决於事無補各州以自身關係及其政府對待之策这不同因應之方自必隨之變易七州府聨合會議此時固亦殊難籌一共同進行之策也不得已以保留註山爲解脫難關之具實七州府聨合會議無切實辦法之故也（三）保留留辦法保留註册視上述各法實較妥善旣無碍國際之交涉復不妨請願之進行蓋保留註册者所以示一時受法律上之壓迫不得已以保留爲條件而註册所註之册非現時當地政府所頒之册實將來倫敦交涉結果之册國際間每遇困難問題恒以保留二字作保障吾人以保留註册亦屬無妨而遇適當時期更可圖最後之勝利也（四）採用保留註册經過之情形本州自敎育會表决保留註册後田疊經朱家炳辛百卉葉大池三君與當地政府協商嗣得政府正式復函承認是在法律上當然有効决無疑義今迫限註册之期已至而赴英京请願代表迄未起程交涉了束不知何時爲慮少數學校贸然依現時頒佈條例註册致吾僑一年來請願抗爭之前功盡棄實非僑學前途之福故特將保留註册提出各校校董會議皆經一致贊同表决通過乃採用之云云而七州府華僑聨合會則不以爲然已電此五校阻止其文云爲保留註册事今日重開大會僉謂保留註册即承認註册國内外均以爲妨阻交涉進行將來并修改而不能萬勿違背七州議案陷害僑學當知一年來千萬人費盡金錢心血方得交涉稍有頭緒苟因保留註册而交涉失敗公等能負此重任乎仍祈捐除成見顧全大局急盼覆音云云至現在此五校中爲領袖这尊孔循人二校敎職員已全體辭職學生已全體退學學校已不成學校而註册云云亦談不到矣但紛爭則尙未已也 
國内要聞 
[湘鄂戰爭之大變化]  
和議决裂之原因 
　　武漢通信社消息吳佩孚受中央委託以全權主持湘鄂戰事連日與湘省磋商條件以期和平解决湘省援鄂之初原聲明扶助鄂人自治吳氏亦力勸省議會通電實行制憲并予以種種有利於湘軍之條件蔣作賓夏斗寅孔庚等均甚贊成本有即時和解之意惟湘軍援鄂總司令宋鶴庚對於各項條件均不容納蔣夏孔諸人兵力單薄又因與湘省有密切關係不能不受其牽制蓋宋鶴庚主張所部軍隊無論如何均不肯退出鄂境吳氏對此不肯承認兩方决裂之機已現現吳氏主張非將湘軍攻擊逐出鄂境將鄂省失地完全恢復决難議和於是雙方遂於十七日齊下總攻擊令吳佩孚通令所部軍隊限一星期克復岳州自己親赴戰線指揮一切漢口方面由杜錫鈞軍隊及蕭耀南之一部擔任防務武昌漢陽由蕭氏調遣主客軍隊扼守負維持治安之全責此外所有第三師第二十四師第二十五師軍隊一律開赴前線一部在金口方面一部在咸寗賀勝橋下之官埠橋聞金口方面戰事較爲猛烈駐軍甚多蓋以金口爲武漢咽喉不能不特别注意也統計鄂省兵力除靳趙兩旅外餘即直軍三師而湘軍方面宋鶴庚一師夏斗寅及金華袞等所部約一師餘鄂省軍力自較湘省爲多湘軍以爲旣取得鄂省薄崇通等縣斷不能輕易失去現正乞援於各方面聞李烈鈞有實行助湘攻鄂消息吳氏以鄂省方面厚集軍力方足以資防禦曾電政府請調王用中等四旅來鄂應援政府許可後吳氏昨已去電催促速行來鄂頃得該旅長等覆電謂不日即陸續開拔現正籌備一切云云觀以上兩方情勢必彼此一决勝負而後可以解决將來湘軍如不能支必再求援於西南鄂省方面如敗亦必調集北方各省軍隊應援如是則湘鄂戰爭必變爲南北戰爭矣惟南軍如夏斗寅等所部與宋鶴庚等这湘軍現在意見不一實分兩派將來如湘軍失敗後即進行和議亦未可知也 
昨有北軍中之某下級軍官由前方回省者云南軍前此屢勝之原因第一不怕死第二即在戰術查南軍每次作戰必另編敢死隊每隊四百五百人不等在未戰之先勾通當地土匪爲嚮導該隊又分數組由間道混入北軍防線該隊均係身着長褂并無軍裝每人挾有手槍炸彈利刃北軍見之並不生疑至與北軍接近時均將長衫脫下始則抛以炸彈以亂軍心繼則擊以手槍以寒其膽倘或鋒刃相接則以利刃相搏其喊殺及活捉之聲振人耳鼓北軍因未防備又無利刃故輒爲所敗每敗一次必爲南軍生擒若干人若不任其生擒勉强逃走則生命必難保全苟任其擒去將槍彈吾繳則南軍給以川資使其各謀生路並不加以殺害蓋南軍志在奪獲槍械云云 
[鄂人堅持自治之湘訊]  
鄂公團與蔣作賓一致主張 
　　鄂公團因蕭耀南接任鄂督孫傳芳且任長江上游總司令實足阻碍鄂省自治之進行故湖北省議會會長屈佩蘭等於十三日派議員蔡嘯龍君來岳報告北軍情 
並謂武昌空虚黄河橋斷敵人來源枯竭務望貴軍乘勢進攻貫澈主張果能始終不渝當可一鼓南下武漢云云談畢即於是日午後二時搭車赴蒲圻與宋鶴庚面商一切又武昌律師公會夏口律師公會公推代表黄鐘鳴夏雲鵬湖北各縣市自治聨合會公推代表程琦湖北省憲籌備處公推代表陳剛來湘歡迎湖北自治政府蔣孔兩氏並懇求湘鄂自治軍貫澈自治宗旨乘勝直下武漢完成鄂人自治先面商蔣孔兩氏後於十五日午後二時晋見趙恒愓面陳一切 
蔣作賓前因蕭耀南率師南下未知其意旨何在特派劉一清代表赴漢携函詰間昨劉代表乘輪回湘覆命蔣氏謂蕭耀南於自治一途無澈底覺悟心因此蔣氏遂决計作戰茲錄蔣作賓復京津湘鄂要人電如下萬急天津黎黄陂熊秉三范生陳二菴饒秘僧郭侗伯諸先生北京周少樸田煥庭張乾若劉霖生夏仲膺李隱塵馬振吾諸先生均鑒奉讀佳電循繹再三欽感無已此次義軍幟志經於敬有齊眞各電迭次聲明一言以蔽之曰驅王自治而已爲自治乃驅王旣驅王必自治今驅王雖告一段落自治毫未有端倪北庭如虎如狼之軍隊依然壓鄂境也北廷如雷如霆之官吏依然凌鄂人也去一王來一王固不可去一王來二王則尤不可王氏臨去通電謂殘民以保守個人之地盤仁者不爲今之假借巡閱督軍頭銜挾重兵以臨者爲誰是否殘民是否保守個人地盤湘鄂負重大之犧牲俯首帖耳奉戴若人侈言自治勿乃太體稽乎且諸公遠囑高瞻慄慄於太平洋會議作賓之愚以爲欲保全國家資格必由各省自治進而聨省自治乃能統一乃免滅亡斷非軍閥縱横民生凋瘵虚設一假面具之首府日乞憐於外人所能求其鑒諒者也前之說爲一省之關係後之說爲一國之關係苟有超於自治之良法可以救省可以救國敢不拜命否則自治之聲騰滿全國潮流所趨勢不可遏作賓何人安敢背反民意自違初志諸公愛鄕愛國素具熱忱擬懇遄返原籍擔負責任或足以抵抗强權造福邦國乎謹布區區伏惟亮察蔣作賓叩覃印 
[湘鄂惡戰中之外訊]  
　　大陸報二十日漢口電云吳佩孚在汀泗橋親自指揮陸地戰事而第二艦隊杜司令則擬由水路進取岳州杜已赴城陸磯佈置進攻策略蕭耀南派兵援吳馮玉祥現由曹錕諭令派兵赴漢大約馮將率兵南來直軍第二十六師之一部今日抵漢湘省聞水陸夾攻之消息頗爲恐慌已急電廣州請援據可恃消息李烈鈞不久將率大軍馳赴戰地金口惡戰湘軍得利北軍二十一混成旅已退出而由魯省援軍代之湘軍亟欲攻陷金口蓋全戰線各點以金口最近武昌相距僅十五哩湘軍在汀泗橋損失頗重有鹽欵稽核所之船隻三艘滿載湘兵爲楚豫砲艦擊沉溺死不少咸寗安靜湘軍退出汀泗橋現佔守蒲圻徐世昌函請黎元洪周樹模調停湘鄂戰事但旅京鄂人則函致周質問中央旣欲調和則吳佩孚對於湘鄂自治軍之總攻擊是否奉中央之命令吳函告曹錕謂段祺瑞與聞湘事爲蔣作賓畫策吳前請撥軍餉三百萬元財政部現已撥付一百萬元 
[危機四伏之鄂局]  
　　武漢通信社消息自湘鄂發生戰禍鄂省大軍雲集數日之内使元氣未復之武昌變作干戈擾攘之地近且愈演愈劇鄂省全境將盡轉入戰事漩渦試將各方面情形分述於下（一）鄂南方面爲湘鄂開戰之區兩軍相持將及匝月所有通崇蒲等縣早爲湘軍所佔領自吳子玉南來後調和不成昨十七日兩軍又下總攻擊令前方戰事愈見激烈（二）鄂西方面當湘鄂開戰之初川軍即躍躍欲試意在乘機圖鄂近據上游來此者稱川軍業已開至巴東地方尙在節節前進聞蕭督擬以王汝勤師長爲鄂西總司令專爲防堵川軍（三）鄂東方面鄂東與贛西毘連現贛西鎭守使已經中央免職查該使方本仁係黄岡人自免職後向各方面運動聞亦將助湘圖鄂（四）鄂北方面隨棗一帶自治軍散布十數縣現在 
 
 
 

Page 11

 
 
聲勢甚浩大聞該軍等已奉蔣作賓命令擬集合一處實行犯鄂鄂省前途不堪問矣 
[孫中山之移節長沙說]  
定期十月間第一期出兵十師 
　　據廣東公府中人所宣傳云孫中山移節長沙之議行將實現滇贛湘粤桂第一期共出兵十師設軍長五聨軍司令二大約以參謀部長李烈鈞所部滇軍及現時分駐粤桂之護法贛軍三梯團曁贛軍五支隊聨設一總司令以李部長充任粤桂湘三省聨設一總司令或即以陳炯明充任聞滇贛共組五師桂一師湘粤各二師又湘軍二師係指孫中山日前派赴湘南招撫之湘軍各隊而言其長沙趙總司令所部將來如何劃撥尙未擬定前奉派赴湘之廖沈兩招撫使現在編成湘軍已逹一師有奇其未足之數營刻由沈使駐紥宜章招募並派旅長張鎭堃在粤省樂昌等處邊界招回舊部限八月内完全成立兩師所有一切餉械俱由孫中山設法接濟九月爲實行準備時期預計孫赴湘之期當在十月間也 
第二師長洪兆麟昨接湘省將校聨合團電稱此次我湘軍援鄂無非本自治之决心立聨省之基礎雖已迭獲勝利惟直魯豫援軍相繼南下我省兵力尙虞薄弱伏乞我公親率所部刻日回湘共策進行以奠大局云云 
洪師長據此當以率師援鄂一節應俟公府及陳總司令命始能發動個人未便擅作主張已即電復該團查照據某方面消息沈鴻英已於某日離桂將赴長沙面謁趙恒惕其所部多已散竄不能成軍桂林各處不日即可完全解决 
[廣東之討論太平洋會問題]  
　　廣東國會議員鄒魯等發起太平洋問題討論會情形已紀前報茲錄宣言書如下自美國哈定總統發起太平洋大會以來東亞外交界𨺗然起絕大之風雲而各國言論界亦莫不集中於是故一月以來偉論宏議紛然勃興探索其動機者有焉研究其性質者有焉討論其範圍者有焉推測其影響者有焉此誠今日遠東政局上一極大問題也原夫太平洋大會者顧名思義已知其將欲以解决太平洋問題而太平洋問題者以一義而言實不外中國問題之擴大者也此何以故因在東言東中國問題仍爲其中心問題故也然就别一義而言則又世界之問題也此何以故因太平洋問題一日不解决則英日美間之猜忌一日不能消除英日美間之猜忌不消除則世界政局一日不能安穩故也如是則此次大會不唯關係乎各國而且牽動乎全球其將來或成或敗結果或良惑惡不唯四萬萬中華民族之生死即全世界人類之安寗幸福亦皆於是擊焉此誠東亞歷史上世界政治上亘古未有之大變局也昔德哲梯爾德士奇氏自負世界政治重心永不離歐然豈所論於今日者哉吾人處此杌隍不安之國勢又當此亘古未有之變局究竟應持如何態度應取如何方針應有如何提議此則不可不先事討論者也昔日外交重在政府今日外交重在國民昔日外交全恃武力今日外交責在與論故今日國民無一定之輿論者决無外交之可言然在我國今日國民旣乏外交之常識而國内有志之士又素無精密研究安有一定輿論之可言所以吾人今日所當自問者太平洋大會之動機之性質之範圍之與吾國關係吾國人果盡透澈了解之否乎英人之態度行動何若日人之態度行動何若其餘如法如意如俄如荷之態度行動又將何若吾人果曾一一研究之否乎如其然則吾人亦已有一定之主張否乎夫外交以無武力而失敗猶可言也若以無主張而失敗不可言也北庭昏庸誤國誠可痛也若國民萎靡不振事前則優游無備事後則張脈奮興徒爲天下笑尤可痛也此愛國之士所以每念及前年巴黎和會故事未嘗不扼腕太息者正爲此也同人等無似已懷懲前毖後之思復抱亡羊補牢之志故深願與全國有志之士在此創造時代之大會開議以前對於太平洋各種問題及關係世界之軍備限制問題等等共同痛下一番詳細之討論庶一方决定正確對外方針一方造成强有力之輿論而爲正義人道之後盾則大會前途或不無絲毫裨益嗚呼事急矣邦人君子其願有以敎我 
[川省政治財政討論會組織]  
　　川兼省長劉湘就職後對於民政方面頗爲注意除召集行政會議外并設立政治討論與財政討論兩會政治討論會分行政法制兩部財政討論會分財務鹽務兩部凡關於民政財政上重要事項由該兩會分别討論後始付執行并備省長隨時諮詢茲將政治討論會條例錄下第一條省行政公署爲謀政治上之改進特於省公署設立政治討論會以備省長之諮詢第二條本會除備諮詢外得隨時建議於省長并承辦省長交辦事件第三條本會分爲兩部一行政部二法制部行政部之任務（一）關於内務事項（二）關於交通事項（三）關於敎育事項（四）關於實業事項（五）關於司法事項法制部之任務（一）關於本省一切單行條例（二）關於自治事項甲省憲乙縣市鎭鄕自治制度第四條本會設會長一人由省長兼任之設主任二人會員若干皆由省長延任之第五條本會關會時省公署秘書長照例列席與議但不與於表决之數第六條會長有事缺席時得指定主任一人代理其職務第七條本會議决事件由省長採擇施行第八條本會員於議案涉及本身利害者不得與表决之數第九條本會設事務員若干人承會長之命掌理本會文牘會計及一切庶務第十條本會繕寫文件得酌用僱員第十一條本會議事細則及辦事細則另定之第十二條本條例自四川省長核准之日施行聞劉氏昨已聘任沈宗元爲該會主任至財政討論會主任尙未聘定其條件亦未發表劉兼省長定在渝召集行政會議後成都各機關准備議案及派委人員甚爲忙碌財政廳長曾寳森親身赴渝列席提出整理川省財政之計畫書内容約分三項（一）對於現狀力主維持不募債不加稅不發行兌換劵取嚴格的量入爲出主義儘現有歲收數目减成開支（二）對於從前財政上之糾葛力持寛大清釐結束如各局歷任之交代由省政府限期清釐結束對於民間之舊欠分期籌還對於官吏及敎職員之欠薪擬發一種債劵以後設法清償（三）對於此後財政之整理則擬將各項稅目稅率分别裁减增加并將征收方法力加整理對於征收人員由財政廳愼重遴委并嚴爲監督以杜流弊 
[湖南災荒之慘象]  
　　臨湘請賑電總司令兼省長財政廳長急賑會長華洋籌賑會長鈞鑒臨湘兵水連年民困未蘇茲兩月未雨顆粒無收業電懇賑卹在案刻嗷嗷待哺請速發賑米一萬石派員散放並飭知事回縣以維現狀災民代表易澤惠余徜辜泣叩 
衡山報災電山邑饑阨未蘇旱災又至兩月不雨田禾盡枯今雖略沛甘霖莫資補救估計今秋收獲十之二三人口百萬有餘食料相差甚鉅社榖旣竭食榖旋空遍野哀鴻徒呼庚癸前經迭電災情早邀洞鑒伏祈派員履勘以明眞象並懇設法善後以恤災黎臨電潛然毌任迫切衡山參議兩會農工商敎育等會急賑分會勸學所保管處率闔邑災民同叩 
請蘇督撥附捐賑欵電南京齊督軍王省長勛鑒湘省連年多故創鉅痛深重遭饑荒救援無術災區逹數十縣饑民近百餘百餘萬人慘痛情形日增未已誠空前未有之浩刼而仁者所不忍見聞者也敝會目擊心傷頗思勉竭棉力爲事後之補救成立以來艱鉅萬端而募欵無多不敷分配查上年北五省災荒曾於交通關稅抽收附捐作爲賑欵迨災賑結束之後該項附捐餘存尙多敝會以湘災情形視北省有過之無不及實有援例請賑之必要是以迭次電京請於上項附捐餘欵劃撥數十萬元來湘以資救濟未邀允可頃聞貴督軍省長對於此案曾經發電主持公論具徵關懷湘災無微不至災民聞耗感激異常尙懇終始維持拯焚救溺實爲至幸謹此電逹藉布謝忱順頌勛祺湖南華洋籌賑會叩 
[浙省水災紀]  
　　浙省公署昨據鹽平塘工局丁局長報告連日東南風奇勁沿塘潮浪掀天泰山空谷字號間石塘被潮衝坍二丈餘局長聞信馳往督同員夫竭力搶修幸該處士塘尙稱堅厚塘底條石亦尙有二三皮未動可無潰决之慮云云查此次風雨之災各地損失不少據安吉消息云安吉自春徂夏蠶汛雖屬歉收猶幸田禾暢茂近更雨暘時若咸歌豐亨之慶孰意至本月十一十二兩日颶風四起晝夜不息至十三十四日雨電交加有如潮水奔騰以致東西南北一片汪洋盡成澤國田禾盡淹大木盡拔人畜淹斃廬舍坍倒者不計其數即旱地所栽之棉花荳菽亦均淹没迄今尙在水中也又據金華消息云南鄕一帶地勢居高故農田耕種較遲今歲夏初雲雨兼旬山水驟漲致田禾受損不淺幸水退後經農民加以培植尙可有望詎料月來天久不雨烈日當空以致田稻枯黄雖合力　水仍屬無濟加之近日忽又狂風大作將近放花之禾稻均被風吹落據該處老農言近水一帶尙有六七分收成遠水者恐顆粒無望矣 
[浙江女子爭參與制憲權]  
提倡總離婚爲後盾諸公其熟圖之 
　　王滿珍女士致各省憲議員函云查中國女子在歷史上向無參政權且爲男子附屬品可恥孰甚現在數千年專制一旦化爲共和男女間已無階級一律平等此次吾浙制憲女界聨合會雖有代表出席默無一語與諸公相辯論致納妾婚嫁諸問題爲不滿意之通過茲特提出數項請諸公列入憲法（一）省長及省務員省議員被選者應不限於男子（二）娼妓婢妾制度永遠廢止之（三）中等學校實行男女同學如是規定庶足徵文明之進步倘爲無理由之打消願提倡總離婚爲後盾何去何從唯諸公熟圖之 
[南京快信]  
　　昨日（二十）上午八時本省軍警政紳商各界均齊集軍署慶祝齊督封翁壽分班行禮（一）總統代表李昭岱（二）北京各部署長官代表（三）各省代表（四）本省省長廳長道尹局所長縣知事等員及警界官長（五）紳學商各界（六）本省各鎭守使師旅團營長曁委任以上官佐（七）本署顧問參議諮議等及各處課員司行禮畢均退至西花園觀戲京津全班已於前晚趕到惟梅蘭芳謝絕不來東海贈壽匾爲麗景喬佳四字昨日上午十時開戲至晚十二時停演聞昨一日酒席開二百餘桌可謂熱閙之極 
由漢陸續抵浦之鄂省潰兵二千數百人昨已用車運赴浦鎭免滋事端惟連日又狂風暴雨潰兵均露宿於泥濘道中衣單糧缺可謂慘極 
淮泗匪勢仍熾齊督電馬使限一星期撲滅否則即准地方紳商之請派省軍來淮泗助剿可見地方已受害不少 
各縣知事連日又電省呈報水災省垣米價步漲荒象已成未知當局有暇關心否 
津浦路被水淹没各段聞尙未退出故仍不能動工修築恐三五日内仍難通車 
參謀次長何恩溥安徽軍務帮辦馬聨甲安武軍統領陳德修昨均來寗 
徐警廳長王道尹許交涉員任滬寗局長林地審廳長均已於昨日晚車返滬 
敎育廳長胡家祺已於昨日返寗銷假 
地方通信 
[蘇州]  
　　勸學所招考看護婦勸學所長潘振霄君近奉縣署轉到省令飭選學習助產看護婦一人送寗考騐業已登報布告計開（學習地）南京第一醫院（資格）高等小學業（年齡）十五歲以上三十五歲以下子女子（考期）陽曆八月二十九日上午（考騐科目）國文算術理科并檢查體格（報名處及考騐地點）蘇城胡書記橋勸學所内詳章則到所取閱 
青年會附設七學校蘇州青年會會址興工建築已閱多月陽曆九月准可完工現聞該會董事會决議爲造就社會有用青年起見特就會所附設學校七種以廣樂育（一）爲中西商業夜校（一）爲求是英文夜校（一）爲英文速成科（一）爲國粹研究班（一）爲銀行專修科（一）爲美術研究班（一）爲打字專修科刻已開始招收學生額定爲三百人云 
[無錫]  
　　風雨爲災續誌錫地自二十日天未黎明時忽起颶風猛雨至晚更甚全夜未息河水頓漲尺許各鄕低田又有復危之勢一切船隻均不能開駛二十日縣屬青城市前洲鎭開往石塘灣之火車公司船行經大風　地方適遇颶風雖未傾覆然如玻璃窗茅蓬等物均已損毁火車站下通運橋畔新世界門首之梧桐樹被風吹倒其他水陸之損失不可勝計 
[揚州]  
　　保護外人淮揚胡道尹因奉省電謂外人來蘇游歷傳敎僑庽通商以及依法充當各種職業一切商務貨物生命財產凡駐在軍隊並地方官均應照約保護以顧邦交查蘇省長江薈萃之區甲於他省江北一帶運河水漲加之青紗幛匪徒乘機思逞亟應加意保護以敦輯睦而重邦交仰該道飭屬一體知照云云特即通令江都各縣遵照矣 
電催稅欵財政廳近查本縣九年度各項附稅除已解外仍欠二萬八千九百餘元特電王知事刻日措解以濟要需 
省電派兵防匪清江浦一帶匪勢蔓延經淮揚各縣省議員電請軍省兩署撥兵防堵已誌昨報茲悉齊督軍已於十六日密電駐揚陸軍黄旅長撥一團開往淮陰淮城　應各處鎭壓即經派定二團全部於十七日星夜開往各該處防剿其駐防灣頭之長淮水師營亦開往各地協助云 
[鎭江]  
　　新米上市價值江北裏下河鹽城興化東台高郵四縣各鄕早稻均已一律登場據農人云該四邑地勢低窪今夏雨水過多被淹不少統計收成高郵約有七成鹽城六成東興兩縣五成連日各該邑新秈米已陸續運鎭到貨較上年遲十天惟今屆身骨堅好各米店所存陳米無多爭先購買供不敷求價格甚昻昨日（十九）開盤每石售洋九元二角比去秋漲起二元有餘蓋因今年各該邑歉收故也 
麵粉最近市况麵粉市面銷路暢旺金山河貽成麵粉廠出品漸有供不敷求之勢刻下市上存現尙豐惟今年麥市甚昻商貨亦甚稀少故麵粉價格近甚堅　高貨每袋三元八分次貨三元一分 
沿江風雨爲災連日狂風驟雨江潮暴漲下游各洲低窪之處幾成澤國十九日午後三里壩被水冲倒淹没田禾不計其數凡緣楊枝頭環繞水面者皆爲村落其餘北山等圩距離水線僅六寸餘岌岌可危農民盡夜搶護以保生命揚中丹徒六合三縣各鄕禾稻被風摧折均垂倒水中難保無潮霉損失之慮 
[奉化]  
　　奉化水災之慘聞奉化於本月十一日狂風驟雨至亥刻山洪暴發連山禽孝二鄕遭災最重袁家岙棠岙飄去房屋三百餘間淹斃人口二百餘口連汪家邨一帶冲没田廬牲畜連房屋損失約計二三百萬冲壞橋路不可勝計誠從來未有之奇災也 [L雜評一 
[鄂人之弭兵會（默）]  
　　以湘鄂之情形論今日萬不能再戰以全國之情形論今日更不能再戰然而今日則竟决戰矣戰而兩方兵力相等則相持而不肯和戰而一勝一負則勝者志得意滿而又不肯輕和此中國戰事所以糾紛而莫决也但此次湘直軍之戰不當亦蹈此慣例蓋湘之出兵曰援鄂惟鄂人公意是從直之出兵亦曰保護鄂人利益惟鄂省民意是聽是鄂局之如何解决皆主張以民爲歸宿然而今日鄂省多數人主張停戰議和而兩方皆不停戰何也鄂省各公團中固有主張以武力解决鄂局者然至今日則多主以和平手段解决鄂局故今日無論爲直爲湘而欲恃武裝以求和平者即非鄂人公意宜爲鄂人所共棄 
使今日不從停戰之請以鄂人逐王之戰而變爲湘直之戰更變爲南北之戰則國亂而不可救使今日能從停戰之請以鄂人弭兵之會而引起湘直當局之和平會更引起南北統一之和平會則前途尙有一線之望而其機皆决於今日和戰之一念 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[颶風大潮續紀]  
　　本埠自十九夜起狂風暴雨日夜不息前日潮水大漲溢出馬路店舖居家所受各項損失已誌昨報昨日晨問風勢雖稍靜而雨仍未止且潮水較前日更甚致坍倒墻屋及棧貨受潮者又有多處比及午前九時許潮水退盡風亦已息惟入晚又下大雨未知今日可放晴否茲將昨日各訪員報告分錄於下 
公共租界突如其來之狂風暴雨自十九號夜起至昨晨始稍停息而前日午後之大潮當晚九句餘鐘亦漸退落惟前晚風雨極大故昨日天未黎明三時許所到之夜潮來勢較日潮更猛凡與浦江及蘇州河距離不遠之處均入潮流範圍如廣東路福州路漢口路九江路南京路天津路寗波路牛莊路北京路等處迤西地勢低窪致從陰溝中湧出之潮水瀰漫路上幾將路線完全浸没蘇州河兩岸及南北浙江路上水深三尺有餘店舖居家雖均關門閉戶然潮流所至無孔不入故從門隙而進福建路橋南堍之菜蔬行水菓行與新閘橋北堍之米行米店因此大受損失店中人均從夢中驚醒移置貨物其他店舖居家晨起亦設法消除積水至八九時之間潮乃漸退有數處馬路至午方始退盡英美電車公司以路上軌道或有被大潮冲壞正在修理或因行駛電車之路積水未退路綫莫見行車恐有危險發生故昨日電車乃大减少如五六七等路之電車因海寗路以北積水成渠上午祗開至老垃圾橋南堍爲止午後始有駛往北火車站者至往新閘一帶之電車初亦不能直逹最終之站於是黄包車夫乃利用機會任意索價而被風吹損之電綫及遭風損壞之道旁樹木昨均由工部局工程處派員督同工人四出修理矣 
虹口前日午後有甲乙兩小駁船從三井洋行裝煤數十噸運至三泰紗廠交卸詎甫抵該廠碼頭停泊忽然潮水大漲颶風大作甲船因纜绳朽斷頓遭覆没浦江雖經鄰舟聞警各起撈救奈彼時風狂浪急船中五人祗援起四名尙有一人被浪冲去踪跡全無迄今尸身尙未撈獲又同時有某甲之磗瓦船一艘亦遭覆没惟船中之人均經設法援起又三井及開平公司等運交工部局電燈公司之烟煤船十餘艘駛至該公司外灘碼頭相近時因狂風驟至船中之煤被吹去十之二三幸船尙無恙楊樹浦路東祥泰木棧堆集該棧沿浦灘一帶之洋松椐木及各種木料木板因潮水大漲風狂浪緊绳索中斷悉爲風浪捲去聞值價有十餘萬金之鉅又楊樹浦沈家灘西祥泰木行與日商三井洋行本棧堆置沿浦灘之洋松木排亦因绳索被風吹斷散失甚鉅損失亦頗不資停泊在油車碼頭西首之匯德豐駁船十餘艘幸該公司預先雇有小輪一艘在彼保護見有纜斷飄出者即行設法拖回以故尙無損失英美電車公司之電車因自蓬路西華德路以至提籃橋楊樹浦路止完全爲潮水所淹故六七八九路電車前日一時起至五時均皆停駛至六時將近六七八路車始照常開行然車亦不多楊樹浦等處日商上海第一二三三廠及振華恒豐東華緯通德大厚生老公茂瑞記怡和三新新怡和等各紗廠以及織襪等廠之男女工人因狂風驟雨且潮水大漲統扯祗有十中之七到廠以致車均不能開齊昨日風雖較小然因前晚之大風雨湖水竟漲至岸上尺餘所有甘肅路北西藏路七浦路熱河路阿拉白司脫路北山西路克能海路東嘉興路哈爾濱路北蘇州路愛而近路海寗路北浙江路等地勢低窪之處均爲潮水所淹没最深處水均没膝低亦没踝遠望之一片汪洋幾成澤國以故電車雖仍開駛然寥寥無幾且至水深處開行甚緩直至午後兩時許始盡退去 
城廂昨日（二十一）黎明時風雖較前日爲小而潮水大漲天雨仍然不止所以牆坍屋倒之事較之上一天更甚如滬城道前街松滬警察廳旁邊之高牆因年久失修於昨晚二時許坍下有三四丈之闊磗滿道路致道前街南北交通爲之斷絕當經該廳立飭工匠前往修理又太平街盤香弄底顧姓家樓房兩幢於天阴時忽然坍下壓壞四鄰房屋數間幸屋中無人祇毁檯凳器具並未傷人又北門内王醫馬弄田姓家坍倒灶間房屋一幢壓傷傭婦兩足經其主命送醫院求治又滬城凝河路小橋頭及北門内和尙浜九畝地等處地形低窪之處潮水湧上加之大雨傾盆内外竟成澤國行人經過該處咸皆繞道而過否則費銅元二三枚雇人背負而行至午後其水漸漸退去一時浸濕物件者不知其數又函云西門金家牌樓興隆昌昨被雨坍倒平屋二間幸在白晝尙無傷人情事自金家牌樓朝東至王家老虎灶石駁岸石灰弄至土地堂一帶地形本極卑低昨經雨後水深一尺以至八九寸不等該處居戶屋内皆成澤國又西馬橋福田菴起至仁和里一帶皆積水盈尺又西門朝南夢花樓至文廟路一帶亦皆積水尺許以上各處交通皆因之阻滯至昨晚雖覺稍退終難恢復交通云南市滬上自發現風災以來各處道路樹木被吹折者不計其數民間房屋之年久者亦爲大風所傾圮而南市沿浦一帶風勢最盛其牆角屋簷曁玻璃窻百頁窓等遭風擊毁損碎者其數最多陸家浜橋口三陽潤南貨店後面之沿浜石駁岸因連日被風雨潮汛所打擊於前日傍晚時坍塌上面之房屋亦傾倒坍下約一幢有餘幸人口未傷其附近居周義芳之住屋亦遭風雨坍倒前晚全夜狂風猛雨道途間每有低陷之處積水没踝浦江夜潮幸已轉變南風不致若日間之猛烈故潮寺東首圖書公司舊址等處適值順風順水地勢又低以致潮水上岸居民店舖俱受浸水浦濱各渡口之擺渡船至昨日清晨始行開駛載渡惟將渡客減少故尙不致肇禍華商電車公司各電車仍冒雨行駛聞賣票人告假者頗多應職者頗有不敷分布之勢是以將十六舖至薛家浜長路上之拖車概免掛帶各處鄕農販賣菜蔬者甚少價頗昻貴鮮魚船到亦不多市間應售者缺乏價亦飛漲浦江内所泊各米船均已避入小港口連日不能開斛昨據鄕間農民述稱西鄕及浦東一帶之田中禾苗花秧等類久旱以來均未步長最高者約在尺許故此次之風雨打擊尙不致大受損害云 
浦東前日狂風暴雨浦江潮水盛漲各渡船舢板一律停止載客凡家住浦東日往浦西營業者是日均不能渡浦各小菜攤亦無物可售所有陸家嘴花園石橋陸家渡草泥塘等最低之處水深三四尺如高廟東南一帶橋樑被潮汐衝斷損壞者七八處行人往來咸稱不便昨日雖風勢稍殺潮水未見盡退各渡口渡船日間照常載客惟每名需索渡貨銅元五六枚舢板則四五角不等下午四時以後因潮水湧急又復停渡海關水巡捕房梅捕頭傳諭中西探捕出外調查失事船隻及損失數目以便詳報稅務司核奪聞塘工善後局公福小輪昨日午後二時在東溝港口撈獲失事小汽油船一艘交由海關保江小輪帶交水巡捕房招失主認領惟尙未知有無傷人情事浦東沿浦一帶如和源隆興等中國棧房所堆各種客貨前昨兩日潮水盛漲均遭水漬雖爲時不久然貨物濕水損失已屬不少 
閘北前晚大雨通宵新閘河水已平岸而夜間九時後潮汐復至凡地勢較低之各馬路水均過膝交通因而阻絕江淮客民所住之草屋被水淹没半截鍋鑪什物悉遭飄流直至昨日上午始稍稍退去黄包車夫莫不大獲其利 
輪船進出口消息招商局之泰順號輪由香港厦門還滬本於十九號上午即可進口茲因迴航時適值大風故在途中多延二日以上之行程直至昨午二時許風定潮止方開抵上海又有新豐號亦遭遲緩原定於禮拜五抵申者今尙未到鴻安公司之長安號本於上星期五即須開赴長江亦遭風阻多停二天至昨日始經出口又昨日出口船共有吉和盛京（長江）順天（烟津）寗興（福州）鎭安（青島）筑後丸（日本）等共計七艘至前日泊在吳淞避風之各輪船因風勢已减昨日（二十一日）已紛紛出口矣 
船役遭風溺斃前日（二十日）開平煤礦公司之合平輪船由秦皇島載煤一千七百噸來滬泊在滬寗路吳淞貨棧卸貨有一工人正在工作因風甚烈吹至河中不知去向又吳淞帆船上之夫役被風吹至江中溺斃者共有四人 
淞滬路修竣淞滬支路被水冲壞軌道火車開至張華浜車站爲止已誌昨報昨日（二十一日）晨由洋監工率領工匠二十名前往修理至上午十時三十分鐘車已直逹至砲臺灣車站惟往來各車在肇事地點駛行略緩 
滬杭路方面之損失滬杭甬鐵路於前昨兩日狂風驟雨之中經先事預防故未肇事惟各站之電桿電話電線等多被損壞自滬至嘉興段内電話因之不通雖經立即修復而語音傳遞終覺糊塗往來列車除損壞玻璃窗數塊外其餘並無險阻惟到着時間皆逾規定十數分鐘而往來乘客尤見稀少每次列車皆只掛客車三數輛而已上海日暉港貨棧方面因地勢較低積水頗深約在一尺左右至昨暮始稍减退云 
各項商業减色連日風潮過大各項商業莫不因而减色昨日又逢星期如紗業公會客帮均未到會交易寥寥杏花樓雜糧公會售開交易十無一二 
米船報告失事南帮米商公所接各米船消息皆在南黄浦石灰港龍華灣等處遇險失事計有自賣船戶金毛毛等七艘現各該船尙在中途退水不能即行開來故僱船前往駁卸或候同帮經過設法將貨打撈方可行駛至於離滬稍遠者尙不知細情也 
水警巡查救護上星期第一次風潮遇風失事船隻水警一專署署長沈葆義正在飭派師船調查而第二次風雨又至較前更烈前昨兩日有該署之淺水小輪兩艘在南黄浦一帶往來游弋遇有失事船隻即帮同施救有鄔山船鄔振元金正興兩艘由浙江裝載樹柴來申在高昌廟浦中遇風傾覆舟子落水除當時自行泅起外由水警巡船救起四人 
松滬何護軍使以前昨二日本埠暴雨狂風盡夜不息城廂内外被風吹坍房屋者甚多幸壓斃人口尙無多數惟浦江船隻沉没不少溺斃男女人口亦所不免應由水警趕派師船巡查設法施救故於昨日函復水警第一區沈區長趕調舢板槍划飛駛出巡妥爲打撈救護仍將辦理情形報查備考 
[俄國皇后號昨已赴美]  
南洋兄弟公司選派學生附輪啓行 
　　昌興公司之俄國皇后號輪船本定前日放洋因遇颶風前日不能準時進口至昨日始抵淞乃於昨日下午四時半派小輪在新關碼頭接送附舟赴美者内有南洋兄弟烟草公司與簡照南君所選派之赴美學生周厚樞等十人亦同乘是船往當由該公司通知各學生於三點鐘在南京路該公司齊集並備茶會與各學生歡叙畢簡總理與職員甘鑑先陳伯南許奏雲俞容城鄧華石等親自送至海關碼頭照料一切至該公司與簡總理在香港考取之學生容啓業陳文燦周日華周鳳圖劉繼祖等五人亦搭該輪由港起程會同滬上考選之十人一同赴美又聞此次由滬乘該輪赴美學生除南洋公司選派赴美尙有五人其中四人乘頭等艙位一人乘二等艙位又有由滬起程之兩華商及福來洋行遠東總大班亦搭此輪赴美該大輪定於昨晚九時離淞赴美云 
[津浦車浦蚌間停駛之滬聞]  
因明光站又發生水災之故 
　　津浦路蚌埠新橋車站之間軌道被水冲壞各車不能直逹已誌前報昨日（二十一日）滬寗滬杭二路車務處又接津浦路來電云明光車站間又發生水災往來浦蚌之間客車業已停駛致滬寗滬杭二路當即通電各站停售津浦全路之聨票昨晚往蚌埠等站之乘客及郵件亦已停往矣 
[南翔嘉定間輪船因水停駛]  
　　南翔嘉定一帶棉花黄豆及稻遭此次風雨大都受損田中竟成澤國由南翔開往嘉定之輪船因水於昨日（二十一日）起停駛故滬寗路出售嘉定輪船之聨票亦已暫停矣 
[贛省秈米因雨減收之快信]  
　　滬上米業昨接江西快信云該處九江南昌等各鄕新客秈現正届收穫之時惟自本月初旬以來雨水過多迄今幾無停止如立即放晴收成已屬歉减預計新貨年收祇六七折可望云 
[湖北旅滬同鄕會致吳佩孚電]  
　　湖北旅滬同鄕會昨致吳佩孚電云子玉巡閱使鈞鑒自王占元督鄂以來鄂地之菁華已盡鄂民之膏血已枯 
欲死不能逃生無所今何幸而有吾鄂重要份子手無鐵而白戰更何幸而有我公通明大義矢在弓而未發以致去此王氏還我自由由是我公兩湖巡閱使之命令堂堂煌煌震耀全國四萬萬同胞之耳目此皆由我公卓識宏猷運籌决勝同爲公仰更爲公賀惟我公始志所在决不致僅以得一巡閱使爲心滿意足遂爲腐敗政府所利用茲聞我公已調遣大兵預作武裝解决幸而湘師俯首聽命則指揮當無不如意如爲現在自治潮流所鼓盪非逹到目的而不止則兵連禍結血染湘江不但湘省仁義之師轉爲仇警之敵而吾鄂數千萬人民亦連帶受塗炭之苦憂患餘生重罹浩劫勢將兩湖生命財產一掃而空我公雖博得兩湖巡閱使之頭銜亦當歸於消極之一途竊爲公所不取况吾公素以聨省自治爲宗旨故駐兵時慨然撤防予湘人以自治全國父老莫不欽佩今旣就兩湖巡閱使之職即須尊重民意提倡進行振起兩湖人民自治之精神奠定兩湖人民自治之基礎至對於湘師解决尤當出以和平繼其初志庶人民悅服不戰而平何得動言　武大調重兵以善戰爲特長置人民於不顧逆潮流以自封隳令名於一旦乎如我公果不以湘師爲然何不以武裝解於王占元未去鄂督之前而獨以武裝解决於我公特任兩湖巡閱使之後則我公前此之所以未出兵者非有意於鄂也非有意於湘也尤非有意於鄂人自治之政策也區區之心亦權利之心也鄂人縱爲曲諒又何能免天下人之口實後世歷史之品評乎商等爲桑梓計爲我公計與其四起烽烟終無善果曷若雙方接洽予以通誠訂解决之條定自治之法令湘師得以偃旂息鼓俾鄂民得以樂業安生感戴鴻施實無涯旣湖北旅滬同鄕會公叩馬 
[工商界發起歡迎新任美公使]  
　　北海路工商聨合會正會長張瑞鄕副會長陳海亭評議長程德盛總務長陳國樑評幹兩部各職員等昨三時開臨時會提議歡迎美國新任駐華公使許門君一事大旨謂太平洋會議在即關係吾國山東存亡頗爲重要僉以太平洋一切議案保全中華民國主權得失將來美國從中援助必重公理茲悉美國新任駐華公使許門君准於本月二十五來華道經上海凡我國工商界須知國民外交自應有所表示當然仍照歡迎前任美公使克闌君辦法本會特提出此項議案並舉陳國樑前往各路商界聨合會總機關轉請各路商界聨合會准於二十五日凡吾工商界應一律懸掛五色國旗以表歡迎而示中美兩國親善之好感云 
[昨日由杭運來之現洋]  
　　滬杭甬鐵路昨日（二十一）由杭州早快車運來杭州造幣廠銀元十二箱共計六萬元在上海南車站卸車當由運送處裝用榻車冒雨分送本埠中國交通鹽業等銀行點收 
[旅滬甬人發起籌募梓鄕賑欵]  
　　鄞縣鄞江鄕一帶谿山環抱人烟稠密自本月十一夜颶風暴雨霎時間山洪暴發沿溪人家及田禾牲蓄均隨波漂没浩刼之後哀鴻遍野慘不忍聞該縣旅滬人士得此消息異常焦急羣謀設法賑濟并請求寗波旅滬同鄕會即日開堅急會議共籌募赈辦法云 
[省敎育會開會討論地方學務]  
　　昨日（廿一日）江蘇省敎育會開會討論地方學務由該會附設縣視學研究會主辦列席者除各縣勸學所長縣視學外有省敎育會副會長黄任之君駐辦沈信卿君省視學章伯寅君上午九時開會公推丹徒縣視學徐君興範主席先傳觀各縣九年度敎育概况報告表次即討論武進縣視學提出之請省敎育會建議省廳通飭各縣規定縣敎育行政會議人員資格案討論許久議决交原提議人另編簡單議案提交省敎育會大會前評議員會核議至此已十二時遂午膳休息下午三時繼續開會討論江浦縣視學提議案三件第一件關於設置補習科經費問題議决應視察各地情形自行核定第二件視學視察學校宜注重國語敎授案議决注重國語敎授本視學職務内當然之事提交大會前評議員會核議後促人共同注意亦屬可行第三件省立師範學校宜增加國文國語鐘點案議决請省敎育會提交省立師範學校校長會議以供參考四時散會 
[江蘇童子軍聨合會常會續紀]  
　　昨日（二十一日）爲中華民國江蘇童子軍聨合會常會之第二日上午十時開會到會者除該會幹事員曁縣聨合會職員各團正副敎練員外各縣正副總敎練員之到者爲吳縣陶曾元汪仁侯武進程季權王春舫青浦徐造初黄祖軒江陰孫一鳴張寄周無錫陸士洲崑山王守梅江寗丁超松江翟士琦常熟黄季梁等男女到者共四十二人先推舉省總敎練員用記名投票法由到會之各縣正副總敎練推舉結果顧果以十二票當選次推舉省副總敎練員結果章駿沈維楨姚家瑞薛元龍戴元良五人當選次推舉幹事員議决除原定十五人外再添設幹事三人結果當選者爲章君疇陸劍峰章伯寅姚麟書沈信卿王英超張寄周沈同一夏允貞戴元良俞元爵陸友同朱志堅陳廷禎高心畬唐閏生濮仲蔚潘競民等十八人（中女子四人）推舉畢已近十二時遂鳴鈴散會 
[交通大學經濟部消息]  
　　交通大學改組以後其經濟一部則以上海之鐵路管理科及北京之鐵路與郵電管理諸科組合而成校址在北京正副主任爲胡鴻猷鍾鍔二君已誌前報茲聞該部聘定徐廣德君擔任科長徐君曾在南洋敎授多年學識經驗皆甚淵轉本月初應胡主任之邀晋京會議一切敎務事宜凡關於敎科書之審定學科單位之支配學生升學博學之事續手皆經協商妥善茲已事畢返滬該校定九月十日開學十二日上課上海鐵路管理科同學八十餘人將於七八號間專車北上云 
[七月份日紗輸入之調查]  
　　六七兩月份中日本輸出棉紗數額最巨其輸華之數亦較他月爲多茲據日本棉紗紡績會社之最近報告七月份日本出口棉紗一萬七千九百七十九擔運華者計一萬一千五百九十五擔較之上月份總數計减少八百九十三擔天津四千二百十九擔青島一千三百二十三擔牛莊一百零八擔大連八百二十擔漢口三百零五擔安東二百七十一擔其他别處二千五百零二擔云 
[軍界私運烟土案歸法庭訊判]  
　　前有軍界要人私運大宗烟土四百五十八斤來滬爲海關查獲並拘獲徐建勛當時函送上海地方檢察廳訊供判押詳請大部核示應否送歸軍法訊判在案茲悉地方廳奉司法部令此案應師司法衙門訊判該廳奉諭 
 
 
 

Page 15

 
 
　　後連日由檢察官提案預審終結判令還押候據情起訴同級審判廳辦理 
[楊先芬昨赴莫干山]  
　　滬杭鐵路車務總管楊先芬於昨夜乘坐花車赴杭轉輪前赴莫干山係察看該山新旅館坍塌情形並聞該新旅館工程係某國工程師所包造數逹鉅萬今未經匝月即遭意外鐵路方面受損頗鉅恐俟察看估計後尙有一番交涉云 
[工商友誼會開會紀]  
　　上海工商友館會於昨日星期晚六時開討論會到者三十餘人童理璋主席報告本會今日開會討論進行各事（一）署期衛生勸化隊自組織以來出發已有四次前日因狂風大雨馬路上水深尺餘不能出發且待天晴再游行又昨接聨益善會主任陸文中君來函謂對於本會此舉非常贊成故贈送　藥水四百瓶以便分送貧病又馬路上如有倒斃者可隨時報告該會以便收驗足見該會熱心慈善本會應去函致謝（二）上海自發起信託公司交易所以來一般有職業之夥友亦紛紛犧牲其本行從事該業查交易所多半空盤　買現又如此之多恐雖長久本會應勸告有職業之夥友勿見異思遷免致兩失（三）上海房租日漸增加一般平民將人人自危若不設法挽救吾夥友同胞將無棲身之地且夥友薪水所得甚微一旦失業必然流落故上海游民之多爲别埠所無樂樹滋謂本會游行出發時詢其何故臥在馬路上竟有謂實無居處於此可見前見公共租界納稅華人顧問董事謝永森君對於挖屋加租發表其意思甚善本會應去函伸謝謝君之好意如有此等事發生可請願該會衆皆贊成（四）本會成立將近一載各會友服務社會頗具熱心今年之徵求會友宜早預備辦法多數主張普及主義如工商兩界夥友無力出會費但眞心贊成本會宗旨者亦得入會認爲會友享同等之權利祇須盡精神上義務本會一律待遇多數贊成徵求手續請先推定委員着手辦理惟隊員以各項職業爲定俟籌備完竣再開會推舉各隊主任俾易於微求暫推定童理璋樂樹滋顧秋舫謝鑑庭康懐古周秉鈞趙子成等七人爲委員（五）近閱報載北軍吳佩孚因得利忘義已反對民治謂程度不到何其變更宗旨如此之快可見中國武人出爾反爾皆欺人戴假面具者也本會應通電全國使人民咸知吳佩孚三年來之主張如國民大會如自治等等均係欺僞手段多數謂經濟困難駡之無益以實行勸告爲妙全體贊成（六）太平洋會議將屆不能代表中華民國國民之北政府已將派代表出席南政府已否認此事關係重大本會應取何態度多數主張候各國體開聨席會派代表出席討論衆贊成（七）報告本會已聘定何墨君孫鼎乾爲義務醫生倘會友有疾病者得本會就醫不費分文承何孫二君熱心贊助本會應表感謝各會友皆表示感激之意議畢散會 
[商品陳列所消息]  
　　總商會商品陳列所招考正取事務員二十名自揭曉後各員已相繼邀同妥保前往該所填寫證書聽候召集進所服務聞該所爲鑒於所取各員均係青年子弟識力尙未堅定寄宿外間易受物誘爰在所内特闢寢室以　各事務員下榻之用一面並詳訂規約俾資遵守云 
[中華武術會徵求會開幕]  
　　南市中華武術會以傳佈國有之武術養成健全之國民爲宗旨成立以來會務日漸發逹所借會所未　展布亟須購地自建屋宇俾會務得以發展固定舉行第三届徵求大會并組織募金團 
擬集欵一萬五千元分十隊進行以國中現有武字爲首之縣名爲隊名均已組織完備昨爲徵求會開幕之期雖猛雨狂風而各隊隊長隊員不因此而减其熱忱仍先後到會領取志願書預備着手進行入晚八時開會由會長葉惠鈞主席宣佈宗旨創辦人吳志青報告過去之概况王大章代表總隊長田時霖發表個人之意見並勉勸同儕語頗懇摰總參謀王叔賢宣佈徵求辦法繼有各隊長宣述意見中間佐以孤兒院軍樂末演武術會在遠東運動會表演中國新體操之影演畢會衆高呼中華武術會萬歲茲錄其各隊正副隊長曁參謀姓名於下武山隊隊長正盧緯卿副錢鑄禹參謀楊家堃武水隊正陳勇三副胡世烺參謀謝强公朱勵公武威隊正王季眉副參謀項康原武功隊正朱浩生副陳樂山參謀朱少沂滕克武安隊正張佩珍副傅炳裕參謀蒲聿新武勝隊正瞿鴻章副張炳榮參謀戈公振姚繼唐武康隊正夏聲如武進隊正邵鏡甫副陶亮公南洋兄弟烟草公司簡照南别組一隊爲照南隊允捐助洋一千元先爲之倡總隊長爲田時霖總參謀爲王督賢 
[閩學生來滬參觀濬浦局成績]  
　　江蘇特派交涉員許秋　接福建兼省長李厚基函略謂本省土木工程大學因慕濬浦局所辦土木各工成績優美特派福建土木工程大學校長李錦藻率領畢業生六名來局參觀請爲查照等因許君准函當即轉函該局海工程師查照海君當飭洋測量司哈特君帶領李校長及學生等特開利華小輪駛往吳淞張華浜參觀 
[菸酒聨合會常會紀]  
　　中國菸酒聨合會昨日午後三時開星期常會推陳祝三爲臨時主席除報告開會宗旨外即報告接北京菸酒事務署致本會潘伯良王聘三盧星階賴明三陳祝三等皓電内開組織菸酒銀行一案已呈奉大總統批准現在急須進行茲定於本月二十七日在北京西河沿本銀行籌備處開第一次發起會議决進行兼推選籌備處職員云云次金拜仁報告此電昨已轉送潘伯良等諸君矣次楊少侯起言此項銀行旣屬官商合辦其中一切權限及股本存放問題尙須從長討論應致電在京代表加以注意最好請陳君等回滬協商後再爲施行衆皆贊成次俞葆康起言外間不明事實每疑於酒銀行與菸酒交易所爲同一問題不知銀行股份與交易所股本截然分爲兩途此不得不聲明者次西菸業代表起言綏遠鐵路貨捐自發生以來停運已久各地市面大受影響前日報載幸賴張都統出爲調停貨物已有通行之望詎料包頭新換局長不照定章辦理額外加增而蘭州公賣費又有加增之說如此層層留難我西菸營業前途不堪設想經衆一再討論至九時餘始摇鈴散會 
[續誌敏體尼蔭路之搶案]  
　　法新租界敏體尼蔭路餘康里某姓家於前晚九點時被搶略誌昨報茲悉是晚餘康里五十八號門牌突來身穿元色布短衫袴口操北音之盜匪四名以問信爲由敲門入内各出手槍嚇禁聲張當被翻箱倒篋搶去大洋一百餘元呼嘯而遁事後失主開單報告捕房立飭探目徐阿東包探許福卿前往查勘一週回稟捕頭諭令趕緝各匪到案究辦 
[各學校消息彚錄]  
　　童子軍第一隊華童公學中華童子軍第一隊定於本月二十二三兩日假座夏令配克影戲園舉行游藝大會籌欵其節目除童子軍演劇外並有角社新劇久記社京劇少年宣講團國樂孤兒院音樂奏　琴幻術等昨已印發入場劵矣 
中國女子體操學校西門林蔭路中國女子體操學校開辦以來已舉辦畢業十三次本届畢業生十三人已均由各地聘請擔任敎授現該校定九月五日開學一日起招考新生茲將該校本届畢業生分派擔任學校錄下徐濱生河南省女師高錦華吳興縣女師嚴志英崇明縣女師龔瑛太倉縣女師楊玉珍上海愛羣女學過養素崇德縣女高朱志堅常州女職業李順貞上海初級校謝金珠福州陶淑女中黄福龍升學顧學勤常熟市女高史冰鑑升學郭希文溧陽縣女高 
民國女子工藝學校新重慶路民國女子工藝學校昨日（二十一日）行秋季始業禮到校學生二百餘人校董袁履登胡象美謝敬虚及來賓俞宗周相繼到校下午三時開會男女師生齊集一堂行始業禮唱校歌始業歌各校董等相繼演說聞該校開課定於陽曆九月一日云 
勤業女師範西門勤業女子師範朱校長於今春接厦門大學女子部集美師範主任校長陳乃元君函託代聘女敎員四位有兼管理及敎授國文算學體育手工等課陳君於前月親自來滬接洽請託物色相當人才現由朱劍霞女士介紹漢口希　大女學大學科畢業生范季華女士任國文及該校前班師範畢業生與奉賢女高等敎職員王昭文女士任敎職員不日首途赴閩聞該校友會擇於八月二十七日午後二時開歡送會並聞屆時有各種娱樂兼演講云 
養性女校派克路養性女學校於昨（陰曆七月十八日）星期日下午二時開敎職員會校董謝强公杜子輝李浩泉應子文等均到會當由校長周袁學孟女士主席議决秋季校務上一切進行事宜並推定李鋤夷君任監學陳組威女士任敎務長各科主任敎員爲陸禮華陳應賢孫杏城朱玉梅諸女士何漢光金叔平虞報忠孫勉圻諸君等定今日（十九日）正式上課 
同義公學法租界打鐵浜上海同義公學以暑假期滿於陰曆七月十五日由校長陸良政召集各同人會議决定陰曆七月十七日開始報名十八日起考試挿班新生二十日舉行開學禮二十二日正式上課并議决推廣學額高小科中學科任何年級均可挿班如確係貧寒子弟學費膳費一概不收 
北城商業聨合會日夜校昨日上午九時北城商業聨合會日夜校開秋季第一次敎務會議列席者童醉公黄際明杭石君等十餘人由校長童君主席其議决案列後（一）管理注重嚴格由各級主任敎員負責（二）高一二國三四採用自動主義以發展兒童之本能（三）各級主任敎員須住宿校内俾專職守（四）另加國技一科以重兒童體育散會時已十二時矣 
[軍政界由寗返滬]  
　　滬上軍政界往寗祝壽已誌本報昨日（二十一日）各機關人員已紛紛返滬矣 
[循例調查商會成績]  
　　上海縣沈知事近奉江蘇省公署令開奉農商部咨開各省埠商會應查照向例每年調查成績如何並將頒發之表式將會長姓氏履歷及會所地址與議事日期提議各案由等自民國九年十二月底爲始所有一切事宜均須一併填入仰即分送各該商會一體遵照須將經過成績確切填報等因當即將所頒表式函送縣商會查照矣 
[護軍使飭廳查禁花鼓戲]  
　　松滬何護軍使訪聞閘北倪家浜等處因查禁花鼓戲致有軍警發生齟齬情事曾經派員往查旋據復稱本月十二夜倪家浜地方正在演唱花鼓淫戲爲駐紮該處之步兵第二營聞悉恐滋事端正擬派兵往查問據巡警第五區長警到營要求撥兵會同往拿拘獲唱戲者七人解由警區訊罰完案詎於十七日閘北八市橋警察分駐所對面又在搭抬演唱花鼓淫戲適值第二營是日演兩方操路經該處唱戲者疑爲軍隊往拿當即四散逃逸現軍警兩方並無惡感惟演唱花鼓淫戲南北兩市均有如中華路綺雲樓 
九畝地共和春方浜橋華園均有花鼓淫戲日夜演唱男女混雜傷風敗俗莫此爲甚且開茶館者亦係警界人員以致毫無顧忌請爲核示等情何護軍使據報後昨已令飭淞滬警廳切實嚴查禁辦矣 
[公廨循例建醮]  
　　公共會審公廨因循曩例於昨延僧人在頭門設增啓建太平公　一永日謂諷經禮　超度無祀孤魂云 
[汽車碰撞電車罰五元]  
　　汽車夫王阿金日前駕車至法大馬路地方司機不愼致與電車碰撞當由一百六十二號巡捕查見以王　章抄錄號碼回稟捕頭於昨日傳至法公堂請究先由一百六十二號華捕稱是日汽車由北朝南電車由東至西王車行至中途忽然掉頭致與電車磕撞實係王阿金之咎電車司機人嚴波生供詞與巡捕相同王阿金供實係電車開快致肇此禍餘供支吾中西官判王罰洋五元充公以儆 
[瘋婦躍樓跌斃]  
　　滬城縣橋北首有爲木作生理曹阿德之妻某氏近染神經病時發時愈此次舊病復發連日一絲不掛出外亂奔逢　人便毆阿德恐妻肇禍將其關閉房中不料昨晚夜半時該婦推開門窓飛身跳下跌破腦門血流滿地頓時斃命見者慘不忍睹 
[贅婿毆傷妻父]  
　　西鄕曹行鎭農民唐生貴唐德貴兄弟二人並無子嗣惟德貴生有一女昔年招贅名友發者到家爲婿成婚以來翁婿時起衝突前日下午不知如何又起釁端德貴頭額被擊受傷血流不止四鄰代出鳴警將友發拘獲連同德貴送由事務所移送上海地方檢察廳經檢察官騐訊之下命傷者回家自行醫治友發收押候原告傷愈再核 
[五鴇婦縱妓拉客之傳究]  
　　專查妓寮之中西兩捕查得鴇婦王金氏王老大朱阿貴王阿大張氏等均有迫令妓女出外沿途拉客情事爰稟由公共公廨出單將該鴇等先後傳案訊究 
[私設花會聽筒之科罰]  
　　邵小娘倪吉生婦人趙王氏陳方氏等在法新租界私設花會聽筒誘引婦女賭博事爲探目徐阿東偵悉以邵等有犯禁令故於前晚稟明西探率同通班包探前往抄出花會字據及銅元數百枚連同邵等一併帶入捕房昨解法公堂請究先由徐探目稟明前情詰之邵等供認私設聽筒惟總筒設在紅口猛將堂地方等語中西讞員判邵等各罰洋十元充公花會字據銅元没收 
[串搶帽分别懲儆]  
　　顧楊生日前糾同譚桂林侯林桂在法租界大世界内搶取菜盆亭之草帽一頂密藏某牛肉店内旋爲原告得悉報告捕房飭探將顧等拘獲吊出原贓帶入捕房昨解法公堂請究先由原告聲稱是日商人在大世界游玩與某婦人閒談詎楊等到來意欲拆梢不遂致被將草帽搶去請求訊究詰之顧楊生供實因有人欲向原告尋仇原告托民人帮忙旋即將此草帽托民人持至牛肉店内寄藏不敢搶取求宥　侯兩人供稱民人等實由顧楊生托吾等帮忙有之不敢串竊中西官判顧押三禮拜譚侯兩人各出境一年以儆贓給原告領去 
[冒探圖詐之查究]  
　　前晚有住居太陽廟之鹽城人吳金幹肩挑行李送其母上輪船回藉經過夏家弄三義園茶館門前被一班冒充偵探之帮匪誣爲竊盜攔住圖詐適有游巡隊士到來拘獲徐根生一名解入四區警署轉解司法科經段科員質訊徐供住居附近徐家宅務農爲業因在該茶館吃茶見吳被自稱偵探之多人攔住盤問好意從旁排解致被拘案云云段科員　押候傳到原告之母及三義園店主再行質訊核辦 
[僞造房租票之控究]  
　　閘北民和里一帶房租爲發記經租處收取茲悉收租人王寳生查見發現一種僞房租票十餘紙即稟報四區警署查得此項僞票係看管房屋之曹炳章僞造昨將曹拘獲傳到原告連同僞票併送上海地方檢察廳訊辦午後經檢察官提訊之下判令押候再核僞票暫存 
[私賣鴉片分别科罰]  
　　法捕房探目沈德福查得界内後新街陳榮卿王阿毛兩家私設烟榻容人在内燈吃洋烟並私售鴉片烟實屬違背禁令爰於前晚稟明西探前往抄出烟槍烟土等物甚夥帶入捕房諭令交保候究昨日傳至法公堂請究先由沈探目稟明前情詰之陳榮卿等供認私賣不諱中西讞員判陳罰洋七十五元王罰三十五元充公烟槍烟土没收 
[攫取小孩銀鎖片]  
　　陳金林前日在新閘重慶路攫取王孫氏家小孩阿毛之銀鎖片携贓圖遁當經一千三百五十一號華捕追獲人贓拘入捕房押候解廨訊究 
[在途打架]  
　　談阿弟俞阿定昨日午後在滬西康腦脫路各持武器互鬭經一千四百六十八號華捕查見以其在途打架違章當將兩人一併帶入捕房經捕頭詢明諭各存洋保出聽候傳訊 
[脚踏車不點燈火]  
　　毛樹林前晚在河南路乘坐脚踏車不點燈火爲二百三十五號華捕查見以其違章拘入捕房捕頭准毛存洋保出聽候傳訊 
來件 
[江蘇省敎育會年會聚餐會啓]  
　　本會年會舉行聚餐會始於昨歲今爲第二届述其宗旨辦法如次 
宗旨發展精神聨絡感情提倡高尙娱樂男女社交 
辦法時間八月二十四日星期三下午六時地點寗波旅滬同鄕會四層樓（西藏路新世界斜對面）餐費西餐每位一元請於二十三日（星期二）下午六時以前送會換取入座劵各會員如與眷屬同志偕來均極歡迎娱樂事件穆藕初俞撥飛殳九組三先生之崑曲三位均精於音律崑曲一道尤臻上乘識與不識均耳聞其名不可不聽留聲機器均係名家唱片不可不聽活動影片均係商務印書館所攝自編各種最有趣味之敎育影片不可不看此外尙在接洽中又寗波旅滬同鄕會爲上海最新最精之建築於此可見寗波同鄕之團結力不可不看 
會員中有精於技術屆時蒞會表演尤極歡迎 
來函 
[沈映泉來函]  
　　謹啓者閱貴報二十一日本埠新聞攔内莊票揑稱遺失之糾葛一則内稱悉數兌去現銀至是月十四日長福祥忽來聲稱該票遺失登報作廢並又赴上海總商會請再咨通崇海泰總商會轉呈省署等語與敝號所經事實均不符合敝號於兌付是項現銀計數二萬九千兩悉由南通大同崇源瑞豐三錢莊各按票面之數匯收去後至第一匯票到期之次日係去年舊曆十一月十八日始見貴報與新聞報登有長福祥記聲明遺失止兌之告白敝號經即函電詰問是月十八日以前敝號並未得長福祥來函聲明更無登報作廢事實之有至又赴上海總商會請再咨通崇海泰總商會轉呈省署一語亦非事實敝號前於本月一日以南通縣擱案不理任意偏袒以及兩方通同妄揑遺失止兌等詞請總商會轉呈省署迅予令縣即行秉公訊判實無請咨通崇海泰總商會之事實爲特具情函請貴報將來函宣佈俾符事實是所盼禱沈元來號主沈映泉謹上八月二十一日 
雜評二 
[變相（訥）]  
　　以國際言侵略有變相之侵略以國内言軍閥有變相之軍閥自治有變相之自治所謂變相云者表面未嘗不是而實際則非今日之世界固爲一變相之世界非特國際之間縱横捭闔不肯以眞相示人即國家内情亦多變幻而莫可測然未有若中國國内之人情變幻更令人不可思議也 
即以社會言之有變相之强盜有變相之賭博其所變之相未嘗不差而實際終不外乎强盜賭博嗚呼此其關於風俗人心豈少也哉 
公布欄 
[江蘇高等審判廳]  
　　民庭判决張桂庭與張德元等爲房屋　訟上告一案（判决主文）本件上告駁回本　訟費歸上告人負擔八月二十一號 
[江蘇高等檢察廳]  
　　批示王阿五狀悉候調卷核奪此批劉金鐸等狀　仍候調卷核奪此批徐中和等狀悉查　妻旣係自縊身死在劉得洪等當然不負刑事責任即使有何陳述仍　向原　訴請核辦所請提訊之處無此辦法不准此批吳兆福狀悉該案究竟係何實情姑候再令知大倉縣迅予依法訊辦可也此批顧樹槐狀悉查此案旣釁由爾開且未被　成傷當然不成立刑事原縣處分并無不合毋輒來　訴凟自取拖累此批八月二十一號 
[上海地方檢察廳]  
　　批示張國安據訴顯係婚姻　　著自向同級廳請求本廳礙雖准理此批唐維炳仰即帶同莊摺并邀同立成莊經理人來廳訊明核奪此批沈全記案經起訴所請不准此批王少庵等業已協傳毋庸摧凟此批趙承水旣據狀稱徐木生已在南匯縣狀訴有案本應更不能越權受理多凟無益此批施銀福狀悉候訊明核辦此批李趙氏狀悉　傳案核辦此批殷　舫狀悉候送同級廳核辦此批曹炳文狀悉候送江蘇高等檢　廳核辦此批朱長秦狀悉本案迭加偵查陳劉氏並無誘拐確證已識令保釋矣仰　自行將爾媳尋竟到案再予澈究毋庸多凟此批陳劉氏狀悉仰即迅覔妥保來廳候核毋得遲延自誤此批劉阿慶狀悉所訴是否屬實一面之詞不能置信所請備案之處應毋庸議此批徐中和狀悉案已判决確定依法執行所請撤銷原判無此辦法此批蔡寳義等狀悉查此案水巡隊解案單并無另有船隻之記載未便函知給領仰爾仍赴該水巡隊領可也此批以上八月二十日 
[上海縣公署]  
　　批示上海紗業信託銀行徐維訓等呈爲組織銀请轉呈核准由批呈件均悉該商等組織上海紗業信託銀行旣係股份性質　照公司條例辦理即補　呈送實業　農商部附件兩份並　繳註册費銀二百六元送　轉呈核辦仰即知照此批附件暫存久記木材股份有限化司董事朱吟江等呈爲遵例註册請核轉給照由批昻件均悉候據情轉呈繳到註册由批呈解附件分别存送此批又朱吟卞呈爲解散無限公司請核轉註册由批呈件均悉候據情轉呈仰即知照此批附件曁舊照註册費分别存送　宣時敏呈爲營業拆耗將廠出盤請將高昌機器製造工塲股份兩合公司准予解散註册由批呈件均悉候據情轉呈附件分别存送仰即知照此批銀一元在 
 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記 
[杭湖小駐記（三）] [  吳靈圃]  
　　興辭而出偕宛揚抵湖濱離湖濱不一里呼划子渡往圖書館爲時九句鐘陽光斜照湖風來扇尙覺凉快望保叔塔如簪花美人位置西北寳石山上雷峯塔如肉髻高僧位置東南南屏山下中隔一湖上下對峙張天方先生所謂一個悄立在半空一個跌坐著不動三面的青山伸著頭望情景彷彿逼眞濃緑之中時有粉牆出現羅苑乃滬上哈同别墅亭臺參差至公園上岸先往圖書館適當曬書期内停止參觀窗間貼章太炎先生潤例碑板之作值至千二百元數雖云鉅宜乎此公之聲望也折入公園拾級登最高山石蔭樹下納凉費時一刻全湖在望拾級之時余已覺足軟宛揚云此何足數使爾如是爾苟探靈隱覓韜光跑六七里之山路又將奈何又笑云山靈甚孤怪頗不喜人往故上山艱而氣喘如受其壓迫下山易而勢捷如受其推落也余曰然爾設想甚奇巧盤旋以下林木幽深亭欄屈曲出門沿岸垂楊披拂可入畫至西冷印社得荷池景亦清絕繞上觀樂樓中懸延陵季子石像旁爲吳昌碩聨兩旁廚間琴棋紙筆皆備蓋主人用以供游客遨賞者主人亦吳姓其啓事云觀樂樓備有紙筆韵書琴棋盡具諸君子或奏雅桐絲或怡情揪局或渲染雲嵐紹宗風於董巨或唱酬珠玉仿高詠於白蘇祈索取於奚童即敬呈於台右何止騁懷娱目更宜遣興揮豪珠粉金烟而外共結清緣水温山赭之間别饒韵事足見其風雅壁間果多游客賸蹟或詩或畫宛揚亦勸余塗一幅余笑謝之因各卸衣而飲縱談小說之眞義宛揚絕有心得非比余無知而忘發小盤谷遯　諸處徘徊半晌起去過一祠字貼小便處曰方便偶得一聨曰大開方便門一證菩提果（下語謂大便）頗滑稽可喜度西橋泠蘇小墓秋墳略一顧瞻多未留連逕至岳墳鐵椽精忠柏爲人所習道余亦勿以入記載墳北新建殿宇兩進未竣功飛角流丹雕欄施碧甚莊麗在非宗敎建築中西湖上或首屈一指乎 
筆記 
[駡街記（下）] [  禹鐘]  
　　何與婦爲對鄰居如洛陽兒女二人固有染婦之爲此初非愛其人蓋歆美其黄白物爾婦之夫貧而好博勝則婦視錢而笑負則不敢忤其夫必遷怒於他人余謂今世婦人視錢而笑者蓋所在皆是若不敢忤其夫則實鮮其人婦去有頃一男子虎虎來舉手直指何額而呵之曰荒傖吾婦爲汝窘歸而泣也嗟乎汝無鄰矣言已作欲撲狀何懾不敢肆然又恥示弱則急避席相距旣稍遠乃反之曰汝欲毆我耶然指我額矣吾君子不計其細必不爾抗若曰窘汝婦則汝婦善辯如女張儀人且望之而噤又何由窘之然此事已成旣往汝可弗攪我今爲汝言新問題某曰汝非向我稱貸小洋二角耶此非博而負者今可償矣婦人之夫掉首曰何嘗有之汝信口雌黄得毌夢囈其時阿姑已以茶進婦夫且受其值　何聞言謂曰諺云三不賭時不宜不賭地不宜不賭人不宜不賭三者皆可信而究以人爲甚也又曰熱心人多招是非我屢屢資汝汝今反噬汝實惡狗而吾乃苦鴉言至此座皆客相視而笑何以爲賞其言則益鼓其上下唇斷續其詞冀再博人一笑之奬其時婦人之夫乃品茗不作一語時或隨人作哂笑以輕燕隣俄而烏踆慝彩夜色四合座客皆散去明日燕隣又渝茗如昨婦持壺來取水且以銀元向阿姑兌阿姑適不備燕隣遂柔聲問婦曰若將何需婦答備零用燕隣曰然則余貸汝以五角銀元可緩兌也言次探囊而出婦颔首受之去非復昨日挾駡聲而歸矣沈禹鐘曰今人美新文學輙曰行文能盡意宜寫實也惜余不是之擅此記仍出以文言不然必當較勝而畢肖駡街之語矣 
諧著 
[王婆别吳娘蕭娘書] [  楓隱]  
　　吳蕭二位密司鑒老婦聞天下黯然魂消者惟别而已矣而况新官上任舊官請出之時乎竊老婦本馬泊六專家（謂其出身馬弁）固俗所謂積世老虔婆者也乃自與西門慶大官人及潘金蓮娘子牽馬後至今不嘗謝媒酒滋味久矣近承北村雲家郎垂涎南村趙五娘姿色欲與之共飲合歡杯知老婦素工拍馬因以撮合山冰上人之任見屬老婦自恃與趙五娘有鄰居交誼以爲此事必十拿九穩如兩個指頭撮田螺即直任不辭不謂自回南後適老婦部下潑婆娘等大闖窮禍擾得長缸一帶六缸水渾於是當地居民恨得牙癢癢地皆欲得老婦而甘心即趙五娘亦嘖有煩言欲與老婦爲難老婦於是惶急萬分爲保全飯碗計即備千金重禮往送趙五娘蓋一則欲與之聨絡感情冀其不起反對二則即可藉此作借脚上階之計也詎料趙五娘桃李其面而蛇蝎其心一面將送去之禮照單全收并用假言慰藉一而卽借老婦之拳打老婦之嘴以千金招募打手打上門來老婦勢難與抗祗得三十六着走爲上着抛去原有地盤急急作喪家之狗忙忙爲漏網之魚矣噫老婦今歲行年已六十餘矣乃竟以得就木之頽齡遭小妮子之暗算殆所謂八十歲老娘倒綳孩兒者非耶然而當老婦倒盡霉頭之日正二位密司大交鴻運之時現已得管家婆命令使二位密司接管老婦經手未了事件密司等皆青年貌美才富力强素推胭脂隊裏健將風月場中能員不似老婦之老朽無能將來必能用外交手腕顛倒羣生使趙五娘等俯首就範前程浩大何可限量老婦下風逖聽欣喜曷極惟是後花園　子嬷嬷素與密司等舊主人雌老虎不睦今聞密司等出頭露角恐不免有吃醋撚酸之思想届時密司等所處地位旣有趙五娘等作梗於前又有　子嬷嬷　蹤於後密司等縱神通廣大恐亦有雙拳不敵四手之勢是亦不可不防也臨别依依敢進忠告順頌遷安密昔司王婆謹上 
小說 
[社會小說衆醉獨醒（四一三）] [  瞻廬]  
　　第六十一回流長飛短頓破機關弄假成眞枉鑽圈套 
春桃道咦太太說甚麽話咧難道少奶奶跑了太太也跟着他跑不成娘子握着眼涙道蠢丫頭（丫頭不蠢蠢的自你）你省得甚麽家裏鬧出這般事我怎有顔面活在世上春桃道太太眞個要覓死麽好死不如惡活勸你放下這條心罷娘子道說死便死誰說不眞春桃道我只跟着太太走你便覓死也覓不成娘子道好丫頭别放刁你且到外面探聽探聽老爺可曾出了靜室春桃道我懂得太太的意思明明把我遣開了你好尋死覓活又道我走便走我只不離開這間屋專在窗兒外打探說時便出了房門繞到前面庭心中影影綽綽在那玻璃窗外窺望娘子見這情形立時放心託膽（四字奇）暗想這便是我覓死的好機會也····原來婦人覓死也是一種對付丈夫的手段明知弄壞了事難免丈夫責備惟有先演那覓死的活劇把丈夫嚇倒了自然不敢再加責備然而覓死的當兒須得隨機應變不落呆相才不會弄假成眞要不是呢只怕活劇演不成倒演了一齣死劇邦平娘子這番覓死處處參以活法先在春桃面前吐露口風又故意把他遣開明知春桃不肯遠離只在窗兒外張望他裝做没有瞧見一般長長的吁了一口氣使勁的說道死了罷····若問娘子怎樣死法這其間也參以活法（死法活法相映成趣）吞烟吞金動刀動剪端怕弄假成眞不是穩妥的辦法最穩妥的莫如懸樑高掛只要脚底踏着椅子便鑽在圈套裏打着甚麽緊抬頭看時中央正掛着一盞白磁荷花罩的保險燈娘子搬隻椅兒把身軀填高了將保險燈取下放在一邊又取條淺青色的縐紗汗巾綰一個活絡的圈套再把一端繫在燈鈎子裏正待踏上椅子把頭兒　將進去只聽得春桃在窗外低唤道太太這個使不得娘子裝做没有聽得一般又使勁的說道死了罷立時踏上椅子把頭　鑽進圈套脚下旣没脫空圈套又没打緊只不過做一套頑意兒專待春桃進房大呼小呌把他解放下來好敎丈夫知道存一個戒心 
餘瀋[  吳秉恬]  
　　金錢萬惡金錢萬能僅易其一字而義旨之相去遂不可以道里計吾謂此二語正不難互相發明蓋多財之人爲所欲爲此之謂萬能爲所欲爲即無惡不作此之謂萬惡雖然惡亦魔也能亦魔也是惟魔力二字足以括之故又曰金錢魔力 
 
 
 

Page 19

 
 
   
 
 

Page 20

 
 
常識 
常評 
[人與我] [  漸]  
　　自人視我我亦猶人自我視人人各有我 
世人往往但知我不知有人於是事事惟我意之所欲而不問人意之云何其結果必至無一能如其意而亦無一不與人意相左是人也蓋不知我亦猶人之義而致大失人羣之同情者也 
又往往但知有人不知有我於是事事隨人俯仰人可亦可人否亦否而不復自審我之自有人格在其結果必至喪其眞我而人亦視爲可有可無之一人是人也蓋不知人各有我之義而致全失其天賦之本性者也 
旣知我亦猶人之義復知人各有我之義於是有種種不磨之精義出焉孔子之言曰己所不欲勿施於人又曰已欲立而立人己欲逹而逹人又曰吾非斯人之徒與而誰與皆發揮我亦猶人之義者孟子之言曰萬物皆備於我又曰舍我其誰又曰富貴不能淫貧賤不能移威武不能屈此之謂大丈夫皆發揮人各有我之義者 
衞生 
[仙方宜禁] [  萱百]  
查初白詩云用巫眞下策不藥亦中醫（按不藥中醫語出漢書）曾文正公亦主不服藥之說庸醫殺人無論矣就云良醫亦豈能百無一誤古云醫不三世不服其藥後世學殖荒落志非行道心切求利往往讀書無成改而習醫所以市醫所在皆是千百人中無一二得成爲良醫也明者有鑒於此但精求衛生之方不願以性命輕付市醫之手由是言之醫家因病定方猶慮其誤不敢輕於嘗試况神廟佛殿刻板之仙方以籤卜而得之不問病原暗中摸索乎彼愚夫婦方迷信神佛雖仙方有大黄巴豆猛烈之品亦歡欣服之無或疑慮然則熱病投温藥寒病投凉藥在所不免此中遺誤不知凡幾矣乃終古不破此迷者以市醫藥誤殺人有人指摘仙方殺人人無議之者且謂菩薩慈悲以好生爲心其人果死必壽緣已滿也人民智識淺短亦可憐已嗚呼吾嘗謂病猶墮水未必即死若用藥對證何異援手而出之淵苟或背之是不惟不拯之反加以壓力而使之終成滅頂之凶不然彼自有本能或可盡力爬上岸頭也故不藥中醫自是切至之言夫醫家審病猶慮其誤而謂刻板之仙方反無一誤誰能保證之故余以爲宜禁除此項籤卜之仙方庶枉死城中（一）投稿本增刋者其材料除衛生道德法　經濟四項外增科學雜録問答三項仍以　關常識者爲限其有語　攻計　人者恕不登載（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元淮　稿不在此例其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其取酬時之署名蓋章須與投稿時同 
（一）問答一項專爲喜閱本增刋諸君　有疑義藉便討論起見當擇要登載恕無報酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增刋得酌量增删其字句（一）投稿不登載者原稿恕不發還 
（一）凡投挿書稿須用鋼筆或毛筆洋紙墨繪大小不拘盡法須整潔録後酌酬惟得增减潤飾或不用原稿另紙重繪註明原名 
减少一份之寃鬼乎（乙種酬） 
道德 
[我之當頭棒] [  黎離塵]  
　　環境雖惡設能以奮鬭之精神處之自可免其傳染爲人無一定之宗旨者猶無舵之舟也 
國民放棄其對於國家之責任猶自戕其身 
奢爲窮之本儉乃富之源 
嗜讀無益之書者不啻飲酖止渴 
空說萬語不如實行一事 
能耐得一番苦惱心中即多得一分安慰 
不可自尊不可自卑故爲人當自重 
犧牲爲事業成功之代價 
苦中有樂樂中有苦惟在　嘗世味者能辨之 
縱身情慾即是自殺 
早婚是催死之靈藥 
人無常識遇事必手足無所措 
學問與人格如鳥之兩翼然 
不爲利誘不爲威屈不爲塵染不爲情束方算得一個男兒恥惡衣惡食者不足與共 
爭權利者必失其權利 
孟浪爲失敗之媒 
養性寡慾爲無上之補劑 
有健全之身體而後方可有優美之學識高尙之道德（乙種酬 
[藥世語] [  醉玉]  
　　日省錄爲三韓梁文科先生集先正格言而成義藴精深堪爲世藥予嘗披覽一過因擇其有關於青年道德者一束與國内青年共勉焉 
爲善如春園之草不見其生日有所長爲惡如磨刀之石不見其損日有所消 
無事時莫敎心空空則荒逸怠隳有事時莫敎心亂亂則顛倒依違 
心術不正即事事不正 
耳中常聞逆耳之言心中常有拂心之事纔是進德修業的砥石若言言悅耳事事快心便把此生埋在鴆毒中矣 
讓古人便是無志不讓今人便是無量 
大丈夫當爲狂瀾砥柱無爲逐波腐木 
不可以簡傲爲高不可以謟諛爲禮不可以刻薄爲聰明不可以　茸爲寛大 
器滿則溢人滿則喪 
成名每在困窮敗事因得志 
讀書千言不如實踐一言講道一步不如力行一步貪色若蠶立見衰死趨利若騖畢竟梏亡（乙種酬） 
[西方格言（一八○）] [  謝介子選譯]  
　　快意當前恒有憂襲（安德生）（Hans　Anderson） 
衆意斯有力（英吉利諺） 
樹傾非一蹴而傾（德意志諺） 
機會旣失不可復得（英吉利諺） 
與善居斯可善（臘丁諺） 
罰之苛者每轉求其恕（英吉利諺） 
時與地可以造盜（德·荷諺） 
財進而身退（英吉利諺） 
成功者人咸謂其智（意大利諺） 
自克者斯可操勝算（席勒斯）（Syrus） 
法制 
[證人之義務與權利] [  瞽丐]  
　　證人人人知其爲義務而孰知亦有權利在人之爲證也抛棄時光曠廢職業奔波於道路陳述於公庭言詞之間且有絕大之關係絕大之責任無惑乎衆以義務視之然而人之得立於證人地位者非當事人舉之爲證即審判官取之爲證舉之者何以其言足重輕也取之者何以其人爲公正也苟人非公正而言無足重輕者人方唾棄之不遑固孰舉之而孰取之哉試觀法文上禁治產者（聾啞白痴及未成年者皆是）不得爲證人宣告破產者不得爲證人剥奪公權者不得爲證人各規定可見得爲證人者雖屬義務亦屬權利也况依訴訟律草案凡爲證人者當事人應酬以日當之費日當者即核算其人每日之收入而償還之之謂也安得謂證人但有義務而無權利哉（乙種酬） 
經濟 
[新企業之危險及其救濟] [  似蘭]  
　　近頃以來以滬上一隅之地新企業之接踵而起者不下六十餘起集合資本至二萬萬之鉅貧困如我國而新企業之忽然發逹如此豈非一可喜之現象耶 
雖然就表面而論固屬企業發逹之氣象但一究其内容不過一種投機心之狂熱吸收各地流動之母財以成此不可思議之現象 
不知國中母財祇有此數盈於此則絀於彼苟一旦失其均衡則恐慌之象立見回憶從前之橡皮股票歐戰時之顔料業前車之鑑國人豈忘之歟 
總之吾人心所爲危不得不大聲疾呼以冀挽回於萬一無如國人之好夢正酣斷非喔喔晨雞所能喚醒其發財之迷夢於是救濟之法尙矣其法若何可分下述之二種 
一法律上之救濟所謂法律之救濟即取締是也其手續亦可分二種（一）事前取締即呈請核准時農商部應先查其是否殷實正當若有跡近招摇無設立之必要者一概不准至於託庇外人擅自設立者商請領事設法禁止（二）事後監督凡屬交易所應照證劵交易法第二十八條至三十條物品交易所條例第三十五條至四十三條實行監督勿稍寛縱（信託公司尙無單行之條例故不贅） 
二經濟上之救濟何謂經濟上之救濟蓋近世預防恐慌之法即由中央銀行抬高其利息以爲一般財界之警告此法之妙用全在利息旣高則金融頓現緊迫之狀一般投機之企業家無從通融其資本於是企業之狂熱可因此而驟减恐慌亦不致發生豈非防患未然之良法乎 
要而言之新企業者爲經濟社會之一種重要組織輔助實業之進行原非有害社會之事業亦何必過慮若此不知今日之現狀已逾企業之常軌舉國若狂有不惜以全國之母財作孤注之一擲者與其釀成他日之大恐慌致全國經濟爲之瓦解何如極早預防之爲愈乎（乙種酬） 
[願移打醮費作公共衙生費] [  孫伯才]  
過了夏季以後年年有各種流行病發生一般社會上不明所以致此之由不究如何免除之方而做一種極愚笨極迷信之事呌打醮以爲足以解禍禳災甚至日夜祈禱而不已靡費金錢而不惜唉試問有何効力爲何和尙道士說幾句囈語竟有驅除癘疫保持平安之功能言念及此可嘆亦復可笑按秋季所以有瘧疾及許多流行病都從夏季不能衛生而來依中醫言則因寒暑交攻依西醫言則爲細菌寄生打醮解病焉有此理故我說與其忽之於前而求之於神曷若洽之以藥且與其治之以藥而愈於已發曷若講求衛生預防於未然旣有許多金錢作打醮之費而投諸無用何不作爲夏季衛生費先事預防雖同一用錢而當與不當功效大異願大家從此回頭毌循舊例購置痧疫水等要藥分佈施送則所得效果定非打醮可比噫打醮打醮望從此無形消减（乙種酬） 
雜錄 
[篐桶匠感言] [  可權]  
　　家常所用之水桶恒以木料爲之篐以竹篾近今則發明鉛桶旣牢且固流行頗廣唯内地仍有用木桶者人每嫌其篾篐易於炸裂乃改用鉛絲以其較爲堅實也詎知一般篐桶匠聞此咸起恐慌以爲鉛絲篐桶果一經流行則永不若先前之竹篾可以獲利也爰集同行公議謂凡有鉛絲篐者罰之嗟乎優勝劣敗天演公理彼篐桶匠者只知墨守舊法不思進取而欲以同盟抵制是不啻自扼其喉矣雖然篐桶微業耳我國凡百工業類乎此者正多我於篐桶匠何足怪哉（不受酬） 
[與交易所有關係者鑒]  
　　本局所出交易所要覽一書已經三版内容豐富約十萬言首載各種法令條例及施行細則附屬規則等次載著名各交易所章程及營業細則等次載各名人演講交易所之種類與法及各國交易所事務異同之譯著凡辦理交易所及研究易所者不可不購閱此書以供參考洋裝一册定價七角七折 
上海棋盤待文明書局發行各省中華書局代售 
 
 
