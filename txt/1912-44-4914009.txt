# 1912 - 44 - 4914009

 

Page 1

 
 
評論 
[對於各界之新希望]  
　　光陰荏苒忽忽已從舊曆辛亥之殘臘而爲壬子之新年綜計此十日中國内大事之解决者如清帝遜位也南北統一也更與總統也凡此新舊之過渡皆若與歲序之更迭雙方並進不謀而合故辛亥之末日即滿洲政府之結局亦即數千年專制政治之結局而壬了歲首爲中華民國之發軔亦爲五大族共和政體之發軔從此炎黃宇宙整頓一新我東亞大陸國將與歐美列强馳驅世界競爭之舞台矣雖然破壞不易建設尤難欲發揚蹈厲我新中國端賴我當道之新人物與四百兆之新國民羣策羣力共扶大局記者不敏竊效千慮之一得敬陳希望於各界一對於政界之希望滿清之季政以賄成乳奥親貴布滿朝列上下征利岡恤民生因此結果遂釀革命今者民國新造當軸諸公均一時物望所歸知必有宏猷碩畫爲我國利民福者舊清污點且將一掃而空本無待鱺鰓過慮惟願勿生意見勿存黨派對外則鞏固國權對内則尊重輿論此記者之所希望也一對於軍界之希望此次光復之舉發難於武漢之軍人而收功於北方將領之聨電推原功首實惟軍界今共和雖完全成立而内憂外患來日大難願我同袍平時以服從軍紀保衞治安有事以武裝鐵血捍禦外侮母勇私鬥而怯公戰毋因新舊而生衝突此記者之所希望也一對於學界之希望清興敎育已逾十年成効未覩窒礙紛如今政體改變欲養成新國民端在講求新敎育此固一定不易之理雖然學校無共和爲先進國之通例亦敎育家所公認愚意以爲學制亟應改訂而訓練管理不可不採嚴格主義敎科亟應改編而新知識與舊道德不可不兼收並蓄務使循循繩墨今日爲青年之學子他日卽爲遠到之人才毋以放任爲自由轉收不良之結果此記者之所希望也一對於工商界之希望二十世经紀爲經濟競爭之世亦爲工商競爭之世吾國物産饒富於商業上工業上均占天然之優勝徒以滿清時代政府之敲剥捐稅部重困以致著著失敗轉爲各國之外府數十年來金錢外溢何可勝數加以軍興半載商輟於途工歎於肆百業彫疲尤從來所未有今幸大局安定政尙共和而我新政府實業總長又爲全國泰斗其所設施當有以昭蘇積困扶持各業之發達者惟願我資本家製造家及時奮發各出其心思財力專精於實業之一途改良土産以發展銷路仿造洋貨以挽回利權工任其制作商任其運輸经相維持即互圖進步毋以同業而傾　毋貪小得而忘大局此記者之所希望也希望希望幸各界有以慰我 
[專電]  
　　南京交通部電致北京郵傳部謂清帝業已遜位郵部一應文件自應派人賫送南來以便交接此電尙未得覆　　法制院副長湯化龍上書辭職　　今日（二十二）下午二時駐寗蜀軍開會追悼死難諸烈士大總統及各部員均到相繼演說並有日人水野君叙述諸烈士事迹極表敬佩并望中國建設眞正共和聞者感動（以上南京）　　本日（二十二）新舉臨時大總統袁命令派雷震春充護軍使馳赴可南一帶稽查整飭各軍隊 
又命令修訂法律大臣倉塲侍郎拿俞廉三呈稱病未少减請開去差缺等語應即照准　　袁總統决計赴津組織臨時政府俟唐紹怡君來京將命充任内閣總理（以上北京） 
　　鐵嶺民軍行政部現已解散地方秩序甚亂　　聞有北兵一部分將哈爾濱華界奪回（以上奉天） 
[公電]  
　　皖軍都督電大總統各部總長次長參議院黎副總統都督各省議會新舉袁總統各省督撫各省諮議局各報館均鑒莊陳蔣都督電均悉清帝退位南北一家僅定都問題尙待解决自應從事實上研究不宜參以理想客氣袁君電稱北京秩序不易維持東北人心未能一致等語尙係實在情形藉令舉足南來大局必因之牽動故定都寗鄂之說目前决不能行至如北京則滿人種毒甚深另成一穢濁世界若都城如故官御依然無論如何刷新舊黨必仍占多數乃謂新政府成立竟舉三百年之穢毒可以一旦掃除此則文人設想之辭游士快心之論毓筠智識蒙椎實未敢信以爲眞竊謂天津密邇北京火車數小時可達各國使館尙可不遷就令移亦尙便利奠都於此外可控制藩服内震動人心民國基礎之鞏固擬懇發交参議院並請各都督公電總統從速解决至庚子原定條約天津不得駐兵今旣改爲都城則與前日之北京無異酌駐兵隊當能辦到敝處前派員赴保定偵探各情本日電稱清軍在東聨絡馬賊頭目勾引外人勃勃欲動蒙藩則視東省爲轉移袁君已調兵兩師防守永平山海關一帶觀此則南北意見萬萬不可再爭定都問題萬萬不可再懸管見如此敬求敎示皖都督孫毓筠叩號 
　　陸軍部總長電江北聨軍總司令孫岳參謀長李鼐揚軍旅長米占元鎭軍團長臧在新寗軍團長謝時均鑒電悉臨時政府刻經參議院議决仍然設大南京至國都問題將來召集國會公决尊電言北京建都三害崇論閎議欽佩實深莊都督之電已由北專電駁之因電文太長卽用油印寄呈尊覧也黃興叩嘯 
　　粤東軍界電孫大總統叅議院各部總長黎副總統都督各軍司令參謀各報館均鑒聞此次議和條件種種失敗現清帝名雖退位仍居北京擁有禁衛軍隊危險萬狀此間公意務必廢帝退居熱河由民國派兵保護民國政府宜都南京由各省公選組織政府人物近聞叅議院多數議員不此之爭猶復主張仍都北京就政治地理交通種種方面觀察無一而要袞袞諸公昏庸誤國一至此極粤軍聞報全體憤激寗爲玉碎决不承認第一鎭動員已畢尤願决死一戰非參議院解散無以服天下而伸公憤懇速通電力爭聲罪致討粤省貔貅十萬願爲前驅民國存亡在此一舉請公幸速圖之第一鎭統鍾鼎基第二鎭統蘇愼初總參謀覃天存清成協統黎萬南統王肇基任鶴年葉舉陳總先正參謀譚澐杖民欣等全體公叩初上海民生國計會電北京臨時總統袁鑒商界慴慣三節結賬以致轉運不靈今民國注重商務首先改曆與西商一律月杪結賬請飭全國商會一律速行敬候鈞覆中華民國民生國計會叩　　又電全國各商會均鑒商界習慣一年分三節爲歸賬之期爲時過久以致轉運不靈大受影響今者民國伊始首先改曆理應改變三節 
 
 
 

Page 2

 
 
結賬之積習統以用杪結賬此有二善一則與西商一律中外大同再則傾倒之風自此永息目下各業多有反對陽曆之意皆因結賬一端頗多疑慮擬請貴會主持頒行商界一律定爲月杪結賬爲盻中華民國民生國計會 
　　上海國民協會電北京袁大總統外交首領南京孫大總統外交部鑒泗水華僑因升旗燃砲爲荷警兇毆死傷十餘擄禁百數並將書報社封閉民國初成豈容藐視請嚴重交涉以尊國權國民協會本部漾 
　　爪哇華僑急電上海華僑聨合會莊王曹呈汪會長鑒萬急舊曆元月初二日因升旗燃砲事與荷蘭警察爭執閙起風潮當場被搥斃三命重傷十餘人擄禁百餘人書報社被封外埠來電被截荷兵日日亂擄全體罷市抵制猶以兵力恫嚇開店事在危急乞速解决對付否無聊生泗水華僑全體叩 
成都來會電南京孫大總統黎副總統黃内閣統理曁共和各省都督軍政分府鑒川省重慶於陰曆十月初二日宣告獨立建設蜀軍軍政府成都亦旋於是月初七日反正建設大漢四川軍政府兩相對峙三月於茲然一省之中事權不歸統一一切行政殊多不便加以北虜未滅愼省萬分危急使非亟圖合一厚集兵力財力不能救援鄰省直搗虜巢昌衡綸有見於此受任以來力謀合併屢與蜀軍政府所派全權大使朱之洪君提出條伯互相商議於陽曆正月二十七日擬就草合同十一欵雙簽字蓋印并繕就正式合同經蜀軍軍政府蓋印送請察照蓋印前來當經召集文武職員特開會議經衆贊成於二月二日蓋印訖合同成立接照合同綸應退職重以文武職員曁軍民人等公推辭不獲命勉居軍事參議院院長之職謹當竭其駑鈍贊襄軍事用副成全蜀父老兄弟殷殷相望於綸之意除照將蜀軍政府促將重鎭赶緊組織就緖并派黎慶雲君往迎張都督麾節來省共圖新治通各各地段職員合行電告前次建設之川南軍政府早已合併於渝蜀北軍政府亦議决於成渝合併之後同爲併合自此全川通一責任愈重昌衡德薄能鮮曷克勝此惟有與張都督及各執事戮力同心共維大局夙夜祗懼以免隕越而已昌衡綸叩篠印 
　　北京袁總統電南京孫大總統副總統各部總長請轉各省都督司令官民政長同鑒近年來舊政貪殘民生凋敝官吏失職庶事荒廢諸君子因而銳意改革聨翩興起要以保國救民爲宗旨數月間人民遭罹兵燹困苦流離農桑失業生計日艱與念及此難安寢食諸君子痼瘃在抱當亦不勝慘痛現共和已達目的中外歡欣吾國旣以民國爲名自以保安人民爲前提轉瞬春耕尤須豫爲籌及而地方未靖播種恐未能及時同胞飢饉我輩之責世凱謬承獎許同爲國民敢不爲民請命切望諸君子宏胞與之懹從速設法同心協力規復秩序務使市廛田野早安生業民心大定國本鞏固用達我輩保國救民之志願亦足令環球各國益服我民國團體之堅文明進步之速則我中華民國永久之幸福實基於此世凱蓋有厚望焉謹陳管見涕隨電隕袁世凱巧印　　山西閻都督電孫大總統新舉袁大總統黎副總統黃陸軍總長大都督山西代表劉李景狄諸君國民聨合會共和促進會各報館鈞鑒鍚山提師北伐遵和罷征本擬就地駐屯相機而動旋接太原諮議局及李盛鐸累次函電並專員馬龍章前後面陳促令南返得知和平可期解决毋庸力征經營遂决意班師南旋刻抵忻郡果聞清帝退位宣布共和南北統一中外歡臚臨時政府基礎益固非諸公同心戮力之功報館鼓吹提倡之力曷在臻此從茲四百兆同胞脫離專制一躍而生息於共和政體之下實受其賜肅此電賀並望時鍚敎言晉軍大都督閻鍚山號 
　　南京錢桐君等電省議會各報館及商務總會均鑒江蘇都督應由江蘇全省人民公舉現有淞滬軍界一部分人電致大總統推舉陳英士君爲江蘇都督殊屬駭異同人等不能承認特此通 
電錢桐蒲鑑王荇方清金振聲朱叔源 
駐寗電南同盟會電各報館轉顧視高 
鑒閣下前在北京充資政院議員新政茫然毫無表見南京光復以後資政院議員已紛紛辭職而閣下猶忍心執筆起草奏請宣布僞憲法欲以收拾已去之人心鞏固將倒之君位前在日本留學數年區區豚尾極力保全以爲求媚虜廷之奇貨凡此種種皆閣下之榮譽而國民之深耻也今滇中來電以閣下爲中華民國參議員務望自愛勿來南京否則必不利於閣下也駐雲南同盟會全體　 
　　江北第一標統帶電滬軍都督陳曁各報館鑒十九夜一點鐘鋒督隊進攻令定字旗郭帮帶全寐攻北門鋒親率劉管帶永敦攻西門戰至二十下午六點鐘止該匪戒備甚嚴城垣堅固各兵奮勇梯城屢上屢却劉管帶囗領西門郭帮帶退保馬廠時已昏黃鋒令各兵休息天色微明查察匪等因戰鬥竟日漸形困倦爰派劉管帶進逼西門預備洋油柴草焚燒城門分兵在西北城隅登城定字旗馬隊從瞿燮垚在城外上百面游巡以資策應至夜三點鐘劉管帶飭隊官侯西浦等舉火隊官胡得魁等由西北梯城郭帮帶亦於城北梯上各隊擁入該匪等時在夢中驚醒自亂無力抵抗分投越城脫逃瞿隊官等追殺二十餘里計此役陣斃匪黨一百餘名生擒三十餘名訊明正法我軍僅受傷兵士二人合行電聞統帶江北民軍第二標海州民政長何鋒鈺叩馬 
[譯電]  
　　泰晤士報今日載有社說並特别紀事均論清朝覆亡之事各晚報亦皆專論此問題而對於中國改行共和政體之前途大半皆主悲觀（倫敦） 
　　據聖彼德堡宣布奉天消息謂藍天蔚現勸滿洲各城鎭懸掛民國新旗　　柏林股票貿易近以中國債票最爲活動（柏林） 
[要聞一]  
　　孫總統推賢讓功之微意孫總統因推讓袁君爲臨時總統一事洋華僑馳電爭執者絡繹不絕其中不無誤會故於昨日詳晣照覆云旅居五洲同志華僑諸君同鑒因推舉袁君爲第二臨時總統紛接來電相爭其詞頗多誤會恕不能縷縷見復謹括舉其要以相答曰諸君盡其心力與内地同志左右絜提仆滿清而建民國今目的已達以此完全民國歸諾全體四百兆人之 
手我輩之義務告盡而權利則亨自由人權而已其他非所問也至於服務之行政團若總統類者皆我自由國民所舉用之公僕其才者則選焉袁君之性情不苟於然諾當其未以廢君爲可也則持之及其旣以共和爲當也則堅之其諾甚濡其言彌信彼之布告天下萬世有云不使君主政體再發生於民國大哉言矣復何瑕疵至彼之委曲求全予亡清以優待亦隠消同氣之戰爭功罪弗居心迹自顯前日之袁君爲世界之一人今日之袁君爲民國之分子量才而選彼獨賢勞正我國民所當慰勉道歉責之以盡瘁愛之以熱誠者也總統旣非酬庸之具袁君即爲任勞之人宜敬觀其從容敷施以行國民之意使民國之根基由臨時盡力維持而完固焉我同志其鑒文之微忱 
[記退位前袁氏經營之大略]  
　　京函云此次共和發表未聞暴動當時佈置者實煞費經營昨晤個中人論及此次之手續並歴溯往事頗有意味可尋特錄之於下項城前本抱定君主因聞南人允以第一次大總統爲推翻清政府之報酬不無所動當時又有所謂宗社黨出現密圖狙擊深恐將來功成以後有兎死狗烹之誚故於克復漢陽時乘英人出而調停即翻然改計允派唐代表赴滬議和不料不旋踵而南京忽組織臨時政府大總統已舉孫中山君項城恐事中變盡虎類狗遂撤銷唐 
代表而下備戰之閣令且電詰南中何故忽舉總統旋得孫總統電委曲解釋臨時二字並極力以 
大位相讓袁意始解而和議因之復活矣不料良弼等復運動親貴穔出阻撓擬推翻袁内閣而以趙鐵代之復分走蒙古東省收拾戰備爲背城借一之舉事幾中變乃大恐遂一面示意北方軍隊聨電要求共和一面復邀張鍚鑾電告馬傑首領馮麟閣等勿助親貴又遺人說趙爾巽勸其承認共和諸親貴抵奉後因之種種失敗而袁則乘諸親貴離京之時約人同告親太后力言共和之利事機之危又痛言各親貴之無意識以帝后生命爲孤注清后意爲之奪遂允予以全權復恐旗人阻撓則力聨奕劻並將禁衛軍半數調往河南並没收其武器又调兵駐京迨諸事妥貼邕繕退位詔稿進呈蓋用御寳並由亦劻簽字以爲親貴之通過證始明發矣當時正値溥偉回京闻將發表卽往求見清太后意圖力阻不料清后傳諭須俟詔旨發表後始許進見溥偉無法阻目乃頓中而歸於此亦可見袁氏對於此事之種種爲難情形矣 
[北京外交團之態度]  
京函云自前日共和頒布後所有在京各西人紛紛電致本國昨有某西人電其政府云以四千年專制古國一旦改爲共和其對於舊皇室優待條件亦極公允此種重大事件竟以和平解决之中國人民程度進步之速實爲可驚云云又有人晤某國使館書記官詢其各國對於退位明諭之感情據謂已得其政府來電極表歡賀並謂其國全體人民亦均極歡迎云云 
　　外交團對於此次改變國體初懹疑異繼變驚訝然以夙同輕視中華人民之心理判斷此次之改變逆料决難平和就緒不意此次竟出其料外聞自前日詔旨頒布後外交團均驚奇感嘆謂眞有史以來未有之盛事並頌項城於此事辦法之妥善信不愧爲世界之能人並傾服孫總統之讓德不置 
　　又大阪每日新聞云一月十三日該社北京特派員歷訪各國公使詢問對於中國臨時政府之 
意見法公使館書記官云袁世凱斷行退位及贊成共和之舉動要謂神速目下組織臨時政府袁世凱實爲適當之人物各國自當以非正式承認之此後若確無騒亂各國始當爲正式之承認惟其事不知在何時耳　　德公使云此後中或果能平和與否難斷言至承認新政府一節德國當與各國爲共同之處置又新政府之遷都與否亦未可定以余個人之意見則甚希望北京其氣候與規模皆適於爲一國之首府德之柏靈法之巴黎皆在國之北方若僅以國之中央爲適於建都之地余不甚以爲然也 
　　俄公使館書記官則言清帝退位新共和政府未成立今之中國卽無政府之國我 
國公使預定三月間來此向例國書捧呈於清帝此後無可捧呈國書之處故公使來期尙未能定　　美公使適臥病惟言中國此後恐益多事不及其他 
[宋敎仁東行之意向]  
　　南京臨時政府特派宋敎仁君東行赴日聞其意向爲左之各件 
一請日本政府承認共和民國一慰謝提倡承認民政府之犬養頭山等一懇請日本政界紳界及上下兩議院議員贊成民國政府一發表民政府之誠意務使揚子江沿岸日本之工商業貿易發達 
[哈爾濱又有小戰]  
　　北京電信云據某領事報告哈爾濱戰情謂陽曆二月十六號有自稱南京代表多人佔據哈埠巡警局兩所翌日復佔據諮議局及其他各公署隨要求哈爾濱關道速卽歸順該道不允一面召集軍隊密爲置一面要求民軍退出諮議局民軍怒卽出炸彈抛擲當塲炸傷兩人該關道亦命軍隊開鎗攻擊而於是戰局成矣惟民軍設備未周當時被殺五人並被拘去二十五人一律戕害聞關外都督藍天蔚君已電請袁總統協助辦理此事矣 
[東報紀蒙古攻擊臚賓府事]  
　　東京日新聞云據最近電報有蒙古兵一團因 
俄人之援助攻擊臚賓府（滿洲里）清政府曾向俄國提出抗議而俄國代理公使反謂支那人對於俄國鐵道守備兵加以危害俄清之間葛藤自不能免而東部蒙古之命運亦甚爲可慮試詳言之如左 
　　俄蒙貿易之被害臚賓府之攻擊若其事情果能辯明則俄清間之葛藤不難解决然俄蒙貿易之路一經閉塞則俄人之生命財産必及危害蓋由恰克圖經庫倫至張家口以前僅有一路可行自東清鐵道敷設後恰克圖之路逐漸衰退而東清鐵道則日見興盛卽由滿洲里經海拉爾至昂吉廟（俄人坎及由爾）一路爲俄蒙貿易極盛之所而滿洲里乃東清鐵道熾最北端清國於此置臚濱府但支那人數僅及二百俄國人數則過八千其全市殆皆爲俄人所經營卽不啻爲俄之領土海拉爾在滿洲里之東南約四十五里爲能蒙古之要地漢滿蒙俄雜居於此商民達四百户俄居商九十户昂吉廟在海拉爾之西南約三十里平原廣漢中有蒙古人所尊信之喇嘛廟每年自八月一日起至十五日止開廟半月四方之 
漢滿蒙古人等率於此時麕集廣行交易蒙古人出牛馬駱駝及羊毛獸皮等漢人與滿人則出布帛雜貨日用品等互相交換多倫諾爾齊齊哈爾之商人其輸販貨物馬車達六千餘輛蓋東清鐵道之開通乃俄人注目滿洲里海拉爾之根據故組織商隊時至昂吉廟交易依爾克子司克夫那可愛洗愛司克扎巴依卡爾列爾青司克等地方之商人亦陸續携帶大呢毛織物棉布及其他日用品而來以交換其牲畜生肉獸皮等物獲利甚厚而在東清鐵道開通以前昂吉廟一處俄蒙交易之金額不過二百萬盧布近則海拉爾附近新起之俄國村落已達三百萬盧布即依爾克至司克之商人所得分配之利益亦在二割五分以上今於此通路忽起亂事俄蒙之貿易旣受損害即俄人之生命財産危險亦甚俄人豈肯默而不言日前蒙古人旣占領海拉爾今又攻擊滿洲里而此一帶又有馬賊跋扈橫行幾陷於無政府之狀態俄人旣不肯默而不言則如將出其得意之手段而爲期亦將不遠矣 
　　東部蒙古之危殆俄蒙之貿易固受損害然俄國之出兵則實怨漢人也外蒙古旣仰賴俄國宣言獨立今逹賴罕阿親王創設共和政府東部蒙古亦聲明獨立蒙古兵有俄人之援助即由海拉爾攻擊滿洲里之支那人東部蒙古人甚怨漢人至其仰賴俄國則有數因今試舉其重要者如下 
（一）漢人之移住東部蒙古與滿洲直隷互相接近而土地肥沃以故滿洲直隷二方面之漢人前往移住者甚夥近來支那政府又欲移民於蒙古以防俄國之南下由是漢人之移住者前後多至七十萬人彼等以廿言誘迫蒙古王公使廣大土地入於彼等之手以從事耕作而蒙人於祖宗傳來之牧塲一旦失去故生計之道日益窮迫遂至大怨漢人矣 
　　（二）本部之行政漢人移住東部蒙古者逐漸增多拓殖亦有進步清國政府又議化蒙古爲本部而於接近直隷省之南方置宣化承德朝陽三府赤峯一直隷州使屬於直隷總督之管轄又於接近滿洲之東北置昌圖洮南新民長春四府肇州大賫安達三廳使屬於東三省總督之管轄於 
 
 
 

Page 3

 
 
是蒙古王公管轄之土民至是亦有受支那官吏之管轄者且租稅之負擔亦逐漸增加因是愈怨漢人矣 
　　（三）清帝之退位東部蒙古王公接近滿洲歸服清朝旣久清朝亦待以殊恩現科爾沁部之圖什業圖達賴罕博多勒噶台之諸親王喀喇沁部之右翼旗郡王等皆爲宗室之姻戚故第遇清室之難莫不效力此次武漢事起清帝豫備退位達賴罕之阿親王乃極力主張保皇復於鄭家屯會合東部蒙古諸王公協力反對退位以圖獨立以上爲蒙人仰賴俄國之三原因其最後之原因 
則以蒙人與清朝有姻戚之關係欲擁諸王公驅逐漢人宣言獨立雖然東部蒙古獨立甚難其欲託俄國保護不待言矣現俄國於臚濱府之攻擊託言救助俄蒙貿易之美名以便出兵而遂其保護東部蒙古諸王公之心雖然蒙古之命運果如保乎嘗亦舞待喋喋言之矣 
要件 
[漢冶萍合資公揭]  
　　查漢陽鐵廠原案該廠由前鄂督張之洞於光緒二十二年奏交盛宣懹以商局名義承辦摺内估計官本約五百數十萬兩嗣於光緖三十四年盛宣懹奏請加招商股及奏請撥充公股兩案摺内佔計鐵廠已用商本銀一千二百萬兩煤礦輪駁已用商本銀七百四十餘萬兩兩項共一千七百六十餘萬兩加以奏撥公欵銀一百十六萬兩及前鄂督奏定官本銀五百數十萬兩合計二千四百餘萬兩其中細目約分七項 
　　一官本銀五百數十萬兩查此項係張之洞自開辦鐵廠以來至改歸商辦之日目止用官本銀五百數十萬兩議定此後每邮鐵一噸按噸抽銀一兩歸還官本還清之後永遠抽收報效國家 
　　二老商股票由二百萬兩加股共成五百萬元合銀三百五十餘萬兩 
　　查此項商股係盛宣懹於光緖二十二年承辦時挪用輪電兩局各華商及通商銀行紡織公司各華商等欵後卽改爲股分具見三十四年摺中再此項加股盛宣懹以少報多揑　舞弊在所不免 
　　三商息塡給股票銀七十九萬五千兩查此項係上項商股因歷年官息均未照付卽以各商應得之息改爲股本 
四公債票銀五十萬兩查此項未詳公私須再查案五預支礦價鐵價軌價約合銀三百餘萬兩查此項未悉是否預支部欵前聞郵傳部人云漢冶萍公司會向部借銀二百萬兩不知即此項否如非此項是該公司除官本五百數十萬公欵一百十六兩外又多官欵二百萬合計已八百數十萬矣 
　　六農工商部公股銀一百十六萬兩查此項共分三欵一索還比法賠欵約存銀九十一萬六千五百三十餘兩二萍鄉鐵路公司附貼銀十五萬兩三鐵路公司附股應得息欵九萬兩合計一百十六萬兩均屬官欵一并奏請撥充公股奉旨允准將股票及息均交農工商部管理 
　　七外債商欠銀一千萬兩查此項内有日本借欵三百餘萬元英德商欵若干華商欵若干不知其詳而日本借欵則係以大冶鐵鑛原料轉售日本分年攤扣作爲歸還借本此皆三十四年以前之案本年四五月間盛宣懹在郵傳部任内向日本借欵一千萬元卽聞有人云 
及盛宣懹此舉將爲鐵廠再借日本欵項地步未知其有無成議也（未完） 
[譯林（續昨）]  
[貧民之住宅]  
　　日本文學博士谷本富氏日都會之家屋建築固　美鹿然中等以下之人民及貫民即不免漸次爲市内所驅逐西洋有營業區域住宅區域之分今日都會日益繁盛人口日益稠密我邦亦不能無此區别近則大阪福島玉手遠則沿箕面鐵道熾末段以及近郊俱可建築住宅其在京都則花園鞍馬口若王寺吉田凈土寺等處其天東京則巢鴨千馱谷澁谷品川大森等處亦均宜建築住宅似此辦法於經濟上於衛生上於敎育上皆有裨益夫都市旣日益膨　其結果必於郊外增加 
建築然余每見效外新築之屋其建造之法依然如故彼西洋諸國目下所悉心研究之田園都市制度即所謂卡那恩西之制度并未見其模仿採用殊不可解田園都市之制度近十數年始見發達其初僅於倫效郊外之列起費而脫試行以漸推行於國内其後遂由歐洲大陸傳播美國而世界文明各國亦皆陸續效此制度而從事經營余去年再遊海外見其成蹟昭著是以深願我邦速於此種計畫着手然其中有扼要之處不可不知彼英國班布起代脫之田園都市當其建築之初先設有一種建物會社又以經濟上及衛生上之便利先建築小住宅更採用分年償却之方法其方法即經過一定之期間借屋人即變爲其屋之所有者試舉一例英國於賣價約値六千圓之家屋其租借金額每年普通在五百五十元内外此建物會社對於買取其家屋之人先令出金千元其餘五千元依分年償還之法令其每年出三百五十元借地金八十五元二十五年後即歸其所有其尤爲便利者則其初所付之千元亦可以一定之利息借與之但此事惟英國誠實不欺之國民方可行之耳余於歸途又至紐約調查其事知美國於小官吏小會社員等各與以一軒之家屋俾得安其精神固其地位而使其黽勉從事以盡其職務乃最良之方法其於分年買取之制度亦能盛行今日都會人口增加土地之價格異常騰貴建築家屋其價甚高而中等以下之人民亦愈覺困難然其機會終能發現惟是每當社會健全發達之前往往疑其爲社會主義或無政府主義不免令人注目耳（未完） 
[清談（東吳）]  
　　凡事必求其平實易行邮一令而民間期期以爲不可則徒失法令上之信用而已一國有歷史社會有習慣凡歷史上習慣上沿用之事物恒不易於改革必從種種主面上觀察無窒碍無偏弊方可一舉手而去之假使倉卒行事俟其不可行而始反汗焉或不問其可行不可行而聴之焉則政府發號施令將不能取信於民間而民間種種之障害且緣之而生此可慮之事也夫中國承因循疲玩之後凡有改革之事誠不可無爽捷之手段而今日當人心未定之際苟非再三之愼亦足惹起意外之風潮我是以願當事者加之意焉 
小說 
[俄王之偵探（十）（無名）]  
　　余又告彼以領事館内保險箱失竊之事海口官又連連搖頭說是奇怪海口官去後接着便有本地警察署派人來查失竊詳情余因告以失鑰的原因以及推測開箱的緣故竊賊之意原不在錢財箱中旣無金銀亦無重要物件所有之物不過領事書信之用紙與領事之印警察署旣查領事館失竊後又命車站偵探問他綠蠟船上上岸的一男一女的行蹝據軍站偵探報告今日早晨果有一男一女來至車站與海口官所報相同男人甚瘦女年甚輕在七點鐘時趨考爾寨而伐車這車係直接羅馬專車以意推度這一男一女必然買一不欲前往之車站票至中途另行更換考爾寨而伐車原接兩路一接及諾埃一接羅馬警署得此報告全無端倪乃又使人往傳當時綠蠟船觸岸時報信之漁人漁人因將船的樣子觸岸的情狀及船上有的舉動一五詳述警署乃將情形通電地中海各口岸各處探訪余意這船自逃去後必往愛爾及利亞海岸無疑因是地人跡罕到一觸人目可以將船上漆色及各種裝飾等改變另改船名然後駛出再往馬寨南波兒士梅諾等處因此等所在實歐洲游船聚會之地也余又自思方培騙余之術及逃去之法何以若是巧妙余竟如在夢中一無所覺余旣自恨然又不覺自笑 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[成渝合併之進行]  
　　四川軍政府佈告云重慶軍政府所派赴省商議成渝合併事件全權副使盧君師諦字鍚卿已於十二月（舊臘）初七日到省其正使朱君之洪字叔癡本與盧君同時啓程因行至榮昌縣屬燒酒坊地方與省中派赴重慶之全權使張治祥君相遇遂共拕渝擬再面見張夏兩都督磋商妥洽再共來省現擬卽將事併事宜提出條件先與盧君商議一俟朱君抵省即行决定發表特此登報公布以慰希望成渝合併者之心云 
[天津共和提燈會盛况]  
　　津函云天津紳商學各界以清廷允認共和從上永弭兵禍歡忭無極特於舊臘廿六日晚七鐘舉行提燈大會以表慶賀女學界亦參列共計二千餘人齊集結隊由英租界啟行經日本租界逕赴督署門高呼共和萬歲内有某國軍樂隊奏樂器每人提燈一具光燿如晝另有爆竹隊連響不絕至十二點鐘後各燈隊始陸續散畢當時楊警道特添派巡警數十名沿途照籿甚爲嚴肅 
[漢口慶祝共和紀盛]  
　　元月十四五兩號爲漢鎭慶祝共和民國成立之日大小舗户莫不燃燈結彩懸掛國旗置備旨酒嘉肴與諸同人猜拳行樂即各住宅之未經貿易者亦在市上多買酒肉闔家暢飲其尤盛者十五號天將破曉時街上鞭砲轟雷人聲鼓躁商務總地開成立大會各領事亦皆升旗致賀夏口縣警察局駐漢巡防營均於十二點鐘時掌號升炮彼此脫帽相慶誠爲四千餘年未有之盛舉也 
[湘人歡迎廣西都督]  
廣西王副都督芝祥親統大軍北伐道出湘省計統帶官宋君尚傑第一營管帶王君守曜二營劉君守敬三營丁君曜機關槍隊管帶成君居敬均於二月一號先後抵湘王都督復親率統帶官鍾君鎭至督同第四第五第六三大隊並親兵衛隧一隊亦於陰曆臘月十九日清晨到湘譚都督當卽親率兵士出城歡迎並將羊風拐角前長白繼公館房屋作爲行轅現各兵隊均駐南門外銅元局等處奉王都督諭非有特别命令不准入城其紀律之嚴肅亦可想見一斑矣桂軍參謀官劉君洪基旣隨大隊到湘後晤及同學湘省軍事參議院院長唐君蟒發起留日陸軍同學懇親會軍務部長陳君强參謀部長張君翼鵬顧問官危君道豐相約於二月六號十二時假敎育會爲會塲開會時計到會者四十餘人來賓則有王譚兩都督趙黃兩統制首由劉君洪基登台發表意見繼演說此次舉義恢復漢業惟望全國同胞協力同心不分省界掃除胡盧造成共和民國次由唐君蟒答言此次舉義各省同時響應誠屬我軍之功惟我軍人之天職尚不止此目今正宜振作軍威撲除胡盧恢復滿清所喪失之權利造成世界上一大强國皆爲我軍人是賴我軍人共勉圖之次由王都督演說略謂鄙人率隊北伐經過此地恭逢諸君盛會曷勝榮幸自愧不學無術督率桂軍矢志北伐傾倒滿清專制政體建立共和民國相與諸君爲謀同胞幸福尙冀諸公示敎方略俾得成此大功鄙人幸甚國民幸甚次由譚都督演說謂鄙人乃一介書生素無軍事知識與經騐今日得與諸公盛會不勝榮幸之至且推重王都督獨立廣西之功實爲我湖南之後援末由趙黃諸君演說均甚懇切旋卽撮影散會頗極一時之盛 
[湘桂兩軍之大衝突]  
　　桂省北伐軍六大隊行過湘潭舟泊河下有兵士數人登岸至某土娼家因事滋閙適駐紥萬壽宫之湘軍獨立標兵士巡查至此入而彈壓桂兵不服致起爭鬥但以衆寡不敵又係出外閙娼大受侮辱而去旋由桂兵邀集多人各携槍械至萬壽宫尋畔湘軍亦預料其必來故亦約 
同本營擎槍以待其時兩軍均排立街頭大有對敵交鋒之勢該處各舗户異常驚恐俱各緊閉舗門並飛速禀報到縣縣知事余价藩君到塲排解再三勸諭並出備酒肉鞭爆至兩軍慰勞其事乃寢數日後桂軍開至省城泊舟江面又因調一婦人致被湘軍干涉一時大起衝突守城兵士聞槍聲亂鳴甚爲驚恐時適湘軍扭一桂兵入城該兵同伴跟蹝追趕湘軍因將小西門緊閉並用電話各知各城門同時關閉居民益爲恐慌旋由譚都督飭由軍務部與桂軍長官極力調停始得無事 
[銻業担保軍用票之電商]  
　　湘省銻業公會奉都督轉到中央政府來電略謂中央政府現訂將大清銀行改爲中央銀行發行軍事用票並欲商定浙江鐵路公司及湖南銻業公司爲此項軍事用票之 
擔保計兩公司之資本各値千數百萬若肯擔保認爲中央銀行之保證則氣力更加雄厚信用絕大軍事用票必異常流通餉源活潑全國俱蒙其益貴公司熱心爲國從前且有願擔保借債之說此事想必樂從即電奉商祈速復云云公會接電後隨即傳集各礦商會議辦法聞擬公舉代表前往寗垣磋商一切云 
[湘路添設車站]  
　　湘路公司現雖每日開車四班究以車站設在新河往來客商諸我不便爰即就小吳門外擇一適中之地添設車站一處現正加工趕造定於二月十一號（陰曆十二月二十四日）起於早七點零七分鐘由新河車站開車至七點一十五分鐘駛至小吳門車站稍爲停止以便客商升降聞已立定着發表張貼知照矣 
[鬱林善後之通告]  
　　鬱林州自治公所通告各界云照得彭賊言孝黃賊開仕统叛兵踞我鬱城擄掠財産櫌亂治安我父老兄弟恨之切齒皆欲食其肉而寢其皮但事生倉卒無計可行不得不審其權宜暫爲忍耐茲幸我陳長官運籌决策力圖挽回當於二十四日督率鬱防親兵營並梁管帶十三隊及團防國民軍併力血戰曾將叛兵全數擊退彭黃二賊亦經逃遁則地方之轉危爲安破而復全者實陳長官曁諸軍將士之力也現在公憤已伸大局粗定各紳均次第入所籌辦善後事宜我父老兄弟從前之逃避外出者可以作速回家商界之掩門不出者可以照常貿易庶幾生業可圖治安可望如謂叛兵之退尙在近處土匪乘機時有竊發而本所業接省函龍統領已派李帮統率大隊刻日來鬱整頓地方我父老兄弟務卽父敎兄勉約束子弟切勿聴信匪徒煽惑拜盟結黨趨入邪途設藉口於危巢旣傾勢無完卵或藉口於法律無效任意横行天下安危匹夫有責尚祈熱心振奮共保治安是地言之幸亦本所同人之幸也 
[贛省抵借外債之電書（續）]  
孫總統覆臨時議會電南昌臨時議會臨時議會鑒電悉鐵路借欵前電馬都督即欲使通知省會等徵求意見現時中央財政困乏各省協助雖無一定之額然如蘇路則以百餘萬借與中央浙路借欵若成亦允以大部分借用對於贛路議借百五十萬以一百萬歸本省亦審度所能出此議非由馬都督提起至應否由股東會取决可聽主裁惟望知大局之艱難中央需欵之急一時財正收入無源亟相扶助則民國之幸也盼速覆總統孫文印 
　　臨時議長致孫總統電南京大總統鈞鑒中央政府需欵孔急本省籌借義不容辭惟以未成之鐵路抵押均不贊成現擬就本省淮鹽收入餘利或萍鄉煤礦擇一押借如以爲可當卽派人前來商定借數並如何締結條約乞速復　省臨時議會議長劉景烈文印 
　　臨時議長致叅議員電南京參議院文羣君等鑒青電敬悉朗三在省絕不承認借款事公等爲參議院議員原屬本省軍政府代表權限止此議會雖爲全省人民代表亦無處分人民財産之 
權未便逕定辦法現鐵路股東正擬陳請議會公决辦理俟議案來再轉衆議决奉各贛省臨時議會議長創景烈文印 
　　聨合會致孫總統電南京孫大總統鈞鑒讀復議會電欲以南潯未成路押借外債查江西供給中央政費與江西鐵路借欵自爲兩事江西供給政費之義務中央無指定商路爲抵押之權原議乞取消民國聨合會江西分會苻鼎升等叩 
聨合會致上海總會電上海黃浦灘中華民國聨合會鑒南潯鐵路非政府産業中央參議員無擅議抵押權今江西參議員文羣王有蘭湯漪主張押路借欵供政費違反共和乞設法糾正分會苻鼎升叩 
[王賡言被戕詳情]  
　　廣信知府王賡言本廣信籍係出洋學生平日熱心公益臨事亦挺身擔任不稍依違因是好之者固多而啣恨圖報者亦不少上月奉委履任經過之處詢問利弊亟思整頓及至貴谿以該縣劉令官聲最劣鄉民上控者至六十五案之多王接狀大怒立提劉令押候訊辦邑人快之抵弋陽一縣有著名蠧役三名均敲詐起家經自治會紳指控王即飭笞千板鐐收禁候辦維時翦辮命下王飭人帶翦上街强迫剪去數日間貴谿弋陽翦除殆盡正月二十五號抵興安縣勾留一日二十七號抵河口鎭時適黃昏大雨王輕輿减從無一人知者次日官紳聞信進謁先後詢問地方情形甚詳並會同紳士集議進行事件二十九號上午部署已畢料理行裝欲往鉛山縣行至王塘側火關背突有兇徒十餘人將四護且兵背刀搶去驅走轎夫見來勢汹湧棄而狂奔王正欲以手槍對付而前後左右刀槍雨下轎頂粉碎王已受重傷手足不能動然尚在 
轎内躍動各兇徒恐其復甦復連放四槍氣絕而死一時居民行人聞變奔避由印委官弁鎭攝現由議會上控某某主使將來心能水落石出惟王家極貧寒死後僅遺一母一弟云 
[浙省旗營善後辦法]  
　　浙軍政府查照舊曆九月十五日簡約第二欵委員與杭州旗營代表議定善後辦法如下（一）旗營公産及蕭山牧地仁忠字號旗地乍浦營地青山脚坟均作爲官産所有旗民生計軍政府允與般人民一律妥爲籌畫（一）旗營土地均係官産其佐領以下公署及兵房自舊曆正月起准住四月限滿交還以示體恤至自造私宅其房屋准本人所有向係安发之人有殷實商家擔保仍准居住遷炪營日招買招押悉聴自便惟軍政府營産規劃定後倘因公共建築有障礙之處不論已買押未買押悉聴軍政府命令其買押時並須禀明民政司存案且於契據上載明此條（一）除前所已給恩餉外軍政府已允再給旗民三月恩餉計九萬元舊曆年底給餉一個月其餘兩個月准舊曆正月十五以前提存浙江銀行候遷出時憑旗營代表給發支單向銀行領取（一）旗民未遷出營者自新曆三月初一起應有納警察捐之義務（一）旗民如已遷炪將來軍政府營産規劃定後准其與一般人民同有承墾承買之權（一）此條件分書四紙由軍政府委員及旗民代表雙方簽押各執式紙爲憑浙軍政府委員禇輔成旗營代表德濟文會嵩志會來依鏗額斌武中華民國元年二月十陸日訂定 
　　民國浙江銀行更換經理浙省設立中華民國浙东銀行自開成立會後所舉要職已載前報茲悉杭州總理内經理已更委毛浩甄君乃以楊漢汀君爲上海分行外經理仍以何敬安君爲總行外經理而以李福申君爲分行内經理均於日前由財政司長分别照會任事矣 
[閻都督將回太原]  
　　山西閻都督伯川帶民軍七千人業於前日由包頭移駐歸化晉省官紳李盛鐸谷如墉以晉撫張鍚鑾業已去任太原秩序無人主持特派張叔琳等三人星夜馳赴歸化請閻迅速回省統一南北重行建設軍政府以便接管各項軍政民政事宜刻該都督已有專人到省不久當即東旋也又聞閻已於日前抵五台山該處僧人極爲歡迎願助餉銀一萬兩閻都督大爲嘉許賜以禮物無算而僧人法雲前在包頭起義失敗後已歸該山休養兵力今得閻來喜出望外願投閻之部下作爲前敵先鋒隨閻同囘太原云 
[貴州報界同盟會致各省報館書]  
　　各省報館均鑒敬啓者竊報紙爲言論之機關於下治人心實有絕大影響不可各懹黨私致啓紛爭尤不可僻言詭論顛倒黑白矧値茲反正之際大局未定更應宗旨統一言論一至期有裨於共和而無負發難諸君子之苦心乃有二三劣報謂今日中國宜行君主立憲妄肆鼓吹惑人心志此等謬說非喪心病狂即受滿奴主使若任其煽惑恐一倡百和必至破壞共和而後已且共和國家未成立以前尤宜得多數通達之士討論一切進行方法期歸完善然而識見紛歧議論各殊淆亂視聽無所適從亦在所不免同人等爰集本省各報館執事諸人組織一報界同盟會以催促共和國家成立爲宗旨化除黨見爲目的已於陽曆正月十四日假座各府同鄉會商酌會中簡章並通告各省同業諸君黨有卓見偉識尙乞不咅賜敎直指示之以期遵守共盡報紙之天職而謀人民之幸福是則敝會同人所深禱也臨書神馳不盡欲言 
[鎭郡商業之悲觀]  
　　鎭江商務自光復以來市面蕭條江河日下錢業除東塢街鎭和業於辛冬間虧倒三十餘萬兩外基餘鉅莊七家亦因放欵一百餘萬兩未能收入存欵又寥寥無幾故第至月終大有不以應付之勢聞陰曆年終各莊通盤核算除人欠欠人相抵外各莊均大受虧拆錢業之壞從來未見 
　　鎭郡北貨業多大各莊挪用銀兩近因在窑灣台兒庄滕縣等處購買之花生金針菜大棗各貨不能南下而經運到徐州者又多被張兵搶刦以致束手無策所欠莊款催取甚急無從籌還因之該業中人萬分焦灼 
　　各業中惟土業頗爲發達據個中人云以清記爲最德泰怡順裕康等家次之其餘亦無不獲利 
　　江綢一項爲鎭江出産大宗城内如陳恒順毛鳳記曹生茂陶隆記等綢莊以上年秋冬間營口銷塲頓旺足補漢口莊之損失 
　　九月以來鎭郡各當舗有當無贖除裕昌等家早已停止外其餘均每日上午十時開十二時卽閉情形甚窘此外如南貨糖油布茶烟洋廣貨各業均以金融阻帶銷路無幾不敷開銷并有夥友薪水亦未能照付者刻已閉歇十之七八聞大街某雜貨舗亦因周轉不靈於除夕倒閉計虧欠莊欵有數萬兩之多云 
[揚州摙事記]  
　　姚炳南擱餉正法陰曆臘月廿八晶在外五台山營中兵士因餉銀未發洶洶入城要求給發其時軍政分府已發給雙餉爲該營標統姚炳南所按擱致有此意外之譁噪幸徐司令鎭懾有方得以無事舊曆除夕卽將該標統宣布罪狀立時正法 
　　民政長尙未接篆揚州自李民政部長退職後新任汪民政長彞伯原擬於舊臘廿九日受事繼復更期正月初二詎至時仍未接篆所有關於民政事宜因此久擱紛如亂絲各科員亦大半星散云 
　　公濟會注重治安大同公濟會支部爲陳君天麟所組織會址設於舊城蔡官人巷其宗旨專注重於軍事學一方面設有斥堠體育等部欲令全國皆具軍人資格俾他日裁遣兵士之後藉以保衛治安 
 
 
 

Page 7

 
 
各省通信 
[安慶通信]  
　　大祝典紀盛本月二五號皖垣得清帝實行退位消息街市人民歡騰已極當夜召國民小學校長王浩如君率領該堂學生七十餘人排隊遊行街市提燈慶祝都督府亦特開大會計到者千餘人女界約四十餘人一時軍樂悠揚燈光燦爛萬歲萬歲之聲如雷貫耳誠從來未有之盛舉也 
[蘇州通信]  
　　久大典展期放贖查封盛氏所開之高師巷久大典免利放贖原定舊曆年底爲止逾限拍賣歸公現届限期已滿查核贖數不及十分之三商務總會以驟行絕没殊非體恤貧民之意爰呈准都督再展緩一月仍舊免利放贖出示曉諭通知矣又聞該典存款亦經商會清理請蜎年底以前贖下現洋結明總數先照公私各户及往來欠欵一律按成均攤餘俟展期收贖並盤貨拍賣之後再行分别清償以清欵目而昭公允云 
　　市公所補造選册市董事會以市鄉制暫行選舉章程每年應改選議員半數先由董事會查造選舉名册現已查照公布調查合格選民限自陰曆正月初二日起至十五日止凡有合於市鄉制所規定選民資格者請各檢呈納稅憑據逕赴公所補報入册以重公權 
　　各當舗遵改陽曆除夕各典當以現已遵改陽曆一律不做夜市元旦亦照常不停聞東北街某典當有冒充軍士恃强硬當拔槍拍櫃恫嚇當由駐典彈壓之衛隊拘送軍政廳訊辦故是日各典尚無滋閙之事軍政廳又多派軍隊分路密巡並有商團晝夜梭巡故各大街商市均皆靜謐無擾 
　　十五號祝典誌略清帝辭位詔下都督府接奉内務府通飭卽於二月十五日（陰曆十二月二十八日）傳知各商界一律懸燈掛旗並在王府基升砲一百八嚮以慶大典 
　　開明社會團演劇蘇垣學生張恩灝等聨合同志組織開明社會團編演改良新戲啓發民智以輔助學校敎育之不及業經禀奉部督批准並開會成立茲舊曆正月初五日假長春巷全浙會館開演戲劇一日入場劵每張五角已分發傳單布告矣 
[南京通信]  
　　共和憲政會成立中華共和憲政南京支會已于二月十一號在四象橋浙江會館開成立會當由發起人陳文海君報告略謂支會辦法原本總會宗旨編纂完全憲法但今日世界共和國統有二十五國具憲法規定并非同一惟法美爲著名共和之邦然專宗一國必有流弊本會主義在參酌中外情形組織一極純粹之憲法駕歐美而上之自非採取各國憲法而折衷之不爲功繼各會員中演說者甚多來賓亦次第演說旋卽推畢　田來君爲正會長劉抱原君爲副會長陳春泉君爲總務部長劉偉農君爲文贖長李翰儒君爲庶務長姚象馴君爲會計長王馥芝君爲交通部長徐松如君爲研究部長周蕙農君爲編繹部長陳伯埜君爲宣講部長皆素抱共和熱心法學深通之士遂决定舊歷正月八日開會研究進行辦法南京爲新政府所在此會成立堪爲共和前途慶幸也 
[杭州通信]  
　　錢業互相維持金融竭涸百業凋敝年殘之際合計城廂現款不足二十萬將都督恐牽動全局商由財政部擬發維持商市公債票一百萬元擬訂簡章十六條仿照軍用鈔票一律流通十二月念八日商會特爲此事召集各業公議辦法多數商董以此項債票僅及浙境且關係重大勢不能草率解决惟軍政府旣以維持商市爲言各業當就此四字力任保存决議由錢業首先團結當場宣告某號缺單若干某莊多單若干互相維繫互相接濟一家不彀益以兩家總以保全市面爲宗旨所云公債票應請暫作緩圖當經全體認可據情呈復都督漏夜刋發傳單通告未到各商業一律辦理故杭市至大除夕止安然渡歲絕無意外波折足徵群策群力之效云 
　　致祭陣亡將士金陵光復以浙軍戰功爲首屈當時各將士肉薄血戰奮勇先登故死傷之數亦較他軍隊爲多浙當道已於前次三忠櫬回籍時一起追悼現在大局安定共和政體完全成立蔣都督追念陣亡將士特電請駐寗支部長朱統制將禇忠烈靈櫬五十具悉數運回於除夕日專車到杭當派員照料安厝西湖楊公祠並訂期於陰歷正月初六日恭備太牢會同軍商政學各界掛白致祭以慰忠魂而勵來者 
[湖南通信]  
　　設立茶務長湘省出産以紅茶爲大宗惟自武漠碼頭均遭焚燬茶商皆觀望不前刻有鄭君廷輪等出爲維持於日前具禀都督請就岳州設立茶棧於省城設一茶務總長綜理一切事宜並請都督照會各領事轉飭洋商照舊交易以振茶務 
　　誘獲僞天王鎭　鎭道周君道南以該處匪首僞天王戚萬春等胆最於反正之後勾集匪徒數百人大肆擄搶爲害良民並聲稱須往攻取辰谿等縣暫作要據地點等語似此逆迹昭著殊屬胆玩已極爰將該匪等百餘人設法誘獲將匪首戚萬春史章龍等七人就地正法以昭烔戒 
[廣西通信]  
　　輪船觸礁廣南輪船日前由南甯啓行下梧至三洲灘河面忽然誤觸礁石船底洞穿數孔混濕貨物甚多該輪欲行駛河岸又被礁石擱住不能移動後得廣寗輪船駛至各客始搭該輪下梧云 
本埠新聞 
[唐紹怡往北]  
　　前清議和專使唐紹怡君於前日下午率同隨員三十六人附乘招商局新濟輪船北上與袁大總統磋商要政駐滬法總領事喇伯第君特與副領事等同至舟次送行法捕房麥總巡亦親自督同中西探捕在金利源碼頭妥爲照料 
[錢業改用新曆]  
　　本埠各商業領袖以中華民國成立以來業已改用陽曆商界自應從同是以南市各錢莊已於前日在該業公怕中首先議决將一應賬簿及往來摺票悉改陽曆以後以四季結賬（每三個月一結）俟擇吉上市後卽當一律實行 
[南北錢業上市初誌]  
　　南北兩市各錢莊去歳營業大都有盈無虧業已略誌前報茲届陰曆新年各莊又循例擇吉相繼上市所有已經上市各家分列如左餘俟續報 
　　南市安康安裕聚生乾元衡九源昇源康元昌義昌元春（未入園九家）泰源正康德泰志成同茂甡泰鼎茂久安豐昌 
　　北市存德兆豐彙康抬大豫賡裕元甡恆祥永豐承裕福康鼎康瑞昶（未入園六家）裕豐永餘元順同益久大敦餘 
[再誌閔行鎭之大風潮]  
　　閔行鎭警兵擊斃鄉民八人大略已誌昨報茲由該鎭董事顧丹泉君等報請上海警務長穆湘瑤君於二十二日帶領警弁兵士並會同檢察官隨帶檢騐吏及司法巡警人等在南市市政廳會齊即乘小輪前往勘騐查辦又聞此次肇禍先因該鎭有留防營兵與鄉民賭博爭閙警兵上前喝阻詞色甚厲鄉民以其偏護不服口角用武該警兵等見鄉民愈聚愈多卽開槍轟擊除當塲擊斃八人外其餘受傷者亦實繁有徒並有一人亦已因傷斃命現在各鄉民欲蜎死者舁至警董家内與之爭吵不知若何了結也 
[組織慈善團]  
　　本邑果育堂普育堂同仁輔元堂等歴年所辦慈善事業均有成效現擬組織一慈善團爲慈善事業之統一機關卽以同仁輔元堂爲事務所統歸市政廳長管理刻已議就辦法大綱十一條並議舉劉景輿爲監理員郭聘之爲經理員聞不日即當開辦 
[陸軍部調兵往北]  
陸軍部黃總長以北地民風素稱强悍現當改革政治之際恐有頑民煽惑暴動爰於前日電今駐滬招討先鋒軍總指揮黃楨祥君迅撥一隊先赴烟台暫駐俟再續調會同鎭壓故黃君已於二月二十一號特雇招商局新豐輪船裝載兵士器械向煙台進發 
[日商續交軍火]  
　　製造局李總理邇因各少需用槍械子彈爲數甚多本局不及應付是以特向日商三井洋行訂購槍械及機關砲等件茲於二月二十一日由圖南輪船第二批運滬快鎗三千桿並子彈等件業已起存局棧聴候分撥 
[大批軍用品運鄂]  
　　武昌黎副總統前因光復鄂省各軍將領兵士均各奮勇應給名譽獎牌以資鼓勵曾請滬軍政府代鑄六萬分茲已鑄就計裝二大箱連同訂購之軍服五箱及製造局承解槍械子彈二千二百七十二箱又日本運滬炸藥樣一箱由甘泉兵艦運往金陵轉將楚豫砲艦於前日由寗運卾呈請黎副總統查收備用 
[湖北兵工廠又將開工]  
　　湖北兵工廠前將製造運械之各項機器一百七十餘箱運滬寄存上海製造局内茲因卾省大局已定兵工廠急須開工赶造軍器故於日前電請滬局李總理飭將寄存各件仍卽運卾現李總理已於舊曆歲杪裝輪運卾聞日内即須開工 
[高昌廟賭棍掃興]  
　　滬軍陳都督因高昌廟一帶地痞甚多恐有聚賭抽頭情事特於前日派令軍士十餘名荷槍排隊前往查禁並有大旗二面上書禁止賭博四字在高昌廟一帶遊行諭禁 
[共和憲政會舉定職員]  
　　中華共和憲政會職員現已舉定分列如下正會長李平書君鍾珏副會長伍秩庸君廷芳總務部部長鄭允恭君斌文牘長蘇平甫君均文牘員張訒菴君名峻庶務長唐小瀾君世濰庶務員譚少萊君道鈺會計長鄭子庚君澤塏收發員譚萊生君從富交通部部長費璞菴君元煴招待員張澍臣君時雨研究部部長楊春若君景斌部員（未定）編譯部部長李藻臣君袓詒部員（未定）宣講部部長徐企文君繼曾部員朱繩先君宗長良沈煉石君勵若潘鏡澄君忠甲李倬雲君猶龍袁望儼君容 
[整頓公廨押所之手續]  
　　公共公廨舊有積習業已逐漸掃除茲又由關讞員飭將押所木門改爲鐵門以防疏脫並限定親友探望時刻於昨日條示待審所内略謂本署押所每日准於上午十點鐘起至十二點鐘止下午二點鐘起至六點鐘止在此時刻之内第二十分鐘開門一次倘有人探望歲友准於所限時刻内出入逾限不准待此條示俾衆知悉以昭愼重而杜流弊 
[公共公廨開訊案件]  
公共公堂昨日開堂會審由英德兩國副領事康裴兩君蒞廨會同關讞員聶襄讞分上下兩堂會訊因捕房瑣案已積五天約有百數十起之多故訊至午後二時仍未訊完遂由中西官傳諭捕房着將未訊人證帶回於今晨再行解訊 
[戰事播道團開會宣講]  
　　福字敢死隊劉司令注重德育部下兵士整肅有禮近又商請本埠戰事播道團每逢禮拜二到營宣道該團以軍人開智識明眞理爲當今急務自應擔任義務故於二月二十日晨由團董俞宗周李福东沈嗣恩虞思才等赴營開第一次宣講會題爲革舊從新　胞進步四君先後演說全隊上下聞之莫不悅服時至午刻至客廳休　片時而散 
[棧主欺騙寓客續誌]  
　　山東路萃秀里惠中旅館主松江人周治漢因騙呑棧客金蘭廷現洋一百二十元皮袍一件並値洋一千元之田單一紙向索不還並自稱民軍决死隊及大同公濟會會員大言恐嚇由金報請老閘捕房派探沈阿岳將周拘押候究在案昨由沈探將嶁與抄獲之手槍一支及大同公濟會徽章兩塊解送公堂請究周供愿 
將田單衣洋交還聶襄讞商之德裴副領事着周將田單衣洋給還原告姑寛釋放並着罰洋十元與手槍一併充公所有徽章因係寓客所寄准卽給還 
[謝贈月份牌]  
　　華成保險公司東亞皇后雪茄烟公司昨各惠贈月份牌兩張設色鮮明印工精緻洵足賞心閱目特此誌謝 
瑣聞 
[城内]  
　　都督府批示○方少祥呈批須由該代表正式呈報到府經飭科查明後方可照給一紙函片碍難憑信陳國華呈批滬上光復勞績人員儘多投之閑散方苦無從位置何須借才異地該生旣有功於杭自應仍回原省効用不必在此圖謀江孔殷呈批光復出力人員因事少未能位置現居閑散者頗不乏人來禀謂均獲優差未免言之失實至各處新募軍隊儘可自往投効本都督權限攸關不便直接錄用高漢德呈批該員兩次赴浦募餉熱忱可嘉至請愿之事本府偵探職務現已併入軍法司該科各員昨經派定無從位置張杏村呈批仰由傳令科科長帶赴人事科接洽後再行核准潘蓉伯呈批該員同志等如實是光復 
有功卽由李統領代表呈報以憑核辦至墊欵募兵一層在前遣散時該員並未聲明且無確實証據所請碍難照准徐基等呈批呈悉陸軍部旣經成立所有開辦砲工學校一層軍學局當有權衡本都督未便准辦 
[南市]  
　　包探訛詐○南匯航船户楊慶曾於舊曆辛亥年春間泊舟公義馬頭被朱炳松上船竊去大洋三百元及花緞衣料携贓遁回瓦屑墩家内當由失主控奉裁判所提案訊究朱認賠不認竊一味刁狡後因在押患病由其妻商之公義樓茶館股東錢大毛及水包探葉香蘭等揑冒朱之族兄朱順榮之名朦保出外限期措理繼即逃遁無蹝嗣於舊曆歲杪葉探冒充失主向朱順榮追究不遂誘至水巡隊拘留勒賠贜洋順榮心不甘服卽赴城内檢察廳控奉傳訊後經市政廳長查知以葉舉動荒謬立即移知裁判所提案研訊葉供係錢大毛主謀判卽拘留下等押所候補提錢大毛到案切實究辦 
　　誘匿女子○南市豐記馬頭划船婦陸郁氏生有一女名福珍年已及笄舊曆去臘被同業婦人混名麻子金妹者勾引出外匿居高文生家現該氏已控由裁判所提到一千人証逐一訊究判女交郁氏領回高文生留候補提供出之小厚生來案併究金妹交保候示 
[閘北]  
　　混售僞貨○美孚火油行巡丁日本人某甲去臘至民政總局禀稱新閘橋東首永豐祥火油號將新牌油將入美孚箱内冒充混售糳已查見僞貨數箱送請懲治司法科諭候查明再核 
　　限期算賬○周勞春猪作控萬雙林欠猪價洋七百餘元舊曆歲底經總局孫科長集訊萬供祇欠洋六十餘元有賬可查判各邀公正人核對賬目再行訊斷旣由萬投案訴稱屢次約周算賬規避不到科長諭萬將所欠實數繳案候核嗣周又央人函致李部長謂萬圖賴不理部長卽委兼理司法長張鎭元於除夕傳案覆訊周倩其父到案供詞各執判限十天由局派探督同原被將 
賬目算清再核 
　　是眞笨賊○剃髪匠吳金標於去臘二十八晚竊取一興茶樓之着衣鏡藏匿六十間附近草地内由堂倌張阿炳將吳尋獲勒令交出贓物扭送一區經區長楊旭訊明屬實判吳戒責五十下從寛斥釋 
　　流氓擺賭○流氓王金寳在鳥鎭路擺設賭攤誘人賭博被崗巡拘送一區押候懲辦 
[英租界]  
　　美國節期○昨爲美國節期駐滬美領因在署舉行慶興故公共公堂輪値陪審由德副領事裴君庖代　　聚賭吵鬧○賭徒呂友亮陸榮甫糾合同類張雲梅徐秀金王永福周章成張有福姜亨潘德金等在四川路一百念八號屋内聚賭吵鬧被捕查悉一併拘入捕房分别存洋保出昨經公共公堂傳訊呂陸二人未到判將保洋二十元充公徐罰洋二元餘人各罰洋一元與抄獲之洋一併充公賭具銷燬 
　　欺騙婦人○王阿福因騙北京路二百八十九號居户沈王氏洋五元被控昨日由探將王拘解公堂訊係過犯判押四月示儆　　又將出柙○王賢生前因用藥迷撥取金飾經公堂訊實判押西牢年半在案昨届期滿由捕房解案請示關讞員商之英領以此案前由美領承審判仍還押候美領堂期解案核奪 
　　偷兒逞兇○潘毛毛在泗涇路圖竊物件被馬阿二窺見追捕潘即用刀　傷馬之手臂旋由巡捕將潘拘獲昨解公堂訊實判押三月以儆 
　　毆打女子○女子陳順才控張仁生張梅生與陳雙龍在泥城外逞兇毆打等情昨由捕房將張等併解公堂訊明以張等均年幼無知姑寛判各罰洋五元充公 
　　軍人違章○軍人阮鍚卿楊左鼎徐鳴章均因帶刀經過租界由捕帶入捕房存刀作保出外昨經公堂傳訊均不到案判各罰洋二元充公刀九柄暫存捕房如兩禮拜不來領取一併充公 
　　少婦迷路○汪劉氏因在新閘路迷途由捕送至公廨訊據供稱年十七歲四川具父母在籍開設茶館判暫留本廨候認 
　　狎客爭風○陳長根張阿四前晚同在雲路會樂里四號雉妓院因爭風起衅張卽拔刀將陳戳傷逃逸旋由陳報知老閘捕房派探卫阿根往查該院龜　妓女亦已逃匿遂將十四歲幼女周索云（即周愛寳）帶八捕房轉送濟良所昨解公堂訊供一過判女仍留濟良所候補傳人証質訊再核 
　　拐賣幼孩○王榮生章四全串拐北河南路計金桂家五個月之男孩驢驢價賣昨由包探將兩人查獲解送公堂訊明判押候交孩到案再核 
　　必非好人○福建路四百三十四號銀樓夥費之培控翁阿四攫取金戒昨由捕房將翁拘解公堂訊供不認中西官以翁必非安分之徒着押兩禮拜示儆 
　　說謊受罰○王耀山因謊報被搶皮馬褂被西探查悉於昨日將王押解公堂訊明判罰洋五元充公 
　　竊取銀器○朱阿生因竊日本人江元喜子値洋二百餘元之銀嚴消贓與嚴阿金由拧將二人果獲昨解公呇訊供一過判一併押候函請日領到廨會訊 
　　設攤誘賭○無賴羅阿喜王阿三吳新德吳阿玉顧阿四等三十九人均於舊曆元旦在英美租界内設攤誘賭由探一併拘入捕房押至昨晨解送公堂訊供屬實判各罰洋二元充公無洋改押一天賭具銷燬 
[美租界]  
　　失火即熄○北四川路九十五號慶昌鐘表店前夜幾釀囘祿幸即救熄捕房昨飭中西探查明是否保有火險再行核奪 
　　婢女被拐○曾國泰住北蘇州路一百四十七號昨報捕房云有婢十七歲名天才被拐無蹝請爲查緝捕頭准之 
　　不歡而散昨有邵阿慶在西華得路與蕩婦王張氏拆　互毆被捕一併拘捕房聽候核辦 
　　頑童擲石○俞連福昨經唐山路被頑童以石擲破頭顱血流如注當赴捕房報告捕頭允爲查辦 
　　洋人失竊○斐倫路二百三十三號某洋人家失竊衣服一包昨股捕房報告捕頭准予派探查緝 
[法租界]  
　　任意誣攀○姚金泉上年曾娶醮婦某氏爲媳閱時未久席捲逃避姚即以媳之侄女姚阿英及媒人吳雲林等串唆藏匿等詞控奉公堂於舊曆歲底提訊吳供並不爲媒實被挾嫌誣控質 
之姚亦不譅串唆中西官以原告所控各節並無証據斥不准理吳及阿英俱交原告帶去帮同找尋 
　　通副省釋○法商方代而之厨司汪和尙因私用購買菜蔬洋十元被主人覺察送捕解廨經中西官判令除去工洋外再還洋六元在案迄已逾限多日挻押不交中西官無如之何遂於舊曆歲暮從寛開釋 
　　結婚誌盛○二月十號亞乃爾君與崎澄女士在新北門外天 
主堂内行結婚禮賓客盈門頗極一時之盛 
　　更正○前日報載奥商光耀洋行與復昌恆涉訟一節光耀係廣耀之誤合行更正 
來件 
[創辦中華民報通告書]  
　　報紙者由破壞時代言之爲爆彈之引線由建設時代言之則工師之準尺也自東胡入關盜據華夏垂三百年中間非無發奮有爲之士呼號奔走思策羣力排而去之顧其影響所及往往囿於一隅未嘗徧於全國卒至旋起旋　終以不濟者則當時國民無 
有能持正確之主義發爲至當之言論爲之鼓吹督促聨絡而團結之致使目的雖同言針或誤或流爲暴亂或狃於專制故人民並不知有所謂平等自由之樂而多數漢奸乘此時期復恣爲種種忠君事上之謬說認賊作父淆亂視聽以遂其富貴利逹之私逆胡乃得遷延保其殘喘肆其餘威以至於今日若洪氏時之事實其尤可動心者也此年以來胡族之兇燄旣日甚一日國民之生命乃日盛一日吾人知其必不可與　存也則相與昌言華　攘臂奮發大聲疾呼斷與胡虜戰勝於無形報紙發逹無慮數十百種卒使民族主義革命思想彌綸善遍於全國人之臘筋故自武漢首義期月之間不勞飛檄聞風響應者多至十數行省胡廷　蹙待命須臾則報紙之功偉矣今者革命之事粗告成功亦曁詢謀僉同確定共和建立中華民國政府將以奠國家鞏固之基礎逹國民完全之願望是由破壞時代以入於建設時代也　當此民國締造之始建設事業條绪萬千而國家幅員又極　　政治習慣各省往往自爲風氣懼無以資聨合而謀統一同人等不自揆度誓願更竭血誠就中央政府存在之地組織一中華民報日出二紙並附白話小說以求政治思想普及全國而爲言論之 
一大樞紐舉凡關於政府與各行省行政上之現象成蹟及有裨於政府與各省行政上之法理名言皆據確實消息而出以　　 
手腕採而錄之餉我國民即斷以此爲我共和統一民國建設中預備之要圖進行之準則於古遒人之義或庶幾焉此佈 
　　發起人黄興胡漢民蔡元培王鴻猷馬君武章　士汪兆銘仇亮薛頌黃復生李駿蔣作寳鄧家産雷鐵崖張繼馮自由苪藻胡瑛吳鼎昌唐支厦康寳忠田桐廖炎柳亞盧龔鍊百張人傑林啓一孔慶叡鄧澤石瑛于右作任杜潜杜次珊張通與底雲同啓 
[附招股簡章]  
　　一本報定集資五十萬元先集十萬元作開辦費一每股股金五十元每年周息六釐憑摺支取 
一入股截至新曆三月底止爲優先股以後爲尋常股凡優行股 
得以九成交納 
　　一入股至十股以上者有查賬權永遠送閱本報不取分文五股以上者有參議權送報三年兩股以上者送閱本報一年一每年除開支外所餘贏利分十成以兩成作公積金以兩成作辦事人花紅其餘六成按股攤派 
　　一報館開設南京老王认府街 
　　一本報賬目由經理每年六月及十二月各結一次核明登報並分送各股東 
　　南京收股處老王府街本報館 
　　上海收股處四馬路望平街口底奇峰 
[中華書局宣言書]  
　　立國根本在乎敎育敎育根本實在敎科書敎育不革命國基終無由鞏固敎科書不革命敎育目的終不能逹也往者異族當國政體專制束縳抑壓不遺餘力敎科圖書钤制彌甚自由眞理共和大義莫由灌　即國家界說亦不得明最挥史事亦忌旰書哀我未來之國民究有何辜而受此精神上之慘虐也 
　　同人默察時局　懹宗國隱痛在心莫敢輕發幸逢武漢起義各省響應知人心思漢吾道不孤民國成立卽在目前非有適宜之敎科書則革命最後之勝利仍不可得爰集同志從事編輯半載以來稍有成就小學用書業已葳事中學師範正在進行從此民約之說彌漫昌明自由之代花喬皇燦俾禹域日進於文明華族獲葆其幸福是則同人所馨香禱祝者也茲將本局宗旨四大綱列左 
　　一養成中華共和國國民 
　　二並采人道主義政治主義軍國民主義 
　　三注重實際敎育 
　　四融和國粹歐化 
　　敬告民國辦學諸君（何振武） 
古代敎育用個人主義近世敎育用國民主義用個人主義者私家講越獨善其身可也用國民主義者必視其國之政體國是以養成最適之國民清廷興辦學校之宗旨不外養成忠君之奴隷以此之故於虽獨立自尊自由平等之思想不能輸入壓制束縳之手段愈趨愈精蓋將深奴隷之根性而免革命之風潮也 
耗矣哀哉吾人受異族專制之毒於是政治不良生計窘迫人權喪失性命危殆然皆不如敎育專制之毒之酷也蓋政治專制一時殺人民之身而已敎育專制則塞其聰窒其明深其奴隷根性絕其自立思想以令其永刼不復清初明季遺老常懹不平康乾之間屢興文字之獄摧殘不遺餘力癸甲之間革命風潮陡起書籍報章多所提倡於是緹騎四出禁書殺人其尤酷者莫過於近年學部及民間編輯之敎科書表滿虜之武功隱滿虜之盧虖提倡忠君則稱其深仁厚澤頌揚立憲則謂堯舜無其隆甚至指民權爲邪說稱革命爲莠言較之不許民間講法政自費習陸軍用意尤深不過欲令吾人永奴隷於異族而已幸而天祐吾族民國湧現擊自由之鼓揚五色之旗保天賦之人權脫奴隷之困阨敢治旣放光　敎育尤宜改革目的不同方法自異民國敎育所以養成共和之國民决非養成忠虜之奴隷而下手之方法首在改用敎科書民國有出版者固可不勞而獲益即使無之亦當自編講義斷不可襲用清代養成奴隷之敎科書也 
　　嗚呼諸君國之盛衰端在國民敎育國民諸君之責也　君苟能盡力敎育養成完全共和國民俾他日國基鞏固國勢發展刻諸君之功決不在革命健兒之下也諸君其勉之 
 
 

Page 8

 
 
自由談 
游戲文章 
[假面具說] [  愛]  
兒童玩物中有一種曰候面具者以層紙爲質外施粉墨爲劇場中之生量丑淨諸角色然有狰獰可怖者有謟媚可哂者有醜陋可憎者雖變態百出其奇終不離乎以上三者之意有譽其能曲盡人之表容者余曰君何所見之狹邪及今世上何一非候面具而君獨以此具始云爲假何所見之狹邪其人聞言愕然目視衆人而言曰君欺我甚吾不見衆人盡載此面具何云世上盡有此也耶余曰子肉眼非能相骨者也犬馬報主侯伯酬庸此君臣之假面具也鼓盆興歎覆水求收此夫婦之假而具也炎凉變態富貴易心此朋友之候面學　也五倫之中面具且假何論其他有患飢寒而向富貴人乞貨者貧賤者笑容可掬舉動惟謹富貴者趾高氣揚傲不爲禮不知是時二人之面具盡假也笑則冀其動憐傲則冀其不至各有所利用而假之也今也專制之名雖滅共和之業方新凡參預共和之政者豈盡共和之人耶豈無以專制之骨相而載共和之面具者耶子未察及於此所以但見兒童之載假面具而不見乎當世士大夫之載假面具者實千百倍谥兒童也 
海外奇談 
[樹中有字] [  頌斌]  
土平根ＴＵＤＩＮＧＥＮ德國倭盾伯之一邑也其地有大書院一所房屋弘麗爲德國冠門戶堦級有類中土門内有庭平坦廣大窗穤柱壁雕刻俱極精緻自前門至大院夾道皆葡萄桃李等果木極爲繁盛葡萄樹每裸相距二三尺許腰處以枝互纒厪横帶狀綠實纍纍青葉陰陰景色尤爲動人大院之南積年老樹林立年壽必在百年以上去年址一月間忽有一樹倒下該處人卽以樹連根起去搬入院内今年二月二一號有人欲取作器具破開其幹中有ＴＲＥＳＯＵ等字迹見者莫不稱奇遂移送博物院供人研究云 
尊聞閣詞選 
[催租道中有感] [  虞山初我]  
無端兩月爲公僕忽忽輪蹄送歲華賸有詩嚢供行役愧無治績課桑麻催科政拙輸清吏伏臘今知是漢家（閱報悉是月十三日改元用陽曆）寄語後來司牧者春陰多護道旁花 
[宵深治事不寐有感]  
皕年蒙垢虞山面今日遷喬尚舊枝（前昭文署爲錢蒙叟故居）庭樹無電業雀少謗書有味一燈知彫零文學搜秦火（近歲手）輯邑中遺老箸述尙未成編）樸野衣冠似漢時待補當年遺佚史衙齋風雪輯殘詩 
[舊曆歲朝民署早起]  
　　日高庭樹噪羣鴉官舍蕭然似舊家留與歲朝清供品寒冰一片養梅花 
遺聞軼事 
[金陵健兒傳] [  續鐵公]  
健兒默念此殆所謂綠林豪客耶乃拔劍以待劍極鋒利寒光四射如明鏡衆見之殊驚駭大叱曰何來鼠子敢阻乃公路逕前揮戈擊之健兒挺劍還擊矯若游龍盤旋空際衆死鬭莫能近健兒忽連呼曰劍劍數人應聲而倒衆知不敵轟然而潰健兒亦不追急解車中人縳問其故則皆金陵大賈往燕地貿易者爲大盜偵知於塗中邀而刧之健兒所聞笛聲卽彼黨中之號令也健兒曰賊去必復來追吾固不畏若董然欲兼顧汝等恐難勝彼乃偏尋谷中得一洞極寛廣命衆入其中洞口覆以大石戒曰愼勿聲健兒復至戰地沿塗拾碎石數十枚皆大可盈握藏於懹中登空堡上撫劍遠晀時日已云暮烟霧迷空咫尺不辨但聞逆風　面聲錯聒耳際健兒方欲下空堡至前偵之忽聞笛聲嗚嗚漸近谷口健兒知賊衆追至乃止不下俄頃果見一賊首率悍賊百餘人追至各執一炬耀如白畫健兒乃呼曰勿追吾在此賊首卽彎弓仰射之健兒揮劍逆擊矢折落空堡上賊首亦驚駭方欲復射忽見一物飛至急閃避則右手已中石傷矣力不能支棄弓而逃健兒盡出懹中石發之無不中已乃一躍而下揮劍奮擊斃賊甚衆血肉橫飛屍骸枕籍健兒停劍視之則餘賊已逃散殆盡矣用還至洞口命衆出曰賊受吾大創必不敢復至汝等可行也衆拜謝曰微壯士吾儕死久矣敢問姓名俾他日報再生之德健兒笑曰吾豈望報乎不答而去衆驚歎久之亦遂行健兒既去後復從軍塞上數年終不得志乃歸鄉里健兒離鄉已二十餘年及歸父母妻子皆物故居舍已易他姓健兒乃盡散其所得財物與鄉里之窮困者而自爲人傭工於市得錢輒沽　豪飲醉則擊劍狂歌多寓憤滿不平之氣後竟以鬰抑不得专而死 
心直口快 
[陳都督之辭職] [  子序]  
利祿而功成身退尤屬可風也夫上海之不應有都督談國事者已屢言之無論一省不應有數都督即以政治職權而論多一同性質之相等職治權上即多一窒礙况蘇滬近在咫尺兩都督對峙事權愈不能統一發號施令反多衝突民間信仰何去何從若謂上海係通商大埠則設一交涉司已足何用都督爲今陳都督決心辭職不戀虚位而爲民國政府統一政權吾民能不體諒其美意乃有請孫總統改任爲蘇都督者抑何不諒陳都督之甚吾知陳都督必能棄去名利心不再戀此都督一席也 
紙上空談[  鈍根]  
[室外閱報器]  
文明日進人从能閱報紙然普通閱報者大抵鋪報於案埋首閱之胸部不舒頗礙衛生乃有身臥懶椅手擎報纸仰面閱之者此法雖矯前弊究嫌枯坐室中易感倦怠自室外閱報器出人能於室外閒步或車行時隨意閱報呼吸新鮮空氣精神健爽記憶力亦頓增不致閱後卽忘矣器以金屬之絲環曲成架懸之頸間置報架上閱者首微俯挺胸袖手甚便適也 
[臥榻小便器]  
　　寒夜起溲皆以爲苦茲有新式小便器由小便器公司承裝裝費甚廉其法裝鉛管於壁間一端通厠所一端接皮管由床下通至被内欲小便者祗須摸得管端卽可對之小便源源而去或稱之爲自去水管云 
小說 
[短篇小說財帛星君] [  嘉定二我]  
　　舊曆元月五日俗傳爲財神誔日四日夜預備迎神商店卜一年之利市夥友係生意出入之關頭 
　　客有語我財神事者余曰是可爲我短篇小說之 
資料 
　　財神姓趙名公明能伏虎司元壇封眞武帥號財帛星君 
　　財神之職任掌天庫握鈞衡財神之威儀衣金甲騎黑虎財神之氣槪左手執元寳右手持鋼鞭財神之酬應東家吃羊頭西家吃猪頭高升放百子鳴香光燭影迎接財神招財利市聞之大忙碌往告財帛星君財帛星君命招財利市先往下界調查貧富我將天上今年預算表擬定後即往下界你等來某家覔我可也 
招財利市乃往下界調查斯時　紳先生市并屠販一致同情衣冠迎神� 
三牲佳醴元寳魚年糕供饗虔誠致敬臘梅天竹水仙花雜插瓶中橫陳凡案陋室一間其扉半掩年久失修似欲傾圯門縫中寒酸齷齪香氤氲一片時時外出室中有兄弟二人迎接財神後旁坐守財香兄頭載無邊纓帽脚穿落底鳥靴面無人色瘦若黃梅鶉衣百結只剩犢鼻之褲弟氈其帽草其履低頭喪氣忍饑耐寒衣衫洞破成片將作蝴蝶飛兄曰今晨我見麻雀移步今年定然財運亨通弟曰作昨日我被龜咬是必發財預兆兄曰今夜不呆寐要守財香進門弟曰我不眠財神臨必善招待兄弟乃下拜默祝（神降舍吾歡迎財也積聚帛） 
也日瑩 
　　此時一乞者過期其門首攅眉皺目曲背駝腰冷笑曰你們這耗財鬼休要想我分文還是那守錢奴倒要與他幾個 
兄弟見之忙跪下求道財神救我財神救我乞者笑曰我丐兒不是財神兄弟道丐兒係尊神變相可憐見望尊神救我乞者不顧去兄弟追上遙尾乞者 
無何乞者進妓院兄弟不敢入返身歸家時招財利市調查已畢往某家覔財神汪見知已往妓院吃開檯酒去 
招財嘆曰神至妓院雖排盡財源必無生財之道利市笑曰若輩欲吸其脂膏騙其錢財安肯破財祭饗飽以酒肉乎 
　　兄弟歸後以爲財神已遇發財有兆終日不事馴至餓死 
嗚呼財神財神旣公而明不當獨厚於妓院而薄於兄弟 
[短篇滑稽鼠與白其] [  蘇生譯]  
　　（一）日本人辨吉某日於厨中見鼠跳出思有以除之 
　　（二）聞西洋犬有捕鼠之能慨然以洋十圓購得　　一犬 
　　（三）取名曰白其鄭重而繫之犬不甚馴每晚立而啼鄰近不堪其喧擾遂以妨害安眠與之起訴訟 
　　（四）辨吉無法放之於花園中飼養之白其在花園中掘土爲戲 
　　（五）辨吉所最貴重之花種被其掘起辛苦茁出之嫩芽皆受其踐踏花園遂荒蕪 
　　（六）翌日下女置上等之彈簧棉被晒於日中白春以其有趣跳踉於上撕裂殆盡 
　　（七）某日忽見一　噫白其以爲已之盡職之時來矣於是拚命追之 
　　（八）鼠則向厨中逃去白其隨其後追之呵呵 
　　（九）厨中所有之物完矣醬油潑翻矣碗碟破碎矣如此之騒動 
（十）鼠由厨中跳下向屋内奔逃白其奮力窮追突然將點火之洋燈撞倒 
（十一）火忽燃及窗户下女急呼曰火事火事消防夫來撲滅之 
（十二）白其到底不捨追至辨吉之書房於是一昂首而寳貴之支那花瓶碎爲片片 
（十三）鼠匿於某名家之油畫後阿阿費事哉白其直穿其油畫而入 
（十四）其勢甚猛而主人公之石豪傑像被觸墜地損壞不可收拾 
（十五）白其竭力捕鼠而鼠卒逃去嗳嗳苦矣乎試一逄辨吉所用去之金計犬之價若干訴訟費若干火事之損辖若干諸器物之損破若干共計一千八百二十五元三角也 
（十六）是間之鼠仍然入其厨中恣意飲晱馳走甚繁盛（今年乃鼠之當年也） 
 
 
