# 1883 - 133 - 4903608

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[中國續招考選西學肄業生章程隨時𠮓通論]  
　　國家求治之道首重得人儲才待用非法不立而法又未可拘也故有百世不𠮓之道無百年不𠮓之法夫天時有寒暑人則應之以裘葛人事有今昔時殊勢異法亦因之爲𠮓通今昔猶寒暑法則裘葛也我中國自海禁大開萬國通市交涉之務日繁文告往還以譯事勤象胥猶其末也苟非深悉底蘊臨事可否何能動合機宜於是京師有同　館之設而福州之西學館上海之廣方言館亦延中西教習召遠近生　兼營幵務就其造詣之淺深日以教之仿升齋積分法騐其多寡之豐列班爲三月以課之優者給獎以勵其餘歲以甄別之綜覈名實察其所學以爲去取在館肄業者計其年限或三或五拔尤以貢京師就試同文舘亙譯中西文字考取之監生附生授以國子監學正內閣中書職銜留舘學習洊擢副助教以備行人之選按以西學取士爲成法所無而因時制宜上以計求不以此應其爲國求才之意則一也當考選之初所録皆成材試以八股文一篇六韻詩一首是以應試者非貢監卽生童謂其窽竅已開易於啓發事半功倍得兼衆長著有成效卓卓可觀者固不乏人而胸有成見牢不可破少成若性入主出奴西學其名中學其實聊資膏火呫嗶是勤問其人則西學才肄業生也叩其所學者也之乎固所素習愛丕西低非所敢知也且每日西國教習皋比坐擁召諸生升堂講書白巳初迄於午正不過時許退處齋室仍以經史自娛一卷斯撲林束諸高閣幾欲與之誓曰不升講堂無相見也月課詩文本舘官師兩卷而外兼試敬業書院曁蕊珠書院道課往焉廳課往焉縣謀亦往焉拔列前茅固覺餘男可賈倘名次稍後謂爲西學所撓益深惡而痛絕之且有籍以鳴高一倡百和以爲川淤泥而不染是銕中之錚錚者嗚呼所學非所用實事求是之謂何論者謂金雖精已鎔而笵之玉雖美已剖而攻之器已成矣再事攺作兩無所居於是𠮓通前議選取幼童年十歲以上十三四歲以下四子書畧能上口者謂其心地空明中無所有若淡水之未受味明鏡之無留影以爲金則未之鎔也何有於笵以爲玉則未之剖也何有於攻鑪錘在手切磋從心造就有方因材而教樸棫菁莪得人之報其在斯乎其在斯乎然而正未可必也求金於穴難必其爲金也何有於精求玉於璞難必其爲玉也何有於美必也金已出於穴乎玉已見於璞乎知其爲金而後鎔之知其爲玉而後剖之精而後鎔美而後攻　匠氏之勞爲不虛矣近歲中外通商日久漸泯彼我之嫌風氣亦因之漸𠮓在昔以西學爲恥雖設官學以招之厚祿榮名以勸之而統之者卒鮮今則搢紳子弟乃心西學槪不乏人有延西師於家者有自就私塾義塾者今昔時勢人相懸殊而延攬人才之法亦應酌爲𠮓通畧仿中舉掄才之典由塾而游於庠由庠而舉於鄕以官學比於庠試以同文舘比於鄕試凡私墪義塾之西學生得比於家絃戶誦之徒是皆金出於穴五見於撲者其質之可造與否可一望而知也善 
乎不貳過齋主人之言曰已經通曉西文之學生其始基已固而可省歲時其便一因勢利導而小學之工夫皆其自有不必動支膏火其便二人情始勤終怠或則先畏難而後率其常此則先難而不畏能勤而有終則是自知向上日進　　功其便三况海上舉塾日盛不可枚舉如中西書院約翰書院英華書館皆其尤著者固不乏精金美玉材也鎔而笵之剖而攻之留心人材者其有意乎 
[美員赴高]  
　　○橫濵西字報言美國新簡駐紥高麗之公使業於本月十三日行抵橫濵至十九日赴長崎乘坐美國兵船瑪瑙格西前往高麗美高所定和約亦卽由該公使賷來公使職居將軍厥名福忒該報言揣福君之意未必樂有此行緣在將軍任內久著勛勞今高麗地方西人殊少僅有穆君麟德在彼此外竟無可與談能不深爲怏怏耶 
[海程遇霧]  
　　○日本三菱公司輪船本應於念一日抵滬今遲至念二下午始到詢係中途遇霧以至遲滯再法國公司輪船係十七日由香港開行本應於十九日抵申今則至念三早方克進口據附輪來滬之西友言及亦因中途遇大霧未能逕駛故緩至三日後始到然則海程豈能預定哉 
[東報彚錄]  
　　○東瀛報言日本駐上海之總領事品川君忠道現蒙日廷升擢而去故以駐華京公使署內叅贊官來滬以接領事之任也又言日本新茶將次上市茶樣已到橫濵矣又言日本之募兵也向有拈關之舉拈得者則令入伍有鄕人之子某拈得當兵之𨷺頗不願往探得一法但須輸洋二百七十元於官卽可令人頂替然某固妙手空空無從措辦因商之於父父則以正言訓之謂爲兵有害何必輸銀執不肯爲設法子懷忿而去一日父在田間草舍中子潜往伺之見無他人遂持斧砍弒其父而縱火焚其草舍隣人見火集救爬出火塲見其父之屍查係爲子所弒隨縛子而送之捕房想逆倫重案當必盡法懲處也又言本月初六日晚十一點鐘加麥西地方失愼風烈火猛焚去房屋七百間乃一波未平一波又起卽於此時伊西麥蓋地方亦遭回祿被焚房屋計三百間一時之中而焚燬舍宇至於盈千祝融氏之禍烈矣哉又言初八日有賊入日本銀行行竊穴壁潜入庫內庫係新造儲有洋銀三百包每包一千元被竊去一千四百三十七元迄今尙未緝獲也又言十二日有盜三人入某氏宅將其所有捆包正欲携之而遁隣人聞某氏宅有盜潜報巡捕捕來掩獲則兩盜兎脫而去其一則被擒獲矣又言初七日有日人二十餘合雇一船相與浪游是日天氣晴朗乃遊興未闌天色忽𠮓遂忽忽下船開行末遠風急浪湧船已傾覆二十餘人皆落水幸有漁船競爲施救淹斃者僅有七人其餘均獲生全云又言某日有日婦爲人戳死緣該婦本與某甲拚識近忽另拚一人而某甲來時常遭白眼某甲憤不能平是日誘婦至其家突然出刀亂刺針傷數十處立卽斃命某甲則自投捕房出首且作得意狀捕遂拘之以去想當按律懲辦是則醋海之波亦可見怨毒之於人甚矣又云刻聞日本擬造電線逕達高麗已將次興工也又言十三日日本發兵四百五十名前赴高麗用以更調現駐高麗之戍兵也 
 
 

Page 2

 
 
[高麗近聞]  
　　○日本新聞紙載有高麗信息云前者高人射箭於日兵營中一節兹悉放箭之人業由高官拘獲訊以何故則稱因日兵操演欲入內觀有日兵之守營門者驅而出之因此懷恨欲圖報復苦於無隙可乘故傳毒於箭射入營中欲得守營門之人而甘心焉高官乃判將其人擬以軍罪云又言廿人有向在日本東京製藥者發到高麗售賣購者頗多日人以其生意興旺也乃雇高麗人担藥而售諸市近日高人忽傳謠言日人實將以毒藥遺高人而致之死此言一傳信者甚衆至本月＋一日竟將爲日人挑担賣藥之高麗人攅毆面死日人之藥遂無復過而問者高麗人之輕信謠言抑何可笑乃爾 
[齋匪續聞]  
　　○淸江西北瀕海地瘠民貧風俗强悍平日惡少相聚椎埋爲好奪貨殺人視爲尋常之事官其地者率以武健嚴酷爲治稍近慈柔則無賴橫行不復識有法度不知感德但知畏威亦其習俗然也頃聞沐陽境內竟有傳教匪黨兩股一股七百人一股約近千人相約同時揭竿爲亂幸爲官吏所覺預爲之備縣城不至有失第勢已狡猾難於銷弭已有通禀到省請兵爵相卽派營務處李儉齋太守統兵兩營前往剿辦太守爲原任安徽巡撫李中丞哲嗣將門之子韜略素嫺剿撫兼地當不難卽行樸滅前日復由袁浦拿獲匪黨三名解至省城經首府趙太尊訊問據供教首姓于海州人也生而有文在手曰于古福傳發多年徒黨甚衆平日分布各處以待起事同時響應至被獲之故緣該匪托成衣某甲代製號衣三千件並有替天行道字樣某甲知有異謀立時報官遂致破獲其黨聞風恐被查拿乃卽倉皇起事使非某甲先漏機關則該匪得以展布從容謀定後戰其患豈可設想我朝厚澤深仁惠普四海何物小醜乃欲盜兵潢池此所以天奪其魄使生破綻自取滅亡也又據供教首士古福身長面黑微麻現飭各保甲一體嚴密查拿如能擒獲正犯當予以不次之賞趙太尊督同兩首縣連日嚴密審訊三人年均五十餘歲一爲道士一爲成衣其一則平人也均供其師于古福法術甚大入其教中卽可獲福刻下各省皆有黨羽散布專待時到起事觀其情狀愍不畏死似乎受惑已深旋經郝邑尊開導謂爾等俱係良民罪不至死不過受人愚惑若能供出實情得將教首拿獲尙當從重優賞反覆相勸該匪等仍執前供不稍移易此近日訊問之情形也查淮揚道憲所禀教首爲海州王古佛而此三人則堅稱姓于並有天生于古福三字在其掌中究亦不知孰非孰是按昨報袁江友人所述齋匪一節語焉不詳今得金陵來書較爲明晰故冉錄之 
[鉅案紀餘]  
　　○本埠鉅案內之任順福暴死後將長短解差疊次嚴刑訊鞫終無實供業已節登前報現在省中院司各憲均以案情重大嚴飭讞局計細研鞫務得確供不准稍涉含混無如莫嶼香大令反覆推詳連審數十堂均無的實供詞甚爲焦急前日新陽令李孟熊明府來省禀謁各憲亦爲是案萬分懸系近聞吳縣陳莘農邑尊以順福之兄在吳署充皂役疑其有暗中傳遞等情立提嚴問加以刑訊亦似非知情者邑尊以其狡不吐供卽十收禁擬再嚴鞫然亦恐未能卽得眞情也至前報謂官媒婆夾帶洋烟入監嗣以訊無左證難成信讞故案仍未結吁死者不復能言生者累于胡底該犯生前之毒計死後之狡謀罪豈容擢髮激哉 
[燎原續述]  
　　○本月十九日嘉興北門內孩兒橋堍廣貨店失愼已列於報兹據禾友函述言是刼也被焚上下門面及下塘門面共有四五十間被害鄉隣甚衆住家遷移者亦不少水龍洋龍共來數十架竭力施救始得息𦦨其起火之家所謂火頭者則已於次日謝世矣 
[寍郡失火]  
　　○月之二十一日下午一點鐘時寍郡靈橋門甕城內朝南門面之鹹貨店失火南至對街協大順廣貨店東午至壁隆昌紙店西至公興紙店四路水龍以及洋龍皆聞警馳至在城文武官員均往督救見火勢甚旺被火燒斷行路不能併力合救且南風甚緊城樓火已逼近水口又遠猝難撲滅兩路水龍皆手足慌亂無能爲力只得退出保護城內城外之街屋約焚一點鐘之久甕城之屋皆化灰燼外城樓亦半被燒燬聞其中最耗者爲新開協大順廣貨店云 
[金陵瑣聞]  
　　○某甲者江寍之南鄉人因入城購物携帶洋蚨數元是日適遇雨道途泥濘跋涉維艱卽投旅店住宿與一牽弄狗熊之某乙同住一室甲本土著不知世道險夷燈下無事卽取洋蚨檢閱遂爲某乙瞥見迨甲夢入黑甜忽覺有人持物擊之驚而斜視則乙以白刃相加幸被厚不致受傷甲急躍起以被裹乙使不得再施毒手然後大呼救命於是寓主倉皇而至乙見人來欲脫身而𨓜爲甲所持猝不得脫卽被拿獲次日告地保送交江寍經委員于明府嚴訊據供同黨十餘人或分或聚皆以演弄雜戯爲護符乘間卽地其鬼蜮之技現將按名拿辦亦嘉惠行旅之一端也○某甲者向爲染匠人極誠實年逾三十尙無室家近來薄有積蓄欲爲求凰之計遍託氷人有陳周兩人素無恒產以訛騙爲生涯見甲之可欺也乃以撮合山自任言城外有某姓女筓年待聘如不吝聘金當掉三寸舌爲君說合必有以報命甲大喜欵待甚洽卽約同往陳姓先將某甲安頓近村次日始返言好事已諧但須先付定洋二十元一切茶菒繁文皆可以免甲從之如數照付並帶囘八字一紙又於晚間携甲同往暗認女家門戶始各進城近夾甲欲迎娶而陳姓輒藉詞延宕又故索重金爲聘禮甲無可奈何而又急不能待自往鄉間欲覓女家親串求爲說合後遇女之表兄某丙甲卽告以來意丙詫曰事固有之然並朱收爾定洋兩爲人所賺矣迨甲再入城則氷人已避而不面後遇於途乃控之於保甲分局經委員訊明陳某串騙是實罰令交回原洋而陳等一身之外毫無長物無可措還乃重責枷號以爲懲戒○有某縣派弁解餉銀赴省行至上元縣銅井村見天色已晚卽投店借宿以便次日就道葢亦愼重之意不圖爲匪黨垂涎於夜間各持兵械破門而入勢甚洶洶於是人皆躲避聽其搜括而去次早始赴縣報案請緝據云盜皆首紮黑形頗似游勇故郝邑尊現已嚴諭捕快限令尅期緝獲遲則必予嚴比各捕役現皆購覓眼線分投跴緝矣○秣陵機匠本係無賴而又孔武有力往往恃其人衆肇生事端某甲者溧水人設木器店於南門內之膺福大街其妻雖小家碧玉而明眸皓齒頗覺楚楚動人故過其門者輙爲之徘徊不去初七日午後忽有兩機匠入店購物是日甲適出與婦論價言語之間頗帶戲謔婦知其醉翁之意本不在酒遂不之理二人老羞𠮓怒遽以穢語相加婦亦不肯作三舍之避遂至用武力不能敵碎玉揉杳血流被面於是左右鄰人俱動公憤群起而攻之將二人捆送保甲分局委員詢悉原委立命重笞二百荷校示衆人皆爲之大快云○湖北張廉卿孝廉曾父正公門下士也學問淵博尤長於歐蘇之文書法亦逼近北魏前文正公持節兩江薦主江寗鳳池書院凡經其賞識者無不立掇芹香時雨春風邑士深受其益令年另就張振軒制府之聘將設皋比於保定趙萃甫太尊素重張君才品諄請仍兼此席張君堅辭不獲故擬另延高手代閱課卷以免包封遠寄致延時日而已則來往兩地以示金針之度並爲多士模楷云○江寍希將軍之太夫人駕返瑤池己登本報現聞定於二十外扶柩回旗安葬已先派人查看街道想屆期扶老携幼夾道爭觀必有一番熱鬧也○某甲者秣陵之南鄉人也寓於四象橋側茅屋三椽夫妻子女共計六人長女年己及筓現在八府塘建造兩廣會館所用木料甚夥凡鋸下零碎頭尾皆散置廠外蓋除炊爨之外本無別用甲因常過其地隨手拾取廠中人亦憐其窮且甚細微不與之較故所取碎木實不可以數計近日春耕在卽甲已先不鄉料理農車前日甲婦亦携兒女同赴鄉間有未用之碎木少許卽令其長女負之同行乃有更夫某乙見之以爲盜取廠木其本意亦不過欺其婦女欲事訛詐藉爲烟酒之資乃忽有某丙始則助紂爲虐繼見孤弱可欺竟將其長女負去甲婦大呼救命丙不之顧直行至鬧市有人出阻丙始釋女𨓜去途人見此情形心各不 
 
 

Page 3

 
 
服令甲婦至保甲局喊控旋經簽差將乙丙二人提案笞責釋放觀者尙覺罪重罰輕也 
[判詞照錄]  
　　○閩省臺灣府属之嘉義縣有蔣某者因擊斃房東坐斬監候罪其婦以家貧無饔飱貲與里人周某通姦盖欲藉此夜合微貲以爲自養兼以養其夫於目前也適周之戚呂某涎蔣妻之少艾而妄兾朋姦蔣妻不從呂某遂將其與周某通姦之事訟于官經兩任始斷結焉其判詞頗通達可觀抄錄如左　判云婦人以淫獲罪者惟朱氏猶可原盖緣伊夫蔣某坐毆死人命擬辟則一切饘粥之需非該氏誰任哉夫家旣無舅姑伯叔已家又無父母弟昆嫁人乎則夫餒潔已乎則已與夫俱餒于是以逐水之苦情爲點金之神術此里人周某所以私其妻而飼其夫也胡爲其戚呂某涎該氏而謬希朋姦該氏拒之亦曰一之已甚不可再耳何以呂某竟貿貿然以姦首也今召該氏庭質則兩淚垂頰若不勝情謂恩莫深於夫婦而痛莫切於飢寒嫁人不可潔己不能只因心苦以致身辱爾時問官聞此亦慘然色動謂氏處此無可奈何若使羌螂之穢飽攺爲寒蟬之潔飢義也而非情矣於是代此婦謀令書其事於衣裾以持沿門之缽夫乞之爲名賢於淫是或一道也周某淫而不義呂姓妒而不情應分別杖責該氏巳經薄治合免置議 
[機船續述]  
　　○吳淞挖泥機船卽日試騐巳列前報兹悉該機船名曰安定現在吳淞口內試挖故海關出有告諭登諸西字報令各船小心不得駛近該機船致有貽誤也並聞道憲騐船後卽行祭土飭令開工隨卽乘原船回轅矣 
[天后誕辰]  
　　○昨日相傳爲天后誕辰小東門外之天𡚱宮演戯酬神南市之商船會舘肆筵奏樂道憲以下各官均往拈香殊形𤍠鬧云 
[宙擊古圈]  
　　○本埠昨晨雷聲殷殷電光閃閃忽聞霹靂一聲驟雨如注厥後探悉邑廟豫園玉泉軒茶館內之銀杏樹爲雷所擊自上至下刮去樹皮一條約闊三寸長數寸是豈有妖物憑於是耶抑亦所謂電氣者偶然相觸也聞該茶肆門前轉⾓之屋租與賣膏藥之戎士幸爲藥室名萬春堂父子兩人在彼行醫餬口昨日雷震後戒稱震死毒蛇一條由伊收藏於箱內携至近處六⾓亭中標貼紅條如有看者每人出錢五文往看者果不乏人至四點鐘戎卽携箱回寓旋有操淮南術者數人到寓謂雷殛之蛇當與衆共觀何得藏在箱中藉此賺錢隨相爭論繼卽用武戎寡不敵衆父子兩人均被打傷經旁人拉住兩人扭送東局不知如何訊斷也 
[交卸續聞]  
　　○昨報列捕頭交卸一節兹悉薛捕頭又將前獲之硝磺槍彈等件一併移交英會審公廨陳太守當卽檢點查收聞須解赴道轅云 
[賭負自盡]  
　　○無賴之徒聚賭抽頭各處皆有而上海租界更有所謂牌九司務及翻天印天打殺等名目若輩身被華服出則乘輿通宵達旦倘佯於秦樓楚館中人亦莫辨其盧山眞面昨聞有賭負自盡一事可見若輩之爲禍烈矣寗人莫安仁年約三十餘前夜宿於英租界正豐街之和興客寓夜半後寓夥聞莫在床大呌急起視之惟見莫奄奄若斃卽告知寓主延挑痧人來用針刺之巳不見血及天明而氣絕寓主不知莫之來歴特知照該處地保及地保往查則見寓夥在莫被中取出字條地保取而閱之大畧言我於二十九日由甯來滬欲托族人瘵薦生意帶有舖盖衣服銀洋居大客棧詎生意急不能得終日徵逐於烟舘茶坊與他人相識屢賭屢負遂將舖盖衣服典押銀洋以博孤注無如連戰皆北共輸銀洋約百元光景曩之相識者不復顧而問矣然我因賭落魄咎由自取欲回家鄕則無以見妻子欲留滬地則無以謀衣食念不如一死之爲快我死後望知照法租界大馬路南山堂藥舖內之出店莫紹生我之族叔也乞其從速棺殮挈柩還鄕勿使累及寓主尙⾓一族叔在小東門南首行仁里碼頭之蘇順記船行內亦可告之該地保閱其字條卽令其族叔莫紹生前來旋卽買棺盛殮寄厝於寍波會館觀莫安仁之自述姑勿問其局賭與否而其爲賭所累則一也 
[客妓偕遁]  
　　○妓女林德仙者前在西薈芳里長三妓院爲夥厥後將帶擋洋料理淸楚自往正豐街爲住家且更性曰徐玫名曰佩蘭蓋避各債戶之索逋也各債戶知其隱姓埋名物色得之且索前欠徐乃謂各債戶曰我將嫁粤人某姓同往天津所欠銀洋當歸某客措辦諸君勿慮也各債戶聞其所言深恐其避債而遁暗囑徐之傭僕時時伺察之前夜一點鐘時巡捕過徐家見雙扉未閉入內噉之闃目無人恐有賊人內急呼樓上人檢視此時傭僕皆已睡熟聞聲而起先呼小姐則非但不聞小姐之聲抑且不見小姐之影箱籠等物亦已空空始知徐巳與客偕遁卽知照各債戶分路迫尋有尤紀生者與一大姐追至金利源招商局碼頭之海定輪船則客與妓果在焉尤卽向索所久之洋百元妓祗還二十元令卽上岸尤不允其時適有西捕來尢急請拘西捕答以未便上船俄而船已啓輪大姐登岸尤則隨妓而去有趙姓來迫則已不及矣 
[墮落烟花]  
　　○法巡捕頭接教堂來函言有婦人唐姓於前年生一女因家貧無力撫養由堂按月貼錢今查指該婦帶女在新街花烟館中特請爲傳案堂中欲將兒領回等情是以法捕頭飭法包探孫寶生將該婦及兒傳到昨晨翁太守臨捕房時法捕頭將情禀明大守卽傳該婦到案據唐朱氏供南橋人丈失向開烟問今已閉歇家甚貧窘故生女後報堂按月給錢八百文給至三歲爲止我女現己三歲矣大守詰其現住何處答稱在親戚處堂中如要我女我願還錢太守謂爾不在家故堂中來問今當速回家或帮工度日堂中自可照常給錢遂著交保山外 
[情節支離]  
　　○前夜三點餘鐘法巡捕見大馬路玉露春茶肆斜對面之荳腐店門前有男婦兩人相扭詰其何事默然不答卽拘進捕房并見男子手携布馬褂前後均有穢跡昨長翁太守臨捕房時提問據該婦許唐氏供年三十六歲紹興人現住法華鎭夫亡已及七年生有兩子昨日賣布到滬得錢後卽著長子携以回家昨昨看夜戯回至點心店吃點心有一素不相識之男子隨在我後太守詰其看戯後欲往何處答稱欲回法華甫至河濵該男子卽拉我衣服欲同我去住客寓我本不肯伊卽拉至河濵作無恥之事旋至豆腐店對阿適巡捕到來遂被拘進翁太守詰及該男子據徐阿桂稱江灣鎭人在順泰碼頭作打夫昨晚往宜旨茶園看戲畢入對鬥點心店見裏面先有男婦兩人婦卽此人男穿白布短衫者俄而彼此出點心店門該婦先罵我我亦反唇相𡚱以致彼此相爭伊將穢物污我馬褂故追到豆腐店門首適爲巡捕所拘法包探卽將舊馬褂呈騐見前後俱有穢跡大守謂彼此相爭何以婦人衣並無濕痕徐阿桂不答太守着責四十板而徐仍不吐實太守以男婦兩人均非安分之人着分別管押并着法包探查明再核 
[蘇撫轅門抄]  
　　○三月二十日通判李澤鑾禀知兼辦夏防差江寗府罷江大使周祖蔭從九陶鵾均解上江兩縣秋審人犯來　靑浦縣新徑司巡檢楊祖奇管解秋審人犯來縣丞葛恩賈銷海運滬局差　○二十一日藩轅牌示照得丹陽縣典史徐承乾丁憂以分缺先前典史陸鑒誚補　又金山縣典史凌鉅源病故以攺補巡典羅士椿請補　侯補府張榆松滬厘局來又提舉銜分發江蘇試用通判崔仲爲山東人禀到　同知孔昭芬　又温世京　侯補縣李慶誥　又張大任　朱江　蔣一桂鈞銷冬防差並禀知本日接辮夏防差　震澤縣縣丞葉譽芬　奉賢縣南橋司巡檢張元照均解秋審人犯來省卽辭　府經歴彭烐　縣丞陳鳳崗均禀知到閶胥門外一二叚夏防差　又何福鍾三叚李嘉禾下叚水巡從九林維謙上叚水巡　又章灝四叚均禀知到閶胥門外夏防巡查差並銷冬防差　候補理問朱祖恩　侯補按經歴孫毓棻　縣丞張道生　又李宗涵　彭邦猷　從九夏文熾　又王綬章　黃補　林爾與　攺補巡典王錫　均禀知兼辦夏防巡查差　○二十二日候補同知謝坤　候補縣董廷策均照闋禀到　上海縣黎禀么到　從九王傳泗禀知奉首府委散放吳縣孤貧口糧差 
[浙撫轅門抄]  
　　○三月十七日仁錢二縣俱禀知十八日終覆文童候補同知鐘匯交卸華埠　局回省禀到請感冒假數天　知縣章甫禀知厘局委新篁卡差叩謝　○十八 
 
 

Page 4

 
 
日牌示仰新選四川綦江縣典史王鳳鳴知悉於本月十九日來轅聽候本部院騐看給憑赴任毋違特示　新授海門鎭孫印昌凱來省拜會　寗嘉二分司禀知十九日扃試三覆文童徐先翥菱湖厘局來省禀到禀見　候補縣顏培方禀知會同勘辦電線　大奥斯馬加欽命駐剳上海兼署意國和國領事官夏印士上海來省拜會　管理華務通事史錦鏞禀見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第四百號]  
[光緒九年三月十五日京報全錄]  
　　宮門抄○上諭兩道錄前○學士文　奏爲請　旨通飭摺子○御史俊　奏特叅司員請　旨飭查嚴懲摺子○又　奏爲請　旨飭下查禁夾片○閩督何等　奏爲揀員請補知府摺子○護浙撫德　奏爲據情請　旨開缺摺子○湘撫卞　奏爲自請議處夾片○廣西撫張　奏恭報內渡回省日期夾片○三月十五日兵部太常寺太僕寺鑲黃旗値日無引　見○睿王等塲差覆命　內閣奏派騐放之大臣　派出靈中堂邵亨豫維慶許庚身○召見軍機　閻敬銘　惇王　○○奴才文碩跪　奏爲請重　綸音以崇政體恭摺仰祈　聖鑒事竊查京外各衙門欽奉　特交事件覆奏述　旨理應全錄近年率用等因二字省文塞貢本屬茍簡輕忽不足以昭愼重比見御史梁俊條奏嗣後遇有蠲免謄黃請飭全錄同治十三年原奉　恩旨一節係爲愼重　絲綸以防流弊起兒所言甚是理台推廣其義以例其餘和應請　旨通飭京外各衙門嗣後凡邁覆奏特交事件恭述原奉　諭旨無論寄信交片閣抄均令敬謹全錄其有事關機務或案未完結不便遽行宜示之處應於原奏發抄時由軍機大臣酌量删節覆奏原摺隻字不准從省以重　綸音而昭詳愼又棄瑕錄用人員再遇保題等事本應將其從前獲咎原案詳細聲明以便𥡴核乃近年率用緣事二字籠統入奏希圖含混遂致獎案甫蒙　恩准彈章旋請撤銷往復紛紜朝更夕攺雖　聖德虛衷無惜反汙然賞罰必信勸懲斯彰　朝命頻更成何政體推原其故皆爲原保大臣意存見好聲叙前案含混其詞之所誤合併請　旨通飭京外各衙門嗣後於曾經獲咎人員除尋常陳奏因事叙及無關甄別出入不計外凡遇保薦考察　旌獎開復併　特恩查辦奏調差委曁身後事實例付史館各等事均將該員從前獲咎緣由無論處分公私罪名輕重據案直書不准稍有延護規避取巧違者以徇庇論庶勸懲足以同昭瑕瑜兩不相掩矣爲此恭摺具陳伏乞　聖鑒謹奏奉　旨巳錄　○○陝西道監察御史奴才俊乂跪　奏爲特叅司員取巧夤緣調補庫差把持公事違例擅派職官請旨飭查嚴懲恭摺仰祈　聖鑒事竊奴才風聞內務府廣儲司銀庫郎中海緒三年任滿一缺以現任縀庫郎中齊克森布兩補內務府升調官階奴才雖未深悉而各部院司員遇有曾任局庫使年滿後非過十年不得再行保送別差例有明文查齊克森布之胞弟巴克坦布於光緒三年間由縀庫郎中任內調補銀庫自後郎中員外郎由現任縀庫調補銀庫者不一而足今齊克森布仿照伊弟故轍亦由縀庫郎中調補銀庫是以人方嘖嘖物議沸騰如謂援照成案而巴克坦布又將仿照何人如謂人地相需何以才具出衆之員皆出自縀庫卽或謂因地擇人亦屬偶然之舉乃相距數年層見疊出雖經隨時　奏明又何以從未調補別庫人員未免駭人聽聞况庫差定例三年報滿該員等縀庫任內均已歴俸二年及年餘者而得隴望蜀復夤緣調補銀庫其善於取巧顯而易見於是人盡觀望效尤以爲營謀縀庫爲異日調補銀庫地步尙復成何政體總管內務府大臣皆受　恩深重宜如何激發天良破除情面秉公率屬乃近年內務府官員屢被臣工糾叅奉　旨交該大臣查辦從未有如原奏查明附叅者是豈叅奏之人皆得自傳聞毫無實據妄行　入告耶總之所派之差均係營謀而得該大臣等卽不欲廻護司員能不爲己身處分計乎今如齊克森布才本平庸人極懶惰補缺後將及五載而於內務府優缺要差莫不兼攝于所管處所因循委靡不知振作姑毋庸過事吹求　如總管造辦處一差齊克森布到任後任意把持信縱該處八品催長永惠並將永惠之子文林派充承應各作差使查文林原係該處六品庫掌光緒七年補授營造司員外郎巳任司員之列而齊克森布擅派承應各作差使以冀與伊父子上下其手朋比爲奸實屬有違定例似此劣跡昭著之員未便稍事姑容相應請　旨查明嚴行懲辦以儆官邪而肅紀綱奴才職司紏彈旣有見聞何敢自安緘默伏乞　皇太后　皇上聖鑒訓示施行謹奏奉　旨已録　○○俊乂片　再　紫禁門早晚啓閉向有一定時刻近來　午門每日開啓任意遲早惟輪値正黃旗護軍班期尤甚常見旭日將升尙然高臥酣睡當差官役蹲立守候人數甚多莫敢聲言偶有緊要差使言遲者該護軍等談笑喜謔故意遲延不起以示無可如何之意奴才竊思其故有二一以該司鑰長約束不嚴任其偷閒躲懶一以該護軍等無分晝夜飲酒賭錢遂致不能早起禁門重地理宜肅淸似此任意遲早實屬不成事體相應請　旨飭下護軍統領查照定例申明啓閉之時嚴飭酒賭之禁奴才爲愼重　禁門起見謹附片具陳伏乞　聖鑒謹奏奉　旨已錄　○○閩浙總督臣何環署理福建巡撫臣張兆棟跪　奏爲揀員誚補海外要缺知府恭摺仰祈　聖鑒事竊福建台灣府知府周懋琦於光緒八年九月初十甘在省聞訃丁憂照例以開缺之日作爲出缺日期歸九月分截缺所遺係海疆要缺應於閩浙兩省知府內揀員調補倘一時不得其人並准於應補應升人員內擇其人地相宜者　奏明　題補伏查台灣府係衝煩難沿海兼三要缺孤縣海外民番雜處俗尙强橫人心俘動近年又有中外交涉事件爲閩省第一煩重難治之區非熟悉情形通權達𠮓之員不足以資治理臣等督同藩臬二司遵於閩浙兩省實缺知府中逐加遴選非現居要缺卽人地未宜或到閩未久於是缺情形未能熟悉皆未便遷就請補隨於候補應升人員內揀選得候補知府實缺泉州府厦防同知程起鶚年四十五歲浙江山陰縣監生遵籌餉例報捐布經歴指分福建補用領照到省丁父憂回籍守制服滿來閩於克　漳龍城池出力案內保獎奉　上諭免補本班以通判留於福建遇缺卽補欽此赴京引　見領照回閩又因籌餉及辦甘捐出力案內保舉奉　上諭著俟補缺後以同知用欽此同活十三年補授合灣府澎湖通判光緒五年補授泉州府厦防同知旋因籌餉出力彚案保獎光緒六年八月初九日奉　旨着俟補同知後以知府用先換頂戴欽此照例請咨引見領照回閩遵照部文應以光緒　年九月二十六日作爲府班到省該員練達精明事有條理在閩年久歴署煩缺措置裕如才堪治劇而於海疆風土民情尤爲熟悉與初任候補人貝例不准請補要缺者有間以之請補台灣府知府實屬人地相宜洵堪勝任與例亦符合無仰懇　天恩俯念海疆要缺治理需人准以候補知府實缺厦防同知程起鶚補授台灣府知府俾海外要缺得人而理實於吏治通商兩有裨益如蒙　兪允該員係實缺同知候補知府請補知府銜缺相當毋庸送部引　見併免核計叅罰據福建藩臬兩司會詳請　奏前來議合詞恭摺具陳伏乞　皇太后　皇上聖鑒勅部核覆施行謹　奏軍機大臣奉　旨吏部議奏欽此　○○護理浙江巡撫布政使臣德馨跪　奏爲在籍藩司假滿患病據情請　旨開缺恭摺仰祈　聖鑒事竊據署藩司瑞璋詳稱轉據歸安縣知縣李昱詳據陝西布政使王思沂遣抱禀稱該司籍𨽻湖州府歸安縣於光緒八年四月間在陝藩任內三年俸滿奏請　陛見奉　旨着來見欽此六月十七日交卸藩篆起程到京九月十七日　陛辭當以迭接家信知祖墳被水沖損奏蒙　恩賞假兩月回籍修墓旋卽起行於十一月初五日到籍扣至本年正月初五日假期已滿自應馳回本任以重職守緣該司向有腰骽酸痛之症時發時止乃因赶修墳墓適値寒天風雷病尤加劇百方調治迄未見效伏念藩司爲錢糧總匯兼辦西征糧台責任旣重事理尢煩旣不能勉强奔馳亦不敢因循致悮再四籌思惟有據實陳請奏懇　天恩准予開缺俾得靜心攝養一俟痊愈卽當泥首　宮門求　賞差使斷不敢稍耽安𨓜自外　生成等情具禀到縣由司轉詳前來相應據情具奏伏乞　皇太后　皇上聖鑒訓示謹　奏奉　旨己錄　○○卞寶第片　再准通政司咨稱光緒八年十二月初六日接到湖南巡撫專差齎捧慶賀　皇太后　元旦令節本章本面染有污跡未便呈　進相應將原本封固交差賷回迅卽照案敬謹另繕補　進等因前來臣提閱之不不勝恐權之至檢視本面實有污跡一點查係本房書吏包封時未知手有汗污印有指紋一點臣未能詳細審察實深惶悚應請　旨將巨交部議處除將本章照案𢽽謹叧繕迅卽補　進外所有臣自請議處緣由謹附片具陳伏乞　聖鑒訓示謹　奏軍機大臣奉　旨着交部照例議處欽此　○○張兆棟片　再臣於上年十二月二十日在臺北發摺後連日與該管知府陳星聚等商辦地方一切事宜陳星聚在台年久熟悉情形經飭認眞設法臣整頓臣卽由基隆海口乘坐輪船於二十八日抵省除將署中公事次第辦理外所有微臣內渡回省日期謹附片陳明伏乞聖鑒謹奏軍機大臣奉　旨知道了欽此 
 
 

Page 10

 
 
[京報第四百零一號]  
[光緒九年三月十六日京報全錄]  
　　宮門抄○發抄　旨四道○蘇撫衛　奏恭報漕米頭批放洋日期摺○學士文　奏爲請　旨摺○護浙撫德　奏請另委臬篆並開運司本缺摺○大臣喜　奏爲陳明經手綠由夾片○楚督涂等　奏請開知府底缺歸道員補用摺子○三月十六日刑部都察院大理寺正黃旗値日無引　見○絪貝勒假滿請　安○玉山等前往口外賜奠請　訓○劻貝勒請假十日○掌儀司奏十八日祭　奉先殿載津行禮○召見軍機　○發抄　左宗棠　勘收大口下游工程已有成效奉　旨知道了欽此○又查辦鹽塲范隄工程並籌辦情形奉　旨該部知道欽此○又八年江北冬漕仍由河　籌議章程奉　旨戶部知道單併發欽此○岑毓英等奏請將完繳銅本之暫革記名提督楊聯桂開復原官原銜奉　旨該部議奏欽此　○○頭品頂戴江蘇巡撫臣衛榮光跪　奏爲恭報蘇省海運冬漕糧米頭批放洋日期專摺具陳仰祈　聖鑒事竊照蘇松等五府州屬光緒九年起運八年分徵收漕白二糧仍由海運業經臣酌定辦理量程開單會摺奏報一面飭催各屬上緊徵收並令委員分投辦齊提前運滬盤驗兌裝各存案兹據蘇藩司譚鈞培臬司許應鑅粮道王毓藻會詳據海運滬局委員詳稱本年蘇省起運米石奉文提前趕辦遵經招雇沙衛等船取具承揽核給修費飭令赴緊修船堅固排泊候兌嗣據各属陸續剝運漕白糧米到滬除白糧全數撥交輪船裝運外其餘漕糧就已到者隨時督飭斛兌配撥沙衛各船承裝現計兌竣頭批米船一百隻共裝交倉漕糧正耗米二十二萬一千六百石零並隨裝經剝倉耗等三欵米五千九百十石零沙船耗米一萬七千七百二十八石零當卽發給水脚等銀取具領狀互保實裝米數各結查明水手籍貫携帶器械塡給聯單於二月初五日起委員押令陸續開出吳淞駛至崇明十滧海口候風放洋等情轉詳請奏前來臣查本屇蘇省海運漕曰糧米照案招雇沙衛各船並分撥招商局輪船分運承裝抵津後仍由南省糧道自行運遞交會所有由津雇剝轉運一切事務繁重均應提前赶辦俾得如期運兌無誤交倉兹據詳報頭批放祥日期應卽照案咨會提臣李朝斌派撥輪船出洋巡護催儧並分咨本省鄰省沿海水師按叚防護仍飭滬局催提其除米石趕緊剝運兌裝陸續開駛外謹將海運頭批放洋日期會同大學士兩江總督臣左宗棠漕運總督臣慶裕恭摺由驛五百里馳陳伏乞　皇太后　皇上聖鑒謹　奏軍機大臣奉　旨戶部知道欽此　○○奴才文碩跪　奏爲奏　聞請　旨事竊本月二十五日奴才因節屇淸明上坆祭掃酉初回庽甫下車有看門家丁執已革戶科給事中張觀準名刺聲稱拜會奴才因與張觀準素不相識突然拜會殊覺詫異爰飭家丁留其名刺辭以奴才上坆未回該革員復言我有面談要事非尋常通侯而已今日旣晚貴上人不在家我過一二日再來來時務得一見方妙等語奴才查該革員與奴才匪特向無往來從未見過一面交過一言今於革職之後突如其交登門拜會言有要事面談志在必見殊不可解反覆推尋或爲近見奴才十九日陳請厘正奏議體裁原奏入有指斥御史劉恩溥無知妄作一語妄測奴才必爲俊啓洩忿而發因而故智復萌意欲乘閤抵隙鼓惑奴才圖便其私亦未可定殊不知奴才所以指斥劉恩溥者蓋因該御史當兹　垂簾之際陳奏大不檢點已屬冒昧不莊况復附片陳請整飭陪祀坐班尤爲褻漬不敬是以論之初不屑因一昏庸無用之俊啓宴飾萋斐爲彼洩忿也伏思奴才雖至愚極陋固亦滿洲世僕自蒙　恩賞差使以來幾及三十年凡有陳奏皆就管見所及敬抒愚悃識見未周事理無當之處誠然不免此盖限於天資才具而非可以人力强求者至於假公濟私之見亦敢自信其必無不特藉端謀利有玷滿洲身分之事斷斷不忍作卽沽名見好甘心自外　生成之念亦斷斷不敢存固久叨　聖明　垂鑒汶蒙　恩賜　矜全感激下忱莫能言狀無如近日人心淺薄動好狐疑卽如上年七月二十四日奴才陳奏兩疏外間無知小人頗有物議譏誚奴才薄待淸流瞻徇富室蓋指祟禮古銘猷二人而言也彼時奴才則以爲淸流自當珍重然過事徇庇亦屬偏私之見富室固嫌瓜李然吹求已甚又豈公論之平况关國家法紀綱維尤難顧惜小節是以毅然爲之第亦行其心之所自安耳旣已自問無瑕誣加在所不恤不意張觀準至今成見未化竟敢嘗試輕投無怪劉恩溥原叅有請　旨革職驅逐回籍不准留京招搖滋事之語自今視之實属冥頑無恥未可稍事姑容請　旨飭交都察院傳訊張觀準究竟該革員與奴才有何淵源往來幾多次平日有何交結之事輒敢突如其來登門拜會所謂面談要件究竟是何事理該革員意欲何爲務合逐一供明奏請從嚴懲辦爲此恭摺奏　聞伏乞　皇太后　皇上聖鑒謹　奏請　旨奉　旨已錄　○○護理浙江巡撫布政使以德馨跪　奏爲署臬司患病未痊另委接署並開鹽運使本缺請　旨簡放以重職守恭摺仰祈　聖鑒事竊照浙江按察使貝缺欽奉　諭旨著陳寶箴補授欽此因到浙需時調任撫臣陳士杰檄委鹽運使惠年署理並以杭嘉湖道豐紳泰署理運司印務奏明在案兹據署臬司惠年禀稱前因感受風寒月餘以來雖經請假醫治仍力疾從公乃病後失調中氣虧損頭暈心慌夜不成寐急切未能痊愈深恐貽誤公事禀講另委接署臬篆並開運司本 
缺以便回旗調理等情卽經飭委署運司豐紳泰騐明屬實具結禀覆核辦前來臣隨親往看騐委係實情伏查臬司爲刑名總匯責任綦重瞬屇核勘秋審之際該署司惠年病未痊愈自應派員接署以免曠誤兹查有二品頂戴候補道唐樹森老成諳練曾署實缺情形熟悉堪以委署除檄飭　照外所遺兩浙鹽運使員缺相應請　旨迅賜　簡放以重職守再該司惠年精詳穩練年力富强將來病痊堪以起用合併陳明謹會同閩浙總督臣何璟恭摺具奏伏乞　皇太后　皇上聖鑒訓示謹奏奉　旨已錄○○喜昌片　再查宣化古北兩軍從前在庫防守該營應需柴薪皆由車臣漢圖什業圖漢沙畢三處供給每木柴一根給價銀三分三厘十餘年來辦理無異上年夏間吉林官兵到庫人地生疎不諳蒙語該官兵日需木柴難以採辦奴才查庫倫蒙古半多閑居無業生計維艱若運送營中柴薪亦可得價餬口是以奴才會商那穆濟勒端多布仍照現在宣化防軍買柴章程傅令三處蒙古運送言定每根柴重四十五斤付價銀三分六厘均按月交兩部落盟長友沙畢具領給發迨全十月間據營務處委員等面禀本營日用木柴該三處有發價者亦有派令運送不給價者等語奴才隨卽傳詢三處辦事人等據通事傳說所領柴價俱按三節付給運柴蒙古不敢舞弊惟奴才日在病中又不曉蒙話誠恐官兵旣出柴銀而蒙古未得實惠當卽傳令三處務照本營所付之價隨時付淸不准無端扣留致受勞累維時値隆冬雪深埋膝外來官兵無處雇覓車輛蒙營中木柴仍令三處響行運送迨至春間氷雪消化卽令營夫赴山運柴等因札知在案又庫倫地方除羊肉以外並無別項菜蔬乃羊隻蒙古興蒙古買賣者價銀在七八錢左右官兵一買每羊一隻竟敢要銀三四兩不等向來蒙古哄騙外人是其慣習奴才囑令營務處商之公銜三等台吉車林多爾濟代買羊三干隻該台吉將自已羊賣央一千隻其餘二千隻在圖車兩部落買妥言定每隻羊價銀一兩三錢奴才飭令營務處先付價銀後取羊隻嗣後沙畢見羊價尙昂亦願承買奴才因思羊𠮓足敷半載之用故末充准現在吉林官兵遣撤在卽所　該軍到庫以來所用木柴羊隻銀兩均己付淸並無帝欠取有兩部落盟長及沙畢三處印領存照在案以外毫無繁瑣地方之處除咨理藩院外理台附片陳明伏乞　聖鑒謹　奏軍機大臣奉　旨知道了欽此　○○湖廣總督臣涂宗瀛湖北巡撫臣彭祖賢跪　奏爲侯補道員寔缺知府政績卓著襯懇開缺以道員補用恭摺具陳仰訢　聖鑒事竊湖北武呂府知府嚴昉現年五十七歲係雲南宜良縣進士由刑部主事升員外郎郎中同治八年六月奉　上諭補授湖北漢陽府知府十一年漢鎭捐餉出力奉　旨賞加鹽運使銜光緒六年辦理晋捐出力經山西撫臣曾國荃保奏請以道員在任儘先補用是年　大計卓異請調補武昌府知府先於光緒七年二月十五日到任署理九月初一日奉　旨准其補授查該員廉明公正篤寔精詳歴任漢陽武昌知府均係最爲煩要之缺十餘年來辦理通省發審京控招解案件莫不明元一切政務正巳率属措置裕如堪勝監司之任旦係儘先補用道員相應仰懇　天恩俯准將武昌府知府嚴昉開缺歸道員儘先補用如蒙　兪元仍合併俞保卓異乏案赴部引見所遺武昌府員缺緊要請　旨簡放以重職守謹合詞恭摺具陳伏乞　皇太后　皇上聖鑒訓示謹奏軍機大臣奉　旨着照所請該部知道欽此 
 
