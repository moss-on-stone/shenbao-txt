# 1894 - 172 - 4907607

 

Page 1

 
 
[附送救命功德册]  
　　滬上諸善士商請英工部局將捕房所捉之狗逐日往領載至蘇州妥爲留養業已准辦惟以經費結繁不得不爲將伯之呼爰刊一册名曰救命功德浼本館於今日隨報分送所望見此册者隨緣樂助俾得積少戚多其功德當不在　蟻放黿下也 
[重印經策通纂出書告白] [  點石齋主人啓]  
　　近科鄉會試崇尚寳學首塲而外兼重二三塲經術旣貴講求策問尤資考据二者並重非若二十年前可以空疏俸邀一第也自戊子年本齋經策通纂出海内之士同聲稱賞一時紙貴不脛而走計前後共印萬餘部至去歲皆巳售罄其間因此而掇巍科登高第者不知凡幾冥以是書經學策學悉集大成不惟射策者當奉爲圭臬卽二塲經藝亦覺取精擷腴俯拾卽是誠科名之捷訣也今復重印將次工竣準於五月底出書低　墨色精益衆精裝釘亦尤爲詳愼無重複缺　等弊諸君子有欲躉售或預購者请臨本齋帳房面議可也 
[新印重脩上海租界城廂内外全圖] [  三馬路申昌書畫室啓]  
　　重脩上海租界城廂内外全圖墓繪精詳如張茂先畫建章宫有千門萬户之觀又如馬伏波聚米爲山形勢宛然在目計裱成每幅碼洋五角裱成摺式碼洋四角未裱碼洋三角賜顧者請至本埠三馬路申昌書畫室曁外埠申昌售申報人購取爲盼此佈 
[聞邊亂己平系之以論]  
　　昨接營口友人雁帛謂吉林祥根新荒地方因升科激變大憲派兵往剿兹聞事已大定軍憲已將兵隊調回並派員招撫流民仍歸舊地耕種永不升科而流民以室廬已毁棲身無所皆不願歸是役也官兵死傷千餘名亂民死者亦有千數查前此營信謂距吉林省城三百餘里之帽兒山因荒地升科致有不軌之徒揭竿而起聚衆至數萬人公然竪立大旗大書官逼民變字樣竟與官兵對壘四月十二三日連接三仗官兵小挫死傷至六七百名亂民中亦有死傷其所用皆係西式槍砲有快槍千餘桿連環開放官兵之失利盖由於此帽兒山之與祥根殆彼處土音之不同故前後所報地名若有兩歧其實卽一事也該處地方去冬已有馬賊數百官兵捕之未能得手亦因馬賊皆用快鎗今年因升科起釁是處蒙古地多不知煽亂者是蒙古之人抑係漢人未獲詳晰定軍憲本係欽派會同李傅相校閱烟臺海軍及砲臺船隖等土程公事粗畢卽聞亂耗故於四月二十一日下午行抵營口是夜四鼓卽起馬馳回藩陽以便相機辦理至二十四日卽有吉報謂是處業已安靜升科之事亦已妥洽本須照向例加倍今則惟加什一之數所以民心悅服向之桀鷔不馴者今亦解甲輸誠矣營口距該處千餘里之遙其信息之確否不敢過信然合前後兩信之言以觀之則是先以升科而召亂繼以升科之事議已妥洽民心以安亂黨亦卽從此解散蓋彼亂黨者專以伺隙而動若升科新例欲視向例加倍則民心自難平服匪徒遂乘機倡亂借官激民變以爲題目此則亂匪之狡猾伎倆然官之有以激之則升科之倍實大有不洽輿情者在也迨升科之事妥議周詳僅以什一收諸民間則是隠然尚有三代之遺風民雖愚魯豈有不知感德者民心旣定而若輩匪徒亂黨皆無所藉口並亦無所藉手有不紛紛解體者乎以是知前後兩信其消息不得謂之非確也惟是該處去冬馬賊猖狂官兵不能拘捕今年又借升科爲名居然狂悖揭竿竪旗大肆跳梁官軍與之接仗竟被陣傷六七百人之多雖亂民傷斃其數足以相當然亦足以見該亂黨之漸形强悍矣况官兵所斃實係營中之軍卒而亂黨中之傷斃者安知非皆鄉愚附和之輩其眞正匪黨則早已兎脫也夫因升科而滋亂揭竿起事相聚拒捕要不過烏合之衆耳卽去冬之馬賊亦不過緑林之豪豈有官兵恊力剿捕而不可得者吾嘗謂此時中國之官兵以之禦外侮或尚虞不足以之靖内訌則可必其有餘今於吉林之亂觀之覺有不可恃者蓋吾之所謂有餘者因整頓海軍講求製造快槍巨砲軍中皆備彼烏合土匪安得有此且軍中不但有利器而已其坐作進退亦時加訓練自不同於草宼之厖雜以故匪徒亂黨一遇官軍無不立卽剿除前此北地齋匪馬賊倉卒起事旋經官兵一掃而平此其明騐也乃吉林之亂黨竟亦有快槍等類連環互放直與官兵相抗拒以至官兵死亡如此之多彼亂民之亦有千數死亡者則皆未經教練之愚民倘或有桀黠者稍加教練則官兵恐又非其敵矣故吾嘗謂軍火之禁最宜認眞今中國於軍火之禁何嘗不嚴而無如告示則視爲具文稽查亦行如故事而各處之匪徒無論爲竊爲盜爲殺爲搶往往時聞有身藏槍械者然猶以爲竊盜輩不過私購一具以資防身而已而孰知吉林之巨賊亂黨竟有快槍千餘桿之多試問其來自何方藏之何處凡平日有稽查禁止之責者不將汗顔無地矣乎然及此時而認眞禁絶尚未爲晚若再緩則將使匪徒人人有槍械與官軍工力悉敵吾恐官軍雖勤加訓練亦恐倉黄之際轍亂旗靡此其所關乎治亂者豈淺尠哉因知吉林馬賊亂黨均有槍械不禁瞿然動念於是乎書 
[本館接奉電音]  
　　昨由京友電傅諭旨一道敬謹譯登○五月廿一日奉上諭前據雅爾堅奏成都駐防請添練洋槍以代操防並請在於藩庫土藥厘金項下動支公費當諭令恭壽劉秉璋妥議具奏兹據恭壽等覆奏添練之費計歲需四萬餘兩川省土厘每年所餘無多留備災荒不時之需不敷撥用礙難辦理等語所奏委係實情該副都統所請添練洋槍之處卽著毋庸置議駐防旗營本應隨時整頓不在更攺舊例方能得力仍著該將軍等認眞操練俾成勁旅毋得稍涉懈弛恭壽另片奏雅爾堅此次進京隨帶官兵十七名之多所需路費擅發兵餉私動庫欵有佐領圖結可證各節著雅爾堅明白回奏欽此 
[上苑榴明]  
　　順天府爲曉諭事照得本年科考本堂定於五月二十日考試八旗滿洲蒙古漢軍文童所有考試日期合行出示曉諭爲此示仰八旗滿洲蒙古漢軍文童遵照於是日五鼓咸集貢院伺候點名入塲考試毋得遲悮特示○神機營派往新疆充當教習官兵經陶大中丞模咨明回營歸伍頭起隊長二名練兵三十名由新回京等情迭綴前報惟該弁兵由京赴新後鎗砲廠額缺勢難久懸早經挑補有人此項弁兵奉派遠役兼解鎗砲藥彈已屬著有微勞現已回京若因缺已補人致令投閒置散何以策勵將來由鎗砲廠總辦岳竹村觀察禀經秀明二全營翼長請慶邸核奪恩施近經慶邸批諭現由新疆回京隊長練兵等著仍挑入鎗砲廠練習新式洋砲其月支口分照章給支以示體恤此交○户部爲片傅事俸餉處案呈所有正白正紅廂白各旗營應領本年五月季大檔甲米折色銀兩現准銀庫附 
 
 

Page 2

 
 
稱於五月初十日開放爲此片傅貴旗轉飭承辦人員務於是日辰刻赴庫承領並轉傳護軍營可也○河南巡撫裕中丞委員領解奉辦各色汴綢三百疋汁綾三百疋汴縐三百疋本色線綢三百疋大布三千疋分别裝箱封固解運入都已於初四日進京於初五日分赴户部内務府投納文批聽候傳期交納○國子監爲咨行事據廂藍旗官學片稱本旗蒙古麟昌佐領下官學生容普無故不到曠時廢學開去官學生咨回本旗當差等因除容普所遺官學生應由本監另行挑補外相應咨行貴旗查照並將該學生月支膏火卽自下月扣除停領可也○端午日由海内頒出皇太后御筆畫扇分賜禮親王張額福三相國徐協揆桐翁司農同龢熙司農敬李宗伯鴻藻敬司馬信孫司馬毓汶松司宼溎懷司空塔布孫司空家鼐徐少冡宰用儀徐總憲郙等各一柄禮邸等祇領訖赶爲具摺於詰朝謝　恩　皇太后誼美恩隆俾廷臣得以奉揚仁風豈不懿歟○吏部爲示傅事所有光緒二十年四月分分發布政司經歴史廷亮等一百員本部於五月十一日給發執照相應示傳該員等務於是日黎明親身赴部承領切勿自悮可也○光祿寺爲知照事所有奏補本寺漢典簿之應補典簿賈紹祺一員於光緒二十年五月初二日帶領引見本日奉旨光祿寺典簿員缺著賈紹祺補授欽此欽遵到寺相應知照吏户二部查照可也○新文進士旗匾坊價一甲每名給銀八十兩二甲三甲每名給銀三十兩由該進士領支自行建坊此定例也兹本年甲午　恩科殿試竣事已由禮部將新進士若干名共應領坊價銀若干照章應折實銀若干移咨户部核給云○鴻臚寺鳴贊官於太和殿傅臚未候靜鞭鳴畢輙卽唱贊排班殊屬非是著查取職名交部議處一節兹聞鴻臚寺查明是日唱贊者係鳴贊官常齡已咨吏部核辦矣 
[香港疫電]  
　　昨日香港來電報云廿一日有新病者七人送入東華醫院死者十三人醫愈者二人留院者八十一人此係專指東華醫院而言此外醫船及别醫院不在其内 
[日本巨災]  
　　聞之日本友人云東歴六月二十號卽華歴本月十七日下午二點鐘時日本信濃國淺間山火苗猝發以致成災又六日前東京地忽大震損壞房屋甚多人民亦壓斃不少其中詳細情形且俟本禮拜三郵船會社西京丸到來接本館訪事人手言再行登錄至前報所紀壬馬希杜地方大火係得諸香港某日報實則山形縣之事東語謂山爲雅馬謂形爲額曰壬馬希杜者舌人之悮也 
[寍波患疫]  
　　寍波自入夏以來餘寒料峭居人皆穿棉衣至本月初十日天時頓熱儼如三伏近日潮氣薰蒸鬱悶難耐以致瘟疫流行日有死亡和緩一流爲之應接不暇善欇生者尚其加意防範耶 
[定期賽會]  
　　寗波江北岸每于五月間奉關聖曁周大將軍出巡今年定於二十四二十五兩日巡賽江北白沙等處恐屆期士女如雲不减曲水湔裙之盛也 
[雲津雙鯉]  
　　天津守望局總辦湯伯述太守委署大名府缺所遺守望局一差大憲委李少澐太守辦理湯太守原擬秋間赴任嗣因傅相敦促就道故攺於本月初八日前往履新城廂内外十八叚守望分局商民咸製送萬民傘德政牌以表愛戴之忱太守謙讓再三而後受是亦官塲常例也○天津東南二門外厝柩纍纍年深日久一孟麥飯祭奠無人霜雪雨風漸形剥蝕以致棺縫綻裂胔骼凋零身後之災慘不忍覩兹當炎夏屍氣薰蒸地方官深恐釀爲瘟　出示勸葬惟此等告示見者多目爲具文非充耳不聞卽熟視無睹又安得執停棺者之後嗣一一置諸重法庶此風或可挽回乎○江浙沙甯各船運漕北上當未開兌時往往設局賭錢毆鬥打降事所時有今歲廣益豐烟館械鬥之案被逮者計共四人刻下天津縣李摶霄大令以漕米兌竣漕船業已回南特將案犯四名及廣益豐被繫之一人交保開釋 
[烟雨樓題壁]  
　　禾中連日大雨傾盆河水約漲二尺客民所種稻田皆須放水土民尚未揷秧至十七日天始放晴○嘉興縣劉大令之公子新點庶吉士喜電傅來寮寀紳耆咸來道賀車馬塡咽極盛一時○嘉興縣劉大令於十九日乘舟赴省謁見各大憲面禀要公○秀水縣冬漕今春早經告竣各書辦遂於十九日傅鴻聲堂京班在郡廟演戲酬神○東栅口有趙姓者因犯軍罪發配至此已歴多年平日横行不法魚肉良民積不義之財居然小康妻妾子女備極人間之樂而作惡性情仍不稍改十七晚向鳳雲軒茶館尋釁將檯椅碗盞打毁一空茶館係某氏婦所開母女二人焭焭自守一旦見毁於趙某氏婦愈思愈忿卽服洋烟以圖畢命至三鼓時毒發其女駭絶大呼幸鄰右聞聲起視設法灌救始將毒水吐出漸漸回生否則不堪設想矣凶暴得志則良懦含寃抑强扶弱是所望於賢有司○陳六舟宗師視學兩浙時札飭各府縣學廣文率同耆宿宣講聖諭廣訓及勸誡諸書以期懦立頑廉化行俗美舉辦迄今已歴兩年近經宗太守飭學傅集講生於望日齊集郡廟俟文武各官拈香後命講生會講各書同獻所長計講生府學鍾雨霖徐綬蓀鍾間霖嘉學倪昌灝秀學姚斌講畢太守及兩首縣咸稱賞不置 
[蒜嶺暮鐘]  
　　鎭江訪事人云新任順天府府尹前浙江學政陳六舟京兆於本月初十日自楊州起節傍晚駛抵鎭江舟泊洋浮橋碼頭先一日丹徒縣王伯芳大令飭差人在碼頭上搭蓋彩棚鋪陳一切迨棨戟遙臨寳蓋山新兵各營勇丁均站隊江干升砲鳴鎗以申敬意俄而鎭江關道蔡和甫觀察副都統保頤菴統制鎭江府彦詠之太守曁印委各官登舟晉謁京兆一一接見互叙寒暄次日清晨命駕入小閂往各衙謝步先至道署觀察迎入花廳欵以茶點至縣署則大令飭家丁擋駕旋於十二月午後三點鐘時乘招商局江裕輪船順流而下逕赴申江○鎭江蒜山一帶常有賭攤招人入局游手好閒之輩往往被迷龍神所惑以致金盡囊空不慣飢寒流爲竊盜保甲總局劉照靑明府有鑒於此遂於日前出示嚴禁又命差役四處偵察將賭棍嚴加驅逐不准逗遛○蘇松太道黄幼農觀察之德配某夫人於本月十二晚二鼓時乘招商局江孚輪船抵鎭江聞將前存常鎭道署之物逐一移至多陵云○本月十三日相傅爲關帝誕辰廣東會館照章演戲一天特招寳鳳茶園諸妙伶登臺奏曲或銅琶鐵板高唱雄詞或殘月曉風别饒幽韵綺窗麗質繡閣嬌娃晨起卽料理鳳頭鞋對鏡簪花泥阿母梳時樣新髻扶婢而出携手游觀會館之前游人如織誠熱閙也○西城外小街民人某甲生有子女各一其妻早近女已長成子亦已勝衣就傅矣上月忽染時邪醫治數旬綿延床褥比鄰某乙之子年與甲子相若素相契合當甲子病時時至房中探望一日見乙子至欣然由牀躍起病容蕉萃跌仆牀前乙子急以手扶之一面卽喚人入内詎甲子經此一跌次日卽告殂甲與女驚訝非常謂其子病已就痊何忽有此變卦想被乙子扭至床前毆擊以致傷重而亡情不甘休奔赴丹徒縣控訴十一日王大令親詣屍塲騐視仵作唱報甲孩遍體班痕並無傷跡大令因謂甲曰爾子因病身亡不得藉屍圖詐卽飭具結收殮甲嘵嘵致辯極口呼寃大令勃然大怒飭笞責五十板其女在旁亦連呼寃枉大令飭掌頰三十下隨嗚騶回署○瓜洲營遊擊戴遊戎華貴於本月十四日午刻乘舟赴白下謁見劉制軍 
[宜昌竹素]  
　　宜昌訪事人云四月之杪有人試演龍舟地方官下令禁止以美兵船在江心停泊恐易滋事端也節屆端陽又聞有准賽龍船之舉惟不准營中兵士糾衆爲首及赴各碼頭游觀并須有正大之紳耆保民人不得肇事云○美國兵輪船自上月二十八日抵宜昌灣泊數日惟遵章巡視而已旋於初六日開回漢口○北門外某甲年六十餘妻故多年生有二子長子及媳俱極老成次子已故惟孀媳在家强悍無人理且有外遇兄嫂不敢出一言月初忽起意購得毒藥欲毒斃老翁翁知之乃無從下手至夜半淫婦姦夫贍敢持斧久翁臥房將翁連砍五六下頭腿胸前俱受傷尚未絶命隣右得知其事急送淫婦到官而姦夫已遁隣右乃約同親戚派出二十餘人協同官差捕役十餘人往北鄉將姦夫拘住連夜解赴縣署待堂訊辦理但不知老翁性命能無虞否也 
 
 

Page 3

 
 
[五羊零拾]  
　　邇來陰雨連綿有傷禾稼南番兩邑宰關心民瘼爰於十一日設壇祈晴是日早起大雨滂沱宛似銀河倒瀉迨邑宰詣廟行禮畢返轍回轅卽見雨散雲收晴光大放一時居民無不歡忻鼓舞○劉紳學詢在黄沙設立醫廠養病施醫此處地址縱横數十丈本極寛廣奈就醫者紛至沓來大有人滿之患劉紳見時症未息爲日方長恐後至者無地容留或有爲善不終之憾又招雇工匠添搆數十間務使貧病之人咸欣得所劉紳之勇於爲善餘力不遺觀此可見一班 
[賢守論文]  
　　廣州府張濔生太守勵精圖治善政良多而尤以培植人才振興文教爲已任每月羊城書院官課卷太守皆親自評閱絶不假手賓僚兹見課卷文體多乖未能合式爰手書教語遍示生童訓誨諄諄如父師之教子弟捧誦一過覺愛士之意流露於語言之表凡屬生童可不恪守箴規益加砥礪以期無負太守之裁成哉兹將教言照錄於後甄别取錄生童諸卷多有才氣縱横駁雜不純之作取其美質易成非以此爲制藝之正軌也若諸生童不悟轉相效法以離奇光怪爲工大失不佞之意制藝代聖賢立言大非易易至其體格謹嚴多所禁忌亦非盡曲儒之見也誠欲納聰明才雋之士於重規疉矩之中使之無敢放佚爲文如此爲人亦如此故功令以之取士歴久不廢近日文格亦稍凌夷矣矯空疏靡曼之弊流而爲牛鬼蛇神枯菀雖殊偭越則一究其乖舛更僕難終先正諸名大家類能通經史詞賦試取其文澄心讀之可以悟古人之所以得今人之所以失也聖賢之義藴不得東拉西扯舍題爲文言爲心聲不可不愼不佞責望於諸生童者甚厚無窮兹與諸生童要約以後作制藝必須遵先正法則卽此文藝之末尚不免俯仰依人冀倖詭遇其他復何望乎一得之知敬以相質他日公暇尚欲與諸生童樽酒細論也知廣州府事張曾敭教 
[潯陽雜記]  
　　十一日未刻九江接南昌電音新簡南昌遺缺府饒州府知府王太守鵬壽奉檄飭赴新任調署斯缺之九江府崇濟川太安俊飭回本任又卽用縣俞子新明府圻委署彭澤縣事按實缺之劉鼎三明府先甲於二月初十日到任僅及三月卽行撤任宦海風波誠難測哉○十三日天未黎明關道憲誠果泉觀察鎭憲周德泉軍門率領府廳營縣各員致祭關聖又廣東會館首士黄梅西太守鄭紀常正郎曁同鄉各紳亦於是日致祭主祭者爲現署後營遊擊王東榮遊戎并召梨園子弟登臺演劇冠裳濟濟十分熱閙○署九江府邵傅巖太守因公至金陵於十四日附江寛輪船啓行屬下印委各員俱出城恭送○前日江寛上水時有薙髮匠郭某擬上船奏手忽失足墮入江心波濤滾滾無從施救其弟號泣失聲輪船帳房見而惻然給洋八元爲打撈殮埋之費是亦好行其德者 
[章江水勢]  
　　端節前後章江之水漲至七尺餘寸前經列報兹因近日天公做美連放晴曦水已漸退至初十日中丞大閱已退三尺有奇僅存四尺餘黄梅水汛當可免患矣 
[禀請築隄]  
　　江寍縣屬一帶田畝濵江者多今歲雨水過多潮汐尤大所築隄防將有奔潰之虞五月十五夜大雨傾盆直至次日午前始露霽色鄉人恐愳尤甚現各董事鳩工將小圩培築堅固大圩非鉅貲不可紛紛具禀請防營統領撥兵動工想巍巍在上者必能俯順輿情免小民其魚之嘆也 
[僧案訊結]  
　　前報紀佛門用武一案兹聞鄞縣楊大令日前飭差提訊以觀堂寺僧秀蓮不守清規屢次滋事本應懲辦姑念悔過飭具切結准其保釋客僧二名遞解回籍被搶什物勒令繳還某僧住持該寺飭具保狀銷案 
[嚴禁劣油]  
　　棉花油一物食之最足致疾前經英廨讞員蔡二源太守示禁在案無如奸商祇知圖利不顧害人日久玩生仍蹈故轍代理讞員宋莘樂通剌有鑒於此故於日前重申禁令並飭差探等細心查訪如有用石灰點棉油之家須立卽送案根究現查有如盛鼎豐等四家俱係點油作遂於昨日將如盛店主徐仁甫鼎豐店主張理卿周月銓老合興店主黄子全萃源店主鄔全銀等五人逮案徐等供將棉油點清後並非售與食户實售與人家點火通剌與薩副領事再三商酌著將各家點油器具充公如以後再作此事一經查獲定當重辦决不寛貸徐等遵諭而退 
[演龍記]  
　　昨日本埠各會社比賽水龍先期在南閂外大校塲演武廳陳設公案廳前懸燈結彩高搭凉棚以便各員坐閱下午鐘鳴一下忽聞號筒響處轆轆聲馳俄而戴日湧旣濟社同仁輔元堂海防廳署江海關道署沈香閣古雲臺十五鋪十鋪衆姓復善堂平安社江南製造局春申侯祠普濟社錢業公所花業公所豆業公所天主堂諸洋龍計二十餘架先後風馳電掣而來龍上均紥就各彩五光十色耀日鮮明旣至東西排列旣而城守營李千戎守備程守戎提右營廖叅戎乘馬遙臨升坐演武廳命各龍次第試演陡聞鉦聲鏜鏜然則上海縣黄愛棠大令松海防劉乙笙司馬江海關道黄糼農觀察咸呵殿而至各司事益興高采烈吸水狂噴有見者謂天主堂洋龍噴水最高戴日湧等次之海防廳署洋龍司事頭戴銅帽身穿紅衣鑲以藍色綢下身穿白褲足登油靴餘均穿黑色衣頭戴籐帽演畢觀察命分别賞給銀花銀牌得賞者咸趨至案前半跪以謝及各員命駕而回報時鐘已將五下矣 
[火警續述]  
　　前晚十點三刻鐘時英租界中新街寳順洋行新造房屋失愼昨報已略記情形兹悉火起於後進之四十三號門牌後延及東首之四十一二兩號房屋西首焚至四十四五兩號房屋而止查起火之由因住居此屋之人於晚餐後出外將門扃鎖忘將火油燈吹熄致肇此禍至火勢將熾時前後隣望見欲往施救無如雙扉下鍵欲入不能遷延片晷火勢愈熾延及左右鄰未幾各洋龍及火會中西人紛紛馳至竭力施救祝融氏力不能支始卽返旆是役也計焚樓房五幢内有住居四十一二兩號房屋之家聞曾經三井洋行保火險銀一千五百兩想須照數賠償也 
[蚊蟲肇禍]  
　　有名松江阿大者在美租界伯頓路口開設野雞馬車行前晚一點二刻鐘時因蚊蟲甚多不能伏枕持燈薰之偶不經心延燒蚊帳霎時烟霧迷漫附近居民聞呼救聲皆從黑甜鄉驚起汲水噴射始免成災然亦險矣 
[小工斷臂]  
　　浦東人張和尚年甫二旬向以攻銅爲業邇來者賦閒已久家中八口待哺嗷嗷不得已在祥生廠馬頭當小工日得百數文以餬其口前日以機器運木料忽從空中墜下壓傷左臂骨折筋傷工頭某甲見勢不佳雇人舁至虹口同仁醫院求療醫生騐得此臂已無所用遂嗅以迷蒙樂設法鋸去始得將性命保全 
[烟館違禁]  
　　前晚南巿十六鋪巡防南局委員鍾偉臣二尹督率勇丁巡至老源發烟館前見時已夜深門尚未閉梁步雲曁某姓烟館亦然回局查知若輩皆屢次違禁飭將門牌吊案想須勒令閉歇矣 
[續獲流氓]  
　　昨報紀棍徒滋閙上元飯館經總巡葉司馬拘拿張阿慶等三人重責枷號兹又拘獲案中人敲鑼長慶爛頭都福挑水金林三犯解送總局待訊想亦須盡法以懲也 
[虐徒案結]  
　　前報載英公堂以銀工吳金福凌虐學徒王長生送請上海縣辦理當日黄大令訊明一切飭差傅長生之父到案訊斷前晚大令升堂覆訊長生之父供稱小的名小峰寍波人家住老閘傭工餬口生有三子長子學習成衣次子長生在吳所開首飾店習業屢次逃出吳曾向小的說知將長生鎖錮大令曰爾子屢次逃出實屬不安本分吳供稱此徒小的不敢再收叩求大老爺斷交伊父領去供畢將關書呈案 
 
 

Page 4

 
 
大令謂長生本應重責姑念年幼無知從寛豁免諭令小峯領回管束 
[押候繳照]  
　　公平洋行細崽唐寍和控本城虹橋浜人姚逸卿誘令伊妻阿林捲物而逃黄大令訊究之餘將姚收押著交阿林到案此已詳列報章矣前日唐李氏卽阿林自行投案晚間大令升堂研訊見証周雨亭供稱阿林今已到案請大老爺訊究可也阿林供稱小婦人年三十二歲當二十二歲時正月某日從丈夫來此租住三馬路富春里鄰婦寳林向與姚姘一日喚小婦人夜膳小婦人一時糊塗致與姚相識後姚三次至小婦人處小婦人告以丈夫防閑甚密不可時時走動一經知覺爲禍不淺姚不應五月初三日又來與小婦人吵閙丈夫回來查知此事幸姚已逸去小婦人恐丈夫詰責托詞出外喚轎至姚家告以此事已被丈夫所知如何料理姚言無妨卽給洋銀一元囑將毁壞之洋鏡修好携回及小婦人回家見丈夫獨坐家中小婦人至老閘舊鄰居處暫宿幾日至十一日又喚轎至姚家姚閉閂不納小婦人卽轉身至觀音堂躭擱一刻仍回姚處見門前有公差在小婦人卽隨之來案唐訴稱小的之妻被姚誘出並捲去衣飾開列清單呈案小的因此事生意已停今函禀母親請來滬商議大約只好收拾回鄉所心不甘者姚將小的人家拆散惟求大老爺重辦大令曰爾妻現已到案爾尚欲領回否答稱當日由父母配合小的不得不領回大令謂姚曰爾將阿林匿在何處供稱阿林是野雞娼與職員來往時自言並無丈夫後職員知伊丈夫尚在卽不敢前往大令曰爾稱阿林是野雞娼何以阿林不肯供認遂判令將姚責手心二百五十下阿林鞭背一百下責畢又訊姚曰究竟爾之執照何在何年報捐答稱職員係布政司理問報捐至今已七八年刻在水師學堂當提調差當捐職時倩叔父之好友沈老爺經手捐照共有二紙未曾帶來大令飭仍還押著將照繳案再行詳辦阿林暫交官媒收管候姚繳照後核辦 
[上海六馬路仁濟善堂彚解順直第十三批賑欵啓]  
　　謹啓者順直賑捐敝堂先後解過十二批今續解十三批現銀五千兩托招商局新豐輪船叨免水脚運津指交褚敦伯翁散放寳坻是批絲業會館銀四千兩敝堂銀一千兩合并聲明當此籌捐弩未總仗薄海仁人樂善好施解囊救命刻又奉到祥記助賑銀七十兩甡記助賑銀一百兩東成和助賑銀五十兩義記助賑銀十五兩四善士均求諸事順遂水陸平安又隠名氏求病速愈錫福消災助賑銀六十五兩祗領之餘莫名感篆附登報牘叩謝鴻慈[  施善昌等拜手謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[臣宅狐祟]  
　　金陵城北有巨宅一所雕牆峻宇巍然煥然相傳有狐據爲穴窟數年來無過而問津者某武員利其值廉購而居焉遷移未久卽有抛磚擲瓦之患入夜小狐成羣跳躍不休武員惡之密布火藥于後圃中通藥線於暗室息燈以待人靜後則又絡繹而至亟燃樂線　然一聲火光徧地起覘其處聲息寂然天明微見血迹數點而已方共慶綏綏者殲於一炬乃不數日赤燄起於衣笥中旋救旋滅又於釜底得死蛇死鼠滋閙無已時近日子若媳忽患瘋顛以手披頰大駡武員不止聆其音似代狐語延醫診治束手無策未識將來若何結束不意光天化日中野狐敢公然作祟降魔杵何在盍擣之以快人心 
[英界公堂瑣案]  
　　包探秦少卿禀稱某東洋行買辦王信仁報失絨布四百五十匹由小的查係該行跑樓趙正甫與管棧錢金華鄒九曾持往衍大永源等質鋪質錢五百餘千王亦投案申訴前情宋莘樂通剌略問情由以其中枝節尚多自應澈底根究遂商之薩副領事著押候過堂復訊○天津人童春山前因犯案遞解回籍現又來滬被包探施高寳拘獲送究通剌著押候仍遞原籍○包探江阿三票稱傅阿萊至王小寳家行竊水烟袋一枝布衣一件由小的拘獲送案請訊王投案申訴前情請領贓物傅供寍波人失業無聊父親在四馬路電報局生理通剌著押候伊父來案具領嚴加管束○一百三十四號華捕禀稱夏紅如袁阿林二人在天后宫聚賭爲小的所見卽欲拘拿夏紅如手持鐵拳襯向小的腰間猛擊旋經小的奮力擒獲鐵拳襯及賭具一併呈案夏袁俱供本地人不敢聚賭叩求恩典通剌以夏紅如聚賭行兇確鑿可據著重笞二百板袁阿林枷號五日交捕心帶回示衆○三十九號西捕拘在路打架之徐阿寳徐炳初徐貴寳三人到案三徐同供寍波人在洋行爲侍者昨因酒醉悮犯現已知過通剌姑念皆係有業之人且己知過從寛各罰洋半元以示薄懲○西洋女子惠士訴稱昨在虹口地方行走忽有廣東人駱阿九在後相隨肆意調笑出言無狀是以喚交四百十三號華捕求爲研究駱供同路行走並未戲謔通剌判將駱阿九罰洋二元充西醫院經費○一百八十號華捕禀稱廣東人陳阿友掩入周榮順家圖竊適被小的所見是以拘案請究陳供廣東人現雖失業未敢圖竊通剌判押候交保如無人來何攺爲遞解○包探唐淸山禀稱張連生王小四李小林王阿四同竊吳永堂等五家物件張連生曾在憲署有案通剌判將張王李三人各責一百板遞解回籍王阿四交保○二百三十六號華捕禀稱小車夫施云喜陳阿春胡仁川等混載有恒洋行之爛泥是以送案現在原告未到施等俱供江北人並未挑有恒行之泥惟在此處經過通剌以胡等俱係貧苦食力之人從寛斥釋○捕解圖竊之李富卿王秀林請訊通剌著查明實在情形於禮拜三解案覆訊○包探黄四福禀稱寳山大塲人王沈氏竊取馮銀寳油衣二件請訊通剌判將王沈氏管押五日期滿驅逐出境○包探唐清山拘獲前曾解回江北之曾國春到案通剌著笞責一百板仍遞江北○一百九十號華捕禀稱馬夫俞時松駕車疾馳有意與别車爭先是以拘案請罰通剌判罰洋三元○包探何瑞福拘送在家賭博之王阿生等四人到廨通剌判將王阿生罰洋十元其餘三人各罰五元○包探孔阿才禀稱某洋人失竊絨單一條石圖章二方小的查係崇明人鮑竹榮所竊拘案請究鮑供認行竊通剌令管押十日以示懲儆原贓交該洋人具領○包探顧阿六禀稱積竊陳阿耕朱阿炳串竊洪阿才家物件是以送案請判查得陳已犯竊七次朱亦老斵輪手通剌判將陳管押捕房半年朱押三月○七十一號印捕禀稱陳銀福在賭檯望風拘獲送訊陳供本地人小本營生並未犯賭通剌判著押候交保○包探竇如海禀稱小孩徐生元竊取伊師徐林生之布衣一件請訊徐林生伸訴前情並稱願將學徒徐生元帶回送交伊父具領通剌以徐生元年紀尚幼瞻敢竊取物倦未便輕恕著減責五十下交徐林生領交伊父管束 
[法捕房瑣事]  
　　招商局巡丁鄧雲芳以巡邏過嚴致爲王阿二李阿毛陳阿桂等挾怨糾同黨羽十餘人拖至城根任情毆擊遍體受傷四十四號華捕將王等拘入捕房解經葛同轉研訊以其不肯實供押候嚴比此已見諸前報昨日同轉蒞八仙橋捕房先提李阿毛覆訊李供向爲小工當日見小寍波卽王阿二及阿狗等與巡丁互毆小的上前解勸並未帮毆同轉問爾等頭目究係何人供並無頭目包探禀稱業已醒詢明確李供因小寍波竊取瑞祥行白米一包爲巡丁所見因此起釁提王阿二詰問供稱當日巡丁先用籐條將小的鞭擊小的與之撑拒並無别人帮毆同轉以其狡展著重笞二百板始供認李阿毛爲頭目李不肯承招同轉謂爾爲頭目坐地分贓著重責二百板命提陳阿桂到案亦責二百板問共有幾人助毆竊贓如何分用供竊贓在捕房又問究竟何人指使陳供祗此三人同轉飭將三人枷號一個月期滿責放○鄭亦山控蔣阿大拐匿女孩一案經葛同轉迭次訊責蔣矢不承命押候再核昨日鄭亦山偕妻楊氏遞禀求追蔣阿大之母蔣王氏亦投案伸訴並稱此女於四月廿八日由新衙門飭巡捕送至棲流所留養同轉飭探帶同原被持片至棲流所詢問瞿董是否有此女孩如果屬實卽請帶回捕房聽候禀復核奪○竊犯王阿二去年因呌化客寓縱火一案潛逃未獲嗣爲郁包探拘入捕房並拘獲同黨黄金桂經葛同轉訊供押候責懲遞籍又飭包探至天仙茶園查問昨日同轉蒞捕房命提王阿二研究縱火情形王矢口不承著重笞二百板押候送縣遞籍黄金桂供在天仙茶園從王大喜學爲優伶旋據包探禀奉諭往戯館查問不肯承認同轉著重笞一百板飭探帶至天仙茶園交其兄四麻子收領○慶記衣店夥王通才訴稱本月初六日失竊夾被短衫贓已吊到求請給領茂興舊貨店學徒沈雙林訴稱十六日在攤上失去銅銚一把亦已吊贓同轉命提龔成業至案問尚有物件藏在何處供初次犯竊叩求恩施同轉著重笞一百板開釋不准逗留旋據各押鋪求給當本同轉飭各失主給還當本一半未領之贓仍交押店帶回○在長江輪船竊衣之張阿元曁江天輪船竊衣之王三昨又提案著照原斷各掌四十下一并釋出○浦東嚴家橋人瞿阿榮在戲館街垃圾堆上拾得田單契據等件携至八僊橋某米店請店主看視爲巡街帛拘入捕房解經葛同轉訊明實係拾來惟自供因犯洋烟癖被其父逐出同轉飭將田單存捕房待領瞿留捕房半月待戒絶烟癮釋放嗣因瞿在捕房吵閙同轉命帶出謂曰本委一片婆心代爾妥籌善法 
旣不願不必勉强卽行釋出爾 
[福建官報]  
　　五月初二日知府邱晋昕禀謝順直賑捐案内蒙獎花翎○初三日同知唐雨時禀明奉委查探洋硝價值○初四日署閩縣樊禀明丁憂侯官縣典史包示光禀明丁母憂○初五日同知瑞明禀謝前辦崇安稅釐分局長徵三成以上蒙給記功二次飭知藩憲牌示照得海澄縣何鼎調補漳浦縣遺缺應以進士截取分發試用知縣李進祿請補特示○初六日知縣文熾禀辭解餉進京並順差回旗起服巡檢鄭英禀明奉福州府委代理侯官縣典史事○初七日署侯官縣張禀謝奉委兼理閩縣事知縣張文綬管解京餉回省禀到缷署江東巡檢朱纓禀銷假禀謝准補雲霄照磨飭知並調署竹崎巡檢事藩憲示照得准補順昌縣仁壽縣丞徐耀光應卽飭赴新任供職特示○初八日新選沙縣李開勲自京來閩禀到閩清縣高楓調署竹　巡檢朱纓俱禀見禀辭赴任代理侯官縣典史鄭英禀任事丁憂侯官縣典史包宗光禀缷事從九品王廷俊由京起服禀到○初九日未入流周宗翰自京禀到藩憲示照得侯官縣典史包宗光丁憂遺缺以府委代理是缺之鄭英一手署理特示○初十日知縣郭承桂禀見禀奉憲委解京餉知縣彭光湛禀見禀銷書局分校差禀辭赴琯頭稅釐分局惠安塲沙世昌禀見禀辭赴任准補仁壽縣丞徐耀光禀見禀謝飭赴新任 
[廣東官報]  
　　五月初二日准補番防同知劉汝霖禀知清遠縣後任出具正部無虧印結呈繳藩司禀謝飭知禀見○初三日候補直隸州判孫傳沔禀知委海珠發審差○初四日候補通判沈贊清禀見禀辭進京候補縣孫祖華禀知委營務處審案差○初五日從九品倪祖培禀知委白沙廠差○初六日候補縣茹慶銓禀知委番禺膏　局差○初七日候補縣張璿禀知委營務處審案差○初八日准補羅定州關廣槐江村司初殿鼇番禺典史陸俱禀謝委○初九日候補縣陳善慶禀到由廠解餉回○初十日補用府　禀知巡查東江厘廠回禀見候補縣趙承炳禀辭瓊州差遣欽州吏目陶順德江村司初俱禀謝委禀到赴任缷新會典史葉茅田局林從九品唐大鈞梁繼圻俱禀見從九品葉其琳禀謝留辦禀辭回廠候補鹽大使黎汝懷禀銷某竹緝私差○十一日補用府吳景萱禀謝行知補缺後以道員用○十二日補用府陳武純禀謝行知補缺後以道員補用 
[鄂省官報]  
　　五月十一日候補同知陳其瑗奉委騐收鮎魚　剥岸工程候補府經歴吳寶楠自黄州府屬收買蠶繭完竣回省禀到 
[金陵官報]  
　　五月十五日委辦金陵善後局候補道懋續銷會辦善後局並淮北緝私差候補道楊兆鋆范德培禀知分寗差委藩轅牌示新選江寗府理事同知長勇禀繳文憑到省前唻應卽飭令赴任又贑輸縣典史員缺前經請以新海防遇缺先典史劉炳請補現己奉部覆准自應飭赴新任○十六日總辦金陵善後局候補道懋績禀知今日　辦候補道馬聲煥謝委辦沙漫洲緝私鹽釐正任上元縣陳謨叩謝飭回本任署上元縣王豫熙謝委調署蕭縣 
[蘇省官報]  
　　五月十一日知縣王石麟南渡釐局三年期滿回省銷差並謝十八九兩年分記功酌委署事廿八日常州府桐官太太廿九日前署直隸臭憲費大人學曾均壽辰○十二日候補道松峻辭行赴甯見制憲○十三日府經陳笏書銷太鎭海塘工程差縣丞林如松禀知奉飭派蘇差委又高步祥禀知奉飭派寗差委卽辭○十四日正任華亭縣吳成周禀知由都引　見回省繳憑正任吳江縣縣丞邵霖交缷回省縣丞鍾瑞堯又龔心沂禀知奉飭派蘇差委○十五日府經吳祖培禀知奉部撥給歸遇缺先補用　照縣丞孫鼎釗禀知由滬見道憲回並禀知奉飭換蘇差委又吳鵕基謝奉委雪鴈橋釐卡差並銷清訟局文案差主簿高靄堂銷太鎭塘工差從九董安浚奉飭派蘇差委 
[邗江官報]  
　　五月初七日張鹺尉灝解海分司餉來○初八日分發運判杭分　登瀛禀到王鹺尹紹脩起復回淮朱鹺尹廷樑由界溝公幹來　○初九日補用知府事陽太守峻委解京餉起程高鹺尹崧等銷北鹽差 
[申報舘協賑所經收順直山東賑捐五月十一日至五月二十日止第十四次清單]  
　　五月十一日元大亨源源銅洋一元無名氏洋二元○十二日迎月樓主人因病全愈洋二元構木後裔求妻病速全洋十元○十三日袁宅洋四元六角五分錢一千一百十八合洋一元零九分○十四日李振玉壽誕設筵宴客資移助山東　洋三百元蔚文洋一元○十五日南通州全泰盛來許　　洋六元烟台森昌局來關東大東溝紳商等捐助三十二户紋銀十九兩四錢一分申六錢合重二十兩零零一分○十六日常熟無名氏小洋一百角○十七日慈東棠蔭肅屋洋一元潘存心堂洋二元○十八日黄書榮洋三元○甘日游藝齋女士書畫洋六元刑部王妻病獲愈完愿洋十元以　總共收洋三伯　十八元七角四分紋銀廿兩零零一分銅洋一元 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十年五月十五日京報接錄]  
　　皖撫沈奏報出省查閱營伍日期摺○又奏請飭更正保案片○又奏水師提督巡閱到皖及起程上駛日期片○又奏籌撥耗羡銀兩片○又奏舒城縣大火捐欵撫恤情形片○又奏請准已故道員附祀英翰專祠片○豫撫裕奏調署道府片○皖撫沈奏蕪湖關常稅收數摺○蘇撫奎奏飭藩臬兩司回任片○○頭品頂戴安徽巡撫臣沈秉成跪　奏爲遵旨查閱營伍恭報出省日期仰祈聖鑒事竊臣接准兵部咨光緒二十年二月二十日欽奉上諭本年輪應查閱山東河南江蘇安徽江西五省營伍之期安徽卽派沈秉成認眞查閱各省營伍關係緊要近來各省循例校閱往往視爲具文以致武備漸形廢弛殊失朝廷整飭戎行之意兹特申諭各該撫務當認眞簡校如有技藝生疏老弱充數及軍實不齊等情弊卽將該管將弁據實嚴叅等因欽此臣接奉之下遵卽檄飭撫標左右並安慶遊兵濳山等營及駐省馬步練軍曁山字營勇隊澄清營水師又長江水師安徽華陽等營訂期調集逐一認眞校閱一面將省城應辦事件次第清理兹定於四月二十一日由省起程取道蕪湖先赴甯國府查閱皖南鎭標各營及良字營勇隊再由水道按閱巢湘水師曁長江水師提標中營及蕪湖裕溪大通等營並查看東西梁山攔江磯前江日等處江防砲臺順道察看沿江一帶圩隄馳回省城俟將緊要各事料理淸楚再赴皖北接閱緑營制兵及練軍防勇曁長淮水師各營統俟全省閱竣再將校閱情形專摺彚奏以重戎政除署中日行公事照例檄委藩司代拆代行臬司審辦命盜各案並委藩司代爲提勘俟臣回省覆核具 
題遇有緊要事件仍包封遞至途次核辦外所有出省查閱營伍日期謹繕摺具陳伏乞皇上聖鑒訓示謹奏有硃批知道了欽此○○沈秉成片再副將銜儘先叅將李志丹係懷甯縣人咸豐十一年投營因隨剿江蘇常熟等縣打仗出力遞保補用遊擊由縣禀經前撫臣英翰發營收標續於光緒八年隨同慶軍前往朝鮮於平定内亂案内經直隸總督臣李鴻章奏保以叅將仍留原省儘先補用並加副將銜十四年仍回皖省候補並造册咨部註册嗣准部咨該員前在蘇省所保各職檢查底案有開士丹及世丹者名字因何不符飭令查覆核辦等因又經臣飭據該員稟明係由開保時口傳錯誤咨部更正兹又准部咨奏保之案未便據咨辦理應令奏明更正俾符體制合無仰懇天恩俯准飭部將該員李志丹前保各案一律更正註册出自鴻慈謹附片具陳伏乞聖鑒訓示謹奏奉硃批兵部知道欽此○○沈秉成片再長江水師定章以半年駐上江半年駐下江周歴巡閱歴經循照在案兹提臣黄翼升於三月二十八日到皖巡閱安慶等水師各營並與臣會商一切卽於四月初三日仍乘師船駛赴上游各省巡閱所有巡閱到皖及起程上駛日期理合循例會同長江水師提督臣黄翼升附片陳明伏乞聖鑒謹奏有硃批知道了欽此○○沈秉成片　再安徽省歲徵耗羡不敷支用向於司庫地丁正項内每年酌撥銀五萬兩歸入耗羡支用歴經遵照辦理所有光緒十八年分應撥銀兩前經劃撥銀二萬兩附片陳明在案今因耗羡仍不敷用請再撥銀三萬兩歸入耗羡項下支用據布政使德壽循案詳請附奏前來臣覆覈與例相符理合附片陳明伏乞聖鑒謹奏有硃批户部知道欽此○○沈秉成片再舒城縣南門城外光緒二十年二月二十七日居民失火延燒城廂内外七百六十餘户瓦房草屋四千餘間焚斃大小男婦六名口情殊堪憫據該縣知縣劉彦禀報當經臣飭據藩司動撥厘金銀五百兩派委候補知縣熊鈺馳往該縣會同確查散放並經督臣劉坤一於江蘇賑捐項下動撥銀五百兩發交廬州府督縣查放又廬州府知府范保廉商諸本地官紳集捐錢一千串文直隸督臣李鴻章捐助洋銀五百元出使英法比義大臣龔照瑗捐助洋銀四百元湖南鹽法長寳道李經羲捐助洋銀一百元一併發縣會同委員按照查實户口分别散竣灾民得此撫恤現已逐漸復業不致流離失所據藩司德壽具詳前來除咨部查照外謹會同兩江總督臣劉坤一附片陳明伏乞聖鑒謹奏奉硃批户部知道欽此○○沈秉成片再據省城營務處按察使員鳳林等詳據安慶等府屬紳士王志行等一百六十七人聯名禀稱已故二品頂戴安徽候補道錢祿曾係江蘇常熟縣人咸豐年間由附貢生中書科中書謁選京師聞粤匪竄擾常熟馳歸隨辦團練克復縣城後卽投効皖營隨前撫臣英翰剿賊數省在雉河集力解賊圍在宿遷邾城等處連次擊退大股捻匪以迄今東南肅清直東肅清無不躬在行間果敢得力叙功洊保道員其勞績之最著者在雉河解圍一役查雉河卽今增設之渦陽縣治爲捻逆老巢羣賊必爭之地該故道與諸將校紥營固守悍賊悉衆環攻我軍援隔勢孤血戰苦守歴四十餘畫夜卒解重圍皖軍乘勝進剿由是無阻該故道勞傷過甚遂得怔忡之疾光緒三年晋豫奇荒流民入皖該故道時任潁州同知奉檄設廠留養十數萬衆次年資遣皆以軍法部勒之無或譁者及道員到省久在皖北辦積榖則著備荒要策辦保甲則巡行各邑認眞稽查民貧俗悍之區成效大著十三年河决鄭州皖　黄水災重該故道往辦賑撫籌欵勸捐先備船筏濟渡其他購糧運錢製衣施藥當牛給種及疏河築隄以工代賑次第畢舉全活甚衆著賊務芻言一書識者稱爲良法調辦省城營務適值會匪結黨隠爲民患捕治鞫訊輒勞神苦思期無枉縱而怔忡舊疾不時舉發於十九年十二月殁於差次該紳士等念其昔隨英翰建功行陣綏靖地方厥後辦賑救荒民霑實惠不忍没其遺愛援案籲請附祀皖省英翰專祠以伸報饗等情查開履歴事實呈由該臬司等核明造册具詳請奏前來臣查安徽省已故道員張保慈陵廼普均以功德在民羣情感戴奏准柎祀英翰專祠在案兹故道錢祿曾戮刀戎行積功可考救災治匪澤及民生該绅士等圖報舊勞出於愛戴之誠意合無仰懇天恩俯准已故二品頂戴安徽候補道錢祿曾附祀前安徽撫臣英翰安慶省城專祠由地方官春秋致祭以資觀感而順輿情之處出自鴻慈逾格除清册咨部查照外謹附片具陳伏乞聖鑒訓示謹奏有硃批著照所請禮部知道欽此○○裕寛片再前因開封府知府吳重熹委署南汝光道當以南陽府知府濮文暹調署開封府事　奏明在案現在濮文暹因大計卓異照例給咨送部引見應令吳重熹卽回開封府本任以專責成所遺南汝光道篆務查有河陜汝光道沈守廉才識精明辦事愼勤堪以調署遞遺河陜汝光篆務查有正任南汝光道朱壽鏞才可有爲辦事認眞亦堪調署除分檄飭遵並行司查照外相應附片陳明伏乞聖鑒謹奏有硃批吏部知道欽此○○頭品頂戴安徽巡撫臣沈秉成跪奏爲蕪湖關常稅一年期滿核明收數恭摺具報仰祈聖鑒事竊據委管蕪湖關稅務徽甯池太廣道袁昶詳稱蕪湖關稅户工兼收每年例定户關正額銀一十五萬六千九百一十九兩七分五厘零盈餘銀七萬三千兩工關正額銀七萬一百四十六兩一錢五分五厘盈餘銀四萬七千兩共應徵户工正額盈餘銀三十四萬七千六十五兩二錢三分内正額銀兩例分兩季撥解歴經照辦前自光緒十八年十二月初一日起扣至十九年五月底止首二兩季徵收户稅銀三萬五千九百九十三兩八錢六分工稅銀三萬二千三百二十五兩五錢四分業經詳奉附片奏報在案兹自光緒十九年六月初一日起扣至十一月底止三四兩季又徵收户稅銀三萬九千八百七十九兩五分工稅銀三萬一千四百一十三兩八錢九分綜計自光緒十八年十二月初一日起扣至十九年十一月底止一年期滿共徵户稅銀七萬五千八百七十二兩四錢三分二共徵收户工稅銀一十三萬九千六百一十二兩三錢四分查本屆所徵户工稅銀較之上屆收數尚屬有增無减而比較原定額數仍屬短收甚銀惟有督率員吏設法招徠認眞經理以期商賈暢行稅課復額不敢稍事鬆懈除將逐日徵收數目曁額支例銷各欵分造細册檢同紅單另行遵限詳送外合將蕪湖關常稅一年期滿收稅數目詳請分别奏咨等情前來臣察核無異除咨户工二部查照外謹恭摺具陳伏乞皇上聖鑒謹奏有硃批該部知道欽此○○奎俊片再蘇州藩司鄧畢熙前因三年任滿遵旨入都陛見先經臣等奏委江蘇臬司陳湜署理藩司常鎭通海道黄祖絡署理臬司候補道蔡鈞署常鎭通海道篆務在案兹鄧華熙業已回省應卽飭回藩司本任現署藩司江蘇臬司陳湜飭回本任各專責成除分檄飭遵外謹合詞附　陳明伏乞聖鑒謹奏奉硃批知道了欽此 
 
