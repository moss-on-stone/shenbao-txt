# 1895 - 44 - 4907838

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印何典出售] [  圖書集成局啓]  
　　何典一書不著撰者姓氏其中嬉笑怒駡足以　九幽髮相鬼之董狐殆後身　昔羅　　畫鬼趣圖如　渚燃　髮畢見或　　　能視鬼故　肖鬼之情狀然東坡說鬼姑妄言之鑿空破荒不妨　無故寳也本　信聚珍牌式排印出　毎部碼洋一角五分賜　者　移依　三馬路申報館　昌書室各埠申昌購取可也此佈 
[增廣華英字典出售] [  三馬路申昌書畫室啓]  
　　增廣華英字典一書爲粤東鄺　階司馬所輯其中縷析條分便於檢閱較初印本更爲美備誠牖人之寳筏度世之金針也爰付　　以廣流　每部訂成二本碼洋六角欲購者請至本埠三馬路申昌書畫室曁外埠申昌售申報人購取爲盼此佈 
[論學習格致當以算學爲本]  
　　中華自隷首商高而後以算學著稱者代不乏人至我朝而大備聖祖仁皇帝聰明天縱聖學生知御製數理精藴窮幽極微足以綱紀羣倫經緯天地以故天下承學之士蒸然向化若宣城梅文鼎梅瑴成大興何國宗泰州陳厚耀休寗戴震先後林立各有撰述儀徵阮文達於道光中年作疇人傳並續疇人傳凡二百八十七人而西洋人尙不在其内自道光迄今又五十餘年接踵而起者不下三四十人故近人有再續疇人傳之議而卒不果行惜無具大能力如阮文達者爲之提倡好學深思如李尙之羅茗香者薈萃羣籍甄而錄之成一家之言也雖然天下藝能之士聚之則見其多散之則見其少以前者不必論卽今五十餘年之中合二十一行省之人計之以算學著名者不過四十人若合歐洲數大國而論之此五十年之内恐不止此數或且倍之且歐洲人士自幼入塾讀書必不能廢算學其視之也不啻如日用飲食之不可廢不如我華儒士不通算則已通算者未有不思著書以傳世垂令名於無窮也於以知中西算學之盛衰大有分别不可同年而語矣海禁旣開交涉益密華人旣見輪船之利槍砲之精電報之捷鐡路之便則羣相謂曰西國富强之業本乎製造而製造之巧源於格致於是推本窮源習其各種格致之學如化學電學鍊金機器之類雖習之者尙少而得其奥窔者未嘗無人然格致之學終不能如西國之廣且大者則以不明算學之故也考西人之學算分爲二類一爲人人必需之學如加减乘除諸分數小分數以至開方比例及用表之法幾何之理是爲童而習之者無論學塾之大小不能舍此一途故其國之士農工賈皆熟悉乎計較之理心思細密而辦事絶少模糊遇紛紜交錯之會不難以算數之理條分而縷晰之我華人常稱西人辦事之精明而有法度而不知其生平一切學問皆以算學爲基也一爲創法傳世之學算數之理法雖不外乎加减乘除開方而由此入門可以進而益上以至無窮故前人以爲萬不能推算之法而後之人竟能創一法以解之於是法之繁者求其簡理之粗者求其精闢千古未有之奇爲游藝中至樂之事西國大書院中特有此一門命題考試以覘人之心思而文士中著書立說者亦復不少然此不過爲專門之學苦心孤詣博考精求可以名世可以傳世而有裨於實事者則甚少也此二類者一則如布帛菽粟賤則賤矣不可一日缺一則如金玉錦繡美則美矣不能盡人皆有亦不必盡人皆有也或者曰子言中華格致之學不能如西國之廣大者以不習算學之故耳然余嘗聞算學家言今時之學遠勝於古卽西法之最精奥者如微分積分亦能明其理而演其法算學之在今日可謂盛矣何子尙嫌其不足乎曰似也今之所患者不在乎專門名家之學缺少其人而在乎尋常日用之算學不能盡人皆知一切格致之書不能讀而格致之學不能興猶夫富室巨商不少金玉錦繡而民間十室九空布帛菽粟亦皆虧缺欲謂之富國也得乎爲今之計宜師西國之教育無論官師學塾宜添習算學一門而分爲數學代數幾何三角四等何謂數學卽加减乘除四法乘方整方零分代整數各種變數理法約分小數約分化小數開平方立方各法小數約法各種權度量衡法比例法何謂代數卽代數術之加减乘除四法公度數公倍數命分中加减乘除各法一次方程乘方方根根指數二次方程何謂幾何卽明徐文定公所譯幾何原本前六卷是也何謂三角卽三角法界說公式平弧三角邊角相求是也以上四等算學加入學塾之内雖讀書作文之功未免稍分而有數益存焉童而習之循序以進不能欲速而躐等亦不能因難而輟業一也經年累月沈浸於算學之中則操練其心思開發其智慧讀書作文必易見功二也年長之後無論操何職業必有條理不致　頇了事三也學習格致之法易於入門有一轡在手六塵不驚之槪四也進而求之不難登堂入室與否今名算家並駕齊驅五也有此五益則於庠序書院培植人才者亦大有神補昔李壬叔先生有言算學之效可以富國而强兵及今思之豈虚語哉 
[本館接奉電音]  
　　昨由京友電傳上諭二道敬謹譯登○正月二一十日奉上諭福裕奏期乙滿病難速痊請開缺回旂調硬一摺奏天現係軍務省分該府尹行抵中途屢次藉病奏請開缺顯係意存規避奉天府府尹福裕著卽勒令休致欽此同日奉上諭德馨奏特叅縱勇沿途滋擾之守備請交部議處一摺廣東候補守備宋鵬飛經李瀚章派令前往皖江招勇赴粤路過江西蓋城及南康大庾等縣縱令勇丁沿途捉船毆人强搶號馬種騷擾鴇該守備並有揑搶訛索情事似此縱勇肆擾貪婪暴横殊屬大于軍紀宋鵬飛著先行革職由李瀚章派員押解江西交德馨嚴行審訊按律懲辦以儆效尤欽此 
[畀全權]  
　　明命簡北洋大臣李傅相往日本議和已據西友電音譯登報首昨日午後五點鐘越五分時得本館特派赴天津專訪軍務之友人來電云刻奉廷旨授李傅相全權而以前雲貴總督王夔石制軍文韶爲北洋大臣直隷總督若是則傅相親　議和之事果不虚矣海外宣猷輝生節鉞國家柱石不誠望重東瀛哉 
[津電譯登]  
　　二十一日天津來電云駐京各國欽差發電至天津請兵船上調兵入京保護使署 
[倭事雜譯]  
　　有西友之旅居日本長崎者致書本館云此間通商三口岸惟長崎稍能　待華人然華人或在街市游行亦有詈爲蹌蹌罷士者當張邵二星使戾止倭官名爲飭捕頭護實則隨處隄防其赴廣島時隨員中有閒 
 
 

Page 2

 
 
步柁樓者小船户見之口中喃喃戲侮　頭並不喝阻一任若輩所爲最可惡者昨由東京接到倭字之國民新聞及時事新聞咸指張邵二星使爲乞降使噫我堂堂然上國使臣而竟乞降於倭虜乎哉狂妄昏庸一至於此各倭報更繪圖貼說將當軸者辱侮不堪語極不經頗筆述惟稱山東巡撫李中丞深爲佩服所部兵士勇敢絶倫威海軍容實爲各省之冠又云日前計臣勸募軍餉應者寥寥自張邵二星使和議不成衆議院復勸各富户輸財漸有傾囊以助者以上祇譯其大略昨日加大輪船已進口帶有所購各新聞紙日内當逐一譯登也 
[詳述星使莅倭事]  
　　當中國大皇帝簡張樵野邵筱邨二星使往　邦會議之先十二月二十六日有前美國國務卿福司透君特乘皇后公司輪船抵横濵美理事及警部長吉田氏恊同水上警部用小火輪船飛龍丸迎之登岸至美理署小住十一點二十分時乘火輪車赴東京訪外務省次官林姓晤談片刻至二點三十分時仍返横濵至二十番火退而稍坐片時卽上輪船赴神户及倭歴正月二十八號卽華歴正月初三日張邵二星使帶同隨員繙譯僕從共四十七人行抵長崎初五日抵神户旋上尾張丸赴廣島沿途由園田警視總監督率警部巡役爲之護衛旣抵廣島伊藤總理大臣及陸奥外務大臣接見之下設席洗心館及春和園欵待旣而疑星使實爲窺探倭邦虚實而來並無議和權柄以致和議决裂拂衣而歸以上係本館特派往倭邦採訪之友人來信較西報實爲詳盡故再錄之 
[詳述日本地震事]  
　　倭邦地震去臘已見報章兹得本館派赴東京訪事人云倭歴正月十八號夜十點鐘越四十五分時東京横濵及二十餘州縣同時地震其勢甚重約歴五分之久始止震倒房屋不計其數横濵華人租界中第九十七番地爲倭奴某甲所賃居父子二人同遭壓斃我大淸理事署四面圍墻盡皆震倒現由中華會館董事雇工修理某倭報稱茨城縣震益死傷人畜甚多嘻此天之所以示警倭人也何倭人猶沈迷不悟耶 
[詳譯被刼軍裝細數]  
　　東京某倭報云自中日開戰以至倭歴明治二十七年十二月三十一日卽我聖淸光緒二十年十二月初五日爲止被倭人刼去我軍中各物共値銀七百三十一萬二千圓計大砲在成歡刼去八尊平壤刼去四十八尊九連城刼去七十八尊鳳皇城刼去五尊金州及大連灣刼去一百二十九尊旅順口刼去三百三十尊岫巖州刼去五尊海城刼去四尊以上共六百零七尊洋槍在成歡刼去八十三枝平壤刼去一千六百六十五枝九連城刼去四千三百九十五枝金州及大連灣刼去六百二十一枝旅順口刼去一千零八十六枝金家河子刼去五十枝以上共七千四百枝砲彈在平壤刼去八百四十顆旅順口刦去九萬六千三百零七顆金州及大連灣刦去二百四十六萬八千二百顆九連城刦去三萬六千三百七十四顆以上共二百六十萬一千七百四十一顆槍子在平壤刦去五十六萬粒九連城刦去四千三百萬零六百六十粒金州刦去三千三百八十一萬四千粒旅順口刦去八萬四千零二十五粒以上共七千七百四十五萬八千七百八十五粒米榖在成歡刦去二萬石平壤刦去四千六百石九連城刦去四千零十五石鳳皇城刦去五千五百三十七石金州及大連灣刦去二千六百零五石以上共一萬七千九百五十七石馬在平壤刦去二百五十匹金州刦去八十五匹旅順口刦去三十三匹以上共三百六十八匹金銀銅錢在平壤刦去金二十五貫目三百五十　銀一百十三貫目九百零十　零物四貫目六百　高麗錢二萬八千二百四十千文日本鈔票五千九百九十五圓接倭語一貫目合華權一百兩倭語一　卽一錢在九連城及鳳皇城刦去中國制錢二萬一千零九十千文金州及大連灣刦去中國銀錢六十圓以上共合日本銀錢約一百萬圓行帳在平壤刦去一千八百頂九連城刦去四百零一頂旅順口刦去一百二十一頂以上共二千三百二十二頂旗在成歡牙山刦去三十三面平壤刦去三百面金州及半島刦去一百四十四面以上共四百七十七面船在花園口刦去中國船十五艘大連灣刦去容三十墩之小輪船一艘旅順口刦去輪船二艘帆船二膄小船一艘敏捷海鏡兵船二艘在豐島冲刦去操江兵船一艘此外尙刦得鼓刀槍號筒劍車工具鋸鍋地雷水雷火藥傘快靴衣服電綫不計其數噫我中國竭數十年之精力萃二十一省之菁華始得壯其軍容備兹利器乃一旦鄰邦釁啓竟致不能抵禦悉數委之敵人藉宼兵而齎盜糧能不痛恨於悮國之庸臣及敗軍之懦將哉譯竟爲之呼天痛哭以上照　中　 
[詳譯失船細數]  
　　中倭生釁以來我國兵船之被燬被刦及中砲而沈者前後共有九艘而威海劉公島之役尙不與焉嗟乎勇將無勇謀臣少謀悮國殃民莫此爲甚有心人能不痛哭流涕深恨當軸者之溺職辜恩哉計北洋所屬操江木質砲船容九百五十噸被倭宼刦去廣東所屬廣乙鐡甲船容一千噸被倭宼焚燬北洋所屬經遠帶甲船容二千九百噸被倭宼擊沈北洋所屬致遠鋼甲船容二千三百噸被委宼擊沈北洋所屬超勇鋼甲船容一千三百五十噸被倭宼擊沈北洋所屬揚威鋼甲船容一千三百五十噸被倭宼焚燬廣東所屬廣甲鐡甲船容一千二百九十六噸被倭宼焚燬廣東所屬海鏡木質兵輪船容一千四百五十噸被倭宼刦去北洋所屬敏捷木質兵輪船容七百五十噸被倭宼刦去以上皆見諸倭報是眞是假未得詳知蓋以官塲諱莫如深不肯明白宣布也今者定遠來遠威遠又見燬於倭奴餘亦一律投降盡爲倭奴所有我北洋海面數千里幾不復見有帆影輪聲嗟乎嗟乎此豈當軸者所可以一死謝大下乎况尙未必肯一死乎晴窓譯此蓋幾忿氣塡膺已 
[殲倭記]  
　　本館以中倭戰事方興特派友人往倭邦偵探虚實刻得來信云倭歴正月二十三號某倭報云日本軍艦艘距威海衛砲臺一萬二千碼之遙砲臺上發砲擊之所傷甚重船中士卒殲斃殊多○有棲川僞親王倒斃一事前已三紀報端兹悉該僞親王從戰地受傷而返斃於倭歴正月二十四日午後三下鐘時倭主聞之輟朝三日一切喪制盡照西禮嘻殆已忘却本原歟○倭歴正月初六日各倭報載威海衛已得日兵死傷甚多大寺少將被華軍大砲所擊化爲虀粉○近日流寓神户横濵各西人紛紛傳說咸謂華軍於威海衛擊沈倭兵艦八艘殺斃倭兵三萬餘名各埠華商無不歡聲雷動 
[英船赴港]  
　　烟臺來信云英國水師提督坐船已由此　開往香港矣 
[章門談藪]  
　　南昌府倪覃園太守督同署南昌縣周金箴明府署新建縣何梅閣明府於月之初九日赴順化門外迎春先由本衙門命駕而往迨禮畢同回計銜牌旗傘執事萬民傘及官幕家丁馬匹一路迤邐不下千餘人極形熱閙惟是日適値大雨淋漓各憲皆坐大轎飭顯轎隨行在後○江右諺曰交春落雨到淸明謂立春日雨則正二月多雨也初十日立春是日渥沾雨澤諸父老慮霪雨或傷春苗爲之中心如擣○江右各屬近年屢有瘟疫時症治之得法則十不失一治之非法則十不活一安福縣學辛子範廣文素精醫理尤長治疫活人不知凡幾頻年合家染疫治之皆效去年夫人復患疫症欲其速愈另延别醫診治遽至不起未幾廣文亦患疫症家人不敢自進湯藥復延别醫主方亦歸道山鳴呼不死於不知醫而死於知醫眞命也夫惟廣文家世淸貧先年獨力重刊瘟疫明辨公其板於同人歴年刷書持贈者所在皆是遵其法而治之百試百騐廣文之遺澤孔長矣其尤難著廣文居鄉數十年毅然任事百折不回君子敬之危之小人惡之害之髣髴江忠烈之爲人所謂任天下事者斯人受天下害者亦斯人今不啻復見之也有知其深者謂廣文昔時耗盡心血年未篤老而衰態龍鍾司鐸未久債　纍纍正士可爲而不可爲悲哉悲哉○世人莫不欲陡然而富卽莫不欲陡然而獲窖金究竟如願相償者不過耳聞其事卒未目見其人不意克於去臘見之始信　今人之非虚語也先是進賢門外丁家山左近有朱姓者家小康購得地基擇期建屋先淸墻脚臘月末旬挖至一處鏗然有聲細視一巨石也因念巨石有用不當埋諸土中設法起出則見石下有巨缸缸中有塊物纍纍黝然而深黑知其爲窖金年久變色也主人工匠譁然相爭久之議論 
 
 

Page 3

 
 
不决禀請南昌縣周金箴明府親詣勘明　令東人得若干成工匠得若干成頃刻事定而歡聲雷動共計千餘金遠近相傳尙爲之眉飛色舞則當局之喜幸可知矣東坡曰黃土如黃金今日髣髴遇之安得徧地皆有是事不復爲阿堵物所困也哉 
[東甌巿景]  
　　温州通商口岸馬頭雖小而生意頗稱順遂惟招商局客歲因中日失和停輪日久未免稍形折耗其餘巿廛出入綜計一年之中操茶業者最爲獲利錢業如敦和裕通祥記各家均稱得手洋廣貨推汪雲從爲最醬坊推廣和園爲最洋布進口甚少巿價逐漸　昂布莊惟吳福昌存貨較多倍形利巿土漿價目有加無已拆土店亦惟愼順本厚貨足獨占利益南北貨行則裕大恒記源源諸行銷塲較爲暢旺魚鹹貨行則　聚發春記益昌各行尙覺興旺他如米業油業藥業荳麥各行俱屬平隱甌柑爲出產之一大宗業柑者連年虧折舊歲又復喪　折本動以萬計　臘銀根緊迫到處皆然各馬頭巨賈大商倒閉迭見甌江雖器局褊小然能實事求是尙無外强中乾之弊是以巿情安謐較往年猶覺有盈無絀云 
[致送程儀]  
　　杭州鹽務商人向提公欵銀一千兩爲仁錢各孝廉會試程儀以人數之多寡按名公攤須以藩司咨文爲憑其未請咨者槪不致送本年係會試之期現由四所甲商出具知單統限於正月内將咨文赴東山弄口吳宅持號騐咨給發馮單一紙俟集數後憑單取銀倘到期未騐者槪不補送 
[錢典捐數]  
　　杭垣錢典烟土設局開捐早列報章烟土歸牙厘局兼辦錢典局設同善堂歸官紳合辦現聞錢典兩業已繳至十八萬元有奇尙有未繳者正月底可以收淸遲則二月初旬卽當一律告竣矣 
[蘇試拾遺]  
　　江蘇學憲龍大宗師按試蘇郡所有題目本報雖曾紀錄然其中尙有遺漏之處兹特按塲補錄以供衆覽十三日生經古詩賦古今體詩題理扶質以立幹賦以文體必須以理爲韵苍薛安都者絳衲兩當横矛突陣賦以單騎突陣所向無前爲韵賦得詩賦欲麗得詩字五言八韵詠陶靖節愛酒五古題白香山九老圖七律澹臺湖柳毅井鄧尉山白公隄不拘體經解周禮凌人春始治鑑解記王制三爲充君之庖鄭注庖今之廚解公羊經解擇三科九旨公羊今文學多與孟子王制同義攷詩書經解詩鵲巢百兩將之解書甘誓六事之人解性理兩儀　天地四象謂乾坤坎離說誠通誠復論治事周禮爲理財之書說新製紡織機器論春秋論鄭七子賦詩論絳縣老人論史論留侯請封雍齒辨王祥不拜晉王論駢文漢蘇武持節使匈奴論擬繁休伯與魏文帝箋散文讀叔孫通傳書蘇洵辨姦論後地輿形勝圖攷周禮大司徒鄭注土地之圖若今司徒郡國輿地圖說三江五湖攷實算學有正絃三百二十五萬五千六百八十二求派背幾何有勾一十五股弦和七十五求股弦幾何十四日考童經古詩賦古今體詩題伍子胥爲濤神賦以素車白馬望之如雲爲韵鄧尉看梅賦以山多梅樹花時如雪爲韵擬王仲宣從軍詩題周昉撲蝶圖不拘體春柳七絶四首經解書召誥用顧畏　民　解禮記禮運是謂大同解易經解視履考祥解噬乾　得金矢解性理動靜互根論師道立則善人多論季經天子有爭臣七人論上上相親論毛詩公庭萬舞解陰　鋈續解爾雅仍孫之子爲雲孫解衣槴梳謂之視解小雅學僮諷从桶書說乃音始於孫叔然說左傳史論晉悼公三駕服鄭論魏絳和夷論史論賈生晁錯明申商論前代將帥有家兵攷散文書韓昌黎原性後讀蘇東坡志林駢文倣范蔚宗逸民傳論擬孔德璋北山移文算學有大小立方體大體比小體邊多三尺積多二千四百五十七尺求大小邊體各幾何有長方面積一百九十三尺闊和二十八尺求長闊各幾何天文勾股周　　勾股　　　世天文家用三角不用勾股論測量矩度便於測地說儀器測天亦可測地說治事修築砲臺議添設海軍論十五日考頭塲生員題目已錄前報十六日覆生經古經解詩吉日儦俟之解周禮遺人巿有候館解　春秋繁露宗公羊說算學釋西法理分中末棧古學徐孝穆序玉台新詠賦以撰錄艶歌凡爲十卷爲韵契丹入大梁而不能有論十七考二塲生員四書題吳江使已爲政不用則亦已矣又使其子弟爲卿震澤不遇故去豈所欲哉予不得已也常熟如欲平治天下當今之世舍我其誰哉昭文此其大略也若夫潤澤之則在君與子矣崑山天下之生久矣一治一亂新陽能言距楊墨者聖人之徒也通塲經題大夫不坐羊士不坐犬詩題賦得滿汀蘆葉鹽檣雨得汀字五言六韵十八日經解題書皋陶謨天叙有典解爾雅釋宮垝謂之坫郭注在堂隅解算學題釋平三角銳鈍釋月有遲疾率古學　邑倒屣迎王粲賦以王公孫也有異才爲韵十九日江震童正塲題江及其使人也器之章震及其使人也求備焉句通塲次題則有饋其兄生鵝者賦得芳草池塘燕避風得風字五言六韻二十日覆生員四書題子曰善人爲邦百年一章賦得鳥明主建福得明字五言六韻 
[使星有耀]  
　　張邵二星使因和議不成附船回國一駐同文書局一駐天后宮前日午後五點鐘時江海關道劉康侯觀察排導往謁星使以禮接見晤談片刻觀察隨辭别回轅昨日下午一點鐘時上海縣黃大令英讞員宋通刺法讞員葛同轉及留滬各委員均乘馬車至行轅投手版求見 
[主試拜客]  
　　廣西主考曹主政福元回京覆命取道滬江昨日二點鐘命駕進城赴各衙門拜會至縣署時黃大令飭丁擋駕 
[大令回滬]  
　　署上海縣蔡二源大令赴蘇謝委已錄前報兹悉大令在蘇公畢仍乘官舫用小火輪拖帶於前日薄暮時到滬書役人等咸詣江于迎迓至其接篆之期聞約在淸明前後云 
[團練會哨]  
　　前晚爲本縣圍練今年初次會哨之期黃愛大令亦於前日公回飭差傳諭各團練局董事准期會哨至晚大堂上陳設整齊懸燈竪旂八點鐘以後各董率隊以次到來大令欵步而出與同仁輔元堂董曹君寄耘晤談良久餘董逐一謁見旋卽散歸 
[稽察重門]  
　　海氛不靖門禁加嚴此已屢紀報章矣江海關道劉康侯觀察深恐守門弁兵陽奉陰違徇情開放特命保甲總巡翁明府及各巡防　委員輪流查察以昭愼重 
[香熱閙]  
　　本城火神廟供奉東嶽大帝筮吉昨日辰刻開印在會者皆係縣署差役齊集拈香虔誠拜禱站班排棍喝報吉語各會首躋躋蹌蹌恪恭將事一時砲聲隆隆鼓樂並作適是日天宇暢晴纎雲淨掃銅鉦高挂照徹層霄緑女紅男結伴來觀者如水如雲幾無容足地是亦一　勝會也 
[充]  
　　本縣工科書吏張齡具禀聲稱工科興吏懸缺至今願備供結淸册投充斯缺呈請轉詳給劄著充幷瀝訴　署辦公有年從無過　謹愼當差常川不離務請恩准等詞黃大令查核該書誠實可恃當卽批未候轉詳給札承充里隣供結呈送抄卷附並詳請府憲恩太守核示　　曰上海縣呈爲敬陳管見事案奉憲行飭將各衙門額設典吏遴選書識中無過之人取結詳充等因久經遵奉在案今卑縣工科典　懸缺已久自應遵例選充兹據書識張齡備具親供並里隣親族切結情愿投充工科典吏呈請轉詳給札著充前來並聲明頂補何人之缺委　咸豐三年城陷卷毁無從查考等情到縣據此卑職復查無異今將呈到供結黏連蓋印並開造該書年貌籍貫三代淸册加結具文詳送仰祈憲台鑒核　　　詳請咨給劄著充實爲公便爲此備由呈乞照詳施行須至詳者 
 
 

Page 4

 
 
[和尙通]  
　　去年九月十八日法華鎭武生姚步瀛投縣喊請騐傷訴稱被法華寺住持僧松林毆傷頭顱因借伊寺塲哂柴被伊取用向之理論致被兇毆黃大令相騐之下以受傷屬實當令回去自行調理一面飭差提僧訊辦詎僧佛法無邊抗不到案至臘底又據姚赴案禀催又蒙大令催差赴提該差奉飭赴鄉守提該僧自恃神通與地保朋比爲奸差役向地保索人地保一味指東說西竟不領交該差無奈祗得回縣將據情禀復矣 
[催訊舊案]  
　　前有寳源祥公司控業户陳玉麒抗匿田單盜租洋商轉立道契控奉上海縣移請會丈局追吊田單不交當將陳玉麒送縣交差追單詎料陳仍將奉吊田單假揑有恒洋商出租金士美爲名串同朦轉道契由會丈局查明弊混停丈卽將單契一倂移送到縣經黃大令飭差傳同中証文生胡國鎭訊斷嗣因胡鄉試出外禀准遣抱胡吉代質於去冬由翁明府提訊因原差並未將被告陳玉麒帶案原告祗得空回翁明府諭　三日將陳帶案訊追究辦兹聞寳源祥以陳迄今尙未到案現擬投案禀催速訊俾免拖訟 
[英廨停公]  
　　英廨讞員宋莘樂通刺昨以恭餞升任淅臬聶廉訪未暇訊理案牘特遣家丁持片至德領事署及英美各捕　關照停訊一天 
[法廨停訊]  
　　升任浙臬憲聶仲芳廉訪至各衙門辭行定於二十二日起程已紀前報兹悉滬上各官訂於昨日上午十一點鐘假滬北廣益善堂陳設華筵同伸祖餞肴陳水陸美盡東南法讞員葛同轉亦因叨陪末座飭丁咨照捕房將所有各案停訊一期 
[好善可風]  
　　本館昨承朱少梅大善長擲下鷹洋一百元五十元係節省醫藥資撥充營口醫院經費又五十元節省游戲資撥充順直賑捐又慶雲堂助行營醫費洋五十元又電報學堂交來洋二十元係五畝園捐醫治兵丁戰傷費又京兆子助北洋裴君醫院經費洋一元又金利源帳房銅洋十元又楊靜記洋二十元又壽萱堂洋八元又李記洋二元又隱名氏洋一元皆助醫院經費又漢口天成亨匯號捐銀一十兩山西平遙縣李芝蘭捐銀五兩由大德通山西票號遞來均助行營醫費又延陵求安子移醫藥費洋十五元助作營口烟臺等處醫治受傷兵丁經費又王存厚堂洋三十元又無名氏求事平安助東省行營醫資英洋五元又無名氏洋二元又無名氏洋二元以上均助行營醫院經費又靑英館主人以洋十二元由常州鴻源局交來助順直賑欵或療瘡痍之戰士或拯困苦之飢民凡此義粟之頻頒具見善緣之廣結彼行間羆虎澤畔雁鴻有不踴躍歡欣共拜仁人之賜哉旣已分掣收條復誌數言於報牘以揚高誼 
[勸募北洋醫院經費]  
　　倭奴犯順薄海同仇從軍士卒忠義奮發北洋一帶戰陣受傷兵勇蒙泰西樂善之士於營口烟臺等處設局醫治更得教士慕維廉先生集募經費源源接濟某等食毛踐土尤屬義不容辭敬告遠近忠義仁人推同袍敵愾之心念兵凶戰危之苦仁囊慨解以助力圭多多益善造福無量倘蒙惠助祈交上海六馬路仁濟善堂經收彚解卽行掣付收照並刊登申滬新各報以昭大信伏祈公鑒施善昌　九頭百叩 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[幸免火災]  
　　前晚三點鐘時本邑美租界天潼路第六十九號門牌某姓豆腐店方煮菽乳火力過猛以致烟囱炸裂火𦦨狂飛一百七十二號巡街華捕見之急喚集鄰人爲之撲滅 
[逃妻已獲]  
　　陳某者住居本邑三林塘其妻氏於五年前被某甲誘拐來滬賃居本城小東門内康家弄　雖偵騎四出音耗杳然前日探知消息悄然往捕適某甲至友人家賀喜未回僅將逃妻獲住扭至縣署喊控値日差向之詢問陳稱向操淮南王業妻被同業某甲誘拐至今始經查獲値日差據情禀知内署奉黃大令飭暫看管候訊明補提核辦　 
[穢案冰銷]  
　　蘇人蔣鳳祥在滬開設妓院亦老元緒一流人也前曾被夥妓王氏積欠銀洋若干元王旋至七　二沽間倚門賣俏引誘狂蜂浪蝶略積纒頭資卽行返滬借住某妓院暫息勞薪蔣聞信之下於前晚至王處索欠爭執之下繼以扭毆當時適有一百九十六號華捕梭巡至此卽將二人拘送捕房捕頭以此等事須送英公堂訊判故一倂送入英廨値日差據情禀明宋通刺著暫行看管聽候堂期訊核嗣以兩造不願涉訟各邀和事老從中調處明白當卽繕就求銷禀詞呈遞通刺閱禀後准將此案註銷蔣與王氏遂各釋出 
[疑竊候訊]  
　　北恒茂報關行開設法界永安街前晚失竊自鳴鐘一架及絨毯衣服等物開單投報捕房疑爲已歇飯司楊阿二所竊並查得自鳴鐘當於某押店楊自投該行聲明並不行竊爲行主拘送捕房經捕頭訊問並飭傳該押店夥到捕房指認則云並非楊來典押捕頭得供命押候解送公堂請官訊究 
[英廨瑣紀]  
　　羅朱氏向在王羅氏家傭工旋卽歇出昨晨由包探孔阿才將羅朱氏送至英廨稱由王羅氏控報被私取衣服等情爲此送請押候會訊値日差向詢情節據王羅氏言被羅朱氏竊去棉襖一件羅朱氏則言曾在王羅氏家傭工被欠工資昨日往索則又向小婦人索還棉襖原差禀明宋通刺著將羅朱氏暫交官媒看管聽候訊核○游僧修來源心二人向來交好昨因修來失去一物向源心詢問以致互相爭閙扭結不解適有三百二十一號華捕在此經過立卽拘入捕房捕頭略問緣由飭令送至英公廨候訊 
[美界捕房紀事]  
　　前晚七下鐘時包探竇如海巡至鐡路廢基卽北河南路拿獲江北積竊姚阿二帶入捕房昨晨捕頭仍遣竇探帶出稽查旋查悉某日姚在泥城外某姓家竊得水烟袋燭臺衣服諸物遂將原贓吊　解歸捕房捕頭令押候查明失主何人解送英公堂請辦○前日下午一百十一號巡街華捕投捕房聲稱巡至元芳路松園茶肆前見墻壁搖搖欲墜恐致傷人捕頭立遣某包探往告屋主令從速興修○前日寍波人劉瑞生未知由何處竊得石工所鏨鑿之類至晚携至蜜勒踏　冷攤求售經包探竇如海拘送捕房昨晨捕頭遣竇探稽查失主旋以尙未查明回告捕頭令將劉押候核辦 
[金陵官報]  
　　新正月十三日沙漫洲緝私候補道于二品頂戴廣東候補道前出使日本叅贊陳明遠由京來奉督辦軍務處派往南洋差遣長江提中恊魯洪達湖北試用通判曹邦彦江陰來泰興縣王肇嵩留鄂織布局委員卽選縣丞車善呈解機器來均到知縣季逢辛禀知解京餉卽觪 
[蘇省官報]  
　　正月十三日蘇海防華辭回常熟太倉州金震澤縣費禀到直州傅瀚吳淞知縣馬霪恩淞滬貨　又程南金錫金又黃章　瀏河文鄭學書由滬籌餉均由局來又周相輔公幹又宗能述勸辦商欵均由常鎭回又諸可寳查亮采李嘉榮三位隨漕轅回省到州判高士彬禀辭赴滬公幹縣丞鍾瑞堯由靑浦保甲來崇明縣貊貔司巡　劉澤寰辭赴任○十五日知府沈鳳韶辭回盛澤釐局又彭文明松屬直州同俞蔚文赴滬均公幹辭太湖撫民府恩吳江縣李禀辭　補柘林通判蔡匯滄謝委署上　縣事上海縣黃永暄謝調署南匯縣事常熟縣朱三位均到翁慶　　荆釐局縣丞陳翊榮嚴家橋釐局府經沈濬由華亭海塘三位均到從九劉樹銘專丁來省禀知奉委調駐昭文縣　浦鎭帮辦保甲差○十七日中鎭叅府常由寗回知府譚泰來辭回滬直州傅瀚吳淞江通判林步瀛吳淞沙釣　捐陳鎬常昭海口三位均辭回釐局常熟縣朱禀辭代理嘉定　孫毓驥禀知交缷下游釐局差朱家壤松滬綢捐局來卽辭縣丞孫孚貞吳淞貨捐分局又章承銘上海道委赴滬公幹從九李慶珍赴寗見制憲三位均禀辭○十八日同知鍾　　由　來委署上海縣蔡匯滄調署南匯縣上海縣黃承暄均禀辭代理嘉定縣孫毓驥辭赴任蘇管糧劉　鑾松管糧孫治安通判徐振常知縣工錫珪熊兆姜許慶春孫傳恕　沐　府經葉　綬縣丞倪曾　黃識康姚霆從九賈孝璆白福元福涵均辭赴江　公幹知縣劉誥閔行釐局來又范樹恆黃渡騐收工程回縣丞詹　榮奉委河連差從九湯　　虹橋釐卡期滿回省銷差 
[江西官報]  
　　十二月初十日補用縣陳善垣禀謝分缺先用行知鍾體志禀謝　補奉新縣行知譚鴻基辦洋林港釐卡唐我圻故指四川補用鄭輔淸禀謝甄别吳國珍　委一次黃錫光禀銷北營　演武廳工程王作渤解餉往金陵汪鴻解餉往湖北候選都察院瑞淸由杭來江南昌府照磨朱建勲禀謝淮補行知南昌典史賀席珍記大功二　分發縣丞劉承訓從　孫烺俱禀到吳雲芳加捐分缺先用吳耀麟給予優差一次○十二日　部員外郎鍾裕恩進京補用縣策嶲加一級紀錄二次通判范啓恆加級紀錄指　典史查式芬繳照係安徽人譚典由高安催漕折回吳啓典由南安催雜欵回記名提督留川總兵督帶長勝左營戴寳國由川往閩署萍鄉蘆溪司張文銓飭赴　補都昌周溪　　任所遺蘆溪司以正任斯缺吳鑅回任准補臨川縣丞饒燮勲飭赴新任○十三日補用府聯震　辦軍裝所署宜青縣吳　謙　安縣黃錫光俱禀謝委署上猶縣章乃正卸　淸理　代回縣丞韓經衡遵新海防例捐升知縣蔡潤暉李懷　陳慶榮俱給予優差一次孫文江由廬陵催地丁回署南豐典史潘怡缷事回指分典史胡廷椿繳照係安懲人○十五日湘口掣騐江蘇　補道松峻由湖口來省縣丞屈振聲往安仁成富喜往興國常　顥往廣豐杜文炳往瑞昌周淮淸往新昌姚光羲往萬年廖壽南往上猶張　往寗都　錫綸往定南俱催墊欵 
[上海六馬路仁濟善堂經收施粥施米捐十一月廿一至十二月三十日淸單]  
　　施子英中金移助銀六百五十二兩三錢三分九厘香港林梅蓀三十六兩四川聚義　二十五兩無名廿兩徐恆盛堂洋二百元徐秀珠洋一百元鎭江　業衆　洋七十六元八角韓山䂀李錦華合助洋五十元楊小記洋五十元不書名洋三十五元陳無名洋三　元許亷爲母咳嗽求痊洋廿五元蔚泰厚交來六安堂洋廿四元林寳善揚浩庸耕心堂各洋廿元文匯館愼號三徑草堂合洋十八元王純立　濟堂梅花書屋各洋十五元柳氏洋十二元同吉祥洋十元銅洋三元冷香仙芝合洋十元聚昌十八位益記公記怡春公泰廣利生范　盛曾耀輝何振甫許寳森盛公館天水明德堂主沈有餘堂　林氏友氏星江無名氏無名十七户各洋十元皖省槐里堂求病愈洋十元又完愿洋六元恊泰源陳務本堂各洋九元宏昌洋八元三角　和長和　茂　楊隱名四户各洋六元　名愿無名氏子病求愈施隱名鄭梅溪邵聲濤許永昌王裕記新架　汪福利老榮昌新榮昌甲和四好堂四好堂十三户各洋五元翁友加陳錦華朱大　張炳奎王隱名　名氏揚氏升記建記泰興土行十户各洋四元同豐永洋三元六角浙省悔過子洋三元銅洋二元吳少　馬桂林合洋三元張子良潘直夫汪秋記張孫氏無名氏無名氏無名氏七各洋三元田隱名洋二元錢七百文古　鄭元增福泰金鋪寄　生李　昌李雲生方裕榮彭子塗朱欽記衍慶堂呂隱名鄰姜氏十一户各洋二元川沙　　　　　　　程方　宋仁卿彭樂志儲俊　朱九思吳王氏隱名氏吳無名氏十一户各洋一元　文彬無名氏廣東無名氏各洋五角田裕堂銅洋十四元葉子衡銅洋五元伊　　銅洋四元林　七　二十文無名氏白米五十石　仁茂震昌仁吳仁甫各十石積慶堂　香　各　石王宗友四石無名氏二石四本　主樂　三無名氏　　氏蔡氏各一石不要　　人斗以上　收銀七百三十三兩三錢三分九洋一千一百五十四元二角銅洋廿八元錢七百廿文米一百一石五斗 
 
 
