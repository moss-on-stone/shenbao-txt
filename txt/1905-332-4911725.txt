# 1905 - 332 - 4911725

 

Page 1

 
 
[電傳上諭]  
　　十一月初九日奉上諭本日刑部奏期審册内絞犯李氏情節稍有可原請旨遵行一摺據稱反獄案内守法未動各犯遵查量予核减惟李氏同覊北監因係另屋不得一併查口未免向隅等語此次未經反獄各犯前經降旨業經分别施恩減緩該絞狂李氏旣係另禁一屋且案情口口何得遲至數日之後率相牽引奏請恩施李氏著仍入情實予勾該部堂司各官于人命出入重案率意奏請均著交部分别議處欽此同日奉 
上諭劉永慶奏霜降安瀾一摺本年伏秋汎内湖水並漲沂泗山泉驟發堤埽各工紛紛蟄缷仰赖神靈默佑搶護平穩普慶安瀾實深寅感著發去大藏香十五枝交劉永慶祇領恭詣大王將軍各廟虔誠祀謝用答神床餘著照所議辦理該部知道欽此 
[電傳宫門抄]  
　　十月初九日召見軍機孫道仁 
 
 
 

Page 2

 
 
 [H第二版 
[觀川沙楊氏捐産興學有感]  
　　昔嘗怪日木福澤諭吉爲維新時代之一大豪傑而生平提倡重金主義娓娓不倦不解英雄用意何其樂道資財如此其甚由今思之各國當變法之初無論何項事業必財與才相濟而後事有所憑藉而底於成若我國則年來興學救國者亦已踵趾相接徒以財力未充一切無可措手且卽使勉强爲之而爲之之道亦終恐其有所不能盡故今日弊原不在無才而在無財斯已無可爲諱乃知福澤當日喚起彼中之社會能得財辦事而成其志而我國之事事因循卽興學救國亦未聞見有效騐者則以我國有財者不肯出財之故也不肯出財旣爲國人之普通性質而近日川沙楊氏獨能撇舊見發大願慨然有毁家之思想爲興學之盛舉其熱誠其遠識亦豈保守身家不拔一毛之人所能望其項背耶嗚呼是則可傳也己 
吾之崇拜楊氏也非必重其性情之慷慨而力矯夫鄙嗇慳靳之薄俗也亦非因其有慈善之性質對於此舉輒奉以仁人善士之號也蓋自新理輸入卽散財一問題在歐美各國亦且費種種之考案而求其有一至善消去之法以我國積弱至此當今散財之第一善法無過於救國救國之道無過於興學楊氏此舉乃能窺見其大適合於用使歷年私蓄之資財不積之以厚殖子孫而散之以開通社會不用於一人嗜好之處而投之於公衆利益之地其用也爲切用其散也爲善散論其宗旨頗與美國卡匿哥之捨財圖書館者同一比例金銀有知亦當起而笑所遭之幸矣嗚呼我國人愛錢若命之根性素騰笑於世界得一楊氏其庶幾一雪此羞乎 
或曰捐産興學我國亦有行之者彼慈溪葉氏新寗余氏亦皆捐至二十萬子何重視楊氏之甚也曰楊氏之境遇與感情視葉氏余氏爲有間也四明葉氏爲大企業家産業號稱千萬前年遺命以十萬創興澄衷學堂後人纘成其志捐銀幾至二十萬按其興學欵項不爲不巨而於葉氏産業不過去其百分之二耳而川沙楊氏産業估值僅十四萬両而捐辦學堂多至十萬兩則已去三分之二矣盡其力量從事於學其用心不可謂非賢於葉氏也新寗余乾耀素以巨富著聞新寗鐵路股本由其招集則亦大企業家一流人物今年創辦學堂合全族之財力集二十萬之經費是則衆擎之力非一人獨擔其任也而川沙楊氏置身工塲非有企業家之資格且本非望族絶不聞有同宗者繼起佽助一木支大厦一人擔重負其宏毅之力實較余氏爲尤鉅故吾對於楊氏不能不尊之重之而表揚之也今日之社會内地志士進富紳而與之言興學則躍然以起又進而與之謀經費則徘徊退縮而去彼其所謂富紳者固於田宅妻子外非所計及生平以守錢爲宗旨者也夫號曰富紳而其見解乃不及楊氏一工人萬分之一我國致亡之原因將在於是吾故援福澤氏拜金之主義取楊氏斯盛之蒙舉發揮而光大之以爲内地富紳之不肯出財者告 
[本館接到設立學部日期專電]  
　　初九日戌刻到北京專電云内廷消息王大臣奏設學部將于初十日明降諭旨准設學部（珠） 
[本館接到五大臣起程確期專電]  
　　同日到北京專電云考察政治五大臣定期本月十五日起程端戴二大臣往東洋澤公尙李三大臣往西洋（珠） 
[連州教案兇犯處决]  
　　初八日香港電云中美両國查辦連州教案各委員已將該案審實戕殺教士之兇犯三名定於禮拜四日（卽十一日）處决各委員等定於禮拜五日回廣東省城譯文匯報 
[新加坡華　　初八日香港電云僑居新加坡之華人於上禮拜日（卽初七日）開大會集議抵制美約到者數千人己定議不用美貨堅持到底并約該處居民冀集合强大之勢力譯文匯報 
[寓滬粤商電詢美約開議日期]  
　　昨日庽滬粤商電致金山正埠云金山正埠拒約會鑒美約何時開議祖國拒約益力電覆虹口海甯路廣肇醫院（外） 
[漢口新立和平拒約社漢口]  
　　漢鎭於十月晦日新立和平拒約社以後每逢星期分兩班演説與前立文明抵約社互相聯络是日和平社假金箔公所開第一次大會公推馮蘭軒爲平和社會長由馮君報告開會宗旨繼由南京拒約會長張鑑堂君擬定違約辦法四條嗣由社友戴仲華君演説速創實業以困美國工黨而絶來路又由楊亦安周松樵余小村李逮聞劉笑予胡頣伯胡西園章子精楊千鈞及公所首事演説美約一日不改同人再加推廣勸戒計到會者一千七百餘人首由金箔業簽字計三百二十四名（外） 
[小村大使之酬應紀略北京]  
　　十月二十八日午前十一點鐘濤公赴御河橋大客店訪小村大使答謝同日晚英使薩道君設筵於使署邀小村大使内田欽使及隨員等公讌二十九日午前十一點鐘小村欽使拜訪倫貝子同日晚法國公使吕君邀小村内田兩大臣等大開公宴三十日小村大使处午前十一點鐘起造訪恭醇兩王洵貝勒及振貝子十一月初一日小村大使拜訪肅邸晚赴吕宋欽使之宴初二日日本寓京官民約二百名擬假座於東四牌樓餘園恭請小村大使及隨員等開歡迎宴（閏） 
[電飭就近調兵保教剿匪杭州]  
　　天台匪徒挾仇糾衆焚燬天主堂當由縣主胡大令元溥以該處兵力甚弱電請派兵援辦旣又由吕道生軍門與高嶼卿觀察據禀電告兼署撫瑞留守業已派兵馳往當奉飭速加派重兵保敎防勦以遏亂萌兹錄電稿於左 
甯波提道致浙署撫電瑞撫帥鑒台州府張守禀稱天台縣匪徒陳鳳儀等依恃王錫彤聲勢竪旗聚衆焚燬敎堂請撥兵防護 
 
 
] 

Page 3

 
 
並據該縣胡令禀同前因除分别移飭外已另抽撥防軍尅日馳往會同該營文武認眞防護查拿以紓厪系元禡 
浙署撫復電甯波提臺道臺鑒提臺禡電敬悉據天台縣令天台汛千總會禀王錫彤匪黨甚衆請速派大隊防剿等情惟省防營勇現值湖匪多事不敷分撥且距台太遠亦恐緩不濟急請提臺酌核情形就近加派重兵前往防剿保獲敎士并由高道遴委明幹之員前往會同府縣防營妥爲查辦仍將辦理情形隨時電報爲要瑞宥（必） 
[中德爭議津鎭路約北京]  
　　日前德使偕某商人至外務部議津鎭路約事聞那尙書對付此問題堅持草定合同非爲條約且時已逾期自應作廢等語（月） 
[政務處致各省電（爲商派大員監學事）]  
　　科舉旣廢學堂廣建自應認眞整頓爲百年樹人計各省官私學堂其能遵照欽定章程切實辦理者固屬不乏而一味敷衍難期成效者亦所在多有現擬商由管學大臣遴派五品以上諳練學務人員前往各省監視學務如國初巡學御史故事隨時將各學堂敎授管理法則學生功課程度咨報該管督撫查考裁汰其不合格者而奬勵其事格者庶濫竽之敎員腐敗之學生不能容留於其間藉以收實效而節糜費惟各省情形不同此項監學大員可否卽以學政兼充希會商妥洽見覆興學爲维新要政幸勿聽任該管官吏諉推搪塞有名無實盻切盻切政務處印（盈） 
[江督致贛撫電（爲修改監獄派員赴津繪圖事）]  
　　贛撫胡鼎帥鑒修改監獄摺政務處議准官捐准給外奬天津習藝所章程甚善敝處擬派姚倅紀衡帶畫畫圖生於口月口日至漢口赴津照式繪圖考察辦法公如派員同去更好不必再帶畫手省獄須速改良以爲表率尊意如何馥青印（盈） 
[常鎭道署被匪刦去巨贓鎭江]  
　　常鎭道署於初五日夜突來匪徒數人闖進上房焚燒悶香其時郭月樓觀察與夫人正在睡鄉聞驚躍起已兩目呆瞪口不能言任其翻箱倒篋各飽所欲而去迨觀察醒後賊去己久檢點所失計珠寳衣飾銀洋約值二千餘金次晨飭傳丹徒縣郭令守備王守戎警察局委員汪令到署履勘比捕限緝惟道署西旁駐有巡警軍分卡四所常川婦防而匪黨猶敢施其技倆若此則民間之被其害者不問可知矣（此） 
[學部經費籌定十二萬京師]  
　　設立學部一事業經政府處會議决定其經費已籌定十二萬兩由各省分籌認解除東三省廣西陜西甘肅貴州等省暫緩籌解外其餘按省分之大小定解數之多寡至學務處議定俟設學部後卽行裁撤（吕） 
[王公子弟游學先聲北京]  
　　聞兩宫面諭慶邸以貴胄學堂旣已設立亟宜選派近支王公子弟送入日本陸軍學堂肄業以收自强之效聞慶邸擬選派二十人前往俟畢業回國後畀以軍事之任將於明春實行選派云（吕） 
[洋行私販銅元山東]  
　　銅元進口向有禁例現聞某洋行販運銅元私入山左經楊撫扣畱擬以充公惟持有浙撫護照又未便科以私販不知畢竟如何了結（月） 
[粤督籌銀十萬兩備增軍機公費廣州]  
　　粤督岑雲帥以軍機處職任綦重奏請優給公費以重樞務粤省擬歲籌銀十萬兩餘由各省量力籌撥專欵匯解户部兑收由政務處分别議定數目或分季或按月支送應用勿稍短欠自經此次改章一切饋遺如冰敬收炭敬門生等類應卽槪行屏絶著以爲令（推） 
[政府擬咨查商部文牘京師]  
　　政府王大臣現擬咨行商部務將歷來批准之禀呈説帖函件及各項路礦商業章程詳細查清謄繕表册送交軍機處以備恭呈御覽（師） 
[振貝子請改官制以專責任摺]  
　　奏爲官制窊敗事權不一亟宜仿專任之法一律改定以維政體恭摺仰祈聖鑒事竊維古者任官之法所以得人而理者不惟其繁惟其專不惟其暫惟其久是以唐虞郅治祗有五人成周建官必无六太自漢唐以後官制紛歧事權漸替而天下遂以多故矣我朝設官分職太都沿明代舊制故有舊政旣廢官位尙存濅至名實不符俸糈虚糜迄於近世閒官愈多而辦事益形阻滯推言其斃約有兩端一曰推諉一曰牽製蓋責任不屬於一人則綱領便無由提挈國爱遇有大事此部推諸彼部甲權諉爲乙權或明知共事之非而不肯出一言以立斷此推諉之弊也凡人氣質剛柔學問程度大都未能一致各部堂官旣衆竟見不無參差往往提議一事議論經年終歸擱置所謂築室道謀不潰於成此牽製之弊也誠以一人兼辦數事精神才力斷難兼顧數人兼辦一事依回遷就百無一成何况凡人之聰明智識各有專長若今日任此部明日又調彼部何怪其遇事茫然難得要領凡此種種皆責任不專之弊由是政令歧出中央之於各省聲氣隔絶呼應不靈政府有所措施地方官或多所窒礙深宫焦勞於上而諸臣相與束手於下馴致内政外交動多爲難興言及此可勝隱憂奴才竊嘗反覆籌維悉心計議竊謂際兹時局艱難之會而以此事權不一之官與爲因應欲求其挽回補救也難矣爲今之計亟宜仿各國專任之例將中央官制改絃而更張之庶有以植新政之初基而可自立於競爭之世聞日本明治變法之初亦先改定官制今擬變通各部舊制如刑部宜改爲法部仿日本司法省之制考覈天下訟獄而不自理裁判大理寺宜改爲大審院仍隸屬於法部所有都察院審判事宜亦改歸大審院辦理學務處宜改設學部專司學校敎育事宜又現在科舉旣停禮部應專司朝會祭祀一切禮儀太常寺鴻臚寺光祿寺卽可裁併至財政處應與户部合併練兵處應與兵部合併其原派之王大臣應請一併裁撤總計外務部商部法部學部吏部巡警部户部禮部工部凡十部每部應各設尙書侍郎共三四人其事繁之部設左右丞參議各 
 
 

Page 4

 
 
一人事簡之部設丞一人參議一人所有冗濫不得力之司員請一併酌量裁撤各部堂司職員請照外商二部辦法各缺均不分滿漢又王貝勒公等亦均應嫻習吏事嗣後各部尙書侍郎擬請一律簡授以重責任宗室世職章京亦可令在各部學習行走量材補授實官以上無論堂司各官槪不令兼充他差其各部事務向有一事歸二部兼管者應請酌量輕重歸一部專辦内務府專司供應内廷事務所有上駟院武備院奉宸苑曁園庭各衙門均歸内務府專管母庸另派大臣又内閣大學士不兼部務者同内閣學士等官事務稀簡幾等閒曹於國家體制名實太不相符或可將近設政務處歸入内閣辦理此外除翰林院係文學侍從之臣都察院係建言論事之地理藩院有撫綏藩服之責鑾儀衞有車駕鹵簿之司均未可輕議裁撤外如太僕寺馬政事宜可併入兵部辦理國子監貢舉事宜可併入學部辦理所有各該原衙門均可一律裁撤此改訂各部院官制之大槪也至於各旗官制今昔情形不同亦應一律釐訂藉資專任查我朝入關之先本祗編立四旗尋以歸服日廣乃增建爲八旗然猶統滿洲蒙古漢軍而合於一也厥後户口日繁始先後續編蒙古漢軍八旗設官均與滿洲相等爲今二十四旗之制奴才竊揆立法初意蓋因定鼎之初滿蒙漢習尙不同難於統攝故有分隸之舉方今中外一統風尙大同與其虚設多官徒資冗濫曷若規復舊制俾專責成至各旗都统兼辦部務精神不能專注每至部務旗務兩俱廢弛卽以奴才而論除商部責任重大逐日到署辦事外其餘各項要差雖竭力兼顧仍有日不暇給之勢奴才才具雖短年力方强尙且時虞曠誤其多年敭歷年齒較長之大臣竭蹙更可想見奴才愚見嗣後滿洲蒙古漢軍仍各按旗歸併每旗各設都統一員令其專辦旗務不兼别項差使足資筦攝其餘參領佐領等官亦可酌量歸併務昭核實此外如前鋒護軍等營步軍統領衙門均有警蹕宿衞之責應俟警政辦有端緒再爲陸續裁併以昭畫一此改訂各旗官制之大槪也以上各部各旗官制旣定責任旣專所有任職各員自應一律優給廉俸除將裁撤各衙門經費分别酌加外其不敷之欵或令該衙門設法自籌或由各直省量爲恊濟總期廩祿有餘不致别滋弊竇倘加俸之後仍不實心任事一經覺察必當予以重懲其餘裁撤實缺各官應仍請賞給全俸以備顧問嗣後各部各旗官員任事旣專各有應盡之責而我皇太后皇上詢事考言亦復易於稽核賞信罰行則辦事自然簡捷庶務可期振興矣惟是從前官兩沿用旣久名目又繁驟言更張自非易易必須統籌全局庶不至窒礙難行况中央爲政治本原若中央不立整齊之法則各省斷不能守畫一之規兹事體大可否飭下政務處核議施行抑或别設官制局詳細妥定之處出自聖裁奴才非敢好言更張祗以蒿目時艱深知當今之世非推行新政不足以圖存而新政則斷宜先改官制務使盡人知責任之所在斯辦事乃有入手之處用敢不揣冐昧激切上陳不勝惶悚待命之至所有請改定官制以專責任緣由是否有當謹恭摺具陳伏乞皇太后皇上聖鑒訓示謹奏（日） 
按此摺略情己見初三日本報專電據北京日報云貝子此摺夏秋間已經具稿因是時貝子極力運動立憲事成然後請更官制不料立憲事爲盛宣懷所沮刻下未能遽行遂將此摺遞上 
[俄戰艦開駛赴日]  
　　初八日東京電云在旅順口起出之俄戰艦樸丕違號已於昨日開駛前往日本 
[俄艦囘國]  
　　初八日東京電云俄國巡洋艦露西亞號格洛馬勃號及卜開得號皆於今日由長崎起程取道香港回國 
[猶太人乞憐]  
　　初八日倫敦路透電云德撤城之猶太人常以俄人之殺戮爲慮近已乘間送信於邊外通告文明各國懇爲阻止慘酷之奇禍蓋彼等嘗謂俄人已决意欲將猶太人種殺戮殆盡也 
[英德交誼]  
　　初八日倫敦電云驻駐英德國欽使在利西姆俱樂部宣言謂英德相仇之影響已經消滅現在德政府深願歡迎增進英德交誼之舉動並願與聞英國所創敦厚睦誼之會議 
[英屬南美洲兵變]  
　　初八倫敦路透電云英屬南美洲之佐治鎭地方數日前忽然兵變民人及船塢罷工黨皆聯絡一氣駛往禦亂之巡洋艦逹愛門號及撒潑呼號已駛抵佐治鎭亂事刻已平復白人之寓處並未遇有意外之變譯字林報 
[英内閣更動之消息]  
　　初八日柏林電云自由黨領袖白納門君頗願於自爾佛首相辭職後擬於西歷明年正月間將議院解散前此自由黨會議時充外務省副參議之愛德華格蘭君將任外務省之第二叅議員譯德文報 
[俄國内亂愈危]  
　　初八日倫敦路透電云聖彼得堡因恐兵隊有兇暴之舉動一切布置異常嚴密而海軍中人皆表同情於革命毫不防禦騎兵防護隊之兵舍咸駕有速射砲俄京居民紛紛遷往他處財政及商業界皆異常衰耗驛使中之器械匠每日將路透所傳之聖彼得堡消息遞送兩次於德國邊陲藉以電逹各處然鐵路罷工黨曾施恐嚇謂彼等必將此項交通機關斷阻云同日倫敦電云聖彼得堡傳來各國欽使之消息謂沿彼羅的海各省之陸軍已全行叛亂尤以利佛爾爲最盛該處之預備兵已一律倡亂同日倫敦電云由氏人傳來之消息謂莫斯科縱火梵燒之事蔓延甚烈譯字林報○初八日栢林電云俄國之郵船及電傳消息己重行斷絶庽俄英人使來之報告未免言之太甚謂俄皇曾被革命黨行剌惟並未受傷俄皇后並不預備離京太公爵佛臘狄墨已出俄境俄國所屬之地異常可危歐洲各國與俄國往來之銀幣頗覺阻滯俄國之銀價更形滯落譯德文報 
[萬國艦隊已佔據土境]  
　　初八日栢林電云萬國艦隊已佔據土國頓尼度斯島之頓尼度斯城譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續江甯商務局總辦劉世珩會議廣銷銅元禀江寗]  
　　似此寗屬府廳州縣三十八處計之如使分銷之勢果能普及而流通則以高下牽掣核計每處每月能分銷銅元一千枚合制錢三十八萬串卽共計每月較今應增銷銅元三十八萬串旣於現在銀銅元局鼓鑄之機力可以相埒自於財政度支一切可漸靈通且按光緒十年左右制錢合銀每兩可兑一千五六百文匪獨盡係國初之錢並多前明之錢至十年以後銅價每斤漲至三四百文每千文制錢若重七斤左右奸商市儈乃以制錢鎔銅利至倍蓰十年之間制錢消乏遂成錢荒今者銅元旣多雜質不能傾鎔獲利又非同布帛菽粟可以隨時銷弭日積月累市面自多充斥之患銷滯更有貶價之虞特是現籌分銷以後利用之責雖在諸民而信實之權須操諸我尙乞憲台嚴諭通行各屬無論關税釐金丁漕糧賦等公項此後皆准以銅元曁本局現行之鈔幣實行輸納凡經其事者母得稍有挑剔抑勒司道庫准其上兑以利流通此尤擴張銷路之要端也職道於此更有請者則以現在本省鑄造銅元日漸充斥今雖民用應需之額尙未取盈而自此擴張後分支輸注源源而登其滿溢之患深慮迫在旦夕則此時爲圜法周轉計宜速謀補助之良方而爲銅元餘利計尤宜先爭機先之捷足竊以現在户部財政處已經奏請通飭各省所有鼓鑄幣制皆當一律並卽限制各省現鑄當十銅元之數以足敷民用爲止復飭卽增鑄當二十當五當二銅元以爲輔助維持之計等因竊維現在各省無不眈眈於當十銅元之利均尙未知變計之時也我於此間與其爭衆所皆爭旣殘之未利何若卽於斯時先謀改轍據我所先據獨得之利權大凡理財之事無不以占先爲得圜法之事亦何獨不然職道擬請憲台卽於此時並咨行户部財政處請卽頒發鑄造當十當二十當五當二銅元之母模四種卽飭銀銅元局此後按定部章成色限數每日赶鑄此項銅元似此則當十銅元每日鑄額旣可稍減供求之勢亦可畧平餘利自增而溢額之期尤可漸緩且此項當二十當五當二之銅元鑄造爲我獨先各省皆以攔禁之例其舊鑄者旣未能侵我範圍而我所增鑄者乃獨能輸轉而無滯其銷行之利旣爲我獨操其流通之區域又自可更廣以職道愚味之見此尤擴張銷路後宜先變計占先之要務也特職道猶不能無説者則以區區二端雖爲當事綢繆可行之良策而以圜法全局言之則爲補苴和導之末方尙仍非正本清源之至計蓋一國圜法爲御一國之民用而設鉅細相維偏勝則弊今以我國情形實際言之固已非區區銅幣所能孤立而不敝者况值此商戰日烈五洲交通之時我國財政外交之關係如賠洋債商務差負各宗設欲謀權自我操利不他溢之計更豈此區區銀銅兩項所能各立而奏功者斯亦留心中國圜法者所公認者也職道職司商務夙與我國民用幣制圜法一切情形稍事究心去年曾括取中國嗣後更宜自於内國立圜法於外交定幣制情形條具芻議五則貢之當軸以備採擇前於詳復憲札准部飭查復銅元情形一案時已另錄繕清摺附呈憲鑒尙乞俯納壤流加之裁奪俾獲早日施行綢繆未雨或以免將來逼促無可措手之虞則斯固商民幸福之所關而亦天下大局安危所繫者也所有職道奉承憲諭籌議情形用敢不辭覼縷肅禀直陳伏乞鑒核酌奪俯賜飭遵臨禀母任屏營待命之至督帥批前因各省錢荒故鑄造當十銅元以補制錢之不足原應先銷本省以資周轉嗣因爭圖餘利紛紛外運遂政通都人邑銅元擁擠銀價日落轉運不靈而偏僻州縣尙未一律行使是以各處錢價貴賤懸殊現在銅元運銷之路各省互相攔禁亟應擴張本省銷路使窮鄉僻壤普律分銷該道擬先會同司道電飭寗屬各府州縣將近日銀錢市價分别開報按其等級酌定銷數陸續運往如銅元鑄數不敷並可搭用該局錢票辦法尙屬周妥惟無論銷多銷少銀貴銀賤總以速派員紳分設各州縣兑換局爲宜至各屬丁漕糧賦以及釐金關税均准以銅元及該局現行錢票上兑至銅元制錢兩項與官錢局錢票一律行使無分高低不准挑剔折扣司道關局州縣各庫一律兑收以利流通此外有無流通之法仍隨時議詳仰候分行遵照至請發銅元母模四種并候咨部速發此繳（雲） 
[廣州]  
　　南海縣進士黄嘉禮由連州解回省城發縣收押聞黄獲咎之由係因大沙頭擄妓一案牽涉經大憲先行奏革然後緝拿故發縣後卽釘上脚鐐迨上月二十二日營務處提訊時黄鐵鎖琅璫見者莫不爲之太息并聞黄已經具結遵限交匪云○前經省垣大憲諭令各小押每年繳捐三百零三兩各押鋪請繳二百兩不准上月二十三日限期已滿是日城廂内外各下則小押一律閉門止押候贖（堂） 
[揚州]  
　　江北劉軍門以寗省裕寗官錢局行用鈔票以輔銅元之不足因於清江設立裕淮官錢局仿照寗省辦法准將官票納完丁糧釐税並准商民持票向江北所設銅元局取付銅元復請督憲通飭各屬卡各州縣遵照甯局章程一律通行○揚州府榮太尊奉到前署府張太守禀准設立習藝所批詞因轉飭江甘二縣將所請舊安定書院基址會勘改建並先繪圖呈核原估工料錢一萬餘千建屋百餘問容習藝犯二三百名經費已在八屬州縣粮漕盈餘税契項内籌有的欵矣○籌欵總局以各州洚冬季騐帖均虚應故事徒滋中飽特委員分赴各州縣會同地力官查有私充朦充等弊免追旣往勒令輸捐請換部帖仍復化私爲公以每年飽吏胥陋規飭各行户認完帖捐庶有益於國而無損於民云（學） 
[鎭江]  
　　日前鎭江府警察局禀請在本郡開辦警察學堂其辦法援照省城警學新章刻己奉批邀准聞不日卽可開辦矣○鎭道所認各善堂月捐往往被董事侵蝕道憲郭月樓觀察因擬將此捐核減撥充學堂經費當卽牌示除敬節育嬰兩局照舊發給外所有各廟各公所善堂查照向章再行核減俾免虚耗而資實用刻已諭知一體遵照矣○鎭江洋務局總辦邵虎伯剌史辭差回省不日起程所遺洋務一差經常鎭道郭月樓觀察札委鎭江警察局委員汪夔生大令暫行兼辦（常） 
[蘇州]  
　　蘇垣道前街萬雲客棧主某甲憑媒聘定楊芝安之女爲妻尙未完姻楊女頗有姿色其父欲另售得重價甲知之卽於上月二十六日伺楊女由侍其巷周公館出曳令登輿飛馳回家立刻成婚女之父母得悉卽至萬雲升客棧理論一面具詞投吳縣署控告○管帶飛划右旗凌得勝偵知梟匪麻子阿小等在青浦縣屬珠家角聚賭且爭奪碼頭鎗斃鄉民旣又在章練塘鎭聚匪船十數號開賭横行因卽禀請大憲飭縣密拿究辦○學務處差遣委員府經歷鮑秉忠由各屬查察學務於十月二十五日回省禀見撫憲面陳一切後卽於次日禀辭復赴松江公幹（甚） 
 
 

Page 10

 
 
[核定承修淞鎭馬路吳淞]  
　　淞鎭馬路爲風潮冲毁後經滬道袁觀察親自蒞勘籌撥鉅欵由地方紳董公舉袁王二紳經理興修工程以及善後事宜嗣因舉薦承包工程之人甚多價目不一經事者意見紛歧故未定議日昨寳山縣王大令又蒞淞估勘會同各紳董查檢所開價值核定張某飭令立據承包卽日開工限於年内完竣（廣） 
[騐收海塘工程吳淞]  
　　淞鎭浦左海塘爲八月風潮冲坍數十丈寳山縣王大令會同駐塘工程委員周二尹詳奉上臺委員估勘撥欵興修現己工竣王大令因於前日會同周二尹渡往高橋工次驗收並爲繪圖帖説禀請上臺核奪（廣） 
[滬江官事]  
　　盛杏蓀宫保前日乘招商局江永輪船回滬卽赴行轅駐節○三品銜浙江補用府福州招商局兼閩省文報局總辦汪太守叔蕃因公來滬昨到道轅辭行回閩○製造局總辦魏蕃實觀察四川候補府經歷浙江銅元局駐滬委員胡參軍廷溥昨至道轅分别拜會禀見○藍翎五品銜拔補千總鍾千戎鼎榮奉道憲札委幇辦洋務司差昨詣道轅禀知初八日到差○警察帮巡馬午橋參軍太陽廟巡局委員唐泗亭二尹昨均飭丁到道各請感冒假二天○警察北局委員汪禹臣二尹景龍奉蘇藩司札委署理陽湖縣主簿聞有不日赴任之説（近） 
[函請掉換防輪]  
　　南北洋總統海軍薩軍門前派登瀛洲兵輪住蕪湖駐防十二圩儀棧專緝私鹽邇因該輪損傷由總辦函請軍門另派他輪掉回修理軍門查有建安兵輪新經修整飭於日内開往以資掉換（欣） 
[米商復議糧價]  
　　糧米價目前經汪大令諭飭米業董事議得每石三元一角曾記本報兹因米商尙未允洽故於昨日又在龍王廟齊集復議（欣） 
[派捕帶械梭巡]  
　　新租界坭城外泰州路康乃得路一帶邇因時有外來匪徒潛匿肇事且復疊出命案該處各西人住宅甚多咸有戒心日前函致靜安寺捕房設法拿辦故經捕房加派夜差英印馬捕一隊每人佩帶鎗刀澈夜梭巡以靖地方（見） 
[兇犯解松]  
　　用斧砍斃木匠陶阿三之兇犯俞愛山獲案訊實奉批解勘在案昨日汪大令備文派差押解赴松（近） 
[索回押犯]  
　　新康洋行在英美公廨控傅正路定貨不出由廨飭差協探將傅提押捕房解究襄讞金大令判仍帶回捕房候再訂訊在案前晚讞員關絅之司馬以此案乃係錢債傅應收押本廨不能久覊捕房故函致英捕頭昨日飭探米順將傅送回公廨押候訂訊（見） 
[盜刦未成]  
　　前晚裏虹口老朱家宅范姓家突來盜匪多人破門圖刦范姓大聲呼救鄰人麕集匪等始倉皇遁去昨由范報捕請緝捕頭當飭各包探認眞查辦（古） 
[流氓搶洋]  
　　百老匯路瑞昌申烟紙店遣徒收得帳洋一百十元行至錫金公所突被流氓搶去報由捕房飭探查緝（古） 
[初訊違忤案]  
　　甘吉昌控螟蛉子桂生違忤一案道憲袁觀察委派籌防局員魏明府於前日蒞轅升訊族長甘兆亨兆章兆華兆明四人供族兄兆慶在日法界洋涇浜開森和板行兆慶故後遺産十萬餘金原籍平湖有田二百畆兆慶之子吉昌服中納妾近將螟蛉多年之桂生驅逐並在縣署備案商人等聞悉理阻始尤求消吉昌自在包車跌出受傷忽至法公堂誣禀桂生違忤迭訊未結邇又聽信陶悦昌王鶴生唆令上控商等曾邀族長兆彭到縣投呈公禀並估計吉昌家産現尙值銀七萬八千餘金彼此列各簽押呈求鑒核提詰甘桂生供年十九歲不敢違忤吉昌供桂生素不安分受累難堪務求重辦明府逐一復詰各執如初諭將安康里房産吉昌與桂生各半管業俾桂生夫婦自活吉昌仍堅不遵諭因判聽候復訊再核（近） 
[縣案彚錄]  
　　鹽城船尹夏芳池控流氓馬小龍石長春扣船勒詐經汪大令訊明飭拿詎馬反扭經勸之周連富至閘北巡局朦控由局將帮扭之趙大等一併解縣前晚奉大令訊究周供夏陸兩船裝棺三貝舊鐵十餘斤馬等藉端勒詐洋五十元將夏軋至烟館小的路過夏央擔保出外卽投案下控告詎馬竟扭小的並持舊鐵至巡局朦禀請察夏供相同馬供與石長春趙大均在水更夫名下爲夥夏船私運軍裝故向根究不敢索洋趙供由石馬喚令同往大令謂夏船卽有軍裝與爾等何干况查舊鐵係鋸斷槍頭等無用之物判馬責一百板交保趙申斥與夏周等開釋舊鐵交夏領去○王彭彭扭控歸老木串覇贖單亦奉訊究王供有地一畞餘之方單一帋於光緒三年向歸抵錢十九千六百令向贖取串同徐姓覇掯歸供前因需用將單轉抵徐姓致遭覇掯乞鑒大令判王將錢交案候贖○通州某當鋪被劫獲盜潘玉生供有夥匪王金標小袁山住上海小東門外田州尊移請協緝汪大令因飭捕頭徐文協同法界探捕將王等拿獲解由公堂訊交徐捕帶回訊究王袁供俱爲糧米小工不敢爲盜大令判均收押飭速備文押解通州訊辦○城汛周千戎前解在小南門外攫取銅元之高阿海訊判收押在案昨奉大令復訊支吾判責二百板省釋○北橋地保張長生庇縱流氓郭阿三飭提訊押在案昨亦復訊判暫開釋以便催繳錢糧一面仍將郭阿三緝拿交案（近） 
[總工程局紀案]  
　　匯廣公司作頭邱金生被小包工頭謝秋泉中途抛工圖詐訴知洋人代禀總工程局提到謝夥唐阿土陸阿全訊問因原告未到判交的保候訊在案前日下午邱偕洋人投案供稱謝已避匿明府判將唐收押三天諭令原告將謝查拿解辦○同茂棧茶房張秋堂控閔行扦船陳旭初吞没衣包兩個孫明府飭提陳之船夥戴守廉訊供限交在案前日午後復訊陳供扦船共有四艘此貨實非寄與小的船上明府判著四船攤償并飭探帶張往提各船主徐曉山陸木全湯齊到局諭令何人先供實情從寛免賠○久大和花行失去棉花一案前日下午行夥徐子祥投局供稱由油車碼頭元昌小花行收買明府飭探拘到行主陸少卿訊問得實判罰洋五十元將花吊局候示○李雲昇違忤其母殷氏前日經明府提訊氏供雲昇素不務正丈夫在日曾經控忤收押改過所三月迄今仍不改過求請嚴辦殷炳村供是母舅餘語相同雲昇供一時糊塗後當痛改明府飭向其母叩頭服禮其母仍求重懲因判戒責二百板發改過局習學工藝候其習成保釋（欣） 
[訊罰惡鴇虐妓案]  
　　惡鴇陳劉氏卽謝庽違例買良凌虐討人毆死妓女覇阻從良一案奉讞員關司馬會同英寳繙譯迭訊各情已詳本報前日午後又經復訊濟良所女董將原告周王氏卽王桂仙並見証妓女陸雲初謝秀林等解訊襄讞金大令與寳君升座謝庽延穆安素律帥傅訊陸雲初謝秀林口供二人同稱小女子均被人拐賣與該惡鴇時遭毆打周王氏係去年經人價賣被鴇逼令接客嗣因患毒臥床鴇更日事詈罵是實傳訊王桂仙供山夫賣與 
 
 

Page 11

 
 
謝鴇不知身價若干每夜逼使接客有兩傭婦隨行後因患毒臥床被鴇喊起詈罵仍肆逼勒爲此乘隙逃出經人指引至濟良所供至此濟良所董亦將謝鴇虐妓各情伸訴一遍穆律師與之分辯良久大令與寳君會商之下以此案情節重大判鴇罰銀八百兩給周王氏卽王桂仙養赡並醫費外備文遞解蘇州吳縣原籍周王氏等仍發所畱養維時捕房欲將謝寓帶去大令不允捕頭謂辦事二十年歷届總須帶可捕房大令答以本委雖係新任誠不如貴捕頭辦事熟悉然此係中國公堂本委係承審官豈有不俟承審官允准而帶回捕房之理且查公堂向章亦無如此辦法捕頭語塞强令西探曳去大令執不允叱差曳回相持良久由關司馬與寳君　停寳君商請暫行帶回明晨再解堂候判大令語以不得將謝寓管押女西牢須妥爲安置本委當派人前往查察一切貴繙譯能擔任其事當暫通融寳君遂以此情轉告捕頭捕頭唯唯乃將謝寓帶去大令旋卽飭差至捕房查知謝寓安置之處甚爲周妥昨晨九鐘仍由捕房將謝寓解堂寳君亦蒞廨判將謝寓遞回原籍由廨差送至船上案遂了（見） 
[英美公廨晚堂案]  
　　蔣長安遣司帳王楚卿控蕭衡齋舞弊吞銀逃避漢口請爲關提等情經差將蕭提滬前晚奉關司馬訊究王供被蕭用空帳銀七千餘両求追蕭供各銀均有細帳可查現尙未算司馬判押限一月趕緊清理復奪○褚永源控嚴裕堂合開大隆機器廠股銀糾葛一案亦奉司馬提訊褚供與嚴合開大隆機器廠生意頗盛所有盈餘被嚴阻止不派向索不睬爲此控究訊之嚴供廠務與褚同爲經理况有司帳吳渭川經手商人無從阻止一切進出均有帳簿可憑司馬以供詞各執判嚴交保出外將帳算清再奪（見） 
[公共公廨早堂案]  
　　包探張天林解工人胡文明貝仁友葉阿甫等爲首糾同王阿生嚴登泉等以加工錢一百文爲由勒令每人抽捐錢五十文一律停工不允之人拔去吊打有違向章經店主馮景範報請拿究馮投案請辦並呈停工傳單讞員關司馬商之美副領事安君判胡等三人各押捕房一月王等十七名從寛各押捕房一禮拜○周阿泉竊張小舟家衣物徐云生竊陳始生等家布衣由探陳雲忠拘究司馬判各押捕房兩禮拜○過犯鶴林王又竊無主衣服八件由探王寳生解訊判押捕房兩月○謝阿和竊孫炳郎棉被由探竇如海解究判押捕房一禮拜○馬夫王阿四快馬違章由捕解究判罰洋念元（見） 
[法租界捕房發落]  
　　李春林竊同居張楊氏洋二百元被氏尋見連窩贜之朱春寳扭廨控追收朱繳過洋入十元交保李飭押交在案昨日該氏於陳明府在捕房發落時禀稱李母沈名因無現洋將房二間抵與朱春寳著朱繳洋詎置不理請傳保人究追明府判保人張敬甫限十天内交朱訊奪○老人陸某被馬車夫陳金碾傷足骨中西官判陳罰交傷費洋五十元因陳無力未繳减判至三十元陳仍挺押在案昨日提案比追陳求釋出料理明府姑念在押已久從寛准釋限十日内交洋十元完案如違提究○衣莊夥夏祥云竊莊内衣服三十二件被莊主俞明泉扭控到案昨俞禀稱現備當本洋四十元贖出衣二十四件尙少八件求追夏供洋己用罄乞邀荐保人到案調處明府判仍還押著交保人到案核奪○法興報館細崽袁子良竊香烟銅筆爲洋東查悉控請訊辦明府姑念初犯從寛罰洋二十元充公○新租界泰山路八十二號屋内失火捕房飭查火頭在案昨日拘到吳桂明一名供稱住天山路是晚失火乃胞兄吳桂芬家打翻火油燈所致桂芬逃出未回其家並未保險求察捕頭判令交保限禮拜三將兄交案候核（居） 
[美租界捕房事]  
　　流氓汪阿才黄阿標前晚在西華德路强搶朱來法銀表練等由探錢榮堂拘獲押辦○湯恩路石周氏所開茶肆内時有聚賭情事昨爲捕房查知函請公堂出票傳訊○王仁富在西華德路火燒塲竊長毛絨一綑由探朱子藩拘獲押候解究○江裕記王興記吕泰記沈德泰四作塲將石木等米堆放北四川路違章爲捕頭查知函請公堂出票傅訊（古） 
[照錄紅十字會來函]  
　　十一月初三日復外務部電北京外務部東電敬悉海參崴事海等前聞華人房屋被燬早經飭令沈道等酌支紅會捐欵兑購羅卜一萬新衣二千套餅干九千磅並派會員廖錦春陳剛余樹勛由滬赴烟乘海定前往會同李委員查明救濟如何情形尙未據報擬俟崴電通後電詢得復再續匯三萬金藉資接濟其辦法擬照紅會現行章程願歸者分别資遣願留者量予撫卹惟封河在即輪流頗難譯先電復餘俟得信續陳海宣熹工○十一月初四復盛宫保電漢口盛宫保冬電謹悉海參崴海等前聞華人房産被燬早經飭令沈道等酌支紅會捐欵兑購羅卜一萬新衣二千餅千事干九千磅並派會員廖錦春陳剛余樹勛由滬赴烟乘海定前往會同李委員查明救濟如何情形尙未據報現接外務部電擬俟崴電通後電詢得復再續匯三萬金藉資接濟已遵列台銜電復外部矣海熹江紅十字會譁錄 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
