# 1904 - 51 - 4911080

 

Page 1

 
 
[今日附送中西合歴月分牌] [  申報館主人啓]  
　　柏酒香濃桃符彩煥履端伊始萬象更新本館印成中西合歴月分牌上列二十四節氣四圍描繪人物鳥獸樓閣亭臺五色坦宣新奇佳妙附於今日申報分贈購閱諸君如或遺未送來請向派報人索取可也再此牌工本雖巨並不於照常報價之外加取分文特布微忱順頌春祉 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[俄日之戰關係亞洲大局說]  
　　俄日兩國之爭戰其盛衰興廢之關係乎蓋自開闢以迄於今綿歴數萬年亞洲獨處東半毬大海環於東南沙漠限於西北閉關自守從不與他洲相通自歐人創輪舶輪車之製渺滄海於一粟視萬里若戶庭於是五洲大通特闢一千古未有之奇局各國君若相知國與國交涉旣繁和平之局必不能常恃戰爭之端必不能倖免也爰爲立盟約以保全之設公法以範圍之俾不至化玉帛爲于戈國與民皆受其蹂躪無如交際旣稔釁隙易生小小爭端無論矣屈指近百年來歐美各國如俄法之戰法德之戰英法之戰南北美洲之戰皆兵連禍結時越數年糜餉數千萬傷人數萬萬直待勝負之數大定始各言歸於好重尋壇坫之盟然此皆事在歐美兩洲於亞西亞尚無于涉若用兵在亞洲境者惟俄士之戰差爲可觀其餘如英法日本諸國之與中國交兵甫相見以戎衣卽重敦夫和好雖曰疆塲有事曾不足與言戰爭惟兹日俄兩國俄雖僻處歐西而自西卑利亞鐵路造成已有席捲亞洲之勢日祇亞東島國而自戰勝中國後繕甲兵購船艦長駕遠馭亦有雄視亞洲之心兩雄旣不並立則戰禍之起早在意計之中此次果因中國東三省及高麗起釁遽購兵端一戰於仁川再戰於旅順觀日本報章所紀似日已捷音迭告俄則傷損甚多然兵事消息變幻無端非特日之捷電未必果屬可憑卽俄人竟敗衄而回以俄皇之猛鷙梟雄豈肯以挫折偶逢遽甘退讓觀昨報所載俄皇方且調集大兵五十萬山鐵路馳直遼東不及一月卽可調齊誓將東三省及高麗所有日人一掃而盡其堅忍不磨之槪殊足先聲奪人若日本地勢雖不及俄之深固氣魄雖不及俄之沈雄然君臣上下萬衆一心奮勇直前毫無瞻顧且智謀則異常靈巧偵探則到處周詳冐險出奇是其常技此後卽或遭挫敗而再接再厲銳氣斷不稍衰當此兵釁初開所謂鹿逐中原究未知死於誰手惟以淺見窺之俄日勝敗之所分卽亞洲安危之所繫從前俄國艦隊欲出黑海口爲各國所扼改道向東夫各國之所以不許其出黑海者非特忌之直畏之也今旣伸勢力於亞東倘他日奏凱而回非特中國東三省盡入俄人掌握中卽高麗亦難免隸入俄國版圖之内日本至此藩籬盡撤海東孤島殊屬可危而中國之爲其扼背拊吭者更無論矣若戰勝而在日人則高麗必爲日本勢力所範圍中國東三省俄人亦或暫時退讓惟日人旣能勝地毬上至强且大之國其凌厲無前之槪自必更甚於前而亞洲霸權必盡歸其執掌當此之時俄人而能甘心退避則已苟其非也則一二年後養精蓄銳必更起傾國之師再與日人相見角力不懈必同傾仆斯時亞洲境内大半化爲戰塲中國固首受其禍而歐美各國之旅居亞東者其貲財性命亦豈能免池魚之殃及哉兵凶戰危古人所愼所望歐美各交邦出作調入令俄日暫棄嫌隙萬不可如俄法之戰法德之戰英法之戰南北美洲之戰經年累月糜餉老師是誠亞洲之幸抑非特亞洲之幸也 
[俄廷命將]  
　　西歴二月二十二日註卽華歴正月初七日英京倫敦來電云俄皇降諭以兵部大臣庫洛拔托金爲遠東統帥令卽馳赴軍前 
[分握兵權]  
　　英京倫敦友人來電云刻得德京柏林電信知俄廷近簡提督苦陸拔托金氏爲亞東陸軍總統總督矮立幾息夫氏爲亞東海軍總統而令前太平洋艦隊總統司苦利獨陸夫氏參預軍謀 
[俄兵入韓]  
　　東歴二月二十二日註卽華歴正月初七日日本神戶友人來電云傳聞刻下俄國有可薩克馬兵若干已馳抵高麗境内矣 
[兩路合兵]  
　　西歴二月二十二日註卽華歴正月初七日英京倫敦來電云俄國現調駐紥滿洲之兵分爲兩路會合於鴨緑江邊以便向高麗進發 
[准探軍情]  
　　西歴二月二十二日註卽華歴正月初七日英京倫敦來電云露透訪事人行至旅順探訪軍情已由俄官允准令在旅順小住并告以旅順軍備可支持二年之久云 
[救送俄兵]  
　　西歴二月二十二日註卽華歴正月初七日香港來電云俄日仁川口外之戰有俄艦被日砲擊沈艦中人均由各國兵船救起計英兵船救起一百四十人盡登英國輪船名盎非德蘭脫者於初七日載至香港内有四十人身上受傷送入官醫院救治其餘一百人則用南生輪船載送至哥倫波 
[俄保鐵路]  
　　西歴二月二十二日註卽華歴正月初七日英京倫敦來電云當俄日未開戰事之前俄人自謂不致與日本决裂今竟出諸意外遂陸續調兵渡鴨綠江并以大軍保護鐵路 
[水雷釀禍]  
　　英京倫敦友人來電云某日俄督矮立幾息夫電逹聖彼得羅堡政府大旨謂有水雷工程船名 
 
 

Page 2

 
 
愛尼耶伊者就旅順口外安設水雷事畢而返不虞誤觸電線以致水雷猝發船身粉碎擊斃船中兵土約百人按俄人之於旅順早經愼重防維所下水雷多至五百具自以爲金城鐵壘斷非强敵所能摧矣庸詎知偶一疏虞肇此巨禍然則殺人凶器豈容掉以輕心哉　 
[俄添軍艦]  
　　日本東京友人來信云我日春日日進二巡艦由英航海東歸時偵知俄國添派軍艦三號一名啞避拉皮耶一名獨米托利騰司誇伊一名啞陸拉率同水雷艇十餘號航海而東已駛出紅海口矣 
[又獲俄船]  
　　日本大坂某日報云東歴二月十一日註卽華歴去歲十二月二十六日清晨日本新高軍艦率同水雷艇名燕者駛赴旅順冲擄獲俄國運船滿其愛利午前曳入仁川港此船係俄國亞東輪船公司之物平日往來旅順香港二處先是九日註卽華歴十二月二十四日清晨九下鐘越二刻時由龍田艦報稱滿其愛利方抵旅順沖我艦隊遂鼓輪駛往十一日被我新高軍艦所獲派令海軍少尉阪本氏率領水師二十名乘之而返船中載有彈藥八百五十六箱及丹國人六名詰之云將入旅順口 
[俄督犒師]  
　　日本大坂某日報云邇者俄督矮立幾息夫籌備禦敵之事鎭日紛煩當開平礦務局富平輪船啓行時俄國要塞兵還砲擊中日本某軍艦矮督甚爲嘉許每名犒賞俄銀十盧布以獎其能 
[補譯旅順交戰情形]  
　　日本大阪某日報云旅順戰後有客乘開平礦務局富平輪船至上海述及西歴二月九號註卽華歴去歲十二月二十四日凌晨日本軍艦發砲轟擊有一大徑口砲彈飛入旅順巿中又一砲彈越俄人運兵船而入船渠然後爆炸巿中各戶窓上玻璃無不碎如虀粉迨十日午後富平所載之煤已悉數運至岸上隨卽展輪出口突被俄之監視艦名拉司薄伊尼之庫者用開花彈遥擊適中水線上十二英尺之處洞穿一穴直裂四英尺許彈丸飛入華人所居艙内傷及五人一傷足部下半截一傷背部餘三人皆傷手腕其中二人勢最沈重恐有性命之憂洎將船中之火救熄船主卽向俄人詰其砲擊之由未悉俄人如何覆答至要塞及街巿中中彈而死者計共一十二人傷者五十七人港内房屋倉庫之類損壞頗多以上情形類皆前報所未及者故補譯之 
[俄帥無恙]  
　　高麗仁川友人來電云當俄日海戰之後喧傳滑利耶苦及誇立之二俄艦統帥某某二氏俱已斃於砲火之中實則滑利耶苦統帥依然無恙曾於西歴二月十二號註卽華歴去歲十二月二十七日過訪英國某船主互語移時誇立之統帥則刻方暫寄法國某兵艦中 
[法救俄人]  
　　西歴二月二十二日註卽華歴正月初七日英京倫敦來電云法國各報館現已倡議籌捐凡俄日交戰時受傷之俄人當卽出資救治 
[德持公義]  
　　德京柏林友人來電云美國政府諸大臣極欲維持中國中立之事移書德廷執政者互相商槯意見大略相同因爲之釐定條例如下一滿洲在中立地限之外二戰國行軍之事如不出以公平須爲之制止三俄人求將黑海艦隊駛出逹逹内路海峽一事當不准行 
[美議弭兵]  
　　英京倫敦友人來電云美國政府中人議令俄日兩國確守戰事範圍并限定開戰之地俾兵禍得以稍弭且嚴加防禦不許侵害中國土地人民英德二國刻已接受美人文牘聲言意見相同矣 
[巖疆設備]  
　　金陵訪事人云俄日戰釁旣成中國確守局外中立之旨然内地匪痞難免不造作謡言以期煽惑愚民乘機起事兩江總督兼南洋通商大臣魏午帥深謀遠慮思患預防去臘旣飭水師營哨嚴密巡江又令標防各陸營加緊操防以爲不虞之備一面派員赴山東採辦馬匹招募湘淮子弟編爲馬隊旋於新正某日檄委新兵左營管帶佘協戎炳文查勘沿江砲臺及内地要隘何處有險可憑以備節節設防俾天塹巖疆安如磐石 
[保護教堂]  
　　鎭江訪事人云常鎭通海兵備道兼鎭江關監督郭月樓觀察近以俄日兩國戰務已開中國雖恪守局外中立之旨然防務不可不嚴爰商准駐防各軍統領酌撥勇丁若干名馳往丹陽金壇分駐各教堂前晝夜梭巡藉資保護 
[電檄紛馳]  
　　松江訪事人云新正某日提轅接奉金陵電報内開北洋大臣袁慰庭宮保電移南洋大臣魏午帥略謂俄日開戰我中國雖嚴守局外中立之例仍事在兩難各地防軍向之改營爲旗者今仍改旗爲營舊裁營兵一律募足加緊訓練冀收捍禦之功等因旋又得兵部火票亦飭將舊裁各營兵額赶緊招補訓練成軍 
[車站新章]  
　　京師訪事人云蘆漢鐵路車站向有騾車二三十輛專備接運客商行李貨物各車夫中良莠不一往往斃竇叢生近被司事某洋人查知擬卽更立新章擇一妥實可靠之人充當頭目責令選擇車夫之妥愼者每人發給腰牌一面如無腰牌佩帶者不得混入站中火車到時客欲雇車由頭目捱號呼喚按照路之遠近物之多寡輕重酌定車價倘有遺失准向車站查問車站卽責令頭目轉向車夫索賠 
[裁釐消息]  
　　金陵訪事人云加稅裁釐早有成議惟如何辦法屢經中外商約大臣再三籌議尚未見諸施行新正某日駐滬英總領事官霍必蘭君趨謁兩江總督兼南洋通商大臣魏午帥議及此事午帥以改章伊始深恐各員於此中情事尚未熟諳因飭釐捐總局兪恪士觀察遴選清明幹練之牧令若干人往江海關學習稅務 
[鄭重工藝]  
　　金陵訪事人云此間創設工藝局原手祗製土貨以故規模不甚闊大後劉聚卿觀察自日本歸以中國工藝遠遜外洋自非籌集巨貲仿造洋貨無以興商務而挽利權乃白諸上游請卽購機器製造俾價廉物美以敵洋貨來源兩江總督兼南洋通商大臣魏午帥深韙其言檄委觀察辦理其事並以江寗藩司黄花農方伯爲督辦新正某日方伯札派前署江寗府知府朱子文太守赴局查勘情形 
[烟酒加捐]  
　　松江訪事人云新正某日郡中接奉京師政務處電文略言募兵需餉庫藏支絀查有烟酒兩項非民間要需不妨核議加捐以資接濟其餘各項貨物統將捐則酌量加增俾成巨欵 
[土藥改章]  
　　蕪湖訪事人云土藥釐金總局向分皖南皖北二處另就要隘設立分局遴委妥員專司其事刻下改照統捐章程以歸劃一於是南北兩釐局之内委州縣綜理者遂改委雜職人員 
[匪黨解甬]  
　　寗波訪事人云去年浙江台州府屬寗海縣聚衆閙教之匪首王錫彤事發脫逃日久未獲臘月某日其子名 
 
 

Page 3

 
 
新昌懸境某處被鄕人拘送寗海縣署轉解台州府收押旋經府尊徐太守飭差押解至甬禀明提道二憲發交鄞縣署縣主周少軒大令研訊之下友生一一承認絶不株連他人大令隨命釘鐐收禁一面錄取口供詳請上憲核辦 
[甬江火警]  
　　寗波訪事人云正月初四日午後鐘鳴四下江北引仙橋左近沈姓家驀肇火災烈燄熊熊上衝霄漢城内外各水龍飛馳而至吸水狂噴越時始熄計焚燬樓屋數椽猶幸四圍俱有高垣不至殃及鄰右聞當火熾時匪徒冐險奔入劫取衣服首飾共値洋銀六七千元瞻大妄爲可謂極矣 
[鎮郡官塲紀事]  
　　鎭江訪事友人云新正初四日駐鎭英國領事譚得祿君及鎭江關稅務司法來格君天主堂司鐸施方禮君乘輿詣常鎭通海兵備道轅賀歲道憲郭月樓觀察迎入花廳欵以盛席禮也○江寗城守恊員缺前經南洋通商大臣兩江總督魏午莊制軍奏請以現署鎭江城守營參將兼新兵前營管帶吳養吾參戎補授去臘某日奉旨兪允參戎遂於二十五日附某輪船赴金陵向督轅叩謝至二十九日始回 
[皇州春色]  
　　京師訪事人云前者朝陽門内某姓家出殯被人控其中途停柩等情嗣悉死者某氏婦被姑凌虐因忿自盡業經地方官驗明傷痕尚未了結旣而婦之胞兄某甲自保定回京重復涉訟地方官斷令夫家厚葬旋復經人一再規勸甲始無言○前者宣武門外西草廠胡同徐宦家被盜行劫報經地方官拿獲二犯嗣悉所獲者並非案中正盜緣是日二人至騾馬巿大街某當鋪質　蟒袍適爲練勇所見疑及失單上亦有此衣遂拘獲送官及失主往認確非已物讞員見二人形跡可疑复加嚴鞫供出此袍用僞銀購自某估衣店乃令押獲另行發落十二月某日復經練勇緝獲一犯起獲多贓惟餘犯尚在逃未獲云 
[東甌雜錄]  
　　温州訪事人云去歲臘月二十三日之晚永嘉縣程子良大令乘輿過府署見無賴麕聚頭門外猜壓花會因飭丁役拘獲甲乙丙丁四名帶回懲辦永嘉縣境柟溪前垟豆有金姓者巨族也去歲與深固陳姓爭山起釁臘月某日相約雇人械鬥槍彈四出各有傷亡縣主程大令聞報於二十四日之晚帶同刑仵親臨相騐迨事畢回署已歲事將闌矣○樂清縣境四板橋某姓家於去歲臘月十八日摇會得彩藏有洋銀四百元被匪偵知突於深夜糾集一十餘人破扉而入傾箱倒篋搜括無遺 
[四明近事]  
　　寗波訪事友人云鄞縣梅墟附近有某甲者積欠王阿桂洋銀三百元去臘王阿桂往索無著忿不能平招雇無類三人冐充鄞署差役揑造牌票持往拘拿甲不知其詐餽以洋銀八元越日又往被甲識破遂奪其牌票扭送縣署請懲縣主周少軒大令飭押刑房新正初六日命提到案略詰口供喝令笞責若干板荷枷示衆○去年甬上各錢莊均獲利益多至一三萬金少亦數千金今年正月因又添咸恒大一家 
[五茸春草]  
　　松江訪事人云去臘某日金山縣蔣瀾江大令因公至所轄廊下鎭圭棍鳴槍抗拒彈丸掠肩輿而過騶從均畏葸不前大令怒揮令民壯持械逐之土棍始紛紛退避迨回署飛禀省憲請兵彈壓上憲隨派飛划營師船二十四號於二十七日至洙涇新正初二日又有飛划營師船十餘號由黄參戎一桂督帶暫泊西門外竹竿匯隨登陸拜賀各寅僚年禧下榻鹽捕中營吳都戎金忠處閱兩宵卽駛回蘇省○去臘郡城東南隅修身菴被匪行刼事後經上塘汛楊弁指拿游勇傅某及土著張陳二人解請華亭縣陳仲陶大令研訊之下商之城守營曾游戎疑陸家橋張姓刦案傅或與聞爰解歸婁縣訊鞫張陳分别禁押所中迨江南提督李壽亭軍門由汪陰防次回松諭以不事刑求必多狡卸大令遂於二十七日升堂覆　叱用大刑並上天平架張陳呼求超豁堅不肯招大令飭還禁候訊核○去臘某日府署接奉上憲公文轉札華婁兩縣實力舉辦保甲陳仲陶屈吉士兩大令遵卽柬邀城廂内外各紳董五相籌議飛函各鄕鎭飭董一體舉行 
[上海官塲紀事]  
　　前日候選道嚴少和觀察命駕詣上海縣署投刺拜會縣主汪瑶庭大令飭丁擋駕○前任上海縣某明府之嗣君於日前來滬小駐錫金公所昨日命駕入城赴各署投刺拜會○昨日川沙廳陳桓士司馬因公來滬趨詣道轅謁見蘇松太兵備道袁海觀觀察可賀新禧繼至上海縣署投刺縣主汪大令延入花廳茗談良久而别○洋商租地會丈局會辦李茹眞明府於昨日趨詣縣署拜會縣主汪大令晤商良久始别 
[冬防緩撤] 　 
　　向章每年十月起舉辦冬防上海縣署及保甲各局均由蘇松太兵備道憲添派委員一人專司巡緝之事迨至正月一律撤局刻局屇期道憲袁海觀觀察以俄日開戰防務宜嚴因將各員暫留照常巡緝 
[西人作賊]  
　　本月初六日夜半時本埠利喊洋行洋人忽於睡夢中驚醒聞有窸　聲急起燭之見窓櫺上伏有一賊大聲呼喊賊遂躍下拔　而逃且追且呼卒被兎脫迨回行查點見窻櫺上遺有一燈地下有二袋内儲撬門之物其賊則係西人也 
[猝斃何因]  
　　前晚八點鐘時浦江所泊某兵艦水手某甲醉態酕醄闖入美界天潼路協源烟館堅欲開燈過癮値堂人某乙恐違租界章程婉辭以郤甲向身畔出小銀錢數枚示之乙始勉應所請不意略吸數口頽然睡去直至十點鐘後未醒喚之不應無奈投報捕房捕頭令八十二八十七號兩西捕往拘甲依然不省人事嗣知有變急送至北四川路公濟醫院求治延至昨晨七點鐘時遽爾斃命誠不知其何故也 
[上海巡局瑣案]  
　　前晚南巿蘆席街徐國祥家被賊行竊皮衣雞毛弄葛書田家被賊行竊銅器昨日先後開單投報二十三七鋪巡防局請卽派捕查緝局員某君允之○昨日午後二十三七鋪巡防局員李伯屏二尹特傳地甲陶陞錢德及汛捕瞿慶至案以去冬境内諸竊案迄今延不破獲殊屬玩延限三日内迅將贜賊拘拿解案以便訊懲○前晚南巿海潮菴附近乾昌小烟館主招集賭徒呼盧喝雉不知因何啓釁互相忿爭突有一人拔出利刃戳傷甲乙兩賭客並將縫工某丙手腕帶傷因卽奔赴二十三七鋪巡防局控陳局員要二尹准之飭地甲查明提究○整容匠江某至十二圖同業石姓家飲春酒旣醉旣飽踉蹌而回行至某處醉不能支頽然仆地某砲艇勇丁左某見已冥然罔覺褫其皮衣兩件挾之而逃迨酒醒奔投二十三七鋪巡防局訴請究追局員李二尹飭地甲查明隨函請砲艇哨弁周君交左至案訊明究辦 
[滬南瑣紀]  
　　前晚本邑城廂内外保甲總巡朱森庭明府督率勇丁命駕至二十三七鋪巡防局與局員姚李兩二尹晤談片時然後偕往所轄各街巡綽一周而返○鼎泰北貨行中人朱金生潘洪生雇唐掌生所駕駁船載運各貨抵岸時與王阿華等划船互相碰撞致被扭訴南巿捕房轉解馬路工程局總辦翁子文太守倩襄讞委員黄衡堂二尹研訊以事起細微飭各交人保出邀人理處 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　山東人王文孚控成大油行執事人張鴻鈞結欠油價等情縣主汪瑶庭大令研訊之下王供稱小的由金鳴泰沙船運來牛莊油售與成大計銀二百餘兩除收尚欠九十一兩向張收取圖賴不還求恩追究張供稱成大係沈姓所開小的職司帳籍王之牛莊油於去歲中秋節前學徒范紀香私自買定迨中秋節范欠萬益槽坊之銀隨卽辭歇今小的願爲理償尚求明鑒大令飭交妥人保出令將王欵付清然後提范訊究○黄采廷扭控陳竹林欠銀一案大令訊詰之下黄供稱小的在天津德和洋行執事曾以黄豆一百餘擔浼陳運至上海售去轉買小麥至天津應餘銀五百餘兩分文不付求卽究追陳供稱小的代售黄豆多所虧折祇餘銀四十餘兩容卽拔還大令飭交人保出限期繳清不得延緩○去冬瞿錫貴控其子振華不務正業經大令訊明管押除夕提案復訊振華供稱小的現已將鴉片烟癮戒盡後當改過自新叩求恩釋大令飭差帶出向春父服禮然後釋回○袁慶全控族姪舒堂冐贖所抵産業一案除夕大令升堂研訊慶全供稱小的家住二十五保頭圖昔年將田押與胡瑞卿得洋銀六十元言定五年期滿立據爲憑其地仍由小的耕種每年出租錢五千文錢糧則由胡完納今將屆期小的備本向贖已被舒堂冐贖出轉押與兪姓求恩究追胡供稱此田確係慶全抵與小的歴年由小的完糧伊姪舒堂來贖時小的本不允從因有陸大順爲保人遂照原價收清將方單交去陸供稱舒堂浼小的作保贖田小的未知其中細情以故贸然作保舒堂供稱叔父慶全先曾允小的贖回嗣因轉押與兪所得之銀未經分給是以悔議大令飭向兪取回田單令慶全還舒堂洋銀六十元將田收回管業 
[英美租界公廨晚堂案]  
　　去臘分省補用道祝承桂卽商人祝少英遣家丁兪升投英美等國公共租界會審公堂禀控伶人丁靈芝草誘令其妾胡氏卽妓婦胡麗卿捲逃等情經前讞員鄧鳴謙司馬簽差協探將丁仱並妓傭張老三王阿金提案訊供著交麗卿到案兹者閱時已久並未交到前晚讞員關絅之司馬升堂訊比丁伶供稱小的現正派人四出訪尋總可弋獲車夫王阿根供小的並不知情司馬謂爾前堂業已供明十二月十九日丁伶與麗卿在德仁里會晤至七點鐘時始去今忽翻供殊屬刁狡喝令從重笞責一百板丁伶一味苦求遂飭分别還押展限一禮拜將麗卿交案延干血比 
[英美租界公堂瑣案]  
　　包探竇如海解女孩到案禀稱此女姓祝小字招弟江寍南門外人前被歹人拐來上海賣與某惡鴇逼令學習彈唱稍不遂意鞭撻横加因之乘隙奔入捕房捕頭命小的送案讀訊讞員關絅之司馬研訊之下招弟泣訴前情叩求超豁司馬商之美總領事署正任繙譯官白保羅君暫發虹口濟良所留養○湖北人陳言生將鄰女徐愛珍誘出倩同黨梅永良携至某輪船意圖他往女駭而啼哭由船中執事人查悉將陳梅及女交包探顧阿六昨日傳同女父徐阿瑞解請訊懲愛珍供訴前情陳梅互相推諉司馬判令將陳笞責三百板收禁西獄兩年梅笞責二百板收禁西獄一年愛珍交徐領去○前年虹口張三桂被人毆斃昨日包探朱桂生拿獲帮兇人任榮福解送至案司馬飭押候備文移送上海縣歸案訊奪○小竊汪有連王阿二掩入鴻昌號行竊衣服十餘件報由包探趙銀河獲案司馬判令將汪責手心二百下王笞臂二百板贓給失主具領○揚州人胡學義在袁秋寰所開店内爲夥虧欠洋銀四百十八元報由包探王長桂送案請追胡供所欠洋元實胞叔胡少垣所用少垣現任揚州西門叩求明察司馬飭押候移請揚州江都縣簽差將少垣提案質訊察核○朱桂生在袁秋寰所開店内爲夥今正停歇後乘隙竊取衣物報由包探趙銀河獲案請懲司馬判責手心二百下發押捕房兩禮拜贓給袁具領○偷兒李小弟熊仲華先後掩入張吳氏顧雲甫二家竊取衣服烟袋報由包探徐阿華獲案請懲司馬判各責一百板 
[法租界捕房紀事]  
　　前日革兵輪船甲乙丙三水手至公館馬路自來火行街西首某西人所開酒肆中沽飲酩酊大醉互相忿爭各受傷夷充血滿面巡街捕畏其兇燄不敢往拘急由德律風告知大自鳴鐘捕房捕頭派令中西探捕待械前往一併拘入捕房嚴加管押○前日蘭芳里某花烟館烟妓忽被獨客誘逃鴇兒某氏疑鞋底作夥某甲所爲因卽扭入捕房據情聲訴捕頭命押候解送公堂禀請讞員魏蒓隖大令訊究○偷兒某乙行竊某姓家衣服數件携至某押店求質適爲包探所見拘入捕房捕頭命押候解送公堂禀請訊辦 
[美租界捕房紀事]  
　　前晚漢璧禮路厠所之後忽有無名男屍一具衣衫藍縷狀類卑田院中人隨由巡街捕據情投報捕房捕頭令地保投報某善堂備棺收殮○甬人徐步雲僑居吳淞路某號門牌屋内曾將餘屋半椽轉賃與西人某甲被欠租値洋銀十二元向索無著反誣以行竊絨攤等物扭訴捕房捕頭令包探朱桂生查明將徐釋出○昨日某國輪船水手某甲醉容可掬在北四川路一帶手舞足蹈恣意横行某號巡捕恐肇事端雇車送入捕房捕頭令押至酒醒時釋出○前晚三點鐘時篷路左近萬華銀樓不知緣何失火幸卽救熄祇焚去衣被等物事爲捕頭所聞以其曾保火險令包探陳洪德往查如何起火情形以便解送公堂禀請核辦 
[蘇垣官報]  
　　去臘十二月二十五日知縣兪世球崑山郝炳麟鎭洋饒孟燾奉賢程開吳婁縣府經歴張篤鼐荆溪均禀知奉儲憲委赴催兌漕糧差卽辭知縣金　麟由靖江沙洲差次來丁憂知縣王毓江禀謝奉飭仍回武備學堂提調差前陽湖縣翁延年由常州會算交代來典史姚紫宇由松江來禀謝委署江陰縣典史事官帶撫標飛划左營儘先補用叅將徐錦堂自上海浦東來卽辭仍回浦東二十六日撫轅牌示慶賀事恭照光緒三十年正月初一日元旦令節是日五皷應穿朝服齊赴萬壽宮行慶賀禮自十二月廿八日起至正月初一初二初四初五等日俱應穿蟒袍補褂掛朝珠知縣唐鶴年常熟昭文縣丞陳春康溧陽巡檢沈恩洽金山均禀知奉儲憲委赴催兌漕糧差卽辭府經歴金業成禀銷武備學堂提調卽到武備學堂文案稽核差二十七日同知銜恃科山西試用知縣許岳鍾湖南人由籍來禀謝奉委撫署文案差知縣易子亨禀知奉儲憲委赴太倉元和催漕差卽亂伍輝裕禀知聞訃丁父憂委署東山司巡檢陳漣禀亂赴任巡檢吳祥泰由籍起服回省禀到二十八日知縣周慶瑩禀謝奉委漕運京沽局差周寶榮禀知奉委守提前署溧陽縣胡令征存正欵差又鄧復興川沙縣丞孫鏐嘉定施衍慶寶山均禀知奉儲憲委赴催兌漕糧差卽辭江蘇候補知縣周濂於本月廿七日在余天燈巷公館病故二十九日藩轅牌示照得奉賢縣縣丞徐耀賡撤省遺缺查有試用縣丞何熺又寶山縣縣丞蔡鏡瑩撤省遺缺查有試用典史唐正祥又青浦縣澱山司巡檢吳廷芬撤省遺缺查有試田巡檢賈孝璆又靖江縣教諭倪恩榮撤任遺缺查有試用訓導陳世培均堪以酌委署理又青浦縣新涇司巡檢金汝霖據報病故遺缺查有分缺間補用巡檢劉嘉芷堪以輪委署理又崇明縣典史劉培清病故遺缺查有本班儘先典史劉文浩堪以請署花翎三品銜分發江蘇試用道彭德超四川人通知由京領照來省在院上禀到現寓道前街同福祥客棧知縣楊元溥禀知寶蘇局昨日一目停鑄楨興禀謝奉委赴陽湖縣催漕差卽辭縣丞候鏞由常州專丁來省禀謝奉委海運京沽局差三十日藩轅牌示照得署崑山縣正任江陰縣知縣劉有光據報丁憂遺缺查有候補知縣兪錫疇堪以酌委署理同知袁世顯由閔行釐局專丁來省禀謝飭知查獲大宗偷漏蒙記功一次知縣張沭慶由青浦公幹回徐芳懷由滬來直隸州德存由甯回知縣張京煊由南匯公幹回 
[上海陳家木橋電報總局籌賑公所經收山東義賑第三次清單]  
　　淮安吳祖培洋十元又張萬氏洋一元歐電局鹽局代募洋五十八元開封局查募洋一百元原合來規元七十二兩五錢九分松江顧樂善洋十四元又靜自得齋洋六元張家口電局趙募規元四百兩天順祥交來雲南募規元二千兩殷匯電局王募洋十四元贑州電報局何募洋一百元青州電局徐募庫平銀一百十兩原合來規元一百二十兩五錢六分蘭州電局談募湘平銀一千兩原合來規元一千五十兩甫昌電局魏募　板洋六十元正定電局程募洋十元順德電局任募洋三十八元以上共收規元三千六百四十三兩一錢五分洋二百五十一元爛板洋六十元正 
 
 

Page 10

 
 
   
 
 

Page 11

 
 
　英軍前正法復　捕卒乘進克蒙化大小圍埂雲州順寗節節　掃賊聚騰越出閒道以順寗龍陵得勝之師擊拔之先是僞司空李老九尤爲賊中驍悍抵死抗拒乃穴地爲營鑿洞穿城力攻四月始得攻克賊退居烏索背水爲城旣復遁守雲峯山憑險自固明攻暗襲百計不得乃梯繩懸絙猱升其巓賊竟不支僞司空李老九授首餘悉殲溯查該故提督等身經數百戰攻拔數十城當滇亂　亟外乏援師内無糧餉凡軍中所需大半皆自行籌措或因糧於賊師行常不宿飽祇以忠義互相激勸同仇敵愾百折不撓所到之處尤能約束兵勇撫輯脅從難民且耕且戰所以卒能奠定厥功懋焉查叚瑞梅引見回省在騰越鎭署任因傷病舉發身故李應舉蒙簡授雲南臨元鎭總兵到任後染瘴觸發舊傷出缺徐聯魁於法越之役隨楊玉科出關兩足均受重傷醫治未痊殁於阜和協副將任内撫今追昔彌增愴感伏念故提督楊玉科仰沐特恩於立功省分建有專祠該故提督等同功一體理合懇請轉奏附祀楊玉科專祠以廣皇仁而符輿論等情由善後局司道李紹芬等查明詳請具奏前來臣查已故提督叚瑞梅等當咸豐同治之間全滇蹂躪投入楊玉科軍營轉戰滇黔不避艱險懋著勛勞克膺顯秩兹該紳等追念前功請子附祀楊玉科專祠飭查屬實合無籲懇天恩俯准將已故記名提督前署騰越鎭總兵叚瑞梅記名提督前署騰越鎭總兵借補四川阜和恊副將徐聯魁記名提督原任臨元鎮總兵李應舉三員附祀雲南大理府楊玉科專祠以彰忠藎而順輿情由自　逾格鴻慈除將該故提督等履歴咨部查照外謹會同雲南巡撫臣林紹年恭摺具奏伏乞皇太后皇上聖鑒訓示謹奏奉硃批著照所請該部知道欽此 
署雲貴總督丁奏武職大員辦事狡抗請旨查辦片初六日 
丁振鐸等片再鎭邊猓　一役普洱鎭總兵高德元四月出師親往督辦直至九月始經管帶謝春霖等會同紹吉土目將猛董猛角兩土城收復而匪首刁文林李三明迄未緝獲事閱半年之久地方蹂躪不堪臣等採之輿論多謂該鎭有意頓兵張大邀功情事當委永昌府知府石鴻韶密查禀覆該鎮聞之屢電爭辯臣等頃又派員復查尚未據覆現據署鎭邊同知馮舜生等申稱據代辦大稚口土都司李文才班中土目楊汝成等禀稱該鎭傳諭云鎭邊各土司土目等聨名在省具禀該鎮按兵不動叅將王伯成陣亡坐視不救禁發援兵飭該土目赴省對質等諭土司等聞之殊深驚異不知何人竊土目之名晉省揑禀等語臣等查該鎭舉動乖謬其實省中並無乃該鎭輙揑詞恐嚇匪特欲箝各土司之口且顯有勒令該土目等爲之具禀剖辯情形無論此禀是否出於該土目等　意而該鎭任情狡抗不服查辦已自顯然相應請旨將普洱鎭總兵高德元先行開缺聽候查辦非查至無可抵賴不足以關其口而息其爭除俟確切查明再行請旨懲處外謹合詞附片具陳伏乞聖鑒訓示謹奏奉硃批高德元著開缺聽候查辦欽此 
署雲貴總督丁奏武員不職請旨革職片初六日 
丁振鐸等片再賭博一事爲害最烈例禁綦嚴誠以人命盜賊悉出其中也臣到任後曾經通飭嚴申禁令乃訪聞前署順雲恊中軍都司留滇營用守備張功成溺志摴蒱於交卸都司後並不回省鎖差輒任意逗遛開場聚賭以致匪徒聞風麕集時滋事端爲害民生誠非淺鮮當卽行查去後旋據署缅寗通判蕭澤春具禀情形相同似此不職實屬有玷營伍未便姑容相應請旨將卸署順雲恊中軍都司留滇營用守備張功成卽行革職以儆官邪而肅戎行除咨兵刑部查照外謹會同雲南巡撫臣林紹年附片具奏伏乞聖鑒訓示謹奏奉硃批著照所請該部知道欽此 
署雲貴總督丁奏遴員對調叅將摺初六日 
署理雲貴總督臣丁振鐸跪奏爲實缺叅將廻避本省循例揀員對調恭摺具陳仰祈聖鑒事竊查准補雲南提標中軍叅將李寶書籍隸本省例應廻避臣與貴州撫臣往返咨商查有貴州提標中軍叅將游萬崑堪以互相對調合無仰懇天恩俯念以貴州提標中軍叅將游萬崑與雲南提標中軍叅將李寶書互相對調實於營伍地方兩有裨益如蒙兪允游萬崑係曾經引見之員毋庸送部並懇勅部換給調札令赴新任李寶書俟接准部覆卽行給咨送部引見以符定制所有實缺叅將廻避本省循例揀員對調緣由謹會同雲南巡撫臣林紹年護貴州巡撫兼署提督臣曹鴻勛署雲南提督臣張松林恭摺具奏伏乞皇太后皇上聖鑒飭部覈覆施行謹奏奉硃批兵部議奏欽此 
山東巡撫周奏總兵病故籲恩議卹片初六日 
周馥片再已故提督銜記名總兵王世清係河南許州人前由花翎侍衞當差期滿選補廣西桂林營遊繫升補撫標中軍叅將新泰協副將旋調鎭安恊副將在粤卓著勤勞歴經保奏有案後隨武衛右軍來東正値拳匪滋事山東武定符毗連直隸一帶匪勢蔓延該故總兵統先鋒前路各營勦平濵州蒲台縣等處大股匪巢陣斬悍匪多名脅從悉行解散不數月間武定各屬一律肅清又率所部分巡博興樂安一帶疉獲首要匪犯訊明懲辦師旅所至不擾村巿而又調和民教撫輯流亡遠近人心因而大定東省之轉危爲安實賴該故總兵之力居多曾經升任撫臣袁世凱奏請改留山東以原班儘先補用又請以總兵記名簡放並加提督銜先後均欽奉諭旨允准本年春間調任河南撫臣張人駿以該故總兵久治軍旅長於訓練奏調赴豫該故總兵愈加感奮急欲啓行因東省繕修壁壘開辦隨營學堂各事正在赴辦未竣遂往來炎天烈日之中昕夕督工積勞成疾至六月十七日在營病故兹由營務處候補道恩鍾等轉據各營將校禀請奏懇恩卹前來臣覆核無異查前次勦辦拳匪時有已故三品銜山東候補知府徐際鴻隨該故總兵勦匪立功積勞病故經前撫臣張人駿奏請議卹奉旨允准在案該故總兵事同一律擬懇天恩勅部將已故提督銜記名總兵王世清照軍營立功後積勞病故例從優議卹出自逾格鴻施除將該故總兵履歴咨部查照外理合附片具陳伏乞聖鑒訓示謹奏奉硃批著照所請該部知道欽此 
 
 

Page 12

 
 
安徽巡撫誠奏安慶省城舉辦巡警摺初六日 
頭品頂戴安徽巡撫奴才誠勳跪奏爲安慶省城舉辦巡警謹將大槪情形恭摺具陳仰祈聖鑒事竊維警察一事足以禁暴詰奸故各國視爲要圖上年欽奉諭旨飭令各省一律仿辦當經前撫臣聶緝槼先於蕪湖通商口岸開辦巡籌奏明在案奴才蒞皖後察看形勢安慶介江淮之交當南北舟車衝要姦宄易於混跡亦未可置爲緩圖惟需費不貲皖省財力匱乏公欵旣有難籌省城商務不繁民捐亦未易驟舉籌思至再惟有因時變通查安慶向設保甲局且駐有練兵若改保甲爲警　撥練勇作巡兵則事可立行而民無擾累隨督同司道悉以籌議釐訂章程卽將保甲局裁撤一面於省垣設立警察總局别設大小分局選派委員按叚梭巡並以駐省之練軍親兵一營改爲警察營遴委妥員管帶計弁兵三百八十員名分布城廂内外凡稽查彈壓緝捕巡防責成管帶督率認眞經理已於十有初一日開辦俟有成効再行籌欵添設警務學堂並推行此外各府州縣以仰副朝廷綏靖地方之至意計每月所需經費以原有保甲欵項及向設練軍親兵新糧抵算外不敷銀八百餘兩開辦置備衣帽等項費用尚不在内已飭藩司暫行借撥將來據實造報作正開銷除將詳細章程咨送政務處外務部及戶部兵部工部查核外所有安慶省城舉辦巡　緣由謹會同兩江總督臣魏光燾恭摺具陳伏乞皇太后皇上聖鑒敕部立案施行謹奏奉硃批該衙門知道欽此安徽巡撫誠奏擬請添募勇丁愼重防務片初六日 
誠勳片再安省兵力太單時事日艱整飭戎行爲防務之急奴才履任後將駐劄省城弁勇親加校閱其技藝嫻熟者固不乏人而習於懶惰者亦屬不少雖弳分别賞罰並飭駐防外屬各營一律認眞訓練而幅𢄙旣廣皖北一帶尤爲宵小出没之區設有不虞倉猝招募何能得力必須添練數營以備緩急惟一時餉項支絀不得不並計兼籌現與司道熟商擬先增募千人參酌湘軍營制優給口糧俾勇丁足赡身家並講求新式洋操專心習練期成勁旅俟有端緒再將原存各營或汰弱留强或全撤重招隨時妥籌奏明辦理奴才爲防務重要起見除分咨政務處及戶兵二部查照外謹會同兩江總督臣魏光燾附片陳明伏乞聖鑒謹奏奉硃批該部知道欽此 
署兩廣總督岑奏特叅廣東貪劣不職文武各員請旨懲處摺初七日 
頭品頂戴兵部尚書銜署理兩廣總督臣岑春煊跪奏爲特叅廣東貪劣不職文武各員請旨懲處恭摺仰祈聖鑒事竊查廣東吏治營務疉經歴任督撫臣整飭修明無如廢弛已深積重難返亟應大加淘汰以蘇民困而儆官邪臣正在考查間適奉寄諭戶部侍郎戴鴻慈奏廣東吏治營伍積弊甚深請飭疆臣認眞整頓一摺察吏治兵尤爲今日之急務非認眞整頓不足以除盜賊而安民生廣東吏治營伍之壞較他省爲尤甚著岑春煊張人駿按照所陳各節切實籌辦力除弊端嚴申儆戒如有不肖官兵隨時奏叅嚴辦毋得瞻徇以靖地方原摺著抄給閱看將此各諭令知之欽此仰見朝廷澄叙官方之至意欽悚莫名兹查得候補道李慶榮罔利營私操守難信試用道劉清泰庸懦無能言行反覆試用知府朱慶桂聲明平常難資表率署欽州直隸州事連平州知州張卿雲惟利是圖罔恤民艱候補直隸州知州錢溯灦縱子索賄顚倒是非廣州府佛山同知張宏運遇事婪索不恤民艱試用直隸州知州畢昌言規避鑽營罔知自愛試用通判陶仁壽性情貪狡反覆無常開缺博羅縣知縣藍光第性近陰險聲各甚劣揭陽縣知縣李樹聲卑鄙齷齪有玷官箴石城縣知縣薛銓忠不恥卑污巧於牟利定安縣知縣陳永輝溺於嗜好心地粗塗青遠縣知縣錢祖蔭嗜好甚深緝捕不力陸豐縣知縣左學易肆意貪婪聲名狼藉現署增城縣事調補高要縣知縣　鎭寰前署歸善任内縱丁擾民被控有案長樂縣知縣蔣希曾性情卑鄙物議沸騰試用知縣聶宗詩嗜好甚深操守難信候補知縣吳懋勛茫昧無知難膺民社試用知縣帖宗晉收受賭規行爲卑鄙候補知縣鍾元棣放利而行復工奔競另補知縣劉德恒才足　奸難期遽善試用知縣蔣澤前在順德縣審案串通劣紳賄釋盜犯高要縣縣丞梁有爲操守不謹聲名尤劣代理封川縣文鄕司巡檢試用縣丞呂樾牟利營私絶無忌憚試用縣丞葛寶華在海豐縣縣丞署任内屢串詐贓蔑視民命署海康縣典史補用典史胡廷弼詐贓勒索劣跡多端海康縣清道司巡檢任皓違例擅受遇案訛索署興寗縣十三都司巡檢候補從九品王文勃貪　無恥物議沸騰開缺番禺縣菱塘司巡檢王存武胆大妄爲聲名最劣儋州薄沙司巡檢徐威擅受民詞藉案勒索電白縣水車司巡檢于瑞麟罔利營私聲名惡劣德慶州悅城鄕巡檢胡念慈勒收典規絶無忌憚前代理臨高縣典史候補從九品魯家麒行止不端兼有嗜好署番禺縣鹿步司巡檢試用從九品招保煕行止卑鄙官場敗類候補通判何嶽嵩行檢不修罔和廉防有玷司鐸以上文職三十八員均擬請旨卽行革職李慶榮徐携聲錢溯灝張宏運陶仁壽李樹聲薛銓忠左學易劉德恒兴有爲呂樾葛寶華胡廷弼王文勃王存武招保煕何嶽嵩等十七員情節尤重並請永不叙用南海縣知縣王崧年力就衰難膺煩劇以上一員擬請旨開缺另補豐順縣知縣朱益湛操守平常復疎約束以上一員擬請旨開缺留省察看潮州鎭總兵蒯德浦信任劣員居心放利都統省河兵輪赤溪恊副從呂文經貪利徇私船務敗壞卸署赤溪協副將儘先補用叅將沈其山辦匪畏葸調度乖方外海水師補用叅將羅笙狡　　成聲名惡劣新會營叅將方沿畏葸性成緝捕廢弛海口營叅將陳榮輝操守聲名均屬平常調署連陽營遊擊潮陽營遊擊永祿疉見劫案毫無整頓調署潮陽營遊擊靖遠營遊擊伊昌阿辦事　頇聲名甚劣調署增城營叅將連陽營遊擊王德傑聲名平常不　振作署順德協副將儘先補用遊擊林有成遇事含糊捕務怠玩調署水師提標前營都司水師提標後營守備王雄斌營務廢弛難資得力卸署廣州協右營都司儘先補用守備魏陸辦事疲玩難期振作卸帶潮陽營守備候補守備劉奪標巧於鑽營卑鄙無恥卸帶瑞字左營儘先補用遊擊陳才業任意缺額甡情狡猾前幫帶誠字中營副將銜儘先補用遊擊賈文祥辦事畏葸貽誤事機管帶誠字左營升用遊擊陳有功素嗜賭博不守營規卸帶安勇新前營本任興寗都司劉居德玩視捕務盜案日多清遠營右營守備鄧佐清久病貪利戀棧貽誤以上武職十八員均擬請旨卽行革職永不叙用並不准投營効力陸路提標後營遊擊豐壽捕務廢弛藉端扣 
 
