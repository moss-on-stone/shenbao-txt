# 1890 - 258 - 4906258

 

Page 1

 
 
[珍物求售] [  申報館恊賑所啓]  
　　日前承某大善士以翡翠記念全副囑爲變價以助賑捐昨又承粤東無名氏助以伽楠香朝珠一掛數到牟尼之串鼻觀香通分來琬炎之公　田露潤拜登嘉貺汞爇心香巳諸君子有欲得奇珍者請速患臨展玩或衹購其一或一并購歸但肯解囊總無不可葢合之則二美離之則無雙也特綴引言伏維共鑒 
[重印快心編出售] [  申報舘主人啓]  
　　快心編一書爲天花才子所著描情寫景曲曲入神雖不脫章回小說體裁而其叙公子之風流佳人之妍慧草寇之行兇作惡老僕之義瞻忠肝生面别開從不落前人窠臼惜乎刊板早經毀壞絶少流傳昔年得自東灜曽付手民校印幾經寒暑箱篋頓空而問價者仍源源而來　是里爲印出校警裝釘遠勝從前計共三編分爲十本定價每部洋銀五角世有先覩爲快者請向本埠申報舘申昌書畫室及各外埠分售申報處購　可也 
[雅樂復古論]  
　　慨自滬上法曲閉門雜調當行君子於此亦可騐時尙消長之幾焉夫曲調之由來亦已久矣當時盛行之際士大夫　然從風至以分學問之優劣决進取之得失故唐人尙詩宋人尙詞元人尙曲曲至元代稱爲極盛引商刻　雜以流徵欲正其拍必使無織毫之廖誤而後可霓裳羽衣一曲至稱天上之音若夫顧曲之周郎正曲之相公審音藥律窮極分杪曲何當不重於一時哉降生後世有南曲北曲之分競勝爭奇自誇傑出其稱爲崑曲者則始於梁龍高别創一格衆俱稱善遂擅盛名於當世當夫氍毺貼地簫鼓喧天一曲甫奏衆耳悉傾耳抑揚宛轉高下疾徐無不妙合自然縁酒紅燈金尊檀板之間幾於繪影繪聞曲終奏雅江上峯靑餘音繞梁三日不歇　所以悅耳娛情者可云聽止矣蔑以加矣乃自後人嗜好不同雅俗各别遂有所謂渝調京腔弋陽綁子等腔出焉而崑曲遂微至於今日幾成廣陵散之絶響戻豈不可歎哉而幸也今好事者有三雅園之設焉办世之有心人哉其意將以挽回時尙而留此雅樂藉以復古也歟時有之溪居士者雅好崑曲當日崑曲變樂也太音法物古意猶存乃一變而二黃楚調也西皮晋曲也撀筑　聲也更爲吳之歈粤之謳漸有洋之風琴歌舞移人勢不可遏欲黜淫哇放鄭衛必興法部崑曲必不可廢也廢則古之變樂無或存焉者矣若使時尙流極至於若斯則余之所深憂也天南遯叟曰不然物極必返今必後乎古豈獨音樂一端爲然哉先王制禮作樂所以治民而淑世降而至於俳優之登塲演劇雖服古衣冠演說古事抑末矣然卽此亦可以想見古樂之流傳　古樂固不繫乎戲劇而亦藉戲劇以留存夫一二風琴出於虞陛而康衢作歌雅琯播諸明堂而偃帥献伎逮後巴渝之舞玉樹之唱亦稍變矣而遺意未泯餘風尙在或似有永言和聲之意存於其間唐太宗作有錢唐破陣樂干戈飾爲旌旆詩章雜入管絃鐃歌鼓吹由此而興焉亦可云盛矣至教子弟於梨園傳伶人於史册古意新詞更唱迭和於是大千世界不能不更質樸而爲華靡翻陳出新豪竹哀絲藉以飾入觀聽崑山之曲雖變而不離乎古者也實足以扶大雅之輪而延太音於勿替亦猶昌黎之文起八代之衰玉茗之詞擅一朝之盛善乎哉近日三雅園之設爲足以復乎古也或曰崑曲固善矣彼夫二黃雜劇未嘗不可以聲音感人捷於影響試觀當塲列坐眉飛色舞者有之足頓手拍者有之亦自然之幾具有和樂之意所以流傳至今久而不廢道學之儒或謂其召亂或謂其導淫當事者曽三令五申止之勿演而終非法令之所能禁也今都中伶人之能嫺京調者自陳長庚後汪桂芬幾於獨步一時若海市之習京調者以訛傳訛初何足貴或者之意以爲雜調亦具有妙音奥旨因追咎於學者之不精不知非也夫女子聲音專尙柔和所謂日囀鶯簧旣圓且滑今必使之極其伎倆面赤頸紅無乃非情唱家之推巨擘者中年如吳蕊蘭雛年如黃地林僅得具半終非擅長曷不盡厥技能攺唱崑曲則不至如秦武王有舉鼎絶髕之患矣强而爲之殊令人意興索然京俗諭唱必曰有味味之一字極深且長太羹元酒味之至者也海錯山珍味之美者也更有如司空表聖詩品以爲在得味外味詩固有之曲亦宜然此躁心人不克知卽空心人亦不易知也譬之道有道味世有世味書有書味知此乃能領略戲味審是戲之有味孰有勝於崑曲者乎嗚呼推而廣之人心世道關乎戯而豈必盡關乎戲哉惟崑曲亦風流也而不作淫狀亦殺伐也而不啓亂機善者眞足以感發人之善心惡者實可以懲創人之佚志試令庸俗之流暴戾之輩環坐靜觀卽不解音節不知律意而由勉强以至於自然自不覺矜爲之平躁爲之釋蓋聲音之道其感通於人心也亦微矣哉誰謂今之樂不如古之樂哉使舉世咸尙崑曲有不共臻於和平之福也哉今當以三雅園爲嚆矢矣且崑曲之美孰有勝乎三雅園者乎之溪居士嘗入而觀焉靑門賣子正旦殊佳詳狀雪冤老生亦妙最可愛穉伶丁蘭生玉琢蘭芽温文藴藉何物老嫗生此甯馨徐生介玉尤爲班中之冠登塲一曲能使聽者神移觀者志奪洵乎寡二少雙矣或誚之溪居士有戲癖而天南遯叟獨爲解之曰否否蓋不知者以爲戲也而知之者以爲戲焉而近乎道也請以近事徵之某鉅公帥蜀髪逆初平崑班零落鉅公月捐淸俸百餘金贍其衆至今雅曲賴以不忘定亂名臣豈癖是戯哉姑以存雅樂焉耳矣三雅園之興亦猶是也昔范蜀公與司馬温公議樂不合投壺以决之不勝圍棋著一子蜀公躣起呼曰大樂還魂也今三雅園之特創於滬上將以續絶而起衰有一無二謂之復古也可卽謂之還魂也亦可因詣徐園觀劇聊復論之如此天南遯叟戲作 
[兵船失事續聞]  
　　土耳其兵船名耳朶而者在東洋失事業已列報兹又接東洋來電藉悉是日東洋忽起暴風以致該船失事船上有士耳其欽使奉其國君之命齎有寳星將送與日本國皇不料竟罹斯難又有日本公司輪船名麻沙西麥魯亦於是時沈溺船上人悉逐波臣而去救起者僅一人云 
[觀光紀事]  
　　吏部爲批示事據分發兩浙試用鹽大使汪宗海呈稱係安徽監生由湖南禮州順林司巡檢十四年水在江甯潘庫捐離巡檢任以縣主簿雙月選用十五年在江甯潘庫報捐鹽知事雙月選用十六年六月在直隷潘庫遵新海防例報捐鹽大使指分兩浙試用七月在部庫捐免保舉並補交監生四成實銀呈請騐看分發到部查汪宗海由實缺巡檢捐升鹽知事加捐鹽大使指分兩浙試用例應取具交代淸楚咨文到部方准騐看分發今該員並未將 
 
 

Page 2

 
 
交代淸楚咨文投遞所有七月二十八日騐看應卽扣除俟取有交代淸楚咨文到部再行核辦○崇文門正副監督例應於謝恩日各將所派奏委之人附陳黼座本年新換崇文門正監督克勤郡王將武備院卿銜奉宸苑郎中立山副監督嵩大司宼將内務府堂郎中文琳均奏派爲隨同辦學委員云○兵部爲知照事武選司案呈現出廣東饒平營游擊缺截歸七月分由部銓選按照奏准變通章程應漢三等侍衛到班查有名次在先之胡鵬舉直隷南和縣人由内子武進士漢三等侍衛行走四年期滿引見奉旨以遊擊用欽此應行擬選此缺相應知照貫侍衛處並令該員赴部過堂○福建漳州鎭總兵侯鎭軍名貴以光緒十二年十一月十七日欽奉諭旨補授是缺當卽具摺謝恩懇請陛見適漳民械鬥未戢經督臣奏緩陛見先行赴任以資鎭懾旋於次年四月到任至本年已届三載地方安謐應請代奏恩准陛見俾覲天顔得聆聖訓以遂戀主微　等情經卞頌臣制軍據情入奏奉硃批看來見欽此○户部示山西司金科書吏高承恩怠玩公事有意朦混着卽斥革兵部示武選司甘肅科貼寫楊霈劉之濱曠差滋事不思趨公着卽斥革逐出北城祭院示本城書吏賈履泰玩悞要公怠惰從事着卽斥革○西苑三海水上釣魚本千例禁有某内蓋在北海自撐小船一竿垂釣俄聞車聲轔轔自南而至舉目觀之見總管内監多人負東洋車臨中海慈駕端坐其中漸近御河橋恐被責讉赶將釣竿擲抛躣身入水泅至僻處登岸滿身皆水飛往値房嘻險已○新任浙江乍浦忠靄山副都統瑞繕摺呈遞恭請聖訓當蒙召入南海勤政殿内垂詢數語諭以整頓營制嚴册教練以固操防云云副都統唯唯碰　陛辭而出擬於八月二十左右自途○上月廿七日卽俄歴一千八百九十年八月三十號爲俄皇命名令誕在京各使署均高揭彩旗以誌慶賀總署官司各具名片差弁道賀俄公使亦具紅柬答謝○書吏某甲家在正陽門内東交巷西首巾帽胡同口外迤西客冬爲其子完婚一對鴛鴦初頗和睦惟媳見憎於堂上初僅詬詈繼卽兇毆以致左右做人難動輒得咎近來夫亦漸不睦媳自恨遇人不淑生不如死遂於七月廿六日晚乘間竊取翁所吸鴉片吞入腹中少頃毒發滿牀亂滚赶爲灌救旋卽玉隕香消訃至母家羣來痛哭甲知事不妙託人央懇免訟公庭母家執意不從無奈呈報本地官廳詳報提署訙騐 
[捉賭述聞]  
　　京城内外賭禁甚嚴除文武衙門互相巡緝外各汛武弁按月出具查無賭博切實甘結是以賭博一事稍　風聞卽行訪拿絶無寛縱前門外豆腐巷臨街空屋内偶有三四人圍坐一桌手抺骨牌接龍冩戯被某甲知悉卽往東河東珠西珠三汛衙署首報迨三汛武弁齊來緝拿若輩已滅跡銷聲去如黃鶴矣三汛武弁回時路經蔡家胡同見北向一家柴扉半掩駐足聽之内云余今日敢北矣明日背城一戰可乎三汛武弁齊言此必賭局也遂一擁而入見室内四人圍坐桌上骨牌猶在亦接龍爲戯者四人叩首哀求寛釋不已三汛武弁見而惻然念接龍客非局賭可比呼喝聲令其竄去免致匍匐公庭三汛武弁可謂好行方便者矣 
[蜀中警報] 　 
　　京友云四川雷波廳地近黔滇夷族萃處近有某酋勾結悍夷搶掠民間牲糧財物地方文武會同辦理該夷竟聚衆負嵎幾同叛逆飛報請兵助剿軍督二憲立卽飛行檄調川南等處防營拔隧前進相機堵截嚴防竄擾諒跳梁小醜不難指日殄除也 
[聲明寄籍] 　 
　　吏部爲批示事據勞績保舉掣省補用知縣吳兆毅呈稱祖父廷棟在直隸臬司任内於山東靑州府諸城縣城内及東鄉瓜家林地方買有田地房屋呈明寄籍並寄葬祖母經直隷總督桂奏明有案今職保以知縣應以山東河南掣定一省其山東省寄籍應否廻避等因前來查前任直隷臬可調補山東臬可吳廷棟係咸豐年間檢查從前各案半多霉爛不全當經片查軍機處去後兹據覆稱並無奏案年月無憑檢查片覆到部查該員保舉知縣應以山東河南掣定一省補用業經本部遵例掣定山東省雖經呈明寄籍山東惟本部保卷無存應將該員以山東補用知縣带領引見俟　省後應令該員自行呈明由山東巡撫奏咨辦理相應批示可也 
[機船續述]  
　　山東巡撫張朗帥定購挖泥機船兩艘業經工竣於七月中旬由新盛輪船先带一艘赴東察度水勢何如尙有一船再定行止業經列報查該船兩隻一曰泰利一曰泰順赴東之船卽泰利也带到利津緣口門水淺不能逕進遂停口外以候大潮入口新盛輪船仍回天津聞不日并將泰順带赴利津交代騐收東省有此利器於疎濬河道當有起色也 
[析津秋水]  
　　天津訪事人信云近來天時不正釀就秋瘟係患腹疾者居多或吐瀉交作其症尤劇就紫竹林北一隅言之如馬平張洛韓二等計死十數人均係猝不及防由起病以至易簀不過兩三時居人不知節飲食謹嗜慾防疫於未然惟於七月二十九日各換桃符或聲爆竹作爲度歲除舊布新以禳癘疫是亦無聊之極思也○紫竹林北之小庄有皖人葉杲居焉六月下浣占入宮不見之爻指控皮匠王五拐逃其妻逮案押追業經列報查王與葉望衡對宇是否拐逃並無確據葉之控告似係因疑而起耳一時輿論均以王爲寃王婦亦指天誓日以自明恨不如鴻都道士入地升天務求必獲爲夫脫罪時有鄰人崔某氏带同已嫁之女小鳳喬遷於田庄氏於該庄並無親故而向貰一椽以蔽風雨者計有半載尙未滿期王婦疑之密赴出庄偵緝據稱罪人已得於小鳳家上堂申訴前因耳食者流遂愈以王爲寃差傳崔某氏訊問並無端緖而河東守望局已獲葉婦送案供認竊負而逃者實爲王五由西關至河東輾轉賣娼葉控王拐逃果不寃也惟據婦供與葉某亦非花燭夫妻當堂質証葉某語塞亦十未便判子責押再行發落○砲船走私釀命槍斃鹽巡等三人船上舵夫水手除鳬水逃逸外亦被弋獲三人並全船鹽斤解送有司發落業經列報翌日騐屍由商人預備棺衾盛殮並由商總華集成具禀督轅批飭營務處訊辦而該船哨官朱奎元亦向營務處自行投首經司道研訊據供自六月請假並未回營此次舵工水手作奸犯科無從覺察承審司道恐有揑飾稅卸情弊業已發縣管押矣 
[秦晉通電]  
　　中國之設電線漸推漸廣幾於陬澨無遺近又添設山西陜西甘肅諸處傳消遞息節節通靈數萬里中無殊面語謂非以人巧而奪天工乎欲知詳細情形請觀後幅所登告白 
[叅戎回滬]  
　　本埠提右營陳鈺卿叅戎赴都陛見已於昨晨乘輪回滬矣 
[東塾宏開]  
　　日本荒尾精氏久居中土熟悉商情今春航海而歸仕于農商務省子以漫游東海晤於老友吟香氏座閒談論風生終日娓娓不倦不覺心焉儀之近就海上創設日中貿易研求所筮期昨日開塾鐘鳴一下寓滬東人士絡繹而來小坐片時諸樂迭奏樅金伐鼓其聲鏜然樂旣闋荒尾精氏朗朗宣祝詞時學徒環列庭中肅然傾聽數之得一百五十四人宣畢教師某君進宣各顯宦所贈祝詞一學徒亦誦詞答之回視觀者盈座間略無聲息亦可見其規模之肅已既而報時鐘鳴二下二刻教師率學徒魚貫而出齊集賽馬塲對面分　紅藍白三色旂學徒以紅藍白布蒙其頭奮足狂奔取旗而返捷足者有賞是以人皆踴躍爭先一時鼓掌聲如百面春雷聞於遠近如是者二次復以綢製成一袋形若銅鐘下繫一紅燈爇火置袋中則直上扶搖瞬息入雲際蓋倣西人氣毬之制而少變其形也至四下鐘時事畢如返晚間肆筵速客酒洌殽芬庭中遍缀紅燈萬道燭龍一齊吐燄銀花火樹幾疑不夜城開酒半諸學徒復高唱津歌以相娛樂至塾中有　舍有臥房有庖厨有浴室有肄業所有體操塲井然秩然悉倣日東各學校云 
[縣案彚錄]  
　　昨報記嚴懲誘拐一則前日由原差全順將烟館主陳玉山並沈　傳到晚堂陸邑遵提訊錢升法投案候示錢愛珠王阿 
 
 

Page 3

 
 
計秦氏均各俯首求恩陳玉山供潮州人年三十七歲在治下大東門内開設小烟館度日去年秋間用局鄉人王阿計爲夥至本年二月間因事將王停歇小的並未向錢愛珠借過金飾亦不知伊等勾引串逃之事實被愛珠誣指求請明察沈氏供本邑人此事實被誣攀邑尊得供卽將沈氏開釋陳玉山交保王阿計還所錢愛珠及秦氏仍交官媒錢升法退去仍候覆訊核辦○前日據巡防南局解送張士堃並行兇人火燒毛毛至案晚堂陸邑尊提訊張供本邑人爲豆腐店生意今日收得大錢八百文在途行走突遭毛毛碰撞何伊陛諭伊將我摺扇踏斷並將錢文攫去立卽追獲扭送局中轉解至案斷扇呈案火繞毛毛供向賣豆芽采藉以餬口今日遭張碰碰向論是實並未攫錢邑尊訊得毛毛非安分之徒着笞責一百板枷號一月發廿七鋪示衆張土堃飭退候示○鹽販顧云周在醫院斃命報縣詣騐已列前報兹悉此案因爲首之羅金發抗提不到前日由陸邑尊飭捕頭柴樛往提嗣將羅並伊黨朱毛毛一併提案晚堂經帮審委員竇明府提訊羅金發朱毛毛同供駕舟度日不敢駕非實被悞拘明府研詰至再羅朱供詷游移着跪練良久仍無確供明府判令羅金發朱毛毛分别收所候覆訊核辦 
[英界公堂瑣案]  
　　前紀怡和繅絲廠西人訴稱廠中失去皮带旋卽查見原贓遮以夾袄問之各工人知夾袄係工人沈紹坤之物是以將沈交捕送案蔡太守訊供不認飭押俟傳到見証人再行訊辦昨日西人同司事人某甲訴稱前有鐵鈔二柄失去無蹝由司事尋覓見壁根有夾袄遮蓋物件揭而視之下有皮带歴問工人十八名均不直說隨向言前後失去皮带共値洋三十餘元如不言明則每人扣洋兩元作爲賠款倘願指明　竊者則决不著賠旋據工人等言恐遭嗔怪不敢陳明當卽允以無　始言夾袄是沈所穿工人某乙等十六名齊訴稱小的等皆知夾袄是沈　沈供稱夾袄並非小的之物實有三工人與小的挾嫌因唆使各工人誣扳再四研詰各執前詞太守商諸福繙譯官判令將沈管押二十八天贓交西人領去○翁民訴稱前由趙發茂借去洋一百元立有借票後還過五十元向索餘欵分文無着昨至趙妾林氏處問趙在否林氏問因何事小婦人以索　對伊卽批毆致受微傷遂報捕拘該氏送案趙林氏供稱家主借該氏之洋有田單作抵前經還楚收回田單推抵據並未塗消小婦人因該氏曽借金約指二枚向索口角竟被兇毆捕頭稱昨有婦人翁桂金至捕房爲見証稱曽目擊林氏毆翁氏蔡太守問翁氏緣何見証人不到答稱不知伊住何處故未邀來小婦人從未向借金約指太守騐得兩造均無傷痕隨諭翁氏曰爾有借票爲憑儘可向趙索取又諭林氏曰爾所訴被借金約指憑証全無不能准理○包探黃四福禀稱法界老北門外源順質鋪主蕭順金報稱被學徒陸續竊去金約指金押髪金表等仟寄存其兄王阿生處請爲提究當往拘獲阿生交出金表金約指别無他物今特送案請訊蕭申訴前情並稱先被竊去金飾尙未知覺後又竊取金表出外不歸查檢首飾房始知所失不少今特開單呈電阿生供稱弟在蕭處習業前日弟來言拾得金表金約指暫且寄存並不知其行竊弟現在南市某客棧存身麥捕頭察得金表有西人名字可見係西人之物問蕭由何人質下答稱有熟識人向夥友質洋五元福繙譯官請將金表暫存捕房如有人向贖可偕至捕房查問來源蔡太守照情諭蕭蕭稱可太守謂爾鋪在法界學徒則在南市此案須移歸法廨就近辦理爾當自行撜質隨飭將失單金約指及阿生移送法廨○某呂宋票店主陳炳楚訴稱同業必得萬夥友宋順江持中洋一百元之票一條來收店中折付洋九元七角俄而察得字跡有異查明由必得利售出根問必得利知係僞造因往必得萬將宋扭交捕房僞票呈閱宋供稱小的在必得萬爲夥有人持此票來收洋折付九元三角及向原根必得利收洋言係僞票然收洋人已無可追尋必致賠累因至陳處收洋陳已付九元七角尙有四角贏餘不料俄忽將小的交捕小的亦受人之愚務求體卹蔡太守謂宋先自糊塗誤收僞票豈可轉害同業除還陳洋九元七角外再罰四元撥充某西醫院經費宋遵斷繳洋太守諭令將僞票存候銷毁○包探沈金隆禀稱日前包探秦少卿見嘉興人許順雲携带首飾箱内儲翡翠茉莉簪及銀飾對時表綢衣形跡可疑拘拿管押隨連其弟金舟送案奉飭訪查失主今查得許在浙江平湖竊物來滬金舟並不知兄犯竊惟身邊亦有洋銀十五元金約指一枚許供稱小的係浙江桐鄉縣人年二十四歲向居嘉興北門外蘆塘灣今年三月有人在平湖行竊不識姓名家之衣飾箱交小的代携是人卽不知去向小的遂带同胞弟來申金舟供稱順雲是小的之兄小的年二十三歲在籍糾得會洋二十元兄言欲至上海賣膏藥是以隨同來滬除用去川資尙存洋十五元金約指係母舅之物母舅前在法租界萬隆醬園生理現已辭歇小的並不知兄带有竊贓叩求關釋蔡太守問有保人否答稱有太守謂然則須央妥實保人查明洋銀金約指的係自已及母舅之物始准給還順雲及對時表翡翠綢衣候備文移解平湖縣以便就近傳失主具領○包探王阿二禀稱虹口人周信香之包車夫王阿坤冐取錢文合洋六元之數周知之將王交捕送案周妻某氏訴稱土係替工昨至平日往來之店言須兌洋六元卽取去錢六千一百二十文及該店知照前來尋王盤問一味支吾細查家中尙失金壓髮等物恐亦王竊請爲併究王供稱小的係崇明人因有急需無奈冐太太之名取錢六千一百二十文現已用完容卽措辦料理並不行竊金壓髮等件尙乞施恩蔡太守以該氏疑王行竊金壓髮等件尙無的實憑據然誆騙錢文已屬可惡遂判令押候繳錢再行核辦 
[法界公堂瑣案]  
　　洋涇浜西式酒店洋人投公廨聲稱兩禮拜前店中失竊衣服並俄羅斯銀行鈔票共約五百元左右當報捕房屢緝無踨今知英包探拘獲此案人贓惟鈔票等藏匿於英界洽記烟間陳阿海處當往搜到鈔票四張每紙計洋一元七角想陳阿海既已窩贓其餘之票諒知底細爲此扭案請究葛同轉商之祁繙譯官謂竊賊已被英捕房拘住應將陳阿海送至英廨歸案辦理祁君然之當飭該洋人自投英廨質訊○中西入藥房經手洋人偕出店謝淸和投案控稱法界洋涇浜茂源洋貨店與我店購貨交易結欠荷蘭水洋二十元零二角三分前日囑出店向索該店主李洪一味推諉且謂被我店已歇之夥高富貴如數收去顯係有意賴欠爲此鳴捕將李拘案請究李供高富貴向在該藥房經管荷蘭水收付銀洋另有摺據今該西人復來收洋殊堪詫異藥房洋人檢出收帪單一紙聲稱無諭大小帪欵均憑此單收付並無摺在外同轉問出店謝淸和曰高富貴現在何處謝稱在店時本不與伊親暱後伊因事逃去更不知其下落同轉謂李洪曰爾須將高富貴尋案質對如尋不到卽當如數付洋李稱高在藥房時必有荐保不必小的找尋同轉商之祁君着李交保限三天内將高尋案質訊○公平洋行收租西人偕夥陳夢蘭投案控稱周阿大積欠租洋十三元屢索不還爲此拘案請追並請諭令搬移通事稱　阿大綽號鼻涕阿大素不安分阿大稱我與陳夢蘭本有交情伊吸我鴉片烟甚多近因不肯爲伊惠鈔伊遂挾怨唆使洋人將我拘案同轉謂爾須赶緊將房租還淸答已允先還五元同轉着押交租洋限日搬往别處居住○長利洋行收租西人偕夥謝昌仁郭家川投案聲稱仕居自來火行街之房客樍欠租洋甚多上次飭提限繳在案豈知伊等仍置不理爲此鳴捕將住居四號屋内之王陳氏欠洋廿元八號殷陳氏欠洋十七元半九號夏劉氏欠洋十五元十號陳徐氏欠洋十二元半十一號陳張氏欠洋廿元十三號陳沈氏欠洋四十一元十四號董桃源欠洋廿元一併拘案請追王陳氏等聲稱丈夫出門生理尙未回來且因房東不肯修理破漏致將房租延擱至今目下如要一齊交付力有未逮求請緩緩拔付同轉謂爾等積欠已久不能再延着將董桃源並該婦等一併押候交保限三天内先付一半租洋其餘再行限日理楚○公成水鮮行夥王棋芳前日投公廨遞禀控魚客徐愛堂積欠黃魚欵洋一百五十元同轉准詞飭提昨將徐提案同轉謂曰爲何不將魚欵理還徐稱小的經手代水客夏嚴計三人代購因伊等三人虧欠不還以致耽延王禀德記魚行本係徐經手且有股分出已有意推諉務請追究同轉着將徐押候交洋○通事稱施福全在新橋上賣水果巡街捕見伊堆積 
 
 

Page 4

 
 
垃圾喝令挑去施初時勉强搬運及至英租界橋堍明知法捕不過英界大肆辱罵捕一時憤甚過橋追獲送案請究同轉謂辱駡巡捕未免太無忌憚判押候枷號半個月發犯事地方示衆○王李郁三包探禀賭徒鍾英祥别出心裁用方骰五粒另加扁骰一粒擲下如扁骰坐么或六五骰中有三粒點色相同即爲得彩爲此拘案請究同轉着鍾英祥當堂試擲問賭具從何處來供稱廣東本有此種賭法現由本家鍾阿哲教我同轉謂其犯賭未便輕易釋放着押候先枷兩個月發犯事地方示衆期滿再責二百板○密采里西式飯店不灶傳永來役案控稱前日失去燉牛肉湯之紫銅罐三個遍查無跡昨晨見倒馬桶之王桂生竊得一罐藏在糞担内當即查出復在舊貨店内吊到紫銅罐三個一併送案請究同轉問熼頭是誰答稱我在徐紹環名下代侯老海爲替工一時貪小嗣後不敢再犯同轉商之祁君判將王笞責一百板枷號七天發密来里門首示衆贓給傳永來領去○趙陳氏偕媳周氏投案稱兒子趙春林素好狎邪游正月間姘識袁王氏不顧家事前日袁王氏欲向妓院帮傭向我兒子硬借鷹洋五十元無錢不允袁王氏昨日尋到我家將物件打毁爲此鳴捕送案同轉詰趙春林曰爾與袁王氏有何轇轕答稱姘識後每月代付會洋二元今伊要借洋五十元未曽應允反敢打至我家同轉謂男女軋姘頭均屬無恥着押候各掌八十下以儆○新恒茂酒店夥任士林投案控稱去年間大安　項芝生付下中孚庄期票洋八十元至期不付屢次延約故將項扭案請追項　情願邀同該庄人理楚同轉着交保限三天理處禀覆如違提究○通事稱錢仁林於今日黎明時手持一包内藏外國椅套數個行經法界被巡街捕看見拘解來案錢供本業木匠父親聖章在下海浦外國裁縫處爲夥今晨囑我持椅套送往八仙橋西張保和家洗滌途中被捕拘來求請鑒宥同轉着將錢還押待失主或錢父來案再行核究○桼來小客棧主徐如堂偕妻姚氏裁縫張生寳等投案聲稱木匠顧寳榮來棧住宿多日今晨我出外我妻姚氏在樓下打掃顧乘間扒到隔壁房中竊取綢衣兩件並英洋兩元當即逃出經張生寳等帮同追回送案請究顧稱向在甯波毛毛作頭處爲木匠現因患病躭擱客棧伊等見我囊中有洋誣我行竊有意勒索我先赴八仙橋捕房控告令小的將徐扭押不料反遭徐等拉住通事稱今晨顧寳榮曽來捕房控告後不知如何經徐扭案其時衣服與洋元均在姚氏手中檢出同轉問顧生寳曰爾之洋元有無憑証答稱一有秋葉圖章一有圓圓章同轉即將洋兩元給顧細看之下聲稱此洋不是小的原洋已被該婦掉換同轉着將顧押候作頭來案質訊贓存捕房○包探禀今日黎明時陳阿二手持水烟袋洋傘因爲時太早疑其行竊拘案請究陳稱家住徐家匯欲往虹口索欠所以出外甚早水烟袋等是己物並非竊贓同轉問徐家匯有人保爾否答有鐵店阿二與橋堍卜開茶館之阿三與我相熟均肯來保同轉着自行出外邀到保人再行核辦物件暫存捕房 
[喜占勿藥]  
　　浦左無名氏偶沾時症醫藥無功適見本館所送順直水災圖立願若得告痊誓必量爲捐助今果霍然而愈遂以洋蚨十翼介夢畹生交本館恊振所彚入賑捐已溺己飢心存利濟宜乎吉人天相二䜿濳蹝蓋較之誦杜少陵子璋髑髏血模糊手提擲還崔大夫一詩尤爲靈感如響矣除掣付收照外謹書節略以表謝忱 
[贈書志謝]  
　　邗上枼君子雨家難頻仍多被庸醫所誤因慨然奮志用力歧黃閉户十年遂得升堂入室著有痧疹輯要四帙頗能抉前人之奥旨而辯其繆譌鄙人雖於此道非三折肱然展卷讀之亦覺羅羅淸疎略無隔膜使非深造有得者而能若是之闡發無遺乎昨介同宗瘦竹居士以一編相貺爲書其後以志欽遲 
[補注]  
　　日前由江灣通裕信局寄來本館恊賑所洋十八元三角内計十九户當登淸單數目不差惟漏去南右營左哨南右營右哨中營前哨等數字合亟補注如右 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[勸募順直山東福建賑捐啓]  
　　蓋聞天災屢降固劫數之攸關而人性皆同實慈悲以爲本前者直東豫皖賑捐疉蒙諸君子好善樂施解囊相助無如前災未了後患又來　省則水從蛟起人畜半付波臣直東則浪撀隄崩城郭竟成澤國千家蕩析一片汪洋慘况悉詳諸申報同人早切夫辛酸雖近歲無年不災無災不賑捐之者筋疲力盡施無可施募之者舌敝唇焦告無可告事等厭聞勢成習見第思仁人良者痌瘝在抱惻隱爲懹樹勛仰體拯溺之心仍作發業之　尙祈量力慨助朱提各自盡心勉輸赤仄多多益善集腋可冀其成裘滴滴歸公車薪或救以不水雖濟困扶危吾儒不談去因果而修德獲報彼蒼定鍻以嘉庥倘蒙書捐若干請交敝所收解此啓募捐章程八條一設公所於贊化宮内聽人樂助不拘多寡隨收隨將某某樂助若干先貼條於影壁一賑捐按旬集有成數交信局匯寄上海四馬路浦灘文報局内恊賑公所王心如先生查收轉解災區給放並由上海公所掣給收據一面登諸申滬兩報一振捐收據寄回仍發貼影壁如某某户助賑若干旬日後未見貼出公所收據及未登明申滬兩准賑户追回原欸一振捐寄滬均由多子街億大信局季受之翁發寄信局出具信票每寄一次必將信票貼出傳人人共見某日寄某次若干可按條稽核一寄賑洋欵所有輪船貼力及來往信件酒力均由開設億大信局徐培之自備概不支取分文設有遺失等事該信局願干賠補一各人樂輸賑欵由數十文至數百文不等均一律照收惟寄賑多必須易洋彚寄安旬收有零錢若干均由小東門致祥錢莊易洋核錢莊情願按照同行市價收付並不高擡價値仍將某户起至某户止共錢若干易洋若干開具淸單貼出一經管辰務薪飯所需情甘自備所收捐款涓滴歸公事竣刊有徵信錄並不懇請獎叙其零星小費自行捐備一每逢朔望將半月内收解細數用黃紙開寫淸楚謹於呂祖帝君座虔誠焚化以明心跡[  京江少書余樹勛頓首拜募]  
[善欵彚登]  
　　謹啓者敝堂自恊籌賑欵以來承諸大善長源源佽助俾得集成鉅欵彚解災區目前順直山東奇災慘狀朝不保暮遍也哀鴻全賴接濟　撫方得保其殘生昨承休甯杯水氏父來賑款洋一百元海陽不欲人知氏洋一百元南陽隱名氏洋五十元徐蘭齋善士求呆室人喉症速　洋五十元袛領之餘仰　諸君子共濟時艱或偶染微疴而靑蚨慨納或深明大義而白鏹頻渾將來報施不爽福祿來同可爲操募又海陽隱名李氏助敝堂施醫給藥欵洋一百元拯貧病呻吟之苦自康疆來逢吉之府並列報章藉昭激勸上海六馬路仁濟善堂籌賑董事施善昌等謹誌 
[申報舘恊賑所經募順直山左賑捐八月初一日至八月初五日止第六十一次淸單]  
　　初一日張桂芳一角樂松林一角鄭少琴三角董烺淸一角蘇州湯石樵雙欲小　堂一軸蔡長源洋三元仁春洋一元姜乾記一元恆昌睿一元復正昌一元姜永茂一元退省氏二元○初二日三和源一元山西無名氏一元秋卿氏十元聚和店洋四元琴堂氏四元福貞氏二元福記二元懹德堂八元白沙程張氏現銀五兩眞州程吳氏洋十元淮南補過子本洋念　李杏堂五元無名氏洋四元銅本洋二元瑞生祥康祥洋五十元怡怡氏五十壽辰壽麵移賬四元復記銅洋一元○　三日免力子二元名氏一元古須氏一元崔壽堂半元振振堂淸素堂一元怡怡堂一元初復堂一元古月生一元兆潭五角　養氏五元馮　士　元趙馮氏錢五百文何趙氏錢二百趙迎姑　三百五十文以上三日洋一元靜觀書屋洋一元無名氏洋四元售出靑玉带鈎一支洋一元玉鐲一付十二元○初四日見性子合家平安洋廿元楚南無名氏銅洋四元豹皮一張眞𥓁砂一對宮裝白玉釧一對碧玉三連扣带一套　晶眼鏡一付小表一只箝紅鼻烟壼一只汪菊叟對一付汪竹泉對一付西廂美女屏一對余慈壽鴻五角余周吉洋五角徐齊子五角蔬靑氏祈子一元徐玉記一元無名氏五角孫章氏一元平江沈鳳九祈　病愈洋十元降嚴憔子五角條九氏靈飛經法帖一郡多寳塔一部白玉掛牌二件高立齋足紋銀一兩吉祥合銀一兩仁泰號銀一兩以上三户來洋四元三角二紹德堂劉爲子病愈還愿并求合家平安十元借陰書星一元四知堂一元不留名一元方敦倫堂洋二元善解親堂洋三元無名氏一元七角無名氏一元黃孝友堂洋十二元黃代不留名十二元陳玩易堂十四元不書名六角靑照堂五元振衣堂洋一元七角不留名洋一元無名氏一元王三槐堂二元樹德堂一元不留名五元恆豐同人洋十一元壽萱室主十元無名氏六元許氏五角德泰五角明經書室洋一元同善堂一元暗香書室洋一元雅宜軒洋一元不留名洋一元仁泰利洋五角黃寳晋堂六角趙雙硯堂四元王長查五角陳上元洋二元許永茂一元餘慶堂一元○初五日雙同主人四元潘吟泉沈秋春桑斌卿洋一元售去蘇東坡法帖一部洋廿四元陳世泉銅洋二元海昌蔡德涵五角歸頴川廖氏五角胖子一元和尙一元鐵嶺布衣五角訥菴五角兌秋室一元程氏一元國子一元雙虎一元聽鴻舘一元王氏一元吳門頴川氏五角力綿子七元江益茂錢號二元大道號一元源昌錢號一元江硯甫二元薵氏子爲病愈合宅平安十女三知堂二元張　圑一元俟荃汀一元學寡尤齋一元衡陽陳銅洋三元晚香書屋錢一千則古軒錢五百文不書名錢五百文沈經　史　錢五百聽漁軒錢三百馮晚香錢六百元無名氏錢一千不書名嚴二百四十車丕承錢五百文以上十四户來銅洋三元英洋十元售出七俠五義三十部洋三十四元七角隶有十三部洋七元八角小耕石齋七部　二元八角邵小杏對聨二付二元　免痴扇面七個二元一角浦麗生扇面三頁洋六角○總共收洋四百廿六元　角二分銅洋十二元現銀五兩古玩　四件本洋廿元小中堂一軸 
 
 
 

Page 10

 
 
   
 
 

Page 11

 
 
[光緖十六年七月廿六日京報全錄]  
　　宮門抄○教職單○發抄硃批四道○直督李等　奏奉天東邊道員缺遵例各保一員請旨簡署摺○護新撫魏　奏委署知州片○大臣奎奏爲奏聞請旨摺○護新撫魏奏開缺總兵積勞病故請飭部從優議卹摺○七月二十六日理藩院鑾儀偉光祿寺正白旗値日無引　見○克王嵩申謝放崇文門正副監督恩○樂禮由西陵回京請安○吉林恊領亮山謝恩○張英麟謝者國子監祭酒恩○黃卓元謝授右庶子恩○江西叅將徐壽春謝恩○陸潤庠請假五日○召見軍機亮山崇禮○光緒十六年七月分教職單教授直隷河間王内章錦州江西贛州聶興禮臨江俱申正諭順天涿州樊彬易州武淸張中緰定州湖北宜城徐必亨漢陽雲南建水胡宗虞東川俱舉訓導直隷容城張殿士宣化山西左雲孔廣華忻州陝西山陽劉乘玨西安浙江桐廬曷麟寗波浦江淩賡　杭州江西廣昌傳廷楓廣信江西定南王葆光南昌廣東乳源吳榮照廣州　昌區鉅元廣州四川雲陽土召修眉州温江熊際昌虁州俱舉山東昌邑徐蔭溥東昌歲館陶焉守業曹州挨山西屯留　學琴太原挨復諭山東長淸周式賡來州副河南淅川李庭芝彰德廪項城曹鐸彰德　廣西推容張卿雲梧州副四川大竹趙増澤敘州　優訓山西平陽曹佐文代州　湖北蘄州周慕瀛安陸増貴州平越楊文暢安順舉○發抄崧駿奏浙省賑捐收數並請獎展　奉硃批着照所請該部知道欽此○又已革訓導鍾金聲捐助棉衣開復奉硃批該部議奏欽此○又上年水災最車紳士龐文濟等平罹請給獎勵奉硃批龐文濟着交部核給獎叙欽此○又試用通判施肇英等遵父命捐賑建坊奉硃批着照所請禮部知道欽此○○大學士直隷總督一等伯臣李鴻章盛京將軍臣裕祿奉天府府尹臣興陞跪奏爲奉天東邊道員缺緊　遵例於奉天直隷兩省各保一員請旨簡署恭摺仰祈聖鑒事竊查奉天東邊道奎訓奉旨調補奉天驛巡道所遺東邊道一缺最關緊要必須洞逹邊情熟悉洋務之員方堪惨任查例載奉天東邊道爲題補要缺遇有缺出由該將軍等咨會北洋大臣直隷總督於奉天直隷兩省現任道員中各保一堪任邊疆要缺熟悉洋務之員請旨簡調如奉天直隷兩省候補道員及現任知府内有人地實在相宜堪勝邊要者准由盛京將軍直隷總督專摺出具切實考語各保一員請旨簡署俟試署一年期滿再行請補請升等語經臣裕祿咨會臣鴻章照例辦理兹各詳加遴選查奉天直隷兩省實缺道員知府或居要地或於此缺不甚相宜均未便遷就請調請補自應遵例於候補道中各保一員奉請簡署臣裕祿臣興陞查有奏留奉天補用道奭良年四十歲廂黃旗滿洲中林佐領下人由難廕生入監讀書期滿以知州用光緒四年揀補奉天復州知州調補屾巖州知州十二年大計保荐卓異十三年遵海防例加捐道員經前任將軍慶裕府尹裕長以該員器識宏通才長心細歴任州縣卓著循聲於沿邊沿海情形講求有素奏請開缺以道員仍留奉天補用欽奉硃批奭良着准其開缺以道員仍留奉天補用該部知道欽此遵例捐足三班分發銀兩赴部兌交是年因辦賑出力奏奉諭旨賞給二品頂戴十六年二月初九日赴部引見奉旨照例發往欽此閏二月初五日回省該員才識明通辦事敏練久任奉天州縣情形熟習堪勝邊要臣鴻章查有直隷候補道麟椿年五十七歲正紅旗滿洲隆順佐領下人由筆帖式禮部主事升補員外保升道員加布政使銜並戴花翎選授河南鹽糧道署理河南按察使調補河南南汝光道因案降調捐復分發直隷歸候補班補用於光緒十三年十一月二十四日到省一年期滿甄别奏請以煩缺補用該員曽任實缺道員樸勤穩練明幹老成堪勝邊要以上二員以之請署東邊道員缺均人地實在相宜堪以勝任謹各出具切實考語據實保奏請旨簡署如蒙簡用仍照例俟試署一年期滿後再行奏明請補理合會同恭摺具奏伏乞皇上聖鑒訓示謹奏奉硃批另有旨欽此○○魏光壽片再三品銜遇缺儘先題奏道現任疏勒直隷州知州蔣誥業經奏委代理阿克蘇道篆在案所遺員缺查有候補知府潘時策堪以委署據署新疆布政使兼署鎭迪道兼按祭使銜饒應祺具詳前來除批飭給委外謹會同陝甘總督臣楊昌濬附片具陳伏乞聖鑒謹奏奉硃批吏部知道欽此○○奴才奎瑛跪奏爲奏聞請旨事竊奴才奎瑛原係繼與奉恩輔國公續銘爲嗣現在奴才之本生繼母頭等奉國將軍宗室續宗之繼妻陳佳氏於本年七月初四日在奴才任所病故奴才應否持服未敢擅便恭查本年七月初九日孝靜成皇后忌辰致祭之差前准太常寺奏派奴才奎瑛前往行禮等因惟查忌辰日期已迫誠恐奉請改派赶辦不及謹請就近改派奴才意普前往恭代行禮再查中元大祭慕東陵致祭之差亦係奏派奴才奎瑛前往行禮各等因恭查奴才意普係奏派昌西陵主祭等因如蒙皇上賞假持服其中元主祭之差若請旨由京改派致祭爲日甚迫往返途程殊屬赶辦不及奴才謹擬請旨着奴才意普恭詣昌西陵主祭畢仍赴慕東陵恭代奴才行禮之處庶於祀典無誤如蒙俞允卽欽遵辦理至奴才所佩印鑰可否暫交奴才意普佩带各等情理合恭摺奏聞伏乞皇上聖鑒謹奏請旨奉硃批該衙門知道欽此○○頭品頂戴護理甘肅新疆巡撫新疆布政使臣魏光壽跪奏爲開缺總兵積勞病故懇恩飭部從優議卹恭摺仰祈聖鑒事竊據署巴里坤鎭總兵湯彦和鎭西廳同知甘承謨等呈報頭品頂戴記名提督賞穿黃馬掛原任甘肅新疆巴里坤鎭總兵雲騎尉世職哈西巴巴圖魯徐占彪上年因傷病時發奏准開缺回籍調治交卸總兵印務擬於春問起程不料加感風寒傷病増劇於本年二月二十四日身故等情前夾臣查該提督徐占彪籍隷四川西充縣咸豐十一年投効軍營以驍勇善戰名聞蜀中同治初年隨同道員黃鼎剿辦陜西賊匪每戰陷陣功冠其曹委带蜀軍正營訓飭士卒步伐整齊遇大敵以少擊衆往往决勝擒渠剿髮剿捻剿回汧隴鳳岐同朝間皆血戰立功之地陜平長驅度隴馳逐平慶涇固各屬戰克攻取軍鋒銳甚前督臣左宗棠深器其材檄總蜀軍營務分統正左新後先鋒各營會剿金積堡賊巢派由中路進師時賊扼峽口險隘築三堅壘悉力抗拒聚悍黨彰恩堡以當前衝而後路古靈州一带布壘層峙互相犄角該提督領軍至夜襲彰恩堡平明破之踰牛頭山直薄峽口壘率壯士奮身惡鬥喋血先登諸軍繼之三壘立陷疾趨古靈州賊衆壁秦漢兩渠間該提督搶越漢渠與賊對壁乘夜踐賊卡奪復古靈州城伏賊大至力戰郤之逾日五鼓復襲破援賊卡乘勝掩擊再接再厲直逼洪樂堡立壘計克逆堡二十餘座遂成夾攻金積堡之勢卒覆堅巢十年總統蜀軍並西征馬隊進規肅州節節掃蕩漸逼漸近及薄城下大小已數十戰出奇無窮賊畏鋒歛避憑堅城自守苦兵單不能合圍分隊扼紥聲勢遙聨蹈瑕卽攻馳驅槍林砲雨中意氣閒整賊雖負嵎相抗已困莫能爲厥後諸軍雲集左宗棠督師親臨賊窮乞撫乃收州城關内至是一律肅淸其逼處一隅聚族而殲别無支蔓者該提督頻年苦戰之功也光緒初移軍關外攻取七克騰木闢展連木沁等處會克吐魯番滿漢兩城戰功亦偉八年奏署巴里坤鎭總兵旋蒙簡授在任七年餘淸伏莽濬民渠興營屯經畫不遺餘力顧自少壯從戎身受刀矛槍砲子傷二十餘處時復舉發卒因傷病不起伏念該故提督賦性忠勇胆略過人其用兵屬以堅銳運以神速恒能出敵不意而驍果以制勝平時與士卒同甘苦戰必身先鱗傷遍體膚如刻畫曩與會晤偶數瘢痕歴述戰狀令人動心駭目雖抱沉疴猶有據鞍矍鑠之概方冀開缺回籍後調治就痊仍出爲國家之用不意遽止於是臣聞耗之下不勝惋悼合無仰懇天恩俯准飭部將徐占彪照提督軍營立功後積勞病故例從優議卹生平戰蹟宣付國史館立傳並附祀陝西甘肅新疆省前大學士左宗棠專祠以彰忠藴出自鴻施除將該故提督履歴咨部外謹會同陝甘督臣楊昌濬恭摺具奏伏乞皇上聖鑒訓示謹奏奉硃批另有旨欽此 
 
 

Page 12

 
 
[光緒十六年七月廿七日京報全錄]  
　　宮門抄○發抄硃批五道○浙撫崧奏遵旨籌辦餘杭縣南湖工程並派員督理摺○粤西撫馬　奏飭道府各赴本片○東學政裕奏恭報歲試完竣並科試泰安情形摺○皖撫沈奏查辦火災情形籌欵撫恤片○江撫德　奏委署道府印務摺○粤西撫馬奏更換各營管带片○又奏甄别知州片○又奏察看知縣片○又奏調署知府片○七月二十七日吏部翰林院正紅旗値日無引見○乍浦副都統忠瑞請訓○出使大臣許景澄李經芳各謝恩○廖壽恒續假五日○召見軍機　瑞許景澄李經芳○發抄錢桂森奏歲試情形奉硃批知道了欽此○恩良奏盛京刑部員外郎齊世名三年期滿保奏引見奉硃批該部知道欽此○崧駿奏鹽運使惠年飭赴新任奉硃批知道了欽此○又成都府朱其煊捐助賑銀給奬奉硃批朱其煊着該部從優核給獎叙欽此○又遊擊劉　泉等留浙補用奉硃批着照所請兵部知道欽此○○浙江巡撫奴才崧駿跪奏爲遵旨查勘餘杭縣南湖工程籌款興辦並派員督理恭摺具陳仰祈聖鑒事竊欽奉上諭餘杭縣之南湖關繫浙西三府水利宜仿以工代賑之法濬河培堤實力舉行等因欽此當經飭委員紳逐細查勘核實估計妥籌挑濬前於覆奏嘉興縣知縣王晉玉被叅摺内奏明在案奴才遂於本年四月間督同原勘官紳親往覆勘周歴察看形勢查南湖之利在分蓄天目衆山之水每遇盛漲建瓴直下賴有此湖稍　容納使杭州嘉興湖州三府下游地方不至驟遭泛濫淹浸之虞此爲治水之本意惟是南湖之水發源於天目山必先經過苕溪來勢湍急分入南湖溪之西南爲南上湖溪之東南爲南下湖南上湖日久淤墊現在幾成平陸其中間有開墾播種者此時驟議挑濬工大費鉅難以興辦南下湖雖有淤墊尙可瀦蓄自應急籌辦理至苕溪承天目山之下游山水下注挾沙带泥近亦日漸淤高若僅治南湖而　兼濬苕溪尙非正本淸源之計現經督飭該員紳等籌議章程將苕溪南湖同時並濬估計挑培土方建造石　各工程約需錢十萬串左右擬在各省官紳賑捐欵内動支歸入工賑項下造報現在湖水漲滿又値農忙之際應俟秋後再行工作大致南湖應行濬深苕溪應行疏暢或分叚調派營勇或雇用民夫之處均須臨時酌辦用欵卽照十萬之數宜减不宜増此項湖工從前屢議屢輟實以工程尙非十分緊要欵項亦無所出以致因循日久現經明奉諭旨親往查勘既係有關水利敢不凛遵速籌妥辦所有一切事宜尤應派委大員以資督率查有現署鹽運使杭嘉湖道豐紳泰才長心細經辦塘工有年於工程極爲熟悉又直隸候補道金福曽上年奏留浙江辦理賑務實事求是條理井然本年籌辦各處工賑親往履勘不避勞怨以上二員應卽派委督同在事員紳實心經理以資妥善奴才亦得收指臂之助謹繪具挑濬苕溪南湖圖說二紙恭呈御覽所有遵旨查勘餘杭縣南湖工程籌款興辦並派員督理緣由理合恭摺具陳伏乞皇上聖鑒謹奏奉硃批該部知道圖二件併發欽此○○馬丕瑶片再新授桂平梧鹽法道張人駿於本年五月二十日行抵廣西省城應卽飭赴新任署鹽法道事桂林府知府趙時煕於交卸後仍飭回桂林府本任以重職守除分别檄飭遵照外理合附片具奏伏乞聖鑒謹奏奉硃批吏部知道欽此○○内閣學士兼禮部侍部銜山東學政奴才裕德跪奏爲恭報奴才歲試完竣並科試泰安情形仰祈聖鑒事竊奴才上年歲試各屬當經先後奏明在案本年二月初九日出棚按試東昌遞及臨淸武定沂州曁通省歲試一周卽接辦泰安科試六月初八日回省查各屬文風以東昌之聊城堂邑高唐臨淸之本州夏津武定之　陵利津沂州之莒州日照爲優武風則以東昌人數爲多技藝亦皆嫺習其餘文武各童均敷取進如額每至一棚辦理諸事悉如去歲士子尙遵約束塲規頗爲安靜奴才惟有仍前嚴密關防悉心校閱愼去取以拔眞才勤獎勵以勵實學庶冀仰副聖主樂育人才之至意所有奴才歲試完竣並科試泰安一府情形謹繕摺具奏伏乞皇上聖鑒冉奴才經過地方啺雨應時麥收豐稔推五月後雨水稍多幸秋稼一律滋榮民情亦極安謐堪以仰慰宸厪合併附陳謹奏奉硃批知道了欽此○○沈秉成片 
再臣風聞盱貽縣境有被火災情事正飭查間卽據該縣知縣易華俊申報該縣附城義民坊地方於四月十四日有寄籍客民午炊失愼燃着廚屋蘆笆延燒隣房時値西南風大作火勢燎原當經縣營督率兵役人等　執水具竭力施撲計燒燬民房二百九十六户時在白晝並無傷斃人口附近文廟官房亦未延及所有被災户口　縣自行捐亷量爲撫恤一面禀請鳳頴六泗道籌欵加撫並據該道王廉禀稱該縣居民不戒於火已由盱貽關口委員籌撥錢文酌給災民以　搭棚棲止窮黎艱謀食察度尙難自存隨卽籌撥　七百兩飭交該縣再行按户磪查被災重輕分别加撫以示體恤各等情前來除批飭確切查明妥速散放務期實惠及民毋致流離失所外理合附片具陳伏乞聖鑒謹　奏奉硃批卽着分别被災輕重妥爲撫恤欽此○○頭品頂戴江西巡撫臣德馨跪奏爲委者道府印務恭摺具奏仰祈聖鑒事竊照吉南竊寍道文患在任因病出缺經臣另行恭疏具題請旨迅　　問放所有該道印務應先委員接署查有候選道南昌府知府崔國　精明練達爲守兼優前在　州府任内措置裕如於該處地方情形極爲熟悉堪以委往者理所遺南昌府印務查有九江府知府曹秉濬才識優長堪以調署遞遺九江府印務查有候補知府鮠孝光老成幹練堪以署理除分檄飭遵外臣謹會同兩江總督臣會國荃恭摺具奏伏乞皇上聖鑒謹奏奉硃批吏部知道欽此○○馬丕瑤片再臣接准督辦邊防提臣蘇元春咨稱查駐紥下雷土州各隘管带鎭南副前營補用都司黃士位馭下不嚴難　得力應行撤退查有管带鎭南正後營補用遊擊張開成熟悉情形堪以調往接带所遺鎭南正後營查有管带親兵右營補用都司鍾健文諳練邊情堪以調往接带遞遺親兵右營查有咨調　營之補用遊擊借補平樂協中軍都司莫九生向曾管带親兵右營操防得力辦理裕如堪以仍委接带除分别札飭各該員遵照務須督率弁勇勤愼操防外相應咨會等因前來臣理合隨時將更換管带緣由會同兩廣總督臣李瀚章附片具陳伏乞聖鑒謹奏奉硃批兵部知道欽此○○馬丕瑤片再前准部咨嗣後道府州縣無諭何項勞績保舉歸入候補班人員令該督撫卽以此項人員到省之日起予限一年詳加察看奏明分别補用等因在案兹查有補用直隸州知州馮德材業已到省試看一年期滿據藩臬兩可出具考語詳請　省補引前來臣查補用直隷州知州馮德材學富才優辦事穩練堪勝繁缺之任應請　於廣西遇有直隷州知州缺出照例按班補用除將該員履歴送部查　外謹會同兩廣總督臣李瀚章附片陳明伏乞聖鑒訓示謹奏奉硃批吏部知道欽此○○馬丕瑤片再前准部咨嗣後拔頁分發知縣令該督撫詳加察看果能勝知縣之任應以到省之日起扣滿二年之限方准以升調所遺之缺題請試者等因在案兹查有試用知縣周易業已到省試看二年期滿據藩臬兩司出具考語詳請留省補用前來臣查試用知縣周易年壯才明講求吏治堪膺民社應請留於廣西遇有相當缺出照例按班補用除將該員履歴邊部外謹會同兩廣總督臣李瀚章附片陳明伏乞聖鑒訓示謹奏奉硃批吏部知道欽此○○馬丕瑤片再潯州府知府王賡榮禀請開缺回籍修墓應卽委員接者查潯郡當水陸衝要政務殷煩現値淸除伏莽籌辦善後一切尤資整飭非幹練有爲之負弗克勝任查有柳州府知府玉祥樸誠愼密守潔才優堪以調署所遺柳州府知府員缺查有補用知府蔣兆奎安詳穩練熟悉情形堪以委　據藩臬兩可會詳前來除分飭遵照外所遺潯州府知府員缺係内地腹俸選缺廣西選缺知府一項向係二留一咨上次梧州府知府係第一次出缺業經扣留外補今潯州府知府係第二次留補之缺廣西現有應補人員應請扣留在外俟接准部覆冉行遴員請補合併陳明謹附片具奏伏乞聖鑒訓示謹奏奉硃批史部知道欽此 
 
 

Page 13

 
 
　 
[光緒十六年七月廿八日京報全錄]  
　　宮門抄○發抄硃批五道○御史劉奏爲殿廷考試流弊滋深擬請嚴行整頓摺○又奏請申明科塲舊例片○又奏請飭嚴叅司官片○大臣志奏請欵　補衙者房間摺○謢新　魏奏揀員請補巡道要缺摺○七月二十八日户部通政司詹事府正白旗値日　引見○李文田假滿請安○　　子請假十日○恩公請假十五日○召見軍機續昌孫詒經○發抄楊昌濬奏知縣張珩補秦州直隷州奉硃批吏部議奏欽此○又知州匡翼之補固原直隷州奉硃批吏部議奏欽此○又道員和鼎　補西寍道奉硃批吏部議奏欽此○又叅將葉占魁開缺留省察看奉硃批兵部知道欽此○又知縣王芝蘭署長沙縣奉硃批吏部知道欽此○○掌河南道監察御史臣劉綸襄跪奏爲殿廷考試流弊滋深擬請旨嚴行整頓恭摺仰祈聖鑒專竊臣維考試掄材期於得人鄉會試爲士子進身之始如有情弊處分甚　至殿廷考試尤爲升降黜陟所關閱卷者宜如何恪恭將事以昭平允以臣所闖近來閱卷諸臣頗滋物議有詩失音而考差高列者有賦出韵而散館一等者並有引用舛錯點畫遺落皆不加指摘擬置高名其試卷之未入已手者復於總校時任意繙閱抽換初議沸騰已非一日卽如今科殿試一甲第二名進士文廷式策中有閭面二字係閭阎之誤入所共知讀卷者並未簽出以數人共閱之卷竟至如此疏忽其分閱之卷未盡平允概可想見若云有意欺罔則尤非臣下之所應爲臣查科塲條例每嚴於鄉會塲而於殿廷考試關防未盡嚴密難保無夤緣之弊擬請皇上明降諭旨嗣後遇有殿廷考試凡列名候簡者均照鄉會塲考官廻避例不許接見賓僚應試之人如有暗中呈遞詩片者一經查出卽照交通關節治罪以示　懲並擬請欽派王公監試分卷靜閱不許互相認証指爲何人之卷分閱旣畢交首列之大臣審定名次他人不得繙閱抽換如有不遵卽行嚴叅臣尤伏願皇上時加申儆俾大臣等曉然於天鑒之難逃人言之可畏激發天良力際積習於用人行政庶　裨益愚昧之見是否有當伏乞皇上聖鑒謹奏奉旨已錄○○御史劉綸襄片再臣查科塲條例嘉慶六年奉上諭鄉會試卷文字引用經傳語句本有取裁其隱僻子書等項卽不應濫行摭拾若似此書寫卦畫及古篆字樣尤非應試文體且易啓記認關卽之弊聖訓煌煌永宜遵守近來崇尙說文士子之揣摩風氣者往往試卷中攙寫篆書以弋獲科名已屬不成事體並於殿廷考試輾轉効尤閱卷者卽擬置前列實易啓揣摩配合之習臣擬請旨申明舊例　鄉會試卷有書寫篆體者照違式例貼出考官違例取中者照舊議處殿廷考試如　寫篆書閱卷者擬取前列請飭下禮部議定處分以示懲儆而杜夤緣謹附片陳明伏乞 
聖鑒謹奏奉旨已錄○○御史劉綸襄片再臣聞吏部與内閣遇有補選缺出往往藉以營私或移前挪後或任意積壓然皆係暗中勾結難於指實未有明目張胆肆無顧忌如今日之甚者此次内閣侍讀於二月間出缺遲至一百四十餘日始行带領引見其懸缺待人情弊顯然該堂官何以漫無覺察若不嚴行懲創必致變亂成法無所不至請飭下該部堂官將任意遲擱之司官指名嚴叅以儆將來而嚴法紀臣有稽察吏部之責謹附片奏叅伏乞聖鑒謹奏奉旨已錄○○奴才宗室志元跪奏爲籲懇天恩請欵擇　修補衙署房間恭摺奏聞仰祈聖鑒事竊奴才總兵衙署内共房一百五十餘間自乾隆元年建蓋後道光二十四年准前任總兵　　請欵修補一次迄今光緖元年復經前任總兵淸安請欵修補一次又逾十五年之久奴才去歲到任後查看各處房間墻垣雖　滲漏坍塌情形尙不甚重詎料自五月二十九日起至六月初三日止連綿大雨浸淋倒壞指不勝屈除情形稍輕並不甚着要處所仍擬暫且將就停修以免繁費外查四圍墻垣爲署中蔽幛以分内外大堂庫中所存王命旅牌上諭書籍並馬乾各項銀兩均關愼重尤宜環護　密今倒塌者十分之九存立之墻亦皆臌閃不堅其墻共計二百零二丈擬將墻根用碎石修砌中以土坯疉砌再用竊瓦爲詹灰皮抹　不特節省亦可經久官所三間係接見僚屬用印辦公處所二堂三間爲出入所經之路卷案房三間係收存歴年文書稿案衆官兵家口册擋看庫値班房三間爲督催巡察晝夜聽差之所此十二間情形太重且爲着要之處勢難停緩均擬修整墻身頭停滿𡧗飭令千總王瑞祥郭繼忠二員覈　估計復經奴才大爲删减實屬再無可撙以上墻垣房間需銀四千五百兩現在工程放款係按五成發給此項工程請領實銀二千二百五十兩查前者修補係由廣恩庫撥銀六千兩現在無欵可　營中更毫無存儲不得不另請款項合無仰懇天恩飭下直隷總督轉飭藩司將此項銀兩速爲等撥以便修作俟工竣造册咨送藩司報銷其二堂後係奴才住宅所有房間由奴才自行等措修置不敢請動庫欵爲此恭摺具奏伏乞皇上聖鑒訓示遵行謹奏奉硃批着照所請該部知道欽此○○頭品頂戴護理甘肅新疆巡撫新疆布政使臣魏光燾跪奏爲揀員請補巡道要缺以裨地方恭摺仰祈聖鑒事竊臣於光緖十五年十二月初九日具奏阿克蘇道袁垚齡調補喀什噶爾道遺缺請　奏調新疆差遣陝西遇缺　先題奏道王久銘補授十六年四月二十九日奉部覆准查王久銘於二月初六日未奉部文之先因病身故所有阿克蘇道仍應作爲袁垚齡遺缺另行揀員請補以重職守查南路新設各缺奏准由外揀請一次以後援照甘肅變通章程道府丞倅州縣以及佐雜各要缺將現任各員按照應官階任内無論有無升案並是否到任實授以及歴俸試俸未經期滿各員准擇其人地相宜者一律升調等語今阿克蘇道係衝繁疲三項要缺臣於現任人員内逐加遴選實無堪以升調之員惟查有三品銜留新疆儘先補用道陳名鈺年六十二歲湖南永州府寗遠縣人由廪生投効老湘營於克復湖南東安等處案内彚保咸豐六年五月十九日奉上諭着以訓導儘先選用欽此江西臨江吉安一带剿賊案内彚保八年三月初十日奉上諭着以本班不論雙單月遇缺卽選並賞加五品銜欽此克復江西撫州建昌兩府城崇仁宜黃樂安南豐四縣城案内彚保十二月十一日奉上諭着賞戴藍　欽此克復安徽黟建德等縣城曁迭次攻剿水路各隘案内彚保十一年七月初四日奉上諭着免選本班以知縣遇缺卽選並賞加知州銜欽此克復安徽休寗黟等縣及徽州府並迭次攻剿各嶺隘案内彚保是年十二月初九日奉上諭着免選本班以知州不論雙單月儘先卽選欽此安徽徽州解圍案内彚保同治元年十一月初八日奉上諭着以知州留於安徽遇缺卽補並賞換花翎欽此河南西華上蔡剿賊獲勝案内彚保五年十二月二十七日奉上諭着以直隸州知州仍留安徽遇缺卽補欽此陝西同朝竊賊獲勝保固河防案内彚保六年九月十六日奉上諭着免補本班以知府仍留原省遇缺卽補並賞加道銜欽此克復陝西綏德州並在直隷境内節次剿賊案内彚保請俟補缺後以道員儘先陞用並請先賞三品銜奉旨着照所請該部知道欽此肅淸直隷山東案内彚保七年八月初六日奉上諭着賞給三品封典欽此八年請咨赴部引見奉上諭着准其免補本班以知府仍留安徽遇缺卽補俟補缺後以道員陞用並賞給三品銜欽此遵卽領憑到省十年委署池州府知府五月初十日到任十一年四月初十日卸事光緖元年二月聞訃丁父憂請咨回籍守制三年五月服滿起服回省候補六年請假回籍措資旋奉調來甘改歸甘肅候補九年委署温宿直隷州知州八月二十七日到任十一年三月借補斯缺嗣於六載邊防案内保舉免補知府以道員仍留甘肅儘先題奏經部議奏准其遇有甘肅道員缺出無論應題應調應選之缺按照例章儘先題補奏補　旨依議欽此十三年調署迪化府知府十四年四月二十日交卸州篆六月二十四日到任八月委署　克蘇道是月二十八日交卸府篆十月二十五日到任是年奏請開去温宿直隷州知州本缺以道員仍留新疆叙補部議照准十六年五月奏委署理鎭迪道兼按察使銜員缺查該員陳名鈺廉明篤實通達政體在新疆年久邊情最爲熟悉歴任各缺及署任阿克蘇道措置均屬裕如以之請補阿克蘇兵備道缺實堪勝任人地亦極相宜合無仰懇天恩俯念邊疆要缺需員治理准以三品銜留新疆儘先補用道陳名鈺補授阿克蘇道員缺洵於地方有裨如蒙俞允俟奉部覆給咨送部引見再該員署任内並無叅罰案件合併聲明是否有當謹會同陝甘總督臣楊昌濬恭摺具奏伏乞皇上聖鑒訓示謹奏奉硃批吏部議奏欽此 
 
 

Page 14

 
 
[光緖十六年七月廿九日京報全錄]  
　　宮門抄○諭旨兩道錄前○發抄硃批五道○大臣興等奏援案請加粥米摺○湖督張等奏道員因病出缺先行委員署理請旨迅賜簡放摺○又奏恭報兼署提篆日期摺○東撫張奏江北漕船全數渡黃入運北上摺○又奏察看各員片○又奏飭藩司運使各回本任片○又奏請開復同知片○雲督王等奏剿辦土屬亂民立時撲滅地方安定摺○又奏請准建坊片○七月二十九日禮部宗人府欽天監廂紅旗値日無引見○那公假滿請安○額中堂請假五日○興陞請假兩個月○召見軍機文秀高申○發抄譚鈞培奏盗犯正法奉硃批刑部知道欽此○又雲南藩司湯聘珍簡放廣西臬司懇藩司到滇再飭起程奉硃批知道了欽此○又請免鎭南州屬旱災田糧奉硃批着照所請户部知道欽此○又張曽亮等調署趙州等缺奉硃批吏部知道欽此○長順奏協領全福署三姓副都統奉硃批知道了欽此○○臣興廉臣游百川臣祖蔭臣陳彝跪奏爲援案請加粥米以恤災黎恭摺仰祈聖鑒事竊照通州地方每年冬間王恕園等處設廠放粥歴蒙恩賞賑米八百石設遇災歉每有加増欽遵辦理各在案兹據署通州知州何其翔詳以本年雨水成災秋收無望貧民衆多餬口維艱擬請援照光緖二年成案奏撥秈粟米三千石分給各廠煮粥散放所需經費除八百石仍由各廠紳董勸辦此外二千二百石援照成案由順天府每石六錢　給俾資煮放等情前來伏查通州爲水陸衝衢貧民本衆經此水災失業尤多該州所請委係實在情形合無仰懇天恩於每年粥米八百石外再加二千二百石分撥各廠煮放以廣皇仁第向來放粥皆用粟米本届山東奉天二省粟米截留備賑並未到通通州西中二倉存儲粟米無多臣等公同商酌所有向年例給八百石仍照常由西中二倉支放其加請之二千二百石可否由該處現在騐收兩湖採買之秈米内撥給伏候命下遵行至應需柴薪人工等項除由各廠紳董按照向年捐辦外其不敷經費再由臣　祖蔭等酌量籌撥所有臣等因災援案請加粥米緣由謹合詞恭摺具奏伏乞皇上聖鑒再臣游百川留通督運未克呈遞膳牌合併陳明謹奏奉旨已錄○○湖廣總督兼署湖北提督臣張之洞頭品頂戴湖北巡撫臣譚繼洵跪奏爲道員因病出缺委員先行署理請旨迅賜簡放以重職守恭摺仰祈聖鑒事竊據襄陽府知府鍾壎禀報安襄鄖荆道陳維周於本年五月初三日因病出缺除恭疏題報外所遺篆務自應遴員往署查該道駐紥襄陽本屬重鎭界連秦豫風氣素强詰奸緝暴尤關緊要必得勤敏幹練之員方足以資治理兹查有補用道魏網明幹有爲勇於任事堪以署理除檄飭遵照外所有安襄鄖荆道員缺緊要相應請旨迅賜簡放以重職守謹合詞恭摺具奏伏乞皇上聖鑒再臣繼洵到任未及三月例不出考由臣之洞塡註考語合併陳明謹奏奉硃批另有旨欽此○○湖廣總督兼署湖北提督臣張之洞跪奏爲恭報微臣兼署提篆日期叩謝天恩仰祈聖鑒事竊臣於光緖十六年五月初十日准兵部咨開光緖十六年四月十六日奉上諭程文炳已准來京陛見湖北提督着張之洞兼署欽此當卽恭錄咨會湖北提臣程文炳欽遵辦理兹於六月十三日准提臣程文炳委員齎送湖北提督印信前來當卽恭　香案望阙叩頭謝恩祗領任事伏念臣久玷連圻時虞短綆兹復渥承巽命俾其兼攝師干自顧迂庸尤深兢惕竊惟政貴因時故内輯外柔之並重才防自囿故左班右職之交資此國家修明軍實之良謨卽聖主策勵臣工之深意臣惟有申嚴軍律體恤兵艱董率干城消除伏莽江漢南紀激揚光武之人才申息北門鞏固方城之疆圉不敢以暫時攝篆稍涉因循以期仰答高厚鴻慈於萬一除恭疏題報外所有微臣感激下忱理合繕摺叩謝天恩伏乞皇上聖鑒謹奏奉硃批知道了欽此○○太子少保頭品頂戴山東巡撫臣張曜跪奏爲江北漕船全數渡黃入運北上恭摺仰祈聖鑒事竊臣前將本年江北河運漕船挽入東境日期具摺奏報在案本年南運河汶水較旺漕船自入東境跟帮前進旋値大雨兼旬河水漲發催趲牽挽於五月二十五六等日陸續馳抵十里堡正値黃水盛漲閘門内外水勢相急漕委各員不敢冐險入黃待至六月初一日水勢稍平始行啓閘中間河水續長後帮又復停待直至十二日方得全數渡黃抵陶城埠經東昌府知府李淸和東阿縣知縣胡建樞親督勇夫於十三日啓除攔黃大壩晝夜牽挽據報漕船於十七日全數挽入運河連檣北上除仍檄飭赶緊催趲出境外所有江北漕船全數渡黃入陶城埠運河日期謹恭摺具陳伏乞皇上聖鑒謹奏奉硃批户部知道欽此○○張曜片再勞績保舉人員應於到省後予限一年察看甄别兹查有候補道郭鑑襄候補直隸州知州丁雲翰候補知縣許鼎九到省均滿一年例應甄别據署藩臬兩司會詳前來臣查郭鑑襄樸勤穩練任事實心丁雲翰歴任繁劇卓著政聲許鼎九年力强壯才具明練均堪以本班補用除履歴淸册咨部查照外謹附片具陳伏乞聖鑒謹奏奉硃批吏部知道欽此○○張曜片再布政使福潤現已陛見回至山東省城應飭回任供職署藩司豐伸泰仍回鹽運使本任各專責成除分檄飭遵外理合附片陳明伏乞聖鑒謹奏奉硃批知道了欽此○○張曜片再前辦濮州分局鹽務候補同知黃均虧欠鹽價及賠項共銀二千四百七十四兩六錢六分九厘京錢二百三千二百五十二文經臣奏叅暫行革職勒限三個月宗繳　案兹查該員虧欠數内計應繳鹽價銀一千四百九十五兩四錢一分九厘業經依限如數解繳運庫兌收其餘均係賠項無關課欵據鹽運使豐伸泰會同局員候補道胡鳴泰等具詳奏請開復前來所有候補同知黃均原叅暫行革職處分合無仰懇天恩准予開復出自鴻慈除飭催該員將欠繳賠項赶緊措解淸欵外謹附片具陳伏乞聖鑒訓示謹奏奉硃批該部議奏欽此○○雲貴總督臣王文韶雲南巡撫臣譚鈞培跪奏爲土屬搆亂戕殺土官占踞土城業經卽時撲滅地方安定恭摺具陳仰祈聖鑒事竊查雲南土知州四人一曰鎭康州隷永昌府管轄現襲土知州刁悶錦圖於四月初一日被其族人刁老五勾結外匪在啞口𪧲地方殺斃並殺其隨從六人初三日刁老五入踞鎭康土城該土州妻子隨時带印逃出於初八日飛禀到府知府鄒馨蘭聞報卽於初九日带同巡檢藜文淵千總莊錦並扎委團紳金紹緘劉坤德袁廷銓等酌带　勇馳往剿辦一面飛調土屬十三勐形頭目馬玉堂穆子惠劉文紳等各率土練尅期齊抵該處聽候調遣十六日鄒馨蘭行抵小猛統會集各勐頭目星夜前進十七日寅刻抵鎭康土城金紹緘等指揮團衆四面合圍馬玉堂等奮勇當先刁老五率匪衆迎敵我軍槍砲齊施鏖戰移時陣斃悍匪段富貴熊紹姜及其黨羽四十餘人刁老五力竭就擒因其身受重傷卽在陣前梟首號令餘匪紛紛竄逸當將土城收復查點各勐土練陣亡二名受傷五名該土州東西南北相距各一百一十里鄒馨蘭以地方遼闊界連緬甸不可一日無官刁悶錦圖之子年皆幼穉别無親族可以代辦因查照土司事例札委其妻線氏護印撫孤權理州事並飭各勐頭目協同輔助地方一律綏靖鄒馨蘭仍紥猛統料理善後事宜先後禀報前來臣查鎭康州距永昌府城三百八十里刁老五係刁悶錦圖族弟當杜逆竊踞迤西時其父爲僞武都督事平後流亡於緬屬之班弄十餘年矣一旦勾結外匪變起倉卒儼然戕官踞城設該管知府辦理稍涉遲疑其禍將不可收拾今鄒馨蘭不動聲色聞變卽行不勞師不糜餉旬日之間　將賊首殲除土城克復俾良民懹德而匪類畏威其有裨於邊疆大局者匪淺除永昌府知府鄒馨蘭由臣等核其官聲政績另片上陳外其餘在事出力各員紳深入瘴鄉赴機迅速均屬著有　勞合無仰懇聖恩准臣等擇尤酌量保獎出自逾格鴻慈所有土族搆亂戕官踞城立時撲滅緣由謹合詞恭摺由驛具陳伏乞皇上聖鑒訓示謹奏奉硃批另有旨欽此○○王文韶片再據貴州安義鎭總兵蔣宗漢呈稱前在雲南本籍仰遵父母遺命捐建鶴慶州梓里江鐵索橋並捐置歲修田畝共用銀一萬四千餘兩請奏明立案前來臣查梓里江卽金沙江上游蔣宗漢捐建之鐵索橋係以鐵索牽連兩岸中鋪木板旁護長　上覆瓦屋橋長二十六丈寛八尺五寸離水二丈三尺實用工料銀一萬四千五百十七兩報經前撫臣杜瑞聨批飭善後局札委麗江府知府席葆眞騐收結報在案蔣宗漢克承先志利濟行人核與捐修橋梁在一千兩以上者准其請旨建坊之例相符合無仰懇天恩俯准蔣宗漢自行建坊照例賞給其父母一品封職蔣森祥一品命婦蔣羅氏樂善好施字樣以示嘉獎除咨部查照外理合會同雲南巡撫譚鈞培附片陳請伏乞聖鑒訓示謹奏奉硃批着照所請禮部知道欽此 
 
