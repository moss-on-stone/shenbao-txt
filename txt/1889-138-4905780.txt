# 1889 - 138 - 4905780

 

Page 1

 
 
[精印新科會試闈墨告成] [  申報館主人啓]  
　　墨卷隨風氣爲轉移故每屆元魁花樣迥乎各别而要皆闡發書理一以淸典雅正爲宗本科禮闈揭曉後本舘亟託京友赶寄闈墨南　　　　民昕夕排印刻己裝釘告蕆卽日出書每本收回工料洋六分諸君子有志揣摩者請速向上海本舘帳房及申昌書畫室購取至各外埠則經理申報人處均有出售此啓 
[點石齋售書啓略]  
　　經策通纂○是書蒐羅宏富取用不窮購此應試可咄　辦然門　非由素　臨事　易張皇預　　頭隨翻隱　則臨用之獲　更多而人勞我　矣今定碼洋卅五元○大題觀海　二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文　○　文一萬五千者其中向無陳作面特搆者不下萬首新穎美備無踰於此碼洋八元○五鳳樓試帖○得詩一萬二千首塵　土　槪不闈人碼洋　元○御纂七經先印五經○直行宋字精校精印碼洋八元○廣治平略○采輯史事有體有用洵經世必　之書碼洋一元其除　類繁多不　　載本埠外埠俱　分鋪士商就近購取可也此佈 
[新設點石齋分局四月十六日開張] [  點石齋代啓]  
　　本分局專辦一切石印經史子集兼售各局諸書以及中外輿圖四文書籍名人碑帖畫譜楹聯册頁花色齊全價目克已紳商賜顧請認抛球塲南首三層樓紅墻洋房可也此佈 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開曰芙堂算學叢書五兀黎註隨　駢體文一元六角王船山全集十八元歸震川集三元尤西堂集二元四許氏說文二元養雲試帖二角四四書句讀三角小學韻語一角五初學玉　　二角杭寸六才一元千良方三角六如欲買者請至三馬路申昌書畫室或本帳房均可此佈 
[集會議]  
　　今之籌賑也無策不設無計不施事急心違願奢力薄爲目前計旣有無濟於事之慮爲日後計尤有難乎爲繼之虞盖幾幾乎强弩之末勢不能穿魯縞有矣然吾之所以爲憂者不在乎災祲之無已時賑捐之不足恃也夫惻隱之心人皆有之豈無忠厚長者好善樂施高目時艱婆心慨發今日之勸無可勸募無可募者徒以富者日卽於貧貧者無以致富旣無九年六年之蓄積又無千倉萬箱之葢藏謀食維艱營生匪易民窮財盡已見一斑夫孰能舍己謀人毁家紓難也哉時際太平安居樂業猶可以彌縫其闕匡濟其艱晏然相安於無事一旦有大工役大兵革則天庾告匱國帑全虚徒手空嗟扼睕乏策在上者雖一絲半粟搜括靡遺而無能爲役在下者雖簟食壺漿輪將恐後而無以成功枵腹之士何以服勞無米之炊何以足食其不至於聽大委運坐而待困者幾希然則謀人家國事所謂因時之宜當務之急具有在矣嘗有粤人建一策創一會每會合股一萬人每股交洋二十元舉地方之素行卓著爲民重望者爲董專擇有恒業恒産上中等戶不論城鄉諄勸入股章程妥善條例簡明並不經官毫無浮費使皆樂從信服不待煩言一會計二十萬金由一州一府以推之一省由一省以推之十八省大省約七八會小省亦二三會是中國統計可得千餘萬金有賑荒濟飢一時不及給發者則以此欵應用而徐待償還如有急工要需一時無從籌撥者則以此欵挪移而徐圖墊補中國所借洋債可以此欵　償則權自我操利不外溢一切鐵路開礦可以此欵開辦則源源之利子母相生西人嘗笑中國爲積弱長貧今而後吾知免矣斯策也其志太奢其數過鉅雖　是說終於無成嘗擬酌取其意變通其法以小試之一會成則迎刃而解順流而下推而廣之百十會無難矣夫以上中等戶令出洋二十元不過節旬月之費衣食之餘誠非難事然常人耳目近志量卑罔顧大局明知拔一毛而利天天而亦有不爲者定例富限一郡集一會不拘拘於萬人或此郡集會之貲爲别郡公事之用則必按期加息不稍寛假俾知沾其利益者皆吾隣里鄉黨也然常人又慳吝性成但知有己不知有人明知隣里鄉黨沾其利益而猶有不願者定例當仿公司招股之法給以執照將來所得餘利成竟大獲必照股份公派均分俾知家國一體公私兩益且猶有希冀焉厚望焉如是則集之也易成夫會成矣而信任付托又難乎其人必也其行誼誠慤資產殷實而又槯算精明心思靈敏而後可得其人則出納之際聽其主張調度之方任其擘畫惟如何出納如何調度必令共知共聞初不得率爾從事從來地方一切公項往往存典生息盖以存典爲最穩最妥不致短折也今復以此欵分存各典恐公欵充塞生息艱難典主人難於應命且以此款全數存典則一遇要用無所取資大非集會之初心矣不若擇要道衝衢公設典鋪以其半川流轉運充作架本以其半存置高閣用備急需若所存之數不敷所用則暫借隣郡會欵可也如是則存之也無弊自有此會而挹彼注兹毋虞匱乏有備無患稍慰杞憂具所裨益於地方者豈淺鮮哉嗟乎古人有國家藏富於民之說故當時世家鉅族皆有囤存之米榖窖藏之金錢苟遇水旱饑饉與地方要工彼富民能以施賑籌捐爲己任并不待國家之截漕發帑而已安堵如故矣方今民窮財盡十室九空又安所得金錢　榖之窖藏囤存者乎不有以儲之將遠不救近緩不濟急其何恃而不恐 
[臚唱電音]  
　　昨接電信知新貢士殿試業經臚唱狀元張建勳廣西臨桂榜眼李盛鐸江西德化探花劉世安廣東駐防傳臚杜本崇湖南善化冠蓋京華春風得意迢遙津滬吉電飛傳當亦閱報諸君子所爭先快覩者也 
[春明雜志]  
　　吏部示所有分發道曾廣照知府邵孟善王秉恩彭鍔同知趙宗瀚凌文芑直隸州知州李榘知州孫肇藎嚴家驥鹽運副萬一奇通判程埏知縣何運昌鄒放江任葆士之幹郭銘新張縉雲劉允照胡徽元尹開先李金章任彤　江心筠土翼鹽大使沈宗約延綿鄭華萬良澍劉浩齡等均於本月十八日帶領引見相應傳令於十六日午刻衣冠赴部演習口背履歴十七晚在内城左近歇宿十八丑刻穿大靑褂備帶補褂並佩菏包手巾忠孝帶齊集西苑門外六項公所吏部公所内報到聽候點名帶領引見勿違○前任黑龍江呼倫貝爾副都統薩克愼告病回旗後於本月初十日丑刻病故家屬循例將口授遣扬恭繕呈遞○禮部示傅八旗官學候補教習何慶燦限三日内親身赴部騐到並備帶筆墨塡寫親供當堂核對筆迹○本月初八日恩賞頤和園備操之各項書手兵丁等銀五千兩神 
 
 

Page 2

 
 
機營旋接軍機處片交謂此項賞銀卽由戶部給發當由該營翼長回禀管營各堂以便咨明戶部請領○每歲行常雩禮白祀日起若七日内不雨照例由禮部題請求雨此一成不易之例也本年常雩禮皇上於淸和月七日親詣天壇迄今已屆來復之　禮部循例具題旋奉諭旨十六日親詣大高殿拈香並分遣瀅貝勒等分詣風雲雷雨四廟至晚間遂由内庫頒出大　香四支交由侍衛處轉行分送瀅澍謨澤各邸俾届期賫往拈香○鴻臚寺爲咨取事本月二十五日傳臚奏請　皇上升殿所有各衙門陞遷調轉以及加級紀錢開復革留降調處分曁寛　罰俸扣俸記過人員應隨同謝　恩相應咨行各衙門查明有無前項謝　恩之員務於二十日以前造具銜名咨覆本寺以憑繕入啓疏○褔箴庭協揆會同容澤園又錦如兩鎭軍於本月　六日卯刻在德勝安定二門外兩黃旗教塲校閱八旗步軍營練兵隊春季大操並巡捕京營三成隊練兵鎗砲合操大陣馬上三鎗三箭刀矛步技 
[天津祈雨]  
　　三月迄今尙無透雨宫憲關心民瘼擇期十六日起禁止屠宰設壇祈雨不知能上格蒼昊使斯民渥澤均沾否也 
[盜風甚熾]  
　　天津來信云三河頭村在邑之西偏距城約四十里去年迄今盜　充斥隣村王兒淀爲靜海縣所轄月初連出盜案三起月中某夜盜又三次赴三河頭　刦計共十餘人朱墨塗面各持器械先叩村人秦某之門秦閉關不應盜見門外塲上堆積薪蒸遂聲稱縱火焚燒秦無奈拔關　出叩其來意聲言告借盤川五十千文秦稱鋤雲犁雨之流焉有錢文供君取綸婉轉熟商付錢八千以去隨　高家需索從同惟得贓多寡　經詳悉嗣後行刦同村李上舍家李向僱村夫四人輪流支更終夜鑼聲不絶是夜更夫被縳梆鑼闃寂無聲隣佑見黑暗中人影憧憧情知有盜火急投廟撞鐘村入悉起兠擒盜分投逃逸村旣孤僻不敢與盜爲仇而又官憲耳目難週偵緝不及於是肆無忌燀居人咸臥不安枕矣又津城北門外竹竿巷永益成錢鋪亦於月中某夜被賊索借錢二十千得贓逃逸拉雜記之以告有捕務之責者尙其籌一法焉以安閭閻而弭盜賊乎 
[廐焚]  
　　天津西人於十七日起賽馬三日十九日午後丁人正在興高采烈不圖跑馬中養性園馬棚失愼摧枯拉配烈燄横一時馬盡奔逃人亦奪門而出幸馬棚空無依傍此外並不延燒西人於火滅後見死灰不復能燃依舊盡情賭賽云 
[宮保出轅]  
　　劉省三宮保擇期於本月初一日出轅乘坐飛捷兵輪前往臺南考試飛捷泊於滬尾口内是日淸晨七點鐘宮保卽排導出轅至大稻埕用小火輪拖往在城各官先赴碼頭恭送一時脚靴手版熱閙異常宮保此次出轅聞於試畢後擬從彰化一帶巡閱而回故僅帶文案巡捕官以及隨員數人淸風亮卽誠非尋常所可及已 
[山路漸通]  
　　臺北所築鐵路基隆獅球嶺一處屢築屢塌卒難告竣去秋銘字三營經竇雨村軍門接统後督率勇丁分叚開築恐勇丁之日就偷惰也由本營　居山頂僅支草屋數間以蔽風雨每日親赴工次興勇丁同甘共苦越數日擇其中之勤謹者賞酒食一次各勇丁見而鼓勵莫不踴躍爭先有勤無懶三營共千五百人半築砲臺半築山路獅球嶺所開之洞聞已漸次穿通將來火車由大稻塲直達基隆數十里之遙瞬息可至軍門之功居多焉 
[礦局失竊]  
　　基隆官礦總局總辦爲張瑾卿太守本月初旬太守因公晋郡未及數日局中忽失去銀洋五百餘元局係洋房此銀存於樓上太守臥房内派有家丁看管一夜賊將門鎖扭斷掩入竊去其餘箱籠等件絲毫不動局中　下人等次早知覺一面報明基隆廳查騐一面電致府城太守得信後立卽由郡回局未知卽能破案否 
[袁江瑣錄]  
　　張邑尊交卸後於初八日乘舟赴省新任朱邑尊於初九日移入署中○運河水勢約漲尺許越閘下尙未通流○牛痘創自泰西浦上現已大行惟醫者往往種不如法卽官局亦有名無實兹有某司馬廣爲施補亦福幼之一端也○淮揚總鎭章作堂鎭重病已告痊於月初向漕帥禀辭回湘南原籍○孔印川孝廉爲宥函先生之文孫家學淵源文名籍甚今科南宮報捷浦上人均欣羡無涯蓋浦上之成進士者數十年無之今得孝廉獨張一軍是以詫爲見所未見也○錢價日高銀價日低計銀一兩只易錢一千五百二址文鷹洋一元只易錢一千零十十文 
[賊傷事主]  
　　姑蘇閶門外李繼宗巷餅肆主某甲在某茶館搖會得洋若干裹以手絹藏諸袋中旣出門途遇友人某乙邀同沽飲舊雨相逢班制道故樂可知也酒至半酣向甲借洋甲以適纔得會概然允之解囊取若干付乙旁有某丙係山東人亦賣餅爲業見甲身畔約尙餘數十元頓起賊心意圖竊取伺甲出外尾隨至家甲醉眼朦朧入門卽偃臥丙候至更深人靜升屋入内暗中摸索不知其洋之所在甲忽驚醒見有人影起而捕之丙被揪牢不能脫逃遂將所携小匕首猛戳數下甲受傷數處堅不放手極聲呼救隣佑聞聲相助將丙拘住送縣究懲甲　措請騐傷聞甲傷勢甚重難保無性命之憂云 
[鐵嶺叢談]  
　　廣州河南蒙聖里某姓家因晚炊失愼致兆焚如火光熊熊上燭霄漢幸時當白晝且四面皆水撲救易於爲功僅燬一椽鄰戶皆獲無恙云○西門外機匠不知因何起釁聚衆鬪毆槍砲交攻如臨大敵隣里深懼池魚殃及各自閉門迨經保甲局及西關汛派兵到來始各解散聞已傷斃兩命云○某夜有緑林客數十人明火執仗擁至南海某鄉落陳姓家毁門而入行刼一空旣又顧而之他一連共刼五家始飽其欲壑而去鄉中之强有力者奮力追捕多有被盜拒傷者翌日赴縣禀報邑尊帶同差勇馳往履勘一面飭捕趕緊查拿未知能獲案否也○廣州某紳家二媳相約歸寍各携婢女一口行至中路忽囑興夫舁往香港輪船碼頭時則輪船正欲開行遂附之以去某紳見其一去不返遣人往母家探問則玉人何處並未聞環珮遙臨知有變端偵騎四出而芳蹤已杳終於靑鸞信杳黃犬音乖嘻亦異矣 
[申禁馳馬]  
　　策飛騎於通衢閙市間自矜罄控縱送之能得意揮鞭絶塵而駛行人受害時有所聞浙江巡撫崧振靑大中丞體念民情特飭臬司府縣迅卽出示申禁不論紳商士庶一概不准在城中騎馬游行犯者馬則入官入則重辦并咨請恭署軍憲於滿營中人亦一體禁止倘各衙署遇有緊要公事不得不騎馬者不准經行大街務須繞走僻靜之處廖廉訪郭太守高朱兩邑尊奉札之下先後出示申禁滿營左司栢協領右司文協領亦奉恭署軍憲札飭會銜示禁略謂營中馬匹原係專備差操不准乘騎游行并不准夜間任意在營外放靑兹奉札由合卽申禁嗣後卽遇公差之馬亦不准經大街云 
[箔司歇夏]  
　　杭州錫箔一業爲生意大宗凡業頁子作造箔鋪者大率皆四明人向來每至四五月間例得歇夏蓋以入夏後銷路極少市價亦無甚差池是以皆束裝遄返故鄉暫亭數月也今歲作坊鋪所雇寗人相約於立夏節前次第言歸至目下幾無一人仍留省會者間有一二家造夏箔然旋作旋輟出貨亦甚式微矣 
[格致書院夏季課題]  
　　此次格致書院夏季甄别肄業諸生課題係新任寍紹台道憲吳福茨觀察所命共題兩道其一洋藥一項每歲金錢出口甚鉅中國吸烟者多而罌粟之禁慮妨民食勢必土漿日少洋藥居奇宜用何策杜塞漏巵無礙穀產論其二問中國古今養蠶之法宜取何術致蠶絲收成日旺並各國現在養蠶利病得失視中國有無異同出口之貨絲爲大宗江浙等省尤以蠶務爲重諸生講求時事其詳舉所 
 
 

Page 3

 
 
聞以對今自出題之日爲始至七月初一日截止凡作書院課藝者仍至三馬路格致書室交卷逾期一概不收吳福茨觀察品重璠璵望隆山斗筮仕京華十有餘載當軸鉅公無不倚重群以指臂相資宏才碩學經濟文章久已照耀一時平日留心時事見中國鴉片爲患無術挽回耗財力壞心術莫此爲甚近來土藥業已收捐民間私種不少在老成謀國謂罌粟必須禁止而漏巵殊大何日能弭心竊憂之至於養蠶一節不過盛於吳興一帶他處尙未能徧行現聞寗波稅司力籌興辦將必廣求成法冀獲良圖此二者皆今日當務之急而觀察所時厪於懷者也滬上人材薈萃當必有一二傑出之士洞達時務言之可行以副觀察之所望者不禁拭目以俟之焉 
[西節停公]  
　　今日爲英后維多利亞誕辰本埠英總領事署及各銀行均停辦公事一天以申慶祝禮也 
[馬戲三誌]  
　　而戲士車利尼名滿天下自余居海上十餘年已來數次矣其初至也余無日不往觀其繼　也亦間日一觀非因數見之不鮮實以事冗而無暇此次之至則又以事阻者數日諸同袍皆得以先睹爲快而余獨遲遲月之廿三日約友同往適東武惜紅生之鄉友城北公招飲於沈筱寳詞史家幾乎又不得往入席稍坐俟陸氏姊妹花孟劬仲勤旣至令其歌灘簧以侑酒一曲未終余卽興辭登輿疾馳而去時則已九點半鐘比入門登座已爲右第五章惟見馬上跳圈之西伶賈其餘勇作燕子飛作晴蜓立旋卽爲跳戲如華伶之翻筋斗而靈捷過之少頃卽掮牌示諸客暫止五分時時則思存子與徐郎介玉金子蘭卿相與列坐因偕之出觀各獸見象已大於前者幾倍神牛依於象腋猶如也虎與獅亦覺略大未知卽是前次來者否所謂重千數百斤之熊則不敢逼視但見其黑毛光亮如美人之髮可以鑑影周視一轉塲上鐘聲又作復入坐則所演者爲二人二馬並轡而出馬則齊足人則並肩且作種種頑皮狀倐抱其腰忽摟其頸一轉瞬而立於肩上屈一足作商羊舞見者駭然而彼固從容不迫也又演蟠鐵桿之戲丹桂茶園之夏月恒滿天飛天仙茶園之小阿福皆能之但身體輕小更覺靈便桿亦以藤不以鐵又雜以日本人之足戲此亦見之屢矣去年丹桂園曾邀演過惟此次以足承梯一孩盤旋其上忽焉將梯拆去其半僅餘一柱植立足上而孩仍在竿頭縱横跳躍誠有危如累卵之勢此則心目爲之一新班主車利尼自導一馬献種種技令之以口啣椅且前且却左旋右轉指揮如意誠所謂與人一心成大功者矣其馬較前次稍大而毛色則與前無異意者技更精矣而馬齒亦加長矣至末將虎籠拉入塲上則坐客已有色變者而狎虎者入虎口捋虎鬚虎嘯而不驚虎咥而不懼更取火機爲一栲栳形直逼虎身處狂吼始入從容以出蘭卿心悸而不語介玉舌橋而不下余曰可以行矣遂相將俱出其戲之佳眞有令人百看不厭者今日係英國皇誕辰晝夜開演二次所演諸劇統換新樣云 
[覆舟遇救]  
　　管帶登瀛洲兵船江南儘先補用游擊葉游戎移送遭風船戶陸阿德至縣稱本月十七日船泊下海浦見有駁船一艘運載松炭驀遭巨浪翻覆江心亟遣帮帶葉大俊等率領水勇乘三板船迅往救護由風浪中撈起陸等四人并將該三板帶至船旁惟松炭被浪所衝大半漂流散矢訊之陸等據稱由謙記行裝來松炭二百二十包派施木全爲之護送往自來火公司交納不料遭風幸蒙拯救除着餘人在船看守外理合將陸送交貴縣請煩騐明釋放並乞詳報江南籌防總　備案云云裴邑尊將該船戶訊究情形釋令回去 
[信船被刼]  
　　本月二十三日本埠日生信局船行至浦東南匯縣屬飛雲橋地方突遇盜船行劫致失諸客所寄洋銀二千數百元查信船之來往浦東者去臘迄今已三次被盜刼掠何該處緑林暴客竟若是之多耶想袁海觀邑尊緝捕素嚴時以除暴安良爲已任此次一經報案必能速發人贓也 
[捉賭兩志]  
　　前晚三更時滬城四牌樓王家弄中人聲鼎沸隣人咸從睡夢中驚醒出戶視之但見十餘人在屋上飛行後有身穿紅邊號褂手執巡防中局燈籠者緊緊追赶始悉局員禹君率勇捉賭也旋獲糾賭之醫生康九成賭徒張云汀徐阿四等解歸訊供罰令各助振洋十元然後送縣究辦隣家屋瓦踏碎甚多咸詈賭徒之無端波累云○上海縣裴邑尊訪聞有匪人在二十五保十五圖聚賭抽頭乃飭地保查明稟覆前日該保稟稱小的查得聚衆賭博者係蘇家宅人蘇姓邑尊着候飭捕緝拿究辦 
[聽候核辦]  
　　工部局所定馬車行章程内有不准在街裝車一節公一馬車行則謂向無此條曾列前報兹據公一馬行司事人將工部局示禁在路旁裝車不得碍路之牌呈閱蔡太守閱畢着於今日投案聽核會商英領事核辦 
[上海縣署瑣案]  
　　浦東高家行民婦李朱氏投縣控李顧等姓攔阻安葬裴邑尊飭提顧香寳顧全全顧法玉等升堂質訊李朱氏伸訴前情顧等同稱小的並無阻葬事情惟顧義義曾與該氏口角想被挾嫌誣控耳邑尊飭差將顧等看管着交義義到案集訊核辦○山嘉大控應文升一案疉紀報端前晚裴邑尊諭令將應交吳成明保去限十日内將文遠里後樓房十十三幢盡行拆下移造山姓空地上并赶緊將墳墓修完禀候覆勘○前紀閔行人盛德全控黃浦司書辦蘇步洲覇阻地價一事前日裴邑尊訊供之下飭將盛交差看管候覆訊核辦 
[英界公堂瑣案]  
　　沈鎭榮控被談阿賢打傷頭顱談供因嬉戲起見以致誤傷蔡太守飭將談阿賢押候沈鎭榮醫治傷痊再訊已列前報昨據沈鎭榮稱傷已漸痊談阿榮惟求恩斷太守判罰談阿賢洋二元給沈鎭榮養傷○巡捕稱昨見粤孩鄭阿榮擺攤擲骰小賭爲此拘案鄭阿榮供年十五歲以後不敢再犯蔡太守判鄭阿榮戒責百下賭具存毁○一百九十六號華捕稱今晨見田蔣氏手持牛奶二罐洋糖一箱形狀可疑拘至捕房該氏自言在張姓家爲傭竊取物件及由包探康阿順往問張姓並未失竊今特解案該氏供蘇鄉人現在徐家花園附近做西國裁縫張姓家爲傭竊取主人奶糖欲寄航船被捕拘案蔡太守判該氏發交官媒管押七天贓存捕房俟失主認領○包探沈金隆稱獲到積竊劉賢林起到水烟筒衣服係余順園之失贓今將人贓送案余順園請爲領贓劉賢林供寗波人以後不敢再犯蔡太守飭將劉賢林押候備文遞籍贓交余順園領去 
[法界公堂瑣案]  
　　捕房昨解俞祥本張雪祥陸萬恒丁佑之周功成陳金海六人到案據十三號西捕到案伸訴由通事傳言據稱昨晚八點鐘時該西捕巡緝至新北門吊橋堍見橋上擺攤林立並有車輛碍路多人吵閙上前彈壓拘到一人衆人將該捕圍住有喝打者有欲拖進城内者正在危急望見城門口有兵勇覩此情形亦不查問在後另有西捕至始得解圍帮同將肇事者拘到六人今特解訊朱明府研詰之下據俞供撑糞船爲業不敢閙事張雪祥供賣水果住西新橋陸萬恒供在元順祥行内丁再記供爲顧繡開相丁佑之供前在新北門内銅器店做生意周功成供在象牙店做生意陳金海供做絲缐生意朱明府謂爾等恃衆滋閙本應笞責今姑從寛免責着罰洋一元以儆○烟妓謝順金訴稱今年二十三歲寍波象山人在王陳氏花烟館爲夥前晚有林阿林等吸烟尋釁不給烟資昨晚又來紏同流氓十三四人與我爲難檯上放有火油燈恐其掀翻肇禍我因移開易以油盞彼等因之動怒將我毆打臉被打傷請騐朱明府詰解案之林忠周林阿林據忠周供在太古開封船上營生昨晚九點鐘時抵埠前晚何能在伊家肇事朱明府謂爾等何以被押捕房林等語涉含糊據通事稱林阿林到捕房後林忠周跟至捕房觀看朱明府衡情酌斷謂花烟館動輒肇事本應懲辦姑念受傷不予深究林阿林林忠周各責四十板以儆○巨竊楊錦之在押所繕就禀詞投遞牽涉探夥張小園一節昨日解案各人聲訴緣由楊錦之及沈三仍執前詞楊妻孫氏供有名張麗生者約到裕愼祥烟館乃伊所說餘語含糊朱 
 
 

Page 4

 
 
明府謂張麗生現未到案着將衆人交捕帶回俟傳到張麗生冉行訊追○前報列有姚氏趁蘇州航船將包袱一個内有衣服四件洋十三元交與船艉毛阿長毛不承認因將毛妻傳案押候於昨日覆訊原告伸訴前因毛則依然不認朱明府着傳航船埠頭張瑞到案將原被交伊調處○前有吳硯泉因欠有恒洋行洋人金世美房租洋二十四元告發後將吳傳案押追據吳供妻有洋一百元被某妓借去請傳案追出卽可抵租朱明府准詞飭傳去後昨日送案該妓認欠屬寔明府斷於今日先還洋五十元餘限三日繳淸旋經該本家投案具保除俟交到一半後尙有一半求限七天繳案明府准其覓妥保保去 
[上海文報局山東賑捐收解處接到盛杏蓀觀察來書]  
　　少欽蕃甫詠南心如綏之蓮珊子萱仁兄大人閣十七日奉第三號公函敬悉一一第四批庫平銀二萬兩又鎭局退回三批内劃撥米款規銀一千五百五十兩又藥丸六箱均已照收列入賑簿沾化海豐二縣濵海極苦而沾化與利津毗連受災尤重去冬多有赴天津就食粥廠至今流落不能歸者自應一律查放義賑子英剌史在滬抱恙必因積勞所致諒難速來薛霽堂兄到烟三日正在焦籌無欵蒙解到四批欵二萬兩卽將原銀發交帶去由天津邀同高誠齋兄等同行兩縣二萬斷不能敷姑且開辦近日接嚴佑翁經培翁劉浩翁周少翁楊綬翁錢少翁陸馨翁各處來電俱云所放初賑止能度活二月被水處春來多不能收其有收者皆大戶之地而災民早已挖食麥苗更無所望若卽截然而止仍必餓死未免辜負捐賑善人之苦心商擬接放第二賑極貧每大口再給錢一千並運糧平糶庶可多度兩月延至秋收及能救人救澈等語弟初念下游十二州縣及新添濰縣共十三州縣爲災之最重者所辦急賑已籌解銀二十九萬三千餘兩連撥　金苕翁上游十二州縣義振銀六萬兩亦在其内而敝處所收捐借各欵祇有二十四萬七千餘兩計不敷四萬七千餘兩其中惠民海豐霑化三縣初振不敷尙鉅濰縣則僅有米一千石如是竭蹶安能再籌第二振然積災久困之區實非急振所能蘇其因嗚呼命短者不及急振而已死矣其得受急振而生者苟使多活兩月而仍坐視其死佑之諸公客於此者尙不忍出此言而謂弟官於此者忍出此言首然弟雖不忍出此言實已無此力惟有質諸諸公或行或止倘曰止矣是豈薄德如弟一人所能援救命矣夫痛哭而已矣若蒙諸善長毅然而行恐非振臂大呼不能集此鉅欵弟再與佑之諸君電商至少删至若干口數彚齊函告竭我輩之心力而爲之但聞振歸來甚多皆係筋疲力盡不能不連急振補給故二振與初振數目恐减無可減尚有平糶糧食連費須另籌至敝處挪墊關局各欵銀四萬七千餘兩弟當勉力擔任决不敢以解來之欵先行歸墊也十七日奉懿旨東省災民甚衆恐前撥銀米尙有不敷發去宮中節省帑銀十萬兩作振欵聖恩浩蕩感極涕零又奉香帥匯來振捐銀二萬兩高京兆匯來振捐銀一萬兩此銀到日擬卽解省發與上游十二縣金苕翁今日已赴齊河矣再靑州來電難民多係頭目腫脚腫匍匐蛇行胃氣痛等症必須對症發藥不宜峻劑恐病不起者又不少也手叩德安愚弟宣懷頓首四月十九日 
[敬謝嘉貺]  
　　　昌徐澍亭先生工楷書介乎顔歐之閒筆法精工小大咸宜其同鄉張芝靑陳曼英兩先生則皆工花卉翎毛深得南田之秘三君同寓滬城道　談家弄志同道合名噪一時得其尺幅者莫不珍同拱璧昨介惜紅生以所作楷書屏條一堂及花鳥小堂一幀屏條四紙見貽拜領之餘如膺上賞謹置座隅以爲皋廡光并綴數語以鳴謝悃[  高昌寒食生拜手]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十五年四月十七日京報全錄]  
　　宮門抄○諭旨三道錄前○發抄硃批五道○川督劉奏揀補通判摺○又○奏革遊擊片○又奏甄别鹽大使片○護蘇撫黃奏報海運漕粮完竣摺○川督劉奏審訊京控案片○廣西撫沈奏留總兵片○又奏調署同知等片○四月十七日刑部都察院大理寺廂藍旗值日無引見○麟書假滿請安○橚貝子謝寛免欠項恩○大額駙續假五日○志鋭請假十五日○侍衛處奏派口外賜奠派出良弼○宗人府奏派充族長派出澤公○又奏派管理覺羅學派出肅王○倉塲奏漕船五日回空○召見軍機麟書徐用儀奕年○發抄潘霨奏上年分就地正法各犯奉硃批刑部知道單倂發欽此○又上年分委署州縣各缺奉硃批吏部知道欽此○又上年冬季分委署各缺奉硃批吏部知道欽此○又請以高德元等補遵義協副將各缺奉硃批兵部議奏單倂發欽此○又收到川省協餉奉硃批戶部知道欽此○○頭品頂戴四川總督臣劉秉璋跪奏爲揀員更補成都府通判以資治理恭摺仰祈聖鑒事竊照成都府通判吳式鈺調補雷波廳通判所遺成都府通判缺聲請扣留外補前以分缺先補用通判李壽昌請補經部查明該員業經更正歸於分缺間班内應毋庸議行令揀員更補當經藩臬兩司請以候補通判陸汝誠奏補嗣奉部咨内開查官册尙有分缺先通判錢尊仁一員並未聲明有無各項事故碍難核議行令聲覆到部再行核辦並坐十二月十四日等因當卽轉行去後兹據布政使崧蕃署按察使黃雲鵠會詳查分缺先通判錢尊仁一員經前督臣丁寳楨奏叅革職於光緒七年正月十八日吏部奉上諭候補通判錢尊仁操守平常不知檢束卽行革職咨川行司在案此外通判一班並無分缺先人員其應接用之鄭工遇缺先海防新班先新班卽用舊例銀捐遇缺先銀捐遇缺亦均無人所有成都府通判缺仍應請以候補通判陸汝誠序補　查陸汝誠年四十一歲順天大興縣人祖籍江蘇吳縣由監生報捐州判發川因投劾雲南軍營克復順甯雲州等城出力保奏於同治十三年十月二十四日奉上諭着免補本班以通判仍留四川儘先補用欽此於光緒二年四月間請咨赴部八月初十日蒙欽派王大臣騐放十一日覆奏奉旨依議欽此領照起程光緒二年十月二十六日到省三年十二月甄别留省補用並無同班同月到省之員核計到省在先缺出在後例准序補該司等查該員陸汝誠年力正强辦事在練以之請補成都府通判實堪勝任該員向未在川先行流寓寄籍置買田產與本身父子胞兄弟胞伯叔姪設典鋪及各項經商貿易曁各衙門襄辦刑錢事件川省亦無例應廻避之人及捐免廻避情事與例相符仍請奏前來臣覆查該員陸汝誠年壯才明以之請補成都府通判實堪勝任與例相符該員係候補通判請補通判銜缺相當毋庸送部引見亦毋庸另請實授合無仰懇天恩勅部查照原奏將成都府通判一缺仍以候補通判陸汝誠補授出自鴻慈理合恭摺具奏伏乞皇上聖鑒再該員係候補人員毋庸查敘叅罰此次奉部行查坐十四年十二月十四日行文按照限減半計算應以本年正月二十四日作爲奉文日期起限扣至四月初四日限滿該司等於二月初六日請補係在限内再該員係祖籍江蘇吳縣前案誤註浙江合倂陳明更正謹奏奉硃批吏部議奏欽此○○劉秉璋片再督標中營儘先游擊鄭朝剛因吳劉氏欠欵無給輒卽紏衆逞兇並將吳劉氏之子拉去關禁迨經控縣勒令交人尤敢恃符延玩實屬橫惡據署成都縣知縣陳錫鬯禀揭前來臣覆查屬實相應請旨將督標中營儘先遊擊鄭朝剛立予革職歸案審辦以肅官常理合附片具陳伏乞　鑒訓示謹奏　硃批着照所請該部知道欽此○○劉秉璋片再查部定章程内開勞績保舉分發補用人員應以到省之日起試看一年令督撫認眞考察於期滿後出具切實考語凡補缺應行具題者卽專摺具奏等因遵行在案兹查有分缺先補用鹽大使劉伯驥試看一年期滿例應甄别據布政使崧蕃署按察使黃雲鵠造具該員履歴淸册會詳請奏前來臣查該員劉伯驥年富力强堪以留川以鹽大使補用除將履歴淸册咨部外理合附片具陳伏乞聖鑒訓示謹奏奉硃批吏部知道欽此○○護理江蘇巡撫布政使臣黃彭年跪奏爲恭報蘇省海軍漕糧全數完竣放洋日期專摺奏祈聖鑒事竊照蘇松等五府州屬光緒十五年起運十四年分徵收漕白二糧除遵旨截留撥補光緒十五年京口旗營兵米三萬九千七百五十八石零外其餘米石仍由海運津當將頭批米船於二月初八日兌竣放洋業經臣恭摺由驛會奏一面飭催上緊撥運接續兌開北上嗣據具報兌竣二批米船六十隻共裝交倉漕糧正耗米一十四萬七千二百八十二石零隨運經剝食耗三欵米三千九百二十八石零沙船耗米一萬一千七百八十二石零於二月十六日起陸續放洋亦經臣分别咨行騐收防護在案兹據署蘇州藩司田國俊署臬司朱之榛粮道景星會詳據海運滬局委員詳報末批米石催據各屬接續剝運到滬詳愼選騐米色現已全數兌竣計配用沙衛等船三十五隻共裝交倉漕糧正耗米五萬六千四百五十七石零隨運經剝食耗三欵米一千五百石零沙船耗米四知五百一十六石零一律發給水脚等銀取具領狀互保實裝米數各結查明水手籍贯携帶器械塡給聨單於二月二十五日起委員押令開出吳淞駛至崇明十滧海口守風放洋連檣北上所有派撥招商局輪船裝運交倉漕糧正米二十二萬五千石白糧全數正米七萬二千餘石現已據報起運漕白共米四萬二百石其餘米石亦卽接續趕運赴津等情詳請具奏前來臣查光緒十四年冬漕除遵旨截留撥補光緒十五年京口旗營兵米外其餘漕白正耗米六十八萬六千三百五十石零交沙衛各船並招商局輪船分裝由海運津仍由糧道運通交兌今沙衛各船承運正漕米石業已全數兌竣放洋北上辦理尙稱妥速除照案分别咨行騐收防護以期迅抵天津趕早剝運赴通交兌仍飭催招商局將輪船承運米石掃數裝兌開行另報外謹將沙船等船海運正漕全數放洋日期會同兩江總督臣曾國荃漕運總督臣李瀚章恭摺由驛具陳伏乞皇上聖鑒謹奏奉硃批戶部知道欽此○○劉秉璋片再查前准都察院咨據孀婦張吳氏遣抱張秀方以督殺奪財懇究雪寃等詞赴院呈控候補叅將黎鴻鈞等一案奏奉諭旨交臣督同臬司親提審訊當卽欽遵行司委提人卷到省發委成都府等逐加研訊因兩造各執一詞而原告張吳氏指出之見證甘占魁未經到案無從質訊虛實難以依限審結由司詳請咨明都察院展限在案嗣據夔州府知府汪鑑禀稱有奉節縣民黃占魁等錢債控案牽渉人命核與張吳氏京控之案事屬一起必非無因未便因要證甘占魁未經到案任聽黎鴻鈞恃符狡展得以優遊事外等情由署按察使黃雲鵠詳請先將黎鴻鈞奏叅前來臣查此案張吳氏呈控伊夫張秀春被戕斃命現有黃占魁等錢債控案互相牽涉事非無因除一面行司飭令勒傳要證甘占魁等務獲到案提同兩造研訊確情按律定擬外相應請旨將留川儘先補用叅將黎鴻鈞先行革職以便歸案究辦除咨部查照外理合附片具陳伏乞聖鑒訓示謹奏奉硃批着照所請該部知道欽此○○沈秉成片再廣西苗猺雜處山深箐密素稱不靖之區各屬皆設水陸防營嚴加巡防緝捕以期綏戢須得諳習戎務能耐勞苦之員以资差遣兹有補用總兵成蒼笙湖南湘鄉縣人由武童投効軍營歴在四川陜西貴州剿匪出力荐保總兵補用銷差回籍臣知其可用飭調來粤委帶防營該員營務諳練於地方情形亦熟相應仰懇天恩俯准留於廣西差遣委用謹會同兩廣總督臣張之洞廣西提督臣蘇元春附片具奏伏乞聖鑒訓示謹奏奉硃批兵部知道欽此○○沈秉成片再署南寗府同知李孔珖調省差委所遺員缺查有現署臨桂縣事興業縣知縣李昶老成穩練辦事詳愼堪以調署又署天河縣知縣萬方達委署富川縣知縣所遺天河縣知縣員缺查有永福縣知縣黃運春心地明白處事謹愼堪以調署據藩臬兩司會詳前夾除分檄遵照外理合循例附片陳明伏乞聖鑒謹奏奉硃批吏部知道欽此 
 
 

Page 12

 
 
[光緒十五年四月十八日京報全錄]  
　　宮門抄○諭旨三道錄前○閩督卞奏循例彚報片○又奏請補陸路叅將摺○直督李奏叅革電局學生片○豫撫倪奏調署知縣片○閩督卞奏遴補水師參將摺○豫撫倪奏揀補要缺知縣摺○四月十八日工部鴻臚寺八旗兩翼值日吏部引見五十二名禮部四名兵部三十七名侍衛處四名正黃滿六名正白滿七名廂白蒙二名廂紅滿十三名武備院八名○熙貝勒那公恩公各假滿請安○奎公守護西陵請訓○貴恒等塲内專摺請安○容山等彈壓覆命○薛福成謝出使大臣恩○禮部奏請繙譯覆試日期旨着於二十六日○又奏派稽查中左門派出德隆○又奏派鈐榜官之大臣派出麟書○召見軍機烏拉喜崇阿奎公薛福成○○卞寳第片再准吏部咨各省教職佐雜及千總等官年終彚報時其甄别及數者於咨内聲明如無衰庸戀缺應行甄别之處令該督撫等將無可劾叅緣由聲明具奏等因遵辦在案兹屆光緒十四年彚報之期佐雜未俸滿叅革者三員試用庫大使陳燦試用從九品丁鹿賓倫桂華缺數尙屬敷額惟教職並無劾叅之員應將無可劾叅緣由聲明具奏據福建藩司張夢元臬司奎俊會詳前來除咨部外臣謹附片陳明伏乞聖鑒謹奏奉硃批吏部知道欽此○○頭品頂戴閩浙總督臣卞寳第跪奏爲遴員請補陸路叅將員缺恭摺仰祈聖鑒事竊福建同安營叅將鍾芝責據報病故所遺該叅將員缺係陸路題補之缺准到兵部咨第三輪第二缺應用儘先人員行令揀員請補等因臣隨在於閩省儘先候補陸路叅將各員内詳加遴選如名次在前之叅將吳世添一員緣先經出有福建台灣城守營叅將員缺已准部咨應用儘先人員扣留内補應將該員留歸部掣臺灣城守營叅將俾免重複其餘儘先叅將熊世鰲徐步雲均由捐輸例應給咨陳順理現在不知下落歐金福回籍措資久未銷假符光陞前赴陜甘差遣離閩多年均未便遷就請補惟查有花翎副將銜閩浙儘先補用陸路叅將才勇巴圖魯謝國恩年五十歲陜西寗羌縣人由武童隨軍剿匪著績遞保花翎儘先叅將於攻剿安陸府永灘河髮捻出力案内保獎同治六年十一月初十日奉上諭着以副將遇缺儘先補用並賞給才勇巴圖魯欽此續據來閩役効差遣經前兼署督臣文煜奏請留於閩浙補用光緒二年八月二十六日奉旨着照所請兵部知道欽此嗣於台灣三次剿平番社出力奉旨賞加總兵銜旋經來省考騐收標因保舉都司之案查無實據奉部核議將前保副將之案攺爲免補遊擊以叅將遇缺儘先補用所保總兵銜攺爲副將銜應與花翎勇號留省均照原案註册仍以前次留省奉旨之日爲始歸入儘先叅將班内註册序補該員樸實勤能講求營務現在泉州管帶建威左營練兵於下游地方情形較爲熟悉以之請補是缺叅將堪期勝任合無仰懇天恩俯念同安營叅將員缺緊要准以儘先叅將謝國恩補授於營伍地方均有裨益如蒙俞允容俟部覆到日給咨送部引見恭候欽定除飭取履歴另行咨部外臣謹會同福建陸路提督臣孫開華合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○李鴻章片再電報推行各省用人日多必須嚴明賞罰以期持久不廢兹查有烟台電報學生候選從九品周傳諫敗壞局規劣跡昭著據總辦電報事宜山東登萊靑道盛宣懷查明詳叅前來相應請旨將候選從九品周傳諫卽行革職仍由臣飭令懲辦以儆効尤理合附片具陳伏乞聖鑒訓示謹奏奉硃批着照所請吏部知道欽此○○倪文蔚片再淇縣知縣吉元現丁母憂所遺篆務亟應揀員調署以專責成查有洛陽縣知縣呂烈駿才具開展堪以調署該員任内並無承緝盜案已起四叅及徵解錢糧有關降革處分據藩臬兩司會詳前來除批飭遵照外理合附片陳明伏乞聖鑒謹奏奉硃批吏部知道欽此○○頭品頂戴閩浙總督臣卞寳第跪奏爲遴員請補沿海水叅將要缺恭摺仰祈○聖鑒事竊閩浙督標水師營叅將佘致廷升補福建海壇　副將所遺該叅將員缺係外海水師題補之缺先准兵部咨應用現任應升人員行令揀員清補等因當經前督臣楊昌濬以俸滿閩廣南澳鎭左營遊擊吳文龍奏請陞補兹准部咨議覆查吳文龍係福建人該省現有歴俸已滿籍隸他省合例應陞之員今請以籍隸本省之俸滿遊擊吳文龍陞補核與定例不符碍難核准仍令另揀合例應陞人員請補等因前來臣復在於閩省台内水師現任遊擊内詳加遴選如台灣協標水師營遊擊鄭榮緣案革職遺缺尙未補定有人澎湖左營遊擊劉淸安甫經調澎台俸尙未期滿其内地水師提標左營遊擊陳宗凱准補未經赴任無俸可計右營遊擊竇壯齡升補銅山營叅將未經赴引領札未開底缺另補有人前營遊擊蘇桂森現丁父憂例停升轉後營遊擊梁汝魁現年六十二歲將屆甄别之期福寗左營遊擊劉振光湄洲營遊擊虞先步資格較淺與省會水師要缺未能得力難期勝任均未便遷就請補惟查有裁缺台灣安平協水師副將李思經年四十五歲浙江鄞縣人由行伍隨軍剿匪著績遞保花翎儘先補用副將並振勇巴圖魯名號光緒五年間經前督臣何璟奏准留閩補用十三年四月奉部擬補臺灣安平協水師副將給咨送部於光緒十四年三月十二日引　見奉旨着照例准其補授欽此承領札付旋閩飭赴新任供職於是年五月内到營任事現因是缺副將議准改爲台東協陸路副將裁歸候補班内抵補該員久歴洋面槍砲素嫻以之借補臣標水師營叅將可期勝任惟該員係裁缺副將借請抵補叅將與班次稍有未符第閩省水師額設副將僅有閩安海壇金門三缺或甫經升補或年歲尙尙該員本缺班次裁攺望補無期是缺叅將駐札南台爲附省海疆要缺李思經熟悉風濤緝捕勤奮誠爲水師中出色人員且在閩有年於省會營伍地方較稱熟諳借補是缺叅將人地實在相需亦得及時自効臣爲地方人材起見合無仰懇天恩俯念臣標水師營叅將員缺緊要准以裁缺台灣安平水師協副將李思經借補於營伍洋防均有裨益如蒙俞允該員於擬補副將案内引見未滿三年應請毋庸再行送部除飭取履歴另行咨部外臣謹會同福建水師提督臣彭楚漢合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○河南巡撫臣倪文蔚跪奏爲揀員調補要缺知縣以資治理恭摺仰祈聖鑒事竊照太康縣知縣蒯籛於光緒十四年十一月十七日在任丁母憂經臣具題開缺應以該員丁憂之日作爲開缺日期歸上年十一月截缺查太康轄境遼闊政務殷煩兼以民情好訟界連皖北時虞游匪潛匿治理不易爲疲煩難兼三要缺例應在外揀選題補必須精明幹練之員方克勝任經臣督同兩司在於通省現任候補正途及各項出身應調應陞應補人員内逐加遴選非本缺緊要卽人地未宜惟查有柘城縣知縣余嘉榖現年五十二歲浙江諸曁縣人由監生報捐府經歴不論雙單月選用蔌豐七年固始城守案内奏保免選本班以知縣分發省分補用九年在京銅局捐指河南領照到省同治二年正月丁祖父承軍憂服滿起復領咨回豫四年期滿甄别堪以原班留省補用五年十二月丁祖母承重憂服滿起復領咨回豫十三年五月委署涉縣篆務光緒三年在黔局加捐同知銜代理安陽縣篆務四年丁母憂六年服滿起復領咨回豫奉文以前在嵩武軍出力列入蕩平新疆南北兩路案内保奏奉旨賞戴藍翎七年題署柘城縣知縣奉部覆准飭赴本任試署期滿題准實授十二年二月調署滑縣知縣十三年恭逢恩詔賞加一級該員幹練有爲以之調補太康縣知縣洵堪勝任其歴任交代均由後任結報淸楚本任柘城署任滑縣各任内亦無承緝盜案及徵解錢糧已起降革處分歴俸已滿三年惟題缺請調與例稍有未符第人地實在相需例得專摺陳請據藩臬兩司會詳請奏前來相應仰懇天恩俯念員缺緊要准以該員余嘉榖調補太康縣知縣洵於治理有禆如蒙俞允該員係現任知縣調補知縣銜缺相當毋庸送部引見初調人員任内因公叅罰例免核計至所遺柘城縣知縣選缺豫省現有應補人員容俟部覆按月截缺後另行揀員請補合併聲明所有揀員調補要缺知縣緣由理合恭摺具陳伏乞皇上聖鑒勅部核覆施行謹奏奉原批吏部議奏欽此 
 
