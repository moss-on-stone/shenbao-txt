# 1896 - 86 - 4908241

 

Page 1

 
 
[沈氏尊生書景岳全書出售] [  圖書集成局代啓]  
　　沈氏尊生一書久已膾炙人口按慈書爲錫山沈孝廉所著孝廉博通今古於營　尤爲精邃窮半生之力著爲是書行之醫林奉爲枕秘惜坊刻模糊漫患毎多帝虎辛羊之誤本局覔得原刻善本代書肆友人重付手民印以大號新式鉛字挑選潔白紙張裝訂無訛校讎盡善刻已告成　裝二十四本爲上下兩函裹以錦套毎部定價碼洋三元二角又張介賓先生景岳全書尤醫家所奉爲圭臬裝訂廿四本外加錦套定碼洋三元均分存蕪湖湖南寶善分局金陵詞源閣及本埠寶善分局愼記書莊三馬路申昌書室出售世有欲樹醫林之幟者尙其各置一編乎此佈 
[論資遣游勇當用善法]  
　　近者防營旣撤游勇盛焉散布各處紛至沓來其人則楚皖居多當事者焦焉慮之資遣回籍杜漸防微可謂善矣然聞中途或有遁回蓋若輩自念歸而乏食溝壑終塡何如黨聚他鄉姑延殘喘彼緣飢寒所迫希邀日給非思歸也藉使幹員嚴爲部勒聨䑸到里而兹芸芸之衆向無藝業將何以贍生子輿氏曰苟無恒業放僻邪侈無所不爲小人窮斯濫矣可不慮哉防務旣弛營勇宜撤固事勢之不得不然卽令資遣者至再至三輙遵前轍疉次糜金亦屬無益此輩謬曰歸農誰安耒耜樂命之徒斷不肯應募而前旣充營伍習成頑惰驟使銷兵投械果能就我範圍克循王度乎蓋十難得一矣然則昔年當金陵戡定之時何以散遣兵勇數逾巨萬亦如今法而閭井宴然初不聞稍有事變也蓋於時喪亂初平人心畏禍得釋干戈如登袵席且兵燹之餘荒田連陌賣劍買牛瞬成樂國今則治平三十餘年版籍旣增財力復窘氏頑物奢膏腴之區早無罏隙窮荒之地復鮮招徠民生日繁而日艱風俗日華而日壞加之從前百戰崇勳虚名闕祿干官歎餒位簡人浮上雖求治而布治無方下卽儲才而用才不盡如斯時局已自堪虞設遇天災益以游勇不誠大可憂乎故當事者圖治安邦尤必於飢民潰卒深加之意楚南風氣剛勁近日飢饉薦臻宜令樂善好施諸君子出而勸賑勸募廣爲撫綏賴以安集竊觀荆襄漢沔之間其地四通八逹歴代虞其多事荆之爲國也豫蜀姦民淮揚健走徘徊伺釁聚散無常弁吏無從稽也稍懈偵防凶人倐恣光緒九年王覺一尤其明騐以今日之事勢論之弭無形之變消未萌之患猶必於全楚始首漢江次荆宜又次鄖襄漢江富庶餉械萃焉荆宜衝隘東南繫焉鄖襄曠邃西北障焉矧三湘七澤間人繁俗健樂隷軍書驅歸里籍脫乏田疇父兄就卽嚴繩詎甘坐斃傳與曰挺鹿走險游勇民其禍均也湖南自肅清以還曠兵廢弁動曉機宜而選備無期向隅憤歎聞之長老言近日民風浸趨泰侈非若曩時此亦堪虞雖然游勇之繁固不獨楚南一省爲然也北陸南溟無在不有亦無在不以此法遣之豈疆圻之吏皆無善計耶殆聊以暫顧目前而已或曰治國之道在乎安内以攘外近年火器專精禦外則不足治内則有餘燕齊晉豫平漠無險黄河阻其前萬一揭竿驟警但得勁騎鉅砲以蹙之蔑不熸矣閩浙諸疆大江南北半恃浩瀚爲濠隍走則密港㴶涔覇猛虎之爪距守則汽輪鐵艦燃炸彈以憑陵四面圍轟計時韲碎惟湖湘形勢不便於用兵古人有言曰未亂易治也旣亂易治也有亂之萌無亂之形是謂將亂將亂難治也不可以有亂急亦不可以無亂弛誠哉老成人所以瞻言百里也此要當先事以圖維先幾以措置從容鎭遏藉以備於不虞靜以制動一以禦紛定以息擾熟思審度以處之要使之各得其所而後可今所以治游勇者何莫不然楚蜀數省結會聨盟者何地蔑有始於軍興以迄於今最盛於湘淮兩地其中類多游勇亦復近於游民實則皆將來禍之基也禍起於微而中於所忽誠能安集流亡撫綏困乏顚而使之立危而使之安則游勇雖多亦何足慮是豈遂無術以安之哉然則胡爲徒恃資遣爲剜肉醫瘡之計而不急籌培本治標之法也治標維何莫如整頓疆圉防未然之害制必死之命愼選文武委任材廉庶幾伏莽潛消民自畏服培本維何莫如襲洋法窮地力資官府之錢開山海之利鳩兹散伍因而用之編爲流氓永得安堵此卽倣古者寓兵於農之意也若能行古者屯田養兵開墾曠地卽田畝以行保甲按時教演習於戰攻更復參洋法以治兵行之旣久而兵不强國不富者未之有也何區區之游勇足惠也哉否則游勇雖遣轉徙靡定仍復散走他方耳此猶白圭之治水以鄰國爲壑而已矣 
[本館接奉電音]  
　　昨日午前京師飛電傳來上諭一道硃筆二道敬謹譯登○二月十五日奉硃筆陳其璋著恊理京畿道事務欽此○十六日奉上諭張汝梅奏特叅庸劣不職各員等語陜西鎭安縣知縣陳斯内居心貪狡辦事荒唐著卽行革職朝邑縣知縣李廣綬庸懦糊塗文理尙優著以教職歸部銓選餘著照所議辦理該部知道欽此同日奉硃筆王汝濟補授太常寺少鄉欽此 
[條示照錄]  
　　漢口訪事人函云國寶源流至今日可謂源竭而流滯矣各省缺錢錢盤日漲鄂省爲上下江關鍵生意暢茂素不缺錢祗以來路稀疎又有市儈從中居奇市面日壞雖迭經省憲屢次示平錢價無如言者諄諄聽者藐藐否則各鋪相率延期開市隠隠挾制致官法亦無如何現在省憲創設官錢局通行臺票分厘劃定八錢所有城廂内外錢店於本月初九日一律開張今將官錢局兌錢章程照錄於左一善後收票也查收錢發錢向歸餉錢所經理然該所皆係大批兌錢之票訂期取兌尙易招呼此次悉係一串零票隨到隨發往來絡繹毫無躭擱餉錢所員司無多恐有延擱兹改由善後局間壁之官書處設櫃預將現錢官洋酌量存儲以備支付並加委善後局文案支收及官書處各委員督同司事妥爲發兌嚴爲稽查庶人手衆多互相牽擊可以歴久無弊一已收之票銷號更換也查此次官票准其完納錢糧關稅釐金通行必遠其赴局兌錢亦必歴有時日過手人多恐有模糊損破之處然此次係官物必須字跡印信歴久如新方能永遠寶貴兹司道公議凡收票一張立卽截角塗銷另換新紙重編字號源源接續其截銷之票數滿一千張卽由局移送藩署由司派員銷燬一收票銷票各專貢成以昭愼重也查善後局設櫃後毎日派小委一員赴櫃眼同司事兌發錢洋設立收票帳簿一本發洋發錢簿各一本凡取票一張登註號數後立卽送交官書處委員截角塗銷每日晚間彼此查兌號數張數並由文案支收委員查看錢洋存數與發之數是滞相符按旬開具清摺呈報本司曁總辦道員以備押查 
[畫戟同來]  
　　記名總兵邊鎭軍得貴奉委統帶楚軍寅字左旗駐紥王江涇於二月初六日由防次來杭舟泊新馬頭登岸後乘坐四人大轎隨帶親兵四十名整隊入城旗幟鮮明刀槍森列由武林門直上詣撫轅禀見廖中丞同日寅字新後旗統帶胡都戎惟貴亦由天寗莊防次來省同謁撫憲坐談多時出轅後隨拜謁林鎭軍并賀升任處州總鎭之喜次日卽禀辭回防初八日駐紥烏鎭之楚軍寅字新前旗統帶朱遊戎松茂因公晉省親赴撫轅禀到隨往藩臬 
 
 

Page 2

 
 
各署拜會至初十與起節圖防一時冠蓋往來頗形熱閙也 
[京師火警]  
　　京師采訪友人云三月初四日辰已之交東華門金魚胡同某尼菴火起警鑼四出厥聲鞺然内城各水會聞信而來四圍噴薄衆尼猶竭力撑拒不放救火者入山門以致殿宇閒房盡遭回祿是晚初更時王府井大街某鋪戸又報火災幸水會中人勇於救援得免延燒鄰舍 
[武林火警]  
　　杭州采訪友人云本月初十與六點鐘時省城下板兒巷口某姓家不知因何失火中城保甲總巡祁大令聞警卽督率人夫前往救護其時各義集水龍已有三架到塲噴水少頃官署洋龍及上下城水龍亦分路前來施救遂得將火救熄計焚去樓屋三間 
[沙溪火警]  
　　沙市采訪友人云城之東南隅有圓應庵焉梵宇三重首羅漢殿中供諸菩薩像後爲財神殿初爲張氏家廟置田百餘畝民屋二椽歲收租以供祭費延一僧住持其中催科之權卽委老潔郎主之邇者張之後裔式微田房被僧乾没迨張氏子出而鳴諸官乞爲追究而窮兒落魄之後萬不敵高僧之佩有護身符以致蒲伏公庭訟終不直刻下得傳衣鉢者係僧之徒孫某十廻橋人蓋中年而薙度者也挾其不耕而食不織而衣之貲每日問柳尋花清凈禪林一變而爲極樂世界又將首殿樓上租與黄齋公穢迹腥聞令人觸鼻某日樓上忽無名火發街鄰見而報警水龍急飛馳而至再三撲救祝融氏不稍斂威未移時而梵刹琳宫已悉數化爲瓦礫各施主寄存之壽器數十具亦付刼灰當火熾時僧乘擾攘間得以兔脫事後官向徒弟追究供稱匿跡西門黄重廟爰擒而送諸僧官數其罪惡笞責一千板移交范典史嚴鞫僧仍一味狡展典史飭掌頰三百下枷示遊街當火之熄也棟柱俱横臥煨燼中藥王廟一帶小民爭拾歸家爲蒸梨炊黍計至夜半死灰忽地復燃將茅屋三椽焚燬幸未殃及街鄰 
[漢皋火警]  
　　漢口采訪以人云豫章黄某窶人子也挈其梅鶴僑寓鎭上横堤日以觀梅術餬其口兩肩承一喙苦可知已本月初七夜三更時方在挑燈夜讀不虞春風多厲吹落燈花性火燎原勢難抑遏黄大驚失色衝烟而出早已體無完膚其婦奮不顧身將火撲救旋經鄰人襄助始不致四處蔓延翌晨黄以火毒攻心溘然而逝其妻呼號迫切痛哭於零磚斷瓦之間比鄰哀之爲赴某善堂領一薄棺草草含殮吁慘已○十一夜四更時楊家河正街香山堂藥店又以賭錢肇禍崑岡一炬玉石不分一刹那間燬去居宅鋪戸四十餘所直至各水籠星馳電掣而至跳珠噴玉火始漸漸式微 
[蕪湖火警]  
　　蕪湖采訪友人云縣治北門外斗崗子村舍三五散布於北陌南阡類皆農圃者流於此課晴問雨中有某姓兄弟同室而居躬耕度日上侍老母頗能菽水承歡室有山妻亦可比於冀缺毎年東作西成仰事俯畜天偷之樂洩洩融融當子耜舉趾之時雇有傭工二名襄同耕鑿本月初七夜鼍更三轉萬籟無聲家人俱夢入漆園栩栩然化莊周蝴蝶不料吳回氏忽地蜂擁而至升堂入室大肆鴟張及家中人驚醒奔逃則火已封門無從逸出致白頭之母緑鬢之妻以及襁褓嬰孩垂髫幼女與二鏞工悉葬身火窟之中骨肉皆糜慘不忍覩廡下繫大武二頭牢中有剛鬣數口亦皆如釋氏之付諸荼毗時城西練軍小營保衛營與昇平百家各鋪洋龍夫瞭見火光卽啣枚疾馳爭先赴救比至則竹籬茅舍已化作一片荒原惟將比鄰一帶茒茨加以噴薄使免殃及池魚而已音晨蕪湖縣李邑尊親臨勘騐目覩有人就灰燼中翻出屍身六具腹剖膓决穢惡難聞其幸而未罹是刼之男女數人俱伏地哀號一慟幾絶不禁爲之慘然賞給洋蚨五十翼屬略備衣衾復飭育嬰堂發給壽字棺六口俾得次第含殮賢長官眞樂善好施矣哉 
[金陵火警]  
　　金陵采訪友人云水西門内蘿蔔地某姓夫婦二人年逾大衍膝下並無子息僅一及笄女郎愛若掌珠尋常不肯令輕呈半面近經氷上人撮合涓吉本月初九日贅某甲爲婿先數日安排甥館以待璧人不虞初八夜廚下因晚炊失愼以致慘遭回祿之災各鋪水龍紛紛灌救而洞房中箱籠等物早已一炬成灰並災及前進瓦屋三椽亦可憐已 
[都門瑣述]  
　　據訪事人云西城皮庫胡同某甲之子年已七八嬌憨異常而甲又過於姑息客臘於隔牆抛穢物於鄰家以爲戲鄰叟適立牆下此物墮叟身上叟隔牆呼甲告以故甲袒子而不直叟叟怒來甲門首與之爭抄詎甲同院有乙内者皆年少無知助甲作狺狺之詈繼旦揪叟拳脚兼施叟身受多傷叟無子老妻某媼擬以被毆情形訟甲等於官旋經鄰人說合令甲等措資爲養傷費訟始息詎叟年邁氣衰今正傷發日重一日延至二十日叟竟撒手西歸嫗痛叟死於非命復以不毆不傷不傷不死據實控告又經前說合人出爲極力排解甲乙丙等時皆畏罪俯首聽命隣人乃派甲等厚葬叟三十日發喪時甲乙丙均在靈前執紼以慰存殁云○内城旗籍某嫗寡而且貧生有兩女長女嫁某甲爲妻甲年已不惑亦食力者流客歲甲妻死遺小子女各一無所依靠嫗招甲携子女同居甥館時嫗次女方十四齡尙待字未聘上月中旬嫗因往親串家運次女照應門戸女方在廚下理朝餐甲適走至四顧無人頓萌淫念遽以游詞戲女女以爲姊夫也初不甚介意中忽上前用手推挽女始悟甲起心不良急厲色拒之詎甲反拾菜刀喝女逼索交歡正持論間嫗適歸甲聞叩扉聲卽避去少頃女將述甲相逼事甲復闌入揑稱小姨在門前惹事若非我在爲之解脫幾生事端且怒目向女嫗不知其僞也亦怒詈女女遂不敢復言俟甲出而後哭訴前情嫗始悟一時墮甲奸計赴官控告甲到官大受笞杖前情畢露刻已將甲送部問罪矣尙未知如何定案也○兵部職方司新補藍旗經承董姓吏家本寒素近因得缺墊辦一切所費不　年終大爲追逋者所窘一時思假白金二千兩而不可得適有修髮匠在旁見董窘况出語諸人事爲賀姓子所聞語該匠曰年前余友存銀一欵意在圖獲子金但須有房契作押爾曷往商之匠冀得中費趨述諸董董喜且告有契作押匠往返數四竟有成約新正十七日董與銀主曁經手之賀及匠同在某飯莊晤而就此交易書劵董並無房産仍借其親串某甲之契以成事者是日甲亦同來中人畢至祗候銀主　辰至午銀主未到賀曰　友吸烟其來也遲可毋須候衆遂飲食以待飯畢仍未至賀乃往探圖謝曰敝友今日有事不能來矣約十九日會面書劵可也　見賀衣服華美因不之疑諾其請分頭各散次日賀父聞其事大愕呼修髮匠而責之曰我子荒唐已極倘出僞銀鈔易眞房契爾禍殆不遠矣速覆前途罷論爲是匠聞言冷汗如雨奔告於董事遂寢○某嫗旗籍居内城之西偏長子夫婦皆不孝次子好賭逐居在外㷀㷀無歸今正嫗喚次子歸家長子夫婦不愜於懷日與嫗爭吵嫗不勝其忤乃僭服阿芙蓉膏而死經官相騐棺殮停於中堂長子夫婦送官究治嫗素豢　大是夕大類　狀繞棺而號食之不食呼之不應兩眼眈眈而視作咬人狀親族咸懼斃犬於嫗棺之側然不知此犬固痛其主而無如忤逆兒何也噫 
[津門談屑]  
　　據訪事人函云去年津上市面獲利之豐以錢業爲首屈一指其資本之最鉅者如　市街之震泰等號均可獲利十數萬其餘或五六萬三四萬皆因其成本多寡爲等差今歲新開錢鋪數家又添爐房兩家爐房者傾銷鋪也其鎔化元寶以九九二爲足色前因市上銀色不齊曾經正任津海關道盛觀察創設騐銀公所仿照上海之公估局章程騐明成色以其劃一嗣觀察開缺南旋公所遂廢現在爐方各執事以人心不同如其面利之所在人爭趨之卽如舊有之鋪尙且不免成色參差何况新開張者若不設法考查難保其不見利忘義於是邀集同　公議無論新開舊有各爐房毎日化寶須由各店鋪輪派一人值日考騐高低騐得無訛加蓋戳記週而復始以防弊竇所有前用舊戳一概銷燬改用新戳俾免混淆大約事在必行卽有不便私圖者亦迫於公論勢難梗議矣○天津錢根短絀錢價高擡督憲王夔帥示禁捆載出口以節 
 
 

Page 3

 
 
其流三月初間復行札道轉飭府縣禁令銷燬錢價因是稍鬆方謂堂堂憲諭當爲地方造無窮之福矣乃至初七八等日復漲如前洋銀毎元祗易九七六錢一千八百一十文寶銀毎兩祗易二千六百二十文上憲雖盡力維持而錢儈之把持仍有泰山可移案不可易之勢據個中人謂毎日錢盤均由一二巨擘之家權衡操縱其餘各鋪戸仰其鼻息爲之奔走指揮起跌由人不能自主又謂自去歲各鋪戸開寫銀條盈千累萬不特市上通准往來兼可上兌所難者錢糧需銀撥解然皆預由庫吏先期佈告鋪戸然後入市購取現銀由是銀有條可代而見多錢則民間與用所必需自愈見少矣物希爲貴此理之常無足怪者查出使錢帖數至津錢一百千者津城祗有震泰一家其開五十千者亦不過三五家餘均三二十千或十千以下試問津錢百千能值幾何銀兩情甘讓人獨步而於銀條則不怕受累豈以用銀條者不盡取携而用錢帖者不足以支零星之付給耶津上錢帖通行已久銀條直自去年始開風氣貪多務得錢鋪獲利職是之由細思其故大抵無而爲有虚而爲盈直與上海空盤買賣一般大局攸關其於市道果無碍否請還質之阜育斯民者 
[荆南宦轍]  
　　據訪事人云荆南道周觀察懋琦於元旦赴承天寺行朝賀補後途受風寒遽增喘疾正月初十日竟卒於任所省垣聞報卽委曹鍾山觀察署理斯缺適張雲生邑尊到省叩賀新禧遂偕觀察附快利輪船上駛十七晚抵埠各印委恭迓如儀觀察上岸時前導全副儀仗旗鑼銜牌又有荆宜兩關護軍荆江水師後營荆宜施道親兵准於十八日接印視事凡前之息借未償地價未給者皆歸觀黎經理廿三日觀察電致宜昌令昌和輪船速開來沙廿四日清晨觀察附之東下蓋因禀商要公兼賀制憲張香帥初三日榮任云○已故荆宜施道周子瑜觀察當去歲擇定沙市稅關之地卽派候補知州張牧伯良弼爲是關委員新正初十日嶯觀察作古繼斯任者爲曹鍾山觀察南英亦信任張刺史廿一日荆屬松滋縣陳明府在署病故適曹觀察有鄂渚之行時府尊尙在假期之内觀察因親詣府署謂余堯衢太尊日如有某縣公事到府張牧可令前往廿四日府尊果接陳明府出缺之信卽委牧伯權攝斯篆擇期廿六日在沙啓程廿八日接松滋縣印云 
[杭諺]  
　　據訪事人函云俗謂春寒多雨水屈計杭垣自元宵節後天氣寒冷每日雨淋鈴不止至本月初三四兩日始大放晴光不料日光照處又忽和煖異常是日東風大作晚間星爲雲蔽次早微雨少頃雷聲隆隆阿香御豐隆車東西馳驟少頃雨師風伯相繼前來雷聲挾驟雨尤爲興高采烈午後雨收雲散陽光微露然石礎尙潮潤過半恐碧翁翁未能爲踏青人做美春無三日晴想不止雨絲烟柳欲清明也○本月初三日爲致祭文昌帝君之期廖榖帥本擬親詣吳山行禮嗣因政躬初愈初二日丁祭回衙已及天明故特委運司惠菱舫都轉前往是夜四鼓時廟中牲牢籩豆之屬堂上堂下一切齊備首府陳太守及總捕水利分府均往陪祭兩邑尊因扃門考試未及前往牧委糧廳恭代○仁和錢塘兩縣縣試於初二日正塲後初五日已出圖初六日黎明招覆所有前列名次列後仁和陳昌濟張兆樞任允王鳳鳴王體章孫承恩勞篤恕鍾元均錢夢瑜勞鑑高錢塘吳煊陳大昭朱受彭邵震徐嘉殽汪承祖董安清俞品璋吳華室徐繼濂杭紹許家熊陳官鼎錢選青沈桑程學鑾汪恩灝王學詩范撫宸古梓衡高惟叙嘉松朱右文周兆蓉江鴻業陳大復陳輔學朱鐘理夏鴻逵計德辰陳郊夏人傑 
[恭送行旌]  
　　李傅相於十四日午後由滬啓行十五日清晨滬上各官及西商多人乘小火輪船至吳淞恭送砲臺及泊在吳淞之各兵船高懸五色旗幟輝煌奪目一望如林傅相登法公司輪船時各勇皆長跪道左各官乘船送至數十里上直至公司船放入大洋始以次折回滬上至西商之附普濟輪船而返者復京船中讌飲以罄歡悰　 
[致祭武聖]  
　　昨日爲春祭關帝之期上海縣黄大令飭差預備犧牲香帛黎明時偕縣丞吕蘭階二尹主簿孫立坪少尹典史蔡季卿少尉赴關帝廟小坐少焉城守營李采臣千戎守備程少庵守戎松海防同知劉乙笙司馬縣學教諭宣琴山廣又以次戾止閱片刻江海關道黄幼農觀察提右營叅將廖楚材叅戎亦命駕而至各官迎入官廳小憇略談時事卽由禮生贊請行禮各官俱換穿蟒服趨詣正殿行三跪九叩首禮斯時堂上下懸燈結彩畫燭輝煌旣禮成退班復更衣小坐然後分道回署蓋已鐘鳴七下矣 
[上海官塲紀事]  
　　常鎭通海道吕鏡宇觀察於前晚行抵申江舟泊觀音閣碼頭上海縣黄大令前往迎迓昨日午前觀察命駕入城遍向各衙投刺至縣署時黄大令飭家丁擋駕○前日廣西太平思順道蔡觀察希邠因事蒞申江以全安客棧爲行轅昨日午後二點鐘時命駕入城拜會各當道其時江海關道黄幼農觀察上海縣黄愛棠大令均赴徐園讌客是以由家丁擋駕○保甲總巡曹荃生明府於前晚附寶革輪船往白門謁見劉峴帥○前晚金陵籌防局總辦曾仰階觀察廣照由金陵來滬黄大令預飭辦差人等在碼頭伺候觀察旣登岸卽至虹口義昌洋行小駐昨日午前命駕入城赴各當道處拜會至縣署時大令飭家丁擋駕 
[比保緝兇]  
　　前者二十五保三圖地保曹福卿投上海縣禀稱虹口外大橋浦中撈得刃傷之無名男屍一具旋經黄大令騐明死者確係因傷殞命遂諭令曹何訪緝兇手並傳屍屬將棺具領兹已逾限未經獲犯大令以案關人命未便久懸因於前晚升坐花廳飭提曹保嚴訊曹保禀稱此案屍身浮在虹口迤北經水巡捕帶至小的圖内囑赴案報騐並非本圖之事叩求明察宋朱錢禀稱小的是二圖地保沈茂山禀稱小的是十三圖地保又同禀稱此案無名男屍不知在何處受傷墮水惟悉浮於華順碼頭之畔刻下小的等赶緊查緝尙無下落叩求寛限宋保又禀稱其屍雖見於華順碼頭之畔然究係隨潮浮至與小的圖内無干大令勃然震怒曰爾身充地保遇有命案任意推諉平日玩視公事可想而知隨喝令笞責二百板復諭令各保均不能置身事外速卽恊同差役朱慶限三日内赶緊訪緝正兇務獲解究如再玩延定于嚴比 
[火未成災]  
　　前晚九點餘鐘英界山東路慶雲里某野雞妓院因煮晚膳遺火積薪中致兆焚如一時烈燄熊熊勢將上熾幸卽瞥見大聲呼救左右鄰聞聲畢集竭力撲救得以熄滅不致成災亦云幸矣 
[小工譁譟]  
　　虹口百老匯路耶松船廠所雇江北小工向由頭自沈牣寶管轄毎名月給工貲洋銀十圓邇者錢價騰蹟洋銀第圓雖按照衣牌九百三十文然持向錢店換錢祗有八百七八十文之譜其中尙攙入白板砂殻衆小工以受虧實甚倩頭目代向廠主伸說求加工值若于廠主不允所求并將沈辭歇另招某甲庖代前日又將衆小工悉數斥出衆小工大爲譁譟廠主恐其肇禍函致捕房捕頭立派二十三號西探前往彈壓衆始肅靜而退 
[押候堂訊]  
　　邵王氏生有一子向爲牋扇生理娶劉姓女爲妻去年子病殁劉氏素有外遇至是竟難空房獨守前日王氏因事偶至媳臥房内忽見一人偃臥牀上王氏乃大呼捉奸不料其媳竟敢與姑爲難互相扭毆嗣經鄰人爲之不服出外喚一百十九號巡街捕將姑媳一併拘入捕房轉送到廨值日差詢明情節禀知屠别駕著將邵劉氏交官媒暫爲管押王氏交保隨堂候訊 
[賃客受累]  
　　本地婦人某氏向居山家園地方平日茹素誦經家有餘屋一椽出租與推小車之江北人李高生居住日昨李病托氏代乞傷樂無如李素瘦弱服藥過多卽行斃命氏乃據情告知李之親戚咸以爲身死不明定欲報縣請騐等情爲該處地保金梅亭所知出塲理勸令氏出洋一查餘元從豐棺殮氏不得已如數措交並略給李姓扶柩回籍川資事乃寢息 
[上海縣署瑣案]  
　　昨日鄉民陳國三投縣署訴稱小的係本邑三林塘二十四保方一圖人日前媳婦王氏患病沈重因延羽士薛曉愚在家誦經禳禱突有流氓朱子招朱愛常潘樹龍朱百渭朱曾禮郭才元朱愛旺殺羊阿香等無端闖進滋閙毁物求提訊究黄大令飭明白補詞 
 
 

Page 4

 
 
呈候訊核○縣署花廳几上陳設自鳴鐘一架前晚被匪徒竊去大令立傳捕役進署諭令赶緊緝查 
[法捕房瑣事]  
　　吉祥街吉如里醫生李某雇用僕人王福前晚背主潛逃檢點物件失去英洋八十二元及零星雜物開單呈報捕房並將薦頭陸某送請著交翌日捕頭訊問之下陸稱有宋公館家丁陳某作保捕頭著交人保出限日將在逃之王福尋交到案究辦○彩字街某縫工因回鄉間將衣料托夥某甲代爲照管比回滬上屋中雜物已不翼而飛查詢細情知爲學徒某乙與甲串竊因將學徒送入捕房捕頭命交保出外尋交逃夥某甲到案訊究○八仙橋居民某丙向某丁索取借洋三元不惟不付反遭毆辱扭入捕房捕頭以丁不應行兇命禁押一宵翌日交保出外理償○偷兒某戊在江天輪船竊取搭客鞋籃一隻當塲拿獲人贓送入捕房捕頭命押候堂期解訊 
[美界捕房紀事]  
　　前日下午有某甲者向百老匯路日新里口某柴行購稻柴二梱去後行主查得失去水烟袋一枝疑爲甲竊至甲家搜查倒篋傾筐並無其物甲以其誣良爲竊糾集黨羽蜂擁至柴行摔毁器皿無數正在互相抵禦適某號巡街捕至將甲及柴行主一併拘送捕房捕頭以若輩均非安分之徒令押至昨晨始開釋○粤東人李大福在鬥鷄塲設攤聚賭凡遇巡捕包探查詰卽僞稱售賣香烟昨晨包探石金榮識知其詐拘至捕房捕頭令押候解送英公堂請究○前晚北四川路仁智里陳公館失去狐裘一襲銀對時表一枚昨晨經公館主報知捕房捕頭情張阿五竇如海二包探前往查勘旋據覆稱查得其家重門緊閉物要樓上失去必係屋中人所竊然僕婢甚多一時難以查核捕頭頷之○中虹橋江興茶樓門首餅攤主李皋林收朱阿二爲徒日前竊其師之衣物背地脫逃旋經李訴諸捕房至晚捕頭令包探倪順泉將朱查獲押候解送英公廨請辦○長洲人譚宗亭毎至各店鋪僞稱購物乘間行竊彼中切口謂之對買前晚又在天潼路某店施其伎俩經包探張阿五拘入捕房捕頭令押候解送英公堂請訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[書院甄别]  
　　杭州學海堂書院在西湖之蘇公祠側爲諸孝兼肄業之所本月初八日由撫憲考試甄别文題子屬對曰昔者偃也聞諸夫子曰至二三子偃之言是也賦題純鉤華如芙蓉賦以劍曰純鉤　如芙蓉爲韵詩題賦得寶刀刻頌　　鼎得刀字五言八韵又菜市橋東城講舍爲杭州府屬各學士子書院初九日由本府甄别文題不患無位四句詩題賦得循名覈實得循字五言八韵 
[英廨晚堂案]  
　　滬南製造總局前大機器銅件一案經關道憲黄幼農觀察札飭英讞員屠興之别駕飭差探等將收贓之成和鐵廠　嚴長生　嚴錦泉及掮客余紀生卽葉啓鳳拘拿到案訊鞫情由已詳前報兹尙有收贓販賣之李松盛銅鋪主李阿毛孟同興銅鋪主孟阿高馮金本及竊犯俞大發陳蓮溪陳大毛等均因住居滬南之廣東街等處前日由高昌　巡防局委員將李阿毛等一干人押解至廨别駕旋於晚堂升座研鞫據俞大發陳蓮溪陳大毛等同稱小的等均分隷湖南江北在製造總局當小工上年除夕忽有同工之馮鐵頭楊阿根等起意竊取廠内碎銅至正月中旬共竊五六次售與李阿毛馮金本二人共得洋一百數十元與現未到案之馮鐵頭楊阿根分用或五六元或十餘元不等今奉研訊小的等一時愚昧違犯該死求大老爺格外恩宥孟阿高供紹興人向在南門外南倉街開設同興銅匠店此項之銅由親串馮金本向小工收買本年正月初七日馮因事回籍托小的代售後由小的轉托掮客葉啓鳳售出餘不知情再小的已在高昌廟巡防局繳過碎銅九十五斤今求恩典李阿毛供亦紹興人向在滬南開設松盛銅匠店上年除夕下午有小工俞大發售來碎銅若干至本年正月初十間共來四次收若干斤計洋七十餘元小的實不知竊贓以致悞收後經小的托掮客余紀生轉售與嚴長生共得價洋一百十餘元今奉訊伏乞格外矜金馮金本供向挑銅匠擔度日所收碎銅共三次計洋三十六元實不知此　是竊贓以致悞收嗣小的因事回耕故托親串李阿毛代售現求鑒原嚴長生卽嚴錦泉供寗波人現在虹口開設成和鐵廠本年正月十二日由掮客余紀至前來兠售說有某輪船廢銅八百餘斤共計價洋二百餘元小的信以爲實一時悞收業已鎔化今求恩旋格外感德無涯别駕謂嚴長生曰本分府今奉道憲函諭謂此項失贓均已鑄就存儲内廠情飾較重理應澈底根究今姑念爾等生意中人本委格外成全判著爾等將失竊銅件如數補償再行禀請道憲示遵人証一併分别駕押候再核奪○周子蜂控陳質甫不交定購棉花九百擔累虧一案前經屠别駕訊諭陳質甫交保自行料理在案此去年十一月間事也兹據周子峯以陳保出遣遜事外迄今無著呈請著保將陳交案嚴追前日由原差吳永著保將陳交案别駕旋於晚堂升座訊問周供此案前奉訊飭陳質甫交保　　詎陳保出後直至年終始向監生商懇貼償累虧銀二百兩生以此項累虧過鉅未允至本月初陳又來料理仍以二百兩爲嗣繼經同業代加至三白五十兩生國累虧過鉅木便允從無奈訴求恩斷陳供此項定購棉花監生實代南翔廣成泰經手現查同生福信記洋行其實並無其店當時實因周子峯矇混揑造希圖漁利今監生已屢懇廣成泰帮貼料理奈該店主固執不允今奉庭譸惟乞格外恩斷别駕衡情令陳質甫繳償銀五百兩完結陳以　生實因一時乏力乞寛限别駕姑准限四個月内毎月拔付銀一百二十五兩了案並飭各具遵斷遵限各結存查仍飭陳覓保具保措繳毋延周唯唯而退 
 
 
 

Page 10

 
 
   
 
