# 1903 - 324 - 4910995

 

Page 1

 
 
[江南闈墨出售] [  圖書成局啓]  
　　江南爲人文淵藪名儒輩出傑作如林歴科闈藝傳來海内士人無不奉爲模楷今歲癸卯恩科榜發本局急覓到衡鑑堂原刻排以新鑄鉛字用潔白連史紙印成刻已裝釘齊全定於九月二十六日出售每本定價洋銀一角二分賜顧者請早臨申報館申昌書室及各書坊購取可也 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局刻繁重價值又昂海内寒儒每苦力難購置且三史中地名人名之類率皆整牙佶屈記憶難清臨時若不檢查卽素經流覽者亦往往有差舛之虞貽悮匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克已祇收回工本洋銀四元八角欲購者請臨英大馬路本齋三馬路申報館申昌及各書坊購取 
[美儒李佳白先生講義]  
　　日本之能興也教與有功中國之受禍也教肇其始異哉同一教也行之泰西而泰西盛行之日本而日本興何行之中國而中國反受其禍哉殆其教例寛於泰西日本而獨嚴於中國歟非也抑教士仁於泰西日本而獨仇於中國歟亦非也此中緣由平心人明如觀火蓋因民智未開謡言易惑三五人倡之於前千百人和之於後而於是焚教堂殺教士之案起矣然此猶小焉者若夫地方官袒教欺民不能持平辦理奉使大臣不諳交涉當爭者不爭坐使利權外溢則積怨愈深爲患愈重是其大焉者也吾請以往事徵之光緒二十三年德國有二教士傳天主教於山左之濟寗曹州一帶其地民教素不相安卒以地方官保護未周被戕於鉅野適德皇之弟亨利遊歴中國竟率兵艦攻犯膠州海口而竊據之二十四年二月朝命翁同龢張蔭桓與德人立約行成准將膠州灣租與德人九十九年之久賠兵費賞卹銀不下十萬并褫東撫李秉衡職文武大小各地方官遣禁有差而肇事士匪嚴拿抵罪者固弗庸計也俄人聞之意甚皇皇謂我垂涎於膠州灣由來久矣一旦爲德人所得心實不甘乃藉口於甲午一役曾逼令日本還東三省地方未經酬報謂東三省之得璧返中國者德人雖有力我俄亦與有功焉今德人旣得利益可令我俄獨向隅乎中國政府昧於公法不能執詞以辯因於二十四年三月命李文忠張蔭桓與俄使立約將旅順口大連灣一帶租與俄國二十五年閏三月英人執利益均沾之說肆其要求張蔭桓許應騤奉命與英使立約租九龍四月慶親王廖壽恒又奉命與英使立約租威海衛以爲彼此牽制之計明年法人亦藉口於曾助俄人爲中國向日本索還東三省所望甚奢蘇子熙宫保奉命與法使立約租廣州灣蓋至是而中國諸險要盡失矣列國之於中國固不啻視如爼上之魚肉矣嗟乎使德人不以兵力索據膠州灣於前則俄英法必不能要求於後而中國之旅順口大連灣如故也九龍城威海衛猶存也廣州灣不致失於法人也乃德人一索膠州灣而俄人卽以旅順口大連灣要中國英人卽以九龍城威海衛求中國法人卽以廣州灣索中國是何異要索之門開之德人哉然德人之所以逞兵力恣要索者非有積世之仇不解之怨也不過爲頑民之殺彼二教士耳彼二教士爲道捐生亦復無怨乃不幸而所殺者爲德人致德人有所藉口以遂其殘忍之謀非獨天下人嘖有煩言卽二教士亦未必瞑目於九泉之下也拳教相閧列使無恙獨德慘受霜鋒豈無故哉抑吾更有言者戊戌以來談者輙謂中國士大夫顯分新舊兩黨謀其不相能也幾如冰炭水火新黨詈舊黨爲迂疏悮國舊黨指新黨爲謀叛朝廷康有爲新黨渠魁也剛毅舊黨首領也今之論康有爲者謂其策新政興新學考新藝振新機似乎其心固忠君受國矣究之矯詔謀圍頤和園糾黨圖亂漢口迨至出亡異城猶是詬辱宫闈試問忠愛者而如是乎今之論剛毅者謂其括貲財練兵士一朝猝起扶清滅洋似乎其心亦忠君愛國矣究之領拳匪殺使臣卒召聯軍攻入京國以致乘輿西狩宗社幾危試問忠愛者而若斯乎迥憶變政之初與夫拳亂之際鄙人方作客京師目染耳濡見聞較確請以數言斷之曰康之陽變法而隂叛逆亂臣賊子罪無可逃若剛者守經而不逹權泥古而不通今亦識時務者所不取也質之當世君子其不以我言爲紕繆否也李佳白先生美之通儒也每當講學之時議論崇閎才識卓越其門下士秦君百里受之以律刊列報端讀者咸低首傾忱奉爲圭臬是篇於康剛並論處頗不易於著律鄙人無似爲之僣易數言點金成鐵之譏知所不免昔人詩云黃庭初搨緣何貴寫到剛剛恰好難改爲先生進一解焉申左夢畹生跋 
[節譯俄報論中美商約]  
　　中美所訂商約第十二欵准將奉天安東作爲通商口岸俄國努維克來報從而論之曰各國通例凡自主之國互相立約他國不得與聞惟現在事勢不同此約實有損俄國滿洲權利夫滿洲雖尚由中國自主實則俄人佔據已久不能照中美所訂之約而行再中國已允俄人在滿洲建造鐵路直至青泥窪並沿路通商得資以償所費并不許别國通商互巿以致滿洲鐵路所失良多令者多俄所佔之地直訖遼河並推廣至牛莊此數處中如他國欲建橋梁我俄决不能允不知美國用何法迫令中國遽行立約然此事無須追問我等惟知奉天作爲通商口岸實於我俄大碍有所妨何也奉天與牛莊一水相通倘奉天一旦開埠通商則貿易之利必移往其間而牛莊勢將减色卽於東方鐵路有碍利權由此以觀則我俄駐守滿洲之兵决不能退滿洲之兵不退則中美雖有商約第十二欵必不能行卽使照行俄國亦尚不致大受虧損也 
[擅立地名]  
　　俄國某日報云俄皇允遠東俄總督亞力西夫條陳將中國黑龍江劃分兩省每省各派提督一人治理庶務一省名之日海境一省名之曰姆斯卻克 
[遷地避兵]  
　　青泥窪來函云前者旅順大連灣兩處謡言四起謂俄日二國勢將相見以戎衣後經俄富出示 
 
 

Page 2

 
 
安民人心遂稍稍平靜唯殷富華商仍多徙往烟臺以防不測日本商民亦有移居芝罘各處者 
[日墨齟齬]  
　　日本某日報云邇者墨西哥政府訂立新例限制中曰工人凡各船由中日到墨西哥祇准寄居民成李祐埠餘概不得輕越雷池日本駐墨使臣因於國中商務大有關係竭力與爭謂倘爭之不獲則請各國秉公處斷 
[請雪沈寃]  
　　聞之香港友人云出使美國大臣梁震東星使所帶武弁譚姓因被美巡捕所辱忿極輕生旋經旅美衆同鄕推舊金山寗陽會館董事馬寶蘭爲首公具禀詞呈請昭雪上月某日星使批示曰據呈已悉此事前據鍾代領事電禀卽不勝惶駭疉經飭令將譚弁妥爲成殮並查明起釁緣由禀候核辦惟事情重大上關國體下切僚誼本大臣自維凉薄不能庇蔭同僚清夜疚心殆有甚於汝衆紳商者查譚弁素性端謹本大臣固久深悉所惜業已自盡據衆商民指證巡捕凌虐情形自應卽向美官呈訴所慮該捕自知畏罪難免不揑詞誣衊必須預籌湔雪之方庶足以折服巡捕之心而免該弁身後蒙不白之玷籌畫再三鞭長莫及已於汝等具禀之先札派周參贊馳赴起釁處澈底查辦亞經面授機宜切實責成妥辦現計將已馳抵該董事等諒經面謁禀商一切惟務須取該弁生平謹飭無辜被辱各證力佔上風呈請美官秉公辦理一面仍禀由本大臣向美外部責言但使能杜巡捕誣污之口其寃抑自可伸明該董等夙明義理此次公憤同伸必與周參贊盡心等畫用慰該弁泉下之恫本大臣回憶該弁隨軺此日勤愼趨公豈期罹意外之凶思之良深悼惜現在但能盡得一分心力卽冀伸得一分寃抑體面所關斷不肯稍存漠視至負吾民呼籲之情也 
[外部咨行各省督撫公文]  
　　爲咨行事光緒二十九年七月初九日准英國薩使照稱查商約批准之據已經互換除約内暫停數端外現在正當施行之際大約已由貴部分行各省大吏惟其中有數端應請咨令著實留意者如第一欵發給存票一事第十四欵米榖出口一事均應札行各海關道照辦第七欵所載由南北洋大臣在各管轄境内設立牌號註册局一處派歸海關管理各商到局將貿易牌號呈明註册等語應請轉咨南北洋大臣速行設法照辦並請轉行各省承認保護英商貿易牌號之責以防中國人民違犯跡近假冐之弊合行照會並希見復以便轉咨本國是爲切要等因前來查中英續訂通商行船條約經本部奏請批准後業於本年六月初五日與英使互換所有約章亦經咨行在案今英使照稱各節均係條約中應辦事宜除照復外相應咨行貴督撫查照妥籌辦理並聲復本部可也 
[慶遠剿匪]  
　　聞之廣西友人云上月中旬慶遠府屬某鄕突有土匪聚衆刦奪耕牛旋經哨弁朱君湘南帶勇追擊奪獲所劫之牛數十頭斃匪甚多百姓頗爲感激顧朱君雖獲勝而連中槍子左足指悉數擊斷從馬上負痛墮地韁繩絆其右足倒曳里許渾身受傷痛楚欲絶自念籍隸湘潭距桂不遠高呇白髮時倚門閭兹旣傷重難痊或可藉此歸養衰親稍伸孺慕遂負創請假卽日言旋行抵荆州潮熱大作幸同縣某君赴桂販土中途相遇爲之服事兩晝夜迨殁出貲棺殮運返其家其眞高義薄雲篤於友誼者哉 
[江防嚴密]  
　　金陵訪事人云南洋通商大臣兩江總督魏午莊制軍前以長江一帶哥老安清富有小刀各會匪星羅棋布兼之私臬充斥咸有蠢蠢欲動之情嚴飭水師加意巡防並將沿江各砲臺一律修理鞏固近以粤西匪燄竄至湖南東三省又有俄人之患深恐長江上下游伏匪因此生心遂於本月初二日札飭金陵水師營會同三江等營嚴密防範毋稍疏虞誠有備無患之道也 
[愼防匪亂]  
　　寗波訪事人云前者浙江台州府屬寗海縣匪首王錫彤糾人閙教幾釀禍端刻雖事已弭平當道深恐仍有不法匪徒造言惑衆爰於月初委象山恊劉熙齋協戎偕王遊戎永全辦理善後事宜某日提憲吕道生軍門復委韓守戎携帶告示數道前往黏貼俾居民咸得聞知 
[飭護教堂]  
　　鎮江訪事人云邇者常鎮通海道兼鎮江關監督郭月樓觀察以時局艱危深恐不法之徒乘間而起爰飛札所屬各府州縣及各營汛將各國敎堂一體嚴加保護毋稍疏虞 
[會匪成擒]  
　　漢口訪事人云哥老會匪張少五曾在廣西安慶等處迭犯重案漏網至今近忽濳來漢上事爲夏口廳同知馮少竹司馬所聞立飭通班差役擒獲到案一俟訊實恐不免於刑誅矣 
[督辦懇務]  
　　金陵訪事人云兩江總督魏午莊制軍前飭司道督墾荒田並將江寗藩司所屬各州縣湖灘一律開墾曾於本年春夏之際檄委道員分赴徐海兩屬督率興工兹復查悉泰州所屬湖灘亦屬不少爰委候補道鄭觀察斆業綜理其事觀察奉委後已詣轅禀謝不日卽可到差矣 
[振興桑利]  
　　金陵訪事人云去冬蘇寗派辦處司道禀奉兩江總督魏午莊制軍批准撥出公欵委員赴浙采購桑秧至今年春分前遍發各州縣勸令民間領回栽種原議須將領種後是否全活詳細報明以備查考無如各州縣絶不留意遵飭具報者寥落若晨星現值孟冬派辦處仍擬籌貲往購特通飭各州縣迅將境内領種桑秧若干已經生活若干據實詳報以憑核奪其有前已領種未獲生機者均須補種誠爲民興利之要圖也 
[鹺轅課吏]  
　　揚州訪事人云兩淮運司恩新甫都轉以鹺曹聽鼓者不下千餘員其間未必無才堪造就然非詳加考核無從深頟因禀奉督鹽憲魏午帥批准册除津貼名目改爲課吏本月初一日開課之始大小班共到一百二十一員都轉當堂點名給卷封門課試飭備一點一飯以免枵腹搆思監塲者係總局方戴二分轉曁庫廳莫鹺尹題爲盤　源流利弊考約日暮卽已清場刻尚未知誰奪錦標也 
[信船被盜]  
　　松江訪事人云本月初六日之夜三鼓時西門外各信局所有划船八艘一律停湟北門外甕城口將於翌日黎明時開赴滬江忽有盜船駛近濳將協源局由杭來松之划船繩纜斫斷徐徐撑至距一里許之生生橋西岸胡嘯一聲入艙肆劫舟子徐有福驚覺起拒被盜毆擊受傷隨劫去洋銀二千餘元燃放排槍向北飛駛舟子登岸呼救村民鳴鑼齊出已苦無及舟子遂奔入城中投華亭署呈控縣主陳仲　大令立飭門役派出民壯四名馳往查看治回署禀覆復派差役往勘據言盜黨十餘人均操皖音盜舟似浙西某營槍船是否確情想不難澈民根究也 
[鶴樓閒眺]  
　　武昌訪事人云鄂省文華博文博學三書院均爲教會西人所創每届天高氣爽必令各學生赴曠　體操月初某日體　之期三書院共製一大銀牌上鐫得勝勇牌四字擇技藝出衆者之○鄂省鐵政洋務兩局向歸王雪岑觀察總理兹者觀察已赴粤東適差由湖北巡撫兼湖廣總督端午帥遴委督糧道譚伯臣觀察接辦觀察奉札後卽赴兩院禀謝擇吉到差 
 
 

Page 3

 
 
[預備祝釐]  
　　昨日上海縣主汪瑶庭大令以本月初十日恭逢皇太后萬壽聖節特派辦差人等將萬壽宫灑掃清潔以備屆時隨同道憲以下文武各員前住行禮 
[請派關吏]  
　　江海北關稅務司安格聯君以邇來蘇松太兵備道兼海關監督署換給報稅存票往往遲延不發以致商民運貨出口窒碍良多爰函諸道憲袁海觀觀察遴派妥愼書吏四名至關上襄理一切公務觀察准之刻已挑選四人定於本月十三日卽西歴十二月一號赴關辦公以免事機多所延悮 
[禁運銅圓]  
　　日前江海關稅務司好博孫君訪悉滬上通用當十銅圓被人偷運出口因飭吳淞常關嚴行查禁復函請蘇松太兵備道兼海關監督袁海觀觀察抄函出示一體查禁等因昨日觀察已飭吏繕就告示張貼通衢矣 
[移緝盜犯]  
　　昨日上海縣宰汪瑶庭大令接蘇州府吳縣李紫璈大令移文内開上月二十八日夜間縣屬洞庭東山監生王某家被浚行劫失去金珠首飾衣服約值數千金報經勘明飭緝至今尚未破獲誠恐盜匪匿迹滬江請派捕協緝等因因卽諭飭捕役徐文凌振嚴行跴緝以便歸案訊懲 
[縣訊僞票]  
　　日前上海縣署捕役某甲在十六鋪橋迤南昇吉里緝獲僞製湖北籖捐票之吳振華宋貴生搜出鈐有老發記有利恒兩公司圖記之僞彩票若干紙解送至縣前晚縣主汪瑶庭大令研訊之下甲捕禀稱小的查得尚有印票機器四架已由巡防局憲某老爺派令勇甲捕役看守吳供小的於中秋節至老發記公司爲夥祗知主人吕姓餘不知情宋供小的係浙江寗波府屬某邑人同鄕吕姓開設老發記彩票公司兼印有利恒彩票在九江另開寶源彩票店專銷長江上下游各埠上海並不出售今吕已逃避不知所之大令著將吳交人保出候傳宋押候復訊核辦 
[嚴辦臺基]  
　　今春聞玉鳴之妻郭氏偕夫妹同逃訪尋無著至上月某日行至法界八仙橋左近見伊妻偕開石作主蔣順興入蔣氏家赴陽臺之會因卽報請捕頭前往拘拿蔣氏知之濳將聞妻縱逸遂拘蔣及蔣氏一併送入捕房解奉讞員魏蒓塢大令訊取口供著押交郭氏到案昨日聞投案求追大令命提蔣等復訊蔣供小的與郭氏素識某日在蔣氏處相遇並未犯姦聞供當小的偕巡捕入内時親見男女同牀旋被蔣氏縱逸大令謂蔣氏開設臺基殊爲可惡著掌頰二百下責手心二百下枷號二月遊街示衆期滿之後再掌頰及責手心各二百下蔣笞臀一百板郭氏聽候嚴緝 
[研盜供]  
　　蘇州府屬新陽縣城公和典及元和縣屬蠡巿某米店某典鋪先後被盜行刼報經二縣宰派令眼線劉坤山來滬恊同縣署捕役凌振緝知盜黨匿蹟英界某客棧因會同包探竇如海及三十六號西探拘獲李大羅及其婦李張氏吊出所劫衣服金戒指等物解奉公廨讞員鄧鳴謙司馬路訊口供分别管押前晚升堂復訊凌捕禀稱九月初八日元和某當被刼後曾懸賞洋銀一千元小的蒙縣主金大老爺面諭承緝卽偕偵事人夏姓來滬購得線人劉坤山訪知盜首李大羅急欲動身不及投文卽至捕房通報恊同包探竇如海及三十六號西探前往拿獲竇探禀稱小的由汪開太來通信謂有劉坤山者願作眼線協拿李盜當　會同三十六號西探並劉汪凌等人同去拿獲起出金約指一枚及將李稱入捕房祗認行竊新閘某染坊布疋兹將金大老爺所出賞格呈電司馬命退去將賞格發交凌捕旋詰李大羅供稱小的年二十有四湖南某邑人娶妻張氏向住揚州府屬十二圩本在江西當勇今年五月因事斥革回家至八月十三日駕湖北小划船來此停泊新閘船夥張老么黃中義二人二十六日至某染坊行竊布疋二十九日行竊某船上銀首飾三件金約指三枚嗣又至新馬路某木作竊得布衣十餘件德鄰里某姓家古銅香爐及衣服等物司馬詰以蘇州崑山兩案均諉爲不知及詰以爾不行刦何以在爾處起出各贜稱蘇州米店當鋪兩案不知何人　劫新陽之案小的於九月初八日偕張黃開船至崑山塘停泊夜半相約登岸穴通公和典之墻入内竊物忽來山東天津等處人十餘名手持棍捧扁擔蜂擁而入迎頭痛擊將張擊死當時人聲鼎沸小的與黃携得衣飾金戒指飛逃下船餘多如何逃去小的實不知情亦未悉伊等是何名姓隨卽開行來滬今黃已逸去叩求超豁李張氏供丈夫大羅會當勇丁小婦人住十二圩九月二十四日丈夫函告　嫂囑小婦人來此先住法租界嫂嫂之夫高東山所開小烟館内越一夜即移住英界某客棧當丈夫見小婦人來時言及販鹽頗能獲利曾爲小婦人置備銀首飾數事實不知其在外爲盜兹小婦人方懷孕七月叩求恩典凌捕禀稱李盜前稱曾被某甲取去洋銀七十元金戒指三枚謂可保無事此人已往蘇州當某營哨弁請卽緝拿司馬飭分别還押小心看管俟錄供移送新陽歸案質訊一面仍候緝甲到案訊究 
[公廨停訊]  
　　昨日禮拜四英美等國公共租界公堂輪應代理美總領事白君會訊適白君别有要公飭丁諭知各捕房并禀請　員鄧鳴謙司馬暫停會訊一日 
[盜刦尼庵]  
　　本邑裏虹口迤北二十三保二圖分水廟左近有錢家菴焉日炙雨淋棟宇頽毁由住持尼募得洋銀千餘元以備興工修建不意前日夜半時突有盜當數十人明火執仗蜂擁入室翻箱倒筮盡括所有是處離虹鎭巡防局不遠盜黨竟敢如此横行亦可見捕務之廢弛極矣 
[上海官塲紀事]  
　　昨日已故提右營參將廖楚材參戎之嗣君名康仁者命駕詣蘇松太兵備道轅及各署謝唁○安徽候補知府楊惠峯太守因公來滬昨日命駕詣縣署拜會縣主汪瑶庭大令大令飭丁擋駕○昨日十六鋪巡防中局委員黃衡堂二尹乘輿詣縣署謁見縣主汪大令面禀要公良久始辭退 
[上海縣署瑣案]  
　　何金生投南巿馬路工程局控划船户陳周氏藏匿物件等情總辦翁子文太守派差移送到縣前晚縣主汪瑶庭大令升堂研訊何供小的係本邑華涇鎭人前日來此購物事畢至南巿喚陳周氏所駕划船駛至華涇航船詎料爲時過晚航船已先開行無奈悵然而返迨起岸有一包袱一網籃陳周氏藏匿不還因扭至工程局控訴蒙翁大人移送案下求賜訊追陳周氏供小婦人家住閔行駕駛划船度日已閱年所從無吞没客物之事此次何喚船渡浦並未携帶物件後忽誣指小婦人藏匿伊物小婦人向之爭論卽被兇毆致失去銀耳環銀臂釧等物求恩究追大令著交差帶去查明禀復○楊蘭亭控王小弟索詐行兇等情大令研訊之下楊供王在鄕間素行無賴小的曾被詐去洋銀數元今者友人納妾王又藉端勒索小的爲之解勸致伊遷怒横肆兇毆鄕董王澤投案聲稱族姪孫小弟平日行止乖張專與流氓爲伍求恩懲辦小弟供小的家住本邑九十一圖耕田餬口不敢爲非大令喝令責二百板發改過局收押五月 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　九月二十三日户部宗人府廂紅旗值日無引見王中堂熙貝勒各請假五日直隸卽補道楊士琦預備召見宗人府奏派守護東陵派出壽全召見軍機大臣及楊士琦○二十四日禮部太常寺正藍旗值日正紅滿引見十員廂藍滿一十二員　年旗十二員健銳營二十一員意公假滿請安毓隆謝授祭酒恩某省補用道府吳煜傅增淯謝恩楊士琦謝以四五品京堂候補恩逹公恩公各續假五日岐公漙興各請假十日桑寶預備召見内閣呈進勾到本禮部奏派磨勘試卷派出裕中堂張英麟戴鴻慈陳邦瑞希廉李昭煒李紱藻陸澗庠召見軍機大臣及桑寶 
[鹺轅讌客]  
　　揚州訪事人云月初某日江蘇候補道夏觀察時濟因公抵揚拜會兩淮運司恩新甫都轉晤商一切時新任狼山鎮總兵李鎭軍定明亦軍麾戾止都轉卽於是晚在署肆筵公讌簉座者爲堤工總辦范觀察保甲總辦章觀察候補道歐陽觀察曁參將袁參戎某部主事蕭主政主賓歡洽水陸紛陳直至十點鐘時始散 
[邗城火警]  
　　揚州訪事人云本月初二日夜半時郡城東關街古巷口對面某姓家突然失火天乾風燥勢若燎原坊保嗚鉦馳告各善堂水龍先後到場吸水以救約半時許始得揆滅計燬去平屋四家 
[潯上官塲紀事]  
　　九江訪事人云邇者江西撫憲夏菽軒大中丞札委候補府趙太守椿年張大令善鐸赴滬會商銷塲稅事宜九月二十八日道經潯上勾留數日卽附某輪船東行○江西南昌府遺缺知府關太守以鏞陛辭南下九月二十七日由滬乘江永輪船抵潯就招商局小駐襜帷然後雇舟赴省○江西撫憲夏大中丞檄調湖北補用參將岳參戎嗣儀統領九江續備全軍上月二十七日參戎行抵潯陽翌日卽附鄱陽輪船赴漢口以便前赴湖南招募新軍 
[四明要事]  
　　寗波訪事人云浙江紹興府屬餘姚縣與寗郡毘連近有賭棍向某甲賃地開設賭塲嗣因不給地相甲遂起而阻撓被衆賭徒用刀戳整復將甲子掠去勒令出洋銀七百元贖歸後經地方官會營往拿得將甲子奪回並拘得賭徒四人解交鄞縣署經縣主周少軒大令訊明情節申請上憲科以應得罪名○邇來甬江火油價甚昂貴美孚脾每箱售洋銀三元七角五分以致各鋪莫不虧蝕巨本月某廣貨鋪因賣空盤過多難以支持刻已因此閉歇矣○甬地棉花一項前因銷塲疲滯價值漸平近日不知因何又忽昂貴每包一百二十斤須售洋銀三十元有奇 
[浦東保甲總巡局瑣案]  
　　前晚本邑浦東保甲總巡謝岳松明府率勇至各處巡查途次拘獲賭棍陳德勝等數人帶回研訊分别笞責枷號半月以昭炯戒○吳阿發投局控兒子阿七違忤逞兇等情保甲總巡謝明府立提阿七研訊供稱小的酒後無知求恩寛宥明府判責三百板向其父叩首服禮然後取具切結交人保去○日前鄕民王成仁等八名投保甲總巡局禀稱前曾竊取牛关送案訊責之一芝訂近復挅夜在門外縱火請卽提究等情保甲總巡謝岳松明府准卽飭提到案栘送改過局禁押二年 
[上海保甲總巡局案]  
　　謝昌投保甲總巡局控王松欠繳會欵等情前日總巡朱森誔明府提王質訊王供謝妻某氏以寶樹堂出名糾合巨會小的曾登一總自得彩後被謝借去洋銀四百元至今未還是以不復如數交付叩求鑒原明府著王速將會欵交齊再追有項謝妻某氏投案聲稱王心存刁狡務請嚴追明府斥令退去著王將帳目算明禀復候核 
[馬路工程局瑣記]  
　　本邑南巿馬路中電燈前因裝設未妥經馬路工程局總辦翁子文太守禀請蘇松太兵備道袁海觀觀察籌集欵項就行仁馬頭另建洋房一所安設機器延榮華洋行某工師如法裝置將沿途所設之燈一律更換現在各事均已全備惟工師因事北上一俟回　卽可開機試燃矣○十六鋪裏馬路由老白渡口至江海關橋帶房屋自上月初五日協源泰桂圓店失火悉化劫灰邇者各房主已陸續雇工蓋造馬路工程局總辦翁子文太守飭地甲傳諭照　將堦石退進一尺以寛街道 
[英美租界晚堂瑣案]  
　　前者黃春甫遣抱呈王升控壽康質鋪夥詹瑞卿虧欠洋銀四千餘元等情讞員鄧鳴謙司馬訊明屬實押限一　拜内清償前晚提案覆訊詹供小的曾被著名賭棍甲乙等人設局糾賭騙去洋銀若干尚有銀若干充恊記花行股本叩求分别提案追繳以便歸還司馬飭押候補提應訊各人訊核○德商捷成洋行主人控和記號主張少雲吞匿回章等情前晚司馬提張研詰張供前將圖章置衣箱中寄存仁智里林錦樓處兹林恐因案牽涉已遷居青雲里石順記樓上張敬甫處求卽飭役往提司馬飭押候據情照復德領事再行核奪○前者董龍賢控董阿法欠去洋銀一百四元等情司馬提案研訊阿法供稱洋銀已交葉鳳祺有岳阿木可爲見證司馬飭補提葉岳訊追前晚升堂覆詰龍賢投案求追阿法供洋銀實交與葉收去葉供所收洋銀有手摺爲憑岳供洋銀被葉冐名取去求鑒司馬飭將葉押候函詢該業董事俟接到復函再行訊核 
[英租界捕房紀事]  
　　大馬路狀元樓酒肆失去象牙筷數十雙報由包探徐阿華查獲竊賊某甲弔出原贜告知捕頭押候堂期解請讞員鄧鳴謙司馬訊辦○姜阿福與王永新不知因何口角被王毆傷奔投捕房報請查究捕頭允之○有西洋人玉仙者昨與長根互扭至捕房訴稱伊不認兄妹等情捕頭以此係家庭細故命投該管領事署控陳 
[法租界捕房紀事]  
　　小船户某甲偶因細故與某乙爭毆經某號巡街捕一併帶入捕房捕頭騐得乙略受微傷令送往仁濟　館療治甲押候解送公堂禀請讞員魏蒓塢大令訊究○偷兒小桂芬行竊某棧所儲棉花三包被某包探查悉拘入捕房捕頭研究之下供出同黨數人因令押候一併拘獲解送公堂禀請嚴辦 
[美租界捕房紀事]  
　　昨日亭午時船户范明三由鄕間載運棉花來售小泊斐倫路河中共夥姚子卿忽急病身亡事爲流氓所聞向之索許范因投訴捕房捕頭令包探陳洪德前往查明姚究意因何致死情由然後將范解送公堂禀請讞員鄧鳴謙司馬核辦○昨日某繅絲廠女工顧阿金至崇明路某老虎灶購水被甲乙等小流氓調笑阿金忿甚喚令六百八十八號巡捕將甲拘入捕房捕頭令押乞丐牢半日以儆○昨晨妙手空空兒周阿貴掩入蘇州河中所泊某姓駁船上竊取衣服携之登岸適爲包探陳洪德所見連贓帶入捕房捕頭令押候解送公堂禀請訊辦○昨晨偷兒戴阿培混入寓居天潼路第六百三十七號門牌之粤人某姓家行竊布被等物經包探劉阿炳查獲連贜帶入捕房捕頭令押候解送公堂禀請懲辦 
 
 

Page 10

 
 
[邗江官報]  
　　九月二十二日兩淮　　同知寶司馬　銷泰　查災周鹺尹如　　解京餉起程分發大使隆鹺尹益正黃旂人廪到十三日何鹺尹維榮銷南京　差童鹺尉士成銷北鹽王分轉桂芬公幹回揚二十四日沈鹺尹傳鎔回寶坊寺鄒鹺尹鐙回黃泥港祁鹺尹暄回泗源擀均禀辭王分轉桂芬委總局提調知縣王大令如璋委城外保甲縐巡差二十五日范鹺尹　銷京餉差石鹺尹點孫鹺尹務本均委押運北鹽二十六日丁憂大僅湯鹺尹宜芬禀到趙鹺尹毓勲錢鹺尹寶常均委北鹽差二十七日韓鹺尉汝禧辭回淮北二十八日蕭鹺尹應餬由鄂岸來逢分轉迪訓禀知赴省内閣中書殷肉翰濟抵揚 
[上海虹口元濟善堂縱收癸卯年八九月分送堂一文愿並施醫藥捐清單]  
　　八月分新安無民氏洋二元八角無名氏不留名二户各一元湖南善後總局經募楊佑　楊積厚楊冬生楊得紳楊德生無名氏鄧世共鄧石麟彭洲山彭長生張芝成許玉安楊啓逹楊壽山劉鎭垣劉鎭坤無名氏略意人補不足十九户各洋一角張富生揚子俊二户各洋二角陳子揚盛卿車鏡如汪信文彭瑞卿廖笏紳歐曉棠高梅生義豐祥匯康莊李笏卿黃直臣十二户各錢二百文劉海青劉錫琪楊德齋楊德生彭洲山五户各錢一百文無名氏銅洋一元十角源興號銅洋一元延公館八月分洋三角李細地七月分洋一元無名氏洋三元共收　捐洋十一元四角銅洋二元十角錢二千九百文無名氏洋四元鄭康衍洋八元源興號洋四元竹安堂洋五元吳權弟子麥氏信女洋二元共收施醫　捐洋二十三元○九月分俞　章梁門郭氏二户各一元李細地八月分洋一元　公館九月分　三角郭謙修八九十十一十二月分洋十元朱門何氏錢一千二百文共收愿捐洋十三元三角錢一千二百文邵隱名洋五元共收施醫藥捐洋五元 
 
 
 

Page 11

 
 
   
 
 

Page 12

 
 
兹據熱河道詳稱光緒二十八年分承德府徵收五行斗稅銀二千零二十九兩零七分三釐内除支給過稅局賃房書役家人飯食紙張筆墨等項銀二百八十八兩五錢又每兩扣傾鎔解費銀五分計扣銀八十七兩零二分八釐三毫實應交稅銀一千六百五十三兩五錢四分七毫已據照數完解又豐寗縣徵收五行斗稅錢易銀二百六十三兩八錢二分四釐七毫一絲每兩扣傾鎔解費銀五分計扣銀十三兩一錢九分一釐二毫七絲四忽五微已據照數完解又濼平縣徵收五行斗稅錢易銀三百五十三兩五錢四分四釐一毫六絲八忽每兩扣傾鎔解費銀五分計扣銀十兩零六錢七分七釐二毫二絲三忽四微實應交稅銀二百四十兩零八錢六分七釐零五絲四忽已據照數完解至承德府所徵收稅銀核與定額計短徵銀三千六百六十九兩四錢八分零四毫每兩扣傾鎔解費銀五分計扣銀一百八十三兩四錢七分四釐一毫凈應賠解銀三千四百八十六兩零六釐三毫已飭照額賠補完解又豐寧濼平二縣所報稅均係有益無絀請銷解費及承德府請銷賃房飯食等項亦與部定數目相符除飭將稅銀赶緊解司又入撥報部並摘造間明統册同細册印結一併詳送前來奴才覆核無異除册結咨送户部外理合恭摺具奏伏乞皇太后皇上聖鑒敕部核覆施行謹奏奉硃批户部知道欽此 
二 
[熱河都統松奏選派將弁咨送北洋配隸習操片十六日]  
　　松壽片再熱河旗營前經奏明酌裁選派將弁十名兵目二十名咨送北洋就學並挑選兵丁百名聘定教習就地訓練各在案嗣奴才以就地教練雖足開其風氣而地處邊隅見聞米廣功效究難速覩當經函商督臣袁世凱仍將挑選旗兵百名咨送北洋配隸練軍習操並由北洋酌定年限餉章去後兹准函覆以各省挑選配隸習操奏有定章以一年爲度似應仿照辦理直熱事同一體與都較異餉項可以代籌等因前來查熱河整頓旗務正以欵難驟集爲慮前項兵餉北洋允爲代籌足徵重視邊陲不分畛域所有原缺兵丁百名應卽咨送北洋配隸練軍習操以一年爲度旣足深其觀感尤可期其速成俟各弁兵學成而後師法有資再行籌建武備學堂擴充加練俾成勁旅理合附片陳明伏乞聖鑒謹奏奉硃批知道了欽此 
[兼湖廣總督端奏援案請奬勸辦助新捐出力名員摺十七日]  
　　頭品頂戴署湖廣總督湖北巡撫奴才端方跪奏爲勸辦湖北助餉新捐出力各員據案分别異常尋常勞績擇尤請奬懇恩照准以示鼓勵恭摺仰祈聖鑒事竊照鄂省欽遵光緒二十六年六月二十日諭旨勸捐助餉當經本任督臣張之洞前撫臣景星會奏在湖北藩司衙門議立助餉新捐局派員勸辦並聲明此項捐欵以一半存備部撥一半留爲本省增軍辦防製械之需等情欽奉硃批著照所請該部知道欽此計自開辦以至限滿停捐共解收庫平銀七十萬七千四百七十四兩五錢内請奬實官銀五十四萬六千四百一兩八錢銜封貢監銀八萬七十二兩七錢專案請優奬銀八萬兩請建坊銀一千兩一半　濟部撥各欵一半劃歸本省爲發餉造械之需分别奏報在案查開辦此項新捐適值鄂省連年災祲海疆多故商民交困之時加以各省捐局林立捐生觀望不前招徠乏術辦理益形棘手疉經勸辦各員分途籌辦設法勸導殫精竭慮舌敝唇售始克集成鉅欵惟時剿辦長江一帶富有票匪以及湘蜀豫省籌辦防務增兵增餉槍砲廠添購機器物料供給各省取用司局各庫羅掘一空幸藉此項捐輸得以勉濟要需各該員竭力勸辦不辭勞瘁實屬異常出力查江西省勸辦新捐援照順直振捐章程奏准捐集三萬兩以上作爲尋常勞績五萬兩以上作爲異常勞績分别請奬此外江蘇浙江等省亦經援照辦理湖北省事同一律應請援照江西等省成案分别異常尋常勞績擇尤請奬由署湖北布政使岑春蓂會同善後局司道詳請奏奬前來奴才覆加查核刪减擇其勞勩最著者二十員援案分别異常尋常勞績開具清單恭呈御覽仰懇天恩俯准照奬以示鼓勵出示逾格鴻慈除飭取各該員履歴咨部外所有援案請奬湖北勸辦助餉新捐出力各員緣由理合恭摺具陳伏乞皇太后皇上聖鑒再湖北巡撫係奴才本任毋庸會銜合併陳明謹奏奉硃批該部議奏單併發欽此謹將湖北勸辦助餉新捐出力請奬各員繕具清單恭呈御覽計開二品銜湖北候補道盛春頤請賞給三代從一品封典湖北候補知府張賡颺請免補知府以道員仍留原省歸候補班補用湖北試用知縣陳敬文請歸勞績候補班即補指分直隸候補府經歴恒晉請免補府經歴以知縣仍留原省儘先補用知州用湖北補用州同楊鎔請免補州同以知州仍留原省歸勞績補用班補用以上五員係按異常勞績請奬湖北候補知府李昌洵候選知府林松唐均請加三品銜湖北候補知府劉慶來李沛恩湖南候補知府李常度均請俟補缺後以道員用湖北補用知府程道存請以知府遇缺補用安徽試用知府瞿世琬請俟補缺後以道員用湖北補用直隸州知州程恩培坐補德安府同知蔡懋賡均請補缺後以知府用湖北京山縣知縣武延緒請以直隸州知州在任候補湖北候補知縣李堅蔣有霖均請俟補缺後以直隸州知州升用安徽候補知縣趙元熙請俟補缺後以直隸州知州用候選布經歴馮應夔請俟補缺後以知州用湖北補用直隸州州同丁兆元請俟補缺後以知州用以上十五員係按尋常勞績請奬奉硃批覽欽此 
[署兩廣總督岑奏查明廣西優劣各員分别舉劾摺十七日]  
　　頭品頂戴兵部尚書銜署理兩廣總督臣岑春煊跪奏爲查明廣西優劣各員分别舉劾恭摺仰祈聖鑒事竊臣前奉電旨兩省吏治軍政飭臣整頓等因臣抵潯後復將廣西匪亂之源由於吏治之積疲勞伍之廢弛稽之衆論所得優劣各員敬爲皇太后皇上詳陳之署太平府事候補知府吳徵鰲豈弟廉明盡心民事署平樂府事候補知府英霖廉靜平實表率有方調署南寗府事會州知州彭言孝安良除暴明敏有爲署百色直隸廳事東蘭州知州王鴻誥才具開張不避艱險調署貴縣事興安縣知縣賀源清寛猛適宜民情愛戴署武緣縣事候補知縣劉壬攢才氣英銳治盜有聲署永湻縣事候補州同顧立廷誅　强暴勵精圖治以上七員在廣西均屬上選懇恩嘉奬以資策勵候補道沈世培前在右江道署任内措置乖方致令屬境匪徒異常猖獗該道竟敢矇報肅清閏五月初一日東蘭州失守署知州陶其　被匪戕害該道直至二十七日始報實屬有意諱飾貽禍地方候補 
 
