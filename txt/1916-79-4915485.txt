# 1916 - 79 - 4915485

 

Page 1

 
 
   
 
 

Page 2

 
 
時評 
[無詞以對（冷）]  
　　我向者雖不贊成帝制然尙以爲帝制派中人必有一番經綸足以舒其抱負者也故帝制雖背於道義雖反乎時勢然其能力或有可觀者及今以觀不成祇有取消之一法耳抑何卑劣至此也耶 
　　然則帝制派之主張帝制不過因以嘗試者耳事成則富貴功名據爲己有事不成則取而消之於己毫無所損其爲術甚智矣然而其視國民甚愚矣其視國家亦甚輕矣 
　　嗚呼我聞帝制之發生也我悲我聞帝制之取消也我悲更甚 
[命令]  
　　三月二十二日政事堂奉策令迭據陸徴祥奏稱兼職繁重請專任外交總長等語陸徴祥應准開去國務卿此令 
　　又令特任徐世昌爲國務卿即日視事此令 
　　又令特授齊爕元以勳四位此令 
　　三月二十二日政事堂奉申令文官高等懲戒委員會奏議决貴州巡按使龍建章奏劾卸任郎岱縣知事簡協中卸任台拱縣知事彭承先卸任平越縣知事喩熙箴卸任黎平縣知事傅良弼交付懲戒一案依照知事懲戒條例均應受褫職並奪官處分簡協中彭承先喩熙箴三員所犯涉及刑事範圍應提交法庭訊辦等語簡協中彭承先喩熙箴均著照所議即行褫職停叙實官並提交法庭訊辦傅良弼即行褫職並停叙實官餘如所擬辦理交內務司法兩部查照此令 
　　又令民國肇建變故紛乘薄德如予躬膺鉅艱憂國之士怵於禍至之無日多主恢復帝制以絶爭端而策久安癸丑以來言不絶耳予屢加呵斥至爲嚴峻自上年時異勢殊幾不可遏僉謂中國國體非實行君主立憲决不足以圖存倘有葡墨之爭必爲越緬之續遂有多數人主張恢復帝制言之成理將吏士庶同此悃忱文電紛陳迫切呼籲予以原有之地位應有維持之責一再宣言人不之諒嗣經代行立法院議定由國民代表大會解决國體各省區國民代表一致贊成君主立憲並合詞推戴中國主權本於國民全體旣經國民代表大會全體表决予更無討論之餘地然終以驟躋大位背棄誓詞道德信義無以自解掬誠辭讓以表素懷乃該院堅謂元首誓詞根於即位當隨民意爲從違責備彌周巳至無可諉避始以籌備爲詞藉塞衆望並未實行及滇黔變故明令决計從緩凡勸進之文均不許呈遞旋即提前召集立法院以期早日開會徴求意見以俟轉圜予憂患餘生無心問世遯跡恒上理亂不知辛亥事起謬爲衆論所推勉出維持力支危局但知救國不知其他中國數千年來史册所載帝王子孫之禍歷歷可徴予獨何心貪戀高位迺國民代表旣不諒其辭讓之誠而一部分之人心又疑爲權利思想性情閡隔釀爲厲階誠不足以感人明不足以燭物實予不德於人何尤苦我生靈勞我將士以致衆情惶惑商業凋零撫衷內省良用矍然屈己從人予何惜焉代行立法院轉陳推戴事件予仍認爲不合事官著將上年十二月十一日承認帝位之案即行銷撤由政事堂將各省區推戴書一律發還參政院代行立法院轉發銷燬所有籌備事宜立即停止庶希古人罪己之誠以洽上天好生之德洗心滌慮息事寗人蓋在主張帝制者本圖鞏固國基然愛國非其道轉足以害國其反對帝制者亦爲發紓政見然斷不至矯枉過正危及國家務各激發天良捐除意見同心協力共濟時艱使我神州華裔免同室操戈之禍化乖戾爲祥和總之萬方有罪在予一人今承認之案業已撤銷如有擾亂地方自貽口實則禍　皆由自召本大總統本有統治全國之責亦不能坐視淪胥而不顧也方今閭閻困苦綱紀凌夷吏治不修眞才禾進言念及此中夜以興長此因循將何以國嗣後文武百官務當痛除積習勉圖功凡應興應革諸大端各盡職守實力進行毌託空言毋存私見予惟以綜覈名實信賞必罰爲制治之大綱我將吏軍民尙其共體茲意此令 
　　又令茲依約法第三十二條召集代行立法院臨時會並宣告於本月二十三日起開會此令 
　　三月二十三日政事堂奉申令據江蘇宣武上將軍參謀總長馮國璋奏稱江蘇地方重要未能兼領請開去參謀總長俾專責成等情該上將軍公忠體國所請出於至誠應即允如所請馮國璋著開去參謀總長仍督理江蘇軍務此令 
　　三月二十三日政事堂奉策令特任段祺瑞爲參謀總長此令 
　　三月二十三日政事堂奉告令前據大典籌備處長奏請建元現在承認帝位一案業已撤銷籌備亦經停辦所有洪憲年號應即廢止仍以本年爲中華民國五年此令 
[專電]  
　　北京電政事堂昨將撤銷帝位事分電獨立省分請唐劉陸等停戰 
　　北京電中央對獨立省提出條件（一）滇黔桂三省獨立取消（二）責令維持地方治安（三）添募新兵一律解散（四）所有軍隊回原駐地（五）即日起不准兵與官軍交戰（六）各派代表一人來京商善後事 
　　北京電昨統率處加班會議决定兩案（一）爲各省指定徴兵區域並嚴定兵格（一）各防務區適用軍律 
　　北京電黎副總統將兼管將軍府事今午豐澤園先開聯席會議討論善後並電熊希齡速來京會同取决 
　　北京電龍濟光力辭征桂擬簡 
王廷楨任總司令 
　　北京電准湘省增兵十營 
　　北京電設臨時醫院先成長沙 
岳州重慶叙州四處 
　　北京電外交緊急電促汪大燮來京相助 
　　北京電京中各報如亞細亞等巳改民國五年 
　　廣東電中央電龍轉陸决意取消帝制命陸回邕恢復秩序此電到後粤謠漸息金融稍活動聞桂事已允調停 
[譯電]  
　　北京電今夜有申令取銷洪憲年號仍用民國年號袁總統已准馮國璋辭參謀總長職另任段祺瑞代之參政院今日因到會人數寥寥未能開議已展期　　（二十三日） 
　　北京電黎元洪段祺瑞徐世昌於二十二日致電蔡鍔陸榮廷梁啟超謂帝制取消目的巳逹請解兵待商段祺瑞昨入見總統 
十一員兵五百七十三人俄軍在里加南及東乏之虞此邓爲龍氏患於中央之一證准龍氏今所照前淸舊例暫征糧米庶米價可平軍民兩益此 
 
 

Page 3

 
 
會談頗久北京帝制報對於取消帝制皆作恭維袁氏之論調其他各報則不加評論聞倪嗣冲不日將任西南軍總司令 
（二十四日）以上德文電 
　　香港電由粤移寓香港者較前更多日夜輪船官艙及散艙皆擁擠不堪（二十三日） 
　　路透電 
[東方通信社電（日本人組織）]  
　　北京電取消帝制問題巳經實行惟政府現仍不弛其軍事上之設施一面期待南方數省出而調停然據共和軍方面傳到之報均稱觀現時之狀態與宣統三年之末清室去位之時無異非袁總統之引退無論如何不能妥協云云（二十四日） 
　　北京電參政院本日以代理立法院之資格召集（二十四日） 
　　北京電據由安南轉來雲南電云黃毓成所率之一支隊已入廣西百色與廣西軍聯絡（二十四日） 
　　北京電據前國民議會代表者政界有名之某氏言南京馮將軍等前此贊成帝制之電報該將軍等實無所知皆由北京派遣之人所發僞電此事曾由某外國顧問傳述又昨冬國民議會當國體案提出之際各代表者以係重要問題意須愼重討議之後决定贊否方能妥協惟後經某要人示意謂此案係奉袁總統之旨故無何等特别討議各代表者即於預先印刷贊成帝制並推戴袁大總統爲皇帝之投票紙上署名案遂决定此當時之實况也又曩雲南宣言獨立之際曾發堂堂懲罰申令今因合三省宣言以武力反對袁氏之帝制遂於己所承諾之帝位忽稱不欲發申令而取消之似此朝令夕更對內元首之地位旣甚曖昧政府之威信大失我中國之前途殊堪憂慮云云 
　　（二十四日） 
　　東京電袁總統罪巳之申令巳由今日東京各報發表使　有清朝末葉同一之感想謂與袁之信望反覺有傷云（二十四） 
　　北京電都中一般中國人向閱政府機關報紙所載四川湖南方面官軍勝報以爲雲貴獨立軍不久可以鎭定對於廣西獨立之眞相亦未確知尙在疑信之間忽有取消帝制之申令同時且有五省將軍調停之說殊出意料之外均以南方或有重大事件發生揣摩臆測頗抱危懼之念云　　（二十四日） 
　　北京電都中有識之中外國人對於五省將軍調停之說以昔所發表之伍唐兩氏妥協案旣全無根今鑒事實與五將軍之地位並提出之時期則該提案之眞僞如何大有可疑云 
　　（二十四日） 
　　北京電香港電云兩三日前廣東某外國銀行之買辦張（譯音）某入謁將軍龍濟光聲言粤省如須借欵該行可以四百萬元爲止應借龍將軍以目下鴉片稅與賭稅不解北京可以挪用不必借欵等語謝之 
　　（二十四日） 
　　東京電范家屯巡警暴行事件由中國官之陳謝並予將來之保障案遂解决（二十四日） 
　　東京電朝鮮新設師團準於四月一日發表編成（二十四日） 
　　東京電三月中旬之貿易輸出超過四百萬元（二十四日） 
　　東京電新任義國大使今日午前呈遞國書　　（二十四日） 
　　東京電日本以戰後之設施爲目的所設之國勢調查會因其組織不備决更改其範圍並其基礎重新組織旦晚即可發表（二十四日） 
[戰電]  
　　其一（英人路透電） 
　　巴黎電今日下午公報云末斯河西面瑪蘭柯爾愛斯萊三○四小山附近有活動之砲戰化柯爾山大爲激烈末斯河東面伏村及丹洛泊砲火亦厲前敵無步軍戰事今晚公報云德軍在末斯河西面終日轟擊後屢次進攻自亞伏柯爾叢林至瑪蘭柯爾法軍陣線敵軍且圖由亞伏柯爾叢林衝出均爲法軍步砲隊所阻敵軍在瑪蘭柯爾西南一基洛邁當化柯爾小山佔一立足地末斯河東杜哇芒與伏村境有猛烈之砲火法炮隊猛轟比境及愛恩河北並亞貢之敵軍防禦工程 
　　（二十二日） 
　　倫敦電英帥海格將軍報稱昨夜敵軍轟發地雷兩具未釀損失凡爾美萊東北地雷陷穴有炸彈戰事無大勝負今日英軍以大砲及戰壕臼砲轟擊維士瑪瓜西南敵陣地頗獲效果（二十二日） 
　　倫敦電今日印度事務大臣張伯倫在下院稱美索波太米亞戰地藥品接濟不能充足由於河行困難之故政府早在各處覔購淺水輪船有數艘沉失海中今政府未嘗引爲滿意但希望所行各層已有進步議員賀白侯斯謂藥品中輟執政者當負責任張伯倫答稱議院對於藥品中輟及責任攸歸兩事應俟事實共知時再下斷語（二十二日） 
　　倫敦電英國北福爾蘭東北三十英里之加洛泊燈船聞被魚雷轟沉（二十三日） 
　　伊穆登電今日一商船抵此謂加洛泊燈船僅留桅竿露出水面（二十二日） 
　　倫敦電意國統帥加逹那今日抵英吉靑納費蘭巨等皆難歡迎途人觀者甚衆日內意帥將入覲英皇（二十二日） 
　　倫敦電預算案將於四月第二星期內提交下院日期尙未擇定（二十二日） 
　　倫敦電自由黨軍事委員决議主張强迫軍役應及於巳婚男子（二十二日） 
　　亞姆斯特丹電德國許多受傷水兵由齊不魯日至不魯日養傷當天空攻擊時德斥堠船與驅逐艦從齊不魯日逃出以避飛機轟擊並有一潛艇駛至荷蘭海岸（二十二日） 
　　海牙電駐德荷使將因土邦第亞號沉失一向德國交涉（二十二日） 
　　亞姆斯特丹電聞德國海軍大臣巴林氏稱德國政策乃欲阻止英國與歐陸交戰國或中立國間之運輸事業（二十二日） 
　　倫敦電商部大臣任錫門在下院稱商部刻派 
委員討論戰後國際商業競爭中保持英國實業地位之方法鐵業委員今已派定二人云（二十二日） 
　　新墨西哥哥倫布電聞墨總統加蘭柴之赫萊拉將軍率兵二千叛變傾向維拉巳在西基華華作戰（二十二日） 
　　哥倫布電美國遠征隊未有消息因無電線或有電線而又被割斷之故隨行之飛機兩架今尙未到大約巳在沙漠中迷失矣（二十二日） 
其二（德人德文報專電） 
　　柏林電德軍大本營宣布二十三日公報云德軍廓清亞伏柯爾東北戰地及續獲森林外敵軍戰壕後共巳俘獲軍官五十八員兵二千九百十四人末斯河兩岸砲戰暫弱之後今復劇烈哇貝爾塞附近之法軍希圖補償二月十三日所受之挫衂復負重創而退凡爾登北面有天空戰事敵飛機三架失戰鬬力兩架降落薩摩業東北德軍陣線後一架起火墜落敵軍陣線外（西境戰况）俄軍攻擊之地仍逐日擴張今方於數處晝夜進攻不稍間斷俄軍在波斯太維西北進攻頗猛死亡甚衆德軍在一小地點從事回攻俘俄軍官十一員兵五百七十三人俄軍在里加南及東南·佛里特里斯太附近茄柯白斯太西南·杜拉白南·維特齊北等處進攻者均爲德軍擊敗大受損失德軍回攻一次俘俄兵六百人德軍死傷頗少（東境戰况） 
　　維也納電奥軍大本營宣布二十二日公報云東北全陣線幾全有砲戰斯特里巴河及柯爾明有俄兵枝隊進攻處處敗退東加里西亞某處俄兵約一大隊與奥兵交戰死軍官三員兵一百五十人被俘百人奥兵僅傷數人（奥俄戰况） 
　　柏林電德外交部宣稱海軍部調查後知荷船土邦第亞號非由德潛艇以水雷擊沉亦非德海軍擊沉荷船遇禍之地德國亦未安置水雷（二十二日） 
要聞一 
[總統問題]  
　　大陸報云聞共和軍領袖要求袁氏交卸事權以黎元洪爲民國臨時總統其所持理由爲袁氏已辭總統之職接受帝位不能靦然再爲總統蓋總統一席自袁氏辭退後至今尙虛故應以副總統暫攝一二年以待國民正式選舉此項要求必須應允否則共和軍必不息兵云關於取消帝制之發展頗爲衆所注意或謂籌安會發起人難以保全生命檀香山日本斐列濱等處華僑總會屢電伍廷芳唐紹儀請勿調和南洋華僑尤切齒於帝制昨晤旅滬粤人據云粤省凖備宣告中立云 
[桂警與帝制之命運]  
　　字林報十九日北京通訊云桂省息爲北京政府一大打擊所謂北京政府者乃指袁氏及一般希想攀龍附鳳之人物而言記者從可恃方面探悉切實取銷帝制之申令日內即將發表當蜀中官軍得利之際毅然廢棄帝制則在比較上易於轉圜不致損失威嚴蓋乘勝認錯與遇逆屈服固逈然不同也但桂省之獨立足以抵銷官軍之勝利而有餘又使政府退處於四面楚歌之地位矣自袁氏發起此種不幸之運動後忠言疊至警告頻來爲當局計無時而非可以取銷帝制之時期不宜屹屹於顔面之有損與否今雖時局險惡然除取銷帝制而外實無他法惟今日袁氏是否有此心思即使行之能否挽回大局則屬另一問題粤省之態度實爲時局中判决成敗之要素龍氏不受王爵仍忠於中央就種種現象觀之似不致改變龍亟請中央接濟經費俾其弟軍隊刻被堵斷於雲南者得無兵餉缺乏之虞此即爲龍氏忠於中央之一證惟龍氏今所行者陸榮廷巳行之於前聞陸巧騙政府得五十萬元及大宗軍械即以政府所予者轉攻政府故政府對於此次一再審度龍氏是否較其親戚陸氏更爲可恃若中央靳而不予則龍軍無餉勢必譁變或投入革軍若竟予之則龍氏或將欣然受之而即步其親戚之後塵以壯其聲勢此誠政府躊躇顧慮不知適從者也吾人所可確信者龍氏志在握粤省之治權加入革命能否使其地位愈爲穏固此殆龍氏今日所以沉機觀望者歟聞梁啟超確在廣西湯化龍亦有南去之說此二子爲人景仰頗具勢力反對帝制素甚堅决今若加入革命軍有活動之行爲則於全國人心大有感應也 
[桂電要求之五事]  
　　大陸報二十日北京通訊云陸榮廷屢告奮勇請督師平亂政府遂任爲貴州宣撫使撥付中交兩銀行鈔票約百萬元並飭廣東接濟大批軍火詎餉械旣得而南寗聲明斷絶關係宣佈袁氏罪狀之電倐然而來此電十五日拍發十六日午後抵京係用政府新密碼故未爲粤滬檢查員所覺直逹袁氏之前所可異者此電乃由南寗拍發時在陸氏出省垣赴柳州之後但電中首列陸名次爲陳炳焜梁啟超徐佛蘇等十餘人要求五欵（一）取銷帝制（二）嚴懲帝制發起人（三）設立眞正民意機關（四）袁氏辭職（五）限三日內答覆否則桂省脫離中央關係政府接此電後即召集各大員開特别會議廣西一省尙不足爲政府之極重大障礙但恐粤省將繼起響應耳 
[雲南快信]  
　　騰永雲鄕兵事務所長段浩以前練鄕兵百六十名除調充陸軍及瘴故所餘無幾瀘水要地兵多益善茲擬再練兵一連以備緩急仍屬五團其調練章程槪照前次惟本年此間米貴不敷之欵由該土職捐囊補助等語呈請政府核示聞巳照准并奬其熱心義務至補助之欵若干令其詳報核奪李烈鈞由蒙自致滇都督電略云滇都督偉鑒到此數日詳察各方情形實形安種小龍雖或罔識時勢有劉何兩君甚可融洽消化於無形若冉得勸奬使進一步作我軍民之氣則勝算在手矣雲南第二軍廣南兵站於二月二十三日成立通報惟縣屬食米多由桂邊購運現在桂省一致贊同亦當擴充軍備恐難購辦如不先事籌設有一時缺乏致誤軍食當商地方士紳贊同擬由附城四十里內各村尙未納四年分糧課者從權照前清舊例暫征糧米庶米價可平軍民兩益此項糧課即由售獲米糧照解云 
　　滇省派駐廣西專探三月一日報告云粤東欽州龍覲光親率濟軍千餘前赴南寗不料甫抵陸屋附近即被桂省陸都督派駐該地之軍隊拒絶互相激戰濟軍退走 
　　海防滇軍探員報告龍覲光在欽廉地方募兵十營命團長盧子培率領於陰曆正月初七日出發行至廣西邊界百鷄拗被陸都督調兵截擊西軍大獲勝利盧團長已潛退 
　　昨聞馬關縣知事袁書寶君有電來省云所有警備員兵調蒙自應遵辦惟據報龍濟光派來招兵之宋某有兩日內入關起事之說正賴兵力防緝乞電蒙道緩辦 
　　又廣西探報滇軍府云廣西陸都督業已默認贊成共和軍時機一至即與龍軍開仗并將接近貴州邊界駐防軍隊全數調回并迫龍怡庭與桂軍一致近行將來滇軍到省即可會合長驅入粤張梯團長電致滇軍政府條陳整頓廣南鹽務之利弊略謂廣富鹽務自改歸商辦後常無鹽售人民幾已淡食如此狀况不惟軍府財源有關更於民生日食有碍現廣南各子局多無鹽銷售致使越桂私鹽紛紛輸入不敢過問雖設有緝私隊亦不能緝若長此不理財政損失更大懇速設法以維利權而紓民困 
　　又昭通來電略云前電招安蒲飛雄等副官於二十八日單騎冒雪直抵細沙漠老林視線曉以大義該蒲飛雄等亦即率隊出面誓願投効共計四百三十人勇敢精壯鎗械三十節土砲二尊尙堪檢用於本月四日隨同副官回綏江聽候編制調用聞蒲飛雄爲滇川交界之一巨匪武藝超羣黨羽極衆今旣投誠於民軍前敵不無裨益云 
編輯餘談 
[取消帝制與大員（默）]  
　　此次各大員之反對帝制以意度之約分三派一非反對帝制僅反對即帝位之人者一僅反對帝制而不反對其人者一則反對帝制而并反對其人者 
　　第一派之反對觀念最薄弱亦最少數故可勿論第二派旣僅以反對帝制爲目的則帝制取消自必仍擁護中央第三派旣不僅以反對帝制爲目的則帝制取消自不願即止其反對之手續所謂眞正反對帝制者必屬於第二派而此各派之孰多數孰少數日內必將有以表示之也 
　　是故此次之取消帝制謂與戰局無關係不可也情勢之變動蓋在意料中也謂與戰局有大關係亦不可也蓋變動之中仍有不變動者在也然則今日之取消帝制適足啓糾紛而延戰局而已解决云乎哉 
 
 

Page 4

 
 
   
 
 

Page 5

 
 
   
 
 

Page 6

 
 
[取消帝制問題之決定]  
　　二十一日上午懐仁堂召集大會議决定惟一之大計所謂大計者蓋即取消帝制之問題與議大員自陸國務卿及現來京之倪嗣冲將軍等三十餘員均一律署名蓋印定爲政策旋擬長電一道飭軍電處分致南京馮國璋將軍徐州張勳巡閱使聞爲上項大計問題徴其政見俟得同意即可密電各省大吏以决進行又據英文京報云取消帝制說外間早有所聞惟因其中尙有多少阻力故一時未能决斷茲聞日昨在公府開重要會議即係關於此事當時决定即將帝制取消一兩日內將用明令發表又聞有向不贊成帝制之某某要人等亦將公同簽名向全國表明此等消息昨夕外交界人紛紛談論皆謂爲確實可靠當在公府會議時各要人及各部總長均列席元首當時曾謂决將帝制取消不日即發明令面各要人及各部總長均不敢贊一詞 
　　北京熱心帝制之報紙亞細亞蓋其一也而此次得取消帝制之確耗亦與英文京報同時揭載惟措詞逈然不同標題不曰取消帝制而曰却還推戴書文中所叙事實僅元首已定將國民代表推戴書退還參政院並將明降申令布告二語此外反覆申明總不外力言推戴者如何公意被推戴者如何誠心以及黨人如何興風作浪全國人刻應如何抱歉等一派歌功頌德話頭至於 
徐段復出與戰局調停兩事彼亦另題述之前者意在借徐段以樹聲勢後者分爲三層以自辨難大致亦言取消帝制與調停無涉而最後一叚頗有數語耐人尋味其文云政局中怪怪奇奇之事亦夥矣或有明知其謬妄而姑利用此說以張其聲勢者亦有模稜兩可之人無定力定識樂引用此說以掩飾其破綻者云云惟結束處仍屬以武力解决等話頭總以上各情觀帝制派對於取消帝制之情形蓋亦可微見其端矣 
　　又聞政府前因帝政垂成登極有日特令造幣廠趕鑄帝國新幣以爲登極後頒賞各處之用今帝制已爲取消此項新幣萬不能通用昨已電飭天津造幣廠暫行停鑄其已鑄成者擬即撥作軍餉之用以便使軍人均知帝國仍存希圖爵賞之心有加無巳聊以保持原狀而待政府之另圖辦法惟又據某要人之主張則以爲南省反對帝制人同此心將來因强用此項新幣軍人與民間必有惹起風潮之日似不如存諸國庫永作紀念之爲妥當云 
[桂事影響廣東之重大]  
　　龍將軍之態度刻據政界某要人云前頃龍覲光奉命征滇率兵赴廣西之時業由中央政府所派駐桂之偵探報告龍臨武抵桂以後暗與陳炳焜等有所密議又於昨日中央政府接到龍覲光來電略謂廣西獨立彼則心實無他惟誓志在廣西方面堅守中立等語政府見此情形恐其有他故一面策令遽任彼督理雲南軍務兼署雲南巡按使一面又命高等秘密軍事偵探某某即日出都南下經滬赴粤其目的即在調查廣東於廣西獨立後之形勢如何及龍將軍實際所抱之眞意與現在態度之表示一一密探火速報告而在廣東一面亦復以防務緊急時時有請餉請械之舉政府籌議再四昨聞已撥餉銀五十萬元由某銀行匯往廣州至於黨人在廣東之進行日來亦十分活動以致軍民暗中與之附和者日多一日近頃廣東南部欽州一帶地方黨人突然起事據某日報載稱業於日前確實佔領該處並聞中央接到警訊當時電飭龍將軍速派軍艦二艘及陸軍二團急行鎭壓以防不測云 
　　三帮辦之由來刻據某機關傳出確息當廣西陸將軍等日前宣布獨立時廣東龍將軍亦同時致電中央政府略謂如廣西獨立或恐本省孤力無援亦難以維持隸屬中央之態度等語中央突接此電驚駭異常是日雖迭經會議然苦無良策不得已遂特電凌福彭蔡乃煌李翰芬等令暗中監視龍之舉動惟據政界消息則謂近日廣西獨立廣東情形危急萬分龍將軍告急之電日必數起而最難對付者爲軍費問題前雖有某督辦擔任粤省軍費之說然究徒託空言不能救急政府籌之再三思蔡乃煌在前清歷任上海關道宦囊極爲充足蔡又自冀重用每有願出資財報効政府之表示故此次特派帮辦防務實欲其於金錢上竭力帮忙耳至凌李二 
人則又因彼等在粤頗佔勢力且與蔡之關係甚切據亦一併派充云 
　　金融界之影響昨（二十一日）某國廣東領事致電某國公使館略云粤桂指臂相聯一方搖動全局隨之故自廣西未獨立以前廣東地方即浮說百出人心淘淘表面雖未現出不穏之狀而裏面則遠近居民時有臥不安枕之虞各銀行力藏現欵不爲貸出尤爲警戒人民鑒於隠情亦相率將現欵收藏不願兌換銀行鈔票治廣西獨立宣言并傳有桂軍一大支由梧州出發越境而進攻封川於是廣東省內各處民軍蜂起響應桂軍之說頻頻震人耳鼓因之巿面商務非常沉寂金融界陡 
起恐慌大多數心理咸搖搖如懸旌廣東商務總會覩此情形其總副理等遂於十九日邀集各紳董多人代表商民偕赴將軍府懇請龍濟光將軍急抒維持和平之策而二十日辰初中國銀行廣東分行門前持票請兌現者紛至沓來該銀行應按不暇頓生一種騒擾不堪之現象而交通銀行分行及其他各行同受影響云 
[桂兵已抵永州]  
　　英文楚報三月十日湖南永州通訊云湘南逼近黔省故與此次戰爭之進行至有關係自滇省宣布獨立後四鎭兵士陸續會集此間繼乃陸續開往寳慶迎拒黔軍永州本城及自永至寳一帶尙稱安靜惟過境之兵騒擾頗甚强拘民船逼令服役視爲當然不給一文故民船紛避港汊江上數十里不見帆影各處苦力亦畏兵如虎蓋不願嘗荷重負行長途之滋味也間有數處豐給工資民皆樂爲奔走然有數處以威虐民街巷盡空則遇行人即强令服役嗚呼是直武裝之盜匪耳民人今無敢表示贊成革命之意者然對於帝制亦殊冷淡無一言以稱道之永州位於通桂之大道間桂兵已有抵永者當道顯因桂省現局未臻危急地位以故乃能分兵衛湘也永州所見官兵其體魄紀律裝備無一足動人觀念然掌號之聲不絶於耳聽之固若甚威風者永州處戰區邊際未易探悉官軍作戰計畫現東西兩面均有官軍開抵至慶聚集該處似將以此爲守禦地點惟其前鋒業已進至武岡矣該地如果作戰則傷兵無療治之望最近之醫院亦遠在湘江之濱湘省西南戰氛日熾而醫藥全無深望紅十字會速起圖之以盡厥責 
[桂事前途之兩方凖備]  
　　桂省內部之進行廣西與中央電報業已不通中央雖連次分電調查近狀均無覆報昨據外人處消息大致如下一梁啟超確已至桂與陸陳等籌謀一切如何名義尙未可知一陸榮廷現巳回省被推爲都督一王祖同之附和似出於無奈目下實受拘禁一陸榮廷回省後改以陳炳焜率兵攻湘直撲永州大路一林紹斐率兵攻粤取道柳州一陸梁陳等現迭次勸告龍濟光將軍響應獨立一廣西前調赴百色之兵隊巳將龍覲光將軍所統粤軍之後路截斷惟尙未見衝突一廣西雖已獨立而全省秩序仍尙如常又據某方消息廣西政府內容佈置完密後除通電中央及各省長官外同時（十五日）用陸榮廷都督名義照會駐在香港之各國領事略云本省以民國五年三月十五日宣言獨立以又除帝政擁護民國爲目的本日於南寗設置廣西都督府今後與各國之交涉事件一切皆依據條約妥爲辦理省內所有在留外國人民實力保護益敦親睦决不違背云云 
　　中央對待之主張前數日中央爲對待桂省事曾分别密電各省將軍巡按使等徴求相當對待之密要政見昨聞奉天叚將軍吉林孟左將軍王巡按使黑龍江朱右將軍直隸朱將軍河南趙將軍田巡按使山東靳將軍蔡巡按使湖北王將軍段巡按使山西閻將軍陜西陸將軍熱河姜將軍等已有最新密碼電報到京覆陳政見大約亦分武力和平兩項辦法其中主張武力者約居多數惟據順天時報載某軍事家談云月前某西報有三月廣西去四月廣東危之語蓋亦測度粤桂二省之形勢息息相關之確見今廣西旣已獨立則南軍所佔領之海岸線延長將由海道以窺廣東不必假道越南而廣東自可睡手而得一則湖南之南部與廣西實相關聯廣西一去則湖南省之南面藩籬已破北軍已無防禦之策故廣西一獨立後南軍所佔地理之形勢突然一變云云 
　　征桂司令之人物桂省起事後政府已連次特開密議籌畫緊急對待辦法聞最近經三次之特别密議巳解决純取武力主義蓋多爲一般軍事派所主張其理由有三一爲陸陳决心獨立其所電陳要求各欵並無可轉圜之餘地一爲龍濟光將軍因本省防務緊要雖未必能出師討桂然或可不至附和一爲桂省獨立戰線雖未免延長然中央尙不至竟無一兵可撥故有此項主張聞二十日又召集緊急軍事會議除急籌維護湘局之政策外並將遮斷桂軍入湘要路與抄截黔軍進逼湘中各要策議定內容極爲秘密僅聞征桂之總司令有龍濟光張作霖兩人中選派之說而張之呼聲較高以其部下軍隊微有勇名也 
　　王李去來之電訊統率辦事處總務廳長張士鈺昨奉命拍發一電致廣州龍將軍內容聞係電飭龍濟光確查廣西巡按使王祖同現在何處蓋以王祖同籍隸河南鹿邑爲前清己丑進士頗爲政府信任故有此飭查之舉據官場消息謂王祖同氏於十七日曾有電到京稱當該省未獨立以前再三設法弭患卒歸無效變亂立至勢難挽回擬於日內赴香港養病云云王氏之獨立爲無可奈何之列名與陸陳自非一例惟他方面消息又謂王氏初被拘禁後亦爲桂軍釋放旋即許其移居香港然則官場之所謂養病者殆即王氏釋放後由港發出之消息其意或欲爲後來地步者也又聞昨（十九）公府召集臨時會議磋商擬派前廣東巡按使李開侁（李氏現寄居湖北漢口）赴桂省設法調和刻已電邀李氏尅日來京至有無效果則甚難言也 
　　梁湯喪事之所關廣西宣告獨立之電報署名中梁啟超亦與其列茲聞統率辦事處昨接密探報告略謂梁啟超尙未赴桂實因父故奔喪澳門至桂省獨立梁之列名眞相係湯某所代表等情又一消息梁啟超尙未抵桂已特派兩代表先往參與軍政聞兩代表一爲湯覺頓一爲藍公武確否尙待續聞又　英文京報云湯靖武將軍呈報親喪政府令其在署持服並派張錫鑾赴津寓致祭湯化龍氏現在上海此次尙未能親視含歛並有暫不奔喪由家人送柩至滬治喪之說大約亦有所不得已也 
[貴州快信]  
　　貴州劉都督以現在黔省旣已起義軍中最關重要者莫如槍砲子彈及服裝器具自不能不加意保存除原有之軍械局外另設一經理局妥爲辦理 
　　劉督以安民之道改進政治爲先而改進政治不能不賴各地方官繼續整理故官吏之賢否必先從嚴考察且現在貴州道尹大半裁撤乃另設考查地方之長官名爲刺史巡察各屬全省共設三員已委定王伯羣爲東路刺史吳協安爲中路刺史西路刺史尙未發表 
　　雲南起義後即組織挺進軍其總司令爲黃毓成現在黃於二月二十一號率隊行抵黔省是日都督及政軍各界均往橋頭歡迎入城聞黃休息兩日即於二十四號拔隊出發 
　　黎平縣知事王國武報告自麻陽戰勝後我軍聲勢浩大北軍望風潰竄昨據探報北軍由浪江遁會同我軍當即派隊往攻先鋒隊二十七名馳抵城下開始攻擊大隊尙未續進而敵軍已紛紛潰退此二十七兵長驅直入竟奪獲糧米三十餘石軍裝一百餘套雨衣二百餘件被蓋一百餘床毛毯一百餘床鑼鍋帳蓬數十具五子鎗手鎗洋鼓刺刀子彈各若干件雜囊水瓶飯盒工作器具俱備者係一營之用品我軍後隊繼至遂完全佔領會同 
　　滇都督致劉都督電云感有兩電敬悉黔鹽告荒滇省誼宜接濟惟關於稅欵事項動涉稽查範圍故現定運銷辦法必如前電所陳乃於進行無碍若由滇收黔稅又必惹起存欵問題非急遽所能解决欲速反遲於事鮮濟不如仍從前議辦理俾速進行查普興興安均係黔商可否飭其負責承購運銷抑或另招妥商承運行銷直接認納落地稅率於黔庶稽征旣無虞偷漏事權亦不致牽掣一舉兩便莫善於此除傳諭滇省商脚多發東路商鹽赴黔推銷暫濟民食外合肅電復祈酌施行 
[成都通信]  
　　成武將軍陳宦日昨致電慰問叙府紳商學界略云叙城不幸紳商士民陷於敵中者計一月有餘本將軍調度無方曷勝慚悚現各方面要隘均派得力隊伍防守地方大局當可無虞已令趙馮就近安撫一切並令曹知事頌鈞代理宜賓縣事辦理善後事宜規復秩序惟是兵燹之後流亡滋多驚魂甫定恐惶易起尙賴我紳商學各界諸君協助軍政長官安輯慰諭毌令再擾如有造言生事之徒准其隨時密告以便懲辦關於維持地方各皇如有眞知灼見願具條陳見告當採擇施行陳將軍之電文固若可保無事然地方人民惴惴以爲滇軍必將再來攻取難保不得而復失也 
　　大軍過渝須拉夫役輸運戰鬬品而承令辦差者屢有不近人情之舉商民怨聲載道以致一般力夫紛紛藏匿輸運乏人而負米擔菜之夫亦多裹足不前百物騰貴居民恐慌陳將軍不得巳乃飭巴縣知事設局拉雇不用佔拉每月照工給資現巳開辦矣 
　　鹽運使晏安瀾昨致渝城警廳公函云鹽務關係國債民食軍興以來運鹽船隻不無阻滯以致各岸缺濟甚形恐慌催鹽文電紛至沓來本司此次遵諭赴渝由瀘起程之日見瀘縣所泊鹽船僅數隻萬難賡續啓運到渝之後即飭駐渝十二運鹽公司聯合各處趕速雇船上駛以便接濟惟沿江拉夫航行仍慮梗阻相應函請貴廳長轉飭所屬各區遵照凡遇掛旗持證之鹽船以及船戶橈夫人等務須一律保護勿稍留難俾利遄行而顧民食 
　　重慶白象街寳華照像館余南山湖北人庽渝多年兼修鐘表鑲牙等營業爲人素稱誠篤不問外事乃昨二十六號突有巡警多名擁入該館翻箱啓櫃遍地搜尋並無違禁物品隨扭南山至廳管押鄰人莫不驚疑現尙未保釋其爲挾嫌誣陷可知矣 
[南湖事變影響於學生與偵探]  
　　鄂省南湖陸軍第二預備中校向直隸於陸軍部及訓練總監處本省將軍本無監督之權近因南湖之變該校學生大受嫌疑訓練總監以相距過遠殊雖督率爰請王將軍就近代爲監察故王將軍前日特派參謀長何佩鎔往該校聲明一切並頒訓令飭該校嚴行整頓學風略云近聞該校學生中品行純粹專心向學者固多而存心麽學紊亂校規者亦繁有徒甚有强請病假抵抗長官者學風至此言之堪痛查預備學校條例規定學生犯過輕則記過或罰入禁閉重則開除追繳學費此等辦法雖由該校長歷經照辦但罰者自罰犯者仍犯是此循章懲罰實不足以儆頑玩之風現値戒嚴時期該校旣在本省轄境以內本將軍權限所在未便置之不問此後應由該校長切實整頓如再存心廢學抵抗長官以及志趣不堅之學生一經查明准即送由本將軍及陸軍審判處按照陸軍懲罰令從嚴懲辦以肅校規 
　　軍署關於辦理偵查事件之機關最爲繁夥有調查處有武漢總稽查處有屬於調查爲之探訪隊有由副官處指揮之游擊巡查隊每月支銷甚巨查探訪隊係段將軍在鄂時所編練其中多屬皖人因無事位置故以此安插辦案甚不得力前月南湖事變以後一切謠言多由該隊發生某軍不穏某軍有變咸係該隊報告實則並無其事徒使人心皇皇反被黨人利用且因此之故一切安分之軍人平空受誣尤爲不平王將軍以現値財政奇絀豢養此生事之人殊屬無謂昨特命令將該探訪隊裁汰各給三個月恩餉並回籍輪費飭其即日返里如有願往奉投効者則給予火車免票以示體卹 
[紀孝感罷巿之風潮]  
　　湖北孝感縣公民來函云孝感縣城內警察總署陳署長綮明因苛派攤戶舉動暴虐致激成全城閉巿軍隊打署之變茲將眞相披露如左 
　　孝感地當要衝爲征滇軍隊必經之地菜蔬魚肉關係軍食甚要陳警佐假興修巿場爲名苛派攤戶違者即遭笞責或被驅逐攤戶半多赤貧生路斷絶怨聲載道於是巿面騒然若大亂之將至者 
　　北街口賣花生之趙跛子因足跛行慢搬移貨攤稍遲陳警佐即將趙帶署笞責六百下血肉橫飛縣署前丁姓麵館因麵架擱置門口被警打毁丁亦罰錢五串篾貨街道路狹隘篾貨又多龐大警佐勒令各篾貨生意停歇失業者不知凡幾鼓樓街西 
 
 
 

Page 7

 
 
河街東河街湯家街憲司街各攤戶或全攤被毁或貨物損失或攤主押責騒擾數日秩序爲之一亂 
　　各攤戶被逼不堪於是不約而聚者數百人大會於會眞觀决意閉巿沿街乞恩大商恐生意外亦願停貿遂於十六日上午一律閉巿菜蔬魚肉一一絶跡巿面益蕭然矣 
　　本城向駐大兵是日閉巿之後軍士無從購菜敎苦不止即向警署索菜不料警士已潛逃一空陳老爺（署長向稱老爺）不知躱避何處怨憤之下即將該署物件擊損一二移時始散 
　　駐防本城之馬團長性本仁厚體恤商民是日親率兵士沿街婉詞勸導開巿各商向來敬服團長故即遵令於下午開巿其未釀成亂象者亦幸矣當此時局危險之際人情易於浮動而警署猶不顧民艱激成衆怒其罪尙可逭耶 
[九江定武軍之近信]  
　　九江自定武軍到後種種見聞已略誌前報近數日間該軍固較前安分已多而不規則之事尙不能免前日有一軍人至城內趙家花園地方闖入一婦人家中將該婦手上銀鐲硬行取去該婦人拚命尾追至督府巷口該軍人以打威嚇該婦大喊搶鐲街上人多即將該軍人圍住勒令將銀鐲交出彼尙不允嗣有查街軍人看見即在該軍人身邊將銀鐲搜出交與該婦該軍人始抱頭竄去後經稽查報告鎭守使吳金彪大怒立諭該軍如再有此等行爲定行重辦不貸 
　　聞該軍初來時種種不法行爲曾經九江商務總會將情形報告昌武將軍請求設法禁止刻聞昌武將軍已據報告轉令吳鎭守使轉咨該軍陳統領知照該軍營務處周君以該營軍士不守紀律有礙軍人名譽故巳嚴飭各營哨官約束並多派稽查持令箭一枝軍棍一對在城廂內外嚴查一遇該軍人有不法者即當街重責所以風紀巳較前不同矣聞該軍來潯時長江巡閱使張上將即再三訓戒謂九江係我家鄕萬勿亂爲各軍人須守紀律並有函致九江鎭守使吳金彪潯陽道尹吳竹軒請其極力維持如該軍有不法行爲務即從嚴懲辦勿存客氣云云惟該軍總屬客軍鎭使道尹諸多不便干涉賴有營務處周君之嚴肅地方始稍安靜也 
　　前日九江縣知事汪念祖以定武軍各軍官到潯不可不盡地主之誼特請周營務處及各營長酒讌並請吳鎭守使吳道尹警察陳廳長審判梅廳長及商會舒總理作陪以聯感情自二句鐘入席至七鐘始散 
　　該軍日昨已開一哨至九江對岸江北小池口駐紥聞尙有一營來潯即派往離九江之沙河鎭及德安瑞昌彭澤三縣分紥以資鎭攝而沙河居民聞該軍將來多將婦女送往别處安頓云 
[南京快信]  
　　陸軍第七十四旅長方更生奉馮將軍令調昨開步兵三營派輪裝送上駛聞係開往荊州防守 
　　下關和記洋行工人滋閙被街上巡捕毆斃鄂帮工人三名負傷者十餘名警廳長王桂林恐有某營兵士尋釁復讐派保安隊出城彈壓各節曾紀昨報現查此案由該洋行經理西人自行理結與官廳無涉 
　　寗民聞帝制實行取消均私相密語似覺神色稍形安定 
　　蔭昌劉冠雄日內即出京由寗乘海容赴粤聞昨巳有電致寗垣某要人 
　　六釐內國公債昨中央來電限二個月以內繳部 
　　下關滬寗車站婦女檢查所聞定四月一日起實行 
　　統率處偵查黨人之電日必數起昨又據探報黨人韓恢派徐任如涂景清楊虎吳詔華兪子厚等三十一人潛赴江北清淮一帶助匪起事軍民兩使巳飭軍警機關加意防範 
　　中央派吳鋆來寗 
地方通信 
[蘇州]  
　　西南警訊中之蘇州防務蘇垣軍警各機關自西南軍事緊急後防務格外加緊昨日駐蘇魯軍第五師十八團軍隊荷槍實彈由第五團舊址司令部拔隊進閶門繞城一週以資鎭懾而蘇常殷鎭守使昨亦接軍民兩使密飭云中央統率辦事處電開據偵探密報有著名黨人龔振鵬等遣派楊虎等潛往內地起事等語殷使奉飭後立即轉飭所屬軍警各署一體加意嚴防警察崔廳長亦於奉飭後轉飭各區隊認眞防範凡有形跡可疑者立予拘辦前日警廳水巡隊長强玉亭已拿獲張根一名二十三日由警廳司法科略加預審後移解鎭守使署核辦至盤門二馬路日本租界內之文明新劇社殷使恐有黨人混入特備文申詳省署轉飭蘇州交涉員楊士晟與日本領事池永林一就近交涉一面飭探秘密監視惟蘇地鉅商富戶因時局不穏均往銀行錢莊提取存欵以致洋釐飛漲百物騰貴旅蘇各商帮如紗緞絲綢等莊大半均已停止辦貨軍民兩使鑒此情形乃於二十三日頒發安民示諭實貼通衢一面禁止談論國事然終無解於蘇民之恐慌也 
[鎭江]  
　　潤州敎育近狀鎭郡敎育近頗入於悲觀地位宫立學校除四鄕各設國民學校數所外城內男學之大者祗省立第六中學其高國兩等小學曩共有十六所之多近以經費問題幾減半數僅餘高等小學兩所國民學校七所而又聲氣各不相通往往有小學學生未經畢業即遽行投入高等者或高等學生未經畢業即遽自插入中學者近雖稍事聯絡然亦祇完其形式上之手續而內容則尙未改良也又丹徒第一區國民學校聯合運動會業經敎育會長嚴君開會公决定於暑假時期舉行昨已詳報縣署並通告各校校長預備一切矣 
　　官產查追辦法各省查追官產前由財政部呈准統歸地方行政官廳辦理毌庸交由法庭審理以清權限業經分别咨飭通行遵照在案茲悉此項辦法本邑官產駐辦員洪君已奉到曾處長轉飭遵照矣 
　　洲地准緩丈量各屬沙田紛紛詳請緩丈均已分别駁准在案現清理沙田局長莊炎以江浦六合鎭江救生局禀請緩丈召賣等情轉詳示遵齊巡按據詳後已批飭准如所議辦理矣 
[杭州]  
　　滬杭路各站之聯運滬杭甬鐵路加入第三次聯運會曾奉部核准茲悉鐘局長以本路線跨江浙兩省地當衝要商貨輸運極形繁盛且眞茹龍華兩站通軌在即出售聯運軍票於遠行旅客便利甚多將來營業定卜發逹惟甬曹一段與杭嘉線遠隔二百餘里交通不便擬俟紹蕭開車後再行加入聯運目下先將杭州江干拱宸嘉興松江龍華上海各站爲聯運之起點一俟規畫周妥即行報部 
[安慶]  
　　鳳台縣破獲黨人黨人高鴻鵠受上海黨首命令至皖北鳳台縣聯合當地黨人圖謀約期起事詎爲該縣知事劉沛偵知即派衛隊多人將高拿獲訊供不諱隨即禀請將軍巡按使批准就地槍斃 
　　舉行關岳合祀二十二號爲關岳合祀之期先期由懷寗縣朱知事籌備一切届期文武各長官均齊至關岳廟竭誠致祭云 
[濟南]  
　　特派員絡繹來東政府特派員絡繹來東名爲調查要政昨日又派軍事諮議陸軍少將周肇祥來濟調查軍警駐防各要政當道均派員前往津浦車站迎迓又農商部特派洋員波爾登林務科長唐榮禧二員來東視察林務亦於前晚抵濟云 
　　火柴公司營業之發逹近來火柴一物各處價均昻貴濟南西關振業火柴公司適當巿面需要之際故營業極爲發逹調查該公司共用職工四百餘人平均一日確有四萬八千打之出品各屬販運者亦甚爲暢旺是亦國貨前途之一好消息也 
[湖北]  
　　討論開募公債辦法本年六釐公債湖北應攤認八十萬元再四酌商減認五十萬已經財部覆准故王將軍段按使特於十七日在將軍署開會召集所屬文武各長官及武漢兩商會總協理討論募集辦法 
　　京漢路通車十周紀念本年四月一日爲京漢鐵路通車十周年紀念之期京漢南段總局已先期通告各站於是日一律升旗掛彩外並將各站出售之頭二等客票均於是日附贈該路沿途風景圖畫及本路行旅指南各印刷品以誌紀念又該路售票時間向係開車前兩句鐘至十分鐘止今爲便利行旅起見更改爲開車前五分鐘截止以免遲誤 
雜評一 
[取消非調和也（默）]  
　　帝制派反覆聲辨此次取消帝制絶與調停無關驟聞之疑其無理繼思之而知其信也蓋彼以爲取消之後足以挽回各大員已失之心足以塞反對者之口實聲勢一壯可與共和軍一戰也故其不願調和或非違心之論也而共和軍方而則謂事旣開戰決無調和餘地僅僅取消帝制更不足以言調和目的未全逹不能以此息兵也 
　　由斯以言則此次取消帝制適增兩方决戰之力耳而或者望可從此和平豈不愚哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[先令跌落之原因]  
　　先令價格近四五年來雖時有漲落總在二先令三四辦士左右乃昨日忽然大跌竟加至二先令九辦士半比前數日價格加起二辦士之多調查原因實緣歐洲各交戰國向均通用紙幣近因國際貿易改用現銀往來故各國遂以現金收兌現銀以致銀價驟漲大條 
現售二先令八辦士五金價跌落四月期三百六十兩五月期三百五十七兩七錢近日滬地外國各銀行將大條等銀裝運出口者頗爲不少所有本埠商界之做洋貨疋頭等業者向來定貨均以先令結算今値先令大跌凡有定貨之家趁此結價當可獲利云 
[又是一宵虛驚]  
　　前晚（即二十三號）本埠軍警各署據偵探報告聞在滬黨人已與外人商允借用兵輪一艘訂定是夜至上海南巿方面舉事請爲嚴防等情上海防守司令王君得報後即傳出緊急命令責成駐紥製造局之步兵第十三十四兩團長督同各該三營官兵在軍廠內外嚴密梭巡又令砲兵第四團陳團長在南碼頭火車站一帶督兵防守又飭步兵第十六團王團長率同各該營官兵自斜橋以逹龍華馬路及新築之斜徐斜土兩幹路並軍廠附近之康衢路眞人路局門路新橋路至外日輝橋一帶嚴密巡防又飭駐紥龍華之步兵第十五團各營官兵保護龍華分局所儲之軍械一面知照淞滬警廳嚴飭所屬水陸各警加意戒備並飭駐泊浦江之鈞和巡艦暨水警第三分署督率師船在十六舖以南一帶浦面往來游巡及至昨日天明安靜無事始各撤防 
[取銷帝制後之通電]  
　　廢止洪憲年號 
　　恢復公文程式 
　　松滬護軍使署昨（三月二十四日）奉政事堂通電兩道均係關於取銷帝制事宜楊護軍使當即轉飭所屬軍警各機關一體知照茲將原電照錄於後 
　　第一電本日奉告令前據大典籌備處奏請建元現在承認帝位一案業已撤銷籌備亦經停辦所有洪憲年號應即廢止仍以本年爲中華民國五年此令等因特逹堂漾印 
　　第二電奉諭所有各官署一切公文等式着仍遵照民國三年五月二十六日公布敎令辦理並飭屬一體遵照等因合逹堂漾印 
[籌安會人物之不自安]  
　　聞有籌安會中人近致滬友一書略云接來書情詞懇切並以游歷歐亞早自爲計足徴愛我情深惟當籌安會發生初由某僧人倡言說法繼由某博士討論進言此中豈弟一人當爲天下人所共諒帝制失敗詎能歸咎弟當辛亥之秋有功民國繼而入掌樞垣聊酬知遇今則漫天烽火愧憤交加嗣後披髮入山不言時事所難堪者燕蓀晳子範蓀輩近日神志沮喪莫可究詰然亦决不致如外間所言以恩沽禍都中謠言雖盛尙幸鎭靜有方某公帝制心灰明令亦將頒布支持危局必有一大轉移知己如君可勿以弟爲念云云 
[上海尙是安樂土]  
　　自滇黔軍興廣西繼起商民因避危險紛紛出逃爲數甚衆聞近來川湘鄂粤等處來滬輪船搭載商民頗爲擁擠據最近調查由各該處來滬各輪客票統計已增至五萬餘號之多云 
[魚雷艇派往海濱]  
　　松滬護軍使以日來謠言復熾防務加嚴除滬寗滬杭各路線已責成軍隊按段巡防並商同海關嚴飭華洋扦巡對於進出商輪嚴密檢查外因恐附近海濱有起卸違禁物品情事昨特遣派魚雷艇兩艘游弋吳淞口外崇川等境海面以昭周密云 
[江浙水警協緝巨梟]  
　　浙省巨梟周大鼻子聚集河南江北浙江各處帮匪百數十人船隻數十艘並向浦東各梟處借得快槍六七十桿於舊曆初四五等日在蘇州吳江縣屬之南沙地方搶刦保衛團軍械竄往太湖希圖擾害江浙兩省治安茲經浙省水警第一專署兪署長飭由偵探查悉該匪周大鼻子確往太湖潛匿故兪署長已於前日咨由蘇省水警第二廳趙廳長飭令太湖水警各師船會同查緝矣 
[法新租界押店被刦]  
　　前晚八點餘鐘有操外路口音之盜匪兩人至法新租界李梅路四十四號門牌正仁押店內以質物爲由擁入店堂搶刦店主上前攔阻該匪等即各出手鎗嚇禁聲張致被搶去大洋十三元小洋三百 
餘角事後失主投報捕房捕頭即飭探目沈德福前往勘明並諭迅速偵緝務獲訊辦 
[嚇詐圖搶案辯論終結]  
　　美租界虹口武昌路同仁里七百三十六號門牌張德桂家於本月十號天將薄暮時被粤匪張阿福羅阿田糾同在逃之謝卓等入內出示手鎗嚇詐洋二百元不遂希圖搶刦經事主狂吹警笛該匪等即分投逃逸旋由中西探捕追獲張羅兩匪拘入捕房抄出實彈手鎗繼又續獲嫌疑犯謝鶴年湯阿福鄧呂留趙阿光夏春六等五人併解公共公廨訊得該匪同黨均匿居香粉弄某皮鞋店內遂判張等七人還押先將該皮鞋店發封候緝提同黨併究在案前日午後由捕傳集事主人證將張等解廨復訊先據西探目利扶司上堂禀明張匪等持鎗糾黨圖刧張德桂家未成逃逸被我之車夫何阿三遇見鳴捕帮同追獲各情繼由事主投案訴明被告等嚇詐不遂圖刦等情並據見證張彭氏女孩張阿處及一千零七十四號華捕等相繼上堂證明前情堂上命將張羅兩被告帶案即將捕房所錄供詞逐一詳詰據張阿福供稱是晚在香粉弄皮鞋店內與在逃之謝卓謝紀生及羅阿田等會齊前往張姓家入內時見一婦人睡在牀上我等出示手鎗勒索洋二百元不遂被事主狂吹警笛喊捕我等即從後門逃出後由巡捕尾追過橋至北京路圓明園路口被獲是實質之羅阿田供與張相同謝鶴年等供爲皮鞋生意並不爲非請求恩宥關讞員與德領師謀君會商之下判張等七人還押手鎗交包探帶存捕房候禮拜六（即今晨）宣佈堂諭飭遵 
[攫取金飾案彙齊併究]  
　　匪類江林全周阿福朱蘭生胡仁興張惠生宋阿根奚德寳等先後在公共租界山海關路白克路成都路等處搶取季顧氏韓徐氏朱顧氏等金押髮金耳環經老閘捕房中西包探查獲一併解送公共公廨訊供收押在案茲經查得該匪又於本月十二號上午十時在大通路串攫某姓婦人値洋三十元之金押髮故於昨晨將江等解請公廨復訊兪代襄讞與美卓副領事以最後之失主尙未查明判被告各人帶回捕房候傳齊各原告於下禮拜一再訊又流氓陳阿慶前日午後在西藏路攫取乘車婦人金挖耳逃入弄內適老閘捕房包探陳阿四迎面而來攔獲人贓迨招呼失主已乘車而去遂將陳帶入捕房昨解公廨經中西官訊知陳係過犯判押西牢九月贓存捕房候認 
[財政廳嚴催契稅]  
　　上海縣公署奉江蘇胡財政廳長通電以徴收買典契稅前經本廳擬就新式表格飭發各縣自四年一月起按月連同稅欵繳驗塡解並專文飭催將上年十二月底以前欠欵趕緊掃數解庫由本廳彙案造報迭經文電飭催在案茲查各縣有遵章解送者有迄未遵辦者殊屬玩違已極當此國庫奇窘軍需政費待用急迫之時此等巳經收起之欵豈容日久積延况本省整頓稅契章程第十條內規定上月之欵遲至次月下旬必須報解不得移挪劃抵如遲至次月月終尙未解到由本廳酌量處分並委員守提等語是此項契稅與該知事考成攸關責任綦重更應恪遵辦理設稍涉玩視必致自誤前程合再飛電飭催務將徴起積欠各欵分别塡列表格限十日繳驗解廳如稍逾延定干未便 
[上海中國銀行查賬之報告]  
　　中國銀行上海分行曾於本月四日編造資產負債表即由查賬專員克佐時依據表列各端從事查驗業已於本月十日報告北京總行茲覔得原表及報告書照錄於後 
[上海中國銀行資產負債表]  
　　（結至西曆一千九百十六年三月四號止） 
　　資產一存各戶及政府欵項洋三百五十萬七千六十八元七角六分一存總分各行往來欵項洋二百六十九萬四千九百七十元五角九分一存兌換劵製造費洋一萬二千四十九元三角一分一存生財洋一千二百五十元五分一存棧房地產洋四十萬六千八百八十一元九角正一存有價證劵洋六萬三百二元正一存兌換劵準備金（內寄存總行洋四十萬元）洋三百三十八萬二千二十四元正一存現金洋三百六萬四千九百二十六元六角三分一存錢莊銀行往來洋五十四萬八千二百五十九元三角一分共計洋一千三百六十七萬七千七百三十二元五角五分 
　　負債一該各戶及政府欵項洋一千二十六萬四百三十九元九角七分一該流通兌換劵洋三百三十八萬二千二十四元正一該資產負債軋抵餘存洋三萬五千二百六十八元五角八分共計洋一千三百六十七萬七千七百三十二元五角五分 
　　以上各賬業經查驗確實無訛另詳報告西曆一千九百十六年三月十六號克佐時查賬員具 
　　查賬專員克佐時查驗上海中國銀行報告北京中國銀行總裁鈞鑒竊本查賬員於上星期依據中國銀行上海分行本年三月四日資產負債表從事查核所有應行查詢各節皆由該行隨時接洽並無稽延情形實疑欣慰茲特將委查各節詳報如左 
　　一內部之組織本查賬員對於貴滬行組織之精密至爲滿意凡資產負債表所列各種科目俱附有表單足徴精密且辦理甚爲敏捷查賬時需用各種附件俱能立時備齊無稍疏漏恐上海他家銀行未易臻此更未見有能駕而上之者所有前項表單等業經本查賬員按照各該科目與各項賬册詳細核對無訛 
　　二事務之處理查處理事務一層雖非查賬員分內應論之事然見其辦事整飭布置周密所做押欵無不穏確實爲滿意至三月四日資產負債表所列各項庫存如滬行發行兌換劵别家銀行兌換劵總分行兌換劵以及現銀洋均於本月十二日逐一點驗無訛 
　　三政府欵項查國家銀行每易使政府視爲利府濫行支借今本查賬員細核該項賬目查前項情形不但絶無且存多於欠計洋六十萬八千二百十五元六角六分細數列後 
　　一該定期放欵欠洋二十萬元正往來存欵透支欠洋八十四萬五千五百五十一元四角七分暫記欠欵欠洋十三元五角一分 
　　一存特别往來存欵存洋一百六十五萬三千七百八十元六角四分結存洋六十萬八千二百十五元六角六分 
　　四押欵及擔保品此項賬目業經細核其擔保品亦經查驗所有擔保品（除公債票外）皆經本查賬員按照巿價自行估計查如棉花（花衣又機器棉花）疋頭洋布麥子絲及橡皮股票等類之擔保品均實有溢出折頭至公債票所抵押欵比之各家銀行皆較爲克已緣以國家銀行之關係不得不如此以副顧客之期望也此項所抵押欵錄後 
　　押欵實數債票票面時値估價溢出折頭每百約折洋三萬五千元洋六萬元洋四萬二千元洋七千元洋二十元洋二萬五千元洋四萬元洋二萬八千元洋三千元洋十二元 
洋九萬三千二百四十三元二角四分洋十四萬一千元洋九萬八千七百元分洋五千四百五十六元七角六分洋六元洋三千一百四十七元洋一萬元洋七千元洋三千八百五十三元洋一百元洋二千八百元洋五千四百二十五元洋三千七百九十七元五角洋九百九十七元五角洋三十五元　　五棧房地產查資産負債表所開房產一項估價計値洋四十萬六千八百八十一元九角但本查賬員曾見一千九百十一年通和洋行所開估價單計値規銀三十二萬五千八百一兩以七錢三分合洋四十四萬六千三百二元七角四分如是溢出洋三萬九千四百二十元八角四分本查賬員深知此項產業之價値自經通和洋行估價後已見増漲並易售脫其道契連同受託據亦經本查賬員查驗完備無訛 
　　六有價證劵共付洋七萬三千七百五十四元八角五分 
　　計開八釐公債票票面値洋五萬元時價値洋四萬元損耗一萬元六釐六債票票面値洋二萬八千一百七十五元時價値洋一萬九千七百二十二元損耗八千四百五十三元新華儲票票面値洋五百八十元時價値洋五百八十元共計票面値洋七萬八千七百五十五元時價値洋六萬三百二元損耗洋一萬八千四百五十三元 
　　前項債票在資產負債表內所計數目均按巿價折合至爲得當七總分行往來欠欵本查賬員對於此項科目原可以銀行開列之數目爲憑茲爲鄭重起見更以各戶結餘數與各項賬册詳細核對均屬相符毫無疑資 
　　八兌換劵製造費計洋一萬二千四十九元三角一分該欵列在資產項下查製造費原價共洋二萬六千六百八十四元七角一分自一千九百十四年起已攤付過半一面仍由總行攤還滬行此係正用自應逐年攤清也 
　　總觀以上賬略銀行之地位如下資產總額共欠洋一千三百六十七萬七千七百三十二元五角五分除去負債總額共存一千三百六十四萬二千四百六十三元九角七分實餘洋三萬五千二百六十八元五角八分除此之外銀行尙有一筆未入賬之餘欵至少計洋三萬九千四百二十元八角四分此即銀行所置棧房產業之價與一千九百十一年通和洋行所估之價兩相比較所餘之數又查凡上海分行每年盈餘均轉入總行往來賬故資產負債表未見有上海分行公積一戶也綜觀以上各項情形上海分行之實力敢稱滿意特此報告即頌台安西曆一千九百十六年三月十號克佐時查賬員具 
[南商會總協理之厭倦]  
　　南商會總協理顧馨一蘇筠尙兩君曾因責任綦重精力衰頽於陰曆去歲年終先後函告辭職各議董以總協理任期未滿且時在年關未便遽易生手竭力挽留經紀前報茲該商會擬照部頒改組商會法定於日內開會選舉已函請各業代表開送履歷到會以便届期選舉惟顧蘇兩君仍抱定辭職宗旨代表名義未肯列入刻經各議董議定於本月二十七號（即陰曆二月二十四日）在南商會先開議董會以期集合意見再行挽留云 
[染司毆辱業董之辯論]  
　　靑藍淺批染業董事馬尙傑前因侵佔公欵經該業全體公禀上海縣公署查明屬實將馬斥革另易前爲上海地方廳檢察官之陶月湘接辦嗣因收取捐欵起釁復由小行工司徐友寶等糾衆反對並將陶及張増萬等兇毆受傷扭控警察廳移送地方審檢廳訊辦在案昨日午後由該廳端木棻推事官與宗檢察官開庭研訊陶訴稱該業董馬尙傑自奉斥革之後即舉我接辦經董職務本月初五日爲開會接管日期詎馬並不親自到場交代查該業向章若同業經營每百元應收捐洋四元以每月初十日爲收捐日期是日商董往收同業共有三十七家其中二十四家均照數付訖內有十三家由徐友寶糾合陳天生張阿祥陳阿發等出而反對並將縣知事所給示諭扯毁急向理說反與商董爲難動蠻兇毆並被沿途揪扭大失體面張增萬之頭面亦被毆傷當時由警廳送案已經檢察廳驗明傷痕今日因傷未愈不能投案請 
求究懲質之徐友寶陳天生張阿祥陳阿發等同供此次同業更換新董民人等尙未知悉如果陶月湘接辦則我等同業不能贊成况新正以來時事多艱營業並不起色加之各貨昻貴豈有餘力再出捐欵是日民人等向之理說確有其事並不逞蠻求察問官謂徐等曰如果陶月湘辦理不善不洽與情爾等不妨赴縣公署禀訴今竟糾衆行兇實屬不合宗檢察官即當庭起訴被告實犯新刑律二百二十五條之罪請爲核辦又據被告律師出庭陳述請求從寬問官會商之下即認爲辯論終結判徐等還押聽候宣布判决 
[裕和小輪不准改道川南]  
　　江蘇巡按使據南匯縣知事詳復暫扣裕和小輪情形業已批行滬海道尹云詳册均悉應飭裕和輪船照禀部註册原定航路由黃浦江開駛至湖州不准改道川南致生衝突仰滬海道尹行縣轉飭遵辦並咨江海關監督查照此批原詳鈔發册存 
[反對包辦曹家渡義渡]  
　　本邑西北鄕曹家渡向設義渡船數艘其經費由蒲淞巿一帶人民公共籌措辦理至今已閱數十年近有姚某遞禀上海工巡捐局自願認繳捐費歸其承辦請求給諭業經朱局長核准開辦現蒲淞巿巿經董沈保寅及二十八保南十二圖圖董宋益家許迪吉等具禀上海縣公署聲明理由以其迹近把持未能公允請求移咨工巡捐局查明取銷等情昨沈知事已移請朱局長查照核辦矣 
[警廳長注意偵探]  
　　淞滬警察廳司法科長顔君昨致各區署函云頃奉廳長面諭嗣後凡有各處駐滬偵探及其他偵緝機關人員如在本廳轄境以內協同崗警指獲亂黨强盜等犯一面詳解到廳一面電知司法科轉禀廳長核示辦理等因奉此相應函逹即希查照 
[事主催緝兇盜]  
　　胡家木橋胡妙根家被盜行刧並將胡妻陳氏勒斃當時報經地方廳派員驗勘候緝凶犯究辦在案茲悉胡妙根以此案延宕迄今爲時已久復於前日投廳禀請嚴緝現林檢察長已移請淞滬警廳並地方警察所一體飭派探警上緊查拿矣 
[舉行少年公禱]  
　　本月二十六號（明日）爲世界少年人立身建德之辰歐美各國各歲舉行公禱吾華始於去年由靑年會同志倡行第一次少年公祈是日十時由幹事員督率敎友所介紹之靑年親友分詣天安堂等處舉行禮拜敦請中西牧師演講要道並有仁濟醫院三育進步會音樂班同人聯唱英華文聖詩奏琴祈禱以樹民德 
[破獲拐案兩起]  
　　某輪船昨將開往厦門汕頭等處經救濟會偵探虞占順上輪查獲寗波奉化拐婦張王氏（即姜王氏）並被拐五歲男孩楊廣才一名當即拘送地方廳請辦旋有楊正發投廳禀稱家住公共租界兆豐路競瑞里五百零七號楊廣才是民人之子於今年正月二十八日被匪拐失今幸破獲爲此來案認明請求給領當經檢察官提案預審明確判將楊廣才當堂給予伊父具結領回姜王氏收押候辦又救濟會調查員余杏鏞昨日亦在該輪船上查獲被拐六歲江北男孩名雙喜惟拐匪已聞風逃逸該員當即將孩送交地方檢察廳發交救濟會留候家屬認領 
[並無拐帶行爲]  
　　婦人張吳氏沈呂氏女子阿囡阿巧等擬往他埠請金阿洪作伴 
昨乘湖南輪船啓行當爲水巡捕房偵探何阿春查見以其形跡可疑一併拘送地方廳經檢察官訊得男女均無拐帶行爲判令押候分别交保省釋 
[婦人被夫厭棄]  
　　周乾修控妻周吳氏私逃請求離婚一案昨晨由公共公廨傳訊原告延羅利士律師上堂訴明案情請究中西讞員判被告交二百元人洋並保候訊 
[婦人爲夫受累續紀]  
　　押店主錢吉生前至法公堂控稱經理人馬桂榮在賬上舞弊並宕用等款共計洋六百餘元察破後避匿不見故特報捕將伊妻陸氏提案交保限交伊夫在案迄今尙未保出昨又提訊氏供丈夫避匿何處實出不知且租界內無人相識難以覓保求宥中西讞員姑念女流判令從寬開釋候再捕緝馬桂榮到案訊追 
[工人燙傷致死]  
　　北四川路某肥皂廠工人葉使臣前日午後在廠熬煎牛油忽然爆發致葉全身燙傷當即送往同仁醫院延至昨晨傷重身死報知廠主舁回棺殮 
[宏茂昌又欲興訟]  
　　韓榮堃毛福源均在廣東路開設宏茂昌襪店韓用天官牌號毛用飛熊商標因同行嫉妬迭至公共公廨涉訟曾經判决在案詎近來又起齟齬韓投廨起訴前日午後經公堂集訊兩造到堂聲辯良久中西官判候查明前次堂諭再核 
[澈究休寫禀詞]  
　　黃金氏前役法公堂控稱有祖遺墳墓餘地一方租於金大囡耕種每年由金完糧以抵地租及金亡故後由伊孫金和尙接種現婦人自己完糧詎被四圖地保林鴻生將糧串掯住堅稱田係顧洪寳之產希圖串吞請求訊究一案昨日覆訊金和尙偕顧寳生投案由顧呈上禀詞一紙口稱該地係祖父顧洪寳傳下餘均不知聶讞員問禀內聲明情節甚多何以均稱不知答稱民人實未知內中詳細禀帖係張海泉書就給與民人囑呈堂上內中所書何語問張可知是時張適在堂聽審當即傳案詰問此禀究係何人托寫張供有朋友倪阿龍托民人轉延陳小卿書寫今日奉諭傳訊因顧寳生由鄕來申不識路徑故托民人伴至公堂是實聶讞員以此案顯見金等串合遂判金和尙林鴻生顧寳生一併管押張海泉交保限交代寫禀帖之陳小卿到案訊明究係何人囑寫再行核辦 
[西人證明地價]  
　　周錦堂控鄧陸氏借單不還迭經公共公廨訊得該單地已被押主出賣判被告交保候估見該地價値再核在案昨日上午由王襄讞會同美郭副領事在民庭復訊由見證德利洋行西人鐡來上堂證明該地坐落小西門外每畝値銀一千兩該地約一畝五分共値銀一千五百兩等語即經被告代表朱斯芾律師與原告代表安德臣律師向見證西人分别盤詰一過判候復訊核奪 
[合資營業之糾葛]  
　　陳祥雲在公共公廨呈控前某舞台股東繆姓不還墊欵繆亦呈 
 
 
 

Page 11

 
 
控總理楊姓不交股本前日由兪代襄讞會同英副領事卓君在民庭研訊陳延律師到堂聲稱去年四月間繆與人股開舞台派原告爲後台經理令往京津聘請藝員除收被告洋一千元尙墊去洋一千七百九十四元屢索不還請追訊之繆亦延律師到堂辯稱該戲園與楊姓合股曾出資本洋五千元當時交出嗣楊悔議請爲察核並據楊訴由繆等舉爲總理不認股東中西官判被告交保候改期再訊 
[見證供詞不實]  
　　英美電車公司二百九十六號賣票人王芝根前日在黃浦灘一百零八號拖車上賣票舞弊侵吞銅元二十九枚被查票人孫長志查悉訴由公司報捕將王拘押昨日傳同見證沈成山王厚玉王沈氏等將王解送公共公廨經會審員王肇之君會同英康副領事向各人逐一研訊以見證沈成山所供不實判交五十元人洋並保王押候查明於下禮拜一復訊 
[介紹賣田之瓜葛]  
　　英商美昌洋行西人驀利姆延代表律師在公共公廨控告蕭景記（即蕭耕垣）不付佣金銀一千五百五十兩並不理墊付代轉道契升科塡泥等費銀五百九十兩當由公共公廨傳蕭到案判令交保候訊在案前日午後由英康副領事蒞廨會同襄讞員王肇之君升座提訊原告西人由律師上堂譯稱被告將田地十八畝託原告介紹賣於光裕洋行每畝價洋一千五百五十元當時言明五釐佣金迨事成之後向索佣金分文無着代墊之銀亦不料理實係被告有意圖賴應請究追訊之被告亦延律師到堂代辯中西讞員判蕭仍交保候再訊奪 
[限期繳還豆價]  
　　蔣季平控方同華徐錦祥不理豆價洋三百五十八元前日午後由公共公廨提訊原告投案請追詰之徐錦祥供稱此項貨洋巳經交於方同華質之方供不承認王崧生襄讞商之美副領事郭君判徐方兩人押限一月繳洋開釋 
[私刻圖章之控訴]  
　　李伯勤在公共公廨刑事科呈控寓居三馬路澄江旅館內之江陰人邢季良私刻圖章欺騙等情昨由捕房將邢提解公廨請究原告延律師到堂代表中西官判被告交五百元人洋並保候訊 
[證明烟土來歷]  
　　山東人滕長春前日午後將値洋三千元之紅土裝於黃包車上經過英法交界之愛多亞路被老閘捕房一千零八十四號華捕查見以其形跡可疑上前盤詰支吾以對遂一併帶入捕房昨解公共公廨請究先由該華捕與二百二十一號西捕上堂禀明前情訊之滕延律師到堂代表并由其主延羅傑律師投案證明囑其車送到三洋涇橋某旅館中等語中西官以旣已證明來歷遂判將案註銷被告開釋 
[滬海道尹公署批示]  
　　德成公司總理沈慶桂禀請給示嚴禁由據禀該公司營業主任洪銘生爲購買原料往租界桂香樓皂業茶會被福茂皂廠葉世清串同無賴多人敲詐謾駡等情如果屬實亟應查禁以安商業惟地屬租界仰候咨請外交部特派江蘇交涉員飭行會審廨員查明示禁可也此批 
　　崇明縣農民葛長卿即衛長卿禀稱妻被姦佔懇乞檄縣提究由據禀各情案關姦佔是否屬實仰崇明縣知事查明詳報此批副禀發 
雜評二 
[民國五年之第一日（訥）]  
　　中國之有民國五年自今日始也然則前此之民國五年在何處曰在髣兮髴兮何無有之鄕幾幾一去而不復還國人忍無數之苦痛以招之犧牲無數之人財以覔之今始魂兮歸來復爲我全體國民所有我國民可不格外珍貴之耶我國民可不益思奮勉以永永保守此民國耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新禽言] [  靜廬]  
　　姑惡姑惡姦淫搶掠還焚殺兵士到處把民虐爲主開基第一功老弱多少轉溝壑姑惡姑惡 
　　鵓鴣鴣鵓鴣鴣軍費浩繁庫欵無那處可將　伯呼點鐡成金恨無術雙眉深鎖惟長吁鵓鴣鴣 
　　脫却布袴脫却布袴小民困苦豈一顧日日惟聞加稅賦民膏巳盡民脂竭紛紛苛稅尙無度脫却布袴 
　　提胡盧提胡盧昏沈醉夢未全蘇有人還上勸進書諸公休作封侯想大勢已去尙何圖提胡盧 
　　不如歸去不如歸去發起籌安眞没趣富貴功名在何處罪魁禍首旣可懼衆矢之的亦可慮不如歸去 
　　得過且過得過且過人生名利須看破百年光陰一瞬過何必費心更費力受人笑駡受人唾得過且過（四） 
譯叢 
[八月十號（法蘭西革命史之一節）] [  新]  
　　一七九一年之秋法蘭西革命又在醖釀之中魯意十六深以爲憂且知位將弗保乃於某日夤夜挈其宫眷而遁顧不幸爲共和黨人所覺復從而追獲之强令復位夫以民而追其君大不敬也於是各國皆忿怒以爲法蘭西之民亂國是當征而奥大利則以后故激怒尤甚遂從法后之請以大軍進壓法境申討其國人之罪聲勢熾甚當時有識之士莫不以爲法國內亂方殷必不敢以兵戎與列邦相見而孰知事有出於意料者越明歲之四月法人竟與奥國宣戰普魯士亦復因奥國之請加入戰團以攻法國幸此次進攻之事其來至緩直至六月過抄普國軍隊始抵法境此事實爲法人之不幸蓋當時法國軍隊窳敗實不能名其爲軍且宣戰者猶不過人民一分子若王族則歡迎敵軍之至且不睱蓋此番奥軍之來其原因實由法后以函招之令其擁護王室并除暴民故屈理離宫實爲敵軍之內應但須外間一得手宫中即不難立動助普奥之軍以殺法民魯意十六此時雖已治權盡失然終爲一國之君衆望所歸尤尙未致遽蹤此看在有識之士莫不視爲心腹大患遂决意先攻屬理離宫以爲此宫一破則外患不足憂矣唯是羽林之軍猶在魯意掌握之中此外軍隊又老弱不堪適用唯此一着又遲至八月初旬乃始會　法國西各省民國共攻皇宫其中以毛山民兵尤義勇當先面善解彭歴代王　至此遂傾覆無遺面皇及皇后亦復同時被囚天鐡之尊至是乃掃地盡矣其時蓋歸八月十號也 
　　當毛山民兵初至巴黎之日時爲一七九一年七月二十九號其時旭日初升毛山勇士已行抵賽痕河畔河水澄清照見壯士之影昻藏乃如天將此輩壯士自毛山行旭日中蓋已五十餘里沿途皆大山崱屴壙漠無垠至此得見賽痕河水則雙目爲之一清遙見左邊山上敎堂高塔已聳雲表又似巴黎庶民高伸長臂以歡迎此遠來將士右邊瑪太山頂則曉霧如海粲爲雲霧而夾此兩山之中炊烟萬舍者則巴黎也諸人旣見巴黎城堞乃爭作氣高唱麻洒來進行之曲遂從聖安東尼門入城一般居民則尤傾巷出觀以歡迎此革命之壯士當時王室之招敵賣國已爲人人所其認見毛山之民兵至知去戰爭已不遠則萬口盡起歡聲民兵伐鼓之聲乃轉掩不得聞則亦高呼而應之喧閙乃震一巿 
詩選 
[落花] [  許貞卿女史]  
　　隋堤不隔玉鈎斜信步尋春踏落花卻怪封姨情忒惡無端吹恨滿天涯 
[新詞]  
　　新詞寫上薛箋紅春去春來亦化工東閣梅香動吟興詩成好護碧紗籠 
[咏雪]  
　　狂花萬點不停飛柳絮因風撲繡幃巽二竟隨滕六至寒生檻外雪霏霏 
自由談之自由談[  覺迷]  
　　帝制問題始而表决繼而籌備費去金錢幾何費去金錢無非吾民之金錢也今則帝制取消矣而吾民之金錢不能去而復返也帝制不發生决無戰事自有戰事以來費去金錢生命又幾何金錢吾民之金錢也生命吾民之生命也今則帝制取消矣戰事可自此了乎不可知也即了矣而吾民之金錢生命不能去而復返也在上者欲帝制即帝制欲取消即取消而吾民苦矣嗚呼 
小說 
[俠情小說紅蘩蕗别傳] [  天虛我生]  
　　第二十三章 
　　春風多雨之天漸漸而入黃昏馬克格尼爾獨坐閨闥支頣默想似有深思傭人愛德華乃燃燈而進燈光熒然自綠紗罩底透出室中頓現溫和之氣夫人始徐徐廻其剪水之眸顧愛德華曰今日有郵使至乎愛德華鞠躬曰夫人未也夫人曰今日非班期乎曰然在理早當至或者爲雨所阻乃誤期耳夫人默然愛德華見無所問乃徐徐退去夫人則仍支頣而坐一手拈其頃間所讀之書顧乃心神不屬竟不知書中所作何語試以纖手自拭其眸則又不期𥈭眙蓋紅氷之涙已瑩瑩而下著者曰夫人泣夫人乃不自知夫人之思深矣夫人乃捨其書徐徐起立以手搴帷而其臻首則即嬌倚於窗檻軟絨之上雙眸晶瑩視線直越英倫海峽以入大陸暖風如酥時復從海面吹至略帶微腥其時天已入暮沿海一帶己爲溼霧所籠似人蒙被而睡窗外樹枝則又槎枒如展畫圖時有雨點從樹上下墮細碎作聲似白拉根內向其耳畔作情話則不禁仰面以迎此南來之風以爲此和風之中或竟挾白拉根內之夢魂至也夫以白拉根內與夫人之愛情而言直可謂膠漆無喩其厚淵谷莫比其深然而愛戀之力終乃不及法蘭西人民呼救之聲但須法蘭西人民一呼紅蘩蕗即不卹捨其至愛之妻遠涉重洋以赴萬險以情論似亦未足爲多然夫人亦無怨蓋念白拉根內者英雄人也豈能以兒女之情苦爲覊絆况法蘭西本爲夫人祖國紅蘩蕗爲法人効命亦無殊與夫人効命故在夫人之心遂覺祖國與閨房權衡輕重實祖國爲重惟白拉根內自去歲隆冬暫時一歸之後迄今巳三月不復至所幸音信尙通每當日色旁暮必有郵使來自度佛爾海口爲此天涯遠隔之人傳遞消息獨至今日乃并書信亦無夫人之心乃不禁大動初猶不過失望繼乃起爲憂疑念三月以來信札往來初無一日間斷何以今日忽反其常思至此芳心突突幾欲破胸衣而出乃喟然下其窻幃重歸坐處欲藉觀書排遣而乃心馳遠地轉覺書中字句一無頭緖可尋雙眸所注乃不注在書上而在鏡中之燈影敻然如痴 
[義俠小說復讐（八）] [  小靑]  
　　讀者於此或將疑錫搿門最後之令何以久濡不發實則此令一出即將斷送此愿慤無辜之少年陷入枉死之域著者操筆至是亦遲遲不忍遽下蓋當此之時錫搿門思緖紛沓靈機斗觸目矚樹下之少年頗怪其容貎與己相似證以書中所語或者即爲其子且據少年自言今日爲彼生辰年歲旣符狀貎復肖即彼武容赳赳果毅不屈亦足見其爲名將之後决非出自凡猥因之心潮起落愈思愈覺偪眞而縱槍之令每垂至喉吻輒復吞咽而下顧雖如此勢亦不能因而廢命縱使此少年果屬其子然彼失簡之罪顯然照著無掩蓋餘地脫今遽徇私曲赦則軍律廢置後此何以御衆矧此時戰事孔急尤慮衆心渙散或生猜沮之心則又奈何疑想間陡聞前帳中號鐘急鳴鏜鏜報四下鐘聲動時海登赫偶側首廻顧驀見錫搿門身後一長身褐衣之婦方作勢欲前海登赫震　如見鬽眚思張吻而號正於此時錫搿門急爾神宇堅决舉手一麾最後之令發矣令聲乍出槍聲立作樹下之少年遂應聲仆地嗟夫少年之死乃與十二年前歐斯忒樊亞耳敦臨命之月日晷刻一一相同無差累黍方少年受槍仆時婦人已踊步至錫搿門前錫搿門見之遽奇詫作怪鴟聲曰噫......汝褒賽洛温特耶婦人若不聞但曲兩腕作合十狀仰面喟曰天乎晚矣旋自長峸中出一紙封擲與錫搿門曰此非汝所欲得之密簡耶簡初無恙吾竊自汝子之身汝子固無罪也言已疾奔至少年殭陳之處伏跽親尸頰復就死者胸次探取出一物搖之作聲鏘鏘入耳則即小侯長佩之銀鈴圈也（未完） 
 
 
 

Page 15

 
 
   
 
 

Page 16

 
 
   
 
