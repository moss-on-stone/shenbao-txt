# 1902 - 155 - 4910467

 

Page 1

 
 
[特延名宿赴浙江文瀾閣校勘九通啓] [  圖書集成局謹曰]  
　　本局用新鑄大號鉛字排印九通全書原本浙江局刻嗣經勘悉浙刻本校對未精訛舛甚夥登報訪求武英殿本疉承四方藏書家惠函相告得有杭垣丁和甫孝廉家藏杜氏通典鄭氏通志馬氏通攷元明兩刻本字體精美足佐校讐而各處賜假殿版九通類多殘缺不全尚難訂正全書以饜藝林之屬望因思杭州文瀾閣貯有殿版九通全帙特延沈師徐雷君曜兩孝廉爲總校唐益吾拔萃李梓青方蒓秋兩明經瞿五飛茂才爲分校同赴西湖重加校訂俾是書得成完善無别風推雨之訛已印訂發出之皇朝三通他日當另印校正之紙附呈諸君子重行裝訂或有破碎缺頁希先開示明晰交原售書處轉寄補呈本局區區之心想薄海士林必能同垂鑒亮也此啓 
[續三通因校勘未竣暫緩出書啓] [  圖書集成局謹白]  
　　本局前據浙局本九通用新鑄大號鉛字重行排印其皇朝三通已於正月告竣續三通正三通本定於四月六月出書嗣因細審浙刻校對未精頗多舛誤爰延名宿前赴西湖就文瀾閣殿板九通詳加讐校惟以卷帙繁多不敢草率從事以是略稽時日致出書未能如期此蓋本局愼益加愼之心諒爲海内士林所垂鑒也此啓 
[論米貴之可慮]  
　　自來大無之後非時疫頻行卽亂民交作目見耳聞歴歴不爽蓋民以食爲天至於無食則老弱塡溝壑壯者散而之四方病與亂有不期然而然者然在荒　之年病　相仍誠不足怪乃並未十分荒歉而米價如此之貴兼之時疫叢生匪亂迭報若逢荒歲則時局之壞尚堪問　前　　匪之亂滬上米價貴至八元然不過一二月之久卽漸平滅可知當時並非眞缺實行旅不通之故耳然雖平　尚未能復前　之價民間之求升合者未能如願以償自去歲新榖登塲和議大定以爲從此可日望其輕减而民困可以稍舒矣不　去臘又日漸騰貴至今有增無减近又增至八元左右照巿面而論貨短銷多恐不能戞然而止推原其故或謂究係去　收成之歉米價之貴實緣收數之少或謂就江浙而論去歲收成亦尚有七八折之數不得謂之大荒旣非大荒米價斷不應如此之貴缺少之故必係奸商運販出口來源少而去路多致價日增月盛耳或謂去年收成一薄米價一貴有未之家皆思屯積以期善價致巿上來貨日少　貿易之流見貨日少又購而屯積謀什一之利於是貨愈　少價愈昻貴矣以余觀之三說　　　有之去　收　　　　七八折之數而所缺之二三成其價必加於其上則價已十漲其二三矣嚴禁出口固爲正本清源之策然卽多方查祭而鬼滅技倆斷不能絶有此漏巵無論貨缺卽不缺而價亦未有不漲者照目前之價非有出口斷不至此至於屯積　意中事人情但求利已不顧損人價愈貴則屯者愈多更顯而易見者也然若因屯積而貴爲時斷不能久一經出售　卽可望漸平非若出口之如擲諸虚牝也前歲米價之貴爲奸商運入日本者多至數千萬石今雖不能逆臆其何往照收成而論就地而食當有餘而無不足如此貨缺價昻令人不能無疑此皆在上者不能預爲之防及至勢促時窮而始申禁令不幾如噬臍之莫及乎今者早稻甫在插秧晚稻尚未播榖去收成之時極早亦須一百餘天夫此一百餘天之中米日少價日貴彼業此者謂如此驟漲一二十日間價必至十元以外雖謀利者不顧大局然觀巿面旣非業此者亦無不竊料其必漲也照現在之價已怨聲徧野若再加增小民一日之所得不敷其一餐之用勢必至爲竊爲盜竊盜多卽作亂之兆也方今各處亂耗紀於報者如廣西如直隸如四川如河南釀成禍患尚未肅清此種亂民雖各借端而發然未有不從困窮而爲此者以困窮之民而再加米貴欲其不爲亂得乎揚州府屬之仙女廟向爲米巿聚集之處前報紀某米行因漲價之故被人搶米傾入河中彼時米價未至如今日之大而已犯衆怒吾知自今以往各處之蹈其覆轍者當所不免然能保其僅搶米榖猶爲時局之幸苟此風一開揭竿而起不但無食者爲之而有食者亦附和焉則時局何堪收拾耶涉筆及此杞人之憂曷其有極不知在上者有善法以處之否也 
[同盟條約]  
　　德奥意三國同盟一事前已迭見報章兹者香港循環日報云邇來三國又續訂約章關涉亞東時事譯其略曰一德奥意三國除各保本國平安外亦應推廣外交今屆新訂約章必進而求獲利亞東之策二德奥意三國於亞東交涉之事平時不妨照已意行之如遇事變猝生則三國須同心辦理若與公共利益有所損碍自當互相援助以期免失利榷一同盟中如有一國與他國開戰則二國應嚴守中立之例倘别國于預戰事及有干預戰事之意以致妨害同盟之國則三國皆當互相援助不能袖手旁觀四德奥意三國於亞東之事以後不論如何總以和平　主若亞東事變波及歐洲則必照同盟之約行事 
[法仍圖澳]  
　　法人圖占澳門擬先購地創設醫院等情前已兩登於報兹者英京倫敦士丹打報云前歲之暮法政府曾向葡人商購澳門俾與安南各港口互相聯絡葡政府不允迨去年五月法人飭安南東京電報局特設一線由海防通至厦門遂藉保護設線工人爲名派兵船赴澳厦海心停泊數　拜之久日前法國前任越督擔麻氏由安南回國宏宣議論極留意於澳厦兩處地方觀此情形法政府必至舊事重提未必肯將澳門置之腦後也 
[意民驚駕]  
　　德京柏林來電云西歴上月二十六號意大利皇偕其后臨幸納布勞氏省途次有匪人桀石以投刻已將匪拿獲訊懲蓋亦無君黨之所爲事主民權自由諸謬說者也 
[游歴回華]  
　　聞之日本友人云前者湖南人吏派前任晉州知州劉藴如剌史及雲騎尉劉仲和襲尉航海赴東瀛采風問俗兹已於四月二十九日附赤十字社弘濟丸回華矣 
[天寒蠶病]  
　　聞之日本友人云今歲春夏之交天氣嚴寒馬頭　不免因凛而斃目下鄕林蠶婦類皆　　春 
 
 

Page 2

 
 
山倘數日中氣候温和晴多雨少則紅蠶上箔或者尚能收效桑榆也 
[汴撫錫大中丞奏報泌陽教案摺片]  
　　河南泌陽教案言者不一其說幾於無所折衷曰前本館曾轉錄匯報所登言之頗爲明晰然仍如神龍見首不見尾未知究竟如何至昨日匯報又登有汴撫錫清弼中丞奏章始恍然於亂事之若何發源及大軍之若何剿撫爰再錄之曰河南巡撫奴才錫良跪奏爲拿獲教案要犯訊明懲治曁剿捕匪黨各情形恭摺仰祈聖鑒事竊照泌陽縣匪徒糾衆滋事經奴才派委候補道馬開玉陳復成並咨行調署南陽鎮總兵藍斯明分别帶隊馳往彈壓緝拿保護各處教堂均經先後奏明在案於三月初八日奉硃批著遵前旨嚴拿首要各犯盡法懲冶並將教案赶緊了結隨時防護欽此欽遵轉飭辦理嗣據該鎮道等督飭府縣拿獲席小發劉四卽劉汶明朱書堂三名訊據席小發供與張雲卿平素交好張雲卿因杭攤教案賠欵被教民控告差拿心懷忿恨適聞高店各處鄕民賠欵無力攤繳乘隙煽脅大衆允從囑伊同黨刀匪劉四卽劉汶明朱書堂程勞士羅振杰等入夥前往楚挖等處焚毁教堂殺害教民並圍攻泌陽縣城各情不諱劉四卽劉汶明朱書堂同供與席小發張雲卿熟　素好聽伊糾約前往餘與席小發供情相同當經奴才批飭卽行就地正法以昭炯戒並先期出示曉諭嚴緝匪犯寛免脅從諭以利害俾解其仇教之惑而杜其從匪之心在良民已曉然於順逆禍福之所在頓釋羣疑而該匪等聞拿緊急目知罪無可逭膽敢暗結黨羽勒逼村民竟圖抗拒泌陽縣商程等莊首事程人云石光璧及地保吳雲卿等均以被脅情急民不聊生禀請派隊往剿該鎮道等查探屬實於三月二十八日督隊前往行至高店等處遥見二門莊匪衆數百蜂擁而出開砲拒敵官軍奮勇直前擊斃匪徒二十餘名生擒十八名奪獲槍械多件該匪遂紛紛逃竄查泌陽附近各縣萬山重疉深慮匪黨濳藏隱謀勾結復飭分投跴緝探悉該匪羅振杰等於被擊後率餘匪竄至唐縣境之郝莊翟廟兩處盤踞隨於四月初一日之夜飭隊進發馳抵郝莊翟廟四面圍攻該匪抵死抗拒槍砲齊施官軍奮不顧身蜂湧而進短刀相接匪始潰散計擊斃十名生擒四十一名奪獲擡砲八尊槍械無算兵勇受傷者亦二名此兩次剿辦匪徒之在情形也據該鎭道等咨報前來奴才查匪徒仇教攻城罪惡已極乃復糾合餘黨抗拒官軍若非痛加剿捕勢必滋蔓難圖當卽嚴飭搜拿首要張雲卿等期於必獲並添派委用道趙爾澧前赴該縣會督速辦惟保教安民二者並重固慮養擁貽患又恐激成事端自應扼要設防相機剿撫以期無激無縱暴戢良安其此次剿匪出力各員弁俟事定案結後另行擇尤彚案請奬再湖廣督臣張之洞不分畛域撥隊來豫協護教堂同籌防守實屬大有裨益合併陳明除飭將教案赶緊了結並嚴拿首要各犯務獲究辦外所有懲辦要犯曁剿捕逃黨緣由理合恭摺具呈伏乞皇太后皇上聖鑒謹奏奉硃批著赶緊緝拿首要張雲卿等務獲懲辦俟全案定後再行擇尤酌保毋許冐濫欽此再泌陽教案逃犯雖緝獲多名惟首要張雲卿等迄未弋獲豫正左軍分統候補道馬開玉等緝逃玩懈紀律不嚴署唐縣候補知州歐陽明濫差劣役縱匪損威幾釀大患均屬咎無可辭相應請旨將豫正左軍分統候補道馬開玉先行革職以觀後效管帶官候補都司賈福昌豫南營管帶官候補都司石慶喜署唐縣事候補知州歐陽明泌陽汛把總時秉泉哨長額外外委毛文炳均請卽行革職南陽府經歴李起鳳奉差查案不實不盡以致激成事端應請革職歸案審訊以示懲儆理合附陳伏乞聖鑒謹奏奉硃批著昭所請該部知道欽此 
[鄂垣警察章程]  
　　署湖北武昌府梁集菴太守奉委會同候補府金峙生太守辦理鄂垣警察事心精力果昕夕不遑日前曾手訂章程二十四條揭示通衢俾各遵守其文曰一户口每街幾户每户幾人按次清查以别良莠如有來歴不明之人不准容留客店烟館最易藏匿奸宄别有清查之法刊行一門牌編號發給便於尋覓懸掛門首易於稽查如有過客留宿隨時知照警察勇報明分局有過三日者添註牌上人數與牌不合者即時根究一遷移鋪户有遷移者先一日告警察勇報知分局卽於原領門牌上註明遷至某處其新遷之處亦于報明分局請領門牌時聲明由某處遷來以便互相考核一通溝溝渠不通每雨積水不特來往不便且濕氣上蒸居人易致疾病必須大爲開通其溝路在屋内者定係當時侵占官街自應聽官疏濬事畢仍可鋪地如敢阻撓卽將此屋拆毁歸還官路一防火設有火患本叚局員局勇全來救護甚者總局他局全來並由局勇督率先將左石鄰屋拆毁開出火路免致延燒多家所拆者事後查係實在寒苦之人無力重造由南北兩頭二十家助資造回設不拆此屋延燒必多所費何止此也一招牌過街者應令横掛詹下通長者應令平樹自已店旁務須卽日改動限四月底一律遵辦違者罰一街棚席棚板片最易引火不准搭蓋此後准用布棚隨時收捲違者押令拆去一路燈安設路燈以照行人旣經捐有警察經費不另取民間一文一貨攤各項貨攤俟菜魚售盡空出巿亭再行擺列不准仍擺街旁違者罰一筐擔　菜者賣魚者各挑至巿亭售賣至南貨海菜水果等鋪各種扁筐只准排列自已簷下皆不准仍擺街旁違者罰一鑪竈菜館酒肆及熟食店各　竄往往横置街中最爲無理且使無賴游民有躱藏之地均卽拆毁違者庫一肉案准設鋪内不准沿街擺列其無力不能開鋪者准在巿亭零賣小户養豬應各圈禁不准沿街喂養違者皆罰[  此章程未登畢明日續登]  
[皖撫蒐軍]  
　　安慶訪事友人云安徽巡撫聶仲芳大中丞於四月二十五日黎明時命駕赴皖南校閱營伍先閱下游攔江磯砲臺然後馳赴潯郡當啓行時祗帶隨員二人文武巡捕四人戈什哈十名及親兵小隊書吏家丁數人蓋不欲重費各地方官供張也 
[蘇省典]  
　　姑蘇采訪友人云本歲補行光緒二十七年大計刻已由撫憲恩藝棠大中丞列榜曉諭計卓異官十一員常鎮通海道長恒江甯府知府沈錫晉長洲縣知縣蘇品仁華亭縣知縣王得庚上海縣知縣汪懋琨贑檜縣知縣徐樹鍔淮安府軍捕通判姚紀衡淮北監掣同知繆延恩銅山縣訓導張汝礪六合縣典史劉金壽靖江縣新港司巡檢孫逢陽才力不及官一員溧陽縣知縣曹宗周年老官一員南匯縣訓導孫維嶽不謹官三員蘇州府訓導馬爲瑄鹽城縣沙溝司巡檢盧桂芳丹徒縣安港司巡檢方維城浮躁官二員儀徵縣訓導丁國鈞金壇縣典史卓煊罷軟官一員新陽縣典史胡日階此三載考績之大典也故備記之 
[課吏揭曉]  
　　南昌訪事友人云江西藩憲柯遜菴方伯在課吏館考試同通州縣各官旋卽評定甲乙曉示轅門取列一等二十員爲楊寅撥詹光斗方恒曹鈞鄭杰南瑞薰章定瑜翟鳳儀陳燕昌唐兆　周家坦皮加祐歐陽保福陳公度羅文昭蕭兆熊陶鈞胡濬黃作元袁勵楨示期四月初十日與二等三等及在館各員一體覆試 
[廣文被劫]  
　　杭州訪事人云浙江台州府太平縣學某某二廣文於提督學政張大宗師按臨時赴郡送考迨事畢各帶僕從乘舟遄回上月下旬某日行至半塗突被盜匪二十餘人劫入山内釋其舟子返署令以洋銀一千元贖回嗣經署中人禀知臨海縣史大令轉禀府尊徐太 
 
 

Page 3

 
 
守會同台防統領調勇前往兠　盜匪得此消息遂將二廣文釋歸惟行李則已失去大半刻方經太守通詳上憲請派兵往剿特未知能指日蕩平否也 
[粤民患潦]  
　　香港循環日報云客有從西江來者言及前月之杪由廣東清遠上游直逹南雄州雨水連線山洪驟發平地積潦深至二丈有奇幸居民晝夜隄防水卽漸消不至横流爲害至四月某夜英德縣屬鶴村等處又大雨時行水深二三尺山　倒下屋宇牲畜摧毁良多由德慶至肇慶府城江水亦陡高丈許船艘來往稍一不愼卽遭沈覆之虞亦一小刼也 
[浙省官塲紀事]  
　　杭州訪事人云正任浙江富陽縣知縣汪大令文炳調補錢塘縣已奉吏部復准遺缺現由藩憲誠果泉方伯詳請以新海防儘先補用知縣董大令鳳來請補○麗水縣知縣某大令因事開缺由藩憲誠方伯委優貢試用知縣曾大令遐繹署理臨安縣典史缺詳請以廻避卽用典史朱少尉金耿補授○署杭州中防同知陳司馬恩普接篆後隨奉杭嘉湖道憲李幼梅觀察委赴海塘查閱工程於上月二十四日禀辭就道 
[鄂省官塲紀事]  
　　漢口訪事友人云湖北候補知縣和大令文前奉湖廣總督張香濤宫保委赴京津公幹的甫事畢回省旋卽捧檄赴沌口查辦釐卡事宜○署武昌府知府梁集菴太守自奉上憲委令兼充學務處曁教吏館提調後當卽趨詣憲轅禀謝即曰到差○候補直隸州知州諸肖菊直剌可權現奉湖廣總督張香濤宫保委辦督轅文案遵卽詣轅禀謝 
[五羊仙蹟]  
　　廣州訪事人云粤省新設大學堂考選學生示期四月某日簪花以示優異是日入選學生一百六十名齊集督轅聽候點名旋由藩憲丁方伯曁學堂總理姚　察各賞金花　枝學規條一本聞堂中所定八載課程不得片時懈怠且學習各藝尤須身材宏偉體質堅强以故入選者均屬少年英俟云○上年商人盧少屏禀准承築黃沙海坦附近紳士以有碍水道紛紛控諸憲轅旣復准鐵路督辦盛杏蓀宫保咨開該處爲鐵路所經行應請飭屬禁止等因督憲陶芷芳制軍因委員會同地方官秉公勘騐擬卽酌給工本將地收回盧不依復赴督轅上禀請酌留一百四十丈以資彌補等情制軍察閱呈詞批仰善後局飭南海縣傳諭該商赶緊定議如仍一味固執卽將地叚充公○四月初六日南海縣斐大令傳齊各屠户面詢一切聞因國庫支絀擬卽開辦屠捐也 
[古厦談資]  
　　厦門訪事友人云北郊貿易以荳餅荳子爲大宗去冬各號均在北口購定洎新正開河後陸續裝回不料銷路甚希貨如山積恐不免有虧耗之虞矣○日前漳州府城有匪徒遍粘揭帖煽惑人心事爲龍溪縣范大令所聞立即出示安民一面飭差嚴緝有某差者見揭帖筆跡與本署代書洪某相同爰卽拘回禀請大令刑訊洪供認不諱並扳出同黨某甲因一并釘鐐收禁聽候訊懲○漳詶府孫蕚齋太守以府屬各典每有未領部帖者且查得城廂内外小押甚多重利剥民貽害非淺因飭龍溪縣范大令查明限三日内一律閉歇如敢抗違不遵定卽標封並將房屋變價充公以　之儆 
[上海官塲紀事]  
　　上海縣汪瑶庭大令大計案内蒙撫憲恩藝棠大中丞保薦卓異昨日奉到札文闔署書差皆入内叩賀○蘇松太兵備道憲袁海觀觀察以近日滬上米價奇貴遣丁邀請商業董事嚴筱舫施子英朱寶珊三觀察於昨日午後在北洋務局籌商○新委帮辦保甲總巡袁舜卿别駕涓吉本月初五日到差 
[借漕濟民]  
　　邇來米價日昻民嗟艱食各府州縣告急紛仍滬上商業會議公所嚴筱舫周金箴朱葆三諸君憂之禀請商務大臣盛杏蓀宫保咨商督撫憲截留漕米十萬石并借撥漕米十萬石藉以平巿價而濟小民其禀詞曰近來粹樝頻漲鄰省産米之區均已封禁遏糴而松屬一帶飢民甚多雖建帮及錢業諸商前赴暹羅安南等處辦米運申接濟然亦緩不濟急因思漕米積存浦東棧房數十萬石尚待陸續運津擬請移緩就急懇請宫保電商兩江總督江蘇撫憲援照浙江成案奏請截留漕米十萬石照章折色交價再由各紳商具名暫借漕米十萬石礁熟後分撥各府平糶先濟目前之急以平巿價此項借米由商業公所各黃出具領狀保結待後秋收成熟仍買新米歸還一轉移間於天庾正供毫無所損而民間大受無窮之惠云云頃聞宫保與蘇松太兵備袁海觀觀察商議借漕一事已允施行是誠於時局民生兩有裨益矣不禁爲斯民額手慶之 
[邑宰騐屍]  
　　昨晨浦東二十四保十八圖地保范克儉投上海縣署報稱唐橋附近田間遺有無名男屍一具身上刀傷歴歴恐係被人謀害等情縣主汪瑶庭大令飭卽預備屍塲旋於午後四點鐘時鳴騶出大東門渡浦而往旣升座范保禀稱小的查得此屍斃於北首田内被人移至此間迄今尚無屍親承認亦不知其因何而起釁端大令飭仵役察得死者赤體無衣褲足穿草鞋年約二十左右仰臥某姓墳旁右肋刀傷一處左肋刀傷兩處腎囊刀傷一處皆係致命遂親視一周命刑胥塡明屍格請某善堂給棺收殮發壇標記一面勒令差保赶緊查緝兇手解縣訊懲 
[馬路工程局紀事]  
　　十六鋪汛捕前因私縱輪船積竊郭福堂經馬路工程局總辦翁子文太守倩襄讞委員黃衡堂二尹嚴加比責勒限緝獲送懲前日飭提復訊判責二百板展限半月務獲解案○前日丁德甫田某處附小輪船來滬野鷄挑夫費祖發周榮貴張阿榮陳阿等爭挑貨物致失去鋪蓋衣物經丁指交十九號巡街捕拘至捕房捕頭令解送馬路工程局黃二尹研訊之下判令將費張各責一百板枷號五天周陳各責二百板交人保去 
[美租界捕房紀事]  
　　昨日午前百老匯路某成衣店夥沈鶴林投捕房訴稱頃被鄰近某西人所豢之犬咬傷足背捕頭令六百三十五號巡街捕前往查明是否此犬患瘋然後照章核奪○西華德路某米店夥張某昨至寄居裏虹口之江北人某甲家索取米錢致相口角旋扭至捕房聲訴捕頭以事關錢債令自投公堂具控○前晚偷兒陳阿明行竊下海浦某姓家衣服數件携之而逸不虞爲某號巡捕所見連贓帶入捕房捕頭令押候轉解公堂禀請讞員張柄樞司馬訊辦 
[申報館恊振所經收順直江西長江振捐四月廿一日至四月廿九日止第十一次清單]  
四月廿二日甬瑞康莊銅洋七元○廿三日張鴻賓爲長孫殿林成人長大延壽康健票元三十兩某善士求桂子免禍爲福洋五十元○廿四日綺香主人因子惟定病愈還顧洋十元陶先賜龍洋十四元洋六元○廿五日杭州濮公館洋十元謝耀昌洋二元○廿六日無名氏洋十五元錢君交來李老太太長江洋五十元○廿七日積善堂符洋十元容德堂還願洋二元硤石林仁記來孫納民爲先繼室戴孺人許助洋十元○廿九日高槐記洋四元以上總共收洋一百八十三元票元三十兩銅　七元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣]  
　　前日南巿馬路工程局總辦翁子文太守移送流氓朱連生之羽黨姜關寶到縣至晚縣主汪瑶庭大令升堂訊究姜供小的於去年某日與族人姜松華互鬥被拘到案及蒙釋出卽安分營生近日松華串同朱連生欲與小的爲難以故至岳家暫避前日始回大令曰生員孫步雲控爾與朱將伊戳傷確有其事否姜供小的父死未久守孝家中從未犯事大令見其身上有鐵線紗馬甲並非守孝者所應穿喝令褫下然後收押所中○周朱氏持僞銀臂釧赴英界某押鋪質錢被鋪夥交捕拘送公堂轉送到縣大令研訊之下氏供小婦人係南匯横沔鎭人昨日持布三疋隨一賣棉花之鄕人來滬偶入租界突遇一人以臂釧囑小婦人質錢其人則携小婦人之布在外守候及被押店中人察知其僞找尋此人業已携布遁去叩求明鑒大令姑念鄕愚無識從寛釋回○馮季惠控宋金良鄭阿九毆傷表弟朱勉德等情大令研訊之下馮供小的係山東人現在西門外看守義塜同鄕人宋顯李仁與小的有隙唆使宋金良尋釁金良轉邀鄭阿九到來吵閙適朱在旁致被毆傷叩求究辦朱所供相同鄭供小的亦山東人冋當東洋車夫某日金良舁棺木至義塜瘞埋馮向攔阻以致爭執小的並未帮毆宋供是日宋顯李仁著小的舁棺木至義塜瘞埋馮索洋銀兩元小的不依致與爭論並未互毆太令曰現經本縣諭令山東帮董事經管義塜如有棺柩須著墳丁禀查明確始准瘞埋爾等何得藉端生事遂喝令將宋掌頰四十下傳諭宋顯李仁各出洋銀一元給朱爲養傷費○浙江仁和縣某大令派差解送竊犯王紀生到縣大令升堂訊究王供小的係上海縣人家住浦東前在杭州估工後因貧苦犯竊被仁和縣大老爺拘獲遞解到此無人具保求恩釋回大令飭押候傳地保來案保去 
[英美租界公堂瑣案]  
　　江北人王三冋爲東洋車夫後不知在何處拾得王文標奬札一通遂冐頂其名招摇於巿前晚十二點鐘時忽至清和坊沈阿榮家撬門圖竊被沈喚捕拘入捕房昨晨由包探方長華解案禀稱此人前爲車夫時專以誘騙爲事曾行竊清和坊某妓家烟槍解請大老爺懲辦法界亦因犯案受懲今仍怙惡不悛請卽嚴究沈投案聲訴前情王堅稱官塲中人并將奬札呈案讞員張柄樞司馬商之迪繙譯官諭令逐出租界永不准其再來如違嚴辦○包探倪順泉解陳小滿到案禀稱此人糾使衆駁船户索加雇價是以送請究懲司馬判責二百板枷號一月期滿遞解回籍○包探徐榮山解拐婦沈阿二到案禀稱此人在紹興騙取繅絲女工蔡大囡王阿桂王招弟之金戒指三枚逃至上海由小的拘解請懲司馬察知阿一現方懷孕飭交人保出限三禮拜内將所騙戒指付還○包探錢榮堂解徐阿生陳孟江陳順奎蔡阿之李銀川甘四安到案禀稱之數人乘某處被火時搶取錢新太錢瑞生二染坊中布百餘匹除吊到五匹外餘均無著請卽究追司馬判各責三百板○前報載李仁根乘馬車疾馳由捕頭禀請訊辦李抗傅不到旋於昨日延律師佛威到堂訴稱李係利康洋行司帳人是日十二點鐘時乘馬車而出路經王家庫並無與他車爭先之事司馬以其曾經抗傳判罰洋銀二十元以儆○包探陳金標解華子祥到案禀稱此人行竊朱孔揚之金絲眼鏡等物合請訊懲司馬判責手心二百下管押三月○高福張利桂王張氏由太倉横涇誘得甲乙二女郎來滬在薈香里開窰賣娼經包探劉光震解請究辦二女一供金姓名杏寶丈夫故已五年一供金姓名阿妹丈夫姓夏名金桂供畢均叩首階前求恩超害司馬判責張三百板管押半年高責二百板氏責手心二百下一併取具改過切結隨將二女遞解太倉交母族領去○包探方長華解朱文標到案禀稱此人拐騙陳玉生家馬褂是以送案請究司馬判管押二月 
[法租界捕房瑣案]  
　　公館馬路水萬慶鐘表店夥陳阿寶竊取對時表十九枚乘間逃逸經店主婦某氏將保人鄭勝才扭案請追讞員杜枝園大令訊知除吊到原贓外尚少表五枚飭押候追繳昨日命提覆訊鄭供可否求恩釋出以便措償大令著覓妥人人銀並保方准出外料理如再遲延定予嚴比○陸春福陳阿三王阿四雚平和前因犯案解奉大令枷號一月昨已期滿命帶案疏枷各責三百板然後釋出○拐匪徐綏之誘得松江某氏婦携之來滬被航船主知悉報捕拘獲解奉大令訊供著枷號一月期滿責釋○偷兒陳根郎吳阿順李和尚均由包探解奉大令訊供著將陳枷號一月期滿責釋吳李各責二百板驅逐出境 
[情深施與]  
　　昨承汪錦文善士求合家平安助振洋銀一百元又魏森賢善士求病愈洋銀五十元雲間于譔于說二善二善士求嚴親病愈洋銀五十元朱時颿善士喜筵洋銀二十元戴子開觀察十位喜分洋銀二十元余應乾善士洋銀五十一元劉石泉善士洋銀一百四十元葉子田善士洋銀六十元上海無力子爲父五旬週期經懴資洋銀五十元蔡衡記爲子潤寶求病愈洋銀三十元天順祥來龔敬親求母康健妻病速愈洋銀二十元永豐盛來世恩堂洋銀五十元復茂陳堯翁來石柳溪爲孫天喜平安完願洋銀三十元恒孚銀樓來立雪氏等十四户洋銀丸十三元三角銅洋四角諸君子以災區過廣需振甚殷推一念之慈祥普萬家之樂利厥功旣緯食報自隆又奉到汪仲安汪穉齋助本堂一文願洋銀二十五元銅洋一元金陵無名齒痛全愈還願洋銀十元沈疴旣起宿諾無忘好善之忱有足多者謹乞一併發報奉聞上海六馬路仁濟善堂籌振公所施則敬等謹誌 
[上海北巿絲業會館籌賑公所施子英經收各處水災賑捐三月初一至三十日第一百十七次清單]  
　　初一日吳姓求三小女病愈洋十元南潯李一元○初二日無名氏銅洋五元祥太昌銅洋一元○初三日南匯張旺生爲父八旬冥壽洋廿元又爲幼女病求平安廿元○初四日承德堂洋一百元銅洋一百元岱隂式善堂友人洋一百元隱名氏求母親咳嗽速愈二元○初五日吳兆熙求母喉症速愈洋十元西昌求平安氏四元吳淞顧隱名氏三日分捐一元又求乳核速愈二元吳門趙氏求喉症速愈二元太倉凌　柱香斗灶經資移助一元三角○初六日無名氏洋四百四十七元七角半夏口伍君代無名氏洋廿元無錫顧浩溪求合宅平安十元趙義卿爲子疾求束愈五元○初七日陳少春爲得子將湯餅資移助洋一百元洪洤祝椿年洪疇祝椿安共十元老甡元絲莊周仕沅率子懋昭懋功懋德龍洋十元許友貽堂若記英洋四元○初八日新聞報館協賑所經募第　批英洋五百廿五元龍洋十五元小洋一百十九角銅大洋三十五元銅小洋三十九角常熟王陸氏英洋二元佛頭一元兌見小洋十角○初九日春裕堂　五十元宜荆鹽棧清河氏龍洋五元銅大洋廿五元銅小洋十五角江隂頴川仲子銅洋二元○初十日常熟王陸氏祈病速愈洋一百五十元河南隱名氏求免瘟疫闔家平安洋廿元○十一日劉恂如銅洋四元○十二日嚴立成求平安洋二元楊瑞實英洋一元龍洋一元○十三日漳詶府　仁和朱沈湖經募洋一百五十元芸卿氏完途中平安顧五元無名氏銅洋一元○十四日無名氏求病速愈洋十元○十五日寶應朱勵志英洋五元龍洋一元無名氏銅洋二元○十七日謝綸輝求子病速愈洋二百元元記求妻卽産先助十元川沙　刑署王楊氏完顧求平安二元○十八日新塲謝儀笙墓隱名氏求病速愈　一百元○十九日袁俞氏洋五十元○二十日杭州張炳培爲妹肝病卽愈完願洋五十元隱名氏十五元蘇城元裕易隱名氏五元隱名氏完願求合　平安四元荆堤張莊氏求小腹塊　全愈二元振德堂移天香斗資一元無名氏小洋五十角○廿一日袁幼詮病愈完願洋二百元○廿二日道勝銀洋大班戴澤茂　五千元王芹園保平安廿元鋤經子求父病速愈六元○廿三月劉永齡求病卽愈合家平安洋一百元元記爲妻産平安還願十元瞿福榮病愈完願十元汪采卿五元葉德記銅洋十三元六角舒維記銅洋一元七角○廿四日金山朱履祥爲男祈保病患康健洋廿元禳災求疾速愈叟十元補過子藥資移助十元祝頤氏著彩票助賑九元三角松江毓俊堂耿求平安四元○廿五日江隂蘭陵幸生完願洋廿元○廿六日支秉德堂由廣益堂來洋三百元南沙丙辰氏求子先助由　錦洲　生來英洋龍洋二百元合規銀一百四十八兩一錢五分水竹居士求妻病愈洋一百元杭州丁酉倖捷子求保産時冥福洋廿元又廿元○廿七日河南隱名氏求免瘟疫合家平安 
 
 

Page 10

 
 
洋一百元袁聯清先生五十元崇餘莊五十元○廿八日無名氏求病速愈洋六元○廿九日洙涇丁厚甫募王升堂洋六元無名氏銅洋四元○三十日不　名洋五百元嘉　　長記十元蘇城元閱易隱名氏五元德大莊銅洋三元○三月份共收規元一百四十八兩一錢五分洋八千八百十九元扯七四一二　合規元六千五百三十七兩零八分四釐龍洋三十二元扯七三五合規元廿三兩五錢二分小洋一百九十二角半扯六七五合規元十二兩九錢九分四釐以上共收規元六千七百廿一兩七錢四分八厘銅大洋一百九十六元銅小洋六十七角連前共收規元三十二萬三千七百廿七兩三錢二分三釐銅洋三百六十八元六角砂　六千二百文貂套一件伊畫卷一册圖書集成　部兩箱 
 
 
 

Page 11

 
 
   
 
 

Page 12

 
 
   
 
