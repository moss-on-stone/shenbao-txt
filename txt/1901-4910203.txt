# 1901 - 181 - 4910203

 

Page 1

 
 
[開售九通股票] [  上海圖書集成局啓]  
自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸　明廢八股鄉會試及生童歳科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以　今因中以達外淺深本未次序秩然士人懐用世才非通知時事固不足以裕經世之猷而欲通知時事非博考昭代興章歴朝政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昂貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取　皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書己可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取閱售票處上海在申報館申昌書局此外各處如鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局四川成都河南開封江西南昌廣東廣州廣西桂林福建福州均愼記書莊以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[圖書集成局開印九通全書招股啓]  
方今朝廷以時事多艱求賢若渴知百度之廢弛類因乎人材之不能奮興亟欲得究心經濟通達古今之人以佐治理因於四月十七日特頒懿旨照博學鴻詞科例開經濟特科旋又於十九日再降上諭以翰林院爲儲才重地在館各員自應講求實學首先整頓令嗣後編檢以上各官專課政治之學不得仍以詩賦小楷爲工并著掌院學士酌定課程務各肄習經世之務凡散館大考考差均應一律變通用恢治道迨七月十六日復降上諭大小考試盡廢八股文程式攺試策論鄉會試頭塲生童歲科兩試頭塲均試以中國政治史事論考試試差庶吉士散館曁進士朝考論疏殿試策問亦均以中國政治史事命題雖各項考試尙須兼及各國政治藝學然究以中國爲先蓋欲治中國必先洞知中國之事情然後旁及於各國方足以融會貫通取彼之長益我之短否則徒泛騖乎殊方絶域之學而無以切中國之事情仍不能革弊起衰浸成郅治也惟是朝廷作育人才孜孜求治多士雲興霧霈咸思憲古證今務爲實用而無兼收並采囊括治術掌故之全書以資考索則亦何足以尋源竟委蔚爲閎通淹雅之才欲求其書殆惟九通乎九通者唐杜佑通典宋鄭樵通志元馬端臨文獻通考爲三通乾隆時以明王圻續考糅雜顚舛奉敕另續三通爲六通並成皇朝三通爲九通或謂馬氏通考踵杜鄭而成書故通典通志所載已包括於通考然四庫全書提要謂通典之精核非通志通考所及而通志之採摭浩博議論警闢亦非游談無根者可及皇朝通志凡例亦謂通典主於簡要通考主於周詳通志則取材舊史自加斷制是杜鄭馬三通旣不可舉一以遺二又安得謂讀三通考卽已如盡讀通典通志耶士人苟欲窺其全而博采詳求同條共貫非盡讀九通全書不可顧杜氏通典二百卷鄭氏通志二百卷馬氏通考三百四十八卷益以欽定續通典一百五十卷續通志六百四十卷續通考二百五十卷及皇朝通典一百卷皇朝通志一百二十六卷皇朝通考三百卷都凡二千三百十四卷浙江書局嘗并刻之分釘一千册卷帙浩繁價值幾二百金非大有力者不能購何何寒士膠庠好學之彦雖欲誦習是書輙以力難購致爲憾或請本局用泰西影石法校印是書本局以石印則字必縮小字小則易致模糊且抄寫必多烏焉割裱尤易訛舛微特讀者耗損目力平日斷不能以之用功而諸弊叢生亦何足以庋藏鄴架因思本局前印圖書集成二十四史均用新鑄大號鉛字排印成書流布藝林蒙皆推許圖書集成集股至數千之多墊本至數十萬之巨五易星霜剞劂始竣後印二十四史仍售股票不數日卽已告罄而購者尙接踵紛來爰重印第二次股票以應海内嚮學之求是二書者最稱大册惟本局能不惜資本任此巨工此後所出各書從未集股售票今刊九通全書擬援圖書集成二十四史例出售股票惟其原書較二十四史爲多功程亦倍本應照二十四史增半取值第恐購者仍嫌其昻因是减之又减不計板本之值祇收回人工紙墨等費作價洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部至是年十月再取正三通一部而九通全書告成板本悉傲照圖書集成二十四史使當世藏書家儲有是二書者合之則成雙美而紙料墨色裝訂一切尤極其精並禮聘通儒碩學詳爲校讐務使一字無訛毫髮無憾而後已本局區區之意原以國家崇尙政學而於本朝掌故尤垂訓殷殷多士好古者多通今者鮮昭代典章制度類多未盡考求故先校刊皇朝三通以閎詒餉此亦本局拯時之苦心圖治之急計也且當時浙局刊刻九通亦先皇朝而後正續擇其所急與有同情當世通才想能鑒亮股票所印無多售完亦不再印有志博通今古儲才以備國家之器使者敢請從速購取毋貽他日交臂之悔也欲知是書之校印精良程式美善本局預印樣本數千可以隨時取閱卽知所言之非虚並於各省多設分售股票處以便就近購票異日出書亦卽由分售股票處檢發以省諸君子郵寄之費而快先覩之心居址詳列如左廣西桂林愼記書莊廣東廣州愼記書莊福建福州愼記書莊四川成都愼記書莊河南開封愼記書莊湖南長沙愼記書莊岳州江左漢記書局湖北宜昌江左漢記書局沙市江左漢記書局漢口江左書局愼記書莊鴻文順記書局江西南昌愼記書莊浙江杭州申昌書局江蘇江寗詞源閣書坊鎭江文成堂書莊揚州寳文閣書莊上海申報館申昌書局 
[本館接奉電音]  
　　昨日午後西安行在飛電傳來上諭二道敬謹譯登○七月二十九日行在内閣抄奉上諭現在整頓兵制停止武科亟應於各直省會建立武備學堂以期培養將才練成勁旅查北洋湖北所設武備學堂及山東所設隨營學堂均已辦有規模應卽責成李鴻章劉坤一張之洞袁世凱等酌量擴充認眞訓練其應如何分門操習俾精兵學而備干城一切規制章程務再悉心核議斟酌盡善詳晰具奏請旨施行其餘各省卽著該督撫設法籌建一體仿照辦理以歸畫一將此通諭知之欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨捐納職官本一時權宜之政近來捐輸益濫流弊滋多人員混淆仕路冗雜實爲吏治民生之害現在振興庶務亟應加意澄清嗣後無　何項事例均著不准報捐實官自降旨之日起卽行永遠停止通限一個月内截數報部毋得奏請展限其虚銜封典翎枝貢監及現行常例准捐各項究竟有無妨礙著該部核議奏明辦 
 
 

Page 2

 
 
理欽此 
[勒追商包欠餉摺]  
　　頭品頂戴兩　總督臣陶模頭品頂戴廣東巡撫臣德壽跪奏爲商包釐金虧欠鉅餉擬勒限承辦各商及督辦提調各員分成賠繳以重餉需恭摺仰祈聖鑒事竊查廣東釐金前於光緒二十五年冬間經剛毅奏請包商承辦旋據商首岑敬輿麥英俊伍培章黄健先四人情願承包每年認繳餉銀四百萬兩並據該商等於五月間商請派委天津鎭總兵黄金福翰林院編修黎榮翰爲督辦又於七月間禀請派委廣東試用知縣姚光耀駐廠總辦提調商釐總局事務均經飭准照辦後因虧餉甚鉅流弊滋多經臣德壽於光緒二十六年九月間奏請將該商等撤退仍攺歸官辦在案自光緒二十六年六月初一日該商包辦之日起至九月二十六日撤退之日止連閏計四個月零二十六日核應認繳餉銀一百六十二萬二千二百二十二兩二錢二分二釐該商等陸續呈繳及撥抵共銀一百一十八萬五千二百四十七兩六錢九分五釐七毫共欠繳銀四十三萬六千九百七十四兩五錢二分六釐三毫經臣等先後檄飭勒追迄未繳清伏查廣東釐金自江西通商以後詳單暢行抽收實有爲難包商本屬非計當時剛毅之固執更章該商等之冐昧承攬實皆黄金福爲之迎合播弄黄金福爲潮州巨富未善經商向與各　聨絡故該商等請委黄金福督辦之時有宣德達情惟黄鎭是賴之語後又爲試用知縣姚光耀所惑謂會計全省釐費四百萬兩綽綽有餘如或辦理不前惟彼是問該商等深信其語於是請攺官督商辦派委姚令提調總局事務姚令到局之後事權獨攬物議繁興是該商等之虧欠餉銀固由於不審利害輕率承認亦未始非受人煽惑爲所拖累現在虧欠餉銀至四十三萬六千餘兩之多各商承認包釐其中驘絀不同固應分别追繳惟黄金福家本巨富先旣從中聨合經該商等禀請派爲督辦自應責令分賠試用知縣姚光耀提調一切事務亦應分認賠繳編修黎榮翰帮同料理較之黄金福姚光耀責任稍輕惟旣曾在局督辦亦難置身事外臣等公同商酌擬將該商等欠繳餉銀四十三萬六千餘兩責令承辦各商繳五成黄金福賠繳三成姚光耀賠繳一成半黎榮翰賠繳半成勒限兩個月照數繳清限滿繳不及數卽由臣等奏叅嚴追以重餉需而懲玩抗是否有當伏候訓示遵行所有臣等查明商包釐金虧欠餉銀擬責令承辦各商及督辦提調各員分成賠繳緣由謹合詞恭摺具奏伏乞皇太后皇上聖鑒謹奏奉硃批著照所請該部知道欽此 
[移建學堂]  
　　武昌訪事友來函云鄂省農務學堂係就四川會館地址攺造堂中房屋無多且無餘地可資樹藝現值整頓學校之際亟須設法擴充湖廣總督張香濤制軍以漢陽梅子山背山面湖地甚幽僻且桑麻徧野阡陌縱横若於山中建造農學堂正可藉資攷究是處向有洋式樓屋爲漢口西商避暑之所妥諭飭洋務局某委員向駐漢領事婉商將是處購歸官用現聞此事已有成議不日卽鳩工庀材從事興築至原有之農務學堂聞擬攺爲學務處未知確否 
[推廣銀圓]  
　　武昌訪事友來函云湖廣總督張香濤制軍近奉行在電傳諭旨以粤鄂兩省所鑄銀元成色較準沿江沿海均已通行飭卽就該兩省多籌銀欵源源鑄造此外各省并可撥欵附鑄不必另行設局等因當卽行知總辦銀元局王雪岑觀察遵照辦理觀察以鄂省銀元局機器甚少鼓鑄無多未能供各省之用兹旣奉旨多籌銀欵源源鑄造亟須設法擴充現已諭飭某委員添募工匠若干人并禀商制軍籌欵添置機器數副以資鼓鑄而廣利源 
[書院攺章]  
　　松江訪事友人云郡城雲間求忠景賢三書院向以時文課士邇者松江府余石蓀太守接到蘇松太兵備道袁海觀觀察札文飭將八股攺爲策論因卽移文蘇州府請錄示章程旣而旨下考試果已攺章某山長因於七月望課時以選舉茂才異等使絶域論及讀瀛寰志略書後命題 
[堤工難辦]  
　　廣州訪事友人云省城河南一帶堤岸屢有商人禀請興築前經督憲陶芷芳制軍批斥不准近日復有在籍紳士何天輔等重申前說具禀督轅制軍即批其牘尾曰查光緒二十六年十二月准督辦鐵路大臣盛咨以粤省珠江堤岸西自泮塘涌口東至水涌尾止約長一千八百餘丈經前督部堂張奏准分叚興築嗣因官欵不繼先築成天字馬頭一叚僅居全堤十五份之一其餘各工迄未興修現值開辦粤漢鐵路該處爲發軔之所商請會同　咨設忆專辦所需經費責成鐵路公司總董張道振勳籌墊等因當查職商盧少屏等禀請塡築黄河水塘建設商埠馬頭貨倉行棧自黄沙水埔至泮塘口計長五百丈經爵閣李前部堂批准業已興工勢難令其停辦咨准盛大臣復稱商等僅止承築黄沙地方之五百丈其餘自東涌尾至德興街沙基止尙有一千二百丈除天字馬頭一百二十丈外尙有一千二百餘丈此項工程不在盧少屏所築之内應請查照前咨歸鐵路公司承築勿令他商承辦以免將來建路時于大局有所窒碍等因業經咨行查照在案兹據該紳等禀請承築堤岸核卽盛大臣請歸鐵路公司承築之處該處關繫鐵路要工應俟總董張道振勳到粤商明如何辦理再行定奪仰南海縣傳諭知照禀抄發圖存 
[委修城垣]  
　　姑蘇訪事友人云蘇省城垣年久失修未免略有損壞今夏狂風猛雨兼旬不休致胥門一帶缺陷處較前尤甚撫憲聶仲芳中丞知之特委候補知縣郭大令聨墀飭都料匠核實估勘擇吉興修聞需費洋銀三萬元左右大令禀覆之下當蒙中丞允准卽飭赶緊從事大令奉札後已於本月某日督工興辦矣 
[魚釐難辦]  
　　福州訪事人云吳委員奉憲檄飭辦理魚釐某日特請魚商王孝廉商議一切魚帮中人聞之咸喜拒意孝廉出漁者相率抗釐吳束手無策乃折柬請魚帮各紳董亦無一至者不識吳將何以銷差也 
[儲憲回轅]  
　　杭州訪事友人云日前浙江督糧道陸吾山觀察因公赴滬事竣卽於本月二十日乘舟回省杭州府宗子材太守及仁和錢塘兩縣主俱往迎迓觀察隨命駕回署次日即詣撫轅禀見任筱沅中丞面陳一切 
[鄂儲接篆]  
　　武昌訪事友來函云湖北督糧道譚伯成觀察前奉委押運貢物趨詣行在嗣又奉委駐陜督運振糧現在運事告竣回鄂銷差經張香濤制軍會同端午橋中丞檄飭仍回糧道本任觀察即頒紅諭筮吉本月二十四日接印任事至署糧道凌觀察經大憲奏補鹽道已奉部文核准聞不日亦將履新矣 
[粤東中額]  
　　廣州安雅書局世說編云本屇粤省鄉試舉行恩正兩科聞中額係照咸豐辛酉補行戊午科成案計共中式一百七十六名 
[遺珠無憾]  
　　廣州訪事友人云邇者蘇紳元瑞等目擊國家庫欵支絀需用浩繁司農仰屋興嗟無可爲計因念咸豐某年鄉試勞制軍崇光總制兩廣時曾令與考生監應考錄遺者報効銀兩備卷咨送禀請督撫憲援照成案辦理上憲許之札令善後局出示曉諭定期七月十四日在局開辦並委吳貞甫司馬鍾元棣大令經理其事隨由善後局發出告示文曰照得本屆鄉試各貢監錄遺報効准予彚册咨呈學院錄送入闈現當考遺伊邇應備考遺試卷彚咨學院惟昨據繳欵報効之番禺監生區凌霄金垣金裕勳南海監生鍾紹裘盧達明信宜縣監生林鋆成新寍余樹藩等七名并未有年歲三代亦未將部監各照及實收呈騐無從造册備卷送考合亟牌示仰諸生遵照速卽携帶部監各照或實收來局呈騐以憑分别註册備卷咨呈學院其續後來局繳欵報効各貢監生亦應照此辦理愼毋錯悞切切 
 
 

Page 3

 
 
[閩中火警]  
　　福州訪事人云七月初八夜三鼓時魁輔里某麻油店忽然失火不可嚮邇店主及眷口數人惶急異常昏不知出幸經鄰人破壁挽救始免葬身火窟中時北風甚勁火焰愈張延燒至漠河橋下侯官巷口始息計共焚燬房屋百餘間亦巨災也 
[浙省官塲紀事]  
　　杭州訪事友人云陳挹霏大令承澍係江蘇靑浦縣人今春奉上游題補寗海縣缺歴蒙前撫憲惲菘帥余晉帥檄入幕府辦理文案兼充發審局正審委員於浙省吏治頗爲熟諳今屇任筱帥蒞浙仍命在署襄理案牘以資熟手惟署中向來文案委員甚多此次筱帥大加裁汰以後辦公人少未免較爲忙碌矣○本月十九日前江西巡撫德曉峯中丞由金陵乘稍抵杭旋命駕至撫轅拜會任筱沅中丞及省中在籍紳宦○本月二十日藩憲誠果泉方伯牌示云正任安吉縣汪一麟現飭回本任遂安縣知縣缺詳委候補知縣史悠祿署理新城縣知縣缺詳委大挑縣羅綱乾署理麗水縣知縣缺詳委候補縣洪禧署理樂清縣知縣缺詳委候補縣錢寳鎔署理又請補蘭谿縣縣丞賴星樞病故詳請以新海防分缺間補用縣丞毛鴻皋更補黄巖縣長浦巡檢缺以新海防遇缺先巡檢楊光德請補新城縣訓導缺詳委大挑教職朱九疇署理嵊縣訓導缺詳委大挑教職吳光宸署理○拱宸橋巡防局差事由杭嘉湖道王心齋觀察札委新關稽徵委員候補同知何頌眉司馬蔭枬調辦所遺稽徵一差委候補知縣徐大令本立辦理○省城中六叚分巡現由署臬憲許豫生廉訪札委候補府照磨汪叅軍楨接充 
[漢口官塲紀事]  
　　漢口訪事人云孝感縣丁幹臣大令國楨因病出缺上憲札委漢陽保甲局林明府道堂馳往代理○湖北興國州某刺史因匿災不報頗遭物議嗣爲督憲張香濤制軍所知立卽撤任至拉署何人則尙未見明文也○邇來夏口廳署案牘紛紜僅有劉君蔭如爲之襄讞尙不足以資治理日前由廳尊張堯臣司馬禀准上憲加委莊司馬襄辦讞政兹司馬已奉委到差矣○上月下旬某日爲夏白廳張堯臣别駕太夫人七旬壽誕是日官紳之前往祝嘏者司馬均設筵欵之水陸紛陳笙歌迭奏誠一時之盛會也 
[潤郡官塲紀事]  
　　鎭江訪事友來函云前者新湘全軍統領陳宇山軍門赴金陵謁見兩江總督兼南洋通商大臣劉峴帥禀商防務兹事已畢本月二十日乘官舫回潤州防次麾下各營官弁均赴江干迎迓○江安督糧道效述堂觀察就鎭江設立海運總局本月十九日由省前往辦理漕運事宜旋於二十三日清晨七點鐘時乘官舫赴袁公浦瀕行襄辦海運鎭局委員恩楚香直刺水陸總巡周錦堂游戎及在城印委各官咸赴馬頭恭送 
[神京珥筆]  
　　京師訪事友人云前奉恩旨賞給京師滿漢兵丁錢糧一月文武官員季俸五成除兵丁恩餉已於六月杪支放外其恩俸則滿員於七月初四日開放漢員於十六日開放○崇文門稅課司自七月十一日開關收稅後所有各項雜貨以及土藥洋貨烟酒等類俱照舊例納稅并諭知各項商戶客棧如積有從前進城各貨未曾報稅者統限於十日内一律開單呈報照例補繳倘有隠匿不報逾限查出定按運私例嚴罰不貸○入秋以來陰雨連綿凡房屋年久失修往往因而傾塌七月初旬前門外鐵老鸛廟某姓所開蒙學館師徒七人正在吚哦　際忽訇然一聲棟宇摧折師生同遭壓覆當經附近鄰人急爲救出然一童已魂赴泉臺矣慘哉○京師謠言蠭起殊駭聽聞前經胡雲楣侍　出示嚴禁此風仍不能除七月十二日步軍統領衙門順天府五城察院復聨銜出示略謂自去歲義和拳匪肇亂京師上貽國家之憂中煩列邦之力下遺良民之害宜如何悔過自新永消邪慝乃近聞復有奸民煽惑鄉愚張貼告白向東南叩頭燒香等事若不嚴行禁止何以預弭亂萌爲此示諭各色人等知悉倘有前項情事定行嚴密訪拿從重懲辦并將刊板鋪戶一倂懲究不貸亦杜漸防微之道也 
[劍池近事]  
　　南昌訪事友人云上年瑞州府屬新昌縣境内閙教之案近已議定賠銀八千五百兩由縣主孟子卿明府捐廉籌墊明府目擊邇來教務日繁鄉民入教者日衆設立教務公所委某某等四明經爲董事俾令遇事調息以泯猜嫌日前忽奉省憲調署南昌府屬新建縣篆務各教士以明府在任尙多經手未完事件商請省憲暫留以資清理諒可俯如所請也○去歲北方拳匪之亂起自仇教瑞州府屬上高縣各鄉民聞之亦蠢欲動有某某等各族就祠中嚴治族人之入教者目下和局已定卿中紳耆用肩輿披紅結綵將從前侮辱之人迎入祠中欵以盛筵接之以禮亦釋嫌修好之意也 
[上海官塲紀事]  
　　昨日本邑北卡委員陳滋溪司馬因有要公命駕至上海縣署拜會縣主汪瑤庭大令大令延入花廳互談良久而别○西門外巡防局員曾二尹寶謙定於八月初一日交卸局務昨日命駕至上海縣署謁見縣主汪瑤庭大令面禀要公○昨日江蘇督糧道羅少耕儲憲命駕至道轅拜會蘇松太兵備道袁海觀觀察互商公事良久而别 
[查拿逃員]  
　　甲午中日之役臺灣兵釁初起時軍械局某某等八委員各將局中存欵席捲而逃邇經閩省大憲訪知有某員匿跡申江廣營田字經商作賈忌憚毫無特委候補縣某明府到滬查訪暫寓英界泰安棧日來明府已訪有端倪因於昨日命駕至上海縣署拜會縣主汪瑤庭大令請派差查提以便解閩嚴辦 
[英界火警續述]  
　　前晚十一點半鐘英租界江西路第六號門牌某姓家失火情形略登昨報兹悉某姓開萬順興糕　店殃及某老虎灶某粥店並　源館共焚去房屋六　是晚四點逾十分鐘北京路南顧家弄七十八號門牌沈愼仙家復肇禍端幸救火會洋人馳往灌救僅焚去披屋一間登時熄滅聞起火之由皆因潑翻火油燈所致云 
[船戶被騙續聞]  
　　船戶鄭福堂裝運衣包赴六合縣販售因未報稅被江海關巡丁查明扣住等情已登昨報兹悉鄭自貨船被扣後卽有陳金堂虞繹如者自稱交結官塲可代緩頰向鄭騙去洋銀一百十二元次日鄭往探消息見已逃避無蹤立卽投報英界捕房捕頭派包探竇如海將陳虞拘獲昨晨解送英美租界公堂請究竇探禀稱陳前曾訛詐某姓洋銀有案可稽今在南市開設醫局自稱候補知縣專事招搖撞騙請爲懲辦原告呈出陳所立三十元筆據陳虞供詞含混讞員張柄樞司馬商之白繙譯著帶回捕房押候追出所騙之欵然後遞解鎭江原籍昨報謂行騙者係前淮揚公所董事馮春祺係傳聞失實也 
[逼姦宜懲]  
　　前日梁陳氏與陳劉氏在法租界黄浦路互相扭毆巡街捕見之一倂拘入捕房捕頭詢問之下梁陳氏稱陳留氏誘令伊女與西人通姦旋有女郎胡水自投捕房伸訴被姦情事昨日包探將二婦及女郎解送公堂禀請訊究胡水供現年十九歲原籍北京十三歲時由梁陳氏領作螟蛉女旋令與西人成姦每至夕陽西下時以一葉扁舟送上輪船與西人爲雲雨巫山之會所得夜度資均歸梁陳氏收去小女子含羞忍垢欲訴無門今旣到案務求拔出火坑銜感無旣質之陳劉氏供丈夫名陳炳元現住南市十六鋪大令得供以梁陳氏等均非善類命一并押候嚴辦 
[上海巡局瑣案]  
　　昨日上海縣典史趙敬臣少尉督同縣署差役至南市十六鋪各烟館收取膏捐及至萃豐馬頭翁義發烟館因爭論洋價致起釁端少尉怒飭地甲將館主翁某拘至十六鋪巡防中局局員黄衡堂二尹略加研詰限令如數措繳違干比追○昨日大東門外昇吉里某姓家挑水夫金阿弟與丁福林口角兇毆旋互扭至十六鋪巡方中局控訴局員黄二尹提訊之下謂丁不應細故行兇判責二十板斥釋○南市生義馬頭榮豐烟館近已攺設誠信膏店前日上海縣縣丞劉耀廷二尹飭丁往收捐欵店主抗不繳納二尹卽移請十六鋪巡防南局委員陳和亭二尹將店主傳至局中限令如數措繳違干未便 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[貨船傾覆]  
　　昨日午後船戶某甲受某洋貨號之雇裝載煤油若干箱運至南市萬裕馬頭適波浪滔天舟人力不能支竟遭傾覆所載貨物盡付東流刻已報知救生局請派巡船帮同打撈然恐所失已不貲矣 
[上海縣署瑣案]  
　　趙如階投上海縣控朱東全拐賣姪孫媳馬氏縣主汪瑤庭大令提訊之下馬氏供年廿五歲丈夫故已六年並無子女所有破屋兩間並屋外餘地均被夫叔祖趙如階佔去所剩田一畝收穫無多殊不足以餬口是以來滬在法大馬路某姓家傭工此係實情惟求鑒察趙供馬氏實被朱誘拐所供均係妄言大令怒其刁狡呵斥再三旋諭馬氏曰爾能辛苦守節固妙如夫家果實無依恃准爾將田畝變價安葬夫棺畢然後再醮氏供稱小婦人願傭工度日不敢回家大令准之著趙如階將姪孫棺木埋葬馬氏去留自便著中具給完案○前日葉王氏扭趙阿狗到縣控被拐去媳婦汪大令提案訊究氏供兒子出外貿易媳婦徐氏於上月廿四日忽然逃逸同居之趙阿狗亦於是日回家小婦入已深滋疑竇後趙竟托朱阿福來勸婦人收洋銀四十元准媳婦隨趙度日小婦人以趙膽敢誘拐有夫之婦殊爲荒謬故特扭案求辦趙供蘇州人在滬作小貿易度日與葉王氏同居伊姑媳兩人均在妓院傭工小的於前月廿四日因事回蘇至本月初返滬徐氏因何逃逸小的實不知情亦無央朱阿福關說之事大令判趙收押候提朱到案訊核 
[英美租界公堂瑣案]  
　　積賊沈三福濳入洋人阿及史家竊取香爐及自鳴鐘等物寄匿周桂奎處經包探孫阿星抱獲連周解案請究讞員張柄樞司馬商之白繙譯判將沈責三百板管押捕房三月周責一百板斥釋○廣東人譚阿芬在四川路二十六號房屋洋人俾是利飯店内服役因用虧洋銀五元六角致被報捕由包探錢榮堂拘解請究司馬判責二百板遞解回籍○沈掌泉行竊朱福堂周桂榮兩家綢布衣服等物經包探徐榮珊拘解請究司馬判責二百板逐出租界○陳培再攫取小孩陳吉倫項上銀鎖一副經包探王長桂拘解請究司馬判責三百板遞解寍波原籍○前晚三洋涇橋失火時張阿成楊芝元乘災劫取梁阿明家衣服錫瓶及馬鞍等物經包探王長桂拘解請究司馬判令各責二百板○成衣匠金如梁不知在何處竊得銅吊一马經四百十三號巡捕拘解請究司馬判責二百板贓給還失主○邱阿四攫取小孩張桂福臂上所籠銀釧一枚經三百九十五號巡捕拘解請究司馬判責三百板枷號半月 
[法租界公堂瑣案]  
　　賭混陳瑞生王小菴向富歐陽文等冒充官塲幕友家丁至某衣莊定製新衣計價值洋銀七百餘元令送至法界名利棧寓所約定上月二十六日付銀屆期莊夥王瑞生前往收取陳等以所製衣服不佳聲稱須解送縣署請究王卽據情投報捕房捕頭飭探至寓所將王瑞生等四人一并拘案並在箱内搜出質劵數十紙昨禮拜四堂期傳同原告解請讞員杜枝園大令與聶繙譯會訊王訴稱上月二十四日陳等來莊定製新衣囑送名利棧約定二十八日付銀至期向收反遭恐嚇不得已報知捕房拘案請究陳瑞生供新衣係友人托購王供由金陵與陳等同舟來滬假寓名利棧不知有串拐情事向供壽州人向爲家丁歐陽供湖南人來滬謀事包探禀稱此輩皆係賭徒慣行串拐大令得供判押候嚴比○鞋底作學徒劉永發崔小三在道旁作桀石之戯不料適中法國某兵官身上當卽報知捕房將劉等拘案請辦昨日兵頭到堂聲稱抛磚者非此二人質之劉等同供小的等不敢抛擲大令商之聶繙譯判押二天以儆○葉萬邦前控葉阿根在洞庭山原籍竊取金銀首飾濳行來滬奉大令拘案訊供以吊贓不便飭送上海縣備文移解太湖廳署就近訊辦○昨日縣差汪玉持票至法界拘入因未投捕房協同包探逕自拘提爲巡街捕所知以其違章特拘案請辦大令與聶　譯會商姑念初犯從寛免究將拘提之王永發交縣差帶去○偷兒孫阿榮余炳生林阿新在某處竊取衣服數件爲包探拘獲吊到原贓解案請辦大令判將余炳生釋出林責五百板孫責四百板贓存待領○姜阿福禀稱昨在吉祥街地攤上購買水菓突有流氓仇寶　谷迎奎藉端前來訛詐將衣服撕破爲特扭案請辦質之仇等同供在某處紅頭繩作爲夥不敢犯事大令著賠小洋銀三枚釋出 
[美租界捕房紀事]  
　　著名流氓金法僑　西華德路新設菜市左近與茂海路第一百七十八號門牌紀西郎積不相能昨日午前竟糾羽黨江北小三及杏林等二十餘人擁至紀處勒索洋銀十元不遂所欲將紀曳至荒僻處肆意行兇八十七號印捕見之冋前拘拿各流氓始紛紛逃逸遺下刀一柄由捕帶入捕房訴明一切捕頭卽令各包探嚴密查拿務獲懲辦○外虹口菜市街左近一林春茶肆小主人混名小吃飽者横行不法前晚糾同羽黨小爛頭至老街口向鄉民某甲索詐不遂肆行毆擊適爲包探錢榮堂所見拘入捕心捕頭令押候解送公堂禀請讞員張柄樞司馬訊辦○前日楊樹浦老公茂紗廠某西人被六寳裕記二細崽串竊金銀首飾等物約值三千餘金報捕後經包探張阿五拘獲詰知餘贓携赴杭州均被勇丁鄭吉士等攫去捕頭因令包探顧福其協同英美租界公廨差役前往拘鄭昨日帶回捕房押候解送公堂禀請訊究○前晚小竊張阿寳掩入百老匯路某姓家竊取衣服等物携之而出適爲包探孫阿新查獲連贓帶人捕房捕頭令押候解送公堂禀請訊辦 
[閩省官報]  
　　六月二十八日本任仙遊縣王煒堂卸署甯化縣事禀到二十九日道台禀知赴竹崎關道台黎禀見禀明奉委會辦通省稅厘總局委署下里塲温殿颺禀辭赴任巡檢朱建泰禀明奉委兼辦湯關外一帶河工差七月初一日道台黎禀見禀明本日接辦稅釐省局福防廳吕禀見禀銷竹崎關事務同知沈兆桂禀明奉委　連江催辦酒捐委代福昇縣吳廷楨禀見禀銷讞局帮審禀辭赴任知縣丁振德禀見禀辭赴上杭稅厘局知縣胡　瀾禀卸辦稅厘局文案禀辭赴車子厘卡知縣周　禀明奉委連江提案藩憲牌示照得水口寨巡檢嚴寶鑑現在省另有差委應作膰侀委過班所遺水口寨巡檢積輪委之缺卽以府委現任斯缺之陳元靖一年署理嚴寳鑑應　差竣後再行酌量委用特示初二日道台孫禀見禀辭往長門公幹卸署邵武府徐承禧禀到禀假藩憲牌示照得南安縣大盈巡檢姚榕病故遺缺應以候補按司獄蔡桐署理特示初三日知縣黄遵楷禀明奉善後局委赴廣東查探硝磺價值禀辭知縣黄逢年禀明奉委赴金牌騐收火藥庫工程差鹽庫大使兪汝和禀明奉委兼辦官運課釐局初四日知縣兪戴祜按察司經歴潘震臨俱由台回省禀到初五日道台孫由長門公幹禀到禀見道台陳由長門勘騐烟台山等處炮台工程回省銷差　授福州遺缺府萬本敦自京來閩禀到禀假知縣黄逢年由長門騐收金牌火藥庫禀回城鹽塲余元達由泉永管解　元回省禀到銷差禀明奉委兼儲才所差禀明本日進儲才所初九日福安縣章光國卸事禀到禀假巡檢甘新銘禀謝蒙兼辦善後局　務差使並禀明到差巡檢周德麟禀明奉委赴上游查探米價禀辭初十日知縣普榮禀辭往邵汀建等屬勘礦知縣白象賢禀銷大有倉平糶差駐浙勸辦賑捐委員知縣張庭楨由浙賑捐回閩禀到鹽塲錢國鈞禀明卸辦延建催趲差縣丞願繼周同眄游措資禀到從九品雷日禧禀銷委赴福防廳候官縣水口大湖縣丞守催造具救護船集差十一日本任福清縣馮樹勳禀明在防賑局捐歸直隸州指分山東知縣張崇勳禀銷增廣倉平糶差知縣周　禀明連江提案並另查事件回省禀銷差從九品鄒畯禀明奉委水口分局管理聨禀差十二日鹽大使唐人寅專丁來省禀卸辦泰甯官運局差禀明奉委帮辦建泰兩縣捐輸局差鹽大使劉喬年卸辦金門鹽釐局禀到禀假帮辦祥勝福毅福强銳等軍營務兼文案候補縣丞倪堃禀明防賑捐輸案内　奬知府仍歸福建試用禀謝署水口縣丞姚鏞卸辦禀到從九品李藻禀明奉委長門公幹十三日知縣楊葆初禀明赴福勝營勘視工程隊營房差縣卫董廷瑞禀福州口防疫局本月初十日撤防 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
頭品頂戴署理浙江巡撫湖南布政使臣余聨沅跪奏爲杭州關報解光緒二十七年分第三批新募中軍餉項銀數日期恭摺仰祈聖鑒事竊照北洋旅順砲臺工程原撥杭州關稅銀二十萬兩攺爲新募浙軍餉銀一欵前准戶部電開所有光緒二十七年分前項銀二十萬兩分批解往山東等因遵即先後解過銀六萬五千兩經臣奏明在案兹據代理杭嘉湖道監督杭州關郭集芬詳稱前項軍餉兹再在於稅欵項下動支銀三萬兩備具文批於光緒二十七年四月二十六日發交號商裕通官銀號匯解山東藩司衙門兌收以濟軍需等情詳請核辦前來臣覆核無異除分咨查照外理合恭摺具陳伏乞皇太后皇上聖鑒謹奏六月初四日奉硃批戶部知道欽此 
　　余聨沅片再浙江省杭州嘉興湖州三府屬各州應徵光緒二十六年分冬漕前經奏准本折各半運解並酌定折價運費各數目咨准部覆解滬候撥各在案兹據署理督糧道時慶萊現於解到漕折項下先行擬解銀二十萬兩並於解省漕項欵内批解運費銀十萬兩一倂發交妥實銀號匯解上海並委候補知縣楊鍾俊前赴滬道投收等情詳請奏咨前來臣覆覈無異理合附片具陳伏乞聖鑒謹奏六月初四日奉硃批戶部知道欽此 
　　增祺片再軍功五品頂戴卽補外委王柏齡前於光緒二十五年夏間擒獲匪首沈四等出力案内曾經存記彚奬上年八月間經奴才增祺派赴營口送還俄人以爲議和之地該弁囘省正值大亂當令其在于宫殿以外往來巡查時匪徒到處焚燒該弁極力衛護得以無恙俄兵入城因未傷及一人該弁復往見俄將督率巡役彈壓街巷商民尤賴安全迨省城地面交還派爲城内總巡益資得力又設法將庫内存金覔回六百餘兩他物多件該弁實屬顧全大局擬懇天恩以都司儘先卽補並賞戴花翎以示鼓勵惟以外委末弁所請奬叙末免過優但念保衛宫殿所關綦重其覓回金物值銀亦不下數萬兩若按新章捐納此職所費不及什一而該弁不存私利一心奉公聖主破格以酬有功似不惜特從超擢也廑附片具陳伏乞聖鑒訓示謹奏六月初四日奉硃批著照所請兵部知道欽此 
　　增祺片再現充營務翼長卽補驍騎校瑞祿係黑龍江齊齊哈爾廂白漢軍春陞佐領下人光緒二十五年經奴才增祺咨調到奉委爲馬隊管官時值馬賊田大城等分擾錦州府寗遠義州同時吃緊各處匪徒聞風肆起幾乎勢成燎原該員帶隊東馳西擊疉次陣擒著名賊首沈四田保亭等餘匪漸次撲滅迨後錦郡一律肅清業經奏奉諭旨准將出力員弁擇優請奬上年四五月間正在核奬具奏拳匪事起遂致停擱及閏八月初間牛莊等處之戰靡不首當其衝均以無援莫濟自去冬以來復在沿邊一帶擊敗股匪多次大亂之際尤賴安堵而前功未錄後勞有加賞久不行論者意歉刻下東邊賊勢猖獗需材孔殷亟宜隨時鼓舞查有盛京正紅旗漢軍途中佐領下驍騎校一缺擬懇天恩准以瑞祿暫行借補以示奬勵如蒙兪允奴才卽咨行黑龍江將軍遇有該翼驍騎校缺出再爲調換似此一轉移間該員必益思感奮衆惰亦藉以鼓舞實於營伍大有裨益謹附片具陳伏乞聖鑒謹奏六月初四日奉硃批著照所請該衙門知道欽此 
　　徐會灃片再署順義縣知縣吳詒孫因病稟請交卸所遺順義縣一缺查有正任密雲縣知縣屠義容練達安詳堪以署理除札飭該員遵照並咨部外理合附片奏陳伏乞聖鑒謹奏六月初四日奉硃批吏部知道欽此 
　　陶模等片再廣東省修建砲臺砲篷各項工程所有光緒二十六年閏八月以前支用銀數先經列册奏咨在案兹查光緒二十六年九月起至十二月底止修理砲臺兵房營房砲具各工程並鋪板等項共用銀九千九百餘兩其營盤地租一欵向在外銷項下籌給前年剛毅來粤籌餉經將内外銷欵目和盤托出所有支過前項修費自當彚同造報據廣東善後局司道照章詳請奏咨立案前來臣等覆查無異除册送部外謹附片具陳伏乞聖鑒敕部立案謹奏六月初五日奉硃批該部知道欽此 
　　頭品頂戴兩廣總督臣陶模跪奏爲報解粤海關應解籌備餉需銀兩匯滬轉行解京應用恭摺具奏仰祈聖鑒事竊本年四月初六日准戶部致電京師需欵甚急各該省關即在本年應解籌備餉需項下按原撥數目先提一半刻日解滬由滬道設法匯京等因查上年戶部奏撥籌備餉需案内每年撥粤海關四成洋稅銀十二萬兩六成洋稅銀二十萬兩歴經按照四季分解在案光緒二十七年春夏兩季應解四成洋稅銀共六萬兩六成洋稅共十萬兩二共銀十六萬兩竭力設法籌足備具文批發交西商志成信協成乾銀號匯解上海江海關道衙門投納轉行解京應用除咨戶部查照外理合會同粤海關監督臣莊山恭摺具陳伏乞皇太后皇上聖鑒謹奏六月初五日奉硃批戶部知道欽此 
　　陶模片再廣東省每年應解南河工程銀一萬兩光緒二十二年起因湊還洋欵不能解足兹二十七年分據兩廣鹽運使國鈞就鹽課項下先籌銀三千兩於四月初九日兌交商號義善源匯解漕運總督衙門投納詳請奏咨前來除分咨外謹附片陳明伏乞聖鑒謹奏六月初五日奉硃批戶部知道欽此 
　　陶模片再據署廣東北海鎭中軍遊擊事鎮標右營都司謝雲龍禀稱現年七十一歲籍隸韶州府曲江縣於道光二十九年投營赴江西防堵轉戰金陵丹陽無錫等處遞保藍翎守備回粤後准補惠州協右營守備軍政卓異升補今職前在金陵打仗被傷左眼左足奏明准免騎射現因舊傷復發視物不明步履蹇滯且有九旬老母無人侍奉請交卸遊擊署篆開除都司底缺回籍調理養親等情先經飭據署北海鎮總兵馬進祥派委署北海鎭右營都司李光璧騐明屬實取具親供醫生甘結加具騐結呈繳並准廣東陸路提督鄧萬林咨會核辦前來查定例巡閱營伍之年武職員弁如有告病乞休即勒令休致等語光緒二十七年輪值巡閱營伍之年都司謝雲龍因舊傷復發禀請開缺回籍調理旣經騐明屬實自應照例休致相應請旨戕廣東北海鎮右營都司謝雲龍開缺勒令休致除委員接署遊擊篆務並飭取原領都司札付送部查銷外其所遺北海鎭右營都司缺係陸路題補之缺俟部覆到日容臣另行揀員試署理合會同廣東陸路提督臣鄧萬林附片具陳伏乞聖鑒敕部核覆謹奏六月初五日奉硃批著照所請兵部知道欽此 
　　陶模等片再本年二月十五日據廣東釐務局各案委員候補同知劉德心報稱伊家住城内旗街進士里於本月十二夜被匪擁入搶劫並槍傷該同知之戚文均右肱及該同知右手睕等情查進士里在省城歸廳門内係滿洲駐防地面臣等當卽會同廣州將軍臣宗室壽蔭將該管恊佐領營縣分别摘頂勒限嚴緝旋據先後拿獲本案盜匪張亞榮國英二名發交緝捕局審訊兹據報稱該同知劉德心因傷病故除再勒限協佐領營縣嚴拿供開夥盜悉獲提同現獲匪犯質訊究辦限滿獲不及半照便叅處外所有候補職官在省城滿洲駐防地面被劫因傷逾月病故　由據廣東臬司會同藩司詳請具奏前來謹會同廣州將軍臣宗室壽蔭合詞附片陳明伏乞聖鑒謹奏六月初五日奉硃批該部知道欽此 
 
