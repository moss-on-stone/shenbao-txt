# 1890 - 280 - 4906280

 

Page 1

 
 
[賑物灾] [  申報館協振明啓]  
　　木舘開辦賑捐以來蒙海内　同仁捐助各種貴物隨時變價彚解災區兹又承助下又刻　章一方歴代服制　　三　部　郡二月五　爾　　兩隻花翖蓋翖各一支　有五十部每部六　石印小耕石齋畫譜廿部疫痧草六十本每本洋八分倭　和漢三　　　一部　　　　廿　　　一角豹皮一張白象牙笏一　玳瑁邊墨品眼鏡一付碧玉三聨扣蒂一付眞磠砂二　　式白玉鐲一日白玉墜兩個法帖　册前朝　時名人字畫中堂對聨扇面另物繁多不及細載現當順直山左水災　洋數千里飢民朝不保　待陠嗷嗷　君子有情　匡救　速回本舘選購無幾　成集腋實惠早沾乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[催請取書] [  圖書集成局啓]  
　　本局所印圖書集成早經告竣屢登告白催請取書而與股諸君終遲遲吾行迄今仍有未來取去者今與諸君約遲至八月杪再不來取則以筱　書之際須將棧租保險等費逐一補償若過年關則明年不能領書概歸本局另行出售特陳小啓布告同人區區之忱伏維鈞鑒 
[士人官通律例説]  
　　讀書與讀律顯分兩途今將執芸窓伏案之儒盡舍孔孟而習申韓不特如方圓枘堅之不相能且將助刀筆家以作奸犯法苟非喪心病狂之輩鳥敢侈口而爲是言不知今日之書生卽他年之循吏使一旦榮膺科第出身加民而仍手一卷高頭講章孜孜焉專心帖括雖極仁恕如刁民何則必重幣甘詞延聘刑名幕及朝批夕判淸理訟詞幸遇幕友之矩步規行者或尙可腹心任之不憂僨事設誤任一有才無行者見東主不知事許任意妄爲賄賂公行是非顚倒三年任滿瓜代有人在幕友去而之他貪囊已滿而官則糊塗之名已著曰曰受人笑　譏嘲嘻曾請高坐堂皇者而可有明律例乎曾謂欲明律例而可不於爲士之日留心乎乃今則大不其然當其讀書則惟知八股而已五言八韻而已有能作律賦策問者同人已交相駭異詫爲淹雅宏通使語以律法若何例案若何則長厚者必目爲迂疏淺躁之流且更詈其引誘後生導之舞文弄法彼其人不幸而理沈逢顆終老一衿無毁無譽原可汶汶以沒世使岗身通顯端拱琴堂而民情譸張變端百出虚虚實實一望迷漫試問能舉四書五經以相折服乎嘗有人自命爲精通律例大言不慚一日有人控龜子欠錢者卽拍案大叱曰爾旣犯斬首之罪尙敢賴人錢財乎龜子駭極叩頭若崩角然原告亦不知所措蓋其人會見例載凡夥衆開窰誘取婦人子女藏匿勒賣事發者不分良人奴婢已賣禾賣番係開窰情眞爲首照光棍例擬斬立决爲從改發雲貴兩廣烟瘴地方充軍北人呼倡寮爲窰子遂悞認開設妓館者應科以斬决之刑也殊不知開窰卽囤户謂聚衆誘人婦女囤匿在家勒索贖回不贖則另行出賣此其罪大惡　自應與强盗同科觀番係情實四字便覺詳明使果係開設倡寮則盡人皆知何須審出實情始行科斷耶無知妄作誠可笑已又有一人少年登乙榜出爲縣令每事剛愎自用好作聰明見例有婦女犯姦去衣受杖之語每訊姦案必令赤條條一絲不掛當衆笞臀致婦女隱恨含羞自盡者不知凡幾後其人歿於任所妻女異鄉流落致有不忍道不忍聞者殊不知例於去衣之下註明留裩二字是卽法不容恕亦必隔褲笞責以示創懲堂堂邑宰之庭鳥可令婦女赤身露體哉時有憤時子在座奮袂而起曰有是哉彼曾讀律例者尙且有時悞會致成笑談若今之所謂幹員大抵粗識之無不通文理律例二字尙不知點畫若何安望其能融會貫通毫無　謬試觀乘火搶物之案歴來書不勝書在旁觀推測之詞咸謂較强盜更爲兇惡而問官惟以笞責荷枷了事從木加以嚴刑意者人所疑爲厥罪甚重者於例果應輕恕乎鳴呼噫嘻牖卜小儒烏能測爲民父母者之深意乎順時子聞之曰嘻何二君之迂而且腐也今日之所謂能員惟略解洋話稍通洋文而已輕簿少年日沈酣於酒地花天不知天地爲何物苟能與西人酬酢應對上憲卽特垂靑眼附列剡章未及數年倐已印纍綬若安望其潛心律例聽訟無私卽有欲作好官細心研究者而碍於情面往往左右爲難無請託者則據理斷之有請託者則枉法徇之招搖撞騙之流見官既肯聽人説情則請託愈多凡事皆强官以枉法雖有律例夫亦安听用之子欲普勸士人讀書而兼讀律其言雖正其道難行子請將大淸律例全編置諸案頭俾子子孫孫永寳用可也何必引壞好人家子弟使之迂腐不通哉則應之曰諾 
[本館接奉電音]  
　　昨由京友電傳上諭三道敬謹譯登○八月二十八日奉上諭陜西督糧道員缺着松壽補授欽此同日奉上諭順天府奏請援案賞給廣仁堂米石一摺京師廣仁堂收養無依幼童並分給守節婦女經費歴有年所着照案賞給小米三百石以濟貧困欽此同日奉上諭前任陝甘總督楊岳斌忠勇性成勳勞卓著咸豐初年隨同前大學士曾國藩剿辦髮逆創立師船由湖南湖北安徽江西直逹江甯肅淸江面數千里厥功甚偉同治三年克復江甯都城蒙穆宗毅皇帝眷念勳勞賞給一等輕車都尉世職並賞加太子少保銜旋由福建提督簡授陝甘總督嗣因親老准其回籍終養朕御極後命巡閲長江水師整頓營規均能妥協上年服闋後奏准在籍養病方兾調理就痊長承倚兹聞溘逝軫惜殊深楊岳斌着追贈太子太保銜照總督例賜卹任内一切處分悉十開復應得卹典該衙門察例具奏加恩予謚並於立功省分建立專祠其生平戰功事蹟宣付國史館立傳伊子附生楊晉儀着賞給舉人准其一體會試伊孫候選縣丞楊鎭榮着以知縣補用楊道讓着俟及歲時由吏部帶領引見用示篤念藎臣至意欽此 
[星星之火]  
　　金陵城垣遼闊城南北尤延袤窵遠中間更界以靑溪峙以黃泥岡不但聲息不甚靈通卽偶有火警非如烽燧矗起燭天亦不辨熊熊者爲南山之南北山之北也中秋前數日信府河之考棚前有樓居者以絡絲爲業　樓上亢爽無纎埃衣縷之不及著者皆可任意抛置時婦女方作晚膳小户人家每日兩餐伯姆娣姒皆須入剧下同力合作卽不諳調和五味者亦必依依隨長者之後奉匜沃盥以示不敢自居於逸厥風最古而家庭和睦之端亦卽 
 
 

Page 2

 
 
由此而起是誠世家大族之所不及者是時晚膳未具樓上留小孩兩三人不料桌上之洋油燈被小孩打翻在樓板上板且灼且炸孩亦號哭登時烟冒出屋適本埠轎夫住在對門爭相施救水龍先後赶到九架竭力灌撲因此樓雖燬而未及於左右隣亦險矣哉又水西門相近之某巷内傳者莫辨其爲第幾條胡同前日亦因洋油燈内燈煤多積未滌煤沿油浸油以火燃老嫗不知洋油性格散則不可收拾陡見火發遽撥而擲諸地一時地板上到處火灼嫗更以水沃之焰驟起焚其鬢之半始掩面大哭而出面已焦迨救者踵至始向人輾轉述其起火之由人怪其不救而息也爭入門視之乃一土室中鋪斷板數片板上有折脚凳支敗繩牀牀有敗絮一堆火僅燒其斷板數片並未及床而止某善士憫其一貧至此當給英餅三枚嫗乃謂生平從未使過此物不知此三者欲糴米斗許能更得柴一束否聆其音兗產也善士乃更引至某鋪内爲兑錢嫗始欣然負錢而去以上兩事當時並無知者越數日城北有燎原者風乾物燥光接霄漢水龍飛舞而至行抵花牌樓口問過客之由北而來者僉稱一路並無意外聲息惟紳策門内種苞穀之夯子在彼水耕火耨大約地無隔閡視更平遠憑高而望誤認其爲赤熛之怒因此始悟城南與城北雖同處層垣之内而人情物態隨地變遷眞有不可執一以論者爰彚誌之 
[四明瑣記]  
　　日前寗波某局信船滿載西土南貨布疋洋銀開往杭州紹興諸處行至西門外西成憍忽遇狂風以致全船覆溺猶幸水 
手經人救起俱慶更生惟各貨已悉付東流無從撈獲矣○慈谿民人某姓子翩翩慘緑自命風流兒比　某氏　而悦之一曲靑琴暗露求凰之意女亦情投意洽如元人曲所云知音者芳心自同夜去明來遂成苟合日前有欲作在東之請者女父母歆於厚利願以掌珠一顆爲之抱衾與裯女知事不可爲商之於是密購阿芙蓉一盞相約濳吞未及片時先後殞命兩家始欲報官請騐繼而經人調處勸以家醜不可外揚遂各自置備棺衾爲之成殮噫情魔一動孽海同渝半晌留歡三生飲恨彼輕浮子弟其下塲果潦草如斯乎寄語海上偷香客試亦於此下一轉語 
[病痊銷假]  
　　署福建按察司龍廉訪錫慶前因感冒告假近已霍然遂於本月二十三日親詣督轅銷假 
[鎭轅例示]  
　　記名提督軍門署理江西九江總鎭江南江寗城守協鎭統領新勁選鋒等營劉爲出示曉諭事照得設官原以分治　兵 
卽以衛民九江爲濵江重鎭水陸衝衢華洋雜處商民輻輳本署鎭接統斯營駐防該處當此下車伊始亟宜申明紀律整飭戎行以靖地方而安閭閻誠恐各營兵勇不守營規在外騒擾滋生事端除通飭各營官嚴行約束該管兵勇恪守規條各守本分外合行出示曉諭爲此示仰商民人等一體遵照嗣後本部各營兵勇倘敢在外强賒硬買任意滋事致有前須情弊仰卽來轅喊禀以憑從嚴究辦該商民等務宜公平交易不得高抬時價亦不得挾嫌誣控自取咎戾合就約成條欵二十二章法重如山字嚴如斧惟願衆人一德觸目警心毋得視爲具文有負誥誡之至意所有各條臚列於后一强奸民間婦女搶奪民間財物者斬一拆毁民間房屋作踐田家靑苗者斬一燒香飲而結拜會　聚衆鼓噪者斬 
一毁棄軍械偷賣火藥者斬一傳習邪教造作奸言煽惑軍心者斬一翻越營墻者責革拐帶軍裝逃走一經拿獲照律嚴辦一不遵 
營哨官長約束號令犯上頂撞者從重責革一吸食洋　聚衆賭博者責革一和奸民間婦女壓買商民貨物者責革一兵勇因事互相鬥毆者一併責革一差操出隊不得隨便歇息如經過由市故意騒擾衝破人家什物者責革一兵勇入市闖入烟館賭塲娼家茶館酒肆滋擾者責革一棚内各宜打掃潔淨小心火燭柴薪等項妥爲收束多則移置隙地違者懲責一禁止冐名頂替違者連頂替之人一併責革一砲位洋槍刀矛務宜刮磨鮮明旗幟號衣各宜收檢愛惜違者懲責一操用火樂倘有餘剩急速繳還違者懲責一官兵尅扣兵餉假公濟私一經發覺或被告發除追繳外從重照律嚴叅一官兵派差不均及無故責革兵勇者察辦一官弁勇兵擅離營次者分别察辦一官弁兵勇不得私留閒雜人等在營擅聽出入酒食徵逐喧譁歌唱違者察辦一兵勇遇有疾病該棚什長禀明哨官騐看輕重延醫調治同棚勇丁須心照　視同骨肉如坐視不理者察辦 
[章門火警]  
　　江西省城撫署西轅門某餅鋪於中秋之夕作葉子戯不知如何遺火至次日淸晨戱局方罷　火燄大燃頃刻轟轟烈烈 
致成燎原勢該餅鋪焚燬無存并延燒鐘　馬鞍鞋靴等鋪計共四家幸各水龍見其逼近撫署竭力灌救始得熄滅云 
[醒鐘]  
　　益聞錄云德皇偉烈而莫第二太姿英武大度寛仁御極以來日夜孜孜講求武備國例非世家子不得作將弁皇令除此一例　收人才又　承平無事將士易荒厥職命各營官每晨自六下二刻至七下二刻親爲兵卒講解兵法以期有所領略一日晨起皇微行都中暗察各營將弁果否奉令維謹至某營見轅門大闢車士鵠立而獨統領未至啓表視之已六下二刻有奇皇乃升府口講指畫教以戰守事宜比鐘報七下統領始至瞥見皇在座上人驚却步皇不發一言惟令升座已則轉身而去統領心頭鹿撞深悔此番孟浪惟靜候處分而已詎俟至旬有四日皇使持封至統領驚悸特甚比發封視之則一醒鐘也使者曰將軍勞苦睡味甚濃恐不能知時刻故皇賜醒鐘一架聊代晨雞統領聞之大慚颜忸怩者數四然後拜賜 
[閩中官報]  
　　通判畢大鎬自丹洋到省鹽塲劉燦委辦卲武宮運局鹽塲張雯委解京餉鹽塲陳廷榮奉調辦鹽署監印核對差調署閩安協王國才禀明奉委騐船禀到禀辭開缺長福協文齡禀辭回旗同知狄麗源卸辦漳州西溪釐局鹽場徐申錫禀辭赴石瑪釐局准補福淸縣朱幹隆禀到署建甯縣趙丙榮卸事到藩轅牌示新選甯洋縣汪臣洽現在省垣應卽飭赴新任供職 
[江西官報]  
　　知府何煥章知縣陳鼎昌俱回籍守制署宜黃縣李應厓期滿更替以大挑知縣李祥和輪委署理署永豐沙溪司徐德新據報病故以候補從九袁具芳署理臨川温家司姚光睩請假回省就醫以從九來興署理 
[江右雜聞]  
　　江省自兵燹之後昔之鄧氏銅山郭家金穴無不傾倒殆盡繼起者有鹽票商一業每票嵗贏數千金每商多至數十票不啻銅山金穴憑髙而望凡廣廈雲連金銀氣逼霄漢者諸貴人之外惟鹽票商一業而已本年惠民門内大興土木自春迄秋尙未竣工而規模寛敞氣象輝煌設非物力豐裕何能有此鉅觀客有過而詢之者知爲鹽票業中人新造華宅也孰謂地方元氣未復偏隅積累不豐耶惜餘業大率外强中乾甚有一貧如洗者不得不謂蒼蒼者之獨厚於鹽業而徧薄於各業焉耳○江省經訓書院聚七十九廳州縣之高才生課之以實學試之以古訓洵推樂育英才之盛舉惟膏奬極薄額缺極少諸生之考運較鈍者歲入無幾不足以自贍近有某紳知經費之不足也議設鹽行將餘利撥充膏奬於鹽業則如太倉之去稊米無所虧損於書院則如一髮之繋千鈞大有裨益四民以士爲某翹楚地方以士爲元氣而高才生尤士林中之中類拔萃者也與其養千百庸才俗學不如養一二碩望通儒袁簡齋先生嘗有此意况今日經訓書院中不乏可造之才乎日前禀請學憲當蒙批示云事關鹽政應咨兩江督部堂核奪想曾九帥憐才愛士大江南北悉隸帡幪自必樂予成全俾八百孤寒咸拜仁人之賜也○同治初年沈文肅撫江見通省溺女惡俗甚於他省創設育嬰堂於會城之惠民門以倡導之劉峴莊制軍復振興之維時嚴定章程出入有經撫綏有法遵而行之百世可弗替也近年司事者日久弊生或一嫗而乳嬰三四或十嬰難活五六人言藉藉道路指目多以抱嬰送堂爲畏途伏願董其成者嚴加整頓惠我嬰孩上以留沈劉二公之遺烈下以樹十三郡之風聲不必煩勞心血祗求破除情面毋庸耗費私財自然功德巍煥矣 
 
 

Page 3

 
 
[奉省官塲紀事]  
　　蓋州來信云蓋平縣陳大令離任調省帶某案中家丁書辦數名以去未識接署者爲何人也○海城縣陶大令有 
交卸之信或謂上憲奏令敌　教職或謂三年俸滿升任遼陽州并聞正任遼陽州高鐵菴剌史亦因事撤任云 
[日本近事]  
　　中秋夜鐘鳴十二下日人皆登山野祭長崎七十餘町各製草船名曰精靈船由山上迎至大波户渡口送諸水濵任其中 
流泛泛是夜月明如畫遊人相率至長崎縣署後高山縱觀燈景山有鐵欄廻護正在豁目賞心之際欄忽中斷石塊隨之而下人皆被壓及傷七人内伊藤　吉之妻傷勢尤重當卽送入病院以便療治翌日縣知事急飭將壞處缮完以免此後游人失足○土耳其兵艦沉沒情形已詳前報所有德兵船救起之五十七人現均送至神户日皇知其皆負傷染病特傳電旨令地方官妥爲照料一俟喜占勿藥卽遺比叡金剛二軍艦送至土耳其并向土君慰問刻已預爲核定計二軍艦共需洋十二萬六千元可謂巨已 
[譯日報紀高麗事]  
　　朝鮮禮曹參判尹致聖之長子泰善乘西歴十月二號朝王舉行太妃葬儀時潜謀弑逆事機不密經米商孫某發 
其私本月五號之夜捕廳帶領捕卒多名并咨調總禦左營兵數十名掩至西門尹氏之宅拘獲泰善訊出餘黨數百人現在一一指名索捕定於葬事旣畢然　施刑又大院君之次子李載先當明治十七年主謀作亂王賜令在邸中自盡後知其逃入某山寺披薙爲僧此次尹氏叛逆李亦與聞因將寺僧三人擒至拷問去尹李之謀爲　軌亦可謂愼密周詳矣區區一米商竟敢暴其惡跡可知瞞心昧已終有敗露之一朝人亦何苦顚倒是非身受惡名而不恤耶○明川人金友鋐奉命爲咸鏡慶興二道間俄韓兩國陸地貿易監理官邇來竊貳于俄經中國戌邊官訪知帶兵嚴　韓政　延不交出遂由商務總辦袁觀察照會政府定期會商○典圜局鼓鑄錢文爲數甚鉅聞須積至二十萬貫以充王太妃葬費云 
[淫婦遞解]  
　　臺基案内之犯婦李蔡氏卽松江老太婆及上臺基之郁謝等由英公廨解送至縣陸邑尊再三訊鞫判將李蔡氏懲責游 
街收禁待辦郁謝交人保出犯姦婦女陳李氏李阿寳等暫發善堂種種案情已詳前報　前陳李氏之夫陳咸　李阿寳之父阿大投案遞禀聲稱小的等均　蘇州人耕田爲業求將妻女給領回家自行管束邑尊恐有不實不盡諭令先行回去俟派差備文將陳李氏李阿寳遞解回籍 
[餘霞成綺]  
　　西人范逹山同西女華利在味蒓園再放氣球已載昨報兹悉氣球升高後西女持繖而下墮在靜安寺後面姚姓墳前棉 
花田内離放球　處約三里范逹山早已飭人預備馬車前往迎接並將繖及繩索等件輦載而回西女仍談笑自若毫　驚慌之熊技亦神矣西女下地後氣球復升高向西北而去大約在范航渡地方亦可墮下矣是日往觀者華人多而西人少據馬車行及東洋車户言此次之生理較之賽馬時更有生色也 
[爭充地保]  
　　英租界係上海縣廿五保二三圖地方從前皆是田野鄉民不願承充地保由圖董議立田多大户爲捆首按年輪充不得 
推諉自西人通商以來闢荆榛起臺榭一變昔　荒凉景象菁華所萃人咸趨　遂有爭克地保之事本年九月係三圖更換地保之期先有唐金坤投縣接充繼有吳芝山石炳堂曹雲臣張雲卿等共五名具呈投充上海縣陸邑尊飭差將唐金坤吳芝山石炳堂曹雲臣張雲卿等傳齊聽候詰訊騐充 
[瘋犬擊斃]  
　　前報列瘋大咬傷華捕三名犬向法租界而去云云兹悉瘋犬回家後主人知其咬傷華捕恐再害人已將犬擊斃矣 
[投捕申訴]  
　　英租界西薈芳里姚雅仙所開妓院起火延及左右鄰捕房中因不見姚雅仙亦不見男女傭人查得姚虧欠纍纍積欠房租二月前二日有皮箱二日交小脚媽媽寄往寗波且火焚時姚下慺言浴堂起火種種情形可疑恐是放火禀明權理讞員朱明府飭查在案兹悉姚雅仙暫住親戚家旋聞人言藉藉因自到租界中包探向之盤聞據言不知如何失火其時俱已安睡直至燒及床後板壁急起披衣奔逃右手已燒傷現在敷藥紥布一生積蓄盡付焚如等語旋至火焚處檢查焚燒之箱籠物件形跡宛然並未積欠房租二月亦未遣小脚媽媽先　皮箱寄往寗波至男女傭人亦以屋宇被焚各投親戚家暫時棲止該包探囑其同至捕房申訴前情並有人願保姚雅仙决無放火之事捕頭准交保人候再覆查核辦 
[上海縣署瑣案]  
　　前日傍晚魏茂茂訴稱小的被計某毆傷求請騐究陸邑尊飭提訊究魏稱小的向在土藥局當巡丁今晨至浦東二十四保十六圖唐橋驀被私販計某操刃戳傷邑尊飭仵作騐得足上有刀傷數處着自行醫治以待核辦○前日周張氏吳張氏各倩人舁兒子至縣署訴稱突被錢錫卿毆傷陸邑尊提訊之下三鋪地甲將錢解送至案周張氏訴稱小婦人家住三馬路福寗里開設金線作錢係同業家居治下三牌樓前日下午忽紏集婦女多人向小婦人作夥阿金索欠會洋不問情由將兒子貴卿毆傷叩求騐究吳張氏訴稱兒子和尙在周張氏作中爲夥是日向之解勸亦被毆傷錢供稱小的與周同業是日向索會洋並不行兇叩求明察邑尊騐得二人略有傷痕遂諭錢曰本應將爾究辦姑念事起細微　交保出外向受傷人服禮了事 
[法界捕房紀事]  
　　寍波人某甲之妻某氏與某乙有私甲知之向妻究問遂占脱輻之爻一日乘甲出外竟收拾家中什物竊負而逃及甲回家妻已不知去向旋訪聞匿跡八仙橋附近因赴捕房聲訴捕頭飭將婦拘至押候禮拜二解案訊懲○前晚兩點鐘時某　華捕巡至吉祥街　某小烟館人　嘈雜有違工部局定章遂將手中木棍叩門烟館中人聞聲出視高呼捉賊隨有流氓十餘人將捕按倒痛毆捕痛極聲嘶旋有他捕赶至將　兇人一併拘送捕房○姑蘇人某甲至某飯店内邀店主婦出外婦允之隨至英租界某烟館同榻吸烟流氓見之向婦查問盖疑　誘逃也婦忿甚正言以拒流氓遂借端勒索勢甚洶洶婦知事不諧轉以好言哄誘當有某甲隨婦而去被婦扭押大自鳴鐘捕房○有一小竊深夜至洋涇浜所泊柴船上竊得花萁梱適經巡街捕所見拘獲人贓送入捕房管押 
[籌辦順天捐略]  
　　啓者嗣源於五月間赴津六月入都正値霪雨連綿各河盛漲漫决多口順天二十四州縣民田廬舍悉成澤國經當道派潑屬僚分往各處雇船紥筏救渡人口散放粮食無如災區太廣普惠綦難間有已露高地大半冲壤沙壓補種無幾窪區水不能退迄尙淹潦嗣源目覩災　顚沛流離悽慘萬狀輒爲之寢食不安旋奉順天府尹憲札委前往上海寗波一帶以親及親以友及友多方勸募所集捐項隨時匯解來京以資接濟其捐助各户欲奬何項亦在該員開列姓名銀數送轅以憑隨時核奬等因奉此遵卽束裝回滬自維人微事重孤掌難鳴爰邀集唐君茂枝陳君詠南經君蓮珊張君叔和徐君子靜楊君經德何君丹書何君瑞棠锺君瑩伯朱君寳珊阮君可均周君禹庭金君梅溪葉君澄衷諸同志聨名列啓代爲將伯之呼卽於本月廿九日起先在滬北鐵馬當廣益善堂内附設公所分投捐册俟集有成數再往甯波設法勸募以期多集一分之捐多救一人之命伏望仁人君子廣種福田源源輸助百錢無嫌其少萬金不厭其多庶幾集腋成裘共襄善舉俾畿輔億萬生靈自秋徂冬得免無屋無食之苦而尹憲撫綏之厪念亦得以少酬矣迫切之求仰希公鑒倘蒙惠欵一交廣益善堂内籌辦順天賑捐公所　交四馬路愼裕洋廣貨號朱寳珊處均以當掣收照爲憑光緖十六年八月日籌辦順天賑捐委員戴嗣源謹啓 
[澤被病黎]  
　　竊以一念　誠足以格天一文之愿亦能救命盖貧者不幸炎生二豎未必一病卽不起其初必由輕而重由重轉危倘無 
 
 

Page 4

 
 
　無醫　不因此致斃苟有憐而救之者豈非功同救命乎兹蒙　豐厚寳號惠來山右寄到無名氏九五平紋十六兩又無名氏九五平紋四兩崇儉堂張省悟　趙雪譜堂趙三户各一兩無名氏穆六錢裁緑軒臧五錢以上七户共助九五平紋銀廿四兩一錢申九八規銀廿五兩三錢五分當收延康莊即兑票銀一紙均照拜登入册隨掣收條仰承賜自遠方更荷蔚豐厚寳號轉擲敝堂刻値經費告竭之時不勝銘感似此存心洵是濟人利物如斯好善蒙頒助欵同人等代爇心香拜禱上蒼默佑諸善士迪吉延釐允膺福壽除將細數彚登諸報以昭徵信外謹代貧黎叩謝並詰仁慈虹口鐵路寳順里元濟善堂同人等誌謝八月廿七日 
[鉅欵禦寒]  
　　直隸山東迭罹水患需賑孔殷兼之西風漸緊無褐興嗟昕夕躊躇無時或釋廼承長沙大善士文言主人助綿衣捐長沙錢平實　一千兩合規元一千零五十五兩四錢四分住蔚盛長號王育齋先生交來委辦彚解迎暄可愛襖擁黃緜其感戴仁風非語言所能宣喻者文言曰元者善之長也主人蓋繹乾象而深得其旨矣江西豐城楊仁丈錫純求目疾早愈合家平安洋二十元豐城楊仁丈振聲爲尊堂楊傅氏病愈助洋二十元承土育翁一併交到肫誠濟世定能默召天和也上海北市絲業會館籌賑公所施善昌謹記 
[助賑撫要]  
　　順直山東迭次告災所賴好善者多方擘畫逾格維持彼形容枯槁者當亦共慶來蘇焉包貢章仁丈求恙早愈由信昌隆來洋一百元隱名氏由立大莊來錢三百千文合規元二百十六兩八錢六分四釐欲寡遇齋由吳小尹翁來洋五十元四齡童子王寳元求母病速愈由晋和莊來洋五十元杭垣章仁丈洛卿因母病愈還愿再助洋五十元史張氏生前積存爲資冥福由和州史蓮叔太守託厚康莊匯來漕平銀三十兩合規元三十二兩二錢二分隱名氏求眷口平安洋一百元漢口敦實善堂募善士十户共規元一百五十二兩二錢六分由胡麗恭先生匯來平　　翰子求妻病痊洋五十元讌春堂棉衣捐由源記莊來洋一百元樂善居由甯波源豐銀號來洋五十元委解瘠區寡過不遑救其災而彌其闕樂善弗倦由其義而居其仁瞻濟世之同心咸知敦實羡療親之妙手難得孩提蓄積有餘分鏡則爲之種德姓名並隱傾囊則奚啻合符憶春讌以旋乾杯盤收拾撫冬寒於甦困刀尺安排種福鳩資培基鴻案凡此轉移之得力莫非瘠苦之霑恩也上海北市絲業會館籌賑公所施善昌謹誌 
[江督門抄]  
　　八月十三日新授四川臬臺德壽叩謝卽辭○十四日通判程亦川謝委穀米局差○十五日准補高郵州錢錫賓知縣胡楨蕭仁睴均奉委採辦積穀差 
十六日調署督糧同知北捕通叛劉文澈謝委並禀知接篆任事○十七日户部主事楊覲宸叩謝襄辦兵輪營務處○十八日署安徽天長縣李蔚缷事回新班補用典史邱光溥由蘇來禀知起服回省○十九日前淮揚道桂嵩慶禀謝委署徐州道事○二十日調署督糧同知劉禀知缷北捕事委署北捕通判朱瑞禀知今日接篆任事○二十一日候補道曾廣照　防馬聲煥城内保甲郭道直水師學堂均謝委總辦差于寳之厘捐楊兆鋆籌防王開炳善後均謝委會辦差○二十二日張庭杰謝委厘捐曾辦差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報館恊賑所八月廿一日至廿五經收第六十五次淸單]  
廿一日無名氏洋一元　仁齋喜筵　侈賑洋二十七不留名花洋二元隱名氏桂花帶九丈二尺大亨衣莊節省月餅費洋　元喜　　茂據　友節省中秋費洋十元　錫挂　六　　金　母病痊愈還愿　一元○　二日公餘　錢十千聚義和錢四千係楚葢堂錢四千係謙益堂錢一千隱名氏　姓錢一千吳仁豐一千祥和美錢二千無名氏錢七千澄江山麗撨入洋一百　澄江隱名氏票洋二百元趙慶福洋八角吳寛洋五角陳芝洋五角陳驪洋五角諸方　洋二角五分陳昌年洋五角陳正　洋三均焦椿　三角陳吳合洋二角五分陶惜陰堂洋五角王綱浩六角趙恭一元鄭寳善堂洋一元吳存恕　洋一元吳春和洋一元周崇禮堂洋五角洪敦和堂洋二角　生衣鋪洋一元龔先生洋一元宋荆樹堂洋二元黃位育堂洋一元張淸源堂洋一元程敦禮堂洋三角朱耕餘堂洋五角姜尙志洋五角應愿堂洋一无　靑代募諸大善士錢二千無名氏錢三百文無名氏輩翠帽珠四粒求足痊洋一元羅慶德堂錢二千德成裕錢一千劉敦五錢五百文蔡錫三錢五百文金正卿錢一千金韻生錢五百文無名氏錢錢一千五百文鐘乾階錢五百文王雲溪錢五百文戴典三錢五百文黎衡甫錢五百文吳筱　錢五百潘緝三錢五百文以上來銀六兩七錢秦公記洋一元曹蔚記洋二元○廿三廿徐敬臣洋七示餘　冷英日新洋七元杭州墨敏齋洋十元天南遯叟洋十元江西吉安府盧陵縣彭瑞記九八元五十兩湖南　陵縣淥口市鶴守齋代募長平紋銀九兩三錢五分莊漢候贛州九平銀十兩張景川二元陳永愼堂花洋一元石溪散人日花洋二元張景川洋一元莊留洋十　張心白洋三元韻雪盧靜儀女史洋九元皖桐繆山人紋銀十二兩六錢九分無名氏洋一　任錦堂洋一元不留名錢千李錦雯錢五百文李藍田錢四百文○廿四　無名氏祈壬辰年平安讓災洋十元售出桂花帶九丈二尺洋一元四角無名氏洋一元求平安洋一元隱名氏洋一元劉添源洋一元高日升洋一元總修氏錢五百文不留名洋二元仲氏洋二元有餘堂徐洋二元沈貽亭洋一元求病愈洋一元張茂記銅洋二元○　五日鳩湖居士病愈完愿洋二元　立主人洋六角興　州有心無力人洋二元王善　洋一元安定氏洋一元呂南軒洋半元安樂氏洋半元菊圃氏洋一角金其進洋四角力不足洋一角延陵氏洋一角崇記氏洋一角東海氏洋二角利豐氏洋三角無名氏一角一房山洋一角　力書洋三角王蓉甫洋一元春暉卿堂主人求長子病速愈洋一元李慶堂洋二元潭月村人守眞氏洋十元○總共收九八元七十一兩六錢五分紋銀三十兩另一錢三分沙平銀六兩七錢　洋四百七十五元花洋五元銅洋二元錢四千七百翡翠帽珠四粒 
 
 
 

Page 10

 
 
   
 
