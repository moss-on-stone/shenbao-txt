# 1895 - 321 - 4908115

 

Page 1

 
 
[珍物待購] [  申報館協振所拜啓]  
　　本舘協振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積隂功且可增輝藝圃誠一舉而兩得也計開朱漁珊帖一部高澹游山水一幅米南宫字手卷一軸天青緞馬褂料一件 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲驚世之木鐸後起之津梁盖其書分初二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下而脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜煥文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒發售 
[籌捐末議]  
　　處今日之時勢而再言籌捐民將不聊生矣然處今日之時勢而不言籌捐國用幾不支矣當無事之時量入爲出歳有常經自不能常藉捐輸以濟國用苟一旦事出非常或水旱之災飢民待賑或黃流潰决克舉大工平時項欵旣無贏餘則臨渴掘井之爲在所不免若遇軍需則出欵更大不取之民欵從何出此皆萬不得已之所爲非　徴暴斂所可比猶之居家仰事俯畜之資全在各自謀生爲持久之計斷不能日日踵親友之門求升乞合卽親友亦不能日日應之所謂能濟人之急不能濟人之常者也而或遇冠婚喪祭之事則不能謂平日無所贏餘而此事遂可以不舉勢不能不效將伯之呼爲衆擎易舉之計在求之者固不必故缄金人之口守小節而致失機宜在應之者自當共懷玉汝之心顧大局而克全交誼推而論之家有家事不能不藉親友之帮襄國有國事自不能不藉臣民之捐助事雖有大小之殊理則無異同之别也然則處今日之時勢不能不籌捐也明矣不得不格外籌捐也又明矣所慮者籌無可籌捐無可捐耳我朝聖聖相承政尚寛大從無苛歛於民之舉自髮捻擾亂軍需浩繁始定百貨抽厘之法餉源得以不匱宇宙藉以肅清事平之後善後一切需用正多不便遽行裁撤且自五口通商規模愈大國用愈繁相沿至今幾於欲撤而不能撤欲裁而不能裁非國之樂於取民亦時勢然也統計國用所需依然入不敷出遇有出欵大宗尚須另行設法於是國庫終無舒展之時矣中日起事部臣以捐無可捐創行息借朝廷不欲失信於民至期歸楚則將來入欵不過此數而出欵不更大耶此姑置之不論而但就償費一宗多至二萬萬兩卽竭每年所入之欵不用而僅償兵費亦須三四年之久始得清還試問國能不用乎國能不用而僅償兵費乎則不能不捐也明矣然所捐者除百貨抽厘之外每多扜格而難行况當軸者已煞費苦心向之已裁者今已復之向之未捐者今已增之亦可謂無微不至矣而仍不免杯水車薪之慮者實爲償費之過大也雖已償者暫挪洋欵未償者分期歸償籌捐似可稍緩究之償費一日不清洋款一日不了洋款一日不了國用一日不舒國用一日不舒民國一日不蘚欲蘚民困而仍捐之民此急則救標之法也然則捐之奈何則蒙有一說焉與其加捐不如另捐與其常捐不如暫捐與其合捐不如分捐與其偏捐不如衆捐與其渾捐不如等捐所謂另捐者於無可捐之外而另籌向所未嘗捐者而捐之也天下之物無一無捐其無捐者惟人民乎然言之似乎駭人聽聞且於國體亦有窒礙難行之處不知古者地與丁並重人非無捐也今者丁與地渾民人但知納賦而不知有丁矣况賦輕而丁亦與之俱輕有丁而若無丁矣於是而行人捐亦不爲害且丁則爲常歳之輸而人捐則暫時之舉暫捐更屬無害若捐富捐商非不可行而不無偏倚且商富之捐卽盈干累萬天下安有如許商富可以集成巨欵人捐則所捐者微而所集者大此所以謂分捐衆捐之爲愈也卽如現在中國人民四百兆而論每人能捐一兩則得四百兆銀矣除償費之外尚餘一半立海軍置輪舶開鐵路綽綽乎有餘地矣然富者捐一兩如九牛之拔一毛耳而貧者有終年手足勤動而未積一錢者何能一律而捐之所以渾捐又不如等捐之爲愈也况中國貧者居多竟有無錢之可捐者當以折半而論尚有二百兆人分等而捐多至十兩少至一錢亦不無土壤細流之且管窺之見蠡測之談誠不足邀當軸芻蕘之採惟目擊夫時世之多艱而妄籌此補苴之計亦聊存末議焉耳 
[上諭恭錄]  
　　九月二十三日奉上諭宗人府府丞著吳廷芬補授欽此○二十五日奉上諭崇善奏查明大凌河牧羣官馬倒斃數目逾額請將牧長等分别懲辦一摺牧羣關繫緊要該牧長阿洪阿等乃竟漫不經心以致倒斃馬匹逾額甚多殊屬不成事體牧長阿洪阿恩福景保永昌榮貴倭伸榮奎毓貴副牧長保祿景倫福凌夫勒恒額毓昌慶林哈興額奎齡恩特合布成瑞均著先行摘去頂戴勒限六個月責令翼長等督飭依限賠補如限滿不能交齊卽著嚴行叅辦至前次奏報錯誤之署副都統恊領文楷及禀報不實之翼領景美倭興額亦難辭咎均著交部議處以重牧政欽此同日奉旨載澤現在丁憂所管正黃旗蒙古副都統著阿克丹署理欽此 
[本館接奉電音]  
　　昨日午刻京師飛電傳來上諭一道敬謹譯登○十月初三日奉上諭李秉衡奏山東差委主事請改外任以資吏治等語吏部主事盧昌詒著以直隸州知州留於山東補用該部知道欽此 
[鹽局被毁餘聞]  
　　十二圩淮鹽總局被毁一事迭紀本報兹接鎭江訪事人函合並錄之以供衆覽孰是孰非請質之目擊其事者據稱統領新湘全軍陳宇山軍門於九月二十三日乘舟親赴該處察訪肇事緣由二十六日下午言旋聞查得起事之由缘十二圩鹽棧向有掃鹽名目窮民藉此養活現已積至三四千人之多其中有湖北帮有扒桿帮有本地帮每帮婦女居多每逢由塲運鹽到棧或由棧運鹽上船抛撒之鹽任人分掃相沿已久所掃之鹽准人自賣從未禁阻督鹽憲張香帥到任後將儀棧督銷改爲運憲江蓉舫都轉兼辦係爲减費起見都轉因委候補府許太守寳書經辦儀棧事宜詎太守到局後卽改向章鹽雖任掃不准售賣他人均歸局中收買由是此項掃鹽向每斤可得青蚨二十文或十八文者今歸局收必須掃有五斤方敷局秤一斤之譜且價亦不若自賣之多以致物議沸騰怨聲載道太守堂廉旣遠法雜尤嚴掃鹽婦女情急萬狀不得已糾集同類婦女四五千人於日前詣局籲恩太守不允婦女等怨憤無知將鹽局打毁凈盡連及太守上房所有鋪陳衣物一概損毁無遺卽洋銀亦不許絲毫携取太守見勢不佳早經避去　迫中若輩同類婦女有三人擠倒於地身受重傷逾時均殞命同類自集資購棺收殮每日仍在鹽局門首滋擾不休江干砲艇陸營兵勇不敢與聞人心皇皇有力之家竟思遷徙三日後江都轉派幹員到棧再三開導動以利害若輩 
 
 

Page 2

 
 
始心悅誠服一閧而散刻下店鋪已照常開張人心亦爲之大定矣 
[閩省火災]  
　　福州訪事人云九月二十八日之晚定更後津門樓某餅店失愼延燒至柏姬廟直街上至津門樓下迄某酒肆約燬八九十家可謂巨矣三十日下午旗汛口某家又火起燬至百餘家 
[豫章火警]  
　　江西訪事人云九月二十六日上午省垣西大街某水木鋪中人因作午餐烟囱炸裂燃及樓上木屑以致火燄上衝千萬燧牛縱横盪决上至河東廟下迄吉祥小廟右至鳳凰坡左至横街及新巷被燬者不下數十百家迨洋龍聞警馳至水夫升屋拆斷火路祝融氏始難飛越敗陣而回當火烈時德靜山中丞翁小山方伯裕竹邨廉訪以及道府縣内外營弁皆親臨督救聞某姓家焚斃一小孩 
[白門火厄]  
　　金陵訪事人云某日省垣南門内花市大街申源廣貨店庖人方作午膳偶墜火星霎時間火勢蜿蜒幾若長蛇之陣上穿屋頂旁及窓櫺狼突　張無從抑遏幸各水龍聞警馳救得以及時僕滅僅焚去後進房屋二間 
[乙未科武會試官板題名全錄]  
潘濤福建侯官武國棟直隸天津王熢　浙江臨海劉淮洲直隸大名鄒榮標廣東信宜高鳳翔直隸趙州顔振汝江蘇海州毛連彩直隸豐潤陳鎭疆直隸南宫黃復元江蘇山陽岳鴻圖直隸元城欒鴻基山東安邱呂桂榮河南西平董慶安山東清平林宜春福建大田崔天華河南襄城劉應森廣東東莞劉金殿河南襄城謝鴻元廣東開平姚寵章河南許州雅哩罕荆州駐防憨龍章河南陳留侯引龍山東臨清王承流福建閩縣常鳴春河南鞏縣袁承印江西義寗趙立方河南武陟張鳳麟山東清平張煥斗甘肅秦州王朝柱廣東東莞張國鵬直隸任邱唐龍超浙江瑞安卓元崗福建莆田時鵬程河南息縣杜逢春廣東東莞張秀崇山東寗陽陶建勛浙江宣平徐永祺直隸深州陳鴻恩河南睢州劉步鯨順天大興鄧卓藩廣東西寗趙心田順天大興舒湧泉浙江西安耿兆永江蘇沐陽李中恩浙江永嘉張大宗江蘇海州鄭瀛福建侯官張成湖南湘潭王廷元貴州晉安葉世發雲南東川李德榮山東菏澤張粤康廣東開平戴實鎧直隸青縣謝旗鰲福建浦城韋宗俊江蘇山陽陳連虞廣東羅定劉成忠直隸平鄉方鳳儀福建莆田王錫純山東霑化陳榮康廣東新興林鵬飛福建侯官孔廣震山東四氏方龍驤廣東普寗白英華直隸南宫叚立德山東清平閻飛鵬直隸大名麥鴻威廣東三水湯國秀江蘇寳應林超元福建連江葉添孫廣東東莞黃少忠湖南湘潭李殿雄廣東鶴山王巽直隸曲周屠金冠江蘇山陽李裕泰雲南江川黃鼎元廣東香山孟傳峯山東兗州葉國器福建同安王桂月直隸永年梁鴻洸廣東香山賞成江寗駐防福昌廂藍漢軍叚逢賓江西都昌趙萬金直隸獲鹿俞貽琛福建福清郭熊生江西雩都楊建勲雲南臨安朱寳清浙江義烏陳文斗湖南醴陵王鶴來浙江寗海向定國湖北沔陽蔣一枝湖南零陵烏精阿正藍滿洲洪發京口駐防黃席珍雲南石屏汪金榜湖北武昌龍乘波貴州銅仁楊有奎四川大邑胡錦章安徽鳳臺瑞芳正黃漢軍王毓夔雲南恩安陸炳鴻廂藍漢軍胡錦標安徽定遠何興邦四川三臺武海清山西武鄉王辰山廣西灌湯晉名甲山西趙城傅仁傑安徽太和楊國珍四川資陽楚鎭南湖南湘隂楊殿高廣西平樂鄒鴻逵奉天承德鄧作雲廣西全州張維新甘肅平羅楊映春貴州松桃王嘉猷陜西富平郭明元山西朔州伍培四川資陽張星曜山西夏縣楊興國安徽太和王盛森四川德陽韓文昭山西繁峙汪洋叙四川涪州王榮順山西陽曲蔡金波江西安仁唐鵬舉湖北應山李鶴林江西新昌劉秉懿湖北孝感倪春芳江西安仁朱登雲甘肅秦州楊作霖江西清江朱登五湖北潛江江澄瀾江西都昌驚培蘭湖北鍾祥余鈞江西鉛山楊光國安徽太和艾元魁四川江北張家璜安徽定遠 
　　武闈揭曉後本館在京訪事人急覓得題名錄郵寄登報惟是刊刻不無訛悮且縣名尚未列入識者憾焉兹已購到闈中官板爰亟校正補列以饜閱者之心 
[查私肇事]  
　　邇來官鹽局稽查私鹽極爲認真九月二十七日午刻有江北划船一艘滿載秈米來鎭求售舟泊鎭江小閘口忽有甲乙丙數人貿貿然來皆身穿緝私總局號褂不識該船所載何物一擁而登聲稱巡緝私鹽飭將艙板掀開逐細扦查船戶允之查至後艙果見一蒲包内有小鹽十餘斤欲持充公船戶以少許食鹽並非販賣再四乞免甲等不聽手携鹽包大踏步而去船戶急上前攬其衣裾堅不釋手甲等大怒擊以老拳又復厲聲辱駡正在爲難之際適有和事老出爲排解令船戶賂青蚨二百文將鹽包取回免得口角船戶不肯甲等怒揪船戶髮辫意欲帶回禀官究辦相持之下甲忽將手中利刃刺傷船戶顴頰血流被面甲等卽乘機逃逸船戶且哭且奔至保甲分局鳴寃當經局員略詢情由飭差持片送至官鹽局請其辦理孫大令賞給船戶洋三元爲養傷之貲一面飭差提甲等至各責籐條數百下革去甲勇之名不准復充 
[有備無患]  
　　皖省城内有積水塘曰楊家塘曰飲馬塘曰荷花塘附近居民全賴塘水漿洗交秋以來晴多雨少各塘一律乾涸卽各署内之紅闌碧沼現亦均乾見底撫憲福少農中丞深慮塵颺物燥祝融降災諭練軍弁勇將各叚水池一律挑運灌滿又令軍士將城北之荷花塘掘去淤泥以備積水並令練軍營勇雇就水車數十乘由大江車入東門水關城内開挖水溝支分各處諸軍奉命之下毋分昕夕一律車滿現計如許工程未及一月已將告竣中丞此舉不但便民抱甕敲砧且可保祝融氏不敢越雷池一步宜沿城數萬家無不各爇心香以祝之也 
[風災彚誌續聞]  
　　上月十五日武漢江中大風陡起激浪翻濤損壞船隻坍倒房屋壓損人口略紀前報兹悉漢鎭廣益橋老君殿側吹倒小土庫一棟壓斃老嫗及小兒二名風定挖開骨肉已糜爛矣又龜山頭急水洄流之中巨浪擊損豆船一艘空鹽船一艘又擺江渡船一艘甫至江心搭客舟子遽遭覆溺救援不及已隨長江東去又武昌塘角口灣泊夾板空船一艘係因帳目虧欠爲債主押停於此空載無貨已泊二年有餘派二人照料是日大風爲浪激損頭先沈下桅露半截於水面二人一則被浪捲去其一扒於桅顚得遇救生船援起叩謝而去又鎭後湖内李家墩撈獲溺屍十六具皆河南人來漢小販生意亦遭是刦慘哉其白骨悉由善堂掩埋又鸚鵡洲木牌一架被浪激斷纜索其木淌流滿江至鐵政局碼頭碰壞拖貨小洋船及鹽船一隻船中二十餘人盡墜水中被浪捲去祗一人得遇隣船救起幸慶生還又水鬼數名駕一葉小划撈取水面之物亦被浪頭打翻數人無一生還此次大風官渡局員曾竪旗禁渡若輩貪程履險其咎實自取歟 
[逆犯監斃]  
　　杭州錢塘縣有逆犯一名朱連生者前因患病以罪犯重大未準保釋當在監中命官醫診治服藥罔效於二十二日已刻監斃當由束邑尊禀知杭府陳太守委員檢騐實係因病身死並無别故當取具禁役及醫生甘結并藥方等存案備查 
[冬防嚴密]  
　　鎭江近日辦理冬防極形嚴密前日之夜水陸總巡帮帶潘把總力貴率領勇丁四名出外巡邏至大碼頭忽見一人身穿黑衣手持軍器向西而行帮帶知非善類遂上前擒獲並在身畔搜出六響洋槍二枝利刃數柄略問情由該匪兇悍異常不發一言巡勇以黑索繫其頸帶回局中次晨禀明關道憲呂觀察轉飭丹徒縣訊供核辦 
[鬭案駭聞]  
　　上月廿四日午後鄂垣出一鬭案殊駭聽聞據述者云撫標勇丁某甲在府城隍廟觀劇因與細民某乙口角啓隙繼復動手互有傷痕少時各率其黨執鎗持械大戰一塲兩造斃者不下十名之多兇首均已就擒此亦近年來罕見之事也詳細情形探明續報 
 
 

Page 3

 
 
[潯陽紀事]  
　　前報九江府尹西庚太守赴瑞昌縣勘災兹悉太守係先赴德安五馬言旋後始於廿七日馳赴瑞昌○調署德化縣慶西垣明府現於城廂内外居民鋪戶各發給門牌註明人口以杜藏奸由各叚保甲委員督飭各叚地保挨戶分散不准索取分文其庵觀寺院尤令加意查察○上月廿七日上午八點鐘有中國兵輪一艘高懸帥字旗在中流停輪片刻聞係湘撫陳右銘中丞赴任○又是夜六點鐘至十點鐘時遥見潯城對江小池口下首之叚窰一帶火勢熊熊似係祝融氏爲災○廿八日蓮花池地方有河南口音數人用巨練繫山君一頭約重一百餘斤色黃紋直額有王字形觀者如堵○前接灤州電音得悉上年德曉峯中丞所派之統領剛字全軍申節齋軍門道發赴北助剿兹和局告成軍門仍督軍回江飭德化縣備船應用聞昨日軍門已坐兵輪由湖口晉省矣○屠戶鄭甲執張乙之父道光二十八年借錢四十串字據迫索扭赴保甲總局經吳儀生明府訊斷云代遠年湮人証俱無何能憑信姑念甲母老家貧勸乙給錢十串甲乙皆叩謝而退○鄉人某甲在西門外涂春陽店買貨手扶櫃上詎料身上錢票二串被一九齡幼孩竊取轉遞與七齡幼孩卽送回家交父收孩復申手去摸鄉人知覺登時抓住送保甲總局交吳儀生明府懲治明府訊問之下喝令將孩各責手心四下并傳孩父到案責以教子行竊反敢接贓飭枷號帶子遊街示衆 
[京口寒潮]  
　　鎭江訪事人云郡城建於唐代河山襟帶形勢屼然本朝定鼎二百數十年屢經修葺咸豐朝粤匪占踞毁壞良多及經馮萃亭宮保肅清居民絡繹回來苦不得雞棲之所因潛取垣墉磚石以結蝸廬近更風雨摧殘漸形傾圯倘有事故守禦良難常鎭通海道呂鏡宇觀察因於九月初旬札飭前代理丹徒縣劉大令登城查勘旋卽據情禀覆謂有一百數十丈不能駐足務須築厚加寛觀察以需費浩繁立卽禀請宮保撥出萃字十營勇丁爲之修築上月二十三日遴委總理萃軍營務處蔡太守麗勛會同常勝各營官遍加閱視分叚興修次日觀察又咨會太守會同府縣詣城覆勘一周擇吉十月十六日卯時由東南兩門起十八日辰時由北門起二十六日寅時由西門起次第動工約待明春可以大工告蕆矣○近日臺灣失守劉大帥所部之勇陸續到滬爲數甚多上月二十四日夕陽西下時江順輪船載勇一千餘名就江中下椗常鎭通海道呂觀察聞信卽委水陸總巡周都戎及轅下差弁督率親兵在江干照料城守營焦守戎復派兵二十餘名在租界中巡绰新兵營勇丁則巡查風神廟大英溝一帶旋查知各勇中有四百餘人須在鎭江遣散其餘係江皖鄂豫等處人遂飭江快雇定滿江紅船數號將各勇駁至義渡馬頭登岸點名畢每十人派親兵二名押至德星宮暫住有見者謂各勇年皆三十左右衣衫藍樓無異吹簫乞食之流詢以臺灣戰事如何各勇皆默然不語二十五日署丹徒縣宗大令飭差役傳諭江河各快雇船多號午後一律由小閘口押送下船載赴丹陽金壇各處遣歸鄉里有三人病勢垂危行至馬頭臥於江滸轉瞬間已奄奄一息魂赴重泉都戎見而憫之爲之購棺收殮 
[擬修廳署]  
　　本縣糧廳署内房屋年久失修樑柱朽損墻垣𣍻裂闔署之人勢難棲止縣丞呂蘭階二尹以現授實缺不能存五日京兆之見若不赶緊修葺必致坍塌擬詳禀邑尊借廉修理按年攤歸以重國庫而固署屋未知黃大令能允准辦理否也 
[押遷佛店]  
　　江蘇臬憲胡廉訪以租界佛店根株未絶札飭英法兩讞員重申禁令各情已紀前報法讞員鄭大令接奉憲札立飭會捕局線勇嚴密訪查兹據該缐勇查得法租界褚家橋北首第十四號門牌沈三福屋内供有觀音佛像其妻黃氏人皆以黃仙人呼之桌上有捐簿一册列善男信女之名該勇告以現奉大憲禁止促令遷出黃氏答以由隂陽學管轄不受他人約束該勇以其抗違憲諭動手欲拿旋有隂陽學差甲乙二人出爲解勸氏見有護符益肆咆哮線勇知力不能勝暗將捐簿取回據情禀知大令大令立卽咨照捕房捕頭卽飭包探諭令三日内遷出違干重究 
[嚴辦流氓]  
　　本縣黃大令前經訪悉本邑有等不法流氓横行市肆甚至結盟聚黨糾衆行兇飭差訪拿嚴辦在案兹據該差將流氓羅掌寳高林寳兩名解縣禀請訊辦奉諭暫爲看管候堂訊嚴究 
[積竊收所]  
　　竊賊陸毛毛卽長脚毛毛及陸七寳兩犯前經行竊本邑浦東二十二保二圖陸家行陶偉甫家櫃箱兩隻内贮書畫布疋等物陶係提右營分汛協防外委接到家信被竊卽經禀明右營寥楚材叅戎函致本縣捕廳請飭捕查緝典史蔡季卿少尉接函後立飭捕役先後查獲該兩犯到案訊認行竊不諱笞責寄收縣署自新所候辦在案兹陸毛毛在所患病頗重看役彭春禀明少尉核示少尉據禀卽詳明縣尊以該兩犯積慣老竊不能輕釋擬請將陸七寳先發改過所陸毛毛刻因患病送交普育善堂醫調俟病痊亦收改過所以示儆戒未悉黃大令如何核示 
[馬路竣工]  
　　南市十六鋪橋往南直至陸家浜一帶馬路久未修理行路維艱前由該處各店鋪集資修葺已紀前報兹悉該處工程現已一律告竣從此行人無欹側之虞矣 
[細故控局]  
　　繩索匠張杏泉在大南門與姚六寳索討會洋二元姚以兩手空空對遂致口角爭毆兩不相讓張以被毆受傷等詞投巡防南局控訴未知局員如何訊斷也 
[爻占脫輻]  
　　滬南久大碼頭有某氏婦江北産也緣家庭釁起被藁砧嚴責怨忿莫釋於昨日午間乘人不備自取利刃將咽喉劃傷頓時倒地鮮血淋漓不省人事迨鄰佑得悉赶救勢甚危險急倩醫施治漸漸蘇甦夫妻反目家庭常事該婦視性命爲弁髦何其愚也 
[路斃堪憐]  
　　大東門外行仁弄口昨日有一貧民倒斃街頭年約五十餘歳由地甲查無屍屬出認報經同仁輔元堂給棺收殮標記厝壇 
[縣案二則]  
　　陶金貴扭木匠工頭顧松泉到縣喊控値日差詢問何事陶稱顧匠包造房屋議定價洋興工並立承攬爲憑不意顧逞刁工至半途忽欲加價不肯收工是以扭來喊請訊斷該差據情入禀黃大令飭暫看管候訊○龔振瀏前日扭袁敦甫至縣署喊控稱是道署書辦袁是妻弟因迭次借貸纒擾不休禀請究辦袁稱龔妻串通伊妹私將父遺物件搬運等語亦蒙黃大令發差看管聽候傳訊 
[英界公堂瑣案]  
　　包探衛阿和率夥役王開富等人向舊鐵店主姚阿二訛詐洋銀事發經屠别駕訊明押候商辦此已紀諸報端矣昨晨包探張阿五將衛探及王開富王阿六陳阿海姚阿二解請發落别駕與薩副領事會商之下以衛探旣充公役豈可率同黨類任意拆梢判令發回捕房管押一月革去卯名王開富係過犯判令管押二十日阿六管押一禮拜姚陳各具切結從寛開釋○包探金阿狗禀稱陳阿金竊取方阿小家東洋車一輛經小的拿獲原贓將陳解案方投案領車陳供稱小的係南通州人窮苦無依不得已而犯竊别駕判令遞解通州原籍○包探竇如海禀稱小的查得小工俞阿四楊少泉張少留王大喜賈長小楊瑞和等人前在某公司某輪船上竊取錫餅十枚賣與趙阿和錫作是以傳案請判别駕判令發回捕房各管押一月趙罰洋銀十五圓○包探沈金隆禀稱小車夫陳洪生竊取乾豐棧内樹柴四捆經小的拘獲送究乾豐棧夥某甲投案聲訴陳供稱小的係江北某處人不敢行竊别駕判令掌頰五十下○三百三十號華捕解駕車攔路之馬夫施阿生請判别駕判罰洋銀一圓○賊犯陸阿福前因案發遞解蘇州今又來滬竊取應桂發家布棉被一條經包探顧阿六緝獲人贓於昨晨解案請究應投案領贓陸供稱小的前蒙遞解實因故鄉並無恒産無奈復來治下不敢竊物叩乞施恩别駕判令笞責二百板再行遞解○包探孔阿才禀稱周寳章邵阿長二人均係賣菜傭昨日在菜市爭奪攤基以致口角扭毆邵突將周手指咬傷事經小的查知是以拘邵請訊周投案申訴前情邵供稱小 
 
 

Page 4

 
 
的係寍波人周占及小的攤基故與爭論伊之手指實是悮傷别駕判罰洋銀一圓給周爲養傷費○昨晚野雞倡婦王阿調植立路隅見有衣服齊整之人卽上前拉令入室强與爲歡適爲二百十八號華捕所見拘解公堂王倡供稱小婦人家在紹興本係良家女子悮被歹人拐騙來滬迫令作此無恥生涯别駕判令遞解回紹興原籍○包探黃四福禀稱烟館酒肆向不准夜間十一點鐘之後招接主顧昨晚十二點二刻小的出外巡綽見順興螘香閣飛雲閣春申樓新申樓讌樂居復興園增順昌義豐新祥發鴻源十一家依舊座中客滿故傳案請判飛雲閣中人保出後今未到來别駕判罰飛雲閣及前曾判罰之順興螘香閣各洋銀四圓春申樓等家各二圓 
[美捕房瑣紀]  
　　祝某者住下海浦美興街向充填泥工頭昨晨投捕房報稱失竊衣服等物爲數甚巨指明小工所竊請提訊究捕頭謂旣係小工所竊何弗扭案送懲令出外自行查緝○北蘇州路戴森昌輪船局係戴士元所設昨午一點鐘與隣居同業之袁輝記店主爲生意瓜葛以致用武經某號走街捕一併併拏送捕房捕頭略詰原委令自投英公廨喊控○伯頓路第七百六十八號門牌某姓家前晚被偷兒撬開後門潛入臥室竊去首飾衣服不計其數昨晨投告捕房捕頭飭包探石金榮往勘屬實諭令嚴行查緝○西華德路福和里第七百九十九號門牌某姓家前晚走失女孩一口年十二歳昨晨奔赴捕房求請飭探訪查捕頭頷之 
[法捕房瑣事]  
　　某洋行買辦宋某有包車一輛停於英界清和坊門首爲偷兒竊去當卽投報捕房請爲查緝此五月間事也前日該車夫在法界太古昌報關行門首瞥見原車向之查問知由仁和永報關行轉售出價洋七元又向仁和永查問該行包車夫直認不諱當卽扭入捕房捕頭訊問據供由天津人出售其人業已回津捕頭以其所供顯有不實命押候解送公堂請問官究訊○法捕房五號廿七號二西捕合雇華人某甲爲侍者前日該西捕落差後各持洋槍至鄉村打蕩及回捕房將洋槍安置屋内侍者無心玩弄機關撥處砉一聲致將玻璃窻打成粉碎幸窗外無人尚無傷損事後由捕頭查問該西捕稱並未裝進藥丸捕頭以侍者不應玩弄火器命押候解送分堂嚴責 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[猛夫造次]  
　　上月二十六日安慶西關金寳門外某姓家出殯全副執事頗爲熱閙其柩槓用三十二人經過鹽店巷街是處街面不闖適帽店夥某甲正在街旁撁縀刮漿一時收讓不及柩前引導者竟將縀架踢倒店主某乙素來性暴見毁已物不覺忿火中燒卽拾石抛擊適中扛夫之頭血流滿面諸扛夫停柩擁入店中甲夥見勢不佳遂令店東藏匿不出云乙素有痴迷並非有意隨卽備藥敷治向諸扛夫再四善言掩飾又經鄰佑力爲排解其事始寢書之以爲性粗　禍者戒 
[紅顔薄命]  
　　上月二十七日皖城四牌路南見一婦女年约二十許鬅鬆雲鬢清淡玉容跟一男子年不滿立衣衫藍縷形若鳩盤女子咽咽痛哭一步一停男則洶洶怒吼促令前行一時觀者多人途幾爲塞有好事者就而問之方知男卽女夫某甲甲因父母雙亡家徒四壁夫婦二人全賴女紅以度日甲又浪蕩成性志戀烟霞僅恃針指不能過活其婦無奈備於某公館月得辛資如數付甲稍有花利亦蓄而與之奈甲仍不敷用屢向索取主人厭之辭婦而出甲欣然領歸令作皮肉生涯而婦頗懷自愛不願賣笑門前故悲痛欲絶聞者無不斥甲廉恥喪盡相與嘆息 
[英廨晚堂瑣案]  
　　前者陳葆常控徐文多潛匿帳簿圖頼莊欵經首讞員宋迎刺諭令各邀公正人將帳目理算明白自行料理前晚屠别駕升堂覆訊葆常供稱職員係浙江紹興人向操錢業光緒十七年起　　子慶　徐股開之福康洋廣貨號司帳至十八年杪結帳贏餘銀二千餘兩十九年正月起糾合孫誠者施子霞人股加辦資本是年生意　　　爲批　至二十年杪結帳虧銀五千餘兩因欠莊欵過鉅將號閉歇旣而職員查閱徐經手售貨帳目弊竇繁多與之理　徐非但不照徐　帳目將簿三十五本藏匿家中不肯交出且號中欠莊欵均由職員作保故各莊向職追索不得已控奉宋公祖訊諭著徐交出帳簿各邀公正人　　現明自行料理徐刁猾異常僅交帳簿二十八本尚有草流簿七本　不交出以致無從查核反誣職員舞弊虧銀徐供稱監生係寗波人向　　　　光緒十七年與丁慶股開幅康　廣貨號各出資本銀一千兩所有買賣貨物均歸監生經理另由予慶雇用葆常司帳至十八年杪結　　餘銀二千數百兩十九年起　施等人　加添實本每股腿三百兩　成十股共計三千兩迨至上年杪結帳竟虧耗銀五千餘兩之多難以支　　　　欲及細查此項帳目均有弊端故監生將帳簿二十八本帶至家中詳細核算始知二十年有付莊銀七百三十兩被葆常侵吞胞已　　　弊　甚多難以　　至葆常所　監生藏匿草流簿七本查各業帳簿旣有日流决無另有草流之理旋有詹雲堂者聲稱小的係本邑人向在孫　　帳今者孫患病臥牀囑小的來案代質别　尚爾旣來　代質可知此案細情答稱小的略知孫原藉姑蘇向在家中讀書前者來滬游玩與子　　股開福家洋廣貨號議得三股出本銀九百兩現在店已閉歇資本非介無著反虧欠莊欵連累及孫施供稱小的　股本銀三百兩　供　　略同旋有苛甲者聲稱此案前由友人胡瑞理勸今胡因禀未及投案囑小的代遞禀詞别　查閱各股東及公正人所遞禀内均皆葆常　　　　案大怒命將葆常從重笞責葆常叩頭求免别爲准覓人保出赶緊理帳無干咎戾○某號巡捕解蕩子沈瑞生淫婦控周氏至　别　　允之下沈供稱小的係紹興人向在治下租開老虎灶餘有　　一　轉租與陸周氏夫婦同宿旣而陸周氏之夫病殁棺殮乏資由小的　　　堂代乞棺木並糾資爲之收殮嗣以陸周氏度日　艱小的屢次賙濟迄今已十閱月邇來小的生意清寥所進不敷所出故將老虎灶交還　主另行遷徙昨日陸周氏强向小的索錢情同訛詐致被巡捕拘解案下陸周氏供稱小婦人年四十有三家在浦東丈夫故後遺下一女沈人　　心見小婦人愚　可欺引誘成姦　生一子未及匝月旋卽夭亡昨日沈竟將小婦人抛棄意欲遷居與論逞蠻以致被巡捕拘案别駕判令將沈掌頰一百下著貼償陸周氏洋銀二圓○新巡捕房細崽朱　三調戲陳　林之甥女經陳訴諸捕頭捕頭令包探顧阿六查明實在將朱拘解公堂别駕升堂研訊朱供稱本月初一日小的至西門外觀賽會　與陳遇無端向小的拆梢小的不依致赴捕房誣控陳供稱小的係松江人現與妹子同住泥城橋外墳山路甥女某氏在某繅絲廠作工朱輕薄性成迭次調戲昨日竟敢至家中吵擾小的不得已控訴捕房别駕著朱出其改過切結存查 
[江寗官報]  
　　九月二十一日前江蘇學臺　體芳到會鍾山書院山長梁鼎芬翰林院實紹箕均會　江轉運局候補道何福海新授九江鎭宋朝儒均到卽選道李　　銷假楚竹　　黃福華到鎭江接差回補昨日　選豐縣王謝簡知赴任○二十二日金陵營叅將楊福田禀知沿江巡查看操　選同知朱正元知縣姚錫光均　委　防　　　知縣張紹棠禀知仍接辦江寗電報商局又李芳謝委赴滬津撤防事又文博展假五大皖軍　　營　　軍米金員按選知縣程桂芬鎭江來投文銷護照縣丞萬清涌九江來太湖水師　前營左哨官　司王寓美由蘇來　崇安輪船千總劉德輝由滬來均到虎威　　　鄭倫　驤礮艙沈有恆不派拖代煤船赴漢口辭知縣朱之幹禀知知縣朱應　　故○二十四日翰林院編修吳敬修到由京來内閣中書况周　謝派　　分校調署上元縣正任丹徒縣王芝蘭叩謝委署上元縣知縣張貴誠由吳淞公幹回指分江蘇試用　經雁唐家振巡檢寗夔到省均到通判鍾楠展假五天知縣李文　辭赴十二圩補昨日知縣常桂馥展假數天分發江蘇　　知縣呂承瀚由京來到省並請假三天○二十六日藩憲瑞署巡道桂調補壽春鎭郭寳昌新授九江鎭宋朝儒赴　微新　豐縣王禀知勸捐廣奬勵同知銜運判夏敏功均辭統領侹勝營楊文彪上海縣黃承暄到委署上　縣正芝　叩　桃源縣陳紹唐鹽　事鄧巽鹽巡檢楊樹芬丁源縣丞邢慶安江蘇試用典史凌　敬到捐免騐看均見知府何　樸謝委火勝關釐捐卽辭到差總巡企陵各　卡知　　元　辭上元縣朱禀知見東鄉相驗○二十七日新科探花王龍文劉山京來卽辭口回湖南翰林院編修吳敬修赴涙又周錫恩赴湖北均辭行前　　中書林煌南剿湖北來　　　江縣標　軍　營　授山西大同鎭劉光才辭回營通州宫電報分局浙江縣丞李毓杰海州官電報分局四川縣丞張加瑞二位均由局來叩謝指分江蘇試用縣丞　　東江西來到省　　辭　由靖江　餉　捐　領實收來巡檢　炘由京來又劉移補起服回省水　　縣馬超羣由象山下千秋柳回銷差均到巡檢吳承勵奏委通海查　　　訓導鄧　緝謝委書局分校　清兵船楊永年辭將滬修理　器　二十五日調補　陽縣馬知縣孫友萼高振聲劉德元黃金鉞王世楨郭炯州同謝王春均禀知在糧道習閱養　轅牌示溝河縣縣丞缺以准補之曾錫　　赴新任 
[邗江官報]  
　　九月二十日吳轅尹銷　角稽收郭鹺尹　尚辭回沈家渡○二十一日新科探花王太史龍文某稱翰林謝太史遠涵過揚○二十二日新委安東縣王太令樹　過楊履任○二十三日劉鹺尹鍾　　鹺尹紹同銷北鹽戴鹺尹韶　委北鹽袁鹺尹世致　　尹有林同銷北鹽差○二十四日江西王大令賀臣解　銀　揚○二十五日吳鹺尹用中等告示甄别金分轉耀　銷通屬勸捐差毛分轉昌　銷　屬查災雲耿　尉瀛生赴省公幹○廿六日吳鹺尹恩棫起復回淮○廿七日某科翰林彭太史樹華過揚朱鹺尹士良委解寗餉起程○廿八日方　尹乘鈞楊鹺尹　　同銷北鹽差 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年九月二十三日京報全錄]  
　　宮門抄○諭旨一道錄前○兼護湖督　奉沙市地方失愼彈壓勇丁與水龍會爭路口角致傷死民夫請將營哨各官懲辦處摺○蘇撫趙奏懲辦盗案片○又奏審賜　　按例懲辦片豫撫劉奏審明盗犯　章應辦摺○九月二十三日戶部通政司詹事府廂白旂値日戶部引見三十名廂藍　六名琥藍　六名廂紅滿二十名値年虞三名虎槍　二名松溎　克丹英信色楞額各傳滿請安○鳳鳴由東陵回京請安　　萃等考試漢國生覆命○安徴臬司趙爾巽請　○瀅貝勒芬車安興阿各請假五日○莊王續假十日○内閣呈進勾到本○召見軍機　　克丹趙　巽皇上明日午刻遠海○○頭品頂戴兼護湖廣總督湖北巡撫臣譚繼洵跪奏爲沙市地方失愼彈壓　丁袁永龍會事　口角致傷死民夫請將營哨各官　處恭摺仰祈聖鑒事竊臣前因湖北江陵縣沙市地方武漢兩帮商民糾衆概　飭恭候補道李謙等帶勇前往查辦酌留武勝前營駐紥該鎭以資彈壓本年八月初七日沙市街後章台淵柳林隄民胡如霖家戒於火合鎭水龍趙救武勝前營巡勇十餘人亦前行彈壓與興坊水龍撞遇堤窄人多水龍負重難讓碰磕勇丁三人餘勇糾毆水夫爲紳耆申飭該勇負氣回營揑情妄報營官歐陽榮章適赴縣署未回該營前哨哨官余萬盛輙率勇丁持械出隊追赶至章台淵一帶爭毆致傷水龍夫十餘人時荆州府知府舒惠正在考試武童經荆宜施道周懋琦飭署江陵縣知縣張集慶連夜赴沙會同保甲委員等彈壓查勘火已早熄隨提受傷人騐明傷痕給樂敷治計傷十七人輕重不等並將被火各戶妥爲撫恤營官聞信馳回當塲查出滋事勇丁彭文斌金山田進保等三名挿箭遊營又張宏發等九名送縣訊辦地方人心始就貼服臣先因風聞此事卽經電飭查覆並將武勝前營撤調回省卽派鎭南後營前往填紥札委候補道札勒哈哩赴荆確切查訪兹據荆宜施道周懋琦禀報前來伏查沙市爲川楚要衝五方雜處派營駐紥原以保衛地方及該勇丁因爭路口角竟敢持械出隊致傷水龍會夫多人實屬凶横不法哨官金萬盛與勇兵回營揑報之時不察虛實卽擅率隊出營致搆此釁帮帶官熊得勝在營任令弁勇出外滋事亦屬荒謬管帶官歐陽榮章雖値因公赴縣事出倉猝防範不及但平時約束不嚴已可概見除將營哨各官撤差外相應請旨將武勝前營管帶官湖北儘先補用遊擊湖廣督標中營都司歐陽榮章交部議處帮帶官補用副將熊得勝前哨哨官儘先遊擊金萬勝均卽行革職以肅營規其在塲滋事之勇丁仍飭荆州道府督同江陵縣研審確情從重分别定擬禀辦所有沙市地方失愼彈壓勇丁與水龍會爭路口角致傷民夫請將營哨各官懲處緣由恭摺具陳伏乞皇上聖鑒訓示再湖廣總督係臣兼護毋庸會銜合併陳明謹奏奉硃批另有旨欽此○○趙舒翹片再查接管卷内據邳州孫士麟詳報先後拿獲行刦事主張玉堂家牛馬銀衣等物拒傷練丁平復並練丁格殺賊犯郭歪頭一名案内匪犯魏十鴨供認於光緒二十年六月初三日夜聽從在逃之孫八夥同魏良得等並已獲之忱興同夥十四人分執洋槍等械行刦事主張玉堂家牛馬銀衣等物拒傷練丁平復并稱郭歪頭臨時因恐被練丁格傷身死屬實訊之忱興供亦相同忱興旋卽在監病故將該犯魏小鴨卽魏美瑞郭歪頭均依强刦之案但有一人執持洋槍在塲者不分首從均擬斬立决梟示通行皆擬斬立决梟示郭歪頭雖格殺仍應戮屍梟示忱興依例遣改軍病故免議又據該州詳報拿獲行竊事主宋景懷家臨時行刦得錢衣牛驢等物案件匪犯董小三卽董沅滯一名并起獲賊械洋槍一杆贓牛一支到案訊據該犯供認於光緒二十年十月初八日夜聽從在逃之糜玉才夥同張大仔等同夥六人分執洋槍等械行竊事主宋景懷臨時行强刦得錢衣牛驢等物逸犯張大仔拒傷事主平復臨時行强之案但有一人執持洋槍在場者不論曾否傷人不分首從均擬斬立决梟示通行擬斬立决梟示又據署溧水縣知縣孔廣仁詳報先後拿獲行刦事主袁於合家衣服等物逸犯江老么等拒傷袁於芳身死案内匪犯劉得勝陳復興卽陳三黃老六卽黃四豺三名並起獲原贓布馬褂到案訊據該犯黃老六陳復興供認伊等於光緒十九年九月初六日夜聽從在逃之趙老五夥同李鬍子等並已獲之劉得勝同夥七人分執洋槍等械行刦事主袁於合家衣服等物目擊逸犯江老么等拒傷袁於芳身死劉得勝被逼勉從臨時畏懼逃回事後亦未分贓屬實訊之劉得勝供亦相同將該犯黃老六卽黃四豺陳復興卽陳三均審依强盗殺人斬立决梟示例皆擬斬立决梟示逢恩不准援免劉得勝依例擬杖事在恩赦以前應准援免先後解由徐州道曁江寍府親審確供咨解署臬司黃祖絡分别核審備招詳請將該犯魏小鴨董小三黃老六陳復興批飭正法核秦等情經前撫臣奎俊分别復覈親審無異將該犯魏小鴨卽魏美瑞董小三卽董沅榮黃老六卽黃四豺陳復興卽陳三四名遵照刑部通行批飭先行正法並將格殺之郭歪頭戮屍一併梟示未及具奏移交前來臣覆覈無異除飭嚴緝各逸犯務獲究報曁各案供招咨部外謹會同署兩江督臣張之洞彚案附片具陳伏乞聖鑒勅部核覆施行謹奏奉硃批刑部知道欽此○○趙舒翹片再查接管卷内據署安東縣知縣馮譽騏詳報先後拿獲行刦事主朱啓泰家得贓逸犯劉西路等拒傷事主朱啓濤身死案内匪犯樊云漳卽樊小扣王兆其張照祥卽張小龍三名並于樊云漳名下起獲原贓白布小褂一件到案訊據該犯等供認於光緒二十年三月二十六日夜聽從在逃之劉西路夥同王小丫頭卽王二等同夥十三人分執洋槍等械行刼事主朱啓泰家牛隻錢洋衣飾等物目擊逸犯劉西路等開鎗轟傷事主朱啓濤身死屬實將樊云漳卽樊小扣仔王兆其張照祥卽張小龍審依强盗殺人斬决梟示例各擬斬立决梟示又據署豐縣知縣姚鴻杰詳報拿獲行刼事主王榮常染店得贓逸賊王沅贊等拒傷事主更夫等平復案内匪犯渠柱一名到案訊據該犯供認於光緒二十年八月二十七日夜聽從在逃之王沅贊夥同莊旺等同夥二十三人分持洋槍等械行刼事主王榮常染店錢土衣布等物目擊逸賊王沅贊等放槍拒傷事主更夫人等平復屬實將該犯渠柱審依强刼之案但有一人執持洋槍在塲者不論曾否傷人不分首從均擬斬立决梟示通行擬斬立决梟示又據宿遷縣知縣葛祥熊詳報先後拿獲行竊事主黃知業家得贓臨時行强拒傷事主之弟黃成業身死案内匪犯劉四馮四張四光王大驪陸文貴五名並起獲賊械洋槍兩杆九龍袋子藥等件到案訊據該犯陸文貴供認於光緒二十年十二月二十二日夜起意糾同已獲之王大跴馮四張四光劉四夥同在逃之陸受裹等同夥九人分持洋槍等械行竊事主黃知業家得贓臨時行强喝令王大躧開放洋槍轟傷事主之弟黃成業身死馮四在塲目擊張四光劉四在外接贓聞喊先逃不知强情屬實提訊王大跴等供亦相同將該犯陸文貴王大跴馮四均審依强盗殺人斬决梟示例擬斬立决梟示張四光劉四均依通行擬軍解由淮揚海道曁徐州道親審明確咨經署臬司黃祖絡復核備招詳請將該犯樊云漳卽樊小扣仔王兆其張照祥卽張小龍渠柱陸文貴王大躧馮四批飭正法核奏等情到前撫臣奎俊未及核辦移交前來臣復核無異除將該犯樊云漳卽樊小扣仔王兆其張照祥卽張小龍渠柱陸文貴王大躧馮四七名遵照刑部通行批飭先行正法梟示仍飭嚴緝各逸犯務獲究報曁各案供招咨部外謹會同署兩江總督臣張之洞彚案附片具奏伏乞聖鑒敕部核復施行謹奏奉硃批刑部知道欽此○○頭品頂戴河南巡撫臣劉樹堂跪奏爲審明拿獲搶刼重犯照章懲辦恭摺仰祈聖鑒事竊查前因豫省盗風未熄請將夥衆强刼重案及土匪游勇仍照定章就近解歸該營府州提訊明確由司核詳批飭就地正法隨時彚奏奉旨允准並將光緒二十一年春季分懲辦盗犯彚案奏咨在案嗣據商邱縣禀獲匪犯朱卷卽朱貴甲又名朱卷仙高妮卽高席珍等二名訊認結夥持械槍掠睢州王橋寨財物並迭次搶刼得贓不諱核其情罪重大未便稽誅當經批飭歸　府提案覆審明確禀經批令將朱卷一犯照章就地正法馬妮在監病故照例戳屍與朱卷首級解赴犯事地方懸桿示衆以昭炯戒兹據按察使長祿詳請核奏前來所有光緒二十一年夏季分拿獲强刼重犯照章懲辦緣由僅恭摺具陳伏乞皇上聖鑒謹奏奉硃批刑部知道欽此 
 
 

Page 13

 
 
[光緒二十一年九月二十四日京報全錄]  
　　宮門抄○諭旨三道錄前○蘇撫趙奏審明因姦謀殺逆倫重案按律辦理摺○恭親王等奏爲請旨遵行摺○大臣富等奏呈進貢馬摺○直督王奏恊解山東賑欵銀兩片○九月二十四日禮部宗人府欵天監鑲紅旗値日無引貝　禮部奏派册封端郡王之正副使派出果勒敏浦善○召見軍機皇上明日午刻升文華殿畢還海○○江蘇巡撫臣趙舒翹跪奏爲審明因姦謀殺逆倫重案按律辦理恭摺具陳仰祈聖鑒事竊查接管卷内鹽城縣民婦李盧氏與伊女李三女聽從姦夫蔣學田起意謀殺本夫李贊廷身死一案據前任臬司陳湜訊有端倪當卽飭提犯證卷宗發委蘇州府督同審辦去後兹據蘇州府桐澤督審明確擬議由署臬司胡家楨覆審解勘前來臣親提研鞫緣李三女李盧氏蔣學田均籍隸鹽城縣已互李贊廷係李三女親父李盧氏係李贊廷之妻蔣學田與李贊廷隣村素識往來李三女等均習見不避光緖十八年四月間不記日期蔣學田先向李盧氏調戲成姦隨又與李三女姦好以後乘便互淫非止一次業給過錢物李贊廷均不知情是年七月初二日夜李贊廷因天熱與其子李俊臣李俊卿在院睡熟蔣學田等往李三女房内續姦黎明時蔣學田開門欲走被李贊廷睡醒瞥見喊嚷蔣學田卽將堂屋門拴閉李贊廷推門不開氣忿找尋刀械聲言欲將蔣學田捉住致死蔣學田卽與李三女同至李盧氏房内用鐵鑿挖開墻洞爬出適李俊卿在墻外出恭見而喊捕蔣學田起身逃逸李盧氏將堂屋門開啓李贊廷從廚房持刀進屋搜尋蔣學田不見料係放逃當向李盧氏李三女盤出姦情痛加毆打並逼令自盡李俊臣等跪勸李盧氏等俱立誓改過李賛廷因事開顔面亦卽忍隱後蔣學田經過李贊廷門首與李盧氏會遇李盧　述　前情蔣學田戀姦情熱卽以不如將李贊廷謀害彼此可以常聚之言向商李盧氏應允約定伺便動手各散李盧氏當將謀情密告李三女先知八月初五日蔣學田在不知姓名藥攤上買得砒礪一包囑令祁朝雨之幼女往喚李盧氏適値李盧氏有事囑令李三女代去蔣學田引至僻處將砒礵遞給令交李盧氏並約是夜下手伊來帮助正在商謀被祁朝雨撞見喝逐走散李三女回向李盧氏言明並將批礵交其收藏維時　贊廷外出李俊卿在外備工傍晚時分李盧氏又令李俊臣赴親戚吳兆沅家探　　　砒礵柈入魚肉煮熟適李贊廷回家吃飯李盧氏卽將毒魚給食半夜毒發在床嚷喊蔣學田赶至詢知下毒情形卽與李盧氏李三女進房李賛廷身軀仰臥面側向内蔣學田跨至牀上用左手揢傷　項頸左並用右膝壓住左額角又用左膝壓住胸膛李盧氏上牀用手按住兩腿李三女在牀前彎身掀住左手李贊廷挣札用手亂　蔣學田等鬆放下牀隨取牀頭鐵杆毆傷其左右肩中李贊廷身子滚轉致磕額顱蔣學田覆跨至牀上一膝壓住脊背一膝壓住右後肋李贊　兩脚亂蹬致擦傷兩膝旋卽氣絶殞命蔣學田等將屍身　正因其口鼻流血用手巾揸淨並囑李盧氏等如有人查問謊說遇鬼跌斃並用鞋底向李贊廷頭面磨擦假裝失跌形狀當卽逃回次日屍兄李田廷等趨至看出屍傷盤問李盧氏言語支吾李俊臣李俊卿聞信俱各赶回吳兆沅亦往查看聲稱旣有七月初三日捉姦之事恐是蔣學田謀害必須報官根究卽由李相廷等投保報經該縣陳玉斌詣騐將蔣學田獲案訊認與李盧氏因姦謀殺未將李三女供出李盧氏因恨吳兆沅多言並愛護蔣學田又恐究出實情有礙李三女性命卽誤報吳兆沅因姦同謀並誣李贊廷知情縱容蔣學田亦頓翻原供由縣拘獲吳兆沅質訊先不承認被李盧氏在旁力證吳兆沅並亦卽誣認錄供通詳復訊擬解該管府張球提訊吳兆沅翻供將犯發回移委候補同知周起魁赴縣會同原問官審照原擬由府解司經前臬司陳湜提訊究出李盧氏與伊女李三女均與蔣學田通姦同謀情事隨卽札提犯證卷宗並調原審委審曁審轉各員來省飭發蘇州府會督研訊究明實情詳司擬議解經前撫臣奎俊以案情重大供尚叅詳批司復審一面委員訪查明確並補提要證李俊卿等到省質訊兹據審明擬議由司解勘據各供悉前情不諱究詰不移案無遁飾查律載謀殺父已殺者凌遲處死又妻因姦同謀殺死親夫者凌遲處死又例載姦夫起意商同姦婦並糾其子謀殺本夫陷人母子均罹寸磔者擬斬立决梟示各等語此案李三女因與蔣學田通姦聽從謀殺親父李贊廷身死實屬形同梟獍自應按律問擬李三女除與蔣學田通姦輕罪不議外合依謀殺父已殺者凌遲處死查該縣距省垣在二百里以外臣於審明後督率署臬司胡家楨臣標中軍叅將常福恭請王命將該犯婦李三女綁赴市曹凌遲處死李盧氏先與蔣學田通姦聽從同謀殺死親夫者凌遲處死律擬凌遲處死蔣學田先後與李盧氏李三女通姦起意商同謀殺本夫致陷李盧氏母女均罹寸磔實屬淫兇極惡亦應按例問擬蔣學田除與李盧氏等通姦輕罪不議外合依姦夫起意商同姦婦並糾其子謀殺本夫陷人母子均罹寸磔者擬斬立决梟示例擬斬立决梟示該犯等恭逢光緒二十年八月十六日恩詔事犯雖在正月初一日以前係罪干凌遲斬梟毋庸查辦惟尋常因姦謀害親夫之案例應聽候部議恭讀嘉慶十五年上諭四川程鄧化商同伊子勒死親夫一案實爲人倫至變該督審明後卽將程海恭請王命正法而程鄧化一犯仍請敕下部議未免拘泥等因欽此伏查此案李盧氏聽從姦夫起意輒商同伊女殺死親夫較之彼案情節更重而蔣學田因姦起意謀殺本夫實爲此案罪魁稽誅業已數年辦理未敢拘泥應與李盧氏分别凌遲斬梟一併先行正法並將蔣學田首級解回犯事地方懸杆示衆以昭炯戒吳兆沅訊無通姦知情同謀情事應毋庸議無干省繹屍棺飭屬領埋其先未審出實情之原審官前署鹽城縣知縣陳玉斌委審官候補同知周起魁審轉官淮安府知府張球現據隨同審明例得减議且事在赦前可否從寛免予處分聽候部議至審出逆倫重情並平反斬罪人犯一名應叙各職名係前升任臬司陳提蘇州府知府桐澤候補同知莫葆辰候補通判陳鎬許之玨候補知縣傅淦祚候補同知懋鎬相應一併隨案開報除錄叙供招咨部外所有審明因姦謀殺逆倫重案按律辦理緣由理合會同署兩江總督臣張之洞恭摺具奏伏乞皇上聖鑒敕部查照施行謹奏奉硃批刑部議奏欽此○○臣奕訴臣奕劻等跪奏爲請旨遵行事查去年海上用兵中國購買外洋槍砲其價較尋常倍蓰而窳販充數之弊卒不能除臣等深鑒前失因於各省機器局能自製快槍快砲者留心考察查有江蘇候補道劉麒祥在上海機器局督造有年凡煉鋼製藥等事頗能得洋法之精細開華工之風氣本年八月該員奉旨來京臣等復與面加討論將所製快槍與外洋新出最利之槍同時試騐九量速率均能相等其價偵則所省實多臣等公同商酌値此求才孔亟之際必當擇能而授俾盡厥長相應請旨飭派劉麒祥專辦上海機器局事務其經費房屋均應次第擴充所製槍砲由臣等隨時調騐一切報銷徑報督辦軍務處咨部辦理儻有貽誤　該道是問責任旣專規模較遠而考校亦易爲力是否有當伏候聖裁謹奏奉旨已錄○○奴才富勒銘額等跪奏爲循例呈進京馬恭摺仰祈聖鑒事竊維駟應東房歴紀賓瀛産異馬來西極允宜邊塞輸誠塔爾巴哈台向稱産馬之區奴才等尤有求駿之責兹屆應進貢馬之期奴才於所購馬匹逐加選擇調習試騐謹選得驅馬四匹額魯特游牧領隊大臣奴才圖瓦强阿謹選得馬二匹雖毛色未能純一而德性尚稱馴良專派協領銜卽補佐領巴圖那　隨帶弁兵乘水草暢茂之時於本年五月初九日由塔城驛站起程取道北路草地行走沿途小心牧放並携帶麩料餒養護送進京進遞上駟院騐收試騎敬備御用除照章咨行新　巡撫烏里雅蘇台科布多將軍叅贊大臣察哈爾都統等轉飭經過各地方官一體照料前進以昭愼重所有正貢備貢馬匹數目毛色口齒脚步另繕清單恭呈御覽懇恩賞收以遂奴才等犬馬微忱理合恭摺具陳伏乞皇上聖鑒謹奏奉硃批該衙門知道單併發欽此○○天文韶片再本年山東黃河下游灅决被淹地面甚廣災情極重自應設法恊助以盡卹鄰之誼飭據籌賑局司道生於賑欵項下提撥銀五萬兩發交向辦義賑南紳候選教諭嚴作霖携往各災區會同地方官確查散放用資拯濟除咨明山東撫臣查照外理合附片具奏伏乞聖鑒勅部查照謹奏奉硃批戶部知道欽此 
 
 

Page 14

 
 
[光緒二十一年九月二十五日京報全錄]  
　　宮門抄○諭旨二道錄前○選單○御史文等奏現任武職自盡牽涉該營叅將請旨　刑部　辦摺○兼護湖督　等奏總兵積勞病故懇恩優卹並將戰功事績宣副史舘立傳摺○御史恩等奏請賞給粟米摺御史宋奏請准正途人員捐納道府片○九月二十五日兵部太常寺太僕寺正藍旗値日無引見○熙敬良培各假滿請安○吳廷芬謝授宗人府府丞恩○察哈爾總管策伯克札布謝　恩○謨貝子請假五日○徐郙色普徵額各請假十日○鍑照續假十日兵部奏派武舉覆試磨勘弓刀石派出怡王敬信李文　○又奏派查齋派出啓秀定昌玉書舒存色楞額明秀果勒敏玉璋○掌儀司奏二十七日二十九日祭奉先殿溥侗溥僎行禮○召見軍機汪鳴鑾○本日皇上升文華殿和國使臣克羅伯覲見○光緒二十一年九月分選單郎中戶部廣東齊世名直隸廕同知浙江處州錫惠鑲黃漢人江蘇江寍恩彦正監官學生知縣四川慶符王瑚直隸樂山蔡琛福建安徽南陵孫鳴皋直隸江西泰和郭會準福建福建尤溪吳家俊江西俱中山東范縣王貽哲江蘇舉巡檢吉林雙城廳張其銑廣西監江蘇金匱金錫侯浙江監典史江西萍鄉周詒本浙江文童浙江餘杭劉遠靖四川監○○巡視東城山東道監察御史臣文博巡視東城掌江南道監察御史臣張仲炘跪奏爲現任武職自盡牽涉該營叅將請旨交刑部審辦恭摺仰祈聖鑒事九月初三日據臣城正指揮韓宗慶轉據河陽汛守備報稱日坊堆撥房内有男子自縊身死復據屍子李　赴案訴稱已死男子係伊親父李振祐一案臣等當卽批飭轅指揮會同中南西北四城指揮各帶吏仵眼同死子等如法相騐填具屍格呈稱委係無傷自縊身死惟左𦚼䐐有墨字兩行稱係因叅將趙長春頭目金秀林逼害致死並抄錄字跡呈閱臣等公同訊問據屍子李濤供稱職係左營廣渠汛千總已死屍身係職親父李振祐現任左營東便訊守備因本年正月本營叅將趙長春購線拿獲盗犯小閔等一案勒令職父給案費銀一百兩職父湊辦不出先付五十兩因此叅將不時凌屬又屢次購養産線委派職父湊銀家中現在一空至八月二十三日復將職父喚到衙門面說九月初三日出外辦案勒令職父拿盤費銀一百兩給底線銀一百兩職父愁思無可擲借至九月初一日携帶　廉俸銀二十餘兩出外湊借至晚未回職同胞弟李溥查拔方知自縊身死當赴河楊汛伏請守備移東城司相驗該守備連夜親禀叅將　至初三日始行移司初四日相騐時見親父屍身所帶各物内缺少銀票四兩誠票二十二吊現銀二十餘兩左胳膞上　　　　十三字總回怡叅將凌虐之故再叅將每年兩次由憲署領辦公銀二百兩自光緒十四年銀今除武鄉會試發給銀二十兩其餘　　將侵吞入已勒令屬員嚇銀逼命求給伸寃等語又訊據金秀林供稱小的充當　便汛守備衙門門差顔自八月二十一日守備　　　求我給他借銀二百兩一半給底線一半作辦案使用我說無處求借他說　大老爺催問甚緊如不能借就害了他了至二十八日由衙門出來二十九日上的武錫不想初一日在堆撥房内死了左胳膞爲有　字内稱小的害他係爲没能借銀說叅將逼他是　　銀辦案等語　　現任武職自　牽涉本營叅將情形是否屬　未便傳訊　目金秀林雖堅供并無别　亦難保非有心避　相　兩旨飭交刑部審辦至左營叅將趙長春應否暫行解任訊究之處恭候聖裁謹恭摺具陳伏乞皇上聖鑒訓示謹奏奉旨已錄○○頭品頂戴兼護湖廣總督湖北巡撫臣譚繼洵署長江水師提督臣彭楚漢跪奏爲長江水師實缺總兵積勞病故　懇天恩勅部從優議卹並將戰功事蹟宣副史館立傳以彰忠　恭摺由驛馳陳仰祈聖鑒事竊據長江水師湖北漢陽鎭標　軍遊擊士宗高呈稱調署長江水師漢陽鎭總兵本任江南瓜洲鎭總兵謝濬畬因　受風寒牽發舊傷嗣復重　　濕醫藥罔效於光緒二十一年七月二十五日出缺當將漢陽鎭總兵關防敬謹封存等情呈報前來臣等伏查該總兵謝濬　原名得勝湖南長沙縣人由行伍從軍水師征勦粤逆歴隨原任兵部尚書臣彭玉麟陜甘總督臣楊岳斌轉覊沿江各省忠勇性　每戰必克咸豐四年八月隨同大軍　長江中隊衝過堅關賊壘直抵鸚鵡洲與陸軍夾擊　復武昌漢陽兩城迨田家鎭之役水師戰船分四隊進攻該總兵　　水勇　榮直前燒燬　船無算乘勝進成蘄州該道因田鎭老巢已破失所倚恃乘城而逃嗣復連克江西之廣信湖口等城十一年三月逆口　至成　黨回援安慶該總兵隨同楊岳斌　凝固守賊不敢逼旋與陸軍　克亦岡嶺殲斃悍賊四千餘名于是安慶勢孤八月間因　收復先是逆匪竄踞金陵接以蕪湖爲匪障以東西梁山爲鎭鑰金柱關爲關鑯同治元年四月官軍旣克北岸之西梁山賊亍南岸之處防守　　設總兵隨同彭玉麒山沿溪口進逼金柱關前後鑾擊該關之賊因有水師牽制不暇　及太平陸軍遂克府　迨後金柱關及東巢山並無湖縣等　隘亦均以次規復綜計該總兵在營十餘年大小數百戰身受重傷屢瀕於危卒能堅忍不渝所向克　　功保至儘先副將洎同治三年金陵克復奉旨以總兵記名簡放光緒十五年在　標中軍副將任内經原任兩江督臣曾　荃以該總兵才識廣通任事勇敢治兵嚴服巡緝勤能奏保堪勝總兵之任十八年復經本任兩江督臣劉坤一以該總兵爲長江水師再將賀望最優保奏奉旨簡放江南鳳洲鎭總兵謝濬畬感激聖恩益圖報稱隨時督率將弁于所管汛地梭　巡防盗匪歛跡商旅賴以得安上年八月奉命兼署總督時止海防戒　晝夜設防布置周濬深爲劉坤一所倚重本年調署漢陽鎭總兵到任後因巡江閱操道途感冐風寒　動舊傷時發時　　軍變暑濕以致不起該總兵爲彭玉麟所識拔平日不自矜功治軍嚴而有恩將士無不悅　今一病遽殁先此人材殊堪悼借查前任瓜洲鎭總兵吳家榜積勞病故　兩江督臣劉坤一奏蒙恩行優卹有案今謝濬畬等同一律合無仰懇天恩俯准勒部將惠洲鎭總兵謝濬畬照軍營立功後病故例從優議卹生平軍功事績宜副國史館立傳並于湖南原籍及安徽來石磯地方兩祀前兵部尚書彭玉麟專祠春秋賞爲致粲以彰　　出自高厚鴻慈所叅漢陽鎭總兵篆務本任總兵高光效提在瓜洲鎭署任統帶該營當由臣竊　檄委該鎭中軍遊擊王宗高暫行護理現經臣等咨商查有記名提督荆州管同將周芳明老成持重訓練嚴明堪以署　除徼　　　曁所邀江南瓜洲鎭總兵員缺咨會者兩江總督臣張之洞查照向章擬保海防總兵人員請旨簡放外所有總兵積勞病故籲恩優卹緣由護會同署兩江　　臣張之洞合詞恭摺由驛其陳伏乞皇上聖鑒訓示謹奏奉硃批另有旨欽此○○巡視中城河南道監察御史臣恩順等謹奏爲京師貧民過多擾案籲懇恩賞粟米散給外城各粥廠以資賑濟恭摺仰祈聖鑒事查同治六年七月二十五日上諭戶部奏遵議外城粥廠酌給粟米一摺所有東城之臥佛寺　城之打磨廠西城之長椿寺　源寺北城之園迎觀梁家園各廠等月共籌粟米三百七十石著照部議於八月初一日起由各該城　月咨戶部劄倉照數給發該御史等務當督同紳士安爲施放毋任侵漁用副軫念窮黎至意欽此嗣於光緒三年十月間前巡城　　臣訥隆阿等以近京各屬旱荒飢民日衆各廠經費不敷奏蒙恩准合中城之朝陽閣等八粥廠等共共賞給粟米三百三十石分領支放迭經欽遵辦理在案伏查五城粥廠設立近二十年每屆冬令貧民生計維艱待哺者仍復不少現飭各紳士等設法籌辦於十月初一日一律開放但所籌經費仍恐不敷散放惟有援案籲懇天恩俯准飭部照舊發給俾各廠得實接濟窮黎悉荷皇仁謹將各廠應需米石查照歴年成案另繕清單恭呈御覽伏乞皇上聖鑒訓示施行謹奏奉旨已錄○○御史宋承庠片再捐納道府一項前經奉旨停止但准實缺應升者報捐原以澄叙官方愼核流品惟自軍興以來需餉日亟不得不略爲變通以裕餉項查各部中捐納人員非無學無優異才具開展之員祗以限於資格選補無期沈滯閒曹不克展其所藴如可酌重疏通凡係正途出身雖非實缺有願改捐道府者酌加一二成准其捐納其非正途出身並未在部當差者概不准捐則於推廣捐例之中仍寓愼重名器之意應請飭下戶部核議庶於餉源亦不無裨益也謹附片具陳伏乞聖鑒謹奏奉旨已錄 
 
