# 1918 - 211 - 4916334

 

Page 1

 
 
   
 
 

Page 2

 
 
時評 
[曹張倪與岑陸（冷）]  
　　曹錕張作霖張懷芝倪嗣冲在天津會議之時岑春煊陸榮廷亦在武鳴相會之日曹張倪會議者解决北方内部之事亦卽及於攻南之事也岑陸相會者解决南方内部之事亦卽及於禦北之事也然則此兩方之相會其影響關係於將來者豈細也哉 
　　兩方相會之成績卽將來勝負之左劵此推測時局所同心也蓋内部不一致斷不能展其力於部外内部之人而不能相見以誠斷不能使部外之人有所信用故其成績雖見於今日而其效果必現於日後無疑也 
[命令]  
　　八月二日大總統令任命阿拉坦巴圖爾爲翊衛使特古斯巴雅爾爲翊衛副使此令 
　　又令任命吉爾格朗爲翊衛此令 
　　又令國務總理段祺瑞呈覈安徽省長黃家傑舉劾屬吏請予分别獎懲等語宿縣知事包允榮才識俱優猷爲素裕署理貴池縣知事劉鎬志慮貞純才猷卓越均仍交國務院存記代理毫縣知事汪箎實心爲政吏畏民懹着晉給四等嘉禾章　縣知事童佐良才長心細肆　咸宜着晉給五等嘉禾章署理鳳台縣知事劉沛年富才優心精力果代理太湖縣知事黃中勤求治理威惠兼施均給予五等嘉禾章署理蕪湖縣知事余誼密丰裁峻整膽識並優和縣知事金保政學道愛人恂恂儒吏均着傳令嘉獎前署青陽縣知事錢　書馭下無方被控有案分發任用縣知事劉慶曾品行卑鄙藉差需索着均交文官高等懲戒委員會依法議處此令 
　　又令楊建勳給予二等文虎章此令 
　　八月四日大總統令陸軍總長段芝貴呈請調任王克儉爲陸軍騎兵第四團團附王華堂爲陸軍騎兵第四團第三營營長均照准此令 
專電 
[北京電]  
　　津會巳散仍迫曹南下並請先宣布日期副座主緩舉仍允曹惟以攻粤有效爲條件（五日下午七鐘） 
[北京電]  
　　西南請各國承認之電已由各國領事電陳各使館各使昨巳致電本國政府請示 
　　（五日下午七鐘） 
[北京電]  
　　林日使下午五時赴段宅致宣言書談五十分鐘說明理由政府亦將有宣言發表 
　　（五日下午七鐘） 
[北京電]  
　　錢内長明日銷假惟態度仍消極（五日下午鐘） 
 
 
 

Page 3

 
 
[北京電]  
　　我國將有出兵崴埠宣言發表宗旨三大端（一）以參戰關係必與協約國共同行動（二）俄與我接壤於國防有關（三）我國在崴僑民較多有保護必要（六日上午十二鐘） 
[北京電]  
　　滿洲里附近鐵橋已被過激派毀壞該處情形益危急（五日下午七鐘） 
[北京電]  
　　段專員持函到津副座願讓曹錕但以立功川粤爲主要條件衆無異議曹允南下倪張即日言旋各留代表在津惟推張懐芝入京報告 
（六日上午十二鐘） 
[北京電]  
　　馮巳預備向新國會辭職並通電全國表明心迹飭由秘書擬稿長約二千言 
（六日上午十二鐘） 
[北京電]  
　　新國會定十日開幕馮段預備祝詞親自出席惟閣員應否提交追認正討論中（六日上午十二鐘） 
[北京電]  
　　徐樹錚爲國防副司令已得各方同意（六日上午十二鐘） 
[北京電]  
　　大同匪勢復熾派南苑十五師砲兵一連馳往痛勦（六日上午十二鐘） 
[北京電]  
　　羅馬敎皇派使來華據某使館員言法已以天津條約爲理由提出抗議（五日下午七鐘） 
[香港電]  
　　陳炯明報稱七月三十一日克復大埔章士釗已抵廣州（五日下午四鐘） 
外電 
[哈爾濱電]  
　　却克軍司令狄特里區將軍巳抵哈埠與輸運却克軍前往滿洲里車站事有關狄下車時有中國軍樂隊及謝米諾夫衛隊在站歡迎霍將軍與中國陶司令現與狄和衷商榷一致進行將偕却克軍在後貝加爾境共同活動而霍將軍所有砲隊騎隊行將赴烏蘇里助却克軍作戰因烏蘇里方面過激黨與德兵負嵎自固人數且日見增多也霍將軍昨在格羅台柯伏語人謂亟盼協約國從速遣派大軍赴後貝加爾與烏蘇里兩戰地今過激黨得德兵之援助人數較却克軍俄軍爲多故却克軍等向前進取難免不遇勁敵設無協約軍相助則在冬季之前西比利亞將爲德人所管轄目下却克軍前途之利鈍尙在未定之列云（三日） 
[海參崴電]  
　　英兵一部今晚開赴尼古爾斯克陣地敵軍大增却克軍現在該鎭北面八十五英里據守新防線北京英法使署之參贊已抵此間將組織國際委員會此種圑體可臨時畫策遇事應付無須禀商政府實爲必要之機關各處政府爭權之問題似可解决衆皆知伏爾加河與西比利亞北部之事狀今猶未明此時尙非爭論政　之日謝米諾夫軍隊被逼退入中國境有過激黨四百人携帶手鎗侵入滿洲里該處中國軍隊現令其撤回（五日） 
　　以上字林報 
[香港電]  
　　大雨不息以致山崩兩次死傷多人昨日午後大塊由土挾巨石二自高墜下落於瑪利遜山路第十四十六十八二十號門牌之僕室悉被埋沒中國製糖公司倍克氏之妻與其糼子及一姪女一僕婦皆葬身土中第十八號壓死僕婦一人餘者逃出昨晚五時半西角某屋塌落死華人一傷男女各二及一糼孩九廣鐵路區域内亦發生山崩事（五日） 
　　以上路透電 
[北京電]  
　　據國務院方面消息今日之國務會議决議討伐南方預定三個月爲期每月支出一千五百萬元作爲軍費（六日） 
[北京電]  
　　蘇贛湘鄂四省督軍連名請求南北　　電報於本日（五日）已逹中央政府矣（五日） 
[北京電]  
　　蘇贛湘鄂各督軍昨日聯名電覆天津會議之諮詢如左（一）吾人於對南策和戰皆無所主張唯有侵入我管轄境者討伐之否則不加討伐（二）總統副總統問題聽國會决定（三）關於出兵問題承認中央政府决定之方針第一條雖不明言和戰實爲消極表示反對討伐南方之舉（六日） 
[北京電]  
　　政府决定任命黑龍江督軍鮑貴卿爲國防總司令以徐樹錚爲國防副司令目下徴求各方面之意見將據其結果即正式發表矣（五日） 
[北京電]  
　　政府對於海參崴出兵之宣言書正在起草擬附交六日之國務會議内容具三理由槪略如左（一）加入參戰團當然與栛商國取一致之態度（二）近接國境有國防上之必要（三）爲保護中國之僑民（五日） 
[漢口電]  
　　吳光新電告王督軍云四川督軍熊克武因被雲貴南軍之壓迫及有多數之川軍願歸服中央巳派遣代表與吳軍聯絡提議挾繫雲貴軍云（六日） 
[廣東電]  
　　據陳炯明之報告南軍由七月三十日對於在大埔方面之北軍開始攻擊激戰數時即恢復該地三十一日及八月一日之兩日間續行追繫驅敵於藍田方面敵之兵力不下四團又二日以來南軍在梅嶺方面開始攻繫現正在激戰進行之中（五日） 
[漢口電]  
　　吳偑孚馮玉祥二人電告王督軍云天津會議决議續征因不知前敵實情之故余等於其間熟察情形以統一爲國家政策除速止戰爭努力妥協外無良法乞速建策中央政府等語王督軍對於二人之電意頗贊成但以北方之形勢恐建議無效反被讉責是以未與政府傳逹僅電告曹錕張懹芝而已（六日） 
[廣東電]  
　　冷遹近由南寗回廣東據彼之談話云彼等於七月二十八日抵武鳴陸榮廷喜悅無比岑陸兩氏相見後互叙闊别陸氏云我輩年齡已越六十更無政治上之野心如彼北洋之所喧傳然爲護國起見竟至不得不繼續與本心相背馳之戰鬭實甚覺苦痛云云會見之要務已早經完畢岑氏因陸氏之懇留擬再盤桓數日至十日回粤外間傳言岑氏此次入桂實携有美國借欵案欲就商於陸氏此說恐係欲離間南方與日本者所捏造蓋在今日之局面不能有如此之事固不待識者而明也云云（六日） 
[廣東電]  
　　六日衆議院開第一次會議其議事日程一定議員席次序二選議員資格審查委員三正式議會護法宣言（六日） 
[廣東電]  
　　陸榮廷確患足疾起居頗不自由（六日） 
[東京電]  
　　參謀本部及陸軍省諸要人今日在參謀本部開聯合會議審議重要事宜（六日） 
[東京電]  
　　長谷川朝鮮總督本日訪寺内首相會談移時而退（六日） 
[東京電]  
　　上原參謀總長今日奉召入覲伏奏軍事上重要各事項（五日） 
[東京電]  
　　今日在首相官邸開臨時内閣會議（五日） 
[東京電]  
　　後藤外相今日入覲奏外交上重要各事項（五日） 
[東京電]  
　　日皇爲獎勵帝國飛行協會事業賜助金五十萬元（五日） 
[東京電]  
　　本年一月以來在海參崴方面任務保護日僑之軍艦朝日今日安抵橫須賀軍港（五日） 
[東京電]  
　　爲俄國沿海州北部之警備日本派遣艦艇若干隻前往該處矣（五日） 
[東京電]  
　　派往西比利亞之美國紅十字會救護班一行三十名今日出發（五日） 
[東京電]  
　　時事新報所載囗日對於囗囗囗囗動員令巳下（五日） 
[東京電]  
　　在烏蘇里附近之却克軍於八月二日因受混成約一旅團之敵兵襲繫有退至希馬可夫卡附近之報（五日） 
[東京電]  
　　在克洛得科之霍爾瓦特將軍於三日將閣僚同移至海參崴矣（五日） 
[東京電]  
　　據報極東政府與西比利亞政府未至合併（五日） 
[東京電]  
　　山田陸軍次官昨日到小田原訪問山縣公爵會談甚久（五日） 
[東京電]  
　　原政友會總裁因擬七日歸里昨日訪寺内首相有種種之協議（五日） 
[東京電]  
　　據時事新報云預備派往海參崴之美兵數千名於五日分乘（辛毗耳）號及其他運送船二艘由馬尼刺啓程此等美兵合在大沽附近之駐華美兵若干共計約有七千名一俟至日本某地停泊後即將前往海參崴（六日） 
　　以上東方通信社電 
戰電 
[巴黎電]  
　　今晚公報云法軍繫敗敵軍後衛乘勝沿廣約五十基洛邁當之陣線向凡塞勒河前進法軍左翼巳抵愛恩河前岸及自蘇瓦松至菲斯美之凡塞勒河美軍巳佔據菲斯美鎭之外部法騎隊現沿蘇瓦松至萊姆鐵路從事偵察自昨日起法軍曾於數地點前進十基洛邁當有奇一日内克復五十餘村（三日） 
[巴黎電]  
　　今日下午公報云戰線未變動無事可報今晚公報云法軍已於菲斯美東面數地點進抵凡塞勒河敵軍後衛在茂維崇與香比尼間猛力抵禦惟法軍已於北岸數地點佔據立足地菲斯美鎭巳入我軍之手法軍在萊姆西北奪地至勒維萊特村敵軍現仍力守該村亞佛河左岸之德軍被逼棄加斯台與美斯尼聖喬治間之陣線地一部分法軍佔據亞佛河西岸之白拉歇村攻入哈吉柯村進抵柯爾特滿希村外俘虜若干人（四日） 
[倫敦電]  
　　今晚美軍公報云敵軍巳被迫紛亂退至凡塞勒陣線之外美軍自七月十八日至今共俘虜八千四百人獲砲一百三十三尊（三日） 
[倫敦電]  
　　美軍公報云美軍巳佔據菲斯美鎭現扼守該境凡塞勒河南岸之地（四日） 
[巴黎電]  
　　德軍仍在廣三十餘英里之陣線退走昨日協約軍前進六英里有奇德軍扼守塞勒河之希望巳絶德軍之退走大約須逹愛恩河北岸始巳蓋福煦將軍决計不使敵軍得睱整理其防務也協約軍之陣線今自西至東幾巳伸直德軍之扼要點全經摕除福煦將軍之計晝施之不足三星期巳奪去德軍於五月二十七日在愛恩河取大攻勢進窺巴黎所獲之結果德軍犠牲絶多之生命物質而獲俄頃之勝利繼乃遭瑪恩河大戰後最大之挫衂而其出發點今巳在望德政府曾豫告國民謂此次攻勢可獲和局與勝利今乃遭此巨厄被國民亦可覺悟矣（四日） 
[華盛頓電]  
　　陸軍總長巴克氏將以新陸軍議案提交國會規定軍役年限自十八歲起至四十五歲止（三日） 
[倫敦電]  
　　現游英倫之美國國會議員九人發表宣言書謂美國非至戰爭業巳奏凱决不稍懈其備戰企圖美國現有在軍役年歲之人二千萬人且每年有少年百餘萬人滿二十一歲美國農産極爲豐富可以供給法英意三國且可使其軍隊糧食無缺本年十月前法國將有美兵二百萬人在美訓練者尙有一百五十餘萬人皆年在二十一歲至三十歲間精壯之士現每日啓程赴戰線之精兵其數輒有十萬人美國每星期可製成來福鎗五萬五千枝機關鎗五千架每日各廠能出砲彈七十六萬枚美軍且豐備新武器如改良榴彈火液器毒氣等類美國現有飛行家十萬人且正在建造飛機二萬五千架新飛機之摩托爲世界最有力者可令大飛機於二十小時内飛渡大西洋美國戰鬭飛機運赴歐洲者巳有五百架目下每星期可出飛機八十架云云（四日） 
[西特爾電]  
　　美國西特爾港造船家七月份所下水之船共有十萬零一千七百五十　内有鋼船九艘木船七艘其多爲前所未有（四日） 
[華盛頓電]  
　　航務部宣布太平洋濱某船廠所造重一萬二千　之貨船印文西白爾號於安置龍骨後二十四日後下水其速爲前所未有（四日） 
[華盛頓電]  
　　此間接官電謂奥國工人患饑頗甚近曾派代表參與維也納大會各代表皆謂國民之成　莩者爲數甚衆且全國現有疫癘肆虐某代表警告全會謂今冬將無煤可得又有某代表謂今勢難倚恃政府工人宜自行設法脫除饑患云（四日） 
[倫敦電]  
　　棉花管理局宣布各紗廠之紡績美棉及其他雑棉者可給以執照准按其紗錠之百分之五十五紡績美棉每星期工作四十五小時以前祗准有紗錠百分之五十每星期工作四十小時目下並准用餘剩紗錠紡績埃及棉至織布廠向祗准使用織布機百分之六十以織美紗每星期四十小時者現亦將准其使用百分之六十五每星期工作四十五小時半（二日） 
要聞一 
[津議結果之波折（留因）]  
　　此次天津會議純以秘密會議方式行之故外間無從得知其眞相余亦不敢貿然以傳聞無據之言率爾報告前昨兩日此間報載天津會議經各方接洽之後已得美滿結果正副總統問題曹張捨其希望一致推段（一說由倪倡議暫時　置以待有功蓋隱然留以許曹已得各方同意）因此問題解决曹所餘要求條件惟經略使軍費亦已得政府核准則曹實無詞推諉勢不得不即日南下現曹亦已表示許允之意故勸曹南下問題亦已解决張奉督不日回奉布置防邊三省經略使之命亦將發表此外次要問題均經妥協各督軍將即日回防津議結果果如以上情形誠可謂爲圓滿解决也然旋有一說謂天津會議因段總理不願就副總統職巳兩次函告津會詞意懇切前所一致推定之大總統徐東海亦有寗蹈東海之表示因之總統問題又生異議各議决案又牽率停頓各督軍又皆觀望而不即回防所謂津議之圓滿結果又一變而入於荆棘之途矣此日來報紙上所露之消息大略如此余謂以如此之重大問題糾紛複雑而欲於二三次杯酒談笑間一律解决讓步者讓步慨任者慨任和衷共濟消釋私嫌諸督軍之愛國心何遽激發乃爾覺悟何又若是之迅速吾人未敢深信果若是是誠吾人之所欽偑弗遑者也然頃晤津議有關之某君言其内容殊有不然者略述梗概以告讀者 
　　此次津議自南北兩張到津與曹使及北京方面要人晤會後意見頗不一致某乃急電倪嗣冲來作曹邱之說客（指勸曹言）曹知之亦急電吳佩孚商方略吳恐曹耳　故有住津勿動之覆電倪到後見此情勢非佳乃於前晚之會議整襟危坐突發此一番侃侃之談（見前報）各督軍不料有此正論聞之面面相覷唖口無言蓋倪亦本希望副座之一人今見此席旣輪不到己則樂得抛棄希望以此自豪而在他人爲面子計亦須略避嫌疑又不便作人棄我取之言至此惟有唯唯諾諾稱善贊成而實則其心各異本未嘗妥協也自此次會議後表面上旣皆無異詞於是遂傳以爲津議已有結果曹　將即日南下此即圓滿解决之說所由來也 
　　迨以此會議情形報告於段總理段之左右固有熟悉此中情勢者以爲未妥乃急函該會先述不願就副座意次則極力慰藉曹張諸人張作霖至是固巳不復有所希望而曹則因此益不能無所憤憤蓋以爲余並未一定希望副座之人乃政府前旣以此勸誘而今日倪言又意在沛公一若怪余專爭此一席者於是態度益趨消極一切問題遂亦無形延　倪至此自知出言之過激乃於昨日在王郅隆宅大宴與會諸人席間婉勸曹張南下而曹尙絶未有所表示推測情勢總統問題不便再有所討諭祗得暫待將來而曹張南下問題恐一時亦未易辦到故此天津會議結果斷不能如外間所傳之圓滿前聞與會諸督軍日内將赴北京一行另籌解决方法今併此一行而亦終止則其散場之無興可知矣 
[出兵與國防]  
　　參陸處重要會議四日參陸處特開緊要會議參陸兩部總次長及師嵐峯處長等均列席聞所議决要案三項（一）准吉黑兩省各添警備隊三營餉費由中央擔任（二）津議彙案所請各軍餉費問題均交財部分别核發有必要者先行籌撥（三）出兵赴滿問題已具體决定爲自動的國防於日本方面不過爲口頭之通告議畢并擬發十七處通電 
　　赴崴軍隊之中阻我國派赴海參崴與各國共同行動之軍隊原定二日出發因須經過南滿鐵路故當局先向日本齋藤武官通知惟齋藤武官尙未將通行證交下且因南滿路各處山水暴發行車停頓致前日未能起行 
　　國防軍隊之籌撥北滿方面派兵增防原議以兩師爲度前日上午閣議討論此事下午又在參陸辦公處開會密商聞巳議定調派奉軍補充旅五旅前往增防現正向奉督徴取同意一俟商妥卽可出發至蒙古方面前由綏遠派出騎兵四營連同原駐烏得之兩營陸續開　前進近因恰克圖吃緊續由張家口調撥兩營定本月九日由口出發連前共得十營兵數約五千人蒙古方面得此大隊駐守不致更有疎失 
　　北滿俄黨之實况外間盛傳俄黨大舉來犯北滿異常緊急至有滿洲里不守之說政府特發急電詢江督鮑貴卿江督昨有覆電到京述俄黨近情頗詳據云過激派收合各處散卒游民曁德奥俘虜等約得萬餘人一時聲勢復振謝米諾夫孤軍難敵退入江境現反在吾國軍隊之後外間不察致有滿洲里失陷之謠疑其實激黨萬餘人皆烏合之衆吾沿邊防軍現有兩旅兵數相等而精銳過之激黨知難不敢輕進因有各不相犯之約吾軍現出駐四站與激黨遙遙相對彼此均能相安無事堪以告慰云云此爲鮑督最近之電自極可靠滿站之無恙巳足證明而有餘矣 
　　取締浪人之交涉滿站附近謝米諾夫軍中及過激派軍隊内有某國浪人從中活動並多方騒擾當局特向某國軍官婉商取締方法某國軍官謂决不致有浪人參加如果有之即可格殺勿論云云 
　　赴崴軍分往滿洲里段總理以鮑黑督兩三日來屢電告急滿站防務吃緊俄新黨雖未入境然商民則異常恐慌僅有張總司令煥相部隊三千名實難敷用堅請派兵前往援助故决意將派赴海參崴之兵分出五成兵力赴滿洲里協防餘軍仍赴崴埠四日巳電致吉黑兩督徴詢意見俟得覆電卽可確定 
 
 

Page 4

 
 
   
 
 

Page 5

 
 
   
 
 

Page 6

 
 
要聞二　 
[天津會議之終場]  
　　天津連日大開會議巳將散場除張懹芝將經赴京漢外其餘督軍將逕由天津回任不復來京現巳命路局備車掦言一二日即將成行至所議問題卽再議亦不過如此關於選舉事交代安福部辦理最重者祗有曹使動身一事四日晚大宴會席上倪張等迫勸曹氏即時發電聲明行期曹推讓者再并云所請各節若不辦到南下何益衆言擔保必能如願請公勿慮倪張兩督并連聲大呼不見通電我等不散曹迫於衆議不得巳稍有表示南下之意但通電一節仍未允諾據由天津來京之某軍官云曹經略南下之期至早亦須本月二十日左右但七月份經費政府目下並未撥給則卽有定期亦不足恃也 
邊警彙聞 
[鮑黑督之往返要電]  
　　黑龍江督軍鮑貴卿二日電云滿洲里附近旣有俄新黨究應施用何種手續對待倘用武力解决尙希速派勁旅一師開往該處備戰否則亦乞電示方針又一電云滿境日益吃緊現派專員星夜赴滿密查三日電云俄軍敗回德奥俘虜及紅衣隊在後緊進巳過八十六號小站扎蘭諾爾亦爲過激隊佔領孟團全部現已退至七十八號小站等語又一電云滿站派員嚴行取締過激黨軍及扼防辦法略分三欵（一）我軍於派員與新黨接洽之際一面卽已扼要嚴守境地（二）與新黨協議令退至大烏里駐紥免致雙方互起猜疑（三）與謝部提議卽行停戰以上二三兩欵現仍在磋商之中但過激黨巳允在約期内决不侵我境地惟因有人從中阻撓過激黨因之對我所提出令其退駐大烏里等件尙遲疑不决云云三日參戰處電示鮑督三種辦法一速將滿境外人派隊保護送至海拉爾一速調陶么兩司令所部軍隊前往維持一該處應卽宣佈特别戒嚴聞鮑督前電請來京面陳機宜三日又來電陳明巳决定於陽日啓行入京如有指示盼於陽日前頒到云云 
[政府與吉省長之電商]  
　　吉林省長郭宗熙由吉林赴哈爾濱再自哈赴江省二日抵哈政府去電令將哈埠附近俄黨情形詳細調查報吿並令其於將來自江返省後來京一行三日郭來電云警備司令部前有移設海拉爾之議現在黑省國防緊急中東鐵路首重保護擬令陶總司令祥貴即日移駐海拉爾矣 
[陳都護之吿急]  
　　庫倫都護使陳毅電略謂恰克圖危急萬狀地方秩序恐難維持又一電謂因俄黨侵入烏境庫恰同一緊急無兵可派曾經由庫設法抽調僅能派兵一連赴恰保護副使公署重要案卷巳送來庫代爲保管查恰城華商甚多現巳紛紛來庫避難前此請派援軍未知何日可到請迅電復三日又電云哲佛巳有不限制中央政府派兵防庫之意請速進行 
[川邊之防務]  
　　川邊餉項向由川政府籌助自川局變化後應由中央發給惟半年以來迄未撥付分文現陳遐齡力不能支閣議乃於藏事爲具體的討論結果以援助陳遐齡爲前提遂决定先滙二十萬元至打箭爐交陳使作爲軍餉遂於一日滙去二日得陳遐齡電據稱唐繼堯現派華封歌帶滇軍三營抵冕寗將與� 
職軍劃分區域共防藏番遐齡派王團長政和前往接洽矣 
[政府有起用馬安良之意]  
　　宿將馬安良爲西北之有聲望者自因病開去甘肅提督後養疴導河政府以現當西北有事意欲起用馬提督日前電致其珂里慰問近狀云 
政聞彙要 
[調兵駐府之謠傳]  
　　自督軍團第三次在天津開大會議外間謠諑日盛竟有謂馮總統現爲防患於未然起見除電令王廷楨統帶第十六師全部尅日北上外並調第十五師（即劉訽所部者）全數移駐公府以資警衛第說乃據府中人云總統始終未令第十六師來京而第十五師亦無移駐府中之事此說純出無稽云 
[注意元首之舉動]  
　　四川代表黃蓄芳（名金鰲）前由川來京晉謁當局談判不得要領本擬即日南還旋經元首挽留暫駐北京以便隨時垂詢一切黃現由燕台旅館移居四川營新寓爲久住之計又公府秘書惲寶惠於三日晨八時三十五分乘京奉車赴津據府中人云惲此次赴津係因府中無甚要事特往料理家事而外間所傳則謂惲氏赴津係奉元首之命二次勸請奉皖兩督及曹張兩上將來京云云究未知孰是也 
[國務員過渡之籌備]  
　　新國會不久成立日來段總理巳與各國務員會議其結果以馮河間爲代理總統現内閣則於舊國會解散後成立宜向國會全體辭職並由河間將段合肥係黎黃陂任内所任總理之理由冋新國會用代理總統名義咨請追認段之總理爲有效以免陷於無政府地位一俟正式大總統選出再行組閣又閣員連帶辭職係照例文章但閣員中不久必易三二人云 
[關於梁士詒之所聞]  
　　梁士詒此次赴粤銜有重大使命固爲識者所共認公府消息梁氏近日致元首各種密電均謂西南意見不易通融三日早更致段總理密電謂岑春煊等堅持恢復舊國會以便詳議國會組織選舉兩法及憲法餘則尙待磋商尤要者請禁天津督軍團會議推舉總統士詒旣膺重託必當竭力調停等語惟聞合肥以西南旣堅持國會則無調停餘地故擬去電請梁回京另一訊云梁南下後對於時局巳抱消極態度前日某方面去電以參院議長一席徴梁同意梁巳復電表示不就辭意極爲堅决至來京之期因本月六號爲其女公子出閣期九號爲其親家關樹三（關冕鈞之父）壽日梁必過此兩時期方行當於月半前後自港動身惟梁此後來京巳有表明苟非時局可爲决不作政治之活動聞政府以梁之態度旣如此擬爲規復幣制局總裁俾得發展其經濟上之抱負目下已有着手籌備之議又近日各報喧傳林紹斐與南方議和一節頗引各方面注意據港信謂林氏不過抱有議和之主張旋見時機尙未成熟似即中止進行與南方要人亦少所接洽近以梁氏之態度日漸冷淡林氏因此似亦有淡然恝置之槪聞其親信人云日來與各方面少所往來正在摒擋一切不日買輪北上云 
[對於新國會之一憂一喜]  
　　新國會之參衆兩院議員到京者合計已逹三百餘人而赴兩院報到者至三日止統計尙祇二百人之譜聞係因某項問題之故某派議員故意不赴兩院報到三日晚有某派議員多人在城外集合商議辦法又聞國會事務局擬俟兩院開會期定後即通知京内外各官署學校商店一律懸掛國旗以表慶祝之意其臨時參議院則依照先例於新國會開幕日之下午舉行閉會式 
[倪嗣冲晉京問題]  
　　皖督倪嗣冲究竟來京與否外間各執一詞茲據公府某要人云倪督前由蚌埠起身時有六十一字之統密電分致總統總理及參陸處大要謂此次赴津共榷軍事一俟解决即行晋京足見倪督於啓程時確有晋京之意也至刻下有無變更前電之意則非局外人所　而知云云綜觀各消息似有一派人極怕倪等晋京者殆慮其對馮生見面之情歟 
[吳馮張電陳軍事之意見]  
　　援粤司令吳佩孚第十六混成旅旅長馮玉祥第六混成旅旅長張宗昌近三日巳由衡陽常德攸縣紛紛拍致政府要電關於津埠議决事件多有陳述惟詳情極密微聞吳馮張援粤治湘意見係主張將鄂西及湘省東南西三方平定再向南進攻段總理已將吳馮張之主張分電曹仲珊張勳臣張子志諸要人詳爲電覆矣（按本日本報外電欄有馮吳等會電王占元主張停戰一節情形相同而内容絶異未知即一事否） 
[國際通信社之進行]  
　　駐歐觀戰員唐質甫中將由巴黎來一要電分達府院略稱歐洲方面深盼詳悉我國出兵西伯利亞之眞相擬請國際通信社迅速發布稿件又一消息各部所派關於通信接洽專員准五日起一律到外交部附設之通信辦事 
[派生留學香港大學]  
　　香港大學校我國前經助有鉅欵該校一校長去年來京運動中國政府派官費學生前往香港肄業醞釀年餘刻巳成熟經政府决定由北京選派十五名四川選派五人合爲二十人由公家資送香港肄業此實爲官費選派學生往香港英人大學肄業之第一次現該大學校已通知敎育部轉知各該學生務於九月十六日以前齊赴香港預定先入該處師範肄業 
[三日之府院情形]  
　　三日早八時大總統蒞辦公室閱文電四五件九時延見孟吉督代表吉林第五混成旅第一團團長王玉珍郭省長代表吉林財政廳長劉彭壽密談森林偕欵善後辦法與吉黑兩省聯合防邊方略以及吉省　充陸軍暨警備隊增募數額與籌　軍費手續至十時半兩代表始辭退又閱國務院呈遞本日蓋印命令數件遂進私室午餐下午二時三十五分復至辦公室三時見農商總長田文烈垂詢閣議討論維持東北西北防邊情形約四十分鐘田總長始行出府總統又閱曹銀張廣建張敬堯陳毅鮑貴卿所來要電七件一一詳閱五時後與師處長談話片刻退歸内宅國務院方面是日爲國務例會之期段國務總理上午九時餘到院諸閣員中除内務缺席外交仍由陳次長代理外其餘均於上午十時許先後到齊旋即入會議廳開議時已十點三十分矣由段總理主席方秘書長報告例案是日議案不多臨時提出者亦少其例案中之較關重要者即爲亞細亞煤油公司在皖鄂索賠損失案前此閣議交部核定今又送院覆議者此案現據安徽黃省長湖北王兼省長先後呈覆謂外人在内地照章不能設立行棧該公司雖如此要求未便率爾賠償蓋恐倘此例一開凡洋貨在中國之損失均將援例以起應付爲難後患何堪故本日財政外交兩部據情提出重付討論磋議有頃結果决定從緩賠償又内務部提出之處置敵僑案因内務部缺席故未能付討論此外熊希齡呈懇援照中央議决津貼四川留東學生近例月給湘留日學生二十元津貼案付討論尋卽通過由敎育部咨請財政部按月照撥其他任命武官案及普通之内務財政案均經分别通過至於臨時提出之要案即出兵問題此項問題曾作具體詳細之磋議其結果以中國此次出兵純粹爲中國自動的國防出兵不過不能不通知某國一聲而已尙有參陸處交來之邊防要電　通及答覆辦法仍照原擬辦理未及下午兩點鐘即宣告散會由田總長入府報告元首段總理因有密要政事須與方立之秘書長計畫一切進行手續直至下午四時許始出院 
借欵消息 
[日人之歡迎美入銀團說]  
　　正金銀行經理竹内　平云北京銀行團迄未接到美國加入銀行團之通告惟美政府旣有此項决議則必向銀行團之關係國正式提議而美國銀行團對於四國銀行團之倫敦本部亦必出此同様之手續今日殆尙在準備中歟美國之復入銀行團固英法日本之所希望且已屢加勸誘美國資本家亦復首肯祗以威爾遜總統之意見不欲加入以防干涉内政之虞乃謂美政府對於美國資本家加入銀行團之舉不任保障之責云美國銀行團與　國銀行團遂脫離關係其後日本及各國又加以勸告美國政府乃亦承認與四國銀行團共同行動爲適當且日本方面不僅政府有正式之表示即與正金銀行有關係者每逢與美國銀行家接觸之時亦頻議此事近來雖未有特别勸誘之事實然勸誘之舉則未嘗間斷也故今次美國自行提議此事日本及英法必樂承認毫無疑義至於美國提出何種條件之說恐非眞相即使有之必不致希望過奢而使他國不能應允也美國從此與四國取同一步調則歡迎之者不僅中國即日本必同此感也云云 
[山東之日債到期]  
　　張樹元來電略謂魯省自軍興以來墊發新軍及補充旅餉項並二路出發軍費統計不下三百萬元下月軍費現無着落又去年向中日實業公司抵借之日欵一百五十萬元現將到期懇卽籌畫以應急需云云 
[借欵鐵鑛之進行]  
　　龍烟鐵鑛官商合辦業經農商部呈准政府在案所有借得之欵卽爲官股之資本定爲官商合辦公司其資本金官商各認五成現借欵一百萬元不日即交該公司監督陸宗輿已呈農商部借調鑛務顧問安特生爲該公司襄助云云 
[吉代表面詰森林借欵]  
　　據財政部人云吉林公民代表因森林借欵原約迄無取消希望特於前晚（二日）全體赴財政部謁見曹總長吳次長要求將原約取消各代表與曹吳總次長談話時語極犀利嗣經曹總長竭力安慰始將各該代表勸走惟仍無何等辦法 
[運河七釐金幣借欵合同之全文]  
　　中國政府爲整理山東與直隸省内之運河商訂借款並籌備以後須推行整理時所需之經費等事須咨請國會同意並大總統批准方爲成立中國政府以山東直隸省内運河工程爲全國水利工程之一部分此項工程係整理北自龐家口欄黃壩起南自微山湖台兒莊止一段運河並其必須之延長以及關係汶泗兩河流域之工程坡河並水區及運河其他之支流同發生與恢復之田畝本合同發生效力後山東政府與美國廣益公司於一九一六年四月九日所訂之合同應行作廢 
　　再因現定工程之推廣内展長至運河之北段起於黃河之陶成堡經臨清德縣而止於天津並整理其必須之延長以及其他與農田水利有關係之支流爲此責成並授權於督辦水災河工善後事宜處與美國廣益公司訂立後列之合同凡合同内所稱之人員皆受有事權並責成辦理合同内所述該人員等應行之事業 
　　第一條（一）茲專爲籌欵以供山東直𨽻兩省内以上所述之整理工程中國政府特准公司爲代理人發行金幣借欵額美金六百萬元一切辦理按照以下所述之規定施行此項借欵定名爲一千九百十七年中國政府整理運河七釐金幣借欵（二）此項借欵及嗣後一切墊欵應由政府直接負責並以信用擔保按期分還本借欵之本息暨施行本合同規定之一切義務（三）票面全數文字式樣及幣制種類均由公司規定關於此項一切費用歸公司擔任惟債劵印鑄費須由政府擔任政府並須備財政部印並財政總長簽名式以供印債劵之用中國駐華盛頓公使須於債劵未發以前將其簽名式官印式以備摹印劵面以證明該項債劵由中國政府完全負責（四）第一批發行債劵之總額爲美金六百萬元以百分之九十合算此額須整次發行或分批發行本合同内所述並無限制公司購買本債劵之全數或一部分之意義苟本借欵之額不敷供工程之用應請廣益公司按另議條件繼續發行債劵凡全數或分批發行債劵之數目及其時期暨墊欵與臨時籌欵之條件應由廣益公司商明政府規定（五）關於此項六百萬元債劵額内或嗣後繼續發行債劵額内之由公司購買者一切用費如銀行用費並經手費應由公司擔任（六）一俟本合同發生效力而在債劵未發行之前公司應即爲政府預備墊欵作爲籌備工程之用（七）公司與政府正式代表會商以定發行債劵最宜之時期政府代表當將辦法通知駐美華使查照如商定時期債劵難以按照本合同規定之辦法發行時得由政府與公司商定雙方滿意之暫時籌欵辦法一切條件届時另議倘若公司發行債劵條件業已議妥之後而於該項債劵發售之通告未發布之先政治上或財政上有特别搖動致有妨碍於金融市面或中政府擔保品之價値因此公司以爲按照定期發行債劵難獲完全之效果則公司得商請政府對於時期應予以相當之展限以利合同之履行若在此限期之内中國債劵按照前述之規定仍因上述之原因不能發行政府與公司應雙方妥議暫時籌欵辦法力圖工程不致中止 
[粤事紀要]  
　　岑總裁由粤往邕各情迭誌前報茲續接南寗通訊云岑總裁於陰曆十九日上午一時乘輪抵埠因更深未便進城特　泊對河亭子墟當岑總裁駛過橫墟時代督軍李祥祿省議會正議長姚健生警察廳長陳凱邕寗知事省署代表等十餘人均乘四號巡輪赴下游迎接一同返邕岑總裁之隨員亦同抵埠當時水上警廳連發巨砲數十響以表懽忱闔城各機關人員均前往迎迓惟岑總裁俱謝不見但以連日困居輪中頗覺困頓遂登岸游行草地吸取新鮮空氣狀極暇豫約半小時始渡江乘輿入城軍省兩署派有衛隊及軍樂隊前導音樂悠揚砲聲盈耳沿途觀者如堵進軍署後請謁者紛至極爲忙碌早膳後岑總裁即前赴江西岸察看先年所買受之花園地址是日軍署設宴洗塵並招滬上男女班演劇岑總裁異常喜悅並贈銀數十元於各優伶岑總裁抵邕後對於時局之意見如何尙未表示陸使因足疾劇發不能來南寗故岑總裁即於是夜十二時命駕前往武鳴就商大計 
　　褚輔成於二十七號乘日本郵船由滬來粤曾經電告參衆兩議院查褚君已於昨日抵港即乘夜趕回廣州同來議員計二十七人又速記員數人查兩院秘書廳人員大致均已委妥惟速記員之額尙告不足今則俱全矣 
　　前司法總長張耀曾前於南北失和後曾與陸建章王芝祥章士釗等提倡和議力阻戰策之進行奔走數月迄未停息旋知時機未至不便逆此潮流特退居滬上暫不過問時局現聞張氏因迭接岑總裁李印泉李協和諸公函電敦請赴粤贊勷軍府辭不獲已已復電應允南來稍俟摒擋就緒即於八月初旬趁輪來粤聞軍府據報已電復表示歡迎矣 
　　兩院秘書廳消息衆議員巳滿三百二十二人合法定人數尙多十五人參院亦已足法定人數聞日内兩院擬先開一談話會討論開會手續大約本月六日可正式開會矣 
[瓊州龍軍又有降說]  
　　瓊崖討龍軍司令楊錦隆自舉兵後連次克復澄邁樂會瓊山定安各屬要隘會合各路民軍進攻瓊州日來并得黃宣撫使接濟彈械因此聲勢更張龍軍聞而膽懾頃悉駐瓊守將梁金文陸朝珍等因雷州失敗軍勢巳孤預料省軍大隊不日即將轉旆攻瓊現北京政府方而雖允撥兵援助但南下無期緩急仍屬不　深恐將來陷入進退維谷之境更爲困難特於前月下旬召集將校會議多數贊成爲條件之投順以警衛軍某營長爲介紹人密派代表趨謁黃宣撫使沈司令等面逹龍軍　降之意惟黃使等以其來意未誠深虞有詐未允核准擬轉電當道請示辦法再行磋商將來兩方面條件如能妥協則瓊州一隅或可不戰而定也 
[大埔失陷之疑問]  
　　廣東通信云潮仙局面危急日前李根源電文巳言之矣據大埔避難來省人云大埔巳陷而某報接有軍界要人交出軍報則云日來　間謠傳潮屬大埔爲北軍佔領查此事完全不確蓋敵軍此次來攻係平和方面敵軍間道由三層嶺來攻該嶺異常險要祗有隘路三條可通經粤軍在該地預埋地雷並經派出小隊迂赴前方誘敵來攻令其觸雷敵初不敢近追隨於十二日分三路大舉來攻三層嶺各要隘每路約有千餘人第一以中路爲主攻以左右兩路爲佯攻粤軍以敵巳受誘虚爲迎擊即佯敗退敵軍中路即行揮軍衝鋒地雷隊俟其大部隊衝抵布雷地城卽行按機發電轟炸敵軍中路全數爲地雷炸斃我軍即行反攻敵退回原地翌日又三路齊攻迨抵地雷處中路即行停止而以左右兩路衝鋒猛進同時又觸雷尸骸滿地數約千餘人計二役敵軍爲地雷轟殺約有二千餘人檢獲步鎗千餘嗣因復布地雷不及即行佯退捨三層嶺退駐大埔並於蘆下壩峯市石上壩等要隘滿布地雷並一面電請陳總司令立派大軍預備衝擊敵軍主力全部趕至即行迎戰十八日陳總司令親率徐連勝所部抵樟溪即下退却誘敵令北軍以爲得手以全力攻蘆峯石三要隘希冀直攻大埔分向三隘衝鋒直進詎該處地雷又同時轟發傷斃敵軍極夥惟仍繼續前攻徐軍在樟溪方面出繫大埔方面同日反攻敵軍知已陷入　中正欲退却粤軍勇氣百倍衝繫不懈敵遂潰敗星夜狼狽竄回廣福亭三層嶺以外我軍啣尾追繫三層嶺現仍歸粤軍握手至謠傳大埔之失實因此役敵軍主力在攻大埔外間不明遂謂大埔失陷云云又駐守大埔之軍隊粤軍第一支隊長爲李炳榮前日喧傳大埔之敗李炳榮業已戰斃然某報又接汕頭快信謂李炳榮因通敵經陳竸存總司令訊確即行鎗斃則其中又必有故矣 
[廣東公益彩票之發起]  
　　廣東財政　長楊水泰呈省長文云竊查粤省軍興以後市面本自恐慌加以中行停兌金融益形紊亂値此困難時代操縱稍失其宜大局將不可問廳長思維再四非亟謀補救恐不足以維持市面整頓金融除將所籌計畫分案陸續呈候核辦外茲查香港戰時彩票辦法頗善成效卓著亦足爲救濟方法之一端擬請參仿其意開辦廣東公益彩票吸收現金藉維紙幣並擬托商會全權經理以維信用彩票定額都十萬張每張價格十元合計共得一百萬元除提七成派彩外以二成提交商會存儲以資救濟而便伸縮以五釐歸商會辦公以五釐給分售商人訂兩個月開彩一次以覘實效而昭劃一似此辦法以酌盈劑虚之方爲救弊補偏之計有二成官欵堪資調節於其間是於卷舒操縱之中仍寓整齊利導之意熟權利害似尙可行所有擬請開辦公益彩票以維金融緣由理合備文連同章程呈請察核至本省軍政民政各機關人員以及水陸軍警應如何派銷之處并乞指令祇遵附章程第一條廣東省因調節金融救濟市面特仿香港現行戰時彩票之例開辦廣東地方公益彩票第二條此項公益彩票發行開彩事宜由廣東財政廳委托廣州總商會全權辦理不另批商承辦第三條此項彩票定額十萬張每張價格十元分爲十則每則一元合計總額一百萬元第四條此項彩票發行及派彩均以廣東通用毫銀爲準第五條此項彩票總商會以九五發行於各分售人共得毫洋九十五萬元除照額先提七成派彩外所餘二成五釐以五釐爲辦公費以二成維持紙幣前項所定成數均以一百萬元計算第六條前條所提維持紙幣二成之欵由總商會另行貯存專爲補助兌現之用但將來紙幣價格回復時此欵應聽候官廳妥擬撥用第七條前項所提辦公經費五釐之欵係爲開支辦事人員薪金夫馬伙食印刷票張紙筆雜用及勸銷交際各費並開票之日一切活支用欵除開支外如有解存提出十份之五給予辦事人等獎金其餘十份之五全數撥充總商會常年經費無庸報銷第八條七成派彩分配如下正彩分七等頭等一張得彩三十萬元二等一張得彩十萬元三等二張每張得彩二萬元共四萬元四等四張每張得彩五千元共二萬元五等二十張每張得彩一千元共二萬元六等二百張每張得彩一百元共二萬元七等九千三百五十四張每張得彩二十元共銀一十八萬七千零八十元副彩分傍票末尾二種頭等彩左右傍票二張每張得彩二千元共四千元二等彩左右傍票二張每張得彩一千元共二千元頭等彩末尾三字相同者計有九十九張每張得彩三十元共銀二千九百七十元以上正副彩 
 
 
 

Page 7

 
 
合共派出　銀七十萬○○一十元第九條此項彩票二個月開彩一次自開辦售票之日起扣足二個月爲開彩之期風雨不改如收不足額則按數匀攤先將實數布告然後開票第十條頭二等彩每千元扣給帶花紅銀二元以示鼓勵此外不得再有折扣亦不得攤派義捐第十一條開彩地點在廣東省城適中當衆之處於開彩期前酌定先行登報周知第十二條開彩手續仿照勸業有獎公債票抽籖辦法按號抽出并由督軍省長財政廳警察廳及各界團體派員臨場監視以昭大公第十三條每次抽彩後三日内即將得彩號碼列單公布再越兩日實行派彩决不逾期第十四條中彩之票務於一年内携票到總商會領取一經逾限或將票面號碼圖章印花記燬爛塗改者均作無效第十五條此項彩票凡本省軍隊及軍政民政各機關與財政廳所核各徴收機關應如何分擔銷售仍候省長并財政廳長分别核定令行遵照按月由總商會將票繳署分發應由各署在發欵項内照額扣交總商會彙同派彩第十六條此項彩票票面華洋號並刋倘有不符當以華字爲準第十七條關於此項彩票推行分售各方法及截收開彩各日期應給帶家佣錢花紅之類并用人辦事一切細則由總商會隨時議定經請財政廳審定後行之第十八條此項彩票章程自奉督軍省長批准之日施行 
[川軍與邊軍（成都通信）]  
　　川邊邊軍第二營營長楊得錫於五月二十六號上新津川軍第四師劉禹九師長函云得錫一介庸愚謬蒙上峯委任苦戍邊荒於茲十稔上年又蒙委兼鹽井知事祗以任重深懼弗勝所幸仰� 
託威福軍民安堵一切如恒惟中外多故時局屢遷邊軍薪餉積欠數年無米之炊巧婦束手本年正月藏番知我虚實乘勢蠢動邊北類烏齊恩達一帶先爲該匪佔去繼又奪取察雅十營營長曹樹藩繳械降匪貢覺同普德格無兵駐守各知事相率逃遁第一營蔣營長開至同普復被番圍現在昌都圍困已閱三月水洩通糧道梗阻迭次赴鑪請援因何遲遲未到上月第六營營長沈飛龍奉令援察誤將溜筒江防撤去遂至失守江卡該營又被匪圍敝營中左兩隊四棚附沈亦在其内邊局如此良堪浩歎劉燮臣分統因見内無糧餉外無援兵戰守兩途均無把握故於上月底間輕騎赴江與番交涉議定停戰二月和戎下策於今再見交涉條件究係如何刻下尙未發表敝屬軍民尙稱穩固昨該匪乘𨻶大股來犯鹽井兩次均被擊退斃匪甚多當經報蒙鎭守使獎給藏洋二千元撥資鼓勵自用兵以來潰陷數營失守數縣賴有此舉軍聲爲之復振云云 
　　洪雅駐軍甚多計有川軍獨立第二旅一營及牛江兩連第四師之何金山一營邊軍一連均同駐縣城後第四師復派有漢越遊繫軍隊到未久何金山營誤觸鎗機失火有縣紳等遂揑以各方軍隊互設步哨一夜鳴鎗十發致全城驚惶等詞上禀陳福五旅長核辦經陳旅長轉電劉師長及孫代旅長查覆旋得覆電令將邊軍及何金山一營分調離洪駐紥陳知事遂將鎗機失火情形據實呈覆後上峯復下縣飭將揑禀縣紳查拿究辦陳旅長前因此事通電云飛急新津劉師長雅州孫代旅長鈞鑒頃據洪雅全體士紳報稱四師與邊軍部隊并處洪城不審因何日夜互設步哨時各鳴鎗十發全城男婦老幼驚號奔走危急萬狀懇請速爲解救等語竊保安衛民兩兄同茲素抱現値大局兀臬共處漏舟補救維持猶虞不逮據該紳商等呈報各情實屬岌岌危殆若果激於小忿輕啟内訌馴至糜爛地方揆之兩兄悲憫之懹知必有所不忍且防區旣歸劃敝部權責似有難辭範迫於公誼私情擬請禹兄所部暫行調駐丹名養兄所部暫行調駐雅安即偶有誤會小嫌範忝在澤袍自當力任調解地方關係重要釁端不可輕開務望俯察微忱飛飭貴部遵照示復爲盼陳洪範感印 
[鄂省之各方消息]  
　　日來王子春督軍派赴天津代表會議之楊文愷氏時有密電報告京津現况鄂湘兩督曾電促曹（錕）張（懹芝）南下皆以鄂湘戰局日形混沌爲言又漢口報紙均載吳佩孚氏業巳過鄂北上此說純然不確昨晚王督尙接有吳氏由衡陽拍來軍電一通足以證明吳氏尙在前線至湖北兩院新議員昨日並未全體就道尙有安福首領趙伯威暨陳元祥蕭延平陳寶書賀　冕等五人因省會選舉事尙須籌畫致未果行又聞此次安福俱樂部對於省會選舉之計劃擬定大綱有三（一）中選以全體議員三分之二爲起點（二）津貼每員以千元爲限於初選前發給以便進行（三）領取此項津貼須有妥實擔保書立憑證如不中選應負千元之債務無力償還者惟擔保是問刻聞巳遵章領欵到手者頗不乏人省會選舉之𤍠鬧又將　於吾人眼簾之下矣 
[南昌通信]  
　　戒嚴司令部軍法處偵探隊報告上諭亭南昌縣學北鄕民社内有南軍通信機關部聚合黨徒秘密謀亂警務處長閻恩榮即會同戒嚴司令部副官督率警察偵探隊長熊清泉警察一隊長周亞玉二區一分署員黃樸率同軍警於一日七時齊至上諭亭該鄕民社即將該社前後門把守斷絶交通入内檢查約四時之久當場拿獲黨首南昌人劉平一名並搜出木印一顆文曰護國軍援贛總司令及信札藥水雑品多件劉平本隸民黨前因侵蝕銀欵經本省當道通緝在滬拿獲解送本省歸案訊辦劉乃繳欵保釋出獄後又至滬充當偵探復回省閒居年餘乃妙想天開假護國軍名義以爲撞騙歛錢之計被各探偵悉以劉在省野心不改又有秘密謀亂行爲等情報告戒嚴司令部當軍警驟入時劉在門外與某排解選舉賣票事軍警向前捉拿劉希圖以武力打脫跑入文昌宫繞道欲出軍警尾追獲住用蔴繩捆綁檢查完畢即將該屋封閉並將劉謀亂證據一併押解送往戒嚴司令部究辦矣 
　　第二届省議會照現行選舉法規定覆選區域以前清府治分爲十四區曾經戚監督令行以八月一日爲覆選期各區運動者不惜多金致票價漲至三百餘元至四百元不等欲謀當選非八千金不能購此頭銜也此次第一區業巳依期覆選其餘各區道長信遠大約亦均巳依期舉行茲將第一區當選議員十八人姓氏錄下趙志伊廖禹民李壽韶陳祖怡陶緒泰胡廷鑾胡廷校李凝燕世經葛第春邢秉鈞李中正陶琳涂先定　祖詳匡時德蔡芳璿毛大鵬 
[九江近事]  
　　九江省議會覆選於昨日舉行投票八時開票十時僅有初選當選人蔡章未到因其證書被德安郭衛城誘取以致臨時不能投票幾至釀成訴訟延至六時開票蔡章一票卒未投入匭内計當選者爲九江黃爲柏譚振劉眞德安郭衛城瑞昌曹俊彭澤汪麗文張仲希惟郭衛城與蔡章之糾葛迄今未了恐終難免訴訟也潯陽道道尹傅苕生前因丁艱請假刻巳期満奉陳督軍面諭囑其迅即回任故於昨日接篆視事 
　　代理潯陽道尹汪慈蓀交卸後因不願回九江縣知事原任擬即晉省辭職茲奉戚省長來函以李仲軒不日來潯游覽廬山囑其妥爲招待是以暫緩啓行 
廬山工人賽燈與警察衝突一案自解到警廳後該廳以關係警界名譽醞釀數日延不移送法庭嗣由商會會長金浩如出而調停該工人等要求立卽撤換文所長並派警護送受傷者上山方能寢事金會長因與警廳商妥故於今日僱汽車肩輿將受傷者送往牯嶺至撤換文所長一節暫不實行俾全警界顔面惟稍遲仍須易人以免人地不宜 
　　九江地方審判廳因購地建築模範監獄高等廳令撥犯人二百名塡土聞已提撥四十名逐日工作並派警察及法警監視 
　　九江映廬電燈公司刻巳裝就電線不日開燈並新由美國購來拔伯克多管鍋爐聞發電極爲光明 
[南京快信]  
　　財廳因短期公債勸募困難决改借冬漕卽派員分赴各縣勸借以濟急需 
　　龍裕光准虞日乘津浦車南下其前隊昨已抵浦 
　　張瀾通電川省長署在京組織新印已啓用 
　　駐京英國參贊某氏昨來寗謁李督晤談甚久准今日午車赴滬轉車赴杭李督派温顧問世珍石副官錦川赴英領事署答拜 
　　盧小嘉昨乘津浦車過寗轉車回滬 
　　蕭縣知事張景渠昨來省報告辦理地方善後情形聞張與地方士紳不洽有辭職說 
　　下關和記洋行買辦韓世昌已入京就新參議員職副買辦羅光瀛現亦經李督聘爲軍署顧間 
　　第一區省議員覆選正額十名及候補第一名昨已開票揭曉續選候補今日（六日）開票結果夏鴻儀（江寗）得七十八票李書城（六合）得四十九票雷光華（江寗）得二十八票葛廣鈞（江寗）得十八票潘鍾岳（高淳）得十四票均當選爲候補議員其餘四名今日繼續投票 
　　浙督楊善德六旬雙慶李督擬派李主任副官赴杭慶祝 
[杭州快信]  
　　新産出參衆兩院議員因須慶祝楊督壽辰未能一律如限北上中央昨又電催務於十日前抵京 
　　錢塘門外雲樵書局聞係某當道所建爲藏書别墅俗名新楊莊將次完工昨晚不戒於火付之一炬 
　　財政廳將有大批統捐局長更動大約一星期内可望發表 
　　紹縣六宋陵一帶河蕩向係承糧民蕩現經人朦請築箔養魚各業户羣起反對飭查後經該縣王知事呈覆屬實巳嚴令禁阻 
　　省外各區烟酒公賣分局長每有擅離職守情事朱局長現巳派員查辦 
　　調浙候補知事汪承修昨奉齊省長咨回江蘇原省補用 
　　蕭山縣署庶務員湯雨生假威作福包訟詐財經該邑士紳列控八欵省署昨嚴令殷知事切實查復核辦 
　　日來督署到文寥寥各處課人員頗覺閒暇惟副官處辦理祝壽事宜極形忙碌 
地方通信 
[松江]  
　　幻燈演講之盛况 
　　城内天恩堂班德生牧師於本月五號晚間邀請江浙科學演講會總幹事方桐生在該堂兩操場中演講疾病預防法並用人體解剖疾病來源等影片由幻燈中照出按圖索驥聽者極易感動是晚到會聽講者男女來賓計逹三千餘人頗極一時之盛 
　　銀行開會之結果 
　　四號午後松江銀行開股東大會監督錢選青君（新選省議員）因辦理困難當場向各股東辭職雖經各股東極力挽留仍未允許是日自午後一時起至六時散會議决公推一二股東爲修改現行章程之起草員起草期以一月爲限限滿交各股東開會修改並議於下届開會時推選董事組織一董事會凡股東有股欵五百元以上者均得被選爲董事監督一職則俟董事會成立後公舉 
　　署期補習之困難 
　　去歲敎育部曾通令各省縣飭轉各學校於署假期内酌定日期令學生留校補習惟松江學欵統以十個月計算寒暑假内經費無着補習一事極難見諸事實故本届暑假期内實行補習者在縣立學校僅馬敬時所辦之縣立第六高等小學在市立學校僅俞嘉言所辦之第五國民小學在私立學校僅沈玉旋所辦之求忠姜粟香所辦之尊親等數校而已 
[蘇州]  
　　省會候補議員揭曉 
　　蘇垣省會覆選揭曉舉定議員十五名餘多王湛霖一人作爲候補議員尙缺候補十四名於三號投票再選四日上午開票揭曉選出朱保禎袁天一顧寶瑛方箴黃公槐胡文孔憲榖吳耀祖八人尙缺候補六人後經覆選監督蔣瀾江宣布本日午後一時接續投票再選至四時開票選出黃壽彭蔣炳華孫成王徴壽殷振亞孔憲衡六名當場有參觀各公民向蔣監督質問以管理員依法無被選舉權今管理員蔣炳華之被選應作無效蔣監督答以蔣炳華已經辭職似可當選旋經各公民等查得蔣炳華之辭職在簽到之後未便任其違法當選蔣監督遂允許電請省長核示俟復到再將當選各人榜示云 
　　機匠罷工風潮續誌 
　　蘇垣織緞各機匠因各賬房議將上年所增工價每尺三分取消致全體停工要求免減巳誌昨報茲悉此事王道尹特諭警廳崔廳長傳知霞章雲錦兩公所謂該機匠等人數衆多日久停工難保不滋生事端殊與地方治安攸關務速妥商辦法免滋事端云云旋經各賬房等齊集雲錦公所會議意見不一有人提議工資每尺增三分之數永遠不減則織料時可以一尺一寸三分作爲一尺計算議論紛雑未能决定各機匠等聞之以各賬房所議放大尺寸無異減短工價誓不承認遂又聚集多人至宮巷馬源記及白塔子巷朱宏泰等處各取尺戥等物至霞章公所開會　議商定若不逹到免減工價目的大衆决不上工云 
[嘉定]  
　　暑期敎育講演會開講 
　　嘉定暑期敎育講演會已於八月一日開會聽講員到者四五十人聘請王　章衛逮西擔任單級及複式敎授法尙有訓育法國文國技等科由顧蔭亭楊衛玉范雲六俞杭瀾張伯英李霞圃分别講演畢後即舉行實地實習敎授及開討論會開各聽講員均能悉心研究較上年更有精神云 
[鎭江]  
　　知事預防蟲患 
　　徒邑西南各鄕農田上年受螟蟲之害收成歉薄本届倪和甫知事爲預防蟲患起見特於日昨馳赴各市鄕查勘並傳諭各董保等如有螟蟲發現隨時督率農民竭力搜捕毌任蔓延 
　　軍艦　械過鎭 
　　閩粤戰爭未巳日昨永安軍艦由浦口載有大宗彈械運送赴閩該艦過鎭時並未停留鼓輪往滬然後往閩 
　　籌備農工銀行 
　　丹徒縣署昨接財政廳訓令略謂部頒農工銀行條例業經令行各縣會同當地紳商竭力籌設茲經本廳組織籌辦農工銀行事務所附設廳署派員管理訂定事務所暫行簡章呈部備案查該簡章各縣知事由財政廳派爲勸辦員對於本所有贊助籌設之義務合行令仰該縣知事爲蘇省籌辦農工銀行事務所勸辦員並轉簡章兩份隨文附發仰即遵照等因倪知事已函知商會查照辦理矣 
[揚州]  
　　委定縣視學 
　　江都縣視學一職前由趙知事依照定章保舉李豫增（即現任縣視學）蔣兆祺何如六三人呈請敎育廳遴委四日縣署奉廳令以蔣兆祺充任五日縣署已通知該視學即日就職矣 
　　敎育會長被控 
　　敎育廳據江都第一國民學校長厲月鋤呈控敎育會長凟職請予改組等情昨經符廳長訓令縣署按控澈查趙知事於五日令行勸學所查復矣 
[安慶]  
　　戒嚴原因 
　　皖省近來異常戒嚴凡城門出入旅館往來軍警無不嚴密偵查聞其原因係由密探報告軍署謂有黨魁某某等在滬招集各路潰兵散勇敎以報載中日森林押欵一事用以危險聳聽之詞使之誦熟復令扮作售賣天津線帶線襪之小販分往江浙皖三省散佈流言煽惑人心希圖有所舉動故省城軍警嚴密偵察以資防範 
　　催解存欵 
　　皖省庫儲空虛財政奇絀現各行政機關五六七等月行政經費財廳至今未發電催各縣各局解欵應者寥寥茲經黃省長查得蕪湖縣征存上忙錢糧截留甚多延不報解殊屬延玩日前特斥該縣知事限文到三日内迅將征存之欵掃數解省否則定干未便聞同様申斥者不僅該縣一處也 
　　冒提鹽欵之株連 
　　皖垣錢家牌樓新台旅館館主吳某及賣卜者日昨忽被警察先後拘去聞因該旅館日前有寓客三人往棕陽鹽局内自稱奉委守提鹽欵該局見其公文關防不符且形跡可疑知係冒騙破獲解省故將吳某等拘去對質以憑懲辦惟聞吳某等此案實無關係聞商會已將吳某等取保矣 
[嘉興]  
　　檢定小學敎員 
　　嘉興小學敎員曾由勸學所通告尅日報名以便定期舉行試驗現報名者共計十九人經檢定委員會審查合格准予試驗者計陳澤貽夏鳳章等十七人業由勸學所通知各該員定於本月二十日赴杭聽候考試惟各敎員以赴杭考試旅費頗鉅殊難籌措業巳函請勸學所轉逹委員會請求另指地點以便就近考試現縣區兩敎育會巳於日昨電呈委員會說明困難情形另指就近地點考試矣 
　　反對行銷鴉片 
　　嘉興爲禁烟肅清區域此次杭嘉湖三屬經人認捐運銷鴉片名爲製藥實則破禁禾邑士紳陶崇廉等聞此消息已於昨日聯名電省請求電部禁止行銷 
　　盜犯執行鎗斃 
　　著名盜匪楊阿大丁阿毛二人屢在嘉屬各縣肆行刦掠經軍警購線緝獲解嘉屬戒嚴司令部訊問該盜犯均供認行刦大橋村等處不諱當即依據懲治盜匪條例判處死刑詳准軍督已於前日將該二犯押赴犯事地點執行鎗斃 
[杭州]  
　　第六區省議員揭曉 
　　第六區即舊台州府屬新選省議員業經開票茲錄其當選姓名如下趙枚温嶺金宗湘温嶺陶知方臨海周佩銘黃巖周書黃巖金詠章温嶺陳衛温嶺許一藩天台張炘天台王爰斯臨海徐佩瑛温嶺龔志清寗海金秉璠温嶺周繼濚臨海包溥寗海馬鴻圖臨海馮銳臨海黃崇威臨海陳鍾祺天台凌慶雲天台黃尙傳臨海方豫章温嶺李彦森臨海馬育英寗海鄭凝黃巖應西仙居吳雲仙居梁成温嶺徐卓　天台張鴻材臨海 
[寗波]  
　　候補省議員名單 
　　寗波省議會議員業經揭曉惟候補當選人除已得費鍚齡一名外業於二日下午續行投票三日開票當選六人尙不足八人又於四日續行投票選出茲錄姓氏如下 
　　范行溎柴常春應會椿吳嶠費侃蔡和鏘楊學莊唐懋昭孔繼文嚴保宸顧葆羽沈企彬歐殿勛傅國琯 
　　泥螺山大火 
　　定海衢山相近洋面有小島曰泥螺山有鄭姓人家二三十户聚居其間或耕或漁各安生業詎日前有一家失愼一時火勢猛烈延及左右鄰居并山上樹木柴草愈延愈熾歷四五小時全島俱成焦土二三十户房屋無一留遺惟人口於火起後由停泊該島附近洋面漁船駛集救出未遭焚斃然經此災難居處失所衣食烏有亦難以爲生現擬舉代表向縣請賑 
　　鎗斃戕害英敎士之劇盜 
　　鎭海著名盜魁項永恩（即項星虎）率衆紏黨在洋行刦久爲海上巨患陽曆四月間悔過自新請求投誠外海水警第二區慮區長爲安靖洋面保護漁商起見具呈上峯請予准其投誠於是項永恩遂率黨衆王如魁（即王老五）等四十二名投誠水警二區現聞陽曆二月間福建福鼎縣屬之三沙洋面英國敎士姜牧師被刦並被盜戕斃一案經英國兵艦黨卡得墨司及福建永續江亭兩兵艦浙江外海水警第三區永靖兵艦四處搜緝至王成疇（即王老四）家搜出外國留聲機器及姜敎士照相等物當將王成疇及其妻王李氏連同贓物帶回海門訊據供係項永恩等所爲水警盧區長暨寗台鎭守使聞悉之下甚爲震怒當將項永恩等各投誠人立時拘管並將項永恩王如魁兩名發交臨海縣審訊得姜敎士被刦一案確係項永恩等所爲姜敎士被斃亦確係項永恩黨夥帶同投誠之王如魁所擊業經臨海縣訊明判决將項永恩王如魁（即王老五）兩名各處死刑於七月二十四日執行同案之張小梅王成疇）即王老四）王李氏分别判處徒刑并聞水警二區暨臨海縣署均已分呈各上峯矣 
[濟南]  
　　彙誌省議員揭曉 
　　第十區在益都舉行省議員覆選業已開票當選者十七人陳介禮安邱王者塾諸城王志勳壽光張竹銘廣饒王𤌍燿臨淄景傳詩廣饒趙錄績安邱� 
徐毓澧諸城張翔煒益都李有典益都梁祖基博山王永昌昌樂高徽嶧諸城許鴻雲博興李良選廣饒王秀珉壽光張光裕高苑第十三區省議員亦已揭曉當選者四人葉秉鈞杜應斗尤開統王丞顯候補一人王志勳　　激勵士氣之省令 
　　省公署分致各道縣各學校及講研團訓令文云知恥乃能近勇多難所以興邦在昔楚懲克庸申儆　路越棲會稽勵苦膽薪近如並法搆釁國恥編入敎科日俄戰爭奇功歸於學子前事可法成效具在吾國自改革以後上下体戚旣已相關斯利害得失誼當共蟯値此危機四伏險象環生之際欲圖挽救厥維敎育治標之法亟宜取中外古今衰亡之信史及我國經過之苦痛與將來之危機由中等以下各學校校長敎育撮其大要編爲白話講義於授課餘暇隨時講說其通俗講研機關並編成白話演詞隨時講演務令一般青年及各界人士洞知國勢激發熱忱由儆惕而振奮由振奮而刻苦堅忍以求强喚醒民國之精神振刷少年之志氣轉危爲安轉弱爲强胥在於此是其造端雖微而收效至鉅國家前途實利賴之惟事關精神敎育啓導務求委婉旣無取過事鋪張更不得空言激烈所編白話講義白話演詞先將底稿呈送本公署查核再行發還講研以昭愼重 
[天津]  
　　蒐集河工名詞 
　　内務部以治河一道本爲專門學問惟各省所用名詞互異如直𨽻山東之運河江蘇之湖蕩浙江之海塘名稱旣不一致即工程亦不相同又各省河圖除直隸五大河外其餘詳細者甚少比年以來河道變遷沙淤冲决不一而足已咨行各省請令各省河務人員蒐集河務名詞編訂成書並繪具河道詳細地圖送部以備採擇 
　　督軍會議之讌會 
　　各督軍及各省代表等在津連日會議之情形均誌前報茲將會議後之讌會誌下徐樹錚於二日下午七時假河東義租界王郅隆宅讌會龍巡閱張總司令田都統倪督軍張督軍曹省長雷震春張鎭芳潘總參謀吳次長李次長王孝起譚鐵隍英積華任振采胡筆江楊處長王鹿泉曾雲沛王祝三共到二十人又王揖唐王郅隆於四日下午六時仍在王宅讌會張督軍張總司令田都統倪督軍曹省長張振芳雷震春徐樹錚楊處長王運司吳次長張次長任協理胡經理曾雲沛共到十六人 
雜評一 
[貫澈主戰（默）]  
　　貫澈主戰津議中之要題也欲貫澈主戰必先勸曹張南下然觀今日情勢非特曹張南下之無期也即在前敵之吳佩孚馮玉祥今且電告除停戰妥協外無他法矣非特吳馮之不願再戰也即蘇鄂湘贛四督之久無表示者今亦聯電表示和意矣於此而欲貫澈主戰其勢又烏可得乎 
　　然而此貫澈主戰之主張旣議决於津會而又議决於國務會議矣且又預期以三個月矣結果得不同於前限之三星期耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中國郵船抵滬之先聲]  
　　大陸報云昨接火魯奴電據稱中國郵船公司中國號巳於星期六日開出火魯奴將於二十日行抵上海其運至上海之貨僅有七百　而裝往小呂宋之貨則有三千餘　云 
[英國水兵俱樂部開幕]  
　　英文滬報云五日午後靜安寺路英國水兵俱樂部行開幕禮留滬英艦之艦長軍官及英領署人員跑馬總會董事等皆往觀禮俱樂部中設有檯球室酒室游戲室音樂室閱報室浴室並有臥室若干間設榻十餘以供水兵往宿所有開辦經費全由跑馬總會籌措維持費亦由跑馬總會擔保二年 
[財政廳取消募債之呈文]  
　　蘇省籌募短期公債自經省議會反對後本埠紳商各界亦以手續不合表示反對茲悉財政廳胡廳長鑒於民力維艱輿情難拂擬即取消其呈財政部及省長文如下爲募債困難財政上緩不濟急擬另籌治標方法請鑒核示遵事竊蘇省籌辦短期公債一案奉令核准當於七月一日開辦查廳署募債本旨因銀行舊欠已多後難爲繼値青黃不接時間軍政各費萬難延滯爰另籌額外收入限各局所儘半月内將認募確數先行具報嗣據先後復到或懇免募或懇寛減大槪以商民交困無力擔任爲請並有謂借漕尙可勉爲募債委難遵辦等語夫募債借漕同是籌欵方法在廳署固無成見前因借漕期短不如募債之年限較長原爲抒緩財力起見今據各縣所聲稱募債爲難各節經本廳博訪周諮確係實在情形國計雖値艱難民生亦宜兼顧况廳署盼欵之急幾同燃眉而責效之遲常同畫餅不得已二者兼權似宜停止募債仍辦借漕暫濟目前之急查五六兩年借漕成案均於七月間辦理及早變計或可稍紓財力除循辦借漕另文聲請外一面俟奉令後通飭各屬停募公債以順輿情而維現狀是否有當理合具文呈請鑒核迅予指令遵行 
[補徴煙酒公賣費暫緩實行]  
　　補徴煙酒公賣費一事曾經烟酒聯合會電呈江蘇財政廳及烟酒公賣省局長請爲從緩實行已紀前報茲聞此事迭經南京烟酒業維持會並各屬烟酒同業紛紛呈請取銷補徴名義以恤商艱而免沿途稅所留難阻滯刻江蘇二區煙酒公賣局巳接省局長指令謂補徴公賣費一事現已擬定暫緩實行俟至九月爲始再行進行已由財政廳長通令各屬稅務所長查照辦理一體從緩進行矣 
[反對存土銷往浙省之電稿]  
　　杭州楊督軍齊省長均鑒報載存土製藥指銷浙省　情惶惑奔走駭汗查吾浙禁烟成績爲各省冠種運吸三者早告肅清今雖名爲製藥勢必將烟禁前途完全破壞萬乞我公主持公道電呈中央嚴詞拒絶以順輿情而免流毒不勝迫切待命之至浙江旅滬學會叩歌 
[路政司長赴杭攷察]  
　　交通部路政司長關賡麟日前來滬攷察滬寗滬杭甬兩路事宜業經任筱　局長與之接洽聞關司長巳於昨日上午七時乘滬杭甬專車偕同任局長沈總管等赴杭視察沿途軌道並籌辦曹娥江橋樑工程日内即須回滬乘車北上云 
[崇明常熟鹽公堂相繼出事]  
　　崇明鹽公堂因取締鹽民激動公憤於前日聚集數百人將該公堂縱火焚焼即經駐防該處緝私一團五營屈營長飛報盧團長轉禀統領宋明善星夜馳往查辦等情已紀昨報茲悉常熟鹽公堂不知何故觸犯衆怒亦於前日集衆數百人將該公堂駐辦人員及書記巡丁等紛紛兇毆並將器具搗毀一空駐防該處緝私四隊當時因人多勢盛不敢拘捕乃於事後報告宋統領請爲核辦惟宋統領適赴崇明查勘當經駐蘇辦公處發電報告宋統領得悉後因崇地之事正在詳查根究未便　離立委隨往偵查之一團團長盧桂馨會同某隊長乘鵬飛淺水兵輪於昨午開駛赴常調查起釁情形復候核辦 
　　又一函云崇明鹽務向歸商人包辦惟因私鹽充斥故自前清迄今包商類皆虧蝕上届包商汪逸卿因其熟悉情形且又竭力聯絡故尙得手獲有盈餘旋以内部發生意見於本年四月間由蘇五屬鹽公堂接替改引征稅嚴緝私販各鹽民以負擔加重生計窘迫遂於陰曆六月二十六日下午鳴鑼聚衆擁至湘見港鹽棧搗毁一空並將存鹽傾以火油又復蜂至小深分棧施以同様之手段並將鹽棧付之一炬幸鹽棧夥友聞風逃避均未受傷此事原因係關小民生計間題想官商方面必能體恤民隱和平解决也 
　　又聞王道尹昨日電令崇明縣知事賴豐熙迅將鄕民暴動焚燬香見港鹽公堂肇事情形立即查明電復 
[依周塘馬路尙須展緩開工]  
　　依周塘馬路經盧護軍使飭歸第十師步兵建築原定八月一日開工嗣因兵士住宿之草房未能如期造竣故令展緩十天開工在案茲悉此項草房全路四十里應造十二處每路十里爲一段每段分建三處共需一百二十餘間工程頗繁迄未完工故展限十天尙恐不及昨日各營長擬再續展五日於八月十五日開工一面　由各營副宫分别督催竹匠趕將草房依限告成以便開工築路云 
[楊允中解皖訊核]  
　　皖省駐滬偵探劉金山前在本城緝獲嫌疑黨人楊允中解送松滬護軍使署請押而楊之家屬以楊於拿獲時搜出之廣東軍政府債票係由圖賞之龔子明裁證誣害因即電請陸軍部軍法司段煥英代爲伸雪曾誌前報茲悉皖省倪督軍因須研訊澈究故於前日電致盧護軍使請將楊允中解皖訊核昨已將楊起解往皖矣 
[法領署酌改辦公時間]  
　　駐滬法領事署因時届酷暑特將辦公時間酌量改訂自八月六日起至九月十五日止辦公時間爲午前九時至午後一時每日共四小時 
[假名騷擾之防範]  
　　本埠軍警各機關昨接江蘇李督軍第一千二百二十九號訓令云照得軍隊所駐地方均有力保安寗之責現値戒嚴期内亟應嚴加防範乃近據報告如海門靈甸港崇明北沙曾有大帮梟匪發帖布告詭稱護國軍語多狂悖實屬不法巳極除電令剿辦外合亟通令以後各該軍警遇有假託名目意圖騷擾立即嚴加禁誡毌許逗遛倘敢持械抗拒或擾害地方即一律照土匪懲辦獲犯後取具供證立行呈報俟奉到批令即行遵辦如由該管縣警知照協緝者即送各該縣知事主辦以懲匪類而靖地方令到即便遵照辦理 
[浦東土棍擄刦處女四誌]  
　　浦東土匪姚掌掌楊關元擄刦黃茂順之女翠珍藏匿法租界永興旅館業巳拿獲等情巳三誌本報茲悉此案業由淞滬警廳長派令偵探前往法公廨將姚及該女提回到廳昨經司法科命提該女黃翠珍到案研訊據供自被姚掌掌楊關元擄匿旅館之後被其毆打足腿受傷請求嚴辦並據姚掌掌供稱該女　由在逃之楊關元糾同往搶惟並未加以侮辱旋由女父黃茂順投廳請求從嚴懲辦科員得供飭將該女交伊父領回姚掌掌押候解送檢察廳按律懲治 
[緝拿江北匪徒之協助]  
　　松滬盧護軍使接江蘇李督軍支電云據淮北鎭守使電稱據探報宿泗一帶匪徒自被剿後向南京清江鎭江上海揚州浦口蕪湖蚌埠等處分投竄逸業經密派官軍改裝四出偵緝應請電飭各地方駐軍及官署於捕匪及寄押匪徒事項須求協助一經查有護照務各維持等語據此應准照辦相應電逹貴使查照等因現盧使已通電所屬一體知照矣 
[西商團練又弱一個]  
　　英文滬報云六日午前五時半江天輪船由寗波抵滬搭客中有一英國蘇格蘭人名葛武者於輪船將抵岸時患病身死葛向執業於滙豐銀行染病已有多時上星期六日偕友數人赴普陀養病至星期一日午前葛忽昏厥醫治稍愈遂即趕回上海不意在船終夜昏迷不省人事其友服侍頗勤嗣因船將抵岸出而收拾行李僅數分鐘迨回至艙内葛已氣絶該船抵埠後卽將屍抬赴斐倫路驗屍場葛爲團練隊輕騎兵七日出殯同隊者將往執紼云 
[虬江路餐館之鬭毆]  
　　英文滬報云五日午前三時虬江路某西餐館有水兵三人戎裝入内館主不許致起衝突旋館中有俄人十名率華人五名向前助毆經十分鐘之久水手寡不敵衆受創而散當時人聲嘈雑但無警察到場該處適處租界邊境非捕房權力所及據捕房云若不及早設法將此種餐館勒令停歇則鬭情毆事後必繼續發生云 
[日人案件與華捕職務]  
　　英文滬報云某日人强水傷人案日員尙未宣佈開審日期大約日員已電致本國請示俟覆示到後始指定審期也中國巡捕自六日起在吳淞路崑山路有恒路漢璧理路蓬路海寗路瑪利森路靶子路上差其巡邏時期乃自午前六時至午後七時 
[德僑違背處置條例]  
　　僑居新閘卡德路二十五號門牌之德國人史周史勿狄納喬其因違背處置敵僑條例被公共工部局敵僑註册所西人查悉禀請公共公廨出單發交靜安寺捕房昨派包探將該德人傳案經李襄　與美副領3事德君略詰數語諭令退去候禮拜四再訊 
[祝賀浙督軍壽誕之籌備]  
　　本月十二日爲浙江督軍楊善德六十壽誕其夫人劉氏亦逢六十二歲誕晨是以由各同寅發起慶賀三天先期籌備一切均巳妥貼並由滬杭鐵路局長任筱山於昨日諭令車務處預備頭等專車兩輛於十號起十二號止每天自晨至晚專開滬杭兩站數次迎送赴杭祝壽各官紳所有上海站照料事宜山徐警廳長擔任杭車站招待則由嘉湖防守司令夏鳴臯經辦聞夏尙擔任招致滬上各伶前往演劇三天以申慶賀云 
[華商電車工程之進行]  
　　華商電氣公司在南火車站北門口起鋪接電車軌道至滬軍營東首原設軌道處以便電車直逹高昌廟現巳完工惟電線電柱尙未裝接該公司因急欲通車昨巳飭匠趕緊裝設矣 
[偵查差弁被鎗擊斃之眞相]  
　　海州人蘇慶忠向在嘉興市心街全浙緝私統領趙廷玉處充當差弁陽曆上月下旬奉趙命隨同趙之眷屬赴普陀出進香畢道經滬上在滬北某旅館借住一星期七月三十一日同回嘉興時趙在簽押房辦公蘇進内回禀一切適有人在旁揩檫郎勃林手鎗誤觸鎗機鎗珠突出擊中蘇之肚腹立時倒斃趙乃報告嘉興縣知事蒞場相驗後即行棺殮尸棺厝在該處大西門外荒地上蘇之舅父在滬貿易聞此兇耗立電告尸屬由海州來滬昨日偕同乘坐火車赴禾偵查蘇慶忠究竟因何致斃以便爲死者伸雪並聞死者之兄蘇慶德亦在緝私二營當差因聞趙統領呈報運使謂伊弟檢理鎗枝誤觸機關自擊致斃蘇慶德亦頗疑惑刻正切實調查云 
[眞茹軍警搜獲鎗彈]  
　　前晚七時許駐防眞茹軍警在車站南首江橋頭地方見有形跡可疑之甲乙兩人在途疾馳攔住盤詰言語支吾旋在甲身畔搜出手鎗一支子彈十餘粒帶回防所由某隊長覆詰據稱一名趙正庭一名于長海均係巳革軍士該隊長得供後昨派兵士將趙于兩人及搜獲之鎗彈解送龍華護軍使署訊明核辦 
[撥放外商償欵]  
　　江蘇特派交涉公署昨奉齊省長令准財政部咨催籌撥　　變亂案内英美烟公司及和豐洋行償欵迅飭財政廳如數撥解上海交涉公署轉發等因除飭財政廳如數撥放即日滙解外特令該交涉員轉發該外商遵照具領 
[鐵路優待敎友之限制]  
　　滬杭甬鐵路局通告全路各員司云爲通告敎會所購星期尾之來回票事准洋賬第一百二十九號函開杭站對於敎會中人所購星期尾之來回票恒有再予以八折票價之事是否與定章相符等因查運客章程第一百零四條所載敎友購票係照普通價八折也若星期尾來回票之票價本路已屬有折扣在内其價旣非普通票價自不應再予以八折仰各查照 
[核算鐵路運費之標準]  
　　滬寗滬杭甬兩路運輸總管通告全路各站云爲通告規定核算運費事自本年本月十六號起運費之尾數以五分爲本位即不足五分者升算作五分五分以上一角以内者升算一角餘可類推第一號現行西文貨章第三頁第十六頁第十六節省句應即更正爲要仰各遵照辦理 
[甯波同鄕會募捐消息]  
　　寗波同鄕會建築會所募欵期限定爲一個月自陰曆七月初一日起至月終爲止今日爲募捐開幕之第一日昨日事務所已將捐册分送各募捐員計團員六百人每人各送捐册五本連日熱心同鄕至事務所領取捐册者甚多咸抱捷足先登思想故各團員多有未領捐册先向出捐人接洽者亦可見募捐之踴　矣 
[敎育部捐助青年會建築費]  
　　上海中國青年會勸募捐欵建築會所曾經朱少屏君致函敎育部請予酌量飲助茲聞朱君昨接部中來函云前奉大示敬悉青年會建築費部中捐助京交票二百元前留歐學生監督朱炎之君捐助京中行票二十元其餘容續聞云云 
[出洋學生姓氏錄]  
　　寰球中國學生會第六大團體定於七號（今日）午後四時在寶昌路四百零五號開會歡送出洋學生等情疊誌前報今將出洋諸生姓名籍貫及擬往何處所擇科目等詳錄如下 
　　敎育部選派留歐美學生 
　　姓名籍貫赴何國進何校入何科 
　　鄧萃英福建美國哥倫比亞大學敎育 
　　梁引年廣西美國康乃爾大學電氣科 
　　盧頌恩浙江鄞縣美國俄伯林大學體育 
　　朱家華浙江吳興瑞士巴而乃大學地質學 
　　朱家華夫人江蘇吳縣瑞士同上音樂 
　　楊蔭榆江蘇無鍚美國哥倫比亞大學敎育 
　　沈葆德江蘇上海美國芝加高大學音樂 
　　（以上爲敎員） 
　　丁緒寶安徽阜陽美國芝加高大學理科 
　　裴益祥安徽美國康乃爾大學土木工程 
　　嚴宏溎安徽含山美國以利諾愛大學土木工程 
　　任殿元河南南陽美國加拉度鑛業專校採鑛科 
　　張清漣河南南陽美國加拉度鑛業專校採鑛科 
　　（以上係學生） 
　　河南省選派出洋學生 
　　姓名籍貫赴何國進何校入何科 
　　劉敬宜河南開封美國威士康辛大學化學科 
　　趙愼樞河南禹縣美國意理拿愛大學鐵路工程 
　　郭楠河南孟津美國加拉度鑛業專校採鑛科 
　　馮景蘭河南沘源美國加拉度鑛業專校採鑛科 
　　李保和河南濟源美國加拉度鑛業專校採鑛科 
　　郝坤巽河南武涉美國加利福尼大學化學科 
　　萬晉河南羅山美國威士康辛大學農科 
　　郭鵬河南西華美國加利福尼大學化學科 
　　趙會午河南孟津美國意理拿愛大學機械科 
　　仝書德河南信陽美國意理拿愛大學機械科 
　　張鳴韶河南汝南美國加拉度鑛業專校鑛科 
　　張人　河南確山美國加拉度鑛業專校鑛科 
　　郭桂丹河南孟津美國威士康辛大學化學科 
　　陳汝珍河南信陽美國麻省理工學校機械科 
　　李餘慶河南襄城美國加拉度鑛業專校鑛科 
　　趙維漢河南遂平美國意理拿愛大學機械科 
　　吳沅河南商城美國威士康辛大學鑛科 
　　陳世楨河南郟縣美國愛俄華大學農科 
　　張廣輿河南鞏縣美國加拉度鑛業專校採鑛 
　　孫延中河南商邱美國金城大學電氣工程 
　　馬恒融河南安陽美國威士康辛大學化學科 
　　王承　河南橫川美國威士康辛大學鑛科 
　　王力仁河南柘城美國加拉度鑛業專校鑛科 
　　石心圃河南濟源美國加拉度鑛業專校採鑛科 
　　孫潤晨河南汲縣美國克利扶拉大學醫學 
　　李相愷河南汲縣美國康乃爾大學機械科 
　　王琸河南西華美國威士康辛大學化學科 
[中華夜校開學]  
　　南京路晝錦里東首又新街十四號中華夜校開辦已歷五載今届特設免費補習科藉便新舊學生從事補習聞已於今日休業下學期定八月十二號（卽七月初六日）正式開校聞將大加革新正科專習英國文學修詞學高級算學等科預科自初學起至普通中學程度止學費一律五元日來報名者頗衆云 
[聖經學校重行報名]  
　　青年會夏季聖經學校開始以來行將一月本月第一星期三日依該校定章爲英文班更替敎員另訂科目之期陶物士君之商業大要科潘弗耳博士之演講班尤爲該期之特色故定七號即今晚）七時重行報名上課時刻照舊 
[培本小學行將開校]  
　　閘北寶山路口頣福里培本小學暑假補習現已停課預備開學刻下正在布置一切上學期學生報到者巳逾定額故本學期添關敎室推廣學額并聘請學行兼優之敎員定七月十一日開學 
[清心學校學生赴日考察]  
　　南門清心實業學校自改組以來成績卓著茲有上學期畢業生陸福震定於八月十六左右赴東考察實業想他日回國後對於實業界必有所貢獻也 
[美術學校之公函]  
　　西門圖畫美術學校定於今年秋季始業時增設學額昨致本省六十縣市區敎育會函云謹啓者敝校於辛亥十一月籌集經費就上海組織圖畫美術學校七年以來學生日漸發逹歷届畢業生或就職於各省中小學校或遊學於各國大學專門或以圖畫美術事業單獨生活於社會者遐邇相望均斐然有聲竊思美術各科同爲新敎育要網養成國民高尙人格促進工藝優美知識關係甚鉅東西各國成績久著而我國社會上需要亦復至亟近今各種專門學校業經次第設立　創立美術專門學校則　焉無聞敝校現雖開辦數載而招生手續未備其在内地市鄕各處恐未週知以致全省之肄習美術學生尙無百分之一夙仰貴會對於敎育竭力提倡爲特奉上招生廣告二張章程五份請爲宣佈俾有志美術者照章投考得以來校肄業將來我國美術發逹得與東西各國相衡實賴貴會提倡之盛心謹此奉逹即希議核辦理至級公誼 
 
 
 

Page 11

 
 
[公廨讞員與秘書獲獎]  
　　公共會審公廨讞員關烱與襄讞俞奠孫秘書關烈姚家琳均經司法總長朱深呈奉馮總統於本年七月十五日指令上海公共租界會審公廨正會審官關烱副會審官俞應望均從優給予司法部一等金質獎章秘書關烈姚家琳均給予二等金質獎章以資勸勉等情關君等昨巳分别電致中央禀謝矣 
[援粤浙軍採購軍米]  
　　浙軍援粤副司令第一師師長董葆暄現以米價平落特派李委員來滬轉赴蕪湖採購軍米四萬石該員蒞蕪後因蕪湖䄲米雖多而各省採辦軍米者羣聚該處其價反較滬市爲昻故僅購定二萬石即於前日抵申庽英租界二馬路某旅社昨向南市某米行開單議價購定後候有輪船即須分批裝往前敵應用云 
[檢查印花稅結束之困難]  
　　今届夏季舉行印花稅大檢查曾經淞滬警察各區署所巡官會同上海縣公署及警廳委員等分赴所　境内各商舖檢查其有漏貼或貼不足數及上年舊賬簿本年接冩並未加貼本年新印花考當場將各該簿據帶署傳同各店執事酌量處罰并着依法補貼在案茲聞各署所稽核各店商受罰後將簿據領回者巳居多數而尙未領去者亦不少迭經飭催查傳或巳遷移他處或則無力受罰業巳閉歇即有力店商亦以舊簿可以無須領回有意放棄以故屢傳不睬現届結束期間應將受罰各舖所繳罰金數目列表呈請警廳彙案轉解省庫故巳將梗阻情形呈報徐廳長請示對付方法云 
[汽車撞斃女孩]  
　　曹家渡雑貨店主婦杜范氏有一五歲妇孩名雪英蕑日在馬路旁嬉戲適有汽車駛過將該女孩撞倒傷及要害而死當由閘北四區四分所崗警將司機人程根海拘獲昨解司法科經段科員判移地檢廳一面飭令該圖地保報請該廳派員相驗 
[救生局巡船撈獲男屍續誌]  
　　救生局四號巡船在下海浦撈獲浮屍一具身有傷痕報請地方廳派員相驗等情巳誌昨報茲悉該屍已由救生局帶至南碼頭浦灘昨由地方廳夏檢察官沈檢驗員等前往先命小工將屍撈至岸灘如法驗得該屍死巳多日面目糢糊年約三四十歲身着藍洋布衫褲元色布鞋雙足用棉紗帶以十字形式緊紥頭上頂門等處受有木器傷委係死後抛入浦中塡明屍格飭將棉紗帶解下判由善堂棺殮紗帶帶回檢廳存庫候禀請林檢察長派警緝凶訊究 
[瘋子自戕續誌]  
　　昨報載法新租界墳山路二百七十六號門牌（實係四十六四十八號門牌）恒義昶青藍店夥江松官用刀自勒咽喉身死由店主報告捕房將屍車送同仁輔元堂驗屍所禀請中西讞員相驗一則茲悉法副領事德君因有他項要公故僅由讞員聶君蒞所相驗當由死者之兄江杏芝投所禀稱江松官係商人之胞弟在該店爲夥巳歷多載素患神經病此次舊病復發用刀自刎身死與人無尤今巳備就衣棺請求免驗自行棺殮聶君准予免驗着即收殮 
[招領江北女孩]  
　　江北女孩施巧兒年十二歲日前挈領其妹由滬北楊樹浦家中外出行至南市與妹失散找尋無着巧兒在途且行且哭行至三泰碼頭爲岡警查見知其迷路帶至一區一分駐所由王署員詰得家住三星紗廠旁東洋房子内尙有父母等語除牌示招領外申送警廳司法科請爲安插現巳由廳通傳各署所一體出示招其家屬具領矣 
[撞見拐賣女孩之隣人]  
　　滬城西門内徐珊芝之女阿毛今年八歲於六歲時被鄰人姜新弟拐去價賣當時找姜無着乃將姜父扭控官廳交保限尋伊子在案迄已兩載阿毛仍無影響昨日徐出外購物行至西門南首忽與姜新弟相遇遂將姜扭入二區二分所孟警佐以地方廳業已有案判將兩造函送地方檢察廳究辦 
[和誘女子之判罪]  
　　何祁氏控朱廣義强搶伊女如意子由楊樹浦捕房拘送閘北警署轉送地方審檢廳訊辦在案昨午經堵夏推檢兩官開第五庭研訊何祁氏不到據如意子供年二十一歲向在絲廠做工母親將女子許與陳寶林爲室但陳已年老女子不願情願跟朱同去是　質之朱供詞相同問官以朱和誘罪業已成立判監禁二個月如意子拘役十天期滿給伊母領回管束 
[兩雄不並立]  
　　蕩婦周沈氏前與人力車夫薛清和　識近又與同鄕王鶴如有染前日被薛撞見與王大起衝突互毆之下　控閘北四區警署聽候訊明核辦 
[夫婦涉訟可望和解]  
　　住居北泥城橋北興里一百四十一號門牌之婦人沈湯氏在公共公廨刑事科控被其夫沈瑞卿凌虐受傷等情昨經公廨傳訊被告未到據原告代表律師上堂譯稱此案現由兩造親友出爲理勸可望和解請求暫緩進行中西官判候展期一禮拜再核 
[撤銷借端圖騙之訴訟]  
　　北四川路一百三十九號門牌某洋貨店夥郭八銘控粤婦何阿五以某姓家嫁女爲由圖騙貨物昨晨由捕將何婦拘解公共公廨經中西官訊供之下以原告所控證據不足判令將案註銷被告開釋 
[使女被人拐騙]  
　　林大森皮絲烟店主昨至法公堂控稱使女春蘭日前竊取銀洋三十元及衣服等物而逸業已報經捕房派探拘獲惟祗吊到洋四元餘無着落請求訊究詰之春蘭供被素不相識之小　子拐出銀洋亦被騙去現匿何處不得而知求宥中西官判春蘭押三天期滿後交其主領回管束 
[同族中之敗類]  
　　住居東虹口平凉路華租交界處之楊根發專事賭博不務正業近將族叔楊朝生楊長長等之衣服田單陸續竊出變價揮霍當經楊朝生等察悉報告楊樹浦捕房飭探將楊根發拘獲吊出原贓昨解公共公廨經俞襄讞會同美副領事賈君訊據原告楊朝生等訴明前情質之被告供係一時糊塗求恩寛宥判押候下禮拜四復訊核奪 
[冒收房租之諉飾]  
　　公共租界江西路普愛堂經租人王成章控司　人沈奇郎陸續向租户十四家冒收房租洋一百三十四元由捕將沈拘解公共公廨訊判押限繳洋再核在案昨晨又經提訊原告請求追究訊之沈奇郎供稱前向各租户收到房租洋一百三十四元因在路上被剪綹賊竊去六十九元以致不能彌縫求宥中西官判沈押西牢五個月如能繳洋准予减少刑期 
[藉端索詐之懲處]  
　　陳阿仁控崇明人姜福榮（混號麻鬼）串合同黨包雲全等在寗波路藉端索詐洋二元八角昨晨由捕將姜等拘解公共公廨經中西官訊供明晰判姜包二人各押西牢二月以儆 
[婦人違犯烟禁]  
　　法租界總巡捕房捕頭偵悉婦人潘沈氏家私賣燈吃突於前晚帶同包探前往抄出烟鎗等物帶入捕房存洋保出昨日傳至法公堂詰問沈氏承認不諱判罰洋二十元充公烟具銷毁 
[蠶豆賠欵有着]  
　　船户許阿六日前承裝客商宋也香之蠶豆二百五十石運往浙省嘉興交卸駛至嘉善附近之六里塘地方適値狂風大作該船户無力支撑任舟漂蕩旋觸蟹　　上船首撞成一洞勢將沉沒幸經鄕船援救祇損失七八十石惟聞此貨曾向益興公司保有水險故由船户來申報告後即向公司索賠業巳嗣查明確承認照賠云 
[寜波人與江北人打架]  
　　甬人張德福與江北人高來生因口角起釁在楊樹浦路互相撜毆被三百七十五號華捕等查見以其違章一併拘入捕房禀明捕頭飭各存洋保出聽候公堂傳訊 
[懲治攫物匪徙]  
　　匪徒周長福前偕同黨在九江路　取婦人錢陳氏珠花一朶被氏報由捕房飭探將周拘解公共公堂訊供管押在案昨晨又由捕房將周解廨經中西官訊供屬實判周押西牢九月以儆 
[混用鉛質小銀圓]  
　　無賴張利生屢將鉛質小洋持往靜安寺路一千一百十八號門牌朱阿元所開之烟紙店及徐家滙路朱餘祥顧進卿所開之烟紙店混用茲被朱等察破喚捕將張拘入捕房搜出僞質小洋昨　解送公共公廨由朱阿元等投訴被告迭次來店混用鉛角請究質之張利生供稱此項鉛角係向增桂處買來毎角出銅元四枚是實中西官判張押西牢兩星期僞角銷燬 
[茶館聚賭抽頭]  
　　虹口鴨綠路五百八十四號門牌甬人王月來所開之茶館容人聚賭抽頭漁利被一千零五十七號華捕查見當將賭具帶回捕房禀明捕頭候請公廨出單傳訊 
[乞取熱水之衝突]  
　　嚴祥林（即嚴元瑜）家住滬城虹橋南首張家弄前日下午向弄口魏寶生所開之老虎竈乞取熱水少許魏以其並非主顧拒却不允於是彼此大起衝突嚴取碗爿亂戳致傷魏之右手中指皮破血流由旁人報告崗巡前來將嚴送至二區二分駐所孟警佐以案涉刑事立命函送地方廳魏寶生着自行投質嗣經檢察官驗得魏受傷甚微判令回去自醫嚴押候發落 
[巡丁扭控竊賊]  
　　太古公司巡丁謝文禮昨將俞琴生扭至法公堂控稱俞在碼頭上串同在逃之某甲竊取白米一大包圖逸當經民人察悉上前追獲詎俞反將民人扭住行兇其同黨某甲卽於此時乘𨻶逃逸� 
是以將俞扭案求究詰之俞琴生供民人適於此時經過該處並不行兇中西官查得俞前因犯事驅逐出境有案此次不應復犯判押西牢二月期滿仍永遠逐出租界 
[包探追獲竊賊]  
　　江北人王大生子串黨至虹品漢璧禮路三十三號門牌陳日昇家竊取値洋數十元之衣服鞋料圖逃被探譚鳳池查見將王追獲帶入捕房禀明捕頭押候吊贓澈究 
[行竊與收贓並究]  
　　行竊馬路上陰溝鐵蓋及自來水管之竊賊徐發元等由警函送地方廳訊辦在案昨由推檢各官開庭審訊徐發元供年十七歲陳立德供年二十歲均江北人拉車爲生此項贓物由他人託民等持往王釆英處銷贓是實王供在新閘橋開舊貨店此等水管巳有二次收買實不知係屬竊贓求察問官得供判王監禁三個月徐陳各監禁二個月以儆 
[小衣莊拘獲竊賊續誌]  
　　無賴陳阿三糾合同黨至東漢璧禮路二百三十二號門牌小衣莊以購衣爲由　間竊取衣料巳紀昨報茲悉當時即被店夥吳士洲察出喚捕拘獲昨解公共公廨經中西官訊知陳係過犯判押西牢九月以儆 
[滬南工巡捐局批示兩則]  
　　商人葛燦文呈爲界址糾葛分别吊銷給領執照由呈及黏　均悉該商與陳玉如界址糾葛涉訟旣經三審判决應由司法機關查照確定判决執行至該商因加築圍牆請給執照自可准行仰即來局照章請領可也此批 
　　僧常能呈爲築笆侵越請求吊銷執照由呈及抄單均悉查留雲寺前次所領執照係築圍牆並未領有拆牆執照如果擅拆該庵照牆乃屬侵害私權案涉民事範圍應由該僧向法庭正式起訴可也此批 
[中華職業敎育社通訊]  
　　敎育與職業雑誌第八期業已出版茲將要目披露於次職業敎育與自動主義（蔣夢　）職業敎育與道德訓練（顧樹森）圖畫手工要改組（俞子夷）江蘇各師範附屬小學校手工要目之研究（俞子夷）江蘇各師範附屬小學校聯合會初等科圖畫成績審查報告（熊翥高）日本神户兵庫實業補習學校之調查（李廷燮）外此尙有附錄社務叢錄職業敎育談諸門不備載本誌仍照章寄贈社員各一册新社員巳納歲費者一律照寄其六年度入社而未補繳歲費者經辦事員會議决自本期起暫時停寄合併聲明 
雑評二 
[募債與借漕（訥）]  
　　財政廳取消募債呈文謂國計雖値艱難民生亦宜兼顧洵乎藹然仁人之言也然吾所不解者旣爲兼顧民生起見則所以代此籌欵之方法宜擇較便於民生者行之何以仍取與募債相等之借漕方法也募債與借漕同爲借貸於民而限期則借漕較募債爲急財政當局固以借漕期短不如募債限長故取募債以抒緩民力今何以又以借漕爲抒緩民力也蘇民同出資以借貸於省政府果以何者爲稍輕負擔耶 
　　以吾測之此二者之籌欵方法本無甚分别不過募債未交省會議决冒違法之名故募集益難借漕則辦有成案不患各縣之藉詞反對因之一變其初旨耳民力之抒緩與否固豈當局之所計及哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新十索詩爲南征諸將作] [  秋夢]  
　　不幸女兒身猝遇家庭變躬率娘子軍武劇當場演抌命自當誅從郎索刀劍（此指索械言） 
　　臧獲萃一門食指千萬個禦侮端賴茲育之不嫌夥日食慮難供從郎索財貨（此指索餉言） 
　　鹿臺妲己遊　宮玉環宿好花映珠　　　更芬馥恐負玉顔嬌從郎索金屋（此指請設行署而言） 
　　近侍貴玲　目聰兼眉語倘非揀擇苛安得如人意私語倚郎肩從郎索小婢（此指請任軍佐而言） 
　　沐猴且能冠靈　猶曳尾愛好出天然人物性相類爲學時世妝從郎索珠翠（珠翠喻軍裝也） 
　　郎不解儂愁儂慣知郎意百計賺郎心始得郎相許一諾恐難憑從郎索盟誓（盟誓謂保證也） 
　　休云　水情一載多恩義小星妾自甘乞取郎同意敢恃枕蓆情從郎索尊位（即副座巡閱使之位） 
　　怪郎寵倖多内嬖如魚貫家政棼如絲責任須分擔尹邢見面難從郎索權限（即某司令之權限） 
　　曾許寵專房道是多情種蜜語復刮言朝暮將儂哄踐約在今宵從郎索恩寵（謂晉秧也） 
　　持家多苦辛督率奴與婢不敢畏勤勞欲得郎心慰女子喜褒揚從郎索處　（謂榮銜也） 
家庭常識 
[文房水壺] [  黃温如]  
西醫之藥水其飲量有以滴數爲標準者此項藥水藥居中另用一種滴水瓶盛之用過之瓶可作水壺不必水匙而滴點自如且不染灰塵滴水後祗須將瓶口玻璃塞一轉内無空氣不生水蛆且右免打翻之患是亦廢物之利用也 
[簡便掛衣鈎] [  黃温如]  
以軟木塞釘在壁上掛衣旣無釘銹汚衣之患且其功用與衣鈎無異而所費無幾 
[蚊蜰] [  陳麟書]  
夏日最足擾人清夢者厥維蚊蜰若置西瓜皮於房内蚊皆集吸瓜汁即可斃之再以油紙鋪於蓆下蜰皆聞氣遠避於是乃得最快樂之安眠 
[去木器上之白印] [  王哀吾]  
外國木器一遇熱氣及熱水肥皂水碱水等即現出白色之印去之之法用乾淨布蘸花露水或火酒用力揩之則其印自去 
[預防受暑法] [  修翁]  
天氣炎熱吾人因事奔走其間不免受暑茲有一法甚簡單可於欲出門時或返時用烏梅二枚捶碎放一碗内加白糖一匙開水冲飲頗有效驗 
[檸檬酒] [  將就主人]  
中國黃酒與檸檬嗬囒水同和飲之味極佳美（却酬 
[擦銅器] [  姚贊廷]  
自來火燈之紗罩不堪用時可積聚一處用以擦銅器極爲光亮且無絲毫紋路此亦廢物利也（却酬） 
聯話 
　　自　之聯或侈陳家世或自叙事功金碧樓臺往往目爲所眩苟　按之多不免藻飾過當者至其人家本清貧而又性躭　　此等局面固無鋪張之可言然若一味自卑怨尤滿幅則又不脫寒酸氣習措嗣良不易也余獨愛某前輩有一聯曰兒輩莫愁貧尙　滿架殘書好與諸生尋舊業老夫非怕死祇恨盈樽美酒不能一滴到　泉一言療貧有書一言怕死爲酒傲岸自喜直欲媲美　明 
　　悼亡聯大都哀怨　綿憐卿憐我矧家徒四壁衣食勞形於此而中饋忽盧其不作自怨自艾之語者殆無其人同邑某君固貧士其　室人一聯措語獨矯矯不　　閱之似漠然寡情者不知其正深於情也余嘗錄之其辭曰人謂卿天余謂卿福際此境况　　反不如撒手安閒抛却許多煩惱疑爲我釋愁爲我分環顧家庭骨肉有幾個關心痛癢能扶一切顚危上聯純用翻筆下聯說家庭骨肉則係用側繫法筆意超脫不同人云亦云且一氣呵成尤爲難得[  王南錚] 却酬 
集益錄 
[答一一四問]  
　　昨古虞立逹君以利用荒廢池沼見問因憶戟髯君嘗以歸安章震福君所著農家言一册見示其中有種菱養魚種藕三說極合於利用池沼之參攷亟錄於左似較譯述舶來文字而不適用於鄕土間者勝多矣　園誌 
　　（一）種菱說吾鄕蠶桑之外厥惟魚菱栽種榖麥不足供鄕人之一飽蓋吾鄕地勢低窪縱橫十餘里其可以種榖麥者居十之二大湖小港居十之四因其低窪爲魚池者又十之四就地勢言生産自以魚菱爲宜述種菱 
　　魚池之内無不種菱即大湖小港亦種菱幾滿除舟行通路之外無不爲生産之區故棄地之說非所以論吾鄕 
　　凡大湖小港無不納稅即無不有主看似一片平流無分彼此而水底均有界址從未侵占 
　　湖港種菱之處名曰菱灘有近在地邊者又竟在水中央者有大至數百畝者有小至一二畝者有連地同一産主者有産主僅菱灘而不連地者隨意購置要自分明 
　　水底有硬底軟底之分硬底者水底皆砂石不能生根無可種菱軟底則底多浮泥菱易著根栽種自易故同一大湖或此湖種菱而彼湖不種者以底之軟硬分之港　亦然 
　　凡湖蕩之内龜龞之類太多者使泥鬆動根易浮起栽菱不甚相宜且菱苗每爲所齧生長亦不　茂 
　　水勢平流之處宜於種菱急流之水根易浮起雖種之甚深亦必漸漸拔起終歸吹散 
　　吾鄕農民約有千家毗連村落亦近千家無有不種菱者大約每年産菱可得數十萬擔（未完） 
短篇小說 
[家庭短篇金錢] [  榮]  
　　伯爾登街某舍裝飾華麗望而知爲富家之第有中年婦人默坐室内喃喃自語曰吾三子中止二人能賺錢耳少子十九今猶未能增進家資半文而反年耗數百金於誤人誤世之大學......正喃喃間一少年入蓋卽婦頃所指之第三子也少年容光俊秀器宇不凡甫入門即曰母乎汝奚日必申申詈予予過父側父本善視予汝乃聳之使詈余余始不知汝居何心及今思之始知金錢爲此惡感之唯一原因也母乎毌乎汝抑何昧昧於金錢耶視汝之心以爲予乃無能博半辨士之力也然予亦何嘗不能言時自腋下出某雑誌復於某篇之下指其名曰此非伯脫爾威脫乎思之思之余但費頃刻之光陰即日博數金之稿資矣不特此也名譽亦博得幾分焉汝何愚暗至是謂余耗資於誤人誤世之大學也今而後願母毌復待余君是之苛須知母之待我不　再醮婦之待前氏子也吾尤有言告吾母也天下非止我一人受父母之培植至十九歲者即吾校中亦正多耳語次其父亦至笑問曰汝等何事常嘈嘈若是婦無語威脫遂以頃間之雑誌授之曰請讀之其父見篇下署爲伯脫爾威脫之名喜乃不可言喻疾以臂抱其子言曰余固知汝能也汝母生長農家止知金錢不知大學爲何物故日詈汝欲使汝棄學而謀生汝今旣有此能力母不復汝窘矣威脫曰余之作此篇初非欲以筆頭生涯自負亦稍吐其鬱氣耳余下學期擬往經林大學習農科蓋吾聞業農獲利厚吾母嗜好金錢余習此科當能洽其意也母急曰學費幾何曰最少亦數百金一年蓋校中實驗費極夥母聞言而咋舌父亟曰毌如是余信威脫必有所成旣有此志不可强　余經商多年頗有積蓄今願將他日遺産三分之一　之以成其志威脫大悅其母復向之道前歉遂爲母子如初 
　　著者曰少年非他即今日大名鼎鼎之某巨商也吾國父母每見兒子讀三四年書便欲强其謀生以致終身碌碌無所恃貽害豈淺鮮哉吾願爲父母者觀於此篇借爲藻　幸勿汲汲以金錢爲前題也（二） 
 
 
 

Page 15

 
 
   
 
 

Page 16

 
 
[拔毒止癢癩疥瘡藥]  
此藥無論何種疥瘡小孩黃水瘡濕毒一搽止癢頭尾三天便無痕跡大盒半元小盒二角上海抛球場北首廣東杏林軒啓 
[咳嗽第一藥]  
凡老咳不愈神功濟衆水獨能愈之久咳須十日收功爲十一經咳嗽哮喘痰症時症六畜瘟萬病回春之神藥每元十瓶寄費不取上海跑馬場耀華啓 
[三立堂藥房　上海法大馬路卽共舞台北首皮膚散　乃外科百病之良藥]  
此藥能治皮膚外百病故名皮膚散如疥瘡濕瘡之類用此藥擦之數日即愈身體手足腐爛癬瘡癩瘡身上發癢皮生紅點諸症治以此藥皆可立奏其功而且能治花柳病即小便腐爛面發惡瘡亦能收效如神總而言之凡属皮膚諸症此藥皆能治之每包大洋弍角批發從廉喉科救命膠此藥能治白喉喉鵝諸症者瓶大洋五角 
[亨達利保十年花旗金手表又到]  
此種手表價廉物美各界信用前到之貨行銷己罄而未及購者難免抱向隅之憾今又運到第二批每只仍售八元務祈從速賜顧幸勿失之交臂也本行曾向郵局掛號外洋函購無論遠近均可投遞郵票代價不折不扣上海英大馬路抛球場口 
[上海濟生會緊要通告]  
敬啓者上年順直各省水災敝會承各慈善界捐募巨欵俾得分投趕辦冬春急振甚爲感佩現在惟湖南正在籌勸續辦其餘各省立待結朿理應將捐募各善士以及團體機關分别照章請獎以免延誤所有内務部新定奬章曾登本年六月二日報紙茲再摘要覽明於後一捐助三千元以上或經募二萬元以上請給勲章或傳令嘉獎二捐助二千元以上或一千元以上經募一萬元以上 
或五千元以上請給一等或二等金色奬章或題給匾額惟用團體名義捐助或經募者則槪題給匾額此内奬辦法也其外獎則捐助未滿一千元者分别從五十元起一百元起二百元起三百元起五百元起給予一等至五等銀色獎章經募捐銀五倍前數者給獎亦同前例其用團體名義捐助或經募亦仍題給匾額所有各埠大善士大善會捐募順直曁各省振欵助入敝會例應請獎者敝會雖有捐册票根可稽但捐户每有兩次三次付欵或用名或用號或用堂名者敝會無從清查併計於請獎等級大有出入且年歲履歷未詳無從開列務請諸公將姓名年歲籍貫履歷並前後在敝會付欵銀數洋數所塡收照日期詳細開單或善會名義坐落處所成立日期會長履歷等件於陽歷八月十六日即舊歷七月初十日以前寄到上海寗波路中旺弄升安里敝會查收以便彚核辦理如有己得過何項勲章獎章者并請開明庶可呈請晉等給獎是爲至要特此通告諸維公鑒　　上海中國濟生便振務處謹啓 
[全昌]  
新到花旗配光頭等眼鏡每副一元　藍白黑近視老光均能驗配１9９８ 
時届盛暑諸君欲護目光必戴眼鏡本號爲推廣銷路特别廉價脱售凡時行吒力克眞金無邊眼鏡離鼻眼鏡克羅克片及各色鏡片均自機械磨製固無論斜散直光均能驗配合光裝製眞金夾金鋼鎳鏡架價目公道劃一不二眞金用舊仍可收回兌換現洋老少無欺如蒙　光顧上海跑馬廳新世界南首安康里口分設蘇州閶門外馬路 
[不取分文敬送衛生書報]  
本會奉送婦嬰至寳急救良方衛生雜誌明片函索無不寄上浙江寗波江北衛生公會布告 
[立止白濁丸]  
每瓶三角雙料半元不效倍罰上海棋盤街三茅閣橋堍門牌廿二號廣東保太和謹啓 
[物華電機絲織公司廣告]  
本公司爲振興實業起見於丁己年在上海美界東西華德路建造廠屋特向外洋購運電力織綢機器聘用専門技師督造絲織各種綢緞繻紡等類較之舶來品有過之無不及早蒙本埠各綢號及各客帮風行暢銷良由物質精美花樣新奇定價克己庶蒙各界之歡迎耳茲于本月份在三馬路西鼎新里設立批發所以副惠顧各帮號之利便焉此啓 
[鴉片禁绝之救星]  
仁濟丹袪毒治病　林記老牌　高等藝學士純良氏譽定良方　上海老仁濟林記製造發　 
此細粒仁濟丹爲戒烟品中最和平最可靠之良藥功效快速藥力雄厚外用硃砂爲衣丸形如東洋仁丹一式清香適口每袋三十粒包裝靈便出門人路上携帶輕巧雅觀吃烟一錢呑丹十粒下喉數分鐘立覺神清氣爽週身舒服每五日減呑一粒五十天減盡癮絕根除百病全無失妙在不論烟癮之深淺及因病吃烟身體虚弱者祗須如法服此丹後皆能不知不覺安然脱離更能精神壯健飲食增多眞烟界之救星也有志戒烟者請來購試便知的確另售每袋小洋二角批發再有特扣外埠函批郵政回件穏快妥速如欲包銷另訂章程保退包換信實無欺上海英界四馬路中老仁濟林記發行部啓 
[商標]  
ＫＡＨＮＢuildingproducrs　TRUSSEDCONCRETFSTEELCO 
美國康氏水泥建築鋼料廠廣告 
聘有經驗助力鋼料工程師 
面積乘方竹節鋼條備有現貨（三分）半寸（六分）一寸俱全遍地廣消上海亦然用無上上品鋼料鍊成 
上海四川路五十三號東方經理茂生洋行啓 
[普濟善堂聯益施材會勸招會員]  
蓋聞爲善最樂東平王懿訓招埀積德累功陰隲文傳言不朽夫祖宗之修德行仁其弈襈因之獲報富貴相遞受福無窮故易曰善不積不足以成名鑿鑿之言豈虚道哉僕等自慚凉德竊思所以補之者厥惟有善之一字而己矣於是在民國元夏創辦斯堂逐日上下午施醫給藥幸全甚衆念彼窮黎病者旣慶更生得以自食其力死者原有定數安購　　藏骸非有捨材瘞恐葬終敝帷裹屍而同具圓　方趾其心傷若此卒令鐵石心腸亦當見之心動今年春復不自揣添辦普通材會妄云天職敢效救死之舉廣幾風雨飄零免嘷異鄕之鬼野田渴葬聊慰無告之魂惟是茲事　大籌度彌艱還祈薄海宏仁濟世賢豪齊奮衆警廣種福田解囊　助自有結草　環之圖報慨認會員定荷延　錫類之無　如蒙函索章程遵即隨班寄上用佈徽忱特此謹告　　上海虹口華記路本會主任陸文中等啓 
[亨達利保十年花旗金手表又到]  
此種手表價廉物美各界信用前到之貨行銷己罄而未及購者難免抱向隅之憾今又運到第二批每只仍售八元務祈從速賜顧幸勿失之交臂也本行曾向郵局掛號外洋函購無論遠近均可投遞郵票代價不折不扣上海英大馬路抛球場口 
[華太化補粉VITADER]  
華太化係選英國上等牛乳參加化學物質提取精液研成細粉質美味甘極易消化爲滋補唯一妙品無論男婦老幼均可服用服法極易祗須用開水或牛乳冲化曾經英國各著名醫家考驗證明不特培腦長精清熱健脾且能治腦弱腎虧心煩血虚頭疼肺熱胃呆食滯怔忡癆瘵失眠健忘等症而於婦女月經不調及小兒瘦弱服之均有特殊之功病後服之且能易於復原與提神片刻者𢌞不相同洵補身之無上上品也價目每瓶兩元半發售處中英集成中西中法五洲華英中洋各大藥房先施公司源大號（百老滙路一一零九號） 
[百代公司]  
公餘之暇閒居家中何以爲樂購本公司唱機一架唱片數打藉以消遣家庭之樂莫過於是諸大名角之唱作登時俱在目前唱機包用價廉物美自二十九元起碼如蒙賜顧無任歡迎函索樣本堂班即寄再春本公司之影戲天下馳名婦孺皆知母待贅述常備各種異樣影片三百餘萬尺及大小新式影戲機器多種或租或買任從尊意此啓百代公司上海四川路九十九 
[開拓社會生計]  
新發明德爾科電機各城鎭鄕購用皆宜 
諸君欲辦厚利之實業乎省常年之燈費乎請購本行電機保你成效卓著 
此機旣無烟煤又無油味異常清潔所發電力能達三華里之遙大號能燃十六支光六十二盞每夜如用火油十斤即二咖倫可歷八小時之久合之每盞祇銅元兩枚而已此機又可開使風扇開演影戲及搖冰機縫衣機以及他種用電之機誠世界最優之製造品也本行已由外洋運到此項全副燈機及各種燈泡風扇等物價廉物美此項電機構造簡單牢固穩妥絶無危險本行敢出保單且用法便捷一經指明雖婦孺亦能管理最合公署學校廠號住宅之用如有運至鄕鎭創辦營業者費省光足用戶是必踴躍獲利可操左券小行自發行以來風行全國各界歡迎所到無多幸勿交臂失之如荷賜請移至本行様子間參觀便知言之不謬也 
恊隆洋行德爾科電機部啟上海江西路十八號電話四三九六 
[靈丹]  
完全國貨名曰靈丹論其功效厥有多般能治痧氣吐瀉不安暈船暈車頭痛心煩胸腹飽悶酒食傷殘作噁發倦觸暑冒寒如法呑服立愈諸患居家備此大小安然旅行自衛佩帶非難社會交際贈答往還製法精妙透鼻香攅壓倒外貨大衆喜歡價格　大盒角半　中盒一角　様包五分總發行上海中英大藥房外埠各本分號各大藥房均有發售 
[留心假冐]  
貨眞價實　百補大保丹　林公戒烟參餅　補身小保丹　眞牌强種百補丸　老牌辣克紅補丸靈騐婦科種將湯　固牙金粘石牙粉　立效三陰瘧疾丸　神效小兒疳積糖　清香生髮油上海總發行東棋盤街嚴大生藥廠麥家圈大生藥房　批發從廉 
[精華眼鏡公司]  
新發明　閙維爾　克羅克　羅斯福　托力克 
電話一二四二　上海南京路六十九號　分公司漢口長沙厦門南京廣東汕頭九江 
[學費講義費俱免納免費函授催眠術]  
講義係用四號字鉛印淺顯明白俱合實用方法共有二十餘種其他學理手訣均全並附有圖樣裝訂完全作一次寄奉倘有疑惑之處函詢立卽答覆保證學成現爲暑假期内特别優待起見學費免納僅收補助費一元郵票九五以陽歷八月底爲限逾期或函章在前已來援報名者不能照此例面授仍者舊章欲報名索請將姓名通訊處寄來可也上海哈同路民厚北里三弄第七家寰球催眠術大學校啓 
[婦科良藥坤純正經湯]  
耑治婦人經帶諸病月經或先期或過期或腹痛等證詳細皆載引單凡經來色淡色黑面黄肌瘦胸腹脹痛頭目昏眩四肢乏力腰膝痠痛赤白帶下崩漏點滴往來寒熱肝氣素旺脾虚便溏室女經秘心神恍忽乾血血瘀成勞或居經數月疑似有娠服此半月有孕者卽可蔭胎非孕者按期而來或胎前惡阻嘔吐寒熱或產後恶露不行能袪瘀生新誠婦人衛生之良藥功在寗坤白鳳丸之上非自詡也每盒七服大洋一元總批發上海河南路柏靑氏藥房天津西藥王廟濟民醫室分消處諸君注意麟鳳伴塔商標受胎必孕丹每瓶二大元固宮止帶丸每盒大洋五角 
[三井保險]  
保費極廉賠欵迅速電話四九○ 
[危險脚氣症]  
此症最危險患者每每於不知不覺之間喪其生命者不知幾可人矣初起在春夏之交舉步不良筋骨板硬腫處　之如泥不起或痛或不痛至冬季則又自愈病者因此不留意至翌年三四月間再發若不速爲醫治延至八九月間脚氣衝心則性命不保快症二御遲症三五年必死無法可救者慘矣余専門研究此症十八年來活人不少歷試不爽此余専門之學敢以此救人如有患此症者可到新世界對門十二號神功濟衆水批發所面訂包醫如十分貧乏之人醫藥酌減外埠不能來者可爲函通知議妥給藥不悮　施雨春啓 
[包愈斷根心胃氣痛藥]  
此藥見效極速無論何種心肝胃氣痛及遠年難治之頑症雖痛到十分辛苦一服此藥馬上止痛止後包愈斷根永不再發大瓶一元中瓶半元小瓶三角上海抛球場北首杏林軒啓 
[包愈立止夢遺聖藥]  
凡患遺洩病症皆因腎水虚耗命門受損或思慮太甚以致心腎不交久之面黃肌瘦腰酸腿軟四肢無力虚損勞傷由此起矣若不醫治將來根深蒂固望愈甚難治藥雖多對症者少本齋深悉病源覔得異人秘方名曰純陽必愈丸專治遺洩各症服之立見奇功當日可愈精神充足則身體雄壯百病不侵如患遺洩卽是虚陰之現象此丸功能鞏固骨髓滋陰補益輕者二盒包愈重者一料除根永不再發若能連服兩旬大補氣血諸病不侵精神倍足每盒洋一元每料六盒洋五元如外貼遺洩膏每張七角膏丸並用取效愈速功效益彰必須認明牌號　上海二馬路西鼎新里内京都天寳齋啓 
[新式汽燈]  
本公司專運花旗各種堅固新式平擢手提懸掛廉費火油打氣燈用火油一斤能燃一千支光六小時六百支光九小時三百支光十二小時紗罩極其耐用可稱價廉物美係陰歷六月初一日起特價兩月索取樣本來函即寄如蒙賜顧包用三年零躉批發母任歡迎價目三百支光念四元六百支光四十六元一千支光七十元特價照碼九折上海麥家圈交通路一百念八號綏越公司特白中央電話三千五百八十五號 
 
 

Page 17

 
 
老申報尊聞閣選四十年前之回頋 
[通商各埠人口數（見壬申年五月初九日報）] 　　 
　　中國通商各埠人口多寡計九江四萬寗波十一萬五千鎭江十三萬漢口六十萬煙台二萬六千天津九十三萬牛莊六萬福州六十萬淡水五萬厦門三十五萬汕頭四萬五千廣東一百萬而上海則爲二十五萬人自通商以來人口巳日見繁盛上海則較二三年前突增數千也 
[通商各口稅銀數（見癸酉年五月十一日報）] 　　 
　　閱江海關正二三月一季之報告共計通商口十四區所徴稅銀共一兆五十七萬五千零十五兩分計之則進口各貨三十五萬七千零而鴉片五十七萬九千零出口各貨五十三萬七千兩鈔稅四萬三千八百兩半稅十萬零八百兩往内地貨四萬四千七百兩本地船四千五百兩以總數較之去年之正二三月今年則少二十七萬七千兩此則由出口貨減少之故若查何口所出爲最少則上海及福州二處蓋茶葉一種今年運出於三月之前較多其稅則已於先時交納至半稅一端則較去年多三萬三千兩因此可知申地貿易之漸增也 
筆記 
[賽龍舟攷（見甲戌年五月二十三日報）] 　　 
　　世俗所行龍舟誠不知其所自始相傳五代時已有之蕭結令祈陽禁不令行是也然舊唐書社亞傳云江南風俗有競渡之戲方舟並駛以急趨疾進者爲勝亞乃令以漆塗船底貴其速也又爲綺羅之服塗之以油令舟子見之入水而不濡則自唐時巳盛行或曰五日競渡乃爲弔三閭大夫而作本荊楚歲時記而吳越春秋以爲起於勾踐蓋憫子胥之忠而作或又謂習水報吳託於嬉戲然則此風由來古矣或爲屈原或爲伍員其說不一爲之解紛者則曰荊楚自爲靈均吳越自爲子胥可也吾吳向有競渡詞今錄其二云　挾鳴濤鼓駭雷紅旗斜插翦波來錦標奪到軒騰處風捲龍髯雪作堆鼓翻旗颭躍躣　　黃　推開粉　齊貪看河心龍影亂忘人偷眼舵樓西 
[風俗雜記]  
雅素島（見壬申年五月初九日報）　　 
　　日本海島有名雅素者島以外沿海一帶日人聚族而居迨深入内地别有一種野人名晏那士者住焉曾有西人遊歷斯島歸而述其所見曰該處女子最知羞愧見人來即却步走去身體壯健容貌亦妍但口唇塗黑近頷黑處望之疑係生鬚男則遍體皆毛衣皮衣以蔽之有一叟鬚長及腹週身蒙茸恒居草廬中有一灶炊烟由户而出島人喜蓄熊熊善攫人以食其捕之也跟尋熊跡之所在遇雌熊立即擊斃取其子倘有初生未識飲食者女人以物養之待其長大至能爲害時然後殺而烹之相與果腹所崇尙者非神非佛問其所拜何物對以奥妙至究其奥妙來歷是何姓名俱答不知人死捲以蓆焚化骸骨野葬之自後不敢提其名蓋謂若一提及則死者與生者之魂互相殘害島中無時辰無歷日詢其年齒幾何皆茫然惟人品醇厚無謀財陷命事如有犯罪拔其毛便作刑罰女子知以貞潔自守不爲强暴所汚其偶只一夫一婦不用操作重大功夫至於騎射極爲嫻熟目利足捷有百發百中之能凡有飲食必先祝謝捧食物至　以示敬意首將物汁灌地此祭地之禮也次將食物向天一擲則祭天之禮也三則另設少許用祭官長祭畢然後自食乃欣然曰此祭己者也島中人純樸如是豈無懹氏之民歟抑葛天氏之民歟想昔之茹毛飲血食肉衣皮者當不是過矣 
四十年後之新世界 
[歐戰中之小英雄] 　　 
　　法軍中有查理麥者年約十一軍中皆呼曰小友與人談戰情口講指畫歷歷如繪儼若老於戎務者言次輙指示胸前動章以證實其言此蓋於某次大戰所得者也是役躬臨火線雖未以武器殺敵然當兵士乏彈需食之際嘗爲奔走彈雨之中傳命致之事後論功行賞得獎武德動章查如其他之戰士然好蒐集戰爭紀念品其囊篋中儲有各式砲彈及德兵之鋼盔水壼背囊彈盒等物皆拾諸戰場者查之處軍今巳兩年餘矣 
　　英國安克公司之開姆維尼亞號郵船於一九一七年之夏運兵渡地中海時中敵　艇魚雷船長之小厮名麥金倫者適在舵樓急取傳聲器向衆大呼曰（諸君人各凖備勿自驚擾一時尙無害也）船中軍士見一孺子持高與身齊之傳聲器告誡諸人於是有失笑者有因以鎭靜者無何驅逐艦一艘駛至諸人皆登艦獨麥猶於舵樓佐船長治事船長顧之曰（麥金倫爾可去矣）麥曰（吾須俟主人去始去）是時船已下沉其危間不容髮於是船長即捉麥之襟舉而擲諸驅逐艦己乃投身巨濤焉蓋船長以航行未遵命令致遭意外故誓與船同盡也麥後服役土斯加尼亞郵船在蘇格蘭海濱外爲敵所襲以奮身救人故竟罹於厄聞者皆爲惋惜而稱爲商船界之英雄麥金倫英倫格拉斯哥人也 
　　法國童子隊盡役戰線附近其事績有足多者某日隊中有某童獨行之際遇德兵一隊由茂林中之小徑而進致爲所執德兵以法語問以法兵何在不語是時五十碼外之林中有鎗聲德兵復問以林中伏有敵兵否亦不置答而惟邁步趨至一電線柱前背向而立含笑以受諸兵之排鎗而死此事乃紀於德兵屍身所藏之函故軼童子之名雖敵人亦稱其烈也 
譯叢 
[敵人利用美術] 　　 
　　某軍官自西歐陣線歸來云及德軍於戰地展布虚景其完備瑧於美術之極點言之有令人難信者故縱飽有經驗之飛行家低飛其上亦往往受紿蓋德國軍事當道初則博採美術專家之建議繼乃求良工實行之嘗以巨幅之布畫成道路然建築支之長數英里軍隊行動於布下飛行家無從偵覺又嘗於夜間以韌紙設成營壘飛機營叢林村落工廠之形以亂敵軍之視察藉以掩蔽其軍隊與大砲之行動焉 
[秘密賣犬肉] 　　 
　　荷蘭自本年四月起即無肉食可得雖富翁宴客亦無一衡也邇來夜間每有人身藏小包裹肉售諸居户舉動極爲秘密至何從得此無知之者但食之多病故衛生者皆戒嘗焉某處警察因連日犬之失蹤者頗多乃留心察訪一日拘獲殺犬之嫌疑犯一人名柯克搜其宅得一巨犬之皮骨驗之有肝病該犯供稱因犬病應親串之請殺而投其肉於江警吏復鞫訊共弟妹弟以不知情爲答妹稱柯克殺犬諱稱羊肉售人每磅得價一先令四便士犬乃以三先令購自售牛乳人確係有病云警察即四出查明購肉之人其未食之肉皆取回棄之聞該犯嘗殺多　貪口腹而嘗之者實繁有徒 
 
 
 

Page 18

 
 
   
 
