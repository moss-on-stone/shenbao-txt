# 1903 - 180 - 4910851

 

Page 1

 
 
[皇朝政典類纂出書截股啓] [  圖書集成局白]  
　　是書搜采官私諸書多至八百三十餘種編纂至兩年之久始克成書購書之價設局編輯之資數逾鉅萬股價十六元虧耗實甚現在二百卷已經印就裝釘四十八本應卽將股票停止所有各外埠經售處請將售下股銀及未售股票迅卽如數寄申以便核數發書與股諸君亦請卽向經售處找價取書爲荷全書準六月望日告成共釘一百二十册實價洋銀二十八元 
[美儒李佳白先生講義]  
　　今天下繡壤相聨犬牙相錯其爲六洲之地毬乎幾務紛紜典章繁賾其爲列國之政治乎佳白才非上智敢云吞吐八荒學愧通人漫謂網羅一切然其間之同異未嘗不可考而知也今試條舉十數端以與諸君共證焉一曰地面之大小地毬之中惟中俄美爲最大奥德法次之要而言之此皆大國也其小者有比利時希臘荷蘭日本等國至於英國其本土小如日本其屬地甲於全毬絜長較短此之不足彼或有餘其大小不必以尺寸限焉此列國地面大小之異同也一曰國權之大小天下國權之極大者莫如英美法俄德意奥日本攷歐洲諸國法與俄聯盟以相倚爲權德與意奥聨盟以相假爲權惟英國雄立歐洲向不與本洲大國相盟相依而近來與日本同盟者無非保全東亞太平之局耳美國不藉他人之權而權自大中國何有大權而今稍减自主之國權必大不自主之國權必小此列國國權大小之異同也三曰自理與屬國天下自理之國多而屬國無幾自理則舉動由我屬國必仰鼻息於他人奥司大利亞乃英國之大屬地坎拿大亦然印度亦然歐洲諸國無論其權其地之大小均爲自理之國避亂美洲者除坎拿大外皆爲自理之邦非洲多係歐洲各國之屬地而亞洲少有自理之國多爲屬地之邦其中有中國焉今時並無屬國其自理之權雖終不失然已稍遜於前自理則能自强主持中國者其亦有意乎此自理與屬國之異同也四曰國主國與天地必有與立所謂主也泰西有君主之國有民主之國有君民共主之國俄德奥日本與中國帝國也英意比希臘荷蘭等國王國也美法及南非洲各國民主及總綂之國也惟瑞士國有七人執民主之權印度有皇帝而其皇帝卽英國之王此列國國主之異同也五曰宰相宰相位尊望重國主以下一人而已泰西謂宰相爲二等國主良有以也惟英德奥日本與土耳其有宰相餘則俱無中國原有宰相之名而今則權屬軍機矣六曰軍機國之大事惟祀與戎軍機最要最重各國軍機皆有差别美國與中國不同美國各部辦理各部之事均屬軍機均有軍機之責中國軍機雖有屬員他部不與具列此列國軍機之異同也七曰國會國會者爲衆人公舉之員多寡不一公論公議者也各國國會多分上下二議院俄國無國會而有省會印度不過公舉數人論事而已惟中國與土耳其以及埃及均無國會此列國國會之異同也八曰國自主之權列國皆有自主之權而大小不等中國本大有自主之權偶一失檢故外人乘間而入而主權不伸矣譬如授人以柄而欲其不搖也得乎此列國自主權之異同也九曰民自由之權民生於父母養於君相敎於師傳何在可以自由然當仁不讓爲仁由已何在不可以自由蓋自由有善惡兩端舉中外之民皆當進於善而不可流爲惡攷英美之民雖多有自由之權而有時越　然其國强盛而太平俄華並土耳其其民權及自由之權最小而其國不能言强盛太平之國且民之自由必照規而行順理言論不然則民心偏而國有　矣此列國民自由之異同也十曰敎務古人立敎以挽回世道人心爲主近日務亦多端矣中國有儒　道三敎並天主耶穌回回等敎而近來敎案反多辦理敎務期合乎衆人之心甚不易易英美日德等國其民進敎習敎聽其自便意以爾爲爾我爲我苟能自立袒裼何嫌此列國敎務之異同也十一曰學校列國皆有學校大致不外中西兩途中學以理趣勝西學以時務勝近日中人亦講時務惟其所立之西學堂不多其肄業之人不多其能敎習之人更不多則中國何能以興學自誇哉此列國學校之異同也十二曰交涉各國皆有交涉惟中國極難中國向無交涉卽有之亦不過修好於近鄰焉今則四方輻湊幾於應接不暇偶有蹉跌易起釁端惟取萬國公法及條約章程等書熟玩而審處之庶幾鮮有敗事此列國交涉之異同也十三曰和睦講信修睦修和有夏古之明訓也今天下弗論何國壹是皆以和睦爲本勿以强凌弱勿以衆暴寡和氣不可傷和約不可背列國和則百官和百官和斯萬民和矣此列國和睦之宜同也觀此天下之政大要可知倘由是博考焉旁稽焉於以從政不難矣吾願有志之士共勉爲經濟之才以登中國於春臺豈不懿歟 
[本館接奉電音]  
　　昨日午後京師飛電傳來上諭三道敬謹譯登○閏五月初十日内閣抄奉上諭大學士王文韶崇禮加恩均著免其帶領引見欽此同日奉上諭前據御史高枏奏參翰林院修撰夏同龢鑽營招搖各欵當經諭令裕德孫家鼐確查兹據查明覆奏尚無招搖確據仍著隨時察看嚴加訓誡如有行止不端玷辱清班情事著卽據實奏參毋稍徇隱欽此同日奉上諭新科一甲進士三名王壽彭左霈楊兆麟業已授職外黎湛枝胡嗣瓊朱國楨胡炳益金兆豐曹典初徐謙張恕琳王大鈞范之述張濓郭宗熙李慶萊楊渭商衍瀛張家駿劉鳳起衷翼保胡大勳高毓浵朱篤慶陸鴻儀郭則澐郭立山區大典邵章李坤陳敬第孫智敏胡藻鄭家溉史寳安土鴻翔周藴良彭世襄張之照陳善同袁榖李傚儒汪昇遠劉焜夏壽康王震昌李海光賴際熙顧承曾陳雲誥陳樹勳龔元凱藍文錦吳增甲胡駿朱壽朋方履中楊庭綸于君彥顧視高温肅華宗智周杰陳國祥張祖蔭路士桓吳璆楊思水祖培解榮輅馬君實張書雲延昌杜步隨班吉本周廷幹區大原均著改爲翰林院庶吉士章鈺張坤夏啓瑞顧承曾夏之霖甘鵬雲徐鵬齡吳建三郭銘鼎張蔭椿錢振熿孫寳書陳旭仁任祖瀾陳黼宸呂興周單鎭賴瑾尚秉和史國琛侯延爾王鼎張智遠談道隆李澤蘭周鏞祝廷華楊肇培楊鴻發胡位咸朱德垣張新曾關文彬郭文聲黄兆植朱燮元劉敬何啓椿徐 
 
 

Page 2

 
 
士濓杜述琮李華炳彭紹宗徐冕薛登道李德星黄錫彭李玉振劉彞錫徐紹熙汪應焜陳曾壽沈澤生王世徵孔昭晉李維鈺龔慶雲王彭魏元戴程繼元曾光曦牛蘭楊繩藻欒駿馨紹先李漢光王揚濱商寳謀易順豫吳鼎金趙曾檣景凌霄熊陳謩袁祖光丁玉驥楊熊祥呂彥梅靳志熊　賓魯藩蕭開瀛荆育瓚高嘉仁張銑王以榆蕭湘吳嘉謨常麟書恩華陳畬范振緒石金聲忠興俞樹棟狄樓海俱著分部學習王中煦楊元升張孝廷朱星璇閻廷獻俱著以内閣中書用李毓同田毓璠孫鴻烈高遵章鈕澤晟王紹曾王蔭楠馬晉陳鈞宋升迪胡獻琳許中傑陳中孚李盛鑾董秉清張壽楠黄敏孚張衷沅趙國光鄧榮黼程昌鼐梁鴻藻李世田宋嘉林郝繼貞褚煥祖唐樹彤萬篪黄光厚李增榮程起鳳黄傳鼎樊海蘭李肇律張鳳嗜鄒壽祺郭毓璋黄純垓劉貞安鄭廷琮謝慕韓鄭輝典翁長華劉昌仁陳德昌金文田有瑞胡商彞劉道春曾肇嘉馬育麟薩起巖廖毓英朱燮元張治仁王景峩何湛施汝欽尚光金余登雲劉思濬張鵬翔武曾任陳煜庠閻希仁李澤宸張連魁何品藜馬天嗣黄堃馬進修培成高廷梅張自省張文源彭立棫楊鳳翱光佑王允猷汪春源曹佑武呂濬堃魏垂象周旭麟孟宗輿侯來儀丁樹奎于文璜張瑞璣呂調元和紳布孫迥瀾李泰傳懷六關捷三姜宗泰曾蘭春仵墉黄居中張繼信吳庚陳耀墀王鍾仁馬駿昌黄和鑾劉春堂丁惟彬周汝敦李文韶王益霖楊克烈覃壽彭王廷槐陳黼藻王永和哲克登額李愼五袁大　王延綸俱著交吏部掣簽分發省分以知縣卽用户部候補郎中王中荃著以　中卽用刑部候補主事聶夢驎著以主事卽用兵部學習郎中廖振榘户部學習員外郎唐瑞銅兵部學習主事任承沆曾熙工部員外主事田步象均著俟後作爲候補以該部原官卽補内閣候補中書蕭丙炎夏瑞庚均著仍以中書候補候選欽天監監丞林棟候選知府張德淵均著以原班選用分省試用知府傳家瑞葉昌葵分省補用同知何壽章均著仍以原班分省補用陜西補用知縣叚士俊著仍以知縣發往陜西補用餘著歸班銓選欽此 
[電傳宮門抄]  
　　昨日午後京師友人專電告知本館云閏五月初十日皇上召見軍機大臣及恒壽張曾敭孫朝華 
[俄約摭要]  
　　京師來電云中俄議訂約章將次就緒中有二則兹已探聞大旨謂一東三省各處海關專任俄人司榷所徵貨稅歸中俄銀行存儲一俄人遴派人員分赴東三省各通商口岸稽查進口出口各船實行檢疫之事 
[决意拒俄]  
　　日本東京某日報云東歴六月二十八日得中國京師來電悉本日午前九下鐘越二刻時駐華使臣内田君謁見外務俄部領袖慶親王叩以意之所在慶王告之曰我政府刻已决然於心凡俄人所肆意要求者定必峻詞拒絶俾得力保壤地主權以睦鄰邦貴國幸垂注焉由是以觀中國似已堅持定見努力拒俄矣我日其靜觀厥後可也 
[俄使之言]  
　　西字報云日前駐英俄使告英國外部大臣曰邇者所傳滿洲之事皆不足爲憑現在華京商辦者係俄兵撤退後中國如何擔當不再肇事因彼處俄人贸易最盛故也外間言俄人不准他國於滿洲設立領事且阻止外人來此悉係謠傳我俄國所最要者卽與各國通商是以不惜巨貲修造西比利亞鐵路寔祗爲興商起見由此觀之足徵我國絶無阻止外人之心也 
[俄使出京]  
　　京師來信云俄國陸軍大臣苦洛拔托金君游歴東瀛回抵旅順駐京俄使雷薩君亟求一晤因於西歴六月二十九號秉節出京或曰雷君近接本國政府電文令與苦君密計東三省機宜及俄日交涉要件故有是行理或然歟 
[俄船縷述]  
　　俄京聖彼得羅堡來信云俄人刻方製一水雷巡洋船名之曰烏啞路額定於海軍總綂矮立幾息伊親王命名之日興工另有二等巡洋船名矮路麥是者刻已工竣按烏啞路額長英度二百五十尺闊三十五尺排水力一千四百墩船中有機器二副約一萬八千四馬力每一下鐘時能行十三海里配置四十七密米突砲四尊船桅一枝矮路麥是於俄歴去年九月二十五號興工長英度三百六十三尺闊七十三尺排水力三千二百八十五墩每一下鐘時能行十九海里煤艙中容煤五百六十墩船中機器三副約七千五百匹馬力配置七十五密米突砲四十七密米突砲帶有小艇十艘定於今秋巡歴太平洋及回卽駛赴關東聽候總督矮立幾息夫君調度 
[俄美違言]  
　　英京倫敦來電云前者寄居俄　幾希内夫埠之猶太人慘遭戕害美國大伯里璽天德准全美民人之謂移書俄國詰問情由俄政府答之曰若是則貴邦欲干預我俄内政矣寡人弗敢與聞不勝抱撼之至遂將原書寄還 
[俄求開埠]  
　　高麗漢城來電云俄人求在義州闢埠通商不自今日始矣當數年前俄高兩國早議及此事近日高政府始漸明此中一切情形西歴六月下旬駐高俄使哈勃洛夫君謁見高之外部大臣重申其說高外部答以且俟貴國滿洲事定再議從違可也 
[英員瓜代]  
　　天津來信云英國派駐北洋保護本國官商之海軍綂領苦愛列君奉政府之命搉升印度京城護衛軍總綂而以印度捕那省英營總綂烏愛痕托利司君調赴中國北方任海軍綂領蓋亦及瓜而代之意也 
[臺番作亂]  
　　臺灣來信云華歴五月二十三日清晨七下鐘時突有生番約一百五十名持刀而出擁入宜蘭廳所轄叭哩沙大湖桶山製煉樟腦廠第十一號室中戕斃巡役一名製腦工人十名馘其首以去并刃傷護廠之隘勇二名掠去洋槍彈藥不少按日人曩曾分派隘勇駐紥各製腦廠以備生番來襲廠屋十餘處共置隘勇二百零五名此次行兇者係南澳番不虞其從廠後空地乘隙而來釀成奇慘之禍殊亦令人防不及防也 
[續錄新貢士覆試等第單]  
　　三等王　朱崇年董秉清哲克登額關文彬汪應焜李振鐸陳旭仁田毓璠陳敬第賴際熙傳家瑞高廷梅忠興張衷元何諶張祖蔭張文源楊鳳翱鄭家溉恩華閻希仁王益霖黄純垓郭立山黄居中劉春堂廖毓英紹先龎毓同于文鐄尚秉和胡商彞和伸布褚煥祖馬進修劉道椿侯來儀呂調元沈澤生孫廻瀾程昌鼐程起鳳李泰張壽楠黄堃孫鴻烈張自省陳鈞高遵章彭立栻胡獻琳吳黼藻曾肇嘉汪春源林棟宋嘉林王廷槐丁樹奇鈕澤晟王蔭楠曾蘭春王聲溢何啓椿張鵬翔劉貞安楊克烈何品黎張繼信曾熙唐樹彤黄錫朋王鍾仁有瑞仵鏞培成馬天翮黄光厚姜宗泰馬廷弼金文田魏垂象劉昌仁鄭廷琮李振鈺薩起巖袁大琖吳庚李愼五張瑞璣陳其相周汝敦傳良弼李增榮馬晉余登雲王景峩孟光範曹佐武鍾麟夏瑞庚王永和李文詔田樹梫王延綸 
[續錄新進士朝考等第單]  
　　三等馬育麟馬進修王廷槐鄭輝典宋功迪陳鈞郭銘鼎忠興張壽楠袁大琖佘登雲陳德昌呂濬堃張運魁廖　英程繼元張治仁楊鴻發周旭王丕煦叚士俊曾肇嘉呂興周 
 
 

Page 3

 
 
靳志朱篤慶夏之霖關捷三張蔭椿周汝敦黄和鑾胡位咸郭毓璋陳煜庠薩起巖劉思濬紹先鈕澤晟李德星張鵬翔史國琛劉昌仁董秉清薛登道林樹森孟宗輿杜光佑聶夢麟陳宸錢振鍠張坤陳耀墀馬駿昌仵墉李世由侯來儀程昌鼐趙國光程起鳳高遵章張孝慈夏啓瑞馬廷弼林棟王永和傳懷光施汝欽張鳳喈王益霖田毓璠呂調元李泰胡商彞王世澂唐瑞銅和紳布丁惟彬培成張文源李愼五黄堃楊兆麟侯延爽楊克烈黄韓鼎萬篪郝繼貞張德淵孔昭晉李文詔傳家瑞王蔭楠王紹曾廖振榘謝慕韓彭立栻黄純垓金文田汪春源許中傑有瑞王聲溢唐樹彤魏垂象丁樹奇馬天翮張繼信陳中孚黄敏孚鍾麟龎毓同王鍾仁黄居中何品藜樊海瀾馬晉楊鳳翱夏瑞庚閻希仁于文鐄吳黼藻任祖瀾曹佐武鄧榮輔任承沆覃壽彭孫鴻烈劉春堂何壽章吳庚曾蘭春陳其相王允猷張自省孟廣範黄　張瑞璣何諶 
[晤商機要]  
　　廣州訪事友人云桂撫王芍帥因粵西餘孽未清於五月二十八日親赴省垣與岑雲帥面商一是隨駐節運司行臺至二十九日起程旋桂 
[肇興警務]  
　　杭州訪事友人云浙省興辦警察事宜於閏五月初一日開局所需巡勇皆由常備軍改充三城總巡則札飭保甲總巡接辦各叚分巡亦如之凡保甲局員應辦之事概歸警察局辦理各勇按叚梭巡地方頗爲安靜惟晚間路燈尚未燃點行人仍不免摸索於黑暗之中殊苦事耳 
[浙省官塲紀事]  
　　杭州訪事友人云温州府瑞安縣知縣某大令因事開缺藩憲崔磐石方伯以另補知縣王斗槎大令廷樑署理○杭州城守營都司某都戎因事開缺督憲札委劉都戎瀛洲接署○岱山餘姚二處鹽局緝私委員均届期滿運司恩新甫都轉札委祝副轉辦理岱山局務歐陽副轉濬接辦餘姚局務 
[蒓鄉贅筆]  
　　松江訪事人云前年郡城東北鄉太平莊六圖陸藍杜家被泗涇土棍突入行劫因卽鳴鑼呼救鄰人畢集禽獲六名解赴華亭縣署時陸已格鬥受傷經前縣宰林霨生大令騐明將所獲六人錄供收押現此案已由陳仲陶大令訊實詳請將張和尚流三百里朱二觀尹寳忠及某甲徒三年杖一百尚有乙丙二名從寛免辦日内卽須解府過堂矣○葉榭亭林等處近有湘楚游勇姜老班者招集土棍給發票布嘯聚爲非入其黨者須饋以洋蚨四翼并令某某四棍徒爲之游說以故趨附者爭先恐後董保懼禍不敢過問有地方之責者所宜及早查辦毋養癰貽患也可 
[漕帥蒞滬]  
　　前晚缷署兩廣總督簡任漕運總督德靜山制軍由粵東乘廣利輪船來滬下碇小東門外招商局金利源馬頭登岸後卽命駕至天后宮側出使行轅駐節昨晨蘇松太兵備道袁海觀觀察上海縣知縣汪瑤庭大令次第詣轅謁見旣而欽命會辦電務大臣吳仲懌侍郎前往拜會未幾杭州電報局總辦顧緝庭沈子枚徐孟翔三觀察均謁見如儀 
[學生過滬]  
　　兼署理湖廣總督端午帥派令鄂中各學堂肄業生二十餘名赴日本留學昨日行抵滬江卽附乘日本郵船株式會社博愛丸鼓輪出口 
[盜案候勘]  
　　本月初十日之夜更魚三躍忽有羣盜擁入本邑引翔港鎭王景茂所開景記洋廣貨店劫去貨物約值五六百金鄰近某典肆某首飾店中人聞之相約嗚金聚衆盜始驚懼而逃昨日王投報楊樹浦捕房捕頭令恊同二十三保某圖地保投報上海縣署請縣主汪瑤庭大令勘明飭緝一面命包探李四春跴緝盜蹤 
[招告巨棍]  
　　錢鼎盛卽錢毛毛又卽錢莊毛毛向隨巨棍某甲横行無忌迭經官憲查拿懲辦依然怙惡不悛近日逗留浦東嚴家橋一帶與梟匪聨络任情滋擾無惡不爲事爲鎭董某君所知函請保甲總巡局提究總巡謝岳松明府立飭局差協同捕役將錢拘獲研訊之下錢供小的向操錢業今已賦閒日前偶至浦東訪友並未作奸犯科求恩鑒宥明府謂爾種種不法情形本委早經深悉無庸狡辯著押候出示招告以便訊懲 
[西兵揮刃]  
　　昨日午後有某國兵士二名閒游英界漢口路適有流妓穿花拂柳而來遂穢語讕言向之調笑後不知何故忽遷怒於行路之甲乙二人刃傷頭顱血如泉湧適爲巡街捕所見將甲乙送入捕房捕頭察得甲傷勢非輕派人送入仁濟醫館醫治醫生謂此傷不致有關性命仍令帶回捕房二兵士則見肇禍端早已飄然遠引矣 
[革捕圖逃]  
　　南市捕房八十八號華捕倪福全前因在外滋事經馬路工程局總辦翁子文太守訊明罰作苦工一月昨晨忽在工次脫逃經巡街捕追獲送入捕房捕頭令押候轉解工程局禀請太守訊懲 
[分發人員騐看名單]  
　　勞績掣籖分發知縣任贊廷江蘇○勞績指省分發道劉毓湘湖南四川二品銜黎經誥江西江蘇花翎三品銜丁道源貴州河南二品銜歐陽述江西安徽二品銜厲玉麒浙江江蘇知府朱敏文江蘇浙江花翎定格滿洲趙文偉廣西四川花翎李鴻桂順天吉林花翎斌衍滿洲山西直隸州知州薛德履直隸山西葛又濬浙江山西知州江朝銘安徽江蘇曹世臣順天河南知縣同知銜蕭仁麟順天河南嵩壽滿洲山東楊辰選江蘇山東趙長鑑貴州河南同知銜謝宗夏河南山東賈松年浙江山西同知銜梁敦敎廣東湖北李國恩雲南貴州同知銜唐啓提廣西直隸李慶璋山東直隸陳開黼湖南四川盧鴻球福建廣西同知銜張青雲湖北奉天縣丞王時燿湖南廣東從九品周瑞昌浙江四川典史楊遠逹湖北廣西○截取呈請指省分發直隸州知州花翎殷栢齡江蘇河南知縣丁汝彪山東四川○同文館保奏掣籖分發知縣金保權正白漢○敎習呈請掣籖分發知縣雷啓清廣西張錫五安徽○進士呈請指省分發知縣馮臺異河南湖北○揀選呈請掣籖分發知縣張朝弼滿洲○優貢呈請掣籖分發知縣陳陽山東○議叙呈請掣籖分發知縣莫廷庸廣西朱膺爵湖北蕭廷彬江西汪祖樹安徽張溥甘肅戴錫疇四川王勛四川宋芝祺河南陳鑄四川羅鳳　四川王騊四川江若幹浙江○議叙指省分發知縣錢佩青湖北江西何毓駿安徽江蘇陳其樟四川湖北縣丞吳紹鴻四川貴州○應補呈請分發鹽大使張世紱浙江福建州判程鑫安徽湖北從九品古炳文廣東福建梅濟鈞順天廣東 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[俄入慈城續述]  
　　俄入慈城已登昨報兹得高麗漢城續電云當日闌入慈城郡者實係俄國陸軍一百五十名隨派令七十名留駐慈城尚餘八十名望碧潼郡進發西歴六月二十七號已由平安北道江界鎭衛隊主帥電逹元帥府密告情形矣註碧潼郡距慈城不遠爲鴨綠江下游 
[大阪斷水]  
　　日本大阪某日報云本埠北區野田橋北首自來水公司置有總水管二口徑英度二十六寸東歴六月三十日忽裂其一水由地中噴湧而上雜以泥砂公司執事人急遣工師竟夜葺治一面設法贮水以供闔市取求祗以來源不多至翌晨七十鐘越三十分時消滴俱無人皆譁噪所最苦者駐阪各軍隊不特無從炊飯卽營中所豢之馬亦肳渴欲死其中步兵第三十七聯隊砲兵第四聯隊幸存有洗滌食具之水尚得用以作晨餐步兵第八聯隊則是日竟至斷炊某軍醫急派人四出求井泉以供治疾之用是時閑院宮親王因公至阪假中之島花屋爲行邸黎明三下鐘許探得斷水之信不得已汲諸古井用竹根爐煮點心誠憊甚矣 
[救災卹鄰]  
　　廣州訪事友人云粵東各善堂因桂省荒災運米前往散振推廣仁善堂總其成由第一期至第十四期止共運去米三百零六萬斤及餅數百萬枚述善堂所運者由第一期起至第十二期止共運去米三百二十八萬斤 
[之江雙鯉]  
　　杭州訪事友人云省城各米店所雇舂米工人給付工資向以洋銀照市價合算現在米牌短絀與市中兌價每圓相去百文以致各工人多所虧折相率罷舂甫經兩日店中白米卽已賣罄因之相約閉門後經人出爲調停允照米牌付值而各工人得步進步又欲加给工資至第四日始議妥除工值照米牌外每日加給酒資二十文始於本月初二日照常工作○夏至已過天時尚寒早晚可御薄棉以致人多疾病保生者尚其愼諸 
[東越秧歌]  
　　紹興訪事人云邇有意國礦師領取護照赴嚴紹處温四郡山中察勘五金之礦雖省憲分飭各有司官妥爲保護猶恐山民少見多怪或竟與之爲難爰檄調向辦大嵐山保甲事宜之胡大令祥鈺沿途照料○本年蠶汛雖於二眠時因雨略損然通盤核計尚有七成初時肥絲每百兩售洋銀七十元嗣以銀根甚緊且贸絲者日見其多價值因之日貶現在每百兩祇值四十三四元矣○天時不正疫癘叢生甚有全家傳染牀第呻吟者當此農功緊急之時蔀屋小民一經染病淹煎苦累未免耕耨愆期是誠可慮之事也○紹郡錫箔向爲贸易大宗現因政府飭加貨捐由大憲委卽用縣郝大令毓椿來紹與候選通判鍾别駕樹德先將各箔坊牌號及向完捐數詳細查明造具清册赴省禀覆聽候核示遵行 
[四明山色]  
　　寗波訪事人云江北巡捕房向有巡捕數十人在所轄境内日夜梭巡彼處商民賴以安謐現經捕頭加意整頓擬添募巡捕十名分布僻靜處所嚴密巡緝所需經費由各店鋪月捐中加倍收取並由各娼寮按月捐洋銀四元○城廂内外有種無賴成羣結隊遇事生風鄉曲良民大受其累鄞縣主周少軒大令前綰鎭海縣篆時已有所聞爰於日前飭差按名訪拿有綽號之打弗殺卽來法者已由差拘獲解案大令嚴訊之下飭笞責若干板收入翼房聽候盡法懲辦○前任鄞縣主徐蓉齋大令曾邀集紳董議設巡防局捐諸各鋪户以便給發巡勇口糧嗣因各户觀望不前經費時形支絀禀請當道分别裁撤僅留百餘名邇者鄞縣周少軒大令商之紳董將原留勇丁分叚設防日則訓練夜則巡查薪水口糧仍捐自各户惟擬照舊捐之數减收四成日前已出示曉諭矣○有某老嫗者平日專誘少年男女大設無遮之會雲巢雨窟秘密異常蓋卽滬上所謂臺基也日前經縣主周少軒大令訪聞飭差拘拿至案嚴行鞭責荷以竹枷押令遊街示衆 
[鳩兹摘錄]  
　　蕪湖訪事人云耶穌敎中美以美會傳敎士購地二處一在北門外校塲之側一爲江口圩地縣宰玉小午大令以江口一地係潘觀察之産商請仍歸潘氏執業惟令購取校塲側地叚以全睦誼而免爭端○壽州正陽鹽釐局總辦方芑南觀察在臨淮新設掣騐局咨明兩淮運憲程雨亭都轉於五月初七日開辦從此私鹽無從灌入官引定可暢銷誠整頓鹺綱之要務也 
[秦淮畫舫]  
　　金陵訪事友人云邇有印度伶人之馳馬演戲者相約至省城謁見駐寗英領事官孫德雅君請照會洋務局禀明兩江總督南洋大臣魏午帥度地省城開演午帥准之印伶卽支篷城北碑亭巷定期上月二十三日開演每日觀者如水如雲所得多至洋銀四千元之譜午帥恐匪人滋事派先鋒官四員恭齎令箭督率親兵到塲彈壓洋務保甲各員曁上元江寗兩縣主亦各派差役日往梭巡某日有闡闠子五人悮將篾席曳去數張被印伶扭交上元縣訊辦五人極口分辯縣主亦知其無他遂判收所十日以示薄懲○此間設立高等中小各學堂所有常年一切開支前經承辦之員豫先核定禀由上憲籌撥以免貽悮事機兹者學堂總辦某君以前定之數未及連閏核計而本年適值閏五月爰咨會督辦江安督糧道胡硯蓀觀察請轉禀兩江督憲魏午帥籌欵接濟觀察已據實禀陳矣 
[上海縣署瑣案]  
　　五月初二日有王仁金者在英租界中被鄷錫高毆傷斃命由二十五保三圖地保曹福卿投報縣署及縣主汪瑤庭大令命駕至屍塲屍弟王仁貴禀求免騐至近日忽復投縣叩求將鄷嚴究大令允之前晚升堂研訊仁貴供胞兄仁金與嫂氏同居治下德仁里上月初二日與鄷口角遽被毆傷送請仁濟醫館醫治初六日醫生見傷勢甚劇命小的舁回是晚卽溘然長逝初八日小的知照曹保投案禀報嗣以屍骸暴露於心不安故求免騐惟鄷罪無可逭務求究辦以雪沈寃大令謂爾今日旣求辦鄷當時何故贸然禀求免騐本縣旣不知死者究有何傷安能憑空繩之以法乎仁貴語塞不能對鄷供小的雖與仁金互扭並未兇毆大令謂仁貴曰今姑念爾嫂貧苦著鄷卹以洋銀四十元可乎仁貴遵諭稱謝而退○金陵人陳熙如在本邑城隍廟中開辮帶店因欠各債逃逸無蹤各債户控經大令將店發封旋提熙如至案訊供押候追繳未幾由陳海珊投案保出迄今仍未料理債户中有葉文坡者被欠洋銀二百四十元屢次遞禀求追前晚大令飭提海珊研詰海珊供小的前將熙如保出原冀其籌欵理償初不料伊竟人面獸心遽爾逃避小的曾至金陵尋覓迄無所獲昨始返滬悔已難追查熙如店内尚有生財約值洋銀數十元當可歸還葉欵大令准如所請惟所缺之數仍責令理償○李湘成扭控常燮臣圖賴銀兩等情前日大令升堂研訊李供小的駕舟爲業前月常雇令由江北裝小麥三百石來申言明倘遇風浪船身損壞由彼出資修理行至中途突被朱姓船撞穿一孔時適風狂浪急以致船毁人溺幸經他船援救僅淹斃一夥小的當投太倉州署控告蒙州尊蔣大老爺斷朱償常洋銀六百元酌量提給小的船價並撫卹溺斃之夥嗣常祗給小的洋銀一百七十元小的受虧過巨爲此扭案求追常供小的雇李船裝運小麥原令伊繞由蘇常内河伊擅自冐險經過海洋致在太倉州境失事當危急之際伊不將船纜繫住任風漂蕩遂至溺斃船夥一名小的共有小麥三百石僅撈獲一百十餘石迨控諸州署奉斷朱賠洋銀六百元提出船夥撫卹一百元船價七十元後朱央人向小的婉勸减去一百三十元先付一百七十元尚有三百元迄今未付小的因投英 
 
 

Page 10

 
 
美租界公堂控告一面將朱所付一百七十元如數給李何得又肇訟端大令謂爾等旣在太倉州署控斷有案候備文解往太倉訊理可也常再三求免大令謂若此可見爾所供多係謊言爰飭再償李洋銀四十元常遵諭而退 
[浦東總巡局瑣案]  
　　前晚浦東保甲總巡謝岳松明府督率差役巡至唐橋附近見鄉民蔣金生及某甲某乙等人徘徊道上形跡可疑卽命帶回研訊姑念並未犯事交人保釋○前日浦東爛泥渡左近前二十三七鋪巡防局員徐錫臣二尹公館中忽失一婢因函請保甲總巡謝岳松明府飭捕偵查明府允之 
[英美租界晚堂案]  
　　前者妓女洪佩珍投英美租界公堂以惡鴇凌虐不堪籲恩超豁讞員孫建臣直刺飭發棲流女所擇良婚配前晚有吳祥興者投案遞禀聲稱小的係洪妓之父求恩給領回家直刺恐係冐名著押候查明再核 
[英租界捕房紀事]  
　　前日偷兒陸明山潛入寄居虹口之某西人家竊取洋傘等物適爲包探趙銀河所見拘入捕房捕頭令押候解送公堂禀請讞員孫建臣直刺訊究○寄居圓明園路之某洋人投捕房報稱所用本匠無故停工捕頭令包探徐阿華禀請讞員孫建臣直刺將所控某木工傳案訊奪○前晚流妓王阿巧李林氏在福州路中强曳狎客不虞爲某號巡街捕所見拘入捕房捕頭令轉送公堂禀請讞員孫直刺訊供 
[法租界捕房紀事]  
　　法商某洋行主派人至無錫收買蠶繭雇船裝運來申中途被甲乙丙三舟人乘間竊取事爲洋行主查悉拘送捕房捕頭命押候解送公堂禀請讞員魏蒓塢大令訊究○有積竊混名小山東者潛上江天輪船竊取某姓客所携衣包水烟袋等物被包探緝獲送入捕房捕頭令押候堂期解請訊辦○昨日積竊某某等三人在護城河畔圖竊被包探張仁生所見上前拘拿三人恃其膂力過人膽敢拒捕毆擊旋仍被張拘獲解入捕房捕頭令押候解送公堂禀請究辦 
[美租界捕房紀事]  
　　昨日偷兒朱阿慶混入西華德路日本濟生藥房貨棧内行竊玻璃瓶百餘枚被包探劉阿炳查見連贜帶入捕房捕頭令押候轉解公堂禀請讞員孫建臣直刺究辦○昨晨包探朱桂生巡至百老匯路見小竊張春元手持鉛條向之詰問知竊自鄰近李姓家遂連贜解入捕房捕頭令押候解送公堂禀請究辦○前晚百老匯路福和里口路弊一無名男子衣衫藍縷狀若乞兒巡街捕役報捕房捕頭令地保報請某善堂備棺收殮 
[皖省官報]  
　　五月廿八日署和州何亮標到指分安徽試用巡檢李祚恆到江蘇人候補知府恩諴禀知奉委院試提餉回　閏五月初一日候補道趙上逹到缷署懷遠縣汪大奎到委辦倒湖釐卡知州譚祖綸辭直隸州用新選巢縣黄紹堃到浙江人分發安徽候補班補用州同王賓到湖南人府經陳元彬到起服來省從九鄧振潛巡檢游學烺均禀知奉府委院試巡查差初二日安慶府桂鍈禀知考試畢指分安徽分缺先補用典史石大齡到江蘇人委解京蔴霍山縣典史平斌辭縣丞瞿世禹禀知奉府委學院文巡捕吏目俞鴻年奉府委院試巡查東轅門　初三日廬州府同知陶惟琛辭候補道趙上逹辭行直隸州李萬基如到由東探磺價回知縣李闊辭赴江蘇探磺價縣丞陶忠沆奉委院試燈牌巡檢丁熙溥查西轅門典史吳文煥巡查均奉府委院試差　初四日署潛山縣藍和光到指分安徽試用知縣衛献瑤到河南人號玉臣分缺先補用巡檢郭子養到山東人　初五日新選繁昌縣沈祖煌到浙江人號蔚文潛山縣凌謙到滿洲正紅旗人號吉甫知縣王清濤考察縣丞瞿世禹辭赴池州接學台吏目施際昌天主堂巡檢沈衍桐耶穌堂均保護府經陳碩巡查均禀知奉府委院試差巡檢蔡其詔辭回淮北差遣　初六日知縣馬文錦到由亳州辦硝回巡檢陳文翰辭赴皖南措資典史葛傳祺辭赴江蘇琛磺價 
[江西官報]  
　　從九周學濬姚元揆俱謝酌委一次行知萬鵬年往新昌姚世康往廣昌李煐往餘干鄭鳳池往永豐劉廷祥往南豐俱收發公文蔣紹銘接查章江門同知嚴家熾謝酌委優缺一次陳登庸往崇仁辦清賦局府照唐啓虞調辦北分局文案韓炘年往鉛山湯浩往崇仁朱履吉往瑞州左新鉞往南安汪垚章往德安俱收發公文杜濟彬接查惠民門熊鋆陽調辦北局分巡王襄朱騮成董誡俱酌委一次陳克明謝補缺後以知縣升用王錫珍辦城外分局文案許聯桂接查德勝門新選新昌大姑司張北垣禀到知縣饒宗羲往永新催丁漕沈乾元謝補缺後以直隸州用鄒嘉年姚彭年俱謝酌委一次黄元直入課吏課肄業佐雜沈光訓張繼高李鳳高俱酌委首領一次揚英往南康沈澄清往清江陳銘往吉水俱辦保甲高天祐往興國徐楙華往萬安汪嗚鑣往金谿俱收發公文 
[䢴江官報]  
　　閏五月初一日總局甘分轉銷義學差朱分轉德樹到義學差孫鹺尹祖蔭委總局聽差鄭鹺尹貽泰委揚莊卡　初二日沈鹺尉麟委瓜洲保甲差　初三日王分轉桂芬辭赴孔涵差　初四日新任廣東叅將卞叅戎賡過揚龍分轉澤鈞由舊港來陸鹺尹恆謙起復回淮宮鹺尹桂委西岸聽差倪鹺尹壽銘由沈家渡來 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
