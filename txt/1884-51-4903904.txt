# 1884 - 51 - 4903904

 

Page 1

 
 
[新印各種書籍價目]  
啓者本舘所排印書籍信各精雅可喜除在上海三馬路禮拜堂南首本舘發售外其餘各外埠卽由賣申報人經手如蒙諸君子欲購閱者新　顧 
可也所有售外埠之書價與在上海一律如經手人或有私自加價等情祈買客信知本舘以使查究兹特將各　實價附列如左 
 
[再論中法和戰大勢]  
　　法人奪得宣泰之後聲言卽須往攻北寍而事越月餘仍然按兵不動以大勢度之盖華兵駐守北寍與黑旗合力偹禦節節布置法人相度地勢雖前有北甯四面山險中皆平原若法兵攻奪險隘把守外環之山居高馭下一俯撃而立成灰燼是得北寍更易於得宣泰等語然兵法萬變逆料於前正不敢輕嘗於後所以遲遲不决者法人殆有一　不振之懼而相持月餘計無所出乃復張皇其詞謂將北寍四面圍住日日以開花砲撃之務使華兵與黑旗無有噍類聞此信者頗爲北寍憂之盖法人全無仁義其歴次戰敗皆驅越南土兵與阿非黑人當陣而自率其國中調來之兵督戰於後軍令森嚴進退皆死若輩一則貪而無義一則蠢而無知見敗囘者無所逃命不得不拚命衝突而黑旗止知殺敵卽明知其非法兵而旣爲法人用命則亦不辨其爲法人與否而一概殲除觀於宣泰之役三敗三薄炮台雖得而法陣中之死亡實多究之眞法兵固未嘗衝鋒陷陣也可知法人天性殘很不以他人之性命爲慮受其役者不啻以血肉之軀代藥彈之用故圍撃北寍之計凶很太甚而法人則固安然行之也是可慮者也但此計未必能行細思法人自李威利敗亡之後深諱其事軍情秘密旁人無由探悉卽法人亦不肯以所設之計儼然向人道破假使北寍可圍華兵黑旗定屯平原四面高山絶不作備法人得以次第調集周匝環繞而華兵黑旗亦竟絶無聞知則法人方且矜爲獨得之奇　而且密豈肯若是張揚轉令我知其謀也竊謂法人此時實有如前日倫敦新聞所云倘有居間之人出爲排解則法人藉口報仇現在已足雪恥仍當與中國言歸於好等語者然觀本月十二日天津來信則似中朝現在已决意與法用兵不復再商越界之事西人之方尙係去年曾襲侯與法相外務大臣再三辨論時之意現在法人已有欲中國召回曾襲侯之說其信東確則中國自當另簡使臣前往然商議越界不論何人恐亦不能出曾侯之主意故曾侯一經召回越事卽無復可議惟有戰之一策也李傳相前者以老成持重深恐兵端旣啓敗固無有了局卽勝亦不能收科是以遲疑審顧欲籌善法以處之乃今亦袒於主戰之人汲汲召舊部習新鎗簡練揣摩之不暇事權在握幕府森嚴密奏之稿外人何由得見卽主戰之議亦非所能聞第信由天津而來亦必非絶無影響之語故目前法人或者有和意而中國已斷斷不肯和矣事理有常時局變遷前者中國欲和而法人决計不許中國與聞越事以趣敗其和今兹法人待和而中朝亦决計不許法國逞志於越以相難其和此豈常理所能測者雖然近日傳聞法使德理固帶兵船來華投遞哀的美敦書二月十八日可到本館因前譯西報知德君甫由越旋法及期尙不能來故以爲傳言之訛然不得謂事之無因也盖法人之於越也除非華兵與黑旗在北寍决戰大敗法人而卽乘勢而南凡法人所得越地逐節收復直至西貢驅其商人　其埠頭全越片土不爲所踞被逐之後彼再以兵來無戰不敗更分兵以犯我東南海口無處不創實在計窮力竭兵無可調餉無可籌或者自知不敵始有抑然自下之心罷兵請和再乞西貢以通商不特越南從此無虞卽中國亦豕無法宼矣若守住北寍黑旗又不敢輕離根本法來則拒之法不來則守之是卽使屢戰　敗兵少餉遺而彼尙有紅河以南之地可以踞爲根本徐徐經營而師船東向越界中無數海口何者不可爲進取之階况乎虚聲恫喝乃其長技彼一日不舍越卽我一日不撤防而望其知難而退宛轉求和此必不可得之勢也然使事果至此通商局面損壞已極中國商民固多厭苦卽他國之人亦切憂疑以意揣之當自有調停之人在不禁拭目俟之 
[朝鮮盜案]  
　　朝鮮有東别營在士宮東其中哨長鄭某入直宿衛盜其國王冬轎孤皮圍七付存於其友崔姓家崔亦土衛將父子二人在南大街廣通橋東開設藥室細閱此皮非外間所有因詣官百告國王大怒令捕捉中　長鄭 
 
 

Page 2

 
 
某乃鄭某先聞此信於去臘二十三日逃遁無蹤該國王姻恤其無知姑赦其罪而鄭某之憾崔姓固未嘗稍釋於懷也當於正月初二日以二百八十兩東錢雇三人子以洋銃並東洋刀一柄穿中國黑馬褂首戴黑申勾通該藥室夥伴安姓於二更後叩門入内聲稱買清心丸見其父子二人及其夥伴二人同坐因放銃殺其父子並將其子斫數刀而去其子當卽斃命次日傳說紛紛都疑中國人所戕其政府亦行文於吳筱帥並通商委員陳茇南觀察兩處懸金二千金捉拿兇手並查訪各處中國人之散閒在外情跡可疑者一概捉拿凡有清心丸者多被捉去經營務處袁司馬再三研訊毫無口供概子釋放而案終未破數日後南門外十里餘夜有數人穿黑衣冐充中國人盜去米數石失主報於袁司馬立卽派人追捉因抬米不能快行盡數被獲細視之乃朝鮮人假中國衣巾而爲之者始知初二日之案亦係此輩所爲非中國人也卽送官司追問果係鄭哨長雇出三人殺其父子以爲滅口之計天網恢恢疏而不漏使非有盜米之人未必能遽破此案然中國兵丁及逃勇游勇被拿研訊已苦不可問矣該國王政府大抱不安屢遣人致信於吳筱帥及袁司馬殷勤慰問並謝前愆焉 
[宼盜充斥]  
　　去臘初六日朝鮮人傳說有亂黨數百人聚於城外趁五太妃生辰之期黑夜起事居民驚懼草木皆兵各營聞警終夕戒嚴本國練軍亦爲之傳齊隊伍嚴申號令厲兵秣馬以防意外至曉寂然無聞民心始定爭相告語如慶更生此事固不必眞而亂黨確未盡淨也是以二十五日夜間有朝鮮商人自仁川返漢城者帶錢財貨物約值千金去仁川三十餘里時已二鼓地方空闊四無居民突出匪徒四五十人手執兵器並有持火銃者峰擁而前將錢貨盡行擄去該商人幸卽遠颺未遭其害趕赴城中衙門訴告現已飭兵差拘拿尙無蹤跡去年七八月間此地曾有被刼之案通商要道如此難行將與商務有碍矣司兵柄者可不亟思剪除以弭患於無形乎 
[台灣近信]  
　　台灣西人來信言該處調防之湖南勇刻下到者約已有四千人尙有陸續調到調齊計有二萬五千人現在所來之兵皆從事畚挶將低處填高以爲紥營盤之地云又云聞有傳言該處將就民間四丁之中抽一人以爲兵倘與法人對壘則當舉行此法並於每店捐洋四元以充軍餉也 
[裝兵赴台]  
　　聞招商局之富有輪船於今日開往漢口裝兵再行駛赴台灣云 
[白門近事]  
　　正月十六日金陵俗例相率登聚寳城頭相傳可以禳災又謂取其利市眞所謂一國之人皆若狂者城樓本極壯麗綠城西隅拾級以上甚覺平坦俯視城中萬象在目習王謝之衣褶掠趙李之鬢香與滴粉搓酥之小兒女蹀　於熊埤雉堞致足樂也俗例凡上城頭歸者必持糖花糖果相贈答賣錫人先取生樹枝以餳爲棗杮桃梅之屬綴于枝頭葉底窮形盡相各極其妙一時自禾隹橋迤至長千里陡覺滿城春色不須羯鼓頻催矣○城内石橋兩旁多設小肆名曰橋市聞其租息概歸駐防衙門經理去秋内橋忽塌乂許故工程局已委員估修所有橋市頓如海市蜃樓倐忽不見想乘春水未生之際必詠百堵皆興矣○去歲各路銀根緊迫貿易塲中非常受逼因之輟業虧閉者不一而足故今歲各議現錢交易人我兩不相負數十年難返之積弊一旦轉爲懋遷有無之氣象豈非多　善賈者之所深願歟○桑園中有一雉經者其人約三十許滿面具斯文模樣身上着犢鼻短禈冠履亦精潔無塵俗氣經處僅一細舊繩足不履地者寸許有數人正在解釋旁一少婦伏地號哭一似重有憂者駐足問狀其老者但云寒門不幸悲吁而已一無所言噫此豈莫之爲而爲者與抑不期然而然者與是以君子貴愼之於始 
[人心難測]  
　　去年市面自阜康倒閉之後大局爲之牽動迨交臘月鎭江揚州金陵諸錢庄紛紛閉歇而以揚州爲最多其中固有實在虧累者亦有意在陷人者固未可一概論也有某甲者向在鹽城於幼泉明府署充當長隨人頗樸實明府極信任之凡有解省上兌銀欵皆委某甲押解從未誤事去臘初旬甲押銀二萬餘兩分解藩糧兩庫乃行抵揚州忽遇錢庄某乙乙固甲之良友也設席招留並以粮庫解欵爲期尙遠請暫撥銀萬兩留於該店藉敷周轉約於新正初旬再爲匯省以便上兌存期不過半月許酬子金曰元用佐旅費某甲因彼此往來已非一日斷不至有意外之變遂卽首肯乃先由該店匯銀一萬餘金寄至金陵江義和錢店先解藩庫不意該店虧空已久明知新年此欵無可籌措遂十年底閉歇某甲聞之赶緊馳赴揚州已無及矣卽禀縣署請爲押追然該店所存各物統計不及五千光景將來不知如何了結此事雖由中貪圖小利然乙之有意坑人不亦深可惡哉 
[逃荒竊物]  
　　杭城各憲衙署皆在大街閙市之區惟泉署則假處下城與錢唐門相近地旣冷落民居寂寥正月十一日清晨泉轅西首刑書翁姓家中突來有男婦七八十人口稱難民穿房入室攔阻不定所有度歲之雞豚魚肉等物徑自取去見年　粽子粉食等尤各爭奪廚下有米五斗亦徑負之而歸翁家只姑媳兩人見之驚怖善言求懇置之不理幸同居梁姓聞聲驚起號召隣右適有行路數人齊聲呼喝始得解散聞若輩皆係壯年並無老幼婦女亦皆年輕衣服修潔並無逃難情形迨去後檢點翁姓失洋六元梁姓失洋四元皆藏箱中而鎖封不動不知如何取去也同日仁和倉橋之汪元泰箔坊内有難民四五十人蜂擁而入失去洋三十餘元係由帳箱中失去者事亦相等并聞下城之天長禪寺内所先尤鉅連日此等情事指不勝屈所望良有司設法而驅逐之也 
[大憲起節]  
　　左侯相於昨晨七點鐘起節海關道邵觀察製造局潘總辦厘捐局蘇總辦貨捐局時總辦松江府楊太尊松海防劉司馬上海縣黎邑尊洋務局提調陳太守英會審員黄太守法會審員翁太守西門巡防局員朱明府洋務局員葛明府松江提督李軍門提右營陳參戎等均恭送憲旌岸上各營兵丁排隊開鎗并放鞭砲浦中兵輪船及英美等各國兵輪船均升炮兵丁持鎗站桅一時烟霧迷漫鎗炮絡繹曉行風景大將旌旗足稱壯觀迨侯相坐船過陸家嘴各營兵丁始整隊而歸衛中丞已於前夜由新閘起節仍用小火船兩艘拖帶回蘇文武各官均在江于恭送云 
[飭造輪船]  
　　左侯相曾於四月之前飭上海製造局製輪船一艘故前日旌節臨滬前赴該局看視然其船尙未製成大約尙需三四月方可告竣故猶未命名其船計長二十二丈有奇闊三丈六尺高二丈二尺機噐有一千二百匹馬力水鍋六隻船行欲速則六鍋齊用每點鐘可行十五諾脫緩行則僅用二鍋已足船身全係鋼質行駛轉勳亦極靈捷便於水戰雖遇風浪安靜如常運動各物皆用機器以省人力擬裝二百磅彈巨炮兩尊八十磅彈砲六尊此船造成可與他國第一等兵船齊驅並駕查造此船者係英國家船廠之大工師當必有異於衆工者矣 
[得此戚施]  
　　甯人某甲僑居英租界香粉弄中欲娶某姓女爲妻女本自命不凡必欲一見新郎再定婚嫁甲念已貌不揚不可以邀青眼乃以弟某乙代已囑冰人領至女家女一見心許遂締姻焉却扇之夕見新郎年約三旬跛而眇一目大異前日所見始知被騙鬱鬱寡懽終日不語亦不笑彌月歸寗以此情哭告父母父母付之一笑且謂女曰此汝前身冤孽無可奈何諉諸天命而已女曰彼可騙我而以他人代之我獨　 
不可騙彼亦以他人代之耶由是不願回夫家甲思婦綦切日遣傭婦往來於其門而女志終不改男女二家遂均貽憾於冰人絮絮不休噫天下一騙局也乃坦腹東床者而亦爲此則擇婚者難矣女之所言固是解頤語亦是憤世語 
 
 

Page 3

 
 
[聚賭被拘]  
　　英租界吉祥東里之某錢莊於前夜同友人聚賭事聞於捕房之西包探麥根同中西捕前往拘獲二十餘人并搜出洋六百餘元一併帶至捕房候訊而黄太守因接差忙碌知照各捕房停解二日公事統歸於今日解訊云 
[碾傷鄉人]  
　　前日晡時有五旬外之鄉人在四馬路生泰成烟舘門前被野鷄馬車撞倒碾傷頸項血流滿地當經巡捕將車及鄉人一併帶入捕房捕頭飭將鄉人送仁濟醫院調治矣 
[扛夫斃命]  
　　前夜有數人扛一人至同仁醫院求治西醫見其衣服淋漓口不能言詢知爲野鷄扛夫因在公和祥碼頭籃烟囱輪船做工失足落水旋卽斃命昨午尙未收殮云 
[法界公堂瑣案]  
　　去臘有五康崇德同生潤茂公義等五錢莊控同愼長號嚴姓倒虧銀四萬八千兩一案經翁太守提嚴到案查得同愼長尙有股票貨物等可抵銀一萬五千兩尙短銀三萬三千兩屢次傳催仍然未了後原告等以同愼長係嚴與曹李兩姓合股均是殷實之人請爲傳案法公堂於開印後傳曹不到因傳曹之親弟太守詰其年歲若干答稱十五歲在家念書詰其汝兄何以不到同愼長虧空之事究竟若何答稱不知太守以其年輕着交保限下期着其兄到案時有洋人到堂願保太守不准遂無人保昨日復解公堂嚴亦經保交案翁太守逐層　導曹弟仍稱不知旋據五錢庄夥約同到案稱二十八日經唐某出塲言曹肯出銀六千兩着嚴亦出銀六千兩但無如許現銀當著其湊出若干其餘出立期票在唐意將所短之三萬三千兩减作八折除曹嚴兩人外餘應歸李姓繳出太守謂旣有唐姓出塲諒非空言隨將嚴開導着卽交原保出外理處曹李亦着交保○前報列車夫碾傷一節昨據陳新畲訴稱被馬車撞壞錫三事件一副碾傷右手及身上兩處已請中國醫生看過又據計李氏稱兄子計長莫被馬車撞傷垷輕法捕頭送在仁濟醫院洋人駵車捕房已知行名請求核斷據法通事稱馬車係自來水洋行者現已保去太守着法包探帶陳新畬到醫院並看車夫傷勢輕重再行核斷○前報拆梢解案一節昨日捕房將張德甫解到原告張得勝訴稱因賣眼鏡起見被伊等搶洋四元翁太守詰與伊等識認否答稱素不認誠我又不做醫生訊之張德甫則仍照前供自稱職員翁太守詰其何職答稱保舉副將有札又呈騐太守詰其究竟何姓答稱問劉保之便知太守隨飭法包探詰詢三馬路席公館有人來否則稱並無人來太守謂張德甫何不供出實情答稱實無其事伊亦在營富差名呌孫超並非張得勝太守着將張德甫營押張得勝暫退候訊○魏起元控徐炳生一案上禮拜六徐介眉已將徐炳生名下之十五畝零田契四帒並上首契數紙呈出翁太守見契已投稅中人均已簽押徐炳生名下之押則由其妻徐謝氏代簽太守看將契暫存公堂昨日捕房將在押之徐炳生殷庭和解案翁太守先傳魏起元到案謂当之賠蟄銀兩似應先歸但徐炳生究欠徐介眉之銀現在徐炳生之田十五畝零大約值銀三百兩殷庭和名下産業可變銀一百七十三兩徐炳生自已房屋兩間可得銀七十五兩再有田二畝總共可得銀六百兩光景汝名下先提三成應收銀四百數十兩徐介眉名下先提銀二成應收銀一百六十兩其餘着其立票按期交付惟田應歸何人魏起元答稱徐介眉已投過稅契請仍歸徐翁太守謂汝亦明白人今日徐介眉未曾到案着將徐殷兩人傳案開導着殷先寫據與徐炳生再由徐炳生寫據與徐介眉魏起元先爲收執後卽可交保出外再理舊欠 
[增開西塾]  
　　城内絶少英文書館子弟出城就學每以迂道爲難江寍董筠孫先生品學兼優中西一貫平生所得願以公諸同好兹在老北門内本宅開館定於晚間教習英文卽日開舘春爲歲之首履端先下緇帷夜者日之餘惜寸特開絳帳滿門桃李造就良多本報後登有告白同志者盍就教乎 
[王烈婦事略]  
　　人生天地間不幸遭遇事變而能名節兩全生死不愧此求之士大夫中尙難其選况巾幗哉不意出汚泥而不染當大義而凛然乃有王烈婦其人者是可傳已節婦爲寍人宓本常之簉室宓向在海上爲胡雪巖觀察經營阜康莊事務去歲因虧空濳回寍波旣而與莊主來滬則已潰敗决裂不可補救宓遂仰藥而死烈婦聞噩耗偕冡婦來申撫屍大慟哀感行人襄事棺殮扶櫬回籍以柏舟自矢願終其身爲未亡人盖金石之志可質神明矣然而二女同居不見容於大婦閨中詬誶時有所聞不以爲其志可憫而以爲其命不猶斂怨爲毒日夕不堪其擾烈婦殉夫之計遂决甲申元宵後一日享於夫之靈泣訴終日闔户更衣吞金屑而臥次日家人不見其起呼之不應破扉入視則珠沈圡碎盖已久矣年僅十有九嗚呼烈哉昔人言豔如桃李而凛若冰霜烈婦有焉書竟爲之肅然 
[來函節登]  
　　頃接鳳城柳村氏彭無力來函請本館轉達協賑公所諸善長　叻地方爲南洋巨擘富商巨賈皆屬閩廣之人不乏樂善君子近貴公所雖托招商局代爲募賑倘能彷照滬上之法將募賑情形收解數目亦如申報之例逐日登諸阞報俾得遠近咸知則捐數必當日增於災區不無裨益等語據此合爲照登卽以質諸辦賑之善長 
[揚州多子街賑所啟] 　　 
　　淮南吏隠來函云前閱申報得悉順直水灾甚重遥瞻故里中心惻然欲思輪捐自愧阮囊羞澀欲思勸募此間又乏交游不得已謹將茶晶眼鏡一付白玉挂一塊送上卽祈變價充賑所冀諸同鄉聞而興起共爲勸籌災民幸甚 
[陳家木橋賑所雜述] 　　 
　　求兒女病愈人來函云感應之速無過賑捐小女患病極重小兒亦抱徼疴對天默禱病痊當竭力捐賑病卽日愈一日現已勿藥謹捐錢六千文又募得四千四百文杯水車薪聊盡心願請卽登報俾知確驗非誣云敝同人敬　一言曰世之病者多矣與其巫祝莫如助賑旣積隂功必獲奇效若醫藥則仍不可廢也 
[上海北市盆湯衖絲業會舘主施少欽經收順直山東江浙等處正月廿六廿七廿八日第二百零一二百零二次賑捐清單] 　　　　 
　　廣東徐黄氏由周榆齊兄交來　一百元祝濤軒十元西山隠者爲先室蔣門沈氏以年終節祀冥錠資移助代祈冥福十元悟通道人求子病愈五元○九江關季員任若愚明府官印國銓經募祝同心先生富貴源頭同字五千八百七十三號册不書名錢十千文恆足堂築煉居士二户各八千文永康堂六千文善寳堂四千文同祿堂西銘堂二户各三千文九餘堂罄遠堂匡山主人十分明月山人懋德堂裕豐堂慶餘堂懷德堂敦厚堂誦芬堂十户各二千文無名氏碧梧書屋謝春堂永發堂四户各一千文周荷清洋一元共二十二户錢洋合併計二五曹紋三十八兩五錢四分由本埠百川通票號交來合申規銀四十一兩六錢六分○甯波錢黄氏由沈殿英兄交來油漆大木屏風一座○第四十五日出售助賑彩票湘西兩全氏求宿病痊愈如得中彩原物變助　百二十九號一張嘉定早康號四百三十號一張漢口胡開文墨庄四百三十一號一張安亭公和典葆生氏四百三十二號一張共售四張計洋八元以上二十六日○徐辰生爲父母求壽洋三元雙玉樓内外史祝小女易養合捐寓德大典張步雲兄來二元○餘姚翁已蘭先生書潤助本籍代收洋一元八角○第四十六日出售助賑彩票官銀號四百三十三號一張平望唐代友四百三十四號一張共售二張計洋四元以上二十七日○武水有心無力人所積蓄半年薪水移助由嘉善協源局交來洋二十元林衡記助洋六元佛門女弟子泳源助洋三元石裘軒由硖石正源局來洋三元蘇州泰記由實順局來洋一元○滬報舘察紫黻先生經募來推廣救命水災圖捐册廣字第一百八十二號步雲助洋一元花爲多清助洋一元步　虚對洋一元偶餘四開一元餘采四開一元步塵四開一元步雪八開一元晴雪八開一元共計八户交來大洋碱元四開一元八開一○元浙湖丁益眉書潤由蘇州者正大局交來洋一元○本埠謙益棧上年友人漏下鎗藥彈一小木匣　代變價助賑○章練塘黎漢西遊戎捐册代慕來劉靑黎捐洋兩元高持保捐洋一元　選守戎錢如山經事不留名捐洋五元有人冐黎遊戎名片送交上海傳守府署並銅洋一元請給告示傳守戎酉夏黎遊戎將銅洋附去現要查究先將銅洋請代　凈銀入捐○第四十七日出售勦賑彩　湖　黎四百三十六號一張計洋兩元以上二十八日合併聲明 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
