# 1934 - 158 - 4908675

 

Page 1

 
 
[新印本草備要醫方集解告成] [  ]  
　　本草備要一書爲休寗汪訒菴先生所輯叅金石草木禽獸　介之人藥品者别其性質攷其功用徴引　　　　無道後附湯　　訣　　　　習醫者所不可不讀首冠圖說亦頗筆墨精工披覽之餘殊覺　心豁目兹由掃葉山房書肆倩本局排以大字　佳紙精墨印成每部三册馬　六角醫方集解亦先生所箸向推董氏刋本爲最精碻兹又　武進名醫費晉卿先生評貼益覺應有盡有點差不　每部亦三册碼洋六角是二書也珠聯璧合久巳名噪醫林世有欲種杏成林者盍各購置案頭爲簡練揣摩之助乎 
[王氏潛齋醫書五種○脉學四種] [  圖書集成局代啓]  
　　海寗王孟英先生所著潛齋醫書五種首醫藥霍亂論　縱談古今之同異百家之得生滔滔滾滾折衷悉當一案一方發明病源莫不崇論　　　晰條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海三洋經　緯文閣發售 
[論愚夫佞佛爲作惡犯法之基之魚]  
　　善有賞惡有刑國之大政也惠迪吉從　凶世之常理也先王恐人情之良莠不齊詐僞難測而致法令之或有所窮也於是以神道設教謂降祥降殃之劵實操諸天　有至奸極黠之徒王法或倖免於身鬼神必隱褫其魄夫而後陰隲下民輔相裁成之意乃至周而無憾及後世浮屠氏之言出作放下屠刀立地成佛之說謂佛門廣大諸罪皆可　　懴悔之後非特可以免罪且尙可以邀福於是天下之愚夫愚婦奸雄盜賊一切曾有罪戾者皆欲皈依佛門以求庇佑　長罪之心變而爲求福之念一若佛法有靈而王法可以無權也者不知佛氏所謂懴悔卽儒者遷善改過之義其本旨初非刺謬無如近世髠奴借佛法以牟私利不以積德累仁爲懴悔而以施捨費財爲懴悔然苟所施之貲所捨之財　以之修路造橋或以之救貧恤病尙不失爲仁德也若降而爲建塔造像則何爲者更降而爲設壇度僧則何爲者以有　之貲棄之無用之地已是造孽而非作福又其甚者幷無貲財之可施捨惟恃口舌地爲皈依朗誦經典宣揚佛號與　歌漁唱何異而謂可以之祈福可以之免禍於是愚夫愚婦奸雄盜賊恃有此一途以爲救急之方庇身之所其生　所作罪戾乃益放肆恣縱而無所顧忌至於身陷大辟而始怨佛法之無靈也則亦晚矣天下固有尋常之事口　之　　焉不察不過哂其俚鄙憫其蠢愚惟一深思焉而知此事之頗有關繫此語之急當辯正者如比歲報章所紀愍不長　之徒每於臨刑時以二十年後又是一條好漢自慰此語固數見不鮮也而本報執筆人去歲論之以爲輪廻之說是以悞人一爲揭出可使此輩憬然悔悟及觀昨日報紀凶徒授首一則有足與前論相發明者略云崑山縣唯亭　　財害命一案由吳縣賴大令訊得蕭阿大爲首擬斬立决陳阿狗高得沅爲從擬用木籠站斃嗣因撫憲趙大中丞以若輩結黨行凶亟宜嚴加懲辦爰飭不分首從就地正法及本月初九日三犯綁赴北寺大校塲處决時一犯沿途朗誦高王經云云噫此犯殆爲高王經誤矣抑爲所誤者豈特此犯一人已哉攷佛氏之漸出於墨氏然墨子之摩頂放踵期於利天下而若大雄氏之割肉喂虎則徒利虎耳於天下何利豈惟無利且惟恐虎之餓死而捨生以延虎命俾虎得肆其毒　噬人更將大不利於天下是佛法所謂慈悲實千古之極殘至忍也然其經典如法華楞嚴華嚴　經實具粲花妙舌以故唐宋至今士大夫躭禪悅者喜誦之藉作晚年習靜之資而已至於金剛多心等經雖爲舉世口頭禪要皆鮮能知其意旨若夫高王經者其言粗淺無理殆近世髠奴所杜撰而初非西來大乘其經羅列佛號雜剿多心經中數語經末一咒亦仿之咒後一偈云十方觀世音一切諸菩薩誓願救衆生稱名悉解脫若有智慧者殷勤爲解說但是有因緣讀誦口不輟誦經滿千遍念念心不絶火燄不能傷刀兵立摧折恚怒生歡喜死者變成活莫言此是虛諸佛不妄說高王觀世音能救諸苦厄其經首序文有五代時高歡國王云云夫五代固梁唐晉漢周也其外十國則南唐吳越楚荆湖閩南漢北漢前蜀後蜀也無有所謂高歡國者若此齊開基之主高歡則人名而非國名其不典無足置辯而序中又有某罪囚臨刑誦經刀不能入之說此卽此犯之導師夫使罪經羅織或有奇寃極枉則刀不能斬亦非理所必無而斷非因口誦佛經之故况斯經之爲僞撰耶由此觀之此犯之敢於行凶未必不由於平日耳中熟聞此說以爲急抱佛脚之具是天下之佞佛者非特無益於爲善而且轉因之作惡而犯法諺云若要黑心人吃素淘裏尋斯言非無見也 
[諭旨恭錄]  
　　五月初四日奉旨江西鹽法兼巡瑞袁臨道著春順補授浙江嚴州府同知著傅潽補授江西興化縣知縣著謝元洪補授廣東陽山縣知縣著林濟補授湖南慈利縣知縣著葛秀華補授四川岳池縣知縣著劉廷棟補授河南密縣知縣著陶應輝補授湖南寗遠縣知縣著李春培補授河南淇縣知縣著史悠履補授四川三　縣知縣著李光第補授甘肅秦州直隷州州判著許炳宸補授俸滿山東樂安縣教諭嚴書元山東莘縣訓導劉文濤俱以教職用吏部筆帖式著恩啓補授禮科筆帖式著福懋補授通政使司筆帖式著文陞補授太僕寺筆帖式著和鈞補授刑部筆帖式著恒豫補授欽天監筆帖式著順隆補授中書科筆帖式著春壽補授廕生延齡錢鳳祥俱著内用周家濓李同壽聶汝魁胡長年劉錫藩王吉隆劉國安俱著外用文志著以文職用湖廣道監察御史著閻錫齡補授保送分發簽掣山西補用知府齊世名捐指江西補用知府麟光山東補用直隷州知州書年俱照例發往明保江蘇上元縣知縣陳謨江蘇試用知縣張義㴻俱交軍機處存記保舉浙江候補知縣陳壽彤汪昌熙廣西候補知縣汪榕雲南補用知縣張俊俱照例用京察官吏部筆帖式怡康理藩院筆帖式奇東額俱准其一等加一級記名照例用卓異俸滿廣東南韶連道阿克敦著回任准其卓異加一級仍註册候升保舉浙江候補知府補授衢州府峽口同知邵秉經著准其補授照例用於知縣任内卓異加一級吏部考功司主事著宗奎補授擬補廣州將軍衙門筆帖式濟銳盛京禮部筆帖式栢森俱准其補授截取刑部司務蔡思榮著照例用奏留吏部學習主事盛昆著准其留部欽此 
[享用多儀]  
　　俄國特遣異姓王爵吳克氏入京報聘前已備紀報章兹得京師采訪友人來函云吳克氏於前月二十五日趨詣文華殿覲見皇上呈遞國書及俄皇所餽諸珍並請覲見皇太后旋奉懿旨命大皇帝恭代吳克氏遂於二十七日又趨詣文華殿進呈俄皇太后致中朝皇太后書由皇上轉呈慈覽所有俄皇餽皇太后諸珍分列於下計聖耶喀帖里納鑲鑽石寳星一座莫斯科舊都織造極品縀綢若干鑲金鋼鑽冠一頂銀製梳具全分靑金石小桌一張寳針一枝古扇一柄留聲器一副其餽皇上者爲銀製義士像一尊下有古玉座靑金石瓶一枚下有靑金石座極品元狐皮四張盛酒寳罇一具杯十六枚景泰藍大杓一柄鏨鷹銀酒匜一个杯六枚花果盒 
 
 

Page 2

 
 
一具此外餽贈恭邸慶邸珍物各六品李傅相八品總署各大臣各三品亦可見中俄交誼之深矣 
[滇邊互市]  
　　本月十二日倫敦來電云前者一千八百九十四年中國曾與英國訂立緬甸和約現在兩國大臣在京師續訂專條將前約稍爲更改中國願將郭更一埠讓與英人幷闢商路數處任英民及英國屬民在思茅馬鳴或順寍府通商更就蠻回之南擇一極大壙野永遠租與英國准英廷派人管理按此電係用英文攷之近日所出輿圖郭更馬鳴未能實指其處俟得華文原本再行註明可也 
[議和遲緩]  
　　本月十一日倫敦來電云土希戰後方在議和惟在事諸人辦理頗爲遲緩希廷因催請各大國從速定議蓋以和約未定兵士不能撤回糜費糗糧不可勝算也 
[示禁需索]  
　　安慶訪事友人來函云安徽藩憲于方伯蔭霖蒞任以來遇民間詞訟攔輿白禀一槪收閱隨時批示案牘無留並責成轎夫承差人等毋許需索近恐日久弊生故又大張曉諭懸掛署前其文曰欽命二品銜署理江南安徽等處承宣布政使司布政使加十級紀錄千次于爲曉諭事照得軍民人等因事情急迫不能守候告期攔輿喊控者本司槪行收閱並諭承差轎夫人等毋許需索在案今本司訪聞承差轎夫執事人等每遇喊控之人任意需索實堪痛恨合行示諭爲此示仰軍民人等一體知悉爾等欲赴本司衙門攔輿喊控不許應給承差夫役錢文倘有索取准卽指名控告當卽提審責革枷號示衆决不寛貸其各凛遵毋違特示 
[太守履新]  
　　廣東訪事友人來函云新授瓊州府施太守典章於上月十三日抵省赴各憲轅禀到旋奉大憲飭知赴任太守卽禀辭就道聞太守前曾任陝西榆林府事以丁艱回籍守制今春服闋到京由部選授斯缺云 
[蘇州關道陸觀察擬辦租地章程]  
　　一編號蘇州通商塲已議定盤葑門外空曠地處黃道臺遵憲會同日領事荒川定有日商居住界繪圖一幅本道督同洋務局委員定有各國居住界繪圖一幅現當洋商議租之際應先將該兩圖發交勘地公所紳董按四址覆丈明確用開方法以五畞或十畞爲一方挨順編定字號以便洋商按號租賃不致重複錯亂○一議租洋商租賃地畞禀由領事官照會關道後卽由道分别知會洋務局委員及勘地公所紳董一面照覆領事官飭令該商人赴公所報明擬租地叚畝數字號由員紳查無窒礙訂立草據兌收定洋仍先報明本道核辦○一會丈自本道接到勘地公所員紳報文後卽委員會同該員紳等三面覆丈準確於圖内簽立字據眼同該洋商於地内自行釘立界石以昭信守○一立契會丈定妥後由經辦各員紳塡明華洋文合璧上中下板契三紙送道核明無悞於契内鈐蓋印信除以中契一紙存案外其餘上下二契函送領事官加蓋印信以一紙交承租人收執一紙存領事署備查該契以三十年爲度年滿另換新契執守○一租價　議定無論何國商人每人租地至多不得過六畝至少亦須至二畝日商租價以道路橋梁等費均自彼出是以不分上中下等次每畝一百六十元各國商人租價仍照原議上等每畞三百五十元中等每畞一百六十元下等每畝一百元又不論何國商人於華歴光緒二十三年二月二十五日卽康歴明治三十年三月二十七日西歴一千八百九十七年三月二十七日起十年之内每年每畝繳年租錢三千文十年以外每年每畞繳年租錢四千文○一轉租凡議租地畝必須詢明實係該商自己租用並非代他人出名租用方准立契租給設承租後有萬不得己之事必須將該地轉租他人應行禀明領事官照會本關道查明註册另行換立新契如有並不禀明私相授受自爲輾轉租賃者一經查出將此契作爲廢紙○一墳墓界内墳墓最多之處議明由我國築墻圍護如有洋商議租地畝查係墳墓最多之處應由公所紳士力勸留出以免發掘之慘其餘零星墳塚查係勢難避讓者方由錫類堂紳士代爲遷埋設洋商在於所租地内開掘地基或溝渠遇有骸骨須速通知勘地公所或洋務局設法掩埋不得任便抛棄至洋商塡築地基所需泥土必須向遠處地方購取不得在界内任便掘用致啓爭端○一收欵由公所紳士兌收地價後卽行禀解藩庫存儲一面報明本道備查俟收有成數分别提還所墊建造官屋關署及築路等經費仍於每千元内提出五十元以爲勘地公所紳董曁洋務局會丈委員津貼辦公之用歸各該員紳自行公議開支○又擬呈經管官建市屋章程一管屋宜專責也此次房棧建成後應先繪屋圖六分呈送督撫憲曁藩司職道並發蘇州府道庫廳分别備案以後卽責成道庫廳經管按季將有無損壞及租戶居住緣由報明司道曁首府查考一收租宜稽查也房棧旣歸道庫廳經管所有放租收租等事應卽由道庫廳辦理收繳隨時報由職道加派該租界巡查委員覆查註册至年終彚總造報督撫憲備查以歸核實一修理宜限制也房棧無歲修之費每易損壞坍塌擬請十年内以每租金一百元提六元爲歲修十年以外每租金一百元提十二元爲歲修其修費應由道庫廳會同住居該屋之租戶公同商辦註明租摺備查仍按季彚總造報一租金宜愼儲也蘇州新闢商埠尙無絲毫閒欵辦公甚爲支絀此項房棧租金應請專儲道庫以爲洋務公用但非先行詳奉督撫憲核准不得擅自動支 
[吳山立馬]  
　　杭州訪事人函云有毛某者本金華府人寓居小北門灌園爲業其子年已十四生而殘廢足不能行兩手又殭衣食一切均賴人扶持毛無力撫養自幼寄名與其娣蓋望其稍長可以漸愈也詎料十餘年來依然如故娣家亦係貧窘因無嗣續冀爲一脈之延今正娣殁其子無所依傍仍歸毛家而毛亦因年老多病不能添一食指久欲棄之四月八日諸大善士廣開放生之會因將其子舁至衆安橋冀有垂憐留養者無如觀者甚衆咸以爲無可安揷祗得略助錢文而已毛不願得錢至晚竟不舁歸近處居民乃代移至岳王廟前日與之食迄今將近一月現聞好善者擬商之善堂紳士設法收養未識能允所請否耶○浙江學憲徐季和宗師上月初八日考試書院肄業生員到者僅有四百餘人宗師以浙省爲人文淵藪不乏高才其甄别未經錄取者未免有向隅之憾因擬於五六七月初一日另考一塲凡在學諸生書院中無名者均准其報名投考其肄業各生仍於每月初八日考試彼此不得朦混至塡册之日尙未定期宗師之嘉惠士林誠可謂有加無已也○杭地每於五月間舉行温元帥會踵事增華不惜繫費抑且舉國若狂易于滋事前經上憲查禁而好事者仍有躍躍欲試之心刻下仁錢兩縣主查照成案出示嚴禁如有不遵者立提重懲不貸 
[東甌紀事]  
　　温州訪事友人來函云温州鹽厘總辦沈子榖明府因公赴省已於端陽後一日附招商局普濟輪船返局○樂淸恊白海山副戎之瀛劵附招商普濟輪船於初六日安抵甌郡賃庽岑山寺巷應家公館麾下健兒先經隨侍副戎在郡伺候輪船下椗齊集馬頭搬運行李聞副戎因隨從過多擬欲半住協署半庽公館云○温處道宗湘文觀察擬以算學課士誠當時之急務也聞俟札調長興費廣文到任卽須開課大約荷花香裏多士可咸就甄陶矣○温州府王雪廬太守因府署頭門之具瞻樓過高筮吉四月十七日興工重將署後之中山亭加高八尺俾能前後輝映現已用斧雲斤朝夕從事矣○宗湘文觀察嚴禁龍舟競渡雷厲風行迭次派委下鄕搜查凡有龍舟盡行鋸毁並著繳出首尾燒毁蓋深知温州龍舟之戲久成陋習往往因而械鬥釀成命案故必認眞革除也詎知龍舟甫禁而英濟廟之綵閣復經好事者醵貲製造幸觀察命駕過此詢知顚末回轅後卽飭永嘉縣傳司事枷號示衆並笞責地保諭令禁止○前月杪上鄕郭溪地方有一竊賊夜被村人追捕失足墮河溺斃屍屬瞰張挺峯家擁巨貲計圖敲詐揑控被張毆逐溺水等情經永嘉縣葉詠霓大令訊供逆知其借命圖詐不致牽累無辜一方之人咸頌之○端午日炎威火熾汗出如墏至夜阿香車隆隆不輟迨初六晨天忽轉寒身衣棉衣猶覺瑟縮天時之變眞不可測度矣○初三日東浴杉板渡船偶遇石龍舟子把舵不牢全船翻覆溺斃男子六人婦人二人屍身現尙打撈無著想已葬江魚之腹矣 
 
 

Page 3

 
 
[道批照錄]  
　　南匯縣普濟堂頂佃衿業顧龢顧斯盛等禀批查此案經黃前道咨准臬司派委費令鴻年會縣紳董調處勸令各董佃於新圩外柴蕩二千四百步内劃出三分之一歸沿海沙民繳價承佃並歲加堂租錢五百千文嗣後各向小佃加租換佃均應禀縣核奪不准私自增易被控黃全等糾約樵夫毁物著令减賠開釋取具遵結理息據通禀經呂署道批候憲示在案今核黏抄縣示以普濟堂五團蕩田除劃分沙民繳頂外其餘蕩地奉大憲札飭由本邑善堂籌還頂價將蕩收回由各堂另行召佃徴租如實有用過開墾工本之戶查明核實給還等語究于何時奉何衙門札飭遵辦未據該縣禀報無憑查核仰南匯縣查明錄案具覆蓮式特飭抄黏並發又膏業董事胡光榮陳聲貴等禀批查禁烟間深夜開燈所以杜宵小而安閭閻與各捐初不相涉未便因此廢弛如有差勇書役任意需索准該烟館赴地方官衙門據實控究仍不得虛誣干咎仰上海縣轉飭遵照 
[示用鄂銀]  
　　法界讞員鄭大令上海縣黃大令會銜出示通衢略謂鄂省所鑄銀元奉大憲頒行完糧納稅一律通用不得任意抑勒現據南市源源順源兩莊禀稱滬市仍有藉詞抑勒致鄂省銀元積儲甚多禀請出示曉諭市中一律通用兩大令業經榜示通衢矣 
[遊勇肇禍]  
　　前日本邑西南鄕龍華寺迤西曹河涇鎭人雇梨園子弟在鎭上城隍廟演戲演至武松打店一折觀者咸色舞眉飛突有狀如遊勇之湖南北人數十名混入廟中與某肉鋪夥用武傷及多人幸人手衆多當塲拘獲五人捆縛廟中柱上旋有二人逃去　日鎭中各店鋪一律閉門蓋恐若輩興師報復也旋由巡防局員帶同地甲至上海縣署據情禀訴並請赴鎭勘騐黃愛棠大令允之午後三點鐘率領皂快仵作書役等人命駕出城乘馬車前往 
[請拿逸犯]  
　　前晚三更時本城九畝地改過局所押人犯毁壞圍墻逃去十有八名均係收押四五二號者當串逃時看役見而呼喊與更夫飛步窮追各犯竟敢恣意兇毆幸看役忍死不放得以禽獲十五名據情禀知局員照册查點惟有王雨三劉和尙王阿東三名逸去遂飭將所獲者照常收押嚴加看管一面赴上海縣署及保甲總巡局請黃大令鍾明府派差恊緝 
[法員回任]  
　　正任法總領事呂班君由本國附公司輪船來華旣抵吳淞口卽換坐黃捕小火輪船駛入浦江昨日午後六點鐘抵埠署法總領事白藻泰君偕繙譯文案各西員至碼頭恭迓捕頭戎服佩刀率領中西各捕排班鵠立迨登岸後卽進領事公署駐節 
[吞烟遇救]  
　　福建人張阿興携妻苗氏來滬在某洋棧生理前日不知何故反目苗氏潛購阿芙蓉膏背人吞服張回家見氏　色有異詢悉緣由舁送仁濟醫館求治經醫生灌以藥水得以一嘔而愈亦云幸矣 
[會訊購地結案]  
　　周志堂控陳炳忠不交所購地畝因此地由有恒洋行買辦應文森經理故由英副領事薩君允格函致英界公堂請傳齊各原中及被告人等於昨日會審應文森供周志堂購買陳炳忠之地一方係張順松原中豈知交價後地上趙煥章造有平屋六間不肯拆讓曾由張順松往說因價不合未成陳王氏投案供稱此地係丈夫陳炳忠售與周志堂當時曾出租與趙煥章起造房屋因未滿期故不肯拆讓張順松供曾向趙理勸定要洋二百五十元應只允出洋一百元陳王氏只允貼洋五十元致未說妥趙煥章供租地造平屋六間執有租地契尙未滿期故不拆讓如能出洋五百五十元小的亦不願管業矣旣而有恒洋人亦願貼洋五十元中西官互商之下以旣有洋二百元趙亦不得過於需索卽著將租契交應所有房屋由應拆卸趙允之案遂結 
[上海縣署瑣案]  
　　徐陳氏控馬聚卿誘匿媳婦王氏前晚黃大令倩蔣刺史升堂集訊徐陳氏訴稱小婦人年六十有七生有二子長子殤已十年前年十一月間馬因侄媳病故起意欲將王氏嫁伊侄小婦人未允馬遂時來招媳閒話迨去年三月初一日將媳誘去霸匿家中是以忱控訴請將媳發往　堂守節馬供稱小的年五十有三王氏自嫁與徐從未來過去年二月二十六日在家勃谿旋奔至小的家訴說三月初一日爲賽會之期小的因邀伊來家住宿十四日卽回去王氏供稱小婦人年三十有三夫故十年並無子女馬是小婦人之姑夫本年三月中小婦人曾往伊家住數日去年五月十三日又隨婆婆去過一次徐順華供稱小的是徐氏之姪馬誘匿王氏是實叩乞究懲刺史著將王氏發普育堂留養馬從寛免責棒之始出○英界讞員屠别駕移送拐犯陶柏生至縣黃大令倩蔣刺史升堂訊問陶供稱小的係蘇州府屬某邑人年三十有四向在某書局執役王謝氏家與小的家相距不遠氏女阿毛與小的相識正月二十四日小的誘至澡堂遊玩後挈赴公陽里陸阿寳家央士周氏陳鄭氏介紹售得洋銀一百圓賣身據上揑寫趙金生之名然確係小的親書所得洋銀早經用罄矣刺史著押候覆訊核辦○法界讞員鄭大令移送水販李得虎至縣黄大令倩將刺史升堂訊問李供稱小的係淮安府屬鹽城縣人僑居治下已二十餘年向當庖丁與楊慶雲素不相識突被人誣以販賣人口實無其事刺史判令笞責二百板收入改過所候備文遞解回籍 
[英界公堂瑣案]  
　　文匯西字報館排字一人俞孫廷收之姚長根徐廷桂二人爲徒據言須洋一百二十元酬謝館中各人文匯經理西人杜羅聞知以其不應誑騙人財因卽函致巡捕房捕頭立飭包探沈金隆將俞拘獲並傳同姚徐於昨晨解送公堂請訊杜羅遣人投案申訴前情姚徐二人同供由俞薦至文匯西報館學習排字據言須酬謝洋一百二十元俞孫廷供小的收姚等爲徒求爲明察屠别駕據情商之薩副領事以俞不應藉騙洋銀判罰洋五十元以儆○包探黃四福禀稱流氓褚德英昨在四馬路攫取倡奴王阿大之牙骨油紙扇而逸阿大高聲呼喊　小的獲住送究王阿大投案申訴前情並請領贓褚德英供安徽人在途拾取求鑒别駕判責一百板遞解安慶○四百零九號華捕拘流氓紀阿狗到案禀稱此人闖入某戲園强看白戲司帳陳月光出阻反被扭毆故拘送來案請究陳月光投案供稱小的在某戲園司帳昨有紀阿狗者入内看戲不肯出錢向索被毆紀阿狗供入内尋人不敢毆打别駕判令枷號一禮拜發犯事處示衆○包探倪順泉禀稱過犯尤才桂前因犯竊曾經遞解温州今又潛行來滬適經小的查見故拘送來案請究尤才桂供温州人前雖犯事業已改過現因有事來申决不敢再蹈前轍求恩寛宥别駕判責一百板管押一月後遁籍○包探洪阿寳禀稱錢林來落魄無聊前日竊取葉阿亭家釘靴銅脚爐等件經小的拘獲人藏送案請究葉阿亭投案請領失贓錢林來供本地人實因窮苦初次犯竊叩求恩宥别駕判責五十板贓還失主 
[法界捕房紀事]  
　　朱渭生賒買利喴洋行金表鑽戒質諸長生庫行主向掮客廖永年屢索不還涉訟公庭鄭大令訊供之下飭提朱渭生到案質訊朱避匿不到大令飭探拘其父朱錦軒入捕房旋呈繳洋一百六十元倩本租界某號保出俟堂期著保交案○新北門外大天主堂某司鐸昨晨失去鍍金十字架千里鏡各一枚報捕查緝捕頭立飭嚴孫王三包探帶同各探夥分赴各當及各質鋪嚴行查緝務使人贓並獲解堂究辦 
[法界瑣聞]  
　　前道署繙譯徐蘭齋司馬之少君名善慶者隨龔星使出洋差滿回華登岸時失去外國皮箱一口内儲貴重之物遂赴英法兩界捕房及縣署報請查緝昨日法界讞員鄭大令接到司馬來函稱此箱當忙亂之際被脚夫誤挑入公司棧房業經天祥洋行查明將原箱送還封鎖依然業已收到請卽銷案○小東門戲館街烟鴇陳程氏卽麻皮大阿姐去年冬間因納妓轇轕涉訟公堂經鄭大令提案訊供飭將烟妓六口一幷拘入捕房發普育堂留養昨日大令接到堂董來函稱内有張金寳者因病身死大令飭探查明有無親族在滬諭令赶緊備棺收殮 
[美界捕房紀事]  
　　瞿靜施莊明標二密波人在英界胡家宅大興里口合開恒泰興酒肆初尙可以開消銅後漸漸虧折至端午節　實 
 
 

Page 4

 
 
不能支持因將股分拆出節後店務統歸莊一人頂替瞿挽人薦至虹口天潼路恒和酒肆爲夥前晚瞿至恒泰興適莊因事他往瞿向店夥索取鎖匙將錢櫃内所存洋銀五元五角悉數取去迫莊回店詢知其事遂書成寃單一紙歴載始終吃虧等情然後暗服紫霞脅延至昨晨毒發斃命經人訃知屍兄莊某查知底藴因至虹口將瞿尋獲與之理論適包探竇如海巡至一倂拿送捕房捕頭詢悉原由以人命攸關未便問斷况起事之恒泰興係歸新巡捕房管轄遂飭竇探將兩造送往新巡捕房辦理○昨日上午本邑人沈雲卿在虹口北蘇州路鐵路大橋畔躍入河中意圖自盡經近處各船戶設法救起旋由二百五十六號華捕送至捕房捕頭飭卽轉送英界公堂請讞員訊問○江北人任杏生住虹口元芳路第三白零五號屋内其子全昌年七歲前者被同鄕人王大春拐去價賣江北某縣任訪知底藴於昨晨奔告捕房捕頭飭包探竇如海將王拘獲解入捕房押候送廨訊究○楊樹浦人徐咸春徐榮春兄弟與徐掌林互起爭端掌林邀集吳某等數人向之尋釁二徐不敵大受虧辱前日午後投捕房控告並稱被毆時失去對時表一枚洋銀一元捕頭立飭包探施奎江查拿徐掌林到案訊核 
[急賑彚登]  
　　川省奇災直與昔年晉豫相等死亡枕藉人爭相食敝所疉接川東道任觀察告災續電淚隨聲下其一種呼號急迫情形彷彿猶在目前得能多集一分賑欵卽可多救數人性命此正仁人君子行善積福之絶好機會也計安慶信孚莊由厚康莊交來固本堂李幼仙觀察續助規銀一千五百六十兩零八錢五分杭州傳道堂沈君同仁等勸募第一批洋一百四十元銀三錢八分又第二批洋三百零一元一角第三批洋二百三十元刼餘生洋一百元浙嘉所署交來禮耕堂主人洋五十元上海六馬路仁濟善堂籌賑公所制施則敬等謹誌 
[爲善最樂]  
　　嚴紫丞先生交來求智慧童子善士助四川賑捐洋二十元悉年甫十餘齡已知仁施當阨具見智慧過人前程未可限量敬佩敬賀當將捐欵彚解災區散放並乞登報外謹書數語以鳴謝悃而資觀感[  上海陳家木橋電報總局内籌賑公所謹識]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　楊樹浦巡防局委員李二尹寳初訪知引翔港地痞趙咸全趙全全趙雨林等林劣　多端因飭差拘拿管押前晚提訊以趙咸全年已老邁姑免深究先行釋放全全雨林同供不敢爲非叩求恩典二尹謂爾等劣　本委盡已訪確毋庸遮飾然爾等年紀尙輕盍早改過自新各安本分未爲晚也本委格外施恩冀爾將前非痛改遂喝令從重笞責一百板命地保姚旭升保釋倘嗣後一經犯案或被告發定當拿案除重懲外須送入改過所永遠覊禁二趙唯唯叩謝二尹諭姚保曰嗣後此二人犯事爾須自首倘被告發或本委自行訪知連爾同坐保唯唯而退○符寳文陳泰元皆欲租小南門南倉街唐姓之屋設肆符先已成交陳又挽人挖租竟至互相打架屋主唐某善爲解勸陳不服大肆咆哮唐因遣人往二十三七鋪巡防局中喚巡勇到來將一干人拘解局局員姚殿卿二尹升座研詰唐某投案求斷二尹謂現旣二戶攘奪爾若租典一戶日後定生釁隙本委諭爾另召别人賃租之不准再租符陳二戶唐遵斷具結○滬南桑園街淸心堂内昨日送湖南人滕桂生至二十三七鋪巡防局請究經局員姚二尹提案研訊滕供小的原籍湖南某邑寄居滬江已歴多年是日至堂内私將所堆樹柴取出被堂中人所瞥見因卽送案小的身患重病叩求大老爺超豁二尹姑念　病屬實判令笞責五十板飭具改過結存案然後著勇甲驅逐出境不准逗留○本邑人唐森濤前晚奔赴十六鋪巡防中局控稱在恒生碼頭途遇王桂春蔡金海二人稱數年前欠伊洋銀三元被軋入源興烟館中吸烟逼出烟資三百餘文小的不敷應付若輩又串令堂倌王新寳定欲褫衣抵償小的不允被王毆傷頭額是以來案控請提案究辦局員蔡蓉卿二尹立飭地甲巡勇馳往源興烟館中將王桂春蔡金海曁烟館夥陸寳林季龍順王新寳等一倂拘解到局分别看管候提訊究 
[金陵官報]  
　　五月初五日文武各官均叩賀分省知府龔盛際到由籍來營帶水師前營陳有明辭准補碣山縣陳禀知江浦查普育堂田租回知縣孔慶堮奉禀知司委會勘上元灘地首府劉禀知考試七縣文童完竣知縣周寳榮銷假辭回蘇州 
 
 
 

Page 10

 
 
   
 
 

Page 11

 
 
 
本坊現已停歇所有未經取去各染貨統限於本月二十爲止如過期不取卽將存貨變價以抵染錢還祈赶緊來取勿悞恐未週知特此預佈上洋萬聚碼頭正泰昌記白 
 
 

Page 12

 
 
[光緒二十三年五月初二日京報全錄]  
　　宮門抄○諭旨一道錄前○給事中戴奏爲各省州縣虧欠欵項銀兩追繳時徇隱欺朦請旨通飭從嚴究辦摺○將軍恩奏爲揀員坐補驍騎校片○又奏爲更換砲位片○晉撫胡奏揀員調補知縣摺○疆撫饒奏爲副將丁憂循例奏聞摺○江撫德奏彚報委署代理知縣片○豫撫劉奏爲遊擊呈請開缺回籍修墓片○五月初二日刑部都察院大理寺侍衛處値日無引見○瀾公假滿請安○載瀛明秀各請假十日○金聲安存預備召見○召見軍機金聲安存○○工科掌印給事中臣戴恩溥　奏爲各省州縣欵頂銀兩追繳時徇隱欺朦每致庫欵終歸無著擬請旨通飭從嚴究辦以懲貪吏而保庫儲恭摺仰祈聖鑒事竊維州縣爲親民之官其潔已奉公廉儉素著者固不乏人而暴戾貪橫苛虐百姓者亦所在多有其最難姑容者莫甚於以朝廷有用之貲財飽貪員無厭之囊槖銀錢經手便於取攜或在服官省分放債盤剥田資經商或在本籍廣置房田開設鋪面甚或爲子弟捐納職官作得缺賺財之計其虧欠之數自數百金至數千金且間有累至萬金者積少成多於帑項大有關礙雖各省有半年淸查之例而紛紜轇轕恐未能按期淸釐及事機敗露輒藉口因公挪移彌縫掩飾在官則大肆搜羅紳富勉供其稱貸卸篆則巧爲計算後任暗受其欺誣追至水落石出叅革勒追其所欠較少者或能設法完繳其所虧太鉅者或且聞風遠颺及奉旨查鈔時寓所衣物往往有僅估價數十金成十餘金者原籍則銀錢輜重早先期寄頓藏匿而地方官每曲意徇庇轉以家産盡絶率爲具結若本員已故飭令家屬完繳者地方官尤多視爲泛常含混結報以致欵項終歸無著督撫亦無可如何而該員之子弟或且有坐擁厚資出膺筮仕者臣竊　州縣廉俸較優謹約者卽缺分　苦尙能温飽有餘何以貪婪著名者查鈔時反家無長物殊出情理之　然其任所寓所有無隱寄貲財詭祕伎倆或能掩人耳目至本籍之有無田産是否宦囊置買則同鄕無人不知乃地方官竟敢扶同隱飾實屬　　爲奸臣聞各直省此等風氣愈趨愈下牢不可破旣深惜國孥之忘耗復痛恨蠧吏之明撰相應請旨通飭各省督撫將虧欠官項州縣核實嚴追母令狡脫除查明實係因公虧累家貧如洗者仍　例辦　外如本藉有田宅而地方官轉以家産盡絶率爲結報一經查出卽當科以袒庇徇縱之罪仍勒令該家屬如數完　以杜欺罔而儆效尤臣爲保舉儲懲貪吏起見是否有當　恭摺具陳伏乞皇上聖鑒謂示謹奏奉旨欽此○○恩澤片再本年正月准密雲副都統咨稱該處正紅旗滿洲驍騎校塔哈陞任防禦所遺驍騎校一缺以黑龍江鎭邊軍隨營差遣之密雲正紅旗滿洲藍翎儘先補用驍騎校烏爾棍泰咨部坐補等因當經轉飭該員遵照去後旋於本年二月二十三日據烏爾棍泰在營病故是其遺出驍騎校一缺因爲防營所出之缺自應援照成案仍由防營陳補以昭激勸查有留營差遣之密雲左翼鑲黃正白旂滿洲秀昌領下補用驍騎校前鋒承錫於光緒二十一年間因江省勦捕馬賊出力保奏以驍騎校補用奉旨允准在案該員承錫年富力强　馬嫻熟以之坐補密雲右翼正紅旗驍騎校烏爾棍泰　缺核與成案相符雖旗翼稍有區别應俟該翼缺出再行調轉以符定制奴才爲　勵人才起見是否之處出自逾格鴻施除飭將該具履歴造册咨報戶兵部並密雲副都統衙門　　外理合附片具陳伏乞聖鑒訓示　行謹奏奉硃批該部知道欽此○○恩澤片再前於光緒二十年十一月將鎭邊軍駐紥漠河步隊有後兩哨歸省改作砲隊一營　時存省砲位只有開花砲八尊不數操演改以水師營過山鋼砲八尊移水就陸歸隊教練用備　急所演過山砲八尊每尊砲馬六匹每匹照章日給乾銀一錢每砲一尊月給費銀三兩奏明由練餉項下開支歴　在案本年正月間解到新由北洋代購格貴林快砲八尊撥歸砲隊勤加演練第値餉項支絀之際此項經費未便另請開支當飭將前次移水就陸之過山砲八尊仍歸水師營演用節出此項馬乾砲費作爲新購八尊快砲經費以省虛糜除咨部查照外理合附片陳明伏乞聖鑒謹奏奉硃批該部知道欽此○○頭品頂戴山西巡撫臣胡聘之跪奏爲揀員調補要缺知縣以裨地方而資治理恭摺仰祈聖鑒事竊照平遙縣知縣李壽芝接准部咨准其調補陽曲縣知縣以奉旨後第五日行文按照滅半計算扣至光緒二十三年二月月十七日作爲開缺日期業將截缺緣由咨部在案所遺係衝繁難兼三要缺例應在外揀員請補該縣地當孔道差使絡繹政務殷繁非精明幹練之員難期勝任查定例知縣應題缺出如候補應升無人准於現任内揀選調補等語臣督同藩臬兩司逐加遴選晉省雖有曾任實缺候補及卽用知縣非初登仕版卽人地不宜佐貳中亦無堪升斯缺之員未便稍涉遷就惟查有絳縣知縣胡延現年三十六歲四川成都府成都縣人由廪生考取光緒十一年乙酉科優貢朝考一等十二年七月初六日禮部帶領引見奉旨以知縣用欽此十四年九月遵例呈請分發簽掣山西試用十月十五日吏部帶領引見奉旨著照例發往欽此十一月十一日到省十二年在本省工賑案内報捐同知升銜十八年五月遵新海防例報捐分缺先補用並免試用又在本省賑捐案内捐戴花翎十九年四月題補絳縣知縣奉部覆准二十年十月二十四日到任二十一年八月遵例捐免試俸於十月十九日經部核准給照該員才優識練體用兼賅前曾署理斯缺措置裕如輿情愛戴任内並無已起四叅有關降調之案且以簡調繁一切因公處分例免核計以之調補平遙縣知縣實堪勝任惟題缺請調與例稍有未符但人地實在相需例得專摺奏請據布政使俞廉三會同按察使劉鼒具詳請奏前來合無仰懇天恩俯准以鋒縣知縣胡延調補平遙縣知縣洵於地方治理有裨如蒙俞允該員係現任知縣調補知縣銜缺相當毋庸送部引見所遺絳縣知縣係屬簡缺晉省現有應補人員應請加留外補所有揀員調補要缺知縣緣由理合恭摺具陳伏乞皇上聖鑒謹奏奉硃批吏部議奏欽此○○甘肅新疆巡撫臣饒應祺跪奏爲副將丁憂開缺恭摺仰祈聖鑒事竊據瑪納斯協標左旗都司陶廷相呈稱實任瑪納斯副將張淸和原籍湖南寗鄕縣由武童投効軍營歴保提督銜記名總兵光緒十五年借補該協副將員缺旋丁母憂回籍十八年服滿仍留新疆候補十九年復經借補斯缺二十年先行到任奉部覆准發給劄付於二十一年八月初六日祗領在案兹於二十三年二月二十五日接到家信其生父福庭於二十二年六月二十六日在籍病故例應丁憂理合據情轉報等情前來臣查張淸和現丁父憂應卽照例開缺回籍守制除飭取該員出具淸供咨部並將所遺瑪納斯副將員缺另行揀員請補外謹會同陝甘總督臣陶模恭摺具陳伏乞皇上聖鑒敕部查照施行謹奏奉硃批兵部知道欽此○○德書片再案准吏部咨奉上諭嗣後各省州縣無論奏調委署代理著每層三月彙奏一次等因欽此轉行欽遵在峯兹據布政使翁曾桂詳稱光緒二十二年冬季分委署代理知縣印務所有補用知縣向冠羣委代樂　縣知縣請補會昌知縣陸垣委代該縣印務委署安遠縣知縣試用知縣陳元焯委代安遠縣知縣補用同知胡繩祖委代理金縣知縣大挑知縣李克鑅委署新喻縣知縣廬號縣縣丞陳廷憲委代永新縣知縣試用知縣趙峻委署瑞金縣知縣共七員造册詳請具奏前來臣覆核無異除淸册咨部外理合附片具陳伏乞聖鑒謹奏奉硃批吏部知道欽此○○劉樹堂片再歸德鎭標左營中軍遊擊梁孔一河南商城縣人由軍功歴保遊擊奏補歸德鎭標左營遊繫嗣甘肅寗夏鎭總兵牛師韓調赴奉天帶隊防勦因軍務肅淸撤回回豫今該員離籍有年墳墓久未展省且近得家信多有坍塌懇請開缺回籍修理等情禀由署歸德鎭總兵武朝聘轉詳前來臣查該員梁孔一有飭赴遊擊本任從公尙無貽誤調營撤防後接得家信墳墓坍塌懇請開缺回籍修理自係出於至情該員任内並無經手未完事件相應請旨俯准開缺俾得回籍修墓出自恩施所遺遊擊題缺豫省現有應補人員容俟照例揀補理合附片陳明伏乞聖鑒訓示謹奏奉硃批著照所請兵部知道欽此 
 
