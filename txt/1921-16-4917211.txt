# 1921 - 16 - 4917211

 

Page 1

 
 
   
 
 

Page 2

 
 
   
 
 

Page 3

 
 
時評 
[水窮山盡（冷）]  
　　財政部謂中央財政水窮山盡已無物可抵無債可借斯言也誠中國財政之實情也 
　　雖然如是實情豈特中國今日而始哉無物可抵而復有物無債可借而復有債如是者亦已數年於兹矣是誠所謂山窮水盡疑無路柳暗花明又一村者非耶特以旣抵旣借之後依然用之於妄費故物雖多債雖鉅終必至於無可抵無可借而止耳 
　　雖然今日尚非其時也何則今自北京來之消息固依然無數抵物借債之消息故也 
[命令]  
　　一月十五日大總统令署内務總長張志潭呈准兼署吉林省長鮑貴卿咨請任命杜官俊試署長春警察廳警正應照准此令 
　　又令兼署陸軍總長靳雲鵬呈准黑龍江督軍孫烈臣咨請以呢克通阿陞補佐領應照准此令 
　　一月十日大總统令參謀總長張懐芝呈科長江鴻炎另有任用請免本職應照准此令 
又令參謀總長張懐芝呈請任命陳莘覺　科長應照准此令 
[專電一]  
　　北京電中央陰曆年關尚短一千萬財周語靳部中無物可抵無欵可借實已水窮山盡最緊要之選舉費亦無從籌起（十六日下午三鐘） 
　　北京電交通部之八釐購車公債十五簽字債額六百萬利息八釐擔保購入之車輛及京漢路餘利之一成實收每百九五（十五日下午一鐘） 
　　北京電今午閣議通過購車借債後五時交葉與華銀團簽字六時銀行公會招待新聞界茶會由張嘉敖宣布合同内容共十三條車由雙方同意購買付價手數費萬分之二五銀團得稽核各路保管情形債票實收九五用費百分一銀團每年終得向京漢檢查擔保欵實况銀團合京滬共三十二家組成同時並發表銀團對此借欵之說明書（十五日下午八鐘） 
　　北京電今日閣議（一）交部提議發行八釐購車短期公債六百萬擬具條例及承募公債合同可决（二）敎部擬在三海設中法合辦工商學校需開辦費二萬元經常費年十三萬元中法各半負擔决交財部籌撥（三）内部組織衛生巡視團及暫行編制草案又組織著作及出版物研究委員會章程均通過（十五日下午七鐘） 
　　北京電外部與優林談判破裂原因十四日優林遣科索利持函赴部科述通商前提四條業經赤塔政府完全承認而貴國百方拖延誠難索解等語及展函始悉對於四條中之賠償華僑損失仍未允且謂恐招各國援例等情口頭書面兩歧劉鏡人大怒謂此非兒戲當陳明外長宣告談判破裂並將優林先後來函檢齊於十五午前派員送還今後停止面會優林得函大恐即夕修書道歉現尚無轉圜地（十六日下午一鐘） 
　　北京電部電孫烈臣優林中央談判十四破裂黑省與阿政府局部接洽非俟阿政府完全保障駐阿華僑安寗及賠償有保證後不必進行（十六日下午一鐘） 
　　北京電英使徇馬凱尼請抗議中美合辦上海大電台某顧問建議云三井馬凱尼合衆三公司競爭優先權應將無線電台公開令各公司在一處安設電台自行比賽佔優勝者承辦之方昭公允但政府以曾使日本墊欵故不納此議（十六日下午一鐘） 
　　北京電報載交部與美商馬斯訂立無線電借欵美金四百五十萬（十六日下午三鐘） 
　　北京電海部飛機借欵中之墊欵四十萬鎊銀公司查有移充政費情弊不允全交（十六日下午二鐘） 
　　北京電中日軍事協定廢止手續已商定訂號（二十）日在東京北京同時公布（十五日下午四鐘） 
　　北京電東京中日交涉軍事協定日政府言徐樹錚換文有西伯利列國軍隊完全撤退方謂終了之規定今日軍未撤認時效未終了爭點在此（十六日下午一鐘） 
　　北京電日參贊訪外顔討論延琿案日允將日軍全撤日警另議（十六日下午五鐘） 
　　北京電昨西使訪外長談蒙古俄人案雙方均諒解證明庫達攝福謊言該交涉可速結（十六日下午一鐘） 
　　北京電湘省北歸條件將妥協惟譚擬出洋不願就省長職舉林支宇自代院電滬上某要人就近勸駕（十五日下午四鐘） 
　　北京電劉湘電院不就護軍亦不决絶院招張再再疏通（十六日下午一鐘） 
　　北京電滇省議會自訂省制電各省同意某法制顧問言此紳士代官僚可云進步但非紙片上事（十六日下午一鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電振災借欵中之委員會已告成立委員改爲十六人今日起開始監振（十六日下午二鐘） 
　　北京電河南災區救濟會振災借欵成立請撥豫省百萬元以資散放（十六日下午五鐘） 
　　北京電李垣自叨林電告頃得確報庫倫以北聚有蒙匪三千餘人將合攻庫攻距庫百餘里正在激戰又閳叨電報已不通垣擬日内冒險赴庫協同陳使籌畫戰守事（十六日下午二鐘） 
　　北京電吉鮑電日本各處兵站均經取消其留駐不撤之隊將討伐字樣撤去改爲臨時派遣隊名義均紥街市之中並未赴鄉搜查黨匪（十六日下午五鐘） 
　　北京電顧使電常駐軍事委員會比西巴希四國曾准各派一二人兼充三股代表我國旣入行政院似可參照辦理（十六日下午五鐘） 
　　北京電江浙路股陰曆年内准發一期改京鈔爲整理金融債票債權團代表反對甚力（十六日下午二鐘） 
　　北京電費毓楷謁府代李厚基表明心跡徐謂外間疑謗本不足信中央倚畀正殷可囑安心供職（十六日下午二鐘） 
　　北京電府院再電桂陸囑速辦善後（十六日下午二鐘） 
　　北京電英京萬國工藝品賽會外部電顧派員列席（十五日下午四鐘） 
　　北京電張文生派張鎭來京仍欲運動張勳出山（十五日下午一鐘） 
　　北京電王士珍准舊曆十五左右回正定過年（十五日下午一鐘） 
　　北京電劉存厚部田頌堯等八師長電呈中央蜀事雖有糾紛决無他虞請紓厪注（十五日下午一鐘） 
　　北京電馮玉祥請兵餉二十萬如政府不照辦年關不能維持（十五日下午一鐘） 
北京電内張答贛代表撤戚已無疑義惟須查復到日發表（十六日下午三鐘） 
　　北京電邵領電日人干涉中東路運輸已向監管會抗議（十六日下午三鐘） 
　　北京電任可澄由黔來電中央如對法律外交能容納西南意思非無轉圜餘地（十六日下午三鐘） 
　　北京電鄂王電擬派孫傳芳赴湘相機聯絡（十六日下午五鐘） 
　　漢口電鄂西南北軍仍在野三關激戰孫傳芳删（十五）電寒（十四）晨親赴巴東督戰（十六日下午三鐘） 
　　天津電烟草借欵草約已就緒周自齊張壽齡與英美烟公司艾其生商於兩星期内撥二百萬餘簽約後付政府擬以此欵應付年關艾尚未答復（十六日下午十一鐘） 
世界路透電 
[加洲日僑之美化]  
　　十五日加州維薩里亞電加州聖喬昆流域之日人公會現發起「美化」運動以期對於可激起加州美人對日惡感之情形加以糾正其運動之目的在減少日本婦童在農田中之生活停止星期日之工作改變日人學校之敎授法 
[藍登大尉案]  
　　十五日倫敦電泰晤士報華盛頓訪員電稱海參崴日兵槍斃美艦員藍登一案日員現正式表示歉忱但此事恐非道歉所能了結美國不承認日本在海參崴有設立軍警之權大約將要求日本切實更變其在海參崴之軍事方法 
　　十五日華盛頓電美國亞洲艦隊總司令格里夫斯報告已組織海軍審查法庭定一月二十日由馬尼刺赴海參崴調查監登一案駐美日使現已將其政府道歉之文送交國務院 
[寓英華人之訴訟]  
　　十四日倫敦電某華人寓倫敦東角因被人控訴治家不整潔致被判罰並遭驅逐今日在倫敦法庭上訴請求覆審當由法庭查明該華人向來安分且娶英婦故判令取銷驅逐出境之原判該華人律師辯稱報紙反對住於倫敦東角之華人及亞洲人致使灰屋地方之華僑由四千人減至三百人此項華僑大半行爲端正今其所讓出房屋悉由行爲較華人更惡劣之某國人居之 
[愛爾蘭縱火案]  
　　十五日倫敦電今晨一時警察見有多人攀踰萬資威地方光裕油公司之房屋向前搜捕卒至雙方開槍僅有一人被捕其衣袋中搜得手槍一枝與新芬黨文件詳加詢問始悉屋中儲有六萬桶油新芬黨擬縱火焚之被捕者爲愛爾蘭人名肯狄午後解檢察廳一星期後開審開槍拒捕蓄意縱火之罪 
[駐美英使返國原因]  
　　十五日紐約電駐美英使吉特士應英相喬治之召已啓程返英聞英相極欲乘目前美國政治尚未活動之時與駐美之使討論英美兩國間各種未了問題如油礦之爭執德國海電線之處置軍備之裁減新總統對於國際聯盟之意見債務之償付美日大使間之磋商與美國對於加州日僑問題之態度皆在討論之列 
[美國縮減軍備問題]  
　　十五日華盛頓電參院表决將美國常備軍名額減至十五萬名同意者三十四票否决者二十八票該議案令陸軍總長停止募兵以待陸軍減至上述之數參議員費蘭宣稱彼擬請參院重行考慮該案因參院關於該問題並未徵集陸軍總長巴克或裴興將軍之意見也 
　　十五日華盛頓電衆院外交股員會通過議案請總統召集國際大會討論縮減軍備問題 
[印度亂事已平]  
　　十五日台里電印度萊巴列里境今已安靖被拘之暴動者多經開釋據官場調查前後衝突三次警察開槍擊衆共死九人此項運動並未蔓延初疑乃與過激黨有關今悉不確 
[印度缺煤]  
　　十五日倫敦電印度政府宣稱印度因缺煤之故不得不厲行限制出口政策喀爾喀特有麻織廠六家因乏煤斤已停止工作此蓋由勞工風潮及運貨車不數用所致今將立即停止煤斤輸往薩班及新嘉坡一月杪後無船煤運往阿典輪船由印西發者僅准載煤足供駛出樸特賽外三日路程之用輪船東發者亦受同樣限制 
[美籍愛爾蘭人之東西觀]  
　　十五日倫敦電美籍愛爾蘭人麥克魯爾氏發表黄禍一文題爲「西對東」詞意驚人泰晤士報著論批評之不贊成其所持泰西文化全部組織現爲東方慾望所危及之見解泰晤士報謂麥克魯爾言太失實未免無疾呻吟日本於距其較近之處今尚可覔得居民不稠密之地方以移其民未必即欲擴張於太平洋之對岸雖東方現有可慮之醖釀但以堅穩之政策應付之當可和緩之也 
[瑞典人之火車渡船通行說]  
　　十五日倫敦電瑞典海軍建築家霍克氏現偕瑞典商人來游倫敦擬在英國林肯希爾之伊明漢與瑞典之葛丁堡間築一渡船可使自倫敦開出之火車由伊明漢登渡船而達葛丁堡然後赴莫斯科越西比利而至海參崴復由渡船駛至日本 
[法内閣之組織]  
　　十五日巴黎電裴萊氏已辭組織新内閣之任命白里安氏已允組閣 
[英國之棉業]  
　　十六日倫敦電星期日泰晤士報稱蘭開夏棉業現有進步之氣象國外來電詢問貨價者較前增多以印度中國兩方面爲尤甚匯率不利疋頭銷場爲之不暢但孟郤斯德現有投繼買入蓋料不久外國需求將起也 
[各國近事記]  
　　十五日紐約電倫敦電稱澳洲西部之鐵路罷工爭端業已解决許工人每日工作八小時 
　　十五日紐約電日本已購進古巴糖五萬噸價未詳　　十五日華盛頓電戰時財政團宣稱該團擬考慮照戰時辦法貸欵資助出口貿易 
　　十五日美國森白里電此問塞斯圭漢拉絲廠工作者共有三千五百人今宣布減少工資百分之十 
　　十五日倫敦電荷屬東印度諸島英商會促國人注意於在東印度島經商之可能性謂今年九月十九日起至十月九日止邦杜恩地方將開辦萬國貨品展覽會現已籌備一切英文說明書業已付印 
太平洋路透電 
[藍登大尉案]  
　　十六日海參崴電藍登遇害案現正在調查中惟尚不能得官場之　告藍登曾按照俄律娶俄婦是晚與婦盤桓後獨自回艦用懐中電燈探視道路旋過一屋外立日兵一人該日兵即越街命藍止步該日兵似問藍是否美利堅人藍答曰然乃復前進該日兵開槍擊之距離若何遠近不能知之惟彈由背人藍曾以手槍回擊旣登艦向哨兵答禮後即倒於走道口述其被擊情形以流血不止而死藍婦之前夫爲俄軍官死於過激黨之手聞藍噩耗以手槍自擊於翌日殞命日軍司令大井將軍已向阿爾巴尼號之艦長道歉且電達格里夫斯海軍大將表示歉忱 
[中國銀行公會借欵簽字]  
　　十五日北京電中國銀行公會昨日午後宴待中外報館代表主席諸諸賓予以友誼輔助並予以建設的而非破壞的批評又謂銀行公會擬儘力信任報界以期消釋誤會而得彼此了解散會之前某員宣佈購車借欵已於午後簽定該借欵將專用以購買貨車以供京綏京漢津浦滬寗鐵路之用此項貨車將在市場購買交通部允照買價以百分之一之二五付給銀行作爲佣費銀行將派專員騐視所購之車此後得隨意每半年騐視一次以視車輛是否照料得宜 
國内要聞 
[北京通信（確）]  
　　中俄交涉之近狀及俄與世界之關係自優林到京以後政府派劉鏡人與爲訂約通商之談判迄今將及三月我國提出第一先决問題不許宣傳波爾失委克主義於中國優林業已允之而我之第二先决問題爲（一）對於華僑私產之保護廢除其無國界的財產公有之例（二）調查俄境華僑所受損失由俄予以賠償談判之結果則賠償一層彼方尚無異議保護私產一層則彼此有一爭點在我須先允許不没收華僑之私產始與訂約在彼則須先訂商約謂訂約以後當然因條約而得保護迄今仍相持未决而已入於停頓狀態中矣 
　　新疆與俄通商辦法十條雖已批准而具體的商約尚未成立現據東三省歸客所談滿站至伊爾庫斯克之火車業已開行且已有貨車來往各國商人對於輸入俄境之貿易已經着手華商之素與俄人貿易者亦思爭著先鞭而兩政府之談判未成政府對於保護一層尚無辦法若輩商人頗嫌政府外交之濡滯以爲與已之利益有妨也 
　　當優林來華之時有張斯　赴俄之事張斯麐行抵滿站時優林已抵後營子優林爲遠東共和國之陸軍首席委員聞係俄人之意以張斯麐爲軍事委員故亦派軍人來華與我交涉也張斯麐在莫斯科住兩月之久至去年歲除時始歸其歸也乃有一外交上之牽掣張氏在俄與俄之外交總長齊喀林次長喀拉罕頗多意見之交换且俄人對於東方之中國本欲極意聯絡對於張氏之待遇當然不至冷淡此消息傳至英倫英人疑之又以俄政府所提對華之希望條件道路訛傳爲訂約英使對我政府頗有質問政府遂致電施肇基囑其對於在英之勞農代表否認張氏之使命一面又電促張氏回國張氏之歸也俄政府曾以其希望條件交與張氏請其轉達條件之内容（一）廢除舊約返還侵地（二）止付庚子賠欵（三）訂立商約（四）廢止領事裁判權（五）互派代表（六）請我放逐在華邊境之舊黨（七）對於舊俄之使領一律取消而以其所有之公財產交還俄國與從前所聞略同亦與優林之提案略同其性質絶非條約然實與優林之談判有雙方並進之義聞張氏呈當局後已交外交部參考且令張氏參預中俄交涉焉 
　　至於俄人之外交關係於世界者至巨故歐美日本極注意焉俄人對英之通商現方在談判中尚未成立對法亦未妥協然以波爾失委克主義之故世界各國政府以其爲勞工之結合經濟平等敎育平等之主張足以破壞貴族資本家之現狀實視如蛇蠍而以爲不可近前此英法之援助波蘭即防其主義之西漸而亞洲方面則英國防其傳入印度已在土耳其斯坦一帶聯絡回人及我新疆境内之回人謀立一緩衝國而以全力助之俾當其衝日本防其傳入朝鮮及本國故經營西伯利亞謀設一緩衝國及各國撤兵日本之志不逞而現在形勢雖逢渥木斯克以至滿洲里已無一日軍而日軍集於哈長線上且北營蒙古謀合滿洲一帶爲日本之緩衝俄人方面亦於遠東共和國之組織雖中堅皆多數黨人物而不全採波爾失委克主義以求免日人之猜忌則其　係可見也但據深悉俄國形勢者所談莫斯科地方常有韓人印度人之踪跡俄於韓印亦頗注意宣傳焉則世界之注意於俄亦非無因也 
　　其最可注意者則美俄之關係也威爾遜爲總統時對俄並無若何之好感然哈定氏當選後則確有親俄之傾 
向故歐洲紛傳哈定就任以後將先承認俄國當哈定未就任前共和黨之要人某曾以代表資格至莫斯科與勞農政府簽定堪察加之租借約俄對於美許以三十年之期限無代價之性質將堪察加半島借與美國其時張斯麐在俄曾面詢美代表謂貴國非贊成勞農政府者何竟親密如此美代表告以共和黨之政策與民主黨不同對俄對華皆主親善蓋美日邦交今有危機一髮之勢而共和黨實爲美國之主張排日者其租借堪察加即以其地與北美連接且對於日韓占上游之形勢在日美地位上有重要之價値而俄之租借與美亦含有親美排日之意則將來日美果有不測之事變俄國實占有重要之位置矣（一月十五日早六時） 
[北京通信（穆）]  
　　地方問題之政府趨向當目治運動極盛之時政府對於各省代表用一種痴聾政策不與理會今各省方面已漸入事實矣政府態度乃略予吾人以可窺請述其一二 
　　（一）江蘇參事會問題自浙江參事會條例被部令撤銷識者已知此事之必有阻力江蘇之參事會原係王瑚未赴任時面允蘇紳者也自省議會法案交覆議後本月九日有王瑚庚電到京探其内容係力陳參事會設置之必要謂能應付時勢柔和民情而不爲省議會之請求作爲省長之意見且附陳大綱五項（一）僅議决省行政不涉及國家委任行政之範圍（二）參事會不對省長負責仍由省長負責（三）參事員分兼任專任二種兼任參事員爲各廳長專任參事員由省議會選舉（四）參事員之被選應有年齡資格之限制（五）俟中央頒布省制時參事會辦法卽廢止此較諸吾人所見之省議會原案已大有不同未敢謂其與自治主義適合然而此電到後曾經一次之閣議政府中人竟仍不以爲然其所持理由以爲地方自治不是省自治省自治則破壞統一而參事會之設置卽省自治之見端斷不可不遏其潮流勿使滋長遂本此意見於閣議之後復電王瑚以爲不可並通電各省區表示不採用此種制度之意故江蘇之參事會將不免繼浙江而流產矣 
　　（二）江西省長問題江西省議會以省長民選與彈劾戚揚同時通過深中當局之忌竟藉饒正音等梅召源等少數人反對彈劾案之電成爲滑稽式之交戚揚查辦及江西省議員不能開會於南昌聯袂來京知投鼠忌器之原因乃舍民選案而但言彈劾案計所發之印刷品如劾戚之原案三起如當日會場之議事錄速記錄皆已廣爲傳布省議員自六日起逐日登内務部之門第一日尚由次長接見其後則僅得見民治司長議員所陳述無非劾戚案之成立手續確爲合法政府即提出閣議依法辦理内務部則謂此案旣生糾紛自不能不先調查眞相現已在調查中應俟調查得有結果始能提出閣議一星期來結果過如是但江西人所視爲急要者只是撤換省長尚說不到參事會等問題故雖宣言「驅戚拒丁贛人治贛」然以形勢度之只要不打破官治尚非不可商理且戚揚之開缺早在政储内定之中其許丁乃揚亦爲時甚久特最近消息丁乃揚將調任兩淮運使而江西省長一席則在贛人中物色之說經某方面之疏通亦可望允許而呼聲最高者則爲蔡儒楷吳鈁二氏蔡本舊官僚有張勳代爲運動之說吳則舊在東三省與東海素有淵源其能滿江西人之意與否尚未可知究之此事尚在醖釀中以其究與自治不同且犧牲民選之說故略有希望也 
　　（三）甘肅督長問題甘肅人在蔡成勳受任以後原有兩種主張（一）拒絶蔡氏主以甘人治甘（二）不許蔡率兵入甘而另任甘人爲省長此本月四日甘肅同鄉會開會之狀况已據第二說上呈府院矣然政府對此事之答復絶無所聞唯聞隴東代表（陸洪濤之代表）入府時府某要人曾詢以甘人中可任省長之人物隴東代表以代理敎育廳長某氏對然此後亦迄無下文現政府惟力催蔡成勳來京商量赴甘之法及解决張馬之爭陸馬之爭但着眼於軍事方面而民政上事尚說不到聞甘人之主張亦擬甘人治甘且設參事會然其程度則較江西猶遠也 
　　於此尚有附述之一事卽召集自治會議是是也元旦之命令本對付自治運動而發令省長省議會各派一人來京係籌設官紳合辦之自治且以有省議會參與則可間執人民運動自治者之口其計未嘗不巧然十日以來各省尚無復電内務部已再電催促將來成否實未可知聞各省區自治聯合會之分子頗有討論及之者對此辦法能否承認尚在研究中而以其爲官辦自治且爲下級自治之籌備恐多數未必贊同也（一月十三日） 
[蒙匪大舉攻庫之警報]  
　　庫倫防務近因俄匪圖謀反攻又形危急曾疊誌前　據昨日京中所得消息則後地方面已發生戰事陳毅褚其祥已來電告急陳電略云據後地指揮王營長佳日報稱頃據探報敵分三路進攻現白彥臯有匪三百餘名松古牛有匪二百餘名携有大砲一尊機槍三架憑高射擊其勢頗張又鷄卡籠亦有匪六七百名職部兵力單弱防線四十餘里山口七處保衛難周請撥隊協助等語又據續報敵又增加二三百名今日向白彥臯松古牛鷄卡籠三處猛力分攻現正在戰鬭中等語查後地爲我軍糧源當經飛電高副司令即日親率營隊前往援應並調度一切一面加派游擊第三營白營全部曁恰克圖營隊同赴協助悉聽高副司令指揮調遣仍懇中央迅催范營王團兼程來庫藉厚勢力其他後方各援隊並乞速令集中叨林合力進剿以淸匪氛是所叩禱褚電略稱頃據探報敵分三路進攻先分一股繞由庫倫山後襲攻後地斷我糧道牽制我軍如庫隊出援彼即乘虚擾庫據各路探報已發見敵人千餘名高團十日遇匪自早至晚激戰終日現尚在戰鬭中警報傳來全軍震動現蒙人逃入庫城者甚夥並聞後地王公有日内獨立之說形勢萬急懇迅撥子彈給養由汽車飛速運庫接濟並催後方援軍星馳前進以便協力兜剿伏乞示復祗遵又聞張家口援庫總司令部昨亦有三電抵京均係眞日拍發其一略云據袁支隊長稱張營佳日派隊赴煤窰一帶搜素行抵煤窰迤南遇匪兵七十名即開始攻擊約半小時敵勢不支向東逃竄因天黑大雪未便追趕所有消耗子彈及單事狀况另文呈報等語除飭搜索偵報外謹聞其二略謂據第一支隊報告高副司令蒸日通告今晨敵兵三路進攻後地在銀溝地方遇匪開始攻擊現正在戰鬭中等語除飭戒備偵防外謹聞第三電則係催撥軍餉原文略 
 
 
 

Page 7

 
 
云迭據前方各支隊報稱各兵士凍餒交迫傷亡甚夥戰馬餓斃爲數甚多糧秣缺乏際此敵情緊急啼饑號寒何以作戰務懇迅予接濟等情查敵軍分路進逼兵士饑寒交困倘再不予接濟勢必發生意外危險不堪設想務懇迅撥鉅欵以資維持伏乞示覆祗遵云云此政府方面最近所得邊防機關告急之文電也 
　　其實在警訊未來之前庫商早已再三呼籲而政府與東省當局皆漠然置之養癰貽患致成今日之險象可爲太息兹錄其呈文於下閱者當知外蒙匪勢之復張其咎固有所屬也呈文云庫倫商會代表高啓運鄭潤嵐爲俄蒙勾結勢猶渙散請速出兵扼要以斷匪援而免滋蔓事竊自攻庫俄匪被我軍擊退之後野心未死猶復分遣黨羽赴車臣汗盟各旂徵調蒙兵集聚達賴貝子旗以作反攻庫倫之計惟查該匪赴各旗徵調蒙兵純以挾制手段殊非大多數蒙人之心不過少數有野心之王公及無知識之蒙人業經附合其餘安善者此際仍未盲從况自該匪敗退後勢已衰微時値隆冬接濟未易倘能及早出兵或不至養癰成患否則遲延日久匪勢已成而猶豫之蒙人更被逼迫盲從迨至彼時則滋蔓難圖誠爲可慮矣運等探聞較確痛切攸關是以謹請鈞座從速抽調一旅之師或將去歲預備援庫在洮南组織之一大旅出發滿洲里進駐桑旗與車臣汗旗所駐軍隊遥相援應當此匪心渙散之時蒙衆猶豫之際聲威所播隱患易消滿洲里本爲入蒙之咽喉桑旗復爲車盟之孔道此次桑旗所以仇殺華人最甚者亦因恐華人洩其秘密也我軍苟扼其要害問匪人來源已竭接濟難通勢必不攻自破矣復思鈞師威名遠播塞外咸知民衆同欽匪徒素畏且東三省軍士久居關外身體耐寒接近蒙疆距非遥遠天時地利罔不咸宜伏乞鈞座重視邊疆時機毋錯俯如所請刻日施行不勝迫切待命之至 
[烟草借欵尚未簽字說]  
英美烟公司之烟草廠借欵日前京中盛傳已於十號簽字頃據北京某報消息此項借欵迄今仍在停頓之中外傳簽字之說並非事實兹錄該報所載如下以俟證明關於烟草廠合辦外傳已訂契約但英美兩使館否認其事謂此等借欵苟其成立使館必定知之當非事實又政府方面要人亦言絶無簽字之事昨從慣做借欵生意之某君處探得眞相蓋此欵確未簽字外傳之原因實有作用在也當去年十一月間有人向烟酒署方面兜攬此事而財部反對之因之又有人向財部方面接洽而烟酒署又反對之此第一回擱淺之原因客歲年底兜攬者又出主意謂此事可由烟酒署會同財部共同商議回扣利益亦平均分沾以資調停乃漸接近嗣財署方面忽然又不一致此第二回擱淺之原因前星期四英美烟公司關係人吉夫萊斯及艾其生並考白斯來京後兜攬者又上門來訂契約謂只須先付墊欵二百萬洋元便可得合辦烟草廠之優先權此二百萬由政府出一收條將來即爲合辦烟廠之預定金嗣財部以外間反對者多未允現以吉氏赴奉艾氏在京此項談判至此中止尚未進行亦未打銷外傳成立之說係兜攬人中忽然發生意見故甲說乙巳簽字乙說甲已簽字遂成簽字之呼聲實則尚未簽字也 
[海拉爾發現鼠疫]  
　　天津某報載哈爾濱消息云北滿天氣寒冷最適於鼠疫資生故近年來發生之盛幾於年年有之推原其故此項疫菌最耐寒冷即零下三十度之天温仍能繁殖絶不因此而失其機能是日蔓延多在冬令而又以此方面爲益甚也海拉爾地方自上年十一月間有少數俄人患此疾死亡以來漸漸傳及華人於是東三省防疫總局伍連德氏親往查驗認爲確係鼠疫日本軍隊及中東鐵路醫官均起而助之十二月初旬　蔓延西向及於滿洲里而海站迤東四十俄里之第十六待避線近日亦有華人二名膺此死亡者據該局之調查自初起迄今患此者達二百人其中死亡者六十二除二十四人委係他症外餘三十八名則確係鼠疫即俗名黑死病也該疫來源依醫家研究確係傳自俄境紧該處近年戰爭不息飢饉連年人民不獲充分之衣食身體旣弱病菌斯易侵入而俄軍亦因久經臨陣衆多士卒恒露宿荒郊共相聚臥臥具又不完備毒徵得資化生海站則於去冬前後有大宗兵民避難而來實爲此次發現之導線凡患此者一吐血痰卽無挽救剖其屍體則肺部變爲紫色惟目下雖實行防範而辦理極爲困難因居民恐醫官之檢驗初病時匿不報告旣死後亦不敢收殮或埋雪中或棄之田野隔離所亦未設立故近日懸賞凡來報告者給與大洋五元而前經議設之隔　所於未成以前由鐵路公司撥給車輛以資寄存患　至於海拉爾東西三站間自四日起停售車票免其傳入他處惟此法實行以來居民甚爲驚疑一時謡諑繁興相率逃往各地慘不忍覩現聞南滿鐵路業派紅十字軍馳往協助已抵寛城子站而　站戲館旅舍均　日一律歇業凡屬防疫人員全施預防注射未知能即撲滅否也 
[湘西風雲之日急]  
　　湘西戰事自王育寅起自桑植不十日面連得大庸·石門·慈利·臨澧·澧縣·安鄉所有南縣·華容·常德各縣亦幾乎不保湘西全部均爲震驚此中雖有人爲之主謀然其進行所以如斯迅捷因王本湘西土著且王正雅所部軍隊亦皆就地招募駐澧九年與地方痞匪多通聲氣此次起事於其所佔據各地皆先有痞匪内應故王軍一到痞匪從而夾攻李藴珩所部防軍竟不知王軍從何而至此李軍迭次敗潰之所由來地迨其佔據各縣後即致軍民兩長及省議會各一電一則請予编制一則聲言係率兵回防總部得此電後以其擾害桑梓到處搜掠津市一埠倖免於搶者僅祇兩家且戕殺無辜殘民以逞猶復不自認過通電請編自非嚴行剿滅不足以快人心昨已特開軍事會議决定進剿方法矣 
　　湘西軍事自林修梅到湘後又有李烈鈞聲援聲勢非常張大現在芷江·麻陽·黔陽·會同·晃縣·等屬已悉爲李部所有林修梅王育寅所部則佔有桑値·慈利·大庸·石門·澧縣頃得消息安鄉亦已爲林王佔領該縣官吏已逃至華容第十區之兵（即李藴珩所部）幾至不能收集常德方面則王部早已進至熱水坑（距常城一百二十里）唐生智之第三團聞又敗退盤龍橋各要隘已爲王部所得常城異常吃緊由長沙至常德電線已經不通是湘西情形已極緊急趙恒惕屢得警電已令分防南縣華容等縣之十四區司令卿衡尅日回防布置抵禦並催十一區司令唐榮陽即速赴常以資接應湘西風雲旣已日亟贛督陳光遠深恐李部有圖贛之心除就萍鄉一帶增兵嚴行戒備外昨又派其上校副官潘某代表來湘磋商拒李方法聞該代表九日可到趙氏已派副官楊鶚屆期赴車站迎迓又鄂代表楊亨之來此於商拒李軍亦爲其任務之一種又頃得密息謂七八兩日由省城開往常德軍隊或僅能至沅江云云然則常德縣城亦已不穩惟以常理言之王部之進行似未必若是之速也 
[河南匪氛中之金鐘罩]  
　　河南盗匪如毛數年來訖無寗日巡緝隊以勢力單薄不敢與匪輩結怨且槍械窳敗即努力剿匪亦恒爲匪所敗間有辦鄉團自衛者然需欵甚多且往往内部發生意見不能持久人民於無可如何之中乃羣依金鐘罩爲護符金鐘罩俗稱之爲硬肚其最初傳授者來自山東於民國初年在舞陽·葉縣·臨汝·方城·頰縣·魯山·靈寳·一帶傳授斯術鄉人習之以避匪患近已徧於全省其法極怪誕習者先斬白公鷄一隻瀝血對神設誓永不作惡（卽永不爲匪）每日以黄紙硃砂書符焚化吞服於晚間習拳術以鍊氣七七四十九日即可避槍彈每與匪戰均裸其上體短兵格鬭　雖彈飛如雨亦所不懼彼輩自謂卽偶爲彈丸所中亦無損傷其工夫較淺者中彈處起疙瘩如棗大色泛靑旋卽痊可偶有微傷皮破血出以手撫之念咒書符吞之立愈但在格鬭時不得說話偶一不愼即中彈而斃蓋一說話眞氣卽洩不能禦彈矣此種荒謬之談愚民信之其實卽從前拳匪之遺孽也民國二年宋一眼韓大帥秦椒紅等横行許宛間聲勢浩大一遇硬肚均趨避不遑臨穎之秦武臣洛寗之張某葉縣之田某皆硬肚中之矯矯而一方恃爲保障者也據云畫符於水以飮馬馬亦可避彈書符於袋袋亦可避彈當時恐習之者多輾轉爲匪所得反以滋患然因此債事者亦不少最近上蔡某寨有習硬肚者夜行遇巡緝隊放哨彼此誤會巡緝隊遽行開槍硬肚爲避槍砲計卽亦閉口不言兩相激戰結果互有殺傷巡緝隊憤將某寨剿洗一空卒將無辜之人擒去七人送縣各笞皮鞭數百血肉横飛又葉縣郭某專以傳授金鐘罩爲業本月初旬在汝南授徒練習氣工將學徒連射兩槍皆洞穿腰脅登時斃命當將郭某送縣懲辦趙督因之通令全省查禁民間爲其所愚習之者仍不稍減也 
[瓊島押欵說之海南人大會]  
　　瓊崖留省各界近因滬上報紙載有孫總裁欲將瓊島賃與某國取價五十萬以二十年爲期等語旅港滬瓊人士紛紛來函查詢故特於昨九日假座瓊崖留省學會開全體大會討論對付方法是日到會者數百人推王君欽寅主席宣布開會理由在座各人互有討論其结果（一）由到會各界備文向軍府質問外并舉代表王欽寅雲逢銓吳伯陳得平黄耀武五人面謁孫總裁詢問（二）舉調查嗣數人向各方面調查（三）候總裁答覆及調查有無事實再行開會討論辦法 
[蘇省查辦知事中之一案]  
　　齊氏長蘇數年惟以徇庇屬員爲惟一之德政凡知事之被省議會查辦者大率以一紙空文了事或且量調優缺以故知事對於議會毫無顧忌自齊去王來所有議會查辦各案無不認眞澈查一般墨吏大爲恐慌日前左仍第等請議查辦阜寗縣知事郭文徹一案經該縣某某二議員介紹提會事隔多日某某兩議員忽自取消介紹外間頗傳郭文徹出六千元之代價以購得之内幕莫可究詰蘇議會中以霹靂火著稱之馮士奇聞之大憤遂另案提出緊急動議於前日通過而某某議員則已欵段出下關過江北返以渡此安樂之年關矣兹錄馮士奇董仙衢之緊急動議案如下查本年常會二十八號彚刋登有左仍第等請願查辦阜寗前縣知事郭文徹貪贓溺職違法殃民一案嗣經請願審查會報告提交大會排入日程數次大會俱未議及至本屆臨時會第一號日程仍舊排入第二號日程删去據云有人受郭交徹運動轉令議長不列日程作無形撤銷夫本會旣依法收受人民請願議案應卽提交大會公决此係本會特權若如斯任意請願任意撤銷是本會非民意代表機關乃私人玩弄戲場并聞近恒有藉此種行爲作招摇撞騙之武器重重黑幕不一而足長此以往威信何在而將來通過之查辦案恐亦因之毫無價値又何怪官廳之視同兒戲也且此案若前此照日程議决則今之請撤銷者又將何說耶本員等對於郭文徹之貪汚知之頗詳故認左仍第等之請願案毫無揑誣更因此次撤銷係種種暗中摸索不可名言實有碍議會尊嚴有關全體名譽用特提出緊急動議案敬候公决 
[南京快信]  
　　省議會臨時會十七日期滿現决延長會期三日惟議員　日已有束裝返里者 
　省公債案審查尚無報告聞臨時會將擱置不議 
　　齊督昨委趙聯璧李鉞充軍署參議郝公田充軍需課主任一等課員樛書林充軍法課特設一等課員胡迺楨充繙澤官李作張樹珴充秘書處秘書程邦瑞充二等書記官均已發表 
　　王省長昨委陳庸充省署顧問張景元充本署第三股股員聞王之舊屬來寗謀事者有九十餘人現均閑住省署除火食外每人每月給以津貼十元 
　　財廳昨委黄穉賢守催淮陰縣交代又聞無錫稅所長有委丁乃宏消息 
　　上海稅所長兪壽璋因虧短比較自呈財廳請辭職 
徐州鎭守使陳調元昨由寗事畢返徐 
奉天敎育參觀團昨日晚車由滬抵甯今日星期明日赴省立各校參觀 
　　北洋中國總銀行委王奎成充南京中行長昨日到寗政治研究所今日假紅紙廊公立法政學校考試 
靑年會定今日（十六）假文明雅集演劇助賑 
地方通信 
[松江]  
　　丁寗女士演講菸酒害由美來華勸戒烟酒之丁寗女士於一月十五日乘車來松由樂恩堂鮑牧帥伴赴城内第一高小校演講女士首述哪喴人納蓀探險北極情形謂有人因北極奇冷請納蓀載酒禦寒納蓀謂酒中百分之九十三　水百分之五爲酒精資養料僅居百分之二何必以巨額之金錢買此無用之水爲我長途携載之累且酒精之毒能擴大人之血管飮後易中寒威故我旅行中不欲載酒丁續謂烟之爲物足以戕賊智慧據美人之調查不吸煙之學生其成績平均分數得八十五分吸烟不多之學生平均得七十三分吸煙最多之學生平均祇五十九分此即吸烟戕賊智慧之明證故美國新定禁賣菸酒之令但在華營菸酒商業者又多美國商人鄙人不勝愧恧惟有切望中國人毅力戒除勿爲菸酒所毒害云云 
[蘇州]  
　　部准撤銷振興營業蘇垣振興電燈公司因有日股嫌疑經地方士民反對迭呈省疗核示一面集股另組蘇州市辦電氣廠旋奉部省令飭蘇垣各法團開會公同審查振興簿册文件有無日股嫌疑證據復辦嗣因三次開會查出實據開呈省部請求撤銷振興營業並經蘇紳及省議員等迭次電部各在案日前蘇州電氣廠董事長陳則民又親赴北京呈報蘇州市電氣廠辦理情形旋悉部中已經核准將振興公司營業執照撤銷行文江蘇省長轉令遵照矣聞此項部文日内即可由省轉行到縣陳董事長已於日昨返蘇布置蘇州電氣廠中一切事宜並督促各工匠趕緊掛線裝燈一面趕收第二期股欵大約在夏曆十二月十五可以開火云移送軍服助賑蘇州警察廳李廳長因鑒於本年北方奇災現屆隆冬天氣嚴寒各地災民凍餒難堪特將本廳各區隊歷年繳送舊棉軍服派夫挑往蘇站由火車運往災區施放 
　　要求火車暫停縣屬唯亭士紳以該處由滬經過之火車向係上午十一點四十三分之慢車在該站暫停搭乘赴蘇乃近年該項慢車又改於下午十二點九分到蘇往返殊多不便是以致函軍務總管請於上午九點三十分之三號快車經過唯亭時暫停一分時間以便行旅不識能邀照准否 
[鎭江]  
　　呈請取締私塾丹徒縣視學員符君前因赴鄉視察學務見私塾到處林立塾中敎師大都半途改就毫無學識而入學者頗多其爲學校障礙者害猶小貽誤靑年子弟者害實大特呈請縣署設法取締茲經丹徒縣張知事繕印布告多張發交各市鄉董事轉發已設學核鄰近各圖地保實貼並取具貼示　所保管切結送縣備查一面查照布告中所叙隨時稽查 
　　恢復自治先聲丹徒縣公署頃奉省令恢復城鎭鄉各級自治機關先行籌備布告等因張知事遵即召集各區自治委員討論辦法先設籌備事務所於城區按照自治頒行法次第籌備進行昨由張知事將恢復自治緣由出示通告俾衆周知 
[揚州]  
　　加委警所巡查江都縣兼警察所長王知事近以冬防吃緊特於十四日加委朱德震張培德爲警所巡查員以資查察 
　　禀組縣立銀行揚州儲蓄會會長蕭祺近擬仿他縣辦法組設縣立銀行草議簡章於十四日稟請縣署察核一俟批准即從事籌備云 
[南京]  
　　比賽足球滬寗鐵路足球隊素稱驗健在滬頗著時譽近聞南京曁南學校足球大進步欲與彼一决勝負曾致書該校球隊訂於本日（十五日）比賽及今晨全隊隊員十六人乘汽車來寗暫寓該校公議假南高大球塲爲比賽地點下午二時雙方球員齊集觀者甚衆二時半開始比賽公請張信孚爲公判人銀角一鳴雙方球員俱振作精神互相攻守约歷十五分鐘曁南忽負一球觀者無不鼓掌雙方再賽不分勝負及下半時雙方重整旗鼓再接再厲至最後十分鐘滬寗亦被曁南攻進一球結果爲一與一之比 
專件 
[中國航空事業史略]  
　　千九百十年時參謀部始留意航空在京南十里南苑之東二里五里堤地方創立飛機試行工場規模簡陋成效殊少同年有俄國駕駛員乘勃里歐得Bleriot單翼飛機在北京使館界飛行以供衆覽千九百十一年時法人環隆Valoon乘梭母式Sommer兩翼飛機飛行上海百計眩人眼目不幸遇險殞命千九百十一年時革命首領欲由空中襲擊北京乃由奥國購伊特立克式Efrich單翼飛機二架惟隔年年底始運至上海其時鼎革事終厲君汝燕新由英返國因在滬飛航以示羣衆同年留美學生馮如君在粤亦爲展覽飛行惜遇險殞命千九百十三年厲君汝燕遷伊特立克式飛機二架至南京繼復移至北就南苑五里堤適其時曹錕從第三師駐紥南苑因歸其指揮焉 
　　是年參謀部創辦南苑航空學校購高得隆式Candron雙翼飛機十二架俾生徒可以實習附設必需工廠以備修理之用飛行敎官中法各二人并僱法機械師二人以助理之南苑航空學校旣成立其在五里堤舊有之航空工廠亦同時歸併當時因歐戰影響一切航空材料輸入維艱惟航空事業或未嘗懈至千九百十八年年終駕駛畢業者百人俱得有畢業證書中有十四人受軍事航空之考騐曾飛行約四百基羅邁當之遥嗣後白狼之役蒙古之救援以及千九百十七年之復辟飛機俱參與戰事 
　　千九百十六年時海軍部始留意於海軍航空在福州船塢附近設立飛潛學校主其事者爲海軍少將陳兆鏘而以留美學生數人敎練之該校毘近船政局機械可隨意借用其敎員因自試造海上飛機三架以爲訓練之用不幸第一架飛機試騐時發動機不良致遇險損壞千九百十九年冬特設航空事務處管理全國航空之事又與英費克斯公司亨利佩治公司訂立合同定購敎練及商用飛機約合一百五十架並延聘洋員以爲安設飛機及敎練飛行之用（未完） 
雜評一 
[庫亂與湘亂（默）]  
　　中國有權之人對於正當必要保守之時會每畏具難而不知所以保守之於是難之時會又來矣對於不可靠而又非必要之時會每喜其易乘也而思所以攫取之於是此易乘之時會反爲人所乘而自陷於難境矣庫倫之亂俄黨敗退正嚴密防範趕籌善後之時會也乃敷衍因循不知自衛一若難關已過不復再有後患者而詎料俄黨復來攻我不備當局乃束手無策矣 
　　湘省之亂爲彼内部事尚未至取消自主誠心北歸之時會也乃急於收服議條件講代價一若旦夕即可成功者而豈料湘西變起鄂西告急贛邊震驚結果恐又將走勞矣 
　　是故畏難而遷延則難將愈難乘易而取巧則易變爲難中國之對外對　結果無不如是也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各省區自治聯合會幹事會紀]  
　　旅滬各省區自治聯合會於昨日（十六）下午二時在中華路蘇社開第二次幹事會到會者黄任之沈信卿朱紹文湯漪等二十人推湯漪爲主席朱紹文爲紀錄首由主席報告起草幹事會辦事規則情形並說明大概理由後逐條宣付討論逐一通過並由主席報告修改會章之動議預備向將來大會提出黄任之提議按照本日通過之幹事會辦事規則應由各股幹事互選常任幹事二人所有選舉手續及常任幹事未送出以前之一切會務應推舉臨時常任幹事二人負其責任衆贊可遂推湯漪朱紹文二人爲臨時常任幹事又朱叔源報告國民大會策進會極願與本會携手進行應如何應付衆議推朱叔源先與該會口頭接洽候得該會正式文書後再行議覆至是過四時宣布散會兹將通過之幹事會辦事規則附誌如左幹事會辦事規則第一條幹事分左列三種（一）聯合幹事會以全體幹事組織之（二）分股幹事會以各本股幹事組織之（三）常任幹事會以各股常任幹事組織之第二條聯合幹事會議除依會章規定外得常任幹事會召集之第三條左列各事須經聯合幹事會議决（一）預算决算之提出（二）會務進行事件之决定（三）常會臨時會召集决定（四）特别捐之募集第四條分股幹事會由各本股常任幹事召集之第五條每股設常任幹事二人由各本股幹事分次互選以得票最多者爲當選第六條常任幹事除主管各本股事務外組織常任幹事會執行左列四條（一）預算决定之編製報告（二）發展會務之各項計畫（三）編定各項會議之議事談叙（四）執行聯合幹事會所議决及本規則所委託各事件第七條凡用本會名義發表之文稿須由各股常任幹事鑒署第八條常任幹事會得用指名法提出研究調查講演等各項委員經聯合幹事會同意用本會名義推任之第九條本規則於聯合幹事會議决之日施行 
[贛事商榷會請驅戚電]  
　　北京大總統國務總理鈞鑒國家設官所以福民豈以禍民戚揚長贛七載無論貪婪毒痡久已殃民卽苟且因循亦爲凟職爲福爲禍政府當有定評贛省議會此次依法通過彈劾戚揚案民國政府首重民意方宜俯順民意立謀有以撤換之爲贛去禍造福之不暇迺反偏聽爲戚作倀之請假議員饒正音曁久失財產上信用流氓梅台源等少數人之揑詞遽加奬飾並令身被彈劾之戚揚查辦彈劾案政府卽不顧民意如威信何如法律與淸議何戚揚禍贛無已時贛民水深火熱不得已而請命於政府所馨香頌禱者政府當不以我三千萬人民生命及自身威信徇戚一人一筆勾之甚易一家哭何如一路哭也今乃適得其反是政府不有其人民也一方旣不有其人民一方又何事栖遑於統一與其焦頭爛額於事後何如曲突徙薪於事前川湘之已事可爲殷鑒况直魯豫皖浙鄂諸省均已實行自治何獨靳於吾贛贛人苦矣似未可壓迫過甚致不免鋌而走險寖假不幸而踵川湘之後彼時贛人誠窮苦無告政府即欲俯徇如今日僅求贛人治贛之民意而追予之恐亦不可復得政府又何利焉轉移之機是在睿哲垂涕而道不盡殷憂唯鈞座實垂察之上海贛事商榷會寒 
[旅滬湖北自治協會請驅王電]  
　　各報館鑒頃爲鄂事通電文曰旅京湖北同鄉會各省湖北同鄉會武漢協會各界聯合會學生聯合會本省各城鎭商農工敎育各會曁全省父老昆季均鑒奉武漢學生聯合會湖北各界聯合會馬電稱王占元籍口軍餉於日前開軍商大會擬發湖北官票一千萬串另加湖北常年軍費四百萬元内鹽斤加價一百六十萬元漢口至鄭州車票每人加二元預計一百六十萬元印花稅加二十萬元烟酒糖稅加六十萬元業已議决由商會派人協同尹同愈等向北庭要挾允准施行等語傳誦之下全體髮指竊以王氏踞鄂七載於兹蔑法殃民罄竹難書復舉湖北省庫所入悉用之於養兵養兵結果爲兵變兵變則加餉加餉不遂則再變飼虎噬人是存何心就世界之大勢言軍閥主義已無存在之餘地就吾國之現狀言加餉養兵無異操刀自割而况竭湖北之全力以從事於自殺之一涂乎鄂人雖弱何忍堪此且王氏貪囊不下六七千萬果其稍有人心何難自解涓滴以濟將士之急而蘇鄂民之困乃計不出此專以强力要挾鄂人武漢商會屈於淫威迫不得已反加派代表向北庭自求加重擔負引繩自縊言之心悸同人分屬鄂籍豈忍坐視以爲鄂人之精血有盡王氏之誅求無厭無論如何萬難承認根本解决之道惟有驅王廢督之一注對於新加之餉不特不能擔負即原有之各項稅捐均應一律停納倘仍以兵變爲威脅鄂人之武器吾鄂人惟執戈以觀其究竟曩者袁段以天下莫與敵之兵力尚不足當義師之一擊况王氏各方烏合部曲携貳乎吾鄂綰轂中樞治亂係全國安危辛亥一呼淸鼎即覆旣有劍造民國之魄力當然有維持民國之責任今日之役不生則死不主則奴惟有萬衆一心與賊輩相奮鬭湘人逐張粤人逐莫成規不遠尚可遵行敢佈腹心惟父老昆季實利斷之旅滬湖北自治協會叩删等語祈爲宣佈以彰公論爲荷 
[南京號昨午離滬紀]  
　　考察歐美敎育團賈季英吳福康蔣拱辰袁希洛蔣乃曾等五君昨乘南京號放洋午後一時預由賈君約在北市會齊時第二師範員生之歡送者有各班自治長曁畢業生代表狄君武程石生等十人隨同賈君乘車北行至公共租界狄思威路招商局中站上輪賈君一一脫帽致謝送者直至啓椗始各道珍重而别並聞乘客除該團外外人則有　開森等外交官則有新簡古巴公便劉乃珍君及顔外長介弟嚴德慶君等百餘人中外士女送别者甚衆云 
[蘇浙兩路股東代表之報告]  
　　蘇浙兩路股東駐京代表楊鴻生等昨致蘇浙兩路各股東函云兩路債權經平政院判决發現呈奉大總統訓令交部執行而交部頑延如故代表等於十二月十五號來京守催十六號晤詢浙淸算處葉揆初君據稱交部有以金融債票抵付之意惟尚未提出渠以付票旣違反付現院判且該債票俱係萬元鉅數支配不便等語 
當約協同力索付現葉君極表同意嗣接交部來函并派陸參事夢熊接見代表略稱不付現則有違院判付現則術乏點金語氣尚非固執經代表等瀝陳股東積年之苦痛曁現在盼欵之急迫依據院判剴切力爭當時已得交部口頭允許從長商議辦法於付現目的漸有希望不料葉君忽然出都而陸參事稱葉君已承認祇收一期且照債票額面抵付有葉君致部函可證旋聞蘇淸算處楊君翼之亦有同一之承認部已改印一元五元等票預備即發嗣後代表屢向交涉致函不答赴謁不面交部態度頓轉强硬綜觀前後情形處部暗中不無勾結放棄股東已得收回之權利蔑視平政院判總統訓令如弁髦而陷代表於智盡力索之境除再分别函詰處部外謹將經過事實宣布維希公鑒 
[糧食維持會呈蘇省長文]  
　　浙江路淞滬糧食維持會昨呈江蘇王省長文云江蘇王省長鈞鑒竊商瑞一官未竟十年徒勞雖滬凟經商仍閉户讀書藉資懺悔舊年元旦謬膺公舉浙江路商界聯合會總幹事長一席時値初春於本路創辦義務學校聘請西文敎員自任華文敎授從學已逾四十人甫交夏令即就本路施送醫藥秋初又逢米貴風潮米價飛漲十六元全埠惶恐乃自備資本在本會事務所平糶三月全分七八兩等陰曆九月中旬期滿結束計虧本五百零五元四角經商瑞一人擔任是役也本路會員如厚餘典經理宋薝三長和米行主蔣榮夫成大豐錢莊主張奎庭榮記磚灰行主孫靜由浴德公司經理高耀庭皆熱心義務忘餐層寢奔走其間均不求聞達也正幸米價逐漸回復七元原狀詎料陰曆十一月以來新米上市正旺之時米價忍由七元漲至九元漸至十元以外商瑞鑒於滬埠爲華洋薈萃之區民食攸關匪輕爰邀集木路商界職員籌備發起淞滬糧食維持會復有百老滙路商界聯合會代表李澤源會長四馬路商界聯合會代表趙南公會長滬北六路商界聯合會代表成燮春會長杜椿蓀校長新閘路　界聯合會代表王肇成評議唐家弄商界聯合會代表吕介勤評議吳淞商會總董兪葆村代表黄海德公同贊助組織斯會已於本月四日在新閘路商界聯合會開籌備成立會蓋斯會宗旨在慈善道德爲懷勸導米商同意使米糧不致缺乏米價常保公允鈔錄簡章分陳本埠京外各常道及會審公廨分飭所屬查禁奸商之偷運出口與囤積居奇等弊商等多經商租界已接奉工部局覆函允出示嚴禁復經商瑞親往巡捕房面陳米貴情形業已先從洋棧米店挨次調查囤積偷運居奇手續尚未告畢商等本良心之主張盡棉力之義務伏查米貴原因顯由奸商打包上棧希圖偷運出口肥已害人行踪詭密跡近竊盗蓋竊盗影響一家米貴影響全國商等痡關切膚不忍坐視誠恐前陣快郵代電辭不達意鈔錄簡章根據草案特附黏公擬鉛印簡章除於本月十五日假上海公學開成會俟訂期照章選舉并先期報明上海縣公署立案外爲此再行呈請鈞署俯賜察核批示祇遵實爲公便謹呈淞滬糧食維持會發起人孫瑞曁全體會員公呈附呈鉛印簡章三紙上海縣署先後報明備案發回收證兩紙交通部覆電准減平糶米糧運費并免費電照稿一紙共六紙再維持會事務所懸牌昭彰現設浙江路商界聯合會内藉咨撙節合併聲明 
[商界總聯合會董事會紀事]  
　　上海各路商界總聯合會昨日下午七時開二屆第六次董事會到會者二十餘人吕靜齋主席首由鄭鷓鴣提議討論本會年刊問題並說明理由兪國珍王肇成宋誠彰陸祺生皆贊成鄔志豪主張先預算經費入手主席先將年刊是否要辦付表决通過鄭鷓鴣提議組織委員會專責辦理王肇成主張委員會會同文牘科負責主席付表决通過鄔志豪主張委員七人付表决全體贊成遂公推陳惠農鄭鷓鴣兪國珍周劍雲鄔志豪宋誠彰邵仲輝七人次聞閘九路滬北六路提議援救閩籍學生被拘案由王肇成說明閩商陳鳴歧父子並謝翔高等遭人暗殺一案疑指學生劉開祥等九人現已拘押聞不日將解閩請求本會援助云云討論良久結果先從調查入手當公推王公藩各福建同鄉會調查陸祺生向學生家屬方面調查周劍雲向學生會調查全體贊成通過又次會計董事鄔志豪報告賬目詳細報告並預算陰曆年關所入不敷所出應請設法彌補等語鄭鷓鴣主張歸正副總董會同會計科籌畫或募入特别捐等全體無異議西華德路提議殖邊債權問題由林漢基說明本路會員執有該行債據及鈔票等爲數不少應請本會迅催淸理公决一面致電政府速爲淸理一面致函銀行公會盡力交涉以了公案主席臨時動議提出名譽董事周扶九周采臣周微閣陶家瑶梁懐葆五君主席將其歷史說明遂一一通過馮志卿提議名譽董事熱心本會理應擇日歡迎以表敬意衆贊成通過鄭鷓鴣報告淞滬糧食維持會按糧食問題關係最大本會應否加入僉謂各分會自由加入又歡迎山東路新選出席董事錢龍章周劍雲西華德路林漢基福建路董惠卿諸君並公推周劍雲加人文牘錢龍章馬倬雲林漢基董惠卿加入商務科末報告納稅華入會之覆函上海縣公署轉省長禁止奬劵案之覆電等函時鐘鳴十二句遂摇鈴散會 
[海關緩徵賑捐之布告]  
　　昨爲海關開徵附加賑捐之期屆時卒不果行蓋因駐京公使團向我國政府要求展緩是以稅務處電令各口岸海關將原定期間取消江海關姚監督曁勞稅務司奉令後即會銜出示云爲布告事本年一月十四日奉稅務處元電内開海關及兼管之五十里内常關原定十年一月十六日開徵一成賑捐現因有略須展緩之處應暫予取消俟另定有相當日期再電知遵辦等因奉此查此案前已將奉定開徵日期布告商民知悉在案兹奉前因合再會銜佈告仰華洋各商人等一體遵照此布 
[縣敎育行政人員談話會紀]  
　　上海縣敎育行政人員昨日上午在勸學所開第二十九次行政人員談話會到有李頌唐陳采苞陸仲超朱伯華楊聘漁汪季英錢紳齋胡少亢君等九人十時開會由李所長主席報告應議手續交會討論表决如下一件馬橋鄉經董函報强恕學校田租被松江縣拉收請維持案（議决）呈請縣公署轉呈省長敎育廳令行松江縣知事迅飭新橋鄉自治委員錢策將拉收强恕學校田租悉數繳還一件縣公署訓令轉飭補助南京高師學生楊樹豐參觀費案（議决）本邑敎育經費支絀無從籌給議至此時已過午宣告退席由李所長欵留諸君午膳而散 
[茶商又請維持]  
　　本埠茶商總董陳兆壽前因本業洋莊滯銷存貨積壓電請政府俯賜借銀一百萬元以資維持嗣乂具呈瀝陳困難危迫情形旋奉電復飭該商自行籌措該業不得已乃有公舉代表赴京之議現因年關在邇陳總董及各董事均因商務關係萬難分身而茶商中（指出口貨）存貨堆積之户緊迫尤甚昨又電懇政府無論如何請賜設法維持云云未知能邀允准否也 
[限閉華界洋酒店之交涉]  
　　淞滬警察廳昨函交涉公署云奉松滬護軍使訓令以北四川路及虬江路一帶所開各洋酒店違犯警廳取締章程應行干涉禁止茲持限期一個月各該酒店一律自行歇業並將執照繳銷如因業務上糾葛實難收歇只准改營他項正當商業不得再有賣酒等情事如違即予封閉由廳先行布告請轉函各國領事傳諭該僑民一律周知云云許交涉員得函後現已函達領袖領事請其分别傳諭一體週知矣 
[雜糧油豆餅業交易所開會紀]  
　　上海雜糧油豆餅業交易所已於前日下午五時開第三次理事大會理事長顧馨一專務陳子彝蔡裕焜塲務長顧士章·陸文臣常務張樂君·葉惠鈞·陳煜明等先後到會計一百餘人開會後由理事長顧馨一報告開會宗旨並提出議案交衆付議經衆討論决定各案如下（一）訂定理事會規則案公决照理事會規則草案修正訂定（一）訂定理事會議場規則案公决照章案暫行訂定（一）規定駐辦員責任案公决駐辦員受理事會之委任常川駐所辦理本所一切事宜如有應興應革事項得隨時建議於理事會並委任桑舟笙君爲駐辦兼文牘員新提議案本的庶務不設專科由文書科兼管（一）經紀人繳保證金及經紀人會成立案公决經紀人繳保證金定於陰曆本月初十日起十五日止經紀人會定於二十日召集成立（一）理事交股保存案公决理事交股日期定於陰曆本月初十日起十五日止（一）假定試業日期案公决定於陰曆辛酉年正月初六日起試辦營業（一）假定營爛練習日其案公决本所定於陰曆本月二十日起二十五日止　營業練習期間（一）規定買賣本所公司股票價格本位案公决本所公司股票買賣價格以銀兩爲本位（一）開辦銀行附設同業公棧及聯合保險案又討論商票案公决本所開辦銀行一案俟明春股東總會由本會提議籌辦公棧應俟本所開業後照章設立本所商標再行徵集表决議畢散會已八時矣 
[證劵物品交易所股東會紀]  
　　上海證劵物品交易所於昨日下午二時假上海總商會　第二次定期股東大會屆時股東到者一百四十八户權數七萬四千五百四十九權理事長虞洽卿因公赴京公推聞理事蘭亭爲議長當由議長指定馮芝汀金雪塍爲糾儀員繼由聞君報告該所開業後經過情形略謂該所經紀人證劵部有四十人棉花棉紗兩部各三十五人雜糧部三十一人然總數實爲九十人因内有許多人兼做二三種交易開市以來以十十一兩月交易爲最旺所員有二百零三人又練習生二十三人營業用地基房屋除四川路一號所址外又添購坐落三板橋地皮寸一畝餘爲建築花紗等堆棧之用又購得該所第一市場西首地皮一畝餘爲建築新市場之用並謂該所與經紀人所有銀錢進出均守信用而每月交割亦均順當云云次由郭理事外峯報告營業狀况略謂該所營業證劵部以元年六釐公債交易爲最多次爲該所股票其他各項公債股票雖有交易均不甚多棉花部以通州棉花交易爲大宗去年棉花收成尚稔而各國棉價亦均下落故各花市價亦難看好棉紗部以十六支標準紗交易爲最旺與通州花同成爲一種中心價格去年紗價亦跌多漲少其原因有三一因受世界物價下落之影響二因受日本經濟恐慌大批日紗運華貶價銷售之影響三因政潮起伏及北方旱災西南兵禍客帮辦貨不多之故至雜糧一部交易較爲淸淡總計五個月中　收入經手費五十萬九千四百餘元開市共一百十九天平均一日收入四千二百八十餘元云云次上盛理事丕華報告該所開業後收支賬目當將印就之該所决算書宣讀一一解釋其要點爲營業用地基房屋共値洋六十一萬餘元銀行錢莊存欵有二百二十二萬五千餘元支出營業費及各項費用二十二萬八千餘元結算本期純利益三十六萬四千三百餘元云次由議長提出第一期結賬純益金支配案計開公積金三萬六千五百元發起人特别利益金一萬八千二百餘元特别公積金一萬五千元股東紅利二十五萬元職員酬勞金二萬五千元所員退職金及撫恤金二千元剩餘金一萬七千六百餘元此案先經理事會議議决提出後各股東均無異議遂通過股東張申之提議請於二月一日起發給股東紅利衆無異議亦通過其次由各股東股票選舉監察人由議長指定周漁種張鑫三爲投票管理員賈玉田周維新爲關票管理員開票結果趙芝室得六萬八千八百七十八權周枕琴得六萬二千三百十櫂吳麟書得四萬四千六百六十二權均多數當選次多數聶雲臺得二萬三千三百零一權張綸卿一萬九千一百九十權朱子謙三千五百二十權選舉畢卽閉會時已四句鐘矣 
[烟酒聯合會星期常會記]  
　　中國烟酒聯合會昨開星期常會首由主席陳良玉報告昨今兩日報章紛紛登載五百萬烟草借欵業於一月十日簽字等語查此項借欵自發生後經本會及滬上各團體分電爭阻曾接有財政部復電認爲絶無其事何以又有十日簽字之說本會昨已致電財部詢問事關兩業大局應請諸公另籌相當辦法金印候起言本會旣經電詢財部俟得　電再行公議次報告安徽全省烟酒聯合會爲皖省局長廖宇春變更定章改支棧爲分棧改經理爲委員改押金爲保證金事特推代表鳳吉廷轉委鳳岐山到會隨帶公函等請衆維持當請鳳君將該省情形報告畢陳祝山起言押櫃係商人同業之欵何得爲官辦之保證金旣奪商權又没商財繼無此理兪葆康起言皖局長擅改定章無非爲壓制商人起見倘皖省一經實行勢必推及全國鄙人認此事爲全國兩業重要事件急應分電政府及皖省長等協力爭持請求轉令皖局長仍照向章辦理以順輿情沈子卿附議通過公决即將皖會所來函件交文牘處迅擬電稿即日譯發議畢時已五鐘乃散會（原電錄下）北京財部鑒烟草借欵五百萬前奉勘電知係訛傳絶無其事具見鈞部保全商業全體同人莫不欣然相告共深感戴乃昨今報載烟草墊欵已有十日簽字之說究竟眞相如何務乞電復以釋羣疑而安人心中國烟酒聯合會叩删 
[浚浦局海工程師新著作]  
　　浚浦局總工程師海德生君以自歐戰停止後上海商務大有蒸蒸日上之趨勢是以鋭　改良上海港口俾上海一埠成爲世界大口岸之一故前將計畫書付梓印成送與上海港口有密切關係之各機關鑒核外近又著成改良港口進行之預言内分工程經濟年限責任四種並有最次要之關健洋洋灑灑條分縷晣聞此預言係與該局帮辦查利君共同撰述將來如果照此預言切實進行則上海港口再遲十五六年不獨倫敦巴黎之各商人咸感其相得之利便卽泰西諸小國之商人向不出　門一步者而時會所趨亦必親渡重洋躬詣上海游歷經商云 
[本星期疋頭運往各埠之調查]  
　　本星期中由本埠運往各埠之英美日本本廠布疋其花色計有原色白色市布粗細斜紋布標布印花布洋紗紅布翦絨法蘭絨泰西緞羽綾羽綢等運往各埠者計寗波八千四百二十三疋鎭江六千三百九十二疋南京九千七百六十二疋蕪湖八千零三十疋九江一萬四千二百十九疋漢口三萬四千五百零六疋宜昌重慶一百六十疋膠州二萬八千零六十七疋烟臺六千零九十七疋天津一萬零零十二尺牛莊無温州八百三十疋大連五千一百零八疋香港三千四百八十六疋海參崴二千一百三十七疋蘇州四千一百八十五疋本地四萬八千一百九十疋其餘别處一萬零七百七十疋共計二十萬零三百七十四疋云 
[西報論洋布市面近狀]  
　　字林西報云近一週間本埠洋布市面與上星期相較無所變動惟仍看好各呌貨洋行拍出之貨售價均甚高昻本星期初各種黑布價甚鬆動其原因實由於上星期排出之數過多至本週之末始漸回漲今洋布業者俱以爲市面最惡劣之難關已過矣出貨方面亦甚形活潑且多有以現欵購貨者惟價格則較曼鴻史得之市價约低落百分之二五耳此種現象較之從前呆滯之狀益顯然已進步不少殊足滿人意也吾人甚希望舊曆新年之後市面能益有起色也近二三星期以來各呌貨莊排出之貨數額已較前增加不少而銷售極易市面前途之希望殊大各帮俱有訂貨投機亦甚踴旺此足徵洋布商人已有充裕現欵云本星期中高麗烟臺去路甚盛採購以白布爲最多川帮亦購去大批棉紗惟該帮所訂之貨惟幾種花色而已 
[髮網出口之發達]  
　　近據出口界消息運往法美之華貨新增髮網一種數額雖不甚大然純係製造品性質係用彩色或黑色人髮由手工織成網罩西婦用以蒙面年來運銷法美在海外頗著信用去年以滙率漲落無定英法美等國尚未復大戰之創故出口數額亦少然價格較之一九一九年已漲高每羅三四角記一九一九年有山東人出口掮客葉氏向本埠美國洋行抛售去年九月份髮網五萬羅價每一元八角及屆期時價已在二元以外致該掮客不能付貨逃避無縱是去年下期銷路雖呆滯價已漸高新年以來各國經濟情形均有進步該項美術工藝品日趨發達自成必然之勢市價每羅已漲至三元五角左右本埠各洋行連日寄至外國樣包已有數千羅之多年來出口界方苦沈寂各物無不削價獨此手織品一二年間漲價竟至一倍若能以機器代手工則出貨自必益精且速則將來在出口界之地位正亦未容忍視也又聞該項貨品因分量極輕容積又小故其出貨逕山郵寄不轉海關故海關每日進出口報告並無此物不日有一法國郵輪放洋裝置此貨约在數千羅以上云 
[兩路局擬收回兩處房產]  
　　滬寗滬杭甬鐵路兩路管理局局長趙燧山氏現查兩路辦事員司數以千計向無公共集合之地點足以聯絡感情甚至共事十餘年彼此漠不相識者比比皆是一撮散沙殊之共濟同舟之誼爰於上屆晋京時擬將滬寗路局舊有之鐵路醫院改爲兩路同人總會藉爲路員集合之地旣足以聯絡交誼且免臨時借地耗費多金當經擬訂辦法呈請交通部核准施行在案現查滬寗路舊有之醫院係在北四川路西蓬路中計洋房一座頗爲廣闊自該路醫院　至北火車站北後該屋即經鐵路租給日本人開設佐佐木醫院月計租金二百餘元雙方每年修訂租約一次隨時皆可收回現在須候部覆核准即向前方提議收回之手續大約舊曆明年春間即可成立云 
　　滬寗滬杭兩兩路管理局局長趙燧山現擬將界路北升順里房屋向租地造屋之甬商虞洽卿處收回作爲路員住宿之處已經呈明大部向虞商接洽至今尚無端倪兹按該處地皮本係鐵路產業在前淸末葉由虞洽卿租去承造房屋計一幢二幢三幢者約六十餘宅並連寳山路市房若干幢當時訂定契約地不起租惟過三十年後該屋全歸鐵路收回亦不交價現距交屋之期尚遠　虞某曾將該屋全　押與某洋行故鐵路目下欲收該屋尚 
 
 
 

Page 11

 
 
第三張第十一版 
須多費手續至屋之租金據聞每月可收三千餘元全年約共四萬餘元若路局現按普通市價核算收回照年入房金比例之雙方各不受虧耳 
[協隆洋行何買辦舉殯紀]  
　　協隆洋行買辦何曰埮君因墊欵過鉅舊曆年關將屆 
莊欵無從歸東於十三日下午四時自戕各情已兩誌本報昨日下午一時半爲其舉殯之期屆時由海寗路泰萊里寓所發引排齊全副儀仗計前導有馬隊次軍樂再次某小學校全體男女學生及上海出口公會全體同人棧業公會全體同人又軍樂再次遺像馬車及古道可風等匾額花圈數十對靈柩用雙馬所駕之馬車儎之而行經河南路北京路迤邐至西門外永錫堂暫厝沿途路祭約有八九處西人之往執紼者有該行大班業格爾·二班開林·及棣喬·斐倫·開愛·等九人華人戚友中往送者有宋漢章·陸維鏞等百餘人中西人士所送花圈共有七十餘枚輓聯奠幛亦數十副聞各同鄉親友送至永錫堂後即就該會館開會磋商何君身後一切事宜云 
[俄使庫達攝富氏赴法]  
　　駐京俄國公使庫達攝富等五人日前出京抵滬業於十五日乘法郵船赴法矣 
[魯省商校旅行團抵滬]  
　　山東省商業學校旅行團十五人於日前由濟南乘車南下轉乘滬寗路快車於昨日來滬參觀一切暫寓孟淵旅館云 
[義務學校兒童演講會紀]  
　　閘北靑年會商業夜校學生會國民義務學校於昨日上午十時舉行第十六屆兒童演講會首山校長孫道勝演講五官的功用次周世勛卞毓英陶笑舫演講次兒童自治會會員演講競爭由陶君批評講者十四人中以張才豐許敬國陳渭泉陳錫林陳浩爲最佳散會已十二時矣 
[廣肇公所援救被拘閩籍學生]  
　　上海廣肇公所致上海檢察廳云敬啓者閩省學生劉開祥等九名因陳鳴岐及謝翔高被人暗殺案牽涉在滬被捕奉押貴廳候閩迎提并有不日解閩之說旅滬福建同鄉會函稱被捕學生有陳晉昌一名藉隷粤省等因復據同鄉陳宏昌馮昌到所訴稱胞弟晋昌無辜被捕請予援救等情當經敝公所開會公决以該學生等倘於罪案未證實以前似無解閩之必要素仰貴廳尊重法律必能主持公理不畏强權敝公所亦未便蹈干涉之嫌惟聞此次拘捕學生係出閩李督指令倘一經解閩辦理恐不得其平現旅滬各團體函電紛馳一致挽救可見公道在人同人等對於此事咸抱不安務請貴廳留滬辦埋以順輿情具紉公誼此致上海地方檢察廳上海廣肇公所謹啓一月十六日云云未悉能准如所請否也 
[陳仁寳君追悼會]  
　　昨日（星期六）下午二時半在四川路靑年會殉道堂爲陳仁寳君開追悼會來賓到者計有百餘人花圈花籃共二十餘雙輓聯四十餘幅先由主席報告開會宗旨略云君事親至孝習海軍測繪去年五四運動君尤熱心奔走國事因欲早成學業未免用腦過度復傷國事日非致感心疾竟於民國九年十二月二十九日午時逝於香港年祗二十云云次由童星門君演說詞極慷慨悲凉是日並有廣浸會音樂隊之追悼音樂餘音悽咽聽者無不淚下云 
[十人團評幹聯會紀]  
　　中華救國十人團聯合會於昨晚八時開等一次評幹聯席會議職員會員到者五十餘人公推副會長任矜蘋主席孫道勝紀錄先由主席報告略謂今日會議會員皆有表决權此種創舉的制度不獨於本會進行有益且可爲改良會議之先聲云云遂照議事日程逐一討論（一）孫道勝提議分團進行法大致謂本會於名義上及進行上實有再行編定十人爲一團之必要其編組方法由各隊自編而以隊名爲冠詞唐豪附議通過（二）唐豪提議開歡迎國民大會策進會各省區代表會虞植卿附議通過旋公推翁國勳唐豪朱昌利陶笑舫孫道勝五君爲籌備員時間定一月十九日星期三晚上（三）楊瑞葆提議値日理事衆以爲原提人缺席改爲擱議（四）翁國勛臨時動議本會駐會書記須於開會時報告一切信札經過情形邵元愷附議通過（五）孫道勝提議推舉编輯議事日程員唐豪附議旋公推徐顯宗爲編輯員當時主席任矜蘋君以事退席由翁國勛代理（六）馮松園提議本會所設毛刷工廠所出各種毛刷品質甚優美取價極廉現出貨甚多請設法推銷唐豪主張二事（甲）發通告於各會員（乙）會員可自認爲義務推銷員公共負職朱昌利附議通過旋衆謂俟樣本訂定後即實行出發通過當時會員自認者十餘人（七）錢楚玉提議起草預算表唐豪附議並主張查淸前賬旋公推張久江汪濤羅啓華三君爲稽查員錢楚玉唐豪孫道勝三君爲起草預算表委員末由紀錄孫道勝宣讀議事紀錄衆無異議散會已十時矣 
[中華公義會開會紀事]  
　　閘北新民路中華公義會開辦迄今已逾四載昨日假廛一品香大廳舉行年會並選舉會長會董是日到會者如王儒堂徐維繪田資民兪宗周徐錦裳馮湧泉郁慕俠等七十餘人於下午二時開會由徐維繪君主席報告該會過去情形繼王博士演說該會之施診給藥普遍貧民極爲可敬惟尤願注意閘北之道路與衛生爲積極之進行繼副會長田資民演說闡揚公義兩字之精義殿田來賓袁頌豐湯有爲兩君演說對於該會未來之希望更須犧牲一切除去意見方能收巨大之效果云云次舉行選舉王儒堂君當選爲正會長徐維繪陳炳謙田資民陶子四君當選爲副會長又推舉名譽會長當選者黄涵之兪宗周周舜卿三君又選名譽總董當選者吕耀庭徐春榮二君選舉旣畢乃由該會主任徐錦裳分贈來賓紀事一覽與徵信錄等印刷品並用茶點畢相將至屋頂花園合攝一影而散時已六下餘矣 
[浚浦局海工程師將回滬]  
　　浚浦局總工程師海德生前奉直隷河工局熊督辦電召北上列席河工會議去後茲聞該局帮辦查利得海工程師來電現已公畢不日旋滬云 
[趙署長親查旅館崗位]  
　　南市第一區警察署趙墨林署長以現値冬防吃緊之際各處商人及四鄉農民等咸乘陰曆年關遠道來申購買年貨携帶錢洋經過所轄地段或投行商或假客寓藉以下榻每有無賴地痞乘隙勾誘賭博或用欺騙手段爲詐財之計種種不法行爲有違警章非頂行嚴查或恐乘機竊發是以每晚親自出外赴各旅館客棧分别查察外復兼查各處崗位有無疲　職務情事藉分優劣而定功過 
[水巡隊坐船之移泊]  
　　南市浦江水巡隊坐船向泊洞庭山碼頭外擋已歷有年所今屆因浚浦局開浚浦灘該坐船適在工程阻碍地點即行移往北首大碼頭暫泊後經潘隊長查得各項船隻均須移泊往南而北叚船隻較少水巡隊有維護浦江内船隻人民之責須將坐船改泊南市潮惠惠館前浦江内最爲適中之點已呈明淞滬警察廳長徐國樑核准在案兹聞該隊坐船現已實行移泊勘定地點照常辦公矣 
[監犯接見家屬之限制]  
　　江蘇第二監獄分監長黄馥昨日佈告云爲布告事按照監獄規則在監人家屬接見每月祇准接見兩次查本監前定每星期日接見而每月平均有四次之多又一人均有接見二三次之數實不合法規本應照章更定初一十五接見兩次兹格外體卹在監人犯起見仍沿舊章定星期日接見但每人祗准接見一次仰在監人犯家屬一體知照本監定星期日接見照章已多二次如有藉沿從前舊規要求接見二三次定當照章實行每月祇准初一十五接見二次切切此佈 
[兩路局添招路警]  
　　滬寗滬杭甬兩路鐵路局擬將鐵路警察改組護路隊等情已誌本報兹悉滬杭甬鐵路原有路警不敷分派擬添招數十名以資遣派已由該路局長飭知上海段路警楊巡官招收合格之人以備考充 
[華商電車改鋪雙軌]  
　　華商電車公司前曾議决將十六鋪至高昌廟之長途電車軌道自薛家浜之滬軍營舊址一段將單軌改鋪雙軌以免車行停頓並中華路之南半城自小西門至老西門一叚亦因單軌諸多不便均宜改鋪雙軌刻已勘定地點先行測繪然後在外訂造鋼軌若干墩原定陰曆冬間運滬開工兹已逾期故由該公司電催趕運來華一俟運到即便實行動工改鋪雙軌以利行車而便交通 
[重築龍華馬路]  
　　滬西日暉橋西之開華馬路爲滬杭鐵路軌道所横跨且路形曲折灣角凸出以致汽車經過時有肇禍之虞現何護軍使擬將該處原有小浜一道填平築路並須將該處馬路灣曲處一併改築直形則汽車往來可免悞入鋼軌之禍爰於前日令飭滬南工巡捐局姚局長迅飭工程處趕將該馬路重築並將小浜填築馬路以利行人 
[滬杭車昨日遲到原因]  
　　昨日滬杭甬鐵路由杭來滬之四等車因天氣驟冷以致車頭蒸氣縮小故沿途祇得緩駛到滬時已在夜間八時半計逾規定時刻遲至三小時之久云 
[安揷北省逃荒童子]  
　　北洋人李福新年十五歲前日投訴四區門崗巡警聲稱孑身逃荒來滬已旬餘日飢寒難堪請求救濟經顔警正盤問一過命送災民收養所安揷俾習工藝以資謀生 
[西捕頭假滿回差]  
　　公共工部局華捕敎練官兼戈登路捕房十九號捕頭（楊）去年請假回英遺差由副捕頭愛爾斯庖代現已假期屆滿故楊君乘英國公司郵船回滬昨向麥總巡司禀請銷假仍回原差辦公 
[逆倫案關係人不准取保]  
　　閔行鎭醫生朱健臣因遭朱紹生控三林塘張萬興米店小主張鑫生毒死親父張駕雲案内牽涉由上海縣警察事務所捕獲到案訊供判押候示在案前日忽據該處十八保某圖中之各公民聯名到該警所聲請將朱健臣暫行取保出外候示等因嗣奉諭以本案要犯張鑫生尚在逃未獲所請將朱健臣取保出外碍難照准該公民等始唯唯而退 
[篐桶店命案判决]  
　　金庭會館後面尤阿龍所開篐桶店伙喬金海前遭對門同業店伙錢阿七用鐵鑿戳傷立時斃命一案前奉法庭訊明終結聽候宣判在案兹悉此案業奉地方審檢廳開庭宣判錢阿七傷害他人致死之所爲判處一等有期徒刑着監禁十二年以儆錢奉判之後並不聲請上訴昨午奉諭飭警由押所將錢阿七一犯提出解赴漕河涇第二監獄執行禁錮矣 
[被電車撞斃之相騐]  
　　法商某號電車司機人陶海波日前駕車至寳昌路金神父路口適有崇明人王友郎肩掮木頭到來不及避讓致被撞倒跌傷腦部因傷身死將尸車送同仁輔元堂騐尸所聽候檢騐核奪在案兹於前日下午經中西官蒞所騐得死者委孫撞斃旋有王阿江投稱死者實係民人父親求請伸雪等語諭着備棺成殮聽候核奪 
[汽車肇禍二則]  
　　人力車夫江北人張定東昨日上午十一時許拽車行經愛多亞路四川路口被九百四十六號汽車撞倒跌傷頭部等處當由老巡捕房九百五十一號華捕到來押令汽車夫扶受傷人入汽車載送仁濟醫院醫治旋復帶該汽車夫投捕房稟候捕頭發落又昨日午刻十二時許有福利公司用人寗波人沈廉守行經公共租界南京路河南路口遇有一千八百三十號汽車駛來一時不及避讓遭撞倒腿足受傷當經老巡捕房三百十一號印度捕趕來將汽車號盋抄錄另雇車送受傷人往仁濟醫院醫治即持傷狀單呈報捕頭候核示 
[商店發封之日多]  
　　本埠五金洋貨兩業因受先令短縮損失過鉅近因陰曆年關無力支撑者相繼逃閉各房主及債權人赴公廨禀請發封備抵之案日必數起致釘門發封者幾於觸目皆是云 
[控訴人聲請上訴]  
　　浦東鄉民黄阿毛控閘北新民路口開漆匠店主張毓林以作伐爲由詐欺取財等情前奉地審廳訊明判决着張毓林賠償黄阿毛洋一百八十五元等因詎張不服仍在原衙門提起控訴嗣奉法官二審終結以張所控毫無充公理由據情駁回着照原判執行在案兹悉此案控訴人自奉判之後仍不服二審判决即詣該廳聲請赴蘇上告等語兹奉審廳核准將本案一切卷宗於昨申送蘇高廳核辦矣 
[尋獲三年前逃妻]  
　　靑浦木匠沈錦品其妻唐氏於民國七年秋間由珠家角逃來上海與成衣匠崑山人王永成姘識賃居閘北六十間地方儼如夫婦前日由沈來滬尋獲鳴警將王及該氏拘入四區經顔署長質訊屬實判解司法科核辦 
[索欠持刀行凶]  
　　流氓包大月子王連寳子昨在北西藏路與同類楊大崮索欠口角衝突遽出利刃將楊之左腿戳傷經楊大聲呼救由一千二百五十五號華捕與探孔慶平聞聲趕至將兩造一併帶入捕房禀明捕頭飭將受傷人送院醫治包王二人押候解究 
[各被告交保候訊]  
　　協記公司邢伯韜在公共公廨呈訴陸潤生不理欠銀一萬九千六百三十四兩洋二千零零四元又義商信昌絲廠惇信洋行同訴中央汽車行主沈湘雲不理欠洋四千二百元又鄧莘伊呈訴中華實業銀行夥錢質市不還欠銀二千一百九十一兩又華子玉呈訴華啓鴻不理損失銀五百兩各案均經駐廨包探將各被告先後傳案諭令分别交保聽候排審 
[迭次違犯烟禁]  
　　法租界小東門捕房捕頭偵得居民陳國良家私設烟具容留外人在内過癮請事故於前晚帶同包探及暗差捕前往抄出烟槍四支烟燈等物甚夥帶入捕房捕頭查得陳會罰過數次不應復犯諭令收押以俟解送公堂訊辦 
[拍賣充公貨物]  
　　江海關昨發布告云照得本關現有充公食米一百九十一擔八十斤火酒四千九百三十七罐棉襪九十打鹹魚四擔其餘零星各物甚多不計訂於本月十八日下午兩點鐘在本關棧房拍賣特此布告 
[候吊齊原贓再核]  
　　張老麻子沈德一魏金龍郭月桂朱文　顧文卿等六人日前在法租界金利源碼頭串竊日新盛洋布號内之白洋布二十餘疋而逸後山原告投報捕房請緝在案現爲法捕房包探姚金福偵悉將張等六名一併拘獲祇吊出洋布一疋帶入捕房經捕頭詰據張等供詞支吾諭令收押聽候吊齊原贓再行解堂訊辦 
[童子軍創刋號出版]  
　　本埠西門林蔭路江蘇省敎育會内中華民國江蘇童子軍聯合會所發行之童子軍雜誌創刊號昨已出版内容分揷圖·言論·敎材·調查報告·記載·專件·通訊·雜俎·等欄篇首並附有黄任之沈信卿兩君題字實爲童子軍界必備之書定價極廉定閱全年及郵費祗須七角七分云 
[誌謝]  
　　昨承浙江省敎育會贈第一卷第九期敎育潮一册又童子軍聯合會贈童子軍創刊號一册又時間守約同志會贈劇劵五紙均此謝謝 
來函 
[聞蘭亭來函]  
　　本月十四日報載穆藕初先生組織華商紗布交易所之釋疑一則措詞閃鑠且有梫及我紗業及上海證劵物品交易所之處鄙人忝爲紗業代表兼上海證劵物品交易所理事對此難安緘默敢就原文中最有關係之處還質穆君並願各界之明眼人一爲批評之穆君爲上海證劵物品交易所發起人之一章程上大名具在至今並未有脫離關係之正式表示穆君謂「予遂孑身引退與該所脫離關係」云云不知始於何日向交易所中聲明也（中略）鄙人以滬上設立取引所後恐紗業買賣之實權落於外人之手故與各業同人組織證劵物品交易所以抵制之紗業之所以不願獨辦而與他業合組者以合則力厚分則勢弱合則費省分則費多爲當時歷次會議時衆議所贊同而吾請公文穆君均經署名蓋章今忽另樹一幟前　如出兩入誠鄙人所大惑不解者也夫交易所之性質完全爲商業機關全球之先例具在穆君以麫粉廠家組織麵粉交易所爲比例殊未確當蓋滬上麵粉廠均自有批發所而專營之商號則甚少以視專營棉紗之商號以數百計在商業上有相當之歷史與地位者不能相提並論也穆君謂一紗廠家與紗業重要分子合組紗布交易所」似穆君之組織交易所已得紗業重要分子之同意但我紗業爲謀本業之發展故早已與各業合組上海證劵物品交易所除鄙人與吳麟書君爲交易所職員外名譽議董則有賈玉田徐慶雲邵聲濤項惠卿張綸卿諸君經紀人則有邊文錦陸竹坪吳培之徐樂卿毛鑑淸賈蔭希項甘伯張繼芳徐永炎顧文耀薛潤生陳德圃陳賡勳高蓉蓀匡啓墉周漁笙王鼎元諸筱甫田少梅鄭茂亭諸君皆素營紗業雖不敢自詡爲重要分子要亦爲本業中所熟知而穆君謂「業外人反得操縱於其間」誠不知其何所指也至於公會開會時鄙人因事覊遲自係實情而發言者實不止陸君頌芳一人惟報紙記載略而不詳穆君旣未目擊情形徒事指摘殊覺無謂况出席與否爲鄙人之自由何勞穆君過問耶至所謂「同流合汚」與鷄鶩爭食」等字樣語近謾駡穆君學識人品素爲鄙人所欽佩今亦出此種論調殊堪惋惜總之我紗業事事一秉大公無不爲鞏固本業計從未受人之利誘威脅請穆君無事過慮敢佈區區惟希公鑑聞蘭亭啓一月十五日 
雜評二 
[贛人之驅戚運動（訥）]  
　　贛人初主民選省長之說繼乃讓步而僅標驅戚拒丁贛人治贛八字今此八字中之首兩字尚不能辦到則欲完成此八字之功爲期蓋遥遠也 
　　以此責政府之不顧贛民意政府誠不能辭其責然亦不能盡歸其責於政府起而反對彈劾案者非贛人乎代戚揚運動破壞此議案者非贛人乎兩黨相訐以自暴其主張不一致者非代表贛人之議會乎贛人有此弱點政府乃得藉口以售其延宕之計夫戚揚本非政府所甚愛惜者易長之心早已内定苟贛人非自相攻擊出而一致主張則戚揚豈能安居至今吾故謂贛人之驅戚運動首當勸彼　附官僚爲虎作　之贛人幡然覺悟協力以圖進行團體旣固效力期大而後政府不能再以他言搪塞此則贛人之第一要義也 
公布欄 
[江蘇高等審判廳]  
　　民庭判决（民一庭）▲一件王良生與姜潤濱爲地價涉訟上告一案（判决主文）本件上告駁回上告訟費由上告人負擔▲一件季冬生與陳長林爲占地涉訟一案（判决主文）本案上告駁回本審訟費由上告人負擔（民二庭）▲一件尼覺安與尼覺定等爲管理菴產糾葛控訴一案（决定主文）本件控訴不合法駁回預納本審訟費發還▲一件梅花氏爲身分財產涉訟聲請再審一案（决定主文）本件聲請駁回聲請費用由聲請人負擔一月十二日（民一庭）▲一件陳慶思與朱延壽爲田畝涉訟上告一案（判决主文）本件上告駁回上告訟費歸上告人負擔▲一件盧劉氏與温錦餘等爲佔田涉訟上告一案（判决主文）本件上告駁回上告訟費歸上告人負擔▲一件顧桂慶與顧簧觀爲承繼遺產涉訟聲請救濟一案（决定主文）本件聲請駁回▲一件劉建仁與徐爾康等爲田產涉訟上告一案（判决主文）本件上告駁回上告訟費由上告人負擔▲一件朱其昌等與陸金福等爲田租涉訟上告一案（判决主文）本件上告駁回上告訟費由上告人負擔以上一月十三日（民一庭）▲一件薛掌生爲贖田涉訟對於本廳所爲終審判决聲請再審一案（决定主文）本件聲請再審駁回聲請訟費由聲請人負擔以上一月十四日（民一庭）▲一件沈覲蓂佳與樂俊寳等爲煤欵涉訟控訴一案（判决主文）本件控訴駁回控訴審訟費歸控訴人負擔▲一件黄國華爲苗地糾葛不服崇明縣公署所爲釘地命令提起抗告一案（决定主文）本件原命令撤銷仍照本屬民國九年十一月二十七日决定辦理（民二庭）▲一件徐泉生爲抵欵糾葛抗告一案（决定主文）本件抗告應作爲控訴受理▲一件張雲　爲身分財產涉訟聲明窒礙一案（决定主文）本案准予回復缺席前之訴訟程度定期傳審▲一件茅張氏輿茅錫範等爲婚姻糾葛控訴一案（判决主文）原判撤銷茅張氏與茅德升之婚姻關係應予解除訴訟費用由茅錫範茅德升負擔▲一件袁頌恩爲房屋涉訟抗告一案（决定主文）原批示撤銷袁頌恩翻造房屋無庸停工▲一件黄周氏爲債務涉訟抗告一案（决定主文）原批示撤銷抗告人在原縣之聲明窒礙應認爲聲明控訴由本廳合併徐泉生控訴一案予以裁判以上一月十五日 
　　公示送達江蘇高等審判廳爲公示送達事案據王堯臣與祝蘭舫等因租金糾葛不服上海地方審判廳判决控訴一案兹經本廳定期本年一月二十日下午二時開庭審理查案内關係人錢遂之住址不明合將傳票一紙公示送達仰該被傳人錢遂之知悉務即遵期到庭愼毋自誤特示計粘傳票右仰被傳人錢遂之知悉中華民國十年一月十一日示▲江蘇高等審判廳爲公示送達事案據尤方孝與尤金氏因婚姻糾葛控訴一案茲經本廳定期本年一月二十二日上午十一時開庭審理查被控訴人尤金氏住址不明傳票無從送達合亟依法公示仰被傳人尤金氏知悉務即遵期到庭勿自延誤特示計粘傳票右仰被傳人尤金氏知悉中華民國十年一月十二日示 
[上海地方審判廳]  
　　判决主文（民一庭）▲一件判决姚鳳岐與高桂香抵欵糾葛再審一案主文本件再審之訴駁回再審訴訟費用歸被告負擔▲一件判决孫渭臣與胡子鈞借欵糾葛一案主文胡子鈞應償還孫渭臣本洋四十元其科自立據之日以月利二分算至執行終了之日爲止但不得超過原本訟費歸胡子鈞負擔▲一件判决沈黄氏與沈仁等婚姻涉訟一案主文原告人之請求駁回本案訟費歸原告人負擔▲一件判决徐金魁與梁炳記等欠欵回復一案主文被告人等窒礙之聲明駁回聲明窒礙後訴訟費用歸被告人等負擔▲一件判决金長根與金元林房屋糾葛一案主文金元林向金長根所租店面一間若即遷讓金長根其餘之請求駁回訟費兩造平均負擔▲一件决定楊柳汀與趙善昌因街道涉訟聲請再審一案主文本谷聲請照准▲一件决定楊阿囝等與金桂祥因債務涉訟聲請再審一案主文本件聲請照准▲一件决定薛少先與李明輝賠償損失一案主文本件訴訟駁回（民二庭）▲一件判决金榮康輿馬成其造價糾葛控訴一案主文本件控訴駁回本審訟費歸控訴人負擔一一件判决徐君道與陸朝桂欠租糾葛控訴一案主文本案應維持本廳民國九年十一月二十六日之缺席判决聲明窒礙後訟費歸控訴人負擔▲一件决定崇明縣公署函送兪彬元與陶際虞債務糾葛不服原縣缺席判决聲明窒礙一案主文本件聲明窒礙廳由崇明縣知事公署依法調查裁判▲一件判决陳華春訴黄煥文票欵涉訟一案主文董煥文應還沈元來號九八元九百五十兩交由陳華春日領陳華其餘之請求駁回訟費歸黄煥文負擔（民一庭）▲一件判决王積卿與王履谷買屋糾葛一案主文王廣谷應償還王積卿定洋三百元並給付違約洋三百元如到期不能履行應由查春園負責代償王侣雲應償還王積卿借欵洋八十五元本案訟費王履谷負擔子分之七餘歸王侣雲負擔▲一件决定蔡兆貴等與周根發因無欵及借欵糾葛聲明一案主文本件窒礙之聲明照准（民二庭）▲一件判决徐惟運訴阮如山欠欵涉訟一案主文阮如由應還徐惟連欠洋四十五元二角五分訴費歸阮如山負擔 
　　判决主文（民一庭）▲一件判决任心田與任曉岩債欵糾葛一案主文任曉岩應照摺償還任心田本洋一千六百元其利自立摺之日起以年利九厘算至執行終了之日爲止任曉岩已付任心田洋一百九十元准在前欵利息内扣除訟費歸任曉岩負擔▲一件判决黄文輝　康萬雄欵項糾葛一案主文本件聲明窒礙駁回聲明窒碍後之訟費歸康萬雄負擔▲一件判决程德順與王少記等貨欵涉訟一案主文王少記應償還華興織襪廠九八規元八百七十八兩二錢八分五釐繳案給程德順具程德順對於陶士良之請求駁回本案訟費歸王少記負擔 
　　批示▲一件嚴李氏狀請停止執行由狀悉該氏與蔡順發有何糾葛逕向民庭另案起訴可也此批▲一件姜仲泉狀領證據由准領此批▲一件殷子才狀請執行由狀悉所請各節未經判决礙難准予執行已當庭諭知矣此批▲一件任雅雲狀請執行由狀悉已據顧臣齊提起上告矣仰即知照此批一一件張瑾伯狀請函縣協提由狀悉仰即來廳候諭此批▲一件王廣年等狀保陶聚生由准保此批▲一件張秀仁狀請銷案由狀悉此批▲一件徐尚亭狀交欵洋由准交此批▲一件羅張川狀請保外由狀悉准如所請辦理此批▲一件於翔升狀請繳案由狀悉准予銷案此批▲一件方廣廉狀交欵洋由准交此批▲一件高德華狀交標價由准交此批▲一件趙寳生狀請押追由狀悉候傳案訊辦此批▲一件陳繼堂狀請執行由狀悉已傳迫矣仰即知照此批▲一件顧德泉狀交欵洋由准交此批▲一件王仁忠狀請省釋由狀悉着速將方志恩交案核辦此批▲一件韓榮堃狀保陸怡如由准保此批▲一件鄭葆鈺狀交欵洋由准交此批▲一件戚茲蓀狀請執行由狀悉候傳案訊辦此批▲一件韓周氏狀請執行由狀悉候派吏執行此批▲一件徐紀榮狀領欵洋由准領此批▲一件許悅堂狀交欵洋由准交此批▲一件陳坤寳狀保陳汝鴻由准保此批▲一件鄭世賢狀請查封由狀悉候傳案訊辦此批▲一件李子英等狀領欵洋由准領此批▲一件楊思泰狀領承攬據由准領此批▲一件夏姚氏狀請執行由狀悉查本案業據夏其章提起控訴所請應從緩議此批▲一件孫汝霖（即孫樹林）狀交欵洋由准交此批▲一件孫偉生狀請執行由狀悉查本案尚未確定所請應從緩議此批▲一件吳慶林狀請銷案由狀悉候傳案訊明核奪此批▲一件楊思泰狀交欵洋由准交此批▲一件張德生狀請給領由狀悉已傳領矣此批▲一件楊開祥狀保李雙喜由准保此批▲一件汪雲山狀領欵洋由准領此批 
[上海地方檢察廳]  
　　批示蔡李氏狀悉核與易科條件不符所請着無　議此批▲魚達蓮（即于達運）狀悉候再傳案訊奪此批▲何范氏狀悉候執行期滿再予具領可也此批▲王金福狀悉仰即覓具確實舖保來廳候核此批▲董任氏狀悉案經明白批示仰即遵照前批辦理此批▲吳阿貴（即阿桂）狀悉候傳告訴人集訊核辦所請應毋庸議此批▲莊貝氏狀悉候傳訊　奪此批以上一月十三日 
[滬海道尹公署]  
　　批示▲一件上海縣民楊惠生等呈爲賠糧難堪案延日久講求行縣連傳追繳以重國稅而資抵墊由據呈已悉仰上海縣知事迅即傳案質訊秉公核辦具報此批▲一件海門縣民陳國才等呈爲遵令完租反遭逼辱由呈悉查此案前奉省長訓令迭經傳令海門縣知事妥議處理具報迄未呈復一俟復到再行核辦仰即知照此批▲一件海門縣民沈大有等呈爲收租完租兩無依據聲請早日定案以案業佃由呈悉已於陳國才等呈内明晣批示矣抑即知照此批 
　　一件奉賢縣立第一高小校長王家楨等呈爲推廣慈善敎育事業懇將舊松府屬在奉公產撥歸本邑公用請鑒核飭遵由據呈已悉查松江舊府治敎育慈善欵產前奉省長指令即經轉行該縣遵照在案據呈各情事關舊府治欵產請劃撥本邑公用變更省令本署碍難率准仰即知照此批▲一件兵工廠審檢員李卓民呈爲劣董苛捐殃民擾亂國稅請求飭縣嚴禁由呈悉已　令南滙縣知事查明核辦矣此批一月十四日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記（十六）] [  中寳]  
　　巴西開國以來從未得歐洲列强元首蒞游歐戰告終以後比利時國君主曾往北美一行而巴西當軸即欲設法接引 
入南美蓋以表示今日南美之巴西對北美之美利堅合衆國爲敵　非爲附庸而對南美諸邦爲一方之表率非如往昔之平列也而在比利時方央亦有一種外交作用因比國在戰後資力鋭減物料大缺得此良機與巴西政府訂一專約第一可由巴西方面供給原料以恢復比利時之製造業第二他日比利時商品進口巴政府允減稅二成俾比國於海外貿易得有擴展良機此種方法誠屬知已知彼雙方兼顧而又合乎老氏「將欲取之必先與之」之原則者聞繼比王而來巴西者明歲尚有意大利西班牙各君主巴西於此不獨外交地位日見增高而發展國力之機亦屬方興未艾云 
比國君后以一千九百二十年九月十九日抵巴西首都麗河城以同年十月十六日下午離埠旋歐計其駐麗河之日期回後約半月前往近畿大小各埠視察之十餘日行程尚不在内在此炎蒸之地着大禮服動須汗下霑襟如彼巴西國愛裨大大總統培素氏（見圖二）及其具外交妙腕之總統夫人終日向此友邦元首追隨無懈色似乎所蓄無上熱誠尚非區區氣候上炎威所能起而奪其萬一人謂巴西人生長熱地不畏炎署乃其天性予則謂當國者賢勞爲國固應爾爾廊廟之選任重致遠豈脫居山林者所能學步乎 
 
[巴西大總統培素（愛裨大）圖六]  
 
[ConseihelnoBuyBarooery文見上星期五所載]  
筆記 
[脫輹小紀] [  慕丁]  
怨　之說傳已及之今歐化盛昌益信婚姻不自由爲大悈事豈知物有本末事有終始婚事之誤十九發於家庭敎育之不良而不良之根端在不修女學當此新舊雜糅之際女學雖有萌芽未趨正軌尤爲不良關鍵兹據友人劇談試錄一事證之蘇人米爵先性豪爽寡言笑慷慨好義夙有劉伶癖日與杯中物爲伍殆非此不歡也每酒醋耳熱頓改常態縱談古今滔滔汨汨雖竟夕無倦容壯歲後挈眷小住滬濱先世素無餘蓄及翁以綢業起家稱小康妻龍氏善持家料量居積罔不中肯操井臼時烹飪嫻女紅事事精勤而待人接物尤和靄可親雖夙未就學然頗知大義敬老撫幼咸盡厥職生男子子二女子子一均躬自提携未嘗假手乳傭長男及女已婚嫁惟三兒蘭庭齒尚穉未諧鳳占也蘭幼多病貌淸癯嬌荏如好女米翁舐犢情深不使出就外傅意恐遭同學欺凌且染下流社會惡習也乃延名師來家課讀蘭秉姿頗頴敏好學不倦業師輒嘖嘖稱道之米翁有同里友范伯樵者明記綢莊職員也初爲學徒而夥友而經理而股東爲人敦厚温柔安分守已其肆夥類多狎邪游獨范某闇然自好孤燈獨宿灑然也不第秦樓楚館始終裹足卽酒館茶肆亦鮮其踪跡范家本毘陵嗣遷居蘇中年創業子女滿前而幼女鐵英尚虚雀屏選見蘭温文爾雅倜儻不覊知非凡品輒以大器目之一日偶與摯友余金卿閒談因及鐵英婚事而即倩金卿作撮合山金卿奉命言於米米夫婦篤信舊說佩娶媳求淑女不計厚奩之良訓知范門第較高奢華過甚恐齊大非耦後將受累且又聞其女天足殊小愜心乃託言兒年尚幼謝絶焉不知米翁意在賢淑而龍氏蓄念尤苛非 
蘇人而堂上無恙者不娶旣然矣或又阻於年齒之不齊求神之不吉其他星命生尅五運六煞條例繁多卒乃一無成就 
 
[其能一手掩盡天下人乎]  
詩錄 
[吳江夜泊] [  陳翠娜]  
　　吳江明月一千里夢入龍潭斬龍子雲影幢幢飛滿河神光忽閃萬山紫斷厓古木號山風神妃踏魚歸海宫千年狐魅老不死哭聲夜出秋墳中 
新聞拾遺 
[演武] [  隱厂]  
　　南京第一舞台停演已久近山鄭某經理重整旗鼓倚武生小花樓坤角花旦小翠英二人爲台柱開幕以來生涯頗不惡不料昨晚有自稱某界人員之某甲高據第三號包廂中堅不買票旋被鄭某徵實確係假冒者一面宣告停演十分鐘一面擬將甲扭區懲辦於是大起衝突當有某機關稽查出向鄭某調停謂可將其驅逐出境何必送區多費周折詎鄭反怪調人袒甲因是某稽查大怒伸手批其頰數下鄭被打將兩手高舉大呼曰今晚輟演請觀客自便各觀客聞言紛向索回票資一時秩序大亂嗣經多人排解始行了事照舊開演云 
[易嫁] [  吳秉恬]  
　浦東大團鎭有劉姓婦一子已故膝下僅有一女近以貧苦無依將孀媳改醮陳某得聘禮百金定期前日迎娶詎其媳已别有所歡吉期前一夕忽逃逸無踪陳固跋扈聞悉大怒聲言如不得人當以法律解决婦窘甚當倩冰人調停其問願將已女嫁陳爲妻冀免涉訟女年方二十頗知大體涕泣不從經多方勸解始忍淚澄輿而去 
小說 
[社會小說衆醉獨醒（二四八）] [  瞻廬]  
　　第三十九回拍胸脯閨闥審新郎打脚背街坊騎醉漢 
　　婆子本來脚軟又吃了這一驚覺得站脚不牢待要挺腰撑住怎由他自已做主腿兒一軟便揷燭也似的向後面坐下這番婆子郤不曾吃虧安安穩穩舒舒服服的坐在那人背上婆子做了騎驢的張果老醉漢做了出胯的淮陰侯惹得往來行人哈哈大笑大家釘住了脚爭看那老太婆騎醉漢的趣劇（絶倒）在這喧鬧當兒酒店裏面跑出一位戴眼鏡 
的先生搶步上前雙手把婆子捧將起來連喚乾娘看子細好好兒走且到這裏坐一坐一壁說一壁把婆子捧到酒店門口討張椅杌坐定了跌在街心的醉漢覺得背上一輕才拾起這一顆鐵丸慢慢的爬將起來嘴裏還含糊着說道老靑我没有醉和你再喝一壺靑巖道老三你把乾娘都撞倒了還說没有醉快快來陪罪老三揉了一揉眼才認得是王乾娘便唱了一個無禮喏道王乾娘冒犯冒犯明天吩咐賤内阿巧娘燒幾塊四喜肉替你老人家壓驚說時又笑向靑巖道我的賤内也是你的尊夫人啊哈哈哈（此之謂公妻制度）嘴裏一陣哈哈哈手裏骨碌骨碌的弄那鐵丸兩條　兒畫符般的行動東倒西歪自回家裏去了婆子在阿巧娘家裏和老三本係熟識也曾叨擾過他的酒肉這番受了苦痛不便向他發話依舊按摩着這隻脚連連哼痛靑巖道不礙不礙替你揉一下子便好了當下揎起着衣袖俯倒着身軀把婆子的脚閣起在門檻上運動按摩的工夫替婆子揉這痛脚旁人覺得詫異都擠在酒店門前看這第二幕的怪劇郤不料許多看客裏面郤有一個人在那裏頻頻冷笑正是 
肺肝如見醜態畢呈窮形盡相旁觀者淸 
自由談之自由談 
[記昨日所見] [  鵑]  
　　昨觀電影劇於浩靈班羅克與林達各有笑劇每至突梯滑稽處一座鬨堂予於此竊有感焉念此全堂士女凡數百人其間未始無工愁善感人胡皆能拊掌笑噱若甚愉悅者曰無他目中見可笑之事自亦不期而笑渾忘百憂之内壘矣 
 
 
 
 

Page 15

 
 
   
 
 

Page 16

 
 
常識 
常評 
[我國之預算决算] [  箴]  
　　中華民國成立十年而政府尚未有一次决算案經國會之議决已屬奇聞矣最奇者國家之會計年度自本年七月一日至次年六月末日而每一年度之預算其提出於國務會議往往已在七月以後各機關於年度開始已久均尚無本年度之預算案可以依據此非世界各國之所罕聞乎 
　　夫至年度開始而各機關當尚無本年度之預算案可以依據則其辦事之得過且過自在意中而他日支出之必浮於收入亦自在意中且辦理預算時往往不先定政策審度某事之宜緩某事之宜急力强者則一味增多力弱者則必受減削以致軍事費有增而無減其他敎育實業交通諸要政無一事可以進行長此不變是直坐以待斃而已矣吾不解今日之政府何并此淺近之知識而無之而竟忝居高位也 
 
[這是滬寗鐵路上用的]  
 
[也有方形的如下圖]  
旅行常識 
[火車開行時計算速率的簡法] [  拾麃]  
　　乘坐火車時在車中要計算火車每小時的速率有一極簡便的方法 
　　軌道旁邊不是有許多小柱上面寫着本玄　或一個整數麽如下圖 
只要求得從甲柱到乙柱經過若干秒然後以九百爲實數而以求得之秒數除之卽得每小時車行的速率譬如火車從玄到　費時二十五秒卽得算式如下 
900+25‖36 
　　便知此時每小時車行三十六哩今爲便利閱者起見列一節表如左 
　　秒數　每小時所行哩數　秒數　每小時所行哩數 
二五　　　三六　　　　一三·八　　六五 
二二·五　四○　　　　一三·六　　六六　 
二○　　　四八　　　　一三·四　　六七 
一八·七　五○　　　　一三　　　　六九 
一八　　　五五　　　　一二·八　　七○ 
一六·三　　五八　　　一二　　　　七五 
一五　　　六○　　　　一一·二　　八○ 
一四·五　六二　　　　一○·五八　八五 
一四·一　六四　　　　一○　　　　九○ 
（乙種酬） 
日用常識 
[新一掌經（一）]  
　　通商以來英美衡法中之磅Pound（簡作IB,）盎司Ounce 
（簡作OZ.）兩單位已習用於我國社會惟其與中國片物換算之法尚未能使普通之人熟習而便於應用倘利用手指計算實屬非常便捷兹述其法如下 
設如買毛絨綫八磅合中衡若干 
 
[先伸大指呼八次伸食指呼八之半數四再伸中指呼四之半數二然後將食指之四與中]  
指之二相加得六即合中國關平六斤也 
又如買毛絨綫十盎司合中衡若干 
如前法先伸大指呼十表伸食指呼五再伸中指呼二·五然後將食指之五與中拽之二·五相加得七·五即合中國關平七兩半也 
　　至其原理則因一磅爲十六盎司（指常衡言）合關平十二兩即一斤之四分之三故也（乙種酬） 
社會常識 
[言語之要件] [  胡眉年]  
　　他人的思想智識可以給我曉得我的思想智識可以給他人曉得除了靠文字之外全在乎一種言語所以言語是發表思想交換智識的工具但是說的時候說得不適當不完美要收完全的效果那是難得很的現在就我研究所得關於言語上有五大要件分述如左 
　　（一）有秩序在未曾發言之前宜把思想整頓排列有序然後照著所列順序層層說來首尾一貫不可前後錯亂使聽的人茫無頭緒 
　　（二）宜暢達我們所說的話總要完全能發表我們要說的意思人家聽了之後也完全能了解我們所說的意思能夠這樣便具有暢達的條件了 
　　（三）應變化說話要使人家動聽應該要有種種變化（一）關於音調的須有抑揚疾徐（二）關於句法的須有正反順逆（三）關於詞類的須力避重疊 
　　（四）須普通所說的話應該用通行的語言以多數人能懂爲準否則說的人無論說得如何暢達如何完美聽的人終究不懂那豈不是失了說話的效果麽 
　　（五）當莊重要聽的人不討厭我所說的話就應該說得莊重說得雅潔如果粗鄙輕佻不加檢點那麽非但足以減少我們說話的效力並且足以玷汙我們的人格的 
言語能合於上列五個要件無論在什麽地方講些什麽事 
情總會使聽的人「心領神會一說的人不失言語的效果（乙種酬） 
道德叢話 
[西方格言（八九）] [  謝介子選譯]  
患難爲稱友之精確天秤（英吉利諺） 
進忠告必先於茯人之行爲（德意志諺） 
彼以網捕風（英吉利諺） 
年齡爲可憂之旅行伴侣（丹麥諺） 
震怒使萬事皆劣（施太邱）（Stutius） 
人工有時而誤天性永無參差（茁律顚）（Dryden） 
貧而幼且慧優於富而老且愚（英吉利） 
無帥之軍必敗（丹麥諺） 
作事從衆其受揶揄者鮮矣（英吉利諺） 
善問决不耗費（意大利諺） 
 
[民國時代還有這種春聯景蘭]  
化學常識 
[原子量之測定法] [  李月波]  
　　當一千八百零四年約翰戴爾登氏JohnDalton創言凡各物質皆由分至不可再分之原子Atoms結合而成而一原質之原子必有一定之重量後世化學家遂引伸其說謂物質皆由極微分子結合而成而分子又爲一個或多個原子合成各原質旣有輕重之别則組成各原質之原子亦必有輕重之分若將各原質之原子比較其重量則可得各原質之原子量AtomicWeight然原子之細微雖最精確之顯微鏡亦不能見故不能以衡法計其重量是不得不擇一原質之原子以爲比較之單位而用别種方法測定之普通多取氱氣爲比較單位而定其量爲十六而比較其他各原質之原子其比較之輕重稱爲原質之原子量其測定方法亦有多種茲舉最重　四種述之於後 
（一）藉分子量及定量分析法 
欲測定某原質之原子量可先取該原質之化合物多種用别法先測定其分子量MolecularWeight再用定量分析法QuantitativeAnalysis測定其一分子中所含該原質之量其最小之數卽爲該原質之原子量例如無水炭酸氣CarbonDioxide之一分子中已測定其中所含炭素之量爲十二愛旣林Acetylenc一分中含有炭素量二十四潑羅綳Propane一分子中含有炭素量三十六盆純Benzene一分子中含有炭素量七十二由以上各化合物觀之十二爲最小之素餘皆爲其倍數故可决定十二爲炭素之原子量 
　　（二）藉原質之比熱法加熱於一種物質上而使該物質由攝氏零度昇至攝氏一度其所需之熱與同量之水由零度昇至一度所需之熱之比謂之此物質之比熱十九世紀時法國化學家得龍彼得二氏Dulong　and　Petit由種種之試騐謂各原質之原子量與其比熱成反比例故各原質之原子量與其比熱相乘之積約爲六·四知某原質之比熱即可測定該原質之原子量其式如下 
原子量‖6·4÷比熱 
　　（三）藉同形之結晶體法 
十九世紀時有伊爾哈米赤卡里氏EilhardMitscherlich謂化合物如能成同形之結晶體則其中所含之原子數必相等故由此定理可測定原子例量如硫酸鍾（分子式爲M9So4·HO2O）與硫酸鋅（ZnSo4.7H2O）其結晶形式相同其中含有之原子數亦相同觀其分子式可以知之今設鎂之原子量已由别法測得爲二四·三二則硫酸鋅中之鋅之原子量可用定量分析法測得爲六五·五 
　　（四）藉週期律表法周期表中一原質之性質必爲其上下左右四原質之酌中性質故其原子量亦爲此四原質之酌中數如欲測某原質之原子量可取其上下左右四原質之原子量相加以四除之即得若以同族之上下二原質之原子量相加以二除之亦可（乙種酬） 
科學常識 
[電燈之種類及其用途] [  澹]  
　　電燈者利用電氣以發光而作之燈也就今日所常用者可分爲三類故吾人日常所習見者皆係一式特不過其一類也兹分述之於後 
　　（一）白熱燈卽近日所習見者也其中燈絲最初皆用炭絲（CarbonFilament）頗費電力每枝燭光約費三四華特（3---4Watt）後改用金屬燈絲（MetallicFilament）而鎢（Tungsten）絲其最著者也每枝燭光約僅費一小數二華特（1·2Watt）炭絲燈泡幾無用之者矣仍以爲未足更進而改良之蓋上述之燈泡内係抽去空氣成爲眞空者緣燈絲赤熱後一遇空氣中之氱氣（O）卽化合而燃燒故必須眞空最近經許多科學家之研究易眞空而改填以㲷氣（N）非特與眞空收效相同而又可減少每枝燭光所費之電力即由一小數二而降至零小數五華特矣即市上所謂半華特燈泡者是也（·5Watt）其頸較之普通燈炮特長故又呼之爲長頸燈泡焉但此種燈泡輝度（IntrinsicBrilliancy）太大用以裝潢作爲廣告術甚爲合宜宜以適當之罩蔽之否則不能直視蓋輝度大有傷目力也 
　　（二）弧光燈係利用電弧以發光之燈也用炭條二光即自二炭條相向之端發出種類繁多後因炭素棒消費頗速且有更換之煩遂改用有心炭條以炭素粉與其他化合物作心且因化合物之不同可使其光或紅或白此種燈最宜於郊外作路燈之用另有一種名音樂弧燈者係利用弧燈對於電氣周波數（Frequency）過高而發音之特性製成其音如人之呻吟然遂設法變其周波數乃如奏樂云 
　　（三）管狀管此種燈係利用電流通過玻璃或石英（水晶管中之氣體藉以發光者也其光全體發生不若前二類之只發生於一部份其每枝燭光所費電力不過小數三華特（03Watt）壽命且長惜其光色不良以分光器檢者之其光中無紅色故紅色現作黑色且其他亦與原色異故不能大行於世因其富於紫外線故化學工業上多用之若將此燈嵌於天花板上隨雕紋而設置之人入其室不見燈而光茫四射亦奇觀也外國美術家及好奇者往往用之（乙種酬） 
識字捷法 
[應用字] [  濟滄]  
　　屋居也舍也从尸尸所主也（此尸字作人字解）一曰尸象屋形从至至所至止也此與室同意又車蓋也又夏屋大屋也 
 
 
