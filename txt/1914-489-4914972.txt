# 1914 - 489 - 4914972

 

Page 1

 
 
遊記 
[羗海雜誌（四十八）] [  生入]  
　　論曰野番冥頑成性始貪河北水草私來游牧於蒙古之貧富内地之虚實豈能知悉自蒙古王公台吉虐其屬下其屬下今更窮苦反投野番謀生因而導引野番搶掠其主至内地歇家奸販貪利潛往貿易無事則引誘野番漸擾邊境有兵則潛與報信而搶案之是否野番更有不能遽定者番子之辨只在衣冠今則蒙古回民漢奸皆能爲番子之衣冠始僅勾結野番而爲之鄉導繼或並無野番而冒名肆刦遇有搶案但云野番賊去之後風傳爲漢奸漢奸爲誰共有若干即云回民爲何種回民蒙古爲何旗蒙古又有若干均不得知亦祇概目以番賊二字爲今之計欲除外患先絶内奸風聞西寗之丹噶爾哈拉庫圖及貴德循化巴燕戎格各屬漢回民人並熟番私販茶葉火藥口糧潛往番帳貿易者日久熟習即是漢奸且此輩出口往往聚集多人執持槍械名爲防賊而伺間亦便搶掠又有各屬蒙番歇家本係報官開設近有擇山僻處所私開小店野番夤夜至彼鎖變贓物換易口糧該歇家等卽私買軍器火藥俱所不免此時野番偷住河北不過貪圖水草即其搶刦亦只貪小利並無他志而回民熟番與内地奸民搶刦成風勾結夥黨乃大可慮若不及早懲辦將來内地之患更甚於外番此所以必先清内地而後議辨野番也 
要件 
[西康宅省記]  
　　至石板溝原設把總一員宣統三年裁撤有居民有林木上下大山七十里至 
　　阿足乍丫屬原設把總宣統三年春裁撤有居民二十餘户過漫山又渡河五十里至 
　　噶耳塘平行上山五十里至 
　　洛加宗有居民十餘户四十里至 
　　俄倫多有居民四十里至 
　　乍丫有居民百餘户原設有守備把總各一員宣統三年裁撤新設乍丫理事官三十里（按江卡至乍丫四百七十里）至雨撤過大雪山上下六十里至 
　　昂地有人户原設把總宣統三年裁撤三十里至 
　　噶卡有居民二十餘户上下大雪山六十里至 
　　王卡有居民二十里至 
　　三道橋過山三十里至 
　　巴貢有人户上下大山八十里至 
　　包橔有人户過大小山六十里至 
　　猛堡有人户過大山五十里渡河至 
　　察木多又名昌都居民二百餘户原設有游繫千總把總宣統三年春裁撤原設糧員改爲理事官四十里（按乍丫至察木多計四百二十里）（按巴塘由江卡乍丫至察本多計一千三百十里有作十六站十五站十二三站者）至 
　　俄落橋有人户平行三十里至 
　　浪蕩溝二十里至 
　　裏脚上山平行七十里至 
　　拉貢有人户二十里至 
　　松羅橋上山四十里（未完） 
 
 
 

Page 2

 
 
時評 
[中國人之對於時局（二）] [  冷]  
　　忍外力而生自力今日中國人之第一要義也然而生自力之第一要義則爲驅除自己之阻力 
　　何謂自我用之財我能自籌之我有之士地我能自守之我所有之事我能自處理之我人日用必不可少之物我能自製之我與各國之來往者唯通有餘不足而已何謂自己之阻力官日刻其民民日仇其官黨人日思顚覆其政府政府日思剷除其黨人而官與官之間民與民之間政府各有力之間黨人各派别之間又互相刻互相仇互相顚覆互相剷除財之用用於此時之費費於此精神材力之所耗耗於此於是自力雖欲生而無從生也是所謂自己之阻力也故曰欲生自力必先去自己之阻力 
戰事要電 
[其一本館特電]  
　　北京電交通部塘差新自濟歸據述被佔之青州龍口各電局已退還濟頗安日軍有一統兵官某被大水冲死云云其餘新自濟到京者均稱該處秩序無恙日管路員均着平服日軍用輕便鐵路已開往各線一膠州至岞山二張店至濟南三卽墨至勞山灣四濰縣至某處日軍擬於十四猛攻青島之本防禦線 
[其二英人特約路透電]  
　　巴黎電昨日德國飛機在巴黎天空擲下之炸彈死四人傷二十人以婦孺居多並拾得一旗上書日我軍已得盎凡爾不久將及爾輩矣落於勞特達姆大敎堂之炸彈曾炸裂損屋内之樑木一根據公報宣稱今日有德國飛機一架擲下炸彈六枚法國飛行家五人正在追之巴黎現組織空中防隊勞特達姆大敎堂北隅屋面小樑六根已成虀粉並毁屋面之一部份大鐘之架亦爲鎗彈碎今日下午公報宣稱我軍左翼馬隊仍在拉巴斯及哈碩白洛克交綏亞拉及瓦斯河間之敵軍屢圖進攻均失利以進攻拉西尼及洛瓦葉者爲最我中軍已在愛恩河右岸及凡爾登之東與東南已稍得進步（十二日） 
　　巴黎電法國公報謂敵軍在伏斯治聖狄愛左近夜攻聯軍當被擊退昨日奪得之旗乃第四十九波米萊靈聯隊之物九日十日有激烈戰事法國海軍一旅殺死敵兵二百人俘獲五百人法兵僅死九人傷四十人東普魯斯戰事未止勢極激烈兩軍在維斯土拉河仍接續以砲互轟（十二日） 
　　巴黎電據下午十一時公報宣稱德軍猛攻我軍陣地一節尙未得有詳報我軍已於多處得有進步無一處曾失地者 
（十二日） 
　　巴黎電今日下午又有公報謂斯歇爾特河兩岸盎凡爾砲台二十四座仍在竭力抵禦德軍迄今僅佔據盎凡爾之四鄉（十二日） 
　　彼得洛格勒電官斱宣告维斯土拉河左岸伊凡戈洛及華沙方面現有戰事（十三日） 
　　愛姆斯特登電德兵已據干特德馬兵已抵薩爾塞特該處在盎凡爾及不魯日之中間 
（十二日） 
　　彼得格勒拉電據官中宣稱星期六日俄國巡洋艦瑪加洛夫海軍大將號尋覓一可疑漁船之際爲德國海底濳行艇放魚雷擊之未中星期日復有德國海底濳行艇攻擊巡邏波羅的海之俄國巡洋艦派拉達號及巴楊號兩艦卽向開砲猛轟派拉達號卒中魚雷沉沒全艦將士均溺斃海中（十二日） 
　　北京電俄使署接到俄京公報如下十一日維斯士拉河左岸通伊凡戈洛及凡爾沙伐兩處之大路上曾有戰事俄軍已在數處越過卡巴西安山侵入匈牙利平原他處迄未更變（十三日） 
　　西汀其電十日奥國步軍十五大隊在巴斯里亞羅馬利進攻塞孟軍隊孟軍迎擊之奥軍乃逃秩序大亂奥軍被追擊數小時死傷甚衆兵士被俘者亦多塞孟軍隊損失頗微 
（十二日） 
　　哈爾濱電滿洲邊界以西五十英里哈洛米爾村中發見疫症十六起内有十三起皆爲不治之症東清鐵路刻在滿洲車站及鄰近各站施行防衛辦法駐德日使及隨員已同俄京抵哈爾濱（十三日） 
　　華盛頓電美總統威爾遜謂自前次通牒願調停和局以來從未曾向各國直接提議和局 
（十二日） 
[其三德人德文報專電]  
　　紐約電德國馬兵一師在列里附近大敗法國馬兵一師又在列里以西四十基洛密達之哈碩白洛克附近重創法國馬兵一師（十二日） 
　　紐約電東普魯斯省邊界附近敗退之俄軍乃第一及第十軍團（十二日） 
　　紐約電波蘭南部之德軍進至維斯圭拉河在華沙南四十基洛密達格洛桀克附近擊敗西比利亞開來之俄兵一軍團俘敵二千名（十二日） 
　　紐約電俄軍已解泊里齊米塞爾之圍奥軍在爾才斯沙東蘭克特擊敗俄兵六師並在里摩擊敗哥塞克兵一師（十二日） 
　　紐約電九月初旬由亞强格爾運至英倫之俄兵兩軍團尙未赴法現與英兵共任海防共軍官奉命訓練英國義勇隊（十二日） 
　　紐約電羅馬尼亞擬仍守中立（十二日） 
　　紐約電丹麥京城某報載稱日本在太平洋之舉動甚爲奇特蓋就戰畧而論與攻擊青島實無關係也（十二日） 
　　北京電北京日報載稱本月十日中政府以抗議書致英使署反對英兵與日兵共佔山東鐵路日本答覆中國最後之抗議書謂日兵佔據山東鐵路乃其行軍計畫之一部分開戰之初即向中國聲明日本實欲維持中國之中立今後仍不變初志云（十三日） 
[其四英人字林報專電]  
　　北京電本月十日中政府致文英使署抗議日兵佔據山東鐵路略謂中國深知英兵並未參與此舉惟英兵旣與日兵提携攻擊青島故不得不向英國提出正式抗議云云英使署迄今尙未答覆（十二日） 
　　北京電據此間所得之消息謂青島附近之高山其形勢與旅順口之三百零三密達山相同日兵不日將由高山開炮猛轟不參與戰事之人民將予以離境之機會（十二日） 
　　倫敦電據亞姆斯特丹電稱德軍二萬餘名在加特勒克附近爲聯軍擊敗死亡甚衆（十一日） 
　　倫敦電據盎凡爾電稱某報訪員曾在齊爾塞特親見比皇狀頗安健比國將士跋涉長途頗形困憊惟士氣甚壯（十一日） 
[專電]  
　　北京電國慶閱兵式記者於八時抵場至九時大元帥由新華門坐馬赴天安門前後擁衛者有陸海軍總長參謀總長衛侍武官長步軍統領九時十五分鐘大元帥升閱兵樓奏軍樂九時五十分鐘隊伍開始行動先步兵行正步列陣式次工程隊行正步列陣式再次機關槍機關炮行正步列陣式末砲隊騎隊行快步列陣式至十時三十分鐘走隊告終大元帥由天安門及侍從者坐二人肩輿便道回三海計是日各隊伍成績禁衛軍最有精神陸路炮隊亦尙整齊砲身保存亦好其中山砲二連腐敗不堪拱衛軍及第十師隊伍操揀不熟兵無精神拱衛軍馬隊亦多瘦弱毫無威勢當場大元帥對陸軍總長段褀瑞云如此軍隊何能應敵應極加整頓云云 
　　北京電全國陸軍模範隊大綱均已定奪大總統特派王士珍爲主任督辦一切進行事宜頃事務處行文内外各機關咨會成立名曰籌辦模範隊事務處 
　　北京電張謇臨行時得袁許可與法人某訂立創辦合資勸業銀行草約戰事畢後三個月内發生效力張語楊士琦謂以後决不擔任部務非部務尙可勉任 
　　北京電粤官將合請以譚學衡爲該省水利督辦 
　　北京電張元奇擬以方占鰲爲奉天政務廳長方辭 
　　北京電外部於九日致函日使又於十日致函英使質問佔路理由 
　　北京電某報所載將開幤製會議絶對訛言 
　　迪化電迪化省城内破獲會匪機關並擒獲匪首周喬生等四人票布數十張其票布號數均編至一千三百餘號 
　　長沙電殺害臨武縣知事之匪犯王秉齋已由陳統領擒獲　　太原電夏縣敎匪首文滿堂現經董鎭守使派員擒獲 
　　廣州電廣東省城邇來黨人紛紛潛入進行甚急龍將軍連日破獲鄧鑑洪兆麟嚴德明等各重要炸彈機關 
[東方通信社電]  
　　烟台電據由戰線歸來者言日本海陸軍 
 
 
 

Page 3

 
 
以飛行機等之偵察敵之防備已盡悉無遺日軍凖備之攻城材料已有過多之感封鎖艦隊因援護陸軍之作業連日派遣各艦更番砲擊敵之防禦營造物總攻擊之際敝之抵抗力雖盡全力以期完全亦不可得蓋信其抵抗力已大減殺也 
　　東京電陸軍公報曰自九月二十九日至昨日（十二日）德軍發射之砲彈每日約有千五百發之多（十三日） 
　　東京電我軍昨（十二日）准青島德督瓦爾狄克大佐之請停止砲擊以便德軍收容死屍計二十二具（十三日） 
　　東京電在濟南之德國人四十二名前者請中國兵爲其保護今以日本收管鐵道不犯中立地帶遂以不用保護謝之現惟德領事館及德華銀行（電文有疑義）仍由巡警保護（十三日） 
　　東京電日本明年度預算於十二日提出閣議（十三日） 
　　東京電青島擄獲品内有達姆達姆毒彈（十三日） 
　　東京電德軍在海泊河左岸建設之砲壘塹濠鹿柴現已完成並以鐵柱鐵綱爲本防禦之第一線時時妄來逆襲日軍即由高地開砲擊之亢家莊及浮山村之德軍氣爲之噎逃向仲家窪湛山而去惟莫爾德克砲台應戰頗爲勇敢（十三日） 
要聞一 
[敎科書事件（十月十日國慶日）] [  遠生]  
　　此次外效部呈請禁止損害邦交之敎科書已奉明令照准所指之敎科書並非敎科書乃上海棋盤街會文堂出版山陰邵伯棠所著之高等小學論說文範也或云呈請非外交部意或云不然此節記者認爲無宣布之必要但其先日置公使致函敎育部屢次交涉敎育部回書頗有研之價值兹將日置公使與湯總長來往文件照登如左 
　　日本公使致湯總長書 
　　濟武總長先生閣下敬啓者本月十四日東京日日新聞曁大阪每日新聞論說有貴國敎科書鼓吹排日思想一層據云高等小學論說文範一書載有種種詭激文字挑發惡感鼓吹排日思想等語一一指摘抄登鄙人一讀甚爲詫異竊願無其事實伹因事關兩國感情頃由本館調查即有上海廣東漢口天津各處會文堂發中高等小學論說文範一書係屬山陰拍棠著作雖非經由貴部審定内載種種詭激文字挑發惡感鼓吹排日思想實有甚於本國各報指摘者矣特此抄錄附呈以供台覽且閱其跋文此書武昌倡義以前已經發行出書數月售銷萬餘部至民國三年四月重印十五次之多風行全國之情况旣可概見其於貴國一般心理鼓吹排日思想之深切實有不堪設想者矣最不可解者此書發行已經三年風行全國而貴國一般官憲更無何等措置言念及之至爲可惜查各國報紙時因誤會感情衝突言論過激常有其例但此項高等小學論說文範一書雖非貴部審定之敎科書旣係供用小學敎育此等詭激文字不啻於貴國兒童敎育一般感念有害耳且於兩國感情親交大有妨礙想閣下必有同感矣此函佈尊處以資注意高明洞察想有相當之措置以善其後者也順頌公綏頓首九月二十六日 
　　再上海某報譯載本國報紙此項中有小國民一語或以爲含有輕侮之意實則誤解之甚者蓋所謂小國民者專指小學校學生而言乃言年小之國民並非小國之民而言此間更無何等輕侮之意貴國報紙常有此等誤解實可惜也並及 
　　湯總長覆日本公使書 
拜啓昨奉華函謹悉上海會文堂出版之高等小學論說文範言論偏激有傷中日兩國感情云云查民國師範學校及中小各學校敎科書皆取審定制非審定者不得採用所稱高等小學論說文範一書未經本部審定各學校自不得採用且細查其中文字粗劣毫無價値可言自民國成立以來中國政府對於貴國交誼極爲和洽該書不過前清末年一私人之感想發爲文字而已不足以代表全國輿論也又查該書著者邵伯棠現己物故民國法律許人民以出版自由之權此次翻版與法津並不抵觸顧其偏激夸誕之處恰似貴國學者所著亞東之霸權一書抑或爲此等書籍言論之反響亦未可知貴公使注重邦交關心民間之私議欲調和兩國人民感情欽佩無量除面飭本部視學員至各省調查學務時如見有學校採用此書者隨時禁止外還懇貴公使轉請貴國政府將支那分割之運命等諸種言論善爲取締則傳話機之濫語旣無受話機之反響自寂此我兩國邦交上至要之務乞互相注意爲禱順頌公安日置公使閣下 
[美報之北京通信]  
　　大陸報七日北京訪函云本日晨間此間得到日軍已抵濟南佔領山東鐵路三車站消息德人原擬拆毁潍濟一段橋樑及車站現經中國當局再三瀝陳此項舉動與中日邦交必有莫大影響德人對於前此恐嚇之言遂亦不置諸實行近日由日本方面發生一種新聞傳說山東鐵路問題中日政府對已和平解决其實此種謠言並無一字可信觀本日下午中國當局復向日使署提出第三次抗議可知此事了結之期距今尙遠也此次抗議係重新聲明前此兩次文書之意一爲抗議日軍佔領濰縣一爲抗議日軍進行濰縣以西並謂何以迄今尙無答復殊屬駭怪等語末言日人破壞中國中立已達極點此次重行抗議務請及早答復並飭日軍迅速退回戰地區域範圍之内云日本佔領山東鐵路此時係其最好機會當然不欲遵重中國抗議自行退讓此項機會假定放手錯過將來戰事結束之時日本要求賠償損失必多制限蓋鐵路之業是時如不能證明爲完全官辦斷難指爲交戰國之財産强行要求令賠償之品也 
　　英國邀入日本與聞戰事之時未知亦曾思及攻克青島之後究有何種結果否華人對於日本佔據膠濟鐵路之事莫不悻悻然露出一種仇恨之色絲毫不諱推彼之意當以爲該路與其轉送日本莫若仍歸德人之爲愈也假令日本插足山東則將來之把戲如何華人之有經驗者皆能預言其實日人所據兩條要路（指滿洲及山東鐵路）適在中國首都南北兩方無怪華人對於此事格外鄭重大家推測日本之意將來當令青島作爲萬國通商口岸如日人利用山東鐵路使魯省變爲第二之南滿洲則開放青島之舉於中國究亦無絲毫裨益也 
近來俄人欲得一種特許俾在東三省北方建築鐡路兩條一由齊齊哈爾至安貢（譯音） 
一由安貢至哈爾濱成一三角形現時此事雖尙在磋議之中然中國鑒於山東之事新印腦際恐未必卽能應允此項鐵路按照現勢而論斷非一時所能獲利俄國之意當在軍事上着想非就商業上計算昭昭然矣 
[英報之北京通信]  
　　字林報八日北京訪函云張勳尙在北京余（訪員自稱）常見其坐一寛大汽車環行都城每出必帶有兩兵髮辫長埀手執毛瑟呵呼爲事其車夫在人力車稠密之中往往横衝直撞奪路而馳張兵之辮子較之張勳尤爲觸目蓋中華民國尋常兵士剪髮已久今京都人士忽見此軍裝之人埀有長辮未有不愕然怪異者然張勳與其兵士之所以著名者除其特别行爲外即在此一條附屬品而已 
　　張勳有一次告余云一日當奉宣統皇帝歸復九五之位惟未知現時尙自命爲救滿之好漢否此時宣統孤立情形張勳親見之後或者有所感觸於中加以雙十節參與閱操之盛未知能勿發誓竭力爲援否近日張意頗自誇嘗言願率一軍抵拒日人於山東都中人畏張者頗夥而妒張者亦不尠每有請宴張必不辭張覲見大總統已有兩三次據傳出消息袛聞大總統每次必以勇士爲讚而已 
德皇與英王來往之電 
（譯華德日報） 
[（一）八月一日德皇維廉致英王喬治之電]  
　　頃奉爾政府照會聲稱法國中立由大不列顚擔保請余允准而詢問如照此約件辦理德國能否取消攻擊法國之舉以術理言今日午後余旣於東西兩邊境業已頒有動員令則亦應與俄法事同一律照舊預備進行而違反内容之命令則更不能有蓋爾電之來過遲是可惜也但是法國如果請余允其中立由英國陸海軍隊爲之擔保則余自當取消攻擊法國之舉惟望法國切勿神經過敏徒逞一時之勇氣致事復决裂耳吾國邊疆之軍隊頃已接到電信與電話之命令不得逾越法境請轉知可也 
[（二）八月一日英王喬治致德皇維廉之電]  
　　若謂黎希諾斯奇（德國駐英大使）與葛萊（英外相）共話友誼時所通知者余則信其必屬悞會蓋當彼等談論德法兩軍實在之戰爭如何能免時奧俄兩國尙大有恊商之餘地也 
雜評一 
[戰事盲談（三十七）] [  （無名）]  
　　德人破盎凡爾撤駐北之兵以加入攻聯軍之軍此今日顯見之事實也故今日聯軍之左翼較爲吃緊然聯軍之左翼近於海道則自英増兵亦有便利故今後法境之戰事左翼必較右翼與中央爲烈 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南京䘏欵散放記二] [  吱逸]  
散放之情形 
　　南京䘏欵六釐債票係於每年六月十二月兩期發息其現金三十二萬元乃就原議擬發之八釐債票去今兩年之利息以之代入六釐債票此項息金並非六釐票本年之息亦非中央國庫支給乃江蘇省驗契費項下酌撥不過契費本爲國家稅之性質耳散放債票成數改自一成三分五至一成零五中分四級與前函有出入之處特正於此 
　　此項欵人　均以賠償金性質視之蓋吾國慶史上人民遭官兵刧奪事後而獲有如斯鉅顚之振䘏寓爲破天荒之舉即彼遭狼亂匪亂其焚掠之慘較寧城爲甚者亦復不尠今南京一部份獨有賠償與外人受損失一例相看不得不謂爲苦中之福當地紳士之盡力韓國均氏之熱誠均爲受䘏人銘感無已惟事務紛繁責任綦重採用分辦主義致起事務上之困難爲人指摘是其微瑕調查爲一部份核算爲一部分散放爲一部分劃分三部即調查之責任賑撫局及行政公署負之核算及送達通知書之責任散放䘏欵事務所負之散放現金債之責任江寗縣知事負之而核算及散放二部以金陵道尹總其成而輔以省城警察廳及备區警署核算散放距調查爲時一載編造原册員司大都紛散表册底薄輾轉抄寫數目訛誤在所不免及通知書送達再事請求其責任已不在陵道及事務所惟中有千誤爲十所差太鉅而有數百户之多是調查及核算二者必有一骩其職務其有相差無幾則係覆查酌定例從少數不能與之同日語也 
　　散放時日原議本月一日起儘發現金以乘　暦中秋節並以活動市面而三百元以下小衣最多四日即係節期四日内斷難散完復不易維持秩序更議至七日發欵又因未領通知書各户尙有一千餘家直至十日籌備手續已清十一日發給分東南西北四區東區在萬壽宫南區在湖南會館西區在朝天宫北區在曁南學堂其四城商會及内城各區續補各户均在東區萬壽宫散放每日散五百號以按級散放多有不便查根不易故每日限定號數上午由九時至十二時下午由二時至五時散放五人時間極爲寛綽地方廣關秩序井然其辦法固甚妥也東區約放二十日南區二十餘日西區二十日北區二十日内有二日以爲補遺之時凡當日之五百號未領者即另錄補遺册散放完了後再行領取領欵者由門外衛警察驗號碼是否在本日之内方行放入散放場所係以長桌十張每兩張分散百號一人查根一人發欵每日至午後即稀少矣散放了結尙有善後事務約至十一月底此一年來之大善舉方可完全竣事 
吾人於記載散歎終結之時有一語欲爲聲明者去歲損失總額爲金一千五百數十萬元其中實不相符以各人良心上之自白半數而已猶有不及半數者姑以半數論七百數十萬耳本地痞匪所刧獲約百萬因亂而損壞散失者三百萬間接損失者二百萬爲兵所掠者二百萬耳兹又至武人宣力之時矣吾高尙勇猛之健兒其亦念兵取其一國家將蒙十倍之損失小 
[日軍到濟後之京華近訊]  
　　膠濟鐵道問題政府接參政院質問後聞即向英國公使有所詰問　得確息已由英公使出而調停中國允許膠濟鐵路由日兵暫時管理惟於鐵路以外日本不得再有他項干涉並由英國擔保以免意外技節大約此次交涉即從此作爲小結束並聞總統亦將此中原委告知各參政矣政府接山東當道來電云日軍佔據濟南車站後商民始則恐慌異常嗣經經出示曉諭日軍僅佔濟南車站而已居民始安然相處現更與日領事議定約束日軍種種辦法以免將來衝突云 
　　交通部本擬派權景赴魯調查膠滅鐵路刻因該路已爲日軍臨時佔領已無調查之必要故派權景調查之說已作罷論 
　　近日由天津車到京之德人甚多聞均來自濟南蓋日軍佔領濟南車站後德領事即勸令留濟德人前來京津避難故也 
　　總紱以山東交涉日形辣手特電令蔡巡按使遴派大員來京接洽一切以免隔膜昨日覆電已派准予觀見之前商務司升任東臨道尹龔積炳來京報告矣　　外報記陸使談話昨日（九日）英文北京日報載有我國駐日本公使陸宗輿君艱於日本佔據山東鐵路之意見内稱陸君與廣和報記者晤談時謂余（陸君自稱）對於日軍之佔據濰縣以爲日本戰術上之錯誤以當時中國軍隊正按照膠州租借條約管理山理鐵路事務而日本乃以軍隊佔據鐵路也夫中政府並未抵拒日軍之行動則日本此項舉動似非必要關於該路之性質及該路與膠州租借條約之關係近日日本報紙紛紛誌載余猶記租借條約内之某條件謂在租借地域内諸段鐵路自應歸德國管理但膠濟一段則性質逈異蓋此段係訂明由中德公共管理雖由中德合資而保護之事按照條約則屬之中國軍隊此現在中國之所以接管該路也要之中國並未反對日本之意思則在日本一方面似不應有此等舉動自違日本維持東亞和平之素願云云 
　　美領已到濟南鹽政處願問美人巴爾馬語人云青島戰事發生西人旅居該處者均已先後回國惟美領事仍庽該島不肯舍去現經駐京代公使再三催促昨接來電已離青島前赴濟南暫寓某敎堂矣 
　　總統擬編青島戰史日德在山東半島起發以來已逾一月此項戰事雖與中國無直接影響亦有間接關係故總統非常注意以此事亦爲中國歷史上應有之材料特擬編輯青島戰史以作將來之參考已派統率處參議覃利實中立處主任步翼鵬會訂此項戰史云 
[北京新談薈]  
　　反對官吏被選舉權立法院　　及議員選舉法案約法會犧將於十三日提出審查報告前此達步黨某省支部會有電反對選舉人多設階級今該黨南寗支部又來電反對現任官吏有被選舉權原電云約法會議進步黨本部鈞鑒報載約法會議草定立法院選舉法許現任官吏有被選資格大違選舉原則實爲各國所無乞即删除以順民意而鞏國基進步黨廣西邕支部叩庚 
　　召集國防會議不確近日外人新聞有登載我國參謀本部於日前召集國防會議併臚列會議條件數事又謂統率處日來亦有同樣會議事項言之鑿鑿兹經探詢據參謀本部人云該部並未有所謂國防會議黎副總統兼在參政院議長事務甚爲殷忙不暇及此陳次長又爲公府統率處員之一若有會議事件必不致於參謀本部署内召集即統率處亦未聞近日有此等防務之會議現在時勢祗有嚴守中立國防問題不知從何說起云 
　　應還洋賠各欵實情日前外間盛傳本年應還賠款洋欵業已還清兹經確實調查並無其事惟外人以抵還賠洋各欵現頗減收欲扣留鹽稅餘欵以資彌補經政府與之交涉議仍按月撥還鹽稅百萬俟至年底如果關稅實有不足再由鹽稅餘欵撥二百萬兩以爲抵補此項交涉刻將就緒 
　　邊省協餉問題困難日前政府通電各省催解認國中央欵項其邊痟省份向來抑給恊餉者中央現實無法謹劑務即設法自行籌欵免致遺誤臨時需用云云聞甘肅新疆雲貴以該省自紙幣停止發行收入已不敷固轉尙有應解中央恊欵實屬無力兼顧云云 
　　銓叙局將添設帮辦自機要局設置帮辦二員後政事堂各局均先後援例呈請增設惟銓叙局尙無帮辦名目前局長張元奇在任時以參事方兆鼇品舉優長深資倚畀抵即薦充兹職方參事一再固辭致此議尙未實行兹聞郭局長蒞任以帮辦一職各局均已遍設銓叙局自不能獨異且郭係兼任機要局帮辦事務極繁尤須得人襄助聞已詳請國務卿轉呈總統示准日内即可發表 
[滇省各屬匪警彙誌]  
　　中維雲南中甸縣維西縣阿墩子一帶與西藏川邊毗連近年藏番滋事該處已大受影嚮原氣尙未恢復詎今日軍巡兩處接得滇邊急報略謂四种之鄕城因係藏地改流不久該處駐有防軍甚多不意近日鄕城川軍第二團營長陳步三受土匪連動全營叛變嵇旅長部下員兵全行被害定鄉縣知事亦被鎗斃現下匪勢甚兇意在竄滇因此中維阿一帶非常危急又接中甸來電略云中甸於本月中旬突有鄉城竄來變兵悍五百餘人携有快鎗子彈甚多攻撲甸屬金廠並搶刧村寨二處殺傷團兵十餘人後經防兵力戰至四小時之久始行稍退日來該處仍異常恐慌云 
　　臨安臨安縣素稱滇南首善區域人烟既多商務尤大匪徒易於藏跡昨得該縣僧息云近來臨屬曲江等處盜匪横行搶殺頗多劉旅長雲峰到任後即派隊前往游擊行至冷水溝地方突遇悍匪數百人彼此即關槍對敵奈兵少匪多勢不能敵反被該匪擊斃兵隊數人尙有數人不知下落排長帶傷甚重未卡生死現在已由劉旅長電省請派兵痛剿 
　　納樓元江縣河流所通之納樓土司地方因大半旁河故爲磨黑井運鹽水道不意近日沿河匪勢猖獗搶刧時聞昨聞運司接思茅電云據王布田邊岸轉運司事由簡舊來電稱納樓土屬渤渡沿江一帶多處聚匪搶刦頻仍昨僱小船多隻載運鹽觔行至中途竟被隔住賊勢甚兇若不設法懲辦實於鎖征影嚮不小懇請整頓前來查裴脚蠻板水道土屬地方爲磨鹽户分岸鎖額頗大務請派兵剿辦庶幾道路通行 
　　永善永善縣與四川毗連匪風極盛日昨昭通又有電致省城警備隊總司令官云據永善隊長曾傳恕報告有川界洗馬溪圓寳山大巖洞蠻匪馬長生馬魯打莨金吐竄聚衆千餘人於蕨巴山鎖口大火地一帶燒殺我滇僑民適我軍遥擊對岸因無船渡河即隔岸用鎗射擊斃蠻二十人傷數十人蠻始退回巢穴救出滇僑二百餘人由黄坪渡滇江岸然未大加懲創現聞該匪欲越滇報復我軍只擇隘扼守未便越界剿辦但非策請示前來處長查核蠻笑意關川滇重餉屢欲出擾惟滇僅隔一江若防範稍疎即受其禍除飭該隊長嚴察堵剿外特電請轉電四川巡按使迅即派隊前往痛加懲創使其歸服以免貽害鄰封云 
　　曲江通海縣日昨忽有匪徒百餘人持鎗入城圖逞常與巡警對敵後爲縣知事帶兵追散旋探知此匪係曲江林匪黨羽爲數衆多乃派軍隊馳往攻剿兹問曲江行政委員王君已有電致省云現在曲地匪黨猖獗李連長光前於十九日夜由通抵曲兜擒林匪魁等密商委員督飭團警爲鄉導協緝星夜往橋頭壩拿詎該匪黨羽約六十餘人藏若氏房拚命扺敵白朝至暮鎗斃團丁二名並鎗傷軍人一名及團丁二名幸軍團奮勇甲攻焚燒房屋該匪奔入他屋立即鎗斃匪首七名匪婦二名復又圍拿詎該匪至半夜乘虚擁護林匪逃回聞尙欲聚匪報復曲紳民恐甚委員處此危局籲懇鈞府迅飭李連長仍在曲鎭懾防捕云 
　　麻栗麻栗坡與越南運界向設有副督辦駐署辦理交涉防務頃間軍巡兩府接麻栗坡電云據報疇陽老街有匪四五十人持鎗聚賭横行街市拷吊良民當派隊長樂翹惠排長何正明率兵五十名於十九夜往緝匪等開鎗拒捕設傷一人我兵還擊格斃一名擒獲八名内有三名便犯重案奪獲單響鎗一枝小鎗二枝子彈數十賭具無數我兵無損云 
　　箇舊箇舊爲盛産大錫地方人民數十萬匪徒索多近日因大錫鎖人民難以謀生搶案更繁頃聞該處有電致軍巡兩府云九月十九號夜冲門口潘朝坤家被刧殺斃事主潘胡氏警隊圍捕鎗斃二匪衆匪逃脫現經隊長蘇鎭南緝獲正賊李兴昌馬家孔二名據供聽從黄有貴起意糾同普定紅余坤山並不知姓名數人及該犯等首夥九人皆持鎗械行刦黄有貴普定紅放鎗轟斃胡氏隊衆登時往捕同夥不知姓名一人中鎗身斃該犯等倉卒被獲現只行刦一次等供據此懇請即予鎗斃示懲云 
[港粤間近事紀要]  
　　港商集議募債香港華商總會同人因接廣東財政廳發下公債票二十萬元請代發行經港政府允准辦理故該會邀請各商於昨日下午叙議辦法主席劉鑄伯起言前兩星期省財政廳長嚴家熾寄到此等債票本會又疊接街外來函均謂我國財政支絀本商會應爲之發起代賣足見各人熱心愛國查今之債票有六釐週息及有折頭送國經手人此是中國與中國人債利權不致外溢照章有一善處如於十月内買者每百元僅給八十八元别有匯費二元用錢四元給予商會惟本會不取用錢如買者只給八十四元將來期滿可得回百元兼每年有六釐周息當前日施節使來時亦祈早買早着今利權操在吾人倘借外債則歸外人利權也今日特請各位到會商量如何辦法出售請各位各抒偉論旋由司理囗蘭泉讀嚴廳長之照會畢劉主席再云各位已聞照會之言惟今僅有日期二十餘天弟意有三辦法先由本會賣告白以廣招徠通知熱心愛國者來賣照價代賣不勸逼人及將章程價目送派與各取閱者未知各位卓見如何袁囗山和議衆贊成劉主席又言收銀之事又如辦法衆贊成托交通銀行大有瑞吉泰曁吉及明新等五銀號代售債票惟收銀之法由原人與各該銀舗照價買妥後由該銀舖給回收條與買客携來本會領换債票（該票係三連根者）何澤生倡議如該人買債票後當登報爲之表揚以示鼓勵衆皆贊成 
　　西江匪徒猖獗粤省李巡按使日前因西江匪徒猖獗特遣四江等巡艦巡弋西江詳查沿江防守情形昨該艦長等詳復以西江一帶南海三水順德三邑之江流防備最稱完密其順德之陳村容奇桂洲勒樓甘竹南海之九江沙頭三水之馬口青淇等埠均有兵輪日夕來往梭巡及百名以上之兵隊在此駐紥再溯江而上以永安廣利後瀝峽口肇慶黄江祿步悅城德慶都城封川界首等地爲要隘現均有專艦分段駐巡陸路防軍均由肇羅鎭守使布置完備自界首以達梧州則更有桂省兵輪來往帮同巡緝又李巡按使電軍警各界云肇慶李鎭守使廣州水警察廳鑒現據粤海關稅司偉克非咨陳准梧州關稅務司來電云有輪船數艘接得賊匪打單信函勒收行水須在都城地方交納等語相應馳報查近來西江賊匪打單勒收行水殊屬不法希即迅到各處軍隊巡艦認眞梭巡加意防徫毋稍疎虞爲要巡按吏李冬即又惠陽知事分報當道云三十日督隊赴甡坑角密拿悍匪羅标馳抵鷄卵水天晚暫駐當接本署專報東江鹽埠被攳擄去司事李南村趙伯行二人被搶槍枝十五桿等語當探得此帮悍匪五六十人來自西江似此猖獗情形令人髮指知事兵單力薄首尾實雞兼顧已分咨營區赶緊追緝現在查拿牲坑角一案順首西江平山白芝花一帶沿途偵緝此案要匪務期迅速破案報辦 
　　偵探拘獲嫌疑犯廣東水警廳昨據偵探廖漢雄報稱日昨搭輪至澳門在輪船尾樓與搭客陳安板談陳安自稱爲陳炯明黨羽等語因見其形跡可欵在澳跟蹤多日咋陳安又搭夜輪回省與一不知姓名人住河南洋商酒店三樓四號房細偵形跡秘密特會嵍將該陳安帶回解案等情當經蔡廳長派員提訊據供寳安人寄籍西洋近在澳門宏興公司賭館充招待員在船時并未講過陳炯明之事現蔡廳長以該犯雖不認供而述近嫌疑且搜出該犯致西洋領事官函信經領事批回信中有西洋人無案可稽等語足微該犯冒認西籍當此戒嚴時期未便輕縱昨已將陳安一名詳解將軍署收訊矣又七號晚十一時有陸軍稽查員徐某在東堤地方躡尾歹徒二人至大馬路前適遇潘統領警衛軍巡至旋喝暗號將二人捉獲一穿短衣一穿藍綢長衫搜其身上各有黨證一紙旋由軍隊僱一肩舆與短衣者乘坐并將長衣者反縳兩手隨行忽忽擁押進城解交將軍行署訊辦 
[粤省報界全體質問政界文]  
　　廣東報界公會國報時敏報南越報羊城報惟一報總商會新報商權報天職報共和報華嚴報人權報華國報七十二行商報大公報覺魂報廣州報安雅報等爲質問事九月二十八日奉到遺廳飭開現奉廣東巡按使公署飭開（飭文從略）僉以界線含混權限不分多有與法律抵觸之處諸多疑惑無所適從特召集同業開會討論按照北京報界質問陸軍部解釋軍事範圍成例謹備具質問書條舉如左一飭文依照弭患保安辦法第八條禁外交軍事之重要文件查中外法律凡言外交軍事者均指本國政府及本國國際事務政務言之今該飭文所指外交軍事是否完全屬於中國軍政國際政務範圍抑外國對我之事實及外國與外國間之行動皆認爲外交軍事耶此不能無疑者一一弭患保安辦法所言外交軍事之重要文件當指本國重要政策未發佈及應守秘密者言之若事實之披露自與文件不同本無可秘密之理且屬外人對我之行動或外人對於外人之行動是否亦指爲文件而在禁載之列耶此不能無疑者二一飭文依照弭患保安辦法第八條禁載造謡生事之訪稿查法律上造謡之意義係指全無事實揑造風說者言之但報紙有聞必錄傳說未必皆眞故普通刑律有造謡罪之規定而報紙條例則中外萬國無造謠罪之規定即有登載失實一經更正則全歸消滅是報紙實無謡之可造無事之可生今飭文含混其詞是否轉錄中外各報不論事實之有無概認爲造謠生事之訪稿耶抑訐駁外人對我之狡謀及言論亦認爲造謡生事之訪稿耶此不能無疑者三一弭患保安辦法第八條係禁載關於外交軍事之重要文件及造謡生事之訪稿今飭文乃引伸其義謂各報館凡登載新聞及著爲論說時評一 
 
 
 

Page 7

 
 
經官廳禁止即應遵照等因其文意概括是報紙之記載與一切著述無論如何苟不得官廳之同意即得以官權之作用禁止之究竟該項推類至盡之詞根據何種法律耶夫法律無正條官廳不能干涉此爲法治國惟一之原則豈行政官獨可以自由心瞪得破毁法定主義耶此又不無能疑者四一報紙條例全國通行與法律有同等之效力但其處分之手續或由警察執行或由法庭審判有一定之程序弭患保安辦法止聲明事前之禁載并無事後處分之手續是否仍依報紙條例之辦法耶抑行政官得自由處分耶行政官自由處分則報紙條例之效力又於何取消耶此又不能無疑者五一官廳權力概規定於法律之中惟適法之行爲乃得發生效力今飭文謂遵照呈准省章以行政處分勒令停版究竟此項自由處分權經省章何條之規定耶行政處分是否仍依法律耶此又不能無疑者六一飭文謂如再故違即勒令停版以符省令又謂遵照呈准省章以行政處分飭廳勒令停版等因查命令與章程性質旣殊體例尤異究竟何者爲省章何者爲省令耶弭患保安辦法是否即省章耶抑省令耶抑於弭患保安辦法之外别有所謂小章别有所謂省令耶此又不能無疑者七綜此七疑是報館在在可危將無立足之地但現在外患方亟内國之團體宜堅官民之感情宜固若復自相摧殘自相疑貳誠非所以自存惟同業等對於奉飭前因實有懷疑之點理合條舉質問懇於日内分别解釋明白答覆俾有所依據而利遵行實爲公便須至質問者值期主任陳柱廷謹呈三年十月七日 
地方通信 
[南京]  
　　馮將軍親訊蔣龔案日前被逮之蔣會燠龔敬釗二人均已解寗多日暫覊軍政執法處尙未審訊而日來錫邑士紳函電交馳代爲剖白馮上將軍以蔣龔二人案關國際重要擬於日内親提研鞫諭令署中傳達人員今後如有函電以及錫邑士紳前來禀見等情概行拒却 
　　飭辦新契紙費財政廳蔣廳長昨接財政部來電略謂喫稅條例第四條規定之契紙費經由本部頒發契紙式樣飭令遵辦在案現在直隷山西江西浙江福建廣東等省均已次第實行蘇省亦應切實舉辦本部規定劃一辦法凡未實行各省統限自四年一月一日起應即一律遵辦其所收費洋每張五角内准由各縣扣支十分之二作爲經微費其餘應悉數解庫致該廳所需契紙工木等費准予實用實銷按月造報 
　　派員履勘災情馮上將軍齊巡按使據海邑十八鎭紳董李象履等電以該境今秋露雨兼旬山水暴發市鄉村落盡成澤國現水勢稍退奇災已成懇請派員查勘等情昨特飭金陵道王道尹速即派員前往履勘災情若何分别給賑以救吳黎 
　　齊巡按維持治安辦法齊巡按以歐洲戰事日亟土匪乘間思動邇來所屬刧案迭起自非設法防範無以維持治安昨特與政務廳商酌維持辦法條例十一則分飭各屬一體遵照信行辦理 
　　礦務署行將裁併礦務監督署自今年三月間就中正街原有之高等審檢分廳設立每月開支千餘元現值實行減政主義之期齊巡按使聞已奉農商部電將此項機關裁撤併入巡按使署實業科辦理以節糜費並聞不日即實行着手裁併云 
[江北]  
　　土梟兩匪之互鬥江北鹽城縣境下蕩地方近有土匪多人因奪售私鹽糾同土棍於前日聚衆持械與梟匪格鬭如臨大敵互有傷亡商民恐肇巨禂頗爲震驚現經該地方紳董禀請淮揚鎭守使派兵鎭懾以保地方治安 
　　盜匪刦掠鄉村鎭郡對江二橋地方鄉民王玉成家於前晚忽被盜匪一羣明火執仗破扉而入分投各房翻箱倒篋搜劫衣飾銀洋飽掠而去計失贓約值六百餘金之譜現事主業已赴縣報告請爲勘緝聞該盜黨人數約有四五十名均係海州口音云 
[江西]  
　　調查財政廳被控案贛省財政廳長王純被控一案由財政部派委湖北財政廳長胡文藻就近查復胡即轉委武穴統稅委員陳景虞乘輪抵贛便同曹樹藩按照部飭内叙昌武將軍所控原電兩道係關賦稅改征銀元及取消市紋現金缺乏市面恐慌等事聞曹氏到贛後赴財政廳民國銀行商務總會調閱案卷查詢情形頗爲周密現已調查事畢胡曹兩員預備於本月九號往鄂會稿覆部 
　　國慶日之戒嚴贛省舉辦國慶紀念經昌武將軍會同戚巡按使飭屬搭棚結彩定於十號早間率同文武官員慶賀昨聞將軍行署接到秘密報告謂黨人約期於是日密謀起事報告内叙黨人姓名密謀情形甚爲詳晰常飭兵警各機關一體密飭所屬認眞戒嚴並嚴查旅館人數有無黨人混跡防範頗爲周密 
　　内國公債會成立江西財政廳附設内國公債處由王廳長派員勸募並於合間巷地方逍遥别館内設立南昌勸募内國公債會一處於本月八號開會成立財政廳長王純政務廳長陳嘉善豫章道尹何剛德南昌知事吳亮動新建知事袁延闓以及紳商等先後到會王廳長演說内國公債利益之梭推定熊元煌爲坐辦會秉鈺章福宗龔士材陳永懋宋育德傳國俊袁鱗諸君爲董事並派員外出分投勸募規定辦事時間每日十二時至三時兩縣知事及坐辦均須逐日到會惟董事輪流分班到會以均勞逸 
[廣東]  
　　警察廳示禁邪說廣東小城警察廳出示近日城廂内外發生一種邪說謂鷄龔生指喚人輒死道路傳謡致愚夫愚婦羣相驚擾以爲災異即在目前然從未見有能喚人之鷄亦從未聞有爲鷄唤死之人其爲不安本分之徒欲以左道惑衆從中造謠生事已可概見倘任此種邪說流布社會愚民無知互相傳述心致人心惶惑擾亂治安除行區密查告謡之人嚴拿究治外合行示諭仰商民人等一體安居樂業毋爲妖言所惑自相驚擾是爲至要特示 
　　增派軍艦鎭懾潮瓊龍上將軍昨奉海軍劉總長電略以青島戰耗日迫沿江要隘業由部派艦隊駐巡惟地方遼闊軍艦不敷粤省洋面未遑兼顧潮瓊重要處所應由粤海派艦梭巡等因龍將軍准此特飭海防辦事所認眞設防并加派寳璧江大兩艦前往游弋藉資鎭懾云 
雜評二 
[又向英人提出抗議] [  （步陶）]  
　　抗議抗議復抗議日人視之無物也雖有答覆於已成之事實無與也今據字林報謂政府又向英人提出抗議矣其理由以日英與國日之不合英實與任其責而撤兵希望遂並以屬之英人此其意蓋猶是參政院質問書中之所主張者平情度勢於理實爲至當八日英文京報載坎拿大人投函亦有（參政院之演說確係公平有理之議論）云云然則此次抗議雖英人固亦有一部份甚表同情也將來答復或不盡與日人作同一之態度寗非情理之所應有然而據另一方面消息則謂英已調停中國已允許交涉已將作一小結束若是則提出抗議意將云何豈英報所傳消息較爲遲緩耶抑另一消息尙屬揣測而不盡事實耶否則兩消息皆確而交涉别有波折之起伏耶此蓋吾人所最欲急知之疑問矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[捕房破獲命案之神速]  
　　　共總部捕房一千零八十八號華捕在三馬路外　草地　　鋪蓋内裹有男尸一具報請公共公處中西官驗明飯人勒斃並在死者身畔搜出麥根路益順押店計洋三十元之反袍質劵一紙着存捕房諭探緝兇解究在案兹悉則日由戈登路捕房包探陳永康侯阿寳持前項質劵同至該押店内詳細調查始悉質衣人往居附近旋查麥根路富源里一千零九號屋内之湖北人汪漢卿形跡可疑向之盤詰支吾以對遂在汪家内搜出手鎗一支鎗子二百餘粒並悉其同黨張春山李雲卿住居成都路同福里四百十三號門牌復將二人一併拘入捕房經捕頭向汪等詰悉死者名許老公係湖北人確被伊等謀斃看均嚴行收押昨將案中牽涉之婦人王黄氏張王氏張香珍一併　送公共公解請究先由三十六號西探殺辣門與華探陳永康等相繼上堂禀稱此案發現後即至益順押店調查始悉該皮袍係附近　源里一千零零九號門牌居民所質是以至其家查詢據稱名注漢卿始則承認曾當皮袍並云當衣之人出外未歸即告知其人被害忽般並無其人見其形狀慌張當即退出派人在外偵察詎汪精虚急欲搬逃甚至不及開箱用刀撬開取物是以將汪拘住抄出手鎗並詢知其同黨張李二人仕處得以一併拿獲且查張之右手指被人咬傷顯係於謀害之時被死者所咬被告等雖未庆認情實可疑應請訊究並將抄獲之手鎗子彈呈案請察聶裹漱商之美領詹君以案關謀害人命曾應撤究判汪張李三人及王黄氏等三婦一併分别押候訂期研訊所有起案之該被告等衣物器真暫存捕房候核 
[炸彈案與暗殺案之嫌疑]  
　　江寗駐滬偵探員米占元於上角二十二號午後在公共租界芝罘路旁合路轉角被人抛擲炸彈未中該採疑係寓居法租界之尤成章所爲報請法捕房將尤拘解法公堂訊究並派其手下之余處臣吳守才到案作證聲請帶回未允嗣經張代總巡查悉以出事地點係在英界派探前往提回澈究等情已誌前報兹悉法捕房石代總巡已於前日諭令中西包採將尤押解至公共總巡捕房禀奉張代總巡諭着押候究詰口供再行解送公共公廨訊究 
　　又聞米探員手下之吳守才（即吳守山）經法捕房查係范鴻仙被人暗殺案内之要人禀奉孫讞員出票提究在案故前日法捕房中西包探押解尤成章至總巡捕房收押後公畢出門適吳經過彼處該探等即將吳扭至總巡捕房呈出信票並禀明前情奉飭准予帶回訊辦 
[五誌暗殺二命之駭聞]  
　　本月八號有住居法租界後新街精益里五十一號門牌之　消珠家閣醫生陳蓉舫及傭婦被人暗殺後由探目眞館榮沈傷福包採韓邦達華春林等拘獲陳之家丁革紹桂及董之姘婦侯氏等解經法公堂訊供不認分别管押再候覆訊在案兹法代總巡石維也君以陳蓉舫前娶吳氏（昨報所載者爲奚氏未知孰是）爲妾該氏於本年陰曆五月間私行逃逸至今未獲與此案似有開係查得該氏之胞兄吳四福現住滬上故飭採將吳四福傳入捕房詰問伊妹匿跡之處吳稱胞妹私沈之役小民曾到遇隊家詢問陳因既有野心不欲追究至胞妹因何私沈現匿何處均不得知此案與小民毫無干涉睛爲查察石君論交的實保人出外限三天尋交伊妹吳氏到案聽候質訊 
[解送眼線指拿之黨人]  
淞滬警察五區第一分署日前據眼線指拿緝獲黨人李開元朱福郎邸鳳貴董正昌于小毛沈玉山等多名已議昨報昨日下午該分署員將該黨人李開元等派警押登水巡隊小圇護解至廳睛爲收訊黨由徐廳長諭飭拘留所收押候飭司法科長李佑元君提訊明確再行核辦 
[挑動交涉之謊報]  
　　沈仲華（即陳仁華禺居虹口華記路三號門牌著有）民 
國春秋一書中有毁謗袁總統與浙江興武戕軍之語經浙江莊　侦探在闡北華界將沈拘解鎭守使署訊究後即由沈之表弟朱鶴年串同范玉清至捕房謊報沈被唐無界帮同浙深在租一界誘捕業經捕房將唐拘　公共公廨迭經中西官訊明實係謊報　唐開釋朱范押候會商核辦在案昨晨由廨復訊捕房代表牛門律師上堂聲稱被告此種舉動易使捕房與警局交涉非尋常謊報案可比應請嚴辦訊之二人俯首無詞俞代婁讞商之美領傳君判朱鶴年罰洋五十元無洋改押六禮拜范罰洋二十五元無洋改押三禮拜分别示儆 
[世界平和祈禱會]  
　　上海青年會昨接北京基督敎各公會公電云上海基督敎各公以及青年會鑒歐洲戰事迄無寗息之望創痕謹　慘不忍聞且又　　擴張景響東亞人力難捄惟有仰賴上天好生之德祈求救恩惠我中國普及全球刻由本京敎會及青年會發起定號陽曆本月十八日下午二時聯合全國基督信徒開世界平和祈禱會議到望聯合貴處　附遲所有敎會青年會届時聚會同申禱告其有願意分會同時祈禱者聽京中敎會聯合祈禱時大總統副總統均派代表赴會貴處亦可即請官府蒞會以昭虔敬北京長老會美以美會倫郭便公理會中華基督敎會牧師李玉山會國治高天河李本源孟斷曾青年會會正王景春同叩支上海青年會接電後當轉知各公會即由上海佈道聯會會正袁恕庵牧師等預備一切定於本月十八日下午二時假山東路麥家圈天安堂舉行大祈禱并於行柬請上海各長官紳董學士届日蒞會同禱云 
[孫武之考察軍事談]  
孫堯欽君於本年春間漫游全歐考察軍事頃者由海道歸國道經滬上前晚開茶話會於萬家春招集滬上報界一堂酧酢談論甚歐席間孫君發表其考察之所得錄其大要如下 
　　德國陸軍之種種人第知德國陸軍之强而不知其所以强蓋軍人之大忌在於驕德國訓練陸軍無在不欲減除其驕　他姑無論即以最小之事證之幻燈（即電光影戲）之戲各國靡不有之然各國影片關於戰爭之事咸飾以本國勝而他國敗而德則專演本國之敗狀使軍人袪矜張之氣有警束之心寓意之微使人深省加以全國皆兵自德皇以爲之倡故人民以不隷兵籍爲羞而無以從軍爲苦者其最特色者則服從命令是矣今亦以最小之事瞪之無論何國軍官凡服軍服者途遇兵士無不立時行軍禮故甲營之長官可以指揮乙營之兵士指臂相軍不分畛域今日以甲統馭之可明日以乙統馭之亦無不可蓋兵士咸以國家爲訓提抵知有國不知其他此次戰端一開德政府動員令甫下一星期間即召集五百六十萬人運行之敏捷詎不可驚乎予此行之目的係欲知四五十年來德軍之沿革非徒欲知其近時戰術也德在普法戰爭後其軍事尙未發達德皇維廉第一及俾斯麥極力防止悍將驕卒訓練加嚴佐以科舉朝夕改良蒸蒸日上故其陸軍乃有今日再以器械論大砲一項前數十年式尙如我國舳板砲船之砲其後經六十餘次之改良乃至今式火藥一項其始由我國輪往後經八十餘次之改良乃成現在之砲式火藥亦然慺次廢用之鎗砲火藥猶貯在於一館以備參考蓋使人研究比較史致改良而德軍械之龍每年進步未始非職是也至於槍砲廠多私辦者猶見進步政府對於發明改良諸品皆有奬勵得之者以爲至尊榮之名譽故彼此競爭甚切因競爭而愈進步矣現在每月全國可造槍五百六十萬桿如克虜伯廠每月可出砲四萬尊飛行機每月可出一百隻蓋鎗砲廠中所雇請專門技師皆在士官學校卒業所學程度甚高各廠皆然即如西門子公司亦如是也前所述之影戲在德有五百餘家每家皆收益數百萬蓋影戲可以實騐種種物理補助敎育良非淺鮮余在德所觀影戲中有一片乃照其砲彈出腔在空中飛過由此至彼之狀即空氣之蕩漾亦盡映入洵不得以游戲之舉而忽之也余以爲中國今日與其盲從現在歐美之現狀莫若考究其進步之方程彼之由粗而精由拙而七皆有一定之方程在非可躐等而幾也德軍營中即如梳頭刷鞋等皆須一一敎授使入營者原有性情遂漸改變顷使人變爲一種器械訓練之術殊可師矣 
　　法國陸軍之種種法國專隊專其兵士雖比較德人爲聰明然秩序較鬆如飛行機原發明於法國其最良者至可倒飛逆走然能駕駛之者百中之一二砲亦敏捷仴砲隊中軍官不如德德軍士向他國軍官亦必行禮若法則余謁其總統時雖衣大禮服未見軍士之向余行禮繼見其軍人彼此　過亦不行禮始知其由來如是殆以共和國而然歟法地風俗民情儼如滬上唯屋廣人多耳其軍額不減於德予在法時適遇内閣更迭陸軍方面不能多所聞見故居一月即行返德意欲參觀德軍秋季大操適遇戰事遂於八月八日乘軍用火車眰荷蘭由荷經英國海峽以就歸途自英至法航路中所遇軍艦甚多在法海岸所乘船因受檢查爲法艦轟一炮沿途所過要塞或遇軍艦皆被檢查於九月十八日乃至新加坡新加坡之華僑皆頗愛戀祖國在前清時代因不欲受專制壓迫故不願歸在海峽殖民地一帶經營布置予登陸時幾如身返祖國其苦心經營有足多者僑民多有無學問不識丁之輩而能積聚財産百數十萬其能力亦可想見彼等皆願歸團唯　能即歸此次開戰華工多失業大公司已送工人歸國唯小公司之工人則何留彼外人對於華僑之巨富者亦办常聯絡有潮州劉某者病殁時英人爲之下半旗吾政府何可漠視之乎 
[製造局記事]  
　　輜重砲尙須改良陸軍抓派委軍械科科長韓麟春來滬駐紥製造局監造炮械砲彈各件曾誌前報兹悉韓科長此次來滬携有輜重砲圖樣一紙是砲形似機關銷惟每一分鐘袛可開放彈子八十顆如果　數再多則砲　已熱恐有炸裂之虞蘇因北項砲械甚爲輕巧故昨由鄭總辦傳諭鎗砲各廠委員按關研究設法改良以成利器云 
　　商定開工日期製造局此次奉部核准先開砲鋼彈機四廠原擬日内開工兹因材料未齊員司工匠亦未編配定妥機器各件尙須裝配致難尅日開廠昨鄭總辦已與部員韓科長商議妥治准於十一月一號將砲鋼彈機四廠一律開工即將决定日期呈報陸軍部查核並請將部撥月欵三萬金按月滙滬倘若稽滯實無挪借之處祗可以停工作云云 
　　工資減折核發製造而總辦鄭汝成君以此次開工實爲趕造砲械起見並非全廠開工且月撥部欵有限所有砲鋼彈機四廠工匠之工資應照前定薪水減至八成核發以資　省昨已飭令各廠委員轉諭各工匠知照矣 
　　驅逐江北划船步兵第七旅臧旅長查得製造局南首江邊頭浩浦灘近有江北划船停泊甚多現當　言蠭起之際恐有黨人勾煽該船户等窩藏危險物品及容留匪人情事故於昨日飭派參軍王殿魁督兵驅逐以重防務 
[寗垣鎗斃黨人後之宣告]  
　　江蘇軍政執法處宣布李自維等罪狀云案據本處稽查官等獲送亂黨李自維即李中俠姚紀唐即姚炳垣别號少帥龍錫卿即龍次青三名並逆函地圖日記簿各件一並送案當即會審查姚紀唐一犯供係曾補陸軍步兵少校實官業經本處面禀宣武上將軍電咨陸軍部轉請褫革旋准部復奉大總統批令姚紀唐著即褫革陸軍步兵少校歸案從嚴訊辦在案今已訊明李自維姚紀唐龍錫卿三犯均曾隷軍籍輙敢在省城密設機關同謀不軌李姚二逆均赴申與同黨之傅大願瞿子受等謀三次革命進行方法龍則赴上海鎭江揚州等處聯絡同黨張運連黄少卿譚立吾等且李自維與東京叛魁曹復初上海莊永泉僧息時通此次三犯會議逆函内開竟稱南京揚州等處軍隊已運動成熟請卽速發動員經費並查閱姚紀唐日記悖逆之語令人髮指察核各項情形該犯等之意圖擾亂自本年三月間以迄於今蓄謀已久不但甘心圖逆且皆係叛黨中之重要分子若非先事破獲其茶毒生靈何堪設想應後嚴將李自維姚紀唐龍錫卿三犯均照共犯内亂罪執重要事務者論各科其罪皆判死刑仍依軍法一律鎗斃以寒匪膽而靖亂源除執行外合亟宣布罪狀爲此仰軍民人等一體周知此佈 
　　照錄李自維即李中俠致曹復初原函（係姚炳垣主稿）復初先生賜鑒前奉惠書敬悉其時適弟以事被牽致稽答復現牽訟已寢堪尉錦念日昨特上草言諒邀青察此問所辦寗鎭維揚事宜前弟力不逮乃與姚君少師合夥進行事業日益發達益姚君於軍事政治皆有所長各部大多數僉贊成而倚賴之且與弟宗旨恒合處處以穏健持重行之如是數月以來團體愈堅勢力愈大雖經濟萬分困難亦勉力支持到今實爲吾黨之幸也現一切手續極其完善一俟大處動作相機應變决日臨兩倉惶兹　詳細情形分别列後 
　　一楊州方面除囗囗一營臨時處置外有六營之兵力可靠其十二圩瓜州六合鹽城下河以及江漢口師亦約六營之數皆早已成熟并十分可靠囗囗囗囗囗以前屬官十員混入充兵運動得手可靠蓋經營其事全屬舠健分子確有把握 
　　一鎭江方面囗囗囗囗全數成熟惟囗囗囗臨時去之 
　　一寗垣囗囗局可用之槍械實屬五千餘支尙有損壤者極多子彈約一千餘萬顆内中守兵皆我之可靠者極爲沈著由揚代表連絡東台徐淮海各路錄林勢力頗張 
　　一南京方面囗囗囗囗囗囗囗囗兩旅成熟可靠之數者均約四分之三起先運動以下級官及目兵入手除二三營長可靠外其中級以上概置之臨時便宜行事可也其囗囗山囗囗山囗囗山囗囗山囗囗城囗囗台各砲台均各舉代表經營胥在我軍掌握砲閂概已完全有先得此物者以下關及浦信鐵路之小工數千人入城佔領隨時編入軍籍（因多係退伍兵） 
以上大概情形敬爲先生一詳陳之惟目前所急者動員之經費耳倘承一臂相助事成當以特别酬答先生其概然相許否耶餘不贅此請旅安 
　　姚炳垣致張運連譚立吾原函兩公賜鑒弟久仰大名莫親山斗思慕之忱無時獲已前者賓君楚才過滬晤談籍悉大局胥賴腎勞支撑熱心如公等實欽佩無已本欲晉謁台崇一吐年來衷曲奈風塵奔走輒不如願想識荆有緣當良晤匪遥也頃承黄君少卿過江佈示領悉種種尤爲心折弟謬參驥末愧乏材能惟誓水盟心百折不回用副諸公之厚望至尊處壽維進行支配一切特懇兩公操持全權會同辦理而後方援助以及外交手續聯絡各方同人應負完全責任决不至臨時掣肘也惟須暫守穏健稍俟時機耳蓋吾輩作事以輕躁之覆轍爲戒兩公高明諒亦同情倘大勢已至開張有日届時弟偕同志三數携帶要件親臨贊襄不以門牆見拒是爲榮幸餘囑黄君達意兹不具贅專佈敬請偉安維希心鑒百益 
　　譚立吾覆姚炳垣原函（中多隱語）少師老先生鈞鑒敬啓者無别今特申告先生晚於陽月十六號在府上起程以至十七號晨抵揚即十八由揚抵仙鎭及其與先生面商分辦小店一專心懷日夥共成生理求榮即日以派同業三人往東清兩處驗看街市長堅不知其地利可好否倘其市面確成有靠有望之期不日有信返密餘不多言即請勛安 
[小工結隊游行之被疑]  
　　十一號晚八時許駐紮龍華之第六團團長龔銘卿部下陸軍一排出外放哨巡至八步橋地方見有形似小工者數十人結隊游行沿途譁噪上前阻止不聽該兵士等恐有别情向天開放空鎗一排示威各小工見之大駭四散奔竄沈入日暉橋各店舗避匿兵士跟蹤追至遍查身畔並無危險品物詰據該工人聲稱實係龍華子藥等廠小工放工回家並各出廠中所發腰牌爲證該兵士查騐屬實遂釋放令去巡畢回營禀明龔團長龔據禀前情除出示禁止各廠小工人等放工出外不得深夜結隊游行沿途譁噪外昨復禀請鄭督理轉飭各廠委員嚴爲約束 
[平度郵件又通]  
上海郵務管理局局長魯士君昨日發出布告云照得山東郵務區内之平度局現在已復行開辦特此布告希各通知 
[遏止聚衆要挾之恶習]  
　　某公司各輪船上所用之侍者庖人公舉高某爲代表聚集多人會議要求公司中增加工資事爲捕房所悉飭探將高拘入捕房准予交保出外傳諭各侍者不准霸持挾制現法捕頭探恐仍有聚衆會議滋擾情事故飭各探捕在碼頭上嚴密查察如有前項情事即行報告聽候核辦 
[遊人飽受虚驚]  
　　湖北路浙江路口樓外樓近來添置玩物並演唱灘簧遊客頗形擁擠前晚十一時適印捕追捕追捕快馬車狂吹警笛一般遊人疑係火棉相警相率逃下一時男女之失釵造履者甚衆迨至樓下始悉其情然已飽受虚驚矣 
[紹興同鄉開會彙誌]  
雙十節下午五時紹興同鄉會會員在華慶圍開第三次晚餐會到者二百餘人會員邵仲輝曹慕管杜亞泉裴雲卿陳繼武諸君相繼演說至九時散會習日午後二時全體會員又在永錫堂開第四周年大會到會者約數百　推曹慕管君爲臨時主席宣告開會繼由議長杜亞泉君報告議事會事務總董宋漢章君報告董事會事務次由主席提議擬倡辦紹興公學先籌基本金三萬元多數會員皆主張急進擬明年春季開學尅期觀成然現在籌欵綦艱且爲期過促春季開辦之議勢難實行惟有先從籌欵着手開辦遲速當以經費籌足之時期爲伸縮次由田資民裴雲卿相繼演說次由會員投票選舉議員當場開票揭示當選議員五十九人五時攝影散會是日會場且備有音樂兹將當選議員姓名錄下　宋漢章　徐乾麟　何秋士　陳樂庭　何長庚 
魏清濤　田資民　斐雲卿　杜亞泉　陳一齋　王鞠如 
孫鐵卿　胡煕生　施載春　許默齋　蔣福昌　袁雲生 
田祁原　李菊亭　陳茂恒　田澍霖　徐杏書　嚴爾梅 
何丹書　魏鴻文　邵仲輝　沈晋鏞　田五豐　何鶴鳴 
陳繼武　馮芝生　魏頌周　田永詳　馮嘉詳　周岷源 
羅坤庠　周子慶　馮蔭三　張雲書　李濟生　何谷聲 
謝惠塘　吳宗堯　陳馥苞　戚純芳　陶梅生　何元增 
吳善卿　孫廷煥　王盈昌　俞達夫　賈玉田　陸道善　 
毒孝天　深服周　徐行書　邵月如　蔣泉茂　邵勉臣 
[敎育與國家進步之關係]  
　　寰球中國學生會訂於本月十五號即星期四晚八時邀美國哥倫比亞大學哲學博士又紐約大學敎育學博士郭鴻聲君蒞會演說（敎育與國家進步之關係）郭君在美研究敎育學多年前歳由江蘇省敎育司委託考察歐美敎育狀况甫於今夏回國云 
[徐廳長勒緝匪徒]  
　　淞滬警廳徐廳長訪悉南市浦灘各碼頭及電車上落地段每有匪徒委機攫竊行人財物並有著名竊匪沈福榮專在沿浦要道站立彼中隱語曰立山頭接授贓物如有重要贓證失主追究或經警探查拿彼即出爲關說施其運動爰特嚴諭偵緝隊士限日將沈匪及其黨羽一併拿獲解廳以憑訊究云 
[巡船禁錮鹽販]  
駐紥南市董家渡之緝私營某隊隊長前日在十六舗迤北浦中查見鹽船一艘立即扣留將鹽販阿金拘至該巡船錮禁多時迄未放歸兹爲租界水巡捕房查知已派深來南恊同水巡隊前往查察矣 
[鍊金廠之取厭]  
　　城内普育堂側有鍊金廠一所每於鍊金之時惡味四溢該堂以有碍術住一再呈請當道勸令遷移迄未照辦昨普育堂董陸伯鴻君又具呈滬海道尹公署略謂本堂留養男女數百人之多因此而病因病而死者近兩月中頗不乏人伏祈勸令遷移以重衛生而維善舉云云聞楊君已飭行上海縣知事淞滬警察廳勸令遷移矣 
[財政委員抵滬]  
　　財政部此次派遣調查委員一爲調查江浙兩省田賦一爲調查浙省鹽務均於十月初由京南下調查田賦員爲常吉德壽（日本人）李盛銜（江西）蔡培（江蘇）三君於昨日抵游寓孟淵旅社調查鹽務員爲楊天驥（江蘇）於數日前抵滬因附帶勸募内國公債事業與中國交通兩銀行及商會諸君接洽現聞上兩項關查本員已約定於十四日早車赴杭將浙省稅務調查完竣再回江蘇云 
 
 
 

Page 11

 
 
[擾賣生梨之釁端]  
　　崇明人　　　由廠　購物來申於前晚衆新寗小輪迓　當諒輪尙宋　　之前有一般小販携帶食物輪船兜售内有一賣生梨之　　　　　拒賣與　耀仙倪籌以舞錢鉅潘硬欲　買以致往　　　　　將秤梨之個盤擊傷倪之面部於是五撥登岸　守安　　拘送警　　日　　方檢察　　當由汪廳長派員預審兹駐明倪受傷尙　　　　　　　　　狗收押候辦 
[調脛絲絲]  
　　無頼　　　　阿標前日下午在老朱家宅攔路調戲　絲女子周四　　　　　　被捕查見拘獲昨解公共公堂經中西官訊知　係過　判押西牢四月期滿逐出租界李押兩月分别示敝 
[流氓强搶烟土]  
　　陳朱氏投法公堂控稱氏與兒子在英界購得土三十四元行經法租界將近里口被流氓陳阿四糾黨張洪生軋住指爲私帶犯禁之物將土搶云婦人身奪被陳行兇毆傷是以招捕拘獲求究訊之陳供認搶土行兇不鍏張供同搶是實判陳押半年張押四個月以儆 
[私帶烟土之科罰]  
　　前日閘北檢察分庭將訊實之烟土犯起訴審判分庭經孫推事判决王得勝帶土二兩半罰洋十元唐立寳帶土六兩罰洋八十元王雲生帶土皮八兩罰洋一百元吳何福帶土四兩罰洋二十元張三郎帶烟具罰洋二元王史氏帶土二十七兩罰洋二百四十元狄　氏帶土十兩罰洋一百八十元陳佑卿帶土入錢罰洋五元一併押候繳洋開釋 
[又獲烟犯]  
　　閘北四五兩區各警署前日將查獲烟土犯毛阿寳等二十四名抄出膏土藥丸共計一百六十餘兩均送檢察分庭預訊一過押候起訴判决 
[獲賊私辦者其鑒諸]  
　　本邑西鄉關港地方陳康氏家因迭次被竊於日前拘獲竊賊胡關卿一名該氏遂招令多人將胡捆　吊打並將香火燙傷胡之胸部嗣爲該處地方警局偵悉派警前往將該氏及胡關卿并拘到區解送警察事務所轉解地方願業由檢察官預審明確起訴審判廳在案昨由端木棻推事官會同李紹基檢察官公開刑庭研詰陳康氏供認行凶不諱李君起訴此案事實以陳康氏私　逮捕實犯新刑律三百四十四倐又犯三百十三條第三欵傷害罪請爲公判問官擬得私擅逮捕應處徒刑三個月傷害罪應處二個月半姑瓴鄉婦無知從寛判令併科徒刑三個月零十天判畢仍命譞押聽候統行胡關卿另行判决 
[被告不認抵借]  
　　凌夢周投法公堂控稱前有周春山將田單一張托商人向内姪女張氏抵借洋銀到期不贖核計本利洋五百六十元商人已如數賠出收回抵據奈周竟置之不理求請訊追周供商人並不向凌抵借田單實商人之産被妻弟陸雲庭借去抵洋後因受抵人欲産主到場故由妻子前往婦女無知字由妻子所簽是守聶讞晨判令退去俟再訊核 
[作保者亦須覓保]  
　　胡集甫姚君武黄子斌等前至法公堂控裕豐泰火腿公司主畢錫功虧欠往來貨物存欺等洋三千餘元畢聞被控　逸在途尋獲求追等情判交人銀兩保限十四天交洋在案昨有仁昌號主王西林投案作保旋經捕房報告稱畢欠數甚巨仁昌一户作保不敷被控之數請示聶讞員諭王曰一艦交保如有脫逃情事須由公堂負其責任今畢准爾其保巘爾須再覓一的實店舗爲爾作保方准保去 
[公共公堂瑣案]  
　　美商勝家公司控林友寗騙取值洋七十五元之縫衣機器質洋化用一案昨經中西官復訊屬實判林押兩月機器交原告領回 
　　木作頭孫少慶控馮阿毛在塘山路藉端拆稍洋十元等情昨由捕房將馮拘解公堂訊供不認判押候原告邀證到堂再訊 
　　無賴孔阿富因被陳李氏控其在東有恒路騙取伊女陳蘭仔衣服故昨日由捕將孔拘解公堂訊供推賴判押候查明再訊 
　　楊志剛控孫瑞麟王英芳不理押概洋五百餘元又李周氏控夫李王書不顧瞻養等案昨由捕房將該被告等傳案分别交保 
候訊 
　　山西路三百零五號門牌雉妓院鴇婦王瞿氏因容留幼女小鴨子在院由捕將王鴇拘解公堂訊判罰洋充公該女暫留濟良所候查明是否親生再核在案昨晨由廨復訊之下判該女仍留清良所俟年歲稍長自向該所商酌遣嫁 
　　張阿春前日在廣東路串黨攫取鄉人尤壽甫值洋五十一元之烟土被捕拘獲昨解公堂訊供推諉判押候查明再訊 
　　流氓金紫雲在南京路攫取廖紹仁金挖耳由探查獲昨解公堂訊實判押兩月 
　　福建路六百五十四號門牌旅館主李星華乂七十三號客棧主謝季常均因容留妓女在棧拉客被捕房查悉昨將李謝二人併傳到案訊實判各罰洋五元充公 
雜評三 
[自相殘殺] （字） 
　　索提炸彈案嫌疑人之人已亦爲暗殺案之嫌疑人而被人捕去可知滬上之迭次兇案除一二謀財害命外餘皆仇殺也此方與彼方有仇則殺之殺之而彼方之仇更深矣則亦必欲殺之而後已寃仇相報愈演愈劇吾國人何自相殘殺之甚耶嗚呼 
來函 
[進步黨本部上海交通處函]  
　　敬啓者頃據本黨本部函告中日聨邦之說京都並無所聞丁君世嗶亦無前往濟南遊說之事（張君伯烈並非本黨黨員已派人前往接洽）萬一有倡議聨邦者本黨認爲賣國之言必當抵死抗拒匪特不予贊同而已現在交涉吃緊難免不有奸徒造謠煽惑望通函各報館更正並表明本黨熊度云云又前本黨對於時局之主張兩條（一）吾黨對於各交戰國嚴守公平態度（二）吾黨爲達前項之止的凡有侵犯我國中立者極端反對之并以附聞敬乞刋登貴報是所至感 
[張伯烈致上海某某報館書]  
　　頃讀貴報十月二號第二張及十月三號之時評載有中日聨邦之風說新聞一段謂進步黨員丁世嶧張伯烈等在京有提倡中日聨邦之說云云竊鄙人自衆議院停職以來寄跡都門凡百所事概不與聞至於政治問題尤屬絶口不談且鄙人向係共和黨員與進步黨毫無關係丁君世嶧雖屬同院老权經年以來未曾謀面而貴報如此云云訪員含沙射影貴報傳聞異辭亦無足怪惟鄙人不幸生長中國丁兹時艱縱不能如亭林所云天下存亡匹夫有責亦何至喪心病狂若是自問平生以來所行所爲昭昭在人耳目中非得失原有公諭此等齊東野人之語本無足辩然曾參殺人賢母駭走完用賣國安氏興悲度貴報愛國愛人之心諒亦不忍昌此邪說也希速更正爲荷 
[陳桂記等函]  
　　閱貴報本月二號本埠新聞欄内登載浦東各碼頭小工請減房租一節流覽之下不勝詫異查敞處並無房屋租與小工亦無提議此事所載原因全屬子虚想係貴訪員傳聞之悞用特函請更正以昭核實陳桂記張妙記張錫記同具 
 
 
 

Page 12

 
 
   
 
 

Page 13

 
 
自由談 
游戲文章 
[滑稽脉案]  
　　民國老先生八月十五日診 
　　久病不愈燥極津枯派浮而數肝木横行頭暈目眩心不自主見人痴呆若懼聲身痛癢莫知雖牛飲而不止渴即靜臥亦覺心驚手欲舉而不能半身不遂口將語而喘嗽什肺相攻在前固已失調今又加之外咸以致中燒外熱上濁下虚法當内生津而固氣外疏節以驅邪磜纒綿日久精氣雙虧擬表理兼調辛凉並用然病勢已迫殆入膏盲若不别請高明將恐沈疴難挽防巽木中横氣精汗脫候政 
　　金銀箔（寳同）千萬磅麥肯心百萬尊好外膠（交同）多位　　生　軍百師團　　萊　菔兩兆支　禹餘糧數百倉 
　　雷丸（艇同）百艘　五排子兩兆箱　鐵甲（鼈甲同）百艘　引公鯉（理同）　一個　魯作藩醫室（不受酬） 
詩選 
[楊柳枝四章] [  何傑才]  
　　楊柳依依拂面絲章臺搖曳亦多姿幾隨窗外微風武惹動樓頭少婦思簾幕低徊枝濟旅空庭寂寞葉參差無端幻作濃陰色愁煞當年杜牧之 
　　臨風飄拂最長條宿雨新睛分外嬌萬縷低牽京兆市一枝斜折灞陵橋白公老去愁霜鬢陶榖聞來狎素腰花木有情還惜别幾隨青眼送征軺 
　　楊柳迷離蘇小家駒光如駛惜年華蒼茫四顧飛殘絮憔悴三生感落花羗笛聲高春怨洩流鶯囀處夕陽斜可憐葉老枝消瘦縢有疎陰憇暮鴉 
　　嫋嫋因風盡苑東不堪回首夕陽中顚狂敗絮飛春雪搖落殘花趁晚風青眼倦來猶　娜白頭老去感飄篷江南狼籍花多少怕溯章臺點綴工 
[秋蟲] [  湖寄厂]  
　　何事秋來唧唧聲昆蟲十萬一齊鳴金籠閒作平章意玉剪初關少婦情老樹擢殘風四壁清盡搗和月三更寒號豈是無心者露　空階寄不平 
筆記 
[襲英] [  禹甸]  
　　姜生衡甫字恨夫閩人也父業商憍庽密波頗有積蓄因素性柔儒時爲人侮乃决計敎子讀冀得功名籍以自衛夫人金氏早卒時科舉未廢學堂未興于是敦請宿儒至家敎贖恨夫天資聰頴過目即了十三歲即通諸子百家經古試爲文便大有可觀先生甚奇之惟文氣間多激烈語似羞仁途之卑鄙齷齪而不屑爲者且含有改革之意嘗謂其父曰此子不愁將來之不成惟其立志過大似别有存意恐遭造物之忌惜天性生成似難化移父甚愛之乃與先生密商敎以莊老之旨夔思遏其心幾知恨夫胸有成竹豈能就其範圍有陜人李某曾任寗郡武員退　後無意仕進僑居與姜比鄰有一女曰襲英秀美沉靜風姿天然年與恨夫相若聞姜有名師乃投剌通欵曲並述襲英從讀意姜父正以恨夫寂寞無伴逕許之于是襲英每日必過姜而讀兩小無猜互相親愛一若兄也妹者襲英心性敏慧有敎必謹記稍長喜論時事間雖有未善之句要皆切中事理先生喜謂姜父曰吾有此二弟子勝南面王多矣乃益盡生平之學以輸二人而二人亦鍼心苦攻不敢稍懈先生時或擬一題令各作一篇以評優劣實則二人相埓並無優劣之可分更數年二人之文思已入嶴境筆氣豪通句法勁健不知者幾疑爲碩學通儒之作矣父令恨夫寄籍應童子試初尙不願繼恐指老父意乃負篋人場及發案竟首列時襲英因年長避嫌已輟學世家聞恨夫名爭來諭婚恨夫皆拒絶之父殊不耐固詰之始曰如襲英者始可耳父亦笑曰若個小娘子同是美而賢但不知其父之心意何如必須煩先生一行事或得諧先生承命前往李許商之内人異日報合恨夫狂喜以爲如此女郎非我何屬詎意盼候數日音信杳然探之李姓傭婦始知夫人以二人年庚卜之巫謂兩相冲克不能配合事遂無形消滅恨夫聞耗頓失常度飲食俱廢終日喃喃自語如醉如廢父與先生百般慰解謂天下多美婦人襲英即不諧何愁不得如襲英者而是時恨夫腦中心中已牢印一襲英雖慰解而亦無效父無奈令出游海上藉以發舒懷抱少年心性本未堅定不一旬果已漸復原態而襲英初聞恨夫求婚私心竊喜每於屏後幃裹時聽消息繼聞巫言不覺大驚默念巫言無憑而老母迷信過甚誤以爲眞一段完美姻緣竟被巫言打消徒成畫餅因亦暗自嘆傷與恨夫彷彿同情父母尙誤以爲病將延醫診治襲英力阻止之一日襲英出外購物至晚未歸家人四出尋覓迄無踨跡求籖問卜又無確言數日後偶在襲英粧閣檢得恨夫新簡始知應召赴滬知會姜父即日同尋至上海詢之恨夫原住逆旅主人云二人東渡已數日矣從此登報招尋託友該問而鴻飛冥冥終無音耗無奈何老涙盈盈互相　泣而已（未完） 
談話會 
　　英人之言曰我人不以金錢財産貽子孫所貽於子孫者金錢所不能購買財産所不能蓄積之敢爲活潑之精神獨立自治之能力而已世之守財虜專爲子孫計者盍聽諸 
　　天天東奔西走迎合官長而曰我不喜拍馬恐怕不見得 
　　天天躑躅花街柳巷而曰我不好色恐怕不見得 
　　天天打數百元之廠雀而曰我不好賭博恐怕不見得 
　　天天逛堂子吃花酒而曰我不好繁華恐怕不見得 
　　天天酒樓大餐館而曰我不好酒肉結交恐怕不見得 
　　天天坐汽車游張園而曰我不喜出風頭恐怕不見得 
　　天天入舞臺新劇社看戲而曰我不喜熱閙恐怕不見得 
　　天天吊膀子賊頭狗腦而曰我不是拆白黨一類恐怕不見得 
　　天天俯首案上握管東塗西抹而曰我不願以筆墨獻醜恐怕不見得[  朱石痴]  
醫話 
[耳之衞生（三）（續）] [  丁福保]  
㈢外傷垂堂而坐屋瓦下隕頭骨傷夷以致兩耳聾閉者往往有之置身戰地或躬膺戎務槍砲轟發驚震百里聲浪震撼鼓膜遂損傷而患耳病此亦恒有之事也至如異物入耳尤爲吾人所習兒兒童嬉戲誤將豆類或小石等納入耳中入而不出則以指探取之愈探愈進遂破鼓膜而入中耳起頭痛眩暈嘔吐等症狀其永留外聽道者則患化膿性中耳炎或呈癲癎症狀其危害實匪夷所思家有子女者宜注意之勿令其玩物人耳不幸有此須延專門醫者速行手術然猶頗不易 
　　耳癢則以耳挖爬之人之常情然而危機伏焉如耳挖伸入過深則破鼓膜外聽搔傷則生腄物是也更有以翡翠釵頭搔爬耳腔頭斷於其中起腦膜炎症狀而死者爬耳實可危之事也叮矃堆積耳腔能用法洗之而弗搔取最善 
㈣生活法服役於鐵道之人及軍隊中之砲兵冶人石工等日聞鄰鄰車聲隆隆炮聲錚錚刀斧聲鼓膜受劇烈之感動往往聽神經麻痺而致重聽是宜懷綿球若干枚從事之時出綿球暫塞兩耳亦衛生之一法也 
[小說花木蘭傳奇] [  天虚我生]  
　　第十四齣義殺（五續） 
　　（武生哭轉介）（淨）（急趨扶起介）阿吓妹子（淨）大哥不用痛哭許伍二賊也自盡了足爲妹子復仇（武生）阿吓（看各屍介）阿吓（作勢軟坐介）（凈）大哥事已至此則索休矣俺們作速打點前云從軍少不得向那沙場奮戰一死赶上前去可不是好（武生揮涙介）唉罷罷兄弟請先帶領兒郎們車餉下山俺隨後便來（淨）領命（率衆下）（武生）阿吓伍家兄弟許家哥哥可不枉了你英雄一世阿吓妹子哪 
　　（清江引）你一停須索泉台等俺便趕上你行蹤緊（拔劍欲刎介）唉使不得猶未報君恩負了將軍令敢則爲兒女情將刀飲（灑袖下） 
　　（淨率衆嘍囉車餉過場介）（武生率衆嘍囉上）兒郎們聽令（衆應介）有（武生此次前往投軍凡事應聽花將軍號令倘）敢違犯立即斬首（衆）領命（武生）兒郎們放起火來將山寨焚毁（衆呐喊）（内放燄火）（武生）阿吓妹子阿吓兄弟爾等冥冥有靈跟隨俺掃平胡虜去者（大鑼鼓）（衆擁下）評 
　　許伍二人入慕容家寫得極有聲色京劇中每半本必有全武行此書有此一回足爲全本醒目寫慕容對付許伍二人數語煞是爽快尤劍花與許伍爲難其實爲保全岑堅之名譽起見則岑尤二人之感情於此可見許伍不殺劍花竟爾自刎可謂烈矣而許伍復從之死抑亦義也琵琶以節孝爲當世所尊然本書則忠孝節義四者俱備尤堪懸諸國門彼昵昵兒女語對之甯不却走 
　　本回上鐵桿跳檯子用燈彩放燄火輪合大戰文武悉備京劇中亦未見此等完備排場若排演之必能如攤簧中之十本九和番矣 
[家庭小說嫣紅刧] [  常覺小蝶合譯天虚我生潤文]  
　　第三章（六續） 
　　好禮倍登曰嫣紅乎君當有以自慰蓋君父之魂往依上帝實對上帝已無媿色此語旣出而嫣紅之涙乃始簌簌而下有如斷線之珠哽咽曰君言當也吾知天下之人其鬼往依上帝時必無一人能如吾父之坦白矣好禮掊登暫置弗答側耳似有所聽忽驚呼曰聽之此何聲哉然好禮倍登心中實已知此嘈雜之聲必爲路人舁老牧師之尸身歸耳且以意度之知此衆人者必以此惡耗告之守門人矣好禮倍登乃促之曰嫣紅乎時急矣母更留連嫣紅乃亦瞿然而驚惟紞如之涙一時何能遽止而怕恐之容亦復不能自抑好禮倍登乃跌足大窘雖然嫣紅之孝心實偉曾不一時竟已力抑此種種困難之事便無蹤跡蓋嫣紅亦知現時最急之事即爲助其夫以慰其龍鍾之母也於是遂偕其夫而至起居之室密革司太梯猶事針黹未輟見二人入則笑而起曰嫣紅乎汝二人談何秘密覔爾久久不出吾老人亦可得而聞歟旣而瞥見嫣紅面色慘白唇且顫顫而動則大愕曰嫣紅汝二人豈反目耶其訴之於予嫣紅呃然無以爲答而如綆之涙竟已被頰而下趨前抱其老母之腰哽咽曰阿母乎汝今而後當依吾人矣然吾人孝敬之心弗敢以哀而少懈且將視前有加言次不禁悲哭出聲密昔司太梯不知所以以其愛女號哭則亦放聲而悲讀者亦嘗觀新劇乎新劇關目必於吃緊之際遽爾閉幕吾書爲迎合社會心理計不得不效新劇而於是第三章之幕遂爾竟閉 
　　右第三章寫嫣紅於家庭間之言動舉止一一如畫文心之細殆如牛毛繭絲中國大部小說所以能引人興味彷彿如身入其境親見其人之言語舉動者亦正用此烘染之法泰西小說求其細緻如此殊不多覯 
　　文章家叙事力避正面故本章於開場時不叙婚事於結尾時不叙喪事予曩著書皆用此法讀者每每以爲缺憾覩此一章足知操觚家固自有派别也惟原文結處語氣未完爰爲夾入滑稽語以當煞尾天虚我生識 
儉德會 
　　入會者　邦邗上劉式剛　鎭海程貞艶女士　慈豁音懋卿　江潤生　朱方　何鏡人　吳縣餞憶萓　朱克斌　餘姚楊昇坤　田懋森　諸柏生　丹徒張孝忠　王家駿　劉國才　倪奉泰　莊正海　周經國　李愼卿　吳甸元　褚光榮　田在山　魏明德 
 
 
 

Page 14

 
 
   
 
