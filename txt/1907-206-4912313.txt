# 1907 - 206 - 4912313

 

Page 1

 
 
   
 
 

Page 2

 
 
論說 
[論學部限定女學生年歲（間）]  
　　嗚呼。吾中國以女子爲玩好物。爲籠中鳥。爲竈下奴。屏之使不得厠於學界也。已二千數百年於兹矣。自歐化東漸。社會開通之士。始稍稍知女子無學之非。與不學之害乃亟亟焉持男女平等主義。以提倡女學爲改良家政培養母範之始基。而東南各省得風氣之先者其女子之求學乃日多。好學亦不讓於男子往往有中年婦女聞風興起携子女並出求學者此亦吾國女。界之好現象倘得上之人奬勸之鼓勵之則女學大昌母範於以端家政於以肅異日家庭之教育亦必有以遠過乎前斯正知時之士爲學界前途賀者也。而不謂近日學部諸公之對於女學。仍欲以從前箝束手段。故峻具防閑。故嚴其限制儼若有甚不放心於各女學堂者。於是始則以不用男教習爲宗旨。繼則知女教習未易多得。勢不得不聘用男敎員乃又以擬定女學生年限爲至善之法門。嗚呼何學部諸公之傎之至於此也。 
　　夫使女學而果非年長者所宜入。則其課程課則與管理敎習諸人。必有不能令人滿意之處如是則非特年長者不可入。即十五歲以内之女子亦不可入。如使各女學堂果可爲十四五歲女子讀書之地。則其課程規則及管理敎習諸人。必皆嚴。肅整齊。足爲童蒙矜式。如是則十五歲以内之女子固可入。卽十五歲以外之女子入乎其中又。安必卽有不規則不名譽之事也。乃學部不察。至欲令女學堂所收學生。統以十五歲爲限。一若十五歲以内。年紀尚輕。雖入學堂而無　。至十五歲外。則知識巳開。習氣易染。必不可入兼用男敎習之學堂。使學部之新章果行。則世間女子。幸而未過十五歲。尚得問學一二載。不至爲有目之盲。若不幸而已逾十五歲。則惟有以不讀書不識字終其身。庶可保全女子之節吾不知總持學務諸公。其意中目中。視女學堂爲何如地。而視女學生又何如人耶。豈今日之女學堂。果不足見信於人。而年。長之女學生一入學堂卽不免蹈於浮薄耶。抑今日之儼然爲全國學界首領者。其於各省女學之内容。竟未一覩其秩序而故有此疑慮耶。是誠百思而不得其解矣。 
　　且女子求學不過欲明普通之學問略知中外之大勢。進求自立之要道。以期不至如前之胸無點墨。但知依賴男子而己。非有要求於國家。希冀夫功名也。乃學部擬定新章。不惟欲限之以年。且欲令各該生父兄出具保給。以從前考試則例。與官塲印結章程。施之於女學。而借此制限其父兄。豈學部之爲女學生謀。較父兄之爲其子弟謀。尤爲密切耶。一言以蔽之。直欲天下之爲父兄者。鑒於學部防範之嚴。漸知女學堂之不足恃。而不輕令女子入學而已。夫吾國自設學部以來。除限制派遣留學生外。惟一再注意於制限女學事意蓋謂苟一寛縱則女學中必有不堪設想之事發生於其間而制之惟恐不嚴壓之惟恐不力至於振興學務擴充學校諸要端反絶不提及此誠吾國新學部之特色也然學部負重大之責任。不能大有裨益於學界。而僅僅從男女界之腐敗處着想。以爲盡學部能事也吾爲學部愧吾尤爲學部悲。 
　　雖然。學部諸臣之思想卑淺。亦不足責。苟其所定章程。實可辦到。則尚不至徒費精神無如初定女教習章程旣難照辦而續定限年新章亦决不可以照辦。是學部之設。且恐將以空言塞責終也。嗚呼噫嘻。 
專電 
 
 
 

Page 3

 
 
[電一北京（廿一日午後九點）]  
　　津鎭鐵路借欵將有成議直隸山東江蘇三省紳士以減輕折扣聘用華工程師二事求袁宫保極力維持（愈） 
[電二北京（同日午後九點）]  
　　考取各省舉貢簽分新設各部昨日（二十日）由吏部奏准（慕） 
[電三北京（同日午後九點二十分）]  
　　陸軍學生以陸軍部偏袒兵部舊員咸懷退志故陸軍部藉考試以定衆心（大） 
[電四北京（同日午後九點二十五分）]  
　　商部實業學堂請郵傳部派副監督（句） 
緊要新聞 
[秋瑾冤殺之餘波紹興]  
　　留東全浙學生致浙撫電皖案逮捕株連顯背去年諭旨禍及學界尤恐釀成户變乞大帥主持六月初九日 
　　浙撫批同仁學堂監督之禀詞查拿匪徒搜起軍火原爲保衛地方治安試思此次秋瑾與竺紹康王金發等糾黨謀亂並擬先劫郡城紳富非先期敗露拿獲秋瑾搜出軍火則數日之内紹城之靡爛詎堪設想陳道委奉辦匪雖有搜查軍火之權輕信揭帖誠未免操切經本部院函電詰責在案月搜查無據虚實已明該校員等雖被拘拿然經府縣訊明釋放並　示聲明是非亦已大白乃該敎員等猶以無故受辱來轅禀訴不平之鳴尚在情理之中惟所言設奸徒預藏軍火搜有實據百喙難辭等語此則意近挾制該校員等平日如果並未附和匪類雖有私藏紳學商界亦自有公論即府縣亦豈能不訊而誅且推其所言則嗣後搜出軍火皆可以私藏二字抵賴官亦且引爲深戒不復搜查軍火更　以保衛地方且如大通之複壁暗藏軍火數千又係何人於何日私藏耶該校長等之爲此言其意何居至兵役如有任意搗毁搜括情事自應查明懲辦仰候另行札飭按照失單查辦可也 
　　紹興府安慰民心之示諭越郡大通學校教習秋競被殺一事郡人莫不冤之兹貴守復出示以文飾云大通學堂體育會事前奉撫台密札據金華府電禀武義縣獲匪聶李唐等供出黨羽甚衆内有趙洪富縉雲人在紹興體育學堂司帳勾結大通學　黨羽希圖接應起事飭卽密拿當時密訪果有女匪秋競勾通竺紹康王金發等圖謀不規消息禀奉撫憲派兵拿獲而秋競竟敢開鎗拒捕又在學堂内搜出九响快鎗四十餘支十三响快鎗一支夾弄内搜出彈子六千多顆又有悖逆論說及僞造軍制單字據當堂提問時秋競　承認不諱並認竺紹康王金發亦曾相識拿獲秋競時在其手中奪得七響手鎗一支裝有子彈當奉撫憲電示正法續奉撫台電准安慶電據徐錫麟之弟徐偉供徐錫麟與秋競同主革命可見秋競圖謀不軌在在確有証據上次正法並無冤枉民間均多悞會意旨合再明白示諭現首匪秋競已經正法竺王兩匪在逃如有能拿獲竺紹康王金發二匪每獲一名賞一千塊洋錢如有來府報信以致拿　每　一名賞五百塊　錢至　學堂用是奉旨開辦學生乃國家所培養斷不能因大通學堂之故概以大通學堂例之如有不肖之徒敢與學生爲難一經本府知悉定當重辦不貸 
　　紹興府安慰學界之示諭越郡搜抄大通校後衆皆惶惑復被陳　嵩觀察大搜大通及同仁學校而承敎孫端等校亦均查抄因之學界益覺自危咸欲停辦解散近貴守出示云紹興自徐錫麟在皖遘釁人心被動近來因在大通學堂搜拿匪黨不知者妄謂此外學堂亦將一律封閉此等捕風捉影之談例坐妖言惑衆之罪至大通學堂勾通匪類確有悖逆証據實屬咎由自取其餘城鄕學堂亟應一體保護暑假期滿卽須　章開學云云 
　　徐梅生不准遠離山陰附生徐梅生被子牽累自行投縣請罪迭經府縣訊不知情由紳商聨名具保釋出惟不准擅自遠離如須提訊仍當隨時到案應候省憲意見如何再行示奪 
[大理院添設陪審官北京]  
　　大理院張正卿到任以後力求整頓對於審判一事尤爲留心現已議定遇有應訊之案派正審官一員陪審官四員如正審官訊斷失平或有見不到處准陪審官接詁　問案情緣由商酌辦理并即隨時回堂詳核再辦以重人命（武） 
[東督電告應行興辦要政北京]  
　　日前政府接到東　省總督徐菊帥長電一通詳陳一切應辦要政大旨先開錦州礦產設立鐵下廠添購來往營口輪船整頓瀋陽商務修建食鹽專賣廠設立官紳曾議廳等事又聞菊帥辦理東省交涉頗爲棘手近日乂因被人指 
 
 

Page 4

 
 
摘心甚怏怏故將爲難情形於日前電請代奏十三日軍機大臣面奉諭旨傳知徐世昌來電籌辦爲難情形均悉仍著該督遇事認眞力圖挽救務在隨機因應保全大局切勿畏難誤事（武） 
[俄允先還黑省礦產之消息北京]  
　　據外務部人云中俄滿約雖未定議聞俄使璞科第之意已允將所佔黑龍江礦產盡數先還中國惟中　府須與俄以相當之利權至中俄議約一事則准在七月下旬當可開議云（武） 
[英領催結江西油池案北京]  
　　英商欲在江西潯州開築煤油池經英使電請外部轉飭瑞中丞與英使面商各節迭見本報現中丞以外部復電未將辦江開示確難開議而英領以在省久候天氣炎熱易致疾病迭次催促初五初六兩日中丞兩次電部請示辦法均未見復近又電告外部丞參請代逹各堂速將辦法議定電示俾得有所憑藉對付一切　（大） 
　　叔子曰中國外交家有不二法門焉曰始推諉終遷就此事瑞撫曾將碍窒情形詳細電部而部中不敢拒絶英便乘機欲令英領與瑞撫面議而瑞撫又不敢擔任彼推此諉延宕愈久則外人亦愈堅持迨至諉無可諉勢必以磋商一字爲允許之代名詞而此案遂遷就了結矣是爲中國之外交 
[西員述哈爾濱近狀]  
　　京津時報訪員游歷哈爾濱述其近狀如下哈爾濱一埠名屬華地實則純然一俄人殖民地無復有中華性質矣城中五方雜處盜賊羣集其華人所居之區如富家店（譯音）一帶無非直隸山東兩省之人來此覓食者全埠上等人家極少下等社會反居擾勢緣有紅鬍子之患富室不能安居池至其所以多盜賊之故實因外來小工人數過多無以謀生遂流爲竊盜昔日人皆以哈爾濱爲黄金之地致羣趨於此乃今工人已過於所需而食用一切又日昻貴苟不爲盜亦將餒死則挺而走險矣全埠於衛生之　絶不講求街道污穢不可名狀居民飲水皆汲自井中亦多不潔準此以往恐難免疫病也該埠中國郵局業已再設誠一利便之事聞電報局亦可不日建設云埠中設局一所以理各國事務新簡海關道薩蔭圖亦將來此埠中有俄國新聞紙二三種流行市上聞華人亦將有官府機關報發行以圖抵制云全埠商務均在日俄人之手中華人貿易極爲微細日本貨物價廉消路頗好現俄人亦將輸入布疋等件以相競爭矣譯字林報本埠要聞 
[商務總會爲濬浦借欵事致各業商董函]  
　　啟者接准上海道台借濬浦經費銀一事前次提議俟函詢利息年限及還　章程接復後再開特會今將道台復函照錄呈覽務祈速賜籌議能借與否卽日復會以憑彚齊後擬於本月二十六日兩句鐘就本會開特别會定議復道特此奉布鵠候惠示届時務祈蒞會集議爲幸 
　　照錄上海道台瑞觀察來函浦工借欵事日前奉惠復允爲開會籌議足徵顧全公益紉佩曷勝承詢利息年限及還借章程遵查前送抄函之内已述明大槩兹再分段答復如左以醒眉目 
　　一浚浦工程共需借欵四百五十萬除户部銀行認借一百萬兩尚需借三百五十萬兩 
　　二借欵分作十二期每期計銀二十九萬一千六百六十六兩零自三十四年七月起至三十七年六月止每年按每季之孟月支取目前先行借定預定合同 
　　三還欵本息共攤分十六年還清每半年歸還一次自三十四年臘月第一期起至第六期還息自三十七年臘月卽第七期起每期本息兼還四抵欵以户部額撥廿年經費每年關平銀四十六萬兩作爲保借 
五利息至多常年六釐逢閏不計 
　　六分年攤還本息數目照稅司辦法係以每年額撥進項先抵息銀所餘再儘還借本以後逐年息隨本減而還本亦逐年增多擬有四百五十萬總數本息大　清單附抄一紙藉資仿照 
以上各節均可訂入合同卽祈執事察核辦理爲荷 
附清單一紙 
[計開]  
借隸四百五十萬按每年六厘算 
第一年息若干萬 
第二年息若干萬 
第三年息若干萬 
以上三年息款應按借期多少計算各在本年工費項下開支與借欵抵項無涉第四年息二十七萬　　　　　　　還本二十三萬兩 
第五年息二十五萬六千二百兩　　還本二十四萬三十八百兩 
第六年息二十四萬一千六百兩　　還本二十五萬八千四百兩 
第七年息二十二萬七千一百兩　　還本二十七萬二千九百兩 
第八年息二十萬九千七百兩　　　還本二十九萬三百兩 
第九年息十九萬二千二百兩　　　還本三十萬七千八百兩 
第十年息十七萬三千八百兩　　　還本三十二萬六千二百兩 
第十一年息十五萬　千三百兩　　還本三十四萬五千七百兩 
第十二年息十三萬三千五百兩　　還本三十六萬六千五百兩 
第十三年息十一萬一千五百兩　　還本三十八萬八千五百兩 
第十四年息八萬八千二百兩　　還本四十一萬一千八百兩 
 
 

Page 5

 
 
　第十五年息六萬六百兩還本四十三萬九千六百兩　第十六年息三萬七千一百兩還本四十六萬二千九百兩以上十三年共收進項關平申規銀六百五十萬除還息外計餘銀祗歸還借本四百三十四萬四千餘兩尚不敷十五萬五千餘兩惟以上所付息銀係照一年還本一次計算若照半年還本一次此中息銀自滅必可有盈無絀（恭） 
[答復西商總會詢問浚浦辦法]  
　　開濬黄浦一事本埠西商總會曾函致濬浦總局詢問各節現經奈總營造司酌定答復底稿囑由查參贊函復云前接西七月九號來示得悉貴會董事邀集沿江岸各業主會議並詢問各節兹奉浚浦總局之諭特將來示前詢逐一答復於左 
一沿江各業主填修地段應照修浚黄浦專約第八條定價究竟如何辦理 
答沿江各業主　將洋廠管業地段及現擬填修之地繪爲詳圖繳呈浚浦總局業已測量填修後應將地契一并繳局驗視然後由浚浦總局按照修浚黄浦專約第八條會商各國領事派員定價惟填修須經浚浦總局總營造允准方可施行 
一南市十六舖沿江一帶貴局應如何令中國各業主遵守現定河道界綫 
答現已與關道商酌擬將沿江所有一切小划船户及大小木廠一併移開關道已將此節商之華商總會頗注重其事又聞中國上憲在縣城一帶有填滿濠溝及另開城門四處等舉大抵此即遵守現定河道界線之先聲 
一如業主自出資本築修木栅其所耗之費是否由貴局償還 
答浚浦總局無此欵項 
一如業主填修地段所需泥工貴局能否關開河挖出之泥給予應用不取泥價 
答開河挖出之泥應爲浚浦總局修填之用不能給予各業主填修地段一現定河道界線能否保其以後永無更改否 
答現定河道界綫一經訂定自永無更改 
一當填修地叚完工後貴局能否將上海泊船兩岸河底挖泥浚深至現定河道界線爲止 
答浚浦總局不能預先允准（翁） 
[飭議英使添改公廨章程]  
　　海會審公堂章程經滬道議復禀呈江督咨部轉交英使核辦後英使卽開送節略要求外部於第十一條内添入現行成規數字並言第六條所定提傳各票辦法須言明所有會審公堂之堂諭均在此條之内並按照現行成規該傳提各票堂諭等件務須由公堂丁役會同工部局巡捕傳提奉行等情由部函致江督轉飭滬道再行確切核議兹瑞觀察以公堂現行章程除拿人知照領事簽票男犯送押捕房外尚有何項亦在現行之列今英使所請添改名節究竟有無窒碍自應研究爰特諭飭廨員關太守查明現在情形妥議具復以憑核轉（妻） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[江蘇藩學臬三司訂定文職戒烟章程]  
　　一現任司道迄未入流各官自此次章程詳准通行後統限一月内填結送查如逾期不具結者卽行撤任察看如察看實係吃食洋烟並未遵戒者由司會詳從嚴叅處 
一現任司道填結送院府州廳縣兩司首領各官填結送司如有隱匿欺飾察出從嚴叅處其府縣佐貳敎職各員概由該管上司取結嚴加查看必實係不染烟癖始將甘結轉呈毋庸代人受過否則一經發覺本員撤參該管上司亦應從嚴記過 
一候補大小各官應按省分派員查看取結如浙江等省人數較多應多派數員亦限一月内遵照詳定結式填送其逾期不具結者先行停止差委補署如查出實有烟癖並未遵戒及雖具不吃食洋烟甘結而仍復私食者一律會詳揭叅 
一無論實缺候補大小各官如仍染烟癖現願遵旨戒絶者應准寛其旣往此次章程詳准通行後儘一月内戒斷具結永遠不准再吃倘再故違照上條章程從嚴參辦 
一各官沾染烟癖或年力就衰或體弱多病不能遵限戒除者應飭署缺官卸事候補官回籍自行呈明一概免究一俟烟癖戒絶察驗屬實仍准照常回任差委以示勸懲 
一官員中如有能將同列逾限不戒之員舉發者立卽予以最優之奬勵一官員不論現次官階實缺候補凡到省時均應遵照此次詳定結式邀取同鄕官簽押加結專案禀送院司核定始准註册委用飭赴新任如無此項禀結到院司概不准赴任差委 
一各官應具甘結如右 
官階姓名今具甘結實係並不吃食洋烟曾染烟癖現己戒除不敢飾混　結是實 
年月日官階姓名押 
驗報官官階姓名押 
以上七條係擇要擬定如有未盡事宜容再會議更定期臻完善是否有當並乞訓示更正俾得速飭遵辦合併登明 
附學堂戒烟章程 
一各處學堂監督及舉貢己經出學各員或充學堂差使類多學界中人自好居多必不故違禁章自甘沉痼犯者立行斥退 
一未經出學之廪增附生應由該學隨時確查如有烟癖即行詳革不准再行申送出路考試及舉荐優行亦不准該學假手書差籍端歛錢如查報不實或代爲隱飾察出併千懲處 
一學堂學生責成監督堂長密查並於志願保證各書加填並不吃食洋烟字樣違者不錄 
一學堂管理員教員庶務員人等責成監督隨時查察如有沾染烟癖者一律撤換 
一凡辦學務各員及官立民立公立私立各學堂職員監督校長管理員敎員均應一律出結送查蓋取上行下效之義並非苛求如並不依限具結由提學司分别撤換如係民立學堂不予立案即已經立案者亦予註銷 
一學堂教員卽使曾染烟癖迭奉 
詔諭苟知自好早應戒絶如敢故違私食未届畢業分别撤退如已届畢業時敎員不准請奬學生不得給憑 
一凡學務人員如有曾染烟癖現已戒除及現願戒除者均准寛其旣往一併免究如一月内並未具結送查及並未遵戒仍充學務差使並未呈明一經發覺除撤換外並將原有功名查明遞革 
一應具結式如右 
學堂名稱職務官階姓名今具結實係並不吃食洋烟曾染烟癖現已戒除不敢飾混具結是實年月日學堂名稱職務官階姓名押以上八條就江陰訓導周朝升條陳酌增要入擬定期昭周匝合併登明（鵠） 
内治部 
[奏准接設阿新驛站北京]  
　　科布多辦事大臣前日有摺到京以阿爾泰創建重鎭與新疆唇齒相依亟須接設驛站以利交通擬請自承化寺起經哈喇通古沙拉呼遜穆呼爾岱哈喇托羅蓋烏圖布拉克烏林合斯托羅蓋庫克申倉烏納木河等處接設驛站九處計需開辦經費三千一百五十兩常年經費二千八百八十兩應請暫由部撥以濟要用等語業已奉旨允准（甲） 
[東督續調民政部人員奉天]  
　　徐世昌以東省警政最關緊要特電商民　部肅邸請將内城總廳總務處僉事榮厚外城總廳行政處僉事許士英及蔡紹元續調赴東以便委用（土） 
[蘇臬定期北上蘇州]  
　　升任江蘇盯司陸申甫廉訪於初十日遷入臬署十二日交卸提學司署篆後本擬卽日北上囚二十三日爲廉訪六十壽辰故改期廿五已啟節聞署臬朱竹石廉訪須俟廉訪引見回蘇方可交卸臬篆赴淮揚道新任云（間） 
[嚴定小輪夾帶私貨辦法鎭江]  
　　鎭江各小輪往來内港時有夾帶私貨偷漏稅釐等弊現由鎭關稅司勒慕薩君嚴定辦法嗣後無論何關何卡如查有小輪夾帶私貨視貨之多寡定罰之重輕輕則加倍議罰重則撤銷船牌永遠不准該船再在本口貿易昨已張帖示諭飭卽知照矣（退） 
[自治會集議禁烟政策鎭江]  
　　丹陽自治會張君等以鎭江禁烟事宜業已辦有頭緒丹陽未便落後爰於前日刋布傳單於十八日借城中先儒寺聨合官紳商學界集議預備禁烟及善後辦法並以此事關係重大先於十五十六兩日在萬福堂開一談話會公擬草案（退） 
 
 

Page 11

 
 
[浙省常捐再展一年杭州]  
　　浙省塘工絲捐滿浙撫張中丞以浙省東西中三防海塘要工額欵短絀所收捐欵儘數撥解尚虞不給若捐欵停止更難挹注特奏請再展限一年業經度支部議准（木） 
[定期續辦平價常州]  
　　常地米價翔前由惲紳祖祁禀懇江督撥運漕米開辦平糶嗣乂經江督續准領運川米一萬五千石平價出售施因常府陸太守因禁烟事親赴各州縣調查暫時停辦兹定於二十三日起在武陽巡警總局開辦每升定價六十四文仍派錢米兩業照料一切云（言） 
外交錄 
[日人要求合辦鹽務奉天]  
　　東三省鹽務向係官辦積弊過深此 
次徐菊帥蒞任極爲注意故該處紳商擬請仿照長蘆辦法官督商辦商家按年包納鹽課旋有日人要求日華合辦菊帥因爲此事擬即日晋京妥爲商酌以便入奏而日人亦先期赴京預爲布置矣（丁） 
[飛電吉林保護教士北京]  
　　駐京俄使照會外務哾略云吉林附近愚民藉詞仇教大有排外舉動敎堂教士均應切實保護倘有不虞應惟貴地方官是問云云現外務部已飛電徐督朱撫設法彈壓保護矣金 
[外部咨商辦理自來水情形北京]  
　　西班牙商人擬聨合中國商人創辦自來水公司一案兹外務部查明二十七八年間曾有美商擬在北京開辦自來水曾經函復美使阻止在案兹班使所稱華班商人集資合辦仍歸中國政府監督等語與前美使函稱大略相同爰卽咨行民政部體察情形以便酌覆（愛） 
[派員會商金礦事宜]  
　　中國政府于喀克國及庫倫等處地方均已派出礦務大臣以便與俄人商議採掘金礦事宜譯大阪每日新聞（頴 
[堅拒洋工被害之賠償大理]  
　　滇督錫清帥前准外務部咨催將義國工人畢約地在蒙自被害一案迅速議結當經飭令蒙自道辦理近接該道魁觀察電稱迭次派員詢問義領事從何開議該領事總以要索賠償爲言嗣經引約拒駁該領事始無可置詞惟云已由駐京公使與外部磋商定議可不必向伊再商等語清帥接電以滇越鐵路所用洋工甚多賠欵一節萬難開端惟恐該國公使曁領事在京在滇兩面朦稱因特電逹外務部查照並請竭力主持照約辦理（皮） 
[俄人交還東省電綫]  
　　駐東三省之俄官現已將從伯都納詔松花江哈爾濱一帶電線全部交還于中國故北京至哈爾濱之之電綫可以一律通逹譯大阪每日新聞（頴） 
[東三省爭辦電燈之交涉奉天]  
　　奉天少城電燈公司前經趙將軍允許中日商人合辦現新督撫到任有張某者具禀公署請承辦省城電燈願以獲利十分之三報効學堂經費批由農工商局會同提學使核議日總領事萩原氏聞知起而反對　卽照會徐督謂此業旣經前將軍允許他人不得爭辦云（丁） 
軍事界 
[政府調查日本近衛師圍制度北京]  
　　政府諸公近以各處匪黨充斥京師根本之地難保無匪徒溷跡亟宜添練近衛新軍分防駐紥以昭愼重特商之陸軍部堂官迅卽調查日本皇室近衛師團制度以便叅酌仿行藉資鎭壓（乙） 
[陸軍部嚴定見習期限北京]  
　　保定陸軍學堂速成二班學生現已畢業例出陸軍部派往各鎭隨營見習三個月期滿再行分别派差以資閱歷兹聞部中以見習日期往往以三個月計算殊不足以昭核實因飭令各鎭凡該生等分派見習應目到營之日起扣滿九十日方准回京聽候派差不得以三個月籠統計算致小建星期亦在其中也（丙） 
[批飭會議綠營改併辦法江西]  
　　署建昌營守備胡思孝日前將整頓營伍訓練新操換給新鎗改易軍服各辦法禀奉贛撫瑞中丞批示云查綠營兵丁從前給餉甚薄器械旂幟號衣均歸自備是以兵丁多兼小貿或工藝營生操防等於具文征調動形潰敗咸豐年間髮匪之亂乃全用鄕勇以奏蕩平之功迨軍務旣定防營終不能盡撤兵與勇遂歧爲二然營兵皆係土著各有身家並習氣太深爲世詬病然尚不敢恣爲不法至防勇則勢冋烏合募易撤難一經裁遣無籍可歸流爲盜賊會匪論其利弊得失亦互有短長江西綠營光緒二十九年裁兵加餉案内已分别改名練兵巡警軍視從前馬步守餉較爲加優而歷年因循仍未整頓幾在若有若無之間今又與陸軍防隊警察並爲四項無論國家經費有常冋能堪此糜費卽章制紛歧亦嫌無紀考陸軍新制專用土著有業良民轉與綠營舊法相近警察所司之事又與汛兵防營互相出入自應漸謀并合以收整齊畫一之效惟兹事重大端緒極每必須體察情形熟思審處方能熨貼妥善兹據該守備禀陳各節不爲無見仰巡防營務處會同兵備處警察總局各司道統籌全局悉心妥議章程辦法具詳察核以便會商督部堂奏明辦理（及） 
[電匯北洋陸軍學生用費安慶]  
　　安徽　軍學堂選送北洋速成肄業學生四十名委員護送到津曾紀前報現聞該生等所需學費及一切用欵均未照章先期付給不免時形缺乏昨由該堂總辦蔣太守據情詳請撫軍馮夢帥請卽逕由商號電匯以濟要需（化） 
敎育誌 
[學部實行分區辦學北京]  
　　學部前次通行各省調查各府州縣原定區畫情形事經日久尚未據報到部兹又行知各提學使速將所屬境内所分區畫是否分都分營分圖分鎭分堡分鄕分鋪分莊分屯分路分村分甲分里等名目逐一聲明現分學區如何辦法均須迅速報告立候核辦母得再行遲延致滋貽誤（戊） 
[一德學堂之紏葛長沙]  
　　湘省民立一德學堂前經廖鐵青在提學使署具控該堂監督彭楗騙詐等情並黏呈畢業文憑式樣曾奉吳子 
 
 

Page 12

 
 
脩學使批飭長沙縣查覆在案近日該學堂教員潘光珏等亦赴提學司具控奉批據禀廖鐵青係該學堂欠繳學費戴自一之舅慣行製騙並假造文憑式樣粘呈等語如果屬實則是廖鐵青前此之控顯係藉端抵制究竟此案如何情形自應澈查究辦仰長沙縣迅速彚同前案確切詳查具覆核奪（） 
[吉江中學堂續考學生黑龍江]  
　　江省交涉局經周觀察舊設之俄文學堂現擬添聘教習改爲吉江中學堂添招新班學生二十名曾經考試錄取名次在案乃因不足其額將所有業已報名未經考騐之蘇金堂等三十五名於前　在堂考試俟錄取後卽定期入堂疑業云（火） 
[請提存欵撥充學費揚州]  
　　揚州舉人凌養源等以現在科舉旣停該州學田存欵尚未動用擬請如數撥充江甘高等小學堂常年經費昨特禀奉提學使批飭揚州府籌議酌撥以資津貼（莊） 
[兩等學堂附設小學蕪湖]  
　　蕪湖二街徽州公學自上學期改設兩等小學以來敎法頗爲完善刻由該學同人公議另添普及小學一所招收學生六十名以現年八歲至十六歲爲合格不取學費不留膳宿其敎科悉遵奏定章程編次云（私） 
實業類 
[定期會議開辦儲蓄銀行常州]  
　　武陽商務分會總理惲莘耘君去年禀報農工商部擬集資三十萬元在常州設立和愼商業儲蓄銀行早經批准尚未開辦現部中行文催辦惲紳特於前日遍發傳單邀請錢當兩業於二十二日在文昌宫會議一切兹將傳單錄下敬啟者前在滬上因見通商各埠均援案紛紛至商部禀准集資開設銀行總行一設便可至各埠設立分行以沾利權余鑒於信成貯蓄銀行之設亦卽在商部禀報在常州城内集資三十萬元設立和愼商業儲蓄銀行奉部批准在案現届一　商部催辦兹擇於本月二十二日下午一點鐘在新城隍廟文昌宫先邀錢興兩業公議能由錢業典業先立基礎推而至各業分認招集以圖成立免致利權外溢此關地方大局務乞諸公早臨定議勿遲勿却是　（言） 
[礦學生條陳辦法廣東]  
　　前日粤省農工商局奉周前督札飭礦學生陳廣耀擬條陳辦礦之法以憑核辦等情聞該生業已禀覆略謂粤省礦山林立亟應設法開採以闢地利並設礦政調查傾驗局冶礦總廠以挽礦權而拓判源兹由農工商局照詳督憲謂查該生陳廣耀條陳議辦礦務擬設立礦　調查傾騐局治礦總廠皆爲切要之圖此外所陳各節亦多洞中肯棨不無可採伏乞照詳施行（土） 
[長春設立商務學堂長春]  
　　長春商會以該處不日開埠通商各圖商人紛至沓來若不研究商戰必於商務大　損失故聨合各商擬組織一商務學堂以期造成商學而保利權昨已禀奉德太守批准不日卽可開辦（水） 
[賣鹽担減少之原因枕州]  
　　杭州城内鹽担約近百數有牌者祇十餘近來鹽担太多不免濫賣有牌者無錢可賺遂唆使鹽棧中帳房出面祇准有牌可賣無牌作私販論故近來鹽担停賣三日於前日始行挑賣聞上中下三段議定每段鹽担四付核計城中賣鹽擔共祇有十四付（金） 
瑣事欄 
[西敎士商議抵制嗎啡]  
　　蘇州長老會牧師杜步西君於昨日起程赴南京與江督商議抵制嗎啡條例譯字林報 
[函商稽查輪船搭客蕪湖]  
　　蕪湖下水輪船向於夜間到埠稽查搭客諸多不便關道文仲雲觀察近特函致新關稅務司凡夜間十二點鐘後到埠輪船搭客不得登岸須俟次晨六點鐘開關查騐後始准划船靠近裝卸聞新關稅務司湛參君現己遵照辦理（儀） 
[齊東野人之言蘇州]  
　　閶門外虎邱山後面北莊基地方某孀婦所種之田三畝自下秧日至目前僅一十八天已開花結實一律緒熟而附近河中不知如何忽斃烏鴉二三各頭浮於水面業經該處地甲報稱長元吳三縣主於十九日蒞場會勘矣（必） 
[札委兼管習藝所事務蘇州]  
　　蘇省禁烟局兼設立習藝所屢詳本報兹經蘇府何太守札委工藝局帮辦馬瑞熙大令兼管習藝所事務已於十八日奉札到差矣（命） 
文牘 
[天足會沈仲禮觀察致宋敦甫觀察書（爲徐女士放足斃命事）]  
　　前者騶從蒞申屢勞枉顧均失倒迎一面緣慳良用悵惘承惠示不纒足會章程詞明義暢綱舉目張披讀再三拜倒拜倒天足會定章多有釆刋之者獨是雖借他山之助未脩段葢之權迄今耿耿在抱也沭陽徐女士慘罹翁姑虐死幸值使車蒞止發伏闡幽俾天下人咸曉然於女士生平同聲哀悼且復上逹憲聽得以懲翁姑之惡而旌女士之賢是女士雖死之日猶生之年矣閣下所擬懲辦翁姑之法罰鍰建造女學堂深合鄙見誠以如是則公益久遠可成女士未竟之志而百世而下聞風觀感亦可以想見女士之爲人矣佩服之至尊旨欲敝會在滬開追悼會固應有之義顧敝會之所以遲遲而行其原因有二一女士事實調查未確大都得之傳聞倘率爾開會登壇演說無所憑倚何能慨乎言之以動衆聽二僅得女士死事之慘狀未得女士身後之榮旌則令聽之者徒增悲憤之心莫識勸懲之實恐於天足前途大有影響職是之故敝會擬俟此會結果再開特别大會併將女士事實刋入敝會季報更演成戲劇付諸梨園以爲永遠之紀念且使下流社會羣知女界文明有女士其人者足資觀感是則敝會區區之微意也質諸高明以爲然否遍讀閣下刋報諸書椽筆淋漓益徵文家巨擘且於女士事實摭拾最詳擬求法撰女士列傳一篇賜寄敝處敝會俾開會時持以宣布並刋入敝會季報如蒙慨尤不獨爲女士之光敝會亦受賜多矣再女士生時曾否留有小像亦祈就近詢其母族如無遺像亦可想像其儀容追摹一幀一併寄下藉便開會時大衆可以瞻仰也閣下近在咫尺見聞較速此事辦結卽請飛速函知以便刻日開會曷勝瀆懇統祈察亮是幸專此布逹順請台安愚弟沈敦和頓首 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[畫史滿招損]  
國外新聞 
[香港新督抵任]  
　　二十日香港電云新任總督已於昨晨抵此今晨行宣誓禮 
[美國大麥歉收]  
　　二十日紐約電云美國西北一帶大麥大勢難望豐收恐于商務上受重大之影響惟望他處收獲豐美或可藉以補救云 
[耆碩云亡]  
　　二十日紐約電云美國愛爾朋麥省元老彼都斯近已近世年八十有六 
[日俄條約告成]  
　　二十日倫敦電云日俄商務漁業條約已于昨日午後在聖彼得堡簽押 
[親王捷足]  
　　二十日倫敦電云波治斯親王自北京競賽電車至莫斯科僅四十七日現僑寓莫斯科意國人民歡宴之 
[汽球之禍]  
　　二十日倫敦電云西班牙國近有軍械工程師數人駕輕汽球凌虚而上會遇大風飄至海面卽不知所之頃于地中海貝連克島訪得其劫餘者數人計近日來歐洲之汽球失事兹爲第四次云 
[罷工完結]  
　　二十日倫敦電云南斐洲蘭特埠礦工同盟休業已經調停妥當現已照常工作矣 
[紐約火災]  
　　二十日倫敦電云美國紐約埠康内埃蘭地方失火三分之一化爲灰燼該處原爲著名游地此次旅館之被燬者有二十家各居民僅穿寢衣而逃尚有救火夫二十七人亦受傷云 
[海軍人員歸艦]  
　　二十日倫敦電云日本千歲筑波二艦上人員及海軍少將伊瓊（譯音）在巴黎酬應數日于昨回孛來斯埠登艦以上譯字林報 
[斐洲小亂]  
　　十九日栢林電云斐洲中部之西開茂隆地方人民揭竿爲亂但無足輕重云 
[俄國將入協會]  
　　十九日栢林電云俄國不久將入萬國砂糖協會 
[俄德兩皇行好]  
　　十九日栢林電云德俄兩皇約于本月二十五日在德海面會見 
[爪畦人滿之憂]  
　　南洋爪畦人口近來增加極速實爲政治財政家之重要問題大勢人口增至五十兆時則該處食物必不足用將有饑饉之慮際此時候必須强迫移民方可補救但爪畦財政殊形支絀耳 
[便利交通]  
　　日本西報云日後英國日本間之電報費當照日下减半收取按目下兩國來往電報由大北公司者每字取日洋二元四毫二兹聞英已與俄商妥自英至海參威之電每字取日洋八毫二現日本官員由祖羅茄（譯音）至海參威設無綫電報局每字擬收價四毫此議擬俟明年西四月間萬國電信公會開會時呈出以便批准實行云以上譯文匯報 
本埠新聞 
[禀請烟膏店給照辦發]  
　　浦東鄕董謝源深朱日宣二君擬就膏店給照辦法八條呈請上海縣李大令察核照錄於下一領膏照分福祿壽喜四等福字每日扯售膏十二兩每月認捐十四千四百祿字九兩壽字六兩喜字三兩城廂以福祿二字居多數鄕鎭以壽喜二字居多數酌定字號照數遞認月捐以杜匿報之弊一收押櫃凡開設膏店應領膏照惟須繳洋存儲拒烟總會由總會掣給收條按年六釐起息倘敢違章卽以該洋如數究公如自行閉歇者持取原條領回押櫃兹擬領福字照者繳洋一百念元祿字九十元壽字六十元喜字三十元有此押洋俾知儆懼一杜浮費領照由店主取具的保兩人地保加具切結憑局董函信持赴總會當面結領不得假手免滋口實一定期限領照自六月二十日起至月底截止卽於七月初一日起開辦膏捐出示曉諭以免延誤倘匿不領照私自挑膏封禁嚴究以示限制一舉調查城鄕由總會各舉調查員若干逐月會同各處局員檢查膏店帳簿銷數以清弊竇而重捐欵有無燈吃責成地保月報一造烟藉陸行一區計十有一圖均已辦就應請諭飭全境董保一體辦理趕造烟户册籍送呈總會以便給照挑膏認定膏店不得今日至此明日至彼一嚴保結膏店同業不准互保須倩别項營業之人出具保結以杜扶同徇情之弊一刋聨單押 
 
 

Page 19

 
 
櫃聨單須刋刷三聨票一交存洋之人一送縣備案一存根備查（永） 
[禀陳浦東設防情形]  
　　浦東總巡上滬道禀云奉札轉奉督憲嘯電内開松屬巢匪出有襲營焚船傷斃弁兵重案後已迭出密拿黨雖散匿渠惡未擒查上海一帶人烟稠密誠恐匪徒煽惑滋事務須加意嚴防如巡警崗兵布置不及亦宜另調營隊扼要分布以弭隱患萬勿稍存大意到道轉飭督率巡士勇丁嚴密防範（中略）奉札後遵又親赴各鄕週歷查察並嚴囑各局員一體認眞梭巡不稍懈怠現如三林塘楊思橋塘橋東溝等處均有留防滬軍吳淞等營撥兵分駐防護惟洋涇之欽賜仰殿爲浦東適中之地段此外尚有西溝亦爲緊要之區與東溝相距較遠平時旣難遥指緩急亦難兼顧防範尚欠周密將來設需添兵駐防另行察看情形具禀（後略）（輕） 
[法領事今日歸國]  
　　法領事巨君請假回國等情迭紀前報現悉巨君卽於今日偕其夫人附輪起程（泉） 
[法界新定華捕薪工]  
　　法捕房麥總巡近日新定華捕章程凡初當巡捕者每月給工銀七兩當差在一年者給工銀八兩五年者給工銀八兩五錢另再加一兩十年者給工銀九兩另再加二兩以後年期另行特别議賞以奬勤勞（絲） 
[挑浚河工之撫批]  
　　上海縣李大令前以借欵挑浚蒲肇兩河工程具詳蘇撫兹奉陳筱帥批示云該縣蒲肇二河年久失浚淤淺不通自應亟籌疏浚俾資利賴所請將浚河工費仍由道庫先行借撥統俟攤征歸還一節仰蘇松太道查案核飭遵辦具報查考（泳） 
[酒飯店亦禁設烟具]  
　　縣宰李大令以各烟館業經遵限歇閉惟查得城内各酒館及大飯館往往備有烟榻以供食客之便甚至兼售烟膏自應一概傳諭禁止以期盡絶根株昨特飭差分别傳諭各酒飯店一律拆除烟榻倘敢故違定干未便云（厘） 
[狎客猝斃]  
　　英界四馬路胡家宅雉妓王愛林前晚有年約二十許身穿白洋布衫褲口噪院音客留宿在彼詎至翌晨十點鐘忽患痧症延醫針治無效旋卽氣絶該妓卽報由公共捕房派中西探往視無訛禀覆捕頭立傳二圖地保報縣請騐（莊） 
[拘獲串用僞票之日人]  
　　陸世慶前者串同日本某甲僞造莊票誑騙英界漢口路裕豐仁綢莊素緞十疋曁寗波路元亨通廣莊香雲紗八疋經裕豐仁等察出報捕飭探將陸拘廨判陸管押西牢一年在案兹經五十號西探阿姆斯脫郎協同日本包探在虹口將日人某甲拘獲據稱原贓質於城内厚生晋泰同　協來各典舖共計當本三百餘元遂由西探禀由公廨移請上海縣協探吊到原贜並將陸由西牢提出連某日人併送日本總領事署訊究（莊） 
[竊洋被獲]  
　　顧阿大借宿董家渡張祥豐糖菓店於前日夜半竊取賑箱一只内有大洋三百七十餘元小洋三千餘角票洋十餘元負至永安里被五十三號巡士查見拘至南區旋由祥豐執事報區先行領贓顧候解案請究（求） 
[示諭定期給發奬牌]  
　　城内中區巡警局正巡官程賢訪明府昨日發出示諭文曰奉道憲札飭曁上海縣李移開查城廂内外各烟館定限五月十二日閉歇如於限前停閉並將烟具繳縣卽予發給價資并各賞銀牌一面以昭激勸兹將製就銀牌札發移送到局等因除飭各舖地甲通知具領外合行示諭仰城内各烟館一體知悉定期於本月二十三日齊集中區聽候按名給發以重奬品而免浮冒如有閉後復開及陽奉陰違等情一經查出立卽提案重究並將銀牌吊繳不稍寛貸云（尾） 
[人力車撞傷女孩]  
　　閘北裕元花行昨雇人力車裝貨行至華園相近忽將王姓女孩撞跌傷及脚骨痛極喊救即經周兆蘇前來將該車夫趙見標送入警局請究局員諭將人車一併收押候仁濟醫院驗明該女孩傷勢再行訊斷（根） 
[禁擺臭魚灘]  
　　某小販在閘北池浜橋西轉角處擺設臭魚攤行人皆爲掩鼻事爲新閘捕房得悉恐民間購食易染疫癘飭捕將該販拘入諭令以後不准再售從寛免罰斥釋（莊） 
[巡警局衛生示諭]  
　　城内中區巡警局以關於衛生事宜發出四言告示衛生行政警察專司挑倒糞桶上午九時毋售冰塊莫晒街衣違者拘罰後悔已遲（軌） 
[上海官事]  
　　指分江蘇試用知州李壽曾拔補千總方正忠昨均到道禀見主簿汪景龍日前奉道憲札委押解郵傳部飭提要犯到京於昨返滬到道禀知銷差前任丹徒縣莫葆辰昨到縣署拜會（哲） 
訟案 
[總工程局紀事]  
　　南區境内馬子良小烟舘抗諭不拆烟榻由陳參軍查獲將馬及烟梲三只烟燈十一只一併逮案訊判限即日遷出烟具銷毁○南區巡士向車夫趙崇禮趙仲魯父子查取車照彼此口角解案奉孫明府判趙父子各戒責五十下○西區解凌桂元控嚴吕祥皮鞋店主嚴鞠虧欠皮洋六百七十餘元　凌帶出將店貨盤抵○張老運混用銅洋由巡士解案訊判銅洋銷毁張斥釋○某押店王郭松亭扭攫表之朱阿三到案　判押提同黨究交原贓○皮匠王長大在恆盛行内竊以牛皮扭案控追訊判戒責五十下（永） 
[公共公廨早堂案]  
　　粤妓王阿彩在老族昌賣　日前以事雇舢板船渡浦因舟子攫取衣飾不允破推落浦由錢四福救起解奉中西官訊供判押候補傳其夫李阿喜在案昨解請訊李供前在輪船生意今已停歇求察王阿彩供願隨夫回家讞員關　之太守商之美海副領事判王准其夫李阿喜領回○曹登山欠潘其峯洋兩元前日向索曹竟持刀將潘戳傷三處報捕解究判押西牢九月○李川先後竊取陳阿慶等家衣服各物報捕解究判押一月○鎭江人毛紀郎來滬謀事不成遂吞服洋烟經捕查知送醫救活於昨解究毛供訴前情並稱無親友可投求恩安插判送京江公所資遺回藉○押犯陶阿六在牢内串通各犯將新犯奚金榮之金戒埓下交與七百號華捕收匿經奚禀由管牢西人解究帮　賓子觀大令商之美白副領事判陶除原判外再加押三月餘人各加押十四天該捕判押一月○陳永壽在南京拐騙女子金仙來滬　於某雉妓院經人報捕解究訊之金仙供父親王禮金在上元縣境生意女子不願賣娼且身患　瘡叩求恩典判陳押候移知上兀縣查傳　又到案再核金仙送濟良所留養○徐東東與張唐氏串竊徐寳玉值洋七百元之烟袋一只報探解究大令以贓証未齊判押候弔到原贓再核○王來法竊張九生家衣服等物判押一年期滿逐出租界○陳運生在馬路上攫取蔡錢氏汪順元陳生江　銀珍等珠花各物逃逸報捕解究判押西牢三年期滿逐出租界（莊） 
[法租界公堂案]  
　　楊錦華竊太古棧桐油二簍經看門印人查覺向拘詎楊胆敢行兇旋由巡丁帮同拘案聶司馬判枷一月押改過所一月○過犯徐阿福强搶某婦金耳環由探拘案判押捕房一月贓存待領○著名竊賊張阿金前經捕房拍照備查詎近又在某輪船上圖竊由探撞見拘入捕房解辦判枷示兩月期滿驅逐出境○泥水匠張香林扭同業陳阿四史阿順至案控稱被伊等拆梢不遂至遭毆傷等情司馬訊得同行細故口角不應砌詞誣控申斥不理一併逐出（絲） 
 
 

Page 20

 
 
[美租界捕房事]  
　　虹鎭湯炳之所開烟舘報閉後復又私行出售由局員濮二尹查知將湯送縣昨日經過租界由局差禀請捕房派捕護送捕頭准之○開漆匠作之陳江章因夥朱金鶴擅入其妻臥室將朱歇出旋又查得朱在外有私收帳銀情事於昨日投幸捕房捕頭飭赴公堂具控○毛阿生昨駕馬車行經漢碧理路撞壞朱阿三之人力車由捕拘入捕房飭賠洋一元了事○金仲言扭控車夫宋阿三行竊衣服奉飭查明核辦（西） 
來件 
[江蘇敎育總會咨復寗提學使陳文]  
　　咨呈事六月十五日接准大咨内開案准兩江師範學堂咨開案照敝堂師範生學額前奉前督憲張奏明定爲九百名寗蘇屬各二百五十名皖贛各二百名嗣因經費難籌分班招集第一次先招三百名三年後續招三百名敝堂現屈招考第二　師範生業經先期粘呈招考章程并訂明齊集日期咨會在案惟查第一次招考由學務處詳奉批定寗蘇屬各九十名皖贛各六十名江寗京口駐防十名卽在寗蘇屬内匀撥經敝前監督遵照取定如額并未按縣匀攤前督憲周有每縣定額三名之議雖未奉諸實行然投考各士子卽有以每縣無人求補足額之請而寗蘇皖士紳會議學額迄未决定此次考取新班學生究應如何按屬核定合先備文咨請蘇皖贛提學司使外爲此合咨查照酌奪見復以便遵行等因到司准此除經咨會蘇皖贛提學使核議外相應備文咨請爲此合咨貴總會請煩查照希卽從速議復以憑會咨望切施行等因准此本會公議應援照第一次招考由學務處詳定寗蘇屬各九十名皖贛各六十名江寗京口駐防共十名即在寗蘇額内匀撥成案辦理惟按縣匀攤及前督部堂周每縣定額三名之議揆之事實頗多窒碍難行但師範爲敎育之母如能縣各有人尤爲適　爲此照復即煩貴學可查察施行須至咨呈者 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
