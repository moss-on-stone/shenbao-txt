# 1911 - 204 - 4913819

 

Page 1

 
 
   
 
 

Page 2

 
 
上海 
[閏六月初三日内閣奉]  
上諭寳熙着充禁烟大臣欽此 
旨鑲紅旗滿洲副都統着吉陞調補所遺正紅旗蒙古副都統着良揆補授欽此監國攝政王鈐章奕劻那桐徐世昌署名 
閏六月初三日召見内閣總協理大臣澤公謙棨 
交旨 
　　六月二十六日欽奉 
諭旨禮親王世鐸等奏健銳營預算核减窒碍難行據實陳明一摺著仍照向章支領該部知道欽此又奉 
諭旨本日引見之開缺浙江鹽運使衡吉著於本月二十七日預備召見欽此又奉諭旨本日引見之差滿四川補用道周鳳崗著交内閣存記欽此又奉 
諭旨本日引見之明保江西試用知縣汪都良著發回原省以知縣儘先即補欽此 
　　六月二十七日欽奉 
諭旨資政院奏議員缺額遵章繕單請旨補選一摺着黎湛枝恩華錢承鋕范源廉陳錦濤爲議員欽此又奉 
諭旨盛宣懷奏籌撥湘省振欵派員迅速起解一摺知道了欽此 
論說 
[聨美之說又將付諸東流矣（秋）（陽）]  
　　我國處此列强環伺之際。人皆視我爲　上肉矣。自鴉片之戰失敗以來江海要隘。盡闢。商埠。西南。藩籬。全脫覊絆。洎乎甲午之役。内情畢露。久侮紛乘。遂致沿海。港灣悉爲。外人所佔領。幾有探門户而入堂奥之勢。甚至盛但瓜。分之說。明認某省爲某國之勢。力圈而吾國變色之地圜。竟公然暢行於列强都會之間。當時風聲險惡。大局瀕危。國人有朝不保夕之懼矣。嗣以列强對於遠東之利害關係。各有不同。遂成相互牽掣之局。莫敢先發其。難而我國亦得藉此不絶如綫之時會。苟延其殘喘。此誠濟危救亡。稍縱。卽逝之妙機也。方今號稱爲强國者。莫不推英俄德法美日之六國。其對於我國之關係。咸存佔領土。地擴張勢力之意。惟美國僻處西大陸。與我東西遥峙。素澹謀我之志。加以門羅主義。又爲歷來美總統對外所持之要策。故遠東時局之動靜。美人輒不加預聞。嗣以列强羣拓其殖民政策於遠東。欲謀勢力之平均。頓觸其横渡大洋。規畫東方之感情。首於斐列賓之佔領。小試手腕。而植其經營太平洋之基礎。然於我國仍無擴。張勢力之意。此爲前任總統羅斯福力持之政策。自現任總統塔虎脫視事以來。追隨前規。倍形懇切。首减庚子賠款。以示確與我親之意。列强瞠目相視咸指爲中美聨合之起點。旋朝旨派唐紹怡充赴美謝减賠款專使。東西各報羣視爲實行聨盟之管籲。猜忌非常。而以日本爲最。故乘我不備。出其疾風迅雷之手段。先與美人訂立協約。以爲破壞中美聨盟之計。唐使赴美未久。時適景廟賓天。朝局大變。中美聨盟之說。爲之中挫前年美艦東來。厦門一埠。盡力供張。竭誠歡迎。尤足爲中美聨合之證。人事蹉跎。迄未告成。是歲冬間。美人大倡滿洲鐵路中立之議。亦爲拒絶日俄。親和我國之實據。旋以列强不予贊成。日俄兩國。又以痛深切膚。先訂協。約以爲抵制之計。故中立之說。亦歸消滅。然在美人之抵制强暴。維持和平。其苦心孤詣。亦足昭示天下矣。自日俄訂立恊約以來。日俄對於滿蒙一帶。施其積漸以進。之政策。且日併朝鮮爲已有遠東大局。日形危迫而我國勢處孤立。絶無援助。其不入列强侵略之旋渦中者。亦幾希已今歲春間俄人肆其無理之要求。邦交幾致决裂而遠東大局。更形危迫。於 
 
 
 

Page 3

 
 
第一張第三版 
是中美聨盟之說又漸起。加以去歲美國實業圑結隊東遊。提倡合辦銀行航業。國民交際。頓　親密。而中美聨盟之時機又熟此次組織内閣。各部大臣未易一人。而外部大臣獨易以梁敦彦梁本爲主張聨美之人。且又寄居美國。與彼國政界諸人素稱交好。於是人皆謂政府亦主張聨美矣而聨美之說。遂又喧騰於朝野上下間。是固今日救國之要圖也。 
　　但數月以來。熟察情勢而聨美之說又不可恃矣。外部梁大臣受命以來濡滯吾行。久不到任。且自改立新内閣以來。凡對於現在將來之政策。亦未有確切之斷定雖前次慶總理有宣布政綱之舉然恍惚縹緲。全係不負責任之言絶而東西立憲國内閣總理之態度。以此而欲望其運籌帷幄。實行聨美。之政策。其可得乎。况英美訂立公斷條約。日英改訂同盟協約。又有日美訂立公斷條約。日英美三國聨。盟之預兆。均足爲我中美聨盟之障礙。倘不於此時急起直追。求達我數年未償之目的。則情移勢遷永無大。告成功之日矣。内無主持之人外多離間之國。縱屬良計美策。亦何能坐待其成。尙望我當局三致意焉。方今論者咸謂國際交誼。不必全恃政府之計畫。但由兩國人民各以國民的外交。結合彼此之感情。亦能獲其効果。是則是矣然亦片面不全之見解也。蓋國民外交之範圍。僅在經營商業一方面。絶無政治的性質。於國家大局。之安危。仍無絲毫之裨補。以今日國勢而論。亦何取乎是哉。即使兩國人民經營商業。敦篤彼此之感情。間接亦有利於國家。然究係。承平時代之景象。而非救危濟急之。方略也。爲今之計。一面應由兩國商民合資創辦各種事業。圑結兩國永久之關係。一面更由兩國政府訂立聨盟條約。其約文措詞。不必過分張皇。致招人忌。但以增進兩國人民之幸福爲言。如此含糊其意。籠統其辭。公正平和之舉動列强何敢加以詆評。於是我國得美人之資助。徐圖憲政之實行。美人藉我國之援引。得於太平洋稍佔勢力。固兩利之道也。及今不圖。後悔無及。吾望兩國政府速起而謀其成。愼勿爲局外者所播弄則幸矣若謂弱國無與人聨盟之資格此爲蓄意破壞者之口吻。實不合乎情理。尤望我政府勿以爲意。 
要件 
[聨合會議員爲閣制案續行請願通告各圑體書（續）]  
　　第二内閣大臣署名之上諭。謂朝廷用人審時度勢一秉大公爾臣民等均當慄遵欽定憲法大綱不得率行干請以符君主立憲之本旨朝廷用人之必秉大公。爲天下臣民所希望。審時度勢。亦進退人才之妙用。然無論時勢如何。有絶對不能通融者。即皇族之充當内閣大臣是也。蓋皇族密邇於君主。開一皇族内閣之例。因親貴而授以國務。無以明朝迁大公之心迹。且内閣而充以皇族。推倒内閣。即有推倒皇族之嫌。則内閣又以皇族之故。將有不能適應時勢之更迭。故君主國無不有皇族。且旣定爲立憲政體。即無一不劃皇族於内閣之外。皇族不組織内閣者。實君主立憲國最著之本旨也。而内閣大臣署名之上諭。斥議員等不得率行干請以符君主立憲之本旨。夫皇族唯君主國有之民主國無是也。皇族不入内閣之問題。惟君主立憲國有之。民主立憲國無是也。革命黨與立憲黨宗旨之差。異全在破壞君主政體與鞏固君主政體之一點。惟欲破壞君主政體。方期剷除君主制度。皇族更非其所向。惟欲鞏固君主政體。期君主之永保其神聖。即不得不望皇族之永保其安榮。議員等之請不以皇族組織内閣。使皇族不立於政治之中權。以招天下臣民之尤怨。皇族不爲臣民之怨府。皇上乃能永爲神聖之保持。懷挾斯旨。籲定經制。爲愛皇族否耶。爲愛皇上否耶。愛皇上因而愛皇族。愛皇族卽以愛皇上。此爲欲破壞君主立憲政體耶。抑正鞏固君主立憲政體耶。議員等惟求符君主立憲之本旨。而後有此次之請求。方以爲無此請求。即不符君主立憲之本旨卽無以表我臣民愛戴君主立憲之至誠。而閣臣乃以爲與君主立憲之本旨不符。假上諭以申儆之。則議員等之所惶惑不解者也。夫君主立憲政體。定自先朝。聖訓煌煌。庶政公諸輿論。旣爲立憲。而禁臣民爲政治之干請。猶得曰庶政公諸輿論耶。猶得曰符君主立憲之本旨耶此不。敢不詳爲辨析者又一也。 
　　總之議員等之所請求者。爲不以皇族組織内閣。皇族以外。無論滿漢蒙回藏之五族。但屬中國臣民合於爲國務大臣之資格者。皆得邀帝心之簡在。本憲法大綱之精義以求符君主立憲之本旨。議員等之所自信。抑亦我父老之所共信也内閣大臣署名之上諭於皇族内閣不置一詞則現内閣之自爲庇護。不以立憲之公理啟沃我皇上。又借我皇上之明諭以冀緘天下之口。非獨議員等之所深喻。抑亦我父老之所共喻也。夫立憲國之君主。以不負責任不可侵犯爲原則。内閣之組織。屬於君主之懿親。是於。君主不負責任不可侵犯外。加一不負責任不可侵犯之内閣。以地位之尊嚴論。不啻一國之中有二君主。以政治之責任論。不啻一國之中全無政府。一國之中有二君主。不可以爲國一國。之中全無政府。尤不可以爲國。現内閣自固其地位。使我國家於世界立憲國家不能占一地位。先朝之確定立憲政體。人民之希望立憲政治。自有現内閣而破壞斷絶盡矣。此可爲太息痛哭者也。自今以往。内閣因皇族而益固。於世界立憲國外。樹一不可動摇之内閣。任政治之腐敗。民生之困阨。我人民惟當。 
 
 

Page 4

 
 
第一張第四版 
俯首帖耳。而不能一指摘。一攻擊指摘内閣。卽指摘皇族也。攻擊内閣。即攻擊皇族。也指摘攻擊皇族。即嫌於指摘攻擊皇上也。自今以往。我人民無復可談。政治改良之一日談及政治。改良卽冒觸内閣。直接冒觸皇上是皇上之神聖。尊嚴與我臣民之言論自由。同載於憲法大綱者。其勢且兩不相容。日日言立憲。憲政重要機關之内閣。首與憲政之原則背道而馳。嗚呼。其何望矣。議員等自愧能力薄弱。愚誠未至。不足以動天聽。然欲得健全之政府以改良政治。救中國之危局。區區之隱。始終罔間。讀此次内閣大臣署名之上諭。亦未敢遽存絶望之想。上諭固云凡我君民上下何得出乎大綱範圍之外我臣民恪遵憲法大綱之要求。朝廷即當恪守憲法大綱以爲制度之改善。此繹上諭之意可知也。上諭又云朝廷用人審時度勢一秉大公。則朝廷之視皇族内閣爲暫時之計。而終以大公爲歸可知也。上諭又云爾臣民無得率行干請。蓋當暫行制度之時。疑吾民求之太急。故有率行干請之語。慶親王内閣。本有數月以後再候諭旨之明諭。稍俟數月。遵憲法大綱之大義。本君主立憲之本旨。再爲請。命其必不以爲率行干請又可知也。議員等竊體斯意再。勵愚忱。定於八月内來京。續行請願。尤冀我海内外各圑體。同時派員來京。伏質帝閽竭誠呼籲倘邀皇上之俯鑒。另必内閣之組織。吾民得完全之内閣。可以求政治之改良。皇族不當政治之中樞。君主立憲政體愈益鞏固。國利民福。豈有旣焉。敬布區區。伏維公察。直省諮議局議員聨合會謹啓 
專電 
[電一（北京）]  
　　陳善同奏桂省内亂迭生請飭設法綏緝一摺經桂撫查覆桂匪隨緝嚴懲仍分布各處當搜查伏莽並籌整頓吏治學務實業各要政以清匪源奉硃批著照所陳妥爲辦理母托空言 
[電二（北京）]  
　　政府密電蘇撫諮議局議員因寗屬預算辭職事務於月内籌商妥善 
[電三（北京）]  
　　直督魯撫密奏烟濰鐵路應歸官辦並陳紳士譚宗灝集款年餘僅得五十萬請將青徐定爲幹綫改爲國有 
[電四（北京）]  
　　洵貝勒奏陵工緊要遇有罷工事擬隨時查拿嚴懲 
[電五（北京）]  
　　法部奏拿交審判廳人犯徐仁壽照律擬罪奉旨依議 
[電六（北京）]  
　　陸軍部與内閣爭辦難廕賜卹權現定由閣核决會奏 
[公電（南京）]  
各報館鑒頃收到陳太守河清經募蘇滬各大善士捐助江皖振欵洋六百零八元計上海洋藥公所規元二百兩合洋二百六十三元鄭淇亭郭源茂各廿元仁成行仁濟公史聨發號各五十元揭普豐會館三十元陳廣昌洋十五元成大成利十元源大十元捷興恆昌合泰各五元蘇州土行煜興茂二十元煜盛祥乾興愼郭天和煜盛豐各十元丁少卿煜興隆煜興宏各五元除分撥各災區散放外請代登報以揚仁風查振大臣江緊要新聞一 
[中央敎育會第四次大會紀略]  
　　上月二十九日中央敎育會開會續議二十六日未議决之案實到會員一百八十二人首由審查員范君報告審查國庫補助初等案大意謂國家稅地方稅未分之前由學部預定額數交資政院核議亦屬目前適當辦法預算時必可贊成將來國庫欵專補助新設小學及已設各校添設學級之敎員薪俸會員辨論甚多但以欵額未定先議使用方法徒多空言仍無實際討論二時許决議再付審查員修正續議軍國民敎育諮詢案爲打靶一節頗有爭論會員邵君恒濤謂軍國民主義不能作根本敎育會員中有責問所謂根本者安在邵君謂根本在家庭敎育會中多嗤之以鼻王君祖訓徐君炯均謂軍國民敎育不必定要打靶牟君琳亦不以打靶爲然并反對前日會員陸光熙提議師範畢業生入軍隊充兵三月之議沈君恩孚解釋諮詢之義又謂軍國民主義根抵於憲法大綱臨時派員中某君陳述打靶之法可以速成不必多耗時日財力討論甚久將届散會長問可否表决一時贊成者反對者同時喧譁毫無發言秩序後卒表决先付審查候再讀續議乃摇鈴散會 
[中央敎育會開第五次預備會詳紀）]  
 
 

Page 5

 
 
第一張第五版 
　　上月二十七日午後四時敎育豫備會開會會員到六十六人首由會員詢問軍國民敎育案已討論二次是否再討論陸光熙謂對於此案尙有一事報告昨日得見陸軍部前交學部一案於軍國民敎育辦法極有條理比學部所交議之案較爲完備不過少競漕游泳二法可否由會員將此案修正完備作爲提出之議案陳寳泉謂陸軍部此案是否已交學部不得而知請會長問學部大臣如有此案可即交下歸併計論否則照陸君所說由會員提出會長亦以爲然會長謂前次討論之補助國庫案有關於度支部義務敎育案有關於民政部已商明學部開談話會請度支民政二大臣會議軍國民敎育案似與海陸二部有關聨之處是否亦請二部大臣與議許鼎霖謂須請二部大臣與議牟琳謂軍國民敎育僅學部之任可不必請海陸大臣黄炎培陸瑞清袁希洛皆謂軍國民敎育與軍事敎育雖有分别然關聨處頗多應請二部大臣與議並由陸瑞清歷叙法國日本敎育關聨海陸部之事以證明之會長謂容開談話會時請二部大臣次由會長囑書記書停止實官奬勵案請衆討論汪龍光有一停奬勵暫留出身案歸併討論對於此案辯論極雜大要分爲三派（一）主張要求内閣先將他項奬勵保舉一律停止方足以示公允（二）主張奬勵固當停止卽出身亦當停止卽出身亦當停止學堂畢業即用某某畢業生國家　尊重舊出身故社會尊重出身國家若尊重畢業生則畢業生亦重且出身爲入官之謂旣不奬官何不一律停止（三）主張并非欲保舊出身之名實因社會上習慣之心理有此名爲人所重無此名即爲人所輕窮鄉僻壤此習尤深不過藉此爲發達敎育之手叚復又有會員謂學部停止出身足治一病内閣停止别項奬勵等又是一病人有二病不能一病單治必俟同時二病並治也某會員謂敎育當用正當之手叚不當用哄騙之手叚藉出身爲興學是哄騙之法國家斷不可行是宜早將出身停止且現在奬勵出身皆未停止何以各處學務並不發達往返辨駁卒由許鼎霖謂奬勵實官爲最壞之法欲正趨向非同時請内閣將各項奬勵保舉一律停止不可如人有二腫毒不能治一腫毒留一腫毒二腫毒固碍生命一腫毒碍生命乎旣停止後學部定明學何科者。即行何事則農工醫等事均可振興各專一事業有大效果後不妨奬勵爵封東西各國因事業而得爵者。指不勝。屈若不正其趨向即停止舊名而稱畢業生其做官之思想如故試思一稱畢業生即不思做官乎此根本上之問題也講演時慷慨淋漓事實事想均極透徹一時鼓掌聲如雷時已六句鐘遂宣告散會 
[俄使對於東三省事之强硬]  
　　其欲我束手待斃乎近日駐京俄使忽發一緊急照會到外務部謂東三省方面中國近日之行動於俄國利害有重大關係（一）齊齊哈爾以東之平原哈拉爾以西之高原並伯都訥以西及三姓以東之平原中國若欲以此等地方爲殖民及牧畜地於俄國在滿洲舊有之利權有非常損害（二）黑龍江省之森林原爲俄國勢力範圍地興安嶺一帶之松樹及樺樹嫩江流域之闊葉樹及針葉樹並雜種樹木數十年來俄國汽車所用燃料及暖爐所用皆依此爲砍伐之地今中國若欲收回乃係俄國死生問題（三）漠河金鑛黑龍江西北隅一帶東西七十里南北四十里向來爲中俄共採今中國皆欲收囘自辦俄國决不承認云云未知吾外部將何以對待之 
[趙爾巽之殖民政策]  
　　及是時尙有可爲東督趙次帥到任以來對於邊防界務曁移民實邊等要政最爲注意惟近日延吉一帶僑居之朝鮮人民已達十四萬有奇陸續遷來者仍絡繹不絶將來喧賓奪主隱患堪虞聞次帥刻已咨行吉撫陳簡帥迅速派員前往切實調查延吉長白一帶邊荒曁韓民確數與所作之營業并赶緊籌擬殖民墾荒章程以使設法奬勸紳民富賈起爲提倡俾華民赴墾日多以資抵制而保主權 
[中國將與古巴訂約]  
　　泰晤士報云茲得確實消息中國與古巴國不日有訂約之望從前駐滬之古巴領事卽現充駐芒脫維杜之古巴使臣祁白茄君將至中國任古巴駐華第一全權公使駐滬古巴新領事干東君旦夕亦可抵任 
[威海衞交涉之近况]  
　　中國北方海軍根據地以威海衞爲第一現因興復海軍屢與英人交涉擬將該衞作爲中英共同使用之地尙無結果日前外務部又准海軍部之咨請轉電中國駐英公使命其 
 
 

Page 6

 
 
第一張第六版 
據約坐英政府力爭蓋租借條約中原訂有威海衞地方中國於不妨害英之兵備範圍内一切水面皆得使用且中國有自由行政府權目下正在交涉中不知將來結局何如也 
[振貝子回京詳紀]  
　　快之又快之快車赴英賀禮專使振貝子由西比利亞鐵路回國道出奉天即有電致北京鐵路局謂二十七日晚九點鐘一准到京鐵路局接電之後卽發電南滿鐵路公司請其將開往奉天火車點鐘提早蓋以南滿鐵路公司赴奉之車必須二十七日早九點二十四分鐘方能到奉無論如何當晚不能到京之故旋接該公司覆電謂開車有一定之時刻萬難趕前開駛云云嗣振貝子竟以十八點鐘之時間由奉天趕到北京盖實從來未有之快車也 
　　聞貝子到長春時趙次帥已豫備專車請貝子翌日到奉乘午後車回京其預定到京時間本爲二十八日午後五點二十分嗣因貝子急欲回京即於二十七日清晨由奉天特開專車當晚十二一時抵京由西長安街回府沿途巡警禁衞軍及營汛等均辦道差護衞極嚴馬路上不許有人往來所有電燈均於先時息滅俟貝子駕到復大放光明 
　　又聞貝子到奉之初本擬盤桓數日嗣接閣電促回故卽匆匆就道聞内閣以振貝子歷往外洋富有經歷擬畀以外部一席蓋因梁大臣雖已奉簡外務大臣然查照成案該部須有親貴主持慶内閣以閣事紛煩無暇兼顧退志已决故監國擬以管理一席畀振貝子此次電促回聞亦由監國授意云 
[新借款之吃虧）]  
　　未有母先有子川漢粤漢兩路借欵議定自九月十五日起陸續支付至明年三月十五日方能交足此六個月之内息金共計二十五萬至明年三月十五日須一律交付清楚此六個月之息金雖出而外人之本金並未全付其吃虧之巨亦可知矣 
[内閣改定新章四種）]  
　　歸併吏部之手續向章月選各官並各項分發人員應行驗看者歷由吏部將各部大臣並科道御史職名開列進呈恭候欽定騐看現在京外各項選班均巳停止所有每月分發驗看人員已經内閣奏定歸騐看各官傳令於每月初一日携帶像片赴閣過堂由總協理督率閣丞並叙官局正副局長考騐如有行止不端出身不正以及混冐籍貫等情弊立卽嚴參其應行引見及應行騐放人員並捐免騐看佐雜各官仍照現行例章辦理 
　　又分發人員應行考試者亦經内閣奏定暫行免其考試俟到省後仍由該督撫查照憲政館奏定章程辦理 
　　又各省大計舉劾事件向章俟奉旨交議到部田吏部主稿彙核分别准駁移送都察院給事中京畿道等衙門查核會銜具奏現旣劃歸叙官局接辦亦經内閣奏定逕由内閣具奏母庸會銜惟於定稿未奏之前仍抄錄摺稿移送該衙門查核 
　　又外補各官初任候補試用及河工人員補缺試署試俸名目現議一併化除其從前試署試俸各員以奉旨試署之日一律作爲實授母庸再扣試俸其有奏請實授尙未覆奏咨銷試俸尙未咨覆之案均母庸核辦 
時評 
[其一]  
　　東西各國之議案推行易而成立難。蓋一經議事會之决定。則行政官廳。自無有或虞其扦格者。此乃立憲國之恒例也。若吾中國。則成立者自成立。推行者自推行。况一議案之。發生又大抵出自交議者。成立易而推行亦易。出自提議者。成立難而推行亦難。出自交議者。即或初次不成立。然一而再。再而三。終必有勉强成立之一日。出自提議者。或取多數之同意。得大衆之贊成。列爲議案。報告長官。然而延宕者延宕。牴犃者。牴牾自諮議局成立資政院開會以來。其所謂成立之議案。蓋無慮其數千百條。而得行政長官之同意。以朝報可而夕推行焉者。亦僅僅千古之什一耳。 
　　記者曰。循是以觀。則所謂中央敎育會成立之議案。他日之推行。大概可知則今日敎。育會所成立者若者。爲交議之議案。若者爲提議之　案。他日行政官廳之推行抑又可知。 
[其二]  
　　拳亂以前。事事保守。卒之不失其爲中國拳亂以後。事事模仿東定一法令。西設一官吏循其名。無一非模仿東西也。然細繹之。則又名存而實亡矣。是豈東西之善法。或者不宜於中土與不然。何其行之而輒弊也。吾無以名之名之。曰今日買櫝還珠之新政策。 
 
 

Page 7

 
 
爲二馬路燕慶園倒閉虧欠各上行一事該酒館總理共六人除王君吟雪業已將虧欵中六分之一照數認償清楚外其餘五總理乃徐君景甫　李君松生　周君俊生　王君國恩　陳君蘭亭亦應赶緊出爲清理否則每總理各認虧欵六分之一爲此登報聲明限二十内速將虧欵理清若仍置之不理惟有　訴　商會移請　公署追欵幸祈自重體面毋得自悮爲要　衆上行公啓 
[丹桂第一臺]  
盤歸恊記有限公司接辦聲明 
啓者前丹桂第一台義記公司自五月十五日輟演後嗣因義記各股東别有營業情願將該臺盤去今於閏六月初一日起已盤與　記有限公司接辦所有以前義記一切往來帳目槪與協記無涉特此登報聲明本公司接盤之下大加改良除一百派人赴京津邀請名角外一面添置佈景各物俟置備完全後再行登報廣告　丹桂第一台協記經理人許衡謹白 
再如有要事祈親來本賬房接洽倘有託名本公司在外招搖者請即扭交本公司送捕究辦 
[寳善街丹桂茶園夜戲正廳二角]  
初四夜戲禮拜六特請京都山陜眞正超等文武藝員一齊登檯 
全班合演　富貴長春 
小桂芬小桂林小玉奎小金寳　草橋關 
小雙處雲仙　薛家將 
董桂奎　張義得寳貝 
小呌天　化子拾黄金 
月裏紅月桂紅小金寳小紅寳　全本紅霓關　黄伯　黨招親　 
白玉梅一聲雷小謝小蘭　准演　收伏姜維 
張文奎張文艶　夜紡棉花　喝時式小調 
張少泉　煩演空城計 
尹桂鳳尹桂亭　紳商煩演　放牛唱小曲 
小呌天白玉梅董祥奎月裏紅月桂紅謝小蘭張少泉張文艶尹桂英張文奎一聲雷汪昭云尹桂鳳尹桂亭小云仙　新排改良文明全本新戲　捉拿前劉海 
[迎貴茶園日戲大减價正廳洋一角]  
閏六月初四日特請京都内城府眞正超等全班文武名角合演好戲 
張和福　火焚宗卷 
賽陣鳳　小德喜大 
譚月明張永華張月樓張長順王瑞云胡燕云　神州 
小永春王翠芬　御街擋道 
李德山高慶珍劉松亭葛玉廷劉蕙蘭英春奎李少棠張和福譚月明張德俊張月樓王瑞云四盞燈李鋐彬張玉林一盞燈陳燕奎小寳奎王德全李桂榮張永華彩上飄范書祥凌桂雲三盞燈胡燕雲王福林白吕布張長順王翠芬　拿手好戲　全本和尚兒子中狀元 
[迎貴茶園夜戲正廳三角包廂四角]  
初四夜戲特請超等全班文武藝員日戲逢禮拜三六新裝電氣風扇 
王福林　刀劈五虎 
張月樓張永華張長順　鴛鴦樓 
彩上飄李鋐彬李燕奎　紅梅閣 
葛玉廷王翠芬李桂榮　硃砂痣 
小李海春小永春劉松亭　孟良盜骨 
小明海亮張月樓李德山王瑞云賽陣風永華永实大鐵籠山 
一盞燈張玉林凌桂雲　汴梁圖 
李少堂張和福王翠芬張德俊陳燕奎高慶珍四盞燈彩上飄張玉林王德全李德山李鋐彬三燈盞王瑞云小寳奎白吕布劉蕙蘭劉松亭　特排改良文武全部拿手好戲　珍珠塔 
[商辦新舞臺]  
閏六初四夜戲包廂官廳三角三層樓正廳二角二等一角 
小雙鳳　送燈相會 
毛促琪　莫成替主 
李祥麟賽魁冠王益芳苗鳳林　（火燒）張王府 
張順來夏月潤筱益芳林運昌　時遷偷鷄 
林步青侯德山馬飛珠毛仲琪許奎官林運昌夏月珊七盞燈小連生夜來香趙文蓮薛瑤卿劉培山筱益芳林運昌索連仙　特煩全班文武　頭本　新編改良　女君子　情節新戲　女君子　（接聯）著名藝員合演　二本 
[商辦新舞臺]  
閏月初四夜戲包廂官廳一元正廳三層樓四角二等二角三等一角 
賽魁冠夏月潤筱益芳　生死合同 
邱蕊卿林步青夏月珊七盞燈小連生趙文連小保成劉培山　重排好戲前後本　三堂會審　玉堂春 
林步青　新蕩湖船 
許奎官林運昌賽魁冠趙文連小連生夏月潤　滿台眞水　七本　新茶花 
七盞燈　二十世紀 
夏月珊夜來香小保成張順來小雙鳳馬飛珠　有五萬磅　八本　新茶花 
[歌舞臺閏六月初四日戲]  
王福元　鳥吐人言 
趙月明　斬鄭文 
小靈芝劉松樵　（蝴蝶夢） 
（陳俊廷李金茂焦　利）　劍峯山 
（張鳳台夏榮坡孟鴻芳）　賣黄馬 
月月紅李春棠　（小上坟） 
周雲堂李金茂碧月花　國診孟鴻芳李慶棠李順來明海山春棠浚張桂軒李玉奎周蕙芳廷劉松李春利樵　▲特煩文武藝員拿手好戲▲（全本　大名府） 
閏月六初四夜戲 
陳福奎▲江東橋 
趙月明▲一捧雪 
小靈芝▲賣絨花 
夏榮坡▲雙獅圖 
張桂軒李順來煩演　（巧拿）花德雷 
内府藝員特請内府藝員　小桂生小桂春　（文武）　十八扯　 
李春利小桂芬張鳳台　▲本全▲　空城計 
李春利公李慶棠周蕙芳三麻子月月紅明海山孟鴻芳碧月花▲特排連　新戲▲五本　楊○乃○武 
[文明大舞臺]  
初四日戲頭等正廳三角二等二角三層樓包厢二角特别包廂四角 
小魁仙小金紅徐春發　黄鶴樓 
吕月來小月樵殷春虎謝永福　准安府 
何家聲萬盞燈廖連卿王永　沈韻秋劉坤華沈月來小桂枝袁洪福楊壽長吕月來于永海　（全本）武十回 
伍月華白文奎納紹先諸壽卿　法門寺 
何家聲何金壽孫少棠萬盞燈小子和范少山吕月樵趙如泉水仙花小桂枝沈韻秋廖連卿　窮花富葉 
初四夜戲准演日戲每逢禮拜六禮拜日准演全部藝員一齊登檯 
云中鳳沈韻秋沈月來龔雲仙納紹先殷春虎劉坤華吕月來　花蝶　水戰鴛鴦橋 
白文奎伍月華小壽仙　機房教子 
龔雲仙五永利吕月樵草上飛戰青面虎　白水灘 
小子和趙如泉廖連卿　陰陽河 
何家聲白文奎小桂枝趙如泉小子和吕月樵萬盞燈何金壽沈韻秋范少山　七八本　（二十世紀）新茶花 
[三馬路大新街口春貴原址大富貴夜戲正廳每位大洋三角]  
初四夜禮拜六禮聘京都超等文武上選藝員特煩改良文明好戲 
馬桂芬　鳳琴探陰山　 
沈翠山　紫母跑 
白蘭花　鴻鸞禧 
金月英金月芬金秀山　大劈棺 
吕筱山一陣風小春來張鳳奎小月樵小月樓　全班武行合演　鐵籠山 
十三旦汪云奎白菜凡汴梁圖　代演殺宫 
筱恩曉峰馬桂芳小蘭芬金秀山　桃奇寃報　鐵弓緣　行路被害伸寃判斷一氣演完 
[廣東黨事新劇　廣州血]  
廣州黨事早已轟傳中外言人人殊莫得眞相本舞臺探訪各界調查確實其中情節大都未經報界披露者今特請大文學家以警醒之詞句典雅之曲文編排（廣州血）新劇十六本連檯接演後續（黄花崗）自趙聲統軍於江南起至廣州黨人敗散爲終劇淋漓悲壯動視驚心誠中國有史以來空前絶後之壯觀也此劇注重詞曲傳情科白務求典雅清新力矯近時新劇淺陋粗率之弊已由著名藝員排練純熟擇日起演兼配對景新彩先此佈聞以慰諸君雅顧之愛法界歌舞臺謹啓 
[歌舞臺]  
特聘著名優等文武老生 
初三夜小桂生　托兆碰碑 
小桂芬　拿高登 
小桂春　硃砂痣 
初四夜 
小桂春小桂生（合演與衆不同新式）（十八扯） 
小桂芬　空城計 
初五夜 
小桂生　黄金台 
小桂芬　講堂鬥志 
小桂春　桑園寄子 
[（奉諭拍賣）]  
小東門一枝春街第四十一五十五兩號門牌炒麵店俱因虧欠房金棄店逃走禀奉公堂諭限初四日下午兩句鐘拍賣該兩店生財料理此佈法捕房白 
[禮拜六拍賣]  
啓者禮拜六即初四日十點鐘在本棧不限價拍賣紫色黄馬褂等呢各種八仙母子利市洋紅標等貨此佈　義記洋行啓 
[英商羣仙茶園]  
初四夜戲正廳每位洋二角 
白鳳奎子胥過關 
賽月樵演蘆林坡 
王雅琴　日　全圖 
小蓉仙紅菊花陳長庚吴新寳（小奎官）　（妻黨）同惡報 
馮子梅賽吕布小梅仙　雙獅圖 
小蓉仙小奎官吴新寳林黛玉金處陳長庚吴小新寳蓮燈　（頭本新戲）張汶祥刺馬 
[鳴盛梨園]  
閏六月初四禮拜六日續演正本 
粉粧樓全傳卷五 
孫翠娥紅樓代嫁 
▲著名超等小武啓明▲ 
全班新舊文武名角落力仝演 
▲夜演馳名艶情齣頭▲ 
梁山伯訪友　祝英台祭奠 
▲文武端京仔容靚標風情九貔貅蘇鬼馬元西施江珍珠仔▲ 
第一特色首本 
園内增多電氣風扇闔座生凉 
○注意○注意○注意 
本園不惜重資特着伴回粤聘請著名超等花旦新華仔歷年俱在首班當正其聲色藝早經遐邇知名并有小武英雄日新大順乃當行出色向居名班聲色之超羣可稱　经更有小生靚章聲藝皆佳准由臨安船到申擇吉登檯此佈 
[張園]  
（閏六月初一夜起） 
每晚開演電光活動影戲 
（並改良灘簧每位二角） 
逢禮拜三六夜 
加放東莞五色燄火 
（每位加一角） 
[徐家匯路九號　亨白花園廣告]  
擬於五月二十一日一開幕 
本園花木清幽樓台掩映時當溽暑一入此間頓覺滿眼清凉爽心悅目茲特加意修葺所有五色電光以及中西大菜茶點酒菓等項色色俱全兼請改良灘簧外國 
特别影戲戲法以助遊客之興凡　紳商仕庶閨閣名妹驅車來園一觀以證予言之不謬此佈 
[青浦土人參]  
此參由御醫陳蓮舫徵君等發明爲清補要品百病皆治戒烟服之尤效另詳仿單每兩售洋四角　發售處青浦土參公利社　上海北市鐵馬路廣東花園仁昌當　老閘北唐家衖恆昌當　六馬路恆昌當南市大碼頭信昌當城内道前街永大洋廣貨店　蘇州閶門外商品陳列所　閶門内臯橋堍裕盛洋貨號 
 
 

Page 8

 
 
   
 
 

Page 9

 
 
   
 
 

Page 10

 
 
第一張後幅第二板 
緊要新聞二 
[河南預算不敷之狀况]  
　　豫省宣統四年預算不敷情形日昨已經豫奏報在案略所有出入各欵除特别預算不計外凡屬於本省者國家經常臨時歲出銀四百四十五萬五千四百四十三兩七錢四分七釐地方經常臨時歲出銀一百二十九萬四千二十七兩五錢三分一釐屬於解款者各種專册銀三百五十六萬四千八百三十二兩三錢二分三釐都計歲出銀九百三十一萬四千三百三兩六錢一釐核以預算國家地方歲入銀八百六十四萬三千三百六十二兩七錢五分五釐出入相抵計不敷銀六十七萬九百四十兩八錢四分六厘又國家新增歲出附册銀五十四萬五千七百三十二兩六錢六分八釐地方新增歲出附册銀十一萬八千九百四十七兩八錢七分九釐尙不在内可籌之欵項業已羅掘一空支出之增加尙在方興未艾欲救適合一時洵非易云 
[湘省停解協餉之虛望]  
　　湘省自五月十七八等日狂風暴雨山水猝發常德府屬之武陵龍陽等縣田廬多被淹没並溺斃人口長沙府屬之益陽縣城堡一帶亦被淹灌居民皆在水中籌工籌賑力盡筋疲湘撫楊文鼎電請本年應解桂滇甘肅協餉懇恩暫行緩解當經交部核議去後日前度支部覆奏以此次湖南常德等屬山水猝發被災各區情形甚重旣經欽奉諭旨令該撫迅籌欵項散放急賑自應遵照切實籌辦以仰副朝廷軫恤民艱子惠元元之至意至該撫原奏所請緩解協餉之處查湖南省應解協餉除長沙關撥解滇餉一萬兩應歸關款核算外計協甘新餉銀十五萬兩廣西餉銀十二萬兩雲南銅本銀一萬兩每年共銀二十八萬兩該省上年匪亂前項協餉僅解七萬八千兩其餘未解銀二十萬二千兩該撫兩次奏請暫停均經臣部議駁誠以款項支絀各省所同臣部亦無從改撥而各該受協省分需款甚殷本年餉項自未便任令緩金解相應請旨飭下湖南巡撫仍將本年應恊滇桂甘肅等欵照常籌解以符原案恭候命下即由臣部行知遵照六月二十日奉旨依議 
[東三省通信]  
　　趙制軍改革三省官制之苦心東三省自徐中堂任總督時採用腹省官制趙督抵有後以三省地廣人稀仍擬仿西藏辦法吉去裁黑兩撫改設左右參贊以便集權惟因到任伊始不欲改革太促且一則碍於陳周兩撫之情面一則碍於徐中堂之舊規故也近聞趙督擬對於政府暫不提裁撤巡撫之議惟先與政府商定邊省官制主張集權俟邊省官制發表後再請將三省改用邊省官制以免傷一切感情云 
　　周少帥自請劃界帮辦之原因江撫周少帥前因中俄劃界交涉棘手將困難情形電陳外務部並請派熟悉邊務人員帮同辦理以便與俄人力爭旋經外部派孫部郎笥經來江爲贊助劃界員各節曾誌本報茲悉少帥之意因此次交涉定難取勝恐將來難辭重咎故請部派員會同辦理以爲將來卸責地步 
　　中俄勘界爭執之要點中俄國界業亦兩國派員調查竣事俟兩國欽派大臣會議妥協後即由兩國政府奏請立案聞兩國爭執之要點有數地原係中國領土約四五十里俄人以爲中國佔據聲稱按照一千七百二十七年之公文爲證中國委員係由蒙文譯出該地應屬俄屬華所譯華文不甚清晰難免有誤會之處不肯遽行認可云 
　　吉琿鐵路修築之先聲吉撫陳簡帥以該省商務近來日見發達惟地居邊陲一切運輸殊多不便若由吉林至琿春修築鐵路一條非特有益於商務即軍事邊防亦獲益非淺現正擬提議官商分籌路款一俟籌妥即會商督憲聨銜入奏以便開辦矣 
　　洋鹽私運入口之交涉江撫周少帥日昨電致公署謂東省鹽務改歸官運原以抵制外鹽輸入而俄國奸商竟有由滿洲里及大連河輸入者似此奪我厚利鹽務攸關良非淺鮮特電請督憲聨銜咨商督辦大臣鹽務處會同外務部與俄使嚴訂禁絶章程聞公署已覆照辦云 
[蒙邊之隻鱗片爪]  
　　蒙人篤信佛敎其至庫倫之活佛蒙人羣尊之如神聖家中有兄弟二人者則有一人爲喇嘛庫倫有一喇嘛圈内居喇嘛數二日食羊百順十隻一無所事其最要者俄人與蒙人最相親愛俄人之在庫倫經商者所用差丁專僱蒙人其在蒙庫倫駐紥之俄軍營内蒙人當兵者甚多即小小夫役均以蒙人充當活佛家内有俄國女子一名係俄人奉之者其處心積慮可想且活佛家屋每日必有數俄人由入其關係之密切實有吾人意想不到者 
張庫電車久已毧有端倪日前庫倫辦事大臣三都護　發實 
 
 

Page 11

 
 
第一張後幅第三板 
行先購自動電車兩乘通行於庫倫張家口之間庶幾平時便於交通戰時可資輸送乃於日前派庫倫兵備處科長科員各一人實地視察該路情形聞該路崎嶇寛窄不等非大加修築不能通行而全路綫又過長因之需費甚鉅不得已暫作罷論矣 
分類新聞政界 
[派員分道委查各衞屯田蘇州]  
　　蘇省各衞守備裁撤後所有屯田均歸各州縣兼管糧道憲觀察現特禀請督撫憲將此等屯田查明優劣確數改歸民有令各屯户繳納田價即將此田作爲民田現已派委候補知縣張沐慶前赴蘇州衞候補知縣鄧雲卿前赴太倉鎭海衞畢培先前赴松江金山衞會同各該兼衞之州縣查照屯田坐落地址詳細確查每衞共有田若干勘明由土之優劣分别上中下三等造册呈送察核聞此項應繳田價上等每畝三兩中等二兩下等一兩繳價後即由藩司給發印照執業云 
[新警道派委警務視察員蘇州]  
　　蘇巡警道吳方城觀察以江蘇省各屬府廳州縣城治巡警均巳陸續設立惟辦理能否得力有無成績可言自應分别派員視察以便分别整頓特派委警務公所行政科長宋直刺宗祁兼充蘇松太三屬視察員又委衞生科長民政部七品小京官蔡壎充常鎭二屬視察員隨時分赴各屬視察所辦巡警成績如何據實禀報核奪 
[蘆林湖械鬥善後之解决湖北]  
　　沔陽州蘆林湖人民械鬥一案前由鄂督委袁道勵楨前往消弭並設法善後現袁道據上下兩垸紳民請在狗尾河側另開一港爲三港兩堤式俾使全堤積水兩路分消更可暢利當經袁道督同州牧羅慶昌管帶羅陞等履勘情形尙屬可行並令上下垸與譯各紳均各於議單内書明畫押永不滋事且繳出大砲二尊火槍四桿前日袁道將此情電院請示又謂訪得上下垸滋事道犯各一名已飭羅牧設法嚴拿云云瑞督以開港一事旣經該道勘明可行應即照辦第現值水漲能否動工估需經費若干已電飭先行摘要電告並以上下垸迭次聚衆互鬥不僅此大砲二火槍四亦飭該道設法全數勒繳俾可一勞永逸至爲首之犯並飭羅牧嚴拿解省審判勿稍疏縱致後來别起風波 
外交 
[鎭郡土業加捐案致釀交涉鎭江]  
　　蘇省禁烟公所司道委陳守來鎭勸令鎭江各土鋪每月認繳土捐三千兩以充經費土業不允承認一節已紀本報日前駐鎭英領事慈必佑君電致江督張制軍文云據英商老沙遜禀稱蘇省派員在鎭限令售賣洋藥各鋪預完膏捐不但有違新舊條約且查近來外務部致各省督撫電聲明牌照捐取締吸户各省輙責令土膏店代收代繳或就土計膏兩捐卽是重征商家並非取締吸户等因通行各省甚爲明晰所有各省地方官及委派之員自應遵守兩國批准條約及外務部通行電文辦理何以此次蘇委在鎭就土征收責令土店預計完繳非獨重征且違條約請電咨蘇撫部院電飭派來鎭江之陳委員令其不得就土征收應遵條約及外務部電咨辦理免生糾葛是爲至要並祈電復爲荷慈豔 
[日輪違禁行駛之交涉浙江]  
　　湖州府夏閏枝太守日昨具禀撫憲以案據郡紳李塏等禀郡城甘棠橋歲久失修樑柱均多損壞近因輪船行駛水勢衝激受損尤巨現由已故沈紳家屬撥欵興修業經職等另呈叙明墾乞轉詳立案查是橋之受損非盡由輪船所致然城内河道本不甚寛而於此橋左右尤爲窄隘輪船經行於此與橋有損無益則可斷言又輪船水手每於沿途任意抛棄煤渣亦無人隨時稽查約束且無論行駛停泊之時烟灰飛揚終必歸入河道有碍水利職等爲保全橋工水利起見公懇俯賜據情詳請杭關道憲諭飭湖屬各輪船局自後將輪船停泊城外不得入城其餘局中船隻仍准照舊入城以便經商此外官紳軍民人等乘船無論自備僱用均不得入城以歸一律而免藉口等情據經詳奉杭關道照准稅務司函復即經查照來文出示曉諭各輪船局遵照奉經飭縣派委員役分投傳知限於本年五月二十二日實行停泊城外旋准復稱各輪船局均已遵照惟日商日清大東輪局以未得總公司命令爲詞仍行入城獨行抗禁致各輪局効尤仍復入城該紳商民人等以輪局不顧公益異常憤激將起而與之爲難伏查各輪船局設在郡城往來湖郡地方官均人保護之責如該日商日清大東輪船局藐視禁令任意抗違地主官尙有何保護之能力如有暴動風潮應惟該輪船局擔其責任除勸諭紳商聽候憲台主持辦理不得滋生事端外應請札飭交涉司從速照　日本領事傳諭日清總公司遵照原案將輪船停泊城外一面札飭杭關道再行照會稅務司切實申諭各輪局嗣後往來湖郡輪船一律停泊城外不得再行私擅入城如再不遵卽請扣留船牌停止行駛以儆違禁而保主權 
軍界 
[八鎭陸軍受檢之狀况武昌]  
　　陸軍大臣奏派科員抵鄂後當由八鎭張統制親率各級官佐至江千迎迓在講武堂備辦行台供給之豐一如接待欽使之例聞此欽並非出自公家皆上中級軍官公費内所攤派該部員等休息二日於二十八日開始校閱分别内課外操預定表目按日檢騐至閏月初七日下午竣事聞此次校閱較從前欽派大臣尤爲認眞凡上自標統下至副兵皆一律面考不准夾帶片紙隻字但各官佐品學兼優者固不乏人而目不識丁濫竽充數者亦實繁有徒現各官佐聞悉此信莫不恐慌而以標統一級爲最盛緣目成軍以來標統向未於檢閱時應考此次實爲夢想所不及連日各在標本署閱看軍書忙碌萬狀茲將校閱規則錄下一各官佐除每日應受校閱者外餘仍按平時預定表上課一考試目兵技術學科由校閱員在某隊内點派目兵各若干名施行一戰門射擊由校閱員臨時指定某隊或某排施行一軍官兵棋准步馬砲在各標内施行工輜兵棋在各營内施行一戰術實施步馬由各標集合各標内軍校官施行工輜由各營集各營内軍校官施行 
[飛划第四營更易管帶蘇州]  
　　蘇撫程中丞以飛划水師巡防隊第四營管帶李標勝督率無方捕務不力於勇丁串賣人口一案竟至容隱不舉實屬有負委任應即撤差以儆效尤查有第一營帮帶拔補把總 
 
 

Page 12

 
 
第一張後幅第四板 
劉振鈞堪以接充業已分别下札撤委並飭令劉管帶接充後務須約束弁勇認眞巡緝母稍疎懈是爲至要 
學務 
[崇陽軍學衝突案之結束湖北]  
　　崇陽縣師範傳習所學生前與巡防隊兵十械鬥受傷縣令孫鏡寰袒軍抑學各學堂大憤一律停課解散以防營兵變電省詳情已紀本報現此案由提學司會同兵備處擬議懲罰了結辦法除將揑報兵變之縣視學周謨麟堂長羅逵監學龐從龍何正鑑等於來省時早已撤差停委外其滋事學生王世瑞等三名擬請開除出校追繳學費兵士李日升應卽開除軍籍哨官胡玉春縱容兵丁軍紀　弛擬請撤差前署該縣孫令鏡寰監督失措擅行來省尤爲颟頇擬記大過一次用示薄懲日昨會詳院示已奉批以所擬尙稱平允應准如詳辦理矣 
[浙省遊日學費不日匯解杭州]  
　　浙省應解遊學日本各學費前奉駐日公使列表咨催卽經撫憲札行藩司查明籌解提學司轉匯等因茲悉吳方伯當查辛亥年上學期學費前奉預算表册内開鐵路學生學費加一活支等日幣八百五十二元五角照案約加一成五計算共合洋九百八十元三角七分五釐應於宣統三年地丁欵内按一五動支銀六百五十三兩五錢八分三釐三毫又高中學生學費加一活支監督處經費等日幣一萬八千九百八十七元五角照案約加一成五計算共合洋二萬一千八百三十五元六角二分五釐應於司庫學堂經費欵内動支旣奉電催自應設法趕辦以資應用核計尙有溢解日幣統於彙解下學期學費内按數扣除業經札庫動支前列銀洋如數移送提學司匯解矣實業 
[交織問題尙須靜待部議杭州]  
　　勸業道董季友觀察頃奉農工　　商部電開昨據絲綢染客業及機户等電禀商人韓鏞暗用洋棉紗爲緯以僞亂眞綢業受害公懇主持保護查近年洋綢攙用棉紗如能製造合法亦可藉資抵制惟不得冒充純絲致貽口實仰即速將出品呈部考騐并先由道傳諭絲染各業靜候核辦母滋事端等因到道董觀察奉電後昨日備文照會商務總會傳知絲綢染織各業户人等務當遵照大部電諭靜侯核辦母得滋生事端並令該商韓鏞卽速將所製棉緯抵制泰西紗一種遵照電飭呈送農工商部考騐核辦云 
[青泥製石之發明長沙]  
　　衡山縣士紳李君燾成以該縣素産一種青泥質細漿少必可爲磁石等料遂濳心考究竭力試騐近已得其製法可爲青色之細石其法以青泥用火煆煉一如燒石灰之法燒過數日即面細質之石塊再用機器分切成片可爲棹㭺等面之用聞已購備機件禀准大憲立案矣 
雜記 
[蘆商破産之不堪回首天津]  
　　天津紳學工商以及善堂水會各界擬公請商會將最累商王竹林等保釋傳喚一事日前東馬路中等商業學堂畢業生等先已聨名禀請運司當奉批示據禀王賢賓熱心公益本公司亦所深知惟欠欵尙未清償所請碍難照准應俟還清欠欵大局定後必當代　督會辦鹽政大臣格外施恩從寛辦理仰即遵照至各累商日來　審判　中困坐愁城懊喪萬狀李笏庭日昨昏暈至一點餘鐘方始復　陳菊坨頭痛勢尤劇烈刻商會正籌議保釋辦法以免瘐斃若各累商所欠之官欵洋欵籌畵歸還辦法張運司業巳規定惟本埠商民各欵雖經商會調查已畢現尙無正當辦法各商民連次懇請商會維持聞運司對於商民各款先儘孤寡窮困者償還其他則暫行緩議云 
[蘇垣官塲之紛紛遷調蘇州]  
　　蘇藩陸方伯飭將度支公所筦榷科長陳炳華太守調充主計科科長所遺筦榷科長派委程大令鵬接充其主計科副科長差委盛司馬邦采接充至度支公所文書課員主簿楊世輔現已委辦盤胥釐局差所遺文書課員卽委本所差遣員朱鼎新接充蘇法司以蘇省地方審判廳長許逢時因事請假兩月赴滬料理物札該廳推事朱得森暫代廳長昨已分别飭遵矣蘇撫以蘇州鐵路釐局委員崔寅清太守現届一年期滿卽行派委鄧太守文堉接辦聞鄧太守已於閏六月初一日到差矣 
[談屑]  
原子量之推定 
科學名詞中。有所謂原子者。其體。至小故不能再剖爲二。化學家威亷揚　生氏曾推定原子之大小。謂兩原子之距離。小於五兆分之一之生的密達。又謂其大小若一滴水與地球之比例云。 
[紀事]  
　　王安妖婦喬稽氏小史 
王鐘聲一案牽。及婦人喬稽氏爲警廳拘訊。移送審判廳各情。累誌本報。茲爲叙述其歷史如下。 
　　喬稽氏。杭州人。生長川中。嫁某金店掌櫃。母氏稽。喬其夫姓也。逸蕩放侈。與夫不睦。星期六及星期日下午。必赴勸業場雅座品茗。亦必有效女學生裝者數人與之偕舉止大方。用度闊綽茶樓中人疑爲城内宅門子眷屬則尊之以太太。每逢星期及星期六。必先留雅座專待。如是者已非一日。稽太太旣至。則對面雅座内。必有男學生數人。徘徊其間。始僅穴窗相窺。眉目傳情繼則言詞挑逗。越座調謔蓋所謂女學生者皆秘密賣淫婦。而稽太太則此中之風流敎主。代有情男女力肩撮合之任者也。一日忽爲警廳人員所遇。怪其形迹詭奇。因向茶肆查問。茶肆以某學堂敎習對。廳員欵莫能釋。因派探暗跡。見稽每來必以七時去。去必與所謂女學生者偕。或之醉瓊。林或之杏花村。或之打磨廠某宅。而男學生則無與同行者。因是無間可報。即其在座時之稱謂。女呼男曰大哥。男呼女則曰老二老三。而以老大奉稽太太。似近　褻。然每至唧唧私語。則大半皆川。音不甚了了。跡之跪久。莫能有得也。於是乃請一四川少年鮮衣華服。僞爲拜謁同鄉也者。持名刺以謁稽太太太。太殊洒落。即座延見。亦以名刺作答。中刻稽宗華其姓名也。上偏刻實踐女學堂敎習。其職也。下偏刻四川成都人原籍浙江德清。其籍貫也暗探即據以告廳員。廳員大愕。謂旣係學界中人。倘爲所窺破。反以名譽賠償相要。殊不了。因將暗探一律撤回。而稽太太之穢德。遂無復蹤跡之者矣。無何醜聲穢德四處飛擬。官中亦有所聞。曾往　女校查問。果無其人而稽太太之行蹤。殊無定準。時或赴中西旅館。時或赴校尉營某宅。時或赴南横街浙江館。其赴浙江館也必在中夜。必以星期一星期六及星期日。進時踽踽獨行。出則往往兩女同車赴劇園觀劇。警廳密探之而大疑。因逼視之。則一爲稽太太。一即大名鼎鼎新優王鐘聲之喬裝也。始僅昏夜。繼則白晝之中亦往往喬扮女裝與稽太太同游陶然亭。或竟入人家内宅。警廳未動手逮捕。而浙江館長班之告發至。遂與鐘聲同時被逮。方事之未發也。警廳以王鐘聲演唱新劇頗重視之。各梨園每日所演劇必先以其目呈總廳鑒定。而後開演。倘戲目新奇必傳詢班主。惟於鐘聲排演各劇絶不千涉會被逮前數日。鐘聲又演　海花一劇。廳員意不謂然。特派高等偵探假有戲爲名。藉察其言詞舉止。而所謂稽太太者。適在裏塲爲鐘聲裝束。狀甚輕狂。於是稽太太與鐘聲之關係益覺了了。聞鐘聲每登　。必以稽太太爲之裝扮蓋以女扮。女輕爲周至故耳。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
1第二張第二版 
要摺 
[湖廣總督瑞澂奏查明疆臣武員被叅各節摺]  
　　奏爲遵旨查明疆臣武員被參恭摺覆陳仰祈聖鑒事竊於宣統三年正月初三日承准軍機大臣字寄宣統二年十二月十六日奉上諭有人奏疆臣縱用武員庇匪殃民一摺著瑞澂按照所參各節確切查明據實具奏母稍徇隱原摺著抄給閱看欽此遵旨寄信前來當經臣遴派大員前往按欵確查茲據查明禀覆並擇要錄案送臣逐一審核已得其詳謹縷晰陳之原奏謂兩淮統領王有宏聞係直隷拿辦之巨匪冒竊奬札潛逃粤省張人駿倚爲腹心及隨到兩江遽委以軍事重任一節查王有宏籍隷天津同治年間曾隨勦捻匪後以軍功勞績歷保參將覈其奬札履歷首尾相符絶無破綻其非冒竊可知訪查天津原籍祗光緒十九年因毆傷痞徒孫海庭被控有案然係毆鬥細故引外並無犯案拿辦卷據光緒三十年王有宏在河南統帶常備軍因修造營房挪用公欵經升任撫臣陳夔龍奏參革職不准投効軍營嗣將所挪公欵全數繳清經張人駿奏准調粤差遣並銷去不准投効字樣是王有安之隨往粤省係屬專案奏准並非私自潛逃到粤以後派往廉欽一帶勦匪出力奏准開復原官肅清案内又奏保免補參將以副將補用迨張人駿調任兩江復奏調王有宏隨同到寗委充兩淮緝私營統領夫督撫奏調員弁旣奉諭旨允准則量才錄用亦屬恒情必指張人駿倚爲心腹遽委重任似近傳聞所致又原奏謂王有宏與著名巨匪楊長愷王朝熙王正國等結爲死黨擄掠分利白晝搶刧裡下河喬家社朦朧鎭馬家蕩等處迨楊長愷就獲王有宏祗以刧鹽號爲辭朦禀張人駿發交運司會審希圖庇護嗣經江北提督拿獲徐小五等供出楊長愷黨羽甚多電飭解淮備質王有宏忽假報楊長愷病故以滅口一節查江北梟匪以王正國王紹西楊長愷楊長貴陳維實等五人最爲兇悍淮揚一帶犯案纍纍屢經官兵緝拿未獲實皆著名巨匪原奏所指王朝熙當係王紹西之誤宣統二年二月該匪等又在馬家蕩地方圍刧鹽船三艘搶去官鹽一千餘包經王有宏請派兵輪會同新勝營遊擊徐寳山等購線追緝計緝獲匪首王正國楊長愷楊長貴及匪黨多人禀由張人駿發交運司督同府縣審辦雖王正國等所犯並不止此一案而王有宏係兩淮統領追緝刧鹽匪徒正其專責該匪徒等又皆刧鹽案内緝獲則注重鹽案並不爲過似非出於朦禀且王有宏有緝匪之責無審判之權旣交運司審辦該統領卽不能干預似亦無從庇護嗣因前江北提督雷震春另案拿獲王紹西及黨羽徐小五等訊據供認夥同楊長愷楊長貴等擄捉喬家社居民勒贖搶刧朦朧鎭劉姓油糖坊並在裡下河一帶冒充官兵運刧舖户拒殺事主及馬家蕩夥搶官鹽不諱雷震春恐楊長愷等恃無質証狡供避就電飭運司解往清江質審已派兵輪押解適楊長愷楊長貴同時患病半途折回楊長貴旋即病故後因訊供確鑿母須指証遠道押解且慮中途疏迭遂由運司督同揚州府禀准就地懲辦王正國楊長愷等先後在揚州正法王紹西徐小五等在清江正法該匪首等伏誅以後商民稱快地方尙屬安謐是在監病故之犯係楊長貴非原奏所指之楊長愷楊長貴牢禁縣監病故之後江都甘泉兩縣又騐訊通詳在案當非王有宏所能通同假報况此案匪首匪黨王有宏已有緝獲可見通匪分贓當無其事此查明王有宏被參各節之情形也（未完） 
本埠新聞 
[孫襄讞申說隨胎醫理]  
　　美捕房一千零六十七號華捕倪交春因向鄰婦趙樂氏調戲不遂將氏毆傷墮胎控奉總巡捕房解送公共公堂訊實判倪斥革並收押三日在案詎倪心不甘服以事遭寃誣等情禀求捕頭轉請中西官酌核昨晨由探徐阿華將倪解廨並傳同原告請爲復訊先由捕房代表侃克律師上堂譯稱該捕已奉革辦惟據稱此事尙有不實未經訊明遂卽斥革實有不甘是以邀同見証到堂請爲復訊旋據一百五十四號華捕與見證張金三投稱是日均未見倪捕將氏毆打又據倪之同居人史序生投稱當時倪實未將樂氏毆打且悉該氏受胎屢次自墮訊之趙樂氏供年二十六歲出嫁八年生有六歲三歲兩孩從未受胎自墮此次實被巡捕倪效春調戲不遂毆傷腹部所致現在傷猶未愈乞鑒又據原告見証石榮仙張榮生証明目覩該捕先將木柴擊氏倒地以致受傷質之倪供詞狡賴嗣據西醫毛爾生投稱如因傷墮胎祗在三五點鐘之内事隔五天必不爲此且當時捕房送來請騐實無傷痕孫襄讞問曰本委亦稍知醫理如踢傷肚腹及點傷背脊上第三根下第五根算盤骨於三五點鐘内卽須墮胎其餘如踢傷跌傷或氣憤等類一二月亦未定行醫生係美國著名醫士中西醫理略同毛醫生所言墮胎時刻係用何書指証復向倪諭曰此案前堂已質訊明白今爾邀同見證希圖翻案直視公堂爲兒戲之地豈案任爾翻覆今姑念原告已生有兩孩否則因傷墮胎即係斬宗絶嗣按照中國律法須以人命論罪自應解縣嚴懲現祗判押三月已屬格外從寛如以本委斷案不公儘可赴督撫兩轅上控諭畢遂商之英翰副領事判倪仍照原斷還押 
[詳錄凶僧之供辭]  
　　僧人眞修戳斃同鄉僧人馬阿川一案昨日復經田大令覆訊據供僧人係馬阿川師父此次實係怨忿塡胸自行短見並不謀財害命求宥大令怒謂爾前次堂供已經供認尙有供單爲憑何得翻供實屬狡展可惡喝令鞭責正欲脫衣施刑眞修急呼願供乃命停刑旋據供稱小的與徒馬阿川同在潮州原籍靜園寺披剃爲僧寺後有隙地一方甚爲空闊前經師徒議定同往上海募捐以冀集資起造後殿故同至南市向素識之鄉親蕭木作處借得棧屋一間住宿前日馬阿川至法租界卜鄰里高捷之家募捐高非特不允捐助反將阿川辱罵以致氣忿回家當晚即與小的談及募捐甚不容易即如高捷之家旣不允捐又極醜詆殊屬令人難堪吾若尋死必爲厲鬼以復仇等語於出事之前三日又提前言一若與高挾有深仇者大令諭謂此等游供與爾正案不關速將眞情供出俾免受刑眞修尙猶抵賴再三駁詰乃供稱二十三日午後七時許因嫌内室鬱悶乃攤蓆於地互談瑣事并埋怨小的不善募捐形如飯桶小的以目無師長頓發大怒并回憶六年前與馬口角竟欲糾人將小的誘至荒野置於死地小的狂呼救命方由路人環救得以 
 
 

Page 19

 
 
第二張第三版 
不死後雖經人調處仍在一寺此心終覺耿耿此次又被多方蹧蹋陡然想起前事因與爭執伊又用刀圖戳小的見勢不佳奪刀還戳連戳兩刀伊又自戳一刀致塲咽喉斃命事後小的欲將屍推至高處再行圖詐數百元不意破案求恩超豁大令判還押候擬議詳辦 
[蜀通輪船遇過近訊]  
　　西報前載蜀通輪船遇險失事溺斃搭客二百人　聞其遭禍並無如此之甚不過船身受傷須至上海修理耳 
[外國輪船擱淺]  
　　本埠昨昨消息知坎拿大太平洋鐵路公司之中國皇后輪船於初二日晨六點鐘時在離長崎三十五英里之某海角擱淺當時並無危險船上搭客已悉數登岸送往横濱矣 
[和尙刧菴續誌]  
　　西鄉梅家弄鎭華村菴被游方僧和一湘界圓卿等結黨搶刧一案又經南市裁判所陳裁判提究據住持僧淮洲禀稱該游僧等先於日間來廟掛單不允挾恨而去不料至晚突將僧人捆縳毆傷頭顱被刧現洋係由沉香閣住持僧所寄若輩共有同黨十三人且又沿途抛贓以致起案之贓所失尙多求恩究追訊之和一等同供共有四人由杭州結伴來此掛單因貧起意夥竊該廟衣服並無現洋等贓求恩明鑒判和一戒責三百下湘界圓卿各戒責一百五十下均押候重辦起獲贓物先給淮洲具領候再偵緝同黨併究 
[糞夫須遵定章之文告]  
　　糞夫滋事一節疊經本縣田大令剴切曉諭茲又出示諭一道照錄如下照得挑糞鄉民前因倒糞逾時不服禁阻集衆滋閙即經帶案訊諭並迭次出示曉諭惟查挑糞不得過午前十點鐘不特城自治公所原定章程如是即上年樓葆珊等亦均當當具結自認爾等此次逾時滋擾實爲無理取閙現經傳到樓荷珊等詢以上年之免予招人承辦清潔原爲農業人民認定章程今鄉民違章滋事爾等具結在先究有何說如果不遵則惟有另設清潔招人承辦若其聚衆阻撓則禀請大憲自有相當辦法究詰再三樓葆珊等以上年具結之後東南北三門均經遵辦獨西門内外常有集衆閙事不無唆使滋事之人伊等均不敢附和惟挑糞關鄉民生計乞求代求暫免招人承充已傳諭各鄉民一律遵辦如敢故違及聚衆滋事願甘嚴懲並惟伊等是究等語後兩次到堂具結本縣姑念鄉愚無知寛其旣往嗣後無論南北東西城廂内外挑糞一律以午前十點爲度逾時挑糞在路上行走由站崗巡警查詢阻止倘有不服或故意違犯及西門内外果有承辦挑糞之人唆使鄉民聚衆滋事一經查明或由警局移縣定行提案嚴辦除通禀各大憲立案並移請巡警局城自治公所外合行出示曉諭爲此示諭挑糞鄉民人等一體知悉嗣後城廂内外挑糞務須遵照認定章程以午前十點鐘爲度不准逾越糞桶一律加蓋糞船停泊僻處不泊熱閙地方如敢故違或承辦挑糞之人唆使聚衆滋事定干提究决不寛貸其各凜遵母違特示 
[查獲私運米石三誌]  
　　江北划船户王扣子前因深夜在南市浦江駁運白米二十五石至浦東張家浜大成輪船販往膠州被水巡隊查獲詰稱由某津客所買并敢行賄洋兩元致被拘解裁判所留候訊究前日提案覆訊供此米由惠和米行賣出故昨又將該行主陳清官即清如提案研訊陳供由該輪船上水手庖丁王李二姓所買託王駁運上輪帶回價洋詎被水巡查獲後該輪即行開駛以致米價無着詰之王供由王李二人託裝小的不合貪利於夜間駁運希冀每石多得洋五分陳裁判以販米出口有千禁令爾等明知故犯尤雖寛恕判王還押陳暫行交保俟查明實在再行擬辦 
[三誌售買牛油之糾葛]  
　　德商利得洋行控同源號經理顧仁鏞出售牛油攙雜他物一案昨晨仍由公共公廨寳讞員會同德師副領事升座特别公堂復訊先據原告見證良濟大班西人上堂證明與同源號向有牛油交易立有合同凡在上海交易之貨向憑上海化騐師騐單如在外洋交易則憑外洋化騐師騐單若係包運須憑化騐單核算否則賣出之人不担責任被告代表愛理司律師亦上堂證明自赴新關稅務司處查明白蠟值價統數在九兩以上十二兩五錢以下並據化驗師薛爾惠上堂將已騐貨樣兩瓶呈案捐明面上所浮一層旣非牛油亦非牛油内應有之物顯係攙入雜質惟不能指實是否白蠟須用化騐法方能指實復據愛律師辯稱見證所呈之貨樣是否原樣不得而知應准被告另延化騐專家試騐更須原告證明所攙之物究係何人所攙並據被告見證錢正興上堂證明三次至利得洋棧内修　牛油箱中西官會商之下判各退去候再復訊核斷 
[城内]  
　　催訊訟案○松江府戚太守昨日有札發縣云爲札催事本年六月二十日奉撫憲程批本府詳送本年四月分積案詞訟等册由奉批册列實存盜案　控及委審案四起内陸進生趙進卿二案又顧妙發等一案辦理情形已悉仰即將京控一起上緊催提人証訊斷詳請咨銷上控控府各案務速分别行催各該縣集訊斷結詳銷均毋　延自理一起一俟人証解齊即速斷結冊報開除仍候督院批示繳冊存等因到府奉此合亟札催札到該縣立將民人曹全寳職商吳華堂監生曹燮卿控案三起分别集訊斷結詳銷毋再宕延切切此札 
　　道批三則○馮子如禀批此案六月十七日准商務總會移復現經轉行查照據禀前情仰上海縣再行移查核辦具報醬園董朱光炎等禀批候照會租界領袖總領事轉飭工部局免予加捐並行會審公廨一體商辦可也絲業董事謝慶林等禀批查此案先經電飭一面札縣尅日詣勘並選派幹捕懸賞購綫勒限嚴緝曁分移鄰封營縣一體協拿務將贓匪獲案懲辦據禀前情仰嘉定縣即將勘辦情形禀報仍速獲匪黨懲　追贓給領爲要所請淺水兵輪及沿途地方營汎晝夜梭巡保護之處自爲懲前毖後起見候即轉詳撫憲飭遵可也此批 
　　道轅紀事○江蘇試用直隷州州判道署收呈委員平步隆禀請展假半月 
[南市]  
　　私藏官物○川沙廳成司馬交卸在即特先雇舟將眷屬行李等件運送至蘇中途失去衣箱一只内有皮領衣男女衣服數十件及扇袋十景袋等物被船夥蔡阿土藏匿將原贓寄存同夥黄春林處昨日將贓物瓜分後由其同黨王蘭生將皮領衣單布男女衣服數十件裝入麻袋内携至小南門外南倉街安濟典質錢被三十三號落差巡士與區探等見有旗女補服情有可疑詰問支吾立即扣住解送南區詰明前情提到黄蔡二人亦供認不諱並稱已　去數件得錢八千文各分洋兩元等語適因川沙廳差役迎接新官過滬聞悉此事回報成司馬立飭持片赴區認明原贓請爲暫留候禀請廳尊備文提回究懲 
　　便宜騙子○陸家浜三角街悅來烟膏店 
 
 

Page 20

 
 
第二張第四版　 
主陳悅亭之媳沈氏前被萬裕馬頭元益米行夥黄圃耕捲物誘逃經陳控告裁判所提黄訊實判押三月並由沈氏供出常茂押店夥陳竹亭騙借洋六百元提案供認不諱遂判陳竹亭押限繳洋在案詎陳竹亭挺押不理原告一再投催昨經陳裁判帶比供詞狡展裁判員怒斥一番判押限十天减繳洋三百元到案以一半充公一半給原告具領 
[閘北]  
　　巡士跌斃○三路一區巡警張鳳山前日上午十時落差歸局在樓梯上失足下墜跌傷腦部立即氣絶由龔區長傳論該警家屬到局舁回收殮 
　　簿懲姦拐○紀曾氏偕子堯仁投四路二區控朱士榮姦拐其媳陳氏來滬匿居矢保里金木維家由該區派警一併逮案移送四路分局昨經蕭區長訊得宋金二人確係通同判朱罰洋二十元金罰洋十元陳氏發棲流所管押一年期滿着本夫領回管束 
　　以原就　○丐者王順之有十一歲女孩日前由同類卞元發陳和尙爲媒議婚某姓未成昨日該女忽然不見王疑卞陳等串匿扭按四路分局經蕭區長訊得被告住居法界押候移送法公廨訊斷 
　　毆辱嬣母○鄉民倪掌全前與嬸母倪楊氏同在田内種菜忽起衝突將該氏頭顱毆傷由氏夫倪發發扭控四路分局收押候辦 
[英租界]  
　　怙不悛○著名匪徒張毛囝（即張阿狗）曾於光緒三十二年大閙公堂時紏黨滋事由廨獲案訊實判押西牢五年嗣張在牢勤愼工作旋奉减押十五個月至去年年終開釋詎張釋出後仍不改過前日又在南京路山西路轉角攫取管李氏所持皮夾一只内有大小洋二十元當經包探沈阿岳追獲昨解公堂由德襄讞會同英貝蟠譯官研訊一過判張押候查明另案再行訊辦 
　　水乳交融○英美工部局衞生西人控趙利生陳蘭生出售攙水牛奶等情昨由捕房將二人傳至公廨訊明判陳開釋趙罰洋二十元充公如無力繳洋改押三禮拜 
　　龜奴索酬○山東女子江阿毛曾由其父押於雲南路鴇婦胡　寳所開之雉妓院内爲娼上月初旬忽被女之姘夫羅阿芝與蟻謀阿四串誘至崇明賣與鄉人施占香爲妻得洋一百十八元嗣女乘間逃回被龜奴錢阿榮胡阿福偵悉通知胡鴇圖索酬勞洋三十元旋經包探張全林查悉將各人一併查獲昨解公堂訊悉前情中西官以胡阿福無千開釋錢押七天羅與江女分别押候查明於下禮拜三再訊 
　　匪徒攫物○匪徒楊金奎馮阿生因紏黨在成都路弄内攫取馮王氏之金戒被捕查獲昨解公堂訊明判各押兩月示儆 
　　女孩待領○女孩愛林因不辨路徑由捕帶入捕房昨送公堂請示據供年十一歲江北人父死母存家住池浜橋地方判送棲流所留養候認 
　　姘夫無良○江北人邱松林因將姘婦李王氏誘往青浦串同蟻媒王金橋顧如卿陳來亭希圖價賣因氏不愿逃回上海控奉捕房派探將各人查獲昨解公堂訊明判邱王各押西牢四月顧陳各押三月李王氏交其姊姚王氏領回 
　　投河覓死○安徽壽州人王金元因貧極無聊前日至蘇州河投河圖盡由捕救起帶入捕房昨送公堂詢悉前情候發給川資遣回原籍 
[美租界]  
　　私設總會○海寗路二百七十九號周寳田及三千零三十九號吳子如均因私設總會聚賭被捕房查悉候禀公堂傳案究辦　　　欠租私逃○新瑞和洋行昨報捕房云有華記路七百六十八號租户沈友甫積欠房租數十元逃逸　頭允爲查究 
　　病丐路斃○元芳路西華得路轉角處昨日倒臥病丐一名由六百零五號捕查見車送捕房中途氣絶禀報捕頭諭着地保速殮　　失竊衣飾○住居仁智里八十五號某粤人家昨晨失竊值洋一百餘元之衣飾報告捕房請緝 
[法租界]  
　　給資回籍○奉天開原縣人汪啓發日前來滬訪親不遇又在車站被賊竊去洋六元以致乏資回籍投河覔死幸經人救起交捕送廨聶司馬惻然憫之遂商之顧副領事賞給洋十元諭令回籍 
　　違章罰洋○作頭陸松記在顧家宅修築馬路晚間不燃警燈捕房以其違章飭傳至廨判罰洋十元充公 
　　原被移局○許丫頭控妻許阿英私逃出外尋獲不認一案昨日復經公堂集訊兩造各邀見証到案供仍各執聶司馬查得許等住在法華西鄉二十八保七圖事在界外未便訊理遂商之顧副領事判一併飭送裁判所訊奪 
　　拘獲蟻媒○王成芝有十一歲女孩於上月十十四晚走失後聞人言係破王姚氏等三蟻媒拐在南京路横街某小茶館内吃茶因即將王姚氏同黨某兩嫗送往警局押究昨日又將王姚氏尋見送往法公堂嚴追姚氏供不承認判押候查明再核 
海上學界調查錄 
[滬北各學堂暑假期内招考開學覽表]  
　　崇義小學虹口朱家木橋塘山路崇義公所七月二十日開學不添學額不招考學費一概不收 
　　養正小學楊樹浦橋東石灰浜閏六月初七日開學閏六月初一初二初三招考初等二三四級生學費通學生三元膳宿生十九元 
　　引溪初等小學引　港文昌宫七月初五日開學閏六月二十日起至開學日止招考略識字義及能作淺易論說之初等生學費通學生一元二角膳宿生二十四元 
　　私立澄衷學堂上海虹口美租界塘山路七月十二日開學七月初十日招考有高等小學修案文憑及初等小學畢業文憑而與部章之小學年齡相合者 
學費不收第一學期取操衣費六元用品費五元第二學期但取用品費五元 
　　虹口初等小學中虹橋北首老三官堂内七月初十日開學閏六月初十日招考年在十五歲以内之初等生學費六元不收膳宿生 
　　文明小學新署後甘肅路永慶坊六百九十一號閏六月二十三日開學閏六月十二及二十一二十二日招考初等一二三四四級學費通學生六元五角 
膳宿生二十五元 
　　飛虹學堂閘北文監師路文昌閣七月初一日開學假期内隨時招考初等程度之學生學費三元三角讀英文者加三元　膳宿費二十元 
　　養才小學德安里閏六月二十一日開學閏六月初一初二初三日招考初等學生學費六元另招免費生十名 
　　和安兩等小學新閘成都路大王廟後新造洋房閏六月二十六日開學閏六月初十起至閏六月底止招考高初兩等學生學費通學生三元膳宿生加二十元 
　　三育學堂新閘大通路一千三百九十七號平江公所隔壁閏六月二十七日開學閏六月十九二十六日招考高初兩等學生學費高等十二元初等九元膳宿費三十九元半（未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第二張後幅第二版 
專件 
[弼德院辦事議事細則]  
第一章總綱第一條凡欽奉諭旨屬於弼德院官制第六條所列事件及第七條臨時顧問事件弼德院遵即議决具奏第二條弼德院除與内閣及兼任顧問大臣主管各衙門因公交涉外不得與其他各衙門曁議院别有交涉並不得受人民之陳請第三條遇有交議事件由本院知會各顧問大臣到院公同披閱並將該項事件刷印分送各顧問大臣其事關秘密者不在此例第四條所有應議事件由院長副院長編定議事日表但兼任各顧問大臣得說明理由商由院長副院長變更之第五條遇有緊急事件内閣得定期知照弼德院速議　第二章審查第六條凡應議事件院長副院長命秘書廳送付參議官審查或由院長特别指定其審查期限院長副院長得限定之事較繁重者得由參議官陳明院長副院長展長期限或添指參議官第七條審查之時兼任顧問大臣遇有該衙門關涉事件得派員向參議官說明理由第八條審查之時有與該項事件關涉之主管衙門應行咨答文牘由參議官纂擬第九條參議官審查旣畢應撰報告書送交秘書廳呈候院長副院長查核第十條審查報告書經院長副院長覆核後定期會議應於期前三日連同附屬文書議事日表刷印分送各顧問大臣及參議官但緊急事件不在此限事關秘密者其審查報告書得通告各顧問大臣到院閱覽第十一條遇有臨時緊急事件參議官得於議塲以口說報告仍應將審查要領載於議事錄 
第三章會議第十二條會議之日通常以下午一點鐘開議遇有緊急事件由院長副院長擬定時刻通知者不在此限第十三條會議之日專任顧問大臣到會至半數以上院長副院長即入議塲就坐　專任顧問大臣因事不能到會者應先期通知第十四條專任顧問大臣除奉旨准假外其無故不到逾三次以上者由院長副院長奏明請旨辦理第十五條議場坐位以奏定次序爲准第十六條專任顧問大臣到會不能滿半數以上院長副院長即宣告展會其到會已入議塲者應俟議長離坐後一同離坐第十七條會議日期及事件皆按照議事日表辦理第十八條會議時刻每次以一點鐘至四點鐘爲限如限内未能議次應於次日接續開議但緊急事件不在此限第十九條届開議時議長就坐報告文件之後宣告開議其未宣告以前無論何人不得發議宣告散會或展會之後亦不得發議第二十條會議之時發議者應起立聲明經議長許可方得發議第二十一條會議之時議長得酌量時刻中止議事第二十二條宣告開議之後參議官將審查該項事件之報告書再以口語詳細說明第二十三條兼任顧問大臣於主管事件派員到會說明無論何時經議長許可皆得發言惟不得中止顧問大臣及參議官之演說第二十四條凡聲請發議如有二人同時起立者由議長指定一人先行發議第二十五條凡討論軼出議題以外或不合秩序者議長得中止其發議第二十六條討論終局由議長宣告之第二十七條院長副院長各顧問大臣均有表决權其不在議塲者不得加入表决第二十八條届表决時議長宣告應行表决之議題宣告表决以後後論何人不得就所議事件發議亦不得聲請更正表决第二十九條表决用訊名法以爲可者用白色票以爲否者用藍色票各記本人姓名投入票匭 
第四章纂擬第三十條凡議决事件由參議　纂擬要恉並附理由作爲本院議决意見呈由院長副院長核閱分送各顧問大臣如係重要事件並將討論原委摘要叙明各顧問大臣對於討論原委如有更正錯誤之處應即函知參議官第三十一條院長副院長核閱前項纂擬事件後命秘書廳按照纂擬要恉叙稿分别奏咨其由院長副院長指定參議官辦稿者不在此例 
　　第五章具奏第三十二條弼德院議决事件由院長副院長具奏奉旨後分别咨報内閣及主管衙門 
　　第六章記錄第三十三條本院應設議事錄其記載事項如左一欽奉諭旨交到事件及年月日二會議之日時三到會之員名四審查報告書五討論之原委六議决之意見及表决可否之數目七具奏之月日第三十四條議事錄由議長副議長秘書長及登錄之秘書官署名籤押存案第三十五條議事錄中載有各顧問大臣及參議官之言論者並由各大臣及參議官署名籤押 
　　第七章附則第三十六條本細則自奏則奉旨之日起爲實行之期第三十七條本細則實行以後如有須修改增損之處由院長副院長隨時奏明辦理 
國外新聞 
[飛船家獲奬重金]  
　　初二日倫敦電云每日郵報之飛船賽駛懸賞金一萬磅已爲巴芒君所得君於二十二點二十八分鐘内飛行一千零士英里此事頗爲有趣當君飛抵白洛克汽車線路時羣人舉之於肩以示欽仰按此次賽駛繞行英國全島本定前星期六日開賽大約因天時不佳展緩舉行巴芒君爲法國海軍少佐前由巴黎飛抵羅馬亦爭勝儕輩所乘之飛船爲白萊利哇脫之單葉式其爲人心細而有决斷嘗於每小時行三十英里之風中安然飛駛云 
[英議院之禁烟談]  
　　初二日倫敦電云下議院討論印度預算時陸軍大佐葉特深以印度所受鴉片損失未得賠償爲憾並請從速禁止嗎啡及高加精由歐洲運往中國（以上譯字林報） 
[英國對摩之態度]  
　　初二日倫敦電云各報均載社說及特别論著以論摩洛哥問題之困難情形内有數報議論頗爲驚人且證明英德邦交可爲憂慮之理由今日首相愛斯奎士君將在下議院宣布摩事初三日倫敦電云首相愛斯奎士君在下議院答某議員質問 
 
 

Page 27

 
 
摩事謂以今日情狀觀之若非得一解决之法則將日逼困難而令人可慮云續電云愛斯奎士君在下議院宣布摩事時曾曰西斐洲領土上之事務如與直接有關者辦理得當則吾英殊不欲從而干涉設無定决之辦法吾英必爲討論此事重要之一方面此固吾人保護英國利益之責任也反對黨領袖貝爾福君在下議院宣言謂首相之言愼而含蓄無庸加以批評設外國批評家以爲吾英有困難之事故須在地圖之上抹去之則誠未能深知英人之性情也初二日柏林電云英政府以極直切之言聲明英國各報及電報社所載英國已向德國提出要求及已派海軍艦隊以備抵敵德國之說並無其事諾特保險公司所保之兵險僅爲股票交換社營私之舉云 
[西班牙法國議結新約]  
　　初二日日栢林電云西班牙及法國現議締結新約以免再起爭端 
[波斯黜王之盛勢]  
　　初二日栢林電云聖彼德堡電報社接德黑蘭消息波斯政府雖懸重賞以購黜王之首而附從黜王之人已日見其多 
[荷國女君游比]  
　　初二日柏林電云荷國女君偕夫正式游比己行抵比京大受比國君民歡迎（以上譯文匯報） 
小說 
[言情小說投海孤兒（七十五）]  
然馬利亞者。學問至深。辯才無礙。蓮花之舌。乃如留音之機器。一啟其機音聲立。發如水銀之瀉地。無孔不入。安有不能答釋之事。即答其父曰。爸爸幸勿自怙其惡。兒尙有言以誠告爸爸。蓋天帝之所以不於悔過之前。加人以罰者。正欲待其悔過耳。至於悔過以後。忽有困阨之加。則上帝有意爲之。藉此覘人悔過之誠否。爸爸。當知天心仁愛。必不肯阨人於山窮水盡之途。卽如吾輩之舟破得生。即其騐也。爸爸亦知之乎。馬利亞且言。且以手挽其病父之頸。涙光熒然。被於頰上。 
馬利亞誠告其父之言。詮釋名理。乃至精當而無訛。即使善辯之敎士言之度亦不過如是。意即有蠢蠢之人。苟得聞此數言。亦將祛其頑梗之懷歸心上帝顧弗倫富士則不。然罪惡。叢集。充塞於心坎之中。天良亦因之飛越。聞馬利亞之言。悍然不聽。力謂。今之世界爲惡乃勝於。行善也。馬利亞力勸至於涙泚。弗倫富士仍不顧。且肝鬲焦烈。動輙致怒。馬利亞無策足以醒悟其父。則憂懣不能自釋。宵中返帳。一人向隅而哭。威耳力勸之弗能止也。至於明日。日出時。愛力森見馬利亞眶中隱隱。尙有涙痕素臉凝愁。直如幽蘭之裊於霜裡也。愛力森知馬利亞之心。至爲其父焦烈。然亦罔敢進而寛譬。以增馬利亞心中省省之憂。馬利亞中奰殷憂。身體亦因而瘦損。此二人相見之時。乃至淡漠轉不如沙遜之與威耳。心無芥蒂相對傾談。各叙其身世漂流之感。沙遜者。老鰥未娶。而密昔司之嫁威耳則爲父母所逼。初非夙心。威耳貧無恒業。且長日縱酒。醉則毆詈其妻横逆不可理喻。此在他人者。儘足竊隨少年逃去。或竟與威耳離婚。顧密昔司義命自安。不踰規矩。雖自傷命蹇。而絶無怨懟夫子之心。已而威耳醉歸斷肱。且傷其腦。遂死而密昔司孀。矣密昔司固有一子。乃威耳死未二月。而抱中醫婗之兒。亦隨之而殞。密昔司悲不自聊。且家貧無以自活。遂受雇於密昔司達克家爲亂母。其撫育之兒。即爲馬利亞密昔司旣不得意。則力寄其愛情於馬利亞。愛之乃過於已之殤子即密昔司亦自謂古井不波。情苗久死决無再醮之事矣。 
來函 
[江蘇高等審判廳來函]  
　　啓者讀貴報雜記欄内姦媳案又將舉行檢驗一則扔赴省上控經左提法司發交高等審判廳訊問復由程中丞派委元和縣張令到廳會審等語查本廳爲司法獨立　關審案則有法定之推事任之從無派員來廳會審之事此案旣未據提法司發交本廳則程中丞派張令會審一語諒係告者之悮應請更正以昭核實 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
