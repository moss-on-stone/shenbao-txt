# 1916 - 45 - 4915451

 

Page 1

 
 
   
 
 

Page 2

 
 
時評 
[取消年號之建議（默）]  
　　前此費千鈞之力以改用此年號而今忽有取消之建議何肅政史之前懦而後强也 
　　前旣力排衆議以改用此年號而今忽據肅政全體之請以商取消於各省何執政諸人之前强而後懦也 
　　各省對此建議不聞有意見之表示而王將軍獨堅持有礙威信之說何各省遲遲而王獨毅然也 
　　然我有一言問之取消固有礙威信不取消又將何以保全其威信耶嗚呼時局至今日已無威信之足言而王將軍猶曰威信使今日尙有術以保威信則王將軍之言豈僅足塞各肅政之口哉 
　　是故東電之言而信我將有以占此事之結果也 
 
 
 

Page 3

 
 
[專電]  
　　北京電公府臨時軍務處已成立計分六股第一股唐在禮任參謀第二股唐寶朝任征滇第三股蔣雁行任征黔第四股李準任江防第五股曹錕任軍需第六股帕勒塔參軍任蒙邊剿匪各事宜 
　　北京電政府擬再組織征滇第二軍昨將組織情形分電各省大畧如下㈠駐鄂第九師全師㈡張勳倪嗣冲部中各抽選十營㈢駐魯第五師中抽選步兵一團砲隊一營㈣駐陜軍隊中抽選一混成旅㈤駐奉第二十及二十七二十八師中各選一混成旅㈥他省軍隊中抽選馬隊數營 
　　北京電公府今日密議西南事件及外交某兩項問題又在懷仁堂召集内外蒙王公賜讌與謙約四十餘人 
　　北京電陸建章昨派王純如賫要函來京聞係詳陳防務 
　　北京電山東靳將軍奉令轉諭駐濰縣第五師師長張樹元速派一旅駐紥濟南 
　　北京電外部昨向各使館聲明黔蜀等省現爲戰地阻止外人游歷 
　　北京電津造幣廠昨解開國銅幣四十萬枚來京 
[特約路透電]  
　　北京電英文京報論叙州大局謂半月前政府自信定能不日奪復叙府半官報曾謂距叙府三十英里之屏山已爲官軍所據自流井之北軍直趨叙府而瀘州之官軍已從東方進行又謂各處官兵三路合攻距叙府約十英里帝制報又稱滇軍被逼委棄叙州城外之高原匿於城牆之下除乘舟逃退而外無路可逃云云此種消息發生以來半月於茲何以至今日叙府戰情默默無聞尙未見奪獲之捷報耶至於瀘州戰情據半官報云官軍又得一小勝仗由豐樂場進攻奪獲高泉場後刻向雙河場而進此說果確則官軍戰於瀘州方面者人數定不少也綦江之戰訊迄今尙未經官報證實（十九日） 
[譯電]  
　　北京電中政府昨日照會各國使署謂蜀滇黔三省刻爲交戰區域外人欲游歷此三省者皆不給發護照若外人不遵自入險地則當自負責任總統府設立軍務處以唐在澧曹錕李凖爲處長（十九日） 
[戰電]  
　　其一（英人路透電） 
　　巴黎電今晚公報謂比境蘇瓦松及萊姆間之法軍砲轟敵軍防務亞土亞敵軍轟發地雷具其陷穴爲法軍佔據（十七日） 
　　巴黎電今日下午公報謂今夜戰地殊爲安靜（十八日） 
　　倫敦電海格將軍報稱今晨敵軍轟發地雷兩具一在第八壕附近一在魯斯南面且圖佔據第二處之陷穴爲英軍擊退英軍砲隊今日轟擊化漢索倫砲壘附近及亞美蒂愛爾東面之敵軍戰壕伊泊爾與公米萊運河間及伊泊爾與公米萊鐵路間兩處戰局未變（十七日） 
　　彼得格勒電公報謂俄軍奪獲魯姆砲台第一道砲台線所獲之砲除前報者外尙有二十五尊且在北面某砲台附近俘敵一千四百五十二人該砲台距俄軍所佔總砲台十二英里全鎭起火之處頗多現正點查俘虜及戰利品（十八日） 
　　倫敦電公報宣稱本月十二日東斐英軍以偵察隊進攻薩萊太小山偵知敵軍之陣地及兵力此山現由德豫備隊大隊固守是役英軍死傷一百七十二人（十七日） 
　　倫敦電路透電社代表曾謁見久寓歐士魯姆之英國某外交家據稱歐士魯姆之陷落與政治上絶有關係歐士魯姆之重要大勝巴格逹蓋歐士魯姆爲土耳其防務之咽喉而巴格逹僅爲阿刺伯人之都會也又謂協約國士氣將因此大震而敵軍　將爲之驚駭故土布兩國均將受影響云（十七日） 
　　倫敦電雅典消息謂俄軍巳抵歐士魯姆西北七十五英里赴特里比崇特路中之貝白特 
（十八日） 
　　巴黎電孟皇現寓法國波爾多之拉芒 
（十八日） 
　　倫敦電杜培爾少將報稱活動之戰事已停喀麥隆除摩拉山外業經聯軍全行佔領法軍巳過邊界東趨尼哥且有一縱隊由坎姆坡開出（按喀麥隆面積廣二十九萬方英里有居民四百萬人）（十七日） 
　　倫敦電商務部大臣任錫門在下議院演說航務問題謂航務乃英國今日重大經濟之難題其困難之主因在於以有限之商船行即在和平時代所不能行之事業今商船一部份已爲政府收用戰前有商船百艘今餘六十七艘其中尙有二十一至二十四艘爲中立國籍目下政府若定一最高運價價額較世界之價額爲低則直逐去中立國商船耳吾人不將有絶糧之患耶船廠中事多人少政府不得不調回工匠以濟其缺乏全國船廠皆爲海軍部辦事各種軍艦需用仍亟海軍部之加增軍艦極爲正當蓋如此方足應付潛艇水雷等之危險也但今巳籌變通方法凡海軍部所不甚亟需之軍艦暫緩營造儘先將工程將近完畢之商船四十五艘繼續造成又以船隻一百四十艘列爲戰事需用品蓋政府知商船之重要不亞於軍火與軍艦故觀商船工程爲戰爭事業也國内水夫無一因海面之危險而不願就事者英國全恃商船之力今若限制商船力之發生乃極危之道也（十七日） 
　　倫敦電每日新聞載稱軍械大臣喬治宣稱被巳决議收管釀酒所故此後威士忌酒將無所産（十八日） 
　　華盛頓電亞柯拉郵船被沉案因奥國尙未聲明關於待遇商船之切實保證故暫緩解决（十八日） 
　　華盛頓電國務卿通告德使謂魯西台里亞案德國最近之牒文已可容納惟德國須聲明其潛艇新政策並不施於載客之郵船縱使該船置有武裝以圖自衛亦不得不發警告遽行攻擊（十七日） 
　　亞姆斯特丹電水災殷憂仍未消除被災各區之居民紛紛逃至亞姆斯特丹女皇現出安慰災黎（十七日） 
　　亞姆斯特丹電泊姆蘭特臨時救急之壩業巳决口湧入之水勢甚劇烈當時曾嗚鐘告警市長命居民設法自衛續電泊姆蘭特全被淹没柴逹姆現局甚危大街巳在水中救急橋梁已被衝去（十八日） 
　　其二（德人德文報專電） 
　　維也納電奥軍大本營十六日公報云伊森沙河及康特陣線砲隊戰事仍在進行杜白杜境有地雷及炸彈戰事奥軍第八次佔據佛柯細克河之意軍哨營奥軍近佔據之羅姆邦陣地有敵兵死屍甚多枕藉於前（奥意戰况） 
　　又十七日公報云敵飛機夜攻斯特里巴陣線朱獲效果俄軍進攻比里斯蒂亞尼南面之柯米殊易敗之（奥俄戰况）意軍砲隊轟擊加萊爾河一帶各村及羅姆邦並砲轟土爾滿與戈爾士之橋端敵軍進攻桑米琪爾山失利而退波拉附近之奥砲隊轟落意飛機一架駕機人及瞭望員均就擒（奥意戰况） 
　　君士坦丁電土軍大本營十七日公報云土飛機一架擲炸彈十二枚以擊庫台爾亞瑪拉附近之敵砲隊甚獲效果敵軍在柯拉西面巴蒂薩附近作戰至今已失二千人又牲口三百頭（伊拉克阿剌伯戰况）敵軍於近三日内死五千人被俘六十人（高加索戰况）英軍偵察隊在亞丁附近森林中潛伏幾全被殲餘兵棄行裝而逃（南阿刺伯戰况） 
[東方通信社電（日本人組織）]  
　　北京電聞肅政史全體决議取消洪憲年號解散參政院裁撤大典籌備處等建議案政府遂據分電各省徴集意見 
　　湖北王將軍電復略謂取消年號有關威信參政院尚有用處惟大典籌備處可歸併禮制館以省經費（十九日） 
　　北京電駐在岳州混成第一旅之一部因接湖南寳慶方面危險之報遂由岳州出發 
（十九日） 
　　濟南電山東日前因嚴東北部之防備由第五師長將司令部移於濰縣第五師之全部悉數移駐該處方面因是濟南之防備甚爲薄弱一般商民恐有萬一之變殊抱不安（十九日） 
　　濟南電政府因欲急遽補充兵力内命再募前淸時代之綠營及巡防營山東將軍遵即命令各地方官將前解散之綠營巡防營重行募集以便急編新軍隊（十九日） 
　　東京電爲謀滿洲貨幣統一發行金劵之内議業由政府部内熟議早晚將至實行之運此舉之與滿洲銀行並無關係蓋鑒於從來流通之缺點無補助的正金劵之結果也（十九日） 
　　東京電倫敦泰晤士報爲發行日本號特派孛打氏赴日大約三月下旬可抵日本（十九日） 
　　東京電歐洲航路增加運費已承許可計增加七先令六辦士者爲銅鐵類硫酸安　尼亞染料紡績機器電氣機器科學製圖類藥品類羊毛巴魯布等三十四種增加十先令者爲電線玻璃塗料飲食料品等七十四種增加十二先令六辦士者爲鑄物黄銅類鐵軌車輛類十五種油類則一加　增加二辦士貴重品類則每値千元增加七元五角（十九日） 
要聞一 
[英文京報之重慶現象觀（續）]  
　　據近日電傳滇黔軍隊有向重慶以下某地進兵以窺長江之說所指某地太約爲涪州涪州處於通於重慶大路短灣線之頂點按長江下游通至重慶之大路乃循長江北岸直至鄷都渡江而南經過涪州再渡江至北岸長壽而逹江北縣聞黔車巳佔據江北縣確否未詳再由江北渡嘉陵江而至重慶故以地勢言之南軍若得涪州旣握長江上游之鑰且可扼制渝宜間之水路聞進取涪州之黔軍由戴戡統帶佔領彭水後即分兵兩股一趨涪州一趨川鄂邊界之黔江北兵頗少黔軍果若向此進行似不難一鼓而下也此路黔軍之行動頗有軍略上之價値黔軍之謀似不在佔領宜昌或長江下游之地但其進擾鄂邊之勢定足使北軍司令駐重兵於鄂省以保後路於是西面北軍之戰鬭力將因以薄弱矣 
　　此舉或與湘省戰事有密切之關係滇黔軍攻擊晃州沅州靖州麻陽等處遂牽令大隊北軍由鄂入湘迨鄂省北軍旣紛擁南下黔軍乃進擾鄂西將來之結果當不外乎下列二端㈠鄂西吃緊當道必調兵援救然援軍未抵而黔軍已侵入邊界㈡援湘之軍必不能全數出發詳察事勢將來結果當屬第二端蓋鄂省長江之地位在今日較諸湖南爲更重要北軍二萬人之命運　不繫于長江之安寗也準此以言李烈鈞所說進攻湖南之軍隊縱不足爲湘省之大害然實能召起極大之恐慌政府勢必於短小時間之内續派北軍南下此乃革軍分擾湘鄂所必有之結果也 
　　就滇黔兵力言之今革軍所佔之陣線可謂廣矣若沿全線進兵當非滇黔兵力　能及縱能襲擊北軍然難佔據湘鄂之地邑　軍多而南軍少若堅壁作戰南軍殊不易以少勝多此革軍之所以採用出奇兵之戰術也革軍旣用此術於長江上游以制北軍則必復用之於東境　區此種戰術爲何即聲東擊西或出兵於此或進攻於彼蹤跡不定出没無常以使北軍疲於奔命此即中國兵家所謂不戰而自疲也然讀者勿謂革軍無進取自流井等處之意記者料北軍爲革軍所牽掣而守重慶與湘鄂邊疆之時滇軍必肆力深入蜀境旦暮問滇軍復集於瀘州之前而攻陷之固意中事也滇軍所需之經費槍砲及他種供給皆可取諸蜀省然則滇軍又安得而不經營四川哉 
編輯餘談 
[黃君遠庸小傳]  
　　黃君遠庸名爲基以字行江西九江人世居城南之仙居鄕曾祖鳳樓道光中進士官安徽知縣有惠政父儒藻文采秀發爲邑名諸生屢試不第以微官遊浙未竟厥施母姚氏漢上名族習禮明詩君之問學實資母敎君少随官讀書四明多交其地文人故其爲文也　中而肆外年十五歸應府縣試得前列逾歲補博士弟子員癸卯舉於鄕甲辰成進士以知縣即用時朝廷設進士館新第之授京職者得入館肄業或游學外國三年程其功課以爲高下而遷除之君不得京職而深有志於游學謀於當事屢請乃許於是赴日本入中央大學習法律科黽勉研索昕夕無間且以餘力旁及英吉利文字已酉秋學成歸國調郵傳部奏改員外郎時掌部者爲徐尙書世昌汪待郎大變咸相引重派參議廳行走兼編譯局纂修官會部纂郵電航路四政條例成書將繕進前缺例言諸員皆以時促不敢任堂上官以屬君給札郎署不逾晷成數千言叙述詳膽文詞淵雅閱者歎服辛亥之春同人集資設法政講演所於海王村南推君爲講員君始終其事演述無倦學子傾心君東遊之歸也適余亦歸自歐西同僦居於海岱門内君方肆力於文學又有志於朝章國故余語君以西人諳近世掌故者多爲新聞撰述家君從事新聞記者之業實基於此壬子以後部長留君任事而君絶意進取謝不往時燕滬諸友多以新聞論著相屬君亦專以自任每一草出都人傳觀有紙貴之譽然論治不能無低昻論人不能無臧否以故名益盛而仇者忌者日益滋甲寅以後兼充律師名法旣精辩才又肆與聞獄訟寥無數端輒操勝算國人允屬耳目焉乙卯春夏之交嘗告余將遠適歐美覘其政治余知君於所治二業厭倦深矣七月二十四日不别友朋乘鋒車適滬蓋慮友朋之尼其行也旣任　友遷其資孥自乘扁舟重遊三島居數日仍東指桑港昔時疇侶方相與問訊屈指行程而忽傳君於十月十九日在桑港旗亭遇剌罪人未獲莫知其縣哀哉君風神朗澈和易近人簪　交錯之時君一至則談諧汎演四座春生稽於相人理無凶折至其親師重友濟人之急識與不識聞君風義莫不商涕久居東邦縞紵彌廣每當讌集識君者輙促君致辭音響方終讚歎盈耳聞君凶問咸　走告語太息彌襟謂此才之不易得也余以葭莩交君三世索居京邑時聞足音自維孱病朝露有期將以未定　殘勞君　錄何圖小别遽隔九京天道人事其胡可　君生於光緖十年十一月二十九日卒年三十二歲娶余氏妾王氏子三皆幼邦人諸友痛國寳之隕悼生才之難相與追溯平生述其行誼俾職志乘者有所考焉若蒐集遺文編次成帙尚有待於二三君子同里李盛鐸撰 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西南戰局之最近形勢]  
　　入湘黔軍之活動刻據駐京某　公使館近接南方急電云日昨貴州軍隊在黔陽及洪江與北軍大戰北軍敗走該地遂爲南軍佔領北軍殘兵因由沅江退往常德目今常德一帶頗現不穏狀態貴州軍旣佔領黔陽沅江因而辰州府及沅州府復迫於危險現已宣布戒嚴令矣此項消息到京官場大爲震動先是政府曾擬抽調定武軍若干派赴湘省以資防堵茲據可靠消息蘇省發生重大事件定武軍防南障北關係重要萬難調赴他省故調定武軍赴湘助剿一節事實上萬不能作到繼因奉天張雨亭師長近日與段鎭安頗有意見决定調派第二十七師入湘接應馬繼增俾奉省不致再有爲難又據天津日報載長沙電云湖南芷江縣官軍與貴州軍衝突官軍失利云云是貴州軍近日在湘之活動實有出於官場意料之外者並聞湘省辰沅道屬如麻陽晃縣黔陽等縣知事多已失蹤刻政府正在派員查辦 
　　叙瀘收復之困難川邊瀘叙兩縣等處經滇軍佔據後迭經官軍竭力奮奪雖附和滇軍之第二師劉存厚部下一旅襲擊瀘州附近曾爲官軍所敗退至江安其部下有戰死一隊之說然瀘州全城迄今確實尙未爲官軍奪回聞十五日曹錕遞致政府密電詳陳實行首尾襲攻之辦法及進攻困難之狀况並籌備大激戰一切之計盡當經列入軍事會議案内政府各要人每於軍事密議均會精神注意於此日内當有一場極大之劇戰同日政府拍出緊急要電多道於前敵各將領各長官聞此電頗有種種之責詞略稱防衛迎擊各計畫曾連日不斷密授機宜今何連失要隘着將失利情形從速明白電覆以備核辦嗣後不准再有隠諱疏漏等弊是爲至要云云公府内豊濹園軍務處於是日一日間亦連發至曹錕及陳宦兩將軍急電多件均關緊要密務聞係對於征討軍事上有所指示一指示川省各要區爲敵軍佔據者之收復戰略一指示防守蜀中大局最新之計畫其餘秘無所聞 
　　重慶形勢之危迫據某方面消息北洋第三師師長曹錕巳於月之十五日行抵重慶該師長旣到重慶聞擬駐軍於此以便防堵南軍之進行中央接得斯報以爲曹君堪恃而於風鶴聲中稍覺意念爲之舒緩惟據某東報載北京電云雲貴軍現正攻擊重慶南川綦江兩縣已爲革軍佔據四川之形勢頗不穏固云云並聞四川將軍陳宦昨有萬急密電報告重慶之危險政府諸要人接閱則又甚爲焦急以重慶當此危迫之秋在征官軍尙遲遲未得會集殊屬有誤機要因於十五日發出嚴電責令鼓勇從速會集以資堵禦滇軍進窺之危局所有全川大勢目前所最關緊要者厥爲川南而將軍遠在成都實有鞭長莫及之勢因有擬仿照淞滬護軍使辦法特設川南護軍一缺　節重慶專司川南防務以資坐鎭之議茲聞此議已經决定擬俟川南一律事平後實行並巳擬定該護軍使以張敬堯師長充任云 
　　桂粤對滇之態度官場消息謂政府接廣東電云龍覲光將軍連日與當道籌畫進行方略業已就緖定於日内出　帶有莫擎宇之一團林嘉品之二　曾文富之一團旅長係由第一旅旅長陳宏萼所帶其司令部左翼統將龍運乾業於十號出發随行軍隊一營計五百餘人先赴南寗會同進兵觀此則前傳龍軍已至滇邊之說自不足信又據十五日東文天津日報載廣西將軍陸榮廷爲解决滇事聞曾派心腹參謀赴廣東與龍濟光協議其結果兩將軍决定對於雲南守局外中立以觀其大勢龍陸兩將軍最近聯名上書以不利討伐擬執和平手段勸告政府政府不允調停惟命其出兵征伐而兩將軍前此聲稱討伐不過以少數軍隊僅在省境駐守而已又云龍覲光任爲雲南查辦使到廣西南寗與陸榮廷會見决定廣東廣西兩省取互相提携一致行動對於雲南軍執防禦政策維持秩序惟服從北京政府命令其意見一致已電政府於該兩省稅項及其他進欵要求免解云云 
[字林報述川中戰訊]  
　　字林報十四日北京通訊云中國西南戰地傳來之戰訊依然互相剌謬今日從素稱可恃之方面得瀘州已爲革軍佔領之消息旋從他方面又得一可恃消息則謂官軍已渡江擊退俯控瀘州之高原上滇軍矣從事實上言之瀘州固在官軍之手也記者數日前曾紀嘉定雅州兵變消息今此事巳經徴實兩處要鎭全入革軍之手已毫無疑義隆昌介於成渝之間似亦爲革軍所有但官報謂隆昌巳由官軍奪回此說確否不得而詳所可知者革軍在瀘州之行動牽掣北軍使其不能進攻叙府而叙府四周面積甚大之區域仍屬革軍所有也革軍取蜀之主線究在何方今仍未能明晰按攻陷叙府者爲原駐昭通之軍隊其人數在比較上並不爲衆叙府旣陷未幾有革軍一枝由威寗進取瀘州之報告並有一月下旬蔡鍔巳在威寗之說今悉雲貴軍隊雲集黔省北界勢將進窺重慶聞統帶此軍者即爲蔡鍔果爾則革軍之攻取瀘叙不過爲進取重慶主要戰略上之策應行動耳叙府來函謂一月二十日滇軍未遇戰而佔叙府　信時叙府秩序井然絲毫不紊滇兵舉動頗有規則地方無戰事惟遥聞砲聲而已官軍正沿川峽而上其舉動頗不文明路見外人輒加干涉且有以刀鎗恫嚇外人之情事地方官吏方苦爲北兵所侮弄更無力以懲戒北兵之暴行北兵沿途强留船隻行動自由似軍官極不約束之也從表面察之官軍頗以得抵重慶爲喜重慶富城也二百年未逢掠搶之禍北軍抵此其喜可知又據旅行川峽間之外人言北軍聞叚祺瑞黎元洪被刺之謡雖不遽信此說之必確然對於叚黎之存亡却不能無疑故頗不滿意於中央政府云 
[帝制問題之進行難]  
　　楊孫之樂觀　者肅政廳曾遞呈指謫時局之封事懇請帝政中止并嚴懲籌安會發起人等以慰與情當局漠然置之故都肅政史莊藴寛慨然解組以去刻聞其他肅政史仍有續持同一之意見者惟昨據某要人云肅政史雖白簡無情然楊孫諸人關於帝政運動事件早持有最有力之護符並握有可以憑信之保證書而始從事於運動帝政然則勿論形勢如何變動亦絶無晁錯災及其身之憂也故現時楊孫諸人仍可持樂觀而一無顧慮云云 
　　當局之猶移江蘇將軍馮國璋廣西將軍陸榮廷等近日對於帝制問題及滇黔軍事日益發展之關係曾先後上有特别建議迭經政府秘密召集各要人詳細審酌巳提出五次尙未有正確要領昨據公府消息謂元首對此建議之態度旣未允許亦未拒駁尙在猶預之中聞十五日曾與陸國務卿楊杏城諸要人談論其言語間以此兩大建議立言雖不同而性質却似關係重要須覘各面之趨向若何再定結果之策蓋恐由政府獨斷難免不有傷意見 
　　淸室之懷憂前日（十五）爲淸帝宣統壽辰是日宣統在乾淸宮受賀宮内並未預備何等宴樂歌舞之事因目下之時局淸室亦代爲國家懷憂故也政府曾派參政院長溥倫代表致賀此外徐世昌趙爾巽軍事顧問毓朗端緖待從武官長廕昌侍從武官哈漢章參政寶熙步軍統領江朝宗亦均前往叩賀 
[滇事緊急中之鄂聞]  
　　湘鄂將設防禦使雲南事變現在勢力日益蔓延川軍除劉存厚之部第二師巳附入外其戍渝之川軍第一師亦因新到北軍恃勢欺凌積憤頗深或恐不免反戈此所以北洋第八師由鄂急行入川也而攻取湖南晃州之滇黔軍昨傳已有侵入洪江消息若確則常德岳州必爲動摇（據某日報謂蔡　部下戴　進入湖南省晃州後連絡地方革命黨煽動土民襲　附近工場勢極張大將軍湯薌銘專持旁　態度云云）現中央慮北軍或在川失利重慶不保或黔軍更侵及常德則湖北荆宜湖南長岳防務更緊是以擬設長江上游防禦使以海軍之長江艦隊及湘鄂水警固守水路並助以陸軍以堵其摇及中原之治安現長江艦隊開赴家岳者巳有多艘聞海軍總長劉冠雄不日亦須到鄂赴宜查勘設防事宜 
　　宜昌市惶恐消息宜昌爲運兵入川之孔道茲有自宜來者云該埠市面近狀雖較之滇事未起以前熱閙然無非由軍人撐持蓋各軍由此分水旱路往川均須買辦食物用器也輸人現銀雖屬不少惟軍人買物每每恃强不給相當價値指爲商人高　一言不合即遭痛毆憲兵莫敢干涉陰曆臘杪張敬堯兵過此滋擾尤甚商民憤極致欲罷市相抗經地方官勸阻始罷因此陰曆元旦遂不准商民慶賀仍須照常交易藉防商店借名新年停市不開以苦軍隊現各商聞川省革軍頗佔優勢深恐擾及鄂境故際此新正皆不添辦貨物儘存貨售完再看如廣貨布疋二業現巳太半空架矣一般富紳巨賈之移家財他避者入正更甚人心大爲動摇 
　　救國金提作軍費湖北救國儲金均以漢口中交二銀行爲存放總機關前因上海議决發還漢口儲金團遂仿照辦理乃因京津之有力者電致官廳阻撓發還致不果行今征討滇川黔諸軍需餉甚巨中央電鄂責成協籌財政廳長因苦於無術搜括擬提用救國儲金暫濟燃眉但儲金出於人民自願移充軍需亦應出於民願是以密電各縣知事轉商紳商勸令承諾俟事定優予獎賞昨聞廣濟縣武穴鎭商會已首先應聲倡議將該鎭儲金八千餘元之收據缴官提用特未知其餘各縣肯以救國之費移作自相殘殺之費耳 
　　王將軍出查原因王子春將軍於十三日壽辰因避寅僚往賀特於是日淸晨率同參謀副官各二員乘馬偕同護衛弁兵出賓陽門往洪山抵寶通寺游覽嗣經卓刀泉到馬鞍山折回由魯家巷繞磨盤山經九曲十八凹過石牌嶺鄧家灣從十字街入保安門返署時巳三點餘鐘沿途經過山嶺要隘頗加注意蓋以時事多艱故爲此親歷查勘也 
[蒙匪與軍防]  
　　中央某機關接到警報云蒙匪出没於山西地方者係東公爲指揮之首領近又與該地一帶土匪合股復與黨人連絡聲勢洶洶已進撲陜西方面而去據聞東公伊犁人曩者外蒙獨立時庫倫活佛封之爲公爺者也 
　　熱河所屬開魯縣地方蒙匪鬍匪出没無常聞已將蒙古台站所有馬匹等件一槪掠去蓋自外蒙分爲自治區域盜匪容易藏匿兵來則　入外蒙兵去則仍在内蒙肆掠故内蒙無安枕之日辦理殊屬不易 
　　政府於籌盡對滇聲中頗注意於蒙古其注意之要點則在振興該處商務故有建築鐵道之提議刻正籌盡進行十五日政事堂國務會議已將由北京修至庫倫之鐵路修築案議有眉目其辦法一應需之經費即由中央完全籌足二該路督辦由政府　選熟悉路政人員充任並不延聘外人三擬於本年内十月間開工明年冬全路告竣開工之先三個月籌辦經費再三個月實行測量路線並聞政府府現在建築此路之用意不　爲振興商務起見尙别有軍防上之關係也 
[秦中零拾]  
　　山西喬某著名土豪來陜溷跡省垣勾結黨人希圖起事被偵探覺察搜出票證立即擒獲解往軍法課訊明聞昨巳槍斃矣 
　　漢南地土滋茂大半土著從前刦案甚少自光復後游民散勇勾结成羣搶案因以迭出鄕里游蕩者復流而爲匪地方益覺不靜孫道尹乃設貧民養濟所以收納之刻巳詳准立案矣 
　　日前平涼蘇某貿易至陜復由陜販銅元回家行至咸陽之某地突來土匪多人肆行掠奪蘇孤立無助只得任其飽掠而去天曉報經知事派警捕拿巳杳如黄鶴矣 
　　陜省回族約數千户設有禮拜寺七處近聞大學習巷淸眞寺坊衆又自甘肅請馬君明德來陜研究敎務聞馬前在汴省主敎時頗爲各敎徒翕服回族人性尙勤儉不稍懈怠陜省賣熟食作小貿易者回族居大多數咸能自立故今日主持敎務者倘更有以促進之則回敎前途之幸也 
　　西寗塔爾寺禪師入覲過陜之消息傳到後即經長武至潼關一路之各縣代雇車輛妥爲照料該禪師僅帶徒衆二十名馬騎六匹駝轎一乘前日行抵省垣晤會各長官欵洽甚歡旋即起程東往 
公署諮議王錫齡日前由京回陜帶領四年債票百餘萬元行至中途省長即派隊迎迓刻已到省矣 
[續紀山東省之防務]  
　　陸軍第五師張師長樹元移駐濰縣巳誌前報然防境太寛終恐有疏忽之處靳將軍昨特電請中央令張樹元帮辦山東軍務專任東路防範之責俾遇緩急得以應付迅速聞已由中央電覆照准矣新城兵工廠自去冬奉令停辦後本擬將該廠機器併入河南汴梁兵工廠廠屋則　租給魯豐紗廠全省硝磺則收歸官辦設局專賣并委廠長宋某爲官磺局局長乃自滇事發生魯省東北方面頗形不靖故將第五師司令部仍命移駐濰縣以資鎭壓近因各軍隊紛紛請領子彈省垣軍械庫撥發日夥靳將軍乃電請政府由地方籌欵暫就新城廠重行開工製造以濟軍用聞巳經中央電准仍派宋振綱爲該廠廠長趕速開工昨午將軍行署接統率辦事處電稱議定臨時補充兵額辦法係呈明大元帥核准奉令通行之件現在各省分備候調前敵助援各軍隊如有缺額均須召集退伍各軍員分加入伍如徴集未足亦准變通辦理先儘本省巳裁未裁之舊有綠防各營補充俾易編練并令随時詳報云云聞靳將軍巳電令張師長遵照辦理矣 
[請假中之馮將軍（南京特約員）]  
　　馮將軍爲全國屬目之人物其舉動皆使社會有甚深之注意此次因病請假半月在軍事旁午防務緊急之時尤易起社會怪訝之念一般揣測者謂馮之意興闌珊則似乎確實也 
　　駐防江蘇之北兵淞滬方面占其十分之六南京駐屯者只禁衛軍之一部份松江鎭守使裁併爲　　軍署使署後其北洋第四師防地並未調動松江並設有總司令部以爲指揮機關故自淞口起護軍使署駐龍華護軍副使駐上海第四師司令部駐松江一氣呵成布置極爲嚴密 
　　江北方面淸江浦有純粹北兵一混成旅組織完備騎砲工輜均全海州贛榆及徐屬全境並及皖北一帶爲張勳之防地其南京起至蘇州駐屯之兵有殘餘南軍及由禁衛軍司令部遺派之北兵自軍司令部裁撤其權悉歸師長兼江寗鎭守使王廷楨之手王於去年冬季晋京覲見時總統特予加薪一千元以示優異 
　　馮將軍准假後暫由王廷楨護理政府迭電慰問並派府中醫官王某視疾將軍行署重要事件日漸縮少蓋軍政機關重設者甚多權分而事減也陸軍次長田中玉以調查釐金之名義來寗巳一星期寓將軍署内此行尚另有機密上之重要使命與馮將軍接洽至於釐金亦須調查惟派員查釐之宗旨在爲裁釐之預備而部派專員之所謂調查即勒加各局之比較名爲臨時比較一年爲度去年財政部派員查釐卽用此法週行各稅釐局應者寥寥固由地方疲敝無從增加且比較有額增減應由財政廳主持部派員横加干涉殊非正當辦法亦有希冀意外榮寵如大勝關釐局願加五萬元者不過究屬少數田中玉查釐有專爲預備裁釐之諭或不如此 
　　内務部參事許星璧奉命調查自治約三五日内即到寗許原爲馮之僚屬對於馮氏或有他項事務田之查釐許之查自治皆極忙中之閒著無怪紛傳其眞正之目的在彼不在此 
　　馮有征西總司令之說又有進京面陳大計之說皆不確馮之興味殊淡薄非如傳者之趣味濃郁也 
[南京快信]  
　　陸軍次長田中玉來寗已經數日現住軍署聞非調查釐金係奉有他項密命 
　　據田次長言張勳已允抽撥十二營開往湖南防守田今日已赴蘇州 
　　盧妃巷某裁縫店書一恢復帝政還我共和四字聯語帖於門前警廳諭令撕去 
　　馮華甫將軍聞患失眠症終夜不能安睡故精神異常疲倦 
　　政府派官醫童銘甫來寗診視馮將軍病症軍署連日開軍事秘密會議聞係爲籌議答復中央某項緊要密電 
　　馮將軍牌示無論何人假期内槪不接見 
陸軍訓練總監蔣雁行因有要事向元首面陳擬由京赴湘桂調查昨已乘車北上 
　　政府擬任蔣雁行爲參謀總長故蔣前日來寗與 
 
 
 

Page 7

 
 
馮將軍接洽一切 
　　傳說阮忠樞又將南來詢之軍署要人則云尙未接到此項電報 
　　昨有徐州來者云前日淸宣統誕日張勳在署懸掛宣統像率所部各路統領及幕僚排班行禮是日張營大張誕席 
　　倪嗣冲本月陰曆二十日壽辰齊使擬派政務廳長曹裕謙代表往賀 
　　中央擬於直魯豫蘇皖浙等省將軍及長江巡閱使所部軍隊中各簡拔精銳二千人合編一軍爲征滇後援軍聞田次長即爲籌商此事南來五年内國公債業經財政部會同公債局通咨各省籌辦茲又經財部規定各縣認購簡章計分三項 
　　（一）大縣認購一萬（二）中縣認購八千（三）小縣購認六千 
　　齊使委張景衡淸查紫金山靑龍山植茶公所田産 
　　鎭江關袁監督詳奉飭查恆富小輪失事並未損失人口齊使飭即轉飭關員嗣後認眞查察無許多售客票以重生命 
　　蘇屬稅務總稽查許藻章奉財廳飭今日（十 
八）出巡 
　　烟酒督辦鈕傳善派來蘇省之調查黎逹夫昨已赴滬 
　　寗商會即日改組昨巳通知各商董籌備一切改選手續 
[中俄畫境之提議]  
　　某東報云東三省境内地曠人稀膏腴田地之荒蕪者一望無際當中東鐵道建築時其經過地方悉任俄人自由侵佔及俄日戰爭告終南滿歸日本勢力範圍自是以後該鐵道變爲南滿鐵道遂爲日人所有然該鐵道侵佔北滿者較南滿爲多其原因係在前淸光緖三十二年杜伯雄爲哈爾濱道尹時俄人要求展開中東鐵道兩旁之荒地爲設車站之用該道尹禀請政府政府遂令與俄人訂約然其後俄人竟自由侵佔私將軌路旁之地插以永遠標誌又有俄國木材商富列德及蕭愛齊兩人領取官有之山林伐木初不過數十里今展至二三百里即吉林省境内中東鐵道所侵佔者由一面坡至五站等約及二萬方里之廣政府以爲今若等閒視之土地喪失愈多擬設立中俄淸丈局明定中俄境界聞將不日開辦云 
地方通信 
[蘇州]  
　　縣知事催繳房捐蘇城路燈經費本恃房捐挹注惟各商舖多有欠繳以致燈費支絀近又擬添設小巷路燈需費更巨茲經吳縣孫少川知事會同警廳出示曉諭欠納房捐各户一律繳淸以後月淸月欵不得稍有蒂欠　　西山煤礦近狀洞庭西山煤鑛前經羅紳飴禀准組設公司雇工開採開過數井内馬成宮一井開至六十餘丈深在横處發現煤苗惟僅三尺餘圍圓煤質雖好出煤無多且井底積水甚深故暫時停工嗣後壓經各處礦學家到山察看再三研究咸以煤之一物如樹木然横臥在地有幹有枝該井所開得者係在枝處故發現之煤苗尙小倘能開至幹處則煤窟必大云云上年冬間有某商帶同某礦師到山復加察看相度地質擬定在離馬成宮老井一英里之天王門口（此井擬開至二十四丈）陳家鳱䲧（此井擬開至三十六丈）兩處另開兩井當可發現極大煤層即與羅紳商妥此次開採一應經費均由某商獨力擔承俟開得煤層後再與舊時公司商酌辦法另訂契約辦理經羅紳允洽遂由某商在滬購辦洋木一千餘根雇工陸續運送至山舊曆新正初旬業巳興工開採矣 
　　結東無錫黨案無錫南門外南橋鄕一帶突出黨案經軍隊捕獲黨人梁治何銀保周士森郁步林等四名電報蘇常殷鎭守使第二師朱師長會同憲兵營王營長同乘火車赴錫審訊等情迭纪前報茲悉寗垣憲兵司令官陳雪喧少將亦至錫會訊現梁治等四名業已訊供不諱經殷使在錫將梁治等就地鎗斃而陳司令亦於昨日六時到蘇居惠中旅館本日就赴第三營（即舊長署）傳集全體官兵宣述馮將軍眷念勞苦之意并諄囑各兵士注重鎗械子彈之保護旋由王營長設讌欵請並邀軍署送印委員崔叔和陪席下午三時陳君復至道尹公署請朱師長等會議本垣防務因陳司令到蘇奉有馮上將之密囑也聞陳君擬於明晨返寗復命云 
[鎭江]  
　　衣莊布業近况去年鎭郡衣布生意甚屬平淡難於獲利推厥原因由於人民生計困難大都無餘欵製辦衣服也 
　　荳餅米業近况鎭郡江干各米行因去年春夏秋三季米價日漲營業非常順利雖冬至節後價値稍跌然各行商於此時進貨甚少不致虧損惟荳餅一業因秋間價値日跌致業此者俱屬虧本 
　　水警搜查客棧鎭郡對岸駐瓜洲水警第三專署長趙鴻喜前接南京警察廳長王桂林飭略謂現在省城拿獲黨　周　等兩名訊據供稱有同黨王有山匿跡瓜鎭某客寓並稱係黨中重要份子等語飭即就近偵拿解省等因趙奉飭後立派警士多名荷鎗逕往該客棧搜查各旅客房内　索一過旣無蹤跡且無證據該棧主以其無因搜索向之理論該警頗爲所窘 
　　開會研究　業本城農會係楊紳倡辦迄今數載頗著成效昨在該會内開職員會討論種種興革方法並查核去歲出入費及一年内經手各人辦事成　是日研究時間甚長故閉會時巳在下午五時後矣 
[南京]  
　　實業行政定期會議齊巡按使以敎育司法各項行政已經開會議定惟實業行政尙未會議特定於本月二十九日在署内開會昨已通飭各實業機關届期一體來省參與議案矣 
　　灌河口開埠之動議灌雲縣灌河口地方曾由該縣知事及紳民等以其接近隴海鐵路詳請關闢商埠齋巡按使以該口距離隴海鐵路究竟遠近若干能否暢行輪舶飭即另再詳且圖說詳候咨送隴海鐵路局勘測核定再行咨部酌辦 
[南通]  
　　菸酒委員延不交卸新委菸酒徴收委員倪研山業已奉飭到通而舊任之徐安仁延不交卸故倪委至今尙未接任視事 
　　違法區員行將撤換三益鄕吳區員處理竊案濫用笞刑三餘鎭徐區員擅理民刑任性苛罰近竟在該局大張筵席挾妓飲酒四早壩蔡區員擅離職守常至城區與李某等交結連絡狂嫖浪賭以上三員或被楊局長訪明屬實或經本區公民呈控有據聞日内將有明文撤換矣 
[杭州]  
　　法警與船客之　　餘杭縣署法警李潤生前日（十六）送公事至杭下午附航船回餘中途寒熱大作同舟客與之齟齬李警憤甚至長橋東首跳登彼岸經長橋警察僱舟將李送至縣署當報稱同船客始則敲詐繼被推入水中成知事得報立飭法警長連夜帶警往傳船捐經收人到署令將該船查明扣留昨日查係二埠大鹽船報覆到縣成知事必欲嚴懲該船勒令交出同舟客懲辦始罷惟據旁人云確係熱極發狂不知究竟如何也 
　　城北築路之辦法省會工程局爲便利交通起見由湖墅抵拱宸橋擬建築馬路一節茲聞昨已派人丈量街衢自湖墅夾城巷上首之牌樓邊起至珠兒潭一帶街道尤其狹隘擬照城内薦橋街辦法令各商舖讓進各面三椽不知該處各商舖有無異議 
[江西]  
　　郵局整頓之種種贛省郵政總局馬道邇局長以現在滇事發生交通阻碍寄遞維艱擬暫停滙欵滇寄物以免損失故於日昨牌示各寄物人云凡有寄物滙欵滇省者須寄物人擔任損失之責方代爲辦理否則槪行謝絶又該局贛州分局長李麟辭職遺缺經馬局長遴委售票處中文班吳攸平繼充並飭於十四日起程接事又遞兌處中文班胡捷元自入局以來對於職務頗爲勤愼故由馬局長於十四日擢升爲會計課二等課員以昭激勸又馬局長爲取缔郵役起見特規定郵差規則四條（一）每日三班（晨午夜）均須如期投到不得遲延片刻（二）所領郵件宜加意保護不得遺失（三）如有遺失從重處責（四）非經本局長准假不得擅自離職 
　　籌辦水利之進行巡按使署内附設之水利籌辦處現正著手進行聞戚使以此項機關辦公地點旣已指定自應遴委幹員充任各職日昨特委尹光勳爲水利籌辦處處長沈霖巖朱修圻爲水利籌辦處辦事員並委朱修圻即日前往臨川進賢豐城等縣勘驗堤工以防春水汎又委任繆紹周竇欵數千元往滬　定疏河機器兩部以便運省擇要開濬 
雜評一 
[趨勢與態度（默）]  
　　今日時局之趨勢人人能見之矣譬之於圖圖將窮而七首現之時也譬之於水水巳落而石將出之時也譬之遊覽者周圍狀况巳歷歷在我目前則其前途亦大略可想矣趨勢如此雖至愚極蠢之人皆不待有所再計而中央乃曰且看各方而趨勢再定結果然則今日之趨勢殆尙以爲未至其極耶不然何其態度猶猶豫若是 
　　昨日甫言陸將軍無心時事而今日又傳馮將軍之意興闌珊揣測之者謂無心與闌珊即不欲有所左右之别名也某日報復謂湖南湯將軍持旁觀態度又有謂粤桂兩將軍一致取中立態度使其說而信何各將軍之態度如出一轍也譬之權衡各將軍態度其正在衡平之時乎 
　　中央之態度如彼而各省之態度如此是亦觀察時局者所應注意之一端也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[民國三年土貨出口之價値]  
　　民國三年（即西曆一九一四年）海關貿易册下卷二現巳出版是編於三年度出口十貨分别詳載觀之足以覘我國貨産銷之大槪惜卷帙浩繁未能　一摘錄茲擇其要者採錄數端於後以下所記之數爲土貨出口之貨價皆以關平銀計算於兩下均加一點點下即爲錢分釐閱者注竟 
　　①十年來之比較 
　　一九○五年二二七八八.一九七一九○六年二三六四五六.七三九一九○七年二六四三八○.六九七一九○八年二七六六六○.四○三一九○九年三三八九九二.八一四一九一○年三八○八三三.三二八一九一一年三七七三三八.一六六一九一二年三七○五二○.四○三一九一三年四○三三○五.五四六○一九一四年三四五二八○.八七四 
　　②土貨運往外洋 
　　香港九三三九九·七五八澳門四二一五·九二一安南一八○七·七八○　　二二三○·一一六新嘉坡等處六九五二·七一六爪哇等處二九二二·三三三印度六七七六·八一九英國二二○一六·五五六瑙威三·二六八瑞典二三五·一六二丹國六六三·三三四德國二○二七二·八一七和國四六六九·七二五比國五○五五·一四五法國二二八六二·三一七日國二二三·七四七葡國二三·八○一瑞士一五·三二九義國五二八七·五八四奥國一二○○·九九一土波埃等處二一三六·八九四俄國歐洲各口三九七六·一六七俄國由陸路三九六五·九八○俄國黑龍江各口八三二七·九八八俄國太平洋各口二五二二四·○三三澳洲紐絲綸等處四九○·二九三日本臺灣六三四七六·八五九飛利濱島一一五○·五九三朝鮮四九四四·二九五坎拿大七九四·○六一美國及檀香山三九八六○·八七五墨國及中美洲一七·七九○南美洲四三·七○○南非洲三六·一二七出口往外洋總數三四五二八○·八七四 
　　③各關出口原貨 
　　愛輝三○七·○七二三姓二八一七·○八七滿洲里一六六六·九八六哈爾濱四四○六·○九二綏芬河一一六四六·六三一琿春二五四·三一九龍井村五八·六七二安東五七四六·○○二大東溝一六五·三七二大連四五一○五·八○七牛莊一六二一七·五四九秦皇島六八二一·九九五天津三四七○一七○六烟台一一四六七·五四一膠州重慶一三八五九·一八八宜昌二六五四·三四九沙市八六四·八四二長沙九八○九·○七三岳州二○七七·九七三漢口七六六○二·○六五九江一六四一五·六七五蕪湖九七三九·三○九南京五二六五·九七五鎭江六一○七·五四三上海八四七六三·九三三蘇洲八○三四·七五九杭州一○八二七·九一九寗波九四三六·八九七温州一一四三·三二六三都澳二一一五·二○八福州八八一三·○五一厦門二八四四·四一四油頭一二五○一·五三六廣州四九七八三·一九三九龍一○二四四·七八四廣九鐵路五○○·一一一拱北四三五四·六三一江門一三五八五三九三水二○七六·六六八杭州三七三六·四七七南寗二八五七·八九七瓊州二五五八·三三八北海六七四·三九五龍州一二·二六九　自八三七九·八三八思茅三五·九○七騰越五六二·八一九共計五一二三九五·七三二 
　　④各關出洋土貨 
　　愛琿一一九八·七六四三姓二六○二·三三八滿洲里一六六六·九八六哈爾濱三一七三·二三二綏芬河一一六四六·六三一琿春二六○·三七九龍井村五八·六七二安東三○三四·九六二大東溝一一八·四五二大連三七一七八·一二九牛莊七二○四·二六七秦皇島三一六六·○二八天津九六五七·八五五烟台三六六五·六二七膠州重慶九三·二三三宜昌沙市·二七五長沙·八九七岳州·五五○漢口一七九○八·○二七九江一○五·七八○蕪湖一·九三一南京一○五五·四五六鎭江二○七·九二○上海一四七六九二·○九四蘇洲杭州寗波一·八二四温州三都澳福州四九七四·三六六厦門二一七一·三五一油頭八五五○三一九廣州四四一四四·三五三九龍一○二四四·七八四廣九鐵路五○○·一一一拱北四一五四·六三一江門一一○七·六四四三水八七三·三五六梧州三三二七·○九九南寗一六二七·六○四瓊州二○三九·七一九北海六七四·三九五龍州一二·二六九蒙自八三七九·八三八思茅三五·九○七騰越五六二·八一九 
共計三四五二八○·八七四 
　　㈤各關進口土貨 
　　愛琿六八一·二○五三姓四○一·二三四滿洲里一七九四·六二八哈爾濱二二八四·四四○綏芬河琿春一○三·一二七龍井村安東一二一二·九五七大東溝一一·三六八大連四○九五·三四二牛莊七六二四·七六二秦皇島一○七九·三○一天津二○二二七·六五七烟台五八二六·○一六膠州重慶一一二五三·三八一宜昌三九三·三六○沙市四五四·○四○長沙二○七九·五五八岳州二五七·七五五漢口一三七○三·七四○九江八二七七·六一三蕪湖四五二八·○一五南京三○五八·七三五鎭江六四七二·六二四上海二四六四五·四四九蘇州七三七·四七二杭州二八二二·八八八寗波七九一七○一二温州一一○三·八七八三都澳一九五·○七七福州三三四四·三二四厦門六二六七·○八七汕頭一九三○三·五五八廣州二一一一七·一九九九龍四九六六·一四八廣九鐵路拱北七二七·五一九江門二·七九一三水八二四·二○八梧州一一三一·五三二南寗八三九·四五七瓊州二八七·○八六北海八·二五八龍州蒙自思茅騰越共計一九二○六一·八○一　　（六）出口貨物品類 
　　棉貨類原色布粗布粗斜紋布土布花土布棉紗五金及礦石類純銻生銻淸銻銻砂紫銅錠紫銅塊鐵條小鐵條鐵支鐵鍋鐵板鐵片鐵軌他類熟鐵生鐵礦鐵鉛鉛砂水銀錫塊銀錫白鉛白鉛砂他類五金及礦石他類礦砂 
　　雜貨類白礬動物類（牛·山羊·馬·猪·家禽·綿羊·他類動物）八角軍械軍火信石各種袋包竹及竹器笋香蕉荳餅乳腐黑荳靑荳白荳黃荳他類荳陴酒檳榔骨書籍糠（麩）黃銅箔黃銅器磚瓦猪鬃黃銅鈕扣樟腦蠟燭細竹竿等砂仁荳蒄地毯馬車人力車桂皮水泥五穀類（大麥·玉蜀黍·小米高梁·燕麥·米及穀·裸麥·小麥·他類五穀）炭粟子茯苓磁器（除瓦器陶器）紙烟雪茄烟衣服靴鞋皮靴皮鞋各種便帽煤焦煤各種蔴繩脂粉軋棉花機器及零件棉花碎棉花古玩黑棗紅棗染料蛋白蛋黃鮮蛋皮蛋鹹蛋等冰凍蛋各種扇鷄鴨等毛彩羽毛蔴類（靑蔴·棕·火蔴·　蔴·苧蔴）爆竹焰火柴魚介海味類（鮮魚·乾魚鹹魚蚶鱿魚墨魚·蝦米蝦乾·海蜇·魚翅他類魚介海味）魚網山薯粉麵粉他類雜糧粉馬料（靑草乾草）未列名乾菒餞菒未列名鮮菒木耳家用木器良薑蒜鮮薑錢薑人參料器牛皮膠金器銀器夏布花生餅花生花生仁石羔馬鬃他種獸毛頭髮火腿草帽木片帽蜂蜜牛角嫩鹿茸水靛墨腸神香空　花邊猪油船艇白鉛粉黃丹熟皮熟皮器荔枝乾金針菜甘草桂圓機器蓆（除地蓆）地蓆鮮肉冰凍肉（牛肉羊肉猪肉等）乾肉鹹肉（鹹乾野味家禽在内惟除火腿猪油）野味家禽肉或鮮或冰凍藥材髮菜香　麝香五棓子荳油棉子油花生油菜子油芝蔴油茶油桐油他種植物油香油（八角油桂皮油等）鮮橄欖鹹橄欖橘上等紙次等紙紙箔（錫箔）廠製紙他類纸珍珠梨　荳陳皮柚皮筆杮餅黃白銅水烟袋花卉小樹浮碼頭浮橋及材料鹼山薯瓦器陶器除磁器）籐籐片籐皮雄黃松香大黃鹽酒藥酒杏仁棉子蓮子胡蔴子瓜子菜子芝蔴他種子仁菜子餅芝蔴餅他種子餅白絲白經絲白繅絲黃絲黃經絲黃　絲野蠶絲野蠶繅絲蠶繭亂絲頭爛蘭　絲　貨綢緞蘭綢絲欄杆絲線他種絲類雜貨生皮類（生牛皮.未硝山羊皮.生馬驢騾皮·生羊緜皮·他類生皮）揀皮類（巳硝山羊皮·巳揀小山羊皮·巳揀小緜羊皮·他類揀皮）揀皮件類（狗皮衣皮被皮褥·山羊皮衣·山羊皮被皮褥·小山羊皮衣·小緜羊皮衣·緜羊皮衣皮被皮褥·他類揀皮件）細毛皮類（狐狸皮·旱獺皮貉　皮·貂皮·黃狼皮·各種細毛尾·他類細毛皮）肥皂滑石器碱醬油石料（雲石花石等）草帽艦　赤糖白糖冰糖甘蔗牛油柏油紅茶綠茶紅磚茶綠磚茶小京磚茶茶末未烘茶葉苧蔴線荣蔴紗重木料輕木料木桿錫箔　葉　梗菸絲玩物薑黃大頭菜紙傘漆未列名鮮菜蔬乾菜蔬鹹菜蔬粉絲銀硃醋核桃核桃仁漆油白蠟黃蠟木器（除有用木器）駱駝毛山羊毛緜羊毛　未列名郵局包裹 
[最近商業調查錄]  
　　疋頭疋頭生意在此一星期内非常踴躍公平元芒怡和三大拍賣均十分活動各貨價格抬高每出意料之外即以價格之高論之亦向所未有至其原因約有三端（一）内地存貨短少（二）外洋到貨不多（三）顔料漲價有此三原因故顔色疋頭價尤飛漲然顔料一項中國本用土靛後以德貨竸爭始行停種現聞各省種植者甚多汕頭新到改良提凈土靛甚爲合用自滇省獨立以來四川方面銷場斷絶四川固棉紗疋頭最多之市場然幸而他方面皆有起色故疋頭市有此大好現象也 
　　棉紗棉紗在此一星期内頗有起色各貨增加一二兩不等印度紗售出約一萬四千包日本紗約七百包三地紗約五千包星期五市面較冷靜棉紗一項内地存貨甚少惟以政局不穏故客帮採購不多四川帮尤甚 
　　棉花花衣市在此一星期内無甚變動市面平穏存貨不多通州花衣自二十四兩至二十四兩二錢南市花衣自二十二兩六錢至二十三兩 
　　火油火油一物在近一月間價忽飛漲蓋上海存貨甚少現在市而可得者幾不過美孚老牌一種此物易肇火災囤積不易每致引起干涉存貨之少以此現專恃外洋來貨而來船甚少恐將更行增漲 
　　顔料顔料價格飛漲屢誌本報去年本埠各業惟顔料獲利最厚新正以來市面更形活動第一樓之茶會十分熱閙價格亦更加增漲日内較前稍跌據此業中人言客帮辦貨尙未開始故在舊曆初旬其市面之熱閙恐將較今爲尤甚也美國近又出重價來申採辦顔料不少 
　　洋紙洋紙一項近亦飛漲有光紙模造紙顔色紙報紙等無不漲價近日桂馨樓茶會亦甚熱閙如有光紙一項公所開出之價每令一兩五錢半昨已漲至三兩左右報紙一項漲至四兩外顔色紙漲至六兩外 
　　橡皮股票新正以來倫敦橡皮市價甚有起色十七號電報現貨每磅三先令七便士照此市價橡皮公司出貨一磅可賺二先令有奇其利不爲不厚然上海橡皮股票市面雖市價增另而不甚活動中國商人自新正以來買進并不踴躍大約因顔料五金等貨獲利更宏故投資於彼方面也 
　　金銀新正開市以來金銀市無大活動現貨標金稍漲大條及先令稍縮倫敦大條銀自二十七便士跌至二十六便十八七五蓋歐洲大陸各國買進雖多而英國造幣廠未買故銀價稍爲跌落一星期内上海運出之銀有六十六萬兩往俄羅斯 
[英艦搜查商輪誌聞]  
　　中美航務公司之支那號輪船於星期四日懸掛美旗由滬啓椗開往舊金山船中載有德人若干名昨日本埠聞該船駛出吳淞口不遠即爲一英國輔助巡艦攔住派人登船搜查大約凡在軍役年限之德籍男子均爲拘去云又聞天洋丸郵船近赴小呂宋時亦爲英艦拘去印人九名目下香港搜查各船亦甚嚴厲 
[中美間之貿易]  
　　大陸報云駐滬美總領事薩孟斯君昨偕夫人乘天洋丸郵船回滬暫寓禮查旅館據稱美國商家對於中美貿易機會深爲注意尤以西特爾太柯瑪樸特倫舊金山及其他太平洋濱各城爲甚彼抵華盛頓後即奉國務部之命游行各大城演說遠東商業機會並以何貨可購自中國何貨可銷於中國告知出口家美國商　今頗發逹美國輪船殊不敷用尤以太平洋沿岸爲甚故航業界中人現謀增加商船以應需求薩居華盛頓時曾提及籌欵建造上海美領事署事雖未得有切實解决然贊成者頗不乏人云 
[納稅捐單不貼印花稅]  
　　上年十一月間各省商會聯合會臨時會議提出印花稅議案經總事務所於閉會後彚集各省意見分爲應貼不應貼禀請農商財政兩部察核施行在案茲奉農商部第三四五號批開前據全國商會聯合會禀送印花利病意見書懇請通飭各省財政廳通令各省行政警察各公署查照等情并議案到部本部當以印花本係良稅貴在執行得當庶幾不至擾民所送議案其中指陳印花利病各意見應如何採擇施行之處咨請財政部核復並批示該聯合會各在案茲准覆稱查原禀及議案審查報告於現行印花稅法頗多誤會特予逐項申明至所稱之納稅捐單本無貼用印花之規定應由各省財政廳通飭稅捐局卡如查有此項情事即行停止貼用以恤商情咨請查照飭遵等因前來合將原文鈔給閱看仰即遵照再原呈議案業經随咨檢送財政部仰該聯合會遵照前批將該件補送一份到部以憑備案此批 
[柳光亞被人殺害]  
湖北黃梅縣人柳光亞前任某省檢察廳長解職後携帶瞽妻萬氏及男孩兩口來申賃居法新租界白而部路新民里十九號門牌樓上因賦閒日久貧苦殊甚前晚九點餘鐘時有人敲門由柳之胞弟柳成吉開門出問詎門外已有十餘人一擁入内先將成吉雙手捆縛各出手槍利刃並向同居之人嚇禁聲張繼即上樓將柳光亞連戮兩刀頭面受傷致死該兇手始一哄而出事後由同居曹駿將成吉放下投報捕房石總巡立即帶同中西包探前往查拿兇手均已遠颺當至該屋樓上察看見有遺下刀壳一個飭將尸身車送同仁輔元堂驗尸所聽候禀請中西官驗明核辦 
[再誌新世界之炸彈]  
　　前晚八時有人在泥城外新世界樓上擲下炸彈一枚炸傷黃包車夫某甲之脚踝由捕查見將甲車送仁濟醫院醫治並由新閘捕房派令中西包探前往新世界搜查抛擲之人巳誌昨報茲悉麥總巡以新世界遊人如織且該處靜安寺路毘連南京路爲中西人士車馬往來要道發生此種危險之事殊碍治安因特諭飭該管捕房捕頭躬往勘得該炸彈並不猛烈故下面玻璃窗未被擊碎惟炸彈着落之處地上有尺許圍圓之黑色業經該捕頭將察勘情形及檢獲之碎鐵呈請麥君核示矣 
　　附新世界來函昨晚八句鐘後有人在馬路上擲放東洋花炮致路旁所停之黃包車夫足上微有灼傷一時路人圍觀以訛傳訛謡爲炸彈該車夫後即拖車他去並無由捕送至醫院之事敞處以營業所關恐駭聞聽用敢據實敬陳希即刋入報端爲荷 
[滬杭車站之慘劇]  
　　昨日下午兩點餘鐘滬杭火車行駛來滬及抵車站時有紹興口音搭客某姓夫婦所携之子年僅六七齡見車已到站急欲下車以致立足不穏跌入軌道是時車尙未停該孩竟被軋斃其父慌急援救亦輒傷四指鮮血淋漓旣由車站小工將孩屍舁出細視之骨巳粉碎某姓夫婦二人均頓足痛號頗爲可慘 
[法公廨判决懸案]  
　　法捕房探目黃錦榮沈德福等於去年十二月五號晚滬南肇和兵艦發生亂事後陸續拘獲圖刦徐家匯警局及法租界鴻源里新租界敏體呢蔭路永興客棧懷帶炸彈之人又在白爾路拘獲身藏手鎗各人　經法公堂訊明押候核辦等語巳迭詳前報案　兩月未經判决聞其所以　緩之故因法副領事德君以案情重大須承商總領事那齋君定奪現經德君與那君商明解决遂由捕房將各人押送法公堂由聶讞員會同副　事德君特開正式刑庭提案判决因各人供詞　　詳細訊明無容再訊故即宣判所有身藏炸彈手鎗之吳金山　漢　（即鄢德勝）湯阿二王桂友莊道竺李永如王四李田山戴光泰薛德生陳興金許盡台等十二名均解護軍使署照律懲辦孫崧張品三戴雲生各押三年朱潤州押兩年曹治安唐玉生各押一年沈子福李傑夏雨樓各押半年魏阿三押四月項培福押三月以上各人期滿均逐出租界熊阿盤孟仁法各押六月周小弟王春山王金山陳保標陸金福各押兩月免予逐出至孫崧等各人押期於獲案日起算張桂福無干開釋 
[匪徒與盜案炸彈案之關係]  
　　匪徒孫三娘子蔡學全路春和楊春江苗以忠均係巨匪高荃國（即戴如忠）之同黨業經總巡捕房華探目李星福與二十七號西探目彭山將孫等一併拘解公共公廨諭着管押候與戴匪分案訊究在案茲經捕房查得孫匪曾與在押西牢之盜匪羅春六楊雨康先後搶刦卡德路黃寶和小京貨店及孟納拉路四百八十九號門牌陳金章烟紙店大小銀洋銅元並悉蔡學全路春和楊春江與法租界炸彈案内均有關係於昨日帶同羅春六楊雨康將孫等五人一併解廨復訊即據中西包探上堂禀明前情並稱苗以忠帮助此案頗爲出力至於搶刼黃實和等大小現洋被告等巳在捕房供認即將供單呈案請察會審員王肇之君商之德領裴君判孫三娘子羅春六楊雨康押候抄供解往護軍使署懲辦蔡學全路春和楊春江押候會商法公堂解送護軍使署如訊無死罪仍送回本廨核辦苗以忠仍帶回捕房候歸美領堂期發落 
[外交與軍事並顧]  
　　軍事參議兼特派交涉員楊小川君近奉統率辦事處來電以旣在滇事未平各省防務吃緊軍事外交均關重要貴參議前駐製造局辦公曾經分報部處有案現在仍望兼駐以資遇事得收協助之效等因故楊交涉員仍於每日往滬南署局參預一切 
[檢查行人之愼重]  
　　近數日來公共租界内盜刦案件已不復如舊曆歲杪時之層見壘出推原其故則捕房之檢查行人實足以寒匪膽而使之歛跡故一般體面之人已咸知今之檢查係爲保衛公衆安寗起見而於晚間經過東西兩新橋及墳山路等英法交界之處亦均聽其檢查俾匪徒不得假冒混過並聞捕房對於此事尤極愼重其所派出之暗探於施行檢查時必有身穿號衣之巡捕在場協助以防别生弊竇云 
[盜案預審終結]  
 
 
 

Page 11

 
 
盜匪彭招川倪朝元曹正郎（即曹正印）王六等因先後纠黨夥刦老朱家宅五百零一號門牌張周氏宋張氏等家衣飾及元芳路二百零三號門牌章守芝烟紙店大小現洋鈔票逃逸匿居虹口梧州路四百八十六號屋内被美捕房華探王金壽與一百零一號西探目壳羅香偵悉將彭等四匪及同居之小車夫沈大二房主朱王氏一併拘獲並搜出實彈手鎗三支解送公共公廨訊供收押在案昨晨復訊先由張周氏與宋張氏上堂禀明所有朱王氏身上之棉襖與曹正郎所穿之西式馬夾均係原贓且倪朝元於未來搶刼之前扮作測字人來家探望數次訊之彭倪曹王四匪供多狡賴堂上詰以手鎗何來據彭供稱内有新式手鎗一支係由張三交我轉給與李小鴨子餘不知悉質之沈大供稱推小車度日住居朱王氏家已有三月之久每月房金小洋三角與各人均不相識並不爲匪又據朱王氏供稱所穿棉袄係出洋一元四角向曹正印購買不知盜贜求察正會審官關君商之德領師君判彭倪曹王四匪併送護軍使署懲辦沈大朱王氏亦着解往軍署作證 
[捕房移提强盜]  
　　淞滬警察廳在曹家渡緝獲迭次夥刦浦東十八間及眞茹鎭等處鄕民洋銀衣飾之盜匪楊蹺脚一名經司法科訊據供出有夥盜四名避匿浦東某處押候補緝逸盜質明解究等情已詳昨報茲經英界總巡捕房查得該盜楊蹺脚前在英租界内亦犯有搶案曾經飭緝未獲當於前日午後特派探役持函投廳移提徐廳長當楊盜提出交來探帶去俟訊明後再行解廳懲辦 
[警察所詰問盜犯]  
　　上海地方警察所前日接准江蘇水警第二廳第二專署第三分署王署長來文略謂周太　廟西沈家宅鄕民俞書卿家於二月十三夜被盜撞門入室行刦經該轄第三區十號三等巡官陳世忠聞警即率巡士四名前往救護追獲盜犯李正福一名原贜男女藍布夾袄二件並在身畔搜出肚兜一個内儲當票五張等情將人贓解請核辦前來該警所查得沈家宅失事地方距離北新涇鎭一里許係在松滬警察管轄區域並非地方警所範圍惟旣准移解到案即飭司法員詳加研訊據該盜供稱湖南人夥同九人内有一人執持手鎗强刦事主俞書卿家得贓不諱該警所以該犯夥衆行刼罪已成立諭候禀明沈知事備文咨送地方檢察廳按例訊辦 
[拐販大批小孩續紀]  
　　水通捕房在某輪船上查獲大帮男婦拐匪並被拐男女小孩解送地方廳訊辦等情已紀昨報前日午後經檢察官提案預審之下判將被拐男女小孩三十二名口留候家屬認領拐匪張裕泰陳鳳三卜天星陳阿三張楊氏童趙氏王趙氏蔡楊氏楊張氏耿葛氏柴楊氏張楊比李胡氏楊湯氏陳耿氏張毛氏楊陳氏等十七人分别收押候究尙有李王氏張毛氏趙章氏楊李氏王葛氏耿王氏蔡樹淸等七人訊無關係一併開釋 
[混用僞鈔票之懲儆]  
　　浦東人吳寳榮因於本月十二號上午將僞造之中國銀行五元鈔票持向楊樹浦小菜場朱老興肉攤上混用當被察出嗚捕將吳拘入捕房搜出五元僞鈔票三張並傳同中國銀行用入將吳解送公共公廨訊判押限七天交到供出之陳姓再行訊核在案昨晨由廨復訊先由中西包探上堂禀明前情並將抄出之僞票呈案訊之吳仍供此項僞票係在法租界向陳姓收來柴價中西官以吳雖非自行私造然不能指實來歷且身畔尙有現洋五元　係有心混用判押西牢半年僞票燬去 
[川沙散放急賑之辦法]  
　　滬海道屬川沙縣境因客歲災荒該縣范知事曾來滬籌募賑欵一時滬商感動慷慨解囊者頗不乏人茲聞該邑第一批急賑業已散訖計有災户三萬餘口先由縣署查造賑册復派公正士紳覆查分災區之輕重定賑欵之多寡查明後將災户及應放錢米等數榜示通衢然後塡票散給凡持有此項賑票者即向指定各商店兌換錢米此種辦法貧民旣沾實惠役吏無從舞弊實爲斟酌盡善現第二批亦巳開始調查昨日該縣巳將放賑辦法呈報道署並陳明邑董陸蓮溪陸亦如頗具熱心實屬難得云 
[高談闊論之没趣]  
　　洞庭山人黃采樹向在法租界永安街馥大油蔴號執業日前乘滬寗火車回里時偶在車中談論國事致被憲兵所聞當場拘住指爲黨人解送護軍使暑管押候究未幾黃父湘洲來申逼覔其子無着遂登廣告訪尋下落刻有人告知前情急懇油蔴業商董代禀楊護軍使請求釋放不知能邀准否 
[中國女靑年會之通告]  
　　本埠中國女靑年會昨發通告云本會建築新會所美　美奂空氣淸新一自遷入後力求整頓趨二十世紀文明之潮流設立半日學堂中西科學完善無遺如入英文專修科可得減修之優待並有音樂會以和平德性有體操場以發展天機凡我海内女同胞蒞滬求學或來游歷本會一致歡迎竭誠招待有實至如歸之樂寄餐下榻取費特　本會種種設施誠女學界中别開生面也聊綴數言不盡萬一統希鑒察中國基督敎女靑年會讌啓會所在虹口崑山路第十一號半如欲詳章函索即寄 
[學生會大會預誌]  
　　靜安寺路寰球中國學生會每於舊歷新年舉行年讌大會藉以聯絡同志情誼而固團體茲訂期陽曆二月二十四日晚七句鐘假座跑馬聽三馬路口一品香西餐館開第十一次年會並於此會報告去年會務選舉本年董事 
[神州女學開學]  
　　北四川路神州女學開辦已經四載文學及圖畫專修科並兩等小學均已畢業一二次陰曆本月十六日該校舉行始業式學生到者百餘人而新生報名投考者仍源源而來云 
[橡皮公司股東會預誌]  
　　爪哇康索立代旦特橡皮公司定於三月三號午後四時在廣州路十號開股東會所有股票自二月二十八號至三月三號爲止一律停止過户聞該公司董事局擬在股東會提議派息二分即每股派銀一兩五錢云 
[英美烟公司之餘利]  
　　英美烟公司上年度之利息共計派出二分二釐半而在一九一三年至一九一四年之會計年度中則其派二分四釐半云 
[英國律師歸國從軍]  
　　担文律師帮辦好卜魯現由英國政府委任軍職本日（二十日） 
乘大英輪船公司那莫爾船返國從戎 
[鈞和艦來滬防衛]  
　　自駐滬海軍司令部撤銷以後所有浦江防務巳由水警第三分署派船梭巡茲悉馮上將軍齋巡按使以製造局濱臨浦江値此防務吃緊自應愼密保護查有將軍署之鈞和巡艦長董仲發熟諳浦江水道故特飭令鈞和巡艦於昨日開駛來滬停泊製造局江面聽候楊護軍使指揮調遣 
[新艦急待應用]  
　　海軍部劉總長查得前飭江南造船所承造之炮艦二艘一名永健一名永續巳於去年夏間下水惟艙面曁艙中應設之軍械房與桅桿望台及砲架等件尙未造竣現在長江一帶急須軍艦巡防而海軍第二艦隊所部各艦尙不敷分佈業巳呈奉中央核准支欵於昨日電飭造船所趕將永健永續二艦未完工程尅日督造竣事以便調往長江防堵 
[汽車撞斃老婦續誌]  
　　十六號午後一時有老嫗某氏在南京路浙江路轉角被某西人之汽車撞傷斃命由捕將屍舁至虹口斐倫路驗屍所報請公共公廨中西讞員會驗等情巳誌前報茲悉死者爲顧過氏年八十一歲住居租界是日因探望親戚經過是處致遭撞斃並悉該汽車係西人台維司自行駕駛業奉公廨會審員王肇之君於前日午後三時會同英領康君蒞所驗明撞傷身死無誤塡明屍格論令屍媳顧陸氏屍女浦顧氏具結棺殮並以事出無心諭令該西人酌給撫卹 
[巡警鎗傷小孩]  
　　前晚九時許有江北小孩張增朝與閘北五區一分所派在東川虹路之站崗巡警戲譃不料該警忽開鎗轟擊張孩腰肋受傷負痛倒地當即送往同仁醫院請爲醫治 
[婦人請求驗傷]  
　　婦人李吳氏昨日倩人扶掖至地方　禀稱家住小西門外本月十四夜被隣人高元亭挾嫌行兇毆傷當向理論反勒令婦人向之服禮因此心不甘服來案控訴請求驗究林廳長論候驗傷再核 
[幼妓懸牌應客]  
　　廣西路福祥里二百五十四號門牌妓院内因容留幼妓花飛花月月紅李金寳王银梅等懸牌應客經人函告老閘捕房於前晚派令探目張寳榮與西探同往將四幼妓及妓傭周華氏孟王氏幼女孟根弟一併帶入捕房分别拘留昨解公共公廨請究花飛花延斐斯律師上堂聲稱花妓年已十七歲因身材短小似乎年未及笄並請展期訊問當經中西官向各人盤詰一過判孟根弟先交其祖母孟王氏具結領回以後不准再入妓院餘人分别押候再行訊核 
雜評二 
[遠東商業機會（）]  
　　遠東本爲商業竸爭之場自歐洲戰事起而有關戰事之各國皆注全力於軍備中於是此遠東之商業竸爭場頓爲寂然誠無關戰事之國之機會也 
　　此機會云者在我國爲最有乘隙自振之利而乃無故自擾因無戰事關係而自起一戰事於國内以攪亂之於是所謂遠東商業機會向稱中日美共之者今僅日美共之矣 
　　嗚呼以我遠東商業之地主而坐視他國負此機會以去能無令人感歎不已耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[舊曆新年] [  懸賞徴文第二名東]  
　　今日之中國殆成一不新不舊之局面乎政府改元頒行洪憲正朔新也而對外稱一九一六年則舊民間度歲沿用陰曆舊也而今茲方交歲首則舊之中又有新親戚朋友賀年不用梅紅箋帖而尙西式卡片新也而相見之下不脫帽不鞠躬但舉兩手俯仰揖讓以作勢口稱恭喜恭喜新歲裏發財則舊國體擬由民主而改君主與去歲不類似新而與四年前相類則舊大少爺新歲出遊衣帽襪履煥然一新新也而貼身襯一件破綿絮舊布襖垢膩層積則舊大官員新年入覲一等二等封侯封伯新頭銜顯奕新也而考其來歷非首陽之遺老即勝國之孤忠則舊狎客至妓家開菓盤趁茲新年新歲點大蠟燭吃梳攏酒新也而若輩迎新送舊不可究詰未戀生張先姘熟魏是新其名而舊其實也養媳婦新歲并親玉成美事新也然而一堂新眷屬兩個舊知交是新其場面而不新其内容也酒肉朋友吃財神酒或吃白蘭地或飲大花雕是一新而一舊賭鬼新年博奕或打撲克或碰麻雀是半新而半舊今年太歲在辰辰即龍字之代名詞在善頌善禱者僉曰刷新國運龍飛在天新也而我仰望天空歐亞戰禍蔓延則有飛機江北饑饉荐臻則有飛蝗并不見有飛龍惟湖北某縣鄉民掘地得石龍則是千年陳腐之古物舊之至而非新之至也凡此種種僅就舊曆新年中發見者言之而其多已不可勝紀若欲遍舉之則雖化身爲無量數佛一一佛張一一口一一口伸一一舌說之而猶不能盡也夫新與舊勢相反而性不同者也猶之枘鑿不可以相入猶之氷炭不可以相容猶馬牛之不相及以風猶尹邢之不相見以面而我中國人操縱其間偏有轉圜之餘地是故兄弟至親也而可以鬩牆朋友至誼也而可以下石納妾至野蠻陋俗而可用文明結婚之禮稅關爲征商要道而不廢牙釐卡子之名尤其甚者人其面而獸其心蜜其口而劍其腹手忽上而忽下眼一白而一靑辦新政則委任舊人以民意而造出帝國迷離惝恍莫可端倪若夫授曆日而具陰陽之兩性過年關而鑄新舊於一爐天時人事之間猶其關係之小小者耳嗚呼桃符萬朶逐嘉禾文虎以紛飛爆竹一聲随炸彈手槍而俱至見兎顧犬乙卯之逝者如斯附鳳攀龍丙辰之來者安若我輩迎新送舊豈不能作一二頌揚語以賀此舊曆新年然而温故知新試随舉一二事巳足令我舊恨新愁纒綿鬱結而無已也嗚呼酣畅淋漓俯拾即是可謂喜笑怒駡皆成文章 
栩園詞選 
[滿庭芳杭州] [  徐仲可]  
　　曲謝廻燈空闌颭笛離心又到秋邊暮蟬聲靜微雨淡生烟休怨木芙蓉晚紅顔好未誤嬋娟還知否澄江照影波皺自年年留連殘醉醒屐黏砌蘚衣褪池蓮趁西風落葉亂舞尊前肯傍籬陰低繞伶　蝶祇許花憐應須問小樓明月後夜爲誰圓 
[前調晚秋游辛氏稼園感念嶺南舊遊寄子大丈武昌]  
　　蓮褪愁紅蕉園夢綠薄寒籠住空亭飛飛胡蝶人影共伶俜容易西風零落梧桐樹儘做秋聲平橋曲碧波吹皺江暗夜潮生霜華休便妬疏籬叢菊猶吐殘英恁譙樓咽角别院彈　伴著斜陽低映　　草只戀遥汀微雲散舊時明月憶否小簾旌 
遺聞軼事 
[元帥將軍] [  龍漱丞]  
　　聯軍稱宋公慶曰宋老元帥稱馬公玉崑曰馬大將軍據其論斷曰兩公皆老於軍事惟調度稍欠缺耳然予觀聯軍之方略亦未有大過人者其攻津郡也則以某國兵假拳民衣飾傍晚入城其安置地雷也則以官棺實火藥其中雇人充孝子孝眷作送殯狀其破北倉營壘也則乘夜霧時襲白衣摇擼之法用漁船裝軍士而置難民於艙口由彼岸齋開我軍開槍衆難民乞憐哀求及到岸聯軍突出我軍再欲開擊彼巳近身措手不及其致勝大率如此惜我軍心不齋守不密如果將帥一心三軍用命亦安見不能决勝哉（不受酬） 
小說 
[俠情小說紅蘩蕗别傳] [  天虚我生]  
　　第十二章（續） 
　　白拉根内復笑曰亞猛汝今將如何亞猛曰吾唯求主公寛恕容吾在巴黎勾留數日蓋吾受彼美深恩猶未答謝也白拉根内曰此則汝又大誤當知謝恩之事來日正長何時不可爲乃必今日汝當知今時尙有一較此重大萬倍之事亟於待舉夫以帝王血胤之利害而與一戔戔女子較此中輕重汝當亦不言而自喻矣亞猛汝其三思亞猛曰以我思之我但留巴黎而不與君等之事似亦無妨白拉根内曰亞猛汝已妨礙吾儕事矣亞猛不服曰何耶白拉根内曰吾不言汝亦不服夫我之與汝同爲救太子而來今汝自言彼女嘗救汝於危險之中汝在巴黎有何危險除非見疑於海龍黨人或汝跡蹤竟巳爲人所知夫汝之蹤跡爲人所知則我之所在即不難因汝而得則其中危險實不堪設想故吾不得不令汝於明日出巴黎也亞猛曰倘吾不行奈何白拉根内曰此則汝固嘗對天設誓有事憑領袖之命豈可違抗亞猛曰吾竟違抗者又奈何白拉根内輕拍其肩曰亞猛吾紅蘩蕗黨人之字典中固未嘗有違抗一字也亞猛曰吾竟不遵此字典白拉根内曰此亦無奈汝何然汝與汝所愛之名譽從此堕地矣亞猛吾愛友汝其視名譽之面爲我出巴黎一行 
[滑稽小說我之新年（四）] [  卓呆]  
　　諸君他二人却是好意特來賀年那知早做了我的催命鬼把我的活命　席捲一空今天是初四主顧還不見來呌我焦能再過日子呢不是要把我餓死麽左思右想依然無法我們賣豆腐旣不能在街上呌喊又不能在門口拉客總要他們肯上門來纔好不知他們到什麽時候方始想到要吃豆腐咧我正在無路可走之際忽然腦中想出一個希望放出一道光明來這一定是蒼天的保佑祖宗的庇護和我阿二的幸福你道是什麽希望原來附近有一和尙寺呌做前世寺那个寺裏常常到我店裏來買豆腐的却是個老主顧並且有時呌我送去今年交了新年雖没有做過交易然而人家新年裏吃魚吃肉和尙總是吃素的素菜總離不掉豆腐不免待我明天送一板豆腐去問問他必定要的他們和尙的食物之中還是豆腐價最便宜除了豆腐之外他也無力吃别的東西咧所以他非吃豆腐不可一定要的一定要的他要了我還可以苟延殘喘我想定了主意就預備明天送去的貨物這一夜我躺在牀上只聽得東　邊炮響西也鑼鼓響大小店舖都在那裏接財神我聽了那聲音好不難過那邊砲之聲宛如駡我道七百八百七百八百他不是嘲笑我只剩七百五十文過年的麽那鑼鼓之聲光東西光東西也是駡我身無半文成了一個光東西咧再想那財神也太勢利接了他他就去何以不到我們家裏來嘗嘗這豆腐的異味昵又聽得有幾個乞丐的聲音在隔壁南貨店裏討路頭錢諸君你想這乞丐在新年裏倒是一項好進賬我阿二連乞丐都不如我愈聽愈煩惱一夜竟不得安睡（未完） 
 
 
 

Page 15

 
 
   
 
 

Page 16

 
 
   
 
