# 1921 - 169 - 4917364

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[危言（老圃）]  
　　借債營有益之事猶曰冒險借債浪費謂之喪心然雖折扣猶得金錢而今而後幷可不得一錢而債額爲之日增此次日債到期一萬萬因不能償還展期一年乃一變而爲一萬二千五百萬之國庫劵然則展期一年竟增出債額四分之一由此而推如果展期四年將增一倍論今日中國財政情狀有日窘一日之勢一年後當更窘斷無驟富之理則以後雖不借日債而日債固逐年而加若借日本新債更無論矣又中國之債權國不止日本如不能按期清償而亦用此故伎則以後雖不借日本以外諸國之債而日本以外諸國之債亦逐年而加若借他國新債更無論矣今人但以借債爲懼而孰知今日情勢雖不再借債亦已處於不可收拾之勢今人但以破産亡國爲懼一若破産亡國爲有形而孰知無形之中債額日增不已即宿債一端已消磨中國而有餘然國中各派猶不覺悟尙啟兵釁多一次兵釁多一次開支多傷幾分元氣多增幾分負擔此無異於自殺幷無異於自殺以殉人論者或比今日於五代然五代外患不過契丹剥膚之痛尙易救療今則吸其脂血脂血盡而死亡繼之其勢之危猶非五代比也 
 
 
 

Page 5

 
 
   
 
 

Page 6

 
 
[命令]  
　　六月二十四日大總統令上年北方各省災情奇重籌賑維艱深賴中外人士及在外僑民不分畛域盡呼捐輸義問昭宣至堪嘉尙而各友邦政府尤復綣懷睦誼表示熱誠用能廣集賑欵宏濟災黎推其行仁施惠之忱實符救災恤憐之義凡我國人同深感佩現在賑務瞬將結束著内務部會同各該省地方長官分飭所屬協同在地紳商將一切善後事宜妥籌辦理務期挽回元氣康濟民生用副本大總統惠保閭閻之至意此令 
　　又令此次鄂省因厲行裁兵致有少數退伍兵士被匪徒煽惑譁變當以事關軍紀迭飭該省督軍查明在事官長職名分别呈候懲處茲據王占元查明呈復前來查原任第二十一混成旅旅長調任第三十五旅旅長宋大霈第三旅旅長兼照料第四旅旅長孟昭月疏於防範均著免去旅長本職第二十一旅第一團團長孫建峯第二師第八團團長穆恩棠於所部弁兵肇事未能約束制止應即免去團長本職並交陸軍部查辦第二團團長王錫廣砲兵第二團團長彭德銓所轄兵士不免附和亦屬約束不嚴均應免去團長本職以示懲儆此外團副營長以下各員仍着該督軍詳細查明彙呈懲辦勿稍弛縱以肅戎行此令 
　　又令馬從龍授爲陸軍步兵上校吳國賓加陸軍一等軍需正銜此令 
[國内專電]  
　　北京電漾（二）（十）三（）靳宅會議曹代表邊守靖張代表王迺斌討議熱都統更動結果調姜爲陸軍檢閱使以汲金純繼任幷陳明徐徐允向姜疏通因汲不得熱張作霖不肯援蒙（二十五日下午二鐘） 
　　北京電王占元遍訪漢領事團道歉某領電使館云華官好周旋不辦實事（二十五日下午二鐘） 
　　北京電張志潭病仍未痊小野四次請見均擋駕張又請假六日 
　　北京電張懷芝昨突然見徐謂蒙賜督甘謹謝恩典徐曰尚未定張言張雨帥早令我預備且我不帶兵必定得甘人同意徐慰之聞政府以陜事未定先鞏甘局已電陸洪濤改護爲署（二十五日下午四鐘） 
　　北京電郵務長調查哈埠日本郵局兼收公衆郵政尋得確證請向日使抗議幷以控日本於萬國郵會爲第二步（二十五日下午二鐘） 
　　北京電京漢彭家灣站被匪搶掠路警將匪擊退拘獲三名部令正法（二十四日上午十二鐘） 
　　北京電倪嗣冲益華鐵鑛未經部准卽先築鐵路部電令禁止倪幼丹情急請騐資本早頒路照 
　　北京電政府電王占元查明武穴對岸富池口之兵變是否屬實 
　　北京電贛陳電駐富池鄂軍一連皓（十）（九）譁變殺張連長又攻搶武穴經第三營擊散向廣濟蘄春潰竄武穴第二營幾被牽動經贛軍鎭懾始無恙（二十四日下午五鐘） 
　　北京電贛陳電湘省散兵在桂隆羣集後由匪首石敬臣收容僞稱援贛軍現由桂東進犯贛邊經第三旅擊退並獲匪首劉殿臣匪黨二十餘名祇因事起倉猝未便進擊（二十四日下午八鐘） 
　　北京電陜陳禡（二）（十）（二）兩電又請升補官勳者百數十員（二十五日下午五鐘） 
　　北京電吳新田電率前隊禡（二）（十）（二）抵荆紫關後隊亦已抵淅川荆紫關之間均暫駐候命（二十五日下午五鐘） 
　　北京電滬電報材料轉運處與東方商業公司爲料價交涉係洋商逾限應以法律解决（二十五日下午二鐘） 
　　北京電滬電盧督已疏遠安福以制憲權付省議會幷函某督謂以維持地方爲前提决不效黨人之所爲（二十五日下午二鐘） 
　　北京電徐以盧對中央旣表示無他認有轉圜希望再派王芝祥赴浙接洽（二十四日下午八鐘） 
　　北京電沈領電俄境食糧缺乏華僑幾將斷炊赤政府切懇格外援救可否酌予接濟（二十四日下午八鐘） 
　　北京電敎職員决議馬敎次不去將其罪狀宣布（二十四日下午八鐘） 
　　福州電李病已愈（二十五日下午二鐘） 
　　香港電近梧要隘粤軍盡得頃據戰訊昨愈劇烈兩軍死傷甚衆梧確難支日内必下 
　　香港電陳炯明敬（二）（十）（四）電馬（二）（十）（一）粤軍佔坳仔禡（二）（十）（二）佔懷集並佔芙蓉鋪門等墟漾（二）（十）（三）佔鷄指山乘夜進佔戎墟河布大坡山等語 
　　香港電粤省各界决定宥日（二）（十）（六）一致舉行討賊援桂大巡行（以上二十五日下午九鐘） 
[國外專電]  
　　紐約電朱啓鈐昨乘法國新船巴黎號抵紐約（二十二日） 
世界路透電 
[英煤礦爭端將復開談判]  
　　二十四日倫敦電財政大臣郝恩爵士今日在下院宣稱煤礦爭端似有解决之望現已有重開談判之機會彼擬充分利用之大職工聯合會泰半拒絕礦工之請求不欲於目下爲工資問題齊行罷工一節今夜已由礦工幹事部之布告徴實之布告中謂現因各職工聯合會之通函未如願望明日與其他職工聯合會開會之舉業已作罷礦工幹事部决議會晤礦主及政府協商解决工資辦法 
[英棉工已上工]  
　　二十五日倫敦電棉業爭端解决告竣工資合同已正式簽定棉業界因此至短可安靜九個月各廠定星期一日一律開工 
[英國火車脫軌與新芬黨人]  
　　二十四日倫敦電據當道宣稱今晨洛斯郡亞特伏爾與登達克間有火車脫軌死第十騎兵隊之兵三名鐵路衞兵一名馬三十匹又傷兵二十名該火車乃由貝爾法斯運兵至杜自林此項兵士乃在烏爾斯特國會行開幕禮時服務者第十騎兵隊曾充英皇衛隊失事處之路軌曾爲人拆毁一段且置炸彈於窪處機車及第一節火車駛過窪處安然無恙但炸彈後即爆炸致後數節火車皆被炸毁兵士馬匹多爲坍塌之路堤所埋現有火車載醫士看護婦馳往失事地點其地乃在烏爾斯特邊界該處頗多新芬黨 
[美國飛機與潛艇之試騐]  
　　二十四日華盛頓電今日美海軍飛機在新埠外五十哩以炸彈擊沈前德國潛艇Ｕ字第一百十一號此爲飛機攻擊新式軍艦卓著效力之新證又廢船一艘爲十二枚炸彈擊中炸彈係自一千二百呎高度擲下者第七號飛機著火從一千六百呎高度落於海中機員十人遇救無傷驅逐艦一隊今日在查理角外轟沈前德國潛艇Ｕ字第二百四十號與四十八號共放七十九彈計以二千五百碼之射擊中三十九次 
[美國海軍大將之被責]  
　　二十四日華盛頓電海軍總長鄧璧氏已當衆譴責海軍大將西姆士氏在倫敦關於愛爾蘭事務發言不當 
　　二十三日華盛頓電海軍總長鄧璧氏已命海軍大將西姆氏繕具呈文確紀其在倫敦所發關於愛爾蘭事務之演說 
[寓美日僑之劇增]  
　　二十三日華盛頓電據戶口册觀之上年加尼福尼亞州之日僑共有九萬一千九百五十人華僑共二萬八千八百十二人查一九一○年加州日僑僅有四萬一千三百三十六人 
[美國之進出口貨]  
　　二十四日華盛頓電據商部報告五月份美國運歐之物品共値美金一七七○○○○○○元運往南美者値一八○○○○○○元一九二○年五月運歐者値三七四○○○○○○元運南美者値五八○○○○○○元五月份由歐運入美國之物品共値六一○○○○○○元由南美運入者共値二三○○○○○○元上年同月由歐運入者爲九二○○○○○○元由南美運入者爲六三○○○○○○元 
[英國之外債]  
　　二十四日倫敦電政府發表報告英國所負外債至三戶三十一日止共英金一一六一五○○○○○鎊一九一九年三月三十一日爲一三六五○○○○○○鎊負美之數最巨計九七二七五○○○○鎊次爲加拿大計五三二五○○○○鎊 
[各國近事記]  
　　二十四日倫敦電帝國首相大會今晨開會繼續討論外交政策 
　　二十四日華盛頓電哈定總統已任律師華倫氏Ｗarren爲駐日大使華倫氏於一八九六年曾充判决白棱海要求案共同高等委員會之美國顧問一九一○年曾充海牙公斷北大西洋沿海漁業案之美國顧問 
　　二十三日華盛頓電衆院已通過參院之議案規定許海軍無線電傳遞報館新聞電報至一九二二年七月止該議案並圖藉海軍無線電利便商電之傳遞 
　　二十三日華盛頓電參院已接受衆院提議於十月間將陸軍減剩募兵十五萬人之議案 
　　二十五日日内瓦電國際聯盟已接受英國之提議以阿倫島Ａaland給予芬蘭但在軍事守中立聯盟行政會之瑞典代表雖表示瑞典之失望然已默認此項决議 
　　二十四日華盛頓電夏威夷議員代表團來游美國總代表狄林漢氏向衆院僑民事務委員會聲稱夏威夷羣島在實業商業與政治上不久將落於日人之掌握中欲挽救之唯有設法以補農事勞工之缺乏耳狄林漢力請工部總長立予一定之時期内暫絕限制外僑入境禁令 
　　二十四日丹佛電美國勞工聯合會大會以二一七四二票對一四五三○票反對修正美國憲法奪宣戰權於國會而置諸國人之手一案 
　　二十三日華盛頓電參議院領土股員會已贊成將菲列濱政府債額限定美金三千萬元之建議 
　　二十四日巴黎電今日巴黎交易所英金收盤價每鎊兌佛郎四六·七九 
太平洋路透電 
[粤軍占據梧州]  
　　二十四日廣州電粤軍已佔據梧州砲臺故幾佔有該城粤軍司令現仍擬前攻英美砲船各一刻在西江保護外人之利益廣州英副領事史萊氏現行近戰地 
　　二十五日香港電西江最近消息聞粤軍已入梧州 
　　二十五日香港電香港商會之報告稱現因粤桂開戰疋頭貿易暫行中止棉紗全無銷路 
[方北近事記]  
　　二十四日北京電海參崴中國總領事范其光現啓程來京日内可抵此行擬以海參崴及濱海省之新狀况報告政府 
　　二十四日北京電聞駐意華使與波斯公使商訂商約之談判進步甚佳草約照中國與玻璃維亞兩國間之商約不准在華波斯人享有治外法權 
　　二十五日北京電意使署隨員自戕案現在司法審查中駐京意使已由意政府允准回國七月初旬將由滬携眷啓程天津意領事已於今晨代理意使署職務 
[日本近事記]  
　　二十五日東京電主要商會八所之代表在此舉行會議討論釐定稅務及派員調查發展商務增進對於貿易裁減軍備節省軍費諸事 
　　二十五日東京電日本郵船會社之大谷氏三井公司之上杉氏等四人刻在倫敦將代表日本出席於六月二十七日在倫敦舉行之萬國商會大會 
國外要聞 
[美人對休門使華之抗議（紐約通信）]  
　　有親日派之嫌 
　　五月二十日紐約通訊云自休門博士Ｊ·Ｇ·Ｓchurman有充任駐華公使之消息後美人反對此事者頗不乏人此間名士華克氏Ｉ·Ｍ·Ｗalket昨又致函參議院外交委員會會員反對休門使華詞頗激烈茲節譯其抗議書於後讀者可藉知休門博士之外交觀念及其來華後所將發生之國際影響矣文曰余茲再提出抗議反對任命休門博士爲駐華公使余聞諸中國友人言駐美施公使前未知休門公然發表袒日之議論亦未知休門有譏議中國政府之言故報告中政府認休門爲可接受之人物此說並由施公使之至友郭君爲余言之查紐約有所謂外交會者休門在會演說大旨如下（一）指斥美國容納歐人拒絕日人之不當（二）信任日人素來遵守上流人始許入境之契約此舉已足阻日僑之輸入（三）批評加州不許日人置産之行爲（四）主張日人可移殖於亞洲大陸（五）詆中國愚弱無用（六）稱日本有駐兵在華保護日人生命財産之必要以上言論余處存有正式報告可以覆按夫英美法等國皆無駐兵於華以保護各該國人民之必要而日本獨有此必要滋可異已休門且謂日本民治主義已大進步然上星期日相原敬尙對衆發言有日政府現正防制外來之危險思想等語觀此則休門日本民治進步之說何其愚也休門結論稱日本在亞洲無野心不致妨害美人友誼作此言者非狂即騃以如是之人物派駐中國試問能望其保護美國在華之利益乎設竟任命休門爲駐華美使則吾美國與吾美人在東方之利益所將受之影響定不堪以言語形容之矣 
國内要聞 
[廣州通信（平）]  
　　粤桂開戰後之觀察 
　　粤桂戰事醞釀兩月有餘今則兩方面均已實行下總攻擊令矣陸榮廷陳炳焜於十三日下總攻擊令粤總司令則於十八日下總攻擊令此次戰事範圍甚爲廣大粤省預備攻桂者共有十九路之多藥線一發必將火星四爆而言其要點在粤則以西江爲最在桂則以欽廉爲最而此次首先發難者仍爲桂系此學系要人實爲指揮楊永泰於月前已回香港莫榮新沈鴻英近亦紛紛到港此皆參預戰事之重要人物也陳總司令正式布告謂十四十五等日桂軍已分犯我靈山廉江連山等縣可知桂系已實行三路進兵靈山一路屬於欽廉陸榮廷之榮字營擔任此乃桂系之第一注意點也連山一路屬於北江沈鴻英擔任所以牽掣北江之兵力而欲與湘贛聯絡也廉江一路屬於高州林虎擔任總指揮由鬱林進發者也惟高州爲楊永泰之桑梓地楊在廣州灣組織機關其力更猛故前數日旅省高州人已言信宜發生戰事甚劇昨據某機關人言高州有急電到云信宜急廉江危可知其情勢非常緊急是以近日趕派軍隊紛赴高州高州毘連陽江近亦由羅紹雄帶大隊趕往飛機隊亦趨赴陽江可知高陽軍務亦甚吃重而欽廉方面亦有數處發生戰事但因路遠勝敗尙無確耗惟西江祗廣寗懷集之間小有衝突蓋西江粤已駐有重兵桂人自不敢妄動然粤當局因桂省旣先行啓釁當即决定計畫對於高雷取守勢對於西江取攻勢梧州無險可扼祇有兩砲臺稍爲堅固桂省並無巨大兵艦可以掩護且現在西江水漲粤省稍大兵艦亦可入口故現在粤軍决定向梧州猛烈進攻陳總司令於二十日由省出發赴肇督師聞二十一日即在肇下攻擊令預料梧州不難攻下捷報當在旦夕間矣惟聞桂系近又收拾已散之民軍肇軍舊部亦有受其利用者前省長李耀漢與陳炳焜夙有交誼傳聞其有通桂嫌疑粤當道已有密令將李通緝云 
　　另據民治社消息連日桂軍入寇之警耗紛傳各處封川都城肇慶一帶人民聞陳總司令率師西上皆表示歡迎昨二十日下午三水至封川一帶均發見粤軍飛機多架中有一架飛至梧州附近散布安民告示傳單桂軍見之皆甚驚惶陳總司令偕幕僚多人於二十晚九時抵肇慶親自督師迎敵許軍長崇智亦擔任某方面之重要任務聞懷集廣寗靈山連山封川各方面桂軍皆取攻勢昨今兩日已有戰事發生粤軍將士用命凡來犯粤境之敵皆被擊退幷奪獲槍械輜重甚夥又據嶺嶠社云十八日廣寗屬又爲桂軍乘虛攻入查該處駐軍爲袁帶所部有三四營之衆一時倉卒應敵因衆寡之勢稍爲退却後爲第二軍探知急派大隊赴援旋將桂軍擊退現粤軍已進駐懷集附近是役奪獲桂軍槍械三四百桿子彈無算又聞某方面據前途飛報馬濟率領所部當廉州前鋒侵犯靈山邊境劉炳宇率領所部偕黄培松等當高州一路侵犯廉江粤軍各部隊均經嚴密防備聞該兩處連日有戰務發生除陳總司令親赴肇慶居中策應外第二軍長許崇智亦已於昨二十日下午乘車遄返韶州軍部以便厲行征桂又聞陳總司令以西江梧州界首經已發生戰事船隻往來異常危險已特電交涉局長照會各國領事轉知外國商輪暫行停駛前往以免危險 
[蒙亂逼緊熱河矣]  
　　奉天又大倡三路進兵論 
　　熱河形勢危急已誌昨報茲據某方面接到熱河密電云林西一帶地方近被蒙匪攻陷米鎭守使振標已率所部退守烏林惟政府方面曾否接到此項官電尙未探知但據熱河都統姜桂題箇日來電祇報告熱防緊急並未述及林西失陷該電略云蒙匪窺熱甚急熱區軍力單薄政府實以何軍爲後援乞示以便接洽云云又聞墨旗内外蒙交界一帶現亦發現蒙俄匪三股分路竄擾昨由綏遠馬都統陳報抵京略云據李旅效電報稱墨爾根王旗與外蒙交界地方發現俄蒙匪千餘人分三股竄擾一股向什板格台一股向胡克都拉一股向烏拉卡索廟勢甚猖獗等語除飭該旅長督率駐防各軍嚴加防範外謹聞又鄒芬由滂江來電稱刻據探報此次撲攻熱河之蒙匪係日前由烏得襲攻滂江之一股爲數約七千餘人因爲滂江軍隊擊退遂分兩路分攻熱河西北二路並非大股悍匪請電姜都統迎頭痛擊 
　　奉天之征蒙會議已告終了此後當一俟其實際上之履行如何而已昨據軍署中人消息謂張經略已决實踐其在京蒙古王公會議時之宣言刻已照前日征蒙會議原定之進兵計畫實行進兵廊房駐紥之鮑李兩旅有即日出動之說至所謂征蒙會議之進兵計畫云者計分三路出動其第一路係將二十八師先調赴熱河再由熱河進兵爲征蒙軍右翼第二路係以廊房之鮑旅李旅先調赴察哈爾再由察哈爾進兵爲征蒙軍左翼第三路則以駐察第十六師全部及奉軍暫編第一師之一旅出張家口取道滂江由正面直撲庫倫是爲征蒙軍中路一面更由黑軍抽出一旅駐守索倫山以斷俄蒙之聯絡至必要時張經略須命駕親征隨身二十七師之一旅爲後勁此原定計畫之大槪惟至時能否實現尙屬一疑問也 
[關於浙事之京訊]  
　　頃據某方面接蘇督齊燮元來電云盧浙督發出豪歌通電原宜供人研究詎料迭在杭州密召各處要人决定積極制定省憲據查盧督主張未經政府批准亦未得有多數省分同意一意孤行更派嘉湖鎭守使王賓帶兵駐守楓涇似對鄰省有所舉動除派第六師前往固防外乞速電覆辦法云云陸軍次長何恩溥前曾奉政府之命赴寗與齊蘇督接洽防務並順便偵察浙江情形何氏已於二十一日午車回京報告政府謂蘇省軍隊一致擁護中央並無異志齊督亦始終以大局爲重斷無盲 
 
 
 

Page 7

 
 
從浙盧之理長江各省不致發生變化靳總理聞何氏報告後頗爲欣慰又聞前往浙省疏通盧督之鮑貴卿氏亦有電報告政府謂盧子嘉雖有矯情立異之處然其私衷實仍以擁護中央爲前提停止第三屆會選舉事可望打消請中央不可操之過急云吳使前派團長王鑫赴杭代達吳使之意已於二十日公畢由杭赴寗與齊燮元會晤後取道滬上即返鄭州並聞吳氏有一電勸盧氏勿以貪自治之美名受安福愚弄之實禍並謂「國人所痛恨者安福竟以安福之旗號一再宣示國民實不啻代安福受禍智者當不出此」云云 
[京學生會反對日債之表示]  
　　（一）致日本公使函逕啓者本會現經全體議决謹以最誠懇最希望之表示致詞於貴公使節下查中日親善之說在貴國言之幾成爲一種口頭禪然所謂中日親善乃兩國國民全體感情融洽之謂豈一二軍閥官僚密秘結合遂得冒親善之美名耶近年來我國國民對於貴國多不見諒中日邦交日趨險惡亦即爲此方冀促貴國之覺悟或爲中日邦交上增一線之曙光不料貴國之對華政治的侵略政策和經濟的侵略政策雙管齊下不改如初昔者因山東問題致動我國全體之公憤排日運動幾遍全國至今猶有餘痛孰意貴國近來對華單獨投資如吉會鐵路借欵中東鐵路借欵等其餘侵略政策較前更變本加厲中日親善云於何有如此則我國國民對於貴國之中日親善說不免失望且恐世界各友邦有維持東亞和平之誠意者亦不免爲同一之失望用是爲中日眞正親善起見特以最誠懇最希望之表示致詞於貴公使節下務望即日轉達貴國政府萬勿對華單獨投資助長我國政治紛爭並請將吉會鐵路債欵宣布取消其他各項借欵未簽字者槪行停止進行中日親善幸甚東亞和平幸甚此致日本國駐華代理公使北京學生聯合會 
　　（二）致領袖公使函逕啓者本會現經全體議决謹以最誠懇最哀悼之表示代表全國人民致詞於貴領袖公使節下我國政治不良財政支絀日瀕於危無可諱言今者與我國同種之東鄰日本利我之危乘各友邦戰後疲憊無暇東顧以種種酷烈條件向我國投資我國現内閣親日成性兼以親日派之包圍遂不惜違反全國民意弁髦神聖約法（吾國約法第十九條締結國庫有負擔之契約必須經議會之議决）單獨向日本借欵據聞吉會鐵路借欵業已簽字中東諸路借欵亦正在進行中查此項借欵不僅侵害我國主權壟斷我國利源實破壞各國均勢擾亂東亞和平用是以最誠懇最哀悼之表示敬求貴領袖公使代致各國駐華公使轉達各貴國政府請其勿再容日本單獨對華投資東亞和平幸甚世界和平幸甚此致外交團領袖公使北京學生聯合會 
[京敎潮中之兩談話會]  
　　張一麐對學生代表之談話昨日下午三時北京部立私立中等以上學生聯合會特派代表杜元載李還往訪張一麐請其極力調停敎潮茲將兩方面談話紀之於下代表云先生一再出任調停以冀敎潮早日解决生等亦極望先生將敎潮早日能調停就緒使莘莘學生不再虛擲光陰張云余日前連次謁見總統總理及馬敎育次長探詢其解决敎潮辦法據總統總理均有維持敎育誠意不過維持辦法總統推在總理身上總理又推在敎次身上而敎次長又推在總統總理身上余連日調停結果不過得政府方面彼此推讓之成績而已代表云政府於彼此推讓之外尙有解决敎潮之具體辦法否張云『政府已有具體辦法但此時不便宣布耳』代表云政府旣如此推讓遷延倘至下年開學期間而敎潮仍未解敝會惟有仍與國立八校取一致行動耳當時張極勸不必代表又略述國立八校敎職員之最近態度張云敎職員欲政府以書面上保障所擬之四條辦法余意不如由各農商敎育會及銀行公會保障之爲愈也余於明日當赴西山代表云先生欲赴西山敎潮待何日始解决乎張云余赴西山非因敎潮不能解决去也因受熊秉三之招聞有要事耳代表云不知何日返京張云倘政府若有信催余返京當再從事調停代表云先生返京後尙請極力調停使敎潮早日解决於是代表興辭而出 
　　學生界招待報界之談話昨日下午學生聯合會假東單二條萬國新聞記者俱樂部舉行茶話會歡迎全國報界代表到二十一人二時五十分入席首由何玉書報告此次學潮經過情形及希望報界援助之意略云此次學潮發生於三月十四日因政府不發欠薪校長敎職員屢請無效不得已總辭職迄四月三十日國務會議通過三項辦法對於敎育基金仍無切實保障而五月十九日院致敎育部公函且有取消前經閣議通過三辦法之表示幷用强制手段令學生上課方肯發錢而於辭職之敎職員虛與挽留因此學界爲鞏固國家敎育起見而有敎職員二度總辭職進而爲敎育經費獨立之運動六月二日學生敎職員等到國務院請願總理不見乃派代表二十二人入新華門請見總理而總理仍不 
[漢口紅十字分會掩埋隊在孝感車站收埋變兵屍身之攝影（二）]  
　　接見該代表等忍飢耐寒在純一齋軟禁一夜仍不得要領翌日敎職員學生等以政府無誠意維持敎育不得不爲最後之大請願云云繼由鍾少梅報告六三軍警毆打馬次長敎職員學生等詳細情形又謂政府對於每月二十二萬之敎育經費並非不能辦到乃故意不辦實行其摧殘敎育之政策尤屬萬惡不道云云次由劉蘅靜女士陳述學生界對於報界之希望略謂六三事件發生吾人爭敎育基金問題之外又生出爭人格問題無人格不能立足於社會目下須先解决人格問題然後再解决敎育根本問題政府對學界於六月三日旣加以侮辱乃又一面禁止學界拍發函電一面自行通電全國揑造事實以飾其非吾人今日欲求全國同胞之諒解與同情能爲帮助者厭惟新聞界故望報界諸君將此次學界請願情形據實傳布全國是即諸君予我輩以極大之援助也云云與會之報界代表二十一人均有演說各人演說畢茶叙至五時十分賓主盡歡而散 
[旅京贛人之驅楊大會]  
　　贛人主張自治自去歲至今始達逸戚任趙之目的乃事復中變趙從藩不敢到任楊慶鋆竟得眞除近且將各廳道關長官紛紛更動因是贛省議員盧常等先後來京爲賡續之進行昨日下午四時贛學會在豫章學校開會推定符鼎升爲主席首由盧議員報告省會情形後胡家鳳萬兆芝熊闢周朱士芳熊燧諸君先後發言一致主張將省議會移京開會並通電本省不爲三届省議會之選舉非達到驅楊目的不止復經當塲議定先開旅京同鄕大會議定辦法五條（一）即日召開驅楊大會（二）由同鄕會電促文羣回京（三）發行宣布楊慶鋆劣跡之白話印刷品（四）省議會議員暫緩出京（五）定於本星期六開同鄕會職員會以便籌備大會並推定熊闢周楊禛二君從事白話印刷品之起草預備大會時提出討論 
[大連金建案之抗議]  
　　日本關東廳下令大連實行金建制度業於本月十五日起實施中日商人反對月餘均無效果且將我國鉅商李子明下令放逐致激起國人民之公憤近日我國政府認該金建制度爲擾亂東省金融並放逐李子明爲違背條約業於十七日上午六時由外交部正式提出抗議文於駐京日本使署内容略謂大連華商因金建制度大受損失商業因而衰頽金融亦致混亂其影響於租界外者實大希望即日恢復從前銀建制度以維商業而固邦交巨商李子明爲大連華商之中堅關東廳下令放逐不特深害華商感情且與中日通商條約不合希即取消放逐之令以平商民之氣云云代理日使吉田氏當即於翌日電告日外務省請示辦法而日本人方面之有識者亦謂關東廳處置不當應照中國要求辦理惟山縣長官之態度强硬如故大約此項交涉能否如我國之願尙屬疑問也 
[京聞拾零]  
　　陳光遠報告富池兵變駐紥湖北富池鎭盧金山所部之第三混成旅軍隊又於二十二日突然譁變贛督陳光遠昨有馬電抵京陳報已派隊馳赴武穴對岸協同防堵原電略云據九江吳鎭守使電稱接湖北武穴商會曁警察所長來電聲稱富池兵變武穴危急懇請派兵救援等語當經覆電該使迅派得力隊伍馳赴武穴對岸馬頭鎭協力防堵一面幷由省抽調三營前往接應詳情得報續聞 
　　非州華僑亦派代表呼籲南洋華僑之敎育苛例代表方來京呼籲未有結果而非州法屬罅厘央埠之僑商代表宗君又由非抵京呼籲庽騾馬市大街某客棧内據宗君所述該埠官署抽徴人口稅華僑生計受此打擊無從發展故集議公推代表回國呼籲聞宗君已將非埠僑商之始末情形詳爲叙述呈遞於農商外交兩部最後幷希望外部派一領事長期駐在該埠以後遇有事故可以隨地交涉以免代表回國遠道跋涉之勞聞農外兩部已將此呈收受擬即提出國務會議鄭重研究 
　　武昌高師欵尙無着武昌高等師範學校經費無着該校敎職員及全體學生公舉代表來京呼籲已迭誌前報茲聞該代表等到京月餘政府至今尙無相當辦法馬次長到部後該代表等屢往求見均無切實答覆旋以六三事停頓及馬出醫院該代表等又早晚赴部敦促馬輒委陳秘書延齡代見陳謂馬次長已允提出閣議力爲主持然終是虛詞搪塞該代表等近以武昌兵變與該校相距密邇恐母校受累擬乘機回省旋得全體敎員學生來電謂此次飽受虛驚變後民生凋敝益形困難然念學校存亡關係重大相約死守不去以待解决務懇速向政府竭力交涉得早日解决云云該代表等因此復於昨日赴號面謁次長力質其究竟有無把握馬答云萬一無望擬再就湖北國稅項下設法該代表等即舉范前總長派陳延齡赴鄂調查事（陳回鄂財廳查國稅項下實無巨欵可撥）以駁之馬無詞以對唯唯曰如此我惟有向部力爲交涉並勸該代表等即日南歸調查湖北國稅有何欵可撥云云言畢即起身而去該代表返庽後即函達在校全體同學請其籌備最後進行方法 
[湘將出兵援鄂逐王說]  
　　惟尙有湘西問題阻礙 
　　湘省政潮日來已漸趨和緩一般軍人現又决定向外發展以圖餉糈之活動此說之所由來蓋發源於宜武之兩次兵變鄂人對王恨之入骨無不欲逐而去之以自脫離水火此間所得消息鄂西川東一帶已由黎天才石星川諸人舊部有所組織並已推定某某爲鄂軍總司令以從事逐王旅湘鄂人亦在湖北會館兩開逐王大會除業已通電西南各省請予援助並電湖北全省各公團請罷業罷稅期達目的復電北政府請將王督從速撤辦外並推定夏斗寅吳醒漢張華甫顧永鑒四人爲代表向湘政府乞援有此機會故趙氏即召集在省各高級軍官議决實行出師援鄂並擬定大略辦法（一）以第一師師長宋鶴庚爲湘軍援鄂司令（一）宋氏即日赴岳察看情形（按宋已於十七日由省赴岳）（三）湘軍暫時祗進駐羊樓司等處相機進取（四）援鄂軍隊除第一第二兩師之駐防各重要地方者暫不調動外其餘均開往湘邊（按第一師軍隊之在省者已於十八十九等日紛紛向下游開拔）至必要時再將鄂軍團及鐵道警備隊加入但頃得消息謂此事雖經準備然或者尙難實行蓋因湘西問題目前又趨嚴重耳聞陳渠珍確已與李烈鈞聯合且林修梅亦已行抵湘西聲勢極張聲言即將開始前進湘西各重要軍官如蔡鉅猷田鎭藩等已先後有 
[武昌兵變焚搶之慘象（二）]  
　　火急密電到省報告一切云云按李林素有虎將名陳部之鎭筸兵又皆勇敢善戰旣非王育寅豎子之比則趙氏自不能輕視如此說果確恐又須將向鄂者移而對付湘西矣 
[汴垣所得關中之戰訊]  
　　開封快訊云馮玉祥旅與陳樹藩軍十八日確在華陰交綏吳新田所部之第一梯團亦在武關與陳軍發生小衝突雙方均係陜軍得利馮軍有暫退潼關說據陜西方面傳來消息陳樹藩所以不守潼關者以關内有張錫元一旅駐守一旦交綏恐張軍搗其後路故退守華陰華州一帶然陜東除潼關外華陰華州均無險可守唯臨潼較爲險要第過此則可直抵灞橋矣陳樹藩日日備戰竟節節退守殊不知其命意所在唯聞陳軍之在武關者已三十餘營尙陸續向該處開拔不日當有一番激戰也茲將陜軍實力調查列述如下羅玉山帶第四混成團姚振乾漢武軍第四路統領帶三營人張鐸帶兵一團實僅一千人郭殿邦漢武軍統領張鴻恩字飛生帶一混成團以上俱陜西人所帶皆一時精銳劉世隴（桂人）字璧如帶第一混成旅張金印（陜人）字綬若帶第二混成旅張寳麟（陜人）字仲仁帶第三混成旅張藩（陜人）字丹屏帶一混成團田亦民（陜人）帶一混成團侯某傅某各帶一團皆陜人黨仲昭陜人爲潼雒商剿匪總司令其部下爲張藩之一團及蘇恩誼之一騎兵團以上各軍戰鬭力較弱白鴻儀字弋人（陜人）帶第四混成旅王鴻恩字錫三（陜人）係川陜邊防司令帶一團魏進身字立亭帶一混成團劉世傑（豫人）字俊生帶商雒游擊隊兩營以上各軍戰鬭力最弱然皆爲陳用此外則有鎭嵩軍二十餘營爲劉鎭華所部能否爲陳出力尙不可知陜北鎭守使井岳秀所部一旅與陳意見不合現有響應直軍之說唯尙未證實 
[南京快信]  
　　各縣呈報省會初選均可依期辦理惟嘉定劉知事灌雲李知事尙未到任呈准展期十日 
　　近謠言漸息崗警午前持棍午後持槍晚間戒備仍嚴齊督調建安建威兩艦停泊下關江中並加派第三混成旅步兵一營駐紥下關老江口 
　　旅寗贛人以李盛鐸在滬假延長贛南路線爲名私借大宗外債昨特在同鄕會開會議决公電院部嚴阻 
　　蘇高廳令寗地廳將平日對於司法上應興應革意見明晰錄出送廳以便彙案送部採擇 
　　南高昨假公用講演廳舉行畢業式 
　　邳縣知事電報巨匪劉秀春等嘯集黨羽千人佔據慶安集一帶現親率警備隊會同防軍兜剿 
　　王省長委曹昌祜兼振務處辦事員齊督委李作加軍法官銜財廳委馬昌期赴無錫查案 
　　省欵經理處主任王詠堂病故有委朱紹文接充說 
[杭州快信]  
　　省憲籌備處四十五席起草員王犖提出關於敎育獨立意見書一敎育經費宜劃分一部免受各方影響一官廳對各校長及學務人員應用聘請書或照會不得用委任狀一規定省稅縣稅若干成謀敎育發展一各校長及敎務人員用本地人士一宜定優待優良小學敎師奬勵金一定辦學者之保障法 
　　淳安北鄕公民王嘉勳方潤舉等一千三百四十二人昨電督軍省長云各邑同納租稅即應同出代議士前届省會竟有十餘縣無一議員本屆冐濫尤甚應俟省憲規定公平選法後再行選舉以清積弊 
　　公民毛强羅騷等八人狀請杭地檢廳以揑造選民證據確鑿如縉雲人口十六萬零選民二十四萬五千餘青田人口十六萬八千零選民二十五萬五千餘長興人口十七萬零選民二十二萬六千餘海鹽人口十一萬九千零選民十二萬七千零現正從事偵查 
　　尙有要聞二及地方通信轉入後頁 
雜評一 
[增地稅之實利與惡名（默）]  
　　增地稅之議以政府受惡名疆吏獲實利而罷不可謂非政府之能自覺悟也 
　　雖然今日新創與新增之捐稅名目繁多無一不爲各省所截留無一不爲政府受惡名疆吏獲實利乃人民一再反抗而政府則一再力爭必欲達實行之目的而後已者何也非特捐稅凡種種外債内債無一不錢未到手而早爲强有力之疆吏支配凈盡或轉賬或捆載以去政府則請求分潤少許而不可得乃竟甘受全國人之攻擊而爲之者何也非特外債内債凡政府種種違抗民意之舉兵不肯裁督不肯廢福國利民之事業不肯辦亦無一非予疆吏以實利而政府受惡名奈何皆不覺悟而獨於增地稅一事悟此至理哉 
 
 
 

Page 8

 
 
國内要聞二 
[浙省憲紀聞（四）] [  ＬＵ生]  
　　彈劾與不信任▲省財政▲去檢察▲縣制▲市制省務員由省議會選舉省長另組選舉會舉之以公民直接選舉爲原則此浙省起草會議昨日已通過之事也現在連貫而及之問題即省行政之監督是焉其標題爲省議會是否有不信任權省長是否有提議解散之權議决結果則爲對於省務員之問責議會當然有不信任權因省務員爲議會選出故也故議會對於省務員通過不信任票時省務員當然去職此無問題發生也但對於省長旣爲國民直接所選出與省議會之選出旣屬同一法源與省議會立於對等地位欲求省行政基礎之穩固·及保行政與立法之平衡當然均應聽國民有最後之裁决此直接民權又一應當適用之機會也故此間之議决則爲議會對於省長有權可以投不信任票但議會不信任票通過後即應求全省公民之總投票如使公民總投票之結果不信任票成立時則省長當然解職另舉如使總投票之結果不信任票不成立時則議會即應解散另選省長對於議會亦可有解散權之提議付諸公民總投票其結果如省長主張勝利時則議會即應解散另選如省長主張失敗時則省長亦應去職另舉此最後表决之結果也但始初討論時頗有一部分人主張省長只應負違法之責任不能負政治上之責任於違法之責任議會對省長只應有彈劾權不能投不信任票即省長違法時議會可以提出彈劾求公民總投票若省長政策失敗時此應省務員負責不應省長負責故只能對省務員投不信任票不能對省長投不信任票何者省務院之行政責任旣取合議制省長不過其主席而已不能不隨多數之議决而省務員之全體旣爲議會所選出則如何應使其負政治上之責任乎此其理由本屬十分充足但表决時可惜不爲大多數所注意致省長不能爲何種政策上之主張者但最終仍不能不負政策上失敗之責任此眞所謂啞子吃黄連有苦不能說矣然因此省務院長之職權將來必須較大决不至僅以虛位主席終其任使毫無政策上主張之機會是又將來起草專員所應留意之事也 
　　浙江之憲法起草會議眞有極令人佩服處亦有極令人不敢恭維處今日之通信記者又不能不作此感想矣第一請報告關於財政之討論議决結果竟主張中央與地方之財政不必在省憲中劃分暫維持現狀云云此種結果眞有令浙江自治飄搖根本之危險不知是日結果何以竟有此議决也至少言之浙江田賦當然歸入浙江自治範圍若曰維持現狀則浙江田賦仍應解歸中央而浙江之自治完全基礎動搖矣則此次制定省憲亦屬多此一舉依現在議决之形勢觀之將來在中央眼中必致視浙江無獨立之財政所有收入皆應歸入中央受其支配所謂維持現狀是也在浙江眼中亦可視中央無一財可取有錢皆可壟斷所謂現狀行至如何即應維持至如何是也此種議决長政治之糾紛危莫甚矣深望會議付草憲諸君以救濟之權也有一事深可爲浙江議憲表示一種新氣象者即今日之議决去檢察制度是焉在席三十餘人除少有討論仍主不去外付表决時幾全體一致通過不設檢察取消國權訴追主義採用民權訴追主義將來趨勢或者國家設一監察院以監察官公吏之犯法與否或者即以此權付之將來代理國家之專任律師令其起訴此外更有一問題今日引起全場劇烈之討論者即縣制與市制問題是焉縣制問題中最重要者無過於縣長之是否取選舉制抑合諮制褚君慧僧先提出原則上之討論究竟認縣爲省之行政區域抑爲自治區域如使認爲行政區域則行政以統一爲原則縣長當然應歸省政府委任如使認爲自治區域則自治以獨立爲原則縣長亦當然應歸民選在褚君意見以爲將來之縣長旣只在敎育實業交通衛生等自治問題司法財政旣劃開不在縣長職權以内則祗能認爲自治區域而不能認爲行政區域故主張縣長民選王儒堂君主張市獨立劃出縣治以外只受省立法於請求設市之際受其監督市獨立以後所存縣之區域認爲行政區域縣長應歸省長委任縣以下鄕村自治則設人民選舉之委員會或其他類似性質之機關辦理之此外周繼瀠君主張除縣長委任外另設縣參事由人民選舉亦有主張縣採合議制設行政委員會者更有主張人民選舉數人省政府任擇一委任者討論結果先付大體表决分開委任與選舉二種然後再及條件表决結果在塲委員三十四人贊成縣長取委任制者二十四人多數通過再以各條件交起草員參考主席諮詢大衆無異議對於市制在塲都主張市政獨立並由人民選舉無異議浙江省憲中各大問題已大多數解决會議之迅速與穩健皆足起吾人極大之信念不可不爲浙江制憲前途賀此記者於極端批評以後不能不爲此熱誠之擁護者也我蘇省何如乎各議員皆紛紛回籍運動省議員之選舉矣是本届省議會之選舉不能破壞於浙江之制憲者早已江蘇之制憲受其破壞矣嗚呼我蘇人應爲之愧死 
地方通信 
[蘇州]  
　　温知事請病假吳縣知事温棟圃現請病假三天業經王道尹核准温知事於假期内曹不到署所有緊要公事送往公館覲自簽閱云 
　　東鄕農民遭刦唯亭鎭東鄕田坊村農民錢星根家於日前晚間十時許突來匪徒十餘人各執器械撞門而入分投各屋翻箱倒篋搜刦銀洋衣飾等物及黄米數石並刃傷事主錢星根之足始呼嘯携贓向洋澄湖一帶逃逸計搶刦二小時失贓約値百餘元業經事主報請該鎭警察分所長勘騐緝究矣 
　　雲錦公所請維持絲織業電蘇紗緞業雲錦公所近因江蘇省議會反對農商部核准整頓江浙蠶桑絲綢辦法案特電呈王省長請予維持原電如下南京王省長鈞鑒報載江蘇省議會否認部令整頓蠶桑絲綢辦法驚駭萬狀連年繭多絲少通國皆知而吾蘇議員必欲違反民意絕絲織之原料以充出口之物品其意何居查省會暫行法第十六條之規定議决本省繭行條例以不牴觸法律命令爲限並未載有取銷中央命令之權此事關係二省重大商業本非省議員所應操縱徐議員等旣非商業份子不關痛癢亦何苦巧爲說辭廣開收繭之門致使絲綢原料至於絕滅本年蠶况不佳收成甚歉絲織前途殊抱悲觀斷非開放繭行之日務乞鈞長尊重部令維持實業駁回省議員咨文以維工商殘喘無任叩禱 
　　鄕校寄宿舍被刦周莊鄕第四國民學校因校舍狹窄故職敎員另賃附近鄭姓餘屋爲寄宿舍詎於前日夜間忽來盜匪十餘人明火執仗破門而入先將敎員張惟禮銀錢衣物搜刦無遺後將房主鄭姓家傾箱倒篋携贓呼嘯而去當即報由該管警所轉報到縣經承審員帶同錄事署警人等馳往履勘無異遂即塡具蒞勘表連同失單分呈各上峯並通咨水陸軍警一體協緝務獲解究 
　　看守所長與管獄員對調高等檢察廳看守所長兼司法警察長陳壽同近奉王仁山檢察長訓令與江都管獄員汪維藩對調陳君奉令後即行摒擋一切於昨日赴揚蒞新矣 
[鎭江]  
　　縣知事呈報得雨丹徒縣四鄕山田於本月二十三二十四兩日大雨傾盆後農民插秧甚爲忙碌張知事已將得雨情形呈報省署矣 
　　通飭保護絲商各屬新絲業已上市華洋各商多運銀赴産　區域設莊採辦軍民兩長昨已通飭鎭屬水陸軍警一體保　以安商旅云 
　　籌備省會初選省議會議員初選舉法定七月一日投票現已爲日無幾經各市鄕經董組織各區投票所籌備一切以利進行投票入塲券（即通告單）現已編齊按戶分發聞選舉票每張約需百五十元云 
[揚州]  
　　私販子彈之調查駐揚陸軍第二混成旅司令部前據報告侉民金萬鵬販賣子彈當將人證獲解來部鞠訊供係報告人姚大懷怨誣栽復解歸兼司法衙門江都縣署迭次刑訊亦無販賣實供惟報告人則稱子彈去路爲泗陽韋家圩匪首朱某並由淮陰八集鎭徐姓爲之承轉等語王知事特派警佐陳鏡如前往淮泗兩縣秘密調查有無徐朱兩姓以憑核辦 
　　請令小輪船背縴江都王知事因准省議員劉長春函以運河水線已逾揚子橋之誌樁請予照章知照各小輪公司輪船經過揚子橋瓜洲一帶以人力背縴行駛以免河堤受輪浪衝刷等情特於二十三日呈請鎭江關核奪矣 
[無錫]  
　　救國五七團請援縣立女師學生電申報轉全國學生聯合會省敎育會無錫各同鄕會各團體公鑒無錫三科主任錢孫卿因任用顧榖綏爲縣立女子師範校長該校學生以顧榖綏僅在省立第二女師講習科畢業斷難爲完全師範之校長一致否認不意前日勸學所所長秦頌石通函各生保證人勒令輟學以一校長之去留不惜摧殘敎育犧牲全體學生又復飾辭聳聽混淆黑白殊堪痛恨惟望主持公道一致聲援無錫救國五七團全體職員敬 
[常熟]  
　　女童子軍會操記敎育廳童子軍視察員顧拯來於前日來常調查該縣女童子軍當由該縣童子軍總敎練員黄驥良召集淑琴女師範縣立女高小市立女高小三團於昨日上午十時在石梅公共體育塲會操到者三科主任錢南山縣女高校長金敏君市高敎員俞啓漢淑琴女師敎員殷耕石學生及來賓到者共計三千餘人井各團敎練員於十時齊集體育場舉行會操節目（一）召集敎練（二）向圓形看齊（三）向視察員敬禮（四）生火（淑琴）（五）默願詞（市高）（六）結紐（女高）（七）架橋（淑琴）（八）結紐（市高）（九）救護（女高）（十）紮營（淑琴）（十一）旗語（市高）（十二）功拳（女高）（十三）演說（十四）問答（十五）散會顧視察員演說辭譽頌中帶有勉勵之意演說畢即攝影而散時已二時矣 
[清江]  
　　勘騐河工委員抵浦本年運河春修土埽石壩各工曾於陰曆三月間由揚州督運局飭令上下游堤工事務所坐辦委任各汛挨段興築現各段工程業已辦理完竣呈請收騐故督運局張督辦昨特委派談某履歷各縣勘騐刻已抵浦上游堤工事務所萬筱庵坐辦並派所屬前往侍候矣 
　　木瓦工人增價此間木瓦工人以原定工價三百文不敷用度昨特在各該公所會議結果一律加至三百六十文除在該公所定立條規外並印刷傳單多份沿街散貼云 
[開封]  
　　唐代名盡展覽會預誌開封函云彰德城内之天敬寺藏有唐代名畫師吳道子墨蹟三十餘幀宣統年間袁項城隱居洹上曾以萬金購得十二幅及袁氏逝世爲其三四兩子所保存近日彰德紳民以此畫原係彰德地方公有之物寺僧不得出售紛向張鳳台省長商請贖回原畫以資保存張省長託項城某君（或云即國會議員郭景岱）携欵赴京與袁第三子婉商經袁慨然應允詎檢點時僅剩八幅餘四幅已爲其家人竊去轉售於某外國人某君以事已如此只得將現有八幅以五千金贖回已於二十二日抵汴此八幅中有電神雷公風伯雨師及菩薩等像每幅長幾兩丈寛一丈有奇絹底已古而色彩仍新實現在不可多得之珍品其被外國人買去者則有關壯繆像一幀尤爲名貴聞此物在京時有某國人每幅願出萬金爲代價其價値可想現此八幅名畫暫存省公署内支應處張省長擬將天敬寺所存之十餘幅一併運至省垣開一名畫展覽會刻正在籌備中聞展覽地點擬借用省議會議廳或二曾祠中之瓣香樓現尙未確定云 
 
 
 

Page 9

 
 
   
 
 

Page 10

 
 
本埠新聞 
[爲英日續盟事之國民大會]  
　　各團體已預定今日開會秩序護軍使有禁阻說本埠各團體爲英日續盟事擬開國民大會已誌昨報茲悉前日舉定之國民大會籌備員十八人計分四科「理財」嚴諤聲·屠心一·毛一豐·任矜蘋·何世楨「庶務」李大年·喻育之·張靜廬·張振遠·唐繼寅·陳天生「交際」馬家模·湯家威·童理璋·申夢世·張志鵬「文牘」翁吉雲·孫鏡亞昨日除由代表赴警察廳接洽外並由各科分頭進行一面借定會塲一面請登啓事一面再行聯絡一面購具應用物件一面函商童子軍維持茲將預定開會秩序單錄下（一）搖鈴開會（二）推舉臨時主席（三）推舉臨時書記（四）臨時主席報告開會宗旨（五）演說（六）討論辦法（七）臨時主席付表决（八）臨時提議（九）討論臨時提議案（以有附議者爲限）（十）臨時主席付表决（十一）推舉文電起草員（十二）推舉執行議决案幹事員（十三）搖鈴散會（十四）整隊游行（臨時相度時間遲早而定） 
　　另訪函云英日續盟一事本埠商學工報界等三十一團體定於本月二十六日午後一時擬假公共體育塲開國民大會討論一切並推代表嚴諤聲等六人前赴龍華護軍使署接洽一面已預備開會手續茲悉何護軍使以開會結社向素禁止且因時局不靖猶在尙未解嚴之際誠恐匪徒乘間滋生事端擾害地方秩序安寗是以該團體等所請開會一層萬難照准决計禁阻除立飭淞滬警察廳嚴禁開會外並於昨日午後飭傳上海縣沈知事到署面諭着將公共體育塲大門暫爲禁阻交通禁止開會一面通令所屬各軍隊妥爲防範云 
[彙紀請爭英日續盟電]  
　　上海銀行公會電外交部顔總長鈞鑒英日續盟實行在即本公會以爲約中如有牽涉中國條文而未經本國人民同意必生反感而致妨碍國際商業除已分電駐京英日兩國公使聲明外幷電駐京美使維持務乞大部毅力協爭幷電本國駐英日各使注意中國幸甚上海銀行公會會長盛炳紀叩 
　　工業研究會電北京大總統鈞鑒英日續盟國將不國敝會前電懇請特别注意遲遲至今迄未見政府有何表示現在全國憤激務乞以民意爲從違速電駐使提出抗議並將中央所持政見如何對付情形宣示國民國民願爲後盾以保主權而全國命不勝迫切待命之至中華工業研究會叩有 
[上海敎職員聯合會大會紀]  
　　昨日午後三時上海學校敎職員聯合會假座西門江蘇省敎育會舉行大會列席之代表有李登輝（蘇莘坨代表）（復旦大學）·高踐四（曁南學校商科）·胡伯承（南洋路礦學校）·狄君武馬羣超（第二師範）·曹慕管（澄衷中學）·沈放珉（基督公學）·吳和士朱少章（寰球中國學生會學校）·唐伯耆（市北公學）·詹克峻（縣立第一高小）·孫道勝（青夜國民義務學校）·吳右雲（勵羣公學）·馬漢聲（勤業女子師範）·王砥平（旦華小學）·周雲階（務本女學）·郭伯寛（專科師範）·嚴蔭武（中華工業專門學校）·俞良哉梅頌先（坤範女子中學）·周䕮厂（萬竹學校）·章啓東（養正學校）·唐豪（上海公學）（毓賢高小）·劉伯生（隆德學校）·王定誠何志翔（市立比德）·高世良（市立巽與）·樊彤章（市立崇正）·楊聘漁（二師附屬小學）·汪景雲（職業學校）·吳廣涵（西區小學）·劉士芳（市立倉基）·袁希澔（愛羣女校）·劉公治（南州學校）·等曹慕管主席朱少章記錄按照預定秩序先修正草章（草章曾紀二十日本報）吳和士謂中小學所應研究之事不同會章中關於對内事項宜略爲分别唐豪謂中小學不同之點僅在研究一部分祗須於研究部之任務中分别之可矣孫道勝提議請主席將章程依次逐條討論當是先討論（一）（二）兩條皆無異議次討論第三條每校代表人數嚴蔭武唐豪主張每校一人吳和士主張每校二人惟註明只有一表决權主席將二案付表决贊成一人者多數通過唐豪提議第三條『會員』二字改爲『組織』吳和士附議主席付表决多數贊成通過吳和士唐豪二君主張於本條中删去『即爲本會會員如代表解除本校職務須另舉他人補充之』等字樣主席付表决衆贊成通過馬羣超提議代表到會須帶憑證以昭鄭重吳和士附議主席付表决衆贊成通過本條條文加出席時須携帶本會會證等字樣次討論發給憑證辦法多數主張由會中製就會證分送各校通過次討論第四條會費數目唐豪主張分爲甲乙丙三種中等以上學校每年四元高小二元國民一元馬羣超主張一律改爲一元吳和士主張改爲二元主席將三項意見付表决贊成二元者多數通過次討論第五條對於推舉各部幹事問題有主張改爲由代表公舉者有主張維持原文者主席付表决贊成原文者多數通過次討論職員種類問題多數主張删去評議員一項通過次討論第六條會期問題多數贊成大會改爲暑假前舉行職員會改爲每月一次於第一星期日舉行通過次討論會所問題胡伯承主張假寰球中國學生會衆贊成通過並公推吳和士君擔任接洽借會所事章程修正畢按照秩序選舉職員馬羣超主張改爲通信選舉討論結果仍當塲投票選舉並推定唐豪吳和士馬羣超高踐四四君爲司選員擔任發票開票事當用記名投票法選舉職員結果如下主任曹慕管當選（次多數者爲李登輝吳和士）副主任吳和士當選（次多數者爲馬羣超）書記周雲階楊聘漁當選（周雲階楊聘漁馬羣超朱少章四人票數相同由主席用抽籖法决定周楊二君）會計朱叔源當選（朱叔源馬羣超二人票數相同主席用抽籖法選定朱君）庶務唐豪當選選舉畢對於北京敎潮事亦略有討論嗣因爲時已晚衆意辦法可由職員會議决之散會時已六時半矣靶子路南州學校贈有祝詞一篇並錄如下『内訌蠻觸外敵應瞬愴瞻時局岌岌危瀕吁嗟政客蠧國殃民庇縱軍閥兇若暴秦摧殘士氣文治沉淪力維敎育責在吾人互聯團體競勵精神菁莪棫樸陶淑日新促躋進化挽救羣倫斯會成立藉獲懇親盈盈濟濟咸萃滬濱貢歌忭頌葵悃虔申 
[約翰大學畢業禮紀]  
　　昨日下午約翰大學舉行畢業禮四時先在圖書館茶點五時行禮秩序（一）祈禱（二）卜校長報告略謂本屆格致室本擬延請來賓參觀因未完全不克行開幕禮本年校中平安無風潮最可慶幸上半年鄙人告假由羅培德君代理職務文理兩科請伊理君主任又美國西門夫人捐助校欵一萬金將築堂記念同門會捐三千元爲商學敎員薪金又美國同學捐一萬元爲理科學生成績最優奬金基金下届起當添設土木工程商業及新聞學三種駐美公使施肇基君捐助本校一萬金聖瑪利亞女學亦將建造新屋均爲本年成績云云（三）給奬（得奬姓名及事項另列於後）（四）陸蘭君英文演說略謂吾人生命其目的即在發展個人之權力以爭生存惟生命有兩種一内部之生命一外部之生命内部生命不可不使之發達因精神生活使生命向上發展自强不息外部生命則不然求物質慾望之滿足推而廣之則攘奪侵略小而貨財大而家國階之爲厲故不可不愼又引但兜·拿破崙·晏摩生·馬齊納·爲例反覆引申末謂中國之小拿破崙太多甚盼諸君畢業後置身社會須致力於發展内部生命以扶助社會云云（五）給學位計文科學士十六人文科政治學學士十五人理科學士十人神學學士一人文科碩士二人（姓名均見昨報）又名譽文學博士余日章名譽法學博士王景春·麥克勞（六）余日章君演說敎育問題對於學校學生痛下針泛言甚剴切略謂敎育之發達與國家存亡有密切之關係進而言之則視敎育之能否適當與是否合於世界眞理爲標準今日中國之敎育可謂不發達之至請就最要之點言之（甲）宜培養師資試觀各處欲辦學校欲尋良好之校長敎職員均不可得而濫竽者居多數安望其有成效（乙）宜善及（丙）宜提高現在各處興辦專門學校或大學者甚多考其實往往徒有其名但即此已是佳象因人知大學之重要也大學目的在培養領袖人才人有謂此與「平等」抵觸者其實不然人類萬有不齊所遇之機會可平等及至人各發展其本能與特性則長短遂見萬不能平等吾國今日興辦敎育實業交通事事仰賴外人即缺少高等人才也（丁）宜重職業敎育蓋敎育非裝飾品人率以大學畢業爲榮耀榮則誠榮試問此榮耀者小之果能維持生活大之果能救濟社會乎吾人最大目的利己利人而已否則即非生利之人而爲分利之人大學畢業儘有一事無能安坐爲分利者不僅國内即留學生亦何不有其病在於無專長此職業技能之所以可貴也（戊）宜竭力提倡人格敎育中國今日人格破産鄙人調查各地學校觀察情形眞有不堪設想不謂賭博等種種惡習竟多有在學校中醞釀成習者學生人格墮落至此中國前途尙有望乎（己）宜使受敎育者做一良好之國民國民國家觀念幾等於無試觀上海商人中儘有因一已利便或求託庇於外人者不惜棄祖國籍而歸化異國使國民皆然則中國尙安存乎故敎育亟宜激發國人之愛國心不僅如學校中逢期向國旗行禮即爲了事也精神方面宜極力鼓舞使國民心中刻刻不忘中國（庚）宜使受敎育者爲世界之國民上所言愛國與世界主義毫無抵觸因予所謂愛國非如德日本之國家主義也旣爲中國國民同時又爲世界國民須知對於國家有應盡之責不可放棄對於世界亦有應盡之責亦不可放棄否則知有國而不知有世界則幾何不釀成仇外而預備爲世界之大戰爭也以上數條似於眞理爲不背改良敎育責在我輩願與諸君共勉之（七）國歌（八）散會茲將得奬學生及事項列表於下 
　　得奬生名最優事項奬品贈奬人 
　　劉祖輝華文演說金牌一面（本校同學會上海支部） 
　　陳炳章英文演說金牌一面（本校英文文學會） 
　　吳元福英文論金牌一面（本校一九零七年同學社） 
　　陳樾中西互譯金牌一面（本校一九一○年同學社） 
　　沈維楚劉雲舫邱培詢華文辯論銀盾一具（本校一九一一年同學社） 
　　沈維楚華文辯論個人最優金牌一面（本校一九一一年同學社） 
　　劉麟生國文科金牌一面（一九零九年本校夏季卒業生同學社） 
　　陳忠蔭社會學論金牌一面（本校一千九百年同學社） 
　　陳忠蔭英文小說金牌一面（本校一九一二年同學社） 
　　潘序倫政治學英文論金牌一面（本校一九零九年冬季同學社） 
　　林麟生劉雲舫韋伯興朱文虎華文論說銀牌四面（前清兩江周總制） 
　　刁慶歡單拍網球銀盃一只（史君約翰） 
　　刁慶歡章茂林雙拍網球銀盃二只（本校） 
　　陳炳章德智體育四十銀圓（校友會會員劉鴻生君） 
　　刁慶歡隊長網球（一九二○年至二一年）銀盾一具（東方八大學聯合運動會） 
　　嚴壽康隊長足球同前銀盾一具（東方八大學聯合運動會） 
　　馬德泰隊長籃球同前銀盾一具（東方八大學聯合運動會） 
[關於米店領照事之消息]  
　　閘北請警保護閘北市經董錢貴三趙鏡芙二君昨爲租界米業領照問題致函淞滬警廳云竊照租界米店因反對工部局取締捐照議有七月一日停止營業之舉誠恐租界發生之後影響及於華界而閘北適爲米市薈萃之區更爲勞工最多之處若不先事預防一旦發生擾攘不堪爲特專函奉達至祈貴廳迅賜轉飭四五兩區屆時務須加派崗警竭力梭巡以維地方而保公安 
　　食戶預先購米公共工部局令米店領照一事米業羣起反對公共租界内各米店於本月二十號起停止進貨致閘北蘇州河及南市浦江中南北帮各米船積存甚多竟有一禮拜前所到之米尙未斛去者各米店雖不進貨銷塲未見减色蓋各商業居戶等恐七月一號實行休業後買米不便故都預先買存以期有備無患昨日某某輪船公司恐租界各米店休業各輪船食米晰缺故先購存三四百石俾七月一號二號各輪船到埠時煑食然升斗小民每日糴米爲炊者届時當不知如何也 
　　産地銷路呆滯公共租界各米店停止進貨之後來貨未賣現各米船之停泊上海者内地各行來信催售各米客左右爲難昨日南市各米行接無錫産地快信謂錫地近兩日聞申地領照一事市面頓爲呆滯糙米每石跌去二三角銷路已受影響云 
[總商會第十三期常會議事錄]  
　　昨日（二十五）下午三時總商會開第十三期董事常會茲將其議决各案錄誌如下（一）「招商局答覆巡捕闖入會場案」周金箴君函稱五月二十八日借地開會股東因事爭執正在人聲嘈雜之際忽有巡捕闖入當經鄙人以該捕越界干預急飭書記斥令出至該捕之來有無在場人員主使無從調查惟事前不能防範及此負疚良深仍希原宥等語合行錄案報告議决巡捕之來必係有人召喚應請仍行嚴查嗣後開會時應由庶務員督同門役嚴行注意如有巡捕突入即令退出（二）「全國商會聯合會開會地點案」蘇省事務所來函稱頃覆京師全國商會聯合會一函本届大會雖應係在漢口舉行惟敝事務所召集之聯合會係臨時會非常年大會當然不受輪省之限制且同意者在九省以上自未便再事變更請將在漢開會日期酌予展緩等語同時幷由該所函稱本届在滬開會用費本省每一總會應繳會費四十元各等情前來合行摘要報告無討論（三）「會董告假案」本月十八日會董樓恂如函稱擬於本星期一赴甬請假十四天等語合行錄函報告無討論（四）「入會案」裘養志浙江慈谿縣人年四十六歲上海糖業公會代表由葉惠鈞會董·王建功會員介紹入會請表决通過吳文炳號耀庭江蘇宜興人年四十八歲執業裕豐永金號由薛文泰·沈潤挹兩會董介紹入會請表决通過（五）「勸告暑天革除裸體案」會董趙晋卿君函稱吾國商店夥友每至夏令往往赤露上體旣損禮貌復取人厭擬請由會函勸各業每逢夏令無論何項夥友均穿着小衫等語即請公决函致商界總聯合會分别勸告（六）「募集本會事業費案」本會現辦商品陳列所·商業圖書館·出版部等需費甚鉅前由財政委員會議决以此項事業費照商會法第三十一條本與事務所用費之來源劃而爲二自應臨時另行籌集當經推出方椒伯君擬定募捐章程九條即請公决議决募集總額暫照二十萬爲假定標準合帮與分帮不必另設差别月報需費有限無庸列入募集之内其餘章程推定方椒伯·盛丕華·湯節之三君詳細修改（七）「商事公證規則案」查本會在未設公證委員會以前向有中證會董之設辦理商業上中證事務茲擬將此項公證範圍略事擴充另擬公證規則十三條即請公决（規則列下）議决於第十一條内加列一項餘照原文全部通過此章程即自七月一日實行 
　　「商事公證規則」第一條本會爲便於商事公斷及答覆官廳調查起見附設公證委員會辦理商事公證事宜第二條公證範圍以下列四項爲限（一）商事契約（二）商店資本（三）商號（四）商標第三條商家以上列四項事宜請求本會證明者契約應先抄錄副本資本應開具存放處所及股東議單商號商標應描繪樣本備函送會審查第四條請求本會證明之商家不以入會會員爲限但本店或支店必在本會區域以内第五條本會接到前項請求書後由公證委員會自行指定一人或二人將請求事項詳細審查合格者分别註入册内並具函通知不合格者將原件退還第六條審查時應注意事項如左（一）於法令有無違背（二）事實是否正確（三）有無其他糾葛有前項情形之一者以不合格論拒絕註册第七條前條審查期間至遵不得逾十五日第八條證明事項於本會商業月報另闢一欄專載之但須依法於其他新聞紙公告時仍由請求人自行辦理第九條本會立公證專册載明請求人姓名住址及註册事由註册月日並將原件依次黏入册内於合縫處加蓋本會關防爲據前項公證册應依照第二條劃分四類每類一册第十條凡請本會證明者應酌收公證費於送會審查時隨同交納但認爲不合格拒絕註册者應將公證費一併退還第十一條公證費每事每起收銀元二十元但權利價格或資本總額較鉅者得照下列辦法酌量加收（一）十萬元以上三十元（二）百萬元以上一百元因公證而發生之特别費用另由請求人負擔之第十二條此項公證費由本會另刊雙聯收據以一聯掣付一聯存查第十三條本規則俟常會議决後施行有修改時亦同 
[紗業信託銀行宴請報界記]  
　　上海紗業信託銀行發起人徐慶雲等於昨日午刻假座一枝香餐館邀請中西報界及商業重要分子四十餘人叙餐宴次由徐君起立致歡迎來賓詞並演說發起人發起上海紗業信託銀行之宗旨及經過之情形由馮炳南譯成英文謂棉紗爲人之必需品我國本富於棉産現棉廠一業已日臻發達倘無相當之金融機關决不足以資周轉且中外互市經營方法日進不已倘無智識上之交換尙何進步之可言各國操商業勝算其主要原因厥在電信絡繹故能瞬息千里我國於此項機關尙付闕如故敝行除棉紗業外對於其他各項實業亦負輔助提倡調查責任凡我國各地及國外大埠每日之匯率·各物之價格·棉市之漲落如何均應互通消息務使我國實業界追踵歐美幷使各國之經商我國者了解我國商業及社會狀况而有所着手也敝行股分總額定爲五百萬元分作十萬股每股五十元由發起人全數認足第一期股欵四分之一現已收足第二期股銀俟開幕時當即徴收其餘視營業上必要時由董事會議决收足之此次附股於敝銀行者什九皆爲敵同業人故表面上·雖爲一種普通之股分有限公司而實質上·實爲一種同業金融及精神合組之機關也云云繼由中西各報代表答詞致謝徐君等之邀宴並希望該行及華洋貿易之發展至四時始散 
[討論洋布業問題之宴會紀]  
　　昨晚六時朱賡石君代表洋布疋頭團體維持會與振華堂洋布公所總董顧子槃君等宴請中西報界人士討論洋布疋頭業之問題賓主約三十人朱君主席演說云鄙人今夕代表洋布疋頭團體維持會奉邀諸君幸蒙光臨不勝感佩今先將敝會組織之原因·及經過之事實撮要爲諸君陳之洋布疋頭業團體維持會由洋布公會·洋布商會·洋布集益會·洋布公益會四團體之職會員組合而成其目的在反對洋布疋頭交易所之成立因目下依洋布爲生者綜計不下六七千人該所一旦成立一般同業勢必無以爲生圖少數人之私利不顧公衆之關係不但爲公道所不許抑亦違逆世界潮流目今世界潮流注重打破資本階級如此壟斷殊與數千人生計有關鄙人素持公道主義承該會再四相邀迫於公義無法推却尙望報界諸公一致加以贊助無任企禱次顧君演說先述洋布疋頭交易所發起之情形次述交易所不宜於洋布疋頭業之理由詞畢經衆討論至九時許乃散 
[航業消息零拾]  
　　太古公司臨時港粤班之鎭江號本日開出有本埠大德昌銀號裝至香港永德莊之現洋五箱計二萬元又銀角子七箱合現洋二萬八千元又鈔票一箱合洋一萬四千元 
　　近日長江各路運來進口貨最多爲荳餅一項昨日太古之安慶號裝來大小餅五萬三千六百張武昌號裝來四萬一千片均轉至汕頭者故本日鎭江號出口裝往汕頭有大荳餅十四萬四千九百四十片小荳餅二萬三千餘裝至廣東有六千片並聞以後尙有大宗貨轉運云 
　　本埠瑞瑢新船塢代瑙威國建造八新輪中之哈甫沙號Ｈafthor於本月二十二日造竣船身即舉行下水禮該輪共有二百五十四英呎六寸長三十七尺闊十七英尺高艙量爲三千噸每小時速率可行十一海里有半云 
　　中國郵船公司之南京號昨由香港開出二十九日可到吳淞即須開赴舊金山 
[昨日花衣之市况]  
　　花衣市面近一星期來頗見平穩各紗廠稍有美花交易昨日美國來電美花近遠期均漲起五個至七個磅音至餘姚花本較各處爲早現聞該處消息謂遭霪雨連綿花田被淹棉種皆被漂没故通花市面遂又轉機見堅有王姓花客昨成交通花六百担價二十六兩六錢係解交易所標準之用現陽曆月底將近市面必增漲也近日本花衣有日商某洋行購買打洋架子出口由南市某花行代爲收進昨聞該行所進之貨發出聯票不能將洋如期付發致鄕人大起爭鬧計未發者積欠有數萬元之多云 
[一星期之金融調查]  
　　調查此一星期間大條銀由大通銀行從歐美方面裝來四百二十五條（自五月十七日美國運來八十七條之後此爲第一批）出口銀兩有運往南京造幣廠去三十萬兩而國幣由南京無錫溫州等處共來五十五萬元香港方面由廣幣裝去寳銀二十六萬兩墨洋七萬元又裝汕頭去國幣二十萬元餘少進出絲市交易清淡此七天中祇成交廠經六十包又七里大經十包共値銀八萬兩上下中外各銀行存銀仍有三千六百十八萬兩存洋二千七百五十七萬元較上屆（十八日）少存銀五十八萬兩多存洋二十八萬元大條銀存四百二十五條 
　　洋釐此屆現洋之用途均係零星出口而進口有限故自二十二日下午回高至七錢二分四釐一二五以來祗有二五至一二五之升縮苟無意外事故洋釐不致有大升降也 
　　銀拆此七天中最小（二十日）六分嗣後漸漸加增其原因緣一般存戶均購買新組織之信託公司與交易所股票各錢莊進出往來甚爲活動至昨日（二十五日）漲至一錢二分爲五個月來所未見今後之銀拆恐無洋釐之平穩也 
　　國外匯兌鎊價自二十一日改爲三先令五辦士半至今未有變遷近期大條銀價稍長至三十五辦士遠期亦然較十八日價各長一二五其餘法郎美匯等各有升降而德國馬克因天津方面有現貨二十餘萬不日到滬故昨日每銀一兩可換四十五元俄國羅卜更加至八萬九千元其中華商儲存此項外幣者甚多皆受大虧也 
[何護軍使致縣商會函]  
　　爲認商反對投標事 
　　松滬何護軍使昨致上海縣商會公函云逕啓者前接來呈以認稅各商反對投標辦法請轉咨撤銷原案等情當經據呈函達江蘇軍民兩長轉令財政廳查酌情形妥籌辦理幷指令知照在案茲准江蘇省長王函復内開查此案前據上海商會呈同前情當經令據財政廳復稱投標辦法本廳並無成見祇期稅收核實如果火骽等業一律願照原認連同特捐數目統加三成准其接續認辦至急振一欵本屬另一問題與認稅初無關係各商素明事理當不至有所藉口業經飭令俞所長轉商會知照分别勸導妥爲辦理等情指令在案查火骽等五業旣據財政廳擬有辦法連同振捐一欵一併令由俞所長分别勸導當不至别生異議相應函復即希察照等因准此相應函達貴會即希查照 
[中國海軍之無綫電]  
　　字林報云北京訪函云此間海軍界消息日本承造海軍部之五百基羅瓦特無綫電台應用之交換機在通州附近之商橋地方起造數日前在日本試驗證實完全失 
 
 
 

Page 11

 
 
敗矣查英國向用之無綫電交換機未有超過一百基羅瓦特者美國機廠曾造成一百三十基羅瓦特之機器再過是數從未試造乃日本悍然承造五百基羅瓦特機器兩只其結果卒爲西方工程家所預料惟聞德國柏林附近之腦安無綫電台裝有一千基羅瓦特交換機兩只曁三百基羅瓦特高度之交換機一只云 
[萬國拒土會董事之提議案]  
　　禁種鴉片限制士的年等進口 
　　要求租界禁烟援用充賞法登報招人舉發 
　　萬國拒土會董事林炎夫等近提出議案云爲提議事竊以年來中國武人抱歛財主義行鴉片政策公然弛禁種烟毫無顧忌此不僅禍國殃民且破壞公約政府無權懲辦人民不敢反對陜西貴州雲南湖南四川福建廣西湖北等省烟苗遍地無可諱言若不急起設法撲滅恐二十年禁烟之功敗於一旦近查一般奸商竟將猛烈毒藥製成各種藥丸行銷境内戕害人民過於鴉片十倍如不設法制止其害不知伊於胡底謹爲提出議案四條是否可行敬請公决 
　　（一）禁種鴉片（甲）請總會通告中國各省内各團體敎會人民等如遇有烟苗發生請即報告北京總會或近處分會報告者之姓名未經本人許可不得宣布（乙）總會或分會得人民報告指明某地有烟苗時應即派員或委託該地團體敎會調查得實即呈請中政府着該省督軍省長依法懲辦（丙）各省軍民長官辦理烟禁不力或有故縱種烟應請中政府依法懲辦如再縱容即由總會將確實情形電請國際禁烟委員會設法對付（二）限制士的年及𠱼啡精之進口士的年（即木鼈子精）係白色結晶體形如縫衣針味極苦而性烈有提神醒腦之功用惟需用極微每次只可用六十分之一釐（即一釐作六十次用）設或過量吞服者其人必驚悸而死𠱼啡精功用略同惟力較遜醫士需用量較士的年略巨此二者爲西藥中之最毒最猛者而一般奸商喪心病狂竟將士的年𠱼啡精海羅因膠粉奶糖粉金鷄納霜等藥製成槍上戒烟丸金丹白丸等（名目繁多實質一也）行消中國境内非特烟民無知用以抵癮即無癮之人亦因其有提神之功嘗購服以爲醒倦妙品因此戕害生命過於鴉片十倍查士的年𠱼啡精二藥之進口在一千九百十四年前本極有限每藥房一家僅備二三兩左右今日進口竟達數千萬磅之巨實屬駭人聽聞按北方用士的年毒狐每兩可殺狐百頭今則進口之數千萬磅所謂毒狐者直毒人而已良可痛也據業丸者云設無士的年𠱼啡精二藥入口則槍上丸無由製造將不禁自禁也近中國當道對於士的年一藥已不准販賣郵避亦禁止寄遞惟海關尙無明文禁止其間以派司轉運各埠正復不少茲依據本會章程第二條第一項所規定此種毒藥應設法一槪拒絕由本會將議决之案報告總會轉呈中國政府明令海關厲行限制進口凡與士的年𠱼啡精等同類有毒藥物爲醫藥所必需者須於該地進口時由海關查騐得有中外醫生之證明用度方可放行但每藥房一年統計需用之數目亦須規定之 
　　（三）要求上海領事團對於租界禁烟援用中國現行禁烟充賞辦法第三條第一欵規定烟案罰金項下充賞分配如左二十元以下六成充賞五十元以下五成充賞五百元以下四成充賞千元以下三成充賞 
　　（四）本會應照總會及各處分會辦法在中西各報登一告白如上海有私運私販私售烟土或開燈供客者請將其字號或個人地址等報告本會本會不得宣布報告者之姓名由本會派員調查得實據情報告海關領事團及捕房或警察廳嚴爲究辦以絕烟害提出者董事林炎夫連署者邵仁傑梅華銓唐露園費吳生陳春生 
[鄂同鄕又開臨時會]  
　　湖北旅滬同鄕會昨日下午四時許就會所開臨時大會到約一百餘人首由柳會長報告上次開會人數未到原因及發出電稿（附後）繼謂今日開會因迭接旅京同鄕及本籍日來函電讀之令人髮指言至此即宣讀所接函電數通大致謂政府奬亂故富池口又見兵變云云繼由該同鄕周君汪君等謂現在致電政府多半無效徒費電費吾人今日會議須達實行撤王目的最好選舉代表赴京懇請周少樸黎黄陂諸同鄕將本籍危迫情形告之政府或知湖北危機云云多數贊成先行去函再舉代表赴京至六時始散茲將該會所發通電錄下北京湖廣會館湖北同鄕會晨報轉各報館武昌省議會商會並轉各團體漢口總商會公論日報轉各報館均鑒頃致保定曹巡閱使濟南田督軍電鄂督王占元督鄂八年搜括財賦至四五千萬聞在籍勒買民田幾及全省保定城内外房屋店舖櫛比林立有人曾策馬而過歎曰此皆王氏剥削湖北人民脂膏在此所置産業也嗟乎鄂民何負於王氏旣搜括吾民財賦至如是之多應設法保護吾民之生命安寗今反嗾令所部上溯宜昌下訖省垣肆行搶掠燒殺不知是存何心現在鄂省災民遍地茫茫窮無所告凡稍有人心者見之莫不慘然素仰二公痌瘝在抱爲民請命伏懇迅予查明王占元在籍及保定天津所置各産業一律没收以資賠償而警貪暴非惟鄂民之幸抑亦國法有靈也臨電哀鳴伏維矜鑒致武昌劉省長電王占元縱兵焚掠中外共憤公以鄂人長鄂不思爲民請命反爲虎作倀通電袒庇王氏一若王氏能發能收足爲王氏莫大之功者語云哀莫大於心死公其有焉臨電慘痛不盡欲言致武昌善後事務所電王占元縱兵焚掠應負賠償之責諸君侈言善後竟以撫恤爲言視王占元所捐二十萬串少數之贓欵爲莫大之恩惠諸君縱恬不爲怪獨不慮天下人齒冷貽吾鄂全體人民羞乎語云哀莫大於心死痛莫甚於亡恥願諸君三復斯言等語特此轉達惟希公鑒旅滬湖北同鄕會叩逈 
[浙江省憲協進會今日開會]  
　　勞合路寗波里浙江省憲協進會定於今日（星期日）午後三時至五時開會議事昨已刋發第一號議事日程通告各會員請其屆時到會議事日程如下（一）報告函件（二）推舉交際幹事（三）討論姚吾剛提案電稿（四）議决評議規則草案 
[九誌新世界之兇劇]  
　　新世界游戲場於十七號夜因有拆白黨在北部爭風起衅開放手槍擊傷華印兩捕該印捕已因傷殞命業經捕房先後拿獲與本案有關者八人解奉公共公廨諭令分别交保收押各情已八誌本報昨由捕房將在押之莊冠生·徐子和·湯子健·鄒小周·及保出之錢良功·楊鎭·陸紹墀·邵某（即曹隱農）·等一併解至公廨第一刑庭即據新閘捕房一百九十號西探高愛樂投訴查得此案發生時被告鄒小周當亦在旁鄒對於本案有重大關係惟須詳細調查請爲展期研訊並據莊之代表丁榕·徐湯兩人代表克雷斯·鄒之代表甘維露·等三律師相繼到堂聲請准被告等交保出外候訊云云而陸之代表朱斯芾·楊之代表羅傑·曹之代表高露玲·等三律師先後投案譯稱捕房聲請展期均表同情經張襄讞核供商之義副領事費君以此案關係重要被告等均未便交保判一併押候展期兩禮拜再訊 
[查獲大批川土案九誌]  
　　江海關前在江輪上查獲私帶大宗烟土之徐建勳並目兵趙泉押送上海地方檢察廳訊供判押候部示辦理在案茲悉此案業奉檢廳查明徐建勳實係四川省上級軍官並據辦理本案之各探警到廳證明破獲此案時所有護照一紙上書周姓官員字樣徐係同艙嫌疑獲案等語是以檢廳據情續詳北京司法部此案應否歸司法官廳審理抑或送歸軍署訊辦請示核奪施行云 
[華盛公司棉市報告]  
　　中美新聞社譯華盛公司二十五日報告云華棉在上星期中生意寥寥市面毫無發展棉紗則漸有活動蓋以存貨幾等於零故價格决無跌落後來之興旺頗可希望預料興旺之期約在八月底或九月初利物浦七月份棉紗價七又五五市面堅定紐約七月份一○又八七市面疲弱孟買七月份三○○市面堅定上海價七五又○○市面亦堅定 
[國貨維持會評議會紀]  
　　中華國貨維持會日昨下午三時開第二十九次評議會由議長汪星一主席議决各案如下（一）上海總商會函請開示職員住址並代徴陳列貨品案「公决」酌示重要職員住址並普告工廠自往陳列（二）福建保存國貨公會請代徴第三次國貨展覽會之貨物案「公决」照辦（三）華僑聯合會擬籌設中暹商品陳列所案「公决」函請該會定期召集各團體公司討論（四）楊會長小川來函以欲投資馬玉山練糖廠者伊願讓股案「公决」將原信印刷普發各各員贊助認股（五）團體聯席會議請助欵撫卹致遠號夥喬楊家屬案「公决」函告各職員酌助（六）靈學會借地開會案「公决」再議（七）中華第一電泡廠介紹金星電泡廠入會案「公决』推定孫寳祥前往確切調查後再核（八）何德顯送來自發明發電機請試騐給憑提倡案「公决』函請何君於下期常會到會試騐後再行辦理（九）追認下列各案（甲）爲省議會反對部令案致王省長佳電（乙）爲裁撤京綏路增設統捐局致北京國務院各部總長皓電（丙）爲斐島西文簿記案致斐當局公呈（丁）介紹張法乾前往熒昌火柴公司實習案（戊）福建保存國貨公會及天津總商會力爭烟酒稅事致政府電議畢於六下鐘散會 
[中國火柴業聯合會開成立會]  
　　華商火柴廠歐戰以前僅上海之燮昌熒昌杭州之光華寗波之正大等四家歐戰後始逐漸增多本埠則有恒昌·利民外埠則有鎭江之燧生·熒昌蘇州之燮昌·鴻生九江之裕生蕪湖之大昌周浦之中華等相繼增設在民國七八年間頗獲盈餘惟在市恒與日商火柴相競爭致未能增高價格乃自去年以來先令驟縮抵制亦漸次冷淡加以種種原因其營業狀况大不如前各廠同業爲維持現狀起見有中國火柴同業聯合會之組織昨日午後在本埠熒昌火柴廠事務所開成立會同業到者爲邵爾康·陸兆麐·趙子誠·徐蕙生·董俊臣·朱省齋·劉鴻生·王敬甫·范亮卿·貝瑾甫·等十餘人由邵爾康主席報告開會宗旨並述營業困難情形次修訂章程次討論維持營業辦法公决設遇不得已時惟有减少出品萬勿輕易停工次討論各項進行事宜而散時已薄暮矣 
[火機同行聯合會開會紀]  
　　浦東花業公會發起組織火機同行聯合會昨日午後二時在浦東公所開會同業到者三十餘人董事秦介侯黄譜衡傅佐衡等相繼與會由秦董主席報告發起火機同行聯合會之緣起次修訂章程次討論設置公棧繼又議决由公會發起在南市開設浦東花業交易所槪由入會同業認股組織至五時茶點散會 
[前晚法租界押店被搶]  
　　前晚七點半時法大馬路餘慶里口第四百三十二三十四號門牌晉大押店正在收市之際突來盜匪人以質物爲由一擁入内各出手槍嚇禁聲張當被在賬檯上抽屜内搜括去洋三百三十元而逸事後該店主開單報告捕房飭探曹福昌前往查勘一週回稟捕頭諭令務護該匪等到案究辦 
[婦人被姘夫戳斃三誌]  
　　江北人包得勝將姘婦周徐氏戳斃於虹口嘉興路一千四百五十三號柴店樓上後逃避無踪經該店主王克揚代爲報官騐明棺殮並由捕房將包妻管氏從閘北移提至公共公廨收押候究各情兩誌本報昨晨由陸襄讞會同日副領事林出賢次郎升座第二刑庭飭將該氏提案研訊其夫踪跡當據該管捕房華探目沈阿炳西探駱四相繼上堂稟稱該兇手匿跡所在現正偵查請求展期十四天再行開審云云問官遂允許捕房所請求命將包管氏發交女押所仍行管押候究 
[續誌廠工互毆之命案]  
　　江北人翟小榮家住楊樹浦留春里三千二百三十一號其子小二子年祗十七歲在蘭路振華紗廠内做工前日清晨因洗碗與他孩冲突致被糾衆毆傷頭額倒地而死業由捕房報請公共公廨中西官檢騐未明諭候西醫剖騐现核在案茲經該管捕房包探程明德·西探搿勃脫查得協隆紗廠接紗頭之十五歲孩子夏大操子十三歲通州孩子王小道十歲寗波孩子周阿榮均係案内帮兇昨晨將夏王周三孩一併拘解到廨經陸襄讞會同日領林出君略訊之下諭令收押候補提人證展期訊究 
[各學校消息彙錄]  
　　電報傳習所南市王家碼頭交通部立電報傳習所於去年春在各局招測量班生四十名除數人因他故未來校外今共有三十四人現學期已滿准於暑假卒業定本月二十七號起舉行卒業考試交部特派總務科副科長周亮才蒞校監考聞是班卒業後即須派往各局服務茲將卒業者姓者列後王酉生王沛然王晉康王章漢朱志成朱慶餘戎承恩吳淵周文燦金治安袁超驤袁林袁境昌夏清湘陳克明陳興漢徐祥瑗徐鴻安翁其健高魯瞻黄昇平黄瑞熙黄鵬章張萬選張德成張主一張爾航張桐華張顯丞葉良弼趙廷俊劉文成劉國光潘承瀛 
　　求是學校巨籟達路求是學校爲陶雪生君創設開辦已三年茲爲擴充校舍推廣義務學額於昨日（星期六）假座大舞臺演劇籌欵正午十二時半即開演各戲是日來賓約有四千人左右未開幕前有邵力子徐郎西陸文中狄侃等均以現銀捐助該校末由該校學生致謝來賓而散 
[救火聯合會紀念故會員]  
　　昨爲陰曆五月二十日相傳爲分龍之期例有演龍之舉自救火聯合會成立至今已將各區分會改劃區域後此舉亦已改良另期試演帷定是日爲在會紀念已故各會員之期故昨日自午刻至傍晚爲止由各區救火會會員均穿制服蒞會行禮云 
[地皮糾葛案之堂諭]  
　　徐家匯天主堂前延郭蘭克律師投法公堂控顧尙記擅將堂中所立界石拔去請究顧由華蘭庭律師代辯稱該地顧向胡月卿出洋購下雖無田單有沙田局執照可證况此案在華界官廳涉訟今請仍歸華界辦理原告律師稱天主堂係法國人須歸法公堂訊判經中西官核准由本廨受理詰訊明確昨已商明堂諭當堂宣誦曰地歸天主堂收回管業外並償原告損失洋五十元堂費七十五元亦歸被告負擔 
[昨日公共公廨訊案紀]  
　　昨晨公共公廨民四庭由李襄讞會同英包副領事訊理（一）西人軋利武訴三北輪船公司無故將其大伙職務停止請追損失案「結果」准被告律師請求由代理人代爲具結候訊（二）通易股票公司訴聚義銀號經理田敏久將財政部未經核准出賣之元年公債五十萬元混售請追損失案據李子偉上堂供稱在通易公司爲營業主任去年八月三日與被告訂立定購公債合同載明八月底交票付欵屆期被告請求展限至九月底及再屆期而被告所有祗未經財部登報宣佈號碼之公債票故我不收並電財部詢問該項公債號碼曾否核准迨至十月二號得復謂已核准但我已於九月底延律師預備起訴政府公報上九月十六號雖經北京致中銀行登載啓事聲明該項號碼之公債已經財部核准出賣然我以其非財部所登故不能承認云云並據被告供稱此項公債我係代致中銀行出賣且合同内載明如見政府公報登有此項公債號碼雙方即可交票付欵初次屆期係原告請求展緩一月迨至九月底我令其付欵彼又要求寛限七天我未允許彼遂藉口伊所購者不欲該項號碼之公債中國人每有一種慣技凡定貨到期無力照出者必藉故挑剔云云旋由兩造律師各向對造人盤詰完畢「結果」改期宣佈堂諭（三）婦人喬褚氏訴其夫喬爲義迭次威迫恐嚇請求離婚案被告不到「結果」准給諭原告自行帮傭過度該被告不得向原告滋擾（四）德裕號訴歐陽愼齋不理欠欵案雙方已經和解請求銷案「結果」照准尙有大通號訴陳桂記·解梅生訴俞騰夫·張維卿訴陳昌坤等三案均因時間不及一併延期矣 
[輪船上查獲拐婦及被拐女子]  
　　南京拐婦陳王氏拐得十三歲上海女子王金寳昨晨同乘通州輪船擬赴天津圖賣當爲救濟會調查員余杏鏞偵探虞占順高金林等先後到輪偵查見該氏形跡可疑向之詰問彼此言語不符乃一併拘送水巡捕房轉送地檢廳奉訊之下判該氏收押王金寳發該會留養候查傳伊父兄來案具領 
[飯司誘匿婢女之押儆]  
　　住居愛多亞路一百九十四號門牌湖州人楊坤山家十八歲婢女兒阿香於本月十七號被飯司王阿四誘匿無蹤經楊報請新閘捕房派探何正喜於前日將王與楊婢一併緝獲分别押至昨晨解送公共公廨原告投訴前情請將阿香發堂訊之王阿四俯首求宥而倪阿香供稱自願隨王等語中西官核供判王阿四押西牢一月倪阿香發棲流所另行擇配 
[兩幼女交母領回]  
　　漢口路二百二十七號門牌妓院内妓女洪寓因容留十四歲幼女朱阿林·十一歲幼女李彩紅被專查妓院之中西捕查獲將兩女與鴇婦華氏一併解送公共公廨經中西官訊明判華鴇罰洋五十元充公兩女併發濟良所留養在案茲由朱阿林之母朱高氏·李彩紅之母李王氏同延律師於昨晨投廨聲請公堂成全准將兩女各交其生母領回而濟良所亦將兩女送案並據供稱均願隨母回家中西官得供判朱阿林李彩紅准各交其母具給領回以後不准再入妓院違則提究 
[婦人控夫欺騙重婚之研訊]  
　　金楊氏延賚美律師代表投法公堂控稱有爲頭髮生理之金養甫於民國八年十一月間憑媒娶楊氏爲正妻有婚帖爲證至本年正月間金忽帶同伊妻某氏至原告家中將一切物件搬去無存金不應欺騙原告重婚請求訊究金由巴和律師代辯稱重婚一節被告不能承認金娶楊氏言明作妾原告須當呈出正式婚據方能作證况楊氏之父在收據上簽字可證當未娶時原被先行會面楊氏願意作妾故此娶回今氏控金正妻搬物毫無其事楊氏供由張全初等爲媒據張言金並無妻室娶婦人爲正妻於民國八年十一月二十六日在振華旅館結婚後即回首安里七十二號金之家中本年正月間什物被金及伊妻前來搬去後有姑婆及原媒並方姓等前來勸過給婦人洋四百五十元婦人因區區之數豈能養活終身故此不允父親於前月去世故由婦人具控金養甫稱商人娶楊氏爲妾共費洋一千餘元並無紅帖婚據惟楊氏之父曾爲扞子手因顔面攸關故祗出立收條簽字作憑今年向正妻疏通後囑楊氏搬回家中同居楊氏不允旋即來函索洋分離請察中西讞員判候下堂諭飭遵 
[汽車撞傷學生]  
　　昨日下午有某號汽車駛經虹口百老滙路撞倒昌世中學學生　德鄰腿足受傷當經同行人雇車送往同仁醫院醫治一面報告捕房請究 
[誌謝]  
　　昨承中華圖書館惠贈第一百十五期「禮拜六」二册又上海潮星期報社惠贈第一號第二號「上海潮」各一册又中華書局惠贈第一百十三期「英文週報」一册誌此併謝 
來件 
[謝蘅牕對於設立煤業交易所之意見]  
　　滬上自證劵物品等各交易所成立以來同業受潮流激盪紛來函詢應否設立實於本業有絕大關係鄙人躊躇顧慮不即興起者亦以圖事於始必謀其終因利而興須持其久如行軍然立於不敗之地而後可言戰守如耕稼然得有應治之田而後可望收穫否則忘本逐未害必立形供不過求利徒外溢此易明之理也何以故煤業交易所非所以操煤業之樞機乎設立上海煤業交易所非所以謀煤業之發達乎今就中國通國而言山西直隷兩省産煤較富均以相距太違運費過昻天津一埠爲運煤必經之地陸運則車輛缺乏水運則因大沽口淺苦無相當輪舶冬季需煤甚廣津埠封河相率停運有此原因致未能運滬銷售此外則零星小礦産額甚微祇足供就地之需則交易所旣爲平準市價推銷産物而自身無産物之後盾虛擬價格僅爲賣買之活動供不應求必有一方受其影響者然則欲求根基穩固産銷相濟組設煤業交易所必須兼籌煤礦公司組設上海煤業交易所必先注意於津浦路線及九江以下之産煤各礦以其地近而運道較易産多而銷路可推也如欲設立交易所應共定資本若干凡投資於交易所者必須兼購煤礦公司股份分别呈部註册經營時則通力合作計利時則畫界分疆先擇煤宜較優含煤較豐運道較便之礦由煤礦公司投資探採或有已成之礦資本不數僅用土法開採者即由煤礦公司投資爲之補助以促其成功爲之改良以增其産額凡已著成效之礦擇其價格相合煤質相宜者亦宜與之聯絡躉運來滬爲交易所賣買之標準查航業工廠全年支出以用煤一項爲最巨交易所果有連帶之礦自足以供需要供求適合則價格公平大可助實業之發達並可减少他國煤斤之輸入如此辦理則交易所爲煤礦之媒介煤礦公司作交易所之根據雙方兼顧並行不悖有酌劑盈虛之功無冒險蹈空之弊權由我操利無旁溢則煤業交易所庶有豸乎管窺之見是否有當惟識者正焉 
雜評二 
[再論對英日續盟之表示（訥）]  
　　政府爲英日續盟事致電顧使有以國内輿論界之言論全國人民之激昻爲後援鼓勵之語是可知今日政府雖不重視民意然對於外交亦尙知以民意爲一種有力之後援也蓋今日無論何國苟其國民有愛國之心者無一不爲其國爭主權又無論何國苟能尊重國際間之公理者無一不尊重友邦之民意是故世界各國對外交問題無有不以民意爲後援者也今此英日續盟問題我旣無法求助於人而人且視我民意之如何以卜我前途命運定我有獨立能力與否則我國民安可不有所表示政府旣無力以獨爭又安得不以民意之表示爲其力爭之後援爲地方官者當深知此義依據國民表示之誠意以代爲宣達而不當抑止其表示使人譏我無民意也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由譚　小說特刊（第二十四號） 
論文 
[小說作法大要] [  張舍我]  
　　短篇小說最要之元素爲單純的感想予曾屢言之其求單純的感想之方法如何予亦論之再三今試進言之 
一叙述小說或以爲發此語者爲愚然亦有不愚之點正蓋此正初學小說者應置懷之第一忠告也此叙述小說四字雖不指示其若何叙途其故事而實已引導其應用力之處蓋此忠告所含之意爲作者之第一要事必須留意陳述組織結構之事務自反面言之則此句意義更明而顯茲說之如下 
　　毋特别注意於描寫景物描寫人物發哲理的空言求風格的精美除非作者已清晰明白叙述結構所有之精要而能使小說之題主·結果·與單純的感想（雖不必栩栩如活）明白暢曉而不曖昧 
　　初學者於此往往爲最難之功課而尤足使提筆捷書發揮其美妙之觀念於單獨的片面中者深覺困苦彼等注目之點遂不能不有時則在乎人物與結構之間或人物與地方之間或地方與修詞之間是以除非其小說之眞非常靈動活潑栩栩有生氣且結構十分簡單則往往遺漏濃厚小說感想與趣旨意味之段落及附和之事物然記者並不謂提筆捷書之作品因是而有所訾議不寗不訾議也予且常見名作家之作品大半以是而成極自然之文學自然之文學凡爲作者所當力求其到達者也則效之亦無害焉雖然使初學者而盲用其法則其危險有不可免者矣蓋名作家學識豐富經騐充足雖於事前無若何之思敲精慮而一經提筆則詳細節目紛呈心端以生花之妙筆寫之自流麗可觀而非所言於初學者也 
　　小說如一尋常之物此不能否認者也使小說中所含之情節一旦暴露於讀者一若吾華人之偶像揭幕禮西人之銅像揭幕式以偶像面貌銅像之容態示人者小說中之好文字妙轉折佳結構以及一切之附屬品皆等於可憐可惜之吉光片羽耳於小說之本身固依然如昨而於讀者安所係屬哉而不知斯正小說學作者定此小說學律例之明證也泰西小說名家作者太半曾充報館之編輯員與訪事員即不爲訪員者其初時之試作品亦必如新聞之訪稿以叙事明白暢曉能令讀者感生興味爲第一要件予於十六歲時爲北京某報訪員有詢予何職者予以訪員對莫不笑而目予其時滬上爲政黨軍事中心點予以要聞報告京報而予之訪稿竟登入要聞欄稱予爲特别訪員焉予不敢自謂小說作者而習作小說則爲時已久而今日之能率爾操觚者多作新聞訪稿亦有力焉以此推之吾人「叙述小說」之律庸或無悖乎且常人往往以爲訪員所得之事皆爲人生中之實事彼以熟悉人類心理故能作有價値之小說此說也半眞而太半爲假訪員明事物之眞相實在勝於魚婆走卒固也然專門之學術與經營其當事者之洞明人類心理事物之深淵亦豈一般訪員所能及如一般之醫生·律師·警察·商人·侍役·司閥者其明白「事物之眞相」"ＴhingsasＴheyare"實較訪員爲透澈蓋若輩皆置身其中或目見其事之證人而訪員則只以其所見所聞與彼等之所試騐者記錄之耳然何以醫生·律師·司閽者·叙述之小說若是其少爲小說家者若是其罕覯而由訪員或編輯訪稿者所作之小說與成功小說之作者之多耶此蓋由於報館中人得益於其編輯刊行「故事」與「實事」不問其情節之若何無修飾·無美麗·無精神而必須逐日付之排字人若是則日積月累於不知不覺之間彼已得作小說之第一要素矣 
談叢 
[小說叢談（十八）] [  寂寞餘生]  
　　洪都百鍊生即劉鐵雲著有老殘游記兩卷與文明小史孽海花爲當時三大傑作之一書中有北拳南革云云說者偁之曰預言家實則作者滿腹經綸對於治河尤具卓見其自序中有碁局已殘吾人將老老殘云者初以爲作者自况不知其指黄河言也書中寫大明湖風景較讀林畏廬明湖泛雨記尤爲雋永又如桃花山之虎與施耐菴景陽岡之虎可謂工力悉敵而記玉大人誣盜等事多補史乘之不及不厪文章優美已也（玉大人·名賢·撫山西時·虐待敎士·令兵丁汚女敎士·庚子之役·卒死於難·其守曹州·大得賢聲·則爲世人所不知·幸賴老殘游記·爲之傳出耳·）其叙言中有云吾人生今之時有身世之感情有家國之感情有社會之感情有種敎之感情其感情愈深者其哭泣愈痛此洪都百鍊生所以有老殘游記之作也其懷抱可知矣今坊間有老殘游記續編内容拙劣定係譌本而以老殘爲預言家事雖欺人而淺之乎視老殘矣 
文苑 
[詩的小說] [  吳]  
　　賣瓜人 
　　街頭賣瓜人朝朝止我門筠筐累累瓜未大一頭筐空令兒坐爲問何由爾具言兒母死保抱更無人肩擔共入市清晨起兒驚啼日暮不歸兒苦饑兒不得腐飼餺飥夜深無燈抱兒宿雨多瓜少愁今年日食而外無嬴錢朝朝暮暮赬雙肩如此養兒眞可憐君不見清泉浮出甘瓜綠豪貴方誇飲河朔 
　　右詩清吳慶坻作先叙見一頭筐空令兒坐之情景下鄕甚易見大率爲江北婦今此云賣瓜人又是男也可憐可歎後叙聞如此養兒眞可憐一語已盡忽然轉出君不見清泉浮出甘瓜綠豪貴方誇飲河朔再從對面人加以煊染襱出自己愈覺貧富苦樂之不均是此篇立意處讀了此篇在今日有不得不令人想提倡兒童公育我聞之上海有孤兒院孤兒可許入内惟須有力或曾捐助者爲之介紹否則無效孤兒院之建設如是是又令人不得不想改良之術者願諸大善士之留意也 
雜話 
[小說談屑] [  紓庵]  
　　小說之最難者在於感人入骨無怪感人之作殊不多見余幼時嘗閱三國中之昭烈紅樓中之寳黛覺其感人之深往往零涕自念閱世未深所以善觸情感不敢述諸於人以取訕笑比來人事滄桑飽經世變私謂當不如前善感及我展卷更讀其事則仍迴氣蕩腸依然猶昔始悟感人之筆不因閱世深淺而移易也 
　　毛柏桑小說馳名世界大抵感人深耳瘦鵑譯其所作不論其爲倫理愛情社會至情至理寫至極地無不使人愴然感動短篇小說大王當之無愧 
　　或有詆聊齋含脂粉氣不知聊齋能以傳世半在脂粉耳蓋聊齋紀如許男女情愛艶麗之句未犯重複足見留仙之才且其所寫男女之事悲涕嘅嘆類皆深有含蓄非徒以寫男女情事見長然世界情事沙走雲飛變態百出却有如此書中所紀之事又有病聊齋乃廣義的小說非狹義的小說僕謂狹義之作易於廣義譬如世人入於酬應塲中其能對於來客面面俱到始稱能幹若但能博一方之歡迎未便稱爲勝任愉快故廣義之作觸處生情夭矯如龍非具博藝弗能爲力善讀小說當知其然 
　　文章窮而後工小說亦然作小說者其人迍邅抑鬱則其所寫之事必有驚人之處若人於得意時作文必染俗氣旣俗其文烏可入目 
　　長篇小說勢必牽扯旣經牽扯遂多糟粕神氣煥散閱之無味短篇製作簡練結實較有精神作者旣易爲力而讀者復省腦力若製長篇作者旣費腕力而閱者亦須心力故今小說趨重短篇斯實兩方經濟之道然搆短篇佳作亦殊非易也 
瑣錄 
[說林拾雋] [  范存忠]  
　　少年之女默愛在中經人發明轉成羞憤 
　　男女同舟即上界愛神之暖榻所播情種立時蓓蕾 
　　天下少年人於第一次向淑女求婚其狀實如犯重僇 
　　天下人於樓窗燈影中望其情人此人生至適之事而其中仍存遺恨者則咫尺蓬山不能接也 
　　女子品格原無屈就之時及至情誼篤深則渙然無復定力縱有宿學之律師及精明之問官具絕大鑒衡亦不能洞見男女之隱而隨時判其情絲之幾許 
　　凡人到得意時恒追維其失意之日蓋到富貴之極地則貧賤之極地又往往因而棖觸天下憂愁與安樂實二花而一蒂者（以上玉雲畢痕） 
　　雪膚花貌匪特難恃果一夕殷憂一夕小病立足毁喪天下夫婦反目一次而愛情乃愈深 
　　天下墜險之人亦正有出險之計勢險而謀亦險（以上薄倖郎） 
小說 
[一握手] [  側帽逃禪]  
　　入春以來事冗且病搦管爲文苦不得閒四月復經鉅變憂心怔忡我志始惰而今而後方知情之不可蹈少年之無可與女子暱也日來薰風扇陽新篁搖翠冉冉流光又初夏矣高樓閒居悵觸舊游一腔悲緒嗚咽何從頃郵者來得一束則友人某君所遺讓余之爽約兼促爲其成斯篇余讀罷不禁泫然蠶涕嗟嗟我復何心能爲人狀述情事耶納蘭性德曰心灰盡有髮未全僧其余之謂與顧吾友之請在於昨歳督責之函爲數可四欲拒不能無已其一爲記之吾友者姓氏余不能白爲洞庭山人幼負大志努力讀書每爲人所欽遲性尤嗜吟咏和作甚多余那去秋經友人介始識之相見之下頗爲心折蓋此君固翩翩少年也辭令之妙秉性之雅俱足令人怡然余觀其狀甚慕其閒淡尙未知其亦有一傷心史在客年之冬余將言旋彼留余談兼厚賜靦顔述己事屬爲記之詳用以警世之父母焉其言曰余一傷心人也十餘齡入中校讀書而外不知有所謂情知之而不悉何所用顧日夕沉汨於哀情說部中一篇甫竟涕泗縱横而世之父母謬於己見强爲兒女訂婚余尤深恨學侶笑吾痴謂一書竟賺君清淚如許亦可哂矣余亦置之余中學卒業時以困於資奉堂上命不得不治生人之産乃棄學服賈賈人知余之能書也委以文牘一席焉故終日繕函件而外頗多餘時心亦安之孰意與彼一面之緣竟成終身之恨春蠶自縛情豈可蹈耶吾言此吾心碎矣先是有某君慕余詩時來瀹茗長譚余以腹中所知者悉以告之後某君告余曰余有表弟供職商界其婦頗落落大方曾畢業某校能文善詩於治家而外吟稿良夥君亦騷壇健將他日多暇吾將爲君引見君意云何余曰敬諾私意此女士殆深閨吟咏得力於家敎或係謝道藴流不然入學校數年安得此學耶逾一日某君來導余往余亦受新思潮洗禮之青年也女子爲友本不應視爲特異遂坦然往至則某君之表弟已先在整裝速客狀殊恭敬余觀其表弟著西服微現獷悍之色或以余在故爲歛容亦未可知俄而其夫人出體態輕盈鞠躬爲禮余斜睇之固儼然仙人也吾儕少年雖矢志無他願交女然値此社交未公開之先何可夷然自適故余見此夫人後即垂余首彼亦赧然無語某君即曰君友善爲時弟婦亦如之今二人可訂爲文字交矣語畢其表弟亦曰甚善拙荆家居嗜詩余又賈人不解此先生能時加指正乎余遜謝不遑嗟嗟此一見竟惹起吾人之寃孽矣逾一週某君又邀作半淞園遊園在高昌廟附近地接浦江濤聲可聽一邱一壑均足以陶情悅性小艇浮波柳陰映麗誠軟紅十丈中之名勝地也是日彼美亦戾止余於是始得親接其聲音笑貌與譚韵律之學李杜飛卿均中肯綮其夫與某君均不甚解目余等而笑曰我儕其類木人乎幸大雅勿見笑也余謙讓久之在理余以朋友資格勿應墮入情海苟不幸而如此余寗非名敎之罪人乎然而所適非人温存不得潘衛久鰥難於求偶亦人生最不得意事也縱使羅敷有夫所天爲尊但使君無婦睹彼能無耿耿乎自是吾二人墮於情網永無再脫之時是夜余輾轉不克成寐迴彼美苟不有意垂青何必屢屢顧盼歟郵筒傳書感情益洽某君知吾二人酬和殷勤遂函其表弟倩余爲其婦主講庶余竊喜又滋懼喜得日睹彼美懼則將何以善其後耶果爾吾復何能自已 
　　彼爲某女校畢業生詩學乃其特長迫於家庭金錢之觀念深遂嬪此傖俗清夜捫心痛哭不得所天固一大腹賈時作冶游櫻花架下長繫青驄彼自怨自艾乃發之爲詩語多凄絕令人不能卒讀余自是每日一往問寒問燠格外温存稚子牽衣呼叔不已此情此景余豈得片時忘耶惟余以高潔自命久亦覺此匪當欲逕絕之以免日後之不得良果顧彼婉囀嬌啼乃令余不忍余一秉良心端謹自持此時亦不得不悲紅絲老人之播弄恨不相逢未嫁時也幸其夫尙無疑我之念某日傍夜暮景蒼茫余授書竟將即行彼掩面泣曰我心隨君去矣吾之肉體雖爲家庭所售然而精神固已屬君也余大駴且駭歎久之乃凄然别余思之余重思之余與彼絕矣緣作書告之招再游半淞園維時正好春天氣繁英娟妙萬綠叢中欵步而深自欷歔者我與彼也盤桓一日决絕無從久之余忽毅然曰我儕可以别矣彼沈思久之慘然曰其一握手了此孽緣可乎余欣然曰諾彼於是出其柔荑余堅握之久久勿釋 
　　側帽逃禪曰余友之所述實事也余亦情塲失意人作此益有所感紫羅蘭庵主人曾寓書於吾願共懺之余今後當多爲懺情之作以誌吾過以告未來之少年 
[自由談之自由談] [  鵑]  
　　個人操守之堅否是關於平昔之學養嚴守心壘寗能爲外物所動若徒歸罪於小說謂足使人失足傎矣西方小說每一國無慮千萬種以言情爲尤多未聞其社會因以墮落而吾國之犯姦殺案者反多不識字之流烏乎可以思矣（惟小說之描寫淫慾者自當排斥之） 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第九十一期 
[一週間世界大事撮要（圓）]  
　　英國帝國會議討論英日續盟問題 
解决英國對外政策之帝國首相會議已於二十日開會矣所謂不列顚帝國ＢrjtishＥmpire者包括大不列顚愛爾蘭聯合王國ＵnitedＫingdomofＧrearＢritkainfandＩreland坎拿大ＤominionofＧanada南斐聯邦ＵnionofＳouthＡfrica澳洲Ｃommonwea 'lthofＡustralia紐絲倫ＮewＺealand四自治殖民地印度帝國ＬndianＥmpire及其他羅列於全球之一切皇家殖民地ＣrownＣolony保護地Ｐrotectorate而言此屆帝國會議四自治殖民地之首相及印度代表列席焉則其完全國家之資格已經確定而可以與母國分庭抗禮矣（巴黎和會及國際同盟亦有其代表）又觀坎拿大之將派遣駐美公使則殖民地之已可列入國際之林更得進一步之承認矣此則本屆會議之爲帝國間相互的關係造成一新紀元者也 
　　對外政策之待决於帝國會議者莫重於對日與對美之關係對日關係結晶於英日續盟問題觀開會第一日首相喬治之演說曰日本在大戰期内力助英國此功不可没故宜保持良好之友誼曰東西人種文化歧異之畛域宜化除之各殖民地首相之於英日續盟問題則惟鰓鰓焉以其或將引起對美戰爭爲慮如能明白免去對美戰爭之可能性當然極端贊成是故此屆帝國會議之於英日續盟無論事前所發表之非正式意見或會塲内之演說對於十年來日本在遠東之動作若何竟無一語提及吾國政府之聲明國民之抗議更不値掛齒彼所稱道者日本之若何忠摯於同盟也所顧慮者恐一旦美日戰爭而英國將牽入對美戰事也故大倡英美合與軍備限制之論以袪美國之疑復擬在將來續訂之盟作約中載明日美間兩國間如有戰爭英國不能舉兵抗美之條文以表示英日續盟絕無聯合防美之意味蓋如是則美國無所用其反對美國不反對則舉世界各國無有能阻遏續盟之進行者矣 
　　英國鑛工直接投票解决是否接受鑛主所提之新條件已誌前刋十七日發表投票之結果反對接受者竟占三分之二以上之多數於是礦工繼續罷工矣其幹事部幷擬運動其他職工聯合會表示同情舉行全國總罷工惟是後勞工界並無何種新發展云 
[美國模範信託公司條例] [  葛錫祺]  
　　近來滬上信託公司雲興主持者與競買股份者對於信託公司條例或有未甚明瞭者茲就鄙人讀書所得條舉於左 
　　西曆一九一三年美國銀行公會總顧問篤瑪斯披篤吳氏草創信託公司條例其大意如左 
　　第一條信託公司之資本總額應如左 
　　（甲）人口在六千人以下之都市應有資本美金五萬元 
　　（乙）人口在六千人以上五萬人以下之都市應有資本美金十萬元 
　　（丙）人口在五萬人以上二十萬人以下之都市應有資本美金二十萬元 
　　（丁）人口在二十萬人以上三十萬人以下之都市應有資本美金三十萬元 
　　（戊）人口在三十萬人以上四十萬人以下之都市應有資本美金四十萬元 
　　（己）人口在四十萬人以上之都市應有資本美金五十萬元 
　　第一項信託公司不得有二種以上之股份 
　　第二項信託公司非俟股本繳納之後不得先有關於營業之舉動但關於設立之舉動不在此例 
　　第三項信託公司俟前項股本繳納後經理會計書記須忠誠立誓並必須經銀行局長之批准 
　　第二條信託公司須常備存欵總數之百分之十五之準備金 
　　第一項準備金之百分之四須以美國通用貨幣常備於公司中其餘數額根據國立銀行條例即以存放於指定準備市或中央準備市中所設之信託公司州立銀行國立銀行中之存欵爲準備金亦無不可 
　　第二項信託公司之準備金不足法定準備額時不能爲籌足法定準備額而做押欵增加負債或分派紅利 
　　第三項銀行監督官對於不足法定準備額之信託公司須與以警告於旣發警告以後三十日以内該公司仍未能籌足法定額時監督官得停止其營業 
　　第三條信託公司對於銀行監督官每年必須有五次以上之報告 
　　第一項本項報告根據會計員之宣誓遵照銀行監督官命令事項及程式於監督官指定期限中之信託公司之資産及負債狀况詳細陳述 
　　第二項前項報告信託公司須於奉命後十日内作成提呈銀行監督官且須公布於該公司營業所所在地之報紙上而此項所登報紙亦須依據監督官所指定者 
　　第三項信托公司如違背銀行監督官之命令不提呈報告書則每展遲一日罰美金十元 
　　第四項銀行監督官得於每半期或臨時在信託公司職員之前檢查其帳簿及其他憑證以考核該公司執行業務有無遵照法律 
　　第五項銀行監督官於檢查信託公司内容時得令職員宣誓時或可用合法之手段要求提出證據以證明事實之眞僞又如遇信託公司拒絕報告之義務時得借力於裁判所以審查之 
　　第六項裁判所如遇有前項案件時得票傳信託公司職員以調查其事實職員未將命令事項詳細陳述之前亦得覊留之 
　　第七項銀行監督官對於第四五兩項非遇有必要時不能將檢查情形發表 
　　第四條信託公司之高級職員於在任期間必須爲美國之市民其四分之三於信託公司營業繼續進行之中不能不住於該營業所所在地之州内 
　　第一項信託公司之高級職員須購有公司股份十股以上其因資格股份之喪失及因其他原因不能符合高級職員資格時則其高等職員資格自亦同時消滅 
　　第五條信託公司之高級職員會應檢查公司賬簿文書要件並一般營業狀况有無變化以及關於資産負債之情狀與銀行監督官所命令諸事項此項檢查必須於有委員三人以上之委員會執行之但高級職員會亦得延用助手以輔助之 
　　第一項本條檢查完畢之時高級職員須於十日内編製檢查報告書存公司備查再繕副本一份提交銀行監督官倘高級職員不於指定期限内遵照程式編製檢查報告書時則於未提出以前每一日罰美金百元 
　　第二項前項罰欵當根據官選律師以州會計官之名義對於信託公司所提出之訴訟而徴收之 
　　第三項依據前項徴收之罰欵充銀行監督官公務上之費用 
　　第六條信託公司得接受期票之存欵又得以期票支付欵項同時又得與存戶磋商利息但總存欵負債不得超過資本金額剩餘金及公積金之十倍 
　　第七條對於信託公司之個人法人及其餘團體之負債總額必須在信託公司之已收資本金剩餘金及公積金之十分之一以下 
　　第一項本條之限制對於有擔保品之放欵不適用之但擔保品之價値不能不有超過所放欵額十分之二以上之市價 
　　第二項前項有擔保品之放欵决不能超過已收資本金剩餘金及公積金十分之二以上 
　　第三項信託公司不能以本公司之股份爲放欵之擔保或折扣 
　　第四項信託公司對放公司高級職員一人做放欵時其金額不能超過公司資本金剩餘金及公積金之百分之五又對於職員全體做放欵時無論如何不能達資本金剩餘金及公積金十分之二以上 
　　第五項對於高級職員一人所做之擔保放欵必須在資本金剩餘金及公積金之十分之一以下 
　　第六項違背本條第一項至第五項之規定時信託公司應處罰美金五百元以上三千元以下 
第七項信託公司職員違背本條各項之規定因而公司受其損失時則公司得依據民事訴訟法對於職員要求賠償右項犯規之職員時或亦應罰美金百元以上或一年以内之徒刑或竟得罰欵與徒刑同時並處 
　　第八條依據本條例經營信托事業爲一般所公認而又隷屬於銀行局長監督之下之信托公司以外之個人同行法人欲圖表揚自已之事業有引用信托字樣或借用信托公司名稱者槪在禁止之列又個人同行法人經營事業之地點及其事務所亦不得與信托公司用在一處又不得散布印刷品使公衆或銀行監督官誤認爲其信托事業 
　　第一項違背本條規定者應處罰美金百元以上千元以下 
　　第二項銀行監督官遇有違背本條之嫌疑時得檢查個人同行法人之帳簿及其他文書並得票傳個人同行法人宣誓之後再從事於檢查 
　　第九條信托公司之帳簿自總清簿以次均須特别定製 
　　第一項信託公司由信託營業所得之資金及其他財産均須與原有財産分離不得混而爲一若將信託資金以存欵形式存放於銀行時亦必須作爲信託資金存入之 
　　第二項信託公司做信託資金之投資時則於擔保證書上必須將「作爲受託人遺言執行人遺産管理人監督人紛爭財産管理人之投資」之意記入同時又當於該帳簿上記明之若投資物發生變動之時同時又當於該信託計算書上記明務使一目了然 
　　第三項依據前項之信託資金之投資或放欵除遵奉政府命令之外於投資之前不能不先經高級職員會之承認 
　　第四項信託公司遇有特别訂約之處可於訂約後經過六個月期間之初將半期間中關於資金之接受及投資之詳細情形編製表册使委託人受益者明了關於信託資金之一般狀况 
　　第五項委託人受益者接受前項表册後如於六十日内並無異議則該項表册即得認爲正確但對於未成丁者及無能力者不在此例 
　　第十條除對於不動産抵當之放欵外信託公司爲委託人受益者起見或爲實行信託事務起見不得購入公司所有擔保物及其他財産 
　　第十一條關於信託資金之投資限於信託契約證書中無特别規定者則對於抵押證書及本州中不負債之不動産亦得投資但其額不得在不動産額二分之一以上 
　　第一項根據本條之信託資金之投資包含以下各項（一）美國州城市鎭及其他公共團體所發行之抵當證書公司債劵（二）根據州法之貯蓄銀行之公司債券股分單及其他公債凡此皆屬公認爲合乎法律之投資者（三）對於可存託於設在本州之信託公司或貯蓄銀行之公司債務股份單及公債之投資 
　　第二項當實行前項之投資時信託公司對於委託人或受益者應以相當之注意及誠意盡其執行之義務 
　　第十二條信託公司之高級職員及其他一切人員或於營業有關係者不特須一一根據法律且對於委託之信託事務之内容及經過有嚴守秘密之義務 
　　第一項違背本條之上等職員及其他一切人員應課罰金美金百元 
[中國銅質輔幣之槪論] [  鯁]  
　　西人之論吾國小銅圓者輒曰是可以代表公衆貿易之媒介物也是可以使物價有劇烈之漲落也非惟此也日後實足影響進出口貨物之價格也或有疑問以爲决不如斯之烈者然悉心研究則有盡然者在焉茲摘譯本埠租界電車公司總經理麥考爾之言以貢諸留心商務經濟者之前 
　　麥氏對於銅元一項從事調查已數年於茲凡質地之優劣重量之增損以及流通額之多寡無或遺漏近因輕質銅元市之發見日多故不殫心力以平昔研究所得詳爲說明並編成表式以比較各種銅元之狀况亦可佩矣其言曰 
　　自一九一九年伊始新銅元始發現於本埠其分量大半極輕計自一九一九年二月始至一九二一年三月止其流通額增加之數幾近七倍茲特列表以符奉實 
　　年月輕質銅元在銅元全數中流通額之成數 
一九一九二月百分之二·七○ 
三月百分之三·四四 
四月百分之三·二八 
五月百分之三·三二 
六月百分之三·六三 
七月百分之四·○七 
八月百分之四·八三 
九月百分之五·○五 
十月百分之五·一二 
十一月百分之五·一七 
十二月百分之五·一八 
一九二○正月百分之五·二四 
二月百分之六·一四 
三月百分之六·九八 
四月百分之六·八九 
五月百分之七·六四 
六月百分之七·三五 
七月百分之七·六八 
八月百分之七·七三 
九月百分之七·六八 
十月百分之七·五六 
十一月百分之七·五○ 
十二月百分之八·四四 
一九二一正月百分之一○·○四 
二月百分之一一·八四 
三月百分之一三·○六 
 
[美國尼加拉加瀑布水力發動之電機]  
　　查上表中以本年二三月之增加率爲最速蓋二月上旬有南京造幣廠運來一分銅元一百萬枚之故也此項銅元俱係新鑄其質劣其紋粗且式樣不一面無西文字其重量較輕於舊銅元約百分之十此外新銅元之陸續運來者動以萬計至外埠各處有因通用二分銅元而其增加額甚於本埠者亦往往有之嘗調查全中國一分銅元之流通額在一九一五年約有二百二十萬萬枚若照上列之表推算則現在應再增前數百分之十四即增加三·○八·○○○·○○○枚也 
　　二分銅元二分銅元其害尤烈試觀漢口地方其値較一分銅元更賤平常一分銅元每一百五十一枚可易一銀元而二分銅元須一百六十二枚方可易一銀元則市價與本價之比例一分銅元有百分之五八·三而二分銅元祗有百分之四八·八名爲二分而其價反較一分爲低豈非奇事所幸二分銅元不適用於上海否則愈見不堪矣 
　　鼓鑄銅元之利益銅元之所以充塞市上如是之多者實因鑄幣之有利可圖也查自歐戰以來銀價飛漲而銅價亦繼漲故鑄小銅元其利益較鑄銀幣爲鉅查一分銅元每枚可得純利○·一一六而二分銅元每枚可得純益○·二五七今若有銅元三·○八○·○○○·○○○枚則其利可得三百五十萬元觀其鑄造本金極微而利益頗厚無怪造幣廠之以鑄銅元爲惟一之妙策也小銅元流通額旣如上述之多其價於是大跌茲將兩年來滬上小銅元市價漲落之比較列表以明之 
一九一九年每洋一元換銅元數目一九二○年每洋一元換銅元數目 
正月一三二·一二正月一三六·二七 
二月一三四·六七二月一三五·○六 
三月一三五·四三三月一三七·一八 
四月一三五·二四四月一三七·五九 
五月一三五·三一五月一三八·○八 
六月一三五·八六六月一三八·三一 
七月一三五·九六七月一三九·三四 
八月一三六·一九八月一三九·七五 
九月一三六·四三九月一三九·六五 
十月一三六·五六十月一三九·八七 
十一月一三六·五一十一月一四○·四二 
十二月一三六·一八十二月一四一·三六 
一九二一年 
正月一四一·三五二月一四三·五○ 
推而言之全中國亦受害不淺甚有較上海爲尤烈者茲就下列十二大城統計小銅元市價之高下再列表明之 
城名一九一八年十二月銅元兌價本年二月銅元兌價增加平均率 
厦門一三二·七七一四三·三○一○·五三 
常州一三三·三一一四三·三○九·九九 
烟台一三四·七○一四五·七○一一·○○ 
鎭江一三四·○七一四四·四○一○·三三 
福州一三一·九○一四三·六○一一·七○ 
杭州一三二·○○一四三·○○一一·○○ 
漢口一分者二分者一三八·四七一四八·一○一五一·五○一六一·二○一三·○三一三·一○ 
南京一三四·三○一四五·○○一○·七○ 
上海一三二·五七一四三·七○一一·一三 
寗波一三一·七三一四三·五○一一·七七 
蘇州一三二·六五一四三·○○一○·三五 
天津一三七·八二一四八·四○一○·五八 
綜觀上表漢口之增加率獨烈蓋鄰近有造幣廠故也近年因鑄幣日增而銅元價隨之日跌一日將來不知伊於何底也 
　　美之某著名政治經濟家曰工資之增加常較物價爲緩且終無公平之一日此其故在於工人俱不知經濟情形且不能設法保護其本身也故金融低落時受損者惟勞働界爲最甚嘗考中國社會勞働界之工資大半給以銅元迨銅元價低落時工人又不能多得工資以償其損失工人旣受此等損失於是日用不能瞻給而因之亦無力購辦物品換言之工人之購買力減低於是釀成物價高昻之勢夫以中國大半人民如是之貧而輔幣價格又大跌則社會生活程度安得不因之而高乎今者當局專營私則减低銅元造本濫鑄運用是徒害及其人民耳况連年水旱飢荒頻仍民已不聊生而益以銅元流通額濫而無限其何能堪苦矣哉中國之小民也牛津大學某經濟敎授之論低落貨幣曰貨幣有跌落之一日即有不能抑制貿易及社會上凡百商業授受間受困之一日其害能日甚一日年甚一年以至於無窮受惠者惟若輩投機家而已耳又美國某經濟家之言曰凡有一定價格之貨幣一旦其價低落社會上無論何種人皆受金錢的損失甚則受名譽上之損失就中國而言則受害者當然係貿易界而商業活動之精神亦以凋零矣故曰貨幣之低落即使百業退步也金融不振之國如中國者則阻其國澎漲之勢力猶使時針之倒行也中國近年來計畫創辦新事業者設立新工廠者亦頗不乏人祇以舶來機件價値昻貴故皆視爲長途設其工廠將來收入全恃小銅元而小銅元之市價又如是之低一任少數官僚之把持則投資之冒險地位爲之增加故現有事業之收入以銅元爲單位者（如電車公司等）其情勢豈非可危此所以新事業之難發展人民公共利益之難加多也 
　　就國外貿易而言則因銅元市價之低落而人民購買力爲之薄弱因人民購買力之薄弱而國外貿易爲之減縮其關係豈淺小哉 
　　上述云云其致弊之由實起於政府縱任所致在政府以爲有利可圖而實則得不償失蓋人民因受銅元跌落之損失而不能償購買貨物之價則反抗力所及者必在政府大抵一國利害之所及人民與政府同享之同負之未聞人民被害而政府獨能無虞者亦未聞政府受惠而人民無利益者苟人民間因銅元跌價而購買力薄弱則政府收入稅欵必見損色此無疑義者也故曰中國金融之紛亂若不早日整理則其危險正未可量也 
[美國議員團視察中日韓三國之報告（十）（七）]  
　　余之演辭旣竟主人致謝意且稱余立論之公允然未有起作答辭者二三日前澀澤子爵訪余訪皇家旅館余亦嘗告以今日所宣之辭意惟較簡略耳余有一層意見曾向澀澤子爵面述之以其無涉於加州故演說時未曾提及司邁爾氏於余演說之前亦涉及此層今以余爲澀澤子爵言者爲諸君（指美國國會中人）復述之 
　　「猶有一層爲余所願言者吾人之稍知日本者以爲諸公（指日人）常傾向和平諸公所願者爲振興日本之工商業與美國及其他各國締結良好之情誼鞏固和平以致日本於强盛之域而享和平之幸福公等爲日本政府强有力之領袖固無疑也然余等深悉除公等而外日政府中有一派人物其權力較公等爲强而能操縱日本政府之行動此派人物軍閥是也彼等壟斷日本之外交政策其所施手段爲公等所不願贊同提倡者然彼等旣施其所抱之政策令公等盡其智能以向各國解釋之文飾之日本軍閥之武斷妄爲實出於其應有權限之外矣』 
　　前語旣竟余幷向渠述吾美國會於承平之時常澡財政之施予權以制軍人 
　　爵士答謂日本軍人勢力已漸見消殺往昔彼等固甚專横近年以來其權勢已較前大遜矣然爵士未嘗謂余之意見絕對錯誤也照相結婚一事余亦爲爵士道之彼謂此事自上年五月以來已經禁止矣余於加州問題亦嘗於某筵席間述及之今旣盡情宣布心中如釋重負日本人士聆余言論頗不愜於心然臨行時猶歡然道别也 
[（三十二）鎌倉大佛像]  
　　九月十二日晨余往游鎌倉·自東京乘火車兩小時可達地址濱海風景絕佳有古寺神龕貴爵顯宦之别墅及天皇之避暑宮當十三四世紀時日皇建都於是日本有大佛像三尊鎌倉大佛像亦其一也高五十呎據奈良大佛僅低三呎半耳像在露天其座爲花崗石製後有古樹成蔭佛眼經四呎爲純金製像鑄於一二五二年距今七百年弱歷代膜拜其下者數百萬人矣 
[三十三　　星期日午後帝國旅館中得有消息謂Ｍadawaska號將於次日即九月十三日四時自横濱啓椗上午十時有專車載吾曹至横濱日人歡迎團陪送至埠他人則在東京車站珍重送别 
　　旣抵横濱即至埠頭登輪送行之日友有流淚話别者碼頭上美日人士擁擠不堪而輪船啓椗出港矣俄頃間駛出東京灣大小島嶼掠船舷而過皆極引人注意及入太平洋則已日落虞淵矣回顧友邦惟於暮色蒼茫中見一二濱海都市暗淡之燈火耳（完） 
[西人論中國財政界領袖人物（紐約大學政治行政敎授眞克士Ｔ·Ｗ·Ｔenks著）]  
　　中國金融機關與銀行事業進步一日千里實爲近今中國革新之要端二十年前中國銀行業陳腐敗朽即在滿清晚年雖已漸漸廢棄舊制而其進步則極緩也所 
 
 
 
] 

Page 19

 
 
謂舊制在當日固尙完備而究不足以供新中國之需要也至在今日則人材輩出論其才能與美國之財政專家不相上下以之措致本國銀行事業自能勝任愉快中國新設之銀行眼光遠大團體堅固致使美英法日四國合組之銀行團亦得與一代表中華民國金融界全體之本國銀行團相對待此則斷非舊式銀行所能企及者也 
當拳亂之後余曾充國際匯兌委員會之委員因得實地考察中國之金融狀况凡在通商口岸以外皆遵陸而行或乘馬或乘車或乘轎所過城市幣制不一不得不携帶元寳式銀錠至一地則易當地通用之錢幣其紊亂之情形誠非身歷其境者所能懸想而知也 
　　中國官吏如論其對於近世財政問題之智識則猶如中古時代之人物也二十年前所遇華人如語以繁複之財政問題則非經百端譬解必致瞠目莫知今則稍明事理之華人咸能洞察本國財政狀况是故苟與今日之中國財政家接談即可知華人對於財政智識進步之速也張之洞者文學上之識見與政治上之經騐確高人一等然其論幣制銀行與匯兌問題則自作聰明多方曲解與近今之周自齊徐恩元陳錦濤等不可同日語矣 
現在中國財政界之人物可區别爲二類一爲前輩人物其受學也或在本國或在他國皆富有經騐者一爲新進人物皆具有專門才能今已漸次佔有重要位置前者自前清時代已露頭角十數年來歷執政治上財政上大權其地位極爲鞏固其代表人物若周自齊者雖非專門人材而亦富有泰西新學熟悉財政實况故爲世界財政界人士所推重若梁士詒熊希齡錢能訓等均爲中國政治界幹練人物亦曾入閣爲財政總長熊錢二氏並曾爲内閣總理陳錦濤者最有名之財政與銀行專門人物也在南北政府曾數度爲財政總長並出席於海牙和平會自其學術造詣上觀察即以與泰西財政專家較衡亦不必减色也至於第二類新進人物之現在執有財政大權者爲葉恭綽李士偉潘復王景春張弧徐恩元諸氏徐恩元今爲中國銀行總裁學於英倫精幣制學爲近世有數人材中美兩國銀行業之結合徐氏與有力焉 
　　至在社會方面因實業與銀行業之更新亦復人材輩出克肩重任聶其杰者家本擁巨資而獨能斥私財興公益在上海所辦之商工業其取法之新頴與泰西如出一轍張謇氏於中國工業之發達河渠之濬治以及其他種種急不容緩之興革影響最大中國舊式學者亦能在新事業上有建設之能力觀張謇氏即一例也美人有言曰南通本爲無足輕重之小城今能在江蘇地圖上佔重要之位置者張謇之力也除此二氏外社會上新人物不勝枚舉今皆能在銀行與商業界上引用泰西最新之學理推廣中國之商業範圍幷革除商界上之舊習慣今中國之舊式金融業已漸衰微故華人之將收回外國銀行所佔之地盤其爲期當不遠矣 
中國之國家財政界上旣有新人物秉新眼光整理一切而社會之金融業商業又能竭力採用西法此即未來中國新財政之基礎也 
[九年度通商各口貿易總論（五）]  
　　進口本年進口洋貨凈數計値關平銀七萬六千二百二十五萬二百三十兩如以本年平均匯率每關平銀一兩値六先令九辨士半合之金鎊爲二萬五千八百八十四萬七千四百七十四鎊超過上年爲一萬一千五百二十五萬二千五百四十九兩其故大槪因春間定購之數非常之多彼時貿易尙在極盛之際匯率正達最高之點而貨物適値昻貴之期故於關稅上觀之爲數殊可稱意但商人未嘗因以獲利何則試觀以下數段即知本年進口貿易確有不旋踵而已蹈入危機者雖富有經驗之人深信銀價之漲高必能堅定不移引爲樂觀殊不知經濟上之受損所在皆是查進口洋貨凈數七萬六千二百萬兩内以棉貨類佔二萬四千七百萬兩五金及礦石類佔六千二百萬兩其他重要貨物則爲煤油佔五千四百萬兩紙烟佔二千二百萬兩機器亦佔二千二百萬兩棉花佔一千八百萬兩人造及天然靛佔一千六百萬兩 
　　鴉片洋藥僅有由大連膠州租借地運入者本年計有一百三十六擔二十斤上年一百五十六擔前年三百三十三擔此爲關册僅有之紀載將謂華人烟癖均已戒絕恐未必然蓋確信罌粟一物仍有數省私行種植此外由外洋私運入口之洋藥爲數亦覺不少因其易於夾帶雖賴關員檢查綦嚴而尙有力莫能及之處茲將近四年來海關緝獲洋藥嗎啡高根等各數列表於下 
　　年分洋藥嗎啡高根 
　　民國六年四月至十二月二○·四六八磅二一九磅三二磅民國七年二六·六七六磅一四七磅一五磅民國八年四八·三七五磅二一三磅一六四磅民國九年九六·六二七磅七四二磅二六四磅共計一九二·一四六磅一·三二一磅四七五磅 
　　棉織品棉貨類可閱後附之進口洋貨　即知本年棉貨類進口價値爲關平銀二萬四千六百八十一萬三千四百二十九兩較上年多有三千七百二萬七千九十二兩毛棉呢類爲五百七十五萬五千五百七十三兩呢絨類爲四百七十九萬五百十二兩雜質疋貨類爲五百七十六萬九千八百九十一兩茲將民國二年及八年九年進口之主要素棉布類如本色市布白色市布粗布細布粗斜紋布細斜紋布洋標布等貨量列表於下 
民國二年民國八年民國九年 
英國一一·七○五·四二六疋四·五九二·二八三疋五·七八四·○二六疋 
美國二·二八一·一二三疋六二二·四○六疋五六三·五八三疋 
日本五·七一六·五九四疋八·八九八·八二七疋七·○三五·四五八疋 
他國九一·七一四疋五四·五六七疋 
共計一九·七九四·八五七疋一四·一一三·五一六疋一三·四三七·六三四疋 
本年總數較民國二年仍少六百三十五萬七千二百二十三疋英國棉布則超過上年一百十九萬一千七百四十三疋日本棉布則大減較少一百八十六萬三千三百六十九疋本年疋頭市面變故迭乘當歲首時大有旺象售價頗高故春初貿易極其茂盛咸以爲獲利之厚信如所期旋有新設之外商數家以及華商多人不問財力如何紛紛定貨大帮交易俄而銀價低降匯率跌落商人中未能將匯價先期算結者實繁有徒以致虧折甚重所存之貨按銀計算尙不及原價之半於是華商有鼓動取消定單者無如英美商會對於凡有損及繕就定單之尊嚴决不附和其事此所以謀而不能有成故根本不固者鑒於計畫失敗惟有遁跡之一法此後則誠如某記者所謂不克與商場相周旋者什百其數然亦有誠實可靠之商人囚變故迭乘被其捲入洲渦者似可免予置議幸經進口洋商爲之竭力扶持俾得轉移時艱將近年終市面即略有起色緣内地存貨無多桑榆之收可爲翹企 
　　棉紗進口本年有一百三十二萬五千三百七十八擔計値七千八百六十八萬八千四百四十七兩較上年僅少八萬八十三擔英國棉紗由上年之六十六擔增至一萬三千二百六十五擔日本棉紗亦由五十三萬九百十 
七擔增至六十一萬一千二百四十九擔惟印度棉紗大爲減少 
　　五金五金及礦産類較上年無甚懸殊進口之數計値六千一百五十六萬五千一百五十七兩超過上年僅四百九十五萬六千四十兩茲將主要貨物數種列表於下 
民國二年民國八年民國九年 
紫銅二一八·一四四擔三五七·六五三擔四七六·一九五擔 
熟鐵舊鐵三·五二○·○四九擔四·九四八·五三六擔五·五六七·○○九擔 
鍍鋅鐵片鐵絲二九一·五八五擔二一六·九四二擔三三九·一九二擔 
鉛一一八·三三五擔一六五·九四三擔七三·二九一擔 
水銀六五四擔五九六擔四七四擔 
銅一四九·七○一擔二一四·○三一擔一六二·六七六擔 
錫塊五二·七八一擔一一四·九五五擔五二·一二八擔 
馬口鐵三六三·三六六擔四一九·○二四擔五八九·三八八擔 
鐵礦砂一·五九六擔六一四·五一五擔三三二·三六四擔 
查本年五金貿易其處境之難大致與上述之疋頭貨無異而結果情形亦正復相同商人於年初時始則小心翼翼繼而勇往直前爭向外洋定貨約至陰曆新年乃止至是拂逆之來莫能避免如價格跌落匯率不定年終貿易爲之均覺疲滯銷路旣已缺乏市面存貨自然甚多按之定價高出售價約有一倍幸内地存貨聞將告罄遲早之間當有銷路 
　　機器機器一項凡一國之實業發展其程度若何即可於進口機器增加之數字上覘之提及此段當爲留心中國前途者所加意查各種機器機械機件等中國銷塲日益推廣即内地之來問津者亦日見其衆民國二年進口之數計値四百六十萬兩民國八年增至一千四百十萬兩本年又增至二千二百三十萬兩電氣材料一項頗饒興味亦堪提及本年電機用途之多顯然可徴各城市中每因電力不足供不應求所有機器未免用之過度以故富商大賣咸購備細小發電機以備細小發電機以供舖用之燈火即比鄰屋宇惑有兩三家亦可分光此種發電機大約均由美國輸入以較大商舖所備者其電力之單位日事擴張在數年前每架電力有二百至四百基羅華德以爲已大而現則增至一千以上基羅華德猶以爲常聞紗廠麵粉廠訂購發電機甚多然電機之設備旣廣則電氣附件電氣裝置品以及燈泡銷場自必因之而盛查電氣附件大都由日本運入以較廉者爲尤多上等裝置品與玻璃器多係來自美國而市面上所有之燈泡幾盡爲上海大廠及和國日本國廠家之所出民國二年電氣材料進口計直二百三十萬兩民國八年五百萬兩本年六百三十萬兩 
　　雜貨類下列表内所載者爲民國二年曁八年以及本年進口之主要貨物其中多有增加而以建築材料紙烟棉花各色染料人造靛雜糧粉及紙等爲尤甚惟軍械軍火火柴煉乳糖則减去不少 
民國二年民國八年民國九年 
軍械軍火六七三八四五四兩二四九六五七八兩二四二二四二兩 
各種袋包三二○四九七○八個六七三○二七○一兩四五四七○九二六個 
一七四五九擔三三七二三○擔 
建築材料二四四四七八七兩五七八六九二四兩七九一四一二二兩 
蠟燭五○三八二擔八二三六二擔六四八六一擔 
空桶箱及全副板料六三四七一四兩三一七一六二六兩三四三○七七一兩 
米及榖五四一四八九六擔一八○九七四九擔一一五一七五二擔 
紙烟六二○九長三七千支七七七一九四七千支八一○四一六一千支 
雪茄烟三八五六五千支四九一七六千支三七五七六千支 
煤一六九○八九二噸一一七二八二三噸一二五四五三一噸 
棉花一三四七三五擔二三九○○三擔六七八二九七擔 
各色染料五四○一八二○擔三○四二九一七兩七七三○二九一兩 
人造靛三一九五七六擔一八七九五擔一五五六四一擔 
油漆及漆油七二七六四擔七二七六四擔一三四三四四擔 
雜糧粉二五九六八二一擔二七一三二八擔五一一○二一擔 
各種石腦油四六五五七七加倫二一七四七四八加倫二六○四六三四加倫 
燃料油一二○六五噸三七一四八噸七五四四七噸 
洋參三三四八一六斤二五九七九二斤二六二六九七斤 
橡皮貨品三六○五二九兩一四六一一九八兩一五三四一三七兩 
肥田料九○八五五七担一一四二一一二担八四六八八四担 
火柴二八四四八一五五羅一六五九八九四三羅八四八四二九六羅 
煉乳四八三七二○打四○二三二六打二二一○五担八九五三三打三六○六八担 
煤油一八三九八四○五二加倫一九九三○九七五三加倫一八九五八八五四○加倫 
滑物油二四四九五八六加倫五九一五四三五加倫五七七六五三二加倫 
紙七一六九二五五兩一○二一二六五二兩一四一五九一八六兩 
鐵路材料四三一七六九四兩三八八三一三九兩四一四四六一一兩 
海帶海菜六三五九八七担四二四七一三担五二六七六六担 
肥皂及材料二六八四五一一兩三三二九四二六兩三一五四六八六兩 
糖七一一一七二八擔五一八七八七五擔三八五七二八七擔 
重木料二六六○六八二立方尺二八七九二二四立方尺八六五七二四立方尺 
一○○二五二四七平方尺三八○五一四三二平方尺 
輕木料一六四八四七六二三平方尺一二三三七六四九九平方尺二○七五九四○三○平方尺 
鐵路機車及煤水車七六八六二八兩一○二九六三四七兩三四三一六八六兩 
鐵路客車貨車一一九三八二三兩四八三三二二四兩四七一五三三四兩 
汽車及載貨汽車四八五一八二兩二一五八九九八兩三四七七二一九兩 
脚踏車一二八九五七兩一六八六六四兩三四一四九七兩 
啤酒黑啤酒七二四一七七兩九二八九九一兩一○一四二八三兩 
燒酒（除火酒）九九四六四八兩一○六四四七一兩一五○六五三○兩 
郵局包裹二四一三九六一兩四六九六三九○兩四六七○八五二兩 
 
 
 

Page 20

 
 
   
 
