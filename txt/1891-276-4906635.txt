# 1891 - 276 - 4906635

 

Page 1

 
 
[第二次開印二十四史] [  圖書集成局啓]  
　　啓者本局所印二十四史紙墨精良校讐詳盡細必參酌有美畢臻是以招股之時購　者卽爭先恐後迨去冬告竣除售出股票外局申尚留書二十部現可出售每部收現洋五十六元并以購者源源而來深恐不能遍給因又續印准明年正月告成其精妙與第一次所印無殊决不稍有苟簡諸君子如來購票每部仍價洋五十元先付二十元餘俟出書時找足至從前已購　票自今尚未取書　請卽移玉來取以便先覩爲快也肅此布聞伏維雅鑒 
[中外時局扼要論]  
　　中國之與泰西其性情有絶不同處西人作事其性急遇事以速了爲快華人作事其性緩遇事類不能速了此中西性情所以大不同亦卽西人所以深恨夫中國者也卽如今年閙教之案層見迭出西人屢催中國速爲了結而至今卒未能了西人因是忿忿以爲中國不爲之了夫是以有以兵船來華之舉又欲通商於湖南又有各國自行辦理之語是皆怪華人辦理之遲緩故激而出此而不知會匪之滋閙教堂彼固並不專與西人爲仇實欲挑中西之釁而彼得以伺隙而動坐收漁人之利其所收之利則决决乎仍在中國而無與於泰西故中國之欲了此案其心實有較西人而倍急者無如心雖急而力有難施試問四百兆人數之中若者爲哥老會誰能一一指出中國此時急於辦理此案又不能立時卽了而西人則以此爲中國之咎而駸駸乎欲與中國啓釁然西人之通商於中國固期商務之日隆也若會匪之計行中西之釁啓中國勢將内外受敵干戈擾攘百姓奔逃之不暇又孰肯冐險經商巿景蕭條商人寥落有錢之人必且匿跡不出尋桃源爲避地計又誰與西人交易旣無人與西人交易則西人亦將從此失利則是會匪之計得行不特有害於中國亦未始不害及於西人此中理勢西人豈不知之而目前催辦教案急如星火是不啻掣中國之肘而傅會匪以翼也爲今之計西人當曲諒中國而勿來促迫使中國得明查密訪窮其穴搗其巢殲厥渠魁解散脅從將會匪悉數殄滅不留遺孽無使滋生此則中國之幸亦西人所共幸蓋會匪謀爲不軌搆怨於中西本爲中國之所深惡痛嫉卽無西人之促追亦且欲斷絶其根株原非故事遲緩其勢有不能急者在也顧此種實在情形中國人知之西人之在中國者亦皆知之而其國家則未必盡知也以爲匪徒固爲中國之人以中國之人而致害於西人中國國家尚不爲之卽速辦理似乎有欺玩之意故心有所不平竊以爲必須使西國欽差之駐紥中國者洞知此中情理以此意達之本國國家俾灼知中國之爲難並灼知中西之利害與中國和衷協力以除滅匪黨匪黨旣滅則中國安而西人之寓居中國者亦安商務亦得以振興所謂一舉而數善備焉若不體中國之難處而仍以性急出之則直墮匪人之術中而於中於西皆將不利各國君臣苟皆知此理當不難合胡越爲一家矣而中國出使各國之欽使亦當將此意剴切開陳於各國外部大臣使之轉達上聽如此則中外之情通而合力以剿除匪黨不難矣然西人之所最恨於中國者則有一事地方官往往深居簡出不問外事雖外間匿名揭帖四處布满謡言遍地傳說紛紛而彼在黄綢被裏放街渾然一無知覺卽有人向之告說而亦以妄談置之且更諱莫如深夫遇此等事雖不可過事張皇亦不可私爲掩盖掩盖愈甚藴蓄愈深其潰决也亦愈烈如武穴之案未發之時早有傳聞有報知地方官者斥爲謡言不足信絶不隄防毫無預備至期而果然難作此則遺誤也實甚西人之所以致恨於中國者此其最著者也夫所謂鎭定者遇事初無張皇而從容布置先事預防示人以不可測乃足以當鎭定二字若但以傳言之來指爲蜚語而唐然不動聲色不煩心神以是爲鎭定誤矣當此戎伏於莽不啻肘腋之間皆爲宼讐而猶欲以掩飾爲事以玩忽爲心則不但西人恨之卽中國亦安用此等地方官爲哉無如中國之政太寛若輩乃得容於今之世耳當此時事孔棘之際中國宜一力整頓諭飭督撫凡有此等疲玩之地方官立予叅革必須勤求治理講求緝捕能知外事不壅下情不以掩飾爲能不以泄沓爲習乃足以膺民社之寄而匪黨亦有所顧忌焉非然有官則惟求省事匪徒則日益生事西人則頻催了事國家則不能藏事吾恐天下從此多事又安得視爲太平無事也耶持其原而握其要是在乎秉國之鈞者 
[螭珥筆]  
　　雲南曲靖府平彝縣屬地方近於七月初旬大雨連朝山洪一暴注河流溢漫水經十數村田禾淹没冲偃靡遺民居之屋當其衝者大率坍塌畜物米糧隨流飄没甚多傷斃婦孺數人地方官立撥積穀捐廉先行急撫並飛報上游撫院譚序初中丞得報立飭司籌撥銀欵並委員馳往會同該令履勘災區被水田轩若干是否成災額徵銀糧若干應否蠲緩並妥爲籌撫毋任失所逐一詳切速爲禀覆核奪已將平彝被水災情馳奏黼座矣○倉棍棍紹堂在逃被獲交部訊究屢綴前報兹聞刑部廣東司連次研訊並提案内全才等犯環質李紹堂始行供認曾同花户張八等夥盜祿米倉黑檔米五次屬實餘與各犯供同自應按律科斷應將李紹堂擬以絞監候秋後處决照例應入下年朝審辦理已由司具稿禀堂核奪刻經諸堂憲批准簽　矣○神機營爲咨行事案查仰山窪八旗合操於同治十年經本營奏准所有入操官兵由本營存公項下動支每官一員給錢四吊每兵一名給錢二吊以資津貼而期整頓先期由旗營開報數目以憑核放等因歴辦在案今本年仰山窪合操舉行伊邇相應咨行八旗各營將本年仰山窪入操官兵各若干員名共應領津貼若干吊卽日造册咨送本營以憑核放○兵部爲咨行事職方司案呈本部議覆山西巡撫劉題請將山西太原右營守備劉鴻基開缺回籍修墓等因核與例案相符應准開去守備員缺回籍修墓一本於光緒十七年八月十七日具題奉旨依議欽此欽遵到部相應咨行山西巡撫　照辦理○　化府獨石口駐防旗營官兵所住營房連年雨水摧殘大半傾圮若不設法修理恐坍塌愈甚無地棲身該官兵歲支俸餉尚不敷供差度日何能自爲修葺擬援案借支官欵自行修理仍於歲支俸餉内分作八年扣還以重庫帑經該管防守尉禀由察哈爾都統移會直隸總督核辦李傅相委騐屬實已專摺擬請援案借支該官兵銀兩俾資修理等困入奏已於八月二十一日奉硃批該部議奏欽此○粤海關監督廣榷使英自客歲奉命接筦槯政兹　差满期届預爲呈報經户部將内務府七司三院一等　深兩項　中員外郎銜名咨取到部恭繕題本於八月二十一日咨送内閣票簽葢印於二十二日進本呈 
 
 

Page 2

 
 
覽題以粤海關監督廣英現届差满是否　簡員更換抑或仍令廣英接管之處請旨遵行於二十四日奉旨粤海關　　着一等記名上駟院員外郎聨捷去欽此按新簡聨榷使宅在東安門内北池子路西云○禮部爲知照事儀制司案呈本部奏請宗室新舉人覆試日期一摺於光緒十七年八月二十四日具奏本日奉旨着於八月二十七日在保和殿覆試欽此欽遵到部相應知照宗人府轉傳本科新中式宗室舉人等於是日五鼓衣冠齊集中左門堦下聽候點名覆試並令取具本佐領圖結於二十五日以前赴部投遞以憑備卷毋得自悮○候選道榮森以去歲直隸被災過重工賑需欵孔急竭力湊集銀一萬兩解由賑局分濟災區查部定捐賑章程如捐至萬金以上例准奏請優奬今候選道榮森慨捐鉅欵洵爲有裨賑務惟係任盛京禮部人員應如何優奬之處請旨施恩等情由司道詳請直隸總督核奏已經李傅相據情入奏於八月二十一日奉硃批榮森着發往奉天以道員補用該部知道欽此 
[白門新語]  
　　錢辛伯監臨俟謄錄事竣卽可出闈有謄錄委員家丁先期而出行李衣箱外别無長物行至頭門被親兵四人將各件留住翻箱倒籠任意搜剔某丁不服遂兩相口角事聞於外提調瑞方伯遂將親兵各責數十棍以示儆戒○王府園某姓家寓一考生服食起居備極奢侈每逢入闈日携具而去有人於封門後仍見其彳亍徐間初以爲作門外漢也及次塲又逐隊前往旁觀者莫解其故一滝闈後突有宿遷縣馬快數　蜂擁而入將生捉去始知此人並非應試者實江湖大盜犯案潛逃欲裝點模樣以匿其迹耳○初二日午後門西庫四方左近某機房遺星星之火於柴堆中俄而濃烟滾滾赤𦦨熊熊廚房一椽已成灰燼幸灌救得法不至蔓延鄰人某姓適有新喪尚未入殮已受虚驚不淺矣○金陵痧症大行半日之間卽登鬼籙評事街王姓三日内大小死者七人弓箭坊金姓五日内死五人此外斃命者不計其數城中棺木店爲之利巿三倍 
[揭曉有期]  
　　江南鄉試放榜日期聞已定於本月二十一日指黄菊以初開酌金罍而共宴好音伊邇當爲應試諸君子傾耳聽之　　 
[旗案定讞]  
　　京口旗人閙事前報已備陳顛末解省者十七人係乘福安輪船而去嗣因各犯翻供劉峴帥復委劉治卿觀察李小軒郡尊會同住省協領恩麟理事同知文麟會訊起釁之由乃武舉發三之子連延爲首又有國文者綽號九千歲國　者綽號七王爺財光者綽號包打聽吉魁者一名俊思自稱軍師狼狽爲奸通同一氣所有平日所作不法事均係三千歲登彩當堂供出現擬置之重典聞制憲軍憲已會銜入告矣當此案未翻供之先有僧人慧根因事監禁數年與各犯晨夕相對遂教之翻供劉觀察見供詞與前堂大異訪諸禁卒始知係慧根所教遂將慧根笞責五千板與旗人隔别寄監而讞遂定前有一人在獄斃命卽軍師吉魁也 
[京江零拾]  
　　京口白馬坊有王者　自他處移家至此甫廿餘日耳初三日晚炊遺火至三更時炎炎欲熾幸鄰人紛紛集救本坊水龍立時馳出汲水灌滅僅焚去廂屋一間○統轄寳蓋山象山焦山等處防營易軍門佩蘭在防日久軍律嚴明凡有益於民者始挑河築隄修路諸事一經紳耆禀請立飭營勇踴躍從事紳民感之軍門現奉憲檄調赴浦口於八月廿八日啓行大街各店鋪排設香案恭送軍門一路步行遣弁投剌辭謝各營弁勇列隊江濵登舟時施放排鎗聲若連珠闔城文武官紳亦在江干祖送至寳蓋山等處防營已由上憲委李統領占春接統云 
[電傳雲南鄉試題名全錄]  
杜濚金雲府附　張新年能海禀　郭寳賢雲府禀　范宗濬河西禀　馮思詠雲府增　曹慶恩河西廪　錢用中昆明副　魏家敬寍州禀 
武光樾建水監　車文富雲府廪　楊　珩鄧州拔　楊振聲石屏廪　周長清昆明廪　潘覲衎蒙自附　張　鍇昆明廪　陳庚明石屏教 
嚴天駿新興廪　楊印元劍川監　王玉麟昆明增　王肇奎昆明廪　趙澤漙太和廪　黄釗經廣南廪　冷肇明曲靖副　趙傳琢通海增 
向昌甲開化廪　郭文濂廣通廪　耿存良昭通附　錢中銓麗江廪　陳汲明石屏副　陶玉川臨安附　戴文彬呈貢廪　楊懋琦雲府增 
宋嘉俊晉寍廪　劉崇齡元江廪　陳本禮昆明府　胡嗣虞會澤監　楊文佐大理廪　王際唐大姚廪　許掄芳石屏廪　杜　瑾蒙自貢 
劉　文雲府附　黄萬春保山禀　宋輔清騰越廪　錢玉振大理廪　呂存厚鶴慶監　周　蓮雲南增　錢增芳蒙化增　曹曙湘昆明廪 
叚鵬琬劍川廪　楊寳圖河河附　王樹和麗江附　竇廷銓東川廪　史重賢恩安廪　杜國樑大理廪　錢嘉珉恩安附　余鍾駿昆明附 
周廷珍太和附　許振家宜良拔　周宗麟太和廪　錢國恩蒙自廪　張朝欣永昌附　周咸熙浪穹廪　鄧布琬定遠廪　錢學仁昆明廪 
[副榜]  
凌邦達永善附　唐本仁通海附　蔡　壽毘明廪　何　謹劍川附　蔣應澍昭通廪　蕭瑞麟恩安附　王元鼎毘明監　叚濂石屏廪 
秦鍾秀昆明廪　趙家福昆明廪 
[吴苑吟秋]  
　　本月初四日下午接到釘封文書遂於司監及元和縣監提出盜犯各一名本應由長洲縣起綁監斬時適沈仲期大令下鄉勘荒遂由元和縣綁赴法塲號砲一聲二犯　身　異處矣聞此二犯皆係江洋大盜司監内吊出之李得昌膂力過人十分凶惡在路時駡不絶口迨劊手行刑白刃一揮頭顱落地屍身挺然直立劊手疾飛一脚始倒地而兩足猶在地上亂擲逾時始止是日應斬三犯尚有一犯已於前月病斃監中遂將其棺舁出戮屍示衆○胥門内半環巷楊孝廉家於上月中旬被宵小掘穴而進竊去衣飾約值洋銀千餘元報案後正在緝拿詎本月初二夜三更後又有賊自空緣繩而下燃悶者以迷人姑嫂二人眼見竊賊傾囊倒篋選取貴重之物置於懷中末後又將首飾箱一隻携之仍由原路逸去迨天明桌上悶香燃盡姑嫂始能出聲卽繕失單報案聞此　所失甚巨未知能珠還合浦否也○今年瘟疫過盛死亡相繼推原其故盖由小户人家無力瘞葬者停柩荒郊雨淋日炙棺木　損臭氣熏蒸觸之易釀疾病三首縣有鑒於此遂會銜咨照各善堂董事曉諭居民有力之家赶將棺木自行埋葬無力者由善堂暫爲代葬無主屍棺則槪由善堂瘞埋插標待認掩骼埋胔古有明訓死　得免暴露生者亦免疾疫誠一與而數首備矣 
[蕪水秋紋]  
　　本年蕪湖鈔關京餉除撥欵外已解過兩批嗣接解第三批彭受臣觀察遴委史淦生藩叅管運業已詳請院委一俟回批奉到卽可筮吉首途也○彭觀察瀛眷於本月初一日由皖垣來任登岸之際鼓吹簇擁以至署中僚屬各員無不道賀○蕪湖今年整頓保甲首以清查門牌爲事每叚專派一員帮查由總局周司馬督率辦理極爲認眞兼欲寍詰外來客民故開辦至今無不躬親閱歴以視往年僅更年月者大有天壤之分刻届查竣司馬函請縣署刊發門牌挨户懸挂綏靖閭閻肇於此矣○江口廣肇公所左側有烟館一家其婦薄有姿首故游蜂浪蝶踵接於門近又添野花三兩枝置之迷香洞中每當不速客來或爲毛生之脫頴或作小玉之牽絲爲雲爲雨又爲烟無不各如其願以去一夕更闌將盡保甲局周司馬巡夜經過其門見燈火通紅不覺大怒立將龜子王老五提出當街掌責數百下婦亦杏臉吹破一併帶回局中移縣懲辦其妓女查係貧家被誘而來不忍玉石俱焚釋令回家毋許再犯次日卽會同縣署將房屋發封從此崔護重來當不免人面桃花之感矣○本任關道成端甫觀察喬寓書院彈琴飼鶴之餘惟以圖史自娱本月初一日搭坐江永輪船赴皖拜祝某大僚壽辰閒雲野鶴亦暫作閒人也○今夏廣德州焦村教堂被毁一案事後拿獲正犯王老八蕭長貴諶老五三名審實口供具禀申詳嗣奉飭解蕪湖道勘訊何敬甫直剌遂親自押 
 
 

Page 3

 
 
解三犯前來於初一日抵蕪謁見道憲小住寓館刻下三犯已由發審局細勘再由觀察定期親訊云 
[憲示照登]  
　　厦門時有匪類散布謡言以致民心惶惑提道憲深恐釀成事故特會銜出示曉諭並嚴飭中軍叅將厦防廳督帶勇丁派差協保清查客棧驅逐流娼以免匪類溷跡兹錄其告示云福建水師提督軍門彭福建分巡興泉永兵備道吴爲出示曉諭事照得厦門爲水陸通衢五方雜處良莠不齊近日又聞有遊勇會匪與無業遊民逗遛厦門此等棍徒决非善類溷入境内必生事端擾害良善但該棍徒多係外來之人本無定處或寄跡烟館娼寮藏身客店廟宇自應着落地保及烟館客店隨時清查禀究以安地方除飭厦防廳會同中協多派兵役巡緝密查外合行出示曉諭爲此示仰各保地保及烟館客店各廟住持土娼窮户人等知悉自示之後凡有外來遊勇匪類一槪不准容留窩藏寄宿其客店向寓來往客商必須查明來歴有保人方可暫住如行蹤詭秘形跡可疑立卽密報厦防廳拘案查究一經訊實由本道酌給奬賞如該客寓烟舘廟字土娼窮戶貪利私自容留嚮藏地保陽奉陰違稽查不力經兵勇差役查出定將容留之户及地保拘案照窩藏賊盜從嚴懲辦决不姑寛後悔無及其各凛遵切切特示 
[蘇省官報]  
　　八月三十日督辦松滬厘局候補道錢寳傳由上海來松滬總巡各卡直隸州胡傳禀辭回滬知縣劉照青禀銷溧陽縣查審案件回松年禀銷文闈差並禀知聞訃丁母憂王國振禀謝十二年分海軍案内蒙保補缺後以直隸州用分發江蘇卽補知縣陸秉森浙江人由京引見來省禀到道庫易家鼎縣丞姚祖順巡檢張壽椿朱福履均禀銷文闈執事差九月初一日管帶太湖水師左營補用總兵陳正珀辭行赴無錫管帶太湖水師右營補用副將夏有篤辭行赴平望正任靖江縣張嘉言禀辭赴任知縣費鴻年禀知蘇皖賑捐案内捐奬花翎准補元和縣典史查有庠准補吴江縣典史邱恩溥均禀謝飭知赴任縣丞何森禀知交卸署青浦縣主簿任事回吴德輝禀知交卸署常熟縣縣丞任事回署理元和縣典史劉恒德禀謝奉飭知回吴縣主簿任府經歴沈濬禀知奉委派華亭駐塘差卽辭汪爾艙縣丞楊熊均禀銷文闈執事差凌松年禀銷文闈執事差並禀謝奉飭知准補溧陽縣縣丞缺分發江蘇試用縣丞章承銘浙江人由京騐看來省禀到巡檢林韶貽起服回省禀到初二日同知李福冕禀銷又闈廉差知縣梅崇誥禀辭赴示和縣查勘荒熟田畝差鹽城縣王敬修禀辭巡檢趙鑑三禀銷文闈執事差請補靖江營守備晏化雨禀謝奉督憲飭知先行赴任藩轅牌示照得震澤縣知縣夏啓祥於六月札飭赴任屢請病假至二月有餘尚未赴任自應另行委員署理查現署丹徒縣候補知縣徐金華堪以調署其所遺丹徒縣缺卽飭本任丹徒縣知縣王芝蘭回任 
[厦門近事]  
　　湄州營遊擊虞叅戎因病出缺水師提督彭軍門札委前署湄州遊擊藩麟書遊戎福泰署理並專司巡　海盜金門營都司則檄委蘇小三都戎元署理○中秋節後時有謡言謂省中會匪甚多不日當至鷺江劫搶且與西人所設教當爲難頃刻訛傳幾若巿中有虎各西商及各領事集議照會督憲提道憲轉飭各屬管弁嚴爲查緝凡外來遊勇及逃荒難民一體攆逐出境不准暫住菴觀寺廟之中新關稅務司復向提憲借練兵二十名常川在租界曁海關前守衛提憲又於各叚添撥勇丁夜宿宮廟中按叚梭巡奸宄日内居民雖照常安謐而西人未免仍有驚恐不安議請各國欽差派兵船前來保護云○提憲深慮奸民開設　塲窩藏匪類因於花會一事查禁更嚴僵引等人均多歛跡亦地方之福也○臺灣商務局總辦因招商局附諸瑞記洋行内恐失中國體統仍令葉氏承辦自九月初一日爲始福昌洋行内懸牌大約事出權宜尚須裁奪也○源通錢莊倒閉後大憲札飭道廳提莊主葉大鏞發石蟳巡檢看管兹又札提至省嚴追葉尚未就道忽有張司馬到來爲之排解請以八成歸還事未停妥遂委新任巡檢金二尹押葉至省垣聽候大憲定奪○臺灣文報局轉遞公文責任　重刻下忽由福昌洋行承辦想以西人凡事認眞整頓是以信而委之也○厦門風氣最重堪輿習俗相沿牢不可破上科吴肅堂殿撰大魁天下泉漳各處青烏家咸不以道遠爲嫌次第前來一觀其上祖之穴此次殿撰又奉命出司文柄則又謂其府第必佔風水之利嘻是眞愚而無識者歟 
[不允折賠]  
　　新柏醫生控被綏靖小火船撞壞遊船須償修理銀二十五兩由代理讞員宋二尹飭傳綏靖小火船水手楊谷甫訊問待楊谷甫禀明主人再行禀覆此已列報昨據楊谷甫投案禀稱船主已允認賠一半修費現票銀十二兩五錢呈堂請交新柏醫生收領二尹商之满副領事可否折讓了事满副領事以遊船停泊浦江照章點燈無端被撞理應照賠彼不遵斷容禀正領事照會道憲核辦二尹遂將繳到票銀十二兩五錢發還楊谷甫 
[楊枝絶命]  
　　昨日清晨有人自縊於九畝地楊樹上旋經九鋪地甲查知死者係滬城三牌樓新衣店中人身　有英洋四元洋傘一把遂知照親屬前往備棺收殮 
[匪徒攫錢]  
　　前日下午有鄉人某甲肩負大錢四于文行至滬南大東門外萬裕碼頭忽有匪徒從後面奔來將錢攫去飛步而逸甲大聲呼喊匪徒已去如黄鶴矣此處地當孔道時當下午非昏夜可此而匪人瞻敢肆意攫錢毫無忌憚爲民上者豈得置諸不見不聞耶 
[竊案已破]  
　　滬城大東門外新安橋左近潘老節家於上月杪失去布衫一件夾被一條當卽報知巡防局請爲查緝至前日晚間由捕役拿獲竊犯沈子元到案　詰之下供認不諱解交十六鋪巡防中局由局員蔡二尹提訊沈供稱松江人向爲小本生意初次犯竊該捕禀稱沈所竊之衣己付長生庫現剩質票尚未吊贓二尹以沈犯竊可恨喝令笞責一百板送縣遞籍沈叩頭如搗　並稱情願自行回籍决不逗留二尹曰姑念苦求從寛驅逐出境旋據失主潘老節投案領贓二尹遂飭將質票給藩令其自行取贖 
[縣案彚錄]  
　　李春輝之傭婦王易氏因凌虐李之養媳王小妹　王金妹由英公堂送縣袁大令提訊之下將金妹交李領回撫養王易氏鞭責押候再核此已列報昨午大令拜客回署忽有王易氏之子王金生攔輿遞禀訴稱小的係寗波慈谿縣人定於本月廿四日完姻前日來申欲接母親回家今聞母因事管押求恩交保俾得骨肉完聚大令着退去候示○袁大令訪拿訟棍陳士鴻到案訊供之下堅不供認惟稱曾娶再醮婦王李氏爲室大令卽着原差將該氏逮案於前晚提訊王李氏供稱小婦人原夫逝世後由夫兄出面再嫁與章小　爲室並未嫁過陳士鴻章亦投案伸訴大令謂旣嫁與章卽着章小川領回陳士鴻仍着收所候辦○孫世福與陳玉麒爭奪因地由會丈同函送到縣袁大令於前日訊問孫供稱在寳源祥爲經事昔年曾買陳玉麒田三畝坐落頭圖地方係胡小云爲中現往經管不料陳將田買與他人求請鑒　陳玉麒供稱此田曾買與洋人鉛門並未買與孫姓胡供稱孫世福初欲買田繼因田價不付故未成交大令以兩造各執一詞着胡小云妥爲理處禀覆候核 
[英界公堂瑣案]  
　　二百五十一號華捕稱江巧郡所拖東洋車破壞不堪因此收回捐照着其修理完竣再行捐照不料伊將無照之車在途載客爲此拘案江巧郡供以後不敢再犯宋二尹判管押三日以示薄懲○二百五十號華捕稱陸長郡所拖東洋車並無捐照冐充包車在路兠攬生意拘案請辦陸長郡籲求施恩宋二尹判管押三日 
[法捕房瑣事]  
　　一枝春茶博士王阿林所穿之褲日前被某嫗認係失贓扭送捕房代理讞員朱森庭明府以王所供不實着押候傳到一枝春茶館中人質訊已詳前報昨晨包探王榮培將茶館正堂倌林寳生傳到明府着將王阿林帶案質問王仍含糊以答明府問林寳生曰爾知王褲何來答稱前據王阿林言及在某處臺基上尋歡取樂怱忙中誤穿他人之褲並非行竊明府謂王阿林曰上臺基極風流非竊賊可比爾 
 
 

Page 4

 
 
何不老實說出王阿林供是晚出外買梨被開臺基之老嫗所見引入迷途謂上次爾言褲向舊　攤買來可見所言不實喝掌責二十下後問爾每月辛工若干家中尚有何人是晚在臺基上費錢若干王供父母均已逝世有弟在茶肆傭工每日得錢一百文謂尋歡一次白費幾日辛苦殊不值得着再責二十下問開臺基之老嫗現住何處據包探王榮培禀此嫗因另案經英公堂提押明府着將王阿林交林寳生保去諭令嗣後攺過不得違犯○開老虎灶之金有才前控倪祥慶一付生財租洋明府判令金還洋七元此已列報昨據通事稱倪祥慶出外有擺餅攤之高明山向倪饒舌兩下爭吵被捕將兩人及倪之子土觀一併拘押送案請究明府問高明山曰爾係何處人向爲何事爲何與倪爭吵高供小的原籍山東曾向倪租得餅攤基每日給錢七十文先付頂首洋一元甫做十四天茶館已閉頂首不肯還以致口角倪稱伊之頂首已交與業主金有才與小的無于結帳後高尚欠小的錢六百餘文明府曰倪祥慶開張店鋪房租生財一律付清斷不致欠爾區區之欵况爾之頂首未交倪手顯見有意尋釁着掌責二十下叱退○日昇昌信局遺失考客物件經朱明府飭將信局司帳張仁倍提案訊押昨晨明府又將沈提部爾是否姓張名仁倍供稱張乃局中經手人小的實姓沈名子明代張來案謂考客所失熟羅接衫不難設法賠償惟失去文字未易代覔爾須交還原物供稱物件實在丹徒縣案下可請查究明府着還押仍限三天交案○小工劉三河行竊金利源棧房高麗參廿五斤經法公堂將收贓之柴才喜拘案判令認償一半已繳銀二百八十兩餘歸劉三河　繳在案嗣因劉挺押　久明府復逮案詰問劉供參已售去價銀亦已用完無從賠償問爾至棧房由誰人荐引供稱有同棧司帳廣東人王子修爲荐保明府着將劉還押限三天料理若依舊挺押當傳王子修訊究○小烟間主王堯芝控夥計王小旺串通𥴱頭人王先生竊去洋銀六十五元當將小旺送案訊押其詳已見前報昨日原告投案禀追明府謂竊洋之人已去王小旺亦無人擔保無由帮同尋緝終非了局遂將小旺交王堯芝帶去同往找尋○元生糖行劉麟書前控郎昌性虧欠莊銀七百餘兩曾經葛同轉將郎提案訊押除陸續繳案外尚欠洋二百廿七元四角延宕已久尚未理處昨日據抱呈劉升投案禀追明府着將郎昌性帶案問曰汝因何挺押郎稱實因無人帮同料理之故明府着掌責二十下郎一再求免明府限三日還洋違干比究郎叩求寛限兩禮拜明府不准限一禮拜還洋○山東人瞿世昌前控寳記鷄毛棧主方錦堂包辦紡紗機器嗣因機器紡織不靈出紗不多投法公堂具控葛同轉當將兩造及造機匠人董常孝等提案訊理迄今爲時已久仍未了結瞿世昌又赴公堂禀追明府着保人將方錦堂交案方稱承包機器另有保人明府曰此事瞿世昌與爾兩下成交不能牽涉保人着交原保限三天理處方禀稱明日請傳董常孝到案質訊明府允之 
[筵資助振]  
　　陳麗生先生之哲嗣志方兄來函云今秋喜得一男托庇大小平安承諸親友賜賀隆儀禮應設席奉酬因念災區待賑仍急用將筵資洋四十元交本館協振所移助賑需爲諸親友造福等語文孫繼美喜溢門楣餓殍堪憐願登袵席其功德眞不可言喻除掣收據外合志數語以答高情 
[恩周窀穸]  
　　謹啓者昨有　二泉大善士樂助敝堂施棺捐洋一百元如數收到欽佩莫名以積福之有資憫送終之無具聽到三更鶴唳存殁堪憐飛來百翼蚨聲陰蝪並濟願斯世同登壽域免歌狸首之斑看彼蒼報施善人永叶鴻儀之吉謹登日報以誌雲情上海六馬路仁濟善堂董事施善昌　誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鴛鴦雙殉]  
　　兩淮鹽捕營哨官畢君勤幹有爲素爲上游所器重日前奉委管帶連轅親兵小隊諏吉九月初按差至八月三十日晨起盥沐後忽欲至仙女鎭一行家人阻之不聽信步出城騎長耳公得得行來將至萬福橋忽止不前顧驢夫曰前路距鎭不遠不勞汝送惟出門怱怱囊中未帶一錢有摺扇一柄汝可携回作証向東關街財神廟間壁畢公館取資可也驢夫信之接扇而返甫轉身忽聞後面行人譁噪驢夫回視則畢已由萬福橋上躍入波心此處係通江口門水勢湍激驢夫大駭呼人撈救勢已不及祗行飛步入城報知其家家中得信驚駭非常急令人飛騎往視比至見畢屍身已撈置河干腹膨脝如五石瓠旋雇人舁屍　叢林寺内安放畢妻某氏伉儷素敦一聞凶耗竟一痛而絶家人急延醫診視醫言脈息已絶比係動傷心肺誠恐凶多吉少至天明體冷如冰已殉於地下矣遂於初一日下午先後收殮聞畢年僅三十歲婦年二十九歲腹中已懷孕數月未了同衾之願遽賡同穴之詩嗚呼慘哉至畢何故輕生一個悶葫蘆尚未打破也 
[上海北巿絲業會舘籌賑公所施少欽經收順直山東賑捐八月廿六至三十日第二千九百五十至十四次清單]  
　　廿六日隱名氏由萬聚醬園石先生交來洋一百元台北府署綰綽堂主人節省零費三月由源記來八十六允寗波絲荼局何乃瀛因兒家侃病愈完願十元仁和孫世鹿爲室人沈氏病愈完願十元陸光遠還願由百川通來銀六兩五錢合規元六兩八錢五分一厘嘉定祥泰募保安氏洋五元又五元洪　生二元五角川沙朱犀菴求孫兒外症卽愈先助二元乍浦萬昌　沈袁氏求病愈康健無災二元萬泰衆友月餅移賑一元　江陳殿元一元郭姓銅洋廿元○廿七日無名氏病痊完願洋五十元汪劉氏求氣痛速愈十元如臯蘭馨　室主人爲大兒吐紅求愈十元又爲諸子女默佑消災易養十元南京愛菊堂求兩孩病俞完願十元杭省漱泉居士四元銅洋二元泗涇李　期由南義源水菓行來四元蘇州元裕易隱名氏二元四角川沙司獄署王楊氏完願一元　塲　餘生病愈完願二元蘇州　齡童子節省七八兩月點心一元錢二百文又求　　聰明洋一元○廿八日神明洋廿元吉祥一元百福一元程鴻年二元江西童少雲祈聰明長壽一元銅洋一元○廿九日鸛守梅廬求父病卽愈洋一百元盛傳榮爲母病求速愈十元吴惠　爲子病愈完願十元會稽陳錦裳蒙親友集醫藥費移助求病速愈六元心元誠子母病愈還願五元胡傳經求保平善由泗涇馬萬源寄來二元劉河陳春林求瘧速愈二元有心無力人二元戚　臣求平安二元孫頌三求病速愈一元○三十日無名氏求父母平安洋五十元金陵　樸庵由滬報舘來　元蒸里不留名因病愈八元山陰俞沈氏爲病求速愈續助五元太倉無所求氏金耳環九分兌見洋二元七角三分行素居士一元田姓一元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年八月廿八日京報全錄]  
　　宮門抄○諭旨一道錄前○發抄　硃批四道○江督劉等奏江蘇鎭江等屬各教案分别辦理議結摺○將軍裕等奏應修各工均關緊要摺○閩督卞奏力疾銷假片○豫學政邵奏恭報科試情形摺○署水師提督王奏恭報接印日期摺○粤西撫馬奏請准建坊片○八月二十八日理藩院鑾儀衛光祿寺正藍旗值日理藩院引見十名廂藍满二名○興伯致察明陵回京請安○崇禮稽查中左門覆命○伯王請假回籍○德銘續假十日○召見軍機崑岡續昌崇禮派出閱卷張中堂崑岡貴恒○發抄周達武奏匪類私造印信保札請飭嚴查奉硃批卽着周送武移咨各省督撫提鎭詳查辦理該部知道欽此○楊昌濬奏候補令龔炳奎等署徽縣令奉硃批吏部知道欽此○又甘肅學政胡景桂捐賑請奬奉硃批户部議奏欽此○又直牧談定基胆大妄爲着發往黑龍江充當苦差奉硃批着照所請兵部知道欽此○○頭品頂戴南洋通商大臣兩江總督臣劉坤一江蘇巡撫臣剛毅跪奏爲江蘇鎭江等屬各教案分别辦理議結恭摺具陳仰祈聖鑒事竊本年四月間安徽蕪湖教堂被匪造謡焚燬後江蘇之丹陽金匱無錫陽湖江陰如皋各屬教堂接踵被焚被燬派員前往查辦雖滋事情形輕重不一要皆由於匪徒潛竄揑造無根之言煽惑愚民聚衆滋閙意圖藉端肆擾乘機焚搶以致迭釀鉅案此外各屬以後謡言四起並有張貼揭帖情事臣等查各國教士在中國設堂傳教爲條約准行兼辦育嬰設立義學亦無非好行其善該匪徒等膽敢無端造謡肆行竄擾若不查拿嚴辦解釋民疑不獨民教難以相安亦實爲地方之害據報後節經嚴札通飭各屬將境内所有教堂務須實力保護一面嚴拿造謡滋事匪犯按律重辦並由臣坤一疉次剴切示諭飭令各屬傳集地方紳董各向就地居民傳諭誥誡毋得輕聽浮言妄生猜忌各該縣未能先事預防究屬咎有應得蘇屬案係由丹陽首先滋事將該縣查文清甄别叅革署無錫縣劉樹仁署江陰縣孫貽紳陽湖縣葉懷善金匱縣湯曜均摘去頂戴代理　皋縣莫炳琪到任甫及三日予以記過並將該管汛弁一律摘去頂戴示懲欽奉諭旨後又經臣等分别詳細出示曉諭此等造謡滋事之匪極爲詭秘行跡飄忽緝捕較難臣坤一復密派員弁四處訪緝並令各州縣清查保甲數月以來地方本已安謐竊維籌辦善後以輯洽民教爲第一要義拿辦匪犯必須情眞罪當方足以昭折服而安民教據各屬先後禀報拿獲各犯訊係均祗在塲附和飭令會伺委員一再研訊加以刑嚇矢口不移現已各按情罪分别軍流徒杖從重定擬各教堂燬失屋物若待着追賠償勢必稽延時日無以安教士之心已飭據常鎭通道黄祖洛督飭印委各員　撥款項與各教士分别一律擬結並仍嚴飭該管道府督飭各屬勒拿首要各匪務　懲辦以期仰尉聖朝輯睦邦交綏靖地方之至意除將辦理情形隨時咨明總理衙門外所有江蘇各教堂查辦議結緣由理合由驛馳陳伏乞皇上聖鑒訓示謹奏奉硃批仍着嚴拿逸匪務獲究辦該衙門知道欽此○○奴才裕祿英煦跪奏爲應修各工均關緊要恭摺具陳仰祈聖鑒事竊奴才前據满司獄錫齡阿等報稱刑部司獄衙署房間及監獄封房週圍土墻等項應請興修各工情形較重隨咨行盛京工部照例會同勘估得刑部司獄衙門正房三間門房三間耳房一間大門一間虎頭門外堆房二間前封房三間全行滲漏兼有坍塌等情俱應拆卸頭停添换木植拆砌墻垣並監墻東北角臌閃長八丈係押灰泥週圍土墻倒壞長二十五丈係築打秫稭等項修理共估需物料匠夫銀一千七百七十二兩三錢二分七厘隨會同查丈得刑部獄内西上封三間耳房一間北面堆房一間天齊廟一間獄神廟一間共房十一間均已滲漏俱應拆卸頭停添換木植拆砌墻垣油飾見親獄墻東南角倒壞一叚長四丈五尺係押灰泥荆茨修理共估需物料匠夫銀一千四百一十三兩二錢七分四厘又會同查丈得獄内西面監墻倒壞長十五丈南面倒壞長十六丈其湊長三十一丈應行拆卸修理共估需物料匠夫銀一千八百三十三兩六錢一分七厘等因咨覆前來奴才等覆查該司獄錫齡阿前後報稱三項工程均關緊要又兼本年夏雨連綿各工情形比前尤爲較重碍難緩待相應奏請修理如蒙俞允俯准興修隨時咨行盛京工部照例會同派員領銀修理奴才等謹將要工情形比前尤爲較重難期緩待各緣由理合恭摺奏聞伏乞皇上聖鑒訓示謹奏奉硃批着照所請該部知道欽此○○卞寳第片再臣六月間染患暑疹於十六日奏懇天恩賞假二十日延醫調治現時假期届满前出之疹已回續出之疹尚未退盡脾泄亦未全痊惟念督撫船政事繁任重非躬親庶務不能　心已於七月初六日照常視事理合附片奏陳伏乞聖鑒謹奏奉硃批知道了欽此○○河南學政臣邵松年跪奏爲恭報微臣科試汝寗府光許二州及開封各屬情形仰祈聖鑒事竊臣蒙恩簡放河南學政到任後卽於四月二十八日出省先試光州汝寗等處業經奏明在案嗣在許州棚内因鄭州分棚科試赶辦不及擬請以歲作科會同河南撫臣裕寛恭摺奏明奉旨着照所請禮部知道欽此臣試畢許州後遂卽旋省考試開封内八屬關於本月十六日竣事各學文童均取進如額查中州士習素稱循謹臣每至一棚於進院後卽親率巡捕各官周視墻垣封杜罅隙以防傳遞諸弊點名時責成各認保廪生認眞稽查以防誤保槍冐諸弊封門出題後臣復督同教官查號蓋戳終日靜坐堂上不敢稍離以防換卷跳號諸弊而於提覆一塲當堂面試必待收卷後乃退是以一切弊竇尚無由生惟考汝寗時查獲傳遞一名槍手一名考許州時查獲槍手一名均交提調官照例究辦餘皆一律安靜士子等亦各恪守塲規文風以光州之固始商城光山汝寗之汝陽信陽羅山開封之祥符陳留杞縣蘭儀爲最優其餘雖有等差然皆不乏清通可造之士駐防營生童人數不多亦皆文理明暢循循規矩臣谥奬賞發落時均勖以多讀經史立品安分勉爲有用之學以兾仰副皇上作育人材之至意現在各屬考遺諸生漸集省垣除卽示期以次考錄外所有微臣科試光汝各屬情形謹恭摺具奏伏乞皇上聖鑒再臣經過省南各屬雨水霑足秋收可期豐稔堪以上慰宸懷合併附陳謹奏奉硃批知道了欽此○○頭品頂戴記名提督署廣東水師提督北海鎭總兵奴才王孝祺跪奏爲恭報奴才接署水師提督印務日期叩謝天恩仰祈聖鑒事竊奴才於光緒十七年六月初十日在北海總兵任内承准兩廣督臣李瀚章照會内開照得廣東水師提督方耀因病出缺所遺水師提督印務應照案奏委該鎭暫行署理等因到奴才承准北旋接電催並派撥輪船到北海令卽起程前赴虎門接署提督印務其北海鎭日行公事飭委奴才鎭標署中軍遊擊畢昌鼎代拆代行奴才遵將北海鎭關防封固及王命旗牌文卷等項暫交署中軍遊擊畢昌鼎看管遵卽乘輪就道於六月十七日馳抵虎門據署水師提標中軍叅將丁志德將提督廣東水師總兵官銀印一顆曁王命旗牌火牌例書文卷等項齎送前來奴才當卽恭設香案望闕叩頭謝恩祗領任事伏念奴才一介武夫知識愚陋久膺專閫思籌備而無方曾任提封愧涓埃之莫報兹復謬權提篆惶悚莫名查粤東爲湳洋首衝水師尤今時急務舉凡練軍緝匪巡海籌防責重事繁在在胥關緊要自維檮昧深懼弗勝惟有竭盡駑庸隨時隨事咨商督撫臣妥爲辦理决不敢以暫時署篆稍涉因循以冀仰答高厚鴻慈於萬一除將到任日期恭疏題報外所有奴才感激下　理合恭摺叩謝天恩伏乞皇上聖鑒謹奏奉硃批知道了欽此○○馬丕　片再臣上年奏辦蠶　於桂林梧州兩府開設機坊各屬州縣相率勸辦紳民歆動湊集股本開局設機惟粤西地瘠民貧事屬創始籌欵不易兹據桂林府全州例貢生張善繼遵其故父母遺命捐助銀一千兩繳交全州機坊應用洵屬仰承先志樂善可嘉由全州知州徐炳文禀由藩司張聨桂具詳請奏建坊前來臣查所捐銀數核與地方義舉捐銀千兩以上准請建坊之例相符合無仰懇天恩俯准將全州例貢生張善繼故父張積美故母張唐氏於本籍自行建坊給予樂善好施字樣以昭激勸理合附片具陳伏乞聖鑒訓示謹奏奉硃批着照所請禮部知道欽此 
 
