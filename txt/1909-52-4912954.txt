# 1909 - 52 - 4912954

 

Page 1

 
 
   
 
 

Page 2

 
 
   
 
 

Page 3

 
 
交旨 
[正月二十三日軍機大臣欽奉]  
　　諭旨載洵等奏崇陵工程恭照惠陵規制前赴西陵之金龍峪地方相度形勢察看規模一摺知道了欽此又奉 
　　諭旨理藩部代奏喀爾喀圖什業圖汙逹什呢瑪車臣汙德木楚克多爾濟各差人於梓宫前可否呈進貢物一摺着於本月二十四日呈進又代奏喀爾喀圖什業圖汙部落署盟長鎭國公察克都札爾布等差人於梓宫前可否呈進貢物一摺着於本月二十四日呈進欽此又奉 
　　諭旨理藩部代奏喀爾喀圖什業汙逹什呢瑪車臣汙德木楚克多爾濟等差人請安可否准其呈進貢物一摺又代奏喀爾喀圖什業圖汙部落署盟長鎭國公察克都爾札布等差人請安可否准其呈進貢物一摺均　惟其呈進欽此又奉 
　　諭旨内閣侍讀學士占鳳奏預備立憲請從整飭學務辦起一摺着學部議奏欽此 
[二十四日軍機大臣欽奉]  
　　諭旨載濤等奏遵擬禁衛軍訓練處人員職掌並營制餉章開單列表呈覽一摺又奏刊刻關防並刊發鈐記一片又奏請撥軍餉軍米一片又奏調溥侗等充軍諮官各差一片均依議欽此 
[二十五日軍機大臣欽奉]  
　　諭旨理藩部代奏喀爾喀圖什業圖汙逹什呢瑪車臣汙德木楚克多爾濟等各差人恭賀登極可否准其呈進貢物一摺現在百日内著無庸呈進欽此 
[二十六日軍機大臣欽奉]  
　　諭旨修訂法律大臣沈家本等奏籌辦事宜開單呈覽一摺憲政編查舘　道又片奏派員前往各省調查等語着依議欽此又奉 
　　諭旨御史史履晉奏禁烟宜籌長策一摺著該衙門知道欽此 
[正月二十七日軍機大臣欽奉]  
　　諭旨林紹年奏承修昭西陵等處工程做法錢糧開單呈覽一摺又奏監督辦事人等照案酌給公費一片均依議欽此又奉 
　　諭旨郵傅部會奏遵議西北鐵路條陳一摺依議欽此又奉 
　　諭旨農工商部奏厦門貢燕擾累滋多一摺著閩浙總督採辦准其作正開銷欽此又奉 
　　諭旨裁缺大理寺少卿李擢英奏約陳時弊摺内理財宜節糜費一條著會議政務處議奏欽此又奉 
　　諭旨給事中王金鎔奏敬陳管見摺内請紓民力一條著度支部知道欽此又奉 
　　諭旨御史俾壽片奏輪赴内延之值班護衛官兵酌給津貼等語著稽察守衛大臣會同親軍前鋒護軍營體察情形酌核議奏欽此 
[正月二十八日軍機大臣欽奉]  
　　諭旨載洵等奏查勘崇陵工程情形一摺知道了又奏查看妃園寢地勢繪圖貼說一片知道了圖二件留覽欽此 
[二十九日軍機大臣欽奉]  
　　諭旨内務府奏三月十二日德宗景皇帝梓宫奉移山陵暫安各衙門需用車輛自行發價雇覓其内廷傅用車輛及本府各處需用車輛仍咨行順天府雇覓一摺着依議欽此 
[二月初一日軍機大臣欽奉]  
　　諭旨欽大監奏謹擇崇陵工程動土吉期二月初八日卯時吉一摺着承修大臣謹遵辦理欽此又奉 
　　諭旨惲毓鼎等奏擬請改訂學堂章程以杜流弊而勵人才一摺著學部議奏欽此又奉 
　　諭旨理藩部代奏喀喇沁郡王貢桑諾爾布呈請入陸軍　胄學堂聽講並請留京當差一摺貢桑諾爾布著准其入陸軍貴胄學堂隨班聽講欽此 
論說 
[論各省清理財政之困難（孚）]  
　　自明詔頒布立憲以來朝野上下莫不攷攷以清理財政爲急務然而部臣言之疆臣皇皇蹙頞相告者何與豈我國財政紛如亂絲財政果不當 
 
 
 

Page 4

 
 
清理歟抑。疆臣部臣各。不相諒而。互相猜疑歟粵督發難於前而各省督撫。函電交馳。奔走呼籲。深以和盤托出爲非。不日以前糾葛不清之欵。概請免報。即日收欵既須實報。支欵更准實銷。雖免入告姑候部查一若鑒。前此之覆撤知。後來之爲難有。大不得已於其中者此無他憲。法未成中央財政地方財政之界限未分明也。 
　　以一國之財。而有内銷外銷之分。以一案之銷。而有融支融銷之弊。其事固寰球各國所創聞也。然推其原則。中於部臣之拘牽成例者半中於部。吏之恣意需索者亦半部。臣多一次例駁疆。臣即多一次銷耗部。吏多一。番。需索疆。臣即多一分濫支其。或部臣之賢者歟尚。不失爲以撙節國帑。之意力。戒虚縻援。例駁斥不。肖者且視之爲利藪多。一番駁斥即。多一番。點綴即。或不然而。部吏據文駁斥欺。朦堂司借以爲舞文弄法之地銷案。之留難有如此者故。雖勛舊如曾文正猶沾沾以部吏。銷費爲憂又其甚。者外。案之奏。銷疆臣必先托人道地運。動中樞點綴胥吏勢力大而交通。廣者雖。有巨虧安。然無事苟。失所援鮮。不見其立敗甲申之滇案其已事。也而况部。臣之於疆臣地。位異則。情勢扞格緩。急殊則意見相歧一欵之。用一。役之興往。往往爲疆臣萬。不得已之舉而。據實報銷必。干部斥蓋常事。之爲難有。非局外所能知者由。是而外收。外銷之名目以起酌。留一省中。之若干以。爲外銷經費一。省如此他。省效之事。不關於中樞理實等於欺。飾然。有識者一。爲略迹原心之舉苟。非部臣部吏之牽掣疆。臣亦何爲而。然歟今部臣清理財政。一洗積習京外各署出入各。欵自宣統三年起。一律照預算册辦理不得於定額外開支别項經費亦不得彼此挪用。嗚呼。憲政未成國會未立而部臣借統一財政之名已爲此咄咄逼人之舉。無怪於疆臣之沾沾以。後事爲慮也不必觀於往事觀。於江南剛鐵二。大臣。清查之成效已。可見矣。 
　　雖然部臣不云。乎各省舊案歷年未經報部者。限於宣統元年十二月以前。送部核銷其歷年奉部駁查。未銷各案務將何項必須變通。何項漏未立案。何項尚宜酌量核减何項碍難遵照删除各情由。一律報部。酌量奏銷是。部臣固未嘗執成例以相繩也。而且於議覆趙炳麟製定預算决算表摺云。臣部並無竭澤而漁之舉於妥議政務處清理財政辦法摺云。臣部核銷各案。自非不符實甚並未嘗苛以相繩。謂爲相阨。謂爲致。疑均非中正之論。且兢兢焉以申明之日。外銷究係何欵臣部從未預知。政務處所指食言。政體攸關未便以此等虚詞。爲臣部叢詬之地不。知度支部雖。爲全國財政總酒之區而。尚宜受成於國會部。臣居行政之地位疆臣亦。居行政之地位清。理財政之說是而。所以清理財政之法則非。物必先腐。也而。後蟲生之人。必先疑也而。後讒入之苟。部臣果無苛繩之意果無失。信之事各。督撫何必鰓鰓過慮會。議政務處何必據以立言顧。乃援統一。財政之名執。内外相維之制不。日膠執即日不諒天。下之事往。往有操其。器而諱其事有。其名而。辭其意者矣驅。鷹犬而赴林藪語人日其非獵也。不如放鷹犬而獸自馴操網罟而入江湖語人日我非漁也不。如捐網。罟而人自信疆。臣部臣同。爲公忠同此體國固。不必有内外畛域之分亦何。得蹈内重外輕之習陽。託清理之名陰。遂網利之實卒。之疆臣爲部臣所。束縛而。事變之來束。手無策既。非倚任大臣之道亦。灰勇往任事之心誠。有以見其不可矣。 
　　然則當如何而後可。財政固統一於部臣而。疆臣之難亦。宜兼顧部臣疆。臣同。爲一體同此倚畀固不可肥外以瘠内亦何得損外以益中是。宜規。定憲法以立其綱受。成國會以深其本若。者爲中央財政若者爲地方財。政各。有界限不相侵擾度支部司稽察督理之任各。疆臣有措置自由之。權而。主持總攬預。算核定之責宜。歸之於國會統。之於審計院而。不當歸。之於度支部。 
専電 
[電一（北京）]  
　　慶邸稍稍不豫請假三天攝政王諭世中堂往視 
[電二（北京）]  
　　吏部度支部擬議准實官移獎 
[電三（北京）]  
　　海軍經費難籌有開辦人丁捐之說 
[電四（北京）]  
　　京師大學堂畢業考竣僅給獎無位置 
[電五（漢口）]  
　　武漢土膏店因牌照捐章不便齊停貿易一日 
緊要新聞 
[籌辦海軍基礎之最近聞]  
 
 

Page 5

 
 
　　籌議海軍一事肅親王鐵尚書奉旨後於初三日在陸軍部會商辦理並於是日同謁慶親王商酌一切 
　　肅邸鐵尚書以貴胄學堂監督譚學衡才具開展且諳軍務特面奏請派襄辦海軍已蒙允准 
　　興復海軍開辦費聞需一千五百萬均未着落現由陸軍部度支部合力籌措 
　　鐵尚書等籌畫海軍事宜肅邸擬先於各省海灣設立學堂培植海軍人材各大臣亦均賛成此議當經議定先行設立海軍學堂三處其校址擬飭飭沿江海各省督撫詳細考查最要灣港報部以便採擇開設又聞鐵尚書於設立海軍學堂處所注意三處一福建之夏門一江蘇之南京一山東之烟台現已行知閩督江督魯撫將該部所指之處派員查勘測繪圖樣以便核定 
　聞廣東提督薩鎭冰軍門此次奉派籌議海軍之原因係因該水提奏請興復海軍擴充海軍學堂諸要政在諸大臣之先且條議辦法諸多懇切其上年春間籌議軍港事宜建策立言亦多中肯故有是旨 
　　會議政務處日前奉到軍機處片交飭將光緒三十三三十四兩年分京外臣工條議興復軍海及政務處先後議覆各摺片並上年籌議海軍勘定軍港地圖各案一律封送欽派籌議海軍事務王大臣並陸軍部備核議辦 
[奏阻清理財政之說作罷湖北]  
　　鄂督陳筱帥以清理財政一事趕辦不及擬聨合各省具摺奏阻旋接直督魯撫復電皆不贊成江督亦以部議清理章程寛既往而不咎留將來之有餘其爲各省計者既周且至現在各省祇須自行預備表册以待部員到後清查知有爲難情形儘可自向度支部商辦倘先聨銜人告仍交部議轉恐不易轉圜亦已於前日電致鄂督請作罷論矣 
[沈侍郎修訂形律之爲難北京]  
　　前日沈家本等召見時曾奉攝政王面諭刑律與憲政最有關繋務須速行修訂以便如限頒布惟不可多採外律致壞中國數千年來之禮敎又諭此事總宜體察人民程度酌量得中方有裨益云云翌日又降明旨聞係張相所請因此律須會同法部核辦并有會同學部修訂之事故請特降明旨重申言之惟聞沈侍郎以外省大都畏難藉詞新律不善任意指駁爲因循粉飾之計窺其大意若欲仍照舊制者然何以收回治外法權及裁判權此時詎可不亟亟注意故沈侍郎與人語及此事萬分爲難而俞廉三向於此事從未研究當日召見時俞竟不置一詞殊乏兩全之法是以沈侍郎有請調駐美欽使伍廷芳回京同辦之意云 
[勘辦鐵路線道須按華里計算北京]  
　　郵傅部分咨各省大吏以路政司呈報各處修辦鐵路所計線道工程里數半以英里計算其有以英里折合華里者數目殊難核實辦理甚屬叅差當以中國自辦鐵路無論官辦商辦自宜以華里爲準雖測量工程須用英尺計算亦宜扣足華里實數俾資劃一而便稽查以後各處鐵路其原僅以英里計程者均宜核足華里未辦各路及初行勘辦之路悉按華里扣算現經派員分赴各處清勘路工亦卽照所定華里實數查辦云 
[京師近事]  
　　歸化副都統三多所請將蒙古王公勳裔擇其年輕聰穎者咨送貴胄學堂考試留學一摺政務處業已議過擬即准如所奏辦理但先令在原籍考試酌取合格者咨送來京再加覆試擇其性之所近分撥各學堂肄業不必拘定貴胄一校 
　　聞民政部侍郎趙秉鈞退志已决擬即奏陳據云趙侍郎因自簡任未邀升調而言官又以其由微昌驟登卿貳屢以爲言故擬引退云 
　　外務部梁尚書近與慶親王商議擬電江蘇巡撫飭將各租界領事裁判章程及華洋會審専例約文等件一併報部以便查核 
　　會議政務處王大臣議定實行清釐國稅地方稅預算年期務在宣統三年以内粗具規模故政務處度支部兩衙門現擬隨同清釐財政事宜先行調查以備届期舉辦 
　　恭修光緒實錄一事前日由内閣諸大學士會議世張鹿那四中堂因有軍機之差不克常川到閣榮恊揆亦因學部事繁不能每日到署聞擬統由孫爕臣相國恭查例案擬議辦理 
　　憲政編查館於上年十一月起將光緒三十三年京外各部院衙門建立調查局調查咨報各事宜修訂統計年鑑本擬今年二月頒布現聞此項表鑑雖已粗具規模惟因關係憲政擬再詳細參改然後宣布 
　　學部電咨鄂督略謂京師大學本年開辦分科需員敎授查有湖北中等工業學堂監督范守泰堪以派充工科敎習應請轉飭該員迅速來京　　軍機處前派章京總司各省奏報上年司道府密考事宜茲聞各省奏報現將完竣所有密考甄别之期即定於三月内舉辦 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[蘇元春晚景之凄凉北京]  
　　新疆巡撫聨魁具奏略云已革廣西提督蘇元春奉旨發往新疆効力贖罪於光緒三十一年十月十九日到戍三十四年七月十三日奉諭准其釋回當經轉飭遵照在案該革提督未及啟程於十一月二十六日在迪化寓所身故伏查蘇元春故父廩生蘇保德於咸豐元年髮逆攻陷本籍廣西永安州城帶圑殉難該革提矢志復仇報國於同治一年投効楚軍精毅營隨同出力肅清江西復調往貴州征剿苗疆保至提督甲申法越之役督師出關力戰不挫大局賴以摺拄旋膺専閫備邊粵徼將二十年計廣西沿邊一千七百餘里砲台大小一百三十餘座該革提擇要安築開山鑒險屹若長城論者謂中越劃界之後邊務靜謐蘇元春之力爲多及獲咎到戍奴才以蘇元春老於軍事嘗令督練處司道與其研究訓練該革提無閒寒署出入軍隊其與兵弁口講指畫如當前敵以故衆心允孚受益良多及此次得旨釋回感激涕零益自奮勵奴才正擬請留乃因閱操感寒觸發舊傷竟至不起該革提爲將數十年不事家人生産薪俸所入盡以分贍部曲出關時行李蕭然别無長物身後僅餘偑刀雙匣鳴玉數懸竟無以爲斂又門祚單微鮮期功之親僅遺親生一子蘇承賜尚未彌歲一切斂身之具奴才已商同司道妥爲照料其子無可寄託查有該革提舊部已革提督陳桂林遣戍在新交其善爲撫育奴才慨宿將之彫零冀新軍之感奮用敢不揣冒昧據實上陳右否量予加恩之處出自逾格鴻慈未敢擅擬正月二十七日奉旨蘇元春加恩著開復原官生平戰功宣付國史館立傅該衙門知道 
[閩督密攷屬吏福建]  
　　松制軍札各司道文云求治之道察吏爲先值此事局艱難所屬大小各員宜如佑潔已愛民勤求治理本部堂接見僚屬隨時攷察復核其公牘證諸興論循分供職者固不乏人而行爲乖謬岡知自愛者亦所恒有司道有察吏之責各府直隷州爲親臨上司本部堂一人耳目難周國家設官分職原冀其大小相維互相糾察使不肖之員有所顧忌豈容稍涉徇隐乃該管道府開送密攷率多浮泛幾成具文吏治安有起色嗣後務各破除倩面密查明確親塡切實考語或叙其實在劣跡母庸恭楷孠句繁簡更所不計開摺隨禀呈送此項密考到院本部堂留内密存向不發房亦不送交文案司道衙門亦應於文到時將原摺抽存勿稍洩漏俾可據實直陳不至畏避嫌怨本部堂爲整頓吏治起見經此次通飭以後司道固宜隨時考察據實揭報各該府州耳目較近優劣易分除塡送密考外如有劣跡顯著之員尤應隨時禀揭勿稍姑容本部堂以考察之是否認眞定該管上司之能否稱職如祇知見好屬員仍前容隠亦不能再爲該管上司寛也除分行外合亟札飭該司道立即遵照辦理再此項密攷係關地方吏治本部堂與各司道衙門均應呈送此外如財政局等處并非地方衙門聞亦有塡考禀送者殊覺多事如謂局卡人員事隷該局以後可另摺開送勿再牽混切切等因司道奉文後當即札飭該屬官吏一體遵照切實辦理 
[浙撫簽註刑律草案（續）]  
　　第一百六十四條凡聚衆爲暴行或脅迫者從左列分别處斷首魁無其徒刑或二等以上有期徒刑按現行例内刁民假地方公事强行出頭偪勒平民抗糧聚衆搆訟罷市爲首反立决如閧堂塞署逞兇毆官爲首斬决梟示今草案以罪之首魁僅處徒刑無論有期無期均屬輕縱適足以長刁風斷難昭示炯戒 
　　第一百六十八條凡既决示决之囚人及其餘按律監禁者若損壞監禁處所械具或以暴行脅迫或三人以上共同逃者處二等至四等有期徒刑 
　　第一百六十九條凡盜取按律監禁入者處二等至四等有期徒刑按現行律例署囚獄在逃者皆斬又刦囚者皆斬所以嚴懲不法重治兇惡寓刑期無刑辟以止辟之意若僅處以二等至四等有期徒刑不特情重法輕不足以示懲戒抑且失去治安主權後患何堪設想　　第二百七十四條凡用暴行脅迫或用藥及催眠術並其餘方法至使不能抗拒而姦淫婦女者爲强姦罪處二等以上有期徒刑按現行律例强姦者絞輪姦照光棍科斷查婦女以名節爲重今被行兇之徒壞節敗名治罪允宜嚴重若僅處以二等以上有期徒刑是使淫兇肆行汚辱婦女毫無羞耻文明禮敎固如是乎 
　　第二百九十九條凡殺人者處死刑無期徒刑或一等有期徒刑按現行律内殺死人命分謀故關戲誤過失等項視情節之重輕定罪名之差等原定各律足資引斷若不聞案情任審判官隨案規定斷難平允大失明愼用刑之道 
　　第三百零二條凡傷害尊親屬之身體者從左列分别處斷因而致廢疾者無期徒刑或二　以上有期徒刑按現行律内子孫毆祖父母父母及妻妾毆夫子祖父母父母者皆斬註云凡預毆者不分首從皆斬不論有傷無傷與傷之輕重所以懲惡逆重人倫也今草業傷害尊親致成殘廢貸其死罪殊不足以懲忤逆而敦倫常 
　　第三十五十一條凡以自已或第三者之所有爲宗旨而用暴行脅迫或使人昏迷而强取他人所有之財物者爲强盜處三等以上有期徒刑按現行律例强盜得財以樂迷人得財均擬死刑今草案處以三等以上有期徒刑一旦限满釋放勢必更無忌憚得以肆行其兇惡甚非除暴安良之道 
　　第三百六十二條凡以自已或第三者之所有爲宗旨用欺岡或恐喝使人以所有之財交付於已者爲詐欺取財處三等以下有期徒刑按現行律例恐嚇取財門内定有捉人勒　之例節經加重新章攺照强盜律治罪以其倚强擄捉肆意凌虐勒令用財取贖兇暴情形與强盜無異故治罪特嚴且浙省捉人勒贖之案層見迭出若僅處以徒刑其何以懲强暴而與治案 
[西報譯要]  
　　俄人强逼華人納稅字林報載初七日北京電云前星期日東清鐵路俄國官員在满洲齊齊哈爾及海拉爾地方以兵力勒令中國各商肆一律關閉並給照會限於七日内完納稅項否則將行驅逐按齊齊哈爾海拉爾爲中國主權完全之地而俄人竟勒令商民完稅者蓋由其地在東清鐵路區域内之故　 
 
 

Page 11

 
 
　　英美派使恭送梓宫奉移又載同日北京電云駐京英使朱邇典美使柔克義已由本國政府簡爲特别欽使於孝欽顯皇后穆宗景皇帝梓宫奉移時代表本國前往恭送 
　　美國注意哈爾濱問題泰晤士報載同日紐約電云美政府對於目下哈爾濱中俄之情狀頗爲注意 
　　中日僑民同舟之策劃文匯報載初八日倫敦電云坎拿大上議院業已將排斥亞人人美之議案通過賛成者二十八人反對者七人字林報載初七日東京電云舊金山中日兩國僑民已决議聨合盡棄前此抵制日貨之嫌怨互相保護同拒排亞之舉 
分類新聞 
政界 
[獎勵巡警人員南京]  
　　江南巡警路工總局近詳督憲略謂據職局東二區副巡官沈蔭禀稱本月十一日夜奉諭飭於湘軍公所西首一帶訪拿要犯朱茂林到案隨卽偕同弁記選派巡長向芸亭錢榕巡警梁炳坤賈洪四名攺裝易服前赴該處嚴密訪查旋於針巷口該犯住宅内將該犯哄騙來避輪流看管并慮該犯罪案未明事後或有應須查抄事件遂密諭與該犯家最近之八號崗警移至該犯門首留心防範不令搬移物件至十二日早將該犯解局復奉諭飭往該犯家中搜獲僞造部監執照實收功牌札禀墨結等多件呈送憲局在事人員於陰雨黑夜之間猝奉命令即時拘獲要犯其辦事尚屬精勤是否應予獎敍之處理合禀呈鑒核職道等伏查該巡官沈蔭等於此次拿獲要犯朱茂林當飭查之時更深夜黑倉猝奉命既未詳其住址又未知其年貌該巡官等獨能詳查確實既將該犯拘獲解案辦理尚屬機敏至該犯被獲之後復知移崗防範不令物件遷移至十二日復搜出僞造部監照實收功牌札禀墨結等件布置亦尚細心應否將該官弁各記大功一次其得力之警長何芸亭等遇有應升之額提前升補以示鼓勵之處仰祈鑒核俯賜批示祗遵實爲公便已奉江督批准矣 
[移查全省官佐實數浙江]  
　　浙江禁烟公所移藩司文云照得禁止吸食鴉片必先從官員辦起始得遞禁民間本公所曾於上年十一月間兩次牌示通知在省候補各官文自知府以下武自遊撃以下無論鹽務佐敎雜職有無嗜好均應一律來所報名具結並加同鄕官保結以憑彚核詳辦在案豈知一再展限遵飭來所具結者僅止五百餘員當查地方在省候補及鹽務人員决不止此數惟究竟兩項候補有若千員本公所無從稽攷向貴署取查官册方可按名查核除鹽務人員移請運司造送外移取查照飭承將在省候補知府以下各官註明有差無差在省回籍以及有無各項事故一律按照官册尅日查造銜名清册送所核辦 
[議設民事裁判所鎭江]  
　　鎭郡各紳董以諮議局成立後應即設立民事裁判所爲地方自治之基礎爰於日昨在諮議事務所協商辦法並議公請精於法律之員總理一切 
交涉 
[法兵會同搜匪廣東]  
　　近聞越匪匿據越邊鳥龍隘與法兵抵抗退竄平遼法兵追捕不及立即知會東興朱丞轉沿邊各營刻期會合各在本境邊界搜堵俾匪不能再竄以期合力聚殲等情即由楊督帶會同各營由那良行牌等處節節進搜云 
[廣澳路約業已作廢廣東]  
　　郵傅部據粵省職商梁雲逵禀請承辦廣澳鐵路仍照原案批歸商辦並懇速與葡使廢約等情當即咨行外部略謂前據葡使照稱廢約後另訂辦法四則如允照辦即可將廣澳合同作廢葡使所索四條不過爲利便交通振興商務起見似可照准望貴部速即照會該使立將合同作廢以便該職商等將此路修築現外部已照會葡使照辦矣 
[不准洋商内地行輪浙江]  
　　日商慶記輪船公司現擬添輪専走嘉興平湖乍浦等處曾經杭關稅務司慕君函請杭關監督核示啟觀察復以該處均非通商口岸按照章程礙難核准云 
軍界 
[法兵大破欽東邊匪廣東]  
　　上月二十二二十三兩日越南法兵與革黨提督參謀開仗被法官攻破黨寨二座奪獲糧米五百餘包斃匪二十餘名餘均走入谷口負隅死拒近日彼此均已停戰在該處經商之華人紛紛遷眷回粵行過北沙平遼等處被法國二畫官截拿解往東興洋務局訊辦計趙姓龔姓鍾姓等十餘人婦女六口小孩十餘口訊據供稱見匪亂欲携眷口回西省避難行經北沙被法兵疑爲匪黨被拿請資遣回籍等語當由朱縣丞分别給資遣回原籍故近日東西邊界異常戒嚴越界亦不時不戰事想不久竄及邊地又有一番擾亂也 
[東江砲台從下游建起廣東]  
　　惠州東江一帶建築砲台其谷花頭建築一座業已工竣又擬在七汝湖建築陸提秦軍門以七汝湖地方雖屬險要派有兵勇駐防可以從緩惟下游一帶近來水道不安自應從下游先行建起特派員前往調查茲查得以金華閣及梅湖兩處最爲要緊隨即雇工多名在該處擇地建造務須早日速成大約二月可以工竣 
[標兵又起風潮鎭江]  
　　駐鎭三十五標兵士在外滋事不受約束江督特派十八恊司令部移駐鎭江就近彈壓茲聞該標兵士因退伍無期又起風潮經李文升統帶電禀到省徐固卿統制接閱後恐釀事端特派正參謀官陳其采君於初五日乘火車到鎭查辦 
學務 
[節錄蘇提學札各屬勸學所文（爲選送學生事）]  
　　各中學堂畢業生如有願入京師法政學堂肄業自審力能照繳學膳宿各費者開具姓名籍貫年歲三代覆歷報由該管地方官或勸學所申送 
 
 

Page 12

 
 
來轅並隨帶畢業文憑暨四寸相片聽候騐明考試限於宣統元年二月三十日截止來司報到候試逾限不再收考黏錄簡章如左 
　　一此項補習科専挑選各中學堂畢業生仍以品行端正中學明通爲主否則不必遷就　　一選送此項學生如先習過東文東語已能直接日本敎員聽講者即可直入正科如程度不足與先未習過東文東語者入堂補習一年或二年不等總以能直接聽講爲限 
　　一學生年歲自二十以上至三十以下者 
　　一每省選送人數大省十二名中省十名小省八名或六名如有寔能直接聽講者多選數名亦可 
　　一選定學生各量程途遠近限令本年三月初十日以前一律到京聽候覆試取入不得遲誤（下次添班另限時日） 
　　一選定學生計若干名先時電復如無畢業合格之生亦先時聲復 
　　一選定學生須將各生四寸像片先時彚送其畢業文憑飭令各生自携呈騐 
　　一覆試取入後照章每名繳入學費二元（祗繳一次其每目學費補習科二元入正科三元在堂用午膳一次者每月二元五角能駐寄宿館内者每月房膳費七元）現已住满後俟補入）其餘操衣書籍弟費均由自備 
　　一本堂各種章　學生一律遵守 
[師範簡科取定學生常州]  
　　武學公立小學因攺師範學堂及附屬小學經提學使電飭仍復武陽公立小學名稱已見前報現在僅辦師範簡科一年畢業計取定公費生十九名自費生十九名擬十二日開學實業 
[更攺銀行督辦之名目浙江]  
　　浙撫增中丞札飭藩司略謂照得浙江銀行創辦伊始諸事均關緊要業經札委該司爲督辦董道元亮爲監督分飭遵辦在案茲查部定银行章程並無督辦名目應將該司攺充浙江銀行正監督實缺兼差不支薪水照章分給花紅董道元亮攺充浙江银行副監督薪水花紅照章給領以符定章而専責成除分行外合行札委札到該司即遵照會同董道妥籌辦理 
[籌議擴充勸工院湖北]  
　　漢口勸工院開辦數年未見成效茲勸業道鄒元汴觀察以該院爲振興實業挽回利權之舉亟應大加擴充現擬於該處興修公園茶座俾游人有憩足之所庶成績品銷塲暢旺而工藝可日期進步 
雜記 
[通匪詐贓之駭聞吉林]  
　　雙城廳界民户楊某頗有金資久爲匪黨所垂涎日前有駐防陸軍數名押一胡匪楊姓至該農户家胡匪聲言該農户係其贓主曾交贓物若干陸軍隊即將農户家中人等盡行綁起嚴刑追拷後經多人說允以鉽三千吊作爲贖資其事始寢 
[江督批飭查辦揑名誣控南京]  
　　太倉州吳琪以崇明監生胡少巖控縣丞趙鶴雲各節委無其事查明禀復茲奉江督批云據禀已悉該縣丞趙鶴雲被控各節既經該州督同崇明縣逐細查明委無其事自應將案註銷惟原禀所列胡省巖等姓名均屬奸民冒名朦控實堪痛恨應即嚴密查拿懲辦以昭儆戒仰即轉飭崇明縣遵照辦理再禀尾聲叙附繳奉發禀黏云云抄閱並無此件自係漏未入封並即補賚備案 
[販賣女僕松江]  
　　淮徐人李麻子前日挈女僕薜阿金來松意圖販賣經華亭縣張大令訪聞立飭提案李已往滬翌日忽自行投案嘵嘵置辯大令惡其刁狡判令釘鐐暫押聽候遞解回籍 
[關道嚴禁本署員役吸烟湖北]  
　　漢關道齊觀察因禁烟功令森嚴本署員役染此疾者甚多逐日傅詢均謂業已戒斷實則仍行私自吸食特於夜間微行密查破獲茶房執役廖盛開燈吸烟當經手示斥革逐出並示諭嗣後各項人員如有在本署吸烟者除斥革外仍發夏口廳嚴行懲辦 
評事 
 [P萬國禁烟大會之告終> 
滬上　國禁烟大會。於初七日開未次之會議。數日提議事件。各國代表。莫不贊同。並深信此次中國禁烟。確能實事求是。而非從前畫餅充饑僅憑三寸不爛之故習。故今日之會。對於各國所。以示中國實有禁烟之意思與。其已戒之效果對。於國内所。以示腐膓伐性之藥今。後必將掃除而擴清之並。非一紙空文奉行故事之舊然則今日之犬會。雖已告。竣而。此後吃烟者亦。當高枕以思從。速戒絶以。答各國代表萬里赴會之苦心。也而。此後政府亦。當實行其禁種禁賣禁吃之三要素母。以財政之竭蹶故而因循坐誤貽。笑外人也而。此後我國務當上下一心力。除烟害庶。不負此次萬國禁烟大會 
[萬國海軍大會之告終]  
　　倫敦萬國海軍大會。亦於初七日開未次之會議。其開會之性質苦何。及提議之條件苦何。固尚未確知。即以其名義測之。終不外保全世界之和。平弭萬國之慘劇者近是。惟大會未終而。德國海軍上之準備甚力英。國對於此舉亦。大受其激刺而。潁借外債以擴張海軍其。餘若美若法若日莫不力求增漲海軍上之勢力以。爲他日有事之預備軍。力充而後他人莫敢窺視和。平乃可以保全故。世界愈和平則。軍力愈　漲若。無兵力以自衛而。喘喘焉惟望人之和平此。自斃之道也我。國今日亦頗思擴張海軍矣。而奈之何其無欵以。中國之大而日無欵恥也其。必措籌之未得其道其。道奈何日惟立憲立。憲而後民得參與政。事之權利。立憲而後民肯盡納稅之義務 
清談 
[五千元之選舉人]  
　　某邑　郊外。有鄕人子。佃田十餘畝。力耕自給。胼手胝足之暇。兼　與夫走卒。老屋數椽家無長物。一日。有某生持小册子詣其家。似甚相熟者。語之日若之時運至矣若。今日得與某老爺某大人相頡頑某。不解所謂日。若非有五千元産業者平。某惶恐謝日無之某生曉之日。若無恐此。非勸捐簿也實。告若入此册有大榮譽彼。搢紳先生有求入此册而不得者我。厚若若。何拒之深語。竟手。撚鉛筆。　其名於小册子而去某。忐忑不白安。逢人　述其事且力辯日。我實無五千元。人皆。目笑之 
　　月餘。調查事畢。初選監督報調查册。將所有合格選舉人榜示通籍。鄕人子亦在合格之列。榜示後。觀者坌集。有識之省日。是固爲馬頭。常至我家抬轎者。家無擔石儲。目不識丁字。又染烟霞癖甚深。以何夤綠而得此 
　　或日。彼調查員本營轎行。某脚夫也。轎行與脚夫意。者固有密切之關係歟 
　　毅日。自調查事起彼。搢紳巨族之以消極資格而被擯斥者何可勝數自。審查事起彼搢紳巨族之以朦混入册而被剔除者又何可勝數此。鄕人子家無中人貲而。犯消極之資格二不。事請託運動而。居然得五千元之資格嗚。呼。彼縉紳巨族何。不幸而不遇此調查員。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[士民實行調查]  
　　浙江（杭州仁錢） 
仁錢敎育會致初選調查員函云日前初選舉事務所商託本會代舉初選舉時投票之監察員本會於本月常曾當衆議决擬即請前次原選之各調查員担任藉省再選之勞煩而資熟手惟各調查員不盡在會未經面談難以决定準期本月初七日午後一時仍在木塲巷本會集議以决進止 
[士民動議調查]  
　　廣東 
廣東諮議局籌辦處業經開辦惟每期會議多有提議而無决議或有決議而無執行各議紳除每期到處商議三數點鐘之外餘時即絶少見面故以最短之時間而籌辦最大之事業其勢有所不能現聞諸議紳擬於籌辦處之外另在廣府學宫組織一議紳事務所於各議紳之中公舉一二人常川駐所將應辦各事分期舉辦務於本年九月内赶將諮議局成立云 
本埠新聞 
[紗廠總辦被刺七誌]  
　　盛宫保致蘇撫電正月廿五夜舍甥總辦又新紗廠陳守景瀚被棧工駱榮即駱瑞祥刺傷右脅初二身故查該犯五十二歲貴州人湖北安徽口音身中面黑有髭秃頂小辮近視眼八字脚穿灰色舊洋緞棉袍金黄絲綫腰帶舊紅小帽黑斜紋破棉褲破黑絨棉鞋該犯係前貴州學台林篤甫由黔帶蘇薦惲次山中丞處由惲薦吕匯百家上年由吕家薦至紗廠月前曾到江陰惲莘耘觀察防營一次並聞有到常州青果巷吕家之說案關暗殺斃命該犯行兇後即時逃逸除由滬捕房嚴拿並電兩江皖鄂查緝外祈速電江陰防營常州府縣並通飭各州縣一體懸賞五百元嚴密緝拿又惲寓護龍街大井巷林亦寓蘇請傅知如該犯逃至該兩家即報縣速拿爲感 
　　蘇撫復電頃接惲道電稱陳守景瀚係同鄕世交聞被刺兇犯脫逃得信即爲訪緝該犯駱榮係景瀚妻舅吕新之所薦遵諭已函詢吕伯匯家是否知其隠匿之處該犯並未來澄等語知念特聞 
[禁烟會専員晉京]  
　　萬國禁烟會美國専員白倫脫敎長丁嘉立博士拉愛脫博士英國専員斯密司君等均於昨晚乘金陵輪船赴漢改乘火車晋京大約尚須至寗謁見江督云 
[請飭巡局查拿賭棍]  
　　閘北巡警局總辦汪觀察訪悉前在虹口胡家木橋擺設賭檯之各匪徒茲又遷至毗連租界之張家口路麥倫書院附近開設賭檯誘人入局殊屬胆玩已極查該處離虹鎭較近應由虹鎭巡局委員督勇查拿故昨已移請滬道札飭該巡局遵辦矣 
[會勘米船被撞情形]  
　　浙江平湖縣第四批漕米裝船兩艘由慶記公司之恒隆小輪拖帶來滬於上月廿二日駛至商市大碼頭浦而被日商满珠丸輪船撞沉一船計共裝米五百石曾由浙江海運局禀奉滬道函致新關稅司飭派理船廳往勘在案茲聞理船廳於前日會同满珠丸等船主前往失事之處勘得是日满珠丸輪船於潮漲時由北往南駛至信源洋藥躉船相近見有恒隆小輪拖船三艘靠浦東一面由南駛北迎面而來追至逼近忽由該小輪將舵右轉横駛在满珠丸船頭經過满珠丸無從避讓致將該小輪所拖第三隻漕米船撞沉此事皆因該小輪横駛所致所有沉没之米價船價應由恒隆認賠現已將情復稅司核辦 
[新任甘肅藩司過滬]  
　　新授甘肅布政司使毛實君方伯慶蕃昨日由蘇到滬回急欲赴任並不登岸聞今明即須起程云 
[族滬粵人開會傅單]  
　　族滬粵人霍震寰昨發傅單略云廣東佛山輪船踢弊華人命案雖經督憲迭次照會葡領催促開正式審判而葡領置不答覆此皆由我國勢之積弱致爲外人所輕視凡我同胞皆當同聲一哭者矣伏念上海爲各省仕商走集之區亦我粵人最衆之地凡屬同鄕及各省圑體不乏愛羣愛國君子故鄙人航海至此呼籲求救謹定於初九日在美界海寗路廣肇醫院開會集議務乞不吝敎誨惠然肯來會則列下一定於下午二時開會一遵守文明辦法切戒暴動一此案影響及我全國人民生命故不分省界凡屬熱血君子均請蒞會 
一議文明對待之策 
[江督札飭整頓警察]  
　　江督端午帥札飭滬道將上海各處警察竭力整頓以逹完善目的並轉發陸軍部所定制衣圖樣一併札發遵照仿辦等因蔡觀察遵即照會總工程局董轉知警務處詳加整頓並邀西南區各巡員到局互相籌議 
[北洋採辦軍米]  
　　北京練軍各營所需軍米八萬石現由該軍統領鳳大臣咨由江督塡發護照一面飭派委員分赴蕪湖滬鎭等處購辦茲端午帥已分行各關道轉告稅司如有此項軍米報關應即免稅騐放以濟軍需 
[張園重復舊觀]  
　　滬北張氏味蒓園前經美商英商互租以來連年虧折自客臘議明退租將合同租契註銷後今由園主重定章程凡入園者仍一律不取遊資並不准園丁討賞小帪現在荷花池淘清各處均已修理整潔重復舊觀矣 
[學界又弱一個]  
　　本邑勸學所視學協董拔貢項蓮生明經文端因病作古城鄕紳學兩界以項君學行兼優熱心敎育莫不爲之惋惜茲定於本月十六日在勸學所開追悼會以誌哀思 
[紹介新書]  
　　昨日蒙商務印書館惠贈新出版諸書嚴又陵訂正羣學肄言高等小學女子國文敎科書學部審定攺訂近世化學敎科書查理斯密初等代數學新編初等三角法敎科書家計簿記敎科書鄭富灼編新法英文敎程林譯冒險小說鍾乳髑髏林譯社會小說天囚懺悔錄新譯言情小說勾奴奇士錄新譯政治小說模範町村各一册日本内堀維文日語讀本初等小學鉛筆習畫帖各四册合錄於右以作紹介 
 
 

Page 19

 
 
[城内]  
　　移提被告○已閉源元錢莊主沈尚之控邱潤初你銀不理由縣收押在案昨日本縣李大令接到公共公廨寳讞員文稱有美商豐裕洋行控告邱潤初定貨不出虧欠銀二千八百餘兩請將邱解廨訊究等情大令覆稱此事須禀請憲核示 
　　犯婦患病○戵斃爛眼海松案内奚海潮之姘婦徐錢氏由縣判交官媒管押在案茲因在押患病送堂醫治 
　　亟圖從良○雉妓楊三寳昨日午後逃至城内守候本縣李大令返署攔奥喊控據稱被鴇婦覇阻不許從良求恩超豁大令諭飭送往普育堂擇良婚配 
　　拘獲賭徒○一路巡警分局巡士前晚在張家弄高郁氏家捉獲賭徒朱二寳吳阿四梅根生及高郁氏等到局經遊巡官訊明屬實判高郁氏罰洋一元朱等三人各罰洋五角一併斥釋 
　　姘夫逃逸○江北婦人龐嚴氏因與伊夫反目逃至上海與挑垃圾之陳玉喜姘識嗣由其母嚴葛氏來申尋見向陳索借銀洋無著陳即逃逸嚴葛氏遂將伊女龐嚴氏扭至一路巡局請究判龐嚴氏發普育堂暫行留養候其夫到案具領嚴葛氏斥退 
　　道批三則○徐國興禀批迭經批縣訊辦竟無隻字具復殊屬遲延仰寳山縣遵照前批迅即提案訊供禀辦母稍寛縱張禄村禀批究竟趙錫卿有無冐産盜賣情事前已批局移縣確查具復應候復到再行核辦着即知照張變禀批案已三次批廨催理時閱半年何以尚未了結仰公共租界會審官尅日提案押追具報母任再延 
　　官事○川沙廳同知陳綸昨日到道禀見繪圖畢業生張亷禀知由川公幹來滬守備徐青雲禀請續假一天 
[南市]  
　　能否和衷○南區各巡目因被該區副區長遇事欺壓公禀工程局董請爲核斷已紀昨報茲經局董調查所訴各節尚多不實業已知照警務處轉告該巡自嗣後務各和衷辦事勿得懐挾意見瑣瀆干咎 
　　吞没墊欵○滬北平正洋行司帪鄭薪蓀去年因有他就轉薦伊友邢金生接手當收邢墊欵洋三百元後被吞没生意無著前日由邢將鄭扭至總工程局請爲追究判鄭交保出外理處 
　　偵探庇賭○流氓賣花阿三（即朱阿新）紏賭抽頭一案茲經工程局董訪悉此案有某偵探從中庇護昨因函致西區長著速查提爲首紏賭之賣花阿三務獲解局以憑訊明嚴辦 
[閘北]  
　　剥奪主權○住居夏家弄之馬連生因其妻王氏不守婦道擬欲遷居王氏與之口角旋由鄰人王金生出頭硬覇並紏同流氓周玉旗王新林將馬兇毆馬妻及金生之母亦帮同毆打馬大聲呼救由巡士一併拘入四路一區押候訊辦 
　　來去自由○沈枊堂控郭海拐匿妻女等情已兩紀前報昨日下午沈妻戚氏忽自行回家由沈扭局押候覆訊 
　　押店取贜○王金生行竊靜安寺路某姓家衣服七件押於四路一區境内慶豐押店昨由捕房派探帶同該竊到局請派地保協同吊贜巡官准之 
　　巡士記過○四路一區巡士鄒雲南吳光陞昨在局前互相口角被孫巡官查悉以其有失體統着各記過一次 
[新租界]  
　　嚴緝兇犯○揚永記管門人馮老丙被匪徒開鎗撃傷搶去銀洋已紀前報茲新閘捕房捕頭以匪徒如此猖獗有碍治安昨特飭派中西探捕暗差等分投嚴緝凡客棧烟間茶坊酒肆著一體查緝務獲正兇解案究辦 
[英租界]  
　　並不帮兇○流氓張王卿因賭就獲經公堂訊明張係砍斃顧澜頭兇犯小炳全之同黨押候查辦在案昨由捕房將押犯小炳全張阿明一併解請復訊小炳全張阿明供當砍斃顧澜頭時張王卿實不在内惟窩酥荳關全蛇皮阿三葛永泉小辦子瑞福等在場是實旋據包探李星福禀稱該犯等供出各人均應往提惟伊等難免不挾嫌誣指求察又據包探米順禀稱昔年鎗斃七十二號西捕毛露確有小黄牛小王卿等在陽小王卿是否即係張王卿請爲訊奪訊之張王卿延穆安素律師聲稍小王卿　張　卿姓已不同包探張冠李帶應請察核寳讞員以小炳全前堂供明張王卿帮同砍斃顧瀾頭今忽翻供因又盤詰至再小炳全仍供張王卿實不任場判小炳全張阿明仍照原斷還押張王卿着交妥保候核 
　　法網難逃○匪徒妙長裕徐正元周四等於上月二十七夜在浦東地方明火執仗用石撞入日商三井洋行棧房搶刦金器現洋並擊傷管門人及更夫逃逸匿跡虹口前日由滙山捕房包探緝獲昨解公堂請究判一併押候照會日領會訊 
　　註銷控案○英商馬海洋人控徐雲峰賣地不交昨午由廨會訊原被均延律師到堂辯駁中西官以該地並非馬海所買與洋商不涉判將案註銷 
　　控追煤價○日商中野熊五郎控嚴枊江不付煤價銀三百五十兩昨由公廨會訊原告延律師到案請追嚴求寛限判仍交保候會商再核 
　　要證到案○鄧梅先之子鄧賛廷上控朱培初串吞巨欵案内之要証蔡吉元由道札廨提獲昨晨解訊判蔡交差候晚堂訊奪　　仍未訊斷○德商咪吔美商豐裕怡昌等三洋行控張茂章（即張美堂）定貨不出一案昨又解廨判仍還押候核 
　　保人初累○英商錦和洋行控裘順生担保袁雨生欠銀不理昨晨由探傅至公堂判裘留廨候下禮拜一訊核 
　　牽累多人○錢玉成控毛光福（即毛春延）串竊金條一案昨由捕房提到毛母王氏毛妻楊氏親戚何禮寛何胡氏林何氏並在押之王紀福一併解請公堂研究判毛王氏交保餘分别還押候提毛光福到案訊奪　　有無寃誣○流氓陳阿四（即麻皮阿根）剥取沈阿榮皮衣由探將陳拿獲解廨中西官因陳不承認判押候查明再訊 
　　拐案無憑○季銀　控蔡徐氏拐匿伊妻一案昨經公堂復訊因無憑証判氏交保著原告查明再行控告 
　　恩斷義絶○韓顧氏控親家宋張氏將伊女桂金轉賣與嚴蘭生一案昨公堂　訊桂金供不愿隨母回去恐被再賣判宋張氏仍照原斷還押韓顧氏斥退女發濟良所留養 
[美租界]  
　　　洋員回國○駐滬代理英按察使文生梯君昨晚乘公司輪船請假回國 
　　庽客病斃○江北人沈大狗子庽居華記路德興客棧前晚因病身死由棧主朱雲祥報知捕房著將屍身送至騐屍所飭保報縣於昨日午刻涖驗委係因病身死查無家屬在滬遂飭報堂收殮 
　　失火即熄○吳淞路七十一號歐陽南家前晚失火即熄捕頭昨飭中西包探查核 
　　華捕毆人○東洋車失沈八珍昨至捕房控被五百號華捕毆傷頭面捕頭飭探查得沈曾犯案遞籍遂飭押候送廨再行查辦 
[法租界]  
　　傷風敗俗○大馬路松鶴樓茶肆演唱花鼓淫戲昨由捕房將爲首之董阿慶拘解公堂請究董俯首求恩判罰洋三百元再押捕房一月 
　　收殮浮屍○金利元碼頭撈獲腐屍一具身畔藏洋廿五元已紀前報茲捕房以該洋無人具領禀請公堂核示聶司馬商之西官飭將存洋送往善堂代購衣棺爲之成殮 
　　　　不甘凌虐○婢女顧金珠因被主人凌虐逃出由公堂判送善堂寄養在案昨有潮州人楊錦明投廨求領金珠哀泣不已堅不肯回判仍留養善堂代爲擇配所有身價候函致堂給還 
　　深夜拉客○某號華捕見興聖街王張氏花烟舘深夜開門在途拉客遂即報知捕房將氏傅至公堂請究判罰洋五元充公 
 
 

Page 20

 
 
國外新聞 
[奥王宴待日親主]  
　　初七日倫敦電云奥王在化夫堡宴待日本閑院宫親王日本駐奥大使及各隨員均經邀陪 
[萬國海軍大會末次會議]  
　　初七日倫敦電云海軍大會於今日舉行未次會議當將布告書簽定所有爲難各節均經會中商訂妥恊 
[英德海軍力之抗衡]  
　　初七日倫敦電云每日新聞載稱英政府因德政府添造奪雷諾脫式戰艦不遺餘力故擬改訂海軍預算以保海軍權所增之欵大約將籌債彌補云 
[法國整頓海軍經費]  
　　初七日倫敦電云巴黎電稱法國海軍大臣闢茄特已允將原訂整頓海軍費額法郎二百二十三兆減爲一百三十兆大約即可商定 
[美國海軍界近事]  
　　初七日華盛頓電云海軍大將史潑萊現仍任戰鬥艦隊總司令官之職同日紐約電云海姆登路之戰鬥艦隊現已解散分駐各口茲擬於一年之内組織戰鬥艦隊兩隊每隊各有戰艦十六艘 
[美國密查事務被詆]  
　　初七日華盛頓電云美國下議院各議員因密查員爲羅斯佛總統用以窺視國會議員之舉動及因其他種種不法之故嚴詆密查事務管理之失宜 
[世界紙烟供給之權]  
　　初七日華盛頓電云美國紙烟脫拉斯脫分解一案近由巡行裁判所審實後現移高等裁判所鞫問據此事調查人報告謂世界紙烟供給之權全由十人操持現皆竭力遏止竸爭云 
[近東大變局一百誌]  
　　初七日倫敦電云奥國駐塞爾維亞公使福千區伯爵業已行抵維也納此行蓋以微示塞人奥國現已不能安耐之意維也納商會因俄政府亦將與各國詰責塞爾維亞故已較前安謐初七日栢林電云俄國高等官員因俄國各軍並無戰備反對與奥宣戰法國各報載稱設俄竟與奥搆兵則俄法聨盟即將解散各國遏阻塞爾維亞戰禍之調停現已大有進步塞國首相近在議院宣言時並未有排奥之詞初八日倫敦電云巴爾幹牛島之恐慌業已冰釋並聞俄國已恊同奥國勸令塞爾維亞不必固持賠償土地之損失土奥條約業已簽押抵制奥貨之風潮已息而市面亦有進步云 
小說 
[譏彈小說滑稽魂（一）]  
　　第一回老紹興半路截輪船傻知縣當堂標别字停輪。一停輪二快快的停輪。三空江。浩蕩之中烟。水蒼茫之際忽。然有這般的聲浪平。空的傅到耳膜裡頭。來你道是個何等樣人。又到底是怎樣的一回事情。諸公靜　。待在下慢慢的說來。只說那十餘年前。正是中國和日本開戰的時候。某局的長江輪船。在漢口裝齊客貨開出港來輪船初開的時候。原是開着慢車。慢慢的在江中行走。及至走了數十里之後那江面漸漸的空闊起來。輪船上的機器師。也便把警鈴一拉只聽得噶啷啷的一陣響聲一。直逹到機器艙底下去了那。機器艙的鐵櫃得着了這個號令連。忙開足了輪機加緊了汽力一轉眼的工夫早已如箭一。般的。往前直駛雙。輪激水其。去如飛大。江若練上。下一色正在。破浪乘風的時。候。忽見有一號小小的紅船。拚命的盪著雙槳向著船邊駛來船頭上立著一個五十多歲的老頭兒。這時還是八月天氣。正是那。畫扇輕衫。單羅白袷的時候這個老頭兒的打扮。却是十分可笑。戴著一頂夾紗帽子帽沿上倒釘着一塊披霞。穿著一件寳藍縐紗的十行棉袍。外罩一件天青羽毛的夾馬褂。這兩件衣服。都是寛袍大袖。玻玻栖栖的手内拿著一支長桿烟袋。立在船頭上。指揮著那紅船上的水手。呌他快快的攏過來無奈那輪船開足了機器。走得何等快捷。紅船那裡赶得上。一轉眼的工夫。早已錯了過。去那老頭兒急得拍手拍脚的。無可如何。只得用盡平生的氣力。打著紹興的鄕談。大聲呌道。停輪。一停輪二快快的停輪。三一面口内喊著。把一只手招個不住。那輪船上的一班水手見了。都說這個老頭兒。是個痴子就憑他這樣的一個人。就要叫我們停輪。我們自從行船以來。也從没有撞著過這般痴子。就是我們本局的總辦。要呌我們停輪也要先給船主說了。再打照會過來。要費許多的事呢。 
來函 
[黔礦商局監工法商羅克賴來函]  
　　蕪湖滙降典延欠敝處存項一事迭見貴報所登實與案情不符查此欵從前取息及展換期票之時該典並無異言何以去冬到期忽變不付實因敝局總辦陳道台不允崔氏戚夥請託訟事且直斥其縱姦攬訟之非致觸彼忌積羞成怒遂串同揑造種種有在情理之怪說冀圖賴吞此欵業經陳道台備文咨明蕪湖道並派代表齊委員與之對質鄙人亦已禀明敝國駐滬總領事照會蕪湖地方官秉公追辦早經彭委員騐明存票立將典夥夏靜延管押如謂壽人敲詐豈中國地方官亦助我敲詐耶茲查有崔氏惡戚奸夥三人賄通蕪湖某報館及上海報館在蕪訪事人爲之誣登上海各報且在蕪楊言上海報館已各送洋二百元索仰貴館聲望清高决不受若輩之運動然此事實於貴館聲名亦有關係雖陳道台不以報紙之毁譽爲輕重而鄙人名譽攸關應請貴館將僕此函登人來函一門以釋羣疑　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
