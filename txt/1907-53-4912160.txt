# 1907 - 53 - 4912160

 

Page 1

 
 
   
 
 

Page 2

 
 
[說弊（斧）]  
　　鳴呼。今日之中國。直一弊國而已矣。弊積於一國。譬猶病叢於一身。百孔千瘡。肺腑皆潰。雖有俞跗扁鵲。末由以治之矣。故今日之士夫。未甞不欲有以釐剔而廓淸之。無如其身在弊中。日與爲緣。朦朦焉。昧昧焉。無論其虚與委蛇。非眞欲釐剔而廓淸之也。卽使其幡然悔悟。毅然震奮。决然革除。要亦無裨。吾恐其愈革除而愈滋蔓。且將不可收拾也。易曰。履霜堅冰至。非一朝一夕之故。其所由來者漸矣。中國之弊政。實數千年相沿以至是者。不足爲一二人罪也。特前人不善定國是。而後人又不克逐漸攺良。以至貽無窮之禍患於雲礽。而卒令其無所措厥手足。悲夫悲夫。且中國專制國也。而四民又以仕爲首。故擁無上之權勢者。莫如官。而弊亦惟官爲甚。其進也固以苞苴。而其擢一缺。升一階。亦莫不由是。一人得踞要津。而城狐社鼠。藉以把持而擅作威福者不下數十百人矣。曰幕友也。家丁也。親戚也。奴僕也。胥吏也。差役也。甚則待以舉火者千有餘家。吁亦衆矣。蓋區區一府廳州縣已如此。而上推之於督撫司道。内而政府大僚。其弊可勝言耶。眞所謂暗無天日者也。雖然。以此咎彼。彼不任受也。蓋久矣夫中國之政。不能以利養人。而惟以弊養人故人。亦不樂趨利而樂趨弊。蓋不以利爲利而以弊爲利也。即如一府廳州縣。歲人之俸幾何。所糜費者幾何。進身之資出於此。奉上之賄出於此。所謂幕友家丁之徒仰給於此。而所謂徒以舉火之若干食指亦莫不需賴於此。而且欲自爲室家計焉。爲子孫計焉。於此而猶欲以名節自持。以淸廉自勗。其可得哉。其可得哉。然則以二十二省之大。内外官僚之多。復濟以數千年之久。則其弊之根深蒂固。蘿引藤牽。誠有不可究詰之勢。得不爲國之隱憂耶。况乎其餘農工商賈。其弊雖遜於仕。要亦非無弊者。仕旣如此。能不與之互相表裏。互相維擊。以膠合成此 
 
 
 

Page 3

 
 
一國之政哉。上下交相弊。而國危矣。雖然。政敎修明若歐美。爲有弊乎。無弊乎。殆未甞無也。第彼雖有弊。未甞無利。利多弊少。無妨害也。不若中國之以弊爲利。而騖之不止耳。而况列强雖非盡爲新造之邦。而視吾之暮氣則有如初建。故革限良不難。加以其人之活潑敢。爲。迥異夫吾之苟安懦弱。一弊之興。彼直知其爲弊。夫知其弊。其弊已不足道矣。若旣知之。必亟思去之。不待遲遲又久。去之不能之時。而始動於中也。然亦須徐觀其後。設無以攺良。長此終古。安知非我之後車耶。但彼如朝旭在東。方興未艾。未必不振如我耳。總之羣於一國之中。而爲政焉。有利不能無弊。是在道國者之善爲釐剔而廓淸之耳。雖然。若吾中國者。洵不易與爲治已。哀哉。 
[增訂德人招用華工採燐約欵廣東]  
　　太平洋德屬奴拉島地方出有燐旌前年經德人勘悉並由德政府核議准集公司承採是項燐産擬由汕頭招華工前往照從前薩摩島章程辦理當由惠潮道沈傳義觀察禀經前督岑制軍核辦另訂章程二十一欵日久議未就緖現周督以此項章程尙恐將來有苛待流弊續添四欵飭沈觀察與德領事磋商沈觀察接奉後卽將工章二十五欵與德領事竭力商議均已承允並聲明如將來部中或有增攺再行照會領事加入更正聞沈觀察已將工章攺訂妥洽情形電吿周督周督即令先行電知外部然後備文咨呈核准云（人） 
　　按此事已略見初五日本報專電 
[英政府遣送南斐洲華工回國問題]  
　　十五日倫敦電云英國殖民部次官温斯敦翹基爾答覆急進黨遣送南斐洲蘭茵德地方華工回國之請謂英政府初未甞以謂南斐洲華工經國家資遣卽可使其盡返故鄉也且政府對於此事余亦未能謂其有一定之政策以樞密院必須先探悉特蘭斯哇國立法旣之意見也譯字林報 
[黑龍江防軍啓行天津]  
　　黑龍江需軍防堵現已由直隷提督馬玉崑軍門調派十營馳往屯駐計共官弁兵夫約五千人官兵坐騎及拉車馬驢一千匹大小車六十輛快砲十四尊快槍三千枝砲彈一百箱槍彈六百箱餉銀二十萬珦軍帳四百架擬分三起啓行十五日步隊三營由通州上火車十八日步隊四營砲隊一營由中後所上火車二十日馬隊二營由錦州上火車聞日前已電請外部轉商日俄兩公使飭沿途各站分起裝運並發給護照數紙由崐副都統派弁具領俾利遄行云（之） 
　　按北滿洲俄軍撤退故派馬軍馳往防駐也 
[電商萍瀏善後事宜江寗]  
　　日前江督端制軍電致江西瑞撫臺云頃據軍標統艾忠琦電稱萍醴事據報吿及紳民傳述詳加調查確係孫逆等之原動力逆黨聨合最衆此次所殲僅一部分但欲消弭巨患其關係大在政體小在吏治就萍瀏現情而論股匪旣散餘孽隱匿軍隊在彼惟有多派斥候廣覓眼綫以期多獲一匪多去一匪之虞但軍隊捕匪不及巡警眼線全恃土人遠不如地方官淸查户口分别良莠之較爲確當如趁軍隊團集之時由地方官將淸鄉善後各事切實辦理刻期竣事雖未永除後患然兵去匪聚之說則決可無虞等語所言似尙不無可采特錄備裁察方佳（切） 
[川甘兩督之警電北京]  
　　日前政府接四川總督錫良來電謂四川與廿肅交界之保寕府南部地方目下有匪黨作亂已派官兵前往彈壓唯巨魁二名遁往甘肅再圖作亂旣又接陜甘總督升允來電云目下四川紅燈白蓮敎會匪竄入甘肅省階州地方煽動地方人民意圖擾亂等語（辰） 
[贛省又獲匪黨江西]  
　　贛臬秦廉訪去臘杪在萍鄉拿獲匪黨訊出尙有黨羽私踞省城卽著開列名單以便拿辦前日廉訪特電飭警察總局按名嚴拿當經拿獲許丹陽鄧標二名係在南昌充當書差者當卽訊供監禁一面電知廉訪請示核辦（存） 
[攺外省官制摺尙未入奏北京]  
　　攺外省官制摺已經編制王大臣定議惟聞慈宫以攺變中央官制一利未興百弊已見且各部員缺多未奏定而外間早有煩言是以外省官制不欲大加更動因之各大臣懼拂上意進退兩難故至今尙未入奏云（星） 
[擬簡資政院院長北京]  
　　政府以内官制攺變後資政院亟宜組織設立聞該院長官擬派澤公及孫中堂充之（星） 
[民政部官制内容北京]  
　　民政部現將原有事宜及外署歸併事宜一併變通攺訂署内設立二廳一承政廳一叅議廳設五司曰民治司警政司疆理司衛生司營繕司共設郎中八缺叅事二缺員外郎十八缺主事二十缺七品小京官九缺原有書記攺爲九品錄事（星） 
[法部官制内容北京]  
　　法部官制業經議定其内容設承政廳以左右丞管之設叅議廳以左右叅議管之設八司一曰審錄司二曰制勘司三曰編制司四曰宥恤司五曰舉叙司六曰典獄司七曰會計司八曰都軍司司内設郎中員外郎主事分管之其外設收發所内設員外主事名二缺（星） 
[駐德參贊署理欽使廣東]  
　　現駐德國欽使楊晟聞因丁艱開缺廷寄暫以參贊吳壽全代理吳係粤之順德人卽商會坐辦吳介銘之子（多） 
[比人開採蘭州金礦甘肅]  
　　距蘭州不遠有一金礦礦苗殊佳業由比國工師禀請開採經官允諾聞比人招工開挖 
 
 

Page 4

 
 
後苗質頗旺云（星） 
[鄂督諭查水電公司有無洋股武昌]  
　　鄂省源源水電公司現已擇定地址將次開辦但外間傳言内有洋股事爲張香帥所聞特於前日札諭該公司督辦周學輝觀察速將公司股本逐一調查淸晣究竟有無洋商資本據實禀後以憑核辦（泰） 
[新浦鎭興造海關海州]  
　　海州開闢商埠前經南洋大臣派員在新浦鎭勘定海關地址茲悉所勘之地業已興工先從地工築起定於二月間卽可建設關屋矣（十） 
[江督奏併局所攺設財政總局情形江寗]  
　　日前江督端制軍奏稱江南財政亟宜淸理歸併如支應局籌防局籌欵局三局各不相屬察其内容有同一欵而分收分放者有此局墊欵而彼局認還者複雜難稽日久滋弊且出納判爲兩事綜核將無所施盈虧各不相聞决算豈能密合非將三局歸併爲一則治絲而棼無從整理議將支應籌防籌欵三局事宜一律歸併攺設江南財政總局以藩司繼昌爲總辦以候補道翟衡璣爲參議江寗知府許星璧爲提調另行刊發江南財政總局關防嚴定章程責令核實整頓支應籌防籌欵三局均於年底裁撤凡收放各欵事在光緖三十二年十二月以前由該三局經辦之員分晰造報三十三年正月起統歸財政局造報凡因公外銷之欵由局開單呈候核明據實咨部立案但求稍寛舊例庶幾宿弊一淸似於綜核名實之道深有裨益云云（了） 
[派員查辦鄂軍滋事漢口]  
　　去歲湘贛匪亂時鄂省派往助剿之兵沿途滋擾現爲鄂督張香帥查知特札委督練公所敎練處幇辦易觀察順鼎馳往密查已於日前就道（安） 
[飢民搶米揚州]  
　　揚郡某處鄉民數人於十三日挑米十餘石入城售賣行至北門外鳳凰橋地方突來飢民數十人手持利刃搶刦一空當由該處團練及居民等拿獲三人送縣究辦是晚飢民復聚集多人前往報復幸經居民鳴鑼嚇退未致肇禍（差） 
[江督派員淸查災民户口南京]  
　　江督端午帥以現在徐海淮安各屬籌辦春賑必須將災民户口復加淸查嚴剔冒濫一切事宜極關緊要因特添委安徽補用道許鼎霖觀察總查海屬賑務分省補用知府劉鍾琳太守總查徐屬賑務丁憂前山東東昌府知府魏家驊太守總查淮屬賑務業已分别下札飭卽迅赴各屬妥爲經理（有） 
[三紀鎭郡遣散飢民事鎭江]  
　　鎭郡官塲資遣徐海飢民回籍就賑已疊誌前報茲悉遣去之數現已將及萬口約在二十左右卽可一律遣完鎭道榮星莊觀察又以飢民衆多分乘小輪赴淸深恐沿途滋事物商准駐鎭巡防隊統領赫副將添派弁兵隨往彈壓（退） 
[上海縣與南匯縣對調]  
　　上海縣王少谷大令念祖去臘經滬道瑞觀察以該令辦事忠厚人地不宜等詞禀請省憲與南匯縣李大令超瓊對調茲悉十五日已奉蘇藩牌示准予互調王大令未到南匯縣任以前暫由候補知縣方時　代理（三） 
[記招商局股東會議註册事]  
　　昨日午後招商局股東爲註册一事集議於愚園計到者一百九十八人占股二萬二千八百十六股公推沈仲禮觀察宣吿宗旨大旨謂招商局全係商股衆所共知惟向來用官督之辦法去年九月有旨將輪船事宜歸郵傳部管理查泰西各國受國家補助金者方歸國家管理臨時卽爲運兵之用今招商局與此事理不符爰議援照商律呈請註册以享保護利益惟此事須由公決以符商辦章程如以註册爲然者請舉手當時舉手者居多數隨議公舉代表註册人數衆議以五人爲率又議到塲者不論股份多少一人有一選舉權衆亦議決隨卽發給選舉票各舉五人由施子英周金箴兩觀察展閱惟盛宫保最占多數計一百零三票次沈仲禮八十四票周金箴七十九票王子展七十六票虞洽卿五十五票衆亦贊成遂散會（畸） 
[駐義大臣黃誥奏辦理政急宜選舉人才摺]  
　　奏爲辦理新政急宜選舉人才以資襄助恭摺具陳仰祈聖鑒事竊奴才伏讀七月十三日皇太后懿旨宣布天下預備立憲不禁歡欣鼓舞謬有條陳以爲立憲之要必先除民害而開民智因復再四思維泰西各國其所以能躋富强者因在於行憲法而徒法不能以自行必賴有人才爲之組織我皇太后皇上慨念時艱將舉數千年相因之制一旦變更當此除舊布新安危所繫尤不能不急需人才夫十室之邑必有忠信國君進賢如不得已竊考唐宋以來所取人才俱由科舉沿用至今我皇太后皇上灼見其弊毅然廢去專重學堂藉以栽培多士儲爲棟樑之選誠屬要圖处科舉旣廢而學堂人才速成現少所有新政佐理需人奴才竊以爲刀宜選舉而選舉不可不嚴似宜仿鄉舉里選之法而變通之查各國立憲必設議院議院人員率由民間公舉中國人民程度不及現難操選舉之權奴才思得一變通之法令各省特荐人才其法先於各省州縣中大縣選二人小縣選一人由知州知縣細加該察取其確孚衆望者特具荐語進於本府該府卽於各州縣所薦者精選二人加具荐語進於本道該道卽於各府所薦者精選二人加具薦語進於提學使司該司卽於各道所薦者精選二人加具薦語進於督撫督撫覆加攷核特上薦章進於朝廷所薦人數不得踰額大省酌添一人小省酌減一人統令該省在京各官公同認可然後試之以事半年後卽授以重任并請嚴定賞罰進賢者受上賞進不肖者受重讉如此則所薦之人不敢輕心行見各省人才俱拔其尤聚於輦轂之下使之贊襄庶政必得斟酌損益宏濟艱難蓋操選舉者出於多數欲徇私而不得被選舉者出於少數思濫厠而莫由計無有善於此者愚味之見是否有當伏乞皇太后皇上聖鑒訓示施行謹奏（自） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[寗藩蒞蘇蘇州]  
　　江甯藩司繼蓮溪方伯於十五日由滬乘 
火車來蘇假庽城中十全街雲南會館聞小作勾留卽當返寗（出） 
[林提學須三月間赴日江西]  
　　新簡江西提學司林開謨學使本須赴日本考察學務嗣因贛省亟須考送舉貢爰定於十二日出京二十日前後到贛俟舉貢考畢然後東渡聞日前江督端制軍電致贛撫瑞中丞有林提學三月初到日不遲之語（名） 
[預備伍侍郎客房廣東]  
　　周督前因要事與伍秩庸侍郎商議電催速行來省者前侍郎來省時在督署洋花廳居住近周督再飭人整備洋共廳圍以白布間成房舍以便侍郎到署住宿日内已佈置完好矣（多） 
[黃州府密禀要公武昌]  
　　黃州府王扞鄭太守日前晉省面禀鄂督其事甚爲秘密外間傳言謂係因羅田麻城某紳士有與皖匪張正金通同之事云（今） 
[蘇州官事]  
　　總辦輪船招商局沈觀察辦理蘇省鐵路招股事宜龔觀察盛際統帶江陰巡防隊李游戎雲松請補山陽縣恩大令厚均於十五日來蘇拜賀各大憲　禧○蘇州府何筱雅太守於十五日由寗回蘇○十五日藩轅牌示云元和縣縣丞員缺前以候補縣丞孔憲猷咨補業奉部復准補自應飭赴新任○奉賢縣縣丞汪德泉據報在任病故遺缺查有試用縣丞范呆蓀堪以輪委署理○嘉定縣典史楊永康因病請假遺缺查有試局從九品可徒汝堪以輪委署理（出） 
[皖省官事安徽]  
　　原任和州知州德直剌開缺遺缺現奉皖藩委曾宣停直刺希文署埋○候補巡檢陳祖舜現奉蕪湖巡警總辦黃潤九觀察委辦四區正巡官（少） 
[郵傳部批示港商存欵事廣東]  
　　去冬廣東七十三行商全國忠等禀港商存欵不合决不公認等情具禀郵傳部奉批禀已悉查粤東鐵路前因選舉不公存欵不實外間嘖有煩言經兩廣督部堂准令陳商等查明存放帳目再行核辦業經電部存案現在正待淸查何以來禀謂淸查已畢絲毫無缺又公司當時涇渭未分羣情疑懼陳本港商股銀存港本無不合國家辦路尙有以欵項存於銀行豈得指爲辱傷國體又陳商賡虞等股份係由兩廣督部堂電農　商部曁本部准令入股何以該禀謂禀部註銷種種誣妄殊堪痛恨須知辦理鐵路只認股東不認行商行商祗能以認股之多少占若干之權利就令該行商爲發起人現在已有公司該各行商卽不應以行商之名而干預路事自此次批示　後該商如果係眞正股東祗須靜待淸查　非立見毌庸多事佈瀆此批（多） 
[巡官不拘期滿舊例蘇州]  
　　蘇垣巡警各路巡官本係由保甲局總巡攺設是以仍循舊例以一年期滿卽行更換茲上憲以現當整頓警察各路巡官必須久任方能日有進步是以議定嗣後各路巡官毌庸再沿一年期滿舊例倘遇有事故則隨時調換云（出） 
[部頒公司匾額武昌]  
　　客臘農工商部獎給湖北廣藝興公司及寳章公司匾額各一方刻已派差專送來鄂鄂督張香帥當飭該各公司祇領具報（安） 
[長崎商務總會領到部文及關防日本]  
　　長崎華商商務總會自光緖二十九年十日設立以來至三十一年正月由卞領事督令投票選舉總協理及會董議員等旋舉定總理沈明久君協理潘達初歐陽仁君卞領事卽禀請公使轉咨商部立案彼時公使之意擬俟神户橫濱商務總會一律創設然後禀部下劄乃神柄兩埠至今尙無成議而長崎商務總會已於去年十一月十六日奉到農工商部劄委今正初十日又奉到關防一顆茲已領收鈐用藉昭信守矣（川） 
[禀知守提秋審册費蘇州]  
　　候補知縣宋乃謙於十五日由徐州專丁來省詣各憲轅禀銷抽查銅宿蕭唯四屬　察團練差並禀知在徐守提各屬秋審册費（出） 
[鎭道籌撥鉅欵助賑鎭江]  
　　鎭道榮星莊觀察以淮徐海災重待賑孔殷特籌春賑銀十萬兩解往災區核實散放（節） 
[示諭攺良私塾鎭江]  
　　丹徒縣宗加彌大令於十三日出示曉諭略謂前奉前督憲周通飭各屬設立私塾攺良會係爲開通地方風氣養成立憲國民之資格起見茲本縣特於鎭江城内設立私塾攺良總會並於城外各鄉設立分會凡爾各私塾務須切實攺良一洗從前潦草塞責拘執不　之陋習方於後生小子大有裨益云云（文） 
[巡警搗毁紳士住宅揚州]  
　　揚州學會總理張靜生太守之僕隸等於十三日上燈時喧敲鑼鼓遊行街市北局站崗巡兵見係違章喝阻不服始則口角　竟毆打巡兵寡不敵衆攻爲衆僕毆傷隨即吹號集衆追至張宅摀毁一空旋由官紳多人出爲調停聞現在尙未就範云（見） 
[誤認飢民爲欽差揚州]  
　　十二日夜有南京及鎭江遣散飢民之船王艘用小輪拖帶路經揚州其時各官正在徐凝門外候接欽差遠聞放汽聲卽認爲欽差隨即整肅衣冠排齊隊伍前往迎迓繼見小輪并未停泊乃知飢民過境各官均有慚色當將僕隸以探報不實大加申飭云（可） 
[揚郡續設徵兵局揚州]  
　　兩江督練公所札委輜重營左隊隊官蘇道輝等來揚續　第二次徵兵以補缺額業於本月十三日在舊城古觀首寺内設局開徵（在） 
[侵佔學堂基地被罰蕪湖]  
　　蕪湖關帝廟基地現歸襄垣學堂執管該堂董事周佐臣前日查知此項基地被駁船頭柏祖鑫侵佔蓋屋出租多年因即嘱令拆讓並將歷年租金繳還學堂柏置之不理業已禀由縣主沈大令斷令罰洋一千元了案矣（少） 
[湘漢輪船通行無阻漢口]  
　　去冬水涸由漢往湘之輪船祇可抵洞庭湖这蘆林潭地方所裝貨物均由陸路起運諸多不便現因春水大發各輪船均可直抵湘潭矣（字） 
 
 

Page 10

 
 
[内廷選女日期北京]  
　　内務府大臣呈遞摺件謂現届選入滿蒙漢秀女之期本部擬定二月初十日選擇文職各員由五品以下武職各員由六品以下凡入選之女年在十四歲以上十七歲以下聞兩宫業已允諾矣（星） 
[魚蟹防漏厘稅之辦法蘇州]  
　　蘇撫接安徽巡撫恩中丞咨稱安省每年魚蟹上市凡外來商販率裝篾簍俟上下水輪船抵埠時勾通水手藏匿私帶漏稅甚多今擬出安慶輪船卡責成魚蟹行遇有打簍魚蟹須遵章赴卡報明照繳厘稅塡給單據方准裝運相應咨會貴撫查照轉飭各關一體遵照辦理（聘） 
[紳士禀控巡警總辦蕪湖]  
　　旅蕪太邑紳士候選郎中崔有泰去冬在民政部禀控蕪湖巡警總辦黃潤九觀察並牽及蕭炳溪唐福勝黎兆融景柏生黃文彬等多人業已由部咨行皖撫札飭皖南道查覆黃觀察得悉後當卽上禀辭差並請皖撫澈底淸查如果屬實儘請從嚴叅辦否則崔紳誣控長官亦應反坐云（支） 
[錢業興旺寗波]  
　　甬江錢行去歲生理各皆獲利今正新設同春同全等數家另有小行景源等五家市面爲之一振惟富康錢行因經理陳某虧空甚鉅由行主將行暫停現聞已議定另延經理諏吉開張矣（本） 
[桐油價昻甯波]  
　　甬市桐油每届正月銷場頓暢諺所謂正七桐油二八麻是也去臘各行存貨不多以致今正價値頓漲現每百斤須洋銀十二元數角據此中人云日來市價尙須提高云（本） 
[撥派高州淸鄉營勇廣東]  
　　高州一帶盜匪猖獗周督特調廣協黃培松署理高鎭並酌給津貼責成管帶高州數營赶辦淸鄉事務茲聞周督又以現在駐紥高州營勇不過數營兵力甚單辦理淸鄉各事恐不敷調遣因於是前商諸李提督酌撥數營前往協助其應如何分撥添募之處統由李提督斟酌辦理（多） 
[巡警得力厦門]  
　　廈門自辦巡警以來街中舊有菜蔬各攤一律逐去道途頓見淸潔卽刦掠之案去臘亦不多見故民間稱頌勿衰云（幸） 
[两江督練公所詳定簡明陸軍懲罰令（續）]  
　　第十九條在營外居住者受禁處分之時可就其近便標營内之營倉發往錮禁原文係發往囚獄内錮禁盖中　囚獄未經攺良於衛生大爲有害且軍政初次懲兵亦恐沮喪人民之銳志加其罪名較此全軍大者則可以刑罰論之 
　　第二十條在營内居住者受　懲禁之處分時罰俸十分之八在營外居住罰半額在營内居住者受輕懲禁之處分時罰　十分之六在營外住居者四分之一 
　　第廿一條在廿六條所揭舉之犯引疎虞懈怠及無心之過皆以輕謹愼輕懲禁處之若故意犯過者則以重謹愼重懲禁處之 
　　第廿二條　受懲禁處分之正副目諸兵卒諸生徒及在營外居住者有時可攺爲禁足在營内居住之兵卒可攺爲苦役處分禁足苦役之時其日數重懲禁一日折算禁足苦役三日輕懲禁一日折算禁足苦役二日受禁足或苦役分之時在營内居住者罰辛　十分之二 
　　第廿三條禁足者除勤務演習之外禁止出營在營外居住者除勤務演習禁止外出若遇水火災害及疾病等事不在此限 
　　第廿四條若役者除演習勤務之外不准同營使充雜差苦差 
　　第廿五條觀諸兵卒犯罪之情形如何在罰限滿後世日以丙可酌量不准其佩劍　　第三章犯行 
　　第廿六條犯行之欵目於左（一）擅誤職務之限者（二）失訓導之道者（三）緩誤上申下達及其他限期之時日者（四）鉛誤文書計算者（五）有誤命令或傳送者（六）有誤物件之調制貯藏運搬及支給者（七）擅離職役或屯營本隊者（八）赴他處有誤歸著之期者（九）行軍之際違誤反程及乘艦之期者（十）有悞召集之期者（十一）典賣聚存財物或供用之物件者（十二）擅用官物者（十三）不遵法規命令或誹謗者（十四）駡詈悔慢或擅行爭抖者（十五）暴行脅迫者（十六）亂行拔劍者（十七）酒醉不省事者（十八）言語欺騙行爲詐僞者（十九）僞託疾病事故而思逋逃勤務者（二十）抗言恃頑有失順從之道者（廿一）已知犯罪而曲行庇護者（廿二）違誤勤務及演習集合之期限或欠缺或懈怠者（廿三）有違服裝之法者（廿四）缺行敬禮者（廿五）違誤措置官給物件及指拭違法者（廿六）誤毁物件或遺失及污損者（廿七）失言渦語或誤應答之事理者（廿八）失軍人之熊度者（廿九）除以上揭舉犯行之外而素行不修者（三十）戲食洋烟者（三十一）賭錢者（三十二）於軍事外無故干預政治及學界商界民事所犯情節之輕者（附註此條如有犯及聚衆演說鼓動軍心及有强暴脅逼商民情事卽據陸軍刑法懲辦（高） 
[南翔鎭中國農會成立嘉定]  
　　正月十二日南翔鎭中國農會開大會於新安公所是會由姚志梁君發起仿英倫務農會及日本農會之例定名中國農會午後二時開會到者七百餘人先請馬湘伯君演說謂富强之原在乎實業欲興實業必先保良農座皆鼓掌繼推李月如君爲幹事長周紫棠君副之王穀生君陸文甫君等爲評議員其書記調查各員亦依次舉定爲翔鎭僅見之盛會云章程附後（川） 
　　（一名稱）本會名稱爲中國農會（二會地）本會設於上海縣城内一粟菴别設嘉定縣之南翔鎭吳氏巢園（三宗旨）本會以研究農學振興本國之農業使攺良進步爲宗旨（四會員）凡本國人年在二十歲以上有職業均可入本會爲會員會員分爲三種曰名譽會員曰特别會員曰通常會員凡有學蓺或有名望或於農業有經驗於本會有助力者由本會推舉爲名譽會員凡能捐金於本會或到會辦事者爲特别會員凡執業農務或與本會同旨而願人會者爲通常會員特别會員通常會員入會須由會員二人介紹并經長會認可會員以事出會須報吿事由會員有捐礙個人及公　名譽者退會（五會務）本會所研究提倡者以農蓺爲主兼蠶桑畜牧森林及農產物製造本會應辦之事有三曰編纂農學報曰廣設農務半日學堂曰興辦農業試驗塲俟本會聨絡同志調查各地動植物產及其播種畜養之法并傳習理科知請以謀攺良舊法本會谥有關農事之圖書儀噐及藥品標本皆陸續購置（六職員）職員均投票公舉二年一任任滿另舉留半退半會長一人總持會務副會長一人襄理會務幹事員二人堂會中　務書記員二人掌文牘名簿並記錄會事收發信件整理圖書儀噐繙譯員若干人掌各國農會往來書札調查員若干人調查各地農務評議員若干人討論各種議案（七集會）常會一月一次大會一年一次特别會由會長臨時召集凡集會時稽察已往事討論將來事採訪各省及各國情形俟會務辦有端緖農事稍有進涉第年開品評農產會一次章程另訂（八雜則）本會除農務外不涉他項事務曾員槪無納費之義務倘有樂助本會者不限定數各處荒地由會員指定可作試驗塲者由本會禀請地方官興辦各處欲設支會者得三十人以上主持其事卽可函吿本會由本會任聨絡之貢惟須定名爲中國農奄支會本會開辦伊始章程槪從簡畧以後隨時攺良（川） 
今日尙有繙譯本埠新聞小說列第三張 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[第三張第十七版]  
[美國决定自築巴拿瑪運河]  
　　十五日倫敦電云美國政府决議白築巴拿瑪運河該河工程師史第文司已吿退繼其任者爲諾色爾思譯字林報 
[俄國降將難逃淸議]  
　　十五日倫敦電云英國斯丹達報刊印　國史寗諾夫將西一千九百零四年自二月十二日在旅順充當司令官時之秘實報午原文甚長内稱旅順總司令官司徒塞爾大將未至力竭即舉旅順各兩台獻降日本實屬膽怯無能且有媚敵之意 
[英美兩國之睦誼]  
　　十五日倫敦電云英國新簡駐美公使白羅思已入覲美總統面呈國書美總統謂已羅思銜命至美足使英美两國之邦交益加輯睦因两國所持之目的相同故也 
[德大定期游歷東斐洲]  
　　十五日倫敦電云德國外部所設　藩司之總理大員竇恩布革定於西五月間起程赴東斐洲遊歷 
[英國兵艦失事]  
　　十五日倫敦電云英國驅逐魚　　德勒耿號行抵考浮地方汽鍋炸裂死者人傷者四人 
[英俄訂約]  
　　十四日柏林電云俄京消息謂英俄两國會議亞洲内地邊界之約行將簽押 
[法國政敎分離近聞]  
　　十四日柏林電云羅馬敎皇接見敎會各監督時宣言敎會與法國會議業已停止言歸於好已無望矣譯字林報 
[上海官事]  
　　江西試用通判楊錫焌鎭洋縣知縣吳其昌崇明縣知縣魏詩銓昨日均因公來滬道轅發審兼滬喜鐵路購地委員寳頤昨由吳淞卸辦貨捐局總辦知府鐵林禀知交卸本月十七日爲滬道瑞觀察誕辰文武印委各員致送壽儀者一槪璧謝（車） 
[札飭免征機器紙貨厘捐]  
　　日前龐京堂咨行蘇撫稱前奉農工商部奏派總理機器造帋公司並蒙頒發官股銀六萬兩現在廠已落成限二月間竣工出帋爲時已近應將出貨後輸運稅厘援案籌定以昭利便查通州大生紗廠京地收花就地銷售槪免落地捐輸營業優勝職是之故又查日本帋貨運往上海南市並不上捐是以暢銷每歲侵我利源有增無減本人司原爲發軔官紙抵制洋紙起見若再投納落地捐則成本加重運銷必疲較諸日本紙貨未免相形見絀轉致虧耗業經本京堂援案呈請農工商部並咨行兩江督憲並貴撫轉飭上海淞滬厘捐總局凡遇本廠運銷本埠免納落地釐捐並飭上海道查照所有輸運出口以及轉運内地准由本公司援照機器製物納稅槪照上海織布廠章程完正稅一道後沿途槪免重征俾便推廣銷流等因蘇撫接咨後已札上海淞滬釐捐總局並滬道一體遵照辦理矣（悅） 
[蘇臬回申]  
　　日前江蘇臬司朱經田廉訪繞道滬上赴金陸賀年已誌前報茲悉廉訪於昨日乘怡和行德和輪船回申矣（泉） 
[局員回申]  
　　總工程局正裁判孫賡梅明府日前因公赴蘇禀謁大憲茲已事畢返滬昨日已蒞局判案矣（夙） 
[貨捐局總辦易員]  
　　貨捐局總辦鐵松巖太守現因期滿奉蘇撫陳筱帥飭即來省另候委用所遺總辦一差札委童米蓀太守接辦昨已蒞差視事矣（永） 
[行商公禀完納牙稅辦法]  
　　上海各牙户去年奉到新章所有各牙稅均照舊例加九成完納因無力凑完互相觀望前日由各行主邀集會議謂完納牙稅銀價回由牙甲於年終收取不論　價漲落每兩統作洋三元此次若照新章完　如頭等應完三址兩皆需洋九十元再加陋規爲數甚鉅差情　至困憊現擬將回有之稅仍照前章交牙甲經收其新加之九成由牙户核定庫平交由商會彚解庶免受虧日昨已由各牙户公　　主請爲核示遵行（車） 
[法副領事行蹤]  
　　法副領事惠德君前赴漢口父幹已馬本報茲悉惠君業由漢口赴北京約須一禮　方可回滬（舟） 
[法商來滬]  
　　法商萬而農君即前在美界開禮查西客店天津北京海參威等處俱有分店茲乘德國公司提督號輪船　甲　昨晨抵埠借庽密釆里西館有與交誼各官商咸往探候（舟） 
[更調包探]  
　　昨日老巡捕房　探頭目矮姆斯脫朗將二道華探竇如海調往美界老捕房當差又將六百十一號華捕周子贓拔充包探已於昨日交替矣（泉） 
[呑沒銀款案押候訊究]  
　　士膏捐委員陳雪周在道轅　楊永齋呑沒銀數千金一案現由公共公廨將楊提到昨日解至道轅奉飭暫發上海縣寄押候訊（尾） 
[竊物與救火之關涉]  
　　前報紀愛文牛路勝業里李孝才家起火延燒同居朱永泉孫阿槐兩家大小五命一案曾據李妻　氏供是晚丈夫有事他出婦人帶同小孩先睡後有三賊撬門進内竊皮婦人起與爭奪賊將火燃於地板以致起火等語關太守以其供詞支離押候解縣訊辦前日包探李　福在戈登路拘獲積竊瞿松林據稱李孝才家之物實是彼等三人所竊所供與該婦相同捕頭飭將瞿押候下禮拜二再行解案訊奪（泉） 
[火警續紀]  
　　昨報紀英租界山西路北京路轉角處火警一則茲悉大興香燭店葉德馨帋烟雜貨店均被延燒計焚去房屋四間捕頭飭探查明起火情形核奪（泉） 
[法界火警]  
　　前晚二下鐘法租界四明公所後面餘慶里王四經鞋作内失火焚毁房屋二間經皮帶車救息捕房將王拘入訊未保險命交保候核（霜） 
[訊究起火]  
　　西門外隆泰南貨店日前無端起火延燒鄰右數家西區區長查得該店會在華安公司保險銀五百兩昨將店主俞某移解總工程局訊究并知照保險行暫行止付賠欵（夙） 
[上海縣案]  
　　裹虹口翁恆春烟館主翁士友于去歲十二月初七夜被賊刃斃並刦去各物前日由英公廨獲解王大金一名到縣當晚帮審洪明府提訊初供閃爍喝令鞭背一百下供係鹽城人向與李文炳等同做小工常往翁士友處吃烟由李起意邀同小的並吳二嚴某共四人于初七夜李帶小刀手持鐵鑿撬開店門小的在外望風李等三人入内翁從夢中驚起被李刀砍頸項倒地旋卽氣絶後將烟鎗各物搜取而出當給小的烟槍一支餘物約于明天　錢分派旣而李將洋二元交由探夥某甲轉交小的詎被香沒反將此事訴　將小的拘案明府判釘蹽收押復審擬辦○去冬十月初八夜夥搶七寳唐蔚生家之盜犯四人亦於前夜帶案復審喬福康供由陳金文紏同前往在斜橋會齊共十二人内有在逃之高谷喜等五人比至事主家用竹梯 
 
 

Page 18

 
 
而入　雨金供由高谷喜糾往崔阿和亦供認夥搶　訊陳金文供因報探拘拿喬郭二人致被誣扳明府判四犯分别收押再行復審○　解命案凶犯應時松到府審勘因所供與原詳不符將犯發回昨又提訊據供　方紀狗鄰居是夜同在門首納凉方先將的戲敺小的回身一拳適中乳旁方忿而追遂足絆板橙蹭地磕傷身列明府判仍收押候再研訊（哲） 
[總工程局紀事]  
　　恆大藥材行棧房屢次失竊藥料　曾拘獲一賊送押東區旋查得各藥料均銷售於大馬頭同德堂藥店由探前往將藥料三址五包併拒捕阻查之馮大甫及店主婦程馮氏一併解局陳叅軍判馮責二百下押候補提店主復訊○車夫張阿福姦佔陸王氏之甥女趙石氏一案由陸王氏控局昨將石氏送案奉判戒責二百下發堂留養待伊夫具領張戒責二百五十下押攺過局三月（夜） 
[公共公廨早堂案]  
　　去臘十二月陶伯陰控開設泰豐錢莊主徐子榮騙銀等情十二月廿七日由關太守出票將徐提案訊追前日徐妻龔氏扭控朱逢春至匯四捕房據稱上年六月初八日朱至家中騙去洋銀一千元大土一只小土二包共計値　一千零五十餘元現始尋見捕頭以事關欺騙飭將朱管押昨早解廨請究徐龔氏禀訴前情王襄讞偕同美白副領事訊之朱逢春供的取大小土是實惟洋銀祇有一百元王明府判朱發押捕房二年○奧國公館控王阿三竊取　國羅卜票一百元又銅燭台一事由包探宋張貴將王拘案請究王明府判押三月○廣和豐控俞錦文結欠貨銀一千八百餘两　將俞傳案判交保候訊○日商湏藤洋行控華人朱春生結欠房租昨日將朱提案判押候訂期會訊○前者某洋婦控馬孝曾行竊洋傘絲巾金練條金别針等物經包探李星福將馬解案供稱尙有金練條寄藏于萬安樓孫子香處昨由李探將孫解案孫供並無其事馬稱寄練時尙有人目　明府刊馬孫還押候飭探查明於下禮拜二覆訊核奪○孔金寳控沈三兒范三等在虹口茂興街訛去時表一只洋五元奉訊押候查明訊奪昨復解訊孔邀見証王長生王　炳等到案質証均稱目見沈將孔之髮辮拖信惟表並未取去二百六十三號華捕供稱是日孔喚小的到茶館拘沈說係被毆並未提及訛物之事明府判沈押捕房二十一天　押七天期滿均逐出租界完案○包探張才寳拘解沿途設攤誘賭之王阿才張學春郭春高趙阿二等四人及賭具骰子等物到案明府判各罰洋四元○胡福泉戴步蟾同控陳惠山騙取灰鼠皮及衣料等情奉訊押候繳銀在案昨復解訊陳請交保淸理明府判再寛限四天如下禮拜二再無銀定行擬罪○日本志户商會控胡繼賚騙取煤棧單一案昨據包探張貴恊同廨差禀稱所有胡之家產已經發封胡亦拘案請奞明府到胡交妥保訂期會訊○江北男孩王銀子被拐犯陳阿生誘騙來申借庽某小客棧内棧主陳金桂看出破綻知照捕房派探米順拿獲於昨解究襄讞王明府商之美白副領事判陳押西牢三年○陳四海唆令劣孩王　寳先後至徐阿二陳阿大等家竊取布衣洋傘皮鞋各物押洋分用前日又竊布　一條嘱王永仁付質爲包探陳洪德拘獲吊贓解究明府判陳押西牢六個日王根寳押攺良所三月分别示儆○著名流氓潘月卿與小連生等搶取人家衣物報由包探米順將潘緝獲解案請究明府判押候提見証小連生到案質辦○施正球掩入郭新興上號内竊取小土衣服等物由捕解究判押三月逐出租界○烏加生竊楊和生綢衣自鳴　等物由捕解辦判押二月（莊） 
[法租界捕事房]  
　　小工徐阿春行竊太古碼頭牛油數十斤爲巡丁查知拘入捕房押候解廨訊辦○流氓徐阿三向途人藉端拆梢控由捕房拘獲奉飭押候嚴辦○積竊曹德標昨又在某弄圖竊爲捕拘獲押辦（浩） 
[美租界捕房事]  
　　某西人乘醉至乍浦路胡鬧不休由捕拘入奉飭押候醒核○毛阿虎前晚在斐倫路搶奪行人林阿二綢衣而逸昨晨被林撞見扭入捕房奉飭押候查明核辦○住居三泰路六陳得元報稱前晚被人將菜刀一柄由牆内抛入請究捕頭允爲飭探查辦○陳阿六昨在　華得路向徐松壽索欠互毆由捕將两造並送捕房奉飭自投公廨探吿○　阿二年在裏虹　將李阿林毆傷由捕併送捕房奉飭張發押候李送醫院驗明傷痕　核（西） 
[黃種必讀棲霞女俠小傳不准復印（十一）]  
　　余至斧街。不知中島家在何處。問一警察兵。答曰。三十六號。余尋至叩門。良久。一傴僂老叟啓問出。問余曰。先生欲租此屋乎。余大驚。益知此事　昧。確然可信。急問曰。前此房客是姓中島名菊田者否。答曰。唯唯。是中島先生也。問徙去幾日矣答曰。已三日。問彼徙往何處。君知之否。答曰。彼曾言欲至橫濱。然其語音。則似房州人。問彼操何業答曰。伊自云有銀行在長崎。不知其他。余曰。君卽屋主人乎。答曰否。我名吉村。與主人爲親戚。故嘱我居此屋。爲之看守耳。余曰。君何以知中島之事。答曰。中島先生於去年十二月。始租此屋。彼止主僕二人常同出入。因無人守門執炊。故留我夫婦二人在此。余曰。彼尙有一女郎。名靜子。在學校中肄業。君當見之否。答曰然。有之。乃其妹也。余曰。僕非欲租屋。欲見中島先生耳。言訖。忽忽辭去。擬且返校。再作　畫。然念俊伯性情矜烈。恐被逼勒致死。此事刻不容緩急宜往探蹤跡。以救援之。顧余無多錢。焉能遠行。若歸劍麗村。吿余季父。又必有阻礙。反致廷誤時日。且未稔俊伯之母石川夫人已知此事否。余當先與石川夫人計之。 
　　心中計定。遂轉向五陌街來。至十七號。乃一瓷器店。名曰亨吉。余向櫃上一老者問曰。此店主人是姓石川否。答曰。是也。余曰。僕姓巖谷。名蘭軒。有事求見石川大人。乞爲通報。老者乃遣一童子入白主人。良久。一僕婦偕出。顧謂余曰。求見夫人者。是足下否。余曰然。婦曰。夫人昨有小恙。今尙未愈。請攺日再來矣。余曰。俊伯姑娘在家否。答曰。昨晨一來卽去。今日想在校中耳。余曰。不然。我有極緊要事。與夫人面談。斷不可遲。請再致意。婦卽入又良久。出導余進内門。至左側一廳坐定。又良久。夫人始出。余視之。年近五旬貌與俊伯頗相似。余急起爲禮。夫人答禮訖。命坐。僕婦獻茶。有頃。余一時竟不知如何啓齒。夫人故疑余爲求婚而來。注視余曰。足下眞玉人也。自此專志學問。必爲國家柱石。我甚喜。前數日俊兒已略以結婚之意吿我。我止一女。欲待足下畢業後。入贅成禮。我願畢矣。余又起謝曰。蒙老母大德。敢不自勵。然小子今日來。不爲此。俊姐於昨日上午。已被菊田誘去橫濱矣。小子卽欲往尋因恐老母未知故來相報。夫人大驚失色曰。果有此事。其事如何。足下何以知之。余曰。俊姐昨晨以寸箋吿小子。云有同學約游芸山。小子思芸山荒僻。疑有意外之變。故於十句鐘時往跡之。至則絶無人影。惟帶河中一舟西去。廢寺内覺有異氣。小 
 
 

Page 19

 
 
子頗意爲菊田之所爲。夫人曰。是也。必無他人欲誘俊兒者。余又曰。然此事尙未可必。故今日再往伊校中訪之。乃　今尙未返校。又問校中學生。昨夜未返者幾人。則有一名靜子者。小子急探問之。始知靜子爲菊田之妹。菊田已於三日前徙去。云將至橫濱。小子卽當往橫濱偵探。特未知菊田果何許人也。夫人曰唉。俊兒死矣。淚索索落。余曰。老母且勿憂。俊姐未必遂至於死。夫人拭涙曰。菊田。亦白濱人。此人匈惡無比。去冬曾見俊兒。屢遣人來求婚。今淸明前二日。尙有人來嘵嘵不休。我怒罵之。始去。今俊兒旣落其阱中。焉得不死乎。言訖。又大哭余亦心如刺割。不禁涕零。回夫人曰。俊姐死。小子誓不獨生也。今日即欲赴橫濱。因乏川　。乞老母先賜貸數十金。夫人泣曰。汝年尙幼。能經此勞苦耶余曰。死且不惜。豈云勞苦。夫人聞言。急入室取百餘兩鈔票授余。並嘱曰倘有蹤跡。宜急函吿我。且須愼密。報吿警察官。使派人相助。余曰。老母勿慮。小子自有計畫。卽此吿别矣。夫人揮涕送余。又再四以珍重愼密諄諄戒余。余諾諾而去。此後夫人又遣僕婦及店夥。往女校斧街芸山。各處尋覓蹤影。皆可想而知者也。 
　　破佛曰。美人在懷。倏已無影。一經入。世便爾。煩惱。嗟乎。嗟乎。此蘭。軒之所以厭棄世俗者乎。雖然。世界中皆如蘭軒之爲人。亦何煩惱之有哉。 
來函 
[商會經收徐淮海款第十五次淸單]  
　　光豐莊張鴻甫先生經募無名氏助洋六十元田成章洋十元胡穎川孫少珊陳承壽各助洋五元胡善玉洋三元陳立澄馮汝昇羅敏之胡喜生陳元泉俞伯揆趙楚臣朱俊卿孫鐵卿各助洋二元金筱筠羅紹基嚴仲漁樓懷珍各助洋一元以上共洋一百十元金山商會經募六户共捐助洋一百十五元又銅洋三元除分塡收照外合亟登報以揚仁風 
[銅洋助振第三次報吿]  
　　愼裕號經收費文元一百三十五元會德豐四十七元又小洋五十八角無名氏洋廿五元怡順十七元仁昌木噐店十一元二角老公茂輪船公司十三元又小洋七百角不留名十一元福源押店七元四角和盛六元又毛錢四十四千愼裕號五元無名氏五元又四元二角又二元又一元南　胡元昌四元綿力子戚四元芸記四元鎭昌三元三角裕昌盛二元四角王莘官等二元協泰二元同福泰二元吉羊樓二元又十五角瑞成二元又一元金連枝一元祝運來一元鉅康俞靜泉一元源通銀號經收　吉莊二百元中外日報館洋一百十六元又四百八十九角天泰靛行洋二十元鼎昌號十一元新安無名氏洋九元趙亷臣洋三元全昌號外國洋一元銅洋一元謝寳璋銀洋五元源豐潤號經收廣豐俞助鈔票洋五十元愼德堂又十元吳再生銀洋十元慶餘堂銀洋二元恆興莊洋三十元樹德堂九十一元又十五角聚生十六元蘇州人和遂記洋十元又四十五角又銀九錢五分芝蘭交契洋十元日昇昌四元錦雲協三元天餘號經收立餘莊廿三元又一百五十六角恆泰七元無名氏三元以上四處統共收大洋八百八十七元小洋一千五百廿四角銀洋七十七元毛錢四十四千銅銀九錢五分外國洋一元周晉　朱　珍李厚祐嚴廷楨嚴義彬同啓 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
　　及寗占塔三姓等處舊管陳民額地一項定額之初乃分作上中下一則計畝升科乾隆年間查丈流民續墾之地名曰新地每畝徵銀八分較之陳民原墾上地每畆徵銀三分之額亦已倍重彼時係按賦役全書所載各直省折田之例或以二三畝折一畝或以五六畆折一畆量地高下近以爲額非按實在畆數計則升科矧吉省原係旗籍駐防之所山滈土冷數里坡田不及腹地腴田一畆雍正初年人民遷聚開闢彼時上曠人稀大都擇於高原十性活暖之處開墾成熟爲上中下之地其低潦窪荒土性冷漿則爲下地日遠年深滄桑互變昔之所謂上地者耕耘年久山水冲剝或挨近江河竟爲磽确陷沒之區其窪潦者旣有折田之數在内且復淤壅平衍已成膏沃之田或阡陌雲連而糧輕或畎隴零星而賦重或　所買無糧旗地隱撟納糧地内以相遮掩以致貧者或有包納空糧糧界而富者實獲輕賦之益計自雍正初迄今二百餘年從無淸丈案據可援此次淸賦雖有四則分等之實限久爲册載徵納之虚名所以官之催科民之輸將皆以銀額之數爲絲毫不可虧短之准則至其等則高下卽使委員履畆淸勘亦斷無一準把握源旣難淸流將焉潔此次旣將銀注兼徵之地勘出浮多則地愈少而賦愈重其勢愈形苦累况一廫之地同段之田制賦兩歧徵納尤爲不便奴才等周諮博訪輾轉籌商計乏善策隨督飭司道局通盤查核吉林府廳各屬統計額徵地丁米等項共銀九萬兩有奇若以浮多之地併　在内攺照大租每晌徵銀一錢八分較之原額約可多出二成當此時艱餉絀之際未便仍泥成憲膠柱辦理亟宜因時變通隨地立制擬將此項額賦　地新地不分上中下新四則不計銀注兼徵舊制並將應丁耗銀一併擬人一律攺照荒地賦額每晌徵收大租銀錢八分使其同條共貫整齊劃一則畎畞旣淸積弊可除有司旣易於催科小民亦便於輸納且際茲普律淸賦之年即藉以劃澄淸之經界定公　之良規以期民無無地之賦野無無稅之田於裕餉恤民之道兩有裨益抑且合省之中無論土田高下腴瘠均平劃一庶弭脫渥　隱之弊如此辦理實爲因地變通之至計如蒙聖恩允准則吉林省復禹甸之疇大東沐熙　之化矣奴才等管見所及是否有當理合恭摺具陳伏乞皇太后皇上聖鑒訓示謹奏奉硃批度支部知道欽此 
　　宫門抄十一月十三日民政部都察院正黃旗値日無引見銘公假滿請安德公因伊弟賞翎緞謝恩文增抄批本官謝恩顧肇新請假十日侍衛處奏派口外賜奠派出富康廣祥召見軍機 
[山東巡撫楊奏爲東省遵設法政學堂謹將籌辦情形曁章程規條繕單摺]  
　　　品頂戴山東巡撫楊士驤跪奏爲東省遵設法政學堂謹將籌辦情形曁章程規條繕單恭摺具陳仰祈聖鑒事竊臣前承准政務處咨開准學務處咨奏覆專設法律學堂曁添設仕學速成科一摺於光緒三十一年七月初三日奉旨依議欽此錄奏咨行前來查原奏内聲明請飭下政務處通　各省查取直隷法政章和參酌認眞辦理相應咨行遵照等因嗣又准學部咨御史喬樹相片奏請飭各省添設法政學堂錄奏咨照一俟籌定辦法即行聲明備核因先後到臣遵卽派員馳赴直隷詳細考察旋據調查回省並准直隷督　將北洋法政學堂章程分咨到東虑維朝廷銳意求治百度咸亲嗣後通省吏治儻於立法原理行政機關素　嫻習一旦假以事柄是猶書盲者以廣視跛者以疾行未有見其可者立學堂以儲養備任於將來造就吏才在此澄淸仕途亦在此臣督同司消悉心籌畫妥議遵設就原有之課吏館擴充規模推　辦法講堂齋舍如式建置齊全章程條規則叅照北洋辦理此次投考諸員甚爲踴躍經臣親加甄錄寛千考收已於上月開學所有敎習均遴選熟悉法政由學堂出岙之員量材任派此項學堂旣爲陶　已　人材自應專攻政學品學兼衡以六月爲一期一期畢業學額暫定六十員按官級酌予津貼其七紳幕僚有願於肄業者則設　學員其年力不合或覊於職務者則講習科於限制區别之中仍寓並蓄兼收之意其　呇經費照每年額支覈計約需銀三萬餘兩活支之欵尙難預估抵以　吏館原有經費八千餘兩不敷尙鉅際此庫藏空虚欵難籌措而事關吏治未容置爲緩圖當經飭由藩運两庫極力騰挪分認籌撥是創始之時萬人爲要臣詳加訪察有候補道方燕年明體達用心細才長在京師大學堂仕當院肄業嗣以道員分發到東曾兩赴日本考察政治敎育籌事頗有心得復派充高等師範各學堂監督均能措置咸宜升任撫臣周馥奏保　案以之派充　政學堂監督必能得力虑隨時督飭司道及該監督等認眞經理務期於官無不學學無不實他日新政畢張皆能得人而　庶幾多裨益地方亦藉答高厚於萬一謹定章程三十九條並規條九則繕具淸單恭呈御覽除分咨政務處政治館吏學刑三部查照外所有籌辦法政學堂情形理合恭摺具陳伏乞皇太后皇上聖鑒訓示謹奏奉硃批該衙門知道單二件併發欽此 
[山東巡撫楊奏爲山東七項工捐限滿仍難停止懇再展限一年以濟工需摺]  
　　頭品頂戴山東巡撫臣楊士驤跪奏爲山東　項　捐限滿伊難停止懇再展限一年以濟工需恭摺具陳仰祈聖鑒事竊照七項常捐前於光緖十八年經升任撫臣周馥奏准開辦由東收捐專估黃河之用上年限滿復由臣先後奏請經部議准再展一年計自上年准展後迄今又届一年限滿理應遵照停正惟東省　賑浩繁實難議停情形謹爲皇太后皇上縷晰陳之查東省自黃河遷徙以來濱河各州縣頻遭河患無歲不災而司道各庫每年所入欵項總不敵所中之數遇　災籌工籌賑拮据異常二十八年前撫　周馥因馮劉兩工需欵浩大遂創議開辦七項工捐藉資挹注嗣後寗海莊王壯溥莊等處相繼漫决需用孔繁一無的欵均係設法騰挪先濟要工事後全賴此項捐輸踛續歸墊此工捐年復一年未能議停之在情形中上年仰叨福庇獲慶安瀾滿冀此後工需稍可節省乃本年伏汛　漲時上下各遊奇險迭出幸先時督飭工員多購磚石稽料得以隨時抬護化險爲夷且近年各遊磚石等項所費尙屬不貲加以藩庫應支加撥搶險經昔銀五萬兩又奉部咨統歸工支撥每　撥用欵項日見加增而所收工捐漸成弩末尙虞不敷若將此捐依限停止前項要需實屬無欵應付設因料　不敷漫決爲患動輒需欵至數十百萬之多查其拮据　事後曷若綢繆於未然再四籌思惟有仰懇天恩俯念河工需欵緊要准將七項常捐再行展限一年 
 
 

Page 24

 
 
俾濟工用而資彌補　工賑局道詳請具奏前來除咨部查照外理合恭摺具陳伏乞皇太后皇上聖鑒訓示謹奏奉硃批度支部議奏欽此 
　　宫門抄十一月十四日度支部宗人府正白旗値日吏部引見七十八名倫貝子管理太廟祫祭事宜謝恩陸潤庠等同鄉官謝恩廣西知府王毓芝謝恩英綿因伊子得賞翎緞謝恩孚琦請假一個月禮部奏請神牌還位派出載昌召見軍機王毓芝 
[新授湖南巡撫署理貴州巡撫岑奏爲甄别庸劣不職各員請旨分别革職開缺以肅官方摺]  
　　新授湖南巡撫署理貴州巡撫臣岑春蓂跪奏爲甄别庸劣不職各員請旨分别革職開缺以肅官方恭摺仰祈聖鑒事竊維政治之得失視乎官吏之賢否故欲安民宜先察吏臣仰蒙聖恩畀以疆圻重寄到任以來於所屬及候補各員隨時留心考察其謬妄庸劣者亟應分别甄劾以肅吏治茲查有候補知府劉寅浚嗜好甚深利心尤重試用知府李士麟心地糊塗不勝表率試用通判魏光榮性情浮躁不知檢束前署甕安縣知縣試用通判許特任老而務得言僞行乘候補班先補用知縣姚春麟躁妄無知致遭物議試用通判王詔年老耳聾志氣错惰前署永從縣事分缺先補用知縣顏楷年少喜事岡旘政體前署安南縣事本任施秉縣知縣李鳳來輕信團保舉動麤疏古州同知照磨李宗英縱差索許不洽輿情開泰縣典史張立綱擅受招搖被控有案前署淸平縣典史試用典史吳勉覊押無辜膽大妄爲均未便稍事姑容相應請旨將劉寅浚李士麟魏光榮許物任姚春麟李宗英張立綱吳勉一併革職王紹勒令休　顏楷以縣丞降補李鳳來開缺另補以示懲儆而肅官方所有參劾庸劣不職各員緣由理合會同雲貴總督臣丁振鐸恭摺具奏伏乞 
[署兩廣總督新授雲貴總督岑奏爲廣西邊營攺歸提督窒礙甚多仍請照舊辦理以一事權而維邊局摺]  
　　太子少保署理兩廣總督新授雲貴總督臣岑春煊廣西巡撫臣林紹年跪奏爲廣西邊營攺歸提督窒礙甚多仍請照舊辦理以一事權而維邊局恭摺具陳仰祈聖鑒事竊臣等請將廣西小會移設南寗並淸將廣東欽廉兩屬攺隷廣西各摺均奉飭下政務處議奏茲准政務處咨以攺設省會事體重大毌庸置議貝奏奉旨依議欽此等因咨行前來臣等自應欽遵辦理惟原奏内稱以目前辦法言之擬請如唐景崇等所奏將廣西提督移駐南寗舉前任邊防大臣所統各營攺歸邊道統帶　今槪歸提督管理扼要分防等因臣等往返電商以爲此節頗多窒礙查廣四近年之亂亦云極矣追原禍始實已革提督蘇元春一人所釀成蘇元春之所以能爲厲階則以兼管邊防之故幸荷聖明燭照將元春特予罷斥桂事始有轉機今雖匪亂肅淸而營勇之驕悍桀驁間有當時餘習滌瑕盪垢恐尚非數年所能淸覆轍匪遙何堪再蹈夫任廣西提督考成未必人人皆蘇元春卽未必人人皆蹈其覆轍特熟察廣西邊防目前情勢兵事吏事斷斷不能相離數百里如唐景崇原奏軍事專責之提臣民事專責之邊道而目下沿邊一帶餘匪尙未浮絶假如驟有勾結何能遠請於駐紥數百里外之提臣且廣西匪亂之所以難平者以其爲捕務而非軍務也若係軍務則以大兵覆其巢穴殲其渠魁亂斯止矣正惟其係屬捕務人人可匪處處可勦時時可能發必賴營縣合爲一氣軍事吏事責諸一人乃不虞其扞格若一分任窒碍必多又况提臣權位相埒縱可節制豈能如邊道之聽指揮事權紛歧亂可立覩此臣等鑒於旣往深念將來不敢不盡言者也現在提臣因連年　勦左江一帶之匪業已移駐南寗所部各營分防南寗思恩太平等屬邊道所部分防沿邊一切布置大致已定擬請毌庸更動以後邊防事宜悉照現　章程責成邊道兼管逕禀承臣等辦理提督一定駐所即遵政務處原奏移於南寗其餘應辦隨時具奏所有邊營攺隷提督窒礙甚多伊請照舊辦理各緣由謹合詞恭摺具陳伏乞 
皇太后皇上聖鑒訓示謹奏奉硃批著照所請該衙門知道欽此 
　　宫門抄十一月十五日禮部學部正紅旗値日無引見湖北臬司梁鼎芬到京請安繼祿謝賞伊毌御書扁額恩鐵良謝仍充稅務大臣恩召見軍機榮中堂達壽嚴修梁鼎芬 
[新授湖南巡撫署貴州巡撫岑奏爲特叅經收學堂捐欵意圖侵蝕之署知縣請旨革職查辦摺]  
　　新授湖南　撫署理　州巡撫臣岑春蓂跪奏爲特叅經收學　捐欵意圖侵蝕署知縣請旨革職查辦恭摺仰祈聖鑒事竊照前據遵義府知府袁玉錫署遵義縣知縣張鎬禀該縣開辦學堂等事擬就屠案每宰猪一隻無論城鄉收捐錢一千文較之别項捐輸可免騒擾經前署撫臣林紹年批准照辦嗣據遵義縣紳　李之偉等以該署縣張鎬不報出入帳目捐有侵呑學務糜費劣迹多端等情控經臣檄委試用知府陳鴻年馳日　義確查去後茲據該員禀稱查遵義縣捕收肉捐係本年三月初一日開辦責成鄉正經收繳署該紳　所控不報出入帳目一節詢之遵義府袁玉錫閏四月　該府即令按月榜示該署縣張鎬拖延未辦五日間交替有期該府催其出榜該署縣面禀僅收錢三千餘串擬移交新　於年終榜示六月初二日交卸　人　嘖接署縣戴永靑亦以未經榜示難以接收爲言該府又復　催始於初九日榜示城鄉肉捐共收錢七千四百二十二患文核對簿册雖尙相符惟聞印發憑日以多報少收到捐欵匿不　簿之弊辦理初　小學二所自　起每堂開支將及千金殊覺糜費奉　　理學堂簡明辦法吿示匿不張貼該署縣到任之初尙知振作繼以溺於嗜好聽斷懈怠訟案積壓怨讟繁興等情並據該管府袁玉錫揭報前來臣查辦理學堂需費抽收肉捐　屬不得已之　承辦之　　如何精白乃　核　經理乃署遵義縣知縣張鎬並不將收文各欵按月出榜曉諭交卸期迫經該管府　催聲稱僅收錢三千餘串及至物議沸　榜示　收錢七千四　餘串其爲章圖侵蝕内有不實不盡已可槪見該員嗜好　重不洽與情且據禀所收捐欵聞有匿不登簿之弊亟應　底根究除飭遵義府袁玉銀傳集　鄉經收各鄉正查訊並調核印發憑票究竟可繳捐項若干廿小學堂開支何欵浮　及以後收捐應如何整頓以杜弊端切貫查明妥籌禀辦外相應請旨將准補獨由州知州前署遵義縣知縣張鎬即行革職聽候查辦如究出侵蝕情弊再行從嚴叅懲所有知縣經 
 
