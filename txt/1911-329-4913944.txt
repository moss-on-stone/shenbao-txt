# 1911 - 329 - 4913944

 

Page 1

 
 
   
 
 

Page 2

 
 
評論 
[革命危言（健生投稿）]  
　　上無統一之方。下有分峙之象。此大亂之道也。 
　　目前大患。患人人欲爲有名之英雄。而不願爲無名之英雄。如蘇浙 
二小行省。而蘇一都督。杭一都督。滬鎭淮甬又各一都督。等而下之。城一民政長。鎭一民政長。各鄉各村又各一民政長。擁號稱尊。各不相統。卽無外憂。而已自兆分崩離析之禍矣。 
　　眞正革命黨。性命且不顧。何有於權利。何有於名譽。彼爲都督者。或出一時軍士擁戴。權宜統攝之計。或藉此以爲發抒。抱負之地。然各地人民不相諒。相率而竊師之。民政長遍地。而政亂如麻矣。 
　　今者金陵已下。東南大定。宜亟爲統一之計。一面速設臨時政府。一面實行地方官制。除各省應設一都督外。其餘宜翩然引退。事務上鼓其勇猛精進之氣。而名義上樹其謙抑遜讓之風。以此爲人心革命之倡。而後可望共和。否則無政府時代。無人不可稱帝稱王矣。 
　　自古英雄。其始往往抱最純潔之惟一主義以行。其後迺有第二第三主義以淆雜之。晚節不終。識者痛焉。眞正英雄。始終精白。進退坦然。吾愛之。吾渴望之。 
專電 
　　徐總司令於十一日下午六點鐘率隊攻進太平門浙軍衝鋒先入異常勇猛南京立時光復 
　　初十夕六點鐘顧忠深带領蘇省民軍先鋒隊一千人總司令洪承典（即熊成基之弟）偕同敢死隊一千人均扮平民不動聲色從紫金山跨過由上而下會同浙軍進攻天保城砲台猛擊張軍大敗死傷者五六百人降者百餘人民軍未傷一人其軍械多爲民軍所得今日（十一）須用十二寸口徑大砲攻太平門朝陽門全城當可光復 
　　各省民軍因攻𡩋得手益加奮激均電致本省速解餉械趕即赴鄂攻退清軍乘勢北伐 
清軍自初十夜半至十一晨相繼逃投降民軍者亦有千餘人（以上南京） 
　　昨日（初十）民軍復猛攻南京各門廣軍已入城與清軍激戰清軍抵拒頗力廣軍卒獲勝 
　　鎭江有决死隊二百餘名已於昨晨（初十）八時啓行赴𡩋助戰（以上鎭江） 
　　清軍雖得漢陽軍力大傷且漢陽大砲之砲閂均爲民軍拆去清軍得之竟無所用民軍連日續到湘贛援軍甚衆軍氣大振將即日會同水師克復漢陽 
　　清軍將倒卧戰塲受傷之軍士恣意殺戮毫無人道現清軍在漢陽城内大搶全軍亂無紀律 
 
 
 

Page 3

 
 
　　漢陽清軍仍在開砲轟擊武昌惟毫無効力武昌城安靖如常居民咸深信黎都督之權力足以維持大局 
　　昨日（初十日）距石家莊二十餘里之山西民軍仍與旗兵交戰旗兵到處淫掠慘殺甚劇其後旗兵復爲民軍的殺 
　　清政府得奉天急電謂急進會激烈異常密集敢死隊萬人將入榆關除分佈軍隊防堵外請速籌畫清政府卽派四營駐守榆關左右 
　　清政府電致甘督曁綏遠城將軍速挑勁旅會攻大同 
　　盛宣懹由靑鳥電致清度支部陳訴借款情形及沉寃狀况按盛宣懹至此猶自訴寃抑豈果謂一指可以掩太行乎 
　　　清廷新借欵已成先收一半不交資政院覆議（以上北京） 
[公電]  
　　各報館鑒今日浙軍編成奮勇軍二隊奪取紫金山天保城擊潰敵軍五營得戰利品無算浙軍支隊曁司全部 
　　各報館鑒鎭軍於初十日猛儿天保城砲台血戰一晝夜冒死攀登已於本日辰刻全行克復斃敵一千餘奪獲槍砲甚多今夜誓破南京林述慶眞（以上初十日鎭江電） 
　　江北都督來電各都督司令各報館鑒初四日由宿遷突來數百人口稱願充民軍敝處業已收留以爲厚集兵力之計不意肆意搶刧日夜騷擾其頭目又到處破壤軍政府名譽並有合匪妄動之舉於初九日夜匪首陳興之入城要挾意圖行刺會同民政部長拿獲正法其餘匪徒亦當卽派兵擊散以維大局而保治安惟逃竄各匪如带有江北民國軍第二標第四營安樣假充民軍經過貴處者務望竭力堵截以防不測江北都督蔣灰印 
[譯電]  
　　上海著名是國某商行接廣東電音謂廣東已調齊大軍萬名豫備開往揚子江現正商租船隻一俟租定卽日出發 
　　駐京美使聲明路透電所傳美國願以菲列濱軍二千五百名借與中國以保護外人信由京至海濱鐵路交通一事實屬子虚（初十日北京電） 
　　據北京電稱四川教士現均平安 
　　路透電社得悉英政府現與駐華公使朱邇典君商論應否派兵赴華事宜謂目下情形歐人地位尙無危險之象至在華會同調停一節如有機會英國殊爲歡迎惟目下仍以嚴守中立爲上云（以上初十日倫敦電） 
　　中央各省大爲为靖惟並無排外之象 
　　引間昨接袁世凱被刺消息夜問復接袁世凱已贊成革命主義之信或謂此亦意中事 
　　此間民軍現已豫備種種計畫以拒敵軍 
　　清軍統領聲言欲取武昌但毫無實在計畫不過徒託空言耳（以上初十日武昌電） 
本埠昨日得電謂漢口民軍現待袁世凱答覆息戰之 
 
 

Page 4

 
 
　　議若袁不允則民軍將棄武昌而退至岳州或九江兩處因該兩處有堅固之砲台而無鐵路易於自守也且民軍遥得有管轄長江之權一旦南京光復則景象又將一變 
　　清軍目下增運軍火前往漢陽並在襄河添築浮橋聞漢陽清軍共有六千名漢口清軍之數與此相同 
　　巴黎晨報宣載塔孚脱總統之言略謂美國不能坐視中國之分裂美政府之熊度頗爲堅忍斷不離海伊君保守中國土地完全及自治權之政策紅十字會懇請籌欵賑濟中國饑民現助捐者已有多人（初十日巴黎電） 
　　留法中國學生近已集資二百五十萬法郎以助民軍不日卽能匯至中國（初十日巴黎電） 
　　據報知新聞載精寓華人現擬抵制德貨以報德國士官暗助清軍及軍火供給清軍之怨毒（初十日東京電） 
　　關東都督已派警察三十甸開往奉天以防不測 
　　復州牛莊之間尙無事變 
　　聞有民軍三十人自奉天前往遼陽恐將起事 
華封店（譯音）附近有民軍二百三十人擊敗清軍一隊民軍現似向西而進（以上初十日東京電） 
　　清内閣决議剪辫惟隨人自願並不强逼並决議採用陽歷日内將由清帝降諭批准（初十日北京電） 
　　據華盛頓來電美國擬派菲列濱軍隊二千五百人赴華以便保護北京與海濱之鐵路交通並保護在華西人（初十日倫敦電） 
　　初七日漢口英文楚報云星期六日漢口日報載稱英總領事昨晚接無線電音謂有民軍四千人携带野戰炮多尊已離九江開赴武昌助戰如果英領事確接此電試問此種官電其應洩令清軍知之以便其準備一切乎噫此豈嚴守中立之謂乎楚報又云日昨天主教堂紅十字會醫院門前有一受傷民軍乘人力車而至旣下車乃出錢授車夫車夫曰不要錢不要錢卒不受而去星期五日紅十字會小輪運受傷民軍抵漢甫泊岸旁華人見之均紛來扶掖噫人心如此革命事業安得不成哉 
　　上月十六日貴州訪函云昨日此間得有消息貴州民軍亦步各省之後塵宣告獨立雲南已於初十日宣告獨立故電促貴州隨之貴撫初欲稍緩陸軍學生不允目下諸事安靖各處均貼告示允保護四人及商民人等並有告示謂凡有干涉郵政局遞信者皆應斬决民軍現方設法保護城垣以防土匪 
[閣電]  
　　初九日北京内閣奉上諭自武昌肇變朝廷以其爲政治關繫涇不願以兵力靖亂釀成慘禍乃壘降詔旨改良收體並停止進攻而該革黨置若罔聞仍一味恃强襲擊竟迫成欲罷不能之勢致使兵連禍結舉吾民之生命財產付諸灰燼者不知凡幾賴官軍將士忠勇堅卓始得漸圖規復昨據軍報已克漢陽反覆思維轉增忉恒比月以來鋒鏑交加死亡枕藉加以地方糜爛元氣大傷小民蕩析離居轉徙溝壑慘痛情形至不忍言雖殺機起自革黨而四境之内皆吾赤子一經戰閧兩有捐傷哀我國民瘡痍满目良用心惻著段祺瑞協商慈善救濟會急派多員前往戰地不分畛域掩埋骸骼醫治傷殘並將被難人民設法拯救加意撫恤俾死者免致暴露生者賴以保全用副朝廷哀矜庶民痌　在抱之至意欽此監國攝政王鈐章袁世凱署名又奉上諭内閣代遞秦綬章奏假期又满病難速痊懇請開去差缺一摺厢黃旗满洲副都統秦綬章准其開去差缺欽此監國攝政王鈐章袁世凱壽勳署名又奉上諭黃均隆奏假期届满病仍未痊懇請開缺一摺法部右丞黃均隆著准其開缺欽此監國攝政王鈐章袁世凱沈家本假署名初十日北京内閣奉上諭嗣後凡任國務大臣均着在紫禁城内騎馬欽此監國攝政王鈐章袁世凱署名同日奉旨内閣請簡副都統等缺鑲黃旗满洲副都統着全福調補所遣正紅旗满洲副都統着文年補授欽此監國攝政王鈐章袁世凱壽勳署名同日奉上諭内閣代遞楊文鼎癸衰病日增籲請開缺一摺陜西巡撫楊文鼎着准其開缺欽此監國攝政王鈐章袁世凱署名同日奉上諭内閣請簡甘肅提法使着趙惟熙補授潘齡　着補授甘肅巡警道欽此監國攝政王鈐章袁世凱趙秉鈞沈家本假署名 
要聞 
[中國光復史]  
　　會攻南京捷電 
　　蘇軍程都督電杭州湯都督上海陳都督蘇州都督府轉張季直先生鑒前敵戰况極佳南京旦夕可下此後進行亟待規正其大要蓋有三端一派兵援鄂一出師北伐一聯合會組織實行昨章太炎先生到堯化門面譚意見相同全因公赴馬羣與林徐商議均表同情全今日赴滬（按程都督刻已到滬駐節市政廳）與公等晤商一切並會同各省代表集思熟籌以期刻日進行特聞德全眞印（此電自丹陽發） 
　　鎭江林都督電各都督各軍政府鑒鎭軍昨日獲勝佔領紫 
 
 

Page 5

 
 
　　金山　田分門進攻諒必得手鎭都督林眞 
　　又電上海陳都督浙江湯都督鑒昨日程雪　而言卽日到滬會同貴都督等籌議北伐援鄂及籌備餉械等事囑敝軍派代表一同與議兹特請陶君賓南顧君鳳池到滬爲敝軍代表祈與之接治敝軍今晨已佔據天保城砲台令夜誓破南京林述慶眞　 
　　聯軍徐總司令電金陵朝陽門已由我軍攻開惟大軍現尙未敢輙進因恐骨有埋伏幸張玉發管解之砲已到擬擇城垣空隙之地以砲炸開以便停兵今日（十一日）午後大軍准可進城 
[漢陽好消息（漢口歸客談）]  
　　昨晚據某君報告云頃南陽船到滬據漢口歸友面述伊於初八晚離漢是日下午尙至漢陽西門取應用物件親見黃興總司令往大别山指揮一切所有兵工鋼藥等厰以及漢陽全部均仍完全在民軍之手近日湘省大軍日日抵漢軍容愈盛武昌防務更爲堅固北軍將有不支北遁之象其先因民軍中有張彪舊部數百人罔知大義暗受北軍之賄於初六日在離漢陽數十里蔡甸上游私搭浮橋接濟北軍過河後經民軍覺察被黃司令四面包抄將所渡北兵連同亂兵一并擊死惟因交通不便外間不易得其眞相致冯賊與漏網之亂兵遂乘機揑造北軍獲勝消息此連日漢陽失守之謡所由來也 
[漢口戰報（第二特派員來函）]  
　　此次民軍大戰自初一日至初七日凡歷六晝夜觀戰西人皆目爲乃革命史上罕有之劇戰是故漢陽雖失不足爲武昌諸志士辱也記者且目之爲榮今各省軍民果有敬愛武昌諸志士者惟當迅派援師以合力奪回漢陽耳其初六日以前戰情已紀昨報兹再將初七日戰情錄後 
初七早外間謡傳甚多或謂黑山已奪去有謂民軍糧台亦被燒或謂龜山漢陽城均爲旗軍所得由漢奸爲向導紛紛不一至午十一時但聞砲聲愈烈詢之某學生謂黃興現駐梅子山督兵與敵軍相持（梅子山離漢陽四里）勢極危迫直至下午五時始知湖南兵與湖北兵略有意見故戰事不能得手其原因在前月杪卽稍有衝突蓋湖南兵來鄂皆是老練精敏之才富於革命思想故臨陣無不向前衝鋒而湖北兵之老練者大半派往南京或他處防守漢陽城中所留新招之兵居多該新兵等大都無甚學識往出兵湘軍在前鄂軍從後前軍勝則該新兵思奪湘軍之功若前軍稍退後軍卽退走而逃初七日上午漢奸故散謡言謂某處已失湖北兵不知是計聞此警信不戰自擾黃興卽打電話與黎元洪謂湖北兵無故忽逃黎云逃者可以砲轟之黃乃開炮轟兵橋口龍王廟一带約斃數百餘人然而湘軍已爲牵動矣 
　　是日有旗兵千餘人在小城頭山被漢兵圍住該旗兵大半棄械投降 
[其二]  
　　又漢口英文楚報詳載此次戰狀云連日大戰可謂歷史中最劇烈戰事之一現已接續至四日五夜清軍似欲竭其死力攻取漢陽華人觀戰者見清軍忽變懦弱爲猛厲莫不詫異大約係袁世凱允賞三百萬兩之效力其時民軍亦知此戰關係甚重故竭力死守各山皆誓與漢陽存亡其勇氣不可及也 
據由蔡甸目覩戰事之某華人傳來確實消息云初四日戰後清軍尙一無所得其戰地係在三眼橋四山之周圍清軍之地位左爲襄河右爲湖沿前有一河一山則由民軍大隊守之 
　　清軍係分三路進攻一在漢陽一在土路口（譯音在襄河上遊約九英里之遥）一在蔡甸附近漢陽之一軍爲民軍擊退蔡甸之一軍則踐中民軍所埋之地雷全軍潰散蔡甸居民曾述清軍敗兵退走情形據謂内有數人甚致號咷大哭惟在土路口之一軍竟被渡過襄河與民軍大戰 
　　初五日見有清軍援隊二千人乘火車抵漢並带有軍火一火車 
　　民軍自認土路口之軍於星期五日進逼頗力旋卽渡過小河進至沿山一带民軍抵死力戰卒將清軍擊退并奪回一最後之小山 
　　初五日晚清軍士官宣言彼軍已佔據四山并謂漢陽夜間可得 
　　初六日四山未見有砲隊開砲襄河一面之清軍亦未開砲轟擊諸山惟民軍似已調集大軍抵敵由三眼橋進攻之清軍 
初六日下午清軍進抵漢陽最近之梅子山稍爲得利惟清軍發砲 
 
 

Page 6

 
 
　　頗能命中以有名人爲之指示故山上砲隊遂不能支持也 
　　是日有民軍新募之兵一大隊在三眼橋附近之某谷從戰忽然軍火被燬諒係漢奸所爲故該隊　逼近砲火時卽行潰散 
　　聞民軍極善調度時将三眼橋從戰之軍换以便戰場常有生力軍且使清軍書夜不能安寗 
　　維时黄興派大軍别在他處從戰會派兵一千五百人溯揚子江 
在蔡甸登陸抄攻清軍之後復派大軍沿揚子江而下至碭邏與九江派往該處之軍三千各會合 
　　民軍於星期六夜進攻鐵路旁之清軍敵已設伏面待民軍頗受捐失聞受傷不能從戰者約有二百人 
　　現江西復有大軍五千人開往武昌故武昌防守極固惟近兩日内民軍巡洋艦並不從戰未知何意 
要件 
[江蘇議會法]  
　　第一章總網第一條江蘇議會爲本省立法機關竐於江蘇都督所駐之地第二條江蘇議會議員由本省公民選舉之凡公民於其本縣有縣議事會議員之選舉權者皆有江蘇議會選舉議員之選舉權第三條江蘇議會之議員額暫定一百二十五名以各縣納税之多寡比例分配之但每縣至少必選出一名第四條江蘇議會設議長一人副議長一人由議員用記名投票法分次互選以得票過半數者爲當選第五條議長維待議會之秩序整理議事對於議議以外爲議會之代表議長有事故時以副議長代之 
　　第二章權限第六條江蘇議會應行議决事件如左（一）本省根本法及其他法律（二）本省預算及决算（三）本省税法及公債（四）本省對外訂結條約或契約（五）本省權利之存廢事件（六）本省義務之擔任或增加事件（七）本省法律上屬於議會權限内之事件或都督交議事件（八）公斷和解本省縣議會爭執事件第七條江蘇議會議决案知會都督後山都督以府會公布之前項公布之議决案非經江蘇議會之議决不得取銷或停止其効力第八條江蘇議會議决案知會都督後如都督不以爲然得説明原委事由應儘於會期内交議會復議議會對於前項復議案如經到會議員三分之二以上之同意仍執前議時應仍照第七條辦理第九條省議會開會時應由都督或派主管各司將本省行政事件到會報告已往之情　及宣布未來之方針並答復議員質問第十條本省人民於關係全省利害公共之事件有所陳請得具陳請晝經議員之介紹遞交議會前項陳請事件應由議長交付審查會若多數審查員認爲合例可採者得由審查會加入意見提出於議會作爲提議案其關谥行政事宜者轉送都督府核辦第十一條本省行政司法人員如有納賄及違法等事議會得指明確據知會都督交行政裁判 
　　第三章會議第十二條江蘇議會會議期分常年會及臨時會二種均由議長召集並先期知會都督第十三條常年會每年一次期以四十日爲率自九月初一日起至十月十一日止其有必須接續會議之事得延長會期二十日以内第十四條臨時會於常年會以外遇有緊要事件經都督之要求或議員三分以上之聯名陳請由議長定期召集之其會期以二十日爲限第十五條凡議會非有半數以上到會不得開議第十六條凡凡議以到會議員過半數之所决爲準若可否同數則取决於議長第十七條會議時都督各司長或都督所派之行政委員得到會陳述意見但不列議時所發言論對於議會以外不負責任其以所發方論在外自行刋布者不在此限第十九條議員除現行犯罪外於會期内非得議會之承諾不得逮捕第二十條會議時不禁旁聽其有左列事由經議會認可者不在此限（一）都督照請禁止者（二）議長或議員十人以上提議禁止者第二十一條會議細則及旁聽規則由議會議訂之 
　　第四章任期第二十二條議員任期以三年爲限議長副議長亦同第二十三條議員因故出缺以其本選舉區候補當選人名次表之列前者遞補之其任期以補足前任未满之期爲限議長因故出缺時以副議長補之副議長因故出缺時由議員互選補之其任期以補足前任未满之期爲限 
　　第五章改選及辭職第二十四條議員任满後由各選舉區分别改選再被選者仍得連任若議員任期未满而選舉區有變更者照舊任職第二十五條議員非有左列事由不得辭職（一）確有疾病不能任職者（二）被選爲國會議員者（三）其餘事内經議會允許者第二十六條議員於任满後再被選而欲辭職者聽之 
　　第六章罰則第二十七條江蘇議會罰則分　二種如左（一）停止到會但以十日爲限（二）除名第二十八條前條罰則之適用由議會决議行之 
　　第七章辦事處第二十九條江蘇議會設辦事處經理議會中文牘會計及一切庶務由議長督之第三十條辦事處設書記長一人書記一人議長委任之第三十一條辦事處辦事細則由議會議訂之 
　　第八章經费第三十二條江蘇議會經費由都督籌指專欵撥用其款目分列如左（一）議員旅費（二）議長副議長公費（三）書記長以下薪金（四）雜費（五）預備費第三十三條前條旅費公費及薪金數目由議會議定後知會都督公布之第三十四條議會經費由議長按月清查一次於常年會開會時造册清報由議員審查之 
　　第九章附則第三十五條本議會法自議會議决後都督公布之日起爲施行之期第三十六條本議會法非有議員三分之一以上之同意不得提議修改 
 
 

Page 7

 
 
逕啓者青浦自光復後蔣前任挈眷到滬所有詞訟案内繳存各款未儲庫者概未交代近日雖經各原被告自將繳案欵項數目報告城自治公所業已開單送署并入交代案内向算在案惟聞存案欵項未儲庫者頗多恐有遲遲未報以後無從歸結爲特登報廣告希即速到城自治公所詳細報告以便開單彚送并案結算切勿自悞此告青浦縣署啓 
[驥製半夏有追魂奪命之功]  
驥雲司馬大人惠鑒欲識荆州末由晉謁景慕之私寤寐爲勞就騐　文祉綏和　道祺佳鬯如頌敬啓者小號開設常德迄今十載餘矣素仰　閣下佳製銷痰半夏名滿寰球久爲各界歡迎而小號曾在漢口分號批來亦是　尊號之藥六月十三日敝地常清街徐廣泰之居停早晨起來忽然頭眩不省人事飛請名醫據云中風己難救治不肯寫方後有大慶街萬元正布莊内羅友云及恐是痰厥須要化痰妙藥與他灌服再看動静然羅友亦明知决無生理不過安慰婦人而己當即往中法藥房購買化痰藥水不料夥友知其己入膏盲答云不備又至小號探問可有化痰妙藥不拘何種小號答伊惟崔氏驥製半夏最佳當即購去一盒灌服至半時後畧開眼目至一時後隨即開口且自己可以行走當未灌藥時己早辦理後事幸而棺木卽去咨照尚未進屋此事合城皆知一時酒樓茶室中或二三人或四五人互相談論崔氏驥製半夏竟有追魂奪命之功人人交口贊歎不置未知　尊處批發何折便乞賜覆無任盻禱敬肅蕪函請登入各報以揚　仁風手此即頌　台安　常德中西藥房唐申如頓首　上海盆湯弄走過絲業會館寗波路口轉角五開間門面崔氏瓣香廬驥雲氏總發行所抄登○附價大匣洋二元四角小匣洋一元二角每料六大匣洋十三元二角外埠來信須寫明寗波路口第一百十五號門牌方不致悮批發格外克己如無銷路包可　還 
[巧奪天工鏡面散果然移醜成美]  
目前武漢有戰事凡外埠購藥及現銀批發本藥室用保險寄貨不加保費倘遇遺失如數賠還鈔票郵票一概收用藥無功效包退還銀 
予素抱骨蒸之疾兼之俾畫作夜以致面如菜色額鼻黯然無光妾妹面多雀班肌膚粗似鷄皮雖搽以脂粉施以丹朱轉覺粉剌纍纍愈形醜陋近聞各報登盆湯弄集益里二弄對面人壽醫藥室鏡面散功能返醜爲妍當即著人購來雙料六瓶晨夕分用著膚隱隱收束未及三旬適胡三姨妹來家驚愕不敢直呼蓋昔日之菜色今已面如冠玉妹面雀班退盡無形旣嫰且嬌居然返老還童矣似此神奇實非塵世所有眞是巧奪天工再造面目也苦無涓埃報特登報章敬告巾幗隊中購置粧臺庶幾增妍豐采○售價雙料重用珠粉羊脂每瓶半元每料六瓶二元五角單料每洋五瓶每瓶洋二角五分保康里林秀芬秀芳同拜謝　總發行在上海山西路即盆湯弄集益里二弄對門人壽醫藥室照錄 
[大舞臺日戲頭等正廳三角]  
十二頭等正廳三角二等正廳二角三層樓包廂二角特别包廂四角 
謝水福吕雙祿劉洪喜　蘆花河　伍月華納紹先殷　虎吳鳳鳴　父子會　吕月來云中鳳何家聲沈月來王永利劉坤華王永利龔云仙袁洪福謝水福草上飛四陣風　濟顚佳話　小子和廖連卿　蛇鑽七竅　殷春虎何家聲萬盞燈吕月樵趙如泉小桂枝沈韻秋范少山　頭二本新茶花二十世紀 
[文明大舞臺頭等正廳五角]  
十月十二夜頭等正廳五角二等三角特别包廂七角三層樓四角 
吳鳳鳴　打鼓罵曹　吕月來殷春虎徐春發袁洪福　丁甲山　納紹先　黑風神怕何家聲吕月樵小子和趙如泉何金壽伍月華　妻黨同惡報吕月來沈月來王永利沈韻秋云中鳳劉坤華　大閙嘉興府當塲出彩何家聲何金壽萬盞燈吕月樵趙如泉小桂枝沈韻秋范少山　三四本新茶花二十世紀 
[歌舞臺]  
十月十二日戲特排煩演拿手好戲正廳一角 
吳喜奎　箭召楊宴　小玉花　演血手印　一魁曹甫臣　鍘美案　九月仙左東林　遺翠花陳俊廷碧月花張桂軒明海亮郭玉廷李金茂　畫春園馮志奎李海春于振廷　八義圖　李春利碧月花周蕙芳三麻子九月仙趙月來劉松樵　頭二本張汶祥剌馬 
十月十二夜戲特排煩演拿手好戲正廳三角包廂四角 
張全吉　美良川　小玉花　少華山　一魁　戰蒲關　奇來鳳趙月來陳俊廷諸云仙　義旗令　馮志奎　白綾巧計郭玉廷張桂軒明海亮李金茂　雙伐子都　李海春曹甫臣　空城巧計　李春利三麻子張湧泉　古城相會　左東林于振廷碧月花周蕙芳九月仙劉松樵　馮素珍 
[法羣舞臺界　法合記商]  
法大馬路卜鄰里口新劇塲原處十月十二日戲目 
小春奎　○除三害　王東樵　○草橋關　小寳寳　○送銀燈　張福寳　韓琪殺廟　小桂芬　○浣沙計　韓孝峯　○魚藏劍　小寳成小春利小峻峯飛來鳳賽小穆　全武行　四杰村榮桂王福貴　汾河灣　小惠芬王寳寳　賽飛珠　催討魚稅 
法界大馬路卜鄰里口新劇塲原址十月十二夜戲目 
小桂英　山海關　金秀山　斷太后　小子和　打花鼓　張福寳　三疑計　金翠英韓孝峯　戰蒲關　榮桂　平兒寄柬　飛來鳳小寳珊小保成賽小馥　開山献佛小惠芬王寳寳　拾玉鐲　陸菊芬小勝奎韓孝峯王寳寳小惠芬恩孝峯小寳珊榮桂賽飛珠小保成王保奎　全部文武上等藝員合演　新排秘本改良燈彩新戲　燒餅歌 
[迎貴仙園戲正廳一角]  
十月十二日戲特請京都眞正超等全班文武名角合演拿手好戲 
彩上飄　桂渭送燈　小永春張勝　張奎楊　嘆皇靈　葛玉廷馬福珍杜文　小楊小猴張永華王　林劉松亭周玉奎李德奎　白馬坡張玉林蔣俊芝何順昌　奏英釣魚　譚月明王祥云雙燕飛張德俊李德山王福林飛來鳳董芝山小德喜　講堂開志　天壩招親綠牡丹李錦榮徐燕林　鴻鸞天禧　麒麟童何順昌劉春發　天雷報林顰卿小德喜李錦榮四盞燈徐燕林陳燕奎三盞燈李鋐彬小喜翠　推頭义麻雀 
[鳴盛梨園]  
十月十二日禮拜六日戲不演 
紳商挽留客串兩天 
是晚特演改良警世新劇 
俠士刦贓官 
金不換招親 
最著名時派花旦鄭君可 
姜雲俠　鄭錦圖　聲架棠　第一絶妙首本 
啓者本園連日得接　紳商紛紛來函挽留鄭姜等君客串兩天排演改良時事警世新劇理宜離滬本主人再三力求碍於情面經蒙允肯并邀集粤文明全班逗留二天准禮拜一日全部回粤概不再演特收最平之價以副　諸君之雅意有　郎癖者祈快降臨幸勿交臂失之亦不知幾許何時方有再演也本主人謹啓 
[英商羣仙茶園]  
十二日戲大減價正廳一角 
小馥仙　二進寒宫　金鑲翠白鳳奎　日月圖　顚倒鴛鴦一陣風賽月樵賽勝奎　搖錢　　王雅琴小富仙賽飛珠　鴻鑾天禧馮子梅林雲仙徐處　牧羊卷　李寳奎蓋七省小蓮英賽寳奎　西湖陰配紅梅閣 
十二夜戲大减價正廳二角 
蓋七省　演雙斷橋　馮子梅　捉操放曹　陸菊芬賽春恆　梅龍鎭　遊龍戲鳳陳長庚賽勝奎賽月樵　大溪皇莊　林黛玉小菜仙王雅琴　雙翠屏山陸蘅芳洪羊洞　盜骨歸天　林黛玉紅菊花陸菊芬　新洛陽橋　三十六行雙簧 
[禮拜六拍賣]  
金和洋行 
准於十月十二日上午十點鐘在本行拍賣上等木器房間式大菜檯椅大小鐵床絨毯線毯天津地毯小帽外國呢套料洋釘一桶泡立水二桶大洋琴一具香水一切什物不計此佈 
[禮拜六拍賣]  
爭漬貨 
寳和洋行 
准於十二日下午三點鐘在本棧拍賣稍漬顔料四箱洋針六箱香烟六箱金星牛奶六十箱勃蘭地廿箱市布一包稀布一包壁火爐磁磚火碍鐵條釘頭食物樣子雜物不計此佈寳和洋行啓 
[（奉諭拍賣）]  
法大馬路第二百三十三十二兩號門牌德和館麵店並樓上萬商樓茶館欠租逃匿所有樓上下一切生財等物准於本月十四日午後二點鐘拍賣抵租特佈 
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[皖省公私孑立之現狀]  
　　皖省光復後又肇潯軍浩刧公私孒立不堪言狀連日潯軍離皖所有搶獲財物臨行時充嚢满篋盡載而歸至所刧庫銀及軍械等項業於起事之夕已載運返潯現値皖省軍事吃緊之時旣無餉稰又無器械攻守兩難當事者束手 
　　潯軍去皖後皖省原存之巡防衛隊以迄招回之潰兵及新募各團等混雜不一更宜速行編練期成勁旅前一標標統胡萬泰擬將招回之潰兵點騐人數編復舊制仍駐守集賢關二標營房有續返者亦并加入至原存之巡防隊及新募團亦并合爲一趕緊教練卽駐守五里廟一標營房統名之曰皖省民軍惟現查兵數甫及二千左右酌量先編混成一協徐俟推廣成鎭云 
　　皖諮議局昨有資政院議員陶壽民者建議謂現在皖省獨立意見紛歧亟宜開皖省南北聯合大會消泯界限共認省會都督爲唯一名稱凡隸屬省會之獨立府廳州縣槪名之曰分府且與政務諸端悉服從都督命令庶免分裂竸爭騰笑鄰邦轉啓瓜分之禍等語各士紳深韙其議不日刋布傳單預約皖南北選舉代表來省集議現皖省各議紳並擬在諮議局開開集議數事（一）皖省此次被潯軍刧去軍械軍裝約價値二百餘萬各商民舗户物件約値一百餘萬此欵須要求贛省賠償（二）皖省都督公舉黎宗嶽 
　　近日李都督以新編五大隊需餉匹千元卽請財政部照發詎部長黃書霖以庫儲被刧一空無欵可發李都督婉商再四議請先發四百串文黃部長始云頃間調查潯軍刧有商民衣物貨件約値價千元尙存師範學堂須俟將此物拍賣變價後始能發給餉稰耳 
　　財政部長黃書霖以皖省庫儲商店均被搶一空銀行錢局分文無存當以危急存亡之秋所有行政軍需各費以及善後事宜非藉羣策羣力維持不足以資挽救因具書布告人民亟行籌款之法兹將原擬數條錄左（一）現欵或息借有數在萬兩以下者以公債票作抵旣可通行又能藉此獲息數在萬兩以上多多益善或以公債票或以公產作抵本部現在可抵之產甚多臨時開會議决（一）籌款總以救急爲第一要義（一）提欵如各衙署關卡已徴之款有承認前往提取者但須確有把握（一）各處財政機關如監督某州縣某關卡等類有自行擔任者惟須素負聲望爲全皖信仰之人乃不虚此一行 
[蘇閶新猷種種]  
　　省議會初九日省議會第四次開議下午一時開會議决事件錄左（一）宣布省議會法案（二）都督交議州縣民政長選舉章程案交法律審查（三）省城試辦登記法案交法律審查（四）南洋大學請撥經費案交財政審查（五）丁祖蔭提議統一民政案抽出未議（六）張家鎭提議另訂田房契税案交財政法律會同審查（七）錢淦提議房膏土捐照舊征收案交財政審查（八）請議核减太鎭賦額案交財政審查（九）衛田租賦案由各該民政長出示曉諭（十）補助長元吴三縣高等小學案由各堂長與民政長會商辦理（十一）收買榖米以維民食案由各地方議會會議辦理（十二）妥定裕𡩋裕蘇鈔票結束辦法案按照蘇州商會原遞議案具書質問都督請示辦理 
　　軍政蘇省軍政府飭將陳有珍所統左右路巡防隊改編陸軍第三標仍以陳有珍爲標統又將江防營李景福王斌修所带之兩營連前撫轅衛隊百名及兩中軍所部兩隊在標候補人員共編爲第四標和以仉志鵬爲標統昨已分别頒發委任狀矣聞仉標統已將在標候補之雲騎尉世職各弁内挑選年力强壯者六人編爲一隊派隊官一員带領前赴閶門外十里亭火藥庫駐守另由軍政府派水師砲船數號前往獅子口軍裝局駐守 
　　民政蘇州民政長江紹杰以征收忙漕一事頭緒紛繁且本州所轄係三縣合併地方較廣必得仍用原辦之人期無貽誤日昨特飭傳前辦三縣之總書及經造人等查開歷届辦理情形來州聽候查詢察酌辦理云 
[新杭州紀事]  
　　軍用票又生阻力浙省軍用票昨在商會開議後衆商勉强認可决定於十一日頒布先用一元票五十萬暫資流通不料初十日全體米商忽又悔議其意蓋因昨會議决將軍用鈔票作爲本位進出現照市申水核計每石須加價匹五角値此人心浮動驟增售價勢必 
 
 

Page 11

 
 
　　激變且外府急切収鄉米更需現欵限止省會一隅更速商市之困斃種種爲難業已略呈商會公請從緩發布俾得妥籌善後云 
　　典商實行罷市浙軍迭次鼓噪初三日以後四出滋擾商市典當尤甚各持破衣敗絮强索巨欵一言合開鎗揮刀合城商民驚惶萬狀衆典商屢議罷市又慮貧民絶食糜爛全局進退維谷初十日干同興城内寳善拱埠同安各典同時被大帮游兵開放排鎗轟穿重門並斃行道者一名甚至前後門簷瓦窻格槪被轟毁揚言卽晚焚燒以洩憤隣近商店奔赴標營喊救虞標統飛派大隊始獲解散旁晚各典商羣集商會報告並聞湖防營明日到省衆情愈恐决擬聯合全體二十三家公禀都督卽日一律停歇連晚刋發印條禀奉軍政府核准暫停字様分貼各典大門以代廣告 
　　政事部新法令湖屬南潯爲該郡第一巨鎭地方繁盛民軍光復後梟匪四出焚劫該鎭商民協謀自保公决仿照共和政體組織市政恢復秩序電禀省會軍政府現聞政事部謂其與定章不符舊自治會亦慮其分權密電禀訐本日經政事部電復南潯自治會云齊電悉大鎭設立市長軍政府前有此意並未實行現在各府縣暫定章程不日頒布凡向有佐治員分駐之鎭鄉得酌設執法員受理民刑訴訟事件直轄於府縣其性質屬於司法與自治行政不相混涉來電稱南潯組織市政機關確與暫定章程不符卽希轉告組織諸君從速解散浙事粗定地方善後全在士民和衷共濟幸勿多設機關不亂自擾云云又湯都督對於暫行章程頗多意見謂與各國共和行政亦多觗觸已將原文逐條簽註投函質疑本日經政事部答復略稱來示敬悉各條現已照改惟第五條府縣民事長改爲府縣長一層因前日照會與印均已發出遽行更改恐惑觀聽應請暫仍其舊且第一條已定名有府民事長則對於民事用府民事長名義對於軍事用軍政分府長名義似亦可並行不背等語 
　　都督府新猷浙軍都督府近日頒行新法規數條照錄如下一凡各府屬廳州一律議稱爲縣一凡各府廳州縣舊有之分府同知通判府經照磨知事司獄吏目縣丞典史主簿巡檢等官一律裁撤一民團由地方自辦受府縣監督不歸軍隊節制一適用軍律者執法員不得執行送交就近軍隊辦理一各處驛丞並兼驛一併裁撤官署往還公文悉歸郵遞一舊政府所頒各種法律除與中華民國團體政體有抵觸者外其餘暫准通用一各府縣訴訟事件司法機關未成立以前暫由民事長官管理 
[湖南建設之新手續]  
　　都督府改定組織事宜湖南都督府從前組定辦事各樞紐现因未能悉臻完善特酌爲改定除監印二員仍舊外其組定　左一置顧問官備諮詢參機密一置秘書官掌管重要文件参預機密一置稽查處掌稽查府内人員勤惰一置文牘處掌管一切文牘事件存案歸檔一置印鑄處（卽總務局改設）掌管鑄造新印一置庶務處掌管府内一切庶務會計一置招待處（與接洽處合併）掌管招待來賓一置收發處掌管收發文書 
　　取消從前黨會之佈告湘省士紳劉君揆一日昨佈告全國政黨云我中國数千年來蜷伏專制政體之下加以满酋末運壓力愈深頻年民智漸開神洲人士始名出其政見立爲標幟以冀導時世之趨流而一復世界之公理而其間或主急激或主和平又或調和於二者之間主論各諍用心皆苦要其目的所在何嘗相背而馳今幸黃帝在天之靈啓牖裔胄鄂軍倡義於前湘士繼起於後秦晉皖贛滇黔江浙粤閩各省匝月之内盡樹漢旗指日直搗幽燕傾滿夷巢穴扶助未經反正　省合祖國故宇建立共和民國業已爲漢族四萬萬同胞所公認我海内志士仁人十數年來所爲絞腦力拚心血糜軀顱以相與從事者亦旣旦夕將得完全之效果矣兹者敬謹告我國中諸政友自今以後務皆以建立共和民國爲共同惟一之宗旨凡從前所設立如同盟會政聞社憲政公會憲政實進會憲友會辛亥俱樂部曁一切黨會諸名義應請一律取消另組織共和民國新政黨化除畛域共建新猷際日月之重光喜江山之復舊茫茫九土皆軒黃之孝子慈孫濟濟一心祝新命之伯叔兄弟佈告天下想無河漢予言 
　　船政局開辦之手湖南交通部長近奉都督命今飭開辦船政局除公有之湘帆等四艘均撥歸該局外其私有之起鳳等三十四艘亦均由局租賃統歸節制聽候調遣所有租價薪資用費槪行由局擔任其船之行駛埠頭除軍用外均應由交通司之支配所有各船司事機匠水手暫仍其舊毋庸更换以資熟手惟須受局員之考核稽查聞已組織就緒已由交通司派人開辦矣 
 
 

Page 12

 
 
[贛省要聞彙誌]  
　　萍礦交涉贛省萍礦開辦以來最稱發逹湘軍起義派兵佔據嗣經贛軍都督致電爭回以清界限兹將湘軍都督復電錄下南昌軍政府彭都督鑒萍礦已遵電示由貴省主持惟查該公司性質不能收没近又由敝處借支鉅欵速進機關及維持辦法均與敝省關係甚多非將該礦辦理情形調查明白無從會同貴省妥籌辦法兹特派員前往清查乞電飭礦局妥爲接洽以清限而資聯絡湘都督譚延闓世印 
　　遴選參議員贛省軍政府組織參議院業經擬定規則預備實行所有院中議長議員現由彭都督遴選通逹時務富有經騐充當矣兹將照會通稿一件錄下爲照會事竊維光復伊始軍政各方面必在在從新規畫乃能推行盡利現經本軍政府編制各部均居執行地位而監督執行尤不可無言論思想最高地位以實任其監督之責本軍政因採仿國會制度設立參議聢凡有執行均須該院議决認可始得生其效力忣兹事體大規制匪易亟應先行組織臨時參議院以爲往後完善之籌備查有某君學術深純諳識大體堪膺該參議院之選爲此照會卽日來府商訂一切該院早一日成立卽軍政各方面早獲一日之裨益本軍政府曁全省同胞實有厚幸焉須至照會者 
　　民報出現贛省商辦自治日報出版年餘言論機關頗爲完備現因贛省光復該報特開股東大會議决定於十月初十日後改换名稱定名爲江西民報并改良體例增添材料特派妥員專駐武漢探訪軍政要聞逐日報告其他光復各省分亦均廣聘訪員担任通信事件以期成一完全之報紙云 
各埠通信 
[東三省]  
　　奉天急進會首領之宣言 
　　奉天保安會急進派首額張榕頃語人曰我急進會尊重人道主義且以建設满漢聯合共和政體爲目的故若清帝退位則尤爲吾黨之所贊成現在我急進會擁有三萬五千之兵力以爲後盾散佈東省各地之馬賊亦已暗通我黨一旦有事樂爲我用保安會議員之大半及諮議局議員各商紳等無一不通欵我黨者一切準備曅杨惟迄今尙未發難者以東省與日本關係甚密未便輕舉之故而已若能將日本熊度辯明則遽爾勃發迅雷亦不睱　耳出云云 
　　奉天軍界逃官錄 
　　北關陸軍小學堂總辦林某九月二十九日携欵潛逃爲趙督所聞遂由交涉司派韓繙譯並带衛隊數人同往日本車站適林已上奉天保安會急進派首額張榕頃語人曰我而干涉韓繙譯告以實在情形日警仍舊堅執遂將林某送交站長復由站長送日警署至今尙未送交我國官吏又督練處内之　備局局長周某日前瀋垣風聲不靖周某卽將局中公欵携带二萬餘金暗中逃走迨經趙督查覺則已查如黃鶴矣又在東門外測繪學堂監督任本昭君向來辦事頗有血氣日前警耗傳來任君亦已他往聞只携去公欵二千金作爲旅費又測量局辦總陳君錦章向來舉動尙爲一般人士所器重日前亦竟携八千金潛逃云 
[直隸]  
　　魚販禀控魚業公司 
　　天津陳家溝等三十二村魚販數百人以魚業公司每日買貨該公司秤手隨意稱給至於付錢交帳每元作價九六津錢兩弔三百文而在街市買洋每元一百三十一枚合九六津銭兩弔七百餘文該公司交魚客每洋作價九六津錢兩弔三百五十文各販交銅元五十八枚合津錢九六一弔文公司交魚客四十八枚合九六津錢一弔文各販如買魚蝦每弔加小底二十文河蟹每弔加小底四十文海蟹封蝦每弔加小底六十文種種弊端實難枚舉販等不能不赴公司買貨只可忍饑暫行停買等情已於初三日午後齊赴商務總會具禀懇求昨奉商會批示俟移請勸業道照辦理仍俟復到另行飭遵 
[廣東]  
　　潮州府已被槍斃 
　　潮州府陳兆棠上月二十九天在上水門某屋内欲踰牆逃遁爲民國軍拿獲卽由司令部派人看守押留舊鎭署内於初一日由總副司令曁裁判員訊後就鎭前開鎗擊斃云 
[湖南]  
　　輪船總公司開辦 
　　前由交通部設立湖南輪船總公司所有開行内河之輪船往來搭客須至該公司買票每船由公司派稽查一人親兵一名經理票務其票數由公司酌提二成以資辦公各輪船亦將票費分别酌加已於九月二十三日實行開辦 
[福建]  
　　地下抵押不確 
　　國民軍起事閩省各界訛傳九月十六日福建度支公所曾向台灣銀行假欵一百萬兩以福建全省地丁作爲抵押二十五日由民政部民事科發函詢問實無共事兹將該鎭行覆函錄下逕啓者昨由郵局送來貴處致敝行一函垂詢風聞本月十六日福建度支公所向敝行假欵一百萬兩以本省地丁作抵一節　敝行實無其事此似外面訛傳合應聲覆請釋狐疑爲荷 
　　小學現已開課 
　　城台小學於各閩城光復後均暫行停課聽候都督府命令兹民政部教育科於九月二十六日出示着各小學校長於十月初一日一律開課其課程經費暫不更動惟將讀經時間改授國民讀本云 
[山東]  
　　烟台軍政府人物表 
　　民軍佔領烟台其臨時緊要職員探錄如下總司令官王傳炯行政官萬坤山民政官李星軒財政官張誠卿澹台玉田軍務科正虞克昌科長董寳泰交涉科倪願庭科長孫嘏臣文案科李鍾英科長唐國珍江文臣王耀東巡警總辦宫寅山趙英漢總稽察官樂星壑 
[浙江]  
　　薙匠自盡之可憐 
　　浙垣下城孩兒巷内薙頭店某甲家境極貧全賴此店以資度活自省垣光復後各界已相繼去辫以致該店生意大爲减色近日以來竟無人入内該店主饔飧不濟告貸無門初四日竟持剃刀割咽喉詎料食氣嗓未斷尚未殞命復投該處并内自盡幸鄰右見　勸解延醫調治開有性命之虞云 
[揚州]  
　　揚城添設士家更 
　　揚州二十五區自衛團以現在城廂骨外盜賊繁多特添十家更以資防衛唯現在城中富户早已盡室而行所餘居城者大率食貧之户捐欵籌集大非易事耳 
清談（平子） 
　　鳴呼冯國璋竟成清廷之功狗矣吾不知漢族四萬萬同胞何負於冯竟甘心以詐降之詭術戕殺之慘事加害同胞而效忠於旦夕覆滅之清廷以愽一二等男爵之懋賞記者曰此其人苟以古今漢好例之恐品格猶在秦檜石敬塘吴三桂洪承嚋之下 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[擊斃洋行買辦]  
　　昨日午後一點半鐘南陽丸輪船由漢口開抵上海三菱公司碼頭有搭客邵某登岸卽被一穿着黑衣之人用手槍擊中右脅迨車往德國白醫生處已救治不及延四分鐘皀斃當槍擊時同來之某西人及碼頭上巡捕四人均目覩其事刺客未被攔獲據聞邵在漢鎭口口洋行爲買辦武昌軍政府知其專爲清軍接濟軍火今又赴滬續辦故派人尾隨斃之 
　　又一訪員報告云昨日下午一時揚子路碼頭有南陽長江商輪抵埠搭客某甲身穿蟹壳靑彰絨馬褂灰色呢袍子緞靴年約四十左右偕同伴某乙登岸時被一西裝之少年開手槍擊中胸膛立卽倒斃乙駭極狂呼巡捕聞聲奔至該少年又連開空鎗二响而去 
[都督府電書一束]  
　　桂軍都督來電組織政府關係事鉅由各省派全權委員赴鄂聯合組織固足以昭鄭重然無碩學鴻儒爲之起草恐仍難期周密新會梁起超先生才學久爲中外所仰望擬請各軍政府聯銜延聘專事起草庶幾組織完備一經宣布可免紛更各都督如以爲然希從速電請鄂軍政府聘定爲耍桂都督沈秉堃副都督陸榮廷王芝祥感 
　　鄂軍都督來電山東代表刁光宇謝鴻　福建代表潘祖彙今午已到鄂請轉電山東福建都督是盼鄂軍都督黎蒸 
　　皖軍政府黎宗嶽自殷家匯來電敝處已派湖鷹海籌江貞三艦隨李參謀協和赴鄂援助並祈電告鎭江林都督多派兵艦迅速赴鄂以厚兵力皖軍政府黎宗嶽叩蒸 
　　清江浦保安公所來電頃聞林都督電諭駐淮支隊云大兵卽臨望堅守清江亂事後有心恐極務求電詢林都督何處大兵北來是何宗旨以安人心除逕電林都督詢明外特電懇盼速復清江保安公所叩灰 
　　粤軍都督通電南昌首出全軍隊一標赴鄂援助大足以敷發各省士氣敝省已組織三千有先赴武昌然後北伐尙望各省陸續發兵以壯軍威漢民庚叩 
[江蘇銀行即日開辦]  
　　江蘇程都督昨有示諭頒發到滬照錄如下照得江蘇各屬現銀缺乏市面不能周轉商務凋敝生計日艱自光復以來百端待理本都督朝夜圖維寢處不遑而尤以活動金融機關使不至再起恐慌爲第一要着現飭財政司籌集鉅欵設立中華民國江蘇銀行發行鈔票經營商業兼理省庫及肥債事務總行設在蘇州滬常錫鎭等處各設分行其他各縣城鎭酌量繁簡或設分行或委託代理機關以便流通而資補助江蘇觾行係國家銀行性質專爲補救市面起見並非藉以籌欵所備資本全屬庫欵無庸另招商股所出鈔票均有現金雀備以昭信用除飭財政司迅速妥籌即日開辦外合行明定章程示諭周知 
[陳統制頒發賞罰軍律]  
　　滬軍統制陳漢欽昨將擬定賞罰軍律二十條頒發第一第二兩標所部各營飭即宣布照錄於後 
　　一先斬敵人者賞二攻敵勇敢者賞三探聽敵情者賞四獲敵餉械者賞五奪取要隘者賞六愛護同胞者賞七保全人財者賞八保護外人者賞九救出敵人者賞十維持秩序者賞 
　　一不聽命令者斬二臨陣退縮者斬三洩露軍機者斬四盗竊餉械者斬五謡言惑衆者斬六暗通敵人者斬七仇視外人者斬八姦淫擄掠者斬九殺人放火者斬十擾亂軍紀者斬 
[閘北種種]  
　　周君德厚所編之特别敢死隊二百名已於前日傍晚乘專車開往南京俟南京大定後卽須拔隊北上 
　　南京張勳部下之弁兵日來因力不能支紛紛逃至上海滬軍都督府因於前日傳令閘北水陸各區隊巡警一律嚴防以免奸細混入破壤治安 
　　閘北民政總局前日下午邀集各區隊長特開大會議由總務科張君警務長盧君爲臨時議長提議各條略舉如下（一）議改崗位擬照日本章程每崗三人分甲乙丙三班例如甲站崗乙巡選丙休息俟置備崗亭後一律實行（二）每區選司法警察二名送總局考騐委用（三）服裝用黑昵白章俟製備齊全一律給發（四）每月望日會議進行方法如有要事臨時開特别會議（五）各區欠交七八兩個月房租請部長卽予給領（六）各長警加餉一節俟商總部長與南市一律酌加議定宣佈 
　　閘北地方自治公所董事錢允利君於前晚八時邀集各區區長開談話會提議各區與租界毗連之處宜劃清界線整頓路政添裝自來水電燈並照會工部局拆除防疫時所築之鐵皮又因閘北地方遼闊擬在冀家宅設立自治分所又光復後各區長警缺額擬從速扣補以重警務所有允給各區隊之恩餉照南市一律准於十五日給發民政總局於昨日午後一時考選各區隊巡記先期由各區隊長保送俟考取後分别委用 
[遊擊隊操演鎗砲]  
　　滬軍遊擊隊總司令陳君因新招各營定於十一十二兩日在製造局西砲台操演槍砲深恐附近人民未盡周知爰於昨日示諭附近居民及路過人等届時毋許觀看 
[委派攻寗滬軍總指揮]  
　　滬軍都督陳君前日與陳統制及參謀部各員會議以滬軍出發各營助攻金陵事頗鄭重查有總司令部參謀兼兵工隊長徐彥謀勇雙全堪以派充滬軍赴寗各營總 
 
 

Page 19

 
 
　　指揮之職衆議僉同遂卽委任 
[李總理回滬]  
　　上海民政總長顾平書君前日親自押解軍餉赴江寗即與蘇省程都督及各省聯軍司令部會議良久當日即乘火車返滬 
[都督府執法科批示]  
　　商人陳竹明曹蘭生呈批據禀余漱芳挾餉私逃一案爾等願充眼線前往協捕壯志熱忱實堪嘉許業已由間諜科轉給洋一百元以示獎勵所稱拿獲該犯後允即給賞花紅三成一節究竟有無憑證當此餉項拮据之時該商人等應能深明大義爲國馳驅所請續賞之處當可廢然自返也 
[自治所議爭主權]  
　　江橋附近之黑獅路一带本歸三路三區管轄前因美捕房越占曾起交涉日久未决現聞該處已經工部局派捕巡邏編釘門牌自治公所議禀軍政府請外交長伍廷芳君向駐滬美領事力爭以保主權 
[警法當値員改名]  
　　上海城自治公所現已改名市政廳内設各部亦已次第改正其原有警法當値處當値員現亦改名警法理事員歸警務長穆杼齊君節制月給薪水三十六元炎食自備刻穆君已致函各區理事員實行更改矣 
[城濠肥地照舊收租]  
　　市政廳昨日公佈云照得城濠公地已歸本廳管理所有月租地租各項本年暫照舊數收取兹特派捐務員按户向收各租户如見本廳收條應即照付幸毋觀望 
[捐壤民軍名譽]  
　　　人陳桂興前日冒充民軍並僞造軍政府印信至北四川路同鄉人鄭秉煌（即鄭叔輝）家募寫國民捐被鄭察破報請捕房將陳拘押昨解公堂請究據原告訴稱陳冒充民軍僞造印信在租界内勸捐歛錢有碍民軍名譽應請嚴究訊之陳供多含混關讞員商之英康副領事以陳不應冒騙着押三禮拜示儆 
[商團擒獲流氓]  
　　北新涇地方向多流氓地痞動滋事端近竟大唱花鼓淫戲並開場聚賭通宵逹旦舉國若狂潘沈二董戒之不聽區長趙君亦不能禁止聚集二三百人以備拒捕前日　由趙區長禀報民政總局商請閘北商團會長錢允利君派出團員徐際靑王彬彥錢松壽秦秋生吴鶴珍等十一人會同馬巡隊巡邏隊乘小輪船連夜出發駛抵該處由該區警察董事偕往虹橋鎭陳家橋地方拿獲地痞優人陸成玉等男女十一人并戲箱賭具解回總局請辦一面將戲懛拆毁戲船交該區暫行收管候再發落聞該團員等即於初十傍晚歸隊該處居民咸感偑不置云 
瑣聞 
[城内]  
　　司法裁判案○浦東高橋鄉民程茂生追赶邱元元落河身死一案昨經謝判員提訊程茂生供與已死邱元元住東西宅素來要好九月初五日伊將小的衣服竊去至次晨見伊骨穿短衫即小的所失之物緣元元前曾犯竊通裕輪船物件在高橋分防廳有案小的當向追問元元即情虚逃走被旁人喊追伊即入河圖遁以致身死求鑒奚佛全供是五十二圖地保元元身死之處係三十五六八圖當時小的並不在場顧元生供高橋人並未與議私和情事屍母邱周氏供兒子邱元元確係犯過竊案惟已改過做賣糖生意叩求伸雪謝判員謂程曰元元之死雖因犯竊而起非爾追赶旁人亦决不附和照律擬徒罪三年處二等罰着繳洋二十元給周氏具領爲埋葬之費俟繳洋後取保釋放○葉阿囝控張海南擅將寄女阿桂私領宛匿等情經裁判員訊得張海南前因妻故將糼女阿桂寄於葉阿囝處撫餋惟旣欲領回應得説明情商判著張海南償還餋膳費洋三十五元了案 
[南市]  
　　幸未燎原○前夜一名鐘時滬南裏關橋挽萬順祥烟膏店及比隣萬興粥店後面弄内所堆雜物木器忽然起火幸即救熄事後由巡士查知兩家俱保火險即將店主蔡永興蔡子才叔姪同粥店夥王長根拘至裁判所訉據供稱係由隣居遣火判候查明實情再行訉奪 
　　冒收貨欵○法租界小東門外公順冰鮮行執事俞渭清同司帳沈寳生扭划船户李慶生至市政廳控被冒收王姓販客之蟹款洋十七元錢一百九十文請爲追繳當即移至裁判所由陳裁判研訉供認祇收魚蟹價洋十七元九角存在德豐鷄行内惟王容之洋並未收取求察判交保候傳王客及秤手等來案質明定斷 
　　所託非人○董家渡元豐小洋貨店執事趙丙南與出店人徐自新扭張江栅航船夥陸阿祥至南區控稱前將火油兩聽託带至某號今未收到向追不認求請究還貨本洋九元二角當即移經裁判所訉究供稱船主周關林並未收到此貨判交保候查徐交店主带回諭令管帮查明復訉 
[英租界]  
　　研鞫命案○虹口百頓路住户吴阿大因將十三歲餋媳阿英毆斃經捕房查悉報請公堂中西官騐明將吴收押在案昨日復由捕房解案先據吴子小毛供稱年十八歲拉車度日未婚妻阿英係由内堂領來素有黃病近來復發因不肯服藥被父將其頭上偶拍一下後自己下床大便跌傷並蜚被父毆斃乞鑒並據見証沈阿金方金桂高顧氏供稱實因該餋媳不肯服藥被吴用木柴毆打曾往解勸令吴子小毛將餋媳扶至床上不久身死訊之吴阿大供稱阿英病發即延醫生韓少渭診治有藥方爲証餘供與其子略同中西官會商之下判吴阿大還押候核其餘人証一併開釋 
　　舞斃獲咎○顧毛毛在南京路彙司洋行内爲式拉夫因塗改賬據私用洋一百元被洋東查悉報捕拘押昨解公堂訊實判顧押五月示儆 
　　凌虐婢女○女孩王丫頭在虹口鐘姓粤人家骨爲婢因遭虐待逃出由據查見轉送公廨昨經中西官訊悉前情以女傷痕屬實判留候傳其主人到案訊奪 
　　拐匪可惡○戴阿福因誘拐張丁氏三十五歲女兒冬蘭價賣於南市某姓家由廨判戴押交在案昨日復訊仍不將女交案判戴押三月並飭查輯氏女再核 
　　驟難訊斷○江北人孫山之妻劉氏被劉唐氏誘拐出外串賣於嘉定鄉人某甲由探將唐氏與孫妻一併查獲解送公堂訊供收押在案昨晨復由捕房解案請究王襄讞與美翰副領事以原告未到且此案曾由美領承審遂判兩氏還押候美領堂期解訊 
　　失愼受罰○南京路協泰祥貨店披屋内日前起火昨由捕房將該號經理李小榮傳至公堂訊係無心失愼着罰洋五元充公 
　　勿再滋擾○湖州婦人李沈氏之五歲男孩小印子由氏得洋三十元賣與南京婦人潘張氏後復欲將該孩誘回致相爭執控由捕房昨解公堂訊明判小印子交張氏領回李沈氏開釋以後不准再往滋擾如違提究 
　　流氓攫物○流氓陳阿六因在英大馬路攫取趙陶氏之金挖耳被探查獲昨解公堂訊供不認判押候查辦 
　　小孩串竊○劣孩王連生因與朱連生李阿土串竊顧彭甫家衣物由探查獲昨解公堂訊明判王孩押改良所一年朱李各押西牢半年期溝一併逐出租界 
　　欠租私逃○英商新瑞和洋行控林啓安林王氏夫婦欠租私逃昨經公堂傳訊判林夫婦交保限四個月理清 
[美租界]  
　　强搶金環○前晚有李談氏行經武昌路乍浦路轉角被匪徒搶去金環一副當報捕房捕頭允爲查辦 
　　一去不回○瞿梁氏昨報捕房云住居武昌路六十八號有子名少坤出外不歸請爲訪查 
　　小鳳飛去○王順榮住兆豐路一百五十三號昨報捕房云走失十二歲養媳一口名小鳳請爲訪查捕頭准之 
　　究嫌太兇○王順英住密勒路公順里因妻王葛氏私逃尋回用斧砍傷足骨被捕將王拘送捕房押候解廨訊辦 
 
 

Page 20

 
 
[法租界]  
　　拍賣生財○法馬路德和麫館主方晉卿前將該店閉歇時曾欠電燈公司電燈費洋七十餘元被控公堂飭傳不到兹又有中庸洋行收租有投稱被方欠去房租洋二百六十元避匿不睬中西官會商之下着將該店生財拍賣以抵欠租 
　　皮匠舞斃○皮匠陳生茂前向永陞和鞋店領取皮靴料二十九雙値價洋八十七元詎做成後私自赴質任意揮霍該店偵悉後即倩夥友趙生祥四出招尋始於前日在途尋見扭捕送廨經中西官訊實判押捕房一月吊出之　准給該店領去 
　　限交房租○沈志和魏永生周元芝等俱因虧欠裕記經租賬房房金白數十元不等歷久不付被控公堂一併飭探傳廨嚴追沈等同求宽限判各交保限七天理清 
　　設攤誘賭○匪徒周阿根在途擺設三四賭攤誘騙鄉愚爲捕查見當將所雇之望風人應大寳朱阿大一併獲住連同賭具解送公堂請辦判周押兩星期應朱各押七天賭具消毁 
本館特别宣言 
　　漢陽失守消息。豈本館所樂聞。無如電報頻來。清廷閣電亦相繼而。至不得不據以紀載。亦藉以激勵我同胞之義憤也。乃昨晚九句鐘時。突來少年數人。詰責本館。指爲造謡惑衆。本館同人當告以電稿及華西各報具在。可資印。證均首肯而退。不謂旁觀之人。乘機肆擾喝令毆打。門窗什物。恣意摧殘。迨捕房聞警來館衆已一閧而散。僅在門内拘去數人。然肇事者已大半遠颺矣。嗚呼。此等暴動。非特本館受其害。抑亦海内外志士所深惡而痛絶者也。 
　　附致各報館函敬啓者漢陽失守疊據電音及清廷閣鈔紀之報端卽符有聞必錄之例抑亦藉以爲同胞之警策也乃閲者不諒忽有多人擁至敝館任意指斥詈爲僞造遽將門窗什物擊毁肆意摧殘聲勢洶洶殊難理喻敝館遭此意外不能不將實在情形公布天下所有關於此事原電當再影製銅板送登貴報以明敝館之並非臆造也伏乞貴報先將此函照刋實紉公誼申報館謹啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[卜髪仿卜居] [  愛]  
　　辫子欲割一月不得復留。竭智盡慮而罣碍於妻。心煩意亂。不知所從。乃往見瞎子吴鑒光曰。余有所疑。願因先生决之。鑒光乃端龜焚香曰。君將何以教之。辫子曰。吾甯累累墜墜。任以終乎。將磨光刮垢。斯無碍乎。寗斬草除根以盡薙乎。將留劉海以飾觀乎。寗民軍一式以危身乎。將留此穢物作漢奸乎。寧秃然光頭。以效僧乎。將忽前忽後。彎曲盤結。以學满族乎。寗八千煩。惱以自除乎。將等待他人。欲刑欲罰而始棄乎。寗濯濯若牛山之草乎。將垂垂若豚犬之尾乎。任人牵拉。存以取羞辱乎。甯與西人相似乎。將步胡奴之塵乎。寗效文明之族乎。將仍曲辫之號乎。此孰利孰害。何去何從。心去取而不明。性命爲重。頭髪爲輕。倘然割棄。難拖花翎。明人多剃。膽小猶存。吁嗟默默兮誰知吾之疑心。鑒光乃拈龜而謝曰。夫尺有所短。寸有所長。心有所不允事有所不成。律有所不拘。勢有所不禁。用君之心。隨君之意。龜筴誠不能知此事。 
　　武漢起義天下風從若非袁張兩賊反抗人好河山早還漢族此賊誠吾民之公敵不殲不足以謝天下爰將先殺張勳後誅世凱八字冠首分咏七絶兩首以作該賊他日分屍（與詩諧音）之朕兆也 
　　先聲驚破石頭城。殺盡清廷犬與　。張網莫教元惡漏。勳功偉續屬民軍。後勁長驅逼虜廷。誅殘功狗蕩胡塵。世仇一雪人心快。凱奏榮旋解甲兵。（來稿失名） 
　　讀貞娘詩有感爰作兩絶贈前清松江知府戚揚華亭知縣張鵬翔藉博楊了公華侍仙二君一噱（張藝俠女士） 
　　伸手龍圖名久傳。窮途誰復爲君憐。居官自問爲循吏。判牘仍須潤筆錢。 
　　清河望族重當年。甘作胡奴辱祖先。我欲抽刀斬民賊。免教寃氣上冲天。 
　　咏李鴻章銅像（石牕山民） 
　　矗立祠中奇臭銅。於今漢族可言功。最憐流盡同胞血。祇博生前一頂紅。 
海外奇談 
[爆裂發明家] [  掩耳]  
　　德國名家哇司德利。在工部大學肄業十有二年。專修應用化學。於西歷地千九百零三年。發明一種黑色墨水。得獎三等藝士。後隷海軍。專心研究火藥製法。幾忘寢食甚至食指中指俱失其屈伸之自由。渠仍不改常度。用心之堅。甚可敬也。至今年遂發明一種爆裂藥。其力非常猛烈。且能永久貯藏。德政府嘉其功賜以勳章。及多金以勵之。惟以成本較大。故製造者尙微耳 
尊聞閣詞選 
[哀我生] [  太癡]  
　　哀哉我生不幸奇變遭。獨居牗下空。嘵嘵。抱得愚誠耿未消。躊躇欲告諸同胞。奴性一呵愧欲死。忠字從今休挂齒。我亦黃帝賢孫子。發言肯被千夫指。 
[放歌行] [  太癡]  
　　縳虎不急恐遭噬。斬蛇不斷毒愈肆。丈夫赤手圖功名。不摀黃龍氣不平。虎吭旣搤蛇舌拔。姑且留之何必殺。 
[腐儒嘆] [  太癡]  
　　村中一。腐儒。喋喋向人説。臣子當效忠。網常不可滅。作亂犯上非吾徒。得罪名及終當誅。海外尙多君主國。諸夏奚容爭獨立。此本維持世道心。而今道等鷄鴞音。叱咤拿呼逐怪物。與情所在誰能屈。嗟哉腐儒當世趨文明。爾獨胡爲好守經。古人之道不可行。何苦徒博頑固名。 
[哀江南] [  豁公]  
　　軍人樂 
　　檀板金樽酒不停。夜闌起舞劍光　。羽書一夕。飛如雪。橚榻將軍醉未醒。 
　　卧雲館 
　　　茅屋疎籬掩夕嚑。淮南雞犬半天聞。可憐棘地荆天裏。猶有高人卧白雲。 
　　畫眉筆　　繡車炫服夜交馳。惟恐新裝不入時。一洗千秋閨閣氣。光陰誤盡是蛾眉。 
　　鍾阜雲 
　　莫問江南第一峯。我來烟雨正濛濛。笑他得意靑雲客。盡在陰　濕霧中。 
　　徴花税 
　　秦淮河畔柳如煙。畫舫朝朝奏管紘。十二金牌連日下。傷心齊獻買花錢。（未完） 
大慈悲語 
[勸緇門助餉書] [  烏目山僧]  
　　夫光復漢宗。齊夷民庶。非獨白衣長者之任。方外與有責焉。自武漢倡義。天下景從。百姓喁喁。無不延頸思赴前敵。全國皆兵之效。幾可收也。徒以軍儲匱乏。兵械不充。無以應塞民。望兼水潦頻仍。户皆免税。蒐討軍實。不支半年。是故傾覆。 
 
 

Page 25

 
 
虜廷。未有期日。兵連禍結。則烝民有塗炭之憂。四海皆困窮之境。財施無畏施二大功德。可無望於大乘。正信之士乎。昔者世尊制律。不許比丘觀戰。蓋以殺人流血。有異慈愍之懹。然且土賊並稱。事得開戒。明時軍籍。旣有僧兵。慧命驅鳥。同時赴難。此非違背尸羅也。道塲人降魔之事。羅漢卽。殺賊之。稱推此以言。苟有肆其貪。虐害及生民者。卽與波旬羅刹等視。抗兵相加。梟其渠。帥此乃大悲之弘願。而眞如之妙用矣。今之所望。惟欲輔助軍稰。未欲親臨行陣。事旣易舉。亦非有背毘尼。我同法諸大德。當念東方震旦。今爲瞻部佛法之宗。禮樂威儀。四方是則。不幸逢遭小劫。幾三百年。受宰割於满洲蔑戾車之手。被屠戮於袁張𣃰陀羅之鋒。仁者悲念衆生。如護一子。非拯而濟之。何以上衞聖教。下報四恩。爲是馳姞禮問。以代楗椎。普告同宗。發心資助。凡諸業林巨刹。寺產有餘。皆應樂願助捐。用資饋餉。其諸竹院茅廬儲藏素乏。不在此例。惟望願力成就。中夏清明。出衆生於火坑。登同倫於樂土。世有上士。宜印斯言。烏目山僧宗仰白。 
瞎費心思 
[疑似字] [  方人]  
　　袁字。（袁世凱）形似嗚呼哀哉的哀字。 
　　鐵字。（鐵良）形似殲滅的殲字。 
　　張字。（張勳）形似豺狼的狼字。 
　　康字。（康有爲）形似庸碌無能的庸字。 
　　蕯字。（蕯鎭冰）音似殺頭的殺字。 
　　梁字。（梁啓超）音似凉血動物的凉字。 
千金一笑[  鈍根]  
　　蘇垣恐慌日甚。居民舖户。紛紛遷至上海。余怪而問之。則曰。上海有租界。藉外人之保護力。不虞兵擾也。余曰。異哉。子何舍近而圖遠耶。貴處有靑陽地。非日本租界耶。子何不近遷靑陽而遠至上海也。况日本爲世界最强國。恃其保護。最爲體面。吾望蘇州之醉心租界者。其速遷至靑陽地也。 
無稽之談[  蔣旭士]  
　　九月初八日袁世凱在籍扶乩吕祖降壇書一絶云江山河湖皇王絶東西南北都城接禍福吉凶有誰明起廢存亡難保業此係吾友蔡君永昌於九月廿一日由河南彰德廣益紗厰來函並言袁某扶乩後卽起信陽州云云 
戲攷[  吳下健兒]  
　　寳蓮燈。一名打子放逃。劉興長之前妻生沉香。死爲白蟒山聖母。後劉入京應試。第一人及第。續鸞膠於某相國。又生秋兒。壎箎之間。酷似祥覽。興秦宫保之子。同在學塾攻畫。因言語齟齬。誤傷秦子。竟至斃命。沉香秋兒。回家禀明劉大驚。即請夫人共詰細情。問沉香。沉香直認不諱。夫人欲笞之。而秋兒挺身自承。願抵秦命。劉欲笞秋兒。則沉香供如秋兒。兄弟固爭不已。劉遂痛笞二子。將沉香由後門放走。率秋兒赴秦府自首。秦宫保一見秋兒。怒不可遏。親北家丁。用亂棒擊死以報子讐。劉惟忍氣飲恨而已。前見貴俊卿伍月華董長清。合演此劇唱做神情。均極周到。而尤以董長清打死秋兒時之做工爲更佳。 
小説 
[愛情小説周利亚（十）] [  閩縣超西子譯著靑浦鈍根人潤辭]  
　　施比亚室中。本有侍者五人。伺候起居。自陳生别後。施比亚心緒惡劣。頗厭煩擾。常屏侍從於垂花門外。非奉按鈴傳唤。不得擅入。實則施比亚心灰意懶。終日不一唤及。諸侍者揣知其意。相率至園中嬉游。故當施比亚輿增成相向痛哭時。並無他人聞知。增成周視室外。靜無一人。疑慮始釋。又回首見施比亚方在剖視林生之情函。竊疑適纔棄擲。何又剖視。不知用意所在。旋見施比亚笑謂之曰。薄倖人之妄言。子宜觀之。將來好爲女主人處置彼傖也增成接書後。忽覺腦中一陣酸楚。手顫目炫。不能成行。良久。强自鎭定。始克讀悉大槪。種種謬妄之語。不一而足。令人可恨而又可笑。 
　　施比亚又以書中鑽戒授之。增成一覩鑽戒。顏色驟變。痛恨失聲曰噫此我。語至此。忽頓住。急易其語尾曰。此我女主人贈渠之物也。施比亚亦駭。問曰。汝女主人之信物耶。今賣友奴。乃欲持以誘儂。世界負心事。寗有過於此者噫。汝女主人可謂無目光。可謂不識人。 
　　增成受此當面奚落。苦不能辨。惟有含涙哽咽而已。 
　　施比亚曰子今當歸矣。子歸。務以决絶之辭。爲我覆賣友奴。俾斷其妄念。於是增成告辭出。回覆林生去矣。 
　　吾今當説。陳生被逐後。由二衞士押之就道。直向非洲進發。鐵道未通。跋涉頗苦。行歷十餘日。抵一大山。奇峯矗立。道路紛歧。土人名之曰英雄山陳生等行至山下忽聞槍聲一響。擁出劇盗多人。圍詢來歷。陳生具告之。盗怒。立斩二衞士挽陳上山。推之爲長。陳初不可。羣盗固請。陳乃約法三章。不得劫婦女。負商。及外國人。一時山中秩序爲之一整。蓋以陳生之學術道德。治一山綽綽有餘。而羣盗能識其才而戴之。亦迴非尋常草寇可比也。 
　　𣺢骨君鑒屢惠大稿本館具有薄酬未悉足下本埠通信處無從呈致乞卽示復爲感 
 
 

Page 26

 
 
   
 
 

Page 27

 
 
   
 
 

Page 28

 
 
   
 
