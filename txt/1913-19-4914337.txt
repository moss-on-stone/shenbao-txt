# 1913 - 19 - 4914337

 

Page 1

 
 
   
 
 

Page 2

 
 
之方針乃更致電達賴謂達賴如不能自行赴京可速派代表者來京協議云云達賴亦旣允諾將派代表赴京矣乃俄蒙恊約忽於其時發表我國上下喧囂呌號視線悉集於北邊至不遑兼顧西藏問題焉達賴遂因是而中止派遣代表觀望中俄交涉之結果如何矣（未完） 
專電 
北京電昨日余（訪員自稱）往訪某使館得知十六日駐京各國公使在英使館集議到者共有十一國公使其會議要件四條（一）賠欵延期問題（二）上海稅關賠欵存欵一千萬處分問題（三）革命損失在大借款扣除問題（四）鴉片烟輸人問題此四問題會議時俄公使對於第一第二項先發言謂上海關稅保存之一千萬應按照各國之賠欵數目比例分攤約計僅有三分之一其餘不足之數各國意見不同我俄則已單獨向中國政府通告不能承認延期之請各國對於此賠款列於預算項内各有不同勢難一致余意此賠欵問題不如任各國自由行動之較爲適當云云於是各國對於賠欵問題之聯合行動因此破散 
俄使在此議會中主張之說與昨電十三日之照會其意已可概見唯昨電所云將實行佔領北滿常關金鑛森林等北滿常關係担保列國賠欵俄國不能獨行佔領若金鑛森林與列國無涉政府如無靈變之外交俄人現雖恫喝將來未免見諸實事革命損害賠償一案旣明載於借欵條欵中故各公使當時惟議編訂調查損害方法表又以各國俱未着手調查僅議决其大體北京電今日（二十）下午俄公使復赴外交部與陸總長商議維持蒙古現狀及辛丑賠欵展期兩問題俄使堅執前議仍無結果繼復磋商伊犂紙幣跌價事俄使云此事應由中政府擔負責任俄商不任其咎奉天電　據密電日兵與華兵在奉天東邊小有衝突陸軍部已去電詰責奉天都督並令其嚴加取締各兵隊哈爾濱電近來庫倫疫癘甚行不但土人日有死亡俄人中染疫死者亦屬不少刻喇嘛各僧日事諷禱以祈消疫 
成都電尹都督電京我軍在巴塘相近時與藏兵小戰我軍屢次失利進行甚滯 
濟南電德州軍械局製造處奉陸軍部急令日夜加工趕造軍火 
南京電陸軍中學現改爲第三預備學校俟該校長解朝東返甯即實行開辦 
南京電甯省鐵路管理處長王監書有委任荷花池釐局長消息特約路透電 
聖彼得堡電庫倫電稱呼圖克圖致電北京答覆袁總統十月間所發主張中蒙聯合之電大致謂聯合問題非可言於今日蒙古單獨進行非中國所得過問又謂蒙古現已與俄國締結條約其目的在保持蒙古歷史上之地位以抵制中國之侵犯並警戒中國勿妄思以武力解决蒙事 
北京電茲悉六國銀團已通告財政總長謂彼等雖願將借欵尚未議定之細則商妥並將合同簽押然現在對於墊欵一層却不能卽日從事交付因歐洲金融市面受巴爾幹問題之影響極形吃緊之故 
北京電中政府經幾許波折最後乃知與六國銀行團訂結借欵實有政治上之利用且全行承認六國銀行團所定之條件而註銷與六國借欵抵觸之各借欵合同今聞此信自將失望果爾則中政府雖未必承認各國資本家今所獻納之借欵而可自由向他處借債以應急用矣惟因二月間債務到期者爲數甚巨六國借欵若果不能成熟則與六國銀行團談判所失之光陰可謂一大不幸之事也北京電交通朱總長呈請袁總統命沈雲霂向中英公司商訂借欵預備充作建築浦信鐵路經費並謂此項借欵草約曾於一千八百九十七年議妥袁總統乃下命令大致謂所呈已悉沈雲霂旣爲浦信鐵路督辦則該鐵路借欵自應由沈辦理惟須商承交通財政兩部核辦 
北京電上海儲存海關入稅之英德俄三國銀行已奉命將海關入稅義餘分交各國代理北京電吳承權等（譯音）呈請設立征蒙籌餉局已由國務院駁覆未便照行北京電日使伊集院明日赴長春會晤由英返國之日本新任外相加藤男爵會談後卽須回京 
張家口電　此間當道决議興造靑海及歸化廳電線專供軍用現已定購應用各物以軍用汽車運往二處並在西巴爾台設立電政學校一所由臘威人斯密司君管理張家口電靑海附近有日人一名私售嗎啡爲當道所拘巳解至張家口由外交司於星期五日送交天津日領事懲辦 
張家口電　張家口本爲甘肅西藏鴉片貿易總彙之區自禁烟後私售者多以鴉片藏於羊毛之中或混充乾葡萄由駱駝車及旅行客商運至張家口另售與京津烟商當道頗怠於追究某公司一家查見私運有五千餘包之多 
東京電一日本報界代表今日下午謁見桂相據稱彼所組織之新政黨業已成立又謂處目下之時局苟欲調和各黨派大不易易此敢斷言者也故特組織新黨其目的在鞏固立憲政體云云聞日本他政黨脫籍黨員之入此黨者頗不乏人譯電 
北京電外交團昨日（十八日）開第三次會議重討論將來分配海關入稅羨餘問題因某公使　對前議故毫無解决而散 
北京電袁總統命陸軍參謀部及陸軍部即速派兵前往山西以平河東叛亂 
北京電北京内城警廳與步軍統領衙門不日將合併辦理以内務次長爲警長 
柏林電現在聖彼德堡之蒙古代表曾請俄政府在庫倫設立俄國銀行據聖彼德堡電載庫倫消息謂華　現向邊界各河進發喀爾喀盟長儆戒蒙民如有歸向民國者當一律懲辦 
華盛頓電　美國下議院巳通過移民議案内列修正規則一條凡移民不能讀其本國文字者概不准入美國境内 
巴黎電　今日十七日）凡爾賽斯國會選舉法國候補總統最後投票卜横卡爾君得票最多應獲選外間得此消息歡聲雷動卜氏申謝國會推選時謂擬維持國防一切利益以抵制損碍及照舊進行法國外交政策是日各處之人聚集凡爾賽斯者爲欵極衆忽有瘋漢一人在人叢中舞弄手槍衆爲大懼後即拘住旋復有瘋漢一人衣晏　便服昂然登臺自號候補總統擬向大衆演說卽爲從者拖下倫敦電　卜横卡爾君之選爲法國候補總統全歐皆爲歡迎卜氏嘗爲和平之摯友於三加協約中法國之利益必能較前任總統格外注意云法國内閣業已辭職總統法里曷斯君已委白利盎君組織新内閣 
倫敦電　俄皇致電卜横卡爾君賀其獲選法國候補總統謂法俄邦交將益鞏固而聯盟國前途之發達可以豫卜 
君士坦丁電土耳其外交大臣今日（十九日）以答復列强通牒之草稿呈交内閣討論聞復文中主張保留亞得里亞那堡城因該處布民實占少數且城中有禮拜寺甚多如果割讓則回敎之體面不免從此掃地又謂該城爲君士坦丁之門户一旦失去頗碍士耳其帝國之存立故土國請列强轉達巴爾幹各聯邦使之讓步以期言歸於好至愛琴　羣島沿海濱者土政府殊不願放棄其他各島則土政府願與各邦協商退讓云 
君士坦丁電　列强之通牒已於　今日下午（十七日）遞交土政府 
巴黎電　現信土耳其覆文對於亞得里亞那堡問題必不徇列强之請 
倫敦電　列强致土政府之通牒令土政府注意拒絕列强忠告而使和平不能恢復之重大責任内謂土國今如延長戰事致君士坦丁淪於危境而使兵禍延及亞西亞各　則日後祗能自任其咎耳故列强忠告土國退讓亞得里亞那堡城惟該城回敎之屋宇則列願出據保使得相當之尊敬至愛琴海諸島之命運則應聽令列强解决云　列强之通牒土耳其媾和代表極不滿意 
倫敦電　據泰晤士報布京訪事電稱布人自開戰以來已死軍官二百八十四員受傷患病者八百七十六員兵士死者二萬一千零十八人受傷患病者共五萬一千人受傷而愈者將近十成之七却太爾茄染疫者共三萬五千人死者僅三千人 
柏脫山特電土耳其巡洋艦今　（十九日）已抵此間據稱曾與希臘二小巡洋艦駛戰多時昨晚到此已失一錨並損一錨該艦現在此間上煤及糧食各物君士坦丁電據土耳其艦隊總司令官報告攻擊西拉之巡洋艦乃哈米地號非曼特地其號又謂該艦曾將西拉之火藥庫轟毁及繫沉希臘輔助巡洋艦一艘 
雅典電　土國艦隊先派巡洋艦哈米地號及滅魚雷艇一艘全夜偵察後繼卽全行駛出達達納爾海峽向里摩斯進發希臘艦隊得悉後卽往追擊相戰一小時土艦敗逃希艦且追且戰歷二小時之久土艦復避入海峽希艦僅傷一人土艦受傷者必有數艘云 
公電 
馮都督反對歡迎國會團電　大總統國務 
院參議院共和黨國民黨統一黨民主黨各本部各報館武昌黎副總統各報館各省都督民政長省議會各報館上海漢口各報館均鑒頃接柏都督代轉孫君少侯來電關惑世之謠詞鑄保邦之偉論維共和之危局完立法之精神遠慮危　曷勝欽佩國璋關懷民國蒿目時艱險象環生情難緘口略陳固陋聊當蒭蕘從來法律爲國家之體幹國民之準繩而尤以人民之守法母違維持國本實爲共和國之盛軌治國之行河民國國會組織各法由參議院制定由國務院頒行將來各省選政告成國會議員當然由中央召集以成立正式國會自於集會地點當然在中央政府所在地無疑而上海歡迎國曾團以第一届正式國會應自行召集自行指定地點並擬開預備會於上海開成立會於南京是以南北統一之前組織參議院之慣例以推之於正式國會其爲顯然違背約法第三十條大總統公布之法律可知國體雖改定委綦嚴不法行爲在刑律原有相當之科罰該團員甯不知之然其所持變更國會地點之理由則在保持立法機關預防北京軍警之干涉豈知立法行政皆爲獨立之機關法令各有範圍彼此不容侵越前者北京軍警會議小有意見衝突旋經大總統諄諄誥訓　令頻頒數月以來秩然不紊是固海内所共聞共見非國璋一人之私言也如逆億國會成立北京軍警必將出干涉至欲變更國會地點以避之豈南京遂無軍警而必無行政干涉立法之事乎抑以開國會於南京而議員等遂有　張國政之自由且可箝制行政部使不敢少動乎吾有以知其必不然也推該團之隱衷蓋欲以變更國會地點藉立法機關之勢力牽制行政掣中央政府之肘迫之使出於遷都之途夫遷都問題全國輿論之研究多數政治家之討論以北京爲政府所在地已成鐵案不可再生異議外憂内患紛至沓來復何容自啓囂爭貽後日無涯之禍乃國會選舉期内該團員竟肆其無意識之謬論冀破壞我民國初基其罪旣不容誅其心尤不可問國璋嫉惡如仇愛國若命凡有敢鼓簧其僻辭邪說冀以動搖國本蠱惑人心者惟有執國法以隨其後而冀消巨患於無形所望於政府及各省行政長官者宜按照臨時約法第十五條設法限制以維持社會之治安使邪燄不至日張至危共和之初步所望於當選各議員者宜知大局日亟政務急待進行依限齊集北京母爲違法畔道之言所惑則民國前途之萬幸矣安危所繫一髮千鈞懇懇微忱統希亮察直都督馮國璋眞印 
要聞一 
[歐洲議員團來華考察之先聲]  
　　巴黎華法友誼議員黨法議員沙君等發起約集全歐議員於本月中旬來華考察嗣政府以正式國會成立之期當在四月左右因去電請其暫緩數月啓行茲將關於此事往來又牘彙錄下方以見議員團友誼之一斑國人幸注意焉 
巴黎下議院議員沙當致駐義吳代表函敝團前上大總統書及致參議院函業蒙代爲遞到茲特修函奉謝前接大總統復書對於敝團建議頗爲贊成敝團自成立以來關於各政府之公認貴國我儕一意經營竭誠從事毫無自私自利之見存乎其中當經派員專辦此事顧敝團於民國事件尚末足以引經據典切實　陳而報紙所載又往往悮人聽聞我儕因欲事克　濟並得中法聯進會之慨助遂即　决組織萬國議員團赴華考察俾將貴國之大局情形社會秩序國基鞏固各節確切記載以便回歐後卽在各國議院詰問政府團中配合者爲法英德葡瑞奥比及其餘諸國議員務懇我公將前擬議員團赴華之舉向大總統及參議院再行切實聲明至其啟行日期則在明年正月中旬以便可觀貴國正式國會之開幕所有敝團議决之事即請電達貴國政府如得貴國駐歐各使同意聯銜愈所深盼 
華法聯進會致駐義吳代表函啓者法議員之聯華友誼　發起於本會之法國會長班樂威藉以輔助本會進行今據該黨公决約請英法德奥比葡瑞七國相識之議員各數人就各該國議員中組織聯華友誼黨並就其中　員合成歐洲議員團前往中華考查近日全國秩序以便回歐證明一切各催其政府公認中華民國並以旅行事宜責成本會承辦云云查各國議員不辭遠行犠牲時光其熱忱厚意至堪感念本未便再令自出旅費惟人數旣多會中存款有限勢難擔任在法國議員赴華旅費可用本會名義向法人面捐集至於他國議員已在本會範圍之外雖本會允爲承辦旅費但未便用本會名義在法籌欵現本會公決計惟有呈請中國大總統飭撥銀二萬兩以資補助（約計赴華者廿餘人每人攤給一千兩本巳不多但如逕由中國助欵顯係爲中國所請卽各國議員亦必不願受此旅費）如我國政府一時無欵可撥當由本會設法借墊惟須先請大總統批准隨後歸還即由本會出資贈各國議員似爲面面周到 
吳代表致外交部電　巴黎華法友誼議員黨約同全歐議員廿餘人定期正月中旬遵陸赴華觀光國是以便回歐各向政府催認我國冐雪長征熱忱可感似難令其貼費然我　又未便直接贈資因議由華法聯進會承辦借墊二萬兩再由我政府撥還以　係名譽會長據該黨會函商前來謹偕法此和德各代表合詞具陳請示遵另函詳 
 
 
 

Page 3

 
 
[政府對付藏事新計劃]  
　　大總統昨接駐庫偵探電稱自西藏達賴喇嘛所派之達喇嘛抵庫倫後僞政府連日開會討論庫藏聯絡之辦法除電致達賴喇嘛請其卽派藏兵拒逐鍾長官頴出藏外并議由科布多派重兵侵略新疆東北一帶以便庫藏軍隊之聯絡并聞達賴喇嘛表面雖致電政府聲明並無反抗之意其實現正在籌畫組織軍隊事宜請政府注意大總統閱電後即電飭新疆楊督加意防範庫匪之内犯並電致鍾長官飭其固守庸瑪不可出藏至於所需軍餉已飭財政部籌解 
聞政府昨又密電駐英劉代表飭共向英政府聲明五端（一）西藏爲民國之領土無與外國訂約之資格（二）達賴喇嘛係敎皇無干預政治之權（三）民國政府處置西藏英國止有商榷之權無絕對的干涉之權（四）請英政府遵守中英條約撤退拉薩江孜等處所增之兵（五）俄國違背公法鼓動　倫獨立爲萬國所不直請英政府勿輕信俄國之請求後并飭劉使調查英政府對於西藏問題之情形隨時密電報告 
大總統以西藏風雲日急西北等省回民有外向惡耗特親擬撫回辦法十二條封交蒙藏局核議該局於十五日上午召集秘密會議對於撫回辦法稍加修改删成八條當卽呈復大總統聞其内容如下（一）回與漢滿蒙藏四族列爲平等（二）回部礦産准其自由開採（三）中央政府派兵保衛回部（四）回民選舉及被選舉權按照參議險議决之選舉法辦理（五）回匪准　自新改作良善（六）回部以前私借外債概由中央政府查明籌還（七）回部擬另設官缺由回民中選任（八）回民舊俗暫不更改 
[河東叛亂續誌]  
山西第一師步兵第一旅旅長孔繁霨由河東逃難來京已詳前報茲聞孔旅長於日昨謁見大總統時將河東張士秀李鳴鳳種種罪狀併南局長被害情形開具節略詳呈一切並面請辭職以避風潮經大總統温語挽留謂該旅長與南局長才長心細　練軍事中央因事擇人故任命授職以收軍政財政統一之效乃張士秀等希圖竊據破壞全局殊於民國前途大有障礙且閻督亦力主和平未免過事優容政府現巳派駐保第六旅旅長鮑貴卿迅調得車隊一旅由河南開往河東聲討其罪該旅長應與鮑旅長就近接　妥速進兵要領以維晋局云云并聞政府昨又電令駐潼毅軍統領趙倜帶兵前往查辦 
政府前因接閻都督電告南局長被拘情形曾電令該督將案　　閻都督當派楊彭齡李勉星夜馳赴河東提案交中央審訊迄今已十數日楊李毫無消息晋省各界迭訊閻督勢甚繳烈閻督仍力主和平了結惟擬先將河東觀察使裁撤由中央簡任河東鹽運使一名帶兵前往接任昨已有電來京請示矣 
昨有商人自山西運城來都備述河東自誣逮南局長後竟悍然不顧倡言獨立於去　三十號假商務總會邀集各界特開會議首由張士秀李鳴鳳報告河東獨立宗旨繼言李爲都督張爲民政長公孫長子爲總司令督率進行或一律歸向陜西務脫山西覊絆時反對其說者甚多各商號爲尤力張士秀乃加以威迫謂如不贊成卽一律拘留後經各商人婉言謂尚有財東舖掌必待相商而後可於是張秀士始允散去嗣經商號聯電都督未及拍發卽被偵知將電報局員及聯名之商號痛責拘押現尚未釋 
[華僑發起祖國救財團]  
　　中國旅外華僑最多之區首推南洋羣島一隅而財産之最多者亦以該地爲首屈一指前爪哇島斯瑪蘭島僑商等因祖國政府財政困難遇事製肘加以近日俄　事起軍費在在需欵僑商等熱心愛國故特聯合南洋各島僑商組織一華僑祖國救財團斯瑪蘭僑商業於去冬十二月二十號在該埠華僑商會開會討論聯合全體華僑並籌捐辦法現巳一切議安分電中央政府及武昌黎副總統報告情形茲錄該電内容如下 
（甲）聯合辦法　一聨合南洋各島商埠華僑組織祖國救財團一華僑各東家捐全體財産二十分之一各雇工於五年間每年捐一月份之雇價一全體華僑共捐八千萬元分五年攤齊一此項捐欵專供擴充海陸軍興辦實業之用他項用途不得支撥一各島舉代表一人在祖國都會地方設立祖國救財團事務所監督政府之用途以免濫支一此團由斯瑪蘭埠發起卽將團址設立於此並舉該埠華僑商會總理麥克欽君爲團長 
（乙）斯瑪蘭島埠籌欵情形一該埠擔任一千五百萬元之捐欵分五年撥匯所有捐欵均歸麥克欽君一人經理滙兌中國都會所在地方華僑祖國救財團事務所以供中國政府之用 
[外交長注意保存古物]  
外交　長陸子興頗有思古幽情每以中國古物流運海外爲可痛惜年前特函請敎育部籌設博物院搜藏古代金石及美術等品並會同稅務處訂立章程限制出口庶使五千年中邦文物不至放失無遺共言絕爲沉痛嗣稅務處亦函致敎育部謂本處現擬訂古物出口限制章程請抄送關於此事之之案卷蓋亦陸氏之主張也聞敎育部之意以現在經費不充止能先辦厯史博物館徐圖　充至限止出口一節自應會同稅務處訂章嚴禁云 
[嗚呼日本之侵略政策]  
日本首相桂太郎以侵略派著稱世界者　自再組内閣後識者早慮其對於中國將行侵略政策桂太郎則頗有彌縫之意對於路透電訪員所談者皆欺人之語也茲據旅東訪員報告及日本某報所載可以瞭然　日本對華之政策矣 
（一）川島浪速與清浪子之獻計川島浪速自庚子之後卽來北京與前清親貴往來頗密與肅王交誼尤厚夙以籠絡中國人爲事者也自前年革命後卽獻計於日本政府及参謀本部及日本政界風潮發生此事遂暫擱置及俄蒙協約發表桂太郎内閣成立川島浪速又獻策於其政府主張煽動滿蒙並直隸一部分宣告獨立反抗中華民國一方面以政府爲後援以抵制俄人在滿蒙之經營以確保日本之利權而東亞同文會會長清浪子對於川島之政策極形贊成近更獻策於桂内閣求政府接濟一千萬圓爲運動滿蒙獨立之資金 
（二）侵略政策之第一步桂内閣接此項獻計後於本月初七日命參謀本部之宇都宫少將及黑澤中佐突然向中國出發日本帝國通信謂之爲侵略支那活躍之第一步云 
（三）關東州之會議日本關東都督福島日前召集各級軍官大開會議據奉督報告因日本政府派福田政太郎爲都督參謀長福田在會場宣布日本政府密秘訓令並會商對於滿蒙種種計畫云 
雜評一 
歐洲議員團之來華　以國會議員而主張承認民國其視與政界無關係者之主張爲有效也以英法德奥比葡瑞七國議員而主張承認民國其視僅出一國議員之主張者效力爲尤大也是故歐洲議員團之來華攷察吾人直可謂各國承認吾國之張本吾政府吾議院宜如何自奮以無負議員團之期望政府勉之議員勉之 
宗守黨之利用者　吾嘗疑前清一二紈袴皇族昏庸愚　不能扶清社於未隕何能吹死灰使復燃何爲而有宗社黨之組織今而後知利用而暗助之者固大有人在也彼宗社黨者不過貪得幾多金錢或中於一時贊惑廿心作倀鬼耳然而近日頗有驅逐出界之說意者彼亦自知此種詭計爲國際上公理所不容而　然　悔歟 
華僑之祖國救財團　華僑之於祖國不過國籍上之關係固不若住居本國領土者感情之深也然而救財團之發起其愛祖國爲何如吾人對之能無愧汗否耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[皖省又閙毁像風潮]  
　　皖省城隍廟　經警察廳祁　寰將兩廊偶像搗毁改爲市場當時　城紳　巳大不服嗣大總統有保護廟産維持宗敎命令故日前迎江寺開佛敎維持會所有諸佛菩提一律歸位并議恢復城隍廟圖城紳商頗多贊成擬於舊曆臘月十一日迎城隍神像歸位詎爲一區區長報告警　當由祁警廳親率巡士數十人荷鎗前往仍將城隍神像搗毁復將該廟前後門派兵圍住所有到會紳商四十餘人一一用繩綑縛如捕大盜一時旁觀大譁祁即令開鎗連傷數人商民始畏懼而散被綑紳商沿途大呼曰警廳無故辱我商民我商民將無　類矣祁復令巡士以手批其頰血流滿面種種暴膚令人慘不忍觀沿途施放槍彈以壯聲威隨由商民公派代表七人至都督府質問以祁無帮虐我商民開槍威嚇殊違民國約法應請撤差歸案究辦而柏都督又置之不問故商民連夜開會聯名電禀大總統一而籌對待方法一面於十八日起一律閉市沿舖門首均貼有祁賊　寰虐我紳商擅率警隊任意開槍激成閉　以避虎狼等語聞紳商各界均以此次交涉一日不了即一日不准開市究不知此案將來如何了結也 
[大通督銷局長妄索押欵之違法]  
　　　陽協和等商遵章請帖開設鹽行一案屢爲舊行賄串大通督銷局長程篤原任意阻撓詳情迭載報端現巳一載仍未開張該商等以成本攸關日前聯名土禀已奉柏督批示略云此案前據該局長呈送該行等家産清　保結當卽批飭　其一體開張先繳鹽本而後秤鹽並不得　手課厘以防倒　是本都督對於新舊鹽行已示一秉大公何得令繳押欵致滋口實仰候札飭該局遵照前　辦理並將押欵發還母延等因　此批發出該局長等竟敢抗　仍以未奉明文爲辭强索每行押欵千元始准開張似此抗違命令不恤商艱　行股　等甚爲憤恨現已議有最後之對待方法矣 
[社會黨打毁皖江日報]  
　　蕪湖皖江日報出版已經三年忽於本月十四日午後二時被社會黨員邢蕩湖董自由等率領黨員百數十人將該報打毁已記本報專電茲　該報佈告錄述如下衝打原因　本月八日本報（即皖江報自謂下同）社　轉載江蘇公報之忠告社會黨一篇誠以純粹社會黨係抱三無主義爲共和民國之大障碍卽使江亢虎之中國社會黨並非袁總統及柏都督所嚴行取締之純粹社會黨然柏都督禁令中祗言純粹社會黨而未將中國社會黨撇開亦明知兩派中分支複雜無可稽考本報見蕪湖之社會黨其行動舉止有似於純粹社會黨如霸佔李姓房屋已收出屋　三十元仍不出屋湧和泉茶館欲租李姓房屋反欲　其承社會　之租以致令人刧步樓下房屋久巳租與外國人收彼每月房金十五元其機關報曰諷報者所登小說係共産村以上種種似與純粹社會黨宗旨含混故轉載此論以忠告規勸之爲去共和民國之障碍起見初非有憾於社會黨乃該黨一見此社論以爲奇貨可居卽於諷報登載煽惑黨員恐嚇本報之告白并於時評中著有以最激烈之手叚對付本舘該黨中人日日以毆辱本館同人爲口頭語本館同人事事以法律爲範圍斷不料其暴動故一笑置之 
事前情形　十五號午刻邢蕩湖董自由等邀有數十人在同芳茶館聚集　拳擦掌聲稱今日非痛打本館同人不可致該茶館食客恐有池魚之禍一齊聞風而避邢蕩湖乃條邀敝報同人茶叙同人等己得其有野蠻　動之消息爲明哲保身之計避而未赴邢蕩湖連催數次同人等告人無論如何大事有法律在儘可向法庭起訴曲直自明庶不失文明之資格該黨黨員乃變其宗旨欲衝打本館咆哮之狀不可言喻本館聞此惡耗卽函致十　師巡警廳請其預爲防範以保地方治安並電柏都督禀知實　後經宋君介眉趙君翰卿調停該黨始散 
衝打眞相　十六號午前卽有社會黨多人聚集馬路該黨本部順興樓及同芳兩菜館其勢洶洶聲言非以激烈二字對付同人不可三區童巡官往返兩次告以不可暴動違背法律邢董言現在中國無法律我等卽行野蠻手叚將若之何午後一時有該黨趙某等代表五人到館適本館經理謂明卿出外未回有新春秋報主任鄒君秋士在館極力勸解問及來因告以柏都督禁令亦未將中國社會黨撇開該報社論縱有過分之語亦不可指爲十分錯誤萬事均宜和平從事斷不可野　動手示人不雅貽人口實該代表等云現有兩種辦法（一）係皖江報須賠償中國社會黨二十萬人之名譽財産損失（一）係禁止皖江報卽日停版永遠不許出報我等係代表全體黨員意見該員等所主張如是鄒君笑謂共和國家出版自由未經法庭審判得有何種罪名雖大總統亦無禁止報館出版之理由此說可置而不論至蕪湖之中國社會黨確非現在取締之純粹守會黨此亦極易辨明今由鄙人出名登報聲明爲貴黨洗刷限以明日登報以保全貴黨名譽該代表等以返黨宣佈黨員再行回覆爲詞乃興　而出其時有工會總理姜少廷君商團職員宛笙甫君曁華美藥房主人趙翰卿君嚴和昌主人嚴懷金君咸以鄒君之和平了事爲正大之辦法不料未及十分鐘馬路上人聲鼎沸該黨董邢等率領黨員百數十人導以白地紅字之社會黨大旗并有挽鈎數把甫至本館門首邢　二人卽指揮衝打將招牌除下一擁百至排字房將字架毁壞當由十五師巡警局民團商團聞警前來彈壓當塲捉獲二人一名阮宗保一名李炳榮並奪下挽鈎兩把該黨黨員始行退去本館見耳野蠻若此成何世界遂向法庭擬起訴訟以重法律該黨中人被獲兩人初以爲送至警察廳卽　擁至　察廳　關警廳中人告以並未送來該黨中人即散至長街一帶邢萬湖仍在同芳茶館聚集多人并與此事主動之該黨員婁釋提計議以　血從事之方法婁父官蕪有年渠生長在蕪聲名惡劣前屢次託人介紹願充本館主筆本館以婁釋提所作所爲全無人格爲蕪湖人人唾棄本館爲名舉計故拒而不納此次婁釋提乃百般思所以傾害本館之方與邢董等煽惑同黨作此暴動行爲本館自被該黨衝打後一面發　急傳單佈告各界電稟都督一面與該黨正式訴訟即將軍隊巡警等所獲之阮李二人送至城内靑石街初級檢察廳　法庭審判 
[鄂司法司與報館交涉]  
　　鄂省司法司署總務科長李家榖與司長張知本係屬至戚張前赴中央司法會議司署日行事件均委李代拆代行惟李不知檢東致外間　傳其有賄賣法官與張朋　情事前日湖北羣報武漢民報均揭載字出　判　之事每缺只賣錢一百串先掛牌後交錢有法律專科學校未卒業學生何馨劉海　閔其如三人已託人與李說妥該三生昨均回蘄水原藉措資　云云李見之即以該司名義函詰報館該兩報　囑訪員查覆翌日報上復揭訪員查　之詞意將李如何　官何劉閔三人如何運動何人介紹在何處開談　一一宣布並謂彼實從旁親見可以作証張司長與李家榖見之益憤不可遏乃囑與斯案無關之該司事務員張崇生起訴於武昌地方檢察廳並由該司令行該　挾逼報館交出訪員檢察廳爲其屬官遂遵命出票傳兩報經理著交刻武漢報界以前清報　亦無交訪員之條該司爲法律機關乃不知法律如此查其意無非以交訪員爲間接干涉　制言論手段爰於十五號　報界　合會共籌對付方法業已電致中央政府及各埠報　矣 
[鄂省設置四道巡查使]  
　　鄂民政長夏壽康前因鄂省轄區過廣各縣知事辦理各項要政難免因循玩誤内務司鞭長莫及考查難周擬仿前清辦法增設府治以便督促各縣業已將其理由咨商黎副總統核辦黎公以增設府治機關過多弗若將全省劃爲四道各設巡查使一員責成監督各知事辦理一切夏氏深表贊同除飭該府内務課僉事草擬巡查使官制權限草案外並咨請議冒核議卽設武漢黄道德安道荆宜施道荆　襄道四巡查使缺聞　會審查初擬駁議適大總統命令各省暫行官制有道之一級碍難反對遂議通過惟於薦任巡查使之員須得議會同意云 
[鄂省議借華僑巨欵]  
　　湖北財政支絀已達極點以言紙幣已達四千餘萬而毫無基本金爲之准備以言借　則如華僑借欵德商捷成借欵　磋議未成卽漢口建築新市之大賚借欵因逾期不能付欵該約亦遂取消刻下惟日本駐紥大冶運鐵委員西澤公雄介紹之四百萬元可望有成合同已交議會研究俟　過後卽可成立惟此欵專限用於礦務恐難移作政費耳近有浙人韓季軒者（係前清湖北知府名韓鑑）昨謁黎副總統謂渠與泗水僑商楊哈生有舊楊係該埠華僑首領擁資數千萬現楊聞鄂省屢次借欵不成意欲貸欵一千萬以救祖國起義地之困難業有函電託代向黎公陳明該僑商實因欽仰黎公爲東亞共和偉人故願投資於鄂並非貪權子母但須與黎公直接立約不取押抵品物至年限息厘均照借洋欵格外輕减黎公聞言大爲歡慰當命財政司長札委韓君會同該司參事胡某赴滬先與楊君代表接洽並專函楊君嘉其熱心祖國代示景仰之意藉以聯絡僑情云 
[懷集羅知事罪狀]  
　　廣西懷集縣知事羅佩珩枉榖員紳一案業經覆審明確於一月七日午刻在都督府鎗斃經紀本報專電茲將陸都督宣布羅之罪狀抄錄於下廣西都督陸示爲卸懷集縣知事羅佩珩濫用職權枉殺員紳武揚清等四命經提交南寗府會同金委員開詳審明錄供呈由本都督派委陳嚴兩司長覆審明　罪應處死准如兩司所擬即以軍令懲辦俾昭炯戒特訿宣佈 
[蘇省劃分國家地方稅法案]  
　　財政司提議　分國家地方稅法案云今將蘇省原有各種稅目依據財政部厘定國家地方稅法草案暫行劃分如左　一條左列各項擬定爲國家稅（一）地丁（二）監課（三）關稅（四常稅） 
（五）貨物稅六厘金七屯地稅八鑛稅九契紙稅十牙照稅十一登錄憑証稅十二牙行稅十三典當稅十四典當架本稅十五　課第二條左列各項擬定爲地方稅一漕糧二地丁附加稅三屯田米折金四雜辦（說明）前清歸入地丁併解如碾餉方餉公蔣　膠牧租等類名目不一性質複　數目又極畸零中央不便直接收入擬屬地方稅五米糧特别捐六印契附加稅七　馬捐八房捐九車捐十樂户牌捐十一茶館捐十二厘捐附收二四成（說明）寗　各厘局附收二四成純然附加稅性質欵又撥歸地方公用擬屬地方稅十三烟酒坐　捐（說明）蘇屬於厘金之　特别抽收與地方特稅性質相似擬列地方稅寗屬有煙酒門銷稅一項性質大致相同十四典當月捐（說明）蘇屬向歸地方善舉之用在典稅架本稅之外擬以用途爲標準屬地方稅十五學租（說明）蘇屬學租大都撥充各地方學堂經費擬以用途爲標準屬地方稅 
[沙溝鎭之大刧案]  
　　鹽城縣屬之沙溝鎭地方港汉紛歧素爲光蛋鹽梟之逋逃藪陰曆十二月初十日上午十時該鎭突來匪徒數百人携帶快鎗百餘桿到處搶掠商民驚恐闔鎭閉市當經該鎭巡防營王哨官聞繁卽率領士兵圍攻勢不能敵致王哨官當場被匪擊斃並砍死兵士數人於是匪　愈大連搶商店當户六十餘家刧贓約值六七萬金呼嘯而去現聞鹽城縣知事已移請高寶興阜等六縣水陸各軍一體協緝矣按該鎭於一月之間被搶兩次有民政之責者恐難辭其咎也 
[擬令旅鎭洋商補繳馬頭租金]  
　　鎭江風神廟左近沿江一帶灘地前清時代均歸當鎭道管理光復後該處管地有私搭房屋開設店舖者有華商假託洋商硬行佔據者而舊時洋商所租之大小輪船馬頭亦不照繳租金於主權大有損失現爲丹徒縣于知事查悉特派員會同交涉局將該處沿江一帶馬頭及新漲灘地詳細調查收回管理至洋商所租之馬頭則照會該管領事飭令該商補繳租金以保主權而澹利源 
地方通信 
[江甯]  
　　軍務科員發表　程都督以江蘇軍務整理已略就緒特於月之十日下令將參謀處取銷所有該處人員擇留十餘人歸軍務司任用已於昨日發表增設軍務一科委盛南苕爲科長黄爾乾曾繁　梁史周楊亞充爲一等科員支士端楊鈺沈翽爲二等科員陳唐丙爲三等科員陸錘渭爲書記官聞該員等於本星期内將参謀處案件清理後卽於下星期一到軍務　聞始辦公矣 
學堂補課通令　民政府敎育司通令各高等及專門學校云敎育部令開案查去歲民軍起義京中高等及各項專門學校紛紛停課入春以來大局平定始復繼續開辦本部爲愼重學務起見除另有規定外均令展停一學期補足所缺功課始准畢業經通往在京各校遵照在案查各省高等以及專門學校停課旣不一時嗣因各地方之情形開課亦復有先後故有缺課不及一學期者亦有在一學期以上者若概令補足一學期亦非所以課實際現本部詳加討論凡上項學校補課日期應　缺課日期以爲衡無庸拘定期限由各校查照未授課程按時補足如有已經展限長一學期届時實未修業者仍須再展期至修畢時始行畢業不得稍爲遷就均於畢業三個月日前將繼續授課情形及學生姓名授課鐘點等册並到校年日在京各學校應由名該校直捷報部在外各校經由敎育官廳轉呈本省行政長官咨經本部核准始得辦理畢業 
揚州 
　　知事新猷　新江都縣知事李鴻扶君業於一月十六日在前江都縣署接印視事惟因各執事人浮於事不得不大加淘汰每課僅留一員藉資熟手其餘概行　去以節糜費 
 
十名巡城營撥二十名以備防護張君特於舊額月餉之外每名加給三元以資鼓勵 
[松江]  
　　大盜獲案　亭林鎭大刦案昨經四營帮帶張淵泉君在派拿獲陸阿虎陳阿二兩君均係是案正盜陸係崇明人陳係浦東人供認何人指使何人供給軍火得贓現運何處盡情傾吐並言官軍追急梟黨即揚言散帮並抛去破船七隻前膛槍櫢支錢物一大包俾浙防管帶吳憲章得功大半羽黨現實在某營云統領以此案關係甚大留陸阿虎爲眼綫陳阿二則送請謝知事轉交檢察廳釘鐐收禁以便懲辦 
[廣東]  
　　省會補選　廣東第一區省議員候補當選人共三十九名除前舉定十一名外昨又續選二十八名茲將姓名列後 
　鍾藹英　何炳鍾　潘昌林　區杰榮　伍于焜　李達康 
　李月垣　蕭錦洲　蔡笠峰　馮公一　潘崇衍　黄鏡秋 
　蔡頌康　曾威川　吳文鹿　余信芳　李洪翰　馬子清 
　王琮璜　偷　邁　鄧復漢　鍾華焱　關非一　康仲犖 
　李有棟　駱鴻翔　馮伯厲　潘惺常 
兩會名單　廣東第二區國會覆選當選人　　　徐傅霖 
　黄汝瀛　又第三區省議會覆選當選人謝陶占　李　桐 
　張星槎　蔡少庵　李　霆　蕭　芬　周　任　林　育 
　何士果　陳樹聲　黄錫銓　梁建侯　黄逢光　李杖銘 
　温蔭槐　林商翼　又第六區省議會覆選當選人符夢庭 
　羅乃勤　陳汝霖　陳士榮　陳　淞　宋以梅　羅永徵 
　楊允述　林正煊　陳文謨　楊文光　蔡榮春　謝天聰 
　馮要華　吳志昭 
[福建]  
　　省會名單　第六區省議會覆選當選人　楊　瀚　許應崧 
　陳祖馨　黄達德　葉　蘇　黄廷元　謝紹箕　陳宗書 
　陳鼎元　王升雲　陳延香　楊廷經　張時覺　候補名 
　林邦楨　第八區省議會覆選當選人　陳鶴年　方聖徵 
　吳　　　朱紹三　謝漢潮　蔡　揚　周道南　林晴孫 
　甘黄濤　廖上清　楊逢春　吳世傑　鄭豐稔　戴景星 
　楊慕震候補當選人王耀魁　施蔭棠　黄王謨　陳啓荃　 
[河南]  
　　省會名單　河南第二區省議會覆選當選人姓名如下 
　李希沆　李綏恩　郭建邦　張　藴　劉經俊　馬鳴鑾 
　韓書升　王澤敷　袁吉枚　張希聖　賀新銘　朱繩祖 
　喬蔚林　潘廷琇　楊材藩　王之楨　李傅縉　苑成秀 
　張輔清　鄭子安　閻榮太　陳子茂　李鳳翔　王金聲 
　王清泉　周之剛 
[直隸]  
　　滄州災狀　紅十字會副會長查災代表朱濤報告義賑局文云爲報告災狀事一月十號行抵滄州查得四鄉災區共計八十餘村蔣其間積潦堅冰無可種作幾成不毛之地男女老幼棲息於頽垣殘舍中日不舉火者不知凡幾至水勢已涸各鄉遙望村墟似亦有乾凈土及就近調查其淹没倒塌情狀陳迹猶存間有空屋無人非枕藉死亡卽流離散失較之庚癸聞呼尤增慘惘以東鄉東南鄉而論如王家莊祁口東西高塵頭劉皮莊興王家莊以及前後　莊東西道安孔家店大浪白劉起莊等區雖被災困難情形同爲失所然察核災情尚不及六七分成數所最難堪者東北鄉之太平莊大小道口六間房沙井莊邀福莊楊宫莊　家莊閣辛莊前後九女河翟家莊東韓莊王紀吳三舖莊瓦古　莊羊三木浮玉御史各等莊村落荒凉炊煙久斷少壯則適道乞食老　巳奄息僅存甚至草根樹皮亦啖食以延殘喘其飢寒泣聲實有慘不忍聞之狀際此嚴寒待賑固有刻不容緩之勢轉瞬春撫將臨籌欵維艱吏不知如何設措也茲就目睹所及謹此報告義賑局正副局長諸大紳士公鑒 
[山東]  
　　議員賣槍　堂邑縣於年兩七月間有省議會議員孫某與該縣陳子麟　巡警名目在軍政司領林明敦槍五十枝老毛瑟十枝到縣後金行盜賣計林明敦每枝賣銀十二兩老毛瑟每枝賣銀十七兩至八月間利心復萌又以擴充巡警爲名赴軍政司領去老毛瑟槍六十枝到縣後只交給警局二十枝其餘仍全行盜賣當陳子麟來省領槍時孫某以議員資格在都督前力薦陳某爲該縣鄉團總長幫助防營勦匪併爲請領護身槍一枝都督卽發給徑口毛瑟馬槍一枝亦同時賣去該邑紳學各界羣起以　乃以假公濟私盜賣軍火等情在府縣提起訴訟孫某自知不直竟於元年十二月二十五號率其家族親友鄉鄰三百餘人突進縣城以示恫喝盤踞數日始行散去近見此事終非了局復用牢籠之術託其至友丁某出爲調停情愿認罰而告發者以事關重大碍難含糊了結旣而又請劉縣長之契友盛某赴縣關說並愿將已賣之鎗贖回二十枝撥歸巡警以了此案尚未知該邑紳學兩界如何對付云 
雜評二 
　　祁廳長綁商董　改神隍廟兩廊爲市場不能謂祁廳長所見之謬惟至各紳商迎復神隍像時祁苟爲息事起見宜商之紳商將神像别置一室於市場之交易亦無妨礙卽或紳商不允必欲撤去市場亦宜以好言開導不宜驟用蠻横手段祁乃不先理喻即貿然率兵搗毁已屬非是况復綑縛紳商開槍傷人則其行爲之暴戾在前清專制時代之官吏所不敢爲者而竟見之於共和時代之廳長宜乎商民之忿忿也 
羅知事殺員紳　共和時代人命爲重彼官吏之寃殺平民者亦必以其性命抵償埋也然而每有運動大力者或代請總統特赦或暗託法庭曲護終未見有按律懲辦者今羅知事因寃殺員紳而槍斃吾服粤都督之執法吾又追思姚榮澤輩不置 
社會黨打報館　據皖江報所宣布此次被社會黨擊毁原因一由該報轉載社論誤以中國社曾黨混於純粹社會黨二則另有主動之人其另有主動與否可勿論惟爲社論差誤而起則該黨目可聲請更正不允則起訴允則名譽已復又何求夫該黨之所以與該報交涉者不過欲保全其名譽而已今爲保全名譽之故而轉致大傷名譽何太不思 
張司長索訪員　吾人方謂其和成立言論自由從前專制時代摧殘報館之怪現狀不復再見於今日乃不料皖報旣被蹂躪於社會黨鄂報復被逼迫於司法長訴訟則訴訟矣奚必定索訪員故使報館爲難以顯司法長之能力嗚呼共和時代之言論自由云乎哉 
 
 
 

Page 7

 
 
本埠新聞 
[江蘇都督蒞滬]  
　　江蘇都督程雪樓君赴楓涇校閱會哨已誌前報茲悉程都督於十八號抵楓閱操旣畢卽赴平望查察嗣於十九號前往嘉興與浙都督會商防務是晚即赴松江校閱松軍二十號清晨由松乘輪至閔行考察駐閔水陸各軍隊遂於是日乘坐鈞和兵輪來滬各營長官兵士均至大碼頭迎迓現混成第三旅司令部已懸燈升旗預備歡迎矣 
另一訪員報告云程都督昨由楓涇來滬本擬順便閱看小南門外商團公會事務所規模嗣因稍有不適未及前往遂乘馬車至北市旅泰西旅館駐節聞今日尚須赴吳淞閱看砲台 
又一訪函云江蘇都督程君帶　警長張一爵秘書長羅良鑑秘書李肇慶潘復民政秘書沈恩孚文書股員劉承裕傳令官聶貴榮吳顯等乘坐淺水兵輪於昨日午後三時抵滬在滬南官碼頭登岸即乘馬車至英租界泥城浜旅泰西旅館十六號官房駐節其隨員從者人等分居十四十五十七十八二十四等號房間本埠官商軍警各界咸至行轅謁見一時頗爲熱閙 
[華僑聯合會紀事]  
　　華僑聯合會於十八日下午二點鐘開會各代表至者三十餘人由副會長吳世榮君主席所議各案如左 
（一）本會正式選舉日期之事　主席吳君起謂本會創立於元年二月係屬臨時組織各職員亦臨時舉充今將届周年應開大會正式選舉以促本會之進行現際各埠代表在滬實爲絕好時機所望羣策羣力共籌會務以立鞏固之基礎其開會日期應定何時即請諸君决之王少文君起言本會爲東西南北洋之總機關今各代表將行入京且北京又有本會事務所應在北京選舉何劍輝君駁之謂本會設在上海應在上海選舉連雅堂君亦主張上海謂此次選舉代表現有五十二人而在上海者已有五分之四所未至者惟朝鮮海參威而已應先擇期函邀來滬若彼不來是自放棄選舉之權也議論頗久莊嘯國君乃爲折衷之說謂在京在滬各有所是應俟各代表至京後開一研究會討論地點然後决定主席以莊君之說付表决多數贊成 
（二）北京華僑聯合會事　主席吳世榮君謂此係前會未决問題應如何辦理衆議主席派人辦理乃派莊嘯國王少文朱資生謝碧田四君爲本會代表與北京華僑聯合會接治及辦理正式選舉之事 
（三）莊嘯國白蘋洲王少文三君報告旅費　主席表明緣由謂本會前派莊君駐京交涉泗案并要求華僑參政權又派白君入京參列中央敎育會并助莊君辦理各事又派王君赴南洋勸辦華僑公會今巳次第歸會故將所有開銷旅費當場報告連雅堂君請产主席查核衆贊成 
（四）王少文君提議對於本會進行之辦法　衆請王君將草成建議書於下次會期提出公議 
（五）連雅堂君提議敎育部將開國語讀音統一會請派代表　衆舉李登輝君任之議畢搖鈴散會 
[調查戒烟藥店牌號]  
　　禁烟局局長嚴君以華界售賣戒煙藥丸之店舖爲數甚多而照章呈送藥丸粘附藥方請爲化驗者尚寥寥無幾究竟華界内共有專售兼售寄售者若干家自應詳細調查業於前日派令調查員分赴各處詳查各店牌號以憑核辦矣 
[開棺相騐孩屍]  
　　前報紀陳掌林之妻因與鄰人趙小鳳陳金泉陳張氏趙馮氏等口角爭毆旋即身死由該處地保混名小松江者出爲解勸得賄私和嗣經商埠巡警局長訪悉飭探將一干人證拘送地方檢察廳請爲訊辦一節茲悉死者實係陳掌林之子並非陳妻前日午後經葛檢察官提案預審陳掌林供本地人家住浦東二十四保二十三圖楊家渡地方兒子年十四歲日前與隣孩在門前游戲吵閙忽被隣孩之父趙小鳳及趙馮氏糾合陳金泉陳張氏等將我子毆打受傷身死其時我欲投廳報騐忽由本圖地保龔小松江出爲解　遂即息事嗣爲警局偵探查明將我傳案但我子屍身已於是日收殮尸棺現厝荒田内是實訊之龔小松江供陳掌林之子如何身死實未知悉事後有趙小鳳等央我出勸以息訟端並無得賄情事質之趙小鳳陳金泉張阿松趙馮氏陳張氏等均不認行兇問官以此案非騐不明遂判將龔小松江及趙小鳳等男女各人分别收押陳掌林斥退立即據情禀准陳廳長定於本月二十一日（即今日）前往楊家渡停棺處所開棺相騐以憑核辦 
[商團集議冬防]  
　　南市毛家弄基本商團會於十九夜八時遍邀各業商團赴會討論組織冬防辦法到會者共有二十團體其會場秩序如下　（一）陳琴軒君報告開會宗旨　（二）推舉鄭品南君爲主席　（三）推舉清眞商團司令馬崙山君爲冬防總指揮其臨時經費由各團代表認捐至十一時散會 
[太倉旅滬同鄉會紀事]  
　　太倉旅滬同鄉會因會長唐蔚芝以前曾登報聲明不入黨會力辭會長之職故由該會發起人於十九號邀集同鄉假邑廟萃秀堂開特别大會另行投票選舉以顧賡吳占票多數爲正會長朱頌六吳挹峰爲副會長並由書記陸永侯起草呈請上海縣吳知事頒給鈐記立案以昭愼重復由三會長相繼演說遂搖鈴散會 
[宣講社開會紀事]  
　　通俗宣講社支社於昨日（十九日）假座派克路振新小學校開第八次宣講會是日因天氣清朗來賓極多約共男女二百餘人於午後二時搖鈴開會首由該社經理郁從周君報告次由杜繼甫君演講共和國民應備之種種常識又次由周少葵君演說際此外蒙危急之秋全國人民應注重體育以備政府之後盾又次由顧旭侯君演唱戒烟俚歌莊諧雜出聞者感動又次由西醫王立才君演講居家衛生之精義並述各種疫癘之源流及預防法剴切指示聽者均眉飛色舞又次由總社代表袁頌豐君演講童子入學修業宜具堅忍心方獲效果末由梅竹廬君演說吾國家庭之黑暗及今應亟圖改良中間更由振新求實二校生徒奏琴唱歌以娱來賓並每人贈送印刷物三種迨至鐘鳴六下始振鈴閉會 
[共和女校之成績]  
　　閘北天保里對面共和女學校開辦甫届一載學生已有一百餘人成績甚爲優美茲定於舊曆十二月十八日至二十四日止上午九時起開週年紀念成績展覽會陳設國文習字圖畫手工刺繡各種成績並定於二十日午後二時舉行畢業禮又開學生家族懇親會想届時必有一番盛况也 
[追悼殺身成仁之義士]  
　　蘇州楊君謀君前年因皖省水災在蘇串演血手印新劇籌欵助賑遽被同伴用眞刀誤傷殞命人咸惋惜茲届兩週由楊君之同學蘇州福音醫院醫士周邦俊君與若兒院職員沈濬靑君赤十字社董事陸樹藩君等發起於昨日假座康腦脫路徐園開會追悼場外高懸國旗遍紮松柏會場内四圍徧掛輓聯中間置有楊君肖像週綴鮮花上用花絮製成慈容如在四字午後三時來賓先後蒞止卽由各招待員分贈袖珍日記及楊君肖像之明信片各一份以留紀念旋由陸純怕君宣告開會即由周邦俊君詳述楊君事績聞者起敬次由潘俊卿君宣告當時被同伴誤傷情形繼由戈朋雲吳雋伯邵仲輝諸君曁舒蕙楨女士相繼演說畢全體起立向楊君遺像行一鞠躬禮卽由楊君之父楊粹卿先生答禮致謝遂在靈前用電光攝影並欵茶點而散 
[國貨維持會二十六次宣講記]  
　　十九號晚七時半中華國貨維持會宣講部假寗波同鄉僵開廿六次宣講會男女來賓到者四百餘人會場陳列者有杭州尚俠女學校所出仍洋式皮手　料用中國綢緞及皮革二種製造精美携帶輕便足爲女學工藝進步之特色並分送孫　山君救亡策首由梅竹廬君謂皮篋一項東洋貨進口數近百　今仍有加無已吾國工界不知仿造誠爲大恥今該女學所製手篋工精物美料用國産發明諸君思想高尚書堪崇拜本埠此發處在四馬路植權女子物産公司及各國貨店均有奇售幸同胞注意提倡并謂經濟困難已極苟再不大興帋帑吾國前　日趨危機甚望國人恊助政府倡辦藉資補救次由蒙事演講團陳志渭君謂外交須仗兵力内政全仗工商吾國工商失敗已極皆由國人輕棄國貨所致並謂俄人以兵力干涉蒙事此乃吾國之奇辱幸同胞奮力爲之次梁幹臣君謂我望工商二界改良出品更擬聯合國人要求政府改良稅則以期國貨之發展吾國綢緞一項外人甚爲樂　而受制於不平等之關稅可痛之甚我猶怪今之一般假充文明人以改裝故廢棄國貨是爲民國之敗類尚欲覬覦政權豈不大謬次黄少岩君謂吾國種種痛苦皆由鴉片烟舶來品兩種　成然同胞之輕棄國貨不務工作亦屬自取死地今本會欲挽救奄奄將斃之中國豈不大難然如能人人維持國貨何難恢復鄙人將回潮州設立支部願有心人處處　設中華國貨維持會要求全國報館一致鼓吹則鄙人之希望也次徐安鎭吳豪卿二君主張阿端的金錢革命以實行紙帑爲補救吾國財荒維持國貨之要素次由副會長王介安及錢永年王敏孫帥潤身諸君相繼演說同胞廢棄國貨之罪惡聽者肅然十時散會 
[調查營産之報告]  
　　調查江蘇水陸各營官地分局長朱大斌前日呈報江蘇都督云竊奉都督委任調查營地遵於去年九月二十號在滬設局啓用鈴記　辦一而將在局員司辦事及出發各委分别列表報告在案查前奉清查舊有營産綜計四十六營之多凡各　衙署　房田畝墩地一應公産名目繁多若調查不愼選派不得其人辦理必難期得手前者出發各員或與地方略有感　或於各營情形熟　因地擇人按營支配是以自開辦後閱時四月得　各　公産查有端倪並飭該委照章接續征租刻巳源源報解但此四月内其防營反對地方阻梗以及各鄉市公所種種交涉不一而足大斌職任調查責無旁貸對於外則不敢稍存顧忘之心存於内仍抱和平之旨所以節次進行幸未受人指摘其現在未經解决者揚州鹽捕泰州泰興孟河等處巳另案交涉其餘征租各營固屬尚未報竣而嗣後一切進行手續甚多業飭承查各員妥愼經理應俟征租完結仍擬親赴各營逐加　勘因百密難免一疎又恐從中隱漏迨履勘後各公産中有無應行保存或留作地方公用以及無關國防者再行分别列摺呈請核示伏查各營委三十餘員分往四十餘縣承查四十六營廠又防營數處祗支旅費不支坐薪純盡義務數目間涉水登山備嘗艱苦統計每月局用旅費一千餘元俟征租完竣另行列表報告茲將清查江蘇水陸各營計共四十六營廠又附留防太湖水師蘇省大校場江陰湘淮各軍所遺之田産聞列細數呈請察核　一查蘇者各衙署並基地共有九十餘處　一查各校揚二十一處計地一千二百餘畝　一查各營房三十餘處計有房屋三百七十間　一查各營基地一百二十畝　一查各馬廠六處共有田地二萬五千三百畝　一查各營基及蘆灘田地計有七百畝　一查外海軍工廠廠地共有一百六十餘畝　一查各處城濠能征租者計有一百畝　一查各墩田地計有五百畝　一查各營田共有二萬三千畝　一查江陰靖江湘淮各軍遺下公産田地一千三百畝又房屋三百間　一查淞南營魚公司本係漏規下届應由地方收取 
一查蘇狼二標兵田入於墾牧公司股分共計五十二股　一查各營租息年約收洋二萬元左右俊租後再行列表　以上之數係已查明實在數目尚有未查者應俟今年陰歷收租後接續詳細清查 
[帮敎稽查升缺]  
　　滬防水師第三營一隊敎練官劉海因事銷差聞該營王營長擬以帮敎呂得賢升補又三隊排長葉起鳳回籍省親其遺缺擬以稽查　謝雲驤　補均已呈由李旅長批准矣 
[編造公費清册]  
　　商埠巡　局長穆杼齋君以現奉省民政長指令將該局改爲商埠巡警廳是以令知各區區長迅　平日所有用費如電話自來水警燈油火油等項連同　留人犯口糧分别造具清册兩份一份彙報省民政長　份留局備考尚有查獲客籍人民應須資遣回里等費亦着另造册籍核實報告現各區長已遵令編造甚爲忙碌 
[都督令緝盜首]  
　　混成第三旅李旅長前日接江蘇都督訓令略謂去年十二月三十一號寧垣内城洪武門大洋溝地方楊萬榮家被搶並刀傷事主一案所有當時拿獲之盜匪朱士　胡典和唐永福劉傳炳等四名贓証確實按照新刑律三百七十四條問擬處以死刑卽經驗明正身在於犯事地方執行處死在案另有獲案之劉維中唐二唐光太陳殿奎王學有王克藻等六名訊無實據亦無　謀情事業已一律責付妥保釋放惟據供出在逃之張文一犯及其餘不知姓名之各盜犯應俟獲到張文再行訊明究追查張文係屬首盜亟應通令查拿爲此令仰該旅長通行所屬水陸各營及探訪隊等一體嚴緝務獲解辦等語昨由李旅長已轉飭各營購線查緝矣 
[嚴緝縱火搶掠之股匪]  
　　江蘇都督以據第二高等檢察分廳呈稱桃源縣屬之臨河市集前因突來大股匪徒二百餘名係從倉家市集穿過各持刀械並有快槍百餘枝許言過兵蜂擁而至臨河市集之商舖一百餘家及街外居民並裕隆布坊不及防禦均被該匪等搶刦一空並被開槍轟傷商民邱步雲吳立信趙俊峯等三人邱將垂斃地方立時震動該股匪等復又擁至臨河集附近之苗家莊放火焚燒合莊財物盡被刧去又傷斃莊民苗樹立一名曾經勘驗據稱此次匪黨由泗州宿遷及羅家莊等處會聚而來並有軍人曁該邑前清越獄各犯混雜其間且桃源縣境界連泗宿本爲盜匪出没之區防禦頗　今竟聚集軍人逃犯各持刀鎗白日縱火搶刧殊與尋常强盜　乎不同若不合省嚴拿深恐匪瞻愈張亟應呈請通令本省各軍隊嚴密偵緝務獲嚴辦以靖匪惠而保治安等情除分行外業於前日訓令駐滬混成第三旅李旅長飭令各營密加查緝務獲解辦 
[謝贈]  
中華大戲院於今明南夜排演逆藩影新　（係前清肅順逼宫故事）昨承惠贈優待劵二紙書此誌謝 
[城内]  
　　縣知事批○（楊蔭章稟批）察閱禀詞良深浩嘆該公民爲楊氏子婦父故之後旣經查明祖産典賣一空遺糧未過子孫之累豈不自知乃延擱多年不知根查理結此時因欠糧催迫始恍然謂毫無寸土難賠糧賦前據具禀業巳明晣批飭所有楊日宣等四户錢糧從前旣係該民家承完則此項之糧是何單之地地在何處現爲何人管業不難根究　任便知該民故父如何典賣分别清理過割若徒根本解决自能水落石出何不遵批辦理一味推諉地保要知捆保年年更替並非一人該民子承父業尚稱一無帳　莫可深理該捆保又何能知悉耶實屬不明事理查上年該民以楊蔭莊名具禀今又以楊蔭章名出訴究竟是莊是章以個人自己之名字尚且先後互異其爲人行事可見一斑無怪乎家無一帳所稱貧無立錐良有以也姑候　飭各該圖書保代爲清查簽覆核奪所欠現年忙漕錢糧趕緊措完免致押追（僧人蓮禪等呈批）佛敎浸衰僧行日下諸　流振拔流俗利濟羣生聯合同胞組織斯社集經懴之餘資謀慈善之事業婆心善意嘉尚良深來呈詞采斐然簡章亦屬妥洽所請立案試辦應予准行惟望具三藐菩提度一切苦厄宗風揚闡母蹈空言我佛慈悲定蒙普照此批章存 
索債被毆○蔡爾康昨扭王龍喜至地方檢察廳控稱向索欠錢不付反被毆傷請爲訊究奉諭收押候訊 
羽士之鳥○小東門内康家弄羽士康慶福蓄有百靈二頭愛如掌珍近因與已革法警吳采臣索欠積怨被吳暗唆竊賊戴金寶倪正福混入康家將兩鳥竊去康查明後即赴地方檢察廳控訴未經批示昨忽被康將戴倪兩人連贓查獲扭入四區警局移送商　巡警局轉送該廳歸案訊辦午後即經檢察官預審屬實判原贜先交失主領去戴倪收押候提吳采臣到案再訊 
查獲煙犯○禁烟局調查員昨與五區巡警查獲私吃洋烟之楊瑞卿姜榮昌二名連同煙具解送商埠巡警局轉送地方檢察廳訊辦 
[南市]  
　　市政廳批○（蘿間夫頭張鹿卿呈驗銅牌記識請立案示諭批）來呈閱釆據呈騐銅牌記識係爲取便稽查杜絕混弊起見應准照行候出示曉諭可也銅牌附 
是何急病○小南門外聖賢橋堍合和軒茶肆主昨至第二區報稱前晚有公署内守衛巡士王玉標同測字人吳介甫來店啜茗甫經進門吳忽仆地不省人事俄即氣絕查得吳係杭州人其妻住居靑龍橋地方請爲核示區長當卽飭令二十三舖地甲傳到尸妻吳張氏着與王玉標同至第二初級檢察廳報告卽由該氏備棺收殮 
[閘北]  
　　研究警務閘北巡警局龔局長前日通令各區隊長云照得閘北係衡繁地點警務爲緊要機關非加意研究不足以收實效本局長到差伊始亟思收資羣策力圖進行爲此通傳各區隊長知悉嗣後每於星期六下午二時齊集本局會議廳各抒意見共策進行是爲至要 
崗巡獲賊○昨日下午有竊賊陳榮初掩入西街綢稅公所後門竊取皮衣三件而出被一區崗巡查獲拘禀張區長判解巡警局司法科訊明核辦 
女婿情極○無錫人孫鳳魁前年憑媒娶朱阿根之女爲妻去年春間被朱妻帶來上海前日孫來滬向朱領妻藏匿不放孫卽將阿根扭至一區控請究追當經張區長訊問一過朱承認不諱諭孫自赴審判廳呈請傳訊核判 
尚待調查○江北人虞少堂與瞿木香在梅園合開老虎灶因被水爐公所董事察光漢糾同齊六等硬派貼費禀奉初級審判廳批候調查明白再行訊判 
[公共租界]  
　　仍須移提○英商歐德利輪船上水手周杏生前日在浦東串同管棧工頭葉阿金竊取該輪值銀四百兩之　胡蘆　一舢板船載運他往適被水巡查獲將周拘住葉則逃往滬南亦經南區警局拿獲捕房得信後當卽禀請公廨關　員備文移提關君以水巡捕房拘獲人犯向章經公堂訊實後均須解送内地官署寄禁母庸移提故昨日捕房僅將周解案請究原告西人投訴前情訊之周認竊不諱王襄讞判周押三月而英　康君則以原告係是英商應歸公堂訊斷遂商明關君仍將葉提歸公廨訊究 
攫取金飾○高陳氏控魏福生在南京路攫取金挖耳等情昨由捕房將魏拘解公堂訊供屬實判押六禮拜以儆 
小販違章○小販王阿狗前日在勞合路沿途喊售巡捕喝阻不服反欲行兇當被拘入捕房昨解公堂訊明以王違章　實著罰洋三元充公如無力繳洋改押三天 
工匠跌傷○電車公司修理電線工匠王阿元昨晨在浙江路偷鷄橋北首修接電線被某號電車上九十八號開車人司機不愼與修機車互撞致王從高墜下跌傷内部當由八號查票人雇車將王車送仁濟醫院請爲醫治 
壓斃男孩○北四川路三多里粤婦周陳氏家之八歲男孩阿素前日在里口游嬉適彼處趙永記木作所堆之木植坍下壓傷斃命當由巡捕查見回禀捕頭派探周小弟將尸舁至斐倫路驗尸所昨由公廨王襄讞會同英領康君蒞所騐明卽飭尸屬棺殮諭傳作主趙耀耀到案訊究 
死灰復燃○前晚七時福建路同慶里一百零四號張小皮匠所開之妓院樓上起火延及一百零二三號兩妓院已誌昨報詎至夜半死灰復燃卽經捕房皮帶車馳往灌熄幸未蔓延惟一百零五號妓院已稍受水漬附近鄰居亦已飽受虚驚矣 
姦拐女子○理髮匠杭阿四姦拐唐家弄一百六十四號陳林海家之十七歲女兒阿金帶往鄉間圖賣被陳偵悉報捕將杭與女查獲昨解公堂請究陳偕其妻鍾氏投訴前情訊之杭供認和姦聶襄讞商之英領翰君判杭押一月女交其父母領回管束 
母子串拐○沈王氏控向在公和碼頭看管貨物之無錫人孫雨香誘姦十七歲女兒素兒並串同其母孫陳氏帶往無錫藏匿業已由廨判孫母子分别管押候函致無錫檢察廳移提素兒訊核在案昨日復訊　中西包探禀稱孫已將女交案請爲察核訊之孫供詞吞吐中西官會商之下以孫與母陳氏串拐　實判分别各押兩禮拜女交沈王氏領回 
誘匿婦女○住居浦東之粤婦蔣草　私逃來滬被拐婦王張氏誘至成都路六百七十二號屋内匿居圖賣嗣經捕房查悉於昨日派探將蔣婦與王張氏一併拘解公堂訊知事出内地判均押候移送浦東巡警局歸案訊　 
是否寃誣○北四川路住户胡王氏偕證人龔如生等控王黄氏張章氏串拐其媳郭氏價賣等情昨由捕房將兩氏拘解公堂訊供不認判一併交保候查 
妓女求援○法租界烟妓張翠林因被鴇虐待前日逃至英界投入緒良所求援昨晨由所解廨訊問　供浦東人被匪拐　於張王氏花煙間賣娼因苦逃出判暫留濟良所候移提人證再訊被告到案○吳光熙控朱坤泉不理抵欵又李陳氏控周永泉匿單朦轉道契又孫楊氏控錢伯仁又姜昌榮控王壽蓮又孫月峯控茹魁記均不理欠銀昨由捕房將被告各人傳至公廨分别交保候訊 
强搶金環○匪徒徐阿毛陳阿福前日在南京路　克路搶取小孩李喜子李小毛之金耳環均經包探查獲昨解公堂訊明判徐押西牢一年期滿逐出租界陳押候查明另案併究 
婢女待質○北四川路仁智里甬人鄔友章家之婢女銀鳳與電車公司巳歇寫字人陳寶華姘識竊取其主值洋四千五百元之金珠飾物由鄔報捕嚴緝陳恐破獲遂將值洋三千元之贜物抛於黄包車上僞爲遺失當由車夫鳴捕將贜途至老閘捕房傳鄔認明旋經包探向銀鳳詰悉前情拘解公堂押候提陳併究在案昨經公堂復訊據中西包探禀稱陳已逃回瀏河原籍業經該處釐局將陳拿獲所有金鐲等物已由陳父交出尚少值洋一千元之珠飾請示遵行中西官會商之下判銀鳳還押候移提陳到案質訊究辦 
失於敎養○劣孩曹小弟前日在　州路串　行竊張阿喜小烟紙店内銅元當被鳴捕拘獲昨解公堂訊供屬實判發押改良所習藝二年 
撞倒小孩○小車夫徐登　昨在元芳路撞倒女孩阿桂由孩 
 
 

Page 8

 
 
母張王氏扭赴捕房控請懲辦　又昨有一人坐脚踏車經過蓬路掃倒某西孩致傷頭而李見巳肇禍棄車脫逃由捕將車及西孩帶入捕房候查核辦 
[法租界]  
　　不敷抵償○鴻安棧主沈少山虧欠房金及各茶房各夥友押櫃辛工等欵棄店逃避後經公堂飭將經理人祝榮泉司帳張翰卿拘押一面將棧拍賣抵償在案茲巳將該棧拍得洋二百五十元昨由公堂傳到各原告侯示旋據祝供棧主係靑浦人諒巳逃回原籍張供曾出押櫃洋四十元人雖進棧尚未接事今押櫃洋亦分文無着求察聶讞員以拍下之洋已給予房東領去各原告控追之洋現尚無着諭祝交保出外限交棧主到案訊追張無干開釋 
展限交洋○勝家公司跑街夥葉錦榮因私收帳洋五百九十八元由經理人譚如生控奉公廨訊追後曾有人向之調處允將另洋九十八元先行交清其餘五百元陸續撥還詎葉保出後置之不　故復由原告控奉提訊判展限七天交洋如違押追 
未便訊理○周少雲控漢口通源成號主李受芝虧欠往來銀一千餘兩向索不理經公堂傳訊據李稱上年在漢口曾代周購買籖捐票寄來上海核算周應找我洋一百餘元等語聶讞員以事在湖北本廨未便深究判李交保着周於一月内至湖北審判廳起訴 
償還醫費○工人劉金標前被工頭王阿林行兇毆傷由捕送至醫院治愈昨日解廨請訊王供因劉堆貨不照定章向阻不服悮傷是實判從寛着償醫院費洋兩元四角完案 
雜評三 
[政治投機家]  
　　法國新舉之共和黨候選總統卜横卡爾君急進派稱之爲總統製造家或呼之爲政治投機家 
或曰中國之總統製造家今日尚未出現而政治投機家則各省皆有省會國會議員皆今日之政治投機家也余謂今日之爲議員者多存名利思想而少政治思想不得謂之政治投機家 
專件 
[文官懲戒委員會編制法草案]  
　　第一章　總則 
第一條　文官懲戒委員會分爲兩種 
　　一　文官高等懲戒委員會 
　　二　文官普通懲戒委員會 
第二條　文官高等懲戒委員會掌議决簡任及薦任官之懲戒　文官普通懲戒委員會掌議決委任官之懲戒 
第三條　文官高等懲戒委員會於中央設一所於各省各設一　所 
第四條　文官普通懲戒委員會設於中央及地方各官署 
　特别局所認爲無須設文官普通懲戒委員會得得不設文官普通懲戒委員會其委任官懲戒事件由直轄官署之文官普通懲戒委員會司之 
　第二章　文官高等懲戒委員會 
第五條　文官高等懲戒委員會設於中央者以委員長一人委員八人設於各省者以委員長一人委員六人組織之 
第六條　文官高等懲戒委員會設於中央者於中央簡任薦任　官及各地方簡任官懲戒事件發生時由國務總理於左列各　員中開列呈請大總統選派組織之 
　　一　大總統府顧問 
　　二　平政院院長 
　　　最高法院院長 
　　四　平政院評事 
　　五　最高法院審判官 
　　六　其他四等以上薦任文官 
第七條　文官高等懲戒委員會設於各省者於各地方薦任官　懲戒事件　生時由省行政長官於左列各員中開列經由國　務總理呈請大總統選派組織之 
　　一　高級法院審判官 
　　二　省行政長官所屬薦任以上文官 
第八條　中央高等懲戒委員　非合委員長　員在七人以上　地方高等懲戒委員會非合委員長委員在五人以上到場不　得開議 
　委員會議事以多數决之可否同數時由委員長加入决定之第九條　關於中央高等懲戒委員會預備及補助事宜由銓叙　局辦理 
第十條　關於地方高等懲戒委員會預備及補助事宜由省行　政長官公署辦理 
第十一條　文官高等懲戒委員會得臨時選用顧問 
　　第三章　文官普通懲戒委員會 
第十二條　文官普通懲戒委員會無論設於中央各官署或地　方各官署者其委員長皆爲一人中各該官署長官兼之其委員爲三人至六人由各該長官於該署薦任官中臨時選派組織之但有特别情形時得以上級官署之薦任官充下級官署之委員 
第十三條　文官普通懲戒委員曾非合委員長委員三人以上　到場不得開議 
　委員會議事以多數決之可否同數時由委員長加入决定之第十四條　關於普通懲戒委員會預備及補助事宜由各該官　署辦理 
第十五條　文官普通懲戒委員會得置臨時顧問 
　第四章　附則 
第十六條　本法自公布日施行 
[外交官領事官服制]  
　　第一章　大禮服 
　　第一欵　上衣 
上衣之衣面衣領套袖用深靑色呢料爲之 
衣繡用金綫金葉以帶穗之嘉禾爲章 
衣鈕直行九顆用鍍金大鈕鈕章用篆體中華民國四字 
衣領方角直上扣以兩小鈎内襯白領如軍服式 
各官上衣繡章之區别如左 
甲　大使公使之服 
　衣領　領身繡帶穗之嘉禾五莖莖皆上出領緣繡榖粒二行　套袖　袖身繡帶穗之嘉禾五莖莖皆倒垂袖沿繡榖粒二行　胸前　胸前大繡章用帶穗之嘉禾左右各五莖 
　衣周　衣周下截前後左右亦繡帶穗之嘉禾各五莖脊後開　　跨處所繡禾穗以一金線約之衣周沿邊繡榖粒二行 
　腰章　腰脊下大繡章以帶穗之嘉禾五莖作瓶戟狀排列之　　身後有大鈕二列於腰章内左右各二穗之間 
乙　參事及總領事之服 
　衣領　套袖　其文采與甲欵同 
　胸前　胸前有繡章亦與甲欵同 
　衣周　衣周無禾穗惟沿邊處繡榖粒二行脊後開跨處繡以　　金綫 
　腰章　與甲欵同 
丙　一二等秘書官曁領事之服 
　衣領　套袖　與甲欵何 
　胸　　胸前無飾 
　衣周　與乙欵同 
　腰章　與甲欵同 
丁　三等秘書官墮員曁副領事隨習領事之服 
　衣領　套袖　與甲欵同 
　胸前　衣周　均無飾 
　腰章　與甲款同 
戊　使館領事館委任官之服 
　衣領　套袖　與甲款同 
　胸前　衣周　腰際　均無飾 
己　名譽領事代理領事之服 
　　名　領事代理領事得由特别允許而用戊欵所定之服 
　　第二欵　　 
　用深靑色呢料爲之 
褲章左右各一用金線織成其中心以編蓆紋爲地禾穗爲采其邊以羅紋爲地竹葉爲采 
如所駐國習用短褲亦准用白色呢短褲白絲線　半截靴靴亮漆無扣 
　　第三欵　冠 
冠用各國外交官通用之弧三角形冠 
冠組用黑絨冠組上繡章用榖粒二行 
冠章綢質用五色如民國國旗之色 
冠羽　曲納於帽　上方之夾縫内縫之 
大使公使用白羽参事之加公使銜者亦用白羽餘用黑羽 
大使公使之冠上　加織絲黑欄杆欄杆下端作列齒形 
　　第四欵　劍 
劍把　用螺鈿爲地上加鍍金之禾穗爲文 
劍　　劍　鍍金上　禾穗五出 
劍鞘　劍鞘外飾爲連續之禾穗五莖　鍍金 
劍　　大使公使之劍縱其出露在外之一部分用金線與黑　線互編他項人員用全黑絲線 
　　第五欵　腰帶 
腰帶綢質上織金線垂以金線之　其綢色之分别如下 
大使用紅色 
公使用黄色 
代辦外交事務官用靑色 
　　第六欵　外褂 
用馬克發蘭外褂以深靑色呢料爲之褂袖有無均可胸前大鈕五顆自上至下須全扣 
衣裏用黑緞或素寧綢 
脊後腰際有帶用二小鈕扣定之 
用撤克司領以絨爲之扣以鐵鈎二枚 
左側開直縫令劍　出露在外 
法截外褂帶有禦雨兜者亦准通用衣裏用黑緞或素寧綢 
　　第七欵　手套 
用白色柔皮手套其式樣與陸軍人員所用者同 
　第二章　夜裝禮服 
如所駐國習且夜裝禮服者使領各員均准用之其服制如下 
衣用深靑色呢料領用絨料衣鈕用平面大鈕 
護胸用同色呢料或用細白棉布胸前用小鈕扣 
褲用同色呢料或長或短均可 
襪用黑絲靴用半截式亮漆無扣 
完用摺疊如意之黑緞高冠 
　　第三章　小禮服 
上衣如軍服之都尼克式以深靑色呢料爲之胸前用大鈕九顆自上至下作一行扣定領直上後幅有　積二有鈕二左側開跨使劍　外露衣袖用同色呢料衣袖之金繡用活套可隨意裝撤繡章文采視官階而異 
劍　外露之處大使公使者用金線黑絲線互編他項人員用全黑絲線 
褲亦用同色呢料用長褲褲章與大禮服同 
冠與第一章第三欵所舉之式同或用扁形若海軍軍官帽帽周加金繡其繡章視官階而 
第四章　夏季禮服 
夏季禮服適用於熱地各國 
上衣用細白棉布爲之其長短與便服同惟領直上如禮服式胸前用大鈕五顆腰後無扣衣前之左右襟有衣袋各一袋口與最低鈕成平行線左側開跨使劍縧外露 
衣袖式及其繡章與第三章同 
劍縧式亦與第三章同 
冠與上扁形冠同惟冠頂以白色棉布爲之 
褲全白無繡章 
　第五章　凶 
凶服以黑紗爲識如係私人之喪應　黑紗於左臂因公則　黑紗於劍把其手套均用白色 
來函 
[陳若霖函]  
　　逕啓者連日見貴報登有禁烟調查員陳潤霖卽陳若霖敲詐一事初見之不甚介意竊以爲天下同名共姓者多且該調查員係由禁烟局委派固屬政界一途並非中國合衆公司之陳若霖可知今疊接　友來函訽及此事竟至有誤會者因事關名譽敢請貴報登入來函一門以分皂白而釋羣疑特用聲明專　敬頌著安　中國合衆保險公司陳若霖鞠躬 
 
 
 

Page 9

 
 
   
 
 

Page 10

 
 
自由談 
游戲文章 
[茶房岳文德上程都督書] [  鈍根]  
　　上海福建路級升棧茶房岳文德謹上書于江蘇都督程雪樓先生閣下茶房執役于級升棧有年矣職事繁而工資薄然茶房之目的自有在醉翁之意初不在酒也棧主人有女曰林弟破瓜年紀替月丰姿茶房心欲之而格于分不敢發也民國告成一切平等茶房私心竊喜乃敢以僕人資格與小女主人論交女生平未嘗近男子接茶房大悅憐惜之情肌膚之愛想先生當之亦不能自主遑論茶房矣茶房迷戀温柔不復熟計利害香魂屢銷珠胎暗結不數月而女之腹龐然個中一塊肉初不料濳滋暗長有若是之速也女母張戴氏固嚴于責人者不諒少年男女之情遽以私孕爲可異貿然控之于公共公堂公堂官長眞解人以爲使君未有婦羅敷未有夫一對有情人烏可不成眷屬于是即命茶房于兩禮拜内完婚而張戴氏故意刁難謂非江蘇都督爲媒誓不以女嫁茶房茶房聞此言涕泣憂懼不知所爲蓋恐先生國事鞅掌不暇爲小民作伐也絕望之餘計惟以一死報知己乃有親友來相慰勉謂程先生亦多情人姑往求之或者有濟茶房不得已用敢冐凟尊嚴致書先生先生倘亦回念少時獨居之苦慨然爲茶房玉成好事則以事翁爲月老誠是一時佳話而在茶房與小女主人以舊交成新婚雖屬形式上之手續亦法律家所謂不可少者也千金一諾兩命俱全先生之恩粉身難報茶房夫婦當買絲繡先生像香花供養朝夕膜拜祝先生健康長壽前途功業無限區區之誠惟先生憐之 
[月之八日晌午道經泥城橋南見有自由結婚者男女盛服促膝坐花車内顧盼自豪馬忽驚跳絕靷狂奔車倒人翻玻璃盡碎新娘嬌壻浴血臥車中巡士設法掖之出已氣息懨懨矣人不自由而馬自由因感賦此]  
　　鴛鴦交頸正歡娱忽效温嶠竟絕裾片刻風波起平地幾人覆轍鑒前車郎雖折骨難分痛儂亦防身檢點疎恨煞萬人齊　飯自由今日果何如[  息影廬]  
海外奇談 
[提倡不食之醫生] [  頌斌譯]  
　　法京日報載有醫士名　乃爾者本英人寄籍美國歷有年所曾立新諭曰人生於世無論男女皆可不食而生惟飲水足矣他醫皆非之而一般學士亦皆詆其非笪乃以身嘗試約絕食四十六日諸同人不之信日夜追隨騐其虚實笪十四日滴水不入口自第十五日起始日飲清水二十兩至二十四日行事起居猶較前無異自是以後則殊形疲憊矣權之已减輕三十七觔軀幹亦巳少矮其時紐約至倫敦日有電音　報該醫生强弱人皆以爲不及四十日必將殞命而該醫至四十二日雖瘦弱不堪身冷如冰僵臥如屍而首面尚温氣息猶奄奄不絕至四十六日笪食橘子一枚牛乳咖啡各一杯蓋其素所酷嗜之物也至他物則皆不能吞咽乃以清水和乳漿中時時漸進方得復生笪雖未殞命然危殆極矣惟笪能捐軀爲試驗物其志行可謂堅毅矣 
刧餘雜記[  了靑]  
粤中婦女多天足而潮俗小足最貴凡人納妾惟纒足者入門卽得稱姨否則以赤脚呼之必待生子娶婦始得穿襪拖屐至大婦死而後着履若無所出則終身跣足而巳此事周君侣笙爲余言周潮人也近來天足盛行想此風當稍改矣 
張楚材皖之某縣（惜忘春名人言渠處鄉風娶婦之夕必故讓新婦以隙使逃回母家蓋謂女子必不願出嫁方爲貞潔也閱數日婿乃私就岳家宿待生子而後迎歸余問若終身無所出將如何張曰敝處從無乏嗣者設歲久不育亦必以螟蛉塞責也 
直隷多早婚之俗生男八九齡輙爲娶二十左右之婦合　而後夫之衣服飲食咸婦經理之父母弗復問矣故其地多因姦謀殺案雖經有司嚴禁卒不稍替余客保定時屢有所聞然已前二十年間事矣不知近復如何 
周君伯猷嘗爲余言客湘中時曾見苗民結婚法春暖之日無數男女隔一水立見悅己者則唱歌以誘之愈唱愈濃至情不自禁乃涉水赴山洞野命焉明年春又復如此設前所合者已得子女即結爲夫婦否則各自另耦矣 
清世宗南巡經山東某縣見一鄉村女郎正在輦米乃作一歌記其起結兩句云誰家女子輦黄梁將來可惜嫁村郎時巡撫某以爲上必屬意是女不久將選人宫即傳諭女父母戒勿字人詎一待二十年卒無消息始悟上詩結句固明明道破矣而此女遂爲所誤豈不寃哉（三） 
劇談[  玄郎]  
[辦學競爭爲敎育之福]  
　　九畝地梨園公所中所設之初等小學係伶界潘夏諸君昔年捐資創辦者伶界子弟入學者雖寥寥而此校辦法學費不收用品發給純係貧民小學性質就近之貧兒叨惠不少感激良多去年秋末於所後餘地上復建高大洋房數幢　夏月珊决擬辦高等小學於其中對於初等之感情則甚冷淡有裁併之意趙如泉爭之甚力謂初等萬不可偏廢聯合會中卽不允給欵如泉願獨任經費補助而留存之熱誠摯意至可欽佩吾國敎育正在幼稚時代論意先務之義初等較高等爲尤要如泉之注意於初等見理似較爲明確然無論高等初等能出熱忱以實力辦理則芸芸衆生俱得身受其惠自不致有失學失業之慮而敎育之前途得益更非淺鮮也况辦學首重經費伶界之籌欵又易如反掌會串一天巨金立集較他界之無米難炊點金乏術力與心違徒呼負負者相去正不可以道里計伶人之生利又較他業爲優如泉苟獨任此校而月包六百元祗須稍節浮費抽出六分之一以辦學亦可辦初等二三班敎育百餘人吾深望伶界中有千百月珊如泉其人急起而直追之則不特敎育之福抑亦國民之幸也 
小說 
[政治小說鐵血男兒（三十八）] [  常覺獨鶴]  
白性極瀟洒雅不喜人作道學語且翩翩少年於英倫交際場中務趨豪貴若專以節儉之說進者恒格格不相入乃今聞梅語微特不生厭倦轉覺布帛菽粟之談異常悅服亦不自知其何故也二人不語移時梅復含笑謂白曰儂言多迂腐不值達人一粲總之西奥司樸陋自喜亦習慣使然君文人必瀏覽各國歷史熟察世界大勢雖初履敝國想已洞悉民情俗尚矣白曰僕得遊貴國天宜研究一切增我學識就僕所已知者而論覺事事饒有興味惟亦有不滿人意急須更改者在願一商之梅愕然曰何事難愜君心請即賜敎白笑曰最可厭者卽僕所衣之陸軍大將服也自問此身未有束縛自由如今日之甚者倘蒙見諒祈賜更衣梅聞言日笑且鳴鉦曰阿兄室内貯衣甚多待雪兒來當導君前往一任取衣易著可也白疾起欲出復迴顧梅曰僕離此后姑娘獨居室中能保平安否梅曰君何怯也巳告君數四謂陶賊必不敢至此儂雖獨處何害况君赴鄰室易衣時當不久何多慮爲語時雪兒已入引白詣尼室白急去軍服命雪兒向笥中取衣一襲衣之亟返原室梅起迎覩其狀忽狂笑曰阿兄軀幹較君瘦小衣附君身殊不相稱實令人難以忍俊也白臨鏡自照見褲短不及踝衣亦窄小縫皆欲裂亦笑曰無論如何究較軍服舒適多矣僕向以婦人戴高冠曳長裙而尚能欵步自如爲不可及今乃知軍人之戎裝佩劍其拘束爲尤甚也僕卽重入陶賊之手亦斷不能迫吾再著戎衣矣梅曰君作軍裝亦殊雄偉可觀白佯含薄怒曰姑娘其嘲僕乎梅正色曰否儂奈何作虚語初相見時固不疑君非烏突殿下也白聞言大悅 
梅曰君入此室處已多時矣阿兄與殿下何尚姗姗來遲耶語未竟忽聞户外足音跫然門啟二男子昂然入（二） 
[社會小說黨員之自由] [  瘦蝶]  
合罕要將平等捧敲碎自由鐘區區千里草是也幼而桀驁長更奸刁嫖賭吃着旣四字之兼全吹拍　營本一身之長妓自從去年革命成功黨會林立種種名目一時也說不盡你也入黨他也入黨我想我混在船帮中也終無出人頭地的時候立定主意入黨罷我是主張自由行動的就入了自由黨竭力運動居然做了支部幹事員但是幹事員幹什麽事好呢想來想去被我想着了我們的黨名不是呌自由嗎現在世界大同他人的財産子女使長我的就是共和的意思至於辦事的手續自由那也不必說了我想還是紏黨行刧可謂實行自由不背黨旨的了就約了同黨十餘人訂立合同夥刧了杭班划船得贓分肥樂得在馬路上快活快活却被本黨中人知道了意欲敲我竹槓我就聲言如果有人告密定要抽他脚筋挖他眼珠想總可就此平靜了這天我正同老倪等在鳳鳴台喝茶商議第二次夥刧的事情那裏知道營兵闖了進來拿人老倪等却被他們拿了去他們知道我是頭兒請也不敢請我我也樂得一溜煙的走了這幾天我暗暗的打聽得老倪等已招認了贓也起到了看來一定要追究頭兒了哈哈等他們追究頭兒我也不怕籌要想個法子挽回方好想什麽方法呢喔有了有了我只要請個律師到庭辯護包管洗刷乾凈那拿去的人只好對不起他們了諸君不要笑我搶刧了却要抵賴須知道這也是我的自由權呢况且我的搶刧是社　上共聞共見的現在的偉人使出了通天手叚巧取豪奪社會上卻不聞不見的比起我來覺得還是我光明正大些但是律師倘然不肯辯護却怎魔處呸愁什麽呢他們做律師的都是惟利是圖的人有了重酬無論什麽姦拐竊盜等案被告的人那怕曲得似盤香一般總可代辦的有什麽不肯不錯不錯去請律師快些走！快些走（按自由黨非庇奸之所焉容有此敗類小說所述必係冒充自由黨員無疑）（二） 
文字因緣 
[希社成立首唱五言古三十四韵] [  太痴]  
　　吾愛東林賢氣節激彌奮絕學幾其復結社維英俊張（溥）陳（子龍）楊（庭樞）夏（允彝）輩不翅　之靳名滿蘇松間流風迨輓近傷哉吾道孤今日益窮困聖哲藐虫沙經書委士糞尼山百世師乃亦遭顚頓當世士大夫豈無持正論憂心日悄悄懼爲人所愠投　聊自娱閉户悉不問名敎樂地失孰能規尺寸嗟余牖下儒慷慨發孤憤欲以　蜉力撼使喬柯震大聲呼尊孔竊效鐸之振同志雖不多天涯待通訊（欲入社者請函致滬城舊敎場本社事務所當有社啓社章寄奉）落落十數人素心早相印境界庸各殊品指足共信壬子七月望希社遂發　爲感晨星疏耆舊今已僅（此言希少之意）庶以回晦盲重知履古訓（此言希冀之意）吾儕生不辰講學固其分希之與復幾實同後先進幸昭息壞盟合布文壇陣風雅存正始義理辨精藴放懷起高詠寄與酌芳醖寗作太　完弗使凡流溷如鳥求嚶鳴如魚待沬潤循途戒歧趨抗節垂令聞植黨不阿私擇交免悔吝道須肩一統身必立千仞希聖希賢事和社當敬愼獨善推兼善或能挽世運吾社雖云希何曾天不救贈言諸君子相與期孟晋 
[蝶戀花寄懷蝶仙并索和玉] [  瘦蝶]  
　　塵海知音休恨少栩栩　　爾我稱同調惆悵錦箋傳不到沿堤空長紅心草　回首騷壇成一笑影聚　樓舊事猶能道聞說西湖風月好奚囊定有新詩料 
 
 
 

Page 11

 
 
   
 
 

Page 12

 
 
   
 
