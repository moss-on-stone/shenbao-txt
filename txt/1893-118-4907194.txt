# 1893 - 118 - 4907194

 

Page 1

 
 
[赶印京報放大附張啓] [  申報館主人謹白]  
　　臣工章奏薄海願聆偶一濡遲無不延頸跂足是以本館特倩妥友每日在內城赶緊抄寄印入報章即凡邸抄及摺報中所偶遺者亦必設法抄來按日拍印務期較尋常京報從速有時奏摺過多每本非一頁所前盡則擴為二頁以饜觀者之心至於各處新聞益復旁搜博訪遠而海外近則目前上逮官場下迄閭巷瑣聞佚事纎悉靡遺綴錄報端多至倍蓯是以將公堂案牘及一切巷語街談酌量列入附張以冀多多益善敬告閲報諸君尚其俯賜鑒察為幸此啓 
[重印醒睡錄告成] [  申報館主人啓]  
　　是書爲南陽布衣鄧渭卿先生所著計爲卷者十爲帙者六雖係小説家言而于標新領異之中寓勸善懲惡之恉誠有如蘇長公所謂嬉笑怒駡皆成文章者數年前本館會印以行世甫更寒暑篋笱已空茲以問價者多重付手民牌印校讎裝釘遠勝於前刻已告成每部碼洋三角五分正諸君子茶餘酒後欲遣睡魔請移玉惠臨携歸展玩可也售處仍在上海三馬路申報館帳房及各處申昌書室售申報處 
[慎言萹]  
　　慎言萹胡為而作也爲昨報載京都有一言釀命之事而作也夫慎言之説今古來已不知凡幾易言君予移慎言語書言惟口出好與戎詩言君予無易由言春秋之記因言取禍者不可以更僕數禮言鸚鵡能言不離飛鳥猩猩能言不離禽獸即此五經所載無非教人慎重出話他若史乘所志以言而敗國因言而破家以言而身敗名裂其數不可僂指計而勸戒之書亦幾於牛可汗而棟可充又何煩再爲引伸也乎然而今日之時勢則固非古昔比也孔子言古之狂也肆今之狂也蕩古之矜也廉今之矜也忿戾古之愚也直今之愚也詐而已矣當三代之季古今性情行為已有不同則降而至於今日更不知其何如嘗見今人之多言者矣顛倒是非混淆黑白其小者足已獻讒肆谮其大者足已欺世盜名而夷考其行則所謂言者心之聲而彼之言獨不由於衷吾嘗與友人論是謂爲其不由乎衷者正其由衷而發焉者也見奢也而謂之有福見淫也而謂之有緣見貪也而謂之有才見吝也而謂之有守其尤甚者見不奢也而謂之儉不中禮見不淫也而謂之目無心有見不貪也而謂之無能見不吝也而謂之無節種種讀張爲幻近世之人心滔滔者天下皆是也其有見可爲可見否爲否見貞謂貞見淫謂淫者已屬三伏直道尚在人間而其招怨取禍且有速也者矣京師宣武門內按院胡同某甲有一女年已及笄貌僅中人而偏喜效時世妝乘其父不在家時小立門前朓覧景色有見而向之調笑者亦不之避此固女之素性然亦甲之失教所致與同院之某乙固無與焉即屬事不干已則爾爲爾我爲我雖袒裼裸裎於我側爾焉能浼我哉倘不欲污目則望望然去可之耳而乃恐其玷辱門楣夫門楣則甲之門楣耳即興之同居苟自能管教其眷屬又何至傳染如此之捷顧必招甲夫婦回而告之甲見乙有此説所謂法語之言不能不從者也因即以乙之所告者而告之於其女并以大義責之此時爲女者而果婉娩聽從則甲家門之幸而乙爲有功矣孰知女則遷怒於乙是所謂老羞變怒是亦人情之常甚而至於取繩至乙家欲圖自盡又甚而取薙髮刀自刎而死則乙之禍至矣乙初非有所怨於女也其見此情形而告之於女之父母居心不得謂之不正而因此而致女於死則亦始念所不及者也然而我雖不殺伯仁伯仁由我而死平心而論清夜何安即甲不興之較而乙亦寢已饋不適矣況人命關天豈肯輕易甘休至此而報知地面官廳解由提署移送刑部分歸山東司訊辨司官詣驗確係自刎遂將乙押禁刑部正不知若何定罪斯時乙雖悔之亦無及矣而推原其至禍之由則寶由於一言此一言也在乙亦自以爲合於禮應乎義有不得不言者也然而甲女之於門前聞眺或亦兒女之常游人見之而輒向調笑女不知避是亦安知非猶由童心若竟指以爲有玷門楣則其所謂玷也者究亦未能確寶指出遽向甲夫婦告知亦不過謂女子不出閨門安可在門前站立致招游蜂浪蝶此等言詞侃侃而道最易動人聽聞宜甲之聞而立時發作也然而因此一言女之命則亡矣乙之命亦九死一生矣以是爲一言之肇禍而嗟何及矣夫乙之所以致禍者則在乎事不干己而多言以速之也天下之如乙者正不知其凡幾當其末有禍患及身方且矢口議評高談闊論人雖面從之而心遠之而彼猶揚揚得意以為我之此言也藎以存直道於天壤間也而不知言甫出口禍即隨之以吾所聞所見若此類者不一而足而又初非不通古今不學無術之人則可知以古爲鑑可知興替轉不若以今爲鑑可知趨避之爲得也因有感而為此萹以告世之好爲多言者 
[喜玉呈覽]  
　　皇太后六旬萬壽恭上徽號應奉玉冊玉寶照案奏准以內務府廣儲司存儲喜字號玉料鐫用前已恭錄報端茲經內務府會同總辦萬壽慶典王大臣禮邸等具奏請將擬備玉冊玉寶之喜字號玉料二分進呈御覽恭候釿定以備鐫用於三月初五日由慶儲司派員恭齎玉料至內右門交內奏事總管捧呈　　御覽仍行發出旋經奏事官齎發原摺奏硃筆著用喜字第一號玉料欽此 
[京師雜紀]  
本念八旗兵丁軍政已將欽派八堂銜等前報茲悉謨貝自果公慶少鴻臚希副都統等四堂於三月十二日起在東安門內南箭亭正白旗侍衛教場考驗廂黃正白廂白正藍四旗護軍營坐椅前鋒營八旗滿洲內火器營兵丁軍政熙大司徒吉副都統色副都統彭副都統四堂同於是日起在地安門內五龍亭正黃旗侍衛教場考騐正黃正紅廂紅廂藍四旗護軍營右翼前鋒營內務府三旗護軍營兵丁軍政已由值年旗分行八旗查報辦理○通州中倉滿監督詹事府主薄文明遺缺經祥許兩倉憲遴選豐益倉滿監督刑部候補主事崇瀚堪以調補除檄飭該員遵照履任外已分咨吏戶刑三部查照矣○戶部三庫爲咨行事顔料庫員外郎宗室載皆現屆年滿應行咨取內閣宗人府各部院衙門人員帶領引見請旨調補相應咨行各衙門即於京察一等之侍讀副理事官員外郎內出具切實考語保送一員如一等不得其人或有經手末完事件准以二等人員出考保送務於三日內開送過庫以憑辨理○太常寺爲咨行事本寺懸有贊禮郎讀祝官等缺業經各旗營將願揀贊禮郎讀祝官等分造印冊先後送寺　訂於二月十三日奏請欽派大臣會同本寺堂官於是日卯刻在太常寺署內揀選各缺相應咨行各衙門傳知冊送人等務於是晨赴本寺報到以便排列揀選並傳令送揀人等於前期三日親身赴寺核對履歴否則照章扣除○廂藍 
 
 

Page 2

 
 
旗蒙古協尉穆都哩於三月初一日赴錦什坊街廂藍蒙六甲官廳值班翌晨在廳中早餐忽覺心煩躁仆地不起急由官兵昇回西單牌樓安福胡同宅中早已氣絕生死判於俄頃良可慨也近日京師疫症頗多每不暇焉醫調治攝生者可不慎哉 
[奉移金棺]  
　　莊順皇貴妃金棺於四月十三日由田村奉移東陵順水峪園寢應行製造神牌以便幾時祭享其佳貴妃玟貴妃金棺亦於是日奉移西東陵園寢所有應行典禮有禮部查核成案分別等差會同工部內務府於三月初八日奏請旨俟命下之日再行移咨工部內務府製備一切 
[會議附祀]  
　　內閣九卿近有特交會議事件經典籍廳掌印侍讀奎華等稟請中堂訂於三月十五日辰刻齊集內閣大堂會議分行六部都察院通症使國子鑒等衙門知會各堂屆時齊赴內閣如遇升遷調補有無出差告假等項事故於初十日咨覆內閣事關廷議勿得遺漏聞所議者係余侍御請將楚臣屈平附祀文廟一事也 
[鳩水官場紀事]  
安徽侯補道袁榆生觀察因案呈誤特就賑局報效巨欵李傅相奏請開復原官已沐聖恩飭交吏部議奏觀察　 
在皖得信當即束裝北上想結綬彈冠為期當不遠矣○新任蕪湖道袁爽秋觀察恭膺簡命已閲七十餘日尚無下車的信茲聞官揚接都中來信言觀察定於三月十六日出都南下豸節履新約在茶　開罷豆登場時也○皖南牙厘局總辦許小巖觀察於初初七日乘江裕輪船赴皖謁見各大憲各員弁咸至躉船恭送○年來牙釐局亦有例差每年一次派員赴各屬稽查牙行或有無帖私開及以發帖冒充情事本屆許觀察循例舉行共委佐雜十二員於日前分下委札捧得一紙者幾如童子軍之奪得錦標蓋一度往還亦可得少佳趣也 
[蕪湖紀事]  
　　謝某牛莊人早年隨稅務司來無司奔走之役流寓於此生平多艶遇野草聞花偶興攀折便爾惹袖沾襟且兩美同室絶 * 
無尹邢避面之嫌謝因是左顧右盼自年雙珠在握何必再傍他人門戶乃設茶寮於江口新橫街張嬌滌器李艶當壚已亦躬著犢鼻操袴作其間盧仝陸羽之輩停車入座盡日喧闐去年謝又改設烟寮於廣肇公所前面紫霞芬馥噓氣如虹無一非活招牌之所招致也今春又添設　蒱戲引誘少年子弟保甲局聞之以其藐視禁令飭勇將謝及賭徒一併拘獲至局從重懲辦謝稱寶係偶爾遣興非敢以此爲利一再懇哀局員判罰鴛瓦二萬片助入棲流公所並具永不再賭甘結始得脫然無事○中江書院前於二月初二日甄別時值學憲考試寗國旅居蕪湖之各生童咸往應試故人數寥寥無幾李觀察因於本月十二日月課時准寗郡寓蕪之各士子補名報考加惠寒畯洵無微不至哉○初六日蕪湖縣王宇春大令爲其次公子完姻是日署中懸燈結綵大設筵宴闔邑官紳均往道賀輿馬喧闐一時稱盛及彩輿蒞止新人妙麗如仙見者咸嘖嘖稱羡至妝奩之盛尤覺爛其盈門云 
[潯江錦浪]  
　　九江府崇濟川太守札委胡少尹靑選徵收姑塘魚苗稅郭子範少尹模徵收官簰夾魚苗稅循舊章也○九江西門外龍池寺旁曲巷内有王姓者生有子女各一女七齡子四齡騎竹弄梅頗極天倫之樂上月二十七日之晚偶將茶爐擊翻時正爐火通紅蚓號於鼎魚眼蝦眼其湯沸騰以致遍身重傷衣不能脫皮開肉爛參不忍觀急送醫院求醫不知尚能保全性命否○上月二十八日午刻鄱陽輪船泝江而上旣抵碼頭有一小划船載客登岸船中連篙工共八人中流容與之時悮絓躉船鐵練以致船忽傾覆八人悉墮水中幸衆划船竭力救援七人得以次第援起其一譚姓則己腹澎脝如五石瓠無術返魂矣慘哉 
[江鄕盜案]  
　　距蕪湖下游廿餘里有四華山焉層巒聳翠峭石撑靑排立江濱儼如屏障山下小港一灣爲行舟避風之所岸上三五人家雞聲茅店鴉影斜陽饒有天然畫意港中並有裕溪營砲船一艘常川駐守以備不虞本月初五晚有涇縣桑葉船一艘江北米船二艘俱從金陵卸空揚帆上駛行抵是處時則夕照沈江澄波如練不及趲程遂就港中下椗至夜半忽有緑林豪客乘人熟睡輕移其椗將三船悄引出江至下游茺渚斷岸間蜂擁而上大喊一聲拔刀亂舞客與舟子從夢中驚醒設觫艙底不敢出聲一任其翻箱倒篋飥掠所有而去有一船夥偶與抗拒卽被剌傷助下幸尚無性命之憂次晨訪明此地係當塗縣所轄卽協同鄕保赴縣報案據稱所失共有千餘金之多三船貨本俱在船中日來水明府曾否履勘何時獲盜俟有續聞再録 
[潤州春色]  
　　本月初七日爲鎭江府王可莊太守攬揆之辰是日在城文武各官均往道賀太守設筵相欵觴浮緑蟻香溢紅螺酬酢盡歡一時稱盛○新任鎭海關稅務司梅君自接事以來查貨較常認眞以近日各信局私帶零貨綢縀等物藏於信袋中由輪船轉運可免徵稅現己訪知此弊每輪船抵埠先將信袋稽查日前有某信局私帶貨物甚多當被查出悉數充公爲小失大悔之何及○日前大街某錢唐在外鄕收買得小錢約有二千吊帶回鎭江意圖銷售爲保甲委員訪知飭差往查詎料風聲漏洩店主己卸藏别處未經搜出次日總局委員饒劉二明府出示曉諭略謂本委員於懲辦靑皮小竊及嚴禁小錢不遺餘力無非爲整頓馬頭保全商賈貲本起見至小錢爲害尤甚各鋪戶宜仰體府憲美意自相厲禁乃仍復私用須知一經查出重則移縣照例懲辦經則受科罰次亦枷號遊街示衆本委幾筆秃唇焦向爾等告誡嗣後務宜恪遵勿令本委員謂此邦之人爲不屑教誨也○十二日有江北灰糞船一艘行近瓜洲口風急浪湧遂致沈没及救生船駛至己無蹤迹聞船中共有五入無一得免至今屍身尚未撈獲○上月抄寶善街新開春和茶葉號局面宏敞裝飾輝煌曾幾何時忽見雙扉緊閉嗣有知其事者謂店係合股開設嗣因意見不合有兩股東各願退股齟龉之餘因而罷手夫分久必合合久必分理也亦勢也今則甫合而遽分不亦異乎 
[鐵路紀聞]  
　　美國派駐天津領事畢君德格兼充中國洋務委員去春由李傅相札委會辦鐵路公司畢君农事革故鼎新辦理一年心力交瘁前月遂辭去差使據云己筮日言旋矣○鐵路公司總辦楊谷山觀察鴻典猝然中風口喑不能言語不知曾有如醫和醫緩者使之仍能舌底瀾翻否 
[秣陵雨雹]  
　　金陵訪事人云本月初八日天色晴爽炎熱異常亭午時赤日當空槐隂匝地靑天寥廓纎翳俱消俄而雷聲隆然濃霧　匝約歴一二刻疾風暴雨擊瓦有聲始若走盤之珠繼如擊蠅之豆間有大類雨花岡鵝卵石者蓋雨中復雜以冰雹矣旣而霹靂數聲戞然而止仰視白日依然照耀天衢倐去倐來莫可揣測安得叩碧翁翁而問之 
[供給有人]  
　　今歳癸己恩科宏開慶榜江南文闈供給所經大吏札委羅太守敖司馬二人總理其事太守深恐不克勝此重任屢懇陳廉訪代爲婉辭瑞方伯格外垂靑日前頒下委札矣 
[皖土改章]  
　　安徽鳳頴壽亳等府州所産之土漿行銷各處甚形暢旺幾將與廣土並駕齊驅當道向就皖北之臨淮關設局徵收出口稅厘皖南之蕪湖設局徵收落地稅釐凡商賈載運者繳過兩局稅銀持有運單無論販至何處卽不重徵故逐什一利者咸願出於其途兹聞皖藩德靜山方伯以本省幅員遼闊雖略有分卡恐不足以截其流因擴充舊章變通辦理添設分卡多處以期周密刻己規畫就緒將臨淮關總局撤去改爲分卡而設提調於廬州又添分卡於頴州宿州渦陽等處皖南則添分十二所一設徽州一設寗國而以蕪湖爲皖南提調總局局中當添用文案報銷大票稽核等委員皖北提調局亦然此後商家捆貲運土除在北局報過正稅外其落地稅釐運至某處銷售卽歸某處榷收其未 
 
 

Page 3

 
 
設卡之州縣即歸地方衙門代辦按月彚交總局轉解藩轅蓋即以微垣爲全省之總局矣一切承上起下文件及綜覆報銷諸務由藩轅特設提調一員傳聞此席已札委牙厘提調許幼笙司馬兼辦皖北提調局委卸委署和州周翅廷直刺辦理蕪湖提調則仍以吳春農太守蟬聯而下並飭局速造南北二提調木質開防各一顆即日連所定新章條目通行頒發以便遵辦至於緝私事宜及內地是否歸地方代辦統俟見有明文再行詳錄此不過述其涯略耳 
[江右賑捐紀事]  
　　江寗揚州鎮江各府屬去秋被旱成災經江督劉制軍蘇撫奎中丞奏准仿照順直賑捐章程并推廣各條咨發空白實收先後到江經江憮德中丞督同司道府縣先墊銀三千兩解往江寍備賑即將江蘇賑捐附人順直賑捐局辦理當可源源解濟興順直山東並籌兼顧也○江右各屬賑捐空白實收盈十累萬甚至烟館娼寮亦有收存招人承買詢其來路有指某跟班攜帶者有指某門斗竊出者有指某委員寄放者紛紛藉藉莫可究詰其價亦一跌再跌格外便宜較省局二四成不及其半甚有五六十張外送一二張者亦有較省局二四成貴至一二倍而分局一切開銷皆取償於捐戶者辦理紛歧眞偽雜出正昔年戶部所奏流弊滋多者也似應稍稍整頓歸省局一處辦理庶可杜假冐隱射之弊是在總理賑捐者熟籌之耳 
[遷地爲良]  
　　江西新建縣籍土著固多而官商之請入籍者亦復不少本年有王姓入籍應試即取府案試果　芹香世皆稱新建人寬厚和平故樂興之爲伍前任安徽藩司張方伯端卿由令起家筮仕江西洊升屏翰因在江置有產業結有婚姻奏改皖藩其喆嗣某觀察喜興新建人士相往還近亦由雲南籍移入新建由是滇嶠簪纓頓作升平閥閲將來邑乘中又添一佳話矣豈不快哉 
[皖試續聞]  
　　前紀安慶府聯仙蘅太守示期舉行府試因懷寗縣文童閙考以致改期茲悉初八日補考懷寗正場先期高懸牌示略謂諭懷寗縣文童知悉初八日黎明點名入場各童生務宜恪遵功令於點名時頭門內安設案桌添一搜檢驗明卷面再至本府案前高唱點名名歸坐號廳侯命題局試云云至期各童魚貫而入惟陳浚報明有病並未入場現經稟奏沈仲復中丞吳肅堂文宗批示略謂飭學官嚴拿閙考爲首滋事之童以及廪保吳啓沃務獲審訊有無從中主使分別懲治 
[中丞拜客]  
　　江西巡撫德曉峰中丞抵滬後於昨日午前次第赴城廂內外各衙門投刺前導有頂馬軍健戈什哈及滬軍營親兵道署獲勇江西撫部院親兵 
[豸節將旋]  
　　關道憲聶觀察赴蘇公幹已紀前報前日江西巡撫德曉峯中丞涖滬道署中立即發電至蘇觀察約於今明回滬差役人等已赴江干伺候 
[春賽初志]  
　　燕晚鶯初之侯雨徽雲淡之天十里平疇烟濃似織一環淺將土潤如酥西人乃祀房星詹吉日較量夫雲螭月駟招邀乎鷺侶鷗朋金勒嘶風各逞驚帆之疾玉鞭揮日同程逐電之能斯時也朱戶嬌娃衫裁杏子鳥衣名士扇簇桃花艾沛蘭筋勝　似華林角射錦天繡地風流勝曲水湔裙僕以散人同觀盛會爰藉虎僕龍寶之助一寫從禽摶獸之風其詞日當槐蔭之初圓兮驗貓睛之乍轉忽五馬之若飛兮看四蹄之齊展聞拍手而驩呼兮曰密司邦其首選無何七騎之突出兮若天驥之程材颷電光之閃過兮條星鏑之飛來羣躡景而無力兮獨順全隆占首魁羌羣駿之爭先兮數以策爲十七惟法蘭善驅馳兮代沙遜行控玉勒瞥過眼若烟雲兮獨錦標之奪得聞怡和行多駿駮兮擅執轡者曰哈夫看五馬之並駕兮同翔步乎天衢忽一騎之超出兮如探驪而得珠旋十馬之同馳兮俱應弦而合節追蘭臺之雄風兮蹴梁苑之積雪又密司邦冠其曹兮果筋銅而骨鐵廼七馬之共賽兮欣不疾而不徐超昌邑之果下兮殊檀溪之的驪惟哈夫又首出溪眾人皆自謂不如更三馬之同槽兮初不分乎先後齊踴躍而超勝兮咸精神之抖擻泊飛駛乎一周兮又法蘭占魁首指六馬之爭勝兮恰六轡之如琴耳批竹以如削兮毛簇花而獨深仍密司邦得采兮果然名駿之遇知音復鐵騎之同馳兮若周家之稱十亂獨義紀有名駒兮策殊勛於血汗餘蹐駁而不齊兮不能興之爭勝算時暮煙之四合兮指斜日其已西僉餘興之未已兮策十一馬而奔踶又順全隆超儕偶兮可駕乎穆天子之盜驪願歸途其緩緩兮怕錦簇遍泥乎香泥約明日重觀勝會兮莫雨絲溼遍夫香隄 
[會議濬河]  
　　上海縣黃愛棠大令於昨日午後在署設筵邀請滬軍營統帶蕭軍門保甲總巡張牧九司馬並各堂董飲讌公議開濬城河事宜 
[察堪油池]  
　　有西人福別士在浦東陸家嘴地方招商局華棧相近購地一區濬成深池儲火油於其中起落皆用機器事不勞而費亦省此法外洋行之已久而滬上則爲創見經華棧經理西人密力燈稟明招商局總辦轉稟聶仲芳觀察恐惹火災札飭上海縣查明示禁黃大令接交後立著差役往查旋據該差稟稱該處係廿四保十四圖大令以火油性烈最易引火此處有無妨碍不得不再三詳審定於明日親往履勘再行核辦 
[聚賭被拘]  
游勇彭大朋陸貓頭等糾合諸無賴在西南鄉閔行鎮開場聚賭不分晝夜駐紥該處監捕管哨弁張姓帶領勇丁數十人於前晚往拿破扉直入彭等猝不及防見巡勇至紛紛逃避哨弁喝令四面兠拿不意彭等反身入內持械抗拒哨弁恐不能敵復調到營兵若干名以助聲勢當場拘獲彭大朋陸貓頭二人奪獲長槍一桿小刺刀一把命十六保十八圖地保奚永和將二犯並凶械移送上海縣昨晨該地保押解來滬陸行至中乘間扭練脫逃追之不及祗將彭解縣請訊 
[入宮不見]  
　　臘梨右才者不詳其姓氏惟知爲安徽歙縣人邇者僑居上海賃屋虹口百老會路爲莫馬房釘馬腳鐵以博三餐顧臣朔朝飢頗羨侏儒之飽死乃東騙西撞學爲敲詐生涯同鄉人某甲在新蘇路廣福里口設油炸檜攤邇來稍有積儲因內顧乏人益於重謀膠續右才聞之私心竊喜曰是可以計取也乃踵門告之曰日前僕偶過英租借德臨里見有某氏婦爲四明産文君新寡素服淡妝月下梨花無此妍媚君如有意盡彈馬長情一曲求凰乎甲曰僕固願之然誰爲江業寄詩人乎右才曰僕雖不才頗以黃衫客自任但得郎君見委何患不成遂偕往五雲日昇樓臨窓試茗少選一中年婦携子而至視之固如甲所言不覺魂飛天亟外問需身價幾何右才嗤之曰哈急色郎何唐突如斯彼非貨也豈任人當面敁敠者乎即而故作留難議移時始允以銀蚨十六翼爲聘禮當夜即以綵興鼓輿迎娶入門衾枕之間其樂無極自以為武帝溫柔鄉未必不在世上也不料閲二日即席倦所有伺隙脫逃衣服簪環全行羽化甲至此始知被騙急訪右才則已不知蹤跡不覺長吁跌足懊喪而歸有善謔者曰嘗見某説部有一度風流千貫錢之事今君祗費洋銀十六餅而已占盡裙帶風流此寶深得便宜矣何恨只有甲聞而唾其面曰促狹鬼 
[病斃可憐]  
　　前日清晨六點鍾有一面黃肌瘦之人形似車夫僵臥法租界新街之畔適有某號巡街華捕過此向之詢問其人奄奄一息不能開乃雇車舁送捕房捕頭飭送仁濟醫院療治至下午鍾鳴三下斃於院中醫生立飭院丁報知大自鳴鐘捕房捕頭查得其人並無親族在申遂請同仁輔元堂為之給棺收殮 
 
 

Page 4

 
 
[爐火純靑]  
　　法公廨每遇私錢之案必發交巡捕房充公邇己積至四百餘千葛同轉命雇銅工於前日起在大自鳴鐘開爐鎔化以便售與銅作將價充辦公之需 
[解犯過滬]  
　　鹽梟王大發在川沙廳境毆傷鹽捕營弁由差拘獲經廳憲訊實擬定徒罪發往溧陽於日前飭差起解昨日午後解差經過滬上赴縣投文黄大令著收禁内監聽候添差護解 
[南巿瑣聞]  
　　前日奚義興米店舁靈柩至潘家木橋祖墳安葬路經小木橋畔倩某鄕人爲之引導經過某村落村中人方有爲小孩種痘者聲稱被鑼聲驚駭於痘大有不利羣擁而出將執事人某甲痛毆頭額血流狼狽而逸奚知之堅欲投有司衙門控告嗣經人出爲調處未知能免雀鼠之爭否○小南門外草鞋灣人陸和眞向以驅車餬口前歳經人媒合贅於比鄰劉姓家魚水歡諧頗自得也前晚忽爻占脫輻爭吵不休陸憤無可宣私購紫霞膏吞食其妻見其獨自僵臥面白唇靑問悉緣由急延某醫生施救無如毒己深入贜腑無可挽回延至昨晨轟然而逝其妻無奈著人往江北報知家屬料理棺衾聞家中尚有老母及從兄弟想不免嘖有煩言矣○南巿葉家弄嚴姓家因有喜慶事雇茶擔當值有煤屑一籮暫置大門外及管茶擔人某甲取用己失所在疑比隣錢士元銅作中人竊去約同親友蜂擁而入將錢曳出毒毆並指甲串竊將茶擔諸物扣留後經二十七鋪地甲陶小弟出爲調停尚未妥恊也○有張氏者奔投海音菴團防局控兒子順梅不聽教訓某哨官大怒喝令將順梅重責一千下用鐵鍊鎖於局中此己見諸昨報者也是處鄰人以巡局向無刑訊之權何得擅自判責擬聨名公禀上海縣管理局務之某棚頭見衆怒難犯因於昨晨將順梅開釋衆始默默無言 
[歇浦叢談]  
　　大東門外怡順興參號前晚被姜金生混入店堂竊去錫事件一副行至中途爲巡勇所拘解送十六鋪保甲北局祝翼雷二尹升座研訊著笞八十板驅逐出境贓給失主是晚集水街德泰蔴袋店亦被小竊撬門而入竊去大錢十四千鷹銀一元昨晨始行知覺報明汛捕請緝○邑廟花園近有著名賭棍三人邀集酒業中人在酒業公所開塲聚賭每夜不下四五十人爲酒業董事所知於前日前往喝阻若輩始各分散 
[附送放生延壽册]  
　　本邑大南門外放生局所需經費向由諸善士襄助兹復以放生延壽册浼本館代爲分送夫放生銜環尚蒙厚報况更兼收並蓄功德豈有涯涘乎合綴數言聊當喤引 
[軫恤瘡痍]  
　　裏外虹口一帶人稠地廣遠處滬隅貧民病生饔飱尚屬不繼醫藥何來設或援手無人鮮不因兹而致斃覩斯景况實可矜憐惟冀仁人普發慈悲饋之醫藥庶俾幸獲安痊敝堂歴年荷蒙四方君子惠助一文願辦理施醫全活病黎厥功非小兹蒙吉祥樓交來壽蘐堂慨助英洋十二元萬安棧交來福建張留餘堂經募三十二戶共英洋十二元計由三月初一日起至十五日合收到英洋四十四元一角望雲泥首向日傾忱以仙佛之心腸救人民之疾苦行道有福作善降祥敬爲諸大善士額手頌　上海虹口元濟堂同人等拜啓 
[免災修德]  
　　　常熟南門外大生南貨號仁丈函述初二日晚近鄰失愼亦甚惶急承各寶號諸親長垂顧時值夜深倉猝之間未及招接並不能登門徧謝理應備筵藉酬厚誼殊恐不周因念各處災歉寄來英洋三十元委解拯濟免災修德亦諸親長所樂從也　上海北巿絲業會館籌賑公所施善昌謹誌 
[申報館恊賑所經收順直山東河南山西賑捐第七次淸單三月初一日至三月十日止]  
　　初一日曹韻梅客臘在灶前許灶前許願爲妻臨産幸獲母子平安洋一元金勉痴潤資洋九角○初二日全盛局來童　雲洋二元金勉痴潤資洋一元○初三日無免工保家平安洋四元金勉痴潤資洋二角藝蘭氏洋二元眉山氏洋五角順軒洋二角候弗難大善士洋十元○初四日無名氏洋七角半無名氏洋一元元大亨來常熟强至善爲妻祖父陳麟書封翁妻祖母丁太宜人移助懺資以祈冥福指捐急賑洋十元又祈祖母錢太恭人身體健曁母親馬恭人赴浙進香一路平安樂助急賑洋廿元○初五日無名氏求諸事平順洋六十元無名氏求合家平安洋廿元隱名氏求合家平安洋廿元同德堂藥局銅洋四元各善士洋一元一角金勉痴潤資洋二角○初六日金勉痴潤資洋二角慈西勉力子積醫資洋二元錢義和棧洋一元無免工洋三元○初七日金勉痴潤資洋二角無名氏銅洋一元李茂林保合家平安洋十元○初八日金勉痴潤資洋二角東昇棧洋一元○初九日金勉痴潤資洋四元四角老福興局來泰煜珍求父體康健並在外流年淸吉洋四元○初十日政大局來各大善士洋二元全泰盛來無名氏洋一元金勉痴潤資洋三角敏記求身體康寗洋五角乾字求保公事平安洋一元正六局來隱求子洋廿元以上總共收英洋二百零五元六角五銅洋五元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蓬萊仙蹟]  
　　日皇萬幾之暇時喜披閱各新聞近又命將各國報章擇要繙譯每逢土曜日敬謹進呈以便於日曜日閱視按士曜卽西人所謂禮拜六日曜卽禮拜日也○四月十三號將晚七點鐘時淺艸新吉原場屋町三十一番地入町由太郎貸坐敷忽然失火本街及京町一丁目無不一炬可憐延及角海老及品川亦頃刻化爲瓦礫人畜傷損爲數甚多旣而火燄飛至下欲區龍泉町猝不及防悉遭波累直至鐘鳴十一下祝融氏始倦而知還按貸坐敷卽妓寮日本妓分二等一爲藝者方言曰戤相專備筵前歌舞以樂嘉賓一曰娼妓門榜曰貸坐敷方言曰求六則惟薦宓妃之枕行神女之雲而己兹者吳回燄毒横肆摧殘昔之花月樓臺頓使珠沈玉碎有情人聞此猶不免惻然於懷而况瀍水芝山曾印雪泥鴻爪者乎噫吁嘻 
[思子臺高]  
　　出使日本隨員魯肖巖學博著作等身尤長經濟昔年曾隨使節出山海關至高麗樽爼折衝外人　服及至日本經星使派駐長崎退食自公仍耽吟詠去歳乞假赴春闈順道回籍一行旋挈長公子東渡課以西學昕夕不休公子伏案埋頭終年目不窺園幾不知　江别有一天地邇患足腫之疾學博以素性沈默不善運動所致不之意也至去臘病日劇醫藥無功竟於二十一日長逝學博隻身旅邸悼痛幾不自持幸同僚及衆華商聞訃而來襄同殯殮暫厝三江寺中初七之期理事張子豫司馬備筵以祭學博魂消骨折涙竭西河特拈十絕句哭之并撰一聨云捧硯定傷神三千里皖水崎山痛我不堪思後事修文無夙慧十八載曇化泡影問兒何故到人聞自是悒鬱不歡時時見諸歌詠積成古近體數十首用活字排印題其　曰悲鳴艸所最難堪者封翁錘愛冡孫故迄今凶耗秘不使聞近爲介弟次巖茂才在親戚處探知婉言禀告封翁念學博客中遭此奇慘特遣茂才航海至崎陽相見之餘抱持大哭旋於本月初二日携柩附公司船回華是日往送者不下數十人此以見學博遭際之艱而交道爲不可没矣 
[赤嵌城問俗記]  
　　臺灣當初設行省時文武員員均由大憲從他處咨調前來或自行投効賢長官兼收並蓄祗視其才具能否勝任以定用舍去留至其功名合例與否不暇計也更有一班本省人員雖己得缺得差並未入都引見騐看者亦可通融辦理委令當差刻下分省　己有年人數日見其多差使日見其少大憲查照各省定便舞論何項差缺無論非在本省候補者卽己指捐本省而並未引見騐看者亦難略子變通以免參差而符定例○各省海關向有籌解京員津貼銀兩自光緒十三年由部奏奉上諭自此次奏明之日起將此項津貼名目攺爲另欵加復俸餉銀兩各省仍照原定銀數解淸不待絲毫蒂欠並先准戶部咨行令閩海關第年籌解銀二萬兩各等因今届適逢籌解之期邵筱村中丞卽會同福州將軍希贊臣留守由滬尾打狗二海關徵收洋稅撥充籌防經費並福州厦門二口四成洋稅撥解臺灣開撫經費及閩省截留海防經費各項每百兩隨解貼水銀十兩内提出三兩統爲前項津貼之需一面援照成案填具文批發交號商承領匯解到京赴戶部投納○臺北大南門内向設生番學堂一所選内出歸化各番之聰頴子弟使之入學讀書絃誦之餘兼習官話俾得相觀而善化莠爲良教習爲羅君步韓見學士中有尤聰慧者弱冠年華温文爾雅睢鳩讀罷宜賦好逑又恐選自民間未免有天壤王郎之憾憶及帮辦全臺撫墾事務之林時甫星使有婢數口均係番種不若擇一年齒相若者與之匹偶未始非佳話天成因與星使熟商星使允之爲之選擇吉期并倩臺北府經歴彭芝雲叅軍爲之作伐就城中賃屋一所彩輿鼓吹送往成親合卺之儀悉如定制從此鴛鴦一對雙宿雙飛有不感中丞及星使之恩於不置哉 
[湖山春興]  
　　杭州有地名河埠者距省城數十里紅塵不到緑樹生凉一小村落也村民多以燒石灰爲業其灰運入城中供堊塗之用人皆呼之曰四鄕灰自夫粤逆披猖人民離散紅半刼過廬井蕩然每每温台客民雜處其間爲鄕民資工作其中賢愚不一良莠難齊往往小則穿窬大則剽掠不法之事無日無之客歳冬防時大吏派出某營兵就村中駐紥緑林豪客不免視之如仇今春某日有一營兵訓練之餘隻身獨往短衣帕首邁步如飛中途與若輩相逢卽被困在垓心拳足交下斯時彼衆我寡難與撐持以致身受刀傷洞穿十餘處奄奄一息鮮血淋漓復被拖至某土地廟前始各鳥獸散鄕民聞呼號聲甚慘羣往觀之知是隷名細柳者急報明營主爲之舁歸噫化日光天之中而盜黨竟明目張瞻如此及此而不嚴加捕緝恐到處皆棘地荆天矣或謂若輩與勇有仇以故下此毒手其然豈其然乎○海寍陳姓大族也祠堂墳墓之在仁和縣界者離皋亭山地不遠祠中有某僧人司香火松扉靜掩竟日焚修粥鼓齋魚甚自得也春間有族中人來此掃墓屬僧曰祠前松柏愼勿翦伐惟茸茸雜樹及茅草之蔓延者可售錢以修小屋并鋪設地板俾每歳淸明時節瞻拜先隴後或可來此小休僧唯唯聽命族人遂付以字條告以若所入不敷可將此紙爲憑到族中找付可也數日後又有兩人掃墓至此告附近某僧曰我家祠堂託汝兼管某僧亦唯唯應之至二月中旬管祠僧將雜樹售與鄕人得番餅五枚正在操斧斤以從事某僧聞風而至大言曰彼屬祠樹是我所管汝何人斯敢貿然斬伐乎祠僧謂有憑據在此將變賣以葺祠堂豈容汝來此問鼎乎於是互相爭閙剌剌不休俄而竟縶管祠僧入某僧廟中横施鞭撻遍體鱗傷復縛諸佛座上縳至次日尚未釋歸初佛石寺僧與管祠僧約定是日往某姓家禮懺調經至其緇流齊集獨不見管祠僧到來疑而蹟之旁人告以故乃尋至某僧處見光光者綑在殿上因語某僧曰此申孰是孰非門外人不敢　斷惟今日功德早有成约在先請發慈悲暫寛縲絏某僧初不允石佛寺僧曰君如不信一俟功德圓滿憑我交還可乎某僧始首肯旣釋縛去卽雇船至陳姓家歴歴聲訴二陳大怨謂管祠僧曰字條烏足爲憑誰使汝伐樹者可速將此人交來僧無可如何惟有合十和南求大檀越大開方便而己此事據訪事友言之鑿鑿姑列報端然蹟近支離閱者姑付之一笑可也○上月廿七八兩日雷電交作急雨狂飛迨夫雨過雲開依舊天靑日麗氣候驟暖輕衫小帽尚苦香汗涔涔至本月初二日濃雲蔽天時有細雨尖風料峭可御重綿初三日微逗晴光初四日復風片雨絲自朝至暮仍是春寒如水時也君子曰是謂靑天萬變○上月廿九日有賊挖下皮巿巷新開弄内某姓機坊門側身而入將機軸放下意欲翦取所織之綢適更夫某甲擊柝過其門聞有軋軋聲入内視之獸鐶己脫疾呼坊主寂無應聲而賊己效鴻飛冥冥矣坊主以雖受虚驚一無所失乃於次日唱花調一本以欵財神○某甲者紈袴兒也家在姑胥臺畔慕西子湖之形勝每逢春秋佳日必乘興往遊紅袖靑衫盈盈畫舸范大夫五湖故事居然復見於今本月某日舟泊萬安橋忽一十餘齡鴉鬟渺無跡影價騎四出空手而回疑跟丁某乙所誘藏再三拷問乙言詞慷爽無隙可乘乃交地甲看管未識能合浦珠還否 
[浙省官報]  
　　三月初九日臨海縣趙惟崳禀知藩司飭知准補定海同知缺並蒙憲臺保奏軍機處存記交卸回省禀到交代會算淸楚呈送府結禀見叩謝前臨安縣楊禀知交代會算淸楚於十三日上兌解司呈送府結禀見初十日大挑縣葉延壽交卸常山厘局回省禀到禀知藩司委署松陽縣事叩謝 
[蘇省官報]  
　　初十日沛縣馬光勛奉江藩憲飭回本任知縣李瀚鋆禀知奉委赴六合公幹卽辭從九沈斯湛禀知奉委金壇縣保甲差指發江蘇試用從九陳盛鈞湖南人由京騐看到省十一日同知羅承恩常州公幹回金敏生服滿回小縣丞張廷琛奉委昭文塘工差遺署常州府知事兪龍盤銷鎭洋保甲差從九楊建珍崑山未入吳慈曾鎭洋均署保甲差辭十二日督辦皖南茶厘總局候補道于寶之南京來縣丞張廷琛辭赴昭文塘工差遣從九沈斯湛辭赴金壇保甲差三月廿三常鎭道黄官太太方氏廿七候補道方鴻又中鎭叅府常官太太曾氏廿九上海道聶官太太曾氏壽辰十三日分發江蘇試用知府彭文明湖南人引　見到省指分江蘇試用府經歴楊元溥直隷人由京騐看到省試用縣丞羅兆煌湖南人禀到委署常州府知事兪龍盤辭赴任從九瞿傳撙禀知奉委赴無錫保甲差辭陳錫蕃銷婁縣保甲並禀知奉委靑浦保甲差陳時夏銷常熟保甲差 
[金陵官報]  
　　三月十一日藩臺瑞首府李知府阮祖棠兩首縣陶藍正任江寍縣陵鎭江關洋務局委員知縣曹明志湖北知縣周耀崑均見候補道李家驊禀知十三日赴蘇謁見撫憲委署揚州府許寶書禀辭赴任署鳳頴同知安徽候補同知劉厚基由皖來省瓜州三江營都司符士揆中營守備吳家位送瓜洲鎭吳靈柩回籍兩准候補鹽知事江南墉由揚解餉來省管帶威靖兵船徐九成由上海來均禀到十四日江西撫憲德到會署鳳頴同知安徽候補同知劉厚基辦吳淞騐補厘捐兼建木統捐知州吳式晸湖北知縣周耀崑兩准鹽巡檢嚴澐均見安徽候補道朱文藻由皖來廻避卽用縣李普潤由蘇解餉來鎭江營守備焦安邦鎭江來請咨前四川重慶鎭田在田叩謝奏留兩江通判程亦川銷儀鳳門稽查差知府李芳叩謝咨文辭進京 
[邗江官報]  
　　三月初八日張鹹尹嘉禾委赴三塲緝私分發巡檢婁鹺尉啓章禀到汪鹺尹丙炎禀銷南鹽廳掣騐差初九日黄鹺戶　委監秤差初十日許分轉開文湯大令世照均由差次來揚角斜塲陳鹺尹禀辭回署盛鹺尉文櫺禀銷盬收調委五成鹽價差十一日汪鹺尹春濟委舊港彈壓差 
 
 

Page 10

 
 
[賜祭盛儀]  
　　原任閩浙總督卞頌臣制軍在儀徵原籍仙游家屬繕成遺摺由地方官轉呈大府代逹九重荷蒙聖恩照例賜卹兹者天恩疉沛賜祭一壇頒由兩江總督行知淮揚海道轉行揚州府知府陳仙樓太守恭代太守定期本月十二日敬謹前往是日九點二刻由府署啓行前導爲制軍府第中所備恭迎之儀仗除旗傘外有湖南巡撫部院湖廣總督部堂閩浙總督部堂兼署福州將軍欽差船政大臣欽命閱兵大臣諸銜牌又奉天誥命光禄大夫御賜勅書御賜福字御賜聖訓照總督例賜卹御賜祭葬等黄牌次爲頂馬對馬提爐鑾架再次爲祭品計猪羊亭一座内陳剛鬣柔毛碟亭一座内陳碟十六分大菜亭一座内陳八簋均有蓋中列黄絹袋儲長香一對意者其爲大藏香歟後卽上諭亭誥命亭金鍬玉斧各一對再後則爲太守儀仗亦均焜耀烜赫排列整齊太守端坐四人輿緩緩而行由小東門至多子街折而向北經轅門橋教塲運司署彩衣街迤邐出天寍門到制軍厝柩之崇寍寺其時寺中己鋪陳齊備山門外支搭廠棚左右吹鼓亭各一廊下排列兩湖閩浙等處商民恭製之萬民傘十餘柄大紅縀德政牌若干對牌字悉用金線織成其文爲德被三楚威振兩湖惠我潛陽屈此羣醜高懸金鏡平持玉衡方召著績韓范齊名澤深瀛海功並榕山正廳三間一律用大紅鋪墊寶客滿座無不整肅衣冠洎太守抵寺門鼓吹大作砲曫連珠制軍之公子三人急趨赴大門匍匐以迎太守至廳前將興步行至正廳香案前居中南面立宣讀上諭三公子跪聆畢太守詣靈前伺候者已懸掛制軍跪像於偏左太守上香獻爵讀祝官琅琅宣讀畢復奠爵就位三揖而退雍雍穆穆肅靜無譁執事諸人無不恪恭將事迨太守出三公子又北面謝恩於是乎禮成而報時鍾已鳴一下矣 
[平山堂題壁]  
　　本年恭逢恩科鄉試兩淮通泰海三屬二十三場産鑒之地以及內河外江各要隘均須添設局卡查緝船私所需經費不貲亟應預爲籌集茲經准南局憲出示云每屆鄉試年分設局查緝船私所需經費向於通泰兩屬各場商請領重照時每引繳捐五十文以資辦公在案茲查本年恭逢癸已恩科鄉試查緝船私轉瞬即須開辦需用公欵自應預飭各商照章捐繳即自本年三月初一日起無論發給何項重照一律按引捐錢五十文一俟公用足敷再行停止除稟運憲外合亟出示曉諭○南牌樓大街行人雜沓鎮日擁擠一日有一人形似傭工肩紹興佳釀一罈飛步而來一滑足即跌仆於地罈即碎成虀粉酒亦流溢成渠旁有癖嗜若劉伶者一聞刺鼻芳菲不覺忍俊不禁伏地作牛飲連吸數口鼓掌大笑曰快哉此飲即而欠伸仰臥盖已深入醉鄉呼之不譍蹴之不起後遂不知所終 
[好雨知時]  
　　揚州各鄉久苦旱乾農民皆翹盼雨澤江甘兩邑宰疉經設壇祈禱致慤致誠至本月十二日十一點鍾時碧翁翁始鑒此眞悅特遣風伯雨師連鏕而至初廉鐵以如織繼砰　以傾盆鴨頭綠膩而水漲雅背黑翻而雲屯直至上燈以後獨聞潺潺檐溜如蛙鼓之聲喧一時四野老農羣拍手歡呼曰好雨好雨 
[大鬧酒樓]  
　　醉月樓者鎮江著名酒肆也開始鎮屏山之半俯瞷洋馬路層樓曲檻盡在月中而鴨臛羊羹牛心鳬蹠烹調精美尤爲冠絶等倫以故同業之中咸推爲巨擘焉某晚有剥船幫中人等樓飲酒三蕉之後拇戰喧呶中有某甲者業已深入醉鄉驀興酒保起爭端始而拍桌敲檯繼則飛盤擲碟樓主亦非甘居人下者大怒曰是何槍父敢來遇事生風喒老子曾赤手屠長鯨搏猛虎豈懼爾小小么麽耶隨著將招牌收入立即閉門招集僕役等人曳甲至階前以老拳奉敬甲之同伴亦投袂而起各逞雄強幾如武行者打快活林酒琖酒樽酒場酒甕紛紛摔毀頃刻而空迨甲遍體受傷始經地甲送至保甲總局局員升座詢問甲之眷屬已聞信而至叩請驗傷局員諭以傷勢無甚妨礙爾等可暫行退去及提樓主詢問則以供詞各執末便用刑後有人費口舌之勞爲之調理處得寢息肆亦重開 
[屬江錦浪]  
　　四川重慶府城內設立洋火公司經理貿易事宜前報會詳運之矣某日太古怡和兩洋行販來洋火數十箱並不倩公司經理售興華商傳源豐等公司以兩洋行擾亂定章私相授受稟請縣尊查究兩洋行則謂重慶爲通商口岸應照和約任便交易不准把持亦向領事處具詞控訴後經天順祥銀號出爲調處始得免鷁蚌之爭○二月二十二日開道黎蒓齋觀察延駐渝各西員曁海關稅務司等人在署中筵宴管絃嘔啞歡洽逾恒○每歲清明佳節士女咸往踏青香草樓邊荔子園裹弓弓響　時時點破蒼苔古時曲水湔裙未必有此風流旙旎是日天大雷雨紅裙綠鬢深鎖綺寮咸絮語喃喃怨老天不興人方便而已 
[渡船沈溺]  
　　粤友信云前日有民船一艘由西樵來省行至中途狂風大作巨浪瀾騰立時沈溺男女搭客溺斃者約二三十人內有文童數人係赴應縣試者亦遭是厄末遂觀光之願先占減頂之凶良可哀矣 
[悮廳謹言]  
　　悶雨敲窗旅懷頗惡適天津訪事人函述本月初六日太昌棧小主人李某毆傷春園棧夥劉長青一案爰泚筆紀載以助談資劉不知何處人是日因後輪船臥於碼頭上柳陰之下初不虞李之摻械尋仇也李本惇綠少年顧影翩翩風流向喜忽有人妄肆雌黃之口謂劉酷愛餘桃風味擬以龍陽畜之不覺怒髮衝冠氣勃勃不能下手携白木棍飛步覓劉劉適睡朦朦朧不隄防其遽作當頭之喝不偏不倚正中準頭痛極昏沈血流被面比鄰高陞棧中人見此情事飭夥舁回劉妻以丈夫身受重傷誓不干休定於興之涉訟連日由善爲説詞者為之調處不知尚能斬斷訟藤否 
[縣案筆錄]  
　　侯茂生控鄭慶文盤踞滋擾一案前晚由帮審委員葉司馬研訊侯稱係台州人向駕煤炭船娶廖氏爲妻生一子名佐壽現學錢業嗣因家計薰條致廖氏在小東門外花窟裏圖兌覓靑蚨至去年閏六月聞廖氏因病身死秋間忽有粤人鄭慶友前來言伊父鄭金田在日會娶廖氏爲妾伊父逝世後存有洋銀意圖藉端詐擾不得已來案控告況鄭呼廖氏爲潘氏姓氏不同顯見拆稍司馬問爾娶廖氏爲妻有媒証否答稱當駕煤船時小的並無積蓄旋見廖氏墮入娼寮出洋數十元爲之脫藉鄭供係潮州人在家耕種今年廿一嵗父親金田已於七年前病故在日娶潘氏即廖氏爲妾住小東門外父親逝世後有洋千餘元被侯茂生吞沒潘氏所生子佐壽亦被携去司馬謂鄭金田即是爾父當病故時何不早來答稱小的年幼無知司馬以兩造均非善類判將侯佐壽給侯茂生具領所控各節無憑不准鄭慶文嘵嘵不已司馬申斥再三鄭始唯唯而退○源豐衣莊主楊錫瓚控經事王鶴亭侵用銀兩並有趙萬順米行主趙慎典控楊不還往來洋銀一案業經兩造友人勸妥投案稟明前晚由葉司馬研訊楊供所欠趙款由友人等勸還錢四百六十千王處之二百六十千文現亦歸還叩求銷案趙遣夥何企文伸訴前情並求了案孫企良供楊係我師虧欠千五十餘千現亦歸清王供奉斷之錢現已交清司馬以此案即已勸明准其銷案著諸人具結備查○前年有張三義控史光裕園賴工洋由縣訊供判史交洋三百元在案迄今日久分文未繳原告復投案求催前晚葉司馬提訊張供係寍波人前年史興人股開店業雇小的工作被欠洋銀在公堂具控送縣奉訊斷還洋三百元迄今逾限已久求恩訊追史供該店係楊德榮所開令小的經手不願交洋今楊亦到案下楊供雇張裝修房屋一間並無如許之多司馬向兩造開導著楊交洋一百元史交洋五十元均於一月內交齊餘銀令原告認虧兩造遵斷而退○江義控許三寶不付貸洋一案前晚原差將司帳朱柏鄉及江許等解案司馬著於次日覆訊○王樹堂因遠忏伊父扭控英公廳當經蔡太守送縣辦理昨午後太守餫差將王解送到縣黃大令諭飭收所侯訊○陳小林至小東門外糧船上竊衣八件被英包探拘獲解送公堂蔡太守以該竊尚有拐賣幼孩情事遂於前晚餫差解送至縣黃大令餫收所聽後訊供 
[英界公堂瑣案]  
　　包探李錦堂偕一百廿七號華捕稟稱何德林手持百靈鳥入豐園烟館吸烟突被莊定揚等將鳥奪取爭鬧之際鳥已飛去不知所之小的等因將莊等拘案何訴稱小的提籠鳥至豐園莊來奪取李仁發陳阿連更助之逞蠻此鳥約值洋銀四元莊李徐同供稱小的等取鳥間觀不料其竟飛去蔡太守著莊賠鳥價洋銀四元連李徐管押良禮拜○一百十三號華捕稟稱昨日小的見積竊鍾德生手持自鳴鍾鞋子洋燈詰知竊自沈長生家今特解送案下沈投案領贓鍾供稱小的係甯波人行竊該死惟乞開恩蔡太守判令管押一月期滿　解回籍贓給沈領去○包探黃四福稟稱薙髮店主張阿生積欠房租經房主釘門即而私自撬開圖搬雜物事爲管門人季川川所見是以報捕拘案請懲季訴稱門既對釘不應擅自撬開張供稱小的實因生理清廖無力付租致漕封釘蔡太守判令管押一禮拜然後料理遷移○郁文炳訴稱小的在某處看守木作塲時時被賊竊去木料昨日又有廣東人李阿惠潛來竊木經李桂生所見知照小的扭交捕房李桂生俗稱阿惠竊木是實阿惠供稱小的係廣東人失業頻年流落此地偶然犯竊惟乞恩寬副捕頭稟稱阿惠已屢次犯法蔡太守飭押侯備文遞解回籍阿惠供稱八的原籍無人有族叔在高昌廟製造局執業求免遞回太守飭差押交其叔資遣回籍贓給失主領去○張連生訴稱家有婢女被沈六金鍾吉比誘匿古將沈及氏交捕送案蔡太守飭分別押送過堂訊供○包探顧阿六稟稱懷仁里盛公館內失去衣服香爐等物經小的查獲竊賊應和尚起到原贓送案應係飭竊請即重懲應供稱小的係寍波人以後不敢再犯矣蔡太守令管押一月期滿遞解回籍贓給還失主 
 
 

Page 11

 
 
[法界捕房紀事]  
　　某兵艦火夫某甲挈其妻女僑居租界中甲涉浪衝風在家日少其弟乙内皆不務正業游蕩終年乘兄不在家時向嫂氏强借稍不遂意卽肆咆哮無賴行爲蓋亦千篇一律焉前日又往告貸敲檯拍凳滋閙不休其嫂無可如何奔投捕房控訴捕頭立飭某號巡捕將乙丙拘入捕房押至昨晨以嫂未至捕房卽將兩人申斥一番揮之使去○前晚十一點鐘時福建人李某從墟頭買醉而回踽踽獨行東歪西倒行至小東門外大生烟店北首意欲就弄口小遺適五號巡街捕到來以其有違租界定章向之喝阻李恐遭毆擊用手抓破捕之面龎血液淋漓兩頰隱隱作桃花色捕忍痛扭其髮辮李突從身畔取出小洋刀將髮辮割斷捕仍堅不釋手李復將洋刀劃傷手背旋被扭入捕房李至此酒力己消自知肇禍在押所中裝作病狀以圖掩飾彌縫捕頭飭某包探送入仁濟醫院騐之醫生言並無病症昨晨飭包探王榮培往犯事地方查問屬實以待解送公堂 
[福造蒼生]  
　　謹啓者敝堂接奉隱名士仁翁交來棣萼聨輝大善士樂助規銀五百兩替人作福大善士三百五十兩存心堂大善士一百五十兩認吃虧大善士銅洋六十元又奉恊康莊交來程徐氏大善信求病速愈樂助洋二百元又奉萬祥永綢莊交來周記大善士樂助洋三十元又奉黄陳氏大善信求病速愈樂助洋一百元以上均入山西急賑造蒼生之福命急解倒懸普大士之慈悲來蘇殘喘仁漿義粟樂善交孚百福千祥平安永保請登報章謹代西晋災黎九頓叩謝[  上海六馬路仁濟善堂籌振公所施善昌等謹誌]  
[上海北巿絲業會舘籌賑公所施少欽巠收順直山東河南山西賑捐正月廿四至廿九日第三千四百八十一至八十六次淸單]  
　　廿四日汪篤誠堂添丁喜助洋十元張稻孫求目疾永不復發四元四角澤經堂二元廬江陳殿元一元靑浦水利廳二角正和糖行銅洋十九元信昌洋布號銅洋十一元百川通來江蘇藩憲鄧方伯經募南匯縣吳洋一百廿七元六角銅洋八元慶椿堂洋三十元永安堂廿八元吳永康廿元關慶堂廿元顯昌書室八元萊慶堂四元七角佑安堂四元行所安一元○沙布公所來敬堂洋六角堯氏四角吉祥和錢六百七十文佑卿氏四百文承凱氏昌泰氏天賜氏殿魁紫庭佑卿貴鈴昌泰求得軒寸隂書屋十戶各一百文共十四戶合洋三元○廿五日河南光州吳秉義堂篤記爲第四孫彌月節省餅筵資由萬成莊來洋一百元揚州默佑歸九由福和莊來洋廿元金陵希顔堂沈祈保合家平安十元伍韻梅八元吳樹齋本洋八元漢鎭阜昌洋行梁無名氏英洋二元蘭綾氏無名氏各一元錢塘王由蕪湖寄來二元如臯徐石麟完願二元尹子謙募戴解經堂求合宅平安由揚州朱佑亭寄來一元劉玉鑑銅洋八元○廿六日佑昌星九三八平足銀一百兩合規元一百零五兩八錢沙渚釣徒保病完願由寶順莊來洋一百元仙鎭孫象芳募無名氏洋四十元内銅洋一元湧濟洋十元人和船局六元通州石港旣翕堂爲胞弟失血求速愈五元許劬官求病速愈四元平湖隱名氏四元張文生全玲求痘速愈四元東台存悔道人勉齋主人各二元淮安耕心人募紫陽堂莘記各一元漢口均和安廣東廖景程一元不留名爲女兒病求痊愈五角○廿七日蘇州倪寶生求合宅平安洋廿七元黄邑挹翠山房規元十兩心願氏洋十元無名氏五元嚴益之二元徐長林二元陳錦榮金雲溪各一元蘇州蟻粒齋一元陸餘慶堂五角○廿八日太倉永茂布號陳應奎爲弟李應霖求病速愈延壽洋十元定邑金塘王濟川五元羅元興　元梁姓一元南通州鼎元烟號求店業順利銅洋十元嘉定不留名銅洋六元○廿九日虞漢翁上年十二月七八又得麟兒因湯餅之期概不舉動由萬成莊交來洋三十元羅溪無名子爲孩恆善求病速愈十元又祁四季平安十二元黄講記求保平安由懋泰來十元婁江勿藥喜求荆安由雙鳳嚴宅寄來十元心園由潘二江兄來小洋五十六角 
[山東賑捐正二月分淸單]  
　　鄭阔曙洋四元潤身居洋二元陳宫忠恕房求合家平安二元閬卿求眼明精神壯健二元葉雋生二元沈春生一元金瑞生一元宓友莘一元衆善居一元葉廷栻一元葉晉康一元琴意齋一元趙莘芳一元　記一元南社壇五雷藥壇一元孫爾安一元張志程一元徐賡璈五角翁春煦五角陳祥煦五角沈文荃五角葉崇基五角葉承謨五角陳永祚五角虞禮舜五角萬了園五角栗庵五角陳紹祺五角陳雪樵五角杜純舟五角葉仰韶五角兪丙榮五角兪汝龍五角童其濬五角童景義五角周品記四角同福和廣號銅洋五元惻隱子錢七百二十文沐五氏三百六十文方氏三百六十文[  謝家福經元書楊廷棨王恭壽等同啓]  
[滬北鐵馬路廣益善堂二月份捐數淸單]  
　　壽康延康晉和餘大恊源愼餘元甡惠泰彤源衡大厚康永豐存德利亨立大恊康和元恊昇宏元寶和泰源鴻順彚康宏大正大承裕寶順升大以上廿八戶各助錢六百文唐茂枝助洋六元陳善亭助五元戴綏之李光琴各助洋三元朱葆珊徐棣山譚幹臣黄佐卿四戶各助二元張金和徐俊良何瑞棠韓山曦周蓮塘源利太錦章老悅生福昌老順記新順記順泰木行南順記義昌成十四戶各助洋一元梁煥南德大李珊記鳴昌復泰陳虚齋宏生隆昇恆來源作天益十戶各助洋五角恆泰謝森記載陽福來治施德豐五戶各助洋三角余洪記恆生生大裕生正大恆萬全愼曹德大恊泰八戶各助洋二角恆升通裕二戶各助洋四角可熾萬有全同昌泰三戶各助錢五百文愼餘堂四海昇平樓裕成隆三戶各助錢四百文其萃樓春園潤泰昌張玉芝堂保安丹會五戶各助錢三百文祝源昌元利沈春記鴻運樓金合順廣盛湧源一壺春三元同慶樓五雲日昇樓義成惠芳樓乾昌成恆生義十四戶各助錢二百文永愼恊成祥萬興三艉各助錢一百文金太太助錢二千文莊源大助洋一元二角更上一層樓錢一千二百文存濟堂助錢一千文以上總共收洋四十九元一角錢廿八千三百文○附登樂助施醫給藥集福捐數第六次淸單○王成子無免工慶和典永記多福齋五戶各助洋二元松芝堂鼎記疉慶堂謙吉合助洋三元銅洋一元元謙堂洋一元四角四老順記衆友合助洋一元恆德堂助洋五角以上共助洋十五元九角四銅洋一元 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
