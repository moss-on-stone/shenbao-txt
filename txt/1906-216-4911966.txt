# 1906 - 216 - 4911966

 

Page 1

 
 
   
 
 

Page 2

 
 
[電傳諭旨]  
　　六月十九日奉 
旨本月二十五二十六二十八日均著推班欽此 
[電傳宫門抄]  
　　六月十九日召見軍機日召見軍機松壽 
[論董事]  
凡屬地方應辦之事如學堂。如工藝如警察。以及向所有之育嬰養老恤嫠與夫義倉積榖諸善舉。無不有董事以主持之故董事者。上爲官之輔助下爲民之代表核其義蓋有地方自治之性質焉名。之尊而責之重也如此。苟非心地純正事理明白之人。何足以勝其任哉。夫然論及此而不能不深有感於今之爲董事者矣。今之董事何如乎。其作事之乖張謬戾。其秉性之庸惡陋劣。姑不具論。而特論其如何而得任爲董事。科舉時代。士人猝獲一功名。意氣發揚。語言鋒厲。今日上一禀攻訐某董事之侵吞。明日上一禀。指摘某董事之舞弊。閭里懼犯其鋒鋩。官府漸知其姓氏而舊有之董事。尤惴惴於心。恐發其奸而摘其伏。於是陰使人保薦爲董事。名爲分以事權。陰則酬以利益。彼禀攻者旣逹目的。自然默爾而息。小復多言。此能令舊時之董事懼而用强硬手叚以得充董事者一也。凡辦一事。董事固主其權。而奉使令承趨走者。亦不能不賴羽翼焉。於此有人。其性情極狡滑其語言極便利。其精神極完固。其奔走極勤能。乘間而入。爲毛遂之自薦。以依附於董事之肘腋下。久而久之。人情熟悉。苟先謀充司事。卽可自見其才。大紳則盡心聯絡。官府尤極意逢迎。董事之資格已具。或有缺出。卽可遍托腹心。薦以充任。至是各董事亦無不願引爲同志焉此能令舊時之董事喜而用柔媚手叚以得充董者又一也。夫天下之董事甚多。而所以得任董事之原因。大率以此二者爲多數。雖然所謂董事者。辦事甚艱辛而又向無薪水可領。以常情揆之宜吐棄之不暇。而乃百計鑽營以求之。此豈性質之特異歟。揆厥原因。蓋亦有二董事可以接洽官長官長。者小民所畏懼者也。而董事卽可藉此以利用之。每於茶寮烟室酒館博場。揚揚語人曰。昨日謁府尊。如何優待。今日晤縣尊。如何親密。而歲時伏臘。又有鳴鑼喝道者。投剌於門。鄉之人益畏之羡之。以爲狂事固有如許勢力也於是有以刑名求說情者。有以錢債請緩頰者。賄賂之行。不難以此爲捷徑。此謀充董事之原因一也董事可以掌握銀錢。無論何項公事必有經费其數旣甚隱秘其帳又甚糾葛非局中人萬不能知其詳細故隱匿侵吞最爲易易每見有窶人子一充董事則衣服之輝煌應酬之闊綽起居之奢侈無不超越尋常試問苟非將公欵任意侵漁何能有此揮霍彼其意以爲錢旣在手。不妨爲所欲爲卽一朝敗露亦不過革去董事己耳。懲辦則官必礙於情面追賠則家實本無餘資以地方之公財任一已之浪費雖有譏評。亦祇付之不聞不見卽奸狡不如是之甚而利權在握出欵則以小報多。子金則以大報小。此中利益。沾溉實多。此謀充董事之原因又一也嗟平董事者官之輔助民之表率。而實含地方自治之性質者也而乃滔滔者皆若是。卽有一二謹愿者。亦不能不隨和其間。而公事日墮壞於冥冥之中而不可救藥。不亦深可痛哉記者敢以一言以斷之曰中國。欲圖自强必自地方自治始欲謀地方自治必盡革劣董而公舉心術純正事理明白之董事以辦理地方自治始。 
[本館接到湘省鐵路官督商辦專電二十日午刻到北京專電云商部代奏湘省鐵路請歸商辦公舉袁樹勛爲總理聞旨意應官督商辦已有廷寄飭鄂督張之洞妥籌辦理（仁） 
[日本擬請中國于北滿洲亦設稅關]  
　　日本泰晤士報云中國在大連灣設立稅關日本並無反抗之意惟目前滿洲北境邊界並無稅關俄國貨物運入滿洲中國貨物運往西比利亞均不納稅如爲公允起見則中國應在滿洲北境先設一稅關以爲設立大連灣海關之先聲故日本政府願請中國於設立大連灣海關之前辦理此事云譯文匯報 
[赫德擬用日本人爲稅務司]  
　　文匯報云據赫總稅務司之意則安東縣稅務司一缺當派日本人充之再選一外國人爲副稅務司大連灣稅關亦當援例辦理云 
[日本接收滿洲鐵路之餘聞]  
　　大阪新聞訪事自公主嶺發電信云日本中村少將率隨員等於七月三十號山公主嶺起程赴盤開敦（譯音）火車站設立電報局於彼俄國護守鐵路兵己撤退由日本兵隊接管次早少將等復往寛城子接收由寛城以南至公主嶺附近之一叚計路長三十三英里當由俄國專員設席相欵迨少將等回至公主嶺己下午五句鐘矣譯文滙報 
[華僑繳納人口稅之近聞]  
　　十九日倫敦電云美洲英屬紐芬蘭殖民地政府出示曉諭凡華人移住該處者每人應納人口稅三百元云譯字林報 
[湘省學界有暗通匪黨希圖起事消息長沙]  
　　前報紀湘省近來添派委員多人嚴查匪類旋經拿獲匪徒一名據供尙有一人隨卽飭派兵差往拿該匪升屋脫逃現在巡緝加緊各節茲省城紛紛謠傳謂此次添派委員四十名實係暗防學界因大憲訪聞各學堂有暗通匪黨希圖起事消息故有此派員稽查之舉 
 
 
 
] 

Page 3

 
 
究之此等謠言實屬有無其事一時不能探悉惟揣其致此之由則因各委員每夜赴各客棧巡查數次始問該客棧寓有常德人否繼問寓有學生否必須一一傳出按次點名並論令各學生現値暑假自應暫行回籍不得在省逗遛又因各學堂服飾近日不用操靴多有改用皮梁草鞋者又因學務處連日張貼告示其初字體尙小越日又改用大字徧貼通衢並札發各州縣一體張貼故近日謠傳又有爲常德人而起其改用草鞋則係便於行走易圖起事學務處示諭則欲預爲道破以遏亂萌云云由斯而論或係捕風捉影創爲此項謠言亦未可知惟現在巡緝加嚴其間必有一絶大問题也（刻）按此條可與昨報所紀之湘撫致鄂督電參看 
[喧傳戕官巨案述聞江西]  
　　省垣近日喧傳宜春縣阮令保泰蒞任以來查拿訟棍不遺餘力當獲廪生周某一面出示招告一而詳革衣頂乃迄今日久無人指控人令屢次重笞必欲置之死地其家屬不服於初十日夜間入署劫出周某大令聞警帶親兵出阻卽被戕害周某等飛奔出城而去迨文武員弁知覺已追趕不及矣惟當夜通城雖極紛擾幸知府協鎭及防營等竭力鎭壓尙不致亂云云惟現在尙無通禀到省究不知確否（軍） 
[九江府電禀瑞昌鄉民持械抗官事江西]  
瑞昌縣鄉民搶卡閙署札委九江府孫太守帶兵親往查辦迭紀報端茲聞孫太守電禀撫憲略云洪下源鄉民迭次督縣携紳前往開導均允交犯嗣何姓交犯二名馮姓僅交一犯查悉頂名二十八日由縣派兵差指名往拿隨又派常備軍進駐山口乃兵差入後馮何二姓不允拿人復至姜姓拿獲三名正欲回縣突被姜何兩姓奪回周姓亦出而附和並將兵差捉去六名受傷六名常備軍聞信入山該三姓膽敢鳴鑼出隊約二百餘人首先開炮二尊刀矛土鎗多件是時各姓又聚百數十人分路來攻圍逼甚近該軍復開鎗傷數人亦遂逃逸此案始則並允交犯故意延宕兵差往拿竟敢持械抗拒實屬不法己極惟案情重大應如何辦理請示遵行並請簡派大員來縣督辦卑府仍隨同襄理不敢諉卸駿禀（用） 
[派兵扼要分防湖北]  
　　羅田縣因霍山匪徒滋事派兵往駐己迭記前報茲又派駐防鐵路常備軍謝標統帶隊馳往扼要分防聞該兵經過黄州一帶時多不遵守軍紀民咸怨之（八） 
[電覆查辦揚郡閙米情形揚州]  
　　淮揚道蒯禮卿觀察前接撫憲電云頃據寳應紳民王錫元等禀稱該處兇燄未熄米路斷絶民情惶惶望速解散安撫以遏亂萌卽將現辦情形電復等語茲觀察以揚郡此次米案實因地方官不知平糶條理又不知平價條理種種周章以致肇事現在清理平糶保護商販嚴拿首要寳應氾水辦有端緒王錫元等所禀當係己往情形或鄉僻之處尙有阻截容卽查明辦理米案迭出河水又漲職道奉督憲電往來淮揚巡防彈壓暫不回署等語己電復蘇撫矣（轉） 
[江西敎案兇犯正法續紀江西]  
　　南昌敎案兇犯五名新昌敎案兇犯一名於初十日一併正法己紀前報茲悉五名係法敎案兇犯此外尙有英敎案兇犯四名當日共計十名一律梟首示衆（用） 
[胥口風災蘇州]  
　　十四日蘇鄉胥口地方風雨大作吹坍房屋無算是處猛將堂六開間三進房屋悉被捲去壓斃人口以數十計合圍古樹均被連根拔去甚有飛至數里外將人家屋頂壓倒者太湖中船隻亦傷損不少有一三道篷之巨船竟被揭至數里之外舟子十六人俱無蹤影旋在相距四里之某處覓得屍身二具其餘均無下落有一漁翁被大風吹至八十餘里外之巿前地方幸雙手堅握蘆蓆一張未致傷命郎統領所統之某營槍船入艘駛赴震澤行經是處亦遭吹覆舟中勇丁幸嫺水性故皆得慶更生（且） 
[高寳湖水勢陡漲警電揚州]  
　　揚屬運河堤工總辦王道甫由工次回揚忽又接高寳汛飛電禀報十四日湖水陡漲二丈餘西堤危險萬狀觀察聞信隨卽星夜馳往聞揚道蒯觀察業已抵上設法搶護江督接電後亦己派張大令前往矣（詳） 
按此湖在秦郵之西如無西北風人力尙可施救也 
[粤漢鐵路勘視鄂綫近情湖北]  
　　粤漢鐵路鄂綫工程師日人原口要前由鄂督派赴沿綫踏勘湘岳一帶路軌茲己事竣回鄂一切地勢性質及如何布置滯碍等情繪圖貼說繕呈鄂督以憑核奪（公） 
[鐵道測繪學堂將開湖北]  
　　川漢粤漢鐵道關係重要鄂督於上年設立專局經理一切事宜近又派工程技師分途測量惟事屬倡始人才尙不敷用擬設鐵路測繪學堂授以專科半年畢業以裨實用並聞不叧招考祇由各民立中學堂中挑生肄習云（公） 
[袁督爲催欵事致浙撫張電北京]  
　　張撫台鑒貴省每年應撥釐金十六萬浙海關稅銀八萬協濟北洋防費歷年欠解爲數基鉅本年又將及半裁北洋餉源支絀待用孔殷貴省應撥之欵爲協餉大宗務懇嚴飭司關迅速先行籌解若干餘仍源源接濟以應要需並乞電復爲盼凱文印浙撫復電天津袁宫保鑒洪文電悉浙省奉撥防費本出釐金自浙東貨釐抵還洋欵百萬部飭各省發補率多不解每歲代塾三四十萬八年以來積虧幾三百萬以致各庫如洗正在奏請飭部叧撥奉電後連日與藩司熟籌實無可措容俟部覆有著必當撥濟浙海關亦經電催據覆近年稅收益絀洋欵欠鉅屢受責言此欵委難籌解統祈鑒原敭墊效（閏） 
[江撫吳仲帥致户部電]  
　　爲奏請改辦振捐事北京户部鑒洪昨承准樞電敝處奏請改辦賑捐并開辦實官賑捐奉旨著户部議奏欽感莫名惟是贛省爲難情形恐大部尙未盡知謹再詳陳熹接任後准胡鼎帥開示欵略歲入不敷歲支數在一百數十萬甚爲駭異遂先從調查欵目入手查丁漕自抽提中飽抵解賠欵洋債幾於不留餘地又値銀貴錢賤每銀一兩易錢一千七八 
 
 

Page 4

 
 
一百文丁漕向以錢計州縣非但毫無羨餘且須賠塾紛紛禀求交卸一經改委則延不赴任現據各府州屬聯銜禀司乞恩體恤州縣過苦誠非地力之福執法以從勢必交代虧短徒事參追而己釐金自改辦統稅商己詬病亦係以錢交納折銀入收綜計短收銀數十萬實則按徵錢之數比較并不爲短勢難再議加抽此入欵之大宗其餘零星捐徵己搜括靡遺亦無可再加整頓贑本地瘠民貧水灾歲所恒有故賑捐歷年請展迄莫能停本年届滿鼎帥初意本擬專備學堂經費據實聲請遂奉按五成收捐之議詎人夏大水又復成灾更値來價飛騰民情遑急各處會匪蠭起謠言煩興南昌案結以來焦憂無措計英法賠欵數在四十萬必須預爲籌畵若取之官官累己如此若再取之于民民困又如斯出八旣苦不敷挪墊更無法想明知賑捐久成弩未實官己有兩廣奉天開辦在先招徠亦自不易况辛丑停捐而後熙來攘往己無白丁官制漸更捐納之途日形狹隘左思右維舍此無可借箸用敢密懇尙祈俯念爲難准如所請贛省幸甚不勝叩禱熹元印（石） 
[常德航業之發逹湖南]  
　　常德府輪船通行甫及一載現内新闢商埠貿易繁興由省駛常之小輪已逐漸添至六七艘近又有楚清楚泰楚裕等輪由常埠專行漢口鈪於上月二十三日開班生意頗形暢旰聞現在尙有外國某輪船亦將改駛常德足見商務繁盛其航業亦由此發達也（河） 
[中俄會商交收東三省全案]  
　　三十五續六月十九日電慶邸李相○元悉謹遵電旨及陽電駁欵逐條開送外部力勸　改　須商户兵再定盛轉樞元電國書亦遞各國回音乞示及儒諌正月十六日 
慶邸李相來電○蒸元電旨敬悉楊使元電應俟各國答覆正議是尙未開議格使因聞各國饒舌中朝遊移負氣不肯相商頃璞科第來言格接本國　電云己定限期令商妥畫押如踰期須增出條欵再踰期則决裂不與商辦羅使元電英外部但言商明德美日政府並未允向俄廷排解似即排解俄必堅拒此事竟無結束國書因甚懇切而部臣未必受商量恐愈緩愈緊務請熟籌利害相機因應爲要　電軍機處外慶李諌正月十七日 
慶邸李相來電○今日傍晚格使來言俄廷電尙中國何日定議畫押答以楊使電應俟各國答覆　議各使亦向敝處聲明不可遽許格使此事　各國無干若向成廷言及必堅拒駁回試思東省先與俄戰俄者許多兵力血戰傷二若干人而得人今一旦交還實由我皇寛仁外户部力顧睦誼所訂條欵再三删成並無礙中國主權若謂恐他國效尤各國現議留兵保護使　及沿駐紥與俄約暫留兵一　同且留兵尙有撤回之時連界各處蒙古新疆礦路不得讓他國若前數年英議定長江利益不許讓他國德議定一東利益不許讓他國日本議定福建利益不許讓他國中國皆　允行何獨靳於　尙慮他國效尤坤我此來實爲交情若置不　我國必有訓條另用公文限期成議勿嫌唐突因允將所言轉奏並電楊使旋又婉商有何通融之法因謂若以第八欵各節第七欵金州自治廢除或改作尊　密杓礦路宜聲明中國自辦不在此例格云伊不敢删改由提在俄商辦語畢悻悻而去除　軍機處外慶李諫 
電　邸李相○两諫均悉駁欵望日送外部迄無回音昨又晤催據云户兵未筣但恐各欵難减勸我早定告以中國並無他意祇因各國亦定欲效尤故難照允仍專候貴國回音商議詢以格璞限期畫押之說答語含糊所發訓條似祇飭催格等之言乃恫睗故智但恐外户爲其所惑必至内外一氣探得英德意各使均晤外部未知何話儒約晤户部以無暇辭此近日情形千乞秘之巧正月十八日 
慶邸李相來電○奉篠旨奕劻李鴻章諫電悉俄約應行商改各節十一日電諭已詳細指明卽該親王等陽電亦稱第六第十二欵内並非已允成議又八欵礦路一節必犯衆怒卽使各國不行阻撓亦均應婉切商駁况現在紛紛責言但能擇要商改則我可稍資捕救即向各國可存詞今勢處两難必應計出萬全總期定約以後各國不致另生枝節方妥並電揚儒設法議改力圖補救是爲至要欽此諫電己代奏各國回音並無切實語大致擬商明英德美日再定辦法公何不就近與各使電商慶李　正月二十一日 
電吕李羅伍四大臣○東約俄催速訂各國代我勸阻遲恐不及邸相囑逕商尊處外部辦法乞速示儒馬　正月二十一日 
電慶邸李相○迭晤外部催覆駁欵伊祖稱户兵不允商改當反覆力爭詰以俄屢言願作一好榜樣今反作俑實屬食言如必不肯商改我祇好請朝廷另派幹員或飭新使速來再商伊見儒詞氣激切允再代勸户兵商改頃接嘯電又往詢之并述篠旨伊稱昨晤户兵竭力商量幾至齟齬始允略爲改動現正擬稿俟呈我主閱後再覆云各政府辦法已電狥我駐使得覆冉聞儒馬正月二十一日未完 
[意國郵船主臨難自衞之私心]  
　　十九日路透電云意大利郵船塞羅號船員水手之行爲頗遭旁人之譏評　有人報告當該船大事時船主首先出艙躍入小船大聲疾呼曰衆人其各目逃生於是船員及水手等相繼從之云此說凡生存者亦皆異口同聲云 
[日本旂艦出險]  
　　十九日東京電云日本東鄉大將旗艦三笠號前者失事沉入海中己於日浮起 
[日本社會黨不用電車之抵制]  
　　十九日東京電云日本社會均産黨擬議不用電車爲抵制之計 
[俄國工人力弱之證]  
　　十九日倫敦電云按照俄京公牘所載是俄國工人罷巿之舉旣無效果且除莫斯科及聖彼得保兩處因官長以威力捕拿横議之士驅散肇　之徒故地方頗遭蹂躪外並未見其爲害 
[日本殖民於美洲]  
　　十九日路透電云美洲英屬坎拿大邦之歐達瓦省傳稱日本人己在愛爾拔太省購地十萬畞爲殖民之計譯字林報 
[西報忠告日本]  
　　二十日倫敦電云倫敦泰晤士報著論稱美日本之智謂其不强逼韓皇懲辦反對日本逆謀之案復警戒日本謂其如視韓民爲已所戰勝之民則恐有禍云 
[俄國陸軍總司令官得人]  
　　十九日柏林電云俄國大公爵尼古拉斯將授爲俄國全境陸軍總司令官 
[俄國内閣更動之消息]  
　　十九日柏林電云謠傳俄國爾胡夫親王願立一新内閣己爲會長赫登伯爵管理外部事務史柯維趨君管理財政此　如不確則現任首相司徒來賓君將延用改進黨人充各部空缺 
[土波勘分邊界]  
　　十九日柏林電云勘分土耳其波斯邊界大員已將報告寄呈土耳其京城謂此事可及早議結云 
[法與土耳其因界務致啟齟齬]  
　　十九日柏林電云法國與土耳其因脫立蒲列斯邊境之西南隅傑納脫一地意見各執然懸揣两國當可持平辦理也 
[日本漁人因違例被殺]  
　　二十日倫敦電云有日本人五名在美國阿拉斯加省之愛留新島違法捕魚爲美人所殺旋有稅關監察商船偷漏之兵艦前往復捕獲十二人至其殺害之故則不得而知美國代理國務大臣俾根君以阿拉斯加省美員所報情事行文駐日本美公使並云行文之意乃通告美政府對於血次倉卒之變深爲抱歉至此事傳至日本殆不免有羅織之處美國外部以美員聲稱日本漁人於三里界限以内捕魚形同盜竊如果確實則美政府不願於此項文牘外再致　詞聞日本人被捕時正剥取海豹之皮並不允退讓云譯文匯報 
[贈書鳴謝]  
　　水火輪船鐵路保險裝貨章程全書係香山陳可揚君手譯陳君精西文素嫺輪船鐵路保險等事慨華人之不識西文者往往因不諳章程致有受虧情事爰將水火輪船鐵路保險及租船載貨船貨攤水各章程譯成華文刋以行世又逐欵加以注釋俾人人一覽瞭然不致受侮於他人且免耗喪其資本是誠有功我商界之書也昨承以一册惠示含書數語鳴謝（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[提憲因公赴寗鎭江]  
　　江南全省提督徐吉雲軍門於月之十九日乘招商局江孚輪船過鎭小住戎旌旋於午後啟輪赴甯聞軍門此行須與江督周玉帥籌商防務機宜云（再） 
[新任鹽道暫署鎭道江寗]  
　　調補常鎭道現署鹽巡道朱觀察恩紱素爲江督器重且多經手未了事件一時未便離省故奉督撫札飭朱道仍暫署鹽巡道篆務其常鎭道缺飭新任鹽巡道榮道恒暫行調署（甲） 
[新署鎭道蒞任有期鎭江]  
　　署常鎭道陶榘林觀察瓜期已届經江督周玉帥檄委新任江南鹽巡道榮心莊觀察恒調署斯缺茲聞榮觀察有擇於二十八日或七月初二日來鎭接印之說（再） 
[新縣令蒞任有期鎭江]  
　　新調丹徒縣宗加彌大令能述己交卸溧陽縣篆務日前晋省謁見各大憲並頒發紅諭到鎭擇於二十三日接印（想） 
[委署道缺河南]  
　　河南南汝光道朱觀察壽鏞現己奉旨升授廣東按察使遺缺以吳觀察崶補授觀察係贛撫吳仲帥之子向在豫省聽鼓現在簡授是缺尙須入都陛見一時不克履新故省憲己遴委在觀察廷俊署理己於十三日接印視事朱廉訪亦擬入覲後再赴粤任（吹） 
[省憲電飭嚴防匪黨鎭江]  
　　省憲近日密札沿江各屬文武衙門以長江一帶現　匪黨身懷槍械謀爲不軌况鎭江係通商口岸四通八達或有潛蹤匿迹者務宜不動聲色嚴密查拿不得疎忽云云月之十七日鎭郡文武各官奉札之下巳一體嚴防矣（再） 
[學堂接管無人浙江]  
　　浙江嘉善縣小學堂所收學生祇十餘人春間工部主政夏之霖等十三人以堂長唐步雲虚糜公欵公同上訴奉省憲批飭邑尊叧選公正紳士接管唐董恐他人接辦諸多未便乃援奏定章程有敎員可兼堂長之例禀請憲小學界中人又以敎員張寶慈衆望未孚且與唐董有師生之誼整頓爲難現在正在會議故尙未　選定云（现） 
[縣書圖吞莊欵浙江]  
　　嘉善縣城内錦成章綢莊主夏秋齡卽縣書夏國勲去冬詐倒各莊欵一萬四千餘金除盤抵店貨外尙欠六千餘延不繳付經各錢莊禀縣追究奈該書素爲縣主倚重現値催徵之際正在得手不肯嚴追各錢莊遂紛紛上控奉浙撫批示略謂夏國勲以一在卯經書延不到案縱非該縣瞻徇亦見該書抗玩仰嘉興府立卽親提訊斷究追詳覆該書見批之下意欲退卯希圖脫逃未知邑尊將如何辦理也（南） 
[奬勵私小學堂江西]  
　　南昌舉人燕善達前年山宜費赴日本查考學務去夏回贛條陳興學事宜頗有可采去冬卽私立兩等小學堂今夏禀經學務處委員調查禀覆該校一切遵章辦理形式精神兩者俱備實係辦事認眞成效昭著惟據稱經費支絀每年約短錢九百餘串文請撥官欵津貼查現在學校經費拮据萬分無從籌撥應請暫無庸議第興學要　似此辦理得法之學校地方官紳均應竭力維持應令會紳籌商於地方公欵中如數撥給常年經費藉資輔助仍請查照定章賞給匾額以示優異而昭奬勵轉詳撫憲批准賞給育德初其四字匾額飭該堂照式自行刋懸一時學界莫不稱之（用） 
[奉新縣敎堂購地案已立草約江西]  
　　奉新縣敎堂購地一案屢起波折疉紀報章茲悉印委各員勸土姓將屋售與敎堂以杜糾葛王姓亦欲息訟已經尤許卽立草約禀報洋務局一俟核定卽繕正約簽押了結（用） 
[府學會將有變動揚州]  
　　揚州府學會自正月開辦公推張靜生爲總理嗣將東關楊巷内卞紳所創民義倉改建學會公所現以米榖價昻該倉開辦平糶恐學會將有變動之勢矣（引） 
[票號代繳土稅之批示湖北]  
　　九江廣幫土商鄭岱年赴土稅統捐總局禀懇官昌土稅請以同信公代繳經柯遜菴侍郎批示云查奏定章程載有如設局處所現銀難籌准該商保殷實可靠之商店票兌以一月爲期亦不取息如有倒閉情事仍歸該土商等照賠云云按此條專指偏僻小埠而言宜昌乃新開碼頭何能援照此例惟旣稱未改統稅以前均係由同信公代繳從無貽誤是否可靠本總局難以深信仰官昌分局查詢明確並核與部章有無違碍就近辦理可也公 
[機器麫粉槪免稅釐湖北]  
　　日前鄂督札飭藩司及商務局謂機器麫粉曾經報明立案者准領運單概免稅厘其未經立案並非機器　製麫粉仍照章征稅由局司速刋運單給發該商領運云云（八） 
[實行塲鹽增産功過章程揚州]  
　　趙都轉以疏銷岸引必先增敢産鹽然一紙通飭公文未必於事有濟　擬仿照釐捐按月比較章程連盈三月記功一次積三功留署一年連記三過無論署補卽予撤任業經禀奉江督批准通飭各場員在案茲查得泰屬廟灣場馬長源署事期滿惟該員增産鹽數已積三功爰按照新章禀准畱任一年以示奬勵己札飭遵照矣（詳） 
[嚴辦差役索詐揚州]  
　　自江督諭將搶米頑民嚴密訴拿就地正法後江都皂役張得玉甘泉皂役王照等遂借此向殷實平民索詐王聚興一本匠店詐去一百五六十元其餘不可勝計事爲道憲訪知飭府將該役等提訊張暫行保釋王收汗署外監（引） 
來函 
[湖南放振員唐君來電]  
　　滬上籌振諸公鑒署藥十箱江寛交汪帶到函劉運取　來餘昨接收晉叩嘯 
[湖南放振員唐君又來電]  
　　滬上籌振諸公鑒京來函電灾圖仍未到遲恐誤事請嚴催原局速寄晋叩嘯 
[商會經收湖南水灾賑欵第十二次清單]  
　　無錫唐時祥號唐守銘先生　到經募第二批湘賑洋壹千元正除掣給收條外謹特登報以揚仁風 
[今日尙有各省新聞及本埠新聞均列入第三張閱者意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[禀辭恊統及督練處差務長沙]  
　　湘省常備軍恊統兼督練處總辦俞綬丞觀察明頤去歲經奉天將軍趙次帥奏調赴奉肇因湘撫龐劬帥會同鄂督張宫保奏留湖南差遣嗣又奏補辰沅永靖道缺聞觀察現因常備軍屢起衝突頗難節制爰禀懇撫帥奏請飭赴辰沅道本任所遺恊統各差已保舉現任廣西行江鎭黄澤生鎭軍忠浩懇予奏調來湘接理緣鎭軍籍隸湖南或肯爲桑梓一盡義務但未識撫帥能否允准也（刻） 
[湘潭縣屠業復行罷巿湖南]  
　　湘潭縣中學堂因抽收屠捐提取屠户行帖加抽買賣豬捐屢經各屠户阻梗動輒停貿罷巿已誌前報聞日前該屠又以轇轕未清復行罷巿以圖挾制嗣經縣主任大令飭差勇赴屠業公所秉義堂向該堂司事先將來意述明婉言勸導並謂如實違抗定當拿案究辦該司事等遂轉商各屠户無庸執抝次日卽照常開巿（刻） 
[湖南官錢局經理賑欵第二次報單長沙]  
　　湘省官錢局代收水灾賑欵曁撥解籌賑局支用並電滙米價各數目自四月二十六日起均逐日開列四柱報單分呈各大憲鑒核曾於閏四月底止將收支各數逐欵臚列彚登長沙日報茲續將五月分收支款目照分四柱登列報端以昭大信計舊管項下長用官錢滬銀二萬六千九百餘兩新收項下籌賑局撥發銀十萬兩（係籌賑局向釐金局借撥之疑）外省及本省共收銀十五萬五千四百二十餘兩開支項下撥解籌賑局支發散賑銀七萬二千八百餘兩電匯滬漢交蕪湖米價銀十八萬兩滙江西米價銀三萬兩實在收付兩抵長用官錢局銀十五萬四千二百餘兩（刻） 
[廬陵縣拿犯賞格江西]  
　　吉安府催徵滋事各情迭紀前報茲廬陵縣彭大令出有拿犯賞格畧云儒行鄉四十八都上半都鄉民鳴鑼糾衆抗糧來城挾制等情一案當經本縣勒拘劉安仁並歐陽亨衢供稱實係郭思慶彭烏珠歐陽均得等三人爲首鳴鑼聚衆抗拒官長挾制停徵是以鄉民均紛紛相隨來城等語查此事本干例禁合亟懸賞勒拿如右拿獲此三要犯每名賞洋一百元通風報信確知該犯等潛匿地方得以就獲者賞洋五十元如有隱匿不報以及潛逃其家致使該犯等漏網者一經告發或被訪聞定卽拘案與犯一併按律究辦本縣言出法隨决不寛貸其各凛遵（軍） 
[風雨肆虐河流復漲揚州]  
　　上月十四日揚屬大風雨河水盛漲迄兩旬餘始行漸退詎本月十四又疾風暴雨加以江湖併漲城外水皆平堤而城内低處積水較前尤深并聞東鄉一帶吹倒房屋數家惟幸尙未傷人（詳） 
[鄉民報荒蘇州]  
　　邇因雨水過多蘇屬各鄉之地形低窪者田中均遭水淹十七八等日滸墅關附近一帶鄉民或三四十人或五六十人均投長州縣署遞禀報荒未設能邀允准否（且） 
[滬城官事]  
　　實缺吉林綏芬廳撫民同知開缺知府朱子勛太守烈昨由吉林來申又署金山縣劉宣甫大令怡判申住祥發棧昨均到道禀安○滬道瑞觀察昨日申刻在洋務局特設西筵柬請江西藩台沈方伯瑜慶等飮宴○滬南製造局總辦魏蕃實觀察今日在曹家花園宴請江藩沈方伯並邀滬道瑞觀察作陪○福建提學使姚稷臣提學文倬前日來滬寓福興棧定於今日乘輪赴日本游歷○總辦長沙電報局李文石觀察葆恂由湖南來寓泰安棧○辦理上海三和煉礦公司黄怡安副戎有貴湖南人寓山家園延慶里○候補縣陳仁齋明府元珖候補縣丞鄧二尹長清完玉人二尹太璞昨日均至道轅禀見○新關查騐委員陳參軍培基昨日飭丁到道禀請病假二天（事） 
[委辦洋酒洋點運寗]  
　　江督周玉帥委楊俊卿廉訪赴滬購辦二十六日萬壽在寗欵待洋員應需洋酒洋點等物業　購齊昨日裝江裕輪船運寗一面由廉訪函請滬道瑞觀察轉致新關稅司免稅驗放（宜） 
[札飭給示保護自立敎會]  
　　前者牧師俞國楨等投道禀請設立耶穌敎自立會請爲立案給示當經上海道批准照辦並分行縣廨在案茲又續禀擬在上海縣閔行馬橋中西塢及奉賢縣南橋徐連橋青邨港等處分設自立會敎堂禀求查案札飭松江府轉飭各縣凡自立敎會設堂之處均一體保護並給告示等語瑞觀察准卽札飭略云查歷來各處閙敎之案每由民敎不和各懷猜忌而起該牧師等自立敎會發明宗旨無分民敎一主和平遇有詞訟到官祇問事之是非定其人之曲直從此消釋嫌疑大局所裨良非淺鮮除批准給示曉諭並分行外合亟札飭札飭札到卽便遵照（助） 
[四鄉擬設平糶分局]  
　　本邑平糶局城内滬南一帶共設七處一律俱於昨日開辦己志本報茲聞汪大令擬於四鄉再設分局十六處定期於七月初一日開辦不日將照會各鄉董舉行矣（宜） 
[委員騐收工程]  
　　本埠大小東門曁也是園修理工程刻均完竣經滬道瑞觀察札委洋務委員曹參軍昌熾會同上海縣帮審馬參軍騐收工程（事） 
[詳覆並無混售學部審定書籍]  
　　滬道瑞觀察前准學部查禁冒名審定書籍茲查並無混售情事故於前日據情詳請江督核示（嚴） 
[公廨建造押所事江督電飭妥商辦理]  
　　滬道瑞觀察前據英美會審委員關司馬禀稱英工部局擅請阻止公廨興造押所工程等情除據情照約照會領袖總領事轉飭該局速給執照外一面電禀江督周玉帥示遵茲奉電復仍著妥商辦理故由觀察特札關司馬暫行緩辦俟磋商定妥再奪（宜） 
[總工程局議舉裁判員]  
　　總工程局正裁判官孫耳山明府奉道憲委辦公共公廨襄讞差經總董一再挽留未果故有定期今昌叧開特别大會議舉裁判員之說（尺） 
[美租界小火]  
　　昨晨子刻吳淞路八百九十九號某日人家樓上失火當卽救熄由捕回禀捕頭飭八十四號西探前往查明起火情由禀復核奪（似） 
[哨弁捕獲梟黨]  
　　梟匪高東三之同黨楊老三之同黨楊老三沈仁興專在浦東一帶販私聚賭現經飛划營哨弁帶同師船在浦東將楊捕獲 
 
 

Page 18

 
 
解省訊辦惟沈則被逃未獲（寸） 
[函請提究船户]  
　　德商順全隆洋行式老夫余華生日前赴蘇州收帳雇船裝運行李船户百般敲詐並肆兇横轉瞬缺少行李數件價値甚巨余於昨日返滬訴知洋東禀經德總領事碩君函請滬道瑞觀察札行吳縣飭提該船户到案從嚴訊究（宜） 
[抄送浦東設立火油池全案卷宗]  
　　浙江洋務局世觀察日前移文滬道請將光緒二十年分德商瑞記洋行二十三年分咪吔洋行在浦東設立火油池棧房一案全卷及總理衙門頒發章程請卽抄送經瑞觀察查得此項火油池章程乃劉前道所擬禀奉總署核改並無總署奉發章程故觀察准將該兩洋行在浦東開設火油池棧全案卷宗及往來文牘一切昨日抄送浙江洋務局查核（宜） 
[强搶閨女案被告催訊]  
　　曾剛四强搶鄧余氏閨女一案滬道瑞觀察本擬提轅訊究因案中媒証梁劉氏在押生産未曾滿月以致愆期刻下該氏産期己滿面鄧余氏之子鄧榮瑞並不投案故由曾剛四之督曾阿華昨日具禀道轅請爲飭縣催傳鄧余氏等到案集訊（宜） 
[相騐浴客猝斃]  
　　太古路二百念五號二百念五號門牌新福園浴堂前夜有年約六十餘歲之老人入内洗浴氣閉斃命由捕房飭傳九圖地保報縣請騐汪大令於昨午帶同刑仵到塲驗得委係年高氣塞致斃由善堂備棺收殮發壇標記招屬認領所有死者遺下之藍布衫褲銅元當票等物諭飭帶回儲庫（命） 
[飭查賄縱女堂]  
　　上海縣汪大令嚴禁南巿女堂烟間以端風化茲聞工程同探夥有將新馬頭女堂烟間主婦小阿大等賄縱情事故於昨日飭差查覆（嚴） 
[抬騐孕婦被毆]  
　　張和尙抬妻王氏至上海縣攔輿喊稱伊妻懷孕九月被弟阿六無端毆傷求請騐究等語汪大令立時提訊張供胞弟因屢次借錢不遂啣恨於心不時尋釁昨又至家適小的外出致被將妻凶毆受傷求請驗究大令飭仵騐明傷痕屬實判候查明核辦（嚴） 
[上海縣案]  
　　丁兆麟控王鳳祥吞欠股洋前晚經汪大令提究丁供與王合股至無錫買繭餘欵被吞向論不理水請嚴追質之王供核算賬目並無短欠大令察得两造賬目均未結明因判王暫爲收押候派差移交錫金公所董事算明再核○金葉氏與夫口角吞烟致斃經四圖地保報明往騐屬實將該氏之夫金韋林帶案前晚亦奉傳訊金供住法新租界開剃頭店爲業葉氏係舟山人十四日索錢買菜嫌少口角背吞洋烟致斃並無毆打情事乞鑒大令判還押再究○書　主沈東喬被黄姓控追欠銀一千兩奉訊押追在案前晚提沈復訊供稱現有鍾重美出勸不日即可了案大令判再限七天理楚違干比追嚴 
[總工程局記案]  
　　總工程局清道處近因蘆粟一物將次上巿最易作踐街道諭巡士查禁○　夫朱阿發之妻周氏與鄰居張阿寶私　被朱回家捕獲扭至駐防所轉解到局判張責釋詎張竟敢與朱尋仇昨在同慶樓胡閙經巡士查見解局復訊○張阿毛在毛家弄同吉煙館吸煙與店主王阿寳口角　毆由巡士解至駐防所轉解到局押候訊究○法租界包探持捕頭　岸及當票數紙投總工程局請派探至濟宏典等家恊吊贓物當奉局黄准予吊（尺） 
[會訊僞酒糾葛案]  
　　荷商德昌洋行主甫德美控已歇買辦馮梅卿以假造洋酒搪塞等情經荷總領事阿福柯君照會公廨讞員關司馬將馮傳案交保訂于前日午後會訊原告邀佛威律師投案代禀稱馮在該行爲買辦時生意頗好當歭有天津客定購洋酒乃由馮向某行所購裝貨運津詎被退回　云此酒　原樣不符查竟是糖水攙和不但食之無益且恐害人現在此項僞酒留存大津棧中共應追賠酒價洋六千五百元請究質之馮供在德昌洋行爲買辦係裕租公擔保墊銀五千两立有合同前者所定客貨　酒乃商人與德昌洋行股東多福同至吉時洋行蔣姓處定購價銀由多福付給不知蔣以僞酒搪塞且前者商人爲買辦時因墊欵至四千餘两洋東無洋付莊因此商人辭歇曾延開達律師赴荷領事署控追蒙　數次尙未結案今該洋人忽以僞酒控告求明察司馬得供與阿君互商良久以案須將天津僞酒吊到再傳售酒之蔣姓並擔保買辦之唐徐等人到案訂期復訊（力） 
[公共公廨晚堂案]  
　　豐泰土號戚鑫等控馬明初圖賴貨銀前晚奉襄讞孫明府提訊戚供與馬往來被欠土銀約二千餘兩協大土號供被馬欠銀一千餘两避匿九江茲奉提案求請押追訊之馬堅求展限還銀明府判押候先還一半餘准交保出外拔償○捕送在途相打之鄧云山並婦人陳氏到案經中西官判鄧補詞氏押候訊奪在案前晚亦奉明府提究鄧供自幼娶該氏爲妻童養過門日前忽然走失在珊家園緝獲故於途中揪　叩求斷領訊之陳氏供願隨夫回去不敢再逃明府判鄧具領妻完聚結完案○又訊沈重新控吳杏生不還抵單洋元一案沈供去年六月吳因要需將方單一紙抵洋二百元至今本利無著　追吳供抵單却有其事現願分期拔還焨府判押候先還洋一百元餘准交保出外分期歸楚（當） 
[英美公廨早堂案]  
　　施雙喜誘匿李阿琴之妻阿交報由包探拶　泉將施拿獲昨日解訊董宗氏供小婦人與李妻均呼施爲義父十四日李妻手持包袱與施同行後雇東洋車不知何往求究訊之施供並不誘拐讞員關司馬以供証確鑿商之美白副領事判還押捕房限一禮拜交人如違究辦氏　保候訊○陳小寳　欠米洋將拾著之西文支票一紙作洋十一元交與吳永太由吳轉付與人詎　僞票昨日解究阿全供票放廚房檯上衣袋之内被陳小寳取去是實訊之陳供不知是假司馬判押捕房两月○柴友生欠陳善齋銀六十餘两控奉傳案判候過　訊奪王阿四竊美署某洋人單被衣服由捕解辦判押三禮拜○小車夫沈其目將洋人包車撞壞由捕解究判罰賠修費洋五元○顧阿記向朱生林硬借不允用刀　傷送醫約三禮拜可愈昨由捕房將顧解究判押候傷愈解辦○王阿狗竊寶元號魚翅數片玉阿貴竊升太號布衣由捕解辦判各押五天○過犯張仁富竊顧岳記王云林等四家衣服由捕解辦判押西牢一年○王品三竊張春恩犀牛角烟槍由捕解究判押两禮拜○水木匠傅阿有翁阿金宗阿高等以修屋爲名竊金鐲一對洋廿一元經　主邵王氏報　拿究傅等同供實未行竊司馬以事非無因判押限七天賠贓洋二百餘元違干未便○高阿全竊大東公司蔴繩两條變賣得洋與工頭張春祥分用報捕拿究判高押一月張押兩禮拜○開客棧之楊洪太收留流氓經捕拿獲判押一月逐出租界在案昨楊又來界内爲包探竇如海拿究司馬判押捕房半年再　驅逐○王九餘朱阿桂施金生張根福等違章在九江路相打由捕解究判押候禮拜六　訊○徐永生不將所保之袁嘉生交案昨日傳究判候過堂訊奪○洪月州因放火案發判押西牢七年茲甫二年左右患病甚重昨日解堂請示判從寛開釋當 
[法租界捕房事]  
　　積竊張和尙昨與車夫在法大馬路扭毆經包探拘入捕房車夫供稱被竊車中雜物追獲奪下反遭毆打捕頭飭將張押候訊辦車夫開釋○姚長林前晚竊東洋車中坐墊○捕查見拘入捕房押究○嚴學記扭控王徐氏誘拐髮妻請究該氏供詞狡賴捕頭飭押候解辦○雉妓張文卿昨投捕房控稱鴇婦王吳氏在文光坊開設野鷄妓院時遭凌虐求請超豁捕頭飭　將鴇拘獲一并押候解訊旋由龜奴將鴇保出俟堂期赴質捕頭准之（興） 
[美租界捕房事]  
　　某西人乘醉至百老匯路將車夫沈東全兇毆由四百十八號西捕拘獲押候核辦○常瑞芝行經白老匯路被某俄人乘醉毆傷投報捕房奉飭五十五號西探前往查辦○陳阿六馬車在密勒路將李阿四東　　　損　捕一併拘究奉飭陳照賠了事○沈施氏與張章氏在塘山路因　故互毆由捕拘訊捕頭以事涉婦女斥釋○粤人楊阿思昨　西華德路與行人某甲互　將甲猛推一下致傷頭額甚重由捕將两造一并　人奉飭傷押候送辦甲送同仁醫院求治　 
 
 

Page 19

 
 
   
 
 

Page 20

 
 
籍陽湖縣人現任河南彰衞懷道馮光元之妾項氏因聞無錫金圚二縣創立遷善工藝局需用浩繁特捐庫平銀一千兩以充經費雖據聲稱不敢邀奬然未便没其好義之忱等情由該府縣查明呈由藩司轉詳請奏前來臣查士民人等捐助地方善舉銀至千兩以上者例得請旨建坊旌表今馮項氏因無錫金匱二縣創立遷善工藝局欵鉅難籌慨捐己資以充經費泃屬深明大體見義勇爲核其所捐銀數與建坊之例相符合無仰懇天恩俯准將河南彰衞懷道馮光元之妾馮項氏給予急公好義字樣令在原籍自行建坊以示旌表而昭激勸除咨部查照外理合曾同署兩江督臣周馥附片具奏伏乞聖鑒訓示謹奏奉硃批著照所請禮部知道欽此 
宫門抄四月二十一日外務部欽天監侍衞處値日無引見溥倬假滿請安王中堂等得賞暑藥謝恩署埋江甯提學使陳伯陶謝恩莊浪城守尉倭和請訓明誠錫廉預備召見錫公因修墓請假兩個月掌儀司奏二十九日祭 
奉先殿橚貝子行禮召見軍機明誠錫廉倭和 
財政處奏爲遵旨議奏事摺 
財政處謹奏爲遵旨議奏事福州將軍崇奏閩關幣局懇請照舊鼓鑄俾獲盈餘整頓船政一摺光緒三十二年三月三十日奉硃批財政處户部議奏欽此查原奏内稱船政規模宏大從前製造兵輪商輪皆所優爲祇以經費支絀因陋就　廠幾停廢奴才初意國家正倡議重興海軍必先整頓船政以爲海軍根本船政舊有前後學堂兩所前學堂敎造船製機後學堂習管輪駕駛卽如南北洋海軍統領葉祖珪薩鎭冰前出使羅豐祿吳德章道員嚴復等皆係該學堂出洋畢業學生爲當世推重環球爭競繼起需才百廢待興欵從何出此所以有閩關幣局之設也現將無從歸併情形並建廠購機料等欵叧片分别奏報共約銀七八十萬兩加以船政繁積外洋料價逼迫萬分刻不容緩不得已借用滙豐洋欵三十萬兩原訂合同卽以銅幣餘利撥還該行復指目辦常關作押以堅其信事經奏明有案是閩關設此幣局而負債已逾百萬刻若停鑄一切欵項從何籌付且匯豐之三十萬兩係因船政而借虚懸無著勢必挾以要求折押抵償何所不至利之未見害已先形查各省幣局經部限制鑄數事局已定船政爲各省所無情形自又不同現在經費支絀非但無以培養人材振興廠務而反增此鉅累困難萬狀擬請將閩關一局照舊鼓鑄所鑄銅幣遵照奏定新章由户部匀撥轉運所得盈餘作爲船廠經費先行清還洋債諒各省亦不能援以爲例等語臣等伏查鑄造銅幣原意在補救錢荒非爲牟利計也自各省以鑄造銅元爲籌欵之方於是設局多至十餘省一省或至二三局旣多鑄以爭利復減價以爭銷自相擠排以致銀貴錢賤日甚一日勢不至圜法敗壞官民交困不止前因閩省一隅之地而設局多至三處是以奏令通盤籌畫卽行歸併今據該將軍請將閩關幣局照舊鼓鑄查臣部前奏但令將本省各局歸併所得餘利分撥練兵浦江工程地方新政及船廠經費本非卽令停止惟臣等前經奏定限制鑄造銅元福建每日祇應造至三十萬若因船政爲各省所無輙欲於閩省限數之外逾額鑄造實與定章不合其所稱負債己逾百萬查船政積欠之欵不應併入計算而另片所奏鑄出銅元七千餘萬約値銀四五十萬兩可以抵欠亦應扣除實計所短不過三四十萬兩數尙不爲甚鉅且現在各省銅元情形尙未據查復到部所請由部匀撥轉運之處亦難辦理應無庸議應仍請飭下該將軍將閩省銅元局通盤籌畫酌量歸併每月鑄造統計不得逾三十萬之數所得盈餘分撥練兵浦江工程地方新政及船廠經費之用其船政不敷經費應令查照臣等前奏預籌他項的欵抵補不得專恃銅元餘利致誤要需所有臣等遵議緣由理合恭摺具陳伏乞皇太后皇上聖鑒再此摺係財政處主稿會同户部辦理合併聲明謹 
奏光緒三十二年閏四月初五日奉旨依議欽此 
宫門抄四月二十二日商部鑾儀衞廂黄旗値日無引見瞿中堂等同鄉官謝恩薩廉由西陵回京請安並謝恩張建勲等授署提學使謝恩福陵總管德蔭謝恩錢能訓謝賞二品銜恩新授道府曾廣銓等謝恩連璧富基預備召見崇壽續假五日召見軍機連璧富基德蔭 
督辦雲南礦務唐奏爲微臣年力己衰舊病增劇籲懇天恩賞准開去督辦礦務差使回籍醫調摺 
三品頂戴督辦雲南礦務臣唐炯跪奏爲微臣年力己衰舊病增劇籲懇天恩賞准開去督辦礦務差使回籍醫調所有礦務仍循舊制由督臣督飭藩司委員辦理以保利源恭摺仰祈聖鑒事竊查雲南礦務向係藩司分派各府廳州縣督撫考其成軍興廢弛同治十三年試辦府廳州縣畏累不敢承任於是委紳繼設五金招商等局訖無成效光緒十三年臣蒙恩命來滇督辦奏設礦務公司集股承辦舊硐新𥕢經營推廣除領官本外公司尙墊去銀五百數十萬兩始克多養窮民藉以抵制法人迄今十八年運解銅一千九百餘萬均經先後奏奉部覆准銷在案銅斤到部一經鼓鑄成本　便收回不得糜費現在償欵旣鉅乂復舉行新政用項日多各省自顧不遑以是銅本部撥爲難公司以負累甚重咸議散夥商號又不肯挪借臣益無所藉手臣今年七十八歲目昏耳聾兩足無力行動需人加以舊患頭眩近更增劇自顧衰病不堪仼吏若復依違深懼貽誤上負聖慈益滋罪戾再四思維帷有仰懇天恩開去督辦礦務差使准臣回籍醫調所有雲南礦務請旨飭下督臣仍循舊制督飭藩司委員妥爲辦理以保雲南一綫利源無任戰慄屏營之至謹恭摺陳請伏乞皇太后皇上聖鑒訓示謹奏奉硃批叧有旨欽此 
両江總督周奏爲寗蘇兩屬分解光緒三十一年下半年旗兵加餉抵解賠欵摺 
頭品頂戴兵部尙書銜署理兩江總督山東巡撫臣周馥跪奏爲寗蘇兩屬分解光緒三十一年下半年旗兵加餉抵解賠欵恭摺具陳仰祈聖鑒事竊照江蘇省籌解旗營加餉銀兩經前督臣等奏明自光緒十二年起每年解銀三十萬兩江寗蘇州兩屬各半分認按春夏秋三季批解户部兌收嗣於光緒二十七年接准行在户部咨江蘇省旗兵加餉全數留抵新案賠款每年分作十二次解滬彚付又准部電關平百兩應加補水庫平銀一兩六錢四分三厘各等因當經先後轉行寗蘇兩藩司遵照籌解業經解 
 
