# 1915 - 175 - 4915225

 

Page 1

 
 
   
 
 

Page 2

 
 
時評 
[交涉益緊（默）]  
　　交涉之緊有緊於五月七日之交涉乎此後即有非貨交涉亦不過交涉之餘警當不至再由緩而緊了然而奉天之交涉又以益緊聞矣奉天因排貨問題而發生之交涉一爲日藥房爆炸事件起因之眞相尚未明又無重大損傷兩方即有爭執交涉亦不至於緊也一爲昨報譯電所稱日人以細故拘我華人既曰細故必易解釋則交涉亦必不至於緊也雖然今日之交涉最難預料苟辦理交涉之人欲使交涉緊者則隨事隨地皆可陷交涉於危地時機非交涉不能創造白的非交涉不能貫澈則交涉之緊亦不足怪耳 
第以情理言我政府旣發重要命令以禁止日人之所謂排貨者則其勢又無可緊之機無可緊而使之緊亦非日人之利路透電謂日使但和平商搉專電述加籐中國自由之言或均有見於此乎 
[命令]  
　　六月三十日大總統策令陸軍疗呈准留任署察哈爾都統何宗蓮咨擬以圖魯巴圖陞補佐領請予准補等語應照准此令六月三十日大總统申令茲制定森林法施行細則公布之此令 
[專電]  
　　北京電特别消息加籐以抵制日貨事無甚緊要須聽中國自由而元老等以加籐先此交涉旣不應如彼激烈今又不應如此忽視頗有微言松方尤力日内閣中遂漸生動摇 
　　北京電奉天交涉益緊領事落合遇事與張巡按直接置交涉員於不顧該員現有更動消息 
　　北京電商部因提倡國貨將設模範工廠於津滬漢廣 
　　北京電連日各部派員在外部會議滿蒙事 
有代粤巡按說而一方則傳張鳴岐調粤薦汪詒書自代張之參案係因廢除木植公司特權並無緊要 
　　南昌電李純因公東（一日）赴京 
[特約路透電]  
　　北京電張弧刻在京靜候審判聞張令其家屬上津至京俾政储可確知其並非希圖脫逃張此次返京出於自願衆信張即有罪亦不致於重懲鹽政處新總辦龔心湛氏已擇定十員泰半曾留學英法者分赴各省調查各鹽局聞日使日置益近至外交部商議抵制日貨事日使並未提出抗議但與外交部長和平商確而已今總统已下命令囑國人勿再有排斥舉動以篤邦交但衆信多數華人必仍購用國貨（一日） 
[譯電]  
　北京電意使署衛隊今晨離京（一日） 
　　北京電日使日置易請假已准大約將於二三星期内啓程回國回任與否似尚未定（一日） 
[戰電]  
　　其一（英人路透電） 
　　巴黎電今晚公報宣稱我軍已奪回所失米資拉爾東西各陣地他處僅有砲戰（二十九日） 
　　巴黎電今日下午公報宣稱亞拉戰事法軍復稱得進步今晨二時德軍復在米資拉爾進攻殊易敗之（三十日） 
　　羅馬電孟軍已占據斯古太里及亞爾台西哇且致文各國謂彼爲奥國在亞爾巴尼亞之陰謀迫而出此奥國本欲阻止孟軍協助塞國今乃無能爲矣（二十九日） 
　　倫敦電泰晤士報米狄蘭訪員電稱二十七日砲船赫蔭號轟擊浙斯美丶里地亞與阿格勒里亞諸口岸里地亞軍火局與石腦油局皆毁阿格勒里亞稅關亦被擊毁浙斯美土軍開放槍彈二千枚未曾擊中砲船（三十日） 
　　彼得格勒電公報宣稱敵大軍仍在魯白林之維泊爾何及西巴格河間前進俄後軍之在土瑪斯沙夫境者星期日星期一日擊敗猛攻之敵軍數次里斯特河之敵軍得德國生力軍之援助猛攻數次圖亂在格尼拉尼巴河退走之俄軍未能遂願且受創甚重（二十九日） 
　　羅馬電戰事仍爲大雨所阻兩軍僅發砲猛轟（三十日） 
　　西汀其電公報局宣稱孟軍已佔斯古台里附近波丹洛爾要地查獲奥軍所委棄之軍需甚多（二十九日） 
　　羅京電羅國守舊黨領袖拉戈洛爾守舊民主黨領袖鈕里蘇於會議時通過决議事如下守舊黨與守舊民主黨公决依據時局羅國當加入戰局聯合協約國方面以圖實得國家之希望凡外交政策各問題兩黨皆提携進行並請兩黨諸領袖各盡其力以達此目的（二十九日） 
　　倫敦電葛雷爵士休假歸來不日將復理外交事務（二十九日） 
　　羅馬電德國柯洛恩與穆尼克之主敎已向敎皇提出抗議反對法國敎堂發刋德兵暴行之報告謂法比敎士若仍有此種舉動則德國天主敎敎士必行報復之計畫天主敎徒將有分裂之象云（二十九日） 
　　倫敦電晨郵報於二十四日電致俄國尼古拉大公爵謂俄軍處於戰史所不常有之大困難地位大公爵竟能調度軍隊出險入夷韜略可欽云云二十九日該報接到尼古拉大公爵之覆電（三十日） 
 
 

Page 3

 
 
　　彼得格勒電俄皇下諭謂俄國各處人民皆表示極端之決心傾其全力以維持軍隊國人如　團結戰局縱久俄國前途定屬良好惟敵軍一日不破則和平一日無成尚望國民各竭其力又謂俄國實力素富俄人定能供給陸軍之所需以解决國家之難題國會將於八月 
召集云云（三十日） 
　　倫敦電今日午後財政部長在平民議院謂大東電報公司願將戰債之說明書電告其範圍所及之各地政府已嘉納其請刻方設法使各屬地得知募債之規則（三十日） 
　　倫敦電今日平民議院通過海軍續加五萬人之議案（二十九日） 
　　哈爾濱電彼得格勒電社請俄軍大本營曾開會議由俄皇主席各大臣及尼古拉斯大公爵並參謀總長均列席塞巴斯土波爾電稱黑海艦隊轟擊桑古爾台克毁船港及埠頭鎭中且起火多處薩洛尼加電稱聯軍今擬總攻擊加里波里鎭前在馬爾太修理之軍艦今均泊於台萊杜斯且有大運船六艘運兵而抵預料續抵者尚有數艘土軍於最近三大戰内委棄戰地之死屍共有五千具被浮者千人達達納爾自開戰以來敵軍損失共有十四萬人今防守半島之兵共有十七萬人二十四日復有英法兵一師在亞洲方面登岸以攻古姆加爾砲臺是日加里波里半島有土兵一大隊仇抗德軍官因德軍官優待德砲兵而土兵口糧每日僅以一百格勒姆之麵包爲限叛兵殺死德軍官兩員兵十八名旋即平且君士坦丁電稱土人現仇視亞米尼亞人土國守舊黨則謀推翻靑年黨亞米尼亞人暗助守舊黨希圖縱火焚燬金角之兵工廠及杜爾瑪巴其特宫之子彈庫俾鼓動與情反抗靑年黨事覺被拘者數百人小亞西亞有希人二千名被逐出境君士坦丁秘拉鄉之大商店近被刦掠土國内務大臣近赴亞特里亞洛泊爾命將文書庫移至君士坦丁（三十日） 
　　倫敦電纽約日報訪員於六月二十二日自沙歇附近巴维利亞大本營發出亞拉北面大戰情形之電文就德人之眼光而立說據謂自亞拉至伊泊爾之德軍陣線受霞飛將軍激烈之砲火因以曲折惟未破裂勒維爾與洛萊特高地間之陣線蜿蜓四英里許洛萊特高地德人名曰死山以自開戰以來各處陣地流血之慘以此處爲最故也今日余偕巴維利亞魯波爾特公爵及師長一員游閱該地旣登瞭望台全景在目誠巨觀也加蘭錫山脊及洛萊特山坡之大部分皆由英法軍占據山麓則由德軍固守山坡彈孔千百居其上者不知將何以生存自洛萊特高地至勒維爾及沙歇南面曲折之防地其死而未埋者或半陷泥土者殆以萬計臭氣觸鼻令人不耐其逼近德軍戰濠之死屍或噴以消疫水或灑以石灰近來兩方面入侂輒於其戰濠近處收拾死屍掘坑埋之不約而同蓋爲自保起見也屍爲陽光久魚面黑如漆白眼獰狰其狀之慘非筆墨所能形容且有數處積屍暴露已久匀乾癟望之如一廢衣堆然德法軍戰濠相距最近處南面之山脊雙方炮彈炸裂者如巨浪拍岸水花飛濺半英里外有子彈車一輛穿林而出御者力鞭其馬疾駛下坡而炮彈之炸於其四周者不知凡幾此實吾人於死地所見之唯一生物也吾人見之神爲之奪戰場之景象屢變惟所變者不過砲火之疏密與彈烟之濃淡而已師長以近五星期德軍之損失語余言次其聲頗慘且謂傷兵倒臥戰線之中歷數小時之久肥烈陽之鬱蒸大呼求水痛苦萬狀直至魂離軀壳始得安焉日將午法軍砲火漸烈有彈炸於余等近處乃知瞭望台亦瀕危境師長曰彈落甚遠盍歸乎三人乃急下台（二十九日） 
　　其二（德人德文報專電） 
　　柏林電德國外交部發表六月三十日大本營公報如下格尼拉里巴河進攻之德軍今仍在進行中巴格河及維斯土拉河間之德摩資及台里夫夫河林木茂密隰地之北邊維斯土拉河左岸之敵軍今在柴維恰斯特及哇柴洛夫附近退走敵飛機一架被迫在德軍 
南境戰情） 
　　昨日亞拉附近之敵軍不甚活動惟德軍已續進逐走近數星期所失戰壕之敵軍愛古里北面曲折之防地有敵兵進攻受挫而退末斯河高地愛巴爾巨西面之敵軍自六月二十六日起進攻幾未稍休希圖奪回德軍所占之陣地毫無效果昨日敵軍猛攻四次大受損失而退（以上西境戰情）（三十日） 
　　柏林電德首相及外相在維也納與粤國當局會談後已回抵柏林兩員皆料羅馬尼亞必仍守中立瑞典哈瑪森將軍頃游俄回國據稱曾在伊爾庫斯克見俄人迫令德俘取水遠途後隨哥薩克兵以鞭驅之行德俘工作雖重而食物則不足充飢且極惡劣德法近交換殘廢兵士德兵歸者中有名穆勒者乃第二百三十三豫備步兵聯隊之兵也曾交出誓書一通内開十月二十一日余在波爾夏貝爾附近傷及腿部不良於行暴露五日爲一法國巡哨兵所見携入法戰壕法國軍曹一員於德軍砲火之下命將重傷之德兵置于女牆之上以作屏障旣不爲吾等裹傷復不予吾等以食物法國醫士視德國傷兵如豕以爲縱受數彈亦不致死吾等創口旣未受裏復被拖行數小時投入溝内直至十月二十八日始有醫士前往療治且經移往他處途行者曾唾余之面且拾石舉杖擊余押解之兵士亦加侮辱剝余之外衣攫余之錢物全腿已被截斷苟及早醫之當不致受此厄也（二十九日） 
　柏林電德首相及外相在維也納與奥國執政者會談時並未涉及新發生之問題所討論者幾全與巴爾幹各國有關駐羅德國公使及奥國公使後曾與羅國保守黨領袖會商政務德國韋丹堡邦消息謂據韋丹堡陸軍大臣宣稱上星期日有法國雙葉飛機一架由康斯丹斯方面駛抵佛里特里區沙方爲汽球開砲轟擊乃急飛回在湖濱及歇韋成化森與拉格斯化森二鎭之間擲下炸彈三枚無所損傷繼乃飛過瑞士境被迫降地駕機者均就擒英國消息謂英國潛艇擊沉德潛艇一艘今由當道否認（三十日） 
[東方通信社電（日本人組織）]  
　　東京電各元老於今日午後一時齊集井上侯邸討論對華外交失敗善後策大浦内相凟職問題大山内府更替問題等（一日） 
　　東京電山縣公爵今晨入宫覲謁天皇面奏重要事件（一日） 
　　東京電大隈首相今晨往訪松方侯爵回答元老要求之件（一日） 
　　東京電内務省設立地方監查官已於本日任命員名如次前京都府内務部長塜本淸治前内務書記官赤池濃　前兵庫縣警察部長山縣二部前京都府理事官堀切善次郎（一日） 
要聞一 
[戰爭聲中歐絲之銷數]  
　　華德日報曰自去歳開戰以來交戰各國商業深受戰禍之影響固不待言卽中立各國亦未免波及如絲業一項歐洲大陸各國莫不受有戰禍之巨害茲就去歲八月至十二月歐絲之銷數與一千九百零四年至一千九百十三年平均每年所銷之額數一比較之卽可見去歲開戰後歐洲絲業所受之害何其巨矣查去歲自開戰後五個月間歐洲大陸絲場二十一處共銷三百零八萬三千二百三十五啓羅格拉姆前十年間平均計之每年銷售一千六十二萬二千七百七十八啓羅格拉姆以此相較去歲銷數之減少計不少於百分之七○丶九九而歐洲各國中絲產銷數之跌落最巨者首推法國查去歲八月以後法國所銷之絲僅有五十八萬二千五百三十二啓羅格拉姆比較四十年來八月以後五個月問平均每年所銷四百二十六萬六千八百四十三啓羅格拉姆計差三百餘萬是少百分之八六丶三三德國兩絲場於去歲五個月間售出十萬八百十一啓羅格拉姆計比前十年平均之銷數五十一萬八千八百十五啓羅格拉姆較少百分之八○四六中立國情形較佳如意大絲場去歲銷數爲一百九十四萬九千五百六十九啓羅格拉姆對於臆十年平均之銷數四百八十二萬一千二百六十二啓羅格拉姆較少百分之五九丶五五瑞士兩場去歲銷數爲四十三萬五千九百二十五啓羅格拉姆對於前十年平均之銷數九十二萬二千八百十六啓羅格拉姆較少百分之五二丶七五奥京維也納之絲場亦深受有損害如去歲銷數爲一萬五千零二十八啓羅格拉姆較前十年來之均數九萬九千五百四十一啓羅格接姆即少百分之八四丶九是也統計歐洲所有出絲之地方惟有意屬扣末一處據稱去歲銷數較比近十年來增多百分之一然就去歲全年之成績觀之則去歲銷數之減少不自八月始乃自一月以來已見有退步請觀下列一表可也 
國名　一九一四年之銷數　一九○四至一九一三年之平均銷數去歲一月至十二月對於均數减少之額意大利（六處）　七七六○丶一四八啓羅格拉姆　一○丶八四九丶九一六啓羅格拉姆　三丶○八九丶七六八啓羅格接姆法國（九處）　六四五五丶六○七啓羅格拉姆　九丶九六九丶○四七啓羅格拉姆　三丶五一三丶四四○啓羅格拉姆瑞士（二處）　一丶七○五丶五三三啓羅格拉姆　二丶一六八丶○二八啓羅格拉姆　四六二丶四九三啓羅格拉姆德國（二處）　八二三丶七九七啓羅格拉姆　一丶一九九丶四九八啓羅格拉姆　三七五丶七○一啓羅格拉姆奥國（一處）　一四九丶○二六啓羅格拉姆　二三八丶五○三啓羅格拉姆　八九丶四七七啓羅格拉姆 
以上表所列各國於一千九百十四年對於一九○四至一九一三年之均數所減少者計意大利少百分之二九丶四七法國少百分之三五丶二四瑞士少百分之二一丶三三德國少百分之三一丶三二奥國少百分之三七丶五一統計去歲以上各國所銷滯重一千六百八十九萬四千一百十三啓羅格拉姆較一九○四五一九一三年之均數計少七百五十三萬八百七十九啓羅格拉姆或曰少百分之三十分零八四而較之前年亦少二百十五萬六各六百九十三啓羅格拉姆之多也 
[美國巨商對於戰局之觀念]  
　　大陸報六月一日紐约消息云美國西境著名某商人曾在戰地勾留數星期今甫回國紐約晚郵報戴其議論曰德國糧食充足節用之足以 
久支在戰期中不致有倉廪空虚之虞目下德兵之在軍營者約有七百萬人其在訓練者約三百萬人德國擬養兵一千萬人以此爲最大之限度不再加增本年預備兵爲十七歲之幼童尚未召集入伍聞德政府擬保全此輩少年兵不使其赴前敵作戰德國存銅甚多在開戰前五年内德國輸入銅斤共達百萬噸之多國内耕作不輟農夫如需人襄助可至附近俘虜營中請派俘虜助之俘兵亦願工作每日可得工資二先令半至三先令不等德國内英俘所受之待遇誠不若德俘在英國所受者之優但余知戰地德兵之糧食正未必較俘兵爲佳也法國受戰事之禍視其他交戰國爲尤烈而民氣奮發迄未衰頽至可驚異英國似未察悉時局之重要亦不知戰事性質之危險據德人去坎拿大兵爲歐陸戰爭中最好之戰士余觀於德兵之訓練及其紀律竊以除坎拿大兵外當以德兵爲最好但英軍久歷戎陣之後或可與德兵媲美亦意中事也 
[次長案（六朋二十八日遠生）]  
　　無邊次長蕭蕭去不盡將軍滚滚來此北京近日流行之打油詩也蓋由葉恭绰張弧徐樹錚三次長均紛紛停職免職而張將軍錫鑾等冠蓋如雲而來覲也 
　　今請依次叙述如下 
　　張免職葉停職之命令一日而下京師爲之駭然蓋張之被夏肅政史壽康等所參也在去年冬間而張即以其時辦鹽政得力授勳五位自周學熙總長到任後日日傳稱張將去位氏之者爲龔心湛氏龔旣來京忽而有調查鹽務之命忽而撤回有採金局總辦之命卽命下之先一日張請辭職而周總長且慰勉之有加張且登報自明謂已旣無聯絡外人之事與周緝之總長水乳交融不料一朝命下也 
　　易日知幾其神乎張之不知幾蓋出常人意想之外蓋此中有種種舊聞茲彚述之以當掌故可也 
　　先此周總長初到任日張偕張小宋次長偕往謁見乃周氏猶請張小宋次長暢談許久而不請張弧氏張弧氏竟在客廳發話謂請告總長我有公事須回衙門於是周氏乃命入見敷衍而散周氏到任之初即將張氏素所任用之秘書邵　等調往財政部參事上行走一切公事本向由鹽政署夏長專裁至此乃一律命呈督辦（即周總長）張輙語人謂畫黑稿而已周總長曾下手諭戒賭諭中文意確指張氏張自此關歛跡不賭然周總長一日曾以秘密報告免去一僉事及一主事中有一人署中人咸認爲張黨尚係爲張爲力求免俸而罷丁恩氏如何挾持周總長雖事秘不可得聞要之報紙喧傳丁恩氏挾持云云之日正喧傳張之位置岌岌之時二種消息相連而至識者早爲張危矣張去位之前有緊要新聞二則補記如次一即上海字林西報忽登一稿譽張而詆周大總统見之不悅値英使朱爾典入謁即問以周總長在外人眼光中之觀察如何英使答外人甚佩服總统即問既如此何故你們報館駡他英使謂此亦未能代表英人輿論總統遂問莫理循氏莫答此係中國人所投之稿總统問係伊誰莫答乃稅務處秘書但　是也（據一交通派人言謂但於稅務處並無職務）總統深爲不懌乃命周自齊總長爲梁士詒氏與周學熙氏調和周自齊乃宴集之而述總統之意二人皆大惶恐逐相偕入謁覆命謂我二人並無意見用勞總統挂心此一事也未幾而有天津英文報譽周而詆張之事未幾而政事堂奉交片申斥張弧略謂該次長以去年成蹟榮膺懋賞應如何激發天良以圖報稱乃今年鹽稅已短收一千餘萬倘誤要需誰執其咎並有勿謂言之不先也之諭識者早知張之不久矣聞張奉此交片後尚呈覆總統自請去職謂倘有外人干涉之事願負責任云云此語尤爲時所詬病云（未完） 
雜評一 
[張弧之前途（無名）]  
　　張弧之前途或謂勢將不了或謂可不至重懲蓋皆揣測之詞也吾謂張案之結果須魏將來之查覆何如使其罪不應重懲而重懲之則羅識非國家之福罪應重懲而寛縱之又豈合於整頓官方之皆戮政府之所謂成信胥於是案占之矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張弧回京後之所聞]  
　　張弧在津自聞查辦之信即一意觀望風色以定進止昨日之來電請示尚含有幾分窺探風勢之意味聞政府接張來電當命某局電覆大致謂大總统旣有查辦之令應即遵諭迅即來京母得逗遛云云張接電知抗命非計兼爲之探聽消息者多謂其事尚無大碍故張遂於昨日（二十七）乘早車來京仍居舊宅聽候查辦聞張於午刻到京下午即命其家人回津告知家屬謂案事尚無十分危險大致張氏到京得有此中消息故特專丁安慰其家屬也惟據政界人云張案之前途如何一視乎查辦之結果若所參屬實則終亦難逃法網外間所謂張案不甚要緊之說純屬揣測之辭也云云然又據他方面張奉命查辦自不能無所介意當時即由津電呈總统謂因病滯津靜候查辦其所以如此者不過爲預備待訊之一切手續故自某參政赴津勸某歸案張絶無猶豫之意顧此案若細加吹求政局將生莫大之波瀾解鈴繫鈴仍在周緝之氏現周亦不願過事追究龔心湛日前亦勸周爲張稍留餘地不可爲已甚之舉而天津鹽商王祝三亦正在四面運動從中調停以求息事故此案如何結果雖不可知然張岱杉旣已歸來據知情者謂或不至有大危險也並聞張抵京後即還其西堂子胡同之故居不出門不會客靜候查辦此事結果惟俟周章兩總長呈覆即可明白惟張之勳位與官秩不免岌岌可危耳至前數日外間傳言拿辦拿辦閙得馬仰人翻全由張早走一步所致而到津後又未抵家大似張已失蹤故官場矜張愈甚至當日警士看守住宅實因到宅詢問無着而起此亦警廳向來辦事之常態並非有人主張而始然也 
　　自張弧案發生後天津某西報即有爲張氏呼寃者其論調以中國政界有地方黨系之分謂張之得罪卽此黨系傾軋之結果而都中某西報則謂張案實中國政治淸明之動機且對於天津某西報之言論殊惜其不當同是一事而外報議論之不同有如此 
[交通部參案之抽象譚]  
　　交通總長易人消息自肅政史等揭參津浦等鐵路有舞獘情事交能總長梁敦彦遂循例向總統表示辭職之意自劾其督察屬員不嚴請總統懲處當經總统慰留大旨謂該總長蒞事日淺自難措置裕如仍望切實整頓所請辭職一節應毋庸議云云但以目前事勢觀之交通總長必不免於易人以成說論此席當屬楊士琦左丞然今恐尚非其時至沈雲沛則衰　已甚總统未必倚任故仍以汪大燮之說爲最近一俟陸徵祥總長使外議定挪出位置與梁敦彥則此事將見分曉矣又聞肅政廳又提出一彈劾案揭參關係交通之要人據云某鉅公現已被牽入旋渦之中肅正史等現正調查證據欲圖再接再厲云 
　　津浦路案開始預審津浦路案平政院昨日（二十八）已開始預審據聞昨日訊問者爲滙通轉運公司一節該公司經理洪少圃前已到案發交宛平縣看管昨日提訊已將此中内容詳細詢問聞據昨日詢問以及證據所得該公司與路局及部中要人確有關係自此案發生平政院長即派該院書記官壽鵬飛及某某前往津浦路局調取證據聞壽等昨已將關係此案之文件調取數箱來京以備參考至關於此案之重要證據則早已到院並不盡在此次調取之中又聞平政院昨已電咨江蘇巡按使將該公司事務所封閉並將該公司一切簿據文件調取來京以備查考又滙通公司經理洪少圃者江蘇人富有資產匯通公司之成立先本由洪獨力創辦後來部路要人羡其厚利遂與洪合同經營聞先定兩方各入股本二十萬元其結果則部路人員不過分占紅股而交資本僅數萬元而已此公司既以官商合辦之故路上當局遂使之壟斷一切甚者乃至對於該公司特減運價以致津浦一路之貨物非經該公司之手幾有不能運輸之勢因之人言嘖嘖且前此津浦路釐之復設該公司又出頭反對以致弄得官怒民怨而參案因以發生云 
[建設模範行省之條陳]  
　審計院顧問葛諾發近上一條陳洋洋數千言聞其大致爲中國整理一切政治宜建設模範行省蓋以中國地域至廣若將未經試驗之計畫驟然行諸全國一有錯誤影響非小徒令人民感受紛更之痛苦政府亦將失其信用今先就一省推行眞實之改革計畫再及各省冒險之處較少將來成效大大其感動外人之力必甚偉大云云聞孫院長代呈總統矣 
[暑假聲中之北京學校觀]  
　　官立學校之假期中事業昨二十八日敎育部召集各官立專門以上校長在部開會係討論開辦夏期講習習事宜自元年舉行斯舉後久矣無人提及本年重復開辦此亦社會敎育進行之一事也又各官立學校敎員暑假中均照常發給薪俸昨因北京大學校長爲節省經費計援照二年成例暑假中不發兼任敎員薪俸業經敎育部批准並通飭各專門學校照辦惟各校情形不同因部章凡專任敎員每星期敎授時間須在十二小時以上各專門學校因經費支絀各年級班次有未能完全開辦者各專門功課雖每週僅數小時然不能由他敎員兼任者故聘用兼任敎員甚多其敎員名雖兼任其實除此校課程外實並無他項職務亦無他途收入非若北京大學有人數無多之班有不滿十二小時之專任敎員故各專門校長對此頗覺爲難聞日昨各校長長集商議擬向敎育部商榷云 
　　淸華學堂之第三次畢業昨（二十六日）爲淸華學堂高等科第三次畢業與中等科範三次畢業之期中外男女來賓百餘高等文科鍾可成以下十五人實科朱繼聖以下二十九人中等科四十五人校長周宗梅報告云本校學生精神上之精進似有年勝一年之勢何以驗之以犯規者之日減少驗之也至本校職員所自信增進敎育上之設備者則體育一事是也且本校長與留美大學通信商榷彼此互爲消息以謀敎育之發達因此之故即中美兩國敎育上之感情亦不覺日益稠疉有加無已又在美學生功課精進去年曾有某生新發明之中國打字機一層可爲將來歸國後適用之一事業也溯本校得有今日皆創辦人丁家立博士與范濓源及周君等之嘉惠現時鄙人尚有注意二事欲爲本校謀者則對於校内之做工與校外四鄉八村之社會敎育之濡染是也去年本校創開手工學校頗有成效此後更擬籌畫補助費擴張齋合以備添招新生宏施敎育云云以次演說者有美博士丁家立君北京大學校長胡次珊君等最後爲外交總長陸子欣訓詞略謂本總長自中學生譒譯參贊公使以來數十年矣愧無名德可爲諸子告者然有二語可以借勉焉則少時所受於長者之訓詞曰勿忘師長之敎訓勿辜負師長之敎訓曰勿忘父母敎育之意勿辜負父母敎育之意二者而已今當諸子升學留美敢仍以相贈以示臨别拳拳之誼焉 
[解欵考成條例之修正]  
　　解欵考成條例第一次由財政部呈請批准後未顷第二第六兩條卽有修正消息茲聞修改實出於主計局之意惟表面則仍由財政部自行修改現已將修改條文續行呈准封寄各省巡按使遵照辦理故前後兩次全文均不公布於公報惟聞原文第二條原爲解欵額數以大總統定之今財政部已照主計局之意改爲各省收入如確有溢出原額情形其解欵額可由財政部隨時定之云 
[薩上將考查兵工廠再紀]  
　　統率辦事處薩上將日前來鄂考查兵工廠規畫全國海陸軍造械聞其事甚秘密武漢各機關長官初皆不聞其行旌蒞此也刻聞薩上將係住英租界福昌旅館（前紀大旅館有誤）到漢陽時首往鋼藥廠外查察局勢地址良久頭戴草帽身着藍洋布長衫該廠守衛兵見其躑躅不去疑之因向盤詰上將始出寸許（薩鎭冰）三字之小卡片授之且囑其通報總辦沈鳳鳴沈君見之倉皇出迎深爲抱歉旋上將考查該廠務及製造頗加奬許（按鋼藥廠前淸聘用洋員督造各種彈藥近年則由沈鳳銘自行督製多所發明如鎗彈由圓頭改爲尖頭速率達至八百四十米達又製出七生五退管陸砲彈藥及山包彈藥壓經試驗其射遠超過規定二十密達而漲力又減少一百餘倍又新造比克林炸藥成績亦優）聞有咨部予以進級之說又前紀上將請將上海德州二廠移併漢廠一說茲悉微有錯誤其主張乃以全力經營漢廠滬德兩廠則暫不擴充耳現上將已經離漢回京歟抑赴滬歟外間莫知其行蹤即段將軍與漢口杜鎭守使亦均不知前日漢口報紙亦曾載有薩上將來漢查廠各情叚將軍始悉其事卽電詢兵士鋼藥二廠總理詎其時薩已行矣 
[白亮請禁淫書]  
　　日前白亮氏具呈内部請嚴禁淫書挽救頽風文云爲禀請嚴禁猥褻圖畫檢查書籍挽救頽風以正人心事竊惟活國之方首重道德移風易俗莫善禮樂近年歐風東漸文化日進或編輯小說爲敎育之助或摩寫圖畫爲啓蒙之端宗旨純正固屬不少而放僻邪侈日見其多　者尚可收進化之功而惡者實爲厲亂之階民國改建尤爲發達淫靡之風江河日下千載道德敗於朝夕有責者漫不檢查漁利者視爲捷徑或託筆墨於言情或繪猥褻於圖畫稽其内容難以寓目玩其用意無非誨淫蓋小說之作淺顯易明稍識之無即可手執一編裸體圖畫價廉易售苟非懴石亦多懐璧數册當此少年國民血氣方剛之際靑春兒女心思未定之時父母每養而不敎朋友更言不及義展轉借讀互相研究目蕩神馳心猿意馬由理想而發爲言論由空談而變爲事實公園茶樓不啻桑間濮上損貞破節反謂戀愛自由廢有用之光陰積無益之窕孽流連忘返如醉如癡鴻鵠高飛之壯志已銷燕雀處堂之春夢未醒十年敎育之功效曾不敵一册褻畫之破壞道德日衰廉恥淪喪流毒之深甚於水火風靡全國嗜如甘飴竊恐中國不亡於外侮内亂而滅於淫書褻畫民國前途危險殊甚社會沈湎足爲寒心推其罪魁禍首無不切齒痛恨亮警惕聖賢之戒若杞人之過憂恐負先覺之義故越俎而進言爲此禀請大部遵照民國三年十二月四日大總統申令公布出版法第四條第十一條第三項第十二條第十三條第十六條第十八條各條文飭下有司嚴重取締其奉行不職付以懲戒正本淸源除惡去害母使滋蔓蔓則難圖庶乎國家前程有望社會頽風可挽大部負繩愆糾謬之責有檢查干涉之權當能雷厲風行决不姑寛上以副大總統治國之厚望下以拯靑年於水火之迷途亮不勝盻禱仰望施行 
[鄂聞紀要]  
　　叚將軍赴京之傳說叚香岩上將軍去歲十一月赴京乃爲籌畫收買鐵廠國有及擴充兵工廠造械曁操練陸軍各事留京月餘旋鄂茲聞又有請假一月赴京覲見之說未知有何要公所遺督理篆務聞已電奉總统批准以帮辦王占元代理據官場傳述叚將軍此行並須挈眷同往日内卽可起節 
　　交通疗不認法價洋鄂省前因紙幣充斥商民咸不信用由前都督黎婉商交通部凡鐵路電報電話之收費皆通融收受鄂紙以資維持中惟鐵路票價每元須補水三百文電局則不補水三年以來虧耗不貲迨今春官錢局開始兌現之時鄂中法價洋之名詞猶不廢去重復規定以錢千二百文爲一元交通部以電報電話所收資費仍係照每元一千二百文之法價交納殊碍營業之收入咨請通飭各官署一律交納大洋不允承認折價已經巡按以財政支絀咨請仍照法價一二折收茲得部覆兩軍巡兩署官電費爲數本不甚巨按照一二法價折收所擴原屬有限惟官署人員及各機關向發商電者亦均紛紛援例不付大洋商民更藉口觀望此中損失實非淺鮮須仍照章交付實洋以維電政段巡按現已認可照辦通飭各機關自七月朔起一律改付大洋 
　　儲金團重開大會議漢口中交兩銀行代收儲金現綜計猶不足十一萬元而前次儲金團在劉園所開各界儲金大會認儲之二十餘萬元多未繳出迭經該團催交只收及四分之一而已現輿論皆以該團提倡不力正幹事李紫雲已商准夏口知事警察廳長代禀兩署核准開第二次全鎭各界大會特定於舊曆五月二十二日舉行假後城馬路勸工院爲會場聞仍須限制演說凡擬到會演說者令其先擬稿交幹事部核閱以防其越乎範圍妨碍邦交云 
[魯報紀山東無排貨事]  
　　六月二十九日山東報載稱自中日交涉發生以後愈　愈緊適値日貨之銷行於我國者頓形跌落雖時會凑巧亦由我國經濟困難商業不振之故且購貨者有自由選擇之權絶對無排斥之意味然日人每有誤誤如救國儲金團國恥紀念會國貨維持會等純出於國民之愛國心積百爲呼號救援之行動情旣可原事無可强乃日人屢向當道質問經當道善爲解釋仍不能渙然無疑日前竟有到商會質問謂胡爲提倡排斥日貨者經商會詰以有何憑據則又漫無以應也以記者（該報自帶）之觀察我國商店雖亦偶有國貨綜其大較一洋貨銷售場耳無别乎東西洋也起視街衢洋貨店十居八九即非標名洋貨店而實銷洋貨者亦十居八九不過日本工商業經營尤精妙善揣中國人之意而投其所歡好是以代銷者多而銷路尤廣即以記者之調查若致香樓芙蓉街雜貨店吕萬聚西門外估衣市雜貨店義興公柴家巷洋線布元興西關阜康街洋布益祥花店街洋線布永祥和阜康街雜貨店永祥成柴家巷雜貨店長興合花店街隆聚興花店街聚和泰柴家巷以上十家純粹銷售日貨其餘帶銷者尚不可勝數數月以來並無停滯之虞可見我魯人之對於日貨絶無外視之意寄語隣邦諸君子愼無誤會斯兩國前途之幸也 
[四川愛國會近况譚]  
　　四川省城各校學生發起四川愛國會以提醒人民不忘國恥爲宗旨各校職員見題目正大不敢公然反對又不敢公然承認惟省立第一中學校李聯恆氏致函該該表示大不贊成之意茲將雙方原信節錄如下 
　　李聯恆致愛國國函略云聯恆回籍奔喪曾不數日諸君子碩畫大計焉知其詳昨即被以幹事職務相委託力小任重折足堪虞不將重負諸君子厚意竊自維度進退兩難畢慮竭思惟有就孔見所及請爲君子一商榷之（中略）蓋儲金也維持國貨也猶國之治標策也其他爲根本惟一之最上上方法足以救國家危弱於欲亡之際者厥惟敎育一事古今中外靡不皆然近日報載中央政府整噸敎育列爲第一年應行政治良有見也聨恒與諸君子旣皆厠身學界即請以促進敎育相約各先自行策勵以道德爲生命以學識爲氣血以强力爲手足推及全省大小學校人士同心戮力在在本臥薪嘗膽破釜沉舟之氣概以貫澈愛國救亡宗旨今日學校人物即將來社會中堅根本即深枝葉自茂庶幾秦之拜賜期之一年越之沼吳不待二十其收效不較爲宏且大耶若乃徒事鋪揚難收實效聯恆愚懲恕不奉命愛國會覆李聯恆函略云夫細人務其小者近者君子國其大者遠者同人等末學後道稔知明哲保身遠不及前輩先達惟來日大難則知之甚明今日之舉爲全國不爲一人爲百年不爲一日進行之首要固在策勵敎育如再得偉人先進如先生者爲之提倡主持以爲政府之後盾各界之先驅同人等不勝大題如謂狂熱喜事議論多而成功少同人雖不才尚不至蹈此大戾爲學界羞素仰學界鉅子關心時局匪恇怯小儒可比是以特專函敦請就職同舟共濟力扶大局同人等不勝翹企盻切之至 
[浙省籌備義務敎育之辦法（續昨）]  
　　自四年度起每年添設若干所約計幾年可以一律設齊限期填表送核俟送齊後即當酌量各屬情形核定每年應設校數飭令按年舉辦其應需經費卽按照規定各學區增設校數責成各該區學董查照地方自治試行條例第二十七條以區内原有地方公欵公產及公益捐依照設校年分先期次第籌集而以每年設校之多寡爲各屬知事及地方學務人員之考成其能設立逾額者酌予奬勵不足則量加懲戒仍責令於次年補設齊全校數旣經規定則應需敎員已可約計惟現任小學敎員其程度資格非經檢定尚慮不能明確擬於本年暑假期内陸續施行檢定除現有合格人數外將每年應需敎員分配於各師範校所即爲各該校所之學額浙省省立師範本規定爲十一校嗣因財力支絀先設六校勢不得不藉各縣小學敎員講習所以爲代用經督率推廣計一年以來已增至四十餘所節經嚴密考察成效雖頗有可觀辦理究不無缺點八所生徒類多高小畢業生原定一年修業期滿學術亦尚虞淺薄又苦於經費爲難不便延長年限復經詳細斟酌與其多設而徒恃虚名何如合力以共求完善查定章本有聯合設立之規定擬於本學年開始由各道通盤規畫酌定地點將現設各講習所併爲聨合縣立約二縣以上合設一所由道直接監督即以全省應需敎員之數除分配於現設各師範校外匀攤於該講習所分年造就俟應需敎員敷分布再將各該講習所酌設爲聯合縣立師範學校開辦本科以期養成完全師資合之現設省立師校及省縣立女師校全省師範學校约可得二十餘所此浙省關於調查學籍規定校數期限以及分區籌欵及造就師資各辦法分年籌備之大概情形也云云 
地方通信 
[蘇州]  
　　盛澤鎭議設國貨代銷處盛澤鎭自綢商王杏蓀等發起勸 
 
 

Page 7

 
 
用國貨會後會員已遠百數十人日昨該會開常會到者約四十餘人首由會長陳子仙報告會務情形狀由津掘存馮恢伯建議在本鎭設立國貨代銷處方能導引社會改用國貨經會員一致贊同當場認定股份即有百數十股聞不日尚須開會賡續提議以冀從速成立云 
[鎭江]  
　　大雨滅蝗之可喜鎭郡發生蝗蝻迭經章縣知事曁省委王潯觀杜菊緣等分赴各鄉督率董保竭力撲打鎭境業告肅淸詎鄰縣飛蝗之自西至東者突有數起致東北鄉及沿江蘆葦叢生之地停集飛蝗不少茲因連日大雨農民咸喜形於色以爲得此大雨多數飛蝗與少數蝻子均可淹没無存不致蔓延爲害云 
　　水勢增漲之堪虞鎭郡連日大雨沿江一帶水勢繼長增高高資鄉圩岸江潮灌入山水又奔騰下注以致一片汪洋幾成澤國該鄉小學校室内水深過膝因之停課前爲蝗蝻發生官廳所購稚鴨數千頭發往該鄉尋覓蝻子近以大雨之故四處流散無從攔截又聞鎭郡各鄉低窪之區固屬一片汪洋即城廂之大街小巷由山巷以東亦平地水深數尺而以薛家巷及小街雨處爲最約深三四尺因之路斷行人云 
　　商場失愼之餘聞前夜鎭江洋浮橋大火一節已誌報端茲悉其時已至夜深各鄰店聞警均手忙脚亂惟以其地近水口紛紛將貨物搬堆船上致膽某某大船兩隻傾翻該貨不滅於火而沉於水該船户亦因岸上火災而這水中沉没可謂城門失火殃及池魚矣 
　　鎭江街道除租界寛大外其由鎭江關起沿河各岸均窄狹異常推其原因由於各房主起造房屋均思侵佔官街其沿江河岸房屋有爲人民納小錢糧起造而收獲巨利者有爲人民逐漸侵佔起造而坐享租利者在官廳明知侵佔官道運河理應懲辦而以落成之屋令人拆讓殊非體恤之道以致因循坐誤一遭火患遂易蔓延以其街道窄狹接火甚近而施救爲難也兹聞官廳因此次商場失愼擬援照滬漢各商埠工程警察等章程飭知被燒各房業主於起造房屋時須報知警局查明界址街口縮進四五尺方准動工至運河久已失濬河岸亦應整理不准侵佔並不准納小錢糧須改納大錢糧給予印契方得管業云 
[松江]  
　　續誌盗刧航輪鉅資盗刧小輪巨資一事曾據蘇州通信登載昨報茲得松江通信述此事較詳用再錄之於下湖班小輪寗興號受上海盆湯弄梅恒裕公司之委托拖載繭欵五萬元回南灣前夜道經五庫之西寒西涇之北忽來盗匪十餘人分駕鎗船式小舟兩隻從左右夾上用篙挽住第二號拖船向空放鎗一排卵躍入艙内攫取洋包共被刧去三萬七千五百元羣盗始放鎗一排轉舵東駛彼時輪行如故也其所以不至刧罄者聞因兩盗船身過小不能容此重量卽此三萬餘金兩旁船唇已被壓入水輪抵湖埠後局主即飭舟子警阿六駛回被刧地方灣泊一面投松江縣禀報昨夜李知事傳阿六細訊一過以該處係浦江之篤爲蘇浙要衢松江金山接界之處究竟失事地點歸何縣轄境非勘不　　卽備文飛請金山縣會勘此案出後松地臆說紛紛有指爲嶢梟預伏線索者有認爲　匪跟蹤至此者該處浦面頗遼濶再走一二里即有浙省保護航路之淺水兵輪盗乃於此肆刧似係熟請浦江情形者現上海已認定該處爲松屬地保李心源管轄地點請予傳訊矣 
　　長壽橋南又告火警本年松地屢有火警人心惴惴現特籌捐巨欵改良救火章程添購水龍期於有備無患並定陽曆五月二十日至菜花涇會集試驗請各界蒞閱不意本日夜分九十鐘之交忽又警鑼亂鳴傳言西外長壽橋南故紳夏彬甫家失愼居人紛紛出觀嗣知僅燬柴房一椽始免驚擾 
[杭州]  
　　組織顔料製造廠杭州實業研究所所長王搢言君發明各種化學工藝品疊經各處賽會陳列得有金銀奬牌及證書近頃又發明顔料製造新法純取材於内國天產物樣貨已出頗受染業陶瓷業同人之讚賞李君叔卿亦頗有志提倡新事業者今與王君聯絡合辦一中國顔料製造廠獨投巨資該廠設於紹興城魚化橋業已禀請縣公署出示保護矣 
　　南灣絲商被刧之影響南灣各業市面全恃絲商本年蠶汛雖豐而絲業受歐戰停滯存貨未消該業遂一落千丈市面蕭條不堪自南北兩梅恒裕絲商銀洋被刧三萬四千五百元及震澤徐世興梅記銀三千元後市面震動前日起南北絲市一律停秤全鎭恐慌本届並不暢銷該行爲勉强維持不料又有被刧之耗昨日典業停當綑絲更加摇動近日連電蘇浙大吏請迅限緝以縱商業统捐總局因全黨絲市停秤市面震動絲捐有極大關係代商呼籲電禀屈使朱將軍蔣財政廳長以保商爲重請迅電咨蘇省大史飭屬限緝以維大局云 
[寗波]  
　　效實學校舉行畢業式寗波於光復後始創設效實學會次年關辦效實學校一切課程略仿大學預科辦理合法成績優美前年第一次畢業生均能升入大學及各高等專門學校今屆第二次畢業之期日昨由校長邀請會稽道尹鄞縣知事及中外士絲蒞校觀福到者數十人號間七時舉行懇親會并爲畢業生送别師生歡樂一堂談笑游戲佐以茶點音樂因火散會時已鐘鳴十一下矣茲將畢業生姓名列后錢鴻範（甲等）柳紹韓 
項隆年　任毅　何虞　洪德藻（以上乙等）　朱鎭栩　葉瑩材　趙本相　張輔倫（以上丙等） 
[安慶]  
　　大批匪犯之擬解六安縣自拿獲匪首羅某等五十餘人後謡言繼起商民頗爲驚恐該縣吳奉恩知事以該處爲皖北要道民風强悍夙爲盗匪出没之區現在押已有五十餘匪案關重大未便擅辦特請示將軍擬於日内派隊押解赴蚌訊究以昭愼重　　宣講蠶業之効力靑陽縣蠶業自韓巡按使選派蠶　學校畢業生多人携帶蠶紙及白話飼蠶法前往該縣開辦模範場以來頗著成效現値春蠶已了各畢業生等分赴各鄉宣講蠶業學說並調查各處桑樹有無弊病及該地夏秋蠶可否試養且又編成白話飼蠶說印刷數萬脹一面宣講一面給發各鄉人啓其智識以便改良蠶業 
[漢口]  
　　美租界開始經營漢口英法德俄日均建有租界惟美國無之前歲美公使向我政府要求開闢漢口租界已經外交内務二部咨商鄂省將軍巡按議定以漢口日本租界後洋火廠至劉家廟之地段劃給以漢口美領事已向該國領到建設租界公欵特雇工在該地建造馬路及巡捕房约秋後即可落成 
　　怡和行大班陣亡漢口英國商團昨接倫敦來電謂漢口怡和洋行大班載佛生君去幾編入第二批義軍回國補列英國蘇格蘭陸軍爲大佐於本月開至佛蘭得斯出戰數次前日與德軍衛鋒隊激　時陣亡於電車之下云云聞漢口英商回國從軍者計二百餘人載佛生爲陣亡之第六人云 
雜評二 
[讀魯報紀山東無排貨事（默）]  
　　日人屢以我國禁止排貨不力或詆上之辦理此事根本差誤或且疑當道暗中主持而　有所警告我政府乃順日人之意頒禁止明令於全國爲兩國邦交計可謂盡矣然其實日貨之所以受有影響者因我國人近遭種種紛擾財力益困商業益疲致不幸有此現象魯報所言豈虚語哉試觀各省人民沈靜如是則可决其必無排貨之事也卽有一二　於感情作用賣買之間不免有所選擇然亦屬個人自由無可免强故前者不必禁而後者亦無可禁也 
　　吾謂日人非有眞心調和感情也則已苟欲眞心調和第一祗須不再挑撥惡感如昨報譯電所載旅奉日人藉細故拘捕華人七名之舉力加禁遏第二勿遽以無根據事强誣我民如奉天日藥房爆炸事件不硬指爲我排日憑證則其功效較之挾我政府嚴令以禁止之者遠矣奈之何其弗思 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[徵稅機關爭權之影響]  
　　上海貨物稅總公所與新設之落地稅徵收局因權限問題彼此爭持已迭紀兩報茲有因此發生之重要問題數則探錄如下 
　　油商呈控兩稅所權限不淸商从一物兩稅之事已時有所聞而尤以最近某油商呈控一珸敢難解决據聞有餘記裕興兩號先後分運煤油七百五十件均被兩稅所扣留重行徵稅該商恐有誤行期故均遵照納稅現以一物不能兩稅執有兩處運單赴省呈控惟填給稅單定章綦嚴如有塗銷情事須按五十倍加罰故兩稅所均未能認咎取銷致難解决云 
　　繭捐問題浙省繭業一項向來輸出貨物均由沿途關稅局卡查驗放行此次忽由浙江巡按使委派石人駿等爲駐滬繭捐委員以省分言向來無此特例今由浙江屈巡按使會同江蘇齊巡按使咨准大部始創此例聞與該兩稅所之關係不久亦可披露云 
　　分卡波折滬寗滬杭南北兩火車站向由稅所附設分卡以資稽征日前落地稅局亦欲就站附設分卞屢興鍾局長磋商尚未妥洽而原有分卡未知何故昨日（一號）與某方面大起齟齬當由鍾局長出而維持並即電部請示 
　　兩省密查上列各項均關捐稅進行連白由蘇浙兩巡按使除某項問題須派員會事密查外其餘均着該管財政廳察核辦理所有一切整飭及劃分諸事聞日内必有完善解决之辦法云 
[製造局之防範]  
　　製造局總辦鄭汝成君以近日本埠又有謡言謂有黨人又欲乘機起事除嚴飭各軍隊嚴密防範外又以本局各廠工匠衆多恐有黨人混入業已議定嗣後各廠工匠進局工作須由各廠匠目先在局外點驗齊集以二人爲一班由匠目帶領入局各歸各廠工作後仍須班而出以免外人混跡聞已飭知各廠委員傳諭各匠自遵照矣 
[緝獲重要黨人誌聞]  
　　外間喧傳本邑軍警近曾緝獲重要黨人李劉兩名以軍艦押赴江寗交宣武上將軍行署訊辦有謂被捕之人爲李烈鈞者亦有謂爲譚人鳳者傳聞異辭莫衷一是茲據訪員報告謂被逮者實爲李亞東其一姓劉（綽號劉傻子其歷史未詳）聞李爲湖北人本係老同盟會辛亥光復前因鼓吹革命拘囚於夏口廳獄中武昌起義李在獄内由同監犯人擁戴光復夏口逐廳員而代之後囡二次革命事敗甫逃日本此次回華爲統率辦事處所偵知特電當地軍警廳加偵緝因而就獲鄭鎭守使以李爲政府飭緝之人當商派軍艦押解南京請馮上將軍核奪聞現已轉解北京歸案訊辦矣 
[黨人束手被擒]  
　　鄂籍黨人聞漢（卽聞家才）辛亥革命時曾在劉福彪部下充當排長曾與孫文見過一面自寗滬之役失敗後即在本埠法租界大馬路開設理髮店敷衍度　陰曆五月十四日午後忽同志某甲來店謂孫文已由日本回華現在口外三夾水某國軍艦上飭邀聞等前往有事面談有迎送小輪在浦江停泊伺候聞信之卽進同楊孟甫前往詎駛至中途突有蘇垣軍探前來查緝遂一併束手被擒押同小輪解蘇歸案訊辦 
[曹震武解往江寗]  
　　公共租界捕房探目李星福等前在美租界鄧鐵路緝獲僞造湖北官錢局錢票案内之趙震五即曹振武解經公共公堂訊問嗣由江蘇馮上將軍將在寗緝獲之同黨陳熈一名押解來滬送至公廨質證指明趙震五確係僞造湖北錢票之主動故由讞員關君商允德副領事准予引渡已於上月二十八號飭將趙震五及陳熙等送交上海鎭守使署訊究前日鎭署接到江寗將軍行署來電以趙震五現已引渡該署應即將該二犯一併解甯以便歸案訊辦昨鄭鎭守使已派兵四名將趙震五陳熙二名交由將軍署張探員押解赴甯矣 
[鐵匠聚衆格鬭]  
　　鐵匠等帮小工五五等與同業阮玉林等不知因何挾仇於前日各糾百餘人執持鐵尺鐵扒鐵棍等器約定在小西門外後新街附近隙地上格鬭届時王等一方面之人先在彼處等候不一刻阮等衆人亦至兩方會面不由分說互相毆打至半時許始爲守望巡警得悉因其人衆未便隻身往拘立投二區報告加派巡警多人馳往拘捕迨各警到時王五已被毆受傷倒地奄奄一息洪金標蕭三陳阿五等亦均受傷當由該長警等將阮玉林李福淸唐殿元陳阿五楊玉泉鳳四李賓玉楊明元等一併拘獲餘人分投逃散該警等立即雇人將受傷人王五扛舁連同輕傷之洪金標等並行兇之阮玉林等八人一併押解到區經該警正略詰一過當即備文移送地方檢察廳由林廳長派員預審並驗明王五等四人受傷屬實判令回去自醫沈玉林等分别收押候究 
[盤問屢犯命案之匪徒]  
　　江北婦人薛王氏之女雙喜被著名匪徒丁寳洪以薦往某處學唱髦兒戲爲由價賣洋一百十五元後爲王氏察知向之追問丁等誑稱同往領人王氏 
信以爲眞隨至法新租界打鐵浜地方丁等突出利刃將王氏連戳五刀而逸後由巡捕查見報告捕房轉送廣慈醫院醫痊訴明前情經探目沈德福拘獲同黨張開喜王和尚兩人解送法公堂供出丁寳洪逃匿淸江地方當由包探魏志餘前往關提來滬管押候究現又由包探任水掦偵知丁之同黨李文龍綽號李蔴子匿跡英租界新閘地方會同該處捕房探捕將李拘解英公堂准予帶回訊辦即經石總巡詰訊據供與丁等行兇是實現捕房又訪知上年十一月二十五號有轉租法新租界鼎康里四十四號門牌金姓成衣匠房屋半間之陳氏婦人被姘夫勒斃棄屍潛逃陳氏之姘夫即係丁寳洪又上年十一月一號太平橋地方有女屍一具被戳六刀亦係丁動手行兇向丁嚴詰供認犯此三案不諱石君諭令嚴行管押候錄供解送法公堂訊辦 
[搶劫典舖小輪之嫌疑]  
　　眼線是否誣指持械糾黨夥刧金山縣屬吕港鎭永泰當舖及崑山縣境菉葭洪蘇州河老公茂内河順利小輪船銀洋之盗匪邱小林在湖北路六百零九號徐源泰烟紙店樓上被江蘇水警第二廳偵探順水泉報告老　捕房派探陳阿四拘入捕房解送公共公廨迭經中西官預審各情已屢誌本報前日午後復經英領康君蒞廨會同會審官王肇之君升座研訊先據政府代表穆安素律師譯稱原告方面見證口供業已完全應請照章引渡堂上命提邱小林到堂由邱之代表恩格理律師詰據邱小林供稱我於前淸宣統元年在奉天阿倫（譯音）洋人處爲西崽辛亥光復返滬洋東給我荐信遂與母賃居寳和里去年在浙江路與趙阿二股開瑞順飯館素來安分洋東現爲仁昌洋行大班均可調查此次實係王阿銀挾嫌誣指求察並據見證蕭金華投案供稱我在石路戲園爲按目與被告謀識二年之久我賃居湖北路徐源泰烟紙店樓面被告時來閒談確係安分又據播龍生供在妓院相帮去年租賃被告寳和里餘屋至年終因積欠房租深恐封門故此搬遷惟被告行爲很好云云旋據顧水泉到堂禀稱被告有無犯罪我不得知因據眼線王阿毛報告云被告係搶刦典當小輪之盗犯故即報捕拘獲並據兩造律師互辯良久中西官會商之下以被告邱小林究竟是否犯罪不能明晰遂判抄錄全供備文移交蘇州水警第二廳歸案秉公核辦 
　　帶回崑山研訊李光法（即李二麻子又名李永泰）有人謂其會與已經解往内地官廳懲辦之盗匪黄長友（即孫三）等在崑山縣屬靑陽洪附近紏衆持械截刦老公茂内河順利小輪上値洋一千餘元之現洋衣物匿居公共租界且被黄等供出由崑山警署派警持文來滬報告捕房派探協往將黄拘解公共公廨訊供不認管押候查在案昨晨復訊由崑山來警上堂禀明前情聲請多提王襄讞商之美領畢君判李交來警帶回如果有爲盗情事須即錄供送廨備查若訊無關係送回公廨發落 
　　姘婦挾嫌告發江北人田其雁向居卡德路七百十七號門牌因被姘婦田王氏至崑山警署報告田曾糾黨搶刦老公茂内河順利小輪故由崑山偵緝隊隊長張鍾波來滬報捕將田拘解公共公堂訊供不認押候備文來申並帶同見證到堂證明再核在案昨晨由廨復訊先由婦人田王氏上堂證明曾見劉大友等紏田同往等語訊之田供與王氏姘識约有三月已於舊曆四月間拆開崑山警局亦知其事實因圖詐不遂致被誣指乞鑒中西官以田王氏報告不實逐　田其雁交保 
饒下禮拜四再行訊核 
[婦人不認窩贓]  
　　盗匪曹金臣（卽原告許松春之已歇車夫）於本年三月十 
五號糾黨王聚道（卽通州阿二）張連蘇（即蘇麻子）姜道維陳連眼及在逃之大塊頭雙包子持刀搶刦新閘派克路許松春家値洋五千六百元之金珠鑽石等衣飾鉅贓寄匿七浦路劉姓家被盗黨張連蘇訴知滙四捕房華探目馬阿美協同包探筆　南前往太倉北門外將曹金臣等及　　王阿桂一併拘獲提　上海並往劉姓家吊出原贓故將知情之傭婦姚王氏拘押並禀奉公共公堂將劉姓主婦劉葉氏票提到案連同新調捕房拘獲之顧漢明季阿三施小連等一再解送公堂訊判分别交探還押候捕在案前日午後由捕一併解案經關讞員與德傾師君重復研訊先由劉葉氏之代表律師上堂略述案情並向劉葉氏詰問不認窩贓並稱實遭車夫阿二（即王聚道）與傭婦姚王氏挾嫌誣扳且車夫阿二於二月間並未來過焉有寄贓及索討之事並經另一傭婦馬施氏上堂證明一切經捕房代表牛門律師向劉葉氏及傭婦馬施氏逐一　踣並與劉葉氏之代表律師互辯良久復經原告許松春之代表律師上堂聲稱被告劉葉氏受寄盗賊業已證明堂上未可輕縱中西官因時已晏判劉葉氏仍交三千元人洋並保候本星期六早堂帶案判决其餘各盗匪及案證人等仍分别還押候　核辦 
[引渡盗犯之審愼]  
　　盗匪魏長生嚴阿毛曾至浦東唐橋地方紏黨行刦逃匿公共租界經捕房查獲解送公共公堂訊供不認管押候查在案昨晨由廨復訊據捕房禀稱已由上海縣知事函請移提中西官判魏等押候上海縣備文並抄錄已獲同黨供詞於下禮拜四帶同原告到案質證再核 
[救國儲金紀要]  
　　各地收數之總結上海總事務所昨將各地事務所報告中交兩銀于自開收至六月二十號爲止所收之儲金數目總結報告實共收洋八十二萬七千有奇計北京（中國銀行十號止）十二萬四千五百八十四元三角一分（交通）三十四萬四千九百五十三元一角二分共四十六萬九千五百三十七元四角三分天津（中國）一萬三千一百七十三元五角九分（交通）三萬八千六百九十二元零二分小洋三百八十元零二角五分銅元三百十三千五百文共五萬二千四百六十九元八角邢台（中國）三百二十六元六角六分張家口（交通）四千七百九十二元一角四分蘇州（中國）十號止一萬八千二百五十六元一角三分銀十六兩五錢（交通）四千零四元五角共二萬二千二百六十元六角三分銀十六兩五錢南京（中國）六千二百十六元零二分赤金一錢下關（中國）一千九百八十一元無錫（中國）五千六百八十五元（交通）二千七百十元六角六分共八千三百九十五元六角六分淸江（中國）五月分七百零二元鎭江（中國）五千四百十九元揚州（中國）七百二十五元九角五分徐州（中國）十號止一千九百九十六元杭州（中國）八千六百六十八元（交通）一千二百五十一元四角共九千九百十九元四角嘉興（中國）五千零十五元五角一分三釐寗波（中國）一千三百二十三元一角三分（交通）七百十六元七角小洋五百十三角共二千零八十四元四角三分紹興（中國）五月分止三千一晨元零二角七分温州（中國）十號止一千四百零四元六角二分蘭溪（中國）五月分止三百零六元廣東（中國）共一萬三千四百零六元四角五分汕頭（中國）二萬七千七百八十三元七角蕪湖（中國）十號止二千三百九十五元（交通）七百十二元銀七兩六錢共三千一百零七元銀七兩六錢安慶（中國）一千六百六十三元七角蚌埠（中國十號止）三百七十九元南昌（中國五月分止）三千六百五十九元四角九分宜昌（中國）共一千五百八十九元二角八分漢口（中國）七萬一千三百九十八元一角（交通）一萬一千二百九十六元五角一分共八萬二千六百九十四元六角一分沙市（中國）七千四百十七元零四分長沙（中國）五千四百七十元六角二分周家口（中國）二十元烟台（中國）一萬四千七百三十七元零六分濟寗（中國）廿二元七角八分太原（中國）一千二百九十六元四角大同（中國）六千二百六十二元五角七分（交通）六千一百零五元九角七分共一萬二千三百六十八元五角四分營口（中國）六千六百四十三元安東（中國）六千八百四十一元奉天（中國）九百五十八元王角吉林（中國）八千零八十二元四角八分長春（交通）一萬二千零九十一元五角哈爾濱（中國）二萬零三十八零五分金约二錢鐵嶺（中國）十九元八角以上四十分所共計已報傭金（六月二十號或十號止）八十二萬六千九百四十四元五角二分三釐銀九十二兩五錢金三錢约合八十二萬七千有奇　　儲金之存記上月三十號中國銀行收受儲金有濟和典濟典同人各儲洋十元又南國九十老翁夏逸颿君親往儲洋一百元昨均函致儲金團存記 
[勸用國貨會近狀紀要]  
　　本埠勸用國貨會自組織執行部以來會務日有起色聞該部執行員兵十八人皆一時商界穩健人員昨爲執行部成立會當場議决自即日起每日三人到會辦公並於每星期四晚八時全體集會一次討論本星期内舉辦之事又公推張讓三陳良玉兩君爲駐會辦事員云 
[大鐘工廠之應時擴充]  
　　本埠美華利鐘表號自創設大鐘工廠至今成效卓著近自勸用圖貨爲實行勸鵑以來圖人之購求國產鐘表異常熱心該廠應時勢之要求添備機器趕製格鐘擺鐘等數十種均能花樣翻新時計的凖雖已添招工人日夜趕造仍復應接不暇云 
[珠寳店被騙四誌]  
　　新北門内萬源昌珠資店被厦門口音之莊小愚即爲楊大增以二千零五十元之僞莊票騙購値價二千零二十五元之老光珠一案兹已由淞滬警廳司法科派偵緝隊士至高橋鎭緝拿莊之同黨未獲而錦興鐘記福建店前店主陳和洽因妻某氏仍賃居該店樓上致被波累拘留陳即倩其同鄉投禀警廳聲明前情請求開釋不知能允准否 
[張淸樾被控近聞]  
　　崇明縣紳士蘇伯銘上控前上海地主審判廳長張淸樾侵佔界石挾嫌誣害等情曾經蘇州高等審檢廳飭發上海地方審檢廳訊明詳報而地方廳袁林兩廳長以張情樾爲前任同級審判廳長受理此案諸多嫌疑乃呈請高等廳另指管轄在案茲悉高等檢廳長徐聲金君已飭交江寗地方檢察廳辦理故上海地方廳已將此案卷宗檢齊轉送矣 
[吳縣署警上訴有效]  
　　吳縣公署警蔣利生前因在家私售洋烟爲檢查員查獲解縣訊實判令監禁一年又二個月嗣蔣不服至上海地方審檢廳上訴奉諭傳到一干人護研訊明確判蔣收押候判在案昨日午後由審判廳刑庭庭長趙君會同端木棻並曹君兩推事官與鍾檢察官等開庭提蔣到案會商之耳以其私藏烟具證據確鑿諭將原判撤消從寛改判罰洋五十元以儆 
[縣知事改期諭話]  
　　上海縣沈知事前曾出示定於七月一日起開征本年上忙昨已屆期午前由沈君諭令照章設櫃即日啓征所有本邑四鄉各國地係先由沈君傳諭定於六月三十日午後一并來署　候諭話乃前日各國地係函署者寥寥無顷是以沈君改期於七月五日下午諭話若届時該地保等仍托故不到應須處罰云 
[侵吞公欵之懲治]  
　　承辦上海縣二十三保各國錢　之催征吏范金生被夥張海泉侵吞公欵一千餘元經沈知事查悉除　范金生斥革外復將張海泉提案訊責押缴並令范帮同淸繳在案乃此案延宕迄今爲時已久張等竟挺押不　是以沈君有昨午將張等提案復訊張等俯首求恩並求寛限料理沈君判令還押候函送地方檢察點按律訊辦所遺該保催　一役選派催征吏丁昭榮范友榮倪承業三名於即日爲始分圖接辦 
[發給洋貨分運單之改章]  
　　本邑洋貨業認稅機關自歸入落地稅局後仍賬稅務所章程辦理惟將認數增加一成半至應給各船户運貨之分運單本由認稅機關投局領取填發茲吳局長恐滋弊竇令該業各船户親自赴局填報領單不得再由認稅處轉發該機關大爲反對仍請查照前章辦理不知吳局長尚能允准否 
[稅務所畏返滬]  
　　上海稅務所錢所長因落地稅局成立後其所徵洋貨稅釐時與稅務所徵稅權限抵觸以致商家多所困難特面禀財政廳長電傳吳局長到省劃分界限各守厥職昨錢所長已公畢返滬矣 
[失火即熄]  
　　前晚九時許裏篾竹街孟金隆之竹器店樓上被小孩誤翻洋油燈幾致上熾幸經鄰人幫同撲滅僅燬去桌子餘未殃及後爲團警查知將孟帶至一區三分　所詰得該處地點係第一區轄境因即移送該署由宋警正問明無心失火從寛罰洋兩元撥充救火會經費 
[木料壓傷行人]  
　　大馬頭裏街某水菓行翻造房屋昨由工人拆卸時將舊木料從高縋下誤中行人姚良示之肩臂被壓受傷旋由崗警到來將工人畢寳生王阿平與受傷人一併帶至第一區警署由董警正問明姚受傷尚無大碍飭送南市紅十字會醫院醫治該工匠交保候示 
[十八間派駐保安隊]  
　　淞滬警察廳據浦東各華棧來函以十八間地方素爲盗賊出没之區華商各棧房堆存貨物時有失竊情事雖經報案查缉而破案者寥寥實緣警察駐地較遠鞭長莫及請求酌派警隊前往駐紥以資保護云云昨徐廳長已抽調保安隊隊士一排遴派巡官翟某帶往該處分駐矣 
[自首人尚須具結覔保]  
　　黨人蔡匡前日親投上海鎭守使署自首請給免罪證書鄭鎭守使以黨人自首章程除備有像片外尚須自填悔罪甘結並再覔取妥實保人手續方稱完備乃該自首人蔡匡並未具有甘結亦無保人實與定章不符殊難照准業於昨日批飭遵章辦理矣 
[夥盗禁錮五年]  
　　盗匪王亨前因隨衆在西鄉徐家滙等處搶刧商民財物其爲首者已由鎭守使署訊明正法王因情罪較輕發回地方廳按律訊辦昨日午後由趙庭長會同鍾檢察官開庭命提王亨至案會商之下判令監禁五年仍飭還押候送監執行 
[汽車撞斃鄉民]  
　　江灣鄉民陳恩囝前日與其兄陳毛毛來滬行經南京路廣西路轉角處被四百六十八號汽車撞倒立時斃命當由二百八十二號華捕將屍車入驗屍所昨由公共公廨中西官蒞驗委係因傷身死捕房傳到開汽車之西人某甲訊問據稱是日上午八時許開車至該處見死者在前行走正欲避讓死者忽向後退縮以致撞斃自願給以棺殮費若干云云判着屍兄毛毛具結收殮了案 
[機器軋傷工人]  
　　昨有楊樹浦怡和紗廠工匠施夏卿及恒豐紗廠小工高順甫均被機輪軋傷手臂等處先後由各該廠主片送同仁醫院請爲醫治 
[屍棺遺產一併追還]  
　　寗波江北岸榮昌水菓行主嚴維明因吞没已故鴇婦李素秋（ 
 
 

Page 11

 
 
即周李氏）値洋二萬餘元之鑚戒金飾存撍等物經該鴇之親戚電致江西囑令氏夫屬洪生帶同子女四人來滬延請律師控經公共公廨於前日上进傳訊先由周洪生之代我　安索律師及周之親戚公延之担文帮辦好卜魯律師相繼上堂譯稱周李氏同赴善陀進香便道往寗波探望嚴維明豈知　　嚴處當晚即得病身死嚴並不通知家屬卽代爲棺殮並將死者携帶値洋二萬餘元之飾物存　吞没廳請飭令交出李氏尸棺着速運滬交原告帶回原籍安葬訊之嚴維明亦延　理司律師到堂辯稱李氏曾有遺囑重托嚴維明管理道產應准給諭管理復經兩造律師辯論良久王襄讞商之英傾卓君判嚴趕將李氏棺木運滬所有鑽戒金飾存摺等亦着一併缴案至李氏現存福州路三百九十八號門牌妓院内各物准兩造律師眼同檢點封存開單呈案候訂期復訊再核 
[錢莊追索抵欵]  
　姜讓代表鼎康衡通久大信成元生同豐源餘寗莊等八錢莊至法公堂控稱魏錫侯魏連奎叔姪將房產抵押於某洋商後向鼎康等莊商酌由各莊備本贖出即轉抵於鼎康等八家計銀四萬九千二百兩逾期不贖前在英公堂具控因該房産道契係在法册故投案控追魏錫侯供此項房屋係房人與姪連奎共有之產初次抵押於某洋商確係商人與姪雙方同意後來轉抵於鼎康等各錢莊商人並不預聞此乃連奎個人之事商人與連奎分居已久現匿何處實不知悉惟連奎之家屬仍居治下是實判令退去七天於後再行覆訊核辦 
[租地歸還原主]  
　　王仁貴前投法公堂控稱有地一方坐落泊下出租於顧順昌堆放木料顧又將地轉租於樊恩孚建造房屋現顧不見面前往收地被樊覇估不還請求追究等情樊供該地出洋若干元向顧順昌購下有賣契可證判原被各將單契呈候察閱後王將田單契張糧串一併呈案樊則並無田單祗有契據故又會同會丈局將地丈明與王單地相符又於昨日提案覆訊王稱請求堂上着樊將屋拆去以便收地樊稱須顧出面與之交涉方能拆讓聶讞員判樊限七天將屋拆去地交原告管業至與顧順昌如何交涉准予另行起訴 
[追繳車租]  
　　董鶴琴在閘北審判分庭訴彭國權拖欠車禮洋三十餘元前日經孫推事傳集原被開庭辯論判彭交保限期繳洋 
[搶掠金飾之懲儆]  
　　匪類周榮生彭洪昌劉小仁子薛阿福張法興與劣孩周光正王連生顧阿桂等專在租界内搶取婦女金飾業經捕房將各人一併拘解公共公堂訊供收押在案昨由捕房傳同原告劉賀氏張陳氏等將各人併解公堂復訊屬實判周榮生押西牢一年彭劉薛張四人各押半年周光正王連生顧阿桂三孩併押改良所習藝一年示儆 
[英國牧師囘國]  
　　寗波英國耶穌敎會牧師柯利君近因服務期滿於前日乘輪來滬轉搭英國郵船歸國 
[警區查獲竊賊]  
　　積竊范天保行竊陳雲根陳宗衍陸金保等之衣服棉被等件又馮達子行竊張九臯之衣物銀錢又王長庚行竊嚴阿貴之衣物均由警區查獲移送檢察分庭經李檢察官預訊屬實分别還押聽候起訴核辦 
[溺斃小孩]  
　　停泊新閘港内之米船户姚祥根有一男孩年十二歲忽於前日失足淹斃昨姚雇人撈獲屍體備棺收殮 
[聚賭抽頭]  
　　住居閘北長安路源順米行隔壁之錢松壽綽號牛皮松壽向在米船上斛米爲業前晚在家聚賭抽頭被四區巡邏警偵知入内拘捕詎該賭徒已徒後門逸去當由巡警歸報姜署長飭提錢松壽到案再行核辦 
[工巡捐局批示兩則]  
　　治和公司禀請承辦攤捐由批禀及章程均悉查徵收攤捐核與取締路政顯相抵觸昨據商人何茀卿禀請試辦業經明白批示該公司所請承辦之處應毋庸議此批章程發還 
　　張炳華禀請承辦中西之區淸潔捐由批禀悉所請承辦中西區淸潔捐俟本局承辦期滿時來局投標可也此批 
[誌謝]  
　　共和女學校定於舊曆五月二十二日十二句鐘舉行初等小學畢業式並開第四次懇親會吳淞中國公學定於陽曆七月四日下午三時舉行大學預科乙級畢業式中華鐵路學校亦於是日假座徐園行暑假休業禮昨均來邀參觀書此誌謝 
雜評三 
[苦敎員（訥）]  
　　一窮宦不數載而擁巨資姬妾滿堂産業逼津滬今日犯貪贓法之官也一窮民不數年而稱巨富高車駟馬沉溺嫖賭中今日營投機業之商也若夫敎員苦哉苦哉孜孜矻矻窮年累日而所入僅此其况味與苦力牛周正同然而贓減政者且減及兼任敎員暑假中之薪俸并以通飭各省（見要聞二）亦可謂殺人不怕血腥臭矣 
　　吾謂欲敎員盡力於敎授勿使有所分心着正宜厚其俸給詎可較此錙銖而反加以剝削歟 
來函 
[陸家嘴宜派警察站崗]  
　　六月三十日午正某姓女兒（年十歲）自女校放飯　道經陸家嘴鴻源紗廠棧房後弄倐有一身穿藍布舊衫褲頭戴草帽之男子自弄内躍出將該女自背後掀倒於地以其所帶之金圈一對約値八元餘攫取而逸該女泣回奔告乃母乃母及家人等馳往原處無從找覓所異者該處巡丁竟不見一人在街進行無怪罪類之白日横行也陸家嘴之無警察站崗者誡非地方之福也 
[中華國貨維持會致各公所代表及評議員函]  
　　啓者本會修改會章草案業已脫稿刻特印呈原案先請察核茲定於陰曆五月二十日陽曆七月二日晚八時至十時在錢江會館開評議會公同决議届時務乞各公所代表評議員按時光臨協議修正事關鄭重於國貨前途本會道行廣係至鉅幸望諸公撥冗到會萬勿膜視至禱至禱 
[龍建章來函]  
　　逕啓者頃閱京滬各報載鄙人因中日交涉解决慶賀中央且有倡辦提燈會一事鄙人雖不肖何致毫無心肝一至於此鄙人實未發此項電文除電北京内務部查究並電京報界公會聲明外特此披露但此等事可以任意誣衊其他則又何說鄙人事甚忙碌不及頻作辨狀以後閱報諸公鑒之諒之鄙人龍建章謹佈 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[飛將軍持南致各縣知事書] [  蔡選靑]  
　　知事先生公鑒英雄草澤自古多來自田間鄙人辱在泥塗不甘蠖屈食毛踐土已數千年於茲矣子孫衆多勢難聚族而居不得不散處於四方託庇于下愛我者或慶叶螽斯罪我者或譏爲蠶食然子雖性好飛揚頗懐俠氣視人心之邪正定年歲之歉豐對於道德夙具之人尤心敬焉而不敢犯茲値首夏淸和率兒輩等溥游郊野亦不過依草附木自以爲無患與人無爭也而且不飛則已一飛蔽天安能鬱鬱久居如螟騰蟊賊之貽害耶不圖貴知乃以非類見猜撲滅圍攻不遺餘力遍設陷阱如臨大敵如捕　寇必欲使予族無噍類予竊笑　計之左也夫予之行止出没回隨在仰承天心亦視各長官賢否何如欲以明示儆戒耳猶憶漢之宋均卓茂魯恭予皆對之不敢入境漢之馬援予遇之曾化　蝦足徵予非冥頑不靈進退自有區别未敢與賢尹令雜處此土也倘不思潔身自好以德感人徒欲以力服人欺蒙上官藉予爲卸過邀功之地予將效愚公之移山孫復生子子復生孫與爾相爲終始又將逃流寇之故智伺歸則出伺出則伏使爾疲於奔命本將軍自能從天上飛來也貴知事其速幡然變計動物以誠無徒與我蜂屯蟻聚之大軍作無益之野戰也忠言逆耳請嘗試之 
譯著 
[間諜生涯] [  天虚我生]  
　　是書原名（THE　SECRETS　OT　THE　GERMAN　WQR　OEFICE）爲葛賚武博士所著博士雖不自言國籍但就語氣按之似爲英吉利人以家庭不幸乃投身於德國軍事部中役秘密偵探事有年以其聞見筆之於書凡一切國際向稱爲秘密不可得者至是盡爲宣暴中叙事實亦復光怪陸離足令世界中人見而駭愕雖威廉勒苟氏嘗以神怪秘密小說著名於世者以此例彼亦且瞠乎後矣原書脫槀於千九百十四年五月間其時歐戰初起或者猶疑爲誕今則凡其所語均已徼諸實驗則其書中事實均非向壁虚搆可知博士於千九百十二年七月二十三號被逮於英政府當時歐洲各報均記其事茲特刺以一二用供讀者以見此事之非虚其辭曰昨日爲葛賫武博士被遽後受審之第一日旁聽人多於羣蟻博士體狀極魁梧而微黑似異國人然談論至健不用律師辨護承審窗因其駁難而退席者竟有四人於是警吏德郎區上廳報告謂獲葛賫武博士於旅館畤即搜身畔得醫士所用之日記册一中有兩頁互相貼合内　密碼一通後以ABC滅法譯得此外尚有玻璃小罐無數咸貯嗎啡哥羅方等醉眠毒劑及陸軍中曲新式之子彈壳甚多其密碼中所記類係海軍中封　練習張護甲綱及陸軍砲臺預備之口號葛賚武初至愛丁堡時自謂將於此間醫院求一最高等學識然考其足跡實未嘗一履醫院之門彼所用信封及箋均爲某名廠者故寄柏林時郵局中亦未嘗致疑云嗣經法庭判决定徒刑十有八月然博士自被逮至今監禁已百五日矣以上所述均據報載於葛賚武博士被獲大略已可想見至此書之成則又在被釋之後出版以來風行一時不脛而走者且百餘萬册其價値可知矣李君新甫樂爲譯述爰就所述筆之於書倘亦留心時事者所歡迎歟 
　　（一）間諜生涯之起點 
　　一千九百十三年六月十三日下午鐘塔方鳴三點二刻聲琅琅然似爲英國政储宴布好音衆議院中方列席討論一事至是自由黨議員卡林乃離席而起要求内務部蘇格蘭司長麥克倫烏德宣告日耳曼間諜葛賚武所以被釋之理由葛賚武者即予也蓋予自被逮以來英國全境莫不以爲予將終身於黑獄中矣今忽傳聞予已脫然無累遠適紐約全國於以大駭今衆議院中議員所質問者即爲此也密期特卡林旣以此事提出質問司長麥克倫乃離席起曰葛賚武之釋放實在去歲十二月間其出蓋爲特赦所以釋所之故實與政府有益即其遠適美京亦未嘗含有徒流之意密斯特卡林又曰然則其人殆染疫歟麥克倫曰否伹其體質實有缺點至其他者則吾當守秘密不能爲諸君道卡林曰葛賚武往時亦嘗與政府立有特約歟麥克倫曰密斯特卡林吾已概括言之何問爲於是諸人同聲起曰此事吾人實抱疑點不可不問卡林又曰敢請責長母吝金玉苟不以葛賚武被釋之理由一一答復則吾人之質問殆有不能自已之勢言次衆人皆笑議長止之而議亦遂停以上所述蓋予得之英倫報紙中者諸君試思彼麥克倫司長之言曰葛賚武之釋乃特赦又曰實與政府有益其言固甚顯也而卡林諸人猶必絮絮爲問毋亦不解事之甚哉今吾當爲讀者詳言之矣 
詞選 
[踏莎行集成句四闋] [  詩圃]  
　　翠袖籠寒紫　襯粉繡裙斜立腰支困兩竿紅日上花梢碧紗窗外營聲嫩春色三分芳心一寸晝長病添新恨玉簫吹罷紫蘭秋東風又送　　信 
　　妙語如絃閒情似綫畫堂深窈親曾見問伊何事放珠簾背人佯笑移金釧繡轂華茵瑶琴錦薦驚回香夢蘭情惓小樓銀燭又黄昏梨花落盡成秋苑 
　　倚檐評花倚壚呼酒背人倦倚晴窻繡繡牀終日罷拈針沈烟一縷騰金獸彈涙花前籠香酒後粉香染涙筱綃透可憐人似月中孀羅衣還怯東風瘦 
　　伴鶴幽期吟鶯歡事淸宵欲寐還無寐和嬌和涙泥人時素妝褪出山眉翠　笛外樽前花邊柳際寳香薰透薔薇水倚闌無緒更兜鞋緣雲斜　金釵墜 
筆記 
[西戌途中日記] [  四十續桐城劉雨沛]  
　　八月初一日午後四時十分　大泉子北偏東行二十里炭山子產煤惜無人過問又十里亂山子又十里腰站子破垣頽壁亦無居人又十五里大山頭石白如玉由此北偏西行又十五里馬連井住是處馬連草極多故名井旁平原廣闊草色連天溝道猶存若耕種必有效果產鎖陽大者如藕田大泉至此七十里居民一家客店三夜間氣候甚寒馬槽水已成冰日間仍似江南軍塘在河北井水味甜是晚予途中得句云戈壁袤延沙似海月光蕩漾地生波 
小說 
家庭小說 
[嫣紅刧] [  常覺小蝶合譯　天虛我生潤文]  
　　第四十一章（續） 
　　言次回其首曰雪笠兒今何時矣言時厥容甚怒雪笠兒抗聲曰亦不過九句半鐘耳理痕出其　曰九句半耶先生誠告汝十句鐘且鳴矣汝固在家中何爲哉雪笠兒曰昨夜睡過晏故今日起遲此區區事又何庸厲色相向理痕曰佳汝曷來一視汝所理之手套頭號者置之二號百三號者則又置之頭號中汝試憶之吾昨者果如何語汝耶雪笠兒冷然曰汝語過多吾乃不能一一憶之理痕曰然則吾再爲汝語此理手套之事自後汝不必預聞汝今可以威廉所理之手套以紙繩縛之母再搗亂雪笠兒乃撅其唇自往治事著者曰以雪笠兒之狀貌言固亦翩翩少年容態且在威廉上特一開口則獰態畢露使人一望而知其非佳子弟也其時安西來適至衆乃寂不復聲頃之復有一孺子探首進向理痕曰頃間染師來語云適纔之皮不宜染以黑色密斯特理痕請一往視理痕曰汝何不語之極姆斯米庚曰彼已赴剪皮廠視工故勿在理痕頷之乃起去雪笠兒見彼出則亦立出安西來因呼威廉前曰威廉汝能法語乎威廉曰主人吾於法文之書已能了解與英文無少異曰然則汝亦能作法語乎曰能之安西來曰汝試自思較柯零如何曰略相似特麥歇柯零嘗告予謂予語時仍不免有英吉利音耳安西來點首少頃曰然則汝較密斯特理痕如何威廉曰相彷彿耳復曰吾意將令汝往法蘭西購皮此事本爲理痕責任特彼事忙故擬遣汝汝願之乎威廉曰果主人有所遣予安敢背惟不知於何時往安西來曰此則尚未定言次忽呼曰雪笠兒汝在外奚事雪笠兒時正倚窗竊聽聞語乃大愕囁嚅不知所對蓋彼於數日之前已嘗聞亨利語謂安西來將遣一人赴法蘭西而非理痕雪笠兒乃自思以爲此事非已又誰屬今聞語乃不禁大怒以其上齶嚙其下唇恨安西來及威廉次骨 
奇情小說 
[秘密汽車] [  東埜譯]  
第三章（續） 
　我們今天晚上到我姑母公爵夫人里芙邸第中赴宴去何不便把你婚姻之事同他商量他是一位年高有德的貴婦人生平最歡喜替人家撮合婚事有名的氲氤使者他的丈夫便是我的姑丈亞拉夫公爵位高望重常在上下兩議院中雄辨滔滔的演說不論那一黨的議員都是敬重他的只要他老夫婦兩人曾替你作伐不要說一個美國富豪女兒就是世界上最著名的尤物如西班牙皇后親生的公主也說得到他屈尊下嫁做你的老婆或是招贅你入宫賜一個駙馬都尉之職朝朝錦帳夜夜瓊林呢說着撫掌大笑勃立南聽得親切有味眉飛色舞的問道公爵夫人里芙竟有這種熱心毅力嗎打趣由你打趣只請爲我講眞實話兒你是個好人我向來受你的好處這一回能替我想出這一條路來更令我感激不盡生我者父母愛我者茉莉兒助我者便是你滕逮了 
 
 

Page 15

 
 
   
 
 

Page 16

 
 
   
 
 

Page 17

 
 
　　中華民國四年西曆一千九百十五年七月二號星期五舊曆乙卯五朋二十日共五張 
救國儲金 
[中國銀行收欵淸單六月十一日第五十五次報告]  
　　第四百十八册五十三號至九十三號楊世普十元許華嶽五元高樹卿一元張子吉一百元王用霖五十元包源來一元張蕚甫一元嚴湘帆一元鄭作勤一元楊恒祺二元胡叔敔一元胡成茂一元周筱寅一元韓世淸一元新和園二元安定廠二元奚長生老店二元奚爕臣一元奚潤溪一元裕和泰號節省端午酒席二十元孟記榮五元何繼誠五元殷文彪二元張靑二元陳觀慶一元陳昌一元劉瑞棠一元詹大照一元王叔庚一元林炳昇五元奉賢銘新學校學生朱忠羲一元許味腴二元莊雲　二元何亮疇何韵泉一元汪彧蟾二元陸仁甫一元朱祥生號一元韓葆芝二元潘敬一一元海門毓英學校學生節省果餌費四元升順公司三月份房租一千元 
　　四百十九册六十一號至一百號敦裕洋貨號節筵移助十五元好華洋行帳房節筵移助十元張燕伯二元顧老妹一元顧崇本堂五元南奚長生一元康庸僧五元北渭盛一元張介一一元奚子威一元强生大一元大生二元曹銀有一元錢明鑑一元韓幼亭一元易南楨一元劉萬靑一元吳尊五一元三昧禪院通華和尚三十元了空和尚一元靜庵和尚一元捷裕洋行二十元雷萱室一元貝在新一元張道榮一元詹大經一元陸頌堯一元顧義方一元胡寳仁一元朱孔陽一元朱祥如一元錢長慶一元趙佩魚一元徐乾麟一元又一元又一元又一元又一元又一元戴叔鰲四元 
　　第四百二十册二號至五十七號高等學生二元朱葉記一元耿公俠五元陸以德一元陸仲奇三元顧儀庭兩元葉耀臣二元周嘉漁十元馮承德一元王寰淸五元馮厚德一元周希武五元（以上川沙商會滙來）衡吉行五十元久記行二十元鄭奎聯五元吳雨江一元宋傳麒一元宋家樂十元翁采山五元柳錦洲二元汪寳全一元顧蓼莪二元婁迪人五元竺洪生一元張占魁二元毛元祥一元喻永結一元徐馥生一元金聚羣二元袁誦垚一元邵惠一元楊長庚一元吳蔚譚一元周妙根一元（以下奉賢分事務所滙來）開明學校二元奉賢莊行商團一元又新學校十元敏求學校一元刁謙伯二元培德學校二元開化學校一元求心學校十二元蔣愼興一元牖民學校一元振新學校一元竹西學校二元柔强迪蒙學校一元作新學校一元刁警華一元覺民學校二元刁益君一元 
　　四百二十一册一號至十二號川沙商會滙來楊正初三元朱良二元孫靜松一元吳昌一元艾中仁一元王鳴岐一元馮友三八元王乙靑二元陳雅樓一元李長安一元艾誦劬二元顧莘農一元 
　　第四百二十二册一號至三十三號朱紅如一元鍾起一元劉裕泰福興泰徐老海祥盛王殿奎合二元張喆甫一元吳廷芳一元潘幹臣十元胡大本堂十二元義興隆一元王健臣二十元仁義公一元秦亮臣一元方椿樓一元陳慶堂二元陳菽平一元鄒靜齋一元吳子芬一元胡召南一元張靑一一百零五元餘姚東横河龍泉學校學生陳如浩一元泰慶祥一元小東門内平安里英文學校敎習謝慕連三元又顧承忠一元又英文繙繹學校瞿子安陳褔興金德貴高夢說錢榮生王乃喜楊　泉葛福根龔子卿程建棟夏東平康態虎武書浩丁名驥姚如松馮寳榮唐順卿十七人合四元以下均奉賢分事務所匯來刁君玉夫人二元信義興十元刁君玉太太二元潘迪埃四元刁君玉四元莊靑畦四元汪瑞粟四元永義典十元刁警華夫人一元朱瑞生一元六月十一日第五十五日共收儲金銀元一千八百零八元連前共計已收儲金銀元五十八萬八千零八十七元銀二千五百四十九兩六錢八分中國銀行謹啓 
[交通銀行收欵淸單六月十一日第二十九次報告]  
　　第三十册五十七號至七十號滬江大學繆德渭二元施振林一元顧溥生一元陸俊賢一元金守仁一元古爲重王誠昌一元梁景華一元徐振東二元車燧興一元刑尚學一元葉其蓁一元吕膚敏一元朱博泉二元徐維翰一元祝壯華一元董培林二元侯植之一元張永餘二元以上均歸滬江大學 
　　第三十一册二號至五十九號郭仲良月儲五元楊梧岡月儲三元周祖培月儲二元沈旦初二元王遜愚二元江景福一元順康錢莊減省端節酒資二十元李盛猷一元于壽椿四元林朝翰二元張立民二元董景安三元無名字一元鄔志堅一元鄔禹友一元馮顯章一章嚴其富一元樊正康一元嚴恩椿一元周維新一元錢家集一元于壽根一元陳元龍一元凌永泉一元姚傳法一元繆秋笙一元錢宗德二元鄔時俊一元許志沂一元陸麟書一元劉頤年一元虞秉榮一元戚玉成胡詠騏一元陸魚平一元郭傑三五元吳光培一元葉子漁一元徐誠詔一元鄔葉棠一元賴祖光二元銀振亞一元董承琅一元沈文鴻一元江聲一元倪世勳一元倪同賢一元鄭世蔡一元梁錫瓊一元蔡全祚一元孫超烜二元孫瑞壬一元許舲君一元升順公司房租九百二十三元六月十一日第二十九次共收儲金銀元一千零四十九元連前共計已收儲金銀元五萬七千一百十二元銀七百四十五兩一錢二分八釐交通銀行謹啓 
[六月十二日第三十次報告]  
　　第三十册七十一號至八十號房劍泉五元康榮昌五元張廣淵十元陳寅三五元吕培堂二元應生有五元乾康絲廠五十元振成絲廠五十元乾康絲廠同人五十元陸志成一元 
　　第三十一册六十號至七十八號萬恒醬園端午節酒席儉費五元王金生五元金嗣雲二元沈阿金一元趙順榮一元羅子惠三元張仲良十元凌桂芳十元陳仁大五元周伯伊二十元何夢蓮五元陳公記五十元顧聨承一百元張春樵二元沈菊生二元張明山三元姚家瓚二元金少香五元錢馨一二元六月十二日第三十日共收儲金銀元四日十六元連前共計已收儲金銀元五萬七千五百二十八元銀七百四十五兩一錢二分八釐交通銀行謹啓 
 
 

Page 18

 
 
   
 
