# 1908 - 167 - 4912714

 

Page 1

 
 
   
 
 

Page 2

 
 
   
 
 

Page 3

 
 
[論說]  
[中國官民程度之比較（嫉）（俗）]  
　　我民。自登預備立憲之舞台。而程度不及四字。幾不絶於政府之口。其有稍自振拔敢議論政治之得失者。則以爲莠言惑衆。不合憲政。而必多方禁抑之。其有不甘墮落。以全體之名義。有所請願於政府者。則以爲囂張犯上。有妨政。體而必設法限制之。且偶發一新令。屬詞比事　必援引他國憲法一二條。爲抽象的詮解。以自圓共横恣之說。而於各國憲法全文之精義。反置之不論蓋政。府齗齗焉以程度不及爲言者非欲其由不及而進於可及也其意以爲人民之程度。能永永弗及者。則我專制之福亦可永享於無窮。無窮無窮也 
　　不然。預備立憲。垂兩年矣。以政府之眼光觀之。人民之程度。果視前兩年爲進。乎抑視前兩中爲退乎。使果進者政府　奬勸之。以扶助其成立。使果退者。政府當戒勉之以催迫其進行。乃政府。皆不及此惟堅執其兩年以前程度不及之四字而乂。不爲一謀養成高等程度之方法。是政府初無意於人民程度之何若。不過曰爾輩程度。總不及格而己。此政府之用心。固昭然若揭者也 
　　抑程度者。初無極端之可尋。必有比較而後高下始可得見。也今政府所謂程度不及者。使以英法美爲比較。則以我國之卑下。彼國之高尙。必用何等之速　而後可武其後塵政府宜示之方針也。使以　德等國爲比較。則可。以效法者究。在何處。政府宜予之準繩也使政府心目中自懸一極。高之格以爲比。較則人民宜如何而後可以入此理想之世界。政府亦當說明之。俾得有。所遵循。也總之無論何種之比較旣有比較。即有優劣。優者自宜誘之使日進。劣者自宜促之使遷善。今我政府不知果用何法爲比較。而惟作此籠統之語。初不問其優劣所在。無論縮短預備之年限人民。之程剫要不能及即延長其年限人民之程度亦斷無可及之一日也此政府之用心又昭然若揭者也　　惟然我有不能已於言者政府所以嘵嘵然謂人民程度不及者。其意以爲立憲之不能實行其咎固在民而不在官則政府中人宜皆有立憲之程度矣京華之冠蓋。節署之郎官。我雖不能盡得其眞相。而侍郎者二品之大員也。于侍郎者大員中之表表者也。以表表不凡之人。充考察憲政之選其識見之遠。志量之宏宜可一躍而與英法美人相頡頑。乃觀其前日之電奏。曰諭旨妄加詮釋。曰律令妄肆譏彈。曰煽動浮言。曰形同逆黨一若大不滿意於人民者是我等以爲國會之請願。主權之力爭。人民至此始稍有活動之機或可進於立憲國民之程度。而程度最高之考察大臣。偏以爲立憲。各國無此政體。欲并此區區生。機而絶之。不知立憲各國。應興應革諸要政。無一不由議院通過始降諭施行。即遇緊要事項。君主有臨時特發命令之權而事後仍須補交議院以符人民叅預政權之制度。則是。通行之諭旨。新頒之律令。早經公衆之研究。初無待事後始有發揮。也其曰各國無此政。體者。誠無。此政體。亦無用此政體也。今我國以三數人之意見。即爲頒行全國之命令。而亦不許其稍抒政見。則人民叅預政。權之謂何。嗚呼以程度最高之考察大臣經半載之閱歷。縻數萬之經。費而其所得精意乃如此則政府之程度。亦大可見耳。政府恒曰人民程度不及我願政府取程度最高之達官。與人民一比較之 
專電 
[電一（北京）]  
　　江寗將軍清銳奏安置旂丁欵絀請飭嚴追貽榖贓欵撥充奉旨知道 
[電二（北京）]  
　　東省督撫徐唐朱周會奏請派朱啓鈐爲三省督辦墾務大臣奉旨着照所請該部知道 
[電三（北京）]  
　　學部奏派陳問咸充京師優級師範學堂監督 
[電四（北京）]  
　　蘇撫陳啓泰奏留袁世輔督練新軍奉旨著照所請 
[電五（北京）]  
　　又奏呈郎中曹元弼所著禮經校釋請賞清秩奉硃批交南書房閱看再行請旨 
[電六（北京）]  
　　又奏遊學預備科畢業後即行停辦奉旨知道 
 
 

Page 4

 
 
[電七（北京）]  
　　又奏請病假二十日奉旨照准 
[公電（吉林）]  
　　立憲公會曁各報館公鑒本會公民報六月朔出版地方稅同日實行自治會 
緊要新聞 
[國會請願書緩奏原因北京]  
　　都察院前接湖南紳民民選議院請願書並未代奏該省代表人蕭鶴祥等乂於十八日禀催該院呈遞經都御史張英麟面諭不日即將代奏蕭鶴祥等退出後聞院中會議張都憲首先發言謂請開民選議院非關一省之事若以一省之請願書遽行入奏其勢未免太孤本院俟有四五省人民聨銜呈請時再行代奏 
[察哈爾都統請開商埠北京]  
　　察哈爾都統誠勳奏稱察哈爾開埠宜在口外不宜在口内俄國之在張家口通商也向居大境門外之元寳山其行棧亦開設於是今議開埠似宜就其附近之地酌量擴充查察哈爾正黄旗所屬博羅差灘地方爲向來中張　庫之大道將來張庫路綫所必經該處距口六十餘里由大境門出口經大紅溝或由萬全出口經狼窩溝皆可至大帮茶商赴庫者向於此處裝䭾起運其地東西約二里南北五里餘南鄰狼窩溝北至萬日挖平原廣漠地勢適中若於此處開闢商埠略仿山東濟南陸路開埠辦法其利有四（一）内外畫分使原有華商不致因混雜而生阻碍其事易舉（二）西北商貨使萃於此將來設關征榷爲察疆應得之利辦事有資即改設行省之基礎（三）商埠開於蒙境則蒙貨出納都統有保護之權蒙人不致受其欺開蒙荒所以卹蒙艱也（四）開埠必設官一切警務捕務必次第興起風氣交通盗賊易戢等語奉旨政務處議奏刻由軍機片交到處矣 
[陳御醫請脈近聞北京]  
　　十八日京函云皇上違和近日耳響發堵腰痠足痛諸證依然如舊而口乾心煩大便溏稀頭蒙覺疼夜寐不實等證亦未見增減本月初九日起御醫陳蓮舫每晨入内請脉迄今並未間斷煎劑之外復以三才封髓丸錄進請服聞每日用三錢早晚開水送下頗覺見效所有煎劑各方仍不外乎潞黨參杭甘菊等類 
[議裁吏部消息北京]  
　　昨報紀部選州縣停止吏部日内赶造州縣官册茲悉州縣兩項自同治末年以迄今日實核檔册官數約有二萬人之多若匀分各省每省須有千餘人同時分發亦覺不便故諭旨限以三月之期議將展延并聞陸尙書日昨與樞垣諸王大臣會議有期以兩年之說至兩年以後决計將吏部裁撤併入内閣辦理 
[郵部批航業公司兩則]  
　　（一）西江職商周宗賢等禀呈郵部請設西江航業有限公司以挽回利權奉批謂挽回航黹○利權本部甚樂觀厥成惟拋稱該公司擬航行於廣州香港江口南寗柳州等處未知與該處地方情形有無窒礙本部現己咨行兩廣總督查覆俟察看情形並無流弊准予立案可也 
　　（二）烟台商人年君山等請設烟台東福航業有限公司奉批云振興航業挽回利權本部誠所嘉許惟未據將章程呈閱勢難驟予核准嗣據上海商會總埋周晋鑣代遞章程十條本部察閱之下尙屬妥善准如所禀立案試辦 
　　又另一訪函云職商年君山等在烟台創設東福航業公司備有資本三十萬元惟聞該公司航路經行之地係由烟台駛行日本高麗等國口岸航綫所經均與各該國通商條約有所關繫郵部擬商諸外部以憑核辦 
[法部戴尙書被參原因北京]  
　　法部戴尙書平素辦公頗爲勤勉祇與某侍郎及左丞曾鑑稍有意見其故由革職科布多贊叅大臣瑞洵發軍台時曾左丞屢向戴尙書言瑞洵案關係重大定罪以前極宜請示軍機戴尙書以司法權爲獨立堅持不可曾左丞持議甚堅而某侍郎左袒曾鑑以致大起衝突後卒嗾使某侍御列欵糾叅亦可謂意氣用事者矣 
　　又聞參摺上後戴尙書忽然頭部生瘡請假多日刻經同鄉某醫療治外間傳言尙書患瘡係因被叅氣鬱所致云 
[通禁外人測繪要地南京]  
　　江督端午帥日前通札各屬略云五月初六日准外務部咨准東　省總督電稱據赴蒙委員報告近有日本學堂總辦成田辰之助帶領學生多人分赴各蒙地繪圖此項繪圖日人均有中國游歷護照請向日本駐京大臣詰阻等語查該日人所持護照係爲游歷之用乃竟託名游歷分赴各蒙旗要地私行測量實屬用心叵測近年各國游歷人員如此類者時有所聞亟應申明舊章以資限制除照會本代使轉飭阻　並通　各國駐　外相應將照會抄送貴大臣查照嗣後此項游歴人員凡關乎形勢險要處所一槪不准測繪即偶有可以測繪之處亦應令報　地方官查明轉報該省大吏咨部核辦即希通飭各該地方官一體遵照等因到本大臣准此查近來各國 
 
 

Page 5

 
 
洋人游歷内地往往藉有游歷護照任意作爲弊端百出茲旣經外務部照會聲明游歷章程兼行游獵有禁行近禁地有禁即泛塡多省執照逾期亦有禁並行令形勢險要處所一槪不准測繪洵足杜漸防微自應遵照辦理以免流弊仰即一體遵照切實辦理 
[毆斃九江中學堂學生案續誌]  
　　九江道文觀察覆贛撫電護撫憲鈞鑒篠電謹悉查九江中學學生羅德延因赴廣東會館看戲被看守會館工人攔阻毆傷府縣聞信親往彈壓該學生至夜身死己由縣將會館首事代表人蕭桂清及工人鄭文劉福容帶案管押現正飭府督縣研訊確供照例詳辦炳禀巧 
　　敎育總會覆九江府電九江府尊倉鑒接潯學界公電廣東會館董事蕭等毆斃中學堂學生羅德延學界同深悲悼希速緝兇盡法懲辦以維學務敎育總會公叩 
　　又復九江中學堂電九江中學堂吳君大疇鑒來電悉羅生遇害學界同深悲悼電府究辦細情速請函告以便移司總會公覆 
[江督蘇撫電咨挽救銅元辦法南京]  
　　江督蘇撫會電山東袁海帥杭州馮星帥云蘇省各屬近來錢價日賤銀洋日貴每庫銀一兩兌銅元一百八十餘枚洋一元兌一百二十餘枚市面岌岌究其原因固由東洋銅元銅胚私運入口並聞杭嘉湖寗紹等處銅元大半減折行使山東各縣甚有折作六七文者奸商有利可圖遂以購之東浙者運諸蘇省以致日見充斥據商務總會及地方官呈請分咨查禁前來除會電稅務處札行總稅司通飭各海關嚴密稽查外洋仿製銅元銅胚獲即充公並分電沿海各省通飭州縣一體嚴禁進口曁飭蘇省各屬嚴拿私鑄各省銅元暫禁入境以資挽救外應請尊處電飭各屬嚴禁减折俾奸商無從販運大局受益非淺不勝感禱之至並盻電復等魯撫因浙撫接電後想日内將分飭各屬遵照矣 
[京師近信]  
　　内閣禁烟爲難都中官塲禁烟風潮甚厲而以内閣爲最緣内閣本清閒之署吸烟者獨見爲多此次禁烟新制一人不吸須三人作保當面簽字日不能互相遞保辦法非常嚴緊以致面色憔悴者即平日相識　人亦不肯甘作保人紛紛擾擾己有數日殊無謂也 
　　東督電告間鳥交涉東督徐制軍奏延吉廳一帶自日本頒布官制後事更棘手己由琿春副都統陳昭常帶印前往暫駐延吉籌辦一切 
　　史部撤銷墾務保案吏部奏覆撤銷墾務保案擬分别辦法略從輕縱並將壽勳等數人開單聲明請旨辦理摺上兩宫垂詢樞臣世中堂力爲轉圜而鹿中堂刖執持不可遂降旨除奉特旨簡用各員外其餘一律撤銷 
　　學部決辦專科　五日學部會議　張相倡議大學堂預備科各生畢業後即舉辦八種分科大學左右堂官均贊成己飭司員妥擬章程明年一定開辦 
　　程中丞至津前任黑龍江巡撫程雪　偕同眷屬由奉省乘包車於十六日下午點餘鐘至津各官均至車站迎接隨赴中州會館行轅 
[西報譯要]  
　　坎拿大允賠華工損失泰晤士報載十七日倫敦電云文戈武電稱坎拿大工部大臣對於去年暴動時華人所受損失二萬五千九百九十元之欵巳允賠償現在排亞會仍竭力主張排亞政策本月二十日印度皇后郵船過長崎時載有華人三名皆赴坎拿大文戈武者 
　　黑龍江鐵路之巨橋又云得東京消息俄國新建黑龍江鐵路有橋一座跨過該江面爲世界最長之橋其建築費需用五百萬羅比 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[東督徐奏請添設州判要缺並酌移州縣治所摺]  
　　竊查奉天復州地方西南兩面距海海中各島惟距該州一百四十里之長興島巍然獨存該島四面臨海東西約七十里南北約四十里住戶逾二千男女丁口逾一萬五千雖地力稍薄物産不豐而鹽産森林漁業尙可自給地方官向不過問視同甌脫何以保存亟應設官鎭撫擬請添設州判一員即在該島設治並將附近花椒島所屬興社一社之地劃歸管轄以一事權名曰長興州判即由臣等愼選堪勝人員前往辦理至復州城治僻在西隅控制諸多不便查瓦房店地方近臨車站商賈駢至交涉日繁實爲復州全境之中權擬請將該州移駐瓦房店俾咨策應而免貽誤應行建築衙署及移治各費用即由臣等督飭核實勘估樽節動用並准作正開銷乂距奉省九十里之撫順地方商旅增益千金寨煤礦利源日擴該處旣無民官愚民無知時滋事端亟應移治鎭撫以資約束而便交涉查奉省分設承德興仁兩縣同城設治殊近複贅擬請將興仁縣移駐撫順必與該處地方有所裨益並擬改爲撫順縣知縣以符名實其建署一切費用交由臣等督飭實估造銷惟該縣旣經移駐撫順從前兩縣所定界址微有區分應另行勘明咨部立案至撫順原設之路紀防禦各員等本司催徵租賦緝捕盜賊之事今旣移駐民官自應一併裁撤　歸地方官辦埋以專青成所裁各缺仍准以對品相當之缺酌量補用合併陳明所有擬請添設州判要缺並酌移州縣治所以重交涉而裨地方緣由謹恭摺具奏伏乞皇太后皇上聖鑒訓示謹奏五月初五日奉硃批著照所請該部知道 
要件 
[熊觀察查明長江提台程文炳被揭情形復鄂督禀]  
　　敬禀者竊職道於三月初一日接奉憲台札開案准陸軍部咨開軍計司案呈據長江水師湖南岳州鎭標荆州等營營哨各官禀揭長江水師提督程文炳尅扣糧餉懇恩查察等情具禀前來查所禀各節情形甚得相應抄錄原禀咨送行湖廣總督查明是否屬實又　揭提標中營都司李尙慶等各員營　銜名多有與本部官册不合應一併查明是否相符以憑辦理可也計粘抄原禀等因咨行前來本督部堂准此查此案所禀情形關係甚大自應澈查明白以憑咨復合行抄錄原禀札仰該道迅即前往岳州等處按照部咨及禀控各節先行逐欵暗查隨後調齊卷據復查明確據實禀復毋得徇隠所需來往川資銀兩准於事竣開單呈領等因奉此職道遵即於初四日禀辭起程前往岳州荆州陸溪沅江等處改扮商服或於茶樓酒館或遇野老途人拉雜閑談以資參証其於各該營情形能舉其略者却亦無甚訾議並沿途於各汛地假詞托故藉與舢板船弁兵夫役人等接語不露形跡節節探詢采及輿論証以人言按照部咨及禀控各節先行逐欵分别密查隨後始面向各營調取卷據復行檢校查察不敢有所誣指亦不敢稍有諱飾謹將實在情形縷晰陳之竊查長江水師分五標一爲提標一爲湖口鎭標每標五營此外爪洲漢陽岳州三鎭鎭標每標四營合計二十二營岳標所轄之四營曰岳中營曰荆州營曰陸溪營曰沅江營從前彭宫保提督長江時見及各標營不無因公之用費曾提銀欵五萬兩分給各標每標承一萬兩存放生息以資公用名爲大公費本銀則永不動用其立法原以杜攤派之弊也又各營年中尙有截曠銀一欵即兵役有死亡或退伍懸額待補之際或三數日始及招選補入此三數日之曠溢即爲之截曠銀此欵亦併人公用項下以補大公費之不足歷來如此辦法相率視爲成例者也按原揭程提台自廿七年履任以來巡閱上江每兵入伍扣銀一兩五錢都守千把外每月攤扣銀八九兩十多兩不等以作提轅供應火食酒席燕菜轎馬每届供需千金之譜等情查各營餉單内並無此項開支且每兵入伍即扣銀一兩五錢之多都守千把外月扣八九兩十多兩之巨似亦不甚近情聞之提台每於出巡之先卽札禁攤扣供應熊檢閱帳簿固有閱操時燈燭划子等項之付數原揭所稱或即指此不知此係閱操時之公用並非提轅之供應其欵由大公費支付實無攤扣情事且爲數無多所稱每届供需千金之譜亦水免大相懸絶也（未完） 
分類新聞 
[政界]  
[金壇會議請開國會鎭江]  
　　金壇紳商學界接上海法政講習所來函並聨名上書請求設立民選議院列名單如干份當於十七日下午三句鐘借學宫明倫堂爲便塲開會集議當時紳學商界到者百餘人公舉陳傳君爲臨時主席演說國會請願之理由與國民對於國家應擔之責任衆皆鼓掌旋由王志軒陳澍人　君宣布孟沈二君白話演說及搖鈴散會己五下鐘矣聞簽名者計得八十餘人云 
[吉府升任河陜汝道江西]  
　　贛藩林貽書方伯於五月十八日牌示云調署臨江府事正任吉安府胡祖謙奉部選授河南河陜汝道應即交卸赴任所有臨江府印務以試用知府趙于密署理調署都昌縣知縣周宗洛撤任遺缺以准補斯缺知縣唐驊路飭赴新任 
[福州禁烟之成效]  
　　字林西報福州訪函云福州官塲對於禁烟一始終不懈當出示禁烟之初奸徒四出奔走竭力反對然烟館之閉者迄有五百餘家詎違法之徒奇想天開有借寺廟暗開烟館者有在船上私售燈吸者旋爲去毒社偵知即派社員三十人分赴各鄉查察旋查得私售倡首者爲林文忠公後裔某君當即謁請地方官嚴辦並請加派警察協同社員設法查禁以絶根株其夜巡之費槪由社中供給該社並在四鄉設立戒烟醫會有願人會戒烟者一體免費其吸煙者只可向領照 
 
 

Page 11

 
 
膏店挑買烟膏每人并須領牌一方挑烟次數皆須註明其數亦有限定並須陸續酌减 
　　目下煙膏銷塲己减去五分之四裁種鶯粟之田較上年祗有百分之二十旗兵亦己開始禁煙有烟癖者限三個月戒斷過此不戒即須罰去口粮近數月間焚燬烟具共有七次計有烟鎗一萬五千枝云 
[第二次考試官員續聞蘇州]  
　　本月二十日第二次考試候補各官業紀前報現聞册報原有一百數十員而是日實到不過八十餘員内有道府班六員提在堂上考試其餘同通以下各員則照考試生童之式各於卷面戳定某字幾號挨號分坐以便稽查是日藩臬憲以下均親臨監塲是以塲規甚爲嚴肅試題係霍光傳不可不讀論 
交涉 
[義領事赴汴避暑漢口]  
　　駐漢義大利國領事法羅拿君現因天氣酷熱暫停辦公於十八日乘火車往汴　登鷄公山避暑所有尋常交涉均由書記員代辦昨己照會漢關道查照矣 
[日本歸還房屋案了結奉天]  
　　日俄戰時俄軍在奉天佔據華人民屋甚多迨俄軍敗退日軍進奉省後仍照舊佔居嗣經前駐奉總領事荻原君與徐制軍商議退還己飭令佔住民房之日本商民逐漸退還惟女子美術學堂一所尙未退還茲聞日本總領事署己於昨日會同交涉司譯官監同退還於是歸還房屋之案律了結 
軍界 
[江督咨覆陸軍部文（爲火藥庫失愼事）]  
　　竊照得金陵省城南門外製造局火藥轟炸一案電准貴部電復該匠藝等轟斃情形甚慘應即妥爲撫卹惟因藝童傾跌猛磕藥箱以致轟烈情節支離仍請詳查究辦以儆將來等因准此當以此案業經札飭署江寗府楊守鍾羲城守協何副將師程會同查辦准電前因究竟有無别項情事又經札飭該員等確查實情明晰禀復核辦去後茲據禀稱遵即前往確查緣上年由該局前辦劉道禀准添購機器改造新式鎗子議定就局内鎗子東廠右首之儲藥庫及裝藥房拆卸翻蓋廠屋四大間以便安置新機現因擇期改建將該儲藥庫舊存同治年間所造廢火藥箭及用剩黑藥數箱移至鎗子廠後進空屋不料有藝徒將用剩白藥半小瓶放入剩藥箱内上月二十二日巳刻適有藝徒取物經過該處失足傾跌猛磕藥箱以致震動箱内白藥登時轟柞查白藥性本猛烈加以近日天氣乾燥異常驟然磕碰藥性爆發實非意料所及經再三向該局員工匠人等究詰乂訪諸輿論委係並無别情該屋内共有工匠藝徒二十七名火發猝不及防登時轟斃四名受傷者十四名重傷者九名嗣以醫治無效陸續因傷身死者十六名計共死事者二十名已由王道給予棺殮並查明死者家屬分别從優撫卹其受傷尙輕者七名連日設法醫養傷勢漸愈諒可保全廠屋本係高大尙無大損理合將遵札查辦情形禀復鑒核王又據該局道瓘呈稱竊職局東子廠火藥失愼一案職道前禀請查明分别懲處奉批雖係變起倉卒究屬疏於防範飭將職道記大過一次監工委員巳革湖北候補知縣恩令潤記大過二次仍聽候委員查辦併飭將撫卹傷亡各匠情形明晰報查等因莫名悚感除聽候查辦外所有此次因公身斃匠徒二十名每名先由職道發給棺殮費洋四十元另再核議給卹其受傷各匠所需醫藥調養等費均隨時從寬付給務求醫養痊愈不吝多費以上各欵統爲預計約在一千數百元之譜均係職道捐措薪資支用未敢在公欵内開銷又蒙憲台賫給該傷亡各匠卹洋五百元當經分别派給計身斃匠徒二十名每名各給洋二十元受傷匠徒七名每名各給洋十四洋共合洋四百九十八元仍餘洋二元並經加給較爲苦寒之匠已照數交由該家屬祇領並經牌示在案竊思職局製造軍火事本危險故自開局以來廠匠之因公慘斃者實繁有徒惟查職局向章凡因公斃命之匠其家屬孤苦無依均由局按照該故匠在廠原支工食數目優給恩餉按月發交該故匠家屬具領歷經照辦此次轟斃匠徒二十名情形較爲可慘其家屬多係孤苦貧寒應請援照向章　職局酌給恩餉以資養瞻茲謹將因公斃命及受傷各丨匠藝徒名數籍貫並原支工食數目分晰開具清摺呈請核示各等情前來本部堂復查該局東子廠火藥失事旣據委員確查實因藝童傾跌震動藥箱所致並無别項情節業將該局總辦王道瓘飭記大過一次監丨委員恩革令潤雖到差未及一月亦難辭咎併飭記大過二次以示懲戒至各匠藝現計斃命者二十名受傷者七名已由該道捐給棺殮醫藥各費昨又飭發卹款分給各匠藝家屬具領惟此次身斃各匠藝情形甚慘茲據該道呈請援案酌給恩餉俾資養瞻　應照准其受傷匠藝七名如能醫治痊愈應飭令照舊在局當差倘或因傷殘廢不能工作併准照給恩餉以示矜卹仍由該局察酌　辦據實禀報查核除批示外相應抄摺會咨爲此咨呈貴部謹請查照旋行再此案本部院會銜不會印合併咨明 
[禀請改地會操之無效安慶]  
　　桐城縣令禀陳皖撫謂今年江鄂會操勘定桐濳太接壤之處查桐城西鄉士民不知兵事且當災歉之餘百物騰昂即使秋收可望亦只敷本地所需難供客軍糗粮請轉墾陸軍部遷地演習等語當奉批　不准并飭安慶府轉飭各屬一體遵照 
學務 
[留東學生又請官費杭州]  
　　日前留學日本高等工商學校學生孫壽恩胡思超等郵禀撫藩各憲略謂生等均於三十一年留學日本至舊年畢業續又考入高等工商學校數年來減衣節食籍充學費伏查上年學部咨行各省考入官立高等或專門學校者一律補給官費今各省已大半照辦惟浙省庫欵支絀迄未實行今生等困乏己甚留東之費歲需四百五十元當能仰蒙俯允俾全學業等語聞撫藩憲以該生等遠游求學其志可嘉現入高等工商學校造詣正未可期惟請補給官費一節現在經濟困難應候會同提學司通籌核議再行詳辦 
[常府禀星期考試經史被駁南京]  
　　常州府王太守步瀛以各學堂於得期考驗須試經史以保國粹等情禀請江督通飭興辦當奉端 
 
 

Page 12

 
 
午帥批示略謂查奏定學堂章程學務綱要中小學堂宜注重讀經以存聖敎學堂不得廢棄中國文辭以便讀古來經籍兩條指陳明切於保存國粹主羲最爲注重又初級師範考錄入學章考取初級師範學生專以中國文理優通爲主又中學堂計年入學章此時創辦中學應即變通准十五歲以上十八歲以卜文埋明順略知初級普通學者亦得人學是入初級師範及中學者必文理通順方爲合格否則係開學之時不能照章辦理强取足額乃有此弊據　該府中學堂師範生文理稍有可觀中學各生佳者甚少等情應由該府會同該堂監督詳予甄别如實係不堪造就者即行汰除功力薄弱各生則由監督敎習飭令於自習鐘點自行補習方爲正辦該守輙商同監督命題考試策論是於奏定章程尙未詳譯致有此等似是而非之舉動　捐給膏紅及於星期考試兩層尤屬紕繆查章程内賞罰規條章僅有語言奬勵名譽奬勵實物奬勵之項書院未裁以前乃有膏火花紅等名目現在專辦學堂忽沿舊習學生之明白事理者或不爲所動其見小嗜利之徒勢必於本堂講授各科學虚行故事專心壹志以爭一日之長尙復成何事體星期放假列入管理通則係爲學生休息起見如果滋生事端則是該管理員於平時疏於訓戒漫無約束所致責有攸歸該守欲借攷課以覊糜之試問每日五點鐘後七點鐘前爲學生游息時刻亦可隨意出入乂將何以處之至援引蘇省存古學堂一節不知存古辦法係爲造就將來國文史地各科學敎員而設該守所稱之中學生師範生均屬普通堦級迥不相同何得借端比附所請通飭各屬之處萬難准行以上指飭各節仰蘇學司轉飭該守迅速改正將遵辦情形尅日具報 
實業 
[京奉鐵路之餘利奉天]  
　　京奉鐵路從光緒三十三年决算凈得餘利二百零十萬一千五百餘元現己造具清册呈送郵度兩部查照 
[頒發開採煤礦執照安慶]  
　　職商車毓霖禀辦繁昌縣陳山冲柴煤山礦業由商務總局詳請撫院咨部請照現奉農工商部咨復謂車毓霖禀辦山礦四至界限毫無糾葛尙與部章相符自應頒發開礦執照以資開採請即轉發該職商祗領遵辦 
雜記 
[巡防隊大閙戲園餘聞蘇州]  
　　蘇垣巡防隊擊毁聚福戲園一案經官紳和平了結已誌前報茲聞該營管帶陳友珍除認賠洋一百元外并將送禁長洲縣署之五勇分别擬辦以二　荷校游行示衆三勇各監禁三年自後營勇出入街市均須懸一腰牌以誌區别其持令箭查街之官即行裁撤餘事俟該戲園管門人張老三到案再行核辦并聞上憲以該戲園無辜受累仍准照常開演惟不准售賣婦女併不准用流氓管門故該園業於前日開演矣 
　　又聞該戲園開設一年折本已二千餘元各清客知其折本過鉅特客串五天以補助之朱紳等亦多贊成者詎方串二天即遭此禍不特血本二千盡付流水而所賠一百元即抵被毁各物猶覺不敷今將該園所呈長署失單照錄於下櫃檯一只。靑龍牌一塊大水牌一塊賑桌抽屜内大洋五十六元小洋二百餘角銅元十餘千掛廚内看客衣物不知細數洋燈一盞長靠杌子五隻杌子四百餘只檯子三十隻檯布三十塊料高脚盆八十餘只包廂内茶碗八十餘套正桌茶碗四百餘套茶壺　十把茶盃三十只 
　　又聞該園開演時議定日繳中路巡警局費洋二元巡防營以同是兵除不能分肥蓄憾已久是日遂藉此一洩其忿而各巡警亦莫敢與抗云 
[大風災蕪湖]  
　　十六夜十一點忽然疾風暴雨奔湧而來城鄉内外倒塌屋宇甚多江中船隻走錨斷練者不一而足皖江中學堂校舍被風吹倒後進樓牆方幸　傷及學生敎員此外被毁實情容探明再報 
[記事蛻園]  
[江蘇某大員之歷史（三續）]  
　　第四章某大員對於鹽務之政策 
第一節 
　　就場征稅之策。爲今日富國弭梟卹商便民要法。而某大員　對尤力。乃至出其奇幻不可思議乏手段。創設官鹽綫於各出鹽之區。强索勒銷。商民大憤。竊　某大員之設官鹽棧也。其謬有五。 
　　一官鹽棧之設。爲收買私鹽而設也。殊不知其地密邇産鹽之鄉。鹽價甚廉。本無所謂私鹽。今設官鹽棧。則凡民間之食鹽非私而可强名之曰私適以助長官吏敲詐人民之兇燄耳。謬一。 
　　一設官鹽棧之意。亦曰圖銷鹽也。旣圖銷鹽則必鹽出産豐富而後可。乃鹽斤疊報絀産。而某大員不籌出産之法。惟日謀官銷。本末倒置。謬二。 
　　一凡距鹽場近之地。居民掃　而食。無用官銷。况近已有食岸商人認銷。更不應設官鹽棧。今設官鹽棧於産鹽最近之區。徒使官吏媵削公家之利。而民間受兩層之暴征。謬三 
　　一食岸商人認銷。例皆繳納課銀。今設官鹽棧於鹽場近邑。所獲之利。曾不抵岸商繳納課銀之什一。而食岸商人之暗中虧折者已不可以數計。謬四 
　　一自官鹽棧旣設後。某大員得安揷其私人爲總辦。而有吏焉。有兵焉。有役焉。種種耗費。不可計算。而此類官鹽棧之總辦等人。類皆虎威狐假欺壓良民。無所顧忌。其最慘者莫如某邑官鹽棧兵役與民人交鬨。致殺斃民人多命事。今猶有談之而色變者。謬五。（未完） 
[評事]  
[皇室經費問題]  
　　現政府方議劃分皇室經費。求合乎立憲或之制度。則裁改内務府要矣。乃因民政部經費無著之故。欲以内務府裁并爲一。稱内務部。非特政務經費。皇室經費。混合而不分也。並以新設之民政部。併入内務是視皇室經費爲重。視政務經費爲輕。立憲國之制度。果如是乎 
[刑訊問題]  
　　議除刑訊。不以京師爲創行之地。而以上海爲試行之地。西人所援爲口實時時以議復笞刑爲言也。乃京師不惟不創除刑訊。近日且有重笞小太監之事。已可異。小太監笞塲甚重。送入西人所開之協和醫院。更可異。西人慮中國改良刑律。収回治外法權。故於廢除刑訊一端。爭之甚力。今又出一協和醫院案件。使刑餘之人。由其驗視更授一議復笞刑之証據矣。欲共不藉口也難哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 
小說 
[短篇小說照胆犀（續）旡生]  
　　二人方周旋間。忽背後有女子音。呼曰。某老爺。某少爺。不意公等竟在此二人急回顧。則來者爲胡家宅。某雉妓。手扶一江北娘姨倩影亭亭立於其側。 
　　某起身。怱怱去。某雉妓遂與志士。就烟榻上。並肩坐。雉妓問曰。某老爺何往。志士泰然。曰卿勿問彼。彼一賤奴耳。何足汚吾輩口吻。某雉妓冷笑曰。君以後愼勿輕賤奴。賤奴尙不至欠人夜合資也 
　　志士聞言大慚。急低首。不作聲。額上汗出如沸瀋。約十分鐘。某妓忽斜睨志士曰。君日來事大忙。累奴吃棒頭瘡不少。今相見。無他言。請君予我金。否則請與我。同至我家。一見我阿母面。 
　　志十聞言。面慘白如死灰良久始囁嚅言曰。今夕因有事。倉猝出門。未挾貲。意求卿寬期。至明日。某雉妓大怒曰。君此語將誰。欺奴聞君爲此語也一而再。再而三矣。奴今。夕不復紿君給。君試思之。某月某夕。欠奴夜合貲若干。某月某夕。並向奴以個人之情誼。假資若干。乃去如黄鶴。久久不見面。今幸見矣。又以此等語爲搪塞計。君眞所謂人頭而畜鳴者。言至此。志士起立。欲以情婉求之。某雉妓忽騰身起以一手扭其領。以一手披其頰。哭且詈。於是而志士之草帽棄置榻邊。而志士之眼鏡。落於地上。於是而志士呼救聲。娘姨怒詈聲。衆人解勸聲。雉妓號哭聲。聲聲相雜。耳鼓爲之聾。而予幾不能耐。 
　　久之雉妓以衆人勸。始放手。挾志士所著之熟羅衫。含恨下樓去。 
　　雉妓去。志士遯。予亦大笑捧腹歸。歸而記其事題之曰某志士傳 
本埠新聞 
[要事]  
[滬甬商輪有限公司組織情形]  
　　五月廿三日下午六句鐘寗紹同人在大慶樓議辦寗紹商輪有限公司擬集股本洋一百萬元每股計洋四元七月底止先取半數訂購明牕暗輪大號快艦兩般往返滬甬兩埠碼頭均已定奪以大馬路福和烟公司爲事務所當塲己認定股本洋三十一萬元 
[寳山縣外人購地交涉近聞]  
　　文匯報云寳山縣官吏現己將鄉民毁壞白君花園之案澈底查究擬先將白君園地丈量一過以證明該園之地究屬何人然後再將他問題相繼討論云 
[示禁票商反對抽捐]  
　　滬道蔡觀察出示曉諭略謂抽收彩票捐欵以充警察經費係爲保衞地方起見乃有無意識之徒投函到署要挾恐嚇冀圖倖免殊屬不法己極除分札上海縣及總工程局查拿投函之人究辦外合行出示曉諭爾等須知此項票捐加之票價與商號毫不干涉何必抗違自干咎戾且此事業已禀准飭辦無論如何難以倖免自示之後倘敢不遵定章抗不繳捐定當提案嚴辦次不姑寬 
[派員代理海防同知]  
　　署理松海防同知聶榕卿司馬丁憂去任由滬道札委英廨帮審王肇之明府篤基代理 
[奬給和領寶星]  
　　前駐滬和國領事福柯君由滬道詳請江督轉咨外部奏准賞給二等第三寳星一座刻已頒發到滬由蔡觀察咨送和國領事署請爲查收 
[萬國團練賽奪銀盃]  
　　二十三日下午三句鐘上海萬國團練會在靶子塲打靶賽奪美商義勇隊之阿非利加銀盃與打者俱係各隊中打靶最優等畢業之會友中國隊計徐通浩胡筠籟陸葆泉三君其靶子係二百碼至五百碼茲將各隊分數列後 
　　（一）工部局捕頭一百八十九分得大銀杯一只（二）英國皮字隊一百八十六分得小銀杯一只（三）退伍舊隊一百八十一分（四）工部局洋槍間同事一百七十六分（五）英國騎馬步兵隊一百七十六分（六）英國愛字隊一百七十五分（七）美國隊一百七十五分（八）德國隊一百七十三分（九）大砲隊一百七十二分（十）中國隊一百五十八分（十一）新關隊一百五十七分（十二）馬隊一百五十三分（十三）日本隊一百四十七分（十四）西洋隊一百四十七分（十五）小炮隊一百十五分 
[淞鎭警捐仍未議妥]  
　　淞鎭巡警開辦三月經費無着日前由警長李君邀集本鎭商界開議鋪捐擬分九等頭等每月出洋兩元至末等三角爲止乃甬帮各鋪未允昨在四明公所集議定爲五等自每月一千二百文至三百文爲止 
　　浙江旅滬學會電文 
　　一致温州師範學堂仲容先生逝世全體哀悼乞先代唁浙江旅滬學會叩 
　　一致杭州學務公所敎育總會仲容先生廿二逝世請發起追悼定期電示常派員赴會浙江旅滬學會 
[催造藥稅總數表]  
　　度支部前委王主政應堂調查各關進口洋土藥及征收稅銀數目曾咨由江督分飭滬鎭寗蘇徐州等關先爲查明列表送核在案茲江督以王主政日内將抵寗省所有前飭各關開送之件迄未造呈爰双分别電催迅即查造 
 
 

Page 19

 
 
[撥給新槍]  
　　南市浦江水利局因舊有洋鋡均　損壞禀請製造局張觀察代爲修理茲聞張觀察以此項槍件不堪修理撥給局中購存之毛瑟鎗十二支以資應用 
[盜案續誌]  
　　美租界楊樹浦附近朱姓家被盗己略誌昨報茲悉此案實由盜匪竇老二於前晚三點半鐘糾黨十餘人擁至該處秦家弄朱周氏家撞門入内刦去皮箱四只及金銀首飾等件次晨報知捕房由探王阿巧將竇拿獲昨日將與氏同居形跡可疑之董三喜一併解請公堂訊究氏供是晚大雨婦人己睡及至醒來盜己闖入臥窒被刦去皮箱各物開單呈案所有賃居披屋内之董二喜與盜竇老二相識情甚可疑求請訊究訊之竇董供稱均在油棧内爲扛夫並不爲匪中西包探禀稱在竇身畔抄出官紗長衫等物均係氏家所失請察判一併還押候查明再訊 
[謝券]  
　　新閘大王廟後和安小學校定於三十日午後一時開第二次游藝會蒙贈入塲券二紙書此誌謝 
瑣事 
[城内]  
　　禁烟○滬道蔡觀察日前訪聞西門外潘家木橋一帶有復興李永盛長豐郁信卿王阿榮趙書亭沈蘭根趙桂卿陸小毛沈阿榮等私售燈吃飭縣派差協保查提去後旋據禀復謂該處係隸法租界須請領事簽字等情大令即商准法領飭探將該店一律禁止不准售賣在案前日地保復投縣禀稱現下該店均已遵諭閉歇但難免日後復開求請出示諭禁昨日大令即傳諭該處圖董如各店仍敢私賣速即來縣禀知聽候提究 
　　攔刦○某氐老婦昨同某甲在西門城根行走被匪徒三人上前搶攫金簪飛奔而逃旋由途人追回因該氏不欲多事遂即走散 
　　倒斃○昨有無名男子倒斃於舊校場盛源盛棕榻店門首該尸年約六十餘歲衣服整齊有人謂死者之兄在北市開設某染坊未知確否 
　　道批○（一）篤行堂等禀批查總工程局所収月捐爲清道路燈所需與本道詳准酌抽票捐添辦巡警各歸各辦情形不同况均加入票價之中詎容藉口計自諭抽票捐以來該票商等經已一再妄凟殊屬不知輕重仰即凛遵前諭愼毋自貽伊戚如敢不遵定予發封切切（二）李猶龍禀批該紳士世代耕讀於種植木棉禾榖辨土性選種子製肥料各法平時攷求有素收成獨優是已著有明效候將來摺分行蘇松太各　轉發仿配試辦如果得法再行詳報院憲酌核可也（三）徐冠英禀批此項抵款本應責令本人籌還如本人無可設法方著保人幇同清理據禀湯聘三尙有田單米店可以備抵是否屬實仰南市裁判所委員查明辦理具報抄粘並發（四）曹鋆等禀批牛捐一項應歸松滬總局主政旣據並禀著候核示遵行（五）鄭錫彤禀批此案節經前道批示著即赴縣催理不必來轅越瀆（六）陶　斌禀批該民人不遵前批仍復來轅嘵瀆本難准理姑仰上海縣將該田已否過戶完稅現在何人承糧查明飭遵具復以免藉口粘抄並發（七）朱福禀批候照案移傕查復並行縣傳提訊究可也 
　　官專○靑浦縣知縣陳定遠度支部主事龍兆勤候補知縣黄厚森巡警局警務科長兼工程事務姚捷勳昨日均到道禀見郎中廖世雍到道辭行赴京洋務委員鍾鼎請假赴寗 
[南市]  
　　傾棄垃圾○垃圾船戶沈發裝運垃圾至爛泥渡浦中擅行傾棄由新關稅司送至工程局訊明屬實判戒責二百下鎖示各門及各馬頭以儆其餘 
　　講解警章○總工程局因原有巡士不敷差遣向巡警局借撥西門内敎練所學生三十名派令站巡　定於星期一三五日下午三時將警章逐一講解使之遵守 
　　潑婦滋閙○大茂米棧前送偷竊婁縣漕米之船戶夏子培胡金松至工程局准交該縣來差帶回訊追在案茲夏妻張氐時至該棧滋閙由棧夥李麟州送局申斥不許再往 
　　全股紏葛○張少山前與邵謙等合開印書坊吞没股本洋五百元逃至漢口由邵至工程局控追並將同股之張友生摺案限交在案茲已交案判少山交保出外理處 
　　累及家屬○法馬路新大洋貨店被同賬陳蘭生侵吞洋一千四百餘元逃逸由執事馬文祥控奉工程局派探在西門外將陳妻程氐傳案判交伊姑領回尋交陳蘭生到案訊追 
　　扭控欠洋○長盛鴻源等米行摺控已閉公興米店主唐正元欠洋二百四十餘元由工程局判令交保限半月理清 
[閘北]  
　　浦東巡士之作爲○陳子良娶浦東唐慶華之女爲妻因唐縱女犯奸是以遷居浦西詎日前唐又將女領回陳於翌日往領不令見面迨陳闖入臥室見妻與二路一區巡士王幹泉姦宿陳遂將王縛住報知站崗巡士請爲幇同送局詎該巡士即號召同局巡士多人將王釋放反將陳子良肆行兇毆陳氣忿塡胸即投是處警局控告旋復回滬赴閘北巡警總局具禀昨日由四路一區分局將此案人証解究判押候傳到原告訊核 
　　工程委員之情面○前日閘北工程委員某君失去衣服等物約值洋一百餘元飭探密查杳無蹤跡隨將跟隨揚四送交四路二區分局請爲盤詰由蕭巡官研訊再三揚供實不知情求恩釋放蕭巡官以礙于情而判先責一百板押候再訊 
[新租界]  
　　驗屍○派克路梅福里倒斃無名男屍巳紀昨報昨日午後由上海縣李大令至虹口驗屍所相驗委係因病身死遂飭善堂收殮 
　　防疫○新閘捕房捕頭以西牢押犯擁擠恐染瘟疫於昨日午後延請某醫生一逐察驗並澆藥水以重衛生 
　　獲賊○船戶孫阿三竊公益紗廠洋紗三包今晨在新閘路某押店銷贓由探查獲拘入捕房押辦 
[英租界]  
　　不准移提○甬人李鑑清控王永生拐匿伊妻由公堂判將王交保在案茲李在鎭海縣控奉派差移廨關提中西官以事在租界未便照准仍著原告到廨質訊 
　　私開烟間○粤人金裕葉光未領執照在南潯路一百十七號門牌私開烟間由探查獲解廨請究判金押三月葉罰洋十元烟具銷毁 
　　並不行兇江根生控王子卿行兇一案昨由包探將在場之戴信之一併解至公堂訊究王供江係德元莊夥商人向索存欵與之爭論並不行兇判王還押捕房戴押本廨候補傳人証於禮拜三再訊 
　　以嫂爲妻○湖州人朱永發控妻褚氏逃匿等情昨由公堂研訊氐供永發係故夫堂弟因圖奸佔是以逃至上海訊之永發供　兄死嫂氐無依曾與之商酌求察中西官以清節支　一併斥釋不理 
　　女孩被拐○女孩張大毛迷路由探解廨請訊據供江北人年十一歲被匪誘拐來滬餘語含糊判暫行留廨兩禮拜如無人認領改發幼女所留養 
　　不愿爲娼○雉妓韋寳寳不愿爲娼奔入濟良所昨晨由探將妓之後母閔馮氐及氐之　夫張紀生與該妓一併解請公寠訊究韋妓供於十七歲時被父母押入大馬路聚寳坊雉妓院爲娼得價洋二百九十元今不愿爲娼求鑒閔馮氏供寳寳十六歲時逃至丹陽尋回後即押入妓院是實判韋寳寳發濟良所留養氐與張紀生從寬斥釋 
　　串拐屬實○王永田控吳叙生徐阿和周宗氐串拐伊女月英一案昨由公堂復訊屬實判徐押西牢三年吳與周宗氐各押一年 
 
 

Page 20

 
 
女交伊父領回 
　　公堂瑣案○和商望賚洋行控徐頌棠欠銀不理又有德商乾興洋行控徐定貨不出昨晨由探將徐傳案判交保候訊德商順全隆洋行控張源順定貨不出昨日傳案判交保訂期會訊趙阿榮竊金阿堂衣服押捕房三月周桂竊馬筱紀衣服訊不承認押候查明再訊過犯陳啓道復來租界押捕房四月 
[美租界]  
　　電車撞壞人力車○十三號電車昨在北四川路撞壞某號人力車由捕帶入捕房斷令賠修了事 
　　　倌兇狠○周三品至西華得路某飯店午餐與堂倌錢阿七口角被錢將碗擲破頭而報捕拘入捕房斷給養傷費若干了事 
　　流氓横行○小販顧友甫前晚在西華得路被不識姓名之流氓扭毆搶去銀表昨至捕房禀報捕頭准予飭探查緝 
[法租界]  
　　法廨停訊○署理松海防同知兼法會審員聶榕卿司馬之封翁因病出缺已昨報昨期公堂司馬未能臨訊須俟新讞員到差方可會判云 
　　船戶見機○甲乙丙三匪前晚由　東雇某杉板來申言定舟資五角詎至中流甲等即將船戶衣服剝去另勒索洋一二元船戶見機僞允登岸措交迨船抵埠即嗚捕將三人一併拘入捕房押候究辦 
　　擊碎玻璃窗○壳件洋行出店沈三根昨投捕房報稱前晚有十餘人撞碎玻璃窗入内撬開洋箱刦去洋七百餘元小的向阻右手而頰朗腿等處竟被刃傷請爲查緝捕頭得禀卽飭包探往勘察得窗口玻璃均在外而似係由裏向外推出且沈之傷處均係劃破形跡丕氐可疑復將沈拘入捕房詳細盤詰所供又與前報兩岐遂命管押候再詳查核辦 
　　硬買金絲圈○某軍夫在途拾獲金絲圈一隻有王某見而垂涎即出洋兩元向之硬買車夫不允互相爭吵後爲巡捕查知一併拘入捕房押候核辦 
國外新聞 
[美國舉定副總統]  
　　二十二日華盛頓電云歇門君己被舉爲美國副總統選舉之日人聲嘈雜殊難描畫步行街巷者數萬人呌號歌唱歡聲雷動惟並無衝突之舉同日又電云歇門君自舉爲副總統後阿愛哇總督克敏斯之黨不服現現謀爲亂 
[美國新任陸軍大臣]  
　　二十二日華盛頓電云羅克爾萊脫己實授陸軍大臣之職同日倫敦電云塔虎脫因已舉爲總統故己辭去陸軍大臣之職 
[意議院竹突近聞]  
　　二十二日倫敦電云羅馬電稱意大利報界代表謁見議院議長後已允和平息事惟塞的里誓與巴齊爾决一死門 
[萬國鋼鐵大廠]  
　　二十三日倫敦電云近又傳說萬國鋼鐵托辣斯行將成立其資本金共籌一百五十兆在英國建造大廠從工者甚多 
[法議院討論摩事]  
　　二十二日倫敦電云巴黎電稱法國議院近又討論摩洛哥問題外務部大臣闢肯盛怒拒絶社會黨首領茄里斯所稱法國舉動係受德國指揮之說闢君謂政府對於摩洛哥問題皆與各國恊謀而行且乘摩國恢復和平之際漸次撤回兵隊愛勃特爾愛齊當仍爲合法之摩王至僭王海連幕飛其志專欲與歐人决鬥故未承認其後議院投票贊成信任政府者三百四十三人反對者一百二十六人同日柏靈電云法國議院己投票贊成闢肯對於摩洛哥政策並議决於奥爾其西拉斯條約增加法國無論如何不得干涉摩洛哥政一欵 
[韓報主筆赴滬受罪]  
　　二十二日東京電云裴塞爾君已於昨日自漢城赴滬受罪 
[美國展期加稅]  
　　十七日紐約電云紐約日本商人反對增加鐵路運費一節頗著成效現已展期至西十月一號實行加稅矣以上譯字林報 
[菲列濱要求獨立]  
　　二十二日紐約電云菲列濱議會己將要求獨立舉批准 
[坎拿大宣告日工逾額]  
　　十五日舊金山電云坎拿大政府己通告日政府謂近來日人行抵坎境者已有四百名按照近今條約所定之數業已足額今年不得再派日工赴坎云以上譯泰晤士報 
[蘇門答臘亂事續聞]  
　　二十二日柏靈電云西蘇門答臘亂事實由回敎僧徒煽動所致 
[英國女子大會議]  
　　二十四日倫敦電云昨日要求選舉權之女子在海提公園開大會議有女子三萬人并有警察護從步行至園議次合力要求選舉之事以上譯文匯報 
來函 
[商董妄爲]  
　　崑山商董李小康近在小西門外股開某舖置備器具竟將學宫内明倫堂擅作工塲斧鋸從事任意踐踏經邑紳控告後又串令司賑顧某出爲承認而李仍置身事外現聞邑令有解脫意闔邑紳士咸抱不平又擬聨名上控矣 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[家政小說母敎滬南家政會稿]  
　　東鄰嬌子。歡喜養貓。也歡喜弄貓。他弄貓時。但趁　自己的意思。弄個暢快。再不能彀顧憐着貓。貓到無可如。何的時候。發起性來。也顧不得小主人。就伸了十分利害的爪。猛向小主人爪去。小主人吃着了。痛便鬆了手放他逃走。第二三次弄貓貓乂發起性子來。優　了老例。小主人一吃痛便鬆手。一次兩次三四次被。貓看出來。小主人。的手段。被貓看破了。貓便放出貓的計策來。嘗試這小主人。從此以後。小主人休想弄着他。就使突然間擒住他。他便放聲呌起來。兩眼圓撑着向小主人面上看。小主人。心上的虚驚。被他看出來。便伸着狠尖利的脚爪。猛向小主人爪了一下。小主人手一鬆。他便一個虎勢去了。離開這小主人三五丈路。還回轉頭來。伸直了尾。對着小主人恨恨的叫了幾聲纔去咳。這時候。貓眼裡還有什麽小主人。還記得小主人把魚飯喂他的恩情麽。俗語道。貓兒不得引。引了氣煞人。小主人被貓兒爪了幾次。應該氣煞了。再不去惹着他。那裡曉得他弄貓成了習慣。自已家裡的貓不敢弄。又去引誘着鄰家的。貓把他擒住。在手裡弄。他總是趁着自已的脾氣。不顧憐着貓。所以鄰貓又發起性子來。無論那隻慈善的貓。一到了這小主人手裡。便變了兇惡性。照這樣講來。貓的劣性。不是這。弄貓的小兒養成的麽。咳弄貓的小兒能彀養成貓兒的劣性。撫養小兒的人不能養成小兒的劣性麽。請把一件養成劣性的故事講來。與敎育兒童的做個殷鑒罷。 
　　晉朝年間宜興地方。有一姓周的少年。混名叫做惡虎。因爲他自小兇横。性子狠暴。氣力狠大。他說是便是。他說不是便不是。倘若有人惹了他。他便發起性來。要打要駡。不便宜不罷休。他的眼光裡。眞個是靑天没有箬帽大。近處的人都恨着他。怕着他。不敢向他計較所以人家送他一個混名。叫做惡虎分明犯了衆怒。個個心上。要除却他不。願他留在地方上害人。咳咳咳。世界上做爺娘的養了兒子。都望他榮。宗耀祖。就使這個地步做不到。退下一步也要望他。成家立。業那個願意兒子做地方上。的公。敵受衆人的攻擊。惹出天大禍患來旣然不願他惹禍。小孩子的。性情要刻刻留心了。小時節感化狠快。性子。馴良的也可以使他變做兇暴。性于剛强的也可以使他變做和順。但是好性質變壞狠容易。性質壞了。要他變好。眞是千難萬難。那周惡虎性子兇暴。不是天然生成。這個兇暴。是他的嗣母養成的。他的嗣母也並不是有章養壞他。不過是不曉得敎育方法。在無心間把他性　弄壞的。這周惡虎原名周彪。排行第三。他年四歲。親母辭世。便依着他嬸母過日。他的嬸母少年守寡。膝下没有兒子。就把周彪認做自己兒子。這周彪本來的性情。也不好算什麽暴燥。到了嬸母身邊。他的。性子。便逐。漸改變起來。一日鄰家來了一隻狗周彪嬸母急忙取了一根木棒。默默的追在狗的後面。向狗脚上狠命的打了一下。那狗吃着了痛竭聲。叫起來被周彪聽得。周彪便呆立着看嬸母打狗。狗脚打傷了。他嬸母還高聲喊打。舉起了木棒向外追去。那隻狗的後脚打。傷了跑不快。這婦人的心腸乂辢。豈不要被他打死麽。幸而他不是天足。要追追不上追過一重兩重門限己經喘的了不得便慢慢的回轉身來 
來稿 
[（其一）敬告祖國報界諸君子（日本通信社）]  
　　近數載來吾國報章發達之盛組織之善進步固不可爲不速矣而輔助報界之機關猶未設備基酌報章之體例尙有缺點謂非憾事哉本社同人覊身海外粗知日本報界之組織今就所見聞貢獻數言於諸君子前可乎 
　　一宜全排五六號活字以富内容也 
　　東京朝日新聞主筆岸田氏曾與社員秋水氏語曰貴國新聞有二大不道德一文字用四號大字二虚耗登告白者之血資新聞材料不充歟記者智識幼稚歟秋水氏答以吾國報章之所以用四號字者爲便老眼人之歐覽也岸田曰貴國讀報者何老眼人之多也雖然吾國報章純用五六號字排印亦未見老眼讀者之少也語雖涉譏亦殊有趣深望吾報界諸公一深昧之 
　　一宜注意一特别主義以益社會也 
　　日本報章無不於普通新聞中寓多大專門之趣味從未有如吾國報章無一非政治專門報也吾今以東京之日報論之東京朝日新聞對清主義者之報也二六新聞社界主義之報也大和新聞殖民政策之報也讀賣新聞文學家之報也報知新聞家庭之報也萬朝報學生之報也都新聞婦女之報也國民新聞政府之報也無不各有一特别之主義寓於其中讀報者人各得一相當之新聞創報者亦可得一相當之銷路國民烏得不樂報章烏得不發達哉 
　　一宜舉行餘興以感發讀者之趣味也 
　　日本報章銷路之發達報社提倡之力居其大半也或舉行『讀者觀劇會』（東京國民新聞社本鄉座讀者觀劇會每日電報新聞東京座讀者觀劇會）或『讀者觀覽會』（報知新聞汽船博覽會大孤朝日新聞社世界一周會）或舉行『福引』（二六新聞社佛閣神社之懸賞投票讀賣新聞社天氣豫報之懸賞投票或一月或二月揭曉各報按月 
 
 

Page 27

 
 
施行不勝枚舉）此雖無關宏旨而亦感發讀者之興味推廣報章銷路之良法也謂余不信曷嘗試之 
　　一宜改良告白欄以振興商業也 
　　我國報章之告白地位最不道德試觀日本各報告白欄無不與正文互爲排印日出八頁或十六頁無一頁無正文無一頁　告白二者並重不相軒輊利害立於同等之地位此告白之所以有効力而商業之所以發達也吾國報章正文告白前後排印界限綦嚴各不相涉論前告白尙有人觀若排印論後閱者殊少致使讀報諸君視告白爲無足輕重之件生不關痛癢之念說者謂報館爲圖讀者便利計不得不爾不知讀者固便宜矣其如登告白者枉耗血資何（日本大學商科有告白科一門其得可知） 
　　一宜廣設全國廣告經理處以裕報社經濟也 
　　日本報社收入欵以告白費爲　大宗時事新聞每日每頁告白費至少必在二百元以上價昂如是而登者不減告白有効力之故也查日本報章告白如是發達之原係全國廣告經理處之力（日本名曰廣告取次所如東京京橋之弘報堂博文堂等房屋之宏大社員之衆夥吾國上海報社無有如是其美麗闊綽者）東京一部得八十七處每處社員多至數白人少亦五六十人營業大要約分二大部一曰勸誘課此課人數最夥人持報踵商店門而演說務使人知商業與告白之必要關係樂於登報）（日本常有持合國報章廣告　弘報堂勸誘員名片者即此等人也）一曰經理課專理告白原稿及收支告白費料等事條理井然辦事妥速吾國報界亟宜竭力提倡此種機關也一宜設全國通信社以活動新聞機關也 
　　日本報社採訪新聞機關有二一曰特别訪員此種訪員皆由各社委託學問湛深智慮高尙之親信社友擔任之觀察世變推測物理其調查者重大問題報告者未來事故報社厚給薪俸優禮侍之通信自由報社不加限止數日報告一次或數目報告一次日本報章新聞中之長篇累牘　論有斷者皆特别訪員之報告也曰日本全國通信社此種通信社各府縣必有一二處社員百餘人至數十人不等嚴定章程分科治事逐日與報社通信一次或數次急事則以電話或雷報日本各報每日之普通新聞類皆通信社所寄者其信用可知矣日本政府優待通信社其權利勝於報社即以交通一端論報社記者市中電車不取賃金而通信社長則全國汽車槪免納資其見重於社會也如是近頃英國報社函託留東同志組織機關本月一日亦已成立名曰泰晤士通信社故本社亦深望報界同志有以扶助也（日本高等商業學校敎授石川文吾氏所着商業社論第四章第六節通信事業之必要言之甚詳） 
　　（其二）江西鐵路股東翰林院編修劉鳳起等呈沈護撫院文 
　　爲呈請事竊本年四年初六日閱九江鐵路公司轉路局江西京官朱益藩等歌電舉禮部主事劉景熙爲坐辦總理吏部主事陳三立爲名譽總理浙江候補道劉矞祺爲主持總埋即日呈部出奏聞並電呈台轅按江西鐵路創辦在諸省先時閱四載糜欵數十萬尙未成一里路工而虚糜之費日益增多股東嗟怨入心散渙有岌岌可危之勢推舉總理尤應京外合商萬衆一心方克有濟即創辦之初舉前總李方伯有棻亦係京外詢謀僉同即田省紳呈請撫院出奏緣鐵路地方均在本省集股亦在本省各州縣而全仗撫院於地方官主持保護不可以一方面遙擬專制爲之日恐舉定後衆股東不認則轉令被舉者爲難又恐總理者之聲望不足見信於通省則各州縣來股者觀望不前事事均多窒碍自不可不愼審出之至仿湘省同時並舉三總理查湘省因此辦法一國三公各股東索回股欵興辦無期其敗壞可知况湘省路長千里南潯只二百四十里亦用三總理恐徒滋笑柄效法　取其善者去秋在省紳商學界各股東公推陳三立主政爲總理京師及各省同鄉皆己覆電認可目下理應仍如原議或因陳主政以不能常川駐局固辭即如京官所云公推劉觀察矞祺抑或另就通省中選推一家貲殷實年高望重爲通省所信服者爲之而兼留陳主政籌畫贊助統俟京外電商定妥各無異議即呈請台轅咨奏庶干路政有益而人無後言否則一誤再誤猶或彼此參商則江西路事不堪設想矣籌維再四惟有公懇大力維持可否先將此意電告郵傳部及致電江西京官等處伏候鴻裁無任翹盼上呈 
　　此稿係四月三十日上沈護撫護撫即刻將此呈大略電達郵傳部五月初一日得覆電已於廿九日據江西京官呈奏准行知矣 
　　又京官歌電係致劉皓如禮部並無轉致同卿紳商字樣嗣聞有此電即發公電爲辨三總理之非且爲言公司以股本爲重多數是從和衷則濟專制則裂京官置之不理久候無回電乃上此呈故遲遲也 
　　（其三）浙江禁煙調查社申明意見書 
　　啓者敝社創立以來將及一載力謀公益實行調查業已早著成效凡社員皆屬熱心義務潔身自好之士於禁烟問題外旣未敢稍越範圍且從無收受罰欵及在外勒索騷擾情事惟是破案旣多結怨不少流言蜚語時有所聞欲中傷之者屢見不一見然敝社秉公辦事捫心無愧知我罪我悉聽諸衆口悠悠而旋亦烟銷灰滅矣側聞朝廷烟禁逾嚴特設專官詳訂專章且有縮短期限之說而各國之對於茲事尤爲注意敝社責無旁貸故亦不遺餘力日派社員往城廂内外輪值梭查間亦派往各府廳州縣協查冀獲早絶根株乃自烟舘閉歇後各處私售燈吸者其狡獪会倆百出而不窮調查亦因之倍　敝社愼之又愼深戒操切必先探訪確實而後從事在城則協帶巡士在鄉則帶同差保從未有自行拘　者也蓋本社之設在輔官力之不逮而不侵官之權限故調查以外無責任即調查以外無權力旣經担任義務弟知公事公辦勞瘁所不敢辭嫌怨不敢避乃頗有人不諒敝社苦心往往展轉相託來社剔嬲不休或爲私　者說項或爲被拘者討情且來相行賄者有之來相恫嚇者有之甚至爲烟客索還烟具爲膏店要求啓封請託頻仍用盡種種運動手叚一若敝社有行政司法之權也者敝社厭苦之餘竊用匿笑即使敝社果有此權力能允所請則是瞻徇情面破壞公益亦敝社所不敢出也而况無此權力乎無如一般說客旣不獲滿意而去未免有後言羣相非怪噫社會辦事之難即此可見一斑矣更有一種遊手好閑之輩冐充敝社調查員到處敲詐勒索或挾嫌騷擾聞者不察藉爲口實前曾訪明拘辦登報聲明奈耳目難周安能悉數探獲究辦須知敝社調查員有憑照有徽章有報告單且於前月朔日合拍一照送至各處警局留存查照以杜若輩假冐嗣後如仍有此等不法之徒察出後務請拘送警局或來社報知即當送官嚴　以警效尤蓋此事非特於敝社名譽悠關實於禁烟前途大有阻碍用特申明意見普告諸公幸垂察焉 
振務 
 
 

Page 28

 
 
[四月份經收月捐清單]  
　　道署洋貳十元怡情軒洋六元陳善亭邵林睦貳戶各戶洋五元道信怡泰興泰昌三戶各戶洋四元貿孕李雪巖貳戶各戶洋三元朱葆三譚幹臣徐貫雲萃豐大慶樓招商局戴生昌祝源昌韓山曦老順記十戶各戶洋二元源豐潤洋一元八角莊源大洋一元六角善興同昌老悅生　雨樓蘇寶森大觀樓胡綏之昇平樓第一樓三井天餘燕慶園怡泰昌樹德公司永豐源昌元昌葉天德新順記王陽生戴運來可熾可熾順汪萃利錦章申茂金松泉鴻昌二十七戶各戶洋一元中和帳房洋六角五分申園久成久章北天成永裕成鴻昌六戶各戶洋六角隆昇梁煥南宏源易安居龎竹卿恩補齋李珊記益昌八戶各戶洋五角新新園大昌德恆昇怡園四戶各戶洋四角咸章升和恆茂晉昌施德豐徵昌怡昌其萃樓八戶各戶洋三角天祥義盛一壺春大綸靑蓮閣通泰六戶各戶洋二角源通一千八百豐裕一千存濟堂一千嘉綸介福厚泰和康壽康晋和愼餘飲大元甡元祥衍大恆益永豐存德協昇宏大宏元源吉寶和寶順承裕正大升大彙康崇餘永康瑞大晋大敦和義善源福康兆豐恆德仁大源利森康厚大源餘鈞康壽豐鎭昌會犬鼎康志大同餘久源明德同福瑞昌洽餘瑞豐信大順康豫源會餘元豐正元崙餘寳大裕源長德森協豐怡祥謙餘賡餘敦源久豐庶康裕祥怡慶衍慶大慶壽昌元茂巽裕七十五戶各戶六百裕綸九和安裕元春宏德叙生乾源愼和元興立豐五豐恆泰鼎昌德大源成正泰和豐敦泰順元義昌裕泰通泰元源元成安康立餘鴻餘元大亨立生晉元和祥承泰鼎興嘉惠元益永餘慶餘大章三十八戶各戶三百怡大怡大莊二戶各戶二百萬興永愼協成祥三戶各戶一百以上共收洋一伯零三元小洋一百四十八角五　錢六十千零九百滬北廣益善堂司董祝大椿葉貽釗朱佩珍等謹誌 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
