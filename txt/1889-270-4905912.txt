# 1889 - 270 - 4905912

 

Page 1

 
 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算學叢書五元黎註隨園駢體文一元六角王船山全集十八元歸靈川集三元四　氏說文二元養雲試帖二角四小學韻語一角五杭寸六才一元如欲買者請藍三馬路申昌書畫室戲本帳房均可此佈 
[發售廿四史預啓] [  圖書集成局主人啓]  
　　本局開印古今圖書集成一書早己排印齊全袛以眷帙繁重加以去年訂匠忙迫異常致第三批出書之　稍還鏻亟臘底己將第三批書發出全書完畢矣隨於圖書集成印竣之後卽刊廿四史刻下己將排至一半用中國潔白　史綱印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取譽單子可以逐部隨印隨出約於本年終全書可以告竣諸君子有欲先覩爲快者幸卽早日至申報舘掛號可也如至今書印成謹辦者不照預定之例須再行定價今印有樣張欲觀向申報館領看此布 
[圖書集成局告白]  
　　啓者本局所印古今圖書集成早己裝釘齊全由預股諸君持票來領尙有未經提取者亦望及時取去以鑒先覩爲快之心現在局中沿有若干部留存每部定價銀二百五十兩如有合意者請移玉申報舘帳房　　可此布 
[中國富强扼要論] [  退補山人稿]  
　　昨見申報所登泰西之强不在機器輪船鐵路而在用人行政可謂探源之論然欲舉國而從之實亦有所不能不得巳而思其次則莫若仍用中國之法以治中國之人之爲愈也得人者昌失人者亡自古皆然曠覽前史未有中國全盛而爲他人所制者亦未有外邦崛起而其國人才政令了然無可觀者善戰者勝於廟堂之上其次鬭智其次鬭勇至於器械末之末矣外國之器雖精千百人成之而不足一人毁之而有餘電缐瞬息千里鐵路更速於輪船可謂靈便極矣惟袛可用於平常之時而不能用於有事之日一到兩軍對敵之際一人毁之便不能通至於鐵甲大兵船其船身太重不能進口利於外洋而不利於近口然外洋亦未聞有兵輪互相攻擊者所謂鐵甲者鐵皮包在機器倉之兩旁倉面船底及頭尾有無鐵包裹者現在大砲名爲打十餘里實則平打不過里許所謂七八里十餘里者砲口向　仰天而打其子從天而降落在船面卽透船底一經中子其船卽沈一沉則全船之人皆没帶兵之人誰肯以性命爲兒戲兩軍偶爾相遇此開砲則彼避之彼開砲則此避之不能如陸路之彼此俱進兩相攻擊至於中等之船可以進口攻我砲臺發此互相開砲船上之砲子落在砲臺不過打在土墻之上卽被其擊毁兵勇不致全傷臺上之砲子落在船上其船卽沉全船皆没彼此相較我壯而彼怯遇有軍務我先開砲彼必不敢進攻上年法人攻寗波砲臺彼此對擊彼卽不敢再攻若馬江之役彼己入我重地如有知兵之人可使其隻輪不返惜乎讓其先開砲致有宋襄公不重傷不擒二毛之誚　笑千古譬如兩人相打一人袖手不動讓一人先行動手勢必頭青眼腫而後己兩人持刀　　讓人先動必致喪命而後己兩軍相敵砲火相攻彼此相離數里讓人先動亦不致全軍盡没馬江之役我之兵船與彼之鐵中相去在百步之内無怪乎彼一動手而我軍盡没我若先動手彼豈能無傷乎此就戰於内地而言若欲戰之海上我亦有足以制勝者輪船之進退全恃乎火力斷煤則尺寸難移法人上年兵輪僅止十一二號我國南北洋兵輪數十號合於一處視其所向而擊之亦可取勝卽不然彼進我退彼退我進以耗其煤我可進口休息以取煤彼則常泊海中而無濟俟　煤盡合力齊進可使其全軍盡覆計不出此而留輪船以護砲臺可謂策之下者矣論者又謂古來用兵彼能來我亦能往今彼速隔重洋勝則有所要求敗則退回本國無所顧忌圍魏救趙之法皆不能用不得不主和以避其鋒余則應之曰此事更易古人用兵尚須渡險直逹其　以攻其要害今則近在目前何舍近而求遠耶自古用兵攻城奪地得地則百姓卽爲自己之百姓諸葛武侯渭上屯田與民雜處而無擾千古傳爲美談是用兵不宜遷怒於百姓也外國之巧巧在一勝卽和挾朝廷以壓服百姓我之拙拙在不敗不和旣敗則事事聽之此中外强弱之情形也究其實在中國之大患不在外國而在本國不在水早之偏災而在乎官不盡職何謂官不盡職督撫之職任無事當求才練兵察吏安民有事當親臨前敵相機督辦以安地方今則置應辦之事於不問平時奪藩司之權一差一缺皆須自己親裁以照應同鄉親友有事則倉皇無措飛章入告自稱臣本書生不諳軍旅求皇上迅發知兵大臣帶兵來救民命嗚呼此話不說於升督撫之日而說於兵臨城下之日試問是何居心余故曰中國之富强當使人盡其職不在乎講求西法卽講求西法亦當師其本何必專學其末外國之能自强强在立法之善如印度鴉片烟一槪官收運出轉售一毫不能偷漏别項稅厘則以烟酒二項爲大宗捐數極重米麥油鹽布帛一切民間日用之需一槪不捐以烟酒二項無益於人故加重抽收以充餉我中國地大物博如能仿而行之不獨民困可以稍蘇國用亦不致缺辦理得法萬國皆非我敵今則購機器辦鐵路造輪船日師其末而不師其本欲求富强富强豈可得耶　 
[本館接奉電音]  
　　昨接京友電傳諭旨二道敬謹譯登○九月初七日奉上諭廣東巡撫着游智開署理張之洞毋庸兼署欽此同日奉硃筆裴蔭森補授光祿寺卿欽此 
[閩督閱兵]  
　　卞頌臣制軍擇吉本月廿六日帶印出省校閱延建邵各屬營伍官兵所有督署日行公事照章委藩司張方伯代拆代行遇有要公曁題奏等件仍包封遞送行次由制軍自行裁核其通商事務中外交涉向係隨到隨辦現由制軍咨交福州將軍希軍帥主稿以免稽延 
[閩中塗說]  
　　花會賭錢久成錮習自卞頌臣制軍飭屬認眞嚴辦若輩遂稍稍潛蹤邇來日久玩生無賴之徒復萌故智西南城外又有一二處聚衆掛巴城中人有從而猜壓之者事聞於侯官縣盧大令立卽懸賞購拿想若輩惡貫己盈當不至再逃法網也○侯官縣糧差某甲呈繳錢糧不無侵蝕經糧書鄭祥細解送案下笞責八百板以致血肉 
 
 

Page 2

 
 
横流中兄某乙武生也不忍其弟之受刑爲之控諸學政學憲批飭首府提鄭質訊乙恐一經推鞫甲終罪無可逃適同學少年羣聚省垣以應武試遂糾集百餘輩騷擾府堂福州府廷太守飭丁温慰再三始各退去查聚衆挾制官長律有明條乙旣身列黌宫豈竟不知禮法何乃任情恣横無法無天我恐一領青衫雖保其不禠同鞶帶也○日前藩轅牌示侯官縣盧慶雲因案撤任遺缺以候補縣張翥署理查張大令前在侯署爲帮審委員久爲上游所器重今蒙委任定能游刃有餘也○候補同知某司馬乘輿至學院前跟丁某甲中途誤碰行人某乙乙忿甚糾集地棍十餘人追至安泰橋將甲扭住毒毆聲勢洶洶拳如雨下司馬下輿勸阻乙等復扭轎夫痛抶之轎夫見勢不佳奔入某紙店暫避乙等又扭司馬之髮拽至數十步外揮以老拳中厥心窩負痛仆地行人賭兹兇悍相約袖手旁觀乙等遂呼嘯聲喧揚長而去司馬知無可與校忍受而歸噫無賴横行至於此極不知官斯土者尚能充耳不聞否耶○閩中地棍結會拜盟相濟爲惡現且日甚一日幾於惡跡滔天大憲引爲己憂因札飭在城文武各員認眞拿究近日侯閩兩縣於水部門外拿獲著名地棍多名想須盡法嚴懲以爲之儆也 
[鳩江近事]  
　　本月初二日午刻有三枝桅英兵艦一艘駛至蕪湖旣下椗卽由英領事衞察理稅務司司必立及各西商次第詣舟次謁見聞船上有英國欽差游歷長江各口岸在蕪小駐數日卽須駛往湓浦以逹漢皋云○建平縣解到盜犯五名過道勘訊成觀察派員錄取口供暫寄蕪湖縣獄初三日觀察升坐大堂親提研鞫仍發蕪監以俟詳院定讞○太平府屬當蕪繁三邑秋稼登場後由縣照例詳請藩憲委員查閱方伯檄委府尊春笑山太守勘視情形太守捧檄之下輕車減從親歷各鄉並順道赴繁昌察閱○流娼土妓己足爲風俗人心之害至於暗設臺基勾引良家婦女則更傷天害理敗節隳名罪不容誅法無可貸矣蕪湖近有此等事故經王宇春明府查悉煌煌示諭張貼通衢未知薄俗澆風能挽回一二否○蕪巿所用秤斗未能一律公平前經邵少泉少尉奉諭將漕礱各坊斗斛一一較准兹又奉憲檄較騐油糖雜貨各種秤以昭劃一初三日少尉傳各鋪主至案聽候較騐烙印○上月二十四日以來隂雨兼旬晴光未露寒風料峭冷雨凄清滿城風雨近重陽之詩正切此時光景彼騷壇名士催詩之急甚於催租亦殊足敗人清興也江水繼長增高田疇半遭淹没老農老圃無不悉鎖雙眉云 
[鄮山寒色]  
　　寗波訪事人云八月以來晴多雨少白日尚形和暖入夜則折枝屏下凉透龍鬚夢遶碧欄頓添秋思矣廿八以後忽又隂雨連綿檐溜淙淙晝夜不絶初四五兩日大雨滂沱河流陡漲鴨頭緑膩奚止三篙東北風更跋扈飛揚聲同虎嘯新老二江橋隨潮湧起高與檐齊往來行人爲之繭足天氣亦驟增寒意尖風刮面痛若剝膚一番風雨一番寒頓使詩肩雙聳所望霪霖漸止秋日揚輝庶幾隴上晚禾不愁霉爛乎 
[鴛水棹歌]  
　　本月初五日嘉興縣六房書吏醵資演戲特傳全鴻秀文班在縣署儀門内搭臺演唱袍笏登塲管絃競奏名爲祀神實以款客循常例也○連日隂雨不輟河水爲之大漲米價每石又漲二角有奇小民未免怨苦蒼蒼者盍早放晴光以慰三農之望耶○麗橋河汆過男屍一具現有男女數人自石門來招尋屍首據云死者係趁杭州航船失足落水當時打撈無着迄今始得尋見遂爲備棺成殮運回原籍壺漿空奠招將異地之魂旅櫬歸來免作他鄉之鬼九泉有知庶幾稍慰 
[謄錄出闈]  
　　浙省文闈謄錄所三塲試卷均己完竣定於初三日兩日出闈今屆卷數旣少又經上憲認眞整頓謄錄生無不属愼從公故出闈之日較上屆爲早也 
[五馬抵]  
　　運使銜儘先卽補道新選温州府德太尊克吉訥花翎運使銜新選台州府文太尊英俱由京領憑來省於八月二十九日赴轅禀到想小作勾留卽當各赴新任也 
[東報譯西事]  
　　日本報載有西電兹特彚譯以供衆覽九月二十五日來報英國與意大利兩國新訂條約協同禁止賣買奴隸及處分海賊己將條約互換收執矣又云蒙退尼哥洛及衰魯烏衣耶兩國遇有戰爭同心攻守特立盟約二十四日來電英國砲艦利離號駛在義烏夫埃温獨蘭獨沿岸遇難沉没艦不水手等溺死七名按是船係二等砲艦七百二十墩八百三十四馬力先年加入東洋艦隊中之小艦久至亞細亞海嗣又加入北米及西印度艦隊不料此次竟在大西洋沿岸失事九月十三日倫敦來電米國之大西洋沿岸陡遭暴風大雨以致洪水汜溢成災十八日來電倫敦船隝中工役等日前通同罷工現在所雇工役又欲罷工不遵使令因此警察署派人分投彈壓八月二十六日倫敦來電俄羅斯别烏托欲夫將軍督率遠征兵隊向西藏進發行至楷西街魯地方正在探路被中國官吏阻止 
[東事彚譯]  
　　伯爵山縣大臣出遊歐州後所遺内務大臣一缺上命伯爵松方大臣代理現在内務省所有進退地方官及地方制度應行改正者松方大臣以大體攸關未便草率施行山縣大臣歸期伊邇且俟歸國後一律歸其改正○大藏省關稅局長中野健明君奉命巡視未經通商之豐前港門司肥前之唐津港肥後之三角港三處稅關及長崎港稅關擬先於日内至崎港巡視然後與崎關局長平川武柄君偕赴三港巡視○己故贈正三位西鄉隆盛君有功於社稷九月廿四日係十三年忌辰日皇特賜御祭金二十圓此次舉行祭典設在鹿兒島凈光寺中其嗣伯爵西鄉從道因目下政務紛繁不克分身倩夫人清子氏代之並命子相鄉隆準三子午次郎四子酉三三人爲伴又隨親族大山安子氏大山雪子氏等同於十八日從横濱搭輪赴神户是日到須磨經福島投宿良助氏别莊廿一日引還神户再搭美濃丸輪船前往屆期官紳親友之往祭者當異常熱閙也○日本鐵道會社所設東北缐路中仙台一帶工事早經布設指日可以竣工不料上月十一日狂風暴雨缐路頓成澤國工料均有破損預備之枕木二萬枝全付東流其己經開通之路亦有損害本定本年十一月中大功告成卽可開車載貨搭客遭此大災若欲修復不特曠日持久費錢當亦不少同社委員無不蹙損眉尖也○九月廿四號東京來電京中風傳日皇定於本月中旬行幸西京確否未見明文○土耳其國軍艦名耶魯托哥落蒲由君士旦丁出口向日本前進士皇預備勳章一枚命該艦主移贈日皇詎此艦於前月二號折損舵桿駛至蘇西卽進船塢修理閱月可以竣功計到東洋當在本月中旬矣 
[滎陽佚事]  
　　天津大沽有鄭姓焉俗稱爲龍袍鄭家其太祖名夢琳者仁廟時爲海濱漁户康熙二十二年仁廟幸大沽巡閱海口夢琳充御舟水手時則風和日麗水靜波平忽有片雲自東南來夢琳知有疾風暴雨急禀知扈從之王公貝子貝勒請暫回鑾仁廟正在疑信參半間果風雨急至驚濤駭浪動魄驚心夢琳冐雨理桅篷護駕回海神廟駐蹕衣服咸淋漓盡致仁廟憫之垂詢姓名夢琳亟叩首以對問爾於天之晴雨何以預知豈向曾學習天文乎夢琳奏稱艸莽臣少未讀書烏知天機元妙惟生長海濱老於漁户粗習風濤耳天顔喜悅回顧侍臣賜以御袍一襲夢琳謝恩畢頂袍而下仁廟愈喜復御書海濱一叟匾額並御扇一柄賜之夢琳感激聖恩將匾懸之家廟袍扇則什襲而藏子子孫孫世守弗替現在年湮代遠匾額己歸無何有之鄉袍扇則存在七世孫己故孝廉鄭步蟾家每年六月初六日恭晾一次扇之形式不得而知袍係寳藍縀裝棉袖織團龍領織長龍前後兩旁計開四氣晾畢用黄縀包裹韞櫝而藏訪事人述之如此此雖與新聞之體例不符然亦千古之奇逢三津之佳話也故樂得而記之 
[富陽告災啓]  
　　富陽瀕江建治當徽浙要衝作省垣屏蔽沿江南北聚廬而居者二十餘莊地形低漥每患水災丙戌歲之因水閙賑迭 
 
 

Page 3

 
 
登申報是其明騐今七月底民禾並淹蛟水又爲災矣邑南鄉有源通百二十里地總名曰壼源山南接諸曁浦江西連桐廬東近蕭山北出大江萬山環繞道路崎嶇村落數十非依巖而广卽因石而厂此中賴以謀生者竹木柴炭外以造紙爲大宗易粟而食稍有祲災民不堪命七月二十七八等日狂風霪雨蛟水四出該處名蘆塢村汪家村塔塢裏石塔頭珠坑裏各居民三四五六十家另或四五家或七八家不等均被角木懷襄淹斃人口不可勝數造紙槽廠與夫煏屋料塘漾灘及生熟白黄紙料并柴炭竹木盡行衝散汆出大江直入海濱矣余自該處各發蛟水後查悉周圍百餘里除孑遺住屋外山田堰壩向之菁葱　磐固者今則山崩地陷石積淤沙眞有高岸爲谷深谷爲陵之慘推原其故如流宼然千軍萬馬所向輒糜裹脅者衆而挾持者大也蛟水如之竟致有萬千觔不可展之頑石趁此喬遷而矗立田中積梗當道桑田滄海足警愚夢又同日壼源之左近西則　山里東則長春庄亦洪水衝塌房屋廟宇十餘家淹斃十餘人壅而阜窟而潭高下各數丈者區處情形均難筆罄如欲以人工挑復爲時爲費不知凡幾至沿江南北各庄低窪之田禾塗漲沙盖者地旣不毛萬無生理他若被淹之黍苗當水殺後如得隂雨以膏之則頽然槁者尙可浡焉興無如烈日迭蒸一望平原腐草縻爛觸目驚心酸鼻枵腹四難具矣頃聞占滅頂者各村相哭巷無居者露宿難堪而且報無禾者日環請勘迭求賑卹自肅清以來自有此斃命壞廬之水災則從前啼飢號寒冬荒政反視爲平淡無奇而調濟斷難從缓也我富彈丸積弱賈而翟儒而梟者志乘罕見旣無大賈買財以救急又乏名公筆舌以創捐嗷嗷慘景隣壤誰知惟有略述荒情仰求貴報館各大君子俯念災情據事直書倘同志者不吝杯羹不惜餘唾而爲富邑借箸一籌焉是爲啓[  浙杭富春惻隱子草]  
[雨中火起]  
　　昨日傍晚七點鐘時驀聞捕房亂擊警鐘繼復每擊三下仰觀鐘樓之上左邊高揭二紅燈知英租界河南路東大馬路北又有失火情事旋聞輪聲轆轆然英法美各洋龍及捕房藥水龍次第馳赴火塲施救捕頭更督同英印華諸捕及包探秦少卿沈金隆等人分投彈壓急在探之知火起於抛球塲東首鴻仁里之西西人沙地惠所開照相鋪樓上先是鋪中人見火不可遏自將大門緊閉從後脫逃嗣經巡捕及救火會中人持斧破其扃始得入内澆灌計焚去樓面一間時適大雨淋漓而火竟炎炎直上意者視融氏欲與雨師角雌雄耶至是處房屋係公平洋行之産曾保火險想又需保險行賠償矣 
[軍麾指滬]  
　　江南提督譚青崖軍門於前日乘舟莅滬提右營陳叅戎傅守戎李千戎咸往舟次禀安 
[湘撫莅申]  
　　新簡湖南巡撫邵筱邨中丞於前日抵滬暫駐后宫側星使行轅富抵埠時在城道營廳縣文武印委各員咸詣江干懇迓昨晨又詣行轅投遞手版請安 
[逃婦己獲]  
　　浦東人張勝全挈子阿孝及妻勇唐幸生等投法界公堂控陸錢氏將媳陸氏誘藏一案前曾疉紀報端葛同轉以竹器店主韓金生屢次下鄉尋訪致被陸錢兩姓及地保等人無端捆縛並欲抛乘河中因令會捕局包探嚴頌眉孫寳生二人持票赴南匯縣禀請袁邑尊關徒陸氏到案以便澈底根求嚴等甫下鄉陸氏卽己來滬經人報知會捕局線勇陶子卿往董家渡舟中拘入捕房管押據該氏言張異常凌虐並以鐵練鎖繫因用小刀將練㓾斷乘間脫逃途中遇唐帶來滬上旋卽回至鄉下在某尼菴削髮誦經近日老尼探得有涉訟事情因令携取棉衣來此意欲自行投到爲母脫累並將棉衣付母云又聞方陶拘該氏時見手中尚持鐵練一叚云 
[札委騐屍]  
　　徐薪之因任恭福控案經裴邑尊訊責管押前己見諸報章前日徐在押患病邑尊得報着發普育堂醫治至傍晚病斃堂中原差禀明邑尊申請道憲龔觀察札委寳山縣王明府於昨日午後四下鐘時帶同刑仵書差詣堂开座縣差呈上原郑明府閱畢飭仵檢騐屍身當據仵作騐明喝報該屍委係病斃並無别故明府復親自察視一周隨飭屍妻具結棺殮事畢復升輿詣縣署拜會裴邑尊茗談片刻旋卽興辭赴道轅禀覆 
[另行管押]  
　　美租界西華德路捕房押犯王仁金譚定春等商令譚子長林購取銼刀意圖銼斷鐵欄乘機逃逸同押犯人邢茂茂知而出首報知管門巡捕禀明捕頭捕頭遂督同中西各包探至押所搜出銼刀當將王等解送公堂經蔡太守分别訊懲此己列諸前報者也兹蔡太守謂犯人陳阿順曾稱押在捕房苦被西包探毆擊是否屬實自有捕頭詳細稽查惟旣有是言可同出首報信之邢茂茂中行管押賈副領事及麥捕頭皆深以爲然并謂此事本須澈底根究云 
[英界公堂瑣案]  
　　製造咖啡之西人羅倫投捕房報稱細崽郭錦山於華歷前月二十六日之晚將鎖扭壞竊去箱内金練及洋銀鈔票共值洋銀二百元之譜隨卽逃避無蹤查失竊之前有萃利輪船水手胡老兒兩次前來送信今之被竊恐亦知情請卽拘胡請究麥捕頭據情禀明蔡太守太守卽飭公堂差役協同包探王阿二傳胡到案先由包探禀稱小的查得郭向來不安本分曾在九江犯事逃遁來申不知如何在羅倫處當細崽兹又犯竊請卽訊懲羅倫聲請追贓并稱胡第二次送信與郭事在上月二十六日當晚郭卽行竊脫逃春供稱小的係江西九江人現在治下麥邊洋行萃利輪船當水手先有九江某土船上庖丁張揚亨託小的送信與郭至第二次之信則另由九江西門内西園人魏興財託送聞魏之胞弟卽郭之岳父至信内所言何事小的不得而知更不知郭有行竊私逃之事太守飭將胡交人保出俟備文至九江德化縣咨請提魏查訊郭之下落以俟核辦○包探王阿二稟稱英公司輪船碼頭上管工人某甲查獲行竊小圓鐘之賊犯劉文生解送至案經大老爺訊供飭查旋又拘獲竊鐘賊犯李德桂據云鐘己售與鑷工王阿三得洋一元因又獲王吊贓送案劉供稱小的在英公司船上當小工偶至艙底拾得小圓鐘李供稱小的亦係工人偶然拾取報時鐘隨卽售錢使用甲訴稱是日見劉身畔似藏物件卽欲拘拿劉飛步奔逃後經追獲搜出小圓鐘旣交包探送案復由包探獲李亦起到小圓鐘一具計前後所失共二具皆係客貨今均查獲矣王供稱小的不知其係竊贓是以誤買今己交案叩求省釋歸家蔡太守謂劉等在船行竊咎無可辭惟念劉己管押多時再押七天卽行釋出李管押兩禮拜王雖係收贓今姑從寛斥釋贓存捕房以便交還失主○大英醫院西人失去香水二十瓶疑被夥計孫少園所竊因指名報諸捕房旋由華包探王阿二偕西包探將孫拘獲搜出許多玻璃瓶解送公堂經蔡太守訊鞫口供飭押候查明再訊日前本報早己詳紀案由矣昨日該包探拘獲該醫院學徒蕭書英搜出藥水瓶及所藏香水院主所用信封等件一一齎呈原告西人申訴前情并稱禮拜四出店人運來香水十八瓶置諸香水箱中當經照常封鎖不料至晚己少去二十瓶禮拜五清晨查問各人據出店人言此種香水交蕭收管富時報明係十八瓶蕭言祗十二瓶因將蕭指交巡捕至孫經售香水藥料必隨時取鑰開箱見由其家内搜出藥料許多并有藥瓶藏匿雖供向美華藥房盤卜然其間亦有大英醫院之藥試問其從何得來該包探禀稱小的曾在蕭處搜出信封數十個并戒烟藥及藥瓶孫仍供稱二年前在十六鋪美華藥房盤頂各種西藥現有經手人在此爲証至大英醫院各藥則另在西門外買來未知其爲院中之物某甲上堂自稱是經手盤頂美華醫院各藥之人蕭供稱小的偶取藥瓶幾個以爲玩耍之資並未言及出店八運來香水只有十二瓶出店人訴稱蕭確有香水祗十二瓶之說蕭父某乙遞禀訴稱醫院旣失香水理合稽查惟不應至家中搜察甚致婦女所用粉匣亦均起到捕房蔡太守再四研詰各人均執定前詞太守飭捕房將孫蕭二人及搜出之藥料藥瓶一并帶回細加查詰定於下禮拜三再訊○華抽禀稱小的于奉差巡緝時見王小全投浦江自盡赶急救起爲之換去濕衣今特送請大老爺安挿王供稱家在松江年二十二歲 
 
 

Page 4

 
 
向　錢業目今失就無聊日前昆季分家得受洋銀三十餘元偶至虹口賭錢輸至罄盡無奈投江尋死並無别情蔡太守飭發棲流公所留養復諭令麥捕頭嚴緝賭徒以待究辦○包探秦少卿禀稱某官遣家丁李升至捕房報稱雇車裝載　盒鋪盖網籃等件中途逃失無蹤旋有中庸洋行出店人譚老八手持網籃一只交到捕房言在中途拾得小的問明情節隨赶赴西門外拿獲車夫劉阿毛起到失贓據云尚未齊全今特解送案下李供稱家主徐紹垣號星槎係兩淮補用運判現署淮南監掣同知駐在揚州十二圩因有要公乘安慶輪船來滬抵埠後雇車四輛裝載行李至洋涇浜長發棧不料末後一車私行逃脫所失者係大帽盒二只網籃一只及鋪盖箱子現包探獲住人贓檢點之下尚少翎管二枚洋銀四十元棉被一條另有燕窩四匣每匣半斤祇存空匣矣譚供稱小的在中庸洋行當出店曾在某處　頭上拾得車夫遺下之網籃交到捕房叩求給奬劉供稱小的係江北人素以御車餬口李雇令裝運鋪盖等件計共四車小的因力乏落後無處找尋押車人中道徘徊致遭無賴訛詐驀被取去幾件餘均己交至捕房蔡太守以劉載物私逃豈容狡賴一再駁詰言語支吾隨飭將起案各贓先交李領去劉交該包探帶回捕房嚴查餘物譚叱令退去靜候全贓追獲當令失主酌酬 
[法界捕房瑣事]  
　　某氏婦家在八仙橋西首近因其夫新納小星不覺酸氣直衝在家吵閙巡街捕聞聲而至拘入捕房備捕頭訊悉情由麾之使出○某甲年逾弱冠向操淮南王術卽滬諺所謂荳腐黨也前日不知何事竟與其母勃谿母忿極將甲扭入捕房備捕頭向之研詰甲稱卜次不敢如是捕頭以其旣知悔過從寛釋出 
[善捐疉責]  
　　敝局戒烟不取分文一切經費除董事墊用外均賴各善士解囊樂助兹蒙文報局協賑公所撥助九八規元一百兩又蒙盤記瀘州賑所撥助九八規元二百兩俾得接濟有資可期持久黑籍中人從此脫離火坑皆大善長之功德也拜登之下謹誌數語代有志戒除諸人九叩首謝[  恒濟戒烟局司董何鏞鍾洪南敬啓]  
[彚解山東賑欵]  
　　敬啓者敝所自八月廿三日會同文報局曾角第八次東賑規元一千兩頃接山東飛函又以冬賑緊要催再籌解等語故於本月初三日又會同文報局解出第九次規銀一千五百兩迅匯災區以資散放遥念山左災黎飢寒交迫庚癸頻呼家屢徙而儋石全無麥將種而洪潦未退以致販男鬻女蕩析流離苦難盡述故各賑所另籌代贖之舉雖捐助者不乏其人奈地廣災重難以周遍惟仗仁人君子再爲設法始終成全惠賜源源藉負接濟此則無數災黎望雲　拜以求之者焉[  上海四馬路高易籌賑公所陳德熏等謹啓]  
[賑欵遥頒]  
　　謹啓者九月初六日本埠愼昌號父到箱館刁瑞軒翁來書承偕張君安瀾畨君荻洲募助山東代贖婦女賑捐第二百六十三號册一扣計洋二百五十元又敝堂施醫藥咸有一德第二千一百五十五號册一扣計洋十七元如數照收仰見仁人垂念畛域不分甘露頻承全彼親親之骨肉和風徧施惠及落落之病黎善門有慶福自天申不禁爲諸君頌之除另掣收條備函修覆外謹列報端以誌盛德惟希台鑒[  上海六馬路仁濟善堂經辦山東代贖賑捐施善昌葛繩孝蔣毓棻謹誌]  
[浙省撫轅抄]  
　　八月二十七日代理青田縣張尊三專丁來省稟知藩司飭知請　青田縣缺禀謝○二十八日秦觀榮禀知丁父憂 
[蘇省撫轅抄]  
　　初二日署藩憲劉定于九月初四日己刻公座接蘇臬司印候補縣馮璋禀知奉飭分蘇差委籤分江蘇大挑知縣賴豐熙漢軍正黄旗人禀到○初三日委署蘇總捕同知孫和鳴禀知本日接印候補通判郭廷沛禀知交缷代理蘇總捕同知事震澤縣震澤司巡檢孫觀禮銷文闈差禀謝奉餾知回任府經歷俞同慶謝委署常州府知事○初四日藩轅牌示照得丹陽縣知縣凌焯關補吳縣遺缺當以卽用知縣王齊海請補兹己病故查有卽用先知縣查文清堪以酌補新授湖南臬臺沈普祥浙江人由京來調補常熟縣縣丞張名世黄埠墩厘卡來禀謝調補縣丞缺並奉飭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[道通前知]  
　　揚州王喬松先生擅君平術求名利而踵筮者門庭如巿今春姬人懷孕因屢産皆牝望牡心切適舍姪因公赴揚屬其往占一課先生判云卦得重審二隂夾陽子爻當旺己徵玉燕投懷之光胎氣安祥兼帶德祿必從行仁修德中來秋屆充足準慶　璋數也先生不肯收取課金云持獲騐後聽憑酌送以助賑濟兹於九月四日果舉一男且臨盆快健大小平安具見先生之誠應慈惠世不多艱謹備送儀洋八元以半代埍賑半仍寄贈特登報章以誌操術之神耳[  上虞思求闕齋主人啓]  
[贈張佩珍校書]  
　　中秋前一夕古春醫伯招赴響遏行雲樓聽曲復至東合興佩珍家小酌口占一律卽請古春醫伯并諸大吟壇同粲佩得秋蘭竟體芳珍珠美玉爛生光眼波一轉微含笑眉樣雙彎淡掃粧乍向鳳窠窺錦瑟擬來蟾窟聽霓裳司空見慣渾閑事顧曲周郎興倍狂 
[浙東漆園逸士王治本初稿]  
[上海四馬路文報局内山東賑捐收解處經收山東代贖婦女八月分賑欵清單]  
　　八月初一日湖州南門外王梅伯募隱名氏三元舒玉書汪賛兩户各一元莫阿順莫阿二雷林儀膝禮四户合洋一元五百三十九號册揚州季受之翁交來何立堂募愼行堂公記六元○初三日袁氏求懺小梅一元○初四日六百七十五號册大團鎭元昌典募蘭言書屋兩元自逸居士歐波書屋仁記森不留名四户各一元元昌典五福莊不留名不留名四户各五角隱名氏義成莊兩户各三角不留名兩角不留名六户德隆莊經德堂李共八户各三百不留名洽和典兩户各五百不留名二百四十盛景春南沙子翁心菴不留名相記福昌順六户各二伯以上寳收洋十三元五角○杭州同善堂募餘姚馬道傳十元○初六日安省含山縣運遭鹽局來補過子募無爲州襄安眞廬江縣巢縣運曹眞五岸子店助一百元○五伯五十三號五百八十七號兩册太倉繆衡甫翁募萬茂醬園四元又王秋賓代募經德堂悅研居完紅居全桂堂四户各五角愼思堂醉花軒陸義山新吳余元亨仁五户各三角不留名洪烈龍溪樵子周省吾夢每居一杯木頌聲之蘭室同茂至記寳善堂養頤居鄭雲記詠魚軒小方壺舘景廉居十六户各二角沈守記費生記聘每菴柳蔭杆崇葉岩居逸士武林魚郎杏花村醉客有恩難如志寳咸堂萬記圓月樓十三户各一角如愿子二元○初七日上海縣房科來懴悔生二元○初九日五百五十四號册太倉繆衡甫募武珊記十元陶樂主人摹離生兩户各二元愛日廬武倩記兩户各五元武煕記周衡記玉盃朱主齋楊記四户各一元蘇城山塘余茂林二元○十一日瀛洲客一百元○十二日蘇城電報局王募悔廬大善士五百元○十三日崇隱居士江夏安人來年四十初度預省夀資助賑二十元申江雷芬堂十元○十五日五百九十五號册蘇城中巿同昌布號來吳中甫募吳趨隱者爲妻病酬願一百元程昧記龍門吳氏兩户各二元多桂室主人燕香主人龍門楊氏惜花女士吳興祿生管氏母女合獨悟菴主人七户各一元○十六日五百四十九號册大團眞盛賓伯經交浙寗張楚三募五友一元如松盛胡鼎安不書名沈致和萬成莊儀鳳昌張謂陽萬昌順馬德昌九户各五角蘭言次一元不留名元豐昌兩户各户各三角吳聚源邵仁記無名氏三户各五伯王同裕不留名兩户各三伯有心無力人周　錦兩户各二伯經手人湊四伯六十以上實收英洋十元記仁森銅洋兩元○廿三日五伯五十二號册無錫知仁莊來可園顧守募楊爲病周竹卿善後信人但求如願鄒文文杏五户各兩元司馬兆勳顧元逹保滋典余大有周竹齋鄒子韋華元魁楊敬德畢餘慶張嘉頌倪無名安敦厚楊惠記周竹香周竹記十五户各一滬北仁濟善堂彚解第二批規元三千兩○五伯廿六號册天順祥號來都門全雲室莫董氏瞿氏求早得子京平銀二十兩京兆郡京平銀十兩共合申規元三十兩另九錢六分○廿七日漢眞周骊字疾愈還願又李周氏病愈了願父朱周氏祈子疾愈了願三户各二元○廿八日一千六百廿九號册本埠城内徐敦本經捐眞州未遂子三元七角同案公記二元三角李蓮記王子記學圃草堂元亭號四户各一元六百八十號册武陽保嬰局捐心逸堂陸勤補堂莊僧開敷三户各二元蘇省公益公號來邵訪林爲妻疾速愈并求母親强健一元本月共收規元三千另三十兩另九錢六分英洋八百九十一元計規元六百五十三兩九錢九分四厘小洋五角計規銀三錢六分一厘連前共收規銀五千另拾兩三錢八分六厘本月下旬解東海關道規元四千兩連前除代收代解外共解規元伍千兩凈存規元拾兩另三錢八分六厘合并聲明 
[上海虹口元濟善堂同昌利經收造堂捐欵八月十六至三十日第十四次清單]  
　　李鑑齋翁經募宇字四十二號册鄭芸初翁廿元杜門張氏施何氏二户各十五元李鑑齋梁敬和堂如永鑑陳彭氏陳就好梁阿世六户各十元安慶輪船梁卓軒陳阿扁張蓉庠余氏鳳姑六户各五元一家春梵牧堂尹仁齋林吉慶梁鳳山劉月喜盧周氏朱金寳李吳石蔡榮之新彩姐十一户各二元李潤貴一元三角張大有一元二角虞公舘陳耀南鄭氏譚施花女沈月章吳阿艮黄閏秋彭王有陳春花樊金瑞鄧月仙潘員氏何氏鄭氏李氏鄭金妹阿銀郭馮氏葉彩琴鄭轉好夏楊聲鄭炳基黄就勝楊就勝鄭丙林黄桂枝瑞蘇姐瑞蘇娘娘鄭連有亞彩周愛有三十三户各一元蔡耀林鄭氏二户各五角○辰字第三號册黎同恩黎以照以銘黎以輝黎玉實黎玉顔六户合洋十元福州全泰福代捐本地全泰福帶到鄭長生荷德茂翁學順柯先違林正庚五户合花洋四元九江寄乾昌局來寳源生無名氏兩户各二元無名求家丙平安無名元升陸潤之臥雲氏五户各一元江葛三陳玉章二户各五角○以上共收英洋二百十一元五角花洋四元合併聲明 
[上海北巿絲業會舘籌賑公所施少欽經收山東奉天賑捐六月十九至廿一日第二千一百四十七八九次清單]  
　　漢口唐翼衢善士募無名氏由招商局來洋一百元浙寗劉聚興劉頤捐求病速愈四十元合順質十七元二角余鵬一程鳳一各三元王楷孫十元杭州陳伽陵注合家暑天平安大吉十元沈仲禮求子病速愈七滃州彚生由餘大莊來六元徐夀朋節省周歲　餅費移助四元嘉善廣昌典同人節省公費二元孫寳彝爲父誕辰求保夀命延長意軒主人愿病愈各二元菱湖順和盛鎔卿祈佑子痘花平安盛門吳氏求合家平安廣陵氏求合家安康三户各一元高昌未書名由張雪堂兄來一元錢五十文以上十九日○埠西薲香居士爲子病愈完愿由泰康祥尤劍泉兄來洋一百元杭州戴　梅翁慕處州陳六翁由夀康莊來五十元鶯湖客次素送膏藥以資移助五十元隱名氏素送膏藥以資移助五十元解履安求父病速愈三十元蘇州心安老人爲四女病求愈十元甌海新關李希程爲子病愈酬愿祈佑平安由海昌船來十元省過生南孩氏十元陳門鄒氏移經懴資爲夫祈冥福十元裕記求合家平安妻病卽愈保子關煞開通八元金陵李省徐向榮省方爲母求夀八元陸紫卿求保妻産後平安五元南匯王漢初募金秉勳求子病愈五元無錫王源隆王門陳氏求保平安五元朱涇萬同順朱少齋求子病速愈四元東山席孝峰奉嚴遺命將存藥資移助三元蘇城朱康候募衆善士三元張鵬飛求妻胎産平安三元硯虹堂求合家平安二元震澤徐頌清求女病速愈二元張偃李世榮堂保童男病卽愈二元程祖頤一元菱湖保安室主一元浙省恆茂無名氏還愿一元杭州李門嚴氏求子病退身安一元知止書屋銅洋二元○山隂孫寳田募王錦棠洋十元還愿五元又新堂孫陳蕺益孫道鉁三户各二元孫滋生孫德景孫　沛孫姓四户各一元○潤昌棧恊和莊來湖　吉恆豐問經堂募第廿八批萬興和顧汝舟恆昌瞿日盛劉祥和又同人六户各一元源泰高玉春各錢一千王聚益三千文徐茂昌八百源仁孫祥源王恆義三户各五百文敢國順無名氏各四百文衆善士三百五十文朱正泰不留名管夀寅三户各三百十五文陽春恆義興各三百文周竹軒萬興泉祁宗保蔣恆和管永昌五户各二百問記一百四十五周春源廖氏無名氏三户各一百共三十户合洋十七元以上二十日○書帶草堂由源豐潤來規銀五十一兩平湖俞聚珍洋三十元萬仁燮爲姪奎基病愈完願由泰亨源來廿元五雲仙史廿元義泰二元問心堂一元杭州汪少與完願十四元頤夀堂旺十元缺　爲妻求速愈十元江灣嚴沐濟爲姪女足貞寒熱發珍培求速愈由丁少棠來十元太平崔蔭棠十元鎭江新義和洋行松泉氏求疾愈十元震澤絲捐局陳寳十元華溪存心子十元閔溪李高橋陸各一元棠熟信泰典吳冠亭同妻高氏求保平安十元守信居銅洋二元乍浦鄧夀莊續捐完願洋八元求疾愈人由鎭江德泰莊來五元鄭高氏求子速愈四元無錫顧謙記求合家平安四元無名氏三元常熟同福義周雲青爲先考純之公冥忌經助一元未遂願子二元一角雲間九麟童子于蔡孫爲發風濕勿藥卽愈二元常熟同福義求安子一元仙鎭馮定安募松愛堂求母常康健一元錢伍百乏力者銅洋十元次銀兩五錢愼餘莊來秈悅洲利和莊張開甲翁募葉灶生洋七元無名六元趙寳臣四元張方園胡雲泉各二元陳旣田王采臣陳鳳友三溪司王渭健弇五户各一元王雨田管夢麟各本洋一元經手人三角王子仁呂煥文各錢四伯陳樹雪江聯文各兩百共十七户合洋三十元蘇省立成祥薛叙風募李紹基十元薛逸記蔡安記各一元皇甫斐君乙元銅洋四元陳裕生手募洋五元楊定生翁手募五元史恂加手募兩洋劉杏生手兩洋張蓉卿手募乙洋共九户共洋廿八元銅洋四元杭州申昌拘愧軒募心安室舍予氏各五元拘愧軒兩元隱名氏大二三小姐兩户各一元孫純氏四角以上廿一日 
 
 
