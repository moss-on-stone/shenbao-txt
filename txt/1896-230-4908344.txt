# 1896 - 230 - 4908344

 

Page 1

 
 
[恭印諭旨告成]  
　　本年春季諭旨本舘巳敬謹印成每本收回工料碼洋六分大哉王言如綸如綍宸海内外允宜家置一編請臨本舘購取可也 
[正續名醫類案告成] [  圖書集成局代啓]  
　　名醫類案一書爲有明嘉靖時江氏父子所緝而我朝亁隆中浙江魏玉衡先生爲爲之研搜考訂并補續集六十卷其中條析病狀援据方書臚列治法斧藻羣言足稱黄岐之功臣青囊之盛業誠醫學入門之階梯邗印行世板久　失今覔得善本詳加校訂紙潔白年價實洋每部四元六月上旬可以出售欲樹醫林之幟者請向各書坊購取此佈 
[師說]  
　　人亦有言三代以上道在君相故君道隆而治化漙三代以下道在師儒故師道立而善人多顧千古立師道之極者莫如孔孟孔子之言曰温故而知新可以爲師矣孟子之言曰人之患在好爲人師一則鄭重以許其可一則愷切以戒所患孔孟且然况於後之人乎乃自孔孟至今幾二千年儒教化行家絃戶誦少日之爲弟子者壯日無不爲師而此外有師之名無師之實尤不可以更僕數昔劉孝標廣絶交論中所云寵均董石權壓梁竇靡不望影星奔藉蠁川騖雞人始唱鶴蓋成陰高門旦開流水接軫是曰勢交富將陶白貲巨程羅山擅銅陵家藏金穴則有窮巷之賓繩樞之士冀宵燭之末光邀潤屋之微澤是曰賄交陸大夫宴喜東都郭有道人倫東國飛沈出其顧指榮辱定其一言於是有弱冠王孫綺紈公子攀其鱗翼丐其餘論是曰談交同病相憐綴河上之悲曲恐懼寘懷昭谷風之盛典斷金由於湫隘刎頸起於苫葢是曰窮交馳騖之俗澆薄之倫操權衡秉纎纊輪葢所遊必非夷惠之室苞苴所入盡行張霍之家是曰量交竊謂以彼所言衡之今世友固有之師亦何莫不然試言朝士如庶常之於編修則有教習中翰之於中堂則稱老師以及會試鄉試之座師房師各省學政之所甄錄自優拔貢以逮博十弟子員其於舉主皆用故事稱爲師生非無衣鉢相傳藍青一脈作儒林之佳話聚海内之名流亦有分隔雲泥僅存著籍終身不織其面目異地空傳其姓名是曰例師其流一也至於仕途結納同官爲僚以卑仰尊乞其蔭庇此風外省尤盛若司道之於督撫府廳之於司道州縣之於道府大都强列師門倚通聲氣一旦氷山忽頽甚至反顔相向趨炎附勢知熊萬狀是曰位師其流二也榗紳之與商賈本是殊塗乃以彼此攀援沿爲俗習一丁不識儼居立雪之班知己强顔謬附青雲之上甚至皂隷之子僕御之流不辨淄澠亦同聲臭究其由來皆爲阿堵是曰貿師其流三也投時之器用世之技本非素習强作解人趨拜名流傍其門戶俗流無識妄誇入室用以收獵名譽標張旗幟是曰假師其流四也凡此皆近世之陋習成宇内之通病質諸大雅本爲所　若夫奉一朝廷所設立爲多士之典型者則爲學校之師内之國子監祭酒司業博士學正學錄助教教習等官外之各府廳州縣教授學正教諭訓導等官董率士子是其專責乃各省學額取盈鮮减膠庠之士歲有所增每學率數百人教官除禀保諸胜外罕識其面月課季考不聞舉行且此中多年老家貧半借苜蓿一盤爲晚年頣養地此而欲其整飭士習夫亦難矣學臣之任滿保薦大吏之計典舉劾僅百餘人中之一二豈遂足以示旌别寓激揚乎次之則爲各書院山長山長課士視教官有進矣比年以來各省山長之登薦牘邀恩獎者頗不乏人而或才德未著難饜衆望忝居師位嘖有煩言者間亦有之究其聘請之始胥由當道主持而當道則但論名位不問才德其實山長一席不拘資格儘有布衣而可駕乎科第之上者若但以名位論將教訓正俗之謂何矣又次則爲民間家塾之師今之塾師但傳文藝不講實學己非聖賢的派然卽爲文字計亦宜貫通經訓熟習子史文章性道不難沿流溯源若塾帥設教并不令通經訓熟子史則文章難工遑言性道或其反身自省五經僅誦二三子史未窺崖略揆之聖賢所云温故知新者深有愧焉則亦何足以擁皋比稱先生乎若此之流可云丐帥言徒哺餟而己言雖過激實切時弊尙望爲師者見此有則改之無則加勉焉可也 
[上諭恭錄]  
　　五月二十日奉上諭昨日道旁叩閽之河南民人劉宗仁著交刑部嚴行審訊欽此○二十一日奉上諭前據己革御史敬祐奏庫倫辦事大臣衙門承審己故札薩克台吉車林多爾濟妻妾爭産一案濫動非刑適傷婦女等語當諭令桂斌確查兹據查明定擬具奏此案己革台吉車林多爾濟之妾楊吉拉木以爭産細故揑造重情誣控多人並有行賄情事楊吉拉木應得罪名並著照所議完結餘均依議辦理前庫倫辦事大臣安德輕聽揑造之詞收受銀兩迨經該蒙婦控告始將原贓退出實屬貪鄙安德著交部議處邢遜綽克圖隨同畫稿亦屬不合著交該衙門察議花翎三品銜前五品官巴圖成格勒將誣告之案不問虚實一味逼求雖未受賄實屬不安本分著革去翎銜交該旗嚴加管束該衙門知道欽此同日奉上諭昨日道旁叩閽之鳥鎗護軍崇山著交刑部嚴行審訊欽此 
[本館接奉電音]  
　　昨日午後京師飛電傳來上諭六道敬謹譯登○五月二十九日奉上諭崑岡著管理理藩院事務毋庸管理工部欽此同日奉上諭刑部右侍郎著徐樹銘兼署欽此同日奉上諭右庶子安澂奏各省實缺州縣不宜更調請飭嚴定章程一摺著吏部議奏欽此同日奉上諭右庶子安澂奏督撫叅劾屬員請飭詳陳劣蹟以杜弊端等語疆吏叅劾屬員應以核實爲主嗣後務須詳核劣蹟毋得以空言叅奏欽此同日奉上諭步軍統領衙門奏遵保獲盜出力員弁懇恩獎勵一摺著該部議奏欽此同日奉上諭恩澤等奏請將虧短稅項之律帖式懲辦等語黑龍江呼倫律帖式色克圖春瑞興收征租稅銀錢膽敢挪移至鉅萬之多實屬藐玩色克圖春瑞興等著卽行革職勒限追繳以重欵項該部知道欽此 
[高事雜登]  
　　高麗來信云目下梅雨涔涔昕宵不絶各處亂民無從鬨鬧大約可將次散歸矣查亂民黨羽無多官吏因高王將整頓地方恐此後無從舞斃遂與亂民暗合以阻其謀韓城駐有日兵千餘名高王擬遁令回去至黷貨無厭之貪吏須一一明正典刑似此圖治勵精想地方不難安謐也原口兵之所以擬遣去者緣日高商賈恐若輩多所掣肘不敢放膽經營是以高王欲商請日官一律撤去高國政府籌資設一學堂其中學生分作三班禮延教習三人頭二班學生歸二英師教授三班則由高國文士高踞講席每日鐘鳴十二下有英水師三畫武弁指揮各學生岙穿號衣練習武事某日高王親臨閱視見其步伐止齊幾與泰西無異爰賜一金對時表以獎之盡武弁之能 
[派員劃界]  
　　西藏爲我中國藩封前者與廓爾喀積有違言兹己漸次就緒惟邊境毗連印務須一一清 
 
 

Page 2

 
 
釐兹問四川總督鹿制軍奏派李仲平太守馳譯前往襄同駐藏大臣與英員逐一劃清界限日前太守捧檄至滬刻己將次啓行矣 
[查辦假照]  
　　江西訪事友人來函云近來各捐紛紛開辦甚至委員分往各屬勸捐携帶空日實收塡給奸徒遂從而生心僞造印信實收誑騙錢財時有所聞不但有妨捐務抑且貽害閭閻日前萬安縣副貢盧姓來省黏呈僞收上控王姓僞造假照騙捐奉批飭吉安府轉飭萬安縣拘轉應訊人證查騐僞收根究僞印一時雷厲風行想不難水落石出也 
[武林火警]  
　　杭州采訪友人云五月二十六日午後二下鐘時忽聞警鉦聒耳旋有各義集水龍轔轔然向西南才馳去舉頭一望惟見濃烟直冒幾如天際晴霞斯時猶未識火之起於何處也未幾各水龍夫皆鳴鑼掌號而回詢之始悉失愼者爲江干資福廟後江姓茅屋沿燒比鄰十餘家詳細情形容俟探明再錄 
[競渡餘聞]  
　　宜昌訪事人千里來書云每年龍舟競渡以應端陽佳節亦地方官禁而不禁之盛事也宜昌大南門外因去歲划船失事今歲本不欲舉行復因他處划船者各自爭勝因相約三四日間赶造數舟於上月十三日下水當因大南門外所造向係烏船是日來與黄紅二龍舟競賽烏龍連勝船中人莫不興高采烈至小南門之青龍船鎭川門之白龍船與烏龍是一家不角勝負惟西壩等處係紅黄二龍另爲一會十四日又出境青龍二隻白龍一隻烏龍一隻共四船爲一會又紅龍三隻黄龍二隻五隻爲一會是日賽罷又是烏龍得第一標划畢就某廟中飲酒酬勞共數十桌人人揚眉吐氣各鳴得意十五日午後再賽青龍勝二次烏龍勝一次各船見烏龍每出必勝莫不相讓不敢與角城内外官員亦有乘舟看熱閙者至兩岸之紅男緑女幾乎空巷來觀地方官因往年若輩曾經滋閙有案故示禁各船得勝後不凖迎龍頭以免啓爭鬥之釁云 
[營海蜃巿]  
　　營口訪事人魚箋云營口海防同知一缺以軍糧同知耆松年司馬齡調補○帮辦厘捐局查友三明府因解補徴上年釐捐銀兩進省卽日首途禀請將軍派前密查委員徐君和入局辦事以便起程○孤山卽陽和口四月二十罷巿後道委海關委員馬玉初大令前往查辦現經查明該口向章均以八折交稅並無火耗今年更定新章攺令十足完納且加徴平飯火耗未免較前苛刻且於未奉新章之先己預照辦理故商民激怒罷巿兹經查辦後己於五月初二日開門照常生理自五月初六日爲始一律歸新章徴稅惟火耗一層詳蒙道憲加恩寛免云○前山東淄川縣知縣黄大令華經依軍帥奏留奉天差遣現派至營口充奉天隨辦洋務委員○連日大雨天氣甚冷上河水漸旺小船紛集而豆價仍不和平緣每日進口不下數輪現計港内己停泊輪船十二隻小船皆知爲載豆而來者故論價愈覺居奇刻下河豆四兩四錢五至四兩二錢二豆餅六月望期五兩九油五兩二銀巿八吊八百七十文 
[北通州近聞]  
　　據訪事人函云五月十一日倉憲因雨停騐漕糧十二日提騐江蘇第三十五起十三日提騐浙江第二十一起十四日提騐江蘇第三十六起十五日提騐江蘇第三十七起十六日提騐浙江第二十二起又江蘇第三十八起十七日提騐浙江第二十三起又江蘇第三十九起十八日提騐江蘇第四十起第四十一起是日倉憲甫騐畢正值風颺之際大雨驟至平地水深數尺駁船戶赶將漕米裝袋搶上駁船及號房内堆儲下晚雨尤甚恍似銀河倒瀉十九日天始開霽倉憲諭飭江蘇王總辦將未起漕米認眞風晾二十日倉憲與坐糧廳憲排導出城北委按船呈樣除潮濕米石退駁數船外餘俱斛收○歴來江蘇浙江重載駁船由天津開行緊七天慢八天總可到壩前因運河水漲大溜勢如箭激兼無縴道挽運維艱甚有遲至十餘日尙未到壩皆經江浙兩局總辦委員晝夜催提宰未脫帮○江蘇浙江兩省漕糧到壩由押運委員親赴各總局及倉廳兩衙門報到船隻停泊小河口外廳候提騐有江蘇候騐之船戶某甲與夥某乙口角彼此揪扭跳河經人勸散後乙持粗棍乘甲不備向後腦猛擊一下腦骨崩裂登時殞命幸兇手當時獲住協同地保送州請騐究辦○潮白河工程由各大憲籌欵張筱傳觀察督辦姚筱浦司馬承修合龍日期曾列前報五月初四日大雨山水暴發波濤洶猛致將新築堤壩漫溢冲决椿料隨溜直下張觀察當卽禀明各憲鳩工乘險搶護奈工急農忙奏功不易王䕫帥撥派天津練軍數千名來工帮築統帶何軍門督率到工畚挶認眞爲向來所未有說謂者虎賁之土一可當十合龍日期應在指顧間矣○年例五月十三日南門外王恕園由坐糧廳署在官人役捐資演戲祀神今屆雇定京都同順和班演戲四天並邀請京都兵部灣秧歌雪池扛子地安門什不閑排子胡同雙石頭猪巿口獅了黑塔寺五虎棍五道廟秧歌並本城道署少林五虎棍督部大鼓等會由坐糧廳署内起會次第演耍走南街過倉署出新城南門至王恕園朝頂進香一時都人士如蠅如蟻轂擊肩摩大有萬人空巷之勢洵熱閙會塲也○年例四月二十八日東關藥王廟演戲恭慶藥王聖誕今擇於五月十六日持雇同順和班在廟前補演四天惜連日陰雨觀劇者率多裹足不前 
[彝陵瑣紀]  
　　宜昌訪事友人來函云河西某尼庵上月某日有某婦入廟燒香被某狂且戲謔婦夫當塲不服當與爭鬭甚至經官涉訟得人爲之排解現始息爭夫婦女入廟燒香本于例禁與其怕被人看煞而與人多事何如自固樊籠不使縱遊天个之爲得乎○快利輪船與昌和輪船輪替往來宜漢爭裝貨物此上彼下以爲常上月望前一日快利來宜本欲禮拜六開行因昌和己在漢啓輪快利適己裝貨二千數百件卽赶於十五日午刻開輪下駛以接裝上水云○去年划船有淹斃之事今於上月十三四兩日養船時仍遭前禍幸皆經人救起不至釀命惟一婦新婚月餘十四日買舟河下正在容與中流忽同舟有人在船邊行走不知何故竟將該婦碰翻水内救援不及某甲亦於是刻落水經别般上赶爲救起○上月十五一早龍王廟下首有柏木船多令灣泊一船上有一六七歲小孩在船梢戲耍一轉瞬翻身落水該孩之母喊人赶救竟打撈無著隨水而去諺曰三面朝水一面朝天可不愼與 
[鄂省官塲紀事]  
　　接訪事人來函云湖北宜昌府知府員缺藩憲牌示詳委試用知府丁太守柔克署理太守己上院禀謝想履新在指顧間矣○卽用縣王明府廷珍奉委覆勘沙巿鐵路己登前報兹明府又奉督憲札委接辦襄樊鐵路刻己赴院禀知矣或云目漢口達盧溝橋鐵軌由沙巿曁襄樊迤邐而進則必取道漢陽似較漢口爲便○漢屬馬鞍山之煤攺爲商辦由盛杏蓀觀察管理前督辦張明府廷鴻刻己卸事來省所有執事人員統歸觀察札委○前任荆州府舒太守惠俸滿卓異晉京引見蒙恩准回本任業己恭見邸抄矣兹太守領憑出京順流直上遂於上月二十四日午刻抵卾立趨兩院禀到乃假長街某客棧暫駐襜帷 
[上海官塲紀事]  
　　提標太湖水師副　中營管帶張遊戎學璟奉督憲劉峴帥札飭另候别差所遺差務委候補都司劉都戎祥吉接帶都戎奉札後卽到差視事昨日命駕進城遍赴道營廳縣各署投剌拜謁至縣署黄太令飭丁擋駕○日前蘇松太道黄幼農觀察札委水利局總辦周秋江司馬往福山一帶洋面梭巡司馬奉札乘輪前往刻己巡畢昨日返滬詣道轅禀請銷差矣○浦東庸橋董事嚴尙洙等禀請移駐巡防道憲黄幼農觀察札飭鍾守伯明府分巡明府前日命駕前往拜會董事浦東士民皆以明府前辦流氓頭目韓咸林永收攺過所以來韓之羽黨較前歛跡因製德政牌四扇其文曰愛如冬日威肅嚴霜挫奸除暴植善安良遍額一方曰恩威並濟擇日恭送至局韓咸林昨日囑子投局代禀患病請釋明府必須騐明病勢虚實如果屬實當發善堂醫治斷不能保釋縱容害民也 
[禀求撫恤]  
　　日前有黄　　投道　禀　伊妹黄珍進在安和輪船溺斃禀領撫恤又有朱吳氏亦禀稱伊弟吳開邦同罹此災求請撫 
 
 

Page 3

 
 
恤黄觀察批示所開住址年歲籍貫不甚明晰難以照給著再明白開單呈核 
[控府親提]  
　　鄉民杜周氏前偕長子杜世卿控次子杜世杰擅取父遺某豆行存欵銀一千零九十六兩請如數斷繳等情經黄大令提訊世杰供明此欵己爲父病醫樂營葬之費所用所剩無幾大令斷令每月出洋四元奉母零用其欵免追世杰遵斷在案杜周氏又赴府署上控陳太守以案關違忤准詞提案訊辦世杰聞風避匿遣人倩代書寫詞覆訴太守以本人不到將代書戒責二百下札上海縣速提解訊昨日由捕役柴樛購訪拿獲送府請訊矣 
[控案斷結]  
　　滬上眠雲閣烟館初爲朱少帆所開後盤與方少堂接替當付頂首洋六百元央上海縣捕投柴樛爲中族因方少堂虧本停歇生財物件悉入長生庫中柴樛因恐滿期卽備本利三百六十元代爲贖出後朱少帆因病去世其姘婦孫蔡氏出塲興訟先赴上海縣具呈未及訊結又赴臬轅上控方少堂等霸吞牛財等詞臬司吳廉訪批仰松江府親提訊斷上海縣黄大令月初奉到憲札卽將一干人證送松經府憲陳蓉曙太守訊斷以孫蔡氏女流貧苦方少堂無力清償因諭柴樛曰方旣無錢此案無日可了祗有爾認吃虧柴供稱小的從中並無霸吞情事方旣無錢愿將代贖生財本利之洋免追生財仍還孫蔡氏孫蔡氏尙堅求給價再三苦請太守又斷將生財推讓於柴酌給洋一千元日後俟方有力再向柴理值柴卽遵諭稱謝憲恩於前日如數繳案給領矣太尊判諭該役始終遵斷并札行上海縣知照 
[發落賭犯三志]  
　　英界公堂兩次發落賭徒各列前報昨晨捕頭又將寄押新巡捕房之郭虎生王阿旺吳阿秋宋阿來馮阿狗王阿玉羅阿江王阿法陸阿林吳阿二陳阿添王阿本伍田青郭阿三周阿好吳阿仁陳阿金張阿元陳阿元田阿昌高秋堂等二十一人解案請判罰屠别駕點名訖以其中半屬粤人諒係賭中老手未便從輕因與薩副領事及副捕頭來姆其再三商議判將郭虎生等二十一人各罰洋八元否則攺押十天 
[水手閙事]  
　　前日十一點鐘時有失業西水手若干人行至虹口百老匯路入一店鋪購物正議價時中有一二人搶取店中衣服而逸適一印度捕巡至店中人告以情節捕令同入捕房衆水手不依將捕擊仆於地擾擾紛紛之際忽一大車載煤十餘籮駕馬飛馳而至將捕一腿一膀碾碎二華捕聞聲馳至見此情節急吹號呌隨有二西人到來令東洋車舁傷捕至公濟病院求醫醫生言恐難免有性命之憂　車夫驚懼之下逃逸無蹤旋由一印度捕拘入捕房好捕頭聞之立遣各捕拘獲肇事之水手十名將來須解請西官訊斷也 
[打架逮訊]  
　　新閘大王廟前錦華繅絲廠係周姓所開廠東係應姓所開之延昌自來火廠錦華廠主周姓因廠中出水不便雇匠開挖陰溝事爲應姓查悉以其有佔地皮前日清晨見有匠工十餘人在彼工作當由廠中工頭葉佩華上前阻止工匠石成華等不允互相口角繼而廠中人聞聲而出互相爭毆繼而錦華廠捉得延昌内之蔡佩華朱禮明王阿發三人延昌捉獲錦華内之石成華榮阿慶鍾才泉陶有福四人均閉住不放當時觀者甚衆爲新閘巡防局委員藍茂如二尹所知恐釀禍端立飭巡丁到兩廠將互獲之人索出當晚函送英界公廨請爲訊辦應姓因内中有一人係其妻舅立卽挽人將葉等三人保出未幾周亦倩人將石等四人具保屠别駕准之著分别交保候訊 
[醫院二則]  
　　寗波人葛　向未悉操何牛業賃居西華德路東桂芳里與同鄉某甲因錢鈔瓜葛鬧非一次前日下午甲復坐索葛大受窘辱因購紫霞膏吞服欲圖自盡至夜十一點鐘毒發幸經家人察悉急雇人舁至同仁醫求院治一嘔而愈○寗人施某賃屋吳淞路長安里開設樹柴行其子不務正業乃父家法森嚴時加訓責無如終難悛攺前日下午又被乃父處治子卽奔至廚下取切菜刀砍下小指以示自悔之意父亦不以爲惜從容遣人送往同仁醫院求治 
[上海縣案]  
　　前日黄大令行經本城九鋪舊校塲拿獲竊取女子銅壼之袁阿招帶回縣署候究等情己紀前報前晚蔣剌升坐花廳提訊袁供寍波人年十六歲又名袁鶴卿在滬北做機器匠父業錫箔昨日囑小的進城挑箔因到老虎灶洗面不敢調戲婦女竊取銅塇九鋪也甲李升禀稱小的查得銅壼係金鼎齋香店學徒泡水因去買物袁卽擲錢一文冒取銅壼被茶館主婦看破責駡口角爲黄大老爺看見喝令帶究剌吏以袁年幼從寛判傳伊父領回管束如再犯事定子嚴辦○前有王炳坤控馬紹坤賣地翻梅一案當經蔣束史訊斷判令馬紹坤繳還收過價洋一千餘元王還方單馬不應收銀悔議罰洋二百五十元償王酒席之費一百五十元撥充攺過所經費兩造遵斷具結在案前晚蔣剌史飭提復訊諭王炳坤交還方單王出言挺　剌史大怒喝拉下重笞千板王苦求至于願明日繳案剌史始歛威免責諭令如明日不繳定子血比○前陸裕錕在縣呈控胡瀾不付被焚屋價一案經蔣剌史訊斷著胡瀾收押加繳己詳前報前晚蔣剌史飭提復訊胡供前蒙恩斷職員惟願繳洋二千四百元無力再加剌史衡情酌斷合陸照前斷三千元再讓三百六十元陸稱監生遵斷胡堅不遵諭剌史曰陸己慺次减讓爾尙嘵嘵置辯抗斷不遵著還押再行復訊 
[巡局紀事]  
　　昨日十六鋪巡勇在平楊茶樓拿得吃講茶之顧扣二李長泰二人到局經李蘭史二尹審訊據李長泰供在金裕興沙船爲夥因將本船上之豆餅屑變賣錢文顧扣二硬欲分用被軋至平陽樓吃茶經衆勸解會鈔洋一元二角顧扣二尙不肯干休在茶肆内吵閙現拿到局乞明斷李二尹以顧扣二形同拆梢判責手心五十下具攺過結釋出旋李長泰又扭陳大到局喊控在平陽樓茶館内幫同顧扣二勒會茶铲等洋一一二角經李蘭史審訊之餘著陳大償還李茶資六百文給李收領 
[英廨瑣案]  
　　包探顧阿六禀稱鄉人李了頭雇張鴻春等小車七輛裝載魚亁行至靜安寺迤南張見李一人難以照顧卽將魚亁推往他路意圖逃逸當卽扭交華捕由小的送案請究李投案申　張鴻春供江北人貪小不應别駡判責二百板管押五天○三百十八號華捕抱解馬夫張阿榮到案禀此人昨以病馬駕車小的上前詢問詎料馬性甚劣致將小的足骨咬傷爲特送案請究張供馬向來無病昨有華捕立身太近致被撞傷如今惟求大老爷恩斷可也别駕姑念事出無心判罰洋二元以儆○捕解兠攬生意攔路之馬夫張雲生沈毛毛朱如法到案請判張雲生等同供以後不敢别駕著各罰洋一元充醫費○包探倪　泉拘解鐵匠張阿觀陳長邦區阿高到案禀稱伊等均在發昌鐵廠做工昨日將工頭胡阿桂打傷廠中司帳恐釀事端喚一百十九號華捕入内將張等拘入捕房送究胡阿桂投案供稱在廠爲工頭所有工匠均由小的管束昨因張等工作不勤略向訓斥卽被糾合陳區等人將小的毆打遍體受傷幸有巡捕到來拘案請究旋有司帳梁姓及工人黄姓到案作証質之張阿觀陳長邦區阿高均一味求恩别駕判令各押一禮拜張責二百板陳區各責一百板○四百二十四號華捕拘解某煤炭店棧司馬阿冬到案禀稱昨日馬推塌車在路停歇彼時適有印度人與該處舊貨店口角當由九十三號印捕在彼相勸不知該塌車因何將印捕之足撞傷現在該印捕在醫院醫治傷勢須兩禮拜可痊爲特送案高阿冬供停車路旁實是該印捕自不經心所致求鑒别駕著押候傷痊再核按此卽本報所紀水手鬧事案也○二百六十七號華捕拘解吳意邦到廨禀稱此人昨日將陳阿升毆打受傷爲此拘案請究陳投案訴稱吳曾向步的借過錢三百文昨因向索反將小的扭毆求鑒吳意邦供不敢行兇求恩典别駕以吳行兇可惡判責一百板○陳慶成竊取劉卿才布衣四件由一百二十三號華捕拘獲送究劉投案領贓陳慶成供認行竊别駕判責一百板贓還失主 
[法捕房瑣紀]  
　　昨晨北京輪船由寗波抵埠搭客搬運行李被賊乘間竊去鋪陳一副失主訴知探夥追至新開河畔該竊將鋪蓋解開 
 
 

Page 4

 
 
看視爲探夥拘獲鋪蓋給還失主竊賊解送捕房捕頭命押候堂期解訊○法大馬路興聖街口聚慶園徽館開設未久因生涯寂寞業己閉歇負債纍纍該店執事人某甲前日爲債主尋獲扭送捕房聲稱被欠洋一百八十餘元請爲追還捕頭准予覓保出外限三日内如數歸還如逾限不歸著保交案解送公堂追繳○車夫某甲在途拉車適與落班西捕乘脚踏車相值吐痰污及該捕以致互相用武該西捕將甲扭送捕房稱失去金戒一枚捕頭斷賠洋八元押候繳洋釋放○某號華捕在途巡緝見有七齡之幼女在途啼哭帶入捕房請捕頭安揷女孩家住英界麥家圈其父投報捕房請爲查緝捕頭卽將該女交與領回 
[美界捕房紀事]  
　　寍波人王鳳玉爲犯賭遞解不知次數兹又潜在天后宫設攤聚賭昨午經包探倪順泉查獲拘解捕房押解解送英公堂究辦○虹口華順碼頭各棧房迭失貨物從未破獲前日午後經管棧人報捕捕頭派包探施奎江將小工五人拘入捕房押候查明核辦○蔡友桃在天后宫廟排設廿一門頭習以餬口前日下午流氓阿二向之拆梢遂致互相兇毆經某號走街捕拿送捕房捕頭令押至夜半開釋○蕩婦桂寳姐向居篷路第二百八十七號屋内與西人某姘識西人貿易他埠婦遂他徙此房現爲某姓公館前挽西人復至是處信步而入閽者攔擋不住旋卽登樓閽者從後呌喊婦女均奔避不遑以致室中什物被毁不少公館中人疾呼巡捕西人始逸公館人乃將情形函致捕房捕頭派各包探查明該西人究辦○密勒路某洋房傭婦因事回家倩乙婦替代前日午後甲婦回檢點諸物忽謂失去綢巾一方指乙婦所竊遂至毆打旋經三百六十七號華捕一併拘至捕房捕頭以事屬細微令兩造各安本分詎二婦堅不肯休捕頭飭送至英公廨訊核○蘇婦名阿　姐者卜居北四川路仁智里昨日午後因事遣婢阿金往提籃橋喚乘三千三百零六號東洋車言明往返給資八十文迨回車夫因欲增價起釁竟將女頭顱擊破因喚五百零二號華捕將車夫拘送捕房押候解送英公堂阿金則送往同仁醫院療治 
[  冐收善捐]  
　　啓者前年歲杪有錢炳生假刻敝堂收條在外冒收捐欵當經破獲送英公堂訊明枷責在案方謂懲一警百此風或可凈絶不料百久玩生仍有棍徒在外冐收捐項情事與錢炳生不知是一是二聞之實堪髮指竊思敝堂歴年經收各善捐其大者無論矣卽如月捐等半由各善士自願按月佽助半由各司董托人說項必俟彼此允洽然後依期持票向收從無素未謀面未經說妥卽貿然派人往收之理爲再佈告遠近善士以後有持敝堂收票來者如先未有人關說并册内歴年無此項捐者必係撞騙無疑卽著人將其人扭交來堂除送官究治外給來人英洋十元以酬其勞此敝堂爲維持善捐涓滴歸公起見諒諸善士亦以爲然也[  上海六馬路仁濟善堂司董等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[  英堂]  
　　　金林於前年將胞妹兩珠抵押在梅春里楊柏氏花烟間内前日忽糾同南琛兵輪水兵趙雨亭等至榻鴇盧妝人經楊鴇隝四百十一號巡街捕將一干人拘入捕房轉送英公廨屠别駕命分别押候於前晚升堂研訊先據楊柏氏卽嚴氏遞禀稱年七十歲丹從縣人因孤苦無依將送老之洋俗所謂棺材本者由孫二娘潘姓爲中將樊李氏之親女阿珠抵押氏盧取去洋一百六元由氏同子金林出　首　四大年以十六個月爲一年也計自光緒十八年十一月十五日起至今未及三年前日樊忽要贖人始邀不知名號之華捕拆償氏洋九十五元小婦人業己應允嗣金林於十九二十等年兩次曾借去洋三十元無息均立筆據此次向索樊惱羞成怒廿六日糾約水兵及流增等蜂擁入室强欲領人與論被毆赶報巡街捕將樊及帮搶之趙雨率趙阿大陳阿元郭阿三曁狎客楊寳光同居之王葉氏等拘入捕房轉解大老爷案下并將各契據黏禀復乞恩鑒王葉氏供江北人與楊鴇同唐並不賣娼全賴針指度日伊等搶人不干氏事忽被樊金林指交巡捕乞賜鑒押樊供清河縣人母親李氏於十八年十一月將妹阿珠抵押楊處雖說一百六十元祗得一百二十元兹母親己故母舅李國太給小的川資來滬適遇在南琛兵輪上表弟趙雨亭趙阿大表叔陳阿元郭阿三等計議措洋將妹子贖出帶回原籍婚配同至楊處情商不允爭吵之　波捕拘案不敢强搶乞鑒領據呈電别駕曰爾旣措洋贖妹僅可情商爲何糾約多人况爾本非安分之徒上年蘇詶某縣盜案准移捕緝由本分府訊供遞解蘇州可有其事否答稱蒙大老爺訊解後嗣奉憲恩訊釋官謂卽此一端爾爲人己可槪見質訊阿珠卽阿芝供年十八歲金林係胞兄十八年分經母親抵押楊鴇處今己三年有餘每日代鴇賺錢一二元不等現愿隨兄回籍不願賣娼求恩超豁官謂憶爾前因拉客到案卽稱不願保釋在案何至今日仍然送舊迎新殊爲可恨兩趙同供與樊中表陳郭同供鹽城縣人小本營生不敢帮搶樊因無錢向其表弟趙雨亭處商借目覩楊與樊因洋廿元吵閙上前解勸遭捕拘案求恩宥楊供在楊鴇處頑耍求恩寛宥正訊間某甲持南琛管帶徐傳隆名片投稱請將趙雨亭帶回自辦别駕而帶回究辦亦可历不可輕縱甲叩謝帶趙而去别駕以搶人之風斷不可長隨喝將趙阿大及陳郭三人各重責二百板樊金林未便從寛笞責八百板楊嚴氏姑念年邁免責飭具樊洋免追不開花烟闈切結送查樊阿珠本擬　懲姑寛還押俟樊金林覓有正經保人准交領回否則併遞流河縣仍取趙陳郭等改過甘結楊王男婦訊明無干省精案遂結○張雲洲以房客孀婦洪王氏與傳阿塘姦宿爭閙經張鳴三百十五號巡街揷拘入捕房轉送英公堂張偕妻金氏訴稱有房一間轉租與孀婦洪王氏月租一元四角前夜傳阿塘忽與王氏姦宿有關名聲當向退租詎該氏等凶霸反誣小的拆梢交捕送案乞限遷移洪王氏供父母俱存小婦人前嫁王阿洪上年六月因痧身故寍俗有招贅之例現由親族爲媒招得傳阿塘因五月不便成婚擇吉七月問招傳入門叩傳囚磕睡在牀睡臥二房東張雲洲夫婦糾約流氓多人欲來拆梢乞鑒别駕謂爾無恥己極旣據供認姑寛具限三天另租别屋遷移結○鄭連遠扭控朱朱桂陳阿三匿女等情屠别駕提訊鄭供有女五歲因急需用寄養在朱處本言取洋十五元朱祗付洋七元今女孩六歲前日備洋往　朱云被陳阿三措阻扭案求追質之朱呈遞抵押筆據供稱交洋十五元兹女孩被青口龔八卽龔質新轉售不知著落乞鑒陳阿三供鄭朱押女之事並無干涉昨由鄭扭小的來案覓保出外己將女孩實在探訪明白求恩究誣别駕訊得其清判著朱陳押候交保山外俟鄭連遠措齊洋元同往取贖違干併究不貸鄭叩謝而退 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年五月十九日京報全錄]  
　　宫門抄○諭旨一道錄前○熱河都統壽奏循例校閱熱河駐防各營春操摺○蘇撫趙奏委署知府片○又奏營解固本餉銀摺○又奏報徴收錢糧銀價片○閩督邊奏報閩省遵辦籌餉情形摺○又奏遵旨裁併局卡摺○直督王奏查覆儘先守備出具考語片○署河督任奏報本年三月分各湖存水尺寸摺○又奏籌辦河防情形片○五月十九日内務府國子監鑲藍旗值日無引兇○大額駙假滿請安○倫貝子恩需崇光慶福各續假五日○卓公請假十日○會章續假十日○召見軍機皇上明日辦事召見大臣後至醇賢親王府行初祭禮畢還海○○奴才宗室壽蔭跪奏爲校閱熱河駐防各營春操循例恭摺奏聞仰祈聖鑒事竊查熱河駐防各營官兵操演河按春秋兩季分校各項技藝並合操一次現屆春操之際奴才調集各營分日校　將各營官兵合演神式步伐尙稱便捷進退亦屬合宜施放槍聲均能聨絡卽刀矛技藝馬上三槍尙均可觀其前鋒等騎射及擡槍鳥槍中靶中牌者合計在七成以上奴才於當塲摚其操練純熟者分别獎别生疎者督飭勤加操練陳前鋒營仍按春季操演外其餘各營嚴飭該管各官常川認眞訓練不得有名無實奴才仍按期前往閱看以期精益求精咸成勁旅以冀仰副聖朝整飭戎行綏靖邊防之至意所有校閱熱河駐防各營春操緣由謹循例恭摺奏聞伏乞皇上聖鑒謹奏奉硃批知道了欽此○○趙舒翹片再松江府知府恩興六年俸滿請咨引見所遺松江府知府要缺政務殷繁必須遴委幹員方足以資治理查有候補知府陳遹聲才長心細持躬謹嚴堪以委署據蘇藩司會同臬司具詳前來除批飭遵照外謹合詞附片陳明伏乞聖鑒謹奏奉硃批吏部知道欽此○○江蘇巡撫臣趙舒翹跪奏爲籌解固本京餉銀兩恭摺具陳仰祈聖鑒事竊照江蘇省奉撥固本京餉分派司關各庫按月籌解自同治五年八月二十八日欽奉諭旨攺歸部庫後業經陸續解至光緒二十一年冬季止在案所有二十二年奉季二個月應解前項銀一萬五千兩現由司關各庫照數籌撥發交號商日昇昌協同慶匯解部裛投納據蘇州藩司鄧華熙詳請分别奏咨前來除核明給發咨搮交商匯解並飭取起程日期另行咨報戶部查核外理合會同兩江總督臣劉坤一恭摺具奏伏乞皇上聖鑒謹奏奉硃批戶部知道欽此○○趙舒翹片再蘇省各州廳縣徴收錢糧銀價前於光緒三年十月間經前督撫臣於附奏减價案内聲明每年二八兩月查明巿價數目奏報一次歴經循辦在案兹屆光緒二十二年上忙開徴之期據蘇州布政使鄧華熙查明巿價開摺具詳前來臣等覆查所開銀兩易錢巿價較上年下忙時數目减少因巿廛現錢不敷周轉所致所有徴收錢糧價值自應量子議减以恤民隱光緒二十二年上忙錢糧擬請照上年下忙時每兩酌减錢二百文應每兩折收錢二千文無論花戶完納先後照價一律徴收以昭平允將來如銀價增漲仍當體查情形隨時核辦除飭司出示通頒各屬一體曉諭遵照完納外謹合詞附片陳明伏乞聖鑒謹奏奉硃批戶部知道欽此○○頭品頂戴閩浙總督臣邊寳泉跪奏爲閩省遵辦籌餉情形恭摺覆陳仰祈聖鑒事竊臣前准部咨欽奉上諭戶部奏需餉孔殷謹陳辦理情形一摺覽奏均悉該部所擬考核錢糧整頓厘金各節皆切實可行又裁减制兵一條著各就地方情形悉心妥議核實裁汰奏明請旨辦理另單所陳鹽斤加價裁减局員薪費重收烟酒稅厘各條並著各該將軍督撫一體實力舉行妥速籌辦等因欽此並續准戶部將核扣養廉及當商土樂茶糖各捐一併開單奏咨催辦均經轉飭遵照在案伏查閩省本沿海瘠區近來時事變遷尤與各省情形逈異臣身膺疆寄但能有裨國計無害民生何敢畏難苟安稍涉遷就自應就地方情形督飭司道通盤籌畫悉心辦理兹據福建藩臬兩司會同省局逐欵查議開摺具詳前來臣詳加查核所有戶部單開十條除核扣養廉業經遵辦前因海防孔亟留充本省餉需隨時提撥經前督臣譚鍾麟咨部有案應俟陸續扣收清欵分别造報茶糖難以增厘土樂無從捐辦經臣奏咨覆准均請毋庸再議外謹將現時籌辦各條繕具清單恭摺覆奏伏乞皇上聖鑒勅部查照施行謹奏奉硃批戶部知道單併發欽此○○邊寳泉片再前准部咨欽奉上諭御史鄭思賀奏請飭裁併各省釐局等語著各直省督撫將軍現設各局悉心籌畫酌留水陸衝要處所認眞稽查嚴防繞越偷漏其餘零星局卡卽著覈實册减仍將裁定數目迅速覆奏等因欽此當經轉行遵辦去後兹據福建藩司黄毓恩會同稅釐局司道詳稱閩省負山濱海陸路山嶺叢雜水路港汊紛歧到處可通商販每乘間繞越就地勢而論與别省本有不同溯自開辦厘金以來設立總局卡一百二十七處内有茶稅局卡一百十五處係於每年三月委員稽徴茶巿歇季卽行裁撤剔除不計外實共一百一十二處本皆水陸要衝嚴防繞漏兹覆遵旨悉心籌畫按各屬地勢情形將可以歸併兼管之局卡酌量裁併其有僅司查騐尙非衝要之處卽子裁汰計共裁併三十六處實留總分局卡七十六處均係稽徴要地未便裁撤經此次裁併之後果否不致繞漏與徴收無礙當隨時察看情形酌核辦理據情呈請覆奏前來臣覆查無異除咨部外謹附片具陳伏乞聖鑒謹奏奉硃批戶部知道欽此○○王文韶片再前准兵部咨天津鎭標務關路中軍守備張麔病故遺缺應用儘先人員查名次在前之儘先守備劉濤出師寗夏應查明現在曾否回營其次○儘先守備黑得魁巳六十四歲是否年力就衰抑或精力尙健堪以錄用出具切實考語覆奏核辦等因當經查得劉濤出師寗夏尙未具報回營其黑得魁一員飭據大名鎭總兵吳殿元查明呈覆前來臣查黑得魁精力尙健惟兩耳漸形重聽不勝該路中軍守備之任理合附片具陳伏乞聖鑒敕部查照謹奏奉硃批兵部知道欽此○○頭品頂戴署理河東河道總督臣任道鎔跪奏爲查明本年三月分各湖存水尺寸謹繕清單恭摺仰祈聖鑒事案查嘉慶十九年六月内欽奉上諭湖水所收尺寸每月查開清單具奏一次等因欽此所有本年二月分各湖存水乄寸業經臣繕單奏報在案兹據護理山東運河道河南候補知府黄履中查明本年三月分湖水尺寸禀請核奏前來臣查微山湖定誌收水在一丈四尺以内嗣因豐工漫水灌注量騐瀀底積受新淤恐不敷濟運奏准加收一尺以誌椿存水一丈五尺爲度本年二月分存水一丈三尺五寸三月内消水二寸實存水一丈三尺三寸較上年三月水大七寸此外蜀山馬踏二湖長水二寸及八寸昭陽等五湖消水一二寸並六寸不等計昭陽湖存水五尺四寸南陽湖存水五尺六寸南旺湖存水二尺九寸獨山湖存水六尺馬塲湖存水一尺七寸蜀山湖存水五尺五寸馬踏湖存水七尺七寸以上各湖存水尺寸除昭陽南陽獨山馬路四湖比上年三月分水大七寸及一寸外餘俱較小自二寸至二尺四寸不等查三月間臨湖一帶雖得雨澤難敵風颺日曬之耗是以各湖多報見消惟蜀山馬踏二湖仍因煞築壩工攔水分注故尙略見增長現己節逾小滿此後雨澤應時泉源暢旺湖水定可增益臣惟有嚴飭道廳督率司湖汛閘認眞收蓄廣籌濟運務使　新漕暢行無阻得以早達倉斷不任涓滴旁洩貽誤事機以期仰副聖主愼重湖潴利濟漕運之至意所有查明本年三月分各湖存水尺寸謹繕清單緣由理合恭摺具陳伏乞皇上聖鑒謹奏奉硃批工部知道單併發欽此○○任道鎔片再臣接准山東撫臣李秉衡咨該撫覆奏通籌河工全局上年呂家窪决口未能堵合並現在委勘情形一摺於三月初十日奉到硃批知道了卽著派員詳細察看俟任道鎔抵東後會商具奏欽此欽遵恭錄咨會到臣维時臣正在督飭豫省河工七廳分投赶辦春鑲并布置大汛修守事宜一時不克赴東旋於四月初三日差弁齎回遵旨覆奏體察豫東河工情形一摺奉上諭河南山東兩省河工應仍照歴年辦法著河道總督山東巡撫各專責成認眞經理以一事權而免貽誤至蔬濬海口一節著李秉衡酌度情形奏明辦理該部知道欽此臣自應　遵續奉諭旨專駐豫省督辦修防所有山東呂家窪决口應否堵合仍由李秉衡一人經理以專責成謹附片陳明伏乞聖鑒謹奏奉硃批知道了欽此 
 
 

Page 13

 
 
[光緒二十二年五月二十日京報全錄]  
　　宫門抄○諭旨二道錄前○署陜督陶奏爲請將捐升京秩人員留外補用摺○川督鹿奏爲添調勇營防堵竄回彈壓土司摺○又奏謹將各營勇數酌量裁併以歸一律片○署陜督陶奏補報甘省添募各軍請飭部立案摺○大學士崑等奏爲奏聞摺○五月二十日理藩院鑾儀衛光祿寺八旗兩翼值日無引見○博公恩佑各續假十日○順天府奏京師得雨三寸有餘○召見軍機　○○頭品頂戴署理陜甘總督新疆巡撫臣陶模跪奏爲吏治需人請將捐升京秩人員留外補用恭摺具奏仰祈聖鑒事竊州縣爲親民之官吏治之得失地方之安危繁焉甘肅回匪屢叛民氣凋殘養生當以整飭吏治爲先臣自新疆　關訪查甘肅文武員弁賢否不一容再隨時察看分别舉劾外兹查有武威縣知縣彭福孫撫馭得宜民情愛戴其舉辦團練及供支來往兵差潔己奉公無一毫擾索亦無一事違誤似此實心實政誠爲牧令中不可多得之員惟該員己由知縣捐升郎中光緒二十二年正月二十日接准部咨准其離任開缺在案臣到任後與藩臬兩司勤諮吏治皆以該員清勤詳愼素得民心與臣在關外平素所聞大致相同又據署甘肅甘凉道王傚禀稱該員在武威縣任内值此地方多事辦理一切悉臻妥善闔縣紳民聞其開缺聨名具呈懇留等情前來臣查該員彭福孫年五十二歲江蘇長洲縣人由刑部主事中式光緒五年順天鄉試舉人十二年遵海防例攺捐知縣十三年五月部選甘肅秦安縣知縣六月初二日引見奉旨補授七月報捐同知升銜十二月二十日到任歴署皋蘭武威等縣知縣二十年十月二十三日調補武威縣二十一年十一月十六日在部庫遵例報捐郎中雙月選用二十二年正月二十日奉部文離任開缺臣以甘省吏治之不飭己非一日現在時勢艱難人心不靖操練撫輯正需才孔亟之時該員年富力强循聲卓著正宜力圖報効共濟時艱查郎中與外官同知直隷州係屬對品合無仰懇天恩俯念吏治需人准以捐升郎中闰缺知縣彭福孫攺爲同知直隷州仍留廿肅補用並請俟補缺後再行送部引見實於吏治有裨臣爲整頓地方起見謹恭摺具奏伏乞皇上聖鑒訓示施行謹奏奉硃批著照所請吏部知道欽此○○頭品頂戴四川總督臣鹿傳霖跪奏爲添調勇營防堵竄回彈壓土司以固邊圉恭摺仰祈聖鑒事竊臣前准剿辦甘回陜西巡撫臣魏光燾等電稱逆回敗竄青海柴達木地方北可竄新疆南可竄川藏北己知會川藏防嚴戒備等語當查青海接壤四川打箭鑪屬德爾格特土司等處經臣調派記名提督周萬順酌調添募共帶四營馳往打箭鑪駐防曾將籌辦情形密陳在案一面飭行司局核議營制籌備糧運軍裝以利軍行兹據籌餉局布政使王毓藻按察使文光詳稱遵查同治三四年間候補道史致廉勦辦瞻對夷務均係調派緑營漢土官兵照例加給口糧并採買軍米支給運費援案作正報銷在案此次回匪敗竄青海與川省打箭鑪屬之德爾格特地方毗連現奉酌調壽字副中長勝中兩營派委記名提督周萬順統帶前往駐劄嚴防必須添募兩營湊集四營以厚兵力本司道等等議詳請將甫裁之長勝後營長勝副左營招募足額仍照本勇章程核辦查打箭鑪出口以餐均係蠻荒野地山深箐密路徑叢雜所調防營勇丁恐其擅入迷道致誤軍行公同商酌惟有援照光緒六年剿辦峨雷夷務之案就地招募熟悉山徑之土勇以資嚮導擬請每營招募土勇一百五十名共六百名較前案募土勇三百名減半以期節省所需口糧查照川勇章程支給其軍裝器械仍照軍需則例製備應用但各營需用鍋帳一項上年照軍需則例每兵勇四名合給白布帶綳子單帳房一項三號鑼鍋一口副光緒四年因庫欵支絀力求撙節因係防勇與征兵不同將鍋帳攺爲每兵勇五名合給白布帶綳子單帳房一頂三號鑼鍋一口副光緒十一年奏籌議開源節流摺内議定攺爲兵勇十名合給白布帶綳子單帳房一頂三號鑼鍋一口副用資撙節各在案今此次調勇出口防堵與内地防勇不同應請仍照軍需則例每兵勇四名合給白布帶綳子單帳房一頂三號鑼鍋一口三號鍋鏘撑一副斧鍾鋤歇各一把又查前次調派各營併招募嚮導前赴打箭鑪出口防堵合計勇丁長夫不下三千餘人日需米糧甚鉅且道途遥遠土司地面荒僻購米維鞙挽運不易誠恐有誤軍食應請援照上年史致康勦辦贍對夷務成案米糧由營自行設法採運准將運費一切據實支發作正報銷以示體恤所有核議前項各條應請先行奏咨立案歸入防勦善後案内造銷等情會詳前來臣查各處防營零星散劄時虞不敷分布本難抽調惟欵項支絀異常不能不力求撙節今酌調近省兩營再將甫撤之兩營擇其精壯招回募足湊成四營均交周萬順統帶前往其一營仍名爲長勝後營其長勝副左營攺爲新健營惟此次調派各營出口道途險僻蠻荒野地山深箐密所需帳綳糧運嚮導土勇自應援照從前征軍出口各舊案辦理方足以敷食用而期得力臣仍飭周萬順相度情形極力撙節勿許少涉浮冒一俟事竣卽行酌量裁撤不敢稍有糜費再據派往查辦明正瞻對土司搆釁之案知府羅以禮禀稱瞻番近又糾衆出巢于預章谷朱窩兩土司爭襲之事派員前往開導尙未回報等語此次防回之營併可就近彈壓遥爲聲援妥籌辦理合併陳明除俟周萬順到防再將籌防查探情形隨時奏咨外所有調派添募營勇援照征兵舊案籌給帳綳糧運添募嚮導土勇各緣由詳晣具陳仰懇天恩俯賜敕部立案事竣核實報銷除咨部查照外謹會同成都將軍臣恭壽署提督臣何乘鰲合詞恭摺具奏伏乞皇上聖鑒謹奏奉硃批該部知道欽此○○鹿傳霖片再川省防勇向以五百人爲一營前督臣丁寳楨任内因奉部文裁節勇餉當於光緒七年奏明裁减　一成計應每營四百五十人乃其時汰弱留强併未按照每營定數以致减之數各營多寡不同其中四百五十人爲一營者尙多歴年報銷不按營制皆籠統以勇丁名數計算迨光緒十七年前督臣劉秉璋又奏請匀撥三營彈壓圭稅復將各營分撥抽調更形參差不成營制若不將各營勇數酌量裁併悉歸一律遇有調派操防均屬零星錯雜不能得力兹臣擬定各營悉按四百五十人爲一營以昭劃一除巡緝鹽務之安定五營新减定三百六十人爲一營事有專責餘仍其歸外查壽字七營共勇丁二千二百三十四名今歸併爲五營减去兩營營官計尙少勇丁十六名長勝中左右三營共勇丁一千一百三十二名尙少勇丁二百一十八名親兵營計少勇丁四十名彈壓土稅長勝三營計少勇丁九十六名泰安右營計少勇丁三十二名而達字五營計多勇丁三百名泰安中左兩營計多勇丁二百三十名以少補多共裁去勇丁一百二十八名均匀補足卽可一律全符每營四百五十名之額餉項有减無增營制可期整肅業經通飭各營遵照一律歸併清楚此次添慕防回兩營亦均按四百五十人爲一營合併聲明除另造細册咨部外理合附片具陳伏乞聖鑒謹奏奉硃批該部知道欽此○○頭品頂戴署理陜甘總督新疆巡撫臣陶模跪奏爲補報甘省添募各軍謹請敕部立案恭摺仰祈聖鑒事竊臣自履署任清厘續牘查有去歲陸續招募添攺各營旗雖經前督臣楊昌溶隨時具奏其中不無遺漏當飭甘肅布政使曾鉌詳晰查報兹據詳稱遵查去年甘肅回匪不靖河湟一帶相率蠢動東擾海城西竄甘凉各營旗不敷防剿所有陸續添募各軍曁城防土勇均經疉次詳奏在案惟賊勢流竄無常卽軍情瞬息立變一經攺動案據卽有參差招募旣多奏報不無遺漏有己經奏明立案後因該軍所部足敷調遺并未招募者有未經奏明立案因防剿實在吃緊從權酌量飭招成旗成哨者又有因賊蹤逼近防勦在急未及奏明將舊有之軍量爲添攺者彼時均因軍務倥偬案牘紛繁未及卽時詳請奏明刻下賊氛梢靖所有漏未奏報各軍理合逐一查明開具清單詳請補行奏咨立案前來臣覆覈無異惟查前敵剿撫事宜辦理粗有頭緒各軍分駐要隘仍資鎭壓未便遽行裁撤此外城防土勇及不得力營旗現己分别接續裁减以期節省餉需容另行彚案具奏所有前次漏未奏報各軍除咨明戶兵二部查照外謹補繕清單恭呈御覽相應恭摺馳陳伏乞皇上聖鑒飭部立案施行謹奏奉 
[硃批另有旨欽此]  
　　奴才崑岡懷塔布文琳英年謹奏爲奏聞事五月初八日辰時醇賢親王嫡福晉薨逝奴才等交欽天監敬謹擇五月二十日辰時行初祭禮二十九日辰時行大祭禮六月初八日辰時奉移園寓暫安吉謹此奏聞 
 
 

Page 14

 
 
[光緒二十二年五月二十一日京報全錄]  
　　宫門抄○諭旨六道錄前○缺單○禮部尙書懷等奏欽遵懿旨議奏摺○宫庶濟奏外省鄉試房考暗帶私人入闈帮同閱卷請旨飭禁摺○川督聖奏請裁併松建兩鎭屬汛員缺摺○豫撫劉奏甄别州縣片○川督鹿奏委署知縣片○五月二十一日吏部翰林院侍衞處值日無引見○順天學政徐會灃到京請安○廣西臬司桂中行請訓　楞額請假十日○裕公續假十五日○内閣奏派稽察中書科派出壽耆○召見軍機徐會灃桂中行○光緒二十二年五月分缺單同知山西蒲州吳杏第浮躁知縣湖南寗鄉錢保壽湖北安陸鄒經鎔福建寍化羅錫潢俱近四川定遠何國璋貴州綏陽樸興文俱修墓四川大寗劉炳煇丁山西左雲聶鴻年罷軟永和石正榮不及陜西清㵎談廷瑞丁　布經歴貴州馬錫壽調　直州判直隷易州傳澂源丁　縣丞山西陽曲周霖年老巡檢廣東封川楊錦標近湖北房縣楊廷楝湖南桂陽趙鴻逵俱故典史安徽安遠陳肇麟近山西榮河姚慶武不謹浙江餘杭劉遠靖故○○經筵講官禮部尙書臣懷塔布等謹　奏爲欽遵　懿旨議奏事光緒二十二年五月初九日内閣奉 
上諭朕欽奉慈禧端佑康頤昭豫莊誠壽恭欽獻崇熙皇太后懿旨皇帝本生母醇賢親王嫡福晉葉赫那拉氏宅心和厚秉性堅貞百度罄宜六親咸仰洵足佐賢王之内治垂彤管之儀型深宫誼篤懿親特隆恩禮而福晉每懷謙挹謹愼有加頃因肝疾日增寢食頓减屢次率同皇帝臨邸看視慰問再三方期藥餌奏功遐齡克享乃竟於本月初八日辰刻奄然長逝撫今追昔摧掉良深著賞給陀羅經被卽日親往賜奠皇帝詣邸成服行禮派大學土管理工部事務崑岡禮部尙書總管内務府大臣懷塔布刑部右侍郎總管内務府大臣文琳工部右侍郎英年辦理喪事一切事宜官爲經理以示篤念宗親至意欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨前者醇賢親王之喪當經博考　章恪遵祖訓定稱號曰皇帝本生考今醇賢親王之嫡福晉葉赫那拉氏薨逝宜稱曰皇帝本生妣一切典禮著該衙門詳議具奏欽此欽遵鈔出到部臣等伏查光緒十六年十一月二十一日恭奉皇太后懿旨命臣部會同欽派王大臣將醇賢親王飾終典禮妥議具奏臣等當遵懿旨醇賢親王著定稱號曰皇帝本生考之義準禮經齊衰杖期章爲人後者爲其父母報及通禮齊衰不杖期爲人後者爲本生父母之文請皇上持服期年並將各典禮分列條欵擬上恭請懿旨遵行在案今醇賢親王嫡福晉薨逝欽奉懿旨宜稱曰皇帝本生妣一切典禮著臣部詳議具奏臣等復案經與通禮本生父母服制均同應擬請皇帝亦持服期年所有一切典禮臣等謹援照醇賢親王成案悉心叅酌仍將應行各條欵開單進呈伏候皇上恭請懿旨遵行此外未盡事宜由臣等隨時酌擬奏明請旨所有臣等遵議緣由是否有當伏乞聖鑒謹奏○一縞素十一日輟朝十一日業經欽奉懿旨遵行外擬照成案請皇上於釋縞素後清髮一齊集禮節及初祭大祭奉移奉安一應需用羊酒饌筵楮錢金銀錠等項前醇賢親王係照和碩親王例辦理今醇賢親王嫡福晉亦擬查照親王嫡福晉例奏明辦理一祭文擬照成案仍請恭書皇上御名行翰林院撰擬一縞素期内每日奠酒擬照成案請皇上親詣邸第奠酒其餘每次奠酒仍由派出之貝勒等恭代一期年内擬照成案請皇上除恭詣皇太后前請安曁聽政召見服常服外御便殿時仍服素服一期年内擬照成案𣋊廟大祀請皇上親詣行禮其中祀均遣官行禮一期年内擬照成案元旦堂子行禮請皇上仍御禮服一期年内擬照成案元旦皇上恭詣慈寍宫行禮御禮服作樂其太和殿朝賀仍御禮服惟不宣表樂設而不作一期年内擬照成案蒙古王公朝正來京例賜筵宴請皇上仍舊舉行其宗親廷臣筵宴仍行停止○○日講起居注官詹事府左庶子奴才濟澂跪奏爲外省鄉試房考暗帶私人入闈帮同閱卷請旨飭禁以肅功令恭摺仰祈聖鑒事竊考試爲掄才大典關繫匪輕順天鄉試同考官於聞命後卽刻人闈隨同主考官在聚奎堂公同閱卷從無暗帶私人入闈代閱之事乃外省鄉試則大有不然者鄉試年分例調實缺正途出身州縣及候補各員充内外簾差於六七月間撫署考試八月初六日隨同正副考官入闈監臨官當堂掣簽分派内外簾各差又理優長者充同考官學業平常者充收掌等所官此定例也乃近年應試各州縣優長者少平常者多實缺各員簿書鞅掌候補各員奔走雜差逐日憧憧往來於文字之道久己荒無一字每遇調考亦不過敷衍了事及充分校則茫無所措遂暗帶官親幕友佯作跟役帮同閱卷名曰帮忙雖監臨監試亦無從查識推原其故實由頭塲進卷後主考同考各官在衡鑒堂閱卷不過少座卽退每日在所住之房評閱正副考官又不能查察遂致分校各員任意倩人代閱詩文毫無忌憚奴才前在山東河工時卽有所聞心甚訝之伏思内簾分校暗帶私人入闈帮同閱卷實屬大干例禁若不認眞整頓其弊有不可思議者一省如此别省可知相應請旨飭下各省督撫每遇鄉試年分調考各員秉公考取從嚴稽查至入闈閱卷時務須遵照科塲條例正副考官公同在衡鑒堂閱卷不准携回本房每日未經閱完之卷父内監試封存次日如之或十日或十五日俟有定局後再行撤堂如有不遵定例擅在本房閱卷者由内監試指名叅辦如内　試扶同徇隱别經發覺將該監試照例嚴加處分庶幾塲務可以整頓眞才不致屈抑矣奴才愚昧之見是否有當理合恭摺具奏伏乞皇上聖鑒謹奏奉旨己錄○○頭品頂戴四川總督臣鹿傳霖跪奏爲查明川省松建兩鎭屬汛員缺擬請酌量裁併節省銅盡謹開清單恭摺具陣伏乞聖鑒事竊查前戶部奏明籌備餉需各條通行各省飭將　營制兵按照原額裁減七成酌量留二成以節糜費當　臣等悉心體察川省地處邊隅幅員最廣界連藏衞近接夷疆情形與他省不同制兵實礙難驟减擬先酌减一成以後出有額缺不准再補以期逐漸裁汰整飭當將辦理情形據實覆奏在案當此時艱餉絀凡有可裁節之處自應極力圖維無待部臣督責當考川省營制體察情形兵額雖難遽裁汛弁尙有可節查松潘建昌兩鎭所屬汛地在夷地者十居八九當日所設汛弁　　棋布爲數實多亦由昔年平定大小金川當夷甫經歸順不得不多留營汛藉資鎭撫今則時事遷移向所謂繁要之區而今成簡鄉向恃爲控制之要而今屬冗間其間或一城而駐數員缺嫌贅設或兩汛相距不遠地方兼巡並有一汛兩弁者似可量爲裁併移駐塡防富經派委妥員分詣兩鎭所屬會同地方文武詳查營制斟酌情形妥愼辦理兹據查覆前來臣等復公同酌核分别去留統計松潘屬十營應裁千總四員把總八員外委六員建昌鎭屬十二營應裁千總一員把總五員外委十員額外十六員松番所裁各缺擬以該營而缺汛弁移駐塡防以重地方而免貽誤謹繕清單恭呈御覽相應請旨飭部核覆以便遵照所有應行裁併移駐各缺應俟奉准部覆之日再行分别辦理飭司往支錢糧造册報部聽候撥用此外如有可以裁併員缺再行隨時奏明辦理臣等爲節省餉需起見是否有當除分咨戶部兵部查照外謹會同成都將軍臣恭壽署提督臣何乘鰲合詞恭摺具陳伏乞皇上聖鑒訓示謹奏奉硃批該部　奏單併發欽此○○劉樹堂片再竊查定例勞績保歸候補班人員無論何項出身均應於到省一年後詳加甄别歴經遵照在案兹查有柘城縣知縣在任候補直隷州知州傳鍾浚候補知縣張守麟均試看一年期滿據藩臬兩司會詳前來臣查該員傳　浚精明幹練張守麟年虽才裕均堪以原銜留省分别繁簡缺出照例補用除履歴咨部外相應附片具陳伏乞聖鑒謹奏奉硃批吏部知道欽此○○鹿傳霖片再署渠縣知縣黄德潤年滿遺缺應卽委員接署以專責成查有郫縣知縣宋廷鑒堪以調署渠縣印務又中江縣知縣趙源濬調署金堂縣知縣所遺中江縣知縣員缺卽以金堂縣知縣王用綬對調署理該員各任内並無經手錢糧未完展叅盜刼巳起四叅之案據藩臬兩司會詳前來除檄飭遵照外理合附片具陳伏乞聖鑒謹奏奉硃批吏部知道欽此 
 
