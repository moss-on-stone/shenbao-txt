# 1914 - 499 - 4914982

 

Page 1

 
 
   
 
 

Page 2

 
 
時評 
[王治馨案（冷）]  
　　王治馨槍斃矣曷爲槍斃以貪贓枉法故而槍斃貪贓枉法鎗斃之依例也奚必重視然而中國官吏向以貪贓枉法爲生活而今乃以之鎗斃是異數也異數故重視之也 
　　然則貪贓枉法今後必絶跡乎即不絶跡必減少乎今後之官吏必如我所云云將盡賢能乎即不盡賢能將賢能者居多數乎中國吏治其有望乎日是難言也 
　　曷爲難言中國官吏王治馨者多不王治馨者少也按法王治馨者皆當鎗斃也然而今之鎗斃王治馨恐猶殺一儆百之舊法也恐爲一時整飭吏治之表記而非按例依法之常典也夫視爲按例依法之常典則王治馨當死而吏治有望矣視爲一時整飭吏治之表記則吏治之整飭不過一王治馨耳王治馨適當其衝我爲王治馨不幸矣 
[命令]  
　　十月二十二日大總統申令　前據代理都肅政史夏壽康等糾彈王治馨在順天府府尹任内鬻官納賄藉案婪贓一案經平政院審訊確鑒當交司法部轉飭依法辦理茲據該部呈報大理院審明判决王治馨於委任岳魁署理昌平縣知事枉法得贜逾貫之行爲應照官吏犯贓治罪依第二條處以死刑等語王治馨著即依法立予槍斃以昭炯戒潘毓桂訛欺取財應處徒刑十二年褫奪公權全部終身岳魁行求賄賂應處徒刑五年零六個月褫奪公權全部八年均各如所擬執行此令 
　　十月二十二日大總統策令　代理農商總長周學熙現在請假特任章宗祥暫行兼代此令 
戰事要電 
[其一（本館特電）]  
　　北京電　聞日使有半公半私文書到外部（一）不侵及膠濟路以外（二）軍隊不越路界（三）以最小之兵爲限此間日人謂寺内明石伊集院來華之說不確 
[其二（英人路透電）]  
　　倫敦電　據巴黎公報宣稱聯軍左翼之德軍大隊仍在從事猛攻狄克斯末特●伏納登●亞曼蒂愛爾●拉巴塞拉丹箬周圍各處尤爲劇烈聯軍仍堅守各地位前敵僅有不相連續之戰事其地點如下亞爾培高原東之法里柯蘭●克拉盎西面亞貢之沙安境内●凡爾登西南之福爾特巴里●瑪蘭柯爾及華愛佛境骨香泊龍附近聖米葉爾西南我軍已在亞貢山及摩爾瑪爾森林中之華愛佛南部稍得進步（二十二日） 
　　巴黎電　據晚間十一時公報宣稱昨日敵軍之活動今日未見稍弱北海及拉巴塞之間大戰仍在進行其劇烈不减於前德軍卒未將比軍或法英軍擊退亞拉及瓦斯河間之敵軍亦奮力進擊無一處得利者我軍已在聖土培爾及福爾特巴里間之亞貢山得有進步並在凡爾登北化芒白拉班須爾末斯得地又擊退進攻華愛佛境香泊龍之敵軍（二十二日） 
　　北京電　二十二日倫敦來電謂海軍部宣稱海底潛行艇Ｅ３號逾期未到恐巳在北海遇禍據德國電稱該艇已於十月十八日爲德人擊沉（二十三日） 
　　倫敦電　倫敦官報局謂英國因聯軍各司令之請特由海軍部派一小艦隊携帶砲彈距離極遠之砲駛往比境海濱自十九日起此艦隊即繼續開砲轟擊德軍右側海軍氣球專司偵察敵兵死傷極衆艦隊全無損失因有極好射距離之砲也統帶此艦隊者爲胡德海軍大將（二十二日） 
　　倫敦電　海軍各將官今夜發出第一次公文大半關係希里戈倫戰事言及將士等勇敢行爲並詳述戰情謂是日海波不揚故敵國海底潛行艇易被看見巡洋戰艦瑪利利皇后號因敵人利用其　機爲目標兩次受魚雷攻擊幸均避免洛維斯特夫特號亦避免魚雷之攻擊萊翁號炮火極爲可嘉發砲兩次擊沉敵人巡艦一艘司令艦長加益斯報告開戰之後三小時濳行艇兩艘駛往希里戈倫偵察又魚雷驅逐艦雷撤號及飛益特萊克號及第八濳行艇隊日夜不懈保護遠征隊之運出英皇已賞給奬牌等與軍官二十四人兵二十四人（二十二日） 
　　倫敦電　數方面消息謂英國戰艦與陸地聯軍聯合在比境海濱助戰登扣克各報謂聯軍巳奪回不魯日雖此種消息與克復哇斯丹之說俱未經證實但德軍軍事之不利巳可確知倫敦某報之訪員在干特隨同德軍五日謂德軍確曾繼續運送援兵開赴海濱並自誇進攻英倫之凖備（此電大約爲檢查處所延擱）（二十一日） 
　　西汀其電　本月二十日洛夫眞山之孟法砲隊轟擊奧國開太洛炮台諸砲台及奧國軍艦亦開炮回擊其力頗弱開太洛主要炮台已受損薩拉桀伏近今一役曾傷孟將四員（二十二日） 
　　彼得格勒電　彼得格勒電社里虚訪員電稱十月十八日塞軍擊敗洛里柴一方面進攻之敵軍及驅逐敵軍向特里拉江洛里柴南主要之地位而退是夜奧軍轟擊培洛夫托浦其杜洛斯柯佛洛及齊茄萊島騷河之橋梁未得效果塞軍全陣線之戰事仍在進行巴斯里亞進攻之敵軍已被擊退死亡甚衆奧軍攻擊格其夫一方面塞軍之右翼者及在愛米洛夫進攻者均敗退奧軍圖沿騷河左岸向貝爾格勒進發亦未如願（二十二日） 
　　倫敦電　倫敦官報局謂英國已照會列强謂埃及政府刻設法除去蘇彝士運河之敵國船隻因此種船隻無利用蘇彝士河爲避難處之權利且阻礙運河航路與其他船隻利用運河之常法大相違背也（二十二日） 
　　倫敦電　倫敦官報局謂海軍部大臣邱吉爾近電日本海軍大臣表示欽佩日本海軍盡力之意電文中有日本艦隊不僅毁去太平洋中德人主要根據地並保護貿易搜尋敵船裝運兵隊處處予吾人以極可寳貴之助力等語日本海軍大臣爲海軍代表回電致謝謂兩同盟國海軍彼此極爲和協此爲最可滿意之事並望最後之目的不久可以達到（二十二日） 
　　東京電　英日海軍領袖互通電音及邱吉爾君代達英國對於日本保護遠東英人利益之感忱一舉巳令此間深爲感動此可抵銷外間對於日本佔據瑪希爾及加洛林羣島枰擊之詞邱吉爾君致日本海軍大臣之電殊有特别關係蓋藉此可見日本在南洋之行動乃商諸英國得其完全同意而後謹愼實行也彼反對日美聯好者希圖引人注意日本現在南洋從事侵略以求開拓領土損礙遠東美國利益若輩謂日本抱有極卑陋之主義且引開列福利亞省之反對日人及排日之法制爲美利堅全國輿情之趨向英國竭誠承認及盡禮欽佩日本實行所定程序之高尙主義此間各團體皆歡迎之視爲將來東西兩國邦交格外親密之先聲（二十三日） 
[其三（英人字林報專電）]  
　　倫敦電　聯軍之地位處處滿意比軍從戰尤勇星期二日德軍同時攻擊聯軍陣綫共有六處之多冀得一弱點乘隙而入卒未如願聯軍在比國大得進步英國軍艦亦在海上開砲助戰德國俘囚身上搜出一函乃十月四日由特塞爾杜夫所發者内謂當道現令人人當兵老者亦不能免義勇隊及國民軍均赴前敵意奧牴牾日甚特里斯特（奧國之海口）現已有人運動排意德人仍在播散謠言惟南斐之亂事已平梅里資舊部有投降者有加入忠於政府之黨者俄軍現正逐走德軍戰地訪員皆謂俄軍軍裝極爲齊備德人自認英國海軍砲術精熟不可比擬（二十一日） 
　　哈爾濱電　據俄京電傳加里西亞俄國總督宣稱彼悉加里西亞之奧人傳播謠言謂俄軍總司令因有波蘭人從軍奧國聯隊中故巳取消其宣言書中所予波蘭人民之約言云云今彼奉命聲明更變約言一節實無根據斯拉夫人今已重行聯合抗其舊敵德奧志在離間耳（二十二日） 
　　哈爾濱電　奧軍屢次敗北奧國現有多城聚衆示威仇視當道維也納陸軍部之玻璃窗曾爲人擲碎俄京半官界巳徵實是說瑞士各報載有匈牙利獨立黨某員之投函詆責匈牙利首相鐵斯柴伯爵漠視匈牙利人民之志願施弄詭計促成戰禍匈牙利國家之生存今殊可危全國急當引手法蘭西及聯軍勿顧應有之損失即與諸國訂約云（二十一日） 
[其四（德人德文報專）]  
　　紐約電　德國海底潛行艇巳到哇斯丹攻大炮亦運往該處伊塞爾運河仍在大戰尼曷濮爾附近之英艦曾開砲協助聯軍砲隊有魚雷驅逐艦一艘爲德軍擊中失其戰鬥力德軍曾在列里之西數處擊退敵軍俘英兵二千名獲麥肯沁砲數尊（二十二日） 
　　紐約電　奧軍已在泊里齊米塞爾之東泊洛泰與米堤開之間佔得地方匈牙利巳無俄兵蹤跡（二十二日） 
　　烟台電　靑島戰局仍無變動衛生狀况頗好（二十三日） 
　　北京電　北京現抵有各大埠日本巨商八人可以視爲日本商界全體之代表彼等擬游歷中國各大通商口岸冀調查前操於德奧人手之商業而爲日本謀得其大部分彼等擬先赴天津濟南俾靑島下後卽可先謀山東之商業利益（二十二日） 
[譯電]  
　　北京電　政府通告參政院謂政府所定政策之大綱如下（一）和平解决國際間題（二）急行整頓財政（三）逐漸整頓陸海軍（四）保護中國境内之外人（五）維持内地之和平治安（六）擢用曾留學外國之能員（二十二日） 
　　北京電　整頓陸軍事宜日内將有大總統命令先設模範軍團由北洋陸軍中挑選精兵兩團歸蔭昌蔡　二上將節制其目的在訓練將士以供將來整頓全國陸軍之 
 
 
 

Page 3

 
 
用（二十二日） 
　　北京電　外交總長孫寳琦昨日在參政院秘密會議答覆該院關於陸軍財政現狀之質問聞各參政對於孫之答覆大都不以爲然（二十三日） 
[專電]  
　　北京電　湘人羅春玉血書上袁總統訴其兄羅長裿戕於前西藏辦事長官鍾穎亂兵且訴鍾在藏種種誤國殃民立交軍政執法處拿辦 
　　北京電　昨日曹次長在參政院談話會報告對日始末甚詳歷訴困苦 
　　南昌電　王純奉財部電召赴京議贛借欵二百五十萬事廳務委科長暫代 
　　北京電　王治馨案命令二十一晚交出翌早鎗斃昨電稍誤 
[東方通信社電（日本人組織）]  
　　東京電　中國駐日本陸公使二十日向日本政府提議謂日軍在戰地捕獲中國人德探請交中國官訊辦日本政府答以間諜由軍隊處分爲各國之慣例云云（二十三日） 
　　東京電　德船瑞茂號前爲日本海軍捕獲今聞將改名爲友島丸（二十三日） 
　　濟南電　山東鐵道總辦德人修密德氏由日本軍護送於昨夕行抵濟南當即釋放（二十三日） 
　　濟南電　靳將軍昨夜開晚餐會以日本船津書記官爲主賓（二十三日） 
　　東京電　奉天省向日商大倉組借欵議定年息八釐一年爲期以本溪湖煤鐵公司股分及撫順礦區稅爲擔保（二十三日） 
　　東京電　長崎縣理事官前由多門氏奉派前赴南洋察視（二十三日） 
　　東京電　北里博士以下辭職（因傳染病研究所改隷文部省之故）以來與表同情者頗多輿論多以政府此舉爲不當然政府已不能收回成命矣（二十三日） 
[要聞一]  
[美報之媾和結果談]  
　　大陸報云或間歐戰結束之後德國應處何等地位是猶問歐戰將作如何結束也德國之地位全視和約之條件爲斷而和約條件之情形又視議和時各交戰國軍事上所處之位置如何爲標凖或雙方形勢相若由中立國如美國者出爲秉公仲裁然後成議亦未可量假定一方面完全失其軍事上之能力則和議祇爲單方的條約其臭味不免較辣惟據近來戰事情形而言吾人前此以爲經濟上及生計上種種動力足趣戰事早日收朿不令其作軍事上之結局直至今日仍可持爲至論就兩方情勢而言苟無他國加入聯軍共同攻德德軍極少必能相持一兩年之久質言之和議之時如聯軍國提出要求條件爲德人所不能堪者德人寗延長戰事而不顧也故論和議約有兩種非雙方厭戰各欲媾和即一方完全失敗不得不和 
　　由後而言或者德人能得勝利吾人非謂完全勝利也要之戰而不已德軍應必多打勝仗佔領比國及俄法土地一部份阻礙其商業之進行一面再以潛水艇及齊泊林繼續攻擊英之海軍雖然德人若得勝利必止於是似難再進也惟德若失敗亦可轉攻爲守閉關久持不令敵人足履其境敵軍若抵柏林所費當不貲也由是而言倘媾和條欵未必熊勝於斷續爲戰德人寧戰不和殆無疑義今據英法俄各國報界所論議和條件將以要求德國者述之如左或即聯軍各國政府之本意歟（一）割讓德國在歐之土地一部分 
（二）割讓德之殖民地及其海軍根據地 
（三）德國軍隊應有限制極多不得過若干人其制限由聯軍各國定之 
（四）讓與現時海軍將來海軍組織亦宜定有制限 
（五）金錢賠欵 
　　歐陸割地問題俄法最爲注意法欲恢復亞爾薩斯羅任尼俄則埀涎於德之波蘭並東普魯士至芹匿斯堡爲止此外尙有奧國中一大塊可得也德之殖民地及其海軍根據地割讓之後於德國軍事上及商業上當然不利惟此項土地於英國未必有何作用英之所注意者却在殲滅德之海軍而奪其商船輸運之利權德之海軍無論讓與於俄於法均非英國所能贊同果爾則所有軍艦當必令其卸却武裝俾各國均不得有所染指也至於金錢賠欵當然爲各國所歡迎比國損失尤須靠此條件藉以賠償 
此項條件德國苟不完全失敗必難置諸實行假定由今而後計至週歲德軍尙在比法境内俄軍並未入德則此種和約欲使德人承受談何容易現時欲德軍退出比法境外除另定和約外必從事於武力逼之使退然此非一年工夫不易辦到而聯軍猶專心注意上述條件欲達目的不亦難乎 
　　德國户口約有一萬萬人類皆壯勇可戰者决非此次戰事所能完全消滅此吾人可斷言也即使德軍失敗勉强媾和其和約之欵亦不過暫阻其國運之進步或者失敗之後將併匈奧中條頓種一部分重新組織建設大德國或大德共和國德國人士作此夢想者巳不乏人此次歐戰其亦足使此項夢想見諸實事歟 
[英報之濟南通信]  
　　字林報濟南府二十日訪函云日本佔據膠濟鐵路車站及所有之車輛此間人民對於此事極形鎭靜北京則顯然較此稍形張惶該路現經修理可供軍用外人亦蒙特别優待准附乘火車旅行惟今於該路旅行不全平安日者於軌道之下發見炸藥六條無何卽有手搖車數輛載日兵駛過得免遇禍亦云幸矣十月十八日乃公定中國基督敎堂祈禱和平之期曾經袁總統允可者也是日下午二時南鄕敎堂舉行特别聯合祈禱禮到者六百人少年尤衆 
[德國賠償盧克森堡四百萬]  
　　華德日報云德國首相於歐戰開幕之際曾許盧克森堡大公國政府凡該國因德軍經過其地所受之損害無論多寡槪由德國擔負賠償縱令一分一釐亦必如數賠給而不令其吃虧嗣由德國在盧克森堡設立調查戰時損害委員團調查一切及經該委員等調查事畢後據九月二十五日柏林函稱該委員等即電請德政府滙寄德金四百萬馬克付盧克森堡國庫以爲賠欵庶乎友邦聞之皆知吾德行踐其言未負盧克森堡假道之美意當經德意志帝國總金庫立即如數交付矣 
雜評一 
[戰事盲談（四十七）（無名）]  
　　德奧俄間之戰事眞使人難斷其勝負矣俄電如是德電又如彼華沙之戰果誰勝而誰敗耶俄軍謂日進奧匃國境而德謂匃境已無一敵兵此中暗幕斷非一時所能明白者兩存之而兩信之可也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[余之京師人海觀]  
　　（本報旅行記者抱一） 
　　記者足不踏京塵二年於茲矣比者薄齊魯遂入都門適　雙十國慶親觀其典禮之崇閎鋪張之美麗又値保和文華武英諸殿開放記者居然入朝不名冠履上殿若在專制之朝雖宰輔之尊未易享此榮寵也秋日晶瑩驅車郊外二三故舊樽酒談心冷眼以觀官民社會之種種現狀澄心以聽新舊諸人之種種議論吾新聞之資料得矣 
　　居官之淸簡總不如在社會做事業之繁苦此段議論並非理想亦非造謠蓋記者　親從此兩方面敭歷而來矣而京官爲尤甚但非遇極知己者决不肯道淸閒二字变猶醫生雖絶無人顧問亦必坐肩輿巡行一週遇人必自道從某家視診回某君病危甚蓋不如此不足顯其紅醫國與醫人其理相通也但其酬報視社會必優厚爲國家服務不如此不足以崇體制尤不足以飬廉恥則其優厚也亦宜 
　　比來財政困難極矣然尙不至影響於官俸此其際有二原因焉其一宜謹謝各省縣知事辦理驗契成績之非常優異其二則近來方舉行内國公債各部員大抵以一個月俸金購買債票旣購債票即不便再行七除八扣之政策云 
　　因此俸給之優厚於是八大胡同之生意如潮似海而來雖然其間亦有二派焉甲派則專以哀豪絲竹之場爲其怡飬政躬之地雖無一榻之烟霞總有八圈之麻雀（閣下又八圈之麻雀橫一榻之烟霞爲前淸滬道某致其上官書中語）乙派則委蛇退食節縮持家其所朝夕論思者惟在今年客裏多積一千五百之金錢明歲故鄕添買五畝十畝之田地如是焉而巳某君謂京師各機關若敎育部中人屬甲派者猶少吃小館子已算揮霍大有窮奢極慾提籃買豆腐三文之槪蓋其間猶含有若干酸素云 
　　此兩派人苟一與語及時局則莫不累晞雷歎一時感時憂國之容睟然忽現於其面或爲歷訴財政之困難或爲備述外交之棘手議論之結果無非以（無辦法）三字了之亦有歎息未終浩然向八大胡同去者則所謂甲派也 
　　政黨則與從前略異頗能分權門奔走之精神舉行開會研究之儀式此儀式之結果必有長篇大套之文章條目分明之草案發見於其雜誌雖其種種主張是否切合吾國情况抑或專鈔外國法規　未可知而雜誌固已裒然咸巨　要不可謂非進步也 
　　出通衢一望他無所異惟驢車視前銳減其與人力車之消長約略以百分計之驢車五而人力車九五焉旗裝之婦女亦銳減有明是大脚旗婦身猶穿長衣而頭作漢髻者惟老嫗猶高髻意者不出十年其全市同裳乎 
　　武英殿古物陳列所開放記者以銀一元三角購得三小時間之眼福所謂古物者乃自熱河運來多珠寳金銅玉石髹漆雕刻書畫之屬陳設裝置頗見用心尙未有說明書其間瓷器不少但雖備有定汝官哥諸品而色澤甚新是物也異乎古所云矣是　婦女來觀者甚多然有可異者二點衣裳鬢髮時樣裝飾者多於尋常裝飾者南音者多於北音者 
　　某日余特犧牲銅元數枚之代價　食於城南下等餅肆與賣餅家爲一席之談話余指苦力而問其生活之程度餅師告余若輩最苦之度日一日須銅元十枚若君所食者價非不廉而不耐飢若輩無此口福也則謝之日護受敎 
　　某君告余聞之警廳中人旅食京師謀事者十七萬人（余亦旅食者之一郤非謀事）某君駁之謂去歲僅聞十萬人增加之速當不至此雖然即令十萬人亦足駴人聽聞矣 
　　余嘗詆京官安食無事度此閒晏之歲月而不自珍惜某君日先生休哉苟余輩如先生言稍稍多事者早如晴雯之攆出賈府矣余默然 
[魯事雜報]  
　　第四次抗議之答復　我國政府對於日本提出第四次抗議　内之要求撤回軍隊一節茲探得日本之答覆如下日政府謂日本將修理該路之軌道橋梁以期該路可迅速照常開車至鐵路線内秩序恢復以後日本將撤回濟南之軍隊日本政府絲毫無在山東作戰之意日政府唯一之目的不過爲握有管理山東鐵路之權其所以佔據濟南車站亦僅爲此意耳待路線恢復常態及戰線骨秩序恢復以後日軍必不致有妨公安云云 
　　膠濟路警之虚設　膠濟鐵路詳細情形迭誌本報茲聞膠濟鐵路全部工程修理將次完竣約三四日後即可由濟南開至膠縣但賣票之期現尙未定又聞膠濟沿路按站配置日兵業已妥協惟該路向有吾國巡警分段彈壓係歸濟南警察廳兼轄現自日兵佔據該路以來吾國路警事權旁落幾同虚設日兵對於路警又往往蔑視之因此一般巡警頗有自請撤回者聞省城警察廳以膠濟路線由吾國派警彈壓載在中德鐵路章程爲吾國主權所關今雖路警幾同虚設然留此尙可以爲將來交涉地步倘自行撤同無異自放棄其主權業巳諭令照常服務不許藉詞規避矣 
　　日本官場新譚話　昨報載日使館書記官船津辰一郎來濟與設置日領事館有關一則茲又聞船津氏來濟係爲暫時辦理濟南交涉至將來濟南領事一職日政府擬派吉林領事林文治郎來濟充任並以駐濟特派員森岡輔之至林文治郎來濟後船津氏即將回北京使館書記官之任矣日前來濟之日本軍官爲大野中尉茲聞日本又派軍官金澤末熊來濟而將大野中尉調回聞金澤之官職略較大野爲　　 
　　靑島西人脫險紀　近聞有華人二名西人二名自靑島中逃出取道紅石崖經小珠山日照而至津浦鐵路某站又由津浦鐵路抵濟南該西人述在途身受之痛苦云余等身陷重圍之中自料必葬身於砲火一旦得脫實已萬幸然旣出靑島之後夜在紅石崖地方暫宿以爲可無何等危險矣不料乃有中國下等社會多人擁至旅店聲勢　　謂此地爲日軍勢力範圍豈能再有德國人混入非執送日軍懲辦不可聲色俱厲行將動手斯時幸有同伴逃出之中國人爲旅店主人縷述余在中國傳敎多年素以慈善爲懹並非惡人宜設法救援爲是店主人乃與下等社會竭力解釋然彼等終不可理喩店主謂余日我救援之力已盡如彼等不聽何君須速行母再淹留遭禍於是余遂乘隙逸出然恐爲日軍攔阻又不敢向大道而行遂由荒僻之路努力前進日則望店投宿夜則徒步長征如是者十餘日幸而得達津浦路線遂沿線以達某車站始得賣票登車安抵濟南今日來此與諸君相聚固巳異常愉快然回思途中身受之危險猶覺悲慘欲絶云 
[江蘇之紙岐逸]  
　　江蘇財政悉索敝賦以奉正供各局所有不能支持之勢而以官營實業爲最表面以收解支領爲二途實質上以收欵多寡爲支欵之標凖江蘇印刷廠者官營實業之最貧最苦之機關自驗契時曾一度發意外横財一萬數千元契紙印畢復設法改爲官紙局專賣禀摺各項以冀得欵生存行之兩月情絀勢竭仍無的欵可收遂又窮搜妙法以競爭生存於政海之狂瀾焉 
　　印刷廠者官本四十餘萬兩熊鳳凰初出草廬之第一聲也於今八載本利無着更以官欵飬之去歲方定自活之辦法印刷廠幾將餓斃幸契紙爲救星得延殘喘至今廠中大號印字機十餘架中小二十餘架以火油引擎爲發動機鉛字石版雕刻繪圖各部燦然並列技手有三四人工匠約五六十名在元年春間印刷業之先覺夏粹芳者曾來寗視察官廳有出盤之意夏君以難發達爲辭而罷歷任廠長均以爲苦差自劉廷璜到差適逢契紙之運又有專賣禀摺之利每禀三頁售大洋一角五分每摺四頁售大洋二角復嚴禁仿製加刻印章通飭各縣使用並預算除自飬外年可報効巡按署一千餘元飭示通頒宜應有效而各縣奉行者少人民仍以五文一個之白禀爲用外縣亦爲收下南京除巡按署及一二機關外仍無用之者此次散放卹欵人民投禀事務所約近萬通均五文之貨也官紙紙局未來之生活復有可危之象遂發明專賣糧串之法此則較禀摺之生意爲大而價格又無過昂正在計畫中官營實業自應以規模宏大爲主與商爭利已爲下乘復明目張膽强奪全省紙商之利毫無理由只以財政困難爲詞聞籌畫　賣糧串之初原擬行一大題目以爲專紙之利其計畫按照法定公　程式及寸法並軍警所用各種單據表册信函文書糧　　　局票（現局票爲法定故也）及一應紙張分類印刷專賣以畫一　　　　便利檢查案卷及統計編纂可期敏捷各縣檔案易於查核爲理由並照各機關公費中紙張一項所列報告表之金額完全扣除分期向官紙局請領應用此法雖善而阻碍甚多極難辦到又機力不足營運無款方以單賣糧串爲結朿上下交爭利巳可爲危復以官力倡導之又寗獨江蘇之紙哉 
[廣東之風流案平生]  
　　粤省淫風流行自前歲好事之徒組織心社倡言公妻王義其流毒甚大甚至名門望族亦有漸染其風者順德賴麥二族均殷户也乃麥儷昭因戀愛姦夫廖鐵蘊（廖爲省中某校畢業生年少貌美善談風麥亦擅文墨滿口新名詞）而厭棄其本夫賴燊年老且貌亦不揚以十四年之夫妻竟忍割棄恩情自認線人投入軍界誣揑本夫爲亂黨此事實爲倫紀之大變幸順邑正紳竭力爲賴氏辨白龍將軍府中洞悉此案底蘊始將麥儷昭反坐以軍法從事於十一日行刑是日將麥儷昭提出先用肩輿盛載巡游四城標明其罪狀使衆人知之然後押往大北門外槍斃是日觀行刑者在萬人以上該氏母家與夫家均係有體面之殷户因探知該氏行將正法該氏之弟欲將毒藥放在食物中送入獄内以冀該氏毒死免受官弄不料爲看守憲兵察出即將其弟麥某扣留嚴究聞該氏殺後其親屬在木排頭南壽店市棺數十元爲之收殮原該氏具有絶色人稱之爲佛動心云茲將龍將軍所宣布罪狀錄下案據警衞軍統領顔啓漢詳稱先據線人麥儷昭廖鐵蘊報告順德龍山鎭仙塘鄕賴光勤堂内有賴燊勾匪藏械謀爲不軌經即派隊前往搜查雖有團鎗並無密謀不法情狀原報實屬可欵當　詳密切查妈知係麥儷昭即賴麥氏串同姦夫誣告親夫匿藏軍之勾通巨匪謀爲不軌希圖陷害茲將線人麥儷昭即賴麥氏廖鐵蘊等兩名解請　辦等情到署當經　發查訊明確麥儷昭與廖鐵蘊通姦冀分資財不遂設計誣告本夫以爲挾制查麥儷昭親筆書立條約要挾其夫離奇荒謬該人聽聞其約内有云若不照此而行則家庭内有一番大血戰足見包藏禍心已預蓄誣陷毒計况又到堂供稱雖處夫以極刑亦所不恤尤爲兇狠查顔統領啓漢詳稱線人寥鐵蘊原名　幌係由南關曹沈氏名子玉及其子紀堂介紹結識賴　爲友漸與伊妻麥儷昭戀愛姦情嘖嘖人言麥儷昭挾帶私奔賴燊家醜不揚巳甘　忍詎麥儷昭等豺狼成性蛇蝎居心平空架陷膽敢　報賴　私藏軍火聯結匪黨圖謀不軌冀作線獲賞一以圖財二以害命以償彼姦夫毒婦之奢願永久逍遙似此廖實奸險麥更淫兇推其禍不止害賴　一人回　當日民　誤會放鎗若非統領嚴禁兵士還鎗勢必閙成一片衝突决裂不可收拾等語并據其　翁賴振寰禀同前情則該綫人廖鐵蘊麥儷昭實屬因姦串同誣陷巳可　見復　賴　供稱麥儷昭與廖鐵蘊同船出省挾帶小女婢僕貴重首飾錢銀私逃鐵蘊在　家時親見妻室麥氏與鐵蘊同坐一牀狎　不堪言狀又麥氏曾於夜間濳招鐵蘊入内又　　昭廖　蘊同供在興仁里第三號　屋廖鐵蘊曾入過麥　昭臥房三次則其因姦　害情節顯然　麥儷昭因　姦謀財竟誣告親夫謀亂幾至陷翁夫全家於重罪情節離奇殊堪痛　况近　風氣澆　女子自由流　社會最爲風俗人心之患此次麥儷昭以十四　　　　　子女數人忽然因戀姦夫先請律師致函家翁索取家財不遂誣告親夫謀逆串　　　　　　大揑告旣應反坐軍法尤爲森嚴若不嚴懲一二何以維風化而儆將來且本將軍接見各紳商多請予嚴辦訪諸輿論幾至衆口一詞麥儷昭即賴麥氏應即按照軍法處以鎗决死刑廖鐵蘊聽從姦婦主張誣告　陷情殊可惡按律處以二等有期徒刑九年監禁示儆特此通告此示 
[北京聯合祈禱會開會紀]  
　　月之十八號下午二點鐘北京聯合祈禱會在孝順胡同美以美會内開會到會一千餘人首由主席北京萬國改良會副會長李引之宣布開會宗旨次由丁君義華讀經係新約提摩太前書第二章斷由大總統代表金君邦平致祈禱會辭云中華民國三年十月十八日大總統袁世凱特遣政事堂參議金邦平恭詣世界和平祈禱會謹致辭日訓有之惟天地萬物父母惟人萬物之靈惟皇上帝降衷於下民天矜於民民之所欲天必從之惟天監下民惟上帝不常作善降之百祥作不善降之百殃滿招損謙受益時乃天道弗敬上天降災下民天非虐惟民自速辜天亦哀於四方民祈天永命至治馨香感於神明由是觀之天命可不敬畏哉溯維百年以前交通未殷政敎閉拒爭戰紛紜近百年來萬國和會政敎開通戰端　汰惟是文明偏重物質利用厚生猶少正德各逞智謀競爲武力事變猝乘兵連　結上違天和降茲天罰器械愈利死　更烈徵調繁多億兆失業財産虚耗道途梗塞痛其流離不知所極嗟我民國方始建設瘡痰未復敎飬多闕丁此時艱天支右絀仰賴默佑僅得存立虔申禱求大沛恩澤牑民悔　講信修睦世界平和同享幸福交由副總統代表郭君泰祺致辭未由北京萬國必良會正會長章君繼續演說此外祈禱祝福頗稱虔敬云 
[贛江最近之風雲]  
　　南昌　備司令部偵探前在射步亭十三號門牌妓女小蓮子家拿獲黨人胡憤悲孫兆麟彭振雲裘雲階衛星圖等數名現經軍法處訊明胡憤悲（天津人）孫兆麟（湖口人）兩名確係擔任僞職來贛組織鐵血俠義團以爲謀亂機關於十月十八日　赴南營坊校場地方按名槍斃茲將布告錄左 
　　江西軍法處長趙布告照得案據南昌警備司令部偵獲亂黨胡憤悲孫兆麟等一案該犯胡憤悲等圖謀内亂創立鐵血俠義團擔任江西僞司令逆跡昭著訊供不諱證據確鑿詳奉將軍飭知奉大總統命令將該犯胡憤悲孫兆麟二名即行鎗斃以昭烔戒云 
　　李烈鈞黨羽劉平於去年贛亂時開辦豫章日報嗣經中央兵隊入城嚴緝未獲現據探報劉遠在滬濱委託乃父劉季良乃叔劉明德且在贛製造炸彈力圖接應當經戚巡按使飭令警備隊統帶張宗良選派兵探馳往樓前地方查探即於十七號夜間在劉天雨劉天煙劉金生等家中草堆深　挖出藍色洋鐵盒一只内貯大號炸彈十枚又零星炸彈七枚　鐵由照片一紙通亂信札兩件惟劉季良等緝捕未獲比將劉天雨等三名一併解省經戚巡按使發交南昌縣知事吳亮勳密訊數次供不知情 
　　江西餘江縣　匪徒數百名頭紥紅巾手持鎗刀於十四號夜間蜂擁進城焚燬縣署　放監犯並燒搶商店數家全城地方幾連糜爛業據急電請兵援救現經戚巡按使飭派警備隊長錢　率兵兩隊會同執法官鄭在廷是夜馳往商同該縣知事汪自强相機剿辦刻聞來電匪勢巳退 
　　江西戚巡按便現接永豐縣知事謝湘電稱縣屬中沙村吳姓與田必村吳姓械鬬互斃六命一案迭次飭傳尙未審結前月十九日田心村吳文盛等在山砍柴被中沙人截殺詣驗拿兇該族聚衆持械毆傷知事案卷衣物鎗刀等件均被搶去護警亦被毆殺重傷請飭駐吉陸軍馳縣拿辦等情當電廬陵道尹轉商贛西鎭守使劉槐森撥兵往查未獲現由省派委員張桂芬會同警備隊排長李義淸帶兵一排於十八號起程馳往永豐縣境相機辦理 
[浙坦又破獲黨人機關]  
　　浙垣守備隊調查員某聞下城有黨人機關於二十二日偵查下城池塘巷内緯成公司對面小泥牆門内果有黨人居住其間當赴白衣寺警察署内請求署員派警恊同捕拿該署員以該處區域與六分署毗連捕拿黨人又爲重要職務立即會同六分署長警入内搜查當獲到周某等三人並委任狀志願書二三十件該調查員即偕同各長警將獲犯押解到署經曾署員訊問周堅不肯　旋由調查員再三誘供始吐露金剛寺巷尙有機關一處該調查員即隨同各長警至金剛寺巷内搜查又捕獲十餘人連夜一併送往將軍府訊問聞此起黨人爲其總機關部由滬派來有僞師長張伯森僞營長何子祥敢死隊長王文楊等數十人原定於二十二日晚十二時起事其計畫係焚官署刧商店等事前破獲故於是夜十時前一併拿獲今晨聞已鎗斃八名矣 
　　又一訪函云日昨（二十二號）上午六時軍府調查員會同憲兵警察約三十餘人馳往金剛寺巷十九號門牌宓某家搜拿黨人等半在睡鄕驚覺圖遁竟有穿瓦踰屋者軍警即開空鎗示威有形極矮胖之山東人竄伏巷口裕康烟店屋頂亦被拘獲是役共計獲十二名聞内有二人一係成衣匠一做扇子司務誤被拘拿現巳解送軍督府訊辦并聞宓姓主人在三橋開飬生堂藥舖其子亦軍界中人所住房屋係向間壁賀姓所組云 
地方通信 
[蘇州]  
　　批飭赶辦盜案　蘇常道尹批靖江縣民順利仁禀云據稱爾家於去歲十一月間被盜搶刧　父利仁被盜　　擊斃報縣　　請緝嗣由淸鄕營捕獲高滿　倪義生吳　　　　官等四名解縣審訊該犯供　　　　鎗擊斃爾父得贓後分不　案　一 
 
 
 

Page 7

 
 
年該縣尙未復訊擬辦并未緝獲逸盜一名未起獲賊物一件致令死者含寃生者被　經該民再三禀　訊辦該知事一味搪塞等情如果屬實殊堪痛恨近來知事油滑從事者多而　　辦事者少無怪盜賊　起商民　　也候飭靖江縣知事迅速查案提犯研　確供按律擬辦一面嚴緝逸犯　　務獲究報現　秋收時候該民即回家聽候勿在蘇躭延致誤農　此批 
[松江]  
　　水警捕賭　天馬山鎭烟賭最盛昨日水警第五營李競生領　率鎗船數號駛往捕拿隨將賭徒逐散 
　　水警捕盜　水警第三分署長池君奉上峰札至李塔滙左近捕獲盜匪一名逕解縣署說者謂即前搶小西涇南吳姓案犯 
[南京]  
　　賑務定有辦法　江皖賑務丁余一再辭却由許鼎霖專辦許有切實辦法三條一借導淮美欵一千萬元二包連淮北出鹽濟賑三先借中國交通兩銀行一百萬元平糶中央巳撥之欵并蘇省官義各賑欵均候許督辦來寗方定辦法 
　　白寳山剿匪捷報　徐屬碭山泗陽等處毗連皖境素爲匪徒淵藪前經陸軍十九師楊師長春甫在彼督率所部之七十四團士卒剿捕數月毫無肅淸之希望馮止將軍遂將該團軍隊　回寗垣旋派直隷混成旅各軍前往不意互調軍隊之信爲匪偵知所有皖泗交界一般土匪　隙大肆騷擾幸白寳山所部武衛軍十營在被防守　匪接戰三日殺匪無算餘匪向皖境竄去昨經白　由電報捷音馮上將軍接電後甚爲慰悅並派員前往慰問 
[安慶]  
　　省視學員之　委　皖省前准部咨學務章程每省須設視學員四人道視學二人縣設一人道縣業經遵章請委惟省視學尚未　派倪巡按巳於日昨飭委陳光　劉玉田倪善慶郭世綬等四人充任斯職以促學務之進行 
　　赴美賽品之驗放　頃四川巡按使有電到皖以川省派員押運赴美與賽物品並解北京商品館陳列品道由皖省經過乞即查明騐放以利遄行等因倪使准電後當即飭知蕪關監督查照辦理矣 
雜評二 
[嚴刑與用人（默）]  
　　粤鎗斃一知事與懲辦三數不法屬吏而粤官場巳相驚以宮瘟中央鎗斃劉鼎錫與王治馨而全國官場又將大驚恐是誠於吏治不無裨益也然吾謂與其懲儆於事後無　防維於事前防維之道第一在嚴定用人之法考試有倖獲保薦有冒濫此首宜注意者也第二在愼擇需用之人不偏新舊而惟才是取不論親疎而　賢是用此亦　要者也第三嚴行監察之法長官考核屬　宜廣採輿論不宜　一己之好惡爲取舍尤當以盡心民事與否爲標凖不當專以搜括民財爲能此三者政府能力行之吏治庶幾有望乎不然殺一貪吏而羣貪吏尙在去一不肖而羣不肖　進終　甚　益焉 
[軍費與敎育]  
　　立國之道當謀根本永久之計而不能爲目前一時計　　目前爲時勢所迫不能不謀一時救急之策然亦不能併根本永久之圖而盡棄之　張兵備爲一時計也敎育根本永久之圖也中國今日之時勢誠不能不稍注重於兵備然决不可因此而大減其根本上之計劃東西各交戰國正在　全力於武備之時然遇關於　充各種事業之預算案無不照常通過乃我中央對於軍費力謀增加亟亟以練兵爲務而於敎育費則工醫減其半法政去其三農則全删焉減振興農工各學之費以附益於練兵之用途是果合於謀國之道耶世界之上未有專恃武力以立國者專以武力爭雄於一時其敗也塗地而不可救苟有立國之根本維繫其間則雖敗而人心必不盡人心不盡則國家必不盡亡是蓋至確之論也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[譯錄關於鴉片問題之函牘（）續昨]  
　　裴爾斯君九月二十一日覆法磊斯君書八月二十七日尊書及八月十七日公使來文及台端與余談論土店執照問題之各節今余引述之際必先聲明工部局未便承認不能實力奉行一九一零年十一月二十八日本局總董致領袖領事書中預述之程序當時工部局之意凡與鴉片貿易有關之各國政府若照常許大批洋藥入口則零售執照自當照常塡發工部局今日之意仍如此也工部局對於鴉片問題接續發生之狀態隨時注意今該問題之狀態已達極點即停止入口准中國存貨銷盡是也查目下共存鴉片九千三百箱預算約需兩年半始能銷盡故下届租界納捐西人開常年會議時將提議照一九零八年取締鴉片烟館辦法停止塡發零售鴉片之新執照分區按期抽簽停閉現有之店迨存貨銷盡之日執照亦完全停發矣英政府對於此事今旣表明堅毅之意見顧余不得不有所聲明者一九二二年香港政府所得承攬專售鴉片之捐共洋一百十八萬三千二百元若以上海零售鴉片執照所入捐數比較之則其多寡不可同日語也海近有福斯特敎士印發傳單鼓吹禁烟問題台端想已知之惟工部局於明年三月間納捐西人開常年會議之前不欲與該敎士討論一切工部局非得納捐西人之許可不能有所舉動惟余對於該議案之能得公衆同意一節無甚疑慮至若於目下召集特别會議則事殊難行因該問題無充分之重要可必有選舉資格者三分之一之法定人數到會故也 
[暗殺二命案正兇巳認]  
　　本月八號住居法租界後新街精益里内之珠家角醫生陳蓉舫被人暗殺並殺斃傭婦一案由捕房拘獲陳之傭人董兆桂及董之姘婦侯氏解經法公堂訊供抵賴判令押候澈究等情迭誌前報茲悉石總巡以董獲案時所穿之灰布長衫袖上血跡雖用水洗過尙有痕跡可辨故將董詳細盤問始供認起意紏人謀害不諱並供出帮兇人姓名數人石君遂諭令還押嚴飭各探捕補拘帮兇人務獲究辦昨日探目黃錦榮包探韓邦達方福林等訪悉有帮兇之卜阿奎匿跡英租界北京路四百七十九號門牌内當即會同英包探將卜及　妻戴氏一併拘案提回法捕房石君飭令與董分别管押聽候究問 
[法公堂新定之交保章程]  
　　法讞員聶榕卿君近爲體恤涉訟人起見與法副領事　賫沛君議定交保辦法四條於昨日會同出示布告張貼通衢其示諭及章程照錄如下爲示諭事照得本公堂受理華洋民事訴訟向係於飭傳到案後隨時訊理從無積壓之弊至被告交保一事歷由捕房辦理甚爲妥善惟近來租界推廣案件日多被告於在堂奉判交保必須押到捕房再行　保或被告家屬不知定章或尋覓保人一時不便輾轉　　延必多拖累本公堂爲體恤商艱起見特商定交保新章四條宣布示　在以堂雖手續稍繁於商民實大有裨益爾商民等亦當仰體此意妥愼遵守切铁濫凟朦混致干重究切切特示計開章程四條　一尋常交保之案查被告於飭傳後案於何日審訊向由捕房先期發單知照該被告即可預先覓定保人繕具保狀二分加蓋舖圖章邀同保人投案於訊判後如奉判交保即可將保狀當堂呈遞聽候傳喚保人訊問如實係可　立即准其具保否則或交捕房詳查或由公堂自行詳查再行分别准駁倘被告臨訊並未覓保投案者仍照向章歸捕房辦理　二傳到交保之案被告於傳到後或値是日並非堂期應即由捕房諭令覔保或由被告家屬戚友覔具保人隨時到公堂具禀陳明亦可轉飭捕房辦理　三人銀兩保之安查本公堂交保定章必須法粗界内店舖方准具保惟間有被控之案爲數太鉅本租界一時實無此相當店舖可作保人以致被告因此被押累月經年亦殊可憫本公堂爲體恤商艱起見籌一通融之法嗣後除尋常錢財細故之案仍照第一條交保辦法辦理外其被控款目過鉅之案准其於本租界内或本租界外（外埠居住之人不准如有殷實可靠夙有名望之人有房産生意價格能及原告所控之數願爲被告具保者准其隨時到案陳明聽候核奪　四以上三條係專指民事被告而言至於案外人證或有臨時發生交保之事均仍照向章歸捕房辦理中華民國三年十月二十三日示 
[研究暢銷土貨之公函]  
　　江海關施監督昨致南商會公函云逕啓者昨接京都有心商務人來函以交戰期内中立國有中立之權利資要家可利用此时期以拓展經濟界之發達特將中立條規第二十三條詳爲解釋印寄百紙請爲轉送商會會館廣爲傳覽積極進行等語茲特照錄來函並檢同條規解釋三十張送上即祈查收並分送各會館公同研究想貴會諸君子經騐素富凡可以於戰時戰後爲吾國土貨暢銷計必巳籌之審而慮之熟尙祈發抒偉論公諸同人俾奮起精神共圖發達不勝冀幸之至除分致外專此奉布即公頌均祺 
[製造局紀事]  
　　川省定造鎗統　四川兵工廠以新式快鎗鎗統推上海製造局所造者爲佳現悉滬局將次開工故於日前咨文上海製造局鄭總辦請爲定造鎗統五千桿該價若干由川籌繳歸墊惟此項鎗統務於三個月内造成解川以濟軍用等因昨經鄭總辦飭練鋼廠長諭令匠目檢取鋼料飭匠趕造矣 
　　開工趕造快鎗　製造局前有已造未成七米立九口徑新式快鎗五百餘桿曾由鄭總辦呈准陸軍部撥洋四千元飭速完工在案茲悉鄭總辦以此項未成成鎗械部文限於年内完工爲期甚迫自應趕速開工故特派委鎗廠委員王蘭生招齊工匠於前日開工趕造矣 
　　購配造砲器具　陸軍部軍械科科長　　　此次來滬所携日本輜重炮式圖樣一紙　便輕巧每一分鐘可開放子　八十粒現經鄰總辦飭令鎗廠先行承造一尊業由廠員將内外圖樣逐一分拆預備仿造惟因製造此砲器具均未齊備故於昨日由廠員開明應用器具禀請鄰總辦照式購配以便仿造 
[新閘路米店被刦]  
　　前晚七句餘鐘有盜匪六七人煅至公共租界新閘路六百零七號門牌米店内各出手鎗利刃嚇禁聲張旋見馬路行人衆多不敢搜索　搶取賑檯上所有小洋六十角銅元十三千向西而飛迨事主張桂忠報請靜安寺捕房飭通班中西包探往拿該盜匪等已早遠遁當即回禀捕頭用電話禀請麥總巡於昨日通飭各捕房中西探捕一　偵緝 
[望風盜犯管押三年]  
　　匪徒吳小二子於本年三月間與同黨吳德華王德甫張德才等各持手鎗搶刧法新租界敏體尼蔭路馬桂雲所開之甡隆押店内大小洋銀一百餘元逃逸吳小二子逃在鎭江於本月間潛回上海爲探拘獲解經法公堂訊供祗認在外望風事後分　奉判管押商明辦法定斷在　昨又詰訊吳供當時實由王德甫吳德華兩人入内搶洋小民與張德才同在門外望風事後分用洋十三元是實聶讞員商之德副領事判管押三年期滿逐出租界 
[土棍父爲子辯寃]  
　　北新涇鎭附近木灌塘地方鄕民朱夢林之媳朱殷氏被土棍張根全殷金全等擄去並攫去銀洋等物一案前經地方廳派警將張殷二犯及朱殷氏先後獲案訊供收押候究在案前日忽有張根全之父張永淸投廳具禀爲子辯寃汪廳長得禀後以此案前在預審時由被害人朱殷氏證實張根全當時據刦情形所訴各節着母庸議昨已批示飭知矣 
[緝私司令部遷滬]  
　　兩浙緝私營統領公署向在浙省嘉興現因該處地當偏僻對於所屬難資策應因遷設司令部於上海西門外華界大慶里以資督率昨由浙將軍巡按使咨請上海鄭鎭守使楊道尹查照現該司令部已實行組織辦公矣 
[鎭守使署批示]  
　　民婦黃滕氏前投上海鎭守使署具禀稱伊子黃木生被警探誣指爲張惠洲案内盜犯邀有董保禀請保釋等情昨經鄭鎭守使批示云禀悉查爾子黃木生現與同獲之陸金林巳供認爲張惠洲被盜案内之共犯應候訊明判决所請保釋之處應不准行此批又奉賢商民洪正大等前日又投鎭守使署續禀再求保釋私鑄銀幣案内之夥犯洪世林昨亦由鄭鎭守使批示云禀悉洪犯世林案經判定監禁六個月期未届滿除以罰金易刑外斷難　行省釋昨據來禀業巳明晣批示在案所請仍不准行此批 
[認稅商家仍未滿意]  
　　南市各業認稅商家對於稅務所長完納出口半稅槪不承認一事已經江蘇財政廳長飭知照産銷併征章程退還半數外另加三成等因各認商仍以現値各國戰爭商情困難之際難勝負擔昨又向南商會陳請函致稅務所長轉詳財政廳長將所加三成稅欵再行取銷准分運單尊繳半稅以卹商艱 
[又有北洋銀元一律通用之示諭]  
　　上海縣知事公署昨日發出示諭云案准江蘇水警二廳第一專署咨開查現在軍警機關應領薪餉多係發給北洋造幣曾經奉飭一律通用省垣縣城均經遵辦惟各鄕鎭商舖往往牟利自私抑價敝專署所轄巡船駐汛地點鄕鎭居多各長警薪餉菲薄安能任此侵蝕設因之釀生枝節殊非所以鄭重地方之道應請出示通告北洋造幣一律照市行用嚴禁抑價以昭公允而免糾葛除分咨外咨請查照施行等因准此查北洋銀元前奉滬海道尹轉飭一律通用業經函請商會傳知各商一體遵照並示諭在案准咨前因合爲出示曉諭爲此示仰　邑諸色人等一體遵照毌違切切特示 
[家丁供出串騙珍珠之内容]  
　　曾子安控家丁陳坤生（即榮國華）冒名騙取珍珠逃逸等情昨由捕房將榮拘解公共公堂請究據原告供稱　情宣統二年六月間南京　業會開幕時被告冒名向珠寳店騙取値洋五千元之珍珠逃逸當時該珠號一再呈請江督及江蘇巡撫欲我賠償後經江寗總商會勸我折賠洋一千八百元執有該會收　　將榮　獲請爲訊究訊之被告供稱此項珠子係由該　　　　　王善子起意囑令該　號主送來遂至水西門雙鳳閣　館與王會晤將珠交王由王價賣與人據稱售洋九百元給我四百五十元我即炮　漢口旋赴北京後在奉天榮中堂之姪　三　　當差於六月間辭歇來滬等語王襄讞得供商之英領康君以事出南京判榮押候備文解送江寗歸案訊辦 
[結束價賣髮妻案]  
　　淸江人程维珠因串同族叔程子賢將妻程戴氏帶滬價賣與新閘路福泰昌秤店内之孫長慶爲妻得洋一百十元分用　回籍向妻兄戴仲淸索人以致在籍涉訟公庭未結茲經戴氏　告其兄於前日乘輪來滬詰悉前情報請捕房派探將程　珠與氏並程子賢一併拘獲昨晨解經公廨兪代襄讞會同英　　君研訊一　以戴氏旣愿隨孫度日判氏交孫長慶領回程维珠程子賢從寛斥釋 
[拐賣女孩案展期執行]  
　　平湖婦人吳張氏控同鄕人吳雲甫誘拐伊之五歲女孩　寳串同杜吳氏劉潘氏價賣與北四川路一百十八號婦　　郭氏等情業經由廨將一干人證提案訊明該女已被魏　氏　人　往海參　判吳潘兩氏各押女所三月吳雲甫與魏郭氏一併函　平湖縣知事署分别押交女孩在案昨晨又由魏郭氏延律師上堂代表聲稱已由被告之夫電致海　　趕將該女孩帶滬大約兩禮拜可到請爲暫緩執行等語中西官准予展期兩禮拜如届期不能將女交案即照前斷執行 
[捲逃案加控姦情]  
　　粤人姚東祥（即姚棟材）向在美國兵船充當水手娶同鄕婦人陳阿蘇爲妻詎阿蘇另有外遇故乘姚隨船離滬出洋後即席捲背逃匿居虹口克　路一百九十一號門牌内姚在外洋得友通函知照請假回滬報由捕房派探同往阿蘇匿居之處將所有物件搬回並因偵知阿蘇捲逃之際由粤人張仁山（即張阿　）帮同搬取故延律師具控公廨而阿蘇亦倩律師以姚私搬物件並不認與姚爲正式結婚之夫婦投廨互控一案前日午後兪代表讞與美領博君升座會訊先由原告代表律師陳述案情并加控姦情一節被告代表律師起而反對辯稱原告禀詞係控被告捲逃並未涉及姦情且捲逃與姦情係屬兩事不能混合原告即欲將姦情加入控案亦應於未訊之前由代表律師將加控案情通知被告律師俾得預備辯護手續乃今於臨訊加入並未預先通知不但敝律師無從措詞辯護且與向來辦法不合故原告加控姦情一節敝律師不能承認云云互相辯論良久並經張仁山之代表律師略辯數語因時已晏經中西官判退候訂期復訊 
[江北婦不認串誘捲逃]  
　　江北婦人顧陸氏前爲伊子阿大聘定同鄕婦人戎郭氏之女阿黑爲媳當即過門童飬多年該媳年齒漸長阿大不願與之成親該氏遂於今年二月間將阿黑另許滬北八仙橋紹興人屠阿炳爲妻過門後尙未完姻詎氏又私往屠處勾引阿黑遂於前日捲取屠所設水菒攤上洋銀二十元鈔票十元逃逸出外陸氏在中途接取贓物詎阿黑不願隨陸氏歸宿故至靑龍橋生母戎郭氏處居住刻被屠偵悉原因至南市尋見正欲領回嗣被該母阻止口角一併扭控第一分署詰悉種種情由皆出顧陸氏之引誘戎郭氏實出不知遂傳同顧陸氏詰問不認呑没所捲贓洋飭移解警廳司法科訊究 
[拆白黨誘拐女伶]  
　　女伶劉桂林前被拆白黨勾引成姦席捲偕逃曾經劉之寄父蔣保和央人四處找尋並投地方檢察廳具禀請緝在案近日蔣得悉劉係被拆白黨之沙某等誘拐逃往丹徒縣地方避匿是以蔣於前日又投地方廳禀請移提當經汪檢察長諭飭靜候備文移請丹徒縣知事查明俟復到後再行核辦 
[靶子墩業已改良]  
　　外交部特派交涉員署前據自立學校校長戴繼恩禀稱有西商打靶場在該校左側時有流彈飛入異常危險且曾有泥水匠被流彈擊傷斃命請求與領事團交涉一案茲悉楊交涉員照會領袖領事後接准丹領事樂斯考君復函謂此事據工部局查明擊斃工人已撫恤洋一百五十元由該家屬具領至於　場恐有危險現已悉民研究流彈過靶之原由將靶子墩大加改良加高三尺以爲善後此後不至再有危險云云刻楊交涉員已轉戴君知照矣 
[曹建林毆傷同居人]  
　　浦東三林塘附近鄕民曹叙根前興同居之曹建林因細故口角起衅互相扭毆叙根被建林毆傷倒地建林即行脫逃無踨當由隣人張松根將叙根舁送該處第五區警局派警往拘建林無着先將受傷人並血衣一件解送警察事務所當經景警務長略詰數語以曹叙根受傷甚重命先行送往上海醫院醫治一面將血衣並一切詳情禀明洪知事請示辦理昨日洪君備文將血衣解送地方檢察廳請究 
[泥水匠跌傷手足]  
　　昨有泥水匠陳有財在揚子路日領事署内修理房屋從高處失足墜下跌傷手足由工頭事送同仁醫院求治 
[渡邊醫院注重實習]  
　　渡邊醫院專治内外科眼科及花柳毒門痔瘡等症其院長爲日本著名醫家開辦以來頗爲各界所稱道現爲　張計遷移於北四川路六十九號門牌内（在老靶子路近傍）附設實習科實心敎授學生來學者聞巳不少刻正擴充學額是亦有志醫學者之一　會也 
[書業商會補習夜課定期開學]  
　　望平街書業商會内設立之補習夜課署假後在該會開十週紀念會辦事者無暇兼顧稍遲數星期今擇於陰曆九月初十日開學尙有餘額數名無論何業學徒有志向學者速去報名聞並不收取學費云 
[西報經理病故]  
　　本埠某西文報經理英人韋庚思前因患病入公濟醫院就醫詎醫治無效於前日在院病帮昨日下午由該家屬備棺成殮出殯至泥　外西墳山安葬 
[烟犯分别判罰]  
　　前日閘北檢察分庭將警署所送烟土犯分别起訴由孫推事判决潘善堂帶膏土三兩半罰洋六十元周勝福帶烟膏土皮二兩半罰洋四十元陶政　帶土二十四兩罰洋一百三十元趙恒義帶糖膏十二兩罰洋十元楊福生帶烟九錢罰洋二十元朱見卿帶土四兩罰洋七十元吳子坤帶土十一兩罰洋一百十五元劉貴林帶土二兩半罰洋二十元宋六郎帶土及藥草一兩罰洋二十元均押候繳洋開釋 
[賣烟聚賭]  
　　吳壽卿在廣東路三百零五號屋内私設燈吃並聚賭抽頭經捕房訪悉於前日派探往查屬實當將吳與賭徒烟客戴茂洪蔡阿根朱阿虎金小弟王阿根等多人連同烟賭具一併帶入捕房轉解公共公堂訊明從寛判吳罰洋二元與抄獲之賭洋一併充公餘人開釋烟賭具銷燬 
[定鹽不出案人證未齊]  
　　周鏡記控廖樾渠廖孟昂梁靈甫席秉文許伯明李企龍等定鹽不出請追虧損銀四萬除兩一案前日上午經公共公廨王襄讞會同英領卓君升座民庭研訊原告延律師止堂代表聲稱廖樾渠席秉文李企龍雖已傳案尙有許伯明廖孟昂與此案關係最要之梁靈甫均抗傳不到惟查梁靈甫信居吳淞路迤　華界應請移傳等語中西官會商之下判候函請閘北審判廳移傳人證到案再行訂期會訊 
[客棧違章]  
　　三馬路八十二號門牌無錫旅館主戴守明山西路二百八十九號佛照樓客棧主鍾岳祥山東路五百四十六號客棧主曾湘臣均因不將棧客姓名明白登載並容留妓女有違工部局定章被捕房查悉請廨出單於昨將該棧主等傳案訊明判各罰洋五元充公 
[公共公堂瑣案]  
　　僑居虹口狄思威路七百十二號門牌之日本人德格日宮控黃包車夫吳友仁竊取値洋四十五元之影戲片等情昨由捕房將吳拘解公堂請究原告偕證上堂譯訴前情訊之吳供因向原告索取車資不給反用木棍行兇恐我赴捕房控告即誣我行竊　　將我拘案請察中西官以原告巳　證到堂證明判吳押兩禮拜示儆 
　　招商局北棧控顔二竊取銅錫托徐阿敖價賣於萬裕銅錫店經理胡阿二一案業經由廨訊判胡交三百元人洋並保顔徐押候核辦在案昨由捕房續獲顔之同黨陸阿七曹小六王榮卹胡華郎等四人一併解案請究判均押候下禮拜二解訊 
　　張曹氏控流氓魏道卿在虹口　路　取伊孩銀　等情昨由捕房將魏拘解公堂訊供屬實判押西牢三月以　 
　　流氓陳和尙前日在虹口將五百零一號　　凶　　經他捕帮同將陳拘押昨解公堂訊知陳屢次犯案着押西牢一年示儆　　英商匯德豐駁船公司控山東人葉德發串黨在浦東某輪船竊取値洋一千三百元之引缐針六箱等情昨由捕房將葉拘解 
公堂訊係代爲　賣與江西路某洋行内不知竊　是　率判葉押候補提同黨於下禮拜三再訊 
　　陳阿卿因竊雲南路高少堂家綢衣又楊長發竊取松江路燧昌洋人磁盆均由包探查獲昨解公堂訊知二人均係過犯率判陳押西牢兩年楊押九月期滿均逐出租界 
雜評三 
[奇案（訥）]  
　　人心風俗日壞道德日偷則社會上奇奇怪怪之事日多行兇搶刧竊盜　殺爲社會上一種並通事業不足爲異然而今日之所謂淫殺竊盜則情節每多離奇手段日益新異如江西械鬬之風素盛今永豐中沙村吳姓之案且聚族毆擊知事矣廣東淫風素盛今順德麥儷昭戀姦謀夫案爲風流案中最奇艶不　一齣新刁劉氏好戲（事均見本日要聞二）上海暗殺之風素盛今金陵船上鋪蓋中之分屍案慘酷殘忍亦爲暗殺案中所僅見奇奇怪怪之事日多則社會日趨於敗壞有心人其謂之何哉 
來稿 
[比國調查公會之報告]  
　　比總領事來函比國調查公會另有第三次報告開列於下本會曾開具兩次報告載及哀斯考一帶事情并德軍焚燬羅文城應將八月三十一號報告曾經宣佈者再行增補查羅文火燒後所有房屋尙未被燬者悉遭德兵搶刦並驅逐居民德軍官在此看守甚爲滿意在九月二號見證人尙見有德兵四人焚燒房屋又有一事足徵德軍虐待羅文居民頗極殘酷在八月二十八號德國第一百六十二號步軍隊强將男婦老幼約有六千至八千人數驅至德兵操練騎馬之處該處地方頗甚狹小上項人民當逗留站立一夜如此慘况是以多數婦女已成瘋癲又小孩死在母之懷抱中德國上級軍官曾在八月二十九號高哇　報紙上宣稱應將羅文居民懲辦因德兵孤守城中藉防交通之路曾被居民攻擊推想共他德軍當不再來等語德國報紙又登載一事察閱殊屬不確及經詳細調查後該報承認說謊顯見羅文居民之槍械曾同地方官收去比國人民並未攻擊德軍本會再將開始調查之勃呂　勒關涉維才事情宣佈之德軍時常舉動同一式樣將各處地方焚燬但先從維才焚燬是以本會擬查明德軍所稱是否確實德軍推疑維才居民曾輔助德軍保衛城市或攻擊德軍在德軍進城之後本　現在盎凡爾探詢多人在各見證内有比兵數人曾經擊敗同德軍互戰在納斯河黎業斯之北面並有維才敎堂德國仁愛會之修女均證明維才居民並未帮助比軍在里斯　及維才之戰且僅在八月十五十六號夜間開始焚燒在八月十五號傍晚聽悉火聲德軍即指居民攻擊並特别指稱居民擊燬某處房　德兵數人酒醉中鎗擊彼等擬欲殺斃之德軍官查此節無不奇異買斯脫里居民知悉或因傳誤或因兵變德軍彼此互相衝突在梅里斯軍營房相近荷蘭邊界現查得維才全城被燬除剩一敎堂外多數維才居民及附近高爾納村鎭悉遭慘殺（未完） 
 
 
 

Page 11

 
 
來函 
[上海孤兒院來函]  
　　敬啓者敝院近以時局多艱經濟困難達於極點追不得巳爰　於陰曆九月二十日　美界　　近路　　公所　　　花大會　　　　濟　一千　　　彩品一千件　　有彩　　　洋五元隨　附送入場券即曉　有影戲以　　　二十一日　　　件一應彩品除　院出品　件　器木　各種布疋外其餘名人　畫文房玩具以及書籍　器風琴並日用所　等物悉係諸大　士分别捐　各種細目容　開彩事　再行登　誌謝近日發　　　以　　　　大　士紛紛　　　承商務印　館　　　　　仁　　　　　　　助共計捐集浮二百八十四元另二分　悉　　　　院經　　　　　　　於該欵内　　洋三十四元另二分　念　同仁終日　　克　於工資所入　及孤兒如此　公好　　爲難得　院　領之　除　具收　外用再登報誌謝以　仁　伏祈公　上海孤兒院謹啓 
 
 
 

Page 12

 
 
   
 
 

Page 13

 
 
自由談 
游戲文章 
[嵌劇名詩七律六首] [  濟航]  
　　（梅香節）候（九更天）獨（坐樓）思（馬上緣）戲鳳）人曾（挂玉帶）（討魚稅）自（蕩湖船）（黑風帕）起（觀燈）過（明月珠）憑（贈劍）傳（宋錦詩）成（縫搭膊）（玉堂春）醉（雪盃圓）（祝家莊）上去（探親）味（送銀燈）（嘆月）昏（二度梅）思（池水驛）（一枝桃）憶（畫春園）（大回朝）過（三岔口）（小放牛）歸（四杰村）（母女會）（當動）（敎子）（紡棉花）傍（檢柴）門（七星燈）照（滿堂紅）過（斷橋）（游六殿）中（　翠花）迷（黑水國）（搖錢樹）傍（紫霞宮（瓊林宴）赴（葡萄會）（御菒園）遭（宇宙風）（掃雪）（白門樓）外看（珍珠塔）上（玉玲瓏）（鐵蓮花）放（柳林池）（六月雪）晴（醉酒）時（小涎廟）遂（墮馬計）（大登殿）擬（進蠻詩（雙搖會）懼（胭脂虎）（丑表功）餘（血淚碑）（探母）（岳家莊）外過（採桑）閒看（打金枝）（羣英會）議（取城都）（水戰楊么）（落馬湖）（烈火旗）翻（銅網陣）（寳蓮燈）照（海潮珠）（烏龍院）裹（風雲會）（白虎堂）中（日月圖）（武十回）經（奪小沛）（五人義）欲（盜銀壺）（開山獻佛）（目蓮僧）（孝感天）留（祭塔）名（白馬坡）前（演火棍）（洪羊洞）裹（盜魂鈴）（　　陣）列（潮金頂）（忠孝圖）懸（請宋靈）（三世修）成（燒骨計）（閙東海）化（玉蜻蜓） 
[戲擬江蘇財政廳貨物稅證] [  孫佐臣]  
　　種類禽（寗波土音人讀如銀○○○銀○○○近如禽）名稱野鷄數量一只起連蘇州指銷上海稅目銷認本省稅率十三塊（土話幾元日幾塊）稅銀十三塊附屬品楊梅一種稅銀一角統計稅銀十三塊一角滬北稅務分公所徵收所稽徵員孟如虎中華民國三年十三月三十二日給商人烏貴收執（不受酬） 
詩選 
[畫眉] [  東園]  
　　祗合憑郎手殷勤　妾眉淺深何敢問黛色鏡中知 
[舟夜]  
　　除郤雕　百不能苦吟入定靜於僧詩中有畫王摩詰客裹多愁杜少陵書味濃澆村店酒夜光寒閃舵樓燈流難斷春來路江柳江梅影幾層 
[有感]  
　　夢化梨花幾樹雲東風吹恨落淮濆欲敎雞肋輕流輩又恐猪肝累使君願大羞爲塡海烏力綿敢學負　蚊文章價果千金値筆硯何須一例焚 
[中秋]  
　　光陰荏苒又秋中獨上南樓弔庾公庭鳥不知風露冷夜深猶宿桂花叢 
談話會 
　　蝶仙所譜花木蘭傳奇有古通用韻如魚　歌麻世人以爲不恊此不明韻學之過也試約舉之以破衆惑兼質鈍根蝶仙以爲何如 
　　詩經協韻人盡知之惟易經六十四卦中協韻尤多讀者不知古通韻習焉不察噫文字聿興音韻乃作蒼頡爾雅爲首詩頌次之則有字統字林韻集韻略述作雖衆得失亦分惟陸生切韵盛行於世然隋珠尙類虹玉仍瑕沈約四聲始分平上去入自是以後凡諸韵語區别四聲唇齒喉舌牙音遂分五迨至前淸佩文韵府分上下平各十五部較古似簡而不繁上聲二十九部去聲三十部入聲十七部以視廣韵　乎不同廣韵上平自東冬鍾三韵至末寒桓删山四韵凡二十八下平自先仙至鹽添咸衔嚴凡共二十九上聲自董腫至豏檻計五十四去聲自送宋用至鑑焚計六十入聲自屋沃燭至業乏計三十四均多於淸定之韵府佩文韵府固與廣韵分部不同即馬端臨文獻通攷經籍考所云說文解字韵譜亦異古通韵遂因之而晦如易乾陽氣潛藏天下文明與時偕行此陽庚古通之證訟不可長也其辨明也此亦唐陽古通之證六十四卦中協韵之文層見疊出詩經則尤多栢舟篇儀與河韵通如在彼中河實維我儀儀叶牛河反君子偕老篇宜與河佗通又珈與他河何通珈叶居河反宜協牛何反淇奧篇猗又與磋磨通叶於何反何彼穠矣篇君子之車與華韵叶車字在廣韵九魚音居又昌遮反車又入九麻尺遮切騶虞篇虞叶音牙與葭　韵通此魚虞歌麻古韵互通之證諸如此類言不勝言說者又謂施之於古則可施之於今日詞曲則不可此亦知二五而未知一十者之言李笠翁十種曲　中樓同一調上一聲霹靂震江湖一個低都下宮人頭戴一枝花一個波查是魚虞歌麻互通不盡古歌謠爲然即近時新詞曲只要韵　亦無不可予拈此不過九牛一毛十馬一　精於韵學者以爲何如[  東園]  
　　花木蘭傳奇係僕十八歲時舊作用韵處誠不細檢蓋生平不喜作　祭也但詞曲韵本不適用詩韵按之古昔不第四聲五韵轉轉可通即方音亦可爲協曲韵尤寛於詞然宋人詞韵以方音爲協省亦已不勝枚舉如黃魯直惜餘歡詞閣合同押林外洞仙歌鎖考同押曾　　頭鳳照透同押劉過轆轤金井到溜同押吳文英法曲獻仙音冷向同押陳允平水龍吟草　同押而中原音韵諸書以庚韵横烹棚榮兄萌瓊蒸韵崩　肱等入東冬韵而尤韵之罘蜉則入魚虞證之佩文韵府豈非大謬一孔之士但知試帖詩韵者要不可與論詞曲也東園引證過高無怪有宜古不宜今之或問但曲本濫觴於詞而詞體之嚴整無過於宋爰摘宋名家詞以爲近證藉見詞曲家非但古韵可通即方音爲協亦正通行要不可與試帖詩同日語也[  天虚我生]  
醫話 
[梅毒與家庭（三續）]  
　　吾人旣不幸而以察察之身受汶汶之物則宜從速治療不可因循自誤其家人亦當嚴密防範凡飲食物之用具等足以爲慱染之媒介者皆須别置一處不可遞相授受攙雜並用其餘必謹守醫師之命令 
　　夫若妻有一人患梅毒者則子女亦多罹梅毒是謂先天梅毒又日遺傳梅毒婦人有此病者妊娠之中當嚴行驅梅療法以防半産及早産其無特别之原因而致半産者亦多爲梅毒之故宜請專門醫生診治之凡小兒有先天性梅毒病者祗可始終由其母哺乳不能則當用人工的營飬法（即牛乳等）萬不可雇用乳母嫁禍於他人也 
　　梅毒爲可鄙可恥之病故患此者大率抱慚而力守秘密始則茹苦含辛冀其或愈繼因無可挽回乃私求藥肆中所售之掃毒丹等藥如法服之雖無寸效而終不敢延醫診治夫旣失足於前而又諱疾於後亦見其感也此時宜亟行醫救母以惡疾而毁吾形骸苟梅毒非直接傳染而至更可坦然共白靜心受治萬不可受新聞廣告之愚輕服危險之藥致流毒於家庭此則余所旦夕跤望者也（完） 
小說 
[滑稽小說魔玉] [  卓呆]  
　　一民國三年一月某日高頑公雙眉緊皺坐在椅上吸烟那書房雖狹小收拾得倒很精緻高頑公本是前淸一個孝廉曾在外省游幕數年目下靠著祖上的遺産可以不愁衣食他面容生得肥滿鼻尖微赤是愛酒的記號年紀約在五十以外頭頂有些兒秃他時時用着木梳自下向上梳着無非欲把頭髮遮蓋這秃頂也是他的苦心經營他眉眼之間有一副瞧不起人的傲慢態度這是鄕下財主的普通表情也難怪他一人此刻高頑公一壁吸烟一壁悉眉不展的胡思亂想大有不安之狀什麽原因呢因爲他有個兒子名呌定一年假將畢打算要他回到上海學校中去了近來學校中放假的日子漸多父兄們大受其累一年收了十二個月的學費放假倒要放去一半日子怎能呌人没有說話呢學生們見年假署假寒假冬假星期日之外尙有紀念日等種種名目接連放假自然歡天喜地怎奈高頑公性情怪異最怕兒子在家　好將他天天留在校内一見兒子的面一聽兒子的聲音便覺得煩厭不堪一個多月的年　差不多要把高頑公活活滅短兩三年壽命他的老妻巳於三年前去世倘若老妻生存世上自然孩子們由夫人管理於父親無涉則頑公父子間的愛情或者能密切一點也未可知頑公自己無法管束兒子見兒子漸漸長大只得將他送入上海亞雅小學校肄業這亞雅小學校雖算一個高等小學其實仍含着些私塾性質學費膳宿費較他校便宜校長何杜仲先生曾到此間鎭上來演說過頑公見他很有些威嚴便將定一託付與他也算少了一件大累頑公此刻愁悶並非别事實因没有親眼瞧見兒子動身心中總難舒服本來是一星期前就要去的只因當時校中廚房裏失火燒掉了一二間房屋所以借端延期直到今天今天雖說要走頑公還恐怕又要生出什麽新障碍來只是放心不下定一每天與鎭上的一羣少年游戲樂得那裏還想念書現在期限已到他只得告别了叔母乳母姊姊最後不得不往父親室内父親是早已伸長頭頸在室内望眼將穿了定一此刻心中有個重大問題要向父親提議什麽事呢是要增加零用費這件事在吝嗇的父親看來也不能不當他是個重大問題 
[短篇小說行路難] [  割秋]  
　　蘆棚一座　立道中其中空空然别無他物僅有長桌一矮橙二虎而冠之巡士及檢查員數人皆挺胸凸肚怒目軒眉其狀較閻羅殿前之牛頭馬面尤爲可怕斯何地也蓋蘇州車站外檢查所也其人即上官所派以檢查行旅者 
　　鐘鳴十下汽笛嗚嗚不絶上海之頭班快車至矣於是蘇州之客紛紛由車下有手提包裹者有肩荷箱簏者亦有孑然一身僅帶洋傘一柄者無男無女莫不爭先恐後以早出鐵栅門一步爲幸搜●●●●慢行●●●●搜搜●●●●慢行慢行●●●●乘客方怱怱前行穿蘆棚而過而此如狼如虎之警察張其兩手攔之使不得行無論大家少婦富室嬌娃白髮老翁黃口穉子悉驅入此蘆棚以内稍一倔强巨掌立至旣入則由檢查員逐一搜索捫胸探背無微不至每一人約歷一刻許始竣事雖前淸童試場中之搜夾帶亦無此嚴厲也 
　　維時蘆棚之中已積至數百人皆縐眉搖首敢怒不敢言少選忽有一鄕人歎日如此搜索不知何時始了我進城購物滿擬早去暮回今奈何城中旣無親友又未多帶旅費今夕將投宿何處耶早知如此不如●●●● 
　　言未巳一老翁又唉聲歎日爾不過淹留一宵耳尙無害若我者　令人急欲死我昨得家中急電謂愛子病危甚奄奄一息亟肹我歸家一訣今已矣恐父子不能相見矣我髮巳頒白膝下僅此一塊肉脫有不測豈不令人心碎言至此老淚垂垂而下 
　　旁立一西裝少年聞老翁言亦頓足長歎老翁日君豈亦有迫不及待事乎少年泫然日吾妻已臨盆三日矣腹痛如割胎兒臨門不下穩婆朿手醫生投劑亦無效某不得已乃亟亟星夜至滬敦請西醫某先生前來施救今若此不知吾妻生死如何即幸而不死多捱一刻吾妻即多受一刻之痛苦彼亂黨誠害人不淺哉 
　　老翁又歎日我行年六十有五經歷已多憶昔髮匪猖獗時蘇常失陷遍地設賊卡（盤詰行人者）然亦不過盤詰探細耳未有若此之擾及行旅●●老者言至此適爲一警察所聞圓睜其雙目厲聲喝日爾何言●●●老者大懼頓時噤不敢聲 
　　劍秋日友自蘇州歸者輒爲余言車站檢查之嚴如何如何余恒疑信參半今目覩之乃信嗟乎人民納稅以飬官吏官吏乃　人民如盜賊豈不痛哉 
 
 
 

Page 14

 
 
   
 
