# 1891 - 75 - 4906434

 

Page 1

 
 
[催取振采] [  申報舘恊振所啓]  
　　本舘承遠近諸大善士捐助貴重之物巳兩次製成集腋社采票以冀從速售去普濟飢民所有第二次票巳於本月初六日在仁濟善堂開彩旣將對號單登明初八日本報附章所望各處購票諸君檢閱此單如巳奪得錦標速卽將票寄來領取本舘有厚望焉肅此布聞伏維均鑒 
[得彩求售] [  申報舘恊振所啓]  
　　本舘恊振所集腋社二次彩票其第一彩乃嘉興朱夢盧先生所得兹以其文孫偶患驚風願將所得彩物仍交本舘代售助賑冀求速痊計文徵明山水册頁一部伽南香朝珠一串連翡翠佛頭記念俱全望江龍申題草虫册頁一部古鋼香爐一只紅頂一座花翎一支漢玉五件如有合意老請速來購取其價亦可格外從廉旣得珍貴之物又有施濟之名一舉而二善備想痌瘝在抱者自必踴躍樂輸也 
[懲小流氓論]  
　　姑蘇孩子張德福手持泥佛數尊專在各處誘小孩子錢文甚至剥衣質錢無惡不作某日之晚復偕同黨行經法租界寳德里遇甯波小孩貝阿喬及鄰孩俞桂生出泥佛令觀俞見而喜之意欲乞取張云我以重資購得爾如肯解衣以贈則我佛慈悲亦不難捨身以報也貝俞年稚無識各脫衣與之張以俞衣破壞不堪取貝衣徑去貝號咷而返訴諸母舅吳長生挈俞往尋張張逞刁不認吳遂扭送捕房洎解至公堂張父允溪奔投案下訴稱昨日下午兒子在家日洗蘿蔔並未出門今被悮拘實爲寃枉葛同轉問俞曰其時張黨共有幾人答稱兩人張供稱昨日五點鐘時小的在家内賭錢後同六馬路小麫舘幼孩吳阿金某烟舘小孩周阿狗在寳德里附近茗樓悮被拘案同轉着押候提到同黨小孩再行訊核此巳見諸本月十一日報章矣牖下生聞而喟然曰有是哉上海之小流氓何若此其衆哉夫氓而曰流蓋以明其人本非土著暫時流寓此邦也旣曰流寓則自宜安分守法以禮自持勉爲好人母隳家業乃流氓則獨異是平日旣無恒産又無恒業惟是呼朋引類訛詐爲生爲妓女作護符爲鴇兒懸幌子鳥龜董事居然大擺大搖日羣集茶寮烟室之中攫資財獵酒食雖屢經官憲嚴辦而此生彼滅黨類日多官憲亦無可奈何惟有虚與委蛇付之不聞不見而己然此猶滬上之大流氓與小流氓固不相干涉者也所謂小流氓者大抵皆龜奴之子不足與於人數者旣不讀書識字又不習成一業以爲餬口之方終歲惟結黨成羣游行於花街柳巷遇狎客則譏誚之遇妓奴則調笑之妓院中雖與同類亦皆恨深切齒甚欲拔去眼中釘狎客欲博妓之歡心無不作食肉寢皮之想若輩知衆怒難犯近遂别翻花樣哄騙小孩剥衣奪錢無所不至如張福德者我不知租界中共有幾許惟張幸而經人控告故得官憲懲之耳我以爲孩子大半梗頑全賴小之時用心訓迪觀張旣解歸案下而其父猶爲之蒲伏乞憐巧語花言多方掩飾然則平日之不知約束縱子爲非溺愛不明其父尚能免於罪戾耶雖然今天下之有子而不知約束縱令爲非者比比皆是豈獨一張允溪爲然哉其有爲人作嫁服賈牽車膝下嬌兒育至十五六歲從師習業俾免飢寒爲之子者宜何如仰體親心用心學習乃少年情性易染繁華往往業未習成烟己上瘾花街柳巷到處勾留肥馬輕裘恣行奢靡未幾而銀錢虧空無可彌縫夜半捲逃不知去向致累其父訟庭屈膝受責勒賠人皆謂其貽累高堂不孝孰甚我則以爲平日苟留心管教何至　斯老犁牛舐犢情深夫亦咎由自取耳然猶曰巿井細民罔知大體至於家傅詩禮門第淸華生得好兒郎宜示以義方之訓矣乃有老而昏眊任性妄爲見子能讀數行書作數行字卽自詡爲二龍五鳳莫與比倫癖號譽兒不顧旁人齒冷以致其子亦高瞻遠矚自命不凡搦管爲文侮弄前輩不知輕重不識尊卑狂吠狺狺有如瘈犬或亦暗中敲詐婪衆資財謂其父不知乎而父固非兩目不辨顔色者謂其父知之乎而昧焉罔覺終於如瞽如聾然則雖欲謂童子無知而其父終難辭失於教訓之咎也更有宦家子弟尤爲狂悖不堪生平惟知美食鮮衣馳馬使劍一若銅山金穴可以取之無盡用之不窮一旦運退時衰而武不能荷戈文不能拆字祗得自居敗類結成破靴黨到處魚肉良民甚且如杭城朱觀察之子旣己中鄉榜登仕途猶且以騎馬跴斃旗人身受刑罰嗚呼噫嘻養不教父之過豈旣身居民上而連三字經俱忘之耶總之以上三者雖不能目之爲小流氓而跡其可惡情形實較小流氓尤甚我以爲有其父始有其子其父思見財染指則其子卽捲物竊逃其父旣有文無行則其子自漸入下流其父居恒慣於作福作威其子遂與惡少爲儔以致悮傷人命箕裘弓冶流派偪眞寄語家有孩提者尚其教督有方莫任閒游浪蕩謂予不信請鑒葛同轉所辦小流氓張德福之前車 
[諭旨恭錄]  
　　二月初五日奉上諭崇禮奏左翼關稅期滿正額無虧盈餘未能足額一摺着户部核議具奏欽此 
[本館接奉電音]  
　　昨由京友電傳諭旨三道敬謹譯登○二月十二日奉上諭劉瑞祺奏大員途次病故一摺駐藏帮辦大臣紹諴由部屬歴任司道前在鄭州襄辦大工尚能實心任事上年簡放駐藏帮辦大臣該員力疾遄行殁於山西途次殊堪憫惻紹諴着加恩照副都統例賜卹任内一切處分悉子開復應得卹典該衙門查例具奏欽此同日奉旨杭州副都統着常恩補授欽此同日奉旨奎煥着賞給副都統銜作爲駐藏帮辦大臣照例馳驛前往欽此 
[日邊紅杏]  
　　内閣爲咨行事准户部三庫來文銀庫員外郎鄂昌因病出缺咨由本衙門保送一等侍讀人員揀列帶領引見等因查有花翎鹽運使銜内閣侍讀奎華上屆京察一等應行保送銀庫員外郎相應開具履歴咨行户部三庫查照辦理○户部爲批駁事貴州司案呈光緒十七年正月二十五日據灤州商户田可仁呈稱竊商前於咸豐三年十月間領照在州開設裕增號燒鍋按年交課無欠商因事辭退請商張秀巖接充改爲泰增號並將十七年課銀三十兩赴部呈交更換執　等因據此查本部於十六年四月間具奏直順各屬燒鍋停日新開摺内聲明各燒鍋有因鋪夥更替呈請更換商名並不更換字號者如查無積欠課項應准其換領執照等因奏准通行遵照在案今據灤州商户田可仁呈稱在本州開設裕增號燒鍋因事辭退請商張　巖接充並敌泰增號等情本部查更換字號與奏案不符相應批示該商遵照並將大照部收各一張給還該商收執○步軍營左翼翼尉花翎二品銜記名副都統兼襲恩騎尉連翼尉祥近因老病纏綿迭請假期迄未復元翼尉爲一翼表率緝捕巡察事繁責重若以病軀戀棧誠恐貽誤地 
 
 

Page 2

 
 
方擬請先行奏開翼尉之差俾得靜心調理等情禀請三堂憲核奪代奏尚未卜憲意如何也惟連翼尉現請病假所有左翼翼尉經三堂憲諭令左翼委翼尉烏什哈暫行署理俾連翼尉得以靜攝云○新賞委散秩大臣葆初興恩二員己於日前由侍衛處循例帶見領侍衛内大臣以便隨班當差聞葆初係前吏部尚書崇文山大冡宰綺之公子於客臘承襲三等承恩公興恩係故大學士前湖廣總督官相國文之文孫於客臘承襲一等果毅伯上以勲戚後裔特沛殊恩畀以近職誠曠典也○吏部爲咨送事准廂藍旗滿洲都統來文本旗公中佐領淸瑞病故遺缺咨取本部人員入放是缺等因查有本部文選司行走郎中成和應行保送入放本旗公中佐領相應開具　歴咨送廂藍滿都統查照辦理○太常寺咨行户部所有本寺應支光緒十七年春季辦公經費銀四百兩請卽覈支傳領當由陜西司覈付銀庫照發而銀庫尚未定期開放也○新署工部左侍郎巴敦甫少司馬克坦布涓吉於二月初二日己刻履新新授工部右侍郎承恩公桂少司空祥詹吉於二月初五日午刻上任均由司務廳分黏紅諭除付知四司等處外示仰闔署吏役人等至期進署伺候一體謁見○禮部示頭傳景山宫學候補教習王麟熒宗室官學候補教習俞慶恒八旗官學候補教習陳鈞國叚虎文等知悉限三日内親身赴部騐到並備帶筆墨當堂塡寫親供覈對筆跡毋違○太常寺爲知照事本寺具奏二月十九日春祭褒宗祠遣官主祭一本於正月二十七日題奉硃旨遣委散秩大臣和碩額駙品級文熙欽此欽遵到寺相應知照侍衛處轉行知會該大臣屆期往祭倘是日另有他項要差以及千假等項事故務於前期三日内咨報本寺以便奏請改派○西四牌樓　　巿口路北有瑞二開設賭局因瑞係某邸轎役官役人等不敢過問一日有長三者前往押寳因局夥誤注致相爭詈兩不相讓致觸瑞二之怒喚黨羽將長裝入車中載往正陽門外天橋以棍敲扑兩腿幾碎後抬赴某處綑閉事爲長之胞弟長四所聞急向該局理論置之不理長四忿甚集衆四十餘人各持刀棍興師問罪旣至該局以半隊扼住大門而率半隊入室先將押寳人逐去然後將局中人徧毆事起倉卒異常紛擾有踰垣逃避者有被打受傷者有哀告乞免者局中要領七八人皆受重傷遂赴本地官廳首告廳官知事難私了遂呈送提署訊究厥後如何訪明再錄○ 
[潞河鯉信]  
　　釋教以淸淨寂滅爲宗旨凡皈依三寳頂禮空王者必先破除一切魔障方可考入定之禪證菩提之果若某寺僧則然問其年正在靑春視其衣居然華好偵其行徑不出柳巷花街聆其言談無非漁香獵艶三宗六祖之外另闢一種法門安得如昌黎所謂人其人火其居庶幾大快人心也○城北溝子李文元家因柴垜失愼延燒房屋時在黑夜人不及遁致斃男婦孩童四人惟老夫婦二人從夢中被人搶出安揷草屋内該村首事人李聚成等據情稟請州尊賞給口糧林直剌准詞賞給白米六十觔以示體恤○近日運河水漲舟緝往來頗形利便工户二部己于初十左右開關云○潞河書院爲生童肄業之地每至試期恒有屋狹人多之患楊藝芳觀察捐銀一千兩爲書院大展規模從此講舍宏開濟濟多士咸得枕經葄史於其中坐我春風騰歡夏屋誠盛舉也○候選某武職前曾禀請林直剌查禁妓寮一時鶯鶯燕燕警惶四竄狼藉異常妓女中有名盖趙州者日前又被差役扭赴州署雲髩蓬鬆玉容顦顇見者戲謂曰昔稱盖趙州今成泥趙州矣龜兒鴇婦以某武職首先發難致受苦累恨之剌骨有施六者曳尾之流也一日在閘橋與某武職相遇忿然詈駡拳脚交施某武職名不副實未免相形見絀大受損傷旋經人舁至州署喊請相騐龜奴猖獗如此不可不碎其殻而煮其肉也○城南地名塢兒回教人多住其中陰謀不軌前經許觀察飭通永練軍拿獲吳得懋等七人審實之下詳請奏明梟示去冬城南大道萑苻不靖行旅咸有戒心林直剌選派幹捕購線拿獲吳得懋之弟吳得勝起獲大小洋鎗六桿連訊數堂供詞狡展尚未吐出實情或謂贓証俱在該盜縱能熬刑斷不能倖逃法網也○入春以來各處演戲祀神殆無虚日正月二十六日晉翼會館衆布行團拜雇定隆順和班演戲一晝夜同日磁器會舘衆磁行團拜雇定吉慶班演戲三天二十八日在東海子東街鋪商雇定隆順和班演戲四天袍笏登塲笙歌盈耳觀者人山人海東擁相倒恍如船在波心隨風搖蕩婦女觀劇另有看臺粉白黛緑咸得列坐其中大家閨秀則障以蝦鬚簾花枝隠現如海外三山可望而不可卽○原任通州何寄雲直剌因病逝世一貧如洗經陳六舟大京兆楊藝芳觀蔡郝近垣司馬林文伯直剌醵貲料理後事不日由長公子扶柩回籍俾正首邱熱腸古道良堪欽敬○張某者素以販賣婦女爲業北鄉有某氏女豆蔲梢頭春光未透而風姿韶秀不煩抹粉塗脂張以爲奇貨可居一晚忽將女拐去幸女表兄聞之將女追回並將張某獲住告知女父母送州懲辦若少延時刻恐難原璧歸趙矣○二月二日潞河書院開課楊觀察親詣書院按册點名扃門考試○中和節各衙署舉辦土地會懸掛燈彩密若繁星倉署廳署燈彩尤爲出色士女往觀絡繹於途○通永道楊觀察於二月初一日前往平家疃查騐堤工王事靡盬觀察有焉 
[明湖春漲]  
　　甯郡各賭各賭棍赶會開賭己列前報兹聞西門外白龍王廟亦因開塲聚賭有甲乙二人不知因何啓釁兩相爭鬥甲力不能敵受傷倒斃經該處地保禀縣請騐未知徐邑尊作何發落也○初七日大雨滂沱入晚西北風大作聲似虎吼屋宇格格作響次晨晴　朗照風利如銛安坐室中依舊非裘不煖說者謂春寒若此爲近年所罕見也○北門内某甲一日有事外出比其歸也落日西沈炊烟四起獨行踽踽未免舉步怱忙及至西門外高塘墩一望荒凉加以夜色溟濛心中愈覺戰慄突有三人自後赶來一人將衣帶緊扣其頸兩人探懷摸索一無所得順手將身上皮馬褂剥下甲之咽喉被扣口不能言正在危急幸有人擕燈前來三人始各釋手挾其馬褂飛奔而逸甲命在呼吸若擕燈人澤到片刻必至氣塞不救矣按日來四鄉賭博大盛斷路剪徑之流半由于此賭風不禁盜風不絶高坐堂皇者若以除暴安良爲事豈得漠然置之乎○初八晚鼉更二轉新巷口張姓柴房不戒於火視融氏跋扈飛揚轟轟烈烈將三間平屋焚燬一空屋内堆疉柴草幾滿是以火更蔓延不可嚮邇幸各水龍聞警馳救大厦得保無恙亦未殃及鄰居尚是不幸中之幸也○東門内東殿廟於初七夜僱大春臺京班補賞元宵鑼鼓一鳴觀者沓來紛至初演渭水釣魚臺下看客因扮姜太公之大面忘戴蒲帽譁然大噪罰令重演伶人不肯觀者卽將臺板抽去伶人遂拾臺板擲下適中觀者頭顱鮮血直射滿同胭脂衆遂蠭擁上臺伶人亦不畏懼各逞威武勢甚洶湧幸會首率領帮工多人出塲阻止尚未釀禍一面將行頭封鎖一面罰令伶人出費養傷始得寢事 
[免抽釐金]  
　　辦理商務輪船總局候選府正堂蔡爲出示曉諭事照得本年正月十八日案奉全臺稅釐總局司道憲札開據該局員禀稱商務輪船出口貨物肅飭釐卡騐放一案據情轉詳宫保爵撫憲批准並飭商務局刊刷執照呈繳在案兹據刷就空白執照呈送察核前來除飭發艋滬稅釐分局遵照轉飭騐卡遇有商務輪船出口貨物務須查核單貨相符方准放行仍於月終將查騐商名貨色日期詳晰造册連同執照呈送本總局核對曁飭滬尾海關按月造册呈報外合就札飭該局卽便遵照尅日出示曉諭商民人等遵照此後遇有裝配商務輪出口貨物務將商民貨色詳晣報由海關查照造册毋得影射冐混致干未便仍將示諭錄報切切等因奉此合行出示曉諭爲此示仰裝配商務輪船商務人等知悉爾等此後如有貨物駁運往滬赴搭商務輪船務將商名貨色詳晣報由本總局給發執照出口完納海關關稅免　釐金經過釐卡呈照請騐相符放行並將此照繳卡以備存查毋得影射混冐繞越偷漏一經察覺致干究辦凛之愼之切切特示 
[厦門紀事]  
　　丁禹廷軍門統帶北洋海軍所轄鎭遠定遠經遠來遠濟遠靖遠鐵甲兵船六號於去冬到閩嗣卽開赴香港粤東各處至正月十九日午後六點鐘時啣尾抵厦口内外礮臺均升砲迎迓兵船亦燃砲答之隨寄椗白石頭礮臺外港中軍門拜會提道各憲小住三日隨於二十三日淸晨鼓浪出口前往申江○陸路提督孫軍門於正月二十七日到厦小住數日隨於初四日乘利濟小輪船遄回節署啓行之際白 
 
 

Page 3

 
 
石頭各處礮臺燃恭送如儀○厦門蠟燭向用桕油澆製其芯連蒂須長出數寸以便插入燭臺上圓洞中因厦俗燭臺無籖故也去去有浙江人某甲幕游至此與本地人某乙夥開清光來燭鋪由上海販運浙甯蠟燭銷售民間喜新厭故咸往購之生意甚佳獲利數倍 
[蕪湖新語]  
　　本年上忙錢糧經王邑尊示期於初二日設櫃開徵食毛踐上者具有天良諒不忍以賢有司催科政拙而遂淡漠視之也○蟂磯一帶岸闊江空絶妙一幅圖畫估客帆檣雲裹見仙人樓閣鏡中縣明人詩句眞是善於寫照上月某日江樓曉起忽見上游紅光明滅宛似火龍萬道出没波在未幾日照高林光卽散去在後探之乃柴船二艘夜半不戒於火焚至天明始息云○江口舊有雄觀亭劫換滄桑久己鞠爲茂草去春有羽士貿貿然來自言向某洞修眞夢神人指示來此重修觀宇但貧道烟雲嘯傲非能藏乾坤於袖裏不得不藉十方檀越共解腰纏俾他日精藍小築常結香火因緣都人士雖知其爲供養五贜神計而名勝藉以重新未始非山靈所首肯因附會其說禀請邑尊給示准向十方叩募一年以來善男信女布金滿地羽士遂鳩工庀材大興營造想日後月殿雲房星階霧閣不難盡復舊觀士女尋幽又添一名勝之處矣○初五日黄昏後天氣陡變月黑風高驀見江口鶴兒山後一道紅光繞山而起照耀霄漢遠近見者咸蒼黄出走大呼走水附近練軍小營遂卽率隊馳注帮同灌救一面將火路折斷遂卽息滅計共燬去草篷三四家餘幸無恙 
[鄂渚官報]  
　　正月二十五日卽用縣段承霖禀辭赴隨州會審案件鐵政局委員新選州判王樹藩禀到本任南漳縣胡開元奉委漢陽縣帮審案件禀見知孝廉方正知縣徐冠瀛見辭赴金口查漁户私設籇檔候補縣史恩綿奉委輿圖局收掌核對差禀見謝赴兩院禀知署黄陂縣大城潭巡檢汪佑淦禀見赴兩院謝委二十六日候補道錫赴兩院禀知開輿圖局京山縣丞呂賢笙赴兩院禀到謝記功酌調優缺一次並禀知遵新海防例捐離縣丞本任以知縣仍歸原省補用候補府史悠慶禀知奉督憲委覆估漢口集稼嘴石岸工程赴督署禀謝候補巡檢劉澤霖李世溥俱奉藩憲委赴江陵縣帮修李家灘隄工俱赴兩院禀知二十七日委署武昌正衛掌印守備李新田赴兩院禀知任事江夏縣諸赴兩院禀知交卸兼代理武昌正衛事二十八日督銷局江蘇候補道楊自金陵回省赴兩院禀到賀漢陽恊樊禀蒙皇上優渥賞給職母御書匾额如意縀疋赴兩院禀知謝候補典史顧傳嵩奉委帮查中和鋪禀見知二十九日湖南寗遠縣王錫祉禀辭赴湘藩憲牌示均州孫家灣巡檢嗣缺飭本任之魯業鏞回任 
[叅戎進署]  
　　新任提右營劉仲衡叅戎接篆後暫以石皮弄長壽庵爲公館兹悉叅戎己於昨日午後三點鐘時排齊全副儀仗由分館起行過太平街等處迤邐而入叅署叅戎降輿致祭門神然後升坐大堂屬下各員弁叅謁禮畢卽行退堂所有點卯閱城諸事再候示期舉行 
[小工病斃]  
　　吳淞港開濬尚未竣工有挑坭小工甲乙兩人於前日下午患病雇坐江北小車意欲回家醫治及至老閘大橋堍甲奄奄祗存一息伴送之人囑車夫將乙送歸甲則暫置路旁俄而氣絶當經頭圖地保知照甲之家屬備棺成殮人生如朝露信非虚語也 
[花油害人]  
　　花核油氣味惡劣食之最足害人而猾商奸賈以豆油價昂花油價賤每將豆油攙入花油中藉以漁利不顧購食者之大受其害殊堪痛恨此事曾經官憲禁止近來日久玩生本埠城廂内外列肆售油間有前項情弊想賢有司聞之必當嚴拿懲辦以免貽害閭閻也 
[倖逃顯戮]  
　　虹橋人李和初遭鄷阿海刃斃當由李妻某氏投縣報騐陸邑尊詣驗之下飭差將鄷拿獲訊實詳辦己見去歲報章邇來該犯在監患病醫治無效延至昨日黎明時斃命當經管監家丁據情禀明邑尊立卽備文申請府憲派委鄰封來申相騐 
[盜案報縣]  
　　諸翟鎭離滬城約二十里亦一小巿集也是處振泰染坊於本月初十夜突有盜黨十餘人蜂擁入内刦去布四百餘疋昨經事主趙秋坡偕三十保二圖地保曹生章投上海縣報請履勘並緝盜蹤云 
[英廨瑣案]  
　　三百六十七號華捕見瘋婦在路胡閙帶至捕房移送英公廨請爲安揷值日差問該婦姓氏里居該婦不知所對遂禀明蔡太守命將該瘋婦暫發官媒查明家屬飭領○周王氏扭朱厚甫到案控稱弟媳被朱藏匿請爲追究值日差據情禀明蔡太守飭將朱厚甫暫押着該氏明白具呈聽候訊供察斷○汪元晟扭張逹生到廨控被張借去圖書集成一部向索不還蔡太守飭將張逹生押候訊辦○楊阿信控被丁兆卿虧欠工洋丁不承認蔡太守着楊丁交保靜候傅案訊辦 
[法捕房瑣案]  
　　張少卿積欠戴長生會欵經戴妻狄氏子德明具控法廨飭差拘提時張胆敢與其岳母毆打公差經葛同轉訊明緣由判張罰洋十元曾詳前報昨晨據戴狄氏偕子德明投案禀稱張少卿之會洋共有六十餘元現己央人理處先付洋三十九元半尚欠洋三十元言明初十日照付今己延擱數日禀請提追同轉問前據張稱爾夫在日曾借伊英洋一百元立有借據有是事否答稱有陳佑子助我丈夫經理帳目約有廿餘年一應進出錢洋均由陳經手現在外面可請傳問同轉傳陳到案問戴在日曾向張借洋否答稱不知同轉卽將張呈案之借據一紙給陳閱視陳稱此紙非我代筆諒屬子虚問張先做何項生意答稱本開錢店謂錢店自應規矩不應造此僞票包探王榮培禀張少卿於三年前本開錢店嗣因販賣銅洋被公廨搜出二百餘元店卽閉歇同轉令陳退去此後訊案時必須來案質對陳唯唯而退○水手許福林向胞弟文林索錢不遂持刀行兇當經法捕房拘案訊押着文林邀同見証人到案候訊此己詳紀本報昨晨文林邀同堂兄許桂萊投案同轉問桂萊曰伊等兩人是否嫡親兄弟因索何項錢文以至行凶答稱兩人實是同胞前與小的等在太古洋行長沙輪船充水手以六個月爲期正月二十九日期滿船抵廣東將通班水手停歇本月初三日附輪來滬夾帶私貨照派餘利每人應得洋一元八角問所帶者係何等貨物答稱係雪茄烟等物此次福林向弟口角並未行凶求請開釋同轉令帶福林至案問酒己醒否答稱心中現己明白情願不要錢文問前日爲何持刀恐嚇供稱一時氣忿所致昨日我父至押所探望言明委曲不再索錢謂爾一時氣忿欲向爾弟行凶如被悮傷作何料理許一再求恩嗣後定當改過同轉謂旣知攺過着具改過切結當堂開釋文林交保○丁德林前控倪雪兆將恊昌期票掉去現銀二百九十餘兩逾期不付同轉將倪提訊旋經交保理處昨晨據丁德林偕丁成昌投案丁禀稱德林係小的之學生因欲開顔料店小的向倪雪兆之母相商代立永生永錢庄手摺一個往來銀五百兩之譜尚稱妥當去年倪雪兆不告其母向恊仁錢庄借得期票一紙向學生丁德林更去現銀屆期不付去臘底丁德林因有錢庄要欵欲向倪雪兆索取票銀倪一時無錢憑小的等從中理勸令倪先還銀一百二十兩再行核算而丁德林欲加銀三十兩倪不允以致涉訟此事原由小的經勸後有轇轕亦須向小的言明適小的有事往東洋日前回滬始知兩造業巳涉訟爲此來案直陳問爾意如何答稱從前須付銀一百五十兩卽可了事目下祗能仍照前議謂掉票之欵未便斷少仍着自行料理候禀覆後卽行銷案丁等稱謝而去○趙明山因開戲館虧欠陳姓洋銀三千六百元一節昨晨據趙之姘婦楊銀珠投案稟稱趙前經逃逸小婦人深受其累以致押交洋銀今趙己到小婦人可以脫累且趙家中富有錢財求請比究同轉卽將趙提案問欠銀如許之多作何料理趙稱如蒙大老爺釋出司向原告求情問爾家中人亦可往求供稱楊銀珠與小的姘識多年情同結髮何以不肯代求同轉謂爾在公堂上膽敢說姘頭兩字不法已極喝令掌責一百下又謂爾在外面張牙舞爪無惡不作旣已管押尚敢乘間脫逃殊屬目無法紀着再掌一百下押候再限一期繳洋如違定當重辦○妓女花月卿及傭婦陸林氏等因引誘良家子弟經葛同轉提案訊責　候具到自行加籍不准賣娼切結再行交保昨晨據恒泰祥烟舘夥王炳廣呈到切結求請保釋同轉尚爾與妓女是否親戚答 
 
 

Page 4

 
 
稱與傭婦陸林氏係屬同鄉伊之母舅前在花月卿處爲男傭因與相識同轉命將花月卿陸林氏一併逮案　陸林氏曰爾夫陸順甫爲何不來供稱小婦人被公差拘獲丈夫乘間兎脫想已往鄉間矣問花月卿年歲若一答稱二十六歲謂觀爾容顔憔悴諒在三十歲之外答稱只有廿六　惟以生涯淪落跋涉關山飽嘗艱苦以致蒲柳之質未秋先零問　欠客寓　飯資若干如何理處供稱客棧房飯資有物作抵小婦人現在出外卽當自行回籍謂結上所載言語爾可知否答稱如能保釋定當回籍不再作皮肉生陸林氏亦稱自願回去不敢逗　上海同轉卽着兩人仝具切結當堂簽押准交保人領去又諭陸標氏須將丈夫陸順捕邀案質訊該氏叩謝而去 
[恭謝仁施]  
　　敬啓者敝堂每月送戒洋烟百人疉邀諸大善士樂助經費先後鳴謝登報兹又蒙前出使日本大臣黎蒓齋星使樂助英洋四元浙江永嘉縣寗琯香明府樂助英洋八元景淸泉剌史樂助英洋四元又交來花翠記英洋二元大東門外吊　老德記藥房執事王永林翁樂助英洋二元拜領之下心感彌殷仰見仁風徧及甘露頒來彼墮黑籍之中皆超靑雲而上有如保　行將起盡膏肓每念垂靑誰不同其膜拜除分掣收條外請特登報以謝鴻施上海英大馬路西西口西同德堂　烟局孫瑞鏡湖甫謹誌 
[輔元堂來信]  
　　啓者敝堂緣去冬奉蘇松太道聶憲諭飭會同委員朱大令森庭陳二尹玉林　闔邑各圖所有暴露楫木務使收理淨盡並諭塚地不敷捐廉　置一切經費亦由道給等由於年底又蒙陳二尹奉傳道憲面諭每見各處荒墳古槨泥脫磚露甚有圈磚坍陷骨殖暴露者實屬不少深堪憫惻亦飭敝堂　工加泥嶺盖現在己將城廂内外各圖暴露於淸明節前約可一律埋竣而脫槨亦將嶺盖完全其四鄉各圖亦經委廉會同鎭董一律舉辦竊維敝堂與委廉雖皆實力奉行而實則出自道憲捐廉鉅欵添置塚地澤及枯骨此恩此德雖已遍邑宣傅而道憲發此莫大宏慈在各棺主具有天良自當感恩無旣矣但此次雖經埋盡誠恐將來仍有隨處寄停如前暴露爲特謹勸闔邑居人如有棺木無力無地安葬者或客籍寓居一時不及盤柩回鄉者以後切不可隨處寄停致受暴露之慘可於棺上釘一小牌塡寫男女姓氏擡至西門外楊維橋沿浜往西費家行敝堂義塚卽可編號代爲暫葬日後如要遷回可至城内同仁輔元堂掣票于塜對號領棺甚屬便易分文不費旣免暴露之慘又無意外之虞誠恐未及周知用特登報想各後裔定能仰體憲慈也 
[仁壽咸登]  
　　今者春賑方殷來源漸絀深恐勢成弩永把注無從正切遐思仰承揚州復茂恒賑所陳煦春大善長募得賑捐曹平銀二百九十三兩三錢八分四厘由本埠恊源錢莊申合規銀三百十四兩五分二厘送交敝所轉解災區甘雨渥霖頓慰雲霓之望慈航普濟共登仁壽之區其功德洵稱無量矣亟書之以鳴謝悃上海文報局恊賑同人謹誌 
[蘇省撫轅抄]  
　　初四日主簿陳以恭禀知奉安點騐布疋並搭解部飯兩差○初五日候補道潘學祖由江寗來並知照奉制憲委襄辦上海機器局差卽辭赴滬委署溧陽縣丞王文馨禀辭趂任○初六日候補知府袁恭宏禀知奉委管解京餉差家人來轅禀報家主三品銜户部山西司正郎張履謙之老太太馬氏於本月初七日丑時在迎春坊本寓病故擇於初九日巳時大殮○初八日候補知縣劉樹仁禀謝委署無錫縣任事○初九日藩轅牌示照得常熟縣縣丞張名世丁憂遺缺查有勞績候補班前縣丞呂廷淸堪以詳補新選江陰縣縣丞陳彞法禀　赴任典史羅啓　湖北人由金陵來禀知奉飭分蘇差委 
[江督轅門抄]  
　　二月初四日知縣曹明志交卸阜寗縣事回○初五日知縣但祖翼解京木赴京○初六日丁憂知府戴文佐辭赴揚 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　贑州府莊錫級雲都縣王守謙安仁縣鄭成章俱來省署彭澤縣彭履德赴任黄廷輔委解十二批漕折新海防餉銀進京陳蘭生謝遇海防分缺先補用行知新選南康縣孔昭珍飭赴新任署石城縣郭豹斌現屆期滿以現署建昌縣正任斯缺樓杏春飭回本任所遺建昌縣印務以請補是缺尚未部覆知縣張國楨先行署理撫州通　盧殿颺病故以鄭同誥署理上海虹口白大橋北元濟善堂施醫給藥一文愿第五次淸單○横濱蘇仁章每月助十五元由高易公舘陳仲譜翁代付○源豐順來寶厚堂汪三十一愿吳沈氏祝汪氏葉氏呂念慈葉增培葉恩培呂潢姑周炳官祝門官九户各一愿全年合四十愿共收九八元九兩正宿邑鏡記無名氏福記無名氏早康無名氏張正方無名氏熊質彬無名氏十户合紋銀二兩七錢三分正○太古昌來徐容記一元又太古昌帳房卓集仁堂合家平安補言過人如意氏出入平安卓炳記鄭氏卓鑑記汪祿記羅漢記張範號李炳記免口舌劉佩生十五户廿五愿全年合洋九元長發棧經募梁雨記應記杏記麟記職記鑑記葉全嚴氏李義張宣記汪星記羅秩記鄭月記龔泳記金敦記倪蘭記傳幹記曹增記蔡品記十九户合洋四元六角五分沙溪在槐堂史濟渭邵甘甫王少甫陳　華呂洪順邵洪順安雅　陳錦堂蕭春林禮和泰寳和順源十三户合洋四元滬報舘來隠林氏梁植生鄧桂和林仲瀛林開梁熾林六户合洋四元銅洋一元九江俞玉章萬紹祥蓬生氏延陵春泉祥雲榮華順遂程輔臣長應九日合　二元滬報舘主筆來金陵汪榮慶堂招商局唐藴輝堂二户各四元烟台敬業書院杏園居士無名氏二户合洋四元恭壽堂常州劉富記無名氏源豐順來譚鏡湖寗波午林恊成乾育堂六户各一元恆泰號銅洋二元江陰鹽總棧旌直堂一元百讓堂四元屠鎭錢寳儉堂對開一個高易公舘來無力人四角文報局來尋關陳洪氏二角○譚阿容臺明梁潤全龍林壽四户各　三百九十文無名氏一愿全年錢三百六十文杭州不留名錢三百五十五文陳雍如六愿正月份錢一百八十文○以上共收九八元九兩正紋銀二兩七錢三分英洋六十三元二角五分大錢一千二百八十五文銅洋三元對開一個合併聲明 
[上海四馬路高易公舘内籌賑所經收山東順直元月初一至廿九日第一百九十次賑欵淸單]  
　　初一日李崇厚堂洋二元初二日李遠來半元初三日李林等二角初四日楊生二元初五日周虎臣銅洋一元初六日武林古虞陳吉安氏五元初七隠名一角初八日無名氏四元初九日無名氏銅洋一元初十日永興土棧恊興土棧各助定海大災賑捐洋廿五元夏鏡卿一元十一日無名氏一元十二日無名氏三角十三日九章綢緞莊交來退恩阡主人求病速愈助定海火災洋十元楊義生助英洋十二元花洋二元銀洋六元碧雲軒英洋十一元銅洋四元趙海山銅洋二元十四日太倉趙孫寅翁募求安子求母病愈二元十五日李翼堂翁交來四德堂洋二十元十六日無名氏三角九江太古行永慶堂二元鎖記謙記煥記各一元共洋五元十七日江西無名氏五元十八日安慶招商局躉船梁堯啓祖貴合助三元錢五百文○十九日潘春記應宏記無名氏各半元戴小記三角邵嘉倫二角共洋二元隠名氏二户不具名各二角友琴樓三瓦硯無名氏二户各一角共洋一元舉一善愿洋二元黄梅村半元李繼昌一元有心人七角知過氏無名氏各三角同善人一貴人各二角無名三户三角共洋二元丁益大棉花行銅洋十元徐樹榮七角楚南彭半元○二十日陳春記交來南尋振成典寄來滋竹三人十元安定氏還灶愿五元隠名氏銅洋七元三角周林氏二元○廿一日上海楊恊興土店來楊子先助定海洋十元宜興秦企曾翁募沈門羅氏祈祐平安十元祇修士二元甬江聚康莊五元○廿二　張充輝堂锣三百文盛鏘如祈父母康健五子霍去病四元愼記一元香陶氏三角關大二角江淸溪楊翰何鳳者蘇顯臣吳江各一角周子靑錢四百無名氏隆昌號源昌棧汪錫九各三百勉力氏濟生氏前葉氏行健氏富春氏宜生氏陳熊熙天和號王三和徐向禮程澤明王四維羅文輝王特興趙秉雲詹惠養王有根王邵氏羅義昌各二百文康寗氏羅積興姜文勝各一百文羅拱辰廿四文共捐錢五千七百廿四文合洋五元七角林展成龔菊生各一角○廿三靑滸夏一泉祈小孩疾患速愈洋十元常熟王義昆邢周各一元常孰義隆莊不留名銅洋二元存性堂洋二元貽榖堂四角王維氏能忍士各二角退思賭野步每何承氏各一角共洋一元二角○廿四日隠名氏二元黎以召以銘以煇玉畏各半元共洋二元恆餘堂五角林余四角五柳堂一角屏慕三角天馬寂心氏各二角無名多子欽楨各一角共洋一元乍川盛源號徐周甫翁募隠名氏二元○廿五日名言氏二元金頌淸二角○古杭吳擴伯翁寄來吳詒經堂洋三十元○四明隠名人十五元勉行子十五元○通州二成齋高洋三元頴川氏還愿洋二元京口壞德堂二元劉積慶堂吳志德堂無名氏各一元共洋五元○龍川蔡履蘇洋一元隠名氏三角蕭未形錢一百四十文○蟻粒主人半元 
 
 
 

Page 10

 
 
   
 
 

Page 11

 
 
[光緒十七年二月初五日京報全錄]  
宫門抄○諭旨一道錄前○發抄硃批四道○户部張等奏爲請旨摺○將軍定奏恭報巡閱練軍事竣回省日期並匀班歸併情形摺○將軍吉等奏校閱官兵秋操情形摺○豫撫裕奏委署州縣片○陜督楊奏爲據情代奏摺○粤撫劉奏恭報接印日期摺○粤督李奏恭報交卸兼署撫篆日期摺○署粤臬德奏恭報接署日期摺○二月初五日刑部都察院大理寺正黄旗值日無引見○恭王專摺謝賞神肉恩○寳中堂專摺謝賞神糕恩○貴恒由福建回京請安○崇禮假滿請安○薛允升因伊子一等内記名謝恩○江西總兵朱淮森到京請安○祥麟謝授正藍蒙副都統恩○橚貝子續假五日○希朗阿請假十日○掌儀司奏初七日祭奉先殿倫貝○行禮○都察院奏派抽查漕糧之御史派出愛興阿丁立瀛○召見軍機貴恒朱淮森○發抄魏光燾奏莎車牧劉嘉德請開本缺以知府送部引見奉硃批着照所請吏部知道欽此剛毅奏承運上年各漕出力員董請獎奉硃批該部議奏單併發欽此○又江陰城内被刼疎防知縣孫貽紳議處奉硃批着照所請吏部知道欽此○又江漢關應解京餉留抵鉛價奉硃批户部知道欽此○○經筵講官大學士管理户部事務臣張之萬等謹奏爲請旨事光緒十六年十二月初十等日准左翼監督崇禮右翼監督芬車各將差滿日期照例預報等因前來臣等查得左右兩翼稅差期滿例由臣部將各衙門保送人員並八旗内務府俸深人員職名開列具題恭候欽簡更替近年俱係專摺奏明請旨均蒙特簡大員管理在案今查左翼監督崇禮右翼監督芬車於光緒十六年二月十三日接任起連閏扣至十七年正月十二日止均屆一年任滿例應更替理合專摺具奏請旨簡放並將上三屆左右兩翼監督各員繕寫名單恭呈御覽伏候命下由臣部行文左右兩翼遵照仍俟一年差滿預期報部奏請更換爲此謹奏請旨奉旨已錄○○奴才定安跪奏爲恭報巡閱吉林黑龍江練軍事竣回抵奉天日期並遵照匀分三班新章將盛字管兵丹一律撤換專摺具陳仰祈聖鑒事竊奴才前因巡閱吉林黑龍江練軍於九月初九日由奉天省起程所有各處辦理事宜行止日期均經奏報在案兹於十二月初一日回抵奉天省城適屆盛字營練軍輪換之期當己先行照會總統豐陞阿帮統博棟阿轉飭兩翼統領照章辦理查奏定新章該軍馬隊每班亦以五百人爲額照舊一年一換步隊每班則三千人六個月一換較之吉齊兩軍每班多五百名原擬以此之有餘補彼之不足仍符原練二萬七千人之數免致額數畸零餉章窒碍其原由各隊派撥兵丹所設技勇專營亦卽撤歸各隊操練各官弁應給津貼一概停支以飭經費惟雜技一事亦不宜偏廢仍留教習三名按照吉齊兩軍辦法輪赴各營教演俾昭精進現己一律撤換齊楚除飭造各兵丹花名淸册分咨海軍衙門兵部外所有回抵奉天日期曁匀班歸併情形理合恭摺具陳伏乞皇上聖鑒再奴才行過地方民情安謐雪澤應時堪以仰紓宸厪合併陳明謹奏奉硃批該衙門知道欽此○○杭州將軍奴才吉和杭州副都統奴才恭壽跪奏爲遵例校閱官兵秋操情形恭摺具奏仰祈聖鑒事竊查每年秋季後照例校閱官兵各項操演隨時奏報歴經遵辦在案兹屆秋操之期自應遵例校閱奴才吉和會同奴才恭壽於本年九月二十一日赴大方井地方砲營校閱銅砲抬礮格林礮打準又於十一月初八初九初十等日前往教塲校閱操演原設大陣官兵馬步箭過堂槍洋鎗打準並陳新洋鎗隊式及一切刀矛技藝逐一考騐均屬合式可觀其中洋槍隊陣式頗知分合進退之法隊伍整齊聲勢聯絡官兵馬步箭堪稱優嫻槍礮打準計有八九成不等當卽循例分别獎勵仍飭該管協領佐領等官分督防禦驍騎校各員照章按月分期操演至洋槍隊及洋槍打準最爲軍中利器目前要務尤宜精熟應飭令該統帶威健營洋槍隊掌左司恊領柏梁督率管隊各官仍逐日認眞操練不准稍涉鬆懈以期精益求精悉成勁旅仰副聖主整飭戎行之至意再查乍浦駐防官兵七十餘員名現駐省城隨同操演尚稱熟習合併聲明謹將奴才等照例查閱官兵各項秋操緣由理合恭摺具奏伏乞皇上聖鑒訓示謹奏奉硃批知道了欽此○○裕寛片再署光州直隷州知州傅鍾沅另有差委該州地居邊要夙稱難治應卽遴員接署查有在任候補直隷州知州祥符縣知縣袁鎭南堪以委署所遺祥符縣知縣係省會首邑政務殷繁查有濬縣知縣黄璟堪以調署遞遺濬縣知縣查有卸署鹿邑縣事正任光山縣知縣但弼以之遞署亦堪勝任又上蔡縣知縣李振聲調省差委遺缺查有内鄉縣知縣盛元均堪以調署查明各該員任内均無盜刼己起四叅及錢糧有關降革處分與調署之例相符據藩臬兩司分案會詳前來除批飭檄遵並飭將内鄉縣篆務委員署理外相應附片陳明伏乞聖鑒謹奏奉硃批吏部知道欽此○○太子少保頭品頂戴陜甘總督臣楊昌濬跪奏爲據情代奏恭摺仰祈聖鑒事竊臣准甘肅提督周逹武咨稱自幼年從軍轉戰各省冐矢衝鋒迭受重傷咸豐六年在湖北省城小龜山與賊打仗右耳根下被賊槍傷出血過多八年克復安徽舒城縣與賊打仗左耳根下被賊槍傷子尚未出致傷筋骨更兼風餐露宿身受潮濕每歲寒署痛苦殊深當少壯時尚不爲意自抵甘肅提督任雪山氷冽久服之後體氣虚寒近歲每屆秋冬偶感卽病本年九月人感受風寒先則右膀及手麻木復又牽掣左手舊傷亦因之而痛十月初旬又感受時疫頭暈痰喘更兼泄痢四肢困頓不能成寢現屇冬令己深加意調攝雖痰喘漸止而麻木未舒傷疾交侵爲日甚多以致正氣大虧眼花心悸一時難期復元甘州當西路要衝公務殷繁似此精神困頓未便日久曠誤應請代懇賞假一月俾得靜心調理所有提署公事暫令中軍叅將代拆代行俾免　誤等因前來覆查屬實理合據情代奏伏乞皇上聖鑒訓示謹奏奉硃批周逹武着賞假一月欽此○○新任廣東巡撫臣劉瑞芬跪奏爲恭報微臣接印任事日期叩謝天恩仰祈聖鑒事竊臣於八月初四日恭覲天顔仰蒙召見二次訓誨周詳跪聆之下莫名欽感九月初旬陛辭出都於十一月十五日行抵廣東省城十八日准兩廣總督兼署廣東巡撫臣李瀚章將廣東巡撫關防太平橋監督關防王命旗牌文卷等項委員齎送前來臣當卽恭設香案望闕叩頭謝恩祇領任事伏念廣東爲海疆要區地大物博政務殷繁舉凡察吏安民練兵籌餉在在胥關緊要自維駑劣深懼弗勝惟有殫竭愚誠倍矢勤愼隨時與督臣李瀚章和衷商辦認眞經理以期仰答高厚鴻慈於萬一除將接印任事日期恭疏題報外所有微臣感激下忱謹繕摺叩謝天恩伏乞皇上聖鑒謹奏奉硃批知道了欽此○○頭品頂戴兩廣總督兼署廣東巡撫臣李瀚章跪奏爲恭報微臣交卸兼署撫篆日期仰祈聖鑒事竊臣仰荷天恩兼署廣東巡撫印務於光緒十六年五月十五日接印任事遵將一切應辦事宜妥愼經理不敢稍涉因循現在新任巡撫臣劉瑞芬己到粤省臣謹派員將廣東巡撫關防太平橋監督關防並王命旗牌文卷等項齎送撫臣臣卽於是日交卸署任除恭疏題報外所有微臣交卸兼署撫篆日期理合繕摺具陳伏乞皇上聖鑒謹奏奉硃批知道了欽此○○署理廣東按察使惠潮嘉道奴才德泰跪奏爲恭報奴才接署臬篆日期叩謝天恩仰祈聖鑒事竊奴才於光緒十六年十一月十二日接奉兩廣督臣李瀚章札飭以現署按察使王景賢請假回籍所遺臬司篆務委奴才署理於十一月十四日准王景賢將臬司印信文卷移交前來當卽恭設香案望闕叩頭謝恩祇領任事伏念奴才滿洲世僕比部備員倍矢誠悃於靖共歴膺京秩沐隆恩之荐擢補授監司嶺海分巡涓埃未效兹復奏委署理臬篆益切悚惶查粤東爲濵海要區臬司乃刑名總匯詰奸禁暴執法宜平察吏安民職司綦重奴才自維譾陋深懼勿勝惟有勉竭駑駘力矢勤愼隨時隨事禀陳督撫臣認眞經理斷不敢以暫時權篆稍涉因循以期仰答高厚鴻慈於萬一所有奴才接署臬篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此 
 
 

Page 12

 
 
[光緒十七年二月初六日京報全錄]  
宫門抄○發抄硃批四道○湖督張奏報交卸兼署提篆日期摺○東撫張奏知縣廻避同府照章揀員對調摺○署江督沈等奏飭臬司赴任片○又奏江蘇省輪應查閱營伍請俟新任督臣舉行片○黔撫潘奏調署知州片○署江督沈奏遴員總統兵輪摺○雲督王奏請開復候補同知革職處分片○二月初六日工部鴻臚寺正白旗值日無引見○施侯許應騤各假滿請安○廣東按察使額勒精額到京請安○貴恒請假十日○工部奏派勘估顔料庫工程派出敬信李文田○太常寺奏攺派致祭白龍潭派出興恩○召見軍機徐樹銘額勒精額○發抄長順奏防禦祥瑞等疎失餉鞘請革職摘頂奉硃批祥瑞等分别革職摘頂並通飭嚴拿贓賊務獲懲辦餘依議該部知道欽此○又擒獲刦餉馬賊黄世名等奉硃批知道了欽此○魏光燾奏請以柳寳元補精河直隷同知奉硃批吏部議奏欽此○又巴里坤鎭屬唅密恊等請發關防奉硃批該部知道欽此○○湖廣總督兼署湖北提督臣張之洞跪奏爲恭報微臣交卸提篆日期仰祈聖鑒事竊臣於本年五月初十日欽奉諭旨兼湖北提督篆務當經具摺謝恩報明接印任事日期在案兹准提臣程文炳函稱現已陛見請假回籍省墓假滿自籍起程回任等語並派委署提標中營守備將明榮赴省齎請印信復准電稱該提督己於本年十二月初三日抵襄臣卽於十二月初四日將湖北提督印信王命旗牌以及文卷等件添派督標左營遊擊寳麟督同署提標中營守備蔣明榮卽日護送赴襄交提臣程文炳接受臣卽於是日交卸所有微臣交卸兼署提篆日期除恭疏題報外理合繕摺陳明伏乞皇上聖鑒謹奏奉硃批知道了欽此○○太子少保頭品頂戴山東巡撫臣張矅跪奏爲知縣廻避同府照章揀員對調恭摺仰祈聖鑒事竊據布政使福潤按察使曹秉哲會詳稱部選觀城縣知縣李維諴現年三十九歲順天大興縣人祖籍江蘇陽湖縣由附生中式同治十二年癸酉科順天鄉試舉人甲戍科考取景山官學漢教習光緒二年内子恩科中式貢士三年丁丑科補行殿試二甲進士引見奉旨以知縣歸班銓選分發浙江補用四年九月到省五年丁本生母憂服闋起復調赴山東辦理工賑事宜保加一級堵築溞溝等處河工案内保俟選缺後以直隷州知州升用涽浙助賑案内捐加同知銜十一年遵海防例報捐過班因無力補交指分銀兩歸部銓選請咨赴部投供親老告近十一年十月選授湖北公安縣知縣係屬遠省攺選山西浮山縣知縣十二年八月到任十三年八月丁本生父憂回籍守制服滿赴部投供十六年三月選授山東觀城縣於七月初八日領憑到省卽據禀稱該員之女與現任定陶縣知縣晏振怡之嗣子先於光緒五年三月在江蘇原籍締姻又於九年七月晏振怡之女與該員之子締姻定陶觀城兩缺均係曹州府屬官同一府例應廻避等情當經飭查去後兹據曹州府查明屬實取具定陶縣知縣晏振怡結供由府加結呈送到司查例載在部候補候選人員如有呈明廻避姻親者無讑其于赴選註册文結内聲明及輪選到班時呈明均毋庸將該員廻避之缺扣除仍照輪次按班銓選如該員適擊得應行廻避之缺俟領憑到省後呈明督撫確切查明照在省廻避人員如係毋庸廻避出省者卽由該督撫以别道别府相當之缺酌量對調等語今部選觀城縣知縣李維諴與現任定陶縣知縣晏振怡係屬兒女姻親自應照例廻避對調查有武定府屬之利津縣知縣朱慶元現年五十一歲江蘇上元縣人祖籍安徽當塗縣由監生遵籌餉例報捐府經歴指分山東試用投効前撫臣閻敬銘行營當差因歴次防河剿匪出力保戴六品頂翎同治六年十一月到省七年因黄防出力保以本班儘先補用並加五品銜復因東省肅淸捻逆案内出力保俟補缺後以知縣用光緒四年報捐免補本班離任以知縣仍留原省補用六年八月到省代理榮城縣知縣因前在東海關襄辦稅務出力保俟補缺後以同知用該員之父雲逵於咸豐三年以附生在籍帶團守城陣亡經部議給雲騎尉世職遵照定章以文職兼襲世職代理掖縣知縣題署利津縣知縣光緒十四年三月到任業經試署期滿題請實授在案觀城利津二縣均係簡缺應請互相對調以資治理詳請具奏前來臣查部選觀城縣知縣李維諴才具優長吏治諳練利津縣知縣朱慶元年力正强練明有爲今因李維諴廻避互相調補均堪勝任與例亦屬相符合無仰懇天恩俯准以利津縣知縣朱慶元調補觀城縣知縣所遺利津縣知縣員缺卽以應行廻避之部選觀城縣知縣李維諴調補如蒙俞允該員等係以簡缺對調簡缺銜缺相當毋庸送部引見至朱慶元任内並無三叅限滿已起四叅命盜案件有關降革殿叅處分其接徵利津縣光緒十四年錢糧未完一分以上事在十五年三月十六日恭逢恩詔以前業己奉准寛免合併陳明除將文憑供結送部查照外謹恭摺具奏伏乞皇上聖鑒訓示謹奏奉硃批吏部議奏欽此○○署兩江總督安徽巡撫臣沈秉成江蘇巡撫臣剛毅跪奏再前准部咨光緒十六年十月二十四日奉上諭福建按察使着張國正調補陳湜着補授江蘇按察使均卽赴新任毋庸來京請訓欽此當　合行欽遵在案該司陳湜現已由江寍來蘇應卽飭令赴任以重職守除檄飭遵照外謹合詞附片奏明伏乞聖鑒謹奏奉硃批知道了欽此○○沈秉成片再查接管卷内前准部咨光緒十六年輪應查閱江蘇等省營伍之期欽奉上諭江蘇卽派曾國荃逐一查閱等因欽此臣查各省營伍輪應查閱之年向奉特旨簡派本屆江蘇營伍前督臣曾國荃奉命查閱未及舉行臣甫經履任年内爲日無多聞新任督臣劉坤一業已由籍起程迎摺北上應否俟劉坤一到任後舉辦之處伏候諭旨祗遵理合附片陳請伏乞聖鑒訓示謹奏奉硃批着照所請欽此○○潘霨片再麻哈州知州何耀斗病故所遺員缺查有古州同知章桂慶安詳謹飭堪以調署據藩司王德榜臬司黄槐森會詳前來除檄飭遵照外謹會同雲貴總督臣王文韶合詞附片具陳伏乞聖鑒再麻唅州係部選簡缺黔省現有應補人員應請扣留外補合併聲明謹奏奉硃批吏部知道欽此○○署理兩江總督兼署南洋大臣安徽巡撫臣沈秉成跪奏爲遴員總統兵輪以重海防恭摺仰祈聖鑒事竊總統南洋各號兵輪陳湜蒙恩補授江蘇按察使業經檄飭赴任所遺總統兵輪事務有整飭海操巡緝洋面之責必須有知兵威重之大員方足以資統制兹查有記名提督前任安徽壽春鎭總兵郭寳昌當前督臣曾國荃代奏開缺養親時聲明該提督威望素著衆情信服仍留辦營務奉旨留統卓勝全軍以資得力欽遵在案近年曾國荃以海疆需才派委該提督會辦南洋海防營務熟習外海重洋風尋沙線講求兵輪操練駕駛諸法均能得其實跡臣與北洋大臣李鴻章往返電商意見相同堪以派委接統南洋兵輪與北洋海軍提督丁汝昌聲威聯絡愼固海防一應薪費仍行照案支給俾資辦分除檄飭遵照外理合恭摺具陳伏乞皇上聖鑒謹奏奉硃批着照所請該部知道欽此○○王文韶片再查已革奏留雲南差遺浙江候補同知侯樑經前任藩司曾紀鳳詳委赴湖南省迎提光緒十四年分二批恊餉庫平銀八萬兩於是年十二月二十四日管解到滇除照章支給解費外短交銀三千六百六十九兩五錢據稱時值殘冬長途加意謹愼招募親兵護解以致虧短開摺照章懇請核銷等情核與定章不符當將該員發交雲南府勒限嚴道因屢催未繳由司局詳經臣鈞培在兼署督篆任内附片奏叅革職勒追光緒十五年十月初六日奉硃批着照所請該部知道欽此欽遵轉行飭追在案兹據雲南布按兩司會同善後局司道史念祖等詳稱該革員侯樑短交銀三千六百六十九兩五錢已據先後依限賠繳到庫業經前署司兌　淸楚並無蒂欠等情詳將該革員原叅革職處分奏請開復前來臣等查該革員侯樑短交前項餉銀旣據先後依限賠繳淸楚尚知愧奮應懇天恩俯准將浙江候補同知侯陞原叅革職處分開復出自逾格鴻慈除咨部查照外謹會同雲南巡撫臣譚鈞培附片具陳伏乞聖鑒訓示謹奏奉硃批着照所請該部知道欽此 
 
