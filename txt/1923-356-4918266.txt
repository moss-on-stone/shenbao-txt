# 1923 - 356 - 4918266

 

Page 1

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *   
 
 

Page 2

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *   
 
 

Page 3

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *   
 
 

Page 4

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *時評 
[政局中人之末路（冷）]  
　　政局至無可敷衍而政局中人之末路近矣政局中人旣至末路則權利之徒無所戀於政局而政局或有轉機焉然當政局之初擾亂也正當之事固無可着手而詭秘機詐之行則正以政局擾亂故而水濁而宜漁故以前所謂無可爲之政局正彼奸侫之徒趨之若鶩之日迨漁之不已而魚巳無多冒險上台之人多有身敗名裂而未有所得於是政局乃可謂眞無可爲矣故今日之國民苟有澄淸政局之志則第一之注意即在使彼冒險上台之人不能償其私欲而自下用堅壁淸野之法以待政儈雖不積極收效亦近矣 
　　勉哉國民此乃十二年後民國之第一要隘也 
[國内專電]  
　　北京電洛吳對高閣無撲擊電惟對甘石黨營黑貨有責言曹諭府秘廳子玉來一個字亦須我過目 
　　北京電曹諭王毓芝催孫寳琦預備閣員毓芝約孫到府秘廳謂國會不久可望開會同意案必可通過請君將組織大槪擬定言近而似遠孫答願助顏惠慶組閣但毓芝未爲何種表示府要人云高閣仍擬掙紮下去至陰曆年關眞不能維持時始放手 
　　北京電王承斌電曹速定正式内閣以符法治（三十日下午一鐘） 
　　北京電津訊·張紹曾派謀復職謂高所代者係張閣張回高當回内長幷以此說洛吳吳答張我親戚不便主張洛意孫閣主張和浙聯段認有同情（三十日下午一鐘） 
　　北京電洛訊張紹曾函吳佩孚㈠勸不干中央政治㈡勸放棄武力統一幷引儒家因果說謂伊古力征者結果均甚慘酷吳接函數日適吳姪夭折吳覆函致張謂干政當力避但關中央存亡問題不獲巳仍當建言至對南武力决定力事收束末謂儒家因果之說甚願服膺舍姪近突夭折心緒惡劣吳氏丁口不多又遭此厄悲悼何極等語查吳無子以文孚子過繼文孚僅兩子今喪其幼 
　　北京電艷（二十九）夜甘石派西安店議决函内務部述行政委員會未成立前不給歲費以此招徠中立派幷窘反甘派若輩誤認衆議院爲内務部直轄機關（三十日下午一鐘） 
　　北京電艷（二十九）王克敏不出閣議恐王懷慶對支配單不滿到院面商之故幷聞兩王電話相駡經蘇錫第調停陷（三十）王克敏避息西山爲支配各方均不滿意聞日内即提辭呈 
　　北京電路電會議結果吳毓麟請發命令即頒係根據交部提案責成各軍長官負責取締違章行動 
　　北京電二十七夜道淸路淸化總站被匪搶去公文三百餘並站長錢物及焦作陸軍馳往匪已逃此事使團據爲護路不完備之藉口 
　　北京電京奉路報十一師砲團護兵運草迫令豐臺站將車掛往永定門並以竹杖將司機右手打破該站調車者因不聽該兵調車亦被毆數拳請直魯豫巡閱使飭該師對於軍運不得動輒毆辱站員（三十日下午一鐘） 
　　北京電京漢結賬本年收入三千二百萬比去年增（三十日下午七鐘） 
　　北京電甘陸電院部保馬麒兼靑海屯墾督辦（三十日下午七鐘） 
　　北京電德廠代奉造飛機交涉德政府允令銷燬但廠商要求中國認還已成未成各機損失並代償奉天定銀　　北京電美政府已允改善華僑入境檢騐免赤身並擴充舊金山待騐所設備（三十日下午一鐘） 
　　北京電勞農俄國函請在華續購華茶一萬擔（三十日下午一鐘） 
　　北京電日在大連設滿州無線電總站奉哈長各設電臺奉交涉員力阻不聽四月興工（三十日下午一鐘） 
　　北京電財部航署覆外部英索飛機欵部庫空虚請商展期（三十日下午一鐘） 
　　北京電吳佩孚電護路問題業巳指定靳師及吳長植旅即請正式任命 
　　北京電鄭士琦電孫美瑤部郭周兩團已分别結束並咨蘇皖豫各督通飭地方對於該部遣回官兵着當地紳士隨時監視以免貽害 
　　北京電財部發陸部四萬參部二萬 
　　北京電陸錦連日與洛吳電商護路辦法感情尙洽（三十日下午三鐘） 
　　天津電年關三百萬支配軍政費數成將須搭期票二十萬裁員索薪一錢不名王克敏且疑此輩爲張英華嗾使更不措意 
　　天津電勘（二十八）大阪碼頭突然起火焚燬松本德昌等行出口貨物棉花大豆菜子牛皮八萬餘元日法英均派消防隊奮勇救護 
　　天津電靑島日敎育會冬季敎育視察團二十五人勘（二十八）由津晋京 
　　天津電傳袁乃寛調内務顏惠慶長農兼代閣高凌霨外簡直省長各令俟李彥靑回京發表 
　　天津電張景惠晋京斡旋奉直和議 
　　天津電交部令輪船公司凡五百噸以上船隻均須裝設無線電以保安全（以上三十日下午四鐘） 
　　天津電聞洛吳擬組軍官校專造國内軍事人材 
　　天津電津人將援助漢口華工被殺案　　天津電津人擬集資收回電車自辦 
　　天津電議會以吳景濓來津擬慰問表示同情（以上三十日下午十二鐘） 
　　吉林電葉恭綽來奉結果借去現欵數十萬力主打銷奉直和議張當電定期來奉之鮑貴卿暫緩啟行 
　　吉林電阿省兩次增兵與老頭隊戰均敗江東屯民謀變響應俄國内流寇日多勢頗不穩（以上三十日下午二鐘） 
　　濟南電省署接京電將膠路沿線張店坊子博山三處速開商埠現已募警五百分駐三處並加各該知事交涉員銜 
　　濟南電督署恐孫美瑤部遣散後再擾地方特會議兗曹聯防辦法 
　　濟南電盛傳一月内魯政局有大變化 
　　濟南電五旅長李森因被沂屬七縣公民控告有撤任說鄭以吳可章解散孫美瑤部有功擬畀章但章不願出五師團體力辭 
　　濟南電麵粉公會電交部反對津浦車加價（以上三十日下午三鐘） 
　　漢口電蕭儉（二十八）夜電曹吳津王謂高吳政爭非政府與國會之福請切實調解速組健全内閣 
　　漢口電夏壽康靈輀艷（二十九）由京漢掛專車二輛運漢陷（三十）在大智門車站公祭蕭及楊政廳長均到祭畢送至河干運回黃岡原籍 
　　漢口電武漢外委員會卅電外部請照國民大會議决田案六條向日領嚴重交涉（以上三十日下午九鐘） 
　　漢口電閩蘇贛皖及紹興甯波旅漢同鄕會感（二十七）電府院吳齊馬蔡孫盧大致謂近傳閩運攻浙蘇皖贛助閩閭閻驚駭望嚴令五省軍隊停止軍事行動孫督理勿移師浙邊吳巡閱一言解難齊盧馬蔡諸帥亦必不忍坐視無辜罹於塗炭江蘇旅鄂同鄕會儉（二十八）電齊報載閩軍窺浙皖贛軍隊將移浙邊蘇省水陸軍亦有開至宜興崑山說道路震驚祈順輿情首將軍隊調回並電商各方軍隊各回原防又五省旅漢同鄕因爲大規模和平運動擬開五省旅漢同鄕懇親大會陷（三十）開籌備會 
　　（三十日下午七鐘） 
　　重慶電劉湘對商民宣示善後意見㈠趕緊結束軍事㈡實行剿匪淸鄕辦團㈢統一行政振刷民治㈣淸理財政㈤籌辦敎育實業交通 
　　（三十日下午十鐘） 
　　重慶電胡若愚在綦江戰敗受傷逃 
　　重慶電石靑陽賴心輝劉成勳等均派代表請和渝當道無表示 
　　重慶電各軍首領會議財政統一分設統籌總支處（以上二十九日下午一鐘） 
　　長沙電初檢廳致議會函議員陳樹森離席用拳毆傷議長孔昭綬有犯傷害罪嫌疑依法應受敝廳訊問請許可見覆議會覆函許可 
　　長沙電趙咨議會貴會咨請取消軍事特捐一案因各縣稅欵被譚軍提取軍隊轉戰前方若停其餉糈險象堪虞特捐原定一元八角後酌减三分之一無藉端逼索之可言如議會别有籌欵良法謹當依法執行若無具體辦法敝部認爲難於取消 
　　長沙電湘西公民開大會因司長打破路界支配籌議挽救方法 
　　長沙電湘西戰况葉琪駐龍潭舖張湘砥駐雲溪市謝煜濤亦加入武岡西北戰線劉雪軒所部則由武岡向洪江出發蔣鋤歐進抵花園劉重威抵石下江鄒鵬振抵高沙龍潭爲武岡通寳慶之要道葉開鑫在該處設軍用電話總機處逐日電告戰情蔡部雖投降然反覆難測省軍决施以重大壓力再收編連日戰事未停湘西剿撫司令黃雲龍赴安化 
　　長沙電省議員雷飛鵬提案臨嘉藍新四縣匪警由於軍隊過境奪去團槍請咨政府電令各軍還已奪槍枝 
　　長沙電李劍農等力勸唐巘就省務院長職唐有允意該院定世（三十一）開常會此爲政變後第一次之常會 
　　長沙電胡念先宥（二十六）抵常德派孫參謀從寛進省 
　　長沙電議會二十九開會孔議長未到推唐宅俊爲主席報告毆孔議員陳樹森自請與孔同付懲戒函孔辯白函及長沙初檢廳懇允許提訊陳樹森函後議决陳交付懲戒議畢孔扶傷到會仍有爲主席面敷藥布開選舉軍務司長案甲匭投票者一百三十一人唐義彬得七十二票當選内有吳佩孚蔡鉅猷各一票乙匭投票者一百三十二人程子楷得四十票羅先　二十二票無人當選定世（三十一）補選選完即閉會孔昭綬出議會後仍居醫院（以上三十日下午二鐘） 
　　長沙電趙任唐生智兼湘南善後督辦 
　　長沙電省敎育會發起平民敎育大運動定下月一日游街農工商學軍警各界均加入（以上三十日下午三鐘） 
　　長沙電趙致唐生智電湘南總指揮一職因軍事結束無設置之必要特改任兄爲湘南善後督辦擔任淸鄕剿匪事宜（三十日下午七鐘） 
　　長沙電聞謝魯吳方在韶關開軍事會議不主張援惠意欲圖湘 
　　（以上三十日下午五鐘） 
　　安慶電馬委宋植枬爲省會警察廳長兼安慶市政籌備處長委安徽長江艦隊統領王世英兼充水警廳長均定一月一日接事 
　　安慶電敎廳令各校來年須改組敎員勿預聘（以上三十日下午八鐘） 
[國外專電]  
　　紐約電上星期内聖約翰及嶺南大學學生俱在紐約開懇親會到者甚衆皆能表現優美精神大爲公衆所注意（三十日） 
特約路透電 
[北京政聞]  
　　三十日北京電司法交通兩部長與總統府秘書長乃憲政黨理事茲忽退出憲政黨報紙頗多推測路透社訪員探悉吳佩孚昨電首座謂政府緃不能解散憲政黨亦當諭令政府人員退出該黨而由議員自爲之吳氏此舉或可見津派之勢力果爾則此爲津派援助吳景濓之第一步 
　　三十日北京電粤海關稅務司交與孫中山之覆文係總稅務司所發並非出自外交團聞總稅務司聲稱除中央政府外不受任何方面之訓令 
　　三十日北京電華字報稱顏惠慶或可爲國會所通過故顏有組閣之望顏現住西山其意若何未能確悉王克敏現已籌欵過年目前當不致即有新内閣之出現但明年初期政府終將改組云 
　　三十日北京電孫傳芳之代表昨到京謁曹報告關於閩浙時局之眞相曹乃聲稱政府欲維持長江和局 
[湖北新匪禍]  
　　三十日漢口電英文楚報襄陽電稱盜匪佔領棗陽敎士霍夫夫婦受傷紀倫女敎士被擄盜匪現赴桐柏又睢州電稱敎士三人被著名盜匪老洋人所殺 
[日本内閣辭職之輿論]  
　　三十東京電文務省大臣解釋内閣辭職之理由謂太子婚期將届而復興工程又亟待舉辦此時而更動閣員實非其時且非所宜但星期四日之變爲日本歷史前所未有設閣員希圖規避此事責任則與近來提倡國家思想之諭旨相背且將激起政潮爲維持内閣信用計不得不堅守辭職之原議云報紙大都認内閣之辭職爲天然而不可少之舉動與内閣信用有關有謂内閣成立以來毫無功業故期傾覆無損於國家朝日新聞等則謂政府辭職大半爲政治理由藉口大逆案解决糾紛云繼任首相人物之選擇年内或可决定政界預料此後將有政友會内閣 
[英國注意法德談判]  
　　二十九日倫敦電國内政治沉寂英國報紙乃注意於魯爾與來因境内新　生之局面及法政府與德代使刻在巴黎進行之談判英國　他日開幕昨對此問題必有一番大討論聞財政專家兩委員會之成績定較從前結果爲佳其故不僅在美國之加入專家委員會且因賠償委員會暫超出於政治的限制之外也但專家之　查德國財力勢必引起魯爾與來因是否屬諸德國之爭論今巴黎之法德談話中此問題已成焦點矣駐法德代使所送交之德國意見　雖未言及佔領之合法與否但謂願聞法國對於佔領境方權問題之意見據今日巴黎可恃方面消息德國此言似其所最注重者不在經濟現狀而在德國主權之恢復也巴黎晨報稱法德間非官場之談話現亦在巴黎進行德國某礦主賴志堡氏庽巴黎半月向普恩賚等要人游說組織德法實業大公司之計畫據謂此公司可爲世界中最有勢力之團體可獲巨資以充賠欵且可鞏固法德兩國之利益而杜將來之戰爭云賴志堡氏奉何人使命現尙未悉但其言　爲法國最高當軸所樂聞而柏林來電則謂德國大實業家史汀萊氏之機關報等皆不贊同其計畫 
　　二十九日紐約電賠償調查會之美代表道斯氏與楊格氏今日由紐約起程赴歐楊格氏稱渠視現待解决之問題爲尋常商業上問題渠希望各國能以此精神研究之而抱速得建設的答案之决心云 
　　二十九日柏林電德政府代表今日因協約國之要求𤗣致協約國軍事監查委員長爲軍事監查委員三人被拘留凌辱事表示　忱 
　　二十九日柏林電官場聲稱德政府因德國現正與外國談判故决定仍解付佔領軍費但時期有限範圍亦甚狹按佔領軍費于法軍入魯爾時起停付 
[法飛船失蹤後消息]  
　　二十九日巴黎電法飛船狄克斯末德號船長之時計在二時五十分停止是時西阿加車站長與其他路員曾見海上有一道火光如氣球着火者然落於水中以此證之此飛船確飛遇地中海而後炸裂 
　　二十九日倫敦電英皇致電法總統表示英國對於狄克斯末德號船員失事之深切同情英國航空會議及飛行軍之主任皆發電慰唁法海軍部大員 
　　二十九日土尼斯電西阿加澳人稱在覓見狄克斯末德號船長屍身之前曾網獲鋼絲兩根殆係飛船之物又稱二十一日夜間居民曾見聖馬柯之南放出火箭漁人亦撈獲鋼絲顯係無線電機之線 
 
 

Page 5

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *   
 
 

Page 6

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *特約路透電二 
[美防中美]  
　　二十九日華盛頓電美政府遣鐵甲巡艦羅吉斯特號住駐中美洪都拉斯國之安巴拉地方至時局寗靖後爲止此舉有數原因（一）墨西哥革黨聞甚活動於南部（二）洪都拉斯國選舉總統發生暴動（三）洪都拉斯兵越界暴行 
[墨西哥革命消息]  
　　三十日華盛頓電美政府允將戰具若干售與墨西哥現政府聞此舉係欲扶助現政府以拒革黨所擬售之戰具内有邉界軍營中所儲之來復槍及　事飛機十架 
　　三十日華盛頓電維拉克魯士消息突克斯般駐軍已附和革黨聞此事甚關重要因革黨旣得生力軍爲其後援而產油區域全境以突克斯般爲口岸者亦入　革黨勢力範圍中也 
[英國之駐美使人]  
　　二十九日倫敦電外部聲稱駐美英大使吉狄士爵士因目疾未愈醫士勸其暫勿赴美視事故已辭職政府調駐西班牙大使賀華德爵士駐美而以任波德爵士爲駐西班牙大使聞賀華德未蒞任時狄吉士爵士將回美京一行部署一切以便移交並與友輩話别 
[英船航游世界]  
　　二十九日倫敦電寇那德船公司之船拉柯尼亞號定一月十五日由紐約起行擬繞行世界經巴拿馬運河而住橫濱上海香港巴維亞新加坡仰光喀爾喀太可侖波孟買等處以表其自動舵機之功效 
[各國近事]  
　　二十九日愛拉愛貝爾電比軍事法庭判定佔領時毀壞比軍所管鐵路者之罪五人判死刑又一人判終身監禁 
　　二十九日比京電比皇向日使署慰問日太子遇險事 
[公電]  
　　北京通電各省衙門均鑒本日令派王廷楨恩澤熙彥衎永瑞豐烏拉　春楞錡端緒管理値年旗事務此令烏爾圖那蘇圖著加輔國公銜稽文白音圖均著加副都統銜此令謝有勝白玉堂均授爲陸軍步兵上校牟炯奎　爲陸軍工兵上校此令暫行代理部務陸軍次長金紹曾呈請授文華國康克明劉福生爲陸軍步兵中校安國柱爲陸軍騎兵中校張建中爲陸軍砲兵中校王振華爲陸軍憲兵少校並加陸軍憲兵中校銜李宗綱何積昌爲陸軍步兵少校晋彥生馬玉麟爲陸軍騎兵少校婁福德加陸軍步兵少校銜均照准此令京艷印 
國外要聞 
[日太子被剌後之内閣問題]  
　　後繼人物之競爭普通選舉說又盛 
　　東方通信社二十九日東京電云内閣雖已决定總辭職而商議後繼内閣之人物據現在狀態觀之尙不能預測推薦何人相傳有「以淸浦樞相或貴族院爲中心」之内閣出現說而一方面加藤憲政會總裁之呼聲亦高然據一般人觀測恐無論何人均不得永久也三十日東京電云後繼内閣問題淸浦子爵（樞密院議長）頗有組織之希望一面有使憲政會組閣須斷行普通選舉之聲又高綜合各方面之政局形勢觀之大約如下衆議院各政黨中政友會主張云在衆議院占有多數之政黨即政友會組閣甚爲正當憲政會主張排除超然内閣組織憲政會内閣刻該會正在愼重監視時局革新俱樂部希望云須少壯有爲之民權的人物組閣至貴族院方面最有力之研究會現向有力者運動自派中心之内閣彼等謂無論何人組閣若無政黨之諒解不可云云報界論調如下時事新報云現有超然或貴族院中心内閣之說然此等全不成問題非衆議院中有政黨之基礎者斷然不可朝日新聞云在議會無根據者斷不可組閣又中間内閣之過渡使政局愈陷於混亂耳報知新　云組織後繼内閣者必能即行普通選舉而打破黨弊之政黨組織之云云 
　　平田内府於今晨動身訪西園寺公爵於興津會議數刻更訪松方公爵就於後繼首相之推薦徵求兩公意見至於果推薦何人俟内府歸京後政局當可進展故彼之行動頗極重大據一般所傳淸浦說依然有力現淸浦自己雖云斷然不起然一旦大命下降則爲四圍之情勢所迫結局想不得不受也 
國内要聞 
[北京特約通信（庸庸）]  
　　最近内閣問題之寫眞 
　　衆院不成會吳景濓走天津此正高凌霨等得意志滿之時代期延長固不必說且欲再進一步以謀改署或求眞除然而外間紛傳謂高已立脚不住將成兩敗俱傷信歟否歟姑先舉此種傳說而再以若輩之行爲證之此說之出於實力方面者最大原因即二十日之　職通電以退爲進欲得各疆吏之復電加以慰留以助其打擊吳景濓之聲勢而挫參院召令出席提查辦案之氣　迄今一週此目的迄未能達最近馮玉祥與人閒談謂今之閣員實力派對之殆絕少滿意者只顧曹氏之面子不便加以攻擊然欲其通電捧塲則斷難有望而洛陽消息則二十二三日間有人與洛吳談金佛郎案洛吳拍案大駡高王因此外間紛傳洛吳有梗敬兩電均主從速改組内閣促進　氏之派署其言且多攻高推度情形以爲高等旣失外援當然站不住也 
　　此說之出於政客方面者景耀月出與凖吳派接洽其言曰高凌霨之去將不成問題小孫派某語凖吳派某謂吳景濓倒後我等將繼續倒高於是說者遂謂高氏必　　去而天津傳來之一說則謂吳毓麟二十三到津次晚與王承斌邊守靖同訪吳景濓述曹氏之意勸吳回京謂督罷高而　孫署閣吳答以此彼大權與我無與且大駡一頓又有爲之左證者謂高等與曹談衆院事向　謂三百餘人反吳即十八日之全武行亦謂吳之受傷　僞飾嗣有人以吳氏傷痕照片送與曹看曹拍案大駡高氏且碎茶碗一枚花瓶一個因謂曹已厭高將使之去也 
　　以上兩說固不敢謂全無影響然各疆吏投鼠忌器之心旣於馮氏言中見之而洛陽方面則一星期前曾有畢維垣前往爲高氏疏解洛吳對畢曾大駡議員搗亂最近李彥靑之赴洛亦决非等閒且外間所傳曹氏發怒之說即謂高王不敢見面託李彥靑疏解曹怒始息是李固居中斡旋者而府方派此重要人謁吳則必　代保派諸人加以分辯對派孫署閣之主張將謀打消之計故一面畢李先後出京一面高氏諸人極力撑持塲面喧傳許久之金佛郎案居然於二十六日晚在高宅密商决定駁覆法使而李即於次晨出京持以告洛是其對於本身之致命傷力求解免爲立脚地已不待言且陽曆歲關王克敏又極力籌畫聞共得三百萬以百萬敷衍各大軍閥分别點染以百萬發近畿軍警餉以百萬分配敎育費國會費行政費於昨日閣議一一决定觀其撑紮情形决不似有去志又可斷言也 
　　至於孫寳琦氏前以避囂赴津及吳景濓赴津以後京中當局防孫吳勾結電召孫回孫亦以避嫌之心應召而返遠居承澤園不見一客力表消極小孫派之某某曾派人與商閣員分配孫以不幹拒之憲政黨之某某又欲勸孫入黨孫亦未與接洽蓋孫氏今日已處於進退維谷之中以前之提出孫氏原非王毓芝高凌霨等之本意而專以此搪塞衆院者故御用黨之甘石橋從未談及對孫之贊否中間經吳派之一度利用高派且力攻之近所傳爲孫尙有望者只謂曹氏對孫以爲彼不成事實未免對人不住然王高於孫贊助旣反乎本心反對又不便出口則京中接近政府之某報已曾言之故票匭中之孫寳琦絕少脫頴而出之望而孫氏私衷則總理之慾望當不敵其保持稅務督辦之心故亦决無奮鬥之跡　日曹召孫入府外間又傳其派署而接近孫氏者則力辯其無且曰孫與曹談只以地方關係謀弭江浙問之兵禍則孫氏旣未積極進行而高等又不欲其出亦高不去之證至於孫氏以外又有王毓芝自謀組閣說謂王有此心者固傳說已久然尙無事實可驗又有張紹曾復職說則津派曾有此運動吳到津後亦與張談然阻力甚多斷難實現也 
　　至現在之閣員則如顧維鈞如吳毓麟爲非與高一致者吳久爲府方諸人所媒孽且王克敏與趙玉珂之毆鬥高王）克敏）謂張廷鍔播弄欲免其職而吳爲之解釋且保護之高等尤不謂然顧則以對金佛郎案主張不同其在參院出席又不啻伏一拒絕之筆外傳高王欲去顧爲快者亦非一日故當吳景濓出京高凌霨奏凱之第二日即傳顧吳地位動搖然以現在形勢則高先謀自穩其地位然後能及其他異己之除必在改署或眞除以後今日亦談不到也（十二月二十八日） 
[外交部駁覆金佛郎案全文]  
　　已照會各關係國 
　　前日（二十七）閣議對於金佛郎案　定據約駁復閣議散後當由顧維鈞等入府報告曹無異辭當批一「可」字即交顧維鈞携回部中備文駁復當於昨日（二十八）備齊公文即日送達各關係八國公使惟照會中未述　會否决不知何故聞各國公使接到照會後即晚飛電報告各　國政府此後外交上有何變化正未可料在各該國政府未有復電之前駐京各使當不至有所表示昨日外交部　將照會原文油印多份於下午五時散交京中各報社曁外國外埠駐京各記者代爲傳布並由條約司擬成通電草稿送往紅羅廠請高凌霨核定大約昨晚可以發出茲錄前日閣議之决議案及外部照會八國公使之原文如下 
　　决議案外交財政兩部提出英法等八國庚子賠欵要求用金付給茲經尊重國會否决原案根據一九零五年換文辦法擬具理由駁覆各使議决照辦 
　　照會文照復事關於付給庚子賠欵問題本年二月二十四日十一月五日兩次接准貴公使曁簽訂辛丑和約之各國代表會銜照會業　閱悉惟此項問題殊屬重要中國政府必須加以詳細縝密之研究故未早日奉復前承貴公使兩次來照以簽約各國同一之主張通知中國政府有辛丑和約及一九零五年七月二日所訂各節對於庚子賠欵應付現金字句爲毫無疑異之餘地文詞旣明斷無辯駁之有各本國政府一律如此决斷此即所謂付與各國每海關銀兩中國政府應即按　辛丑和約第六欵所載折成現金付出是也等語前項主張旣係依據一九零五年七月二日協定之文句而來倘使中國政府得以確　簽約各國對於「用金」字樣之確實意義則中國政府對於　項主張之可予同意或不致多費躊躇無如中國政府尋繹一九零五年協定之全文曁該協定所根據之辛丑和約第六欵以爲用金字樣之意義係指　銀爲本位之關平銀兩應如何比較折付簽約各國之各項金幣而言此外並無别項正確之解釋質言之用金字樣僅　金幣而言幷非生金之謂此層查閱和約第六欵似可明瞭查該欵一面雖聲明四百五十兆關平銀之賠欵爲金欵債務而一面訂定關平銀換算金欵相等之數則並不言生金若干而言簽約各國用金本位發行之國幣若干即當時議訂辛丑和約第六欵簽約各國間討論情形若何試查現時存留之案卷其所得之結果亦必相同關於付給欵項究應用何方法設有懷疑之處則一九零五年七月二日之協定亦經剖釋前項協定一面雖聲明賠欵係屬金欵債務而一面仍將確實付欵方法明白規定永遠照行其文如左「所有應還各欵按照以上所載辦法將和約關平銀照依各國金錢之價核定中國或按倫敦市面銀價用銀付還或以金錢期票或以電匯票均聽各國所願此項期票電匯票中國不拘在何處及何銀行均可任　照最賤之價或照投標辦法購買惟所付之金欵務須於應付還之日逕向各國付淸中國擔保其電匯票及期票均能如數兌交無誤本部現擬各節如各國允行時應即各擇定以上辦法三端之一　擇定後照行至賠欵付淸之日爲止」同日（一九零五年七月二日）幷准簽約各國分别選擇約定三種付欵辦法之一照會前外務部在案茲將兩次與貴公使會銜來照之各關係國所選擇之辦法列表如左 
付　　欵　　辦　　法　　　　國　　　　　　　　别 
按照各該國國幣用電匯法　　　比利時·法蘭西·英吉利·付欵　　　　　　　　　　　　和　蘭·義大利·美　國·暫按照倫敦銀價嗣於一九　　　日斯巴尼亞國 
零六年擇定用期票付欵 
按照倫敦鎊價用電匯票法　　　日　　本 
付欵 
　　前項選擇付欵辦法當提議及承諾時曾經明文約定繼續有效『至賠欵付淸之日爲止』計自一九零五年訂立協定以來對於各該國篤守前項辦法迄未間斷於實施上亦從未發生異議查兩次來照均係答復中國政府於一九二二年十二月二十八日分致比法義日四國公使之公文查前項公文中國政府並無意將一九零五年協定所已明釋之和約第六欵重行解釋亦無意將協定内所訂之確實付欵辦法加以變更中國政府已往及現在之意對於各關係國仍願繼續按照各該國所選定之付欵辦法並完全依據一九零五年協定所已解釋並修正之和約第六欵照付賠欵無異本總長查閱兩次會銜來照似乎各關係國幷非欲將歷來照行之付欵辦法提議根本變更但細繹各關係國之用意似欲使電匯欵項不獨能敷各該國國幣折成之數並欲申合現金或與現金同樣價値之數倘使用意果係如是則中國政府未能承諾蓋電滙辦法不但爲簽訂和約大多數國所訂定之付欵辦法自一九零五年訂立協定以來歷經遵行無有變更且爲國際匯兌之一種方法其意義及範圍多有能道之者查中國與施行金本位之各國間其電匯率時有漲落以與雙方均用金本位制度者相比則其漲落尤甚蓋在廢銀本位之國銀之爲物不過一種互相買賣之金屬品而已至於匯兌率之漲落乃視兩種貨幣價格比較上之升降其漲落之緣由無有定相或因進出口貿易之盈虧或因多發紙幣或因錢荒或因其他緣由而其詳情茲可毋庸討論惟不問匯兌率漲落之原因何在而通行之貨幣則依舊使用是故不　因何理由而多發國幣致使市　缺少現貨例如現在之佛郎則設欲購買貨幣亦惟有購買市　上可得之　用國幣而已况夫旣以電匯爲付欵辦法則兌價漲落　屬　免旣經訂定以某國之通用國幣付欵則匯兌率之漲落雖暫與此國或彼國有所不利在實際上究不得　爲捨去　幣改付現金之理由蓋漲旣屬無常　時應捨通用國幣而用現貨以淸欵項其勢有所不能定耳設使對於定之付欵方法並不照辦則不但與通用之電匯辦法不符且與一九零五年協定之意旨亦相背也茲查賠欵第一次到期付給之後忽因今之兌價　貴以致中國雖照付訂定之關平銀兩而不敷折合各國金幣之數而中國按照和約第六欵規定所負債務之確實性質及其確實範圍因此發生異議中國主張謂賠欵雖爲金欵債務然已按照該欵所載之兌價折成銀數中國　債總數　有明文規定於保票内所載之關平銀四百五十兆兩及其四釐利息此項保票業由中簽字送與外交團以故中國若交付訂定之關平銀數即爲淸償債務如是懸案堅持　及三年中國政府未肯簽字於金欵分票其因付欵短欠之數亦不爲補足直至各國嗣後確定付欵辦法允　「至賠欵付淸之日爲止」中國政府始肯將各分票按照各國國幣分别簽字此外並交付關平銀八百萬兩作爲彌補一九零二年至一九零四年之磅虧其結果即係訂立一九零五年之協定而各關係國亦即於是時擇定付欵辦法矣中國政府所以允訂協定並擔負逐年按月兌價漲落所發生之責任實因中國政府認爲中政府雖因此擔負磅虧如以前隨時之所已擔負者或可遇有磅餘爲與中國有利也就事實而論金銀兌價之漲落逐月變遷自一九零五年七月新協定實行之日起至一九一七年十一月中國與辛丑和約簽字之數國約定展緩賠欵五年之日止其間除一九一一年光復後數月停付賠欵不計外實　付欵一百四十個月此一百四十個月内之兌價漲落　可舉巴黎市面之兌價爲例計有六十六個月兌價高於辛丑和約内所載每關平銀一兩値三佛郎七十五生丁之率爲與中國有利其餘之七十四個　兌價低於和約所載之率爲與中國有損一九一七年八月每關平銀一兩値六佛郎六九零六八生丁係極與中國有益之最高率一九一四年十一月每關平銀一兩値二佛朗零三零零八生丁則係極與中國有損之最低率也顧金銀兌換價之漲落雖鉅且復無常在各關係國方面則仍皆按月逐年收受各該國國幣所規定之數焉綜觀上述種種理由中國政府主張以爲一九零一年和約第六欵曁一九零五年協定内所載「用金」字樣除指簽約各國用金本位發行之國幣外並無别項合理之解釋其現時之兌價及將來近數年内之兌價無論其如何變動以致比較和約定率與中國或爲有益或爲有損若欲藉此情形擬將　第六欵另加一種解釋或將各國按照該協定所指明之日欵辦法施以根本變更是皆中國政府不能認爲正當之理由也須至照會者 
[北京赦免朱深等通緝之内幕]  
　　安福黨人朱深梁鴻志方樞曲同豐張敬堯等昨經曹　３ 
指令分别免其通緝或察看或查辦其指令原文云「國務總理高凌霨呈請將朱深梁鴻志方樞撤消通緝原案曲同豐銷去察看字樣張敬堯免予查辦由呈悉朱深梁鴻志方樞均准免其通緝曲同豐着銷去察看字樣張敬堯免其查辦此令」云當此　系全盛時代突然赦免安福一部分黨人聞者甚爲詫異據知其内幕者言謂此事乍用不但在減殺反對派方面之勢力尙有特别關係故徐樹錚曾毓雋等皆不在其列蓋朱深係直隷人與津保兩方重要人物多有關係梁鴻志前曾兼充曹錕之秘書丁己之役在津尤爲出力故此二人之得免　緝係由於曹之關照同鄕及篤念舊誼方樞久在盧永祥幕中張敬堯則早已投効奉天此二人之得以免通緝或銷去察看字樣乃爲和緩江浙空氣及促成直奉和議計至於曲同豐則與曹舊交甚深直皖戰後被俘到保甚蒙優待此次吳佩孚亦甚贊成恢復其自由以便聯絡鄕誼故得併案辦理 
 
 

Page 7

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *[北京電車公司近狀（朂公）]  
　　停工有即日恢復說開車尙無確期 
　　北京電車公司於十年六月開創立會至今已逾兩載一再遷延開車迄無確期近且已進行之工程又忽半途停止内容雖甚複雜其重要原因則實緣市政公所及警察廳之遇出掣肘而公司主其事者除唐某外又皆事事因循不肯負責以致有此現象按該公司重要工程如發電廠變壓所等布置均已就緒電機鍋爐鋼軌等復已運齊即樹桿鋪軌等事城内亦大致完工惟西單牌樓因移動牌樓問題留難多月後經該公司提出重建費洋六千元交由銀行保存始獲解决太平倉地方因土爾　特帕親王出面阻止巷口一帶暫停工作致第四路幹線未能修竣此城内已動工程所告之障礙也宣武得勝兩門本畫在四綫範圍以内繼以經過路線須與鐵路接軌路局堅持異議現變更計畫擬繞道改由前門（即正陽門）出入因之前門遂爲重要關鍵乃上月於前門外甫經動工而該管區署即稱奉有廳令當地商民不表同情飭令停止嗣幾經接洽提出種種條件如每年於餘利項下擔任市公益捐等百分之十六（即一百萬提十六萬）及前門外夜市捐損失歸公司賠償該公司均表示承認而仍無效果現雖有疏通妥協即日開工之說是否確可靠尙不可知此城外未動工程所感之困難也至商會方面今春曾發生反動風潮旋經解釋平息現又翻然掀起幷向曹錕請願要求飭令停辦較前尤　激烈其含有他種作用自不待言某要人昨對人云電車公司爲利之所在人所必爭即如認股問題用人問題皆該公司招怨之由若能兼收並蓄可保任何方面皆不反對蓋深知此中三昧者矣 
　　該公司股欵已届第三次收股之期官股業於月前撥到商股繳足第三期者亦居多數股票雖尙無市價然因將來營業定可獲利又每一股（百元分四期繳足）有一股權故願購者尙形踴躍大約已繳第二期股本者可轉售四十六七元繳過三期者可轉售七十三四元購得股票以後如欲更名亦可向公司聲請每票上須納手續費一元此關於股本之大槪情形至曾計年度本年股東常會時即議决每年自七月開始期與各機關畫一職員薪水上級者如董事長常駐董事等皆未支薪餘自各處主任以至書記皆係有給職每月於二十日發薪從無拖欠會計處主任（即處長）依合同華洋各一表面上似皆華員問事然各種用欵非經洋員簽字槪不生效力實質上仍屬洋員權重蓋吾國慣例使然也 
　　此次裕信工廠火警該公司電事材料被焚不少致引起外間種種謠言甚有謂人縱火者其實所焚之物多係未經造成之材普損失應屬諸工廠公司當無若何關係現該公司以外間反對者多遇有細故往往飛短流長一經播弄即至淆惑聞聽擬發行一種週刋或月刋將各項事實及進行現狀盡量宣布以明眞相（此事建議已久迄未實行）此外則營業處（獨該處尙未成立止派有蘇人某君一入主持其事）因開車期近已着手擴充處長一席聞已内定現主持其事之某蘇人雖覬覦甚力但　未能中選耳 
[中東路地畝交涉案現狀遏密]  
　　束省鐵路辦督與特區行政長官之往返公函 
中東路地畝問題鐵路公司仍有私自放租地畝情事故特區行政長官朱慶瀾已飭地畝局一面調查進行一面開始登記所有關於此項交涉鐵路督辦王景春氏與朱慶瀾長官往返函件探錄如下 
　　王景春致朱慶瀾函（上略）案准鐵路公司公函内稱關於東省特别區地畝管理局職權一案前經本公司董事會於本年九月十三日開會討論當經將是會所提第二四一七號議案議决辦法函達查照依照議决辦法現在招集會議調查地畝案件會同華籍委員兩人一爲公司華董事一爲所所委代表再就已往商議情形觀之本公司深信中國地方當局組織之地畝管理局必暫行停止進行職權徐俟此關係綦重頭緒棼如之地畝案件調查明晣再依合法手續由中國政府與東路股東商洽辦理蓋股東即路界内地皮之業主故也乃現據路局局長本年十月二十九日第二二一零二號呈報各節觀之始知地畝管理局不但不停止進行徐待調查詎且猛力進行視本路對於地畝幾已完全無權過問茲試詳臚於左（一）地畝管理局局長布告人民如在海滿兩站領有地皮將地照呈交地畝管理局委員以便呈局註册（二）駐海拉爾站地畝管理局委員於本年十月　十二日布告略稱地畝管理局已於本年八月一日組織成立一切地畝仍照舊歸地主管業但須由地畝管理局　照註册重准認凡在東省特别區域界内一切關於地畝之案件以及有所聲明時除經由該機關者不計外其餘槪爲無效業經地畝管理局局長於本年八月五日佈告商民知照在案等語嗣後詳舉地照交局註册手續交照期限在海拉爾站定爲自十月二十五日至十一月九日止（三）駐海站地畝管理局委員復於十月二十三日函達海拉爾地方董事會略同前因以上各項或爲地畝局之要索或出自該局委員呈致此事形勢愈趨緊張惟與此事進行順利上毫無　益可以斷言就商民方面言影響亦多一方對於路局權能發生疑慮一方更恐使租地人圖頼租金無論對於鐵路局地畝處或地畝管理局均不交租現在欠交租金者日多已足顯見蓋承租人利用糾葛不淸時代不肯按期交租邇來警界匪特不能協助地畝委員收租反又從而禁阻之以此種之現象復查地畝管理局隷屬東省特别區行政長官管轄切盼貴督辦即與行政長官接洽力請令飭地畝管理局將關於地畝事件一切命令停止發佈容待中國政府會同東省鐵路公司各股東商洽解决辦理除將各項附件隨同附送外相應函達查核辦理幷希示以最圓滿之答覆不勝企盼之至等因幷抄件到所查本案議决辦法前已於二零五八號咨達查照在案此次公司函稱各節本屬片面要求且來函語意旣請於調查期内停止進行而路局　有私行放租地畝情事迭准貴公署來函均經本公所轉函公司飭禁各在案最近幷准公司來函略稱依照二四一七號議决係以地畝案件之解决在該管階級機關審查之前實在業經延期惟自沿線地畝處職員來呈曁本埠地畝管理局布告觀之則地方華官　仍爲處分正式屬於東省鐵路公司地畝之進行爲地畝局局長布告特區居民而得與東省鐵路地畝處締結一切合同局員無　沿線估量公司地畝之例是殊與路局地畝處業務之執行紛糾特甚即阻力亦多警慌相應函請督辦轉商地方華官停止此項妨害東路利益之行爲等語當即駁以關於地畝事項在調查期内一切停止進行迭經函達查照來函旣稱地畝案件之解决在審查之前業經延期是即以停止進行未識尙有何項合同之締結等語函復去訖本公所意見以爲此案現旣在調查之中似宜專從調查方面進行俾得間執其中如何之處用特函達即希查酌見復以便轉復爲荷 
　　朱慶瀾復王景春函（上略）查此案前據地畝管理局呈擬騐照駐册法原屬一種暫時之登記曾經定明須俟調查無誤再行發給正式登記證明書何至令人發生疑慮倘路局能照公司議案迅將地畝案内關係材料檢交調查則登記之事稍遲辦理固亦未嘗不可但調查會開會數次而路局仍未將重要材料如數檢交該局所擬登記辦法實以路局缺乏誠意深慮遷延時日故一面令人民自行登記以補調查會之不足若慮租地人因此圖頼租金則該局早已　議呈奉本署核准令飭特警總管理處以第三者之地位先行代收存儲銀行仍俟全案解决再行分别劃撥除將代收地租辦法另文函達外倘路局能將欠户姓名住址並所欠數目開單呈由本署飭警催收則辦理較爲妥便至地畝局布告特區居民不得與地畝處締結租地合同一節原係遵照保安總司令九月號電辦理原函旣知依照公司議案在調查期内一切停止進行自不應再有租放地畝情事乃近據地畝局呈報路局地畝處仍時有私擅放地之舉迭經本屬據情函請轉飭查禁有案原函謂妨害東路利益實屬毫無理由除令地畝管理局曁特警總管理處查照外相應函復貴公所希即轉行知照云云十二月二十一日 
[中東路長途電話之交涉无]  
　　督辦公所應負需盡力監阻之責 
　　哈爾濱快信中東鐵路原設電話本爲鐵路關係並不能供給一般商民使用且收費營業以侵害主權也惟前此俄人把佔路界内一切政權都被侵攬以致沿路我國官設或官准商辦之長途電話一任東路俄員惟所欲爲無人顧問第自華府會議開幕對於遠東問題特别提案討議其所决之最大綱要爲保全中國於領土内固有之一切主權故凡外國郵電應予撤廢換言之即無論何種機關不得假藉名義在我領土以内爲我官廳所未准許之行爲此固兩三年來中外人士所共喻者也我華商以交通機關之長途電話爲一最重要之樞紐故特建設哈長長途電話經官批准以爲此獨占事業可期發展而於維持血本之外更能得有餘利也不圖中東鐵路局與日本某通訊社密約任便通電非常發達事爲華商長途電話局查悉迭與接洽置諸不理呈請官廳向路局交涉亦無效果此爲第一步經過之事實也有賈君明善者前爲吉林省議會副議長旋爲國會職員後又爲省會議員查知此事以此與我主權大有關係特到哈爾濱覆查知所傳不虚猶恐未得憑證勢必抵頼故復喬裝商人前往路局長途電話處繳費打電查得打電時並不發給收據凡欲打電之前先交欵費挨次通電通電之後即行退出賈君以如此不能得收據遂將該處掛號之紙密取兩張以便持歸作證無如俄日人員監視甚嚴賈君袖紙而出竟被覺察窮追强索所取之紙而去賈君不得已喪然而返然此一段情事固爲當時在塲中外人士所目睹矣厥後路局與日人共商以爲未妥特從吉林挽某日人來哈向賈君說項某日人者賈君之師也賈君答以師弟之誼固當敦篤而國家主權安能弗顧某日人云此事路局旣許日人通電必有鉅大之收入中局人員决不肯捨　即不受運動恐路局必謀對付之方君之熱心終歸泡影耳賈君云余此來願爲主權盡力不逹目的誓不輕返某日人無法而云賈君已以此事禀明當局行政長官朱慶瀾氏以路局侵害主權違反華會議案復又爲此不正當之營業自應積極取締特以東省鐵路公司督辦公所爲東路之監督　關遂去函要求轉飭路局停止私許日人使用督辦公所轉知路局後路局仍不遵辦以致案懸不决蓋　辦公所雖名爲監督鐵路之機關然　實督辦王景春向來多病不甚問事即現在代理督辦俞人鳳氏亦甚圓融無論如何决不對路局說半句硬話故中東鐵路名雖歸我代管實則無一事可以管到也 
[漢口田仲香案交涉之近狀] 蕭蕭 
　　交涉　已提二次交涉田仲香自縊說之疑點 
　　漢口日租界警察署屈死華工田仲香案今已一星期矣此一星期中各方對於此案無不爲縝密之研究而於田死之是否爲自縊尤多致期懷疑現夏口地方檢察廳關於檢騐田屍之騐斷書亦已擬就送呈交涉署其中所塡傷格及致死情形多有與孫克鑑醫生報告發生不符之處無論其孰爲確實而田死之非自縊則固予人以可疑者在也孫克鑑之報告書已披露前報茲再錄夏口地檢廳之騐斷書如下以供留心此案者之參攷原書云已死田仲香生年二十一歲黃陂縣人勘得屍身在日本租界警　署拘留所頭東足西上穿靑布長短棉襖各一件白衛生褂一件下穿靑白布單夾褲各一條黑毛長筒襪一雙一穿左足絳氈棉鞋一雙一掛鐵檻量得身長四尺一寸膀闊一尺一寸胸高五寸五分騐得仰面面色微靑（不致命）兩眼泡左右合微靑（不致命）頷左右一傷破皮二小點已結血痂係指甲戳傷（致命）咽喉上有紅痕一道左右各斜向上至耳根後髮際止長八寸許八字不交寛三分四分不等形色微散係布帛痕當簽稱係該屍自穿長筒毛襪一雙作吊繩即取比對尙符（不致命）食氣管微場（不致命）兩手左右握（不致命）十指肚左右有血墜（致命）肚腹微墜（不致命）兩腿左右伸（不致命）兩膝左右膝蓋一傷斜長寸許寛三分餘紫紅色係足蹋傷（不致命）十脚指下垂（下致命）十脚指靑紫色合面膚色有血墜（不致命）兩肘左右肘近下一傷横長寸二分許寛四分餘靑色係木器傷（不致命）兩臂左右臂横斜一傷長寸三分餘寛八寸許紫紅色亦木器傷（不致命）兩手腕右左手腕一傷長寸許寛四五分靑紫色亦木器傷（不致命）兩手背右左手背下近掌一傷長圓形長八分許寛六分靑紫色亦木器傷（不致命）十指甲左右靑紫色（不致命）兩脚踝右左外踝一傷縱横五六分許靑紫色踝下並脫脚表皮一點亦木器傷騐明田仲香男屍一具並無别故委係受傷後自縊身死蒞騐吏胡絜檢騐吏劉靑綬中華民國十二年十二月二十一日交涉員陳介自接到夏口地檢廳騐斷書後又於二十五日二次致函日領事提出較爲　重之要求茲錄其原文如下逕啓者關於華人田仲香在貴總領事館警察署縊死一案所有大槪應請貴總領事注意辦理情形業經本署於本月二十二日函達查照在案茲准夏口地方檢察廳將檢騐屍傷騐斷書塡送前來並據孫克鑑醫生開送騐斷書到署本署派員統加審核該田種香之死雖據騐斷係屬自縊然實因本多洋行誣告偷竊復加貴警署之虐打受傷而　管理上又不稍加注意以致發生　種慘事且聞本多所報失金練業已尋得尤可證明事屬一時猜疑並非有眞確憑證乃貴警察署竟不注意偵查肆行打撲　令認供殊屬傷害人道茲將提出要求各條應請貴總領事注意速予照辦見復㈠懲辦應負責之警察署長及管理署員㈡懲辦誣告之本多洋行㈢從優　卹賠償與田仲香親屬㈣應由貴總領事向敝國官署道歉相應將騐斷書兩份抄錄函逹即希查照切弗忽視以維睦　是尙專此順頌公綏附騐斷書二件（即孫克鑑與地檢廳之報告）聞蕭督得悉此事後昨亦手諭陳介令向日領嚴重交涉以免激成衆怒故陳氏此函已不若前函之軟弱也 
武昌市民外交後援會公民外交後援會及公民外交協進會於二十五日在協進會開聯席會議討論田案議决㈠通電全國請一致援助向日抗爭㈡聯呈鄂省軍省當局及交涉員根據國民大會議决案向日領嚴重交推㈢推與代表加入武漢外交委員會一致進行其他各團體各學校亦紛紛散發傳單與宣言表示對於田案之不平昨日老　側之國民大會原定各團代表今午後在外委員會開代表會議討論督促當局交涉之方法今午到會代表人數頗衆討論結果以交涉署現已向日領提出二次交涉措詞已較前函爲嚴重此時無庸再推代表前往敦促俟明日（二十七）黃陂同鄕會特别大會討論辦法後（田仲香乃黃陂人）再行協商進行方針云（十二月二十六日） 
[年關逼迫中之湘財政]  
　　省議會向財司索欠財司又向商商借欵 
　　湘中財政困難已達極點趙氏復入長沙後籌措欵項爲數尤巨司財政者雖忙碌不休而商民已苦不可言矣茲者軍事行將結束各機關亦已次第恢復善　設施在在需欵加之年　在邇債務逼人即以省議會　論政府積欠尙有鉅欵曾經該會推定代表劉鄂嚴國楨何紹元曾毅吳鴻騫唐宅俊等六人向財司交涉索欵昨該六代表又偕赴財司爲第二度之催促唐司長親自接見首由吳鴻騫說明來意並要求兩端如下（一）米照五萬元前已允　陰曆年底期票二萬元贖回現要求將日期改爲臘月半並要由錢店出票不要米捐局期票（二）陰曆年關至少要再籌給議會經費三萬元唐司長當以第一點要錢店出票事實上萬難辦到但允將此米照由議會自行變賣得價若干即認數若干實報實銷第二點陰曆年關經費如收入充裕可發三萬元但現時僅能承認二萬元之數該代表等認爲結果圓滿乃興辭而出現正覓人承買米照議會旣可得此項的欵以度難關其他各機關自亦不肯向隅財政司雖欲早爲計畫以供年關之點綴然財源所出已屬有限無米之炊實覺束手前日唐司長特宴商會各會董懇借欵三十萬以度年關昨商會　因此事召集全體會董開會公推陳子　主席報告財政司來文向本會借欵三十萬元此事究應如何辦理　付公决當經大衆討論均謂現在各縣先後克復是財政已經統一乃政府仍單獨向省城一隅籌措全省軍政兩費太不公允且省會商人受兵事損失元氣未蘇安能再有此種力量遂一面去文要求豁免一面推舉代表與財司委員疏通當即公推李修敬朱壽祿魏桂松麻靜之朱春庭等從事進行矣（十二月二十五日） 
[山西汾河開濬之動議]  
　　　萬國義賑大會公决 
　　大陸報二十日汾州通訊云美國義賑會山西分會十八日在太原開會所提各案以開濬汾河計劃最爲重要該河以文水平遙汾陽間一叚淤塞最　實際已　河　可言河中之水平時用以灌田一遇淫雨漫溢兩岸倘久雨不晴水量過多則太原平原勢將悉成澤國生命財產損失當不可計數苟將河身開濬並於一百里許一叚裁灣取直則水災之厄當可　免該會提出討論後即行通過當决定派員徵詢閻省長意見求其贊助而此案則俟明春提出於在滬召集之萬國義賑會全國大會作最後之决定邇來此間一帶忽發生羊瘟西部傳染尤廣甚至有全羣中百分之七十傳染而死者上月中並有五人染此疫症至此間醫院療治幸症候尙輕未幾即愈 
[杭州快信]  
　　駐南星撟二師八團二營今晨（三十）開赴衛州調防帶往子彈甚夥 
　　二十七上城嚴官巷破獲黨人機關究出運司河下藩司前等處分機關總司令徐耕陸係陸軍中將現匿滬上 
　　海寗徐光浦吳淸等呈省信保衛團施行細則由商募欵創　冬防守望團招團丁百名已飭會縣辦理 
　　外海水警廳長以海盜金品方等雖經招撫野心未馴條陳辦法五種請撥歸陸警調遣省令照准 
　　餘武縣道行駛汽車現由發起人　乃斌擬具計劃書及章程圖說呈請當局改爲省道預備通達吳興 
　　樂淸知事李藩呈省以縣屬與温嶺黃岩永嘉接壤現花會盛行請令各該縣兜捕已照准 
　　杭縣觀音橋統捐分卡征收員唐某串同水手李阿榮朋比勒詐侵蝕公帑財廳已令該局切實查辦 
 
 

Page 8

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *自由談 
[歲寒隨錄（二）] [  禹鐘]  
　　前此十餘年中憂喜紛乘瞬息都幻而日月之狀則依然無改晝夜猶是晝夜也晴雨猶是晴雨也寒燠猶是寒燠也花晨月夕猶是花晨月夕也風雪雲電猶是風雪雲電也騐之皆一一無異獨此身已盡易其兒時之貌熊笑啼皆　舊狀矣又念此十餘年中之人事波譎雲詭忽而專制忽而共　忽而復辟忽而籌安忽而此强忽而彼弱忽而年豐忽而歲歉忽而兵亂忽而盜閧縱世局之如何變幻而日月之狀依然無改也然則謂爲時間未嘗稍逝其質同於固定亦可也特世人所得之歲月有限耳余又因而進思時間爲一貫而無終始之物其行進之軌爲一圓形周而復始永無窮極故進即退退即進也非若平行線之愈引而愈長果爲平行線者則必有終始起訖矣由前之說時間爲銳進而無還復之期由後之說時間雖日夜流轉進退如環初無所謂耗逝要之歲月無言叩之莫答不論其爲耗逝與否而人生則僅止於數十寒署歷時甚暫不能隨時間而長在也果歲月之擲人而去乎抑人之擲歲月而去乎此義殊難解索嗟乎天地不仁以萬物爲芻狗須知天地之生人亦萬物之一特欲令其點綴於沉沉之時間中耳故忽使之生忽使之死以演其起滅之幻劇雖然吾人旣幸而有生幸而有此數十寒署之時間知其有盡去不可挽則自奮之道尙矣蓋天地之生我賦之以數十寒署之時間以逞其芻狗之觀則吾人正宜利用此有生之時間用以自謀天地縱以我爲芻狗而我則不自居爲芻狗也以人之靈苟加之以自　之功則鍥而不舍有志竟成直以我爲天地之主人可也夫亦在及時努力弗使分寸之光陰擲之虚牝而已 
　　余上述之說反復近千言力言時間之可貴而不易得亦欲使世人知所感奮而及時興起耳至揆厥所論初無絲毫涉於冬令似軼題旨而言者也實則非也余聞之臨淵而羨魚因蹄而思兎廹前則感愈切人情之所恒同也冬之爲季居四時之最後物藏而象窮人之感撫時序每因冬而愈熾以歲暮而見時之易逝也所謂觸景生情即此理耳然則吾文所言不得謂之悖例矣 
[梅訊] [  東閣]  
　　日前應聶榕卿貫子帖約飯於聶宅到者甚衆 
　　二十九日二時英領事及稅務司以預約畹觀跑馬即先赴畹寓由靑溪招待同至江灣畹此遭忙迫少作郊外之遊偶一蒞止亦復曠心怡目惟隆冬風大頗懼感寒耳 
　　前晚應朱曉蘭約飯於朱宅朱固以善庖名肴核尤精美也 
昨應步林屋劉由農何五良約晚飯賓主盡歡而散 
　　日本領事矢田七太郎及波多博佐原篤介均列座觀西施劇贊賞備至 
　　海臧樓喬梓昨列座觀西施海臧並謂當年桂鳳等名震一時而所演之劇不過殺　戲鳳海潮珠等晚近新劇疊出西施尤演至三小時藝益精而鬻藝者益苦戲日進步而演者愈勞蓋不勝其惋惜之深矣 
[動物世界之中國] [  丁逢甲]  
　　軍閥口邊防而心地盤勝則滋大陸之龍蛇負則作深山之虎狼 
　　官僚口國家而心金錢未得則如熱石上之螞蟻已得則如凉血中之龜鱉 
　　議員口憲法而心賄賂得則如雞鶩之爭食失則如狐狸之媚人 
　　黨人口政策而心利權成則如狡兎之有三窟敗則如覆巢之無完卵 
　　土匪口呐喊而心打刦其嘯聚則如負隅之虎其潰散則如喪家之犬 
　　元首口統一而心專擅未登高時則如食葉之蠶貪多無厭旣登高後則如成繭之蛹自縳有餘 
[賺笑小錄] [  呑雲]  
　　某君自報館領了酬金回來他的朋友問道你這錢是那裏來的某君答道我這錢是絞的腦汁換來的朋友說你不是投稿的酬金嗎怎麽說是絞的腦汁換來的呢某君說投稿不絞些腦汁就換得着金錢嗎朋友忽然悟道哦原來如此怪不得我用墨汁寫了投稿就換不到錢啊 
　　牧師對衆言凡欲上天堂者舉手衆皆然獨小湯姆否牧師乃詢小湯姆曰爾豈不欲上天堂乎湯姆曰否否吾年尙幼 
[平地且難何况奇险]  
不願即去也 
[除夕] [  淸華]  
　　一所小小的屋中點的燈燭輝煌一切陳設也淸潔整齊有條不紊有四個小孩子都是身穿新衣頭戴新帽在屋中跳來跳去口中並唱着新年之歌快樂極了他們的父親李耀東望着他們臉上露出狠愉快的笑容再望望自家的妻子打扮得齊齊整整坐在一張椅子上也是望住兒女們微笑這屋中自滿含着融和快樂之氣 
　　這樣過了一會李耀東放出和緩的聲音對他妻子說道此刻已是除夕的十二點鐘了新年應用的物品我們早已買齊料想也沒有外人來了稍停一下我們可以封財門了他妻子點頭道是李耀東接着又笑說道今年年底我們眞是消閒舒適極了平時旣不欠人家的賬到了年底便不必忙着弄錢來歸還平時又有一些積蓄年底買東西以及新年的用度也不必七拼八凑向人家去借安安穩穩等年來過這是多麽消閒舒適啊說到這裏把頭昂了一昂狠自鳴得意似的他妻子聽了這話却冷笑了一聲道虧你也曉得淸閒舒適啊你若早聽我的話早就可過這消閒舒適的年了何必遲到今年呢往常你每月的進欵原不能算少但拿到了手亂用出去不等用完不肯罷休又好似那金錢和你有仇一般若不用完不能甘心的一璧又向綢緞店南貨店糖食店拿來幾個經摺也不問是否必需祇要心中想到甚麽便拿了經摺去取貨好在不必付現錢自然十分便當在你更足以表示在社會上的活動但到了年底各年舖的賬單好像是雪片飛來你這纔有些發急家中旣毫無積蓄祇得向人家去借年底年頭的零用也必得在借欵中取材因此也不知遭人家多少白眼受人家多少冤氣你心中不耐煩了回到家裡便拿兒女們出氣不是打便是駡他們在平時到還有說有笑活活潑潑一到了年底便嚇得不敢則聲連路也不敢多走所以别人家聽說過年都是歡歡喜喜的我們聽見了過年心中却着實害怕啊李耀東聽到這裏忽的把脚一跥恨恨的道你說起收賬和借錢來到呌我想起去年年底的兩件事來了一是協和綢緞店來收帳我少付了三十元說明明年正月底付淸我以爲彼此向有往來我又從未少付過這是第一次他家定可答應的誰知竟然不肯答應還說了許多不中聽的話再有一件事便是我向我表兄借錢他不借給你到也無妨不該竟板起面目敎訓起我來這兩件事我一直記在心中如今回想起來還有些恨恨呢他妻子道你恨他們我却感激他們因爲你那種浪用無度的脾氣我不知勸諫過你多少次你却不肯聽不肯改虧得他們把你憤激了一下你纔能痛改前非如今纔能過這消閑舒適的年啊李耀東連連點頭道這話到也不錯我因爲那兩件事心中十分憤恨纔决意從今年起一槪不欠賬有錢拿錢去買沒錢便敷衍一下子再說左右我往年欠賬的幾家店舖可算都是些消耗品不去欠賬雖覺得有些不便但也無妨大事同時再把我每月拿進的錢酌量提出若干積蓄起來以備意外的用度倘沒有意外的用度便留作年底年頭的零用因此今年年底别人家忙着四處借錢拿來還賬過年我却一些不忙安然在家中過年享享家庭的樂趣拿今年年底的情形和往年年底的情形兩下裏比較眞有天地之别呢說着又很愉快的笑了一笑他妻子道旣知今日何必當初那幾年年底急得東西亂攢走頭無路不是你自討苦吃麽李耀東道這固然是我自己的不是不過我現在旣已明白以前的事也不必再去說了惟願從今以後年年年底都是這樣罷頓了一頓又道這樣看來勤儉眞是持家的要道也便是人生安樂之門啊 
　　娑婆生有事人間地獄今日暫停 
三言兩語[  舍予]  
　　今天是民國十二年末了一日記得今年歲首有人作應時文字說十二是一打數目要叫作打新年果然今年中不時的鬧着各處要打仗最近閩浙又有這種話頭可是人心恐慌但願祇有這句話不願看打出手 
　　吳大頭藝術究嫌不到家全武行不拿手只好改唱逍遙津去 
　　戲團裏說戲唱完了是（打住） 
　　政治舞台裏那些刀槍靶子也可以在年終封箱 
　　用一句戲班内的行話來結束這民國十二年的把戲也該在今天打住 
　　王鈍根主編之工商新聞三十五期今日出版連元旦增刋共計八張盡係當今實業界名人著作及名家小說　版挿圖等甚多聞定閱全年五十二期國内祇須一元昨承惠贈一份特此誌謝 
 
 

Page 9

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *   
 
 

Page 10

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *國内要聞二 
[漢口通訊] （明明） 
　　湘西戰局之近狀 
　　自湘南軍事收束戰事焦點即移至湘西省軍之進攻湘西　東北兩面北面爲湘西巡防軍統領陳渠珍所轄戴斗垣田義卿兩部其張雲龍宋永祚所部並未移動　田兩部於　復沅陵濾溪辰谿三縣之後即未再行進擊蓋以受有趙恒惕指示暫停攻擊以待後命也東面原僅賀耀祖一師曁王者師一旅迨溆浦戰敗之後賀師實力遭至大之損失王旅則僅存快槍數十支故又急調第三師全部及葉琪張湘砥各旅馳往應援比由蔣鋤歐各旅將武岡　縣復行收復兵力旣厚原擬仍　猛攻祇以溆浦一面臨水三面環山地勢險峻　能密集進攻致再蹈前次覆轍爰决定戰略（一）安化之馬蹟塘一路及新化沿溆浦　界一帶一律暫取守勢惟須嚴密設防以免敵軍侵入（一）以一軍自武岡向洪江方面進攻以一軍取新寗攻城步以分敵軍之勢（一）俟敵軍戰線展開然後各路同時進攻惟安新一路僅以攻至底莊爲止（一）各方得手之後再同時猛進以期一戰　定此一星期以前所定之戰略也及第七路指揮楊源濬電省報告蔡部劉旅叙彝有投誠省軍之意趙方令其　發表明態度通電劉旅　旣遵照發出趙氏遂將前項戰略暫停實施而從　於劉旅投誠之接洽蓋以劉旅投誠有數大利益（一）劉旅所部有三團三營且多爲蔡部勁旅果能來歸則蔡部减少一大部分實力（二）劉旅現駐溆浦其駐地自該縣北邊之三渡横亘至南邊之龍潭果能來歸則此由嶺險峻之溆浦一路可不戰而定有此利益故一面電令將軍隊集中一面令楊源濬就近與劉旅接洽投誠事項現下接洽甚爲妥貼大約劉旅投誠必能成爲事實但其所部之譚潤生一團及陶岳峙許長勝兩營以　種特殊關係恐未必能隨其降　也趙氏現以蔡部據有之地尙及七八縣之多勢力亦殊不薄故决定於劉旅投降之後仍按照前項戰略稍事變更再行大　進擊聞已由總指揮部擬定計劃密令葉開鑫賀耀祖楊源濬等遵照矣 
[蔡璞已就閩財廳長]  
　　敎育界發生索欵風潮 
　　孫傳芳乘財政廳長林炳章抱病之際要求蕯鎭冰會銜委其軍需課長蔡璞代理財政後經政務廳長蔡鳳禨力爭始允以省長名義單獨委代此事發生後各方面因切己關係大起反響敎育界方面以林氏在任近來敎育費甫能每月按期發給二萬元一日易人且蔡爲客籍人而武人將來是否照發大未可知二十三日開會會舉代表謁蕯謂此席易人如不仍舊發給敎育費則唯省長是問蕯令科長出答不得要領商界方面素已示弱而以林炳章個人信用貸欵頗多突然聞此消息雖不敢明白反對而對蕯亦甚不滿直接間接表示意見數次議員方面亦以財政一席非福州人不可否則所關係者不但財界人員之能否保持位置問題將來以武人之勢力何求不得且蔡璞爲軍需課長與孫固一鼻孔出氣即軍界截　欵項一節尙未必敢於擅行遑論知事然尙未出頭反對據政界消息孫之要求以財廳畀蔡實出於市政局長閩人胡桂高之從中主事胡本蕯之夾袋人物任警務處並省警廳長不及三個月蕯舉而畀之張藻宸胡頗懷怨望旬日前林炳章病劇胡乃對孫獻策謂惠亭病已瀕危海軍將舉鄭在莪繼任督理何不先着手否則於軍餉不無問題孫然其說遂决以蔡璞暫代蕯鎭冰不敢與抗即爲加委嗣經各方反對外間有孫擬收回成命唯附一條件每年財廳須籌軍餉九百萬元烟苗收入計算在内）之說詎二十四日午後五時左右蔡璞忽函知財廳於翌日就職該廳人員大起恐慌然無法抵抗翌早多數到廳恭候蔡來蔡到廳時即對總務科科長陳爾履云此次權代廳篆係爲林廳長管印林廳長病愈即歸還諸君帮助本代廳長不啻帮助林廳長幷揭一條子略謂收入應如何督促支出應如何應付諸君駕輕就熟當能共策進行　有本廳及所屬局所人員槪不更動云云各廳員方私幸位置得保詎少頃即發表總務征榷制用三科助理員鄭禮屛等三人秘書戚湯侯及兼秘書陳壽璚二人其他則監印收發庶務副員各一人如鄭如虜如陳皆福州人餘則大半屬於督署軍務課課員兼職者廳局所人員經此風潮雖無一更動然扼在咽喉倘欲制其死命則以上八人足矣故各科進行裏面頗爲遲滯而林炳章在病尙未聞知此事蕯氏經各方抨擊頗爲懊喪然亦無如之何省立中小學敎職員薪俸本定二十五日發給（總數八千元）今則逾期兩日而分文未見中等敎職員聯合會昨特推舉代表謁蔡蔡　籌得即發各代表以無具體的答復議决續行停止職務每日午後二時假省敎育會開會催促然一般人推測將來政費恐更不堪設想敎育費或不過愆期耳 
[粤省三江戰訊（）]  
　　東江兩軍中路相持不下 
　　西江聯軍凖備反攻陽江之計劃 
　　沈鴻英軍進佔小北江之連州 
　　東江自本月十五十六日陳軍大舉反攻失敗後十九二十等日仍稍有小接觸中路方面陳軍退回蘇村聯軍曾數次向蘇村對河之陳軍進擊惟陳軍以據有地形上之優勢仍能固守原防聯軍中路祇得派大兵防禦而　豫軍樊　及第七軍劉　由馬嘶斜攻蔴榨以拊蘇村之背惟蔴榨陳軍有洪兆麟部之尹驥李雲復兩旅祇禦　力刻下兩軍仍在劇戰中右翼方面自十五六日聯軍中左兩路失利此路受其影響深入鴨仔埗平湖之滇軍迫得退回樟木頭旋又退回茶山陳軍練演雄部以樟木頭聯軍自行退却曾於十九日乘虚入佔寳安縣城其後聯軍中左兩路反危爲安右翼聯軍由茶山再回樟木頭寳安陳軍聞聯軍大兵開回原地遂星夜率部離去刻下滇軍第五七師回駐常平第六師回駐樟木頭劉震寰部桂軍開回謝崗聯軍以中路未得手故此　右翼亦未遽行進兵左翼方面陳軍林虎黃　興王定華各部曾由龍門直下圍困增城迨後聯軍援兵大集陳軍中路失敗同時右翼（　聯軍之左翼）亦退守龍華查當日聯軍之赴援增城方面者爲聯軍右翼王秉鈞之滇軍第四師由石灘　進所向披靡王部即於十七日進至龍華附近翌日即分兵三路圍攻龍華守龍華之陳軍爲王定華部與聯軍鏖戰約六小時彈竭而退王秉鈞部乘勝猛攻陳軍王部死傷二　餘人被繳槍三百餘桿聯軍遂於十八日下午佔領龍華圩陳軍退回龍門縣城（龍華距龍門三十五里）最近雙方仍在龍門附近　持未决 
　　西江方面自聯軍克復羅定後幷未曾攻陽江因聯軍於東江戰事正殷此方暫取守勢刻下西江上游以至羅定均由聯軍粤軍第三師鄭潤琦佈防第三師日前之駐梧州者刻已全部調回西江設總司令部於德慶城至於肇慶則由第一師李濟琛第二旅駐守江門方面則由梁鴻楷黃明堂林樹巍等部佈防於恩平赤碪一帶陽江之陳軍計有申保藩呂春榮馮銘楷蘇廷有余六吉　部屢次圖窺羅定及恩平開平兩邑最近已由第四軍長梁鴻楷議妥進攻計劃不日反攻查聯軍所擬之戰略分兩路進攻先由第一師李濟琛部卓仁機旅陳濟棠旅一部佈防肇慶西江各屬一部分會合第三師鄭潤琦部由連灘三羅出信宜直趨高州以包抄申呂敵軍之背一方由第一獨立旅梁俊楷部由廣海分水　進兵以擊陽江之側梁鴻楷則統率第一七八團從陽江正面分途進攻第一團梁鴻林部由那龑前進第七團彭在　部由那吉前進第八團徐明淑部則取道合山前進此三路已到逹目的地與適軍前鋒相距不過二十里日間即發生戰事聯軍爲鞏固後方起見頃復調在東江作戰之劉震寰所部黎鼎鑑第四師遄赴肇慶增防又調譚　秀部移防後瀝一帶 
　　北江方面自贛軍方本仁敗回贛南贛軍第三混成旅高鳳桂所部二千餘人投誠譚延闓於月之十五　入粤　編後南雄一帶已告平靜惟　南雄北軍敗退之際湘邊之沈鴻英軍曾率部取道九峯（九峯居仁化樂昌之上游位於仁化樂昌之中）擬進窺坪石以冀與贛軍會師韶　其後贛軍大敗九峯之沈軍亦被汀滇聯軍擊退沈軍旣不得志於此方乃改圖小北江（即連州各屬）派其在桂部將何才傑鄧瑞徵率衆數千由桂省藍山進犯粤省西江邊之東陂連陽綏靖處長何克夫分兵迎戰不利沈軍乃進攻連州幷運動綠林首領黃公漢駱瑞琪率土匪在連州響應（連州距東陂六十里東陂距桂省邊界七十里）何克夫部不支節節敗退沈軍有直下陽山靑蓮大灣浛光·進撲英德之勢省當局聞耗已急調湘滇各部隊前往扼守幷由湘軍魯滌平撥助一旅協同何克夫部反攻刻下尙未克復連州因馬濟之桂軍又由湘邊侵犯樂昌聯軍經派大兵前往抵禦故連州方面無　進展也（十二月二十四日） 
[蚌馬兼長後之皖政潮]  
　　各派競爭地盤今後敎實兩界可危 
　　馬聯甲本一舊式武夫不知政治爲何物其平日所最信者文職中爲淮　道尹余誼密軍署秘書長李誠武職中則爲參謀長田錦章實務課長宋植枬等政界中稱之爲四大金剛此四人中又分三派余李兩人各爲一派田宋兩人合爲一派關於用人一端余以政務廳長職權獨斷獨行省署中四科長先行加委其餘科員錄事等人調閱前兩任職員名册如供職在一年以上由科長出具保結始准留差否則雖資深亦在必去之列總計科員以下同時取消三十餘人以闔署人員計之約去三分之一然不數日仍即補足余派佔多數李派則大失敗因是頗懷怨望　傳李誠日内將赴蚌埠接任淮泗道尹篆務其實余之調任政務廳長與李之升任淮泗道尹保薦呈文至今尙未發出祇因李誠鑒於甘肅某某兩道尹缺出請簡員繼任但見閣議未下命令足微道缺中央已有依照憲法　　之準備誠恐空勞　返故尙在猶移也聞余李兩人不睦之原因一以李在前淸時代歷任鳳陽虚州池州等府知府資格甚老余今春始由蕪湖縣知事升任淮泗道尹二則李向稱名士余爲俗　因之李頗有恥與余伍之慨武人派中對於警務處　一席爭之甚力　派中人咸以我輩追隨督　有年今若最信任之宋植枬尙且無望我輩將來更何所圖聞田錦長亦以去就力爭是警務處長大有非宋莫屬之勢不料正待發表忽然突出兩人一合肥劉調卿聞係曹錕交諭一爲劉兆麟係議員劉鴻慶之子徵收烟稅著有勛勞均欲得警務處長之位置是以馬　頗難處置更有長江水上警察廳長一席馬氏本已許給軍警督察處長袁先杰乃其弟袁先奎因辦理合肥烟稅頗爲馬氏所嘉許近亦向馬　要求水警廳長聞有人出爲調停另給先奎以優缺釐差俾水警廳長得早决定 
　　武人省長無所謂施政方針昨日有各縣自治評議員八人赴省署謁馬叩詢自治前途如何進行馬見面即曰社會囂張團體複雜我正在着手取締諸位皆主張皖人治皖近年所收效果若何云云大　抹煞一切之意某君起而答曰督理此言錯矣我輩皆穩健分子何用如此說法馬氏乃急轉其詞曰此言非對諸位所發至於自治之進行我固不提倡但亦不取消此一塊自治招牌各評議員見馬氏如此答覆遂各無言而退據問馬氏對於各項行政經費一以民八　算案爲標凖不但自治機關爲預算案所無將無恢復希望即敎育經費决定核減于民八程度本年不過九十餘萬元姜高琦等流血所增之六十餘萬已斷送無遺矣省垣方　各省立學校如女子職業已歸併第一女子師範第一中學歸併高級中學第一工業歸併第一農業第二模範歸併第一模範蕪湖五中二農兩校亦有歸併之說昨日五中校長劉希平已向敎育廳辭職經兼廳長謝學霖批准改委該廳主任洪迪接充二農校長盧仲農昨亦具呈請假事爲馬氏聞悉召謝學霖到署問何不改委謝以請假對馬頗不悅有謂開年不僅歸併尙有數校全體　散不卜確否實業經費現亦着手核減據聞昨日有某造林塲請領經費馬氏批以不理二字且謂彼等種樹苗二三十株即稱林場亦來省索欵决定不給觀此則已成立之造林塲不下二十處勢亦可危揆其用意無非欲核減政費以固軍費而已 
[蕪湖近訊]  
　　蕪籍國會議員彭昌福呂祖翼兩住宅自被學生搗毀後迭經呂調元電令蕪湖警廳縣署查拿首要究治惟歷　巳久案尙虚懸馬聯甲以中央屢電嚴催斷難稍涉　縱特再電令警廳迅即查實本案肇事之人姓名開車呈報以憑拿辦 
　　鎭署前次拿獲盜匪張兆業迭經研訊供認隨同在　唐昆堯等糾衆行刦石埭縣署及太平蘇村蘇錫第家得贓不諱當即錄供呈報馬聯甲旋奉復電處以死刑遂於二十八日將張兆業提出騐明正身綁赴十三道門後鐵路埂槍　以昭炯戒 
　　和縣香泉鎭於本年十一月二十日突來盜匪二十餘人搶刦商店二十餘家擄掠鹽局警所槍械並擊斃男女三名一案尙未破獲蕪湖房道尹奉到省令後業已令行皖南二十三縣知事一律協緝眞正贓匪務獲解究 
　　繁昌縣知事劉蕃前以冬防吃緊且土匪出沒無常原有槍械不敷分佈特呈請蕪湖道公署借撥快槍子彈若干業經房道尹核准現已派員來蕪領取 
　　安徽　礦督辦王達近因某項要公須與政府接洽特於二十七日乘輪赴寗由浦口轉乘津車入京 
　　省立蕪湖第二商品陳列所定十三年一月一二兩日奉行美術展覽會現正籌備一切頗爲忙碌 
[南京快信]  
　　省署令財政廳轉行各稅所關於江蘇第一届美術展覽會各處運送物品一體免稅放行 
　　捲烟特稅名目商人呈請兩長改承商公會定元月五日假金陵俱樂部開成立大會 
　　下關浦口捲烟商設立捲烟同業公會聞内容與抵制特稅　　 
　　旬容捲烟商以徐道平冒商投標誓不承認特電財廳懇請撤銷由該同業等改投 
　　軍署派委員某押運軍米千餘包雨衣數百套赴蘇分配軍隊支用 
　　省署通令各縣撤銷户籍主任帮辦名目以維法令 
　　南京改良會定陽曆一月一號起至五號止分請各界名人在貢院演講改良社會宗旨 
　　山縣敎育界以該縣知事擅賣公產破壞敎育呈控省廳查辦並由該縣旅寗學生王景武周鈞面謁省長呼籲已允照辦 
　　警廳通令各縣各區署查禁工人周刋認該刋爲宣傳過激主義 
　　華商婁琴豫大輪船局呈省長稱飛虹局破壞部案違章行輪同開競駛肇禍堪虞　飭停駛韓省長當令滬　蘇常兩道尹江海關監督　明核辦 
　　韓省長以新長和船主施愼卿肇禍後逃匿昨又催令崇明縣知事迅速偵緝 
　　揚由關監　劉同春淮安關監督李湛田均來寗謁兩長報告與商會方面會議籌畫稅務情形 
　　限制久大精鹽之電復齊韓兩長以久大精鹽產額加增漫無限制有碍引商權利曾電致財政部鹽務署請予取締頃接鹽務署復電云久大精鹽產額部署原定以三十二萬石爲限本年迭據該公司以產不　銷呈請准予增加二萬噸經部署核准增加產額一萬噸其行銷區域仍以原定範圍爲限茲承電示自應嚴加限制不得於核定數目之外再有增加惟近年以來引商與精鹽公司時有衝突部署現正與稽核總所籌商解决辦法以期精鹽得有銷路而引商舊有之權利不至損失使雙方各得其平一俟辦法釐定即行通飭遵照希轉飭知悉 
地方通信 
[蘇州]  
　　蘇州航政分局布告成立蘇州航政分局長馬汝賢字仰雲現任吳縣公署第四科主任曾於本年夏間由于殖局長委充嗣因本邑商會及市鄕董事公會再三反對以航政爲粃政之變化實屬妨害航業韓省長以各區紛紛反對暫令中止俟鎭江等區辦有成效再行推廣聞　署以他區開辦　月尙無窒礙自應全省成立又於本月中旬加發委狀頒發鈐記令飭進行馬分局長奉委後即於吳社　第四科　行設立籌備處派委人員分赴各鄕會晤各鄕董調查各航户姓名造册查核一面定期召集各鄕董會議開辦情形擬任各鄕董爲分局顧問以資　助並於本月二十五日成立分局昨日（二十九）下午分貼布告其布告係吳縣知事分局長各貼一紙諭知各航户赴局報請登記或報領旂照俾通行本省區域内絕無絲毫禁阻如有地痞留難需索准　航户指名報局查究云云該分局範圍係吳縣吳江崑山三縣至吳江崑山二縣布告已於昨日上午交郵包封寄去 
　　華章紙版廠進行消息蘇垣實業界諸鉅子在蘇鄕滸墅關地方購地建屋籌設之華章紙版廠各發起人近已召集股東在蘇開會當塲公同推定王紹鏊潘顯新二人爲代表赴滬定辦製造紙版機器茲悉王潘二代表前日（二十五日）　赴滬向德商漢　洋行訂購製　紙版機器全部言明價爲三十萬元當時雙方均已訂立合同由佑尼干律師簽約證明並議定六個月後將貨由德運華裝送蘇鄕滸關交付該廠云 
[松江]  
　　發給亭林市　員證書亭林市議事會因缺額八人未能開會特於上星期投票補選經乙級選出馮翰·馬公權·王嘉猷·王正心四人甲級選出鍾秀·王維城·張端璋·陳劍石四人當由市公所通知答復應選二十八日呈報到縣縣署已於二十九日發給證書矣 
　　鎭屬旅松學界聯合會成立鎭屬五縣旅松同學前於二十三日在醉白池開籌備會等情已誌本報昨日（三十）上午九時仍假醉白池開成立大會到者三十人公推陳覺先女十爲臨時主席首議會章對於定名多數主張修改爲「鎭屬旅松學界聯合會」遂即通過章程十一條並依照章程選舉陳文淸女士（溧陽縣人）爲會長其他書記會計庶務等職員均由會長函請擔任旋乃合攝一影略用茶點而散 
　　車站旅客被竊皮夾三十日下午二點二十分時有城内履和襪廠杭州人陸某到西車站買拱宸橋票因出皮夾付資時鈔洋暴露爲竊賊覬覦迨車票到手小皮夾已不翼而飛據聞夾　藏有鈔票現洋角坯共計五十七元該站買票處出入口有二警伺立而偷兒在其左右行竊一無所覺可見路警無用之一斑矣 
　　江淮同鄕定期開會松江自工商友誼會組織後江淮旅松同鄕亦繼起組織工商同義會因友誼會分子大半係輾米廠廠主而同義會則由勞工集合茲同義會先於三十日在大漲涇南殿楊侯廟　成立會届時並柬請楊了公等演說友誼會則於陽曆元旦成立說者謂資本家與勞工各組團體本屬自好　象但該兩會之組織誠如外問所傳各有作用則工商前途從此多事矣 
[南通]  
　　縣敎育會開委員會縣敎育會實施委員制以來凡日常事件均由常駐委員辦理每月開委員會一次二十八晚八時與舉行第一次會議由宋翼主席先報告執行事件旋即討論議案（一）本縣學校統計表式之擬訂（二）大綱鹽墾公司加股之答復（三）演說競　會簡章之修訂（四）通俗揭示之辦法（五）張鎭守使壽辰之　應至九時議畢散會 
[揚州]  
　　儀徵縣參事會開會儀徵縣參事會於二十六日下午舉行開會禮式後連日已陸續開會　事矣 
　　請用河泥築塡堤岸江蘇運河工程局近據江都自治學員廖壽　等公呈請以機船出土塡築東關至缺口一帶堤岸以便交通 
[淸江]  
　　巨匪就獲槍斃泗匪熊煥文字小普迭次在沭泗兩縣犯傷人搶刦大案並一再對海州　寳山　開火拒捕十八日在泗陽熊家樓地方與其徒胡義之購買子彈被馬玉仁師部劉漢民團長覺察派隊圍捕就獲旋解鎭署二十五日槍斃茲錄其罪狀如下案據劉團長呈解匪首熊煥文·胡義之（即胡泰山）到署飭由軍法官　據該犯熊煥文供稱民國七年拜鎖子棍爲帥今年九月間抬架夏恒喜男女小孩朱培先三個男孩及高培珍男孩尙窩藏在西南桂　崗未經贖去並燒殺練　張星垣家歷年刦案纍纍黨徒甚衆槍械甚多抗拒官兵不諱並訊據胡義之供稱是熊徒弟並抬丁桂年·劉桂川·王珍九各家小孩均勒贖得贓俵　此次實隨同購買子彈云云似此肆行無忌罪惡昭　法無可貸應　按照臨時懲辦盜匪規則將該犯熊煥文·胡義之　處死刑執行槍斃以昭烔戒而戢匪氛除飭軍法　提出該犯熊煥文·胡義之當庭騐明正身宣布罪狀押赴刑塲執行槍斃外合行宣布罪狀仰各界人等一體知悉此佈 
[寗波]  
　　普陀洋面到有軍艦定海普陀洋面二十七日到有永翔同安兩軍艦尙有一艘停泊稍遠不知艦名聞該項艦艘均係自粤北歸者或謂係洛方所遣或謂係往靑島普陀洋面必經之路停泊數天即須北上　未知孰是姑誌之以觀其後 
　　寗紹台華洋泰振會董事會記事　寗紹台華洋義振會於二十八日下午二時假座道尹公署開董事會到者中西董事十餘人由正會長黃道尹主席茲將議决案次　錄下（一）「上海華洋義振會來函謂此次所撥六萬五千元均　防災之用惟如何用法須得滬會同意方可支撥此函是否照辦案」中董事陳南琴　謂本會一切議决須由滬會同意然後可行則本會等於虚設所有　事皆失　决權本席主張否决附議者過半通過（二）「滬會撥到台屬特别振欵一萬元又寧紹台温處五府　防災費六萬五千元應如何支派案」黃會長謂台屬　年災情重大應將五府屬之欵分撥一萬元於台屬甘副會長又　撥一千元充作靑田縣火災費通過（三）「余潤泉提議將輪船附收振捐餘欵移作鎭海西塘修築經案」首由甘副會長報告餘欵之數爲一萬七千餘元　此欵七千五百元撥充鎭海西塘修築外尙餘九千餘元酌撥奉化工振費若干通過（四）「紹興旅滬　鄕會來函請於防災經費内酌撥曹娥江口石塘修築費案」議决於防災費内撥給五千元以允　修築之費（五）臨海縣具被災情形　撥欵振濟案（六）温嶺縣具報被災情形請撥欵振濟案（七）黃岩縣金淸鄕公民汪衣正等函陳舉辦工振不如辦急振案（八）黃岩縣呈報被災情形請撥振賑濟案（九）「黃岩縣修築關塘請撥欵案」以上五案均議定會同支會勘估後再行議撥（十）樂淸縣呈送災况圖表並請籌撥鉅欵案」（十）（一）「處州支會代電報告處屬各縣本年被災情形並請續撥振欵案」議决均由五府屬之防災費項下酌量撥發議案畢又由甘副會長向衆報告施工程師測量曹娥江工程之情形謂自江之發源處起至杭州灣止全部修築經費爲一千九百萬現擬修築曹娥江口之一段約需洋四十萬元並報告不能測量台屬金淸港之原因係工程師因病不能前往云云報告畢　會時已四鐘矣 
[杭州]  
　　陸軍殺匪奪票詳情杭縣留下花牌樓章長生日前在積　亭被匪架去駐留陸軍司務長邱東初率隊追緝隔昨又率兵士八人至天平山丈人埭在汪莊　飯兵十出後門閑看適匪窩藏某成衣家疑係捕拿即行逃逸兵士急入内報告邱司務長帶隊跟追匪出手槍遙擊兵士還擊匪首小老張中要害倒斃餘者帶傷竄去因不知匪之多寡遂率隊回留電告閑林連附張位卿率大隊會同入山時巳深夜暫宿汪莊次日搜山匪已逸去成衣夫婦亦早逃匿只得將匪巢房主二人帶之營未幾得悉章長生及蕭山架來某甲巳出險在裏童塢立即即會警前往迎回據云被匪架去之人同藏天平　㘭有匪七人看守前日匪首老楊來云頭目小老張被兵打死次日疊聞槍聲看守之匪紛紛逃去我　遂尋路出山今晨聞老楊昨日率匪五六十人至天平山人民已逃避一空云　 
　　請開鐵礦之縣批餘杭盛楚溪等擬開東扇二莊靑泥山營盤山鐵礦温民徐安眞等起而反對近經某君調停妥洽盛等呈縣立案奉批云來牘及附件均悉該紳等擬在東區東扇二莊靑泥營盤二山試探鐵礦具見關心地利嘉許良深仰候轉呈實業廳核示俟奉到指令再行知照可也附件存 
 
 

Page 11

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *常識 
常談 
[盜嚙母乳之敎訓] [  箴]  
　　昔有盜臨刑母送之盜大呼欲一吮母乳而死刑者許之盜嚙去母之乳頭母劇痛倒於地盜乃哭訴法場之大衆曰我幼時偶竊隣家物母不我禁反獎我之能我因是膽日壯而習爲盜以致有今日我之死母實死我我以報我母也 
悲哉盜乎悲哉盜母乎余以爲彼盜之母尙不足悲也今之大盜其惡旣千百倍於頃所述之盜而產此盜之母昔固惟恐其爲盜之不成而欲以盜糧自養者一旦爲盜所厭盜雖尙未臨刑而公然先嚙其乳頭矣然則盜之倖免與否固未可知而盜母之食此惡報不巳昭昭在人耳目乎嗚呼非此母不生此盜 
經濟 
[新歲改革聚餐會之商榷] [  淸華]  
　　光陰如駛又逢新年而社會經濟之現象日見枯竭矣蓋以富者日益奢華而貧者乃愈形窘廹每届歲首各界於休業期内雜陳酒肉作聚餐會之舉一處非需數十元至百餘元不可殊不知此種舉動於事實上毫無裨益而經濟上不免多所消耗吾人處今日之時代非行節儉主義以革奢侈之風無從挽回積習我之意見除聚餐而各出少數之資藉娛新歲者可以不計外若較鉅之聚餐費其移作别用之法如左 
　　㈠　學校向有聚餐會之舉可將此欵添購適用書籍儲藏圖書室中俾全校學生其受　益留作新年之紀念 
　　㈡如商界有聚餐會之舉可由各　集合成數移辦商業補習學校以造就靑年之人才 
　　㈢如機關中有聚餐會之舉可將此欵節省下來津貼辦事人家况淸寒積勞而歿者之眷屬爲度歲之資 
　　㈣如家庭有聚餐會之舉或移欵助賑或捐木地方公益之用一舉兩得豈不　哉（乙種酬） 
衛生 
[姙娠末期之飲食法] [  幼]  
　　婦女姙娠至最後數月間子宮旣非常膨脹所的腹内器官如胃膀胱大小腸等均被子宮擠　而膀胱之被擠迫尤　其容量比平時幾小五倍所以每隔一小時或半小時即須排尿一次下部之膀胱旣如此即中部之賜胃亦極形障礙故此時期之飲食法亟宜改變 
　　㈠每日宜食五次或六次每次之食量不過如平時之三分一 
　　㈡每次之食品均宜稀軟而易消化者 
　　㈢飲茶水湯等每次不過一杯或半杯每日之次數愈少愈妙 
　　余常見許多大家庭中之婦女雖在姙娠末期猶隨家中人同時同桌就餐並不稍改食法此殊有碍衛生故特述之以告姙娠者（種　） 
道德 
[兩鵲] [  蔭庵]  
　　余家園中有一樹樹上有鵲巢鵲雌雄各一雙飛雙息同命鳥也一日余自外歸雌鵲飛入我室竊取食物余急閉窗大呼家人捉鳥家人聞聲麕　鵲大驚伏地不敢動竟捕得之姪輩欲烹而食其肉余不忍曰使若輩爲鵲得欲烹汝汝輩將若何姪輩乃無言於是令家人取線至一端繫其足一端繫樹上鵲飛不得上哀鳴者再雄鵲辨其聲知爲雌鵲也亦哀鳴而戰慄不已幾欲跌下旣而振翼飛下奮勇啄線家人戲以碎磚投之不去也線堅不得斷於是兩鵲相顧哀鳴不已如楚囚之對泣余觀至此不忍已極乃斷線放之今日世人日日言愛情顧能於患難相救奮不顧生者不數聞而宣告離婚者比比是也豈以萬物之靈之人類反不如區區一鵲乎因有感於心記而出之告世之夫妻無愛情者（乙種酬） 
法制 
[利用新年休暇討論憲法之我見] [  實秋]  
　　民國十三年又瞬至矣在國民今日急務欲盡對國家之責任惟有先從北京公布憲法之内容詳加研究然後可以各本良心興利除弊以定國基蓋議憲之權約法雖付之國會而現所頒布之憲法旣受一般賄選猪仔議員之汚豈　不愼重考慮發揮國民應有之主權以表示意見乎 
　　吾國精通法律之專家現已不乏其人亟宜於新歲休業之餘從速組織憲法討論會對於北京憲法草案之條文精密考慮一再審查將其不滿意之處提出以待國人公評爲將來修正之預備則利國福民之希望端賴此一舉焉 
　　憲法中規定之地方制度實爲人人所滿意甚願十三年度及早施行使專權之軍閥可以漸趨正軌貪酷之官吏不得再吸民脂無恥之　員無從再爲賣身之猪仔若是則民國前途庶有豸矣）乙種酬） 
市政 
[賭博式的糖擔應當村止] [  朱痴鴛]  
　　小本營業中之最不正當而又爲人所忽略者莫如市上江北人之抽糖擔是也每届舊曆年終新歲之交此種糖擔必紛集各地引誘一般靑年子弟圍繞擔旁與之抽牌擲骰故生意極僞發逹近更在糖擔中花樣翻新擴張物品若磁碗若各種舶來品或日貨若泥製之人物戲名均用以博彩所以輸贏愈巨生涯倍佳而無形中開導兒童之賭博心增進社會之惡習慣影響所及良非淺鮮且擔内之物絕對非賣品必俟得彩而後得物即有付以相當之物價購買彼必故昂其値以喑拒之其抽筒中所備之籤又純係牌籤專以牌九分勝負者也邇來賭博之風日甚一日官廳懸爲厲禁何獨對此抽糖賭物之江北擔反任其在街市中公然賭博　行無忌而地方人士亦視若無賭從未聞加以禁阻一若無甚利害關係者詎不可怪殊不知此等營業犧牲社會之金錢爲害猶淺連類引致兒童不　之惡習爲害實深有地方之責者盍注意取締之易日履箱堅冰至吾知有識之士防微杜漸當不河漢斯言也（乙種酬） 
敎育 
[研究兒童玩具的一得] [  金鍾秀女士]  
　　游戲是兒童的生命玩具是游戲的至寳論他的功用和價値眞正說不了許多身體的發育智識的增進精神的愉快都和玩具有絕大的關係所以小兒在襁褓之中已經會得聽有聲視有色的東西從此之後對於玩具的興味和兒童的年齡恰成了一個正比例一直到十歲左右沒有一時不在玩具中間討生活可曉得玩具這件東西眞有不可思議的妙用不過我們中國對了這樁事情從沒有人去研究他社會上面所通行的也是粗陋不堪或十分危險我們爲了兒童計應該積極提倡下一大大的改革現在且把我研究所得寫在下面㈠玩具要十分堅固不致一弄就壞㈡玩具要注意衛生沒有一些危險㈢玩具要活動可愛能夠引起兒童的情感㈣玩具要含眞理不可近於迷信㈤玩具的製作要適合兒童的心　㈥玩具要有變化能够發展兒童的創造能力如果照上面提出的條件改良起來那末兒童方面實在受益不淺啊（乙種酬） 
科學 
[人類由來之淺說] [  之女子]  
　　今試執途人而詢之曰人類非地球上千萬動物中之最高等者乎則莫不應曰然若試更詢之曰人類果何由而出現於地球上乎則余恐皆將結舌瞠而不知所對矣方今二十世紀科學昌明之時代益當嘆人類智識之無窮而其在地球上地位之重要安能於其所由來之步驟反漢然不知哉作人類　來之淺說 
　　關於人類起源之學說不計其數然　括以言之可分爲二㈠創造說CieationTbeory提倡此說　謂現代生存動物之種屬皆由開闢時大神之所創造且地球上至少經有十四五次之大變化每次生物全歸死滅而新　途從之以生　說公布　頗有一般人　之左　然此種學說不過爲一種神話並無科學研究之價値故日後遂消滅於無形㈡進化說Evolution提倡此說最早者當推拉馬克氏Camarek氏爲十九世紀中有名之動物學敎授嘗謂各種動物經過多少歲月且因緣於器官用不用之故漸漸變化方底於今日之現象是時氏之學說尙不能十分成立至千八百五十九年美國逹爾文CnarlesDarwin之物種原始TheOriginofSpeies一書公布於世後進化學說遂逹於全完成立之地步 
　　雖然人類之來源尙未能有十分深礦之見解也適有赫克爾Hacekel氏者出而證曰凡有者椎之動物皆由一源而出然觀於現代生存之動物與人類最有密切關係者厥惟猿類且又經有數十位歐美動物學與醫學名家之剖騐彼等乃斷　人猿乃共祖者憑於此理再由進化原則推測之則可得下列之一表觀於此表則人類之來源明矣 
　　人類之來源旣明然吾人猶有所不愜於心者則人類究於何時始由猿類遞進而爲人類乎此據現代人類化石之發現其最古之時期乃在於新生代之次現代也其時距今約三百萬年推測是時哺乳獸類之動物以半猿類爲最高由此半猿類分爲二支一則發展以成類人猿一則發展以成人類然最初之人類究發生於何處耶此種問題尙未完全解决綜覈各家學說則以發生於中央亞細亞証據較爲確實 
　　本文於人類之由來不過略舉其槪要而已然觀於此則於最初人類之進化史當可畧知一二焉（乙種酬） 
雜錄 
[新年娛樂之方法] [  堯秋]  
　　光陰似箭日月如梭一刹那間又至十三年之新歲矣旗燈懸掛於門前爆竹喧於户外各機關學校悉停止作業誠人生最娛樂之時也然娛樂貴有方法而方法又貴乎正大否則作無益之娛樂如賭博喫喝等事對於個人社會究有保益徒辜負此大好新年耳爰將新年娛樂方法述之如次 
　　㈠開茶話會擇一定之地點邀約許多親友茶聚或舉行新年賀禮或從事閒談旣可以聯絡彼此情誼又不致感覺新年寂寞利誠大焉 
　　㈡表演新劇新劇爲改革社會之利器西人頗重視之新年無事不妨從事表演將所售之票資悉充作贖路基金國家實　惠不淺矣 
　　㈢流動講演新年人皆無事熱心敎育者最好利用此短少時間組一講論團到處實講烟酒賭博之危害與此次選舉重要及一切普通常識余逆料聽講者甚衆 
　　㈣陳列作品新年無事不妨將各種技術作品陳列一室中邀集外面來賓展覽參觀一時五光十色琳瑯滿目娛悅心志誠非淺鮮（乙種酬） 
 
 

Page 12

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *   
 
 

Page 13

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *本埠新聞 
[蘇浙紳商運動和平之昨訊]  
　　沈田莘來滬後之報告 
　　浙省沈田莘君於前晚夜車抵滬昨晤盛竹書史量才兩君報告祝星五·顧竹溪兩君返杭後而謁盧督　情形盧督言第一我對於江浙和平公約始終遵守第二各種墮落人格之陰謀我决不爲第三廢督裁兵是我素志末言我說話向須實踐祝顧等代表認盧督之言爲滿意故囑田莘來滬報告云云 
　　國聞通信社　關於蘇浙紳商運動和平事件浙省團體曾託沈田莘君來滬報告浙省接洽情　已誌昨報茲悉沈君已　前晚夜車到滬昨將浙方情形語本社記者云余在杭曾見盧督辦盧謂本人絲毫未有侵人之意惟防守係分内之事廢督裁兵夙所主張非惟齊督裁兵之言本人願意同一履行即使齊督慨然以下野相約但能有益地方亦無不可辦到惟總須言行一致能說能行實所深盼云云盧氏之言至爲坦白誠懇余此來受浙省各團體之託來滬與蘇省人士接洽倘雙方士紳對於齊盧能置信則當再進一步商切實之辦法據現狀而言雙方戒備雖嚴相距尙遠惟最可盧者雙方前線旣有戒備即不免放置步哨故兩省軍事當道雖未有攻擊之命令而前哨接觸不免發生悞會和平之局或不能保故兩省士紳如果誠意和平則請求雙方接壤處撤兵若干里以免悞會實爲扼要辦法云云 
[六屬商會在滬開會之昨訊]  
　　將加入南京寗波兩商會 
　　吳興商會前提議在滬開六屬商會商議保持蘇浙和平嗣以吳興代表尙未到滬迄未切實商議現悉沈田莘到滬後昨爲此事電方椒伯君適方君外出未能談話沈君今日將再往商議聞上海商會意見擬加入南京寗波兩商會云 
[西報紀浙省之戰謠]  
　　上海泰晤士報云據蘭溪消息本月二十六日該地軍警紛紛封船裝運軍隊往衢州外間謠傳閩兵已由常山方面入浙浙軍正自杭州趕往防堵惟民間仍極鎭靜 
　　又大陸報云湖州消息邇來該地謠言甚盛紳富紛紛徙滬聞五日内將有軍隊四千人自杭州過湖開往皖浙邊境之長興而湖地駐兵一千五百人亦已整備開拔外間謠傳鎭守使家眷已徙杭州詢諸署内某秘書否認是說然據可靠消息不僅鎭守　家眷即各軍眷屬亦大都離湖刻有省委在彼視察防務又聞杭州各官立學校亦因戰謠故大半提前放假云 
[杭坦禁運現洋出省之函知]  
　　銀根奇緊禁運調劑 
　　滬杭甬鐵路同和轉運公司昨奉路局函開奉浙江省長函據杭州總商會聲稱目下省坦銀緊奇緊應請禁運現洋出省調劑市面除造幣廠與中交兩行代鑄新幣外凡各商家如因採辦貨物必須現洋時須由商會騐明發給護照方得裝運請予通令遵照等因除令知杭站遵照外即仰該公司查照辦理云云 
[閩同鄕會阻止運兵之往來函]  
　　商議阻止手續 
　　旅滬福建同鄕會因日來報載閩浙風雲緊迫而閩省軍閥又派員前往北方招兵故推舉代表於每次閩輪開行之前到輪調查遇有裝運兵士即協同軍警勒令上岸前次寗興商輪開閩裝兵二三百名該會代表亦照例驅逐惟該輪買辦林傳芳不願經三北公司與該會交涉茲將來往函件錄後 
　　㈠旅滬福建同鄕　執事先生大鑒敬啓者茲據敝輪甯興買辦林傳芳君報告以昨晚甯興臨開之際突有貴會派令多人藉詞阻裝兵士到甯興官房艙統艙以强暴手叚迫令各搭客上岸該買辦等向阻不服聲勢凶湧不分皂白將官房艙之搭客及女眷亦遭干涉略與辯論即遭毆打致官房艙及統艙各搭客被迫上岸損失客脚逹二千餘元按該買辦係包繳客脚今被貴會無故干涉該項損失即向公司扣除是以敝公司不得不要求貴會照償誠以貴貴之阻裝兵士恐爲害地方敝公司亦所贊成然亦須係有標識之兵士方得會同阻止斷不能以體面之搭客及女眷亦遭任意干涉茲特正告貴會嗣後如有派代表到輪務須先行函致敝公司得敝處之認可方再到輪會同輪上買辦等妥爲辦理今事前旣未商明遽派多人强加干涉致敝輪受此騷擾搭客紛散受鉅大之損失且因此而各搭客將以敝公司不能保護相偕裹足則尤於敝公司營業前途有重大之影響用特　重奉告除此次所受各損失應由貴會完全負責外並請嗣後不得再以無故干涉合即奉函即希爲台洽是荷即頌公綏上海三北輪埠有限公司啓㈡洽卿先生　鑒敬復　頃奉來函具諗主持正誼之意甚佩甚佩惟所云阻止裝兵須先期請示貴公司許可之後加派人員會同敝會代表辦理一節敝會同人之意僉以茲事已由敝會迭向貴公司商榷均荷贊同今忽用此手續倘各公司援以爲例非僅繁瑣且恐别生枝節萬難承認至謂敝會代表到船操切從事是以貴公司偏聽林買辦一面之詞有所誤會之處蓋阻止裝兵旣爲貴公司所贊許而此次甯興開閩林買辦居然反汗復行裝兵敝會代表自不能不周密查察在官房艙中旣發現招兵有關之軍官更不能不一律驅逐然亦不過數人而止來函所謂全船騷擾搭客星散甯非無根之詞林買辦因此次未償所欲且預謀將來源源裝兵地步勢須造謠冀以聳動貴公司而敝會代表係純粹義務豈肯作欺人之言自貶人格此理至明故應援照調查各公司輪船之例敝會代表可以隨時到輪辦理無須再用先期函商之手續惟弟與先生交誼而敝會又與貴公司感情素擊　擬一折衷辦法每次輪船開行之前貴公司可先派員在船與敝會代表會同辦理似此雙方均覺便利想先生明達當亦認此辦法爲平允也先生總　公司車務尙須爲買辦辯護弟雖忝居會長之職然係團體性質自不能不以衆意爲從違還祈先生原諒是荷專此佈復順頌台綏弟沈琬慶啓 
寰球學生會會長許秋颿歡送何東爵士攝影 
　　（南京路中華照相館攝）十二年十二月三十日在交涉公署 
[湖州創辦保安團之滬聞]  
　　由地方士紳指揮 
　　國聞通信社云蘇浙戰謠起後浙屬湖州接近蘇省宜興各地至爲重要昨據旅滬湖紳方面消息該處現由當地士紳自行集資組織吳興市保安團八棚分三大團由當地士紳直接指揮目下已在籌備中云 
[總商會復周佩箴函]  
　　致財政整理會電並未列名 
　　總商會會員周佩箴君前日見報載總商會有致北京財政整理會一電以發電手續不合致函質問已紀　報昨總商會特復函云佩箴先生閣下敬復者接奉台函敬悉本會爲公債事曾會同銀行公會·錢業公會·電致總稅務司安格聯君至於致財政整理會一電本會並未列名特此奉復以資聲明即頌台安上海總商會啓 
[關於全國商會聯合會之消息]  
　　北京全國商會聯合會與聯合會移滬辦事處所定開會日期彼此爭執以致外省商會無所適從特函詢本埠總商會之意見以便遵循昨有人面晤本埠商界重要分子某君詢其對於京滬兩處商聯會之意見據云駐評議員聞本不足法數六月十三日政變後又有隨張維鏞南下者則該聯合會現狀已分而爲二無論在京在滬任何方面皆不能認其爲有合法之組織故江蘇省事務所有函請上海總事務所權爲執行一切之議蓋舍此亦别無補救方法至根本解决須俟第五届大會悉心籌議聞五届大會已由總事務所函請濟南總商會决定明年五月舉行京滬兩處之文件刻下可以置之不答以免糾紛江蘇各商會近來即抱此政策是以均未推派代表云 
[反對火車運貨加價之要電]  
　　雜糧公會請交部收回成命 
　　華商雜糧公會昨致電北京交通部反對火車運費加價電云北京交通部總次長鈞鑒報載鐵路運費於十三年一月一日爲始實行增價一成等云敝公會同業各貨商　之無不羣相惶駭僉謂丁茲國事紛紜繼以匪警金融緊澀商業凋殘脫貨求財莫　血本兼之車輛缺少各站雜糧貨物堆積如山裝運到地異常濡滯罅漏剝蝕種種損失實有難言况轉瞬年關困難尤甚敝公會同業等旣痛深切膚思欲求減價之不遑若冉横加負擔必致束手待斃而後已用敢不揣冒昧據情電請大部休恤　艱迅賜俯准收回成命以解倒懸臨電無任屛營待命之至上海華商雜糧公會陷 
[土布稅暫行記賬之拒絕]  
　　上海縣商會昨日接上海稅務總公所張所長復函云逕啓者頃准台函以土布續請免稅一案前經貴會分别電呈院部曁省長省議會核辦在案現在征期已届土布公所請於未奉部覆之先擬懇援照上年成案先行記賬辦法以免營業阻礙函請准照所請核示飭遵等因准此查此次土布征收五成係奉部令特飭之件所請暫行記賬之處事關通案未便照准相應函復即希轉飭土布公所遵照等因縣商會接函後當即轉知土布業公所代表轉致該業聞該業一致反對如届時實行開征一體停運布貨以待部令再行商榷云 
[米業函總商會詢浚淞確期]  
　　滬北米業聯合會日前特會討論浚淞問題主席唐秀甫議董蔣石稚主張致函總商會詢問一節已詰前報此項函稿昨已由唐君等擬定准今日繕發照錄如下 
　　逕啓者關於浚淞問題敝同人前見協會之進行停滯浚浦局包工之議喧騰敝會恐主權之喪失狗米客之　求因有自浚之議案而其中之苦心孤詣無非促各界之覺悟以達急行自浚之目的前經函達貴會諒荷洞及敝同人一方面雖進行自浚一方面仍留意協會期始終贊助合力進行迺者報載協會議决籌欵六十萬浚並劃定八縣與本埠各業各半負擔經費而省署方面復有明文催促且謂年内果無的欵存儲妥寳銀行早日動工則將仍照交涉員前擬辦理等語敝同人逖聽之餘咸額手稱慶誠以自浚之目的旣遂即敝業之　志獲伸省署旣明文督促則開工之日期不遠故敝會日前集議僉以旣已求仁而得仁奚再同工而異趨敝會本昔日贊助之熱忱略陳管見共策進行並有所詢至希示復查協會日前議决籌欵目浚對於浚浦局代收之升科費曾未一言議及鄙意以爲此五十餘萬之升科　完全爲國有之稅欵浚浦局雖有代收之勞然無處分之理亦未規定有優先之特權前旣經官廳交涉允提充浚淞經費則目下議及自浚當然可以儘數提回設該局以不予承包而抗交或官廳因不從所擬而放棄則前之力爭包工即難免含有浮支侵潤之嫌疑前此種種爲國謀利爲國宣勞之說皆成僞語彼以威信爲主者恐雖至愚亦必不至此是在貴會與官廳方面之斡旋洽議耳至八縣之浚淞附徵前旣有三十八萬餘解存則省令所謂之妥實銀行當然不能善於省庫而此欵旣有指定用途官廳亦决無擅動之理繼或臨時挪移亦必立予歸墊是八縣所負之經費祇在手續之轉移似可無須討論顧慮矣惟本埠各業所負之三十萬除敝業外未聞有實行徵納者推其故一則因支配未明二則因確數未定有以致之即敝業雖已實行籌欵仍屬鰓鰓爲慮計自創議迄今米客因與吳淞江有切身關係以此踴躍輸捐其巳集有萬餘分存妥實浚淞之期朝定此欵即夕可劃撥竊以年内爲口無多江水日見淺涸蘇河之交通時梗米客之望浚情切加之省限綦嚴苟取放任主義難保　前功盡棄而敝會已集之欵亦未稔是否敷用敝米客等因興工無日納捐照常迭函詰責詢問究竟敝同人討論之下特列數點敬盼　復㈠本埠各業團所負浚淞經費之支配㈡敝業應負經費之確數㈢省令限於年内存欵興工之應付㈣各業繳欵之辦法㈤浚淞　工之　期㈥凡負籌欵義務之各業團是否均有參預浚淞之權限上列六項祈貴曾即日諮明水利協會逐項解釋俾可轉達敝會各議董轉知各米客庶有把握而籌進行專函盼復實紉公誼此致上海總商會滬北米業聯合會謹啓 
[滬北米聯會召集臨時會]  
　　滬北米業聯合會昨爲蘇州河交通梗阻事分函各議董云敬啓者爲昨接振興穗·致中和·大昌穗·協昌德·來函陳述疏通河道事茲訂本月二十四日午二時開臨時會務祈台駕准時撥冗蒞會共籌善策不勝企盼之至云云 
[吳淞江工程局長易人]  
　　陳恩梓因病出缺···費承祿接辦 
　　本埠吳淞江水利工程局局長陳恩梓於夏曆本月十九日病故蘇寓其副局長費君承祿自該局開辦時供職迄今頗著動勞對於水利事宜華洋淸勢熟諳練逹經騐宏富昨費君奉江南水利局令委接辦各界聞訊慶得人日來往賀者甚爲絡繹云 
[南洋中學學生被流彈擊傷]  
　　二十九日下午三時二十分日暉橋南洋中學校課事已畢各學生有往校外操塲蹴球者有在宿舍中自修者有返家度陽曆新年者五年級學生郭興華正坐宿舍中溫課忽自窗外飛來槍彈三粒二粒横嵌玻璃間一則　窗直入擊中郭生左耳下後頸中頓時血流滿身痛　呼救同學　聲往視急報告校長王培生派人送寳隆醫院醫治據醫云尙無大礙不致有性命之憂惟出血過多恐太傷神故子彈不即取出俟一二日後元氣稍復方能用手術將彈箝出郭君年十九歲爲廣東汕頭人家屬悉在本鄕滬地親戚得訊紛往看視並函請醫士極力救護現郭君神志尙淸或無危險該校自出事後　連同子彈備函報告何護軍使當由軍署派員至該校調查徐家匯警察署·及附近警察分署亦均派員前往詢問飛彈由來一時殊報得眞相彈係紫銅長寸許頭極尖由該校校舍北　飛來大約因過遠已失其强力故有多粒未穿進嵌在玻窗間之二彈現仍留存作證暫不取下郭君居者爲新校舍舍外牆上亦有子彈印十餘粒又老舍宿某號室中亦有二彈穿入落地板上室中居學生六此時皆在校外觀足球故未遇事或謂此彈係機關槍上者據軍署所派人員言中國地界並無此種子彈故有謂此彈或由租界方面飛來云 
[邱凌雲之英倫實習談]  
　　邱君凌雲係本埠南洋大學高材生前年離校至黃浦灘一號拔柏葛鍋爐公司BabcockWjlcoxId任工程師頗受該公司經理之知遇今年正月間奉派赴英國拉斯哥總廠實習邱君沿途漫游先至法留馬賽多月後又在倫敦數月與英人士接觸頗多蓋華人入英任工程師　以邱君爲嚆矢也茲邱君已實習期滿於上週歸國記特往訪之於寓所談話之次邱君頗慨述中國工程事業之不　步坐視利權外溢而國人之有工程常識者亦太少所購機器盡屬八九年前之舊貨爲外人所不屑用者至他國則不然均於倫敦派有著名工程師常川駐彼任工程檢查Inspector之職每一新機器出世必前往考察知其結構而後已如不予檢查則其國　不購此機器矣又如國内欲至英購機器須先是駐英工程師代爲調查精確方始投資即棼亂如絲之俄羅斯亦有工程代表駐英以云我國則瞠乎後矣邱君又謂沿途所經諸邦所差堪自慰者則西洋人多盛讚中國道德之可貴謂爲東方古文明國云邱君實習時所得刺激甚多現將本其所學致力於社會蓋其意以人取之於社會者爲吾仍當還之於社會云 
[中華醫學會籌備年會]  
　　中華醫學會係純粹學術團體會員之資格審查最嚴是以分子純正今定於二月七號至十三號即甲子正月初三至初九日在南京東南大學體育室開集年會已誌前報今該大學口字房雖遭火災而於年會之開集實無阻礙並聞醫學會總幹事胡蘭生醫士已向交通部　得火車減費券以供會員出席時之用該會庶務員張道中醫士於會塲之布置新發明品新出版物之陳列多所璧畫該會前會長俞鳳賓醫士於論文之徵集已發出專函二百餘封聞此項徵得之稿較前次增多一倍又　在南京之　醫士正在預備歡迎諸代表以及設宴欵賓游覽名勝等等以期開會盛旺云 
 
 

Page 14

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *[楊令茀女七將開國畫展覽會]  
　　元旦及二日在省敎育會舉行 
　　十三年元旦及二日江蘇省敎育會中將開一國粹圖畫展覽會作者楊令茀女士爲梁溪吳觀岱老人吳興金鞏伯畫伯之高足復從林畏廬老人學詩有年去年冬南通張嗇老欲聘之爲秘書女士辭不就居京師專心臨摹文華殿及大内收藏前淸師俌·及諸遺老皆樂爲獎助今春爲黎宋卿張紹曾各畫一油畫大像得獎數千金美國女士密爾樂爾嘆爲中外不可多得之才福開森於陽曆十月間特爲女士在前奥國公使館開個人作品展覽會兩日間售六百餘金悉數充作日本震災助賑之用十一月間南歸觀岱老人又爲之在無錫開一展覽會觀者無不嘆其出品旣美且多近日來滬史量才·沈信卿兩君嘉其爲學之勤　其在江蘇省敎育會開會二日以爲靑年學者之激勸並使滬人士得見内府收藏之大略萬竹女學李廷慧女士亦盡力贊助其舉行展覽會元旦因省敎育會及家庭日新會開慶祝元旦會故僅招待赴慶祝會者參觀次日（即一月二日）自晨及夕則歡迎各界來賓參觀云 
[兩江女子師範將授游泳術]  
　　校址新移法租界盧家灣 
　　兩江女子體育師範前以擴充校舍遷霞飛路近因報名絡繹來歲恐仍不敷茲覓定盧家灣盛氏舊宅廣數十畝宿舍課室四十餘間他如健身房演講廳·禮堂·球塲·設備甚佳尤可喜者淸溪宛轉游泳裕如由李徵五君熱心贊助商由房主魏君廷榮半租半捐該校得此佳所明歲　體育科加授游泳術外將同時舉辦漢英文專科·幼稚園等以事發展並添聘王子平君授武術許厪父君授　文MrsMosber授　英文云 
[國立自冶學院第一次董事會（續）]  
　　次張君　君報告三月内進行經過略謂鄙人於九月二十三日接省長電即行南下自九月二十三日到此惟時三月在此三月之中進行事項可分三類㈠學院内部之籌備㈡章程細則之起草㈢地址與經費之籌劃關於章程所定計劃爲三年畢業所有科目大半皆屬專門者居多後以所招學生旣皆以中學畢業一年之預備究不可少故决加預科一年又以學院與大學性質相同應有研究科又决加研究科一年改定章程如今日所定者地點問題最初以爲蘇州南京上海以外江荻省之一重要都會故擬在蘇州但察看結果乃第二工廠之類皆不適用後又由蔣竹莊廳長介紹常州府衙亦只有空架遂决定重新建築適中國公學原購吳淞校址以經費困難不能建築且欠銀行地價無力淸償擬以出讓故遂於十月間到南通請張委直先生提義將該地轉讓爲本院建築院舍之用即由張先生認捐五千元後督軍省長亦合捐一萬五千元校址旣定遂决校舍未建築以前暫租此間董事會本思早開以韓紫石省長往返商量董事名單及聘任辦法至十二月十日始接到省長正式聘任董事聘書故今日始行開會現所望於董事者（一）爲通過院章因修改院章之權屬於董事會院章施行之始自不能不求董事會之同意且韓省長亦曾來函提及此事（二）本院預算以及開支絕對公開即一文之微亦可昭示大衆蓋鄙人以爲銀錢不法之人無法自治此一介不取之精神應極力灌輸於學生腦中而作之者則厥爲學校之財政出入惟學院必有欵而後才有餘力於内部學生之訓練故望董事能對於經濟方面負責至於閣議一層無論如何不能轉移學院之運命云云繼討論院章無甚異議只將第二章第一條『院長由省長咨請中央聘任』一條改爲『院長經董事會推薦由省長咨請中央聘任』次討論董事會規則略有更動以第二條董事會之職務内加（甲）推薦院長（乙）審核預算决算（丙）决定進行計劃（丁）修改院章次討論校舍建築計劃議决即行建築向公私兩方面籌欵次簽定董事年限爲張季直六年蔡子民四年范靜生二年汪精衛四年張伯苓二年段少滄四年袁觀瀾六年黃伯雨四年黃任之二年姚子讓六年沈信卿二年冷禦秋四年沙武曾四年郭鴻聲六年王甸伯四年張仲仁二年嚴孟繁六年蔣竹莊二年馮幼偉六年袁述之二年蔣抑巵四年史量才六年錢新之六年周作民四年談丹崖二年次選與常務董事當選者黃炎培·沈恩孚·史量才·三君時已六鐘遂散會聚餐云云 
[東方會繪畫展覽會明日開幕]  
　　法租界蒲相路東方藝術研究會自春季繪畫展覽會得各界批評之後各各員對於實技練習　形踴躍茲聞該會定十三年一月一日起至七日止舉行二次繪畫展覽會作品除新進研究單色人體石膏像外有油畫水彩色粉等大小約二百餘點此外並有國粹畫五六十點亦盡爲研究有年之得意作品刻正在佈置明天開幕歡迎　界前往參觀批評無需入塲劵云 
[盜匪圖刦槍傷傭婦殞命]  
　　前晚八時有盜匪五六人闖入老靶子路　安里二弄三家七十六號門牌粤人陳姓家後門欲圖刦掠適有傭婦阿有在灶下晚餐見狀大聲呼警盜即開放手槍擊中傭婦腦門暈倒於地樓上陳姓亦吹笛鳴捕盜　受驚遂倉惶逸去該處係華界警署管轄即經陳某投報警署飭警　來跴緝奈盜已去遠未得捕獲即調查盜匪形貌一過報請長官通知各署所一體協緝一面由事主將受傷傭婦車送同仁醫院醫治抵院後旋即氣絕斃命經院通知虹口捕房於昨派捕將屍車送騐屍所候禀請公堂中西官核辦 
[河海人才又弱一個]  
　　陶君史才江蘇松江縣泗涇鎭人現年三十有二民國六年分畢業於南京河海工程專門學校向任天津順直水利委員會技師辦公餘晷仍復攻書致積勞成疾於夏曆十一月初四日病故於天津某醫字其靈柩已由津陶史才君遺像 
浦滬寗車於昨運抵上海今日轉運同籍當此河海人才正缺乏之時又弱一個知者莫不爲之哀悼云 
[新委長江下游總稽查到差]  
　　有在滬組織機關消息 
　　國聞通信社云蘇省現委米占元充長江下游總稽查米已於本月二十五日晋謁督省兩署謝委到差米係山東人字登魁前充浙江緝私統領今年卸職後即至南京謀差因得今職聞將在滬組織機關執行特種偵察職務云 
[老閘橋堍盜匪拒捕案之昨聞]  
　　傷盜陳大又送醫院醫治 
　　盜匪王阿五·陳大於本月十二號晚持械糾黨雇坐汽車圖刦經過老閘橋北堍抗拒巡捕檢查開槍擊傷特别巡捕勞勃生腿際流彈擊斃行人徐杏卿並傷及孩子侯根泉頭額被捕開槍還擊彈傷盜黨陳大腿際將陳盜與王阿五先後捕獲迭次解送公堂訊押等情詳誌本報茲悉本案開審之前傷盜陳大已經治愈業由捕帶回捕房管押至昨晨該犯創口又行作痛經捕頭得到報告當飭承辦此案之華探目陸連奎將陳大一犯提出仍送工部局醫院經西醫察騐得傷無大礙留院醫治數日即可醫愈云 
[律師公會評議員會紀]  
　　上　律師公會昨日（三十日）下午二時開第二十九次常任評議員到者有正副會長張一鵬·張家鎭評幹職員蔡倪培·席裕昌·沈時復·沙訓義·文超·王開疆由正會長主席報告一切其議决案如下㈠律師法案提出修正案（議决）照王幹事員聞疆提出之　見由會長函送全國律師協會㈡會長張一鵬提議江蘇省自治法籌備會現已成立但本會並未接有函件應否表示意見議决）俟縣聯會函到再開臨時會提議㈢蔡倪培提議蘇州吳縣分監於律師接見寄禁未决犯時多　託詞貿難精函致高檢廳飭令禁止案（議决）通過由會函呈高檢廳核議畢散會 
[各機關預備慶祝新年]  
　　明日爲民國十三年元旦上海縣沈知事淞滬警察廳陸廳長·及地方審檢廳沈車兩廳長·均於元旦始至三日止停止辦公諭飭員役並民刑訴訟人等一體遵照而沈知事及陸沈車三廳長昨又雇匠各京署廳大門口高紮冬靑翠柏又懸國旗以誌慶祝警廳所屬各區及各分所門前亦飭令一體懸旗慶賀本埠城廂内外各大商家如錢莊木行書坊等於元旦日亦休業一天其餘各商業則於是日各懸旗祝賀 
　　滬寧滬杭甬兩路昨奉部令略謂民國十三年元旦及二日爲新年假期各機關准將停止辦公兩天並於元日起各站一律懸旗誌慶等因昨經該路任局長分飭所屬各處所遵照辦理並於假期内各處酌留員司以便辦理要公外所有兩路上下行日夜各客貨車均一律照常開行云 
[家庭日新會慶祝元旦之通告]  
　　本埠家庭日新會慶祝元旦事致各會員函云謹啓者本月二十三日本會常會商决下届會期改遲二日定民國十三年元旦日與江蘇省敎育會聯合舉行慶祝會由陸禮華女士擔任籌備游藝茲將省敎育會所定慶祝秩序單附上即希台閱是會所備各種游藝如下（一）唱歌（國歌）（二）舞蹈（單人舞）（三）拳術（廣東拳）（四）舞蹈（團體舞）仍於下午三時舉行務祈早臨同申慶祝下午六時舉行聚餐云 
[閘北八路商聯會職員]  
　　提倡商界改用陽曆 
　　閘北八路商界聯合會自經上届職　會議决星期常會改爲每月一次後日前又届職員常會之期首由文牘朱企民提議謂民國成立改用陽曆惟十二年社會尙鮮實行我商家結束賬務向來沿用陰曆歲底積習相沿牢不可破如欲改革亦當由我商人首先提倡衆謂本會爲八路商家之領袖凡對於一切應行興革之事業自應力求進行始不失設立本會之宗旨當經决定請文牘員遍發通告請各職員於十三年元旦上午九時齊集本會所舉行慶祝式並攝全體職員照並分送賀年帖請各職員携歸向各路商店等賀年至陰曆歲首則不再有所舉行以示實行改用陽曆云 
[靑島增興隆倒欠案之昨訊]  
　　本埠恒祥等五錢莊被靑島增興隆倒欠欵項後公推代表前往追索並請總商會致函靑島商會先予備案嗣因義豐和亦被增興隆倒欠票欵囑亦加入恒祥等債權團茲悉該號已被其他債權團牽入業已涉訟靑島商會不代追理故恒祥等莊昨已通知義豐和請其自行參加未便合併辦理矣 
[南洋中學校友會開會紀]  
　　十二月三十日午後三時南洋中學校友會開評幹兩部聯席會議到者金翔鳳·蔡之偉·鄭初年·王孟年·席裕昌·錢福渠·郭步陶·七人議决事如下㈠校友徽章案函詢趙逸民取得樣式即趕辦㈡介紹部定　實行案即由幹事部通函各會員宣布章程及實行期㈢鄭初年提議前定一月六日舉行聚餐會現以冬季入會期近可即在大會行之衆贊成㈣郭步陶提議大會宜添餘興與聚餐討論之下衆以此次冬季大會即可試行俟日期地點定後另舉會員籌辦通過㈤鄭初年提議母校三十週年將届應籌備紀念盛典議决俟開大會時提出討論㈥金翔鳳報告接洽建築校友廳事並言照現在情形本可即時開工惟以江浙風雲謠言孔多而母校適在軍區範圍不敢貿然從事　俟時届稍平明　當可行下礎禮各方捐欵宜速催促以便早觀厥成議决由書記即日發出通告催欵散會時已將近五時矣 
[民立中學校友會成立大會紀]  
　　民立中學校友友前以校友顧曾瑚張剛夫提議改組重徵會員一切手續業已告竣於前（二十八）晚六時假愛多亞路五洲大旅社開成立大大幷舉行聚餐會簽到者五十八人七時一刻入席首由籌備主任蔣正誼報告籌備經過及徵得會員一百四十餘人情形次請母校校蘇穎杰致頌詞蘇君起謂諸同學在此歡叙鄙人躬　其盛不勝榮幸鄙人對貴會成立以後於進行上略有所貢獻諸君現在外執事各界均有或以居地遠隔或以久疏音訊不能連絡則創刋雜誌當爲急務旣可連絡感情復可相互研究於宗旨吻合再則設一俱樂部諸君可日相會叙或另組小　體定期集合表示團結之精神此外如介紹職業優卹貧苦孤寡等等均望諸君毅力進行云云次由蔣正誼讀章程逐條表决通過次選舉職員結果蔣正誼　選正會長劉同嘉·周瘦鵑·當選副會長　紀蘇康六·顧燧會計葉貢三·吳　榮至十時許始盡歡而散 
[天氣嚴寒自來水結冰]  
　　連日朔風凛冽寒冷異常昨晨寒暑表竟降至二十一度各處弄内及屋中所裝之自來水龍頭莫不冰凍用户取水須先將龍頭熏温然後方有水出而各馬路旁之自來水龍頭則以火政關係早經工部局派人用稻草週圍包裹故未被凍云 
[滬寗車因風阻遲到]  
　　昨日（三十）滬寗路來滬之中班快車及三四等慢車因途中風力甚大故抵滬約慢數句鐘云 
[昨日運到之銀洋]  
　　昨日（三十）大通運洋公司爲各銀行及錢莊出滬甯火車運往南京銀洋三十四箱計十六萬五千元又蘇州一箱一千五百元云 
[一週間之公債市况]  
　　上星期公債行市適値十二月份交割之期價格甚爲堅定而尤以整理六釐交易爲最暢價亦漲上最多金融公債適値抽籤之後市面無榮辱償還短期八厘債劵自前週回漲後至上週又復回落惟上週交易較淸大致迫近年關故也年内公債市面大致可望穩定今將週初及週末價比較如下 
　　種類　　　　　週初價　　　　　週末價 
金融公債現貨　　　六八·六○　　　六八·七五　　十二月期　　　六八·八○　　　元月期　　　七○·○○　　　六九·九○　　　二月期　　　七一·○○　　　七○·八五整理六釐現貨　　　五○·八○　　　五二·一○　　十二月期　　　五○·九五　　　五二·○○　　　元月期　　　五一·六○　　　五二·八○　　　二月期　　　五二·二五　　　五三·三五償還短期八釐債劵　一六·五○　　　一五·三五七年長期　　　　　四九·○○　　　四九·○○七年長期萬元票　　四八·九○　　　四八·九○ 
[一週間之内滙與外幣]  
　　内滙上星期中内滙市面變化較劇貼水結果漲跌互見京津銀滙初跌後漲北京公砝週末價掛一千零五十三兩五錢天津行化爲一千零六十七兩半較前週末行情各漲五錢銀元因該埠存底枯薄諾要頗多滙價逐日改高週末北京銀元每千元貼二十一元半天津銀元貼二十元零五角比前週各漲十三元五角烟臺烟估週初勿動星期二改貴九兩五錢計價一千零三十四兩半此後滙欵較減價少變動銀元始終爲一千元漢口洋例市面和平週末價爲一千零三十六兩七錢五分計漲七錢半銀元結果比前週大八元週末每千元計貼十八元宜昌宜平週初即改長三兩爲一千零三十八兩嗣後滙欵平常價無更改銀元貼水逐日均爲二十二元南京銀元初時毫無上落迨週末勿改小五角爲一千零二元浙屬各縣滙價因浙滬謠言漸平人心較好故貼水大致回鬆杭州甯波紹興餘姚等銀元週末掛牌價同計一千零八元比前星期縮去七元嘉興湖州銀元各跌二元週末價計一千零八元重慶九七平銀週末計一千零二十五兩比前週跌落十五兩銀元同降十五元週末價計一千零二十五元成都九七平銀週初即暴跌二十兩計價一千零六十兩其後滙欵寥寥價無改更銀元同日跌落二十元掛牌價亦爲一千零六十元其餘各處　貼水一週間結果毫無上落云 
　　外幣上星期中外幣市况較形活動週初銀行方面雖因耶穌節誕停止營業而華商交易頗不冷淡故市面穩固迨星期四日因受標金疲軟之打擊故市價曾有一度之　動星期五六交易平常市價亦無重要改變茲將本週高低市價列表於後 
票别　　　　　　　最高價　　　　最低價 
羅卜千元票　　　　一兩八錢　　一兩五錢羅卜五百元老票　　三兩五錢　　三兩英金票　　　　　　八元四角　　八元三角二分花旗票　　　　　　一元八角　　一元九角五分老頭票　　　　　　八角八分八　八角九分三荷蘭票　　　　　　六角七分半　六角七分香港票　　　　　　六角九分七　六角九分三新加坡　　　　　　九角五分半　九角五分法郎票　　　　　　一角○三　　一角○二馬克千元票　　　　一元六角　　一元五角 
　　尙有本埠新聞等轉入後頁 
 
 

Page 15

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *本埠新聞二 
[一週間紗花槪况]  
　　上週現紗銷路暢遠價格因以堅挺花又日見高漲廠家核計成本此時不肯廉價售出而各帮急於　運不得不加價承受以致於年關密邇之前謠諑繁興之際紗花呈堅穩之局也國外紗花亦多趨高漲尤以利物浦棉市爲烈印度本年植棉地已較去年爲廣而本年棉產收穫反較去年爲低僅四百九十一萬三千包斯印棉價格之日見高漲也據萬國紡織聯合會報告本年世界紗錠數共三萬一千二百五十五萬七千八百七十三枚共用棉二千零八十八萬四千包而本年下半季用棉較上半季增有五十萬包以致本年存棉僅三百八十七萬二千包美國所存較多占百分之二十八日本占百之二十印度占百之十九英占百之六我國占百之五其他約占百之二十二世界存棉如斯以後紗花價格定當有增無减也茲將上週中本埠紗花成交槪况分述於左 
　　㈠期紗上週期紗成交共十萬零七千三百七十包較前週减一萬四千一百三十包計紗布易所成交八萬六千二百包物品交易所成交一萬五千二百四十五包取引所成交五千九百二十五包茲以上週中一月期爲標準而比較中日之期紗價格於左（附紗布交易所十二月期二十四日爲一七二·六兩二十五日爲一七四兩二十六日爲一七四·九兩二十七日爲一七四兩） 
　　月　　日　　中國紗布交易所　　日本三品取引所　　　　東滙　　　　　　　　　　兩　　　　　　　兩　　　　日元十二月廿四日　　　一七五·○　一九三·○（二九八·一）·六四七五十二月廿五日　　　一七六·○　耶誕日停市十二月廿六日　　　一七六·五　　　　　（三○四·九）十二月廿七日　　　一七六·七　一九八·二（三○六·一）·六四七五十二月廿八日　　　一七六·八　　年關停市 
十二月廿九日　　　一七六·八　　年關停市 
　　㈡現紗現紗交易以廣東·四川·江西·漢口·四帮爲多其次爲長沙·厦門·天津·野鷄·烟臺·福建·牛莊·靑島等帮共九千三百包較前增二千五百包本紗二十支價格以二十八日一百九十一兩五錢之三羊爲最高二十四日一百八十五兩之鴻福爲最低十六支價格以二十七日一百八十兩之金城爲最高二十四日一百六十九兩之寳鼎爲最低十四支價格僅二十八日之一百六十九兩五錢之大發十二支價格以二十六日一百六十七兩之大發爲最高二十四日一百六十兩零五錢之電車爲最低十支價格以二十五日一百六十一兩之大發爲最高二十九日一百五十六兩之得利爲最低他若本埠英廠紗以二十六日一百八十五兩之二十支雲鵬爲最高價二十四日一百六十六兩之十六支五福爲最低價本埠日廠紗以二十九日一百九十三兩五錢之二十支立馬爲最高價二十六日一百五十八兩五錢之十支太寳爲最低價週間各廠開出期現各紗共四千二百八十五包較前週減六百十五包計二十支紗一千六百二十五包十六支紗一千三百包十四支紗八十包十二支紗二百包十支紗一千零八十包内鴻裕廠寳鼎五十包申新廠入鐘一百八十包内外廠水月一千五百七十五包永安廠金城七百包寳成廠如意五十包同昌廠電車五十包厚生廠雙喜八百五十包和豐廠荷蜂四百五十包恒豐廠富貴五十包緯通廠孔雀七十五包三新廠紅團龍一百五十包永豫廠三羊七十五包東華廠鴻禧三十包茲以大阪現紗一週間（十二月廿八廿九兩日均停市）成交價格錄之於左 
月　　　　　日　　　藍魚牌　紅財神牌　　福島牌　　三馬牌　　　　　　　　　　日元　　　　日元　　　日元　　　日元十二月二十四日　　三二○　　　二九八　　二九二　　二九二十二月二十五日　　三一六　　　二九二　　二九○　　二九○十二月二十六日　　三二五　　　二九三　　二九一　　二九一十二月二十七日　　三二八　　　二九五　　二九九　　二九九 
　　十二月份期紗交割紗布交易所交割四千四百五十包交割價格爲一百七十五兩總値銀七十七萬八千七百五十兩交貨種類爲十六支紅團龍四百包餘係自行交割 
　　㈢期棉上週期棉成交共十一萬四千七百擔較前週減四萬四千八百擔計紗布交易所成交九萬九千一百擔棉業交易所成交一萬五千六百擔茲上週中我國十二月期棉價及英美印三國一月期棉價錄之於左以資參照 
月　　　　日　我國通棉　美國紐約　英國利物浦　印度孟加拉　　　　　　　　規元　　　金洋　　　　便士　　　　羅比十二月廿二日四五·七○·三四七七　二○·三六　　五三五十二月廿四日四六·四○·三四七四　二○·四一十二月廿五日四七·四四　耶聖誕日停市十二月廿六日四七·○○·三五七○十二月廿七日四七·○五·三五五一　二一·一三　　五四八十二月廿八日四七·六○·三五一五　二一·九五　　五四二 
　　十二月份期棉交割共一萬六千擔總値銀七十六萬二千三百兩計紗布交易所通州花標準五千擔交割價格四十七兩交貨種類爲通州·陜西·鄭州·三種又姚花標準二百擔交割價格爲四十四兩五錢棉業交易所通州花一萬零八百擔交割價格爲四十八兩 
　　㈣現棉上週廠家及各廠莊號收進期現各紗共一千五百四十六包較前週少五千二百五十四包内渭南花二百包價僅二十八日之四十八兩家鄕花一百包價僅二十七日之四十三兩五錢陜西花九百包最高價爲二十八日之四十八兩最低價爲二十四日之四十五兩七錢五分漢口花一百四十六包最高價爲二十六日之四十五兩五錢最低價爲二十七日之四十二兩五錢姚花二百包價僅二十六日之四十一兩四錢收進者計三井三百包統益一百四十六包廣帮二百包豐田二百包日信三百包大康二百包豫豐二百包他若美國現棉最高價爲·三七二五金洋（二十六日）最低價爲·三六三金洋（二十二日）英國現棉最高價爲二十七日之二一·二八便士最低價爲二十二日二○五三便士云 
[一週間之絲市]  
　　上週中洋莊絲市續趨活動緣歐美市塲絲經行市漸呈堅挺是以本埠各歐莊對於廠白黃灰各絲經進胃均殷故全週交易走銷尙暢惟星期二三兩天因値西例耶誕節中外各絲商咸循例停市致絲交略現亭頓而際此時近陽曆年關絲滙陡增故成交各經之市價仍見跌落茲將週間關於各絲經市情分類詳述之如下 
　　機械廠絲上週中廠絲市面仍難暢銷因里昂市塲雖對於高等細貨需胃甚濃本埠各歐莊疊接細條份賬無如滬上各廠商類皆以時在嚴寒工作匪易不願承抛致無成交而紐約方面則以市上存貨過多美莊不敢放手動辦以致交易不暢行市續趨疲跌也 
　　輯里白經上週中白經市面亦仍淸淡上等干經美莊因價懸殊無人問訊惟中等干經市上存底較豐故華商稍形遷就談成數十擔價則劇跌下等干經亦無交易上等大經法莊進胃雖殷但値法滙日昂價亦跌小數十兩下等大經則以存底有限絲價較廉致銷路頗廣故預料本週成交價當提漲矣 
　　川魯黃絲經上週中魯廠經市面仍然不振緣美法各莊需要全無交易繼續停頓四川廠絲上等貨亦呆滯惟揚返黃經里昂方面購胃甚濃成交頗旺價亦堅定川鄂黃絲則以印法等處進胃已淡輪出稍弱市况仍趨疲 
　　八繭灰經上週中灰經市面依然淸靜上等灰經美法市塲絲價均較滬埠爲廉故洋商方面希望本埠市價一再傾跌方可訂交而灰絲商皆以成本過重態度堅决不願賤售故週間僅中等現貨法莊成交三十餘担價仍堅挺 
　　預料本週絲市週初因届陽曆歲底各歐莊均須結束帳務絲交已無暇兼顧星期二三兩日又爲元旦停市是以交易决無轉暢之望惟新歲以後扣絲滙漸鬆海外銷塲一起則絲交當有可觀也 
[一週間之茶市]  
　　上週間洋莊茶市愈趨閒散週初週末均無交易僅星期三四貢熙珍眉等項略有銷售其餘平水湖茶·與甯州温州之紅茶完全停頓市情已届落令茲將各茶市况分述於下 
　　路莊上週間路莊綠茶總計成交一千四百四十九箱仍推珍眉貢熙兩項爲大宗交易珍眉售開價格高莊五十四五兩中莊四十六七兩低莊三十三四兩平均比較照前週又略見低至貢熙一項因俄人需要甚般產地來源又漸告罊上週交易雖較前週減色市價均屬堅挺嫠源屯溪兩路之大帮美莊去路依然呆滯全週僅由錦隆洋行買進永逹牌計二百零四箱價二十八兩市盤又較前見跌二三兩蝦目珠茶去路最呆蓋本年英法各國市塲珠茶囤積甚多且無人銷受故滬上行家均不敢孟浪收買其餘秀眉鳳眉娥眉等貨全週亦無大宗成交云 
　　平水上週間湖州平水綠茶市面已衰市上存貨不下三萬箱週間全無交易其原因實由於美國市塲日本茶存底豐厚之故預料陰曆年内决無活動之望云 
　　土莊上週間本埠土莊茶廠改製之紅綠箱茶市面淸淡珍眉珠茶等貨均無大宗交易惟貢熙一項銷場廣闊大和富林譧義等行日内均有大批輪出云 
　　工夫上週間工夫紅茶市面　然沉寂市上交易除湘鄂兩省之貨略有成交外其餘甯州温州等路之貨均無市面茲再將前上兩週輪出箱數及存底列表於下 
　　輪出比較表 
茶　　名　前週輪出　　上週輪出　　茶　　名　　前週輪出　上週輪出　　　　　箱數　　　　箱數　　　　　　　　　　箱數　　　箱數路莊珍眉　一一九三　　四三七　　　路莊秀眉　　　　五六　　　三二路莊貢熙　　一五五　　六五三　　　路莊眉雨　　　　一四　　　無市路莊大帮　　五九五　　二○四　　　路莊芽雨　　　　四六　　　無市路莊珠茶　　　四四　　　四八　　　路莊蕊眉　　　　無市　　　三四路莊鳳眉　　　四八　　　無市　　　寗州紅茶　　　三四六　　　無市路莊娥眉　　一六三　　　無市　　　湘鄂紅茶　　　四三七　　二五八路莊針眉　　　八五　　　四一 
　　存底表 
茶名　　　箱數　　　　　　茶名　　　　　箱數 
路莊　　　三四六七八　　　平水　　　　　二五六一三工夫　　　三四五○九　　　土莊　　　　　三五一二 
[一週間杭州運滬之現銀數]  
　　滬杭甬鐵路同和運銀公司於本月二十四日起至三十日止（即一星期間）由杭州造幣廠及各商行號裝運來滬現洋逐日分送上海各銀行錢莊詳誌如下（二十四）交通十萬五千元二十五）交通十四萬元同源銀一千一百兩生源銀四百六十五兩（二十六）交通十八萬元同源一千九百兩怡春五千元同昶三千元（二十七）交通十六萬元祥太小洋一萬角（二十八）交通八萬元農商一千二百元二十九）交通十三萬一百元中國二十萬元（三十）仁亨五千元交通十六萬元復康五千元以上一星期　由杭運到現洋一百十七萬五千二百元又現銀三千四百六十五兩小洋一萬角均運抵上海南站卸車即由華運公司逐批分别送交矣 
[浦東洋涇市議會之成立會]  
　　浦東洋涇市議會昨開成立會該市原額議員二十人已缺額六人昨到十一人適足法定人數下午二時行開會式由議長金文宇君報告開會宗旨次董事潘作人君致頌詞當經到會議員各將當地情形提出略爲討論旋即補選名譽董事三人張文彬·陳桂春·趙茂華·三人當選散會後即由文牘處備擬呈文呈報上海縣長頒發鈴記以便正式開會云 
[迭出賭案刦案之巡官革職]  
　　淞滬警察廳陸廳長昨訓令各署所隊略謂巡官負外勤責任對於地方應如何防患未然以盡職守而綏地方乃五區巡官申錫侯在李署長病假期内發生西人秘設賭　及盜刦傷人等車大案件該巡官事先疎於防範難免無知情故縱之嫌實屬不堪造就着即撤差以儆遺缺　有浦東三區二分駐所派駐華棧二等巡官莊忠良老成練逹堪以升補遞遺華棧巡官一缺查有稽查員何鳳翔資格甚深堪以升充惟查該巡官申錫優當差有年如能將此案破獲仍行錄川以示優異除令知該巡官等分别到差視事並分行外合行訓令該署所隊仰即一體知照云云 
[江陰旅滬同鄕會理事會]  
　　昨晚七時江陰旅滬同鄕會開理事會公推馮經逹爲臨時主席計關於會務之議案三件討論結果皆照原議通過期關於今年經濟結束事件則定於下星期日開評議理事聯席會討論之至十時即散會 
[律師張嘉惠被聘爲海軍署諮議]  
　　律師張嘉惠向在美國台維斯博良律師公館襄辦律務近經海軍總司令杜錫珪聘爲該署諮議委任狀業於前日寄滬張君就徵　即去函陳謝矣 
[强搶女子成親之拘究]  
　　鹽城婦人季徐氏前日投五區三分所報稱氏女阿五尙未字人有住居分水廟之同鄕余鏞日前突來氏家誆稱由氏第三壻作伐已將阿五許配伊子昭芝爲媳氏因並無此事起訴地方審判廳尙未判决不料余今日糾集數十人强將阿五搶去成親等情經孟署員派警將余父子及季女一併提案昨解司法科核辦 
[靜社主任張嘯塵來滬]  
　　揚州靜社係由蘇省士紳組設成立六載社員不下二千人以研究文學主旨曾經名人題褒該社主任張嘯塵近爲發展社務起見已於昨日來滬與上海各著作家接洽不日即須揚云 
[俄人越貨拘獲一犯]  
　　前晚十一時許有甲乙兩俄人在白克路將行人張德杳攔住拖入附近新原里弄内行兇將其眼部擊傷並搶刧金戒兩只絲圍巾一條飛奔而逃經張大喊由五百六十四號·八百十八號·等華捕聞警將甲追獲帶入新閘捕房捕頭詰問之下飭令收押候解公共公廨訊究 
[天來福房主亦追欠欵]  
　　英租界大馬路天來福海味南貨店開市月餘　爾倒閉經理人等相繼逃避股東亦不出面經二十六户債權延律師控於公共公廨並由憤　調查該店股東以便按名追究茲悉該店房屋係英商哈同產業亦被積欠房租銀五百數十兩現已由業主禀奉公廨給諭將該屋發封十四天後准其將屋内生財等物拍賣房屋收回云 
[海軍連長被竊通行證之查獲]  
　　駐滬海軍司令部衛隊連長許發釗日前由西門乘坐電車回高昌廟時詎料身佩海軍領袖副官處所給八十六號符照黃綢通行證一張及皮夾一隻内儲鈔票十元並名片等一併被匪摸竊惟通行證關係重要恐落匪手故由海軍領袖副官處函致淞滬警廳飭緝衆經陸廳長飭探朱仁泉昨日緝獲竊賊張子祥一名解訊已　供認竊取不諱而通行證一張亦經起獲將該竊押辦外所　通行證符照應候函送海軍領袖公署核收云 
[菜行控淸潔夫勒索之批詞]  
　　南巿十六舖元太等菜行代表印蘭生投滬南工巡捐局呈控淸潔所夫役覇佔勒索等由昨經該局姚局長批示云呈悉查本局十六舖淸潔碼頭南瞵甯紹碼頭該菜行等船泊寗紹碼頭時在午前前往往與淸潔所糞船發行衝突該所夫役陳二癩痢乘間索取菜蔬事屬實情業經本局傳令來局詢明處罰飭所開除幷取具嗣後不准在碼頭索詐生事保結在案惟運送淸潔實爲市政切要每日午前各糞船停泊碼頭已無餘地嗣後其他船隻在此霸間内起卸貨物應赴甯紹碼頭東南兩面停泊以維淸潔而杜爭端仰即知照此批 
[駁船撞斃划船婦之檢驗]  
　　划船婦高張氏同　媳高氏裝運白米十五擔至北市交卸後空船駛回在楊家渡浦面突被某小輪拖帶木　往南　拖碼頭上三百餘擔之大駁船一艘往北迎頭猛撞致駁船上之船頭插入該划船之上面將兩婦壓傷頭面等要害之處高張氏年已七十一歲被掠落浦幸由隣船救護上岸然登時即氣絕身死其媳高氏亦一息奄奄當送上海醫院求救該輪與駁船見已肇禍開足機力希圖脫逃當時浦中各船見已釀成人命立即報告浦江水巡隊派隊士竭力追趕得以扣住將船夥暫留並由屍屬報知十六舖地甲投報上函地方檢察廳昨日午後由廳委　檢察官偕儉騐員蒞場相騐屍子高小弟投請免騐願自備棺收殮問官不准當詣船上舁屍測騐得該氏受傷腦部委係致命身死當即塡格飭高具結趕緊備棺上殮並着補　狀詞到　以便再赴上海醫院騐視高氏之傷勢如何以憑核辦一面由水巡隊將肇事之駁船主朱掌華並其夥一併申解警廳轉移地檢廳歸案訊辦 
[七浦路火警]  
　　昨晚八句四十分鐘美租界七浦路七百五十四號門牌新衣店擱樓上不戒於火登時冒穿屋頂延燒至七百五十五號門牌皮鞋店·七百五十六號門牌徐興隆麫店·七百五十三號門牌馬順興豆腐店及陸中和米店後披唐家弄七十一號門牌後披當經各段救火會聞警立驅皮帶屯馳往撲滅共計焚燬房屋七八間事經滙司捕房得悉立飭包採侯阿寳費克倫李子榮周榮生前往彈壓並着查調起火情形禀候核查 
[無心失火案註銷]  
　　法新租　奥禮和里十六號門牌過街樓姚星鶴家於前晚失火已誌前報昨日傳至法公堂姚稱是晚民人與妻子均已睡臥究係如何起火不得而知中西官判以訊得實係無意失火將案註銷 
[王德照控妻案候傳乳傭質證]  
　　王德照昨延　萊　律師代表投法公堂控稱原告於民國七年間娶劉畹靑妻過門後生有一子今年四歲原告前至美國留學有一日劉畹靑在房内看書適原告之母經過房門口劉畹靑見姑到來即將書收藏原告之母即生疑寳俟被告下樓時入房搜查書内檢得照像一張係原告父親書記車千里之像旋至車千里房内抄出劉畹靑卡一張上書車千里兄收字樣當即將車停　後車即回至杭州靑年年料被告劉畹靑又派娘至杭州靑年會回車千里曰奶奶夜得一夢見爾自戕故此派吾到來探望爾平安否今有車千里信函可証呈鑒被告於民國十年間即回母家至今未到夫家似此情形實屬有犯七出之條請求堂上准予離異所生小孩歸原告撫養云云被告劉畹靑延雷聲布女律師代辯稱原告因存疑異之心以致　生此案查原告所呈之照像後面書明係箱中撿出據稱係書自檢出顯見不符即使被告告與車千里有犯姦之事儘可隨時扭控何以拖延至今始行起訴原告係美國留學生故將離婚兩字時常刋於腦筋之内原被兩告感情極濃此次實因姑媳不睦以致有人挑唆發生此案原告所控毫無証據請求公斷詰之劉畹靑供稱因車千里於新年間給小孩之押歲錢故婦人給伊鉛筆等物實有其事並無派乳母至杭州探望等事聶讞員商之法德正領事判退去聽候傳乳母到案質證再行核奪 
[軍署查究船業公所]  
　　日暉港地方近有人設立船業公所一所派遣調查員八人駕駛划船二艘每日在該處河港行駛遇有窰貨柴糞各船停泊該調查員即向勒索船捐而所給收條僅給免費執照一紙内有「無須納費」字樣茲爲護軍使署訪聞派員調查據覆該所所列發起人之姓名均非實在究因如何設立特令滬南工巡捐局查復核辦 
[劉志遠自縊遇救]  
　　湖南人劉志遠邇因貧苦於前日至法新租界僻靜之處在楊樹上解帶自縊爲捕查見帶入捕房昨送法公堂經中西官略詰一過判送湖南會館安挿 
[汽車誤撞電桿傷乘客]  
　　大陸報云昨晚將近午夜時有汽車一輛自愛多亞路駛向法租界浦灘誤撞路中電桿上車身全毀乘車二西人俱受重傷當即送入醫院旋在出事地方檢得俄學生帽一頂大約係車夫之物云 
[誌謝]  
　　昨承仙樂種植園惠贈五彩日曆二個又生生美術公司惠贈五彩日曆兩個誌此併謝 
 
 

Page 16

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *   
 
 

Page 17

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *本埠新聞三 
[熱水銅壺之運售]  
　　福州路河南路口中英房大藥房新到德國暖手銅壺及暖脚壺多種色質均美每只自一元起至二元七角不 
等連日天氣甚冷銷出頗旺其中尤以一元者售出最夥云 
[凍瘃香水精廉價發行]  
　　麥家圈遠東藥品化裝公司發明一種凍瘃香水精氣味芬芳不論凍瘡初起已潰一經敷擦即可消腫除腐現在天氣驟冷婦女習於時尙兩臂露出致受寒風侵刮即不生凍瘃亦覺發燥刺痛該公司所製凍瘃香水精含有各種皮膚滋養料以及百花精液所以香氣濃馥歷久不散爲女界應時之要品倘能逐日敷擦皮膚更見鮮艷滑嫩定價大瓶五角小瓶二角半廉價期内均照八折計算云 
[糖醋二公司已有出品]  
　　粤商命鄧華石君集資創辦潤華片糖公司·及津津製醋公司製造廠設於閘北寳源路七十四號已聘定美國專門技師製法精良頗合衛生現已出品除製糖醋外兼製廣東之雙蒸酒及上等醬油發行云 
[福華昨晚讌各界]  
　　三洋涇橋南首·福華西藥房昨晚宴請各界人士於三馬路悅賓樓到者頗衆由經理陳君耀華殷殷招待直至夜深始盡歡而散 
[花邊飾物之新貨]  
　　先施公司新二樓花邊女式部自今春擴充營業以來生意頗爲發達冬令尤甚每於收銀包貨等候多時頗感不便該部主任鍾君嘉禾乃特將各部陳列掉換遷移將毛絨線·絲線·木紗·緞帶·髮叉·及另星物件一列遷移相近收銀檯地位又該部新到絲絨檯氈多種價甚便宜花樣亦時式又織花椅墊數十種每只價四十八元五角云 
[毛絨線新到多種]  
　　永安公司現由英國博德運名廠運到大帮密蜂毛絨線顏色齊備售價頗廉又有自定永安牌毛絨花色數十種每磅售洋二元云 
[華洋公司製售銅鐵床]  
　　愛多亞路東新橋口·華洋銅鐵床公司係華商周君自辦親自監造各種銅鐵床式新雅觀質堅耐用堪與舶來品齊驅備有價目單及樣本索者附郵即寄云 
[滄洲旅館陳列珍品]  
　　靜安寺路滄洲旅館自　總管處以來對於内部備極改良又創立一華商特座以便國人宴會之用佈置雅潔近以陽曆元旦將届該管主人特將所藏之珍品如翡翠·珊瑚·磁器等類計共數百件陳列於大餐室内中西人士前去參觀者均賞贊不置云 
[出版界消息]  
　　南京路心心照相館之心聲雜誌已出至第三卷第一號曾誌前報現第二號　將出版第一號銷售甚多内載各種名家著作外有葉小鳳君與吳蓉女士·蔣夢芸與李次芸女士·周劍雲君與陸玉俊女士婚禮照片王一亭君書法照片及梅蘭芳戲裝攝影等均甚精美云 
　　工商新聞第三十五期今日出版連元旦增刋共計八張定閱全年五十二期國内一元尙有現金獎勵云 
　　績溪學社係徽州在外求學靑年所組織發行微音旬刋迄今仍繼續出版並將有叢書印行云 
[「殘鐘憾」之評論]  
　　「殘鐘憾」影片已數演於海上矣本星期五晚復開映於法國戲院往觀多感因拉雜評之如下 
　　是劇旣取材於野史故情節多屬荒誕惟光生能爲國盡忠梅釵能爲父盡孝則亦頗有功於社會者也 
　　以西人演中國戲其扮相先難畢肖如劇中之天子竟似大寺院中之僧人劇中之女子竟似近代之日婦而行動之委勢亦均難脫演者之本性蓋西人性活潑其一舉一動均敏銳過於國人故雖極其裝作終難變其常態也如劇中之梅釵每迅速奔走夫吾國之婦女即平常人家亦必當規行矩步况爲大臣之女乎 
　　至其中之禮節亦頗多缺點如皇上降旨五復欽差不帶一隨者及旨到時王復亦不擺香案跪接之僅以手接過使閱又梅釵之祈禱時亦頗似敎徒之祈禱殊興我國之祈禱不同也即尖生扮女至胡營時亦太簡單而行刺一幕尤覺太易矣且其中每奉二人相遇時僅行一鞠躬而禮即臣子之見君也亦然此中似頗不合戲情蓋吾國專制時代臣見君必須行三跪九叩首禮也即京劇所演亦必須行跪禮方可斷無見君不跪者也抑尤可笑者有某人見王復時竟以脫帽爲禮此蓋忘其所演者爲中國戲矣說明書亦不甚佳每有使人閱後而依然不能了解者坐余輩後爲兩男子且觀且互爲品評及竟猶切謂未明戲情十之一二也曾憶其中有一語云「王復遵命見君」此又謬矣蓋遵命二字爲普通同儕輩所言者也如見君則非稱「領旨」或「奉諭」不可也此雖小點然亦不可不注意者也 
　　其中佈置亦頗有不似者如帝乘之車竟似滬上之裝貨車余知帝王之乘决不若是也胡虜之營亦太簡陋而小尙有一徵差處而爲人所不留意者即下棋時所擺之式樣也蓋所列之勢旣不似圍供而又不似象棋因象棋决無僅有一並排子也 
　　其他如梅釵見尖生被創即抱而返家以一弱女而抱一男子步行亦殊太易梅釵見憂愁而伏其背以面視之亦略有不合此等處亦宜斟酌 
　　至於其中之風景則甚佳以余度之此片或在靑島長崎等處所攝者因余昔年曾隨家父至靑島長崎等處一行過今觀此風景頗有相似故也 
　　總之西人演劇其活潑及滑稽之態度固非國人所能及然使之扮中國戲則謬演終所不免矣今演者復爲古裝戲則更難得良好評論有此成績亦難能可貴者矣（松影） 
[評「孤兒救祖記」]  
　　明星影片公司最近新出之「孤兒救祖記」曾映於申江影戲院余亦往觀一次至則已無隙地此片呌座之能力於此可知統觀全劇光線頗佳表演亦能各盡所長劇情又能動人演至悲哀處觀者不覺爲之隕淚惟尙有一二處不妥因書之以質諸閱此片者 
　　㈠楊壽昌之子道生墜馬死後其妻蔚如兩次前往墳墓泣涕素服淡裝令人酸鼻惟兩次均携錢囊頗覺不妥蓋蔚如往返均係步行似無携帶此物之必要且錢袋乃時髦女子之流行品以悲育愁恨之蔚如决無此情若改錢袋爲鮮花則匀貼多矣 
　　㈠當蔚如見其夫死時及被奸人陷害致爲乃翁所不容被逐離家時之表情頗欠自然一望而知爲僞飾者若末幕翁媳重逢時之淚珠則滴滴皆眞粒粒動人斯爲佳矣 
　　鄭鷓鴣飾富翁楊壽昌一舉一動均甚得法惜所裝之鬚痕跡太顯耳（雪盦） 
 
 

Page 18

 
 
第一萬八千二百六十六號;中華民國十二年 西曆一千九百二十三年十二月三十一號
星期一 * *[本週間各電影院新訊]  
　　韶光如駛耶穌聖誕已過西曆新年又届滬上各學校·各公司及留華西人都逢休假之期及時行樂人各有所好愛觀電影者將日浸於電影院中於是滬上各電影院多藉此時機租映佳片或另易他種娛樂以號召觀客又加映日戲以免夜間遠道往返之不便茲彙誌各影戲院之消息如下 
　　卡爾登卡爾登戲院自昨日始特請全球著名魔術大家吉佛羅及派勒馬二君並其全團表演各種魔術較之曾在滬上奏技之卡德與聶哥拉等超勝許多該院已凖定連演一星期電影則暫停云 
　　上海虬江路上海大戲院已於上星期六起開演著名愛情影片「自由誤」前昨兩日前往觀是劇者大不乏人今日起至星期三止仍映此片明日爲陽曆元旦午後二點半鐘加演日戲一次亦映此片昨星期四起換演已故著名名伶華蘭斯李特主演之「跳舞熱」DancingFool由琶琶黛妮兒爲配角係拍拉蒙公司之出品云 
　　爱普廬北四川路爱普廬戲院自今日起開映「情價」ＡＭilliontoBurn星期四起換映TheBroadwayMadonna長凡五千六百零二尺描摹百老匯及紐約之夜間生活爲一爱情名片著名角色有陶樂賽黎弗（DorothyRevier）女伶等將連映三夜明日（星期二）午後三時加演日戲一次劇目爲卓别靈所演之「逃犯」ThePilgrim等云 
　　維多利亞海寗路維多利亞影戲院凖今日起開演上星期曾在夏令配克戲院開映之「狂海捕魚記」DowntoTheSeairShips此片爲柯督脫（MargueriteCourtot曾在百代長片中與徐士（GeorgeBSeitz）合演「海底黃金」PirateGold及「綠林豪傑」VelvetFingers等者）女伶主演配角有卜克拉（ClaraBow）女伶等皆一時之選劇中有絕大鯨魚成羣游行又爲他片中所不易見者元旦日午後開演日戲二次第一次三句一刻起第二次五名半起皆映此片星期五起換演SinsofAmbition爲一愛情名片將連演三夜星期日（六號）午後三句一刻循例加演日戲仍映「狂海捕魚記」云 
　　夏令配克夏令配克戲院自今日起開映『犧牲』HisGreatestSacrifce爲一愛情名片片中兼有武術及謀害等幕頗多精采爲電影著名名伶威列姆法紐（WilliialnFarnum）主演共有七本聞該院將連映四夜云 
　　申江六馬路申江大戲院今明二日仍演愛情偵探片「疑」TbeMysteryofYellowRoom並加滑稽畫片一本星期三起換演「熱血鴛鴦」HeartsAflame爲美國米曲羅影片公司之出品由孔雀影片公司租來挿入中文說明曾在上海大戲院映過及著名女伶鼐爾森（AnnaＱNilson）之傑作共有九本劇情甚佳又以末後大火一幕最爲可觀聞該院將連映一星期云 
　　滬江滬江影戲院自今日起·至星期三止續演偵探長片「木頭人」第十三十四兩集共四本加演滑稽片四本自明日起至星期四止每日午後加映日戲一次專映各種著名滑稽影片星期四晚起換演「木頭人」第十五集爲該片最後之二本其中各種機關將盡行揭露聞最近該院又與明星公司商議將該公司新出之「孤兒救祖記」一片在該院開映現已得該公司之同意約下星期中定在該院放映云 
　　恩派亞霞飛路恩派亞影戲院自開映明星公司新片「孤兒救祖記」以來頗受社會歡迎各報亦多讚許之評論且在該院開映時又加演上海新聞「徐國樑出殯」純粹爲中國影片益引觀者興趣本星期中將繼續開映何日輟演尙未定奪云 
　　通俗南市通俗影戲社自今夜起續演偵探長片「鐵路潮」第九第十兩集加演風景片及滑稽片等星期三起換演「寳光箱」長片第十一十二兩集情節愈演愈緊較前益可觀云 
　　法國法租界三洋涇橋法國大影戲院今明二晚開映中國古裝各片「殘鐘憾」等共十六本星期三起換映商務書館出品「漢花落」全片共十本一次演完云 
　　新爱倫海寗路新愛倫影戲院自今日起開映卓别靈主演之「好事多磨」及羅克之「白相游戲場」等共十二本因開映時間太長特擾早於六點半鐘起映云 
　　中國梧　路中國大戲院今夜換映「救國英雄」四本「風流女子」六本·及滑稽片二本明日陽曆元旦日夜加映「五彩影片」及中國諷世好片「死要賭」等云 
[郵信截止時間表]  
　　來往地點　　　　　　火車或輪船　　　平信　　　　　　　　掛號信 
愛樂（取道浦口哈爾濱）　　火車　　　　今日（卅一）上午十一時十一時俄國歐洲（註明由浦口　　　火車　　　　又　　　　　　　　　　又西伯利亞墨斯科往者）西伯利亞（取道浦口赤　）　　　　　　　　　　　火車　　　　又　　　　　　　　　　又福州　　　　　　　　　　　寗興　　　　晚六時　　　　　　　　五時半馬尼亞澳洲紐絲　（取道香港）　　　　　　　　爾遜總統　晚八時　　　　　　　　七時半日本（取道長崎）　　　　　上海九　　　晚八時　　　　　　　　七時半香港廣州（包裹）　　　　　　爾遜總統　晚八時　　　　　　　　七時半油頭　　　　　　　　　　　四川　　　　晚九時　　　　　　　　　九時油頭　　　　　　　　　　　通州　　　　晚九時　　　　　　　　　九時香港廣州（包裹）　　　　　四川　　　　晚九時　　　　　　　　　九時香港廣州（包裹）　　　　　通州　　　　晚九時　　　　　　　　　九時香港廣州　　　　　　　　　廣利　　　　晚九時　　　　　　　　　九時廣東　　　　　　　　　　　泰生　　　　晚九時　　　　　　　　　九時長江各埠　　　　　　　　　火車與輪船　晚九時　　　　　　　　　九時 
[學務叢載]  
　　南洋壬戌級將開聚餐會南洋大學之壬戌級爲該校歷年諸級成績最佳者之一在校時連得各級體育比賽之錦標又曾發行壬戌及壬戌叢刋兩種雜誌該級畢業學生多服務各重要機關公事忙碌未遑注意社交現卓觀潮陳壽彝兩君擬籌設一級會藉以聯絡感情交換智識特約同級級友於一月一日開聚餐大會於大雅樓討論一切云 
　　中華體育師範之歡聚會南市方斜路中華體育師範昨晚在講堂開歡叙會師生濟濟一堂於七時開會首由校長吳志靑報告本學期之經過與結束繼又發表明年進行之情形（一）建築校舍儘於陽曆三月以前完工（二）注意學科分班敎授（三）添請住校敎員以免精神散漫且可於課後多加指導（四）添招預科以便非中等學校畢業者亦得入學（五）自己在校多任功課以便同學時常接洽研究云報告畢諸學生皆欣然色喜鼓掌不已後由學生徐彥儒·甘聖哲·朱錫康·楊瑩·王漢興·陳熙等相繼陳述意見藉爲擴充之參考經師生共同討論擇要采納乃殿以茶點歡叙而散又聞該校定於一月十五日放寒假云 
　　招商公學籌備組校友會前日招商局公學開第一届校友籌備組到者二百餘人頗極一時之盛公推　君森蘭爲臨時主席通過草章議决俟明春該校開學後開成立大會云 
　　南離公學將舉行懇親會海寗路德學里南離公學定於陽曆元旦日下午假文監師路虹學校開第一届懇親會上午則在本校展覽學生成績刻正在籌備一切云 
　　時化校舉行新舍落成禮城内淘沙場市立時化學校開辦迄今已十八年學生異常擁擠自民國十年添建校舍後仍不敷用復於本年夏間建築三層樓敎室四幢定於元旦上午九時舉行新校舍落成紀念式請名人演說午後開校友大會並展覽成績由學生表演學藝業已柬請各界及學生家屬云 
[藝苑淸訊]  
　　靑年書畫會展覽會開幕本埠靑年書畫會在三馬路慕爾堂開書畫展覽大會昨爲第一日由該會推定職員劉文淵·陳子恒·等二十餘人招待來賓計陳列書畫共分六室第一室爲王一亭·吳昌碩·馬企周君等書畫第二室爲該會會員作品第三室爲名人合作之墨寳其第四五六等室係陳列海上名家之傑作來賓逹二百餘人其各室所陳書畫中尤以海上名人合作爲觀者所贊許云 
　　晨光美術會元旦將聚餐晨光美術會定於十三年元旦午時假一品香開聚餐會以聯絡交誼並改選職員歡迎新會友昨已發出通告云 
[演講併誌]  
　　黃墨涵寰球中國學生會於前晚六時請國會議員黃墨涵君演講題爲「是非與成敗」由總幹事朱少屛君主席到到聽講者二百餘人演講畢並映演活動影戲時事片及風景片多種聽者均盡歡而散　錄其演詞如次「是非二字本來難定黃鐘毁棄瓦缶雷鳴此屈子所謂以非爲是也此亦一是非彼亦一是非此莊生所謂是非不明者也是非之說伊古如斯混淆况逮今日天理澌滅人欲横流祇計成敗不顧是非欲爲明白辯晰則更憂憂乎其難矣吾人苟爲佛學家言及哲學家言超出於現社會以上本可置是非於不論如其不然以現社會爲生活根據則凡關於個人品性公共道德不能不求一正大共通之途徑以爲人類秩序之保障而使共享高尙和平之生活此鄙人所以揭是非與成敗爲本日演　之問題也然則是非究應從何標的確定乎人之恒言曰以多數之認定爲凖則此說近是矣然亦未當何則多數人假令同一利害關係之團體皆利令智昏如近日北京之賄選國會多數議員被買投票其能認彼輩之行爲爲是乎又如多數人尙未開化保持野蠻不正風習如獎勵爲盜與共妻殺親等事其能認此種行爲爲是乎維稍有常識者亦知其不然也以鄙意揆之非具左列二種條例不能判斷之㈠（普通的多數良心之主張）蓋多數不限於一隅一團體至少限度應普及於一國不被威脅不爲利誘本於良心这發動者是也㈡（文明的多數善良行爲）多數人民必其已進化有相當之敎育而其所行不背善良風俗爲全世界人類所認識者也據上述二件各能本此以判斷現社會之是非雖不中不遠矣是非旣可確定而是者未必成非者未必敗且每每結果實得其反是者敗而非者成從古至今不勝枚舉此古人所以有廉吏可爲而不可爲貪吏不可爲而可爲之憤激語也鄙意所謂成敗則反是㈠（求諸永久而不計及目前）語曰爭千古不爭一日蓋千古甚長一日甚暫而相比較一日之敗不如千古之成吾人當爲千古而勉力不當爲一日而奮鬭㈡（注重精神而不繫念物質）以主觀言物質之享受極短精神之娛樂甚長以客觀言物質之分配有限精神之供給無窮比較得失吾人當舍短而求長去狹而圖廣孔子曰君子憂道不憂貧又曰君子求諸己小人求諸人是舍外來物質而内行於精神者也要而言之所行爲是者目前雖有失敗永久即爲成功所行爲非者目前雖已成功永久必歸失敗孔孟主張仁義不枉道以求合所行者是雖當日不得行其志而後世備極尊崇世道人心賴以維繫成功之偉大豈言語能形容哉若操莽之流以簒竊而得志雖成功於一時不旋踵而失敗徒爲後世唾駡至於不顧正誼急功好利或博一時之榮華轉瞬與草木同腐者更無足論矣近來人心浮薄鄙棄道德競言權利見有假官吏之名行盜賊之實不義而富且貴者不惟不加痛絕而反艷羨奔趨之不遑雖宿稱名流雅負時望者亦在所不免此國是所以不定社會日趨於險惡也若能細辨明白不計一時物質之失敗而謀永久精神之成功則人與人相並行於娛樂無限之精神界永無衝突之可慮人類生活之秩序得以常保始能言眞正和平之幸福也」云云 
　　張曉初霞飛路石牌樓尙賢尝敎務聯合會昨日下午三時開會由哈少甫君主席請張曉初眞人演講「道敎之眞理」云 
[球戰歡聲]  
　　足球本月二十九日上海惠靈英文專修學校足球隊赴浦東中學操塲與該校第二組足球隊作友誼比賽雙方球員勇猛異常浦東方面傳遞較勝惠靈第一時爲四與零之比第二時不分勝負結果浦東中學校全勝云 
　　北四川路明强中學校足球隊於本月二十九號星期六下午與中法學堂比賽未及十分被明强右翼顧君蹴進一球又爭鬭多時後進一球繼爲中法進一結果爲一與二之比勝利屬於明强云 
　　乒乓前日（廿九日）下午三時乒乓聯合合在靑年會童子部開成立大會加入團體已有約翰大學·南洋大學·滬江大學·滬江附中·六一檯球社·中華音樂會·中國檯球研究會·靑年會日校·靑年·夜校·靑年檯球隊等十餘團體當即通過會章及選舉職員約翰大學當選爲正會長副會長靑年年日校書記南洋大學書啓滬江大學司庫中華音樂會幹事中國檯球研究會及靑年會夜校繼推定靑年會日校中國檯球研究會聖約翰大學爲乒乓規則起草委員俟下次開會時再共同討論幷分頭徵求其他未加入之各團體至五時半散會 
[觀吉佛羅之魔術記]  
　　卡爾登影戲院自昨日起請著名魔術大家吉佛羅Chealo君與派勒馬Palermo女士獻演各種驚人絕技記者往觀至則適在啓幕臺上所置之背景先後共見五幅胥以顏色綢製成更繪以埃及古畫狀至奇特而亦悅目惟第一次所見幔幕製圖若華產即女演員身上之衣服亦係我國錦繡之戲裝惟吉佛羅獨作印度裝出臺後助手授以一黑帽吉佛羅接帽後更在女演員手中取一白巾隨之放入帽中旣將黑帽向上一揮則帽中忽飛出一白鴿恐觀衆疑其帽中有機關乃將黑帽反覆示臺下則帽内空無所有次爲空匣變鴿匣爲四板拼成未變前先拆卸示衆裝妥後則置於小桌上面僅一薄板似未能藏物也詎吉佛羅在此空匣中竟取出無數之活鴿·及活兔·鳥籠等其變法之巧妙誠欲使人瞠目而嘆其神怪矣次爲變紙牌法以紙牌數張握在手中向上徐徐揮之牌即一一隱去旣又一一取來此種變法我國魔術家亦能之惟無此純熟蓋吉佛羅變時僅見其牌之來去至隱藏掌中之秘巧如吉君不將隱藏法說穿則觀衆必將疑其爲通神矣（一東）（待續） 
[癸亥學社昨日演戲]  
　　癸亥學社於昨日（三十日）下午假座西藏路寧波同鄕會開娛樂大會來賓約數百人秩序有（一）奏樂（二）主席報告（三）國歌（四）技擊（蕭格淸君）（五）表情游戲（本社）（六）絲竹（辛酉社）（七）周空空與王黎雲之雙簧（八）三弦拉戲（培立游園）（九）崑曲（辛酉社）（十）新劇「三年之後」（本社）（十一）口技（周空空）（十二）兒童雙簧（培立游藝園）（十三）幻術（培立游藝社）·（李夢幻）（十四）舞蹈（愛國女校）（十五）歌劇（培立游藝園）（十六）奏樂散會該社原定是日表演新劇「二十年後」·及王黎雲君之京劇後因時間不及故新劇方面祇表演「三年之後」做工甚佳尤以飾張亦樂之孫碧琦君表情尤佳云 
[集英武術會游藝會演劇]  
　　集英武術會昨午一時假越舞臺舉行游藝會來賓頗形踴躍所演藝術如雙簧之描摹狀態無不畢肖傘術頂上滾轉各物宛如起鳳騰蚊極盡神妙幻串手段頗呈活潑狀態至各票友所演京戲亦甚精美試演槍棒之少林拳術其擊技之超脫大有尙武精神云 
[永安德育會元旦將演劇]  
　　陽曆元旦日上午十時永安公司德育會同人將開會慶祝耶穌聖誕備有各種戲劇游藝幷具茶點會址在天韵樓南部其秩序如下一唱詩（衆唱）二祈禱（楊谷香君）三主席宣布開會（郭標君）四演說（曾紹賢牧師·梁創君）五短劇（邭光幼稚生）六拳術（本公司體育部）七唱詩（靈生學生）八絲竹合奏（本公司音樂部）九唱詩（本公司唱詩班）十新劇「東方一夕話」（本公司德育部）十一給獎「本公司英文夜校」（郭樂君）十二唱詩（衆唱）十三祝福（馬祖星君）十四茶叙（座設大東酒樓） 
[朱琴心新演之兩戲]  
　　打花鼓鴻鸞禧 
　　「打花鼓」最不易唱第一須說揚州話第二身段第三唱工第四做工第五扮相須玲瓏活潑五者幷顧而後精采生朱琴心最近在京演此戲花鼓甫出幕彩聲相繼而起琴心飾花鼓娘姿容淸秀而艷媚揚州話白音淸而恣揚隨唱隨做好聽已極走圓場工夫不弱最有精采爲　　子一塲其快如珠走　令人精神振起見牌坊則曰衣裳架子見獅子滾綉球則曰兩個哈吧狗抱着一個歡喜團見相公一問一答興趣横生觀之發噱王八見錢則喜無錢則打駡相加琴心將花鼓娘苦悲表白如眞又悲又恨又無可如何形容出一種令人望而生憐之狀妙煞妙煞慈瑞全之王八郭春山之大相公詼諧有趣亦良好配角也 
　　琴心又演「鴻鸞禧」恰合小家碧玉身分初見莫稽飢餓之狀憐而憫之王奴見伊父歸怒氣滿面不知爲何百般慰問妙極及知爲莫稽乃將原委詳述白口淸晰自然好聽之至後聞莫稽略歷由憐而敬由敬而感歎復慕其才莫稽拜别玉奴各有不忍離去之狀玉奴心急而面慙赮一種羞怯之狀傳神已極結婚後夫妻閒談聞莫稽貪戀己身而無上進之意甚卑其志由失望而悲己之命運神氣絕妙繼仙之莫稽王長林之金松各有獨到處也 
[譚富英徐碧雲新演二劇]  
　　譚「黃金臺」譚徐「慶頂珠」 
　　譚富英最近出演北京雲興社演「黃金臺」飾田單頗有忠良之槪台風可嘉念白淸晰韻味蒼老作做穩健廉内倒板嘹亮動聽出塲時彩聲如雷回龍腔唱「爲國家秉忠心晝夜奔忙」幾句聲調俱佳見世子之驚慌失色踢燈之敏捷好看伊犁搜府時說白淸爽尤以說「豈敢」一句聲高氣朗極爲動聽伊犁問世子答以「不知」幾句說白亦佳伊犁即欲搜府時拔劍恫嚇譚伶做出懼怕之態描摹盡致及搜後又復問田時該伶之一冷笑好極伊犁去後所唱幾句則現出憤恨神情唱「二次把千歲爺駕請」一句請字用一接續行腔盤關唱工妙極向把關吏卒行賄神情亦佳 
　　富英前在華樂與徐碧雲合演「慶頂珠」一似玲瓏活潑之碧玉一似剛健顯鑠之老翁恰合身分期唱白淸潤做工細膩穿挿緊凑武工亦矯健也 
[集會表]  
　　陽曆時間　地點　　　　　　　召集者　　　　　事由　　本月卅一日　　　　山東路　　　　　　山東路商聯會　　常會 
卅一日下午　　寗波同鄕會二樓　　捲烟同業公會　　全體大會一時卅一日下午　　九江路　　　　　　永泰和烟公司　　股東會二時一月一日上　　天韵樓南部　　　　永安公司德育　　慶祝元旦午　　　　　　　　　　　　　　　會一日至三日　　愛而近路　紗業公　共和女校　　　　十二週紀念會　　　　　　　所一日起至七　　蒲柏路　　　　　　東方藝術社　　　展覽會日一日　　　　　城内陶沙塲　　　　市立時化小學　　新屋落成禮及學藝　　　　　　　　　　　　　　　　　　　　　　　　展覽會一日下午一　　愛文義路毓　學校　中華靑年同志　　一週紀念會時　　　　　　　　　　　　　　　競勵會一日下午一　　南市　　　　　　　縣聯會　　　　　常會時一日下午一　　三馬路慕爾堂　　　歡縣旅滬同鄕　　第二届選與大會時　　　　　　　　　　　　　　　會二日下午四　　天后宮　商會　　　各團體　　　　　公錢何東爵士之會時一日至二日　　大南門外　　　　　民立中學　　　　廿週紀念會二日　　　　　西藏路　波同鄕會　南洋高商江浙　　成立大會　　　　　　　　　　　　　　　　同學會五日　　　　　靶子路女靑年會　　女校　合運動　　第二次會議　　　　　　　　　　　　　　　　會籌備會十二日下午　　浦東六里橋　　　　浦東中學　　　　十四届畢業禮二時 
[今日天晴嚴寒]  
　　徐家匯天文臺昨日下午四時三十分氣象預報云天晴而嚴寒東海以北風勢不定南方則時令風甚强臺灣海峽及安南沿海天氣惡劣有風雨本埠温度在下午三時前之二十四小時内最高三五·一最低二二·三去年同日最高六○·六最低三四·七 
 
