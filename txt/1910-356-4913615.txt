# 1910 - 356 - 4913615

 

Page 1

 
 
   
 
 

Page 2

 
 
上諭 
[監國攝政王鈐章十一月二十九日內閣奉]  
　　上諭本年十二月二十八日歲暮袷祭太廟遣懋林恭代行禮東西廡派鐵麟榮墩各分獻二十七日告祭太廟後殿派魁斌行禮中殿派溥偉行禮十八日祭太歲壇派載功行禮兩廡派麒德瑞豐各分獻欽此 
　　上諭希廉著回京當差泰寗鎭總兵兼總管內務府大臣著山樑補授欽此 
　　上諭馬隊第一標統帶王廷楨著派充禁衞軍步隊第二協統領官並賞給陸軍協都統銜欽此軍機大臣署名奕劻假毓朗那桐徐世昌二十九日召見軍機澤公 
論說 
[論軍機大臣不負責任之無狀（霖）]  
　　東西立憲諸國。立法行政。兩相對峙。政府對於國會而負責任。政府措施。苟有未善。國會得彈劾之。以故內閣每因國會之反對而重行組織。此乃事所恒見而無足怪者。我國國會未開。內閣未設。固未足以語此。然資政院旣爲上下議院之基礎。軍機處旣含內閣之性質。則當此籌備憲政之際先使軍機對於資政院而負責任。以爲實行憲政之預備。亦屬今日應爲之事。固無待於旣設國會內閣後而始議及此也。况內閣之設立。尙無定期。開設國會。須俟諸宣統五年。歲月遙遙。當此國務叢脞之時。顧可任令不負責任之軍機主持於其間乎。即使軍機大臣不願對於無完全立法資格之資政院而負責任。亦應對於朝廷而負責任。且卽使不願負責任。亦止可存諸心而不宜宣諸口。更不宜明目張膽。昌言無忌。乃軍機大臣答覆資政院時。竟明言內閣未設以前。未便擔負責任。豈內閣應負責任而軍機不應負責任。我國成典。列國規章。均明定此界說乎。且我皇上方在冲齡。未能親裁萬機。我監國代爲執政。深恐心思材力有所不周。乃與軍機大臣協議施治。以故每日必與軍機相見。上旣有所諮詢。下亦有所獻替。凡百政事之施行。皆採合議之制度。我監國虛懷納善。從無擅行已見。濫用大權之處。各軍機苟有陳述。自必有所採取。初非唯諾其間。不加可否者。今乃明言不負責任。其將以責任盡諉諸我監國耶。抑更以我監國不過代皇上而執政。亦不必負責任。乃以其責任諉諸我皇上耶。各軍機試思之。其將何詞以對。總之國家之大。人民之衆。治理頗非易易。必有負其責任之大臣。輔翼朝廷。乃能措置得宜。今軍。機大臣身當其職。而 
 
 
 

Page 3

 
 
謂不負責任。徒令我皇上我監國宵旴焦勞。而不稍顧恤。其如。事君以忠之。謂何且受國之恩食君之祿。位極人臣。勢凌君上若竟任其事而不負其責。淸夜自問安乎否乎。 
　　前次資政院彈劾軍機之摺。不過備述軍機不負責任之害。意在感動朝廷。飭下軍機執掌國政。負有責任而已。絕無籲懇朝廷撤換軍機之語。且亦絕無此意含於其間。爲軍機者苟以國事爲重。而有忠於其主之心。理應合詞上奏。自認負有責任。懇請朝廷下詔宣示天下。於未設內閣之前。暫由軍機大臣擔負責任。以前事有所屬。責有所歸之意。乃不。此之圖。反聯合。全體上奏辭職。而以材力竭蹶。無補時艱爲詞。就其表面觀之。雖若以爲旣被資政院參劾。即因不克稱職之故。非同時辭職不可。其實惟在挾制朝廷。使朝廷對於資政院有所懲處耳。不出數日。朝廷果有慰留軍機。斥責資政院之硃諭。同時下頒。嗚呼諸軍機其將以爲與資政院對壘而得勝利乎。但身居全國最高之行政官廳。有統率羣僚總轄庶政之權力。而謂絕不負其責任。祗此一謬爲梗。吾敢斷其必無絲毫爲國爲民之念存諸其懷矣。推其意蓋以爲軍機大臣可爲。責任不可負。故出此要挾之舉也。朝廷因軍。機全班同時辭職。政局將有大變。不免。趨於紛擾。故爲此慰留軍機。斥責資政院之舉。蓋亦出於事之無可如何耳。在諸軍機思之出此無理之要挾。其將何以對我皇上及監國。而其靦然爲不負責任之大臣。又將何以對我人民及內外大小諸臣工。但朝廷不於其全體辭職之時。俯如所請。另簡賢能充任軍機。使之贊政務而負責任。期合於立憲國國會攻擊政府。內閣同時解散之旨趣。亦甚可惜。且流弊甚大。蓋朝廷旣明許軍機大臣不負責任。則當未設內閣之前。苟國事未見整飭。何 
能責備執政諸臣。惟有由我監國引咎自責而已。以諸臣不負責任故也。且當此國勢危殆。岌岌不可終日之時。凡身任大臣者即人人存國家安危。與我有。責之心。各出其血誠而爲之。猶恐無補於萬一。而顧存不負責任之心政務興廢聽其自然則國家前途其可問乎况軍機大臣旣不肯負責任。又有上奏辭職之意。不願以天下事爲已任。則人民。請開國會。督撫請設內閣。理應力加贊助。面懇監國俯允臣民之請。立見施行。以爲推賢讓能之計。何以開設國會。須俟諸宣統五年。設立內閣。亦因循而未果。豈現在施行政務。各軍機均不負責任。全憑監國獨斷。而國會不即開。內閣不即設。均出於監國之意旨。而各軍機不加可否於其間乎。卽此次嚴斥資政院嚴斥四次國會請願。亦均出於監國之主張。而各軍機不能贊襄於其間乎以我監國之賢明。斷不出此。其必出於各軍機之協贊。可無疑矣。嗚呼逞私意而壞大局。反使朝廷蒙其惡名而已轉置身於事外。其將置我皇上監國於何地耶。卽使監國有此主見。各軍機亦應婉諫其失當力請收回成命。甚且可以不署名爭之。今任何放旨發出。各軍　不問是否可以公布。貿然署名而不辭。嗚呼斯眞不負責任者之所爲矣。而况事有不然。反於暗中施其挾制之計乎。第以今日之國勢而令不負責任之軍機當其衝。吾不知數年後之景象。又將如何。是可懼也。今資政院再劾軍機案已通過矣。朝廷俯順輿情。已頒催訂內閣官制之諭。而慶邸亦專摺力懇辭。職故資政院再劾軍機。又有取消之說。總之現在之軍機。斷難使之負完全之責任。非從速組織內閣不可。內閣官制旣奉諭從速編訂。吾惟望內閣之不日成立以除往日之積弊。而一新天下之耳目耳 
要件 
[荷屬華僑代表田桐上軍機處禀]  
　　南洋羣島。土地遼闊。約當中國中省十倍之大。其屬於英者十之三。屬於荷者十之七。所有土人棲息之處。即無不有華人移於其間。荷屬華僑約在一百三十萬。然我國向未設立領事。一任荷人特設苛例。肆意凌虐。其慘無天日之狀。正非言語所能形容者。年來疊蒙朝廷派遣大臣。撫慰一切。僑等感戴不忘。但事過境遷。荷人之虐待者。依然如故海外餘生。雖具忠愛之忱。而下情無由上達。前歲駐荷公使陸徵祥曾與荷人爭論苛例問題。僑等萬分感愧。如戴帝天。然以荷屬情形。我國旣無詳細之調查。僑民復無確切之報告。欲得其中利弊。而收外交上之良結果蓋亦難矣。時經三載。成效莫期。謹將最近各情。有足以供保護實策之研究者。一一陳之。（甲華僑被虐之一般）民刑訴訟事件。必歸裁判所判定有無罪狀然後處置之法也。荷人對於歐美日本人。則據法以行。對於華人則不然。遇有不滿於荷人之意。行政官即得以武斷判定。入獄七日以上三月以下。謂之波禮西魯例。歐美日本人在荷屬各地。任意往來。毫無滯碍。華僑則必須路字。而路字又必經多數手續。多數時日。多數金錢始能到手。甲地到乙地之路字。乙地到丙地。又不能合用。其他又有居住字。出口字。出海字（與出口字不同到海船即返者）修理房屋字。一切手續之煩難。與路字等。歐美日本人之租稅。依本國之稅則行之。華僑則特別苛索。有人頭稅。凡月薪五十盾（每盾合華銀九角七八分）者。年抽二十六盾一角六分。多者照增。其無執業者。以九盾爲準。更有房屋稅租客。月出二十五盾者。年向屋主抽二十二盾五角。而住客亦復納稅若干。又有家具稅墓稅親迎字稅死人字稅貨物除海關抽稅之外。復在店中每年一計。不論原物賣否。再抽一次。外國醫生無稅。華人醫生有稅。其他雜稅不勝枚舉。又火車之三等。亦分兩種。歐美日本人所坐之處。華人不能入坐。華人入口。檢查煩苛。無論男女。週身搜索。如捕獲盜賊然。八打地方時。將入口華 
 
 

Page 4

 
 
人之行李。堆積倉內。不即檢查。或遲一二日不等。故意留難。苦不勝述。今歲馬辰學堂敎員栢漢襄董事蔡立水洪臨楙三人。無故被監禁三月。三巴壠之華工蔣大生及楊姓二人被荷人毆斃。諸如此。類罄竹難書。總之荷人等華人之生命如螻蟻。視華人之財產如已物。此華僑被虐之大槪情形也。（乙荷人統治華人之政策）荷屬通商口岸。所有店戶。各國人之所經營者。不過十分之二。華人之所經營者。則有十分之八。其他或工作或小販或住家。比比皆是。若以華人直接治之。勢必致掛一漏萬。荷人及利用華僑之黠者。以助其爲虐。故其統治華僑之機關。分爲四級。其初級爲甲首。上級爲雷珍蘭。再上級爲甲必丹。最高級爲瑪腰。此等華官一昧逢迎荷人之意向。而以摧殘華僑。魚肉同胞爲快。荷官如阿士珍（如華官之知縣）黎士珍（如華官之知府）總督之對於華僑。凡事多無直接之行政。不過責成以上四級之華官而已。故華官則對於荷官負完全之責任。華僑則對於華官負完全之責任。去歲陸公使有要求荷人廢除苛政之議。而此等華官。恐其個人之權利一旦消滅。不但不出而贊成。而且極力阻止。乃合各埠之華官爲一團體。向荷人言曰。華人程度太淺法律綦嚴之日。作奸犯科之事。且時有所聞。若一旦與歐人一律看待。地方上之治安。將誰與保。如是荷人藉此說以搪塞華人之口。而廢除之議寢焉。總之荷人不設華官以治華人。雖多設官吏。多設機關。亦不能洞悉華僑之內情。以致苛虐至於此極也。此荷人統治華人之政策之大槪情形也。　　　　　　　　　　　　　　　　　　　　（未完） 
專電 
[電一（北京）]  
　　資政院議員函致京師各報館辯明倫議長並不反對剪髪所以遲不上奏者係推敲奏稿冀求有效之故 
[電二北京]  
　　樞臣承認資政遼展長會期十日倫貝子力爭展會一月或明正開臨時會一月樞臣不允倫議長恐該院議員復起衝突故略詢議員意見卽以十日入奏 
[電三（北京）]  
　　慶邸請假多日昨日攝政王派某貝勒促其入值並溫詞慰藉慶邸允即銷假 
[電四（北京）]  
　　京師各學堂學生决議於年假後赴津與帝國學生會聯絡聲氣 
緊要新聞一 
[皖撫請改籌備憲政淸單北京] 皖撫朱家寳前日有電到京謂國會旣已縮短所有關於憲政事項均需提前籌辦而萬事待財而理即以皖省明年預算計之約虧數百萬以六年政費統於二年內籌措計虧數千萬此時惟有通盤籌畫其直接關於憲政者則極力籌備之間接關於憲政者祇得暫緩舉辦擬請速飭憲政編查館將籌備淸單分最要次要兩項分別改訂頒布全國俾各省有所遵循不然聽各省自爲籌備彼此殊見緩急失宜實於憲政前途大有妨碍闻此电已奉旨著憲政編查館知道 
[籌備國會之進行方法北京] 資政院議員胡柏年等前日又提出速開國會急切籌備進行方法案摘要錄下一確定憲政編查館爲法制局即責成其先將一切法令之草案編出以爲國會會議之憑藉欽讀諭旨舉官制內閣及憲法議院法凡關於憲政範圍內者均着同時並舉於召集議院之前一律完備此誠急切籌備進行所不容忽者但編訂議院選舉等法必有責任責此責任者非憲政編查館而何憲政編查館旣正當負此責任則其性質非確爲立憲國內閣之法制局而何故宜確定憲政編查館爲法制局而以此等事項責成其迅速赶辦也不獨此也憲法旣有大綱各國又有成法復有欽派大臣督率之編輯成文原不必多費心力虛延時日而議院選舉等法更爲易事如非確爲法制局舉各項法制草案責成之則數月之後無所事事儘可裁去且召集議員之期不過數月舉國家法令之繁多創辦之艱難而責成議員起草討論决議於數月之間未見其能就緒也未能就緒則舊法令已廢新法令未成國事其何以進行也故宜責成憲政編查館舉一切法令皆編出草案以備召集國會時交由議員討論而决定之則有所憑藉自事半而功倍矣一規定國會議員不得兼治他事以專職任議院爲立法機關議員一職何等重要如兼任他事則顧此失彼必不能盡其職任或則因他事而時常缺席或則到會敷衍而無所發明以此立法恐滋遺誤故宜規定國會議員不得兼任他事召集之日即須本其政見與平日所調查研究應興應革之事具案提出以供衆人之討論責任旣專方能奏效也一特別延長首次國會會期以期法令之略備議院常年會期一次其會期長短現勢似將以三月爲規然如有大事不能議决得延長一個月合正會期爲四個月又遇有特別事故亦得隨時召集議員開臨時會一月其臨時會無定次但我中國首次國會待議事繁欲求諸事議决周妥恐非僅常年會期之三月或延長之四月所能蕆事也不如變通其法特別延長會期一次如舉臨時會二次之會期加入者合爲六個月各種 
 
 

Page 5

 
 
法令旣有草案議員職任又有專責而議院會期復爲特別之延長則全體法令當可略備而國事進行無所顧慮矣至於一般人民之知識苟不急爲開通則或有狃於習慣而不以議員代表爲然者甚或選舉不當而議員亦有不足代表輿論者於此而欲急籌開通人民知識之法舍宣講無由也一般人民之財力苟不急爲生養則有雖知義務之當盡而無如力量之不足者甚或議員顧慮恐不足代表人民擔任加稅之義務者於此而欲急籌生養人民財力之法舍農政無由也規定宣講扼重農政本員已提有專案此不具載苟能急切進行以宣講開人民之知識以農政養人民之財力而又舉以上三條行之則憲政之效確有把握雖在宣統三四年間實行開設國會亦無難事而况在宣統五年也拙見如此敢質公議 
[改訂商律草案請交院議北京] 農工商部奏云本年五月三十日具奏商法編訂需時擬就前定公司律重加修訂作爲暫行章程一摺奉旨依議又八月十一日具奏保險運輸規則聲明商業雖有區別而主要不外商人與公司二者必先定商律總則公司兩編而後商行爲有所附麗等語近數月間督飭司員赶速辦理謹將大要爲我皇上縷晰陳之竊惟國法因時會爲變遷而正理爲事實之先導東西各國於法典條文每届年終得就不適用之處提出修正量爲增改日本明治二十六年始定公司法不數年重加修改至明治三十二年遂布新商法而關於公司一部尤爲詳備中國自光緒二十九年奏定商律分商人通例公司兩編學者於通例之簡略商人定義之狹隘公司分類之不明確公司變更之無方法不無異議故此次於總則編規定商人及商人能力商業註册商號商業帳簿並雇用人代理商各章於公司編則分無限公司兩合公司股分有限公司股分兩合公司四種於其成立變更解散分別訂定博取東西各國成例而統之以總綱終之以罰則正核辦間適據上海商務總會商學公會曁豫備立憲公會及商會百餘所公呈商法調查案一書臣等細心查核係調查各埠習慣參酌法理編纂而成於施行實際不無裨益當卽逐條考校參互研求故其採擇亦爲獨多計總則分七章七十三條公司分六章二百四十九條業經鈔送憲政編查館查核惟當此豫備立憲之時仍應取决輿論以期便於推行相應繕具淸單請旨交下資政院會議定奪俟議定後再行擬具施行法請旨頒行 
[會議各部副大臣額數北京] 政務處各王大臣以將來宣佈新官制後所有各部應設副大臣額數亟須議定故於前日特開會議某尙書曰東西立憲國制度各部內設有大臣次官等名稱其次官與我國新官制副大臣相同現海陸軍部官制設專任大臣副大臣各一人適與立憲制度相合且可節省經費免除冗員其法甚善某軍機謂中國各部制度除理藩部設有額外蒙古侍郎外其他皆設尙書一人侍郎二人定制已久今值改定官制其大臣副大臣名稱與尙書侍郎名稱雖異體制確同宜仍舊設置副大臣二員以資辦公况前日海陸軍部官制係暫行章程該部將來設置副大臣是否一員二員尙未可定故各部新官制副大臣缺必宜訂設二員議至此各王大臣因別有要公遂即散會 
[裁撤同城州縣之利便北京] 江督張制軍蘇撫程中丞奏裁同城州縣早紀前報茲悉江督等原奏謂此事有利三端（一）免彼此文牘往返之勞（二）可直接辦事以免掣肘之虞（三）可無彼是此非互相歧異之病並謂目前財政正在困窮之時即以裁缺官薪助作新政之用撙節之計莫善於此云云聞江寗江蘇共裁十二缺已奉硃批着會議政務處查核具奏矣 
[陳寳琛議請宣布德宗手詔北京] 資政院議員陳寶琛前日提議奏請宣布楊慶昶所繳景廟手詔並昭雪戊戍寃獄其請議書略云比年以來朝野上下汲汲於籌備憲政促開國會固由時會所趨而變法圖强之宗旨則我德宗景皇帝十數年前實造其端乃事勢牽阻使吾仁孝英斷之聖主不能伸其志而永其年此天下臣民所同爲慟慕者也戊戍八月之事不知者非以爲先帝求治之大急即以爲新進諸臣獻謀之不臧甚至以風影之談妄測宮廷積成疑議幸而楊銳奉有先帝手詔於孝欽顯皇后顧念人心愼重變法之至意與先帝承志不違委曲求全之苦心皆已昭然若揭此詔去年秋間由楊銳之子楊慶昶呈由都察院恭繳外間多能傳誦並聞當時楊銳等覆奏亦復仰贊考治謂變法宜有次第是先帝所以任用諸臣與諸臣所以恪承詔旨者皆在於妥籌變法之良策而必以不拂慈意爲指歸於素所規畫者且不免躊躇審顧蘄出萬全豈有感激酬知而反悖逆自甘爲危害兩宮之舉者其爲取嫉貴近致遭誣陷情跡顯然一二小人又故作張皇巧行搆間獄詞未具遽予駢誅在小臣邂逅蒙寃亦史册所常見所可痛者是非失實不但有累先帝用人之明且使我兩宮至孝至慈皆無由大白於天下此則在天之靈長留隱憾而尤爲天下臣民所不可忘者也竊以爲非明降諭旨將楊慶昶所繳詔書宣布無以彰先帝仁孝之眞非援據先帝手詔以昭雪被罪諸臣之寃無以服人心而作士氣應請交議候公决後照章具奏請旨施行 
[吉撫痛論外官制利弊吉林] 吉撫陳簡帥致浙撫 
 
 

Page 6

 
 
增中丞電云奉敬電匡我不逮至爲欽佩惟鄙見與尊論尙覺微有異同經制所關不嫌求備敢援斯義再貢所懷尊論謂各司不必特發命令不必特設衙門利固然矣然全省政令所出無論巨細必由總督批行長官疲於文牘弊一司爲敕任之行政官儼如中央各部分執各政不發司令似背分事貢責之義弊二各司於主管事務自呈自批等於幕僚弊三部以政分令固宜一省以地限包舉各政無司令爲之分布責成每虞不專弊四此皆東省經驗所得淸帥號電云云正相符合邊要各處之外交軍務鄙擬委任知府本含有請示意義尊論似不如由總督直接命令各屬行之更爲圓滿懲戒委員會自應專設行政大臣係法理上解釋語似不如仍從總督總稱總督權責第一條前電尙未分明請申言之一關於國家根本問題內閣應令總督預議得其承諾列入副署連帶負其責任二關於全國或數省重要問題內閣應通知總督令其條議不必得其承諾亦不副署負責三君主視爲重要事件得特調總督列入閣議或本省重要事件總督亦得自請入閣會議仍應副署負責至尊慮交通不便未必能實行會議則通電商榷一二日即可徧達又慮內閣變更各省必受影響此則理論固然於事實不至出此總之前擬辦法實以總督一職爲中央地方之關鍵仲帥文電淸帥號電用意皆同惟仲帥三級之說級字當作部分論不作階級論前擬係以中央爲一部地方爲一部中央與地方分內外不分上下如今制地方則實分上下兩級亦如今制其與今制畧有變通者僅爲總督權責第一條無非求內外相維悉歸允協愚贛之見未審尊意如何 
[日報慫恿加入新借欵] 某日報載淸國新借外欵我國（日本）對付之態度刻尙未定聞此次借欵與從前不同非以經濟爲目的純以政治爲目的若我國不能加入將來恐失發言之權惟加入之果否爲必要刻下正在調查當粵漢川漢兩路借欵英美德法四國欲引受之時該資本團曾勸我國加入當時我國不以爲必要聲明他日四國欲引受淸國之新借欵時我國可得加入之此次我國若欲加入列國决無異議聞此項新借欵年利五分實取九十五償還期限爲四十年其餘尙未確定並聞代表人司脫累脫氏現正與淸國當局磋商一切我國若果加入其借額大約爲總額十分之一即一千萬圓內外之數也 
[日本外交手叚之可畏] 文匯報載二十九日鈕約電云據華爾街（美國股票市）確實消息稱中國借欵問題現已停議實由日本外交手腕破壞所致 
[京師近事]  
　　東四牌樓四條胡同之憲兵學堂原設在大沽因辦理不得其人學生有携妓入堂住宿者有抱琵琶在講堂彈唱者後雖遷移到京而軍紀敗壞如故前日陸軍部派員考試畢業察其成績不良而軍紀則更不堪問乃派科長高君佐國爲總長將學期延長兩月分學生爲二隊每日實地練習凡敎室寢室操塲皆整齊嚴肅至於外出尤覺軍紀肅然將來分到各隊或可稍望振理矣 
　　外務部鄒胡曹三堂擬請將四司掌印改爲司長主稿改爲司副帮掌印帮主稿改爲科長其帮掌印帮主稿上學習行走人員一律改爲科員並擬在收掌班電報處領事班內各設科長一員科員六員俟禀明慶那兩大臣允准後即行發表 
　　資政院倫總裁迭飭監修人員曹侍郎潤田章廳承仲和汪叅議袞父等將該院曁上下兩議院建築工程圖樣及用欵由洋工程司德人克雷核實估計業經繪就式樣預估費用約需二百萬金聞較初次估費約减去五分之二然聞克雷承受此項工程頗爲外人所異 
　　軍機大臣前日召見蒙監國埀詢召集御前會議之事諸樞臣對以請俟各部更訂制度並憲政編查館奏覆改定籌備事宜再行召集大致以宣統三年爲期以文華殿爲御前會議處 
時評 
[其一]  
　　人人有公心。重公德。以公務爲已務。則天下斷無不可。商量之事。必不至各樹一幟以相爭。苟有一。點私心。攙雜於其間。而猶嘵嘵焉思假公。以濟私。則决裂而不可爲矣。 
　　今政府之於資政院也。督撫之於諮議局也。地方官紳之於人民。團體也。幾乎無日無事。不起爭執。甚者挾其洶洶之勢。務撲滅之而後快。爲公乎。爲私乎。我願諸公。各自。捫其淸夜之心。毋徒爭此是非之口。 
[其二]  
　　災黎受困。奴𨽻受笞。情危。勢迫。投告無門。雖遇行路之人。必牽衣而一訴之。以冀伸其寃憤之氣。或可籌一挽救之方。存亡呼吸。雙淚君前。其哭焉宜也。雖欲。强止而不得者也。 
　　天良。未昧。人各有心。世有慈愛。之士或亦惻然。憫之。固人情中事也。若夫一二鄙夫。方避之而若浼。見之而生惡。乃於猝不及避之際。亦能迸出一副眼淚。豈非。出於人情之外者乎。 
　　昔有人謂哭者常情。笑者不可測也。余敢反其說曰。笑者世情。哭者。眞不可測也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂路黎總理被迫辭職之風潮湖北] 湖北同鄉京官近日受部臣運動頗有人暗中主持借欵推倒鄂路商辦之局因事極秘密外間知者甚少刻京官等陽託維持之名公舉農工商部員外郎萬國卿翰林院編修王會釐法部主事呂聯乙等三人回鄂不到鐵路公司亦不往協會竟親謁總理黎大鈞說以利害逼令辭職並爲代擬辭職呈稿代繕代遞事後公司董事及衆股東始知持於二十二日開大會公議將萬際卿等扣留不准回京路存與存路亡與亡一面懇留黎總理復職茲將開會情形詳紀於下是日午後三時鄂路公司開董事曁股東會於漢口四官殿到會者三百數十人先由黎玉屏報告略云京來萬王呂三代表問大鈞能否担任欵項答以不能三代表以札鳳池觀察公子文子和云家君已籌有的欵前因黃鶴樓舉黎某爲總理一案未經取消故不担任此刻如仍請家君担認總理多則二百萬銀少則一百五十萬兩尙可担任密丹階君亦在座與聞此事京都開會三次公舉某等來鄂大鈞以總理辭職理應報告董事股東以前次黃鶴樓之舉耿耿於心萬分抱歉即時承認辭退總理當由三代表出所代擬辭退總理呈院稿大鈞以該稿語多不實當時由三代表屬改大鈞即於所擬呈稿旁改定由三代表携去代寫代遞大鈞此次事出倉卒未及商諸董事股東實係錯誤次由王小東代表（即王會釐）報告因鄂路股欵未足開會三次公舉代表往商札鳳池世兄文子和君以仍舉尊翁總理能否擔任驗欵文君承認遂緘告協會及總理及諮議局據黎京卿回函股欵方在催繳派股章程批准尙無把握而文君業已承認現在年關緊逼至少亦可有一百五十萬兩備郵部委驗因此大家希望札公仍爲總理現在龍建章五司直二參議由鄂視察回都部中力主部辦並說張伯烈無廉恥劉幼丹所說早知靠不住似此情形鄂路將歸部辦吾鄂人何以對他省人故此次來鄂先勸黎京卿辭脫總理繼往拜札觀察適觀察以事回荆我等議明日請呂選靑君回京再問文子和所擔任之欵究竟何如如不能擔任騐欵再請黎京卿爲總理某等實爲路事起見並無他意黎京卿辭職呈文已由某等代繕於二十日呈遞督院矣諸公另有方法仍可由衆股東挽留股東李鈺山云文子和所擔任之欵果否實在三代表在京時是否詢明文君所認係普通股優先股抑創辦股是否塡有認股單若屬空言則余亦說能認五百萬又將何以位置且三代表爲路事而來不到公司不到協會而獨往黎總理處迫令辭職過此以往王代表令侄可代公司書記王代表家丁可代公司門房不知八月所舉札總理辭職函尙存協會札公曾面向劉幼丹會長辭過原函謂京官之言盡屬子虛乃三代表又以文子和尙未確實之欵擅迫總理辭職直是推倒公司也今三代表又謂辭職呈文雖已代遞尙可由衆股東出呈挽留三代表未免以衆股東爲兒戲矣陶君勳臣云前次黃鶴樓一局稍有頭緒經吳陳二京官代表推翻繼而札公以無欵辭公舉黎總理京代表亦贊成今次代表歸鄂忽又推翻所云文子和所任之欵乃爲備騐並不能爲開工之用三代表不謀之董事不謀之股東擅迫黎總理辭職且呂代表前次與於贊成今忽出爾反爾是何居心今日之事三代表旣令總理辭職須請三代表還我總理來股東周晋階云札公旣熱心路欵而其子文子和又云必復總理乃可認欵是以欵爲總理是以總理爲出賣品也况所云任欵乃備騐者而三代表來鄂並未與札公謀面獨迫黎總理辭職不知欲辦鐵路必有公司欲有公司必有總理今總理旣已迫退是無總理也是無公司也是無鐵路也是無湖北也請還我總理來股東張海若云諸君所說皆就事實言之試問今日傳單下欵係鄂路公司名義黎總理已具呈辭職傳單由何人所發佈協會職員陳子靑云二十一日余至公司時呂君選靑問傳單何未發答以無總理命令呂君比屬朱劍靑即發劉君穀臣云總理旣已辭職此項傳單我輩不敢過問呂君敦促速發併將已印傳單由袖中取出云武昌業已發矣現賸傳單漢上如不敷可照印若干份儘請君所知者發之余比即渡江請示黎總理總理云今我所接之傳單乃京官所發者今旣已發正可借此次京官之召集宣布辭職之理由於是黎總理函致公司屬將京官傳單照發張君海若云據此看來今日傳單乃係京官召集據公司律及各社會章程係由總理或會長召集今日係非法之召集則今日之開會非正當之開會總理辭職照章報告董事股東經承認後始要發表今總理辭職乃具呈督院非正當之辭職總理呈文係三代表所擬稿所繕遞以三人迫一人辭退保無迫脅情事是爲不法之呈文今日衆股東對於此事總理之應辭與否衆股東之承認與否俱係日後正當開會時解决之問題今日據法律以解决之三代表旣違法律擅令總理辭退惟有仍令三代表具呈督院取消前呈熊君集舞言諸君母閙意見母擾秩序須知鄂路發起之難組織之墾三代表此次回鄂亦係熱心路事不過手續錯誤請三代表更正可也股東張海若云意見之有無秩序之整否全賴法律維持今三代表曁違法擅令總理辭職自應先請三代表自行取消再開正式大會籌商進行呂代表選靑報告此次手續誠係錯誤某等承認取消前辭職呈文某等亦承認於是當塲起草由呂代表選靑宣讀全體贊成當由呂君選靑立即親繕公司交號房呈遞督院取消前次呈文鄭君南溪云據三代表云文子和函告家君 
 
 

Page 11

 
 
受人愚弄然初次舉札公係以認欵運動而來旣舉之後卽不承認是札公愚非他人非爲人愚弄今文子和又以此爲言究竟是否再愚弄他人王代表言某等此來亦係受人愚弄者全塲粲然查帳人徐榮廷云前說舉札公爲總理即有二百萬現欵立可入股及舉出數日仍無動靜我與張亞農冒雨往訪札公問及任欵札云並無此事我便盛稱其先將軍毀家紓難故事札心頗感動承認即日函告處處籌欵豈知到第二日忽有信來協會辭職後來才請黎公出來擔任路事此次三位爲路事而來又說文子和甘心任欵事旣蹈空而又未見札公一面糢糢糊糊究不知三位葫蘆裡賣的甚藥公司總理一次被爾等推倒兩次被爾等推倒致令大家有欵不敢交今日之事究竟如何股東熊述堂云文子和之話旣非確實札公又未會一面就將公司中總理强迫辭職近得鐵路消息謂京官早電鄂督不必批准鐵路公呈四國借欵郵傳部業已應允不久就派督辦到鄂刻下路事正在吃緊而京官種種破壞致有欵不敢再繳已繳者請求退還所受影響實屬不小而王代表報告以爲三京官此次回鄂原爲路事而來旣爲路事而來則路存而三京官與之俱存路亡則三京官亦應與俱亡所以今日應行解决之問題有二一請三京官還我公司總理二請三京官暫留數日籌商進行辦法全體賛成當由衆股東公舉招待員陶勳臣沈少軒李子梅接待三代表在鐵路公司暫住並由衆股東公舉熊述堂擬留三代表在鄂辦路呈督電京全體贊成遂散會 
分類新聞 
政界 
[武陽城自治開會詳紀常州] 武陽城議事會於廿七日上午九時續開冬季常會除議員董事外陽湖伊監督亦蒞會是日報告事件（一）伊監督諭行保息善政文俟宣布整頓農務工藝案時再議（二）兩監督諭行敎育會勸學所移文交審查（三）伊監督諭行編釘門牌文交審查（四）伊監督諭行敎育聯合會規劃推廣初等敎育文歸併前次推廣敎育案一并審查（五）伊監督諭行諮議局整頓農務工藝文與保息善政案同交審查（六）監督諭行府憲批允撥借孟河河工木牌捐文知會董事會與河工紳董商議撥借（七）兩監督諭發巡警辦事規則民情册及收支細數文交審查（八）董事會知會調查員人數及薪水承認其提議事件（一）宣布管理公欵公產細則（　讀會）無甚修改通過（二）宣布兩監督交議圖書館常年經費案交審查（三）宣布伊監督交議並育寺招僧住持案係公產應歸董事會管理惟該處係陸氏所捐爲放生池現宜不改其目的（四）宣布董事會知會暫借莊欵案因時期迫促已承認惟二千兩專爲調查戶口之用未免過多是否尙有別用須聲明後方可承認議畢散會聞董事會因調查戶等須漏夜赶辦亦於上午九時邀集各董事籌商進行方法矣 
[華婁城自治冬季議案松江] 華婁城廂自治公所於二十三日起開冬季常會所有提議案件一裒集公欵公產案二拆平中亭橋改砌河埠案三規定調查戶口細則案四自治公所應備城廂圖册案五城門啓閉應訂定時刻案六請嚴定罰則以維秩序案（六議員朱小鶴提出）七議員辭職案（張肖梅錢伯藍）八請嚴禁奸商運米出口案九耕牛進城請給憑照案其董事會交議事件一請拆西門城根營地民房事二開浚城河事三請提議學會房租事四電燈公司事五實行收取特捐事六請規定勸學員名額事七支配地方財政事八推廣初等敎育方法事九籌備公債事十測繪城厢區域詳圖事十一預算明年出入經費 
[藩司將改度支司之預商杭州] 浙撫增中丞日前准度支部電詢以該部現擬將各省布政司改爲度支使司直接𨽻部專司財政之出入其關卡釐局人員均歸度支司管理各節增撫接電後躊躇再四當具長電一通卽行答復該部大致謂改革事本無不可惟藩司職掌向係兼轄吏治其責任本與管握財政並重且職務尤較繁賾若旣專任財政歸部直轄彼吏治一方面將何處置自應會商吏部或俟外官制頒行後表决其餘有無關碍已飭司詳查再行咨達矣 
[高凌霨仍有總攬鄂省政柄之希望武昌] 丁憂開缺鄂藩高凌霨由湖北候補同知起家盤踞鄂中政界已十五六年當張文襄在鄂督任時高曾入佐幕府總持文牘故於督署例案尤爲嫻熟茲由學司升補藩司頗費經營乃到任不一月驟遭大故頗有依戀不捨之意聞擬在津門守孝百日即行來鄂謀幹督轅總文案一席俾得仍握政柄依舊獨攬大權而瑞制軍亦因政務殷繁病體難支署中文案均係他省調來情形本不甚熟是以深願高來畀以總文案（即秘書科長）之任以免隕越而資佐治果爾則高又將不日來鄂矣 
軍界 
[三十五標舉行冬季考試鎭江] 駐鎭南洋陸軍三十五標所屬各官佐現由各該管官於二十六日起按日分別命題舉行冬季考試考畢後即將各試卷彙齊呈鎭聽候評定甲乙並聞該標統帶敖正邦君奉到徐統制札飭內有本統制此次考試將實行糾察各該員學術之淺深成績之優劣以爲升降黜陟之張本各官佐幸勿掉以輕心致貽後悔一時各官佐聞之無不恐慌異常 
[軍官濳往標營投效之限制鎭江] 駐鎭南洋陸軍第十八協杜淮川協統昨奉南洋陸軍第九鎭徐固卿統制札開近來各軍官託病託故自行銷差濳往他省投效者實繁有徒惟本鎭軍官由陸軍部考試授予軍職者人數甚盛或因才器使或論資擢升或緣一時無相當之位置派在鎭協標營差遣原冀仗羣策羣力以整軍事而濟時艱該員等旣奉大部分發本鎭即允爲本鎭効力之人他省如練兵需員非奏調咨調奉准立案者不准擅離猶之文武各官　分某省則歸某省候補也爰嚴札通飭所屬各軍官勿再見異思遷致誤前程而干查究等因協統刻已轉行三十五六兩標一體遵照矣 
[札飭增兵駐守新堤要鎭武昌] 鄂督瑞制軍以沔陽州屬之新堤鎭臨江背漢七磯盤繞地方素稱險要近年迭遇水災飢民叢集盜匪濳滋所有原派駐紥之陸路防隊恐難兼顧水面昨特飭荆襄水師兼帶 
 
 

Page 12

 
 
巡緝兵輪統帶陳主政得龍派撥襄河前營水師舢板六隻前往該鎭江面常川駐泊又派江淸兵輪上下巡警以靖匪類而保治安 
學務 
[武陽聯合學藝會之先聲常州] 武陽勸學所日前開各校常會時議决於年假時舉行學藝會已辦畢業之校即於學藝會時行畢業式其成績展覽會則定明正初六七八等日舉行各校成績品本年者應盡數檢送該所歷年則酌量檢送以資比較聞已通告各校務儘年假前一律送齊以便届時陳列 
[中學校預備考試畢業松江] 松江府中學堂本届五年級生第二次卒業計共二十三人已開列姓氏備文申請蘇提學使樊宗師派員來郡監試畢業矣 
實業 
[慶餘各存戶禀請追繳欠欵杭州] 杭垣慶餘銀號被擠擱淺後欠戶疲玩股東破產致普通存戶三十餘萬迄今分文無着日前業由穗茂莊等發起組織維持會公舉陳寳泉高志卿等六人代表幹事具禀撫道各憲要求續派幹員會同嚴追官欠澈底淸理當奉浙撫批飭勸業道會同李道龍元核明辦理現聞朱幹事以年關在邇期日迫促若再待官廳展轉文移必致擔誤愈久昨復二次聯名呈請勸業道略稱商等前因慶餘莊擱淺日久血欵無着不得已組織團體共謀進行辦法即經具禀憲台並奉撫憲批示在案惟年內爲日無多急起直追兼營並進已恐不及商等關係切已惕於公推多數人血欵所在急迫萬狀迫得再行叩求憲台恩予迅賜切實批准並請頒給執照以便會委尅速進行以慰衆望 
[兩湖米捐改良之商榷武昌] 兩湖拜糶米捐自設局以來所收捐欵原定專供湘鄂兩省凶年振糶之用嗣湖北因粵漢鐵路局經費無出經張文襄奏請將鄂省應得一半捐欵撥充鐵路經費不能挪作別用茲湘撫楊中丞以米捐總局雖設於湘之城陵磯然非出口要道故鄂湘各處復廣設分卡節節盤查抽釐米商殊不堪其擾特備具議案交由湖南諮議局議决改良辦法設局五處扼要稽征其餘各分卡一律裁撤以期功歸實用欵不虛糜現經該局開會議决呈由楊中丞咨商鄂督核奪會奏並經湘撫札委財政公所帮辦袁觀察學昌來鄂面陳一切以免阻力聞已得瑞制軍之同意允其會奏至此次米捐改章後每石須加抽錢二百文湘得百二十以爲此次賠欵之需鄂得八十文以爲荒振之用 
雜記 
[可惡哉紳董之吞賑浙江] 本年紹属新嵊等縣疊患水災秋收失望匪盜蠭起卽經地方官紳先後禀請層憲撥欵賑撫詎嵊縣承辦放賑紳士孫以增等藉賑舞弊浮報肥私經各災區紛紛呈控查辦屬實業由該縣朱大令通詳各轅略稱邑紳孫以增等辦理災振要務胆敢浮開災册吞欵遠避疊據城鎭鄉紳士紛紛禀控自應詳革衣頂永遠不准干預地方公事等情到院業經增中丞核准如詳將該附生衣頂即行褫革以示懲儆即日批飭提學司核明註册行知外並移藩司查照在案日前革生忽以獲咎寃抑並攻訐縣令挾嫌報復要求查辦等語具呈撫院致增帥閱牘大怒謂該生不引咎自責輒敢來轅嘵凟殊屬刁狡嚴詞申斥不准 
[可異哉警生之榮歸浙江] 杭垣巡警速成班第四期畢業生王君文棣原籍天台縣前月由省回鄉發帖開賀並用全副執事如頭對高罩燈大書巡警廳正堂王殿以旗鑼傘扇及新銜牌五對內有管理司法行政等字樣王君乘坐四人肩輿翎頂輝煌遍導赴近村親友拜客鄉人傾巷出觀無不嘖嘖稱異云 
瀛談 
[氣球術發明之功能]  
　　一八一二年。德工學人雷皮希發明製造氣球術於俄國境內創製氣球一具。而試升之。其始也。奧國鐘表工人堆根擬製之。盖自一八零七年間。在本國大學堂研究製法。歷九年之久。始成一小球球成後。觀者如堵。尋又推究其理於小球兩旁添兩翼。其行動如鳥飛。使升降左右進退。旋轉咸自如。頗以爲獨得之奇。乃一經實驗諸多不合。盖其球祗能試之於空氣較薄之屋內。試之曠野。則機。仍不靈。儼然廢物。於是雷皮希乃師其意。而變化之。成一球與前式無大差異。在奧京毛斯卡俄京彼得堡兩處試驗。均未能見長。而此兩人創造氣球之始其欵强半出自公家。而並由公家派兵士助理。計一百七十二人之多。卒之成效毫無人力財力虛費。於是政府怒甚。下之獄。其獄之作何結束。傳聞互異。亦莫可考後人惟知有此一叚事耳。 
　　不意閱。百餘年後。研此。學者輩出。仍宗。前式。而略爲變通。竟爲世所利用。昔試之空場不能高升。今則不但升高並可迎風而進。旋轉如自。毫無危險功用旣著。聲名四達。大噪於時乃至立有公　。擬代陸路火車水路輪船之用。以之載人運物。爲交通至便之機關。蓋往來旣可尅期。且免許多水陸之困難。現聞某國政府。且擬於來年仿此法。造作戰船。爲將來載兵之用。據此以觀則氣球之用。將不知紀極。面當日創議製造者之巧思。誠非尋常匹矣。獨是。創者用其思。而不收其效。述者祖。其法。而竟成厥功。此興法人造磁。英人造汽機。造電。線又何以異。善作者不必善成。天下事類如斯。矣 
　　自今以往。氣球旣爲世界通用。御風憑虛。冷然稱善。則人。世一切。政治學術。以及。日用所。需製造品物。國家所恃之戰鬥法。皆將舍舊謀。新矣。氣球乎。氣球乎行見爾之吸力。攝遍此九萬里全球矣。 
雜錄 
[瑞西之工業觀（續）]  
　　東亞士民。稍涉歐洲史乘者。輒以瑞西爲天氣沍寒嚴冬肌膚欲裂如居冰天雪窟中普通社會。莫不有此想像。不知山。嶺積雪。亦非終年不。化其地氣雖不若歐洲南部之。煦和而風土宜人。襟懷。恬適。則過之。盖瑞西全境。惟面。臨德。意志一部。天氣。微寒。然一越。亞爾伯山脈。便有薰風自伊。大利來。煦煦。送暖。物產繁盛。故工業依然發達。其實。海風温熙。不以。氣候違和爲病也。 
　　瑞西國境。峯巒萬疊。山徑崎嶇。俗稱山國。交通阻隔。勢難或免。然工業蒸蒸日上。雖需要物品。如石炭。鐵質等出。產盡付闕如。其地方工業。盖不損毫。末細按其歷。史風俗。實因工業。之發展。不專恃乎地利與天。時而端賴。國民之氣質。以瑞西工界精銳。勤敏。精神貫注故。也 
　　此外又有一天然產物焉。則所謂一定之。水量。由山岫傾瀉而下是也。水量既富。於是應用水力。以攝取電氣。在山地工業。影響尤。鉅且其地多湖。湖畔居人好製舟。名曰湖舟。湖舟之發達。亦工業上之一進步也。 
　　瑞西水流。極爲利便。水力電氣。之勃興。其效有可得而言者。如智利志希市之伊瀉及。維斯兩會社。初仿英國。製造紡織器。械至今則次第發達。世界之工場已首屈一指。其利之溥可知矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[度支部會奏遵議前署魯撫袁大化等奏皖災奇重宜籌欵振濟並瀝陳被災情形摺]  
　　奏爲遵旨會議具奏恭摺仰祈聖鑒事宣統二年九月二十四日軍機大臣欽奉諭旨袁大化奏皖北災情奇重民困已深籌欵賑濟並瀝陳被災各處情形各摺片著該部議奏欽此欽遵由軍機處抄交到部查原奏內稱安徽本年六月二十七八九三日大雨如注亘數晝夜渦潁澮濉各水同時暴漲沿淮之宿州等十餘州縣悉成澤國淹沒人口無數田廬牲畜均歸烏有饑民於水勢稍退之時典田鬻子設法購買籽種擇地量種麥菜以期生活一厄於七月十六日之雨先種之蕎麥蕩然無存再厄於八月初九十五二十二十一等日之雨繼種之蔓菁菜大小麥淹沒淨盡至是生機悉絕流離死亡徧於道路誠近數十年未有之奇災疊荷天恩兩次賞給帑銀六萬兩凡屬臣民同深感泣臣亦聯合鄉人勸募義捐散放義賑惟是災區遼闊來日方長懷水車薪斷難爲繼查各項賑捐皆成弩末捐納一項屢奉先朝諭旨停止自應永遠遵守當此庫欵支絀安能撥官欵活此窮黎而災區數百里饑民數百萬又非數十百萬欵項所能濟事現擬請於革職人員除貪贓枉法大計被劾及永不叙用三項仍照舊章外其餘因公罣誤例准捐復惟須照例銀倍半上兌又須吏部奏請往往改爲虛銜是以人皆裹足可否准其照例銀捐復以期踴躍又世職子弟向例給官多用武職近來學堂大興多受敎育可否准其指項報捐限期明年五月底截止專爲救急弭亂起見別省不得援以爲例等語度支部查實官捐輸前經臣部於光緒三十二年七月二十九日奏明停止其從前已捐實官未經核准呈請移獎子弟者亦經臣部會同吏部於宣統元年閏二月初四日議覆御史饒芝祥奏實官移獎弊混滋深摺內陳明以二年爲限限滿一槪不准移獎等因先後奏准各在案茲據前署山東巡撫袁大化以皖北災情奇重民困已深奏請籌欵振濟又以各項振捐皆成弩末捐納一層屢奉先朝諭旨停止自應永遠遵守不得已而有世職子弟指項報捐之請臣等查世職子弟向例給官多用武職今請以應用武職之員指項報捐文職尙與實官捐輸漫無限制者有別且實官移獎現在尙未限滿以彼不論何項出身但以父兄捐欵呈請移獎朝廷體恤捐生猶且准予獎叙此則本身原有應得實官不過於文武之中任擇一途俾得量材自効似於政體尙屬無傷而於振需不無小補查臣部籌餉事例武職改捐文職專條內載輕車都尉比照一品廕生騎都尉比照二品廕生雲騎尉比照三品廕生各按未經引見廕生報捐各項應廕官職銀數加三成報捐又廕生報捐專條內載向例恩詔廕生未經引見人員如願報捐者各按會典以本員應廕官職指項報捐照現定貢監生捐納銀數减半扣算各等語擬請查照舊例嗣後世職子弟凡輕車都尉比照一品廕生騎都尉比照二品廕生雲騎尉比照三品廕生各按應廕官職暫准指項報捐仍不得層遞捐升此項捐銀應照例定貢監生報捐銀數减半再加三成以六成五實銀上兌統歸部庫收捐俟集有成數隨時撥給災區濟用所有此項世職子弟指項報捐文職暫行新章擬准按照原奏限於明年五月底截止届滿不得再請推展以示限制（未完） 
本埠新聞 
[請減房租又開會議] 請减房租各商民昨日午後二時又在九畝地特開會議到者萬餘人首由孔吉甫君登台報告開會宗旨並謂旣减房租數方面均有益處（一）市面興盜賊少（二）工部局收捐多少以巿面之盛衰爲比較十室九滿捐錢不至少收（三）房東於巿面興盛後所有房地之價值必能增長云云旣由楊峻甫演說謂减少房租大衆均受益處果能同心協力不難有效又有劉保昌云我發起請减房租已將一載同胞若肯協力我劉保昌死也甘心說畢欲將兩耳割下爲誓經在塲諸君極力勸住後由孫冠仁演說措詞略爲激烈繼又由陳梅春演說大旨謂减租之權旣在房東則巿面之成敗其權亦在房東房東不顧大局至巿面墮落時尙可坐吃幾年而房客被若大之房價搜刮一空一朝將店閉下囊櫜皆虛勢必鋌而走險故房客之急急欲减租金實爲保全大局起見也後劉保昌復登台布告繳付房租方法遂散會 
[衛生會將定期實行剪髪矣] 愼食衞生會近接各處來函於剪髪問題一律贊成爰定於十二月初一日下午二鐘在愛文義路伍侍郎寓內議决此事以便定期實行並聲明前次農工商部代京師商會呈遞奏稿只就服飾而言並無一字反對剪髪云 
[蘇路職員剪髪之踴躍] 蘇路公屬辦事人旬日之中剪髪者已有二十人其餘養留短髪預備剪去者尙不乏其人茲將已剪諸君姓氏列下（總公司）辦理員陸子經沈健生秦養和（工程處）工程司柴少村學生何秉乾（營業所）所長林康侯車務稽查陳驥良車務處辦事員陳友䕫陳東範葉占椿劉少軒楊佩玉陳純新稽竹賢李師白賈怡如卜枕梅王惠臣王堯欽朱敬雲 
[巡丁拿獲鹽梟之出力] 鹽捕緝私營巡勇趙秀榮等巡至浦東陸家嘴角適有著名鹽梟小麻子之私鹽船一只共載黨羽十餘人揚帆經過趙等上前攔阻詎被該梟將鹽拋入河中並敢拒捕一時各巡勇措手不及均被拒傷趙受傷尤重旋仍由各巡勇將小麻子及鹽船一只盡力截住解送水巡捕房請究一面由趙秀榮偕同完以發虞春根張潤福周善卿張龍發秦富榮江可祥等各巡勇至上海縣請求驗傷並提回小麻子究辦田大令諭候核示 
[敎員保全面子] 浙江某學校敎習温州人徐漢卿前晚在英租界大舞台戲園觀劇畢後乘坐馬車至浦灘登輪啟行詎有在某洋行服役之顧信堂帶同多人從後趕來將徐扭住聲稱被騙價值一千七百元之鑽戒徐亦狂喊强盜拆梢碼頭包探王阿榮聞之上前帮拿被徐擊傷 
 
 

Page 19

 
 
頭額旋由巡捕一併拘入捕房解送法公堂訊究顧供徐於上年來購留聲機器因與相識並知徐係師範學堂敎習乃是體面之人故與結交當時在吉慶坊妓女李瑞洪處被徐拿去鑽戒一枚價值甚鉅詎自後從此避面始知受愚今在戲園瞥見跟踪拿住請爲追究迅之徐供購買留聲機器確有其事惟並無騙取鑽戒之事彼等見職員懦弱可欺故串黨拆梢務請究誣聶司馬以顧信堂所控一切情節離奇事隔年餘何以至今日始行發覺况在英界遇見旣稱報過捕房何不當塲拘住必須跟至法界始行興發所供殊難憑信惟徐擊傷王阿榮頭面亦有不合斷令罰洋兩元所有被控騙戒一案命徐交保候商定核斷昨日復傳兩造到案經聶司馬商之顧副領事判將騙案註銷斥不准理使各退去 
[醬園收買私鹽] 松江府戚太守查悉南市萬琛醬園收買私鹽實於官鹽大有妨碍因特札飭上海縣於本月二十七日將該醬園先行發封候再澈究田大令奉文後立飭捕頭徐文協同十二圖地保前往封閉一面補提店主執事人等到案照例訊辦 
[城內居家亦若是危險乎] 大東門內火神廟前南洪泰紙店主張忠寶昨晚六句鐘時至一路巡警分局報稱家住梅家弄內商人有事在店家中祗有母親張顧氏詎有匪徒敲門入內將母拖入灶間撳於柴堆上攫去金押髪一支自開後門逃逸臨走時失落緞鞋一只今特呈局求請飭緝巡官准之 
[再誌女伶扮演淫婦之活劇] 寳善街丹桂髦兒戲園女伶陸菊芬演唱翠屏山一齣扮演潘巧雲過於淫褻經老閘捕房包探劉森堂目覩以其有傷風化業已禀明捕頭請廨飭傳園主戴雲舟到案訊明屬實寶讞員與英康副領事以戴故違禁令着罰洋三十元充公 
[妓女控告押客續誌] 西棋盤街老王記么二妓院妓女蘇英台控狎客陳鳳翔潘志馨李少璋顧明生肆意行兇並攫去金鐲一只一案昨日復由捕房將潘等三人解廨請究中西官判仍一併還押候提陳到案再核 
城內 
[察驗烟鎗] 王耕堂前因私賣燈吃　高昌廟巡防局委員查悉密飭勇丁前往拘獲并搜出烟鎗四支一併函送到縣經田大令將王先行收押候再訊究在案前晚由帮審承明府提案復訊王耕堂供所有烟鎗實係舊存之貨如其私賣燈吃則鎗內之膏不致乾枯此可查驗明府驗得解案之烟鎗確已乾枯判具改過結從寬開釋免予深究 
[道批三則] 何兆政禀批該莊濫出莊票貽害市面昨經本道飭廨勒限田龍章妥速淸理在案爾係正元經理且有　自虧挪亦何能諉過他夥希圖脫卸仰會審官寳令會同王倅迅速帶案嚴訊勒令趕將正元莊欠人人欠及該經理自欠之欵一併尅期理淸勿任延宕交保之處應毋庸議又禀批仰會審官寳令迅遵蔡前道批示即將利興棧貨發封開具各貨淸單禀候核明變抵一面仍速關提馬莘農關壽彭到案訊追勿再遲延切切原禀並發絲業董事許應萃等禀批盜匪開槍行刦搶去經絲鋪蓋衣服洋信不法已極仰上海縣速予查勘會營密緝贓匪務獲究報勿稍縱延黏單並發 
[官事] 浙江巡警學堂監督分省補用道程淯京師審判廳廳丞甲辰進士法部主事季龍國署理寶山縣縣丞候補主簿項兆驑華亭縣知縣趙夢泰法公堂讞員聶宗羲昨均到道拜會禀見 
南市 
[流氓橫行] 邇來流氓充斥拆梢搶攫時有所聞前日六點餘鐘時又有四五人至毛家弄大有小衣莊以買衣爲由乘隙攫取花緞棉襖逃逸至七時又有竹行弄品恆泰衣莊亦被多人哄進携去女皮領衣一件比及追獲仍被拒捕脫逃旣由兩店主報告工程局請爲查緝未識能弋獲否 
[投浦遇救] 前晚七時有寗波婦人楊氏在十六舖橋畔投浦自盡幸由某船戶瞥見救起得生交由一百廿五號巡士帶至工程局詢明該氏因尋親不遇流落無依是以圖盡且向來患有瘋症判送上海醫院醫治 
[盜黨送縣] 盜黨張阿二夥刦禾郡山家村葉世華家贓物携贓來滬被蘇路公司查獲送由工程局訊供不諱押候補提向黨訊究在案茲裁判員以案關盜刦且向黨俱匿租界因命連贓及洋銀十四元刺刀四把一併移送上海縣刑訊定讞 
[是否寃誣] 道署探夥楊老四昨在南市泉漳會館前查見湖南人孫潮信持花緞泰西緞至該處某質鋪質錢喚由巡士拘至工程局訊究林供此項綢緞由滬軍營某哨官託爲付質被湯誣竊索詐求究判一併留候研訊核辦 
[庸醫害人] 江湖醫生黃景政日前向大南門內陳明孫家兜售種子凡詐去洋二十元陳妻吞服之後大爲不安因遣司帳胡萬雲扭控南區移至工程局訊究黃供此項藥方係是祖傳名世上無雙寳　判官以其迹近誑騙着即繳還洋二十元遷出境外不准逗留 
[帮同理處] 源義米店主朱志成扭同業楊永生至工程局控稱前存沈書堂來店經買米石被其用空洋四百六十餘元避不出理楊亦推諉求追楊供沈父積甫將子藏匿不爲料理求請察核判交保帮同理處並候飭提沈積甫究追 
閘北 
[不堪究詰] 寡婦陳謝氏前在新閘路開設蔴油作近因夫故閉歇由開設荳腐店之某姓老嫗牽引與柴販　茂泉姘識　居閘北前日因抆姘口角扭控捕房解廨訊辦經寶讞員訊得兩造均住華界遂派差移送　路分局昨經黃正巡官提訊男女供詞支　不堪究詰遂飭分別戒責具結斥釋 
[不認串竊] 順徵里黃公館疑被司閽王㨗三傭婦王張氏串竊衣物一案昨由四路分局黃正巡官分別研訊均不供認判氏責手贈；是埂理王笞責二百板還押候查 
[何苦挺撞] 李廣年前代顧錫發担保向王錦成借洋五十五元久不歸還前日王向李追問一味恃蠻王即控奉四路分局黃正巡官傳訊李仍挺撞判戒責一百下交保限半月將顧交案如違押追 
[斷絕葛藤] 寡婦劉李氏控木作頭應和記誘姦失節復遭屏棄一案昨經四路分局黃正巡官提訊判應給氏川資洋二百元　令具結回籍以斷葛藤並罰應洋二百元建造充浮稽經費押候繳洋開釋 
[殃及隣居] 新閘　東首沿蘇州河永順里九十二號胡三益信封作昨日上午十時半不知如何突兆焚如延及左右隣居共燬樓房十五六幢事後四路分局黃正巡官恐有別情特飭長警地保往查起火情形禀復核辦 
英租界 
[變產抵償] 美商白氏等控張祥寶抵單不贖前經公廨中西官訊明判張交保限兩禮拜淸理在案茲因逾限不理復於前日午後集訊張供求寬限設法料理判張仍交原保候給諭原告招主變賣如不足數仍著被告認償 
[親族理處] 寡婦毛蔡氏控夫兄毛榮生覇吞伊夫所遺之黃包車兩部及所開之老虎灶店業並控阮初田圖賴借洋五十元又王財桂不還包工洋八十元前晚由廨集訊原告投訴前精求請併追訊之三人供多推諉判分別交保均限十天內邀同親族妥爲理處 
[限期理贖] 成張氏控徐錦銓串同中人 
 
 

Page 20

 
 
陳桂華抵單不贖一案前晚由廨提訊原告求追抵欵洋四百五十元訊之徐陳供求寛限理贖判被告均交妥保限十天理贖並著陳先將住屋遷讓一面給諭原告管業如違准將房屋拍賣抵償 
[保人賠累] 朱文軒控李翔翰担保奚祥福折償租洋四百元不理一案前晚由廨訊實判李交四百元人洋並保限一月淸理 
[尋獲拐匪] 冷全美與劉明德在揚州串拐梁姓家婢女元英來滬賣於王楊氏家得洋六十元前日由梁姓司帳人柴應鐘來滬尋獲報捕派探將冷與王楊氏及女查獲昨解公堂質訊不諱判冷押西牢一年楊氏身價不追姑寬斥釋元英暫留濟良所諭柴回訴主人禀請江都縣移文到廨再核 
[追究公欵] 王質菴許星垣因不理川漢鐵路公司公欵被控昨由公廨飭差協探將王許兩人傳案過堂候訊 
[移提地保] 川沙地保奚曉梅因欠繳川沙廳錢糧逃匿租界茲經該廳偵悉函請上海縣轉移公廨於昨日派探將奚提案判送川沙廳歸案訊辦 
[不付匯欵] 協同慶票號趙星會因不付候臧氏匯欵銀三十兩被氏控奉公廨昨派包探將趙　案過堂候訊 
[掉票被控] 呂壽山控洪念祖將支票騙換庄票等情昨由包探將洪傳至公堂交保候訊 
[存洋作保] 妓女蘇媛媛家龜奴陸阿二王虎生因將竊賊王天喜私行毆傷由廨訊判均交保候核在案昨日復由捕房將陸王兩人解請訊究判各存捕房保洋二十元候王天喜傷愈再核 
[違禁售烟] 許少泉謝才卿在福建路七百五十五號屋內私設烟榻售烟被捕查獲昨將兩人傳至公堂訊明判各罰洋五元充公如無力繳洋改押七天烟具銷燬 
[攫取金飾] 流氓葉桂生在北京路攫取黃曹氏金挖耳被捕追獲昨解公堂訊實判葉押六禮拜贓交原告領去 
[懲辦女匪] 甬婦張陸氏誘拐城內財神弄住戶戎阿有家三歲女孩彩娥藏匿虹口被戎偵悉報捕將氏與孩一併查獲昨解公堂經德襄讞會同英潘副領事訊明判氏押女所一年期滿驅逐出境彩娥交其父領回 
[收贓罰洋] 顧建山控梅四福騙取脚踏車賣於郵政局信夫朱辛根石華生一案昨經公堂復訊明白判梅押三禮拜車還原告朱石二人各罰洋三元充公 
[不實不盡] 住居新閘派克路之馬平甫控趙裕亭闖入傭婦陳周氏房內圖竊等情昨由包探將趙拘解公堂請究趙與周氏供詞均有不實不盡這處判趙押十天一面諭馬將該　婦辭歇了事 
[怙惡不俊] 過犯沈八珍顧金元朱根培均潜入租界顧復竊取印度人杏白星皮鞋朱竊車夫張阿二之擋門布均經包探查獲昨解公堂訊明判朱押西牢九月顧押四月期滿再行逐出租界沈押候查明另案併究美租界 
[幸無贓証] 元芳路四十四號某錢莊學徒丁阿根昨在西華得路收買角洋被扒竊摸去袋內洋三十元當獲袁杏生一名扭控捕房搜無贓証取保開釋 
[婦人遇騙] 劉張氏昨日經過靶子路被匪徒丟包騙去金戒一枚氏即報告捕房捕頭允爲查緝 
[乘間行竊] 蓬路漆作主金雨海昨至捕房報稱今日上午有不知姓名之婦人至妻子房中小便而去事後查知失去金押髪一支請爲查究捕頭准之 
[婦女爭風] 陸林氏昨被姘夫張林林之妻謝氏毆傷頭面喚捕扭控捕房經捕頭詢知因爭風起釁一併斥逐不理 
[走失學徒] 菜市街八十號成衣店主某甲昨投捕房報稱學徒惠如於淸晨出外不歸請爲訪查捕頭允之 
[法租界]  
[丸藥害人] 安徽輪船火夫葉長慶即徐信仁代施江奎所開之戒烟丸店由香港購買嗎啡三匣携回上海被西捕拘獲送廨訊實判葉枷一月押三月施罰洋一百元充公施光榮童阿玉訊無干涉一併開釋 
[反不便宜] 沈寶山向江北小孩購買花生米硬短錢二十文口角行兇並將孩父劉通福擊傷面部報捕拘住　廨訊究判沈罰洋一元充公另償醫費洋一元二角完案 
[釋放車夫] 小車夫江元慶被某信客控告車失小箱一案茲因原告已離上海且查無實據昨經公堂提案判令開釋 
[竊賊荷枷] 在某輪和采購員串竊上海縣家丁行李之竊賊王旺生陳小九二人昨由捕房解廨訊究判各枷兩禮拜期滿再送上海縣懲辦 
[海上閒談]  
　　交通也。商務也。交涉也。皆以上海爲中心點。上海之聲價。以之代表中國可也。 
　　今上海之情形。敗壞一至於此。我中國之羞也。有維持國事之責者。奈何不思補救之。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
資政院交議案 
[政府提出交議出版律議案]  
第一章通則 
　　第一條凡印刷著作權律定各物而專以出售或傳佈爲宗旨者曰出版 
　　第二條凡關繫出版者如左一著作人二發行人三印刷人著作人應照著作權律規定發行人以營出售文藝業者爲限但著作人及著作權承繼人得兼充之印刷人以代表印刷所之人爲限　　第三條出版物除爲報律規定者均照本律辦理但報律規定專載學術等項者亦可適用本律 
　　第四條出版物於發行前應備樣本二分呈報民政部其在外省者應呈報該管轄衙門隨時申送民政部 
　　第五條出版物如函件規條契劵憑照號單報告招貼照片等類毋庸呈報但犯本律禁例者仍照本律處分之 
第二章責任 
　　第六條著作物出版應由著作人發行人聯名呈報但非出售物品得一人署名呈報 
　　第七條凡已呈報之出版物再版時如有修改損益及插畫者仍應呈報 
　　第八條凡左列各欵均經著作權律規定應查照該律辦理一以官署學堂公司局所寺院會所名義發行者二以無主之著作印刷發行者三編號逐次發行或分數次發行者 
　　第九條凡出版未經註册之著作應將緣由於呈報時聲明 
　　第十條凡左列各欵應載於出版物末幅一著作人之姓名住址二發行人之姓名住址及發行之年月日三印刷人之姓名住址及印刷之年月日其印刷人住址與印刷所不同及印刷所有通行名稱者應各載明 
第三章禁例 
　　第十一條左列各欵不得出版一冒凟乘輿之文藝二淆亂政體之文藝三妨害治安之文藝四敗壞風俗之文藝 
　　第十二條損害他人名譽之文藝不得出版但專爲公益起見而能證明其事實者不在此限 
　　第十三條外交海陸軍及其他政治上秘密事件未經該官署允許者不得出版 
　　第十四條訴訟或會議事件按照法令禁止旁聽者不得出版 
　　第十五條在外國發行之出版物違犯第十一條規定各欵者不得在國內出售或傳佈 
第四章罰例 
　　第十六條違第四條第七條第八條者處五元以上五十元以下之罰金 
　　第十七條違第十條定例記載或記載不實者處三元以上三十元以下之罰金 
　　第十八條違第十一條第一第二欵者處二十日以上一年以下之監禁併科十五元以上一百五十元以下之罰金 
　　第十九條違第十一條第三第四欵者處十五日以上六月以下之監禁或十五元以上一百五十元以下之罰金 
　　第二十條違第十五條者照第十八條第十九條處罰 
　　第二十一條違第十二條者處十五日以上六月以下之監禁或十五元以上一百五十元以下之罰金前項處罰以被害人起訴爲限 
　　第二十二條違第十一條第十五條者除照十八條十九條二十條科罰外原物收沒入官但原物之體裁若可分別者惟將違禁之部分收沒入官 
　　第二十三條違第十二條者除照第二十一條處罰外應將被害者損失責令加害者賠償 
第五章附則 
　　第二十四條本律自頒行文到日起一律施行 
　　第二十五條關於本律之訴訟由審判衙門按照法院編制法及其他法令審理其未經設立審判衙門地方暫照舊例辦理 
　　附出版物呈報呈式 
　　具呈姓名爲呈報出版事竊某人有某種出版照出版律隨送樣本二分呈報伏乞鑒核施行須至呈者 
 
修正再版時呈報呈式 
　　具呈姓名爲呈報修正再版時竊某人有某種出版業於某年某月某日呈報在案現因改正在版理合照出版律隨送樣本二分呈報伏乞鑒核施行須至呈者 
 
來件 
[吳縣照會長元吳勸學所文]  
　　爲照會事宣統二年十一月初七日奉籌辦處憲批據香山鄉自治籌備所正所長徐翥先等呈土惡阻撓自治請飭提究由奉批據呈稱土惡蒯濟堂阻撓自治各節殊礙進行此風斷不可長仰該縣查明究辦以儆效尤切切此批原禀抄發等因抄禀下縣奉此查此案先於本年十月初九日據香山鄉籌備所正所長徐翥先等以土痞蒯濟堂阻撓自治宣講求請提辦等情即經飭提去後旋因貴所於十一月初三日開會議事敝縣親赴會據貴所紳董等面稱以蒯濟堂阻撓自治宣講實屬一朝之忿由元和附生吳兆烈吳縣附生范迪謙等出爲排解情願捐助學費洋一千 
 
 

Page 27

 
 
元以贖愆尤奶請和平了案等情一面并據原差將蒯濟堂禀解前來敝縣即提研訊據稱此次肇釁係由彼此譏笑而起徐翥先與伊本係師生以爲汚辱遂借阻撓自治大題挾嫌禀控至於伊叔蒯煥章邀令吳兆烈范迪謙等出爲調停捐助勸學所經費洋元以贖愆尤伊並不知情未肯遽允當即暫行看管澈究在案旋據貴紳董函禀并附吳范兩生原函指爲審悔請仍照原議等情正在復訊間蒯濟堂亦知不合情願仍照原議捐洋一千元以助學費卽日措繳等語敝縣伏查蒯濟堂人本狡猾供復吞吐此次阻撓自治宣講堅不承認本應傳同原告質訊究辦惟徐翥先身爲所長不能不全其體面現在學務經費萬分支絀籌欵正在爲難旣經貴學所紳董等出爲調停令蒯濟堂捐助學費洋一千元蒯濟堂亦願如數照繳現經衆議允洽自可從寛准予免究完案除取保候示并報明外合將欵洋一千元備文照送爲此照會貴董請煩查收掣批備案望切須至照會者計送洋一千元 
小說 
 
　　魯賓阿德見威金生畫策無誤。則請威金生代已指揮諸人。威金生出令弗倫可斯西門等六人。僞爲御者及厮役。而已及惠廉物列。則易侍者之服藏械爲備。堅隨大敎士之後。又令康吉討克魯賓阿德二人。率六十人濳於堡外以俟堡中之應。布置旣定。乃謂康吉討克曰。吾偕此敎士入堡。爲格蘭那極與麗榴密色司結婚。吾輩之目的。雖在拯此女郎。然吾必俟其力絕格蘭那極之婚。而後拯此女郎於難。苟此女郎趨貴慕富。而竟嫁彼格蘭那極者。則吾輩但。能作復仇之舉。不復能拔。此女郎矣。康吉沈吟有頃始應曰。可可。果女郎於敎士之前。允爲格蘭那極之婦者。聽君所爲然以我計之。女郎必不如是。威金生遂偕大敎士行。行次。出刀以恫嚇之曰。汝苟至堡而預發吾輩之謀者。吾必先餉汝以此。比至堡中。見麗榴决然力。絕格蘭那極。無一毫恇怯之態。威金生與惠廉物列。嘿然相視。激賞至甚。然猶濡忍不發。迨見麗榴之衣角。已爲格蘭那極所攬。威金生遂力趨而前。拳仆格蘭那極於地。正於此時。西門偕弗倫可斯等濳下繩橋。以入魯賓阿德諸人。比堡兵覺之。入者已强半。力抵不能止。堡中大沸。 
　　大林之中。多倫扶侍麗榴至於良久。麗榴始醒。此時麗榴力攬康吉之衣。淚珠續續而墜。心中之愉快至矣。麗榴曰。吾親愛之康吉吾。乃不期今日尙能見汝。康吉曰。汝屈節出吾於險。又能力絕格蘭那極之婚。吾爲男子。乃不能護汝。免於禍患。吾心滋愧。多倫旁立。亦溢淚於眶。欲笑欲哭。行帳之外。則威金生與魯賓阿德。方商略所以處置格蘭那極之策。 
國外新聞 
[土爾其內地之戰耗] 二十八日倫敦電云據君士坦丁消息接台買克斯電稱前星期土爾其軍隊與特納賽斯族民交戰特納賽斯族民死者四百五十人被擒者六百人餘悉逃竄土軍共死八十四人內有士官七員 
[波斯商路安靖消息] 二十八日倫敦電云據德黑蘭電稱波斯政府答覆英國之公文業已發出內稱蒲希爾至開齊倫及希拉茲之大道現已通行隊商已來往此道自西十二月五號以後並無刼案 
[英國海軍調動豫聞] 二十八日倫敦電云據每日記事載稱不日有海底濳行艇九艘分隊開往桀勃萊脫及瑪爾塔並遠東三處戰艦屈拉愛芬號及斯維脫畜號將由地中海開往中國以增駐華艦隊軍力戰艦納爾森號及阿干曼龍號將駐地中海以代該二艦 
[南斐政局之佳報] 二十八日倫敦電云康諾脫公爵近准路透社代表晋謁交談之際據稱南斐聯邦非僅名目而已且已變爲實際誠屬非常之舉又謂黑白兩民族其民生之利益本屬反對今已互具合力經營之堅志同相安處云 
[日本英使署武隨員逝世] 二十八日東京電云英使署武隨員陸軍中佐巴格君因病逝世（以上譯字林報） 
[塔孚脫總統注意國防] 二十九日鈕約電云塔孚脫總統將與國會議員托萊君爭論巴拉瑪運河區域中立主義蓋塔君主張將該運河完全設備也 
[波斯政府擬增關稅] 二十九日倫敦電云據德黑蘭電稱波斯政府答覆英國之公文其內並謂擬將渡斯灣各口岸之關稅增收十分之一竊願英國承認此事云 
[俄國義勇隊汽船出險] 二十九日倫敦電云俄國義勇隊汽船愛開脫里洛斯拉扶號由海參崴開赴哇台薩於前星期在紅海觸礁今已出險（以上譯文匯報） 
振務 
[華洋義振會誌謝]  
　　南巿新舞臺夏月珊潘月樵兩志士熱心好善見義勇爲前因皖北奇災夏氏已獨捐五百元嗣因本會成立後由沈縵雲君發起由夏潘二氏特排皖災新戲以期感動人心所得戲資悉助本會爲放振之用茲蒙交到本月十一晚新舞臺所收戲資及臨時特別捐欵計共洋二千二百二十二元銅洋二元小洋一百七十四角對開洋一元規元三十兩錢一千五百文施當其厄有開必先誌之以讅世之聞風興起者 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
