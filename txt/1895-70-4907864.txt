# 1895 - 70 - 4907864

 

Page 1

 
 
[代解醫損] [  申報館謹啓]  
　　昨日報首登續解營口紅十字會鑿捐一千圓内有五百圓係仁濟善堂代募本館不敢掠人之美用亟聲明 
[代分捐册] [  申報館謹啓]  
　　中日交爭而後華軍往往奮勇血戰以致受傷痛苦呻吟目不忍覩泰酉好善士因剏爲紅十字會爲之收養醫傷本館勸募捐資涯承諸君子源源佽助兹施少欽封翁又印成捐册贈圖貼說遍勸輸財囑附八今日報章廣爲分送倘荷腰纒慨解請擲　本館載絲業會館或仁濟善堂可也肅此布陳伏維德鑒 
[恭印諭旨告成]  
　　光緒二十年冬季逐日諭旨本舘敬謹排印刻已告成每本收回工料碼洋六分寰海内外欲恭聆　九　綸音者請臨本埠申報舘帳房或各外埠申昌及售申報處可也此佈 
[自强策續前稿]  
　　一曰練新兵以資禦侮也國之所藉以立者在兵兵不足恃將何以禦外侮中國古時文武並重漢唐以後一變而爲重文輕武遂致邊患頻興疆隅不固我朝以武功取天下遠過前代承平旣久不事兵革遂亦有重文輕武之風夫轉移風氣權操自上上不重武則凡隷名軍籍者誰肯出死力以報國耶誠以重武爲之倡優給口糧予以進身之路使奇才異能之士得以頴脫而出則人且皆以當兵爲榮以中國二十三行省之廣大省須有兵七八萬小省五六萬三四萬不等平時倩西員精心指授教以放槍施砲布陣應敵之法西人之論者每謂中國之兵身材雄壯質性馴良苟得韜略素嫻恩威並濟之將領以統之不難所向有功顧與日本開戰以來喪師失地覆轍相尋此非兵之不可用其弊在於倉卒招募兵非素練爲將者又畏葸無能遂致未警先逃望風已潰卽平日常備之兵雖已豢養數十年然晏安日久沈愵於烟酒賭博中不復以操練爲事偶爾應操亦不過奉行故事鎗砲之中的與否陣法之合式與否不暇計也爲將者於空額之外復任意尅扣餉糈以供揮霍之用各兵雖飮恨於心然無如何也幸而烽燧不驚得以苟安無事一旦調之遠出則皆有離心而無鬥志軍令旣有所不行國法亦有所不顧奔潰之餘甚且肆行擄掠貽害良民嗚呼有兵如此不特無益而且有害矣故欲期兵之可用非倩熟諳兵法之西員訓練於平時不可西員之建功於中國者如華爾如戈登掃蕩髮逆功勳爛焉水師西員如琅威理才識明敏任事忠誠卒爲他人所忌嫉中以讕言使之拂衣而去此有志之士所由扼腕興嗟也將欲整頓水陸兩軍必先多聘西員分起教練匆以文法掣其肘勿以中輟隳其功數年之後必有成效可覩再築鐵路以利運載則數十萬之師不崇朝而可集若欲爲儲備將才計則宜於各省增設水師武備學堂延西國名人悉心教授俟其學業有成復派至外洋游歷以資參考而廣聞見洎回國以後派至各軍量材器使果能勤奮有爲則由末弁次第超　將來可爲一軍之統領復能卓著奇勳日進不已將來更可爲各軍之統領有智舅之將而後用兵如神有精練之兵而後干城可恃以此圖功何功不成夫何外侮之足畏一曰重商工以裕利源也苟無工以製造則萬實何由而成器苟無商以營運則百貨奚自而流通有商而工之所製乃可暢行無滯有工而商之所取自能運用不窮　致富之術必以商工二者爲樞紐西國之所以富者由於重視商工國家旣藉商力以裕度支則其待商不得不厚保　不得不周商之貿易他國設領事以　之駐兵船以衛之如遇交涉事件必爲之竭力維持悉心調護而後商之氣得伸商之利可保國中如遇開礦築路濬河　荒設銀行置郵船旣合衆商之力而爲一無論或入官股或不入官股國家必盡力保護以助其成若有戰事則商皆急公奉上爭出貲財以貸於國藉佐軍需是以商富而國無不强至於工則尤多以曲藝名其家者各處廣開藝學院招聰頴子弟肄業其中探其原於算學格致自能别啓新機獨創奇製造成後上之政府　以工名如政府騐明果有實用卽給文憑準其專利若干年故名師巧匠無不潛心研究冀興美利而享盛名工藝旣精然後地無棄寳物無棄材工藝精而商務益盛此二者固有相爲表裏之勢也中國古時重農而賤商近來雖稍稍重商然於商人之盈虧利鈍漠不關心國家如有要需向商人勸捐商人必多方推諉鮮有踴躍報効者此由於視商務不重故商之於國若有膜視之心也欲重商務必設商務大臣總挈綱領每歲綜核情形某貨暢銷某貨减色某貨宜舍舊而圖新某貨宜移東而就西指示各商使知趨避乃能發無不中坐握奇贏之劵中國不乏富商然其力渙而不聚故未能大有作爲宜仿西國公司之法每創一業招人集股合羣力以成長袖善舞多財善賈何患美利之不能操劵哉國家尤必曲爲愛護竭力維持庶商力紓而商路闢矣欲興工藝不外乎多設學塾倩西國名手教授生徒選子弟之聰頴者就其性之所近使之各專一藝他時學業有成有能創造新物可裨實用者給以執照榮以頭銜名利兩得有志之士孰不聞風興起以中國物産之多苟致力於工藝則所以利用便民者獲益自必不少何致坐視洋貨之進口日益增多而徒鰓鰓然憂漏巵之莫塞哉 
[諭旨恭録]  
　　正月二十四日奉旨這所叅疏防覊犯脫逃之管獄官廣東樂會縣典史鄭景明著卽革職拿間交李瀚章提同刑禁人等嚴訊有無鬆刑賄縱情弊按例懲辦有獄官代理樂會縣事試用通判黄贊勳著交部議處仍勒限將逸犯葉茂淐等嚴緝務獲究辦餘著照所議辦理該部知道欽此○二十六日奉上諭廂黄旂滿洲副都統德隆由二等鎭國將軍頭等侍衛挑在乾清門當差歷任鑲紅旗蒙古廂藍旗廂黄旂滿洲副都統廂紅旗正白旗護軍統領右翼前鋒統領專操大臣鑾儀使均能稱職兹聞溘逝軫惜殊深加恩著照副都統例賜卹任内一切處分悉予開复應得卹典該衙門查例具奏欽此○二十七日奉旨右翼監督著剛毅去欽此同日奉旨鑾儀　鑾儀使著賡音布補授欽此同日奉旨右翼前鋒統領著芬車補授廂黄旗護軍統領著長麟調補正藍旗護軍統領著載瀾補授欽此同日奉旨廂黄旂滿洲副都統著長麟調補廂紅旗滿洲副都統著果勒敏調補廂白旗漢軍副都統著溥良補授欽此○二十八日奉旨武備院卿著善耆補授欽此○二十九日太常寺題二月二十五日春分祭朝日壇奉旨遣凱泰恭代欽此同日奉上諭户部奏遵議長麟所交左翼監督盈餘銀兩一摺所有盈餘銀三千二百八十七兩零著交廣儲司餘依議欽此同日奉上諭户部奏遵議載瀾所交右翼監督盈餘銀兩一摺所有盈餘銀一千三十兩著交廣儲司餘依議欽此同日奉　上諭前據給事中洪良品奏駐茂帮辦大臣訥欽於上年十一月請訓至今尚未出京 
 
 

Page 2

 
 
等語當經諭令兵部該旗查明具奏兹據先後覆奏駐藏大臣赴任向無定限並據該大臣呈稱於請訓時奏明擬於正月内出京秋間入藏便於遄行等語西藏事務關係緊要帮辦大臣訥欽卽著迅速起程赴任毋再逗遛欽此同日奉上諭内務府奏審明釋回太監沿途勒索請旨從重治罪一摺太監董雙福等由黑龍江釋回沿途行走輙敢藉端勒索車輛折要錢文雖供無騷擾驛站各情實屬胆玩僅擬發遣爲奴尚覺輕縱太監董雙福隋增瑞于榮興賈喜華王進榮閻金林坸著發往黑龍江給官兵爲奴遇赦不赦以示懲儆餘依議欽此○二月初三日奉上諭吏部奏道員迴避姻親請以兼轄省分之缺簡員調補一摺甘肅甯夏道世杰著調補陜西潼商道周綬著調補甘肅甯夏道欽此○初四日奉旨翰林院待詔著陳景沆補授陜西華州知州著黄世瀛補授湖北黄州府糧捕通判著冀鑑源補授江蘇昭文縣知縣著李鵬飛補授廣西永湻縣知縣著黄權補授陜西郿縣知縣著馬傳燾補授陜西山陽縣知縣著趙錦成補授江蘇豐縣知縣著王得庚補授安徽青陽縣知縣著湯壽潛補授廣東定安縣知縣著張宜補授山東安邱縣知縣著俞崇禮補授河南鞏縣知縣著陳吉樟補授安徽績溪縣知縣著錢正圜補授福建連城縣知縣著楊濱補授福建永春直隷州州同著胡斌補授截取舉人李延齡著以教職用廕生嵩秀著以文職用鍾繼著以七品筆帖式用多貴著以文職用崇綬著以文職用全增繼昌烏拉培春俱著以侍衛用奇拉琨著以文職用萬清著以侍衛用　濂著以侍衛用成勋著以文職用文清著以旗員用河南道監察御史著宋承庠補授詹事府左贊善著貽榖補授欽此○初五日奉　上諭理藩院奏蒙古郡王等捐輸軍需銀兩請旨分别奬勵一摺四子部落郡王勒旺諾爾布頭等台吉勒沁旺楚克情殷報効洵屬急公勒旺諾爾布之第二等台吉圖布沁色愣著賞戴花翎勒沁旺楚克著賞給鎭國公銜欽此 
[上相行程]  
　　天津訪事人云皇上軫念小民慘罹兵燹降旨開去李傳相革職留任處分並賞還雙眼花翎黄馬褂特授全權大臣俾與倭主重申議和正月二十五日傅相交卸直督篆務入京陛見面受機宜二十七日到京二十八日遞呈安摺膳牌連日　召見多次本擬本月初三日出京祗以皇太后政躬不豫須俟覲見慈顔方能請訓及皇太后喜占勿藥卽趨詣宮門面聆懿誨旋於初八日陛辭初九日啓行十一日安抵津門當節旋時道旁觀者咸謂傅相已煌煌然頭戴大紅寳石頂後拖雙眼花翎身穿黄馬褂矣 
[倭欲犯澎]  
　　本來倩云倭人現欲奪取澎湖俾兵士暫時立足然後可以攻犯臺灣不知中國官塲中曾知其事否 
[電徵砲勇]  
　　傳聞前兩江總督劉峴帥電飭蘇松太道在江南製造局選精於施放大砲之砲勇十名馳往營中應用及劉觀察入局遴選則有一百人願効力疆塲亦可見華人之志切同仇情殷報國也 
[大發慈悲]  
　　北省受傷軍士之赴紅十字會求治者近益加多本省各大員多有慨捐鶴俸者計兩江總督張捐銀一萬兩江蘇巡撫捐銀二千兩蘇松太道劉捐銀一千兩某善堂亦捐銀一千兩以上各項均由上海道署解交匯豐銀行匯去目下營口被倭人所占中國電報不通匯豐欲匯銀五千無電可發不得已電致横濱匯豐分行匯往應用想會中得此可不愁藥餌無資矣 
[詳述宋帥受傷吳軍譁潰事]  
　　遼陽電斷宋宮保墮馬受傷業經天津訪事人由電告知列諸前報矣兹又訪知遼陽州去奉天省會僅一百二三十里朝發可以夕至升任東邊道徐觀察督率團防民勇竭力固守又得直隷提督孨功庭軍門協同盛軍總統吕道生孫子揚二軍門牽掣其後爲奉天屏蔽遼陽方賴以無虞旣而析津軍務緊急當軸者奏調聶軍門回蘆臺防次孫吕兩軍力絀勢單以致倭虜愈覺披猖撲犯遼陽數次雖有大軍抵禦早已岌岌可危至於宋帥受傷事在月初太平山之戰宋帥向來出戰往往奮不顧身一馬當先與士卒馳驟於砲雨槍林之内其時吳清卿中丞雖已移師關外尚未與倭虜交鋒至此兩軍相見運餘軍士一聞砲聲卽已心驚瞻落平日中丞親示以槍砲之準則皆已追憶茫然及倭虜蜂擁而前軍士勢不能支隊伍錯落脫巾譁潰四散飛奔宋帥正當酣戰之時部下驟聞中丞之勇潰逃陣脚遂不能堅立倭軍長驅直入宋帥坐騎中槍而倒遂致墮於地下腰脇受傷說者謂宋帥雖年過七旬然體質素健傷勢尚無大碍猶可望一戰成功也所可惜者太　山已被敵人所據而中丞於未開仗之際傳聞倭軍前敵俱用華人爰於陣前高竪投誠免死之大旗不料倭陣中無一來降者此旗反爲倭軍奪去殊可笑已 
[待冰未泮]  
　　天津十二日來信云目下時際春融北上輪船計共十餘號十二日已駛抵大沽口外惟今歲春寒料峭是日海河由鹹水沽至葛沽孫莊至雙井兩節冰仍未泮不能鼓浪而前而駁船公司之輪駁各船自去冬改泊天津此際亦未能出口不得已用小輪船用力撞冰牌仍未全開不知十三日能否入口耳 
[松試十志]  
　　松江府恩詩農太守考試闔屬文童已於本月十四日蕆事十五日午後三點鐘發出正案安置彩亭排齊執事鼓吹前導送入府學明倫堂東廊實貼兹將前茅姓氏抄録左方　華亭　閔　檝　宋樹基　周治平　顧壽萱　張鳴鳳　宋良佐　祝君堯　張　文顧保圻　周昌緒　沈錫麒　陸本曹　顧增耀　祝君舜　蔣昌宗　孫則康　莊　驥　張鳴時　盛維馨　王紀源　黄熙鼎　華文鍾　顧鍾岱　陳迪壎　朱　林　黄嘉修　朱定祥　朱　耀　吳繼祖　吳佐賡　奉賢　吳宗俊　曹恩黍　錢寳璜　錢鴻遵　楊承震　曹欽鎬　侯璋達　范金鑄　莊仁尊　錢鴻逵　婁縣　林宗潤　蔡儉恂　王始達　陳醉經　潘熙澂　陳文虎　顧肇祥　王廷棨　沈殿颺　潘炳瑞　許毓鵬　陳修梅　杜式衡　秦勳元　沈培基　胡常恩　馬世求　尹良史　姚恩霖　陸祥雯　王國瑾　周廷璜　顧葆康　唐文鰲　張　　　褚士謙　嚴瑞彭　丁繼庠　徐鴻勳　王開甲　金山　朱紫貴　蔡德繩　王平衡　何振聲　朱廷冠　陳葆琪姚大紳　錢銘江　潘葆清　吳治恭　上海　陳思謙　黄藝錫　戴邦藩　陸　定　穆湘瑶　顧名驥　金慶章　蔣廷珍　張其相　巢吉孫　沈亮槩　葉　芬　唐在復　江紹陞　張秀峯　任晉康　蔡紹祺　曹汝霖　楊振銘　汪　迨　王遵善　謝永炘　沈建章　蘇廷　　王銓運　喬慶璜　張士琳　汪國楨　曹鍾祺　王錫疇　陳昌鳳　劉鍾龢　王國賓　陳　綱　程宗鵬　葛士熙　陸培業　黄公錫　汪增祥　黄慶瀾　葛士洵　張祥飛　金祖貽　董學禮　韓其燦　郁鍾均　鈕永康　張介福　楊汝銘　孫　鑄　南匯　張鵬飛　馬應樞　邵際盛　傅恭然　周　冕　嚴惟式　陸樹坤　張景芳　張文瀚　黄元吉　青浦　徐經銓　徐彭齡　葉理才　王鏡清仲晉瑛　唐昌熙　倪光燮　戴保裘　邵庭芳　盛作松　太守於發案後並未移出貢院隨於十六日甄别各書院肄業生童雲間求忠文題故君子語大至言其上下察也詩題賦得萬里雲濤座上浮得浮字景賢文題下察也至察乎天詩題賦得亂點碎紅山杏發得山字是日應課者數百人濟濟人才於此可見已同日太守牌示十七日校閱阖屬武童騎射翌晨曙色初開太守卽排導抵南校塲升坐公案先試華亭次奉賢當奉賢武試未及半天公不做美雨師貿然戾止馬道中泥濘不堪太守遂於奉賢竣後呵殿而回先是太守恐武童中或有頂替之弊特懸牌示略謂每一排騎射校過後例須赴公案前報名隨令各該童在旁親填三代區圖及禀生互保字樣俟内塲時核對筆跡如此釐剔弊端可謂至周具密矣特糾糾武夫果能於挾矢張弓之外與中書君結翰墨因緣否 
[捐廉修路]  
　　本邑南巿大碼頭船埠年久失修以致崎嶇凹凸日前松江府恩太守來滬下椗是處目覩情形慨捐鷹銀二百枚興工修 
 
 

Page 3

 
 
葺日内將次開工矣 
[法界火災]  
　　昨晨六下鐘時本邑法租界二洋涇橋南畔轉角處大羅洋行寫字房中自來火管忽然炸裂以致火燄狂竄烟霧迷漫行中執事等人急臽取清泉澆灌不料愈澆愈熾幾於屋頂焚穿捕房旣擊警鐘法工部局洋龍首先馳至行中已將自來火總門關閉火勢遂得漸衰迨英美各洋龍到來則已不勞施救矣 
[駁船失事]  
　　甲乙二舟子自浦東駕駁船裝泥至某處　　　至美租界招商局碼頭相近適鯉門輪船飛駛而至欲就是處下椗駁船不及避讓致被撞沈二舟子經杉板船户救援得離於險然船尚未經撈起也 
[服毒遇救]  
　　江北小工胡七子賃居本邑裏虹口前日與同夥某甲口角略受其虧憤無可宣暗購柴霞膏吞服歸家偃臥一息奄奄家人察知急雇人舁送同仁醫院求救醫生騐得毒未深入尚可挽回如法治之得將烟毒盡行吐出 
[瘋人溺斃]  
　　前晚有一瘋人年約三十餘歲呆坐本城老北門内東木橋整容公所前或泣或歌語無倫次迨至夜半將衣服悉行褫下赤身躍入河中頭没淤泥立時斃命昨晨潮退屍現經鄰近人告知九鋪地甲倩人撈起旣無屍屬亦不知其姓名祗得赴同仁輔元堂報請收殮 
[訂期會訊]  
　　去年十一月某日徽州人方年行至三洋涇橋被西人愛弗禮司騎馬踏　而斃日前屍表兄張順發訴請伸寃黄大令研訊之下訴稱死者上有頒白老母下有襁褓嬰兒屍妻雖欲爲夫伸寃苦乏川資不能跋涉千里因託小的獨任其事叩求大老爺酌給卹銀黄大令謂愛弗禮司現交英捕房看管本縣據情通禀各大憲須候批示遵行此已紀諸本報兹南洋通商大臣張香帥批示以此案華洋交涉仰蘇松太道轉飭上海縣照會英領事與英公廨訂期會訊秉公辦理核斷務期無枉無縱等因劉觀察奉此轉行到縣大令立飭繕備照會訂期會訊 
[上海縣署紀事]  
　　昨日午前英公廨宋讞員派差移送任榮卿及劉琪卽劉棋又卽許殿臣到縣行李中有大燈籠一對上書候補府字樣黄大令飭暫行看管聽候堂訊究辦○黄大令傳諭辦差人購備香楮等物定於十九日清晨赴沈香閣觀音大士殿拈香 
[英廨晚堂案]  
　　日日升襪店股東李泰和控姚丙根於英公堂謂爲盤踞吵擾宋通刺庭訊之下李供稱與辛蘭亭秦少園及姚丙根之故父姚紹繼股開日日升襪店辛得四股秦一股姚一股半身亦一股半共八股計資本洋一千二百元店中所添短本尚不在内而姚紹繼當時祗有資本洋五十元由身作中向辛蘭亨立票借得洋一百元湊成一股半於光緒十九年二月開張店事由姚一人經理至年終結帳竟虧空二百數十元並在店中借宕洋五十元至上年正月各股東因姚作弊多端經理不善故以身接手經理身初不允繼而姚再三相勸並荐一人在店經理帳務身始接手至四月間姚因病棄世是年底結帳店務略有起色兹因上年虧耗甚多難以彌補今年正月初二日姚丙根突然帶同母弟等身穿重孝來店滋閙因該店係合股所設諸多未便當向伊等婉言辭却乃姚竟出言不遜謂此店由伊父獨開其餘股東均不認識擅將貨廚發封身無奈函追辛等來滬理勸姚之胞伯紹源頗知情理當來勸散店中仍照舊章乃姚丙根初尚應允未幾又來吵閙是以扭案請究供畢卽將一式合同四紙呈案通刺閱竟問姚丙根曰旣爲股東何得帶同母弟至店吵閙姚稱彼等囑寫一字據不准到店通刺問何人囑寫答稱各股東所囑通刺笑曰足見爾年幼無知聽人唆使到店吵擾故各股東不許爾到店照此情形爾不能久與合股祗得拆出以免日後爭擾遂諭令李泰和赶追股東辛蘭亭到案聽候覆訊並將姚交的保不得再至日日升吵閙○童阿金者以巾幗而有鬚眉之氣綽號爛污阿金向在南巿十六鋪俗名南四馬路地方開設烟間招蜂引蝶藏垢納汚無所不爲經前總巡馮蓮士刺史訪拿到案枷示遊行詎阿金愍不畏法潛至英界四馬路大興里仍蹈前辙名爲開設仁記烟間實則暗藏春色畜雛妓二人引誘良家子弟一入其中無不傾家蕩産受其害者指不勝屈日前阿金之買女愛珠潛赴英公堂喊控鴇兒阿金霸阻從良叩求超豁宋通刺升堂訊究愛珠供年十九歲本邑西門内西倉橋人本姓邱父母相繼逝世由　姊賣與大興里鴇婦童阿金家爲妓已歷四載所得纒頭均被該鴇使用邇與包客章姓生下一子已將三月章姓願出身價洋四百元娶我爲室詎該鴇故意需索身價洋多至一千元以致章九無力應允是以乘間逸出投案控訴叩求大老爺超拔俾得脫離火坑供畢叩頭如鴇蒜通刺問娶　章姓現在何處答稱現因事至蘇州如蒙恩准卽可函追來案通刺遂判將愛珠仍交官媒令函追章姓來案再行復訊 
[法界公堂瑣案]  
　　紅帮裁縫王阿元在途拾得西文支票一紙計銀二百兩藏於身畔落在林發客棧爲寓使胡海泉拾取經該棧寓客仰之卽劉仲益轉托大有烟館主陳永生挽某木行西人寫信向麥加利銀行領取該銀行以此票中彌羅洋行在寫字閒遺失業已咨照作爲廢紙猶敢冒昧領銀將陳　入捕房捕頭訊問以上各節着交保出外飭探傳齊人証解送公堂請究等情已紀前報昨禮拜四堂期葛同轉會同祁繙譯升座彌羅洋行西人投案呈遞西字支票並稱此票在寫字房遺失現有端倪請爲根究祁繙譯將情轉咨同轉又據通事禀稱彌羅西人在冩字房遺失已向銀行咨照伊等尚敢冒領是以送案請訊王阿元供稱票在蜜采里西飯館門首於正月初六日上午十點鐘拾來小的喜出望外什襲而藏迨至林發客棧借宿遺落於地爲寓使拾得胡海泉供在林發棧爲寓使二月初在棧中掃地偶於鋪下拾得此票給劉觀看劉仲益供小的不識西文請大有館主閱視亦不知其何來同轉問劉曰爾向操何業劉供向爲大餐司務失就多年王阿元供在衛元泰爲夥以該店遭火災借宿客棧同轉謂爾拾得此票應交捕房卽無此事陳永生供係大有烟館股東當時劉將此票持至小的倩土行某先生觀看轉懇台未洋行致信銀行小的並不欲領取同轉謂爾旣不欲領銀何得有此事現在洋人尚欲澈底根究又謂寓使曰爾拾票之後理應交還何以又令别人觀看　見希圖冒領妄想發財又問王阿元當拾票之時前面有人否供有身穿藍寍綢皮袍元縐馬褂口啣雪芥烟之人在前行走同轉與祁君會商之下謂王等曰照租界章程應交捕房現因洋人尚欲追究暫准爾等交保出外查問來由傳案復訊陳永生交原保胡劉二人飭探送至林發客棧候傳案復核○福建人丁玉昌禀稱在小東門外裕興街開新義隆烟館本月初六夜被竊賊小塌餅掩入竊去各贓開單呈請究追窩　竊贓之花烟間在一枝春街第六十號門牌經包探吊出烟缸二只其一已空又大洋十一元小的共失大小洋四十八元包探禀稱此賊初供　在鹽碼頭杉板船上往搜無著帶至花烟間内搜出竊賊馮俊祥供竊大洋廿一元小洋七十四角五分及烟膏兩缸餘無别物原告禀稱碭山川土各一包與烟膏及洋同儲櫃内同轉著將竊賊小塌餅卽馮俊祥押候嚴比並補提窩贓之花烟館主到案究辦起到之贓先給失主領去○陸正祥禀稱在蘭芳里一百零九號門牌擺設拆字攤與友人同住十五夜被竊賊姚阿二用鐵釘撬開門鎖竊去各物開單呈請究追姚阿二供　在冤枉並不行竊鐵釘係其家婦女在門首拾獲同轉著將姚押候傳到見証鄰居復核○曹蔭庭禀稱在曹素功墨店爲夥王松華先爲筆生意失業後騙去徽墨十餘塊　遺學徙隨往收取詎行至三洋涇橋有意走開當卽報捕請緝業經包探拘獲人贓解案請訊王松華供與曹素來認識因生意辭歇至曹處賒墨十餘塊曾約下半日付洋同轉以其有心騙取尚敢狡供著禁押捕房飭探傳該店主及薦保投案具保　胡小福　稱船夥胡寳元停船在小東門金利源碼頭與陸全桂口角被陸擊破頭顱推入浦中幸經别船救起不致殞命惟受傷甚重蒙捕頭送院醫治求請究辦陸全桂供裝糧米停洎碼頭以潮水甚急胡寳元硬欲解纜排檔因此口角爭毆同轉著將陸全桂押候胡寳元傷痊復核胡小福縱夥吵閙爭毆亦有不合著一并禁押查明復核○包探禀稱李光福前在英界包探名下爲夥以作事不端歇出常在長江輪船與俞福元蕭玉泉同黨行竊因此拘案請訊前者四川舉人朱大澂在禮順輪船枕箱中失竊紋銀十錠急欲晉京會試以致並未控告李光福供先在英包探何瑞福名 
 
 

Page 4

 
 
下爲夥後又帮孔阿才小的素守本分並未犯案亦不敢與竊賊爲伍同轉著押候傳到何瑞福孔阿才二包探投案具保○周月亭禀在小東門同樂　爲堂倌連次失竊水烟袋三枝前日陳阿三將水烟筒竊去當塲搜出原贓解案請訊陳供實因失業無聊不得已而出此下策同轉著押候掌頰四十下贓交失主領去 
[美界捕房紀事]  
　　武昌路第一百零五號房屋係粤東人某姓所居前日傍晚有偷兒匿蹟屋内迨家中人已入睡鄉遂洞啓重門竊取皮箱荷之而出至昨晨察知其事奔訴捕房捕頭允卽遣包探查緝○粤東人某甲不知其姓氏人皆以大司務呼之家於穿虹浜畔其姪某乙年甫十四齡本月初旬忽一去不返偵尋數四始知匿跡武昌路桂芳里中前晚往尋見有樓面一椽内藏十餘齡之男孩十餘口乙則果在其内詢之稱有某教師每日在此教授拳棒深爲歡樂故不思家甲恐有别情奔赴捕房聲訴昨晨捕頭遣包探張阿根稽查而教師已不知所向矣甲乃領乙回家管束 
[鵝鸛懷仁]  
　　前日本館承景賦堂由卾垣捐助紅十字會醫治華軍經費五兩又思本堂章十兩又小蓮花吟館五兩又海青外史二兩又竹虚氏三兩以上共二十五兩又馬君慎餘洪君述德惠書云前閱報章敬悉北洋軍士因　待治須籌經費一節具徵犬君子推已飢已　之心作良相良醫之舉無量功德勝造七級浮屠矣欽　　能已已兹謹寄上番佛兩尊杯水車薪聊效棉力察收後希賜回條是幸又會稽陶公善户寄來鷹銀四餅書中有藉西竺佛頭之靈蘇東海妖氛之困等語又不知姓善士印心者祈妻病愈捐醫軍士傷洋銀二圓又東海無名氏捐銅洋銀二十四圓又徐君蔭嘉售武帝戒士文捐洋銀四圓及申昌代售七圓昨日又承鼎元典同人捐軍傷醫費鷹銀一圓又湯君興志助紅十會醫傷費洋銀二圓又席君成章一圓又同志堂來錢八齡童子節省點心洋銀一圓七齡童子節省點心洋銀二角捐助烟臺軍士　傷費又姚江還讀樵子助營口軍士傷費鷹銀二圓又淮上射陽公善堂十圓又勺湖釣叟二圓又蔗湖五圓王綿甫一圓合狐腑以成裘似非難事傾蚨囊以拯苦大有陰功非徒軍士懷仁卽敝節諸同人亦罔不銘心鏤骨矣謹綴蕪詞以代藻頌 
[同仇拜賜]  
　　謹啓者敝堂奉程大善士福五來函以故友金臚青大令舊欵洋一百元移助北洋醫傷經費資其冥福並爲繼室孫氏痰癧復發祈求速愈助洋五十元二欵分解營口烟臺以濟急需仰見憫懷軍士敵愾同仇急公好義之誠不讓西人專美想聞風興起率土皆　源源而來多多益善俾傷痊奮勇掃蕩倭氛四海昇平同拜仁人之賜馨香禱祝謹誌謝忱上海六馬路仁濟善堂董事施善昌等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[吳農話兩]  
　　蘇州訪事人云閶門内北張家　費姓於本月某日喪其父棺殮旣畢延僧道超度靈魂傍晚時在靈前焚化冥鏹忽狂　一　紙帛灰飛火星延　孝幃以致立時上熾家人大聲呼救隣右聞聲而至急將靈柩舁出一面吸水狂噴火卽漸衰僅焚去孝　喜神及一切陳設○新正後都亭橋泰園茶館每　夜深人靜時紏人聚賭呼盧喝雉達旦通宵事爲某署差勇偵知於本月十一夜二鼓後糾集同事五人　地闖入園主某甲恃强抗拒差勇大怒揮拳肆毆甲亦號召黨中人竭力抵禦黑暗中有三勇頭面眼角皆受重傷皮破血流倒臥於地餘勇遂　地甲至雇人將受傷人舁至吳縣報請騐傷凌大令升堂提訊騐得三勇俱　棒擊尚幸未中要害可免性命之憂旋飭將甲等管押刑房傷　自行醫治○某甲不詳其姓氏家住撫轅前年逾大衍　作輓工人咸以老皮匠呼之數日前鄉親某乙因事來蘇投甲家止宿越三五日卽去不　　路總巡局差袁老八繆老德竟指乙爲賊誣甲窩頓賊贓然遍處搜尋並無形跡當將甲交地甲押入下處一面私出封條封閉房屋甲妻　氏竭力拼湊賄以洋銀五圓而房屋依舊粘封人亦不得釋出忿甚奔赴縣署攔輿呼冤凌大令訊知原委令退出候示逾時適西路總巡王明府因公來署大令欵接之餘談及老皮匠封屋一事明府茫無頭緒不發一言迨回局細查始知袁繆二差舞弊乃將封條吊回一　飭地甲將甲釋出袁繆則斥革驅逐 
[英界公堂瑣案]  
　　昨禮拜四輪應美副領事蒞廨會訊適易君别有要公未及蒞廨所有捕房各案由宋通刺獨判○昨報紀顧小山强拔童養姪媳顧曹氏一事昨由包探張阿五將顧小山顧曹氏解案請究顧薛氏投案申稱曹氏係小婦人之童養媳十六日忽有夫弟顧小山糾集流氓六七輩蜂擁而來將曹氏搶去幸被巡捕拘獲求爲研究曹氏默無一言顧小山供與薛氏本自一家人前曾同居後分居兩處小的有鋪蓋一個尚在伊家十六日欲往取回不料童養姪媳曹氏掯阻不給故欲將曹氏扭入捕房控告並無别故通刺謂如欲控告何故將曹氏搶出爾所糾者爲誰答稱俱由金瑞喚來小的與彼等並不認識通刺判將顧小山押候交出金瑞等一干人再行覆訊○三百六十七號華捕禀稱過犯行竊之王阿林昨日串同朱茂生至耶松船廠竊取銅皮經小的拘獲送究耶松廠遣看更人投案申訴前情通刺訊得行竊屬實判將朱茂生管押五天王阿林由捕房押送回寍波○包探竇如海禀稱小賊王小川在輪船圖竊未成適爲小的所獲解請究辦通刺略詰緣由判將王小川管押兩天○包探杜雲卿禀稱施王氏向爲蟻媒近日失去棉被兩條查係同黨王桂林所竊爲此解請研究施王氏未曾來案通刺訊得伊等俱係蟻媒理應究辦遂著一併押候過堂覆訊○野雞妓王愛卿深夜在外兜拉狎客適爲包探杜雲卿所見當卽拘送公堂昨晨解案妓供係揚州人流落烟花實非所願實被惡鴇刑驅勢迫不得已而覥顔拉客叩求超豁通刺判令赶緊自行回籍毋須逗留○張秀堂竊取沈記作塲内木料一根經看更西人追獲扭送一百十五號印捕昨晨解案張供爲木匠木條係在何祖記作内借來並非竊取通刺謂旣由何祖記借來可邀彼到案認明卽行釋放否則管押三天○包探黄四福禀稱積竊朱阿炳甫由公堂懲辦出外後又竊季阿南之皮棉衣各兩件經小的拘獲人贓送究棉襖已在中途抛棄季投案領贓朱阿炳供認行竊惟求恩典通刺以朱阿炳行竊有贓判交捕房管押一月期滿笞責二百板遞解回籍 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年正月二十四日京報全録]  
　　宮門抄○諭旨三道録前○江藩方奏報回任接印日期摺○皖撫福奏更換防營管帶員弁片○署州提督萬奏報接篆日期摺○將　裕奏查報學政幕友片○豫撫劉奏請將已故知州政蹟宣付史館立傳摺○陜無鹿奏報交卸將軍印務日期摺○正月二十四日刑部都察院大理寺正紅旂值日無引見○安興阿耆齡各假滿請安○莊王請假五日○愛隆續五日○卓公德隆各請假十日○徐郙英信成公各續假十日○吏部奏派騐看月官派出麟中堂熙敬李文田薛允升鳳鳴壽昌良培鍾靈余聯沅丁立瀛恩明載存張仲炘易俊龐鴻書蔣式芬○召見軍機麟中堂薛允升○○頭品頂戴江西布政使臣方汝翼跪奏爲恭報　　回任接印日期叩謝天恩仰祈聖鑒事竊本年十月恭逢慈禧端佑康頤昭豫莊誠壽恭欽獻崇熙皇太后六旬萬壽臣奉旨進京隨班祝嘏禮成仰蒙皇太后皇上恩賞優渥並蒙召見二次訓誨周詳莫名欽感陛辭後於十二月十五日行抵江西省城接奉撫臣德馨行知飭回藩司本任十六日准署布政使鹽法道裕昆將印信文卷移交前來當卽恭設香案望闕叩頭謝恩祗領任事訖伏念臣直東下士識淺才疏由部曹而出任監司陳臬事而洊膺屏翰六更歲律慚報稱之毫無再綰藩條實悚惶之倍切查江右夙稱繁庶藩司責重旬宣當兹軍事孔殷餉需支絀須移緩而就急貴統計以兼籌舉凡用人理財在在均　緊要如臣　昧深懼弗勝惟有恪遵聖訓勉竭愚誠遇事禀商督撫臣認眞經理斷不敢稍涉因循以冀仰　　高厚鴻慈於萬一所有微臣回任接印日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○福潤片再防營管帶員弁遇有更換及移紥他處應遵前奉諭旨隨時奏聞兹查安徽省統領威靖營記名提督韓大武經奴才札調來駐省城兼行代統練軍馬隊砲隊各營其統威靖營分防亳州宿州渦陽蒙城等處距省窵遠應添委統帶之員以專責成查有副將張雲松堪以統帶威靖左右營仍兼帶右營並總理威靖營務又管帶省城練軍　起馬隊副將徐恩祥經奴才飭募新勇委帶威靖後營斯　練軍頭起馬隊查有副將王在山堪以接管又管帶省城練軍二起馬隊游擊陸恩甲另有差委所遺營務卽以王在山兼帶又護　皖南　　兵牛書琴經兩江總督臣劉坤一具奏改爲署理接統該鎭標練軍馬步等營其兼帶之皖南練軍左營查有調署皖南鎭標左營　　　鵬飛堪以兼管又管帶皖南練軍馬隊遊擊張玉崑經本任皖南鎭總兵李占椿派令　勇帶赴江寍委管　勝後營所遺皖南練軍馬隊查有副將張學詩堪以接管又管帶皖北練軍右營提督李春又經新授福建陸路提督程文炳調赴直東一帶招募勇丁所遺皖北練軍右營查有副將康裕興堪以接管又統領良字營記名提督張士元經奉天將軍裕祿奏調赴奉差遣所遺良字左右兩營查有遊擊梁崑城堪以接統並帶左營各仍駐紥原處認眞操練實力巡防又良字右營原駐廣德建平等處比因江防緊要飭令移駐蕪湖縣勤慎操防另由皖南練軍營内酌撥馬步哨隊填防廣建等處以期兼顧除分檄飭遵並咨部查照外理合附片具奏伏乞聖鑒謹奏奉硃批兵部知道欽此○○署理四川提督提督銜記名總兵奴才萬　暄跪奏爲恭報奴才接署提篆日期叩謝天恩仰祈聖鑒事竊奴才接奉四川總督臣劉秉璋行知署提督劉士奇因病開缺所遺提督篆務奏委奴才署理遵卽自合江縣行營起程赴省光緒二十年十一月二十九日行抵成都省城准護提督印務督標中軍副將况文榜飭委署提標中軍叅將穆德沛將欽頒四川提督總兵官銀印一顆曁王命旗牌火牌上諭諸書文卷等件造册齎送前來奴才卽於是日恭設香案望闕叩頭謝恩祗領任事伏念奴才皖江陋質樗櫟庸材管帶淮軍出師安徽江蘇山東直隷江南江西湖北廣西越南浙江等省攻勦捻匪法夷迭沐鴻恩洊擢以總兵記名簡放並賞給篤勇巴圖魯勇號復荷殊施賞加提督銜嗣以海防告急奏調來川辦理馬邊夷務隆恩之疉沛實感戴以難名方以涓埃未效兢惕正深兹復署理四川提督受恩愈重圖報愈難奴才勉思策勵益矢慎勤督率各營將備認眞整頓營伍實力訓練兵丁凡於邊防營務事宜隨時隨事禀承督臣遵循辦理不敢稍涉疎忽以期仰答高厚鴻慈於萬一除將接署提篆日期恭疏題報外所有奴才感激下忱理合恭摺叩謝天恩伏乞皇上聖鑒謹奏奉硃批知道了欽此○○裕祿片再竊查學政延請幕友到省後例應將姓名籍貫履歷報明等因歷經遵照辦理在案兹於光緒二十年十一月二十一日准奉天學政李培元所延幕友一名蘇思温係河南附生一名魏連陞係直隷廪生關請杳照轉報前來除咨報吏部並關覆外理合循例附片陳明伏乞聖鑒謹奏奉硃批知道了欽此○○頭品頂戴河南巡撫臣劉樹堂跪奏爲已故知州政蹟卓著遺愛在民籲懇天恩宣付史館立傳以彰循績而順輿情恭摺仰祈聖鑒事竊據光州直隷州知州袁鎭南詳已故前任知州姚國慶以知縣分發河南隨營防勦積功保升直隷州知州同治四年委署陜州政平訟理未竟設施得代以去八年委署光州直隷州俗悍民强夙稱難治該故員下車伊始卽能正躬率屬除暴安良吏畏民懷翕然稱治旋值瓜代民有去思十年題補斯缺士民聞之交相慶幸該故員亦以恐辜民望心精力果圖治愈殷養教兼施寛猛互濟光緒八年十月卒於任該故員前後在任十餘年善政孔多更僕難數其尤在人心目者有如光緒三四年間晉豫奇荒該州幸免災祲而流民轉徙襁負不絶道殣相望該故員惻然動念設廠收養撫摩噢咻躬自經理病給醫藥殁爲棺瘞迨歲轉資遣全活者數千人取費不下四千緡皆自捐廉至今大河以南窮鄉僻壤尚有身被其澤追維往事感而泣下者又如該州爲豫南門户界連皖北從前爲捻匪淵藪承平以後伏莽未盡該故員平時緝捕巡防不惜勞費光緒七年夏天時亢旱人心惶懼該故員周歷轄境巡察彈壓未幾所屬之息縣人徐中義乘間思逞勾結潁亳一帶匪徒千餘人約期起事該故員偵知密約防軍以巡哨爲名爲掩捕計徐中義知事洩不待羽黨之集竪旗踞寨以　抗拒該故員親率練勇冒雨圍攻卒能拴擒首逆搜捕餘黨經營善後歷時三四月地方安堵無驚事經前撫臣奏報有案論者謂非該故員應機先發　恐勢成燎原非僅一邑一州受其蹂躪也至如修石岸以資保障勸積榖以備災荒增設義塾教育孤寒採訪忠節闡揚幽　民信相孚政無不舉事蹟具在成效昭然節據紳士湖北候補道凌卿雲江蘇候補同知盧宗齡等以遺愛難忘並由該州造具該故員履歷事實册結詳經南汝光道移咨署藩司桂霖核明具詳呈請奏懇立傳前來臣伏讀同治六年十一月二十四日奉上諭祁巂藻奏弭盜安民必資循吏請分别表彰録用一摺嗣後大吏務宜加意訪察其有政績官聲在人者著奏明宣付國史館編入循吏列傳等因欽此近年各督撫臣遇有大小臣工政績卓著遺愛在人者一經奏請無不仰邀恩准立傳表彰今該故員姚國慶在任有年舉所臚陳雖似牧民常分然苟非實心爲政入人者深則人往風微奚能久而弗置臣雖到豫未久溯查該故員經歷前撫臣兩次保荐是其循良著績信而有徵早邀宸厪至其勦辦徐中義一役臣綜稽原案該故員迅赴戎機消弭巨患保全地方民生厥功非細誠有未可泯没正如祁嶲藻原奏所云弭盜安民必資循吏適相脗合核諸近年奏請立傳成案亦屬相符現據紳民籲詞陳請自係出於愛戴之誠合無仰　天恩俯准將已故道員用河南候補知府光州直隷州知州姚國慶在任政蹟宣付史館立傳以彰循績而順輿情除册結咨送國史館查照並咨部外相應恭摺具奏伏乞皇上聖鑒訓示謹奏奉硃批另有旨欽此○○兼署西安將軍陜西巡撫臣鹿傳霖跪奏爲微臣交卸將軍印務日期恭摺仰祈聖鑒事竊臣前承恩命兼署西安將軍接任以來四月有餘隨時商同兩翼副都統督飭操防幸無貽誤兹於本年十二月二十八日新任西安將軍臣國俊行抵陜省臣當將西安將軍印信並上諭書籍令箭合符等件派委印房協領和色本捧齎移交國俊祗領訖臣卽於是日交卸所有臣交卸將軍印務日期理合恭摺具陳伏乞皇上聖鑒謹奏奉硃批知道了欽此 
 
 

Page 13

 
 
　　　光緒二十一年正月二十五日京報全録 
宮門抄○諭旨三道録前○選單○總兵劉奏報巡歷洋面情形摺○尚書福奏請開缺調理摺○杭織造英奏報交卸日期摺○杭織造書奏報接印日期摺○署漕督鄧奏請展限漕項奏銷片○蘇撫奎等奏撥欵籌備新漕運道事宜摺○閩督譚奏調署知縣片○又奏飭司道回任片○正月二十五日工部鴻臚寺廂曰旗值日無引見○齡公守護東陵請訓○興伯良培各請假十日○召見軍機懷塔布廖壽恒○光緒二十一年正月分選單運同長蘆天津分司蔡壽臻浙江監知縣山東安　俞崇禮江蘇監直隷新河周憲章浙江廪廣東定安張宜四川監山西鄉寍王貽哲江蘇舉湖北通山高震鑅浙江監安徽績溪錢正圜雲南甲福建連城楊濱陜西甲河南鞏縣陳吉冕山東副江蘇昭文李鵬飛浙江甲州判山東德州項景昇浙江貢典史四川灌縣張楷山西監○○帮辦台灣防務閩粤南澳鎭總兵奴才劉永福跪奏爲恭報洋巡班滿並歷過洋面情形據實具奏仰祈聖鑒事案奏上諭嗣後沿海水師提鎭著於每歲出洋時具奏一次俟出洋往返事畢卽將洋面如何情形據實具奏等因欽此欽遵在案伏查南　乃閩粤要區洋面遼闊港汊紛歧巡防緝捕最關緊要總兵每年上班自正月初一日起至六月底止出洋統巡粤屬洋面班滿交澄海營叅將接巡下班自六月初一日起至九月底止總巡閩屬洋面班滿劄交銅山營叅將接巡光緒二十年正月初一起奴才遵例管帶兵船出洋督巡業經恭摺奏報在案本年三月初十日帶領兵船巡至碣石鎭甲子洋面與廣東平海營叅將會哨事畢仍回洋巡緝本年六月二十四日承准閩浙總督臣謂鍾麟轉准總理各國事務衙門電奉上諭南澳鎭總兵劉永福著譚鍾麟飭令酌帶兵勇前往台灣隨同邵友濂辦理防務欽此奴才遵卽招募勇丁一千名並將八九兩月總巡閩屬洋面劄交委銅山營叅將代巡就於八月初四日帶勇赴台實心帮理防務現屆巡洋期滿據銅山營叅將具報自八月初四日起督帶兵船出洋代巡至九月三十日巡期屆滿洋面安靜奴才仍加嚴飭接巡員弁實力緝捕認眞巡防務使盜戢民安洋政肅清以仰副聖主綏靖海疆之至意所有奴才洋巡南澳班滿及代巡日期歷過洋面情形除呈報閩粤督臣查核外理合恭摺具奏伏乞皇上聖鑒謹奏奉硃批知道了欽此○○奴才宗室福錕跪奏爲假期屆滿病仍未痊仰懇天恩俯准開缺調理事竊奴才前於十一月間因感受風寒猝患痰疾言語蹇澀精神恍惚當經具摺請假荷蒙賞假四次嗣因病尚未痊奏懇賞假一個月並請將奴才所管各項差使派員署理光緒二十年十二月初三日由内閣抄出奉上諭福錕奏假滿病仍未痊懇請賞假並派員署理差使一摺福錕著賞假一個月廂紅旗滿洲都統著敬信署理欽此奴才跪聆之下感悚莫名當卽具摺叩謝天恩一面延醫調治期於速效現届一月假期又滿所患心神恍惚之症稍見輕减惟語言仍形遲緩步履亦未如常據醫者云總因心氣過虧一時斷難奏效再四思維萬分焦灼奴才受恩深重况值時事多艱正當力圖報稱無如病與心違職守久曠惟有據實陳明仰懇天恩俯准開缺俾得奴才安心調治一俟就痊卽當泥首宮門求賞差使斷不敢稍耽安逸自外生成所有奴才因病懇請開缺緣由謹專摺具奏請旨○○二品頂戴杭州織造奴才英瑞跪奏爲恭報奴才卸事日期並交代庫欵各緣由恭摺仰祈聖鑒事竊奴才恭閱邸鈔於光緒二十年八月二十四日奉旨杭州織造著書正去欽此新任織造書正於十一月十七日行抵杭州省城奴才遵將杭州織造關防一顆南北新關監督關防二顆並文卷册檔等件卽於是日委員齎送新任織造書正接收任事奴才當卽卸事所有任内辦解各項活計動支銀兩業已造報至本年十一月止在案核計現存正項銀一萬三千九十五兩七錢三分四厘四毫九絲三忽藩庫另撥項下存銀一千三百二兩四錢三分七毫七絲六忽又前織造辦解粤海關分派縀綢報銷另存銀九兩三錢三分八厘三毫均經分别造册移交新任接收奴才俟交代清楚卽行起程回京供職所有卸事日期並交代庫欵各緣由理合恭摺具奏伏乞皇上聖鑒再查南北新關現尚停徵庫無存欵合併陳明謹奏奉硃批知道了欽此○○杭州織造奴才書正跪奏爲恭報接印任事日期叩謝天恩仰祈聖鑒事竊奴才恭膺恩命簡放杭州織造當卽趨詣宮門叩謝天恩嗣於十月初三日跪請聖訓仰蒙召見訓誨周詳俾得祇承遵守欽感莫名陛辭後隨卽束裝起程由路南下行抵杭州省城於十一月十七日准前任織造英瑞將杭州織造關防一顆及南北新關關防二顆並文卷册檔等件委員齎送前來奴才謹卽恭設香案望闕叩頭祇領任事伏念奴才内府世僕知識庸愚深慚渥荷恩施未効涓埃之報兹復忝膺寵命倍增感惕之忱查織造衙門每年奉户部内務府派辦運務曁添派另傳各項活計並工部派辦各項在在均關緊要且查前織造移交卷内尚有已辦未完各項活計因工需銀兩未准解到已逾限期奴才應卽合併隨時咨商撫臣轉飭藩司赶緊籌撥分别辦理當此時事多艱庫儲支絀奴才惟有力圖撙節總期工歸實濟欵不浮虚以仰答高厚鴻慈於萬一除將前任移交庫儲錢糧按欵查明接收另摺奏報外所有奴才接印任事日期曁感激下忱理合恭摺叩謝天恩伏乞皇上聖鑒再南北新關現已停徵合併陳明謹奏奉硃批知道了欽此○○鄧華熙片再據江西督糧道劉鼒詳稱該省光緒十九年分漕項並漕雜各欵兩案奏銷同時造辦委因欵項繁雜册籍甚多以致勾稽匪易辦理艱難詳請展限三個月奏銷前經户部申明定章卽請展限亦不得逾三個月等因今據江西糧道詳請將該省光緒十九年分漕項奏銷展限三個月計期應自光緒二十年十二月該道出詳之日起展至二十一年三月内詳到臣衙門照例於六月内具題核與部議展限不得逾三個月之案係屬相符理合仰懇天恩附准照章展限俾得逐細勾稽以昭慎重謹附片陳明伏乞聖鑒訓示謹奏奉硃批著照所請户部知道欽此○○頭品頂戴江蘇巡撫臣奎俊頭品頂戴署理兩江總督湖廣總督臣張之洞頭品頂戴署理漕運總督江蘇布政使臣鄧華熙跪奏爲江安江蘇新漕分辦河運循案撥欵籌備運道事宜恭摺會陳仰祈聖鑒事竊照每歲舉行河運均於年前籌備江北運道擇要估修濟漕各工歷經循辦在案兹查江安江蘇光緒二十年河運新漕應於明春起運已由臣之洞臣奎俊督飭該糧道等分投辦理由臣鄧華熙飭廳詳勘運道及料理應行籌備各事宜查運河廳屬之邳運宿三汛河面最寛且淺每屆重漕經臨僅恃本省微山湖鋪水接濟力有不足必須預爲疏濬及建築束水壩座使長河無淤淺之虞庶漕船得以暢行無阻本年運河底水較上年小至數尺閘河淤淺情形以利運亨濟兩閘爲最河成匯澤兩閘次之最淺之處至有淤成平陸者蓋緣上屆河運船數無多撥欵減少所有挑淺工程但能去其太甚一經伏汛漲之後挾沙淤墊不一而足本屆勢非大加興挑不可其河清等七閘越壩亦應酌照歷年成法或辦收束或卽堵合每壩均做裹頭以備臨時堵拆之用但本届船數較上屆加增各閘越壩亦須酌量加高庶下板蓄水可以多持時日兩項工程事繁時迫惟各省河餉短缺太多而濟漕要工萬不容稍涉草率臣等詳加酌核往返函商擬循案在江安糧道庫撥銀二萬兩於江興口糧項下動支江蘇糧道庫撥銀八千兩於沙輪修艌項下動支核與歷屆案欵相符此外倘有不敷或臨時有應辦要工當由臣華熙隨時酌量辦理設法通融匀撥並嚴飭承辦之員核實動用不准稍涉浮糜以期無悮明春漕行除由臣華熙督飭工員認眞赶辦外所有江安江蘇新漕分辦河運循案撥欵籌備運道緣由謹合詞恭摺具陳伏乞皇上聖鑒謹奏奉硃批户部知道欽此○○譚鍾麟片再福建福安縣知縣厲嘉修告病遺缺查有現署侯官縣試用知縣張頡雲堪以調署所遺侯官縣缺查有安溪縣知縣戚湯年富才長辦事精細堪以調署遞遺安溪縣缺查有分缺間用知縣何維搢堪以代理據藩臬兩司會詳請奏前來除咨部外謹附片具陳伏乞聖鑒謹奏奉硃批吏部知道欽此○○譚鍾麟片再福建臬司張國正入都祝嘏於本年十一月二十八日旋閩當卽飭回本任署按察使事本任督糧道陳鳴志仍飭回糧道本任福建鹽道龍錫慶升授湖北按察使奉旨卽赴新任毋庸來京請訓欽此自應交卸赴卾所遺鹽道篆務委候補道延年署理各專責成理合附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十一年正月二十六日京報全録]  
　　宮門抄○諭旨五道録前○教職單○皖撫福奏報洋藥稅厘收支數目摺○又奏徵收洋稅船鈔等項銀數摺○又奏福安輪船撥歸江甯駛用片○將軍長奏隨營員弁請支全俸片○閩督譚奏委解鹽課京餉摺○直督李奏請建坊片○又奏請建坊片○署杭將軍常奏校閱官兵秋操情形摺○正月二十六日○内務府國子監廂紅旗值日無引見○八額駙李端棻各假滿請安○恒壽謝授直隷覇昌道恩○桂斌謝授光祿寺卿恩○吉恒請假十日○關防衙門奏初一日　大光明殿拜表瀅貝勒行　○掌儀司奏二十九初一日祭奉先殿溥侗溥僎行禮○德隆遞遺摺○召見軍機榮祿恒壽○光緒二十一年正月分教職單教授河南南陽劉惠麟河南舉福建福州吳徵駒福州甲廣東廉州周兆璋廣州中正諭山東蓬萊田方嶠東昌河南汝州黄綸閣光州浙江石門任駿紹興諸曁許大鈞嘉興江西金谿周煊吉安湖北襄陽李樹藩安陸雲南太和董之俊曲靖湖南桂陽陳祖虞長沙俱舉訓導安徽績溪章澤鴻寍國舉山西趙城栗懷　潞安歲山西崞縣曹廷熙霍州挨河南修武王焜彰德挨湖北咸寧劉元文鄖陽挨陜西汧陽王潤漢中浙江天台史慈濟紹興江西新淦褚明誠瑞州廣東會同何景康廣州四川什　康新德順慶俱舉復諭山東新泰閔繼恩青州廪鉅野單步鴻萊州副夏津曹搢卿萊州副臨朐趙樹枚登州廪貴州畢節錢榮光貴陽舉復訓山西太原李守恕路安廪浙江玉環郭維城金華歲江西豐城曾錕鋘建昌廪湖北宣恩周慶成黄州舉湖南芷江歐陽霖桂陽舉廣東瓊山尹光照廣州廪○○尚書銜安徽巡撫臣福潤跪奏爲蕪湖關洋藥稅厘併徵第一百三十六結期滿謹將收支數目開單奏報恭摺仰祈聖鑒事竊據委管蕪湖關稅務徽寍池太廣道袁昶詳稱案奉札行承淮總理各國事務衙門咨會同户部具奏洋藥稅厘併徵由各關與稅司合力開辦一摺鈔録原奏内開每箱併徵之數照約以一百一十兩爲度於進口時按照新章知存海關設具保結之棧房躉船等處必俟每箱向海關完納正稅三十兩並納厘金八十兩始准搬出拆改包裝請領運貨憑單運往内地並將例支鎔工折耗銀兩照章一體開支各等因歷經遵照辦理並將自第一百六結開辦起至第一百三十五結止按結造收支數目册摺先後詳請奏咨在案兹查自光緒二十年五月二十八日起至九月初二日止計三個月各關第一百三十六結期滿所有經徵華洋商船裝運進口洋藥稅並專條厘金銀兩曁匯解浙江防餉海軍衙門經費及支銷稅司鎔耗等欵同實存數目開起四柱册摺詳請奏咨前來臣覆核無異除册分送總理各國事務衙門曁户部科查照外謹繕清單會同南洋大臣署兩江總督臣張之洞恭摺具奏伏乞皇上聖鑒謹奏奉硃批該衙門知道單併發欽此○○尚書銜安徽巡撫臣福潤跪奏爲蕪湖新關第一百三十六結徵收洋稅船鈔等項銀數開單奏報恭摺仰祈聖鑒事竊照安徽蕪湖添開通商口岸應照成案將所徵正半各稅按三個月奏報一次前已遵照自光緒三年二月十八日開辦第六十七結起至二十年五月二十七日第一百三十五結止均經按結奏報在案兹據督理蕪湖新關徽寍池太廣道袁昶詳稱蕪湖新關自光緒二十年五月二十八日起至九月初二日止第一百三十六結期滿所有本結徵收各國商船及華商船隻正半子口各項稅鈔銀兩曁遵章支提出使等欵經費辦理薪水各項銀兩並實存數目分别四柱清摺造册呈送等情前來臣復核無異除册分送總理各國事務衙門曁户部科查照外謹繕清單會同南洋大臣署兩江總督臣張之洞恭摺具陳伏乞皇上聖鑒謹奏奉硃批該衙門知道單併發欽此○○福潤片再江南裁减福安輪船撥歸安徽駛用於光緒十七年十二月間駕駛來皖飭令巡防江西運送糧餇軍火前撫臣沈秉成分别奏咨在案兹查前署撫臣德壽任内准兩江督臣劉坤一咨日本稱兵開釁海防戒嚴吳淞口外查騐各兵商輪船已派兵輪駐口辦理須加派一輪照料方能周妥商將前調福安輪船飭回江甯作爲查船之用薪糧卽由蘇發等因當經札飭管帶委員潘錫疇將該輪船駕駛到寍聽候差遣俟輪船薪糧油煤等項安徽防軍支應局發至六月底止由該局移至江南籌防局七月以後應歸甯省開支造報據辦理防軍支應局司道詳請奏咨立案前來除咨户部兵部查照外奴才謹附片具陳伏乞聖鑒謹奏奉硃批該部知道欽此○○長順片再奴才長順行營營務處事煩責重前經奏派花翎三品銜存記道吉林長春府知府文韞總理其事現已隨同馳抵前敵惟該員向在吉林所支知府廉俸係照减成章程現調赴軍營應照軍需則例全數支給惟吉省各官廉俸向于斗稅項下開支近年斗稅無餘不敷支放擬由厘捐項下按季支給以資辦公謹附片陳明伏乞聖鑒訓示謹奏奉硃批户部知道欽此○○太子少保頭品頂戴閩浙總督臣譚鍾麟跪奏爲委員起解鹽課京餉恭摺仰祈聖鑒事竊准部咨奉撥光緒二十年分福建鹽課京餉一十五萬兩嗣准電撥課銀湊還洋欵各等因遵經飭據福建鹽法道龍錫慶籌借銀五萬兩作爲二十年第一批京餉依限解滬備還洋欵其第二批京餉銀五萬兩委令補用知縣郭承桂督同號商兌解赴部投納先後奏報在案兹據該道龍錫慶詳稱設法騰挪銀五萬兩作爲奉撥本年第三批京餉委令候補鹽大使金家杰督同號商應解赴京投納所有本年奉撥銀兩業經兩次解京一次解滬共銀十五萬兩已全數解清詳請奏咨前來除分咨外謹繕摺具陳伏乞皇上聖鑒謹奏奉硃批户部知道欽此○○李鴻章片再冀州監生雷潤生之故父雷擇中在日因鄉里貧寒子弟無力讀書欲設義學未果賫志以終時該生年僅十二其母劉氏撫孤成立隨以父志告之該生卽在本莊置買宅基一所建造房屋計用京錢一千六百千作爲義學名曰育英又捐京錢二千一百千内以一千七百十五千典地四十一畝餘錢發商生息每年所得租息作爲義學經費禀經該州查騐無異洵屬善承親志孝義可風所捐京錢三千七百千合銀千兩以上與建坊定例相符該州禀由藩可轉請具奏前來合無仰懇天恩俯准雷潤生爲其故父雷擇中存母雷劉氏在於原籍自行建坊給予樂善好施字樣以示旌奬理合附片具陳伏乞聖鑒訓示謹奏奉硃批著照所請禮部知道欽此○○李鴻章片再前年晉邊七㕔被旱並上年順直復遭水患災廣賑繁經臣函咨各省勸捐協濟據天津縣人二品頂戴特用道黄嶲翰遵其母一品命婦黄王氏捐助晉賑銀一千兩直隷賑銀一千兩又山西盂縣人四川雲陽縣知縣戴錫麟遵其故父二品封職戴鼎銘故母二品命婦戴石氏戴曹氏遺命捐助晉賑銀一千兩又四川萬縣人四品銜湖南桃源縣知縣余良棟遵其故父二品封職余登庸存母二品命婦余陳氏之命又廣東順德縣人藍翎光祿寺署正銜黄秩清遵其故父從一品封職花翎三品銜候選鹽運同黄啓泰故嫡母一品命婦黄譚氏生母四品命婦黄蕭氏之命各捐助順直賑銀一千兩又江蘇太興縣人花翎知府銜候選同知何桂生遵其故父二品封職何潤第故母二品命婦何張氏何葉氏何陳氏遺命又江蘇吳江縣人四川補用同知候補知縣葉嘉樹遵其故父封職訓導葉堯萤故母葉朱氏並已故本生繼母葉朱氏遺命各捐順直賑棉衣褲一千套先後解交津局分撥散放洵屬克承親志有裨災區所捐銀兩並所捐棉衣棉褲照章合價均與建坊定例相符應請旨俯准黄嶲翰等爲其母黄王氏等各在原籍自行建坊給予樂善好施字樣以示旌奬理合附片具陳伏　　聖鑒訓示謹奏奉硃批著照所請禮部知道欽此○○暫行署理杭州將軍副都統奴才常恩跪奏爲遵例校閱官兵秋操情形恭摺具奏仰祈聖鑒事竊查每年秋季後照例校閱官兵各項操演隨時奏報歷經遵辦在案兹屆秋操之際自應遵例校閱奴才常恩於本年九月十九日赴大方井地方砲營校閱銅砲擡格林砲打准又於十一月初八初九等日前往教場校閱操演原設大陣官兵馬步箭過堂槍洋槍打准並陳新兩營練軍洋槍隊各陣式及一切刀矛技藝逐一考騐均屬合式可觀其中洋槍隊陣式頗知分合進退之法隊伍整齊聲勢聯絡可期實用官兵馬步箭堪稱優嫻槍砲打準計有八九成不等當卽循例分别奬勵仍飭該管協領佐領等官分督防禦　騎校各員照章按月分期操演至洋槍隊及洋槍打準最爲軍中利器目下要務尤宜精熟應飭令該兼署洋槍營統領營務文案全營翼長署佐司協領柏恒督率營隊各官仍逐日認眞操練不准稍涉鬆懈以期精益求精悉成勁旅仰副聖主　飭操防之至意再查下浦駐防官兵僅止七十餘員名現駐省城隨時操演尚稱熟悉合併聲明謹將奴才照例查閱官兵秋操緣由理合恭摺具奏伏乞皇上聖鑒訓示謹奏請旨奉硃批知道了欽此 
 
