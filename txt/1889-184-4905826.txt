# 1889 - 184 - 4905826

 

Page 1

 
 
[石印土禮居藏書題跋記出書] [  點石齋告白]  
　　吳縣黄氏蕘圃先生好藏書尤好宋元本每得一種必反覆校讐就字句之異同以究音義之得失而因卽題爲跋語以明板本之所自出後春書　易主而先生之精心果力且與之遷流飄泊而無以見於世今吳縣潘尚書攄懷舊之蓄念發思古之幽情網羅遺墨得若干條分經史子集爲六　刻於京師之滂喜齋本齋見而愛之精繕宋字校勘無訛付之石印以公同好分裝兩本碼洋一元六角又胡曾二公要略一本洋二角洪經略奏對筆記一本　三角本埠在南北變昌及抛球塲分局外埠向各分莊就近購取此佈 
[精印三層本佩文韻府准六月初一日出書告白] [  點石主人啓]  
　　是書縮印三層本向爲本齋所特創當時頗有以式不雅觀者爲言然而購者紛如爭先恐後可見插架累累宜居不宜行船唇馬腹之提　終以　便者爲可貴今本齋率由舊章仍印三層本取原書整頁發裱不經割裂何從舛誤而又加意校讐加工精印每頁領行字無論多少書縫中備載無遺檢之卽得分本從薄書腦從寛分裝廿四本分四套定碼洋廿元准六月初一日出書如欲躉購格外從廉想海内文人需用此書者必以先覩爲快也特此佈聞伏惟雅鑒 
[石石印四書古註羣義彚解出書啓] [  點石齋主人啓]  
　　是書計九種一皇侃論語義疏一李文貞公大學古本說中庸章叚中庸餘論一毛次可四書改錯一劉楚楨論語正義一焦里堂孟子正義一宋　山論語札記孟子札記盖皆博考羣吉闡明古義於章句註疏說文之學融曾　通精當不易較之尋常味根錄備冒合講諸書尤覺原原本本　　詳明習舉業者果能家置一編臨文時自必别有慧心獨具隻眼惟是書見於叢書者多向無單行本可購兹特以家藏九種彚爲一册精楷重抄嗣點仍舊託點石齋石印字跡固然明顯校對亦復精詳每部裝釘十六本外加紅木夾板二副現已成書從廉　價每部洋八元售處向上海北甲具點石齋帳房外埠京都琉璃廠本局粤省雙門庭本局漢口黄陂街本局閩省皷樓前本局湘省府正街本局均可購取此佈 
[論近來伏莽之多]  
　　北方風氣剛勁往往以殺人奪貨爲事故馬賊等類北地爲多南方風氣柔弱每多委靡不振故鼠竊狗偷容或有之而明火執仗之盜則尚不甚多也乃近年以來斯言漸漸不騐南邊盜刦之事層見疉山竟不下於北方日報所載被盜之案北方固不見其少南方且日見其多卽如江浙兩省向稱文物之邦從無了勇鬥很以及搶劫傷人之事而近來嘉湖蘇常往來航船信舟之被刦者屢有所聞本月初十日報載匪亂之事一連數處一則在於閩省緣有江西帮中人與汀州人在順昌縣屬勾結會匪聚衆至數千人戰船至千餘號搶刦厘局衙署焚燬民居聲勢洶洶幾同叛逆幸而地方文武各官飛電禀明卞頌臣制軍立檄福寗鎭長門統領曹軍門霆慶前營廖總戎恪靖礮隊正營鍾鎭軍各帶營勇前往剿辦又檄調擢勝兩營以益兵力以全力搏之可謂難矣當匪徒發動之時又幸有協昌協朱協戎先行照會文武各員請其閉城固守已則親帶營勇百餘名駐紥大幹鄉以爲犄角之勢地方百姓藉此得以安堵無虞匪徒雖勢甚猖狂亦不敢貿然抗犯日前開仗營勇匪徒各傷一人而匪徒卒不能支一時潰散擒獲者二十餘人已奉軍令就地正法而延建一帶地方遂得以照常安謐然而其根則究未除也而江西省則又接到福建公文謂九龍山之哥老會黨聚有七八千人又接兩江督轅電信大致亦同江撫德曉峯中丞卽飭候補千戎任大陞馳往閩省確探消息以便辦理邊防此與福建之事是一是二殊不可辨夫九龍山在順昌縣屬隸延平府界乎江省之邊福建所報亦在順昌縣以意度之殆卽一事福建之所以行文江省者盖以匪徒狡獪此拿彼竄是其長技恐閩省發兵痛剿則必竄人江省邊境擾累曼延爲患滋　故請江省早爲防堵不令入境現在業經受創當不敢再行蠢動而當其聚衆之時竟至數千餘人則伏戎於莽何其多耶至於漢口之閙事則截然兩事矣漢口閙事僅僅得諸西國官塲電報略而不詳然中國商家亦有接到漢鎭電信者謂事由文童與巡捕爲難而起以致聚衆閙事聞助文童和計有萬餘人大半皆遊手無藉之人藉此以推波助瀾盖若輩以有事爲榮其心固不可測也盖若輩聲勢聨絡已非一日投閒抵隙乘機而動其名曰助文童其實則但希有事也夫漢口之事尚未得有確音以上各節但據西國官塲之電報與夫商人之電信懸揣而斷之而西人則已預爲之備請上海速派兵船前往保護西商駐滬領事隨已調撥官輪星夜飛馳而去大約此事當亦不難卽日敉定不至另生他變第中國近來伏莽之多至於如此能不爲之隱憂也乎近年以來水旱偏災無歲不有而河南山東尤關緊要說者謂齊魯之間風氣本來剛暴連年荒祲至於人將相食則鋌而走險又孰從而制之所謂不遭者可無不爲也然而災象如此之大災區如此之廣災民如此之衆而卒不聞有伏戎之竊發此固由於百姓風俗之厚國家福澤之隆要亦由於朝廷之發帑截漕愛民如子有以生其感而入其隱抑且東南善捐仁漿義粟源源接濟足以使若輩生其愧恥發其羞惡束縳於善氣薰蒸乎善心故帖然而不敢動也而彼哥匪齋匪會匪等類名不一名類不一類其形跡之詭秘聲氣之廣通潛伏陰謀暗生狡計者正不知其人數幾何此等人施之以寛而不知感施之以嚴而不知畏誅之則不可勝誅聽之則又防不勝防東馳西突而不可以制此則患之大者也此等人大半爲裁撤之勇彼其初入營時則固由官招之使來迨其去也又由官資遣而去然而招之也易遣之也難迨至遣之而勉强以去到處逗遛日久無可爲生則爲盜爲賊皆意計中事若地方安謐無隙可乘則若而人者不過爲短路以伺孤客倘一有閒隙可乘則蠢然動矣竊以爲此等伏莽各直省州縣無處不有卽欲憂之要亦不勝其憂所最可慮者牽涉外洋各國之事經若輩播弄於其間則貽禍尤其耳吾於漢口一事不禁翹首跂足以望後信之來矣 
　　此論甫脫稿而漢信至謂事起細微傳聞不免過當不覺爲之喜形於色然伏莽之多則究不可不先事預防也本館附識 
[本館接奉電音]  
　　昨接在京友人發來電音有本月初十日旨一道敬謹譯登○六月初十日奉旨杭州織造着文逹去欽此 
[漢電譯登]  
　　漢口閙事前已照錄所聞昨晨八下鐘時接得本館派駐是處訪事人所發專電言事起於初七日因西人所設巡捕誤將考客毆傷以致衆抱不平與之鬨閙幸官憲率勇出爲彈壓其事卽平現在市中雖有謡言然亦舉不足信也至下午滬上商家亦接電報情節與以上所言脗合惟述之更詳其言曰是日有漢陽各屬考童渡河至 
 
 

Page 2

 
 
漢鎭閒游乍覩繁華未免東張西望巡街華捕囑其留心碰撞考童惡其慢已相與桀石以投華捕勢不能支急呼西捕至持棒亂毆考童亦愈聚愈多羣焉譁噪後得地方官出爲彈壓遂各散歸又閱西字報謂駐滬領事官當卽將情照會上海道憲由道憲電禀兩江督憲旋接覆電謂之撥派兵輪一艘駛往漢口矣合並錄之以告閱報諸君子 
[鳳禁迎暉]  
　　五月下旬李傅相奏稱查得淮軍盛字營及親兵前營天津鎭雲字營戰馬多有疲弱倒斃者兹派都司魏金堯千總安廷玉夏崇順前赴張家口喇嘛廟一帶採買臕壯戰馬五百五十匹以補缺乏所經關卡請旨飭下一體免稅放行奉旨兵部知道欽此隨由兵部用火票飛咨傅相户部亦飛咨張家口哈爾密雲各都統及左右兩翌監督俟委員過關時遵卽行免稅放行至免稅若干准年終於征稅册内作正開鋗云○壹摶九大京兆面奉諭旨派往邯鄲縣恭送鐵牌昨已紀諸報簡兹愁大京兆於五月二十八日請訓二十九日出都當臨行時大宛兩縣曁候補各員齊集順天府署前餞送邯鄲距京一千六百餘里大約須雙星渡河之後始克回東云○前報列大宛兩縣及五城發放孤貧銀米一事兹聞每名口放銀一兩五錢米八斗三合云○五月之晦前門外迤東堂子大院内小翔鳳胡同水夫某甲以薙髮刀自剖其腹幸旁人見之立卽將刀奪下是以膚雖劃破尚不致有性命之憂旋經地面官役將甲拘至南城坊署坊官訊得甲係山東人春間在城内某水屋司帳因家有緊事告假遄回迨事畢來京則司帳一缺已易他夥鵲巢鳩占竟爾居之不疑中忿不欲生是以偶萌短見至作何斷結刻下尚未有聞容俟續錄 
[匪亂續聞]  
　　順昌江西雞公船與南汀州帮積釁嫨刀胆敢抗拒官軍形同叛逆經文武官發電禀請大憲調軍往剿制軍立調霆慶恪靖擢勝等管赴援其情形已列前報現悉延建邵道延平府本月初二日申刻所發電禀其略云本日未刻接順昌縣王令五月廿九日禀報巡獲會匪王乾業一名搜出旗布訊係邵武羅右山陳明所給總頭湖南人范立泰副總頭江西人藍朝日陳立長温立眞立時起事附入江西船帮約共二千人往大幹鬥殺伊帶二十人同錢立珍康長金各執頭旗先後攻富屯大幹對河白石川山大窠各鄉焚燬房屋伊手殺四人陳明旋呌伊赴洋口查看官兵多少又匪目江萬全連黨羽共有四百餘人散聚洋口飯店定二十八日動手是日伊纔到飯店就被拿獲等語由縣請示辦理到道職道遂遵照憲電批飭卽行正法錄供通報至鍾營已啓程赴洋曹鎭今日午刻到郡郡城外雞公船現已開去十餘號餘尚停泊無動靜復催營縣赶緊驅逐正在發電間本日接奉憲電召集礮船扼紥卽飛移水師黄副將遵辦云云州電禀中語也又聞順昌營官兵與江西帮開仗俱不獲利幸經鍾營勁旅剿辦火焚其船江西帮哥匪始行解散惟善後事宜在在關繫緊要尚煩賢有司之籌畫也 
[吳苑蟬聲]  
　　護蘇撫黄子壽中丞在蘇藩任内創建學古堂於正誼書院之側物捐廉俸購經史子集及一切有用之書不下數萬卷俾寒士得以不時翻閱貽惠士林良非淺鮮靑浦縣錢大令志澄以浙西望族現宰官身仰體憲意特捐經費銀二千兩并將先世二石先生所箸經苑一書呈送存院以備多士楷模中丞大爲嘉許如大令者誠不可數數覯也○署臬憲朱竹石廉訪前因輪課正誼書院除照例給賞膏火花紅外另捐鶴俸額外加奬至數十元之多八百孤寒莫不頌憲恩高厚矣○現署吳縣馬漁珊明府奉上游飭赴金壇縣本任調補吳縣凌鏡之大令到任需時現聞吳縣篆務藩憲已委長洲縣王芸莊明府先和兼理想不日卽需交替矣○蘇州五方雜處每有劣紳刁棍窩賭窩娼官憲耳目實有難周護院黄大中丞引爲己任洞燭其奸訪聞有燔某等四人慣窩娼賭任意招摇飭縣按名拿辦若輩已聞風逃匿恐難弋獲聞所訪之人多係塲面闊綽身家殷實者夫亦何樂而罹此法綱哉○前報登賭棍申老金局賭滋事經縣中訪拿現在王明府懸賞跴緝如能拿獲捆送賞洋二百元知風報信者賞洋一百元想重賞之下必有勇夫天地雖寛恐不能終逃三尺法也 
[墻坍壓斃]  
　　鎭江西門外京畿嶺地藏菴素有餘房賃與德昌隆香作研芸屑麝獲利良多邇因年久失修以致椽柱朽壞本月初一日傾盆大雨衝倒圍墻時夜已央人皆伏枕司帳人林某奔逃不及壓斃於瓦礫堆中另一磨香瞽人兩腿壓傷血肉狼藉翌晨林父及妻子來時並不饒舌隨經衆人調停念其死於非命令店主出洋若干爲衣衾棺木及家屬養贍之資遂於午後扶柩回里甫出庵門忽聞大聲如山崩地裂視之庵之前進門樓經雨灌注墻亦倒坍設遲須臾則舁棺者及屍親又必不堪設想矣 
[江行遇險]  
　　某日有邵伯船由維揚載客至鎭江甫出瓜洲口忽起狂風將船吹覆舟子與客同占滅頂幸經義渡船救援方得重生之慶當由義渡船帶至救生局報功邀賞其船亦由救生局拖至江干以俟舟子領取江行之險如是如是 
[閩中多狼]  
　　閩中向無狼近日西北關外男女被其囓斃者日有所聞北關外新店鄉某甲之女年纔十二三齡前日被狼所咬行人見之厲聲喊打狼竟負女涉溪而遁後因追急將女抛棄於路東關外后嶺某乙之子年纔八歲亦爲狼咬斃又北關外占滿鄉有男女二人同日被咬身無完膚吁慘矣西門城兜有某家猪亦爲所食閩人素不識狼遂訛傳野犬食人據目覩者言其狀似犬嘴尖其脚前短而後長其嚙人也先以前脚踏人背後尚不卽嚙待人回頭一顧彼遂乘勢咬人咽喉不逾時而斃其鳴也口向地聲甚猛至夜間有疑爲虎者現在各鄉始知是狼城内居人皆不敢輕出郊外安得善獵者集衆掩捕勿使豺狼當道也 
[松江近事]  
　　本月初四日爲松郡文武新生入學吉期所有撥入府庠者由恩詩農太守率詣府學大成殿行謁聖禮退入明倫堂謁見汪學師分班行禮其在華婁兩學者由兩邑侯率往縣學行禮亦如之一時旌旗煥彩芹藻流芬遠近來觀者莫不嘖嘖稱羡云○某姓女芳年十八姿態可人去歲秋初去如黄鶴某夜鼉更四下驀於隣家灶下偷噉飯詰以故言語含糊自相矛盾乃訴諸其父嚴詰情由謂爲隣人之弟某甲所惑輾轉潛逃遂挈向琴堂據情控訴旋經邑尊將甲拿獲庭訊之下掌頰數百下復鞭背笞臀各一千枷號頭門示衆女亦掌頰二百交其父領回從嚴約束○泗涇各米行歴屆春間必以錢碼交易每兩除九五折扣外又有挽和私錢及虧串等弊放利而行民間不勝其苦邇經某明經某茂才先後遞禀婁署環求張邑尊出示諭禁易錢碼爲洋碼出入通足自弊删除誠美舉也有某姓行主仍陽奉陰違且敢矯揉造作希圖反噬因復控訴婁署想必須明查暗訪不使市儈遂其龍斷之謀也 
[推廣善舉]  
　　杭州向有四明公所兹甬人士之客杭者公同集議謂公所所備棺木每具需洋銀十五六元是以原定章程每領一棺必須同鄉殷實鋪家保認以致眞正貧窘之人反不得蒙其澤厝棺處本極寛廣家計充裕者亦多將棺木權厝致貧户之柩反不免日炙雨淋且善舉以救生爲第一義而公所中專卹已死之人置貧病者醫食於不顧以上數事不無遺憾之留隨有盛錦成錦昶兩綢莊孔鳳春香粉店宓大昌烟店方裕和南貨茶食店主人願各倡捐洋銀一千元共得五千元購地建房仿棲流公所之式凡同鄉中因貧流落及殘廢老幼不能謀食貧病無貲無由歸里者均准收留入内時其飲食備其醫藥並將所施棺木减輕價本以廣施捨如有路斃者查係同鄉亦准一體殮瘞旋卽覓購曠地目下尚未成交惟經費甚繁擬在寗人所設各行中一律酌收藉作常年經費云 
[小孩作賊]  
　　台州某姓孩年祗十三歲在杭州悅來麫館習業已一年矣一日送麫至某公館時見桌有時辰表遂竊以出爲司閽者追獲搜出原贓本擬禀官請懲後羣憐其年幼無知姑且釋去次日麫館主知孩有竊表事卽行辭歇孩遂東飄西泊衣食不周復在張同泰藥店竊 
 
 

Page 3

 
 
錢五千文貪睡忘曉爲棧司所獲搜出贓物亦念其年幼仍得釋回旋向咸昌烟店圖竊未成又在某宅竊得棉被兩條同昌錢店竊得洋銀三百元及至某縐紗店竊物被店中人獲住以此孩賊星照命不能改過自新立送保甲局訊究孩信口誣攀謂某是同黨某是窩家某是指使官以頭緖紛紜不可究詰當卽送交遷善局覊押俟長大後察其悔改與否再行核辦 
[彝陵雜錄]  
　　前日有某客雇四舿子船裝載洋廣貨物及洋布等行至虎牙灘左近此灘爲入川之第一灘不甚險惡不料船上水手一時大意竟致翻覆幸人口貨物均經救起遂在宜昌城外小泊晾晒濕貨再定行止此灘在宜昌下三十里云○五月廿九日午後三點鐘時江寛輪船抵宜搭客甚多蓋因江通彝陵固陵三船俱在上海修理尚未回漢而江寛一船往來迅速貨物無多而搭客則滿艙也四川雲南下第舉子搭船言歸者踵相接也○新土現已上市宜郡七州縣惟東湖出産不多餘皆廣種鶯粟今年雨水欠匀收割不及往歲十成之六七施南府所出之土較官郡多至十成之六而土亦好間有充作雲南土者惟在收土之客自斟酌耳川土甚多惟因雨水欠調不及往年之好現在上路不喜川土只喜南土此時新出之好川土每兩不過一百八九十文其下者一百三五十文而已南土好者大庄每兩不過二百五七十文其下者亦需二百四五十文 
[秦淮潮語]  
　　金陵前月旣望之次日卽爲雨師稅駕之始嗣後或乍陰乍晴或若明若晦或終朝而破塊或隔宿以傾盆井之枯者都爲觱沸渠之竭者不止潺湲說者謂雖協變動不居周流六虚之吉然簷溜所積甚於行潦由是有堂㘭而已泛一芥之舟房櫳而已架劍門之閣者倉猝之間横流自天而降幾令人無所指其手足多有望天公而怨咨其太不做美者矣可見做天不止難做四月天也刻下節屆小暑礎汗依舊珠流到處霉痕深一二寸養生家因蒸濕日久起居多爲之不適云○初二日戴司馬在院禀辭送龍回江西計數年之間龍神蒞江南者五次而皆著靈騐以去封疆大吏早以佑國衛民之意封章入告現聞本山已經崇其廟宇奉以封號爲地方有司祭享之所必及據其土人云該處有龍湫不知幾千百年矣初未聞龍之爲靈昭昭也自劉峴莊制軍撫豫章時始以神物名厥後江南偶有水旱輙呼籲之而晦者顯矣夫以昔之委棄於榛莽也如彼今之際會乎風雲也如此豈神物亦以時爲升降耶否則必待其人而後行耶然則君相造命之說雖天地間之神而明者亦且在其彀中矣何况碌碌如公等輩乎○久旱而繼以急雨牆壁之塌者甚衆中正街有某宅以牆圯而棟柱亦因之傾折幸在日中尚未傷人聞城北某巷有數椽相傳係前朝遺物上年柱忽斷杉木而片片作柏木香於是聞者咸異之前日雨暴甚其屋後之作廚灶者忽塌其半其母曰盍避諸乃挈其媳避之於母家有以雨止之者不聽後據其隣人云去未半晌暴雨中有電光繞屋者二雷亦殷殷似水底聲然初不聞有失筯之驚也少頃刮喇一聲屋遂全塌又水西門之城墻亦塌若干丈此項工程向歸善後局估修想不日便當大興工役矣○金陵四五年來長耳公縱横道左行人以其便於驅策也凡南人之北北人之南咸喜借以代步圉人遂撙銜捉轡就交衝之路口而從事焉此亦酌盈劑虚之微意也故屢有以控縱不善污穢不治向當道告者官府初不之禁乃近有一種人長衫闊袖惠雇牲口馳驅街巷每當歧路輙有王尊不畏峻坂之勢指揮叱咤欲東不東欲西不西馭者苟非司空見慣未有不爲羊之亡而鴻之杳者昨見有哭於途者問之則云罹此禍者再初猶竭終歲之傭　以爲償今則兩手空空卽主人不之罪而來朝便無瞰飯處問其何以不追則稱若輩混其名爲打獵有所獲卽送入湯鍋開湯鍋者必城狐社鼠之有憑藉者送者一至門立取洋二元以去主客不交一言其牲口無論優劣先將身首異處卽有蹤跡而至者亦無後新其蹄耳雖追無益此人憫其窮乃給靑蚨五百翼並爲語其主家使之効力以贖愆云 
[粤東官報]  
　　綏猺同知缺委候補通判鄭别駕敦善署理四會營千總缺以督標中營捐納千總吳干戎廷光拔補龍門協右營左哨千總缺以該營左哨二司把總滿傑拔補 
[閩省官報]  
　　藩轅牌示連城縣狄炳燾調簾遺缺以試用知縣史濟道代理福鼎縣康林桂調簾遺缺以簡用通判吳保鐘代理松溪縣李澤春調簾遺缺以候補同知殷執中代理平和縣楊卓廉調簾遺缺以補用知縣何文㴻代理除分别詳州外合先曉諭特示 
[衆獸得所]  
　　車利尼馬戲班内之猛虎神獅大熊及各種猴子聞均售與楊樹浦大花園於上禮拜六由美總領事斷價定交其教師西人弗楞亦留於上海照給工資爲之豢養各獸車利尼則於禮拜四拆棚禮拜六附三菱公司輪船前赴東瀛矣 
[急痧斃命]  
　　紹興人周錫堂挈妻董氏由南京乘安慶輪船來滬登岸後往永寳棧友人處意欲躭擱數天再行向里前日下午行抵棧門忽患急痧舁至六馬路仁濟善堂救治豈已不及旋卽斃命周囊内空空無力備綰成殮經善堂司事等見而憐之代辦衣棺成殮知照地保到塲照料其棺暫寄紹興會館周卽回鄉措資以便扶柩回籍 
[上海縣署瑣案]  
　　陳立山扭控陶關通一案曾見報章前日之晚裴邑尊升堂訊案時陶將洋銀繳案邑尊飭差傳原告到來將洋及船隻一併交伊具領陶從寛斥釋○昨日四點鐘時英廨讞員蔡太守飭姜持名片送專販洋鎗銅帽之匪犯三人請辦裴邑尊着押候嚴刑訊鞫有知者謂三犯將私貨藏在排籃底下肩挑行走頗似小本營生者後經覷破情形得以拘獲然細觀狀貌則實有類鹽梟云 
[英界公堂瑣案]  
　　包探王阿二稱見朱萬情等三人掮挑鋪盖衣服等件内藏洋手槍銅帽子前膛洋槍了機頭及紅白洋布等件送案請究朱萬淸供宿遷縣人飢饉之餘地方擾亂父親被人殺死我奔逃來滬在吳淞營中賣蔬菜餬口現欲回鄉購辦軍械防身並無别教俞德仁朱蘭有同供邳州人與朱同爲蔬菜生理今欲往吳淞在路被拘至手鎗等件皆朱所購蔡太守問朱在何處買來答稱在三茅閣橋堍法租界店鋪買來不記牌號太守商之賈副領事飭將朱萬淸等連手鎗各件一併移送上海縣訊究○華捕稱昨夜在二馬路見有粤人在粤妓處尋釁上前拘拿竟敢抗拒我吹號呌伊卽奪去抛棄在地在後拾起又吹始有印捕前來幫同拘獲二人送案粤婦某氏供有范阿德糾人前來尋釁現在范已遁逃祗獲帮同逞蠻之陳阿慶陳阿煥二人陳阿慶陳阿煥同供同范阿德前去不知范如何與彼口角爭閙我等並未逞蠻亦未奪取巡捕之號呌蔡太守飭將陳阿慶陳阿煥交保着交范阿德到案訊理○包探唐寳榮稱華衆會之夥林福堂言被陳阿狗竊去牙彈子二個追赶之下由捕阻獲人贓據陳言去打彈子有雪靑紡細衫交興管理彈子房之人忽然失去不肯賠償故取伊彈子妹福堂供初三日失去牙彈一個賠洋四元昨夜見陳竊彈二個奔逃出外我卽呼喊由捕阻獲捕禀見陳逃逸阻獲時陳卽將彈交出言明要賠衣服起見情願同至捕房陳阿狗供在西人處爲侍者先同友人去打彈暫寄綢衫及向索取言已失去令伊賠償伊不允爲此當面取彈二個欲至捕房伊等追赶因此奔逃林福堂又稱查問我處之人皆言伊未寄衣西人投案稱陳係我之侍者實爲失衣起見蔡太守揆度情形請陳諒非行竊惟旣失衣勒賠亦不應擅取彈子奔逃飭交洋東保去不得再往饒舌彈子交林福堂領去○包探顧阿六稱緝獲竊犯許桂明搜出衣質票吊得衣服係陳德生王金福之物計質本錢一千二百五十文今將人贓送案陳德生王金福均請領贓許桂明供揚州人流落犯竊乞恩遞解回籍蔡太守謂許桂明前曾敲碎和順洋行之玻璃窓圖竊未成被西捕獲案今又犯竊　殊可惡判發捕房管押三月陳德生王金福着合繳質鋪半本始准領贓○趙元奎稱在西人處爲侍者洋東有馬在泥城橋放草有夏三福王彩芝二人持碍擲馬致馬奔逸幾擾禍端來捕拘案種采之鄉人某甲稱見夏王等持磚擲馬夏王 
 
 

Page 4

 
 
同供是蘇州人以後不敢擲馬蔡太守　夏王等在路擾事殊屬非是姑念年經從寛各責手心一百下以示薄懲 
[法界捕房瑣事]  
　　前日傍晚時公館馬路某零兌錢莊學徒在櫃上數錢突有一人乘其不備攫夫三百文徒大聲疾呼由巡街捕阻獲人贓畿入捕房管押昨晨備捕頭向之詰問其人欲言仍茹並無確實供詞捕頭以原告不到且錢已送還着押至傍晚六點鐘時卽行釋出○密采里買辦魏安山控薩拉夫鄔錦泉卽顧春泉用去洋銀一百二十餘元一案已曾疉記報端前日葛同轉臨捕房時判令保人苗子生交保出外限半月内如數繳洋昨晨有公館馬路陳正大皮箱店中人繕立保單至捕房將苗探出○山西人梁正興串同汪其桂擅搬興聖街祥發棧生財以致控案經葛同轉訊係汪從中播弄飭卽交人保出料理在案昨日棧主胡少堂由其友至捕房保出聞因汪知事不得了願將該棧頂盤故托人保胡俾得議定價值云 
[虹口廣育善堂來啓照登]  
　　聞之易記曰乾曰大生坤曰廣生是以天地好生而萬物育焉人體天地之心以爲心無不存惻隱之念而善與人同也曩年金君梅溪周君雨亭見虹口一帶地面甚廣貧民頗多每值夏秋之交災癘迭起醫藥無資因與葉君成忠唐君茂枝王君松堂妥議權借天后宮内設立醫局敦請名醫十餘位施醫給藥全活頗衆今年因天后宮前面有官地一方由葉君成忠等具禀道憲龔觀察租就鴈工庀材　造房屋多間現甫落成擇於六月初五日開堂顔之曰廣育内設施醫所敦請内外傷科等名醫十餘位每逢單日全日施診給藥如病重者不能到堂來局報明姓名住址當往診視分文不取並設義塾及恤嫠保嬰惜字施棺養老等項章程妥善一秉至公又蒙道憲慨諭將每年租金爲施醫給藥之資俾貼經費以垂久遠某等愈深銘感矣第此堂規模甫創雖業經籌欵恐泛應日增不免源流易竭尚望樂善諸君子廣種福田源源接濟則某等倡　善舉非敢自私仍願　諸君子同結壽世之緣如蒙不分畛域慷慨好施則敝堂植基永固諸善人與有功焉光緖十五年六月初十日虹口廣育堂　葦謹啓　廣育善堂楹聨　廣厦創規模統老者少者貧者病者濟困扶危寸念何嘗分畛域育人期立逹體匡之直之勞之來之給求養欲四方從此免啼號[  甬東王恩溥撰並立]  
[急募賑糧以救垂危]  
　　謹啓者敝所因怡春茶棧胡芝靑善士俯念奉天災情困苦靑黄不接若不亟濟恐災黎仍塡溝壑當經商諸同志購助高粱一千零九十二石由開封輪船運往災　承太古公司捐免水脚已將捐户芳名銀數分登申滬兩報以彰德惠而鳴謝悃兹據第二批又裝怡和公司財生輪船高粱五百六十六石水脚亦荷捐免兩公司救災恤隣行道有福實深感頌現擬接辦第三批苦於籌捐爲難止在焦灼忽蒙周梅記大善士勃發菩提樂助規元二百兩施當其厄默頌萬家生佛矣亟登報簡䖍申謝忱並有望於世之好善者聲應氣求愈速愈妙上海四馬路陳春記内協助奉賑公所同人謹啓六月十一日 
[同鄉劉子薌先生工山水以畫鳴於申江六月初十忽以疾卒詩以奠之]  
　　客中幸接枌榆好腕底尤驚邸壑深半載逢人來說項一朝棄我倍傷心吉光片羽留　迹徐園尚有先生遺筆一二幅駿骨于金孰賞音同鄉俞萍　姚葆卿兩先生爲之籌身後事各有所賻舍姪石菉爲料理周身焉薤露歌成餘涕涙吮毫空目費沈吟[  高昌寒食生拜輓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[家每觀大令菊屏囑題舉成二絶]  
　　花栽滿縣說河陽臨汝風流可頡頏想見使君强項概枝枝葉葉傲新霜由來愛菊稱賢令彭高風　世欽寫得斑斕勝　綵萬花深處靜鳴琴[  倉山舊主草]  
[送額棺琛府榮湖南淸泉縣]  
　　幹濟長材早出羣滬濵輿論誦淸芬棠留南國分符久花種河陽棒檄殷幸遇聖　多雨露會看路奮　雲明朝　馬遷官去治譜　綸　策勳[  甬東小樓主人拜稿]  
[題朱葆三司馬小影]  
　　一幅天倫至樂圖佳兒啓秀毓雙珠英華不讓九苞鳳氣象眞誇千里駒比日栽培滋福澤　時堂構煥規模紫經學傳家久好付書田早擷　[  甬東小樓主人拜稿]  
[上海四馬路文報局内恊賑公所經收山東奉天賑捐五月中旬淸單]  
　　十一日○高郵武廟賑所丁鏡齋翁募某氏求解釋遺産一百元又募履亨道人周育初求病愈二各一元北鄉張旺南二千周樹記一千木桐七十二實收五元承緖堂韓廿元温州宜城莊來保安莊十元處州府雲和縣署中武陵白雲道人四元仙鎭王陶安翁募鎔記六元又户月捐善士八月分四元又春記服符病愈十元周星記三元又捐張賓記金粟仙人水心菴主人存心氏四户各二元無名一元楊州電祠盛代盤募廣永安堂二百元厚德堂十元鄭肖琴邵八記求平安岫雲室吏隐散人居易主翁隱梅山莊平安子八人各四元白屋主人求是書室兩户各一元宿遷縣署李修翁爲父完愿八元又募册勉力子二元蘭溪城衖震記號銅洋十五元募瑞祥源銅洋四元李崇本堂孫世義堂源成祥亭茂四户各乙洋本埠恊泰土號二元周羨工李文揚謝旅庭三户各二元未福翁陳銳甫劉咸昌免災四户各乙洋海門九如銀横俞光明翁募德泰棧德記號二户各一元徐正順萬利正大順朱有英袁明逹道　潤行劉朝友萬生全吉萬盛祥十户各五角泰記洽記　户各六伯泰張智淵春華翁三人各五百瑞和黄瑞軒恆祥泰陳萬興同昌麗源六户各四伯王克貴協信昌裕茂恆西隆泰西仁記萬瑞六人各三伯方恊興二伯五十克號曹九林洽泰全齋萬成昌信昌南仁壽仁昌程萬豐洪興順洪道生福　生趙大朋無名龔榮春祝鳳悟王寶璋顧隆順十八户各二百鼎源一百五十永和姚隆順周同春永大同和丁義興陳　洽順祥八户各一百李鼎新鼎盛共一百以上實收洋十八元本埠永豐莊來章芝祥翁募豐樂堂無名懷玉山人穉巖子四人各一元蘇省　見齋顧寅谷翁募常熟糧廳李　募元華氏陸伯英兩人各二元宮記乙洋劉河隱名募陳立玉錦蓮氏兩户各二元錦元郁文哉安樂居隱名四人各二元金同順徐福順葉竹村徐心田四户合兩元大　亭横港吳慈翁兩元募吳恩佑兩洋奉賢縣署募隱名居十元張月樓兩百烟臺招商局來經遠兵輪機倉五元不告姓名五元盛記四元銅洋一元南京張保家平安五　蘇省留園交到昌同第二次桐捐三元本埠滋泰當節省武帝筵資移賑四元雙林李趙氏求赦冥罪小洋二角錢三伯廿文無名銅洋一元係贊書潤移小洋三角不名二元同心齋二元小洋二角芝憲兩洋蘇省公益興號訪林翁及諸同仁省賑乙洋無錫戴冠卿來紫陽氏一元本日共收洋五伯三十五元銅洋廿一元小洋七角錢五伯廿文合特聲明 
[上海四馬路盤記内瀘災恊濟公所六月初一二兩日收捐第十三次淸單]  
　　册莫厘鄭敦慶堂鹽公堂衆友徐謝氏三户各十元敦厚堂五元許福緣一元席餘一元錢三點心七百三十昌記代募晉記號四元寶昌行三元恊盛甡蘆隱子同盛行亨源　杜添泰恊和行王月岩大亨無名氏根茂十户各一元吳菴經陳暑夜吳瑞徵藍英立墨香處沈雲安事一室七户各一元樹善堂二元濟陽廣義二元補拙山人八角有恆堂五角程釣倉四角吳贊臣三角無名氏三角劉絃管汪蔚芝沈根　琴訪隱名氏五户各一角丁再塞二百來靑室主人四元鎭　鑑記各一元安懷氏五元二角秦南仞石爲堅無名氏三户各五角運記三角力不足者三角思齋氏一角隱姓氏無名氏心餘主人三户各二氏力不者錢一百久九典隱名氏一元謝志記張紫峰沈　義三户各五角李隆盛六角周春記三角徐升記無名氏無名氏三户各二角成章泰一元又衆友一元七角頴川子一元隱名銅洋一元仁壽堂韓十元韓松馥女史四元韓善勳二元韓昌恆二元韓葉氏綠氏蘭貞女史志榮萸于俞氏郁誦芬七户各一元黎金爵金由各三角包食山人六十四户衆友洋元錢一百四十無册鏡室舊主規元一百兩泰隆洋行廿五兩上海道龔大人一百元懷德堂徐四十元養心居士十元俞振記五元時季方四元紅荳善室四元衡義三元悅泰藥無名氏松江不留名仁德堂王泉記求消災婁　恆農子萬夜如漢鳳慶八户各二元晉隱名氏無名氏黎以輝以銘以昭敦善堂仁壽堂陳積善堂張任先生厚記鼎昌號余華子葆記徐朱氏雙鳳李祥生吳鐵山廿修堂孔十七户各一元汪如記樂善居仁和堂馬敦仁堂唐沈江庭築壽堂郁隱名氏杏花舘郁八户各五角黎金錫四角松岳堂陳汪賡楊仁堂沈三户各三角唐正姚儀生堂陸三鳳堂薛三户各二角但求寡遇人五角太原子一角燕事布衣莊居士根本堂嘉善堂魁之堂四户各錢一千愛蓮堂錢五百冰芝室五元無氏銅洋九元羊月樵善士字對拾副以上初一日收捐○册顧恂如善士一百元隣溪書屋上元從桂書室三元姚江獨東無名氏四元朱涇信和典五元隱名氏三元武水病人二别發洋行募徐泉林二元蘆尋堂一元袁翔千楊景山徐南鑑三户各五角宜豐帳房來徐源庸一元毛子泉五角杭州瓶窰窺不死不念六户共三元馮元順二元南匯李大買姑元大團不書名七角無名氏三角盛紅雲一元陸步雲寳黄一元武陵澄一元顧硯卿一元孫彦初楊運新朱芝興陳瑞甫孫根餘姚德俞三和朱蔭伯秋水室不留名十户各二衛妙福不留名許仁昌三户各一角不留名五角許仁昌二元二角杭州悚心居士一元白塘新市鴻賡舘主二元姚江世祿房周五角四名氏二元靜遠室羅一元養花室羅一元心無力七角南市恆源泰木行衆友十九户二元五角蘇州恆吉代募無名氏一元正昌順二元松隱室四角隱名氏二角無名氏一元善繼堂一元古香堂錢五百不留名四百五西花顧一百百勉力氏三元安安子募金湖居士三元安安子一元保興安三角無名氏銅洋四元洋八角無册禮和洋行規元廿兩王君二元無名氏求病愈五角平湖守出子二北直無名氏一元楚南無名氏一元松菊子永思堂蘆四知堂楊一桂室呂四户各五角樹德堂張金記得少佳取袁江無名氏東山無名氏四户各二氏徐詒榖五元林裕隆代記元享德堂兹德堂樹德堂張三户合二元平江丁香巷無名氏廿元無名氏三元李氏保平安五元同得利五元繼誌堂彩雙官一元王禮記錢八百彭琴玉子俊老三顧毅百保壽頴川程寶玉均鮑樹桂王輪珊黄丞若黄媪十户各錢二百謝太守謝福生謝林玉錢六百孫區錢一百于區錢五十勉力子募善士七元文錢三百九十王壽卿五角張厚晏五角銅洋二元建幫利記糖棧二元三山怡怡堂十元○兩日共收規元一百四十五兩洋五百七十五元八角銅洋十六元錢十千零九百六十六月初八日抄 
 
 
 

Page 10

 
 
   
 
 

Page 11

 
 
[光緖十五年六月初三日京報全錄]  
　　宮門抄○諭旨三道錄前○發抄硃批五道○雲督岑等奏遵旨查辦元江夷匪滋事情形摺○又奏剿辦夷匪勾結野犿　滋事緣由片○又奏革千總歸案審辦片○又奏議卹瘴故各員片○又奏查明廣威府獲勝改奬緣由片○六月初三日户部通政司詹事府正白旗值日無引見○徐中堂等考漢中書覆命○英信彈壓覆命○志銳謝授詹事恩○睿王希隆阿各請假五日○倉塲奏漕船五日回空○召見軍機徐中堂李鴻藻孫詒經蔣艮○發抄　劉秉璋奏瀘州城外居民失火撫恤奉硃批知道了卽着妥籌賑濟毋任災民失所欽此○楊昌濬奏常興補延綏鎭遊擊奉硃批兵部議奏欽此○又留得騰回永固協副將任奉硃批知道了欽此○又廖振喬等署肅州牧奉硃批吏部知道欽此○劉瑞芬奏主事在洋身故議卹奉硃批孔昭乾着交部議卹欽此○○雲貴總督臣岑毓英雲南巡撫臣譚鈞培跪奏爲遵旨查辦元江夷匪滋事情形恭摺覆陳仰祈聖鑒事竊臣等上年曾將委派副將馬維騏王元長等帶兵馳往查辦土目楊發昌勾結匪情李庇魯李登黑等滋事緣由附片具奏奉硃批着卽督飭將領查明確實情形如果楊發昌復敢抗拒滋事卽着嚴拿懲辦毋任漏網並將其餘匪黨分别剿撫以靖地方欽此欽遵轉飭馬維騏等查明楊發昌如敢紏衆抗拒迅速進兵殲除冒犯將餘匪分别妥爲剿撫以靖地方迨馬維騏等帶兵馳投元江先派哨弁馬恩德往洒麻寨查探賊情土目楊發昌始知官軍係爲已而來乃邀土目陳忠林曹正安楊正明等隨同馬恩德齊赴馬維騏營盤聲稱自今年二月擒献逆匪陳定邦後並不敢再滋事端不惟地方官請兵剿辦之事不知卽五月内李庇魯等搶刼土戞大灣子小寨殺斃二命之事亦不知曉恐係李庇魯等假名滋事致干禀究現願將李庇魯等擒献自贖遂於上年十二月初九日將李庇魯擒献其隨同滋事之李登黑先期聞拿逃竄卽據馬維騏等將李庇魯解省當經將犯飭交臬司訊辦該犯李庇魯供訊紏刦殺人不諱並無楊發昌勾結情事按照懲辦土匪章程將該犯擬請就地正法據雲南按察使鄧華熙會同總理營務處鹽法道湯聘珍會詳請奏前來臣等查李庇魯紏衆搶劫殺斃人命實屬罪不容誅卽經批飭將該猛照章就地正法以昭炯戒至於楊發昌先期則擒献陳定邦投誠繼又拿獲李庇魯自贖尚能改過自新惟旣被人假名滋事自未便卽行釋回可否仰懇天恩寛其旣往留於馬維騏營内効力贖罪出自逾格鴻施除飭馬維麒等撤兵回省並將在逃之李登黑責成地方文武嚴密查拿務獲究報外理合將查辦元江夷匪滋事情形謹合詞恭摺覆陳伏乞皇上聖鑒訓示謹奏奉硃批覽奏均悉楊發昌准其留營効力贖罪並着飭拿李登黑務獲究辦該部知道欽此○○岑毓英片再臣等上年會奏將平定猓黑山後請安設鎭邊廳營以資治理等情具奏仰蒙勅部議准在案迨至秋間署鎭邊同知王德誥染瘴身故復委知府銜補用同知直隸州知州李應棠前往接署該員到任後會同署叅將尉遲東曉親赴所屬地方查點户口勸民開荒詢問疾苦據下猛允各頭目訴稱附近該處之南栅夷匪每挾伊等歸化之嫌勾結野犿　時出滋擾以洩其忿而野犿　賦性冥頑每於播種之際必竊取人頭野祭以祈豐收現倚南栅爲巢穴更形猖獗該員等當雇覔熟悉夷情之人前往開導輒遭殺害各頭目均謂不將南栅夷匪剿除該處無以安生情願各出壯丁助剿該員等以事勢所迫難於中止乃抽調防兵及土練前往南栅扼要駐紥原欲示以兵威望其洗心革面無如該夷匪恃有野犿　之助遂輕視官軍加以野犿　犬羊之性罔知利害於二月初五日出撲官軍營壘經該員等督率防軍土練竭力攻剿卽於是日將南栅夷寨攻燬殲斃悍夷數十人其時從之犿　均各逃回野山該員等以春耕在邇未便督兵遠捕如其復出肆擾再行進剿等情禀報前來臣等查雲南順寗府邊境猓黑犿　同爲不靖之夷自嘉慶以來累爲邊患猓黑鄰近内地前年剿平後漸沾聖化可冀平定惟野犿　地險人悍卒難就範經此次大創之後或又稍爲安靜擬俟將猓黑各山夷地布置就緖再行徐圖辦理使之長久相安所有官軍剿辦新設鎭邊廳南栅夷匪勾結野犿　滋事緣由謹合詞附片具陳伏乞聖鑒訓示謹奏奉硃批知道了欽此○○岑毓英等片再據南甯縣知縣陳淸昌詳報曲尋協左營右哨千總牛先有擅責民人張懷禮身死騐訊情形一案當經臣等批司查取該弁職名詳叅並飭將案提省審辦去後兹據雲南按察使鄧華熙詳准曲尋協移稱該弁牛先有係由行伍遞保至叅將銜補用遊擊同治六年拔補曲尋協左營右哨外委千總十三年借補右營左哨二司把總光緖二年七月奉給部札四年四月委署左營右哨二司把總七年十二月飭回本任十三年五月内拔補左營右哨千總卽於是月初十日到任等情由司核明詳請奏叅前來臣等覆查無異相應請旨將叅將銜補用遊擊曲尋協左營右哨千總牛先有先行革職以便審明照例辦理除咨部查照外謹合詞附片具陳伏乞聖鑒訓示謹奏奉硃批着照所請該部知道欽此○○岑毓英等片再各營瘴故文武員弁迭經臣等附奏請卹在案兹續查有已保副將總兵銜補用叅將侯應賢補用叅將普洱鎭左營守備馬成龍補用守備盧經祥五品藍翎補用千總岑鎭補用把總楊好善岑裕垣謝逢源雲騎尉世職楊文高補用外委蒙安貞五品銜留滇委用通判楊文能寍洱縣知縣羅光前知州銜分省補用州判蕭朝棟從九品職銜何毓賢等十三員弁均在各路防營先後瘴故據統帶總兵何秀林覃修綱丁槐曁營務道員湯聘珍等呈報前來查該故員等從前隨征外域不避烟瘴現在駐紥邊關防營先後受瘴捐軀深堪憫惻合無仰懇天恩賞准飭部將該故員侯應賢等十三員弁分别從優議卹以慰忠魂除瘴故兵勇另行彚造淸册咨部外謹合詞附片具陳伏乞聖鑒訓示謹奏奉硃批侯應賢等着交部分别從優議卹欽此○○岑毓英片再准吏部咨文選司案呈所有雲貴總督岑毓英奏廣威府獲勝改奬遵旨議奏一摺於光緖十四年七月初八日具奏奉旨依議欽此相應黏單知照可也等因准行到滇當經轉行查覆去後兹據雲南善後局司道曾紀鳳等詳據分缺先選用道庫大使湯貽澤試用府經歴陳纘琳儘先選用州判楊炤先後禀稱查湯貽澤原請免選本班以州判分省前先補用加同知銜並戴藍翎今改請免選本班以布政司庫大使不論雙單月遇缺前先選用並戴藍翎奉查該員於何年月日在何省何局報捐何年月日經户部核准應令詳細覆奏再行核辦查該員係湖南善化縣人於光緖五年正月初十日由監生在湖北下游滇捐局第九次案内報捐道庫大使分缺先選用於光緖五年十二月十九日彚案奏准曾經户部核覆與例案相符應請照准六年十二月二十三日具奏本日奉旨依議欽此遵奉行知在案又陳纉琳原請免補本班以通判仍留原省歸候補班遇缺前先補用並戴藍翎今改請免補本班以知縣仍留原省歸候補班遇缺前先補用並戴藍翎奉查該員於何年月日在何省何局報捐何年月日核准應令詳細查明覆奏再行核辦查該員係光緖二年四月初六日在貴州黔捐局遵籌餉例報捐監生加捐府經歴不論雙單月指省分發雲南試用並捐免騐看於光緖五年十月二十二日在黔請咨來滇六年正月十七日到省繳咨稟到又楊炤原請加五品銜今請仍照原奬奉查該員係運餉械案内今據聲叙係儘先選用州判查所叙官階班次原單内並未聲叙於何年月日在雲南運籌饟械出力應詳細查明覆奏再行核辦查該員係於光緖十年十月初八日奉派出關籌運饟械至十一年七月間因染瘴疾請假回省醫治各等情該司道等擬請將湯貽澤仍改奬免選本班以布政司庫大使不論雙單月遇缺前先選用並戴藍翎陳纘琳仍改請免補本班以知縣仍留原省歸候補班遇缺前先補用並戴藍翎楊炤仍請加五品銜詳請查核奏准前來臣覆查無異相應請旨勅部議覆施行除咨吏部查照外謹會同雲南巡撫臣譚鈞培附片具陳伏乞聖鑒訓示謹奏奉硃批吏部議奏欽此 
 
 

Page 12

 
 
[光緖十五年六月初四日京報全錄]  
宮門抄○諭旨兩道錄前○發抄硃批四道○河督吳奏廳工用欵展限繕報片○粤督張奏道員給假醫調片○又奏革知府澈究罰斜銀兩片○又奏定欽州陞改添設各缺片○蘇撫黄奏蘇太兩屬客民業經資遣緣由片○粤督張奏甄别知府片○河督　奏副將更正名字片○雲督岑奏遊擊奏免騎射片○六月初四日禮部宗人府欽天監正紅旗值日無引見○岳琪假滿請安○安興阿請假十日○禮部奏派磨勘試卷之大臣派出熙敬松　淸安長麟○侍衛處奏派保和殿監試之王大臣派出頭班克王那王克勤成安文啓二班謨貝子德銘崇蘭訥欽泰倭里布○掌儀司奏初九日祭奉先殿親行禮節○召見軍機尚昌懋巴克坦布王文錦○發抄定安奏遵吉開工請領經費等項奉硃批該衙門知道單併發欽此○呂世田奏接署湘臬篆務謝恩奉硃批知道了欽此○吳其復奏接署晋臬篆務謝恩奉硃批知道了欽此○張曜奏開放常平義倉辦理賑撫情形奉硃批知道了欽此○○吳大澂片再查光緖十四年分黄河南北七廳各工用欵前准部咨不准歸入本年併案奏銷飭令照例截數造報所有用銀總數業經臣嚴催開歸河北二道轉飭赶緊截算報由臣於三月二十六日專摺具奏在案尚有核送淸單以及比較等件册頁過多適臣已來運河查勘工程原展四月間限期爲日已迫各該道廳應送印册尚未到齊委難依限赶繕奏報惟有再行據實附片奏明擬請續再展至五六月間彚核具奏以免錯誤而昭愼重合謹附摺具陳伏乞聖鑒謹奏奉硃批着照所請該部知道欽此○○張之洞片再雷瓊道朱采本年二月間因公進省沿途乘坐輪船感受海風驟病寒熱前在瓊郡二年積受瘴癘一時觸發醫治驟難痊可兹據該道具禀請假兩月在省醫調等情前來臣查該道精力素健辦事認眞任勞任怨籌辦撫黎開山善後事宜正資得力現在因公來省偶感風寒調治卽可就痊惟瓊郡遠在海外水土較惡醫藥亦不及省城之便自應量予體恤給假醫調所有雷瓊道篆務應卽委員暫行代理查有候補道顧元勳老成稳練堪以派委暫行代理一俟該道朱采調理就痊卽行飭回本任除分飭遵照外謹附片陳明再兩廣總督係臣本任毋庸會銜合併聲明伏乞聖鑒謹奏奉硃批吏部知道欽此○○張之洞片再廣東試用知府金桂馨前在署理嘉應州任内於應辦事宜毫無整頓所具禀牘日惟孶孶爲利臣經屢次批飭罔知悛改及聞交缷有日遂卽縱令丁役肆行苛擾去任之際輿論譁然有攔阻船隻擲石閧閙情事正在飭查間疉據嘉應州屬舉人張莘田等在籍甘肅試用知縣宋蒸謙等先後聨名來省具控以該員金桂馨在任遇有詞訟案件動輒罰捐銀兩交缷時僅據撥修書院及建神廟銀數百兩餘皆無着開列科罰各案請飭追檄經臣飭據惠潮嘉道德泰查明各案内有該員金桂馨自科行罰及門丁藉案勒借情事據實禀揭當經檄飭藩臬兩司轉飭金桂馨將家丁胡姓兩名交案澈究乃該員金桂馨並不將家丁遵照交出一時推延且具禀申辯據稱亦任時所罰數案均已撥充地方公用此外並無科罰案件並謂門丁所得銀兩出自餽送借貸似非勒索各等語臣查該員金桂馨去任之時民怨沸騰又因藉案科罰被控於飭追旣不將家丁交案公然聲稱送借似非勒索尤堪駭異實屬昏謬玩法相應請旨將廣東試用知府金桂馨暫行革職勒令將家丁胡姓劉姓兩名交出歸案傳提原被要証澈底訊究所有勒罰各欵是否家丁朦蔽抑係該員串罰入已再行分别按例懲辦以儆貪擾謹附片奏陳伏乞聖鑒謹奏奉硃批着照所請該部知道欽此○○張之洞片再准吏部咨議奏廣東欽州陞改添設各職各缺一摺原奏内開增改教雜各缺該督摺内僅稱均係地處極邊防務吃重兼係烟瘴並未聲明作爲何項缺分仍令體察情形奏明辦理等因當經轉行查議去後兹據署布政使王之春署按察使王景賢會詳稱查原設之欽州州判吏目學正訓導及長墩沿海如昔防城各巡檢均係烟瘴要缺由外揀選咨調五年俸滿撤回内地陞用靈口縣屬之林墟司巡檢係部選缺今奉准將欽州屬之州判裁汰改爲防城縣縣丞吏目改爲欽州直隸州吏目學正改爲欽州直隸州學正訓導改爲防城縣訓導長墩司巡檢改爲欽州直隸州長墩司巡檢沿海司巡檢改爲欽州直隸州沿海司巡檢如昔司巡檢改爲防城縣如昔司巡檢防城司巡檢裁汰改爲防城縣典史以上教雜各缺應請仍照舊例定爲烟瘴要缺添設之防城縣江平司巡檢地處極邊兼係烟瘴應請援照防業司巡檢亦定爲烟瘴要缺教職照例由外揀調雜職各缺由外酌量升調揀補五年俸滿撤回内地升用其改歸欽州直隸州之林墟司巡檢並請仍照舊例定爲選缺粤省現有應補人員應請扣留外補除欽州直隸知州防城縣知縣二缺業經揀員請補外所有裁缺之題陞欽州知州王松齡現在欽州州判張廷弼防城司巡檢何元龍均照例留粤另補現任如昔司巡檢何建献已丁母憂開缺尚未揀員調補應俟此次奏定缺分接准部覆再行起限辦理等情詳請具奏前來臣覆查無異理合附片具陳伏乞聖鑒勅部議覆施行再兩廣總督係臣本任毋庸會銜合併陳明謹奏奉硃批吏部議奏欽此○○黄彭年片再蘇太兩屬荒田漸闢向不藉客民之力去秋偶值災歉新陽無業之徒勾引客民私行墾荒其時不過十數人該縣因其業已佈種未經驅逐遂有劣紳五品銜周鴻鬯爲之包庇千總鮑大林把總柯晋益等私給招墾小票包攬招聚經臣於正月間訪聞飭查客民之在新陽者公散太倉鎭洋常熟昭文等境蘇屬向皆土著從未與客民雜處紳民不免驚惶復飭司遴委幹員馳往會同五州縣逐一稽察均係河南湖北流民向在浙之嘉湖皖之廣德等處耕種荒田被鮑大林等煽誘前來統計五州縣境約一千三百餘人搭盖篾棚居住携有牛具籽種並無違禁器物臣恐急之生變緩之難圖當飭印委各員分途勸導恩威並用諭令乘此尚未播種之時各歸寄籍督臣曾國荃派委總兵張景春酌帶小隊馳赴常熟鎭定人心現據印委各員會禀該客民尚知守法不敢抗違其有原籍可歸者厚給川資如或離鄉已久欲歸無所則令仍回來處以示體恤計大小丁口新陽九百餘人常熟昭文一百五十餘人太倉鎭二百四十餘人匀經雇給船隻一律給資分遣淨盡陸續經過省城復按名加賞口糧押解出境地方安靖查千總鮑大林等胆敢私給招墾小票希圖漁利以致客民屯集新陽知縣周鐔雖經隨同資遣力圖補救究未能先事預防相應請旨將新陽縣知縣周鐔摘去頂戴以示薄懲千總鮑大林把總柯晋益卽行革職五品銜周鴻鬯革去職銜鮑大林現尚在逃飭卽嚴拿務獲一併照例懲辦所有蘇太兩屬客民聚集希圖墾荒業經資遣緣由理合會同兩江總督臣曾國荃附片具奏伏乞聖鑒謹奏奉硃批著照所請該部知道欽此○○張之洞片再勞績捐納候補試用知府知縣等官到省一年期滿例應分别考察面試甄别具奏歴經遵辦在案兹查有候補知府熊世池年力精强例案明晰海防試用知縣畢昌言年富才明遇事奮勉均經詳加考察照章考試堪以各按本班序補據藩臬兩司具詳前來除將各該員詳細履歴開單咨明吏部外理合附片具陳再兩廣總督係臣本任毋庸會銜合併陳明伏乞聖鑒謹奏奉硃批吏部知道欽此○○吳大澂片再據臣標中軍副將郭大勝禀稱自咸豐二年由行伍隨剿髮逆遞相接戰八年克復九江府城蒙保藍翎外委接奉行知始悉職名本係逹森以音傳訛誤以大勝二字列保時當軍務倥偬無暇呈請更正近接原籍家書知家廟從前被賊焚毁現已修理族户繁多亟應續修家譜方知大勝二字與遠祖相同理宜避諱相應禀懇奏請仍以逹森二字爲名飭部更正等因據此臣覆查無異理合附片陳請可否仰懇天恩准其更正之處出自逾格鴻施伏乞聖鑒謹奏奉硃批着照所請兵部知道欽此○○岑毓英片再查打仗受傷人員例准請免騎射兹查儘先補用遊擊韋雲靑因出師打仗右臂受有槍傷雖經醫治就痊而筋骨受損騎射不便據臣標中軍副將屈洪泰造具該員履歴淸册詳請奏免騎射學習鎗礮情前來臣當卽委員查騐屬實相應請旨俯准該員韋雲　照例免其騎射出自逾格鴻施除飭該員遵章操習槍礮並將履歴送部查核外理合附片具陳伏乞聖鑒訓示謹奏奉硃批着照所請兵部知道欽此 
 
