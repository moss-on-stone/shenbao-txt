# 1911 - 219 - 4913834

 

Page 1

 
 
   
 
 

Page 2

 
 
[閏六月十八日内閣奉]  
上諭雲南迤西道魏家驊著開缺所遺員缺著陳貽範補授欽此 
上諭廣東惠州府知府員缺著鐵路補授欽此監國攝政王鈐章奕劻那桐徐世昌署名 
宫門抄十八日召見内閣總協理大臣 
論說 
[論尼泊爾（續選）（秋桐）]  
英人授尼相商涉爲廓爾喀聨隊大佐。此其事絶奇。以記者之所知。則尼人之散居廓爾喀者。其種有曰馬甲。有曰格南。類皆短小精悍。拳勇善戰。就中格南人身軀略高。武力亦略逾馬甲。英人即雇用兩種人聨成聨隊。號曰廓爾喀聨隊。駐於印度。是廓爾喀聨隊者。乃廓爾喀人之爲英人傭兵者也。皮事與英人雇用印人爲巡警。殆同一律。英人恒往尼泊爾招募此聨隊之。候補兵。藍德言多數英人之知有。尼泊爾者。卽由此事 
凡右所舉。乃在略叙英尼之歷史與吾論有關者。不能詳也。如吾所記不謬。請得以尼泊爾乃吾藩屬爲前題。發爲數問。 
一英尼結約自一七九一年始。至今已百二十年。條約未可一二數吾國果曾一與英抗議否。 
二一八一四至一八一六年英尼交戰。吾國所立之地位何似。 
三一八一六年之役尼泊爾盡失加里河西之地。此爲英尼之授受乎。抑吾國割讓之乎。 
四自一八一六年以來。尼泊爾有駐在之英員。董理英尼事務。尼相迭受英倫爵號。儼爲外臣。近且編入不列顚陸軍。使爲軍帥。吾國自經若干年一受朝貢外。尚有他種關係之可言否。 
五尼人醉心於英倫之政治。六十年來即從事改革。而吾國之文明。日即下流果有宗主國之資格否。 
六一八五七年尼軍援英。以平印度之叛黨。此在國際法意味何似。尼軍果吾國遣之乎。 
七一九零四年。英軍攻吾拉薩。尼泊爾爲吾藩屬。胡乃助英而吾國不問。 
八廓爾喀聨隊之意義何似。 
凡此諸問。任擇其一答之。而吾之所謂宗主權者立爲雲烟。記者設問如此。非故滅已國之威風也。乃以此種問題。必往來於英人之胸中。倘吾與英人開嚴重之談判。吾非豫備答。案足以駁倒。彼者。乃萬萬不可也。國際法中。不容有抽象之權利。縱吾國有絶對之宗主權。而此權經百二十年不用。則其權仍否存在。自啟英人之疑問。國際法有所謂時效者。乃指在一定之土地内。勢力日益膨脹。而原有之地主權若茫若昧。或有而無力實行之。則經若千年。乃無他國能與爭所有權。年限旣爲國際法所承認者。則五十年。倘吾與英人談判。安見英人之不以此爲言也。如以爲言。我將何以答之。不豫備答此諸問而漫然通牒於英果能動英。人之毫末乎。倘英人一笑置之者。吾國威掃地盡矣。將何以善其後乎。不於此設思。徒憤慨吾國權利之喪失。而漫罵英人之貪婪無厭。此吾所謂嘍囉呐喊。其得數必爲零也。柳子厚記黔之驢。此類當亦爲彼所誚矣。 
然則吾黨之策奈何曰。内政不修。軍備不完。雖有蘇張之舌。俾士麥之才。使與英人交涉無所於用况今之政府乎記者所設諸問。其所據之事實 
 
 
 

Page 3

 
 
乃從東塗西抹中得來。當外部提出通牒時。彼中人對於英尼關係是否有此。東塗西抹之識吾且不敢言。以如此昏瞀頑劣之政府。而責以。奪肉於虎口。是寧有幸故吾黨之計。在先改良政府。謀於最短期之間。以修明其刑政。使其國度進於文明之域。一遇交涉。其資格足與列强抗席而爭一面整軍經武。貫輸軍國民敎育於全國。以爲外。交之盾。必如此者。然後爭回尼泊爾始有可言。其在今日則此種問題。勢不得不權時落後。蓋天下事未有本末顚倒而能奏効者。也此次通牒之主因。以記者揣之。不過冥頑之政府。偶感於民間之權利收回論欲一現此無果之花。以謝國民其事之進行當如何者。彼初未暇思之。而亦不欲思之也。此記者所以主張先改良此政府也。（已完） 
要件 
[大理院奏審明職官明安泰等夥謀詐騙按例定擬原摺（續）]  
適霍倫泰兒媳錫靈氏。以宼李氏將伊夫錫珍拐逃。並承審推事。向伊翁辱罵等情。揑詞在監國攝政王前控告解由步軍統領衙門。送院訊明。委因情急自行揑造。併翁並無主使情事。傳訊霍倫泰亦據供如前。明安泰則仍刁狡異常。多方掩飾臣等以明安泰與霍倫泰。均係案内夥謀誑騙之人。霍倫泰旣經認明。明安泰何能再狡。復飭承審各員詳加研鞫明安泰僅供認約令李紹芬代寫呈詞。分受贓銀十兩。其餘堅不承招。且稱如能設法。將伊兄霍倫泰免罪保住原官伊必全行擔。認告以霍倫泰係奏明解任歸案。奉旨認眞訊辦之犯。豈能曲法徇私。况霍倫泰所供逼使宼恆禮來院誣控。並賄買郭義青等將宼李氏搶走各層。均在伊到院以後。豈有令在所收禁之人。代在外犯事之人認供之理。明安表自知理曲。但稱霍倫泰旣不能免罪。伊止得如此狡展等語。再向駁詰。即肆意咆哮伏思遣流人犯。狡供不認。果係衆証確鑿。例有照例定擬之文。今宼李氏所控明安泰等詐財各節。不但李紹芬寇恆禮王鵬彦焦起堂寇存禧俱已先後供明。即暫看之張順。取保之李氐。均係明安泰雇工。交管脱逃之錫恆。在案之錫斌。均係明安泰胞姪。前傳之成林。係明安泰親子。歸案之霍倫泰。係明安泰胞兄。亦昏供指明確。乃明安泰自到案以來。提審不止一堂開導不止一次。質對不止一証。派審不止一人。竟敢任意逞刁不服審理揆其用意。無非恃無刑訊。冀以狡延爲避就之謀。是宼李氏等旣因打點使用。被誑騙於事前。傳到之人。又因要案久懸。受牽連於事後。其居心尤爲叵測現在錫恆旣經霍倫泰縱令遠颺。錫珍亦據該管都統咨報。查訪無着。案逾半載。未便仍令宕延。致一千人証紛紛拖累。應即取具衆供。先行擬結。查例載指稱内外大小官員名頭。並各衙門打點使用名色。誑騙財物。計贓犯該徒罪以上。供不分首從。於本罪上加一等定擬。又審理詞訟。究出主唆之人。若係積憤訟棍。串通胥吏。播弄鄉愚。恐嚇詐財。審實即依棍徒生事擾。害問擬極邊呈四千里安置。又律載官司差人。勾攝公事。及捕獲罪人。聚衆中途打奪者。流三千里。爲從各减一等。又斷罪無正條比附。加滅定攝。又例載旗人誑騙詐財。銷除本身旗檔。又遣流以一人犯。狡供不認。果係衆証確鑿。復經層遞研訊。皆無疑義。即照例定擬。又文武官犯。罪應流遣者。奏請發往新疆效力贖罪。又法部奏定章程。例應發遣新疆官犯。均改發巴　效力贖罪各等語。此案解任正紅旗漢軍副都統霍倫泰。已革法部候補主事明安泰。或係管旗武職大員。或在司法衙門供職。宜如何束身自愛。恪守官箴。乃因貪圖宼李氏財産屢藉打點請封爲名。各指部誑騙宼李氏銀物計共二千四百餘兩。並夥謀將伊子姪錫珍錫恆荐至順興茶店。致錫珍等揑造假契。先後騙借咸培等銀四千餘兩。又將宼李氏誑至家内關禁。揑寫借字三張。各銀一千兩。逼令畫押。迨法部具奏之後。不思聽候傳訊。猶敢夥謀。將宼恆禮送回原籍躱避。詐稱在臣院打點人情。誑騙鴻順興銀圓烟土合銀五百餘兩。核其銀數准竊盗諭。均罪至满流徒加一等科斷。應發極邊安置其霍倫泰等將宼李氏關禁逼畫借字。係藉端訛索與明安泰約令李紹芬代寫呈詞。僅止分銀十兩。尚非積慣訟棍。即霍倫泰賄囑郭義青等紏搶宼李氏未成。比照中途打奪。均罪止减徒。自應從重問擬。明安泰雖無自認供詞。惟旣據霍倫泰等供指確鑿。應即據証定據。解任正紅旗漢軍副都統霍倫泰應請旨即行革職。與已革法部候補主事明安泰各銷除本身旗檔。均合依指稱内外大小官員名頭。並各衙門打點使用名色。誑騙財物。計贓犯該徒罪以上。不分首從。於本罪上加一等例應於詐欺取財准竊盜論罪止满流罪上。加一等。擬發極邊足四千里安　。係例應發新疆官犯。仍照新章。改發巴藏效力贖罪。惟霍倫泰係二品大員。明安泰係職官。均恭候欽定。李紹芬代寇李氏繕寫呈詞。係由明安泰主唆。其分受銀兩。亦係明安泰向索酬謝。均分花用。並無串通播弄及嚇詐重情目應按例减科。李紹芬卽李培枝應於積慣訟棍。串通胥吏。播弄鄉愚。恐嚇詐財。審實依棍徒　害問擬。極邊安置例上。遞減一等。擬徒二年半郭義青聽從霍倫泰賄囑轉約陳九等多人。在院署門外。將宼李氏搶走。致被拿獲。例無官司差送案犯。聽紏夥搶未成。作何治罪明文。亦應比例遞減問擬。郭義青陳九均比依官司差人。勾攝公事。及捕獲罪人聚衆中途打　。流三千里。爲從减一等律上。遞减一等。各擬徒二年半與李紹芬均父順天府收所習藝。限满釋放。李紹芬據供伊母年老。有子尚未成丁。飭營查明屬賞。照例追取收贖銀十七兩五錢准其存留養親。錫靈氏揑詞誣控。訊因伊翁霍倫泰供出實情。一時情急所致。與有心誣告不同。應從寛免議寇李氏屢因家務。纏訟不休。迹其戶大丁多。查無一二公正之人。爲之排解。用不聽同族之處置。輒挾資來京賄求門路其不安本分可知。慢藏誨盜。夫豈無因。揆厥由來。未始非咎在自取。姑念此次被騙至數千两之多。情亦可　。且該氏經理債項甚夥。若必子以應得之罪。轉致紏葛俞深。迄無子局。應責令速覔的實保人趕緊設法稱理。儻仍不知悛改。再爲興訟。即當盡法懲治。以免滋生事端。署佐領福壽於錫珍未能傳到。錫恆復縱令脱逃。業據陸軍部覆稱。奏明議予降調成分。應毋庸再議。在逃之錫恒錫珍揑造順興茶店假契騙銀一節。疊據債主咸培等這抱呈訴。應併人本案辦理。惟錫恆等屢傳不到。無從訊究。現據該管本旗報逃。應請飭下民政部步軍統令衙門順天府督飭所屬。一體嚴拿務獲送院。歸案另結。至武舉寇恆順等呈控寇李氏在茶店强索銀錢等情。係屬家務。與地方審判廳原送之趙世裕呈控宼李氏借到華俄　滕銀行銀三千兩未還一案。均與此案無干。應俟奏結後。劄交地方審判廳。自行審理。霍倫泰等逼令寇李氏所畫字據。據供查找無着。將來無論何人檢拾。作爲廢紙等語。應免追　。其所騙銀兩。據稱花用無存。並免着追。王鵬彦等訊係無十。分别保釋明安泰所呈寇恆禮等借到霍宅住房紅契一套。業據成林等先後供稱。並無其事。所呈錫珍與李士蘭立誓字據。訊之宼李氏並無此名。且查閱原字。語極穢褻顯係揑造。應與原呈借劵。一併批銷。原送之宼李氏與明安泰在地方審判廳涉訟各案卷宗。分别發還存卷。所有臣等審明職官夥謀。詐騙得贓。按例定擬緣由。理合恭摺具奏請旨宣統三年閏六月初七日奉上諭（已錄） 
專電 
[電一（北京）]  
 
 

Page 4

 
 
閣臣議定新官制先呈攝政王察閱改定然後繕正請旨頒行 
[電二（北京）]  
慶邸雖已銷决計告退囑振貝子遍告那徐兩協理曁各部大臣於上摺請旨時弗再奏留 
[電三（北京）]  
滇督李經羲粤督張鳴岐及某某三巡撫政府决計更動已議定替人 
[電四（北京）]  
江督張人駿電奏沿江南通州一帶風雨爲灾潮水亦有增無退民間塤失頗鉅已趕辦急賑 
[電五（北京）]  
浙撫增韞電告政府浙省風雨甚大災象已成民心甚爲慌亂請示辦法 
[電六（蕪湖）]  
十七夜大風雨蕪湖沿江蘇浦等圩全破水大災重 
[公電（南通州）]  
各報館鑒今日（十八）風潮更甚淹斃人口數百牲畜無算江岸坍削已有往年一歲之多十九潮恐更烈各法團正籌急賑 
緊要新聞一 
[澤公嚴劾内務府之快舉]  
度支部奏參内務府堂司各官業於十二日奉隆裕皇太后懿旨交部議處探其所因係度支大臣澤公以内務府向來欵目任意浮冐開銷毫無顧忌近當清理財政籌辦預算各衙門均異常核减而内務府則反較從前多所增加文牘諮商亦置之不理不得已面陳攝政王謂現在國庫空虚全賴内外大臣力尚節儉皇太后皇上儉德素著該府堂司各官不能仰體任意浮冒臣職司度支應負攷核之責如此虚糜公欵若竟緘默不言將何以昭示天下而勵羣僚應請將該府堂司嚴加議處攝政王聞奏默然者久之遂諭澤公將該府浮冒各節列款摺参澤公退後即於初十日具摺交由内閣代遞摺上後攝政王以此事關係皇室經費不敢擅專特禀明皇太后於十一日召見澤公詳詢情由遂降嚴旨申飭是是見深宫崇尚節儉之心也 
[韓國鈞果能勝任耶]  
　　内閣成立朝廷特簡梁敦彦爲外務大臣以梁前赴美國游歷時表面上雖云養病其内容實爲中美密約之關係近日政府屢次促其速回而梁以病尚未痊且此密約尚未達完全目的故一時不能回國蓋梁實不欲膺此重任故托詞遷延推諉也慶邸以外部交涉日形棘手且懸案至年餘者甚多未便再事延宕卽以奉天交涉使韓國鈞繼梁之任聞趙次帥亦密保韓交涉使材具優長堪勝外務大臣之任惟以韓資格尚淺故躊躇未决云 
[川路風潮將責成趙督矣]  
　　度支大臣澤公郵傳大臣盛宣懷督辦川粤漢鐵路大臣端方爲川人反對鐵道國有事電請新川督趙爾豐按照原奏傳旨勸解電文如下川粤漢幹路實因國防危迫要在速成四月間降旨收囘國有停止田捐五月二十一又降旨分别辦法着督辦鐵路大臣會同各該督撫遵照所擬辦法分别查明細數實力奉行果能仰體德意全行附股則毫無虧損並可均分紅利視京奉所留商股不分紅利者尤勝且路歸國有限年可成成即得利王護院來電尚存銀四百萬兩此係通省租股勢難分還若留辦本省枝路礦務實業亦無把握川省京官擬換國家鐵路股票以完宜昌至歸州一叚工程者居其多數因宜歸若用借款則英國工程司難保不改勘路綫然政府不欲强迫紳民故於準民附股之外另備分别歸還之法川路宜昌實用工料之款四百數十萬兩準給國家保利股票歷年宜昌及成渝各局虚糜用費猶給以無利股票分年籌還以示格外體卹况川省租股居多係藉官力而來更非粤省可比乃聞成都仍有聞會聚議未能體會諭旨之處政府特電催公迅赴川任鎭撫羣情剴切勸導但使人民共和國有政策並非與民爭利收路辦法又於人民有百利而無一害則一切浮議自可平息倘使人人以爭還現銀爲挾制勢必多舉外債凡稍具常識者均應見及總之朝廷收回國有政策已定湘撫等前爲公司代奏皆已嚴飭粤督則出示將其議章取銷萬無動摇 
 
 

Page 5

 
 
之理因收回有兩種辦法或存銀全數附股則皆給保利國票或存銀不附股則僅將工用實欵核給保利國票虚糜之款除倒帳外另給無利股票以上兩種辦法應由貴督按照原奏迅速傳旨川路化司議定即日電覆以憑照辦並先電王護院尹署藩知照爲要 
[都察院之紛爭]  
　　都察院在戶部未改度支部以前該部出入之稽查本受成於都察院現該院有一部分人員因援此例倡議改都察院爲會計檢查院其他这一部分人員則又以糾劾貪官汚吏本爲都察院應有之職分今旣立憲行政裁判院在所必設議改都察院爲行政裁判院但此二種人員皆該院中之庸中佼佼者其大多數主張保存都察院因此該院日來會議遂起紛爭其紛爭之原因緣於主張保存都察院之人員不識新官制改定國會開設時不惟上奏權有所限制即都察院衙門或與吏禮内閣各部院同歸於消滅亦不可知因此少數之兩部分人員日來已經宣言如必欲保存都察院則吾等届時惟有奏請仍歸原衙門不欲見天演淘汰之奇醜云 
[内外新官制最近聞]  
　　新官制草案所定京官員缺通計閣部院共設九百缺以内閣爲特等衙門設一百缺以度支外務等部爲一等衙門設八十餘缺以民政郵傳學務司法農工商理藩等部典禮弼德行政審判會計檢查等院爲二等衙門設六十缺惟海陸軍職及法官不在九百之列按前聞十部共設七百缺内閣設百四十五二者共計已有八百四十五缺而典禮等四院均不在内合之今所謂九百缺者大異然此猶爲未定之草更動固所難免或者前日所定爲八百四十五缺今已改定爲九百缺亦未可知故兩存之 
新官制所定官吏任用之資格分爲三等東西洋分科大學與本國分科大學畢業經廷試得有實官者爲一等東西洋與本國各高等學堂畢業以及專門高等預科畢業考試得有實官者爲二等舉貢出身考試得有實官者爲三等若由舉貢或進士出身或加捐或保舉者不在三等之内歸入特别班須以服官之年限定去留 
外官制草案日前　由法制院繕呈内閣總恊理大臣其所主張大概腹地裁去總督改爲巡撫僅於東三省雲貴陜甘四川存留四總督缺巡撫下之提法使提學使亦主張裁撤籍以收中央集權之實果惟聞總協理大臣仍囿於舊日習慣不以法制院之主張爲然尚須酌改云 
[確定内閣薪俸之等差]  
新内閣成立以來所有員司月薪尚按各衙門奮額支給外間紛傳若何優異究屬影響之談茲得確實消息局長以下各員薪金皆已確定正局長月百金副局長月四百金局長之下爲科長月三百金副科長月二百四十金其餘科員分爲三等一等科員百六十金二等科員百二十金三等科員八十金一俟官制發表後即按此章發給並將前數月短少之額一律遵章補給 
[瑞督侮慢軍官之私慮]  
　　陸軍部前派檢閱委員長沈郁文檢閱員吳昭璘雷振鏞等赴蘇寗皖鄂各省檢閱新軍抵鄂時瑞督慢不爲禮請見亦拒而不納該員等殊覺難堪昨瑞督致電陸部自云久疾未愈來賓概未招待貴部檢閱官到鄂未能延見恐獲愆尤或因此挾有私嫌回部報告時誤詆鄂軍澂萬難忍受特此預告云云廕大臣譯閱後付之一笑軍學處處長羅澤暐以爲此次檢閱員與檢閱員閙出種種意見而督撫又與檢閱員閙出種種意見將來部省辦事必多窒碍深可憂慮但因噎廢食亦非正當辦法現擬與廕大臣磋商善後免礙進行 
[中央敎育會第十二次大會紀]  
　　十一日八時五十分開會會長已出京由張副會長代理到會者八十四人會長謂今日應議之國語音韻釋例與統一國語可併爲一案提議當經陸光熙登台發言謂議事日表所定之議案請會長查明關於緊要者儘先提議以免荒廢時間會長正欲答復適吳鼎昌發言請登台說明該案音韻標准宜定官音其傅習範圍宜加廣寛傳習之法應在北京設立傳習所由各省選派學生來京肄習然後各就本省之人在本省學堂及社會上分行敎授高步瀛謂先設調查會調查並主張用京音其字母不必專定種類應試騐何種相宜賈豐臻向會長詢問未畢而袁希洛又報告意見畢陳寶泉謂當調查後修正編纂會塲上不易討論沈恩孚謂無論如何將來不過官話結果斯時紛紛 
 
 

Page 6

 
 
報號皆欲發言於是會長以張秉樞早經報號故請其發言大略謂先調查後定標准會長謂討論終局此案可否付審查先行表决胡汝霖問會長如不贊成付審查者該案應如何位置胡家祺亦請示明會長云如得少數贊成即另有辦法吳鼎昌請將付表决事分清會長答云並非兩案王孝緝請付審查如有特别意見者可向審查處說明是時主張審查與反對者仍相爭論會長付表决佔多數付審查會長謂陸會員光熙適云會員中有研究此門學問者當可派充審查員無人答復會長遂點派沈恩孚高步瀛李坤等二十餘人爲審查員高步瀛又推舉高毓浵擅長此學由會長加派高力辭不勝任會長極稱疏忽熊育錫發言因無價值會長阻止謂現已十點三十分鐘休息三十分鐘至十一點續行開會會長謂陸會員請提議緊要案適與傅副會長商議擬一辦法亦並非違背章程蓋欲請衆會員代會長分勞耳所定辦法有四類（一）編訂可否分别速議案（二）額定議案之次序（三）同等議案之分别（四）指定致時編訂辦法及取决重要者有此四類卽可分别儘要提議俾免辜負會員遠來之苦衷云云沈恩孚謂如此辦法必啓會員之爭論王邵廉亦不贊成其他會員所發意見皆不爲然請會長將前言取消於是會長又提議變通考試章程案陸瑞清代提議該案會員唐文治黄炎培登台說明（一）停止奬勵（一）主張裁去分科考試惟吳傳倚反對餘皆贊成裁去考試當請付表决尚有發言者會長謂討論終局先表决停止覆試得大多數於是又討論提議之分門畢業辦法黄炎培說明提議之理由當時問難者反對者贊成者互有發言會長宣告表决中學以上分門畢業案沈恩孚將議題請爲修改正付表决時某會員謂會長表决法不明當經會長大聲謂元濟若將議題宣告錯誤即請學務大臣將會長任撤去某會員始默然於是查點贊成者四十八人占少數不成立後經陳寳泉請臨時修正以裁去末期考試留畢業考試再付表决得大多數遂通過是日展會至一點鐘尚差五分鐘衆請會長謂五分鐘討論無多會長遂宣告散會 
[京師近事]  
總理大臣慶邸於初五日請假同日罷秦撫恩壽而以余誠格撫秦至今甫入值外間因謂五病非眞王本無意於總理及振貝子赴英未見優禮益欲引退故先以病聞爲辭退張本然據最近所聞則王始固有退志而未决及振自英還頗爲憤满决計支持危避不再引避此次請假實以感暑患泄高年體弱故遂重假至六七日於辭職與否殊無干涉云 
日昨駐京美公使親詣外務部面詢中國海圻軍艦抵美日期以便接待刻海軍部已接到外務部來文請其示復以憑轉達矣 
奉天中國兵　廠忽於前日大雨之時倉庫火藥庫及其他各局所同時起火烈燄燭天不可嚮邇聞此次火事確係有人放火現外部正在派員秘密調查犯人形跡其爲馬賊抑係革黨尚未得知云 
剪髮一事自去年資政院提議後政府某大老不以爲然雖經濤廕各大臣竭力贊同迄不能勝頃振貝子使英事畢回京因受種種激刺半由冠服異制而起貝子深知現今時局文物典章决不能墨守舊制非剪髮易服一新天下耳目勢將無以圖存日前曾在慶邸前力陳剪髮之關係語極痛切慶邸大爲感動據政界某君云剪髮問題將有復活之消息不禁試目俟之 
時評 
[其一]  
　　外部大臣重任也。中國今日之外部大臣。尤處於最困難之地位者也。因其困難而自暴自棄焉。上何以對君上。下何以對國民。 
　　鄒大臣之署外部也。常存五日。京兆之心。對於澳門片馬威海衞諸重要交涉。一以諉之梁大臣。然則梁不到任。中國將永受外侮以抵於亡乎。 
　　雖然。朝廷之用人亦太不鄭重矣。梁堅辭外。部則强任之。鄒旣署外部。則又以弼德院副院長任之。如是而欲責其盡職。豈可得乎。 
[其二]  
　　南洋勸業會股本七十萬元。官商各半。如有虧耗。官任賠補。奏案彰彰。無可遁飾。乃會閉逾年。會塲産業。悉已歸官收用。或變價。而商民向隅焉。迨張京堂出資報效。撥還商本。而各股商咸欣欣然有喜色。以爲虧本有着矣。詎知商民方以撥還商股本息爲請。而度部竟以並無核准案據爲辭。是則奉旨允准之案亦不足爲據乎。即曰帑藏匱乏。亦斷不可以此區區。失信用於國民。而阻實業之進行。况有張京堂欵爲之挹注乎。嗚呼政府所爲。往往狗私利而不恤民情。無怪國人之視官塲如蛇蝎也 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[汴省匪亂之警報]  
　　汴省歸德府屬之夏邑日前曾有皖匪肇事幸商邱苗大令先行下鄉帶隊往擊得以未至府城詎上月二十九日汴撫又得夏邑令飛禀言近日皖匪已與曹匪結合爲一於二十五日夜間攻城當時驟不及防幾乎肇事幸商民紛紛保護一面飛調防軍協同破擊是日因匪未全到匪類見勢不敵而退第日來均在夏邑之鄉間刧村打舍勢甚危險飛禀請兵云云刻聞寳中丞已咨調陸軍往勦矣 
[士司獻地外人之末著]  
自本年三月民政部奏請將雲貴川廣等省各屬土司改設流官後即經咨行各該省督撫通飭各府廳州縣查覆核辦各土司一聞此事俱憤憤不平廣西梧州一帶土司更異常激烈聞已聨結團體願將所管土地概行獻與某國乞其保護一如雲南片馬故事此議果定將來又必釀成重大之交涉願我當道先事預防毋再貽噬臍之悔也 
[王人文尚知民心之可用]  
新任川督趙爾豐於本月初八日到川初九日接印視事護督王人文交卸清楚本應即日入覲惟因路事與政府意見不合川滇邊務又甚棘手頗萌退志刻又陡患忡悸之症業已電達内閣略謂自路事發生以來人文不能爲朝廷貫徹政策又不肯爲朝廷喪失民心輾轉支持倍形勞瘁現正民情安靜元氣虧傷懇恩賞假半月以資調養一俟假满卽行入覲 
[日本人之道德]  
　　東京通信云牛　風光館主玉村傳五郎近因私拆該館宿泊中國學生往來書信爲同館夏羅兩君所發見控告日本警署該署申斥不理頃已决議控訴日本裁判所矣探其近狀如左 
○私拆書信之原由該館中宿有廣東某某新聞記者某君偵探日情舉止秘密爲日本早稻田警署所聞密飭偵探日尾其蹤並令該館主私拆書信如有發見日本之秘密者私毁棄之該館主近竟將在居客信無論何人均先拆閱送交警署檢閱後再行封固分投 
○私拆書信之發見日本定例凡私拆書信者刑法中處以二百元以下之罰金及半年之監禁而該館主以受命警署故悍然行之而不懼陽歷七月二十九日同館中有羅姓者有友寄一緘中述該館主之種種劣跡其文甚長該館主竟忘却私拆書信例當有罪拆閱一過憤不可忍竟持原信私示夏君夏詢其自何處來者該館主出信封示之夏見羅名大駭急告羅君羅大怒奔赴早稻由警察署控訴 
○可憐被拆者之地位羅不知早稻田警署與該館有關係故當夜即往投訴宜其被拒也羅入署後申訴實情該署長笑日拆信細事何急遽爲羅曰貴國係立憲之國私拆人信可乎署長曰罪固有之但亦視被拆者之地位何如耳汝其速歸勿擾 
○留日記者之公憤夏羅兩君旣被警署拒絶不理乃親赴記者公會請援頃該會已承認代請辯護士赴裁判所請求正當之裁判矣 
分類新聞政界 
　　贛省九江新關官銀號向由永昌順記股東粤人鄭紀常爲總理每日承收税銀五日一繳道庫乃於六月間延不照繳並請其同鄉葉道繩司馬至關道保久山觀察處說項請將六月分税銀八萬餘兩劃分九十冬臘四月措繳當經保觀察令其將契據呈署信押詎遲延至閏月保觀察又令其改章按日呈繳該號僅於初一二兩日遵辦以後又復拖延保觀察因關款重要恐被倒欠爰於初八日札委大關委員趙某新關委員方某陸某到該號監收税欵逐日交庫並將該銀號欠解鉅欵從嚴追繳以重公欵 
[閩省歲出預算之更動福建]  
　　閩督松制軍於本月初一日接准度支部艶電内開福建造送本部所管歲出預算表第一欵第五項工食擬减五成第二欵第二項第一目藩司公費改爲二萬兩第五項第一目各書工食减五成第二第四目第四欵第四項第五欵第十六至二十項第十欵第六項第二第五目司道府廳州縣佐雜及鹽道各塲役食應照各省辦法在公費自行支給第八款第三第四項總督鹽道衙門津貼工食不應重列其節賞名目尤不正當第八欵第九項官運各局雜支應即在各局辦公費内開支以上均全裁希飭遵並於十日内電覆此外如尚有可裁可减之欵希一併查覆又臨時第二欵第一項應還借欵第二欵債款利息係爲彌補民政敎育實業等用欵即應劃歸地方未便全數作爲國家歳出并希詳晰見覆等因松督准電後已札飭各司道局署限五日内議詳電覆而清理財政局亦奉部電裁减各款限十日内電復聞已於初六日下午二時邀集司道公同會議矣 
[鹽引收歸國有之手續天津]  
　　長蘆鹽運張司使因累商引岸收歸官辦並在津設立轉運局專籌築運一切事宜所有領引築鹽以及下 
 
 

Page 11

 
 
垞監秤各事均由該局遴派妥實員司常川駐垞分别經理至從前累商所用各役管垞聽差小走諸色人等不下百餘名甚爲繁瑣在商辦之時原可率由舊章現在接歸官辦必須遇事力求實際藉資整頓且係代累商清還洋債但省一分糜費即得一分取償是以舊日一切規費應卽悉數革除已經詳明督會辦醫政大臣查核立案矣 
[寺宇改作議案預備會長沙]  
　　長善城會選舉事務所以選舉旣已辦理完竣開會期邇亟應設立議案預備會以便先事研究爰特函致兩監督請卽照會清查公産公所將發封之千壽寺暫行借用設立會塲以爲事前之預備現聞兩監督已經照辦並會銜示諭張貼該寺門首俾衆周知惟該寺尚須略加修葺已由事務所飭匠前往修飾矣 
[津海關税網益密天津]  
　　天津海關曾在大沽上下設立兩關徵收海船雜糧及閩浙商船運貨海税在案現聞凡有天津境外西河北河運河船隻運載貨物轉入海河者亦應照章納税違則罰辦以重課項 
[治準舉之預備安徽]  
　　皖撫朱中丞昨准江皖查振盛大臣電開江皖豫三省水灾奇重亟宜推行工振大舉治淮應請張殿撰酌派熟悉河道員紳照料前往詳愼測勘以興水利而昭妥恊應用川資工費等項於江皖新捐欵内提撥規銀萬兩照送張殿撰查收備用不敷再撥朱撫軍據電之下當已札行藩司振撫局知照矣 
外交 
[外人紛至熱河遊歷直隸]  
　　英國人柏蘭德法國人伯羅同日到熱河均住保源客店各執有外務部發給護照一紙各經公署派員導引瞻仰避暑山莊曁各廟宇後均於六月二十三日起程赴灤州遊歷當日午後又有美國人何柏德帶領華人二名到熱河遊歷均經公署照章派人導引瞻仰各處二十五日起身赴赤峯州遊歷云 
[領事否認審判之照會福建]  
　　厦門審判廳開辦前由厦道照會各國領事現各領事已爲否認之答覆略云此案現經本領事團開會協議據稱均未奉到通飭明文是故此項非俟請訓之後本領事不能立卽承認蓋因對於此項新設廳實有如左之許多不便（一）判决之執行力並未詳細照知本領事（二）審判廳管區亦無明白指悉譬如泉漳及其他内地之訟案是否一并歸辨抑或如何（三）對審判廳判决之案而本領事若不能满意貴道旣無辨理訟事則當地似無可越控之衙門（四）凡與本國人民相關之訟案本領事可否派員觀審亦無示明（五）審判廳之辨法本領事絲毫未知（六）似此新設審判廳之緊要事件應於三個月以前詳細通知乃爲妥洽此次接貴照會祗在開庭二日以前如斯突然之事本領事所未能了解也總之本領事未接本國政府訓令以前所有各案仍然照舊與貴道交涉 
[洋商抗辯繭捐新章之詳復杭州]  
　　浙省本年繭捐經吳方伯改訂新章華洋各商紛紛抗議均經撫憲議駁而上海怡和洋行更請由駐滬英總領事照請浙撫更改當由增中丞札行藩司查核今覓得吳方伯詳撫憲文如下（上略）查浙省繭捐定章先捐後售捐出鄉民行戶不過負代收彙繳之責任通省一律雙宫薄皮比較單繭價值捐數相去懸殊行戶旣不肯以重價收次繭鄉民亦豈願以次繭繳重捐揀剔出售自然之理可知蠶繭分類挑選皆出自鄉民之力毋須由行戶費工費時歷年同照分註流弊滋多本届通飭整頓係屬革除積弊至雙宫薄皮茲經精密調查單繭居十分之一是以規定辦法以一成爲限倘有特别原因非此數所能限制者售繭行戶仍可禀由繭捐委員電請委查體恤業已備至行戶人等自應一體遵照奉札前因除移交涉司查照外理合備文詳復仰祈憲台察核批示祗遵再本年所定繭章如有未盡妥善之處應俟本年繭捐截數後核明捐數如何再行察核詳辦合併聲明 
軍界 
[部給贛省江艦修費江西]  
　　海軍部因贛省江艦修費漏列預算已由部給發致電贛撫云南昌馮撫台鑒據長江艦隊沈統領電稱　亨砲船上年修船費業由贛省給欵在案本年尚有亟須修理之件約需二千兩前經電明贛撫頃接復稱經飭藩司查復所需修船經費上年造辦預算案並無此項名目萬難担認等語查江亨料已興工快將修竣此項經費應如何辦理乞示遵等情到部查修船經費向由各省撥給上年預算案贛省旣漏列此項名目此時碍難給發自係實在情形區區小數追加預算亦屬周折此次修費當由本部發給惟將來造辦預算案希飭司預留地步爲盼海軍部庚印當由馮撫電復云北京海軍部鈞鑒庚電警悉江亨修費承鈞部籌給深荷體卹感佩無已至將來造辦預算已遵飭預留地步謹復騤蒸印 
[贛撫奏卹溺斃參將江西]  
　　贛省饒州營參將厚堃今正赴潯公幹行抵鄱陽湖豬婆山地方遭風溺斃業誌前報現經馮撫據司會議援照江西補用知府司徒瀾於光緒三十二年間由樂平採辦烟煤押運晉省行至鄱陽湖　山地方遭風覆舟溺斃及南潯鐵路總理李有棻於三十三年間由省移局九江督理路工行至星子縣屬火熖山地方被撞沉溺成案業於閏六月初三日具奏請卹以慰幽魂 
學務 
[笋捐須充學費福建]  
　　永安縣劉念慈大令擬提笋捐常年餘欵撥充勸業分所經費前曾詳報司道茲聞姚學使以該縣笋捐一欵　係指撥學務經費前據通禀有案如果該欵確有盈餘自應以之擴充敎育未便移作他用惟該縣旣稱勸業分所開辦需費自應變通辦理姑准將上年笋捐餘欵三百元先行挪用其常年勸業經費仍應責成該縣督同勸業員另行籌措不得長此挪用笋捐餘欵以清界限並聞已着該縣將歷年笋捐實數一切支收造册詳報矣 
[提倡實業學堂揚州]  
　　揚子縣江南高等實業學堂畢業生史君作舟於敎育界頗具熱心近以該邑實業不能發達由於實業學堂之未成立乃與李君善之聨名具稟該縣陳大令請設立一完全實業小學校爲各縣倡現已組織成立准於下學期招生入堂授課故該處熱心實業者皆樂爲贊成有陳何二紳担任堂中一切經費他日必有美满之成效 
[發給法政戊班學生文憑奉天]  
　　奉天法政學堂邵監督牌示該堂云本年五月間畢業之戊班全班五十餘人定於本月十五日來堂行畢業禮祗領畢業憑照 
[湘紳醵資興學長沙]  
　　湘紳黄澤生軍門等以臨時法官養成所及監獄專修科爲現今要政亟應創辦以資推廣而輔官力之不逮爰擬 
 
 

Page 12

 
 
由各工紳醵資開辦並擬具章程於日昨呈請提法司懇予立案矣 
實業 
[緩辦八旗興業銀行奉天]  
　　前奉天旗務處總辦金太守爲振興實業廣籌旗人生計起見呈請督憲奏設八旗興業銀行股本一百萬官商各半官股五十萬由旗地條欵提撥商股另招定於七月開辦茲聞督憲准度支部咨開恐該銀行有碍大清銀行須俟調查加以金總辦署任新民政是以該行現在尚須從緩 
[商會維持民食鎭江]  
　　鎭郡米價自夏秋以來日漸加增現上白米每石已漲至八元二角民食維艱人心惶惶鎭城商會以鎭郡食米向以下河東路爲大宗刻下價雖飛漲江北來源甚屬寥寥萬一再有私運出口情事米價之貴伊於胡底除呈請地方官出示嚴禁私運外並諭董轉飭各鄉戶母得囤積居奇云 
雜記 
[是亦地方自治这一端揚州]  
　　揚州新城各處水溝淤塞每逢天雨輙成澤國前經集欵修濬轅門橋一帶已經修完現有商人龐某等以打銅巷大井明瓦巷石牌樓馬市口等處地最低凹一遇陰雨積潦盈途往來行人諸多不便公議仿照舊章收取住民房捐一月主客各半富戶大業另行勸助成此義舉昨經商會核准呈請江甘兩邑桂禹兩大令出示督修矣 
[警道又逐揚娼江西]  
　　贛省揚州妓女多至一百餘人各樹艶幟業經商會公禀警道驅逐出城詎若輩依然浮家泛宅暫作水面生涯不久又復陸續進城故近時東湖游舫之盛實於風化大有關係現又經警道查悉飭各區警官限三百内一律驅逐矣 
[鎭屬紛報水灾鎭江]  
　　鎭江自入夏以來大雨時行各處田稻湮沒者甚多近日鎭江府屬如丹徒丹陽金壇等縣皆紛紛來府禀告水災據稱徒邑之新老各洲受災尤烈凡低窪之區俱已變成澤國懇求俯准察核刻聞承瑞卿太守擬俟遴委妥員分赴各該處查勘後即詳請上憲核奪矣 
[法官之不法行爲寗波]  
　　甯波地方審判廳於本年二月分報銷册内開承發吏房修費巡官室修費陰溝修濬費等名目列欵至百餘元經本級檢察廳核賬僅有二十元之通溝費其餘全係浮開又於五月分賬開木匠工費一百六十元八角三分又經該檢察廳飭取該木匠汪錦三親筆實收祗有一百四十元浮開乃達二十元外又於六月分揭賬後忽於該月十一日補造繙譯費三十元庭丁月薪於已登五十六元外續添四十元又經該檢察廳查得繙譯一項自開廳以來旣未設有專員又未臨時雇用其浮冒可知至庭丁現僅七名竟浮報至十二名之多此外各簿據與報銷册之不符及簿據中揭載不盡不實之處實難縷屈現已由該檢察廳呈明提法司請示辦法矣 
[杭州大風潮續誌杭州]  
　　杭垣風災已紀昨報茲悉自十六夜一句餘鐘起狂風驟雨延至十七日下午尚未稍息停泊錢塘江閘口至螺螄等埠之駛撑各航船因是日適係潮汛風大浪高無從設法翻身沉入者不計其數船夥搭客等呼救哀號之聲實屬耳不忍聞詳情容再探錄紀事 
[短篇偵探小說某提督妻（續）]  
於是老兵躡步外出。覓火種置香盒中。復折身入夫人寢室内。夫人已覺。躍起搴賬。坐榻上。叱問何人。語未畢。老兵亟撥盒機。香烟如箭。直撲夫人面上。遂顚榻上。厥狀殆類小死。老兵徑步而入。抵榻前。啓帳察夫人貌。年約四十許。面紫而耀。目長逾寸。體肢若極瘦弱。而膚肉則殆實於鐵。老兵閨然曰。此女健將也。吾意提督武功。定出閨閣。雖然。胡自甘爲竊賊也。老兵則再啓桌下抽屜。以夫人所得小包。懷衣袋中。將出。瞥覩壁上男裝短衣袴一襲。腰領窄小。不類爲提督物。老兵曰噫。夫人殆服男飾。面銅具。而四出行竊者也。　提督果何如人。而一任夫人以行竊耶。於是老兵出室門。復由後簷牕櫺遁出。而提督則尚鼾睡未醒也。翌晨老兵以所獲小包。懸通衢中。以求失主。小須。一哨弁廚夫來認。自言昨夜猶貯衣囊中。直抵今晨。方知夫去。復言包中　事。皆悉對。老兵還之。乃知果爲夫人所竊也然老兵則並不明言。 
衆弁以老兵所爲異也。私訐之。老兵曰然。賊果提督夫人也。衆皆笑曰。夫人魚軒翟笰。富貴無與比。何愛於此物。老兵曰固也。吾嘗疑之。然確得自夫人手啓之抽屜中。老兵何必妄言以欺諸君耶。遂自陳昨夕事極悉。衆不信。謂老兵曰。有贓而無賊。不足以袪衆惑也。老兵曰。諸君必欲得賊乎。毋忙。言當有以覆諸君命。由是旬餘。而老兵之形影杳然。而竊案日見增益。有一夕數失物者。衆皆曰。老兵言謬矣。　旬不。面或者其赧然逃去乎。大言之無益於人也如此。嗟乎。夫豈知老兵固日隨夫人後。而未嘗稍距離乎。 
夫人自被老兵毒香擊射後。醒大怒曰。何物狂奴。乃敢膺老娘鋒即。躍而起。將出逐殺。而晨曦已動。竊恐全營將士。均屬耳日。乃止。則獨坐寢室中。凝思昨夕事。恚甚。偶啓桌旁抽屜。而小包。亡矣。夫人益不快。 
是夕。夫人實香。料於夾巾中。繁鼻觀下。以辟香　也。易裝。戴面具腰刃而出。遍搜老兵。不獲。更　。始返。過各弁所居。又竊物而遁也。如是者數夕。發現竊案之多蓋以此。 
老兵雖遠隨夫人後。而自知非敵也。不敢近。且靜覬夫人。每夕均以小巾繫鼻。已之所恃遂盡失。老兵歎　詭哉夫人。乃藉此以爲抵抗術耶。雖然。吾終必俟隙而進。 
一夕。夫人鼻巾出。老兵從之。直抵山下耕家背小筐復出。老兵急伏暗隅中。俟夫人已遇。方尾其後。遥望夫人忽作覓物狀不得。則復行。老兵旣近其處。覺有物礙足。視之。即夫人繫鼻之夾小巾也。大喜曰。吾今夕必得夫人矣。則飛步隨夫人後。旣近大呼曰。賊來。吾緝若旬餘矣。今乃相遇。言畢抽刃直加夫人項。夫人並不置答。俟老兵之旣近也。一足飛起。而老兵由屋簷扑下。即破屋也。夫人故悉附近情狀。知爲破屋。手刃躍下。尋殺老兵。遍屋不見。而老兵已由破屋門後。持盒撥機。縷烟直注夫人鼻。夫人雖閉面具。面毒烟所至。無孔不入。遂躓地上。 
老兵大喜。掖夫人臥塵榻七。去其面具。碎之復毁所服男衣。將縛之。旣而忽悟曰。彼雖賊。夫人也。今旣就獲。足以顯。吾技。何必縛。旣則又自思曰。吾不殺夫人。夫人必殺我。吾其逃乎。吾其報諸弁。並假以川資乎。意定。抵諸弁所告以故。諸弁視之確。果如老兵言。不傷夫人。縱之逃。各醵資假老兵以川資。而此後竊案遂已。而老兵亦不知所終。 
或曰。是提　剿匪時。曾娶賊女爲妻。夫人即賊女也。旣爲誥命之夫人。而賊性不少改。提督所無可如何者也。（完） 
譯叢 
[法國格致家米而東發明水上行車]  
　　巴黎時報載法國近有格致家米而東。得電氣動輪之法。因創製一小車。（式如脚踏車惟具四輪）以電氣試之。即於巴黎城河中鼓駛。靈動異常。計每時一分。行三十六丈。此指逆流而言。若順流則每分時能駛五十四丈。至於開足時每分可行九十八丈。觀者咸歎其巧思絶倫。異日大廣其製。將見星馳瀚海。旣不藉乎火功。風掃長天。更無需乎人力。精妙其可思議耶。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[鼠疫牽涉界務續誌]  
　　閘北天保里南川虹路一帶近日有核子瘟發現前日下午工部衞生局西人帶領小工人等欲在海寗路起迤西至華界北川虹路口爲止豎立鉛皮阻隔交通當由四路二區錢區官立傳電話至總局由衞生課長吳傳榮及總務課員衞熙馬錢昌等前往商阻允候禀請滬道劉觀察照會值年領事妥議辦法再行核奪該西人遂率各小工退去至晩九句鐘時各小工又將開封路至北公益路口交界處築斷處居民不服將所築鉛皮推倒於地於是該西人即　報警處傳電知照匯四捕房派令印捕三四十名荷鎗排隊而至沿途驅趕觀看之人並擁至二區派出所毆傷巡警黄惟善之頭顱錢區官復傳電話至總局局長姚太守即親率偵捕隊官周二尹等到場與西探目阿姆斯脱郎互商良久始允撤回所派印捕並將所築鉛皮拆去數尺以便通行一面仍候禀明道憲核奪又一訪員報告云英美工部局總辦業已商准滬道劉觀察於昨日傍晩七時派令小工一百餘人自所定柏油油線裝設六尺高之白鐵做至九句餘鐘一律完工當動工時深恐無知愚民阻擾由捕房派通班中西印各捕及中西包探到塲照料巡警局亦派通班巡警彈壓巡警總局局員又恐居民悮會另生交涉發出告示遍貼通衢其文曰爲出示曉諭事照得本月十七日據中國公立醫院醫士報告租界華界均有時疫發現自應預爲防範杜絶傳染本總局特於公益里内設立檢查時疫事務所由局派員會同醫院醫士按戶檢查如有患疫之家立卽救治舖戶居民如有患病之人務須立時報告一併救治刻下時疫旣已發現華界租界自應各籌保衞所有華界公益里繞至甘肅路一帶與租界毗連之處須分别隔絶各自掃除疫患以保公安而重生命合行出示爲此示仰諸色人等一體知悉爾等須知時疫流行症極危險傳染甚速如遇患病之人無論是否疫症務須聽候本總局委員及醫院醫士檢查並准各舖戶居民隨時到局報告俾得從速診治至華界租界雖經分别隔絶而車馬仍可往來並不阻塞交通各宜照安居營業勿得驚擾其各凛遵 
[上海鼠疫發現五誌]  
　　十七日早復由侯光迪醫士至天保里大街挨戶嚴查在八百四十四號門牌查出郭某實名高木桂年十六歳病勢頗重右腿有核已用橡皮馬車送往公立醫院救治又在八百四十九號門牌查出趙少和一名左臂有核不省人事病已埀危當於核内抽取血液送交柯師醫生考騐的係鼠疫因其人奄奄一息不能送入醫院當即告知巡警局派人看守並查明該病家是否有力棺殮如係無力公立醫院取照在院疫殁章程代備堅大木棺满裝石灰抬赴寶山縣間保安堂義塜深埋免致停棺傳染旋於卽晩十二時斃命現已由巡警局照公立醫院章程辦理矣（按趙少和一名係上海發現鼠疫之第十五人） 
又據沈仲禮觀察報告云閘北發現鼠疫來勢甚烈往往病起數小時核卽墳起人已昏迷再歷數小時即斃幸現在居戶於公立醫院信用頗堅患病者均自乘人力車親往公立分醫院當用橡皮馬車送往總醫院調治雖辦理極爲迅速而仍有不及施治者昨經中西醫士合同研究其速死之由緣核子起時毒竄心房是以不省人事少頃即斃也且此疫已發現於法租界並由病人傳入英界之甘肅路連日公立醫院派醫至閘北挨戶嚴查不日閘北巡局又認眞消毒該處居戶嫌其煩擾勢必遁入租界及城内各處敬告各界居戶各宜留意查察凡有新搬來之鄰居患病者請即至北京路公立分醫院報信立派醫士前往查騐俾有疫之人即可入院救治無疫之人亦不至於傳染一舉而數美備惟望大衆同胞公同防範是爲切禱 
[會議閘北防疫消毒辦法]  
　　十七日早十點鐘沈觀察邀請滬道劉觀察轉邀巡警局長姚繼之太守至洋務局會議閘北防疫事宜適太守赴蘇未回因派衛生科吳君工程科馬君到局會議當經沈觀察宣言謂中國公立醫院防疫責任在租界内專查患疫之人送往醫院調治等事中國防疫醫院在法租界亦然至除鼠消毒一切均歸英之工部局法之公董局辦理計自開辦至今和衷共濟頗能收效本月十七日字林西報盛稱中國公立醫院此次查疫完善毫無缺點而於閘北防疫消毒頗有責望於鄙人者然鄙人於閘北所擔責任亦祗能如租界專查患疫之人並爲送院施治此外若消毒除穢等事應請道臺會同巡警局認眞辦理劉觀察聞之深以爲然座中有西醫柯師華醫侯光迪公同討論至四小時之久閘北消毒防疫各事已由劉觀察擔任當派道署陳振東繙譯會同巡局衞生處並公立醫院西醫柯師設法消毒嚴防 
 
 

Page 19

 
 
今日午後二句鐘尚須在洋務局續議云 
[再誌飛沙走石之大風雨]  
　　十六夜風潮大作時楊樹浦一帶樹枝爲風吹折及連根拔起者甚多第一第五第六十三號電桿三枝亦被吹倒周家嘴西酒店後平屋三間又某鄉民草屋五間塘山路蔡錫成家平屋四間亦均先後倒塌壓毁物件甚多北蘇州河畔源昌米棧存米亦被水漬數十石旋即賤值售去陸家嘴角浦中有板船一艘又杉板艇二號均被吹翻人口幸均無恙 
南市沿浦各棧房所儲貨物受損甚多船隻走錨飄失者約有四五艘上海醫院後面所圍竹笆被風吹折業由監院函告南區請派巡士看守以便雇工修理 
[催索勸業會商股之呈文]  
南洋勸業會董事股商鄭孝胥周廷龐弼元濟等公呈南洋大臣云竊職商等於閏六月十一日接准江寗勸業李道移奉商督憲張批南洋勸業會商股衆商鄭考胥等呈稱撥還勸業會商股本息銀兩由奉批查此案前據該衆商等來呈請飭撥還勸業會商股本息銀兩先經本大臣奏請將張京堂等報効會塲等欵儘數歸還並即咨部查照嗣准度支部咨復礙難照辦等因又經奏請仍照原議辦理旋奉硃批覽欽此現此項商股應俟度支部咨復再行核辦據呈前情仰江寗勸業道迅卽移會知照文抄發等因到道相應移知查照等因商等准此正在商議間又准勸業道抄發商督憲張札准度支部咨復所稱由官賠補一節並無本部核准案據仍屬未便照准各等因奉聆之下莫名惶駭伏查南洋勸業會爲數千年未有之創舉東西洋各國歷辦勸業博覽會皆爲牖啟商民提倡實業起見官籌經費以興作商運物産以輔助習爲常例各國政府以賽會經費與行政經費敎育經費相提並論足見風會所趨未可以深閉固拒也上年奏辦之初本應由官籌備徒以風氣未開信用不足恐無以號召全國之商貨於是創爲官商合辦之說以資鼓舞初由前督憲端奏定股本五十萬元官商各半繼因預算加增又蒙張督憲奏請添集股本二十萬元共計七十萬元仍照原議官商各半如有虧耗官任賠補不使商股受虧重言申明刋列股票章程之後先後奉旨允准有案未以天下臣民共見共聞奏奉特旨允准之案而部臣以並無本部核准案據仍屬未便照准爲詞從前胥吏舞文時代即有此等錮習不謂尤而效之君爲臣綱之義何在即使部臣不以爲然亦應於兩次奏請之時先事議覆何以疊奉諭旨而不言突於兩年之後會事結束遵旨發還商本而竟執言不准是有意失信於商民自塞憲政進行之路實爲職商等所大惑不解者也至謂國家帑藏支絀不欲輕擲官股並慮協贊　各省皆有若皆援例以求公家必窮於應付等語夫帑藏何物勸業會何事支銷於應用之事而曰不欲輕擲是必糜費於無用之地而始可合例矣上年會務成立不經其事者不知艱難各省出品會協贊會出品恊會府廳州縣城鄉村鎭展覽會以一年之前分頭組織旅行有費轉運有費開會有費合二十餘省商民暗耗之資財十倍於七十萬元不止而公家區區七十萬元不准作正開銷何以安天下商民欣動鼓舞之心而猶以援例以求爲慮况會塲已經張京堂出資報効撥還商本並不必再費公家之帑耶賽會名義本屬公家考試農工奬勵商業之舉與從前之科舉衡文近今之秋操演武情事相同一科舉一秋操之費何止七十黄元而賽會之改良物産增進歲入仍於國家帑藏隱受無窮之利部臣以區區之商本奏准之成案一再堅執爽其信用抑亦所見之不廣矣即照部議以官商合辦而言官商當共得同等之權何以會塲産業歸官收用歸官變價而商民毫不過問蓋商股本息自有官認賠補之奏案在本無庸商等與聞於其間也現值大部正議創辦中央實業會夫中央實業會者即全國博覽會之謙辭今以南洋勸業會商股旣失信用何所資以號召天下爲今之計應請商督憲將商本先行發還顧全信用再與部臣咨駁此案旣奉特准本係正會長應有之特權咨請查照而已似無須再俟核准如終格於部議惟有請大部另行籌款發還以昭天下商民之信庶幾實業之進行有所感而知奮而信用仍在中央實業會之舉其成立必更易易也職商等處此商業凋敝之時仰盻發還商股之心猶如望歲（下略） 
[雌老虎大發威風]  
商捷成洋行軍裝總經理前晩乘舆至珊家園人和里與友人面商貿易事件停輿二十五號門牌混名雌老虎朱姓雉妓院門前朱以碍其營業向轎夫王阿大辱罵不休復紏比鄰陳聨卿等男女十餘人將該轎夫拳足交加踢傷腰部張出而喝阻亦被毆辱並被㧓破玉帶扇一柄當即鳴捕將朱妓將陳聨卿并送捕房請究捕頭訊悉情由不予深究著張自赴公廨控告昨張已具禀公廨請將朱妓及陳聨卿並帮兇人等提案嚴究 
[鄧二如依然推諉]  
　　公廨總書鄧二如賄賣公文一案昨日午後 
 
 

Page 20

 
 
由縣署帮審承明府提訊明府諭鄧曰前項未經發表之堂諭究係何人抄出不妨據直供出以免拖累多人鄧供若欲查得實在憑據須覓得抄送登報之原稿然此稿甚不易得求鑒判鄧二如押一月其餘牽累之楊叔才等四人各押半月期满再行察看 
[再誌定購牛油之糾葛]  
　　德商利得洋行控同源號經理顧仁鏞出售牛沿攙入雜質等情業經公共公廨中西官判候會商核奪在案昨晨復訊先由原告代表哈華托律師譯稱原告向顧定購牛油已運往外洋因騐有白蠟攙入油内不能製造肥皂祗可擦抺牛皮其貨難以脱手如運回中國水脚甚大其費約須銀一千兩照現在市價祗值四分之一請追虧損被告代表愛理司律師辯稱此係錢債案原告不應作爲刑事訴訟請堂上先將刑事案註銷至原告律師請追虧損一節亦須兩造各邀公正人調查被告應否担任寳讞員商之德副領事師謀君判各退去候會商堂諭飭遵 
[汽車碾斃小孩]  
　　劉榮根家住靜安寺附近前日午後劉之七歲男孩阿云在徐家匯路路留園左近游玩適一汽車疾馳而來將劉孩倒碾斃司機人見已肇禍飛馳逃逸旋經靜安寺捕房查悉派探將屍舁入虹口斐倫路騐屍所飭保報請上海縣蒞騐當由死者之父母求請免騐並求伸雪大令飭即棺殮一面傳諭捕房查明肇事汽車解廨訊究 
[城内]  
盜片保盜○搶刦夏家嘴花衣船財物之盜犯王阿三等四人前日私假棊圖董名片投函縣署爲該盗黨說項請爲開釋襄讞承明府心存惻隱意欲爲之開脱事爲田大令所知以盜犯豈容輕予釋放着　收押而該處總董趙履福昨日投函到縣謂據廿四保四五圖梱保來稱王阿三王根銓等均係實在盜犯近處刦案多起均是彼等所爲若被以刦得之財賄謀開釋不啻縱處出柙居民尚得安枕耶幸經憲台明察該盜等未得兎脱商請函懇從速詳辦以儆其餘云云 
兇犯熬刑殺人放火案犯張毛毛逮案收禁已閱數年前曾訊供招認押解司府過勘詎熬刑翻供仍行發回原縣訊理迭次提訊迄未順供昨午後又提訊問張毛毛仍未吐實翻供如故明府怒其狡展喝令鞭背一百下仍不認供原差正將天平架等刑具帶案間而明府以天時炎熱照例减刑判仍還禁候再復訊說者謂受刑之多無有過於張毛毛者銅皮鐵骨殆其人歟 
糞水横流○縣署後面監獄西首泥墩脚下有已故縣署快頭薛貴所設之坑厠一所糞穢盛满流溢於外有十餘丈之多該處居民廿餘家均終日飽嘗臭味行人往來無不撩衣掩鼻而　前昨二日大雨如注糞水溢出如小河然現在矢時炎熱如此臭惡必致有碍衞生不知路政衞生二處其亦有所聞見否 
縣扯六則○陳麟州稟批該保先則串同出抵繼又一再朦試迨准將屋發封乃又以陳錫之之妻悍潑不遷呈請押逐並請出示召賣千方百計無非欲置飭事外試思陳錫之旣不出屋將令張姓抵欵無着耶抑欲令陳掌和代屋地代還耶種種手叚刁滑已極候飭提該保並陳錫之押辦陸阿妹禀批此事昨據劉董函禀到縣有陸阿妹始終不肯到塲等語乃該民人現呈反稱曾往董處將情訴明無如黄瑞山抗不邀理情向兩岐顯係包訟之人從中唆弄且查核劉董函語爾於暗中違忤情形已露候先專提爾子訊究禮元莊等禀批候飭差嚴緝至商會送到攤撥禪臣之款因本縣提買之物照原估價值僅抵洋五十三元六角其餘七十六元六角並未提買飭差傳諭前欠報買之吳友生備價繳買迄未復到是存縣僅祇洋五十三元六角該莊將並未買定之件亦作現銀扣除繳欵豈以本縣准該莊等禀控飭提發封即須一侓包售殊屬不解應着即日墊繳洋七十六元六角連同商會繳到及存縣之款一併詳送道憲仍由縣催差招買如仍無主將各物照原單點交該莊等另行覔售着即知照張咸松禀批爾祖遺墳地禀叙僅有托墳鄰朱丫頭字樣不特不成字句且是否佃種　係照着有無筆據均未叙明顯係故作含混况出門之人甚多何致祖宗墳地竟不自知無此情理田單又爛不全眞僞無從辯别糧串係爲本年新串亦不足憑滬上地畝值錢盜賣之事故多而捉風捕影揑稱墳地訛詐者亦屬屢見不鮮即如此禀斷不足信不准特斥破單新串擲還張繼平禀批夾帶私鹽顯干例禁此案前奉浙運憲札飭訊辦業已禀復如何辦理應候憲示遵行何能交保特斥宋文淵禀批原抵房屋已於前禀批飭發封惟孫姓立界管理該屋必有主賣之人田單契據均已呈　究係何人盜賣中保何人抑係串令孫姓出面爲覇屋賴款之計該貢生即查確實指請提究 
道轅記事○巡警總局衞生科長吳傳榮浦東浦江緝私偵探委員候選鹽大使許鴻賓昨日先後到道稟見湖南武岡州附生夏綬稟見前江蘇遊學預備科優等畢業生沈士成禀見 
[南市]  
貧兒無志氣○滬南貧兒院内女學生沈阿新王寳寳兩孩前日約同私逃出外至西門外地方迷路由西區巡士查見帶區詰明移送城自治公所警法當值處留候備函送回該院 
是盗非竊○西門外三官堂附近孫燕秋家祠屋内前晩夜半時被竊匪扒牆進内將坆丁徐囝囝捆縛持刀恐嚇攫去衣服六件當由事主竭力追捕反被圍毆傷及徐之頭顱血出後由三十九號巡士追獲竊犯陳根生一名解由西區供出小販混名小金生等起意紏同四人往竊小的手持竹扃担並未分得贓物常即移解裁判所奉飭拘留候懲鄉婦不可到上海○金山縣鄉人趙亘生之妻王氏去年四月間成親未及兩月即行私逃前日被趙偵知匿居竹行弄八號門牌内因即尋獲扭控裁判所由陳裁判提訊氏供年十八歲在松江隨嫂來滬在洪生碼頭金姓家帮傭刻因患病在彼借宿判戒責五十下交夫領回管束 
[閘北]  
改良拘留所○三路分局龔區長因該區拘留所構造不甚合宜有碍犯罪人之健康故到差之後　准總局長姚太守撥欵改築業於前日工竣房屋高爽空氣充足栅門牆壁均極堅固聞所費止洋八十餘元昨日已經總局長派籌備課員前往驗收工程矣告忤逆求銷○顧達聰控子顧德高忤逆行毆一案迭記前報茲悉昨日已由達聰投案禀求銷案自行領回管束陳裁判准之○旣能管束何致忤逆旣控忤逆何必求銷怕管束不下罷○徐鳳盛投四路分局控妻陳氏秉性强悍時常尋釁妻母陳楊氏復袒護干涉等情經蕭區長集訊判陳氏給徐領回管束楊氏斥退 
[英租界]  
局賭騙財○顧企園控方才生方高氏局賭騙洋一百四十五元昨經公廨寳讞員會同德師副領事訊明判方押三禮拜　押女所七天 
何苦假冒○德商順利洋行控瑞亨號主王長林出售冐牌絲襪一案昨經公廨中西官復訊明晰　王罰洋五十元與抄獲之冐牌絲襪一併充公 
休息七天○雉妓王寳鳳深夜在途拉客被探查獲昨晨解廨訊實判押女所一禮拜亦是受愚○　圓長因將僞銀鐲持至裕興押店内圖質當被店主周兆忠察破鳴捕拘入捕房　解公堂請究據供係閘北某押店夥囑其代質判押候移傳人証再訊 
科罰了事○卡德路源生米店主唐頌清 
 
 

Page 21

 
 
之妻張氏與新閘捕房三百四十三號華捕陳阿德（即陳金生）互控行兇一案昨晨復經公共公廨孫襄讞會同德祜副領事研訊唐延中國律師丁榕上堂代辯中西宫以此事係因唐子紀福在門口小便起釁两造均有不是判唐妻罰洋一元陳金生及其妻徐氏各罰洋三元一併充公完案 
未免無情○温州路源錩鐵店主戴義茂控其故子戴阿如之姣婦陳胡氏乘喪竊物匿贓於胡朱氏家昨由捕房將两氏並牽涉之陳阿二池金甫两學徒併解公堂訊明判胡氏押女所三天朱氏罰洋一元充公陳池兩學徒交戴領回 
形跡可疑○王老三深夜在金隆里徘徊探望被包探邵仁初查見向詰支吾拘入捕房昨解公堂請究據供在連陞堂么二妓院内爲傭並不爲非判押候查明於下禮拜六訊辦 
[美租界]  
路斃可憐○前晨有年約三十餘之男子身穿藍短衫白布褲頭戴西式草帽無辮倒斃於楊樹浦楊市街由捕車送驗所著保報請上海縣田大令帶同刑仵人等於午後蒞所相驗委係發痧身死因無屍屬報堂棺殮標封發壇候認 
搶篋交涉○江北人王學子前因搶刦行路西婦皮篋内有鈔票現洋等物報由捕房飭探嚴拿務獲昨由華探余漢章在胡家木橋將王拿獲寄押三路四區候請廨出票提回究辦 
賣孩可殺○海寗路陳王氏荐頭店日前走失十二歲女孩一口報捕飭查在案前日午後與該氏同居之曹和尚因案被法包探拘去遺下短衫一件由該氏在衣袋内檢出賣孩筆據一紙始知爲曹拐賣投報捕房捕頭諭候公廨移提究追 
[法租界]  
租地升科○十六舖巡捕房後面有地一方向歸怡和洋行管業前由工部局租下起造房屋茲因該地未經升科由業离禀請法總領事照會滬道照章升科聞副領事白鼎業君已於前日率同譯員徐仁才會同會丈局員曾明府及濬浦局某西員會丈明白准其升科矣 
無庸保全○法人阿雅前與華婦夏葉氏姘識今春回國時曾給該氏洋五百元所有一切器具什物俱推讓於友人培而東詎培近往搬物被該氏同母葉奚氏覇阻不放因即具控公堂飭博該氏母女到案審訊據供阿雅尚須回申所有各物是否已售與原告不得而知請求寛限兩月俟阿雅到滬再行定奪　司馬以培而東買物時曾在領事署簽字有証未便硬覇刋限三天交物並限七天將屋遷讓如不交物着還洋三百元勒追房租○西國成衣店主江南靜虧欠房金數月計洋四十五元屢索不還且私將各物搬運希圖避匿當爲收租人徐匿式查悉報由捕房將江傳至公廨判限七天理清馬夫受罰○馬車夫陳阿德駕車在途不點車燈並在車上磕睡西捕以其違章拘入捕房送廨請究陳狡賴不認判姑寛罰洋三元充公 
工人行竊○季阿小在碼頭工作乘間行竊米豆各物由巡丁送捕解廨請究判押捕房三天 
[海上閒談]  
有人。以杭州宓大昌之元奇。卷爲紙烟吸之。其昧淡而香。據謂每斤價六角。可製卷烟一千枝價廉物美。有愛國心者盍亟圖之。 
嘉定余伯陶君。以所著疫證集說見示典實精當。海内衞生家不可不讀。上海人尤不可不讀。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[外務部奏擬請頒給總領事官委任敕諭摺]  
奏爲援案擬請頒給總領事官委任敕諭分繕清單恭摺仰祈聖鑒事竊臣部奏請以吳仲賢調補駐墨西哥二等參贊代辦使事兼總領事孫士頤調補駐横濱總領事繼善試署駐小吕宋總領事業經奉旨允准查駐紥各國總領事官由臣部奏請頒給委任敕諭歷經辦理有案此次吳仲賢等三員派充總領事均有調查商務保護僑民之責自應照案奏請頒給委任敕諭以專責任而符成案謹撰擬該總領事等敕諭各一道分繕清單恭呈御覽伏候命下卽由臣部照繕清漢文請用御寳發交祗領以昭信守所有擬請頒給委任敕諭緣由理合恭摺具陳伏乞皇上聖鑒謹奏宣統三年六月二十六日奉硃批依議欽此 
恭擬駐紥墨西哥二等參贊代辦使事兼總領事吳仲賢委任敕諭皇帝敕諭駐紥墨西哥二等參贊代辦使事兼總領事官吳仲賢墨西哥爲美洲商業薈萃之要區我國僑民日衆稽查保護責任宜專茲特命爾前往駐紥凡在該國華僑務宜加意照料俾得各安生業遇有交涉事件隨時商承出使大臣妥愼經理爾其恪恭將事勉盡職守毋負委任特諭恭擬駐紥日本國横濱總領事官孫士頤委任敕諭皇帝敕諭駐紥横濱總領事官孫士頤横濱爲太平洋東亞商業出入之總樞我國僑氓日益衆多商務亦稱繁盛照料稽查事事均關緊要茲特命爾充横濱總領事官前往駐紥凡在該埠華民經營貿易者務宜加意保護俾得各安生業遇有交涉事件隨時秉承出使大臣妥愼經理爾其殫竭志慮勉盡厥職毋負委任特諭 
恭擬駐紥美國小吕宋總領事官繼善委任敕諭皇帝敕諭駐紥小吕宋總領事官繼善小吕宋爲南洋商業之總樞太平洋往來之孔道我國人民流寓甚衆商務亦日臻發達稽查保護均關緊要茲特命爾前往充總領事官爾宜悉心經理在外華僑隨時加意保護遇有交涉事件秉承出便大臣妥愼將事毋負委任特諭 
[河南巡撫寳棻奏開辦陸軍警察敎練所經費請追加立案片]  
再查陸軍警察隊監視軍紀警備非常於軍職中最爲重要豫省陸軍甫編一協因敎練無人經費又異常支絀是以尚未成立現准陸軍部咨各省軍隊駐紥之區應由本部遴選陸軍警察員弁前往分設警察隊責令查照管區稽查軍紀其應設營隊數目當權衡鎭協情形酌定等語並派陸軍警察學堂畢業學員徐方震張鼎二員來豫敎練當經檄飭兵備處會同敎練處曁陸軍統領趕籌擬辦去後茲據詳稱警察隊之設所以監察全軍維持法紀凡應負之責任執行之職務非研究於平時無以施行於臨時擬先設敎練所按照部章就陸軍中挑選兵丁實行訓練即派學員徐方震張鼎爲敎練員豫省僅一混成恊編練警察一隊即可敷用所需經費先田學員徐方震等擬訂章程復經逐加核减每月敎練所額支之欵需銀四百五十兩六個月畢業加開辦經費實需銀三千五百兩畢業後照一隊計算每月額支銀七百餘兩除成隊後常年經費由糧餉局另案列入明年預算外茲自七月初一日開辦起至十二月底畢業止需銀三千五百兩及購置鎗枝服裝建造營房等欵計銀四千四百兩共需銀七千九百兩請飭司籌定的欵以便開辦至此項銀兩不在本年預算之内應查照清理財政章程作爲臨時特别用款咨部追加立案等情呈請奏咨前來臣覆查無異已飭照章籌辦蘄於早日觀成以重軍紀除分咨外理合附片陳明伏乞聖鑒敕部立案施行謹奏宣統三年閏六月初八日奉硃批該部知道欽此 
專件一 
[清理義善源賬務處任道台等呈部院文（續）]  
交通粤行押欵借欵銀二十七萬兩 
一義　源粤號押欵銀十七萬兩 
查前項係陸軍餉械局欠欵並契據股票株寶等件繕據押用登明 
一義善源滬號借欵銀十萬兩 
查前項係期票借欵並無押件登明 
以上共押借銀二十七萬兩核數相符合登明 
交通營行借欵銀六萬兩 
一義善源滬號豐裕戶名借欵銀六萬兩 
查前項係期票借欵並無押件登明 
以上共借欵銀六萬兩核數相符理合登明 
交通濟行押欵借欵銀十二萬兩 
一衡豐濟號押欵銀六萬兩 
查前項係蕪湖厚生瑞和期票各一萬兩南京仁源典期票二紙一萬兩寗郡寳　長期票一萬兩清江同德泰期票二千兩公和祥等鹽票十三張繕據押用登明 
一義善源京號借欵銀四萬兩義善源滬號借欵銀二萬兩 
查前二項係期票借欵並無押件登明 
以上共押借欵銀十二萬兩核數相符理合登明 
交通寗行押欵借欵銀十五萬六千八百兩 
一寳善源寗號源長戶名押欵銀四萬兩 
查前項係五河義大典存摺一扣押用登明 
一寳善源寗號永裕元泰戶名押欵銀六萬兩 
查前項係南通州源大典存摺四扣押用登明 
一寳善長蕪號押欵銀一萬兩 
查前項係蕪湖田一百餘畝押用登明 
一衡豐浦號押欵銀四萬零四百兩 
查前項係已取回三萬兩恆新鹽本作抵一萬兩登明 
一義善長鎭號借欵銀六千四百兩 
查前項已由該號還清登明 
以上共押借欵銀十五萬六千八百兩核數相符理合登明 
交通奉行押欵銀五萬兩 
一義善源滬號黎邵平戶名押欵銀五萬兩 
查前項係大清股五百股押用登明 
以上共押欵銀五萬兩核數相符理合登明 
 
 

Page 27

 
 
交通滬行押款銀十萬零三千三百兩 
一裕源長號押欵銀十萬零三千三百兩 
查裕源長並非義號聨枝前項係蕪湖房産押用内義善源滬號保息保贖十萬兩登明以上共押欵銀十萬零三千三百兩核數相符理合登明（未完） 
國外新聞 
[英國工人罷工之風潮]  
　　十七日倫敦電云車夫罷工使倫敦處於困境茲已於今晨一點鐘時調停就緒車夫罷工者共三萬人目下尚有小船運貨及卸貨工人一萬二千人同盟罷工以待調停十八日倫敦電云各業罷工人可望於禮拜一日照常工作總郵政司桑穆爾君在下議院宣稱謂無論事勢若何政府必竭力保全倫敦食料之供給無使缺秒 
[英議院通過津貼議員案]  
　　十七日倫敦電云英國下議院已將津貼議員公費一案通過每員歲給英金四百磅當時贊成者二百五十六人反對者一百五十八人（以上譯字林報） 
[英楨探將受審判]  
　　十七日柏林電云德國所拘跡近偵探之英人將在立浦席埠高等裁判所審訊聞此英人大概是英國職官云 
[路透電之更正]  
　　十七日柏林電云路透通信員前稱波斯政府曾發公文聲訴駐波斯德使之不合云云刻查此事實屬子虚已由路透自行更正矣 
[羅馬敎皇之病狀]  
　　十七日柏林電云羅馬敎皇自遷移宫中臥室以後體氣較前稍佳（以上譯文匯報） 
[法政府廢去西班牙之密約]  
　　法政府現議廢去一千九百零四年與西班牙所訂之密約 
[法國各報反對西班牙之舉動]  
　　法國各報仍竭力反對西班牙之舉動並預知法西兩國之外交必致决裂（以上譯巴黎時報） 
[巴黎將開萬國空中航行公議會]  
　　巴黎電巴黎已預備開萬國空中航行公議會以便訂立空中航行專章 
[俄輪失火]  
　　俄京電俄國輪船慕拉維夫號在阿莫而阿失愼焚斃搭客七百餘人（以上譯法新彙報） 
小說 
[言情小說投海孤兒（九十）]  
少頃。喬佛利謂弗倫富士曰。今當言吾輩之事矣。君至今日。猶憶童子白雷姆乎。弗倫富士愕跳而起曰。彼早已海死。何復言此。喬佛利曰。君安能知其必死。弗倫富士曰。以十齡童子。而九年不見其蹤。寗能謂之非死。且十年之期約將届。至於彼時。産當屬我。喬佛利曰。苟白雷姆不死者如何。弗倫富士駭曰。彼安得不死。必君確有不死之證據。吾方信也喬佛利曰。我能爲證人。證其不死。且尚有至確實之證人。少頃即至。君試待之。弗倫富士聞言。張目大異。以爲喬佛利殆發狂易。即曰然則其人安在。喬佛利曰。此時無用株究。證人一至。舞臺之幕揭矣。弗倫富士此時。心至　突。殊不自聊。然尚有足以壯胆之一事。自念已之所以畏迭克司。卽以死此童子之故。萬事承順。勿敢與校。今童子苟不死。則巳爲無罪之人。又安懼迭克司者。惟念及鉅産不能入手。心亦怏怏。蓋弗倫富士年來飲博賽馬。揮霍無度。嘗一日至俱樂部中負九千餘磅博負旣多漸見竭蹶之象。則舉倆以供其用。方仰此鉅産以償逋負。今知童子尚生。則失望極矣。思極不期心爲之蕩。摇動無主。已而聞門外有人微叩。喬佛利不待主人啟吻。即曰。入之。門闢。侍者前行。一少年男子隨諸侍者之後。弗倫富士見而大怒曰。愛力森。汝來何爲。吾不。嘗告汝勿蒞吾許耶愛力森微哂曰。密司脱富士。君今似無權力。足以擯我。我此來蓋爲昔日一可憐之童子。卽君與迭克司謀欲死彼之人。爲證人也。弗倫富士聞言。巳大震然尚强作怒容曰。汝勿妄語。吾幾曾欲死白雷姆者。彼固以投海死也。愛力森曰。當日汝與迭克司在彼密室之中。同謀欲死此童子。顧其人乃有天幸。潛伏門外。聽汝二憾計議之言。乃一一入彼耳中汝二憾當時。方自以爲秘密無倫。不知天誘其衷。室門之外。乃有人竊聽也。弗倫富士聞語。懾甚。然尚遲遲言曰。汝言乃絶無影嚮誣我甚矣。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
專件二 
[上海商務總會通告各業書]  
　　函送各卡按道統捐表專啟者蘇省改辦統捐辦法本會於六月二十九日接准蘇州總會函開各節並印刷統捐表格函送貴業討論在案茲又准蘇州總會函開蘇屬水旱各卡統捐捐則前經覔購印本分送在案茲准藩司照會内稱布疋牲畜榖食雜貨等門類間有數種抽損錢數又經分别酌改應將捐則抽換數頁照送查收備考等因合將合貨門類各種貨物奉改抽捐數目及按道統捐表酌改各卡道數分别印刷清單送請轉告各業等因到會相應將各卡按道統捐表補印備函送呈貴業查照並希將前次函奉統捐辦法如有未盡合宜之處速行研究改良之方繕具函略送會核轉值此試辦三月限内甚可更正一經逾期即有不便商家實難轉陳補救也 
[各卡按道統捐表]  
木瀆運閔行及五庫均改三道閔行五庫運木瀆同 
常昭運宜荆改三道宜荆運常昭同 
常昭運南渡四道 
各卡統收捐則各門類酌收抽捐錢數 
布疋棉線門 
各路本色布每百觔三百二十文各項雜色布三百五十文印花布三百八十四文 
牲畜門 
大豬　每口九十文湖羊三十一文五毫大山羊二十二文五毫小山羊十三文五毫 
鵝（以十隻起捐）每隻三文二毫鴨二文二毫 
鷄一文八毫鮮鴨蛋每百個十八文 
鮮雞蛋十三文五毫 
南貨門 
筍乾每百觸一百五十文 
榖食門 
大麥每石十四文小麥二十八文 
元麥十七文五毫蠶豆三十五文 
玉米高粱子均二十四文五毫料豆（赤紅菀豆同）二十一文 
菉豆四十二文秫秣小米均十七文五毫雜貨門 
炭（每百觔）十六文棉子六文 
棉餅四文八毫 
來件 
[江蘇金山縣張堰鎭自治職員呈請改正文書程式文俞棄鈞等二十三人]  
　　爲遵章呈請轉詳改正行文程式事竊鈞等自被選爲自治職員以來已逾二月自維才識謭陋加以經費支絀無米難炊本擬辭職以待賢能繼思自治爲立憲之根本城鎭鄉又爲自治之初基朝廷設立機關何等鄭重若不勉爲其難則國家誰與爲治乃憲政編查館原奏章程第一百零七條城鎭鄉議事會城鎭董事會及鄉董行文該管地方　用呈地方官行文城鎭鄉議事會城鎭董事會及鄉董用諭等語其行文程式地方官對於自治團體故爲抑制鈞等尋繹再三莫解因意將謂官治對於自治乎則憲政編查館原奏有曰自治者所以助官治之不及又曰自治者與官治相對待而言是自治與官治職任雖有大小權限雖有廣獗而其同爲國家設立之機關以求達其行政之目的則彼此未嘗有異固未可以此而分優劣也將謂地方官有監督權乎夫所謂監督者　過監督其違背法律與侵害官治與否即憲政編查館原奏所稱必確示以監督條欵並非一無限制如主人之對於奴隸可隨意加以呼斥也且自治之監督非僅地方官一人凡民政部與本省督撫無一非處於監督地位今章程於督撫之任用總董旣用劄而獨使地方官用諭是同一監督而異其權力也且即以地方上習慣言之凡州縣官行文本地方學會商會以及學堂善堂巡警團練各經理董事無不統用照會惟對於最下等之地方保甲及官署胥吏乃始用諭今鈞等以組織自治機關之故致降其等於保甲胥吏之列在鈞等個人之名譽或不足惜其如自治團體何總之朝廷欲設立自治機關以求符於世界立憲國之通例自宜嚴定權限優以名分使人人樂於自奮庶得收官民相助之效如其不然無甯速止若慮其逾越範圍侵害官治而故使地方官日日嚴詞厲色以訓斥之勢必至地方之人皆輕自治而不屑顧問而一般刁生劣監原奏所稱不得冒濫充選者轉以玩鈍無恥甘受地方官指斥之故得乘間而竊其權此其爲害於自治前途實非淺鮮也查章程第一百十一條本章程如有增删修改之處得由議事會擬具條議呈送本省諮議局由諮議局審查後呈請督撫咨送民政部核議奏明修改現江蘇諮議局已全體辭職開無期而茲事重大又關係議事會董事會全體用敢呈請速詳籌辦處轉詳督撫電咨民政部奏將第一百另七條内地方官行文城鎭鄉議事會城鎭董事會及鄉董一律改用照會如必不獲所請則鈞等自知無　不敢以自汚者汚及自治惟有辭職以自贖而已所有呈請轉詳改正行文程式緣由理合備文具呈伏乞鑒核施行須至呈者 
 
 
 

Page 35

 
 
   
 
 

Page 36

 
 
   
 
