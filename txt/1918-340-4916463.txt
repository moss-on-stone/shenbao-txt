# 1918 - 340 - 4916463

 

Page 1

 
 
   
 
 

Page 2

 
 
時評 
[互責用兵（冷）]  
　　北方愤南方之用兵於閩陜南方亦責北方之用兵於閩陜其所責雖異而其閩陜之必仍用兵可知也 
夫停戰之後而仍用兵其事必有一方任其責者今日之世界斷非掩飾欺詐可以占勝無論若何詭變之事至其結果且無不明白者况以彼此用兵之事乎故究竟閩陜用兵其責誰屬將來必有公論决不能以苟且一時徼倖成也 
命令 
　　十二月十二日大總統令兼署財政總長曹汝霖呈江西財政廳廳長王荃本請予免職王荃本准免本職此令 
又令任命楊慶鑫爲江西財政廳廳長此令 
又令内務總長錢能訓呈黑龍江黑河道道尹馬廷亮因病呈請辭職馬廷亮准免本職此令 
又令任命施紹常爲黑龍江黑河道道尹此令 
又令陸軍總長叚芝貴呈陸軍第一師步兵第三團第三營營長子炳洪因病懇請辭職應照准此令 
又令陸軍總長叚芝貴呈請任命劉鑑瀛爲陸軍第一師步兵第三團第三營營長應照准此令 
又令陸軍總長段芝貴呈綏遠陸軍混成旅第一混成團騎兵第一營營長李名山請免本職應照准此令又令陸軍總長叚芝貴呈請任命趙山爲綏遠陸軍混成旅第一混成團騎兵第一營營長張慶雲爲第三混成團騎兵第一營營長均照准此令 
又令參謀總長蔭昌呈請任命凌家駒署陸軍第四混成旅參謀長應照准此令 
專電 
　　北京電公府電致西南請勿用軍政府及政務會議名義派出會議代表 
（十三日下午四鐘）　　 
蕪湖電國務院給二號委任證與朱啓鈐付以全權（十三日下午四鐘） 
北京電各代表因朱啟鈐尙在津未會齊當俟朱來再開會議决定方針政府意月内卽開會但得探報陳烱明力攻閩並派兵攻陜以便會議時多兩地盤徐頗憤懑（十二日下午八鐘） 
北京電朱啟鈐仍未來京代表行動稍停頓聞須俟南覆電再會集（十三日下午四鐘）北京電府中設善後討論會錢能訓爲委員長張國淦坐辦委員爲周樹模梁士詒汪大燮王揖唐曹汝霖周自齊熊希齡丁乃揚等（十二日下午八鐘） 
北京電政府有委參贊數員隨十代表赴會說 
（十三日下午四鐘） 
北京電全國平和聯合會今日下午開歡迎各省代表大會（十二日下午八鐘） 
北京電熊等仍主張開國民大會（十二日下午八鐘） 
北京電錢閣同意案新國會定明日票决（十三日下午四鐘） 
北京電東海昨傳見周樹模籌議組閣問題 
（十三日下午四鐘） 
北京電星期六衆院投内閣票昨安福開會大鬧現該派有人運動不出席 
（十三日下午四鐘） 
北京電李思浩辭職張弧將轉鹽署長（十二日下午八鐘） 
北京電財次張弧今午履新鹽署長李思浩前晚提出辭呈（十三日下午四鐘） 
北京電駐倫敦領事定周鶴齡（十三日下午四鐘） 
北京電某協商國要人言荷蘭使已接到其政府令撤回（十三日下午四鐘） 
北京電外人消息公使團對我國收束軍隊事連日開非下式會議有限制我國練兵不得超過歲入百分之二十一說（十三日下午四鐘） 
 
 
 

Page 3

 
 
北京電姜桂題電據豫督電魯匪猖獗常翼長所部不敷分布擬懇再撥馬步三營赴豫協剿茲已派定擇日出發請先撥臨時運輸等費數萬應急 
（十一日下午一鐘） 
北京電張錫元電抵陜後已開駐渭南華陰等處惟運費告罄懇乞速撥十萬（十一日下午一鐘） 
北京電朱澤黄所部欠餉三月屢催未發湘省又無欵應付電請從速接濟 
（十一日下午一鐘） 
北京電張聯陞電據王團報稱自克鎭巴後敵撤去沿途兵站向川境退去王天縱亦退往夔州鄂陜交界處漸告肅清（十二日下午三鐘）北京電姜桂題報稱赴豫協剿馬步三營定蒸眞元等日由熱開至通縣乘火車赴豫（十二日下午三鐘） 
北京電劉鎭華電鎭嵩軍餉三月未撥現値西南兩路軍事吃緊本省無法籌措懇撥至十二月 
（十二日上午十二鐘） 
北京電陳樹藩前曾派員來京向某某等行訂購步機關槍彈藥聞已簽定合同欵由陜省自籌 
（十二日上午十二鐘） 
北京電劉存厚電據探報唐繼堯提出議和條件有滇軍兩師黔軍一師常駐川境餉由川出唐爲川滇黔巡閱使顧品珍爲川軍務會辦王文華等爲叙瀘重慶等鎭守使似此無異割據川民誓不承認果有此等條件務請拒絶 
（十二日下午一鐘） 
北京電鍾體道電敵分三路圍攻沔縣冬日失守頃劉督電令親赴前方督戰惟事機危迫懇飭援軍速進（十二日下午一鐘） 
北京電微日劉存厚來兩急電一報告王田退敗沔縣失守二報告褒城被敵佔領擬由側面圍攻南鄭漢城危殆（十二日下午一鐘） 
香港電軍政府對北京和議决定辦法如下（一）對等議和用和會名稱（二）不承認北京爲中央政府（三）和會設於上海雙方各派十人總代表一人（四）抗議十二月四日錢能訓電（五）質問徐世昌休戰期内派奉兵赴閩理由（六）北軍不許藉剿匪名義開赴戰地（七）陜閩不休戰則不議和（八）議和前先解决閩事（九）上述諸條電致徐世昌限期答覆（十）僅許由徐世昌直接答覆（十）（一）披露徐世昌佯稱和平實行攻擊之謀（十二日下午三鐘） 
香港電軍政府向國會提出續發七年内債劵一千萬元以護法省鹽稅餘欵爲抵之議案（十二日下午三鐘） 
[路透電]  
　　倫敦電德國無線電報告謂本月六日柏林之騷亂死者十五人傷者三十一人政府與勞兵會幹事部會商多時於八日議决一致盡役於革命事業承認政府專有之敢權打銷以暴力變更政府之意志（十一日）倫敦電協約國媾和預侙大會將於新年時在巴黎開會（十日） 
倫敦電據非公式消息工黨領袖克萊恩士氏將居媾和大會英國代表之列（十日） 
倫敦電薛西爾貴族在里區維斯演說謂協約國應决定德國力能付賠欵若干而向要求付足所定之額（十日） 
倫敦電阿剌伯軍統帥希里夫愛蘇爾已抵倫敦討論阿剌伯之願望（十日） 
倫敦電美軍前鋒已入德國柯白蘭士新聞訪員謂全城殊爲歡欣劇場與飥肆皆爲人滿食品甚富取價頗廉（十日） 
倫敦電每日捷報載稱威爾遜總統將於海上自由權問題有所建議但不與英國所要求之搜查權並違禁品律及封鎖之實行相牴觸（十一日） 
倫敦電英皇已於今日回抵倫敦大受歡迎 
（十日） 
倫敦電愛士葵今日在洛汀漢演說謂彼主張令行惡者傾其所有賠付吾人惟彼殊不以侵迫之經濟抵制爲然蓋吾人旣得賠償後則即可已往不咎也又謂不列巔之强逼兵役制必須按照施行該制時之約言而取銷之云（十日） 
倫敦電豫料首相喬治將居間調停棉業罷工 
倫敦出産委員會昨日考慮紡工提出照現得之率增加工値百分之五十之要求廠主謂依此辦法是照戰前之率增加百分之八十七分半也該委員會尙未斷决此事（十一日） 
倫敦電大英輪船公司開會主席印區開浦貴族宣稱該公司之債務共有英金五百八十二萬二千五百六十二鎊内有巨數之欵及付造船工程所增之費用者該公司將儘速復在東方遠東澳洲經營商業惟所沉之船爲漊頗多一時未能使旅客便利安甯如戰前之狀云（十一日） 
倫敦電駐俄京荷使取道法國現抵倫敦路透訪員晤之於馬登狄克荷使警告各國工人共同抵制破壞文化之過激黨主義謂俄國過激黨今將其主義施諸實行即享受優厚工値不操作占取他人産業無刑罰無捐稅是也今俄國工人生活之惡劣遠甚於昔日失業者極多俄京已現枯竭之象人民不知何以度日余從未料及自由形式之下腐敗强横一至於斯也在余觀之俄國前途似無希望凡過激黨勢力所及之處輙有委靡失望之悲觀云（八日） 
倫敦電英國公報云自今年一月一日起至休戰日止德飛機爲英軍擊毁者三千零六十架墜落者一千一百七十四架英飛機僅失一千一百十入架除被法美飛行隊所擊毁者不計外一九一八年内德國飛機之被毁及交出者已逾六千架協約國飛機損失較少今復得新式完好之德飛機二千架遂享天空之優勢（八日） 
倫敦電邱吉爾氏在登第演說論英國財政現狀之困難謂定可戰勝此難關英債約七分之六皆借諸國民英國已以現金四百兆鎊及美國債劵一千兆鎊運往美國此數大半係爲與國及俄國而借者英國不獨失去此項債劵之利息且須以此利息綸與國人因此債劵乃政府向國人借得者也目下協約國委員會在各方面調查可以處分之德人産業以便償付戰費云云（十日） 
倫敦電糧食管理員克萊恩斯函稱世界糧食供給不敷需求之隱憂非一時所能解除敵軍所佔土地内之糧食多被搜括一空今冬歐洲之一大部分恐有饑患糧食部已删除煩瑣之取締例彼望不久尙將續有删除惟公允分配糧食供給之主要保障今冬明春顯仍有賡續維持之必要云（八日） 
巴黎電德國代表要求與協約軍所佔來因倫土地自由交通福煦上將覆稱被佔區域與中立區域均不许通行蓋因須按照体戰條約爲維持封鎖故也 
（十一日） 
巴黎電法國輪船公司宣稱智利號輪船日内將赴君士坦丁該公司不日可以恢復近東之定班航務云（十一日） 
巴黎電白萊斯市長發表示文令居民於威爾遜總統抵時皆懸旗歡迎（十一日） 
巴黎電法國主軍近於星期日正式入愛斯拉沙伯以代比軍佔據該鎭（十一日） 
巴黎電法總統普恩賚已於星期二日下午行抵末爾化斯大受歡迎自火車站起之一路有女童衣國服排列左右於總統過時擲花申敬總統以一七九三年末爾化斯所用之旗授與市長當總統驅馬過巿時歡聲雷動花球如雨落入車中總統曾校閱第二摩洛哥師（十一日） 
巴黎電柏林西班牙大使調查後徵實蘭琴薩爾資某營德防兵曾無故槍斃法俘九人重傷十五人此安將澈底查究法政府决計須懲治負責之人（八日）巴黎電法國報紙載稱德政府曾請美總統威爾遜游歷德國威總統今已發無線電覆之其言曰德國人民須經過若干年懺悔其罪惡證明其誠摯若在今日則眞正美利堅尙不能作遊德之想其赴德者惟負有官責不得不然者耳游德之請未便接受云云 
（十一日） 
巴黎電法國北方鐵路今已開車至羅倍與土爾柯安（十一日） 
巴黎電法總理克勒滿沙以陸軍總長之名義發表解除領土後備軍自一八九二年至一八九七年級兵士役務之訓令定於十二月二十五日開始辦理約六星期可以蕆事（十一日） 
古本海琴電柏林消息政府與柏林衞戍總督警務長會商多時後已命軍人無事勿出外所持武器僅可用以自衞藉免續起衝突斯巴達克斯團之贊助人分散小册謂革命事業已臻絶危之階級反對革命之惡徒妄用勇武之兵士以致流血云並駁勞働界與軍界中人參與今日下午之抗議大會以聆魯森堡氏與李勃克萊區博士之演說（八日） 
古本海琴電柯洛恩消息乞姆尼資勞兵會希圖解除驃騎隊若干人之武裝該隊發機關槍擊散羣衆並擄去平民與勞兵會會員若干人施以鞭撻勞兵會會員乃召步兵若干人禦之但亦爲奪去武裝普魯士勞兵總長斯特羅特爾氏在柏林某大會演說痛詆如興登堡輩之反對革新黨今仍把持軍事機關普魯士敎育總長在柏林演說謂國會如不能得多數社會黨議員則將解散之而行勞働社會迪克推多制 
古本海琴電亨堡消息白朗林海軍大將之代表已抵亨堡檢視港内之英國商船三十艘（十日） 
古本海琴電柏林消息土耳其大使要求引渡前内閣總理太拉特前陸軍大臣它佛及其他土政府官員柏林半官公報謂引渡太拉特一事不成問題 
不魯塞爾電市議會長嚴訂取締市政局與敵人往來之條例（十日） 
亞姆斯特丹電柏林消息因擅捕勞兵會幹事部人員一案株連被拘者共二十五人郝漢洛希親王亦在内柯洛恩報載稱克虜伯廠董事已請工人建議製造和平物品之辦法（十一日） 
亞姆斯特丹電柏林晨報載稱白倫斯維克公爵與其婦已逃至奥國格孟登（十日） 
亞姆斯特丹電柯洛恩報載稱英馬兵一百五十人行抵邦恩占據來因河上之橋梁（九日） 
亞姆斯特丹電德意志報載稱茲悉協約國與德國代表將於十二日在特勒凡討論展長休戰條約期限來因河之航務將由協約國委員會管理（九日） 
紐約電美國陸軍參謀總長瑪區將軍告客謂今宜請國會規定募兵新制蓋佔據適境之大軍駐於海外未有限期而按照法律目下之陸軍須在和約簽約後四個月解除任務故也（八日） 
紐約電塔孚特演講國際同盟謂英國之生活全賴其航舶可以安然出入故英國非至確信國際同盟足以保障其利益時當然須維持其充分之海軍云 
（八日） 
華盛頓電美國海軍總長丹尼爾氏於常年報告書中主張繼續擴充海軍以便應付國際警務之需要並以辦理測量探險及保護事宜書中稱讚英海軍協助之忠誠及英商船裝運大部分美軍之便利又謂各大國中以美國爲最富而交戰國在又以美國損失最少故美國應經營海軍以保障世界和平庶可應合其航業日興及自由人民會議中首席之地位云云 
（九日） 
大西洋城電美國商國通過决議案主張召集國際商務大會以期得以廣大採行國際經濟互相輔助之政策（八日） 
里斯本電威爾遜總統所乘之喬治華盛頓號今日駛過亞沙爾斯之台爾加達港葡國軍艦及砲臺均向升砲致敬（十日） 
美國無線電 
　　華盛頓電國務院曾以照會交智利及秘魯兩國公使轉達該兩國政府今日公布照會原文如下 
合衆國總統願通告閣下合衆國政府對於引起斷絶智利與秘魯兩共和國間領事關係之各種事情極爲憂慮任何激昻之事均足减少全世界永遠和平之希望况當此巴黎和平會議將開幕之前夕則影響尤惡蓋吾人俱以甚深之信心期望該會議將設法使世界 
一切人類間開一永遠和平之新紀元故凡致成此項惡結果之人在世界之前面必須負極重大之責任合衆國總統自覺責任所在不得不請智利及秘魯兩國政府注意於目下時局之嚴重并向兩國政府指陳彼等對於其餘之世界負有責任應立即設法抑制彼等之人民恢復兩國間之和平關係兩國間之爭端可以覓得一滿意及和平之解决法斷無疑義合衆國政府願準備一國單獨或與此半球之其他諸國協同盡力贊助俾此爭端得一公平之解决（十二日） 
舊金山電美國最著名之女飛行家勞羅司氏抵此將往遠東彼言彼欲使日本中國印度暹羅之人民均知女子亦能飛行按勞羅司氏於一九一六年曾從芝　可飛行至紐約歷程九百五十英里祇費時九小時飛行距離之長爲從來所未有且彼能在空中打旋曾在五千英尺之高處翻騰十五次亦爲飛行界未有之創舉云（十二日） 
荆盛頓電財政部今日宣布續發行兩星期一次之公債證劵一批計債額五萬萬元利息四釐半 
荆盛頓電比利時所借美國之債欵已增至二萬一千三百二十二萬元综計協約各國所欠美國之欵共八十二億二千三百五十四萬零七百二十元 
華盛頓電陸軍部今日公布有運輸船四艘裝載美兵九千人已從法國啓程回美（十二日） 
華盛頓電司法部現搜集許多公牘表示德人圖毁美國軍械廠之方法（十二日） 
華盛頓電海軍大將巴傑氏今日在衆議院海軍委員會力請撥欵擴張海軍使美之海軍至一千九百二十五年較任何他國之海軍爲大（十二日） 
華盛頓電鐵路總裁麥克愛多氏今日上條陳於參衆兩院聯邦商業委員會謂政府管理各鐵路宜再繼續施行五年（十二日） 
鮑爾的摩電海軍總長丹尼爾氏今日聲言美國孤立之時代已經向佳處而經過我深信此最有利於我國家以後我共和國對於世界之每一海港皆予以注意（十一日） 
[各通信社電]  
　　哈爾濱電路透訪員得確實消息謝米諾夫將軍顯爲不良分子所煽動目下仍固執不肯承認柯爾恰克海軍大將之統治權致鐵路交通卒未恢復大局爲之搖動謝曾致電杜土夫將軍謂若統治者非柯爾恰克海軍大將而爲霍爾瓦特將軍或杜土夫將軍則彼願承認新政府云杜土夫將軍覆電謂霍爾瓦特將軍首先承認柯爾恰克海軍大將第尼金將軍即步其後塵謝已知之矣何今尙發此議殊可駭異至以杜個人而論則彼與部下哥薩克兵接哇姆斯克急斷政略消息後即聲明願受柯爾恰克海軍大將之指揮故謝宜以諸人爲法電中又稱謝之截斷鐵路交通是絶其前敵同胞子彈之接濟彼等今不得不冒死奪諸敵人之手矣末勸謝勿破壞頃方萌芽之俄國恢復事業宜速承認柯爾恰克海軍大將如不遵從則哥薩克兵擬不復尊崇之而將詆爲叛徒云（十一日）路透電 
北京電自北方議和代表决定後此間有一部分人士對於所選人物頗有反對之聲聞總統已决計不再變更（十三日） 
北京電此間一般人士對於改良督軍制度之舉承認爲必要之事者近已漸次加多安福系之報紙亦絶端主張此說而北方議和代表中亦多數懷此意見故此次之妥協會議必將直接或間接討論此案也 
（十三日） 
北京電北方議和代表中有一部分於今日赴天津將在梁士詒私宅内開議和豫備會聞徐總統將於明日邀集各代表開談話會（十三日） 
北京電因錢内閣不日將正式成立所有現任各部總長除陸軍交通農商三部外皆於今日以前爲形式上之辭職上述三總長亦將於今明日繼續辭職錢内閣閣員中目下已决定者爲靳雲鵬之陸軍龔心湛之財政王揖唐正在運動内務總長其餘將無更變 
（十三日） 
北京電錢總理同意案决於明日在衆議院投票表决如安福俱樂部不反對則當然可以通過 
（十三日） 
北京電傳聞美國因中國聘日本阪谷芳郎男爵爲財政顧問亦擬要求中國聘美人一名爲中國幣制顧問現正向中國當局運動（十三日） 
廣東電十日國會停止開憲法談话會軍政府委員出席協議北軍對於福建陜西兩省出兵問題最後决議要求軍政府實行下列三種辦法　一通告北京政府聲請從速停止北軍之戰鬭行爲如不聽從即停止和議一將北方之無誠意通告駐廣東各國領事一命令前敵南軍停止戰鬭（此處電文不明）仍須切實預備以備作議之决裂（十二日） 
廣東電十一日軍政府開政務會議陜西軍五代表趙世鈺及伍朝樞徐謙主張將國會之决議案照原案可决即發電於徐總統其大意如左北軍之出兵於福建陜西兩省實口說和平而暗中從事戰鬭之舉動也務請迅速停止前進守現防地點如藉口剿匪之名而執軍事行動則當以故意挑戰論立即停止議和云云又政務總裁聯名電徐世昌云前月三十日徐世昌曾電致各政務總裁要求南方派總代表一人代表十人赴滬開對等會議而本月四日錢能訓來電則謂福建陜西兩處當視爲土匪而置於停戰區域之外云云北軍對於上述兩方面現正事實上從事於軍事行動南方認此種舉動爲完全挑戰行爲關於此事務望明白答覆云云（十二日） 
廣東電昨日軍政府對於駐廣東各國領事聲訴北方之無誠意（十二日） 
東京電新任駐華日本公使小幡酉吉氏今日觐見日皇面奏請假將於年内赴任（十三日） 
以上東方通信社電 
東京電日本川崎造船所增加其資本金爲五千萬元其中一千萬元將以頒給在所做工辦事者及有功於造船所者之遺族（十三日） 
東京電三井物産會社重役團琢磨氏來華考察歸後談曰中國個人主義發達至妨碍資本之合同而能達至工業時代前途尙須歷幾許年月爲此誘導援助者乃絶對爲國人之責任也又如借欵問題從來借欵概皆與利權相關故一曰借欵即若含有利權之意此實爲無趣之對象故此當大痛改使不至有此種之誤會云（十三日） 
東京電日本之西伯利亞經濟援助會所組織之共同投資團茲定名爲極東興業團（十三日） 
以上共同通信社電 
北京電期成會人以西南不認北京爲政府是自將中國居於無政府地位何以對外擬電西南勸告 
（十三日） 
北京電西南對善後名詞仍未滿意昨院再電李純解釋囑轉西南勿滋誤會（十二日） 
北京電熊梁皆將南下先晤李純并電約張謇在甯集合一同赴滬（十二日） 
北京電當局擬加派曾宗鑒參觀歐和會議 
（十二日） 
北京電張弧到財部聞即擬備整頓鹽欵說帖進呈（十二日） 
北京電和會草案已擬就大致爲軍政民政兵額兵費川閩陜各省善後國會憲法諸問題計十一案各有細目内容未詳（十二日） 
北京電徐樹錚自馬關電告删（十五）日回京（十二日） 
北京電院電管金聚駐守漢北聽候查辦并電劉（存厚）鍾（體道）分擔漢南防務勿分畛域妨碍戎機（十二日） 
北京電院覆李厚基電如陳炯明進攻即行剿辦否則嚴防勿先開釁（十二日） 
以上中孚通信社電 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[北京特别通信（二二三）（飄萍）]  
　　十二月十一日代表派定之經過 
内閣提出之前途 
錢氏致西南電主張各派代表十人聞關於人數問題西南業已同意故北方亦即派定十人愚前函所述朱桂莘謁見東海之後繼與錢氏會商復同往謁見東海朱之允爲首席代表即於七日决定至其他代表東海與朱錢熊汪諸人會談之結果取各派普及主義其初各派競爭之多運動之烈殆皆視代表爲一種最有希望之差使間有因欲實施其政見而加入者然不過少數而又少數東海覩此情形乃以强硬態度急遽派定提出於昨日閣議爲形式上之通過代表人名有如左記（一）朱啓鈐（二）吳鼎昌（三）方樞（四）劉恩格（五）施愚（六）江紹杰（七）汪有齡（八）徐佛蘇（九）李國珍（十）王克敏右之十人除朱氏爲首席代表外餘皆不分先後以同一委任證由國務院發表雖其中或有一二人本人不無去就問題然大致業已告一叚落東海且聲言决定以後不再更動以免各派之要求然其將定未定之時安福派以首領王揖唐並未獲選大發牢騷使人言於東海一方其機關報亦言東海必欲王氏加入實則東海所以對王揖唐者但言朱氏業已允爲首席代表無可更改若以普通代表與王議長似不相稱且不免影響於其議長地位云云安福派無可奈何則又薦普通代表多人如王印川鄭萬瞻等不相干之人物皆在其内東海殊無法可以應付乃又將最初安福派所薦之江紹杰等加入此昨日與前日代表名單稍有不同之由來也 
吾人試就代表十人之中加以分析朱啓鈐可謂爲代表東海者（東海力白朱非爲交通系代表）吳鼎昌則在新舊交通系與叚派之問方樞亦接近於叚氏劉恩格一方爲安福派一方又近於張作霖施愚與李純接近江紹杰爲安福派汪有齡與徐佛蘇同爲平和期成會然汪可以代表梁燕生徐可以代表熊秉三李國珍爲研究系王克敏爲河間系此其大略也但右之諸人乃東海所自定非由各派推舉例如劉恩格極爲平和期成會所反對東海以政治上關係而卒派劉氏研究派亦有不以李國珍爲宜而請改籍忠寅者然東海亦以旣取得本人同意不便更動爲言然則北方代表大體可云已定但將來聞尙有互相承認之手續果無一人被擋駕否尙疑問也 
愚前函所謂無關宏旨之内閣問題今日又見其提出矣於將提未提之時先將財政次長張弧發表聞原定以張爲鹽務署之次長後因某種關係改爲兼署今職或者預備龔仙丹不到則張代理部務乎至内閣問題安福先開會决定通過王揖唐昨又訪錢互相交換其意見通過當無問題矣所難以爲情者被王氏作機機令提出彈劾案之賀培桐等耳雖然旣能爲濅福議員則又何難以爲情之有 
[北方代表推定之别報]  
　　南北和平會議政府連日籌派代表大致均已商定昨方正式提出國務會議業經完全通過並定於本日（十一日）以國務院委任證名義正式發表全體人名如下總代表朱啓鈐代表吳鼎昌王克敏方樞汪有齡李國珍施愚徐佛蘇劉恩格江紹杰至王揖唐氏以新衆院議長地位如充代表必須聽受國務院指配或不能不消滅其議長資格經人以此向安福部說明已不堅持前議聞十人中除吳鼎昌以財政職務較繁不欲擔任已託曹潤田代爲婉辭外王克敏已定今日先行赴寗預備一切其餘各人决定十五日先行出發此次代表之派定并非由於各派之自行推舉實東海以已意定之兼取本人同意惟朱啓鈐回津兩日昨尙未來上述名單朱氏是否與聞無從臆斷但東海方面因欲令朱氏爲代表領袖日前本有代表選派須商於朱氏再行發表之說則以上諸人朱氏或事前早已同意也 
據日人消息此次選派代表當局初意純欲網羅各方面勢力使之參加會議發抒意見以冀各得其平惟因安福派之運動激烈結果各派各出一名之議遂稍打消如除去孫潤宇代以江紹杰是其明證聞昨日國務會議時曾將派王揖唐爲代表之提案從事討論各國務員均謂如任命王氏爲代表勢不能不加派梁士詒氏果爾則代表之選定復不免陷於困難於是王氏代表之說遂歸無形消滅北方代表雖已决定而南方代表尙未確定且南北兩方均須先行自開準備會議議决一切而此等會議亦非二旬之時間所不能了故南北雙方之代表齊集於南京實行開議至早亦在明年正月下旬况地點問題尙未决定縱南方對於北方之提議與以同意决定南京而會場一切之準備尙需時日蓋此等準備因地點未决政府亦尙未電令李督從事布置也 
[京華短簡]  
　　本年正月六日政府爲償還中國銀行債務以會議該行恢復鈔票之巿價曾以鹽稅剩餘爲擔保品向正金銀行借欵一千萬元（善後續借欵第二次墊欵）此項借欵償還之期日迫而償還之資金尙無從籌措根據原約應須重訂續借之約現經當局交涉數次已於日昨（十日）午后由正金銀行代表武内金平氏與曹財長簽字成立新契約其契約之重要者如左期限一年利息年七分償還方法自明年八月至十二月每月由鹽稅剩餘金中舞出二百萬元分五次償清 
俄國自謝米諾夫宣布獨立以來各協商國未有如何承認之舉動而關於我國邊防實爲重要日前閣議提出謝米諾夫獨立一案交參戰處速議昨日上午九時參戰處長及各股主任共同會議决定應付方法分列五項（一）根據參戰處原案令奉軍除援陜外速行開回奉邊電覆宋（二）支隊長令與協商國軍隊取一致之行動（三）致電史久光令其速行查明日軍方面對於謝軍有何等之舉動（四）致電周家樹令其將聯合軍對付謝米諾夫獨立情形隨時詳報（五）哈爾濱道尹處電令其查明霍爾瓦特之近狀以上各節尙無具體辦法必須各處覆電到後再行解决該處現定今日（十一）續開會議 
政府現對維持内蒙辦法確已决定派遣三種要員（一）添設衞戍司令以會議接替國防（一）添設屯墾督辦以備安插退伍軍隊（一）添設開埠專使以期内蒙早日通商 
王永泉所部援閩之奉軍現由陸軍部呈請改歸部轄爲陸軍混成第十一旅已由公府將此案交院核議 
敎育部直轄本京各校擬呈請政府給予現薪此項呈文業由國立高等師範學校會同北京大學校起草已於昨日（十號）各舉代表親赴敎育部要求傅總長轉遞 
中國商會近來極力推廣比較上年數目驟見增多據農商埠最近統計全國商會去年七百九十四所今已增至八百六十九所入會之商號去年十九萬六千三百三十六家今已增至二十三萬零四百三十一家商會職員去年二萬一千八百五十四人今已增至二萬二千零六十二人去年一年間收入總額共一百零二萬三千五百五十六元預算今年當在一百五十萬左右至支出一項尙難預料但去年支出之總額係一百四十八萬二千七百六十四元云 
外交部昨接新疆楊督來電内稱近日華人有私入俄境種烟情事外人對此頗有煩言以爲應由地方官吏嚴加禁止但俄人新舊兩派交鬨以來頗利用華人私往種烟藉中取利屢經交涉迄置不問新省實無法再予交涉即請中央就近向駐京俄使交涉 
七年短期公債第二次償本抽籤昨在中央公園舉行其中籤號數如下第零二號第一二號第二一號第三八號第四一號第五五號第六四號第七三號第八二號第九四號 
[閣議與内閣問題]  
　　昨日（十日）爲星期二國務例會之期其重要議案約分三項（一）外交部請在倫敦添設總領事案討論結果照原議通過准其添設（一）幣制局執掌權限案（提案者未詳）討論結果照原案所訂通過（一）黑河道尹另簡案此案因馬廷亮來電辭職不就昨日討論决以施紹常補簡通過後即擬命令大約日内即行發表此外尙有零碎案件數件議决後遂散會 
内閣案因彈劾之阻力延宕至今經各方面竭力疏通雖反對者亦無以藉口故决定本日重行提出王揖唐昨日下午依太平湖會議之結果往訪錢能訓徵求其政見聞錢氏所表示者大約可以滿意至於財政次長確爲張弧今日（十一）即可發表財總一席因龔心湛與某系有深厚之關係日來各方面喧傳以龔轉任之說幾於衆口一詞惟次長提前發表並未取龔之同意且張弧平素勇於負責論者謂龔未必肯來將來結果或即以次長代理部務 
[北京協約國民協會成立紀]  
　　北京協約國國民協會已於前日組織成立會長爲熊希齡副會長爲汪大變鐵士蘭（郵政會辦）幹事員包括協約各國代表中國方面爲蔡元培王寵惠等法國方面爲鐸爾孟英國方面美易斯比國方面爲狄齊爾美國方面格里英意國方面爲巨拉日本方面爲屋克勃（譯音）俄國方面爲勃朗特該會目的在聯絡協約國人民與中國人民之交誼互相輔助爲達上項目的起見該會擬注意下列之事項（甲）時常集會俾會員有機可以晤見（乙）贊助會員研究有公共利益之社會經濟及其他問題（丙）披露該會研究上述問題之成績（丁）按照該會之宗旨促進會務之進行凡於十月二十五日大會列名發起該會者均爲會員會址設在北京將來可在各處設立分會云 
[京商會鼓吹稅法平等之活動（靜觀）]  
　　歐戰告終美大總統首倡國際平等之說仁言利溥環球同欽目下歐洲和議行將開始以我國病國病民極不平等之國際稅法自應在改革之列然若主張無人各國亦未必能愛我獨厚上海商界有鑒於此乃發起主張國際稅法平等會由張季直劉柏森兩氏首先提倡總商會朱葆三主張尤力成立未久已得國内各界人士之同情前以北京政府有召集實業代表會議之舉劉柏森乃乘此機會來就與各埠實業代表會晤一堂宣言上海結會之宗旨求國内實業界之羣起響應聯成大團連日奔走呼號不遺餘力在政界一方如農商部總次長等均允爲贊助北京總商會長安迪生天津總商會長卞蔭昌熱心奔走已迭次與劉柏森商量進行辦法力持急進主義漢口商界亦有代表到京專辦此事日前在京開會議决由北京總商會出名先行通電各省總商會請其轉致本省各商會於電到三日内電覆上海主張國際稅法平等會總事所以便電美列名電稿擬就復經劉君提議加入各省省議會因此舉關係全體國民利害固不僅商界一方爲然省議會爲代表各地方民意法定機關亦應公同列名以示此舉純出於全國人民之公意各商會代表以劉君之議極有理由乃一致贊成電首遂列各省省議會總商會字樣該電今日即可拍發（電文錄十二日本報）預計電費一項約二千餘圓至關於該會一切經費前已由上海商界籌集四萬餘元聞籌集之際各業無一不踴躍輸將四萬之欵半日而集現在上海天津漢口各處亦擬各集數萬元寛籌經費以利進行此次北京總商會所發各省之電聞係不分南北全國一致並聞張季直朱葆三兩氏已以個人名義有電通告各界現劉柏森仍擬在京勾留數日一俟各省覆電到滬即着手籌備推舉代表赴美 
[幣制局與阪谷顧問]  
　　幣制局總裁發表日久尙未開始辦事近方着手進行中分二處設處長二員以財政部所屬之泉幣司完全移歸該局加以改組另設參事二缺秘書四缺規模極爲宏大 
據北京晨報云今年春間日本法學博士男爵阪谷芳郎奔走京津滬漢各處調查我國財政情形阪谷到京之後駐華日本公使林權助屢次要求我政府聘用阪谷爲有實權之最高財政顧問當時言論界對於聘用阪谷爲幣制顧問原無反對特對於實權之最高財政顧問一層殊多懷疑所謂有實權者果何所指所謂最高者果何用意時政府亦因此躊躇不敢决故阪谷留華三個月而歸然政府對於茲事並未爲絶對之拒絶允於相當時機再行借重以常理言之阪谷旣歸日本亦未繼續要求則此事自可無形消滅乃某方面消息傳來謂財政部已於本月初旬以公函正式聘阪谷爲幣制顧問唯對於日本方面所希望之條件並未承認云云聞財政部於公函發出之翌日美公使即到外交部探詢一切該部如何答覆則不可知也現財政部已將聘函送交驻日章公使代爲轉致 
[新參院亦决延長會期]  
　　昨日（十日）爲新參議院開會之期田應璜主席因出席人數寥寥主席宣告延長時間三十分兩次延長至一點四十五分始足法定人數主席宣告開議由秘書長報告文件畢計議員出席者一百零二人政府出席委員爲鍾賡言林蔚章二人先由主席報告第一案爲廣告法案（政府提出）將次開議當由江紹杰提起臨時動議請變更議程先議本届國會延長會期法案大致以會期將滿議案尙多未終了應即先議此案乃先議本届國會常會延長會期案（新衆議院移付）及本届會期將滿擬請延長兩個月案（議員周秀文提出）主席諮詢有無附議者當有附議者在十人以上衆無討論主席以變更議程付表决贊成者多數又以延長會期兩個月付表决起立者多數此案畢乃按照議程開議廣告法案當有政府委員登台說明理由畢主席宣告按照法律手續應交付法制股審查主席付表决衆贊成又議周作民主郅隆辭職事件秘書長朗讀辭職書其理由均以爲辦理實業無暇兼任議員江紹杰謂王周二議員辦理實業事在未當選之前現在國會開會已四月之久所謂無暇兼任之理由自不能認爲正當本員主張請議長以不許可將辭職書退回諮詢院議有無異議主席以江說諮訽無異議又報告段書雲陳介辭憲法起草委員職案江紹杰謂現在雖不能逆料制憲權是否屬諸本會然現在起草委員會尙未開會亦無辭職之必要請議長付表决主席以准其辭職付表决起立者只一人議案畢散會時方兩點五分 
[張作霖瀕行之宴會]  
　　大發牢騷東三省巡閱使張作霖來京之後本擬對於時局有所主張乃因四圍空氣不大融洽致一切不能遂意爰定於前晚二時出京回任臨行之日假金魚胡同那宅花園讌請東三省議員及京官并約内蒙十旗王公作陪席間張氏有一場演說皆帶激勵鄉人之語氣略謂此次來京已將一月對於時局頗抱悲觀除叢怨招尤外毫無所得而返自後祇望同鄉京官議員極力扶助總統惟中央對於時局若有偏倚之主張則當起而反抗總之東三省内蒙若能合爲一氣則亦足以左右時局此則作霖所敢自信者至於此次回省尙擬振興實業以爲財政之準備云云演說畢劉恩格代表致答詞適其時吳炳湘靳雲鵬二氏來訪張氏亦留之觀劇是日堂會戱有梅蘭芳演天女散花張氏看此齣完後即興辭先走赴東車站乘部派專車而行同行者有關海清孫烈臣張景惠等隨員及衞兵約二百餘人雖在夜深而送行者尙不少聞車到天津并邀吉督孟恩遠同行 
[京奉路之加費與搭現]  
　　京奉鐵路天津秦皇島間之貨物運費向例每噸徵費五元四角此次京奉鐵路局通告律埠各國商業會議所通運公司及汽船會社仍擬增至九元四角刻英美法各關係國商議之結果以目下銀貨騰漲之際增加運貨所受影響極大故多持反對論調仍擬本年冬季間不使之實行不日將發警告以促該局之反省 
又該路由奉至京乘客車票自十月分起搭收現洋五成以來奉天巿面之現洋用途日廣以致洋價日形翔貴張作霖查知其故即經詳叙理由電請國務院曁交通部收回搭現命令仍以京鈔照納以恤商艱一再電爭並陳加價辦法未奉部復又經委派省署秘書譚國 
桓赴部陳請務達目的未幾張作霖奉召入京對於此事親向國務院曁交通部陳說即經提交國務會議决定將搭現辦法以部令取消張作霖遂由京電知奉署謂業與交通當避商明决定取消搭現辦法省長公署當即佈告商民知照並令行沿京奉路各縣知事查照辦理乃路局近日對於搭客買票仍索現洋五成據該局中人云路局接到部令本可停止收現全用京鈔第京奉總局聘用之洋總管謂全路需用各種材料向外商購買者不用京鈔非用現洋不可該局徐局長據此理由現已呈請交通部核示在未奉指令之前仍收現洋五成聞交通部刻已與洋商交涉取消辦法尙未同意故一時尙難實行 
[外報之郴州通訊]  
　　對於馬濟之好感字林報十一月二十五日郴州通訊云頃由長沙乘舟歸來共行二十一日兩地距離曾經估計約五百里而鐵路迄未敷設在外人觀之亦可知中國事進行不速之由來矣郴州表面似覺安靖四鄉雖有兵駐紥數以萬計但尙無騷擾之象若在較遠之區則欺詐訛索之事常有所聞行之者大半爲湘兵也滇粤軍隊紀律頗佳司令馬濟名譽頗好對於各界持和靄態度處置軍民間事件秉公辦理故民間稱道不絶於口惜湘南兵士不皆如此城内商人因被逼收不値錢之紙幣吃虧不小湖南官銀行銀元鈔票現價由二百文至二角不等商舖存貨無多兵士等以紙幣强其收用某商人語記者謂已收下紙幣三千元記者持紙幣一百三十元欲換現資二十元竟不可得河中貿易大半限於米糧上駛煤斤下行今米煤兩物價皆漲起煤每斤前售四五分者今售八文米每挑須錢一千二百文附近小山置有機關槍數架時見兵士操演一望而知通至廣州之大道今猶未許北軍經過也歐洲休戰消息使人喧擾終日但在内地尋常華人思之歐洲之距中國不啻遠若火星之在天外也又二十八日通訊云今日馬濟起程赴粤聞有督粤之望確否言者不一惟馬濟應爲中國所重用則人人有同意焉此間食物旣少且貴貧民不易過冬向來湘橘多而且賤今年則未及成熟己被兵士吃完矣 
[雲南之新氣象（東方新聞社）]  
　　兩年以來中國南方各省因舉兵反抗北京政府赫然露其頭角以廣州爲大本營廣州者中國南方之首都也向以騷動不靖之中心著稱全省常遭混亂廣州人之於中國頗似愛爾蘭人之於英國惟廣州人頗有商業上之智慧其足跡所至徧於全世界就政治上而論廣東大似愛爾蘭彼時之立於反抗政府地位太平天國之亂即起於粤而雲南省之人民殊不相類彼與廣州人之差别正如丹麥人與瑞典人相同雲南人所操之語言爲官話民情愛和平守法律近年南方各省反抗北京之事滇人亦加入之然吾人當知爲獨立領袖之唐將軍係雲南人其在本省之個人勢力必甚鉅則宜乎滇人之附和也其實滇人天性和平彼對於外來之人極爲友睦據最近消息滇人頗有鼓吹開發本省天産之志有本省曾留學外國之學生數人近曾爲此目的會集於雲南省城發起組織一實對會當地官員皆贊成之一省長爲該會名譽會員財政廳長爲該會會長會員大多能操英語其中自日本歸國者甚多該會現已擬定辦法發行一種雜誌每年出版四次此雜誌之宗旨逺能得中國之眞正友人之同情蓋其宗旨在提倡滇省實業促進滇省與外界各處之商業並注意於農業及森林之改革再則設一本省及外國貨物之陳列所以資比較此項陳列所吾人極望其成功尤可喜者該會會員確知首先須解决之問題厥爲交通蓋滇省必須多造鐵路及道路也據云本省當局擬築造通行汽車之大路所缺者惟欵項當局之計畫擬先造一路自省城達大理府目前此路用轎來往需時十五日若造一良好之汽車路則大約祇須十五小時即可到達矣滇省雖多山然敷設此路經費尙不甚鉅至關於鐵路之事省政府已雇用著名之美工程師即芝加哥之道來低從事初步之測量道氏所得薪水頗優此實當局之智四年以來成績極佳聞彼甚得衆望惟因難籌築路經費故已辭職當局曾經研究之路線頗多惟現已動工者祗有從法屬安南起點之一線此線乃歸法人經營其經過各處山嶺重疊時時有破壞之虞故以運輸方法言不得謂爲滿意也就吾人之意冀其從速告竣之路厥有三條（一）達缅甸之線（二）達廣西之線（三）入四川之線此等商業道路是否以改革可行汽車之大路即爲甚合於商業之用殊難斷言如造鐵路較易集資且有某種確定之利便點况以滇省之富有礦産則利便尤多然而滇人中之較有勢力者則多注意於開築該省之大路是亦耐人尋味之一端也近有美國礦師四人到雲南并雇用本省之歸國學生因此造成一種情形政界人名之曰（良好空氣）有當地官員某氏近曾有歡迎此等礦師之語開礦之舉業已發軔數月來輸出馬口鐵不少煤甚豐富無烟煤目下市價約七元一噸滇省之水力非常之鉅現已有人開始利用此天然之力源設置一水電廠供給電流於雲南府此舉旣成將來接踵而起者必不乏人也就以上種種觀之吾人可以預期雲南不久將有大發展此中之大動力爲商人及官員均有採用新法之傾向蓋彼等現多信仰西方科學進步之動機即在於斯中國之官員往往對於實業之利益估計逾量出於合理的期望之外滇省之官員或亦如此然彼等尙信任有經騐之外人是其長處吾人固知四川所藴之礦産逈富於雲南但雲南旣有人欲於本省着手開礦吾人自應盡力奬勵之此省開礦如得成效其影響將甚宏大蓋如何獲取金錢之說一經傳布將迅即徧播於各商業道路是則不啻中國西部之一種最良鼓吹方法也無論何國之人能筆路襤褸從事於雲南工業之發展者吾人皆願其獲享佳運而當地官員能關心於此運動尤爲吾人所樂聞若彼等一經成功則各項機器在本省之銷路必甚暢旺現雲南省城己建有一新式之自 
 
 
 

Page 7

 
 
來水廠及電燈廠然此不過初發軔耳此後開礦機器之將大銷於滇省可以預卜者也 
[陜西之戰禍未已]  
　　陜西靖國軍總司令部通告云逕啓者北京撤防令下後對西南則停戰於陜西則進攻陳樹藩之私黨張仲仁在直隸姚村所練新兵一旅號曰新建陸軍近已全部入陜晉軍西渡佔據韓城鄧陽殘暴之舉罄竹難述奉軍又大集於觀音堂一帶亦陸續入關似此陽言和議暗實進逼敝軍於萬不得已之時不能不爲正當防衞之計特預爲聲明苟有戰事發生知隙自彼開敝軍不任其咎也 
[湘贛前方撤防之消息]  
　　關於湘贛等省前敵軍隊撤防情形已紀前報茲又從某軍事方面探得關於此事消息如次（一）撤防之籌備前敵軍隊撤防事宜政府已迭有詳電指示若陜閩兩省則以有特殊情形必須另爲規定贛省形勢未若湘省複雜收束自較易於着手惟湘中兵禍遍及全湘而湘東湘南湘西三方面無處不有南軍逼處以是撤防手續自較爲繁重以故近日北京政府對於撤防一事獨於湘省頗甚重視近日文電往還復繼之以派員接洽近數日來始似漸有眉目議定辦法湘東湘南兩處客軍先以退駐湘省下境爲第一步俟至和平統一之日再行一律退駐鄂境或回原防湘督以此事與鄂督有密切聯屬關係業派胡局長赴鄂接洽並與政府商酌於各軍撤退時另組一臨時總運輸處專辦輸運事宜俾免各軍自行辦理至於撤軍監察司令一事是否即設尙在未定之中（一）撤防之着手湘中各軍實行撤防辦法大致已經商定類如湘南直軍及湘東奉軍均已着手辦理南軍方面則聞僅譚浩明一部分於上月二十六日退回泉州湘西駐辰黔軍盧濤所部兩支隊撤回永順其餘尙未開始撤動但聞北軍撤防計畫如直軍則擬定先由衡陽退至衡山各處然後再於相當機會撤入鄂境蘇軍張宗昌魯軍張鴻鈞皖軍陳德修奉軍張景惠之一部（其一部已經撤退後方）則擬分别退至醴瀏株州各處俟待後命退回原防至贛南軍隊撤防一事因客軍只蘇皖軍各一小部其餘係贛中舊有軍隊情形較爲簡單俟接洽妥貼即可實行撤退 
[贛省會激戰後之情况]  
　　江西省議會昨日因開幕問題雙方激戰逼得龍欽海上天無路入地無門種種情狀均誌昨報昨晚雙方收兵後龍始奔赴合羣社驚魂稍定深自怨艾而胡派猶不相諒詬誶備至責其不應貪生怕死匿不上場讜言不過口頭恫嚇龍果挺生上場者彼輩又將奈何平和派則以龍爲此事精神上旣受大創同屬一氣之人不宜窮溯前事困人太甚於是温語慰藉者有之肆口謾駡者有之龍幾無置喙餘地今日該社又開緊急會議迫龍明日仍當繼續舉行開幕龍因昨日實受兩社逼迫神經受苦健康上頗受妨礙宣言擬暫請病假數日以資休息言甫出口一室譁然胡廷鑾部下反對尤爲激烈並言以後進行方針未開幕以前無論調人爲誰辦法如何皆不理會大有掽死硬做之勢惟曹俊一派態度較爲冷靜於開幕問題或先或後均無不可其抱定不易之宗旨則無論演成如何事態總不令曹俊下臺彌補損失之說亦絶不爲動此合羣一方面之情形也至讜言一方面則仍堅持前說今日開會討論絶對不承認先開幕必待兩副議長選出方爲滿意仍一面致函龍議長質問定要先開幕之理由安在請仍繼續發選舉通啓如果如前不理則惟有仍照昨日之方法對付决不讓步其會議結果大致如此合兩社今日之情形而論各走極端一則宣言須先開幕始有調和可言一則非先解决副議長問題萬不能開幕瞻望前途罔知所届議員如此亦可慨矣又聞龍欽海昨晚已實行通知自今日（九日）起至十一日止請病假三天以便延請醫治 
[魯蘇間最近剿匪消息]  
　　年來魯省各屬土匪徧地搶架勒贖日有所聞迭次派大軍剿辦終未肅清張督親赴兗曹督剿雖有報捷之電而此剿彼竄其勢未曾少衰如巨匪范明新（冒稱山東護法總司令）張殿奎（冒稱旅長）等率領大股桿匪日前在金鄉縣與魚單交界之大李寨蛤螞窪等處被蘇軍（張文生所部）及毅軍所敗死傷甚夥遂竄回曹屬現又與桿匪羅春陽劉東孩等結合一夥在定陶屬之雷樓寨等莊又大肆蹂躪曹州鎭守使接信後現已派團長張友臣督率軍隊馳往剿擊又聊城境張爾集日前突有由南竄來股匪千餘人槍械齊全東昌張司令據報即派兵一營往剿與匪激戰一晝夜始行擊散然而商民已大起恐慌紛紛逃避矣 
徐州張文生近來剿匪甚爲得手屢有捷電報告茲又來陽電照錄如下大總統國務院參謀部陸軍部鈞鑒竊據豐縣莊知事維鈞碭山縣婁知事毓棻先後報稱魯匪千餘人由單境竄踞豐碭交界各村莊桿首係王富貴王鳳春等十餘名請派隊兜剿等語文生聞報當即派定步二營王管帶福生率所部及警備隊千名會同步三營司管帶青山由梅屯赴周寨直趨張馬吳莊兜剿七十四混成旅李管帶朝棟率所部由東南廻龍集一帶搜緝前進步一營劉帮帶兆珊率隊四十名在李莊一帶埋伏截擊去後茲據王管帶呈稱月之三日早七鐘由梅屯出發午後七時抵周寨是夜間派警備隊周張二排長帶隊赴孫大樓密探途遇散匪二名當場擊死次早會商周司管帶由周寨出發向東北趙樓李集華樓王平莊孫窪一帶搜緝前進午後就李樓暫駐當經搜得東南蟠龍集有股匪徐大義吳三桂王鳳春王富貴等桿首率領黨徒數百名在該處盤踞立即會同司管帶前進管帶由正西正南包圍司管帶由北面進擊鏖戰至七鐘猛攻入圩匪勢不支由東面順河逃竄比經搜查擊斃匪人三十餘名受傷被其抬去者二十餘名是夜進駐唐寨六日復由唐寨會同司管帶向南出發行抵趙廟一帶突聞槍聲即經商同司管帶各將隊伍分布管帶督率士卒攻其左路司營攻其右路該匪首王鳳春等膽敢迎敵我軍銳氣百倍直前不懈猛攻至二小時之久匪衆大潰奪圩奔竄當場奪獲快槍二十餘枝斃匪二十餘名生擒桿匪王碑一名管帶復督隊跟進三十餘里匪竄無蹤始行收隊回城又據步一營劉帮帶兆珊報稱奉令率隊在李莊一帶埋伏截擊竄匪於五日十一鐘行抵該處散伏午後忽聞足音雜沓人馬喧譁羣向圩内而去帮帶聞警即督隊將該圩包圍匪約百餘名據圩開槍拒敵我軍冒彈前進攻陷圩牆匪衆死亡十餘名當場擒獲桿首王玉山王薛朱得勝女匪趙邵氏等四名奪獲快槍十餘枝我軍三哨四棚什長梁鳳趙左臂受傷各等情前來除將出力曁受傷士兵從優奬賞并訊明擒獲桿匪就地正法外理合肅電奉陳暫兼代蘇皖魯豫交界剿匪事宜張文生叩陽印 
[蕪湖快信]  
　　皖南鎭守使署頃接贛電稱駐贛州安武軍已於八日悉數開回樟樹總指揮馬聯甲定十二日由萬安回樟樹再候令施行 
駐蕪江蘇米捐局局長徐世良係東海乃弟日前在京病故遺差齊省長有派一趙姓來蕪接辦之說 
高炳麟爲獻策於倪督壟斷全皖礦産者今已爲安徽實業廳長說者爲皖省實業前途悲 
倪督之勘礦隊趙文啓等十餘人前日由蚌埠來蕪十一日齊赴繁昌 
當塗縣知事龔懋卿因經理倪督在該縣之礦産不甚得力撤任另委倪之戚寗文祺接該縣事 
駐漢口日兵司令陸軍少將神頭氏十一日晨由漢乘商輪來蕪是晚在蕪各日僑假烟雨墩公讌該少將擬次晨赴𦷈港桃冲參觀裕繁鐵礦 
余誠格前因皖名安慶道屬創辦警備隊苛加田畝捐事來皖力爭於九日由省垣來蕪 
李經方因回籍修墓事由滬來蕪已於十一日返滬 
蕪湖警察廳長宋學騫鎭守使署參謀長儲莘同於十一日乘江永輪晋省 
蕪湖救火聯合會已於十一日開成立會票舉陸廷楨爲正會長鳳吉庭姜少廷爲副會長公議在寗淵觀前建築警鐘樓一座 
[蘇省解散巡緝隊電告]  
　　駐紥寗垣水西門外上新河之第四補充旅第一團步兵兩營李督軍派參謀長何恩溥前往給發恩餉繳械遣散回籍茲悉李督於軍隊解散後即分電皖豫魯湘鄂贛六省督軍請予保護電云蚌埠倪督軍開封趙督軍濟南張督軍武昌王督軍南昌陳督軍鑒敝省新編江蘇陸軍第四補充旅第一團步兵兩營原係巡緝隊改編現因中央財政困難令各省收縮軍隊已將該團士兵照章舉行退伍並發給兩月恩餉及名譽退伍憑證令其各回原籍其隨身所穿軍衣亦經蓋印作廢圖章以杜流弊查該退伍士兵籍貫分隷皖豫魯湘鄂贛等省敬祈飭屬查照於該退伍士兵過境時分别騐明保護放行爲荷李純微印 
[南京快信]  
　　軍署外交顧問謝傅安奉李督特派赴京津准今日晚車北上 
長江巡閱副使王廷楨昨入城晋謁李督聞王使日内又擬赴津面晤河間 
南京造幣廠長武濬源奉李督命赴京與要人接洽 
李督派赴天津與陳光遠接洽之軍署參議王鐘已於今晨回甯 
軍署軍需課梁參議昨已先行出京回寗聞施愚因病尙留京 
林紹斐關冕鈞電告李督接洽事竣准銑日由粤回寗湖南方面湘桂軍派定張其煌爲代表列席會議 
饒漢祥有來甯辦理關於南北和議文電說 
李督函聘羅惇曧充江蘇督軍署顧問 
陳光遠昨由津電李督俟母病痊愈即由津浦來甯轉輪回贛 
贛北鎭守使吳金彪昨由京抵甯今晨乘輪回九江 
李督派謝顧問齎禮赴蕪湖吊唁徐總統弟喪 
代理第四補充旅第一團團長杜義昌奉令辦理該團退伍事竣不日仍回第一補充旅步兵第一團團長職阜甯大股土匪五六百人日前在某處與官軍激戰死傷各半馬鎭守使已飛派兩營往剿 
水利協會各主任已到省今日上午開職員會籌備開會事宜第三期水利雜誌准於大會前出版 
[杭州快信]  
　　財政廳以近來各縣收徵量賦往往藉口民欠延不清解現特於各大縣先行添設督徵委員專司催科事宜俾重國帑昨已委定杭縣海寗嘉興嘉善吳興德清紹縣蕭山等處分設四員餘待續委 
財政張廳長現令杭縣景知事催繳杭州錢業欠解五六七年正倍捐及典業七年分正捐趕速報解 
省議會電復上海主張國際稅法平等會極表同情 
民商習慣調查會成立至今已將六月現甫由各屬册報齊全經高審廳編作第一次報告昨彚總呈送司法部大理院修訂法律館及省外各機關查照 
卸作新登知事劉克謙串通承審員凌咸采（現任分水承審員）受理張步瀛與袁滿銀解除婚約案揑改手摹口供缺席判决案發飭查屬實現由高等審檢兩廳發交杭地檢廳歸案訊辦 
樂清貧民習藝所長周競資格不符齊省長昨令甌海道尹趕速撤換另薦妥員接替 
高審廳昨委章達仁充紹興縣承審員 
浙江民報奉令停牌以已歷三日現有明日（十四日）復活消息 
地方通信 
[蘇州]  
　　肉業行規之投票表决蘇城肉業因爭執舊行規纏訟已久迄未解决前日由總商會召集該業全體用投票法取决到會者共五十三人經龐會長親自發給小票副會長曁各議董亦均在塲監察投票結果計贊成新章者二十六票贊成舊章者二十一票守中立者十餘票業由該會將投票情形呈請蘇常道尹核示矣 
搜查煙土之加嚴警察廳雇怡庭廳長頃奉軍民兩長電准内務部咨稱近查一般奸商往往冒充機關人員將烟土等違禁物品藏匿行李中僞造封條糊黏箱件之外朦混探警以逃搜檢若不從嚴偵查深恐妨害烟禁嗣後無論何種機關人員有無護照封條概須逐件詳細搜查以杜朦混除分電水陸軍警外合電該廳長轉飭所屬一體嚴查 
吳縣忙漕減成續誌本年田稻受螟蟲災害秋收不免减色口前省派秋勘委員夏鴻翔以蘇後即經吳縣温棟甫知事邀集各士紳至署會議各士紳主張本屆漕忙仿照上届减爲八三五成而秋勘員主張减爲九五致未能决定等情已紀前報嗣經温知事會同夏委員酌定本屆忙漕總减一成一釐實征八成九釐業經詳復財玫廳省長核奪蘇紳聞之頗不謂然旋由潘绅祖謙領銜電呈省署云本年歉收情形備詳前電頃温知事來函已會委擬定呈請總减一成一釐比較上年驟加至五釐五毫之多與情駭異萬難承認在温知事周旋省委誠非得已惟此次並未實地履勘無可諱言似此憑空臆斷秋勘謂何仍懇俯准照前電另行派員會縣　勘以洽與情面蘇民困云 
后宅商團給奬蘇州商國后宅部於去年春成立以來朱楊兩司令及各團員服務勤懇故去冬各處盜刦頻聞而該地得安堵如故現屆冬令又召集全體團員及各職員即日起徹夜梭巡更於緊要隘路派置步哨所有去年冬防出力團員業已製成奬章奬狀分别發給計甲等二名邵紹箕鄒煥祥乙等二名吳晉康鄒雲千（以上金質章）丙等五名謝琛邵良卿沈藹芬許月清楊安石丁等六名鄉仁基鄒文蓉華錫奎朱雲麟尤宗海陶景（以上銀質章）各團員得奬後對於今冬防務較去年尤爲認眞云 
[松江]  
　　鄉民迎神遇雨今秋東鄉一帶棉花旺收各鄉民視爲天佑於是糾集鉅資大舉迎神並派人至各處僱借輿馬儀仗將城隍神像由上海縣之馬橋鎭迎至松江縣境之千步涇新橋鎭等處詎於八號在新橋遇雨所有儀仗均臨時寄入民户惟神像一座因各民户不願寄頓致在水車棚下淋雨三晝夜直至十二日雨止雲開始復狼狽迎去 
四圖盜案破獲西外四圖陳爾香家盜刦一案茲經第二分駐所巡官馬秋帆會同水警巡官徐貴臣警探王長慶姚信卿等於本月十日晚間由眼線導至西外坍牌樓碍作内緝獲夥盜曹阿大曹阿小等二名並在室内搜出花緞衣裙等委係陳姓贓物惟重要珠飾一無所獲翌日將人贓解縣矣 
[揚州]  
　　商會電留知事日昨商會電省云江蘇縣知事趙葉裳自蒞任以來勤政愛民守法抑暴健訟者因而歛跡武斷者不敢横行凡百善政方在規畫進行商民聞其去職攀留念切惟用人之權操之在上未敢以團體名義率爾陳請謹以與論之一斑上貢憲聰之四達干凟威嚴無任惶悚揚州商會全體會員同叩 
軍官拐婦判處違警罪退伍軍官王慶林與曾充南京製造局工人楊鶴鳴之妻有染現拐逃來揚被本夫探悉報告警察王區長張玉芝率長警前往拿獲並查獲王之吸烟證據一併解縣經趙知事委徐承審於十二日審理屬實楊鶴鳴不願深追判將張氏領回王慶林違警吸烟判處　金省釋 
[安慶]  
　　咨查故員財産前鳳陽關監督孫多祺因侵占稅欵一案息借中孚銀行二萬三千餘元除已繳過九千餘元其餘所欠經京師審判廳判决賠償監禁押追現孫在監病故部咨到皖請飭壽縣知事查該故員原籍財産備抵云 
雷德諾案法庭判决之取消蕪湖弋磯山洋油公司經理英人雷德諾被害一案經該埠警廳將被告之人及與此案有嫌疑各犯送交法庭審理業已判决執行現聞英領事一再請求觀審因之取消前判歸行政衙門受理刻將此案人卷移送蕪湖縣署矣 
[嘉興]  
　　破獲擄人勒贖案嘉興南門外醫生王桂仙（開設濟生堂藥舖）於上月被帮匪借延醫爲名將王擄至蘇屬平望地方勒令王之家族持洋往贖此案出後軍警各機關嚴飭所屬偵緝聞已緝獲張某一名及關係人唐佬四（南門著名匪棍）一併解縣十二日由縣傳齊一干人證開庭研訊已將匪棍唐佬四釘鐐收禁矣 
籌設追租公會嘉興南鄉業户王慶發等以每年收取租米各業户咸有參差致租户得以藉口擬於曹莊鎭設立收租公會一所由會中决議收租數目以歸一律於日前呈縣立案奉批照准並令該民速選會長云 
建築鼎昌繭廠商民仲清仙擬於鼎屬九屈里地方購地建築鼎昌繭廠於日前繪具圖式呈縣核奪奉批該商民擬於縣屬九屈里建設鼎昌繭廠是否與法定里數相符候令行繭業公所查覆核奪云 
[杭州]  
　　省議會常會紀事省議會於昨日（十二）下午一時開會議員出席者一百十三人議事日程之第一案即復檢本屆决選第二副議長選舉票案也周議長報告北京總商會來電請贊同修改稅則問題本會已擬就一電請大會公閱阮君云電文内歐洲和平會議應改爲世界和平會議方與中國有關係又各席對於修改稅則及領事裁判權兩層討論多時其結果關於稅則先行答復關於歐戰其他事件明日再行議復惟復上海主張國際稅法平等會事務所電文字尙須修正即開議第一案各席討論有主張緩議者有主張付表决者鄭凝葉亘束等堅持付表决甚力主張緩議者遂紛紛退席結果以八十人付表决計起立者四人少數遂打消接議第二至第十一各案均關係學校追加預算問題由敎育廳委員富光年張行簡分别說明各案意旨其間如第五第六第七第八第九各案上半年開會時均已提案交議旋因閉會未及議决茲値開會期内以上各案應請追加預算當經大會决定付財政股審查次議第十二安阮性存君云各省省議會聯合會在法律上無地位即就前諮議局聯合會臨時省議會聯合會而論毫無效果故本席不贊成本會派代表與會吳雲應西亦否認之惟陳琪云當此中國改造時代省議會聯合會並非毫無能力至謂非法定機關現在國會解散依法組織之機關亦無如何實權議長以旣有二說當付表决計贊成派代表赴會者五十四人（在席八十人）多數議長諮询派幾人宋吉成云一人太少以二人最相宜衆贊成議至此因不足法定人數宣告延會 
雜評一 
[陜閩問題（默）]  
　　今日之陜閩問題實和議進行之一大障碍也夫陜閩所以劃入停戰之外者以其爲匪耳實山匪與非匪自有正當之解釋奚必爭論在軍政府而不認爲西南之正式軍隊者則爲匪剿之可也軍政府而旣認爲西南正式軍隊則其軍隊行動自有軍政府負責此後有類於匪之行動擾害地方者可以質問而今則不能加以匪名而勦之也若南方以要求陜閩停戰爲議和之前提而北方堅持匪省非停戰範圍之說長此不已和議必致决裂是則以一二省之關係遺誤全國之大局當局諸公亦嘗一思其利害乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[贊成請改關稅之函電]  
　　昨日本埠主張國際稅法平等會接到各省函電如下 
杭州總商會電協定關稅請改國定卓識熱忱欽佩無旣敝會深表同情除函各商會外此覆杭總商會蘇州總商會函接奉大函並簡章緣起宏願熱忱無任欽佩吾國商約稅由協定不平待遇苦痛難伸亟應乘此時機請願力爭貴會登高一呼正合全國商民心理祚等忝列商車慚無讜識欽遵高躅竊願追隨尙祈俯挈賤名俾附驥尾除簡章分送外肅先佈復蘇州總商會龐廷祚蘇紹柄啓 
安慶總商會電接京商會電擬派代表赴歐美請求修改稅法敝會極表贊同乞列名一致進行皖總商會 
天津周學熙孫多森電貴會宗旨正大極端贊成毅力進行期達目的不勝禱切周學熙孫多森眞 
奉省議會總商會電頃聞尊處擬公電美總統請其主持關稅平等敝會極端贊同電美時請予列名奉省議會總商會文 
[工商研究會預備開會]  
　　工商研究會各職員以此次提請國際和平會改訂稅則事宜關係重要故特開會討論以資研究惟各實業行廠對於改訂稅則意見若何自應先期徵集以便屆時討論故於昨日重又分函各會員曁實業各廠公司行號屆期備具意見書蒞會共同磋議以資研究 
[辭退德華清理員請追損失]  
　　義國人珈司勒羅派司利（譯音）延代表律師在公共公廨控訴本埠德荆銀行清理處於西曆一千九百十七年八月十四日由中國政府聘定原告爲該銀行清理員至本年十一月二十七號將其辭職事前並不通知請求追償損失等情昨晨經俞襄讞會同義羅副領事升座傳訊先據原告代表律師上堂譯稱原告今日之聲請問題爲原告充當德華銀行清理員自中德斷絶邦交後奉公堂諭將該銀行發封由原告接手清理賬目所有佣金分文未給應請訊追而被告亦延律師到堂辯稱原告今日之聲請並不將控告理由註明故被告極爲反對請爲將案註銷繼據原告珈司勒羅派司利上堂由代表律師詰據訴稱去年由中國政府聘我爲該銀行顧問每月薪金一千元至去年八月間北京時與前財政總長王克敏諸君會晤磋商中德邦交斷絶後管理德人財産問題並由中政府委任充當上海德華銀行清理員故來滬接管並與上海中國銀行經理宋漢章接洽有中政府委任狀兩紙呈案請察中西官得供會商之下判候下禮拜一再訊 
[滬南工巡捐局會議紀]  
　　滬南工巡捐局長姚石蓀訂於昨日午後邀集該局名譽各董事至局會議要政經紀前報茲悉昨日會議之案由係因該局接駐滬陳交涉員函開法公董局函商所有法商電燈電車公司廠基擬遷併南巿蕭家廠地方法國自來水廠以内爲節省經費及推廣電機起見須在西門外華界等處假道竪立電桿佈置電綫等因當經姚局長與各董會議僉以此事前次已經拒却有案現在該局重復提出要求實與地方主權有關公决俟詳請上級長官曁護軍使核示辦理尙有一案係公民沈鳳翔在喬家浜塡築馬路時圈入浜基地若干要求劃還等情當以該處浜基早經塡改馬路上竣已久經朱前局長規定時該公民並無異議該路屬於公益性質本局並無餘地可以抵劃公决查照會議案由據理答復云 
[美國新船抵滬]  
　　英文滬報云昨日本埠又到美國新造之汽桅船一艘名加蒂亞號該船初次來此將爲隆茂洋行裝貨若干前往法國馬賽載重二千二百三十九毛噸每小時能行六海里至八海里半不等途中遇風船身稍損故於裝貨之前將由耶松船廠略加修理船長爲達胡氏於航海術甚有經騐曾服役美國海軍歐戰中達胡駕臨於大西洋中往返法國口岸曾於一日之内擊沉德潛艇兩艘云 
[取締小輪冒掛洋旗]  
　　江海關馮監督昨接交通部訓令略謂查近來各華商小輪因避軍事運輸往往懸掛洋商旗號若相率效尤長此以往於航政前途大有妨碍除咨請陸軍部轉咨各督軍嚴飭所屬不得强迫外合行令仰該監督對於華商小輪妥爲保護並嚴行取締冒掛洋旗以免規避崦重航政等因馮監督奉令後除函致威稅務司查照核辦外並轉飭各小輪公司一體遵辦 
[省議員加費之反響（四）]  
　　盛澤市敎育會電南京省議會鑒貴會召集以來聲譽尙佳良以良好分子足以化導羣流近聞審查會通過增加議員日給之案不勝駭詫旣取歲俸又要日給掊克取盈行同墨吏某議員宣言我輩選舉時人民向我要錢自當仍取之人民甚有裁停工場學校加徵地丁等讆言誠叔寳全無心肝務望貴會良好分子善爲設法遏止公布俾稍掩議會過惡如不垂聽誓與姚陸朱沈諸公取同一態度特此忠告吳江縣盛澤巿敎育會震 
鄭堃等電江蘇省議會鑒此次提議議員加費案貽譏全國深爲議員諸君愧惟十室之邑必有忠信議員中除不良份子外必有多數優秀人物人之欲善誰不如我務請大會時對於加費案勿予通過若少數不敵多數則請缺席以拖延之如研究交通兩系之對待安福派亦未始非權變之法萬一通過此案則某等必要求省長解散更選一薰一蕕十年尙猶有臭竊爲諸君所不取焉特電鄭堃朱祖德葉國華金世章程鴻璋沈康鄒振英等三十五人元 
[蘇督材覆全浙同鄉會電]  
　　前月奉軍入浙由全浙旅滬同鄉會分電請求撤回屢誌前報魚日復電乞鄰封江蘇李督軍探訊中央茲得覆電云全浙旅滬同鄉會諸君鑒魚電敬悉參戰王旅係兩月前奉命援閩道出寗浙現聞已抵閩境自無問題至報載續派三旅之說此間並無所聞現在亦决無其事想係傳聞之誤諸君關懷桑梓請紓錦念可也引覆李純印青 
[請派軍艦駐三都]  
　　福建清鄉督辦薩鎭冰昨致電本埠海軍總司令署略謂據福州甘稅務司函稱三都爲通商大埠華洋薈萃之區近日匪勢熾滋時有搶刦若有事故重大交涉即隨之而起請派軍艦二艘駐泊該口以資鎭攝等因聞曾總司令已電請部示辦理矣 
[杜錫珪遄返原防]  
　　海軍第二艦隊司令杜錫珪因奉藍總司令電召來滬面商要公茲已事畢於昨日（十三）遄返原防云 
[二團軍隊電調回防]  
　　留駐龍華楓涇等處之北洋陸軍二團步砲兵本擬開赴閩省助防後因乏船暫留經參陸處另調奉軍一混成旅前往故此項軍隊至今散駐滬浙邊境聽候電示行止在案茲悉參陸處現因和平有望各路抽調援防軍隊自應陸續撤退各回原防以資收束故此項留駐之北洋軍隊業已接電飭於日内北上各歸原防云 
[三誌路役有通匪嫌疑]  
　　滬杭鐵路頭等車花車各西崽集有同義會俾相聯絡近有某西崽因歇業赴浙行經浙屬衢縣被警探搜獲同義會名册並手槍於拘捕時竟敢拒捕開槍當經獲解浙督署訊據供出同義會會長張連三曾令行路局將一號花車西崽張連三解浙候訊等情已兩誌前報茲悉此事任局長以該同義會如果宗旨純正扶助同事爲主旨何以該會長張連三聞風逃避殊屬可疑當即詳細調查始知該西崽張連三係姚姓擔保於是立飭該保人迅將張連三繳出以便解浙質訊聞日昨已由保人姚姓將張連三尋獲交由路局警務處看管候核云又聞張之原保將張尋獲後前晚交解北站收押昨日下午三時業由任局長親督鐵路警察巡官吳王二君及巡長一員巡士二名偵探一名將張押乘一號大班花車解往浙督軍署請爲歸案訊辦矣 
又據公共租界訪員函云向在虹口華特路一號洋房爲侍者之衢縣人董有芳與江西人王得言因縱令在杭州火車站傷人之張連三（即董連三）脫逃被淞滬警廳偵探隊長翟世清等偵知投請滙山捕房派令西探目柏生華探目蔣榮生協往將董王兩人拘獲搜出張之照相等各種證據昨解公共公堂請究先由中西探目上堂禀明前情繼由警廳偵探王愼卿投文聲請移提並稱張係董之胞兄有照相片呈察經李襄讞得供商之英包副領事判董玉兩人准交來探帶去歸案訊辦惟王得言如果訊無關係請即送回本廨核奪（按此函與前函似係一案姑併誌之） 
[白爾路發生刦案]  
　　昨晚七點餘時法新租界白爾路厚福里二號門牌范姓家突來盜匪八九人以問信爲由敲門入内各出手槍嚇禁聲張當將范姓手上所載之價値八百餘元之鑽戒兩只强捋而逸事後由范報告捕房立飭探目黄金榮沈德福包探孫金禮胆往察勘一週回禀捕頭諭令務獲該匪等到案訊辦 
[浦東蔡鎭巨刦案七誌]  
　　川沙縣蔡家路鎭月初發生巨刦案詳情迭紀前報兹悉此案至今尙未破獲贓盜松滬盧護軍使自據派員勘明呈報後除嚴飭所屬曁水警廳限緝贓盜務獲解究外並於昨日面諭淞滬警察徐廳長飭屬嚴密偵緝故徐廳長當即轉飭偵緝隊長翟世清迅覔線索勒令如限破獲是案贓盜現偵缉隊各隊士已分投密緝注意偵查矣 
[南京路大竊案四誌]  
　　英文滬報云珍珠大竊案嫌疑犯二人昨日午後在俄領署審訊時自稱無罪謂在珍珠失竊之夜彼等在家並未出門有二見證人可以到堂證明今晨俄領署傳見證人兩俄婦到案據云被拘二人是夜七時即未出户且珍珠被竊之次晨彼等猶身無分文向證人借得洋五元云云詹比資基（二嫌疑犯之一）供稱在伊爾庫次克開影戲場其財産現由其妻代管現因上海與該處交通不便故經濟窘困裁判員得供後尙未判决尙須繼續調查至下星期爲止如得充分犯罪證據則此二人將於下星期五日交輪船本薩號解往海參崴審判否則即須開釋云 
[收買存土手續之結束]  
　　政府以公債票收買滬港所存大小印土共一千五百六十七箱半每箱作價六千四百兩應付土價總計一千零零三萬二千兩於上月中旬由財政部將應付土商公債票如數派員押解來滬交與江海關監督馮國勳會同洋藥公所代表安德臣將土一一檢騐過磅應虧分量須除去銀六十一萬共付土商之土價九百四十二萬二千兩昨已一併交清所餘之公債票六十一萬兩亦由馮君派妥員搭火車赴京交回財部矣 
[馮監督察勘焚土鐵窰]  
　　中央政府决將所買土商之大小印土尙存一千二百零六箱派員在滬監視焚燬等情屢誌本報茲悉江海關前所置之焚土鐵窰向在浦東陸家嘴地方業經稅務司飭人修理以備應用昨由馮監督會同威稅務司乘坐海關小汽船至浦東察得所存焚土鐵窰太小不合於用非定造大鐵窰不可惟定造此窰非二月不可遂即回署將情立即電禀北京政府矣 
[焚土監視團致北京電]  
　　中華國民焚土監視團昨上北京政府電云北京大總統國務院均鑒奉令焚土距躍三百仰見我大總統除患務盡之至意惟日來巷語街談及報紙喧騰爲掉換存土以僞亂眞本會一再偵查情形相似查是項存土託名領售製藥致一般猾吏㚥商上下其手乘機偷運秘藏密室政府雖嚴令監視而舞弊則愈出愈奇不獨禍根難除恐流毒更甚悉數焚燬之令已下何能再令重申前禁稍一因循其貽害同袍不知伊於何底且亦爲友邦所騰笑本會旣拒絶於先不得不防患於後復電申請伏乞大總統先令停止製藥並明布用去若干現存若干一面請飭令部派專員會同地方長官及各國領事中外拒土各團體逐一開箱盡數剪騐一體監視分日焚燬將數十年禍害之物一旦燬於萬國觀瞻之地中外咸知我國自新當亦副大總統之宏願也冒凟上陳並祈採納施行不勝迫切待命再本會以拒土公會名義自今日始更組焚土監視團併此聲明中華國民焚土監視團張一鳴黄奠華沈菊存陳應松顧宗况梁念周朱壬林張志純唐堯欽方宏聲程萇碧金一衡等叩元 
[美國大學俱樂部宴會]  
　　美國大學俱樂部定於本月十四日（星期六）晚間八時在法租界杜美路五十號之可倫比鄉會舉行年會大宴凡赴宴者可乘霞飛路電車直達該俱樂部係以美國各大學之中美畢業生組成之每年宴會一次各中美大學生均赴會高唱校歌選舉辦事員且有人登台演說云 
[滬寗路紀事兩則]  
　　滬寗鐵路洋總管前以本路機車缺乏不敷應用經面呈任避長轉請交通部准予添購機車十輛擬向美國公司訂購現已奉部令照准惟訂購價値幾何何時出貨及合同條件均須呈部核定且該欵需數十萬元之多滬寗路並無餘款可以提用擬由部設法撥借作爲部撥之欵俟日後營業發達再行籌還聞不日即可向美國機車公司實行訂購以期早日出貨云 
滬寗鐵路車務處軍事運輸條例向分甲乙兩種執照甲種半價付現乙種全數記賬各路遵行已久惟滬寗路因有借欵關係記賬一層未便照辦故歷屆軍事運輸均通用半價甲照鐵路雖稍受損失尙可收入半價以資補助不意近來軍事運輸日見繁多而各處軍界持用甲照仍照記賬辦法不付半價現款迨事後由鐵路開單收欵又多轇轕一時不克銷賬僞與乙種記賬無異洋賬房有鑒於此擬自即日起凡持軍用甲照交運者除有特别情形不計外餘須一律給付半價現欵不便記賬以符定章而免手續聞已通告各站一體遵照云 
[查騐土貨聯單之整頓]  
　　江海關監督公署近准財政廳咨文云案於本年十二月二日據瓜洲稅所長呈稱奉令以會查滬關聯單委員陶鳳威報告六年七月分有英商高林洋行法商百利洋行領單赴淮陰寳應辦貨於單塡貨名之外擅自添購牛油犬皮義商阿密達纳領單赴毫縣辦貨擅添地名僞蓋戳記均屬違章舞弊經過沿途局所不知留心扣報通飭嗣後認眞查騐等因遵查各國行商領報關單赴内地採辦土貨向章應由經過之各關卡釐局稅所呈單查騐蓋戳以杜流弊立法甚善惟近數年來前項持單貨船由楊子江進淮河口經過瓜洲稅務分所尙遵定章投候查騐其出口船隻因狃於習慣向來將關單赴所呈騐迭向各船户諄諄誥誡並商請瓜洲子卡轉飭照章辦理迄未遵行以致船中曾否夾帶私貨單上有無擅加貨物名目在該分所固屬難於查核即各外商本行恐亦無從覺察長此以往不獨釐稅受其影響即各關關稅亦難免不遭損失應請咨關轉飭各商以後經過瓜洲務須遵章停候稅所查騐如有闖越駛經下游關卡查無瓜所騐戳即予懲罰示遵等情到廳據此查土貨聯單近來弊竇佰出若不認眞查念不但釐金被其隱漏即關稅亦將大受影鄉據呈前情除令候轉咨外相應咨請貴監督查照轉致飭遵云云 
[交易所又開預備會]  
　　創辦交易所主任虞和德昨致認股各業董事函云逕啓者茲訂於陽曆十二月十四號（即陰曆十一月十二日）午後三句鐘仍在江西路皮字五十一號事務所開第九次創立預備會討論緊要事件届期務希准時惠臨無任企盼 
[規定路線之布告]  
　　滬南工巡捐局昨出佈告云爲布告事照得滬南自拆城築路以後交通便利往來車馬益繁原有之路愈形逼仄前經擬定測繪路線章程呈奉省長護軍使指令遵照辦理在案現查黄浦漢外水線業由濬浦避次第規畫其浦灘裏外馬路一帶地方接近商埠碼頭所有各該處路線均須規定放寛實爲當務之急迭經督飭測繪員詳細規畫並訂期邀集局董特開會議公决茲經公議規定裏馬路路線闊四十尺外馬路路線闊五十尺以期交通愈便市面益可發達除分呈江蘇省長會辦江蘇軍務松滬護軍使外合行布告各該業户一體知悉嗣後裏馬路外馬路翻造房屋應照規定路綫核算分别收讓以顧公益而維路政切切此布 
[包造軍房呈請給價]  
　　步兵三十八團所部三營兵士因須移驻於兵工廠之外故由馬團長租賃新橋路民田一畝有餘雇匠建造軍房二十二間限年内告竣在案茲悉此項軍房係由大成公司包造計工料價洋三千三百元刻下工程將竣故該公司呈請核發工料價洋以便支付云 
[南川縣民請艦巡防]  
　　滬海道屬各縣地近海濱每有海盜竄入搶刦此次南滙川沙兩邑紳民陸黄等見蔡家路鎭發生巨案爲懲前毖後計除呈請水警第一廳轉行各師船游巡各港　外又聯名具呈海軍司令公署請轉飭各巡洋艦於冬防期内游弋各該洋面以資防範 
 [ 
[警廳集議防務辦法]  
　　淞滬警察徐廳長近以時屆冬令正盜賊竊發之際自應妥議防範辦法以期消弭故於昨日午後一點時分傳所轄各警區所署員巡官等到廳集議保衞地方辦法云 
 [ 
[奥僑請償名譽損失]  
　　奥國人白拉石拿維區昨延賚美律師爲代表至法公堂控稱今年春間法界小東門外洋行街鄭洽記土棧被中西盜匪入内搶刦去大小烟士報捕請緝後探捕以原告似有嫌疑拘案傳訊時詎鄭洽記主鄭幹卿及店夥强誣原告係在場帮同行刦以致原告拘押捕房數日請求追償名譽損失銀五千兩等語鄭洽記主鄭幹卿亦延達商律師辯稱此案理由敝律師尙未詳細知悉請爲展期訊理中西官判准如所請改期訂訊 
 [ 
[路欵仍發京鈔之反對]  
　　蘇浙兩路債權團因交通部對於浙路應還第九期股欵仍發京鈔使股東暗吃巨虧特於昨日下午三時在禾興坊開臨時會議磋商之下决先電總統储及交通部要求改發現金當即擬電拍發電文如下 
北京大總統鈞鑒蘇浙路欵久已愆期京鈔跌價受損更鉅債權人等集合呼號業經數月乃交通部置若罔聞所欠九期浙欵仍以京鈔塞責藐法棄信莫此爲甚我大總統受任伊始首以民生爲念於該部行爲當然不許應請嚴飭該部迅將九期浙欵換發現金并將兩路蒂欠及歷屆損失曁欠息等一併籌現償清以昭大信庶與民生前諭相符凡我國民感戴何極蘇浙路債權團公叩 
北京交通部曹總長鑒蘇浙路欵應發現金及賠債歷届京鈔曁愆期損失各節前經本團致函兩路清算處轉電大部度早邀察乃現在九期浙欵仍發京鈔本團所求置之不聞藐法棄信豈大部所宜出此應請迅將所發京鈔改發現金并將歷屆兩路蒂欠及折現欠息各損失如何補償辦法一併明白示復爲禱蘇浙路債權團公叩 
[灶地欽塘兩案之集議]  
　　江蘇沙田局清丈灶地徵收清理費擬收每畝三角三分而各縣業户祇承認三角爭執已久迄未解决而欽公塘呈請復賦復租一案亦未確定茲南滙縣團區聯合會以該兩案關係七邑紛糾究應如何解决定於陰曆本月十八日在南匯城隍廟開臨時會集議公决以便與各縣業户聯合辦理 
[組織湘賑聯合働會]  
　　上海中國濟生會前月接旅京湖南籌賑會來函以湘災重大擬援照各界團體之聯合辦法集合各慈善團於上海組織湘賑聯合會以期一致進行請爲提議轉商見復經該會函呈盧護軍使贊成允爲提倡並得閘北慈善團董事錢貴三沈聯芳仁濟善堂董事施子英復函同意現由該會董事陳潤夫徐乾麟會同中國義賑會會長盧子嘉軍使朱葆三王一亭及錢沈施三君聯名邀請滬上各大慈善團於陽曆本月十四日在一枝香午酌討論聯合進行方法 
[炙督覆湖南善後會電]  
　　旅滬湖南善後協會聶君其杰並轉諸公司鑒陽電祇悉表暴桑梓之慘痛懇促和局之速成孤詣熱誠至爲欽佩除轉電中央外特復李純佳 
[吳淞火災後之餘波]  
　　吳淞於大火後被災商民困苦不堪言狀茲又聞當時火首森源經理趙秋生曾經允將保險賠欵項内提出若干貼補近鄰被累損失事後有銅錫舖主王佐臣者 
 
 
 

Page 11

 
 
向被災各户聲說彼願居領袖告發森源着將貼費從速給撥於是蓋去各災户圖章及具名簽字者計有數十家約一星期間王佐臣睸圖章剪散退回而各災户以其忽而出手告發森源忽而退回圖章出爾反爾其中情節不無可疑向之詰問王佐臣言語支吾現在圖章之未經退回在王佐臣處者尙有數十家各災户以店家圖章係貴重物件未便隨意可用且某報曾載王佐臣向森源經理趙秋生索得運動費洋二百元又撫恤費洋五百元之語今王佐臣將圖章蓋去後旣不告發森源又不全數退回各户未知是何用意紛紛向王佐臣詰問因人數衆多有違警章隨即扭至本鎭警署各災户即舉代表顧少欽趕出禀詞隨向警署禀告聞禀詞情節曲折未知警署若何辦理也 
[借場比賽足球]  
　　江蘇省立第二商業學校現擬於本星期六即十四號與上海民强中學校比賽足球欲借滬杭甬鐵路上海南車站後面球塲比賽當經該校函致滬杭甬鐵路局商請暫借聞該局接函後除復函照准外並飭知南站站長接洽云 
[滬江大學近聞]  
　　滬江大學奮興團團員陳禹平蕭元恩經達人葉戈達等於上星期五（七號）赴寗波附屬中學宣講其三日順序如下 
（星期六）個人佈道團演講籃球比賽青年會交誼會（星期日）分隊宣講討論會晚青年會宣講（星期一）全體大會皈依人數於是時取决云 
明正（陽曆）十一日爲滬江大學冬季游藝會之期該校教員學生現正從事籌備順序尙未决定大約體育館落成禮閱兵式曁道學書院畢業典禮等均於是日舉行 
美國主日學會編輯主任馬耶博士曁吉力倫敎士今冬來華調查本月七號滬江大會特請演講其論中國之潛勢力及今日之需要悉中肯綮缅甸拉哥大學之教授巴得雷君及其夫人亦於日内蒞臨參觀云 
[女操校紀念會消息]  
　　閘北寳山路寳山里中國女子體操學校於陽曆十二月十四日（即今日）下午三時舉行六週紀念會已誌前報茲聞該校因天時陰雨會期尙未確定其開會與否須以天晴爲準云 
[奉賢小學附設通俗夜校]  
　　浦東奉賢城内區立第一國民學校校長朱醒華近爲一　失學成人灌輸普通學識起見擬在校内附設通俗夜學校招集失學成人每夜授以實用之文算又講報紙所載要事使若輩稍知世界潮流國家大勢講師即由該校職員王戴諸君兼任聞俟呈請縣署核准後擬即開辦云 
 [ 
[私販烟土訊實定罪]  
　　庽居公共租界愛多亞路大安棧内之土販李德福及壽陽公客棧庽客李世通陳啓文等私販禁止進口之紅土在巿消售案發被捕獲解公共公堂訊押在案昨晨由探耿德標婁寳生提同在押匯司捕房代運私土之北京人李國南孫德清張德風張嘉四並要證李春山將李德福等一併解廨經關讞員會同英卓副領事復訊即據捕房代表牛門律師上堂陳述案情並稱本案前堂已經李春山證明被告販土屬實應請訊辦而被告亦延律師到堂向李德福詰據供稱見證李春山素來認識此次實因向我硬借洋一百元不遂在途扭毆至捕房即被誣指云云陳啟文等亦延律師到堂代辯良久中西官得供會商之下以被告私販烟土罪已成立因判李德福李世通各押西牢兩年陳啓文押半年分别示儆李國南孫德清張德風張嘉四已押兩禮拜從寛開釋 
[檢察廳懲罰烟犯]  
　　常熟人浦大私帶烟土四兩九錢又浦東高橋人孫連連在家私食鴉片均爲巡警先後抄獲烟土烟槍烟膏等押送地方廳昨經屠推事官會同賀檢察官開庭研訊之下判浦大罰洋一百元孫連連罰洋五十元押候繳洋開釋 
[誘逃妻子之請辦]  
　　閘北邢家木橋吳德良之妻蔡氏年二十八歲爾被朱福平勾引偕逃由吳之十歲女兒秀林目覩吳遂偕女至五區分所報告將朱與該氏一併拘獲轉送地檢廳昨日午後經檢察官提案預審一過判吳父女退去該氏與朱分别收押候示 
[冒探敲詐之候質]  
　　有無賴混名小顔者前在外間自稱淞滬警察廳偵探藉端向張大狗子任二麻子等敲詐洋一百數十元張任畏懼避匿由張妻歐氏投廳具禀控告徐廳長得禀後立飭偵探前往拘拿前日下午該探在法租界將小顔拘送法捕房禀准捕頭將小顔帶回押送到廳發交司法科員訊供敢押昨又注傳張大狗子張歐氏夫婦並任二麻子等到案質訊核辦 
[搖會爭論色點之兇劇]  
　　新閘橋北某茶肆樓上前日午後有多人圍集搖會當因爭論色點多少致起衝突雙方各出利刃行凶致將陳寳林右手四指砍去又砍馬宣四龍頭額當由巡警到來拘拿行凶之人乘間逸去該警乃將陳宣帶入警區轉送地檢廳昨日午後經檢察官騐訊之下判分别發堂醫治候再核示 
[控竊案之和解]  
　　诠居河南路五百十三號門牌之馬永生偕證王松良指控婦人陳方氏串同在逃之周子良竊取銀行支單洋二千四百八十元鈔票洋一千二百元等情由公共公廨訊判陳方氏押候移提人證再核在案昨晨又經公堂復訊據原告投稱本案現由在逃周子良之親戚前來理勸償還洋一千元和解要求銷案中西官得供以旣據原告聲請註銷應即照准遂判陳方氏開釋 
[鴇婦縱妓拉客]  
　　福州路一百零七號門牌雉妓院鴇婦王阿大因縱令妓女在途曳客被捕查見回禀捕頭請廨出單於昨將王鴇傳至公共公堂經中西官訊明判罰洋十元充公 
[攫取行人棉被]  
　　匪類姚光裕前晚在老閘橋攫取行人所携之棉被一條携至滬西某押店求質被捕查見連贓拘入捕房昨解公共公堂經中西官訊實判押西牢一年半期滿逐出租界 
[高昌廟辦理火政之報告]  
　　高昌廟警區李巡官以該處地方偏僻每遇火災皮帶車等往救需時故發起整理舊有救火器具一面勸官紳商舖捐資添購皮帶及添設自來水龍頭二處並建救火辦公處房屋三間均經次第創辦刻下房屋已經工竣皮帶亦已購置水龍頭裝設完妥昨將支付各欵查開總數造册報告矣 
[指控嚇詐案調查未完]  
　　七浦路一百四十二號門牌建昌機器廠林子木指控粤人梁耀於本年十一月至十二月迭次串黨書寫揑名信函恐嚇索詐洋二千元等情由公共公廨訊判被告押候查明再核在案昨晨由捕將梁解廨復訊經中西官訊得捕房調查手續尙未完全因判被告還押候下禮拜一再訊 
[搶收錢莊小洋之押儆]  
　　無賴天津人許正卿前日在虹口菜巿街攫取六百三十六號門牌應彩卿小錢莊内之小洋三十角圖逃被包探王少廷追獲昨晨解送公共公堂經中西官訊實判許押西牢兩月以儆 
[老虎灶主不認聚賭]  
　　開封路四百七十六號門牌老虎灶主江北人張金福因容人聚賭抽頭被六百七十三號荆捕查見將賭具帶入捕房禀請公共公廨出單於昨將張傳至公堂經中西官訊供不認因判押候禮拜一再訊 
[茶樓演唱書曲之批准]  
　　滬南工巡捐局批余生初呈遵守　章演唱書曲請予給照由云呈悉該商請在華界安瀾路綺雲茶樓邀集藝友演唱書曲旣屬勸善之詞自可照准惟須恪守警章不准稍涉淫穢仰即來局照章繳費領照以便營業此批 
[函請警察取締傾糞入溝]  
　　東南區中西區各叚清潔所挑夫每將糞汁傾於陰溝内作踐　路　碍衞生前經滬南工巡捐局長飭傳該兩區清潔捐承辦人到届令即傳諭各夫役切勿在路旁傾倒糞穢如違究辦在案茲姚局長恐各挑夫各糞車夫等仍有違抗或沿途潑濺等事是以函致淞滬警察各區署所查照轉飭各處崗警注意查察如遇糞夫人等任意偷懶在路傾棄糞汁情事應行上前干涉拘究以重衞生云 
[公廨讞員體恤押犯]  
　　公共公廨正會審官關炯之君近來鑒於各捕房所解之刑事案犯中貧苦無依爲　寒所迫偶犯刑章者不乏其人此種景况殊爲可憫故於前日購置棉衣褲數十套遇有衣不遮體之案犯即行給穿以資禦寒而示體恤 
[虧欠房租案兩起]  
　　房主陳四福昨至法公堂控房客民華客棧主陳章祺虧欠租洋三個月計洋一百零一元請爲訊追詰之陳章祺供認欠租實因房東不來敢取致將洋用去請求寛限措繳中西官判陳章棋交人銀並保出外限七天如數激清又陸介眉控沈寗記虧欠租洋十六元請爲訊追詰之沈供認欠租中西官判交保理楚 
[竊取雪茄烟]  
　　竊賊葛阿七日前至法租界某烟紙店以購買雪茄烟爲由乘隙竊取雪茄烟數十枝當被該店夥潘全生察悉鳴捕將葛拘獲連同原贓一併帶入捕房昨解法公堂先據原告禀明被竊情形詰之葛供此項雪茄烟實係民人按户竊取以致有如此之多並非原告店中所竊是實中西官判葛押三禮拜以儆　給原告領去 
[保人限期到案]  
　　厲厚培前至法公堂控姚蓉生上年借去銀洋若干元由王桂國擔保立有票　屆期不還迄今本利分文未付請求傳案訊追經中西官判准飭傳去後姚避匿不到判候傳到保人王桂國訊核在案昨又傳訊保人王桂國由伊兄王某代到聲稱胞弟因有要事至奔牛地方約七天可以來申請求寛限到案中西官判准退去限七天着王自行到案再行訊核 
[破獲花會聽筒]  
　　有綽號小銅匠者在法新租界愷自邇路首安里四十一號門牌内設立花會聽筒誘入賭傳事爲嵩山路捕房捕頭得悉於前晚八時帶同暗差捕數名前往該處抄出花會證據連同小銅匠一併帶入捕房捕頭諭令管押聽候核示 
[小輪撞壞船櫓]  
　　前日傍晚有碼頭船一艘搖至浦東太古公司碼頭適有匯德豐拖駁小輪迎面而來避讓不及撞壞船櫓一支致船夥葛善根落水時適浦江潮水平靜經鄰船上前援救未遭溺斃昨由該船夥葛善根開具失單至海關水巡捕房報請索賠損失梅捕頭諭令自赴該公司交涉 
[船户失竊花子之請緝]  
　　昨由船户林阿三赴海關水巡捕房報告謂前日午後承裝花子轉輪出口因爲時已晚不及駁運故將船停泊楊樹浦大德榨油廠浦邊度侂不料是日夜半被人竊去花子二十八包請求飭緝等情梅捕頭淮予飭探偵緝務獲解究 
[扭控不理貨欵]  
　　長盛興米行主顧企淵前日扭姚平嘉至閘北四區警署控姚不理貨欵三百餘元經張署長質訊姚供現在周浦生泰米行爲夥顧處貨欵係民父梅鈞前在南巿開設信隆米店時所欠民不知實情等語張署長諭押候查核 
[領媳不放扭控親家]  
　　紹興人俞丹林住居虹口東華德路寳華里七十八號門牌屋内今年九月爲子潤之聘娶紀蘭齋之女爲媳詎成婚後夫婦時常反目至十月初二紀氏歸寗母家俞迭次往領不放前日俞將紀蘭齋紀李氏夫婦扭控四區警署經張署張質訊一過判解司法科訊辦 
[搶取雜貨店銅圓再紀]  
　　閘北梅園路侯茂定所開之德順糖食店日前被匪刦去銅元百枚該店主因所失甚微並未報請四區查緝等情已紀前報茲悉此事爲張警正得悉前日特派巡官陳作霖往查實情昨據陳巡官復稱是晚有甲乙丙三人向該店購買糖食起釁與店主衝突甲即乘間闖入櫃内攫取　上銅元百枚分頭逃逸張署長聞報後諭飭出勤長警一體注意防衞以保治安 
[房客限期遷移]  
　　滬城虹橋西首新香村茶食店主周老發近將店中餘屋轉租於人居住經洪記經租處查悉恐發生違警事端派經租代表顧鳳揚前去阻止致起衝突周遂將租掯付致欠洋五六十元由該代表控訴地審廳昨日午後由吳推事官開庭審理該代表伸訴前情請求堂上勒令遷移質之周老發與保租之老北門内稻香村店主周扣子等俱供詞支吾問官得供以收租旣有衝突則賓主感情已傷判令趕緊出屋周求寛限至明年二月搬遷問官不准當庭判决着周老發於明年正月將房交給房主收管周扣子帮同負責並具結送廳備查 
[保衞團查獲積竊]  
　　寳山彭浦鄉二區保衞團前日查見積竊王福高（即蒯壽山）手持錫蠟台一副向之詰問據稱由聚慶里二弄劉姓家竊來當將人贓併解四區警署訊辦 
[扒桿圖竊]  
　　揚州人韓阿喜於昨晨天將黎明時從虹口漢璧禮路之電桿木扒入一千二百四十九號門牌楊福根家樓窗圖竊經楊覺察大聲喊捕由五百六十二號一千二百六十號等華印各捕聞聲趕至將韓攔獲帶入捕房押候廨請究 
[西崽擅取衣服]  
　　前在鄧鐵路二十四號門牌西婦戈拉許家爲西崽之鎭江人吳金榮因向該西婦索取墊欵無着將日本衣服三件携去爲質經該西婦報告匯司捕房派探奚德安將吳拘獲吊出原贓一併帶回捕房押候解送公堂訊核 
[寜紹公司改正註册]  
　　寗紹商輪公司昨接齊省長訓令云准　商部咨開准咨轉據上海寗紹商輪公司遵令修正章程聲叔續招股銀實收數目及股東名簿一時未能具報懇予核轉等因查該公司擬續招股銀五十萬元據稱祗招定十二萬元實收三萬二千五百元較原定之數不敷尙巨惟據稱營業有年暫准改正註册其未招足之股應飭從速招集隨時呈報股東名簿亦應依法開選以符定例除註册執照令行實業廳轉給具領外咨請令行遵照云云 
[淞滬警察廳批示四則]  
　　批蔡連福呈悉查爾子吳德發因嫌被拘正在偵查之際如果確係良善自當予以省釋仰候查明核辦毋庸率凟再具呈人爲蔡連福而爾子則爲吳德發究竟是否筆誤抑有其他情形殊不可解特斥 
批任麻子呈悉小顔挾嫌誣告業經法捕房解送到廳已飭科從嚴懲辦矣仰即知照 
批實學通藝館呈悉所開被竊藥品核與警區查獲之數相符准即覓保來廳具領可也 
批上海駿豐申號等呈悉准如所請候飭知偵緝　遵照可也 
[誌謝]  
　　十八日夜九時一刻旅華美僑公會假座靜安寺路一二七號夏令配克戲院映演大套美國實業影片昨承惠贈入塲券五紙書此誌謝 
專件 
[上海基督待徒聯合會敬告歐洲和平會議之意見書]  
　　嗚呼吾忠誠之基督徒爲歐戰哭禱於上帝之前者已四年於兹矣今得戰事告終感謝神恩不盡而對於和會將開萬端待議吾人痛定思痛不能釋然無虚者何以故蓋當今之世萬國通商俱有連帶關係一國有亂全球遭殃如今次之歐戰不過爲塞奥兩國之齟齬以致動五大洲之刀兵歷四年餘之劇戰喪失無數之生命財産所謂牽一髮而動全　者其斯之謂歟今欲謀國際和平莫如威總統及英前外相格連所倡之國際同盟會和衷共濟協力進行限制兵備栽培民生則爭戰可滅昇平可得也是以吾人所望於和平會議者不僅謀一隅之安寜乃謀仝球之安寜以得永久之和平此共一也復次推原今次歐戰之禍根其原因複雜難以盡言然其最顧著者有二一曰近因一曰遠因茲論其近因則在巴爾幹半島和議之不公允奥國恃强欺弱塞人受虧懷怨且由塞民中之個人之一怒也不獨奥太子被殺甚至德奥土布四同盟國亦一敗塗地所謂一星之火焚燬萬物者即此之謂乎孰謂弱國可欺弱國之民不足懼也耶今欲曲突徒薪預防後患亦莫如威總統之宣言重建亡國歸還失地以及恢復人權之自由又如法總統向我中國胡公使言此次當與各國協同一致設法補救中國從前外交上之缺陷等語從可見美法總統皆以保全人道主義爲職志是以家人所望於和平會議者不僅謀近今之國際和約亦須將從前之國際條約　行宣布凡有　　不平之條約一概取消秘匿不宣布者亦歸無效公同重訂全球各國一例平等之條約以保永久之和平此其二也再論　戰之遠因則始於十八世紀法王拿破崙崛興武力横行全歐蹂躪列邦於是歐洲各國俱兢兢謀武力自衞逐年擴張軍備不遺餘力而日耳曼人受法禍尤烈故其籌軍備也愈奮是以有一千八百七十年德法之戰德兵攻入巴黎法人割地賠欵以成和議今次法兵仗英美兩軍之助力攻破德軍得最後之勝利而德人又俯首求和不得不受嚴重之休戰條件矣觀於法德之前後爭戰所謂寃怨相報循　無窮者不亦可　乎今欲解此夙怨亦莫如當今法總統之仁言謂吾國爲一道主義而戰當扶助敵國離民又如美總統允許以糧食接濟敵國之繼荒兩總統以仁愛爲懷見敵飢則飼之渴則飮之將見敵人化惡爲善變仇爲親也是以吾人所望於和平會議者不行以目償目以齒償齒之裁判當遵守愛人如己以善勝惡之經訓如集炭火加諸敵人之首以鎔化其惡心共享永久之和平此其三也　之吾基督徒日誦主之　文切求神國臨格神旨得成在地如在天焉上文所希望永久之和平悉在其中矣更何言哉上海基　敎聯合會同人謹啓 
雜評二 
[大東三省主義（庸）]  
　　張作霖在北京那桐花園之演說極不滿於此行之結果且以東三省内蒙若能合爲一氣則足以左右時局爲彼所自信張氏此言其殆欲實行所謂大東三省主義耳 
一年以來張氏之左右時局亦至矣秦皇島軍械之襲留也奉軍各歸旅之入關也叚内閣三次之出現也皆所謂左右時局者也又如東三省巡閱使之設置也吉林黑龍江軍權之歸其節制也皆所謂合爲一氣者也迄乎最近沮組閣而錢能訓萌引退之心逼舉副而梁士詒爲逃津之計致引起外人重視以吾人眼光觀之張氏亦已極左右時局之能事矣乃玩今所言其自負猶不止此豈張氏以前此爲尙未展其雄心面今後别有所謂三省聯合一氣以左右時局者在乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記 
[游戲場] [  不名]  
　　游戲塲招徠游客之法可謂包羅萬象矣然余意尙有一事可以推廣行之其事維何即推賽花會之意以賽各種人所嗜好之物足也類如賽鳥會賽貓會賽狗會賽雞會以及賽畫會賽照會等不特於營業上大有進益即於學藝上亦不爲無補也 
老申報 
[忍心殺子（見光緒元年二月十二日）]  
　　金陵李某本富室後裔生性殘酷不仁其長子某者幼失教訓以致游蕩無業且嗜吸鴉片庭訓雖嚴然終於怙惡不改故其失愛於椿庭者非一日矣近日其父以貿易爲生所約之夥王某者居心險惡專以侵吞爲事常恐居停識破暗囑其妻某氏以美人計自獻李某果墮其術中日與某氏相處遂將店事付托王某一手經理王某遂得逞其所欲又恐小東家看出終覺不便遂在其父前時加浸潤之潛故其父愈恨之常欲置之於死其子微窺父意遂逃出不敢回家昨於月半間因偶爾從其父店門前經過爲夥計王某所見喚其到店内稍坐其子徘徊門外不敢入王謂爾父不在家稍坐無碍遂步入店内王又留之喫飯一面暗將其父招回其父回店見其子回來遂將其子捆起毒打一番詎料是夜三更後李某竟將其子用繩絞死次日始行收殮李某自爲除此不肖子爲幸殊不知幼失教訓李亦不能無過也况父子固有天性之恩者今乃置之於死李亦殘忍太甚矣且爲王某夫婦蠱惑至此李又昏　之至矣王某居心險惡謀人之財且離間骨肉令其父子相殘吾知其子雖死亦必爲厲鬼向王討命也此係友人述其情節如此故亟登此一以顯王之隱惡一以醒李之昏聵云爾 
新拾遺 
[戰爭與天時之關係] [  許嘯桐]  
　　語曰天時不如地理地理不如人和固也然天時對於戰爭之關係要亦非鮮淺者凡戰爭欲得美果時必需夫適合之天氣但此適合二字含義甚廣故濃霧不利於戰爭然襲擊者視爲無上之掩護具疾風有時利於一方面之飛機而不利於他方面者泥濘能阻碍槍砲之行動者但利於彼必不利於此可斷言也美國哈佛大學敎授羅皤華君曾披露其著作於紐約科學月報詳論天時於戰爭上所佔之地位彼謂天時與戰爭有密切之關係不可不詳審而精究之蓋作戰掘壕襲擊等事固無一不賴天時之默　故德國軍事上有專事氣象學之職務然何以能洞悉敵境之天時則羅君深爲疑訝莫明究竟意者必密派軍事氣象偵探但從未拘獲而懲究之也 
羅君更詳述西部前線之戰狀對於天時之關係三月二十一日德國開始猛烈進行然事前靜待甚久其必俟適合之天時當無疑義是日天空清朗氣候乾燥此種天時最宜於西部低平原蓋兵隊軍用輜重之進行旣便利而又迅速也反之而陰雨連綿道途泥濘則雖有强兵末如之何西歐凡遇乾燥之天氣必有東向之高壓力及夜霧且繼續至少有數日之久此種東　其裨益於敵人至明且顯一則可運用毒氣一則可藉槍砲之烟霧以掩護其　攻之軍隊當時天氣晴朗約有數日之久德軍果乘某夜濃霧襲擊英軍幸早已有備無甚損失後大雨傾盆德軍動作亦隨之停滯蓋因泥濘之故彼等大砲不能移寸步也更有足注意者則德軍行動之兵隊每因天時之關係而異其編制在第一戰線中天晴時軍隊出發步兵至多四人相並騎兵二人車一輛且每隊相距至少三百碼若天氣陰沉則大爲變更步兵四十人騎兵二十人車十輛在第二戰線中遇　冥之日編制略同不過各隊相距爲五百碼耳凡此行動皆可以避敵人之注意 
運肜毒氣賴乎天時更爲重要敵人施放之法約分四種一爲氣霧二爲注射三爲砲擊四爲手擲於風之方向速率皆視爲要素故意人軍隊中必有氣象專家審察風向考騐速力以爲定準夫氣質飛散利於平地而不利於崎嶇此於地理上不無亦有影響而要以風爲最主要凡風力過猛者則氣質散播太速過弱者則行經無人之區太耗時間若極微之風有時更改方向反不利己最妙者速力每點鐘自四英里至卜二英里蓋速率八英里之風能散播毒氣二倍於人之速力雖迅速退避亦不能倖免也德人施放毒氣之前其審察詳明概可想見故頗著成效焉 
氣候之影響於海上戰爭亦甚重大惟關於潛艇之最適合活動時期議論各異近今華盛頓海軍界之意見以謂夏季之晝長遠遜於冬日之夜長蓋夜中潛艇機會較多能浮出水面施放槍砲或爲長期休息且行動時亦不必久潛海底也至於飛機之於風向速力及種種天時上之變遷更爲密切顯明凡暴雨罡風盛霧大雪皆不利於飛機然三月十一日德飛機九隊乘濃霧襲擊巴黎殊出意外此殆用奇非常道也 
益智新畫[  可南]  
（操園）（像尸） 
雜錄 
[世界小新聞] [  箴]  
　　英兵携負之重量英國出徵之兵士一身所負携之物其 
　　重量如下所着衣服十四磅六盎士半軍械十磅八盎士半子彈九磅二盎士工具二磅九盎士行李八磅四盎士零件十磅一盎士乾糧與水五磅十三盎士半此外尙携有所謂鐵食者其食盛以洋鐵罐故得此名凡兵士將從事大戰皆須携之此項鐵食非糧食不繼饑餓難忍而經司令特許時不得啟罐食之罐中盛有肉食一磅餅乾十二盎士牛乳油三盎士茶糖鹽若干盎士另肉汁二小管計一盎士總計以上重量共有六十磅有餘有時增加所携子彈之數則不得不棄去行李以減重量然鋼盎等物尙未計入若全計之則一身所負携之重量約有七十餘磅左右云 
○美兵之闊綽美國陸軍發給兵士之衣鞋每年有襯褲二十件襪五十雙革鞋十雙橡皮鞋一雙套鞋（寒天雨天着用）兩雙故美國參戰之前二十個月内購置兵士服裝之欵共有金洋五百餘兆元 
○俄婦得意忘形俄國有伍長哇克希姆者一日爲同營兵士舉爲過激黨聯隊長哇大喜過望乃致書其婦曰余之貴夫人鑒余提筆作書不得不先告夫人者余賴上帝護佑福星高照已被舉爲聯隊長矣今寄上盧布百枚希速購置新衣帽服之今後不可再與村婦結伴而常往訪各軍官之婦凡至人家不可再如寒酸婆子一溜而入必須通姓名使人知汝爲何等人物且不可再與兵士交好以汚我名譽須知余今已爲聯隊長矣切記切記婦得書極以爲榮即將原書送登各報而對於書中其夫疑彼行爲一節竟不暇顧及也 
小說 
[點金術（八）] [  冠宇]  
　　密代司知有異取下視之則玻璃已化爲金片矣可見眼鏡物雖微然尙可以助視覺黄金雖貴重竟無此功用物各有用徒慕多金無益也而密代司不知此理怡然自得尙自讚其幸福於通國中無有出彼之右者曼來果爾得亦忘前事嬉笑如常密代司乃起赴花園莞爾一笑手扶欄杆拾級而下欄杆亦燦燦化爲黄金旣達平地拔其鐉啟園門鐉爲眞鑰質至是亦成金製密代司行至花園見無數美麗之薔薇花開滿樹彩色繽紛時天朗氣清惠風和暢微風吹動香氣時聞襲人欲醉枝頭或含苞半放或綠蕊猶青或嬌艶如美人笑靨紅暈雙禍或素潔如良玉羊脂無瑕似雪丰度蹁躧珊珊欲舞修路蜿蜓雁行夾列莊嚴靜穆香味清純嘉木成陰人聲四寂青葱蒼翠曲境清幽美景移人令人玩賞不置而密代司别有會心意殊不屬彼夙昔之計畫欲變全園之花爲金葉者固未忘懷此來特爲達其目的非有他意也密代詩穿入薔微之叢林不絶施用其點金之妙術一花一芽一枝一葉無不點觸殆遍手所過處皆成黄金彼不厭繁瑣一一爲之果然有志竟成全園頓燦然改觀幾千萬株之金花金碧輝煌寳氣直冲霄漢密代司壯志已酬喜可知矣賞玩一過返身出園呼僕進早餐餐室固臨園推窗可望密代司之常例早餐恒在日中較普通人爲遲其致遲之故并非晏起渠晨興至早特須諸事旣竣始就餐耳雖不合衞生然已成爲習慣弗能改其食事至簡早餐中僅進熱菓子麵包佳美之河鱒魚炙馬鈴薯煮熟鷄蛋及咖啡等此爲密代司王所常食者此項早餐食品在前王時代已如此沿爲慣例密代司王亦不能更得佳者旣就席乃令曼來果爾得坐於桌傍密代司給以乳汁一碗與麵包數塊彼自思有生以來之佳運從未遇不幸之驚駭及經過多時之艱苦心中乃自讚自詡不意此曼來果爾得者在夏令固爲活潑愉快之小孩歡欣鼓舞然而有時料抑鬱寡歡衷情快快今日不知何故又覺不樂陰陰飲泣密代司聞之心爲歉然决欲置之於極愉快之境亟思有以撫慰之彼以身凭椅半靠於桌上手觸及其女之碗此碗爲細磁製畫工精美有艶麗之人像在其四周時亦爘爛成金碗曼來果爾得鬱鬱推開通園之門以其圍捃蒙於彼之目上密代司呼曰余之小淑女乎汝現何如思遊戲乎抑欲何物質乎趣告余曼來果爾得乃去其目上之圍裙緊握密代司之手偕立於新近變化之薔薇花下彼呼其父曰美麗哉誰以此金製之薔薇花植此者噫親愛之父乎乞以與我密代司恐其哭泣也給之曰此花不美麗且此醜　之花决不能生長余知汝悅此以爲裝飾余將至花園中摘取許多之新鮮薔薇花與汝余知汝必悅之余將以更佳者彼時摘取與余女噫兒乎親愛之兒乎汝偶然何思乎此不幸之美麗薔薇花業已凋委腐敗汝嗅之可有芳香否觀此可橧之容貌長成十分之黄色已尼爲腐敗之據矣此一無芳香之物汝何以欲之乎哦余親愛之女乎勿思此爲玩具者 
[自由談之自由談] [  邠]  
　　江蘇省議員自加出席費每日四元我今乃知未加費以前之省議員原來是不出席議員也然我爲省議員打算尙有兩項財源一爲利會費每日若干元蓋不到會則無從出席他人無復反對之理由當然可以要求也二爲發言費每日若干元蓋出席而不發言即等於不出席我蘇民對於代表民意者自不廳吝惜也省議員諸公以爲何如 
 
 
 

Page 15

 
 
   
 
 

Page 16

 
 
   
 
