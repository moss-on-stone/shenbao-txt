# 1906 - 58 - 4911808

 

Page 1

 
 
   
 
 

Page 2

 
 
[電傳諭旨]  
　　二月初十日軍機大臣面奉諭旨本月十一日祭社稷壇遣禮親王世鐸恭代行禮欽此同日奉 
上諭江寗布政使著繼昌補授欽此同日奉 
上諭湖南按察使著莊賡良補授欽此 
[電傳宫門抄]  
　　二月初十日召見軍機特圖愼 
[敬告新任滬道]  
爲地方大吏於民智開通之地其辦事也較難。其得名也較易。内地風氣閉塞。官斯土者。無論措施是否得當編戶小民。從不敢起而議長官之短長。若通商大埠。民智旣開。大吏苟措施未善。淸議所持不能稍隱。如其賢也。是非當於人心。卽歌頌騰於里巷。感應之機。固有毫釐不爽者。今上海道瑞莘儒觀察。履新伊始。政蹟雖未見施行。然觀察固自江右量移者。聞其任九江道也。辦理樂平巨案。議結廬山租地。力阻鄱陽兵艦。彈壓景鎭亂民。内政外交悉。能因應咸宜。卓卓然爲近今之良吏。朝廷知人善任。特令觀察移節是邦。凡整頓地方。輯租中外。所以保國權而慰民望者。觀察殆必能一一見諸實行而不負　朝廷所委任乎。或曰。今之上海道。亦其不易爲矣。内撫二十餘州縣之黎庶。外接十餘國　官商。政務之繁。爲各省關道之冠。有時事不與上海相涉。而地當江海綰轂。政府及各省大吏或遇交涉棘手。亦必函電交　。　交 
商辦法。苟非具兼人之才。固有未易應付者。從前歷任滬道。儘有　善於交涉之名。而因應一不得宜。動輒爲人訾議。今瑞觀察在江右。固已政聲卓著。然上海辦理交涉之難。實數倍於九江。繁　難易之不同。治理或亦因時而易歟。雖然。記者則謂此固無慮也今升任上海道袁大京兆。在　數年。其辦理内政。則興學堂。辦警察。設内地自來水公司。立南巿馬路　工程局。之數者亦不過能順人心而已。其辦理外交。於俄艦之來。則力守中立。於公堂之案則不肯退讓。之數者亦不過不失國體而已。而滬上之人。已交相敬愛謳歌迭作。於其行也。旣立去思碑以志遺愛。學界商界以及各紳董。又爲設餞於明倫堂。出轅之際。紳民餞送者。相屬於道。是誠宦途之至榮而爲歷任上海道所未見者。實則袁大京兆在任之政蹟。亦地方大吏所應爲之事耳而已聲名洋溢若此然則如瑞觀察者苟能盡心於整頓地方輯和中外雖欲超越前人而亦未見其難也。嗟乎。今之吏治。敗壤極矣。上不知全國體下不知順民情苟且　安。聊以塞責。監司大員。滔滔皆是。而下此者無責矣故苟有一二能實心辦事者。無不願極力稱揚之。以諷當世有位之士。觀察而果能不負朝廷特逹之知下民期望之切也。來暮之歌。循良之頌。記者竊願操筆以待其後矣。 
[江督電飭商請各國兵艦緩赴九江]  
南北洋總統薩鎭氷軍門接江督周玉帥電札謂南昌敎案暴動之後英法美等國各調兵輪赴潯保護敎堂誠恐人心惶惑飭令會同新道瑞觀察與英法等國領事妥商從緩駛往軍門因於昨日在公館内設筵特請各領事及道憲瑞觀察等會商一切（尺） 
[駐俄公使電告俄國大軍駐屯邊境]  
　　北京電云駐俄胡公使於西二月二十六號電致外部云西國近來傳播中國排外暴動之風說甚張英美德法皆有預備派遣艦隊之意俄國亦有命退回本國之滿洲兵數十萬大軍屯駐淸俄邊境之計實爲重大事件乞急速設法以解世界之疑譯大阪朝日新聞 
[程將軍電告俄國鐵道工人倡亂]  
　　北京電云西伯利亞鐵道之俄國工人聯合内蒙古東部無　蒙古人及馬賊一大部有預備倡亂之勢己由黑龍江將軍程德全急電報告政府矣譯大阪每日新聞 
[方軍務湖州]  
　　湖防常備軍統領向駐毗皖 
 
 
 

Page 3

 
 
之泗安要區前因姚振榜縫匪釀亂業經參革曾委前帶省防之龍贊襄代統兹奉浙撫遴調台防統領主立堂總兵承統并委雷庭瑞副將幇帶兼統湖防水師嚴行整頓俾期防剿梟匪云（的） 
[練兵處飭鄂省練足新兵武昌]  
　　去臘鄂督奏請將編練新兵第一鎭第二鎭接照新章量爲裁减昨聞練兵處駁回以湖北大省必需練足両鎭以資震懾而符定章鄂督得信後以經費難籌頗爲焦慮云（八） 
[藩司批斥各州縣請變通征收章程辦法蘇州]  
　　日前太倉等三十五州廳縣會禀藩憲以銀貴錢賤公私交困公議變通征収章程四條第一條請將洋價隨同銀價分忙奏定第二條忙銀平餘援照漕米公費逾限加收第三條忙銀漕米均改爲折洋征收第四條制錢請劃一定價開摺禀請採擇等情經蘇藩司批示略謂此事本司已通籌補苴之策詳請院憲具奏自光緒三十二年上忙爲始卽將規復銀價錢二百文撥歸各州縣以資貼補其賠欵隨忙每兩另行帶收錢二百文通飭遵照復蒙院憲批准將三十一年原定應提折漕淸賦糶變各銀價分别減提其各屬交代案内攤捐各欵無關解司者並議准展緩一年體恤同僚似已仁至義盡不知卽此减提一項司庫巳短收銀至十萬兩而該州廳縣得此挹注當亦無虞竭蹶若不上顧國賦下體民生徒爲一已之私輙作無厭之請諸葛公所謂永竄凡庸者也顧念時艱能無愧怍目下銅元減鑄洋價漸平日後時價漲落當亦不甚懸殊所請第一第三兩條均毋庸議第二條辦法利已病民尤難照准至第四條制錢如能劃一定價官民均有裨益應由府會同商會紳董查議禀辦己批飭蘇州府分别移行照辦矣（基） 
[贛撫札局辦理英商芝蔴案南昌]  
　　贛撫札知統稅總局略謂英領事倭照會内開英商勝昌行請單赴豐城縣採運芝藤經過巿汉卡故意留難當據該商禀稱前次芝蔴行價由五兩零跌至四兩致吃虧三百餘金若不被其扣畱盤查多日則商貨早已出口萬不致吃此大虧用特呈乞逕飭照曾撫院迅卽查照辦理務飭該卡如敷賠償以省商累等情相應照請貴撫院煩爲查照卽希飭令賠償和平了結以昭公道而敦睦誼等因查昨據該局詳由九江關過磅芝蔴少七十九斤黄荳内多九担零由九江關從寛飭照實數報完關稅且查該商以一百担之運照買三百担之芝蔴溢出太多不合定章至糧食一項如係散艙盤量甚難是以内地收稅均量其艙口寛深長數按三乘五因核算原以昭簡捷而免稽延該商旣不肯遵此定章自應按照關章辦理是在巿　卡時卽應按艙起出逐担過秤但卡中人手不如關上之多以下經過各卡均須照此盤查所需時日甚多今因彼此爭執遂任逕運九江過磅沿途皆不復間是該商此次運行日期較之各卡悉歸關章有速無遲且多出黄荳並未報明亦未照數提出充公辦理更屬從寛該商乃轉以躭誤吃虧要索賠償殊屬不近情理斷難照辦合行札飭到局卽便詳細核明移令九江關切實照會英領事轉飭遵照（百） 
[浙撫奉部咨派員提訊欽案杭州]  
　　前紀知府瞿萼馨太守倬被前撫聶中丞列入參案革職迭投督撫二轅禀稱因昔在嘉興縣任次平翻盜案誣良挾嫌所致等情被言官據以入奏現奉大部咨行張　帥查明具覆筱帥以欽案重要行知兩司派委何道維騏許守星　葉令昭敦同赴嘉興會同世守提集事主沈紳及在押之誣盜客民等全案人証詳細核訊務期得實而雲奇冤（凉） 
[政務處考核湖南各州縣等第長沙]  
　　湘撫龐劬帥於正月二十人日接准政務處咨開光緒三十一年十二月二十七日本處具奏考核各省州縣事實分别勸懲並擬畫一章程一摺奉旨依議相應鈔印原奏咨行貴撫欽遵查照辦理云云茲將考核湖南各州縣等第名數錄左計列入　等者三　醴陵縣魯晉衡山縣楊永芬黔陽縣徐方泰列入平等者永　縣趙維城等十六員列入次等者淸泉縣胡元佐等八員在任不及一年者長沙縣沈瀛等一百十五員（車） 
[銅元局札飭嚴拿私運銅元出口長沙]  
　　日前湖南銅元局札飭常德府岳州府澧州移行各屬曁釐稅局卡畧謂查各省所鑄銅幣前奉財政處奏定章程不得大宗販運出省通飭一律遵辦後廣東福建兩省相繼奏請暫運出口均經財政處議駁不准在案是戶部財政處愼重圜法於各省所鑄銅元不准大宗出口堅持定見厲禁森嚴本局前已遵章詳奉撫憲批准分别移會藩司各關局不准下運出口乃訪聞西路常德巿面近有奸商　欲販運他省銅元備銷情事如果屬實顯違戶部財政處奏准定章擾亂圜法亟應嚴禁拿辦合行札飭札到該府州卽便遵照（阿） 
[禀辦武昌自來水火批駁武昌]  
　　有某　具　鄂督擬集股創辦武昌自來水火鄂督恐商辦插入洋本易滋流弊擬卽設法改辦歸官（八） 
[閩中大水福州]  
　　入正以來連日陰雨本月初四早洪水驟至由上流下注省垣南門兜太平橋文藻山一帶均被水淹深至二三尺田壋洲尾水亦沒脛后田水部金壋洋等處則深三四尺不等時西風正緊幸無大雨旋卽漸退次早洪水又隨湖而至逾三時許卽落迨初六日天氣晴明水悉歸壑惟南門城下積水尙深行人艱於步履貧苦小民就水深處支木如橋以便行走聞每日所獲頗厚云（其） 
[江督札警察局文]  
　　（爲監督演說事） 
爲札飭事照得立會演說本以闡揚理義化導愚蒙或欲社會之改良或因善舉之集議事經官長之特許言爲國民所樂聞原不在禁例之内恐持論偏宕屢變失眞宗旨不同遂多妄謬卽如上年冬月上海公堂上案演說不已因而罷巿罷巿不己旋致搶掠查東西各國警察官署有稽查結社之令有解散集會之權天津警察章程境 
 
 

Page 4

 
 
内有結會演說人數至十五人以上除已經官許立案外應派巡長明白事理者臨場監督並將會名會規及開會處所存記備查正所以綏靖地方安輯民志自應仿辦除分行外合行札飭札到該局卽便遵照以後地方如有結會演說人數至十五人者除已經官許立案外應派巡長明白事理者臨場監督並將會名會規及開會處所存記備查母違特札（雲） 
[商辦浙省鐵路有限公司暫定章程三續昨稿]  
第三十七節有議决權之股東因有事故不能到會可發表意見先期函知本公司其應有之議决權數與到會同 
第三十八節有不滿五十整股之股東可聯合有股數至滿五十卽有一議决權可委託有議决權之他股東其委託書亦須會議前一日繳本公司 
第三十九節有議决權之股東而並受他股東之委託合計亦不得逾二十五議决權 
第四十節股東會開會時由股東公舉臨時議長一人議决後卽銷除議長之名 
第四十一節股東會以議决權過半數者爲决議如可否同數議長决之然議長自已之議决權如故 
第四十二節股東會有未能議决事件議長得延長會期以三日爲限 
第四十三節會議之事由均記載於股東會議事錄由議長及董事二人簽名蓋印存本公司 
[第四章名譽董事]  
第四十四節名譽董事無定員（附說）查商律董事須股東會公舉非總副理能專本公司初創股東會尙未成立故地方官紳所公推經總副理照會者均奉爲名譽董事 
第四十五節股東會未舉董事以前本公司如有重要事宜即就杭滬所近之名譽董事與之商榷並請隨時檢察 
第四十六節名譽董事不支薪水但實於本公司著有助力本公司自應酌勞報酬 
第四十七節名譽董事有爲本公司職員者無須股東薦保其責任由總副理擔承 
第四十八節名譽董事可薦人充本公司之職員 
第四十九節名譽董事之任期俟股東會成立舉定董事及查帳人卽爲任滿 
[節五章董事查帳人]  
第五十節本公司由股東會舉定董事十一人查帳三人 
第五十一節董事限有本公司股分一百整股以上資帳人亦限五十整股以上均於到會之股東中選舉之 
第五十二節董事須常川到本公司與總副理會議隨時應辦事件 
第五十三節董事有爲本公司職員者其董事之任務如故 
第五十四節查帳人之任務如左監查總副理所施行董事所議是否按照本公司章程及股東會所議決之事件監查本公司股分銀錢地畝材料工程支銷及開車後客貨之運脚利息之分派各項帳目 
第五十五節查帳人但以所查事項報告股東會不得逕行侵害總副理及董事之行爲 
第五十六節董事查帳人之薪水股東會議決之 
第五十七節董事查帳人不能兼任查帳人並不得兼本公司之職員 
第五十八節董事任期限二年查帳人任期限一年任滿仍可續舉（未完） 
[上海租界華商公議會章程續昨稿]  
　　第五節權限 
一本會爲商界組織董事都係商人與官立局所　異設會宗旨經見於第二節明義條内至權限則以不侵官權爲永遠遵守主義庶幾區域分而嫌疑亦泯亦互相維持期於不敝之一道也一中外商民糾葛但無關國際於未涉訟前兩造來請調停者本會可任其理處之責一經控告卽應由有裁判權之會審廨員與領事主之非經地方官移請辦理不認爲應有之義務一總持會事義務董事之責坐辦當效其襄助决可否而獻替之若事關重大則當取决谥董事之全部而後施行一租界店戶林立商業種類亦至紛繁其中不無營業較小未克於本會設有董事者遇與西人因交易糾葛但無關國際本會亦一律爲之理處一尋常事件一經决定辦法正副領袖及經理各董内有三人之認可卽當施行一函札公文坐辦主之仍取决於領袖經理署諾乃行一日行事件坐辦宜有記載不獨備查檢並以示公認也每旬一册由金體董事檢察蓋章存案一繙譯所具國文稿件應先由坐辦察覽乃交義務董事核奪一繕校爲書記專責坐辦得稽其勤惰而申儆之 
第六節經費 
一本會經費現在開辦伊始暫由全體董事籌墊一所有開支數目自當造册印送以示徴信而重公欵至造報時期定爲每年一次一經理監察各董事概不致送薪水卽夫馬之費亦暫自備一坐辦爲聘請員領袖薪水應俟經費充裕時從豐致送現　援照商務總會之例優送夫馬一特别用欵數在十兩以上非經領袖或監察蓋章認可不得濫支收支員徇情支應責成賠還第七節雜章 
一未盡事宜隨時添列於本節之内一章程以資法守應由全體董事隨時改良一本項章程經領袖監察同全體董事署名認可如有改良亦　集議承認後乃得宣布（南） 
[志三星牌紙烟]  
　　三星牌紙烟有紅藍兩種均爲中國人所自造禀准商部專利昨承以兩會見貽共一千零五十枝吸之性質和平氣味濃郁將來暢銷各埠抵制外輸可爲該公司預祝（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[陶道駁斥英商運槍進口鎭江]  
　　英人包恩自外洋購辦獵槍運滬請由鎭江英領事竇爾慈君照請關道陶觀察核給護照以憑赴滬領槍至鎭觀察查外洋軍火向禁販運進口獵槍亦在事火之列未便准行已復請領事駁斥英人矣（笑） 
[日商改購輪船長沙]  
　　日商大阪公司自前年在湘省及湘潭縣購買地址修築碼頭因在美最利洋行租賃湘江沅江兩輪船往來湘漢已及兩年現在因美最利將兩輪售與太平洋行而太平洋行己將沅江一艘自行湘埠致大阪公司目前無船可走暫將湘埠停歇聞己由日本另購船隻大約不久卽可來湘（車） 
[奉賢縣兵衝突松江]  
　　奉賢縣屬金渭橋鎭蘇捕營　長熊占鰲拿獲土棍王祥生鍾俊生二名當由紳董將鍾俊生保去其王祥生一名因有犯案由熊哨長同地保押送至縣路經徐連橋鎭該犯王祥生入烟舘吃烟躭延不走熊哨長等强使之走該處鄕民始而阻止繼而口角吵鬧鄕民卽鳴鑼聚衆將犯奪去並將熊哨長及勇丁陶得勝徐金勝毆傷而勇丁何患忠開鎗亦傷鄕民王火全左腿現已並禀明徐統領通報各憲核示（吉） 
[皖垣學務安慶]  
　　去歳大憲聘訂侯官嚴幾道觀察爲高等學堂監督兼總敎習及學務處參議兩席現嚴觀察已於月之初三日蒞皖聞自到堂後已將敎員換去多人○去冬皖省大憲以學務處爲全省學務綱領必須大加改良特札委候補直隸州張直牧贊巽前赴湘鄂調查一切章程藉資仿辦刻張牧已事竣返皖將查考情形禀復各憲想學務處辦法或有更改矣（士） 
[兩等小學堂續招學生寗波]  
　　甬郡南城兩等小學堂生去年由鄞縣高子勛大令出示招考定額四十名迄今開課有期學生尙未足額現復生出示續行招考以便錄取足額送堂肄業（具） 
[派員會辦全浙旅學蘇州]  
　　候補府應德閎以奉委辦理全浙旅學事經創始需人佐理曾舉童太守寳善許大令文濬陳倅熊三人會同辦理經朱署臬諭飭童守許令先擬募捐章程相度房屋由漸推廣議艸甫定適奉蘇搶檄司札飭該守隨同辦理迄今三月有餘乃以經辦銅元新廠不遑兼顧致未尅期就緒惟經營兩浙旅學事極繁重本非一手一足之力所能竣事據請派委童守等三員會同辦理自應照准批飭遵照（永） 
[寺僧上控委員搬取物件蘇州]  
　　蘇省警察學堂設在靈鷲寺中監工委員歡陽萼（卽前報所稱假冒官員者）因浮冒撤差遷出時擅將寺中物件任意搬取住持僧向之攔阻一味蠻横因投臬轅遞禀控告朱廉訪批飭蘇州府秉公查究許守查得所控非虚因飭差提該委候訊（且） 
[不准增加物價蘇州]  
　　蘇省　來百物昂貴卽向售三四文之食物亦每件加價一文初八日總捕同知李司馬道經護龍街某糕　鋪邊有買客因不肯加價與店夥吵閙司馬聞之飭將該鋪主某甲拘至輿前謂米價並未增漲錢價亦不低賤何至增價甲出言挺撞因喝令笞責數百板飭具不准加價切結旋司馬將情禀知藩憲濮方伯飭令長吳元三縣出示禁止現各物已照原價交易（且） 
[製麻官局售貨先聲武昌]  
　　製麻官局自上年添派日本男女工師製造半絲半麻各種起花衣料頗能嫓美東洋現聞局員考定價値擬於四月間一律發售（沅） 
[兩紀米坊被毁事湖南]  
　　湘省各屬因去歲收成歉　米價日昂往往有强糴滋擾之事正月二十四日有湘潭縣十八總對河譚姓米坊因運米赴漢挑負下河爲近處居民所阻不准出境於是互相爭閙居民愈集愈多内有痞徒乘隙滋擾而來米坊婦人誤以秤錘將某甲擊傷一時大譁將米坊什物盡行打毁經該境團甲赴縣禀報任大令會同駐縣防營隨往彈壓始得解散○越日該處又有孫永逹米坊忽來糴米者數人因其米價太貴出語不平蓄意與之争閙致彼此互相口角其人復糾集同黨多人洶洶而來將該坊什物打毁比經團隣齊往極力排解始得散去（車） 
[訪查賭塲陋規蘇州]  
　　蘇垣北寺内賭塲向有該路總察陋規茲悉北路武捕員及武訊弁處亦皆有陋規每天一二元之譜皆由該處地保愛生及賭棍大連子小毛等經手分派是以該賭塲安然無事現經警察總辦訪悉己派員查訪拿辦（永） 
[獲解梟匪松江]  
　　錢家圩著梟洗鷄阿毛卽金殿臣前年向金山縣投誠自願改惡從善旋充飛划營副哨駐泊奉境舊時結怨之人於各當道處函禀交馳阿毛自揣不容卸差他遁去臘初旬應土棍潘阿美之招至浦南山陽地方聚賭事爲華亭縣趙豹文大令所聞立派壯役四名馳往訪拿役偕汛弁某將阿毛從煙燈内拿出曳之回舟立駛回郡行不數里潘率羽黨從後追至鳴槍示威竟將阿毛刦去金山縣蔣澜江大令聞之立卽購線窮緝嗣知阿毛遁跡浙省普陀山乃追蹤前往阿毛果將以方外爲逋逃藪遂拿解回洙涇釘镣收禁本月初八日蔣大令親解至府署隨奉發往華獄嚴禁歸案審辦（歌） 
[驗收廣艇砲艇吳淞]  
　　江南水師川沙營二號廣艇及蘇左營一號炮艇年久損壤現已由軍工廠建造工竣各該管帶會同船政局總辦據禀江督聞江督札飭製造綿辦魏觀察就近騐收（不） 
[委解新槍]  
　　兩淮鹽運司趙都轉濱彦日曨因該處緝私需用軍機移請上海製造局撥用毛瑟新槍　支總辦魏觀察接電後當卽配就札委福和兵輪管帶李千戎順道帶往交收（寳） 
[飭兵修築營壘]  
　　滬南滬軍營四圍高壘近被積雨冲坍管帶龍軍門因飭各兵赶緊修築（寳） 
[領給執照新章]  
　　法界宰牲公司獸醫某君新定章程如有在租界内開設醃肉莊鹹魚店醃貨棧腸肚作新鮮皮坊洗剝作鹹皮未晒作坊肉坊臘腸作蓄養鷄鴨處養牛處等各店業先須禀請工部局核准方能給領執照開設現由上部局出示曉諭矣（深） 
[移請恊緝盜犯]  
　　南匯縣境新塲鎭金姓住宅本月初五夜有盜明火執仗搶去皮箱四只内有金珠首飾値銀萬餘金事主開單投報南匯縣請緝未獲昨日移請滬南總工程局恊同查緝（尺） 
[派探至所辦公]  
　　濟良所向由捕房專派華探一名常承川値以便遇有訪緝之事聽候所中女董調遣近日因所派之探有病回家昨由薛女董訴知捕頭特派包探徐甲慶前往該所辦公（當） 
 
 

Page 10

 
 
[婢女投所]  
　　前晚八黠餘鐘有一年約十三四齡之女婢手携箕帚投四馬路濟良分所泣稱在法界某姓家爲婢因主人凶悍日事敲撲乘間逸出不願回去求恩留養等語經薛女董著暫養所中於今日送廨請關司馬訊奪（力） 
[妓院失竊鉅贜]  
　　胡家宅小花園張素蘭妓院前晚失竊金鐲金首飾等物約値洋三千餘元昨晨投報捕房請緝捕頭飭探寳如海劉光震前往查看禀覆核奪（力） 
[召認屍棺彚志]  
　　本縣汪大令昨日發出招認屍身告示四道一係法界戲館街源來客棧吞烟斃命之王姓棧客年二十餘歲身穿白洋布短衫袴元色夾套袴腰索馬帶一條内有銅元十枚屍傍遺有藍洋布棉袍一件棉紗腰帶元緞紅結小帽藍綢鞋子一雙一係法界同春街周王氏家吞烟身死之吳阿二年三十餘歲身穿棕色棉綢外國衣白洋布外國小衫下穿棕色棉綢夾褲藍布單袴白襪布鞋一係英界廣西路同泰棧吞烟身死之人年三十餘歲身穿元色夕法布破夾襖内著白絨衫腰索馬帶内有當票五帋元色夾袴白襪無鞋係寗波人一係卄三保三五圖内護塘外蘆攤内被勒身死之無名男尸年三十餘歲藍布短衫元布棉襖藍布袴子白布短衫棉紗袴帶内有籖語一帋赤足無鞋（事） 
[上海縣署紀事]  
　　趙陳氏因嗣子趙阿二違忤霸産前日投縣喊控　奉准理昨又赴縣投禀汪大令諭候提同質訊核辦○昨報紀帮審馬參軍訊懲縣差在邑廟永順雜貨店拘獲之聚賭八人一節茲悉參軍以該店不應招人賭博本欲發封嗣緣此店係財神司行轅未便往封故判候禀請縣尊傳該店主至案訊罰（嚴） 
[英美公廨紀事]  
　　男孩夏銀江迷路哭泣由六百五十六號華捕帶入捕房捕頭飭送公廨安插關司馬諭令暫爲留養候出示招人認領○瘋癱婦端陳氏携帶幼孩在租界行乞爲捕拘入捕房轉送公廨奉諭交棲流所留養○向業豆麥行之某甲近患癲病前日在馬路胡閙由捕帶入捕房轉送公廨關司馬著交棲流所醫治昨早經其家人得悉投廨認領○雉妓張四寳王四寳帶同傭婦李王氏張阿妹零在馬路拽客爲捕拘入捕房捕頭飭送公廨管押候今日公堂判斷（當） 
[法租界捕房事]  
　　朱菊仙拐騙某姓洋一百六十元在途被失主瞥見扭入捕房捕頭諭飭押候解究○小車夫趙全福撞傷某姓小孩被捕扭入捕房亦飭押候解訊○梅桂生昨竊某洋貨店洋布被探拘入捕房押究○昨有英探持票催提流氓楊樹生捕頭諭飭包探協同提獲俟解堂訊明後交英廨歸案訊辦）臨） 
[新租界捕房事]  
　　愛文義路木作頭顔亦昌將木植堆積馬路併在路中鋸木昨爲新閘捕房捕頭查見飭探傳諭禁阻併禀公廨出單傳究○積竊某甲在白克路某公館竊得大帽二頂併有值價之藍頂翎管由包探李星福查獲人贜解入捕房押候訊辦○卡得路廿三號西人住宅所雇馬夫陳阿寳違章將柴草堆晒路中由探馬阿美查知禀明捕房牽飭禀請公堂傳究（當） 
[美租界捕房事]  
　　流氓孟洪方劉榮來在漢璧禮路鴻江樓茶肆將薙髮匠王家桂軋住拆梢洋二元由捕拘入捕房押辦○某日本人雇坐周阿三東洋車至乍浦路不名一錢向索反被兇毆由捕將兩造一併拘究捕房著周自投日領事署控告○陸根海竊北四川路顧阿大家綢布衣服由控劉阿炳拘獲押候吊贜送辦○陳阿珠竊乍浦路李福根家布被衣帽由李撞見扭交巡街捕拘押候辦○洪金標推塌車違章由捕拘究捕頭姑念初犯從寛斥釋○流氓張阿三蔡阿大王阿三至老朱家宅向車庽主張林林强索規費不遂互相逞兇由張投報捕房飭探朱子蔭將各流氓一併拘押候辦（似） 
[來函]  
[讀申報紀京檜鐵路事感言]  
　　讀貴報二月初一日所登核算京榆鐵路餘利一節頓觸舊懷竊思李文忠當日總督北洋議設京榆鐵路鑒於各國之獲利且爲便運兵糧之用旣集公欵外又多方邀集商股允許利益均沾各商以傳相之信義决不相欺遂爭附股熟意路成近十年生燾皆不　衆商以事屬創始亦不敢遇望直至甲午中東之役運兵運餉外商務亦因以繁盛突有某不肖道員阿意土禀謂商欵皆宜併歸於官由官認息給發長年六厘之利如不願者發還原股云云商人遂大失望以爲前數年之虧拆官不過問今稍起色竟由官家獨據利源乃不得巳在求退給原本了事今貴報所登共得餘利八百餘萬兩而某督某待郎分得餘利幾何其餘官員又分幾何讀之令人生慕當日籌欵造路大小出力在事人員不知今日何所此家出錢彼家得利正俗謂前人栽樹後乘涼者也吁我等皆曾附股者也能無撫今思昔哉今各督撫中又聞有以强便手段勒令百姓出資官爲造路者其亦以京榆爲前事之師歟殆亦欲得利如北洋官吏者耳然吾儕小民出資附鐵路股者盍思之 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
