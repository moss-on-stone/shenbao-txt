# 1902 - 329 - 4910641

 

Page 1

 
 
[新輯皇朝政典類纂五百卷開印招股啓] [  圖書集成局白]  
　　是書爲華亭沈師徐大令手定體例徴集同志分類編纂數朞而成最錄典章政治之書旁及奏議集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私　雅記凡爲總目二十二爲門目百三十一每門各系子目絛分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學咸究心經世之務官書卷　繁重購寘匪易私集事言龐雜　摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緒不啻舉八百餘種之菁英彙爲一編書凡五百卷千餘萬言以圖書集成局九通本校計七千二百餘葉可謂體大思博政典之淵海矣稿本由本局大號鉛字鑄印準明年三月初旬出書裝訂一百厚本每部收回　本二十四元又徇同人之請酌設股票一千號每號取洋十六元於十月望啓售印有凡例總目一卷及　目一卷引用書目一卷有欲先覩爲快者請至申報館索閱樣本可知全書之厓略矣 
[自由論]  
　　最得自由者中國之民最不得自由者東西洋各國之民難者謂自由之說起处泰西延及日本中國無有也今乃謂中國之民能自由而東西洋各國反不然毋乃過爲是矯情之論乎則應之曰否不然東西洋各國政多繁瑣每以制度律例鈐束其民通國民人盡爲兵則民必聽主帥之徴調不得自由也通國子弟必入學則民必受學校之裁成不得自由也刊一書必先請版權則箸作家無自由之權也出一報必請准照則議論家無自由之權也公司有定章則商賈不得操自由之權也婚婣須報部則男女不得　自由之權也且也印花有稅而售物不得自由招牌有稅而設肆不得自由牛馬有稅而豢牲畜者不得自由丁口有稅而育子女者不得自由甚　議員須公舉總統須公舉而治理地方君臨天下者亦胥不得自由夫誰謂東西洋各國之民能自便其身圖自專其私利而無人焉爲之壓制爲之整理一任其從心所欲自軼範圍哉𥬡中國之民則不然薄海遐陬日游於天高地厚之中長養涵濡絶無拘束兵由於召募而子弟不必� 
荷戟從戎餉出自公家而閭閻無事輸芻挽粟　田產者祇納賦課從無絲毫苛徴　會計者既輸稅釐並不稍事禁約士農工商各業任人自定從違水旱蟁螣偏災由官量予振撫凡各國所謂丁口稅房屋稅田畝稅牲畜稅舟車稅我中國皆無之故雖連年用兵疉歲遭歉而民仍得安居樂業絶無愁苦嗟怨之聲由是以觀而謂各國之民能自由乎抑我中國之民能自由乎我中國之民既若是之自由而尙認移言平權擾擾紛紛如泰西之結爲無君無政府私黨乎雖然今中國人民其悞解自由二字之義者亦正不少夫自由與縱恣　縱恣者野蠻之習無酋長無官吏無律法無倫紀狉榛固陋如禽獸然刼物殺人習爲常事如藏民如臺番如阿洲之黑人如美洲之紅種凡若此者俱不得號爲文明若自由之民則皞皞熙熙順帝之則各遵分範共矢天良不矜奇弔詭以惑人無邪說暴行之間作文明之極小民自手足寛閒也抑今之好亂選事者往往欲操自由之權而轉不得自由彼夫俄之墨斯科學生羣起爲非驛騷市肆叩以帮曰欲自由也而大兵一至瓦解冰消能自由科美之匪人投閒隙謀弑總統麥荆來叩其故曰欲自由也而一經就縛俯首受刑能自由乎至我中國則梁逆啓超首唱自由之義者也而事敗逃匿如豕在牢安得而自由唐逆才常阿附自由之說者也而肆諸市曹身首異處安得而自由凡若此者始則悞自由爲縱恣繼則過縱恣而反失其自由而奈何各處新學堂肄業生欲與督辦總理總教分教爭自由權而逞其暴戾恣陮蔑禮悖義或揮刃或毁物辱侮其師長破壞其學規卒之小則記過示懲大則斥逐出學任督辦總理總教分教之自爲政學生無一毫可行其權試爲淸夜思維自由之道果若是乎要之國無論中外人人皆得握自由權而人人實各有自由權之界限君守君權之界限而殘虐不作則自不碍民之權民守民權之界限而法度是遵則自不侵君之權夫如是而國以永奠民以永安邪慝不興俯仰自適誠何必逞其囂張凌競之氣日詡詡然號於衆曰自由自由而反仿效最不得自由之東西洋各國哉 
[本館接奉電音]  
　　昨日午前九下鐘時京師友人飛電傳來上諭一道敬謹譯登○十月三十日内閣抄奉上諭十一月十四日冬至大祀天於圜丘朕親詣行禮四從壇遣德壽黃永安麟承蔭各分獻欽此 
[德皇返蹕]  
　　德皇赴英前已兩登於報兹者日本大坂某日報云頃得德京栢林來電悉德皇已定於西歴十一月二十二日返蹕矣 
[葡人不靖]  
　　日本大阪某日報云頃得英京倫孰來電悉葡萄牙國北部農民方借端與地主爲難而各處工人又以請加工貲大爲騷擾刻下政府已派兵前往鎭撫矣 
[日皇巡狩三志]  
　　日皇巡狩前已兩志報端兹又得本館派赴長崎訪事人來書云日皇旣幸熊本卽於東歴十一月十一日警蹕蒞操塲駐駕宇土之南各將校各學生以次覲見日皇以飲饌賜之是日南北兩軍在宇土附近合操鏖戰良久南軍退至松橋一帶既而大山元帥將所演陣法一一奏明日皇乃由宇土乘馬車至八代在鐵道旁憑軾以觀有兵三名蒙恩召見問以軍中勞苦情形及離家後懸念父母妻予與否三兵答以身既付國久置家事於度外日皇大喜賜以食物賞假還鄉十二日由行在起蹕至松橋驛下車步行過松橋町豐福町以達權現山砲兵列陣處彼處爲舊日熊本藩主籾藤以孝舊福岡藩主黑田孝高及功臣菊池武時武金武光三家舊邸日皇追念諸臣功勣各賜進爵有差是日兩軍戰於權現山十三日清晨七點鐘時日皇由行在乘馬車至飽託郡日吉村立田隴中見有農婦詢之年已八十有八乃賜以菓子迨九點二十八分時操畢卽飭大山元帥傳諭各軍云朕簡閱軍士練習有法成效昭然異日戮力同心定能振軍威而張國勢朕甚嘉之惟近日各國整軍經武日異月新爾等尙其振刷精神益加奮勉力　進步務底精强朕不勝厚望焉至午後三下鐘時大饗將士一千七百餘員宴畢復還蹕熊本小憇一日十五日始由熊本 
 
 

Page 2

 
 
起蹕至畏府十六日由長府至舞子十七日由舞子至靜岡十八日由靜岡至宫城此次追封維新志士一百五十九人皆九洲豪傑身殉國難者說者謂日皇自明治五年駕幸九洲迄今警蹕重臨蓋已歴三十載矣 
[分收償欵]  
　　日本大阪某日報云拳匪亂後中國議償日本商人所失之貲刻已由有信洋行收受洋銀十一萬一千二百六十一圓八角西郡宗三郎收受洋銀一千五百圓六角此外叧有十六萬五千五百八十六圓四角八分由正金銀行分派計田中留吉得八百五十圓零四分安東不二雄得三百四十八圓七角八分大迫半熊得二百五十九圓九角一分古城貞吉得七百五十七圓六角二分山田啓助得一萬一千圓零二分 
[日計公用]  
　　日本大阪某日報云日政府稽查明治三十五年三府四十二縣一切公用共需日銀五千一百五十三萬八千三百六十五圓分而計之其中警察費九百六十四萬四千一百三十三圓土木費二千五百二十七萬二千六百三十圓會議費四十六萬九千三百七十三圓衛生及病院費二百十六萬一千二百四十圓教育費一千零六十四萬一千二百九十圓郡役所費三百零七萬六千四百九十一圓勸業費一百零七萬三千六百六十六圓吏員費三百七十一萬二千八百零五圓府縣歲費三百七十一萬二千八百零五圓雜費二百十七萬五千一百圓 
[護理兩江總督李制軍奏明續籌各捐摺]  
　　頭品頂戴護理兩江總督江寍布政使臣李有棻跪奏爲籌辦各捐備抵新案賠欵恭摺仰祈聖鑒事竊維民爲邦本古訓至明大學又云有德此有人有人此有土有土此有財有財此有用是以郡子先愼乎德故曰德耆本也財者末也古帝王治民無不先本而後末故天下常治史册昭埀歴歴不爽我朝愛民之政駕乎前代我皇太后皇上惠澤覃敷有加無已淪肌浹髓中外同欽近更定加稅免釐之約廣通商惠工之謀即新案賠欵分飭妥籌亦屢下恤民之詔嚴防虐取之端所以爲民籌生計者至周至密凡爲臣下者自應仰體宸慈視民如子先求邦本之固乃克立自强之基查新案賠欵江蘇省每年奉派銀二百五十萬兩責成江蘇藩司江寍藩司兩淮運司曁各關道通力合作所有江甯藩司分籌之欵前經奏明以規復錢糧收價加提徴漕盈餘作抵每年約得銀七萬兩在案前藩司吳重　復因庫欵萬分支絀挹注無由不得不多方籌集酌擬加收田房契稅抽收房膏各捐並仿照安徽章程酌提典息先後議詳臣抵藩司任復深鑒前司道等籌畫之苦又切日久弊生之慮因就續籌各欵逐細察酌除田房契稅每兩加收錢六十文爲數無多無唐更改又房捐叧摺具奏外查膏捐原議無論土膏烟館計日收捐城鄉徧及董保恊查辦理已覺騷然徴收易滋流弊擬烟館一律免捐攺爲就十徴膏責成土鋪土商或認統捐或包歲捐易於稽收自無紛擾不特貧苦小民得安生業且取之鋪商較取之烟館其數倍增可藉補免捐之缺典捐原議核定實存架本照安徽减半每月提息二釐兹復查明寗屬各典於每年冬臘兩月讓利放贖典商既知恤民亦當體其恤民之念轉以恤商擬將冬臘兩月息錢免捐每年按十個月提取分期彚繳並將已屇滿限無息可收之貨於架本内核數扣除俾免藉口而昭平允似此設法變通既隱杜無形之弊復酌定可出之資償欵難籌但求如數而止物力當惜不至竭澤而漁庶仰副聖主體恤民艱之至意所有籌辦各緣由前督臣任内均經據詳批准未及奏咨留交前來臣覆核無異除咨部查照並分飭妥辦外謹會同江蘇撫臣恩壽恭摺具陳伏乞皇太后皇上聖鑒訓示謹奏奉硃筆户部知道欽此 
[大學試題]  
　　聞之京師友人云十月十七日大學堂第一次考錄仕學師範生共命十四題任人自擇其二是日應試者計師範生三百人仕學生一百三十人所命各題照錄於下性理題修身倫理大義中庸以喜怒哀樂發端由盡人性以及物朱子以健順五常之德釋性亦兼人物而言所謂物者指一切凡有血氣之屬其界甚寛何以盡人性便能盡物性試闡其理論博愛及公益主義史學題賈誼上書不用而班固乃謂其當時所言略已施行所施行者何事戎狄雜居中土蓋盛於春秋時山戎在今直隸驪戎在今陝西徐戎在今江蘇陸渾之戎在今河南不統徙戎之策建議於晉初而不行論者每咎晉君臣之失計以致五胡雲擾神州陸沈然當時盤據已深徙之或反以速禍統之計亦不盡可行欲弭晉憂當由何道采石之戰宋史以爲大捷金史則云僅失兩舟孰爲可信元之拔都及旭烈元兩藩兵力所至試質言之王陽明於大禮之議未嘗置詞能推尋其意之所至否魏默深記敖罕滅於布噶爾包愼伯斥爲說二家所據孰是孰非秦始星尙刑名而上下隔閡盜賊蠭起漢宣帝尙刑名而吏盡其職民安其業術同而效異試綜論之諸葛武侯釋仇聨吳其後攻魏卒不得吳犄角之力其故安在元祜之政茂純仁呂大防劉摯皆主調停使用其主可免紹興之禍否朱子讀徽宗實錄謂當時事如奕棋滿盤皆錯能一一證明其錯否秦檜主和朱子詆之韓伌胄主戰朱子詆之其故安在潼關天險而哥舒翰孫傳庭皆以名將喪師試言其得失 
[眞除述聞]  
　　武昌訪事人云聞日來官塲中人得京師確信知湖北巡撫端午橋中丞已奉旨擢升湖廣總督所遺湖北巡撫一缺擬令瞿賡甫方伯升補大約日内必有恩綸到鄂也 
[鐵路開工]  
　　蘇州采訪友人云自省垣開埠通商之後當道者卽議建鐵路直達申江其所以遲遲吾行者實緣經費浩繁一時難於籌措耳邇經上海英商怡和洋行墊欵承築業與當道訂立合同由婁門外下緯埠爲發軔之虖既抵上海然後接至金陵已於十月下旬某日祀土開工矣 
[薦舉特科]  
　　松江訪事友人云自客歲詔下直省郡邑擬仿康乾兩朝博學宏詞故事創設經濟特本年十月二十一日政務處又欽奉上諭著咨行各督撫及原保大臣分别知照保薦各員務於明年四月以前齊集京師聽候考試等因朝廷羅網人才有如飢渴前署華亭縣林霨生大令以邑紳顧香遠太史通才碩學物望索孚堪膺特科之選爰加具切實考語造册申詳府署府尊許子原太守隨於上月二十八日禮延入署循例加考從此蒼生零雨大展才猷是誠邦家之光非特閭里之榮也 
[鄂學出轅]  
　　武昌訪事人云湖北提督學政胡大宗師定於上月二十日由省起程按臨襄陽舉行科試前數日卽牌示轅門并札知襄陽府鄧太守示期取齊俾應試諸生童得以料理琴書入塲角藝 
[請興蒙學]  
　　南昌訪事友人云日前江西浮梁縣丁憂内閣中書汪中翰龍光邀集同志諸君具禀撫轅請通飭各屬振興蒙學旋奉護理巡撫柯遜菴中丞批示云查大學堂及　門高等學堂必由中小蒙學卒業以次遞升始得本末兼該根柢深厚近因創辦伊始兼需才孔亟 
 
 

Page 3

 
 
爰將省城大學堂先行設立本屬權宜之計所有各屬蒙小學堂自應　緊興　以端蒙養而植根基據禀各情派辦政事處會同大學堂轉飭浮梁縣查照所議酌核速辦一面札催各屬會督紳董妥爲籌商尅期創設具報毋再觀望因循致干未便 
[盜犯解省]  
　　蘇州采訪友人云前者常州府屬無錫縣民人某姓家被盜行劫報經縣主某大令嚴飭捕役緝獲甲乙丙三盜訊實一切錄供申詳旋於十月二十八日一併解至省垣禀經臬憲效述堂廉訪飭交蘇州府發審局悉以推勘府尊向子振太守飭暫收禁長元吳三縣獄中以便定期訊鞫 
[胥臺火警]  
　　蘇州采訪友人云上月二十八日傍晚省城北寺左近某姓家不戒於火地甲見之立卽鳴鉦告警各叚水龍星馳電掣而至吸水圍噴僅焚去後屋二三椽餘未殃及 
[蘇省官塲紀事]  
　　蘇州采訪友人云松江府知事沈叅軍馪因病出缺藩憲陸春江方伯得報卽於十月二十八日牌示以遇缺先府知事胡登衡請補○丹徒縣包港司巡檢管少尹運森因病請假調理藩憲陸方伯准之遺缺以試用巡檢陳少尹家壽署理○江陰縣典史浦少尉冠英因病請假遺缺經藩憲陸方伯札委試用巡檢劉少尹炳署理○署崇明縣學教諭叚廣文紹襄於十月某日因病出缺所遺篆務藩憲陸方伯以試用訓導徐廣文署理已於二十八日札知矣 
[直督蒞申續誌]  
　　北洋大臣直隸總督袁慰庭宫保於前日蒞申舟泊招商局金利源馬頭旋鳴騶至盛杏蓀宫保行轅祭奠旭人封翁宫保設夜膳以欵旋復往拜呂鏡宇尙書事畢仍回舟次昨日至宫保行轅午餐隨偕呂尙書往高昌廟閱視江南機器製造局陪侍者爲蘇松太兵備道袁海觀觀察晚間由尙書宫保觀察曁洋員福開森君公讌於商約公所並由駐滬十三國總領事簉座席散仍回原舟小駐聞於今日午刻在舟接見各國總領一然後起椗北上 
[使旌抵滬]  
　　昨日出使美國大臣梁震東星使帶同參贊隨員由天津乘招商局新豐輪船抵滬登岸後卽命駕至美界北河南路天后宫側出使行轅内暫駐行旌 
[觀察來申]  
　　江蘇試用道趙小帆觀察於昨晨由省來申午前命駕赴道轅拜會蘇松太兵備道袁海觀觀察繼至上海縣署投刺縣主汪瑤庭大令適公出未回由家丁擋駕 
[提調到差]  
　　滬城淞滬釐捐總局提調胡志香太守另有差委經江蘇撫憲恩藝堂中丞札委候補府羅蓬圃太守接辦太守奉委後於前日來申至昨日已到局任事矣 
[花縣延賓]  
　　山東候補道方鶴人觀察於日前捧檄到滬今明卽須航海赴東灜攷求商務因於昨日赴海上縣署辭行○海門廳同知王雁臣司馬直隸候補道朱修庭觀察均於昨日來滬先後赴縣署投刺 
[訂期會騐]  
　　昨報紀和豐船廠小工賈阿榮被洋兵戳斃由工頭投報上海縣署時適縣主汪瑤庭大令恭迎直隷總督袁慰庭宫保至昨日始由洋兵管帶某君訂於翌日會同相騐大令准之 
[命案報縣]  
　　昨日二十五保二圖地保潘玨投上海縣署禀稱有日本商人在小的所轄圖内厦門路開設雲龍軋花廠雇華人馮阿敖治庖王東生執爨今日王無端身死據馮稱由日本人某甲扭毆所致及報知捕房捕頭查詢廠中各日本人僉稱並無毆王之事因令小的報請核示縣主汪瑤庭大令諭候查明核奪既而屍兄王少卿向潘保訴稱胞弟死後廠主已允出貲厚殮擬卽攔騐俾免屍體翻騰大約潘保將投縣禀求矣 
[滬南火警續聞]  
　　滬南火警昨已略紀報端兹悉是日之火起於太平弄北首愼泰糖行披屋中因執爨者將桴炭收藏偶不謹愼火延穉薪致肇此禍共燬棧房四椽餘未殃及當火熾時有陳阿林者闌入附近某姓家攫取布棉袍一件行至馬路中三十五號巡街捕見之拘解入捕房捕頭令押候轉解馬路工程局禀請總辦翁子文太守訊究 
[馬路工程局瑣案]  
　　日前竊賊王雲生洪阿二在公義馬頭某航船上竊取衣服被包探黃量海拘獲解經總辦翁子文太守倩襄讞委員黃衡堂二尹研訊判令笞責若干板枷號半月昨日期滿因提案開枷驅逐出境○浙江恊濟彩票公司執事人某甲扭送行竊包崔松金質對時表至局黃二尹研訊之下包抵賴不承昨日提案覆訊仍含混其詞因喝令重責一百板押候嚴比○馮阿二前在馬路中竊取沈靑泉所携行李被包探黃量海拘獲解經黃二尹訊責管押昨日帶案復訊判責四十板驅逐出境 
[英美租界公堂會訊案]  
　　英商古拔投本管領事署控華人顧莘堂欠租由總領事照會英美租界公廨讞員張柄樞司馬飭差將顧提到訂於前日午後會同繙譯官迪比南君研訊古拔投案聲稱顧積欠商人房租銀四十五兩屢索不付請即究追顧供租銀早經措齊摧令取去不知洋人因何投案呈控現已帶案求恩轉給司馬商之迪君諭令古拔將銀領去○德商裕豐洋行主投本管總領事署控華商延仁號主任宗允定買棉貨延不付價等情司馬按准德總領事照會訂於前日午後會同繙譯官麥令豪君研訊裕豐行主延律師佛威任延律師畢道立代訴先由佛律師聲稱任於西歴上年九月向裕豐定買棉貸五十包言定兩月交楚每包二辦士八先令迨貨到催出任置之不理直至華歴本年八月始將頭二兩批出淸惟本年金磅漸貶與上年不同應請查照上年金磅價追給庶原造不致受虧畢律師聲稱查任自與該行買辦定貨兩個月後貨未到齊即與買辦將金磅價値結淸本年金磅卽賤安能令任貼補請爲核斷以昭公允司馬與麥君會商將任押候交人保出各邀公正西人理明禀復俟下禮拜三午後訊奪○德商常開投本管總領事署控宏升柴行主陳松柏租地不交等情讞員張司馬接准照會卽籖差提陳陳聳令其母陳王氏具詞投案司馬訂期昨午會訊麥君以現在陳已挽人理楚如果一時糾葛難淸候下禮拜六准卽會訊司馬飭將陳王氏押交候保候示 
[英租界捕房紀事]  
　　偷兒施再卿行竊廣東路楊吉暉店内洋銀貨物經包探張寳成拘獲帶入捕房捕頭令押候解送公堂禀請讞員張柄樞司馬訊究○韓佐英行至漢口路遺失金對時表一枚旋有名桂生者拾得並未投報捕房被韓查知報捕拘獲捕頭令押候解送公堂禀請究治○流妓兪方氏在廣西路中拉客被巡街捕拘獲帶入捕房捕頭著送赴公堂禀請押候訊究○馬夫陳阿福拉韁不愼致將王朱氏　傷經巡捕拘入捕房捕頭著給氏養傷費若干釋之使出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[輪船修竣]  
　　南市輪船救生局委員陳明府前以局中救生小輪船機器略有損壞駛至江南機器製造局禀請總辦毛實君觀察撥匠興修現已工竣行駛如常矣 
[上海縣署瑣案]  
　　二十三七鋪巡防局員某君移送趙德明控陸掌生王榮生王金慶攫物行兇一案到縣前晚縣主汪瑤庭大令升堂研訊趙供小的在提標副中營水師護卡砲艇上當勇丁昨隨哨弁汪老爺來申和右營廖大人支請領各勇飯食洋銀　十元小的身畔另有十一元至黃昏時行經陸家浜向慶興押鋪贖取所質衣物用去兩元甫出門王等四人忽指小的質贓圍住兇毆並將身畔洋銀二十九元盡數攫去小的情急將王金慶扭局轉送案下叩乞究追王金慶供昨晚小的購物歸家路過慶興押鋪見趙與人爭閙因向解勸並無歹意陸供小的家住是處聞趙與人爭閙亦往閒觀王榮生供小的與金慶同在江南製造局做工昨晚金慶約同小的及彭老龍陳寳榮四人出外閒游行經慶興押鋪門外趙悞踏小的之足因之爭閙彭先舉手肆毆並未知曾否將趙洋銀攫取大令判將榮生鞭背四十下金慶掌頰五十下一併收押所中陸無干省釋○沈少卿控陳觀豐圖賴洋銀一案前奉大令訊供未結兹又補提陳鶴生研究沈供陳　豐曾借羅丁氏洋銀五十元　小的介紹至光緒　十年羅丁氏向索經小的代還五十元由羅丁氏及其子羅蓮生檢出借據交小的收執爲憑今向觀豐索還意圖賴去務乞追還陳供羅丁氏係小的岳母胞兄觀豐前曾借洋銀五十元至光緒二十年羅丁氏索取胞兄因浼沈少卿轉付被沈掯留　據延不交出今反揑稱代還大令　候補傳羅丁氏之子蓮生到案訊明核斷 
[法租界捕房紀事]  
　　前晚有某甲者貧病交攻在街頭僵臥適爲某號巡街捕所見帶入捕房捕頭詰問緣由甲自言抱恙已久窮無所歸捕頭憫之令人扶送仁濟醫館療治○積竊阿三不知其姓混名小湖北疑係黃鶴樓畔人前因犯案遞解回籍今又濳來圖竊被包探拘獲送入捕房捕頭命押候堂期解請讞員孫建臣大令訊究○某乙販到銅質僞洋銀一百餘元濳交某小錢莊行用適爲包探所見拘入捕房捕頭命押候解送公堂禀請究辦○前晚有一五六齡男孩迷失歸途某號巡街捕見之帶入捕房捕頭向之詢問孩自言姓韓名阿根父爲木工母已去世因命留待家屬認領 
[美租界捕房紀事]  
　　昨晨妙手空空兒袁阿三余阿四混入寄居穿虹浜左近之粤人某姓家竊取衣服數件携之而出適爲包探沈阿岳所見連贓帶入捕房捕頭令押候轉解公堂禀請讞員張柄樞司馬訊辦○昨日亭午時第一千零三十九號東洋車夫某甲御車至北四川路轉角處適馬夫某乙駕一四輪車飛馳而來不及避讓致被撞壞車輪三百九十七號巡街捕見之一并拘入捕房捕頭令乙償甲修車洋銀若干從寛開釋○昨日江北人周小巖不知在何處竊得棉花若干携至西華德路包探錢榮堂見其形跡可疑因卽拘解捕房捕頭令押候解送公堂禀請懲辦 
[江西官報]  
　　候補縣李鏡銘查山東司徒瀾查廣東王褘第查陝西鄭季相查福建武光樽查雲南俱同鄉各州縣佐貳到省年月日期戈銘猷謝奬五品頂戴王贊中往贑州措資署分宜縣王之楨缷事淸理交代回指分從九鄧樹聲葉玨陳啓霖俱禀到署袁州同知正任樟樹通判龔宗海　回本任該袁州同知以鄭伯瑞輸委署理新授贑城守都司蘇凌漢由金陵來江知縣高肇康由京引見回鄭季相調赴贑州候差何如璋接辨大學堂文案詹光斗接辦課吏館支應司徒瀾禀謝准予起服行知縣丞湛精謝記大功一次汪居仁接充撫院文巡捕曾廣斌謝咨補永新典史行知指分試用縣夏日琦府經宋晉蕃俱禀到新授饒州營叅將續連禀到知縣涂家　劉獄森俱解餉進京知府趙椿年茬港游蘭塘均開辦土布統捐府經許雲騫接查進内保甲李樹人由籍起服黃紹裘禀丁生母憂贑州府照李文治修墓開缺以張曾詒調署 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年十月十五日京報全錄]  
　　宫門抄諭旨均已錄前○將軍瑞奏索地安插情形摺又奏去年五月間　蕯克民人强住沙爾塔什河貽害地方情形片○大學士管理吏部事務臣孫家鼐奏知府曹允源與楊士驤兒女姻親理應廻避揀員互調摺○豫撫趙奏近年民氣茟條商賈賠折欲圖富庶必以振興工藝爲要片奴才瑞洵跪奏爲奴才前往阿爾泰山須俟明夏先將應辦事宜預籌布置請敕借撥欵項以濟要需繕摺具陳仰祈聖鑒事竊奴才前於本年四月間奏請索還阿爾泰山借地安插哈蕯克等因一摺奉硃批著卽親往履勘將該處哈民清查酌度清形妥籌安插務令各得其所以順輿情而重邊要餘依議此具仰朝廷恩恤邊氓至意曷勝欽感自應遵旨及時馳往詳查妥籌辦理惟查此路道途崎嶇强半山壩一交秋令卽大雪封山厚至數尺冷逾嚴冬人蹤斷絶向無郵驛從前會　借地安插蒙哈之役皆係先設臺站方能行走現已九月中旬自難就道奴才之病亦未大痊騎馬前往實屬無能支拄卽隨帶文武人員並須斟酌調派諸凡布置均費經營急切難期周妥况事關安撫番夷尤宜從容部署示以鎭定未便操之太急且哈蕯克紛紛竄逸現在新疆者尙屬不少亟應先行收回方有宿亦免貽患鄰境刻正分别籌辦奴才熟思審處自可俟到明年四五月間再行前往其辦理收安事宜在在需欵更非預爲張羅不可此項哈民現經查預該頭目總管等册報所管哈蕯兌計共三千五百餘户人丁約在二萬四五千名口此外依附卡倫邊界住牧者尙不在内比年牧畜災倒率皆窮苦流離以光緒十年舊事相衡彼時由户部撥給銀七萬兩撫恤偏重蒙古至哈蕯克不過連類而及以致羣抱向隅未得同霑實惠奴才此行本以安插哈民爲主應撫之人較多又加安設台站駝馬隨帶文武委員以及親兵服役通事薪費犒賞日用　糧羊隻一切均非得有現欵無從措辦此次安撫擬照前次賞給蒙古每二名乳牛一隻每一名乳羊五隻甎茶二塊之案將哈民之窮苦者每名酌量從减給典卽此已逾五萬兩之數其窮蒙尤須一律施惠方無缺望且哈衆由現居處所遷往阿爾泰山擇地住牧其無力者並須稍給遷費至擬分撥田畝發給牛具籽糧勸令兼習研作以期各有恒產而盡地利尙當另議卽兹需欵前估五萬兩之數殊覺不敷然既奏明在先卽未敢請益於後只可由奴才設法撙節墊補第事體繁鉅需項孔殷雖奴才前於遵旨妥籌經費摺内開單估請現已奉到户部咨會候由各省將衛所屯田繳價稅契辦法議行報解卽行由部分撥第五理收安事宜至遲卽在明夏仍屬緩難濟急奴才極知部庫不敷周轉而實逼處此萬不能不仰仗司農相應請旨敕下户部暫行　撥銀辦萬兩權相應急卽由將來分撥科職籌邊經費項下如數扣還庶事機既不至貽誤度支亦無虚懸如蒙兪允應俟奉到諭旨奴才卽欽遵派員迅赴京請領赶解回營應用所有奴才前往阿爾泰山須俟明夏先將應辦事宜預籌布置請敕　撥欵項以濟要需緣由謹繕摺具陳伏乞皇太后皇上聖鑒訓示施行再帮辦大臣瑞璋尙未到任未經列銜合併陳明謹奏奉硃批户部知　欽此瑞洵片再奴才前准新疆撫臣饒應祺咨稱去年五月内有哈蕯克人衆在喇沙爾塔什河地方强住貽害地方該哈蕯克先云塔爾巴哈台所屬後又云係科布多所屬並不知究隸何城咨請奴才會同塔　派員查明押解回投等因當經奴才附片具陳奉硃批知道了欽此嗣復准咨催辦奴才當以蒙古處前查該逃哈是否所管未能切實奴才未敢深信因將所管哈止總管等傳來城嚴加詢問始據禀稱此次逃哈實有所管在内因無準地住投以致四出逃竄此外尙有潛往新疆者不止此數懇請收回安插妥地等情查該逃哈已據查明計有九百餘户既係科布多所管自應查照撫臣原議派員往收奴才現派屯防叅將世襲騎都尉祥佑帶領筆帖工兵丁並哈蕯克通事等前往各該處查明一律收回以便明年辦理安插惟聞此次哈衆現在新疆人口牧畜大半被災駝馬倒斃尤多困苦流離殊堪矜憫兹既派員往收並應設法籌辦賑濟以資安戢奴才現飭糧餉處先於經費項下解撥庫平銀三千兩發交該叅將祥佑携往各該處察酌情形分别辦理或購給糧石或添補牧畜迅速押解安靜回科以免再行出擾致貽口實此項銀兩應俟請撥欵項領解到日再行歸還除咨請撫臣飭屬一體照料彈壓外理合附片陳明伏祈聖鑒謹奏奉硃批知道了欽此大學士管理吏部事務臣孫家鼐等謹奏爲奏明請旨事内閣抄出直隷總督袁世凱奏稱大名府知府曹允源之女前曾聘與楊士驤之子爲室業已過門係屬兒女烟親楊士驤現蒙簡放直隷臬司曹允源例應廻避據該員禀請核辦前來查曹允源出守宣化適承兵燹以後宣郡教案賠欵爲數甚鉅關外素係瘠區籌欵不易該員延接公正紳士多方開導俾各激發天良一面諄　州縣不准稍有抑勒民間雖輸鉅欵毫無怨言且諒其誠懇踴躍從事教案得以速結其教民不安分者勾結土匪恃强訛搶該員會營設法購綫捕治數人此風始息在任年餘吏畏民懷循聲卓著洵爲郡守中傑出之員該員現雖調補大名府知府原係簡放之員前任大名府知府國鈞與藩司裕長婣親廻避奏請於連界省分知府内開單請旨奉上諭山西大同府知府陳啓泰互相調補今曹允源事同一律仰懇天恩俯准勅部於山東山西河南三省知府請旨缺内開單請旨簡員對調等因光緒二十八年九月二十二日奉硃批吏部知道　此欽遵抄出到部查定例現任外官如督兩司及統轄全省之道員有本族及至親應廻避者俱令廻避鄰省叧補等語查曹允源江蘇進士由兵部郎中補放保定府遺缺知府奏補宣化府知府光緒二十七年七月十三日到任調補大名府知府據該督奏稱該員與臬司楊土驤係屬兒女姻親例應廻避該員現經調補大名府知府原係簡放之員請於連界省分請旨缺内開單請旨簡員對調等因欽奉硃批吏部知道欽此臣等查大名府知府係衝繁難題要缺曹允源與臬司楊士驤係屬兒女姻親按照定例應以直隷界連省分掣定一省遇有缺出先儘題補惟該員原係簡放之員核與大名府知府國鈞廻避開單請旨對調之案相同自應按照辦理除山西大同府知府李桂林原籍直隸及省會知府各員缺均應扣除外謹將直隷省連界之山東山西河南三省知府請旨各缺開列淸單進呈請旨揀員與曹允源互相對調所有臣等奏明請旨緣由伏乞皇太后皇上聖鑒謹奏奉旨一道趙爾巽片再查晉省近年兵數頻仍民氣蕭修商賈賠折欲圖富庶自必以振興工藝爲要圖前經升任撫臣奏設農工局以便講求整飭奴才到晉後復訪查晉省物產宜於工藝者如太谷之景太藍交城之玻璃料物寗武繹州包頭之氈毯　城之草帽辮等類皆爲最利中外銷售之貨無如風氣甫開一切製造均未推求精美自宜設法提倡查各國賽會義在薈萃各州之貨各國之產各工師之製作聚集一處相觀而善隱符經訓考工利用之義現在京師工藝局製造各貨多爲外人所樂購刻已派員携新製器物赴河内法會賽會並招邀各省商貨可以附載同往擬由晉代存商欵項下撥銀圓二千元附入京師工藝局賽會股票派人一同前往查考外洋華貨何項最爲暢銷晉省物產何項易於仿製以期漸次擴充庶于晉省商民生計不無裨益于此項銀兩本非公家正欵請免報銷奴才爲振興工藝起見謹附片陳明伏乞聖鑒謹奏奉硃批知道了欽此 
 
