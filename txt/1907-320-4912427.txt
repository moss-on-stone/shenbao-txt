# 1907 - 320 - 4912427

 

Page 1

 
 
   
 
 

Page 2

 
 
上諭 
　　七月二十五日奉 
　　上諭前杭州將軍吉和由廕生承襲佐領散秩大臣一等子爵雲騎尉歷任京外各旗副都統洊摺都統將軍宣力有年克勤厥職前因患病准予開缺茲聞溘逝軫惜殊深加恩著照將軍例賜卹任内一切處分悉予開復應得卹典該衙門查例具奏欽此同日奉 
　　旨崇文門正監督着溥倫去副監督著紹英去欽此 
代論 
[爲湖北川漢鐵路借外債事勸告湖北同鄉書（續）（章陵墨生）]  
　　一曰政界吾國以法制之敝治道凌厲官吏惟知自營其所抱政策不外無後短命兩途井蛙夏虫安足語天下大事茲所謂政界者非指高坐堂皇傳舍於湖北者言。乃爲生於斯。長於斯。歌哭聚於斯痛切剥膚之鄉先逹也。念中年通藉而後。某也待詔金門。某也秉鉞巖疆。邦乘生輝。嘗不絶鄉父老之口。今值桑梓危殆。噤同寒蟬。安用子弟讀書爲。况自鐵道問題生。各省士大夫。皆投袂而起。彼浙江之與學生函電交馳者。非在籍之京卿太守乎。廣東之爲大吏叅劾捕辱者。非在籍之學士道員乎。而最近廣西鐵道公司。慘澹經營。亦賴其同鄉京官某水部刀居多。同此榆關枌社之情。人皆保祖宗邱墓。我獨失子孫田園。他日衣錦還鄉。縱父老憐而相容。將何面目見江東乎。且此路綫之長。不下五千里。而湖北僅擔任小部分。西北雖稱多山。終不比蜀道蠶叢崎嶇。且幷宜昌西首一部委之。是已人爲其難。而我爲其易。今觀該省留東改進會。熱心奔走諸員。半出金馬玉堂。所出第三期報告。調和省界一段。讀之令人愧憤交集。我湖北雖曰無人披三年來搢紳錄上有贊襄樞府之卿貳下有出宰郡邑之循良内有歷膺封疆之重臣。外有遊學重瀛之淸選。顧自客歲北京草草集議後。曇花一現。至今無人齒及。蘧瑗恥獨。田横笑人。諸君縱不爲湖北計獨不。畏巫山巫峽中有笑聲耶。吾告諸君。勿謂此路無與己事。路而無變。汽笛嗚嗚。千里一日。開窗遠眺。晴曉圖歷歷眼簾。其樂也何如。路而有變。覆巢之下。無有完卵。著述歸由而南陽不容再臥其悲也又何。如天下事有憑藉者易爲力。苟能振臂一呼直可破官辦而别開局。面異日鄉社高供。歲時香花。修鄂志者必曰湖北不亡。微某某諸鉅公之力不及此爾。時雖不及見。泉壤間能勿欣慰哉。某等所爲瀝陳於政界者此也。 
　　二曰學界。學生爲吾國文明先進。惠制愚黔首之政網。首被甚當頭擊破。湖北興學育才。開化最早。負笈三島者。風起雲湧巍然爲全國冠。邇來湖北人三字。不齒於留學界者。非漫加白眼。抑以庸庸渙散。不足起有識者 
 
 
 

Page 3

 
 
之敬。也憶當粤蜀路局甫定。我同鄉有爲『勸鄉人辦路礦書』者。痛哭流涕。哀哀萬餘言。嘗深怪某鄂紳何一上書大府。不爲繼續進行。卒之海淳聽藐。孤掌難鳴。而其身亦不覺依樣葫蘆。覽横流之未己。呼鈞天而難醒。每况愈下至今日求一如前兹爭粤漢借欵之數碼電文而已不復得魯仲連寧蹈東海而死。何戀戀國門爲乎。且諸君究奚爲者。乘長風。破海浪。歲挾吾鄂數十萬金錢。以遠來異國。不過曰四郯多壘。藉有一知半解。爲國家效馳驅。若此時不能纓冠面救鄉鄰。他年安望執戈以衞社稷。危而不持。顚而不扶。則將焉用汝學。秋風起矣。我勸諸君不如歸食武昌漁膾也。大抵今同人所以遲徊不前者。多謂白面書生。有何能爲爲。當黨獄。大興。一露圭角。徒被捲於革命風潮。不知鄭康成。未罹黨錮。孫承宗不入東林。他郡有而平原獨無。當道雖甚羅織豈。能僵桃代李。不許人動鄉關之思。吾讀『爲山西礦務廢約自辦敬告。鄉人公啓。』傷二陵風雨之聲何哀。吾讀　雲南留日同鄉會上外務部大臣書。嘆金馬碧鷄之靈未没湖北亦東南雄邦。古稱惟楚有材。今卽流風掃地。何乃畏首畏尾。至於此極。方此報初來。四川學生不解誰屬。爭電詢東京。風聲鶴唳。抑何其關心路事。吾讀之深愧不出諸湖北内地學界。居者所以守社稷。　者所以捍牧圉。海外鞭長莫及。愿諸君就近圖之。勿使銅山崩而洛鐘不應庶有豸乎。某等所爲瀝陳於學界者此也。（仍未完） 
專電 
[電一北京（二十五日午後九點）]  
　直督袁宫保入京後連日召見囑令勿登宫門抄奏對各事異常秘密（赤） 
　　按昨報另一訪員電云袁督入京兩日未蒙召見想卽因未見宫門抄以致誤會 
[電二北京（同日午後十點十分）]  
　　聞鄂督張中堂不願留京袁宫保亦欲其出有以端午帥調任北洋張宫保授南洋之說（效） 
[電三蕪湖（同日午後七點五分）]  
　　泗州田老人廠地方土匪許道昌勾結梟匪作亂白晝搶劫皖撫接合肥沈令電禀立飭蕪湖緝捕營李寳林督勇過江嚴密查辦（曲） 
[電四北京（同日午後七點）]  
　　江督端午帥派南洋陸軍统制徐紹楨來京會同陸事部各員赴日觀操（章） 
緊要新聞 
[英使爲禁運鴉片事照會外務部文北京]  
　　爲照會事照得貴國擬漸禁鴉片烟運華辦法光緒三十二年十月十四日由貴部列位大臣面交節略當經本大臣轉報本國政府去後現已會同印度政府詳細斟酌兹奉回咨合將本國政府主見轉爲上達一中國政府擬洋藥應以十年禁絶將洋藥進口　目年减一成庶期逐漸减除云云今本國政府於此節另擬一法乃無須節制進口入華之數本國政府允將由印度出口運往外洋之鴉片總數限定查一千九百零一年起至九百零五年止此五年内核計鴉片出口總數折中定額爲六萬七千箱其中入中國者爲五萬一千箱今擬於三年内每年於此入華之五萬一千箱内减少十分之一如此則一千九百零八年出口額數限至六萬一千九百箱一千九百零九年限至五萬六千八百箱一千九百十年限至五萬一千七百箱若此三年之内中國果於栽種及吸食實行減少則本國政府允認三年限滿仍行照前減少然限制運進土耳其波斯及他國之鴉片之事須由華政府另行商定同時照辦一中國政府擬派員前往嘎里古達監視拍賣打包使發運之洋藥知有實數云云本國政府亦無不可惟應定明該員並無干預之權一華政府謂洋藥之力旣厚而所征之稅實較土藥爲輕擬以加一倍每担征銀二百二十兩並非計較稅項可以多征無非以征爲禁云云查所擬將現行稅釐倍收一節本大臣奉准商議總以洋藥與土藥均齊征收爲宗旨惟本國政府於酌定此節之前尚有三端請教確實情形（甲）此項新定統捐乃每担百十五兩是否中國土藥無不一律切實照收（乙）此項新定統捐較向來稅捐是否加倍或增加殊多（丙）洋藥價值與土藥價值相較如何查洋藥實價一節貴部若欲眞知灼見總不可忘却印烟運抵香港其價並非貨品之原值因有孟加拉統捐每担四百三十三兩或馬勒瓦運費捐每担二百六十四兩包括在内至節略所稱洋藥倍於土藥之語印度政府不甚相信蓋聞得近年貴國種植土藥之法頗有進境一至香港所熬之膏及貴國所擬禁止入華之辦法本大臣尚未接准詳細情形此節仍應暫緩答復一至各口岸租界内禁止烟館及稽查售賣土藥烟具各舖 
 
 

Page 4

 
 
户之辦法本國政府意見如華官在各捐租界外實行照辦各該處工部局亦不俟華官之請自行設法辦理且由本大臣札行有英界各口之領事官曁上海總領事一律照辦然應陳明有通達事理者深慮華官在各口岸所行辦法仍欠切實據稱烟館封閉一舉不過將其變作出　烟膏之肆以致下等社會所吸之烟仍不少减一禁止任便運入嗎啡亞一事一俟有約各國全行允諾本國政府甚愿贊成也須至照會者（謙） 
[議飭各省複選資政院代表北京]  
　　政府前議資 
政院組織辦法已載本報近聞世中堂建議資政院内所有額設之各省代表士紳若由督撫保送或有不洽輿情不如先飭各省設立地方自治會其代表卽田各地方自治會複選入京似較有利無弊惟政府諸公以此事必須妥籌故尚未決議云（丁） 
[慶邸實行滿漢平權之意見北京]  
　　近日政府會議憲政事宜慶邸謂所有應設之資政院審計院曁軍諮府海軍部各項要職宜將去年原訂官制草案量爲變通不必定以王公貝勒貝子充任首位但有才具能勝各院長曁各處總理之任者不論滿漢一律奏請簡派以實行破除滿漢界限云（丁） 
[陳給諫奏請獨斷新政北京]  
　　陳給諫慶桂于十四日遞封奏一件現經探悉係爲改革大政如更定官制預備立憲等事政府意在搏採輿論必召中外重臣核議而諸事遷延此以爲是彼以爲非互相爭議必致停廢而後已反致良法美意不能實行嗣後一切大政應請宸衷獨斷先定國是必在施行然後令羣臣集議辦法庶不至互存意見以是非爲爭等語摺上兩宫頗爲爲嘉納（酉） 
[京報停止出版之各原因北京]  
　　京報於十八日奉外城總廳諭令停版已紀而報茲悉諭中並無一言聲明該報罪狀但言自某日起著卽停版是以諸說紛紛莫知究竟緣列各說如左 
[一原因於袁宫保之密信]  
　　聞民政部侍郎趙秉鈞接到北洋袁宫保密信迫令封禁該報侍郎因此舉太傷物議日該報實有朱桂辛股份若封禁則股東資本將没人充公故密與朱商改爲停版並囑部廳各員不得聲張其事如有探問但云各股東不願辦理自行散夥與官無涉 
[一原因於某貝子之運動]  
　　某報自與京報攻訐後輿論大爲不直銷數因之銳减每日不過五六百份所恃某貝子一月津貼三百金賴以支持而京報聲價反增陡銷至一千七百餘份故某報對於此事甚爲嫉忌此次停版某貝子與有力焉 
[一原因於誤載晉撫之被刺]  
　　該舘前載山西巡撫恩中丞被刺一則雖卽更正政府謂其搖惑人心適有俾御史奏請民政部嚴訂報律該部因飭外城總廳飭令該館停止出報現在民政部已將報律問題集議辦法矣 
[英領爲亞細亞建築油池案致江督函蕪湖]  
　　英商亞細亞煤油公司擬在蕪湖建設油池一案前於五月二十六日接貴大臣來函謂卽當飭令蕪湖關道妥爲籌辦等因嗣於六月初二日本領事函請文關道速行訂期會議延至六月初十日幷未見復旋又函催十一日始准函覆但詢該公司係向何人購置基地幷不言及會商辦法隨於本月十三日本領事又函達以英商購置地段與商定建設油池毫不相涉再請遵奉貴大臣諭飭卽速訂期面議各在案乃至今仍未見復不勝詫異且文道台前復之語仍係仿照楊前道搪塞之詞本領事已於三月十九日函達貴大臣查閱在案查文道　竟敢將貴大臣諭行之事置之不理殊屬不解現九江地方已由外務部准設油池豈有九江能設蕪湖獨不能設之理乎况貴大臣旣有允行之意萬難任地方官違抗不遵現因文道　堅執不辦本領事另籌善法杭州已有商定章程與商情民情兩無窒碍該口情形與蕪湖情形亦無歧異無庸另議章程應請貴大臣准該公司按照辦理否則請俟朱道台來蕪之時與本領事籌辦商定以免再有躭延（後略） 
附江督覆函（前略）查此案已據文道　申報英商亞細亞公司轉租小港口内地會堂教士屠善宰地三十餘畝擬建油池楊前道以教堂公産不能私租洋商迭經明晰函復在案建設油池係屬性烈防損之物卽與别行洋商貿易應就本口租地者不同應俟貴領事查明該公司購置租界之北偏僻空地一塊係何年月日向何華人購置函復到道再行核辦等情正在核復間又准貴領事函催前來本大臣復加察核建設油池事極危險雖别口已有建池成案但必須先由地方官將地址勘明實與地方情形毫無妨碍始能會議章程請外部核示此乃一定不易之辦法况蕪湖口岸前有美商美孚欲租弋磯山下基地建設油棧已由地方官勘明無碍該處商學兩界尚迭次禀請阻止經關道妥商辦法現議先予立案由關道於商學兩界隨時切實開導值此各種新學新識日闢兩年之後或能省悟息爭届時如欲建築油池再援照漢口丹水池火油池成案辦理是蕪湖建池情形實於商學兩界尚未允洽美商旣有此議自應一律照辦以昭公允而臻妥恊（少） 
 
 

Page 5

 
 
[中韓邊界之爭執]  
　　字林報載二十四日東京電云統監大臣因徇韓人之請特派中佐一人率憲兵一隊前往間島（卽中韓交界之地）以便保護該處韓國人民中政府以間島乃中國領土向之力爭大約交涉上必又起爭執矣 
[吉省鬍匪攻敗官軍駭聞吉林]  
　　吉林鬍匪滋擾各節迭紀本報現聞寗古塔匪首劉某結黨千餘名以峻嶺茂林爲山寨出没無常擾累日甚近有胡殿甲叛兵二三百人前往投納勢益猖獗日前張軍門帶隊往勦該匪等竟敢冐死交鋒其勢甚銳官軍大敗致傷兵勇百數十名現朱經帥已飭阿什河衞統領統帶一營趕速前往恊勦又聞江吉各地鬍匪聞劉匪等攻破官軍之信大有蠢動之象如此次官軍不能不網打盡恐各地鬍匪亦將聞風蜂起矣（酉） 
淞滬要聞 
[江督飭禁發行排滿新書]  
　　江督端午帥見中國民族權力消長史一書純以區種排滿爲宗旨又經徐錫麟之弟徐偉供稱錫麟同黨留日學生陶煥卿著有中國民族消長史不知究與此書是一是二總之意存悖逆持論偏詖若使血氣未定之人讀之難免不爲蠱惑特飭滬道設法嚴禁不使發行現瑞觀察已函飭公廨委員關太守查明發售是書各鋪飭令將書交出一律銷燬矣（耻） 
[蘇撫爲韓醫生被誣事致教育總會電]  
　　來 
函聆悉卓論甚佩惟此案並未接有浙電亦無飭拿之事閱報正擬查詢頃奉來函謂松人所述亦然尤不可解已電詢戚守先奉復龍敬 
　　按此事據松人言之鑿鑿日當日有人見戚太守硃諭並不蓋印其有意爲諱飾地步耶不可解已又聞鹽捕營前往查拿實因江蘇某道意存邀功而起倘松人實地調查得以水落石出亦未可知（川） 
[督撫電復籌辦上海交換所情形]  
　　農工商部電飭滬道轉致商務總會將上海交換所事妥議章程已誌昨報茲悉江督蘇撫亦奉部電云上海交換所事據滬商會禀祗招華股仍碍流通若慮侵佔可責成設法限制否則議格不行恐洋商乘機先設請卽開辦　酌籌見復等因江督蘇撫當卽電復謂商會來禀龍已批候大部及督部電核示方處當以察核所陳尚係實情應准照辦卽由會傳知袁道等切實妥擬防弊章程迅速通禀察奪務須悉心籌定加將來因辦理不善致生交涉卽惟袁道等是問批示在案仍祈大部復核飭遵云云（或） 
[開缺粤督赴杭養病]  
　　開缺粤督岑雲帥來滬養疴 
迄已多日仍未就痊自欽奉諭旨准其開缺後雲帥卽部署行裝於昨起程前赴杭州養病本埠官塲皆往恭送如儀（琴） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
專件 
[沈家本調查日本監獄情形淸單]  
　　第十三賞譽 
　　論監獄行刑之性質應罰不應賞因囚人之於監獄能愼規謹行是其義務奚能因此而與賞譽按監獄則囚徒謹守獄則精勵作業有改悛之行爲者典獄認定後得賞譽之監獄則施行細則更設賞譽之項目一貸與良品之衣類雜具二酌加通信次數三入浴先於他囚四增給食品五增給工錢懲治人准此凡賞譽具以賞表爲憑賞表以布爲之紉於衣肩之上以示奬勵給與之法每期給一枚至給三期爲止故以三枚爲極點以監獄而行賞譽殊乘監獄則之體裁不如專行階級待遇之法爲愈也日本現行刑法處重罪輕罪謹守獄則有悛改之狀待竊過刑期四分之三得假出獄此假出獄亦仍以賞表爲憑囚徒之可令假出獄必具備三條件第一其人果有改良之實據僅有改良實據出獄不能獨立謀飢寒所窘不免陷於再犯故第二須有獨立謀生之資格雖備其二者若無人保護尚屬可慮故第三須有父母或兄弟或親戚朋友之保護三者缺一令假出獄非適當也此項條件現行法律並無明文悉由典獄鑑定然正眞改良辨别困難而其中犯財産罪如竊盜詐欺等尤不易識别别對於此等犯罪者及短期办之半年或八個月之刑期者以不行假出獄爲得策此非言累犯者之不能改良也不過對於此輩應較他囚多設限制耳又行假出獄之制度較刑滿放免更定豫防再犯緣囚徒一旦刑滿放免瞬息由窮屈之竟遇移諸自由之生活而謂此素無教育之囚徒於此能不受嚴重制限之反動能謹愼行爲者幾希故於此設假出獄制度是假出獄爲監獄界引度於自由界之梯航也卽以性質言之假出獄非不受刑之執行不過刑之執行不受諸監獄而受諸監獄之外例如假出獄者不能至茶肆酒館歐美各國或有不許飲酒及戲骨牌者及限制其交際等立各種限制而令謹守違則仍令入監因是凡邀假出獄者非眞無改悛之望者决不肯違犯規則重蹈入監之刑於此謹守規則之間反動之力自可斬行消滅矣賞表之外復有所謂賞金之例一密告在監人欲謀逃走者　救援人命及捕獲逃走者三於監獄防禦水火風災者三者之中有一於此皆受賞金每次不得過二十五錢刑事被告人向不在賞譽之例但有前項之功申報所屬長官以供裁判所叅考 
内治部 
[蘇藩嚴禁書吏舞弊蘇州]  
　　蘇藩陳方伯發出示諭略謂本司衙門承辦公事各寫生疲玩性成動輙任意積壓延不送稿推其積壓之由多因需索未遂之故殊屬膽玩現已查明分别發縣責懲幷嚴定最要之件限卽日承辦次要三日承辦尋常五日承辦送簽之件照此辦理倘再延擱立予記過如有需索舞弊除送縣責懲後卽行斥革禁押藉挽積習爲此示仰闔省承辦公事文武員弁人等知悉爾等凡有赴司請領廉役俸餉公欵倂申解各欵及在省守候批示者遲至十日以外請領者亟應牌示放期已解者亦卽掣給庫收奉批者隨時一一抄發如果再蹈前轍准卽開明情形據實具禀切勿畏縮自誤（出） 
[飭司核議睚治研究會章程南京]  
　　靖江縣廪貢生朱寶琪等禀請開辦地方自治研究會並將試辦簡章呈乞立案由該縣轉禀江督察閱當奉批示云近來迭奉詔旨預備立憲並因直隷江蘇風氣開通較早飭令先行試辦所請設立自治研究會洵爲立憲之基礎惟定章伊始不厭詳愼究竟原定章程是否切實可行毫無　弊仰蘇藩司復加查核妥議詳復飭遵並令將一切詳細章程速議禀辦（克） 
[留學生監督隨節入京武昌]  
　　奏派四國留學生監督　光興觀察日前由江寗來鄂假寓全皖會館現聞鄂督張中堂擬令　監督隨赴京師以資顧問任事畢再行啓程放洋（朱） 
[禀請酌減訟費湖南]  
　　湘省自前升撫憲趙次帥擬訂整頓吏治章程並酌定訟費通飭　各屬遵行在案乃湘潭縣訟案最多較各屬取費尤鉅雖經次帥札飭視爲具文昨經該縣舉人李邦屏等具禀大憲請予飭縣酌减以趙次帥通飭之案爲准已奉批准候飭由新任杜令酌核遵辦矣（亦） 
[鄂省考職榜示揭曉武昌]  
　　鄂省考職現始經鄂督張中堂評定 
 
 

Page 11

 
 
共取一等三十名二等四十名已於十九日揭曉茲將名單錄後（一等前十名）李鏡涵　張耀貞　黄丹　蔡鳳來　凌錫蕃　熊文煥　操經瀚　黄壽彭　宋祖坤　吳國棟　（二等前五名）　何士彦　黄明孝　汪作朋　李鏡蓉　何丙炎（今） 
[批飭催繳紳富捐南京]  
　　江督端午帥批桃源縣劉澤靑禀紳富捐請奬由據禀　悉該縣前與沈道勸集紳富捐三萬一千六百五十元應准照奉請奬七項常捐及銜封貢監等項卽將振捐局前發實收分别核塡以省周折惟此項捐輸原限五月中旬一律繳淸現逾兩月有餘未免任意延宕速由該縣勒限嚴催速繳務於八月以内全數繳齊由縣分别造册請奬不准再有逾延除行江藩司報銷處振捐局外仰淮揚海道迅卽轉飭遵照辦理此繳（商） 
[藩司催取洲賑報銷鎭江]  
　　去歲洲圩水災曾經蘇藩司撥公欵五千兩交富商王錫五散賑惟至今尚未報銷故藩司已札飭丹徒縣嚴切督乃聞王君則以早經將戸口錢數呈明在案此外義賑係民資民辦本不應有報銷之說云（至） 
外交錄 
[開放滿洲紀念祝典]  
　　二十五日旅順電云昨日爲日本建設關東部督府之週年紀念日亦可謂開放滿洲爲萬國通商口之紀念日此間日人以爲是日實爲管理此方之起點爰舉行紀念祝典中西人士與其事者亦不乏人關東都督設宴欵之席間幷致頌詞謂今日之紀念非僅關於一國之利益且實關於各國之利益至今日對於各國其開放門户及機會均等兩主義定當盡力保持幷且實行云譯文匯報 
[粤督預防交涉案之流弊廣東]  
　　日前新興鄒令將查明洋教士時樂士被劫情形禀覆粤督旋奉批謂查洋商教士被匪行刼按約祇應緝匪返贜不得賠償歷經辦理有案此次美教士時樂士及女教士金姑娘在縣屬龐村河面被劫英美領事文函及周前部堂本護部堂飭緝文件均祇有緝匪返贓字樣乃該縣並不就原查贓物嚴行比追反勒令獲犯蘇亞桂供開首夥各犯親屬查照張牧師親筆單開銀物照估賠繳實屬荒謬已極此端一開以後遇有洋人教士劫案羣相效尤尚復成何事體該縣不諳交涉自應遇事具禀請示乃於發給教士收領後始行禀報所稱照估賠繳究竟估銀若干賠銀若干均未明晣聲叙其爲私心自用辦　颟頇已可概見應卽記大過三次並將勒取供開各犯親屬賠繳銀兩由該縣照數加倍繳出罰充購緝本案正匪花紅以示薄懲仍勒限半月嚴緝本案首夥各犯務獲究辦員報並將時教士收銀信據呈送察核仰廣東緝捕總局會同按察司轉飭遵照並移布政司註册飭遵一面通飭各屬嗣後遇有此案等件務須查照條約妥愼辦理不得任意疏怱致滋貽誤（木） 
[日員遊歷過漢漢口]  
　　日本法學博士重野西村子俊二君現由北京乘坐火車來漢聞不日卽須赴湘游歴云（今） 
[日艦赴饒遊歷九江]  
　　湖口縣馮令電禀府道及洋務總局署稱日本兵輪伏見號二次由江入湖詢其何往該艦帶兵官答稱往饒州遊歷幷順便測量天星等語洋務總局據禀卽電飭照約保護以昭愼重（辰軍事界 
[軍隊干涉封閉烟館記過南京]  
　　江督端午帥批督編陸軍第九鎭詳明三十三四五各標及輜重營官兵查街與烟館口角情形擬議分别懲罰由查封閉烟館派隊出巡原恐烟館抗違故令軍隊在外巡查鎭攝以免滋事若封閉烟館自係警察之事權限分明軍隊毋庸干涉至軍隊有稽查軍人吃烟之責如果僅止入烟館查視有無軍人吃烟何致遽形閧閙顯係分外干預以致衝突應如詳分别將該弁兵記過示懲以後仍應責成各管帶隊官排長等嚴加誥誡如再有犯卽將該弁兵從重懲處並將該管帶隊官排長等一倂從嚴記過不得姑寛仰卽遵照（育） 
[德興縣請撥營勇駐紥南昌]  
　　德興縣具禀贛撫略稱迭奉電札會匪在皖滋事恐潛入贛境又有運陸砲快鎗赴贛之電飭嚴密查緝防範等因卑職接電遵卽會營簽役並移警察前往東鄉在婺德兩縣交界之所梭織巡查惟地處邊郵逼近院省實爲由婺入河孔道現在長江關卡水師節節嚴密盤查匪黨無計可施舍彼由此本在意中不可不預爲防範况卑縣與皖浙眦連與弋樂交界民情强悍馴騖不齊平日鄉民好鬥先期分派兵差彈壓已覺不敷調遣益以梭巡匪類尤有顧此失彼之虞卑縣城守汛兵自奉裁汰後僅存二十名警兵因限於經費亦祇招十餘名縣差不過四五十名兼充圖役散居城鄉一遇有事實難應手伏思險邑如樂平等久奉撥派營勇地方幸獲安靜卑縣兵力單弱惟有仰乞迅賜酌撥營勇兩哨選派明幹哨弁督帶下縣駐紥城廂隨時調用庶幾匪類聞風不敢潛入云云（爲） 
[陸軍中學改辦五省海軍學校武昌]  
　　鄂省武普通中學堂久有改辦五省海軍學校之說現聞已經定議常年經費由雲貴川湘鄂五省合籌刻正購買附近民房擴充講堂其開辦之期約在秋後也（今） 
[變通發還存餉辦法安慶]  
　　皖撫准督練公所詳稱常備軍步隊兩標六營擬卽自本年七月分發餉起每名每月各扣存餉一兩以扣滿十二兩爲度惟按照奏定章程積至六個月卽應派員赴該兵目等原籍會同地方官發給各家屬具領未免情扞勢格茲擬變通辦理請將前項存餉一年以内概不給發俟扣滿一年扣足十二兩均交由兵目自行寄回贍家母庸由官派員代發以杜弊端已經馮中丞批准立案（周） 
教育誌 
[江督准提私欵興辦鄉學南京]  
　　寗屬初級師範生宋濬等禀請提私欵興辦鄉學奉江督批示云查教育普及以興辦城鄉小學爲基　現省城己設有四區小學各鄉擬逐漸推廣正苦經費無着據禀該鄉向抽有絲稻各捐爲數甚鉅名爲辦團實多爲鄉董所吞蝕請將此欵提作興學經費以便該生等畢業在鄉興辦四區小學等情係爲教育普及化 
 
 

Page 12

 
 
私爲公起見用意甚是仰寗學司轉飭上元縣查明有無此等捐欵能否撥用禀由該司詳候核奪（諟） 
[鄂省學務彚誌]  
　　鄂省學憲黄仲弢以本署收受禀詞常有姓名含混甚有匿名者殊屬眞僞莫辯故特頒示定章嗣後凡係親身來本署投遞禀詞均須塡明住址寓所若由外縣郵寄須得省城確有職業作保代遞否則概不准理鄂省開化最先學校林立五路高等小學及支郡帥範甲乙丙丁戊已六堂先後畢業所有辦事出力人員由閣督憲札飭學務公所開具職名呈院以便擇尤酌保鄂省學堂一律改爲通學迭誌前報茲探聞學憲黄仲弢文宗謂開辦通學恐寒士苦於經濟觀望不前現擬變通辦理從五路高等辦起每月納學費三元膳宿均在堂内俟八月初間開校近日梁節菴廉訪面禀閣督憲奏請優奬畢業生以示鼓勵如此辦法則人人有希望之心爭先恐後見教育不期普及而自普及矣恊統黎元洪現因陸軍學堂開學伊邇教習需人當卽移文至學務公所禀請學憲黄仲弢遴派教習二十餘人以便届期來堂授課溪南高等小學堂係該鄉紳董等所組織開辦四年成效昭著茲届各生畢業之期由堂長教員分别詳加考試復禀請縣尊親蒞該堂監考俟取准後卽呈請挑送中學堂肄業云近來漢陽各縣志士來城投考學堂者頗形踴躍又無棧寓覊身由戴君鶴濟等在城内文昌殿附近租就高大樓房創設集賢學館專在投考諸君免致荒廢時日昨已禀明府署立案矣江夏縣高等小學堂前奉黄學憲電諭暑假後改爲通學以免經費困難茲姚君傅岩權君錦堂以該堂設在山巓四面居人絶少膳宿諸多不便擬仿照漢陽中學堂辦法膳宿費一律免收惟衣履書籍紙張筆墨等項概由學生自備云安陸府張履春太尊禀請學務公所擬開中學堂一所倣照通學辦法外修寄宿舍其學生由鍾京濳大四屬在兩等小學堂内挑選程度最優者申送每屬定額六十名學費亦由四縣分派每縣月籌三百串已奉黄提學批准矣近有　之舟以鐵路爲當今要政所有聘用工師執事人等均以法文爲重特邀　同志公立法文學校一所以預儲路政人材租就西門外張姓房屋開辦刻已組織就緒不日卽行招考（集） 
實業類 
[阿膠公司之希望山東]  
　　前有商人擬在東阿縣境設立製造阿膠有限公司招股章程早經發布但阿膠須每年冬間製造必資本充足所製足敷一年銷售始獲厚利乃招股數月除原認股份外續招之股甚少現聞發起某局擬冬間先行試辦使人見其有厚利可圖則附股必然踴躍故收股日期業已展限矣（水） 
[路燈改歸商辦蘇州]  
　　滬上職商蕢美頤等集資三萬金呈驗商部倂禀准江督蘇撫在蘇州閶門外南濠地方設立生生電燈公司屢詳前報茲悉省垣向經官辦之路燈現經議定俟公司落成電燈開辦之日起改歸該商等一律承　並得專利二十年現電廠已將竣工裝燈章程亦已訂刋聞中秋後當可大放光明矣（出） 
[提撥公欵創興工藝江西]  
　　江西高安縣黄令擬定章程創設工藝學堂禀奉農工商礦總局批云瑞州素産土布向來行銷最旺近因洋紗盛行土布滯銷該縣就唐令集股五百元及典商胡玉成捐助善舉公欵隨時提撥先辦工藝學堂以織布爲入手辦法提倡有術深堪嘉許所擬章程亦尚妥恊應准照辦（模） 
[商會籌議禁烟善後事宜蕪湖]  
　　蕪湖烟館自初一日一律閉歇後近日私自開燈者仍復不少商會各董昨特開會提議善後事宜關道文仲雲觀察巡　總辦馮鏡　觀察邑尊謝鳳崗大令均到會與議聞所議要點在籌欵舉辦戒烟社官膏局惟籌欵一層除募捐外别無他策故一時仍未定議云（流） 
[商會總理請假赴英蕪湖]  
　　蕪湖商會總理李仲絜觀察因乃兄伯行使英之便擬隨之出洋調查商務特向商會告假四月其商會一切事宜聞暫由恊理巫直才太守代理云（支） 
[創辦蠶桑學社湖南]  
　　湘潭縣勸學所總董黄君榮生曾經創辦蠶業現擬改歸勸學所承辦設一蠶桑學社大加改良招選學生入社肄習以求實效聞已聘定省垣農業學堂畢業生本邑劉君仲方總理其事擬赴上海購辦一切用品並由浙省購覔蠶種桑秧以資開辦（損） 
[瑣事欄]  
[江督批飭嚴辦匪黨南昌]  
　　江西吉安府許太守祐身以永寗縣匪僧李官龍造謠起事並拿獲匪黨辦理善後各緣由具禀江督茲奉批示云查此案前據龍泉縣禀該匪僧李官龍逃往湖南核與永寗縣同時所禀該匪僧越境圖搶欲圖起事攻城等情大相逕庭飭司委員認眞查辦在案茲據禀前情移調駐吉巡防各營左哨鄒正國開赴永寗會營防勦續派營官余承恩帶隊下縣督同永寗龍泉兩縣營汛不分畛域相機拿辦已據拿獲匪犯朱世進李癸發黄壯祿陳臣生並生員尹宗衡五名又搜獲匪票結會廟圖提訊各犯僧據李癸發供認入會與李官龍挑担此外均無確供難保恃無質証狡供避就匪首李官龍旣經查明業已遠颺亟應設法嚴密合力追拿母任漏網至所獲之生員尹宗衡旣經查明與匪往來難保無入夥爲匪情事業已批准斥革自應倂案嚴訊擬辦其龍泉之大小五井等處旣稱匪徒最易溷跡擬就駐永新防營每月飭令鄒哨弁帶勇十名輪赴永甯龍泉大小五井等處巡查一次自係綏靖地方起見應如所議辦理仰理臬司飭遵照辦母稍鬆懈並勒拿周星生務獲倂究（固） 
[又有團匪之邪說北京]  
　　北京外城總廳傳知各警長謂京南一帶歌謠實係團匪餘孽所造著各區警長隨時禁止其童謠云足登皂足登皂義和團就來到千萬别拆廟留神紅燈照（水） 
[葉令求差被斥湖北]  
　　鄂省蔡甸厘局葉令爾度前上手摺求調漢口籌餉中堂以用人之柄操自上憲葉令妄事干求實屬冐昧除申斥外並行司記大過二次以後凡上摺求差者均以葉爲例（木） 
[贛省大火南昌]  
　　南昌省城楊家廠大街爲撫署洋務局鹽道署毗連之區乃七月十八夜三更時忽肇火災延燒舖戸至八十餘家之多幸各處水龍聞警往救尚未殃及衙署然亦險矣（千） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）（二十七）]  
　　一日。維金正馳驟於睦波中。颶風倏起。大雨如注。利輔拉與尼卡忒凭欄而觀談次。利輔賴乘問而問曰。吾有一言。欲顧問者屢矣。尼卡忒曰。何事。利輔賴曰。當君始至。曾致電於密司克利斯。猶憶之乎。尼卡忒曰。憶之。君何以突有此問。利輔賴曰。我初以爲君與克利斯。情意稠密。行將有婚姻之約。不勝爲楷麥慮也。尼卡忒曰。克利斯乎。情意固甚稠密也。然所謂情者。乃朋友之情。非伉儷之情見。我携楷麥至。彼必忻然迎之。利輔賴曰。洵若是我心亦良慰矣。楷麥端莊秀媚。眞君耦也。尼卡忒不語。二人默然並立者久之。利輔賴又曰。三女美而慧。雖生長於未開化之國。而不爲習俗所囿。抑亦奇矣。旣至紐約。不以三人之所産告人。人亦烏從辨别之乎尼卡忒曰。不然。逢人而說之。愈以見鍾毓之非偶也。利輔賴曰吾始賴君之導引。得喜爾達於塔中。而君亦以徇吾之請有美妻之擁。吾與君儼然狼狽之相依也。吾當謝君。君亦當感吾。言訖。皆大笑。利輔賴方入。而楷麥適至。維時雨止雲開。月明如晝。俯視大海。浩浩蕩蕩。茫無津涯。遙接天際。一碧萬頃。而銀濤澎湃。亦若歡迎二人而來。尼卡忒乃握楷麥之腕。喟然嘆曰。大矣哉。海之爲物也。結褵而後。當與子再作環球之。遊以見子所未見。聞子所未聞。子以爲何如。楷麥笑而不語。不數日。諸人正圍坐室中。駛者入告曰。已抵紐約黑持生河矣。 
　　幻邦奇遇錄上册今日印竣明日接印下册先將節目預報投牘 
　　辨疑踐約被誑應變證奇傳聲鷹遞歷險佳會 
國外新聞 
[英俄恊約已成]  
　　二十四日倫敦電云英俄恊約於今日在聖彼得堡地方簽押此約不久卽可批准約文亦隨後卽可宣佈 
[日俄恊約之有功者]  
　　二十四日東京電云俄國首相司徒賓及外務大臣埃斯華司極蒙賜白羅尼勳級之飾　日本首相西園等及外務大臣　董亦蒙賜亞立山大勳級之飾　以酬其締約之功 
[韓國軍隊之結局]  
　　二十四日東京電云韓國軍隊中官員五百八十餘人已盡行免職 
[英艦觸礁]  
　　二十四日香港電云英國巡洋艦福魯拉號當進港之際適在晚間致觸礁石當卽至船塢察看受損受重大勢須一日之久方可修竣云 
[坍橋巨災]  
　　二十三日紐約電云美洲寛貝克來信稱有鐵路橋梁一座當建築之際其中問一段約長一千八百尺猝然崩頽工人之死者共有八十五人 
[煤價增漲]  
　　二十三日倫敦電云此間煤價升漲工人薪工亦增加百分之五其故一則由於需用煤炭過多而外國所需尤巨二則由於礦工缺少故不得不增耳 
[埃爾蘭小亂]  
　　二十三日倫敦電云埃爾蘭亞登連地方近又有持械亂黨攻打某院幷放鎗射擊其門窗迨警察報知往捕則人已散矣 
[希臘親王結婚]  
　　二十三日倫敦電云希臘國喬治親王近己與王妃瑪麗巴納栢締婚以上譯字林報 
[英皇將次歸國]  
　　二十三日栢林電云英皇愛德華將於本月二十九日自奥之美林白地方啓程取道栗墨根歸倫敦都城 
[法使避亂]  
　　二十三日栢林電云駐摩洛哥京城之法國公使因地方大亂未已業乘艦台賽號至丹其亞埠 
[波斯使者抵奥]  
　　二十三日栢林電云波斯國王遣赴各國通報國皇登極事之專使現已至奥京維也納卽將由此前來栢林云 
[歐洲財政轉機]  
　　二十三日栢林電云歐洲貿易界情形近稍寛轉市上錢幣亦不如前之缺乏矣以上譯文匯報 
本埠新聞 
[滬道電召幕賓]  
　　滬道瑞觀察前赴通州閱視商塲後卽乘輪赴寗謁見江督面禀要公昨道署接觀察由寗來電請幕友應子守君來寗佐議應君接電後卽於昨晚乘輪赴寗（琴） 
[滬道土張拿辦滋事糞夫]  
　　日前上海縣奉到滬道復函謂糞夫違背警章猶敢不服查拿聚衆闖奪並將巡士毆傷實同化外律以例章當得何罪若竟置之不究將視警務爲具文且恐養成蠻横之性質以後遇事效尤動輒要挾尤非造福斯邦之意所有爲首滋事之人固應密查拿辦以爲懲一儆百之計其挑糞時刻不妨稍寛總須預爲酌定設法飭會遵照萬不能聽其自然致長刁風云（輕） 
[函請德領整頓捕務]  
　　日前顧友笙觀察致滬道函稱十八夜一點鐘行經法界金利源碼頭突被匪徒二人持刀哧刦將衣物搜括一空並未見有巡捕出而捕治似此匪黨横行道途荆棘實屬駭人聽聞除報捕房外請飭緝等因瑞觀察以匪徒深夜持刀嚇奪大爲行旅之害且於租界治安關繫甚鉅特照會法領轉飭捕房派捕嚴密查緝並令各捕於夜深時認眞巡察以保治安（的） 
[函請嚴誡巡官遵守權限]  
　　滬道瑞觀察訪聞城内中區正巡官爲奸情案有擅用堂刑情事當以巡官祗有發落輕罪之權倘犯者罪名較重局中無權重辦儘可移縣從嚴懲處以昭允當特函致巡警總局汪頡荀觀察嚴誡各巡官遇事務當遵章辦理母稍違背（懷） 
 
 

Page 19

 
 
[浙撫調員商辦劵幣]  
　　浙省設立官銀錢店籌商未定張　帥擬調上海巡警總局提調李時泉太守到浙共商劵幣事宜業已電致滬道瑞觀察飭令交卸赴浙矣（返） 
[新安總會附股者注意]  
　　滬道瑞觀察發出示諭略謂本年六月奉兩江督憲端批發新安總會代表員候補知縣汪炳禀分設新安儲蓄會附章請核由奉批該職請辦之新安合衆儲蓄會種種不實不盡前已分飭查明當飭鎭江關道吊銷分會傳單出示諭禁並行上海道查明有無在滬招搖情事傳知嗣後務須深自歛束不得再蹈前轍致干重究嗣據該職禀請撥助該會經費又經明晣批飭無庸置議至欠欵能否發給仍飭蘇藩司會道酌辦具復在案今該職並不遵照批示將會撤銷仍擅行禀送章程並以鎭江關道之遵批示禁指爲挾私又稱茶商汪乾記一欵奉准撥助新安會開辦經費以本部迭次批飭之案竟敢顚倒其詞希圖朦混實屬不安本分仰上海道刻日嚴切澈查勒令該職迅將新安總會各傳單一律撤銷並由道示諭嚴禁以免商民附股受其欺騙倘該職實有招搖謊騙情事卽行查取職名詳請參辦仍錄案報明撫部院查考並移鎭江司道知悉禀及附禀章程又另禀一件均抄發等因除分飭縣廨查明該職有無招搖情事卽行詳辦外合行遵批出示曉諭諸色人等知悉切勿受愚附股致被欺騙特示（軋） 
[縣捕不法]  
　　糞船戸陸阿龔由太倉來滬裝糞忽被上海縣捕夥小金寶糾同流氓張天生張新耕沈小毛在浦東張家浜將船勒住藉端敲詐不遂率衆兇毆陸受傷赴縣喊驗金寶復串出某包探將船拔至南市交糞船埠頭看管前日李大令派差吉祥在法界小東門外天成昌烟館將小金寶拘獲解至法捕房捕頭命自行扭縣旋解至總工程局寄押昨日午前提回縣署押候提訊（永） 
[店夥强横]  
　　十六鋪德和成蔴袋店前晚上牌門時與鄉人悞碰因之口角適南區巡士馮阿林落差經過瞥見上前勸解反被店司拔入毆傷站崗巡十進内查看亦被兇毆幸經各段巡士到來將馮救出車送到局警務長飭送回南區醫治候禀商局董飭提兇証究辦（永） 
[官歟私歟]  
　　江灣鎭嚴姓元豫醬園於二十日上午有三人各挑鹽兩包至該園門内停歇適有巡弁帶領八九人入内詰以留此私鹽何用該園夥以並未招致奔訴地方董事終以空言不肯過去旋經趙姓到來約張營官與董戚一千人至上海會芳樓勸解其事始了云　（梅） 
[新花上市]  
　　今届新花上市鄉人販運來申開價廿八元近已减至廿七元子花八元七角半聞將來天色稍晴尚須大跌云（永） 
[車站支架壓傷上人]  
　　滬軍營旁滬嘉鐵路車站房屋已由工程師督事開工詎前日新搭支架忽然坍下壓傷工人數名内有某工人傷勢最重已送仁濟醫院求治矣（永） 
[驅逐艒艒船]  
　　靜安寺捕房捕頭强生君查得蘇州河一帶常有江北艒艒船戸停泊最易爲匪類溷跡且搭蓋草棚尤足釀成火災故飭探陳雲忠恊同西探前往一律驅逐出界（莊） 
[上海官事]  
　　滬寗鐵路購地局委員劉芳曜到道禀知由寗回銷假（釐） 
[燒紙肇事]  
　　前晚一點半鐘法西馬路德順里某姓家因燒紙錠起火共焚去樓房九幢捕頭飭探查明再核（泉） 
訟案 
[上海縣案]  
　　吳培生扭袁鏡甫到縣控追紅票彩洋奉李大令提訊吳供在揚州開大有彩票店本月初二由郵政局寄滬江南紅票彩洋一百二十餘元並股票銀三十兩託袁代收初六接伊囘信照收無悞初十復來一信稱前寄紅票係廢報舊帋小的立卽來滬到公司查收袁竟冐小的之名持紅票至公司兌洋弄錯三元五角求察袁供吳初二信中寄來申報廢帋小的當時實拆看後始察閱實無紅票股票吳將郵政局收條呈核大令以供詞各執判均覔妥保候查明再審○吳鍾福控夏淡然悔婚訊究吳供二十九年分憑胡靜山夏少泉爲媒聘夏淡然之女爲繼室先交金銀首飾及聘禮洋四十元前年催令迎娶又送財禮洋九十元夏忽勒索八百元意　悔婚求察夏少泉供親事由胡靜山說合小的係男媒餘與吳供相同夏淡然供前在提右營當城門兵役刻因年老告退女兒許配吳姓係屬三十一年吳父自來與小的言伊子類敗　累汝女日後受苦故將庚帖送還命小的另行擇配所收首飾聘洋亦卽交還吳父有原媒胡靜山在場可証小的今知吳已另娶一婦已有四年判著邀胡到案訊明察斷○地保吳秋宕欠繳錢粮二百餘千判限一月繳楚○私開烟舘之湯蔴元枷號期滿判疏枷交保具不再開結備查（車） 
[總工程局紀事]  
　　保安客棧股東馬步靑揚瑞生互控一案奉孫明府集訊之下判貼給楊姓洋八十元棧内生財歸馬召變○彭小喜子劉生福因小孩碰撞口角紛爭致彭妻失去簪環扭劉氏到案奉陳叅軍訊判劉罰洋兩元（永 
[公共公廨早堂案]  
　　無領事管束之西洋婦人密司巴勒都所用傭婦馮陳氏前日因討工洋彼此口角該西洋婦人將扭住行兇馮卽奔入捕房控告捕頭派探往查行兇屬實於昨將巴勒都傳究馮投訴前情並請追償工洋訊之巴勒都供詞支吾帮　寳子觀明府商之英巴副領事判巴勒都給原告洋四元了事○應阿金向婦人調戲經周來莊向阻行兇報捕解究判枷一月示儆○劣孩李阿三與榮阿根串竊榮阿三家夜服搜出判各押改良所三月○李阿二竊取王介桂家金圈一對銅表一只判將鈔票十元及銅表給王領去李逐出租界○朱阿秋積欠律師哈華託所管房屋租洋控奉於昨傳追朱當堂呈繳欠租洋五十一元判開釋洋交原告○朱四子藉端將許法林打傷頭額由捕解究判押十四天○周阿大竊取復泰紗廠煤炭二百九十噸判枷一月○陳永號在避暑圍内拾著小翠林所遺之珠花一對吞没不交報捕解究判押候禮拜五訊○李桐狗竊劉四昌包車判押一月○曹增泰因將東洋人　子撞壞由捕解究判交保開釋○陸金雲王連生陳阿二楊三郎等違章賭博由捕解究判各罰洋三元無力改押五天○王毛靑攫取洋人衣帽由捕拿究判押六禮拜○范　記竊劉省之等家衣服判押六禮拜（根） 
[法租界公堂案]  
　　袁銀坤以捉姦爲由向周成甫勒寫筆據一案捕房昨將袁周一倂解　周稱現在彩票店爲夥前晚經過升和里門口遇見某老嫗拖小的入内挾娼小的見有妓倚立門前不疑有他入内甫坐定嫗稱出外喚妓少頃卽有袁銀坤進内聲言捉姦將小的渾身搜查銀洋小的見事不佳將洋幣塞在褲腰内袁見無財物即串出他人調勸勒寫伏辯恐小的告發復扭送捕房轉解案下請察聶司馬判袁周還押捕房候提袁妻一倂嚴究○法商立興洋行前控南市裕豐米店霸屋不遷一案經公堂判限六禮拜遷讓在案茲因逾限不遷將店夥陸寶生提訊據稱因經理人金光照赴寗省上控以致無人主持搬遷判還押著卽搬讓○朱阿桃控王阿三誘估伊妻又價賣伊孩一案捕房昨又將粤婦張王氏提訊氏稱王領一小孩來賣稱是伊親生兒子當出價洋三十五元付王成交該孩已帶往親戚處司馬核供判王氏交保限三禮拜將孩交案張氏從寛交本夫阿桃領囘管束○康阿新深夜在途行走且警見巡捕卽將小洋刀擲去該捕以其形迹可疑拘捕解訊康稱在浦東開炒麵店並不爲非小刀是店中宰害鷄頭所用判交保查核（泉） 
[美租界捕房事]  
　　前晚有甲乙二人乘薛祥郎劉坤郎之人力車至靶子路不名一錢向索反被兇毆由印捕拘入捕房斷令給洋五角斥釋○張榮坤陳惠才兩人昨在兩華得路推翻陸阿四之人力車並肆兇毆由印捕一倂拘獲押候送究○兪明法之妻蔣氏與某甲私逃報由捕房飭探於昨緝獲因兪不敢涉訟飭卽領回管束○祥泰木行出號華　福推塌車至百老匯路撞壞道旁自來火燈桿須修費洋十餘元由捕將華拘候該　主到來再核（西） 
 
 

Page 20

 
 
來件 
　　自交長夏時疫流行蘇滬常鎭等埠恒有所聞不意入秋益盛延及各鄉村鎭旦發夕斃夕發日斃者日以數十計其作也在寢後食後者居多先覺心泛腹鳴不逾時而吐瀉交迫矣所吐始宿食繼則黄如蘖汗卒至隨飲隨出所瀉皆腥臭澄澈並無積糞絲毫而小溲反涓滴維時診脈沉數（或伏或促惟弦大者絶少）察舌平常（間有黄白苔）氣促音閃眶陷螺　一轉瞬間四末厥冷轉筋入腹人皆指爲寒而禁用凉藥者有之旋又五内躁煩反覆難安幾有吸盡西江之勢人卽指爲熱而禁用温藥者有之主寒主熱誰是誰非揆厥由來惟蚊蠅屬化主性喜穢惡處最易傳染疫氣（說本西人他若虛邪賊風四時不正之氣俱足致疫）使蚊含毒質以吮人感其氣化由經隧逵臟腑食品爲羣蠅聚吸人不覺察其毒下咽由臟腑竄經隧至經隧臟腑悉中其害反令人生固有之元眞向爲至寶貴而至封藏者不耐激射急自闢門戸以求出路倏焉下注倏焉上逆可知吐瀉者乃人身至寶之眞隂也眞隂去而肌肉削現種種　陷怪象理亦宜然隂精旣涸陽失所依陡然騰越遂令心熱於炭肢冷似冰但岌岌乎引水乞援而神識未嘗昏憒又無目亦唇焦等現象與傷寒内陷熱深厥深之候顯判兩途可知發𤍽者乃人身至貴之元陽也隂精陽氣頃刻消亡不斃何待惟有初起時峻下積糞以截隂精之漏巵大劑温熱以挽暴脫之元陽佐以避邪分利水道取隂陽水煮熟盛新汲井泉中候冷顿服兼施熨灸等法庸或冀倖於萬一驗其症勢果平（切勿早進穀食米飲）接投淸理藥數劑如勦匪後善予撫恤者然然是第撮其大略未敢疏唯一無二之定方俾人人皆有所率循正以體有强弱感有淺深端在良工之權其輕重分其緩急見可而進知難而退（憑脈合證已屬元氣消亡愼勿投劑恐咎醫藥）至若中暑霍亂腸腹疼痛猝然昏倒不省人事等候（現今罕見）選用藥肆中通行丹丸辛香透竅藉開堵塞是亦一定之方針臨證者在疑似之間尤當深籌熟思否則毫釐千里有不罹其禍者幾希矣嗚呼蚊蠅實感召疫氣之靈符疫症是隂陽離决之危候（寒疫熱疫二說前人辨論綦詳故特補出疫邪所觸隂陽離位一層）知命之君子能母防患於未然也耶 
　　不佞自棄舉業間嘗涉獵醫書素惟謹飭自守不敢率爾操觚如前所述病狀治法俱係見聞鑿確屢試應騐故不憚視縷直陳伏乞貴報館登入來函門以供衆覽倘海内雅君子或駁斥之而釐訂之則有裨於醫學前途實匪淺鮮卽僕亦感同身受矣丁未之秋七月旣望茂苑徐堪字詠芝識 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
