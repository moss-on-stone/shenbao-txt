# 1914 - 232 - 4914715

 

Page 1

 
 
   
 
 

Page 2

 
 
時評 
[可骇之鐵路權（冷）]  
　　今日路透電所傳遠東雜誌之鐵路談是英人之言論也英人之言中國鐵路其驚心動皖於俄法比三國者其故何哉亦謂俄法比三國其掌握中國鐵路之權其勢過大已耳夫中國非英國人之土地也英國於中亦取得最大之鐵路權者也然而議及俄法比於中國之鐵路權其驚心動魄已如此使我中國人聞之其驚心動皖更當何如耶一俄法比之鐵路權已如此况復此外更加之以英英之外尚有德日耶 
　　夫輸入外資以興中國之實業是固今日中國不易不良策謂以鐵路權與人而訂修路之約爲不可者我亦不云然也特以英人旣如此驚心動皖於俄法比之有鐵路權則鐵路權一入外人之手而欲其收回也難矣况若政府之所爲以鐵路權抵款而款即移挪以去不卽爲此路之用他日欲藉路收欵以復其權不更難之又難哉我政府人民毋漠視而無動也 
[命令]  
　　一月二十四日大總統命令陳殷給予三等嘉禾章文斌給予四等嘉禾章任承沆徐敬熙吳燕紹均給予五等嘉禾章此令 
又令雲鼔鹽運使沈致堅調京另候任用此令 
又令任命蕭堃爲雲南鹽運使此令 
又令外交總長孫寳琦呈稱兼任本部特派直隸交涉員津海關監督徐沅因税務繁重勢難兼顧迭據辭職請即免去兼任等語應照准此令 
又令任命王麟閣爲外交部特派直隸交涉員此令又令財政總長熊希齡呈請任命陸鍾岱兼任熱河榷運局局長應照准此令 
又令國務總理熊希齡呈請將僉事胡大勛方元熈免去本官等語胡大勛方元熙准免去本官此令 
又令國務總理熊希齡呈據蒙藏事務局轉據伊克明安旗札薩克貝子巴勒濟呢瑪呈請任命業布色登巴産蒙克爲協理台吉應照准此令 
　　一月二十五日大總統命令張行志給予二等嘉禾章此令又令領參議總長事黎元洪呈請任命林耀煇爲四川都督府參謀長應照准此令 
　　一月二十六日大總統命令任命趙倜督辦豫南剿匪事宜所有派往豫南剿匪各軍均歸節制調遣此令 
又令全國水利局副總裁丁寶銓因病呈請辭職丁寳銓准免本官此令 
又令鄧會鵬授爲陸軍中將此令 
又令趙福匯劉躍龍均加陸軍少將銜此令 
又令領參謀總長事黎元洪呈請任命王汝勤爲河南都督府參謀長應照准此令 
又令兼代陸軍總長周自齊呈請將克復沙洋等處出力之金鴻恩授爲陸軍步兵中校並加陸軍步兵上校銜段其澍胡念先劉占標王文漢陳金鏞恩波梅盛芳蔡鴻臣宋思忠葉林生陳國良授爲陸軍步兵少校並加陸軍步兵中校銜吕長齡劉福雁授爲陸軍騎兵少校並加陸軍騎兵中校銜蔡文藻唐朝福授爲陸軍砲兵少校並加陸軍炮兵中校銜皮廣勝楊洪濤沙連瀛劉乃昌李文元李宗訓袁書田李肇福李志全方汝賢屠振聲李彦邦于凱臣梁清沂劉恩培授爲陸軍步兵上尉並加陸軍步兵少校銜王得功授爲陸軍炮兵上尉並加陸軍砲兵少校銜陽歐鵬授爲陸軍工兵上尉並加陸軍工兵少校銜李廷選授爲陸軍輜重兵上尉並加陸軍輜重兵少校銜應照准此令 
一月二十七日大總統命令近來各省地方盜風未靖匪警時聞小之焚刧市鄉大之攻陷城邑每閱電文寢饋難安究厥原因固由軍隊布置未周防剿不力而地方官吏亦屬咎無可辭大抵匪徒竊發之初本無成羣大股該管知事果能嚴密偵查立時拿辦不難銷患無形乃或畏葸無能或玩縱弗治養癰貽患職爲亂階迨至匪陷日張重煩兵力即使敉平迅速而地方慘遭蹂躪痛苦已不可名言夫設官本以保民知事爲親民之官對於地方誼若一家對於人民情同骨肉職司保障撫字未能坐令寇盜披猖生靈塗炭撫躬自問殃民者匪官實縱之民雖死於匪而實死於官上之何以對國家下之何以對黎庶且各官吏來自田間皆有室家倘受匪害情何以堪易地以思能無惻怛爰特剴切申誡各該知事旣膺民牧當念閭閣疾苦莫甚於盜賊横行稍具天良應如何引爲己疾痛苦切膚萬勿姑息以養奸尤勿因循以釀亂遇匪務獲有犯必懲庶幾宵小無所容身良善可以安枕其在匪盜充斥處所惟在該民政長遴選明幹人員遵照前令配撥警隊嚴立功過資令督率調遣併力治匪務以盜息民安爲盡職語曰得良吏一勝於强兵十萬三復斯言可爲玩味總之地方有警調遣軍隊係屬一時之計必地主官平時認眞緝捕方可以遏亂萌卽不幸亂事發生而戡定之餘非得賢有司清理善後勤求治本斷無以消餘孽而保久安理亂攸闌責無旁貸尤望各民政長官破除情面愼選賢能各都督護軍使督飭各營認眞防剿上下一德文武一心於以殄滅匪蹤奠安衆庶用副本大總統除暴綏良之意此令 
專電 
[北京電]  
　　默察政府最近財政宗旨似已注重内債作爲救急利用之最善辦法某閣員條陳令主管出納官吏承引鹽商中國銀行國民銀行準備金等皆令納貲公債並擬以此整頓濫幣從粤入手條例甚精袁批良法美意切實可行但袁意先擇其尤可行者試辦出納官吏保證金制度恐即實施以後非繳存公債者即不准赴任凡此等種種公債債例現由財政部核議中綜之政府欲推廣内債利用之途全賴内債證劵之價值稍稍發達與銀行幣制相輔而行且頗有把握謂即官吏保證一項已立時可銷公債二千萬以上故幣制條例國民銀行條例以及改正中國銀行條例均將頒布 
[北京電]  
　　陸軍部核覆財政部前此呈請統一軍用並節虚糜案（一）財政部請此後内外一切軍餉軍用統歸陸軍部具領轉發陸軍部議凡以前直接向財政部領欵之拱衞禁衞毅軍武衞前軍均令造册送陸軍部查核轉財政部照發其逕向各省庫領者亦分飭按月備册送陸軍部核轉但均不必由陸軍部具領以期簡捷（二）財政部請各省非經陸軍部商明該部不准私行招募陸軍部議通行各督及軍事長無論新舊軍隊均停募如必要時須參陸兩部商明財政部指撥的欵呈總統批遵至原有缺額或辦理退伍不在此限（三）監督之法不日將提出陸軍俸給法及給與令公决爲經常用欵之標準其臨時費除特准外由部核覆（四）凡向領部欵後調外省軍隊卽由各省於國税籌撥一節贛甯等省已紛以困難爲詞恐各省均未能一律應由財政部先事與各該省國税廳切籌以免貽誤 
[北京電]  
　　熊總理向人極贊鄧孝可總統制條陳謂爲民國以後第一條陳 
[北京電]  
　　白狼陷壽州 
[開封電]  
　　匪南竄入皖境麻布集一帶高鎭仍不肯助勦張趙二公甚爲焦急 
[開封電]  
　　昨日趙護軍使爲白狼匪事報告政府略謂是夜探稱白匪前日由黄嶺分股南竄至雙樹合股進撲商城倜即於十七號由潢馳救行至江家集探悉匪於十六號已陷商城縣知事被戕傷人三百餘擄去槍械子彈財物甚鉅該匪又恐兵追及卽於十七號黎明出商城分大股往攻固始倜當以商城已陷固始急宜保全遂星夜改道馳援十八號午前抵固探聞攻固之匪行至中途知來軍隊乃復南竄如救援稍遲則固始又不保矣倜到固詳查内容甚爲危險大抵富者素吝罔顧公益貧者積怨盼匪速來潢商失陷多由於此倜即飭官紳切實辦團速圖自保現匪衆竄入皖境麻布集一帶前曾電知院督想已有迎擊擬俟高鎭隊來卽與妥商查奪情形不分疆域相機兜勦云云 
[蕪湖電]  
　　廬州電告白狼已竄入皖北正陽六安一帶地方均遭糜爛馬聨甲於二十二號奉倪督令帶隊往勦於除夕抵廬 
[蕪湖電]  
　　鮑鎭守使奉中央電令爲勦匪司令定於二十八日督率第八團軍士過江往廬倪督因蕪地空虚特電咨張巡閱使派駐當塗陳統領帶隊兩營來蕪駐紥 
[蕪湖電]  
　　皖北消息豫省光州固始皆失守白匪刻佔踞霍山六安毗連之金家寨蔴埠等處六安王營長受重傷縣知事逃遁城門已閉廬州至六安電線中斷 
[蕪湖電]  
　　張巡閱使派陳統領部下兩營來蕪駐紥其前站已到 
[南京電]  
　　徐寳珍已起程北上 
[南京電]  
　　國税廳擬將認捐局取消改歸下關釐局辦理 
[南京電]  
　　昨警察廳又查獲黨人二名解送軍法處訊辦 
[杭州電]  
　　天津趙督劉省長電浙兩府請聨銜呈大總統取銷省議會 
[杭州電]  
　　任鳳岡許祖謙兩議員經朱督呈請從寛辦理業已釋放 
特約路透電 
[北京電]  
　　元月分遠東雜誌載有法俄比三國提携經營中國鐵路專論調一千八百九十八年俄國嘗懷大志謀由北方築一鐵路以與越南之法國鐵路聨接而其計敗於英政府之機警後於一千八百九十九年四月二十八號與英交換公文凡揚子江流域之路政俄不得預聞長城以北之路政英亦不得預聞俄方退出競爭之場比卽乘隙而入北京俄國代理公使及法國公使於京漢鐵路之談判嘗出全力以助比國英以俄國加入比國公司乃提出嚴重之抗議當時總理衙門曾許英使凡合同中有華俄銀行參與者决不以上諭批准此言述後之第三日中政府陽與比國公司簽定京漢鐵路合同自第十八至第二十欵皆規定華俄銀行爲債票經理債票入項悉存入該行由其按月撥付以故英國乃向中政府要求獲得鐵路讓與權四處以懲中國之失信京漢鐵路者衆輒以爲比國之企業也然據一千九百年六月間法國發行之黄皮書載稱京漢鐵路借欵債票第一次發行之數比僅佔其百分之十五法獨佔其百分之八十五京漢鐵路事宜旣定比公司復謀取粤漢鐵路讓與權惟卒爲美公司捷足先得比公司經理乃暗購美公司大批股份而獲其管理權繼乃排去美國工程司代以比人中國大懼要求註銷該路讓與權後與摩根銀行團商妥以洋六百五十萬元贖回之而由滙豐銀行貸以是欵一千八百九十八年華俄銀行得正太鐵路讓與權盛宫保面許華俄銀行該路如能妥爲築成則准展至西安府未幾比公司復得開洛鐵路讓與權據一千九百年法國黄皮書載稱正太鐵路工程曾委託華俄銀行中之法國團承造開洛鐵路之中國鐵路總公司實爲法比合組之公司也且正太鐵路築成之後駐京比使卽懇請外務部許讓展長該路至西安府之特權卽此可見俄法比三國實嘗提携經營中國之鐵路也一千九百十一年十一月前天津比總領事曾代表華俄銀行華比銀行哇脱曼爾銀行比國總會比國中華鐵路公會京漢鐵路建築家東方銀行等駐京辦事而華俄銀行 
 
 
 

Page 3

 
 
北京雖設支行其大權全在比人之掌握此亦可以注意者殆由一千八百九十九年四月二十八號英俄交換公文有以致之耳民國臨時政府成立後即與伏斯君簽定英一金一百萬之借欵合同以張家口鐵路爲抵押品此事因各國嚴詞抗議故有中政府移撥整頓庶政借欵如數付還旣而伏斯君代表之銀行團併入六國銀行團内名曰俄國正式之銀行團而以北京華俄銀行經理爲領袖當時伏斯君復代表中國鐵路總公司得有展長開洛鐵路東至海州西至蘭州更可續展至肅州之特權按該路終必與俄國中亞鐵路聨接者也繼而海州爲該路盡端之義復作罷而將清江浦通州鐵路併入於内於足比國築造之鐵路乃得直達揚子江北岸距上海五十英里之地點矣朱幾伏斯君又代表比國總會得有大同西安成都鐵路讓與權比國總會固嘗與勢力極大之巴黎總會聨合者也而雲南府至重慶之鐵路敷設權復於上年一月二十一號爲實業銀行所得於是預畫之大計乃全告成矣按英國曾於一千八百九十八年得有濟甯津浦九廣鐵路讓與權且期將浦信鐵路西展至成都復另築一路過杭州南昌而達長沙以便由上海控制揚子江流域英國因鑒於一千八百九十八年競爭讓與權之激烈故知進行各事非組織純粹之英國公司難以收功旋由滙豐銀行怡和公司組織中英公司英政府嘗許以全力贊助之福公司前得之開礦權訂明准由礦地築一鐵路通至最近之航路後乃執此要求由礦地築路直達浦口蓋此爲最徑近之深水口岸也此舉與中英公司之津浦及浦信鐵路讓與權實相抵觸二公司因杜衝突起見乃合併揚子江以北之鐵路讓與權定名曰中國中央鐵路有限公司此實英國第一失着蓋福公司雖以英公司名義註册而其股份則由法比二國執其大半中國中央鐵路公司復防法人謀於漢口信陽間築路以達成都而與競爭故復犧牲浦信鐵路國家權利一大部分而吸收法國資本家焉一千九百零五年間嘗由米葉君代表中英公司福公司揚子江流域公司與東方匯理銀行及法國其他各財團並中國中央鐵路公司簽定合同　期壟斷揚子江流域之鐵路工程新公司之股份十萬號法英各得四萬五千比得一萬該合同第八欵規定各路除津浦外聘用之歐人悉應歸中國中央鐵路公司節無英法辦事員數當相埓所需材料當由英法製造家均分供給其第十一欵規定如有他圖與該公司競爭營業者英法二團當合力拒之以敗其謀聞法國於福公司沾有利益百分之九十按一千九百零五年之合同則在中國中央鐵路公司沾有利益百分之二十故法比兩國於該公司合沾之利益至少當有百分之六十五職是之故中國中央鐵路公司名爲關於津浦鐵路之英國正式之團體實則大權已旁落外國之手矣此足徵英政府歷來經營不啻爲人作嫁也該公司改組之際嚴守秘密其合同從未宣布中政府雖與此舉極有關係而亦未嘗見之中國因以京漢鐵路敷設權許與比國而受懲罰然英國正式之公司雖獲賠償於中國而復與法比兩國分有之殊可歎也浦信鐵路合同已於一千九百十二年十一月十四號由中央鐵路公司代表與交通總長簽定訂明純爲英國之企業該公司顯忌法國於聘用工師供給材料亦有相等之權利也而法國今猶向中政府要求雲南府至重慶之鐵路敷設權其用意亦深矣 
[北京電]  
　　聞約法會議議長一任非屬徐世昌即屬趙爾巽二人現均在京 
[北京電]  
　　意使吳宗濓電告政府謂英倫各報聞袁總統將加旒祭天之說大施抨擊國務院令該使致書各報聲明祭天一案尚未議决僅因此爲數千年之舊習故議踵行之且祭天與稱帝毫不相關云 
[北京電]  
　　政治會議今日開第六次會議討論祭天祀孔案 
[北京電]  
　　據確實消息袁總統定期三十日赴圜丘祭天 
[北京電]  
　　各國要求賠償革命損失一案已於五國借欵内撥金二百萬磅以抵此用中政府允付五釐利息今料各國將要求付息七釐概自受損之日起算各國要求賠償之數逾金三百萬磅中政府現請以此案付海牙公斷 
[北京電]  
　　政府以鹽税作抵向五國銀行團豫支洋一百萬元並收到實業銀行之欵及其他小借欵乃得度過舊曆歲關 
[北京電]  
　　白狼匪在河南柳青營（譯音）戕害法國敎士一人並拘去二人尚未釋放 
譯電 
[北京電]  
　　華人各界豫料國務總理熊希齡之辭職必將邀准而别任署理國務總理俾廢内閣制之命令得由内閣全體副署且料梁啓超汪大爕張謇亦均將解職果爾則康黨中人皆將脱離政界今内閣實由該黨中人握掌大權彼等之爱任全由向以改革家見稱於時之故彼等改革之理想設果如數月前宣布之大政方針所云則一旦脱離政界亦無損于國蓋彼等之理想固佳而實際則絶少關係也 
[北京電]  
　　外間盛傳德人郝夫曼在張家口附近受驚云云其說大爲失實郝氏並未受傷現已抵京要聞一 
[熊總理辭職問題]  
　　自總統内閣制說發一後外間盛傳熊總理將辭職日昨聞已有實行辭兼財政長事　故蓋以借欵不成而軍政兩項開支部内又無以應付此其不得不辭財政之事實　而其裏面則不盡然觀熊辭財政而同時並擬辭國務總理可以知其故矣據可靠消息熊於最近數日内派其親近之秘書往謁總統先表明其决計辭職並不能不辭職之苦衷一面卽令其秘書爲辭職書之擬稿或謂其兼辭總理係被總統内閣制影響欲先辭職以逃將來廢内閣之副署而在總統一面對熊總理始終未表示不信任此次熊派秘書爲辭財政兼辭總理之預告總統甚爲躊躇遂亦派秘書往熊總理處極力慰留甚至謂財政爲難單辭財政兼任尚可商量若並辭總理總斷斷不能允許熊總理究如何决定尚不得知惟依外間議論熊總理就任以來贊襄大政不顧勞怨洵爲民國二年中首屈一指之總理總統借重之殷其侍遇與期望亦非尋常可比卽閣制有取消之說而現在尚未成爲事實卽或不免現諸事實亦爲國家百年大計所應爾不能因個人失職而預行告退以故外間皆甚望熊總理依總統之慰留而勉爲其難又一說云廢棄内閣制喧傳已久勢在必行惟大總統對於熊總理之位置頗費躊躇熊自言不願置身政界然大總統亦不欲聽其閑散據政界人謂將來必有某某全權出現令熊辦某一部分事直隸於大總統不屬於各部各省云 
[雜評一]  
　　狼禍白狼一土匪類耳其始無遠略無大志也政府輕忽之至於今日所謂養癰遺患也卽在今日志在流寇敝政府之兵不在爭城掠地也然而壽州又陷法敎士被殺被拘中國前途又生無數危機矣 
　　幣害紙幣之害至今日而極矣然而計算之徒謂有極良之法以公債票可救紙幣其說雖云巧妙余謂充其所極不過以紙救紙耳以紙救紙雖暫時或能有效而終必至於無效而止竊謂非根本策也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[紀政治會議第五次常會]  
　　昨（二十四）政治會議第五次常會午後二時開會到者六十四人廣東新改派之議員龍建章出席抽定五十九號秘書長報告文件後主席議長李經羲卽宣告開議請審查委員長蔡鍔報告蔡鍔君登台說明審查結果並述由審查會提出建議案之理由維時在場發言者分兩派一派主張用選舉方法一派主張用選派方法前派主張力者如鄧鎔孫世偉等後派主張最力者如陸夢熊等主席先以職權範圍及名稱兩項報告書付表决均大多數起立第一第二兩項審查報告書表决後主席卽將第三項組織第四項議員選舉方法合併付討論討論移時主席遂宣告休息三十分鐘休息後主席登台發言以爲主張選舉選派兩方面各有理由今日當取選中有派派中有選爲合格多數議員請主席先以大體付表决主席以大體付表决多數起立遂循序討論條文並多數贊成不必作爲建議案呈覆政府應作爲諮詢答覆案標題約法會議組織法草案當由多數議决改爲約法會議條例草案第一條無討論第二條第一欵改爲四人第三欵改爲八人第三條有討論仍照原文第四條第二項朱爲湘主張删去未付表决第五條其他相當人員句楊增炳提出疑問顧鼇引國會選舉法解釋第六條第二欵梅光遠有修正未表决第九條方樞動議十五倍改爲十倍多數通過第十二條劉彭壽主張加候補當選人之規定少數楊增炳動議加票數相同以抽簽定之句多數可决原文第十四條文爲前條之約法會議議員資格審查會由大總統簡任左列各員組織之一大理院院長二總檢察廳廳長三大理院推事四總檢察廳檢查官又第二項前項審查會以大理院院長爲會長非有會員過半數之列席不得開會李慶芳謂此項審定會不能將一般法官拉入政治潮流中主張删去於第十四條加第二項又爲前項之約法會議員資格審定會其組織别以敎令定之多數贊成原第十五條至第十七條無討論第十七條第二項楊增炳主張加第二次三字第二十三條陸夢熊主張删去均多數可决主席最後以全案付表决起立大多數遂散會時午後六時二十分茲將諮詢報告案錄左 
　　約法會議諮詢報告案（一）職權範圍本會前以應特設造法機關改造民國國家之根本法及制定附屬於約法之重要法衆曾呈覆大總統此次組織造法機關其職權範圍應以所呈之原案爲限故以議决增修約法案及附屬於約法之重要法案爲職權（二）名稱此項造法機關旣因議决增修約法案而設其名稱卽稱約法會議以符名實（三）組織於組織此種機關有兩問題（甲）就現有各機關各團體選出議員而組織之（乙）就現有之機關團體以外選出議員而組織之按所謂機關係指行政司法及國會省會縣會等機關而言所謂團體係指敎育會商會及各種職業之團體而言此事關係國家根本大計自不能純由行政司法機關加入組織之其現時之立法及自治機關亦難地合法之互選爲國有根本上起見純粹地方代表主義由地方議會以組織之亦殊不便况各項團體惟商會僅具雛形餘尚未組織何能據之以爲根本本審查會以爲應於現有各機關及各團體外選出議員組織之方爲適當（四）選派方法組織此項機關議員之如何選派或選舉應採地方代表主義抑應採都會集中及人才標凖主義實爲一大問題蓋此機關旣以改造根本法爲目的而非有監督政府之責任與國會不同國會雖通稱爲立法機關其作用則在代表人民監督政府故國會名爲立法機關實乃監督機關也造法機關之議員本審查會以爲大總統諮詢命令所稱選派方法本於前參議院組織之例惟事體旣大仍應酌用選舉方法以學識經騐爲準而選舉區劃似於都會中爲宜選舉資格又須以人才標準爲主義此二者旣符選賢與能之意又與各國限制選舉之法相合故本審查會議决此項選舉方法一方面使各選舉監督本一定條件調查選舉人組成選舉會並將嚴重條件列入被選舉人名册其人數較法定員額須加倍然後提出於選會作爲被選人而一面仍由選人於列入名册之選舉人中自由投票方無悖選舉之名而能收得人之效惟選舉監督之認定權過重恐有流弊更須於中央地方特設議員資各審定會以糾正一切是亦救濟之法也按該會表决之約法會議條例與昨報所載之草案大略相同惟名稱之改正爲約法會議而已故不重錄 
[應夔丞被刺續聞]  
　　家屬之起訴應夔丞在京津車上被刺各節已誌昨報茲聞應之家屬到津後業將應屍棺殮暫厝某寺該家屬電致上海請律師北來以便控告又聞京奉路局局長李君命站長車首等將應被刺先後詳情一一明晰查報備文轉呈送交通部核閱云 
　　偵探之用意偵探李桂芳王芝圃偕應赴津人或疑係政府派遣護送者然亦遽難信爲事實日前京中德文報社致天津電云據政府方面消息應之來京政府於最後數日始行得知派偵探護隨所以防應與防尋常凶徒相等用意在欲知應之旅行目的地非欲保護之也云云 
　　政府之注意應之被剌果否有政治上之關係此係一可研究之問师而政府對之自應窮究始末以期疑幕之揭開聞政府日來加意研究已得此案之頭緒日前德文報社致天津電略稱政府現確信應夔丞之死係由黨人方面之發動以陳爲尤可疑云云（據俄文報載陳某於最近數日前尚逗遛哈爾濱曾以紅鬍子自護潛入内地云云德文電謂應案與陳某有關係疑即指此然亦僅外間推測之詞而已） 
　　外報之言論本月二十二號北洋德華日報論應夔丞暗殺案標題曰政治關係之暗殺案其開端謂中國好以暗殺排除敵黨繼述應與宋案之關係最後乃入本題略曰人之驟聆消息謂應夔丞曾至北京當未有不訝然驚者以京之於應終屬可怖之地也或者以舊案漸形淡忘應故視爲無危險乎應之入京用意何在人多未之知惟其入京後行蹤之秘密有可見者則以應入京無一報爲之揭載卽政府亦至最近而始知之此可以知其故矣政府之派二偵探隨應實卽所以監視之期待遇與待遇尋常形跡可疑之徒無以異應之離京赴津二楨探卽與之偕且與之同一等車頭箱大有步步相隨之概惟暗殺時之情形則二偵探未及見耳二偵探當暗殺時適在飯車或竟在他處故於暗殺案毫無所知雖然二偵探者係受政府命令探究應之旅行目的地而非以保護應某爲責則暗殺時之情形彼　亦無知之之必要也又云北京日報之對於暗殺案初只爲最簡單之暗殺記載不指明被殺者之姓名繼則記載事實而未加以判惟政府方面之意思則似謂暗殺係由黨人發動陳某或當假手於其間適值俄報喧傳陳現下逗遛哈爾濱故愈令人疑然則此次暗殺案其果有水落石出之一日乎 
[請規復御史台舊制]  
　　御史一職相沿甚久其職司言論含有監督政府意味自民國成立因組織國會所有建議彈劾均屬之議員是此項機關當然消滅故首先裁撤現總統府軍事顧問徐紹楨氏以國會卽已停滯政府設施漫無稽核殊非所宜特昨日條陳政府請設立御史台規復御史舊制煌煌大文引証甚詳尚未悉政府能否採納也 
[四時佳節之新規定]  
　　現屆陰曆歲時一般社會以數千年來之習慣一時未易更改故民國紀元雖改用陽曆而國民心理上仍不能舉陰曆觀念盡行剷除近由内務部呈請大總統規定四時令節以昭與民休息之意文云竊自新邦肇造陽曆紀元所以利國際之交通定會計之年度允宜垂爲令甲昭示來茲但乘時布令當循世界之大同而通俗便民應從社會之習慣日本維新以來改正曆法推行以漸民間風俗所關因仍未改春秋悉屬佳日舉國熙熙或修袚褉或隆報饗歲時景物猶見唐風良以徵引新事點綴承平不但爲經濟之節宣且可助精神之活潑我國舊俗每於四時令節遊觀祈獻比戶同風固由作息之常情亦關人民之生計徵採舊俗衡度民時以爲對於此類習慣警察官吏未便動加干涉卽應明白規定俾有遵從擬請定陰曆元旦爲春節端午爲夏節中秋爲秋節冬至爲冬節凡我國民均得休息在公人員亦准給假一日本部爲順從民意起見是否有當理合呈請大總統鑒核施行 
[舊年關之財政談片]  
　　蘇蜀借欵未准原因江蘇頃向英商紐孟公司訂一年短期借欵銀二百萬兩電請政府批准政府覆電謂該公司若能於陰曆年底以前如數付欵則准其承借否則不准四川日前亦請政府准向該公司借欵政府覆電以該公司未必能如約付欵故未批准聞紐孟公司前年曾承借財政部一百萬磅後因不能照約付欵遂取消合同該公司近復在川鄂贛蘇等省兜攬借欵事政府又恐蹈前覆轍故通電各省不准與該公司借欵五國銀團對於江蘇向紐孟借欵事亦頗不贊成 
　　軍警餉項提前支給政府以民國雖已遵用陽曆然因改制未久而一般人民於舊習慣對於陰曆年節仍非常注重如商家清算帳目仍以陰曆年關爲期即其一例故此次陰曆之年關似不可不予以特别通融已决定所有本月各軍警之餉項及各機關之薪俸一律提前數日於本月二十五號卽陰曆三十日以前支給以示體恤 
　　小借欵交付完竣政府前因財政困難向中去實業銀行商借小欵六百萬元已經雙方簽押先交現欵一百萬元所餘五百萬元尚無交付之期政府因舊曆年關須欵孔急曾由熊總理向該行再三磋議要求儘舊曆年終將此欵交清聞已由該行認可大約節前當已付清矣 
[財政討論會紀聞]  
　　國務院於上星期六特開財政討論會已誌前報茲悉此會性質專爲延請中外財政專門人士討論財政上各重要問題以供財務行政上之參考與前次財政部召集之財政會議有别其開會地點一在財政部但由各會員對於政府所提出之各種財政問題自由發表意見詳細研究其他人員不列席一在國務院定於每星期六舉行一次其會議時有總理或各部總長及財政部司長出席上星期六開第一次會議除會員多數到會外財政人員出席者有熊總理梁總長梁秘書長及財政次長諸人其議題即爲由財政部起草之國幣法十三條施行法十一條理由三條交付該該會討論由梁總長說明大意約分三層討論一國幣重量及成色二輔助幣之重量及成色三收回舊幣之方法是日討論之際對於第一層有主張七錢二分者有主張用五錢五分者其時各會員發言者熊總理亦有所建議由徐恩元以英語譯出與外國各顧問員互相討議其結果多採仍用七錢二分至輔幣原案有半元二角一角之銀幣有五分之鎳幣二分一分半分之銅幣及二釐一釐之貨幣等討論時各有所建議尚未得有歸束至第三問題則尚未議及聞將於本星期六（一月二十四）仍在國務院會議云 
[雲南大地震紀詳]  
　　旅滇記者之報告雲南地居極邊山多原少惟地震之事亦不常見不料十二月二十一日晩間十二時記者方自雲華茶園觀劇回家一出園門即覺震動未幾人聲鼎沸惶駭奔走屋宇震盪甚烈僉言地震幸二三分鐘卽止迨走入城則見满街人相顧驚詫南門内大街之舖面則已因地震影響向南傾斜勢將倒下羣覓大木暫時支撑惟未致壓斃人命云事後調查知此次地震極重茲將受災最烈之地錄下一㠄峨雲南㠄峨縣距省城約二百里遥該城本在亂山之中人民瘠苦居屋類多年久失修此次地震該處獨重獨動十分鐘左右並連日有震動之時民房約倒四分之三壓斃民人無算衙署監獄亦同倒塌縣知事趙君家眷亦被壓死數命惟縣知事適在菜園大便故獨得生活現在軍民兩府以該處受災最重特委員携欵馳往賑濟二通海雲南通海縣距省亦二百餘里因該處爲迤南首區人烟旣繁商務尤旺是日地震亦有八九分鐘之久因此傾倒房屋甚多壓斃民命亦不少現正在調查中三個舊個舊爲滇省出錫極旺廠地素稱全省財賦區域此次亦震動十分鐘之久倒塌房屋無算電局衙署亦已傾倒伹人民被壓斃者尚少旅京滇紳之哀呼此次雲南地震後復繼以大雪人民困苦不堪旅京滇紳朱家寳等得信後卽呈請内務部撥欵振濟茲錄該部朱總長呈大總統文如下爲呈請事據旅京雲南同鄉朱家寳等呈稱接滇省電稱民國二年十二月二十一日省中新興河西㠄峨三縣同時地震新河兩縣衙署民房均有倒塌壓斃數十百人而㠄峨連震五晝夜城内外房屋罕有存者人民全家壓斃所在皆是而地震之後繼以大雪飢餓遺黎庇身無宇凍死載道者彌望相踵奇災巨變前古未聞等　伏念滇省窮瘠爲各行省冠前月大理兵變蹂躪至十餘縣公私赤立已自不堪復罹此災瞻言梓桑肺肝摧折此等慘切情形業經民政長分電大總統國務院内務部財政部在案在政府痌瘝在抱自應迅籌拯濟以解倒懸惟滇省現在被災各屬適於數日歷遭諸刧與尋常被災情形不同爲此合詞籲請據情轉呈大總統迅飭所司電撥賑欵濟茲窮黎等情到部查滇省地稱邊瘠此次大理兵燹擾及各處人民已罹蹂躪之阨新河等縣繼以地震大雪人民死亡蕩析满目瘡痍雖當國庫奇絀之時仍應迅籌拯卹本部前准滇省民政長豓電曾函商財政部籌濟在案茲據呈請前情理合呈請大總統俯念滇省災情奇重飭下財政部迅撥振欵以惠災黎伏乞鑒核批示施行奉批據呈已悉該省人民迭遭浩刧殊深憫念所請撥欵振濟之處交財政部查照迅速籌撥 
[白匪之最近消息]  
　　白狼匪黨近在汴鄂地方猖獗非常光山縣及光州日前均告失守匪黨在該地大肆姦搶燒殺慘無人理光州爲豫南最繁富之區且爲各國傳敎西人之總匯現在電線不通有傳敎西人男女二十餘名不知下落故漢口總敎會已遣探事者馳往查探矣聞光州之失守該匪係用聲東擊西法緣彼等在新安店確山與官軍戰未能獲勝卽謀潛襲光州固始商城冀擾皖鄂與江湖會匪聨成一氣當時遂揚言進攻羅山俾官軍注力於援羅渠則出奇突攻光山光州皆以無備遂被其佔領固始商城均距光百數十里與湖北黄安羅田麻城毗連聞二十號周家口傳來消息固始又失陷商城大局甚危 
　　荆紫關爲汴陜鄂交通要道近二三月被匪圍攻數次幸經諸軍力持未致失守日前漢口領事團曾得荆紫關敎士阿爾生來電云荆紫關兵變該處危險之極云云電文簡略嗣後又未見續電英領事因拍電往詢時電局言該處電綫中斷未允收發想荆紫關已受危險矣（按此消息與昨報所載互異或者此係新發生之事也）漢口領事團又得消息云探聞匪首盛裕昌率帶悍匪二三千人從丹河（在荆紫關附近）至鄂境西北鄖陽邊界又白狼之部將王正金率帶匪卒過汝河向湖北德安邊界而來湖北軍隊已開往抵拒矣 
　　白匪圍攻河南羅山係十一號夜三點鐘事匪約千餘人攻擊南門甚力幸城外有河一道未能經過官軍三百名與匪隔河開槍相擊正難支持之際突報信陽派來援兵一千二百人已到離城四十五里地方定於明晨趕到助戰土匪聞之遂向李家墩（亦大鎭市離城五十里）而去乃續得探報信陽來軍畏匪不敢前進退守距城六十里之五里亭此係羅山敎會西人目擊函告漢口西人之情形也又該西人函云十二號晨六點鐘有明港逃難災民來言明港在信陽與確山之間係京漢路之一小站昨見有土匪三千人均穿黄色軍裝馬驢輜重甚該匪均有新快鎗聞以一千人開往李家墩二千人分往光州光山等處該二縣均未及防備匪衆長驅直入姦搶燒殺無所不爲最可異者吾輩見汴督張鎭方當日從信陽乘火車經過確山車内裝有護衞馬步炮兵甚多逕行往北而去途遇匪徒數股竟不命令攻剿云 
　　留鄂北軍第二師爲近畿之勁旅現該師駐守京漢鐵路南段者（自漢口劉家廟至河南信陽）約有一旅之數因防地過長故其力甚單然一月八號官軍與白匪大戰於新安店時辦有一大股猛撲信陽勢甚汹汹駐信之二師僅步隊不足一營及快礮二尊當奮勇出擊奪獲馬匹輜重無數衆匪乃鳥獸散竄袁總統聞悉極爲嘉狀是以令調二師爲擊匪前驅但湖北防務重要未便調離故叚都督只令該師長王占元統率駐紥武漢之該師步隊一營騎隊二連砲兵二營機關槍隊二連於二十三四兩號乘車前往西平遂平分佈防剿 
　　段香岩軍長日前由京來鄂當時多傳爲來接替卾都督篆務嗣探悉軍長現已經袁總統任爲汴鄂勦匪各軍總司令其來鄂實爲與段芝泉都督商調留鄂北軍第二師故越日卽返信陽督兵攻勦矣 
[湘督查辦黨人案]  
　　派員查抄電底湯都督以湘省前次亂事尚須澈底根究查前此獨立期間各黨人所發公私各電本省電報局自應存有底稿爰於日前派委數員至電報局查抄獨立前後該黨所發電報無論公電私電凡有關於亂事可爲該黨證據者一律查取帶回都督府核閱 
　　取消秘密機關湯督近據邵陽縣尹琳生等呈稱該縣暴徒徧地皆是近因國民黨取消竟敢於邵陽湘鄉兩縣交界之界嶺街地方設立機關秘密開會暗通消息美其名曰邵湘事務所蓋該處爲兩縣毗連之地希圖朦混免查應請嚴拿究辦云云湯督刻已電飭邵湘兩縣知事即日勒令取消並嚴查内容有無不法情事倘敢違抗卽移請軍隊嚴拿究辦矣 
　　飭查知事罪狀前任湘鄉縣黄知事曾被該縣紳民顔長泰等呈控其獨立時種種狀况當經湯督密令接任知事澈查在案茲又據楊籌琪等呈同前情並鈔粘告示呈請察核刻已一併令行接任知事查明呈復又前麻陽縣知事車梓楠於撤任後迭被縣紳張盛球等呈控該知事前在任内貪横越權種種違法並有贊助獨立情事亦經湯督令行辰沅觀察使飭卽派員前赴該縣逐細密查以憑核辦 
　　電令密拿黨人湯督近據湘鄉曾澤湘等呈稱周震鱗等前偕籌餉名目侵吞巨欵魚肉鄉民縱令黨羽在外敲詐勒索横行並有逼斃人命情事本縣陳星梯楊伯鴻爲周震鱗爪牙同惡相濟劣跡昭著近復在縣肆行不法應請嚴拿究辦云云奉批該二人現尚有經手巨欵正在查追據呈前情候電令該縣知事卽行密拿該員遞解到省從嚴究辦 
 
 
 

Page 7

 
 
[粤省舊曆年終之黨案]  
　　都督令本府官弁人等云照得現在戒嚴時期本府爲軍政機關理應整肅嚴密所有本府參謀官課長課員委員營長連長排長衞弁及各項人等不得輙行招致朋友來府聚談術兵等亦應嚴行盤查以靈關防合行令仰一體遵照倘敢故違定行究辦不貸茲將關於日來黨人消息錄左 
　　黄橤行政公署昨據新寧縣知事吕鴻元呈稱縣屬警察第一區長黄燊平日辦理警務巳庸劣不職尤復不知順逆著悖謬論語登諸報章鼓吹内亂律以助逆實屬罪無可辭該區長於被撤後業已逃匿現聞仍匿香港并偶爾潛到省城擬請飭令警廳隨時捕拿按律嚴辦以昭炯戒云云當即令行警廳飭屬嚴密查拿務獲究辦龍都督亦以黄燊黄梓材雷蔭棠等三名經新寧知事查明均確有助亂情事亟應嚴緝究辦縣議會文牘員朱日周雖無助亂証據惟通知雷蔭棠潛逃咎有應得自應酌予懲究至該縣議事會應否解散事屬行政範圍須候民政長核明飭遵昨巳飭令該知事遵照矣 
　　黄道立新甯黄道立等前月匿報軍隊妄拿勒竹門鄉黄仁廷等並因催索學費啓釁率子姪焚燬黄世澤等家及擄去敎員黄良驥等都督據各事主呈控後即經指令新寗吕知事切實查辦 
　　崔如棟城西四廟自治團議員崔某之子崔如棟向在德慶當充司事昨因回省換領新照晩間在同慶戲院觀劇至三句鐘時被偵探入座誤拿疑爲亂黨解往軍法　審訊現由治研究社保釋出獄矣 
　　覺民日報李省長查悉南洋仰光埠現有黨人多名組織一覺民日報其宗旨在推倒現在政府發行内地各埠昨特通令水陸警廳及各縣知事嚴禁此種日報行銷 
地方通信 
[北京]  
　　全國聨合運動會再誌北京體育競進會發起全國聨合運動會聞已决定於陽曆五月二十一日及二十二日在京舉行届時到會競賽者將以四大運動團爲主體黄河以北各省爲一部合派一運動團江浙皖贛爲一部合派一運動團鄂湘川黔爲一部合派一運動團兩粤及滇閩爲一部合派一運動團至選派各運動團之方法係由上述之四部先於全國運動會前各就該部開一聨合運動會卽以其獲奬之運動員爲各該部之運動團送至全國運動會比賽其運動項目聞已規定共分十八門（一）百碼賽跑（二）二百二十碼賽跑（三）四百四址碼賽跑（四）八百八十碼賽跑（五）一英里賽跑（六）二英里賽跑（七）一百二十碼跳欄賽跑（八）二百二十碼跳欄賽跑（九）八百八十碼替換賽跑（十）一英里替換賽跑（十一）跳高（十二）跳遠（十三）撑竿跳高（十四）擲鐵球（十五）擲鐵鉼（十六（踢球）十七）網球（十八）擊球 
　　縣知事之考試者聨袂北上矣共和告成而一般官迷之心頓冷考試縣知事之令下於是又發狂熱莫不躍躍然以企一試各省人士聨袂入都者已紛至沓來異常擁擠聞報名截止之期爲二月六日考試之期爲二月十六日其試場仍在衆議院議場現在考試法官之地取其地址寛展桌凳齊全全正合場屋之用而現在又屬清閒也又前有人自南方來言自有考試縣知事之明文一般人皆以爲時不可失紛紛作應試之預備至有挾七千金北來者亦不明其作何用項云 
[蘇州]  
　　鎭守使考察軍警紀蘇州鎭守使殷獻臣於陽曆正月二十二十一二十二等日偕同參謀劉玉書分赴第二師司令部水警總廳陸警察廳等處傅集各軍警長官兵隊逐一察看並當場演說略謂本鎭守使此次來蘇任事以聨絡軍警保護地方爲宗旨决不遽行裁動一官一兵諸君安心盡職務各服從長官命令爲要如有功績定當保奬擢拔如有違法行爲則國法難容至於黨人舉動本使决不懼怯手鎗炸彈本使視之如玩物耳是以本使到任僅帶來親兵二十人諸君如有不信請以一營隊伍與此二十人一决勝負可也各軍警官兵皆面面相覷無言可答殷君又云本使敬捐公薪兩月（鎭守使每月薪俸四百元公費四百元）分送諸君喝杯清茶聊表微忱演說畢殷君又親書字條略云察看得軍容整肅紀律嚴明深堪嘉許茲賞給二師各隊洋八百元水警各隊及蘇防步兵共洋五百元警察廳各隊洋二百元憲兵洋一百元 
[鎭江]  
　　查獲黨人鎗彈駐鎭第二軍憲兵營第五連會同駐鎭第二十團要塞第一旅各營弁兵於二十四號在江邊萬全樓旅館查獲黨人王某一名並搜出炸彈槍械等物一併解至旅部刻由龔旅長張團長派兵解省訊辦矣 
　　寳堰鎭搶刧後之風潮鎭郡南鄉寳堰鎭大刧案屢紀前報茲悉該鎭第十二區警察魏區長於未刧前數日見街上有揭帖謂先燒某廟後刧十二區云云下書謝某等姓名魏區長即將原帖揭送縣知事在案迨大刧案出後謝某家亦遭刧一空事後官廳按查揭帖列名之人捕送到縣收入外監該鎭人民大爲不平謂謝係被刦事主何得指爲刦盜收監故已具呈到縣聲訴並聞謝氏族人亦已赴省控訴云 
[掦州]  
　　欺凌孤寡之搶案舊曆二十六日清晨流芳巷唐宅出一搶案至爲奇幻聞劫盜約有一百餘人先將唐氏之姨太太某氏并其婿及家丁僕婦等一律綑縛所有金練手鐲銀洋等物約值四千餘金均被搶去迨事後鄰人赶至始將某姨太太釋放該姨太太以財物被擄一空且以當時曾有汚衊名節之語似此欺凌孤寡（唐曾爲前清揚大使號菊夫現巳故世）實屬暗無天日已具呈至檢察廳起訴大約舊曆新年將見水落石出矣 
[安慶]  
　　皖省之剿匪忙日前馬統領聨甲奉倪都督令以皖北壽縣一帶盜匪充斥出沒不時非駐紥重兵不足以資鎭攝潁上亦有電來皖謂白匪聲勢浩大行將竄皖且有新式快鎗一千餘桿悍黨二千五百餘人其餘皆烏合之衆現聞已至某縣距潁僅七十餘里請速派兵堵截以防竄皖云云故馬統領立飭開拔一營前往防剿詎六安州境内日昨亦有土匪千餘人均携有快鎗希圖攻城縣知事殷寳森聞風先逃匪徒乃大肆搶刧居民不堪其苦幸該縣防營及警察長極力抵禦並電呈都督請速派兵救援當由倪督卽令馬統領親率武衞右軍第四營並機關鎗隊於昨夜開拔前往矣 
[江西]  
　　陰曆年關之警急戒備江西都督李純於一月二十號密函汪民政長云現在戒嚴期内省垣駐軍複雜須預有警急籌備以防意外本城内步兵第二十二團曁步兵第二團第一營並地方警察均有警備之責設有警報概歸衞戍司令官指揮以期統一其餘城内外各項軍警遇緊急時須各於駐紥地附近集合待令不准擅動以免混雜而防衝突除分令飭尊外相應函達台端查照希即轉飭貴部軍警一體遵照共保治安 
[湖南]  
　　興築長衡鐵路之籌備湘路工程處處長張緝光以粤漢鐵路湘線長衡一段尚未着手亟應速籌進行現巳决定春間卽行勘定路線購地開工與長岳幹線同時並舉所有將來勘路購地各員業將前粤漢鐵路學校畢業在前各生一律調處考驗成績分别派充備補員以使將來實地練習 
　　大同日報之轉機大同日報前被查封該經理等迭次具呈都督請求啓封並聲明前次報中所登社論實係處强權之下爲暴徒所威脅出於萬不得已又將當時警察廳長林君支宇原函呈騐内有貴報如係袁系例不保護等語茲奉都督批示略謂今日之報章即將來之史乘董狐直筆豈能爲强權所威脅惟據呈訴迭次苦衷似與甘心附逆者有别應准從寛免予查究云云大約日内可以啓封重整旗鼓矣 
[廣東]  
　　粤省長請變通知事送騐辦法李民政長昨呈内務部文略謂奉鈞部號電據山東民政長田文烈電陳現任知事依期送騐窒碍情形請予變通辦理業經允如所請各該省如有爲難情形自應量予體恤准其聲叙理由呈候核奪等因奉此查此次知事　　　限甚迫施之粤省窒碍孔多粤自胡陳秉政用非其人　途蕪雜本民政長抵任以來兢兢然惟求賢審官是務三月以來始將惡劣分子廓清殆盡且粤省大患無過於多盜今方規復團保以爲治盜之方責成各屬知事同時舉辦斷非期月之間所能奏效乃坐席未暖而送騐又已屆期上屆方終下屆又至或進行巳有程序而隳於半途或措施已具規模而虧於一簣縱令官或回任賡續可爲而往返之間動淹歲月時移勢異廢墜巳多凡此困難自應據實上陳仰懇鈞部俯准變通辦理將廣東知事展至第四期再行開始送驗其第一二三期先行考騐分發來東以備更代云云 
[雜評二（默）]  
　　請復御史制以利言凡百法制皆有利也專制時代之法制何嘗無一利以弊言凡百法制皆有弊也共和國之法制何嘗無一弊然而利弊有多少輕重之分舉一端之利而遺其百弊不可也舉一端之獘而沒其百利亦不可也不權衡於二者之間而僅以利言則非特御史台之制可復凡前清一切法制皆可復僅以獘言則非特議會可廢凡共和國之一切法制皆可廢今之紛紛請復舊制者亦曾一權其多寡輕重乎 
　　雲南大地震日本有大地震中國雲南亦有地震之灾以時日考之相距又不甚遠何中日同病相憐若是之甚耶夫雲南之災固較日本爲輕然而地延數縣塌屋數千斃命數百况事前有兵變之禍事後復有大雪之厄愼人之困苦亦甚矣政府可不設法振救之耶 
　　四時佳節之規定内務部知舊曆新年之習慣難改也於是定四時佳節之休假而以舊曆元旦爲春節之首意蓋欲以避兩新年之名也然而此後之國人吾敢决其仍知有舊曆元旦而不知有春節何則習慣之難改不在名稱而在實際上之種種關係也 
 [Ｇ> 
[令權士百益愈瘋藥]  
專治五勞七傷諸虚百損筋骨疼痛諸般瘋濕一切花柳毒症是服此藥無不藥到病除　經驗主治各症列下　諸瘋癱瘓　口眼歪斜　手足拘攣　半身不遂　肩背酸痛　麻木不仁　流走疼痛　不能行動　時患脚腫　隂瘡隂毒　瘰癧惡核　濕毒膿窠　遠年爛脚　大麻毒瘋　楊梅廣瘡　下疳白濁　便毒腐爛　紅癍血癬　横痃魚口　楊梅瘋毒　以上之症無論男婦老幼遠年痼疾皆可奏效此藥服下使運動筋絡能通入三百六十道骨節搜盡病根萬試萬靈輕者一二瓶全愈至重者三四瓶絕根　價目每瓶一元　每打十元　 
總發行所上海三洋涇橋歌舞臺對面德銘里華泰藥房外埠各大藥房均有出售 
[薄荷酒]  
本行現有法國名廠之薄荷酒此酒色香味三者並馭大有益於衛生眞乃家常之良酒也如蒙　諸君賜顧者請移玉至本行購辦幸勿失此機會也 
英大馬路一號永昌洋行謹白　各大洋酒食物號中皆有代售 
[上海圓明園路五號　光線明亮　質地堅固　價值最廉　ＭＡＺＤＡ　ＤＲＡＷＮ　ＷＩＲＥ]  
奇異商標　奇異商標　 
總經理愼昌洋行　分銷處　山東路東方電燈公司　四川路亨生電燈公司　英大馬路德馨里匯通電燈公司 
[最新磨麵粉機器　價廉易舉商戰利器]  
此機乃英國名廠改良新式製造簡便靈捷無出其右機形雖小其結構完全可與大機器並駕齊驅亦用鋼磨大小共有四種每部每小時可出潔白麫粉五十磅起至一百五十磅米粟大麥均可入磨所出之粉質甚優美與土法用牛馬力石磨之粉有天壤之别此機可用人力運動或電汽馬達煤汽煤油水汀引擎均可需費省儉價廉易舉機器隨地均可安置毋需專建房屋于内地麫坊農家極爲合用運用之法粗工即能領會機身堅固耐久風行各國無不讚美本行自運華以來蒙各處内地實業家紛紛來行購辦日不暇給均稱爲簡便靈捷無出其右有志實業　諸君請注意　賜顧是幸上海福州路二十號英商茂成洋行謹啓 
[茂成洋行始創最新式榨油機器]  
本廠創始于英境呼爾地方已有一百三十餘年專製大小各種新式榨油機器價目每部自七百兩起至數十萬兩均可配置每點鐘可榨油半担至百担隨機大小而定現因中國各省油廠油坊林立所用之機均係舊式出貨遲少費時勞力亟宜改良惟本廠所製之機有五大特色○一出油加多○二餅身堅細不致霉變○三機器靈便不佔地方○四省用人工○五可用蒸氣煤氣電力手摇告揮均能運動現有各油廠用本廠之機每年可榨四百餘萬担况各國行銷之油日增月盛非改用新機難獲大利倘各國寳廠欲定上列各項機器請　駕臨或通函敝行有工程師隨時可開賬詳細指示即知所製之優勝也因本行乃自出新法全球無比行銷印度埃及南美等國皆蒙讚美今特設分行於上海福州路念號并承定大小五金雜貨軍械戰艦挖泥起重造水泥紡織麵粉開礦火車電燈各種機器倘蒙賜顧定當竭誠報命以副雅愛特此佈聞 
上海福州路念號茂成洋行謹啟 
[法公堂諭]  
案據錢江會館縐業公所綢業公所雲錦公所等禀報合興號主林統之欠各號鉅欵逃匿後有新加坡封寄該號滙票信由捷興收交潮洲會館開閱内有花旗銀行滙票一紙計銀四千三百八十一兩二錢五分截呈匯票請攤派欠欵等情業經訊明案情將銀收儲限登申新時報一個月期满核攤此諭 
[信牋信封名片　减價一月]  
本廠開張伊始各貨减價一月以廣招徠兹定上等有光信箋每元五千張信封每元一千六百枚鉛印名片卡每百小洋二角紙質堅潔板樣精可謂無出其右巧上海滬寗車站封面二百零一號富華工廠啓 
[棧單被竊]  
兹有本埠亞細亞洋行發裝台州海門順興號十二兩帽牌洋燭英文棧單一紙計洋燭一百箱棧單第一千五百十七號隂歷十二月二十六日上午七點半鐘由駁船人在垃圾橋電車上被扒手竊去除當卽報明亞細亞註銷外爲特登報聲明如遇有上列棧單出現應作廢紙望　各寳號曁　諸大先生切勿收受特此聲明　英界抛球場東仁里愼餘告白 
[ＴＲＡＤＥ　ＭＡＲＫ　ＨＡＺＥＬＩＮＥ商標　商標　夏士蓮雪花ＳＮＯＷ]  
ＨＡＺＥＬＩＮＥ　ＳＮＯＷ 
優勝劣敗此天演自然之理非人力所能挽回也如夏士蓮雪花因其奇妙作用與寳貴性質爲化粧品之特色以故全球歡迎各處爭購於是無數劣質相繼而起仿冒形式者或隱戤名字者在有見識者不難立辨然受愚者亦不乏人逮至今日夏士蓮雪花名播遐邇假冒劣貨漸形敗露蓋其品質不正用者不徒無益度膚反覺有損容顔試觀市上其污舊粗陋之紙盒内藏非硬如石卽乾如粉之假貨積年累月無人過問從可知其失敗之情形矣夫輕若柳絮香如幽蘭之夏士蓮雪花其風行寰球不第裝璜之精美實因其有滋補肌膚嬌嫩容顔之妙工彼顔美如玉面嬌若花者要唯眞正夏士蓮雪花是用爲此警告欲得有益之化粧品切宜認明有夏士蓮雪花爲商標者方是正品若有一字不同便是假冒祈爲注意如所得之品或有疑慮或用無良效祈爲詳細函知本行定必設法使爾满意也此品各處西藥房均有代售 
英京上海寳威大藥行謹啟 
壯此贈書券裁下郵寄上海四川路四十四號寳威大藥行當有詳述此品及最有用各種良藥之精美仿書寄呈郵寄不取索書者請將地址名姓詳示爲要１ 
[立興洋行]  
ＲＡＣＫＥＲＭＡＮＮ　ＣＯＳＡＬＡＭＡＮＤＲＥＳＴＯＶＥ 
本行經理法國薩勒門特火爐無烟氣火力和而且足用煤最省并可視天氣之冷暖爲機關之啓閉實屬有益衛生非他項火爐可比 
[神效疥瘡藥]  
疥瘡一症遍體皆生不論上中下手足腿股隂囊更多其有二種大粒曰癑瘰瘡毒在心肝多痛少癢黄水淋漓血漿如腐小粒名芝麻瘡少痛多癢癢而異常搔之不解濕毒由脾胃而生經年累月難求速愈即用此藥搽上痛立停癢即止斷根拔毒永無後患神妙無雙奇功立見每罇洋三角　上海東棋盤街五馬路中廣濟祥經理　朱蘭臺局啓 
[宣佈]  
盆湯弄橋北堍萬仁槽坊自上除夕盤與萬隆接開所有上項各欵應歸失主王月帆君自理與得主無涉恐未週知特此通告 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[嚴防黨人潛往長江]  
　　上海鄭鎭守使前接參謀部來電謂潛伏滬地之黨人聞擬赴寗垣等處謀亂者甚多即經派探分往輪船火車隨同往返查緝在案茲查浦東爛泥渡沿浦灘一帶各碼頭所泊日本公司各商輪亦均係專往長江各埠爰復於前日令飭駐浦步隊第一營廖營長迅撥偵探專在浦灘各碼頭詳細嚴查果有形跡可疑之人卽行盤詰母任朦混云 
[又防黨人擾亂東省]  
　　上海鄭鎭守使前日接參謀陸軍兩部電開奉大總統命令探聞判首黄興陳其美等業已勾結匪類意圖謀亂以東三省爲起事地點該亂黨槍械子彈均由上海運往着卽通令嚴密防備並令上海鎭守使截拿叛黨軍火以遏亂萌等因用特電達希即嚴密查緝等語鄭汝成君遵卽通令各軍隊一體偵緝並函請江海關監督轉致税務司於北洋各輪頭班放洋之時飭令華洋扦手人等詳愼稽查以杜偷運 
　　又聞鄭鎭守使近奉陸軍部電令以駐紥東省陸軍各旅團營邇因防範亂當需用槍彈望速配解運京濟用等因現鄭鎭守使已遵令在製造局造成項下撥解六米立九口徑槍彈五十四萬九千顆共裝五百四十九箱又新式快槍七百二十桿共裝三十六箱已於於前日派寻趙參謀押交滬寗火車運送浦口輔裝津浦火車解京備撥 
[偵察黨人舉動之機關]  
　　駐滬外交部特派員楊小川君據長江巡閱使駐滬調查長林世豐呈稱竊世豐於中華民國三年一月十四日奉長江巡閱使張令委駐滬調查長並在滬組織辦事機關所有一等調查員除由該調查長呈請委任外其餘二等調查員及探員探士均由該調查長遴選妥員承充并諭該調查長自刻木質關防一顆文曰長江巡閱使駐滬調查長之關防以昭信守仰該調查長尅日到差督飭各員認眞調查亂黨行動如有破壞大局之舉隨時秘密電禀以憑核辦勿得洩漏亦不得徒托空言有負委任等因奉此茲於十六號到滬組織一切刻稍就緒除將到差并於二十日啓用關防日期呈報長江巡閱使外理將調查員探員等繕單附呈鑒核至調查員等凡在滬辦公均佩有長江巡閱使護照符號以爲憑證擬請令飭上海各行政機關一體查照遇事接洽愶助等因現楊君已轉行本邑軍警行政各機關一體查照矣 
[滬南警廳之防備]  
　　嚴查秘密結社滬南警察分廳長崔君訓令各區警察署及各分署云本月十九日奉督辦薩密令内開准民政長韓密函内開准會議軍事處元電開據直隸劉民政長函送石家莊查獲人黨簡章誓詞書查閱内容係屬秘密結社宗旨乖謬有碍治安并稱總所設在上海分所設各省支所設各縣深恐蔓延爲患曾奉大總統諭通電各省飭範等因合電遵照等因除分行外相應函達查照轉飭淞滬各警署隊遵照嚴密查禁認眞防範爲荷等因准此合行密令該分廳長遵照並密飭所屬一體遵照等因奉此合亟密令該署即使遵照並傳諭警探一體密查妥爲防範 
　　敬署勿留閑人又訓令照得大局未靖謡言蠭起之時匪徒甚多易致混入若不嚴加限制任意容留閑人殊非鄭重之道除分行外爲特訓令該署即便遵照嚴戒所屬不准容留閑人以重公務違者嚴懲不貸 
　　鎗械務宜愛護又訓令云照得槍械事屬軍火關係重要應當加意保存庶幾臨時出防運用得手倘若漫不經心必致銹壞小則運用不靈大則貽悮事機殊非慎重之道除分行外爲特訓令該署即便遵照督飭所屬對於鎗械務須保存毋得怠忽是爲至要 
[西婦被害續誌]  
　　美租界禮查路南門牛肉莊主婦德國人密雪司南門被人謀財害命已詳昨報茲悉英美工部局曾於出事之後特派童子隊至江灣等處探察凶徒毫無蹤影繼查獲跡涉嫌疑之西人三名訊無干涉亦卽釋放現麥總巡除將賞格移請淞滬警察督辦分飭所屬一體協緝外昨日復將印成之中西文賞格失單分送各通商口岸及泰東西各國一體嚴緝務獲嚴究 
[巡捕因公受傷之危險]  
　　總巡捕房九百四十三號華捕顧雲生因在四川路青年會隔壁弄内追捕盜匪陸羣被匪開槍擊中左乳旁槍彈深入内部迄未鉗出勢頗危險茲麥總巡以顧捕追捕匪徒奮不顧身深堪嘉尚故每日必派西探到院詢問一次昨據醫生云非剖腹檢取不可恐其力不能支是以日給牛乳及補血藥水以兾提起精神再行部腹檢取云 
[再紀澈究公債票之來歷]  
　　楊樸箴王鹿賓因於陽曆本月二十一號在三馬路萬祥春茶館内兜售公債票被北洋偵探鄭柱臣與鎭守使署偵探余祖勳協同總巡捕房包探尤阿根拘解公共公堂訊供押候韓省長來文再核在案昨晨由廨復訊先由中西包探禀明協同查獲情形並將公債票計共四千餘元呈案請察訊之王鹿賓延羅利士律師辯稱被告向爲古玩掮客寓居元芳路三百五十六號門牌楊樸箴寄宿王處此事係楊友彭濤之之友李姓稱有通州水師警察鍾某來滬購辦軍衣由李介紹在漢口路茶館内接洽王始定卽被包探拘住所有呈案公債票當時均置於檯上並非在被告身畔搜出此事實係偵探搆成此等偵探殊碍租界治安應請將被告省釋聶襄讞曰貴律師所稱偵探礙及租界治安未免言之太過要知此項公債票係寄存南京財政部庫内被竊後卽奉韓省長通電偵緝今日因南京見証不及到堂應俟質明再核諭畢遂商之美領卓君判楊王二人帶回捕房候下禮拜二再行訊核 
[兌換回庫證劵之愆期]  
　　安德臣律師昨晨至公共公廨聲稱敝律師代表盧少堂因盧受抵國庫證券曾由中央政府登報聲明於舊曆年底半數換現由國家銀行收兌詎届期仍示照換是以聲請堂上知照並將中西禀詞呈案聶襄讞會同美領卓君展閱之下以此事非公堂權限所及即將禀詞發還 
[縣署佐治員額之活動]  
　　上海縣知事奉省行政公署一月十八日通令云内務司案呈查縣署行政經費業經假定支配數目通令從三年一月份起暫時實行在案縣署佐治員額前奉財政部電規定早經通令飭遵現據報到遵令改組者僅江寗南滙無錫金壇山陽清河江都儀徵海門等九縣現在經費旣予增加其餘各縣即應迅遵部令擬具應設科員呈請核加委任如果事務繁劇辦理爲難准予酌添雇員以資勉理惟必須於現定經費範圍内撙節支用斷不准稍溢定額合行訓令各該知事限一月三十一日以前改組確定具文呈候核辦毋延 
[搜羅討論選舉法之文卷]  
　　江蘇省長通令云内務司案呈查元年本省辦理國會省會選舉各縣對於兩次選舉法之疑問文電交馳紛紛請示本公署或經一一解釋或予分别通令積案累牘法益求詳本省之籌辦各項選舉尚無貽誤者未始非互相討論之效也本署内務司現辦統計編纂報告此項文牘亟應彙集列載緝爲卷帙旣徵以前辦理之成蹟亦足資後來之參考惟上年寗垣之變本公署所存此項選舉之文卷盡行散佚無可稽考付諸闕如不免遺憾各縣署關於選舉解釋來往文牘均有卷可查合行訓令仰各該知事迅將前項卷宗内本署訓令指令及原呈案由一一抄錄並分别注明日期具文呈送以憑核辦是爲　要等因現上海縣知事已奉文遵辦矣 
[城内外嚴密巡防]  
　　舊曆去年歲暮本埠又起謡言謂有黨人將於某日在某省舉因此人心惶恐城内外各警區爲保衞治安起見所派夜差崗巡至今尚一律持械並加派巡邏隊四出巡查其爲嚴肅云 
[閘北防務之嚴密]  
　　北市警察分廳長徐輔洲君近因各處謡言未靖特於本月廿五號卽陰曆除夕通令三四六各區各分署長警及第二警備隊各出四成聚集本廳並會同駐防閘北共和路之陸軍第十五團軍士在閘北轄境内往來巡防以安民心 
[江陰兵變之餘音]  
　　上海鄭鎭守使接准江蘇馮都督文開案查江陰兵變案内之拱衞軍團長郭以廉團副鄭光達團附張保堂營副張壽榮連長翁鳳瑞張相臣排長王錫堂張雲鵬張萬祥士兵胡德祿等均經查有縱兵釀禍實據一併處以死刑在案茲查得在逃之該軍營附官佐士兵郭鳳元等一百二十三名俱係此案先期勾結謀叛之要犯未便任令遠颺致逃法網自應通緝務獲歸案懲辦以肅軍紀除開明年籍面貌名單通緝外咨請轉飭駐滬各軍營一協拿務獲解辦 
[清查浦江船戶]  
　　上海市政廳總董陸崧侯君以清查戶口業已實行所有浦江各種船隻亦應同時清查已令市舶科總船目連錦堂迅將刷印清鄉戶口單轉給各船塡錄照章懸掛以便清查聞該船目現已遵章從事矣 
[徐廳長請撥馬巡]  
　　閘北地方遼闊而六區所轄之吳淞離更遠向有馬巡一隊以輔步巡之不逮嗣經前廳長穆君爲節費起見將該隊取銷刻由徐廳長呈請韓省長云竊本分廳轄境遼闊形勢散漫行旅盜刧在在堪虞一旦遇事淞滬火車爲鐘點所限而吳淞距廳數十里之遠素無電話可通消息人力實有不及似非馬巡駐廳不足以資靈通擬請迅撥馬巡一排排長一人常駐本廳俾分廳長隨時督率分赴四路巡察以衛以　分廳長爲保衛地方起見理合據情呈請云云 
[規定勤務督察員責任]  
　　閘北警廳勤務督察長張光列規定督察員責任八條探錄於下（一）督察各事悉照北洋勤務簡章實行（二）每日夜輪流一人在廳值班查察廳内一切之事應報告者據實報告（三）每晩以二人輪宿不得藉故走開以備有事傳喚（四）外勤時間輪流負責規定勤務表以免貽悮（五）本　所轄各警察署地叚遠近不一自應輪流查察（六）現在防務吃緊晩間查察尤屬重要亟應密查（七）督察員如自有要事請假者所遺職任不能缺勤由各督察員輪代（八）報告簿每日上午十鐘下午六鐘由督察長核閱蓋章發　每於一星期再將報告簿齊呈廳長一閱 
[測繪事務所開辦有期]  
　　上海縣知事洪伯言君以曾奉省長通令各縣須設測繪事務所茲查有小南門内白糧倉地方求志書院舊址頗爲合用爰特委任前禁烟局長嚴濬仙爲所長定陽曆二月一日開辦 
[第二看守所又將開辦]  
　　本邑市鄉各警區及水巡隊等所獲吸烟販烟人犯悉解地方檢察廳訊供判押第一看守所四此該所押犯擁擠不堪曾經所長禀請汪廳長續辦第二看守所以資疏通當經汪廳長查得第二所前已開辦於去年夏間戰事發生之後奉諭撤銷該所内（卽常平倉舊址）現有第四警備隊駐紥爰卽禀奉淞滬警察薩督辦諭飭該隊移駐舊道署並派一排在縣署大堂前常川保護現聞第二看守所定於二月一日開辦矣 
[打鐵浜銅匠之輭弱]  
　　西門外捷飛黄包車公司所雇之銅匠林順香係寗波人年二十六歲家住打鐵浜地方前日上午與拉車之江北人應如桂因修車起釁口角爭毆旁有該公司管車人吳小五子並經收車租之陸大鈞等上前干涉旋卽經人勸散不料林順香回家後延至下午七時卽氣絶而死其家屬以被毆致死投報該處第二區警察署經錢區長立飭探警將應吳陸三人一併拘獲昨午解送上海地方檢察廳訊辦並請相騐午後由汪廳長委派許檢察官帶同吳檢驗員等至打鐵浜尸所騐得林順香係病後受傷身死塡明尸格判交屍屬具結收殮聽候訊明究辦 
[馬夫一蹶不振]  
　　揚州人德良向在北四川路一百八十七號西人肯白雷處爲馬夫近因患病於本月二十一號出外往坑厠大便回至馬房門口忽然倒斃由馬夫頭張桂發將屍拖入馬棚内告知侍者陳繼培轉報西主婦欲命屍兄王德松備棺收殮因是日德松無處找尋嗣經捕房查悉特派五十五號三道西捕往查見馬棚上有麻繩一條疑係自縊卽將麻繩帶入捕房呈報捕頭飭將屍體車送騐尸所經中西廨員蒞所騐明並傳張桂發陳繼培到案訊問一過即飭尸兄王德松具結収殮 
[鄉民拾獲獲舊鎗]  
　　浦東欽賜仰殿鄉民倪阿炳於本月二十一號至該殿後面芟除蘆柴見有步鎗一支已銹壞不堪倪即携回家内嗣經該處淞滬警察騎巡隊隊長馬長連訪悉飭警往詢倪卽將鎗交出聞此鎗係於上年七月間由圖搶張家樓張秋秋家之盜匪所棄當時曾由該隊奪獲數十桿今與比較式樣無異業由馬隊長解送薩督辦核奪矣 
[古錢之價值]  
公共租界總巡捕房昨午派中西包探持文押解竊賊翁和尚及銷賊之李子英等至地方檢察廳禀稱今有失主報失古錢八十餘枚值價洋五六百元詰知銷贓於新北門内盧硯齋古董店中請爲派警吊贓等語汪廳長准即飭警協同前往查吊無着該警即將盧解廳詰問據稱古錢係於舊曆十二月二十九日收下出洋六十元至次日即有洋人出價七十元買去實難交出汪廳長諭令收押候送公廨訊核 
[尋署員之禁賭文告]  
　　淞滬巡警第二區第二分署尋署員昨出簡示一則照錄如下舊曆新正聚賭此風本來最惡刻奉總廳訓令禁止開場賭博諭爾居民人等賭場切宜裹足家有嗜賭子弟父兄應加約束倘敢藐玩嘗試一經本署察覺立卽拘捕罰辦按律决不輕放凛之各宜自愛免悔孼由自作 
[粤人擺設賭攤]  
　　粤人徐某前晩在虹口武昌路擺設賭攤誘人賭博由一百四十六號華捕查見阻止丕聽將徐拘入捕房經捕頭詢明罰洋斥釋 
[隣人乘機誘賭]  
　　楊掌生楊阿毛沈金生李三喜同至法公堂訴稱前日收得賬洋數十元被對隣蔣泰仁約至伊家消遣詎彼紏合牌九司務用術欺騙以致輸去洋卅六元嗣查出滾鉛骰子交捕送案請究詰之蔣言語支吾聶讞員以賭博各有不合惟蔣不應欺騙判押一月餘人一併斥退 
[巡捕查獲賭攤]  
　　無賴周阿四陸阿金因在途擺設賭攤騙人入局被捕查獲昨解公堂訊明判各押三天賭具燬去 
[賭徒毆打巡捕]  
　　陳順福高壽生因在北蘇州路汪榮生家内賭博起釁至馬路上爭執當被七百八十六號華捕查見向阻不服反將該捕兇毆　水逃至對岸旋被新閘捕房八百五十二號華捕拘獲於昨日傳同汪榮生併解公堂經王襄讞會同美領强君訊悉前情判汪罰洋五元陳高各押三天並各賠華捕損失洋六元無洋改押七天以儆 
[剥衣攫洋之原因]  
　　蘇慶雲控被沈榮生在北四川路攔住剥取大衣並搶洋兩元昨由捕房將沈拘解公堂訊係因賭起衅惟沈不應行兇判罰洋二元充公以儆 
[爆竹聲中之火警]  
　　舊曆除夕二時許滬城小東門内康家弄某姓家不戒於火該處十舖救火會近在咫尺急驅皮帶車前往救熄共燬樓屋兩幢 
[碰落軍帽之齟齬]  
　　舊曆元旦上午滬城邑廟中游人甚衆時有北軍甲乙二人在大殿上游玩偶被第一區第二分署巡警碰落甲之軍帽致起衝突後經他警趕來排解始得無事 
[集議修志事宜之宴會]  
　　編纂上海縣志採訪主任市政廳總董陸崧侯君昨日致函各採訪員云敬啓者訂本月三十日（即陰曆正月五日）上午十時集議增修縣志事宜並備午餐務請準時蒞臨市政廳勿却爲荷 
[徵收船隻税之通告]  
　　上海市政廳通告云照得本市浦江船隻税向由商人承收包繳以一年爲期期满易人接替茲因承辦人連錦堂辦期届满由本廳通告招人投票商人金志益按月認繳税銀二千六百五十元係屬多數得標應歸接辦據呈送預繳一個月税銀並立具認包切結加具義興昌商號張文傑保狀前來除給諭並呈縣備案外合行通告浦南大小各帮船戶知悉所有各項船隻税於三年二月一日起歸金志益承收包繳此項船隻税爲自治特捐之一種備充地方公用各船戶均應遵照後列各數分别完納不得抗延承辦之人亦當照章徵收不得絲毫加派抑勒致干未便其各知照此布計開滬南浦江各帮船隻税數（一）本帮駁船分二等月納税銀五角六角福建舢板船分二等月納税銀二角三角（二）柴灘船分二等月納税銀五角七角（三）農船（即鄉下船）醬渣船分二等月納税銀七角八角（四）蘇州灘船分二等月納税銀七角八角常昭船魚船薑船各分三等月納税銀三角四角五角（五）有檣駁船分五等月納税銀八角九角一元一元一角一元二角（六）洞庭山船棚頭船蜆子船江北竹坊船脚划船道登船南潯船各分二等月納税銀四角五角（七）無錫快船航船灘船菱船長安船安鹽船烏山船石灰船關外江北船沙河船各分三等月納税銀四角五角六角（八）錫金船分四等月納税銀四角五角六角七角（九）大駁船烏山百官船小紹興船月納税銀五角（十）龍華嘴船子花駁船石灰駁船各分二等月納税銀八角九角（十一）號頭船分二等月納税銀八角九角（十二）海寧船提船薑椿船窰貨船蘆墟船各分四等月納税銀五角六角九角一元（十三）巢河船絲網船長江船大湖船鷄鴨船各分四等月納税銀八角九角一元一元一角（十四）淮揚百官船月納税銀六角（十五）蘇州如興船瀏河鹽灘船斗子船各分五等月納税銀六角七角八角九角一元（十六）揀椿船常州船各分三等月納税銀六角七角八角（十七）嘉興航船月納税銀七角（十八）崇明船猪船江北洒船各分五等月納税銀七角八角一元一元一角一元二角（十九）大號紹興船即蘆潭船）釣船大號紅頭舢板月納税銀一元（二十）金山嘴船八團舢板船月納税銀一元二角（二十一）山東船鹽城船青口船掘港船宋薌船外海沙船江西碗船白銅船木植船每次納税銀一元附條除以上所列各船照章納税外或有不隸各帮及外來之船均比較大小一律收税各船戶納税後税員卽應塡給税票並用油漆描寫税數明碼於該船尾之左按月易換彩色以便稽查有倣行描寫或塗改明碼者察出後罰銀補税八長渡摇渡之船概免納税收税人如有額外需索情事准該船戶控訴以憑究　 
[母女之惡感]  
　　黄李氏至法公堂控稱女兒月英年十九歲尚未許字今在寳裕里六十一號門牌母舅處勾留多日不肯隨歸是以交捕送案請究月英供曾於十六歲時被母親得身價洋五百元將女子賣於鼎生錢莊主莫子靖爲妾旋因母親及胞兄常來詐擾致莫動怒將女子逐出無奈在母舅家專恃針黹度日今因母親等不懷好意故不敢回去求察判女交原保候傳莫姓到案質明核奪 
[何堪再見主母面]  
　　楊同成控傭婦華唐氏將婢女財喜誘逃昨經法公法提訊婢女供因主母凌虐自往吳淞親戚處暫避並非唐氏唆使今不敢隨主人回去求全蟻命唐氏供當財喜走出時曾向婦人詢問吳淞路徑實非誘逃判氏與該婢各押女所兩星期期满准楊將婢領回管束 
[泰山可靠]  
　　甬人陸少卿控妻朱氏私逃等情由廨判氏押候陸呈出婚據再核在案昨日復訊陸偕妻父朱榮甫上堂禀明與氏成婚六載並將婚據呈案訊之朱氏供稱與夫口角出外今愿隨同回去判朱氏交陸具結領回惟不准虐待 
[女拐匪禁押五年]  
　　法包探曾於舊臘在同華輪船上拿獲形迹可疑之南京婦人李張氏及小孩四口解送法公堂訊供支吾管押候查在案茲又復訊男孩周以連供金陵人隨父周阿福在通州十里橋做水菓生意被人拐上輪船交於李張氏囑伊照廳餘不知情其餘三孩均因年幼不能取供詰之李張氏供三孩實係各該父母所托帶往厦門交於家屬餘供甚爲支吾中西官以該婦拐賣屬實判押五年周孩送救濟會資遣回籍三孩拍照送堂候家屬認領 
[尚可移東補西]  
　　陳與昌前延福　履律師至法公堂控告前開歌舞臺戲園之楊价人拖欠戲園房租等項共洋五千餘元嗣又有汪金生控楊价人國賴押櫃洋六百元迭經聶讞員研訊屬實判交人洋並保無保押追嗣飭查楊之家産　有姚家弄房屋惟係弟兄公産不能分拆召賣抵補欠欵茲原告代表福律師又投案譯稱查得楊价人在城内審判廳起訴控告歌舞臺在股各人拖欠股本等項統共有一萬餘元已由廳長提訊屬實判令照還請求堂上移請廳長將被告追繳之欵扣留移送公堂歸欠訊之楊供雖蒙廳長訊追各被告仍未繳欵統共確有一萬餘元之數求恩交保出外以便設法料理聶讞員商之法副領事德君判交人洋並保限一月理清一面由公堂備函請審判廳長將欵扣留再行核奪 
[巡捕不受賄賂]  
　　鴇婦王唐氏前晩縱令雉妓王阿媛在途拉客被捕查見往拘氏卽行賄求釋該捕不允仍被一併帶入捕房分别拘留昨解公堂訊明判王鴇罰洋十元充公並着具結將王妓領回以後不准賣娼如違提究 
[婦人秘告賣烟]  
　　顧楊氏因在靜遠街六十五號屋内私設烟間被捕房查悉前日派控將氏與烟客張桂生江子祥夏玉山陳阿福顧尉生等八人一併拘入捕房准各存洋保出昨經公堂傳訊以氏違章屬實判罰洋二十元其餘到者各罰洋三元不到者保洋充公烟具銷燬 
[拾獲贜之嫌疑]  
　　本月二十二號黎明時烏鎭路　順染坊失竊帳箱一只内有現洋首飾共值四百餘元又田單借據莊票等約數千元當由事主驚覺分頭追赶該賊將贜藏匿草地内空身脱逃嗣有開小茶館之顧某及湯大隆等得悉此項贜物被拾煤屑之江北人大山子等四人在草地拾起携至某茶館匀分當即告知失主劉姓投報四區警署派探將大山子逮案訊供不認因適值陰曆年節暫交妥保聽候查辦 
 
 
 

Page 11

 
 
[謝贈]  
正誼雜誌第一期現已出版昨承惠贈一册又新北門内福佑路移風新劇社業已開幕蒙贈優待劵二紙又城内九畝地開明公司新舞臺亦已開幕蒙贈戲劵四紙書此誌謝 
雜評三（訥） 
[說知事治盜]  
　　近日之縣知事有功則已頒奬勵條例矣有過則已頒懲戒條例矣而其最要之職務厥惟治盜功過之分即以治盜有無成績爲斷此可於今日之命令窺測者也 
　　盜匪之爲患無地不有最爲人民初膚之痛故爲知事者無一不當勉盡其職務然而今日之縣知事方以規定之助理員額不敷故戚戚以辦理困難爲憂又以考騐期迫去取難料故皇皇然存五日京兆之心職務之應盡與否且不暇計則奬勵懲戒之說又安足以激發其良心哉 
　　今江蘇韓省長爲欲縣署行政活動故通令酌加佐治雇員廣東李省長爲欲責成知事治盜故呈請緩期送騐其殆所謂無策之策歟 
要件 
[新定官制條例彙錄]  
　　督徵經徵分徵官解欵足額奬勵條例　　第一條各省督徵官經徵官分徵官於各該　原有國税除監關兩税外徵收足額報解京部左列各數者得適用本條例奬勵之規定第二條奬勵分項如左（一）五百萬元以上給一等銀質雙鶴章支勞績金年五萬元（二）四百萬元以上給二等銀質雙鶴章支勞績金年四萬元（三）三百萬元以上給三等銀質雙鶴章支勞績金年三萬元（四）二百萬元以上給四等銀質雙鶴章支勞績金年二萬元（五）一百萬元以上給五等銀質雙鶴章支勞績金年一萬元（六）五十萬元以上給一等銀質戰鶴章支勞績金年五千元（七）四十萬元以上給二等銀質單鶴章支勞績金年四千元（八）三十萬元以上給三等銀質單鶴章支勞績金年三千元（九）二十萬元以上給四等銀質單鶴章支勞績金年二千元（十）十萬元以上給五等銀質單鶴章支勞績金年一千元第三條雙鶴章凡督徵官所解之數與右列數目相符者授之經徵官减一等第四條單鶴章凡分徵官所解之數與右列數目相符者授之散在六萬元以上者得授五等銀質單鶴章勞績金减三分之二三萬元以上者亦授五等銀質單鶴章勞績金减三分之二報解全數其額不及三萬元者得適用知事奬勵條例第九條第三項之規定第五條凡授右列勳章者得以雙單鶴爲冠服之飾其詳則另訂之第六條應支勞績金以每年解數爲準次年解數减少即行停支第七條應支勞績金於解足之次年支之其卸任者前後任得按所解成分支其應得勳章擇成數多者授之第八條督徵官經徵官分徵官三年以上按數報解無誤者應加勞績金三分之一五年以上按數報解無誤者應加勞績金三分之二第九條凡解恊數目在六百萬元以上另由財政部專案請奬第十條本條例自公布日施行 
[督徵經徵分徵官額外增加奬勵條例]  
　　第一條各省督徵官經徵官分徵官於各該省原有國税除鹽關兩税外增加額外徵收報解左列各數者得適用本條例奬勵之規定第二條奬勵分項如左（一）五百萬元以上者給一等金質雙鶴章支勞績金年五萬元（二）四百萬元以上者給二等金質雙鶴章支勞績金年四萬元（三）三百萬元以上者給三等金質雙鶴章支榮績金年三萬元（四）二百萬元以上者給四等金質雙鶴章支勞績金年二萬元（五）一百萬元以上者給五等金質雙鶴章支勞績金年一萬元（六）五十萬元以上給一等金質單鶴章支勞績金年五千元（七）四十萬元以上給二等金質單鶴章支勞績金年四千元（八）三十萬元以上給三等金質單鶴章支勞績金年三千元（九）二十萬元以上給四等金質單鶴章支勞績金年二千元（十）十萬元以上給五等金質單鶴章支勞績金年一千元第三條雙鶴章凡督徵宫增收報解之數與右列數目相符者授之經徵官减一等第四條單鶴章凡分徵官增收報解之數與右列數目相符　授之其增收六萬元以上者得授五等金質單鶴章勞績金减三分之一增收三萬元以上者授五等金質單鶴章勞績金减三分之二增解一萬元以上者亦授五等金質單鶴章增解未及一萬元者記名第五條凡授右列勳章者得以雙單鶴爲冠服之飾其詳則另訂之第六條應支勞績金於增解足額之次年支之其卸任者前後任得各按所解成數分支之其應得勦章擇成數多者授之第七條凡增解右列數目祗一次者准支勞績金三年第八條凡增解右列數目繼續五年以上者准支勞績金十年满十年後减半給之終其身第九條凡增解右列數目爲繼續五年以上者身故後有父母待養及幼子未成立者以該員應支半數恤其父母終身及幼子至二十五歲爲止其有父母而無幼子或有幼子而無父母者再就　員應支半數减半給之第十條凡增加數目在六百萬元以上者由財政部專案另請加奬第十一條本條例自公布日施行 
[文官甄别程序條例]  
　　第一條依文官甄别法第六條第八條及第二十五條所定須檢驗畢業文憑者由甄别委員會查照履歷表册向各該官署調取此項人員畢業文憑依法檢騐第二條依第一條所定檢騐文憑合格後其係有文官任用法施行法第一條第一欵及有文官甄别法第二十五條資格者由甄别委員會向各該官署調取其成績依法檢查如有必須質問者預先訂定日期時間令知各該員届時到會面質第三條依第一條所定檢騐文憑合格後其係有文官任用法施行法第二條第四欵資格者由甄别委員會向各該官署依法調驗其經歷依前項所定調騐經歷合格後依第二條規定檢查其成績第四條依文官甄别法第七條及第二十六條所定須調騐經歷者由甄别委員會查照履歷表册向各該官署依法調驗其經歷第五條依第四條所定調騐經歷合格後其係有文官任用法施行法第一條第四欵資格者依第二條規定檢查其成績第六條依第四條所定調騐經歷合格後其係有文官任用法施行法第二條第三欵及有文官甄别法第二十六條資格者須預先訂定日期時間令知各該員到會聽候考騐第七條依文官甄别法第七條所定須檢查學習成績者由甄别委員會查照履歷表册向各該官署調取此項人員學習成績依法檢查第八條依前條所定檢查成績合格後其係有文官任用法施行法第二條第五欵資格者依第六條規定考驗之第九條依文官甄别法第九條第三項所定其無畢業文憑或不能證明其畢業資格其無經歷或不能證明其經歷者依第二條規定檢查成績第十條依前條所定檢查成績認爲優良後須預先訂定日期時間令知各該員到會聽候考騐學識考試經騐第十一條經過檢驗或調驗之程序至檢查成績完畢後再定期開甄别評議會評議第十二條經過調騐或檢查之程序至考騐學識完畢後再定期開甄别評議會評議第十三條經過檢查生騐之程序至考試經騐完畢後再定期開甄别評議會評議第十四條經甄别評議會議决合格者開具員名交由銓叙局塡給合格證書不合格者由高等甄别委員會呈請大總統免官第十五條本條例自公布日施行 
[文官懲戒委員會編制令]  
　　第一章總則第一條文官懲戒委員會分爲兩種（一）文官高等懲戒委員會（二）文官普通懲戒委員會第二條文官高等懲戒委員會掌議决高等官之懲戒文官普通懲戒委員會掌議决普通官之懲戒第三條文官高等懲戒委員會設於中央政府所在地第四條文官普通懲戒委員會設於中央及地方各官署判别局所認爲無須設文官普通懲戒委員會者得不設文官普通懲戒委員會其普通官懲戒事件由直轄官署之文官普通懲戒委員會司之 
　　第二章文官高等懲戒委員會第五條文官高等懲戒委員會以委員長一人委員十人組織之第六條文官高等懲戒委員會委員長由大總統於左列各員中遴派之（一）大理院長（二）平政院長第七條文官高等懲戒委員會委員由國務總理於左列各員中開列呈請大總統選派組織之（一）大總統顧問（二）大理院推事（三）平政院評事（四）他三等四等高等文職各官第八條文官高等懲戒委員會非合委員長及委員四人到場不得開議但委員長認爲重要事件非委員六人到場不得開議委員會議事以多數决之第九條委員長有事故時以首席之委員代理之委員出缺時由國務總理依第七條規定呈請大總統補派之第十條委員長委員之任期三年補缺之委員其任期以補足前任未满之期爲限第十一條文官高等懲戒委員會置事務長一人由委員長於四等五等高等文職各官中遴員經由國務總理呈請大總統委派之事務員四人由委員長委派之事務長承委員長之命掌預備委員會之議事及一切庶務事務員承事務長之命分掌庶務第十二條委員會爲繕寫文件得酌用雇員第十三條文官高等懲戒委員會得臨時聘用顧問員第十四條委員長每年得給津貼一千元委員事務長每年得給津貼六百元 
　　第三章文官普通懲戒委員會第十五條文官普通懲戒委員會置委員長一人由各該官署長官兼之委員二人至四人由各該長官於該署五等六等高等文職各官中時選派組織之但有特别情形時得以上級官署之五等六等高等文職各官充下級官署之委員第十六條文官普通懲戒委員會非合委員長委員三人到場不得開議委員會議事以多數决之第十七條關於普通懲戒委員會之議事及一切庶務由各該官署辦理第十八條文官普通懲戒委員會得置臨時顧問員第十九條本令自公布日施行 
[造幣廠官制]  
　　第一條造幣總分廠隷於財政部掌理貨幣之造及銷毁生金之精鍊分析及徽章之製造與金屬礦産之試騐事項第二條總廠設於天津分廠處數及地點以財政部部令定之第三條總廠設監督一人分廠設廠長一人監督簡任廠長薦任其他技師技士廠員之名額職掌以財政部部令定之　第四條監督承財政總長之命廠長承監督之命管理廠務並指揮監督各職員第五條本制自公布之日施行 
來函 
[高行鄉公所函]  
　　敬啓者前閱一月二十日貴報所登竊案釀成命案一則敝公所以事隷本鄉攸關風化即往高橋附近查詢茲查得楊圖董家並未失竊亦不雇用工人至湖州人姚倍生實於陰曆十一月二十日傍晩行經該圖語言不倫形跡可異察其情狀似患神經病楊圖董因鄉僻無安插之處即著地保送往淞滬第六警區發落適嚴區員因公　滬由巡長略訊情形暫留再核不料姚倍生卽於當夜身死由警區呈報檢察廳檢騐此係實情若姚倍生曾否受傷該圖董並未知悉爲此函請更正以昭覈實 
 
 
 

Page 12

 
 
   
 
 

Page 13

 
 
自由談 
游戲文章 
[文官法官考試搶替有限公司廣告] [  鈍根]  
　　本公司爲便利鄉曲希圖文官法官起見特聘海内著名搶替大家數千人專應文官法官法官考試時冒名頂替之用乂雇文武工匠編造各種考試應用書籍器具携帶極便倘蒙頑紳劣董前清舊官現任不合格之知事律師等賜顧請認明本公司牌號上有中華民國考試搶替有限公司横額旁懸考場書籍儀器介紹搶替名手躉售現成著作代遞大頭條子分招四塊庶不致誤書籍儀器詳列於後 
書籍文官必讀法官指南考試利器作官金針新學大全無師自通識字法法政易知錄書皆縮版小如腐干儀器四場元筆夾底考籃懷頁綿袄土皮綿褲黄布飯袋新式縮小吸鴉片器挖補用刀殿試大卷用銅尺急救撒極屎用軟木塞 
[嘲嫖丐并記（打油詩）] [  豁厂]  
　　歲癸丑醉司命之前夕閔行鎭某妓家來二乞丐擲一銀元笑謂鴇曰人以四角四（向例茶圍費需小洋四角銅元四枚故云）我以五角四何如鴇拒之不可鳴於警初以爲風流佳話雅不欲干涉之嗣不知其何故又捉將官裏去樂極悲生此之謂已然余嘗聞世有詩丐酒丐尚不失爲雅丐若此丐者竟以嫖名殆又所謂濁丐歟雖然此丐而嫖者中又安知其非有嫖而丐者耶故余得以嫖丐名之 
　　隹話爭傳乞丐嫖豈能眞个許魂銷登牀捉蝨心花放飽聽鶯聲隔院嬌 
　　破籃短杖收藏好偷向花前月下遊未退窮心色心起由來浪子愛風流 
　　沿門叫罷娼家來惹起佳人皺畫眉驀地捉將官裏去爲尋歡樂轉生悲 
　　小洋五角四銅元買得人間一笑言裘馬少年知得否乞兒中也有王孫（二） 
自由談話會 
　　余最喜讀申報之自由談話會者也自由談話會中所發起之儉德會余更極端贊同余生長寒家禀性孤寂社會紛靡余久痛心不意迢迢千里竟有與余同心如發起儉德會諸君子者會章五條除第五條不輕寒素之士爲抽象的問題自反良心尚不至是而外其除四條則有生二十一載今猶未曾染此惡習斯則余朋好所共知者余深恐入世稍深不能免俗行且溷入泥塗也欲求有以自勵者而貴會適發現於此時現在五族共和全國一家貴會旣抱救世之熱誠自當具來者不拒之要義如蒙不棄願附驥尾貴會旣以良心爲凖則南北遠隔亦不患其氣之不通余必當竭力會義而冀其道之日盛將來全國儉樸羣衆以强斯則我會中同人所樂於觀其成者也謹佈區區伏維會友諸君子大鑒[  北京民視報林天木]  
　　日矢催人桃符又換我商界狃於向例必休業以爲慶而此數日中呼盧喝雉牌九麻雀趾高氣揚一擲千金非明目張膽之惡習慣乎雙眉緊鎖意慵心灰寒衣典盡羞見妻孥非熱賭若狂之失敗者乎斜陽影裏一鞭怒駛春申江畔往來馳驅非興高采烈怡紅慘綠之闊大少歟左抱艶姬右擁可人鶯聲嚦嚦白鏹飛去非妓院中所謂開果盤者歟鳩形鵠面鶉衣百結瑟縮戰慓麕集道側非貧而無告之灾民歟當筵一席嘉餚满列呼朋引類觥籌相雜非時下所謂請客者歟狐裘貂褂麗服炫耀金鑽奪目射人視線非翩翩濁世之佳公子歟凡此數者吾人當永遠革除庶爲儉德會中之健者[  葛病夫]  
　　儉德會規則一不狎邪二不賭博三不必以酒肉宴客四不必華服五不輕寒素之士 
　　入會者天白盧美意陳國衡吳履平安素陳哲南匯徐百宜東亞愁魂馮桂森林天木（按林君字質生本瑪拉特氏原籍蒙古喀拉沁現寓北京來函入會熱心可敬且足徵我會化力巳擴張而北同人聞之當爲稱快） 
小說 
[議員哭宴記（仿西廂記哭宴全文）] [  何許人]  
　　會目休息室斟别酒 
　　議長上云今日送議員出京侍兒快赴議院休息室安排下酒席一面去請議員想亦必定收拾了也唉這番餞别撫膺長嘆况值殘冬時候好不蕭瑟人也呵（議長下） 
　　議員上云總統令下解散國會我輩正同喪家之狗無力挽回且望下次運動得手當選重來再給公費與我故此沒奈何只得出京一遭我今先往議院等候議長與他作别呵（議員同行科） 
　　議長上云黑貂裘敝黄金盡紅蓼花殘紫燕歸（悲科） 
（正生）（端正好）（議長唱）奈何天繁華地風潮緊北客南飛眼前誰飲香賓（酒名）醉總是蒼生涙 
（滾繡毬）恨成立得遲怨解散得疾種因長約法難繫幸明公猶與我留着餘輝（安排位置）（行科） 
步兒慢慢移侍兒緊緊隨（恐吃手鎗）恰告了嫌疑迴避恁官兒祗索别離（旣辭行政會議又辭政治顧問）猛聽得一聲散了鬆了高冠遥望見偌大院場變了黄肌 
侍兒云先生今日竟不曾裝飾呵議長云侍兒你那知我的心來 
　　此恨誰知（叨叨令）你不見衆人呵安排着囊兮槖兮不由不熬熬煎煎的氣我甚心情鬚兮髮兮打扮得精精光光的媚眼看着他恩兮愛兮别抱着親親熱熱的睡誰忍見妓兮旦兮迸出了腌腌　護的涙兀的不恨煞人也麽呵恨煞人也麽呵誰思量命兮令兮還望他假假惺惺的寄 
　　（議長侍兒作到科）（議員九十人鞠躬科）（推舉臨時主席科） 
主席云諸公我輩身丁惡浪同舟共溺今天末日了我輩總須吃個痛快（請議長就位科） 
　　主席云諸公這壁坐兄弟這壁坐議長這壁坐侍兒斟酒來諸公請满飲此杯今天議長所以期望諸公者彼此可心照不宣諸公出走京師休自墮了志氣須掙扎着捲土重來者議員同聲答云議員德薄能鮮憑仗孔方兄及議長恩蔭好歹攫個當選重來拜答議長（各坐科）（議長吁科） 
　　（脱布衫）到今朝魂魄紛飛想當初神志昏迷酒席上一般着坐的我見他蹙愁眉聲名掃地閣涙汪汪不敢垂恐怕儂知猛然見了秃頭底長吁氣叉手入征衣（後）雖然久後仍希望這時節怎不悲啼情戚戚恨綿綿只恨去年今日枉費了小腰纏我只爲前 
程未已黨爭相繼昏夜私情心地分明今日别離我那知幾月威嚴滋味誰想假人情更增十倍 
　　（侍兒服侍議長把盞科）（議員吁科）議長云諸公請满飲幾杯者 
　　（後）你輕遠别冠相擲全不想心兒相投氣兒相持你一經代表國民做議士驀然身貴這般好頭銜不强如狀元及第（重入席科）（吁科） 
　　（满庭芳）光陰太急你眼見須臾厮守頃刻别離若不是有關名譽當迴避有心待計上愁眉雖然胡亂得一年半載也敎俺道兒每擇肥而食眼底空留意尋思就裏怎掉得我心如石 
　　主席云侍兒把盞者侍兒把盞議員畢把盞議長云先生你今早不曾用早膳隨意飲一口兒湯波議長吁云我早夠了也 
　　（快活三）民脂民膏饜食仿彿似土如泥當初視作土和泥如今是也難沾土氣息泥臭味 
　（朝天子）煖溶溶金醅白泠泠銀水都化作傷心涙食前方丈不下箸羞塞满愁腸胃只爲九月虚糜五千權利送人民坐窮困裏一個這壁一個那壁一遞一聲長吁氣 
　　（四邊靜）霎時間聲名狼籍祗好東的投東西的歸西不敢徘徊大家是白眼恁人睞知他臉兒藏在那裏狠無常也難尋覓 
　　主席云侍兒分付車夫馬夫請諸公上馬我和議長暫留片刻（各起身科）（議員興辭主席科）主席云别無他囑願以選舉爲念疾早重來者議員謝云謹遵主席嚴命（議員鞠躬議長科）議長云此行當選不當選何妨重遊者議員云議長放心選舉票不投你老人家的投誰家的議員就此告别議長云住者諸公行無别贈口占一絶贈諸公行（投票今何道當時且自尊還將舊來法投取　前人）議員云先生無容叮囑此詩一來我等此時方寸已亂二來先生心中到底不信且看届期當選後再和議長（議員吁科）（更哭科） 
　　（般涉）（要孩兒）西風頻送離人涙知若輩征衣更濕幾人北去幾南飛未登程舊夢難芿造明月送君千里剩花枝酬我殘杯我從此心如醉鳴聲帶蛺影成灰 
　　（五煞）到京師勤黨務趁風頭翻利口不防獅醒驚全體京都花草前緣淺故里風光後悔遲舊業從新理無人照應强自支持（四煞）辛苦問爲誰寸心祇自知不堪回首人憔悴心甘鷹犬隨人後色授英雌墮馬低到晩青樓倚看那桃花人面駸馬長堤（三煞）當初道苦盡甘來如今竟低首言歸昨宵是玉顔錦帳留人住今日是鐵面彈章辣手知留戀應無計九十揚鞭上馬百八涙眼愁眉（九十八計一百八十隻眉目） 
　　（二煞）不憂財齊運不齊還須瞒妻莫告妻一朝選有消息我這裏黄金有價身如寄你切莫運動無成誓不歸君須記若見了便宜票子切莫要落手遲　 
　　議員云先生金玉之言一一銘諸肺腑議員等去了忍痛佯低面懷囊假蹙眉議長云不知心已死那有票相隨（議員下）（議長吁科） 
　　（一煞）握手送君行總統不做美私情公理相遮蔽曹邱不作中人語黨政分岐亂馬嘶議院羞重覷來時甚急去後何遲 
　　（收尾）兩道命令中一鞭肌肉裏將遍人間羞恨塡胸臆量這般大小官兒如何過得起（完） 
[社會小說賺金術] [  了青]  
　　臘鼓鼕鼕歲聿云暮請爲諸君說一故事以作除夕之趣話某甲者外誠實而内多智與某富翁鄰思假其金爲起家計蓋蓄意者久矣 
　　富翁素迷信喜研究子平術凡向之借貸或合資營業者必密推其人之命理運旺則允否則却甲故諗知之 
　　甲本一小經紀夫婦兩人恒不自給每歲除零星之債坐索者踵相接籠燈出入終夜不能閉戶習爲常翁亦諗知之 
　　某歲祀竈畢甲忽親詣諸債戶一一清繳訖除夜無復來索者天方夕門已扃矣但聞庖廚刀砧聲突中炊烟縷縷起燈燭輝煌光徹庭院翁大疑之 
　　甲家故牆壁破壞者翁匍伏門外自隙窺之則甲夫婦方祀神案上黄白物纍纍如山積而甲猶營運未已也 
　　習日翁問甲曰君得毋獲藏鏹乎甲愈不承翁愈疑乃邀甲至密處曰君之所獲我已盡見之矣甲顔色遽變翁急曰我與若爲鄰非禍君者今將借君之福同營某業如何雖然須請以君夫婦之八字一觀 
　　甲故作不得已態口授之翁略一推算卽喜曰君誠富家翁哉立出巨金爲指點貿易方法曰任汝爲之毋問我也甲推却再四而後受不數年居然利市三倍矣 
　　甲大喜乃取母金還翁而平分其子金並告之曰翁勿怒翁受我愚矣我之藏鏹乃紙製者我之八字乃倩星家杜撰者我之還諸債乃歷年所積貯者我愚翁矣翁勿怒 
　　翁亦喜曰雖然君固不失爲誠實人也金在君手而不我吞復益以子金我受君惠多矣君何嘗愚我哉遂相訂爲通財交 
　　了青曰世之守錢虜非如所求以誘之未足破彼慳囊也然人心不古吾見如某甲其始者正多而能如其終者未易覯也（二）（按此作於舊曆歲秒投到本報適巳停版今故補錄於此） 
 
 
 

Page 14

 
 
   
 
