# 1910 - 191 - 4913450

 

Page 1

 
 
   
 
 

Page 2

 
 
[上諭]  
　　監國攝政王鈐章　六月十二日内閣奉 
　　上諭江西贛州府知府員缺緊要着該撫於通省知府内揀員調補所遺員缺著楊熊祥補授欽此軍機大臣署名奕劻世續鹿傳霖假那桐吳郁生 
論說 
[論責任内閣（選）（續）]  
　　第一疑内閣負其責任。而與君主之地位不相容者。此躗言也。内閣何以負責任。實代君主而負之。此何以故。大臣可以。變易。而君主不可以動摇實各國據爲設立責任内閣之根由。所以保君主之尊嚴也。進言之。即内閣有輔弼君主之責任。輔弼不得其道。於理宜黜。所謂以善歸君。以過歸已之遺意。古之人曾。有行之者。而烏見責任内閣與君主之地位不相容也。此可以釋然者也 
　　第二疑内閣負其責任。而適以導臣下專擅之機者。此亦讆言也内閣雖代君主而負責任。一切任免黜陟之權。無不由君主操之。此世界各國之通例也。任免黜陟之權。操之於上。而猶疑臣下之或至專擅。此必過慮。 
第三疑内閣負其責任。則臣下各以負其責任之故。而自爲行動。致無術以牽掣之者非篤論也。責任内閣。爲合議制之官廰。凡議一事。施一政。定一制。必由多數取决。何至有各爲行動之嫌。而牽掣焉何爲者。 
責任内閣之需要如此。而其無弊則又如彼。組織之法。其可緩乎。請語其由。 
　（一）列於内閣人員之資格。　内閣人員之資格。有純以國務大臣組織之者。比爲通列有於國務　　　。　　　　　　及其餘人員者如比利時英吉利等是。有於國務大臣以外之人員。由特旨使爲國務大臣。而 
 
 
 

Page 3

 
 
列入内閣者。如日本之制宮内省大臣。雖非國務大臣。天皇得以特旨令其列入是我國採用何例。問題極重。而準以國勢。衡以。積習。當以第一例矯正之。而採純由國務大臣組織之制。取其職務與責任相應。事易集而勢較順也其或國務大臣以外。於事務上應特加入者。許參第三例。得由特旨使爲國務大臣。而列於會議。理論事實。兩無妨焉。 
　　（二）總理大臣之資格　有以總理大臣。兼行政部之長官者。如英國是。英國内閣總理大臣。例兼度支大臣。即其實例。有隨總理大臣之意向而兼攝一部者。如比利時等國是。有由君主特簡一人。爲總理大臣者。如日本等國是。其在日本第二例亦適用之。案之我國國勢。亦當採用第一例。何則。例兼别部行政長官之制。於行政之上便利殊多。 
　　（三）總理大臣之額數。　總理大臣以一人爲通則。合萬國而莫之能外。此何以故。總理大臣爲内閣之首。採用複數。取决則一是莫衷。指揮則掣肘殊甚。一也地位相埒。權勢復同。執行事務。苟取共同。非互推諉。卽生衝突。二也。内閣爲合議制。義取疏通。内閣總理大臣爲單獨制。義取統率。總理大臣。苟有數人。則創制之妙用。於是焉失。三也。然而或且倡反對之議者。何也。推其故。一出於吾國尚侍分職之舊習。一出於吾官制草案。有左右副大臣之謬說。要之皆未明官制。之原理者也。抑尤不可不一言者。組織責任内閣。其於軍機處。當然裁撤。以軍機大臣之地位。變遷在即。而倡總理大臣爲多數之制。以爲便於位置之私圖者。於吾國官吏社會中必占。勢力此則尤當力破其說不使吾國官制之中謬種流傳於無盡也。 
專電 
[電一（北京）]  
　　留京國會代表近議三續請願辦法擬聨合全國二十二省紳民曁南洋美洲華僑公上一書先由出京代表各聨絡其本省紳商農工各界擔認簽名至少每省百萬人華僑亦以一省計簽名總數須有二千五百萬人進京代表至少須有二千五百人上書期至遲在宣統三年二月下旬 
[電二（北京）]  
　　某御史奏資政院開會伊邇寂無籌備該院爲中外觀瞻所繫請飭速行認眞辦理奉硃批資政院知道 
[電三（北京）]  
　　攝政王面諭唐景崇講義宜多採西史 
[電四（北京）]  
　　度支部自初六日起尚侍丞參連日核議各省豫算表册聞出入相抵不敷之數極鉅 
[電五（北京）]  
　　政府通電各省督撫速將新幣制理由明白曉諭勿使商民誤會致碍市面聞此舉因鑒於京師錢市恐慌而發 
[電六（北京）]  
　　蒙古銀行議定辦法集股金二十萬元爲有限公司 
[公電（牯嶺）]  
　　各報館鑒玉成馬車公司巧立名目勒收路捐小販挑夫不堪其苦衆情惶憤紛議罷丄阻梗運輸影響商界乞持公論以紓民困廬山商業公會文 
[公電（長沙）]  
　　袁仲龍兄轉各報館曁各大善長鑒常德因上游水溢潰湫極寛災倍上年待振孔急承滬諸公協籌賑欵湘民感甚如有成數乞早滙湘散放不勝朌禱延闤等眞 
[公電（九江）]  
　　各報館公鑒本日開車賣票由九江至萬宜灣天氣和正旅客聨翩贛路局 
緊要新聞一 
[革黨投函監國邸第駭聞]  
　　文匯報載初十日北京電云近有人以書一通内藏小刀一柄擲入攝政王一邸第書内所云半屬恫嚇之詞其下署名國會同志會會員而察其詞旨疑係革命黨人圖陷害國會請願者之所爲刻攝政王已移居禁城京城各門亦均增兵防守至各軍機之住宅前數日卽經派兵保護京師人心因之不安 
[留京代表圑近事紀北京]  
　　順直請願代表孫君洪伊以繼續請願國會事宜須時行會商而各代表散居各處殊多不便擬另賃房屋一所各省代表勸其一律移入以便朝夕研究國會問題 
代表圑諸君日前赴慶親王府邸求見當蒙延入暢談一小時之久慶邸頗有賛成國會之意並勉各代表務宜和平堅忍好自爲之 
聞代表圑日來迭次提議資政院瞬將開院而第三次之請願又在該院開院之後擬要求各樞臣將速開國會問題列入該院緊要議案之内 
京中傳言以一萬元購買南洋勸業會塲第一號入塲劵之華僑梁炳農近有電致國會代表圑擬來京面議第三次請願事宜如果有效伊能力 
 
 

Page 4

 
 
任勸集海軍捐欵一萬萬兩以報國家云云并聞梁君不日即當北上（另有代表圑議决案載第二張後幅要件欄） 
[蒙古王公果何愛於達賴北京]  
　　聞有在京蒙古王公數人近日會議達賴喇嘛被革雖因川兵入藏誤會逃遁然恐其中不無寃抑擬邀同内外蒙古王公貝勒等聨名詣理藩部公遞一呈懇請代奏叩乞聖恩暫准該革喇嘛自行上禀伸訢前情如果確有寃抑當請旨查辦恭候天恩開復達賴名號以免情急反噬煽惑蒙藏僧民云云詳情若何容探續報 
[郵部批駁招商局總協理北京]  
　　上海招商局上届開會時舉定盛侍郎宣懐爲總理楊侍郎士琦爲協理業經遞呈至部郵部諸堂以盛楊兩侍郎皆政府各部之長官而盛且爲本部長官安有爲商局總協理之理此事與津浦關涉外交特設大臣者性質逈不相同故已批駁 
[資政院速記學堂之内容北京]  
　　資政院附設之速記學堂開課已及數月兹聞總裁倫貝子因八月畢業期近故於日前諭令各敎員等務須盡心敎授俾免開院時或有貽誤等語今將該學堂職敎員及學生名數探錄於下　創辦員　李家駒　汪榮寳　程明超　金邦平　速記敎員　蔡璋　蔡常　國文敎員　秦汝欽　法政敎員朱紹廉　官話敎員　榮綬　速記學生分甲乙兩班共計一百十二人（京師考取者二十四人各省咨送者八十八人）畢業期限六個月 
[鄂省預算歲出入不數之鉅湖北]  
　　湖北預算宣統三年分財政表册業經趕辦齊全惟查鄂省光緒三十四年曁宣統元年所造報册每歲約不敷銀二百數十萬兩加以歷年積欠銀四百餘萬兩此後憲政推行愈廣用費愈繁舊累未償新虧轉劇欲求收支適合殊爲困難上月鄂督瑞莘帥奏送表册附陳繁難委曲情形約有三端一收欵日絀也鄂省原有歲入一千五六百萬不爲不多然近來大宗進欵不可恃者如土稅膏捐自禁烟實行後收數驟减從前月撥十萬現僅撥銀一二萬兩籤捐從明年起定議减銷三分之一分作三年减盡約少餘利三十萬元加以官錢局收縮紙幣銀銅幣局改歸部辦原有盈餘或久已全無或漸至减少撥補鹽厘一項無著甚多蒂欠尤鉅綜計以上少收之欵不下一二百萬印花稅開辦未久尚無成效可言若就官業以圖補救如武昌之商塲漢口之城垣馬路以及後湖荒地經營不易出售無期即或變價一二祇可湊還舊債無益經常之需且迭遭災祲民生凋敝厘捐賦稅無可議加即令設法淸理所入能有幾何此收欵短絀之實在情形也一支欵日增也查原有歲出之欵約計一千七八百萬内除撥解就餉洋欵賠欵協餉六百七十餘萬兩其實本省開支不過一千一百餘萬兩軍政又佔十之五六所餘不及一半僅以有限之資而辦無限之事無怪歷年支絀積有鉅虧且混成一協歲餉五十餘萬本未籌定的欵積負已及四年兩届會操需用一百四五十萬全係借貸而來本未還而息又遞加矣淺水兵輪製本旣費二百餘萬復需常年經費二十萬上年各屬大水爲災工賑平糶三項用欵逾二百萬尚未竣事加之奉撥海軍軍諮各經費均屬鉅資不容短少現在已裁已併者善後統捐兩局營務處洋務局及附屬各局所敎練一隊並於學務力爲裁節每歲所省不過念萬金此外各項即使端力搜剔爲數恐亦無幾欲以彌補一二百萬之虧墊斷非裁節所能爲力此出欵支絀之實在情形也一籌備　政各欵太鉅一時尚無所出也御史趙炳麟奏請飭議確定行政經費原摺内稱九年籌備事宜應從預算逐年經費下手誠爲探本窮源之論以湖北一省宣統三年應辦之事而言按照籌備淸單計算如軍政費之混成協募足一鎭需銀一百四十餘萬地方自治補助費需銀一百五十餘萬敎育費需銀三十餘萬司法費除籌認外需銀三十餘萬實業費需銀六萬有餘巡警費一項約略計算數亦不資以上綜計共需銀三四百萬兩近來部庫及各省財政同一艱窘原章不足之欵商同度支部設法籌措已成虚語且當此國會未成立以前國民無監督財政之責成更難語以增加預算之擔負此又籌備憲政鉅欵難籌之實在情形也今先遵照部章於本省出入之欵將舊有新增劃分兩部編造一曰普通會計法凡宣統三年以前已辦之事已有之欵列焉一曰特别會計法凡宣統三年應辦之事未籌之欵列焉計舊有不敷二百二三十萬新增不敷三百七十餘萬總之今日財政困難通國一轍本無所用其諱飾惟有通權出入勉爲其難務戒虚糜力求實際且此項預算係屬試辦如有大興革大損益以及年歲之豐歉無常貨幣之低昂無定凡此皆爲預算所不及料擬由追加預算案内分别辦理六月初二日奉硃批度支部知道 
[鄂省賑米改歸官運湖北]  
　　卾省米商沙正順等在江西所購米石運至姑塘被扣經鄂督電請贛撫通融放行已紀前報現悉馮中丞已有覆電到鄂略謂贛省於三月朔禁米出江至三月念後尚有鄂省辦米從權准其運出不下數萬石一則因鄂缺米一則體卹商人四月以後贛米缺極不得不嚴申禁令一面奏免内地統稅乃寗鄂湘三省商人竟趁免稅之時廣購米石運至姑塘一帶結成大帮希圖闖越派水師多艘彈壓始免生事該商等所稱三月前購齊之米何不於三月杪大批放行之時運出訪聞係該商等購買舊照預爲籍口地步贛省本擬收買因囤積姑塘湖口之米約十萬餘石萬無此等財力惟旣奉尊電目當 
 
 

Page 5

 
 
仰體卹商之意變通辦理擬派員將該商等之米查明原買價値酌貼水脚請尊處照數撥欵由贛派員押運赴卾贛省不惜免抽捐稅以濟鄂省民食然亦不得不顧全本省禁令若任令商運出江縱抽統稅計該商運鄂連水脚不過七千文之譜可獲利三四千文商人趨利若騖勢必紛紛效尤殊無以善其後且該商即以平糶爲詞亦祇應照各省官運辦法在九江湖口一帶購買不應向内地採運第以痗變堪虞故爲此通融辦法尚乞埀鑒云云聞瑞制軍已覆電准照前法辦理矣 
[東省續籌疏濬遼河情形奉天]  
　　東督錫良奏稱竊臣於上年七月間奏濬治遼河先修雙台子河隄摺内聲明鴨島冷家口等工需欵數十萬能否添籌鉅欵届時奏明辦理旋卽督飭錦新營口道周長齡賡續籌辦俾遼河上下游一律疏暢而需欵過鉅司庫旣苦應付無術商欵又難竭澤而漁因查天津海口工程有輪船進口貨物抽捐辦法飭與營口各國領事商擬倣辦各或領事雖卽允認惟以營口華洋商務興旺固賴遼河運道通暢尤須將海口攔江沙挖深以期各船進出口便捷請將此項工程附於疏濬遼河工程之内當經復飭勘估計疏挖攔江沙及遼河口需洋十七萬五千餘元堵塞遼河口附近西面岔河需洋六萬八千餘元預算將來不敷零費需銀一萬二千餘元薪工局費需洋二萬五千餘元修築鴨島需洋四萬四千元並購挖泥船一艘需洋二十萬元另遼河上游工程前估需洋十七萬元統共約需洋七十萬元内外而各領事所擬新關抽捐輪船進出口貨物按稅銀每百兩抽銀二兩每年可收關平銀三萬七千餘兩鈔關抽捐進出口土貨按價値千兩抽銀一兩每年可收關平銀一萬一千兩而又以新鈔關稅率比較輕重懸殊擬以新關捐欵全歸攔江沙鴨島工程之用鈔關捐欵全歸遼河上游留作將來歲修之用請中國政府或本省先撥一次銀二十萬元以爲購置挖泥機器船及開辦上游經費此項船隻貨捐以十年爲限等情經周長齡與各領事盡力磋商始議定新關捐欵每年收關平銀四萬九千餘兩鈔關捐欵應按照稅銀每百兩抽收五兩每年可收關平銀九千餘兩其抽捐期限亦允展至還淸押借工欵爲止惟請撥一次購船開辦經費或指撥上游歲修的欵二者之中仍堅請核定一項辦法查遼河上游淤淺旣類横流鴨　沙墈傾頽又虞中梗海口攔江沙等處如不挑挖仍不能大暢尾閭勢非兼營併舉不可估計上游歲修一欵每年需洋二萬八千元如僅將鈔關捐欵作爲歲修經費每年不過一萬三四千元所短尚多而歲修的欵實爲遼河工程最要關鍵前籌雙台子隄工借欵原議抽收牛槽船捐每年約得一萬四五千元以六年爲止將來期滿還淸借欵無妨展期接續抽收合以鈔關歲捐所入併作歳修專欵尚屬無大出入獨至購船開辦一欵無法可籌應由公家先撥欵二十萬元以資應用惟奉省年來創辦各項新政羅掘俱窮實屬無可設法因於上月間咨商度支部先由稅關項下撥欵二十萬元俾充開辦經費頃接度支部復准照數動撥陸續交付臣當即飭周長齡照會各國領事妥擬抽捐章程就近督工尅日開辦其用人行政事權統歸周長齡主持仍由臣隨時督飭認眞經理以重要工六月初五日奉硃批該部知道 
西報譯要 
[俄皇接見濤貝勒]  
　　字林報載十一日倫敦電云俄皇俄后已在波羅的海某口岸御艦斯丹達號之上接見中國考查陸軍大臣濤貝勒 
[駐德新舊華使交替]  
　　又載初十日柏靈電云蔭昌已將駐德使事交與梁誠接理俟德皇由腦威回國時新舊兩使均擬入觀二十一日栢靈電云德國某報載稱日者謁見新任華使梁誠該使極讚德國歡迎中國海軍大臣之盛意并稱許德國海軍制度及造船各廠 
[華僑抵制美貨近狀]  
　　又載東京通信云美國舊金山所設之移民拘留所已移至安格爾島以致入境移民大爲不便尤以華人爲甚華僑曾請地方官廢去此制未邀允准後乃派員赴華盛頓京城禀請中國公使與美政府交涉亦未得當故華商聨合抵制美貨以期美政府或能俯准所請今美政府已派員前往調停此事聞華商志頗堅毅不爲所動 
[京師近事]  
　　御史蕭丙炎於黃祖詒案發現後卽專摺奏請停止移奬及部議主駁等情均先後揭載本報兹聞度吏二部會同議駁摺中尚寓調停之法因去年移奬奏案係限明年春季停止現擬改限今冬停止以縮短數十日之光陰爲兩面周到之計 
　　軍諮處成立時常年經費未奏明由何處籌撥以致經費異常拮据邇來該處事務日繁署内司員職任綦重軍諮大臣迭與度支部議撥經費而度支部以庫欵支絀不允撥給刻尚在磋商中 
　　軍諮處大臣因湖南沅江匪亂已飭鄂督派第三十標步隊第二第三兩營彈壓其長沙地方雖派有三十標第一營在該處駐紥設有不靖 
力甚薄故昨又電告鄂督瑞莘帥轉飭第一營管帶駐屯長沙仍當戒嚴不得稍有疏懈俾免亂事復熾 
　　黑龍江巡撫周中丞昨日咨呈鹽政大臣謂本省諮議局議决官鹽所銷無幾而耗費太重每年所得純利無幾擬將官鹽改歸商辦并擬定新章呈候查核前來此事應否批准請示辦理 
　　京師法律學堂甲乙兩班因奬勵顯分高下以致釀起風潮已四誌本 
 
 

Page 6

 
 
報兹聞某侍御以該堂奬勵早有定章而學部左丞喬樹枬獨以報復私見從中破壞致令乙班學員寂然向隅殊非朝廷奬進人才之意擬不日具摺糾參 
　　學部各堂憲以本部前經奏派梁鼎芬充任曲阜學堂監督屢電敦請迄未允就以致該校久久不能開辦日前唐尚書又四次電催請其俯就梁以足疾加劇仍復固辭 
　　此次游學舉貢兩項考試各部院内驟增多數人員均有實不能容之勢卽素日關防嚴密之外務部亦增至三十餘員該部對於此項人員感情甚惡已妥籌對待援照各衙門成例不給津貼不分科行走按外務部舊章新調人員入署後即分科行走月津五十兩去幾籤分者尚給三十兩今若是各新貴苦矣 
　　侍衛處筆帖式海祥因痰症誤入蒼震門被拿送交大理院審訊一節已見明諭兹聞該門内即爲隆裕皇太后皇上現居之長春宮該門外相對寗壽宮之蹈和門亦係皇太后時幸之宮庭而兩宮門中有一夾道可通行人然非有正當差務人員不准經行此路因近接宮掖稍不識路最易誤入宮門也故夾道内設有護軍値班兵丁甚多詎意該護軍等一時疏忽竟將痰迷人放入幸爲門内太監叱止該護軍始將其逮捕 
來稿 
[明末陳臥子先生傳（八續）（金山高爕譔）]  
　　先生門人考功子夏内史完淳年十七曾參先生及長興伯帷幄勝兆之役亦預其謀先生死。完淳作細林野哭詩吊之曰。細林山上夜烏啼。細林山下秋草齊。有客扁舟不繫纜。乘風直下松江西。郤憶當年細林客。孟公四海文章伯。昔日曾來訪白雲。落葉滿山尋不得。始知孟公湖海人。荒臺古月水粼粼。相逢對。哭天下事。酒酣睥睨意氣親。去歲平陵鼓聲死。與公同渡吳江水。今年夢斷九峯雲。旌旗猶映暮山紫。瀟灑秦庭淚已揮。髣髴聊城矢已飛。黃鵠欲舉六翮折。茫茫四海將安歸。天地跼蹐日月促。氣如長虹葬魚腹。腸斷當年國士恩。翦紙招魂爲君。哭烈皇乘雲御六龍。攀髯控馭先文忠。君臣地下會相見。淚灑閶闔生悲風。我欲歸來振羽翼。誰知一舉入羅弋。家世堪憐趙氏孤。到今竟作田横客。嗚呼撫膺一聲江雲開身在羅網且莫哀。公乎公乎爲我築室傍夜臺。霜寒月苦行當來。閱四月完淳亦被執大駡不屈死。而因匿先生死者。侯岐曾一門顧咸正天逵天遴張寛夏之旭也。先生所箸詩文。有岳起堂稿壬申文選陳李倡和集屬玉堂稿平露堂集白雲草三子新詩湘眞閣稿焚餘草及其他零星文字。嘉慶八年。刻於靑浦何氏爲。陳忠裕公全集三十卷又有安雅堂稿十五卷宣統元年印於寒隠社二年重印增入兵垣奏議二卷。農政全書久行於世皇明經世文編當時已刋。今傳者甚少。先生夫人張子婦丁孫婦張皆以節見王濤有三世苦節傳妾蔡氏薄氏沈氏邵雲章哭先生詩云。殺身有妾甘膏斧。未審甘膏斧者誰氏。不能攷。子疑。孫錫璜。皆早卒曾孫世貴。世貴生二子。南儒文穆。文穆早天。南儒一子日藻。又早天。陳氏之後遂絶先生玄孫女之子。金山諸生王錫鑽澐之玄孫也。乾隆丁未。靑浦知縣孫鳳鳴因先生墓無人祭掃請。以錫鑽次子後昆嗣日藻爲。先生後世。守其祀 
　　高燮曰。余嘗適松江。拜陳夏二公祠。二公者先生及夏考功彝仲也。已輒尋先生故宅遺蹟於普照寺之西人無有知者。不可得又嘗泛舟毛竹港。先生得屍處也。聽水聲與蘆葦聲相答。（先生屍得於毛竹港蘆葦間） 
每於邑凄愴不知涕之何從矣。試立雲間第一橋上。（卽跨塘橋。）以南望金陵。西瞻閩浙更試作徴。聲讀内史。細林野哭詩。忽風起水湧。彷彿若有自湖。泖而來。者其殆先生之魂乎。余亦將放聲一哭之。 
[時評]  
　　其一 
　　日俄協約發布後外部未嘗加以評論之語。政府且欲表其欣慰之忱。各西字報皆竊竊訝之。 
　　然我政府中眞有敢言之人。悍然欲請兩國解釋意旨。而外部 
亦鼓其勇往之氣。毅然詰問兩使何不先告。此誠諸大臣所可自豪者也。 
　　然而第一說則老成持重諸人鱯未敢附和贊同也。第二說則日俄兩使之答詞可謂目無餘子也。而我政府外部之責任於是。 
盡矣。 
　　其二 
　　主人也。退而處於旁觀之地位。旁觀也。而仍不能完其中立之權限。此非日俄戰時。我國政府。以爲外交上第一難題。我國人民。以爲歷史上第一恥辱者乎。 
　　難題則以遷就了之。恥辱則於俄頃忘之。於是他人益輕我國爲易與。而外。交界之風雲。瞬息萬燮自此以後黑山白水可以永永立於旁觀之地位。而政府將無所謂難題。人民。亦顷不。知有。恥辱矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤省總商會受賄之確據廣東]  
　　粤省商會人員受　　賄一案經衆行商開會集議後公决禀請商部及地方官查辦當時推定馮商岩君領銜電部並即請其擬就禀稿加蓋各行圖章分别投遞計行商前後蓋出圖章凡五十行另商號圖章二十四個統蓋圖章七十四個禀摺五份一呈北京農工商部一呈本省總督部堂一呈藩司一呈臬司一呈勸業道統於本月初三日遞去兹將禀稿錄下（前畧）據新舊會董梁正明陳基建等舉發總商會人員收受牌照捐商人廣元公所重賄函請總商會定期本月十三日召集行商會議職等以事關違章受賄虚實均應澈究經梁會董佈告調查受賄情形由行商公决議案定期二十日再行召集會議宣佈人證是日據梁會董聲稱此事因外間哄傳總商會受廣元公所四萬金爲名譽起見親往該公所獲晤公所股東兼司事林奕生查詢是否屬實林一受詰問以我爲商會中人想必與知亟亟辨明並無如是之多不過五千元因舉某占若干某占若干時有大生公司商人梁棟臣在坐備聞林言可證是日並據梁棟臣聲明在座備聞前情是實又據陳董事稱曾與七十餘歲紳商往訪該公所某大股東談及總商會受賄事某大股東謂林奕生所言尚未詳盡因歷舉過付月日地址人名數目並言大局爲重儘可到案指證言畢舉座皆憤紛紛竊議總商會在人平日不法行爲查奏定商會暫行簡章第七欵及第十一欵第十二欵有舉發與公禀之規定此案先經該公所大股東陳侗若以牌照捐梁商花銷甚大難望直道取償等詞投請總商會飭令交回股本今梁陳兩董所指受賄情形又均係該公所股東言之鑿鑿但被舉發之人兩次均以引嫌爲言避不到會未便遽定虚實非傳集質訊受法律裁判不足以照折服故次定議案禀請查辦職等爲維持商會起見理合聨懇憲台迅飭廣元公所將林奕生交出並傳梁陳兩董及被控諸人澈訊明白按律分别究辦以維商務 
[宣城飢民被匪煽亂續安徽]  
　　皖南寗國府宣城縣因大水爲災被匪煽亂一節略紀前報兹覓得代理宣城縣令沈維翰兩次通禀各憲文摘要錄下（第一禀）五月初六七八等日接連大雨山洪暴發河水陡漲東西北三鄉圩堤冲潰數處幸初十日即晴江水尚未大漲圩内積水消退尚易正與各紳董籌商修築决口補栽晚禾乃欵未及發十六七等日復暴雨如注十九日起更連朝不息河水復漲經知縣設壇祈求至念五日始陰靄漸散然下游水勢亦已盛漲致積澇宣洩無從漫溢爲患兼之西南風大作推波助浪衝繫圩隄復多潰破北鄉油榨溝之四合圩爲縣境四大圩之一亦被冲决知縣得信馳往搶救不及此外潰圩多至四十餘處查勘决口大小不一冲深自七八尺至丈餘不等災民扶老携幼往各村鎭强借硬索奸痞匪徒即乘機混入明目張膽恣意搶奪民心惶惶稍有衣食之家以及礱坊米行皆受恐慌知縣深恐帮匪勾結乘機煽亂遂會同城守秦千總馳詣彈壓並廣貼示諭解散脅從鎭憲曁南路巡防饒管帶亦各分派勇弁協同巡哨嗣查有凌韋松凌明道凌在華凌在榮等從中滋事卽令該族長等交案並拿獲魏福太一名一并交勇解案押辦一面會同各紳董禀明本府動用積榖存欵開辦急賑並勸諭各紳商舉辦圑防如有不法棍徒率衆騷搶准予捆送當塲格殺照例勿論伏查卑縣積榖除已借領外現存僅千餘石存欵本洋三千六百餘元亦已散放過半杯水車薪殊難濟衆尚祈憲台俯念民瘼轉請撥發賑銀若干藉資救濟地方幸甚（第二禀）卑縣因雨水爲灾圩潰民困搶奪之風四起各鄉村皆受影響五月初一日又聞雙橋及附近等區有匪勾結聚衆强搶經留防勇弁攔阻輒恃衆暴動拒傷勇弁奪去槍枝時知縣在沈村黃泥圑一帶查辦賑撫傳聞警報立即赶往經弁勇格殺兩匪傷一匪並當塲拿獲陳世彭徐順照兩犯保城圑董事吳維裕等亦拿獲搶犯丁紀興一名現已漸次解散大局敉平堪以上慰憲厪惟圩内積澇尚未消退不蒙撥欵接續賑撫恐仍後患難防 
勸業會塲之見聞錄南京 
[入塲劵實行减價]  
　　勸業會自開幕後觀者雖絡繹不絶色董事會及事務所職員猶恐入塲劵定價稍昂與勸業宗旨示盡符合因公議酌减除童稚劵工役劵價本從廉外其普通劵均减爲二角昨已實行 
[東三省賽品之美富]  
　　東三省别館初十日上午開館陳列整齊不獨按部就班日能採用光線賽品之美如敎育部動物標本之多爲他省所未有天產部尤有三大特色曰礦產曰皮貨曰參種類繁多不可指屈工藝部地毯布疋多有仿時佳製琴華之靴鞋鞍囊亦甚可觀西式棹椅尤爲精緻東三省開化較遲而成績乃如此之速眞令人欽佩無已 
[民政部之調查員]  
　　民政部以勸業會爲中國未有之盛舉特派劉君伯剛孫君子衡蒞會赴各館調查聞劉孫兩君未開幕之前業已來寗因各館院物品尚未到齊是以未曾著手至前數日始赴各館逐一調查不日當可竣事 
[動物園之良馬]  
　　東三省動物園徴集蒙古黑色野馬一匹每小時能行一百里棕色追風駒一匹每小時能行八十里其形狀與驢無異惟其行駛速度爲平常之馬所望塵莫及 
分類新聞政界 
 
 

Page 11

 
 
[藩署設立度支公所之計畫蘇州]  
　　蘇藩司署設立度支公所將牙釐淞滬善後房捐四局併入各情已記前報兹悉由陸方伯詳請蘇撫程中丞札委牙釐局朱觀察宜振善後局孫觀察毓驥二員爲帮辦並委候補同知杜祖培司馬充該所籌辦均已下札委充該所内現分總務統計田賦機要捐務五科每科設科長一員並各科科員二十四員暫就司署内傍落房屋作爲公所定於七月初一日開辦 
[蘇府遵飭設立辦公處蘇州]  
　　蘇州府何太守接奉撫憲程中丞札飭整頓分科辦理業經籌議即於本署内設立辦公處公爲總計警政刑法視學郵傳五科將本署各書吏内酌留書吏十五名每科派正寫生一名副寫生二名每名有給辛工若干兩其餘各書吏盡行裁撤已於日昨開辦定每日十一點鐘到處辦公至下午六鐘散 
[安吉令要求補助民食無效浙江]  
　　湖屬安吉縣地本瘠僻連年荒歉民食本已拮据詎入夏以來疉被水患糧價飛漲該邑毗連孝武臨餘各縣久爲匪盜淵藪貧民迫於飢寒不待衷脅挺而走險匪勢日熾大局堪慮業經蔣紹琬大令召集紳商協籌巨欵分赴鄰封採辦暫資接濟惟地方瘠苦官紳能力綿薄來日方長設或周轉不敷可否籲乞憲恩酌予補助等情通禀到院本日奉中座批答該縣市米昂貴現集紳商籌議並禀請本府撥借洋銀一千元不敷之欵由縣湊墊轉發各米商採運濟糶等語籌備民食自是急務惟司庫支絀力難補助此流仍須該府縣設法接濟以竟全功仰布政司轉飭遵照 
[劉福姚調查憲政近狀江西]  
　　憲政編查館奏派考查憲政之翰林院秘書郎劉福姚太史日前抵贛考查憲政當經南新兩縣在江南會館舖設供張以爲暫住行轅而各署局所委員均紛紛淸理積牘並叙列辦事成績預備調查大有昕夕從公日不暇給之勢而尤以新政局所爲最惟劉福姚與淸理財政總辦曹觀察樹藩同鄉年誼交契素稔現由江南會館遷駐石頭街曹公寓内以致外間均謂劉曹好賭便於四方集坐優施竹林云 
[贛撫批辦景鎭賭案之嚴厲江西]  
　　江西饒州府王太守祖同以景德鎭行色賭廠違禁復開查係各署局差丁得規包庇現獲賭犯差役徐洪等訊明監禁枷號並請將各官分别摘頂記過示懲等情禀報撫院奉馮中丞批云杳景鎭五方雜處工賈雲集動輒恃衆閙事治理頗難開廠聚賭尤屬易滋事端先經該府督同艾丞毛令禁絶積弊一淸今劉令到任未久即不嚴行禁止乃任聽丁役私收規費毫無覺察現經該府訪聞移會巡防營程管帶拿獲賭棍馬鑼鼓及包賭之差役徐洪等到郡親提訊辦究出實在情形具見辦事認眞深堪嘉許據擬將徐洪等分别監禁示懲應即如議辦理失察之署浮梁縣劉令仁壽暫摘翎頂記大過三次勒令交出門丁並將賭棍馬由子悉數拿獲訊辦以贖前愆景德鎭同知艾丞廷棟署浮梁縣縣丞陳同衡景德鎭巡檢周同福浮梁汛把總李鴻勝從寛各記大過三次以觀後效仰按察司刻日移會藩司註册飭知至各縣創　警察職司巡緝現正發明之初若將收受賭規有違禁律則與從前之保甲腐敗無異將來辦理一切新政尚堪設想耶併卽由司移會巡警道卽將該縣警察委員王人鑑撤回察看另委幹員作速前往接辦仍飭該府督同營縣嚴拿在逃之賭棍馬由子等務獲究報母稍縱延交涉 
[泰山洋房交涉近狀山東]  
　泰山二虎廟黃西河等處有德美英各國教士在該處修房避暑泰安縣恐鐵道一通五方雜處難於保護日前禀請洋務局派委員查辦已由洋務局派羅委前往交涉現大致就緒由泰安令出資買回仍賃給各國避暑以固邦交聞已經各敎士承允羅委員日前回省銷差矣 
[日商添駛小輪案移京核辦安徽]  
　　日商戴生昌添展淸江浦至正陽小火輪航線一案前經利淮小輪公司分禀各大憲據理駁阻在案兹鎭江關道呈報皖撫現准日領函稱此案業已據情禀由該國駐京大臣咨請外務部核辦矣 
[入籍華商准久居内地浙江]  
　　浙人張伯華僑商日本積資較厚欲求保護不得不挂名日籍此次僑商吳錦棠等應召回華創辦實業頗得彊吏之優待風聲所樹一般惓懐祖國之士怦然心動咸思返本聞張君託詞遊歷遄返故鄉該處士紳以國籍問題關係重要先後電禀撫憲轉飭查辦日前據山陰縣增令禀復奉中座批示略謂張伯華旣在日本入籍此次來浙遊歷由駐杭領事給有護照未便任令久居仰交涉司核明飭遵至該縣來禀係用官紙騎縫處應蓋鈐印並諭知照 
[蘇垣武職大員遞次更動蘇州]  
　　蘇省督練公所總辦袁觀察請假奉蘇撫委記名提督田中玉軍門接辦督練公所兵備參謀敎練三處差田軍門繳札辭差等情已紀前報兹悉蘇撫程中丞現已札委田軍門調辦陸軍混成協協統差並委陸軍正參領吳茂節接辦兵備參謀敎練三處兼陸軍淸理財政局差已分别下札矣 
[酌改省河局卡查騐軍火辦法廣東]  
　　省河水巡局兼查驗軍火局委員蔣守請將查騐軍火局卡裁撤以節經費經袁督批行營務處核議兹聞該處覆稱查各口船隻配置軍火前由稅鹽厘各關卡查騐發照因所用關防各别難以通行故詳准於水巡附設查騐軍火總局須發劃一印照凡道經省河各船軍火由總局編查發照其不到省各船則由稅鹽釐各關卡編查塡發總局印照迄今總局開辦已八閱月所有來往省河各船軍火大致旣編烙就緒未編烙者爲數無多該局總辦蔣守擬將局卡員司勇役差艇截至本年四月底一律裁撤暫留司事工匠各二人爲塡照鏨烙之用月需薪工由水巡經費項下撥支不另請欵係爲節省經費起見當此度支竭蹶未便稍事虚糜本司道等公同酌核擬請如議辦理惟定章内河外海向不來省各船軍火就近由該管稅鹽釐等關卡編查烙鏨一律塡發查騐軍火總局會銜牌照按月册報該總局存案是該總局爲查騐軍火總滙之區祇能裁撤人役節省局費其總局名目及原用關防應仍其舊不必撤銷嗣後水巡界内來往各船軍火未經編烙者仍由該守督飭在局員司隨時認眞查騐照章辦理不得稍有疎忽所有該總局五月分應領經費即行停止母庸專欵請領至各屬文武防營雖無烙印給照之權而有查緝私販之責各江船隻如有私販軍火濟匪情弊自應認眞查緝以保治安 
實業 
[鎭郡繭行停秤原因鎭江]  
　　鎭郡各繭行所收各繭皆須裝往上 
 
 

Page 12

 
 
海銷售惟上海收買蠶繭之洋行只有三家現該行等聨合三家同定貨價所買之繭須將蠶砂篩凈否則一律不收以致鎭郡各繭行皆有不敷之處現源大協泰大全義泰昌等繭行亦結合圑體妥定章程以顧成本而免虧歇並議定初八日起停秤五日以表圑體固結豈知兩日後義泰昌行不遵前議聞各行均欲與之理論恐將來不免風潮大起也 
[湘紳實力提倡振興工業長沙]  
　　湖南諮議局審查員審查覆議振興工業大宗案云議長台鑒承以振興工業大宗全案並常駐議員覆議案交本審查會僉以去年議决案所有辦理方法名目繁多勢難並舉經費一項如各種殖業銀行及釐金米捐加收俱不能行則一切工業無由興辦然湘省原料旣富而工業不興長此因循何能有振興之一日故非在省城設立模範開辦一二所則外府無從觀摩非由公家籌集欵項實習三四科則衆情無由激勸就去年議决案縮小範圍删繁就簡事取其輕而易舉藝取其簡而易知庶於前撫部院交議之初心與去年議决之成案兩不相妨旣不慮高遠而難行亦不致廢棄而不舉今宜呈請撫部院籌欵十萬兩擇省城公地建造廠屋正其名曰模範工藝廠暫招工人二百名實習工業四科試辦工業十二科俟辦有成效徐圖擴充所有辦法列左以俟公决　實習工業四科　水工　竹工　金工　縫工　　試辦工業十二科　石鹼　洋漆　樹膠　小粉膠　白墨　製草　造酒　造紙　造糖　洋燭　塞門德土　油墨　機械　器械除土工不能仿造外必須購自外洋者　蒸溜機　間接蒸溜機　抽氣機　白墨模型　洋燭模型　碾壓機　噴水重壓機　夾底機　石鹼模型　製糖榨　鋼絲布　空心重底鍋　轉心汽機　象皮管　攝氏熱度表蒸酒汽機 
雜記 
[竟有擅改議案破壞自治之紳士杭州]  
　　嘉屬嘉善縣頑紳沈樞塗改議案破壞自治業經合邑紳商學界舉人李常瀛等聨名電禀各憲要求查辦在案日前復經該孝廉等詳禀到院臚列沈紳劣跡多至十餘欵當奉中座嚴詞批札學司謂此案前據該舉人等電禀到院當經行司飭府確查禀辦兹又據稱沈樞竟有擅改議案阻撓自冶調查並硬將私黨薦充縣學堂敎員等情是否屬實仍仰提學司轉飭嘉興府查照前飭曁現禀各節確切查明據實詳復 
[戲園人命案難從輕滅蘇州]  
　　蘇垣馬路春仙髦兒戲園内有常熟人某甲因事被該園主　開生等糾同馬夫毆傷後服毒斃命等情已記前報兹悉該常熟人係名原祥因酒醉闖入戲園内滋閙即經王阿寳卽戲箱阿寳紏同馬夫張金壽等將原祥毆傷後原祥自行服毒至園内臥地毒發斃命等情由吳縣陳大令提訊後擬將戲箱阿寳杖責若干將就了結日前將辦理情形詳報各憲左臬司以該戲園糾人用强將原祥毆打受傷甚重亟應照例嚴懲未便寛縱等情札飭該縣速提該園主人等到案傳同屍親等審明詳辦 
[鐵甕城江潮暴漲鎭江]  
　　鎭郡陰雨連綿低窪之區積潦甚深惟日來天氣放晴然江潮仍繼長增高鎭郡對江之新老各洲圩堤身較低者皆受江潮澎擊以致各圩民異常驚恐救護不遑云 
[彩票業踵例要求江西]  
　　贛省販賣各省奏辦彩票者計有三百餘人生意極大近年業此起家者亦有十餘人之多現因司道接准諮議局議案一律禁售五月底爲止以致大衆失望無所事事各户門前爲之冷淡現有頭目許德懋在外組織圑體援他省成案通禀大吏開禁出售雖力爲運動終恐難收成效也 
[剃頭匠因案罷市江西]  
　　贛省剃頭一業人數衆多舖户林立現因地方自治研究所管理員司以及學員雇用剃頭一人進項頗大附近剃頭舖挺身干預不准獨利糾葛日久惟昨决裂聚衆抵制經所長文法和觀察將爲首者送縣責押以致大抱不平傳單通省剃頭舖以及桃担於初六日起一律罷市藉資抵制未識將來如何解决也 
說苑 
[羣優譎諫錄]  
　　侍中宋璟疾負罪而妄訴不巳者。悉付御魃臺治之謂中丞李謹度曰。服不更訴者出。之尚訴不已者且繫。由是人多怨者。會天旱。有優人作魃狀。戲於上前。上問魃何爲出。對曰。奉相公處分。又問何故。曰負寃者三百餘人。相公悉以繫獄抑之。故魃不得不出。明皇心以爲然。 
　　相傳元宗嘗令左右提優人黃嶓綽入池水 
中。復出。幡綽曰。向見屈原笑臣。爾遭逢聖明。何遽至此。又朝野會載散樂高崔嵬善弄癡大。帝令没首水底。少頃。出而大笑。上問之曰。臣見屈原謂臣云。我遇楚懐無道。汝何事亦來耶。帝不覺驚起。賜物百段。 
　　唐莊宗好田獵。獵於中牟。踐民田中牟縣令當馬切諫爲民請。莊宗怒。叱縣令去將殺之。伶人敬新磨知其不可。乃率諸伶走追縣令。擒至馬前。責之曰。汝爲縣令。獨不知吾天子好獵邪。奈何縱民稼穡。以供稅賦。何不飢汝縣民。而空此地。以備吾天子之馳聘。汝罪當死因前請亟行刑。諸伶共倡和之。莊宗大笑。縣令乃得免去。 
　　敬新磨一日奏事殿中。殿中多惡犬。新磨去。犬起逐之。新磨倚柱呼曰。陛下母縱兒女齧人。莊宗家世夷狄。夷狄之人諱言狗。故新磨以是譏之。莊宗大怒。彎弓注矢將射之。新磨急呼曰。陛下無殺臣。臣與陛下爲一體。殺之不祥。莊宗大驚。問其故。對曰。陛下開國。改元同光。天下皆謂陛。下同光帝。且同銅也。若殺敬新。磨則同無光矣。莊宗大笑。乃釋之。 
探險錄 
[西部蒙古游歷談（卅八）]  
　　官場中人征稅甚苛。無微不至。曾與某。甲頭間談擾云人生世上。勿作甲頭。言次。殊爲於邑。殆所　苛政猛於虎歟邊疆風氣未開。人情樸厚。統治極易果。何必汲汲以强權爲事然。世界各國。凡事如斯不但中國。吾俄國亦然。所願該北大員。及時埀念下情。愼勿謂君門。萬里。輿情不得達也。 
　　科布多商塲有二華人廟。卽河神廟也。常遇戰禍。迭經刦掠規模蕭條。每年由華蒙各人捐金修復。已歷有。年所尚。未完全。 
　　科布多蒙人。以喀爾喀人特爾扈圖人鳥梁海人杜爾伯特人爲最多均住科布多城。吉爾奇思人來科布多者不少。夏時游牧來秋。冬即南遷。非久住者。科布多蒙人風。俗淳僕罕見妓女。故科城華商均帶。妻室無賴商人最少。是亦華商風俗樸美處也。 
　　科城又有喇嘛廟。蒙人最尊崇之。以故蒙人。推科布多爲蒙。古聖都。余等人境參覽一週。喇嘛廟規模洵爲可觀。不辱聖都名矣。 
　　回顧余等由庫倫啓程以來。已經四閱月。辭炎暑於庫倫。迎初冬於科城。足迹茫茫數千里。游徧西蒙。悵望來途。不勝悽絶竊念西部蒙古之地。與中原隔絶。在數千里外。有秦楚肥瘠不相關懐。之勢中國政府。視爲邊隅。以致鞭長莫及。且中國人十關心蒙古事者亦渊。少至可慨也。考中國古來。國患多在北方。不在南方。漠北荒凉之氣。常出帝王將相。今日之蒙古其與無復覇希望者歟。夫孰能豫測耶。惟蒙人尊崇宗敎甚深。中國當道。急宜利用宗敎心。以確實統一蒙古政策是爲當務之急者矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[督辦鹽政處會奏廣東鹽務新商加餉辦法窒礙難行擬請仍令舊商辦理摺（續）]  
　　新商辦法可慮者如此實屬碍難議准惟廣東鹽務官運商運省配坐配乾標漁標等項積弊相沿亦不能不設法整頓以期疏銷裕課臣等派員到粤因新商辦法窒礙難行不得不轉而謀諸舊商旋據省配各埠舊商合詞禀請組織公所並辦官運坐配各埠及乾標漁標等項官督商辦該商等勉力承認分年遞增鹽餉初年自開辦三個月後起扣足十二個月爲一年連舊餉認繳銀五百八十萬兩第二年認繳六百二十萬兩遇閏不加即以第二年餉數作爲定額不得短少以後銷引如及宣統元年銷數或更有所增則用遞進之法分年遞加至七百八十萬兩爲止若銷數不能遞增則餉數亦不遞加至其辦法則聨合運館以平河兌籌增塲產以平塲價湊集股本兼辦官運坐配各埠並及乾標漁標以收通綱之遺利請撥官欵添置輪船分别駐守游弋以杜六門之私販以此四者爲加餉所出之大宗而上河各埠下河運庫舊館均各照分辦買賣運銷亦各循其向來競爭之習慣概不更張以免高抬賣價抑勒買價之弊或者疑其不照新商限價之法恐成爲無限之加價不知此櫃與彼櫃相爭此埠與彼埠相爭此堂與彼堂相爭商人旣已不能居奇此外又有鄰鹽之相爭私販之相爭苟賣價稍高卽銷路已　聞前年通行四文加價之時粤鹽各大埠多有跌價以爭售者蓋競爭之勢爲之也且立一法又生一弊限價太高則利於商而不利於民限價太低則利於民而不利於商欲求兩全難矣卽取三年之賣價折中衡定以期不偏不倚而水旱之災有非可以三年爲例而毫無豐歉之等差者是亦何能虚擬一限制之價恰當其可乎要之限價爲各省鹽務之所無固不必執新商之辦法以難舊商也惟規費一項最爲鹽務之蠧必須澈底淸查悉數裁提以肅法紀該督原奏謂各項規費與正課相埒臣等派員到粤該督猶面稱規費實有四百餘萬而新商則謂現費有五百餘萬兩甚至有七百餘萬兩之說該督等自必確有所見擬請旨飭下兩廣總督將粤省鹽務各規費上自督署下至塲官旁及各府州縣凡在官員役私行取給於鹽商之規費未經提歸公項造報開支者切實逐欵查明確數和盤托出詳細分晰造報不得任意含混亦不得擾累商民此項規費將來查明擬酌提數十萬兩留爲改鹽官公費及購置緝私輪船之用其餘悉數留抵該省賭餉應俟該督查覆到日再行核辦現在時局艱難鹺綱疲敝臣等夙夜圖維但求整頓一分　獲一分之益旣不敢竭澤而漁冀邀大利亦不敢畏難而止不求進步此次廣東鹽務籌議加餉在商則新舊交訌在紳則左右分袒衆口紛紜莫衷一是然就鹽法而論尚以舊商所擬加餉辦法較爲妥協擬請准其試辦該舊商承認加餉旣據禀請組織公所官督商辦擬由臣等遴選妥員前往粤省會同運司督飭監務官商妥爲試辦仍令該員等擬定詳細章程禀由臣等核定以資遵守惟商人辦理鹽務時與地方相涉應請旨飭下兩廣閩浙各總督並廣西江西湖南貴州各巡撫轉飭所屬文武各官加意保護實力維持以期相與有成是爲至要所有廣東鹽務新商加餉辦法窒碍難行擬請仍令舊商照舊舊理酌加餉數以裕課欵而維鹽法緣由理合恭摺便陳是否有當伏乞皇上聖鑒訓示遵行再此摺係督辦鹽政處主稿會同度支部辦理合併陳明謹奏宣統二年五月二十六日奉旨依議欽此 
[陜甘總督長庚奏籌備憲政分别已辦接辦情形摺（續）]  
　　一曰籌備城鎭鄉地方自治設立自治研究所查甘省諮議籌辦處臣到任時諮議局業已成立該籌辦處已裁撤在先而自治籌辦處應即遵章另行設立隨在臣署東偏院内設立自治籌辦處以爲全省自治總滙之區委派藩學臬三司蘭州道爲總辦遴委通曉新政明達有爲之員分科任事嗣因臣署房間不能敷用改移北街寛敞院落並仿照浙江自治籌辦處章程添設參議二員藉資籌畫本處一切事務以本地紳士端方公正鄉望素孚之人充之先定自治章程細則闡明自治係爲地方商謀公益遇事受成於官以輔佐官治爲宗旨遴選總董董事名譽董事設立自治公所開辦省城首縣議事會董事會以爲之倡並通飭各屬就地方公產房屋或廟宇設立自治公所調查地方人口各就本地固有之境界劃分區域並於查户口時一併淸查選民資格以爲之備至於自治研究所爲造就自治人才預備立憲根本臣於設立自治籌辦處後即於該處附設省城自治研究所遴派通曉法政人員充當講員所長又以開辦較遲不能不縮短學期改爲六個月畢業以免誤限一面分飭各屬選送合格士紳按届來所聽講一面由法政學堂紳班内挑選三十人入所研究俟第一届聽講員畢業即行派赴各廰州縣充任講員所長俾各屬自治研究所一律成立此又臣到任後遵章籌備者也一曰調查人户總數查户籍登記卽周官比要之法凡預備立憲諸事無一不以户籍爲根本必調查得其確數而後地方自治始能次第施行惟甘肅地方遼闊山嶺崎嶇窮鄉僻壤烟户零星或巖棲穴處或古戍荒村畸零小户遠近不齊加以循化洮州貴德巴燕戎格丹噶爾等廳皆與番族錯居好則人怒則獸剽掠時聞且有撒拉爾回子介處其間其性擴悍素以搶竊爲生又如河州狄道淸水固原海城靈州平凉涇州化平寗靈及平番碾伯大通各廰縣皆回民居多宗敎不同風俗各異其狃於姦宄不畏刑誅者又復動輙滋事而慶陽所屬各縣又有川陜游民時來時去遷徙靡定是區域有所難分而選舉亦屬不易兼因邊鄙各廰州縣距省窵遠文報往返動需經旬累月其造報合格者固已難望迅速其不能如格者一經駁查尤屬易致遲延前准民政部頒到章程節經出示曉諭應設監督甘省巡警道現尚未設照章以布政使充之並於司署派員專理擬訂調查細則分飭各屬遴派本地公正紳耆助同辦理一切辦法卽照章分别正户附户編列號數詳細調查力除從前辦理保甲奉行故事之積習嚴禁胥役人等需索陋規之錮弊數月以來據司詳齎各廳州縣造送户數册表共計五十處 
 
 

Page 19

 
 
已於上年十二月咨部查核在案其未經送到各屬已嚴札飭催補齎總期不誤本年十月一律報齊之期至查報省會及外府首縣户數列於部奏未盡事宜内者亦經文電飛催免再遲誤此又臣到任後遵章籌備者也（未完） 
本埠新聞 
[巡捕挾嫌誣陷三誌]  
　　匯山捕房一百六十一號三道頭華捕阿毛指控甬人陳星財開設花會誘賭將陳拘解公堂訊係該捕圖賴賭洋三元挾嫌誣指陳曾邀同見證王濟良到堂聲明被誣判陳交保候查在案昨由捕房將陳傳案覆訊據供家住西華德路向在永吉里銅匠店爲夥實遭誣陷訊之該華捕與見證陳榮桂王金恒同稱陳實開設花會並非良民孫襄讞商之英雅繙譯官以該捕所指毫無證據判陳交保具安分結開釋 
[梟黨解縣訊辦]  
　　鹽梟方六起前月在浦左被鹽捕營勇鎗斃屍身跌入浦中汆至下海浦浦灘由楊樹浦捕房查見將屍撈起車入斐倫路騐屍所報請上海縣蒞騐曾由屍弟方六炳投案求領捕房因係梟黨遂將方六炳帶回解至公共公堂押候查核在案兹由本縣田大令移文到廨請卽送縣寳讞員當於前日飭知捕房昨將方六炳解廨判送上海縣訊究 
[巡捕窩留盜贜]  
　　行却浦東洋涇鎭附近某姓家之盜匪朱老三朱老四私將銀鐲九只寄於楊樹浦捕房六十四號華捕汪明山家内被探陳銀松偵悉即於前日將該兩盜連贜一併查獲昨解公共公堂請究中西官以汪捕不應容留盜黨着先帶回斥革聽候懲辦朱等兩盜連贓解送上海縣訊究 
[查究私設捐局]  
　　英美工部局查有薛翰如胡阿才同在甘肅路一千二百十八號屋内私設捐局向各石灰船户每担勒捐洋五分即於前日知照捕房派探將薛胡二人查獲昨解公共公堂經寳讞員會同英康副領事略詰數言判仍押候查明於禮拜五訊核 
[私姘夫婦之惡結果]  
　　公共公廨前面七浦路六百七十八號住户江北人嚴阿大前日與其妍婦李氏口角互扭嚴持劈柴斧將李氏砍斃逃逸後由二房東陳謝氏報知滙四捕房派探將嚴查獲昨解公堂請究先據包探禀稱李氏屍身已奉縣憲騐明頭卜被砍十三刀實係刀傷致命寳讞員商之英康副領事以案關人命公堂未便訊斷判嚴阿大先行解送上海縣訊辦二房東陳謝氏暫留公廨候縣傳訊作証李氏之小孩一口亦着暫爲領養 
[游學生願應考騐否]  
　　本縣田大令昨日出示云奉提學憲樊札本年五月二十日奉撫憲程札開宣統二年五月十六日奉學部電開本年本部考騐游學畢業生於八月初舉行七月中旬甄錄應行送考各生務飭於七月初十以前到京等因札司迅飭所屬到司除牌示分行外合亟札縣如有前項游學畢業學生務於六月二十前呈由地方官或勸學所具文送司聽候騐憑詳撫加考咨送倘無此項游學畢業生亦於六月二十前申覆以便詳咨母延到縣合行出示曉諭凡有前項學生願往考驗者迅將姓名學科開明呈縣或報勸學所以憑申送 
[工頭率衆要挾]  
　　湖北人鄭其和控自來水小工莊渭廷調戲其妻昨經閘北四路一區黃正巡官提訊莊不承認巡官以莊雖無調戲實據究有不合判令押候查明再核詎旋有工頭林謙益帶領多人到案要求免究巡官因林非分千預嚴斥不准並諭站堂地保嗣後案外之人一槪不許混入違千未便 
[示禁童年吸烟]  
　　一路巡警分局出示云五月念八日准上海城自治公所董事會移開竊准城議事會移交夏季議决案内開一件請示禁兒童吸烟卷議事會提議事件按照城鎭鄉自治章程第五條第二欵事宜議决由董事會請上海縣出示凡未成年之兒童槪不准吸烟卷違者由巡警隨時開導並移會城内巡警局等因准此查嗜吸烟卷最傷腦力邇來此物盛行未成年之兒童喜吸者甚屬不少亟應示禁應請出示曉諭務令父誡其子師誡其弟凡未成年之兒童勿得任吸烟卷如果違犯即由巡警干涉務請查照施行等因到局准此查嗜吸烟卷本足傷人腦力况在未成年之兒童尤應力自戒除准移前因係爲保護兒童起見除分行各區查照辦理外合就示禁爲此示仰本路各色人等知悉爾等須知兒童嗜吸烟卷最傷腦力自後務各父誡其子師誡具弟凡未成年之兒童勿任吸烟卷如有違犯定由巡警千涉其各遵照 
[德淸縣購緝大帮逃犯]  
　　浙省德淸縣李大令登雲前日移文到縣畧云敝縣於前月逃逸命盜各犯二十二名業經典史趙履端會同桐鄉縣嘉防汛嚴拿尚未戈獲爲此懸賞購緝如能拿獲者每名賞給洋二百元知風報信每名一百元務請貴縣代將賞格飭差發貼實紉公誼 
[謝劵]  
　　近有美國技術家在張園試演戲法昨承惠贈人塲劵二紙書此誌謝 
城内 
[勿再胡閙]  
　　描金同業石銀　等扭挖薛永泉張明元强根祥朱宗榮施厚福彭道華等私立行規勒派捐洋昨經一路巡局審訊薛等同供因恐伊等有抑價情事是以預立行規以爲抵制且石始亦允許今向收洋忽然悔賴求鑒巡官以薛等均係夥計並非作主何是私立行規飭令退去不准胡閙 
[貼還傷費]  
　　玉器業沈得成前日與張如生顧阿二爭奪生意口角互毆沈磕傷右額抬至一路巡局請驗經德巡官驗明稍受皮傷並無大礙判顧等貼　醫藥等費洋十六元了事 
[道批兩則]  
　　王桂棠等禀批上海縣行銷各項彩票早奉憲飭示禁售賣卽湖北簽捐票亦奉憲行至六月止以後不再發銷俟兌期届滿卽將上海分避撤去等因業已分别照會行知在案何　率請展限分售殊屬荒謬仰上海縣轉爵遵照　候各憲批示可也　蘇仁欽禀批沈陳　兼充縣差丐頭種種女棍行徑業已飭縣嚴提懲革所有該生前奉廨判存洋應准由縣移提歸案訊明核辦以免朦領仰上海縣遵照辦理仍具復察奪 
[厘局批詞]  
　　牙户丁元順昌禀批　拉李 
 
 

Page 20

 
 
祥如果無帖私開殊千例禁仰鎭洋縣卽速飭查禀果非虚立卽押令來局捐帖執充倘敢抗違即予提案究辦仍勒閉追用充公具報母任隠混 
[官事]  
　　兩江督練公所差遣委員趙繼昌奉督練公所委淞滬巡防營軍衣靴帽等項到滬交納昨日到　禀見試用知縣林建樞禀知丁父憂 
南市 
[積欠房祖]  
　　李本奎控集水街振和萬源等潮州水菓店歷年積欠房租洋三百七十餘元向收圖賴昨經工程局陳裁判傳同店主張子華魏阿華訊知係因不願加租以致陸續拖欠判各交保命張折還洋六十元魏折還八十元均限月底理楚 
[查弔賊贓]  
　　道署探夥昨持蔡觀察名片帶同小竊陸阿文至工程局禀請協探至立成再興祥泰信昌同和等押店弔贓局中准卽飭　分往各押店弔出舖蓋線氈烟袋衣服等物仍交來探解回發縣訊辦 
[抄獲烟窟]  
　　南匯人顧金奎顧元奎兄弟同居小南門外校場附近前日被南區偵探查知有留人私吸鴉片情事前往搜出燈槍三副拘解工程局　究判兩顧各戒責五十下斥退烟具銷燬 
[是否拐匪]  
　　湖南人何春華挈帶四川女子朱四洪來滬擬往公共租界南京路找尋王培林在途訪問被巡士拘至工程局詰問何稱該女係南京姜公館庖丁汪金鹤託帶來申交伊表兄王如山配於伊子王培林爲妻女供在金陵南門外新安　公館爲婢近患瘡毒被主人逐出由汪招留倩何領來上海配於汪之表姪爲室陳裁判查核何所帶信函與所供情形不符顯係拐帶判一併拘留候函詢姜陳兩公館俟復到再行議斷 
[人面獸心]  
　　揚州人朱榮甫之子六五子向在小南門外桑園街南京人嚴育泰緞帶作習藝詎嚴曾誘該徒雞姦致傷肚腹回家醫治朱因伊子並未言明仍送嚴處學業不料前日又被逼姦未成該徒回訴乃父邀嚴至太和樓茶館理論嚴不肯認咎遂至爭閙由巡士拘至南區移解工程局訊究六五子供訴前情並稱作内師兄高雲發亦被師父誘姦旋又傳高到案訊供屬實而朱刁狡不認判一伊移送上海縣驗明傷痕按律懲治閘北 
[又犯拐案]  
　　常熟婦人徐王氏控被張阿三（卽賣花阿三）拐匿甥女徐阿巧昨經四路一區黃正巡官將張及阿巧一併提案質訊據阿巧供稱由薦頭陳韓氏薦至金姓家爲使女因事被主母訓斥數語適阿三在旁即將小女誘至伊家藏匿不准出外質之張一味狡賴巡官謂張曰爾前次姦拐某姓婢女瑞香未及數月又犯拐案實屬不法已極判先笞責四百板還押候辦阿巧交徐王氏領回管束 
[因賭衝突]  
　　四路三區昨解劉益詳及賭棍錢直夫至一區經黃正巡官審訊劉供錢專以灌鉛骰子騙人財物前晚又在新大橋柯姓家邀人賭博小的輪去一千餘文當場察破向論扭毆由巡士拘案質之錢俯首無詞判責三百板枷號十天游行示衆劉責一百板具結開釋 
[保人賠墊]  
　　張辰耀前控火油　客陳鳳鳴欠洋一百元經四路一區黃正巡官判陳交保分期拔還後因陳保出後分文不付提案押　在案兹陳又因售賣冐牌火油被美孚洋行控由公共公廨訊判禁鋼西牢一年昨經黃正巡官傳到原告覆訊一過判令保人張順林代　墊還洋四十元餘候陳禁錮期滿再行拔還 
英租界 
[供詞不符]  
　　濟良所昨解幼女石桂囡到廨復訊女供常熟人由錢姓老婦帶至滬上串同夏四寳將女押入同慶里委姓妓院内得洋二百元據上書明以七年爲期於三月廿七日到院是實女母石徐氏投稱女兒寄養於親戚夏四寳家被夏帶往妓院游玩致被悞拘訊之妓傭季葉氏供詞支吾寳讞員商之英康副領事判女暫留濟良所季葉氏押限七天交夏四寳到案再訊 
[串匿婦女]  
　　甬人虞阿桂控虞阿卿虞全生虞郭氏陳杜氏串匿伊妻王氏昨由捕房解至公堂訊究判陳杜氏交保餘均押限七天交虞王氏到案再核 
[賠償了事]  
　　新閘捕房二百五十號印捕控被宋利文等行兇撕破號衣案内之汽車夫張米時昨晨由探　至公堂請究張請洋東到堂代辯不認行兇判張賠償號衣不十元開釋 
[定貨不出]  
　　邱祖廷向奥商興利洋行定貨不出被控昨由公廨傳案交保候訊 
[混用鉛洋]  
　　陳鏡如控陳得勝混用鉛　小洋昨由捕房解廨訊實判陳得勝押一月僞洋銷　 
[不還米帳]  
　　張錦春控梁炳恆不還米洋昨由包探將梁傳至公堂過堂候訊 
[小賊收押]  
　　小孩王阿三陳阿毛俞阿昌華阿四剪竊小孩張小寳金鎖片由探查獲解廨收押昨經復訊屬實判將無于之俞華兩孩開釋王陳各押三月 
美租界 
[吹倒電桿]  
　　昨日上午忽發大風海寗路之電燈線桿吹倒四根幸在白晝並未傷人 
[淫棍爭風]  
　　宋時卿投報捕房稱在西華得路被銅匠阿根阿培二人搶去銀洋綢傘等物捕頭飭探將二人拘獲詢係爭風起釁斥退不理 
[撞傷行人]  
　　呂阿三昨拉東洋車至密勒路撞傷胡生夫之右腿由捕拘入捕房飭償養傷費洋一元了事 
[均非善類]  
　　吳阿順昨持衣包行經吳淞路巡捕見其形迹可疑拘入捕房押候查辦又吳阿富控金阿根行竊布被一條捕頭詢無証據斥退不究 
法租界 
[自願投案]  
　　蘇慶雲即蘇阿菊因被私掘淡共廟古墓案革涉昨由捕房解廨請示旋有縣差帶同張陳氏投廨請予帶回縣署帥案訊辦蘇供情願自行投縣免予帶去中西官准之 
[情尚可原]  
　　陸阿寳前因犯案不准逗留租界兹又潜來被探拘解公廨請究陸拱因患足疾來滬醫治旋據包探禀稱拘拿時陸竟行兇須請懲辦聶司馬謂姑念初犯從寛開釋若再到案須鹽禁半年再行逐出 
[怙惡不悛]  
　　倪阿六前因騙賭由廨判押釋出後又偕同黨在途擺設二四賭撥被探查獲並將同黨王友生及賭具一併解廨讀辦聶司馬以倪怙惡不改判可一月期滿　逐出境王押七天 
[妓女擇配]  
　　女子顧玉雲在烟鴇陳唐氏處爲妓包帳三年今已逾期二年該鴇仍不肯放反以私竊身價包帳據等情控由捕房解廨訊究中西官以該鴇所稱被竊各據無憑不理顧　發堂擇配 
[巡捕獲賊]  
　　王桂生手持鐵鑊兩隻在小東門兜售巡捕以其來歷不明拘入捕房解廨請訊王拱在浦左唐橋鎭竊來判送浦東總巡局發　 
[扛夫兇横]  
　　野雞打夫楊阿林昨爲公泰昌駁運貨物硬加運費每件二分稍不遂意楊卽將船抵住不許停岸旋由巡捕拘入捕房解廨訊究判枷示兩禮拜以懲兇横 
[更正]  
　　昨報紀余仲英驅取王泉林麻袋等情兹悉此事眞相實因王所交之麻袋三百隻與原樣不符買王余仲英遂與爭論扭控捕房余係正經商人並無行騙之事合行更正 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[國會代表圑五月二十日奉上諭後之議决案]  
　　一代表圑組織之變更　（甲）代表圑之組織原以諮議局議員代表爲限今特擴張範圍凡各界代表之在京者一律加入（乙）票舉職員十人當選姓名票數如下孫洪伊三十七票方還三十四票陳登山三十二票黎宗嶽二十六票周樹標二十五票吳賜齡二十四票鄧孝可二十四票文耀二十三票李素二十票郭衛村十三票（丙）編輯八人姓名如下雷奮汪龍光劉善渥黃爲基孟昭常王法勤徐六勉劉榮澤（丁）任期以半年爲限改選當選得連任（戊）未被舉之代表均認爲本圑評議員（已）分科辦事細則另爲議訂 
　　二代表之去留　（甲）各省駐京代表以多數爲善（乙）代表如有特别事故須出就時每省必須常有人在京以便接洽 
　　三代表圑之經費　（天）舊認之欵應向各省諮議局催繳約分三項（甲）在滬認代表圑費三十元（乙）在京認代表圑費一百元（丙）又在京認同志會費二百元　（地）新定之欵應由各省諮議局及各圑體量力擔任又分三級（甲）三百元以上（乙）二百元以上（丙）一百元以上　（人）舊欵三百三十元統限六月内繳齊新欵三級統限六七月内繳齊 
　　四同志會總部之變更又支部之擴張　（甲）北京同志會不用總部二字改名北京國會請願同志會（乙）同志會職員暫以代表圑職員兼任并就會員中公推康君士鐸孫君壯二人加入以期便利（丙）各省城特别設立全省同志分會各府廰州縣分會由省分會督促成立若或限於人才經濟又地址不能獨立分設時得附設於各該地已成立之自治研究所或現在飭辦之憲政講習所（戊）省分會應將國會與人民之關係編成白話印刷品分佈府廰州縣分會廣爲演說或府廳州縣分會有自編白話印刷品時由省分會幹事審定之（已）府廳州縣分會以特派演說員爲要點有故障不能特派時得委托各勸學所之宣講員兼充之 
　　五代表圑選派專員分往各地游說聨絡　（甲）游說聨絡之職務除明定條件（如推廣府廳州縣分會分投演說趕辦簽名册之類）切實督催外又有隨時應變之全權總以搆成請願實力爲第一要義（乙）派員之人數及時期俟各省繳欵到日定之 
　　六回省各代表之職務　（甲）催交代表圑新舊經費（乙）募集國民公報捐欵（丙）前項所列特派員游說聨絡等事 
　　七三次請願之準備　（甲）三次請願定于明年二月舉行（乙）三次簽名須普及於農工商各界人數每省至少須百萬以上（丙）簽名册形式由京事務所擬定寄省分會轉各府廳州縣分會照辦以歸劃一（丁）簽名請願乃國民應負之責任期于普及與單純政治結社會員性質不同不能槪列入會員名册（戊）簽名册限十二月彚齊送交北京代表圑事務所（已）明年二月請願時府廳州縣各須派一二代表到京近省至少須百人以上遠省至少須五十人以上（庚）各圑體均須預備種種請願時之實力然二月以前（本年九月）尚須有間接請願辦法約分三種（子）代表圑對于資政院上請願書（丑）各省諮議局及各圑體務同時對於資政院上請願書（寅）各省諮議局及各圑體務同時呈請督撫代奏 
小說 
[言情小說玫瑰淚（八）]  
　　間數。日華福尼喀忽憶及彼時所見與露第同坐之少年男子。覺其舉動詭秘。必非眞愛露第者露第决受其籠絡無疑。或且聞露第父死無產。而棄絶此可憐之女子。亦未可料。思至此。急披外衣。戴帽。疾趨出門。躍上一街車。馳至倫敦之火車站。乘火車至惠爾文。直趨露第許。冐此絶大之風雨。闖然入門。不待老嫗之報。促步遽入。蓋華福尼喀者。今已與露第至稔。露第亦至愜華福尼喀之爲人。洎此次料量托而根之喪葬。露第益感激至於無地。故華福尼喀聞彼守門之老嫗。謂密司露第方在老主人書室中。華福尼喀遂逕至書室之門外。止步。輕扣其扃。且揚聲以謂之曰。密司羅利。亞僕可入否。約五分鐘許。始聞蘭尼之音曰。密司脫尼喀來乎。且請入此。 
　　華福尼喀旣入。驟見露第淚滿其頰。憔悴至極。以爲露第慟其死父。不期惻然而嘆謂之曰密司羅利亞。幸勿自苦。死者已矣。生者猶在何必爲此。無益之。悲斯時之露第羅利亞。經哈蘭之决絶。則引華福尼喀爲知已力。自蘭尼手中。取哈蘭之來書。授諸華福尼喀之手曰。密司脫尼喀。請君視此。此爲哈蘭克雷生之來書。吾一時不察。不聽老父之訓。遽與此蕩子。露 
第語至此。格然不能遽。吐立俯其。首縱目他。視華福尼喀知露第所欲言者。必爲與哈蘭訂婚事。乃佇立。室中。以待露第之語。目注露第之面。不少他瞬。露第適亦舉其首以視華福尼喀。蔚藍之眼波。乃適與華福尼喀之目光相對。成一直線。露第遽轉其首。顔色忽赭低語曰。今此蕩子。乃竟以書絶我。密司脫尼喀爲善人。請視此書。或不笑我之輕諾。華福尼喀取書入手。視之至審。視旣。仍授之露第手中。慰之曰。此等小人。無賴至於極地。密司他日亦决不能與之同處。今幸彼自行告絶密司固以爲不幸。然充我之意。尚宜爲密司言賀。賀密司之脫此網羅。不然者。必爲密司終身 
 
 

Page 27

 
 
之累。密司幸細味鄙人之語。以爲何如。 
國外新聞 
[英國巡洋艦之小災]  
　　初十日倫敦電云英國裝甲巡洋艦蘇脫萊其號近在大西洋大操之際火爐間中忽然爆炸死者一人傷者四人 
[德報歡迎英相演說]  
　　初十日倫敦電云英相愛斯奎士君演說海軍事宜德國各報無不讚其宗旨和平敦睦友誼謂兩國之牴牾可因此解釋云 
[飛船家有幸有不幸]  
　　初十日倫敦電云英國飛船家馬蘭君以單機飛船與特城克爾君之雙機飛船賽飛由已恩茅斯以達里特爾斯復由該處飛回馬君之船於每小時内飛行五十英里遂佔優勝法國飛船家季萊脫君星期六日在干脫地方乘船昇空由高落下已於昨夜逝世女子斯賓塞於星期六日在康凡屈萊由飛船中跌下傷重殞命 
[英日博覽會近聞]  
　　初十日倫敦電云康諾脫哇塞親王於分派英日博覽會審斷書時宣稱此書係由兩國公同分送於是復出英皇歡賀會事成效之電當衆宣讀日本大使加籐君代表政府申謝襄助會事各員 
[巴爾幹小國之自振]  
　　十一日倫敦電云據路透消息聲稱芒脫尼格洛（巴爾幹之附庸國）定於下月宣布改爲王國歐洲各國似無反對之狀 
[英國棉業家集議]  
　　初十日倫敦電云英國棉織廠主人與各工人近在孟哲斯脫會議已將减輕工資百分之五一事商妥訂定合同 
[摩民攻擊法軍]  
　　初十日倫敦電云近有法軍行至墨哈茄河爲摩國酋族所攻卒爲法兵擊退遺下死屍五十三具法兵死者十一人傷者四十三人 
[德員展緩行期]  
　　初九日柏靈電云德國前任藩部大臣丹白君已將赴遠東之期展緩一月 
[俄美秋收之豐歉]  
　　初九日柏靈電云本年俄國田稔已有豐收之望美國則僅及往年之半數 
[飛船將越大西洋]  
　　西七月下旬美國擬以飛船由鈕約起程横渡大西洋飛達倫敦其行程大約在六日至十日之間現已宣布詳情該飛船取名美利堅裝有煤氣引擎一具 
[德奥對於俄日新約之觀念]  
　　初二日倫敦電云奥國因俄國旣與日本訂約則遠東之憂已去勢將聚兵巴爾幹進行歐洲政策以故頗爲惶恐德國有勢力之各新聞皆謂俄日新約旣成英日聨盟之效果將隨之而减著名海軍家齊泊林伯爵聲稱日美兩國終不免以干戈相見俄日旣結新約日本將來如與美國開戰則英日聨盟之利益必不可得（以上譯字林報） 
來件 
[寗波江北岸設立保良局章程序（荆溪吳鋆）]  
江北岸爲鄞縣鎭埠去城不及一里中隔甬江道光季年闢埠爲各國通商口岸中外錯處輪舶交通極爲便利北連滬江南達温台東通閩粤帆檣如織而匪徒奸宄亦借此爲逋逃淵藪鋆承乏全埠警務將及一載緝獲盜竊賭拐各犯數逾三百嚴加懲創勢熖稍殺其最足令人悽愴慘惻者莫如被拐之婦孺閩粤人多喜購豢異姓爲子或爲奴僕價値甚巨拐匪乃遍赴江浙各省誘拐幼孩從寗波附輪出口以達泉州興化各處旣屢有偵獲其無人認領者皆送善堂收留或送至法國醫院託付鞠養時僅一載已十數人其漏網以去不及查獲者或從民船儎運出口或揑稱爲親生子女者又不知凡幾哀此孩童一經出洋誠不足窮其究竟離人骨肉斬人血食至足痛矣又滬孩張和尚供言該拐匪挾有妖術一經迷惑左水右火他無所見語雖荒誕足見惑人左道流傳俗說不盡無因其罪可勝詠哉申甬隔一夕程行輪日三四艘姦拐婦女之案尤數見不鮮女閭風盛龜鴇兇狡毒於蛇蝎娼女受苦出奔或不願豪恥忍辱者一經到案申訴皆苦無覊養處不免展轉而仍淪猥賤霑泥之絮墮溷之花其遇可悲其事亦深可憫也鋆於宣統二年三月始禀准道憲桑公設保良局於甬埠顧公元琛嚴公勉庭谷公葵生沈公思欽陳公雲輝皆賛成之撥欵賃屋開辦并訂章程十七條會同鄞縣鄒公筠坡禀請立案於四月初一日開辦亦今日善政之一端也中國敎養失宜其流弊所極至於國勢孱弱而不能振婦孺皆國民之本其流離失所無告者誠不啻恒河沙數區區一局何足比杜陵之廣廈亦行吾心之所安焉耳今朝廷方嚴賣買奴婢之禁以此等敝俗久爲環球所指摘與立憲政體保護人民權利之意大相背馳拐販之罪日益增重逮案之犯執法而重懲之又守土者之責也 
 
 
 

Page 28

 
 
   
 
 

Page 29

 
 
G> 
[杭州清河坊中山昌典記紹酒老棧廣告]  
本棧在紹山陰東浦村設坊製釀係歷祖秘傳嗣因杭有清河坊分立酒棧躉寄批發迄今來有二百餘年所售之酒　已中外馳名其味厚氣香遐邇咸知此次尤宜悉心考究惟向售之花雕陳釀今以復加改良可稱特色以及門莊另沽之酒更爲優品本棧非敢自誇請中外紳商一試顧之方信鄙人言之不謬也倘思飲醇醪而嫌途遙者當函購立奉郵力還請自給此佈　典卿氏特白 
[戒烟善後至寳逸仙採製黄山野白术精]  
黄山野白术早已天下馳名其功用過于參苓人所咸知者也而市間之貨的眞者頗鮮鄙人世居黄山半耕半讀茶餘酒後輙以採藥消　農務之暇則囑農夫遍採卽　巖峻壑艱險亦所不憚因之居户樵夫所得咸來供献以此數十年寳藏頗富茲願割愛益人又慮　者未精食法故特悉心研究精益求精去盡渣滓取其精華以供當世之滋養常人服之則培元固本益壽延年即體質素勤精神困倦面黄骨瘦四肢酸軟及婦女信水不調諸虚百損者連服半月當見奇功　濟世之至寳也當此烟禁森嚴有志戒除者深慮减癮後有百病叢生鳥得以善其後因之懷疑而不即戒絶者亦頗不鮮今幸此精出世足可釋大下戒烟志上之疑慮矣請試服之當知非尋常補藥可相伍也　經售處上海小東門内曹素功堯記墨莊分售處上海抛球塲九華堂　蘇州閶門外曹素功福建省南街曹素功靑島潍縣街祥雲壽奉天省鐘樓北西胡裕盛每瓶大洋二元四角 
[新撰病理學講義]  
全書三册無錫丁福保譯述論人類所以得病之原因論病與病狀所以相關之理由論病原所以殺人之緣故内科外科無不具備間及解剖病屍以明某臟某腑所以受病之實據此外寄生蟲及細菌之形態性質亦詳載靡遺理論精博文詞淺顯吾國素靈以來諸醫籍罕有其比眞醫界中從來未見之奇書也每部大洋四元中外醫通日本藥物學家赤木氏原著丁福保譯述其原書去年四月出版在日本亦爲最新之書每一種病詳列中西經驗各方使閱者知某病用中國方則爲某藥用外國方則爲某藥將上下數千年東西　萬里扞格不通之處融會而貫通之吾國古方居全書十分之九外國方居十分之一全書十二童首博染病次呼吸器病次消化器病次全身病次神經系病次循環器病次排泄器病次五官器病次皮膚病次婦人科病次小兒科病次外科諸病每部大洋二元中西醫學報每月一山全年九角六分删定傷寒論二角胃腸養生法八角新纂兒科學一元二角人體寄生蟲病編七角續醫學指南三角赤痢新論四角内難經通論三角傷寒論通論二角○古方通今二角醫學指南二角實驗却病法二角公民衛生必讀二角公民醫學　讀二角新内經一元四角醫學綱要一元二角家庭新醫學講本四角看護學七角竹氏産婆學六角育兒談四角普通藥敎科書一元六角藥物綱要一元五角家庭新本草四角初等診斷學敎科書七角醫學補習科講義三元内科學綱要二元五角内科全書二元新傷寒論五角肺病預防法五角家庭衛生書一元五角花柳病療法七角喉痧新論二角霍亂瘧疾新論二角實扶的里血淸療法五角德國醫學叢書二元新萬國藥方三元化學新本草一元四角産科學初步七角實驗衛生講本一元三角子之有無法三角無藥療病法四角普通醫學新智識四角南洋醫科考試問題答案二角生理衛生敎科書五角歷代名醫列傳五角丁福保醫例上午門診一元下午出診五元仍寓新馬路昌壽里八十一號譯書公會醫書總發行所上海棋盤街文明書局外省購書者欵由郵局匯寄亦可分售處上海務印書館中國圖書公司會文堂廣益書局北京路美華書館外埠文明商務各分館均有發售 
P>京都天寳齋人參鹿茸靈芝野术海狗腎扶陽種子衍慶丸　　 
　　天下馳名○種子仙丹○靈驗無敵○舖在上海二馬路中市西鼎新里内交易○若服他家藥不靈請來一試虚言欺人罪我惟天 
本草云海狗腎一名腽　臍其性大爲扶陽補腎養精堅固一切諸虚百損五勞七傷夢遺滑精腰酸骨痛四肢乏力服則立驗本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可服專治男子陽痿不舉舉而不固旣舉不久或精清如水精冷如冰或未交精先洩洩而不射雖年輕損傷體弱之人服之轉弱爲强雖白髮老翁久服陽足宛如幼年久戰不倦任情歡樂藍田種玉左劵可操扶陽種子效騐神速此乃本齋獨得秘寳非他家大言欺人毫無實際可比常服補命門益丹田開胃健脾活絡壯筋培元固本養精烏鬚黑髮轉老還童却病延年多子多壽此丸扶陽種子固十分靈驗敢稱第一絶非是誇口矣每料雙料二十兩洋三十六元每两二元單料减半○另有始創秘製鹿茸海狗腎壯陽補身種子衍慶酒大瓶四元中瓶二元功效同上此酒如購十瓶照市九扣○扶陽煖腎種子膏每張一元○扶陽第一海狗腎每條洋十元功勝鹿茸十倍遠近函購託郵政局最妥信局愼防作弊上海二馬路西鼎新里内天寳齋啓 
[上洋泰錩興記號新到三面欄杆銅横鉄床批發公道]  
本號開設三茅閣橋北首棋盤街坐東朝西門面便是自運外洋鐵床黃黑籐椅異樣木器繡花漳絨床椅各色俱全另備西式籐椅千餘隻專門出租定　重加　綢被面如蒙紳商賜顧格外克已以廣招徠　泰錩興記告白 
[杭州清泰第一二旅舘] 　　 
下板兒巷中羊市街本館槪造高大洋房異常精雅特點繁多不及備載倘蒙各界諸君　光顧務請認明庶不致悞 
[開平礦務有限公司分銷遷移廣告] 　　 
本公司分銷處前設在河南路三茅閣橋北堍現因煤灶推廣該處房屋太窄不敷辦事於西六月一號遷至仁記路一號洋房本公司寫字樓内倘各行號欲建煤灶買煤焦炭火磚火泥及修改煤灶者請移玉總公司二層樓上分銷處接洽可也 
家用塊煤每噸八蘿計重二千二百四十磅洋十元五角一號碎煤每噸八蘿計重二千二百四十磅洋八元一角以上價目連送力在内　德津風一千一百念一號 
[農工商部織錦工業廠駐滬分局廣告]  
本局在京開辦行遠銷貨正副票銷售已久誠信昭著順直各界無不歡迎因申江爲商務振興之區萬商薈萃之地遵奉部案派員在滬設立分局以便南省各埠批售凡欲購銷者祈惠臨上海南市吉祥衖本總局批售可也茲五月份正票頭彩由　興泰門莊售出分票頭彩亦由同興奏批　本城太平街財源盛正票二彩批與南京彩成號門藯售出正票四彩由松江立興中批出諸公欲發大財者幸勿失此機會六月份正票念三日副票初七日在北京開彩本局白 
 
 

Page 30

 
 
   
 
 

Page 31

 
 
   
 
 

Page 32

 
 
   
 
