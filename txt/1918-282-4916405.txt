# 1918 - 282 - 4916405

 

Page 1

 
 
   
 
 

Page 2

 
 
時評 
[或問（冷）]  
　　或問歐洲戰事與中國戰事孰先了曰歐洲戰事先了又問了歐洲戰事與了中國戰事孰難曰了中國戰事難 
夫歐洲戰事其範圍若是之廣戰鬭若是之烈事情若是之繁而謂其先了且易了於中國者何也曰歐洲之戰人力之戰也其了也亦以人力了之也中國之戰則有任其天然而戰者故其了也亦將任其天然之勢以了之用人力則雖遲而速雖難而易也任天然之勢則遲速難易有不能自主者矣 
是故余謂欲統一中國以應付歐戰後之和議難也 
命令 
十月十三日大總統令内務總長錢能訓呈准新疆省長楊增新咨請任命陳宗器爲焉耆縣知事應照准此令 
又令葉濟晋給二等大綬嘉禾章蔣楙熙陶炯照均晋给二等嘉禾章楊葆元晋紷三等嘉禾章陳善同馬鎭桐均给予四等嘉禾章此令 
又令辛漢晋给二等嘉禾章蕭方駿晋給三等嘉禾章吳匡時晋給四等嘉禾章此令 
又令岳昭燏容揆均晋給二等嘉禾章張元節張允愷沈崇動趙詒璹吳克倬均晋給三等嘉禾章陳廣平王曾思郭左淇李世中均晋給四等嘉禾章此令 
又令孫世緯給予三等寳光嘉禾章此令 
又令錢泰沙亮功胡祥麟梁柏年王元增均給予三等嘉禾章朱麟藻吳承仕馬彝德徐焕張允同張式彝張汝霖胡爲楷均給予四等嘉禾章此 
又令錢懋勛晋给三等嘉禾章周承裕張志澍均晋給四等嘉禾章此令 
又令吳蓓　蘇榮光均晋給四等嘉禾章此令 
十月十四日大總統令陸軍總長段芝貴呈漢口鎭守使署副 
 
 
 

Page 3

 
 
官長陳致祥另有差委請免本職應照准此令 
　　又令陸軍總長段芝貴呈請任命龐成功爲漢口鎭守使署副官長應照准此令 
　　又令陸軍總長段芝貴呈陸軍第二十九師副官長劉維漢另有差委請免本職應照准此令 
　　又令陸軍總長段芝貴呈陸軍第一師工兵第一營營長李譽俊懇請辭職應照准此令 
　　又令陸軍總長叚芝貴呈請任命劉連昌爲陸軍第一師工兵第一營營長應照准此令 
　　又令司法總長朱深呈稱湖北穀城縣監犯胡義門撲救逃四放火情堪嘉尚擬請宣告減刑等語本大總統依照約法第四十條將該犯胡義門原判三等有期徒刑四年又十一月減處四等有期徒刑二年又六月以昭激勸此令 
　　又令余建侯晉給二等大綬嘉禾章沈爾蕃楊毓璿均晉给二等嘉禾章劉保慈吕式斌陳毓華均晋给三等嘉禾章呼英杰屈蟠儲耕均到給四等嘉禾章此令 
　　又令徐鎭淮給予二等寳光嘉禾章張家藩給予二等嘉禾章此令 
　　又令屈爔給予二等寳光嘉禾章此令 
　　又令齊寳善給予三等寳光嘉禾章此令 
專電 
　　北京電今日十時開副座選舉會梁主席參衆出席議員共二百八十餘人延長至十一時半仍不足法定數宣告延會昨晚王揖唐派員開專車赴津邀請出京各議員無效而返 
（十六日下午二鐘） 
　　北京電今選副不足法數事前王揖唐遣人向各議員利誘威脅謂不然國會將遭解散梁主緩選己鮮明兩派己成水火王宴議員令投副票到三百六十餘人其餘多赴天津（十六日下午五鐘）　　北京電　舊交系及研究討論等議員昨多赴津今日選舉會人數益少副座將成無期延期（十六日上午十二鐘） 
　　北京電　河間亦有發起和平促進會之說（十六日下午四鐘） 
　　北京電交部消息西安電信己斷（十六日下午四鐘） 
　　北京電曹錕領銜請赦張勲（十六日下午四鐘） 
　　北京電田中玉前以汽車没收案與美起交涉田爲陸長外交方面不便己作罷（十五日下午十一鐘）　　北京電張懷芝電前敵催餉挪借無路兵夫飢寒交迫無法支持請速籌撥如再不發恐生變端誰任其咎惟有將前敵各軍調回原防（十五日下午六鐘） 
　　北京電曹使電據馮玉祥報稱辰州敵軍己增數倍桃源西龍潭水己到千餘警察等悉數逃回有大舉攻桃之勢 
（十五日下午六鐘） 
　　北京電衡州南北代表又發主和蒸電主張政治法律諸問題聽造法機關裁决（十五日下午二鐘） 
　　北京電整頓吏治嚴剿土匪長令今晚發表（十五日下午十一鐘） 
　　北京電我國如不能統一將不得列歐戰和平會議列國現己移眼光於遠東注意中日關係（十五日下午十一鐘） 
　　北京電外交圑前承認金劵條例官制昨又對於發行金劵提出抗議（十六日下午四鐘） 
　　北京電外交界消息德答美允卽日撤退比法境德軍媾和悉以美總統一月八日之宣言爲基礎（十五日下午二鐘） 
　　北京電今日政府接駐法胡使報告德外部於十二日午刻答覆美總統八日之電表示贊成前次宣言大綱請準備召集各國委員會商議必要條件並言退兵停戰己得奥國同意且經德國會多數通過由德首相代表政府負責聞法國將主張援往事在柏林開會議 
（十五日下午十一鐘） 
　　香港電星期一日國會通過（一）以政務總裁組織國務會議（二）以總統名義頒布命令由政務總裁副署（十六日下午一鐘） 
外電 
　　海參崴電日軍己衞守阿穆爾鐵路爲暫時之計畫西比利亞鐵路管理問題現由協約國委員會討論未决捷克軍參謀處宣稱薩瑪拉東面之基萊爾交义點仍在捷克軍之手此爲太斯區康之門户太斯區康現存有近四年内所收棉花八百餘萬浦特（俄國重量）（十四日） 
　　北京電南方軍政府决議以執行總統職權事照會各國（十五日） 
　　北京電外間謡傳張勳以宣布前與北方領袖同謀復辟來往之函件要挾特赦（十五日）以上路透電 
　　北京電本日舉副座參院出席八十餘人衆院出席一百七十餘人無結果而散因梁士詒反對速選運動議員多人先期赴津之故（十六日） 
　　北京電有人條陳府院參戰處（一）測定吉黑邊防界綫相地增築要塞（二）開放哈爾濱等埠於軍事外政兩方勘論利害詳闢入微府交院處議採（十五日） 
　　北京電院將議設參預歐戰和議準備會如陸（徴祥）决辭外長將聘爲該會主任（十五日） 
　　北京電田（文烈）靳（雲鵬）均堅拒暫代陸長閣議屬田中玉（十五日） 
　　北京電三省巡閱權限草案業經法制局擬就院昨電奉吉黑各派代表來院洽商詳盡然後發表（十五日） 
　　蚌埠電府院代表均詣蚌慰留倪督云非長江某項關係解除不能留任（十六日）（以上中孚通訊社電） 
　　北京電今日上午十時二十分衆議院開副總統選舉會梁士詒就議長席出席人數甚少至十一時二十分出席者計參議院議員八十二名衆議院議員一百八十九名共計二百七十一名不足法定人數甚遠遂又延會乃决議副總統選舉無期延期於十一時半散會（十六日） 
　　北京電英法俄日四國公使最近决議向政府提出反對金券條例之抗議英法兩使己於昨日提出於外交部上次之抗議係詰問中國未公布該條例以前手續上之錯誤此次之抗議以該條例與幣制借欵合同相抵觸爲理由蓋根本上表示反對該條例也（十六日） 
　　北京電周自齊等所主持之交通系研究會討論會之議員七十餘名與馮國璋黎元洪等之和平運動圑體相結合在天津組織有力之圑體擬於十日以内致關於解决時局之通電於各省（十六日） 
　　北京電總統代表趙炳麟昨晚由廣東致密電於總統總統閱畢後面有喜色據某親近者云恐係從岑西林報告何等好消息來也（十六日） 
　　北京電倪嗣冲代表王郅隆今日謁錢代理總理面遞倪氏之辭呈（十六日） 
　　北京電陸軍總長段芝貴有疾現就西醫診治有不日辭職之說（十六日） 
　　北京電本日國務會議决定暫延長錢代理總理任期 
（十五日） 
　　廣東電此間國會連日開談話會協議軍政府行使總統國務院職權之職權條例及軍政府大綱之改正問題等 
（十五日） 
　　廣東電廣東軍政府於十日發布通電大旨如左曩者軍政府與護法各省軍隊曾經屢次發布通電聲明志在據法以求和平又於非法國會將行選舉僞總統時曾經聲明無論何人當選概不承認並己勸告徐世昌勿爲人所利用當據約法以爲進退但聞徐氏不聽忠告己就僞總統任使此舉果成事實是破壞國權也以徐氏之明想必能悔過不致動摇國本以自陷於危地軍政府旣代行國務院職權依法攝行大總統職務護法定亂爲其本責責任所在毫無假借云云聞軍政府發此通電爲發討伐令之先聲徐氏果不聽從則將再發討伐令（十五日） 
　　廣東電關於陳炯明之惠潮梅稅務督辦免職問題雖由閩粤兩省議員派代表八名向莫督請願中止免職未得要領該代表等更謁伍秩庸及岑西林代表冷遹等陳情又不得要領（十五日） 
　　漢口電據此間消息靈通之某氏云傳說江西督軍陳光遠此次之北上實有如下種種原因欲盡忠誠於新總統一也延緩副總統之選舉期一方面設法與西南諸省疏通意見俾得於無形之中進行議和漸次求逹其目的一也以徐世昌爲中心連絡長江各督軍創一新同盟圑體以期擁護東海商議解决時局之根本方針也聞陳督北上途次將與曹錕會見 
（十五日） 
　　東京電外交調查委員會不日即將開會審議今日之外交問題（十六日） 
　　東京電美國大總統威爾遜氏於十四日接到德國之回答後於當日午後卽致回答其大意在指摘德國無條件承認威爾遜氏所開示之諸條件且婉轉聲明德軍須無條件撤退即解除武裝撤退與德皇退位消滅其權力所以使德國無施策之餘地也據一股之觀測以爲如是則德國除屈伏外更無他策其屈伏僅時期之問題耳（十六日） 
　　東京電舊金山來電云據從華盛頓傳來之報告曰美國因德國此次之媾和提議毫無誠意確己决計拒絶（十五日） 
　　東京電下村台灣民政長官今日抵東京（十六日） 
[以上東方通信社電]  
　　東京電日本海參崴出征軍參謀中島少將以作戰告一段落爲報告關於此諸事特返東京（十六日） 
　　東京電日政府爲調節米價將决行暫廢米之進口餉近當發布此項之緊急勅令（十六日） 
　　東京電僉以平和在近因之鐵麵粉等市價一日不如一日難即恢復市面（十六日）（以上共同通訊社電） 
戰電 
　　巴黎電外間有德皇遜位之謡言又傳繼位者爲皇孫某年方十二而由皇弟某攝政云（十二日） 
　　亞姆斯特丹電柏林官電宣稱德皇己允大赦政治犯曾經軍法裁判所定罪如暴工鬧茺者等犯亦在開赦之列 
（十四日） 
　　倫敦電美國尚未與英國電商關於德國覆文事現信德國之電報刻由軍人嚴加管理故自德國傳出之消息其措詞較常更見愼重（十四日） 
　　紐約電今日各報社論復謂宜以德國完全屈服爲媾和之基礎各報皆疑德之提議非出誠意（十三日） 
　　倫敦電各報之論調關於德國之誠意仍爲懷疑且主張休戰之前須得保證其條件匪獨須由福煦上將口授且須由英軍海軍部口授又謂星期六日晚間倫敦諸劇場等處之歡悅尚屬過早因德國覆文並未屈服也（十四日） 
　　倫敦電據某要津聲稱今尚無早日休戰之望縱時己成熟可以妍究休戰提議然非附以海陸軍保證示明德國匪特願納刃於鞘且絶對無權續開戰爭則亦不致嚴重考慮此項提議此爲英國與其他協約國所具根本意見云（十三日） 
倫敦電輿情對於休戰之議憂勝於喜誠恐稍有不愼將使以前犧牲不能得正當之保酬諸名人之談話皆具此意見（十四日） 
　　倫敦電坎拿大代理首相福斯特爵士宣稱坎人非至德皇與其左右己處於不能續啓戰端之地位不願媾和德人今絶無自悔之象云（十四日） 
　　亞姆斯特丹電洛加爾報載稱聨邦議會保守黨議員致書德首相美克斯公爵竭力反對受納威爾遜總統之覆文柏林日報載哈登氏在柏林所發之演說謂數人操政權之制己屬往事主張潛艇主義者皆屬將由國家裁判所定罪之人庫爾滿男爵與齊林伯爵在白萊斯特里土夫斯克所成之事業徒得一欺騙之名云云聽者皆爲歡呼不置（十三日） 
　　倫敦電海牙新郵報載稱駐德荷使現回海牙聞與德國之提議有關蓋德國主張他日如撤退法國北部及比境之兵則退出之土地應由荷兵管理之該報並謂德人之意西境協約軍於德兵撤退之時應留於所抵之陣線不能尾追而進 
（十四日） 
　　倫敦電據確實消息敵軍之退至興登堡陣線從容不迫毫未露有窘狀今且於勒加圖北面反攻出之甚易就行軍眼光觀之德人現尚未取敗軍之態度彼確於困難之隅安然脫險惟今處之地位殊不穏固尤以瓦斯河與斯加泊河間爲甚且協約軍必不容敵休息旦夕將於他方面施檕云（十四日） 
　　倫敦電海格上將報稱昨日下午敵軍在勒加圖北面發砲猛轟繼以步軍力攻塞勒河東岸及沙萊斯美附近英軍陣地激戰後均爲英軍所敗德軍以湯克砲車協助步軍攻擊哈斯泊萊對面英軍陣地亦未利利英軍斥堠隊在杜愛南北兩面多處進攻得地且俘虜若干人（十四日） 
　　巴黎電今晚公報云今晨第十軍攻入拉盎平民之得恢復自由者六千五百人法軍在瓦斯河與愛恩河北面間之全陣線進至該鎭境外拉菲爾東面之法軍己臨塞爾勒河南岸之濱至柯爾貝站止（十三日） 
　　倫敦電英法比三國之軍今日在柯爾特萊方面大舉進攻（十四日） 
　　巴黎電今日下午公報云全陣線之法軍今與敵步軍緊接夏圖波爾相南面之法軍己將留存抵禦之敵兵逐回運河北岸（十四日） 
　　倫敦電今晚美國公報云敵屢於末斯河兩岸進攻希圖擊破美軍近佔之陣地均受挫而退（十三日） 
　　倫敦電德國公報云德軍反攻逐退攻入哇比尼哇巴克之敵軍德軍佔守拉盎北面與愛恩河之新陣以德軍於娘子路與蘇泊河大戰獲勝後己能安然於該處及香巴業移動軍隊（十四日） 
　　里昻無線電法軍於星期日將拉盎之德兵逐出後星期一日在魯勒方面沿四十啓羅邁當之陣線由佛蘭得之左翼重取攻勢法軍左翼與比軍聨合同茹魯脫進發其右翼則與英軍聨合向柯爾脫萊進發法軍於星期一日晨入魯勒將陣線前移七啓羅邁當俘敵數千人法軍在聖康丹方面瓦斯河之東前進四啓羅邁當至十啓羅邁當俘敵一千餘人足見法軍所獲之勝利範圍廣大孟噖將軍之軍復前進二啓羅邁當至四啓羅邁當佔據西森尼及其廣大之教練營美軍在亞貢及末斯河間得有土地（十五日） 
　　倫敦電路透電社得悉蘭斯特號與平野丸二船之被沉中立國之德國官員多爲震恐德國財政界與航業界現主張依威爾遜總統之條件媾和否則内國革命將不能免 
（十四日） 
　　巴黎電公報宣稱法國因芬蘭國會非法選舉希塞親王爲國君己與芬蘭斷絶外交關係（十四日） 
　　瑞典京城電俄國庫巴乞夫親王避難瑞典京城附近置有巨宅兹有某要人願出重價購之因德國貴人二不日將抵瑞士京城之故（十三日） 
　　里昂無線電華盛頓消息白宫宣稱美政府繼續派兵赴歐每月以二十五萬人爲標準並接濟軍需决不稍懈（十五日） 
要聞一 
[北京特别通信（靜觀）]  
　　北京黨派之分合 
　　曩者叚派挾金錢與武力結合新舊交通系組織安福俱樂部操縱選政徐東海之得爲總統彼黨之力也不意今日形勢乃大變而赫赫之安福俱樂部將呈瓦解土崩之象矣 
其所以致變之原因一則以黨員之集合本非由於一定之黨綱當國會初開幕時即有分裂之朕兆嗣以議員每月各發津貼三百元乃得維持於一時則其純爲金錢而來己可想見烏合之衆在理定難持久二則因交通系之獨立交通系在安部本佔有勢力其根據全在經濟方面雖武人之拔劍擊住勢亦無可如何前者梁士詒氏頗主張廢棄武力政策之說冀以和平之局由彼手所造成因此大悖叚派之意暗潮之生己非一日至近日選舉副總統而交通系獨立之態度始明三因徐東海之意向東海元首之資格産自安部飲水思源固不能忘情於舊雨然爲鞏固一己地位起見旣不能開罪於北洋軍閥亦不肯見外於交通圑體若二者相比較則借重據有金錢勢力之交通系尤亟於借重據有武力之北洋派也何以故交通系有梁氏爲之魁梁前此回粤且曾與南方爲一度之接洽在答氏眼光中將來收拾時局必須借重長才北洋系雖喑唔咤叱然主戰一派究竟祇佔半數如馮氏一系固與主戰派立於反對之地位者也二者之輕重徐氏似籌之己熟惟表面上對於叚氏仍不能不極力敷衍耳最近副總統問題發生叚氏極力主張曹錕幾有不得不休之勢借君爲我替身稍有識者均能了然於此語也此一層東海亦大感痛苦就曹氏人格言升之副座本有彼其之子不稱其服之嫌而爲東海個人計尤非心之所願蓋逆料將來共事亦不易也此種心理不獨東海一人有之即接近東海之三五耆老如沈冕士段書雲沈金鑑輩亦復同有此感而在交通系旣否認叚氏之主張則尤以爲絶對不能遷就以此之故九日之選舉一般耆老多未出席至交通一系則全數未出席曹氏副總統旣成泡影安部乃不得不呈分裂之象矣 
現在安部之分裂己成事實萬難挽回在段氏及其左右要人亦復不存破鏡重圓之想舊黨旣破新黨乃以復生新陳代謝之理固應如此現聞脫離安福部之新國會議員己另有所組織其組織之主體乃爲梁大議長（說者　並由東海授意）目下己有一百八十餘人其圑體之名稱擬用和平促進會五字云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[歐戰特約通信（九）]  
　　德軍之潰敗及乞和 
　　過去之一週中聨軍沿全陣線進攻乘勝前進其在法境德軍受英軍之壓迫委棄列里西之凸隅亞爾滿蒂愛萊拉巴塞及蘭斯均己攻克英軍距列里僅六啓羅邁當康白萊亦於九日入英軍之手本星期中德軍在聖康丹及康白萊之間抵禦悍猛其後力竭法美軍乃乘勢猛攻奪獲大部份土地聨軍繼續得有進步己行近交通中心點之倍西尼及泊恩萊姆及凡爾丹方面法美軍得有不間斷之進步萊姆完全解圍己爲敵軍砲力所不能及萊姆砲臺及四週山地己入法軍之手法軍曾進迫蘇泊河及愛爾尼河之陣線並進窺愛恩河凸隅美軍在凡爾丹之北恢復陣地一方面復在亞貢之東延長香巴業境之攻勢 
圖中横網線係聨軍攻克之地 
其在馬基頓方面己入伏拉尼亞及蒂泊拉奥軍戰敗紛亂退走委棄大砲及軍用品無算烏斯克勃之西布軍六萬一千人按照軍事協約繳械投降視爲俘虜 
其在巴力斯坦方面英軍己佔據逹瑪斯法軍據有貝魯特港叙里亞法國水師亦己登岸該處居民愉快之狀殊難描摹英法軍繼續向北進發 
德奥土三國政府己正式請求美國總統威爾遜設法休戰開媾和談判美國政府之答覆主張在中歐列强之軍隊尚佔據協約國領土以前關於此項問題不能有所决定且要求德國更爲明白解釋吾人可深信協約國現己預防德國乘此時機逞其狡謀蓋德國至今其種種舉動固始终崇尚詐術也 
又據歐戰實報社消息云近來西歐戰情發展更速聨軍進步尤佳聖康丹坎白萊諸鎭相繼攻陷此皆德軍所恃以抵禦聨軍之集中點也英比軍克復佛蘭得山脊全部後前進十四基洛邁當伊泊爾遂脫敵軍之壓迫法美軍獲勝利於三賓（即香巴業）佔夏萊蘭巨鐵路交點斷德軍自威爾登至萊姆之交通而解萊姆之圍他如蘭斯與亞爾滿蒂愛萊等處亦皆爲協約軍所據有德軍至此乃由法比戰線諸點撤兵退走其所謂興登堡之陣線與其經年累月慘淡經營深壕固壘之防禦線今皆棄置不顧雖其退走以何處爲止境所棄陣綫廣闊若何今尚未克盡知然德軍戰力不足士氣不强不能與協約軍爭衡固己無待言矣協約軍今方追擊退軍而所得之地且超越從前舊有之陣線焉德皇窮兵黷武欲以兵力制勝全球而今果何如此時欲以戴民政假面具之内閣欺罔各國以遂其暫息干戈之計而免一敗不可收拾之禍第嗜武之徒猶未下台息壤尚在後患堪虞協約國烏肯中其狡謀哉苟德國不爲根本上之解决而接受協約國所提議之條欵則協約國必將於各戰區繼續進取直至壓倒德國而後始止也 
[美國之平和準備局]  
　　德國言和之聲起美總統威爾遜必爲曠世大戰末期平和之護法矣其和議以其十四條件爲中心此十四條件蓋上校哈何斯所建議欲知美國之和議者當先明哈何斯上校爲何如人 
哈何斯紐約人向不出名而隠然於政汉實業各方面大有勢力其人受有高等教育才智兼備於市長知事之選舉隠然爲不可少之人其黨籍殊不明瞭威爾遜之推爲紐昭賽知事也哈和斯不附民主黨亦不附共和黨黨美西戰爭時大總統羅斯福任之爲上校而使從軍焉初無赫赫之戰功然其以戰略上之知識爲雙方之調停則俱有獨特之技能當時著名月旦家評之日暗中之政治家暗中之財政家暗中之實業家也足見其經歷與手叚矣而尤顯其本領者莫如推薦民主黨之威爾遜爲大總統之時當時衆人所預想以爲下届大總統必推下議院議長克拉克也而哈何斯上校徑欲推薦威爾遜乃先與有力者勃雷恩謀竟堂堂然推出矣其魄力之雄厚可知 
　　威爾遜旣爲大總統力勸哈何斯加入内閣哈何斯堅辭之决計不欲出面而寗在裏面從事乃就職於大總統府如君主國之侍從武官長焉自是而後與威爾遜之關係日密無論何項重要問題威爾遜莫不與商歐戰勃發而後威爾遜念戰事禍人之慘思欲速了之乃派哈何斯赴德赴英法游說和議諸國之不從其議固也而哈何斯甫歸美國驟起而參戰其爲出於彼意不問可知蓋己確知參戰爲求和之第一手段也美旣參戰竭力爲積極之進行抛無量之公財私財爲最善之努力一面則爲戰爭終局之準備設立所謂平和準備局者此亦明是哈何斯之建議也此局並不另設於各部之外但如農務部就農業關係上關於戰後之準備選朝野相當人才以組織委員會商務部於商事關係仿之設委員會其他各部亦皆如之而總轄之者爲平和準備局之名稱其事之内容絶對秘密要之哈和斯上校爲其長官委以全權俾從事於議和訂約及戰後一切之準備而於各方面羅致官民之有力者正在汲汲從事也 
[南北難和之外人觀察]  
　　字林報十一日北京通訊略云政界尚未恢復常狀昨日熱鬧後今日無所作爲殊形沉寂徐世昌雖己就職但南北調和之希望日趨日遠調和之不能實現固由於新總統固有之弱點亦多由於廣州之堅持南方國會於星期二日開聨合會雖非滿湯一致然竟决定因徐世昌蔑視約法而向之宣戰之文矣南方誠不免倔惟北方亦殊無調和能力之表示今曹汝霖居然得一等文虎章此事或尚不足令人驚異所可怪者曹竟仍爲交通總長且兼幣制局之督辦焉由此觀之濫借外債之亡國政策顯將繼續施行新總統之爲人或主張和平第就近事察之隨人俛仰甘爲主戰派掌握中之傀儡主戰派只知對南續戰羅掘金錢至於代價若何犧牲若何非其所恤記者確聞十萬兆元之大借欵今仍在磋議中現至若何程度尚無所聞惟曹汝霖輩現方準備斷送國家所有之産業换得金錢以供武人保全祿位之用斯固毫無欵問也就上述諸事而加以推究則僅得一斷語曰無法可望中國自行解决其内訌耳南北之爭持不下北京之大借外債必召外來之干涉干涉之來是否出於自願須視將來之事勢而定但有確然無疑者外來干涉今己不能再緩矣武人今仍盤踞要津頗有集其全力掃除異黨之勢段祺瑞雖辭總揆聞仍不捨參戰督辦之席縱令段見機下野然其黨羽必仍繼行叚之政策蓋徐世昌爲督軍圑所舉出督軍圑固不願有憲法政府尤不願其權勢之被削也是以武人横行尚無止期協約國於二三星期後見和局將近或能稍移其念以研究中國之亟需他日休戰言和中國當然將己喪失其列席於議和大會之機會虚費權力坐失時機而成世人所共視爲不知愛國之國家矣 
[新國會之副座潮]  
　　新國會之副總統問題現成爲兩派激戰之資料安福幹部對舊交通系己有開始攻擊之勢其機關某報昨紀梁士詒之態度云關於梁燕蓀之態度有二說一說謂當九號開會時因法定人數不足梁議長曾親筆致書於周自齊君勸其約請同人出席無效嗣因多數議員商之於梁議長主張十一號再開會選舉梁議長謂時間太促須假四五日之力以爲之疏通主張十六日開會王議長即本梁議長之主張在議場提議梁議長現正從事於疏通但未審一部分議員肯聽梁君之勸否云云是梁燕蓀之態度表面上仍主張速選也而梁氏之所親則謂吾輩實係認定於此時間急選副座實爲解决時局一大障礙並非於曹氏個人有所不慊故緩舉之說係時機問題而非對人問題蓋以曹氏資望而論誠有可得副座之希望不過未至時而强令産生恐於産母嬰兒兩俱不利倘全不按諸情勢勉强爲一度兩度之催生不啻爲曹氏自墮其威信愛曹氏者决不出此此種心理凡在稍明時勢者應有同情云云則梁氏又係主張緩選者總之梁氏足智多謀其眞實態度决不表現於外欲知其對於選舉副座之眞實態度惟從他方面以觀察之斯得耳此安福派對梁之論調也 
　　舊交通系因九日選舉會暗潮之結果决定自行組黨離安福而獨立此事現正醖釀十二日下午七時梁士詒氏特在甘石橋私宅大開讌會爲組黨之準備列席者周自齊葉恭綽沈金鑑段書雲等一百零八人並有外賓二人亦均與宴席間議及組黨手續並提出研究條件三項（一）對於解民時局之辦法（二）對於十六日副座選舉應持之態度（三）對於日本原内閣對華政策之研究聞天津方面日内尚有組黨之會議 
又據益世報云昨日新舊交通系之衝突愈演愈甚己成不可收拾之象蓋九日選舉會時僑園份子之遠避不到實舊交通系一種强硬之表示蓋自洪憲失敗後舊交通系之地位漸爲武人勢力所厭迫所謂新交通系者復北此時機欲霸佔交通地盤於是舊交通系爲一己之利害計不得不設法掃除武人之勢力此次副座選舉使國會中果就此舉出曹錕則武人勢力如虎附翼而己派之勢力更無從發展故不能不以全力打破之然安福派議員竟多逃王而歸梁者則未始非安福首領舉措失人信望之所致也蓋該派首領視本派議員如家奴以爲吾以金錢造成議員則彼輩自由完全屬我不能有逾分之慾望本此以舉徐世昌旣己順風利渡再使之舉曹錕當不致有他虞也孰知徐氏被選後即有經手人　得鉅金之風聲於是議員始悟爲人所賣誓必取償於副總統之投票而安福首領不知也及六日以後始知之而着手疏通無如議員中積嫌己深疏通己無及矣當九號選舉未出席議員之逃往三貝子花園也未久即有警察數人尾至聲言總監請諸位到會投票當時周自齊在座答曰知道了請先回去警察中有識之者乃相繼退去未幾又有康甲丞劉恩格等來邀避席諸人念去者難免復至遂議避逃西山此一日之難始安然免過然而戒心由此生矣歸來一一述之較近之友朋於未逃席者又增一番兎死狐悲之感思有以脫安福之樊籬更覓新主於是避席派之勢力驟增所尤奇者安福派中之主戰派亦極反對舉曹彼所持理由謂曹氏雖口稱服從中央而實則盤踞保定不肯進戰實非良善軍人决不舉彼此外則稍明大事者鑒於時局之紊亂不可速舉副座日事鼓吹於是覺悟者日見增加故使十六號照常開會其不到者當更加意外之多也梁氏於前晚招集未到諸議員會談於伊之私邸痛陳不可速舉副座之故並謂外間盛傳以三四千元買議員不出席之說吾輩旣欲伸張主義不可不有所犧牲受錢一事似應力避將來吾輩之主張如願以償國家能以治安斯吾輩之幸福亦在其中矣於是心心相印脫離安福勢力之志益堅又以脫離舊圑體不可不組新圑體遂議定以現到之人作根基組織一小黨其黨義則以促進和平爲主梁氏並將此意聲明於徐東海東海素以主張和平爲標幟聞此言當無不贊成於是新黨員之志趣更爲堅决矣反對速舉者之運動如此而安福諸頭目猶未甘心也於是密議以三種方法對待第一籌大批欵項收買第二行文各該省軍長逼迫各該省議員選舉第三則十六號暫不選舉或改爲談話會議定延期延期一次不成至二次三次以及無量次不選出不止現聞不出席之議員正謀有以遠避其迫脅將來之結果或仍不免於無期之延期一途歟 
[安福派之梁内閣說觀]  
　　有六不能 
近日北京報紙頗有梁士詒預備組織後繼内閣之說據北京通訊社十三日傳佈之消息錢代理亟欲從速卸責但新内閣因政局之枝節大多仍恐不能從速提出梁氏呼聲雖高仍有阻礙或者竟以錢代理延長亦未可知今將昨日所聞曾經議擬之閣員分别誌之（一）財政總長聞梁士詒自兼一說周自齊（一）外交總長聞己定汪大燮陸子欣則調辦歐戰議和（一）内務總長如錢不就改擬田文烈（一）陸軍總長田中玉（一）海軍總長聨任（一）交通總長一說曹汝霖不動一說爲朱啓鈐（一）參謀總長此席雖不屬閣員但聞己派人就詢天津某前總長廕昌則調入公府（一）秘書長郭則澐己定改爲聨任此外未詳 
該通訊社之消息本係擬議之詞未必竟有此事實然安福派則以種種關係且因副座激戰之潮流己表示反對梁内閣說昨日該派某機關報發表意見其論調云梁氏此時若以之出膺揆席記者亦認爲適合時宜但就各分面種種觀察關於梁氏組閣困難之處甚多撮其大要有六不可能（一）元首能否以梁氏内閣提出國會我國此時雖無正式政黨然元首决不能不顧各方面之趨嚮一生反響即損威重（二）前日總統選舉會之副總統選舉臨時未能舉行據外間通信當時未出席之議員除研究討論兩系外爲與梁氏接近之周自齊等議員是梁氏以其少數人之不出席而破壞多數所主張則梁氏組閣未必能否取得多數人之同意（三）梁氏原係政客素與各派軍人無所接洽此時能否取得各省區之贊助各省區將來能否聽其指揮命令尚未可知（四）新交通系己造成一種新勢力梁氏能否令曹陸讓步或化除成見均帖然爲所運用驅使尚不可必（五）各報多載梁氏此次出山頗有調和南北之主張就令北方軍政方面於梁氏組閣無所滯礙而七頭政治之西南方面未必即能與梁氏爲極誠意之携手（六）中交票停止兌現原爲梁氏所主張流毒至今尤爲商民所心痛近日本寺内内閣因米穀風潮辭職爲其喪失社會信用也梁氏當不敢忽視之以上各種情形皆就各方面較著之事實爲之視察並非神經過敏無意識之推測也云云此亦安福與舊交系破裂之一暗示乎 
[新國會之憲法講習所]  
新國會參衆兩院議員由安福領袖發起設一憲法講習所召集一般議員學習憲法每人月出束修五十元近日入會者甚多并聞有人主張敦聘北京大學教授張耀曾爲主講月送夫馬費五百元惟張氏殊不願就昨有某議員譚及此事殊爲歎息據云議員入會者以前清翰林滿洲貴族富家子弟舊式商人爲最多云據益世報云安福一部人才濟濟然而解剖其内容則舊官僚爲一大部份紈縍子弟爲一在部份富商大賈爲一大部份冬烘先生爲一大部份而新舊兼通法理淵博者尚不及百分之十王揖唐固知多數不明法理也於是有憲法講習會之組織特聘中外名宿每星期講演一次入會聽講者每人納束修五十元於是一般斑白之叟大腹之賈駝背彎腰挺胸疊肚源源而來絡繹不絶現聞入會者己有一百三十餘人之多所擬聘之講師爲張耀曾張曾爲舊國會議員及司法總長其法政學問之淵深久爲全國所信仰惟有深明此會之内容者則謂該會組織殆爲安福派金蟬脫殼之計所以不聘他人而特聘一他黨中堅人物之張耀曾爲其主講又恐他人知其爲安福派之脫胎也乃使一般會員自出束修在表面上固一學會之模樣而按諸實際則安福之變像耳故張耀曾亦深知其内容雖王揖唐以八百元現金之重價聘之而千辭萬却不肯就也且王氏與安福派之密切份子表示意見謂此項束修爲數雖鉅不過請諸君暫時墊出將來仍當送還且允以厚利（據聞將來每一會員津貼三千元）於是一般安福議員得此消息紛紛加入異常踴躍三日之間竟逹一百三十餘人之衆其故可深思矣 
[南運河工局組織成立]  
熊希齡呈報組織南運河工程機關情形云竊奉鈞令特派熊希齡兼任督辦運河工程事宜並准内務部咨稱此項工程應查照合同第六條定名爲運河工程總局等因當以該河工程係從初步測量著手必須矣所聘美總工程師到後方可籌議進行現該總工程師己經到華疊經磋樀辦法略有端緒自應將機關即行組織以資辦公現擬就督辦京畿水災河工善後事宜津處内設立運河工程總局擬訂組織章程十八條繕呈鈞核應請飭局另鑄督辦運河工程事宜關防一顆頒發啓用在未經頒發以前仍暫用督辦京畿水災河工善後事宜關防合並聲明附錄軍河工程總局組織章程（第一條）本總局根據運河金幣借欵合同專辦直隸山東兩省運河工程事宜設立於直隸之天津并於山東濟寗設立分局（第二條）本總局設督辦一員主持全局事務（第三條）本總局設會辦二員贊助督辦處理局事以一員駐天津一員駐濟寗管理分局事務（第四條）本總局應設總工程師總稽核員各一員其職權悉依合同所規定（第五條）本總局設秘書二員承督辦之命辦理左列事務（一）撰擬保管機要文電（二）綜核各科稿件（三）掌管進退職員册籍（四）典守印信（第六條）本總局分設三科如左（一）總務科（二）工程科（三）會計科（第七條）總務科之職掌如左（一）收發及分配文電（二）撰擬及繙譯文電（三）進退並監督書記（四）編纂保管擋安（五）編製各項統計報告（六）記錄會議（七）遣派調查（八）核定購備及領用物品（九）進退公役（十）不屬他科事項（第八條）工程科之職掌如左（一）管理測量繪圖（二）規畫河道工程（三）編製工程預算（四）監督檢查包工工程師所做之工程（五）購備保管關於工程各用品（第九條）會計科之職掌如左（一）出納金錢（二）登記簿記（三）造具預算决算各項表册（四）保管官有財産（第十條）各科設主任一員承督辦之命辦理本科事務但工程科主任應根據合同以總工程師兼任會計科主任應根據合同以總稽核員兼任（第十一條）各科依事務之繁簡得酌設科員工程科並得酌聘技師承督辦及主任之命佐理事務其員額隨時呈請督辦核定之但除工程科外每科至多不得過五員（第十二條）本總局因事繁須員佐理時得酌用　事員隨時委派不限員額（第十三條）總務科附設書記室雇用書記承辦繕寫核對等事其員額隨時呈請督辦核定之但至多不得過十人（第十四條）本總局各科分課辦事其細則另定之（第十五條）本總局職員除合同所規定外均由督辦委派其薪給另以細則定之（第十六條）本總局應設會議室一所其事關重要督辦須徴集意見時得召集職員會議其會議細則另定之（第十七條）凡事涉兩科以上者由各科主任會商辦理其有意見爭執時得呈請督辦裁决或提出職員會議議决之（第十八條）本章程自呈准之日施行 
[京華短簡]  
　　東海就職後對於解决時局辦法日内己在進行前日特致各省軍民長官一電關於解决大局方法囑各抒意見俾便研究昨日又派公府諮議蕭良臣赴津持函徴詢其陂意見 
公府秘書長確定吳笈蓀氏業經接手辦事原有秘書二十三員臨時自請辭職者六員當經東海慰留改聘爲顧問諮議（張嘉森吳錫永文羣夏繼泉尚有二人未詳）至新派府秘書廳帮辦爲郭則澐曹秉章秘書廳行走爲許寳　方樞均己發表又電務處新派吳秉甫大禮官仍爲黄開文蔡廷幹外傳袁乃寛說並非 
 
 
 

Page 7

 
 
事實 
　　京師步軍統領李長泰將外放察哈爾都統繼任者聞以公府指揮使徐邦傑爲最有希望 
參陸辦公處久有移回三海之說今聞府院互遷各機關紛紛部署惟參陸處仍設集靈囿在東海之意參陸處權限暫時須歸國務院掌管以符責任内閣之實將來戰事結束爲另一問題彼時再籌辦法 
馬安良爲甘西護軍使早經上届閣議通過所以遲遲不發表者以國務院去電詢問馬鎭守使麒令其先行代理尚未據覆昨馬麒己有電復到京日内當可發表矣 
昨日府學胡同合肥私邸有陳文運曲同豐靳雲鵬諸人開一非正式會議聞表面爲討論參戰進行事宜 
[奉聞紀要]  
　　張巡閱使於冬日通電全國表明始終不改主戰政策聨合同志擁護政府兹聞張使昨（十一日）又發出通電分致全國軍民長官先述新總統就任各省軍民長官應一致擁護以謀統一次述固結圑體一致對付西南最後詳述對於解决時局宜聽中央命令勿爲奸言所惑妄自發言云云 
傅良佐周肇祥二氏前經政府派赴東北調查國防情形原爲取銷查辦案之張本己於日前回京張巡閱立電政府請將該二人查辦案取銷電文略云周肇祥傅良佐兩員奉派來東調查肆應咸宜深資擘畫實屬異常出力兹己入都晋謁面陳聰聽該員之精明練逹實爲當時之選而對於外交尤爲措置裕如應請准予注銷前案以資策勵而觀後效無任懇禱之至 
教育實業兩廳各省均己設立張任巡閱使後對於中央亦不得不稍事服從故擬將教育實業兩廳與各省一律設立聞己令王岷源財政廳長籌撥二廳開辦經費至兩廳長人物現尚在商議中 
　　日來當局派警至各家傳諭凡儲有外省中交殖邊三行紙幣者令即兌换己見本報昨聞此等舉動係出官銀號某氏主張據云省城各銀行家合辦之公記錢莊出兌現大洋調劑市面金融所有損失由各行均攤現在每换出大洋一元須賠小洋二毛有奇中交兩銀行以本行所發紙幣爲數無幾未便爲人攤賠目前决定不認賠欵官銀號經理某氏對於中交兩行本有意見乃禀請軍長取締中交兩行紙幣行文警廳飭令按户傳知限三日内赴警廳兌换奉幣逾期作廢殖邊銀行亦被牽入凡該行紙幣之印明吉黑長哈者一律奉令兌换惟中交爲國家銀行在奉天信用昭著商民依然收用因該兩行吉黑長春紙幣持赴中交本行即可兌换無須再赴警廳以故不甚驚慌 
巡閱使署之參謀長外問盛傳由于冲漢充任嗣又有由代理軍署參謀長喬漢章陞任消息兹據確訊于喬二氏之說均不可靠其最有希望者當爲軍署顧問之劉恩鴻云 
駐紥廊房之第六混成旅（現己改爲第四旅）張巡閱使前時本擬全數派遣南下乃因擁護新總統故僅派該旅之十一圑南下漢口留十二圑進駐黄村以觀時變兹據某軍官云新總統業己上臺對南軍事又急張巡閱行將飭令留駐黄村之十二圑前往漢口會合該旅之十一圑協同南下 
奉省新軍七個混成旅當時因倉猝招募其騎砲連曁機關槍連概付闕如故名雖混成旅實則僅有步兵而己兹聞張巡閱爲充足軍隊起見飭令五個混成旅及暫編奉天第一師一律招添騎砲機關槍三連除第一師及第二旅己完全編制外第一旅僅編成機關槍連與砲兵連第四旅僅編成騎兵連與機關槍連其第三第五二旅尚未着手編制現正在完全籌編中 
俄亂日亟霍爾瓦特將軍請中日出兵於滿洲里業經相繼前往兹聞日本陸軍大尉南京宏策氏帶領兵士五百名大砲十二尊馬二百五十匹又復北行並聞意大利軍官三名帶兵四十八名己由北京來奉亦將北上 
[政府之援陜計畫]  
　　王安瀾葉荃等侵入陜南連陷興安嵐臯平利石泉等縣政府迭據陜督管使等來電報告前日參陸處臨時會議對此問題曾有重要討論當經决定應援方法分别電知各督依計進行管金聚處昨亦密示方略其電中大致謂漢中吃緊情形己分電劉督鍾師長照陳督計畫訊令川軍賴旅長督率所部急進子午谷扼防並逕電晋鄂督軍迅派圑隊扼要堵截會師分路實力進攻至駐觀音堂奉軍許旅長所部亦己兼程前進後援餉彈卽由許部押運接濟仍望派員妥爲接洽又聞管全聚昨自漢中又有要電到京報告南軍自重慶會議後擬急攻漢中以斷川陜聨絡之路情勢危迫除飭所屬軍隊一體嚴防外請急電飭甘軍援陜之馬國義一軍速行開拔入陜以資策應 
[鄂軍援陜之近况]  
　　鄂北之戰訊目下緊於鄂西因陜南一片土均己陸續入滇川黔各軍之掌握中前據張鎭守使由鄖來電謂白河（陜西縣名）失守漢水之屏藩己失鄖西危急竹谿沈家營鷄籠山一帶己有戰事請王督速派援兵以備後路故十一日特派第三混成旅第五圑圑長宋大需率兵前往溯襄而上以援鄂北查南軍本無窥鄂之心此時犯鄂因興安己爲南軍所奪（是地爲北通西安東出潼關西取南鄭之要道）誠恐鄂兵抄襲之耳 
另一消息云西安形勢危險萬分中央電令鄂汴晋甘四省派兵分道進援己由王督抽調軍隊兼程開拔兹更探得鄂軍援陜詳情如下（甲）兵額之支配王督以陜東與鄂北唇齒相依援陜東即所以固鄂北但以鄂北邊防兵力不甚充厚原擬出兵一旅嗣經軍事會議以該處地險山多孤軍深入萬難有濟遂議定三混成圑而事出倉卒若待改編完全又恐緩不濟急故先就王樹功盧金山孫傳芳三部抽調兩混成圑爲先發隊以令到兩日内趕行出發另組續備隊一混成圑隨時進行以盧金山旅長充任援陜總指揮每圑兵額從新編制規定步兵三營砲兵二連騎兵二連工程一連輜重一連機關鎗半連電信隊二十名衞生隊四十名統計每圑二千六百餘人援陜全額定爲八千（乙）餉械之墊給王督軍對於援陜餉械問題與參陸處迭次電商該處仍請鄂省代墊准在國庫解欵項下扣抵至鎗械子彈則令漢陽兵工廠供給（丙）進援之計畫昨日軍署電令各先發隊俟齊抵鄖竹即聽候總指揮命令分向平利洵白進攻其最要手續三宗己派員馳往趕辦一援陜總兵站在鄖西設立沿途酌設分站一募集臨時輸送卒一大隊一調用測量局科員六人馳入陜東測勘軍事草圖 
　　鄂西方面消息據連日所得前敵情報戰况似漸停頓但聞邇來夔府會議南軍雖注重陜西而亦不放鬆湖北數日間滇黔軍隊趨赴巴東界上如火峯焙石愈積愈多北軍防守仍在楠木園一帶與黎天才所部時有接觸尚未分勝負惟是南軍日益加多戰雲之醖釀己久而王懋賞司令亦己迭電鄂督報告敵情並請增援矣 
[陳贛督過潯北上紀]  
　　贛督軍陳光遠晉京之說喧傳己久然因職守重要事實困難故延不成行目前贛邊防務尚形吃緊而陳督忽於新内閣改組之際怱怱北上因之外間頗多推測有謂李蘇督將重來督贛者有謂贛督一席將屬諸靳雲鵬徐樹錚二氏者兹據軍界消息陳督行至漢口將發辭職通電且陳督家屬與之同行尤足令人注意而不回任之傳說因亦加甚昨晚潯路局備花車二輛拖往省垣爲督麾啓節之用今早（十三）督軍偕眷屬於十時半來潯軍界自吳帮辦以次政界自傳道尹以次均赴車站迎迓軍警列隊衞護森嚴吳帮辦區陳督進城小住一二日卒未首肯旋赴招商局小憇并宣布此次晉京實出於萬不得己第一事爲解决大局起見有所陳述加以財政困難己到萬分楊廳長晉京又不能發生效力所以决計親往一行各界未悉情形驟起驚疑以爲中央將另换一人督贛實則决無此事即使中央要换一人也須預先向我商榷且大總統方纔就任豈肯無故摇動長江之局勢此可斷是没有的事云云觀其所述則易人督贛之說當非確信矣隨從人員有督署諮議實業廳長夏同和諮議兼湖口統稅局長董錫成諮議兼鄱陽統稅局長蔣家壽諮議譚毅參謀張天錫副官陳科蔭電務機要處長兼電政監督路良繼衞隊營長張錫麟及衞隊數十人電報生數人在潯憇息少許即登江華輪船各界送行者均尾隨其後未幾汽笛一聲而節麾行矣 
[潯路代表回省之談話]  
　　南潯鐵路自國有問題發生後本省股東方面因部訂條件過苛於路股權利大有關係故公推程蕭兩代表赴京滿謂此去必有圓滿結果詎數經磋商終無辦法而又因時局影響遂致　其無聞蕭程兩代表久擬回省徒以李木齋再三約緩現因事無可爲遂决計出京聞程君己於昨晚抵省據程君對人云此次確因磋商阻礙回省蓋政府擬收此路後延長至三都澳爲訂借外債之計迭經商人反對遂致停頓繼又有某方面要人疏通旅省紳商遂又有延長南萍路線之提議然無論延至何地教非鉅欵莫辦故政府終擬出於借債一途程等以擔負過鉅乃邀同旅京贛人起而反對亦决不能成爲事實現因國有不知何時解决故特返省聲明辭去代表職責云 
[紀蘇省會十五日談話會]  
　　蘇議會議長選舉終了於十五日起本應實行開議以議案過少故昨日（十五日）開會僅簽定席次即行散會繼於三時頃就談話會場開談話會首由議長陳說會中所收提議請議案總數至此刻不過五件行政官交議案及决算案均未交來現擬向之催取現在準備手續均己完備望諸君將提議請議案迅速交會以便開議並請到會諸君各以自由意志發表意見以收觀摩之益隨由黄炎培起言對於本省前途與議員自身有二種意見財政爲庶政所資蘇省財政困難己逹極點推究其故由於國稅地方稅不能劃清當局於整理財政初無方針所致省會對於預算决算誠爲職務之當然但决算係事後監督爲效殊尠頂算雖係事前監督然吾人之監督必須得一前提即當當者之方針及計畫是也故本會宜先向行政官要求宣布其整理財政之方針及計畫以及對於庶政設施之方針及計畫吾人首先决定其庶政方針計畫是否適用於本省而後審核其整理財政方針及計畫之是否適宜庶幾於預算决算有所根據本省前途或不無裨益至議員自身問題則本省考察國内考察乃吾人當然之準備而國外參觀亦爲必要現在環行黄海日本有一種周遊劵爲期四月計費三百可由上海出發東經日本北歷朝鮮西經南滿由京奉入北京依津浦或京漢而南下則在日本可考察其政治進步之概况而知其庶政之設施皆有預定之方針貫串之系統於朝鮮則可究其致亡之由與己亡之情狀以爲殷鑒於南滿可以見中日主權消長之實况似於觀感之道不爲無益云云沈維賢反對之謂若要求行政官宣布整理財政之法不過開一篇賬說某稅宜加某稅須增而己有何實效故方針宜自本會規定授行政官執行之云云語意似有誤會乃由朱紹文陳大猷先後起言均就黄說而引申證佐之繼由薛學濳起言歐戰將終國難日亟吾人宜以適宜方法表示眞正民意以紓國難繼由朱紹文離席詢問議長本届議員任期應以何日爲始按暫行法當然以當選爲始而部復某省則有舊議員之任期至本届開會日止之說命令不能變更法律爲一般人士所共知而現頗有堅持部令以與法律相抗於本也議員之公費旅費支給上實有關繫可否由會中咨請省長電詢中央解釋法律以資取决沈維賢謂法律之用有經有變命令不能變更法律其經也而部令之如彼則係一種救濟作用因省議會曾經中斷日數不足而大總統令又有十月一日召集省會之令故當舍經而用變最後劉伯昌起言命令不能變更法律爲人類所共知吾人當然率循萬無詢問中央自招奚落之理衆贊成乃散會 
[南京快信]  
　　張季直因李督迭電敦促商榷時局有日内來寗消息 
李督昨又電京力請緩選副座留調和地步 
李廷玉中將昨出京回寗即謁李督晤談甚久聞均關於東海對時局意見 
李督派赴九江與贛督陳光遠接洽之石副官昨由潯回寗報告陳督己乘招商局江華輪赴漢 
省議員沈惟賢提議電請政府銷燬烟土緊急動議案又徐瀛提議聨合蘇浙贛鄂四省咨請轉陳廢絶存土製藥案即日列入議程付大會公决 
財廳長胡翔林以七年公債推銷困難昨電財部請示辦法 
安慶道尹徐鼎康昨過寗北車赴蚌 
張敬堯電告李督湘西防軍疏懈現南軍力謀返攻乞電張旅長嚴防以保湘局 
齊鎭守使以省防重要昨召集城内外各師旅圑上中級軍官到署會議防務 
第六師第二十二圑昨由徐開回駐防省城 
[杭州快信]  
　　閩訊浙軍第三圑圑長李全羲現將全隊移駐同安從事防禦并出示安民招撫流亡查是邑兩遭兵燹十里九空人烟寥寂說者謂非二十年不得恢復原狀 
第七圑選送投考北京軍官學校之志願兵陳志勛吳榮華等現奉該校錄取發回原省服務查是項志願兵每省規定三十名係軍官學校爲疏通中校各生以上有志從戎造就人才起見服務六月後即須到校肄業 
西湖寳叔塔日本領事署昨夜失竊碑帖珍貴等物價值甚鉅己由警署獲到嫌疑犯吳珍品等六名送廳訊辦 
司法部昨訓令到浙嗣後各廳學習生名稱一律取消均改爲學習書記官 
温嶺勸學所長顔占球行止不端被控疊疊經教育廳飭查確實己令該縣另選妥員接替 
皖省來咨舒城縣知事留傳經前因部民唐濟魯私擅逮捕傷人致廢判决後交保遠颺該知事獲咎褫職唐某至今未獲請予飭屬協緝己通令一體遵照 
龍游縣知事呈請該縣承審員包作雨辭職遺缺委黄步雲接充奉令照准 
地方通信 
[蘇州]  
　　限期催拆凉棚蘇城交秋以來天氣乾燥火警時聞警察廳昨特通令各區署略謂日來風高物燥火患一事亟應預防查城内外各街巷居民舖户所搭凉棚原爲暑天蔽日而設現交秋令此項竹架凉棚自經風吹日曬乾燥異常萬一失愼連累必多本廳爲防患未然起見除佈告分行外合行令仰該署長轉飭所屬各巡官傳諭各商户速將竹架凉棚限一星期拆除凈盡母稍延誤 
　　承買没收船隻吳縣公署標賣地方廳聳交各案及張子聞案内没收船只十四艘己誌前報兹悉昨日在縣開標李懷德標價九十二元得標沈錦卿標價九十元發還己分别榜示飭令李懷德到縣具領矣 
　　通飭截留江北莠民蘇常道尹近奉齊省長訓令略謂查淮徐海各屬莠民每於秋收之後借逃荒爲名成羣結隊相率南下到處乞食甚至盤踞鄉村恃衆勒索擾害閭閻合行令仰轉飭所屬各縣知事如有飢民到境立即派警截留按站遞送回籍不得任往其他各縣騷擾王道九奉令後己轉飭所屬一體遵照 
[松江]  
　　視學查視中校省立第三中學校之新建學生宿舍及水竃房於上月二十九日無端失愼雖立時撲滅未致成災然事己播傳不復可掩事爲教育廳所知於前日委令省視學章伯英前赴該校查訊失愼情形己於十五日公畢旋省 
　　規復校長會議縣立六高等小學校校長舊時按月舉行集會一次所有六校之建議及聨絡事項胥取决於此會自因事中輟後各校殊感不便爰由縣立第一高等小學校校長錢魯詹提議規復己邀集各該校校長在勸學所集會一次聞以後仍擬賡續舉行云 
　　私購食鹽被罰西外某掛麵公司於十五日托由划船夫在浦南買來食鹽十六斤詎船甫抵埠即被緝私巡卒查見將船夫食鹽併送鹽公堂當經該公堂責令某公司罰洋八元了事 
[揚州]  
　　查視防地揚州自民國以來常駐防軍前爲第二軍繼改第四師嗣又編爲七十六旅自該旅調防通州後即由李督軍撥陸軍巡緝隊來揚駐紥近李督又委參謀王景儒來揚會晤劉統領查勘現駐之防軍當經劉統領巡緝隊二營長聶金魁三營長丁縉陪同王參謀於十四五兩日察視新城之二營（曾公祠）三營（舊府署）一營（天寗門外天寗寺）及分防地一週聞尚有應駐防兵之要隘將加派軍隊來揚或就巡緝隊擴充成旅云 
　　獲解盜犯江都趙知事以東鄉董家莊陸椿年家刦案獲犯楊三訊供有陶少琴同謀陶己逃匿鎭江當派警備隊王焜瑞賚文咨請丹徒倪知事派警協獲陶少琴張有祥周漢卿三名並起出贜物解縣經王承審審訊不諱收押看守所擬定徒刑詳大吏核奪矣 
　　勘騐命案揚獸霸農民張在安偕甥馮兆田訴報謂民妹馮張氏夫故撫子與夫弟馮在昌因家務口角慘遭在昌用斧砍傷頭部身死請騐伸雪云云趙知事於十五日委徐承審前往相騐矣 
[鎭江]  
　　江岸添派水警鎭埠城鄉各處均己開辦警察惟沿江一帶商船雲集盜竊之案層見疊出非水上警察無能爲力現由丹徒縣倪知事商請駐瓜水上警察第一專署趙署艮添派水警師船數艘來鎭分駐各處 
　　壇溧鄉民告荒鎭屬金壇溧陽兩縣本年秋間先旱後風荒象己成連日兩縣鄉民赴縣告荒者頗多 
[杭州]  
　　塘工獎劵之配銷浙江紹蕭塘工獎券己在上海刷印齊全共計四萬張裝運來杭經張道生總辦分别派定上海分局分銷一萬五千張湖北中國銀行分銷一萬張杭州分銷一萬張寗波中國分銀行分銷五千張凡各埠殷實商號願承銷者須向各該分局曁中國銀行繳價請領十五日張總辦己將是項獎劵分别運往矣 
　　杭紹甬金融狀况近日甬江洋拆逐開二角紹興日拆續開四分均不更動而杭市掉期昨又减至二分以三埠並較杭掉己爲最輕然於滙水市面則反略漲推其原因皆爲紹帮陸續將紹單售出有以致之蓋中行所丈紹單己照杭市滙水計直而紹帮亦擬將此欵掩直故均在出籠滙水尚不能回减可知揆度以後情形若杭掉不加升至極度則滙水必减短云 
　　錢夥捲逃案之餘聞大井巷開泰錢莊夥友李逸樵捲逃鈔票等有一萬二千金之鉅匿跡天津己被弋獲其同件之章逹夫一名係紹興愼記絲行之逃夥亦曾席捲鉅欵嚴緝未獲此次案發後李章兩人己交天津警廳暫行管押一面由開泰經理人分呈省會警察廳杭總商會立電天津警廳請將兩犯暫押勿釋以便迎提到杭歸案訊辦 
[嘉興]  
　　自治委員會議嘉興縣自治辦公處通告各區自治委員於十五日在處會議田禾災歉情形己誌前報兹悉是日九區自治委員均蒞縣會議張知事亦列席各區自治委員以今歳災歉較之去歳不相上下平均災約計三成歉約計五釐因請縣主以災歉三成五報省縣座以爲不可雙方集議良久公决俟省吏派員查過後再定災歉成色旋又議烟雨樓業己開工所有各區應募欵項宜從速募解又縣屬三聖廟（舊府聖殿及嘉秀兩聖殿）除舊府聖廟於前年修葺外嘉秀兩聖廟坍損不堪現經本縣公民呈請修築應如何辦理各委員决議秀學宫可撥欵修竣嘉學宫非數千金不能修築應將兩廡栗主搬進一層日後如有欵項再行修築至是己届四句鐘遂散會 
　　縣教育會開秋季大會嘉興縣教育會以各職員任期己滿定於本月二十日下午一時改選正副會長曁各部職員並提議教育事件業己通告全體會員届時蒞會矣 
[安慶]  
　　水警廳革除陋規長江水上警察廳長程炎勲以前清時代有河快水地保等名目當日亦借以約束船隻緝捕盜賊自民國二年水警成立後江面旣有專員管轄以上諸名目自應在革除之列惟若輩因無取銷明文遂仍尚舊習到處招摇甚且冒充稽查借端需索往來船户每受愚朦擾害水上治安實匪淺鮮特於昨日頒出布告將所謂河快水地保等名目一律革除懸爲厲禁如有不法之徒假借名目招摇需索一經查出或被告發即行從嚴懲治决不寛貸 
[濟南]  
　　收買煙葉爭價之交涉濰縣栽種煙葉之户今年非當之多又幸雨水調和煙葉極爲暢茂各煙户均欣欣然有喜色以爲定可獲利迨薰煙己成向英美公司售賣而該公司定價每磅僅有小洋一角有零較之上年僅半價焉種煙各户大失所望遂徧發傳單糾合同業定於隂曆初五日在鳳凰山開會討論對待辦法尚無結果 
　　嚴禁在好教　縣自今年來在好教之名詞己喧傳殆徧所有一般愚民涇渭不分貿貿入教者日益增多該縣袁知事前曾出示諭禁無如一紙空文不生效力現在愚夫愚婦爭相入教者較之前月更見繁夥故袁知事近又徧示嚴禁一面派差多名分頭訪捕 
[天津]  
　　津關查騐棉紗案續聞前因上海偵探報稱黨人暗由洋線捆中藏運危險物品以致津海關扣留棉紗二千餘包現聞津海關監督以進口棉紗洋綫如果逐包拆驗需費需時殊於商家諸多不便擬於每百包中擇五包或十包拆騐以免阻碍如查有形跡可疑者再行量爲抽騐倘無可疑之處即照向來關員查騐手續辦理又直隷省長訓令天津總商會云查前該會呈以據洋布棉紗商隆聚等二十一家帖稱海關扣留棉紗拆包檢騐影響市面請飭關騐放等情到署當經指令該會令行津海關監督查照從速騐放在案兹據該監督復稱奉令前因查此案前奉稅務處知以查騐進口棉紗内有危險物品一事遇有此項紗包報運到關見有形迹可疑處務即酌量抽查其紗包無可疑之處佾照向來關員查騐手續辦理等因業經函致海關梅稅務司遵照辦理在案奉令前因復經電詢該稅務司復稱此項扣留棉紗業己悉數放行等語理合具文呈復查核飭知等情據此除指令外合亟令行該會即便轉飭該商等知照此令 
雜評一 
[延（默）]  
　　正式内閣以無法解决而延長代總理副總統以無法解决而無期延期選舉和戰之時局以無法解决而延不表示主張蓋今日北方之所謂大問題無一而不在延宕中也 
延宕之表示即相爭不己之表示然我欲延宕而人將有迫我不容延宕之勢以内言西南又有决絶之表示矣以外言歐戰將终將有種種戰後問題逼我矣是故内閣副座之延不解决無關大局而和戰問題之延不解决豈能終容我延不解决耶奈何時勢至此而猶不悟也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江寛案第四次開審記]  
　　繼續盤問江寛證人 
　　昨日下午二時半海軍軍法會審所重行開審楚材兵艦撞沉江寛商輪一案仍由各法官會同理事官及代表各律師出庭審理首由穆安素律師重向江寛大副亨立生盤詰謂昨日爾供稱江寛航行西南之西航路照招商局所呈原詞第八條不符爾今日欲改正否亨答稱昨日所云江寛走西南之西航路須改爲西南之西五十二度穆即令其於圖上標出此航路迨亨用鉛筆在圖上畫出後始自認照此航路確不能行駛因如在Ａ地位須碰及碼頭若在Ｃ地位又須撞及路岸穆卽問曰然則此航路實不能行亨言如船上羅盤無誤此航路實不能行問答畢乃由哈華托律師向江寛第二司機芬蘭人某詢問出事詳細情形所供與大副大約相同供畢復由穆律師盤詰再三又由哈律師詰問第三司機人伊立克克林據稱江寛與楚材相碰之後楚材先以錨抛下及後又將錨抽起駛過江寛船首再將江寛左舷撞傷其時間約二分鐘云云穆律師待伊述至此即起而駁稱此說决不能信因楚材與江寛互碰後左右兩錨均己失去伊無詞遂繼續供云楚材於碰撞後並不設法救人穆律師即起而指明楚材船上共有小船五隻左邊兩隻於江寛退轉時業被損壞無用其右邊兩隻一係小汽輪一時不能生火另一輪則因有兵士三十餘人跳入其中致將一邊掛繩壓斷至於船尾之小船僅容二三人係平時用作洗船之用故楚材彼時實無救人之能力云云伊又供初聞江寛吹兩聲即聞楚材答一回聲繼又聞江寛吹三回聲述至此穆律師又起而指明此層極關緊要因江寛先吹二回聲係欲顯其船上之綠燈而駛向常行航路之彼一方（即越上行之道而走下行之道）而楚材答一回聲者係欲顯其船上之紅燈而仍守其常行之航路（即下行之路）而江寛再發三回聲者即盡其速率之力退後之符號可見江寛誤趨航道以致不及趨避與其他見證言江寛再發兩回聲者不同應請堂上注意述畢即由堂上宣布退庭候下星期一續行審問 
　　又一訪員報告昨日爲楚材撞沉江寛案繼續審問之期午後二時三十五分原被代表律師及中西證人旁聽人英美法丹四國領事相繼到庭審判長沈壽堃與各陪審官升座法庭首由招商局所延哈華托律師代表麥克樂起言昨日堂上宣佈之星期四起停訊至下星期一繼續審訊一則敝律師以此案懸宕己久在原告及被難家屬言面極願早日結束要求堂上准序予星期四停訊一天星期五仍繼續審訊當由審判長宣言以此案連訊數天亟須將連日審訊口供審查一週俾内部得以會議此係手續上之停訊於是否允麥律師請求仍照星期三宣布停訊爲準麥律師又謂昨日穆律師反對敝律師詢問似涉引誘然本律師並不引誘淆混證人之臘筋云云乃由穆律師接昨盤詢江寛大副亨立生云昨日麥律師詰詢之航海行輪西名西南半南實係差誤的問爾船由何處走答我船由淺沙躉船之中問此應走否答不知問碰船地離岸是否九百五十尺答不知道問碰撞後見楚材船否答未見問碰撞之後看見鐵錨下否答祇聽見練條響聲問船主有領江之本領否答我曉得船主在江寛船己做三年問向來至七里港是船主自主否答記得是船主自行問江寛船上之舢板多不好的答祇我所乘者不好問江寛船上有救命器具否答有木排十二條舢板四只大木排一條及救命圈問爾曾否將救命排放下答二副命人放下問一救命排可登幾人答小木排可登十二人大木排有丈六尺見方之地位問二副何時與爾會面答我自遇救到岸二三日後各出日記比對問在何地答在漢口問在何時答不復記憶詢至此審判官諭曰最要緊係時間理　　事官許繼祥問大副是否六點至十二點答曰是問江寛放聲之後與楚材離開多少答離開一百碼左右問江寛離開右岸多少答温開勃而多（譯音）問江寛方向改否答不改楚材不改方向不致碰訊至此理事官起立報告湖北理船廳寄到與本案有關之證言用英語朗讀一過欲爲佐證麥律師起而反對謂漢口理船廳報告係聽來之言不能憑信法律上有規定證人不到不憑理事官又起立謂聽憑堂上採擇審判官謂曰旣非目擊當然不能作證訊至此命大副退下又江寛船上之總機器師勃來特（譯音）上堂由麥克樂詢據答稱在招商局供職二十二年四月二十五日未碰之前在艙面上楚材未碰江寛前我在左邊離開岸四百尺其時看見楚材在美孚躉船之下（即下碼頭）曾見楚材桅桿燈綠燈甚清楚後即聽見江寛二回聲楚材一回聲後約一分鐘江寛又放二回聲江寛於回聲後遂改向左駛穆律師起而反對謂麥律師引誘證言繼又由勃來特曰迨碰撞後我即回機器間知照二鬼俟船主有電話開快車即開快車後見勢不佳即回房間取救命圈無着重上艙面船己旋轉沉下被水冲落云云穆律師起而駁詰勃來特謂爾說江寛離岸四百　　尺未符實係二百十尺問楚材是否在美孚硫頭下面答是穆律師請堂上發圖命該證人指出地方上下該證人謂記不清楚問爾看見楚材在何邊答在右邊問看見楚材之後在右邊多少工夫答一分鐘往左問江寛船離楚材有多少路是否四英里答一英里問爾見楚材船在江寛右邊何時爾跑至左邊答碰後跑至左邊問爾想得到碰否答想不到問爾爲何要跑答見要碰遂跑問爾在右邊見碰有多少工夫答一二分鐘問爾於碰之後是否回至房内取救命圈答没有被水冲出去問爾再看見楚材否答没有理事官起立問證人爾看見楚材係多少工夫答一歇之間問爾到機器間發有命令否答我知照二鬼俟船主有電話即開快車仍回艙面上等語（尚有證人江寛船二鬼之證言明日續錄）訊至六時乃宣布退庭 
　　補錄理事官送逹楚材艦長等通知書海軍軍法會審處爲通知事查招商局輪船江寛與湖北官輪楚材互撞失事一案現奉海軍部呈准在上海海軍總司令公署按律審判所有本案兩造應即準備書面以　　憑開審除說明事實應各具簡明訴訟外各船對於後開各事項當時必有紀錄據爲報告應按本國通常航律内兩船相撞後最初施行之手續各依左開條問照當初之報告逐條答復成爲本案之原詞亦以書面爲之（一）相碰者之船名國籍並船長及所有者姓名（二）相碰之時刻（三）相碰之地點（四）風向及風力（五）氣候（六）潮流方向及速率（七）最初發見彼船之時刻（八）最初發見彼船時本船之航向及速率（十）本船所揭燈火之現况（十）最初發見彼船時之距離及其方位（十）（一）最初發見彼船時該船燈火之現况（十二）當相碰前本船所揭之信號（十三）當相碰前所見彼船之信號（十四）爲避碰故本船所施行之方法（十五）雙方初相碰之部分（十六）雙方之損傷之狀况（十七）本船有無領港（十八）何者爲彼船錯誤之點　前項原詞及訴狀包括事實上之訴訟關係將來當事人口頭辯論及引用證據對於書面中所載不得互相抵觸其餘所有人證物證書證及應用之鑑定人不拘國籍凡認於訴訟上有利者應由兩造各自檢齊聽候到場審問其擬舉之公正人有拒絶至場者應即函知本法庭以憑按律票傳至兩造訴訟如擬委任代理人亦可准行本案引用法律以前萬國航海避碰章程本國港務章程海軍軍艦職員勤務令内對於航船教令及其他航船例案習慣爲航術上所公認者皆通用之查此案發生己久現奉部令迅開審判限本年八月内調集辦理亟應函催兩造迅速準備一切除通知招商局外相應函知貴船長等一體查照迅即按照上開各節以及證明證據並所有主張準備書面尅期送交上海海軍總司令公署本法庭以憑定期開審至要切切特此通知理事官海軍上校許繼祥海軍部科長鄭寳菁印 
[全國教育會聨合會第六日開會紀]  
　　昨日爲全國教育會聨合會開會之第六日續到奉天省教育會代表孫君其昌梁君成柏石君玉璞下午一時半開會先由江蘇省教育會代表沈信卿君報告本省教育狀况略謂七年度本省教育狀况照去年議决報告辦法應分二層一本年度狀况一去年議决案實行狀况分别報告本年度狀况全省學校數學生數及經費較前均有增加約計國民學校六千三百六十九處學生三十萬四千餘人中等學校七十六處學生十萬餘人高等學校十八處學生一千二百餘人經費經常一百四十餘萬元臨時十六萬元奇至於體育進行計畫各縣公共體育場目前己成立者有二十七縣並於上海公共體育場組織聨合會共策進行四月問舉行聨合運動會結果較前次進步南京高等師範學校附設之體育傳習所第一届畢業生除擔任各校教員外其餘畢業生於上海及吳淞兩處設立學校亦極發逹本會附設之體育研究會分師範小學體育中等以上學校體育女子體育及校外體育四部並附設體育傳習所至於職業教育除中華職業教育社特設中華職業學校外全省各縣學校中有農業者十四處有工業者十三處有商業者二十二處其他學校增添關於職業教育之课程者甚多此外尚有可報告者即童子軍之發逹各縣學校陸續組織成立者計二十餘縣六十餘校七十四圑一百二十八隊一千二百餘人至議决案實行狀况一科學名詞現正將醫學名詞審查會改爲科學名詞審查會二教材調查從師範附屬小學入手己成教授要目數種三職業教育前己詳細報告四縣教育行政勸學所己一律成立本年教育廳曾開視學講習會本會大會前成立縣視學研究會縣教育行政會議各縣多有舉辦者惟通省尚未能一律云云次浙江省教育會代表葉墨君君報告浙江省教育狀况略謂鄙人報告本省教育狀况約分四端本省自教育廳成立以來教育進行之速度較前增漲其原因由於教育廳長巡視之認眞並經省議會議决小學教員獎勵金案以冀小學教員勤奮將事此關於教育行政者也本省學校教育以前偏於志的靜的方面現在注重情意的動有方面至於全省學校數學生數及經費均較前增加約計學校有八千三百多處學生有三百三十九萬餘人經費二百九十萬餘元此關於學校教育者也社會教育正在進行最近建築通俗圖書館並組織靑年圑以冀養成一般靑年之公德心及自治心教育研究曾於去年寒假時組織圑體赴日本視察教育近各縣組織小學研究會云云二時半開審查會四時半散會五時半假上海公共體育場開談話會並請劉石銘君講德育方法之商榷蔡樂爾君講體育設施方法云 
[五誌反對縮短分運單期限之堅持]  
　　南市商界反對分運單縮短期限一事經財政廳胡廳長拒却後油豆餅雜糧同業各行號復於十五日在萃秀堂會議决定重行要求等情迭紀前報利日上午該業董張樂君詣稅務所面謁陳卓甫所長即經陳所長延入客廳張君陳述該業困難情形略謂捐票過期即奉圈銷但各貨大宗俱存棧内一時難以脫售不免再爲報捐商界不能擔負營業因以阻滯前己將各棧單呈請察閱後調查事實此皆我業困難情狀所以要求所長准照所陳三種辦法（己紀十三日本報）予以變通以留我業一線生機云云陳所長答稱察核第一項凡己圈銷之捐票仍舊發生效力似尚可以通融將陽曆八月一日起己塗銷之捐票准予照常分運以一年爲期第二項與第一項有連帶之關係准予循照舊章辦理惟第三項係奉財政廳頒布權操財廳應俟縣商會將各業要難狀况轉呈來所面禀胡廳長懇商通融云云張君遵諭興辭而出當將領陳所長允爲設法辦理情形知照各該業行號報事請將到期之貨照常分運並預備起草補詞云 
　　又上海茶行公所至總商會函云總商會正副會長均鑒逕啓者前因茶葉到埠己埠己報地稅者運赴内地蘇錫松太等處向章騐單换請分運以一年爲期歷經遵照在案今年財廳縮短期限以五個月爲限未免爲期太促目下消路疲滯不及周轉當經函請轉逹稅所呈請財廳俯念商困仍以一年爲限等因旋奉復函據稅所轉奉廳令縮短運單期限專爲杜弊起見各業均無異詞又據稅所稱茶葉分運弊竇較諸他業爲輕等情竊查敝業茶葉一項向無借票買票等弊推消路極疲時竟有遲至一二年三四年不等存棧之茶可訪可查惟旣蒙稅所洞悉茶葉分運弊竇較諸油豆餅三項爲輕似應分别辦理未可與他業相提而並論日前各業在縣商會集議付方法亦未有解决敝業旣無弊竇受虧尤深爲亟函懇貴會轉請稅所長轉呈財政廳俯念商艱分别辦理所有茶葉分運仍以一年爲限卹商杜弊雙方並顧不勝叩禱之至 
[碾米同業之特别大會]  
　　本埠碾米廠同業昨日午後在總商會開特别大會各廠代表共到二三十人先由該業公所主任張錢二君報告開會宗旨旋提議上海交易所認股並駁船户要求增加運費二事討論之下議决交易所股份當場簽定認數駁船加增水脚應照各廠運貨舊章自隂曆九月初十日爲始一律酌加二釐以示體恤經衆允洽簽字通告各廠一體照辦 
[兩大海舶之行程]  
　　英文滬報云花旗郵船公司之委内瑞拉號今午（十六日）行抵吳淞其載客及郵件之小火輪於午後四時由滬駛往吳淞又中國郵船公司之中國號己於星期一日由舊金山開出十一月五六日可抵上海載有在滬起卸之貨物七百十噸云 
[認購美國債劵之踴躍]  
　　英文滬報云十五日美國自由公債本埠募得美金五萬九千三百五十元連前共得九十六萬三千三百元若合外埠計之共爲一百三十八萬四千五百元十六日成績更佳午時上海己售出十五萬元華人有獨購五萬元者美國募債截止之期己届十七日爲最後之一日想來購者必甚多也 
[戴樂爾赴京就職]  
英文滬報云前本埠海關巡工司戴樂爾在滬多年昨日赴京就政府顧問之職管理航行事務云 
[工部局議董辭職]  
　　公共租界工部局議董古柏律師因體氣不强從醫士言向工部局提出辭職書今工部局己覆書允之並以公共名義謝其平日爲公服務之辛勞所遺各職務現由其他議董分别擔任暫不另舉新議董云 
[解除刦案嫌疑]  
南翔人顧漢高（即辛明頭又名蔡和清）經派駐老閘捕房專查特别事件之中西探目查與南京路大豐永金舖於去年十月十九號被刦値洋二萬二千元之條金一案有關將顯拘解公共公廨訊供收押在案昨晨復訊由西探目壳羅香華探目陳雲忠相繼上堂禀稱被告顧漢高係著名盜首曾在崑山等處糾衆搶刦昔年與崇明老三（即宋秀生）持械夥刦滬西麥根路十四號門牌彭友山家及派克路七百六十二號門牌許松春家等值洋六千餘元之現洋衣飾逃往崇明包探等奉文前往移提時該匪等膽敢在三新鎭開槍拒捕彈傷探夥李某手臂顧匪於此七八年間偵緝未獲近始由蘇浙移提到案應請嚴辦訊之顧漢高供稱實名蔡和清向在宜興地方開設浴堂並無顧漢高之名聞顧眉顧之眉毛中斷我乃斷鼻樑因此探捕錯誤將我拘案請爲明察李襄讞將蘇浙來文察閱一過乃商之英白副領事以被告與各案並無關係然究非安分之徒遂判逐出租界不准逗遛 
[信局船被刦案近訊]  
　　滬南生日寳順兩信局信船在浦東尖口廟被盜搶刦戳斃舟子高念五一案雖經報官嚴緝僅獲嫌疑犯數人眞贜正盜迄未破獲經該兩局迭次呈請滬海道尹及江蘇水警第二廳飭屬嚴緝刻由趙廳長飭令駐防大圑鎭水警分署勒限破獲贜盜解廳究辦 
[紅會參戰醫隊出發之預備]  
　　我國出兵東省實行參戰本埠二馬路紅十字會總辦事處前將籌備醫隊出發情形電陳陸軍部在案頃聞該會己得陸部及參戰處復電照准令即實行出發并派員赴京會商該會沈副會長以事關共同出兵必須審愼辦理爰訂本月十八日（星期五）下午開臨時常議會昨己備函分知各常議員届時集會又聞閩省戰事劇烈該會己擇延平莆田等處添設臨時分會數處設立醫院延請外國教士辦理醫務藉資救傷 
[輪船搭客私帶烟土]  
　　前日（星期三）午前有一輪船由海參崴來滬停泊下海浦江面經海關緝私隊華洋巡員登輪搜查當在搭客華人謝開身畔抄出邊土十四兩又在韓人某甲身畔抄出邊土約八磅當將韓人送交日本領事署核辦一面將華人送交水巡捕房暫行看管俟禀請威稅務司備文解送地方檢察廳究辦證物一併解送關棧存儲候燬 
[賽球訟案傳訊證人]  
英籍猶太人裘逹愛斯拉因棍球事在本埠美按察使署控告美人麥里門氏譭謗一案昨由美按察使署傳訊案中見證二人錄其供詞代表原告者係小吕宋傑白律師尃爲辦理此案而來滬者被告代表爲羅斯律師此案開審日期今尚未定云 
[日人調查沿海狀况紀聞]  
　　浦東大圑鎭日前到有小輪一艘日人數名偕同通譯華人前赴沿海一帶察勘地勢並詢鄉民科收棉花狀况及海民生計據稱擬在濱海地方建築輪埠碼頭收買大宗棉花即由海道起運出洋云 
[浦東聨合運動會之籌備]  
　　浦東遠北市公私立各學校發起組織聨合運動會設事務所於張江栅振新學校迭經召集各校校長教職員等開會討論進行事宜公舉龔曉江爲正會長吳晋雲爲副會長蔡頌堯爲主任决定十一月三號在張江栅鎭開會現各學校均在預備想届時必有一番盛况也 
[閘北發生命案]  
　　小車夫江北人唐四十子住居閘北新民路太平里五十號門牌今年春問娶寡婦王氏爲妻該氏年祗二十歳夫婦時常反目前日四十子之兄唐某（住公益里）唤令弟媳前往伊家解勸及至晚間九時該氏由唐兄弟負回家内未幾身死二唐旋即脫逃其母夏氏察得媳婦身受刀傷而死正在驚駭爲屍母王張氏得悉投報四區警署張署長立飭十一圖地保赴地方檢察廳報請相騐一面緝拿兇手究辦 
　　又一訪函云二十七保十圖地保瞿梅生昨至地方檢察廳報稱圖中新民路太平里五十號門牌有向推小車之江北人唐四十子年三十九歳本年春問娶寡婦王氏爲妻該氏現年二十歳昨日出外不歸旋被其夫尋見用刀戳傷領回家内該氏受傷頗重不一刻因傷而死四十子知肇禍端棄尸不顧逃逸無踪家中祇有伊母唐夏氏年近七旬嗣爲死者之母王張氏得悉報告四區 
 
 
 

Page 11

 
 
　　警署將唐夏氏拘押令飭地保來案具報請求派員相騐等語林廳長立委沈檢察官沈檢騐員等於下午乘坐馬車前往相騐 
[復訊搶取鈔票烟土案]  
楊樹浦路三千三百十九號門牌清潔局經理黄毓林指控皖人徐文法及孫竹生楊桂千於十月三號夜與在逃之包夏聲搶取現洋鈔票三百四十六元及值洋一百四十六元之烟土業經捕房將被告三人一併拘解公共公廨兩次訊供判孫交一千元人洋舖保徐楊兩人押候補提在逃人證質訊在案昨晨復訊原告黄毓林偕證錢生蘭張寅甫等上堂禀明前情並由一百八十二號西探投訴此案發生後調查情形即由被告所延代表律師向該西探盤詰數語並要求堂上准被告等交保又以孫竹生交保數目太鉅請爲減輕經李喪讞商之英白副領事判孫仍交原保徐楊兩人押候本月二十五號上午十一時再行提訊 
[斜橋以南消防事宜之布置]  
前次西門外斜橋南徽寗會館西首營盤前江北草棚失火當時因救火會尚未在該處裝設地龍頭祇在徽寗會館牆側一地龍頭上取水澆灌而救火引擎則僅可在營盤濠溝内吸取泥水施救甚爲困難兹經三區救火會沈主任查得該處近來己有勤益啓明信大等廠永錫里内居户亦己不少且徽寗會館内寄停棺木甚多該路南北又有湖北常州腿業湖南等會館及貧兒院陸軍養病所美國教會牛皮公所等公共機關己非從前冷僻可比爰發通告决定在斜橋南首裝設特别地龍頭兩個並在徵寗會館西首勤益啓明等廠門前（永錫里口）及瞿眞人廟路口康衢路口（湖北會館靠牆角）各裝一大龍頭共計五處己托某廠翻鑄共需工料銀五百餘兩一俟造成再倩水公司按址派匠裝設又需煤鉛工料銀二百餘兩併計需銀八百兩現己由該區繕函分投勸募不日動工并聞兵工廠前後前裝之高龍頭因年深月久零件損失並有頑童抛擲碍石龍頭水口己被塞阻故亦由該區備函兵工廠請速修整己經謝總辦函復到區允即照辦矣 
[建造營房之預備]  
　　步兵三十八圑所部三營兵士均駐兵工廠内藉資保護近該圑馬圑長以廠内房屋窄狹兵士不敷駐宿故特禀准盧護軍使在新橋路附近租賃民地二畝有餘預備蓋建軍房現己繪成圖樣擬先建造二十餘間昨日雇匠勘估工料價銀令其核實開賬送候核奪 
　　又龍華新築之大操場佔地二百戧畝原爲全師官兵大操而設近盧護軍使因查所轄之炮兵第十圑第二營營部現駐斜橋之南並無廣場足資操演且平時兵士馬匹所住房屋均不敷用故擬就新操場内劃出數畝建造營房二百餘問以便炮兵第十圑所部三營一同駐紮庶平時操演炮陣互相聨絡昨己飭匠前往測繪房屋圖樣矣 
[教育會代表參觀美術學校]  
　　昨日（十六日）下午三時全國教育會聨合會代表十餘人由本省代表莊百俞君介紹至本埠西門外圖畫美術學校參觀時己散課由該校職員導引參觀陳列室及各級特别教室并由校長劉海粟出示野外冩生及各種應用器具詳爲說明其製造及使用方法各代表等參觀之下均加歎賞云 
[勉勵會今晚演說]  
廣東學生會副會長陳廷愷與同學李汝儉自畢業廣州嶺南大學後旅行中國北部及朝鮮日本等處凡數閱月每到一處必調查其宗教政治教育風景俗尚今倦遊將返廣州本埠北四川路中華基督教會勉勵會特請兩君於今日下午七時半在該會演說此次遊歷所得通請邦人君子赴會以聆兩君偉論云 
[西婦函請維持教堂秩序]  
美國婦人明義在兵工廠附近三十九號門牌設立基督教女公會聖日學堂一所每逢星期日各學生均須至堂禮拜乃近有無賴偕同頑童守在馬路見學生經過擁入堂内滋擾故昨由該婦函致高昌廟警區李巡官請於星期日派警到堂彈壓以維秩序 
[叚山角移動木椿]  
署理各口巡工司額氏通告航商略謂查鎭江關稅務司所屬界内海北港沙北水道叚山角地方曾設木椿一座現自原處移置爲南七十七度東相距海里約百分之六各處船隻務宜留心詳記以免疏虞 
[日商出售棉紗]  
　　滬上本廠棉紗自入秋以後由英美日等國商人在市廣爲搜羅裝往外洋其數甚巨價格飛騰十支十二支兩種之價更超過十六支之上且各廠供不敷求爲從來所罕有不謂昨日各日商將前訂定之棉紗售出一萬餘件之多每包貶價銀四兩左右據云因歐戰議和己有動機大阪三品紗價頻跌此項棉紗轉瞬到期應付紗欵爲數頗巨故將此紗急急售出惟至下午大阪來電三品紗價又有轉機云 
[兩航互相碰撞]  
嘉善航船户李阿仁前日下午承裝桐油洋雜各貨由滬開駛行經汆來廟相近適有松江李阿茂之航船裝載白米横駛而來其時潮流湧急不及避讓致將李阿仁之船攔腰猛撞船夥五人同時落水内有王某一人未經撈獲全船貨物漂泊無遺阿茂之船頭亦被撞壞昨日兩李到申各向貨主告訴大起交涉一面派人前往打撈貨物未知尚能撈獲否 
[銀洋運往天津]  
　　滬上各銀行昨接天津來電告京津兩地自徐大總統受任以來銀根需用浩繁銀拆飛漲洋釐亦漲至七錢五分七八釐是以本埠滙豐銀行定於今日運往天津竇銀五十萬兩墨洋十萬元道勝銀行亦運去十萬兩華商銀行數家亦運去寳銀及國幣三十萬元故昨日下午墨洋收艦仍爲七錢四分五釐國幣七錢四分四釐銀拆因各埠來銀不少故己回至三錢八分 
[王與楫宣講佛學]  
公共租界牯嶺路延慶里中國道德會延請王與楫氏宣講佛教大乘經典每月逢初五十五二十五日午后三時至五時研究佛學者盍往聽之 
[警廳招領女孩]  
　　江蘇淞滬警察廳昨發招領傳單云本廳今收有女孩一口將姓名等項開列於後仰該親屬速來認領切勿自誤計開（姓名）未詳（年歳）約八九歳（面貌）面有微麻左瞳人有白點（言語）一言不答形似痴啞（衣服）花老布褲褂脚穿黑洋緞皮底鞋未着襪子右手帶有銀鐲一只耳帶銀圈一付辫上紥紅頭繩（迷失地點）一區二分所第四守望（迷失月日）十月九日（到廳月日）十月十三日（留置處所）新普育堂 
[修路工程告竣]  
　　小抽門内俞家弄花園弄等處道路不平隂溝阻塞每逢天雨積水没踝行者不便經該處士紳張樂君楊琴學郁仲榴等公同集資呈請滬南工巡捐局姚局長派路政主任衞芝山浦雲莊等勘明雇匠翻砌瓦筒隂溝鋪平路面開工數月近始告竣昨日由經辦各士紳偕助資各户前往騐看己成平坦道路矣 
[一再冒收濟益捐]  
普益習藝所主任近因有無賴王阿龍（混名長脚阿榮）楊連生（即烟灰連生）小宋江榮生徐春林（即小蘇州）等在外冐收濟益捐函請警廳飭屬緝拿在案兹悉徐春林前被浦東三區警署獲送到廳訊實示衆開釋未久又糾合該黨在小北門外振業里吳姓家冒收捐費洋一元當由吳扭控該管警所解廳後由司法科長訊明以徐怙惡不梭飭即鎖示民國路犯事地方遊行五天期滿後拘留一月 
[土棧違禁私售之科罰]  
公共租界東棋盤街六十八號門牌己閉鴻泰土棧主鄭桂生因與其夥王榮生出售烟土被新閘捕房中西包探查悉禀請公共公廨出票將鄭王等傳案兩次訊供判候復訊再核在案昨晨復訊鄭桂生未經到案先由捕房代表牛門律師上堂譯訴案情請爲訊辦並由被告代表律師到堂辯護經關讞員商之英卓副領事以鄭桂生故違禁令判罰洋一百元王榮生罰洋十元一併充公 
[奥婦控告德婦]  
僑居茂海路四十二號門牌之粤國婦人在公共公廨刑事科呈控德國婦人摩力托至伊家吵鬧行兇並至鄧鐵路七號温弗而家内胡鬧等情昨由捕房西探柏生將該德婦提至公共公廨經中西官研訊一過判令退去候禮拜五再訊 
[女子不守所規]  
吳淞鎭某姓家婢女張風英前被其主賣於某花烟間爲娼該女不願自投濟良所解送公共公廨訊明判發該所留養擇配在案兹因張女不守所規時常吵鬧故由該所於昨晨將女解送公廨禀明前情請示中西官判張鳳英改發棲流所留養 
[燃放紙砲之禍殃]  
　浦東洋涇鎭船户馬金咸前日因其船修理工竣下水酬祥燃放紙砲火星遺落金姓房屋忽然火起旋經鄰人畢集立即撲滅事後爲該管三區二分駐所王警佐得悉飭傳馬金咸到所判罰洋五元以儆 
[行李内搜獲烟土]  
　　崇明人王超郎施寳林昨晨各由北市購得烟土數十包裝在行李内至十六舖大逹碼頭擬乘崇明小輪回里當爲淞滬警廳水巡隊巡警到來搜出烟土連同王施二人併送地方檢察廳訊辦 
[律師改往他省服務]  
　　北京司法前令各省地方審檢廳凡遇律師出庭爲當事人辯護刑民訴訟各案者應考核該律師以前曾否充任本省法官如有交卸法官職務在三年以内者應當拒却等因兹悉本埠張夏賀田等各律師均曾任上海地方廳法官應當廻避故己遷諭改指浙江等省服務矣 
[清潔夫役之衝突]  
　　挑糞夫吳金奎昨晨在滬城北門内與同業趙榮福堵金寳等因爭倒糞桶起釁互相兇毆趙堵二人用扁擔擊傷吳之頭額流血不止由警到來將兩造拘送一區二分所轉送地方廳下午經檢察官頂審之下判趙堵二人收押吳退去自行醫治候再核示 
[婦人徒勞起訴]  
　　李何氏延逹商賚美兩律師爲代表至法公堂控稱何氏前憑媒嫁與李榮發爲正室屢被伊夫無端竣虐夫弟李阿卿亦有帮兇情事請爲提究等情被告李榮發未到由逖百克律師代表到案聲稱被告現在天津營業即使原告所供非虚發生地點係在天津原告不應越省歧控請察逹商賚美兩律師又稱被告雖在天津惟其産業係在法租界内成婚時亦在租界結親故請堂上訊斷讞員聶君商之法副領事德君遂即宣判曰此案旣在天津發生原告又在該處捕房控告不應在本廨歧控着即註銷堂費歸原告擔負 
[償還涉訟費用]  
　　黄梅生前將汽車一輛托方瑞文送往胡聚興店中修理爲時己久非但不修反將車上物件損壞黄責方賠償方遂延逹商律師代表至法公堂具控請向胡聚興追償損失銀二百兩迨經覆訊胡稱己向黄梅生商懇黄允免賠銷案嗣因黄之代表周友山聲稱黄並無允許免賠之事故着黄親自到案訊明再核昨日據黄投稱商人不追損失祇須胡將車上所損物件依照原式裝還即可了結方稱商人涉訟之後用去銀洋若干請求堂上追償判方所控汽車一案着即註銷惟方受有涉訟損失着胡償還銀五十兩堂費亦歸胡擔負黄之汽車上所損物件准黄另行起訴 
[解决定購靛靑之糾葛]  
　　程哲生前由賚美律師代表至法公堂控稱程前向陸蔭甫定購靛靑若干桶逾期不交後來貨價大跌陸雖交出靛靑十五桶因其缺少二百餘折故此原告不要請照市價核算追償損失所有原告前付之價亦須被告償還利息判將靛靑拍賣缺少若干再行訊追昨日原告律師又稱除去拍賣銀兩外須令被告繳還原告損失及利息等項共計銀二千八百兩陸蔭甫由巴和律師代表聲稱原告所控損失及利息己奉堂諭判决被告本應遵諭照繳惟利息一項原告要索一分似乎太大須請堂上核减中西讞員問原告利息能否酌减程稱可以通融儘請堂上公斷判共還銀二千五百兩着交原保限七天繳清 
[皮貨限期出清]  
　　逹商律師代表安泰洋行至法公堂控稱黄連甫於本年陽曆二月問向安泰定購皮貨十打貨抵上海後黄祗出一打餘者向催不出至七月間黄至該洋行商允每七天出貨一打限九月底出清詎此後仍不出貨請速限期出清並請追償逾期以後之利息黄亦延賚美律師代稱被告亦願出貨請求堂上寛限往出判黄交五百兩人銀並保出外限期出清 
[江北人尋獲逃妻]  
　　閘北德生里居户江北人朱阿金之妻王氏日前私逃出外與李小懷姘識賃居成都路前日由其夫偵知尋往該處適姘夫他出僅將王氏扭入新閘捕房捕頭以案出華界令赴該管警區告發朱遂將妻扭赴四區警署控訴前情張署長諭着押候訊辦 
[私賣鴉片併紀]  
　　江隂人朱根生在北四川路一百六十七號門牌秘密出售烟膏又無賴李寳生在元芳路七百四十七號門牌代某烟膏店售賣烟膏被一千二百十號一千三百三十六號一千二百三十七號一千四百二十三號等各華捕分别查見將朱李二人先後拘入捕房押候解廨請究 
[贈品券混充慈善獎疬]  
大東門外轉角寗波人戎某所開之甡和祥烟紙店門首懸有經售慈善會獎劵招牌遇有鄉人向之購券每將批銷大昌公司小囡牌香烟廂内附送之贈品券混售嗣被慈善會派員查悉責令該店將牌除去不准再售詎日前慈善會員經過該店見門首仍懸此牌遂假意向之購票店夥仍將贈品劵取出兜售謂此疬號數獎數悉與會劵無異每條價洋六角云云該會員給洋一元找出小洋五角銅元一枚遂取劵置之袋内報告崗警說明原委將巡隊巡警到來搜出烟土連同王施二人併送地方檢察廳訊辦 
[律師改往他省服務]  
　　北京司法部前令各省地方審檢廳凡遇律師出庭爲當事人辯護刑民訴訟各杂者應考核該律師以前曾否充任本省法官如有交卸法官職務在三年以内者應當拒却等因兹悉本埠張夏賀田等各律師均曾任上海地方廳法官應當廻避故己遵諭改指浙江等省服務矣 
[清潔夫役之衝突]  
　　挑糞夫吳金奎昨晨在滬城北門内與同業趙榮福堵金寳等因爭倒糞桶起釁互相兇毆趙堵二人用扁擔擊傷吳之頭額流血不止由警到來將兩造拘送一區二分所轉送地方廳下午經檢察官預審之下判趙堵二人收押吳退去自行醫治候再核示 
[婦人徒勞起訴]  
李何氏延逹商賚美兩律師爲代表至法公堂控稱何氏前憑媒嫁與李榮發爲正室屢被伊夫無端凌虐夫弟李阿卿亦有帮兇情事請爲提究等情被告李榮發未到由逖百克律師代表到案聲稱被告現在天津營業即使原告所供非虚發生地點係在天津原告不應越省蚑控請察逹商賚美兩律師又稱被告雖在天津惟其産業係在法租界内成婚時亦在租界結親故請堂上訊斷讞員聶君商之法副領事德君遂即宣判曰此案旣在天津發生原告又在該處捕房控告不應在本廨歧控着即註銷堂費歸原告擔負 
[償還涉訟費用]  
　　黄梅生前將汽車一輛托方瑞文送往胡聚興店中修理爲時己久非但不修反將車上物件損壞黄責方賠償方遂延逹商律師代表至法公堂具控請向胡聚興追償損失銀二百兩迨經覆訊胡稱己向黄梅生商懇黄允免賠銷案嗣因黄之代表周友山聲稱黄並無允許免賠之事故着黄親自到案訊明再核昨日據黄投稱商人不追損失祇須胡將車上所損物件依照原式裝還即可了結方稱商人涉訟之後用去銀洋若干請求堂上追償判方所控汽車一案着即註銷惟方受有涉訟損失着胡償還銀五十兩堂費亦歸胡擔負黄之汽車上所損物件准黄另行起訴 
[解决定購靛靑之糾葛]  
程哲生前由賚美律師代表至法公堂控稱程前向陸蔭甫定購靛靑若干桶逾期不交後來貨價大跌陸雖交出靛靑十五桶因其缺少二百餘斤故此原告不要請照市價核算追償損失所有原告前付之價亦須被告償還利息判將靛靑拍賣缺少若干再行訊追昨日原告律師又稱除去拍賣銀兩外須令被告繳還原告損失及利息等項共計銀二千八百兩陸蔭甫由巴和律師代表聲稱原告所控損失及利息己奉堂諭判决被告本應遵諭照繳惟利息一項原告要索一分似乎太大須請堂上核减中西讞員問原告利息能否酌减程稱可以通融儘請堂上公斷判共還銀二千五百兩着交原保限七天繳清 
[皮貨限期出清]  
　　逹商律師代表安泰洋行至法公堂控稱黄連甫於本年陽曆二月問向安泰定購皮貨十打貨抵上海後黄祗出一打餘者向催不出至七月間黄至該洋行商允每七天出貨一打限九月底出清詎此後仍不出貨請速限期出清並請追償逾期以後之利息黄亦延賚美律師代稱被告亦願出貨請求堂上寛限往出判黄交五百兩人銀並保出外限期出清 
[江北人尋獲逃妻]  
　　閘北德生里居户江北人朱阿金之妻王氏日前私逃出外與李小懷姘識賃居成都路前日由其夫偵知尋往該處適姘夫他出僅將王氏扭入新閘捕房捕頭以案出華界令赴該管警區告發朱遂將妻扭赴四區警署探訴前情張署長諭着押候訊辦 
[私賣鴉片併紀]  
　　江隂人朱根生在北四川路一百六十七號門牌秘密出售烟膏又無賴李寳生在元芳路七百四十七號門牌代某烟膏店售賣烟膏被一千二百十號一千三百三十六號一千二百三十七號一千四百二十三號等各華捕分别查見將朱李二人先後拘入捕房押候解廨請究 
[贈品券混充慈善奬疬]  
　大東門外轉角寗波人戎某所開之甡和祥烟紙店門首懸有經售慈善會獎劵招牌遇有鄉人向之購券每將批銷大昌公司小囡牌香烟廂内附送之贈品券混售嗣被慈善會派員查悉責令該店將牌除去不准再售詎日前慈善會員經過該店見門首仍懸此牌遂假意向之購票店夥仍將贈品劵取出兜售謂此劵號數獎數悉與會劵無異每條價洋六角云云該會員給洋一元找出小洋五角銅元一枚遂取劵置之袋内報告崗警說明原委將該店所懸之牌取下回報會内即繕具事由連同招牌函請警察廳長將戎傳案發交司法科研訊兩次戎俯首無詞劉科長判罰洋二十元具結了案 
[聲明臨訊不到之原因]  
　　黄輔卿在公共公廨呈控洋貨掮客張耀庭不理賬欵等情曾經訊判被告先繳銀五百兩餘欵分期拔付嗣因被告延不遵斷且傳訊不到飭提保人着令交人在案前日上午由俞襄讞會同美丁副領事提訊據原告代表律師譯稱本案於去年四月二十七日奉堂上判决至十月二十八號執行堂諭被告抗不遵繳且四次臨訊不到請着保人照償否則請爲給諭發封保人店舖備抵等語被告亦延律師到堂辯稱被告前次因事赴甯預由敝律師通知檢察處並非故意不到並由理賬員投案請追理賬費銀一百兩中西官以被告今旣到案判先繳銀一百兩交保再限三個月繳銀所有簽發之飭提保人提票即行取銷 
[孤女無力還債]  
　　周澤在公共公廨呈控女子朱國華不理抵疑人案前日上午由廨集訊據原告投訴被告之母生前將基地抵去洋二百元現其母己病故延不清理是以控追訊之朱女供年二十五歳父母雙亡母親在日將基地糧串作爲抵押品向原告抵借洋二百元所有方單早己遺失所欠之欵現實無力償還等語經中西官會同簽判云被告承認欠欵念係孤女無力清償着限三個月内禀請上海縣知事補給新單並由原告帮同辦理再核此判 
　 
[菜館主人受罰]  
　　漢口路二百五十號半門牌大東菜館未向工部局捐領執照被捐務處西人查悉禀請公共公廨出單昨派四百零二號華捕往傳該菜館主粤人陳玉生到廨候示因陳抗傳不到經該華捕禀奉中西官以陳不但違章且又抗傳着罰洋五十元充公以儆 
[三誌控訴德人之穢褻行爲]  
　　僑居公共租界南京路五百四十五號門牌之德國人斐立斯鮑特因將其妻天津婦人魏貞貞之十三歳内姪魏小五加以穢褻行爲以致受傷被控捕房由探叚該德人拘解公共公廨兩次訊供己誌前報昨晨復訊由捕房代表牛門律師詰據西醫哈夫林聲稱騐得魏孩並無傷痕如果被人期侮定有微傷訊之被告斐立斯鮸特供稱我於七年前在天津租界與原告相識同居一處至西曆一千九百十四年歐戰發生遂與原告至日本游歷至交年來滬賃居南京路爲油畫生意近因經濟困難原告屢次與我尋釁以致挾嫌誣控云云旋又由牛門律師向之逐層盤詰良久經關讞員商之英卓副領事判被告還押候禮拜五再行訊核 
[擔保欠欵之賠累]  
　　博物院路英美烟公司經理西人延代表律師在公共公廨控福州路（即四馬路）四百四十二號門牌大新旅館主劉寅生不理擔保常州愼和公司欠洋一千五百二十四元四角三分前日午後由廨派探傅齊兩造經王襄讞會同英卓副領事懴據原告代表律師陳明案情並將被告擔保證據及往來信函呈案請追繼由英美烟公司經理西人上堂證明被告擔保愼和公司欠欵延不料理各情形被告劉寅生亦延律師到堂辯護據稱被告承認擔保惟愼和公司虧欠原告數目並未知悉中西官會商之下以被告旣己承認擔保判着按照原告所控之數迅卽賠償 
[板櫈擲傷頭部]  
住居閘北大統路福興里之龔之林因欠閔兆山（又名閔老二）小洋六角無力償還前日被閔以板櫈擲傷頭部流血不止當由四區崗警一併拘入警署押候訊辦 
[緝私辦公處失竊]  
　　蘇屬緝私第二營營部於上月間由涇遷回上海租賃小東門天官牌樓周姓房屋設立辦公處詎前日夜半爲竊賊將窗門　開用鈎探入竊去司書等員綢緞衣服數件昨日由薛營長函致淞滬警察一區二分署王清和警佐立派探警前往勘明查緝追究 
[流氓拆梢行兇]  
通州人李四住居閘北大統路發祥里前日因伊胞姐由原籍來滬寄宿其家有流氓王阿二誤爲李四姘婦藉端向李拆梢洋三元不遂反肆兇毆被崗警拘入四區警署押候究辦 
[南車站失竊皮箱之查究]  
南市滬杭甬車站日前失竊皮箱一只當經鐵路警察王巡官派探查得楖夫張順雲形跡可疑又張之同夥李老九忽然潛逃尤爲可異故昨由王巡官將　夫張順雲先行解送淞滬二區警署轉解司法科訊究 
[串竊生鐵敗露]  
通州人朱廣才串同沈文廷至虹口揚子碼頭日本郵船會社之江丸輪船上竊得生鐵一塊圖遁被一千二百九十九號華捕查見將朱沈二人一併拘入捕房押候解廨訊究 
[竊取西人雨衣]  
　　甬人傅阿毛闖入虹口兆豐路二十四號洋房内竊得某要人之雨衣一件圖遁被三百九十八號印捕查見將傅與雨衣解入捕房押候解送公堂訊究 
[寗波同鄉會募捐消息]  
寗波同鄉會募捐期滿現正催繳捐册捐欵辦理結束一面仍行續募兹將近日捐欵細數錄后穆子湘君募信大生記三十元陳鎭甫君募陳素甫君十元徐伯熊君助洋三十元張讓三顔芝馨君五十元陳鏡如君募陳子珍君十元鄭廷琛君十元王蓮舟君十七元王瑞翔君二元於如璋君三元劉文星君五元餘續報中華職業教育社通訊 
[議事員會常會通告]  
　　警啓者兹定十月十八日星期五下午四句半鐘舉行議事員會常會務乞準時蒞會爲荷專頌台安中華職業教育社謹啓 
專件 
[上海交易所股分有限公司章程（續）]  
　　第四章股東權利 
　　第二十條各股東應得之議决權規定如左自一股至十股每一股有一議决權自十一股至一百股每二股增一議决權自一百零一股至一千股每五股增一議决權自一千零一股至五千股每十股增一議决權 
　　第二十一條股東及股東法定代理人於取股票時其姓名住址并所用圖章式樣須報明本公司因前項辦理懈怠致有錯悞本公司不任其咎 
　　第五章股東會議 
　　第二十二條定期會議每年三月九月二次臨時會議因理事以及監察提出緊要事件及有本公司股分總額十分之一以上之股東欲開會議時須將提議事項及理由明白開陳向理事長請求開會理事長於十五日内爲召集股東會議之預備　　第二十三條會議之目的及地方時日由理事長决定至省於一個月以前通知各股東所議之案除通知書所載外不得提議 
　　第二十四條定期會議議長理事長任之議長除股東應得之議决權外别有裁决權 
　　第二十五條股東會議得有股分總額半數以上股東列席即可開會但逢會議變更章程或任意解散之時非有股分總額半數以上及資本半額以上之股東列席不能開會列席股東未滿前項所列之數只得就旣列席半數以上股東之議决權暫决之即將暫决之事通知各股東於二十日至四十日内再行召集股東會議决暫决事件之否可 
　　第二十六條股東代理人帶有股東囑託書得行使其議决權若代理人非本公司股東除行使其代理人之議决權外不得辯論 
　　第二十七條由股東請求召集會議時其議長可由監察及臨席股東選舉之 
　　第二十八條股東會議决事項須記載之於决議錄由議長及臨席理事署名蓋印並附存股東到會名薄（未完） 
雜評二 
[參戰醫隊之出發（訥）]  
　　歐戰提議媾和而我國之宣戰案方將交國會我國參戰處方將謀擴張而我國之紅會醫隊亦遂於此時方議預備出發我國之所謂參戰何好整以暇若是也 
　　方西伯利亞戰事開始時吾嘗以美紅會之踴躍進行爲我紅會言之矣乃久而寂然又久而始奉部處電令實行準備出發豈至今日而始覺所謂不得己歟抑鄭重籌備而始竣事歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
慨時詩 
[雁來紅] [  嚴廷基]  
雁來秋葉吐英華好伴東籬晚節花長笑紅顔多薄命明經風雨便傾斜 
[美人蕉]  
　　種美人間特别姿嫩於金色軟於絲迎風繡　伊誰問待雨深閨有所思情好綠分牕面面感懷紅猥日遲遲綠天暗暗藏春色付與周郎用計奇 
老申報 
[三十年前之上海賽馬記]  
　　三十年前之賽馬與今有以異乎此閱者所急欲一比較也特記光緒十四年三月二十四日之記事於下 
昨爲西人賽馬之第三天隔日風和日麗春意宜人環馬場中不似前日之泥痕狼藉矣日過午雖踆烏匿影薄靄低籠而屏翳多情約住痴龍不放銀河倒瀉是以諸西人益添豪興互角騰驤而士女如雲幾至萬人空巷彼呼蔣妹此挈邢姨油壁車馳途爲之塞較之前二日蓋不啻天壤相懸焉第一次賽九馬各跑英一里半與賽之人各出銀十兩首到者得銀杯一具值銀二百兩所有彩銀則得十分之六而以三分歸次到者以一分歸又次到者旣而鬭捷爭先之下由馬名福楞納者獨占先籌阿蘭杜繼之西利根米又繼之第二次賽十馬各跑英一里與賽之人各出銀五兩首到者得一銀杯名曰大北值銀一百兩厥後由馬名蘇斯雲者奪標而去第三次賽十二馬各跑英一里餘四分之一與賽之人各出銀五兩首到者得彩物值銀一百兩是爲李白第四次賽十馬各跑英一里與賽之人各出銀十兩招商局製一銀杯以贈首到者但此次不能即取須俟秋季再勝一次方能載寳而歸不則俟明春再角勝負連勝三次而杯乃入手至彩銀則目下祇得十分之八其餘二分存在賽馬會中積至旣多則以五百兩購一銀杯以酬勝者并以餘銀歸之芳草平原如飛而至視之則一馬當先者名李白第五次賽十一爲各跑英二里半與賽之人各出銀五兩其彩物值銀一百兩後由福利斯塔先到遂如數照章致送第六次賽十一馬各跑場内一周與賽之人各出銀五兩并備一銀杯值銀一百兩以爲彩贈此次比賽皆係未經獲勝之馬賽畢則由福爾斯博高出一籌第七次賽七馬各跑一里餘四分之一與賽之人各出銀十兩此次所賽皆係前二日之冠軍者倘己兩次獲勝則須多出銀十五兩三次四次獲勝則須多出銀四十兩而曾居魁首者不得設詞推諉焉紅旗展處駿足齊施絶跡飛行一瞥而過詢之則由名蘇斯雲者居首第八次爲跳浜之戲計共四馬各跑内圍場兩周與賽之人各出銀五兩彩物多至一百五十兩由哈爾朋首到是日下午三點鐘時海關道龔觀察提右營陳參戎松海防劉司馬上海縣裴邑尊英會審員蔡太守法會審員王司馬均鳴騶而至由英領事邀入跑馬廳憑攔縱眺直至將賽畢時始各散歸第八次跳浜時有二馬連人墜入河中尚有二馬捷飛如鳥連越三浜疊過萁架眞駿物也跑馬廳前人極擁擠有鄉婦乘坐東洋車經過跑馬場適有江北孩子從中行走致被撞倒碾斷左脚骨經孩母舁送西醫院醫治東洋車夫仍載歸自去聞今日係馬夫互賽餘興尚未闌也 
新拾遺 
[俄廢帝之末路]  
　　俄廢帝之由土波爾斯克移往愛加特林堡也有過激黨委身員雅柯夫里夫氏隨行監視勞兵會政府機關報嘗載雅氏之談片曰廢帝聞遷移消息即曰（余不願往）時廢后適入室乃大聲向雅氏言曰（爾何爲爾欲使其與眷屬分離耶其子正病我儕未便任渠去也）於是雅氏乃詳述嘗奉命令廢帝可偕眷屬數人先發餘可與其子後行廢帝尋與眷屬友輩討論兩小時之久卒乃决議偕其婦與女瑪雅同行廢后曾喃喃自語曰（余恐渠獨往必犯過失）程中備歷難苦蓋時在四月積雪未融道路盡没也本年廢帝平居無事以伐木種蔬排遣悉悶勞動室外旣久身體轉爲大健故程中無委頓之象彼所注意之事有三即眷屬天氣食物是也三者之中尤以眷屬爲重日輒念之廢帝從未停及政治或戰局彼之思慮所在惟無關重要之産業與瑣細之家務耳廢后性情則與全異其爲人狡猾而自大其勢力能左右其夫程中嘿無一語往往數日不離其室苟與周旋輒掉首不顧云 
[西太后小鳳] [  宗俊]  
西太后小鳳慧黠明媚十三歳傭湘中某觀察家觀察召見歸戲指阿鳳曰此兒眉目頗似西太后其家人遂以西太后呼鳳鳳自幸以鄉女子竟得與琳琅宫闕中第一貴人彷彿丰度不宜妄自菲薄乃稍稍修飾容光璨然觀察時教之讀聰慧絶倫越二歳能 
益智新畫 
 
[送禮] [  鴻銓稿]  
　　携槍兵士（像牙）河亭側面（像　） 
作小詞有句云别以塵缘膺小謫前生也住蕊珠宫觀察笑而目之曰此吾家女學士也意欲收之妾列未幾而獄事起有某傖者嘗以事爲觀察　送諸有司鞭責以蹤圖必有以報觀察至是聞以西太后呼婢躍然曰陷之有辭矣遂以污衊宫禁聞諸令令偵確有以西后稱婢子事令故善觀察且工詞藻延觀察至示以傖狀曰不急謀獄且成觀察以實告令沉吟曰姑以小鳳入署苟相若且能文辭當爲君解之翌日觀察携小鳳入署令方花間小飲睹鳳姿態娟秀霽色語之曰宫中聖人稱豈民女可假而主誠憒憒宿聞汝慧何亦未計及此鳳怯怯低首不敢置答如風拂花香艶欲滴令笑顧觀察曰是眞我見猶憐者倘能如方與正與嚴蕊事以一詞自陳當爲君保此佳人言次坐觀察於左并以一巵酌鳳鳳歛容侍觀察側婉娩致昭君怨一闋云不是主人　懂似被天公搬弄刻劃起無鹽像聖賢拜上當今天子莫管這般閒事即亦念無知赦鳳兒令以箸擊桌曰聰慧如個兒乃入諸覊絏中不將令天下才人一齊笑老夫煞風景耶立命之坐笑謂觀察曰君自不愧姜堯章第以皤然老翁屈佳人作棠梨伴僕嘗爲千古如小紅者呼冤即令愛慕才華執卷作女弟子如河束子歸虞山宗伯自顧頽衰能恝然安之乎苟得一才少年以匹小鳳殊大佳事且亦息謡諑之計也觀察欣然允之鳳默默無語旣歸鳳泣跽於觀察曰主以婢名不祥竟忍棄之乎始錫之而終厭之權固在主人但恩主議姻之日恐即賤婢畢命之時耳觀察鑒其誠遂不復爲擇配獄亦賴令得解後西太后卒湘中人稍稍知小鳳事有見者謂綠眉紅頰畫中人也 
小說 
[偵探奇遇] [  常覺覺迷同譯]  
　　第一章紐約城中有一古屋巍然　立建築己舊蓋猶美國革命時落成者今兹己垂圯矣居其中者爲一奇怪之老人與其所居之怪乃至相稱老人於五十年前實係律師但至吾書開場時人己鮮有知者即左右鄰居亦但知老人爲一鰥魚供服役者惟一老媪媪之年事己逾花甲而老人之年歳幾何則殊無人知也平日此古屋中除主僕二人出入外初無一人過從老人有一事務所設於三里外門楣標爲龍潭爾三字蓋即老人之名也至其所爲何事初亦無人能知但知老人每日上午必往至下午三時始歸人亦未嘗一見其出外就餐也無論晴雨老人出必徒步歸亦無車平日函札往來亦似交游頗廣顧無一人踵其門即與鄰居之人亦不交談赴市購物等事則悉假手於老媪故覺老人之行蹤爲奇特矣雖然紐約者都會之區也此種怪人固不一而足而人各有業自顧不遑故於此等人物亦殊淡漠不加置意特不知老人蓋傷心人也生平實有一叚慘史特人未之知耳吾書今將舉以告讀者矣 
　　一日少年偵探號賽鷹者突接一函約赴龍潭爾事務所不言所以賽鷹於龍潭爾名字未之前聞遑論識面大惑不解惟念自業偵探以來此類函札亦己習見不鮮蓋世人往往以些小之事但以一封書致吾部中以邀吾儕偵探吾儕則爲之奔波跋涉以盡厥職今龍潭爾冒昩遺書殆亦此等人物之流亞耳且此一函非予長官發下手續旣不完備儘可置之不理然其所約之期乃在明日下午果何事耶因取函札更一審視則知書此函者實爲老年之人蓋其字跡固甚軟弱而軟弱之中實帶剛勁之氣固非出之少年人手也雒誦數四自語曰奇哉此函殆有鬼魅附麗視其措辭亦至平常吾意欲棄置不理而吾心乃竟念念欲往或者一時心靈所感其事固有裨於我耶越日遂如約往旣抵龍潭爾事務所門外遂掣門鈴頃之門呀然闢一老人探首曰君爲賽鷹乎賽鷹曰然予蓋應召至者老人足恭曰此時己五句鐘耶賽鷹示以時表曰此時正爲五句鐘不爽一分老人曰然則請入賽鷹入引目四顧則蛛絲纍纍塵灰山積似己一世紀未掃除者室中列一寫字檯敝舊如灶下物蓋五十年前物也此外爲帳桌一松木方桌一坐椅數事敝舊稱是尤有柏木箱一則爲昔時當作保險箱用者牆際書架之上滿堆法律書籍積塵盈寸驟視之必疑主人實爲貧無聊賴之人老人則曰賽鷹君盍坐賽鷹旣就坐老人乃曰足下大名即爲賽鷹乎賽鷹曰此人諡予之綽號耳至於予名實艾迭生也老人則喃喃自語曰然而此名亦殊奇特賽鷹不耐曰辱丈寵召乃僅僅爲予名字奇特之故乎老人展輔笑曰老夫所以招君至者因於報紙上見君大名耳賽鷹曰然則丈因予名可異遂遺書見召乎老人聞語頻點其首賽鷹平日雅好詼諧因曰丈其愼之凡稱爲鷹决非易與者老人怛然曰吾何懼乎須知老夫不放鷹者彼又何能一飛衝天（未完） 
[自由談之自由談] [  不冷]  
　　大抵世界上事適得其反者居多剷除武力者不得不仍用武力以武力壓人者其結果反爲武力所壓 
是故能擴張其至大權力之原即爲毁滅其權力之原能得無限錢財之原即爲銷滅其錢財之原 
 
 
 

Page 15

 
 
   
 
 

Page 16

 
 
   
 
