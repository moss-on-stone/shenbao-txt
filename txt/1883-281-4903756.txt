# 1883 - 281 - 4903756

 

Page 1

 
 
[新印風月夢出售] [  申報館主人啓]  
　　䢴上　人著有風月夢皮藏行　未肯輕以示人盖皆其身所經歴同所親覩者現知本舘有活字版可以代人排印因諄託刋刷問世旅窓無事偶一　　閱　足喚醒　迷不僅爲紅粉靑衫寫照也茲定於念七日出書每部三十二冋訂成四本價洋三⾓正售處照書 
[招股縮印古今圖書集成啓]  
　　國朝康熙年間　廷臣蒐輯載籍將以分門別類彚成一編以爲藝林之大觀五易寒暑始藏事進呈乙覽賜名古今圖書集成仍　命儒臣重加編校越十餘年未就雍正時復詔虞山蔣文肅廷錫督在事諸臣成之凡爲目四十爲卷一萬爲册五千二十爲函五百三十二上自歴象下至方輿以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部頒賜諸王大臣外餘以分儲名山石室洵海內之鉅製也迄今諸友邦聞之均驚駭讃歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲巳事隔百餘年剝蝕消沈流傳漸少若再越數世恐祗存其名而畫歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至山書時再收五十兩每次收銀照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現巳印出之樣張一紙隨收單附閱將來此書開印版口之大小悉照此原樣紙其字巳較點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悮也按刋印此書工本頗多沂數百年內忠未必有大力者重刋購今之所印者數傳後必當視爲珍帙故海內藏書家苟欲爲鄴架曹倉增色伏淅早來入股爲盼再本齋所印各書均選用極品之墨字跡能歴久不磨雖越千百年而墨色仍細初印外洋亦有古時石印書畵流傳今取閱之從無漶漫澌滅等弊盖石印書籍　照相理同而事異其中工料大相逕庭故照相年久或有落色而石印書籍則可無此虛也誠恐諸君不察用特附及 
[書樂生會章程後]  
　　賑捐一事論中國幅隕之長十八行省中天時人事之不齊無歲不有水旱偏災則籌捐正不能一日止然論賑欵總彚之所以爲銀錢之出目下情形宜莫過於上海舍此一隅而欲別開生面終覺難乎爲糨似籌欵文必以上海爲易集第恐籌勸之法數見不鮮捐資之人久而力薄言者諄諄而聽者及　藐藐試觀今年收捐淸單巳不及前辦晉豫大祲十分之五山東之賑方始開辦此後置散棉衣與明年春麥未收之際在經事者自存救人救澈之意不憚舌敝唇焦代人請命正不知需銀若干萬而近日輸將者如此疲敝則後之繼至者亦可想而知矣或謂民間義賑本非言爲籌畵願捐與歪不可相强且卽願捐而其力有足不足之別尤難强同此無怪乎可恃而仍不可久恃也計惟周度情形通盤　畫於十八省中搜取向來未有之財專指賑飢之用此省不飢則留待他省協撥今年不荒則積備來歲散放以一省爲總彚派大員以司其事專管出人遇有應賑之處派人履勘而銀隨其後核實散給事畢報銷其災分之輕重戶口之多寡爲時之久暫則以地方報災之文爲斷或省或費務行實惠不準虛　聚天下之財而救天下之命歲而怛饑不患不足地無災象常留有餘竊謂　國家正賦錢漕關稅與新章釐金皆有額收額給之欵原不能酌提若干以行荒政雖朝廷厪念民艱每値奏報輙令截漕濟賑究竟欵目繁多顧此不免失彼卽饑民亦尙不能終保惟於通商以後所興之　　婁大端之內或增出某事認眞辦理一年之中能輸將於　國家者幾何卽以此欵指充賑饑譬如開礦目下不下一二十處　奏定章程皆謂礦出之物運銷各路照章納稅策略減幾成以示恤商之意如果各　實心實力辦有成效銷運日多則此稅亦覺不菲本非　國家原有之欵　之救荒宜乎不宜獨是此意只存於胸中而無能見諸行事也量極於博施濟衆功成於曠日持久而如開礦等類抑實無有把握言之非艱行之惟艱智者不取也目前救人救徹籌賑諸君無人不勸無錢不收無法不設但求盡得一分心卽多活一條命何睱爲迂遠之圖而發此絕大議諭也耶細玩此項章程法良意美可感可頌殆亦於極不得巳之時作無可奈何之想而巳然鄙人之意以爲此事可行灾民之福此事而不盡行則仍救災民者之責也盖事理散漫無可𥡴察且如此糾資必將胥大江南北名都鉅鎭之人無不樂從然後可得百十萬金以廣濟饑人而延其命夫名都鉅鎭不管好善之士出而創此善會第其間有不能盡行者如進學補廪以下諸條原不難責成一人逐名收捐上年賑捐中已有新進儒童每人捐洋一枚之例其法由學師塡方册時諄告諸生於贄儀之外帶收此款諸生雖多寒畯當此采芹伊始喜氣揚眉斷不吝此區區重違校師之意故收捐淸單中開列某學捐幾人洋幾枚自是巳有成效去年鄉試有創元魁奪彩會者捐者僅順天江浙諸闈數未滿會亦可見其法之尙可通行盖創會巳在四五月塲其迫近遠省未及周知卽江浙諸郡亦有意甚踴躍而倉卒間考資無餘　故不及捐者若夫署事補缺捐納長遷仕途諸公固不惜此微資且領憑謝委之時與報捐之所均可帶收當亦不難集辦惟章程之首做壽娶親得子二項則吾意仍聽其人也願捐與否而不能一律何也城市之中著名紳富世家望族此三事之舖張揚属赫赫在人耳目間創會者自可往收然旣限以錢數恐所牧亦屬有限而平民以下某家做壽某氏娶親某人生子近則偏街狹巷遠或僻壤窮鄉責之宗祠而守祠不肯任怨責之保正而保正或有弊端竊恐遺漏實多而捐數終不能旺且卽此章程亦無從而家喩戶嘵也據開諸事惟此三者爲人生通行才禮人家必有之喜若進學以下則百家中不得其一乃少者易集而多者難糾以此救饑庸有濟乎雖然創此意者或自有𥡴查之法與勸捐之旨相輔而行不至有名而無實是則災民之所厚望歟 
[諭旨恭錄]  
　　○八月十八日奉　上諭太僕寺少卿鍾佩賢三因病懇請開缺一摺鍾佩賢着准其開缺欽此同日奉　旨徐會灃補授司經局洗馬欽此 
[倫敦電音]  
　　○本月二十二日倫敦發來電音登諸晉源報云澳國法噶西佛斯地方有農夫六百人忽然滋事當經官兵出爲驅逐農夫死傷者均有數人云 
[皇子環遊]  
　　○外洋新聞帋云瑞典國之皇次子名奥斯格爾擬環遊地球皇次子向爲水師兵官現定於華十一月自本國啓行乘坐滑乃提用兵船從太平洋至中國後環繞言旋約須一年半爲期並查察各處瑞領事之優劣云 
[荷相壽賑]  
　　○加拉吉打火山炸裂之後荷蘭國宰臣行文香港之荷領事述及該處遭難情形難民嗷嗷待哺 
 
 

Page 2

 
 
如有人捐錢助賑者請爲收取并知照駐紥中國各處之荷領事如有收到捐項皆彚寄香港領事由港轉寄交噶喇巴之荷國總督安爲散賑云 
[法軍敗績彚記]  
　　○法軍與黑旂交戰敗歸河內前巳刋報兹閱循環報所載更詳爰彚錄之其言曰法人因屢敗於黑旗不勝其忿七月二十九日特懸重賞謂能馳入黑旂陣中斬將塞旂者則犒以洋銀二百圓黃旂黨中有十二人應聲願往於是法人選派軍兵備足炮火用船由河內駛進新地北寍交界之處探聞黑旗出隊柜敵法人乃命黃旗爲前隊輔以西貢所募之越兵而法兵則作　勁焉陸續登岸鼓⾓齊鳴迤遷而進及抵白蘭地方見有黑旗營壘黃旗　勇殺入銳氣甚盛黑旗遙謂之曰均屬堂堂中國之人共戴皇天並履后土胡助非類向狀同儕識時務者切勿冒昧黃旗志在得賞置若罔聞其十二人徑趨軍　之下黑旗詰以何故十二人答曰欲得此　耳語猶未畢已被黑旗殺死八人餘欲逃走亦被圍住祗得長跪告以法人懸賞事黑旗笑曰諒汝輩毫無氣節祗會錢耳不足以污我刃姑與爾旗俾歸受賞惟嗣後勿爲法屢替死可也　爾傳知法　果不畏死請詰朝肉薄相見四人唯唯舁旗回船及八月朔日法人又調兵三隊黃旂居前西貢兵居中法兵居後進攻黑旂所屯之左鳳地方望見黑旂卽齊施鎗炮黑旂據守險要並不出戰法兵力攻不入祗得收隊而回翌日又復進攻突被黑旗殺出一以當百喊聲震美風雲𠮓色黃旗及西貢兵拋擲鎗械望風先潰法兵方欲進戰忽聞背後鎗聲　發又有黑旗衝出耀武揚威聲聲殺卻法虜勿使走脫法兵腹背受敵陣勢大亂遂爲黑旗所蹙互相踐踏及得回船查點軍士己亡二百餘人矣其受傷者又計有一百五十九人是時河水涸淺法船不能退出又被黑旗乘夜攻擊死去法兵六十八人初二日法人之在河內者得聞敗耗急撥軍兵馳往接應復與黑旗鏖戰法陣鎗如雷轟彈如雨落誓欲殲滅黑旗詎黑旗嚴陣整列屹立不動各持千盾伏於地中俟法兵鎗聲甫歇卽棄盾殺上手持藥包向法軍齊擲人卽繼進拔刀亂斫法兵目爲烟迷不能接戰多被斫倒於是爭先奔潰及至河濵回顧黑旗不復追逐衆心始安不料喊聲又起河水陡漲勢如江翻隄潰滔滔莫遏法兵盡被冲陷黑旗乘勢殺至逄兵便斫無得倖免者惟兵總一人偕守備某及一從人爲水冲入河中得泅回船此役也由河內撥往之援兵全軍盡沒黃旗則共死一百七十八人西貢兵則共死一百四十五人蓋黑旗不甚向之追殺信專尋法兵殲之故甫交綏卽用奇兵繞出陣後使法兵不能抵禦頓遭敗衂黑旗洵知兵哉據傳黑旂每與法戰必手持竹盾長可覆身外住覆瓦形而包以帋用漆髹之內裹以鐵兩軍相遇人持盾蹲臥地上侯鎗聲乍歇卽乘盾滾進從腰間取出藥罐狀如鼠子以藥引作尾燃擲敵軍使烟瞇敵目然後進而斫之法軍自恃鎗砲精利每不及防故屢爲所敗也現黑旂退回新地法人遂瘁死者於白蘭而築炮臺一座派兵二百駐守而載傷者回河內法提督卽發電音回國告急請調兵六千尅日到越以防爲黑旗所算云十五日海防遞到西字信息謂法人自敗續之后在於白開處築有砲臺留兵駐守惟兵僅二百名未免力太單薄聞現爲黑旂所乘法兵不能支持祗得棄砲臺而走黑旗乘勢進攻河內鼓其銳氣將沿海各險要奪回直逼河內城而軍惟見旌旗蔽日天砲轟天計有一萬數千之衆又有越兵五六千由北　馳至與黑旂相爲犄⾓法人見此情形心殊恐怖急撥精兵出城在於小紅河建築炮臺以資守禦而防黑旗侵入法兵晝夜巡哨不敢少懈說者謂黑旗敗李威利時僅有兵三干尙如此勁敵况今添至万餘兵平河內旣被攻則其势甚危有可见已据傳提督科烈于十五日巳乘阿律地兵船前往西貢際此兵临城下而飘然远去多不解其何故有谓提督因與总督夏文意見不合亙相爭論遂負氣往西貢盖因夏文由順化回時以提督不乘機往攻新地使黑旗倉猝不能爲備也科烈聞夏文方遂於八月一日率兵進玫新地相持三日竟爲黑旂所敗科烈見所統帶之兵多所傷殘知難敵黑旗之衆復與夏文相商欲告急於法廷請速遣兵一萬二千人前來援助夏文殊不謂然輒發電音回國謂越事業巳大定可無庸再遣軍兵前來科烈恐法廷果不遣兵則將徒勞無功而事有難知故先爲引去也噫行軍之際文武不和何能卻敵而立功也哉此言若確宜爲黑旂覆敗矣信息又去海防附近各處邇來海賊縱橫甚形猖厥法員聞警率兵往捕爲賊所敗擄去法員及兵士三名中有一兵乃馬孺人賊皆斬於海濵傳首示衆據傳賊之殺法員者蓋因其前將華人一名及越人四名斬首市曹故今擄得亦殺之以復此仇也法人聞之不勝憤怒急遣兵一隊馳往勦辦惟數日仍未見旋返想海賊出沒靡常難與相遇也信息又云法國駐河內之兵因提督科烈不在無人統帶咸以軍中不可一日無主暫以副將卑律與副將巴定士分統其兵焉按提督科烈想卽是波滑盖輾轉繙繹字音容有小別耳 
[法國消息]  
　　○英都倫敦遞到郵筒言探聞法國官民因越南之役兵敗餉潰議論紛如有謂中國實助黑旗以致大功不能速集是中國巳與法不復敦和好也宜悉索敝賦以與中國從事於疆塲庶足以洩忿恨而示威武有謂越南本中國藩服今無故肆其憑陵中國仍未肯以兵戎相見是中實不欲失睦於我法國也犯順不祥陵弱不義正官乘此越立新約時亟與中國捐怨修好由是各執一說互相辨論惟主用兵者則十居七八故法廷尙難决其從違也○美國金山新報謂法人現因中國向美國購辦軍火心殊不悅特發文書移咨美廷請禁止各廠勿爲中國製造軍火而美廷則置諸不答也蓋以理而論若中國以軍火接濟黑旗法人果獲確據祗可向中國理論而不應向美國曉瀆也以情而論則中美素敦和好誼屬友邦可與之代造軍火法人固不能頓涉嫌疑致生猜忌也今乃置情理於不計徒歸咎於美廷而欲絕各廠之利源毋乃自恃其强意存挾制乎宜美廷不爲覆答也金山新報所論如是○西貢遞到法字信息云法國水師提督科烈現因越王典立新約而黑旗尙據守三宣等處與之作梗屢敗法軍情殊忿激謂據立約之時我法國亦經言及越南自爲中國藩服乃越王竟不肯認向屬中國是法越之事巳與中國無干也乃中國竟遣人往來探聽消息並助黑旗以抗我軍據此情事發法國又安能不與中國失睦哉嗣後遇中國船艘載有華官携帶文書交通越土者卽着各战船开砲轰击勿使得入越境焉科烈旣倡此議卽徧諭各船着留心巡邏以阻遏中國船艘云以上係循環報所記○又法國現欲發兩文員到越一駐北寍一駐桑台西字報因從而議之曰此二處尙爲黑旗所据兩文員卽來亦是有言無地法廷不增兵是图乃急急　欲整顿吏治抑何措置之颠倒乎 
[粤事詳述]  
　　○省垣初十口漢口輪船之事迄今輿情安艦似無他慮然當𠮓起之蛙情同沸鼎勢似潰隄其僅於燬埠頭焚洋行而不致戕斃西人不可收拾者固得鄭心泉軍門督率安勇鎭攝以威尤賴閧臬憲挺身出諭便大衆解散而不復聚以滋事也據省中人目擊當日情形者稱說是早六點鐘時鴻安客棧因有客欲附漢口船至港行李甚多慮稅關𥡴查致延時候先向稅開領給免騐文憑着棧件二人雇艇載行李至輪船一呈文憑照會開吏一搬行李至艙詎持文憑者方向西員呈騐而搬行李者急欲到艙豫佔地步卽被管艙之西洋人士顛奴阻止因而彼此⾓口遽爲士顛奴所踢翻身落水其時搭客雖屬無多而有目共覩咸呼西人逞兇殺人持文憑之伴急欲拯救而水流迅急無計可施祗得歸報司事湯姓同到輪船懸賞將屍撈起而尋買辦同見船主霍臣告以棧件羅芬被管艙士顛奴踢傷溺斃須交官訊辦等語船主意存袒護峻詞相　湯姓司事言之至再船主置諸弗理迨交七點半鐘卽發動輪號鐘衆見屍置梯旁咸言似此殊雖了事盍移屍埠頭請官相騐而船主儼若罔聞未幾又發第二次號鐘衆益愕然謂得毋將屍載至香港乎於是議論紛如忽又聞號鐘驟響衆謂船動輪矣前月踢斃挑夫尙需銀二圓了事今竟無奈之何矣由是一倡百和競拾瓦石向船拋擲密如雨落舵工人等見勢不佳急將鐵鏈用刀斬斷駛船離岸搭客遙望埠頭烟𦦨突 
 
 

Page 3

 
 
起禍華將作恐遭不測多喚小艇避去輪船亦駛至沙基見火光　天搭客愈驚皆雇艇言旋或轉搭瓊州輪船以便夜至香港當漢口輪船之聞岸也看守埠頭西役將棚掩閉以止外人擁入突見一人身穿白紗短衫綢褲縀鞋到栅喝速開放西役不理其人飛身踰栅西役以所持之竿擊之其人從身拔出利刃向西役頭上劈下西役用竿相拒砉然一聲竿斷爲二西役駭走其人乘勢而下開栅放衆擁進見船巳離埠頭復呼十數人隨其到一洋貨店間有火藥否店伴言有又問有火水否店伴亦言有其人拱手言曰此次事急有擾汝矣遂指揮相隨之人搬取火藥火水往焚埠頭復又到沙基分投放火以燒洋行廣府兩縣偕四營將官聞警齊出而道路壅塞人聲嘈雜無從設法爲之禁止龔臬憲不及具衣冠備臨從便服肩輿行抵滋事之處見衆情洶洶禍將靡己亟向商舖購取紅硃紙筆書諭云中外命案官爲究治爾等激情更滋多事各宜歸家自安生理毋得觀望特此告示隨命分貼街　俾息衆忿又着府縣各率兵差分守路口禁絕往來以杜匪徒乘機搶掠及鄭軍門奉督撫憲命整隊馳至而衆乃散向非龔臬憲理諭於前鄭軍門威攝於後省中必難以安堵如故也今　臬憲奉到朝命開藩滇省聞將不日往赴新任面此案未獲了結事勢尙有難知地方安謐全賴文武得人以鎭請而撫綏之粤民有不深挈轅臥轍之思者哉又香港西字報言粤東滋事之後仍有謠言云十五尙須復鬧故今年中秋殊形淸鄰向年懸燈開宴十分熱鬧今年則不過各拿歡叙而巳是日大雨終日至夜始霽月色皎然惜人多懷疑不復聞嫦娥消息也又言張振帥辦理此事極爲嚴厲聞已出示諭令粤人不得與西人爲難倘有匪人伺隙欲動有人聞信報官者賞給洋五十元又聞巴公使有電音致張振師云英商之性命及其財賄皆應兩廣總督爲之保護不啻在掌握之中倘有滋亂情事則於中國亦有不利云云現聞滋事諸人巳獲到一百餘人張振師謂須從嚴懲辦也又言刻下各國領事官已與兵船相約日間則舉旗爲號晚間則舉燈爲號兵皆戒嚴以待設見號起五分時各兵卽可登岸也又言此時沙面諸人尙覺惶惶未定必須俟羅根一案訊鞫之後方得安心也又云香港英國將軍現已預備捕兵百名砲手二十名軍裝行李一切齊備一或聞警卽可馳赴也 
[查辦窩匪]  
　　○武漢於中秋後謠言漸少然查街委員及水龍團防營兵仍往來如織距漢陽西門外尙有一匪窩爲該處地保見其屋內人口無多而每日早間人市買菜及挑米上炭爲數不少儼如一大公館因而起疑禀知城守營於十六夜二更時帶兵圍拿當捉得一老一少兩男子老者年可五旬王姓乃司帽者少年係出店而兼廚子也隨抄查倘套房內有藍緑等顏色繡袍三作八卦衣二件又鉛條約長六七寸者甚多黃旗兩面上寫兵備道官銜知刀幾柄鋪蓋十八床餘則魚肉火腿油米柴炭不一並有鞋子百餘雙該兩人籍𨽻興國大冶柳邑尊升堂研問皆直認不諱問究有人多少據供喬扮各項買賣混跡者實繁有徒問鄧玉亭下落卽痛恨之至謂先住省城內後則遷住漢陽未及一月耳現所住之屋係絨線店主之產隨將店主拘案究其出租情節謂有省城恒興雜貨店主與漢口庚龍池雜貨店主兩人爲中因銜在省與恒興住來買貨今　漢陽與庚龍池交往買貨故相熟識該兩店東亦經傳喚到案訊問確情刻尙末得詳細十七日馬王廟河街飯館胡都戎又拘得兩名不知爲誰問旋送省內審辦又聞漢口送駕墩一帶某篾作有人定做竹盔千外頂被官察知已將篾作主人拘案審訊矣 
[定期會議]  
　　○本埠英工部局擬整頓巡捕一節兹各國領事官均已照一千八百七十年所立工部局章程內第十五欵出示曉諭定於華九月初五早九點半鐘在工部局議事堂集衆議事凡欲與議者屇期前往可也其所議除整頓巡捕一事外并須議及章程內第三十四欵所云工部局可否預借銀一萬五千以備整治擴充街道請事之用云 
[續拖砲船]  
　　○耶松船廠所造二船拖往高昌廟製造向一節巳列前報兹聞祥生廠又有一船亦已拖往云 
[破鏡重圓]  
　　○滬西徐家匯鄉人吳阿桂於光緒二年九月間曾娶醮婦丁氏爲妻生有一女今年三月間丁氏忽携所生之女捲物而逃吳阿桂各處訪問蹤跡杳然前日在城內道這街朱明山飯店見丁氏在丙操作吳阿桂如獲至寶貿然入內丁氏面赤不語朱明山謂此我妻也豈容他人冒認旋赴縣署喊控并鳴地甲將吳阿桂送案經帮審委員蔣明府研詰朱明山以原告自居伸訴前因吳阿桂亦照前供訴及究丁氏則供語含糊蔣明府傳女孩到案問誰是爾父該女指吳爲父明府謂朱明山曰若照直供尙可寛宥始據朱供在城中開小飯店一日天雨此婦領女避雨自言無家可歸欲將女託我撫育當由漆匠周姓爲媒出洋兩元出立紅帖將女過繼婦卽同居蔣明府問周漆匠何在朱稱現已邀來及傳詰周據稱伊等自己說妥不果倩我爲中人而巳復據吳阿桂稱周係曰螞蟻我妻或卽伊所拐明府亦不細詰將丁氏申斥至再着吳阿桂將丁氏及女領回管束朱明山交保周某從中引誘笞責一百板 
[緝獲電線續聞]  
　　○前報列英包探徐少亭等在昭文縣属緝獲電線一節兹悉該包探等於禮拜五回滬禀官照會道憲聞道憲札飭駐劄八仙橋之鄧守戎前往將全贓帶回以憑核辦云 
[英界公堂瑣案]  
　　○前報江北人何得興控鄭文奎卽鄭仁海誘拐七歲小孩一案昨由包探禀稱何得興失孩先獲知情之張炳楚然後得指獲鄭仁海及鄭阿三王阿二等一起人現聞張炳楚十涉拐孩之事故又送案買主往傳未到張炳楚供鄭仁海拐孩價賣我不知情太守謂買主旣未到案仍將鄭仁海鄭阿三王阿二押令分別繳洋張炳楚亦子管押俟飭傳買主於禮拜三到案再行發落○昨報捕房查得李阿珠卽林阿珠家有二小孩疑係拐販將林及二孩送案一節兹因陳太守飭捕役張福查得林實係販賣小孩者今買崇明人馬牛郎之孩馬阿秀浦東人瞿乾元之子瞿阿更皆係張鄭氏經手特將該氏傳案福建人林阿珠供執如前并稱向爲糖行生意因無子托張鄭氏價買兩孩馬阿秀瞿阿更仍執前詞張鄭氏供浦東人瞿乾元托我將子賣與林阿珠現己邀瞿投質馬姓小孩非我經手太守飭將林阿珠張鄭氏分別管押孩交値日差收管俟家屬抽案訊辦○徐浩源以楊阿炳之母藉端吵鬧訴捕送案禀稱前由顏鶴生商借我之恊記票洋五十元顏曾言與楊阿炳有借欵往來轉向我借票暫執原不要我付洋我未允經我之司帳人徐子仁擔承我始應允今由楊母持票收洋楊亦未經照過楊雨亭卽楊阿炳呈稱徐浩源因有急需曾向我借云益大莊票洋五十元向索則給我恊記期票洋五十元到期向收無着母往收反被交捕聞之駭異因卽投案期禀呈閱徐又稱顏鶴生尙有別項銀洋欠我未還曾經控案此票實由顏借交楊富担承之徐子仁現亦投案徐子仁供與相同陳太守謂徐曰恊記旣是爾票毋論是否借用票須收回筆銷則與爾無干今票旣在楊手殊難置諸不理除又稱請提顏鶴生到案卽可明白太守隨飭楊同母暫退再候覆訊呈閱之票存堂 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[京報第五百四十六號]  
[光緒九年八月十四日京報全錄]  
　　宮門抄○諭旨三道錄前○發抄　旨四道○直督李　奏關稅徵收期滿銀數摺○又　奏爲代奏片○又　奏爲請補都司片○大臣徐　奏爲請　旨摺○河督慶　奏黃河伏汛安瀾摺○江督左　奏甄別知府片○署湖督卞　奏提督緩期北上緣由片○江督左　奏叅革雲騎尉夾片○大臣瑞　奏爲請　旨夾片○八月十四日禮部宗人府欽天監正紅旗値日無引　見○豐烈謝仍在總理各國事務衙門章京上行走　恩○玉公麟公各假滿請　安○懷塔布請假十日○召見軍機○發抄　祁世長奏歲試○波等府屬情形奉　旨知道了欽此○楊昌溶奏恭報本年汛水長發險要情形奉　旨知道了欽此○又新舊義河直埧護埽問　卑矮朽壞分別塡築搶廂以資抵禦奉　旨知道了欽此○何璟等奏試用令胡炳　署崇安令奉　旨吏部議奏欽此　○○前大學士署直𨽻　總督兼署北洋通商官一等伯臣李鴻章跪　奏爲天津鈔關一年期滿徵收正額定盈餘無虧額外盈餘未能徵足現　照數賠補恭摺仰祈　聖鑒事竊據監督天津鈔關津海關道周馥詳稱天津鈔關應徵正額銀四萬四百六十四兩銅斤水脚銀七千六百九十二兩三錢一分三厘盈餘銀三萬兩隨徵部科飯銀本關經費一萬二千八百二十兩八錢一分共合銀八萬九百七十七兩一銀二分三厘又應徵內務府額外盈餘銀一萬一千三百八十兩八錢一分自光緒八年四月十八日起至九年四月十七日一年期滿　實徵銀五萬一千三百七十三兩八錢二分三厘江浙等省海運米船到津例免二成貨稅銀二萬九千六百三兩三錢例應抵作正稅共實徵免徵銀八萬九百七十七兩　錢二分三釐又徵內務府額外盈餘銀一萬一千七百三十八兩五錢三分計正額盈餘銅　水脚部科販銀本關經費等項均經徵足無虧惟內務府額外盈餘徵銀六百四十二兩二錢八分由該道賠補足額等情具詳請奏前來臣查近年洋貨連入內地華洋商均用子口稅單　關子稅日增鈔關常稅日減今該關道經徵常稅正額盈餘皆巳足額僅短徵額外盈餘銀六百四十餘兩並據照數賠　辦理尙屬認眞除照例題咨外所有天津鈔關一年期滿徵收銀數理合恭摺具奏伏乞　皇太后　皇上聖鑒　勅部查照謹　奏軍機大臣奉　旨戶部知道欽此　○○李鴻章片　再前署督臣張樹聲任內膜刑錢題本二十三起鹽務題本五起共計二十八起業經核定繕妥塡明七月初一日因値交卸回粤未經葢印拜發將前項題本移交前來兹由臣代爲盖印拜發除咨通政司內閣知照外理合附片陳明伏乞　聖鑒謹　奏軍機大臣奉　旨知道了欽此　○○李鴻章片　再天津　標大沽恊中左芝都司傅鵬超病故遺缺輪用揀發班人員前署督臣張樹聲請以揀發班內補用都司實任祁口營守備馬雲柱補授旋准部咨尙有名次在前之王紹連九皋羅銘任文海李有名馬瑞王晏加等七員未據聲叙應俟覆到再行核辦等因查中左營都司駐紥大沽北岸後砲台專司操防係海疆要缺照章慶以熟習槍砲口令布置合法人員請補具名次在前之王紹連九皋二員飭查各鎭操防營均無其人任文海現有服制羅銘李有名馬瑞王晏如均與此缺不宜未敢稍涉遷就惟該員馬雲柱辦事勤能諳悉洋操炮法人地相宜應請仍以馬雲柱補授大沽中左營邵司以資得力如蒙兪允再行給咨送部所遺祁口營守備員缺直𨽻現有應補人員並請由外揀補理合會同直𨽻提督臣李長樂附片覆陳伏乞　聖鑒勅部核覆謹奏軍機大臣奉　旨兵部議奏欽此○○臣徐用儀跪　奏爲查勘專案工程續有情形恭摺覆奏仰祈　聖鑒事竊光緒九年七月初十日奉　上諭載卓等奏估准未修工程現查續　情形一摺泰陵寶城磚塊續有臌閃情形着派徐用儀前往查勘具奏竺因欽此臣於恭請　聖訓後遵卽率同司員主事啓紹徐道焜前往敬謹詳細查勘　泰陵　寶城前面城身磚塊多有酥鹻偏西臌閃雨水由城身流出情形與所報相符查此項工程前於光緒七年八月內據該管大臣專案奏報經欽派大臣侍郎興廉查勘謹擬將城身磚塊往裏拆修二層奏交承修另案工程大臣尙書宗室瑞聯侍郎許應騤併敬謹修理嗣經該承修大臣奏明以開工已屇冬至天氣嚴寒非工作之時若俟明歲興修又與方向不宜擬請暫行停修俟方向相宜之年再行修理等因奉　旨依議欽此欽遵各在案現復經本年大雨添有臌閃情形甚重又係方向不宜之年自應急爲修理臣詳度情形　仍照原估拆修二層勢難經久擬將城身磚塊冉行往裏拆修二層庶足以昭愼重而期　固查此項工程原係現任兵部尙書宗室瑞聯現任吏部右侍郎許應騤承修相應請　旨仍交該大臣等敬謹修理俟　命下之日臣遵卽另　丈尺做法細册移交工部核算錢糧奏明辦理所有臣查勘專案工程續有情形緣由理合恭摺覆奏伏乞　皇太后　皇上聖鑒謹奏請　旨奉　旨已錄○○河東河道總督奴才慶裕跪　奏爲黃河伏汎安瀾節逾三秋仍督飭道廳加愼防護恭摺仰祈　聖鑒事竊奴才周歴七　勘工騐料並督防大汛緣由具奏在案查兼旬以來迭據陝州呈報萬錦灘黃河於六月二十二日亥時陡長水一尺五寸二十九日未時續長水二尺五寸黃沁慶呈報武陟沁河於六月二十二日戍時至二十四日夘時共長水四尺四寸三十日子時續長一尺二寸兼以節次傾盆大雨連宵遠旦上游諸河之水同時並漲匯流下駛勢甚浩瀚各廳水勢先後紛紛報長河溜南北冲射　岸埽　工程間多刷蟄揭卸尤以南岸上南廳榮工壩曁鄭下汎石家橋東台寨爲最險各該堃埽鱗櫛均當河勢埽灣無論水長水落怒濤洶湧情形岌岌　　埽外水深自二丈餘至四丈五六尺不等以致此廂彼護工作該難休息中河廳中牟下汛二三堡一線單隄全恃　工保衛本年入夏後因對岸生　河身束容逼溜直趨南岸致潰隄蟄埽奇險迭生幸料物人夫均資應手晝夜併力搶護得保　虞下南廳詳上汛二十一二堡河身側注不移溜勢忽提忽卸前　匯塌補還之埽因河底日見淘深屢鑲屢蟄正在按叚跟追以期一律　隱抵禦續張　北岸黃沁衛糧祥河下北四廳各有臨黃工叚溜旣節節圈臥或埽段匯塌陡蟄或壩工掣卸入水情形同關緊要均飭該管道督令各廳營審度機宜緩急　愼鑲修以資捍衛各廳料物用多存少之處巳酌核按工添備無虞缺乏惟查本年大河水勢尙未盛漲測以盈虛之理恐以後來源勤旺工程夷險難知奴才謹當督飭道廳營委等不分晝夜加意認眞修守實力巡防不任稍有疎懈仰　　九重厪注所有黃河伏汛安瀾督飭防護秋漲緣由理合恭摺具陳伏乞　皇太后　皇上聖鑒謹　奏軍機大臣奉　旨知道了欽此　○○左宗棠片　再　納道府循例分發人員試用一年期滿應行察看才具奏明留省補用等因兹據江甯藩司梁肇　等會詳試用知府洪秉鈞年三十歲廣東人由監生於光緒二年報捐郎中不論雙單月分部行走七月蒙　欽派王大臣騐看　掣工部九月到部五年二月報捐知府分發江蘇試用七年十月奉　欽派王大臣騐放覆奏堪以發往奉　旨依議欽此十二月十八日到省分寍差委計自到省之日起扣至八年十二月十八日試用一年詳請甄別具奏前來臣查洪秉鈞試用期滿應行甄別留省補用該員年力富强才具明幹堪勝知府之任合無仰懇　天恩俯准將試用知府洪秉鈞留省照例補用謹會同江蘇巡撫臣衛榮光附片陳明伏乞　聖鑒謹　奏軍機大臣奉　旨吏部知道欽此　○○卞寶第片　再據閩南湘鄉縣知縣任之駒早帮據前雲南提督胡中和呈稱該提督於光緒七年在　　訃丁母　扣至九年四月初七日　　業經另文起復理宜詣部留報涓埃第因從軍以來　　數省　昌矢石屢受重傷現時　傷　致　治未痊用請續假時日調理休息一俟　　卽當東　北上合將緩期　由呈懇會詳等情由　呈報前來除咨兵部查照外理合附片陳明伏乞　聖鑒謹　奏軍機大臣奉　旨知道了欽此　○○左宗棠片　再世　霍騎尉　澤　在　林內演放洋　有誤傷人命情事經屍　指控由江寗縣飭提看管據該縣知縣質致愼詳請革審前　　　查無異　惠　　　　世　　騎尉　澤　先行斥革以便訊取確供照例擬辦理合附片陳明伏乞　聖鑒謹　奏軍機大臣奉　旨着照所請兵部知道欽此　○○　芳等片　再奴才　　文佩前具奏熱河　　內　嚴　被水淹　焙垣培　大概情形　經叅摺奏　　在案奴才等拜摺後卽督　苑丞等　　詳如覆勘查得　泊　　　烟渡　　　　山　　　知　堂　木　花承　含靑　　　　　清溪遠流等處　　　　十一　內有在儲　設等件曁　宮倉儲米　座二十七　均因年久　　　　此次大雨沒淋情形較重　停　　　有　　大水　　各　　　　　　　－百餘丈　　　座被水冲　五一座其文　　內　萬古倉烟水入　殿內四尺　現在消　積有深沙巳　兵丁等均行　　　　至外　　南北　　行宮　　奴才等詳細查明如有情形較重者再行具奏謹將查明　　內各殿座倉　　查木橋好　　　　　各　　謹附片奏　　請　旨軍機大臣奉　旨知道了欽此 
 
