# 1883 - 102 - 4903577

 

Page 1

 
 
[再論坍屋傷人]  
　　本館前因本埠英華西街有坍屋傷人之事著爲論說援引西例以爲當責成巡捕使之時加查察倘有房屋不堪居住者卽隨時照顧不復使人居于頹垣敗堵之間以取覆墜之禍或令房東慶修者亟加修理應拆者卽爲拆造勿得以敝敗之屋遷延因循不加修治以至貽害於人斯言也亦不過見租界房屋雖不乏巍煥之處而岌岌者亦正不少必當預爲防範庶免不測之禍非好爲多事也西人亦有致信於西字報舘者誓言亦卽此意且以爲拋球塲左近屋宇現在頗有危險之處本館亦譯而登之並爲之推廣數語謂危險之屋不僅一二處虹口一帶巖墻尤多是當爲未雨之綢繆勿致風雨漂搖始悔經營之晚也昨有客造予而問曰子之言誠善矣然猶非拔本塞源之計也上海房屋之所以易致傾頹者實以居戶太多房租極貴貿利之輩或購地或租地或雇工或包工造得房屋一所出賃於人其利不啻倍蓰而其營造之時則又省之又省筧無遺策於是脆薄之料將就之工但飾外觀實無內美此所以易於朽蠹也令但言巳危之時巡捕當不聽居住是不亦晚乎與其察之於臨危孰若察之於初造凡巡街諸捕見有起造房屋而將就潦草者必與房東言之令其加工選料必使鞏固而後已言之不聽則罰之如是則所造之屋旣固何至嘗見傾覆之患若但責成巡見屋之將傾者而使之修造驅人使出不特房東未必見聽卽房客或亦不肯卽搬蓋安土重遷不必故里爲然卽寄寓之室居處已慣亦有安之若素者往往躭延將就以致受害此雖由於人之不能見機然華人之性情大都如是不能攺也然則巡捕之驅之者亦何益哉余曰唯唯否否不然子言本埠租界造屋出租以貿利其情形司爲確切不移矣然必於初造之時飭令堅其工而實其料是固先事綢繆之美意但恐租界內必欲處處皆爲鳥革翬飛之屋宇則租地造屋者無從貿利其勢必多曠地是亦事之無可如何者也子言與其察之於臨危何如察之於初造所言固屬近是而其勢實所不能不若見危險情形之己露者而先期通知之爲得也憶十年之前二爲路相近石路地方一帶有小屋數椽年久朽敝大有傾頹之勢其中所居則多係窮苦之人彼時尙係西捕用事不若現在之專　華捕也一日有某西捕見此形勢以爲必將領覆亟令居人悉數搬移免致漕殃店戶初猶不聽以爲卽使傾頹亦或尙可支持數日而西捕决不聽再住隨卽盡數遷移他處乃旣遷之後不乃一禮拜其屋全排倒塌幸所有房屋皆闃其無人空諸所有不至受害惟隣居某烟館被其牽累而已由此觀之則　捕之識見果爲明决見危而預防之人之受其惠者多多矣故予以爲責成巡捕凡見房屋欹側宜先生房東令其侈整遍告房客令其搬移勿致遷不測之禍此法泰西行之本埠亦可仿之也然而前時所用者皆係西捕故能認眞用心如道現在之蹀釀街頭者多供華捕英租界之西捕街上殊不槪見彼華捕者旣不知此等作用又未有此等事權告之房東房東不之睬恥亦無法以處之告之房容其在貧苦可欺之輩亦或勉强聽從設稍有勢刀者則亦置之腦受又無法以處之知此則雖有此言亦仍爲空言之無補巳耳現在工部局正在整飭捕務之時擬增加西捕及印度巡捕大約可望成功若其成功則西捕印　梭巡街路認眞稽查見有此等頹敝之屋亦如前此西捕之所爲先事預防諸人得免覆壓之禍至今猶嘖嘖稱道　衰是獨非巡捕中之嘉話也哉所宜急步其後塵也 
[本館自己接到電音]  
　　○本館於昨日接到在津友人專發電音到本館內有二月十九日　諭旨兩道敬謹譯登○二月十九日奉　旨景善補授內閣學士兼禮部待郞銜欽此同日奉　旨陳寶琛補授內閣學士兼禮部侍郞銜欽此 
[潯陽近聞]  
　　○新正陰雨彌月豆麥不能發生本月風和日暖麥菜漸有生機九江鎭憲深體下情恐營馬散放踐踏禾苗業已出示嚴禁張貼七門初七巳南門外書院墩有營馬散放田地禾苗小有蹂躪被鄉民將爲帶住投鎭轅喊禀朱鎭軍卽飭選鋒兩營馬兵初八日八點鐘時各帶馬匹來轅騐看查辦○距九江西鬥外二十餘里鄉間有新開油鹽店月初難民多人過境因用小錢買鹽兩相齟齠衆笑民藉此生事遂哄動多人進店攫去貨物多件又某富戶囤較數百担以俟價漲難民等亦欲得而甘心富戶聞之大駭隨卽禀縣初三日葉邑尊飭差十八名下鄉驅逐云○湖北黃梅縣與九江毗連聞初四日百姓爭先趨避幾至閉城傳得鳥處有齊匪肇事其實是謠言也初四日因離城十餘里之渡河橋陳姓貯有穀千餘担留待漲價相近居民多有缺糧者持錢糶穀陳不肯開倉窮民懷恨遂將陳姓倉榖攫搶一空並繞去草房數間遠近見有火光疑齋匪出肆是以城鄉內外百姓皆紛紛避亂大受虛驚然事雖舞據而齋匪之不靖地方官正當籌之于早也○朱鎭軍自蒞任以來認眞整頓營伍凡標下兵弁勤愼操演無敢稍懈入春以來曾飭選鋒管管官凡營兵老弱及有烟霞痼疾者盡數哉汰挑選强壯者補充十三日親詣選鋒左營將各哨兵弁逐一點閱十四日又諾選鋒後營點視兵弁訓示周詳營哨官及兵弁等無不歡騰絀柳也 
[妖言勿信]  
　　○九江近日聞又有剪辮等情事自月初迄今域內已剪過數人鄉間亦有此說查政皆係匪人謠傳奠以煽動鄉愚惟前數年各州縣亦因此事官吏等認眞緝拿在後轉弊端百出以致關卡上無賴之徒藉搜剪辮爲者栽贓謀財寃死旅人不少今若欲嚴行查究當籌善法愼毋再蹈前轍也 
[袁江官報]  
　　○鹽河工程於初八日開工督辦者爲淮揚海道憲提調係前署海門同知呂司馬文卿帶隊分叚挑工者老湘合字營官記名提督尹君興茂云左侯相於初八日申刻赴通州海邊一帶履勘范公堤工程至鹽城卽回斾矣 
 
 

Page 2

 
 
[訪拿地根示]  
　　○鄞縣正堂朱爲出永曉諭事照得現當考試之際風聞城廂內外有等不法之徒名曰空手人乘間復發訛計滋事前奉府憲曁本縣出示曉諭並飭差按名查拿務獲分別枷貴具結客在案乃該根等竟敢不知劍跡仍出滋事實屬胆玩除飭差按名查拿務獲專辦外合行出示爲此示仰闔邑諸色人等知悉倘有後開棍徒及自居空手人名色尙未經本縣訪聞有名者敢再成羣結黨向爾等藉端詐擾强賒硬買無論舖戶居民以及鄉間過路之人悉准鳴保指控或自行捆送本縣衙門立予縱重懲辦控告曁捆送之人决不令花費分文致令受累其各遵郞切遼特示計開吳寶生革兵傅南山革兵　斗金才卽解毒雄鷄三喜史順安鄧富有夏順包見世丁九林小五保阿多麻皮阿標唐阿如金阿桂小活長楊金福小仁富阿定馮阿生有寶祝阿大孫阿才其仁才油行阿生黃隱于毛阿貴甬東司革役史順金黃梅生謝桂仁犒桃小白眼阿榮主阿友甬東司革役小時千小好大光緒九年二月十二日示 
[易姓冒考]  
　　○蘇垣前有武童攺易姓名扣考一事兹得其詳特縷述之先是上科有廣東上商郭姓之子胃考入學由教師包攬一切得洋八百元今科郭之姪孫復欲冒考一時以爲奇賞哄傳衆口教師報名草書郭字似祁禮房卽以祁字塡册於是縣考册結則祁也府考册結則祁也道考册結及宗師點各册中軍點客册無非祁也初四日大教塲看騎射宗師中軍猶未升案教師忽上階謂書吏曰某本姓郭何得作祁急攺祁爲郭復以塗抹有浪取册後紙貼寫郭字及點名校射居然姓郭矣初五日丙塲給卷卷上仍作祁及點名喚祁某郭童卽應點宗師是册上固姓郭也再視中軍點名册亦郭也細視之有補貼痕疑之喚本童問之汝究姓郭歟姓祁歟本童茫然宗師聞其口間非十著謂之曰爾係廣東口間且姓氏是郭是祁尙未能知不必費神矣隋卽出處頭牌示着卽扣考并傳廪保查問廪生某卽具禀伸說謂向例武童統歸教師包承不令本童相見册結畫押姓祁非郭云云宗師隨批飭提調官立傳該教師及武童嚴辦提調楊太尊因卸事在卽卽移府札縣查辦想經此番整頓蘇属冒考之弊可以少戢矣 
[瑣事續聞]  
　　○前報蘇垣潘宦之僕媳切肉起釁幾成逆案一事盖訪事人在茶肆中僅據華婦一面之詞兹悉其詳特爲更正盖華婦於五十六歲始嫁華某華某向有螟蛉子已娶媳在家前年華某病故華婦前夫已嫁之女自爲澤來以母女之愛久留不去姑嫂反脣相譏己成習慣前日華媳切肉其女爭切致相口角華婦袒護其女見其媳持刀在手使聲言殺婆鬨動　鄰當卽勸止華婦恃婆媳之分復在茶館揚言實則其媳並無取刀直奔萁婆之事也或曰華某遣有數千金女實覬覦其資以故姑嫂不和苟得其女仍回夫家庶幾婆媳相安波平浪息矣 
[工局議事]  
　　○本月十一日爲本埠英工部局議事之期有捕頭禀稱刻下東洋車之在街路攬載者共計一千四百十五輛此外有來捕房領照驗得車多敝舊不與發照者頗不少也又有英會審員陳寶渠太守照會德國總領事官由德領事繙成西文并行文於工部局領事公文內開現有新署陳太守來文一道令行轉札等因准陳太守照會內照奉道憲札開緣招商局擬設德律風由滬上直逹徐家匯天交臺以便早知天色風候經劉前道憲轉詳本省大憲業已奉准由電線公　承辦現經該公司禀稱前由請飭縣出示曉諭地保人等隨時保護勿使損壞並知照大北電線公司工部局一體保護云云於初八日行文到工部局工部局卽於十二日禀覆言租界內之電趕德律風桿等巡捕理應保護也又前者會議建造殺　之所今已畫有圖樣公同閱看約計建造此所需銀七八千兩之數三畝半地價尙不在內故現議暫且從緩先與法工部局商酌如法租界有妥便之地可先造一間再在虹口建造一間則租界中購肉亦覺其便也 
[西兵會操]  
　　○昨日又爲西商團練會操之期紅衣白帽約有百人集於英老巡捕房空地於六點鐘整隊啓行有西樂二十人先導至拋球傷大馬路迤西出泥城橋至跑馬塲往來馳逐嚴若對壘約一點鐘之久仍由原路而回中西人之行觀者亦有數百人云 
[城隍誕期]  
　　○二月十二十一日俗傳爲城隍神誕期故昨日豫園中遊人雜遝各茶肆中坐客常滿而小本貿易者亦利市三倍云 
[丈人難做]  
　　○某中瀏河人在祥生鐵廠爲出店其弟某乙亦在廠內餬口叔兮伯兮倡子和汝蓋同胞也而居然同僚甲有婿某丙賦閒巳久甲遂薦丙於廠內爲擊柝之役由是阿翁阿婿共在一處丙之得免凍餒者甲之力也而孰知丙竟不以爲德而反以爲怨祥生廠外樹木扶疎前日倩人鋸其繁校芟其曲榦翠葉靑條縱橫於地甲欲曝而乾之以供家中之炊　丙見之怫然曰樹枝吾所應得老奴何得攫取遂伺甲之短譖于廠主之前甲聞而恚甚因念我爲婿薦生意我本無負於婿今若此是婿欲奪我之生意也然以己有泰山之尊不屑與後輩爭論姑隱忍之適丙又與乙鬥駡甲益忿欲投河自盡經衆人力勸而止鳴呼叔寶之無心肝竟若是乎然居丈人行者因小子之無良而倉猝覓死亦難乎其爲丈人矣 
[失愼卽熄]  
　　○昨早十點鐘時八仙橋西首無錫人某姓猪作內因宰猪已畢各夥扃門出游不料灶中餘火延及他物其勢頗熾幸爲荳腐作內之夥所見卽爲灌息尙未焚穿屋頂云 
[無故投繯]  
　　○乾德錢庄等控義泰絲棧主李逸仙欠銀四五萬光景由陳太守飭傳李到案押追一面由該庄再派出店在義秦絲棧看守誠出店又令某甲爲替工照料豈知甲於前夜無端在棧自縊身死及人知覺惟見甲雙膝跪地頸套腰帶懸樑而死當報知該庄執事人卽令出店發函至紹興追甲之家屬來滬再行調處云 
[英界公堂瑣案]  
　　○開潘源昌號之粵人潘國忠在二十三保十二圖卽楊樹浦地方廣買鄉民田地而又將已買之田四十六畞轉賣與平和洋東在是處起造玻璃公司平和洋東因其中尙有墳墓務令鄉民搬遷詎鄉民以祗賣田地不賣墳墓爲言是以平和洋東投英領事署控訴由哲副領事據情照會陳太守於昨晨飭差傳潘國忠及十二圖地保嚴萬其原中陸阿大等到案會同哲君庭訊平和洋東申訴緣由井稱潘買鄉人田地潘又轉賣與我曾將各原契交我共計四十六畞零今將各原契呈閱潘供我買鄉人田地戶名甚多然皆由中人陸阿大地保嚴萬其簽芋者且曾言明其間設有墳墓欲令搬遷者每具貼還遷費銀五兩豈容又生枚卽嚴萬其供四十六畝零之田地鄉民共有六十五戶故原賈契亦有六十五帋其間有田屬己而墳墓屬人者故不能連墳出賣契上載明四址有以墳脚寫止者陸阿大供與同陳太守隨將各賣契令嚴萬其分析檢呈嚴當時檢出五紙果有墳脚爲止等字樣又問潘現存平和行砍遷墳墓之地約有幾何答稱祗有一分幾厘太守商之哲副領事謂該地保旣檢有墳脚爲止之賣契未便核斷姑着潘國忠自向地保原中鄉民調停可也哲君然之照此判斷平和洋東呈閱之原契發還○電報局之傭人金祥春稱昨到乾泰烟紙鋪購物共計錢二百四十餘交我因足串錢每百欲扣二文舖夥不依以致毆打旣傷我唇又奪找洋布沈洪三供是乾泰鋪夥昨日伊來買紙我要數錢伊迫不及待謂如要數錢卽不買物矣竟將錢收回紙貨棄任櫃上故向理論伊又拍櫃大駡又將洋布拋棄而去並未毆伊陳太守問買賣細故如何又被該舖奪洋布金答稱我被打暈成自將洋布拋棄太守謂揆其情形咎固在金但騐得金 
 
 

Page 3

 
 
有傷痕沈之行兇亦屬眞情隨判沈向金香燭服禮○華捕稱在路見楊阿榮手持錫事件一副鐘一只水烟筒二只香爐一只到押鋪質洋形跡可疑特一併送究楊呵榮供錫事件等係在吳淞張公館裹竊來陳太守飭將楊阿榮押候俟朱主認贓再行核辦并諭登報俾衆咸知贓均存堂并聞捕房已經派人到吳淞查無張公館失竊情事云○錢氏稱會被郭正卿誘至南京郭無生意致將我物典押一空不得已而同回上海我則托人荐在洋人處帮傭五六載所得工洋悉以養郭豈郭反來索　　東不依將郭交捕我之隨郭原圖偕老不料郭賴養於我尙欲尋釁心實難甘郭供錢氏會爲妓我爲之贖身故與拚認我今失業向伊索錢並未吵鬧今求恩斷太守謂爾等旣非結髪夫妻倘有不合儘可離異且以女餋男更無此理着郭具以後不得再至錢氏帮傭之處尋釁切結 
[法界公堂瑣案]  
　　○昨晨法捕房解送酗酒滋事一干人劉案翁太守詰向如何起釁據四號威靖兵船頭目葉茂榮稱有船中水手張廷安徐金生兩人偕其友人在小東門外吃酒吃烟醉後互相爭吵我上前喝陰適西捕到來因不解我言被其一併拘押其餘三人却不認識等語翁太守詁之張徐兩人供與葉同及詢其餘之三人據局林生稱擺木菒攤者悮被拘來董阿小稱撐外洋船陳得煥稱駕鴨屁股船與張徐兩人爲友飮酒同醉然不敢行兇旋自飛霆鐵甲船上之大夥曹菊生投案願擔保葉徐張三人大守問其威靖輪船停泊何處答稱在高昌朝翁太守着法包探將該三人送歸該輪船管束外局林生旣稱悮拘當卽釋放董陳判押一天以儆○工部局收捐洋人帶仝華人蔣阿旺褚榮福投案訴稱昨午前十點鐘時乘舢板船往收駁船月捐詎有裝貨駁船十餘隻停泊在洋涇浜口英法交界之處我等上前收捐彼等稱已在英捕房捐過且不做法界生意友詢其因何泊於法界彼等六隻船上人卽動手欲將我等之舢板船撐往江心將阿旺秉問欲跳岸鳴捕又被彼戳落淚灘幸潮水退時不致滅頂後經岸上人用繩索將我救起而投捕房法捕頭帶同西捕到來英捕房中西包探亦至協同獲到姚金林王阿坤姚邦郡等三人餘俱逃去收捐洋人被打失時辰表一只今將該三人送案請辦翁太守曁十譒譯官將姚王等研訊同供不敢扭毆惟我等專做英界畏發棧生意故法工部局不捐並無別事大守謂亦感善言回覆何得逞凶究竟誰人先動手收捐人指姚金林動手打人王阿坤帮助姚邦郡確末動中西官判將逞兇之姚金林重責一百板王阿坤罰洋五元姚邦郡罰洋三元○前日有金陵人趙渭慶乘馬在四明公所相近處往來馳驟行至同仁輔元分局之處爲忽狂跳碰倒東洋車一輛車夫之頭亦被爲踏傷又撞倒路傍停放之東洋車一輛經該處人將爲扣住適巡街捕至將人爲拘入捕房受傷人送仁濟醫館昨日捕房將趙解案翁太守訊及趙渭慶則惟低頭不語太守詢反受傷人送去後醫生云何據包探孫寶生禀稱受傷人腦後巳穿當時昏暈數次現在醫生云尙難保其無礙旋有車主張阿福投案稱東洋車二輛均是我物我靠此度日今被碰壞伏求道賠太守詢及捕房該馬現在何處據法通事禀稱己經人保去太守問張阿福可知馬主是何人答稱聞得馬是亂皮阿松太守着將趙渭慶仍交捕帶回管押俟受傷者傷愈再爲楓斷○前報疉列逸犯汪阿林拘獲一案昨日捕房又將汪阿林及細崽馮照仁解訊翁太守復加研詰兩人與前同太守查得法租界並無要緊案件英捕頭前旣知照索人卽着法包探將該兩人解歸英捕房辦理云○野鷄馬車之橫衝直撞每致肇事前日有馬車夫趙永章陶賢全在車上用馬鞭擅打行人致爲控告將趙陶兩人拘入捕房昨日解訊趙陶兩人爾推我諉各不認過翁太守以原告未曾到案着暫押候示云 
[客述十八]  
　　○偕客步入一園但見碧幢千株枚頭纍纍然如斗如瓜者卽上產之揶也五色鸚鵡飛喝噪啄於其中羽衣蹁遷百十成羣蓋熟地之烏無不美其毛羽土人見慣不奇如華人之視鴉雀也按東西洋考載唐季高宗之朝永懲年間南洋麻大甲之酋奉五色鸚鵡入獻想卽此耳客詢日椰乃菒類何土人所嗜之深種之廣耶告日前時余亦有吾予之疑後訪諸知者始悉南方草木疏所載椰實之用不過約畧言之有未盡其美者緣彼株無棄物咸利於用爲南人刻不可少之需故用多而種廣其汁初熟堪飲以解煩渴久則凝結如羊脂可充盤餐菒品尙其用之小者最大之用卽用以造油　利之廣者也其他如殼可瓢皮可繩葉可籌種種之功用是皆有益於民者安得其種之不廣也談論之間林盡而岡見有路可達其嶺因共摳衣而上作登高之眺自下而上斜高里許至頂時初見岡下農居錯雜炊烟正起村外水田一望無際方塘曲畝翠碧相連再上閒花爍若堆錦桃源風景當不是過因相率由樵牧之徑下詣其村方至庄門犬吠迓客有華之老叟策杖出看一見卽遙問曰是來訪汪先生者乎余詫其言之處中必有故卽請過其居小憩叟欣然導入室內頗爭潔呼家人烹茗進烟具相欵坐定叩其姓字曰老夫劉姓粵之石城人率兒輩耕於此者三十年矣此處無土人民居將四百戶皆華產故土人名此爲唐岡指斯處皆華人之居也材有祠宇春秋報賽舉立首事理處不直酋居內山偏北之境自稱蘇祿卽華言王侯也吾擠耕植於此歲計所獲百分之五爲繳酋賦另納百分之二爲首事辦公津貼之用云余叩其初見時所云訪汪先生之　叟日敝庄新自華海來一飽學之士姓汪字道谷現寓於公建廟中據云乃游歴海國訪風問俗而至此村人暇與井談汪先生自云天上地下飛行於山潜伏於水古時當今前得後失已往將來文士之筆武夫之弓諸凡一切無不知無不請攻欲歴遍寰宇以求爲音共證大道此語一出旅居斯士之華人聞知無不欲一見汪先生爲榮故日來投贄請面者踵相接老夫緣此覩二公之至故認作琮訪汪先生也余聞而大奇之果如叟言是請葛忠武復生於世矣因何飄流至此豈眞個因游至此耶地球之中不少通都大邑人文匯聚之區求同調者援琴向圬者而鼓得毋計之左乎抑或乃夫子乘桴之意耶是必奇人也可不一見乎因請叟作价同往訪之離叟居曲折行數百步過小浮梁流水淙淙與松聲相應橋下數步卽廟門上榜曰福德神祠余偕容佇侯於饗堂之下叟入傍室通且情俄頃叟出日汪先生傳語相請余與答整衣趨入恭揖就坐仰見先生年在而立之上貌亦和露因敬白傾慕之意先生唯唯道童進茶後各詢姓字先生聞余同行之客爲王姓怡然曰是吾之同宗也余聞疑其悮聽乃代白日敝友姓王非先生之華胄也汪先生正色曰王汪本一家其中有典耳客未聞之乎余前席請教先生乃搖頭指手而言曰上古之世天降洪水吾王姓其時居於太原之野某山有結　山上者育搆屋山下者水淹至時山上者得無恙山下者減頂焉山上人乃設法援之得生同居於山上後不欲忘其事山下者乃於壬字旁添註三點表明下水之意故俗呼汪姓爲下水之王家素居於山上者姓仍其舊王汪一家本於此耳叟聞目語眉飛色舞讚曰若非汪先生之博學多聞誰能知此乎又回顧余兩人曰不負二君之行矣余聞笑而起辭而出循途而歸恐先生之又言典矣後事容貫 
　　選錄叻報 
[哀鴻鳴有序]  
　　奉賢南匯兩邑僻在浦東民田皆高阜種棉花者多種禾搯者不過十分之一近三四年來棉花多歉收價甚賤民力漸不足至上年則極矣交五月淫雨月餘田中草多花少天睛後亟請人耘耡工價所費甚巨已有質衣借價爲之者至七八九月疫病建綿幾於無家不病無人不病醫藥之費亦甚巨挖肉補瘡幾於心痛然尙望有秋可以彌補詎知棉花收成每畝四五十斤十餘斤而已且白花少而霜花多白者每斤值錢四十文黃花十餘二十文統計每畝資本租米佃項約二千文膏壅及工費又約二千文以所收棉花計之不簡四分之一一年衣食未及冬已室如縣罄則貧民之力竭矣然猶幸其能忍飢守信不輕爲無恥事今春二月來民食益不繼各處飢民 
 
 

Page 4

 
 
求生無路遂千百成羣向富戶乞錢米日多一日給發不止而富戶之力亦竭矣徧野哀鴻嗷嗷待哺是有心人所不忍聞亦不忍不聞者也愛賦哀鴻喝以記之 
　　沙塘悅翁稿 
　　哀鴻嗚哀鴻不嗚鴻不生鴻鳴嗷嗷載道路誰其哀鴻寬中情富家大戶倉有榖一亦一鴻已空屋又有多積如銀錢鴻各廿文勢亦蹙奔走朔南復東西僻壞徘徊鴻噬臍三春耕尙遠一餓最堪悽官殼不詳荒所積爲能携鴻乎何不思歸去謀安棲飛翔不集終非計狹縣誰能長救濟吾有一籌告爾鴻飽義而亡廉恥勵吁嗟乎哀鴻喝醉酒爲喘亦令名同是國家眞赤子何勿再待今秋成 
[中和節偶成二律]  
　　○畫出光陰春正中淡晴天氣送和風疎梅倚月幽牎馥細草如烟仄徑通把酒尙能銷容感敲詩未愜笑詞窮年年辜負尋芳興祇爲愁懷平子工　擲去流光一剎那韶華到眼惜蹉跎靑山未涴江州淚翠笛猶吹蘇小歌容裹最難知已得悶中每易壯懷磨近來世味深嘗透悟徹人情氣轉和 
　　平江藜林舊圭管斯駿秋初甫稿 
[陳冠玉畫家重來歇浦賦此奉贈]  
　　○何幸天教各一方重來海上駐行裝牎西剪燭添茛友硯北題詩贈　娘彩色江淹傳妙筆淸才長吉負奚囊從令今盤多吟侶月夕花晨興更長 
　　平江藜牀舊主初稿 
[贈琴友祝君聽桐鋒呈高昌寒食生霧裹看花容指疵]  
　　○衆醉偏能獨醒離人生不再夢耶鄲紅蕉雨滴琴心碎緑蠟光搖劍胆寒斗酒未能消俠氣寸箋儘許發奇觀　君善繪事兼工篆刻　佳章鐫玉多君賜鬱律蛟龍勢屈盤 
　　平江藜牀舊主初稿 
[送爲李滄嶠同轉赴承德開辦三山礦務]  
　　○寶山何建費商量北顧天衢氣象昌金穴銅山何足羡須知富國有奇方　燕雲旺氣鬱金銀　指三山在返頻不是奇謀能致富秉風破浪又何人 
　　松堂士恩溥未定草 
[陳月香校書年十六風致閒雅楚楚動人予邀友至其家酒闌更盡猶復歌曲三章若爲之侑因作四絕以贈之]  
　　○隹客傳播到紅妝陋盡申江姊妹行試讀玉溪神女賦此身如已入仙鄉　綽有丰紳綽有姿惹人脈歉起相思最難一片綢謬意酒到中宵更洗巵盈盈笑語極温存色藝奚容細品論一串歌喉傾四座不消魂處也消魂此心只合美人知我是前生杜牧之用對無言成密約團團明月在天時 
　　醉花外史 
[贈竹卿校書]  
　　○誰家導玉解温存綺語撩人易斷魂無定楊花多薄命相思豆子木同根　謂墨卿　情如秋水深千尺眉比春山瘦一痕我亦今宵狂不得祗容淸語話黃昏 
　　夕陽紅瘦樓主人稿 
[贈徐幼玉詞史]  
　　○飛燕身村碧玉年謌喉宛轉舌生蓮春風一曲琵琶怨驘得張郞潤筆錢　柳腰無力倚東風仙予何時下蕊宮試問羣芳誰得似一枝初放小桃江○送徐幼玉校書之鴛湖　昨宵話別劇酸辛今日桃源莫間津何事片帆歸去早壩橋愁煞送春人　不盡離情盪醉魂紛紛珠淚落金樽可憐人去歡塲散冷落楷杷月下門　香蹤是否住鴛湖慰我魚書記得無一揑柳腰憐汝弱臨風小立倩誰扶○有懷　羅浮一夢醒梅花何處重尋碧玉家今日離愁拋未得滿天風雪憶琵琶 
　　癸未新正月烏鎭緑橘軒主稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報三百六十八號]  
[光緒九年二月十三日京報全錄]  
　　宮門抄○上諭一道錄前○豫撫李　奏爲遵　旨拿訊情形摺子○雲督岑　奏爲整頓兵制緣由夾片○江督左　奉請補叅將摺子○河　梅　奏凌汛安瀾摺子○鄂撫彭　奏請　旌表夾片○二月十三日刑部都察院大理寺侍衛處值日無引　見○劉廷枚續假十五日○召見軍機　○○頭品頂戴河南巡撫臣李鶴年跪　奏爲遵　旨查拿要犯先將原審大槪情形恭摺具陳仰祈　聖鑒事竊臣於光緒八年十二月二十二日接准軍機大臣字寄光緒八年十二月初十日奉　上諭刑部奏交審要案究出另有正盜請飭嚴拿一摺等因欽此跪誦之餘悚惶無地伏查此案當日王樹汶臨刑呼寃雖據供稱被獲到縣管押差役們教令頂充胡體安而此教供之差役究爲何人迄未能指出者姓及提劉學汰爲教伊頂充之人因查該犯在縣原供有同案逸盜王牢夭在鎭平縣王河居住之語委員馳往將王牢夭拿獲究出程孤堆亦係同夥一同取供解省督飭各員虛衷研鞫並未稍事刑求隨據王牢夭程孤堆供稱與該犯同夥認識祇知其名胡體安不知其爲王樹汶而該犯亦自將認與胡廣德爲義子攺名胡體安聽從上盜各情供吐歴歴實爲人所共聞共見並無絲毫勉强嗣經臣與河臣梅啓照先後添派多員覆訊數十堂臣與河臣復迭次親提推鞫王牢夭程孤堆猶或時翻時認而該犯王榭汶始終供認不移絕未稍有異詞河臣於王牢夭程孤堆五月間翻供時曾向該犯再三究詰所供是否被人教串該犯復指天矢日堅稱並無教供之人此當日歴審之實在情形也臣到任時接准此案亦聞外間有胡體安非王樹汶之謠初亦不能無疑惟統稽全案卷宗詳究胡體安三字實係該犯於人贓並獲時自行供吐旣非事主指名告發又非同夥到案供攀並查該犯在先亦未另犯有案是該縣據供定盜無論該犯姓胡姓王儘可據實辦理似不必爲引矯飾其中疑竇殊多費解當卽一再訪查並於出省閱兵時在南陽府一帶悉心訪察細求所傳胡體安之實在蹤跡初無一人能切實指出迫溯傳言之所從來則又不起於該犯未呼寃以前而起於該把已乎寃之後推原其故或因臨刑呼兔之寮外省本不恒有創見新聞易于騰播該犯呼寃時旣自謂以王樹汶頂充胡體安聞者遂不免疑胡體女之非王樹汶輾轉訛傳似亦事之所有且河臣前於奉　旨交審後亦曾屢次委查所聞大畧相符並飭南陽府轉飭所屬十三廳縣逐一查明境內並無另有胡體安其人由府轉禀有案旋復與河臣將歴次查訊情形反覆推敲印証然後定擬具　奏初未敢畧仔成見今經刑部審闕旣據縣役王成德等均供稱胡體安另係一人被劉學汰等得贓釋放現攺名在新野縣當差等語與臣原審不同誠如　聖諭亟應將胡體安嚴拿送部究辦以成信讞臣受　恩深重忝任封疆雖至愚極味亦何敢固執已見逢蹈迴護之咎現已行可懸立重賞遴委候補知府李國和知縣郭炳新星夜馳住新野縣嚴密查拿不准稍涉玩悮惟查差役得贓縱盜例有應得之罪現在劉學汰雖已病故無可質訊而其一同拿獲胡體安得贓縱放省自尙有人似應一併緝拿解部以便質訊但臣未覩原奏不知該役等所供劉學汰究于何時在何處地方將胡體安拿獲復於何時得贓若干將其釋放有無通同賄弊之人曁胡體安如何年貌籍隸何州縣似均應確切考証合無仰懇　飭下刑部將現審犯証供詞抄錄飛咨來豫以便臣查照所供年貌籍貫再行多泒幹員分投跴緝務將胡體安及與劉學汰通同賄縱諸人番數弋獲解部審究以期水落石出臣爲愼重刑獄實事求是起見是否有當伏乞　皇太后　皇上聖鑒訓示謹　奏軍機大臣奉　旨刑部知道欽此　○○岑毓英片　再滇省各標鎭協營現設制兵五成共合戰兵九千六百七十一名守兵七千八百六十一名歲支官俸兵餉共合銀四十一萬數千兩爲數甚鉅復另設立練軍而緝捕巡防尙有疏虞推原其故皆由平時不能忍眞操○縱容各弁浮冒名糧任由兵丁藉口防所塘汛堆卡零星散住以致鎭將左右罕有得力兵丁如上年昭通府城之變可爲毀鑒臣等伏念兵以衛民不可一日無備兹與藩司唐烱再四商酌擬將守兵仍留守　汎堆卡將戰兵提出分爲兩班如係提鎭標下卽分札提鎭曁中軍衙門如係副將遊擊都司營頭卽駐札該副將軍擊都司衙門配齊鎖砲器械逐日操練務使技藝嫻熟無論日夜選有盜賊立卽出隊拿辦以免疏虞所有戰兵守兵均隨時查點不容短少庶兵不虛設餉不虛糜仰副　朝廷整飭戒行之至意除檄行遵照外謹合詞附片具陳伏乞　聖鑒訓示謹　奏軍機大臣奉　旨知道了欽此　○○太子太保大學士兩江總瞥二等恪靖侯加一等輕車都　臣左宗棠跪　奏爲揀員請補蘇撫中軍叅將員缺恭摺仰祈　聖鑒事竊蘇撫中軍叅將韓晉昌升補遣缺經前督臣劉坤一選以蘇州城守營叅將崔萬淸調補奏准部覆應俟韓晉昌赴部引　見開缺後再行奏明辦理等因飭行遵照在案兹查該叅將崔萬淸業經臣擬請升補江寍城守副將員缺除另摺具奏並一面飭催該副將韓晉昌赶緊請咨赴部俾開叅將底缺外臣查是缺叅將係江蘇撫臣中軍爲各營之領袖且兼管帶蘇州之紳軍表率官方督飭訓練事務殷煩非精明廉謹久歴行陣之人難期勝任是缺本係　題調之缺照例應於實任叅將內調補惟查本省叅將各員內非現在本任得力末便遽易生手卽年紀漸大未能請調繁缺之員其實任叅擊中雖有幹練之員亦於是缺人地不甚相宜未敢遷就謹於候補人員內逐遴選查有攺留兩江補用提督現署江寍城守爲將鐘南英現年五十歲湖南長沙府善化縣人由武童入營隨剿轉戰兩湖江右皖浙甘盡開外等省迭克名城歴著戰續荐保以總兵留甘肅用嗣於光緒五年經臣奏績借補甘肅鎭美營　擊員缺復於新彊南北兩路一律蕩平案內彚保奉　上諭留甘補用總兵赫勇巴圖魯鐘南英着以提督補用欽此旋於新疆南路諸車五次勦平邊宼在事出力經督辦新疆軍務臣劉錦棠保奏光緒七年五月二十日內閣奉　上諭補用提督赫勇巴圖魯鍾南英着以提督交軍機處記名遇有提督總兵缺出請旨簡放並賞換嘎普什香阿巴圖魯名號欽此值臣來江當經奏請開除鎭羌營遊擊底缺請以原官留於兩江酌量差遺借補光緒八年八月初五日軍機大臣奉　旨着照所請兵部知道欽此欽遵在案該員自咸豐十年得保都司隨臣征勦二十餘年之久類资臂闻本年春间委署江甯城守副將員缺署事以來整飭訴練營伍大有起色該员久歴戎行勇敢樸實以之借補是缺叅將洵堪勝任惟　題調之缺以候補人員借補與例微有不符第人地實　相需例得專摺声明奏請合無仰懇　天恩俯念员缺紧要准以兩江補用提督鐘南英借補蘇撫中軍叅將員缺實於營伍地方均育裨益如蒙　俞充俟部覆至日給咨送部引　見恭候欽定除將該員履歴及前在他省並無叅革朦保印結送部查核外謹會同江蘇巡撫臣衛榮光恭摺具陳伏乞　皇太后　皇上聖鑒訓示謹　奏軍機大臣奉　旨兵部議奏欽此　○○頭品頂戴河東河道總督臣梅啓照跪　奏爲黃河凌汎安瀾仰祈　聖鑒事竊臣前將凌汎屇期督飭道廳周密防護情形具　奏在案查冬至以後朔風司令氣候嚴寒河內漸有水凌下注自十一月十四十五二十二十一等日濵河一帶連得大雪兩岸大河　灣處所水勢往往擡高有片時陡長一尺對寸者先經通飭各匯營將卑矮殘缺埽段擇要加廂高整密桂逼凌柳樁層層擋護並多備打凌器具船隻泒兵看守遇有　凌近埽立卽敲扎推行不使壅遏爲患加南岸上中兩廳夏秋屢生奇險新埽林立尤宜加意籌防兹已節逾立春陽回凍解據各廳禀報溜勢順行工程悉臻平穩堪以仰慰　聖厪此後春水將生來源漸旺歲料爲修防根本年前雖己解育成數開正築仍應上緊接購其熊稭磚石亦應乘時採運臣惟有催司赶撥銀兩盡飭南北道廳迅速分投儧辦統與桃汎以前一律全完不任相有遲延短少以重工防　有凌汎安瀾緣由理合恭摺具陳伏乞　皇太后　皇上聖鑒謹　奏軍機大臣奉　旨知道了欽此　○○彭祖餋片　再據署江夏縣知縣陸祐勤詳稱准儒學牒據舉人夏建家等皇稱同邑現存貞女陳姑係陳之盛之女許儒童張長運爲室同治五年長運病故女誓死守貞父憫其志許其奔喪成服事翁姑以孝聞近在桑梓見聞非虛求表揚以維風化開陳事寔出具甘結呈懇牒送轉着請　旌等情由學查明造具事宜册結遞加印結由縣○請具　奏前來臣查禮部奏定章程貞女請　旌聲明不拘常例年限援案請　旌者係出自　聖裁非臣下所敢議擬等因是以貞女過門守貞迭經中外臣工奏奉　特旨加恩　旌表今江夏縣貞女陳始事同一律臣不敢壅于　上聞合無仰懇　天恩俯 
 
