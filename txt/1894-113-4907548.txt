# 1894 - 113 - 4907548

 

Page 1

 
 
[新印仁在堂全集告成] [  圖書集成局代啓]  
　　　　路　生先生文壇老宿海内皆奉爲經師坐擁皋此門盈桃李一時承學之士及門箸錄者多至數千人所　　舍曰仁在堂其集因以堂名　之初時刻于　中後經各省翻刻魯魚亥豕辨認良難初學蒙童貽悞非淺茲覔得圖中初印本用大號鉛字從新排印以廣流傳圈點　批一仍　舊紙墨裝訂務極其佳刻已告成卽日出售集分十四種曰時藝引曰時藝辨曰時藝核曰時藝課曰時藝綜曰時藝階曰時藝話曰課士時曰　士賦曰文藝金鉞曰訓蒙卿曰時藝核續編曰訓蒙卿注釋曰賦大抵窮源竟委由　入深理法詞華兼擅其勝而又悉心評　細意推求　出鴛鴦　針暗度學者苟牆摩簡練所夕回　則被璧而飛正不難于此操左劵焉計全　分　十六本碼洋三元賜購者請臨本埠三馬路申昌　室江左　林及蘇申兩處播葉山房爲盼 
[新印重脩上海租界城廂内外全圖] [  三馬路申昌書畫室啓]  
　　重脩上海租界城廂内外全圖　繪精詳如張茂先畫建章宫有千門萬户之觀又如馬伏波聚米爲山形勢宛然在目計裱成每幅碼洋五角裱成摺式碼洋四角未裱碼洋三角賜　者　至本埠三馬路申昌書畫室觀外埠申昌　申報人購反爲盼此佈 
[書船務要章後]  
　　外洋輪船最重管駕所謂船主是也無論兵船商船一船有一船之主他人不得而分其權欲行欲止悉聽指揮而彼爲船主者亦多諳練船務凡一切行船所應知之事無一不知然後可以勝任而惀快夫是以外洋輪船之利冠乎海外中國與泰西各國通商以來華商中亦有置用洋式船隻而其中所有章程則不免尙有不備此則不可不知者也前聞　撫邵大中丞准南洋大臣劉咨文内開光緖十九年十月十二日准總理各國事務衙門咨開光緖十九年九月二十一日據總稅務司申稱近聞華商置用洋式船隻間有無記事簿者且所用管船之人等亦間有無考騐之據者查同治六年九月間奉到劄交華商買用洋商火輪夾板等項船隻章程内載凡華商買夾板等船先應由稅務司派人前赴查明實係能出海堪用之船且外國人受雇充船工者須先將本國考騐可充船工之據呈由稅務司騐明並須照洋船規矩在船記事簿内按日註明經過之事各等語應請復爲申明禁令嚴飭恪遵定章辦理等因前來相應照錄原呈咨行貴大臣轉飭各海關示諭華商如有置用洋商火輪夾板等項船隻及雇用船工均報由稅務司查明考騐以符舊章勿得視爲具文本衙門又查章程一欵第四條内開每至年底請領牌照共有若干船由監督詳細報由通商大臣咨呈總理衙門存查又章程第四欵第四條内開凡華商夾板等船須立水手名單籍貫年歲倘雇用外國水手須帶赴領事官或稅務司畫押受雇等語此項船隻照章原准出海貿易則以上兩欵尤應切實申行並祈貴大臣轉飭遵辦是爲至要等因並抄單到本大臣承准此查前定章程六條旋於同治六年十一月准總理衙門咨會將第一第八兩條删除其餘四條札行總稅務司轉行各稅務司遵照卽行分别咨行照辦在案現在總理衙門咨行將第一欵第四條内開每年請領牌照若干由監督詳報轉咨係爲便於稽核事應由關譯咨與商無涉自應提出由各關另行照辦除咨復並咨行外相應抄單咨會查照咨内事理分别辦理望切等因刻下中丞已分别札飭臺灣道及臺南北各商務局海關一體遵照矣論者謂此事似乎稅務司有意攬權然華商旣置辦洋船則章程亦當照外洋辦理方爲有利無弊蓋外洋之船首重用人不但船主有管駕之貴國不可不極意挑選卽船工水手亦不容稍有未精船在海面闔船性命以及船中貨物悉數付之船上執事諸人船上執事訓人倘有未諳船務者濫竽其間則全船均可爲其所害此中關係殊非淺小安得而不愼之又愼總稅務司知中國人之性情往往吃情而惜費吃情則無論其本領之優劣憑照之有無而徇情收用惜費則又不復帶赴領事官及稅務司處查騐而海洋中事固不可以兒戲設有不測所傷實多夫是以重申此令也其尤妙者則船中設立記事簿凡每日有所作爲以及經過諸事一一詳載於上不但可以備遺忘抵亦可以資考騐較之每晚焚香告天者猶有虚實之别近來華商之置用洋船者日益多而其中弊竇亦正指不勝屈苟不認眞稽查考騐則將來更不知伊於胡底余則以爲此記事簿之法尤當推行於招商局及各處之鐵甲兵輪船上招商局則爲商船其生意進出有此一簿歴歴詳載則可以使弊絶風淸涓滴歸公絲毫不漏商務可以蒸蒸日上水師則爲兵輪若有此一簿則每日所行之地與夫沙線潮汐以及兵船上諸人自上至下每日所爲何事可以一覽瞭然此法一行而海軍之功効當有日進而無疆者而中國之船務不難與泰西並駕齊驅也或者曰西人尙實事求是故立記事簿爲有用華人多虚文掩飾則卽有此簿又安知不可以僞爲是仍有用而無用者也則不禁爲之太息夫有良法而無執法之人則有法反不如無法矣雖然用法者在乎人則又竟不得謂法之眞無所用也邵中丞之通飭遵行其亦深知此意也夫 
[春明夢影]  
　　兵部爲移咨事武選司案呈准馬蘭鎭總兵文瑞咨呈馬蘭鎭標左營老廠溝把總一缺揀得經制外委劉振武擬正經制外委劉瑞五擬陪照章送部引見候旨補放等因到部今本部於二月二十九日帶領引見奉旨馬蘭鎭標左營老廠溝把總著擬正劉振武補授擬陪劉瑞五著記名欽此欽遵到部除咨直隷總督外相應移咨馬蘭鎭總兵查照辦理○本裕倉滿監督内閣中書慶瑞調任遺缺經祥許兩倉帥遴得倉塲委用監督四品銜太僕寺員外郎常淸堪以充補本裕倉滿監督除檄飭該員遵照赴任外已分咨吏部户部曁太僕寺查照矣○徐頌　大總憲現在入闈所有前派貢院門專司稽察一差應卽另行奏派經者察院開列堂銜請旨改派於三月初七日具奏奉硃筆圈出署理都察院左副都御史宗人府府丞沈恩嘉欽此○禮部爲知照事所有奏請留部作爲候補主事之本部額外主事薜鴻先一員本部於三月初三日帶領引見奉旨禮部額外主事薜鴻先著准其留部欽此欽遵到部相應知照吏部户部查照辦理○西安左翼副都統長統制春以又届三年任滿循例奏請入覲俾得親聆訓誨少紓犬馬戀主之忱如蒙恩准一俟接奉批摺卽當俶裝入都等語繕具淸字摺於三月十一日入奏奉硃批毋庸來見欽此○吏部開列大學士各部院堂銜請派揀選吉林敦化縣知縣等缺一摺於三月十一日具奏奉旨著派工部尙書懷塔布都察院左都御史裕德禮部右侍郎志銳刑部右侍郎龍湛霖欽此宣旨後　紹先大司空等於大内散値後至天安門外吏部朝房内揀選廖少冡宰循例陪坐計揀選吉林敦化縣知縣一缺廣西那地土州州判一缺向武土州州判一缺並揀發中城兵馬司委用正指揮一缺副指揮一缺共應列揀者三十七人○吏部爲曉 
 
 

Page 2

 
 
諭事查定例揀選各項人員及揀選委用人員俱由本部將滿漢大學士九卿銜名開列奏請欽派如派出大臣内有與應行列揀人員係屬祖孫父子胞伯叔兄弟外姻親屬中母之父及兄弟妻之父及兄弟已之女婿　甥俱令應揀人員於臨時呈明廻避卽將該員扣除不准列入揀選相應出示曉諭○禮部爲咨行事儀制司案呈本年甲午恩科會試新中宗室貢士在保和殿覆試例應奏派護軍統領一人稽察中左門相應咨行景運門轉行八旗護軍營各將本堂及署堂銜名於三日内開送過部註明現在有無告假等項事故至咨送後如有升遷調補出差告假等項事故亦卽隨時咨報以憑辦理○兵部爲移咨事職方司案呈准黑龍江將軍依咨送併案引見之俸滿卓異齊齊哈爾協領依興阿一員到部本部於二月二十九日帶領引見奉旨依典阿著准其卓異交軍機處記名以副都統用欽此欽遵到部相應移咨黑龍江將軍查照○直隷熱河道廷邵民觀察雍現届邊俸期滿應行撤回内地揀擇直屬旗籍道員對調刻聞廷觀察與霸昌道湍觀察多布兩相對調然尙未奉有明文也 
[禮闈紀事]  
　　頭塲會試士子於十一日天未曙時由至公堂送出計名登繫榜者十有五人大率白卷半卷挖補墨汚落塡添註塗改詩無草稿文逾八百字二塲實進人數除犯貼十五人點名不到八人共入塲六千四百七十三人由至公堂交出行竊士子什物之飯夫一人發縣訊辦有某省士子遺失卷票徧尋未獲赶邀出結官補取印結以抵卷票始准領簽領卷雖不悞前程然已大費周章矣又有某士子頭塲出外甚晏回寓後困憊不堪遂入黑甜鄉迨曹騰　醒已届飯時補點已竣幸貢院門尙未合向放簽侍御百般哀懇侍御遂子一簽該士子接過欣欣然擔負筐物步入貢院然已幾幾乎作門外漢矣 
[飭查鹺政]  
　　湖北巡撫譚中丞奉派查辦川案早已詳紀顚末兹聞　聖意以譚中丞尙未將川省鹺政詳細查覈遂　飭樞垣傳發廷寄至川密諭成都將軍查明川鹽積弊據實覆奏傳聞如是姑照錄之 
[派兵彈壓]  
　　前報紀美國失業之人麕赴　盛　京城欲請總統代籌生計云云兹接電信言此輩行至中道滋生事端遂由美廷派兵藉以彈壓云 
[暹羅近事]  
　　巴梨某報近接暹京友人信息云暹王前者舉行卽位二十五年慶典之辰計其所支之項約有五十萬佛郎又前日美江之役曾賞寳星金牌之類與其兵弁等甚多至於暹王近日政體時覺違和據暹人觀之暹王或有不虞則國事必致沸騰將來不知作何收拾蓋其國内諸臣近分二黨一曰親王黨乃今王兩弟爲之首領一曰太子黨此黨之羽翼頗繁卽現任外部大臣里華汪施親王以及在朝諸權貴外郡各地方官多有附於黨内緣里親王爲王之介弟現方當國而太子復與里王有甥舅之親故也以上乃來函所述據聞暹羅國例凡爲君者所生之女不得下嫁他人其女長於太子則須畢世孀守宫中爲王主持家政其幼於太子者則均配與太子爲妃以長幼而分嫡庶今暹太子之生母卽里親王同母所生之姊故里王與王則以弟昆而兼郎舅其於太子則以叔姪而并舅甥其誼甚親其情勘功故太子黨中全賴里王以主諸事云云傳聞如是未知眞否又據法報言函達此信之人其名不便列出因其人尙在暹廷受祿當爲之避嫌惟據致信人所言則曰余乃親王黨内之人他日若果我黨得志則暹羅可以仍如曩例設立正副兩王若太子黨大事克成則朝内政權必槪歸里王一人掌握不殊南面然時勢至此則衆王子必不心服至是暹羅一國卽不免沸亂如麻竊按暹國稿章係以子承父業爲得國之正然亦不免時相爭亂其中以弟繼兄業者亦未嘗無之今暹羅輿論咸以爲美江之役皆里親王之咎但里王在暹之權甚重所行之事王均俯從緣王之中宫西宫均係里王同胞姊妹有親上加親之誼故言聽計從也然里王之弟施華實知親王則最不善里王所爲將來與之爲難者卽屬此人以上均法報所載暹京友人來信所言按施華實知親王卽前日携帶兩王子赴歐洲肄業者 
[毛洛誌略]  
　　近來西班牙軍進擊蘇祿之毛洛土人逖聽風聲者咸以得聞消息爲快兹特述其原委以質觀者查西班牙人自據得小呂宋以來所有附近各部莫不力征經營惟有蘇祿三寳彥及龜打峇株各港則向歸毛洛土酋所掌雖經西班牙迭次臨之以兵亦不能入其内地惟就海口之處屯兵旅置碼頭而已西人則刻刻不能忘懷與荷蘭之於亞齊等故就其瀕海險隘之處建營壘築寨栅以重兵扼守更令神甫宣揚教務以冀土人從服居久之瀕海一帶之民亦多有從其教者每遇人家生男育女抱至教堂沈禮惟毛洛各港内地之人則恨之剌骨時糾集百餘人或數十人乘西兵之不備猝然掩至突入營壘恣其斫殺亦與亞齊人之刼殺荷營無異但毛洛舊俗猂而好勇有進無退凡遇糾衆刦殺之役出門之際則必先自拜謝祖宗父母養育之恩再與妻孥及戚黨中以次訣别而後毅然長往奮其驍勇恣殺不休常以一人殺敵至數十輩至令敵人披靡亦不退休必俟敵黨圍攻身飲敵人之刃而後已其有雖殺多人而終得生還者則咸目爲無勇父母國人皆賤之嗣後不得稱爲漢子俗尙如是以故獷悍之名遂播惟近今十餘年來此俗已爲之一變先是有陳姓者厦之嘉禾山人向旅是邦而平日頗能講求經濟見其風俗如是因說毛洛王曰貴部民風誠勇矣然勇而不知方略則勇終難恃卽如貴部之民出而殺敵斷無生還之理必俟爲敵所殺而後休是雖勇毅可嘉獨是壯士捐軀豈不深爲可惜曷若留此有用之身以爲下次再殺敵人地步則我之民不至日替而敵人卽可由此漸稀王宜及早　維速爲變計下令國中除斯陋俗嗣後如遇殺敵之事不准拜辭家人戚友若果得勝許其凱還更設後勁之兵爲之策應互相恊助則其事易成矣酋聞斯言豁然大悟爰下令國中悉依陳之規畫因以陳爲知兵之士立拜陳叅預機要凡事諮而後行陳至是握其全部兵權暇時輒爲之部勒操防未幾諸軍漸知號令於是迭出奇兵以襲西班牙營壘西兵每爲所窘乃朝夕戒嚴莫敢越雷池一步自是兩族相安不開兵釁者垂五六年惟西人終不能忘情於斯故至今又起而相爭也 
[擬設織局]  
　　機器織布獲利之厚談時務者莫不知之故自上海織布局被焚後留心時事之人多爲悼惜兹聞有某職商擬在粤東　設楷器織布總局招股五千份每股科銀百元共科本銀五十萬元但漂織等事皆須水泉故議在鹽步建局紡織以就水利局中每日須用男工三百女工二百所出之布歲中可値銀二十餘萬元獲利十數萬元現已刊刻章程招認股份此局若成　足以利國利民第華商招股之事久爲衆人所鄙棄恐未易如願以償耳 
[武林氣候]  
　　杭垣自榖雨節後連日風晦雨瀟春寒砭骨二十日午前略放晴曦旣而仍是瀟　灑灑檐溜丁東近日患春温而變瘧疾者最多輕者口乾鼻塞四肢疲　似熱非熱喉間痰聲咯咯故挾靑囊術者東奔西走幾如山陰道上　　不暇 
[預備行營]  
　　兩淮鹽捕營都閫府前經大憲以趙都戎楚材請補兹已奉都覆准檄飭赴任　都戎現在省垣管帶新兵右營刻已交卸禀辭起程約本月下旬卽可抵揚履新本營弁兵聞信之下已派隊至瓜洲口迎迓一面假三祝菴　作行　 
[西泠茶市]  
　　浙省南山龍井所產新茶名甲天下惟明前最不易得　淸明以前春寒料　萌芽未發鄉人以雨前之最細者檢取一　一槍以冐明前今春天氣驟暖枝頭嫩緑繼長增高故眞正明前向不易得者今旣得之而賤售焉每斤靑蚨一千二百餘翼至白毛明前依然稀少聞茶山雖廣數十畝而所得明前不過數兩雨前每斤僅九百餘文云 
[西人論茶]  
　　西蘭茶葉在英國市上銷售者以一千八百八十五年論每磅可得價一可令三邊士零一花聽至九十一年則價跌至每　 
 
 

Page 3

 
 
磅十邊士越年又跌至數邊士至去歲竟跌至半邊士八年以來自始至終其價已低去十分之四據西蘭西報論及跌價之由謂因茶葉入口遇多市面擁滯所致惟閱高威利臣士丹頓商行歴年所出茶葉入口報章則固未盡然也據稱一千八百八十五年中國茶葉入口約一百一十三兆零五十一萬餘磅西蘭及印度茶葉則有六十八兆零八十九萬餘磅合共一百八十二兆零四十萬磅有奇至九十一年中國茶葉入口則减至五十二兆零二十八萬餘磅西蘭印度茶葉則增至一百五十兆零一十六萬餘磅合共二百零二兆零四十五萬磅九十二年中國入口僅得三十四兆零四十八萬餘磅西蘭及印度又增至一百七十二兆零六十三萬磅合共二百零七兆零十一萬餘磅至去歲十個月計中國入口僅得二十七兆零九十萬磅而西蘭印度亦有一百四十兆零二十四餘磅合共一百七十三兆零五十二萬磅觀於茶葉入口年少一年價之低　豈得謂爲入口過多市面擁滯推原其故或者金錢過昻茶價因之頓減况西蘭印度邇來植茶日盛鷸蚌相爭而且近用機器泡制工値未免較廉茶價之低無乃因此 
[方伯接印]  
　　江蘇藩司鄧方伯於本月十九日回轅已登前報兹悉方伯已於廿二日午時接印 
[儲憲公出]  
　　江安糧道馬植軒觀察循例於三月間督漕北上兹於十七日赴院禀辭隨卽登舟解纜各屬員呈遞手版恭送行旌皇華館前頗爲熱閙 
[巡司改委]  
　　前報崑山名浦司巡檢員缺經藩轅於本月十八日牌示以試用縣丞葛二尹鏞酌委署理兹上憲查得二尹業已分寍且到省未久是以改委孝廉方正試用從九温少尹士俊署理已於二十日高懸牌示矣 
[訪拿家屬]  
　　代理震洋縣郭大令遭前任稿案蔡麗生誣瘋綑縛一案屢紀前報兹悉署江蘇藩司陳方伯以此案懸宕已久而蔡仍在逃未獲照此情形何能水落石出特飭吳縣凌敬之大令訪拿蔡之家族大令奉諭之下立飭幹差姚鈺金步靑等四處跴緝旋經該差查得蔡雖在逃其妻子則匿跡撫轅附近某姓房屋内於前日淸晨不動聲色將蔡妻某氏蔡子某甲一併拘住解至吳縣署禀覆大令略詰數語飭發刑房看管候禀明方伯核奪 
[憲旌已發]  
　　新簡浙江巡撫廖榖似中丞前晚在錢江會館宴飲畢卽至天后宫西着官輪船碼頭乘滿江紅船用小火輪拖帶向嘉定進發本埠文武各員均至江干恭送聞中丞在珂里小作句留卽須赴浙履新云 
[禁止夜行]  
　　欽加運同銜特用府調補江蘇松江府上海縣正堂黄爲出示嚴禁事奉本府憲札奉道憲札奉兩江督憲劉札准江南提督軍門譚咨准蘇狼福三鎭咨據内洋水師章程第九十條内載客船行江必須嚴切曉諭令其辰開酉泊立法甚嚴水師各汛自當於每日酉刻駕駛杉板攔阻客船灣泊本汛碼頭不准貪風夜行次日辰刻方准開船免致疎防失事有干叅處等語伏查五營所轄内洋地叚西自江陰以東至崇明之十滧南岸自蝦蟆山至紅星塔止北岸自張黄港至木錨套糖鱸港止汛境約一千餘里其間沙灘密佈港紛歧最易藏奸匿盜之區巡緝自宜嚴密每届冬令往往因船户貪赶夜行希圖偷漏關稅厘捐以致失事可否仰邀轉咨通飭沿海各州縣會營一體示禁等情據此查商船夜行不特偷漏稅捐抑且每多失事各該營船隻所轄洋面甚爲廣闊設有商船夜行被刼黑暗之中遠難瞭見卽聞聲往救亦無從分别眞僞實有防不勝防之勢咨請轉飭示禁等因轉行到縣奉行合行出示嚴禁爲此示仰合邑商漁各船户一體知悉嗣後爾等行江行海務照定章晨開夜泊不准貪赶夜行希圖偷漏稅厘以致失事自貽伊戚其各凛遵毋違特示 
[米船潑沈]  
　　前日午後壳件洋行有米千餘擔雇駁船十三艘運至下海浦駕時輪船正在起卸時適有小火輪駛過雙輪鼓動浪湧如山致潑沈駁船一艘白米八十五担盡入鮫宮駁船户三人亦墮水中載沈載浮旋經别船上人撈起内有一人慌亂之際將足伸入船縫遂致筋骨軋斷現已送往醫院療治未知能保無恙否 
[棧夥墮水]  
　　前日下午鴻安洋行德興輪船由漢抵滬行經虹口通運馬頭諸客棧夥皆雇駁船爭先駛近兠攬主顧有某駁船裝載棧夥十二人行近船旁適輪葉轉動遂被帶翻各棧夥紛紛墮水幸諸船户爭先撈救得以誕登彼岸惟一人逐浪隨波飄然竟去追至下海浦始得撈起得慶更生亦險矣哉　 
[法界火警]  
　　新北門外護城河蘇州小飯店樓上於昨晚九點鐘時不戒於火烈焰横飛勢等摧枯拉朽連隔壁之某糕圑鋪房屋兩幢同付一炬捕房中鳴鐘告警法捕房洋龍首先駛至用皮帶接取自來水奮力澆灌幸卽熄滅英美各洋龍亦聞警而至見火勢已熄遂各折回法捕頭飭中西各捕及郁孫朱三包探帶同探夥分投彈壓葛同轉親蒞火塲命會捕局線勇往來照料至如何起火及一切細情容俟查明再錄　 
[劣馬傷人]  
　　昨日午前工部局垃圾馬車行經美租界新虹橋馬忽驚躍狂奔馬夫控勒不住在後追赶行經西華路有某甲乘坐小車轆轆行來一時避讓不及致被碰撞甲翻身墮地經人扶起鼻孔血流猩紅點點遂另雇他車乘之而歸 
[廟工將竣]  
　　本邑城隍廟頭門興工修葺將次告竣擇於本月二十五日豎立棋杆可以大壯觀瞻矣 
[蘭會續聞]  
　　前報紀萟蘭諸君擇日品蘭惟地方尙未擇定云云兹聞擇定邑廟内園准於廿三四兩日齊集淡日烘晴和風送煖靑衫白袷把臂來游可以領略淸芬矣 
[觀劇受傷]  
　　滬南商船帮近日雇丹桂茶園名優登檯演劇自淸晨起至下午三點半鐘始止觀者擁擠異常由該處巡防局派勇彈壓以免肇事昨日散塲時觀者一擁而出爭先恐後出會館門勢如潮湧有某甲向作繩索生意力不能支致被撞跌在地踏傷足背手指又有某乙一蹶不振被人踏傷小腹一時昏臥不起經人舁回家中延醫診治又有少婦小名新妹昨與風姨月姊相約偕來共聽霓裳法曲十點鐘時行近會館突有小船帮人上前調笑婦等知非善類正色拒之新妹更欲以纎掌摑其面無賴見娘子軍中大有人在始狼奔鼠竄而去　　 
[索債盈門]  
　　滬南董家渡梅家弄口顧合興餛飩店係某甲昆季三人所開其父在日勤儉自持累月經年稍有積蓄迨其父逝世甲等不務正業揮霍腰纒曾無吝色日與無賴爲伍囊中資漸漸告罄繼而虧負纍纍百級債臺層累而上前晚有老嫗十餘輩鶴髪龍鍾登門索欠甲等一籌莫展惟相與匿跡銷聲以避其鋒回首當年能無愧悔 
[流氓惡鬥] 　 
　　宋龍耕陸炳盛同爲木匠昨日下午四點鐘在法界紫來街紫來閣茶館因索討房錢起釁宋糾同黨羽徐少蘭等并不識姓名者數人持刀向陸亂戳有同業之王進發與兩造熟識不忍坐視上前解勸誤受刀傷脉窠内受傷一處洞穿手背一時痛極昏暈倒地陸被剌傷肚腹急行閃避尙示深入茶博士見此情形不敢喝阻任兇手楊長而去有見者皆謂其入老北門事後經巡街捕告知捕房克捕頭立飭郁包探雇車將受傷之二人舁送仁濟醫館經醫生細騐臟腑幸未受傷如法施治暫留醫館一面密飭包探將行兇人拘拿究辦流氓之多無過於法界白畫持刃公然不以爲怪尙復成何世界有地方之責者將何以處此 
[工頭被逮]  
　　寍波人吳國榮向爲木匠去年舍舊謀新至某西人處承包楊樹浦織布局塡泥工程前日下午四點鐘時吳向西人索取工洋聲勢洶洶意將用武西人遂赴美捕房具控捕頭立飭印捕四名華捕四名前往彈壓諸工人聞風遠遁祇拘工頭吳國榮解赴捕房押候轉 
 
 

Page 4

 
 
解英公堂發落 
[命案餘波]  
　　趙本芝卽趙阿狗爲小車一事被江鳳羣李阿五毆傷身死此已屢紀報章矣當屍母趙陸氏等投縣請騐後旋由江等央瑞豐香作主唐某出爲理處許出洋八十元爲棺殮之費趙陸氏求請免騐旣而唐只以三十元與之趙陸氏以江等出洋八十元唐何得從中漁利僅給我洋三十元遂於日前至唐店内將什物搗毁一空唐避匿不出氏遂雇人將趙阿狗之屍棺舁至唐處唐知事不得了旋央比鄰某某等向氏解勸情願將所存洋十元歸氏以氏不應將店中什物搗毁故扣去洋蚨數翼爲修理之資再令氏至唐處點香燭服禮其事遂寢　 
[解犯登程]  
　　前報載本縣秋審人犯將行起解一則昨日已刻黄大令委派文武員弁營兵差役人等押犯起解文員本委縣丞呂少尉主簿林少尹二員督解適林少尹請給期服假繳札另委大令遂并委吕少尉督解臨行時觀者頗爲擁擠旋出大東門大碼頭下船起解赴蘇　 
[縣署瑣案]  
　　寍波人王茂林素爲馬夫娶妻某氏係滬城花草浜人結褵一載氏忽乘間潛逃不知去向昨日始在南市廿三七鋪陸家浜遇見正欲上前扭拿被氏奮步脫逃匿於某姓家王認明門户赴上海縣喊控値日差禀明黄大令飭令補詞候核○李阿紀者本邑廿八保三圖人也其子已逝工僅遺寡媳在家相安無事近有鄰居高富秀阿六保意在逼醮誣李阿紀以曖昧事逼勒多方李不堪其擾遂於昨日挈媳赴上海縣喊寃値日差禀明黄大令飭候補詞察核 
[上海北市絲業會館籌辦順直新災賑捐滬局瑣記五十二]  
　　初四日承南通州徐依仁堂續助洋廿五元又吟秋氏助洋十五元初八瑞鼎堂大善長助規元一千兩十七漢口招商局紫卿家兄募第八批洋五百元十九安慶祺太守錢剌史續募洋一百五十一元二十福州蔡君賢箴募鄭惠亭助洋八十元又留耕堂助洋三十五元又託艋舺王君則玉募洋三十元三共合新議平銀一百零二兩三錢四分由厚康莊來規元一百零零零五分鉅欵頻頒生靈普救拜登之下感篆無量同日奉褚敦伯兄電稱武淸災民困苦較去冬尤甚携欵兩萬不敷甚鉅請速解濟又奉經佩卿兄電稱又安大城兩邑春撫查户已竣該處苦無現錢卽限月底解繳昨日回津奉局憲派辦香河春撫明日卽行求速籌解等因現於二十日商請各賑所湊解第十一批規銀六千兩禀請局憲發交敦翁具領湊賑並請另撥官欵接濟佩翁免致經手爲難則敬另籌奬捐第十二批規元二千兩禀請發交謝君嘯谷領放四高莊等處以期彼此兼顧並將捐生馮中倫等三十六名造册呈請彚咨給照以示鼓勵謹一併鈔乞登報藉　　厪[  三月二十錢塘施則敬子英甫謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[搜求珍物]  
　　前者英國平緬之時曾將緬王充配印度地方宫中珍物一槪充公兹接英京來信云有兵丁名懷乙者前年征緬之時曾在戎行効力現已受國家俸項并費用等命偕某兵前往緬京挖取緬王御用之珍物緣該兵有友某昔日亦曾寄籍細柳營中當其將死時曾與人言當年入緬之際曾得緬王之珍物若干但以不便取携因共瘞之嗣此言哄傳國家聞之召懷面詢胡有是命經國家與懷約定挖回此寳之後若所値在十萬元以下則給與該兵十分之一其値若干萬元以上則除十萬元之外其餘價値則與以二十分之一藉酬其勞按英國營例凡諸弁兵得有財物均須呈繳公家俟他日彚齊拍賣所得之資則闔營均派自統帥以至兵弁等應得若干均有定數一兵之微所得實無幾許故該兵有此珍寳瘞而藏之也 
[虎口逃生]  
　　有越南人名黎敦者向與人承攬工作前者在東京被賊擄去勒贖時越一年今始得脫遄返河内該處亞云彌日報館聞之遂令訪事人親到黎家詢以前事黎向之緬述顚末據言一年前甸彌商行建築鐵路由宋河以達檀梅地方伊承接某項工程如法興造一日方在鐵路地址督工忽有賊匪多人蜂擁而來將伊擄去竄入村落僻處隨將伊綑縛樹上鞭撻一遭然後放下將伊囚禁隨著人通知伊父勒令交銀六百員始准取贖伊父愛子情深只得商量往贖惟以若輩所索過奢鉅欵猝難籌辦後多方關說賊始允减至四百圓時賊匪已經北徙約伊父備銀前赴大橋園外地方交易相隔程途甚遠伊父只得允從隨備資束裝就道不料行至中途方出某村又遇賊匪多人將伊攔截所有衣服銀兩搶掠一空復鞭撻一頓然後釋之伊父躑躅而歸憤怨難消抑鬱成病不久身故伊在賊營聞銀已被刦不得脫身又知父因此棄世不覺憤氣塡胸無如身入牢籠無計擺脫默計惟有同隙潛逃始可脫離苦海一日適賊不在遂乘機逃出詎行抵龍圍村界又被村人捉獲將伊遞還賊營藉以領賞先是賊回營知伊逃逸正擬遣人窮追及見解回遂勃然大怒謂下次如再私逃定卽處死不貸言畢將伊綑縛樹上以火槍迎面虚發數響以示恐嚇然後解下依前關禁猶幸賊匪以後並未將伊薄待且衣食亦比前略豐不至凍餒蓋知伊父雖死猶望其戚友備價來贖也自是伊在賊營賊行則行賊止則止不勝跋涉之勞蓋賊營無定址今日之東明日之西所駐紥之處無過一日一夜者迨至西本月三號伊家屬將銀如數繳交次早賊始告之曰汝親屬已備銀到贖行將釋汝回家言畢遂用布將雙目紥緊立遣二十餘人押護出營至日午行抵一處賊卽止步將伊置於路旁去其掩目之布至是方覩天日賊旋指此路直入大橋園從此可返鄉里遂各散去伊得脫樊籠不計跋涉之艱卽大步前進不敢停留無如道路迢遙越四日方抵河内又言賊黨約有五十人常有連環響鎗隨身佩帶其頭目名莊璧丹云 
[因鳥啓釁]  
　　小東門外天地一家春茶館前日有流氓數十人嘯侣呼羣各評曲直詢之知爲烏師炳榮之長隨前一日手携鳥籠二隻至一家春啜茗爲流氓所窘翌日炳榮邀齊同類爲報復之舉且云鳥係城内某署某皂頭所蓄託爲豢養今被爾等拆毁何面目見江東父老正在爭論之際驀被著名流氓石秤錘猛擊一拳由是各逞雄風誓不相下拳來足去勢若飄風嗣爲汛捕從中調處代給茶資勸兩造各散　 
[英界公堂瑣案]  
　　包探秦少卿禀稱本邑人成洪氏與夫成茂堂爭閙後將五歲之子交與丈夫撫養因無錢使用卽有陳阿春與之商酌將兒子領至郭阿四所開烟館内由沈李氏經手售得洋十元其實沈李氏得洋三十二元報捕後查問沈李氏則言須交還價洋始可領孩今將各人送案成洪氏稱本邑人兒子甫五齡由丈夫抱去被陳阿春商同丈夫變賣始今只求追究成茂堂稱本邑人兒子實自沈李氏經手售去陳阿春供成茂堂自願賣兒小的不過隨同找尋沈李氏至賣孩得價等事係成茂堂與沈李氏商定小的均不與聞沈李氏供爲成茂堂經覿幼孩在南市地方可以同往指交此事出於成茂堂自願郭阿四代潮州人開設烟館成茂堂抱孩而來開燈吸烟不知伊等如何托人價賣宋通剌得供飭將各人押候過堂覆訊○包探黄四福禀稱黄初卿等慣用已歇莊票屢次誆買綢縀鞋子桂圓等貨串同小錢莊出票照對後改招牌以爲出票之莊已經閉歇查明黄初卿卽黄子卿前曾犯事今用假票買貨已有六次吊贓未齊開列淸單及小錢莊票四紙呈電謝竹雲周生泰等均投案稱被黄初卿等用票誆賈綢縀鞋子等貨已由捕房包探拿獲吊贓未齊求請追究紹興人黄初卿廣東人蔡柏桃嘉定人沈紀梅南京人朱氏等同供以後不敢誆騙宋通剌飭將各人撞候過堂覆訊莊票淸單存堂○包探顧阿六禀稱無錫人方仁榮在原籍誘拐胡錢氏來滬被本夫在原籍將方仁榮之父控告著將方仁榮交出旋遣方揚生來滬找尋方仁榮得以遇見指交捕房胡錢氏自行投到今特解案請訊胡錢氏供無錫人因丈夫在籍犯竊被族長等驅逐出境小婦人失所依賴自願嫁方並非誘拐况丈夫已索取身價現在不應誣告方仁榮供無錫人向爲縫工胡錢氏自願改嫁不敢誘拐宋通剌得供飭將該氏及方仁榮分别暫押聽候過堂覆訊○包探孔阿才禀稱崑山人顧桂生犯事遞籍今復來滬拘案請訊顧桂生供現已安分不再犯矣宋通剌飭將顧桂生押候備文遞籍○包探何瑞福禀稱王關全在路攫取藩王氏之金簪一枚追獲人贓查王關全曾在信義洋行種花園曾竊洋東銅小照鏡一架今將人贓送案留王氏求請領贓王關全供上海人年十五歲宋通剌判王關全戒責一百下管押半月贓交失主領去○包探孔阿才禀稱張阿虎屢犯行窮當蕪湖路失火時乘間行竊銅烟鍋三隻吊贓送案張阿虎供蘇州人宋通剌判笞責二百板押候遞籍贓存捕房以待交還失主○鴻園福星樓茶館樓上唱灘簧由捕房拿獲茶館主周瑞生及唱灘簧之林恒山卽林步淸兪朝榮凌瑞卿錢福亭朱守梅等已列前報兹已查明朱守梅確是生員不應喪盡廉恥遂改判兪凌錢林四人各罰洋二十元著具切結否則仍照前斷推朱另行辦理 
[法捕房瑣事]  
　　寗波人某甲向爲衣業住居法界自來火行街瑞福里前晚同友人看夜戲回來作葉子戲遣此良宵漏下三商依然喧呶不已爲巡街捕所聞以其有違租界章程破扉直入諸人紛紛逸去僅獲某甲一人解送捕房翌晨克捕頭訊問以甲係生意人不應明知故犯著罰洋六元充公○有一種鼠竊狗偷之輩專在碼頭一帶乘間竊物前晚太古碼頭巡丁拘獲竊煤者五人交與巡捕一併解入捕房捕頭命押候堂期解訊 
[江西官報]  
　　二月二十九日府經楊銳年酌委一次從九洪國光拔委一次前臨川縣丞葉汝錕委往撫州測量經緯准補瑞昌典史戴筠新飭赴新任○三十日候補府聯震總查七門城外保甲府經裘紹箕典史張大杰俱拔委一次岳恭先由龍泉辦保甲回張鴻勛查中大街秋審人犯○三月初一撫憲親詣火神廟風神廟王文成公祠沓憲赴龍河四湖等神祠臬憲赴萬壽宫糧憲赴文廟文昌宫並講聖諭鹽道赴武廟首府憲赴天后宫武隍廟劉猛將軍廟各行香禮畢而回 
[善捐續登]  
　　甲午年三月初一日至十五日第二次善士助欵列左○鎭江李善士洋四十元吟秋氏善士洋六元依仁堂善士四元以上孫冠臣朱煦庭二位善士經募杏花書卷之齊善士每年助洋五元靑藜閣主人經募敬業堂李善士每年助材洋二十元又助綿衣一百件朱　庭善士每年助儒嫠曾洋十四元又助米洋六元李純記每年助掩埋洋五元施子　善士承沈譜記送贐儀移助洋四元又請沈譜記餞行筵資移助洋六元沈蟾增又助洋五十元合登報牘藉抒微忱嗣後助欵容續登報南　西撫武聖宫後埭寳善　所譜蘭沈蟾增等謹誌 
[申報館恊賑所經收順直賑捐三月十一日至三月二十日止第八次淸單]  
　　三月十一日埭溪全盛來繆山氏日用節省移助洋五十元麥邊銅洋七元○十二日無名氏一元四海論交樓洋十元沁芳園鑫記洋五元蘇州恊源來　耕齋主人洋十元○十三日恆曹信募來十户洋四元○十四日無名氏銅洋三十元○十六日蔣雨辰洋一元銅洋四元無名氏洋二元一角○十七日無名氏洋一元倪邵氏還原洋四元○十八日安慶老福興來世德堂話雨軒各洋一元觀濤書屋洋一元居侯堂方振聲琴　山房阮孔文　　　　　　　　 
記朱滌記百忍堂計六户各錢一千文存心堂弼記各錢二千文無名氏錢三千文共計錢十三千洋一元合銀八兩七錢三分申三錢九共計銀九兩一錢二分○十九日王蔣善士求平安洋一元順發銅洋二元覺是軒洋四元周徐氏求保產後平安洋六元○二十日徐祥芝求病速愈洋十元山東帮五祥號　　移助洋一百元以上總共收洋二百十一元一角紋銀八兩七錢三分申三錢九分合重九兩一錢二分銅洋四十三元 
[上海六馬路仁濟善堂籌賑公所施少欽經收順直山東賑捐三月初一至十五日淸單]  
　　志道齋主善士助洋二百元杭州厘捐總局鄒觀察經募嘉紹二郡洋一百三十八元銅洋一元顧傅桂生傳淸合助洋五十元黄兪氏蘿補艸草堂吳山陰沈雲樵各洋五十元吳興怡然主人洋四十元周余氏三十一元不留姓仲氏程孫氏姚老太太三十元程壽福女史求病愈幼童林吳生母病求愈顧馥齋各二十元張桂榮父病愈完愿求永不復發爛板洋十三元藥水小洋七十角無名金戒作價洋十元錢五百五十文趙　　繼妻病求愈又續助並子求易養成人南陽氏省舉動求太平頓邱氏完產平安愿連少山子病求愈連嶺梅兄病求愈平湖金百攫堂爲子求心神速安田王氏求病愈袁沈氏求病愈再記沈補過子南屏葉嘉興隱名福州無名隱名同和號林西園十七户各十元翼壁堂八元公肈保平案夏少臣六元紋五錢立誠堂保平安芩齋各六元南梁涇西小舍求父康健載仲閣母病完願張耕言妻病求愈嚴靜波子病求愈吳隱名無名氏六户各五元沈松盛求父病愈天水氏產後求病愈可人記爲子完願九江祥發源丁圭玉曹無名琴齋氏　溪陳氏八户各四元南橋厘卡來杭船户馬一尤洪勝陳太觀魏岐罰欵三元一百十二文葉祖培求目恙速愈服符病愈人蛋業公所張善士張志英子賢氏存心氏懷　氏無名氏九户各三元川沙朱　菴孫病求愈無名氏濕疾求愈無名氏求正心丁詠霓求病愈高實之王大降周渭川耐菊軒莊新齋臺北叢桂軒焚香讀書人洙涇半古齋古吳拙安子玉成子平安氏蕭梁氏古槎宏農氏徐償夙願人十八户各一元無力人求諸事平安一元銅洋二元恆孚銀樓桶内另户一元一百廿文計懷卿保妻產平安饒州乾昌　茅　張　貽母病求愈趙小湖求母○速愈無名氏完願錢君遐錢建魁嚴世德沈阿寳陸邵氏徐陸氏十一户各一元無名氏六角徐氏連娚求外症速愈西門巡防局爲曹金爵　懺摩居士修恩子張忠錢廷魁六户各五角濳山縣儒學正堂大善士紋銀十兩廣和糖行來王名卿廿二户錢五千一百文院德田廿三户錢三千四百文姚樂莊三千一百五　文崔家舍等三千文李敦和銅洋二十七元如臯無名銅洋廿五元耕善居不留名各銅十元山左無名張名各銅五元潘兪銅四元無名銅三元公和祥内張小財莊隱名無名　　四户各銅一元以上共收洋一千一百三十六元六角銅洋九十五元紋銀十兩五錢錢十八千二百九十二文　 
 
 

Page 10

 
 
   
 
 

Page 11

 
 
   
 
 

Page 12

 
 
   
 
