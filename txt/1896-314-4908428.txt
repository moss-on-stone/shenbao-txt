# 1896 - 314 - 4908428

 

Page 1

 
 
[開印明刻善本外臺秘要] [  圖書集成局啓]  
　　外臺秘要一書爲唐天寳時王剌史燾所輯都四十卷始傷寒天行温病黄疸以迄女科兒科針科傷科外科門分類别井井有條誠方書之大成　家之實筏也近世雖有刋本而辛羊帝虎踳駁良多本局不惜巨貲覔得明刻仿宋善本悉心校勘點畫無訛刻己付之手民精工排印俾世之習軒歧術者螢窗雪案簡練揣摩他年栽杏成林何莫非此書基之始哉一俟印工告蕆再當登報布陳特贅瑣言預爲之白 
[新增批評小題正鵠全集告成] [  圖書集成局代啓]  
　　是書爲平江李次青先生所輯選諸名家之文細心剛潤取長去短使全文清新警拔雄麗絶　意在力矯時弊屏剔敷衍原書三集初集爲入門　鍵二集乃立脚之基三集則金丹換骨誠千古不易之文也天祿主人　木板糊錯難讀特倩名家校正錯字加增批解後附訓蒙　養正卿用大字鑄板紙尤潔白訂成六大本詢讀本盡善之書碼洋六角躉購僊廉上洋南晝錦里天祿書局南京天祿閣發兌各省書坊皆有 
[糾謬篇]  
　　聞之太上立德次立功次立言言而世爲天下則此聖人之言所以無所不包也言豈一端各有所當飛書走檄用枚皋高文典册用相如體雖不同要之於理無差其言卽足以信今而傳後下至閭閻瑣語委巷常談言苟出於古人千百載後亦可奉爲典要如魯論引南人有言孟子引人有恒言以及三傳國策國語荀列諸子凡引當時諺語者其言難更僕數嘗觀近時秀水杜嘯舫方伯所集古謠諺一書援列繁富門分類别極爲精當蓋古人雖一話一言其無所苟也若此乃以例諸今世所傅之俗諺則不盡然在其人出言之時或逞其臆見别有所指原不可以概天下事不幸而迭相傳述遂致無識者奉爲圭臬習焉不察貽誤良多約舉數端其謬有可以指摘者上之如當官折獄之人動稱救生不救死此一謬也夫殺人者死傷人及盜抵罪漢祖約法三章後世定律法者宗之大率莫能出其範圍曾子言如得其情哀矜而弗喜此在用刑之吏忠厚爲懷惟恐自恃聰明或致矢入耳非謂不可失入而獨可失出也獄者天下之大命誠不厭乎詳求而刑者天下之大法又豈可以少縱卽如曾子所云哀矜亦第哀矜之而已初非以哀矜之故而枉縱之也且以愚民無知自蹈於法尙足哀矜而豈良民無辜被害傷生者反謂不必哀矜乎民命至重死者不可復生固非所以言救然使凶犯抵罪無枉無縱則死者之寃以雪其氣得伸是卽不啻生死人而肉白骨也况法令之設意在懲一而儆百戮一凶犯而使行凶之人畏法可以保全無數之良民是不救一人之生而實救千百人之生也庇一凶犯而使行凶之人玩法必致害及無數之良民是因救一人之生而不救千百人之生也由是以思則救生不救死之說猶得謂非謬乎乃近世有司折獄於輕罪各犯鮮聞照例懲治旣視國典若弁髦而於命盜重犯又必曲爲廻護巧爲改避雖並不貪贓而實已枉法是皆申韓家執謬說以誤之也又如官紳士庶爭繼之事或稱長房無子次房不得有子以致次房長子往往爲長房所奪甚至次房獨子承嗣長房并不令兼祧本生此等事若控經官斷自有律例可遵乃民間襲謬沿訛甘心遷就幾致鐵案如山其實所謂長房無子次房不得有子者考之於古禮經旣無是文徵之於今律例亦無此語古今時勢不同宗法久廢凡非勲爵承襲初無所謂大宗且古之大宗合族祗一宗子與今之一族分支各有長房不同在次房　以長子承嗣長房固所不禁若以長房奪次房之長殊不近情至於獨子兩祧則必論次序如爲長房後者自當兼祧本生查律載尙有一子三祧之文爲我朝之創典夫三祧尙所有禁而謂爲長房後者可禁其不兼祧本生乎爲此說者亦由長房無子次房不得有子之說誤之也至於典買田宅律例内載民間置買産業務於契内註明回贖用永不回贖字樣其自乾隆十八年定例以前典賣契載不明之産如在三十年以内契無絶賣字樣者聽其照例分别找贖若遠在三十年以外契内雖無絶賣字樣但未註明回贖者卽以絶賣論不許找贖此係專指契載不明之産而言今習俗誤會此文斷章取義但云契滿三十年不加不找不得回贖雖非俗諺頗有此言是亦不可以不辨以上三端俱足貽誤此外謬誤各處鄉俗不同要在讀書明理之士隨事隨地而辨正之其於世道人心亦不無小補云爾 
[宣南雜俎]  
　　京都訪事友人來函云前經直督王夔帥因運米赴通船不敷用奏請就近添造一摺曾奉旨著湖南江西各省撥欵付津刻鄂督張香帥江西德靜山中丞前後覆陳湖南江西各應排造剥船百隻照目下工料估値計每隻銀四百一十兩有奇該兩省卽由糧道庫儲水脚項下照數撥解直督以應就近排造船隻要需經部議准行不日當卽咨各該督撫速解此欵到津赶緊排造俟船隻就成時再行欽派重臣赴津騐收云○京外四鄉夏秋以來雨暘時若禾稼一律豐收惟自七月望後天氣較凉晚禾稍有傷損不及早田收成云○前報萬德店蔡家胡同兩處拿獲刦餉盜犯一案兹悉其詳再補錄之此項官欵係屬山海關應解部庫一欵計銀二千兩有奇又有由部應領銀一欵數目相抵撥兌應找付部庫銀五十餘兩關員希圖一舉兩便只辦空文一角差兵丁一名携帶公文并找付銀兩五十餘金外帶盤費三十金上下之譜令兵丁赴部撥兌清楚卽領批遄返詎兵丁策蹇緩行至距京城東宣門三十里禾叢中突有數人躍出截住去路竟將兵用木棍打死刼去銀七八十兩而公文中有二千金之數因而誤傳且獲盜之楊君係右營永定汛把總亦非南營外委刻下此案已送步軍統領衙門不日當移送刑部三盜罪名量不能輕减也 
[楊柳青冶秋詞]  
　　天津采訪友人云郡城守望事宜年内由李少澐太守總辦除總局外另設東西二分局以及十八叚委員徹夜巡行幾如警露之鶴兹者萑苻風靖無所爲世上於今半是君者遂擬將各分局裁撤以一事權而改十八叚爲二十叚以免鞭長莫及此亦因時制宜之舉也○胡永安盜賣黄德墳田黄禀請其主某領事函請津海關道究追前已列諸報牘旣而關道李少東觀察委員提訊黄將契據黏連契尾齎呈委員查得其田係道光十四年由李姓置買詰以姓氏因何不符黄供稱小人之父姓李贅於黄因從黄姓所有外祖父母均由小人之父生養死葬此墳蓋卽小人之外祖父母埋骨處也迄今李氏無人故由小人具控且馬夫胡永安盜賣墳田不止小人家一處委員謂胡係武弁現當工程局彈壓道途差爾何得冠以馬夫二字黄稱彼固以執鞭起家者委員叱令退去喚胡研訊胡翎頂上堂呈騐契據委員問以爾向何人買下胡稱賣主已不知去向於是飭令取保調停 
[烟海秋濤]  
　　烟臺訪事友人來函云秋後無雨已將一月非惟播種小麥待澤情殷而秋采亦歉收致葱韮萊菔幾與珍羞同價亦從來所罕見者也○月之十二日俗傳爲送子張仙誕民間有孩提者無不燒香點燭以祈神佑焉○某號報裝豆餅三百片海差以爲報少欲扣留議罰號主乃據情請委員點騐符合無訛海差致受擯斥聞差係新手故不免鹵莽從事也○日用之物無一不貴而食鹽亦日較昻貴向來每斤大錢二三枚者今則售至七八文之多東省 
 
 

Page 2

 
 
一隅素操煮海之利而本地如此昻貴眞令人不解者矣○月之十七至二十日爲西人跑馬之期在西河旺地方較賽勝負○威海地方前有日人駐兵之說兹聞人言及現在日兵不過數百人附近居民頗覺安靜云 
[武林近事]  
　　訪事人云本月初九日浙省奉到刑部釘封文書次日由臬憲聶仲芳廉訪將應决人犯札飭仁和縣伍邑尊監斬邑尊奉札後卽照所勾犯名命禁役由監提出如法綑綁一面知會城守營張都戎帶兵前來護衞内計一起盜犯四名係搶刼湖州府歸安縣唐姓家要犯當由縣中會營捉拿審實解省又一起係嘉興府海鹽縣圖財害命兇犯朱亞五一名犯婦沈氏一口均押赴法塲先將四盜斬訖以木桶裝盛首級發犯事地方梟首示衆然後將兇犯犯婦取决各營兵施放槍砲一排邑尊遂起座排導回衙循例拈香畢後始行進署差役人等早已預備排衙等事傳鼓三通邑尊遂升坐大堂俟堂事畢退入小憇隨上各衙門銷差○杭州豐禾巷内有千古一人廟係供奉武帝之所廟旁有空地一方堆積瓦礫業已多年竟有數丈之高地主不知何人現因新闢租界塡築馬路須用亂石碎磚設局收買前有某姓在壩址門内一帶雇人將空地瓦礫裝運出城售賣頗爲得利刻又將此土阜挑運由㥫佑橋河中雇船裝載不料開掘數尺忽見棺木一具業已朽壞又有骸骨數副工人不敢動手因喚地保報堂另行掩埋 
[鴛湖蓴菜]  
　　嘉興訪事人玉版云杭嘉湖道鄒觀察巡閱海塘前日抵禾在郡文武各官咸乘舟往由省來禾之水驛恭迎憲舟旣至各遞手　禀安傳見憲舟遂向海鹽而去聞由海鹽勘視沿途直至海寗州方折節回省云○南門外魚行橋面有某甲所開茶館生意頗佳三日前夜深時衆人均入黑甜忽有人將店板及地平滿潑洋油並以火藥兩包各接紙繩尺許燃置門口之地平上以圖縱火幸荳腐店起班挑水遙見茶館門首有兩火星一閃一亮當卽持燈往視先見橋堍立有一人飛奔而逸就視火星見係火藥不覺大驚急敲門大喊茶館主披衣出視鄰近各店亦各出問情由幸紙繩尙未燃到拾棄河中復視門板上下皆作洋油氣騐之始知滿潑洋油痛定思痛苟非荳腐作挑水則此一塲大禍無論橋上橋下各店鋪皆有不堪設想者矣聞里中紳董定欲訪查其人送官懲治云○盂蘭盆會後各處多建醮以慰幽冥本月廿一日爲東栅口建醮之期各店鋪懸燈掛綵一路燈棚已極整齊入晚家家門首爉炬千枝照耀如同白晝惟近日天時不定時而廉纎掃興倘得暢晴數日爲諸公做美俾各得盡興致豈非一塲佳話哉 
[甌海濤聲]  
　　温州采訪友人云温處道宗湘文觀察創設借錢局周恤窮民俾若輩得以小本經營免致流爲匪類誠善政也○浙江提督學政徐季和文宗按試處州刻將竣事大約菊花時節文旌定可臨甌温州府舒端甫太守預委雙門卡員陶石泉叅軍督辦支應局務所有一切供張刻已次第備齊矣○龍舟之禁雷厲風行蓋以其易滋事故也日前舒太守委王少尉九皋帶領親兵差役詣上下河各鄉按都查察見有龍舟之划賽者卽將頭尾起案船身則截而爲三○温標水師各營經水師統領費毓卿軍門札飭駛赴鎭海查騐本月十九日中左兩營遵卽點齊兵士駛赴寗波左營遊擊李西園遊戎卽附之赴鎭○城廂内外烟館密若繁星宗湘文觀察惡其藏垢納汚嚴飭保甲局員連各客棧一律編查由永嘉縣給發印單懸釘門首塡記館主棧主名姓以示區别而免混淆 
[鑑湖秋月]  
　　前報紀寗波府屬鎭海縣各店鋪因營勇滋事一律閉門兹得寍波采訪友人來書知閉門者實係各當鋪此外仍交易如常事緣鎭海縣某捕役與城内長豐典櫃夥謝某因事互爭帶同衙役多人扭謝解縣縣主畢大令將謝責手心數十下謝歸而訴知典主典主固大有力者立刻傳知城鄉各典鋪一律暫停大令恐其有碍民生卽會商吳吉人叅戎諭令開門受質各典不允大令乃赴郡面求府憲轉請寄居寍波之盛太史前往婉勸刻下各典咸依舊開張矣○郡之東鄉上周岙周壽星誤傷族人周某一案前巳錄諸報端兹聞是案經鄞縣楊穉虹大令訊取口供擬以絞罪申詳上憲聽候定讞○中秋前二日天氣驟覺嚴寒十八日忽又鬱悶難堪卓午光陰無殊熾炭寒暑表升至九十二三度日來乍晴乍雨時而催詩雨意黑雲蔽天時而雨歇雲收依舊黄人捧日蔣苕生太史詞餘云恁你忒聰明猜不出天情性古人所以謂之萬變圖歟○疫氣盛行傳遍各處醫治或稍遲緩卽魂赴冥途日來城廂内外居民患　螺痧者十有六七或則似瘧非瘧寒熱纒綿仁安公所諸君不惜重貲脩合雷擊散及龍飛奪命丹二藥以救之頗有起死回生者 
[黄陵夕照]  
　　宜昌訪事人函云前此陰雨連天江水盛漲沿河茅篷瓦屋被水冲刷者不可勝數現在水退凡未經冲去各户莫不倩泥瓦匠修葺補綴兼之街巿上各洋行因搬移貨物拆開墻壁或先將墻壁拆卸以免冲刷近皆雇工補葺泥工之忙可知郡城東門以上垣墻亦塌十餘丈之譜外面城垛一望尙存而城根實已空虚當道想必速爲籌欵修葺也○日前有某西人携眷屬來宜傳說是美國領事欲往重慶者日來歴往稅務司及領事署盤桓瞻仰聞不日卽由宜前往矣○宜昌經歴衙門本是民房傳說此房充公巳數十年係有人於咸豐初年呈禀大憲以作公産者所有房屋基地文約久以遺失無存經歴在内作署相沿巳四五十年近有某甲串作地主中人賣與聖公會價至一千餘兩聖公會買後亦卽新加稅契並傳說某甲有老約一紙於是聖公會欲請經歴他移經歴始知如此不勝詫異因念此房早經充公有册可憑久無約據何得又有老約遂將情形並抄此房緣起呈禀省中大憲辦理又查得此屋地基内有萬壽宫及宜昌七屬公地並晴川書院公地何得由某甲一併賣出據情商懇聖公會退還不知他日如何了結也○連日江水雖退陽侯猶遲遲其行現在江水飽滿仍似往歲仲夏景况所有米糧食物較前略爲平减而油價仍是日昻一日不知冬臘伊於胡底也 
[烟水亭玩月記]  
　　本月初十日九江接南昌電音藩憲懸牌麥錫良飭赴上饒新任署建昌縣孫長青期滿調省以候補縣楊長達署理○南昌遺缺府知府俞太守培元於某日到省○前代辦九江電報局廖緝誠明府奉督辦盛杏蓀觀察札委辦理金陵電報局務○新簡江南徐州鎭署理江西九江鎭劉育文鎭軍青煦蒞潯數月兹奉兩江總督檄赴新任卽以正任九江鎭宋鎭軍朝儒回任不日蒞臨中衡府已派黄千總文杜往迎矣○十二日黎明道鎭府廳營縣各官致祭關聖帝君廟○錢價日漲銀價日跌郡伯尹太尊出示禁止運錢出境而巿價更不如前刻下每銀一兩僅易九八錢一千二百廿文鷹銀一元兌錢八百三十文凡係銀洋資生者無不大吃暗虧云○以賭爲生者持篾竿掛錢以一賠三鄉民每每受騙城外保甲局羅海源少尹拿獲持竿者三名各責五百板荷枷遊街示衆○前報武穴初一夜盜搶錢店兹悉係初四下午七點半鐘所搶爲生大錢店并拒傷事主 
[姑蘇官報]  
　　蘇垣采訪友人云署無錫縣傅大令維祚署缺已屆一年現經上憲調省另候差委所遺篆務於本月二十三日經署藩司吳方伯牌示以現署震澤縣知縣劉大令樹仁調署遞遺震澤縣缺以試用通判許别駕之玨酌委署理 
[谷水秋濤]  
　　松江訪事人云洞庭東山航船方由得勝港卡騐票放行出港纔里許至吳嚴涇地面盜匪駕駛槍船攔刦曾經船主王二寳開單報失華亭縣葛明府隨卽會同駐紥卡旁之鹽捕營及卡弁前往履勘等因巳兩誌報首明府回署後卽移咨鄰境一體恊拿並請鹽捕營帮同跴緝一面復出賞格務在必獲事甫經旬卽由緝私船拿獲盜夥某甲一名於十九日押解到縣明府研訊甲供巢縣人初尙狡賴旋令鞭責二百乃供出同黨數人並自認當夜在本船略爲接連物件事後但分得鷹銀八餅明府得供喝令釘鐐收禁候獲首盜核辦○西關外吊橋堍某長生庫開設多年中秋令節合典中人計自内外櫃以及竈上下忽衆口同聲各願辭歇典東勸慰再三始皆勉爲供職○茸城西關外缸甏下地 
 
 

Page 3

 
 
方有脚班某甲破屋數椽久已難蔽風雨近雇工匠包造議定工料錢一百數十千經之營之時越二旬業已垂成惟牆壁尙待加堊耳詎三五圍　之夜適値大雨淋漓所蓋一聯六開間新屋竟爾悉數塌倒房内男女四口逃避不及俱被壓傷幸無大礙○松郡賭匪訟棍以及搶孀臺基種種不法有干例禁之事所在多有府尊陳蓉曙太守蒞任以來留心察訪除將著名棍徒飭縣密拿外月之十九日又出示曉諭開列所訪賭訟等棍數十名俾之自新太尊此舉寓嚴於寛足令聞者畏威見者稱快○道路傳聞謂距葉謝鎭三四里南新莊十八圖鄉民翁阿漢向在近村陳四和家帮傭巳歴年所陳夙有積貲極意經營今春在葉謝某木行購得木植百數十根爲蓋造計阿漢豓之上月某夜竊取三根藏之家中雇匠改作農器爲陳之族人關松偵知揚言於外地保夏某得此消息卽向阿漢百般恐嚇已遂所欲矣乃反潛嚇四和謂伊不應誣竊四和恐多事亦奉以番蚨數翼兩造事畢計尙有肇釁之關松不可放過乃又向之敲詐關松不理夏見計不行卽唆使阿漢之祖名金海者出頭控告關松誣竊具禀華署當經准提集訊差將到門矣關松懼罪潜逃差遂折入四和家盤詰情由想一經到案孰虚孰實當不難一鞫而服也○茸城提標左營馬兵某甲嗜好殊深當椿萱並茂時曾娶某氏婦爲室琴躭瑟叶膝下已有掌珠二三矣未幾覷婁縣街某故書之女妖冶多姿白般勾誘旣得其門而入不啻堂堂正正來去自如戀野鶩而棄家雞已非一朝一夕女頗知從一而終之義旣已室有大婦已則願賦嘒彼小星抱衾與裯退居人後甲調停於二者之間刻竟連舉兩子其長者年甫四齡生而韶秀惟不似兒童之善於嬉笑甲夫婦怪其呆若木雞常以痴呼之而母尤不樂其在側詬詈之聲時聞户外本月初旬不知因何致甲大怒欲置孩於死地鄰人以四齡兒有何不韙而竟失歡心若是乎乃携去撫留數日仍送之歸翌夜以事呼孩孩適爲睡魔所擾三呼不應母曰自幼嬌懶至此將來有何用處甲遂忿然躍起撻之孩痛極則號母母曰爾猶求活耶甲聞卽踞孩腹上頃刻間果寂然無聲兩人相視覺去此眼中釘爲之一快而不知虎毒且不忍食兒也現在遠近之人無論識與不識無不爲之眦裂云事據訪事人函述如此眞耶否耶本館固不敢臆斷也 
[上海官塲]  
　　升授安徽巡撫鄧中丞於昨日午後四點鐘由天后宫行轅起節至招商局金利源碼頭附新濟輪船北上　隆見本埠文武印委各員親詣碼頭恭送如禮法讞員鄭大令咨照捕房特派包探帶同夥役會同會捕局線勇分投彈壓○内閣中書　穉竹　翰廷桂日昨蒞申僑寓大方棧旋卽乘輿入城赴各署拜客聞須句留數日再行搭輪入都供職云 
[旌表孝女]  
　　上海縣已故孝女郁珍寳係民人郁介年之女天性純孝及笄母爲議配珍寳痛哭不止矢不適人議遂寢嗣後父母相繼逝世賴珍寳殯葬女代子職至五十五歲而殁雖親族亦罕見其面人咸欽之旋經里隣親族劉桂馨等臚敘事實具結禀由縣學轉詳撫學憲入奏接奉部覆議准旌表照例建坊設位祭祀除分札蘇省採訪局外仰上海縣知照該家屬一體遵照 
[冐官被押]  
　　昨晨有安徽壽州人涂鶴壽頭戴金頂身穿缺襟袍短褂雇坐肩輿隨帶跟人手執鄉愚弟名帖至上海縣署投剌不待接帖家丁擋駕卽降輿昻然步入花廳比接帖家丁出來詢問見巳闖入卽回禀黄大令大令異之乃親至花廳面詢涂口操湖南音稱係奉督憲委令查上海地方官要事云云一味胡言支離惝恍大令察其有異詢以原籍則以壽州對大令謂壽州不歸江西管轄並無鄉誼現在下榻何所稱住大方棧一再駁詰詞俱閃爍大令勃然大怒飭令値花廳人扭下交差薛貴持片押發捕廳看管并著持封條至大方棧將行李一切加封候再起騐研辦 
[公禀賣地]  
　　巳革新閘某圖地保張潤松擅將新閘大王廟基接出蘇州河漲灘餘地串人盜賣與有恒洋行某買辦令洋人金世美出名轉請道契經黄幼農觀察札飭縣委會同領事於日前會勘兹經大王廟紳董瞿開桐謝紹樑黄省三等查悉此項漲灘係廟基餘地外灘按照子母相生之例應由大王廟接升繳價管業斷不能任令地保盜賣遂聯名十二人具橏公禀投道轅禀請止給道契嚴飭查辦未識黄觀察如何批示也 
[售地轇轕]  
　　楊樹浦鄉人張春林有地一區魯桂祥購以築墓言定價洋二百元將次成交魯以此田並無方單恐根底不實頓萌悔意張商諸八十個黨頭目張桂卿集人二十餘及張春林子毛大等各携器械於前日將魯刼往鄉間蕭王廟地方縛諸靜室聲言須將二百元交出方可釋回事爲魯之親串邢某所聞卽馳往竭力擔保衆始將魯釋放魯卽奔至引翔巷訴諸董事周王二君未知如何了結也 
[竊賊送縣]  
　　帮辦南巿馬路工程委員朱森庭明府昨日函送偷取馬路所用鐵條之小竊吳丫頭卽阿全至上海縣略謂馬路鐵條前已失去廿根飭傳汛捕姚錦查究尚未破獲昨又被竊三根當塲拿獲吳丫頭一名據稱住在集水街以挑水爲業汛捕姚錦實屬有意延玩請飭提嚴辦云云黄大令當飭差役薜貴看管開單送訊 
[逃犯復獲]  
　　流氓張長慶專在縣橋一帶拆梢打降當陸春江觀察綰上海縣篆時訪拿重辦保釋後依然招集羽黨滋事上年糾衆打毁縣橋東首飯店經總巡葉司馬拘責千板送入改過局客歲同流氓羅金發賭棍朱木木等在局越墻逃逸未獲羅金發已在浦東被嚴雪雪致死朱木木仍匿跡虹口張長慶於前晚十一點鐘至縣署後高泥墩畔綦順興匣子作内偷攫銅罐水烟筒等各物飛步奔逸作内徒衆追上反被捽倒在地將欲逃過如意橋突爲橋面看栅夫江北人扭住勢力不敵被張咬傷手指幸抵死不釋旋有路人帮同執獲持火細照知係改過所逃出之流氓遂解入就近巡防東局經王二尹飭勇鎭住俟審訊後送請總局嚴辦再送改過局管押 
[幸未成災]  
　　本邑南巿萬裕碼頭金萬興飯館於前晚失火四鄰皆往灌救當卽撲滅○大東門外徐義隆紅　繩作前晚黄昏時不知何故忽然失火一時濃烟直上幾致不可嚮邇鄰近各鋪皆爲罷巿十六鋪中局李蘭史二尹聞警之下立帶甲勇前往彈壓幸人衆竭力灌救未釀燎原然亦險矣 
[坍屋傷人]  
　　法界西馬路寳興里房屋年久失修本年春間翻造一律工竣房租加至一倍弄内每幢八元第四弄内有元泰紅帮裁縫承接某營號褂千餘件雇工以鐵車工作前晚八點鐘墻壁忽然坍倒壓壞鐵車兩架並壓傷縫工二人立報捕房捕頭卽遣包探往視將受傷人舁送仁濟醫館並悉房屋俱用舊料攙入以致不久倒壞是屋係錦名洋行買辦程姓所建飭探傳諭解案究罰 
[英廨會審二則]  
　　元芳洋行控已故買辦鄭程先虧銀一案屢經會審昨又傳行中新買辦何碧山司帳譚晉廷及羅玉田等到案何供職員與巳故鄭程先交好在元芳當副買辦辦事向來謹愼惟用空行中銀五百兩之譜譚供司帳約空銀三千五百兩之譜羅供在行學習並無權柄僅用空洋三百元之譜至鄭程先如何虧空如此巨欵實不知曉鄭妻黄氏投案訴稱何等與先夫均有交情現在俱有資財叩求飭令帮同料理元芳洋東亦以爲然由律師小威金生聲請著何等帮同料理中西官准之將何等三人交保料理○長利洋行主四蜜士控稱有地一方坐落浦東二十四保二十四圖地方與土地祠毗連現在祠由孫壽清出資翻蓋佔及商人之地當時曾冋言過如果要用此地須得租金方可今貿然被佔須得讓還孫置之不理故而投控等語二十四圖地保李日中供稱此中瓜葛孫壽清業已在縣控告小的實不知其中情節據聞均係戚增山之故求明鑒中西官互商之下以孫壽清旣未到案飭差查明後再核 
[法捕房瑣案]  
　　昨日禮拜五鄭大令蒞捕房發落各案○偷兒張子安掩入三茅閣橋某碗店棧内圖竊爲店夥拘獲解經訊供昨日命 
 
 

Page 4

 
 
提案照原斷笞責一百板從寛斥釋○命提江天輪船竊取鋪蓋之錢六仔照原斷枷一箇月期滿責放○流氓王阿虎張金生聽從長豐客棧華李氏指使毆傷陳阿福送院醫治昨日大令著照原斷王張各笞四百板著還拜具改過切結華李氏從寛减罰洋十五　押候繳洋釋放○盛澤人張湯氏爲縫工沈富春誘逃來滬經開泰棧主嚴玉書尋獲送捕鄭大令著邀同夫族來案具領昨日嚴偕其姑張陸氏保人何曉山持正和染坊保單投保大令命提張湯氏到案從重鞭背四百下交其姑領回管束沈富春送普育堂　治待病愈解案責懲○蟻媒王馬氏談王氏誘拐台州女郎朱姑娘鬻爲烟娼經大令訊供先交其兄朱廣仁領回二蟻媒著照原斷枷號一個月期滿責放○老協成烟館堂倌趙阿三娶有夫之婦楊氏爲室訪拿到案經大令訊供有陳金壽者自行投案伸訴楊氏卽伊妻逃出業經訊明並非正娶著從重笞責二百板還押具改過切結與陳金山一并交保○新北門外丹桂樓茶館薙髮匠王來發被同業之秦阿根持刃戳傷經大令騐明送仁濟醫館醫治秦阿根著帶案先行重笞二百板研訊兇器秦不肯實供著還押嚴比並具保辜結存堂 
[美捕房紀事]  
　　虹口打靶塲相近某洋人家所雇侍者寗波人某甲不知何故被流氓十餘人圍住攢毆復擁之往北鄉而去經人飛報捕房捕頭立飭竇如海倪順泉二包探追赶至分水廟地方將甲奪回并拘獲王旺生方召興二流氓一併解入捕房捕頭命將二流氓押候拘齊羽黨併送英公堂訊辦○江北人周和壽江小寳周長春三車夫某日由三菱公司棧房内裝運洋布六箱送往法界某洋貨店交卸中途私啓箱蓋夥竊洋布四疋窩藏裏虹口陳瑞寳車寓中昨晨經包探竇如海查悉當將窩贓之陳瑞寳並周江周三車夫一併拿解捕房押候送廨訊究○鎭江人積竊王德明屢犯竊案經包探獲解英公廨奉讞員屠别駕判令發回捕房禁押二年期滿遞解在案兹王在押所猝患急病於昨日辰刻病斃捕頭飭傳三圖地保王順和查明有無屍屬再行收殮○昨報紀住居天潼路青雲里之粤人鄺阿林投捕房報失皮箱一口洋銀四十元等物兹經捕頭派竇倪二包探在周協興客棧内將原贓查獲起送捕房惟洋銀祗剩七元捕頭令嚴查該偷兒送辦○某行買辦余東陽控英界泗涇路七號棧房管棧人費雨根串同跑街許湘泉竊去東洋絲布三箱經包探將許拿解公堂訊押在案昨晨經竇倪二包探將費查獲拘入捕房押候送廨訊核 
[濟世同心]  
　　災區需欵孔殷瞬屆隆冬雪地冰天待振尤凾近承王惠君交來寗波立生北號因前年金長安船在灣子口遇險許愿得保平安助洋一百元陳門石氏壽筵移振三十元又銅洋十元吳淞貨損局交來許森記一百元孫雅存求病愈五十元愛日樓四十元慶冉生規銀二百兩憑將善願崎嶇悉化康莊拯彼孑遺推解藉弭隱憾吉人天佑左劵可操矣[  上海六馬路仁濟善堂籌振公所制施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巡局紀事]  
　　昨有山東人吕長福與同鄉李維鑑不知因何口角扭至二十七　局中請　黄衡堂二尹審訊之餘謂李在外生事本應移送總巡處重辦姑念係讀書之人用全體面著邀集公正人出外勸解當各遵　具改過切結了案○李錦山昨將包金手鐲一只至老白渡永泰質當内押洋四十元被質鋪夥葉瑞林當塲窺破將人物一并解十六鋪中局究辦李蘭史二尹判責二百板釋放 
[英廨晚堂瑣案]  
　　無錫人徐濟清向同鄉楊子卿索欠在路爭扭爲四百五十號巡街捕拘入捕房轉送英公廨屠别　　前晚升堂研訊徐供小的在城仙開復昌玻璃店與老閘永茂昶玻璃店理事楊阿六卽子卿認識七月初二日楊邀令合購碎玻璃小的　洋三十元楊繕借據一紙載明倘不還洋須交玻璃三十箱至八月十四日聞楊停歇前往討洋不面貨亦無有前日遇見向索圖賴扭案求追别駕將借劵披閱楊供欠洋是實前日徐索討小的商緩兩個月拔還忽被批頰數下求恩寛限時日不敢圖賴别駕謂徐曰區區三十洋旣允兩月歸還何必陡起訟　遂判楊子卿具限兩個月拔還洋三十元甘結斥釋○江北婦人楊陸氏扭控陳小四匿女小桂仔等情經屠别駕訊飭陳覓保出外限三天將小桂仔尋交到案復訊已紀報章前晚别駕升堂原差將小桂仔解案别駕先訊楊陸氏供小婦人日在署之左近探望究係何人將女交到至十六日有自稱當馬夫之孫王兩人向氏婉商從緩氏不允擬投案求恩卽據孫王說十九日准送女至署左之茶館内見面屆期果到求究給領以便轉交邱姓俾得於廿九日完姻公侯萬代訊之桂仔供廿二歲十六歲時被母親抵押鎭江花烟間張四家今已七年母親先得洋一百五十元三年後所有夜度資均由母親拿去小女子現情願從良至母親已字與邱姓實不得知乞鑒别駕謂楊陸氏曰爾女至張四家賣娼何人經手答小婦人與瞽目丈夫居住揚州鄉間貧困不堪女兒十六歲時帶到城内衞公館爲小大子月取工錢三四百文未數月女隨姊妹行赴鎭帮傭小婦人實不知張四家是龜巢今西月問張來通知女兒已逃至滬小婦人因此來尋借居六馬路同鄉剃頭店内今遇陳小四扭案别駕察核供詞尙屬可信遂謂女曰據稱賣娼七年察核供詞刁猾不守閨箴顯而易見喝令從重掌頰四百下陳小四不應姦佔有夫之婦亦笞責四百板斥放小桂仔准伊母楊陸氏具領惟須覓一妥當人押送下船所請一併遞解之處均屬女流應毋庸議案遂結○常熟人金順明與俞施氏在路口角扭打經包探黄四福拘押轉送英公廨前晚提訊金稱常熟鄉間紅塔人該我本與小的漿洗衣服始而同小的來滬找尋胞兄及至上海定要與　的租房同居前日忽指小的吞没衣飾等物餘供含混别駕謂爾等是姘識否氏供在鄉洗衣度日被金誘來上海說開烟間同居一屋不料他　姦並吞没衣飾胞兄因事未到求恩究追别駕以兩造均屬無耻判將金順明笞責三百板如有衣飾准向取回該氏本擬責懲姑念因病從寛出○揚州人高三卽高廷良與卞煥章租武弁吳錫甫店業詎高作事不端爲吳偵知於今二月間返滬將店收回高惱　成仇前晚唆卞誣吳吞洋高卽將卞吳二人扭至英公廨分别押候訊核吳知高現在老閘開習裕銀店慣做銅洋掉包藥水小洋等事且被誣攀心不甘服繕禀於訊供時求恩澈究高知奸謀被吳揭破恐干究辦前晚特具求銷甘結投呈别駕准如所請 
[英廨早堂瑣案]  
　　昨報紀包探趙銀河緝獲私印淫書之嘉記書店蔣午莊等到案昨日早堂蔣午莊供在嘉記爲夥野叟嚗言共五百部係客帮定印實不知是禁書現已均皆繳案焚燬以後决不敢再印矣張阿雙供不知犯禁代爲裝釘求鑒别駕商之薩副領事判蔣午莊罰洋二百元張阿雙罰洋五十元○腐夥逞兇己列前報昨晨包探趙銀河將朱伯生解案禀稱此人前晚在大馬路五福弄帮同流氓阿隆剌傷同業　阿五之腿今阿隆不知逃往何處僅獲朱解案請究惟陶現在仁濟醫館醫治傷勢非輕質之朱伯生供與阿隆素來交好前晚同在五福弄吃　不知因何忽與阿五口角連剌三下小的惟帮同解勸實未動手叩求明察别駕以流氓行兇情殊可惡判責五百板管押五個月○包探孔阿才　稱江北人孟照開設被老虎灶沈川川開設車寓兩家每夜容人賭博經小的查起賭具送案孟沈同供實係車夫無事偶然消遣以後不敢　恩别駕著各罰洋二十五元充某處善舉○包探沈金隆禀稱徐順清竊取蔡阿寳之對時表一枚報捕後經小的緝獲送究蔡投案領贓徐供　波人與蔡本係朋友故暫時假用並非行竊别駕以徐雖屬朋友亦不應私竊判責五十板以儆○包探陳阿九禀稱過犯俞金高曾經大老爺　辦昨又邀同黨張阿三到全元順襪店以買襪爲由混用銅洋經店夥看破交捕送案全遺夥投案申訴俞金亭供南匯縣人洋係收下因小的小識洋銀之故求察張供與俞實非同黨别駕以俞係過犯判押一月張押七天○包探倪順泉　　昨有洋人鉛生乘坐顧虎　之東洋車比及　車遺忘綢洋傘一柄意圖吞没經小的查獲送究鉛生投案領贓顧供不敢吞没實是無從送還别駕判責一百板○昨有張阿福到杜樹法洋員店以購物爲名乘人不備攫取東洋布一疋而逃當經杜追獲交捕送案杜投案申訴張供因窮極無聊所致叩求恩典别駕判責一百板贓還失主 
[江西官報]  
　　七月二十一日知縣汪培往進賢公幹署饒州通判賀宏勲病故遣缺詳　三試用同知郎榜詔　　○二十二日署瑞昌縣沈維楨因病請假回省絖　詳　　候補縣陸垣署理李克鑅吳忠謙俱首府委發審差○二十三日補用縣王之楨禀期服假廣西接禦司蔡　邠拜會撫州通判周錦城禀謝題補觀音閣通判行知署　　縣　光表卸事渏理交代回並　加級紀錄行知楊國璋由撫州鹽棧解鹽課來省羅培鈞解九江　餉進京甄官保辦　日緝私卡直隸州鮑國楨解地丁銀進京邱承榮辦　女緝私卞右營武舉徐作鈞委充撫轅頂馬差○二十四日南昌縣汪綬之缷署臨川縣事清理交代　並謝升補寗鄧州行知　　的閣中書黄炳幹由湖北來江候補縣羅　　　知湖北捐局奬加同知銜梁樹堂銷臨江府發審差回○二十五日候補縣張　基　　南昌水池工程通判于　頤辦昌山卡從九　增森由京起服來江新選贑州府照李文　業　到省飭赴新任委署新喻水北司汪昌績據號吏查未在省繳委以候補從九方承祜署　 
[批發]  
普惠利增彩票批發 
啓者本公事設立長崎創辦彩票經歴有年至道至公信行久矣茲復運申批發各埠以廣招徠額設四萬全張每全張拾條計得正附彩四千五百零九全張售價每全張英洋三元半張分條照核且價較廉得彩甚易今售英一千八百九十六年九月份票卽華八月十九日在長崎開彩三大彩先行電報餘彩約兩禮拜内對號單到如蒙　賜顧得彩卽兌現洋所有得彩章程開列於後　頭彩一張　得一十仙洋三十萬元　二彩一張　得一十仙洋十萬元　三彩一張　得一十仙洋五萬元　四彩十張　各得一十仙洋二千元　五彩廿張　各得一十仙洋一千元　六彩一千四百七十張各得一十仙洋二百元　附頭彩上下各一張　每得一十仙洋八千元　附二彩上下各一張　每得一十仙洋四千元　附三彩上下各一張　每得一十仙洋二千元　附四彩上下各一張　每得一十仙洋二百元　附五彩上下各一張　每得一十仙洋一百元　附六彩上下各一張　每得一十仙洋二十元　所有得彩一十仙洋十元合計英洋一元正　長崎分申普惠利公司謹識 
[上洋洽昌煙膏批發]  
開設法界三洋涇橋南堍吉祥街口坐東朝西石庫門自運大小洋藥零躉照箱批發監製各種烟膏發客○清膏每洋八錢○陳宿膏還灰每洋一兩七○老陳膏二兩二○陳膏二兩五○公膏二兩八○冷膏三兩二○還灰六成平頭外加格外克已以擴招徠加有低次包退回換倘蒙　紳商遠近函購請認明招牌不悮 
[上海中西大藥房戒烟梅花參片功效啓]  
自來一物必有一物制之此天地生成不易之理神農經云巴頭毒藿汁解之毒菜食小兒乳汁解之獨鴉片一種絶無善治之法任其蔓延害遍中土雖市間方藥林立幾如汗牛充棟莫衷一是推原其故非失其藥則違其性甚有竊取皮毛改換名目攙用生土以毒攻毒其害豈再勝言哉本藥房有鑒於此煞費苦心創製梅花參片專用固本提神培元養性諸般補劑以故取效神速行銷半天下戒絶億萬人鑿鑿可據有口皆碑是非徒託空言假藥貽害毫無實除者所可同時語也近因隱戤日多特爲减價發兌各省行銷愈廣應接不暇終恐遠方遐鄉難于分辨是用一再聲明以杜欺朦並于此藥片上印中西藥房四字以别眞僞而昭信實倘蒙光顧請向上海四馬路轉角大洋房内交易或就各碼頭本分號及寄售店家認明牌記庶不致悮此佈 
[蘇省新開嘉福衣莊]  
本莊專售原典揀選上等綢衣粗細皮襖兼辦顧繡刻絲蟒袍補褂朝衣朝裙女蟒霞珮包製喜事吉服代辦四季時式新衣挑選加重衣料良工精製道地　仕商賜顧價碼格外克巳公道定貨約日庶不致悮本莊開設蘇城内進察院巷第七家朝北石庫門面交易擇於八月初七日開張 
[公平洋行保險]  
啓者本行保險向例多年信實而行今告者現下加保號棧生財貨物保價格外公道望欲保者祈請至本行面議可也特此佈告 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年八月十六日京報全錄]  
　　宫門抄○諭旨一道錄前○桂撫史奏鹽法道丁憂遺缺查明更補摺○又奏彚報委署府廳州縣各員摺○又奏揀補直隷州摺○　　奏調署知府片○皖撫福奏請調員差委片○八月十六日吏部翰林院侍衞處値日無引見○濂貝勒續假十日○召見軍機○皇上明日辦事後至醇賢親王園寓金棺前行百日禮畢還頤和園○○頭品頂戴廣西巡撫臣史念祖跪奏爲　西鹽法道丁憂遺缺查明更補恭摺仰祈聖鑒事竊廣西鹽法道徐樹鈞丁憂遺缺前經臣請以候補道何昭然補授兹接准吏部咨鹽法道徐樹鈞於光緒二十三年二月初四日丁憂歸二月分　缺係衝繁中缺應歸月選該撫聲請扣留外補查該省現無截取記名分發正途出身人員帷特旨卽用道員班内有向萬鑅一員係先儘酌量請補之員該撫等摺内並未聲叙有無各項事故遂請以候補道何昭然補授應令該撫等查明聲覆再行核辦等因自應遵照辦理查定章道府丁憂留補選缺專以正途出身之　記名分發人員請補如無人准以各項候補班前候補正途人員酌補又欽奉特旨以何項官員留補卽補及明保人員引見奉　特旨以何項官員留省補用儘先補用遇有缺出悉准該督撫酌量先儘補用不積各項班次之缺等因遵奉在案查粤西道員自奉兩留一選新章後前出有鹽法道周鶴病故遺缺係第一輪第一次出缺業經詳請以補用道秦煥奏補今此一缺係第一輪第二次出缺照章應歸外補查粤西道員班内現無截取記名分發正途人員應用特旨班内人員酌量補用不積各項班次之缺兹查在任遇缺題奏道現署桂林府事梧州府知府向萬鑅年五十一歲係湖南長沙府善化縣人由增生考取同治庚午科優貢朝考一等以教職用遵例加捐教諭委署新寍縣訓導因隨同克復丹汪凱里案内出力保以知縣分省補用又於苗疆肅清案内出力保俟補缺後以同知直隷州歸候補班前補用嗣捐指廣西領照來粤光緒四年十二月二十八日到省因前隨同克復烏魯木齊吐魯番案内出力保戴藍翎又於援勦越南邊匪案内出力保俟補同知直隷州後以知府用署博白縣准補柳城縣調署平南等縣知縣准補龍州同知因會同防營捕除積匪案内出力保俟過知府班後加鹽運司銜又因援剿出力保換花翎十二年到龍州同知本任旋在任丁生母憂服滿起復回省因前剿捕南寍等處匪徒案内保俟補知府後以道員用十六年委署太歸道篆務奉文准補梧州府知府十七年九月卸太歸道篆回省請咨引見奉旨著准其補授照例用欽此嗣奉部咨因先後奏保在案引見於十八年三月十五日奉旨著以道員在任遇缺題奏欽此查該員係明保引見欽奉特旨著在任以道員遇缺題奏照例俟回省後將該員歸於特旨班内遇有應題應調應選缺出均准該撫等酌量先儘補用不積各項班次之缺等因在案於十八年五月初二日回省因邊防期滿案内出力保奏俟離知府任歸道員班後加二品頂戴奉飭赴梧州府本任於是年六月初六日到任調署桂林府知府交卸梧州府事於二十一年十月十八日到桂林府任是年舉行犬計保薦卓異查該員精敏開展有才有識並無各項事故以之請補鹽法道員缺與例相符據廣西布政使游智開署按察使何昭然會詳前來相應仰懇天恩俯准以遇缺題奏道梧州府知府向萬鑅補授桂平梧鹽法道員缺俾收得人之效如蒙俞允該員係由明保曾經赴部引見欽奉特旨著在任以道員遇缺題奏之員今請補缺毋庸再行送部引見亦毋庸查叙叅罰至所遺梧州府知府員缺係内地腹俸選缺查廣西選缺知府一項奉二留一咨新章後三次平樂府知府陳兆奎呈請修墓開缺係第二輪第二次出缺業經聲請扣留外補今梧州府知府係第二輪第三次出缺照章歸部銓選再照本案奉部飭查更補坐於光緒二十二年五月初二日行文廣西省照限一百日减半計算五十日又補缺定限九十日並會銜三十日統應扣至本年十月一十日限滿今請更補係在限内合併陳明謹會同兩廣總督臣譚鍾麟恭摺具奏伏乞皇上聖鑒敕部核覆施行謹奏奉硃批吏部議奏欽此○○頭品頂戴廣西巡撫臣史念祖跪奏爲調署委署府廳州縣各員按屆列單恭摺上陳仰祈聖鑒事竊准部咨咸豐十一年十一月二十三日奉上諭各省州縣無論奏調委署代理著每屆三個月彚奏一次由吏部嚴加裁核如有違例更調等弊卽將該督撫藩司分别奏叅欽此光緒二十三年正月以前調署代理府廳州縣經臣列單恭摺奏報在案兹據藩司游智開詳光緒三十二年二月初一日起至四月底止調署委署府廳州縣各員列單詳請具奏等情前來臣復核無異理合照繕清單敬呈　御覽伏乞皇上聖鑒敕部查核謹奏奉硃批吏部知道單併發欽此○○頭品頂戴廣西巡撫臣史念祖跪奏爲烟瘴要缺直隷州需員仰懇天恩俯准揀員補授以裨地方恭摺仰祈聖鑒事竊照歸順直隷州知州王方田准補泗城府知府於光緒二十三年三月二十四日奉旨應以奉旨後五日行文按廣西照限二百日減半計算扣至四月十九日限滿應歸四月三十日截缺所遺員缺係繁難相兼烟瘴題調五年俸滿在任候升之缺應卽遴員請補查該直隷州地處極邊民多刁桿事務紛繁兼値籌辦邊防一坊整頓撫綏戢暴安良尤關緊要非精明幹練之員弗克勝任查内地僅止鬱林直隷州一缺查准補是缺之費桂丹甫經到任此外别無可調之員伏查定例州縣以上如遇例應題調缺出及烟瘴地方俱准升調兼行又道储以至同知知州如係奉旨命往或督撫題明留於該省候補者均無論應題應調應選之缺該督撫擇其人地相宜悉准先儘補用各等因在案兹查有候補同知直隷州俸滿撤回候升凌雲縣知縣顔嗣徵年五十九歲貴州貴陽府貴筑縣人由廪生應同治九年庚午科本省鄉試中式舉人會試後揀選以知縣註册投効本省軍營收復安南普安等縣城池並攻克牛角坡香爐山各路堅巢下游肅清案内出力保以知縣籖掣省分前先補用赴部投供呈請分發籖掣廣西光緒二年八月到省十月丁母憂回籍守制因前在蒲澤賈莊河工保奏加五品銜五年正月服闋領咨仍回廣西補用五年閏三月二十二日到省題補遷江縣知縣調補凌雲縣知縣十七年四月二十二日到任十八年大計保薦卓異又因剿辦上林賓州西林等州縣齋匪案内在事出力保奏光緒十八年十三月二十四日奉旨以同知直隷州在任候補於天津賑捐案内報捐花翎二十年三月二十二日實歴邊俸三年期滿撤回内地候升二十一年閏五月十一日奉准部咨准以應升之缺照例升用查該員敏練有爲罷耐烟瘴以之請補歸順直隷州知州員缺實屬人地相宜與例亦符據藩臬兩司會詳前來相應仰懇天恩俯准以候補同知直隷州知州顔嗣徵補授歸順直隷州知州俾烟瘴要區收得人之效如蒙俞允照例給咨送部引見恭候欽定該員係剿辦齋匪出力保奏奉旨以同知直隷州候補之員今請補缺毋庸查叙叅罰合併陳明理合會同兩廣總督臣譚鍾麟恭摺具奏伏乞皇上聖鑒勅部核覆施行謹奏奉硃批吏部議奏欽此○○史念祖片再署梧州府事准補柳州府知府曾毓璠飭赴柳州府本任所遺梧州府知府缺應卽委員接署該府爲三江總匯兩廣要區地當孔道政務殷繁且有兼收廠稅必須明幹有爲之員方克勝任查有卓異引見回粤之桂林府知府趙時熙諳練有爲堪以調署據藩臬兩司會詳前來除檄飭遵照外理合附片陳明伏乞聖鑒訓示謹奏奉硃批吏部知道欽此○○　潤片再安徽省議辦查荒清賦事務繁重委用需人前經奴才　奏准將五品卿銜前安徽宿松縣知縣孫葆田前奉天安東縣知縣潘文鐸候補同知直隷州鄧嘉縝調皖襄辦分咨查照飭遵在案兹准山東撫臣咨孫葆田因患足疾不能赴皖奏明免調潘文鐸迄今日久尙未啓行帷鄧嘉縝一員來省禀到現在秋成將屆設局開辦在邇須再調員襄助查有浙江進士前安徽青陽縣知縣湯春潛前在該縣任内卓著循聲操守廉潔輿情愛戴嗣因修墓開缺回籍時已半年修墓計堪竣事又廣東舉人揀選知縣沈寳樞留心時務操守謹嚴事理明逹均堪調皖隨同辦理藉資臂助據藩臬兩司會同詳請奏咨前來相應請一旨飭下浙江廣東撫臣飭令該員等速來皖省俾清查田賦事宜堪以得人而理出自鴻慈除咨浙江廣東撫臣查照外謹附片奏陳伏乞聖鑒謹奏奉硃批著照所請吏部知道欽此 
 
