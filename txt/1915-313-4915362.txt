# 1915 - 313 - 4915362

 

Page 1

 
 
   
 
 

Page 2

 
 
時評 
[再勸告（冷）]  
　　日本電有曰政府將發新牒再行勸告中國政府延期實行帝制之說外報電又有日本政府以中國之答覆以延期而無定日爲不滿意之說然則國體問題之交涉前途必尙未了也 
　　夫國體問題何至有交涉矣旣成交涉矣則此後何能擺脫此範圍旣不能擺脫此範圍則以前所謂國體問題者今後將成國家問題矣嗚呼 
[專電]  
　　北京電　張謇一再辭職聞擬允准 
　　北京電　貴巡按龍建章請起用陳璧准交政事堂存記 
　　北京電　段芝貴請在奉垣創立東三省大學内設法理文醫農工六專科常年經費十二萬元經教育部照准定明春開辦 
　　北京電　雲南唐將軍請添衛隊兩圑以備緩急照准 
　　北京電　張鳴岐下月葬親電請給假三月未准但給葬費萬元飭魯巡按派員襄辦葬事 
　　北京電　財政次長張壽齡有銷假說 
[譯電]  
　　西京電　今晨余（訪員自稱）往謁日本外相石井氏得悉中國答覆協約國勸告帝制延期之文現正由各國政府研究之日本不以中國之覆文爲完全滿意因文中於延期若干時一節無一字道及日本以爲中國國内苟有反對改革國體之徵象則此舉即不得實行日本因有所感動乃倡議請各國勸告中國一則因日本際此時代有維持遠東和平之責任一則因揚子江流域等處貿易停頓日本商業利益大受影響其所以致此者則直接由於國體問題引起政治上之恐慌而使華商不敢辦貨也中國帝制運動之作僞情形日本盡知之延期之說必博華人歡迎此又日本所信者也（十四日） 
　　北京電　統率處决議於實行恢復帝制之際大增上海吳淞南京漢口廣州桂林天津奉天武昌福州九江之防兵維持治安俾示提出勸告之各國中政府力能保全各處秩序　　　（十五日） 
　　北京電　陸徵祥楊士琦將於本月十六日同至參政院解釋袁總統對於帝制問題之意見　　　（十五日） 
[特約路透電]  
　　北京電　路透電社探悉英法俄日四國銀行家曾接電訓不得與敵國銀行合署借約以致一千萬兩之借欵因以不成一說並不確實實則此項借欵目下仍在非正式之磋議中也中國在今日何爲需此鉅欵無從知之况秋季地稅刻方收入而鹽稅餘欵五萬萬元甫於星期六日交付中政府也華文各報討論鄭汝成遇害一事謂亂黨莠徒旣能匿跡租界行兇作惡中國當道維持治安諸多困難中有數報倡議各國應以租界保護權還與中國如此則匪特租界能享治安之福全國亦可保不起騷亂云英文京報登載某君投函據稱投函人從可恃方面探悉上海鄭將軍之被殺實與政治無直接之關係雖刺客在會審公堂自認因鄭將軍極力贊成恢復帝制故刺殺之然政府得有力之證據確知此次兇謀係出於私人之報復刺客不過爲仇恨鄭將軍者之傀儡耳　（十五日） 
戰電 
[其一（英人路透電）]  
　　雅典電　英法俄三國駐希公使往晤希相斯　柯洛第斯氏謂協約國軍隊如避於希臘境内届時希臘將取何種態度請預先說明再希臘對於英法軍隊與塞軍應一律看待不能歧異云云希相答言刻尙未能探悉惟觀於雙方之善意可知已有美滿之解决矣　（十二日） 
　　倫敦電　法國因希臘態度不明頗爲不安且謠言繁興謂希臘傾向德奥故駐法希使昨至外部切實聲明希臘當繼續維持希法友好之邦交法報評論希臘解散國會之事謂此舉乃希皇政策之一階級以期履行希皇與德奥私立之約如法政府不早防備以致在巴爾幹續受打擊則法人將不能爲政府諒也云云倫敦對於希臘解散國會事尙不若法國惶恐之甚但衆皆承認希臘與協約國提携行事之希望已爲希皇之舉動所掃除矣　　　（十四日） 
　　薩洛尼加電　星期五日塞兵一大隊擊敗布兵兩大隊克復台土伏或名加爾坎特蘭獲砲一尊及軍需若干（十四日） 
　　羅馬電　公報謂意國郵船安柯拉號共載五百零七人溺斃二百零八人美國搭客十人溺斃九人（十四日） 
　　薩洛尼加電　布軍以大軍進攻爲法軍砲火所阻不得逞志卒乃大受損失而退委棄死屍甚多法軍復於伐蘭杜伏境向南得有進步布軍爲法砲隊所逼棄戰壕數道今估計布兵從戰於該陣線者共有三十大隊法軍損失甚微受傷者多係中來福鎗彈所致英軍繼續獲援現亦前進驅逐其陣前之敵兵（十四日） 
　　巴黎電　星期四日布軍攻擊前一日法軍所占之克魯塞伐克及塞柯伏二村爲法軍擊敗法軍繼乃回攻奪獲琪斯伏村法軍且占據一山脊及伐蘭杜伏北面之布軍砲台一座（十三日） 
　　倫敦電　路透電社得悉俄國援軍本月十二日可抵德黑蘭故德黑蘭日内當可轉危爲安（十四日） 
　　倫敦電　雅典塞使署謂塞政府巳移設米特洛維柴塞軍現陸續退往該處秩序整然（十四日） 
　　薩洛尼加電　台土伏之克復殊有利於克斯伐尼克山隘之塞軍陣地法布軍曾戰於卡伐雅河左岸法軍奪獲琪柯伏克魯希維柴·西塞伏三村布軍防舍一座及三五○與五一六二山十二日終日交戰後法軍乃得於逼近邊界之山顚列陣而與格拉特斯柯至克里伏拉克鐵路並行法軍今距庫泊魯魯僅七英里　（十四日） 
　　彼得格勒電　德軍圖於伊克斯庫爾境續取攻勢爲俄軍擊退恰土爾里斯克附近仍在惡戰中敵軍圖向斯蒂爾河方面前進爲俄軍砲火所止　　　（十四日） 
　　彼得格勒電　德軍現於里加西面退走公報謂俄軍在歇洛克境追擊敵軍加以重創俄軍已在克姆們西面進發　（十四日） 
　　巴黎電　今日下午公報謂前敵僅有小戰事今晚公報謂星期日晨間德軍於亞土瓦襲擊曲折之防地攻入法軍第一道戰壕線之一叚即由法軍逐出敵軍悉棄傷兵於戰地法砲隊轟擊洛佛朗高原之德陣地未獲效果香巴業及末斯河高地仍有砲戰　（十四日） 
　　羅馬電　敵飛機在維洛那境内擲落炸彈轟擊譬亞柴愛白該處並無軍事建築且居民稠密以致死三十人傷四十七人　（十四日） 
　　彼得格勒電　俄財政大臣於一九一六年預算書中估計俄國出入相較約短少三百二十七兆盧布惟有借債以彌補之俄國將另籌國家歲入之新法注重直接稅如累進所得稅與加增地稅之類是也他如電力織物糖粉等類亦須徵收間接稅俄國曾討論國家專賣茶葉與大架之問題財政大臣之意以爲此舉殊難辦理財政大臣統計至一九一六年底之戰 
費約需八千兆盧布但謂俄國時局雖艱犧牲雖大然定能勝過種種困難云　（十三日） 
　　羅馬電　聞意國商船巴斯巴亞號（二五六一噸）爲一懸奥旗之潛艇擊沉搭客及辦事人分乘四艇三艇已登岸尚有一艇載客七人辦事人十二人不知下落　（十四日） 
　　巴黎電　斯丹巴報載土林電稱意國當道曾命澈查擊沉意郵船安柯拉號究爲何國潛艇如查明爲德潛艇則意國即擬向德國宣戰（十四日） 
　　羅馬電　意國已通告各中立國反對奥潛艇不予警告遽攻意商船安柯拉號害及婦孺違背文明主義　（十四日） 
　　羅京電　新任德國駐土大使美特尼區伯爵過羅京時曾入覲羅皇　（十一日） 
　　倫敦電　前海軍大臣邱吉爾星期三日赴法加入其所屬之聯隊　　　（十四日） 
　　倫敦電　德總督命比國各省每月供獻英金一百六十萬鎊以充被占地之軍務處經費（十四日） 
　　倫敦電　德國無線電社十一日消息稱英國以醫院船運送軍隊彈藥軍械云云此說絶對虚妄其實英國醫院船始終依照基尼伐與海牙條約之規則而行事　（十四日） 
[其二（德人德文報專電）]  
　　柏林電（由寒維爾轉）　十一月十四日德軍大本營公報云柯凡士與加爾維資二將之軍激戰後復於全陣線擊退塞軍俘軍官十三員兵一千七百六十人獲砲兩尊布將波茄第愛夫之軍現會同摩拉伐河之德軍進攻（巴爾幹戰况）林辛干將軍之軍攻入恰土里斯克西北波特加錫附近俄軍陣線俘俄兵一千五百十五人獲機關槍四枝俄軍在柯凡爾至薩米鐵路北面進攻者巳於奥軍陣線前敗退（東境戰况）（十四日） 
　　華盛頓電　駐美奥國大使署宣布十一月十三日維也納公報云戈爾士橋端砲臺之戰事仍在進行意軍進攻失利土爾滿橋端砲臺會爲意砲隊轟擊意軍進攻哇細克附近奥軍陣地受挫而退（奥意戰况）奥軍進至伊凡伊夏以外奪獲斯里伐達與哇里維拉琪拉二高地高山之間雖有氷雪而他軍亦於伊爾巴河與摩拉維夏河間占據重要之高地（巴爾幹戰况）　（十三日） 
　　華盛頓電　駐美奥國大使署宣布十一月十四日維也納公報云當伊森沙新戰事發作之始據俘虜聲稱意軍如不能占據戈爾士則必將轟擊該鎭自開戰至今意軍炸彈紛紛落入戈爾士昨日意軍重砲隊復猛轟橋端砲臺意軍在桑米琪爾山北部占據小戰壕一道當晚即爲奥軍奪回其在他處進攻者均未得利奥飛機曾轟擊維洛拉（奥意戰况）（十四日） 
　　柏林電　奥國海軍部宣稱外國各報所載安柯萊郵船沉没消息全屬虚妄茲將實情宣布如下奥潛艇於該船船首前發砲一次該船即開足速力以圖逃脫潛艇且追且擊該船直至中彈數次始行停船潛艇限船中之人於四十五分鐘内離船船中忽大起騷亂僅解下小艇數艘且其坐位多爲船中辦事人所占船中之艇大約足供拯救全船搭客之用但皆無人顧及五十分鐘後潛艇於一駛近其地之他船前没水發魚雷轟擊安柯拉號延四十五分鐘始下沉搭客設有喪失生命者則其咎乃在該船奉命停輪猶復思逃及船中辦事人不先救搭客而圖自保所致外國各報所傅潛艇轟擊救生艇之說乃故意揑造該船停輪後潛艇未發一砲（十日） 
　　柏林電　十一月十二日土耳其大本營公報謂土國艦隊防守海面甚爲謹愼十一月五日曾於達達納爾擊沉英潛艇Ｅ字第二十號俘軍官三員兵六人該潛艇載重八百噸裝有魚雷管八個快砲七尊乃屬最新式者敵鐵甲艦屢次轟擊薩洛斯海濱輙爲土砲隊所敗佛蘭兄費特報載君士坦丁電稱薩洛尼加英國軍官盛傅吉靑納貴族將抵該處佛蘭克費特報載稱英國决議續派大軍赴薩洛尼加因法國請援甚急其文詞幾如哀的美敦書也布國已以穀二萬噸售與德國即將由多瑙河運出且任令德國購買新熟之穀食羅馬尼亞政府議决凡載穀之船而售與德奥者可以隨時離開羅國口岸其他物品如按照羅國所定規則售出者亦可放行（十三日） 
　　柏林電　柏林地方報載布京消息謂布軍 
於里虚覔獲之文書内有協約國在塞國陰謀之公文證據甚多布軍今取守勢以禦協約國軍隊敵軍大受損失衆意以爲馬其頓將爲英法軍之第二加里波里半島布軍之目的幾已全達今不欲續圖進取外國各報所載各消息均係英法之謊言新蘇克報訪員謂法國表面雖屬鎭靜而民心甚爲恐慌凡有談述媾和問題者悉受責罰監禁自一月至一年不等苟於户外發表意見輒陷法網君士坦丁電稱阿富汗豫備進攻英屬印度邊界數地點業已開戰（十四日） 
[東方通信社電（日本人組織）]  
　　東京電　日本對中國問題將於今明日中開内閣會議或再發新通牒亦未可知（十五日） 
　　北京電　庫倫活佛前因贊成五族共和取消獨立今茲中國帝制復活聞庫倫活佛復欲稱帝（十五日）　 
　　濟南電　上海鎭守使鄭將軍被人暗殺之報傅來當地頗爲恐慌且亂黨潛入之警報頻 
 
 
 

Page 3

 
 
傅是以當道警戒非常嚴重大有風聲鶴唳之槪因之一般帝制熱頓爲沮喪（十五日） 
　　濟南電　日本在濟南官民今日（十四日）合同在商埠公園舉行大典奉祝會午前十時開會由林領事發聲三唱天皇陛下萬歲後有種種餘興會場内並設模擬店等誠當地未曾有之盛會也（十五日） 
　　東京電　銀行家所修正之中日銀行案大要如次資本金五千萬元中日兩國均攤兩國政府各出資金三分之一十年内不敢官利倘官利不及六釐之際由兩政府補給總行設在北京並在中國各地設業務取扱所（十五日） 
　　東京電　大嘗祭之儀式於今晨五時二十分告終明日即十六日在二條離宮内之大饗殿行大饗第一日之儀召集皇族武官高等官有爵者優遇者外國使臣等賜以優渥勅語由内閣總理大臣外國使臣首席者奉答天皇於午前十一時五十分臨幸二條離宮（十五日） 
要聞一 
[歐電拾遺]  
　　十一月十一日德國過海電云布財政大臣唐舍夫語某訪員云布國之將來重任發達海外貿易故須有較大之海口與德結合極爲緊要布有銅鑛甚夥鑛質亦佳在哀力塞納與文第地方者含銅七十二分 
　　各德報轉述美報所載英艦兵殘殺德潛艇水手事謂英艦爲納羅郎號據一美人立誓供稱該艦實懸美旗並述潛艇人員旣已失其戰鬭力猶復横遭慘殺殘酷不仁之行較諸往古野蠻時代尤有甚者 
　　德國十月份製出之鋼爲二十五萬二千噸上一月爲二十四萬六千噸 
　　德國第三次戰債收到之現欵至十一月六日止其數爲九千四百一十五兆七十萬馬克已及全債額百之七十七分有八矣 
　　佛郎扶報載耶路撒冷消息刻下猶太全地各教融洽俄人二萬已入土籍並經政府免其納捐各學校除法國者外一律開辦如常各醫院各教堂亦安靖無擾土亞叙埃及軍總司令狄買耳曾逗留理申來坑與排他提瓜地方兩日對於所有之進步表示其滿意該地之鐵路現在戰中大加擴充新路線一道業修至加撒亞法與耶路撒冷間之路線已與赫得沙路相接 
　　佛郎報評述美國致英之通牒有云美人之所主張由法理觀之無可駁議之處美國之商務實受英海軍武斷自私之大害英之封鎖波羅的海並無效力英報謂有一二潛艇出現於波羅的海者絶無關係使忘國際法上之規定封港云者須有實地之權力耳又倫敦太晤士報評譏威爾遜之通牒謂非出自政治家乃徒托空言不倫不類且與美人之傅習相違云云鳴乎太晤士報直言美人之傅習矣意若美國將追隨英國之後者據本報所見如此譏評威爾遜是無國際上之敬禮在美人之意誠欲保護中立者之權利要所當知者欲求確實終决之解决須取簡捷有力之行動若委之戰後辦理則必更有緊要之問題超出其前而此將消滅無聞焉 
日人論列强之對我權利競爭 
[第二俄法比之政策]  
　　俄法比三國之政策以俄國之計畫爲其主幹其獲得之鐵道權利或以單獨或以協同前後二十年之間獲得之重大者表列如左 
名稱　　　　路　　　　　線　　借　欵　額　　　　備　　　注　　　注　　　　　 
　　旣　設　　　　未　設　　一萬鎊爲單位　　　　借欵與租辦不同 
東淸　一○七七　　　　　　　六六二○○（元）　　俄國租辦 
正太　　一五五　　　　　　　　　一六○　　　　　俄欵　 
道淸　　　九四　　　　　　　　　　七○　　　　　英法協同 
滇越　　二九六　　　　　　　一六五四六（法郎）　法國租辦 
桂越　　　　　　　五○　　　二七九（兩）　　　　法國租辦 
京漢　　七五四　　　　　　　　　五○○　　　　　法國租辦 
川漢粤漢　　　一二○○　　　　　六○○　　　　　英美德法協同 
汴洛　　一三六　　　　　　　　　一六四　　　　　是海蘭之一部分比欵 
海蘭　　　　　一○九○　　　　一○○○　　　　　比欵 
大成　　　　　　九六五　　　　一○○○　　　　　比欵 
欽淦　　　　　一五○○　　　六○○○○（法郎）　法欵 
浦信　　　　　　三五○　　　　　三○○　　　　　英法協同 
津浦南段　二三六　　　　　　　　二九六　　　　　英法協同 
　　　　總計之　俄國租辦　　一○七七英里　　　　六六二○萬鎊 
　　　　　　　　法國租辦　　三四六英重　　　　　七○四萬鎊 
　　　　　　　　俄法比借欵　三七一○英里　　　　四七二四萬鎊 
　　　　共計　　　　　　　　五一三三英里　　　　一二○四八萬镑 
　　　　　　　　英法協同　　六八○英里　　　　　一一五六萬鎊　　　 
　　　　　　　　四國協同　　一二○○英里　　　　六○○萬鎊 
　　　　總計　　　　　　　　七○一三英里　　　　一三八○四萬鎊 
俄國政策欲於中國本部得不凍港與法國南北呼應脅制中國此所以欲敷設縱横二大鐵道也茲先述縱貫鐵道其路線經蒙古中國本部安南之東亦當一八九九年英俄鐵道協商成立俄得敷設蒙古鐵路繼而利用比利時獲得京漢粤漢二線敷設權於是自西比利亞至安南東京之計畫舟有眉目及敗於日本稍受頓挫中國亦收回二線計畫遂如泡影曾中國革命國步 
維艱俄人復起間接自比人之手敷設大同成都鐵道法人敷設欽州成都（或重慶）鐵道欽成路線尙未大定大體自欽州經南寗興義雲南重慶乃至成都法人本有鐵道自海防（法領安南之東京灣相近）至雲南但常有水災故復要求欽州成都路線也二線告後之後俄人達積年宿望矣 
海防老開老關雲南······五三五英里 
雲南重慶······七七○· 
成都大同······九六五· 
　　　計······二六六四英里 
北海成都大同······二五四九英里 
大同哈克圖·······一二○○英里　　一二○○ 
　　　總計　　　　　　　三八六四英里　或三七四九英里 
由是觀之自法領東京灣起縱貫廣東廣西貴州雲南四川陜西山西之七省及蒙古可與俄國西北得亞鐵道相連續聞竣工之後以兩廣貴州雲南四川之利權歸法内外蒙古山西陜西之利權歸俄北京乃在俄人勢力之下矣噫豈不大可驚哉次述横斷鐵道往者俄人租借旅順大連於是得亞洲之不凍港二繼以戰敗於日而失之乃變計而擇海門即以比人之名得敷設秦隴豫海鐵道之權海門者長江之咽喉港寛水深四時不凍最便於停泊航行太平洋之汽船如善爲經營當爲中國第一良港其價值蓋凌駕乎旅順大連之上也海蘭鐵道即自海門起以蘭州爲終點俄人復計畫自蘭州西向延長經肅過哈密沿天山南路以至喀什噶爾越葱嶺乃與中央亞細亞鐵道相連絡此線告成之後俄國可自中央亞細亞經新疆甘肅陜西河南之至江蘇此即俄國之政策政策成功神州當易主矣　　（未完） 
遊美隨紀（第五信）（一）（遠生） 
[記新劇十一月一日東京旅次]  
　　久未得嘗新劇之滋味渴想久矣昨晚乃獨自赴本鄉座觀之 
　　余認爲凡今日國民不可無一種精神上之源泉之灌泩無此則全國之人皆陷溺於肉體的生活本能的活動則人格安有不堕落之理故文學與美術實救世之福音也哀哉吾國此事尙不知從何處說起 
 
 
 

Page 4

 
 
   
 
 

Page 5

 
 
[持聘西醫譚以禮設診華英葯房]  
　君醫學深遂治術神效曾應朋輩之請出同仁醫院設診於海寗路又轉聘於華英大藥房先生廣濟之心願宏矣（時間）每日門診　海寗路上午九時至十二時　華英藥房下午二時至三時半○出診下午三時半至八時（醫例）門診一元出診六元車資在内號金一角割症面議急症隨請隨到貧病不計　電話住宅二六六九華英藥房二六七周金箴　朱荷三　虞洽卿等同啓 
[花柳癆症專科李振軒醫例]  
李振軒醫生留學日本顯徵鏡院徵生物學專科前由丁福保醫生介紹治愈陳君献葵癆症嗣陳君以銀三千兩聘往四川診其全家癆症俱獲痊愈茲回滬江行道　世專治　梅毒白濁下疳橫痃等不論新舊百治不效者俱可限日全愈並治癆症吐血咳嗽遺精等止多診視三次必見大效診例　門診一元（上午九時至十二時下午四時至六時）出診五元梅毒六百○六淋濁血淸癆症鐵勃苦林注射　　醫庽在上海英租界新馬路巡捕房旁邊元昌里二弄 
[老仁和染坊退保聲明]  
敬啓者乾源等近因店務繁冗不遑兼與外問所有以前先嚴維寳公乾泰先嚴維慶公在日時及今乾源等爲諸親友擔保銀錢貨物往來夥友薦保等事毋論個人而或小坊名義出有保單與未出立者自登報日起一律聲明退保其出立之保單亦即作爲無效嗣後如有轇轕等情概與小坊及乾源等不涉爰據法定規則廣佈申新兩報七天統希　各寳號鑒及並祈諸親友原諒爲幸此啓　上海大南門外老仁和染坊諸乾源諸乾泰同啓 
[京都天寳齋花柳]  
天下馳名●靈驗第一●異人傳授珠黃八寳化毒丹●包愈男女一切楊梅結毒限日全愈永無後患●同胞謹防影戤購者留意免被所欺 
此丸乃本齋獨得異人傳授良方庸醫圖利或不顧人之性命攸關絕子其害非淺一料立可全愈 
重用眞正犀黃珠粉血珀極品上藥泡製煉成專治男女楊梅結毒橫痃下疳下部腫爛一切毒門無論初起久染包可限日全愈如請醫不精服藥不愈獨用輕粉升藥倒提等丸當時立愈及毒氣内攻逢春復發四肢酸痛甚則鼻塌髮秃紅斑起點皆緣毒藴經絡且必染毒餘毒不淨其害不休此買藥者未得其法患者豈能安全今本齋不惜重資修合濟世染者即將此丸服下立刻止痛消腫袪絕盡凡極危之症服藥價雖略貴而功效足値當可掃盡骨内一切毒氣且能生育無害屢試屢騐必發必中輕者五天重者旬日除根如用倒提丸輕粉升藥雷殛火焚凡有染此毒者雖諸醫束手危險萬分請嘗試之方知本藥房方眞藥靈之功　每瓶洋二元每料六瓶洋十元另有珠黃下疳荼每瓶洋七角如男女下疳腫爛即將此散搽上立可拔毒去膿生肌止痛此乃第一奇方也　舖設上海二馬路市西鼎新里石庫門内便是遠埠函購郵局妥速信力自給 
[上海廣昌號戒烟丸通告]  
本號開設上洋虹口元芳路東貴方一弄三月份起外埠批發一概裝就一百粒一盒售錢七百文烟廳一錢呑丸五粒本號之藥扶正補氣并不燥熱購藥諸君注意獅子商標本主人小像批發八折遠地函購原班回件願代售者來函直接以免假冒此佈 
[聲明]  
本社今租賃惇元堂李府名下南市久大碼頭前大觀戲園原址房屋一所所有前園主一切往來概與後園主無涉恐未週知特此佈告　愛興女子新劇社 
[失竊作廢]  
茲今晨被賊竊去棉袍馬卦袋内並鴻泰期票六紙一百零四號至一百零九號止每年二期六月底十一月底至丁已年止已向前途說明另有手契兩紙一概作爲廢紙望各寳號切弗作用特登申新兩報謹此聲明作廢謹白　榮立芳謹啓 
[轉龍耳爲聰]  
僕身在中年氣體充實耳聰目明全無衰象自去秋偶病傷寒醫治無法延轉拖至三月始　而元氣大爲損傷兩耳聾閉聲息全無家人竭聲呼呌纔得領悟一二開方煎服百無一效報上所登治聾丸藥共有數家依次購服亦無影響竊慮若不去此病根則終年以往之歲月徒有形表終爲廢人常悶悶不樂後見上海河南路七號彭壽堂耳聾丸仿單云雖十年念年老聾尙可復聰遂堅心購服求以試其異法即愈之功用何如因先買雙料一中盒依法呑服藥而盡竅開洞然直達一無阻碍則對面交談不比曩時之附耳不聞也惟須先爲注意凝神靜聽斯萬無一失若無端相涉不及預防雖詞甚明朗亦祇如耳邊一陣風耳不敢間斷即來貴堂續買雙料耳聾丸天大盒依前按服略加分量退處靜室使耳根淸靜以固其氣詎服方半盒覺窗外偶語之聲歷歷不麥最奇者新來兩使女謀竊房中衣服隔壁商酌危坐室中聽得仔仔細細即告諸家人一詢而全體明白自此以後復我原聰非疾聾之阿家翁矣感謝仙藥用　蕪函 
四明陳日升愈後謹啓 
[專買安徽鐵路各種股票]  
辦事處在西藏路一號電話三千五百三十四號 
[注意漢口葉開泰廣告]  
本店祖訓不准另開分店自開設漢鎭鮑家巷三百餘年甲寅六月因屋朽遷至大夾街陶家巷口交易照常向係聘請公正友人經理本主人均不干涉以一事權且各房月費亦有定額額外不能私取分文近因人丁日盛家用有額倘有子弟假托本店牌號向親友及往來各號通挪銀錢貨物等情此係個人交涉請向本人理論與本店經理人及其伯叔兄弟毫無關係概不承認恐未週知故特廣告 
[種將湯　純良國貨　婦科聖葯]  
世之憾事莫過於婦女望子不得千方百計終屬不能結合胎珠是痼疾之深用藥不良有以至之也種將湯一藥經中西醫藥大家悉心研究訂定良方純用本國藥材製造而成其功用專門療治婦女新舊各疾神速異常望子情殷者速服此湯無不藥到種生藥將治療各症列左閱者注意　用功 
經期不準　經前腹痛　胎前產後　滑胎流產經逆經衰　經後腹痛　嘔惡心虚　飲食不思經閉經停　子宮虚冷　頭暈眼花　氣逆潮熱經來點滴　赤白帶下　面黃股瘦　夜不能睡定價每盒二角五分七角五分四角五分一元四角 
製造所上海南市老馬路器大生藥鋪總發行上海棋盤街交通路器大生製藥公司 
[惠惠羅有限公司廣告]  
上海南京路十三號 
天寒矣購絨線以織物之時至矣本公司新近運到著名蜂房牌絨線一大批其質甚佳而售價甚廉 
前星期五日本公司收到ＢＢ牌羢線五千磅顏色新鮮用以織衫褲帽襪等物最爲相宜此種羢線既軟且暖誠禦寒之妙品也上海他店咸以十二翁士作一磅此非誠實交易之道本公司則以足十六翁士作一磅以故本公司所售羢線其仃之廉爲上海第一且所備顏色之多亦非他店可比任客選購購者無不滿意而去諸君如需羢線宜至本公司購之每十二翁士售洋元七角五分 
每十六翁士售二元二角五分 
凡頂上之羢線無論何種顏色本公司均有存備如蒙　諸君惠顧選購無任歡迎 
 
 

Page 6

 
 
+++要聞二 
[國體問題延期之京訊]  
　　五分鐘之答復　自日本及英俄法四國向我提出勸告經我答覆後日代辦小幡氏繼之以質問疑義復經我答覆一次當局逆揣各國之意當更無不明瞭之處惟就外交上情形觀之似尙未有結束前日午後外交部某秘書奉長官之命前往東交民巷訪問日本使館於是昨（十一（午十二時日本代理公使小幡氏英國公使朱邇典氏俄國公使朋斯齊氏法國公使康德氏乃同至外交部訪外交總長陸徵祥質問我政府對於恢復帝政一事究意能否延期請爲明白答覆云云當時陸總長答稱中國政府並無欲速實行帝政之意惟因全國人民已决意恢復帝政故政府不得已順從民意但由民國變爲帝政其間須有許多預備須經許多手續將來實行帝政政府自應愼重選擇一相當時機照勸告所言實爲中國與四國煩慮之要點但設因變更國體而發生擾亂中政府自覺必能對付此事云云聞前後談話僅費時五分鐘四國公使即興辭而去 
　　數日前之籌備　變更國體問題雖經外交當局於十一日面向四國公使切實聲明法律手續本極繁重斷不急遽從事等語然籌備事宜正可從容着手據最近前數日所聞政府於九日曾諭政事堂法制局君主立憲成立以後擬分現在之九部爲十部所有部名及各部長官名稱若何更改部員應否增設令與内史處會同商議限一星期内報告結果至中央官廳之名稱應加改正而法制局已調查决定者内史處改爲起居注承宣司改爲奏事處翊衛廳改爲扈衛處會議廳改爲御前會議處又聞十日公府尙爲國體變更後之諸問題開秘密會議將從前提出之十數案順次議畢特提出舊有之封爵應一律繼續有效並仿各國制宮中設女官之二項問題詳加討議 
　　總投票之需時　國民代表大會辦法原定有至遲不得過十一月二十日之語近據籌備國民代表大會事務局通告又言自十月二十九日至十一月八日各省投票報到者已有二十處票數巳得一千二百六十七票均贊成君憲以大勢言似不待二十日之定期巳可爲投票總數之揭曉矣不知何故最近政府忽然念及國體投票事甚重大恐有不肖官吏無形中施其壓迫致與國人後日攻擊之資政事堂乃爲决定詳細調查大約投票雖近終結而認爲完全告竣則不免尙需時日也 
　　各大員之密議　國體問題公府巳决定於本年内停止運動暫不實行帝制茲據最近確聞該展期之事實已爲中央政界中人所探知諸派重要大員頗極周章屢開秘密會議熟籌今後宜執之態度聞其中有種種議論互相混雜未有何等之結局 
　　進一步之外論　順天時報十二日社論云吾人於中國政府之改過不吝從善如流不勝欽佩同時於中國所謂民意之性質益覺瞭然蓋近來政府當局及政府機關新聞每稱改革國體乃民意所在勢難重違本報（順天時報）則謂贊成帝政出自爲政府股肱之官僚供政府奔走之政客不得稱爲民意一般機關中人猶强詞相辯夫使速行帝制若果本於民意則帝政之延期亦自應先得人民同意然後宣言乃今日政府當局旣對有責任之四國公使爲帝政延期之正式宣言可知國體改革之遲速政府實有獨斷之權全國民意之從違政府實有操縱之力質言之即中國所謂民意者乃一種人造的民意焉耳惟其爲人造的故可用人力以改變是以吾人（日人）聞政府帝政延期之聲明不特爲東亞大局慶幸兼喜吾人關於民意之解釋於此更得一有力之證據焉抑吾人更有進者中國當此秩序甫定憂患迭乘之際正宜培養民力鞏固國基斷不可因國體政體種種虚名自取紛擾此乃中外有識者所公認亦吾人所屢次詳論者也今政府當道旣納友邦忠告宣言帝政延期何若更進一步斷然罷帝政之運動前則踐就職之誓言後則絶擾亂之種子外則免列邦之憂慮内則安四海之人心豈不較諸暫時姑息以待來年尤足昭示大公而起中外之欽敬也哉 
[日人態度與黨人消息之别報]  
　　八日大阪每日新聞云關於大隈對於此次勸告之决心今亦不必爲穿鑿附會之詞外間批評其外交政策輒謂大隈初意欲連合各國共同通告然十月二十八日與日本聯合一致者惟有英俄二國耳法國不知何故躊躇不决至本月三日始行勸告蓋其時在中國答覆日本英俄二國之後也美國則斷然立於局外而不參加其精神雖與日本無異然對於中國今日果有内亂之兆否且中止帝政果能防亂於未然否等事實上問題均未能决故未參加耳此次交涉之要點日本以中國有内亂之兆而中國則否認之是也中國官憲無論如何否認然不能保證絶對的無事而謂中國必起内亂等語亦非有相當之證據不能妄言也云云八日大阪朝日新聞云聞在長崎之中國黨人領袖譚人鳳有籌得三十萬圓之說今該黨雖不承認然似確信彼等有籌欵之途而該黨之大圑結目下頗有進步似將相機謀亂譚人鳳日前曾由大浦之舊居移家於邊鄙之南山手亦不知含有何等意味 
　　英文京報之漢文部載奉天消息云近來有黨人等將孫文黄興之傅記在東三省暗中散布該黨復由海外郵寄印刷物鼓吹反對帝政事爲叚上將軍所知即立飭管下並咨黑吉兩省大吏一體嚴查取締不許入口以遏亂萌 
本年春季之中日商務狀况（二） 
[駐神户領事館之報告]  
　　一本國貨物在所駐地行銷情形 
　　自日本改正關稅以來中國貨物之進口者每苦稅額之重以致歷年不振所剩者祇原料品十數種而已今春因歐戰關係原料品之輸入日本者較去年略有起色爰就進口重要各品調查其行銷情形分述於左 
　　一黄豆　黄豆產於東三省直隸一带由大連牛莊安東等口運來本年春季進口之數二百三十八萬餘元（全國數下倣此）不若去年之盛其故因產地成本較昂商人無利可圖三月間金價大漲匯票便宜每擔可獲半元之利近則市價雖稍起色以金價漸平仍然不能獲利業此者大率爲日商華商中不過東源福興數家而已 
　　二油餅　油餅分豆餅菜餅棉餅三種豆餅來自北方菜餅棉餅來自長江一带春季四個月進口之數豆餅一千四百餘萬棉餅七十餘萬菜餅五六十萬與去年相髣髴各餅爲日人肥田必需之品故業此者均尙有微利可圖華商中東源豐泰福興永源泰復和裕等均兼營之 
　　三菜子　菜子一項本年四個月中進口一百餘萬比前兩年平均十七八萬者增加五六倍極稱興旺惟以來貨過歹市價驟跌春初每擔可獲利六七角者至四五月頃反致虧折數角蓋日本素以菜子製成菜油運銷歐美近因戰事滞消故油價同子價俱落神阪三江帮華商業此者不少但仍不見獲利耳 
　　四芝蔴　芝蔴本年三個月進口三十六七萬元比前兩年均有起色惟正二月間市價平穏匯 
票亦有利故每擔可盈餘四五角之譜近則市價日跌虧折不少 
　　五棉花　棉花來源南方則爲上海花姚花北方則爲靑島花天津花近數年中北貨大宗進口南貨逐年減退求利維艱本年市價天津貨每擔二十三四元靑島貨每擔二十二三元姚花只二十 
一二元日本棉紗市價日低故銷花亦漸減色本年春季進口不過二百二十餘萬遠遜於前日本貨亦多由日商直接販運其經華商之手者不過十之二三若合昌德和益森張源興豐泰餘記永源泰益記等均從事焉 
　　六牛皮　今春牛皮進口價值一百八十餘萬爲歷年所未有其故因日本承辦俄國軍用靴带等品需用大增一時市價每擔平均四五十元者飛漲至七十餘元無如來貨過多行銷反滞而中國内地原價隨市飛漲故除初漲時有存貨者利市三倍外仍屬無利可圖華商業之者亦不甚多 
　　七苧蔴　本年進口約計三十四萬與去年無甚增減市價比去年減二三元獲利益形微薄日商直接運入者約十之五六大阪蔴系會社豫定不經華商之手故華商銷路日絀然日商以數家競爭虧蝕更多大阪華商之專業此者惟泰記一家而已 
　　八羊毛　日本所用羊毛大半來自澳洲次則英國近因軍用呢絨需用甚巨故中國羊毛進口日多本年四個月間進口貨二百三十餘萬惟該貨向少進口故華商注意者少日商辦貨者向以三井物產會社爲最今則毛織會社自派出莊往該地收貨三井亦不過辦零星小數而已華商即有貨來必受排擠故相戒不敢與爭 
　　九煤炭　開平撫順之煤近來銷行日本者不少去年夏季報告中曾經詳報上年進口總額計八十八萬餘噸價値六百萬今年春季三月巳進口十七萬噸價値一百十萬誠爲進口大宗惟該貨係日商松昌洋行一手經理販賣故華商亦無注意及之者 
　　十野蠶絲　野蠶絲爲我國滿洲山東之特產去年進口一百五十餘萬亦以神阪爲入口之要地本年四個月來貨巳超一百餘萬神阪居十分之八比歷年加增業此者以北帮華商爲多日商間亦有自行販運者　（未完） 
[贛財政廳長獲讉之因果譚]  
　　江西財政廳長濮良至昨有命令解職調京交部察看論者謂王純案尙未了而其後任之廳長又獲罪以去未知爲財政廳長之不幸抑江西人之不幸也茲聞濮之被讉實由戚巡按使之糾參其情節大抵牽涉紙弊事宜謂其處理不合以致金融閉塞惟其間又有私弊之嫌疑故解職而外並加察看之處分至繼任之羅述稷現充政事堂機要局行走數月前尙任江西廬陵道尹似即與戚使意見不甚相同因而内調者今忽被是任缺京中傅說謂爲出於總統之特簡云 
[奉天整理商埠之條陳]  
　　奉天省城商埠開辦將近十年除購買萬餘畝民地收買數百間民房建築十數丈馬路一條外凡所謂商埠中應設之巡警局衛生局會審公堂遊人公園以及各項公益事宜並無何等設施人苟遊歷埠界之中祇見所謂十間房一带日本商店林立尙屬熱鬧此外則滿目荒凉隴畝間離離禾黍而已歷任局長非敷衍從事即數月遷調總計其不能發逹之由則以經費困難爲絶大之原因現聞開埠局長王雅臣氏接辦數月後查知商埠内應行舉辦之事甚多又以京奉車站遷至城根係在埠界之内擬在該處添建市房招商貿易以興市面商賈旣多巡警應在添設之列此外建築馬路以便運輸整理公園任人遊賞至若女閭戲園爲市場盛衰所關係亦宜招商開辦以爲招徠之計然以上諸端必籌有的欵方能舉辦際此國帑支絀之時追加　屬不易擬請先設一商埠銀行招集商股一百萬元收有半數即行設立或先由公家借撥數十萬元從速開辦其歸還方法俟銀行開辦後仿照新華儲蓄票辦法出售印票即以票價將此官欵定於六個月内分期歸還王局長本此大略擬具條陳十六條昨已繕就謁見叚兼按使面陳未識能准如所請否也 
[俄報之蒙匪猖獗譚]  
　　哈埠俄新聞生活報載本年入秋以來内蒙古各處胡匪蠭起而呼倫貝爾一带爲尤甚現據海拉爾俄商函云由呼倫貝爾赴各旗貿易之蒙人近來被刦者頗多雖蒙商皆携有槍械因槍法生疎非匪徒敵手遞經蒙人詳細調查被匪擊斃之蒙商已達三十餘名損失財貨共値銀十萬餘兩行旅咸有戒心刻已商請俄人設法保護矣又接海拉爾函云呼倫貝爾一带起有大帮胡匪種類甚雜其中華俄蒙人均有所用槍械皆係新式不知係由何處購得近有俄人販運騾馬六百餘匹盡被匪徒刦去該俄人當即報明駐紮海拉爾俄軍前往追趕僅將馬匹追回胡匪未能摛獲現俄武官已擬定會同華陸軍協力剿捕以靖地面 
[湖北官事]  
　　鄂省彰武將軍行署三處四課職員自段將軍調奉後大有更動昨王子春將軍特傅齊各員檢查宣誓願書凡未具呈者諭令補具言行信實不入黨會誓願八條簽押存案以昭鄭重 
　　宣威將軍蔣尊簋日前奉大元帥特派檢查鄂湘軍隊抵鄂之初並未檢閱即乘兵艦往湘茲在湘省檢閱巳畢於十號復返鄂垣駐節城外乙棧王將軍特派鄂第一師輜重營駐棧護衛並飭警廳加派巡警分布附近妥爲照料以昭周密現蔣將軍已於十二號開始往各師旅圑營檢查矣 
　　湖北荆南道尹凌紹彭屢因所屬縣知事進退事與巡按使抵觸近經段使以其人地不宜呈請免去本官保薦存記道尹張履春署任已見明令張氏前淸歷官湖北安陸荆州知府現在宜昌總辦商埠局並兼籌備荆州旗民生計處長奉命後即由宜至荆接印凌紹彭昨已交卸淸楚來省矣 
　　財政部特派之籌備各省烟酒公賣處主任近已多半呈請改任爲各該省公賣局長惟鄂省主任王元常遲遲至今未蒙任命聞部中以鄂省現行公賣章制殊多不符部章稅收又未能如部所預擬之數故緩加任命以觀後效昨財政部　以進行一切事宜须與磋商特來電召該主任赴都會議王已遵照前往並携湖北辦理情形淸摺一扣備作報告 
[電飭扣留譚根之謠言何來]  
　　廣東通信云飛　師譚根日前入見龍將軍商議組織航空學校擬即籌畫進行乃七號午刻省垣有人鬨傅昨晚中央來電飭將譚根扣留查譚飛機師今日仍安然無事沙面工部局長希利臣且以金針一枝贈譚爲懸掛龍將軍所賞獎章之用警廳派出之特務警察亦照常爲之守衛水上警察廳長蔡春恒并於七日晚在署設宴欵待想電飭扣留之說似不足信聞譚飛機師現在省垣不復再演飛機謂如欲再放須得飛行家十二人同乘軍用飛機一輛始行飛演云 
　　龍將軍擬聘譚根在粤籌辦航空學校一事尙未定議而日本飛行後援會立花鎗木氏晚已電致譚君聘其爲該會總經理并附新發明之飛機綱線縲絲樣式一件以便就正現譚君不願楚才晉用尃候本國政府之後命也 
[廣東防亂之最近消息]  
　　廣東將軍行署稽查員償悉警察五區轄内東堤珠光里第十七號并第二十一號門牌之洋樓聚有大帮黨人特即密禀龍將軍於五日天甫黎明時候率带兵士數十名馳赴該處會同警員等按址搜查是時屋内各人尙作元龍高臥以故無一漏網計共捕獲九人并起出紅色炸藥二大埕）即載酒之普通埕）炸彈五枚及僞委任狀徽章曁活版印刷品數束約數百張聞此印刷品係註有中華革命總　諸字並有規則三十六條聞該規則均直行至末處所列之字則有横行大書某某部幾局諸字就中有所謂電務部財政部實行部調查部總務部各等名止至繁雜而部之下必附幾局二字後即將各該人物押解返署龍將軍卽委員審訊供詞關係秘密未便遽誌昨午龍將軍令將搜獲之炸彈試驗炸力如何聞各炸彈均落地無聲而其破裂之處則有狀如黄泥悄者流出云 
　　警衛軍統領趙月修昨日下午憑綫在新會縣屬江門埠拿獲黨人二名一名陳鐵軍（即何堯庚）稱係台山新會恩平開平四邑革命軍司令部參謀長一名莫亞超則爲四邑司令部職員并拿獲黨綱徽章僞委任狀等證據聞鄉人傅說陳爲前淸科舉時代之茂才莫則綠林大盜經懸賞數千金購緝有案者各犯拿解返營後趙統領即來省請示辦法想日間必將解省也 
　　憲兵第二營長曠元武前在禪山應沙怡紅院内拿獲黨人六名一事已誌前報頃續聞名犯人解至軍署後迭經提案研訊内有五名已直認不諱龍將軍昨特着令槪行鎗斃以昭烱戒 
　　龍將軍頃據駐探港澳專員陸軍中校李華密報謂昨奉令赴澳密拿鄧文烈等四號到澳偵悉鄧等二號夜船回港同黨人百數十在油蔴地居住知會東江各匪約期日間由洋界步行入新安出沙頭角過横岡直上惠州三多祝地方會同起事該匪所用旗幟係白布黑字上書東江總司令鄧又王子旗一枝華當在港跟蹤察探請先飭於該匪預定經行路線之附近軍隊嚴行兜截云云故已飛飭李朝興李嘉品諸統將嚴密防範矣 
　　黨人許國豐迭在陽江電白地方希圖肇事惟因軍隊防範嚴密志不得逞現龍將軍又由省抽調陸軍一營馳往兩陽地方駐紥以厚兵力該軍隊巳於本月七號領足軍械由省天字碼頭乘坐江固陽江兩兵艦出發矣 
 
 
 

Page 7

 
 
[紀廣東最近之械鬭案]  
　　廣東沙村滄頭兩鄉日來又復起有械鬭一事番增兩縣派兵前往彈壓詎月之八號上午十時許區陳兩姓各率鬭匪數百均　長槍互相轟擊反將軍隊困在垓心兩鄉如臨大敵高扯旗幟一係白布黑字者一係黑布白字者黑者四面均鑲紅邊中刺洋文號數下午砲火連天不知傷害幾許生命其流彈飛至南崗車站廣九鐵路火車行經該處亦開機疾馳以避其鋒今晚當道巳派大兵前往制止如仍不息鬭則以兵力解决茲將廣九鐵路局致將軍巡按使函錄下敝路番禺縣屬之南崗車站附近有沙村滄頭兩鄉屢因械鬭槍彈横飛本路行車危險防害路工前據工程車務兩處懇請函致該管營縣設法彈壓以衛行旅而保路政業經據情分函知照在案頃復據車務處報告據南崗站報稱昨有一婦人手持生欖兩籃來站搭車行至站外東邊號誌忽被沙村滄頭兩鄉械鬭流彈傷及足部乞迅賜轉請派兵彈壓以衛行旅等語查番禺縣沙村滄頭兩村附近南崗車站屢次械鬭迭經報懇轉請當道派兵彈壓鬭風迄未歛息此次該兩鄉又復互鬭傷及搭車之人該兩鄉一日械鬭未息則車站行車殆無寗日行旅聞而裹足於本路營業前途大有妨碍理合凟懇再請當道迅賜派兵前往彈壓以息鬭風俾衛行車而安行旅實爲公便等情前來據此復查該兩鄉械鬭成風迄未稍息本路與英段運輸聯絡凡一切客貨往來車行所過極形危險防不勝防外人咸有戒心煩火嘖嘖亦屢以設法保護爲請勢不得不上凟鈞聽敬懇迅飭軍隊前往嚴重干涉以息鬭風則本路營業前途固可藉免妨害而地方人民 
當亦永懷棠蔭矣 
地方通信 
[蘇州]  
　　小學舉行遊藝會　蘇垣胥門内省立第二女師範附屬小學校於十八號舉行遊藝會昨已通函各界分送入場劵邀請届時蒞會其通啓云本月十八日午後一時敝校舉行第二次遊藝會春誦夏絃旣研磨於平素筆歌墨舞宜表演於當前敢言據德依仁聊亦登場作戲言設廣座趁此佳辰行看孺子騰歡不減柳花捉取所願嘉賓蒞止好教竹馬迎將用肅寸緘謹邀大駕伏惟届日惠臨云云 
　　處决盜匪彚誌　搶刧公裕輪船案内之首犯賣魚阿全老灣 
王阿二張如坤等四名於十二日上午在閶門外横馬路斬决等情曾誌昨報茲悉十三日上午軍政執法處殷處長又派張副官带隊至舊長洲縣署陸軍監獄内提出是案盜夥龔福寳季金生王炳全等四犯如法綑綁派兵士兩連騎巡隊一隊將犯押赴葑門内王廢基市曹鎗斃十四日午刻殷處長又派張松山副官率領衛隊往陸軍監獄内又提出三犯押解至閶門外横馬路斬决聞該三犯内其一非刧輪案犯係某鄊帮匪日前爲水警第二廳年獲云 
　　滬鎭守使被刺後之蘇垣情形　軍警各機關接到上海鄭鎭守使被刺消息立刻宣布戒嚴已誌前報茲將近日蘇垣戒嚴情形錄下昨日殷道尹朱師長崔趙兩廳長聚集道尹公署會議防範辦法異當秘密連日謠諑甚熾崔廳長發出告示百張粘貼通衢布告戒嚴情形罷廳長又通告鬭區馬路小販點心等　並各店舖較院旅館在晚間十二點後禁止交易違者拘署究辦崔警廳長命令各巡官着將閶婁齊葑盤胥等城門均照舊章提早一點鐘關閉惟閶門爲交通要道平日晚間十一時關閉後行人祇須出洋數角即可開放現在即照平常給洋亦不允開 
放門禁可謂森嚴矣蘇垣各錢莊銀洋拆息之漲落均照上海市面近日市上銀根奇緊洋釐飛漲商務上頗受影響陸軍第二師長蘇當道尹水陸兩警廳長均派員至滬弔尊鄭子進將軍鬭朱師長派某副官殷道尹派張副官崔廳長委勤務督察長楊 
士奎等前往 
[鎭江]  
　　徵收宰羊附稅之示諭　丹徒城廂市董事王振文以本城教育經費支絀遵照部章於徵收宰羊稅項下附捐三分之一計每隻應徵六分六釐充作本市經費具詳縣署批准出示曉諭云據城廂市董事王振文詳稱（中略）茲奉飭開省教育行政會議議 
决屠宰稅一項每頭照部定數目带徵教育特捐三分之一此爲縣市鄉一種正當收入飭即一體舉辦等因奉此查本市教育特捐僅收牛猪兩項惟羊捐尙未舉辦徵收刻届冬令各館宰殺羊隻暢銷之時自應遵照部定規程以每宰羊一頭徵收特稅洋二角核計學捐三分之一計應徵六分六釐六毫充作本市教育經費不無裨補奉飭前因理合具文詳請伏乞縣長鑒核俯賜先行出示曉諭俾本處得以派員調查藉可進行實爲公便等情據此除批准外爲此示仰宰羊各户人等一體知悉自示之後遇有宰殺羊隻務須遵照屠宰稅數目加徵教育特捐三分之一以充學款毌得抗違 
[揚州]  
　　警察改編之擬定　江都縣警察所二等警佐楊賓叔在寗已就他事所遺之缺周知事初意以警察行將改組暫將三等警佐王籽春升任不再遴委他員詎日昨縣公署双委出寇君堅充任二等警佐聞寇君係高等廳薦來故周知事不得不爲之敷衍至城廂市警察改組事宜聞已編定章程通詳巡按使道尹署核奪一俟批回即行發表其編制半擬將各鄉曾經設有司官之地各設分所一處城内原有五區改爲分駐所各區長均改任分所長 
　　女學經費之有着　女子公學校長郭堅忍女士前請添設講習所造就小學師資嗣經省視學侯君來揚視察令其改稱甲種並商准縣署照撥常年費二百元業經周知事飭經理欵產處籌撥在案現聞該處因男子講習所改組即將所餘經費詳請抵撥 
日昨已飭知該校遵照具領矣 
　　學務特捐之飭查　上水市地方人士以學務特捐大都爲經 
收人中飽學校受益有限昨有人至縣禀揭周芷貞知事已飭該市督收學捐總董趙守謙查辦矣 
[無錫]  
　　紀小學校之聯合旅行　無錫縣北上鄉設有初等小學校五處本年由浦醒華接充該鄉學務委員後銳意整頓頗收整齊劃一之效各校職教員亦能聯絡一氣互相研究現届冬令天氣高爽各校遂發起旅行之舉於本月十一日聯合出發聚於境南鴻山之東麓鴻山一名鐵山上有鐵山寺内塑梁鴻夫婦雙像學生至寺整隊入謁稍憇乃出發西行半里許爲泰伯墓學生至此亦齊行禮旋登山上至望虞亭亭遙對虞山自亭復上躋山頂唱旅行歌稍憇下山乃各整隊歸校此行共學生百餘人途中各採稻菊蘆芹等植物十餘種以便歸校研究 
[靖江]  
　　劉知事撤任原因　靖江縣知事劉思鑑蒞任未久遽被嚴令撤任訪聞其原因有三（一）監犯反獄脫逃至二十九名之多諱飾爲雨夜越獄僅逸三名經就地士紳函禀當道派委澈查所飾盡歸失敗（二）接收前任交代延不結報藉爲要挾地步經前任詳廳直叙其種種要挾事實亦其不利之點（三）前在興化任内 
移交後任文件經後任查明失少錢漕患票甚多詳請根追以致交代不淸逾限未結按照條例應受處分總合以上三原因乃致撤任而其掾屬之包娼聚賭猶不在其列也 
[杭州]  
　　商會歡迎部員　財政部派遣記名道尹鄒君　南下勸諭商民貼　印花已於日前由滬抵杭十四日經杭商會邀集各業商人開會歡迎鄒委員財政廳徵榷科長陸藹堂杭縣知事姚寅生警廳勤務督察員錢商山科長阮省三均蒞會各業商人到者七十餘人二時增開會首由總協理報告開會宗旨繼由鄒君登台演說並將部印白話勸導文宣讀畢總理起言各業董如有意見儘可陳述即有典業代表謝虎臣出席略謂敝業當票財部准自四元以上起貼印花惟尙未奉有部批現敝業仍照前頒稅法十元以上貼用合先陳明繼有錢業董倪幼亭謂敝業久已遵貼印花惟滬地來杭之滙票等尙未貼用鄒委員起言據典業陳述因未奉到部批自當准予暫緩俟奉批示即當遵照錢業所述一節患滬地滙票即可照貼本委員自明日起會同貴會職員至各商舖抽查想貴處各舖哦自必遵章貼用也餘無意見陳述遂散會 
[安徽]  
　　蕪湖知事調省原因　蕪湖縣知事盛開偉蒞任以來政聲卓著辦理華洋交涉訟案尤見手腕近忽奉文調省地方人士頗以爲異據筒中人云其中實有兩大原因其一因蕪湖有天城湖向禁開墾上月有某有力者力主墾關盛知事以關係地方人衆誠恐鬧事婉言勸阻而某必欲達其目的乃設法以其友人受代俾無梗阻其二則因蕪湖前任知事叚樹滋交代時虧空六百餘元力墾盛知事爲之彌縫盛以款關公項未敢含糊竟列駁册擬詳追繳而叚適膺道署秘書之任故人欵其有所左右惟盛於職務上無懈可擊故僅奉文調省云 
　　涇縣知事請撥軍隊　皖南涇縣所屬之椏山地方與靑銅南陵等縣毘連素爲匪徒嘯聚之所　交冬令搶案迭生該縣陳知事以衛隊鮮少兵力單薄特詳請上峰酌撥軍隊鎭攝昨聞安武軍第一路五營四哨王哨長海濱已带隊一連到縣鎭攝矣 
雜評一 
[外債譚（默）]  
　　中央雖力行搜括之策而當忠財窮今當用途日廣之際不轉瞬而年關又届此所以有議借外債之傅說也夫自歐戰起後各國之金融驟緊自顧且不暇焉有餘力以供給中國外債之無希望自不待言然據昨日東京電則不曰歐戰無餘力而曰帝制問題未了結時五國銀行圑不應借欵中國由斯以言是今日之五國忠告圑又得一五國銀行圑以爲外交上之助力表示其一致行動之意思而在中國則又增一難題矣 
　　抑以今日大勢論對華交涉旣有五國聯合忠告之事實業於歐戰又有五國不單獨講和之約言連鷄並棲其爲外交界之新局面乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海鎭守使遇刺六誌]  
　　上海鎭守使鄭汝成君遇刺出缺一切情形迭詳本報茲將昨日所聞種種續錄於后 
　　楊小川之行蹤　前任滬海道道尹兼特派交涉員楊小川君於交卸篆務卽赴京覲見嗣因鄭鎭守使遇刺出缺中央以楊君久任此邦情形熟悉着即回滬會同辦理善後事宜聞已於前日出京由津浦鐵道南下前晚本可抵滬昨得官場消息楊君因道經寗垣須謁見軍巡兩使請示一切已於前晚抵寗旦夕即可到滬 
　　引渡後之研鞫　馮上將軍齊巡按使自得鄭君噩耗是日（即被刺之日）晚間卽委副官處某君來滬調查次晨仍回寗報告茲聞馮上將軍以刺客業已引渡亟應遴員會訊巳委軍政執法處正處長王某來滬以便會同硏訊務取確供以憑核辦齊使亦委李程兩君昨赴鎭署弔唁辦理喪務又聞刺客王銘三王曉峰二名引渡後已提訊兩次現押營倉訊時均直認不諱並未用刑云 
　　追悼會之預備　上海工巡捐局代理局長莫子經君昨日知照該局各科辦事人員等務於十八日午前齊集局中以便同赴會場舉行追悼昨已預備輓聯祭文等品 
　　習藝所之繪像　鄭彰威侯治喪事務所因此次喪事已定於本月十八日開會追悼二十一日舉殯（昨報誤爲二十日）所有鄭君肖像巳托上海普益習藝所圖畫科代繪兩幀一全身上將制服制帽計長四尺一半身軍服露頂計長三尺二寸現該科已從事墓寫 
　　警察廳之弔奠　淞滬警察廳長徐國榤君昨日通知所屬各區署隊等槪於二十一日午前凡警正警佐隊長等均宜制服佩刀並於各區署撥出巡長兩名警察二名來廳伺候以便排隊同往鎭署弔奠在人數較少之區署則各派巡長警察一名 
　　憲兵營之巡察　上海縣知事沈寳昌君以鄭鎭守使被刺後人心皇恐防務綦嚴地方警察尙不敷分佈是以禀明兼署上海鎭守使楊君知照憲兵營長撥派憲兵八排並馬隊若干分駐城廂内外出隊巡邏淞滬警察廳長昨特飭知各屬區隊嗣後對於憲兵須殷勤接待舉手示敬各處崗警每逢憲兵經過回差時均須禀報以資查考 
　　戒嚴令之鬆動　警廳長徐君昨日面諭各區署所警正警佐等以鄭將軍遇害後恐有兇犯同黨狙伏境内故飭各該區署每晚由巡官带同長警在各處嚴密查察現在民國路等處搜查行人可暫不舉行免致阻碍商業其製造局周圍最爲重要地點如有經過之人仍由軍隊警察加意查察詰問來歷至各機關辦公人員則均有證劵局於辦别云 
　　楊師長之照會　克威將軍松江鎭守使陸軍第四師師長兼署上海鎭守使楊善德君昨日照會駐滬各國領事云本年十一月十二日奉政事堂電傅奉大總統令任命楊善德暫行兼署上海鎭守使此令等因特達等因同日奉宣武上將軍督理江蘇軍務馮電開准政事堂電同前因着即迅赴兼任各等因奉此本將軍遵於即日兼署上海鎭守使事除電呈曁分别咨行外相應照會貴領袖貴總領事即希查照須至照會者 
　　舒錦秀之卹典　駐滬憲兵營司務長舒錦秀因護衛鄭君同時被害亦已屢誌前報茲悉舒錦 
秀字春芳係山東靑州縣人現年二十八歲其棺柩暫寄湖北會館丙舍除電致舒家屬運來領柩回里外現由憲兵營營長張輔漢查得舒司務長投効本營以來迄已八載頗著勤勞前於光復時由京派往武漢尙充該營正目士兵嗣因奮勇戰鬭在陣受傷報部獎升司務長之職此次奉調隨營來滬亦甚克守厥職歷來鄭將軍因公出署必由本營劉排長跟隨護衛今因劉排長請假故由該司務長隨同前往現遭傷害殊深憫惜爰將舒錦秀履歷呈部轉請卹典昨奉部電巳奉大總統頒給家屬卹洋五千元以作喪葬之費一面電田江蘇將軍派員致祭故由馮上將軍委將軍署副官長何希嘏副官王鵠程特備花圈一個祭筵一席於昨日午後抵滬親往湖北會館祭奠又聞兼署上海鎭守使楊善德君亦以舒司務長猛勇抵禦致遭擊斃深爲哀悼業於昨日備祭一席派員往祭 
　　鄭將軍之履歷　彰威將軍兼行上海鎭守使事鄭汝成現年五十二歲直隸靜海縣人由文童於前淸光緒七年八月考入天津水師學堂肄業因屢列優等蒙賞五品頂戴十一年畢業派赴威遠練船練習保以把總拔補十二年派赴英國格林大學堂肄業畢業後入地中海戰船實習復入波次毛司礮術學堂學習槍砲水雷並入烏理寺軍械局講求製造得有槍砲大副及製造軍械各種文憑十五年七月回華充靖遠快船槍砲大副蒙保以千總拔補並加守備銜十六年升署精練左營守備旋充威海水師學堂總教習兼提調事蒙保補缺後以都司用十九年升署守備三年期滿改爲實授並在任以都司候補二十一年派充天津水師學堂正教習二十四年充管带駐隖各船艇事宜二十八年充教練處帮辦並監督陸軍師範學堂二十九年充姚村陸軍小學堂總辦三十一年充北洋陸軍速成學堂總辦蒙保以遊擊儘先補用三十二年蒙保以參將儘先補用三十三年調補海軍處機要司司長宣統 
元年改充前籌備海軍事務處第一司司長兼稽查海軍軍械差二年兼充軍法司司長一等參謀官旋兼兼軍制司司長並憲政籌備處議長是年蒙保以副將儘先補用復得二等第 
三寶星隨使赴日美調查海軍得有日本旭日中綬章及海軍部成立仍充軍制司司長一等參謀官是冬蒙保總兵銜三年充烟台海軍學堂監督兼海軍部一等參謀官並得協都統銜派赴英國考查海軍回華後仍充原差並带海軍警衛隊九月回部供職民國元年四月充大總統府高等衛侍武官六月奉令派赴滬寗揚浦辦理軍隊善後發餉事宜十月奉令派赴滬寗揚皖辦理軍隊善後事宜十一月補授海軍少 
將民國二年正月二十一日補授海軍中將七月二十八日奉大總統命爲上海鎭守使八月四日蒙授勳三位是月六日奉派爲上海警備地域司令官九月復改爲淞滬一等接戰地域司令官十四日奉令兼理上海製造局二十日奉令加授上將銜三年三月賞給二等文虎章五月奉令督飭辦理淞滬水陸警察事宜七月蒙加將軍銜十月頒給金質紀念章四年一月頒給福壽字十月三日特授彰威將軍仍兼行上海鎭守使事 
[復訊客棧内破獲之黨案]  
　　法捕房曾於上月二十七號晚間在法租界西洋涇浜一百零七九兩號門牌永昌客棧樓上拘獲黨人闕朝書李德興（即李德卿）王萬英楊文忠余林等數人抄出炸彈大爆竹委任狀襟章等物並牽涉住居 
英租界之李琯卿由法捕房移提到即經石總巡詳細調查知李琯卿係李德卿之誤此案與李琯卿毫無干涉即由捕房准予交保以免累及無辜昨日捕房又將闕等押解法公堂請訊聶讞員與法副領事德君以闕朝書前已訊過無須再訊飭提李德卿至案訊問據供浙江鎭海縣人前在漢口若林藥房執業光復時由漢來申住虹口靑雲里二次革命時在百樂洋行爲跑街夥停歇後失業至今現庽長發棧闕朝書前在南京軍界時與伊相識中西官問炸彈究在何處製造李又供前在漢口與陸軍小學校教員陳再堂學生徐竹民相識我來申後從未見過直至十月二十四號在全安茶樓與徐竹民遇見徐云伊由日本黨首派至上海運動起事因嫌人手太少托我招休若干人我言招人之事能否招到難以預料今有闕朝書可以舉薦帮助後由江寛將闕找到與徐會見言及起事一層闕愁無器械難以舉事徐云有械接濟分散後至二十六號又在全安與徐見面當交我洋鐵匣一只内藏炸彈十枚我即携到永昌棧中轉交闕朝書收下後至二十七號日間復與徐見面徐囑我下午至綺園茶樓有洋若干元給與闕朝書到時前往綺園徐已先在交我皮夾一個我即携至棧中開看内有炸彈三枚委任狀一紙亦即轉交闕收取徐建侯係同鄉相識約有五年並無交情炸彈徐亦未看見我於上年十一月間入民黨是實徐建侯供鎭海入開愛國報館闕朝書先來館中購售報紙後有人介紹躭擱館中約有二月因伊東奔西跑人不謹愼故此不准其躭擱在館此次闕携带炸彈之事與我毫無干涉李德卿雖係同鄉並無交情惟伊常來館中看報我不過點頭而已此案與我並無關係應請堂上准予交保中西官會商之下以時巳過午判李等一併交捕房带回管押候再訂期復訊核奪 
[廟宇内發見子彈續紀]  
　　　瓜街三官堂香夥曹阿妹臥牀下私藏子彈七排双四粒經住持僧根安等報知該廟中附設之第一警區派出所巡警將曹阿妹並子彈等押送地方廳訊辦等情己紀前報茲經林廳長委派檢察官將曹提案預審供多推諉且有涉及該住持僧情事判曹收押昨飭法警往傅根安等來廳質審再核 
[浦東添駐騎兵]  
　　楊鎭守使查得川沙南滙兩縣地臨海濱素爲梟匪光蛋出没之 
區所有原駐浦東之第三營兵力尙嫌單薄故於昨日飭知現駐松江之騎兵第四圑派兵六十名乘騎佩鎗飛馳來滬以便派往浦東一带實力巡防 
[兩兵艦先後進口]  
　　江貞建威兩兵艦於前昨兩日陸續進口停泊製造局前浦江中 
（江貞自烟台來於前日午前十時進口建威自天津來於昨日午後一時餘進口）聞建威此次自津來滬係爲某大員奉命來滬故特惠送而來外間傅言有謂係吳炳湘來滬接任鎭守使事者亦有謂某大員來審行刺鄭鎭守使之刺客王曉峯王銘三者未知孰是姑誌之以俟探明續布 
[女醫士由美回國]  
　　黄瓊仙女醫士業已由美國乘日本天洋丸安抵長崎即由該處換船返滬准明日（十七號）可到同伴者有上海女靑年會幹事史寗斯女士及無錫聖公會慕會長夫人黄女士並瓊仙胞兄黄佐廷君（爲上海聖約翰大學監督卜舫濟君之内弟現任留美 
學生監督）按瓊仙此次赴美祇有四足月之停留（於本年五月八號出游至十月二十八號離美）有誤會其宗旨者謂此行意在向留美同志勸募經費將於上海創辦一模範女醫院其實勸募經費一層並無其事至創辦醫院將來或見諸事實亦未可知據其知己者云彼於前昔自美國畢業回國以來在華行道已十餘年此次赴美實緣與舊同學及乃兄闊離已久意在探訪若輩以聯情誼並擬乘此機會視察美國各處醫院力求醫學之進步一面參觀巴拿馬賽會所有診務在臨行時曾延南京湯女醫士來滬暂代茲聞遄返之後仍須親自臨診診所照舊（一在其住宅一在大馬路望平街口張集成藥房）其胞兄黄佐廷於一千九百十一年由前淸政府派往美洲爲留美學生監督迄今已歷四年茲得政府給假暫行返國聞四五月後即須回任想此次兄妹偕來凡屬戚好於明日到埠歡迎者定形熱鬧且於初到之數星期中賓朋過訪亦必不勝其繁惟尚未知彼等低埠之時間及其由何處碼頭登岸容再探訪明日續告 
[德國最優等畢業醫士囘華]  
　　近時德國醫術之發達早爲世界所公認江君逢治原籍廣東生長上海幼年肄業上海同濟德文醫學堂得克禮醫生福醫生等之傅授五年畢業考列第一經各醫生特許懸壺滬上一載江君自以學問經驗猶有未足復赴德國柏林大學留學數年曾充柏林皇家外科大醫院曁婦科大醫院義務醫士之職實地習練解剖割治諸手術學益精進完備遂得考授柏林大學醫學博士學位給有優等文憑回滬現設診所於四川路一百十七號此亦醫界中之傑出者 
[召變官產之急促]  
　　蘇省淸理官產處因財政部庫儲支絀需款孔殷飭將各項官產從速變價彚解候撥文電交馳急不容緩上海爲中外通商寺埠各項官產爲數甚繁目應趕爲召變以資挹注特飭淸理上寳兩邑官產處鄭駐辦將各項官產凡價値千元以上者速卽召變限本年陽曆歲杪止須籌解二十萬元故該處現於召變一事正在竭力進行云 
[周道尹並不辭職]  
　　前總商會領袖周金箴君奉命爲滬海道尹接事以來已有半月所辦内政外交頗覺順手近日北方某報載有周君辭職之說昨有人赴署叩諸周君乃知並無其事周君言余旣接任無論如何總可勉爲其難對上盡我職務對於中外商民盡力保護其餘均不顧問云 
[驅逐冒名詐擾之積匪]  
　　高昌廟淞滬警察分駐所楊巡官訪聞近有積匪曾長貴冒充憲兵營偵探私向居民詐擾當於前日飭將會長貴拘獲限於二十四小時内驅逐出境 
[私售彩票之懲罰]  
　　楊寳才因在老閘唐家弄二百二十五號屋内出售各種彩票誘騙人財被匯司捕房中西包探查獲搜出彩票賬據昨晨將楊押解公共公廨經俞代襄讞會同英卓副領事研訊屬實判楊罰洋一百元充公無洋改押一月彩票銷燬 
[情節支離之控訴]  
　　大南門内陳箍桶橋南堍有爲報關行生理之徐菊如有一胞姪名潤生向與乃叔同居一處昨午徐潤生忽至地方檢察廳具狀控稱有無賴陳阿小者突於昨日上燈後糾合七八人擁入民家行凶攫物當被搶去大洋一百九十餘元並救國儲金十元之收據又金戒二只金表一只以及一切零星物件一鬨而逸民人當即派人四處找尋今日在法租界將陳阿小拘獲移送警局奉飭押送到廳請辦爲此來案具禀請求訊明按律懲辦等情林檢察長察閱原告禀訴各節頗爲支離諭飭將陳收押候訊明實情再行核辦 
[調和母子感情]  
　　婦人管莫氏至地方審判廳控子媳管荷卿管石氏將伊抛棄不 
顧贍養等情當經袁廳長准詞傅案昨日午後委民庭長王黼裳提訊管莫氏供稱自夫故後兒子荷卿經氏撫養成人與之完姻及今巳有二三年尙欠債一百餘元今則將氏遣棄在外請求訊斷管荷卿供在洋行内爲出店住在義品里當時成婚負債已由民人逐一歸償母親自願住在法租界協興里中並非民人不願贍養求鑒伊妻石氏供亦相同王君曰爲子供養父母乃理所當然判令荷卿夫婦跟隨伊母同居荷卿又稱如果民人夫婦前往協興里則於顏面攸關所以不願王君遂諭令管莫氏隨子往義品里居住莫氏亦稱不願王君一再籌高乃判令管荷卿出外另擇相當地點將室遷移然後同居母子均唯唯遵諭王君即以今日爲辯論終結諭候送達判詞管荷卿夫婦乃隨同伊母稱謝而退 
[不認拐匿女子]  
　　江北人林平住閘北江淮村在四區警署充當淸道夫有女玉紅年十七歲前日被住居敦睦里之李黄氏拐匿在家由鄰人通信與林前往尋獲扭控四區警署經姜警正訊不承認判解司法科 
押候訊辦 
[一婦二夫]  
　　康永福昨扭王阿莊康姚氏至四區警署控稱姚氏是伊髮妻於四年前被拐無蹤今在王處尋見請爲究辦當經姜警正研訊據王供前由喬永福爲媒娶該氏爲室判一併解送司法科訊辦 
[女孩被虐潛逃]  
　　閘北國祥里錢姓家之女孩成寳年九歲係常熟人在某絲廠打盆昨日因被繅絲女工虐待私逃出外出四區崗警查見带入警署候查再核 
[再誌夫婦之惡感]  
　　紹興富户倪某在公共公廨控告其妻倪陶氏私取值洋二千元之衣飾潛逃請求離婚一案昨日上午由王襄讞會同美領博君升坐民庭復訊先由原告偕代有律師上堂聲訴前情次由見證隆泰布莊内之沈繩武投訴目覩陶氏在淸和坊妓女明霞房内與姚三等三男子賭博且見陶氏在家吵鬧並吞服洋烟等語訊之被告亦延朱斯芾律師到堂辯稱原告曾至被告寓所住宿兩宵至於衣服等物係由原告自行携至被告處有信函爲懸請爲察核中西官判倪陶氏仍交原保候再訂期研訊 
[拐匪禁押西牢]  
　　嚴海生與牛阿六串拐七浦路七百零七號門牌婦人戚何氏之八歲男孩阿毛前日挈至飛鯨輪船希圖带往他處販賣被探杳獲昨解公共公廨經中西官訊實判孩交共母領回嚴牛各押西牢一年示儆 
[監犯挖洞圖逃]  
　　陳苗發迭次騙取虹口北公茂南貨店内白糖等物經該店夥王連生查悉報捕將陳拘解公共公廨訊實判押西牢一年在案詎陳於前晚在牢挖洞圖逃當被看牢之中西捕查見禀明捕頭昨 
將陳解送公堂經中西官研訊屬實判陳加押西牢半年示儆 
[查緝逸犯之通告]  
　　英美總巡捕房刑事檢查科昨日發出通告云照得逸犯名王小 
三子（即瞿阿二）年十五歲江北人因犯案判押六月在案忽於一千九百十五年十一月十三日逃逸無踪爲此通飭一體協緝如有知其下落或拿獲者請即報告總巡捕房總巡可也 
[西人自戕]  
　　住居靜安寺路之某西人前晚不知因何用手鎗自擊身死由捕房將屍車入驗屍所經西醫驗明備棺收殮 
[狎客猝斃]  
　　法租界小東門外一枝春街五十五號門牌花烟間内前晚有浦東口音身材偉壯之某甲入内宿夜及至天明忽發急痧嘔吐不止延至昨晨七點鐘氣絶而死經　奴報告捕房由捕頭察勘一周報堂收殮待屬認傾 
[相驗路斃]  
　　東北鄉虹鎭兆豐路地方昨晨倒斃無名男尸一口經二十三保某圖地保查無尸屬投報地方廳委派賀檢察官沈檢驗員等前往相驗 
[父子完聚]  
　　江北人金啓僑居丹陽地方今年四月中忽失去五歲男兒或阿 
耕四處找尋查無蹤迹近該孩被匪携带來滬意圖售賣當爲救濟會探員查獲解送地方檢察廳判將阿耕送交該會留養候屬認領在案日來金啓因事來申順便調查始知阿耕已在該會當即往認無訛昨日到廳具禀請求給領林廳長　之當將阿耕带案訊明屬實當堂交金啓領回父子子均叩謝而去 
[斷結冒牌漁利案]  
　　老北閘外惠華公司經理陸輝記在公共公廨指控廣東震記號主鍾炳坤將自造之僞質杏仁露杏仁霜外用蕙華公司包紙牌號冒戤惠華公司合樹牌眞品混售漁利等情迭經公廨訊供未結昨晨復訊兩造律師到堂辯論良久中西官以被告鍾炳坤不 
應假冒混售判限七天將所存假冒物品呈案銷燬並着照繳堂費 
[扣除欠欵之枝節]  
　　英商祥泰木行控永大板木號股東兼經理金永舟不付木價銀六百十二兩一案昨經公共公堂傅訊原告延律師上堂代表請追訊之被告供稱該號被火後得有保險銀二千三百爾被久恒錢莊扣除欠款祇餘銀六十餘兩並由久恒莊夥朱某上堂證明扣除欠欵各情關讞員商之英領康君判金仍交原保着久恒錢 
莊將所扣銀兩呈案一面補傅永大各股東到案再行訊核 
[單契暫存公廨]  
　　張毛氏在公共公廨呈控徐良洲串同鄉董王松屏將其值洋二千七百餘元之單地盜賣於楊良甫迭經中西官訊判軍契給張毛氏具領在案嗣楊因抵欵無着復延律師禀請公廨於昨日上 
午傅齊人證復訊楊延律師到堂聲請追償抵欵否則將原契給還中西官以楊不能將抵押之殷仁記交案證明判將單契暫存公堂候再核奪 
[追究私用帳欵]  
　　美孚火油公司控漢口分公司用人周培芳私用賬銀一百五十兩逃匿滬上昨由捕房將周拘解公共公廨經中西官訊知原告係屬美商判周押候美領堂期解訊 
[被訴人傅案候訊]  
　　張永銓控范增泉范海濤欠洋二千七百六十五元又于阿福控 
徐張氏徐周寳徐錫寳等不還本利洋一千五百八十四元又顧茂卿控顧信犯顧厚堂顧裕堂與地保張桂忠竊阻耕種等案昨由捕房將被告各人傅至公共公廨中西官諭令分别交保過堂候訊 
[婦人口角扭毆]  
　　南碼頭某里内住户天津婦人蕭王氏前日至隣近元興里某姓家觀看結婚忽與郭李氏郭傅氏等擠軋口角郭氏即糾同多人與蕭王氏扭毆以致蕭氏失去金戒兩枚當卽鳴警拘獲兩郭並傅見證王郁氏解至一分駐所詰得失物無證飭即移送警廳司法科訊究 
[攫取金飾類誌]  
　　匪徒張阿五前日在南京路攫取常熟婦人戈王氏金挖耳又王阿巧在厦門路搶取李林氏金耳環均經包探查獲昨解公共公廨經中西官訊明判張押西牢半年王押三月又揚州人李德才前日午後在山西路攫取某姓婦人金挖耳飛逃當經五百三十 
八號華捕追獲昨解公堂請究先由榮秀齋女鞋店夥張文卿上堂證明目覩被告攫取情形繼由五百三十八號華捕與包探王潤甫先後禀明追獲及調查各節訊之李供不承認中西官判李押候查傅原告到案於下禮拜一再訊 
[過犯潛入租界]  
　　過犯王金山復入租界在福建路被探查獲昨解公共公廨請究 
 
 
 

Page 11

 
 
據供現與其母王徐氏住居平湖東門外府地因母病來滬向友借貸等語中西官判王押候函致平湖縣知事查復再核 
[又是兩個過犯]  
　　安徽人趙慶福前日在黄浦灘某號電車上摸竊王德泉袋内銀洋當被扭住鳴押拘押昨解公共公堂經中西官訊知趙係過犯判押西牢四月期滿带堂再核又過犯沈洪生竊取東有恒路九百零二號門牌顧阿根家衣物由探拘獲昨解公堂訊實判押西 
牢半年期滿仍逐出租界 
[通俗宣講社宣講紀]  
　　通俗宣講社於前日（十四日）午後二時在新閘三角場和樂里口新民小學校開第八十三期宣講會工商界到者約百餘人先由發起人袁頌豐君報告繼由省立第二師範職員周被蒼君宣講勤能補拙儉可養廉二者要旨人若不勤則業荒不儉則財匱茉荒財匱爲終身之大患靑年更宜警惕學商公會代表俞元爵君宣講知足乃人生幸福勸用國貨會代表嚴忱熱君宣講中國之弱原因有二一因不使兒童受善良的教育故智識愚魯不足有爲一因國民多用舶來品使國貨日漸淘汰以致利源外溢民成因窮再次由少年宣講圑代表汪龍超君宣講欲固國基須國民愛國益智學校校長周少葵君宣講改良風俗宜先正人心今世風日檄世道日衰尤爲可慮正心之源賴家庭與學校教育父詔其子師誨其弟則足以養成爲好國民云務本學校校長朱稼甫君宣講通俗教育譚語多滑稽聞者發噱振新學校校長徐惠施君宣講人人宜具自立思想則足以免凍餒之憂新民學校校長朱文華君勸國民宜受教育其間由新民振新兩校學生奏唱各種通俗歌詞以娛來賓並由勸用國貨會少年宣講圑分贈各種印本及搖鈴閉會時巳薄暮矣 
[駐寗德領返寗]  
　　駐寗德領事壽爾慈君前因有事來滬現已公畢於前晚稴滬寗火車返寗 
[督察員派員另補]  
　　淞滬徐警長查有二等督察員江之南因事請假一星期離滬現已假滿多日尙未回廳現當地方吃緊之時稽查一缺未便久懸查有安徽巡按使咨回之署長王簡方在皖辦事頗著成效業經在廳候差日久即應派充以資查察當飭該員即日到差　眞服務一面通飭各駐所知照 
[遼東灣沈没海船之情形度勢]  
　　中國各口巡工司昨日刊布通告略謂撫寗縣秦王島遼東灣内於前年一月間曾沈日本海船一只現查該沈船上面於朔望潮落時水深有二丈自沈船處視秦王島燈爲北七度十五分西相距十里有零各處船隻務宜留心詳記以免疎虞云云 
[研究商法者注意]  
　　閘北天保里底務商中學定於十七號即星其三午後二時請聖文大律師演說企業與公司律例商法眞詮及中外之異同聖文爲英國法律名家久居滬上熟諳我國法政所說皆根據平日之經驗兼有鄧石君爲之傅譯凡商界商校中之有志於斯者均可前往聽講云 
[影戲中之愛情]  
　　西門外共和影戲圑今晚准演愛情新片共有三本當夜演畢聞其中情節大有可觀云 
[介紹法書]  
　　李梅庵先生别號淸道人潛心北碑尤精篆隸其書法之高超與先生之品節齊故得其片紙隻字者莫不寳貴之先生　節臨六朝碑四種又選臨漢魏六朝唐宋元明各大家書體均歸望平街震亞圖書局精印發行爲學書者示以途徑昨承惠贈一份特書誌謝並介紹於篤好先生書法者 
[誌謝]  
　　上海縣立女子小學教員講習所及第一高等小學校定於本月二十一號午後舉行運動會昨承惠贈入覽劵兩紙書此誌謝上海西國　花會昨贈入覽劵兩紙謝謝 
氣候報告 
[上海徐家滙天文臺天氣測候報告]  
　　巳過者之報告　十一月十四日越南之颶風更向北以達東京灣日本北部有猛厲之反旋風東南海岸信風甚和上海天晴十五日上海天氣甚晴氣候甚温和氣壓下降東部有適中之凉風十五日下午四時二十四小時内上海氣候温度至高七五·四至低五四·二去年同時至高六五·二至低四三·六 
　　未來者之推測　十五日下午四時三十分豫測颶風將抵東京灣風力較弱臺灣海峽信風頗大北方有不定之凉風 
雜評二 
[兵力（納）]  
　　防氣果專恃兵力乎人心不安果以地方之兵力不充乎各國勸告果以增地方之兵力爲目的乎此蓋人所共喻者也所謂維持秩序之責其責不僅在兵所謂擔保治安之力其力亦不僅在兵此又人所皆知者也今日各地方之兵力已不少矣然據外電則中央欲大增上海吳淞南京漢口等處之兵力以示所負責任之能力意尙有所未悟歟 
來函 
[有志積金者注意（尢惜陰投函）]  
　　　便儲金期成會出版物黄金世界查郵局定章新聞紙類重五十格蘭姆粘郵半分重一百格蘭姆粘郵一分已足今本會寄出之件本埠函索止須附郵半分外埠止須附郵一分國外附郵二分已足特此通知再者此事正在鼓吹期内至將來舉辦時詳 
細辦法一俟交通部公布本會職志惟在募集海内外多數同意共盡勸導鼓勵之誠期及早舉辦推行盡利而已至此事實行期内存入支出非常利便並無些少爲難存户之意各國成例具在届時當益信此舉行有百利而無一弊愈能互相指引踴躍存積也黄金世界索閱處上海楊樹浦北首高廊橋隆茉里三百九十五號内旣經索到之家能複印廣贈以圖普及尤所感盼簽名入會共負勸導之責尤所歡迎 
[黄渡鄉董事辦公處來函]  
　　逕啓者本鄉鹽鐵河内於本月十一日即陰曆十月初五日浮起男屍一具年約三十左右頭部有致命傷數處身畔月申精南洋式名片數十張號之爲直隷天津人當卽詳請嘉定縣知事張來鄉勘驗屬實發堂棺殮祈貴報登入來函欄内以便屍屬閱悉前來具領是荷 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[長篇游戲文章稅務雜談（七）] [  東埜]  
　　（二）所得稅（續） 
　　所得二字之解說至泛濫而無限詞官吏日進斗金是期所得鄉民收五斗榖是其所得叫化立人家篬下乞得殘羹冷飯是其所得富翁新納一寵是其所得不必以銀錢爲限也諸公理財之策日新月異或節外而生枝或變本而加厲他時徵稅範圍保不由銀錢而推及於竹頭木屑乎而今而後寺僧有裝塑佛像者諸公將從而一括其面鄉民有擔糞回家者諸公將從而一染其指此情此景不難想像而得之如其不然我小民非盡無識者苟一日者不堪在上之横征暴歛相與翻然變計盡復以前日中爲市以 
布易粟之舊法市面金融無復流動民間旣無分文之所得則諸公興高彩烈以行之稅法不幾同於虚設乎是則佛面上括金糞擔中染指之舉非特諸公有不忍恝爾而舍之心且有不得不爾爾之勢也使由此而推其極則常人嚥一口飯下肚可以有稅病夫吸一口空氣可以有稅瞎眼猫拖得一死老鼠可以有稅黑狗偷屎橛而咬之可以有稅而徵稅者必不畏屎軋煞而鑽入人家肚子必代身爲貓狗畜生而與之周旋而後可謂之盡其職也所得二字之解說巳明則我又有言以問諸公百年以前天地之間固未嘗有諸公今日之下稅局以内乃忽然有諸公諸公昂藏七尺之軀當其始諸公之父母忽然而有所事迨其後諸公之本身忽然而有所得有所得則理宜有所稅諸公當日曾完納稅项否乎使當時所得稅未曾舉行稅項未曾完納則今茲所得稅舉行之後諸公允補稅否乎使諸公允補稅也請君入甕我可以無言使諸公不允補稅也監守自盜將何以使所得稅之令出惟行乎諸公如曰此事不屬所得稅範圍而屬人頭稅範圍則姑付之一笑而與諸公言人頭稅（未完） 
[民主君主之相形談補遺] [  楓江]  
　　稱謂 
　　民主國元首之子稱公子君主國元首之子稱太子 
　　民主國元首之夫人稱夫人君主國元首之夫人稱皇后 
　　民主國普通稱謂曰某先生君主國普通稱謂曰某某大人某某老爺 
　　批詞 
　　民主國元首之批詞曰來呈閱悉君主國元首之批詞曰知道了 
　　教育 
　　民主國之教育製造人材君主國之教育製造奴隸 
　　納稅 
　　民主國人民之納稅爲國民義務君主國人民之納稅爲國家權利 
詞選 
[虞美人] [  易寳甫]  
　　紫驅嘶過江南岸嫩約匆匆變東風不解惜楊花吹落相思一點到誰家屏山夢逐行雲杳别恨知多少玉簫聲裏夜憑欄輸與小樓雙燕話春寒 
[酷相思]  
　　鏡裏眉山靑一寸比夢裹屏山近纔打算歸期還未定誰隔着簾 
兒聽更倚着窻兒問瓊漿縱有雲英贈醫不了文園病把錦瑟華年飄泊盡卿是個桃花性儂是個桃花命 
[喜遷鶯]  
　　翠簾斜捲又重憇斑驄小坊幽院鏡裹花悰燈邊絮語一架緗桃門掩倚扇雙鸞舞罷圍席萬鶯爭囀趁今夜正酒滿花滿月滿春滿池館寒初逗鈿車過盡相對成銷黯燭擁紅啼衫凝碧唾羅袖嫩香都減只恐夢雲難據更恐歌塵易散腸斷處是水遠山遠天遠人遠 
筆記 
[雍和宮遊記（七）] [  汪慟塵]  
　　金鑲玉佛觀歡喜佛畢則又觸起一事矣蓋雍和宮之特異除沉香佛歡喜佛外其膾炙人口者尙有所謂金鑲玉者佛乃急覓僧人導而觀之則不過一旁殿（大佛殿之東）中所供之小佛耳佛號長壽高尺許置玻璃龕中洵係眞金制成嵌以美玉故世俗多以金鑲玉呼之而吾鄉所謂（有眼不識金鑲玉錯把黄金作廢銅）之諺竟於以驗可云奇矣 
　　藥王城遊覽旣遍則於旁殿中（即藥王殿）又覩藥王城之模型焉藥王城之名載於内典天竺之名區也藥王京千佛之一其歷史如何茲姑不述僅略記城之狀况於此城作正方形彷彿吾人之水閣巍峨之頂則又與洋房之曬台無異城凡二層四周有闌干雕琢入妙其下爲池池中芰荷盛開固不啻衆香國也模型爲銅製神工鬼斧頗驚其能高丈評廣亦如之其外則罩以玻璃巨匣故覩於斯而知眞跡之勝當不止此 
小說 
[家庭小說嫣紅刦] [  常覺小蝶合譯天虚我生潤文]  
　　第七十三章（續） 
　　鏘伯司曰此何必諱汝當知蘇荔亞之叔實有絶大之財產一份遺之姪女汝果娶之　資且可得五千磅也威廉不勝其擾乃顧而言他小坐移時鏘伯司遂去安西來因語威廉曰適才鏘伯司之語有根據捫威廉曰人言如是耳但吾安能娶蘇荔亞安西來 
曰但汝年且三十亦宜娶矣烏可久鰥威廉曰主人吾實不願娶也安西來曰不願娶耶此果何因威廉曰蓋吾之妄念遇高故······言至此忽頳竟不能續語安西來曰然則汝心中固有人矣威廉曰固也但其中實有阻碍故吾之希望但能付之妄念而巳安西來曰其人地位較汝高耶抑更有他者以吾思之其人當非有夫之婦威廉亟曰否否吾縱不肖安敢越禮和此安西來笑曰然則容老人度之如保威廉微笑不言乃搭其臂於火爐之架安西來曰吾思得矣其人殆爲市長之女乎威廉搖首示否則曰其大主教之女公子乎威廉又曰否安西來不禁展頰曰是則難矣威廉吾儕少長即相處爾事何必隠乎我試言之老夫必爲効棉薄噫得之矣殆道柏斯也威廉乃不覺失笑安西來曰孺子母晒容吾更思之意者或是楷洛格但吾聞楷洛格已嫁桑奶且度蜜月去則又非是此時威廉首益俯頰頳幾如蘋婆之菓默默無一言安西來則注其慈祥之目光遍視其身旣忽力握其肩曰得母梅麗安西來此語出而威廉之身幾如　經火設　斜倚於鑪架之上者則立且軟化顧亦不復自持幾欲盡倚其全身之重量於織織木片之上緋紅之色立暈耳根而下安西來雖未聞威廉承諾然而覩色辨情亦無待乎更言點首者再始曰汝愛梅麗幾何時矣威廉見安西來未嘗有怒容心始少定曰數年於茲矣安西來曰汝嘗語之梅麗乎威廉搖首曰未曰梅麗亦知汝之愛彼 
乎威廉曰吾不能知但吾有時言談之間往往吐露於不自覺密斯安西來亦復頳然引去以意度之又似覺也安西來自念曰孺子語殊非妄但吾將何以對之此語蓋不過自思之耳不期乃吐於口威廉以爲對己言也則曰此則唯在主人但主人宜恕予死罪蓋吾之存此念初實未嘗自覺及覺則根蒂已深不能拔矣安西來曰汝覺之蓋在何時威廉曰即雪笠兒求婚時也以彼例我 
而吾之夢乃覺當時即自念此後吾尙宜來主人家乎則自以爲實不當來也旣而念之則吾但須自守勿堕情魔又何必重自引絶安西來曰今復如何威廉曰今唯求主人恕我萬死不當存此妄念安西來曰然則汝亦聞哈雷求婚之事乎威廉曰聞之言次直俯其首至臆若不勝痛苦者安西來少默復曰今哈雷之事尙未作凖汝可自往見梅麗令於汝二人之中自擇其一威廉駭然曰主人語信耶安西來正色曰吾幾曾欺汝頃者梅麗猶泣而懇予謂毌令嫁汝往彼或能更其心願亦未可知威廉至此幾如入夢雙睛瑩然直注老人似其一片靈魂已飛行入於無何有之鄉 
[奇情小說秘密汽車] [  東埜譯]  
　　第十二章（續） 
　　達而登轉身下樓大踏步走進書室只見正中一只大餐檯上麵 
包麥酒牛油羊腰之類熱騰騰的僕人已替他端整好了他正在飢腸肆擾望見了這許多東西不能稍待就向餐檯邊一只籐穿椅上一屁股坐下舉起刀叉狼吞虎嚥起來看官聽說吃飯乃是人生極平常極細微之事達而登也是一個人自少至老就餐的時候不知有幾千百次作書的何必寫他不知達而登這個樣子進食其中有兩層可笑其一他在國會裏占了議員一席在勞動社會裏又做了一個黨魁車馬赫奕衣服麗都那知道他家中却是一個破落户餐堂没有一間連吃飯都在書室裏面不是一種難掩的寒乞相麽古語說人無恒產便無恒心放僻邪侈無所不爲達而登生性果然卑下只有家徒四壁易至利令智昏他吃着金錢主義的虧也是不少呢其二達而登每向人家說自己是個素食家數十年不知肉味又每每著成論說揭載新聞紙上說上天好生人與鳥獸視同一例切不宜貧口腹之欲使百萬生命宛轉於刀俎之間又說人吃魚肉不如吃蔬菜菓品於衛生更爲有益不信試看膏梁子弟身體的康健遠不及負擔小民便是明證勞動家更不宜肉食他們能夠朝朝蔬食非特體上天好生之德還可以保衛身體節省金錢一舉而數善備哩他這種論調人家聽去竟是藹然仁者之言那裏曉得他向着人家吃素背着人家就不妨吃葷羊腰牛油在書室裏滿口大嚼豈不是假仁假義言與行違麽這也罷了他殘害鳥獸不足還要做人類的大敵陰賊險狠想把議院中許多達官政客的性命斷送在一擊之下似此殺人不怕血腥氣不但可笑着實是可恶了 
 
 
 

Page 15

 
 
   
 
 

Page 16

 
 
   
 
