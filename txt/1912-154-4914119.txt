# 1912 - 154 - 4914119

 

Page 1

 
 
評論 
[維持國貨以興商業說]  
　　自共和成立以來中國由專制一躍而爲民主脫離腐敗進步文明團體之階級旣更國民之心理遂變理所當然勢所必至也昔以豚尾埀埀之長辫寛袍闊褂紅頂花翖爲美觀今以牛山濯濯之秃頭窄袖短衣草帽革履爲時尙足見人心之趨向爲世界所轉移矣故近日者旣盛行剪髪之風必咸懐改裝之念社會中凡中等以上之人智識稍具開通而實行改裝易服者實繁有徒上等者固無論矣其不及改者或由於腦筋之頑固或苦於財力之困難者也綜中國四萬萬人計之除婦女外使改裝者約千分之一則每人歲耗購衣物貲約數百銀元合計流出金錢於外國者歲將萬萬矣何則喜新厭故之觀念固人惟所同具也好美疾惡之思想亦人心所同有也故其改裝之最先且速者必富於改革之意思又富於經濟之能力者也苟其改之必擇衣料之上等縫工之高手以　蘄適體美觀而後已中國旣無此種衣料必購之於外國中國固無此種縫工亦求之於外國若購一草帽中等者亦費數金若購一革履中等者亦費數金餘若衣料之價鉅縫工之値高尤可想見矣中國金錢之外溢將以改裝爲一大漏巵矣鴉片之漏巵尙未能盡塞者今又將繼之以改裝矣可勝慨耶然則服將不宜易裝將不宜改乎非也裝可改服可易外貨不可用國貨不可廢也吾國所爲之絲業爲各國所推重特以大然之原質雖隹人爲之品物未備此中國之製造不如外國遠甚亟宜主張擴充工廠以謀國貨之發達作外貨之抵制也急則治標寗能久俟目前惟有提倡國貨以便改製如春服用杭縀寗綢夏服用實紗官紗秋服用紡綢熟羅冬服用京漢呢絨皆素質元色覓中國之縫工仿西式而縫紉何嘗不適體而美觀哉誠如是也卽就國中之所有以抵國外之來源則利權不虞外溢商業不至凋敝皆情吾國之上等社會中人實行提倡是賴也苟上有好者下必有甚焉者矣上等社會用紗羅綢縀下等社會用苧蔴布縷在服用家可省若干之金錢在商賈輩可多若干之貿易爲目前之計莫有善此於者然仍當極力注重實業擴充工廠於服用品之材料力謀組織完備以供國人之求藉挽外溢之利此誠今日中國最重要之事業亟望之於熱心愛國者之能提倡實行以抵外貨之輸入也否則涓涓不塞將成江河他日中國金錢被外國之吸取者恐不止一萬萬來日方長伊於胡底嗟金錢之去不復返中國竟任其長此終窮乎是則决之於吾國民之心志意向而已吾國民苟不忍中國之終窮者誓絶外貨注重國貨可也 
[專電]  
　　袁總統交參議院會議發行不兌換紙幣案以黃興蔣作賓來電爲根據各議員以人民經濟上及國家財政上今日斷無發行不兌換紙幣之理均極端反對并斥政府不應以毫無價値之安交議决定退還不議　　又交議擬辦九五扣五厘息公債擬章二十條經參議院議决交財政股審查惟聲明國民捐須停辦已交欵者換給債票　　又交議東三省都督平權案議决東三省都督改稱奉天都督惟軍政外交須歸奉督主持　　借欵資本團薦洋員至財政部帮同核算不須稽核員簽字但報告支用情形 
　　國務院會議墊欵用盡後辦法五條（一）借巨債（二）重關稅（三） 
 
 
 

Page 2

 
 
　　募民捐（四）行公債（五）行不換兌劵 
　　財政部議定銀行關係辦法四條（一）保信用（二）研究公共利害（三）管理（四）恢復金融 
　　外交總長陸徵祥已到任其籌備事宜（一）檢查舊約以備修正（二）擇保人才以充駐使（三）繕國書式交參議院議員議决施行 
　　王芝祥因黎副總統黃留守電請由袁總統派赴江蘇接收軍隊 
　　直隷參議員谷鍾秀質問政府何以不任王芝祥爲直隸都督多數議員皆謂其質問不當　　國務院議决水利劃歸農部管理　　參議院屋舍不敷將遷至法律館 
　　張勳已到津將入京謁見袁總統 
　　袁總統答英使謂中國並無聘必克爲財政顧問之事 
　　財政部官制特設駐外財政員管理匯付借欸及調查各國財政 
　　旅京日本人定十五晚邀請參議院議員及日本貴族旅遊團至織雲公所飲宴（以上北京） 
[特約路透電]  
　　參議院開第一讀會國債劵分一千元一百元五十元十元五元計五種出票時券上之價作九五扣年息五釐售銀行與商辦可靠之銀行以及各商會將來以契稅郵欵項下抵償十年屆滿通籌財政表總額核定歸還成數照開彩法給還 
　　又聞第二讀會設立蒙藏理事處 
　　又聞第一讀會催請政府將正式財政表與外債數目表迅即交院核議並規定以後每逾半月交院一次 
　　交通總長施肇基請假期滿辭職梁孟亭適由津抵京有承乏消息 
　　參議院第三次讀會議廣西遷省南寧業已通過 
　　北省鐵路人員現因有減輕月薪之說特開會集議共謀對付方法 
　　唐總理又向銀行團商議訂於六月内借給銀一千九百萬倘此數不能辦到即向别處商信 
　　巴黎會議之銀行團現已改期至十五號開議俄人欲附入債團致該團發生難問 
　　美國水面飛船家阿脫華脫不日將赴北京擬在該處試駛飛艇 
　　法日合設銀行辦法聞已議妥 
[譯電]  
　　政府與銀行團磋商於下星期一付銀九百萬兩並於本月晦前再付銀一千六百萬兩銀行團决議卽付銀三百萬兩此後續付款尙未議决現政府擬將適當之抵押物指出銀行團大約尙將提出新條件今所擬交之欵仍照舊合同辦理舊合同雖所更改僅僅辭句之間實則並未變動耳 
　　初十日銀行團復與唐紹儀及熊希齡會議唐請於本星期内付銀一千萬兩下星期内付銀九百萬兩惟銀行團以最後提出之條件尙未見允故仍不肯照數付欵 
　　海陸軍旗議案今日參議院開第三次讀會與第二次宣讀者同　 
　　袁總統令前淸皇陵嗣後守護事宜概歸武員管理不再派文員 
　　英人近以拉蕯亂事日急商業大受影響迭在江孜拉蕯噶大克三處添駐重兵防守陸續由火車輸送輜重軍隊入藏 
　　湖南人反對借債築路一節風潮甚爲劇烈 
　　財政部發行五厘公債券一萬萬元議案由參議院一次宣讀後交財政股審查　　（以上北京） 
　　俄皇率其眷屬今日（十一日）游歴莫斯科民人均熱誠歡迎全城張燈結綵並鳴鐘致敬（莫斯科）　 
　　匈加利京城因國會爭端暴動仍未平靜政府已召集警察兵士同出彈壓 
　　意大利政府向克虜伯砲廠定造野戰砲五十尊 
　　德皇與俄皇下月互會時德國首相行將與會（以上栢林） 
　　古巴亂黨攻繋美國防護伊萊洛礦之水兵美兵未死一人亂黨死傷之數未詳現復有戰艦兩艘開往古巴美國大西洋艦隊司令現率二艦駐泊哈伐那已奉命派兵登岸阻止巷戰塔孚脫内閣討論干涉古巴亂事問題聞有某某議員抗議此事謂乃糖業脫拉斯煽成此亂以圖力逼併呑古巴（華盛頓） 
　　俄國國會議定於今年一千九百十二年起至一千九百十六年止提出五千萬磅擴張海軍經費（聖彼得堡） 
[公電]  
　　粤都督痛論全國財政電袁總統國務院鄂黎副總統寗黃留守各都督均鑒疊接財政部來電痛陳財政之困　當此度支奇絀之秋不借債則欵無從出而借債又受制外人其中困迫情形當其衝者實難對付鄉鄰有鬥披髮纓冠往救矧中央在各省有幾如母子之關係豈容度外置之長沙譚都督慨允撥解卅萬力顧大局爲天下先誠足仰佩粤自舉義以來餉支浩繁歲入不敷甚鉅然較之中央尙易爲力擬撥解百萬到京刻正籌畫匯解之法各省都督深明大義必能盡力匯解無煩漢民贅陳抑漢民猶有言者則改革以來稅入雖不逮前時而行政經費少於前淸時代者不止倍萬復無賠欵之負担何以困阨至此皆因兵額驟加遂至軍需浩大及今不思裁遣軍隊縱竭吾民之膏血恐難饜軍隊之給求則必以散削爲亟而散削之法與其由中央干涉不如由各省厲行中央行之費用較鉅且啓外人干涉之階各省自爲執行擇留可用之軍隊即以遣散其他旣可免外人干涉費用亦省如粤省自南北統一後陸續裁兵十一萬餘所費不過百卅餘萬孰得孰失識者當能辨之伏望大總統迅賜通告各省都督授以軍政財政兩權令其自行裁遣軍隊整理財政先使回復舊觀然後圖根本上之計畫斷不宜大舉借債思以財政權操縱各省轉得以財政權操縱中央際此國步艱難通力合作尙恐不濟若預懷絶對集議久成見絶不揆時度勢異日民國爲埃及之續淪胥以亡果誰任其咎耶又報載熊總長擬在各省設財政專管監理各省財政此乃前淸滅亡之導線如確有此議務當取銷臨穎不勝迫切之至廣東都督胡漢民魚 
　　蜀都督禀陳西征藏番電鄂黎副總統寗黃留守各省都督鈞鑒自去年蜀中亂起駐藏兵士久缺餉械反正以後内患紛來不遑西顧藏番乘機倡爲洗漢獨立之說所在叛亂漢兵不支敗亡殆盡餘被迫繳槍械逃竄異地漢民十死七八以乏現欲籌援無策疊懇中央救助一面分調邊軍陸續前進推番勢浩大近日連接飛報兩藏已困稻城亦陷裏磐河口相繼告急是不但全藏均危邊地皆已蠢動自非能應善撫急起直追未易戡定昨經軍政會議昌衡自願率師西征誓死報國决議悉同輿情踴躍現於各鎭中揀選精銳編成西征軍先遣支隊一標尅期出發　率大軍赶索前進更以重兵駐紮即雅以壯聲威面保輸運一面調重慶鎭撫總長胡景伊來省恊同培爵規畫内治維持守禦衡自念庸　益以薪憂膺茲錄重任詎敢　難苟安坐聽藏邊紛亂禍及全國惟有兢兢業業勉撑病軀誓以死進愼用恩威妥謀戰撫出關後情形自當隨時電達總以五族一體不失　民之心百折不回用昭皇漢之烈尊處於藏事情形若有所聞或有所指陳尙乞隨時電示俾資遵率不勝盼望之至川都督尹昌衡張培爵眞印 
　　財政部調催編造按月概算　電黎副總統各省都督均鑒本年應辦臨時預算及去年决算業經本部電請照辦先將總數報部在案唯是預算爲一年之計劃現在財政困難收入之款旣無把握支出之欵自難預定今擬每月先辦一概算書將收支數目分别開列從前南京政府曾經辦有成效現在京各衙門亦經一律照辦應請尊處轉飭所屬一體辦理此種概算書分别二種一爲特别概算書專列軍政費用按月電報本部備核一爲普通槩算書將所有收入及各種普通行政一併編入國家收入及國家行政地方收入及地方行政暫就性質略爲分别每月編造報部至應辦預算决算此關全年收入亦請從速赶辦彚齋報部一面先將總數電報爲盼財政部 
　　農林部調查東三省甘新蒙古荒地電奉天趙都督吉林都督黑龍江都督甘肅都督新疆都督廣西都督伊梨鎭邊使察哈爾都統熱河都統　遠城將軍西寗辦事長官鑒請將所轄大叚荒地大概面積及位置並所有權儘所知者先電復再迅查繪圖詳細報部農林部東 
　　敎育部籌畫社會敎育辦法電各省都督民政長鑒現在國體變更非亟謀社會敎育之進行不能應時勢而收速效本部社會敎育司現分三科第一科主辦宗敎禮俗第二料主辦科學美術第三科主辦通俗敎育此時外官制尙未議定頒布各省敎育司對於社會敎育一項亦應有暫時辦法以謀急進京師學務局業已設立通俗敎育科由部核准開辦各省是否應行仿此辦法先設一科或三科分設應請飭由該敎育司酌量地方情形悉心籌畫妥爲規定電部查核敎育部支 
　　臨時稽勳局添派湖北調查員電武昌黎副總統鑒艷電悉尊處派徐君爲稽勳會長謹當如命至委任事因修正官制案正付院議一俟通過後本局自當從速照辦再本局現擬添派馬伯援石瑛丁人傑查光佛爲貴省調查員謹以奉商尊意如何尙希示悉爲盼馮自由世 
　　武昌黎副總統覆電稽勳局長馮鑒世電悉敝處極表同意已轉知馬石丁查四君查照矣特覆元洪先印 
　　臨時稽勳局報告稽勳事宜電上海華僑聨合會公鑒稽勳局現已成立對於内地各省調查勳績事宜早經通電各省辦理惟海外僑民當開國前後奔走運　從事革命輸貲助公宣力民國者實不乏人亦當視同一例予厥表彰用特電懇貴會函吉各埠協力相助查照官制所定本局稽勳事宜一稽查開國前各處倡義殉難者一稽查開國前爲國盡瘁身亡者一稽查開國時關於各地方戰事宣力著功者一稽查開國時於軍事上建議畫策或奔走運動成績卓著一稽查開國前後輸貲助公者等項澈實調查隨時賜聞以備彚案行賞而副民國崇德報功之盛意尙祈鼎力以匡不逮無任盼禱馮处自由東 
　　湖州商會請用國貨電北京參議院諸公鑒現議服制若用洋料則國貨土苴矣浙西產綢歲値億兆命脈所繋迄速維持及早宣布以定人心浙江湖州商會叩佳要聞一 
[參議院全院委員會紀聞]  
　　國會組織法又議决三條國會組織法大綱迄未定議今日（初七）又開全院委員會斷續討論先言兩院之開會閉會是否同時秦瑞玠云自以同時爲宜如無異議即可表决衆贊成次論會期原案定爲四個月席聘臣謂國會議員必爲各省重要人物旣爲各省重要人物勢必與本省有職務上之關係若必在京四個月恐難辦到不如改爲三個月或兩個月籍忠寅云國會事務重於各省之事務旣爲國會議員豈可復任他職考各國國會之期除瑞士葡萄牙等小國外率在四個月以上况第一次國會須重要法典斷不可定期過短故四個月後如有要案未决當可延長也表决結果多數贊成原案次論任期顧視高主張二年免久任妨阻後起之優秀者且恐與社會進化之情狀相隔絶汪榮寳謂英國定爲七年美國定爲二年今須定以四年爲限實爲折中之道籍忠寅謂任期過長確不相宜非但席君之說已也且此次調查必不確實不可使遺漏者永久不預於選舉之事又使一黨勢力較大卽是全國政治常受一黨專制力之支配故本員不贊成任期過長之說然過短則手續煩重亦於實際難行似以三年爲最適當主席請贊成三年之說者起立少數復表决四年之說多數但上院任期是否與下院相等彼此討論决定上院爲六年下院滿四年後全體改選上院第一届議員滿三年用抽簽法先改選二分之一次論國會職權的案云依約法秦瑞玠謂約法爲一院制國會爲兩院制似不能概括言之衆論蜂起而時已至午遂散會 
[總統力爭任命都督之特權]  
　　直隸都一督一席前經旅寧直人么舉王君芝祥電懇大總准予任命迄未實行日前王芝祥抵京後此議又起天津統一黨支部遂電達北京以前次選舉王君芝祥迄今未蒙委任殊堪詫異現聞天津劣紳劉寗等及紳商保衛局以少數人揑電淆惑聽聞直人必有對待之法尙望速任王君芝祥爲直督而保定紳學商界亦電稱直督問題久懸未决致百政俱癈現王公芝祥旣已來京乞急速任命等語大總統接電大不爲然飭令國務院電告現任直督張金波以都督統轄文武責任重大任免之權理宜操自中央即使將來官制稍有變通人民得參與其事然亦必有法定機關以爲代表若聽本省人民隨意迎拒勢必至各樹黨援彼此殘賊禍亂相尋靡所底止言念至此能無寒心南省當改革之初暫用權宜之策都督多由軍人擁戴并非出自民選然一經解職即仍由中央另得任命亦不由人民公舉贛督皖督蘇督黔督皆其例也天津各團體及保定紳商學界不乏明達之士必能洞明是理以上兩電或係少數人假藉名目希圖擾亂應由直隸都督切實查訪若實係各團體及紳商學界來電應剴切勸導俾喩此意若係奸人借名揑電應卽依法嚴懲以免煽惑等因日昨已由國務院電達遵照矣 
[國務院湔除兼差積習]  
　　國務院初四日通令各部各省文云兼差爲舊日惡習庶政癈弛胥由於此蓋人各有專長精力不可分用專責始克有功兼任不免兩敗民國初建百度維新豈宜重蹈覆轍致壞首基爲此通令行政各機關在職人員勿得兼任他差其有兼差者卽由各該機關查明開去以肅官紀而飭吏治此令 
[京報風潮解决後之談片]  
　　言者有心 
　　聞者足戒 
　　中央新聞事迭見前報被拿之人昨經釋放報界亦復不提前事所謂和平了結也記者固不以軍警之自由行動爲然更不以 
 
 
 

Page 3

 
 
　　報館之誣揑謾罵爲然中央新聞等所載宗社黨如何如何幾於無日無之於載洵尤加辱駡甚至汚及其福晉於是滿族不平之聲洋洋盈耳矣記者嘗晤警衛軍某軍官其言曰吾輩之對於民國可謂仁至義盡宣布共和以後從無一語一字之抵抗如第三鎭擾亂地面吾輩無一人敢效其所爲彼作亂之兵未嘗顯加殺戮於警衛軍則加以宗社黨之名在民國視宗社黨應處死刑是吾輩仁至義盡安分守已轉將自罹重辟天下之不平寗有逾於此者且優待皇室定有專條亦豈有任人侮辱之理凡此諸端民國政府應有實力保護吾輩今悉任無知妄人顚倒黑白絶不干涉吾輩忍無可忍不能不自覔一洩憤之策然仍顧全大局不敢遽施最激烈之手段吾輩對於欠餉可忍惟抹殺吾輩一番善意反加以惡名則斷不能忍設此後若輩故態復萌而政府無正當之保護則他日舉動如何雖不可知吾輩惟竭吾輩之力以自衛而已天下後世必能爲吾輩作平情之論云云記者聞其言嗒然若喪誰謂其知識短淺乎報館爲輿論代表　主持者先求自心之安勿逞一已之私使失吾民國資格也又晤某要津談及宗社黨某喟然嘆曰宗社黨者今日之三字獄也頗聞有兇狠之徒欲破壞民國冀遂其無窮之欲輙託名宗社黨致騰布衆口如鄭人之相驚以何有若眞謂滿親貴中能厚　勢力以圖大舉則如水滸傳中之武大郎顯靈必不足以見信於明事之人恐其隱患在彼而不在此秉國衡者勿騖岐途致滋亡羊之戚可耳按近日京中軍警對於南來者率懷疑貳又見報紙多詆斥誣揑之詞積憤已久中央所聞之風潮如蒼　下撃不及旋瞬苟吾同業不知自返後患正未有艾聞某軍官言不禁惻然有動乎中於彼乎何尤某要津之言亦見微知著之類閱者幸勿目之爲尋常新聞此中殆蘊有無量數治亂得失之機願與有心人一商榷之留京記者附識 
[樊山將充國史館長]  
　　民國國史館已告成立該館官制艸案業已由法制院編訂不久即當公布舘長一席章炳麟本屬首選刻以章氏落落寡合政府中人多不喜之而章亦不甚願就袁總統以樊增祥固辭卾民政長擬召其來京畀以斯席緣樊本以文學見長爲李鴻章得力幕府爲張之洞得　門生又爲袁大總統在軍機時之舊識近日樊又特上一書於總統洋洋萬言頗自衒其史學蓋亦不著迹之運動也 
來稿 
[孫武對於黨見之宣言]  
　　吾儕之欲　造政黨者　以建設民國爲目的乎顧以建設民國爲目的而　陷民　於危境　諸吾　　造民黨之初心已　　而馳矧某所表見者非　體之黨見乃個人之黨見非政治上之黨見乃情意上之黨見極其流弊足以亡國將使天下後世論吾輩實行革命者不以爲功之首轉以爲罪之　不重可　哉武來京不過一星期默察政界之變遷靜驗黨勢之激烈險象環生日甚一日循是以　亡無日矣鳴呼吾儕方同心恊力自救之不　而顧妄分畛域以速分　之　此則武所撫心内疚而不得不疾首盛額被髪　冠亟爲我同胞正告以眉睫之大禍者也推吾儕發起政團之初心殆欲法各國竸爭進步之公例不徒存國尤欲强國乃預測將來之結果必非吾儕始念所及合九州之　而　此大錯過此不　噬　何及今謹就武日來對於黨爭之懹抱與諸君子共証之 
　　一曰吾儕今日尙未得政黨之眞諦夫政黨所主持者政綱也　論各政黨尙無確實特異之政　縱　堅特已見獨標一幟而今日所爭執者率非由反對政綱而出舉例言之外債之苦痛非全國人所共喩者乎不得已而必受外債之苦痛又非全國人所共喩者乎借此問題而互相　　　一時之意氣忘根本之遠　竊爲諸君子不取也非政綱上絶對不相容之爭執卽不能得全體黨員之同意亦不足爲一部分人民之代表烏足以云政黨 
　　二曰此時不可有强固之政黨武亦主持政黨之一人今胡作此夢藝之語然亦有說焉試問今日之臨時政府爲何黨之政府蓋一混合内閣非如英法之純粹政黨内閣可斷言也今當國是未定之時對内對外皆必侍一强固政府與爲迎拒如以爲非已黨之完全政府必欲拔去一二異已者以爲快且日伺政府之隙爲孤注之一擲以珠彈雀投鼠破器非喪心病狂決不如此蓋今日欲令民國有一强固之政府必少　須臾不可亟求　　一强固政黨者勞也　　三曰此時不能有一完全之政黨今日之人才滿淸末造之遺傳物也試搜求其缺點（甲）知識未　深　之學識率由專門研究而來吾未見吾國人有一專門之著作吾卽知吾國人無一圓滿之人才以徜𢓥之思悠謬之口羣聚而謀一事安必其深切著明以太　衆　也（乙）意志未定學識非一日所能造心志則俄　可以决乃吾觀今日之矯矯自豪者此黨註册之　未乾彼黨演台之黨已鳴又或並存不以爲汚騎牆不以爲恥轉如丸而搖如巾其足資爲壁壘矣乎且也中國人才　有此數設令一黨制勝以該黨所有之人才組織内閣其支配能　然滿志耶否耶蓋無敢自信者矣 
　　四曰吾儕此時之政治　念宜超於政黨政治之外吾國今日非政黨内閣前已言之矣縱令已成爲異黨之政府覩民國前途之危險亦何忍亟求　　陷民國於不可收拾夫政黨之以國利民福爲前提各黨所同也所異者求　利民福之手叚耳苟他黨能以他手段求國利民福則吾黨　　牲吾人物吾主義以待之蓋不犧牲吾人物吾主義或至犠牲吾求國利民福之前提大可　也雖然此非政黨之定義也各先進國之所謂政黨者其所求國利民福之方面各不相同故此黨見爲福利者他黨或不謂然例如主張自由貿易者决不以保護貿易爲福利蓋其國事大定進求富强或　或弛殊塗同歸也若吾國今日　足以語此列國無正式之承　政府無經常之收入軍隊倉皇盜賊充斥瘡痍未復生計維艱中華民國蓋猶爲虚懸之一名詞故吾儕今日政治上之眼光必超然　政黨政治之外又情勢所萬不　已不也 
緣此四端吾政黨遂以冰銷瓦　不復自　存立乎曰非也吾儕此時但能爲政黨之預備不可使實際政界直接受政黨之惡影響將來厲兵　馬前　交綏必在憲法頒布　會成立以後武　夫也未嘗學問以十年奔走國事炸彈砲火之餘生復何所愛所愛者艱難辛苦鐵血締造之新國家不欲更危於吾儕之口舌耳知我罪我奚容置　 
[淸談] [  （平子）]  
　　借欵稽核處可取銷矣稅司可專管付欵不間裁兵事矣舉旬日間漫天烟霧之惡風雲一轉瞬間而韶陽明媚萬物和煦復我燦爛自由之國權人皆曰幸哉幸哉非參議院之力求磋商不能有此非熊總長之善於操縱不克致此 
　　今而後黃熊可以息爭南北人士之意見可以消弭而國務院而行政各機關可爲一致之進行矣墊欵己如此則他日之借欵合同大可高枕以無憂耳 
　　雖然白傳之詩云昔日戲言身後意今朝都到眼前來記者今日亦竊願民國之秉鈞者今此風潮幸而獲免其此後愼益加愼勿以濫用爲可常勿以外債爲可借世令此日之戲言果復實演於異日也則民國幸甚財政幸甚 
小說 
[俄王之偵探（九十七）] [  （無名）]  
　　余又問道那麽他們去時將房子裏的所有掠取一空麽女婢道什麽不是只有一個銀盤子是房主人留在這裏的當時僕人梅生也怕被他們拿去因此收拾在雜用廚内將廚門鎖了纔得留下其餘的金銀値錢之物郤是取的一件不留了余道他們所爲幾與强盜無異女婢道正是如此余又問道那藏在廚内的客人後來來時你也將這情形告訴了他麽女婢道我也告訴過他余道他聽了怎樣女婢道他聽了只是笑笑並不甚麽注意余道他來這裏約有多少時候女婢道來的甚久我看他心内在這房子上有所計劃似的每間房内都去細細看過直到最高的屋頂上看時且將房屋估量一番他對我道我要細看這房子你不必常在我旁邊俟候因此有時他一人關在房内我都不知道他做甚余道他在房子内大約共有幾點鐘女婢道他自中午十二點時來的到了六點鐘時纔去他怕我疑心對我說他甚喜歡這房子或者下一季他來借居也未可知故須細細審查余道那麽他來過這卸妝室内麽女婢道來過來過他在此室中最久約有兩點多鐘他將室内的東西一一仔細看過了遂將那照架上的照說時便用手指着愛末姑娘我前次看見放那的照架說道便是那一個絶色姑娘的那肖照向我要了去了余驚問道要去了麽他怎樣說法 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湖南義聲昭著]  
　　湘省近因外債激刺各界同伸義憤有　辦國民捐者有提議減薪减餉者而裁撤軍隊接濟中央尤爲大總統所嘉許茲將國務院電彚述如左 
國務院電云長沙譚都督奉大總統令勘電悉輪入外欵原屬萬不得已之舉自上年起義以後中央無分文收入而各省紛紛告急需欵至一百兆以外民間元氣凋殘金融滯塞譬諸埀斃之夫非救命湯無從濟用苟有他圖誰肯含垢忍痛仰面求人該督獨倡議以三十萬兩接濟中央并勸殷富各省加倍寛籌湘人陳義之高愛國之篤殊爲嘉絕如各省聞風興起何難步法國後塵應俟各省電覆彚齋聽候指撥可也等因理合電違嘉獎國務院三十一 
　　又電云長沙譚都督奉大總統令馬電悉湘省將南武軍十四營全體遣散該都督及該軍統力顧大局實行裁節深堪嘉許該各營官弁前此陳力行間備著勳勞刻又倡率汰遣爲國節財所擬官弁照原差階級給予陸軍相當官銜之處應卽照准仍由該都督將該官弁銜名報明聽候量予任用以奬廉退現在財政困難軍餉繁鉅達於極點正妥籌軍隊善後辦法爲節流之計而各將領或請解兵柄或自撤營隊聨翩而至尤彰愛國之誠進德之甚何患民國軍政財政不日有起色耶並望告該各官弁爲要等因相應電明遵照 
[漢口俄領事對於華官之軒輊]  
　　武昌城外紙坊地方福康永榨油坊係　著名巨富日前突右西人二名一係俄人波莫格一係猶太人雅各帶同華人一名假搜查失贓爲名硬入該坊櫃房遍行搜索翻箱倒篋無所不至該坊夥見係外人莫敢阻攔任其搜畢揚長而去事後當查櫃房銀箱失去紙幣三百餘元卽報請保安會會紳督同團丁追赶至油坊嶺地方見該二西人及一華人己由别路逃走經衆團丁上前將該二西人攔住膽敢執其手杖亂打後經某紳赶至始飭拘獲解送軍務司訊明轉交司法司會同外交司解交漢口俄領事請爲核辦至失贜並不在該西人身畔想己先付其隨從華人矣嗣該西人旣解交俄領事後卽由外交司法二司要求俄領事由司派員到署陪審以免徇情寛從俄領允之前日開審由外交司派一員司法司派四員赴俄署陪審當時俄領事以公案狹窄爲辭商請司法司由四員中公舉一精通法律及通解俄語之員爲代表與外交司所派人員共列陪審席餘三人則就旁聽座該員等以此事關係法權堅持不允俄領即謂外交司先有照會不能不承認司法司旣未通知即可不承認且外交司照會原有旁聽字樣諸君（指司法司之四員）均入旁聽席可也外交司員即辯論云照會上於陪審之外雖有旁聽二字在本司初意本不止派一人擬派明法律之人陪審通俄語之人旁聽今貴領事單舉旁聽二字對付司法司人員於義未愜俄領事云我良不欲挑剔實因公案狹窄生此困難如諸君通融仍請舉一代表該四員終不肯遷就俄領事竟不之理惟與外交司人員並座而置該四員於公案對面旁聽司法司人員憤極不辭而去現此案如何審判尙無所聞惟聞司法司因此禀明都督謂外交司不求陪審無端自居旁聽地位交涉失敗有喪國權請嚴諭申斥該司而外交司亦上禀自辯謂係該司人員自取其辱云云不識都督若何批斷也 
[副總統嘉納直言]  
　　武漢去歲設立不吸紙烟會成效昭著市面紙捲烟攤絶跡者數月詎自光復後禁忽大弛食紙烟者仍相望於途近經漢口商界維持會各團聨合會重行提倡謂節省紙烟費認捐國民捐亦足以濟國用而有餘各界人士大爲感動不數日紙烟又絶跡於市矣黎副總統一日萬幾此事概未聞知日昨晚餐後偶拾一支三砲台紙烟將燃火柴吸食副官某見之諫曰副總統乃全國人民表率現人民方提倡禁吸紙烟公何甘冒不韙私自吸食乎設有人聞而傳播於外大足爲盛德之累語次黎公已擲煙於地曰君眞愛我以後誓不復吸矣若某將來别有失檢之處務請直言規誡感激匪淺云云副總統之虚懷納諫於此可見一斑矣 
[鄂議會初次詰問行政官]  
　　鄂省各屬設立裁判所司法司長張知本不將辦法理由提出議案送會議決該議會特於日昨咨請軍政府詰問其擅行設施理由請其答復當由張司長率科員吳道南韓玉宸等到會答辯列入行政官席首由議長劉心源君報告各縣設立裁判所其組織資格經費等事均未經議會通過行政官何以得派遣推事之理由次由張司長答復略謂大總統曾通電各省凡滿淸律例於民國不甚抵觸者得繼續有效遣派推事即根據舊法院　制法至經費一頃均取給國家稅並不負累地方某議員駁之云國家稅與地方稅泰西學者研究多年未能劃淸即如丁漕一項本爲國家稅然有謂土地所出人民所任仍然是地方稅性質姑無論爲地方稅爲國家稅其爲人民所担任一也旣爲人民所担任又何不可由議會通過吳道南答曰敝司未經答復貴會初次咨文自是一時疏忽再當備正式公文由軍政府咨復貴議會可也己將决議韓玉宸復出而反對並陳明不必用公文答復只須本委員說明其理由比經議會多數議員　相詰問彼此爭辯甚烈卒未解決因時已天晚遂即散會按鄂省臨時議會成立數月此爲第一次詰責行政官云 
[黔議會調停駐湘楊軍]  
　　貴州省議會爲駐湘楊軍事曾電致武昌黎副總統請其設法調停以　和平解决昨由黎副總統轉電湘省譚都督曁洪江卾代表趙君云頃接黔省議會電稱楊柏舟君已奉中央委任所帶兵隊亦曾奉飭安插在湘乃日來接譚都督來電言楊軍官佐執意率隊返黔本會恐起衝突致貽黔患復電致本會代表令其轉致楊軍約令繳械凡我黔人給餉歸黔再行編用如有加害本會願負担保責任如此委曲並無漠視實由於黔人憂懼不得不爾其軍佐不諒苦心電其代表等肆口誣衊妄言吾黔擁戴客軍民蹈水火誓撲殺唐都督肅淸奸氛等語查吾黔人民得亨安寗甫經數月今忽倡言禍亂藉口戡伐致惹起黔省七百萬生靈驚懼在唐都督一方率師遠出原非難事然一經去後吾黔何堪設想况楊軍旣多黔人當必眷念桑梓俯從繳械亦不爲辱若必持械而來則是有意禍黔政府不能不以兵戈相見戰端一開牽動大局民國前途何堪設想伏祈總統主持調停卵翼吾黔或調他處効力或令繳械旅黔總期和平解决等語特電轉達務希查照辦理爲盼 
[魯議會請易金礦總辦]  
　　山東省議會以沂水泰莒等處金礦總辦皆非專門人員擬請通曉礦務者接辦略謂沂水金礦入春舉辦冬令停止計每年所獲不過三五百金而總理一人薪費己達二千餘兩此固金苗不旺所致而該總辦官氣太深絶無礦務經驗學識實爲入不敷出之第一原因泰莒等處金礦總辦周學淵所轄之地面甚廣所耗之經費亦甚大應請將此兩處總辦全行撤去易以通曉金礦之學員重新考察化騐以求實效而濬利源 
[福建决辦印花稅]  
　　福建軍政府前議開辦印花稅由各商帮議請緩辦茲探得財政司覆商業研究所緘云來咨以商情困苦請將印花稅暫行緩辦具見貴所體恤商情無微不至惟此稅章程經本司細加釐定稍有煩重者概從删改以爲創辦伊始宜從簡便入手故於該章程第十二條内載應貼印花之件如不遵章貼用不准旁人告發地方官亦無庸派人查騐以免騒擾此於徵取之中實寓體恤之意尙何恐煩瑣之實甚爭釁之更多本司當此財政困難之際焦思竭慮所望各社會團體相助爲理庶藉以維持無事云 
[粤省接濟中央五十萬]  
　　六月四日粤都督接政府急電請即籌款一百萬解京應用都督接電後即延財政司廖張兩司長及前司長李煜堂到署會商僉以中央困急不能不設法協濟而粤省財政亦苦支絀無可爲計當由李煜堂慨允先籌五十萬解京暫救目前餘五十萬如可籌得再行續解至先解五十萬即在將來國民捐或公債項下扣回聞李煜堂前日赴港即爲籌解之事云 
[興寧種棉新法]  
　　嘉應州屬興甯東山寺陳挹峰近刊發小啟勸該鄉各人種棉茲將其所刋各種種法照錄如下　 
辨種棉有多種惟黑核靑核者爲最隹辨地土質無論何色其泥土含有細沙者爲上治地棉須水氣滋養然不宜過於濕潤故種棉之地不可如禾田之蓄水雨過即宜宣洩又棉田溝側不宜雜種各豆蓋棉畦中間初種時雖有尺寸空地不久而枝棄森接故雜種各種植物即有妨碍作畦畦如本處種番署之地相似令土凸起成行畦背之闊不過二尺寸有奇高四五寸作梅花眼三過播種春分前取種最侍先用水泡濕過半刻淘汰之去其浮者皆秕種也取其沉者再剔去其羸種羸種者殻軟而仁不滿也如此則所選皆堅實之子以糞灰料匀用手搓揉令粒粒分開卽揉即種以妨乾瓌種時就畦背中作穴深約八分此行與彼行之穴交錯如犬牙每穴下子十餘粒覆以土厚一指稍踏實使土與子粘合則苗牙較速苗質較堅選梗何謂選梗子茁芽漸生枝葉是爲棉梗棉梗已出十日將應去之梗去之應留者留之每穴可留七八梗新梗出三十日之後再照第一次選梗之法每穴有未去盡者此時即拔去應去之梗僅留肥茁者四五梗但選梗須分别雌雄凡雌棉之葉片片相對結桃頗多雄棉則葉有上下參差結桃較少年留肥茁之梗尤須擇其雌者鋤耘梗苗旣長必須常時鋤鬆畦旁之土但宜小心勿傷梗苗有草卽鋤鋤下之草連泥土壅附於苗根能令根深耐風雨培壅人畜糞豆菜等油甫草碎生泥皆相宜打頭剪去正幹之末使發旁枝謂之打頭正幹高尺許即須打頭者令旁生枝葉則結子繁也旁枝長約一尺亦須打頭者勿令交枝相揉傷花實也打頭時宜在晴日切忌陰雨治虫宜於未種之先數翻田土使虫出地面令飛禽食之又害虫皆蛾所產驅除之法可樹小白旗數竽於棉田蛾來放卵取而燒之拾花拾花不可太早必待桃熟荷開約四閱月隨開隨拾落則汚染不凈灘於簿上日晒夜露灘於屋上通風之處則花白而子易乾下雨及重露之後所摘之花切勿久晒宜於通風之處設架晾乾爲妙藏種凡棉之早熟者未實晚熟者經霜皆不可留種惟於中間時月摘取最隹之梗與每梗中部以下之桃及其嚢内子最少而最壯者特留作種落地之花勿畱早晨不宜採種須經日晒燥帶棉收藏冬月軋取其子曝極乾置諸高燥通風處密裹之時時翻　方不損壞收利尋常棉每株結一二十桃極盛者二三十桃每畝　花大約二百斤左右其次不一 
[蘇都督整飭校校風]  
　　爲通令事據民政　稱近來各種學校往往有以在校生徒而干涉學校組織學科支配或畢業期限者有開會公　校長者甚有聨名干涉地方政務者推厥由來皆因誤解共和　字而起須知共和乃世界一　國體非所語於學校學校與國家性質逈異國家由人民組織而成若夫學校公立則有該管行政機關私立則有立校者担任其經費處分其校務學校懸格以招生學生遵章而赴驗及格乃入不及則否非如國家以人民爲主體有人民而後有國家此其相異之點一也人民對於國家有參政之權利有納稅服兵之義務若學生之于學校求學而已校務之處理經費之籌集旣非其　校員之進退規程之修訂更非其權此其相異之點又一也是故學校之於國家　之數學爲不同類之名數　之形學爲不相似之形體若誤相比例謂自國體變更從此學校一切事務亦將受理於諸生此雖法美瑞共和先進諸邦亦無其先例至於地方政務各級行政機關均有對待之議事機關分擔其責任而各以法律爲之範　行政機關所執行必本於議事機關之意思而議員皆由選　則議事機關之意思亦卽地方人民公共之意思諸生學成而後各本所長爲社會國家効用前途事業正復無窮利國福民實倚賴之若年未成人身猶在學輒先奔走政治無論於法令有無遠背已懼其學業從此抛荒本都督府數月以來學生陳　文牘類此者幾難枚舉風聞各　學校時且釀爲風潮本都督對於此　靑年未　不諒其無他謂出一時狂熱而不能不憫其無識謂將誤入迷途先哲有言思不出位西儒亦有言自由有界若不　切指示俾自警覺萬一此風日長由近及遠習非成是遂無復知學校性質如何學生名分如何民國殺育前途豈堪設想爲此通令省立各學校校長曁各縣民政長轉行所屬公私立各學校校長應卽會集諸生將本令反復演講咸使瞭然平日殺授訓練並將此義隨時輸入如察有上列各項情形速行禁阻庶幾共和眞理日漸昌明靑年思想日趨正確整學校風紀卽以固民國根基有厚望焉此令 
[松分府善後辦法]  
　　松軍分府自取消後省委符范兩科員來郡點騐一切擬即回省禀復現程都督復派孫范兩委員來松接洽並奉電云松軍沈司令鑒松軍分府取消後其善後辦法應請照下開各條辦理（一）標本部應即取消（二）新軍衛隊練軍各營應嚴加淘汰編爲步隊第一營歸殷組軍接管（三）巡防一營改爲步隊第二營歸譚國濱接管（四）所編步隊兩營應暫歸水師沈統領節制（五）弁目團及幹部養成所應歸併來蘇（六）所有編餘之中級軍官應另候委用希轉飭遵照都督程庚沈司令自奉電後鄧統帶等均已部署回蘇殷君亦經到差矣 
[共和黨宜興分部成立]  
　　共和黨宜興分部於六月九日在本城蔣瀆里事務所開成立大會會員已達一百八十餘人各界來賓到者百餘人當經舉定正副部長及各部職員茲將姓名開列於後正部長周徵熊副部長徐俟幹事十人程廷颺汪宗藻吳家騮吳材銘徐達聲徐洽仁徐其璜蔣道先周寅晹許錫良 
[朱穉丹急公好義]  
揚州第二軍副官長朱君穉丹少年博學革命功人對於江北方面尤能竭力維持今又慨捐薪俸以抒民困高風亮節誠可爲少年模範也今將其致徐軍長書探錄如下（上略）國窮民貧每念寒心　少年食錄且受崇爵詢以功德心實歉然所有每月薪俸三百元自本月起願捐爲軍餉俟國基鞏固出國求學時再沾國民之餘惠亦不爲遲等語噫如朱君者洵可謂急公好義矣 
[皖江近事彙聞]  
　　安徽實業敎育兩司前經大總統正式任命現均不就辭職栢都督以實業敎育關係皖省前途不可無總轄機關故日昨特委劉君廷鳳爲實業司長鄧君藝孫爲敎育司長以謀進行惟因是日實業協會開會歡迎時劉司長頗有譏誚之語而鄧司長近日亦有少數人反對故内部尙有暗潮云 
　　靑年軍自創辦以來皖省秩序甚賴維持現因籌餉維艱栢都督已命將該軍分别送入軍需學校及伍生隊學習至靑年軍名義不日即將取消惟昨因省垣謠言蜂起人心爲之動搖故該軍特出一種佈告略謂本軍將與諸父老别矣方欲釋甲以從事於學問爲他日報稱之地至今六閱月日日　我諸父老之血汗求所以報而不可得現有無識匪徒妄造謠言擾亂我父老之心同人等將不與共日月我父老其無恐慌 
　　前淸己故提督馬玉崑曾在蕪湖置有房產并派管理人陶子卿等常川駐蕪專收該處租金詎陶等串通舞弊曾由馬氏家屬指控收押在案上年蕪湖光復陶遂得乘間脫逃而馬氏房產亦另由軍政分府派員經將租金藉濟餉需現陶賊智復生日昨竟敢具呈蕪湖縣希圖朦混冐領據爲己有事爲馬氏家屬所聞復又縷情上禀都督迅飭蕪湖縣知事從嚴究辦以儆欺騙而挽刁風 
[紹興三烈士入祠紀盛]  
　　六月十日爲徐陳馬三烈士入祠之期上午七時烈士家屬及各軍隊各團體在開元寺取齊各女校則在大善寺取齊先由開元寺出發經小坊口繞南街向大街至大路入祠各學校各團體繞祠一週而散計恭送入祠之軍隊有警察民團及六標一二三三營兵士學校有第五中校大通陸軍中校法政學校承天中校初級師範校紹興縣校尙德箔業明德熱誠高遷等兩等小學昌明朝東二初級小學大通工藝女校女子師範校成章女校團體有童子軍姚江鄉自治議會農業促進會工黨商會縣議事會兩國民恊濟分會共和促進分會東社慈餘同鄉會佛敎分會自由黨社會黨宣導會閱報社及越鐸民興兩報社社員約計不下萬人沿途觀者如堵頗極一時之盛 
 
 
 

Page 7

 
 
本埠新聞 
[莫市長與少年保國會大起交涉]  
　　南市市政廳長莫子經君呈民政長吳懷疚君文云爲呈請事竊奉抄示五族少年保國會函正在備復間復接有該會傳單大致以法人將推廣電車責市長之專擅允許詈之爲民賊稱之曰　路閱之殊深詫異查來函中本指羅家灣之徐家匯路而傳單中則云南市未知究指何處而言莫名其所以然如係指羅家灣之徐家匯路則實斷送於前淸光緒二十六年余道聨沅之手法人即於是年設巡捕房於羅家灣路權警欋盡爲法人所占有修路修橋無從顧問總工程局於前淸光緒三十一年冬成立三十二年開放西區巡警經總董李鍾　曾鑄朱佩珍郁懷智曁錫綸等竭力與爭案牘累寸前淸道瑞激抄送舊卷有悉其原委當必頓足并有如果可以収回已失主權不惜摩頂放踵之語亦可見往返文牘之苦心孤詣矣嗣後法人設電軌於方斜路復竭力與爭函電紛馳經前淸外務部與法公使磋議有中法合辦之說幾至并未失之主權而亦失之總董等堅持不可此均有案可稽者此次並未知有法人添設電軌之事市長案得有允許之言如法人於久已管有之路權而尙待我之允許而行此眞莫大之幸乃該會言之鑿鑿自必確有可憑應請民政長調查證據以昭核實如以南市而言則設立電車前有美商不分畛域之請求後有法領事滬公司之合議經總工程局議事會决議以購備電車安設軌道將來自行規畫函復在案現在承辦集股者的係南市華商並無洋商入股在　　内經民政總長核准創行此正爲杜絶外人覬𧢢起見何得誣指爲外國人因利乘便之法則統核來函及傳單無非藉以聳動多人排斥市長爲快而於事實毫不講求非因挾嫌忌嫉何至於此上海於光復之初秩序頗極整肅邇來浮言不靖似此顚造黑白搖惑人心恐將擾害治安演成慘劇轉以增漲外人之權力民政長有保護人民維持地方之責且於從前案據夙所深諳如果於路權警權不及之處可以設法挽回則錫綸甘拜下風並當絶迹於人世如其不然則請民政長責令該會賠償損失之名譽錫綸旣未知該會之住址并未悉主名者何人用敢復陳除呈滬軍都督民政總長並請求議事會特開臨時會外維祈迅賜核察施行以彰公道謹呈 
[陳旅長不能辭咎]  
　　陸軍第五師第九旅旅長陳漢欽以日前湘人開會譚軍與砲隊營交鬨一事該砲隊營早於未經爭鬭之先移交滬防全軍李統領管轄殊難負責會經呈報都督府請爲核奪昨奉陳都督批示云呈悉軍隊管轄之責任遇有新舊交替時際必俟新任接收出具交狀後舊任之責始能脫卸若舊任雖經移交而新任尙未接收則舊任仍不能卸責該砲隊營經本都督批准撥歸李統領管轄雖經該旅長於六月初三日造册移請李統領接管然初五日該營與譚軍交鬨之时李統領云尙未派員接收該砲隊營亦未出具接收文狀是該炮營仍在該旅長管轄之内無疑本府日前通電以第九旅炮隊營名之於理法至爲允當該旅長於所部之兵不能約束於事先復圖諉責於事後殊無所取義但交鬨之事雖平維持善後與保衛治安責任至爲重大該旅長旣將炮隊營造册移送李統領自應俟李統領點騐接收改名滬防砲隊營後方能卸責不得互相推諉致滋貽誤而專責成仰卽移會李統領遵照迅速妥商交接具報勿延切切 
[研訊僞告造軍用鈔票案]  
　　陳變山因在浙省將僞造之軍用鈔票混用經湖州軍政分府拿獲訊係住居美租界蓬路之陳少春爲首當卽移請滬軍政府轉咨通商交涉使陳貽範君令行公共公廨照會捕房飭探查拿因 
陳少春入藉西洋復經陳交涉使照請該管領事傳到陳少春並將陳燮山解滬於昨日午後在西洋領事署由正領事會同執法科員集訊先由軍政府代表聖文律師上堂譯稱被告私造軍用鈔票至各處混用有碍中國圖法應請澈究訊據陳燮山供稱陳少春於三年前與某日人合開酒店我因與之相識此次少春將軍用鈔票一千五百元囑令帶往浙屬消用言明每月辛資洋十元並議每百元提二成半爲酬勞因之帶往湖州等處購辦金飾綢縐致被湖州軍政府破獲移解到滬是實質之陳少春供稱實係陳燮山挾嫌誣攀堂上向陳一再研詰矢口不移中西官磋商之下以此案尙須詳細研究遂判兩陳分别看管候今日午後再行訊核 
　　另一訪函云陳少春假造軍用鈔票一案昨由都督府派總繙譯官詹鳴岐君至西洋領事署起訴並請聖文律師爲辯護士西洋領事先詢起訴人詹君曰陳少春假造鈔票有可證據詹君答有陳爕山之口供爲憑領事又問云除陳燮山外尙有别項證據否詹君答稱尙有同黨正在湖州捕擒領事云旣未擒獲即無證據本領事按照本國律法不能詢問被告一語因恐陳爕山有挾嫌誣指情事總之一人控告一人不能有效詹君辯云今設有犯人因竊被擒問官詢問之下犯人或供尙有同竊者試問問官亦可因無證人而不究乎况陳燮山所供鈔票確由陳少春交伊代用每用一張以二成半爲酬勞是時詹君即將假票兩紙呈請存案領事又問陳燮山曰此項鈔票旣係陳少春交你有無記認陳燮山答稱票上顔色比眞者畧重且給我簿子一本將假票購得之物件注明簿上領事又問此簿子上之字係何人所寫陳供二人均有領事及詹君與原被律師等遂於假票簿子上逐一簽字存案諭候明日下午二時再審 
[再紀解散法工部局問題]  
法租界納稅西人定期下星期一日集議擬請各員投票表决是否信任工部局董事如選舉人表明信任則卽將提議重行選舉董事問題蓋憲法上准復選舉也惟此舉與總領事組織之臨時辦事處有所抵觸 
現總領事已將解散工部局情由報告駐京法使而工部局亦擬將此事報告該使或報告巴黎外務大臣 
[女子參政權之辯論會]  
　　寰球中國學生會定於十三日晚八時開辨論會討論中國應否予一部份之婦女以參政權現已柬邀各會友届時赴會互相研究聞非會友亦可入塲辨論 
[童子會募捐]  
　　本埠中國靑年會年前議建童子會（即幼童會）因地價未曾募足致未開辦當茲民國肇始首宜注重敎育而敎育基礎尤以蒙童爲先故斯會之設實不容或緩刻經該會董事部議定於六月十日爲始七月十日止再募銀四萬兩俾會所得早日興工其募捐之法共分八部每部設部長一人部員十人皆係本會會員担任紛投勸募想滬上不乏熱心慈善家當不難指日籌集也 
[李統領接收炮隊營]  
　　滬防水陸全軍統領李英石以第九旅砲隊營現旣奉陳都督命令接管自應遵令管轄故於昨日令行炮隊營謝營長迅速傳令該營官佐兵士預爲整理齊集該營聽候本統領於今日（卽十三號）蒞營查照花名册籍按名點騐接收 
[嚇詐徐厚餘三誌]  
　　僑居公共租界福建路普慶里五十四號屋内之前淸候補道徐厚餘控揚州人虞迪人石在安張得標身帶手鋡刺刀深夜入寓恐嚇圖詐等情經公共公廨判令虞等押候查究在案昨晨提案復訊原被均延中國律師到堂互辯並據徐之族弟投稱是晚虞等各帶軍器突至原告寓所恐嚇圖詐致原告受驚得病且本有嘔血之症因此復發是以不能到堂請爲改期再訊聶襄讞商之英翰副領事以此等刑事案件未便久延遂判將被告帶回捕房一面着原告將藥方証據呈騐倘不交出即將被告交保 
[敎務聨合會開會預誌]  
　　六月十三號星期四下午五句鐘新法界寳昌路石牌樓後尙贒堂中外敎務聨合會開會請廣學會總理李提摩太博士演說各敎之旨趣届時博士必有一番偉論想必爲研究哲理者所樂聞也 
[張園又將演劇]  
　　張公民熊澤　英江恕尹仲材李秉乾許德洽沈有庠等　起國民捐勸捐會定於六月十六日（即舊曆五月初二日）午后一時起八時止假張　安第演　劇并有洪秀珍花　珠金美鳳朱素秋林小月皎月閣等熱心贊助串演各戲演畢大放燄火以助餘興所有收入之資概充國民捐想愛國男女　抱錦時必樂贊其成也 
[國民遊藝會預誌]  
　　中西學校諸君定於十五號下午一時在虹口崑山路二十號門牌中西書院舊址開國民游藝大會所收入座券資（每券一元） 
撥助國民捐茲將所定節目列下　世新劇名人演說中西女　演唱班演唱留美音樂家史女士　琴十齡女童獨唱中西學校扶雅會國樂文明幻術尙有種種遊藝不及盡述 
瑣聞 
[城内]  
　　審判廳告示○照得民事訴訟原告　律應預納訴訟費用保証金本　業經照辦在案惟查此項預繳訟費保証金本　訴訟之担保至本案判决以後原告如係勝訴訟費另由被告担負自應將預繳之証金全數給回卽係敗訴該原告在預繳証金内　除應繳之訟費外其有餘存者亦應退回方淸界限茲查本　已判决各案内有原告勝訴於受詞判後未將此項証金領回者特將原告姓名應還証金數目開列於後仰各當事人卽日執持証金收據來廳照領勿自遲誤切切特示計開應退回預繳訟費保証金各當事人姓名如下繆長連四元五角王筱和三十元周世章十九元五角内應　訟費十三元錄事費及送　費錢一千一百二十文 
　　審判廳民庭批示○郎孟松呈批查此案前經孫補　呈訴到廳衆經開庭辯論斷卞春波踐約遷讓等情在案該商承租之新太房屋旣由卞春波租與孫姓卽使該商曾向蔣童二姓訂立租約亦係受人之愚何得藉此爲詞主張　貨　利况此案訴訟進行之中該商並未來廳呈訴迨案已判决始出頭參加訴訟其爲事後彌縫不問可知現在卞春波已向高等審判廳提起抗告是以暫未執行所請撤銷查封之處應母庸議侯錫林呈批該商認借鳳英洋六百元以行枮作押旣係實情應卽如數歸　方是正當辦法何得巧爲說詞希圖抵贛殊屬不合案經本廳一再　訊該商之妹不但爲該商作中尙張連生吳太太南欵亦係中証未便准予摘釋着該商同妹月娥准於六月十號到庭集訊母庸規避干咎張侯氏呈批該氏有無私提鳳英所存惠大莊之欵及借給張運生吳太太洋四百元一經公開辯論不難水落石出請摘釋之處碍難照准着仍投案　訊毌得　延切切 
[南市]  
　　是何宗旨○保安長代表賈新崔西林呈奉市政廳批云摺呈閱悉該會宗旨若何未據呈送章程旣稱蘇都督批准備案亦未抄呈指令無從核辦 
　　不復淸靜○改良學塾集益社擬借荷花池畔淸淨菴除屋開辦單級敎授　習科於陰曆四月十九日將民政長所給告示持往懸掛該庵女尼　　因多妨碍拒不准入現該社已具禀民政總長轉呈陳都督傳諭讓出未知該尼能從命否 
　　合股受累○外　瓜街元泰汕頭號股東潮州人方炳南負欠私逃前日由藥業乾泰等十八户將同股人卽全豐麻袋店主許雁林扭控裁判所請追旋在許身畔檢出票銀一千二百除兩及麻布四十件麻九件靑皮四十件之提單三紙卽由仁盛號主謝鑑泉保出料理後有參業葆大養眞等五家附追貨洋四百十餘元銀一百七十餘兩昨經陳裁判集訊被告　金泯澜律師之代表朱毓琴君到堂代訴許有六股現已由謝担保　照六股料理分四期拔還請將票銀提單發還嗣因原告未允判將票銀提取八百兩給藥業各户領去並給還被告銀四百兩餘歸參業具領此外著照所勸由謝担保理楚提單准卽給還 
[閘北]  
　　警長勸勞○蔣警務長近因宗社黨到處造謠煽惑希圖破壞特飭水陸各區隊一律戒嚴曾誌前報茲悉將君除每晚親赴各處查察外又於前日與稽查員同往各區點名考察以資整頓 
　　合股瓜葛○蔣榮甫在閘北裁判所具控稱與徐幼臣股開合成絲廠被徐虧空銀一千兩曾由友人沈子雲勸理不聽請爲提究昨經孫所長傳訊供詞各執判徐交保候函請繭業公所董事查明帳目秉公　處 
　　勒還押櫃○王有財徐占元控張嘉善　呑租車押櫃洋二百六十元經孫所長判張交保淸理在案茲因張保出不理復於昨　日傳訊張稱被王徐二人欠去租車洋四百餘元問官察核原告所呈摺據確鑿張　　狡猾着押候繳洋開釋 
　　巡士受虧○北叚二區巡士兪立甫前晚十二句餘鐘在南公益里口華洋交界處站崗突來流氓五六人將兪頭面毆傷並被　去警笛撕破制服逃入租界該巡士卽歸區報告查緝究辦 
[英租界]  
　　拐匪推諉○拐匪王雲橋吳山杜陸紀榮在滬串拐小斗子金寳小和尙等五男孩至厦門　賣經是處巡警查獲業已解滬由廨收押候查在案昨經中西官復訊先據厦門來差劉松亭禀明緝獲情形並請給發回文以便銷差訊之王雲橋供稱小和尙係粤人林錦祥買爲義子囑令帶往厦門林已在輪船上被逃求鑒判王等還押候下禮拜三再訊 
　　紏葛已淸○高易律師控陸金壽陸金山陸和生地產料葛一案昨經公堂傳訊讞員以此案已由西洋籍商陳子雲到堂証明且已料理淸楚遂諭陸等退去聽侯給　執管 
　怙惡不悛○陸雨長控周土生硬借不遂肆行吵閙昨由捕房將周拘解公堂訊知周係過犯判押西牢一年期滿仍逐出租界 
　尙有黨羽○流氓王福生專在租界内㩴取行人財物由探查　昨解公堂　供一過判押候補拿同黨於禮拜四訊究 
　違背定章○虹口陳榮明酒店深夜賣酒又沈榮祥家私售燈吃均違租界定章由探禀奉公堂傳訊判陳罰洋五元充公沈未到案飭再往傳 
　　安插貧婦○粤婦鄭蔣氏因貧苦無依前日　入匯豐銀行寫字問内求乞當被鳴捕拘送公廨昨由官媒解案訊明判送廣肇公所妥爲安插 
　　保人吃緊○英商勝業公司控楊讓堂不交賣地一案昨經公堂集訊原告西人偕証陳文朝上堂証明支單銀兩係送交保人王秋濤仁裕京貨店内由王蓋有圖章爲憑且有合同呈電據王供雖爲保人並未另立保單亦未過付銀兩訊之楊讓堂供稱此案由我担任與保人無干請察王襄讞商之英康副領事以王有担保之責判與楊一併押候函致滬南市政廳將王之產業及仁裕京貨店一併發封再議辦法 
　　三案並發○甬人崔桂才因將同鄕婦人許湯氏押入雲南路三百三十八號花烟間内爲娼並呑没族人崔紀才衣物被控昨由捕房解至公堂訊知崔桂才尙有販賣十九歲女子崔金寳一案實屬不法着押西牢半年示儆 
　　馬夫疏忽○馬夫陳阿二駕車不愼將李胡氏撞傷昨由捕房拘解公堂訊知陳係德商用人判存洋三十元交保候德領堂期解訊 
　　遇人不淑○丁蔣氏控夫丁仁生索洋不遂與夫兄丁仁法將其左目毆傷昨經公堂　訊以丁弟兄不應行兇着各罰洋三元充公如無力繳洋改押三天並着具結以後不准虐待 
　　仍被查獲○老閘捕房二百七十號華捕侯玉堂因誣控包探朱阿巧抛差逃匿法界由探　　生將侯拘獲昨解公堂訊明判押三禮拜以儆 
　　乘間摸竊○鄭士述在電車上摸竊西人沙不之皮夾當被扭送捕房解公堂訊判押候補提人証再訊 
　　小孩待領○昨有身穿花布衫褲足穿皮鞋年約五六歲之男孩一口又年約五六歲身穿花布衫褲足穿元布鞋之女孩一口均因迷途由捕一併送廨經中西官盤詰兩孩均不能言語判一併留候懸牌招領 
　　祇可破產○姚學文控兪竹亭股開聚源魚行被呑各户存洋六千四百元一案前晚由廨復訊原告偕楊秋生等各存户上堂請追訊之兪一味狡展奉聶襄讞以案懸數載未便再延判兪還押着原告查明被告有無產業禀候拍賣公　 
[美租界]  
　　不知亡國○前晚有一西裝之朝鮮妓女在乍浦路公　内拉客被西探拘押捕房昨送日領事署訊實判禁十日以儆 
　　索欠衝突○項阿紀孫小林孫王氏等昨在靶子路索欠互毆由捕併送捕房斥退不理 
　　不能並立○劉阿元與包金川之妻沈氏私併昨日與包在途遇見口角相毆由捕拘禀捕頭飭赴公廨控訴 
　　失竊銀洋○西華得路四十七號周雲樓家失竊大小洋七十餘元昨報捕房請爲查緝 
[法租界]  
　　弔驗賬簿○冷長松前有雜皮售於協記號計價銀七千五百三十兩除收洋三百五十元外餘向股東陳玉生追索置之不理控經公堂集訊陳供有朱茂記另開朱德興卽附在協記號内此項雜皮係朱所購與商人無干朱茂記供朱德興與協記係是一家此皮轉售於天福瑞記禪臣等三洋行内有價銀若干兩由協記収去讞員以兩造各執一詞候向各洋行詢明何人出售再核在案昨由天福等三洋行買辦投稱此項皮貨或向協記購來或向朱德興買進均有賬據　讞員判俟三買辦將賬簿呈案再行核斷 
　　語無倫次○三十三號華捕投廨禀稱王雲堂坐在東洋車上手持一棍無端行兇並將行人石金生毆打向王詢問答稱吾不吃醉當吃藥水等語似係酒醉當卽帶入捕房存洋二十元保出請爲核奪旋由王妻丁氏投稱丈夫素患　　今臥病在家不能來案求宥判罰洋十元充公卽將存洋一半發還 
　　婦人受騙○陳張氏投廨控稱嚴來生自稱管房人言有吉房出租婦人信以爲眞當付定洋四元詎係誑騙報捕拘獲並由捕房查明在英界辦過四次求究訊之嚴供認騙洋不諱判押六月期滿逐出租界 
來件 
[共和病院暫定簡章]  
　　一章編制條例 
一本院定名爲共和病院 
二本院設在南京碑亭巷前洋務局内 
三本院爲慈善事業以同志之合意分任職務除少數　員外醫生看護諸戰均爲義務之服務 
　　四本院設院長一人副院長一人醫生若干人助手若干人看護若干人藥劑師若干人庶務一人會計兼書記一人雜役若干人 
　　五院長總理全院一切事務副院長以次均受其支配院長有事故不克服務時副院長得代行其職務 
　　六助手藥劑師庶務會計書記雜役等均爲　員 
　　七雇員由本院分别給予薪金 
　　八本院之各項規條本院職員及雜役等均須遵守之 
[第二章治療條例]  
　　一本院治療病人每人每次收掛號金銅元五枚其藥　及治療金概不收貧苦者得以院長之特别許可免除之但患花柳病者須徵收藥資及手術金多寡均隨時酌定　二本院治療時間每日午前八時起十一時半止午後一時起四時止但急症不在此例 
　　三每日願來就診者午前除照章收掛號金外不另取分文午後須另繳費五角作爲捐助本院基本金但貧苦而患急症者不在此例 
　　四病者須依掛號之次第受診不得按越紊亂但急症或傳染病及須急救者得以本院之特許提前診治 
　　五受大手術者須由病者或其家屬（如家族不在本地其親戚好友願爲作証者亦可）具願書於本院 
[第三章収容病人條例]  
　　一病人收容須得本院醫生之許可 
　　二本院病室分爲普通特别兩種其牀榻衾褥等件均由本院代備病人住何種病室視病者之志願定之 
　　三住普通病室者概不收費但食事須病者自行料理并須就本院廚房以本院規定之食品每日給廚房洋一角廚役不得額外需索貧苦者經院長特别許可得免除其膳費 
　　四住特别病室者每日除納膳費二角外應另繳費五角作爲捐助本院基本金如有仁人俠士情願慷慨解囊特别捐助者本院尤所歡迎並當登報誌謝 
　　五凡住院病人有欲在外購入食品者須得本院醫生之許可 
[第四章醫生脹務條例]  
　　一本院爲慈善事業院中醫生概屬志願服務不受報　　　二依醫生各人之志願每日在本院服務一小時其時　之支配由院長與醫生酌定 
　　三志願服務者欲離去本院時須於一月前通知本院院長　　四醫療器械及藥品等由本院置備醫生不得移供自已　業上之需耍 
　　五醫生須按服務時間先五分鐘到院 
　　六病家指定本院某醫生聘往診治者本院得依該醫生　業之規定收受出診金以其半數給予該醫生半數如入本院基本金 
[第五章附則]  
　　以上係暫定簡章其未盡事宜尙新 
　君隨時指敎致俾　美備母任企　 
來函 
[朱洪壽函]  
　　前日各報載馮少卿薄倖一則查馮君少卿並無與女子陳宗　苟合之事鄙人等會向閘北裁判所　查祗有陳宗興與馮　　一案諒係訛傳請登來函以全名譽吳淞公民朱洪壽張樹滋王兆熊吳志涵李　楨同啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[代擬嶺南公妻會簡章] [  龍]  
　　一宗旨仿古客妻之制務使内無怨女外無矌夫泯旅邸凄凉之歎免深閨寂寞之悲女子無誤適所天男子無所偶非匹兩無拘束各極自由爲目的 
　　一定名世間無不二色之男子而偏責女子以守節富者廣置姬妾疲於奔命貧者求一夕之歡而不得此爲最不平等之事本會破除獨夫主義抱人盡夫也之志有琴瑟之樂無室家之累故名公妻會 
　　一資格凡黃花閨女靑年嫠婦以及廣田自荒之姬妾要需面首之健婦均得入會爲會員臨時開具年歲籍貫親到本會本會即塡給證書　　一會費凡入會者先交照相費一元本會爲之攝一小影懸掛會員室内以備租妻者之選擇受租後酌提租金三成撥充本會公費 
　　一權利旣經本會認爲會員該會員之家族卽不得干涉其舉動倘有從中阻撓准由會員到會陳訴本會當控諸法庭治以侵犯自由之罪　　一租例凡欲租妻者旣經選定以後當立承租約一紙存會如一夫租數妻或數夫租一妻均可一夫租數妻仍以妻數計値數夫租一妻當以夫數代妻數七折計値設因此而妻之驅體致有損傷須由該承租人等賠償損失 
　　一租費租金視會員面貎之妍媸年齡之大小租期之長短以定價値之高下本會先於各會員照片下注明無隨時任意高抬低抑之弊惟租金須預繳 
　　一分離凡在租定公妻之繼續期不中能得兩方面之允洽可隨時斷絶關係扣還所餘之租金以免有不自由之害 
　　一優待凡會員經人選定而本會員本身以爲不合意可立時謝絶另選或該夫無錢承租而會員自願與之同處應由會員代繳應得租金之三成撥充本會公費 
　　一懲戒凡會員未經承租人到會立約而私自苟合者不問何人起意各罰五十元以上百元以下之罰金 
　　一生育凡在租定公妻之繼續期中或受孕或生產而該夫自願領回撫養者當繳借肚費洋三十元不願者繳下胎費洋十元會員自願撫養小孩與　聽便 
　　一演習本會請有專門媚術家數員於常會期内殺授種種媚術概不取費 
　　一檢騐本會請有精於花柳症及產科醫士數員凡屬會員均須由醫士隨時察騐以免瘡毒騐費不另取 
　　一職員本會公舉正副會長各一人爲名譽職調查員四人招待員四人幹事員四人書記二人男女不限酌給薪水 
　　一會期每星期六爲常會期大會每季一次日期臨時酌定合攝一小影以作本會之紀念　一會所水性港楊花街陰盛里 
發起人議員齊慶封女士夏姬仝訂 
[新四書] [  逸樵]  
　　子貢問爲知事子曰官欲安其位必先通其氣居是縣也事其大夫之在各司者友其士之出洋者子曰謀事吾猶人也必也吹牛皮乎 
孟子曰糖我所欲也熊掌亦我所欲也二者不可得兼留糖而食熊掌也錢我所愛也國亦我所愛也二者不可得兼捐錢而救國也 
子謂子蕩曰汝爲國民捐無無花酒捐 
財主有三變望之儼然即之也驕勸其捐也吝 
尊聞詞選 
[金陵懷古四首] [  囂囂]  
　　石頭城畔草夔婆廢苑無人烏自啼明月不知時世變宵來猶照女墻四 
　　池館無人草木長野花寂寞戀斜陽斷烟衰柳凄凉地都是前朝歌舞場 
　　玉樹歌殘　葉冷胭脂并　泣寒虫前朝多少繁華事都付頽垣斷　中 
　　一林　鵲　斜　風景依然世已非惟有多情雙燕子春來還　故宮飛 
　　客春偕友作北里遊友筵余于妓謝月英家時侍座有妓妹媛媛者荳蔲年華芙蓉丰貎流波蕩漾足攝心魂而其憨熊尤令人憐煞余卽度贈以詩曰[  鵑魂]  
　　綽約廣寒仙嬌羞怯倚筵星昨頻鏡轉桃　弄巾偏天上眞眞麗人間媛媛妍今朝相别後勞我萝魂顚 
心直口快 
　　法敗於普募國債二十五億而應募者竟踰七十五億愛國熱忱願同胞慕而效之 
　　六萬萬借欵以四萬萬人計之每人担任一兩五錢每人日省一分五個月卽能集此鉅款富者節衣縮食必逾數倍即貧不能出者亦呆截補之矣[  光]  
列强耽耽於邊地皆欲分一　而甘心我爲中華民國哭財爲百政之母各省紛紛告竭矣我爲民國政治前途哭 
 
 

Page 11

 
 
大兵之後滿目瘡痍天公爲厲災荒徧地我爲億兆哀鴻哭今日黨會林立虚名徒建求其能謀同胞之幸福促社社之進行者誠不多　我爲大總統之約法哭[  吳德涵]  
戲攷 
[龍虎鬥一名風雲會] [  健兒]  
　　宋太祖爲歐陽方所挾久困河東焦悶萬狀呼延壽廷被害後家將回報子瓚尙幼聞之號咷涕泣髪指目裂一慟欲絶即禀母欲率其部屬親往河東以報不共戴天之仇母壯之瓚年雖幼穉而膂力過人抵河東猛撃宋營銳不可當宋兵屢敗黃信報知太祖太祖卽親自迎敵瓚遇太祖讐人相見益動殺父之痛竭力死戰太祖力不敵墜於馬下瓚舉鞭欲撃死之以報父仇忽見太祖頂上一赤龍騰起張牙舞爪直撲瓚身瓚駭甚目眩心驚亦墜於馬下太祖以棗木棍撃之忽見一黑虎怒目張口掩蔽瓚身太祖知有異擬收之以制歐陽方乃扶之起詳訴情由謂予固甚愛壽廷將軍之忠勇汝父實爲歐陽元帥寃殺瓚乃責太祖忠奸不辨馭下失當太祖謂三軍之權悉在元帥掌握且曾賜以上方劍許其便宜從事卽予亦受其挾制不敢違拗瓚聞言大笑更斥太祖無能急問歐陽在何處請代爲殺此跋扈之權臣上以紓君憂下以報父讐太祖大喜即率瓚抵歐陽處瓚直入中軍舉鞭猛撃歐陽方腦漿迸裂而死三軍俱畏其神勇悚然莫敢動太祖見心腹之患已去即用瓚統率士卒平定河東回朝追封壽廷以慰寃魂又重賞瓚功并賜御鞭以寵之 
小說 
[短篇滑稽我害他] [  鈍根]  
　　我常聽見人說美女美女我道美女是狠難得的豈知像我這樣的面貎已經算是美女了 
　　親戚鄰居都稱贊我長得俊俏我只不信後來我想得一個法子每天傍晚時候趁着空閒到門口站着假做望野景看那些男人們見了我稱贊也不稱贊 
　　一天午後五點多鐘我打扮好了便到門前去試騐我的法子可喜我家門前這條街本來是狠熱閙的來往的行人老的少的長的矮的胖的瘦的甚麽都有我看了他們許多没有一個入得我眼的 
　　但是他們見了我都停看步兒直着脖兒瞪着眼兒看一個無盡無休又像要生呑我下去似的我常聽得嫂子說說男人多好色想就是這樣子了内中有一個正要走近前來細瞧我不防脚下踏了一塊瓜皮只聽得垥的一聲一個四短形的胖子早跌在地下旁邊還有一個瘦子對我說他這一躺有名呌做四柱撑天式我聽了納罕不覺微微一笑 
　　這一笑不打緊却有一個少年擠上來了那少年涎着臉啣着香烟管那烟早擠吊了他還没有曉得只管啣着空煙管把兩片嘴唇一開一閉的大約算是噴烟我瞧他糊塗不過忍不住笑了 
　　我這一笑裏頭又有一個戴拍拉買草帽的少年立在人背後對我點頭像是向來相熟的一般他正在顚頭播腦的時候驀的背後來了一個挑水的大喝一聲讓開路來把少年嚇了一跳身子往後一退恰巧撞在水桶上潑辣辣一聲響亮那少年早濺了半身水大罵挑水的混帳挑水的笑着就走嘴裏還喊道你該謝謝我呢你渾身的慾火都被我澆息哩惹得一團人大笑起來 
　　笑聲未已對門堦沿上又來了一個鬍子把手巾掩着嘴眼晴直望着我脚下漫漫的走忽聽得汪汪的狗呌起來那人接着捧了腿大喊痛呵！痛呵原來他誤踏了一只躺在堦沿上的狗那狗直跳起來把他大腿上咬了一大口子他忙着用手捧腿却把掩嘴的手巾落在地下露出了滿嘴破刷子似的亂鬚他面上漲得通紅忙拾起手巾來再掩那鬍子其實早被我看見了咳鬍子也有甚麽遮掩的呢 
　　那鬍子去了路上又來兩個少年都戴着金絲眼鏡從兩頭遠遠走來眼睛瞧着我脚下怱怱的走不提防兩個蟲顆　相打起來公的一聲撞的他兩人頭昏眼暗眼鏡都跌在地下早已紛碎了 
我心裏暗想這都是我害他們的正要瞧他們怎樣開交偏偏嫂子來喚我進去我問他甚麽事他說没甚事不過你若再立下去恐怕自由談上的小說太長了　 
 
 

Page 12

 
 
   
 
