# 1910 - 166 - 4913425

 

Page 1

 
 
   
 
 

Page 2

 
 
宫門抄 
　　五月十七日召見軍機李馪丁得貴 
交旨 
　　五月初十日軍機大臣欽奉 
　　諭旨憲政編查館會奏遵議府廳州縣地方審判廳辦法一摺着依議又奏御史徐定超條陳請釐正司法官制業經先後奏定切實劃分應請毋庸再議一片知道了欽此又奉 
　　諭旨郵傳部奏編訂第一次交通統計表曁篡輯四政沿革槪略分繕六册一併呈覽一摺著憲政編查館知道表册併發欽此 
論說 
[軍機處與責任内閣之比較（昭常）]  
　　曩者吾言軍機之制。不適用於今日。而思所以改造之。改造之方。惟有取各國通法。組織責任内閣。今以軍機處與責任内閣利弊相反之故。相爲比較。以深致我中國無政府之憾。使人人引爲大戚。羣起而促之。庶使我非政府之政府。蹶然而起也軍機與責任内閣相反之故有四請陳如左。軍機之組織凡五人以五人者可否天下事。已嫌其不廣。况此五人者。自爲一組不與外廷協議。不受外界之牽率。旣不受外界之牽率。則内部五人。得以情相要。以勢相壓。其勢必趨重於一人。其權必爲所趨重者之一人所吸取。卽有時五人者不。得同意。其居重之一人得以私意取上旨。假上命以懾之。是雖有五人。仍爲獨裁制。而非合議制。且五人者並無連帶。之責任。臺諫交章論劾。劾其一人而四人者皆不。與爲四人者計。自不難拱手而讓之。此一弊也。責任内閣則有閣議爲合議制其法以多數取决。决後内閣總理不得違反。亦不得私自取天皇命令。變更閣議其利一國家政務。分屬於各部。故各國皆以各省大臣爲國務大臣。殆以各省主管事務之外。即無所謂國務。各省主管大臣之外。即不當復有處理大政之機關也。今軍機處與十一部尙書。劃分爲二。並逈然高出於十一部之上不相聞問。若下視塵凡。不與同羣者然。十一部之事。軍機大臣一切不問。若曰彼自有主者。吾軍機處可勿問也。及事至上前。上猝然詢辦法。則猝然以對。是非得失。所不暇計。又雜以私意焉。古人多言和衷共濟。衷之不圖。和於何有。專斷之弊。至此而極矣此又一弊也。責任内閣。則以各省大臣。組合爲一體。而置總理一人以統一之。蓋内閣總理。卽爲各省大臣之首領。宗旨。同的同。則其計畫不得不同。於是乎生政見。又其利害同。毁譽同。則其宗旨目的又不得不同。於是乎融合政見而成政策。内閣總理。與國務大臣。聨爲一體相與定國家之大計而各部任務所關聨之處。旣彼此相洽而又悉貫徹於總理者之一心然後薈萃羣策。從多數决之可否同數。則總理得加一權。無專决之弊。有協和之美其利二。 
　　軍機大臣。與各部尙書旣不相融洽。則是非國務大臣也。是不與聞政務之一特立機關也。不與聞政務。而偏以之操縱國務。其不情已極夫其所。以能操縱國務者。爲其親於上也親於上則一切指揮。皆可託之。皇上之親裁。而各部皆氣懾。莫敢不聽命焉。天下有素不與聞其事。而可以决其事之當否者乎。軍機大臣。旣不與聞其事。而以意操縱之矣。深宫高拱之中上之不與聞一也。軍機大臣猝然以聞於上曰。某事當用某策。或以模棱兩可之詞請於上曰。某事於二策之中。當用何策。至重且大之事。取决。於俄頃。使上猝然而應之。其能必當於理乎。且安能保軍機大臣之必。無以私人之利害。爲可否之標準。以惑上聽乎。膚寸之雲。可以蔽日。爲其近。也。此又一弊也。責任内閣則總理。與君主不加親。國務大臣與君主不加。疎。責任所在。不以得旨而免。其利三。 
　　古人云。善則歸君。過則歸已。今軍機大臣則反是。臣民有請求於上者。軍機大臣不欲。則曰吾固甚願。特上意不可知耳。雖然吾必白於上越日旨下請求者大失望。則又佯慰之曰。吾當徐爲之計。得間將復白。其實上意無他。亦並不審其事之可否。但如軍機意以爲否。故否之耳。又或有一事。在國家爲大利。在軍。機爲大不利則以危言聳上聽。徑降旨覆之天下憤怨。欲有所抗辨。且以違旨論。嗟乎。皇上御極。撫臨兆民。曷嘗有意賈怨。而乃至於如此。是誰之罪哉。至於事涉疑難。懼天下之議其後。則先上奏請。旨。他日有議其非者。則曰前已請旨。蒙上裁可矣。有時且以罪言者。卽不罪言者。上意亦以前旨已下。重反汗。亦不罪軍機也。軍機大臣爲已市德。爲上市怨。上爲軍機大臣受過。此又一弊也。責任内閣。則自負責任。不協於衆口則内閣解散國務大臣辭職内閣可解散。國務大臣可辭戠而君主固無與也。此所以能萬世一系而無或動搖也。惟内閣負責任。故行政機關時有刷新之機。惟君主不負責任。故統治大權高出於行政機關之上。而神聖之位益尊其利四。 
　　軍機之制。有此四弊。而責任内閣之制。適足以矯其弊而因以利之。孰得 
 
 
 

Page 3

 
 
孰失。必有能辨之者。若夫公朝拜爵。私室樹恩。政以賄成。而刑放於寵。苞苴盛於。暮夜。請謁通於庖閽。此莫須有之事。然亦不可不懼。傳曰。國家之敗。由官邪也。官之失德。寵賂章也。往古來今。鑒觀不爽。有是因卽有是果。有是制。卽有是人。又安得奉公守法。清心寡欲。廉明正直之大臣而與之哉。昔張文和公事世宗。高宗。最承寵眷。然門無竿牘。餽禮有價值百金者輙郤之軍機章京。不但不敢與外吏接。并不敢與部院官相往還。一時風尙如此。此豈可期諸久遠。國家立法。如植竿見影。曲則曲。直則直。影從於竿。莫之能易。事有必至。理有固然。他日請騐。已無及矣。不其殆哉。吾言軍機制之不善。意在與責任内閣比較。今茲所言。乃推測其最後之結果。以爲必至於是。猶不在比較之列。故著爲餘論。以盡其詞焉。抑天下無有權。 
利無義務之事。惟我軍機大臣則然。言乎權利。則絶對無限制。言乎義務則毫末無所加於其身。託廊廟之尊嚴。憑依以自固。信可樂也。此又與責任内閣極端相反者也。 
　　如右論責任内閣之利。旣由比較而得之。則組織責任仙閣尙矣。惟我定用責任内閣制度。當從何組織之。此一事實問題也。天下固未有自認爲不肯負責任者。亦未有能公然反對。昌言一國之政務。當聽其所止。不必有人負責任者。竊願與海内方聞之士。一商確之也。 
專電 
[電一（北京）]  
　　國會請願代表團以上書後尙無動靜連日集議擬分投謁見各王大臣籲懇贊助 
[電二（北京）]  
　　各樞臣奉攝政王面諭湘省亂事平靜後仍有匪徒煽惑希圖滋擾著責成楊文鼎設法消弭 
[電三（北京）]  
　　度支部澤尙書因各省豫算案大都入不敷出通飭財政監理力汰浮費 
[電四（杭州）]  
　　日本實業觀團今辰（十七日）乘蘇輪到杭團長近藤等九人於十時到領事館由日本紳商十五人陪赴劉莊撫台司道曁紳商學代表數十人設宴歡迎五時散席明晨回申 
[電五（東京）]  
　　日本馬政局官制已改正由内閣移交陸軍省管轄陸軍少將淺川已派任該局長官 
[電六（東京）]  
　　在哈爾賓之日俄兩國官民擬在該處設立已故伊籐公爵之像 
緊要新聞一 
[國會請願代表上書紀詳北京]  
　　本月初十日爲各省請開國會代表上書都察院之期計直省諮議局代表商會代表敎育會代表紳民代表華僑代表共八十餘人於上午八時齊集都察院候至十時陳副憲名侃之馬車至將進頭門各代表依次由領銜者捧呈面遞副憲受書後不賛一詞各代表隨至經歷廳詢問何時可以代奏該廳初以稍待二字敷衍之後以各代表堅請回堂始行入内片時卽傳語曰須俟張總憲到院方能决定代表不得已仍在大門内北面之官廳内候信至十二點鐘復向經歷廳詢問則傳語曰呈摺甚多且長一時未能閱竣擬細閱一二日再行定奪請各開明地址暫歸庽所如有說話再行知照云云各代表乃開明代表團事務所地址而散旋於下午三鐘各代表同至湖廣會館集議准於十二日再呈遞請願書於各軍機並議領銜之次序各代表皆當時簽名惟貴州代表未及到會又聞是日所遞呈摺共計十封茲將領銜姓名列下直省諮議局議員代表孫洪伊直省商會代表沈懋昭蘇州及上海商會代表杭祖良南洋雪蘭峨二十六埠中華商會代表及澳洲華僑代表陸乃翔直省敎育會代表雷奮江蘇敎育總會代表姚文枬直省政治團體代表余德元直省紳民及旗籍紳民代表李長生文耀東三省紳民代表喬占九 
[四國會議粤漢鐵路借欵詳情]  
　　英美德法四國銀行代表對於粤漢鐵路借欵一事前於陽歷五月二十三四兩日在法京巴黎會議（前報誤在倫敦）是日由法國前財政大臣戞伊羅君主持所議事件爲宜昌至四川之路線究竟算在草約内否及四國對於粤漢鐵路之投資究竟如何攤派各項材料之購用工程師之延聘究竟如何限制當已决議宜川路綫不在草案之内粤漢全路資本必須四國均分各項材料及各叚工程師之權利亦須四國均分他國不得干與並决議由漢口至宜昌之工程師德派一正美派一副是日到會者除法國前 
 
 

Page 4

 
 
財政大臣戞伊羅君外有法國代表東方滙理銀行總理西孟君又北京資本家代表修魯曼君美國代表莫爾康商會客勒聶夫爾君達比遜君又莫爾康窟廉非爾商會窟廉非爾君又莫爾康哈爾塞斯商會哈爾塞斯君又巴爾别兒基商會麻窟巴爾别兒基君又北京資本家代表司戴杜君英國代表匯豐銀行北京分行總理阿利斯君又支那中央鐵路代表很達孫君德國代表財政事務官男爵鳥爾改基君又德華銀行總理列德兒君 
[新幣與舊幣之困難問題北京]  
　　度支部改鑄新幣現已聘請俄國工匠其新幣之頒發期當在九十月之交（現在頒發各衙瘦及各省者係樣式）預算總額須造成六千萬萬左右始能敷用擬先從北京行使然後推及各省惟此中尙有一極大困難問題不能通過因度支部新幣一經頒行匪特大清銀行現行之鈔票宜一律收回卽各省紙幣無論官商號店所發行均宜一律撤廢商號以壓力行之當無異言但萬一銀根周轉不靈搖動市面虧倒必多於商業前途不堪設想至各省官銀號紙幣發行較商家尤倍蓰之平日墊發本省薪餉及撥付公益之用爲數極巨加之能完糧納稅以致用途愈廣發行愈無限制一旦迫其收回無此巨欵以爲應付其結果必至外幣乘入無法可以抵制若仍聽其存在流弊更無從究詰聞澤公亦慮及此事現在尙無解决之良法云 
[貽榖姚學鏡先定軍罪北京]  
　　貽榖一案延擱已久茲由法部先就現訊命案情形按律擬罪具摺入奏畧謂丹不爾慘遭駢誅一案已革綏遠城將軍貽榖已革知府姚學鏡均合依故入人死罪增輕作重坐以死罪律減一等於丹丕爾斬罪上酌减爲杖一百流三千里均係官犯應照章免杖從重發往新疆効力贖罪該革員等恭逢光緒三十四年十一月初九日恩詔係故入人死罪已决量減擬流均不准援免貽榖係曾任一品大員姚學鏡係職官仍恭候欽定再查辦大臣原參巧立公司各欵前據信勤咨稱設局調查大致粗具惟對簿稽册勢難草率圖功諒係實在情形應俟該將軍查齊覆奏時如果該革員等所犯情節較現辦爲重即從其重者論再行另擬治罪至革員斌宜景褆等與丹丕爾一案無涉亦應俟欵目各節查明後另行分别核辦四月初七日奉諭旨法部奏交審要案先就現訊命案情形按律酌擬罪名一摺據稱已革綏遠城將軍貽榖因墾員姚學鏡等呈報丹丕爾阻墾聚衆搶局並不訊取確供卽將台吉大員率請斬决與增輕作重無殊惟該革員入告均有各禀可憑丹丕爾任性妄爲亦與妄殺無辜有别酌擬罪名請旨定奪等語已革綏遠城將軍貽榖已革知府姚學鏡均着照所擬從重發往新疆効力贖罪仍着監禁俟將墾務欵項查齊覆奏再行請旨 
[英使索償長沙賠欵之措詞北京]  
　　日前英使照　　務部云長沙此次民變實爲該省縉紳不能實力賑撫激成是以英　　有損失自當確查實數不得多索今已電致該　事即在該處與湖　　撫交涉務期和平免傷兩國感情云 
[俄兵暗趨庫倫警告北京]  
　　俄兵入烏里鴉蘇台境一節聞外部已向俄使詰問旋據覆稱係俄兵演習操法並無他意乃政府昨又接得烏里鴉蘇台將軍電告謂俄兵已暗趨庫倫礤居心實不可測請速向俄使詰問理由云 
[外人假冒蒙僧之用意北京]  
　　外部昨接駐某國欽使密電一通其内容係有某國人多名假扮蒙古僧人濳入西藏勘測地勢並勾引藏番謀畫一切似於藏地大局關係匪淺請速電飭駐藏大臣及西北各蒙疆大臣一律設法嚴阻以杜隠患 
[活佛買參庫倫大臣北京]  
　　庫倫蒙民喇嘛日前聚衆數百人搶掠商店當由辦事大臣三多親往彈壓而喇嘛竟敢擊碎三大臣之轎經三大臣拿捕爲首數名按法懲辦已紀前報茲聞有活佛（卽哲丹尊丹巴呼圖）出爲干涉並賄三大臣銀二萬兩請其將該蒙喇嘛釋放三大臣却不允准活佛旣羞且怒遂誓與三大臣反對滙欵二十萬兩到京欲買參摺以達目的願有言責者勿受其牢籠也 
[中國學生自製飛行器]  
　　濤貝勒在比國演乘中國學生孔慶睿所製飛船經紀前報茲悉孔君係四川人向在比國游學銳意研究飛船之學屢困於資由前比國公使李木齋代向刁監督籌給一二千法郎今果大功告成得邀賢王嘉賞亦學界之榮幸也又日本留學生劉佐臣自製飛機模型一件送呈公使奉批云禀悉該生於功課之餘研究科學自製飛機模型已具苦心孤詣殊堪嘉尙他人自不得仿製應俟製成後如果靈巧即予咨部立案可也圖二紙說明書一紙存 
[鄂督不以度支部限制新政欵項爲然北京]  
　　度支部咨行各省督撫有云凡以後舉行新政所需欵項槪由各省另行籌辦不得動用原有存欵日前鄂督瑞制軍咨覆度支部謂近時新政百出在在皆須舉辦需欵又爲數甚鉅如再由地方籌集必至擾民釀亂倘稍延遲不辦又坐貽誤要政之罪爲督撫者旣乏點金之術何以爲無米之炊鄙意以爲能由地方籌欵者籌之否則仍須動用舊有之欵以期於事有濟 
[度支部對於浙省金融界之冷淡北京]  
　　杭州鼎記慶餘等錢莊倒閉後金融界異常惶恐而官家受累尤鉅前經浙　 
 
 

Page 5

 
 
增中丞屢次電請度支部撥欵維持均誌前報最近又有一電謂銀根奇緊全浙動搖務乞俯賜維持以免釀生意外枝節等語聞度支部接電後甚費躊躇業於前日電覆謂杭州銀根緊急業由大清銀行發出現洋六十萬元接濟礙難再行撥欵云云 
[學部咨催清解經費北京]  
　　學部通咨各省畧謂查各省應解本部大學堂經費及本部提解各省科塲考棚等費廪粮齋膳銀兩南北洋認解五城學堂經費均係切要之需無可再緩即使源源清解本部的欵有數應辦事務日益增多已屬艱窘萬狀乃各省于應解銀兩率多逾延甚或有積欠者留渴待井無米爲炊不特推擴進行動皆窒碍卽業經開辦　待動支者亦岌岌乎窮于應付查學務爲人材所自出而本部尤學務總匯機關非各省共任甚難萬不足以集事非各省于應解欵項年清年欵仍不足以應要需除咨度支部外相應開單咨請查照行司迅速清解勿任稍延 
[民政部飭報荒政事項北京]  
　　民政部咨軠各省云據民治司案呈本部職掌遵章核定官制王大臣原奏有核定荒政事項業經咨行各省飭屬將被災情形及如何賑卹之處隨時報部在案查各省水旱偏災關係至重嗣後遇人偏災均應卽時飛電報告並將如何動用庫欵或勸募紳商及如何賑卹情形轉徙死亡人數另册詳報以憑稽核 
[京師近事]  
　　樞府諸老迭次會議組織責任内閣已具端倪惟對於一切制度及總理大臣權限頗加愼重擬於本月内定期在政務處大開會議以便集思廣益公同解决 
　　監國近日調查京外官員條陳時政各摺已將切中竅要有補時局者擇出十餘件特於日前面交軍機大臣飭令詳愼參酌次第奏請施行勿得遺漏 
　　官員俸薪改放國幣已誌前報茲聞度支部廉俸司已將（兩）（元）數目折合擬定草章呈請澤尙書鑒定澤尙擬先咨送憲政館覆核入奏 
　　民政部肅邸於前日十句鐘傳集内外城巡警廳丞僉事到部會議一切究爲何事其詳情尙不能探知 
　　理藩部現擬仿照各部成例添設丞參聞壽尙書擬請以文哲琿榮凱裕方寳寳銓福景昌各員奏簡云 
　　資政院總裁倫貝子因本院開幕在邇政務紛繁萬難獨任前經提議添派總裁一人以輕負擔嗣以此職位尊責重難得其人遷延至今迄無定議現聞那相力保鄒嘉來堪任斯職云 
　　外務部曹侍郎兼差甚多自升署侍郎後所有憲政館稅務處交通銀行法律館資政院等處差事一槪辭郤蓋一因該部事煩勢難兼顧一因位秩較崇未便屈居人下 
　　據外交界人言汪侍郎出使日本一差將有變動以現在駐英欽使亦已期滿政府以汪曾署英使擬改命赴英 
　　外務部梁尙書敦彦早抵山海關租定角山寺房十餘間爲避暑之所現正飭工修飾并招致美妓數人清歌慢舞以娛心曲 
　　大學堂學生現發天花症傳染甚速不旬日間已至十餘人大學堂西洋敎習昨已通告監督謂如不暫時解學將來若有蔓延以至身死每一人須備賠償百萬之欵緣各國於此等傳染之症防備極嚴一有發生無不立時用隔離掃除之法學堂所關尤重甚望當局者一預防之 
　　大理院現將在攝政王輿前上控之硝北文童袁之廉切實審訓聞係因該省安陸縣官吏貪暴勒征錢糧有害民生等事該院訊問畢以該文童所控關係重大應行咨飭湖廣總督查辦日昨遂將文童袁之廉一併發交湖廣總督嚴行究辦 
時評 
　　其一 
　　哀哉吾國半面之法令也。官吏責人民以守法。而官吏可弗守。官吏之上級者。責下級以守法。而上級者固自可弗守。至若煌煌天胄。職居顯要。爲朝廷所倚隆。爲國人所仰望。則尤非法之所能限。而亦絶無守法之義務矣。 
　　某親貴之不受調查也海。軍諮處之不造報也。彼非不知調查章程也。彼非不知奏案也。特彼之地位。非章程非奏案之所能約束。故熟視若無睹耳。 
　　顧海軍軍諮之不造報。度尙以聖眷優渥故。敢於奏催。而某親貴之不受調查。則不但無法制裁。而區官且因此受懲戒矣。嗚呼半面之法令。 
　　其二 
　　中國政務之紊亂。至今日而已極。微論甲機關與乙機關。不相聨絡。而所行之政策。時有衝突也。即一機。關之内。先事與後事不相顧。此官與彼官不相謀。徒以一。時之感觸。一人之主。張而率然行之。以故其所訂之規章。所頒之文告。前後重複。彼此矛盾者。屢有所見。此眞吾國政界不可思議之現象也。 
　　由今之道。無變今之俗。雖亡國可耳。烏能立憲。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[滇南萬里之岌岌可危雲南]  
[鐵路]  
　　滇越鐵道盤旋山隙如蟻穿珠尤以河口至阿迷州爲最險鑿洞百三十餘鬼斧神工西人見之亦驚歎不置自本年三月二十日開車至四月初一日共得餘利二萬五千元將來更未可限量 
[外力]  
　　法人修此鐵道實具極大野心殆將借徑雲南以與英人爭長江上游其於雲南蓋尤注意礦産英在迤西界外招練野人已成勁旅其對外頗用陰柔手叚故吾愚民多喜英而惡法此兩雄爭綫愈近則爲主人翁者愈危且將來禍患起於西南而影響必及於長江上下現滇越鐵路已抵省城外人紛至杳來其勢殆不可遏 
[礦業]  
　　滇省新政以礦爲最要昨經滇督李仲帥痛切入告不識有無效力學務广辦已久惜當事者意不在礦專做官樣文章興學近十年用欵二百萬金至今尙無一中學畢業學生（職敎員多用官一年數更甚至學堂名稱亦數更故其弊如此）滇省一綫生機惟在振興礦業本省旣無礦校出洋學生官費數十名亦無一人學習礦科各省多係考入高等官校始補官費滇則普通生及一年改入數校者亦復一律給費而普通生又任意作輟多年不能畢業甚至某生現在某校當事亦不能知聞滇省現有開設礦校之議就師範選科理化畢業生招成一班并先於湘黔桂等省各招中學畢業生一班於礦學外兼講西南地理之關係云 
[婦警]  
　　滇省巡警腐敗已達極點現經楊巡警道改警兵爲警士形式稍爲整齊現又遵照部章開辦高等巡警學堂招收學生二百人肄業能否造就高等警才尙是疑問蓋敎授不得法而學生之目的亦徒在卒業後領薪金也 
[新聞]  
　　滇省新聞事業前有滇南鈔報嗣易名爲政治官報專以鈔襲爲事現經敎育總會組織雲南日報一種發行以來銷數甚隘惟勒令各府廳州縣勸學所各認銷數份而已較之貴州各報敢於言論尙瞠乎其後已 
[鄂渚官塲之大血戰武昌]  
　　湖北官塲如署藩高凌霨署勸業道高松如本任勸業道鄒履和江漢關道齊耀珊署鹽法道金鼎已革巡警道馮啟鈞第八鎭統制新間湖北提督張彪等及其他握重要差使之道府十數人皆爲張文襄督鄂時所倚重由末僚拔升今職文襄暮年吏治不飭坐鎭江表以致養成今日結黨營私之風瑞制軍督鄂後首將針釘廠總辦黄道厚成（係張文襄文孫名道生者妻弟）參革次將巡警道馮啓鈞參革並據諮議局諸紳呈請將馮啓鈞違律在武漢所購地産查明充公但馮之地産均係與高道松如等合資所購刻雖祗查馮道而諸人皆存兎死狐悲之心且聞瑞制軍有於甄别案内參劾高松如鄒履和齊耀珊等之信於是大爲震恐結成團體密謀運三十萬金晋京運動樞府將瑞督他調詎事機不密爲諮議局偵知立電北京鄂籍京官及京滬各報揭破隠謀而瑞督佯爲弗覺惟嚴催三司及鹽關勸業三道速將馮之地産查復並勒限馮啓鈞將前歲總辦鄂軍大操報銷辦結聞馮以地産一經充公則所虧私債無以爲償且秋操報銷因經手賑務司事葉某虧逃頗有無憑造報之象前途茫茫究不知如何結局也 
[鄂督瑞制軍檢閱陸軍紀事武昌]  
　　鄂督瑞制軍於十二日調集陸軍第八鎭及二十一混成協在南湖大校塲舉行檢閱已紀前報茲悉是日各標營將校目兵均於天未明時早餐五句鐘出發六句鐘齊集操塲司道各官及首府縣曁綠營將領各武員亦紛紛蒞塲七句鐘時制軍乘馬車至前導紅旗一面大書帥字由文武各官迎入演武廳稍息制軍帶同幕僚數人及二公子徒步巡閱操塲左右侍從者有張統制黎協統劉協統督練三處總辦及陸軍小學堂總辦鐵忠寳瑛吳昌鴻等人巡視畢仍至該廳小座迨九句鐘時各營隊舉行分列式制軍下演武廳堂階佇立諦視各兵行列步武閱畢另調砲兵操演事畢後騐視工程營橋梁地雷築城等技術並放地雷三次聲震數里聞者莫不掩耳制軍亦爲動容深賛各標營敎練之完善直至下午兩句時始校畢返轅各文武亦分班入城聞是日制軍着上級軍官第一服裝（哈七布製色黄）黄皮靴軍帽上嵌紅石寳星掛指揮刀舉止動作於從容中現剛健之氣並聞將軍隊檢閱後即巡視軍學已於十三日詣陸軍特别小學將校講習所等處考查功課以覘優劣 
[鄂督堅請開鑄銀幣之毅力武昌]  
　　湖北銀元局前奉部飭停鑄而瑞制軍因市面需用銀元曾電度支部請暫緩停鑄部議不允復電云指日即派員來鄂開鑄新銀幣决不令鄂局久停詳情已見前報茲瑞制軍又電致度部畧謂鄂省銀元行銷甚廣與他省情　不同本省行使尤以此項銀元爲主省外州縣姑置弗論即以武漢三鎭而言局廠林立員司干百工匠十餘萬人他如政學軍商各界一切薪餉工資槪發銀元需用甚夥市面行用生銀必大宗貿易此外統用銀元歷年所鑄大都流入外省本省所存無多故從前每月必鑄五六十萬方敷周轉加以大清銀行漢陽鐵廠湖北官錢局發行之銀元票甚多必賴票本充足始得有備無患今停鑄未及念日供不敷求商民慌恐己屢請照常開鑄如部派總辦日内來鄂則偶爾缺乏或可勉强敷衍否則周轉不靈情見勢絀謂不致牽動市面實無把握前次號電祗求暫緩停鑄仍請貴 
 
 

Page 11

 
 
部派員經理則非貪圖餘利可知何必故作危詞此事消息甚危利害甚鉅尙祈俯賜鑒察再前接篠電已飭局停鑄茲又清理帳目點交機件監理官已於初七日點收現當茶市正旺需用尤鉅仍懇迅速派員即日來鄂開鑄該員何日可到先祈賜示俾安市面而定人心 
[西報譯要]  
[中國軍諮大臣抵奥]  
　　文匯報載十七日倫敦電云中國軍諮大臣濤貝勒已偕各隨員行抵奥京維也納大公爵薩爾凡托及中國使館各員均至車站迎接 
[中國擬聘英將練軍]  
　　南清日報載十一日倫敦電云中政府擬聘用英將訓練新式陸軍 
[粤漢鐵路之械鬥]  
　　又載十二日廣東電云粤漢鐵路第七叚近築至某姓祖墳處該姓族人藉口破壞風水阻止動工並聚衆攻擊工人及工料所毆傷工人多名搗毁工料所四處當時雖召警察前往鎭壓奈衆寡不敵反爲亂民擊退該處地名陰台（譯音） 
[英國華茶銷路漸旺]  
　　英國華茶銷路近復暢旺去年西九月至今年西正月五個月内較上年同時多銷六十三萬八千磅有奇 
分類新聞政界 
[諮議局糾舉抑勒浮收之官吏杭州]  
　　浙省諮議局以官吏違法指明確據呈請撫院查辦略謂查各屬征收錢糧洋價不得抑勒浮收久奉通飭嗣本局疊經各屬士紳陳請代達困累情形又經一再呈請照市作價均奉撫部院批准通飭各府屬據實查報并速撰告示札發各屬城鎭鄉實貼各在案乃本局前月疊接樂清紳民函電該縣余令征糧洋價抑短九百一十文大張曉諭勒限五日紛紛差提民不堪命陳請糾舉到局當以所指各節誠爲違法之尤惟未見確據未便率請查竲函復去後茲據該紳民等復將余令告示揭寄前來蓋有縣印非可僞造足爲抑勒浮收之鐵證查内開本邑徵糧洋價每元作錢九百一十文全靠洋水藉資貼補等語竟視非分之苛歛重於應完之正供其事已堪駭異又謂欲將錢糧洋價劃一規定無非煽惑愚民挾制官長又謂百姓自已名下應完錢糧爲數有限卽照九百一十文洋價核算所費亦屬無多何必聽信匿名傳單自取抗糧之罪皆明明以愚民爲可欺而官長不妨婪取逞其意所欲言口吻幾同市儈夫征糧洋價一事紳民之請願撫部院之飭查業已數月於茲而余令竟若罔聞知一則曰匿名廣告再則曰聽信謠傳勒限五天追呼四出知愚民畏差追之累而即以差追恫嚇之知愚民懼抗糧之罪而即以抗糧挾制之知有已而不知有民並不知有法昏謬至此實爲未之前聞自非呈請撫部院迅予查辦據實嚴參不足以儆官邪而昭炯戒當奉撫院批答呈悉候札飭布政司委員據實查明詳候核辦 
[贛藩愼重常平社倉南昌]  
　　贛省各屬常平社倉道光間每州縣各儲至萬餘石各義倉所儲有過之無不及自咸豐間紅巾賊起耗散殆盡歷任州縣交代列常平倉榖於存議項下空存其數實無榖也迨同光間先後辦積榖各義倉始稍整飭而常平空存如故去冬贛藩劉方伯委員清查今春各委員回省銷差會縣禀覆多以曲折彌縫空言塞責時勢所值無欵可籌不得不斟酌辦理惟委員周永年會覆星子都昌積榖情形破綻較甚經方伯批斥查該員與都昌縣會禀文内因星子縣劉令晋省先查都昌倉榖今是禀係上年十二月初四日封發而都昌會禀書十二月十五日封發照此而論又先查星子似此先後顚倒其謂均已查清殊難憑信本應分别記過姑寬仰再前往該二縣會同各印官遵照迭次通飭親詣儲榖處所按倉盤查編造妥協表册呈送其實存積榖數目亦即會具印結送司以憑核辦并將常社兩倉曁應追應補各榖如何妥議籌補追究由縣專案稟復察核至該員摺呈各節不爲無見應俟清查籌辦事畢再與該二縣會商紳董體察地方情形切實辦理務使見諸實行毋稍徒託空談是爲至要 
[鎭城巡警劃歸巡警道節制鎭江]  
　　鎭君官塲風聞省中來文蘇省巡警道已經設立所有鎭江警察局理應歸巡警道節制但鎭江城外乃係通商巨埠華洋雜處易滋事端若警察歸蘇省巡警道管轄誠恐呼應不靈反形掣肘故暫將城外警察仍歸常鎭道管轄其城内各區分局則歸蘇省巡警道節制以府部章 
交涉 
[中日報界又開聨合大會漢口]  
　　日本報界團日前自滬抵漢遊覽武昌漢陽一週即乘日清公司之沅江丸赴湘茲於十一日由湘游歷畢返漢日領松村君特爲介紹與漢上報界相見並於是夕設席開中日報界聨合會十二日漢口報界設席於河街一品香酒樓爲日報主筆團開歡迎大會且以答日領松村之席日報界到者有中村皆川河上後籐尾畸大野六君惟東都協會幹事加籐君已附火車入京未到其日本官商到者有領事松村君書記吉原君正金銀行總理小林君日清公司甬田君大倉洋行橘太郎三井洋行武田三菱洋行長安及漢口和文報岡幸君漢上報界到會主席者四人酒過數巡漢上報界敬備歡迎頌詞日報界亦敬誦答詞（詞長不備錄）直至日暮時賓主盡歡而散 
學務 
[檢定小學敎員部章之質疑杭州]  
　　鎭海勸學所以奉學司札行檢定小學敎員章程内有疑義當開列數條函請學務公所察復一　有部章第三條所開資格無庸檢定者及第五條所開第五項資格得受無試驗檢定者遵照憲飭應由該學堂堂長出具切結乃現任堂長兼充敎員而具有前項之資格者應由何人出具切結二部章第七條所開第六項資格應受試驗檢定者係指將來願充小學敎員而言案照憲飭仍須一律加具切結該結又應何人出具　現充女小學堂之女敎員應否同時檢定四畢業於敎門所設學堂者應否得與此次檢定五客籍敎員此次應否由所一律彙送云云由學務公所逐一答復謂第一條堂長兼充敎員而具有部章第三條及第五條第五項資格者應由勸學所出具切結轉送地方官復查加結第二條辦法同前第三條女學堂敎員不在現行檢定章程範圍之内第四條畢業於敎會所設學堂者可比照部章第 
 
 

Page 12

 
 
四條第五項在外國各項學堂畢業人員之例一律得與檢定第五條敎育事業並未畫分省界玩部章第四條第三項在他省領有檢定文憑認爲合格者句語意自明所有客籍敎員現在本省擔任敎育自應由勸學所一律申送 
實業 
[鄂路訂期開協議大會辦法武昌]  
　　湖北商辦鐵路協會自三月至今毫無動作繳股者又因市况不佳皆存觀望茲協會諸人特訂於本月二十日在漢口黄陂街瞿家巷帝主宫會館内開協議大會預備組織商辦鐵路公司尅日籌劃開工事宜因現今巡警取締開會甚嚴不能不定以限制故此次開會特備入塲劵凡係會員及列名入股東中者均給以入塲劵方准入會以免聚集多人徒滋紛擾致違警章 
[組織茶務研究所情形浙江]  
　　浙省出産以絲茶爲大宗現值預備立憲茶務研究所早經館部規定組織勢不容緩業由勸業道擬定暫行簡章具詳撫院請先立案内稱竊署道前奉農工商部曁憲台准咨札飭設立茶務研究講習所等因已遵將開辦日期及派員分往各屬調查茶務情形隨時詳報在案茲將該所暫定章程悉心擬訂計凡八章四節爲一册理合備文詳送仰祈察核如蒙核准并乞賜咨農工商部曁憲政編查館立案實爲公便再浙省現當司庫支絀帑藏奇窘之際而茶務講習所之設旣爲憲政籌備應行舉辦要政浙省又爲著名産茶處所亟待講習勢難俟將經費籌定再行進行茲並擬將所有酌定員役等項開支暫從節縮在勸業公所撙節項下動撥以期不致曠誤惟此項撙節并非每月應餘之欵且綜核存數又屬無多斷難持久惟有仍請迅賜札飭藩司速籌指撥一面奏咨劄放俾資辦公 
雜記 
[世界竟有如此縣令乎山東]  
　　山東霑化縣令沈桐抵任以來搜括情形曾誌前報茲聞該令近以縣境沿海一帶原有荒田去年由官開放聽民自領定五年後納租稅不料沈令異想天開擬徵春租五千兩民執原章向論沈令大怒謂種田而不納糧是刁民也喝令重責居民爲刑所逼遂凛遵繳納三月二十日苦霜害稼該荒内所種麥苗分毫無存民有報災者該令不獨不准且處以嚴刑民不得已將被災情形赴省呈報院批飭縣勘明禀覆核奪該令接札後愈怒謂爾輩刁民竟敢誣告官長若不嚴懲將何以警將來乎遂又勒逼民間納荒租五千串且言上憲雖有札飭我不往勘亦不禀覆上憲其如我何爾輩有力上控然批回總須五日此五日間五千串已入我囊爾民又如我何由是派差催逼急於星火稍一遲延鎖拿非刑隨之民不堪命羣思暴動置沈於死以洩公憤幸各紳士力爲禁阻勸須文明對待因議定赴府喊控上月二十二日居民二百人赴武定府署痛哭呼寃匍匐不起其呈狀内容共計八欵府署接收後擬轉詳撫院派員安撫云 
[彭提調乃如是狼狽耶武昌]  
　　湖北堤工總局提調彭太守覺先係彭剛直公從孫去歲經前護督楊委其承辦天門濳江一帶堤工　費公欵甚鉅現爲瑞制軍查知已於甄别屬員摺内糾參大約必須革職而彭太守尙未悉其事於初十日上院謁見制軍時求調優差當經制軍面斥其不合並告　已入彈章且謂該守祖德甚厚故稍予寬假否則認眞查辦獲罪當更加重該守唯唯稱謝汗流浹背而退 
[縣丞之苦况一至此哉杭州]  
　　杭屬餘杭縣縣丞李屏翰二尹日前具禀層憲餘邑縣丞缺况瘠苦迄今巳達極點俸糈所入僅餘十金舍此以外絶無規費向沐憲定章程飭在餘東關釐局派一帮委名目每月津貼洋十六元聊資補苴縣丞到任以後遵例按月向領不料該釐局委員謝令希傅掯吝不發並以禀准停給爲詞查此欵爲餘杭糧廳養命之源上年清理財政縣中册報曾將此項列入行政經費卽諮議局議决草案亦祇停給司員掛名津貼並無停給行政經費之文現在公費未定此項名目萬難停給爲敢仰乞憲恩迅賜札飭該局委照案給發俾蘇涸附否則惟有另選賢員携帶資斧來餘接替縣丞所禀實屬實情等語尙未知各憲如何批答也 
清談 
[國會疑問]  
　　全國各團體第二次要求速開國會已於日前呈遞請願書矣 
　　我不識此次之效果。較第一次何如。 
　　而第見在。京代表團氣勢炎炎。政府王大臣議論紛紛。二十一行省四百兆人民衆望喁喁互相轉戰。亙相摶。　若有不可終日之勢。 
[鐵路疑問]  
　　粤漢借欵問題發。生後。鄂路首　拒欵。湘人繼。之選代表。赴京都。俱先後蒙郵部批。准槪歸商辦。 
　　乃英法德美四國資本代表。前日又在法京巴黎開會解决。對付中國鐵路辦法。豈商辦自商辦。借欵自借欵。二者有不必併爲一談歟。抑四國代表尙未接郵傳部准歸商辦公文。遂致有此。矛盾之政策歟。 
　　記者曰。此非顓蒙所敢知矣。雖然兩路拒欵各代表。斷指者斷指。血淚者血淚我不知於此又作何語。 
[文苑]  
[哀湖南詞調寄浪淘沙]  
　　（天南逸史） 
　　湘亂話從頭。泛粟浮舟。（湘省春間榖米飛　因米舶運出過多）西林激變忿難休。（變亂由岑春蓂激成毒害生靈剝喪元氣湘人憾岑刺骨）憾煞。奸庸眞誤國。禍水横流。枉殺使人。　令出難收。（南城外貧民求食本可撫散岑逼令拘拿嚴懲并吩咐賴道如不　散當拘數人宰殺）敢將忍很毒潭洲。（岑有忍很之稱）寄語後來撫湘者。莫再悠悠。 
　　擊破老賴頭。（賴對衆忿罵云撫台要殺人衆以磚瓦擊賴頭流血）逆水行舟。花翎紅頂兩抛休。（賴所戴之花翎紅頂均擊墮於地）桐樹無情麻癩哭。血涙交流。（賴係麻面擊梧桐　時衆爭毆辱唾罵賴頭流血眼流淚）中澤動哀愁。醉漢拘收。（賴迎合岑意堅執拿人當未出南城時適有醉人劉永福在鰲山廟外詈岑　兵拘之入城居民不服）籌糧誰復唱沙。洲回憶。南城飛　緊。莫再悠悠。（未完） 
[探險錄]  
[西部蒙古游歷談（廿六）]  
烏城蒙商不多專售食肉惟不知衛生。房屋食物。汚穢不可。言狀。蒙地居人不食牛。以羊爲主。所用牛奶。係由各牧塲出售。夏季一瓶。價值一錢。冬季因沍寒。牛奶冰結用刀切斷。長三寸。厚二寸。爲立方形。出售一個值三四錢。夏季則大缸中饟造乳酒。蒙人嗜每瓶售價七錢。 
　　烏城木工甚多。枝術巧妙。均係山西人。所憾者。漠北樹木稀少。難得材料。各商由各屬訂購。運至烏里雅蘇台價值較。爲奇昂凡華人訂購木料。長一丈七尺厚八寸者每根價銀四錢。長一丈一尺厚七寸者。銀一錢雜木一根三分。長七尺之木板價銀三錢木匠一日。工銀　錢。蒙人並無工匠。以苦役助工。柴木由蒙人採集裝入牛車。由鄉轉運。價甚亷然各有差異云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[滇督李經羲奏請設立責任内閣摺]  
　　奏爲籌備憲政宜謀統一懇請設立責任内閣以專責成而徵實效恭摺仰祈聖鑒事竊維立憲爲國家變法之大計預備立憲即實行變法之初基各國立憲求進之意同　變法改良之事理則不同其中輕重緩急端緒紛繁非政策統一無以免治絲而棼之弊非責任分明無以收若網在綱之效考之歷史騐之往迹治亂之源靡不由此中國議行憲政凡數年矣自光緒三十四年八月初一日先朝特頒明諭分爲九年籌備逐漸實行海内喁喁翹足望治顧至今已歷年餘所謂籌備之成績足予人之共見者不過督催之文告交馳於道途奏報之疏章紛傳於内外已耳至其實際收效如何則微臣之愚竊恐有難於深究者即以邊瘠之滇省而論財力人力事事不能强同而奉諭以來勉爲籌　三次陳奏未敢因循然而叩其内容除參酌邊情特别注重之數端而外將來能否確著成效實有未敢自信者臣在滇言滇原不敢以一隅例天下第默察各省情形恐亦不甚相遠此非必盡由於籌備者之不力實因無責任内閣制度俾廷臣合謀於内疆臣實施於外以故政策紛歧莫衷一是兼營并騖遂至於此謹將此中利弊敬爲我皇上剴切陳之查各國内閣制度凡各部之行政長官皆爲内閣之國務大臣國家政事每年由閣臣先期規畫若者宜因若者宜革若者宜全力經營若者宜先立基礎一一參酌國勢權量財力擔任利害熟計通籌預爲宣示宣示以後即須按途循轍計日程功若或中止變更凡屬閣臣均受其咎責任内閣之名取義即由於此今中國之各部尙書未嘗不同爲參預政務大臣也各部每届年終未嘗不將下年籌備事宜先行奏陳也然而對於本部之職守雖有一定之責成對於全局之經營並無牽連之責任以故彼此之籌畫各不相謀惟於其任務所屬之端爲極力擴張之計内以籌欵之事委諸計臣外以奏限所關嚴責疆吏至於國家之經濟如何各省之情形如何究未能中外通籌精神畢貫各省督撫以一人之力當各部之衝惟有縮短部限責成司道司道責成州縣飛書嚴促雷厲風行州縣復以一人之力當督撫司道之衝迫於考成疲於應命才雖不逮不能不百務兼籌欵雖艱難不能不多方歛怨凡庸者固有召亂之憂有志者亦不免叢脞之慮不得已祇有裝飾外表聊以塞責推原其故蓋由頒布法令之始無統一大政之機關有以致之（未完） 
[又奏請飭部借欵辦理實業摺]  
　　奏爲滇省實業關係重大籲懇敕部撥借欵項興辦以救危亡恭摺瀝陳仰祈聖鑒事竊維實邊之計在人聚人之計在財無人則邊虚無財則人散是故人心離渙人才消乏財源枯竭有一於此皆足致亡而外交之侵略因之而起實邊聚人之計莫如興實業以實業救滇治病之本也實業注重礦産尤本中之本也以之治内則人心可結人才可練財源可濬以之對外則邦交可固而皆以礦業實業爲之中樞大辦則滇可存不辦則滇必亡請爲我皇上痛切陳之邊徼土夷雜處撫以本較腹地倍難近來籌欵繁興負擔更比從胆加重兼以鴉片旣禁内困益深鐵路已通外吸又至家有至寳而日日憂貧民無完膚而人人怨嘆比歲迤西邊境土族多被煽誘逃移緬界不下數萬淵魚叢爵可爲寒心查滇中礦産已採者什一未採者什九旣已貨棄於地非大力包舉末由兾風氣之開且當窮則呼天豈温語拊循遂足慰雲霓之望計惟有廣集鉅資先營礦業並責成邊吏一面講求農林種植興辦蠶織期有實效多養貧氓旣開百年莫大之利源更生萬里無窮之忠愛以國初神武所定之南服累代湛恩所休養之民生二百餘年籌防協助所維持之全局及今當厄而施則前功不棄設竟鋌險而走則後患難言臣所謂辦實業以結人心者此也大凡人才與事會兩相待實兩相因世謂有人才　後能辦事臣則謂由辦事愈可多造人才滇省注重實業自願先求實業專門於事乃能有濟第人才實難或多方磨勵而後出或歷盡艱苦而始成中國出洋學生頗有秉資聰穎用力勤劬其在各國學堂往往冠其儕偶所惜者善於因而憚於創渴於用而倦於求則以歸國之後無實地練習以試其才無勝已觀摩以益其智也前准部咨外洋卒業人員礦業專門寥寥無幾且僅祇研究學理並未親歷礦産處所確有經騐等因可見辦事之才必資歷練滇礦殷富取之不盡實爲中國練礦才絶好之地位今若大辦有技能者知學問之無止境以優絀易見而自竭心思有資本者知美富之無盡臧以利害相關而愈增實力開辦之始必借才異地先導以徑途習練有成則入室他人不容於臥榻臣所謂辦實業以練人才者此也滇省財政除丁糧鹽課以外無獨立之收入其他悉索以取已是竭澤而漁况預計九年籌備新政應支之欵歲有增加乃按各省協銀舊有挹注之需日形短絀且爲國防至計以後添兵籌餉測地購械等項尤占出欵大宗不於此時另闢來源以求實業之發達而日日仰賴於協濟事事責民以担任其不可倚恃馴至束手召亂有斷然矣若别籌鉅欵大開滇礦則徧地皆寳莫非取山川不涸之源財貨旣豐並可入國家經常之算輸之上而民不困較租賦已大有逕庭取諸下而政不苛舉雜稅可量從减免不特此也現在幣制將定金類之需用尤多各省路政漸興煤鐵之銷塲必廣明以紓一隅之元氣暗以增通國之母財加以礦地多能成市益助商業之流通礦工悉用貧民更屬無形之酌劑臣所謂辦實業以濬財源者此也 
（未完） 
[各省籌辦地方自治]  
[江蘇]  
[武陽]  
　　城廂自治宣示選舉人名册已誌前報茲聞呈請加入者不過一二人現已由監督將人名册申送籌辦處核定以備即日舉行甲乙級選舉云 
[丹陽]  
　　五月十二日爲丹陽城厢議事會董事會成立之期會塲即設在城内紅梅閣該縣孫大令及各董事到者實繁有徒於下午二時搖鈴開會各董事按照籤定座位入坐首由會長報告開會宗旨次孫大令登台演說畢卽通過提議規則並分各董事入塲證書及旁聽劵鐘鳴五點始振鈴散會所有提議事件以半月爲限議定宣佈云 
 
 

Page 19

 
 
[南匯]  
　　城議事會於五月初一日起舉行夏季開會每日以午後二時至五時爲會議時間各議員於先一刻出席議會第一日開會監督畢大令學師吳廣文親蒞議塲議員全體到會依次就坐先由監督宣布訓詞議長宣布答詞次由各議員討論董事會交議事件塲中佈置整齊秩序井井遵時散會茲將本届提議事件列後（一）籌集及劃定自治經費案（二）籌辦巡警案（三）擬訂選舉地保章程案（四）擬就城河蓄魚秧案（五）妥擬平糶積榖方法案（六）推廣學務案（七）設立戒烟會案（八）設閱報社兼宣講所案（九）籌辦衞生事項案（十）清理荒地案（十一）三四團草息辦法案（十二）查明區内共有浮厝若干具案（十三）查明區内舊有義塚立清基址案（十四）婚喪二禮勸導節省婚用文明辦法喪開追悼會但用輓聨不用紙幣香燭等請聨合同志先爲一方提倡案（十五）組織藏書館案 
本埠新聞 
[改過局押犯脫逃三誌]  
　　城内改過局脫逃大帮押犯已兩紀本報茲悉該局委員馬明府鍾珣自十五晚出事後惶恐異常翌日即函致本縣田大令請將已獲者嚴行審辦未獲者通飭查緝原函錄下竊查敝局覊押人犯昨晚八點時（按各犯逃逸時則在六點鐘在右馬明府謂八點其或别有用意）乘點名收封之際該犯等起意乘隙先將家丁毆辱蜂擁搶出號門直至滬軍營軍裝處搶奪洋槍五枝當時營勇聞警兜拿竟敢拒捕而且持械槍頭刺刀將抵禦之看役王長連戳傷三處並有持槍頭刺刀戕官之勢（馬明府自明並未離局）幸而稍避其鋒未遭毒手嗣後衆寡不敵被其奪門逃逸查點共逸人犯三十六名現由一路巡局拿獲十六名總工程局拿獲三名又向法公堂提回洋鎗五枝逃犯七名内有受傷甚重之逃犯潘發高沈七仔兩犯俟午後提到再送合將以上七名其餘逸犯一併開單送祈閣下查照希即嚴行究辦以昭儆戒並請飭派差捕查緝餘犯併究實爲公便 
　　本縣田大令于十六日晚會同一路巡警分局德正巡官改過局委員馬明府審訊改過局逃犯先提法租界捉獲之陳阿大（卽張阿大）陳壽生王阿毛陶松林林福喜周小林沈哭寳等匕犯訊鞫據沈哭寳供小的與弟沈七仔因陳阿四即廣東阿四謀斃暗捕毛久康一案拖累判押局中今因該局所給飯食比前減少由潘發高起意向看役王長連詰問互相爭吵時有多人早已存心逃逸遂一時衝出將看役用刀猛戳三下王長連見聲勢洶洶畏縮退避聽憑各犯奔逃順手搶獲洋鎗數枝田大令問洋槍係何人所搶沈供係陶松林爲首質之陶不承認田大令喝責籐條七百下笞責二百板始供搶得一枝以爲護符陳壽生王阿毛林福喜周少林陳阿大等供與沈哭寳相同田大令諭將沈哭寳與陳壽生二人各鞭籐條二百下笞責二百板一併還押候明日再訊 
　　捕廳趙少尉前晚奉田大令札委至新闢之拱宸門外吊橋相騐擊斃逃犯潘發高屍身據仵作喝報死者肋下有槍頭刀傷三處肋左一刀委係致命少尉親視無誤諭飭四圖地保報堂棺殮標封發壇俟尸屬認領趙少尉昨又奉委至仁濟醫院騐看改過局看役王長連及小北門看門巡警兩人傷勢旋卽騐明禀復謂受傷甚重云 
　　改過局委員馬鍾珣查得十五日逃失犯人共三十六名現由各處先後獲到二十九名尙有楊阿木鍾炳榮沈桐生楊碴山陳阿榮馬春林張壽生等七名均在逃未獲昨日到縣會晤懇請田大令飭差嚴行查拿大令允即照辦 
　　總工程局南區巡員前晚在尙文門外查獲形迹可疑之陸富南一名恐係改過局逃犯解局訊究供係松江人在滬爲水菓生意現寓法租界元和客棧内前在原籍因犯打架笞責刑傷别無案件亦非改過局逃犯判留候飭探至該棧查明來歷再行發落 
　　本縣田大令因改過局脫逃押犯深恐内外兩監及待質自新兩所或有鬆刑情弊特委收發委員何幹臣二尹會同捕廳至内外監自新所逐一查騐見有史得貴一名脚鐐甚鬆當即改換新鐐再有十九名所帶之鐐亦一律拷緊並面諭看役加意防範勿稍疏忽 
[德領參觀縣監後之藉口]  
　　駐滬德師副領事前日照會公共公廨畧謂曾觀上海縣監舍其屋不甚堅固查有戮傷鷄鴨弄烟妓小翠仔因傷身死案内之著名流氓龔三郎亦禁錮外監恐再被逃請爲轉函上海縣將龔三郎解回公廨改押西牢以免疎虞 
[馮庭香仍被提案]  
　　英商寶裕洋行控已閉萬通號主馮庭香（即庭湘）定貨不出一案前日由廨派差協探在二馬路德商順金隆洋行門首將馮提獲當由該行洋人出爲阻止謂馮係德商用人信票上未經德領簽字不允提去旋經該差探等回禀寳讞員即將信票送請德領簽字始由該洋人將馮交出帶回公廨交保候訊 
[逃弁解送道署之周折]  
　　廣西欽州武弁李世昌因携公欵銀二千兩逃逸由欽廉道郭觀察移請江寗某營統領王錦波將李緝獲押解到滬曾奉公共公堂訊供收押候解道署訊核嗣因駐廨之五十八號西捕以公堂中西官判定過堂未便遽行解道禀明寳讞員將李改押捕房候再訊核在案茲寳讞員以此案係由英領陪審而禮拜一三堂期捕房並不將李解案李係過境人犯不應留難若此昨特照會卜總巡轉飭捕房務於今日將李解廨以便申解道署核奪 
[私鑄銅質小銀圓三誌]  
　　阮鑫甫等賃居英租界西大路六百六十九號屋内私鑄銅質小洋由探將阮等五人一併拘解公堂押候提齊同黨再訊在案前日又經探目李星福在廣東路怡園茶館内續獲製造此項機器之張長安一名昨晨解廨請究張供在閘北開設武昌機噐店並不與阮等同黨孫襄讞商之美海副領事判張還押候英領堂期解訊一面函致四路一區警局查明核辦 
[火車碾斃行人]  
　　前日午後有一年約四十左右形似乞丐之人行經夏家弄北鐵路上被滬寗火車碾斷一足而斃當由該公司函告閘北四路一區經黄正巡官飭派地保查無屍屬報堂收殮 
 
 

Page 20

 
 
[召賣義塚舊址]  
　　大東門外高巷頭之義塚地堆積屍棺有十餘層之高前經本邑自治公所董事禀明上海縣田大令親往勘明傳到地主周福康吳小華詰明均係岳家所傳之産單契俱無旋飭地甲查明有主者責令遷葬無主者由堂遷埋茲又經董事復議若將下層之柩一併清除需費銀二千餘兩另籌不易擬將該地先行充公召變集資興辦另有郁紳之地一畝零亦願歸公業已由該董等禀明田大令出示召變矣 
[城内]  
[滬道往寗]  
　　滬道蔡觀察前晚乘坐末班火車赴寗謁見江督面禀要公 
[道批兩則]  
　　張董氏禀批仰太倉州迅遵前批嚴切飭遵如仍延不究理卽予提州秉公推鞫確情分别擬據通詳察辦並將該縣書差有無賄　凌虐實情澈查究報左爾震禀批義記森虧欠立豐莊欵業據前禀批飭嚴追並據徐元懷來禀批飭在案據禀前情仰崇明縣速遵前此辦理毋任玩延 
[官事]  
　　卸任杭州織造彬格昨日到道拜會並辭行進京覆命指分四川試用道王仁煦郵傳部調查滇越鐵路委員候補知縣黄大琮昨日到道拜謁四川電話局長候補知縣錢本善禀知奉委來滬調查電話規則 
[南市]  
[有無屍屬]  
　　昨日午後十二圖地保查得大南門外施粥廠附近有一無名男子帶病偃臥旋即身死當即報知南區諭令查明有無屍屬再核 
[撞傷小孩]  
　　昨有小車夫沈沛仁推運洋布行經萃豐弄口悞將成衣匠周桂　之五齡男孩毛囡撞倒傷及手臂由巡士帶至工程局驗明受傷尙微判沈罰洋三角充公並着具結交保該孩著自行醫治 
閘北 
[將就了事]  
　　住居總局路之李夏氏至四路一區控稱養媳阿金在新大橋寳康絲廠習學打盆十二日被女工陸王氏毆打回家即發寒熱延至十六日斃命求請伸雪當奉黃正巡官提到該氏暫押候訊昨日仍由夏氏投案訴稱已經陸姓買棺成殮叩求銷案免究巡官准飭夏氏具結存案了事 
[糞頭勢力]  
　　新充閘北糞頭陳賢慶昨將朱樹堂扭至四路一區控被阻撓挑糞經黄正巡官集訊朱供按月出洋七十元向郭樹山卽郭華華轉包西街一帶之糞付洋之後僅挑九天十四日因更換糞頭當卽停挑至某絲廠之糞另由徐子榮經挑與小的無涉並未阻撓判朱暫押候查明再核 
[保人吃緊]  
　　鄉民嚴長貴將地租於謝惠生蓋造草屋近謝忽轉租於日本人開設爛繭廠日前奉黄正巡官傳到該地主諭限五天將屋拆除迄今仍未　辦昨將保人李阿五傳案勒交謝惠生到案再行核辦 
[揑詞妄控]  
　　江北人周子平日前被匪拐失五歲之子疑係同居羅三串拐昨至四路一區控奉提　羅供二月間周與小的爲媒娶某氏爲室過門祇廿七天卽患病身死因此未送媒金周即懷恨誣害求鑒質之周供甚支離判羅交保開釋 
[英租界]  
[定貨紏葛]  
　　德商美最時洋行控裕泰亨號主羅湘梅定貨不出昨日午後由廨會訊羅延律師威金生帮辦麥干上堂聲稱此案本律師甫經承辦案情不甚詳悉請爲改期孫襄讞商之德師副事領判羅交保候再會明核奪 
[情節可疑]  
　　張阿坤與姘婦王氏串拐九歲小孩戴林根四歲小孩和尙由探一併查獲昨解公堂請究林根供江北人父已去世被人拐出頭至張處訊之張供林根係由友人許生郎領來和尙係王氏所生並非串拐候查明於下禮拜二再訊 
[一波又起]  
　　吳雪齋在廣西路小花園六號洋房内開設總會聚賭抽頭由捕拘解公堂罰洋五十元交保候查在案詎吳尙有捲竊洞庭山人席揆銀欵一案經席控奉太湖廳派差持文來滬昨至公廨禀請移提歸案孫襄讞商之美領諭候著保將吳交案再核 
[瘋子胡閙]  
　　瘋人施其發家住閘北前日闖至租界在馬路上胡閙由捕拘入捕房昨送公堂訊明判送四路一區警局轉諭家屬領回 
[縱妓拉客]  
　　鴇婦朱高氏龜奴劉二亭王雲山因縱令雉妓高小寳花鳳珠李美林王三寳等十二人在途拉客昨由包探一併傳至公堂訊實判龜鴇分别各押兩禮拜各妓發押棲流所七天 
[客棧違章]  
　　李涵和江金書所開之兩棧房因不將棧客姓名照章登記昨由包探傳至公廨判各罰洋十五元充公 
[凌虐養媳]  
　　女孩王林弟不辨路徑由捕送廨請訊據供在王姓家爲養媳因遭翁姑虐待是以走出判送棲流所留候認領 
[拆梢宜懲]  
　　王厚法陳德順向章永福拆梢洋六元被暗差華捕查獲昨解公堂訊實判王陳各押一月 
[均非已有]  
　　蟻媒張桂華因凌虐買女桂枝由廨飭提張卽逃避昨由福泰木器店主投廨訴稱張所租木器請予領回又據包探禀稱張尙虧欠房租爲數不貲判將福泰木器准予領回外其餘物件著開單呈候拍賣抵租 
[茶館失愼]  
　　昨日午後二時四馬路華安茶居忽爾起火共　樓屋四　左　鼎陞客棧右隣元吉衣莊均受水漬事後捕房以該茶居保有火險卽飭中西包探往查 
[美租界]  
[不幸之幸]  
　　李正新昨乘四十號電車至吳淞路一躍而下跌傷頭面由一百零三號巡捕車送同二醫院經醫生驗明傷勢甚輕令李歸家自行醫治 
[汽撞損]  
　　某西人昨乘十一號　車至西華得路與某號電車互撞致損車輪當由該西人雇人拖回自行修理 
[車夫猝斃]  
　　九百六十二號華捕昨至捕房報告有一千七百九十九號東洋車夫因患急痧行經密勒路猝然倒斃捕頭飭探傳到屍妻某氏及車庽主楊阿根禀稱自願備棺收殮求免報驗捕頭准之 
[棄店逃逸]  
　　海寗路三千零零二號元利洋雜貨店主因歷年虧本無力支持突於前晚濳行避匿昨各欠主及房東投報捕房請將生財貨物暫行發封再定辦法捕頭准之 
[婦女口角]  
　　住居嘉興路之嚴張氏朱王氏昨興隣婦李張氏何王氏細故口角由捕一併拘入捕房經捕頭詢得各有不合分别斥釋 
[法租界]  
[保人可危]  
　　金寳初前控朱春江圖賴借欵洋二百元請提保人陸順發到案訊迫卽經公堂將陸朱先後提案判令交保料理迄已逾限日久分文未了原告茲又投追並稱朱在英界開設協昌茂南貨店並非無力陸供小的祇擺舊貨攤無力賠償查朱在浦東尙有房産求察判朱陸還押着金補詞候查明朱所開之店值洋若干再行核辦 
[尙須吊贓]  
　　高陞棧接客夥艾松年張榮卿前雇祝侯郎挑送行李中途竊逃報由包探緝獲吊贓尙未齊全前日解廨復訊祝供所少之贓俱已付質判押候吊齊贓物再行究辦 
[亷恥喪盡]  
　　馬根生陳林生專在浦攤一帶乘各西人夜出乘凉時勾誘雞姦或乘杉板小船渡至各輪船上勾引洋人當被某洋人厭惡拘送捕房解廨請究馬　默無一語祇求恩典判各押一星期期滿驅逐出境 
[挺押不理]  
　　顧雨梅在唐永愼米店爲經理時曾盜用客　洋一千七百餘元控由公堂判令交保出外收帳理還後因拖延年餘分文不理復經公堂　案押追在案前日唐又投稱奉判折還洋八百元是應遵斷惟商人已吃虧不少且顧亦開有店業有意挺押務求嚴追聶司馬然之判顧還押候再究追 
[遷怒巡捕]  
　　高錦秋前日雇坐東洋車車夫向索車資反被行兇當由五十一號巡捕拘入捕房斷令照給詎高遷怒該捕俟落差後紏同黨羽欲與爲難該捕立卽禀知捕頭飭探將高傳廨訊實判從寬罰洋一元以儆 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江蘇諮議局改訂鐵路局擬章]  
　　寗省鐵路改訂章程擬草業由路局擬定十四條函送酌定茲經就商各省出品協會聨合會承聨合會訂正改章宗旨三條據以爲酌定之標準分别開列於左 
　　甲訂正之宗旨一此次各省協會及江蘇諮議局對於要求路局改良章程一事係爲交通行政起見不應於舊有榮譽之江南大省留此阻礎行旅之口實若路局認爲出品人爭出品便利所改章程聽其以勸業會期相終始則是挾出品協會之團體以與路局爭利各協會不能承認江蘇諮議局亦不敢以此褊心開罪於各省協會二路局章程及條答議案文内一再言憲飭及督憲飭定等語查鐵路係營業性質旣收車費應謀便利以廣招徠本無壓力可用制台委派道員辦理路局局内應如何禀承制台辦理係内部之事對於乘客殊不必挾長官名義以相臨且制台政務繁劇營業之事豈暇躬親委任以專責成不課成本之赢虧以定辦法之良窳待客周至正以求贏辦法之良非能過壟斷之謂也聽輿情之便否以察局員之功過遇事體貼無非求便局員之功非能倚勢之謂也今以運輸細故動輙歸惡於上官以圖箝制旅客之口各省協會及本省諮議局均不忍坐視行政長官以不必𤨏凟之業務而徒爲執業之員所利用以爲衆矢之的三改訂路局章程正爲保全路局名譽擴充路局營業起見若路局認爲意在爲難處處以惡聲相向以規避見長使此路蒙醜聲於天下卽是大負此路主路務者當表示感謝之意庶不失爲務負責之本分 
　　乙酌定之條文一原擬章之第一條應刪二原擬章之第二條提明賽品乃暫時之事實應另訂入勸業會會期内之專章今爲改定其文曰）由下關運貨至城内各處將從前路局專運章程作廢如不願由鐵路運貨者任從貨主之便）此項章程前會議時據勸業道李觀察言各種大車運貨本非鐵路局所能壟斷惟與馬路工程有關故大車運貨不計其損路之彌補止可就勸業會期内先其所急而言若會期畢後當另訂妥章按李觀察之所謂妥章乃馬路工程局之妥章與鐵路局無涉應由諮議局另請制台飭馬路工程局預擬妥章以備勸業會畢後施行在鐵路局章程止須如本條而止三原擬章第三第四條足以刁難出品人前所謂惡聲相向所謂規避見長大畧悉具於此事關賽品專章另訂于後四原擬章第五條在路局本省舊章第一章運貨規則之第九條可以遵守不得故意更張以開損壞缺少之門而路局處于袖手旁觀之地應刪五原擬章第六條本路局舊章所無不必過慮以示惡感應刪六原擬章第七條即舊章第十九條舊章並不作廢則此條抉出列此殊覺無謂應刪七原擬章第八條凡自理裝卸舊章自有專條不得含混其詞致疑路局别有推諉總之貨入車站以後出車站以前皆由路局管理非特約自理者路局無可諉之責蓋自理之辦法乃所以便旅客非路局自便之計也應刪刪八原擬　章第九條以下事關賽品專章另訂于後 
　　丙勸業會期内運送賽品專章一照議案賽品應由鐵路局負搬運之責（搬運所是否撤銷或與事務所招待員商定江口及會塲内聨絡辦法應由路局自行商辦）二不由鐵路局搬運者或倩報關行或僱大小車輛悉聽出品人之便三各省出品除照常由車棧管理裝卸外如欲包車自理裝卸者照局章運貨規則第十五條辦理惟逾限所收之貨車留置費每六點鐘照運費减收一半十五噸車計費一元五角九分二十號噸車計費一元九角六分不滿六點鐘者照鐘計算不滿一點鐘者照一點鐘算四運賽品入會所需運費不分頭二三等貨物統以車計其貨物容量以滿爲度重量則十五噸車不得過十噸以上二十噸車不得過十三噸以上以防危險（原擬章有不滿一車者亦作一車計算等語漫無限制流弊甚大又原擬章重量與容量並稱容量何至不得過該車三分之二以上兩層均應刪去）五寗省十五噸貨車津浦借來二十噸貨車如運賽品均照現收運費減收七折十五噸貨車每輛實收洋三元一角八分五厘二十噸車每輛實收洋三元九角二分六陰雨之時宜用篷車裝運以防滲溼惟篷車止有八部應儘先來者先運並將先後指定之人名揭示車站後來者待車回再運如不及待另行覔車承運七貨車凡運賽品出入會塲每日計定三次早五點鐘一次中十二點十分鐘一次晚九點二十五分鐘一次專用車頭就會塲之仙出入運送其不入會塲内者不在此限八華僑出品貨物一律免費其已收費者俟運回時仍悉數退回九路局載運賽品所應擔之責任悉照現行局章内運貨規則第九條及第十九條辦理 
　　丁另訂勸業會期内乘客减價章程一華僑出品人槪送免票二乘客赴勸會塲正門之丁家橋曁模範馬路會塲門之三牌樓兩車站及由以上兩車站赴各處者在開會期内均减收半價不論有無特劵一律辦理惟由他車站直赴他車站者不减（勸業會期其觀會踴躍必用特别招徠之法）三乘客車每車每室黏貼約束僕役規則其不在規則内之舉動不得取乘客之厭 
小說 
[中國偵探小說繡衣盜（二十六）]  
　　第七回拿竊犯縣尊勒嚴限訪宵人名捕到姑蘇 
　　姚觀察聽了。摸不着頭腦。連忙問道。我們都是自已人。你有話只管直說。只要我可以辦得到的。我無不效勞。赫司馬聽了。把坐的椅子往前挪了一挪。挨著姚觀察坐下。附著耳朶。低低的說了一遍。原來這位赫司馬雖然是讀書出身。却生性十分貪鄙。不論什麽事兒。只要有錢。就肯答應。以前署過幾任知縣。所到的地方。差不多連地皮都給他鏟起來。一班百姓。都是怨聲載道没有一個不罵他的。如今署了這個蘇州總捕。雖然不是 
 
 

Page 27

 
 
什麽美缺。却也不是什麽冷官。蘇州一府的捕務。他都可以過問的。這個裡頭。未免就要伸起手來。却又不知怎麽的。被臬台衙門裡頭的一位師老爺打聽着了。並且有他自已親筆的收條爲據。這位師老爺。和赫司馬一般。也是個害錢癆的。叫了一個人來。和赫司馬說。要他送一千銀子。如若不肯。就要和臬台張廉訪說了。詳參他的功名。赫司馬本來是個一毛不拔的寳貨。無奈這件事情。閙了出來。不是頑的。忍着心痛允了五百銀子。誰知這位師老爺。一口咬定。定要一千銀子。少一兩都不行赫司馬只得硬着頭皮。答應下來。這位赫司馬雖然做過幾任知縣。手裡頭着實有幾個。錢却是有進無出的。拿進去自然容易。要他拿出來。就覺得有些煩難。如今要他足足的拿出一千銀子來。心上那裡捨得。想來想去。要想一個生財的法兒。總要想把這一千銀子。出在别人身上去縐著眉頭。在書房裡頭。走來走去的想主意。連腕飯都没有吃晚間睡在床上。也番來復去的睡不着。直到五更將盡。方才想出一個主意來。暗想我何不這般如此把這一筆錢。出在姓姚的身上去。只要我在他面前。告窮說苦的。說上一番假話。料想他一定没有不肯的。想着。心上十分得意。不知不覺的沈沈睡去。直睡到十下鐘。方才起來。連忙吃些點心。坐上轎子。急急的來看姚觀察。不知見了姚觀察怎麽樣。且待下回交代。 
國外新聞 
[美國注意世界和平]  
　　十六日倫敦電云據華盛頓電稱美國下議院已允塔孚脫總統遴派著名之士五員與各國政府會商安定世界和平事宜現議推舉羅斯佛君爲領袖 
[德國對於居留島之態度]  
　　十六日倫敦電云據泰晤士報聖彼德堡訪事電稱德國已照會俄政府贊成俄國外務部大臣伊斯華克君對於居留島問題之建議其綱領曩曾見諸報章俄國之公文前惟至與保護居留島各國各國尙無暇答覆云 
[波斯民人排俄之熱力]  
　　十六日倫敦電云據波斯京城德黑蘭路透代理電稱波斯民人拒俄之念現復轉劇俄兵所抵之處時起不法之舉俄政府現要求波斯政府開除台勃里慈總督 
[俄國對於芬蘭之强權]  
　　十六日倫敦電云據聖彼德堡電稱俄國樞密院業已討論芬蘭政府議案首相斯托來賓君答自由黨之評議謂俄國對於芬蘭有無限之主權故無庸將該案呈交芬蘭國會議决云 
[英國陸軍展覽會]  
　　十六日倫敦電云陸軍大將勞勃脫君已在福蘭姆宫開陸軍展覽會表示歷代陸軍發達成績及描述大陸著名各戰事 
[日本拓殖局之内容]  
　　十六日東京電云日本官報已公布拓殖局官制桂太郎侯爵及後籐男爵將兼任該局正副大臣該局將管理高麗臺灣及日屬庫頁島殖民事業並關東非外交之事務據官報所載日本以高麗併入其内則高麗與臺灣庫頁島已同處一地位該局之職掌掌與國務部相同云 
[德皇膝疾已愈]  
　　十五日柏靈電云德皇膝疾已愈明日將赴亨寳與亨美郵船公司總理宴飲 
[西比利亞鐵路中途河溢]  
　　十五日柏靈電云西比利亞鐵路中途之吉塔鎭已半爲河水淹没（以上譯字林報） 
[香港人力車夫罷工]  
　　十六日香港電云此間有人力車夫一千二百人同盟罷工致車輛交通全失秩序（譯泰晤士報） 
 
 
 
 

Page 28

 
 
   
 
 

Page 29

 
 
   
 
 

Page 30

 
 
奉　帝國部在定清國蘇州創辦合資會社　領事官許可發行觀覽福引正分副劵無論中外内地一體通行在案觀覽正劵每號大洋二角得中頭等品物價値二千元茶劵每號大洋一角價値一千元得中等次悉照湖北籤捐大票開彩對單爲證又分劵每號大洋一角頭等一千元照湖北副籤票對單爲證中劵向本館或分發處均可領兌點字劵十六次五月十八開十五日止過期不候分處閶門李源昌上海鴻發源杭州本分發所嘉興本分所松江本分所湖州蔣第震澤孫天寳餘姚本分所楓涇孫德潤硤石快得利寗波立昌無錫萬利源揚州宏發興化德興鴻姜堰鴻運來　本館啓 
 
[首屈一指]  
裕麒觀察大人賜鑒久欽○風度未遂瞻韓遙念○芝輝彌殷藻頌專啓者○尊處亞支奶戒烟丸早經○譽滿環球近閱報章已於前月增價改良凡隸黑籍莫不同感○盛德惟遠方函購展轉相託難免魚目混珠刻敝局創設官戒烟局歷試一切藥餌以○尊處首屈一指惟敝局係爲盡義務起見將來需藥甚多特投函來前磋商可否減折若干以及如何杜僞如何寄帶或作爲○尊處代認分銷之處敬乞○詳爲示復想我○觀察存心利濟具有熱忱必可共表同情以維此善舉也如何分銷程章即乞開單詳復俾有遵循不勝企盼待○命之至耑肅卽請○籌安○如𦤎東鄕巡警局法部趙公� 
館趙梓谷頓首 
 
[大美國面部專科女醫士吉凌漢由蘇回滬]  
本醫士前經蘇省巨紳聘請醫治内眷現已醫愈于六月九號即華五月初三日早車回滬凡患面麻紅痣黑瘢雀斑瘰瘰瘡疤疙瘩縐紋髮低鬚多鬚黃髮白烟容酒滯皮膚粗糙以及面部一切不美之色均請照常來院醫治憶自開院以來倐忽半載承各界諸君紛至杳來醫愈以上各面病老已還少媸已化研醜已愛美者數百人我泰西本有專視並不科爲奇異而中國開闢數千年來實所未有誠千載一時之奇遇患面病者請來本院仍與經理嚴子湄君接洽可也再本院設有膳宿所外埠來滬就醫旅館行臺諸多不便敝院特設請潔安靜房間預備住宿至干飲食中西俱備悉聽尊便英大馬路東Ａ字十一號本醫院啓� 
 
[花翎五品銜候選布政使理问創办太倉農事會楊西台君保証自来血爲治失血遺精之絶對品]  
五洲大藥房主人惠鑒謹啓者僕身體素弱素有肝陽上升遺精失血之症因限於經濟並不加意于病之所由來自戊申春在浙省供差奔走未免過勞致精神痿頓愈發愈劇不勝其苦百藥因之罔效不獲已染芙蓉癖病雖鬆减烟患更烈是年冬十一月丁憂回藉亟思脫離黑藉一時竟乏其術迨至去年服林文忠公戒烟丸祇能代烟不能斷癮六月入自治研究所聽講並商諸現充諮議局太鎭議員陸君誦芬洪君伯賢發起農會聯合紳商學界于六月間成立僕旣荷委任僅辭去副會長之職勉力擔任總理并創設農事試騐塲一區藉以逍遣則痼疾亦因之漸除奈失血遺精之症仍舊時發時愈正在求覔方藥適逢○貴藥房人造自來血風行海内僕于今春三月因事赴申親至○貴藥房購得自來血一打服之藥未及半果然精神煥發舊恙悉除迨得服罄而痼疾已消滅于無何有之鄕矣○貴藥房所製人造自來血功效之大世界上實占第一優勝地位不啻金丹轉世矣勸同病者亟早購服延年益壽可操左劵區區微忱即祈埀鑒僕脫離苦海得以完全人格未始非出自○貴藥房所賜也藉答○雅誼毌任感禱耑此敬請○台安四月初十郵寄花翎五品銜候選布政使理問創辦太鎭農事會太倉楊西台叩上○住太倉大東門内○大邊巷弄太史第楊本宅寄○大瓶二元小瓶一元二角每打二十十二元託局函購原班回件諸公惠購請認明全球商標爲記每瓶加附五彩認眞劵一張値洋一角方不致悞○總發行所上海四馬路老巡捕房對門五洲大藥房抄登　 
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來件 
[安徽建平縣四鎭商民爲釐卡病民事上諮議局書]  
　　東壩李鴻鈞定埠吕輝岳梅渚吳道南下壩蔡晋禮等爲安徵建平縣屬定埠釐卡苛勒商民妨害商務關係治安請求保護辦法謹上理由書竊緣江蘇高淳之東壩爲米榖銷售之塲客商販運蘇浙則必道出定埠定埠等岸屬安徽之建平故安徽有釐卡設焉該卡抽收稅則固不止榖米一項而實以米榖爲大宗向則每米一石抽釐金錢五十文至光緒三十三年加抽錢十六文歸徽省支應局及宣統二年正月初一日起又加抽錢一百文歸徽省認籌海陸軍經費是每米一石共抽錢一百六十六文商民因陡加重稅困苦難堪所尤不堪者該卡勒取銀洋拒收銅元每鷹洋一元祇作錢價八百文照市價竟短至五百四五十文之多而銅元則一槪不收商民困難怨聲沸騰若不早爲之計恐不利於地方者甚鉅定埠爲徽蘇公共之區往來必經之道際此年歲飢荒該卡不知誅求逾分衆怒已成倘一日交鬨羣起行無意識之舉動則有妨害治安者不淺定埠距東壩二十里東壩爲定埠之上游商務素以米糧爲首運銷蘇浙兩省民食常仰給於此關係尤重該卡如此苛索客商已視爲畏途東壩定埠枚渚下壩等鎭市面商業日形衰落釐金自然减色去年蘇浙民食不便採買私歛之害虐及公民暴關之行甚於遏糴於官於民更覺兩有妨碍此外如該卡之對待商民剝削地方種種難言共見共聞甚至蓋戳有費開檔有費　及竹頭木屑顆粒勺豆亦無一不有費而始放行然猶曰小費耳通弊耳若該卡勒短洋價拒收銅元兩弊端行商坐賈敢怒而不敢言挑夫販婦受苦并爲受辱有心者不能不爲之憂懼也現當立憲時代凡妨害商務地方利害均准據實上陳爲此備具理由環請貴會諸公速籌辦法可否邀求部憲督憲曁蘇徽撫憲加恩商民飭知該卡洋價照市准收銅元剔除諸弊以維商務而保治安則地方幸甚 
[短篇小說]  
[烟籤壯士（二）]  
　　言未已。馬騎聲震耳。一騎自山坳馳出。往復衝驟者再。已而奮身發一響箭。約逾分許鐘賊隊大至。逕趨載銀之車。是時鏢客已約車退於十步外提刀縱馬。前謂賊曰。公輩寗不識鐵臂周三郎。何爲相逼。羣賊中一人挺身出上下衣皆純黑。而額上之帽。嵌珠如巨菽。獨殊羣賊。蓋盜魁也。拱手與鏢客語。自言不欲盡取所有。惟必須騐車中物。按值百抽二十之稅則。饗我同人。方允釋去。鏢客抗聲譁辯。峻不許。盜魁怒。號招其黨。將施要刧。鏢客急以鏢標其衆。誅一人。傷二人。餘者不敢近。然猶擁盜首馬側。不遽退。盜首怒甚。以刀取鏢客。鏢客復以鏢拒敵。鏢三發。盡爲所得。鏢客急出刀。劃然一聲。遽折爲兩。蓋盜首之刀。力能削五金。而鏢客於戰勝之餘。至是已處於失敗也。死生須臾。危機俄頃。鏢客徒手無從施其技。倉猝際乃控馬避其鋒。盜魁不復能相舍。窮追至車側。鏢客索囊中標已盡。逐北者相去不及十步。大有束手待斃之狀。幸福幸福。山窮水盡之際。忽得一佳消息。則當此困難極點。驟聞身後有墜焉之聲。鏢客驀回視。驚喜過望。蓋盜魁之刃。已擲於地。而其目已實兩鐵籤。血流如注。臥地不能起。馬亦極跳踉。標客立取其刀。决盜魁首。悉驅散餘衆。然終不明鐵籤之所自來。俄而楊趨與握手道賀。五兒怱曰。阿伯曾將得姪之兵器來來耶客不知所對。楊乃與銀號之司事言。五兒適投兩籤。貫盜魁目。復以刺其馬。馬顚。盜首。故仆地。鏢客乃悟得藉以殺盜之故。自咎先時之失禮。自是每遇盜。必以五兒偕。五兒之籤竟如宜僚丸。由基箭。所向號無敵。比至。鏢客請於楊。願得長與共事。五兒遂以烟籤壯士名於時云。 
 
 
 

Page 35

 
 
   
 
 

Page 36

 
 
   
 
