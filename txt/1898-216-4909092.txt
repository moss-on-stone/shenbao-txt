# 1898 - 216 - 4909092

 

Page 1

 
 
[重印二十四史出售] [  圖書集成局啓]  
　　二十四史一書上下五千年縱横九萬里其中治亂興　之故盈虚消長之機洞澈源流昭如日月　當世考錢　失之林也方今風會大開振興實學士人柔日誦讀尤須兼備三長是以本局特將原板重加校印共訂三百九十二本分裝三箱　邇來紙價過鉅略爲加增毎部售實洋五十六元箱不外加卽日在申報館及申昌餘畫室發售此佈 
[圑練衛民說]  
　　圑練者古守望相助之遺意法至良意至美也聲勢聨絡氣誼固結之謂圑進退有法步伐整齊之謂練苟能名副其實自收成效前者粤匪之亂蹂躪十餘行省所至糜爛湘鄉曾文正公以在籍紳士創辦圑練一時豪傑之士聞風興起投袂譚兵卒能削平大難巨逆就殲然則圑練之關繫顧不重哉時至今日强　實逼外患旣岌岌可危而各處不逞之徒又復蠢而思動閙教之案層見疉出加以近日米珠薪桂飢民以索食爲辭毎致聚衆刼掠爲害商民且有焚燬衙署等事推原其故皆由亂民倡之苟有圑練事前可預爲布置事至自不至驚惶彼無業游民果無從得肆其奸謀哉昨歲省垣大憲曾飭各州縣舉辦民圑以衛閭閻而除匪類迄今舉辦者殊屬寥寥毋亦以創始實難而有不易奉行者在與今試借箸代籌略舉數則以待留心時事者採擇焉一可得保護教堂之益也按西人傳敎瑚在約章中外相安本可無事無如喜事之徒屢起釁端官吏調停動費唇舌去歲膠州之役德人踞我要地索我償金上煩宵盰之焦勞不費廷臣之籌畫亂民滋事貽誤大局言之髮指嗣是而後江皖各省閙教又時有所聞推其故皆事起倉猝官吏營兵　不及發且民間公憤之積不能平者有司亦無從知覺以故釀成大患决裂多端若設圑練則居民與　士之齟齬者圑長可首先排解以弭患於無形卽一有警信亦可先出圑練遏其凶鋒再禀報文武各官士兵彈壓則决不至潰敗决裂以小忿而誤大局矣一可絶賭徒横行之害也賭爲賊之媒賭亦爲盜之藪蓋若輩衣錦繡食膏粱飽煖淫逸安之若素至五木無靈資財告竭卽欲幡然改計又苦無業可營乃不得不流爲匪類其弱者小試穿窬强者公然攘奪此亦勢之必然者也地方官雖亦告誡諄諄嚴爲禁止然苦於平日耳目不周無從知悉卽或率衆下鄉彼等已聞風遠遁追緝無蹤至事後依然逍遥法外若設圑練則先面諭圑長如地方有聚衆開賭之事卽率圑勇前往驅逐如仍抗違則卽密報縣官捕捉如此則賭風息而盜賊亦於以息矣閭閻受惠豈淺鮮哉一可止流民騷擾之患也天災流行國家代有飢民待哺萬戸嗷嗷不能仰食於一方者必致散食於他處其中魁傑之徒乘間滋事沿途搶掠爲害閭閻雖經各大憲一面設法賑濟一面飭各州縣沿途截止然流民之紛紛求食者盈千累萬到處滋生事端若設圑練則如流民入境圑長可會同紳董按戸勸賑以爲恊　如有强悍不遵者卽率圑練前往彈壓務使不准逗留如此則民亦受惠無窮矣一可止鬥毆傷人之案也愚民無知好勇鬥狼睚眦之怨白刃相加此風廣東朝州等府爲最甚而他省亦時有所聞若設圑練如有鬥毆情事圑長出而排解必能了事蓋圑練有兵人已素懾其威故無不畏面知止也以上四條皆據其大要而言實力行之必有成效至若恃强滋事訓練不精約東不嚴諸弊則有治法無治人一語足以該之固不必反　推論矣 
[本館接奉電音]  
　　昨日午後京師飛電傳來上諭三道敬謹譯　○六月十七日奉上諭此次考試各省之優生李盛謨高坊河陳陽梁天柱楊祖榮桑宜陳星海夏辛銘楊金榮　式金汪受榖王家愧秦瑞玠徐運鑫陳倫劉棫謝敬楊冠娬胡春澤盧葆楨唐維源馮國華顧視高唐玉堂均著以知縣用陳其彬鈕承恩張建勳孔廣涵謝士桓張鏡容玉祿楊乃賡盧潤瀛楊宗時王廷弼周遷善紀墀楊和炘陳鍾慶張緝光陳繼良玉麟陳殷周宗順張慰　張孟璈嚴式鏐勞植楠均著以教職用欽此同日奉上諭孫家鼐奏議覆五城添立小學堂請飭設法勸辦一摺京帥現已設立大學堂其外學堂亦應及時創立俾京外舉良生監等一體入學廣爲造就以備升入大學堂之選著五城御史設法勸辦務期與大學堂相輔而行用副培養人材之至意其大學堂章程仍著孫家鼐條陳縷析迅速妥議具奏欽此○十八日奉上諭連　奏蒙古王公等報効銀兩可否照章奬叙及卡倫總管等報効銀數各摺片前因圖車兩盟蒙古王公及哲布尊丹巴呼圖克圖沙畢喇等報効銀二十萬兩當經諭令歸入昭信股票辦理兹據該王公冉三陳懇不願領票具見急公奉上之忱深堪嘉尙著理藩院會同戸部照章核給奬叙該卡倫總管等所捐銀兩亦著一併給奬嗣後各處奏報捐助昭信股票銀兩者仍著歸入股票章程一律辦理該衙門知道欽此 
[鐵路確聞]  
　　湘粤紳士禀呈前北洋大臣王夔　及鄂督張香帥督辦鐵路大臣盛京卿懇奏請赶築粤漢鐵路通力合作以杜外謀而保權利一事業經登人報章兹閱商洋新加坡明報云去歲京卿迭奉諭旨著赶辦鐵路不獨盧漢北路當速卽開工卽漢粤而南亦應從速接修以免遷延時日以故京卿迭次電催新嘉坡等處總理事張弼士觀察回華商辦至今歲正月觀察奉檄言旋方抵香港復接上游要電催令北上及到申江晉謁京卿經京卿諄諄委任接辦粤漢及南省各枝路觀察以任重事繁婉辭至再京卿以觀察老成練達信孚在外工程雖大定能勝任愉快再三委託觀察見京卿情意懇摯義不容辭始允承辦嗣見時事孔亟鐵路之築刻不容緩惟回粤尙須時日恐悞大事故禀商京卿札委隨員馮司馬厚光先回粤東商辦一切閏三月初旬司馬到省當卽邀集　商共議開辦時值省港各處米珠薪桂疫癘流行人心皇皇殷富紳商多有遷避他處者覩此情形深恐欲速不達遂暫緩時日一俟地方安靜然後從長計議當時司馬已據情禀覆京卿至本月初間京卿奉到上諭催辦鐵路隨卽轉諭觀察粤漢一路從速集商籌欵開辦觀察奉委之下卽由滬起程南下順道返潮州珂里小作勾留大約六月初旬卽可抵粤　 
[商辦鐵路]  
　　漢口訪事友云鐵路總辦朱惠之太守因有要公須與盛杏蓀京卿商辦已由漢起程乘輪赴滬 
[保護教堂章程]  
　　松江采訪友人云自奉旨嚴禁閙教之後地方官咸慄慄危懼深恐莠民滋事以致咎戾難辭華婁二縣主特訂明保護章程刊印傳布其文曰　一奉札預刊保護傳單並回條欵式發給所屬四鄉凡有集鎭及人戸稍多之處各存多張備用其分駐文武大小衙門地方亦一律存備一凡城鄉教堂俱專派差役二名發給長工食輪流在堂外伺護如遇洋人外出該差立卽問明報知本官派人護送鄉下者立刻告知董保塡發所存傳單揀派壯丁沿途護送由此保送至彼保眼同註明傳單交換遞護必須取有彼保收條方准回銷一教堂太多之處勢難分派多差然教堂雖多教士究只一二人至多數人現在所派差役係照教士人數及居住之處分派教士行至某堂該差卽隨到某處不必專定一處庶易周轉一凡有防練駐紥之處卽將傳單交營派人接護若下站係走僻路並無營駐 
 
 

Page 2

 
 
或值營勇出差不敷分派仍應由董保派丁接護不得因上站是營勇送來下站董保不接亦不得因上站是鄉民護來下站營勇不接各宜不分畛域一凡有分駐同通丞簿巡檢各衙門遇有洋人過境該董保一體禀知飭令董保照章辦理如董保不遵立卽分别懲戒送地方官究辦一凡有各國洋人經過不論由何省何處來亦不論有照無照卽無傳單該董保亦一體照章護送卽向無教堂之處如有洋人經過亦應護送一各董保派鄉民護送如遇路途稍遠者特爲定准毎里准給口糧錢若干文届時該董保先行墊給按季憑回條赴署請領立卽發還斷不任胥役片刻留難一無論兵役鄉民護送俱不准向洋人索謝分文違者查出重究一洋人最喜爽利若應當接護之董保藉詞推諉躭延致洋人不肯守候逕去者查出重究卽或洋人辭謝不要護送爾等也要派人在後隨護一所派堂外差役如遇教士外出漏未查知禀報卽將該差枷號三個月滿責示懲若保護無悞毎次給賞一年從優給賞一各董保護送洋人毎一次記功一次一年分别外奬及詳請奬勵一凡洋人在鄉留住之處卽由該董保晝夜輪流派人保護並不准圍閙聚觀閒言生事先不准出語傷人卽婦女小兒亦應禁止一若遇洋人到處偶有無知之人口角爭閙該董　卽應立時理勸解散若能化大爲小化小爲無事後必當從優奬賞决不虚言一此事雖不免　碎但值此時艱游勇鹽梟到處皆有最要防搶刦滋事難分皂白必須格外小心以安遠人卽以自安吾民所謂利人卽是利已况費由官發爾等不過勞力並不要爾等費錢各保平安莫善於此毎處教堂雖多教士不過數入毎月豈常有洋人來往卽偶爾護送月不過數次遠不過數里十數里並非難事切勿推諉倘或四小失大貽禍將來肇釁雖在一時受害仍在百姓恐爾等吃虧不起彼時雖係代人受過官亦不能護爾各宜聽信吾言 
[木牌肇事]  
　　蕪湖訪事友人函云日前江上　木簰一架順流下駛浪逐濤奔不及把持以致牌底截絓鴻安躉船錨練頃刻練斷鐵沈牌更　流箭激而下又猛　怡和躉船略有損傷各躉船上人當卽放棹追赶將牌扣留禀請英領事富美基君函請當道向索賠修計開修船撈練　錨等工料兩船共九百餘金爾道憲徐觀察委鈔關委員婁午峯陳晴溪兩叅軍前往量視並商定酌中　修　費事卽寢息按蕪地泊牌之所係在鷄窩迤北江灘凡落地之牌從上游駛至必須趨由躉船裏檔始能　岸而江路偪窄動致　壞船隻訟起經年昔年西官曾商請當道勸令木牌改泊上游雙港帶俾可相安無事無奈各商執意不允遂不果行今之肇事不免引爲口實矣 
[舉行平糶]  
　　漢口訪事人云湖北漢陽府屬漢川縣近因洪水爲災農田多被湮没當此青黄不接米珠薪桂之際貧民覓食尤艱大憲軫念民艱業已委員採辦米石舉行平糶或可稍濟目前之急也 
[盜刼商船]  
　　漢口訪事人云娘子湖爲往來江夏武昌之孔道本月初某晚有賈客十人買舟載貨而來突遇盜舟一艘銜尾追至暴客十餘人呼嘯一聲各持利刃躍入艙中見人便砍死者三人傷及七人舟子與焉若輩始搜刼一空揚長而去聞此事已爲縣尊所聞飭差將盜拘獲不知確否 
[盜刼航船]  
　　嘉興訪事友來函云平湖到禾之某姓晚航前夜由平開行二鼓時舟過故長鎭突遇盜船截住一躍而過手持刀槍恐　諸人不敢聲張任其搜刦惟有某烟作夥與之相拒致被砍傷　處　黨遂將船中銀錢搜掠一空從容而去翌晨船主到禾投縣禀報請爲騐傷并報烟作夥失去洋三百數十元又某客失去二百餘元售竹衫某客失去數十元邑尊升坐飭仵詳騐據稱所受刀傷不致有礙飭卽自行醫治并諭捕役赶緊會營限緝務獲究辦 
[漢皋火警]  
　　漢口訪事友云本月十四夜十點鐘時打銅街某牛皮行不知因何不戒於火霎時間光燄燭天轟轟烈烈幾有不可嚮邇之勢幸各善堂水龍聞　馳至竭力灌救始得樸滅然已殃及左右隣居二十餘間矣 
[嘉禾小火] 　　 
　　嘉興訪事友來函云東門内堰倉弄曰某姓飯館於本月十四晚初更時不知因何失愼傾刻濃烟四塞毒燄横飛幸爲時尙早居人尙木熟睡當卽鳴金報警遠近水龍飛馳而至得卽救熄左右鄰居雖飽受虚驚未遭池魚之殃及亦云幸矣 
[蕪湖苦旱]  
　　蕪湖訪事友云匝月不雨田疇龜坼蕪湖縣特於初二日起設壇禱雨不料酷吏之威猖狂愈甚井泉塘壩無不枯涸見底民情更復皇皇初三四等日各店碰皆翦紙爲旗上繪螭龍高懸門首下置清水一盆以爲蒼龍得水甘霖普被之兆是夕凉風颷舉黑雲蔽空氷簟銀牀頓有新秋景象翌晨凉風習習細雨霏微雖由一連兩日雲頭飛麗尙未大霈甘霖是以米糧蔬菜價復騰貴然聞四鄉及鄰邑接壞之區皆於此數日連得透雨而獨於蕪民是吝蒼蒼者在抑何偏畸乃爾恨不排閶闔而一叩之 
[局員調差]  
　　蕪湖訪事友云保中總辦林眉仲太守現奉省憲委辦新創銀圓局務太守奉檄後卽於本月十二日附某輪船赴省所遺蕪湖保甲總辦一差改委卸署六安州祺子麟太守接辦定於十六日由省蒞蕪任事 
[鄂省官塲紀事]  
　　湖北訪事友人來函云漢陽縣署向無洋務委員兹者華洋交涉事務日益繁多上遊遂特派某員專司其事○江漢關道瞿賡甫觀察升授湖北臬司例應赴京請訓擇期本月十七日交卸北上所遺關道篆務大憲遴委陳巽卿觀察署理○本任南漳縣虞大令煊春間調署京山縣篆到任未久因病出缺所遺京山縣缺由王芍棠方伯遴委胡燠門大令俊采署理○金司馬鴻翎奏補漢陽同知現已奉部覆准由王方伯飭赴新任○初八日藩轅牌示漢川縣小里潭巡檢事務詳委新海防試用典史劉文炯署理襄陽縣吕堰巡檢事務詳委新海防試用從九向守賢署理○張沓濤制軍現飭漢陽槍砲局提調汪子雲太守就局之左近創設火藥局製造無烟火藥不日須大興土木矣○漢陽槍砲廠近日所製槍砲均仿西式張沓濤制軍飭廠中委員挑選若干件俟天氣稍凉時委汪子雲太守起解赴京 
[皖省官塲紀要]  
　　安慶訪事友來函云本任涇縣知縣閻恩培大令又太和縣洪山司湯承澐少尹前經因事撤任本月初八日藩憲懸牌均飭回本任○調署績溪縣程蘭階明府奉到飭知著卽日赴任准補當塗縣吕耀軫大令與本任來安縣于普源明府互相調補○准補旌德縣李大令帮慶現亦奉到飭知著卽赴新任○霍山縣典史王寶森少尉奉上憲咨補鳳陽縣主簿少尉奉到飭知卽赴各署詣謝○候補知府祺太守厚奉臬憲趙廉訪委辦蕪湖保甲太守隨赴各轅禀知奉委 
[武林官塲紀事]  
　　杭州訪事人云部選嘉湖衛守備趙守戎沛霖由漕憲給咨至省於本月十三日至撫轅禀到又新選江漲務稅課大使虞君厚昆　京領憑至省亦於是日禀到再候飭知赴　○儲憲鄭芝巖觀察押運事竣由京回省因途次感受暑熱請假調治嗣因辦理奏銷從公不遑啓處以致舊疾復發迄今半月尙未痊可因又感故擬請假三天安心調養○江干師船前經廖都戎起岸修葺而中前右三哨之船尙未修好適廖都戎奉有查河差委因由上憲委令鮑副戎友章前往監修○浙江學政陳桂生大宗師本擬六月下旬按臨金華已定於本月二十八日取齊嗣奉上諭回京供職故宗師將文件赶緊收回俟唐大宗師到任再行考試 
[温郡官塲紀事]  
　　温州訪事人云新任平陽　朱　美副戎芳成於本月初二日來温禀見道鎭兩憲後筮吉初八日赴平陽接篆○新任瑞安縣縣丞文樾香二尹蔭宗於初十日附招商局普濟輪船抵甌隨赴章安擇吉履新○新任瑞安學教諭郭瑞卿廣文慶　附某輪船來甌禀見道府後筮吉初九日蒞任○新任平陽學教諭吕子香廣文桂芬禀見道府後卽赴平邑筮吉初八日履新○前任平陽恊李雲軒副戎世祥交卸篆務後於十三日附招商局普濟輪船赴滬換船詣省垣○永嘉縣秦鹿坪大令前因政躬不豫請假三天以資調養現已喜占勿樂依然花 
 
 

Page 3

 
 
縣鳴琴矣○駐防小隊勇丁舊因創辦土藥捐欵奉憲諭將前哨一旗改歸李榖宜觀察兼帶現以土藥改委遂於五月間　回仍由劉吉園鎭軍統轄 
[邗上官塲紀事]  
　　揚州訪事友云新授甘泉縣周大令懋謙奉部覆准後已由上憲飭知赴任本署書吏人等聞之急將舊城贊化宫公館陳設一新並出境迎　本月初八日晚大令乘官舫抵維揚下椗後書役人等咸詣舟次禀安是晚大令並未登岸擇吉十二日接篆○兩淮運司首領正任知廳毛鹺尹捐　遺缺經運憲江都轉遴委吳鹺尹壽銘先行接署照章查有知事陸卜臣鹺尹枚輪應補授當卽詳請督鹽憲奏咨題補現已奉部議准本月初七日劉峴帥轉飭到司隨由都轉飭知遵照一面牌示轅門連日官紳之與鹺尹交好者咸往道賀大約金風薦爽時卽可料理履新矣○新任甘泉縣周大令懋謙於本月初八日蒞揚日昨特頒紅諭筮吉本月十七日卯時接篆其瀛　來揚假寓南河下湖南會館聞擬俟履新後於舊城公館左近暫行租賃民房居住俟衙署讓出再行遷入○新委代理鹽城縣知縣張賡三直刺義澍由省捧檄履新官舫數艘於本月十二日過揚小泊河干命輿登岸至各衙署拜會旋又躬詣運轅曁府署禀到禀見翌日黎明揚帆而去接印之期聞在本月廿一日 
[三峽江濤]  
　　宜昌訪事友來函云自上月二十五日小南門外火災後至今雨澤愆期天氣愈形燥烈地方官毎日飭地保局勇在城内外各街鳴鑼傳諭居民小心火燭並諭令各家將水缸挑滿以備不虞至本月初二日在城隍廟設壇求雨並禁止屠宰○初四日午後黑雲陡起雷聲隆隆未幾大雨一陣頓覺几簟生凉惟稻田尙未沾足所冀渥沛甘霖則四野農民庶足慰篝車之望也○毎歲夏季居民喜赴江邊爲泅水之戲以泳以游與鳬鷖相狎然偶一不愼卽有性命之虞日前有某棧茶房某中在招商局碼頭旁洗浴正欲聳身躍入立足不穏卽時墮入重淵旁人急行援救已經無及慘哉○近來宜地天氣寒暖不時居人稍一不愼卽爲二豎所欺且有因而不起者凡講求衛生之術者安中不愼益加愼哉 
[上海官塲紀事]  
　　昨日午前婁縣屈吉士大令乘坐官舫至滬赴道轅謁見蔡觀察面禀七寶鎭飢民聚衆燬壞教堂事宜商談良久始興辭而出○新選六合縣知縣吳雪門大令大照日前莅滬假寓滬北泰安棧旋卽命駕進城拜謁各當溢至上海縣署時黄大令飭家丁擋駕○江南提督李壽亭軍門昨日午前由也是園行轅起節至新北門外換乘馬車前赴洋務局拜會聶方伯 
[日員回國]  
　　日本駐滬總領事官小田切富卿君萬壽之助蒞任已久適當回朝述職之期遂於昨日附郵船會社西京丸返東滬中外官塲送者雲集 
[飭查揭帖]  
　　松江府張子虞太守飛札上海縣内開奉按察使吳札開案據揚州府知府沈錫晉禀稱卑府據江甘兩縣抄呈郡城教堂門首所揭匪徒分貼僞號大明允治三十五年四月十二日僞示二紙煽惑可虞卽經督縣商同防軍揚營及保甲局員巡查並咨瓜洲鎭總兵高軍門撥砲船十隻分駐城外要隘各處防護查拿連日又據該二縣續揭南門教堂貼有僞提督嘿僞示一紙又奉常鎭道札開抄美領事馬君抄送　郡教堂門首另貼僞示二紙首有左丞相噶爾字銜查核前後各僞示均開大明允治三十五年大率揑稱教堂諸般劣跡種種煽惑人心甚爲悖逆又有馬領事文稱在教堂拾得匿名信一封内叙安清道友大頭目沈奎元邀得各匪定期閙事云云囑卽密拿查沈係現在甘泉縣另案收禁之犯虚實難測總因揚郡防兵單溥禀請上憲添派兵丁來揚防護當奉臬司吳廉訪准請移調防兵保護並通飭各州縣一體須爲防範認眞查拿匿名揭帖首要各犯訊辦並加意保護教堂毋稍疏虞等因黄大令奉札後卽行遵照辦理 
[府示照登]  
　　松江府張子虞太守發到　言告示　道上海縣黄大令卽飭懸貼通衢兹特抄錄於左照得近因來貴平糶創自官紳各處均已舉辦　爲體恤窮民所有行店囤戸亦以接濟鄉隣米源來往無阻大家可繼饔飱爾等待食各家切須安分營生不可聽信匪類藉端聚衆横行倘敢强借强搶定卽照例嚴懲首從分别斬遣格殺概予勿論爾等各有身家聽我勸諭諄諄母得自罹刑辟望各守法凛遵 
[派差壓]  
　　日前婁邑境内飢民聚衆滋事本縣黄大令誠恐累及本境連日禀商道府二憲並出示派差彈壓昨日大令又派至虹橋辛橋漕河涇北蔡諸翟等各鎭毎鎭二名藉資巡察 
[敬業課題]  
　　前日爲敬業書院課士之期由上海縣黄大令扁門考試童題子曰爲命魯肅吕蒙優劣諭詩題賦得晨摇玉　趨金殿得晨字五言六韻生題子張學干祿兩章張耳陳餘論詩題同 
[幾兆焚如]  
　　前日午後一點逾十分鐘時南市大東門外小橋南首同茂雜貨店因煎黄荳油鍋内火力過猛以致火勢炎炎勢將上　比鄰聞警急卽同往翟救得以應手而熄不致釀成禍端嗣爲十六鋪巡防中局委員潘二尹所知飭地甲將店主傳案訊問 
[竊船被拘]  
　　南市萬裕碼頭船戸池炳華前晚被流氓奚晉生私將大船竊取幸當時覺察立卽拘獲由某號巡街捕拘解馬路工程局判押捕房候再核辦 
[女孩待領]  
　　崇明女孩陸桂林被拐匪誘至上海寓居法界興聖街小客棧内現在拐匪已經逃逸由棧主送入捕房昨日解案女孩陸桂林供年十一歲住在崇明鄉間地名新橋鎭父親陸祥元耕種度日前因出外游玩爲拐子誘至上海住在棧内大令訊得該孩被拐情殊可憫著交捕房暫養俟伊親屬來案具領 
[上海縣署瑣案]  
　　前有侯金生投縣控王阿虎等拆梢不遂被毆受傷經李葆初二尹訊明將王枷責在案前日又經原差續獲帮兇之魏阿囝一名解請訊究二尹卽升座花廳集訊侯供被毆時魏確在内帮同行兇惟所失銀洋十一元求免究追魏供並未帮毆惟王阿虎囑小的往喚黄毛毛是實黄毛毛供侯欠王洋三元曾央小的担保數天至其如何毆打小的實未在塲求鑒二尹得供以原告願將失洋免追顧見不盡不實大加申斥到將魏笞責一百五十板枷號半月發二十三七鋪示衆期滿再核○裘范氏同子金榮投縣喊控女兒被勞姓婦逼勒爲娼向論遭毆亦經李二尹訊問裘金營共父親去世多年貧難度日小的有胞妹由母親作主寄養勞姓婦人家中詎日前忽爾遷移無從尋覓嗣經小的訪得匿跡租界因同母親前往將妹尋著始知已被勞姓婦人逼勒爲娼母親向論反遭毆傷爲此抬案求騐范氏供與子同二尹飭仵騐得范氏胸間略受微傷判自行醫治候移查核辦 
[法界公堂瑣案]  
　　前日四明公所閙事時經法領事訪獲私售軍火之沈壽清解由鄭大令詰出是葉福卿所託因令邀葉到案再核昨日堂期沈將葉福卿林炳軒陳培卿一併邀到據　稱此事係陳所托曾與林言及由林轉托沈壽清是實陳供山東煤礦總辦陳德濬托小的代買手槍有原信呈電大令察閱之下念係確實著將沈等一併斥釋完案○某米店主周朗卿前控店夥龔憲章盜用帳欵洋一千七百八十八元二角一案詎料龔自奉諭父保後延約不理昨因又到堂求追大令怒龔刁玩著押捕房聽候嚴比○前做假山單誘騙四人柏禱才銀八百兩之程福田俞錫生陳堂昨經堂訊程供所押之銀俞錫生分用八十七元朱濟雲二十元中人陳月堂八元　金氏四百元除已檄呈銀四百兩外尙少四百兩願將已産田單抵押於原告柏禮才處准二個月取贖王金氏所用之洋有顧張氏眼見求恩追繳大令訊得　金氏分用洋銀四百元並無實據顧張氏　言語支吾難以憑信因與何繙譯會商判將程枷與兩個月期滿再責四百板顧張氏不應冐充見証著押捕房半月俞 
 
 

Page 4

 
 
陳朱三人各枷一月責三百板王金氏著具領單據完案○又解販賣銅洋之陳春甫徐仁卿到案陳徐同供實受泰源莊楊　壽　愚貪　誤犯求宥大令著押候查辦○燮理齋鐘表店主陸世芳控居念春股開錢莊欠洋五百元昨又投案求追大令著原被各邀一人到捕房算清帳目再訊○范錦高投案具保管押之陳阿生大令判罰洋五元准范保去○薙髮匠楊阿四前控兒子林福被閔仲甫朱利生串騙將妻子之金首飾掉換銀飾餘金兌洋花用求追昨日復訊閔仲甫供　串騙與楊林福一同分用小的實得洋七十二元五角情願拔還求有朱　生稱分用洋廿三元楊林福供分用一理餘元願一併繳案大令著交保限十日將洋交楚再核○誤收美大洋行賊贓之姚少甫前經訊供判罰銀一百四十兩昨日交案大令著傳美大行主來案具領旋由該行買辦吳效亭偕西人投案大令准其領去姚少甫交保開釋一 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　寡婦張陳氏前赴十六鋪巡防中局控稱被薛星衢將應付會洋百般留難叩請提究局員藩仲泉二尹准嗣傳集人証前晚升座提訊氏供本邑人丈夫故後遺有客棧兩所在小東門外戲館　地方由兒子與外甥在彼經理小婦人另行居住以針黹度日去年正月有素識之屈松林糾合一會毎月交會洋六元共付十九會計合洋一百十四元此次在茶肆中摇會小婦人摇二十九點後有劉姓摇二十八點司　薛星衢僞稱劉摇三十點不肯將會洋付給因此情急投案請追還會本以免拖累屈松林供蘇州府屬吳江縣人張陳氏之會曾由小的向之糾合　次確被司証舞弊以少爲多求鑒及提薛星衢研訊供本邑浦東人此事並非有意舞弊實係一時失察二尹判薛迅將會洋本利如數交案著氏當堂具領完案○蟻媒徐海龍在居南市王家碼頭去年正月間在南匯縣境六園地方勾引農人倪洪海之妻顧氏來滬與其子成親倪四出偵尋至前日始行尋見當卽扭控十六鋪巡防南局局員鍾偉臣二尹於前晚提訊倪投案聲訴前由並請究辦徐供南匯縣人不敢誘拐二尹命重笞五百板鎖示局前七天顧氏不守婦道從人遁逃殊爲可惡判掌頰八十下令倪領回管束○崇明阿三向在楊對浦姚公館拉包車前日曾向同鄉某甲借過洋銀二元昨甲向索不還因將阿三扭至局中控訴姚殿卿二尹訊問之下判責一百板斥釋 
[英界晚堂瑣案]  
　　附生吳農萬控鄭金清圖賴銀洋一案昨經帮審委員劉穆庭二尹提訊吳供生員籍隸江隂與鄭有　莩親今春鄭倩　員司理帳目閏三月内曾代借銀三百八十兩後鄭又欠莊欵將布一百件託生代抵洋銀七百元生員隨至英大馬路怡和順洋貨店毛根源處押銀七百兩至本月十一日串出湯桂雲及同華盛布莊夥等四五人伺生出外將布搬去生員向論反稱缺少布胥三十件不得已呈控案下内有二十件生員擬卽抵還三百八十兩之數求究追鄭供與吳同鄉開設布莊爲業監生將布一百件託吳代爲抵押銀兩二次共銀一千零八十兩聞曾已將二十件抵還三百八十兩之數應尙存貨八十件監生因有人欲買前往搬取當時吳不在塲後查得缺少十件求請明察湯供向爲布業掮客前日鄭倩小的帮同搬運不知其情二尹以鄭旣將布疋抵押與人不應擅自搬取今雖缺少無憑不准著將鄭湯二人押候交保理處○汪洪福控周劉氏買良爲娼一案昨日劉二尹提訊汪供常州人嫂氏汪彩雲被華桂榮誘拐來申小的跟蹤尋至知已賣與周劉氏妓院爲娼而華已逃逸嫂亦不見詢之周劉氏據稱汪彩雲業已從良爲此扭案求究質之周劉氏供常州人開設妓院汪彩雲係由王文秀領來付過帶擋洋三十元至小婦人處爲妓今有狎客陳姓代爲還債已領至南匯爲妾二尹以周劉氏不應將有夫之婦買良爲娼著交官媒看管從速倩人邀同汪彩雲到案覆訊再核 
[英界公堂瑣案]  
　　水巡捕解送王阿眞在老閘左近抛擲磚石向阻不理反敢行兇拘請究辦鄭大令商之福繙譯判責一百板枷號七天○沈楊氏控李小芳欲將小婦人强佔不遂所欲持刀戳傷由包探趙銀河緝獲送究李供本地人沈楊氏前與小的姘識爲日已久今小的失業無依致被驅逐求鑒鄭大令判責二百板押捕房一年○何華氏禀稱向開雉妓院有妓女王寶卿與沈阿虎交好前日忽有賈阿福來院與沈阿虎陳阿六爭風互相吵閙將王寶卿持刀戳傷賈遂　逸今由包探趙銀河緝獲請究鄭大令判沈陳交保開釋賈則押候王寶卿痊愈復訊核奪○金立三控徐根山在客棧竊取衣服報捕送究問官判押捕房一月○章阿狗前因竊取水烟袋遞解回籍今又來滬由捕拘獲送案請究問官著押候交保○水巡捕見李榮生在盆盪弄新橋上將瓜皮抛棄船中向論恃蠻請究問官判責二百板枷號七天○西洋人控馬夫俞四渭在四馬路駕車疾駛致將東洋車撞壞請究問官著俞賠洋五元再罰二十元以儆○王阿岳控方和尙高阿慶顧大全乘夜竊取船上風篷請究高阿慶顧大全各責二百板斥釋○捕送林翠娥劉玉珍王文寶王蘭高王周氏五人深夜在四馬路拉客請究問官判各罰洋十元○包探朱天林見朱小弟王阿發二人遞解復來在北京路竊取衣服拘解請究問官判仍遞回蘇州原籍○捕送王桂寶李秀英陳劉氏三人在途拉客請究李秀英供本地人並大雉妓向民祺昌錢莊内昨晚出外賣物被捕誣指求鑒王桂寶陳劉氏二人同供在某妓院爲雉妓並未拉客問官判王桂寶陳劉氏二人各罰洋十元李秀英押候禮拜一再訊○金仁生禀稱開設洋行被雇工陳信才屢次行竊曾在其身畔搜出當票二十餘張前失去之水烟袋亦在其内今又失去金表一只因此起疑送案請究問官判責二百板押捕房一月 
[美界捕房紀事]  
　　寗波人項阿三挈其妻徐氏賃居虹口元芳路四百零一號房内項秉性兇暴時逼其妻至絲廠内做工奈徐氏性甚愚拙屢被廠中司事斥退阿三大怒前日竟將其妻兇毆繼用大鐵練將氏　於暗室絶其飲食事爲妻屬所知立至捕房内訴控一切捕頭卽飭二十三號西探恊同石包探至阿三家查究時阿三早已聞風逃逸西探卽將氏疎去鐵練俟將阿三拘獲再行究辦○本地人某甲前晚因天時炎熱在虹口捕房後小菜塲内乘凉至十一點鐘時突有印渡人某乙向之調戲并持小洋一角絲巾一條相贈甲堅却不受該印人知不可利誘遽爾用强甲駭極狂呼幸該處捕房近在咫尺聞聲出探印人業已奔逃見甲盤坐在地氣喘不已旋卽詢悉情由將甲帶至捕房至十二點鐘各印捕落差捕頭令甲遂一細認乙却在其中及搜其身伴果有小洋一角絲巾一條捕頭大怒卽將訪印人押入捕房從重究辦○楊樹　人朱德芳有祖地一區與西人所開之麫坊比鄰前日爲西人將地佔過圍以竹笆朱查知立毁竹笆四人大怒扭朱毆擊朱亦素稱强有力者奮拳還敬聲勢洶洶西人情急卽由德律風通知楊樹浦巡捕房内請爲拘拿捕頭飭某包探將朱拘押俟查明核究 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
