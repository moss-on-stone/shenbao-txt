# 1885 - 53 - 4904265

 

Page 1

 
 
[三十號畫報出售] [  申報舘主人啓]  
　　履端伊始氣象更新故本齋所繪此次三十號畵報皆選古時吉利事實出吳君友如一人手筆藻繪極其精良並附送歲朝淸供横屏一幅係子祥先生所繪兹仍以潔白棉料紙印就墨花以便　君隨意芳色裝入畫報之首不加分文末附淞隱漫錄圖說一則閱者鑒之此佈 
[三十一號畫報出售] [  申報舘主預啓]  
　　本舘自去夏創設畫報以來常萃數十大名家分繪新奇近事鈎摹細緻印釘精工生面别開早巳不脛而走刻又印成第三十一號畫報專取去冬日高諸事繪爲八圖每圖倣章國體例撰成對偶子目係以小記每一披閱如向三　城畔問俗採風而其間摹　黨之横行狀王師之勘亂尊王撰敵尤爲雅合體裁茲定于本月十六日出售所有標題先爲佑列諸君子于銀燈火樹之間其亦先覩爲快乎畫報後仍附淞隱漫錄圖說一則閱者鑒之第一圖郵政局肆筵速客頑固黨放火戕官第二圖假傳虎節召倭兵威逼鸞輿遷别院第三圖中奸謀韓廷飛碧血避亂黨關廟泣靑燐第四圖雲屯霧沛大帥鷹揚海闊天空藩王豹隱第五圖奮天戈奸臣授首投華寨弱主潛身第六圖犯衆怒避禍走仁川普皇恩送孥歸濟浦　第七圖電報飛傳求保衛星軺移指壯聲威第八圖霜鋋雪鋌海上觀兵玉敦珠槃城中立約 
[分送畫譜預啓] [  申報舘主人啓]  
蘇杭兩省名畵如林本舘曾託任伯年任阜長沙山春管劬安諸先生分繪工細人物花卉鳥獸原擬於新正第二期卽三十一號畫報之首增入兩圖不如分文以後按號分送亦不間斷分之則奄有衆長聨之亦可成合璧將來集有成數裝成册頁不獨臨摹家可作畫譜卽明窻凈几展玩一通亦雅人自深其致也兹因新正事冗照印尙未竣工改二十六日第三十二號分送矣預啓 
[接續開源節流事宜] [  此稿未完]  
　　一隨營文武分别裁汰及酌定額數銀數查近來各省勇營寔爲養贍閒冗之藪偶移調一營游勇隨之冗官隨之其知名者無論矣如上年烏魯木齊都統恭鏜報銷一案該員僅統兵勇一千六百餘名差員竟有一百五十五員之多幾於十勇一官一官耗十數勇之餉　帶勇數千數萬者其分潤閒官又烏可以數計者謂大軍所　事　煩劇統領營哨各有專責必須襄辦差員方資淸理不知統領營官各有公費且督撫司道政治繁要其分理佐治皆自延　友亦足有濟是各省　營文武員弁一項不過爲酬應親友調劑問員而已現在征調各軍除營數較少者所用文案委員照章由公費內自行開支不應另給薪水外其統領營數多至十數者應令仿照光緒九年户部行令河南省　准辦法所有隨營文武各員以當時奏調有案之員酌留差遣分報吏兵兩部一停止不急工程查光緒六年户部具奏現在籌備餉需應查照同治八年奏案請將各衙門一切工程漑行停止三年等因今光緒十年已满三年之期而值海防籌餉緊要若各衙門因停限已满紛紛請修工程則部庫實屬無欵支應兹擬援照前案所有京城各省各衙門及地方一切工程除自行籌辦不動止欵者毋庸議外其餘興修一切尋常工程應支庫項者槪行停止三年至壇廟陵寢各要工關係重大其實在萬不可缓者應責成勘估大臣詳細查核力求撙節毋任稍有浮冒一各項欠發勒限淸釐各項豫支分别覈辦查上年查算光緒七年一歲出入通計各省列入銷無補發舊欠用欵共有銀四百餘萬兩之多各省豫行支發下年用欵亦共有銀三十五萬餘兩之數至各省常年兵餉額撥數多而實支數少其餘剩有欵每年皆稱補還舊欠尤屬漫無可稽今各省一歲收欵者解其平日糜餉之咎寔難辭責查甘肅最爲瘠區新疆最爲遠地督臣譚鍾麟撫臣劉錦棠尙能按土勇章程每勇月餉不過銀三兩其各省腹地防軍無事坐食可裁則裁若實不能遽裁不難叅仿照支抑或照緑營兵餉量加支給若實係臨敵出征自有厚其餉糈以勵戎行應由內地各督撫赶緊查辦報部核覆一律辦理一酌减內地防軍長天查光緒七年户部會同兵工二部議覆都察院代奏教習王開運條陳裁减勇營各項人夫一摺經部議覆奏令各省實力减裁原以各省防軍安坐無事並非出征之時必須隨同搬運輜重可比在各省亦知長夫原無須此數特多留夫數爲事後報銷地步故糧台久爲利藪本年二月間據河南巡撫鹿寡霖咨將各營長夫裁减每營只准用長夫一百名現擬除邊海各軍應用長夫仍各照定章辦理外至腹地各省防軍每營五百人只准用長夫一百名不及一營者卽按此數攤算槩令自光緒十一年正月始一律照辦報部查核其有向來不用長夫者應照　辦理毋得因此轉行添設一防軍有營房者不准再領帳棚折價查王開運原奏又稱前敵行軍不得不擕帶帳棚以免野處露宿有轉戰無定易於損失風雨之中尤易朽敗不能不半年一換周年一換若駐守防軍必修營房以圖久何需帳棚又何至隨時更換每營每年折換帳棚價銀至六七百兩之多此不過徒多浮冒等語經工部議覆各省防軍帳房一項如修築營房之處自不准重複開支應由各統兵大臣及各督撫嚴行查核加意撙節毋得率請更換致干叅處應令各省於四個月內迅速議覆一核定內地各省兵勇餉數查各省制兵皆有定額會典所載各省旂緑各營兵額共七十七萬餘人而京師八旗禁旅十二萬有奇尙不在內果一兵得一兵之用何須各省添募防勇卽使二兵實得一兵之用亦當有可用之兵四十餘萬則各省防勇豈不大可减裁奈平時本省舊在緑營兵丁爲無用旣不教練又不酌裁餉旣不足又須酌發一任其若存若亡差遣緝捕皆賴防勇平時兵勇兼養此萬不能久支之勢稍有事變並其向有防勇動稱分佈不敷一似臨事非從新添募不可果使臨　必須添募則無事之地無事之日正宜裁定營制節存餉項以便留備臨時有事添募之需現擬請旨通飭內地未新防戰各省定限查核各將　兵空額反老弱之兵認眞裁汰將實存數目實支數目報部並令各省各路防戰勇營一體將現有勇營練軍營數人數餉數詳細普律奏定一次由户部會同兵部叅酌其現有旗緑制兵酌定兵數餉數立案嗣後卽可節存餉項以爲一勞永逸之謀 
[本館接奉電音]  
　　昨接北京友來電有初九日上諭一道敬謹譯登○初九日奉上諭貴州古州鎭總兵着丁魏補授欽此 
[東京軍信]  
　　本館昨日接到東京訪事人本月初二日發來軍信云諒山失守一事本日已發電音查失守之時在去臘二十九日約十二點鐘法人死傷約共六百名華人死傷甚多未詳細數遺下鎗械衣服悉數被法人奪去法人本擬分兵兩路於十二月二十日啓行尼格禮也領兵三枝由福蘭東進發柏里也領兵由砠進發是日尼格禮也進 
 
 

Page 2

 
 
攻郎甲是處　近駐旨華軍尼格禮也携帶氣球行至　甲附近時已向晚預備攻戰詎至夜半十二點鐘忽將兵退回至廿一日行至福蘭東退兵時所放氣球搖曳半空並不收下以作疑兵尼格禮也旣至福蘭東火速統兵至砠是晚卽宿于砠明日前往輔佐柏里也至到柏里也已於二　 
日前動身隨得音信謂柏里也已戰敗華軍奪得霍湧地方法人死二十名傷九十名從前砠及福蘭東兩處病院中住有抱病及受傷之兵士是時一律載至河內以便收留諒山受傷之兵數日以前曾親至福蘭東路上有人述及未至之前有華兵二百名在此經過擄得婦女數口及雞豕等物又在海東相近見越南人多名手執長鎗路經其處刻法人云諒山一帶已無華軍現擬將諒山之兵分爲兩隊一從西攻至高平一從東行攻至海邊云 
[英京來電]  
　　本館昨日接得倫敦發來電報云法人欲在海面攔阻中國米石一事英國議院中人以爲此事不能俯從故英廷欲向法人從長商議矣又云麗如銀行現定每股再還銀十先令云 
[法報照譯]  
　　西貢法字報云華去年十二月廿五日離西貢十餘里之霍門地方百姓無端擾亂西貢法員聞之調兵數百名前往彈壓至晚拿獲肇事人六十七名並旗一面馬一匹鎗六十八枝所獲之人有該處官員在內被獲時意欲自刎幸卽奪住不致殯命查西貢近邊眞臘旣有變故霍門又肇事端法人處此不誠岌岌可危哉 
[西報述香港事]  
　　本月初四日在怡和洋行格另奥記輪船由外洋駛至香港裝有洋鎗所用之藥彈四百墩洋鎗一百箱擬欲運至上海交與華官該處英員以中法示戰後香港分居局外因將軍火撤移上岸令將他貨裝赴上海云 
[購煤鬨鬥]  
　　香港西字報云日前法國都桂得祿音兵輪開赴香港購取煤斤駁船將煤駁至後法人欲挑取大塊之煤其餘零星小塊　一槪退還駁　上人以旣已購定不能變言遂與鬨鬪駁船上有多人因此受傷查香港總督曾援公法出示謂中法旣已交戰香港須守局外之例兩國如欲購煤祗准限定在路需用若干　數購買不能任意多裝此次法人　欲格外挑剔逞强無道以致有此一塲惡鬥云 
[法報譯登]  
　　法國新聞紙載法廷擬於西二月間派鐵船數艘來華發交拔孤差遣再發水雷船三艘往援東京并遣教師八名前往東京傳宣法教云○法京電稱巴黎都中人心不穩水陸兩提督皆行辭　因電文簡略不知究竟何因以意度之大約爲越南之事耗折　多故也 
[增兵續信]  
　　維新報云新嘉坡電報初四日有法國兵船三艘載兵士四千二百七十八名開行駛來中土計程大約旬日可到矣 
[緬亂續聞]  
　　中外新報云昨接英國郵筒開明西歴正月初一潞江電音言緬王現欲恢復巴蕪城已四行徵兵前往攻擊矣但緬人甚喜亂酋金結義之所爲民心多歸之者緬王　復其城恐非易事現各緬商皆在巴蕪之對河貿易亦可見人心之向背矣初五日電音言緬王現命某大臣統兵一千往攻巴蕪城惟義亂酋獲有新兵亦稱勁敵旗鼓相當勝負亦難預决遑言恢復哉該黨人與嘉舊亂黨聨絡則聲勢愈大剿滅更非易事嗚呼緬王以失政之故人心瓦解土地失陷顧瞻南服能勿慨然 
[英國簫防]  
　　某英報云英國水師素雄於歐洲近二十年來沿海各國整頓水師日益求精不遺餘力有與英並駕齊驅者有較英增長超軼者届今之日實非昔比况英國四面濵海卽所屬各地大半係瀕海之區則水師之宜益求兵船雷船之宜更增改固不待言如是十年國本固於磐石屬地永作屏藩富强之基實不外此該報所言實爲中國濵海各𫒗均可采及故摘譯以告當軸 
[木本水源]  
　　中外新報云穆君麟德德國人也現仕於高麗爲叅賛商務兼統兵符之職該員現於高廷籌畫理財之道奏請須闢礦土　裕國源然維持礦務事官當用德人且軍兵操練亦應聘請德員代爲教習方足以振國威而裕財源所陳之詞條暢明晰似可舉行云又日本報云穆君已𨽻籍　鮮服食器用俱倣而行之無復德國裝束矣據其自稱亦云伊本高人七齡時隨母附航船覆漂没遇救得生帶還德國橅養長成今者閱歴星霜音容不無變改回思往事猶有餘憾云 
[回祿無情]  
　　京師崇文門內天液堂藥鋪於去冬十二月十五日晚上十二點鐘時失愼輝煌棟宇悉付祝　店中人驚醒奔逃幸不傷斃隣舍亦不致殃及池魚查該鋪於光緒八年曾遭火患前歲春夏之交始修盖整齊重復開設未及三載依然一炬可憐何回祿不仁竟至于是 
[未雨綢繆]  
　　現因邊防吃緊聞客臘底彭欽使帶同麾下武弁馳往虎門各砲台處親自防守張香帥又於廿七八连日往魚珠及虎門沿路一帶巡閱砲臺查察營務面諭各營統領武弁務必留心防守不分晝夜以期有備無患云臬運兩司又於廿九日抵天字碼頭乘鎭東鎭西等輪艦前赴魚珠沙路長洲一帶砲台查點營兵籌度軍務鄭鎭軍又於前兩日招集麾下得力之武弁數人來衙酌議軍事數武弁或現任或奉委邊防均柚閒前來妥商文武員弁惕厲若此非皆能未雨先謀乎錄港報 
[火警類誌]  
　　新正初四日下午京口西門橋焚去瓦屋十餘家聞火頭係老夫婦二人以廚中忽少肴饌婦疑爲翁所食翁遽矢誓曰吾若背地作老饕卽受焚身之禍如係他人所食亦當同受慘報乃不移時而卽兆焚如老屋三椽頓成焦土翁有外孫年尙幼因賀年至此火作時不及奔避葬身火穴中說者遂以翁言爲讖夫區區飮食之事何足重輕翁之設誓外孫之被焚安知非適然之事彼祝融氏恐未必人云亦云也又初六日南門外都天廟　失火共焚去瓦屋草房　十家幸人口均無傷損也 
[秣陵年景]  
　　市面以年關爲第一去臘小除日天忽雨雪人人失望次日黄人復抱珥而笑於是肩者販者拔來者報往者以及鄕人之 
負柴米貿雞黍以給歲朝者趾不及錯踵頭不及反頋固不必聽爆竹聲而已知歲除在邇矣○温玉嵌花鐫曲譜冷金帶草寫春聨此何如景象也金陵風尙于春聨外又貼花錢於門楣上花錢以紅紙鑿成花卉漢文或用泥金帖子書宜春字萬户飄揚千門團簇旭旭瞳瞳又是一錦　世界○嘗讀荆楚歲時記見除夕有打灰堆照如願之戯今已失傳然人家猶高燒椽燭四照通明兒女嬉笑於前翠圍珠繞爆竹聲遠近相贈答烈烈聒人耳此時守歲前柏斟椒洵足樂也第不知鄕心在抱者亦濳然於老至居人下春歸在客先否○元旦在省各官例於萬壽宮行朝賀禮三點鐘時司道以下　到四點鐘制憲亦到恭行三跪九叩首禮禮畢儀仗呵殿回署司道各官恭詣制轅排班賀喜統屬文武節制提鎭誠所謂百官諾諾階前立甲第沉沉海樣遙者矣○夫子廟一帶游人最盛醫卜星相之屬紛列于道彈者唱者舞者跳者以及魚龍曼衍各雜劇又復支大帳陳絲竹爭炫游人之耳目紅男緑女得靑銅數枚便可遂其所欲以去兩旁茶室已於初二日瀹茗迓客客座常满後　者無復有餘地可位置貢院前　哄傳來一生虎置帷幔中招人入觀於是向之談而色變者至是反先睹爲快焉然其實亦如葉公所好之龍耳○唐人詩云千門萬户皆春聲今則易而牙籌聲骨豉聲竹牌聲幾如執金吾之遍弛夜禁不必避人耳目矣世風不古良用慨然○相傳新正初五爲財神誕期懽子母者爭以五花璀璨盛供張爲財帛星君作生日香花爆竹舉國若狂甚無謂也 
 
 

Page 3

 
 
[軍憲啓行]  
　　前任廣州將軍長正月初六日由航起程回京是日各大憲赴近日亭寄請聖安恭送憲旌頗爲熱閙云 
[區别教堂]  
　　粤垣自法　天主教堂被官憲查封而後好事之徒每欲將别國教堂藉端毁拆志有别圖現省中福音堂非法國者皆請有督撫憲示諭張掛門前以示區别俾得遵守而免株連自前月而後各相安於無事矣錄香港報 
[軍務近聞]  
　　循環報言自中法不睦以來粤垣邊防孔亟軍務戒嚴時加整頓客臘念四日九營兵勇在撫轅箭道合操督撫大憲皆命駕往觀一時旗旆漫天刀鎗耀日軍容則如荼如火列陣則爲鸛爲鵝進退合宜步伐齊整誠紀律之師也官憲憑軾之餘甚　欣悅特捐鶴俸賞賚有差虎貔之士莫不歡欣鼓舞以謝大憲之恩焉又向例水陸提鎭及各府州縣每於歲首晉省賀禧惟本年大憲以軍務戒嚴誠恣敵人乘虚來擾所有應來省賀年之文武員弁先行着人阻止不許晉省以重邊防并聞臬憲沈廉訪於除夕前三日到大沙角禀謁彭雪琴欽憲會商一切聞欽憲留之度歲俾勷軍務一俟新歲後始行返省云 
[太守接印]  
　　漢陽府慶子臣太守勳去臘已聞封翁病危之信新年接得家書始悉封翁仙逝於是照例通禀省憲請委員接任兹省中已委漢口淸軍府張藕芳觀　開運護理斯缺業于初六日夘刻接印矣 
[鄂省官報]  
　　去年十二月二十一日候補府徐家幹奉臬憲委赴廣濟縣審辦案件赴兩院禀知管帶知津輪船候選縣丞張元熙護衛長龍船候補巡檢蒯德懋俱解軍裝自宜昌回省往兩院禀到委辦湘口厘局候補巡檢吳振恒往兩院禀辭往局二十二日著黄安縣江峯送案念四日候補同知史悠慶奉委會辦軍裝所候補通判胡子斌奉委辦崇陽茶厘局候補同知李雯奉委兼辦製造局禀見往兩院禀知廿五日候補同知陶綬廉奉委專辦鄖陽厘局禀見赴　院禀謝念六日候補州學士英奉江漢關委辦堡防河工局赴兩院禀知署黄安縣江　銷漢陽府　 
讞局帮審案件並學律舘提調差　兩院見辭赴任候補按司獄趙良輔奉善後局委解衡勝營餉銀赴廣西往兩院禀知廿七日候補通判李徵棠奉委專辦安陸船厘局禀見謝除夕文武官員鄕紳客民俱赴兩院禀賀祝歲督憲卡撫憲彭學憲高各差人到賀 
[如皋乞賑]  
　　昨得如皋豐利塲人來信謂該處去歲荒歉臘月初三日由本地善士施賑計飢民有三千七百餘名口施米一百九十餘石每人約得米二合今距麥秋尙遠須得春賑方可接濟然本地殷户其力已竭無可設法惟望遠處大善士援手而具已飢之　者其誰 
[淞營探報]  
　　慶營統領曹軍門曾派小輪至寗哨探昨晚回報云南瑞南琛開濟三兵船已開至鎭海口外寄椗前日午刻有法兵艦三艘至大戢山洋面下椗軍門聞報卽發電通知各防營加意嚴守以期有備無患云 
[軍火起岸]  
　　聞馭遠澄慶兩船上之軍火砲位昨已一律起至岸上矣 
[裝米述聞]  
　　自法人有搜查米船之說太古等洋行輪船已經裝米者復行卸田此已列報兹聞太古等行以所立運米承攬在法人照會之先是以太古怡和旗昌等三家須傳電法國問諸政府以定行止也 
[途遇法船]  
　　前日怡和洋行之廣生輪船由香港回滬下椗虹口公和祥碼頭船上人述及日前由滬開行至普陀山時有法兵船十一艘停泊該處升旗詰問一切該船亦升旗答稱係怡和洋行之船裝載米石等物由滬開往香港答畢法兵船任其前去並未搜查回滬時一路並無阻碍聞法船皆停泊海面灣曲各薥口云 
[訪查賭局]  
　　本埠城廂內外各茶肆每逢新歲往往設有牌局糾人作牧豬奴戲雖有各巡防局　地甲等嚴行巡緝無如置若罔聞刻下新年已過將近元宵而北門內仍有無賴之徒每晚輪流聚賭風聲所播耳目難遮事經縣中訪聞莫邑尊因于前日飭傳十二鋪地甲金文進進署飭卽查明禀覆衍設局誘賭律有專條秦鏡高懸難逃法網矣 
[茶肆聚議]  
　　英美兩租界老虎灶小茶舘共有二百餘家因工部局欲加茶捐遂于昨晨齊至城內豫園錢糧廳茶肆聚議求請免捐衆皆允洽後復約晚間六點鐘時在英界北坭城橋外第一樓茶肆再議定於今晨同赴邑廟候道憲拈香時環求照會工局免捐捕房聞之卽着包探陳阿九知照各老虎竈如不賣茶卽不須加捐云 
[銅洋案破]  
　　駐滬德總領事呂君訪聞租界外有匪徒匿跡私鑄銅洋遂函請關道憲邵觀察飭縣照會英公廨由黄太守簽差協同巡捕地保立提該匪到案移解辦理德領事之留心民瘼畛域不分於此可見一斑矣 
[禁獵告示]  
　　欽加府銜署理上海租界會審事務江蘇卽補分府黄爲出示曉諭事照得租界商民打獵鳥獸以及店舖販賣野味向於春令禁止俾資生養歴奉道憲檄行本廨曉諭有案兹據工部局現届禁獵之期於中國正月二十四日卽西歴三月初十爲始一體禁止聲請曉諭前來合行出示曉諭爲此示仰租界內野味舖户以及諸色人等一體遵照毋違特示 
[戍婦可憐]  
　　前日有江北婦某氏手携錠帛貿貿然至南市油車碼頭浦灘將錢焚化席地痛哭意將效屈靈均之賦懷沙旁觀者憐而詢之據稱丈夫張阿才向在某營充當勇丁去秋從軍出外至今音信杳無諒已埋骨沙塲以故痛不欲生意圖身殉耳言已復哭旋有該婦之弟某甲尋蹤而至將婦勸囘噫憑君莫話封侯事一將功成萬骨枯古來戍婦孤悽最足慘人心骨觀此而知法蘭西之頻年犯願肉薄疆場益覺罪無可逭矣 
[變產還債]  
　　蔡順興燭店主蔡炳生虧空銀兩一案備登前報昨日捕房將蔡解案債主黄泰隆馬世記等數户投案　示翁太守詰之蔡炳生如何料理答稱變產還人太守問是何產答稱卽係所造之房太守謂房已抵押與人何能變賣况其間一屋兩抵及四五抵者不等汝之虧空亦非眞情蔡炳生答稱實已吃盡當完請交保出外料理太守詰其所欠若干卽使變產可得若干答稱欠項約洋九千餘元變產可得四五千元翁太守謂然則祇好償一半着不必交保隨謂黄泰隆馬世記等須將房屋細查假如十幢房屋或抵兩户亦須查明前後年月何人先抵何人抵銀多少查核分晰方可核辦黄馬等同稱蔡炳生必知其詳請爲詰問太守詢之蔡炳生答稱可將細數録出惟求交保太守謂交保則可但　 
須的實保人着包探到捕房時給蔡紙筆先將欠抵數目分晰開呈如有保人准其保出限十五天料理所短半欠至房屋着債主先行估價召賣 
[竊案彚錄]  
　　包探孫寳生前日在永安街見一人身穿元縐對襟白羔皮馬褂內襯極破碎之藍布長衫冠履亦甚敝壞形跡實在可疑上前盤詰供認從松郡竊來當將人贓押送捕房昨晨解案翁太守研詰之下據供姓俞名蘭亭蕭山縣人皮馬褂在婁縣公舘西間壁陸隆醫生處竊來翁太守着將贓暫存捕房　失主具領俞蘭亭責八十板○包探夥前日在金利源碼頭見一人在江表輪船瑟縮登岸身　似有物藏匿盤問之下搜出腰刀一把緑少皮套當卽押送捕房昨日解訊據供姓徐名長發刀在輪船邊拾得據包探禀稱今早捕頭問伊據云刀從鹿鶴春相近友人處携來現在又云拾得翁太守謂顯係竊來因無失主到案着將刀留捕房徐長發責六十板以儆 
 
 

Page 4

 
 
[美人何處]  
　　前期有小東門外鳳祥雲烟館顧海全扭送談海金到案稱係被竊烟鎗送請究追詰之談海金供稱到伊處吃烟裏面有人聚賭喧譁出外我見勢不佳將鎗交與櫃上女堂倌安有偷鎗之事翁太守見兩下各執着包探將原被帶往令談海金指出收鎗之人及去時店中並無婦女談亦不能實指因仍暫押昨解公堂翁太守着傳原告探夥去後回報稱該店業已閉歇翁太守着將談海金帶案請問爾稱有女堂倌可知名字共有幾人尙記面貌否答稱女堂倌有兩人年約二十左右不知名字見面尙能相識翁太守謂爾至該處鬧事管押幾日亦屬咎由自取今准開釋出外如遇收鎗之女當拉送捕房談海金叩謝退出 
[押追信洋]  
　　昨報列寄洋無着一節兹聞福興康厦門信局夥周德壽將日新輪船副買辦唐雲卿互扭至英捕房後唐通西語不知如何向捕頭分剖而原告茫然捕頭因將兩造逐出前日下午周在打狗橋南首遇唐於途旋又扭入大自鳴鐘捕房昨晨解案經翁太守　詰據周德順偕上海福興康信局主李晉桂投案遞禀伸訴前因并將收信摺呈案其中有兩封有信無洋兩封洋信皆無已由局先行墊賠翁太守詰之唐雲卿據供有信交下均登帳簿本保七天之限何以相隔多日始行饒舌翁太守謂帳簿出於爾手倘爾要拆用洋元不行登記何從查攷李晉桂稱當船到時局夥到船收信見封拆動當塲查檢尙有别信局夥眼見其人現在外面太守着傳進據顧洪記供稱去年十二月十八日船到後前往收信同行十數家我之包封拆動匪向理論唐恃强不理協興昌全泰盛兩家夥亦所眼見翁太守謂唐不必狡賴祗將洋信查到卽可銷案着將唐雲卿交捕管押 
[遵斷繳捐]  
　　前報工部局收月捐洋人以吉祥街淸芬堂湮館抗不繳捐一案嗣經該烟舘夥俞雨泉訴稱沿街樓上己將烟鋪收去三十隻改作茶樓擬請減捐翁太守商之于副領事着人前往檢看昨據工部局冩字洋人到案稱前面雖改作茶樓而烟舘地位甚大且茶客啜茗之際亦可吃烟生意並不淸淡務須照前繳捐翁太守諭俞甫泉曰今已查明烟多茶少况同在一處並不分門别户着將旣出之票照票繳捐然後赴工部局禀請核議俟查點定數下月卽可减捐俞甫泉遵斷退出 
[情有可疑]  
　　日前洋涇浜撈獲浮屍已由善堂棺殮開明服色當曾列報召認今悉死者係徽州人俞姓自南翔於小除夕抵滬同鄕中曾有見之者後忽杳無下落正深疑慮旋見新聞紙所列年歲服色相同遂知照其家屬來認惟缺少皮馬褂並隨身所有物件故有疑爲遇背娘舅致斃而抛棄河中者蓋俞某本非流落之人决不致自溺也寄語夜行人尙其加意防範哉 
[滬濵耳食]  
　　虹口泰記烟舘主前日赴該處捕房報稱抽替內失去大小各洋約值英洋二十餘元請爲查緝捕頭飭包探王阿二到該烟館查看情形後覆稱並非外人所竊况抽替內尙存銅洋三元該竊何能辨爲𧸛物棄置不取其中顯有不實不盡遂將舘主斥退不理○英界各捕房捕頭諭令各東洋車於西歴三月二號至五號卽華正月十六日至十八日止將車拉至老巡捕房空塲聽候查騐給照每晨　點鐘驗起至下午五點鐘後停止不騐過此三天槪不給照云○昨午一點鐘後有兩江督標巡湖水師炮船一艘駛至虹口美公館碼頭停泊不知有何公幹也○英工局議加茶捐一事　經列報昨日美租界各老虎灶小茶舘因捐費難籌一律閉門云○前報列虹口順泰碼頭置有巨砲一尊昨晨已資雇載泥之船將砲裝載由拖船拖往吳淞口安置矣 
[英界公堂瑣案]  
　　捕頭禀稱蘇人吳耀南昨在閬苑第一樓茶肆强將妓女張小寶拉去當由巡捕一併帶至捕房解案請究張供父母　 
早亡由母舅吳壽山留養旋被送至花烟館爲娼輾摶掉入妓院現經自已贖身惟因逋負如山無奈倚門賣笑昨在茶肆突遇母舅之子吳耀南擅認我爲妻用强扭去由捕拘案從前被借擾已非一次現又因索借不遂所致鴇母某氏供稱張在我處欠有洋圓吳供張前由我父童養在家立有筆據及笄後彼卽遁去今得尋見故欲扭回捕頭又禀吳旣有下情理合具控或報捕房奚容擅自拖拽請爲懲辦夏領事謂　係華人與華人轇轕本領事未便與問應請貴分府訊供判斷黄太守閱得吳所呈之筆據且係過繼文書並非婚契隨飭分别看管着吳邀同父親吳壽山到案再行訊供核辦一時觀審者莫不頌夏領事之公平正直恪守定章而深幸荏弱小妮子一經秦庭鏡照定　向火坑中現一朶靑蓮花云○大有祥洋廣京貨舖主金世林訴稱學　蔡永高竊取白中四十八條售與同業王士林我訪知後至王處尋獲原贓一面關照荐保人將蔡辭歇詎昨夜蔡濳入我店避匿舖下希圖再竊貨物爲卽交捕送究蔡供初確將餘下手巾價賣與王昨夜到店取回自己鋪盖並無圖竊情事王亦投案訴稱蔡係同行中人彼此買賣貨物係屬常事今金言被蔡竊賣作爲竊贓來取時連我自已店中絲線等貨帶去與論逞蠻今特開單呈請追還餘貨夏領事謂蔡理合懲辦金旣欲吊贓合當報捕何得擅行往取且將他貨取回亦屬難辭其咎黄太守然之判蔡管押半月金交保出外自行料理○華捕禀稱張阿寳所駕馬車並無照會請照漏捐例判罰張供在飛輪馬車行爲夥是車意欲出售並不載客　未領有照會昨有客任華衆會啜茗欲賃此車爲特駛往交閱黄太守商之夏領事判罰張洋五元撥充善舉以儆○包探顧阿六禀稱朱金朗竊取羅徐氏家銅面盆在路奔逃由我阻獲知照該氏認明無錯今特解案該氏供訴前因朱俯首　詞黄太守判管押一月贓交該氏領去○許阿福訴稱去年至粤　陳文生烟舘吸烟將襪一雙暫抵今向取贖襪已烏有向讑支吾反被毆傷由捕拘陳及帮兇之陳耀生送案請究陳供許將舊襪抵烟係去年事　今忽來取贖襪已無處找尋許又要吸烟致與爭執陳耀生供與相同黄太守騐得許受傷屬實判罰二陳洋二元給許完案○巡捕禀稱王阿松王長金二人因賭口角爭毆拘案請究二王同供彼此戯嬉偶然口角並無因賭爭毆之事黄太守判各罰四開洋一枚發充醫院經費○陳　山禀稱家中失竊衣服四捕在路阻獲人贓蒙解案請究趙連亭認竊不諱並稱初犯求恩黄太守判管押七天以示薄懲贓交給領 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
