# 1921 - 49 - 4917244

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[武裝之政客（老圃）]  
　　或謂中華民國爲軍人政治此說非也軍人政治者其軍人皆有戰鬬之能力因戰鬬有功而於政治上占有勢力此其政治乃謂之軍人政治軍人政治雖爲世所痛嫉然其所得勢力猶以汗血易之非無代價者也 
　　中國則不然段祺瑞張作霖曹錕陸榮廷唐繼堯之徒固非能爲中國禦外患亦非能爲中國靖内亂以戰功言可謂絶無吾非爲苛論也使當日歐洲大戰竟有中國將卒奮鬬於大陸之戰場吾固不作此語使今日庫倫失守竟能夜星赴援盡復所失之地吾亦不作此語 
　　兄弟相殺奮其一拳一足之勇不得謂之戰功隂謀暗算鈎心鬬角皆爲政治問題不得謂之軍人吾無以名之名之曰武裝之政客 
命令 
　　二月二十四日大總統令任命蔣邦彦爲兩浙鹽運使此令 
　　又令署外交總長顔惠慶呈參事袁克暄周鶴齡另有任用請免本職袁克暄周鶴齡均准免本職此令 
　　又令任命王景岐唐在章爲外交部參事此令 
　　又令任命陶思曾爲浙江高等檢察廳檢察長此令 
　　又令署外交總長顔惠慶呈請任命黄祖徽兼辦九江通商交涉事宜應照准此令 
　　又令署司法總長董康呈請任命劉祖望爲江蘇高等審判廳推事金文諤爲浙江第一高等審判分廳推事均照准此令 
　　又令署司法總長董康呈請任命何葆淸爲安徽高等審判廳書記官長應照准此令 
　　又令參謀總長張懷芝呈請任命余嘉會爲陸軍第十六師二等參謀官應照准此令 
　　又令黄奕住給予二等大綬寳光嘉禾章此令 
　　又令武力笳笙給予三等文虎章此令 
　　又令嘉克森給予四等嘉禾章此令 
　　二月二十三日大總統令兼署陸軍總長靳雲鵬呈請任命劉雲菌爲陸軍第二十四師步兵第九十三團團附黄萬鐸爲步兵第九十四團團附閻統枯爲第二營營長郭應榮爲步兵第四十七旅少校副官李鉞爲陸軍第二十六師步兵第一百零一團第一營營長均照准此令 
　　又令兼署陸軍總長靳雲鵬呈請任命王維藩爲黑龍江陸軍第四混成旅步兵第一團中校團附趙運祥爲少校團附文象春爲步兵第二團中校團附張鳳梧爲少校團附高金聲爲步兵第一團第一營營長鵬飛爲第二營營長靳恒藻爲第三營營長邵百齡爲步兵第二團第一營營長馬龍麒爲第二營營長徐景隆爲三營營長均照准此令 
　　又令兼署陸軍總長靳雲鵬呈請任命李濬明爲暫編浙江陸軍第二師步兵第六團第一營營長應照准此令 
　　又令兼署陸軍總長靳雲鵬呈請任命楊殿雲爲陸軍第十八混成旅步兵第二團第一營營長應照准此令 
　　又令兼署陸軍總長靳雲鵬呈准新疆省長兼署督軍楊增新咨請以李成祥補瑪納巴什營遊擊應照准此令 
　　又令兼署陸軍總長靳雲鵬呈准正藍旗蒙古都統范一惠咨請以崇年陞補印務章京榮福陞補公中佐領均照准此令 
　　又令東華祿晋給三等文虎章此令 
專電 
　　北京電外訊庫倫俄黨提出條件要求許彼在後地享平安居住權利彼卽將庫倫交還華官示無與中國爲敵意（二十五日下午一鐘） 
　　北京電曹張來京說係日前靳露辭意張景惠秦華電致張作霖請彼入京親挽并非張本人願來及政府密召但曹錕絶對不來京（二十五日下午一鐘） 
　　北京電報載王士珍已允就巡閱職定二十八由籍起程隨帶陸錦所部第九師之一旅編作衞隊行署先設徐州（二十五日下午四鐘） 
　　北京電徐昨傳見吳鼎昌述外交財政軍事祗要國内統一便有辦法現各方面旣漸覺悟調人較易執言可速協助進行（二十五日下午四鐘） 
　　北京電外息川省但懋辛劉湘劉成勳及各師旅長巧日（十八）通電宣布劉存厚罪狀分四路進兵向成都進發號日（二十）佔據資州内江劉存厚部下鄧錫侯不戰而退惟田頌堯張邦本分兵抵禦劉存厚箇日（二十一）已退駐綿陽頃詢政府方面云尚未得確報（二十五日下午四鐘） 
　　北京電日人方面消息張景惠電告叨林形勢危急謂若處置失當内蒙亦恐動搖擬暫放棄該地以俟援軍至後再大舉攻庫參陸處復電反對但聞叨林已不易守張决意退至烏得（二十五日下午五鐘） 
　　北京電政府電張景惠叨林重要以後軍事計劃以叨爲根據地退烏軍隊希卽阻止（二十五日下午四鐘） 
　　北京電范熙績由恰來電稱高團殘部各懷異心褚旅傷亡過半無法集合（二十五日下午四鐘） 
　　北京電赤塔電致優林謂在蒙華商及戰敗軍人到亦甚多取道俄路回國但滿洲當道藉鼠疫關係將不放車至滿站（二十五日下午一鐘） 
　　北京電恰克圖難民多至萬人陳氏商准俄司令給護由西伯利亞送回（二十五日下午四鐘） 
　　北京電奉張親訪赤塚領事商决延琿懸案對間島治安力主由中國憲兵負責奉派張學良所部有力軍隊開赴間島（二十五日下午四鐘） 
　　北京電政府現催王士珍赴蘇並派九師護從奉極力反對（二十五日下午四鐘） 
　　北京電張作霖須俟二十七生誕後方能來京（二十五日下午四鐘） 
　　北京電崴邵領電云日本近派密員赴赤城爲通商談判以制中俄機先政府電赤城管領注意（二十五日下午一鐘） 
　　北京電政府送過山砲汽車八架赴滂江備用（二十五日下午一鐘） 
　　北京電財部發見將辦賑運糧護照售與奸商事現總統將頒令嚴究（二十五日下午一鐘） 
　　北京電阪西赴日係斡旋到期外債展期半年事李某先行在東京候（二十五日下午一鐘） 
　　北京電頃公園行接受義國贈飛機典禮（二十五日下午一鐘） 
　　北京電二十五至二十七在中央公園靑年團舉行各國聯合音樂武術馬術拳鬥飛行演技等籌賑學生亦於今日遊行募捐（二十五日下午五鐘） 
　　北京電本日閣議（一）俄文專修館畢業生二十名送哈埠商學校費由外内法交四部分認（一）内部定慈惠章給予令八條分寳光金色銀色三種凡婦女捐振及慈善事均得呈請頒給（一）法部提東省淸理俄人舊案章程通過（二十四日下午八鐘） 
　　北京電靳擬釐定中央官制命法制銓叙兩局分行主管機關依元年成例各就所屬職掌應否變更提出草案或說帖送局審核後付閣議取决（二十五日下午四鐘） 
　　北京電政界人云此次召奉張入京徐未表同情故直曹不肯來（二十四日下午八鐘） 
　　北京電外團對召張曹頗注意紛向院部探詢但均否認（二十四日下午八鐘） 
　　北京電徐派王芝祥今日南下疏通各派贊成统一（二十四日下午八鐘） 
　　北京電義國贈送大飛艇今日十時在午門樓行接收式由義使致贈詞丁錦代表政府答謝（二十五日下午四鐘） 
　　北京電黑河沿邊各商會推穆張兩代表來京參加中俄商約意見（二十五日下午四鐘） 
　　北京電金融公債添發一元債劵俾京鈔單票得兌換（二十一日下午四鐘） 
　　北京電陸次金紹曾本日銷假到部視事（二十四日下午八鐘） 
　　北京電吕公望奉命赴鄂與王督接洽湘事昨夜出京（二十四日下午八鐘） 
　　北京電安南設領法使要求交換條件印度設領英使亦含要求意外部謂各國在華設領太多從未開此例英使允華在加里加答及大吉嶺設領（二十五日下午一鐘） 
　　北京電劉存厚兩電告急自治派包圍成都劉湘益得勢熊亦將被摒（二十五日下午一鐘） 
　　北京電川訊劉存厚從川人自治主張解去督軍本職（二十五日下午四鐘） 
　　北京電張宗昌潛赴奉天訟寃張使允留充軍務帮辦（二十五日下午四鐘） 
　　北京電田中玉决回任謂政府放魯省長先給伊信（二十五日下午一鐘） 
　　北京電贛陳得湘趙電因某種關係未能貫澈初志必俟障礙去後方能取消自主惟湘贛聯防現派趙之勉前來接洽（二十五日下午四鐘） 
　　北京電李思浩特赦案敬日（二十四） 
議决（二十五日下午一鐘） 
　　天津電齊耀珊敬日（二十四）赴京運動督吉如不遂卽謀吉屬新議員 
　　天津電曹銳因京兆熱察初選調查未竣决展期十日（以上二十五日下午十鐘） 
 
 
 

Page 5

 
 
   
 
 

Page 6

 
 
專電二 
　　香港電唐繼堯昨電粤孫祇解滇總司令三省聯軍總司令等職仍負軍府總裁責任 
　　香港電程璧光銅像宥日擬由湯揭幕 
　　香港電滇籍議員冀顧品珍附南昨電請宣示政見（以上二十五日下午五鐘） 
公電 
　　吳江來電各報鑒印花加貼商民誓不承認除依法力爭外請轉各界一致堅持吳江城内城外市民公社徑 
　　四川自治期成會通電各報鑒頃閱報載京電有卅一日北京命令分别嘉奬四川督軍劉存厚並授該省長熊克武護軍使劉湘勳位等語不勝驚異四川自聯合西南各省兩布護法自主以來與北庭久成對抗之局上海對等議和早爲中外所共見雖軍政府屢有變遷而川省迄未取消自主去歲唐王肇亂川省爲爭人格不惜喋血與戰乃驅除殘暴非附北背南劉總司令存厚率隊回川亦不時用督軍名義所以明統糸而示川省不受北庭統治也及客軍出境軍府解體而後屢聞北庭懇請熊前督軍克武取消自主復以督軍兼省長相餂熊不爲動亦無如之何是北庭亦知其命令不能行使於自主省分也乃熊公朝下野而北庭命令夕至豈以熊公不解職則自主存在解職則自主立消乎不知自主乃川人公意非熊公一人所得而私川省之自主不以熊公之身爲存廢則熊公雖去而川省之自主依然存在北庭以何資格行使其命令權於吾川乎川省頻年戰禍爲滇黔野心所致者半爲北庭挑撥所致者亦半劉羅之役府院相爭使然劉戴之役張勳以劉存厚爲四川巡撫使然護法之役叚祺瑞以吳光新爲長江上游總司令使然創鉅矣痛深矣尚未可以已乎今北庭所以號召於天下者謀全國之统一也夫統一誰不切望而無如北庭旣屬非法政府又無統一能力西南諸省固無論矣卽北廷所轄數省有一能聽其命令者乎懲一吏而不能置一官而不得分崩離析禍已烈於藩鎭舉國人民痛國步之艱難知倚賴之非計倡言自治以圖自保内部健全再圖統一獨立自决廢督裁兵之說無間南北風動一時所以應時勢之要求非人力所能阻遏吾川自省議會主張自治以來全省靡然風從復以督軍制公之身爲存廢則熊公雖去而川省之自主依然存在北庭以何資格行使其命令權於吾川乎川省頻年戰禍爲滇黔野心所致者半爲北庭挑撥所致者亦半劉羅之役府院相爭使然劉戴之役張勳以劉存厚爲四川巡撫使然護法之役叚祺瑞以吳光新爲長江上游總司令使然創鉅矣痛深矣尚未可以已乎今北庭所以號召於天下者謀全國之統一也夫統一誰不切望而無如北庭旣屬非法政府又無統一能力西南諸省固無論矣卽北廷所轄數省有一能聽其命令者乎懲一吏而不能置一官而不得分崩離析禍已烈於藩鎭舉國人民痛國步之艱難知倚賴之非計倡言自治以圖自保内部健全再圖統一獨立自决廢督裁兵之說無間南北風動一時所以應時勢之要求非人力所能阻遏吾川自省議會主張自治以來全省靡然風從復以督軍制不合時宜咸思廢去督軍一以自踐前言一以促成自治文電具在其意甚明劉但各軍長及各軍將領再四通電宣言自治本會卅日二次宣言亦主廢督方幸熊督引退廢督已不成問題自治之成可立而待北廷苟厚愛川人何妨暫時放任聽其休養而必故違民意强置督軍是何居心毋謂輿情可蔑視命令可妄發也川路風潮淸廷極力壓迫而革命以起淸祚以亡張勳一紙巡撫僞命而成都化爲焦土殷鑑不遠可爲寒心北庭知其必釀禍而故意爲之是謂狠毒不知其必釀亂而貿然爲之是謂颟頇狠毒颟頇之人而又僭竊國家高位不亡何待吾川遭客軍之蹂躪戰禍之頻仍易子析骸民不堪命不聞北廷有隻字存問而惟日以督軍省長等祿位挑撥吾川亂萌豈稍有良心者所忍出此北廷不悔禍則已如有悔禍之心則當順應人心尊重民治謀眞正之統一圖永久之和平庶幾内省前愆挽回刼運至於川省有吾等七千萬人共圖自治無勞眷顧惟善圖之四川自治期成會叩删 
世界路透電 
[倫敦近東大會記事]  
　　二十四日倫敦電近東大會今日全日集議土代表曾參與農間會議惟土菲克因病缺席末斯太發氏宣稱土代表團意見一致並請國民黨領袖比克薩氏陳述意見比克薩氏所提出之要求如下（一）恢復一九一三年歐洲土耳其之界線小亞細亞之界線則應求各處土耳其人與阿剌伯大多數之同意而畫定之土耳其東部邊界應有戰前土波（波斯）之界線及近今條約所定之土阿（阿米尼亞）界線安哥拉與愛里文兩政府於希軍退出士麥那後將以該地交還土耳其（二）土國主權下海峽之航行自由及弛解軍備土國得派代表加入萬國管理海峽委員會（三）保護少數民族（四）承認土耳其之司法主權舉派外國及土國法律家組織委員會革新土國司法制度（五）土耳其應置充分之海陸軍俾得保全内國秩序及衞守土國海濱與邊界（六）由外國軍官輔助整頓土國之憲兵組織（七）和約批准後撤退君士坦丁及土耳其他處之外兵（八）土耳其財政與經濟之完全獨立（九）估計損失俾互相賠償大會延會後旋聆土耳其統計之報告謂士麥那與塞拉斯二地土耳其人占大多數故應給予土國土代表離會後大會請希臘總代表加洛奇羅波洛斯氏提出關於士麥那與塞拉斯二地希臘之統計報告 
　　二十四日倫敦電有人在近東大會提議以英法意三國人員組織委員團實地考查希土代表所提出關於士麥那等事諸問題法意方面均歡迎此議豫料希土代表亦將贊成大會各界之意此舉可得一儘少修改對土和約之解决大會决議於今日詢明希土代表團願否承認協約國委員團赴士麥那及塞拉斯調查之結果並依調查之結果接受對土和約所餘之條欵希土代表如贊成此議則將由協約國國際委員團從事調查 
　　二十四日巴黎電時報載稱土耳其國民黨總代表比克薩氏待遇土首相菲克氏頗有禮貌已引起良好之印象 
[國際聯盟行政會記事]  
　　二十四日巴黎電國際聯盟行政會今晨集議討論波蘭與立陶宛間現有之爭端行政會接到報告據稱雙方皆自稱願接受行政會關於維爾拉土地之裁判因此行政會發出一文聲明公民大會之及早佈置今可有望一俟行政會得必要之消息後卽將决定召集公民大會之日期行政會因待理之事現猶甚多乃决定令聯盟會前派往維爾拉之委員團陳述一切委員長沙狄尼氏以維爾拉之現狀及軍事委員會與公民大會委員會活動進行之結果爲行政會言之但在今晨會議終畢時沙狄尼尚未報告完竣故行政會未及聆波蘭與立陶宛兩國代表之陳訴行政會所當討論之第二問題爲瑞士不許國際兵士前往維爾拉監督公民大會者經過瑞士士地一事 
　　二十五日紐約電據巴黎消息國際聯盟行政會已停止考慮關係美國之問題美政府抗議美索波太米亞與雅泊島之代管權一事亦在其列美國抗議文印成各國文字分致各代表以代宣讀計有八頁之多 
[倫敦大會之參與者]  
　　二十四日巴黎電辯論報載稱法國大使洛倫氏定於星期五日由柏林啓程前往英國參與倫敦會議里白里亞民國總統及賠償專家賽杜氏已於今晨前赴倫敦比代表團外交大臣迦斯巴等昨晚已抵倫敦布代表團以陸軍大臣達斯克洛夫爲主任亦抵該處 
　　二十四日柏林電巴黎大會旣有協定德人從事宣傳甚爲活動恐倫敦大會進行之際德國將發生事變甚至有討論武斷政變之可能性者 
[德國賠償問題]  
　　二十三日巴黎電賠償委員會所發表預算德國欠各協約國賠欵之數目雖與前所傳佈者大概相同惟英帝國索賠欵總額實爲英金二五四二○○○○○○鎊而非二五○○○○○○○○其中最大項目爲船隻損失七二六○○○○○○鎊人的損失一七○六○○○○○○鎊包括軍事恩俸在内日本索賠總額實爲日幣八三二○○○○○○元而非七○○○○○○○○○元　　二十四日倫敦電張伯倫今日在下院宣稱賠償委員會所派給英帝國之物迄今計有顔料三一八一噸船三○四艘共一五○八○○○噸内有二六二艘售見英金一三六○九○○○鎊 
[法國之軍備譚]  
　　二十四日巴黎電國會辯論陸軍預算案時陸軍總長稱法國陸軍現在無須慮及德國何種軍事侵犯財政總長稱陸軍有極多良好戰具足供百師之用陸軍總長答某議員之質問謂法國現有幾師今未便佈告但可爲國會確告者法國如施行其爲國家安寗所必要之第一動員計畫卽足威嚇敵國使其不敢不履行其義務或卽足保衞國家以防敵國之侵犯衆聞此言鼓掌不已 
[德外長之對外觀]  
　　二十四日柏林電德外交總長西門士氏在經濟會議席中有人問以如對於協約國之要求始終以『不』字答之渠將以爲然否西門士氏答稱巴黎决議非貿然産出但係奮鬬之結果故於編擬答案時不可不計及協約國之團結法國報紙且稱倫敦會議所須計論者非修改巴黎决議但如何實行之耳使此說果確則會議將無效果云云 
[美國新總統之政見]  
　　二十五日紐約電被選總統哈定氏就職後卽將就商於國會共和黨領袖然後决定其行政方針據新任司法長道爾狄氏云新政府討論建設案時亦將請民主黨議員與議大約四月四日將召集國會特别會先議内政迨稅率案辦妥後始提和約問題哈定欲與任何人士接近所有外交等位置並不亟亟易人閣員之選擇雖因霍佛氏之猶豫尚未完全但衆人對之未有間言衆謂新内閣在國際上著眼觀之尤爲强有力蓋休士霍佛·鄧碧福爾諸人皆熟悉外事也 
　　二十四日聖哇斯汀電被選總統哈定氏已將内閣人員物色齊全 
　　二十四日紐約電霍佛氏已允商務總長之職但仍兼任協約國賑務督辦 
　　二十四日聖哇格斯汀電被選總統哈定氏已决定美德媾和之程序内有通過宣布和平之决議案並美國與協約國非正式交換意見以整理財政與其他問題 
[英學者之黄禍論]  
　　二十四日倫敦電大學學長英志氏在愛浦森演講黄禍謂戰事之廢除與國際法庭之成立將制白種工人之死命因白種工人之勞動趨勢已養成一種無爭存價値之工人也云云每日紀聞報駁之謂亞洲民族縱有創造與組織之能力以操縱世界市塲而支配其軍力如英志氏所預料但亞洲人於文化發達時必有提高其生活程度之要求而減其工作較白人爲久生活較白人爲賤之趨勢 
[航業近信]  
　　二十四日墨爾邦電某公司因航業沉滯及競爭甚烈故將自澳洲至香港之散艙船費自二十鎊減至九十先令外間所傳日本郵船會社大阪商船會社東洋汽船會社國際汽船會社將聯合爲一之說此間商界以爲未必能成事實 
　　二十四日紐約電航務公司宣稱旅客船費卽將增加百分之十 
[各國近事]  
　　二十四日倫敦電倫敦鑛工聯合會代表開秘密會議通過决議案反對取銷管理煤業例謂聯合會擬竭其能力反對此舉 
　　二十四日開浦唐電南斐參院選舉之結果南斐黨得十七席國民黨得十三席工黨得二席按南斐黨乃擁護帝國政府者 
　　二十四日開浦唐電金白里金剛石礦現裁減白種員役五百人而韋塞爾鑽石礦則暫時停閉又首相鑽石礦今亦辭退白種雇員二百五十人 
　　二十五日華盛頓電海軍經費議案已規定建造航空快船二艘計需費四千八百萬元將於來年先撥一千五百萬元開工興造 
　　二十四日台克才斯州哇斯汀電衆議會國務般員會已贊成禁止外人置地案志在阻止日人置地 
　　二十四日華盛頓電日使幣原通造國務院謂日政府關於藍登遇害案之覆文已送達駐東京美國大使署豫料國務院明日可以收到 
　　二十四日倫敦電糧食管理大臣美克狄氏今日在下院質問時間復否認中國麫粉有礙衞生之說並稱小麥委員會所存之中國麫粉幾全按合同銷脫 
　　二十四日倫敦電外交次官哈姆斯韋士氏今日在下院答稱政府未接優林氏請中國承認俄屬遠東民國之文優林氏亦未向英國提出同一請求 
　　二十四日倫敦電希臘前相維尼齊洛斯氏已離倫敦不欲與希臘總代表加洛奇羅波洛斯氏會商 
太平洋路透電 
　　二十三日廣州電華洋賑濟委員會擬於下月一日起募捐十日預料可得二十五萬元孫中山伍廷芳唐紹儀陳炯明均爲名譽會長各國領事均爲副會長省議會現籌議請澳門政府協同禁賭財政廳請全省九十六縣每縣認購善後内國公債五千元至三萬元不等 
國外要聞 
[美新總統國際政策之預測]  
　　中美新聞社曼利盎（沃哈沃州）通信云美國下届總統哈定氏近與國中重要人物開會討論彼就任後之國際政策現會議已經完竣其結果似已决定創設一種國際團體與國際聯盟會全無關係者哈定爲發展此項計畫曾與許多關涉國事之要人熟商如赫白脫霍佛利胡路脫（前國務卿）威廉塔孚脫（前總統）尼古拉司白脫勤（可倫比亞大學校長）沃司卡斯脫拉司（曾爲駐士耳其大使）及威廉白利安（曾爲威爾遜政府之國務卿）諸氏皆在其列此等人解釋哈定之態度或謂其反對國際聯盟或謂其贊成國際聯盟蓋皆以彼等自己之意見而定其批評惟最近以國際政策問題而與哈定會談者爲一九二○年以前康奈爾大學校長傑考白休曼博士彼之解釋則一般人頗認爲準確休曼博士之言云哈定君之計畫不肯告人僅對與彼會議之人秘密言之於是批評之者遂謂其並無一定之政策此誠大誤也哈定君之國際團體計畫其始不過一種觀念彼於選舉運動演說中僅自言此團體之基礎爲正義而非强權今則已漸擬定切實計畫其目的在造成一種機關以代替凡塞爾和約所擬之機關惟和約中所規定之對德解决辦法則仍保留之此種計畫含有大綱四點均根據於現有之國際禮儀之原則大要如左（一）編纂一種新國際法典將無數含混不明易起爭辨之先例·條約條件·及不成文之默契一概廓淸以求國際間之和平及親睦（二）設立一國際法廷凡國際間爭端之不涉及國家光榮者及宜受法廷裁判者均得由此法廷受理而處斷之（三）組織一世界會議以調和之精神解决一切非新國際法典威力所能及之國際間爭端（四）由美國提倡實行解除軍備上述各點哈定君已詳細思定决定一種可以試行之計畫以應美利堅人民之願望以滿足人道主義及文明之要求但此旣關涉國際政策故必須得他國之容納此時哈定君不能確有把握卽就任總統後未與世界各國開始商洽以前亦不能有把握也 
國内要聞 
[北京通信（靜觀）]  
　　隴海路線與蘇省水利問題 
　　隴海鐵路由徐至海一段卽普通所稱爲東段者是也東段路線最初由隴海總公所派員測定之後原擬有南北兩條（一）由徐州東行迤北經過板橋集·大岱山·徐塘集·劉家莊·高唐溝·吳溝·馬圍集·至東海縣境之房山復由房山東北行經新浦而入灌雲縣境内之西連島此爲北線（一）由徐州出發東行經下毛莊·單集·至邳屬境之窰灣由窰再向東北行經高沅·馬圍集·而至房山房山以上與前線所經之路同此爲南線以南線與北線較略長及三十英里其初所以規畫及於南線蓋以窰灣爲中運河岸之重要市鎭南與宿遷相接爲由淸江至徐州之孔道迂道於此冀於商業蓮輸一方稍稍得其便利但嗣經該路工程師一再核計乃知北線實優於南線一則以地勢較高可免水患二則以路線較短可省經費因此遂决定棄南而用北當去年施肇曾之初返自歐也蘇省淮屬一方面人士曾向之提起要求請其仍用南線並就原定南線再行延長南經宿遷達淸江浦再由淸江浦北行至灌雲縣境入海其入海之道或西連島或灌河口均可其理由一則以淸江爲江北重鎭綰樞南北於政治經濟各方關係均極重要二則以隴海路本以入海爲歸宿雖經迂道淸江仍復由淸至海旣無妨於路綫且復有利地方築路之費雖多而將來之取償甚富惟曾氏及該路公所同人屢經會商終不採用近則該路工程局已設立於西連購地鳩材不日開築其對於南綫之計畫似已認爲過去事實不復顧及矣惟淮屬人士對於該路當局未能采用其議頗有致不滿者日前蘇省運河局忽有一公文致隴海路駐京總公所因就地方水勢利害立論表示對於北綫有所懷疑略謂年來京漢津浦兩路每逢夏秋時苦水患鐵軌淹没旣梗交通水流被阻亦害農業現在徐海一段擬用北綫究竟對於地方水勢已否爲精密之測量云云觀其論旨所在蓋亦含有贊成改用南綫之意頃聞該公所對於此項公文曾經一度會議已將所疑問各點明晣答復其大旨（一）謂北綫所經地方地勢高於南綫地勢旣高自不患水之浸漫（二）謂南綫所經地方地勢旣低土質不甚堅固土質鬆則不宜於錨路其他復有理由數種蓋彼已認定北綫優於南綫决意採用並聞其預定計畫主張沿路多設橋梁多開涵洞以便水勢通行總以水不害路路不阻水爲宗旨云 
[優林致外部通牒（五續）]  
　　中國政府不僅對於僑華俄人的利益未嘗有相當的辦法對於鄙人所質問損害遠東權利的案件至今也没有答覆際此時會鄙人爲促進兩國友誼起見謹此重行要求中國政府速速設法調查案件速速答覆解决的辦法關於種種行動直接危害俄國主權之事鄙人已再三向中國政府聲明而中國政府竟置我們的要求於不顧中國政府及官憲於對俄事件上違背國際公法的事實很多例如（一）允許遠東的仇敵由滿洲里車站自由取道華境直赴沿海省（滿洲里便是他們曾經大敗的地方沿海省便是他們希圖再舉的地方）（二）庫倫之役壓制逮捕虐待俄僑（三）取消俄國法廳而無相當司法機關承乏以致哈爾濱俄國囚犯茹苦含莘（四）在哈爾濱扣留俄國定購的糧食二百萬（五）在滿洲里截獲後貝加爾鐵路的車頭六十輛（六）允許中國官憲自由處置華境俄國國産並不賠償（七）拒絶遠東政府用中東鐵路運輸（八）封鎖邊疆並在滿洲里强佔後貝加爾鐵路的建築與商店（九）强逼後貝加爾鐵路辦事員一百名退職（十）以武力協迫俄國郵政局長退職並撤還該局辦事員三十七名（十一）俄國義勇隊輪船三艘在滬被拘而不加聞問（十二）華境俄國國産已爲新俄民族所有而中國政府仍聽舊俄領事管轄辦事員自由竊取薪水（十三）不准俄人所買之牲畜經過蒙境赴俄以致泰半餓斃等等不勝枚舉這樣看來遠東共和國政府及人民所受的損失如此之大不公平的待遇如此之多中國政府不僅未曾照鄙人所要求的而解决此項問題並且没有考查也没有答覆這是不言自明的事實了鄙人爲使敝國權利之不致再受侵害起見（一）要求中國政府派定調查委員會與敝國所組織的性質相同（二）要求中國政府給予書面的正式擔保於最短期内必切實調查侵犯敝國權利之事件茲者遠東人民已能自由表示意志較已往時期更爲完密並且向中國政府接近提出「規定兩大民族相互關係及俄境華僑與華境俄僑地位」之難題兩國土壤相接綿延數千里際此時機兩國人民若再感任何痛苦與損失皆係中國政府拒絶開始交涉而不得有具體的條約所致遠東政府斷無被責之理深願中國政府採納所陳而深思之一九二一年二月二日北京 
[鹽務署籌撥賑欵]  
　　大陸報二十四日北京電云鹽務署長潘復與總稽核所洋員耿布今日提滿洲特别售鹽之入欵五十萬元助充賑費北京之大宗捐欵現已達六十二萬三千元而小數捐欵尚未算入 
[東三省通訊隱]  
　　東省特别管理區市政局之前因後果（一） 
　　東三省今日對外方面之最要點卽在哈爾濱以哈爾濱扼南北滿之中樞又爲北通西伯利東綰海參崴南達奉天萬國官商雲集雖謂爲東邊一外交中心點亦無不可且自上年我國收回中東路界政權並明令停止俄使領待遇以來某國居中活動列邦亦專注目光以觀察我國政治之程度及對外之方針故當局對於該處設施亦經鄭重再三慮而後定此須改設東省特别區市政局事在國際上頗有注意之價値外間多不明眞相或知其然而不知其所以然記者爰就各方詳加探聽凡涉應行秘密之處仍暫緩宣布外其可吿國人者分别原委錄之如左 
　　（一）歴史中東鐵路在我境内者北至滿洲里東訖 
綏芬河南抵長春此路界以内向來政權全由俄人掌握俄人尤好鋪張故凡議事機關審判機關以及行政各官署莫不應有盡有不啻一俄國殖民地也我國歴任官吏對於主權向取放任雖有總辦等無非伴食而已故政權之放失已盡前年俄黨糾擾彼中内部傾軋前鐵路督辦郭宗熙時代卽本公共議事會大綱設置督辦倡立警察時哈爾濱及沿路一帶非常危迫吉黑兩省官吏竭力保護以故取信於領事團者不少鮑貴卿氏兼任督辦蕭規曹隨更進而謀收回政權尋中央亦明令停止俄使領之待遇於是扼住公議會大綱貫澈收回政權之目的經營擘劃前後達數月一切俄審判等機關均經廢止然公議會巍然存焉當局無計可施遂援舊例派員到處辦事以爲伸一足以窺察内容之計（二）公議會之性質公議會者表面觀之不過於地方自治機關然實際則權力極大此而不革形式之政權雖經收回實質之政權仍不免太阿外持然公議會雖爲俄人主持而亦於各國息息相關自俄政不綱益予外國人以便利故欲於公議會有所改動非單獨對俄關係抑卽各國關係原因於一千九百十四年俄英曾訂協約尋各國亦有承認參加者於是欲謀改動非常棘手鮑貴卿氏迭商黑督孫烈臣氏並令濱江道尹董士恩以圖圓滿之改進此其發動在上年十月間也 
[湖南廢弛烟禁之外訊]  
　　大陸報二十一日漢口通訊云湘省當道已將湘省鴉片專賣權售與出價最高之人此人卽前在鄂省統兵之夏斗寅現已立約簽字每月繳費五十萬元湘省鴉片貿易近頗發達所謂軍人與司令者皆大獲其利一般將帥多有於一年内獲資逾十萬元者而其部下兵士亦復視鴉片貿易爲利藪質言之私運鴉片乃發財之捷徑 
 
 
 

Page 7

 
 
也邇來湘省當道需欵孔亟以應付兵餉與政費前擬裁減冗兵故恢復防營制以代現行之師團制度乃結果與希望相反防營雖復而舊有之兵卒不能裁於是兵額不但不減且增多矣軍費預算案前爲每年八十萬元今則爲一百六十萬元此外尚有一事使湘省財政不可支持者長沙商會與官塲新近合辦之湖南商業銀行官塲提用欵項逾十五萬元以致該銀行因現資不足新年後不能開門營業市面爲之慌恐而該銀行遂處於破産之境當此羅掘俱窮之時有人進准人在省專賣鴉片之議當道從之至是湖南歷史又生一層黑幕矣 
[湘西最近之軍訊]  
　　湖南灃縣自上月十五日經李藴珩所部包圍後直至昨十八日始始完全收復王育寅朱雲五兩部均已向第二旅唐旅長生智投誠並於事前繳出大砲六尊槍彈十餘萬顆爲投誠之表示又聞李烈鈞以滇唐出走已被滇黔軍包圍亦有潰退之耗茲將前方各軍長官來電及趙恒惕去電錄下（一）唐生智等筱電云此次湘西征戰地域兵災匪禍紛迭相乘而創痛之深則以澧縣縣爲最附廓民房多被焚燒卽使蓬廬倖存亦早已室如懸罄加以我等圍攻匝月愧未能速解倒懸城鬱愁雲彈流急雨方攖嵎虎或禍池魚迄今全軍已將凱旋而中野時聞隱泣黔黎何罪逢此鞠凶目覩仳離心滋憫惻用是述其慘狀懇予特别賑恤冒昩電陳伏乞慈鑒（二）唐榮陽巧電云本日上午王軍全部歸第二旅編制開往臨澧下午李韞珩司令率隊入城維持秩序又云奉命收編藍天蔚殘軍係該軍易團長已屠關戴兩部歸榮暫編爲第三支隊卽日開往皂布奉總座宋師長電告唐蓂賡出走李烈鈞被包圍滇軍亦將潰退此爲吾湘慶幸所有情形當隨時報告（三）趙恒惕致李韞珩皓電云澧民久罹兵燹言之實深惻然茲幸王部來歸澧城收復對於地言人民凾應加意撫循以資休養望嚴飭所部切禁需索供應以恤災黎而示寬大是所切盼又致李韞珩唐生智等皓電云王部來歸澧城收復所有澧城防務旣經議决由李司令擔任其餘各軍卽不得入城並望分飭所部嚴禁需索供應以示體恤是爲至要又覆澧縣公民全體皓電云王育寅稱兵抗命致使吾澧人民慘罹浩刧言之實深惻然茲幸王部悔禍誠意來歸兵燹之餘自應轉飭體恤以資休養已飛令各軍除李部外其餘各軍均不得進城並令嚴禁需索供應望各安生業勿事驚惶爲要 
[湘省通商銀行現狀談]  
　　湘省通商銀行開幕之初爲維持信用起見原擬視股欵繳到之多少以爲發行票幣額之標準旋以政府需欵殷繁催繳借欵甚急日夕派員追索緊急非常故截至去歲除夕其已發票額已達一百十六萬餘元而其所收股欵則不過十之二三幸除夕以前政府曾交到現欵若干是以舊曆年前得以勉强支持然收回之數實不過四十萬元湘人近歲以來所受票幣損失爲數已多故皆創巨痛深於成受票幣咸有戒心凡收有該行票幣者無不盼望其卽日開始營業以便持往兌現迨久不開幕對於該行票幣遂起猜疑票幣之停滯亦遂日甚一日刻下雖尚未明加折扣然各種物價均已暗中增加就此情勢觀之該行一旦開幕此未經兌換之七十餘萬票幣勢必立時兌換因此之故該行愈不敢卽時開張惟該行與湘省政局關係重大政府不可不加以維護爰由財政廳召集各界人士特開會議催令各商家將已認未繳之欵迅卽籌繳以便流通乃據商會董麻靜之報告全體綢業資本不過四十萬元錢業不過二十萬元洋廣南貨共計不過十餘萬元似此情形對其所應繳之七十餘萬股本當然不能繳齊故討論終日迄無結果其後經政府再三籌商擬以米護照或鹽稅券押借湘人公有之米鹽公股項下七年内國公債六十萬元將其轉向他銀行押借現欵二十萬元發交該行以資周轉刻各方均已承諾卽日由政府議會派員前往北京領取至抵押品刻已决定爲三四兩月鹽稅券以三個月爲期大約須俟此欵到省後該行始能繼續開張營業云 
[廣州市政之刷新觀（平）]  
　　女子參預市政之第一聲 
　　廣州市政廳原定二月十五日成立旋卽有展緩之說其原因有二（一）市政廳暫行條例經陳省長交省議會追認但議員等以該項條例正在審查未經提交大會核議究竟其中利害如何尚待研究似未便遽由省長宣佈執行特决定咨請省署將廣州市暫行條例暫時展期緩辦俟省會依法表决後再定期施行此關於法律之爭執者也（二）從前省會警察廳權限極大魏邦平以警察廳長而兼市政公所總辦廣州市政全握於一人之手今改爲公安局僅設警察司法偵緝消防四課其餘事權均分配各局且與各局同隸於市政廳之下故公安局長一職魏邦平雅不願就而陳省長又以魏辦理警政多年情形熟悉未便遽易生手故尚在疏通中又財政局權限係管理廣州全市各項稅捐如房捐省河屠猪捐屠牛捐省河花筵捐省河戲捐手車捐等均在管理之列未免剥奪財政廳財權過甚故亦非財政廳所樂聞此關於事實上之困難者也但改組市政事在必行省議會方面祇請其追認可不必俟其表决故陳省長昨已令委孫科爲廣州市市長魏邦平爲廣東全省警務處長並廣州市公安局局長其餘財政局長蔡增基工務局長程天圖教育局長許崇淸公用局長黄桓衞局長胡宣明亦同時委任市政廳擬於長堤擇地辦公財政教育公用各局屬焉决一星期内改組成立並擬於一二日内先在市政公所組織工務衞生兩局聞魏邦平已允勉爲其難而財政廳亦將省河稅捐收入劃淸將移交財政局接管由此觀之廣州市政之刷新可拭目俟矣至於廣州市選舉委員會組織章程亦經公佈並已委任鍾榮光杜之杕黄鷺塘黄煥庭廖冰筠爲廣州市選舉委員會委員廖冰筠之被選實爲女子參預市政之第一聲廣州女 
界莫不喜形於色以爲從此可望取得參政權云茲將廣州市市選舉委員會章程錄下第一條市選舉委員會由省長委任之委員五人組織之第二條市選舉委員會依市選舉條例監督及辦理市選舉事務第三條市選舉委員會應由委員互推一人爲委員長第四條市選舉委員會應辦事務經多數委員决定由委員長執行之第五條市選舉委員會僱用事務員若干名其名額與薪水由委員會議决之第六條市選舉委員應領薪水公費由省長定之第七條選舉委員會辦事公費應先造預算册呈省長核准第八條市選舉委員會於選舉事務完竣時裁撤之 
[南市急募賑欵大會（二）]  
　　今日（二十四）爲南京急募賑欵大會之第二日由女界主辦仍假通俗教育館開會下午二時齊督陸夫人曁王警務處長夫人温交涉員夫人及軍政各界要人夫人相繼蒞會各女校及各教會中外女士共到一百二十餘人三時奏樂開會首由黄女士報告開會宗旨略謂北省災賑南京已捐欵三次但災區太廣上次散賑辦法紛歧苦樂不均有的災區散欵甚巨有的分文未給故徐大總統與各國駐京公使特組織一國際統一急募賑欵大會爲最後之募捐將來集得巨欵量數攤派各災區由中外公正人士親赴各災區散濟以期欵不虛糜今爲日無幾務望諸姑姊妹慷慨捐助以救此二千數百萬同胞云云齊督夫人演說云北五省旱災赤地千里餘殍載途草根樹皮俱已食盡其種種慘不忍覩景况非口所能盡述因是本國及各友邦莫不組織團體勸捐欵實行賑濟今大總統曁各國公使組織國際統一急賑欵大會中外人士莫不盡力解蠧共襄善舉日前英美日匯到一百五十餘萬以充賑濟需用可見外國人士之爲災民而奔走各處募集捐欵者頗多昨日各界開會捐欵異常踴躍我女界同係國民一份子似不應落人之後且友邦莫不表其至誠憐恤之心竭誠以輔助之本國民對於災賑熱心與否當爲各友邦所注意因此足以代表其進化之能力苟能上下一致羣策羣力以拯彼二千數百萬災民於水深火熱之中則不特災民受賜無窮卽各友邦亦當發生一種新觀念對於我國皆有尊重狀態也但救災總以災民能受實惠爲要義對於賑給老幼孤弱尤以直捷迅速爲宜深望到會諸女士慨然解囊共襄善舉則爲災民造福多矣末謂今後根本辦法無論出於天災非天災均須盡人力之預防如濬河築堤修築橋梁鐵道及通衢大路多開溝渠改良農業及土地生産力凡此犖犖大者實爲救災根本之圖亦爲今日當務之急云云繼上海女界義賑會代表薩夫人吉女士陳女士相繼演說畢齊督夫人首捐一千元金陵女子大學全體亦捐一千元基督女學捐洋二百元其餘捐洋百元數十元不等當塲共計捐集三千九百八十五元其另領捐册擔任捐數尚不在内時已五時游園茶點撮影散會 
[旅寗贛人反對楊慶鋆護長]  
　　旅寗贛同鄉因趙從蕃長贛命令已下贛人治贛之目的雖已達到然對於楊慶鋆暫行護理頗滋疑慮昨特相約在同鄉會開大會到八十餘人首由任和田報告開會宗旨繼余家樑演說云贛人治贛說之緣起乃覺悟的而非排除的受各省潮流之衝重而不欲久居於被征服地位也江西歷年所受之痛苦如暗傷之中於筋骨不過皮膚尚未潰爛縱有呻吟誰其恤之以財政一項論公帑虧空約二千餘萬比較二年度預算不足僅八十餘萬輿論猶自曉曉執此例彼能無反感戚氏在職七年一事莫舉贛人受彼之箝制早已奄奄無生氣省議會提出贛人長贛之議乃應時勢之要求以爲本省人熟悉地方利弊民間疾苦縱不能大有作爲當亦不至流毒於桑梓之地不料警察廳長閻恩榮等故作排外之悚論哭訴於陳光遠至以憲兵監視省議會開會而民選省長條例案遂無形擱置某社不得已乃改標題爲贛賢長贛以明但求擇贛人之賢者爲贛省長决非絶對排除他省人物而自治冀所以别軍界之範圍而免其疑忌其用心亦良苦矣今中央雖有趙從蕃之任命而前途尚未許樂觀蓋楊慶鋆爲陳督聚歛之臣人所共知陳欲保其爲省長也久矣今趙氏尚爲名義之省長楊氏已爲實際之省長若陳督逞其戰勝之餘威對於趙氏實行擋駕中央未必不予遷就則楊氏由護理而代理由代理而署理亦意中事鷸蚌相持彼乃坐收漁人之利此後責任胥視吾贛人之力量如何耳至趙氏是否屬賢現尚不敢臆斷當民國二年之交曾被任爲江西民政長雖以省議會反對未獲履任然所以反對之由實非對待個人一則根據約法不承認有民政長官制一則以李烈鈞利用議會拒絶汪瑞闓於前而與王芝祥密保於後不欲以機關供人傀儡爲鞏固本身發言之根本斯時趙氏猶電復省議會謂鄙人何敢以個人出處牽引地方與中央之惡感現已請假赴滬養疴云云其立言得體處事得當省議會極爲滿意故今日不無受歡迎之餘地也鄙人之意深願趙從蕃爲贛賢長贛之過渡省長而不願趙從蕃爲楊慶鋆之過渡省長云云徐畢丞謂陳光遠密保楊慶鋆長贛已非一次今中央任楊護理實係欺騙贛人現趙任兩浙運使繼任尚未有人微聞陳督已有電到京拒趙而楊氏護理有已定三月一日接篆消息贛人治贛之目的恐終未能得達去一戚揚而易以楊慶鋆何異前門去虎而後門進狼徒滋紛擾繼謝文甫胡滋生相繼發言討論結果卽日擬電政府請一面令戚揚俟趙到贛交却一面促趙從蕃卽赴贛任免生枝節公推任和田擬稿時已四時遂散會 
[杭州快信]  
　　贛省長趙從蕃昨交卸運篆後卽乘夜車赴滬（因眷屬居滬）署中一切交代尚未辦淸聞二十七日須來浙一行再行擇期北上 
　　政界昨晚得京電蔣邦彦繼任浙運使令已下財廳長陳昌穀赴滬爲母稱觴來電准今日旋省 
許引之代理鹽運使畢奎代理菸酒局長周目元代理印花稅處長俱於前日午後發表昨卽怱促接篆說者謂浙政局將有小變化 
　　教育夏廳長昨接江蘇許交涉員來函請維持留法勤工儉學生生計已呈請省長撥欵救濟浙屬學生人數無多尚易爲力 
　　高等廳昨委羅滉爲義烏承審員王先孚爲海寗承審員 
李維幹爲本廳推事張周汝爲金華地審廳書記官 
　　菸酒事務局昨撥解四師軍餉十五萬八千元 
　　將有大批知事更動李鍾獄蔣麟振等俱有委署望 
地方通信 
[松江燃花砲延燒房舍]  
　　二十四日午後西外石潤橋附近某樂器店因有喜慶燃放花砲詎火藥餘燼飛落隔鄰黄姓蘆蓆棚上頓卽着火將前門三間立時燒盡幸大樹大王廟洋龍卽在鄰近首先趕至奮力灌熄四鄰得免殃及現肇事之樂器店主已拘入第二區警察分駐所究辦矣 
[兩營長監試畢業]  
　　陸軍第四師遴選識字頭目在松江防守司令部餘屋組織軍士教練所卽選在該師服務之軍官學校畢業生擔任教授現在各軍士已將内外塲功課完了由所呈明師長舉辦畢業卽由師長委令工輜兩營王萬兩營長就近監試聞畢業後仍將各軍士發回原營服務遇有下級官缺出卽在各軍士中提補云 
[無錫靑城市裝設電話]  
　　縣屬萬安市石塘灣鎭於前年夏間裝置電話後城鄉消息異常靈通各界咸稱便利未幾洛社鎭亦與石塘灣接線茲聞該市迤北之靑城市前洲鎭亦有與石塘灣接線消息現有唐某等數人從中籌備大約四五月間卽可通話 
[鎭江丹陡請減田賦]  
　　丹徒賦稅比較蘇松加重疊經鎭紳吳南賓等呈請縣省各公署轉咨財政部核减一面又函請同鄉京官姚君石泉就近代呈財部昨日縣署接奉省署飭文令縣查明復核以便咨部現由張知事復飭十八市鄉聯合會集議具復 
[金融最近消息]  
　　近日錢莊銀拆最高近二錢小至借用蓋當隂曆新歲各業向無鉅大交易用場極稀拆息自小且去年底各銀行錢莊存底極豐故正月份内銀拆不至漲高總在二錢左右惟洋釐因蘇滬等處陸續運出故釐價稍漲昨今兩日龍洋每元已提至六錢八分六釐 
[南通市場建築之計畫]  
　　南通總商會近爲振興馬路市塲起見特召集大有房地公司股東臨時會議决該公司前屆簽分馬路兩旁地畝建築房屋事宜辦法六條（一）各股東各就所分地畝自行赶速建造房屋俾早日完成新市場之計畫倘有不能自行建築者可將該地出租或將股份移讓與人以期一律興築（二）租地造屋租價每年每方大洋三角計每畝十八元股份移讓與人每股作價一百五十元（三）租地期限定爲十年如願特爲延長者聽雙方自酌十年期滿後租價或增或减屆時另議（四）以上議决辦法由本公司通函各股束查照或自行建築或將地出租或將股份移讓均請儘隂曆正月内函復公司（五）公司接到股東復函後卽將出租之地畝移讓之股份各若干登報通告以便承租承購人隨時向公司接洽（六）公司售地存有欵項亦可向租地畝之股東租地建造房屋聞各股東得此辦法頗表贊成 
[同行嫉妬之命案]  
　　南門外織造板帶公司湖北婦人王氏悍潑性成昨因同行妬業竟向同業張仁泰之妻郭氏尋隙郭氏不甘忍受遂雙方用武惟郭氏懷孕將已足月力不能敵致被踢傷斃命屍屬隨卽報告該管警區當塲將兇犯拿獲一面由事主赴縣控告縣署據報當由瞿縣長率同檢騐吏前往屍塲相騐郭氏委係受傷身死立將犯婦王氏帶縣訊明懲辦 
[淸江第四區當選名額]  
　　衆院選舉第四區覆選監督龍曜樞於日前在淸江該事務所曾將本區應出衆院議員十一名榜示門首其分配各縣初選當選人名額如次淮隂三十四名淮安二十五名泗陽二十六名漣水十六名阜寗六十二名鹽城三十六名東海四十二名灌雲三十三名沭陽二十九口贛榆十三名邳縣三十一名睢寗三十二名宿遷二十九名蕭縣四十二名豐縣三十五名沛縣十八名碭山十五名銅山三十二名 
[警備隊與警察衝突]  
　　西壩六區警察區員劉度前日因在區内拿獲滋事縣署警備隊兵士劉錦功等送由淸江總局懲辦致爲警備隊所憤恨日昨竟將該署員在途次圍住辱駡並欲飽以老拳幸經警備隊長王振鵬前往彈壓始得無事現劉以因公受辱心終不甘有向縣署起訴之說 
[米價低落原因]  
　　嘉興米價自入春以來漸見低落推其原因實緣近日無客帮來嘉採辦加之硤石長安等處米價低廉影響所及糙米價格每石跌至六元以内惟冬米一項各行家以進本昂貴價格不肯十分低落僅賤二三角實售每石七元八角觀察大勢日内尚需看賤此亦民食前途之好消息也 
[南京曁南學校開學記]  
　　昨日（二十三日）上午九時南京國立曁南學校在本校大禮堂行開學禮教職員學生到者二百餘人王省長胡教育廳長張實業廳長教育部專門司司長任鴻雋前文島中華學校校長王希閔校董趙正平諸氏均蒞校觀禮首由全體職教員來賓學生向國旗行三鞠躬禮繼全體學生唱國歌校長柯成楙君報告新聘教職員履歷及商科遷往上海情形校　趙正平君致歡迎來賓詞並代王省長讀訓詞畢當由王省長登壇演講首述華僑教育之重要次述新字須從舊中改造出來末謂今日之智字須具全世界之眼光德字須由儉字做起此爲鄙人生平最得意有經騐之言至於體字不外爲適宜之運動習爲勞苦予在幼時祗以四分之一讀書以四分之三勞作云云次教育部司長任鴻雋君演講畧謂南洋回國諸生商業科學成而後他日不特可以發展南洋南業并有振興國内實業之責任師範科學成後他日回南必須將海外教育儘力整頓造成新文化之中心次由胡教育廳長演講教育部所以定放寒假之章程初祗限於北方各省迨後因舊曆年假之故遍及全國迄今習俗相沿無人能革除之實則教育家有改良舊風俗之責任不宜産出舊風俗於新舊界限之分别多所發明次由張實業廳長演講末爲王希閔君演說前在南洋文島辦學之經騐及新舊兩義必須以實用爲歸云云演講畢時已向午至操塲撮影而散聞該校定於星期五（卽二十五號）正式開課商科學生五十餘人卽日遷滬 
[嘉興匪徒謀城之虛驚]  
　　二十一日夜十二鐘時淸江城外水渡口地方忽到有形似匪類二三十人各携槍械盤踞於鐵路附近當有該處居民奔赴警察二區報告該區長錢鴻賓隨卽率領長警多人前往防堵一面由電話告知總局劉局長聞報亦率領警隊多人督同會剿各匪見事已洩始各分途逸去劉局長等澈夜防守直至天明方收隊歸局 
雜評一 
[王士珍推張勳巡閱之疑問（默）]  
　　昨津電所傳王士珍推張勳巡閱蘇皖贛說吾人讀之而疑蓋王果如京訊所述欲自南下就任則决不再有推人之舉如王以三省人反對之故不自願就任則又何必再以此推張而招三省人無謂之惡感故就情理論此等消息直視爲無稽之談可也 
　　然今日之事固有出於情理外者苟於此而推測其說之所由來或爲奉直暗鬬之一種作用張爲三省人深惡痛絶者故播此說以示張爲直派所推重將來張之巡閱果成事實則三省人之積怨不在奉而在直此一說也或爲政府用張之一種試探方法張之林墾督辦發表前亦曾先以消息試探因輿論不甚反對乃進而實行今則猶是此法耳且以王推爲言并可減輕直派之反對蓋有雙關之妙用存焉此又一說也總之今日當局之對報紙於不利方面則嚴取秘密於有利方面則故意宣傳故凡離奇變幻之消息按之事實皆有蛛絲馬跡可尋執政者不於正當方法救解决而盡其心力於新聞政策自以爲設計之巧而不知人民亦非盡愚蒙也耶津電所傳之内幕若何吾有以觀其後矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[史蒂芬氏最近之宣言]  
　　自余爲美國銀行團代表歷華以來人曾以種種問題叩余「閣下對於中國銀行團之意見如何」卽其一也今請盡吾說（但余僅代表美國銀行家發言） 
　　中國銀行團之成立且爲有學識有能力者所主持鄙人對之不勝私幸足徵中國有勢力之商人非特關心國事且思欲參與國家重要問題之解决也最近一中國有力之商人曾言曰「根本言之中國一切問題中國人民」當自思解决之方」旨哉言乎夫中國之人具有温廉勤儉諸德爲世人所稱譽自余得與邦人士游而益信其不誣凡具有此諸德之人民定有享受良政治之一日此等銀行與商業團體及其他以改善爲目的之國民組織正所以促此日之速至也 
　　中國銀行團成立伊始其組織與設施僅見其梗概設使其將來政策都如其代表張嘉璈君之所宣佈與一月十五日簽字之購車借欵合同之所規定則余將祝其「萬壽無疆」蓋如此方爲中國人民之福利也凡於中國人民有福利之事卽於美國銀行家有福利之事也中國銀行團愈强愈久作有利於中國人民全體之建設借欵愈多愈好余亦贊同張君之言「中國於内財力不足時始可借用外資」如中國不需外資美國銀行家决無貸欵於中國之慾望是以中美兩銀行團不獨無利害衝突之處余進且信其常此友善也 
　　中國必須借外資乎若然其理由可得聞乎人亦常以此詢余今請爲一解答 
　　君等曾一讀西美之開發史乎吾美密西西比河以西之地約二百一十萬方英里較滿洲與中國本部面積合數而强號稱西美六十年前不過一荒凉大陸無鐵路無城市除星散之紅印度蠻人外亦無人民萬里沃土無量富源棄置在地於吾美民於世界又何益也今試一涉足其地則見田野闢府庫充富足之民凡數百萬城市之大者以百數計工商競進一日千里卽僅以土地之所出論不獨可供吾美全國之需並可以其餘贍全世界謂吾美之商務上財政上軍備上之勢力實惟此諸州是賴亦無不可也夫何爲而致此微鐵路與國道之力歟而開始經營此諸路者實爲行銷歐洲市塲之債券「外資」 
　　蓋嘗聞之中國之西部率多沃土其多量之出産以道路不便之故非由肩荷或手車不克運至他處是以麥價每「布須兒」Ｂushe不過十分左右所有鑛産亦未經開發地大物博而民多肆力於不生産之途欲致富强豈可得乎工廠也製造也與自餘有用生産之企業皆待鐵路國道以爲之啓鑰是等鐵路需貲殆數千萬惟不久卽可自給中國人民將獨任此巨資耶 
　　　漢鐵路之完成於中國政治上商業上有莫大之利益需貲亦不下三四千萬美金中國人民將獨任此巨貲耶中東鐵路之收回關係中國主權者至鉅如中國政府意在收回需欵當亦至急中國人民將獨任此巨貲耶 
　　已借之欵雖用於不生産之途亦須償還中國内外債務山積試問中國人民於償債之外尚有餘貲以築路乎 
　　輿論之在中國已佔重要地位桀者常思利用之設將來南北統一政治更新鞏固之中央政府出現時雖亟欲解决國家諸大問題行將見事之不易舉蓋今日反對新銀團之論調已瀰漫國中惟屆時得追尋其造謡者之爲誰氏亦不失爲有興趣之事也 
　　史蒂芬十年二月二十五上海 
[上海造幣廠借欵之昨訊]  
　　上海造幣廠借欵銀團現已公舉銀行公會會長盛竹書君進京訂立合同准於本月二十六號起行云 
[工部局爲華顧問事覆商會函]  
　　昨日本埠各西報載有工部局秘書本月二十四日復總商會一函其文曰貴會二十二日來函内附王正廷博士十九日所發關於華人顧問事之函一件業已接悉茲奉命答覆者請轉告王博士納稅華人會章程第六條無論加以如何之解釋然工部局僅能顧及此條實際上命意此非意思問題但爲事實問題故納稅華人會任何會議所發之任何宣言胥不能改變工部局對於此條章程之反對俟此條章程註銷後工部局方可將貴會去年十一月二十四日來函附送之五顧問單轉致領事團也 
[總聯合會請禁輕質銅元電]  
　　福建海寗兩路商界聯合會近見市上輕質銅元日益充斥致洋價日長每元換銅元一百四十餘枚與小本營生大有妨碍相繼向總合會提議請爲公同設法抵制茲總聯合會開會議决電致江蘇省長並函江海關監督請爲禁止輕質銅元進口又函請總商會一致辦理茲將致江蘇省長電錄下省長鈞鑒查現在上海市面輕質銅元流通日多對於金融圜制兩有妨碍且聞漢口方面輸入此項銅元源源不絶將來貽害商民伊於胡底現經福建海寗兩商界聯合會提議設法禁止當經董事會議决僉主張一律禁用除函請上海總商會一致辦理合力禁止外用特電達鈞長務請令飭江海關監督查禁此項銅元進口以杜來源而維市面實爲德便上海各路商界總聯合會叩又致江海關監督與總商會函文意同前從略 
[再誌花邊包稅之反對聲]  
　　昨報載無錫有人承包花邊稅每百元抽稅二元等情此項傳說刻已證實包稅人爲無錫省議員及國會議員等每年包稅一千數百元以値百抽二計算無錫上海間花邊白網進出每年約計一百餘萬包稅者每年可中飽數萬金此項稅金名爲徵諸商人其實商人旣競爭於市場不能增價勢必仍取諸女士浦東方面花邊女工計達數萬人聞此消息大起恐慌連日各紳董籲請維持免被摧殘各花邊公司商人亦正與當地紳董籌商對付之法至無錫花邊商人已在無錫公會開會全體反對議决各公司存貨於三月一號之前悉數運滬三月一號以後實行罷工以爲抵制經公會推舉代表於昨日來滬與本埠同業商議抵制方法以便共同進行本埠中國花邊同業聯合會沈卓吾昨致函無錫商會請一致反對函云無錫商會列位先生公鑒敬啓者頃據無錫來滬出售花邊錢女士口頭報告無錫現有人向稅所建議包辦花邊稅有三月一日卽須實行徵收云云語略不詳查花邊爲貧苦婦女十指之工作向均免稅已極艱苦近來銷路因大戰之後節省財用至爲疲滯豈堪再遭暴歛之毒因特奉函代托請爲調查此種包稅何人建議何人承辦何日實行省廳有無開征花邊稅之布告萬祈詳示以便呼號稍有把握此舉不獨關係無錫婦女之生計且關係無錫人之名譽因花邊産地不下四五省錫人何苦甘爲戎首而爲民毒夙欽貴會諸君子提倡婦女生計之熱心用敢相煩乞賜眞相除卓吾代表中國花邊聯合會向省廳函詢究竟外并望貴會嚴重反對以保民命對於提議征稅之人尤望有以懲處俾害民自肥者有所儆懼則拜感大德不僅無錫一地婦女已也 
[縣商會否認振災公債之公函]  
　　上海縣商會昨呈復何護軍使云敬肅者准上海總商會函開案奉松滬護軍使函開以接北京督辦振務處曁内財兩部陽電蘇省攤募振災公債由全省商會聯合會電請全數包認墊解免加振捐經閣議通過照辦請就近勸導勿趨極端轉函查照等因業經常會議决維持大會原案無遽行變更之理卽以此意函復護軍使文曰查部處陽電所根據者似卽通崇海泰總商會請攤認公債經財政部拒駁一電當各代表赴江寗財政廳籌議貨稅附徵時嚴廳長出電相示知有此舉其不能指爲商會聯合會之共同表示彰彰甚明嗣後開大會付議本案卽遭　决綜觀前後情形所稱由全省商會聯合會電請將蘇省債額包認墊解免加振捐一層足證並非事實敝會係當日列席與議之一大會否認之案碍難反汙尚乞查照轉復爲荷等函復在案等因抄稿知照前來查本案部處陽電前奉鈞使函轉至會卽經開會集議僉稱北省災振滬商集欵數達百萬非不盛極一時轉瞬數月滬商倒欠數亦數百萬衰敗概可想見京電請包認振災公債一節本非事實卽使閣議通過滬商委無此種財力擔負此項債額一致否認請爲轉復敝會對此無法勸導謹就上列會議情形具函復請鈞使察照核轉實紉公便謹呈 
[縣商會發緊急通告爲加徵貨稅事]  
　　貨稅實行加徵振捐一事迭經滬地各客商一致反對並已發電至各該本籍總號請將各種貨物暫行留住概宜止裝來申以待此事解决後再行知照發貨云云·至本地出口各貨亦有停止報運之提議昨日各業商代表團因稅所定三月一日實行加徵事在目前萬分焦急故已紛赴縣商會陳述狀况要求卽日速開緊急大會議以資公同表决等情聞該會會長以本會定期隂曆本月二十日開今屆第三次常會已發通告知照各會董在案茲據要求前來爰又特發緊急通告重行知照聲明於二十日午後三時務請各業代表一體蒞會先開緊急會議討論對付之手續决定後再開常會云 
[反對花生肉加稅之聲明]  
　　本埠雜糧業漢帮志成公所及油荳餅業仁穀公所現因火車運滬之花生肉一項由稅所奉令加徵至每擔納稅洋三角一分半核之前次所納原稅率不啻十倍商定因血本攸關無力擔負惟此貨大半均銷英美等國爲多數每年車運約有四五千萬包之譜一旦加徵大受影響前日在萃莠堂會議時已據客家報告業已電至産地一律止裝如貨經中途者可在江寗改爲輪運云云聞兩公所會議之下已公同表决卽函致滬寗滬杭兩路局長聲明前情並非反對路局運貨云云刻聞該路局長允爲維持候赴京時面呈交通部長請示辦理云 
[一週中之絲繭市况]  
　　本星期來洋莊絲市大爲活動英美日各洋莊均有動辦惟據里昂電訊該埠絲市則仍未振起耳七里經美莊來電甚多大都訂貨購辦各廠因存貨不厚絲價望高故出價較昂成交者數額尚多廠絲日美均有辦去成交約五百餘包價已抬高二十餘兩計自九百二十兩至一千零十五兩不等其他灰經黄絲亦有成交價亦漲高計四百六十五兩之譜總本週中美莊辦去絲經有泰和洋行進緞粦飛馬等牌五十擔扯價八百三十兩左右又該行辦去黑獅牌頭二號二十五擔價扯七百九十兩左右寳克洋行購進三箭牌頭二號二十擔價扯七百九十兩均係現貨成交云前昨兩日均有公司船放洋裝出華絲甚多明後日亦有英美法船起程尚將有大宗華絲出口云 
　　繭價目下仍高廠商頗感痛苦聞政府維持絲欵並未成功故目前廠商價望繭價在春季新貨上市之時能漸低落云 
[籌備航空會之近訊]  
　　大陸報云旅滬飛行家若干人内有曾於戰時著有航空成績者昨日集議籌辦上海航空會舉定臨時幹事籌備一切俾於數星期内開成立大會通過會章選舉會董此會係萬國性質會員不拘國籍以提倡航空學爲宗旨並擬演講航空事件以起人興味一俟籌備就緒卽將佈告召集大會之日期 
[海工程師言建築水閘之利弊]  
　　浚浦局總工程師海德生對於改良上海港口業經實地測勘並擬於吳淞口附近建造開閉大水閘一座俾噸數較大之輪船得以自由出入不致留滯於三夾水外於是該局認爲重要問題業經該局局長會議公决施行茲間海工程師於建築吳淞開閉水閘預算約需銀四十五兆兩謂上策果實行者其影響及於上海溝渠與自來水者殊非淺鮮夫水平旣定溝渠之水必停滯而淤積必重於是亟須採用抽吸淤泥及他種化學滅微生物之法此其不便利一也自來水旣不能取自黄浦則必直接汲諸揚子江大湖或西太湖或另覔水源矣此其不便利二也然有下列諸益則亦足以償其所失（一）此策爲幾經試騐而有成效者（二）水深得永久維持任於港口何處皆可浚拓（三）工程一竣黄浦水深可增七尺（四）現在各碼頭之價値或因水深平添七尺而增重（五）將來造碼頭費可減少因其所佔地位略低（六）黄浦淤滯之患可免沿碼頭亦母庸浚挖揚子江與黄浦交換之水流旣絶淤泥自無由入而黄浦之水或因潮汛反見澄淸隨浚隨積之弊亦可免除水深平添七尺共得三十尺矣 
[紀招商局航業之新發展]  
　　長江班已着手擴充　外海輪亦提議建造 
　　招商輪船公司爲滬上三大公司之一亦爲中國最大商輪公司其營業不弱於太古·怡和所吃虧者缺乏外海輪船不若太古怡和之有定期班輪故尚難與該兩公司角勝負也該局行駛長江之班輪曩時以船舶不足在航務上不過居於三等地位自去年加入没收敵艦之華大號後又値抵制劣貨問題發生運貨上極爲發達轉輸量又加擴充由是揚子江航業以去年爲最佔優勢雖不能嫓美太古亦足以與怡和相頡頏故去年長江一路已超過某國公司各輪之上本年又有新輪江安號加入（本月二十八日星期一開駛頭班船舶已由五艘增至七艘運貨量已達一萬噸之上較太古之長江班雖尚差一艘然比怡和已多一輪在三公司中長江航業已居第二位矣當該局賃用華大之始本欲收歸局有嗣以該輪之運量不甚巨大遂主張自行建造二千噸以上之長江輪船兩艘一卽『江安』一係『江順』Ｋiang　ＳhunＳｈｕｎ俟『江順』出廠之後卽將華大退租而派新輪駛行故耶松船廠現正加工趕造將於本年五月内與『新江天』同時出廠並聞該局鑒於去歲長江航業之發達今年擬有特别發展之計劃定五月内實施其計劃卽以待『江順』與『新江天』落水之後新江天派駛寗波替出老江天亦加入長江一面將華大退租規定自星期一　星期六每日開行一二輪不致如曩時之間隔至五日内『江順』『新江天』開駛後便指定『江孚』『江天』於星斯二五開往鎭江·南京·至浦口爲止『江安』『江順』『江華』三新輪則開星期一四班直達漢口『江裕』『江永』『江新』等三船則開星期三六班共派八輪往來揚子江一路在太古公司新輪黄浦號武穴號二船未曾加入之前招商局已可與之並駕齊驅矣該局又以駛行揚子江中段『江通』號一輪船身太小故又建造『江慶』號新輪一艘一期加入此路現已建造完竣定於本月二十八日下午一時半行試車禮已由該局函邀各界前往參觀屆時該輪停在金利源碼頭云 
　　該局外海班輪向分三路卽上海至汕港粤爲一路上海 
至烟津爲一路上海至浙閩爲一路（分爲福州·與温州兩班）該局於行駛汕頭港粤班輪原指定爲『廣大』『廣利』『泰順』『新昌』等四輪惟有時因烟津班不敷輪舶時『泰順』與『新昌』亦得臨時調派職是之故船期至難規定而港粤一路遂覺求過於供致航業上終難得滿意之望上年該局董事會提議卽以此事爲最重要之討論非再添造新海輪四艘不足以應社會之需求結果先議定建造『新華』號一輪加入此路餘待將來陸續增造其烟津班本有新大·新豐·新康·濟銘·新濟·遇順等六輪以該路比較他公司之船隻實已超過怡·太古但各輪亦並非專注往來烟津有時亦有調航他處者故常走此路祗可假定爲四輪也去年自新大沉没後適值北方封河在航業上似無重大關係浙閩班一路在三公司中祗招商局行駛唯福州班則三北公司亦派寗興一輪去年兩方面競爭頗烈水脚價竟减折至十分之四現在有『海晏』『飛鯨』『圖南』『新濟』等往來而温州班則僅派船身最小之「廣濟」「愛仁」兩輪行駛也除上述各班外原有營口一路向以「公平」行駛惟冬間以河道不通該輪暫時派走港粤又有往來滬甬之江天號近以船身不甚完美致營業不能與寗紹太古之兩輪比較若五月内換開新江天後則寗波班必有一番劇烈之競爭也此外尚有「固陵」「快利」兩輪則係行駛天津·香港·漢口·廣東·間者其船不至上海統觀招商局本年航業情形長江班已在實行擴張時代港粤班之發展則甫在計擬中也 
[航務消息零拾]  
　　提督商輪公司本年增駛中美兩國之新郵船昨日該公司接美國總行來電謂刻下所造之新郵船五艘中華納溪號Ｗenachee一輪卽將出廠准四月二號開始由美駛行來華前擬先派開司東斯旦脫號Ｋeystsng　State祇可俟其落成後再行加派到華云云聞華納溪號已定於五月三四日抵滬 
　　美商太平洋郵船公司之揚子江商輪其航綫專駛宜昌至重慶現有美順號一艘往來該輪因船身須修理故開駛來滬刻定三月二十四號出廠卽於是日由滬開往宜昌照常行駛 
　　招商局之長江班輪江永號刻已入塢修理下星期一應開之正班卽以江安新輪代駛 
　　三北輪船公司連所因獲利甚豐故本年决定擴充船隻先從長江入手因招商局前次賃用没收之敵艦華大號至五月份期滿將歸三北賃用亦派駛長江一路 
　　本週間調查寄泊滬港之商輪共有七十五艘總噸數爲十三萬一千二百四十三噸較二月十六日所查少去輪舶七艘多出噸位三萬三千九百四十五噸 
[承造美艦第二艘試車預紀]  
　　江南造船所承造美國運貨商輪四艘除第一艘名官府號完全工竣由關給予船牌已放洋航行外第二艘名天國號其機器鍋爐等件亦均裝置完備惟船身油漆尚未竣工業於昨日進塢油漆一俟工竣卽可出塢試車如果速率合格當卽放洋至船牌執照亦奉海關驗明塡給云 
[英商東方紗廠之刷新]  
　　楊樹浦英商東方紗廠自大班勞平生於上月間辭職後前買辦亦因之去職經總大班埃挪延聘英人華克爲該廠大班華君復以老公茂紡織廠買辦周慶生兼理該廠廠務周君接辦後大加整頓將引擎間機匠曁男女小工頭目等概行掉換並添雇紡織技師八名專事研究摇紡等事務使紗身均匀出貨激增日來已著成效矣 
[北浙江路發生越貨傷人案]  
　　北浙江路二十七號門牌張順興皮鞋店前晚（二十四日）九句餘鐘突來劇盗四人以購皮鞋爲由一盜在外把風三盜相繼入内卽由首先入内之匪袖出手槍嚇禁聲張餘匪卽迫令店主婦張張楊氏將臂上所戴值價一百六十元之金鐲一副脫下正在搜刮銀洋之際被皮鞋匠徐炳金突然上前將一匪搿住大呼捕盜匪等驟覩此狀知事不妙卽連開手槍四響兩彈擊中徐之肩膀等處致徐受傷倒地匪乃乘間携贓逸去迨該管捕房捕頭麥搿來搿與西探目潘林士聞警率同通班中西包探馳往追捕未獲遂向該店主張毛毛詳詢被刦狀况各盜面貌服式口音用電話通知各捕房及特别機關中西包探一體留心偵緝外並將受傷人車送同仁醫院療治 
[童子軍籌備服務遠東運動會]  
　　江蘇童子軍聯合會以本屆遠東運動會在滬舉行擬卽加入藉以服務社會表揚成績茲悉該會定於明日（二十七日）開幹事會籌商辦法昨通函各幹事員云逕啓者本屆遠東運動會定於五月底在滬舉行斯會爲中外觀瞻所繫童子軍允宜加入一以表揚成績一以服務社會茲定於本月二十七日卽本星期日上午十時開幹事會籌商辦法事關重要務希准時惠臨爲幸 
[學校預算准列組織童子軍費]  
　　江蘇省教育會前以本省各縣學校於組織童子軍經費多不列入預算致經費無着阻礙進行特呈請王省長通令各縣知事轉令各該縣學校准自十年度始將組織童子子軍經費由各校酌列預算以利推行等情已紀前報茲悉該會接教育廳公函云案奉省長公署訓令第七六八號内開案據江蘇省教育會呈稱（中略）等情據此合行令仰該廳長通飭各縣知事轉行各該縣學校查酌辦理並轉函該教育會知照此令等因奉此除通令各縣知事 
轉飭查照辦理外相應函達卽希貴會查照是荷 
[友華銀行銀市報告]  
　　中美新聞社譯友華銀行二十五日報告云倫敦昨日銀價近遠期各跌三先令四便士紐約銀價跌至五六紐約倫敦滙價跌至三八六此間今日定價與昨晚同惟金圓跌至六二市况始而鬆動午後變爲堅定金鎊交易價三先令三便士又八分之三金圓六三又四分之三收市時金鎊三先令三便士又四分之一金圓六三半海外銀市仍軟弱印度亦弱故一時無漲起之望 
[外洋輪船進出口行程記]  
　　中國郵船公司之尼羅號上月三十日由上海開出已於本月二十一日抵舊金山約三月四日開來二十八日可到上海又該公司一中國號准定本月二十八日開赴新金山在上海乘往之旅客現有美人三十名歐人十八名華人十名至裝往美國之貨則以湖絲及山東綢兩項爲最多又昌興公司亞洲皇后號由温哥武開來將於今日（二十六號）晚十二點鐘抵吳淞翌日卽須開往小吕宋香港接客小火輪於二十七日上午九點一刻渡客抵新關碼頭登岸送客小火輪二十七號晨八點三十分離新關碼頭又有提督輪船公司之愛樂惠號此次自美國紐約運來鋼鐵條及剪口鐵機器等項二千五百噸現在招商局中棧起卸又有法國郵船公司之貨輪北河號此次自倫敦開來己於前日坻申以上海來貨無多昨日開往秦皇島矣又有配里倍拿號停泊滬港已久現定下星期三開還歐洲逕赴盎凡爾又有藍烟囱公司從美國紐約來華之寗洲號係取道蘇彝士河經星加坡等處而來業於昨日從香港開發下星期内可至上海又有怡和經理之貢特海號亦自紐約開出由蘇彝士河航行據昨日來電該輪至三月五日可到上海尚有威古號係加航中國新輪之一現接電訊將於下月五日離開香港九號抵申來滬後尚須開往東洋至三月底始可由申裝貨赴歐洲至荷國之落得登·英國之倫敦兩處又有福來洋行之西開瓊號前次由美來申後以船身稍有損壞在滬修理刻已竣工定本日開赴新金山 
[國内輪船進出口貨之調查]  
[進口貨]  
　　（長江）三北公司之華利輪船昨由長江裝來小麥九百二十三包黄荳一百四十三包白米五十一包機花一百件綢貨一百三十五件烟葉二百零二件棉花三百九十包黄紙八百零八件白臘二十件皮油一百零六桶木耳一百八十七包藥材五件萄肉一百零六包蓮子四十三包棗子二百零八包銀子十箱轉甬貨中有白米二千零七十六包皮油十五桶硃砂四件藥材一百二十件又有轉台州貨白米三千包又怡和洋行之隆和號裝來瓷四百二十件鷄子二十担烟葉六十件白米三百九十包鴨毛四十件餘係雜貨（烟津）太古公司之奉天號自烟台天津到申裝來紅瓦五萬二千二百五十六件駱駝毛七百零九件靑蔴二百十四件猪鬃一百二十九件高麗參一百零四件馬尾五十五件羊皮二十四件羊毛四十八件毯子六件府綢一百二十四件電粉四百件棗子一百零八包粉絲三百五十六包金針菜冬菜六千五百四十一件藥材十五件香菌二件石絨十七件沙參二件木耳二十一包洋瓶一百件機器鐵管六十六件雜貨二百十件又有招商局之新銘輪船昨亦裝來杏仁三十二包藥材一百五十一件棗子三百九十八包綢緞九十三件金條一箱水梨九百八十九簍蚶子五十件石板二十件雜貨三百五十件（港粤）怡和洋行之永生輪船昨自香港廣東裝來甘蔗四千一百十四件白糖二千五百包蔴袋九十五件雜貨四百二十件又有官升號同日亦由汕頭廣東裝來白糖九千八百包餘亦爲雜貨（寗波昨日太古之新北京輪船自寗波運來茶梗四十九件藥材七十九件草蓆一百十二件川貝一箱螟蜅十件香粉三百三十箱乳腐三百罎雜貨十一件 
[出口貨]  
　　（温州）昨日招商局之海晏輪船在申裝出白米四千二百五十七包洋布二百三十四件香烟五十六箱藥材三百九十五件參八箱烟絲二件沙籐十五件洋燭四百箱鹹魚三十箱籐皮十五件白糖雜貨七百八十件（烟津）昨日怡和洋行之官升號裝出烟台天津貨中有白米二千五百包白糖三百七十包鐵管四百十件小機器五十件香烟一百十箱餘爲雜貨又有招商局之新銘號昨日裝往烟台天津麵粉四千包洋布二百七十件洋紙六百四十件氷糖十包白糖三十包葵扇四十件 
 
 
 

Page 11

 
 
鐵器二千八百零七件餘係雜貨（寗波）太古公司之新北京輪船裝甬貨計麵粉二千三百袋靑鉛一百條粉絲一百四十七件洋紙十八件靛靑一百桶香烟八箱點錫六百塊生漆二十五桶雜貨七十二件又新寗紹輪船裝出麵粉七百包點錫五百塊白米一千八百六十四包生仁三十包瓜子九十包洋釘三十桶白糖七十包洋布七十六件甘蔗五百二十九件鹹魚十九箱鐵器十八担雜貨一百九十二件 
[關於衆院初選之往來電]  
[王省長來電]  
　　上海縣知事覽衆院初選明令於三月一日舉行仰該知事依期開選所有投票匭投票紙等應照法定程序辦理勿任臨時失措仍將辦理情形電報切切省長王梗 
[沈知事覆電]  
　　南京省長鈞鑒梗電敬悉衆院初選遵經依照法定程序籌備完竣於三月一日舉行投票知關　注謹先電陳上海縣知事沈寳昌敬印 
[委定上海市衆院初選監察員]  
　　三月一日（卽舊曆正月二十二日）爲衆議員初選投票之期上海市設匭地點分三處（一）小南門外救火總會（二）西門外公共體育塲（三）北市天后宫是日應派監察員姓氏由陸市經董遴定開單報由縣公署核給委任令計第一區朱志堯等四十人第二區陸崧侯等四十人第二分區（卽天后宫）毛吉生等十五人其委任令已由縣公署核發九十五紙至市經董辦事處由陸經　印就通告單連同委任令一紙分致各員查收並訂於是日上午七時前往所指地點監察一切 
[女界義賑會游藝會第五日紀]  
　　女界義賑會游藝會展期後昨日爲第五日所有游藝除日前所有者外新增大套連檯最新影戲情節新頴來賓亦多商場各種助賑貨品銷數更旺聞今日卽更換影片俾氣銜接以　閱者又靑年會日夜校招收學生日來正在報名試演之時昨特出佈告略謂本會因女界義賑會借用塲所所有日夜學校展緩至二十八日（下星期一）起報名事關善舉統希見諒云云 
[女界義賑會臨時會消息]  
　　女界義賑會昨日午後在四川路靑年會開臨時會議（一）由孔宋愛琳女士報告昨日至急賑聯全統一會情形該會已舉西文股長盛孫用慧經濟股長盛愛頤兩女士惟該部均係各國銀行大班女界中祗有本會兩人本會是否加入應請公决再放賑一事須由本會派人自放已得統一會允諾（二）公議唐恭潮君赴陜放賑時須由統一會派員監察及助理一切以示愼重（三）會議游藝會告竣擬設一票部（惟目下尚未公决當俟下次開會時再議）（四）公議本會宜設立一理事部（理事員公推會長委派）理事員姓名錄下孔宋愛琳女士唐徐淑箴女士盛孫用慧女士林盛　頤女士陳兆元女士孫邠堯女士蕭方秀珠女士 
[海盜業已供認搶刦]  
　　海軍總司令藍建樞因浙江温台洋面時有海盜出没曾派聯鯨軍艦前往巡緝將匪首陳仙濤一名擒獲搜出刃械贓物等件交由定安軍艦押解到滬申送海軍總司令公署訊辦藍總司令當卽發交軍法課審訊兩次該匪狡賴不認經軍法課長葉龍驤傳到被害各　戸嚴恩正王阿元等到庭質訊該犯初猶狡賴經王何元認出原贓指認該匪確係在塲肆刦該犯始俯首無詞葉課長除將該犯收禁外並將訊供情形開具供摺稟請藍總司令轉呈海軍部請爲嚴辦 
[同仁輔元堂被拉租欵已歸還]  
　　自舊松府屬欵産問題發生各縣各自拉收本境田租致本邑同仁輔元堂所置松江縣後岡鎭田産租欵去冬亦被松江維持慈善教育會拉人牽混經堂董凌伯華先後呈請省長指令松江縣轉飭該會歸還迭誌本報茲悉松江維持慈善教育會於月初奉省令委任孫保申專員到松實地調查遂由雙方分别晋謁詳陳原因旋由該縣亭林市自治機關主任從中調停業已雙方妥洽悉數歸還經凌董派員接管恢復舊狀矣 
[滬杭路紀事兩則]  
[夜貨車照常開行]  
　　滬杭甬鐵路現因元宵節後往來貨物擁擠雖經開駛貨物專東數次仍未運淸現該路車務總管已電知全路各站自本月二十五日起上下行之一百十七號及一百十八號夜貨車照常行駛以免貨物堆積仰各查照 
[昨日各班車遲到]  
　　昨日（二十五）滬杭甬鐵路由嘉興來滬之區間車原定上午十時五十五分到滬乃遲至下午一時始到聞因各站零批貨物甚多沿途裝卸遂致遲延及該車駛至莘莊車站時杭來之早快車已赶至遂由莘莊站長將嘉興區間車扣留讓早快車先行然早快車到滬因此亦遲點至半小時之久云 
[各學校消息彚紀]  
[寰球學生會日校]  
　　靜安寺路寰球中國學生會日校已於昨日開學上午九時行始業式先由教職員率學生行禮次由代理校長吳海欽致訓辭并佈告本學期進行方針末由各教職員相繼演說禮畢復舉行新生入學試騐學生到校者約二百餘人現高初各級尚有餘額可補日内仍可報名 
[勵羣公學]  
　　馬立師勵　公學於昨日上午九時春季始業式新舊生到者八十餘人該校添招義務生業已額滿惟各級尚有餘額可以揷班准於舊曆正月二十三日正式上課 
[廷佐義務學校]  
　　北四川路横浜橋廷佐義務學校爲定海許君廷佐獨資創辦昨日上午十時開學到校學生一百七十餘人分四級教授首由校董許廷佐主席報告創辦本校之意義次由精武體育分會總幹事王亨利演講許君創辦學校之苦心次鄭灼臣演講次教務長王仁彝訓詞次精武體育會第一義務學校校長鄭福良勸勉學生時已十二鐘遂散 
[滬北公學]  
　　北四川路滬北公學昨行第六屆始業式各生及家屬到者甚衆新生國民科居多日校定下星期一正式上課夜校亦於是夜開課 
[民國路夜校]  
　　民國路商業聯合會所辦之義務夜校本學期仍假丹鳳街東明學校爲校舍所有教職員及課程一如其舊昨晚（二十四）行始業禮定念八晚實行上課 
[郇光學校]  
　　北四川路横浜橋北廣東郇光學校於本月二十一號上午十時行開學禮秩序如下（一）唱國歌（二）祈禱（三）歐彬夫人演說（四）校長訓話（五）校務主任宣佈校規（六）唱校歌（七）新生舉行入學試騐該校本年共有學生一百六十人連日到校報名者仍不乏人云 
[南洋中學補習科]  
　　外日暉橋南洋中學補習科本屆復添闢校舍推廣學額於昨日（二十五日）開學新舊學生到者頗多後來者已無餘額云 
[女靑年會半日學校]  
　　崑山路十一號半上海基督教女靑看會董事部組織之半日學校本學期已於本月二十一日開始報名二十八日開學上課一般靑年婦女或以家事繁冗或以他種原因不能入普通全日學校者可入此校以資造就 
[惠靈英文學校]  
　　西門外方斜路惠靈英文專修學校已於本月二十三日開學現定二十八日上課各級報名者已有百餘人尚有餘額除四年級外均可揷班 
[高等英文學校]  
　　上海高等英文日夜學校去年因來學者衆校舍不敷應用已由南陽橋遷至法租界愷自邇路惟善里一號定於舊曆正月二十日開學 
[民國女子工藝學校]  
　　重慶路民國女子工藝學校昨日行春季始業式午後二時開會首由校長黄少岩報告并致訓詞次校董教職員訓詞復由來賓鈕惕生兪宗周演說四時閉會茗點而散 
[浦東爛泥渡商業聯合會之籌備]  
　　浦東爛泥渡各商家發起商業聯合會前晚八時假吉慶里汪薇舟住宅開談話會籌商組織大綱各公司商店經理店主等到者爲蔡織文陳泉聲汪墨溪陸葆蓀夏信齋莫獻庭姜文德葉佑卿葉芳林陳森林陳宇英陳蘭軫等二十餘人公推蔡織文主席報告商業團體組織之宗旨經衆討論辦法名稱　爲浦東爛泥渡商業聯合會所需開辦經費由各發起人簽定認捐次推舉陳泉聲爲籌辦主任汪薇舟爲會計汪墨溪爲起草員張耕耘爲書記暫假汪宅組設籌備處着手進行 
[靑年敦品會籌備會紀]  
　　靑年敦品會發起人於昨日下午四時開籌備會公推周世勳爲主席吳彬爲紀錄先討論徵求會員事張維德提議先從私人介紹入手俟會員稍多再行登報求吳附議通過繼討論會中費用問題張維德提議先由發起人擔任張成附議通過末主席演說大致謂本會組織宗旨實難受海上一般靑年之歡迎然我輩抱定救國之决心做去或可得各界之贊助將來本會之發達亦未可限量云云迨散會已五時矣 
[中華武術會春季同樂會預誌]  
　　南市中華武術會已於本星期一開課聞本屆會員較之往年尤形發違該會特定於明晚七時舉行春令第一次同樂大會同時閱書報室亦舉行開幕式並敦請名人演說表演童子軍技藝及參觀各項武術想屆時必有一番盛况也茲錄其預定秩序如左（一）奏樂開會（二）主席致開會詞（三）歡呼（四）演說（五）鑽 
木取火（六）幼童唱歌（七）演說（八）手語（九）新劇（十）導來賓參觀閱書報室曁武術（十一）奏樂散會 
[普益社參觀團消息]  
　　本埠普益社參觀團定於隂曆正月十九日（星期六）下午二時前往寳山路商務印書館參觀各部製造事宜以廣識見昨已函知各社員如欲加入者可先時到社會集以便聯袂偕往云 
[廣濟醫院遷移]  
　　本埠廣濟會去歲組織救災醫隊出發天津於該埠設立臨時醫院並於新車站南開等處分設四分診所療治災民疾苦病重者用擔架抬回院内施治凍餒者給以衣食開辦以來計救痊兩萬餘人發藥二萬一千五百餘齋本埠之廣濟醫院平時亦施診送藥嗣因偷雞橋院屋爲百多洋行購去故於夏曆年底停診刻已賃定中旺弄房屋正在修葺一俟部署定妥卽當定期開診 
[南洋烟草公司將開股東會]  
　　南洋兄弟烟草公司去年盈四百八十餘萬而捐資辦平糴及賑災爲數亦甚鉅下月十五日將假座總商會開股東大會報告去年營業狀况昨晚在五馬路馥興園宴請同行觥籌交錯盡歡而散 
[寳山馮知事通告任事]  
　　新任寳山縣知事馮成於本月二十二號履新昨將接任日期分報省道各署聞馮號寄裁浙江紹興人歷任南滙等缺云 
[更換蘇屬緝私統領之省令]  
　　本埠各行政機關昨接江蘇督軍公署訓令云案查蘇屬緝私營第一團團長石佳華現已升署蘇屬緝私統領遺缺重要應卽遴員接任查有江蘇陸軍第二師步兵第五團團長李登科堪以調任俾專責成除委任并分令外仰卽知照 
[楊樹浦路火警]  
　　楊樹浦路一千二百二十三號門牌某姓家前晚夜半兩句餘鐘忽然失火霎時冒穿屋頂延燒一千二百二十二二十四號門牌左右鄰居當經救火會中西隊員聞警立驅機汽皮帶等車馳往澆熄計共焚燬房屋四幢事後由該管捕房派探詳查起火情形及曾否保險復候核奪 
[查勘電車撞斃塌車夫地點]  
　　法商五路電車七十四號司機人羅友仁在西門外小菜塲撞斃塌車夫徐石頭由滬西商業聯合會舉陸星莊爲代表控奉地檢廳訊供候示在案茲悉此案業奉該廳張檢察官查閱雙方陳詞各執一端於昨日午後帶同法警詣該處小菜場嘴角電車軌道轉灣處詳細丈勘繪就圖樣以便返廳研究 
[汽車撞傷黄包車夫]  
　　人力車夫江北人紀小珠昨日下午三時拽車行經愛多亞路四川路口遇有一千二百七十七號汽車駛來不及避讓遭撞倒地手臂受傷當經老巡捕房九百十八號華捕前來押令汽車載送紀小珠往仁濟醫院醫治一面帶該汽車夫入捕房稟候捕頭發落 
[汽車撞傷婦人續誌]  
　　寳山路開煤炭店之紹興婦人魯葉氏被周連發所駕之一千四百四十五號汽車撞例磕傷一案已紀昨報茲悉該婦由五區送交濟生醫院療治經醫生騐得傷勢甚重耳内流血自進院至今尚未開口飲食不納頗爲危險昨日段科員已將肇禍汽車夫移送地檢廳核辦矣 
[扭控妻子私逃]  
　　船戸倪寳大江隂人前日扭其妻張氏至閘北水巡隊訴稱民妻於去年臘月十五私逃今在平妙紀船上尋見平乘間逸去等情當經隊員解廷貴質訊之下據張氏供丈夫不顧家用婦人常住母家現於平處帮傭並非私逃云云奉判兩造供詞各執轉解司法科訊明核辦 
[供認串拐女孩]  
　　虹口東嘉興路一百四十八號門牌居婦楊葉氏指控沈桂福串拐伊之五歲女兒阿媛價賣無踪等情由捕將沈拘解公共公廨判押候將女交案再訊已誌昨報昨晨哈爾濱捕房包探管宗餘復將被告解廨稟稱昨將被告帶回捕房一再盤問彼已供認此事係與楊金卿串拐故特解究云云陸襄讞及英赫副領事得稟以此案係美領陪審命將沈仍帶回捕房候美領堂期解訊 
[男孩迷路]  
　　昨晚十二時許南京路永安公司後有一迷路男孩周永福年十六歲身穿假嗶嘰棉馬褂格子布棉袍外罩藍竹布長衫元色布鞋頭戴緞帽紅結據云家住浙江旗杭父名周錦章爲香烟公司夥友今日十二時許由杭來滬偕表哥黄松茂同來在游玩時失散忘却旅館地址云云旋經某號華捕帶入老閘捕房招屬認領 
[補緝搶刦珠飾案内之匪黨]  
　　王朗垣之妻行至關帝廟三益里口被匪徒刦去珍珠項圈一個值洋一千三百數十元由王稟明警廳經偵緝隊緝獲搶匪馬桂生抄出原贓當票一紙已被當洋二百五十二元往吊原贓傳到失主解請司法科訊辦在案茲悉此案迭奉該科嚴科員提案研究知中有搶匪四五名專在滬城擾亂行刦除將獲匪馬桂生從嚴審訊預備重懲外并經各價緝隊士一體續拿云 
[刦匪一再犯案]  
　　匪徒陳長友前因在小東門地方路刦行人衣包爲警拘送地方審檢廳訊明判决監禁四個月扣至舊曆正月十二日期滿省釋詎陳釋出後仍在寗波會館地方行刦住在西門内寳隆里二十六號之婦人周王氏金挖耳一支經該氏大聲呼救由警追獲人贓拘送二區警署立解警廳司法科奉該科科員提案研訊據陳匪供稱正月十二日奉法庭釋出後元宵晚又在西門外方浜橋搶得行路婦人頭上金挖耳一支當至某銀樓兌得洋五元三角今日致被拘云云問官得供復備文飭警連同人贓移送地檢廳按律重辦周王氏着自行投廳候質 
[鄉人元宵賽燈之兇劇]  
　　西北鄉北新涇附近之小涇更與趙行等處本年元宵節鄉人各饗塔燈一座小涇更燈爲龔雲其金阿鶴等發起趙行燈爲趙洪卿趙秀香陸子亭等主持前晚雙方因點燈起釁各糾同類各報兇器互毆以致各受損傷當由四區四分署各長警趕往將龔趙等五人一併拘獲抄出扁擔等兇器以備函送地方廳究辦云 
[昨日公共公廨訊案紀]  
　　昨晨公共公廨民四庭由張襄讞會同美丁副領事訊理各案彚誌如次（一）曹吉安訴袁敦文不理賣賣標金賬欵案『結果』仍着兩造至金業公所理楚並函致金業公所解决（二）楊潤身訴何錫庭不理擔保在逃之章綬卿借欵案『結果』候會商堂諭改期宣佈原被呈案合同附卷（三）信成銀行淸理處訴陳詠韶不理道契押欺案『結果』改期再訊 
　　又午後民二庭由陸讓讞會同領袖英總領事特派員麥拉夫氏訊理俄商海滿洋行訴俄國採辦衣食供給品局欠欵案前判以此案不屬本公堂管轄着原告自向中央政府領取茲原告又提出請求『結果』本案聲請照准着登中英俄三種報紙二十天諭令被告於法定期間内委派代表投案備質違則准原告請求缺席判决民四庭由兪襄讞會同美約副領事訊理（一）安丁格訴格西亞欠欵案『結果』改期一禮拜再訊（二）丁毓泉訴胡美裕欠欵案『結果』准改期兩禮拜再訊（三）婦人張折氏訴聚康莊不付存欵洋一萬元案當此案發生之初該氏之同居瞽者陳賢榮延甘維露律師到堂聲稱張忻氏所執之存摺實係陳賢榮之物陳因購彩票獲奬故奬欵存入聚康得有存摺旋被張忻氏竊去來案控告是以陳賢榮要求爲本案參加人比卽經問官允許嗣後迭次開庭審訊茲屆本案辯論之期由原被兩造律師與參加人代表甘維露律師相繼辯論至三小時之久始畢『結果』本案存摺旣在張忻氏之手雖係陳賢榮之戸但陳賢榮究不能證明張忻氏手中存摺用何法取得顯係合併存欵着將提存之八千元給張忻氏具領五千元餘欵給陳賢榮具領至聚康莊所出存摺一扣發還該莊領去作廢其應找欵目由陳賢榮結算堂費張陳各半擔負 
[不交定繭累及保人]  
　　固益洋行前由巴和律師代表投法公堂控稱固益洋行前向王植三　寳昆定購繭子當付定銀訂立合同由鄭佩根擔保後因定貨不交具控請追業奉飭提王等已往安徽核計原告所受損失五千餘元請向保人鄭佩根訊追判鄭交保由朱爕文保出料理在案昨日原告律師稱上年鄭先還洋一千元餘欠四千餘元約新正一併交淸迄今未理人亦不到請着朱爕文鄭佩根到案嚴追朱亦不到由方韓卿代表稱朱有事往蘇請求寬限到案判限七天着該保人投案並交鄭佩根到案訊追 
[國民大會各省區代表職員會]  
　　昨日下午二時國民大會各省區代表會辦事處開職員會公推毛一豐主席連瑞琦記事首由主席報告（一）霍守華因事請假金拜仁代表（二）前各省區代表會議决定本月二十七日各省代表在滬齊集共同出發現浙江上海寗波等處出發代表已到安徽來函云已舉定黄一淸蔡子屏尅日前來山西代表來函亦謂該會已舉定代表二人不日來滬惟尚有未到代表之省區似應催促早日來滬公决卽日電催張靜廬提議各省區代表會議各處自由擔任之特别費亦應函請從速寄到無異議通過時至五鐘乃散會又聞各省區已到代表擬定本月底按照原定三路分路出發云 
[賣烟吸烟並儆]  
　　甬人朱慶泉因在南京路五百七十號内虛開和大字號私設烟具秘密賣烟被總巡捕房捕頭偵悉於前日派令中西包探協往將朱與吃烟人張連生郭三金胡三德郭老三李少根陳仁甫連同烟具多副一併帶入捕房捕頭着朱慶泉存洋二百元餘各存洋五十元保出昨晨由廨傳訊祗李少根陳仁甫兩人投質餘均情虛不到經中西官會商之下判李陳兩人各罰洋三元餘人不到着將保洋充公烟具銷燬 
[私運烟土之科罰]  
　　老閘捕房華探榮錦林與九十號西探昨晨協解私帶烟土之浦東人兪竹餘至公共公廨稟稱被告於昨日下午在東棋盤街某土棧買洋烟土十大包裝入肥皂箱内　貨出門被無賴多人所見向之拆稍不遂在途爭執經包　等查見上前詰問各無賴情虛逃逸向兪詢悉其情搜見烟土將兪帶入捕房解案請究並將烟土呈案訊之兪供該肥皂箱係友人囑我送至民興旅館不知烟土求宥經李襄讞核供商之英包副領事以兪私運烟土違章判罰洋十元充公如無力繳洋改押七天烟土送海關焚燬 
[賭徒分别科罰]  
　　寗波人姚阿甫在虹口茂海路二百三十二號屋内糾衆賭博經該管捕房包探梁寳森陸桂山偵悉於前晚協同西探亨格林往將姚曁賭徒陳和尚李大毛陳阿根李憲章陳松年謝阿三浦阿善殷愛甫張炳南等一併拿獲抄出賭具牌九連同賭洋帶回捕頭飭各存洋保出昨晨稟請公共公廨中西官將以上各人傳案質訊之下科姚罰洋十元餘人各罰洋三元與賭洋悉數充公賭具銷燬 
[積竊禁押兩年]  
　　鄂人胡老四前因撬七浦路一千一百零三號門牌王順英家大門圖竊被捕解由公共公廨押候查究在案昨晨該管滙司捕房又將胡解廨據包探奚德安陸連奎相繼上堂稟明查得該被告曾先後行竊七浦路一千零四十三號徐李氏·唐家弄三百三十七號王筱堂·北蘇州路九百五十五號宋國琴·開封路十四號顧仲連·新唐家弄三百五十一號阮初田·東唐家弄一百九十五號葉雪仁·大沽路五百二十一號秦王氏·白克路三百六十二號各戸衣飾等物今已將贓吊出失主傳到請訊中西官卽向被告質訊之下以胡係積竊判押西牢二年期滿逐出租界贓交失主認領 
[誌謝]  
　　徐家匯啓明女學校係天主教會所設立已歷有年歷屆畢業生任事於各地學校及出洋游學者頗衆爲聯絡感情起見於民國六年冬組織校友會本年該會所編雜誌第一期出版内容豐富都係該校校友之成績昨承該會惠贈一册誌此伸謝又商務書館惠贈第二百八十一期英語週刊第十二卷第二號小說月報各一册又蘇州銀行贈民國十年新曆十本合併誌謝 
來函 
[發興客棧來函]  
　　夏曆本月十三日報載徐和生控妻徐談氏私行逃出匿居法租界發興客棧請辦一則查係鄰居二百九十九號唐姓所開興發客棧之誤誠恐有損本棧發興各譽務希卽日更正至爲感禱愛多亞路三百十七號發興棧主王慶山謹上 
來件 
[蘇州河水利工程報告書]  
　　濬治吳淞江下游卽蘇州河工程有水利交通之關繫其所用經費又皆出自吳縣等處八縣之畝捐恩梓忝負濬河之任謹將一年所辦大概情形布陳公鑒 
　　一工程之緣起吳淞江工程木以嘉定縣境之蜆子渡爲起點初擬自西徂東迤邐而至新閘因民國八年冬吳淞下游水落潮枯行船阻滯外人有越俎代治之議爰奉省令移局到滬提前開濬以保主權 
　　一開濬之地段應濬地段爲新閘至樊王渡之十五里因小沙渡東首一帶垃圾叢積淤淺尤甚行船往來在此阻擱故先由該處施工現自小沙渡至東京路口之五百五十丈又廣肇山莊以西之二百餘丈皆已開竣中泓皆開至八尺深往來輪舶近已不至阻滯又九月中以新閘橋西米船不能攏岸開挖碼頭一段約計五十丈旋因近處無地推泥暫行停止擬俟將來開至該處再行施工　 
　　一挖出之土方自九年二月中開工日起至十二月三十一日止用機器挖出之泥共三萬八千六百七十土方又於潮落時用人夫剷濬沿邊淺灘以輔機船之不及共泥三千九百二十土方 
　　一進行之計畫開濬此河注重在水利交通查小沙渡至曹家渡一段有垃圾堆數處河道亦較淤淺有礙船行現擬自東京路東之一段開竣後卽將棧船移往該處施工以便交通 
　　（說明）濬治吳淞江下游工程與他處河工不同地連和界時有外人交涉其難一兩岸房屋稠密挖出之泥無地堆置運之遠處費工費時其難二中外輪舶乘潮上下迅疾如駛機船繫纜横亘河中時須隨之收放偶一不愼動致受損其難三河中灣角甚多其銳凸處最妨船行不可不加裁切然爲潮水所激如不於岸傍另築木　往往切去之後不數月而復漲其難四地近市場工價較昂其難五然此雖難而猶非無法以處置也現所最難處置者厥惟垃圾船一事此項垃圾係由租界而來每日有十餘船率在蘇州河傍借地堆貯日積月累風飄雨淋大半落入河内兼之此等載運垃圾之人絶無公德觀念往往惲於起卸輒將垃圾任意傾棄入河屢經本局查獲送警察廳懲辦迄難禁止曾由恩梓呈請駐滬交涉員照會領事轉囑工部局取締承包垃圾人運至浦東另擇相當之地堆貯不准再在蘇州河内兩岸堆貯工部局迄未應允此垃圾之害若不能絶其來源目前雖竭力疏濬終不敵其常年傾積之多不久必仍形淤滯此須待商者一也本局濬河經費出自吳縣等處八縣之畝捐遇需用時呈由江南水利局轉呈省長飭財政廳在八縣積存之水利經費項下陸續撥用現查此河未竣工程尚有十分之七而省庫所存應歸吳淞領用之經費僅賸十分之三按照預算不敷之數甚鉅事爲交通水利所關又爲中外觀瞻所繫旣未敢草率從事又未敢放手做去汲深綆短夙夜徬徨現雖竭力　節涓滴歸公而工段綿長終有不敷之慮此須待商者又一也恩梓才疏識淺祇以身爲地方一分子勉爲負此責任然一人之智有限衆人之智無窮伏望熱心公益之君子共相輔助匡其不逮俾此河工早觀厥成得以永久保此主權與水利有厚幸焉吳淞江水利工程局主任陳恩梓謹啓 
雜評二 
[裁兵與增兵（訥）]  
　　江蘇者任人宰割之江蘇也江蘇人曰裁兵則政府曰我爲爾裁兵馬白之兵蘇兵也蘇人欲裁兵則裁蘇兵從蘇人願當甚歡迎也江蘇人曰巡閱之來恐起糾紛政府則曰我爲爾預防糾紛有第九師之兵在先巡閱而至足以爲爾衞爾但供給軍餉當甚樂輸也江蘇人曰裁兵與增兵同時進行母乃矛盾政府則曰減彼增此正以劑軍隊之平政府之爲江蘇謀至矣爾蘇人何再嘵嘵爲 
公布欄 
[上海地方審判廳]  
[判决主文]  
　　（民一庭）一件决定沈子靑與顧伯君因租屋糾葛聲　窒礙一案主文本件窒礙之聲明照准一件决定吳錫欽與劉靑廉因契約　訟控訴一案主文本件控訴不予受理一件判决陳忠義與曹正香貨欵糾葛回復一案主文本件窒礙駁回聲明窒礙後之訟費歸原告負擔（民二庭）一件判决沈爻吉訴洪加福借欵糾葛一案主文洪加福應償還沈爻吉借欵本利洋四十元訟費歸洪加福負擔一件决定翁蘭舫與韓友剛管轄糾葛一案主文本件訴訟駁回訟費歸原告人負擔一件何然與李頌夫股欵糾葛聲請中止一案主文本件聲請駁回一件决定劉壽書聲明窒礙一案主文本件窒礙之聲明照准 
　　批示一件方王氏狀交欵洋並請銷案由准交此批一件易陸氏狀領欵洋由狀悉應俟嚴戊生具交到案再行給領此批一件徐仰桂狀領期票由准領此批一件郭詩輝狀請啓封由狀悉仰卽來廳候諭此批一件夏逸　狀領房　由准領此批一件陶正榮狀請執行由狀悉候飭吏追繳給領此批一件馮玉麟狀請執行由狀悉爾當庭已擔保黄子卿於本月二十四日到案淸理着連偕同黄子卿來　聽候核辦此批一件李爕坤狀領欵洋由准領此批一件朱筱連狀請傳案由狀悉候傳案訊奪此批一件朱筱連狀交推盤據由准交此批一件印景高狀請執行由狀悉候傳案訊辦此批一件陶炳炳狀領助産由准領此批一件孫文泉狀請銷案由狀悉准予銷案此批一件印兩村狀交木箱等准交此批一一件夏啓盛狀請銷案由狀悉陳汝　應償部分准予註銷此批一件諸瑞卿狀請拘案由狀悉候派吏執行此批一件趙尚華狀交欵洋由存候核辦此批以上二月二十四日 
[上海地方檢察廳]  
[批示]  
　　沈鴻秀狀悉候函廨協傳宋根福到案訊奪此批仲同興狀悉候核辦此批王明言狀悉已函提矣此批印兩村狀悉此批王大洪狀悉業已派員蒞騐所請應毋庸議此批陳阿根等狀悉案值偵查所請交保之處應毋庸議此批吳雲章狀悉本案係親告罪茲旣狀請撤銷前來應予照准此批以上二月二十四日 
[批示]  
　　鈕君宜查該被告等早經判决在案該贓物着卽來廳具領此批王金標狀悉候送控訴毒核辦此批黄德喜狀悉仰卽取保候訊此批周王氏狀悉案經再傳仰卽知照此批張王氏狀悉准予覓具殷實舖保來廳候核此批戴張氏狀悉業經起訴判决所請不准此批陳傑狀悉仰卽速具理由書聽候核辦此批汪介眉狀悉案關刑事虛實皆應澈究來狀率請中止偵查於法不合應毋庸議此批梁國全狀悉仰邀同人證來廳候訊此批顧唐氏候查明核辦此批施戚氏狀悉候查明核辦所請開釋之處暫難照准此批　宗志狀悉案已偵查所請不准此批以上二月二十五日 
[招領方單]  
　　本館編輯部日前接得不署名之郵信一封中緘坐落崑山縣『市區』鄉天區十四圖吊字圩則田新方單一紙並名片一張上註此人遺失四字茲特通告望遺失人迅卽覓取妥保並開明方單細號四至來館認領如果查核相符卽當交付此啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[歐游日記（六）] [  北大留英學生于世秀]  
　　十六日隂而凉爽早復如約至建泰公司會主人鄭雨先生生學問淵博經驗宏富吐屬謙和而温雅崇尚佛學談至玄妙處幾乎不得贊一詞更關心國事甫面卽詢北方政爭如何時局奚似深論商人與國家之關係侃侃而道令人欽佩不置先生居新埠十數年因商致巨富而仗義疎財謙恭下士之風俱進不以學自矜不以富驕人移時率其姪伯年君戚李姑射君同出至華僑中學校校長涂開輿君會見談校中規程數語轉由學監文大衡君引領歷觀校中設置等項該校已買基址尚未建成此爲臨時地點而教室淸潔屋宇雅素舉凡藏書室理化室閱書報室游藝室檢病室武器儲藏室沐浴室等無不美備較諸國内中學之設置迨有過之無不及焉該校客歲始成立基本金五十萬元純由華僑捐助現有學生百餘人分商科普通科一二年級及補習科五班教員由國内高等或大學畢業聘來者居多外國文以外國語講授中文則用官話講授涂文二君學廣而智敏辦理又復盡心將來日臻絶美振我華僑教育者其有人乎十一鐘辭出至英人所設之博物院甫入門則見土番臘像二分置兩側旁列土人所用軍器及英人戰勝槍砲多種其有矜示佔領新嘉坡紀念之意也歟他如土人之衣冠房屋佛像絲竹及一切日用雜器等皆具畢效之模形或由來之眞蹟果類穀類菜類足供食料者數十種已採礦物足致富源者十餘種又如珍禽奇獸魚族水産等種屬特繁此館之前有圖書館馬萊人所藏書籍頗多時間倉促未得細覽而出至桂香村酒樓午餐席中鄭雨生先生備論該埠華僑地位現在及將來商業情形等項飯後至華僑總商會董事五十人由富賈充之諸端守舊不謀發展此亦華僑商業不得進步之大原因也時已三鐘欲往橡樹園考察採取橡皮之法因途遠而止乃返建泰公司鄭君奇忙遂由其姪及李君送予等冋船五鐘開航時將日暮雲霞呈彩曲折徐行小島錯落眞良景也而頃刻間星洲已不見矣爰歸艙中檢兩日所得及鄭君所述略誌之於次 
筆記 
[獄艶記（四）] [  汪珠]  
　　生不覺嗚咽曰别乎忍哉卿言我隻卿單何以别爲繼以大哭雲解慰之紅袖翠袂替拭英雄之涙儂情自是默契入夜燈下酒邊玉人百媚眉角鬢間已無昔日矜嚴悅頣承旨一路祗奉如挹忘憂之草忽覩革囊雲笑曰此絶妙下酒物亦弗使黠鼠脫羅生不解啓之熱血淋漓一人首也不期大震詢之陳嫗首纔割耳生懼禍將益大憂形於色亟掩之雲徐徐曰兒熟思矣本欲刃君之仇以報君情後再自首罪辜一任弱質今也不必計更有善於此者歷歷鶯聲盈盈鳳盼已覺鬢眉間皆栩栩欲活生向善則如何雲至此更一身柔若無主欲語還羞不語已格格在喉終吐之曰善者則郎心知之矣生却再不敢冒昧更間知者何雲笑投懷曰任郎耳生大喜轉疑三年並無目成一旦忽與心許然可信歟女亦莞爾曰郎不云驟乎生頓悟爲之解頣曰卿固愼於匹特不諒丹欵余獨何心薄玉人哉早白之壁縫了緣抱得娃子胖矣雲惟俛首哂翌晨嫗死事聞涉疑連生及女至則雙扉靜掩索之墻搜壁傾惟餘壁隙碎紙隨風作絲絲飛兩人不知所之（終） 
劇談 
[梅屑] [  岩佛]  
　　蘇州妹與李雪芳之比較旣見前日今復將鏡化影之小武金山仔與羣芳影之小武譚劍秋相比較金山仔之山東响馬在夜宿寺院一塲武功其手脚之靈活姿勢之齊整實較劍秋爲佳惟踢帶一門金山仔不能不讓劍秋矣至於歌喉雖劍秋嗓亮於金山仔然金山以年齡論其嗓子固不能趕到惟畹秋謂金伶他日定在曾瑞英以上余然其說論小生鏡化影之黄愛羣小蓮影較諸羣芳影之崔笑儂林月卿實有過之黄伶與小伶之唱工其嗓音尚能近小生氣味而臺步與姿勢亦能不越小生戲之範圍至崔與林唱工全無小生氣而臺步姿勢雖楚楚可觀惟每値登臺頗能出以精神論花旦二班舍臺柱外其副角鏡化影爲蘇州妹之妹卽林卿林步貞羣芳影爲李秋雯陳湘雯論資格則陳湘雯實較老於寳卿步貞秋雯惟陳湘雯登台毫無精神寳卿步貞有乃姊風故頗爲觀者所稱猶羣芳影之李上霏有雪芳之風也其餘皆平平無足道 
 
[蒙事遥遥相對之新局]  
新聞拾遺 
[虛榮學生] [  車人痴]  
　　杭州自新市場商品陳列館發起慶祝新春會以來頗能哄動一時自十三晚上燈五光十色熱閙非常其各色龍燈之花樣尤不可枚舉惟元宵夜見有小兒一隊整伍迎來中有一孩身穿學校制服頭頂蝦鬚軍帽而前後燈上均書浙江督軍字樣令人注目觀燈者僉謂兒童心理尚企慕於督軍不止宜乎今時廢督之難也 
[畸形女子] [  心田]  
　　寗城朝陽門銀外有余姓夫婦年皆逾不惑膝下無兒祇有一女年方九齡眉目姣好聰慧過人隣里莫不嘖嘖稱之所奇者女右手形如人足而左手則無異於常人父母雖鍾愛若拱璧而又深憂其將來難以字人擬令其習一職業而自養以終云 
小說 
[社會小說衆醉獨醒（二七五）] [  瞻廬]  
　　第四十三回隔板壁潛聽毒計坐包車誤中奸謀 
姊妹倆商議停妥便告稟了老娘提早吃了晚飯預備閉戸熄燈早早安寢房東張太太詫異道阿咦你們娘女三個往日都是捱着三更半夜怎麽今夜却預備早睡千日難得虎磕銃倒也希奇古怪林老娘隔着房門答道張太太不瞞你說我今天害頭疼捱不得深夜善珍善寳又因日間開會辛苦了巴不得早早安睡張太太和你明天開門會·····老娘這般說法明明要呌老三回來時没有甚麽顧忌或者可以聽得幾句秘密說話其實娘女三個怎肯安睡大家屏着定氣着神拉長着耳朶一言不發只在黑暗裏坐專等老三歸家以便竊聽虛實約莫黄昏時分才聽得外面打門聲響張太太出去開門老三和着兩個同伴一哄入内打從林姓的天井經過老三道咦時候還早怎麽林太太那邊燈火都熄了他娘道今夜眞難得老的害頭疼小的····以上說話聽不淸楚大約他們已走到裏面了黑暗裏娘女三個怎敢怠慢都準備到廚下探聽動靜善珍凑着他娘的耳朶輕輕說道娘只在這裏坐别走動我和妹妹耳朶比娘靈便些脚步也比娘輕鬆些待我們到廚下去得了消息再告娘知曉當下姊妹倆躡着脚步走到廚下板壁旁邊各把耳朶貼上壁縫靜悄悄不露聲息隔了一會子才聽得三個無賴先後進房那兩個說話很低聽不淸切張老三道怕甚麽提高了嗓子講話放大了膽子幹事値得這般鬼鬼祟祟噥噥喞喞····又笑道不瞞你們說這裏講話再要秘密也没有要是同居林姓家裏不曾安睡我們還要提防一二現在他們都睡了人不知鬼不覺不用多疑我們幹我們的正經（只怕是歪經）又聽得鏘鏘的銀錢聲響彷彿是老三給發他們的使用兩個嘰哩咕嚕嫌錢太少老三道只要事成了怕没有整封的洋錢給你們受用一個江北口音的道要是這隻寡老不到車站我們便白操心了老三道我已探得確實信息明天無錫早班車來他一定到車站去招接一個親戚····這瓶麻醉藥你們須得好好兒使用臨用時先把自己的鼻孔塞住休得手忙脚亂不曾麻醉了他倒先麻醉了自己····隔壁姊妹倆暗暗的伸出半個舌頭黏黏的急出一身冷汗此及老三送那兩個同伴出房姊妹倆躡着脚步走到老娘身邊各把聽得的消息悄聲兒告禀老娘道阿呀這便怎麽樣待我連夜到陸家去報信善珍道娘去不濟事你又不曾到過慧姑姊那邊深更半夜何處去打聽住址不如待那無賴睡熟了我們靜悄悄開了大門娘只在這裏守門我和妹妹到陸家去報信好在這裏離着陸家至多不過三條巷我們冒着黑夜放膽去走一趙也好教慧姑姊早知防備免得着了奸人的道兒 
餘瀋[  醉痴生]  
　　『懼内家家富欺妻一世貧』此吳諺也余友某君嘗服膺期二語謂曾實行懼内一年此一年内對於細君逆來順受言聽計從烟酒嫖賭概行謝絶香閨温幃之中惟聞唯唯諾諾之聲顧如是者一載並無何等成效營業旣未見發達經濟亦未見充裕遂將懼内家之頭銜取消云云余聞而大笑曰子致富之心太急試辦之期限太短耳若終身行之斯可矣 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
[本增刋三次修正投稿簡則]  
　　（一）投稿本增刊者其材料除衞生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元卽註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可卽向本館取酬其取酬時之署名蓋章須與投稿時同（一）投稿者如不願取酬或不願將所署之名）發表者請于原稿註明附函恕不作答 
　　（一）投稿登載時本增刊得酌量增删其字句　　（一）投稿不登載者原稿恕不發還 
　　（一）凡投插畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
　　成功百訣四版沈有乾君成功百訣三版售罄茲經本館四版每册仍收回印本銀五分合銅元七枚外埠函購加費一分寄售處中華職業教育社 
常評 
[談爪] [  老圃]  
　　曾見西人游記有歐人初至中國訪一官僚方聚茗見主人出手爪皆長寸餘客大詫忽一蠅飛入茶杯主人以長爪撩取客始恍然悟長爪之用然惡其不潔不敢飲而去後逢人稱道謂中國人以長爪作七固能利用廢物然吾意不如翦作銳形如吾儕所用之鋼筆卽可隨時蘸墨水作書歐人初用筆本用鵝毛管爲之與爪筆相似爪筆可隨身携帶而無遺失之虞尤非鉛筆自來水筆所及西人聞其言無不絶倒有老於中國者曉之曰子誠歐人也見人長爪乃論其利用之法吾儕歐人但知有用之用而不知東方哲學乃以無用爲貴中國人以工作爲恥以安坐不動爲尊男子所以蓄長爪者其意若曰吾無手業之勞也女子所以蓄長爪者其意若曰吾無中饋之事也中國人不欲用其手又不欲梏其手乃以長爪代梏子如不信盍詢之長爪人此其言謔而虐不知長爪人聞之感想何如然吾謂爪固當翦我國人亦不以蓄爪爲禮禮大夫士去國鄉國而哭素衣素冠於是乎不蚤　則不蚤爲凶喪之禮當與素衣冠哭泣並行神僊傳載麻姑降蔡經家是好女子年十八九許麻姑鳥爪經心中念背大癢時得此爪爬背當佳南唐書耿先生少爲女道士玉貌鳥爪高僧傳誌公生於鷹窠手類鳥爪是知長爪乃僊怪羽士詭異之態非常人所宜陳書章皇后手爪長五寸色並紅每有期功之服則一爪先折唐書文藝傳李賀七歲能辭章通眉長揸爪能疾書此皆正史所載之長爪人然皆特例亦非以長爪爲美觀也世俗以女子長爪爲美蓋欲效麻姑鳥爪最奇者乃裝假爪梁書彈箏人陸太喜著鹿角爪長七寸唐人謂之義甲故唐人詩曰義甲彈箏用乃旣非歌伎而用義甲誠不知何所取義劉向有言孔雀愛羽猛獸愛爪則旣非猛獸而愛其爪亦不知何所取義也 
道德 
[美人救災之言] [  高大綱譯]  
　　中國五行省爲旱災而喪失農産者已二年矣數百萬男女童稚所存唯一再生之機會惟美國之救助此外彼等一無希望昔吾美國求與中國互相通商時要求開放門戸今際此中國求助之時吾美國自己門戸萬不可存關閉主義 
　　吾人中有商業觀念者須記中國人爲吾國之買主存人道觀念者當記中國爲美國永久良友之鄰邦吾等今日之文明受諸希臘及古時蠻夷亦均有之但受益於中國古代文化者恐比前者爲多 
　　使君門外有餘殍待食君使之進屋而付以食乎抑驅之使去而待斃乎兩問題今日吾美國人須直接答之 
　　吾人中大半缺世界思想但際此世界憂憫乏食之時須存世界良心今非奢求諸君犧牲一切但望人人帮助少許俾可集腋成裘兩圓足飽一垂斃之災民一個月十二圓能養一命六個月六個月後如收成有望災難卽消滅矣 
　　在中歐洲方面胡佛之三百五十萬兒童亦待輔助哺此兒童之糧食票不論多少均可捐購 
　　吾人大概於星期日飲食必較平日稍多然無論平日星期飲食均可減省請將多餘之費節而畀諸垂餓之華人及歐洲美洲欠飽之兒童豈非人道主義之一助耶 
　　君鄰近如無有責任之賑濟收欵處可將君之支票寄至禮拜六晚郵報飽本館卽可使使指之災民實受其惠（下略）　　譯美國費勒特而費亞城禮拜六晚郵報一月十五號社論讀之可覘美國普通人之關心國外事及對中國之感情該報每期消二百萬册在美幾家家讀之故勢力頗大（未蓋章） 
法制 
[賭具應當取締] [  光]  
　　唉我們中國的賭風現在可算盛到極點了失時廢事傷風敗俗長此下去眞正不了所以一般有識之士提倡禁賭而地方長官亦復文告皇皇出示嚴禁我以爲禁賭還是第二步第一步要先禁賭具爲什麽呢因爲無論如何賭法總非賭具不可假使没有賭具又何從賭起呢現在談禁賭的人非凡之多惟獨對於賭具從來没有提一個禁字所以各城鎭各街市上各種賭具如牌九麻雀紙牌骰子等等無不公然出售滿街充斥地方長官和警察局從來不加干涉這眞奇怪了所以我說不禁賭則已如果禁賭對於賭具必定要加以嚴重的取締不准造也不准賣設或有人私造或是私售就加以重罰不稍寬假如此則賭具一天少似一天賭風自然會自不用再禁了（乙種酬） 
經濟 
[一秒鐘爲吾人萬事的基礎] [  馮一昌]  
　　我在去年十二月裏和學友參觀高小學校見一位修身教員和三年級講『惜隂』一課他說得條分樓晰井井有序我們站在教室後面聽得有味實足聽了五十分鐘現在我將他的精密談話寫出來給常識部介紹於諸君 
　　他說西國格言說『舉世界之黄金不能買回光隂』『一今日貴於二明日』（one　torday　is　wotth　two　to·morrow·）我國也說『少壯不努力老大徒傷悲』『一寸金一寸銀寸金難買寸光隂』這種完全是勸人寳貴光隂的格言所以吾現在說『一秒鐘爲吾人萬事的基礎』這是我警戒自己的心頭話因爲我現在年紀二十二歲已經經過了一一四○四八○○秒倘然其中缺少一秒我就不能活到今日這一秒鐘就是我壽命的基礎其他如（一）拿破崙論『戰爭之勝負在最後之一刻鐘』算之不過九百秒若不能利用九百秒鐘則全軍覆没喪失多少生命呢（二）光與電一秒鐘可行五十多里（三）地球自轉一秒鐘約有一百五十尺（四）聲音一秒鐘能行一千多尺（五）人心一秒鐘約跳一跳倘然不跳就有生命之危險照這樣看來一秒鐘的價値可不再說了所以我勸大家不要看輕至短時間的一秒鐘躭躭擱擱的過去逢到一件事情打定主意立刻去幹時時刻刻懷念我『一秒鐘爲吾人萬事的基礎』一句話這才算是寳貴光隂哩唉！這位教員的談話那『因循苟且敷衍塞責』的人聽見了能無愧色麽記者雖然提筆序錄却也覺得紅潮上泛（乙種酬） 
 
 
 

Page 18

 
 
衞生 
[服外國補劑之原理及利弊] [  如珍]  
　　外國補血藥品甚多社會上所信用者如紅色補丸自來血紅血輪等考其處方各有不同但均以鐵劑爲主其能滋補血液確無疑義惟檢閱各仿單均可常服實有未妥試將其原理詳爲述之鐵爲吾人全身之主要成分常與血液相和循流肺臟因其有酸化作用而能吸取氱氣以運輸於全體之組織也中等體重之男子其血液中約含鐵質八分有零一旦發生疾病則赤色素減少鐵亦因此而漸損且或減至四分之下故呈顔色蒼白姿容衰弱症狀若以鐵劑投之補其減少之鐵甚爲必要服之之後其一部自胃腸吸收而入血液其一部則與糞便排泄體外故連服鐵劑至二日以上其糞便必呈黑色此爲生理作用毫無他害惟服一星期後應卽停止因血液中之鐵已經補足也若七日後再服則新陳代謝之機益形發達連服不輟非徒無易而又害之敢貢一得以告服者（乙種酬） 
 
[念日行政的工具]  
家庭常識 
[自由離婚之救濟談] [  九如]  
　　夫婦之關係以愛情而連屬當夫婦愛情衰退至於零度時生趣毫無故西哲倡自由離婚之說以完美兩造之幸福并爲自由結婚作後盾誠以男女無永久不變之情結婚旣得自由若無離婚之自由仍不得謂之眞自由而夫婦之道苦矣是西哲自由離婚之說非無至理也明矣返觀吾國男女婚姻旣非根據愛情而結合徒以憑父母之命媒妁之言致兩造體格之健全與否性情之融合與否智力之平等與否皆不顧問以素不相識之男女使之共宿食偕白頭雖謂之强迫婚姻可也然而習非成是由來已古今一旦欲援自由離婚之理以圖實行非惟情勢難能抑且離不勝離矣但試一究我國法律尚無對於自由離婚有若何苛酷之例禁而夫婦兩願離異且有明文之規定是自由離婚非祇可談而不可行者惟當茲過渡時代我國婦人之經濟與地位都較其夫爲劣等妻離異其夫固屬少見然亦無甚危險之發生若夫離其妻則當稍顧人道矣如生活及地位上均當與以相當之保障今姑擬二條件如下 
　　（一）生活上之保障我國婦女屈伏於依賴生活下者旣久獨立自營之本能全失烹飪裁縫以外無他技一旦脫離依夫之慣例而自活則旁皇失措經濟必力現恐慌婦人此時除自殺與墮落外實無他法故萬不得意而至於離異爲人道計在夫當爲謀經濟之獨立如擔任贍養費或教以適當之工藝此自由離婚後保障婦女生活之一法也 
　　（二）地位上之保障婦女再嫁爲禮法所鄙夷被離之婦在我國社會中欲恢復原有之地位極難故離異時妻一方面之幸福亦當顧及社會之白眼雖無可逃免而對方地位總當設法使其穩固如地位上竟無相宜之保障者則寗合母離而姑容忍之（乙種酬） 
日用常識 
[宴會時之注意] [  居仁子]  
　　禮儀爲人類所獨有心理學家謂利用身體之表出足以强大其情緒蓋進德修業最要之手叚也當禽獸之聚食也或啄或舚或攫取或攘奪醜態畢現而人類之宴會則以揖讓進退出之此人類之所以爲人類也雖然我國教育幼稚中等階級以下知禮者鮮而自號維新之徒又輒以不拘小節爲高所謂禮儀遂於是焉替矣茲請就吾人平日宴會時所宜注意之點略述余所知者數則用備採擇焉 
　　一丶赴宴時見有先至者其人不論相識與否均須向行相當之敬禮對後至者亦須起立以迎并須互通姓名能由主人一一爲之介紹尤佳 
　　二丶入筵時主人請登上座須表示謙遜之意但亦不可過事推讓免費光隂又若遇座次不拘之處亦不可自據高位至於座之尊卑普通視其室之方向爲準近戸之方必屬主位又在同一地位亦當視其桌紋之横直而異蓋座位之尊卑大都依三條件而定卽桌之左尊於右上尊於下横面尊於直面也 
　　三丶席間議論風生或不顧人之好惡專自舉其所知詩人談詩兵家言兵呶呶不已而此易惹人厭也故席間所談必擇同席所共知之事俾各人均能屬言而有興味否則如我所不知者而同席談之聽之旣不能解欲言又無可說張目痴坐若木雞能不生厭倦之心乎 
　　四丶宴會時飲酒宜先自限其量勿使過度致演醉毆等失禮之舉反之卽人不欲飲時我亦不宜相强近者爲主人者一若非使客酬不足以言盡東道之責抑亦誤矣（乙種酬） 
科學常識 
[銧之功用及其價格] [  伯逵]  
　　自一千八百九十七年意國人馬柯尼（Marconi）發明無線電報後一年法人固利（Curie）夫婦始發見銧質（Radiurn）銧爲科學上最玄妙最有力之原質且爲各種原動力之最猛烈者銧尤自能發光且能使他種不發光之物亦能發光惟銧之原質從未與其化合物分離之銧之功用可分二種一於醫學上之功用銧能加減全身之營養促進毛髮之生長及各腺之活動又能撲滅各種傳染病菌療治各種病症如瘡疣疽等每年治愈者不下數千而所得之結果甚爲優良也一於商業上之功用將銧質混合别質製成各種自能發光之物料用於各式日用品上如人習見之夜光錶是也其功用之大小言而喻矣 
　　銧於世界上爲最貴之物其價格之高校之鑽石大千百倍每重一格蘭（合庫平二分七厘）值銀十五萬兩（合美金十二萬元或六十萬佛郎或二萬三千金鎊）而極貴之白金（鉑Platinum）每重一温司（Ounce合庫平八錢三分四厘）祗值銀二百兩去尤奇者此銧質與别種不發光之質相混合雖有至微之一分子亦自能發光可以經數年之久銧之價格旣如是之昂貴如無此奇異之特性决不能供各種之應用 
　　銧之價格之高其原因不外乎産量之稀少及採取之艱難銧質大都産於美之哥羅拉多（Colorado）及奥之波希米亞（Bohemia）之鈾瀝靑（Pitcbblende）礦内其礦質類似白煤産於地中極薄之地層内將採得之礦石運至鳏銧廠内大約二百五十噸之礦石用相同重量之化學藥品相化合而所鍊所之銧質祗有一格蘭且此質之大小猶如針之一端耳（乙種酬） 
識字捷法 
[應用字] [  濟滄]  
　　伍相參伍也三相參爲參五相伍爲伍又五人爲伍从人从五又五家相保爲伍又與衆雜處曰伍又借用爲數目五字 
　　什十人爲什从人十又什物謂應用之各種器具也 
　　又篇什詩之雅頌略以十篇爲一卷故云 
 
 
