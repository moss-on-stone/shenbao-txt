# 1890 - 215 - 4906215

 

Page 1

 
 
[三狀元殿試策] [  點石齊啓]  
　　國朝稽古右文雖首重經學而六書亦尤當講求以備金馬玉堂之選近由友人覔得丙子庚辰癸永三殿撰殿試簾各一本托本齋　照相法印出於原本字樣絲毫不爽有美必臻誠掄元之利矢也茲已裝潢齊備卽日出售每部定價洋九角想揣摩家必當以先說爲快售處仍照　例 
[賑物求售] [  申報振所啓]  
　　本舘開辦賑捐以來蒙海内諸同仁捐助各種貴物早已製成彩票售完矣茲又承陸續助下七俠五　卅部每部一元二　　有五十部每部六　吳都法乘一部石印小耕石齋　譜廿部疫痧草六十本每本洋八分未及編入彩物之中是以另行求售諸君子有　　　救　請臨本舘　　　幾裘成集腋飢民得早慶來蘇乎 
[珍藉求沽] [  申報舘協振所謹啓]  
　　林大善士鋆籍隸閩江身遊遼海遥念梓鄉被水災民殘喘難　特搜囊蝕之餘藉拯鴻嗷之苦其心彌縶其　靡　芙　承　來脫板文獻通考倭刻和漢三才繪圖各一部囑爲變價以救災黎如有儒林丈人文壇彦士慨施亦仄購此奇書旣可得秘籍于龍威又可　已枯之　　及時行懇豈非一舉而兩美兼乎特陳手簡請解腰纏 
[防淫扼要說]  
　　色空子問於空色先生曰穌潘黄子壽方伯大禁淫書淫戲煌煌憲示遍貼通衢子見之乎先生曰見之哉此所以正人心維風俗其意固至善也色空子曰滬上妓館林立書塲櫛比上而長三書寓下而花烟臺基凡所以導人之淫者幾於遍地皆是而且明目張膽人張旗鼓中國官長末由禁之前此土雁臣司馬爲法廨讞員時欲禁花烟間而不得案中遇有花烟間之事往往斥令閉　而卒以拂法人之心盖花烟間固亦出屋租出烟燈捐在華人視之以爲淫賤而彼因以爲利者則不敢歧視之也夫以上海導淫之處如是其多而尚欲以一紙示諭力挽頽風恐亦不過虛行故事已耳空色先生曰恶是何言也上海以地屬租界華官禁令不免稍有所掣肘故禁之似乎爲難然究非王化所不行之地卽西官之惡淫風亦與華官無異何賞不可以禁特以産業多屬商人商人收其租工局收其捐官卽不能禁其事以故華官之令不能悉遵然此示一出固不獨上海一隅此外各處無所梗阻之區則必有大收其效者矣有西人言及示諭指明淫戲淫書名目恐見之者反將按圖以索驥則將奈何然此言也專指頑梗不化冥蠢不靈之人而言之耳若稍有知覺者則亦何至於此若方伯之諭果能見聽於人則看戲者淫狀不入於目看書者淫詞不動於心彼讀孟子而專注意於鑽穴踰牆讀大易而專研心於二五擀精此等人究亦天地間不多見然則由此棄邪歸正又何難哉方伯之用心可謂苦矣方伯之用意可謂深矣子奈何亦移於世俗之見而致其疑也乎色空子曰謹受教顧竊獲有不能無言者防淫之道當持其原尤當扼其要禁淫戲淫書所以持其原也而上海以租界故各妓院艶幟高張無敢封禁極而至於花烟間之賤且不敢觸其氣焉而謂防淫之要猶可扼乎近日上海導淫之地莫甚於書塲書寓長三以及么二住家動以洋計無錢者不敢入也降而至於花烟間等類則又名目不雅地方齷齪有錢者又不願往惟有書塲則所費不過百十文名爲聽書尚不傷雅而悅耳之餘大可悅目眉來眼去最易傳情水烟一裝遂成知己點戲祗費一洋便可履其闥而入其幕其便無比較之打野雞者尚須向烟館茶樓往來蹀𨇾流連顧盼極意殷勤而獨至書塲則勾引極易凡靑年子弟與夫店鋪小夥學生等類平日未曾開眼一至書塲而其欲逐逐其心怦怦所謂不見可欲其心不亂旣見矣未有不引之以去者夫此等人初不敢公然嫖妓以聽書爲名則似乎異於嫖矣所費不多輕而易舉而執知桃源之津卽可由此問渡卽可由此褰裳因此而一失其足漸至於盜金償債沈迷不醒卒至於失業流落而後已若此者往往而有試觀上海書塲之多至於如此其極則其所害之人日不知凡幾矣其尤可異者日夜兩次開場之先鑼鼓喧天沿街都是前晚八點鐘時僕偶由四馬路經過自西而東喧聲震耳忽聞腦後有鈴聲奚童大呼曰馬車至矣僕不聞焉自後掖僕臂急入西薈芳里則見鋼輪馬車駛冋東去稍遲則必致撞傷矣夫四馬路人烟如是其稠密也街衢眧是其逼仄也車馬之往來如是其晝夜不息也過其地者亦旣目迷五色乃復耳淆八音耳目之力無所施其有不受其禍者乎去歲曾有人論及此事中西官曾一禁之至今日而故態復萌依然如舊而又較前更多較前更甚試問其何所恃而敢如此則恃書塲故也嗚呼書塲也而果不可禁哉書塲而不禁不明明縱令誘人以邪淫之路哉有此明目張膽誘人於邪淫之路而謂一紙示諭欲藉以正人心維風俗吾恐方伯之意固未必如此也且不禁書塲猶曰事或出於爲難若各書塲晝夜閙塲金鼓震天致環堵觀聽以及往來行人擁擠踐踏至有性命之憂則其爲害之顯而易見者矣而街頭巡捕彳亍中途不但若無所聞抑且有聽之忘倦者此何說哉先生曰子言亦然姑筆之以告有志於正人心維風俗者 
[薰琴解愠]  
　　神機營右翼五處馬隊辦事官成瑞列欵訏　該管上司舞弊全營翼長質訊所訐各欵或事出有因成查無實據然該管官之辦事未善已可概見至屬弁禀揭上憲尤屬難容應分别示懲以肅規制前鋒叅領阿昌阿撤去管帶差留管聽候委用正營總副護軍叅領海明着降爲本隊隊官正營總佟瑞剛營總保林興泰均記大過一次辦事官護車校成瑞革去辦事官撥回本營當差○戸部三庫庫使現有期滿之缺應卽咨取工部節愼等庫曁理藩院太常寺尋庫使揀擬更替兩相調補現已行文工部等衙門照章就庫使内擇其合例人員開送履歴卽日過庫以便傳期揀擬帶領引見對調按各衙門庫使到署行走實歴半年方准保送三庫倘未及半年卽不合例云○右翼五處馬隊管帶阿叅領昌阿因案撤差所有管帶鈐記卽宜派員接者經管務處禀奉土大臣鈞諭派委幫辦營務翼長二品頂戴正白旗護軍叅領承恩先行接署該隊管帶鈐記等因由營務處分檄各隊查照○戸部爲片行事所有廂紅正　廂監應領六月李兵丁甲米折色銀兩本部稽覈相符移庫　放本部庫定於本月初十日已初開放爲此片行貴旗派員於是日起庫支領又片行所有各旗營等處應領六月官兵馬乾等項銀兩本庫於十二日辰正開放○禮部爲知照事本年皇上二旬萬壽大慶欽奉諭旨仍着穿花衣七日欽此欽遵在案所有在廷王公文武日官應自六月二十 
 
 

Page 2

 
 
五日起至七月初一日止一體穿蟒袍補掛掛朝珠其餘官員進内有差　應一律穿補褂以彰慶典相應知照各衙門一體遵照○恩保庭副都統佑於六月十一日辰刻在錦什坊街華嘉寺廂藍滿旗署内挑補本固山領催馬甲弓近等十一缺先期傳知該各佐領下應挑人等至期赴署伺候○兵部行文廂曰滿固山稱本部行走之貴旗領催現有懸缺應卽挑充爲此行文貴旗於領催中擇其通曉滿文富差勤愼之人保送數名於十日内咨覆本部武庫司以使挑充○西單牌樓刑部街廂紅漢驍騎校曹呆於本月初五日進内畫稿畫畢回家午餐擬將稿件親送旗署其子稱父親冐雨進内跋涉過勞兒當代繳署中可也旋持稿出門甫行數步忽聞砉然一聲回視住房兩楹早已倒塌赶喚鄰人助之刨挖先將兩妹刨出雖帶重傷尚有一息其父則魂赴九泉無可施救赶卽呈報以便騐後盖棺 
[京畿災况紀餘]  
　　本月初三日大雨滂沱湖水漫溢東直門外吊橋兩　磚石衝没無存河水倒灌入城角樓迤南護城河東岸亦决口大溜湍急趨注東南鐵塔以下各村庄當其溜者　屋全行坍倒水隨由八里橋西三間房村頭逾石路注匯裏河是日昆明湖水已漫出湖隄鎭湖銅牛僅露兩角水頭較城内白塔低尺餘云○月初大雨連朝西北各路山水先後暴發京外各河　漲迤東寳坻三河香河武清薊通等州縣半遭淹没民歎其魚河流旁溢田間率成澤國通州裏外河潮白箭杆各河此水與彼水相連禾稼悉遭漂没房屋傾倒人口不免受傷災民將昏墊情形紛紛上報想又勞聖天子宵旰憂勤矣 
[南海秋潮]  
　　南海縣屬官遥地方前日猝遇風災吹塌房屋二三十座壓斃數人傷者無算當風將起時天際有黑氣一條由地而升栩栩欲活俄而大雨滂沱雷電交作空中有聲如萬馬奔騰不絶於耳風定後禾木盡拔屋字傾頺誠非常之災也猶幸該處素稱殷富　被災之戸尚不致流離失所咸目爲秃尾龍惡作劇云○近日西北兩江水又復增漲汨汨而來具勢甚大四會高要三水南海等縣地方多半淹没猶幸早禾一律登塲尚不至爲農田之害省垣各街道每當潮水漲時亦有水淹及往來行人須歌揭厲之詩云○前日西南渡船由省開行有林某四會縣生員也因染邪病附該渡回鄉醫治行至石灣海口林忽疾作手舞足蹈喧擾不休遂失足墜入河中葬於魚腹西南陳某富紳也與林有葭莩誼渡船泊岸林之子赴訴於陳陳責渡夫見死不救欲與爲難渡夫無可如何情願雇人打撈屍首並出資市棺殯殮運送回鄉始得無事然所費已不貲矣夫林之溺斃與人何尤而渡夫竟無辜被累非所謂無妄之災歟○電燈公司現寓源昌街每晚在門前燃放電燈光耀異常如同曰日都人士見所未見結隊來觀者如水如雲路爲之塞聞俟擇有寬曠地段設立局所安置機器始匪逐漸推廣云○近日西關有外來盜賊多名四出滋擾盜竊等事日有所聞該匪越壁飛簷如履平地倘與更練相遇胆敢持械拒捕猖獗異常各街多添募勇丁爲之防守徹夜巡查不敢或懈居民亦咸有戒心○前日有匪　數人假冐營勇私向各渡船勒索規費後經營官訪聞緝獲解交縣官審辦 
[皖省官塲紀事]  
　　分甯　遣委用江蘇候補道胡觀察長亨於十五日乘招商江裕輪船來皖謁沈中丞并拜會司道各官聞觀察此次蒞皖因有要公面商小作勾留卽當遄　金陵○新選安徽池州府文太守明現已行抵省城赴各大憲衙門禀安幷呈繳文憑刻奉阿嘯山方伯牌示飭赴新任供職又本任宣城縣調署懷甯縣范映泉明府葆廉現已捐升知府亟應請咨赴部引見所遺懷甯縣缺以現署桐城縣吳明府雲濤調署遞遺桐城縣缺以候補知縣符明府兆鵬署理○蕪湖關道成端甫觀察章乘招商局江孚船於十七日抵省謁見撫憲面禀地方公事 
[彝陵樵唱]  
　　張制軍札飭宜昌鎭招募勇丁二三面名派弁統率分巡野三關及鶴峯新設之土藥局卡以防偷漏宜昌鎭已於本月十五日在校廠挑選矣○前看雲南省解運京銅委員道出宜昌寓大南門外匯豐客棧聞銅鉛船約有六七艘俟輪船到來卽當搭輪下漢轉運入京○固陵輪船前此租與招商局來往數次自經立德售與中國後已由張制軍索去供應差事不復在招商局運貨搭客矣○六月朔　以來動輒大雨每日皆然或畫晴夜雨或晝雨夜晴天氣甚凉夜半須盖棉被偶一不愼卽易受寒致病伏天若是爲邇來所罕見○某甲動以唆訟爲事前日被東湖縣拘去枷號頭門以爲妄逞刀筆者戒 
[蘇臺小誌]  
　　蘇州葑門外張某農家者流也半生拮据積有微資雖年過大衍從未一戲摴蒱日前因事赴南路偶經博塲不禁見獵心喜呼盧喝雉意興甚豪不料屢戰屢北盡喪其資及回家室人交謪忿不欲生隂購阿芙蓉膏吞服含涙偃臥室人察悉急以西法救治尚幸未赴泉關嗟乎賭之爲害甚矣哉○閶門高其素業錢庄開設有年後因家資剥落遂致寄人籬卜近因家中爲樑上君子所算傾篋倒筐席捲一空高自念命運蹇阨走至河濱學屈原懷石故事時在白晝賴行路人見而救起不至隕命聞高尙有老母菽水承歡亦布衣之常耳富貴窮通莫非前定非人力所能爭若因事偶拂意而竟視死如歸如老母何是故君子貴知命○胥門來遠橋某刷染店兩代寡居賴店業以爲衣食其所彈刷之衣十色五光鮮明奪目數十年來生涯之盛如川流之不息店主因此積有餘蓄前夜鼉更二下當道特命差役將店屋封閉女店主與夥等押入吳縣署現聞有病在身尚未審訊因何事故俟探悉再登　 
[鳳山炎景]  
　　錢塘縣束大令籌欵修葺監獄將各犯寄監仁和已列前報兹因修理告竣於十一日仍將各犯由仁邑解回錢塘云○新任運　惠都轉由滬起程杭同知孟司馬曁嘉松杭紹高黄兩分司均乘船至壩址門外塘棲鎭恭迓襜帷想都轉卽當擇吉履新也○景甯縣楊大令崇欽奉許方伯詳咨開缺以同知候補方伯卽於是日札委候補縣林端仁大令署理景寍縣缺卽日起程赴任○俗以六月十九日爲觀音大士誕辰先一日各憲詣法善寺拈香此次崧振帥委杭州府李太守代詣上天竺行禮以昭誠敬○大運縀匹由文尚衣騐收裝箱現已齊集用龍旗兩面紅字黄牌一對解赴京師以備上用 
[商婦琵琶]  
　　前任九江水利同知克潤民司馬因年老多病具禀乞休經上憲俯如所請遴委盛菊蓀司馬富懷署理已紀前報目下克司馬業已交代清楚無如薄宦數年依舊清風兩袖驪駒戒道膏秣無資省中大憲知其清介捐廉相贈九江道府縣等官亦佽助數百金司馬始於十八日挈眷起程附江裕輪船下駛同城印委各員均至招商局碼頭恭送使君去矣琴鶴蕭然倦鳥知還故園無恙此中大有佳趣豈復以清貧爲歎耶○十九日相傳爲觀音大士渡海之期是日潯城内外各寺觀向檀越乞布施張燈結彩禮懴諷經士女如雲齊向蓮花座下深深下拜惟大南門外地藏菴某尼閉關三年是日期滿出關各處女冠以及優婆夷優婆塞欲證善緣共赴無遮大會而城中富紳巨族繡闥璇閨亦皆願捨金錢作靈山會上人某尼出關時沐以香潔水斬去煩惱絲身披袈裟口宣佛號就滿團上禮佛轉向衆檀越合十俾見面如滿月色暈朝露僉謂我佛慈悲默爲呵護所以三年心願有始有終也讚畢大家齊誦南無大慈大悲救苦救難廣大靈感觀世音菩薩 
[廣東官報]  
　　督憲牌示廣西梧州恊副將江志廣西鬱林營叅將侯勉忠調補欽州營叅將黄培松均飭赴新任藩憲牌示東莞縣知縣缺以卽用縣劉汝霖詳補合浦縣知縣缺以卽用縣邱爲鈺詳補潮陽縣知縣缺以新寗縣何福海調補崖州永寗司巡檢缺請以候補巡檢兪錫圻詳補萬州龍流司巡檢缺請以　調連山同知宜善司巡檢王道瀛調補 
[淮東舊用]  
　　金陵起水西門至彩霞街口一路石板不知何故大半碎裂以致每當雨後潦積石底行者誤踐石其潦卽躍而起可使過 
 
 

Page 3

 
 
顙往往晴霽三四日猶有湔裙污襪之事適支應局總辦吳觀察公館在安徽會館該處爲羽葆必經之路親見淤泥害人因請於宫太保撥欵修理而委桂植之舒小岩兩大令董其成另委職員徐炳誠洪升甫躬其役上月徐洪二君鼓棹詣觀音山選購山石訂由石主陸續解送大約秋後便可鳩工徐君涇縣人與升甫爲同鄉性素好善凡有益於人之事無不自竭綿薄不足乃借仁漿義粟以補其乏故人每信其無私而尤樂其有力年來施粥施衣不一而足皆不取給於官帑有問者則曰吾視吾力所能行而止然水西門一隅貧窮者咸屬耳目稱爲生佛語曰誠能感人信哉○金陵玉器一業雖不及蘇垣之成羣成市然而蒼璧黄琮好之者則如置其身於清廟之上輯瑞之班往往不惜重價什襲摩挲相見恨晚因是骨董客阿其所好索玉於山求珠於淵以待有識者之品題物希則貴自古已然前日城北紗帽巷地方有一小戸人家修理舊厂掘地僅尺許忽見一罐揭而視之内有漢玉一方得者初不知索價次日爲玉器行市人所間卽此攘彼奪增值至二百金猶未首肯據人云罐内又有金挖耳金戒指各一枚本洋一百元皆非漢玉可伯仲玉美如此其求善價而沽也宜矣苐不知茫茫宇宙誰爲此玉之知已焉耳噫○善後局原設津貼錢三十分所以待貧員之灶突無烟者意至厚也顧一行作吏卽此未入流品之末秩其耀戚黨光宗族烜赫其同鄉共井之耳目不知者莫不曰是固朝廷之命官也應之者亦卽曰是朝廷命官也又誰料長安市上有此臣朔飢欲死之面目哉故始初思之爛熟者尚不肯爲五斗米折腰何况區區津貼迨後來者益雜聽鼓年年繫匏歲歲此不願取彼則爭之而不可得於是不貧者亦不復顧名思義矣今歲局務自歐陽觀察綜辦後卽傳見所謂仕而更貧之三十八踰月矣而見者寥寥乃出令以無員之額更補後來之居上者人始一湧而至觀察不得已僅去其太甚者六人内有朱某者曩年曾分揚差委今歲因撫憲新章分府人員以二年爲期期滿卽回省是時朱已回而回省之文書未至觀察不信其說未遂瀆禀不已甚至向索進見時呈遞之履歴經觀察反覆批斥尚未低首宣城然論者多誚朱失以下事上之禮且謂五鹿嶽嶽此公必隳　家聲焉○萬里家山歸養志十年門館受恩身唐人詩也讀之具見知己之感錫類之思眞令人怦怦欲動不料邇日竟有似是而非者可笑也已城南有某甲者亦風流自賞之士也家於廬山香爐峯側以貧故淹滯江左遇某寓公憫其孤露留之使司書記室凡所以慰窮途之落薄者無所不至久之知其家止一母望孫念切而室中人已病不能育居停更勸之納妾詎妾固靑樓中之豐幟高張者以甲能烟視媚行遂委身焉旣入門不無有朱淑眞零落殘杳之感未幾復與某少年在水精簾下相對梳頭甲亦漸狎竟忘忌諱前月不知何故妾忽吞烟毒發而斃少年知不免願出資爲甲更納一妙齡者事卽寢或有勸甲早整歸鞭毋令旁觀齒冷者則答曰吾今蒹葭倚玉矣復何求但日者許吾功名似馬周吾當藉此置身靑雲終不能因一婦人而灰壯志也言者見其覥顔不以曳　介意急掉頭不顧而去有知其事者謂甲誨淫時目睹楊玉環爲祿山洗兒不爲怪正不止從旁點籌續雞樹子之雅局而已惜某寓公一以唐德宗之不覺盧札是奸邪耳 
[禁烟續述]  
　　耶蘇教會中人請禁印度烟土運入中國遞呈公禀於北洋大臣李傅相本報前曾紀載現聞傅相已分咨總理海軍兩衙門酌量核辦矣 
[田螺大貴]  
　　暑天本多痧氣今歲有所謂　螺痧者人或染及卽覺十指螺紋　陷每不可救或以田螺套指上卽愈因此近日市上田螺昂貴幾難尋覔有人買此田螺每個出洋銀五分云 
[案彚錄]  
　　沈王氏投上海縣控訴媳婦潘氏不守婦道陸大令准詞飭提到案於前晚集訊沈王氏訴稱今年六十八歲現住小南門外沙腸街我子洪紀逝世多年遺下媳婦潘氏不安于室甚至私産小孩不能教誨竟敢糾同我侄帮瑞攫去門窓什物現請將媳婦斷回母家沈邦年供沈王氏是我嫂我以訓蒙餬口我弟邦瑞不安本分叩求究辦潘氏供今年四十歲丈夫去世多年邇因我姑嗣邦年之子寳紀爲子邦年圖謀家産揑情誣控沈邦瑞供前爲荳行生意並無不端之事我兄邦年之長子故後將媳醮與次子爲室治家不正求請查訪大令得供　邦年曰爾嫂每月可收房租若干答稱四千九百文大令着沈王氏每月提給潘氏錢二千文立摺支取如以後沈王氏身故後再增一千文以資養贍並着　差於次日恊同該處廿三銀地甲將各物交還沈王氏收領沈潘氏暫交官媒着沈邦瑞邀同伊弟潘田卿來案具領沈王氏沈邦年　謝而退○移拿積犯已紀前報昨日午堂陸大令命提瞿拄寳至案據供小的前因犯事收禁現已改過自新不敢再犯前項情事並據皂頭事　書名地棍王阿狗至案供稱安分貿易不敢肇事大令訊得瞿王均非善類判瞿桂寳重笞一千板王阿狗笞八百板分别收所再行核辦○昨報英金昌等遭葉王氏葉阿寳毆傷一節前晚陸大令升堂提訊吳金昌吳錦全吳王氏投案供在該處經過無故被毆永請提究旋據葉王氏投案供被吳等毆打受傷自姚和尚目見吳等反敢投案誣控求請明察大令得供以兩造均非安分之徒判令分别交保自行醫冶候傳姚等到案訊辦 
[英界公堂瑣案] Ｂ英商哈味投英領事署控稱何逹夫曾向我行定買紫銅板三墩已出一墩半尚存一敦半延不付銀出貨屢次往催置若罔聞請傳令付銀出貨梁副領事據情照會蔡太守飭差傳何達夫訂於昨午會訊哈味申訴前情何達夫遞禀聲稱於去冬十一月間向哈味定買紫銅板四墩每担價銀十九兩嗣後延不到貨我號之貨賣與天津客該客催促要貨旋於本年二月間據哈味言如果要貨另有三墩每担須價銀二十二兩我又定買當卽付銀出過一墩半兹因天津發水客商裹足不前尚有一墩半急切雜以再出其時前走之貨早已到滬被哈味售與永利生得有善價然前定之貨延岩不交後定漲價之貨反來催促甚致控告於理不合成單二帋呈閱哈味又稱去冬所寫成票載明代伊經辦貨之能否辦到不能作准後來之貨的係伊向我定買成票有分别請爲閱看梁副領事察閱成票果有分别請太守着何達夫赶緊付銀出貨太守謂成票旣已寫明應令何達夫交保付銀出貨如果前定之貨亦可作准儘可投英刑司署呈控○開薙髮店之袁和尚稱除老虎何在我處爲夥伊曾荐陳何四到楊壁芝薙髮鋪爲夥楊失竊衣物疑被陳阿四行竊邀同徐老虎並我同到茶館議賠未妥徐老虎遷怒於我持小刀亂戳我受損傷報捕拘徐我在仁濟醫院醫傷迄今已有一月傷未全愈徐老虎供長洲縣人同業陳阿四與楊壁芝因失竊起釁如今惟求施恩蔡太守以袁和尚受傷頗重醫治多時尚未全愈徐老虎之兇横可知旣已管押一月着再笞三百板備文遞解回籍包探何瑞福稱朱守也原犯行竊今又挨門行竊兪阿志柳龍伯等各家衣物拘獲人贓送請懲辦兪阿志柳龍伯請領贓物朱守也供紹興人蔡太守判朱守也笞有二百板備文遞籍贓交失主分别認領○包探秦少卿稱朱阿連曾到夏日長烟館吸烟與伊同居之阮阿順同榻及去後查失金銀首飾等仵獲到朱阿連說是阮何順行竊業已逃逸曾見夏衫穿在裏面查夏日長正在搬塲籃内有值價之物知照搬塲之人確被朱阿連聽見後失竊籚内金銀首飾及衣服等件不知朱阿連是否與阮阿順串通惟朱阿連現在情願覓保限七日内交到阮阿順夏葉氏申訴前情請爲究追朱阿連供寍波人向在釘書作生理阮阿順是姊丈薦來借住現不知逃往何處乞恩交保容七日内尋到阮阿順交案蔡太守准朱阿連覓保限七日内尋父阮阿順再行質訊○包探黄四福稱虹口木行學徒李梅生行竊行内洋六十二元匿在妓院及往拘獲祗剩洋三十九元今特送案該本行執事人曹裕全稱學徒李梅生之事現由荐保理明念伊年幼無知具有保單求恩帶回送交父母管束蔡太守謂旣由原告求免究辦姑准當堂保去○三日五十四號華捕彭金榮稱見胡王虎之東洋車停在當街喝令移開伊倔强不依反被毆打爲此拘案胡王虎供載客甫到暫停片刻被該捕 
 
 

Page 4

 
 
將軍推翻旁人不服打伊蔡太守商之梁副領事以兩造各執一詞着各邀見証人質訊一面飭捕房查明禀覆○林列三稱江西人現住謙愼安棧與　運春雖是同鄉向無交情伊常來索　纒擾不休爲此交捕送案黄運春供江西南昌人現因失業向同鄉林列三告帮不敢纒擾蔡太守飭將黄運春交差送交江西會館董事資遺回籍不得逗遛○陸恩富稱被賊挨門竊去紡綢生　褲並絲帶各一條報由捕房查獲人贓送案請領黄少卿供寳山縣人包探陳阿九爾黄竊陸之綢褲絲帶由我獲住人贓蔡太守判黄少鄉普押二十一天期滿解送寳山縣安置贓父陸　富領去○沈康氏稱昨在虹口茶館突被沈阿根奪去布經紗一個報由捕房查獲人贓送案請領沈阿根供寳山縣人曾被阿春欠錢九千零二十文在沈康氏處尋見　春將布經紗作抵並非奪伊蔡太守飭將沈阿根管押交到阿春再行質訊布經紗先交該氏領去 
[正悞]  
　　昨日報後所登良藥東來一則兹得謝君來信謂此徃種開關散實係寄存又報局出售並非施送合卽聲明以志筆悞 
[賑捐誌略]  
　　淫霖匝月北通之屋物飄零洪水滔天東魯之人民罹害加以京畿大小閩省沈災一繩而繫八屍語難卒讀千倉未能一飽賑實難周敝所爲此遍叩仁慈特開捐册兹蒙祈安氏求行事及合室平安潁川留餘齋竟金山人各助賑洋一百元甬思愼居曁公信安李君柱石各洋五十元廬陵劉東善堂求妻室病愈洋四十元源豐銀號洋二十元諸君軫恤災黎善囊樂解固足下昭激勸上格蒼穹尤可異者自老翁携錢千文用新紅繩穿貫據稱十齡子以積歲錢囑令助振又捐册内有十齡童子三齡童子各助洋五角冲年髫髮亦知見義勇爲則天性之良家訓之善尤足令人嘆賞不置云[  上海四馬路高易籌賑同入陳德薰等識]  
[重謝良茶]  
　　連日痧症盛行救治稍遲卽變生不測大馬路同德堂自製天中萬應救急良茶每逢夏令按日門前施送遠埠信索亦必覆寄數　包均不取直服之者咸云爲時下對症之樂此茶本遵古方妙在遠年陳茶趁端午節以正藥配合故能異常靈效昨又蒙主人孫君鏡湖見惠數十服囑爲隨時分送是眞所謂行善不倦者矣用再書此以重謝之 
[謝貺良藥]  
　　昨有誠濟善局致書本館云滬上華洋總匯良莠不齊食力小民甚於他處時當炎夏酷熱頻增疫痧蜂起倐然倒斃者日有所聞敝局自製痧氣丸等隨時給送以濟貧民遐邇痧氣甚行恐未徧及奉上辟瘟丹一百丸紅靈丹四十瓶祈乞察收代爲分送俾垂危待斃之人均登袵席則貴館隂隲豈淺鮮哉云云本舘與該局司董非特素無一面緣且未知其姓氏并不知局之設自何時乃承妙藥頒來囑令及時行善因志數語以表謝忱 
[壽域同登]  
　　啓者昨承徐古春先生送來鷹洋八元爲張叔和都轉蔡二源顧勉夫兩太守經蓮珊刺史四君子五旬同慶遵壽分移作善舉例各具賀儀二元因敝所乃二源太守主政故就便統交以充經費當卽塡掣收單敬謹祗領夫酬酢往來固屬繁儀縟節而胞與民物妙在盡利推行敝所欣逢盛舉旣於餽之合義者見徐君之誠復以澤無不周者仰四君之德錄報誌感庶幾壽域同登云爾滬北棲流公所謹啓 
[澤普病黎]  
　　謹啓者本堂施醫以來廼家諸大善士垂靑逾格惠及敝堂施醫藥費經收第二次細數前蒙紹興胡善　翁募來諸善士二十戸業　　諸報謝今特開列清單昭公鑒計四月中旬至本月中共收見英洋三百六十二元雖蒙各紳商善士普施德澤亦云鉅矣無如地廣人稠每期儘三四百號之多統核經費時形掣肘敝堂總以實事求是不敢虛糜還求四方樂善諸君俯鑒敝堂籌欵之苦仰祈隨緣佈施修德種福　　綿綿謹誌清單另列公電外專伸謝悃聊表微忱以資觀感[  虹口鐵路寳順里元濟善堂同人拜誌]  
[江督轅門抄]  
　　六月初八日新選安徽池州府文明到見由京來朱宗澄禀知奉委府發審差○初九日新選安徽池州府文明辭○初十日廣西永康州知州王詩質到見由京來藩轅牌示高郵界首司巡檢文玉奉部簽選浙江於潛縣知縣遺缺查有陳受祺堪以署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[揚州恊賑公所經收䀫盱縣火災收解啓]  
　　敬啓者前以䀫盱火災蒙上海各公所撥欵接濟隨蒙各善士輸將均已登報查内有隱名氏五百千文又别募二十元係眙盱本藉紳士李府所助誠屬誼　桑梓諱言之曰隱名氏是殆所謂隱行其德耳又續收到江都林邑尊江蘇方觀察繼善堂方邗生曹娥敬其事居孫浣溪五戸各十元柳少雲手一百五十元恩　堂十千敬善堂六元公善堂三元又五百文隱名氏江柏香堂二戸各四元乾泰豐包讓卿談子納三戸各三元方仲壬二元中和祥孔幹臣馮紹述三户各一元朱承甫六兩九錢以上合卽補　登報敝所當請賑友前往逐戸遍查據係被災有千數百間之多其中貿易店鋪居十之半紳衿士林又去其二實在極貧者約十之二三因卽酌放正賑共錢九百八十一千二百文又擇極苦者另行加恤共錢四百七十六千八百文另辦食鍋二百口合洋五十七元鍋盖一伯六十二個計三伯文一幷加給應用適聞䀫盱邑尊據實通詳隄蒙道憲發賑分賑近又奉各大憲委勘知官賑又陸續而來敝所義賑因卽公議停止仍恐該處善後事宜在在需辦復又籌備錢欵一千千文以爲有備無患之計統共實支二千四百五十八千三百又洋五十七元此外蒙上海公所　發治　靈符一千道幷敝所另有備蘆蓆沙藥及同人查賑來往川資一切另用及解欵運費均由同人自籌備概不動支公欵敝所念切鄰封聞信卽往本外　　以取名要惟實事求是所有來欵何敢虛麋除已核實支用外仍一倂彚繳上海公所俟有善舉之緊要者先其所急斯亦移緩救急之意也如有侵吞　人共監　飛實支數目開呈公覽以昭徵信云爾同人公啓 
[申報舘恊經募浙閩賑捐六月十一日至六月二十日第五十二次清單]  
　　十一日辛善土洋二元五角農人葉士洋一元農八姚全庚洋一元孫少蘭洋五元王敏甫洋一元○十二日　監老人洋二元○十四日新産獲安氏祈合家平安洋十元澄湖草堂銅洋二元頴川居士洋五角陸六蜂屋洋一元桐蔭書屋洋三角雲栖逸各洋二角求是主人初母延壽洋一元心飭力薄入洋一元○十五日無名氏洋二十九元竹林氏銅洋七元愼餘堂洋二元○十六日隱名氏洋二元○十七日補過主人許愿求病愈洋五元木瀆虹橋頭無名氏銅洋一元松謂求平安洋一元吳興氏完愿洋二元○十八日巫喬峰洋二元劉望魁洋一元唐桂岑洋二元敬之氏洋五元求合家平安室主人洋二元銅洋一元經鋤書屋洋二十銅洋一元　吾素齋洋十元知足軒手足和睦洋五元○十九日當湖佩之氏大小玉器二十件○二十日鑑泉洋二元林均文獻通攷一百本一部河漢三才圖八十一本一部總共收洋九十八云五角銅洋十二元大小玉器二十件又厭通攷一部河漢三才圖一部 
[上海虹口元濟善堂施醫給藥捐欵第二次清單]  
　　陳鴈初洋三十元麥桂潤堂洋三十元德興帳房二十元黄古氏十五元鄭程先元方帳房李鑑齋李恊臣韋文圃沈吉成張麟魁唐茂枝黎　匀譚朝臣陳善亭吳春池鐘藹堂十三戸各十元陳麗募陳子　十元○胡善麟翁募大新號十元利亭莊合成號廣德泰　心號同發昌五戸各五元愼和祥生和泰元泰亨三月　三元關雪記　昌號廣利和劉財興聯和號均泰號餘茂號司徒源記廣德昌廣接源十戸各二元恆順泰一元○陳輔臣唐乾初二戸各六元豐記陳西平老悅生恆基堂陳紀記五月各五元　芹軒退省軒二戸各四元華彰號吳琼輝二戸各三元拾元昇致寳長羅廖氏羅惠蘭長盛號五户各二元念善子一元○以上共收英洋三百六十二元合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十六年六月十四日京報全錄]  
　　宫門抄○諭旨三道錄前○發抄硃批五道○粤督李等奏審明私設拖船誣良哧詐分别定擬摺○六月十四日兵部太常寺太僕寺正藍旗值日兵部引　見三十九名刑部五名提督衙門二十四名廂白　四名○　貝子恩棠各假滿請安○儘先副將吳占先謝恩○貴州叅將尚宗光謝　恩○帛公請假二十日○嵩申續假一月並請派署印讑○花尚阿良培各續假十日○召見軍機清安文秀○發抄希元奏閩海關一百十八結洋稅奉硃批該衙門知道單倂發欽此○又閩海關福厦二口徵收輪船稅銀奉硃批該衙門知道欽此○又徵收船鈔銀兩奉硃批該衙門知道欽此○又解邊軍餉奉硃批戸部知道欽此○又解海軍經費奉硃批該衙門知道欽此○○○頭品頂戴兩廣總督臣李瀚章署理廣東巡撫布政使臣游智開○奏爲審明私設拖船誣良嚇詐分别定擬恭摺具陳仰祈聖鑒事竊照已革廣東試用從九品王壽齡等籍緝捕爲名私設拖船誣良嚇詐一案經前督臣張之洞訪聞飭拿隨於光緒十三年七月初八九等日經前按察使王毓藻曁總理緝務局前浙江按察使陳實箴會督文武員弁拘獲該從九王壽齡同知職銜附貢生區福福年卽區次鵬勇目麥亞蕘馮壽昌起出被押耕丁吕有俊郭亞衿民人趙厚新及聯名單片傳同被詐之李亞清到案飭發審辦其捐指廣東試用從九品鄭瑞璠亦自赴緝務局報到一倂發府提訊供詞狡展經前督臣張之洞會同前撫臣吳大徵奏請將土壽齡鄭瑞璠先行革審嗣因區福年卽區次鵬平日素工刀筆干預公事唆訟把持作惡多端又與鄭瑞璠等夥謀詐害復將區福年奏革先後奉旨革職審辦轉行欽遵在案旋據前廣州府知府孫楫會同總辦讞局候補知府周恩慶等遵提已革試用從九品王壽齡等審明備具供看由署廣東按察使王景賢會同署布政使王之春鹽運使英啓署督糧道周炳勳訊明議擬解勘前來臣等親提覆訊緣王壽齡籍隸浙江會稽縣鄭瑞璠籍隷江西石城縣均由監生報捐從九品分發廣東試用王壽齡復於光緒五年隨剿儋臨客匪出力保奬六品頂載鄭瑞璠與現到案之籍隷高要縣已革同知職銜附貢生區福年卽區次鵬民人馮壽昌等均素相認識鄭瑞璠先經緝務局以該革員熟悉地方情形飭令管帶勇丁查緝盜匪王壽齡因與鄭瑞璠素識卽稱情願自備　斧緝匪報效鄭瑞璠應允答俟獲犯著勞再行禀請給札詎王壽齡卽自稱帮辦委員又轉糾得區福年馮壽昌相助刊刻聯名單片各處拜客並因經費無出商允區福年將來獲得匪犯擇其情重者解辦情輕者罰令措繳花紅銀兩以資應用並未將前情向鄭瑞璠馮壽昌告知王壽齡隨自雇拖船一隻水勇一名令麥亞蕘充當勇目並令區福年在省照料遇有文移事件代爲繕冩馮壽昌代募陸勇十餘名聽候調遣自與麥亞蕘坐船帶勇駛近澳門洋面巡緝光緒十三年六月初四日駛至新安縣屬浦台洋面見有漁戸李亞清卽豆皮清帶同眷屬人等在該處馮船捕魚王壽齡知其有錢畏事起意商同麥亞蕘誣指爲盜詐銀分用卽囑麥亞蕘帶勇往拿李亞清過船指稱購緝有名盜匪勒令供認刼案李亞清不肯承認王壽齡卽將李亞清扣留在船交麥亞蕘看守一面將獲得李亞清一名擬向嚇詐銀兩情由寫信通知區福年囑定詐銀數目區福年當以事在外洋應索多少由王壽齡自行酌定答覆王壽齡卽令麥亞蕘向李亞清嚇說必須備繳花紅銀一千元方准開釋倘不繳銀卽行解省李亞清慮及到省勢必延押拖累又因一時無從籌此鉅欵向麥亞蕘央允先兌洋銀一百元重七十兩其餘銀兩約俟陸續措繳麥亞蕘代求王壽齡應允將李亞清釋放回船兌付麥亞蕘洋銀七十兩過交王壽齡點收王壽齡分給麥亞蕘洋銀六兩三錢餘銀自收稱俟回省再與區福年俵分王壽齡又於是年六月十一日因聞香山縣屬大秢團内業戸吳榮業與武舉鄭振光等爭割田禾彼此有嫌卽稱該團附近洋面恐有窩匪情事與麥亞蕘帶勇同往查問鄭振光所雇耕人品有俊郭亞衿不服分辯王壽齡卽飭麥亞蕘率同勇丁扭拿吕有俊郭亞衿押交鄭瑞璠查收鄭瑞璠不知王壽齡等妄拿情事卽將吕有俊等暫行收管又香山縣民趙厚新與同姓不宗之孀婦張趙氏通姦有孕嗣經張趙氏之姑張王氏查知以事關顔面責令帶往澳門地方賃房生産俟産後再爲另醮被未獲又黄閏貴向王壽齡告知王壽齡疑爲拐帶卽令黄閏貴作線引同麥亞蕘拘拿趙厚新押解來省甫抵中途虎門地方先經前督臣張之洞訪問飭拿王壽齡區福年麥亞蕘馮壽昌起出吕有俊敦亞衿趙厚新及聯名單片傳同李亞清各到案鄭瑞璠亦赴緝務局投到一倂飭發廣州府讞局審辦嗣據廣州府知府孫楫會同該局總辦候補知府周恩慶等提訊王壽齡等供詞狡展先後詳經前督臣張之洞會同前撫臣吳大澂奏請將王壽齡等斥革行局提案覆訊據王壽齡等供認前情不諱富查李亞清吕有俊郭亞衿均係安分良民並無爲匪情事趙厚新止與張趙氏彼此姦好亦無拐逃情節復向鄭瑞璠詰問奉派緝捕旣允王壽齡自備　斧緝匪報效何以於妄拿嚇詐各情毫無覺察所供顯有避就據稱因與王壽齡素未交好正在需人帮緝是以未經拒絶至其藉端嚇詐並將伊與區福年四人刊刻聯名單片寔非意料所及况王壽齡所犯嚇詐各事在新安香山一帶洋面伊在省河彼此相距甚遥焉能夥同詐贓等語尚　可信又查區福年旣工刀筆其平日難保不干預公事唆訟把持復向區福年反覆究詰據稱伊因家道貧寒冋賴筆墨營生前於光緒四年間前任高州鎭楊玉科邀伊襄辦文件曾經條陳籌防事宜並爲素識營員代擬稿件得受筆資銀十兩八兩以資養贍或者干預公事之說因此而起其實伊僅就事聲叙一切命案悉係本官自裁不得妄爲增减此外年少時曾爲戚屬黄陳氏代作呈詞控追欠項一次得謝禮洋銀二元又爲張李氏代作呈詞控增田産一次得收謝禮洋銀三元至年月日期及被告姓名均因事隔年久不復省記詞稿當俱銷燬無憑繳騐又於同治年間不記月日在高要縣本鄉有梁亞五與梁亞有互爭生意數目經革員代爲調處梁亞有不允曾向嚇稱如不免息定爲梁亞五作證告官梁亞有始肯聽處息事得受梁亞五謝禮洋元銀二兩一次至此次王壽齡藉緝捕爲名誣良嚇詐伊委止先僅預謀當時實未有塲事後亦未分贓及另犯不法别案提同王壽齡等質訊供亦相同並稱區福年如果實有同塲誣拿嚇詐分受贓銀情事伊旣因此獲罪正可供指諉卸何甘代爲隱諱自罹重咎等語查核所供尚係實在情形當將李亞清等保釋王壽齡等分别監禁一面飭查區福年所供代作狀詞各案旣無年月日期又無被告姓名均無可稽查禀覆隨提該革員等覆審議擬招解到司兹據該署臬司王景賢會同署藩司王之春鹽運司英啓署督糧道周炳勳審擬解勘前來臣等親提研鞫提該革員王壽齡等供認前情不諱復加究詰矢口不移似無遁飾查律載恐嚇取人財者計贓准　盜論加一等免剌竊盜贓七十兩仗八十徒二年又官吏受財者計贓科斷有祿人枉法贓五十五兩杖一百流三千里八十兩絞監候無祿人减一等又例載誣指良民爲强盜者不分首從發邊遠充軍又軍民相姦者姦夫姦婦各枷號一個月杖一百又律載不應得爲而爲之事理重者杖八十各等語此案已革試用從九品王壽齡藉報效緝捕爲則私自雇船募勇迭次妄拿滋擾杳核所犯應以誣指良民李亞清爲盜嚇詐得贓爲重李亞清雖允給洋銀一千元實止兌交一百元重七十兩其餘係屬口許虛贓如照恐嚇取財計贓加等科斷罪止杖徒卽照吏受財無祿人枉法贓减有祿人加一等亦罪止杖一百徒三年且該革員雖係候補職官並非奉札派委究與現任官吏不同卽李亞清亦非緣事到官雖被嚇詐得贓核與取受有事人財物亦有區别自應從重照誣良爲盜本例問擬王壽齡除計贓及妄拿吕有俊等各輕罪不議外合依誣指良民爲强盜者發邊遠充軍例擬發邊遠充軍係屬職官應請從重發往黑龍江充當苦差麥亞蕘聽從王壽齡誣指李亞清爲盜並爲恐嚇詐贓事後分得贓銀亦應照例問擬麥亞蕘卽麥蕘洸合依誣指良民爲强盜者不分首從發邊遠充軍例擬發邊遠充軍到配杖一百折責安置雖據供孀婦獨子情節較重不准查辦留養區福年所供爲人代作狀詞飭查並無案據亦未起有詞稿未便遽照教唆詞訟擬辦其爲營員代擬稿件條陳時勢訊由本官自行主裁亦與把持公事有間惟聽從王壽齡紏邀藉緝捕爲名刊刷聯名單片同謀嚇詐銀兩實屬咎有應得姑念該革員於王壽齡誣拿李克清　贓一案當嚇重　在塲事後亦未分贓如與王壽齡等概照不分首從擬軍似與麥亞蕘之同塲嚇詐分得贓銀者無所區别區福年應請於王壽齡等誣良爲盜擬軍罪上酌减一等擬杖一百徒三年係屬職員從重發往軍台効力贖罪據供親老丁單亦不准其留養王壽齡麥亞蕘區福年事犯均在光緒十五年三月十六日欽奉恩詔以前雖不在不准援免之列惟情節較重應請不准援免此稿未完 
 
 

Page 14

 
 
[光緒十六年六月十五日京報全錄]  
　　宫門抄○諭旨一道錄前○發抄硃批六道○閩督卡奏遴員升署沿海陸路副將員缺摺○又奏舉人開設烟館滋事請旨斥革片○又奉遴員請補海外陸路副將員缺摺○總兵姚奏報回任接篆日期摺○閩藩劉奏報到任接篆日其摺○六月十五日刑部都察院大理寺廂藍旗值日無引見○瀅貝勒等各謝署缺恩○八額駙薛允升白桓各假滿請安○福建副將朱長陞袁鳴盛各謝恩○明安續假五日○在見軍機奕年桂全薛允升○發抄張曜奏安揷濒河被水村民情形奉硃批知道了欽此○又春賑情形奉○硃批戸部知道欽此○又河防遇險隨時商辦奉硃批知道了欽此○又候選道王守善助賑請奬奉硃批着照所請該部知道欽此○又盜犯正法奉硃批刑部知道欽此○楊昌濬奏儘先遊擊武林借補江德城守營守備奉　硃批兵部議奏欽此○接錄前稿鄭瑞璠奉委緝捕訊無夥謀誣艮詐贓情事其將吕有俊等暫行收營係由不知王壽齡圖詐妄拿尚非徇私擅押惟於王壽齡自稱情願報效帮同緝捕不卽嚴行拒絶以致王壽齡藉端擾詐釀成事端實非尋常失察可比業經革職應請遞回原籍交地方官嚴加管束馮壽昌於王壽齡誣拿詐贓各情雖皆並未預謀惟混聽糾邀代雇勇丁亦屬不合應酌照不應重律杖八十趙厚新與孀婦張趙氏逋姦有孕應照軍民相姦例枷號一個月滿日杖一百該犯等事犯在光緒十五年三月十六日欽奉恩詔以前應請一併免其杖責枷號分别保釋李亞清與吕有俊等均訊無爲匪情事業經交保省釋應毋庸議王壽齡所刊聯名木戳據供業已銷燬無憑起獲聯名單片案結銷燬王壽齡等詐得贓銀照追還主係奉行訪聞餫拏究辦失察職名應請免開除備錄供詞咨部查照外所有審明分别定擬緣由臣等謹合詞恭摺具奏伏乞皇上聖鑒勅部核覆施行謹奏奉硃批刑部議奏欽此○○頭口頂戴閩浙總督臣卡寳第跪奏爲遴員升署沿海陸路副將員缺恭摺仰祈聖鑒事竊照福建興化城守恊副將王福祿病故遺缺係陸路題補第一輪第六缺應用應升人員當准陸路提督臣孫開華咨保提標中軍叅將樂文祥年强材練表率有方人地實在相需擬請以之升補經臣以該員於興化恊副將出缺之日核計歴俸未滿二年咨准兵部核覆與例未符行令另揀俸深合例人員請補等因臣查是缺副將駐紥興化府城地當　要俗悍民强巡緝撫綏均關緊要非精明幹練之員不足以資治理第閩省台内陸路各叅將歴俸已滿者如臣標右營叅將岱齡業經請升台東恊副將長福營叅將文齡年屆六十三歲例應甄别現復因病請假醫治此外各員歴俸均未屆滿其浙省實任各員僅提標中軍叅將張春和太平營叅將李光儒歴奉較深而於閩省風土民情未能遽悉未便遷就請補致滋貽誤惟查有福建陸路提標中軍叅將樂文祥年五十歲江西樂安縣人由軍功遞保儘先叅將光緒十三年二月間奏補福建陸路提標中軍叅將給咨送部是年十月二十八日引見奉旨着照例准其補授欽此承領箚付出京於十四年二月間到營任事該員精明强幹在閩年久於下游地方情形甚爲熟悉以之升補興化城守恊副將實堪勝任惟興化恊副將出缺在先該員俸滿在後與例稍有未符溯查前邵武營叅將梁成華歴俸未滿二年曾經奏准升署福州城守恊副將卽從前陸路副將出缺無合例應升人員亦經各前督臣以未曾俸滿之員奏請升署均蒙允准有案玆興化恊副將出缺在該員未經俸滿之前仍請作爲升署俟一年期滿再請升補以符定例合無仰懇天恩俯念海疆營缺緊要准以福建陸路提標中軍叅將樂文祥升署興化城守恊副將出自鴻慈除飭取履歴别行咨部查照外臣謹會同福建陸路提督臣孫　華合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○卡寳第片再據兼署福建按察使鹽法道龍錫慶禀稱閩縣舉人葉大根以伊開張同興號洋藥棧詎惡棍張阿奎時至鋪中吵擾本年正月二十七日强賒不已次日率領惡黨將鋪中門窓器具摔毁大半又將烟鎗烟燈帶去禀報保甲局簽差抱拿究追給領等情查開設烟館係下流之事稍知自愛者不爲該舉人葉大根竟敢開設烟館今復因館滋事公然出名具控實屬有玷士林禀請褫革示懲前來臣查烟館設林開燈醜類混雜最爲地方之害故開設烟館應照開塲聚賭例治罪法至嚴也該舉人葉大根禀稱烟槍烟燈被搶業已自認開設烟館並有訛詐營匠孫潮之一案平日遇事生風行同無賴實屬有玷儒林查葉大根由附生應本省壬午科鄉試中式第八十一名舉人相應請旨勅部將該舉人葉大棍卽行褫革以端士習除咨部查照並飭縣查明張阿奎等因何起釁滋閙另行拘究詳辦外臣謹附片具陳伏乞聖鑒訓示謹奏奉硃批着照所請該部知道欽此○○頭品頂戴閩浙總督臣卡寳第跪○奏爲遴員請補海外陸路副將員缺恭摺仰祈聖鑒事竊照福建台灣北路恊副將林福喜才識平庸難勝重任經台灣撫臣劉銘傳會摺奏准以遊擊降補所遺該副將員缺准兵部咨係海外陸路題補第二輪第一缺應用儘先人員本部官册該省儘先副將並無在台灣標候補人員未便由部擬補行令迅卽揀員請補等因查定例台灣武職缺出儘台地所屬人員内揀選題補如無合例可題之人再於内地各營内揀選熟悉風土之員題請調補等語臣隨於閩省儘先補用陸路副將内詳加遴選如名次在前之儘先副將黄開甲楊曉春石茂林均未歴過台地於是缺人地不宜俱未便遷就請補惟查有花翎總兵銜福建儘先補用陸路副將吳光忠現年五十一歲廣東英德縣人由軍功剿匪著績遞保花翎江西補用副將同治十三年閩帶勇赴台隨同辦理開山撫番事務於剿服番社開闢後山出力案内保奬光緒元年十月十六日奉上諭着以副將改留福建儘先補用並賞加總兵銜欽此續經來省考騐收標咨部覆准註册序補在案該員營務諳練歴在台灣辦理撫番事宜於台地風土情形較爲熟悉以之請補是缺副戕洵堪勝任與例亦符合無仰懇天恩俯念台灣北路恊副將員缺緊要准以福建儘先補用陸路副將吳光忠補授於營伍地方均有裨益如蒙兪允容俟部覆到日給咨送部引見除飭取履歴另行咨部外臣謹會同福建台灣巡撫臣劉銘傳福建水師提督臣彭楚漢福建陸路提督臣孫開華合詞恭摺具陳伏乞皇上聖鑒敕部議覆施行謹奏奉硃批兵部議奏欽此○○江西南　鎭總兵奴才姚廣武跪奏爲奴才回任接篆日期叩謝天恩仰祈聖鑒事竊奴才三年期滿欽奉諭旨着來見欽此遵於光緒十五年十二月二十六日交卸鎭篆於十六年正月初八日趨赴闕廷荷蒙召見二次诲勉再三舉凡治軍機宜水陸形勝俱在聖明洞鑒之中莫不指示詳晰奴才跪聆之下欽感難名陛辭之後旋卽束裝出京玆於光緒十六年四月初二日行抵贑州府城准署理總兵楊文彪委中軍遊擊熊得勝將總兵關防文卷等項移交前來奴才當設香案望闕叩頭謝恩祇領任事除將回任日期恭疏題　外伏念奴才在任三年情形雖尚熟悉第南贑界連閩粤楚南民氣剛勁匪徒出没靡常防範不容稍懈目下境内尚稱靜謐而軍民亦屬相安奴才惟有督率將備認眞操練弁兵務期悉成勁旅實力巡防緝捕預備不虞矢勤不敢稍涉懈弛倂遇事與撫臣商辦俾臻妥恊以期仰酬高厚鴻慈於萬一所有奴才回任接篆日期理合繕摺叩謝天恩伏乞皇上聖鑒謹奏奉硃批知道了欽此○○二品頂戴福建布政使臣劉樹堂跪奏爲恭報微臣到任接印日期叩謝天恩仰祈聖鑒事竊臣蒙恩補　福建布政　當經具摺籲請陛見並將篆務交卸清楚起程北上恭迎諭旨行至揚州途次接奉硃批毋庸來見欽此遵卽改道由上海乘輪舟南下於光緒十六年四月十八日行抵福建省城奉閩浙總督臣卡寳第札飭赴任二十日准署布政使臣張國正將印信又卷移交前來卽日恭設香案望闕叩頭謝恩祗領任事伏念臣渥荷殊施膺兹重任况福建海疆衝要藩司政務殷繁舉凡　覈庫儲澄清吏治有關民生國計所當實力講求惟有遇事禀商督臣矢愼矢勤以期仰答高厚鴻慈於萬一所有微臣感激下忱並接印日期理合繕摺恭謝天恩伏乞皇上聖鑒謹奏奉硃批知道了欽此 
 
