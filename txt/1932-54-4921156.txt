# 1932 - 54 - 4921156

 

Page 1

 
 
時評 
[讀史汀生致波拉函㈠彬]  
　　最近美國務卿史汀生致函於彼國參議院外交委員長波拉。鄭重重申彼政府所持門戶開放與機會均等之一貫的政策并指明日本自去年九一八東北禍變以來之行動。爲破壞九國公約與非戰公約。在目前上海戰局日趨激烈。遠東風雲日益緊張之情勢下。此函所顯示之態度。關係國際政局至爲重大。至足以引起吾人之注意。 
　　美國與我國之貿易關係。遠自十九世紀中葉清日戰後。我國爲列强所乘。寖成瓜分之勢。美國務卿海約翰爲恐其商業遭受打擊。乃於一八九九年向各國提出美國商業同其他各國得以機會均等之原則。英國首先贊同。其他各國亦相繼接受。此爲華盛頓政府門戶開放機會均等之最先確立。　　庚子之役。八國聯軍入我北京。美深恐此一原則破壞。乃通告各國須維護美國國民之生命財產。並保持中國之和平與安全。一九００年英德條約訂立。美國亦鄭重聲明關於商業機會均等。與中國領土完整。不得有任何之忽視一九一五年日對我提出二十一條之無理要脅。對門戶開放政策。作整個之摧毁。美復嚴重抗議。聲明「如有妨害美國國家及人民在中國條約上之利益。或害及中國政治上領土上之完整。或害及門戶開放政策各國工商業受均等待遇者。美國政府一律不能承認。」由是可見美政府歷來對門戶開放機會均等政策之重視。 
　　至一九二一年美總統哈定發起召集華府會議。謀遠東之永久和平會中關於中國問題之討論。依據於領土主權完整機會均等門戶開放之原則。演進而爲九國公約。於是一八九九年海約翰之開放門戶政策。至此乃更得確切之保障。并對締約各國發生合法之拘束力。此一政策爲華盛頓政府對遠東問題之根本原則。自海約翰以來。蓋奉行如一日。 
　　然而此一原則。最爲日本所嫉視。日本爲遠東之强國。野心勃勃。無日不企國實現其「大陸國」之幻夢。彼明知「大陸政策」與美之門戶開放政策恰相背馳。故其心目中常以美國爲假想敵。認美日在太平洋上終不免於一戰。去年九一八禍變之爆發。對於我國固爲直接的破壞我領土主權之完整。而在間接方面。則尤爲一手撕碎尊嚴神聖之九國公約。并向美國挑戰。由東北禍變之演進。更爆發此次之上海戰禍。日本之野心愈益顯明美國益愈感威脅美政府之不能再坐視遠東情勢之發展。及其自身之日即於窘境。而默不發言蓋爲吾人早所料見。 
[上海事件]  
　　敵軍待援凖備大戰 
獅子林被敵艦砲攻 
閘北方面火光燭天 
無損我軍徒苦吾民 
廟行江灣無甚劇戰 
　　敵軍自向廟行江灣等處、總攻以來、集中火力、連戰兩日、屢戰屢北、其主力軍隊、實已疲乏不堪一面向其政府乞援、一面特以飛機、擾我各地、及至昨日該處已無劇烈戰事、時有稀疏之槍砲聲、聒人耳敼而已、但其十四師團已有六千餘人、於昨日運到、今日尙有續到、大約敵俟援軍到齊、或將於今晨全線大戰也、茲將各情分誌如次、 
[吳淞方面戰况]  
　　敵軍砲轟獅子林 
　　我軍擊沉偸渡船 
　　敵軍自偷渡薀藻浜一役遭受鉅創後、對於吳淞之企圖、已不敢輕於嘗試、近數日內、乃集中主力、側重江灣大塲方面、始則以步兵肉搏、但被我軍包圍、復遭重創、遂不惜以數十重砲竟日澈夜、不斷猛轟、終因我軍天賦神勇、敵絶鮮効果、非獨毫無進展、並且連連敗北、敵司令植田勢成騎虎、迭電乞援、冀挽頺勢、聞昨日吳淞口外有十餘艘大批日艦、專待各國商輪進口、即可藉作掩護長驅直入、而所載援兵約有六千餘名、現敵艦前後其達三十餘艘、聞敵現將再變戰略、又將重視吳淞矣、茲將詳情、分述於下、 
　　▲敵又將變戰略據可靠方面消息、敵軍業已變更戰略、在江灣及廟行方面之敵兵、於前日築成半永久之壕溝及砲兵陣地、决用重砲轟攻我軍、一面將全部敵軍、調赴泗塘河、與薀藻浜間、自侯家木橋至紀家橋一帶之我軍陣地進攻、其目標爲楊行鎭黃家宅等處、俾斷我淞滬之聯絡、一方用大隊敵艦、進窺我淞口南北兩砲台及獅子林砲台、以爲牽制故侯家木橋紀家橋一帶、自前晨起、以至昨日下午、雙方激戰、迄未稍休、大砲聲與機關槍聲、在吳淞張華浜方面聞之異常清晰至薀藻浜至黑橋正面、敵我兩軍、昨仍隔河而守、戰綫一如開戰之初、至今絶未變化、 
　　敵艦轟獅子林昨晨七時半、敵軍艦二十餘艘、集中於瀏河寳山間江面、同時以飛機七架、集中砲火、向我獅子林砲台轟炸、我軍沉着應、戰亦時發砲還擊、至十一時二十分敵機飛去而砲轟如故、掩護敵軍、圖在砲台灣登陸、俟至相當地點、停止砲擊、我軍是時乃以機關槍及迫擊砲向敵射擊、多命中、敵艦亦開砲猛擊、混戰至下午二時許、尙未停止、其所投炸彈、多爲二百五十餘磅之重彈、但我方要塞佈置極週、敵投彈雖多、大半均陷入淤土、失爆炸力、 
　　敵軍運輸忙碌昨日敵艦一艘、自口外至薀藻浜往來開砲轟攻、直至十一時許方始退出口外、敵機等嗣亦沿薀藻浜向西而去、張華浜方面之敵軍、照昨日情勢觀察之、約有七八百名兵力仍極單弱、均以兩三人爲一組、伏匿於各處墳山間、張華浜海軍醫院起至鐵路小學間之軍工路上、停有敵鐵甲車四輛、昨日上午十時許有敵卡車六輸、滿裝子彈及軍用品、自楊樹浦方面、駛至張華浜卸下後、即用火車頭拖帶煤車一輛、將該項子彈沿分路輸送前方云 
　　敵船擊沉三隻昨日上午十時許、張華浜糧米棧碼頭等、兵二百餘名、分乘鐵甲駁船四隻、藉依周塘以掩護、沿塘駛至薀藻浜口、希圖偷渡、當被我方外馬路駐軍覺察、即用陸戰砲轟擊敵船一時欲退不能當塲擊沉三艘敵淹斃約一百五十餘名、其最後之一艘急轉舵避入塘邊、急駛逃去、是役敵軍生還者僅五十餘人、、我方未傷一卒 
　　薀藻浜敵縱火昨晨八時許、記者赴大塲視察時見東北方黑焰冲霄、細辦方位、知係吳淞附近、多方剌探、始悉敵於慘敗之餘、無聊已極、秘密派遣漢奸便衣隊多人改扮良民、偷渡薀藻浜、潛至各村落、肆行縱火、於是刦中居民又遭一炬、自昨晚至今晨、迄未稍息、加之風伯助威、施救無人、故延燒更烈、在本埠較高之處、即可遠見黑烟冲天、 
[閘北砲聲火光]  
　　敵軍偷襲均經擊退 
　　中興公興等路大火 
　　昨日、閘北方面日軍、自晨至晚、全用大砲飛機、向天通庵路·中興路·靑雲路·公興路·等處轟炸、擲彈結果、發生大火數處、竟日未熄、入晚七時起、天通庵虬江路方面日軍、利用少數兵士、不時向我軍偷襲、均被我軍用機關槍擊退、敵飛機於下午四時許、被我軍擊遁、砲轟至下午六時許平息、 
　　入晚敵偷襲擊退昨日下午七時許、日軍於砲轟後、即撥派少數步兵三四十人不等、向虬江路·天通庵路·我軍防綫偷襲、我軍伏處戰壕、沉寂不動、日軍意爲我軍已被其砲火逼退、乃仍摸索前進、約距列軍陣地白碼左右、我軍機槍突起、日軍當者盡靡、未幾又來又遁如 
是者三四次、嗣後日軍見無隙可乘、乃停止進行、惟仍不時用步槍遠射、我軍亦還擊、此昨晚零落槍聲與片斷機關槍聲之由來也、 
　　中興路竟日大火日軍自前日起、因步兵接觸、非惟不能越我雷池一步反致喪兵折將、故改用砲轟及飛機擲彈、但結果仍不能損我分毫、昨爲敵軍施用此計之第二日、於上午五時起、即用大砲、向天通庵及閘北轟炸、同時日飛機三架、亦在閘北等處空中盤旋投彈、中興路中興里、於昨晨五時先中敵機炸彈一枚、繼中硫磺彈、立時起火、先僅在里中延燒、旋因大風助威乃漸延及鄰屋、同時敵方砲彈紛飛、墮地爆炸、更助火勢延燒至午、已將中興路對宇房屋、全付一炬、未幾鼎元里亦累及、入晚已焚及大半火勢尙有增無滅、遠望滿天通紅、正不知伊於胡底至繕稿時、火勢正向西延、九如里已在埀危中、日兵之殘酷行爲、實人間之魔鬼一天通庵路附近之公興路、於晨間起火後、亦竟日未熄、至晚間十二時、仍見火光焚熒、黑烟瀰漫、火勢不下中興路、兩處損失、不計其數、 
[廟行江灣沉寂]  
　　砲聲斷續並無劇戰 
　　大批敵屍運楊樹浦 
　　廟行江灣間戰事、敵自前晨總攻失敗後乃利用飛機大砲、不時向我威嚇、同時以少數部隊、擾我陣綫、自昨晨起、迄午夜止、全線沉寂、並無劇烈戰事、昨日午后四時後、江灣方面、砲聲復起、但極稀疏、我軍以敵方徒費子彈、並未還擊、 
　　沿途敵屍縱橫大塲全鎭、於前日被日飛機投擲巨量炸彈三枚、立即爆炸、全錢房屋、炸毁十分之七、已成一片焦土、幸民衆均已避走、暫時躱身於附近各鄕村中、前日廟行·趙店宅·竹圍墩·孟家宅·大沈宅·一帶、日軍大敗沿途各田地上死屍堆積、血流成渠、除在我軍火線外之屍身、於昨日下午旁晚時、由日軍拖至鐵路附近、裝入大卡車上、運往楊樹浦及公大紗廠者、共計有四十八車之多、約計足有三千餘名、沿途血跡淋漓、觸目皆是、尙有手足擊壞、氣息未絶者亦均一併裝去、 
 [Ｉ>劉旅長占雄　沈師長光漢　李副師長盛宗（李子洋攝）　　敵司令部遷移據確息、日軍總司令部昨又移入乍浦路中某廠內、公大紗廠專藏大宗軍火、前所雇用江北人二百餘名、現在前線專任引導之職、每日每名纶洋十元 
[敵機日夜擲彈]  
　　帮助敵軍肆虐 
　　傷及四鄕平民 
　　敵機連日亂擲炸彈、傷害良民、大概在日間爲多、至前晚九時起、日機十餘架、忽乘吾民熟睡之際、飛往閘北彭浦眞茹一帶、擲彈五十餘枚、并放火彈、焚燒民屋、至天明方去、昨日上午亦有日本飛機多架到處擲彈、茲爲彙錄於後、 
　　閘北前晚九時許、日機五架、飛至閘北大統路共和新路一帶、居民於睡夢中驚起、見似紅燈之日機五、燈光甚强、機身約略可見二架向西飛去、三架盤旋於空中、在大統路太陽廟擲彈三枚、炸廟屋一間、民房一間、傷貧民一、人至天明方去、 
　　彭浦彭浦毘連閘北、故屢有日機前往偵察、前晚十時許、日機二架、在空中及附近村落間盤旋、歷數小時、在一時許、擲彈十餘枚、鎭上及徐家角孫家宅等之民房、均略有損壞、惟力量甚微、故無大礙、傷鄕民二名、至天明五時、尙有日機飛行、昨日下午日機六架又至、但未擲彈、 
　　滬西前晚十時許、有日飛機兩架、於黑夜飛往眞茹一帶、抛擲炸彈後、又至滬西北新涇·及周家橋·白利南路等處天空、盤旋兩匝、先在白利南路兆豐花園門前美軍兵營附近空地上投落一彈、幸未爆炸、後又在北新涇公安局所設之糞廠旁某西人花園內、亦投下一彈、當即爆發、炸毁玻璃花棚一大間、彈入泥土成一大穴、深約三尺、徑約四尺餘、又楊家橋顧家宅、被毁民屋二間、傷鄕人四名又抛下火球甚多、小陳家宅被燒民屋一間、 
　　眞茹前晚（二十六）八時半敵戰鬥機一架、突飛至眞茹偵察、頻以電光照射、時附近田間伏有漢奸兩名、於敵機來時、燃放電光炮、（形如新年中兒童所放之月炮）高入雲霄、以爲標號、敵機見後、即抛擲炸彈、幸均落曠地、未有損失、至十時許、始飛往他處、漢奸兩名、即經總指揮部捕獲、均江北人、已於昨日在眞茹正法、又昨晨（二十七）三時許、又有敵機五六架、在眞茹附近飛翔偵察一週、至黎明時、始向吳淞方面飛去、 
　　中興路紅十字會戰區救護隊第二班、由前方運傷兵之救護車、昨晨八時後開駛、經中興路道中忽來敵機三架、擲下一爆炸彈、距車僅四十碼、傷行人五、彈烟直衝車側幸護傷人員未曾受傷、受彈重傷之行人三、輕傷二、當由救護員扶登汽車、與忠勇與敵搏戰之傷兵八名、一併運送上海地方維持會第一傷兵醫院治療云、 
　　浦東昨晨七時二十分、敵機三架、由公大紗廠內飛往浦東楊家橋·高橋至塘橋一帶、前後其擲炸彈十餘枚、有數枚爆裂炸燬楊姓草屋一間、並炸死路人一名、傷三人、旋經我軍開槍射、擊始行逸去、其死傷路人之姓名如下、王春大（男）傷臂、李諸氏（女）傷腦、褚阿毛（男）傷左腿、十六歲之兪姓小孩已死、 
　　滬杭路昨日上午九時餘滬杭路艮山門站、又發現日機三架、在該處視察一週即去、又楓涇站亦見日機多架、翻飛一過、均未擲彈、因我後方軍警已嚴防敵機不敢久飛、至下午一時許、沿滬杭路綫、不見日機踪跡、 
[浦東謠傳釋疑]  
　　日人行動原可注目 
　　如果屯兵自陷窮蹙 
　　浦東雖與浦西僅一水之隔、爲其形勢關係、於此次戰事上尙無何等重大影響、以故得以安謐、邇因楊樹浦對岸之日商三井洋棧、業已打掃完竣、日軍將行屯兵、傳稱同時老白渡大阪棧同春福棧等、日方昨亦派人前往打掃以是浦東居民、不無恐慌、而張家浜日商三菱碼頭外浦中、泊有日商輪一艘、傳稱該輪內藏有日便衣隊若干、記者曾向當地負責者詢問則謂浦東沿浦日本廠棧、不止一家、而各國廠棧亦爲數不少、關於治安方面、我當地警團完全負責、外商因之頗爲信賴、本月二十三四五等日、西溝方面、確有少數日兵上岸視察、每次約十餘人、竟向附近居戶查詢、其起因爲隣近喜事人家、吹奏軍樂、致啓日軍驚疑、旋見並無軍事行動、隨即返去、我方對彼亦淡然置之、故見怪不怪、其怪自敗、至傳東溝地方設砲之說、尙非事實、我方亦由無軍之設備、地面安謐如常、高橋以北、雖因流彈關係居民徙避、惟詢諸高橋方面來人、云無軍事、至報載白龍港有日艦砲轟岸上平民、查無其事、所云敵機用機關槍向地上村農掃射、亦非事實、大約係飛機𢌞聲、爲村農誤聽、致有此謠傳耳、蓋浦東三面環水、就軍事上觀察、日軍不應前往致滋紛擾、而自陷於窮蹙、况一旦屯兵其間、勢必促地主以自衛之必要、緣是而有所接觸、日商在當地之財產、首當供其犧牲、設或殃及他國商民財產、日方又須負一損失之責也、 
[日軍十四師團到滬]  
　　昨到六千餘名 
　　今日全部可到 
　　日兵自滬戰以來截至今日、卻滿一個月、此三十一天中、日軍始用海軍陸戰隊六千二百名作戰、繼調二十六旅團、到滬後連遭潰敗、復調第九師團來滬、於本月二十日、對我總攻、連戰四天又經我軍擊敗、日軍續派十一師團、於二十四日起、陸續抵申、在廟行等處參戰、死亡殆盡、茲又加調十四師團來滬、昨已開到上海、茲將詳情分誌如下、 
　　上午到三千日本所派援軍第十四師團、昨晨用大隊軍艦裝到吳淞口外、停在三夾水石頭沙一帶海面候派　港前往帶進、昨晨六時十分與十時十分　由第三十隊魚雷艦、裝到日兵三千名二千名在張華浜上陸、餘在楊樹浦黃浦碼頭登岸、此項上陸之之兵、已派赴前綫作戰　　續來便衣兵下午二時零五分日本運輸船一艘、載得日兵二千餘名、大半爲便衣隊、須到上海後、再易軍服、派入隊伍、該運艦進口後、便在張華浜方面停泊、分批上岸、各種衣服不同、形如雜凑而來者、 
　　上海丸裝到日郵社上海丸、昨亦載得十四師團兵士一部、計有五百餘名、當在千後二時三十分進口、停泊三菱碼頭、兵士分三次上陸、每次爲一百四十餘人、乘卡車向虹口方面而去、至夜方得全部卸清、該輪又運到大砲軍械百餘 
箱、 
　　晚間到兩批在傍晚六時半又有日本砲艦一隻、自吳淞口外駛進、亦運來日兵一批、數約近千、登陸業在深夜、又有日清公司長陽丸輪、昨晨由滬駛出、往淞口駛載日兵、晚間六時進口七時半始到浦江、故此二批日兵起陸、均在夜間、 
　　全部今日到十四師團全部兵士、聞總額亦有一萬六七千名、除昨日上下午、已到六千餘名外、尙有一萬名左右、現在吳淞口外軍艦中、定今日逐批裝來、參加作戰、 
　　又訊、昨日上午十時、敵驅逐艦二艘、駛抵黃浦碼頭、十一時又到一艘、當卸下子彈五卡車、砲彈四卡車、向軍工路運去、彈械卸畢後、另一艘逕駛新開河停泊、 
[留滬中委再電促張出兵]  
　　惟有肉搏···無待準備 
　　留滬中委孫科等、前電已致北平張學良、促即出兵、收回失地、張昨覆電、已飭部屬準備、駐滬中委、昨日上午十時、開七次會議、决電復張、促即决心肉搏、無準備之可言、原電云、北平張主任漢卿鑒、０密敬戌電奉悉、滬戰日急、寇以全力犯我、國家存亡、繫于旦夕、躊躇却顧、必有噬臍莫及之悔、九一八至今、已逾五月、寇已入室、惟有肉搏、豈尙有準備之時乎、務請迅下决心、即率全軍、直趨東省執事補過圖功、全在此舉、再電奉促、惟執事圖之、中央委員駐滬辦事處、感、 
[滬領團將對日再抗議]  
　　租界損失由日本負責 
　　日文每日新聞云、昨日午前十時、美國領事館內、開駐滬各領事會議、僉謂日軍以公共租界爲根據地、砲擊中國軍、而中國吳巿長、則因租界當局、放任日軍砲擊、對於各種損失、决不負責、因此各國咸抱不安之念、昨日共同協議結果、决定再提出抗議、謂此交事變租界方面所受之損失、日本難辭其咎、應負賠償責任、微聞市政府方面、亦有同樣抗議、 
[日軍護僑反害僑]  
　　日僑回國者已一萬五千人 
　　大美晚報云、自一月二十八日夜間起、迄於今日、在華日僑回國者、共有一萬五千人、上海一處、約在一萬一千人以上、故僑寓上海之日本平民、在未滿一月之中、幾減去半數矣、此似爲對日本武力自衛表示感忱之别開生面的方法、假使絡繹回國者、爲英美法意平民、而日人獨安居此間、則至少可現出健全之外表、董賴作戰之日軍保衛租界、得免遭華軍攻入也、但吾儕武人平民今皆安居租界、以不願意之態度、靜觀武裝之日人喋血作戰、非武裝之日人挈眷回國、若此爲保護與自衛的結果、而使日僑失其生活、失其安全、甚至失其在被保衛區域內的棲身之地、吾人深信此輩回國之日僑、至少心中當起一種感想、即少作一分侵略的保衛、可使羣衆名享、分幸福、即本報亦同具此　　 
[業公會電請陳濟棠派兵抗日]  
　　本巿棉布業·絲光棉紗業·米號業·飛花業·磚灰行業·南北貨拆兌業·糖業·煤業·運銷石灰號業·木業·裘業·參燕業·中國呢羢工廠業·南貨業·等各同業公會、連日紛電廣州陳濟棠司令、請即派兵來滬、參加抗日茲將原電錄後、廣州陳伯南軍長勛鑒、國難當頭、舉國共起抗日、滬戰發生、十九路軍首膺先鋒、捷報頻聞、大挫敵鋒、惟念暴日援兵、絡繹寇滬、形勢緊張、我軍望援彌殷、不容或緩、素仰貴軍將士咸抱負爲前驅之志、爲國效死之心、而大部尙在全州、未聞抽調參加滬戰、良用扼腕、竊以爲此次戰爭、攸關全民族之生死存亡、凡握兵符者莫不應爭先請纓、掃蕩妖氛、雪甲午之恥、揚國家之威、用敢電請鈞座、迅調勁旅援滬共同殺敵、抗日成敗、在此一着、惟公圖之、上海巿棉布業絲光棉紗業米號業飛花業磚灰行業 
 [Ｉ>沈李兩師長與本報記者合影（李子洋攝）[孫陳對外重要表示]  
　　孫科·陳友仁、昨發表其對於美國國務卿史汀生致波拉函之感想一文、原文爲英文、茲譯如下、 
　　該函爲美國遠東政策中之一重要文件、其最堪注意之點、厥爲確定九國公約與軍縮協定之關係、蓋美國曾願意放棄其建造戰艦之領袖地位、及不再增築其在甘姆及菲律濱之防禦工程、而以爲九國公約可資其保障也、十年前華府會議時、英美接受海軍限制、而致日本獨霸於中國及遠東海面、但英美對於海軍霸權之讓步、因以爲日本厠於現代强國之列、定能履行條約上之義務也、不料此次日本對中國之侵略、及其對於美國及國聯之意見、顯示挑戰態度、不特濫用其在華府會議時所取得之特權、直不啻自暴露其爲野蠻國家、至此、吾人可曉然於日本之所以悍然不顧國際公約與九國公約及非戰公約之故、現在除非英美聯合海軍力量、或可以戢暴日之兇燄、不然、世界實無戰獨一强國、能以武力强其尊重其在條約朿縛下之任何國際義務也、 
[衛國將士遺族撫育會昨成立]  
　　推定臨時執委十五人 
　　當塲認募基金萬餘元 
　　衛國陣亡將士遺族撫育會、昨日本埠雲南路仁濟堂開成立大會、到四十餘人、主席許世英、首先靜默三分鐘、追悼衛國陣亡將士、繼即當塲認募基金、選定臨時執委、並推員審查會章、茲將各情分誌如後　　審查章程推定江一平·高一涵·潘序倫·陳藹士·翁子光·何崇傑·姚吾剛· 
 
 

Page 2

 
 
黃伯度·譚毅公·九人、爲該會草章審查會委員、並指定由江一平召集、定三月一日下午二時開會審查、 
　　臨時執委公推臨時執行委員十五人、名單如下、朱子橋·許靜仕王一亭·黃涵之·陳藹士·鄔志豪·葉惠鈞·王曉籟·潘公展·聞蘭亭·張嘯林·杜月笙·林康侯·關芸農·江一平、 
　　認募基金葉惠鈞認募基金一萬元、潮州會館認募基金二千元、並規定中國·交通·和豐·中南·廣東·五銀行爲收欵機關、又議决㈠請各同鄕會加入爲發起人、㈡據余大雄來函、請將參加作戰陣亡之美人　特、依照陣亡將士辦法紀念等各案、議畢、散會、 
[上海律師公會請命張學良督師逐寇]  
　　上海律師公會頃電洛陽國民政府文曰、洛陽國民政府鈞鑒、辛亥以來、凡國論幾於一致、國是乃定、而類國論、其機每發自下、並非操持於上如倒洪憲、討復辟、及十三年北伐諸役是也、今與日抗、一致之國論又興矣、事關禦侮權威、且遠在內爭之上、機發自下、勢尤磅礴周徧而不可遏、事實如是、無可詆讕、尋　禍初起、政府即以不抵抗主義見議於世、因有遼師張學良外尸其名、中樞得自掩於游移不定之間、而上海之戰、卒到七首不得不見、飛機屢阻、援兵緩至、民間之義憤日高、黨府之聲威愈墜、傷哉傷哉、人情每有所激、必有所忘、昔曹操治軍、猶知下令稱喪亂前事一切勿論、今國民急於對外、凡諸公之失政失德未遑有所繩論、儻諸公玩忽民意偏執已見、視疇昔縱橫捭闔馳壁上觀爲得計不翻然而改圖、知下阿瞞、行同貨蘭、則是諸公自絶於國民政府、將來如何倍償其臯、非同人之所忍說、不然、國是在戰、此外不當有第二字矣、考今日之事、東三省爲主、上海爲從、十九軍之忠勇、誠足以開金石而泣鬼神、然戰上海而不戰關外、蓋與拔木塞原之道、恰相剌謬、前張學良旣受中央之命、不戰而退、喪地數千里、今自得再受中央之命、轉戰而、進圖反侵地、繫鈴解鈴、理本固然、日者輿論議以戰督張、甚囂塵上、哭庭之使、相望於途、同人以謂從其負而言之、張學良喪師失地、凡彼之衆、皆中央之衆也、從其正而言之、末大之禍未形、師行之權宜一、羽書朝達於宛平、　劍自又及於居　、况敵兵方以背城之勢、蹙於上海、遼藩　軍續續南移、曩所謂斷匃奴右臂者、吾乘虛搗之、尤不失爲策應之上計乎、依上種種、迫切陳詞、其令北平綏靖主任張學良即日督師、馳剿東寇國命方危、民岩可畏、從前皆死、今日始生、惟諸公實圖利之、上海律師公會叩宥、 
[中韓台三團體勸告日兵自救]  
　　昨有人拾得飛機投下日文傳單一紙、茲照譯如下、中韓台旅滬三大團體勸告日兵倒戈自救、我們代表中韓台旅滬四百萬民衆、勸告無謂犧牲寳貴生命侵略上海的日本士兵、戰士們、你們須知、日本帝國主義及軍閥侵華任動、對於你們日本民族、絶無利益、而且引起世界各國、同聲反對、試看犯滬一月、百戰百敗、已來的六萬多戰士、幾無一生還、你們的父母妻子、都爲你們哭死了、戰士們、中華民族是不可輕犯的希希望你們速起自救、認清你們的敵人、倒戈相向、推翻帝制、打倒軍閥、實現民主國家、解放被壓迫的韓台民族、以期連絡同種同文之東亞各民族、共存共榮、維持世界和平、上海各團體救國聯合會、上海韓人各團體聯合會·上海台灣遺民會、 
[虎口餘生江灣兩鄕民]  
　　口述日軍慘殺無辜 
　　日軍之攻江灣、鄕民慘遭荼毒者、罄竹難書、西文報紙、暴露日軍暴行、無日無之、今有鄕民王海如及袁小金者、家居江灣小周家宅、昨日結伴轉輾逃出、與記者遇、縷述日軍殺人放火之暴行、王袁均誠實 
鄕農、各携菜籃、歷盡艱險、繞道虹鎭等處逃出、虎口餘生、誠屬萬幸、其餘不及逃出、爲暴兵所殺者、更不知凡幾、茲錄王袁兩君、口述其目擊日軍殘酷行爲如下、日軍猛攻江灣不下、即用飛機擲彈、轟炸村鎭、江灣全鎭、現已炸成一片焦土、江灣鎭附近之小周家宅·沈家宅·徐家村·等村落、亦無一幸免、日軍旋由江灣鎭東北侵入、遇見逃難鄕農、不問男女老幼、悉遭屠殺、其稍幸者、則被捕去、充當苦役、王袁兩君、世居小周家宅、未逃出時、目擊該村鄕民被殺者、無慮三十餘人、其他村落無論矣、王妻季雪齡、三歲子根生、及學徒袁金榮、十四歲、均目擊其在村中、被日軍槍殺、更有同村李貴祥夫婦、及四歲子四根、亦死於非命、同村周桂生、雖幸得逃出、但其老母弟婦、及四歲八歲兩姪、均死焉、日軍尙未敢攻入江灣鎭、該鎭西市之西塌橋、現已毁斷、中日兩軍、現隔西塌橋、河而守、日軍未敢越 
雷池一步、日軍死傷甚重、每日運屍體往楊樹浦方面者、多則十餘卡車、少亦六七卡車、我軍死傷甚微、江灣方面、祇見我軍屍體一具而已、 
秘書長魏育懷氏　左右手持戰利品手溜彈及信號旗（李子洋攝） 
[虹口冒險視察記]  
　　日軍各處掘有壕溝 
　　虹口菜塲左右砲痕 
　　行人絶跡已成死市 
　　國聞社云、記者昨晨冒險出發赴虹口一帶視察、由四川路橋下出發、經天潼路 
即遭日軍搜查、約二分鐘、由在旁之日便 
衣隊問記者爲何省人、答以浙江人、後遂 
放行、向北至海寗路、又遭檢查、較首次更嚴、甚至欲記者脫衣查騐、因不獲嫌疑物證、仍許通行、擬欲前進、則被阻止、折東而行、見虹口大旅社、除駐日人外、在二樓北首窗口、設有小砲及機關槍各一架、乍浦路海寗路間、掘有戰壕二道、越吳淞路而至四卡子路、共有壕溝四道、欲再前進、則又不可、乃折回、循吳淞路而向南、至三角菜塲、途中僅遇我華人二、日人除軍人外、未見踪跡、而蓬路之日人俱樂部、則電燈全部通明、遙望似有大批日人在內辦公、且甚忙碌、虹口捕房門首、竚有日軍四人、日警二人、記者在菜塲南首停留約五分鐘、見兩旁市房有數處燬於砲火、菜塲北面有砲彈形一處、正觀望際、日警趨前驅記者向南而行、經天潼路過乍浦路而返、 
[英藍使赴京]  
　　字林報云、英使藍溥森定今日（二十七）赴京、與中政府會商要務、一二日內公畢、仍將返滬、 
[郭泰祺復職來滬]  
　　外交次長郭泰祺氏、日前向餐部辭去本兼各職、離滬返京、羅外長屢向挽留、郭氏以國難當前、滬事嚴重、當即打銷辭意、業於昨日來滬、 
[慰勞消息]  
　　中興銀行之慰勞金中興銀行厦門分行職員、昨合捐國幣一千五百元匯來、交蔡廷楷軍長、作爲慰勞前敵將士之用、已由該滬分行接到後、照送十九路軍辦事處、又中興銀行昨日所接菲律濱總行匯來、菲島各地救國會寄交蔡廷楷軍長之欵項如下、馬粦羅計省仙沓古律一千餘元、牛麻甲一千元地耶拔省羅白示一千元、東棉省白羅洛八百餘元、 
　　魯工程局醵資勞軍市政府昨接山東清河工程局來電云、上海市政府轉抗日軍全軍同志鈞鑒、倭寇侵略、同人共憤、大軍捍禦、欽仰同深、謹醵微資、恭申慰勞、除滙欵外、肅電攄悃、翹企豐功、山東清河工程局全體職員叩、 
　　郵務職工捐欵續聞本埠郵 
務職工會、除日前與郵務工會合向郵局同人勸募接濟十九路軍軍費洋二千一百十三元兩角五分、小洋二百廿一角、銅元一百枚、已送交十九路軍駐滬辦事處外、該會又將所保管之救國金項下餘欵洋一千一百八十三元有零、掃數送交十九路軍此外經轉各地郵務職工捐欵頗多、計北平先後一千元、宜昌八百元、沙市三百二十四元、廣東三百元、杭州蔴袋五百條、宜昌局有信差黃鼎三、薪資雖微、獨捐十元、允爲不可多得、　　閔行商商慰勞將士上海縣閔行商會、以前線將士、忠勇衛國、苦戰兼旬、特向各界募欵購製棉背心二百件、毛巾六百條、醬菜二百斤、送往前方、以誌慰勞、並購醃猪乳腐等品、送交紅十字會第二十一醫院、受傷戰士當由全體常務委員親赴該院慰問、 
　　兪師長函謝救聯會俞師長濟時、八十八師致謝救國聯合會函云、逕啟者、倭寇兇殘到處蹂躪、擾滬案起、舉國憤慨分屬軍人、守土有責、捍國衛民、義不稍辭、敝師來滬助戰後、官兵早誓死難之决志、非殲彼蠻、不願生還、詎知敵以巷戰不利急欲展其大砲空軍之威力、擴之野戰、二十三日廟行鎭彼竟傾其全力、向我猛擊敝師適當其衝、肉搏激烈、實所罕見、幸賴將士死命抵禦敵終難逞、荷蒙貴會關懷、遣派陳亞夫同志等諸代表蒞臨戰地、慰勉有加、拜聆之下、深資感謝、應即曉諭所屬、益當奮我血誠、再接再厲、以符國人之雅望、用佈微忱、敬乞轉達并頌時祺不一云云、 
　　社會局徵求之衣被社會局自徵求衣被以來、至二月十六日止、節將捐戶芳名登報鳴謝、茲再將十七日起至二十三日止、各捐募人姓名披露於下、陳敬如舊衣二十四件、瞿先生舊衣十四件、黃宅舊衣六件、黃先生炒米五斗、曹先生舊衣六件、襪二雙、鞋一雙、柳杏葆新棉襖褲六套計十二件、棉力子舊衣十件、衣棉二條、鞋二雙、帽二個、馬女士大小衣褲六十四件、鞋襪帽手套三十六件、孩襪一扎、許楠蓀新 
棉衣三套、（瓊夫人）Ｍrg·H·Ｓ·Uone皮鞋六雙、襪子三十七雙、帽子二頂、手套一雙、匯昌典當棉單衣十二件、粉袋一只、楊宋魯易白布衫褲十套、舊棉襖褲一套、聞上項捐募人中、以西婦瓊夫人之贈品尤爲特色、足見外人對吾國力抗强暴、亦表同情也、 
　　朱炎慰勞上海醫院前上海市土地局長朱炎、昨日下午三時許、偕同夫人親蒞南市公立上海醫院（即第八傷兵醫院）慰勞傷兵、由周楚良院長伴至各病房一一慰問致詞訓勉各兵士聞之咸甚感奮、並慨助欵項、囑該院代購物品、以給各兵士、 
　　沈寳昌等慰勞將士同孚路沈寳昌與鍾世璋等、鑒於日寇之侵凌、與吾十九路軍之忠勇殺敵、爰發起國民慰勞前敵將士募捐團、聞今已募得洋四四五·八七元、並已採辦雨衣一百件、計洋二六０元、炒米袋四百只、計洋九六元、炒糯米二石、計洋三０元、黑棗子三百十五斤、計洋四七元、毛巾念打、計洋二七元、共計洋四六０元、不足之數、由發起者暫墊、以上各物、已於日前送交十九路駐滬辦事處收領、　　各院需要物品調查日來前方戰事劇烈、各傷兵醫院傷兵數量日增、此項負傷將士、若不予以安心療養、决非愛護國家干城之道、各團體救國聯合會救濟組、因特派員分向各醫院調查傷兵狀况、藉悉各醫院需要物品甚多、亟待各界盡量接濟、茲將各醫院需要物品彙列如下、至各界捐助物品、可送至靜安寺路靜 
安别墅九十一號各團體救國聯合會救濟組、以便支配分送各院、（海格路紅十字總會）棉被·枕頭·病床·紗布·小桌（上海時疫醫院）白布·單被四百條、（新閘路麥根路第二傷兵醫院）棉花·紗布（十六舖第三傷兵醫院）棉花·紗布·綳帶（楓林路第七醫院）棉花·傷口注射品·罐頭食品·橘子（南市三泰碼頭第八醫院）棉被·紗布·棉花·酒精、短衫褲·棉襖棉褲·被單（東蒲石路第九傷兵醫院）鷄蛋·凡士林·餅乾·火酒（巨籟達路第十一傷兵醫院）紗布·棉花·鷄蛋·襯衫·棉被·熱水瓶·面盆·牙粉·牙刷（愛文義路第十二傷兵醫院）紗布·棉花·藥品·體温計（大南門阜民路第十三醫院）棉被·單被·棉花·紗布（保建路第十四傷兵醫院）紗布·棉花·牛奶·水菓（新普育堂第十六醫院（藥品（呂班路第十八醫院）棉花·紗布·食物·橡皮膏·火酒（貝勒路恒慶里第二十三傷兵醫院）藥品·紗布（金神父路第二十傷兵醫院）棉花·紗帶·橡皮膏·單被·火酒·內衣·中國棉花（小南門南洋醫院）紗布·棉花·綳帶、又前綫士兵現需香烟橘子等物、亦希熱心人士、多多捐助、 
　　民立學生慰勞將士本埠民立中學學生自治會、前曾撥欵慰勞前線將士、茲又由該會派袁繼良·檀先橫·鄭元章·羅世昌·沈餘慶·等至三友實業社、購買大批手帕毛襪、親赴普育堂、按名分發、並致慰勞、且聞該校校長特損洋二十元、 
　　大刀隊徵求竹馬甲大刀隊某將士云、竹　甲頗有用處、其製法用厚毛竹劈開、製成一寸關一尺三四寸長之竹片、約用七八片、以堅韌之麻繩穿　、　於胸前大有綼益希望愛國人士趕製捐輸云、 
　　杭州運慰勞品來滬二十七日南京電、今日杭州運出褲襪八十大箱、計數千套、慰勞上海十九路軍、由民衆數千押送至車站、口呼贊美該軍之各種標語聞明日尙有物品運滬 
　　各要人親往慰傷兵本埠紅十字會救護隊、自假定　旦學院設立第囗囗傷兵醫院後、所有住院傷兵之食用、已經天廚味精廠慨允担任、昨日下午、復有十九路軍總指揮蔣光鼐之夫人、與中委孔祥熙·張繼·等前往慰問、當由蔣光鼐夫人贈傷兵衛生羢衫褲各一套、而孔·張·二氏亦各贈每一傷兵銀二元與一元、後復慰勞有加、諸傷兵皆感激不已、咸願早日痊愈出院、仍回前線殲敵、 
　　女界慰勞會之宣言女界慰勞救護衛國戰士會宣言云、此次暴日羣釁、戰區日廣、救護慰勞機關、擴大組織、勢不容緩、爰集舊日同志、成立女界慰勞救護　國戰士會、分任工作、救護部設立臨時醫院以備我忠勇衛國浴血沙塲之將士、暫資調養之所、慰勞部組織慰勞隊、新赴前方慰、勞以勵士氣、方示全民抗敵、共赴國難、而盡女界天職、凡我愛國同志、盍興乎來、 
　　本報代收慰勞資物巨港 
華僑樹膠商聯合會捐助洋一萬元愛國之忱、令人敬佩、吳麗珍女干前曾捐贈鳳尾魚一百二十聽被單二十條、昨又送來香烟一百聽、風鏡一百付、小學生張子閑·瞿希賢·瞿慕賢·各洋十元、瞿敬賢洋二元、是項捐欵、均係新年之壓歲錢、移助前方將士、小學生如此奮勇、其志可嘉渣華郵船公司華職員洋一百零四元九角二分、天來公司職工同人洋一百元、百靈藥社同人·范上鏞·許永昌同人·各捐洋二十元、國民一份子·香港大學學生張子美君、各捐洋十元杭州吳老太太洋九元一角、盛醒農君洋六元（王何氏洋五元捐濟難民）徐大方·任紫渶·陸梅先·等各洋五元、瞿夫人洋二元、王祖　洋二元、王素英·王鳳英·合洋二元王祖籃·王祖簋·潘清漪等各洋一元、以上共計洋一萬零三晨六十二元零二分、送十九路軍駐滬辦事處·及國華銀行·大陸商塲、蔣氏姊妹捐絨線領圈十個、胡會中君捐單被十條、炒米十二袋、冷如柏君捐單被四條、炒米二十一袋、顧·韋·二女士經募炒米二十八袋、岑子新君捐單被一條炒米十袋、熊茀田君捐單被二條、炒米十二袋、劉孟燕君捐戰被二條、炒米四袋、裘公望君捐炒米九袋、陳子揚君捐炒米八袋、花先生炒米六袋、葉先生炒米五袋、高先生炒米五袋、石太太炒米三袋、毛太太炒米二袋、大華汽車公司舊汽車外胎四十八只、內胎二十只、沈寳記舊汽車內胎六只、通易信托公司汽車內胎三只、以上物品、送十九路軍辦事處、 
[救護工作]  
　　九百餘難民送蘇州上海戰區難民臨時救濟會、昨日下午二時遣送難民九百餘人、前往蘇州、計小輪一艘、民船六隻、拖往蘇州、商會已派員接洽、設法安置、又該會昨派救護組幹事多人、分乘汽車前往虹口閘北大塲等處、引救難民傷兵多人、 
　　戰區難民會之救護戰區難民臨時救濟會近日工作非常緊張、聞救護難民出險者、先後已達一萬五六千人、祗在廿四·廿五·廿六·三天總計數爲三千三百三十八人、除遣往無錫·蘇州·杭州·平湖·等處六百七十九人外、餘均分送周浦·大世界·肇基學校·通惠學校·中央研究院·芝蘭坊·等寄宿所收容·又由各所遣送外埠者、計九十四人、聞該會鑒於各寄宿所難民衆多、維護衛生、尤屬要圖、除前聘多位護士悉心維議外、尙虞不敷、昨登親招致熱心人士義務擔任、不轉瞬即告額滿、又該會昨承永安公司捐助帆布床二十張、三友實業社毛巾十打葆和堂精神油五百瓶、足證社會人士愛羣愛國之熱忱也、 
　　大陸商塲難民出路上海基督敎戰地難民救濟會大陸商塲收容所、現收難民總數、已達二千九百六十六人、對於起居飲食、以及一切設備、無不力求安適、內設各級學校、並有男女成人敎育·婦女工作·醫室病房、甚稱完備、近鑒於難民日多、給養有限、久習閑懶、將來恐有遺害社會之處、除有家可歸者遣送回籍外、特組織一職業指導部、調查難民經歷技能先儘所內雇用、並開習藝班、訓練學徒有一藝之長者、概由該部分别介紹職業、或墊本負販、兩日以來、各方前往該所徵聘者甚夥、計已介紹傭工三十八人、女看護十人、今又組織難民理髮店、並墊本贒報、及販賣燒餅油條、難民賴此生活者數十人、聞該部現擬等就鉅欵、給難民以信用借貸、作爲販賣資金、並辦各種習藝工所、各界愛國志士、如有大小捐欵、及願以雇用 
難民視爲慈善事業者、可向大馬路山東路口大陸商塲二樓、該收容所接洽、 
　　杜月笙等辦兩醫院海上名人杜月笙·張嘯林·等近感於前方將士、奮勇殺敵、赤心衛國、特組織傷兵醫院兩處、重傷者抬赴善鐘路正始中學、輕傷者在愛多亞路大同公庽、一切療治、均聘海上名醫擔任、所有醫藥飲食被褥傢具各費、均由杜月笙等負責維持、　　陸伯鴻設隔離醫院大慈善家陸伯鴻氏、除已組織傷兵醫院多所外、又鑒於戰區難民流離失所、近且流行天花紅痧諸危症旣無棲身之所、更乏求醫之資、爰特慨然在南市國貨路新普育堂前面組織隔離醫院、設病榻一百五十位、如有患上述病症或其他時疫病者、均可隨時送往醫院、誠國難聲中造福病家之好消息也、　　 
　　邊瑞韾等辦傷兵院茲有邊瑞鑒·邵聲濤·許仲鞱·等頃又擇定山東路二百零二號（即民國日報館舊址內）成立中國紅十字會第三十五傷兵醫院、即日開始治療、內部辦事人員、皆熱心社會份子、 
　　顧竹軒君遣送同鄕江淮旅滬同鄕會、昨又遣送被難同鄕、至通州·口岸·鎭江·等處三北公司專雇醒獅輪、計載五千餘人、川資悉由該會常委顧竹軒解囊擔任、 
　　定海被難同鄕回籍自一二八戰禍發生以來、聞定海旅滬同鄕會委員長陳翌庭及全體委員、感被難同鄕流離失所起見特組織救護隊、親往閘北及江灣一帶尤以吳淞居其多數、槍林彈雨之中、連日救護被難同鄕八百餘人出險、設法安置租界收容所外、聞上星期由各委員捐資雇定達興輪等、每班給洋三百元、燭三十噸、以便被難同鄕絡續資追回籍、該輪於昨日回滬、據云均已安抵定海 
　　紹興七縣難民回籍昨日下午三時廿分、由旅滬紹興七縣同鄕會、派員護送難民一百廿人、至南站搭乘中快車赴杭、、轉送至紹興各該縣鄕原籍 
[敵軍軍火盡付東流]  
　　汽車夫爲國犧牲 
　　軍火一車入黃浦 
　　本地人胡阿毛、年四十、一向在前副郵務長秦雲笙處爲開車、解雇後、現在南市救火會爲開車、前日午後、至虹口百老匯路探望親友、行至中虹橋附近、被日守兵攔住搜獲開車執照一紙、知胡素諳駕駛、遂拖至匯山碼頭司令部拘禁、至昨晨有日兵四人押令胡至附近有預停之卡車一輛、滿裝子彈軍火、追胡駕駛至公大紗廠、胡無奈、只得佯爲允許、開足速率、由日兵四人押解、詎阿毛仇日之心甚切、夙有犧牲報國之心、故駛至目的地、故意换轉車頭、直駛浦灘、因車行極速、一霎時連車入浦、一時浪花四濺、阿毛恐無生還之望、據阿毛之同時駕車之人云、阿毛家尙有邁年老母、家境頗爲蕭條云、 
[棺材內軍火]  
　　被我軍截獲 
　　滬西中山路後面、昨日午後、有身穿孝服後隨白坯棺柩一具、扛抬而行、手持哀杖、形似出喪模樣、詎被該地駐軍窺破形跡可疑、喝令停下、詎扛棺之人聞聲後、膽戰心驚、飛奔逃逸、當由駐軍開槍數響、追獲一人、據供係由口處交伊等扛至眞茹、每人工洋二元、經駐軍將棺劈開、檢視棺內所藏係槍械子彈、當即連人贓一拼押回司令部核辦、 
[綢緞印花業主張減租助餉]  
　　上海市綢緞印花業同業公會、因鑒於滬戰發生以來、百業停頓、商業凋敝、而十九路軍將士、奮勇殺敵、視死如歸、昨特宣言各界、主張房租減半、以紓商困、並將應付租金、移助軍餉、以厚抵抗力量、茲錄宣言如下、倭寇犯境、砲火連天、閘北吳淞江灣等處、均爲敵軍轟燬、已成一片焦土、華屋邱墟、流亡載道、誠空前之浩刧、而爲我炎黃子孫不共戴天之仇也、我租界內及滬市三百萬市民、日處砲聲隆隆之中、硝烟彈雨之下、死者、血肉橫飛、慘不忍覩、生者流離失所、痛何可言、而商店罷市、百業停頓、昔日繁華、已成陳跡、悽清景象、悲憤曷極、我市民在倭寇鐵騎蹂躪之下、日常生活、實有難以維持之勢、而房租問題、尤難解决、敝會以爲在此國難期間、關於房租之收付、除虹口區域應完全豁免外、其在租界內比較安全區域、應一律減半付租、以輕負擔而紓民困、再此次倭寇來犯、幸賴我忠勇之十九路軍將士深明大義、奮起作自衛之抵抗、同仇敵愾、視死如歸、忠勇奮發、屢予敵寇以重創、如非然者、則倭寇深入、不知所屆、覆巢之下、寗有完卵、凡我國人、自應激發天良、共赴國難、所有房客應付房東減半之租金、應即一律捐助抗日軍餉、以厚大軍之給養、而作持久抵抗之準備、其有裨於國家民族、實至重且大、諒我房客、俱表同情、房東方面、雖減少一筆收入、而較諸毁家紓難者、已相差懸絶、當此生死存亡關頭、非舉國上下、一德一心、有錢者輸錢、有力者出力、不足以挽救危亡、印度高麗、殷鑒不遠、幸我房東、其共勉諸、謹此宣言、伏維公鑒、 
[日方軍訊彙聞]  
　　日軍領章顔色大美晚報云、有戰事訪員某君、經三星期之默察、略悉日本各種軍隊領章顔色大致如下、步兵爲紅色、砲兵爲黃色、騎兵爲淡綠色、紅十字隊或戰地救護隊爲墨綠色、航空隊爲淡靑色、輜重隊爲深靑色、憲兵爲黑色、 
　　大批軍馬死傷本埠日文每日新聞云、我軍（日軍）所備之軍馬、自上陸參戰以來、死傷者日有所聞、昨日死傷十四匹云、 
[日軍拉駁船夫未成]  
　　美商呈報美領交涉 
　　前日下午三時半有美商大來洋行裝貨駁船第六百五十九號依靠於停在浦東華通棧英商太古洋行之「山東號」外洋船、裝貨時適有日本海軍小汽船一艘、後拖空舢舨一隻、過此、汽船上有武裝日兵數名、日兵見駁船有三船夫在、即上駁船、欲將船夫陳餘麒拖入舢舨、陳見勢不佳、即逃入「山東」船上、其餘二船夫見狀、情急智生、即避入後艙、歷五分鐘、日兵見不得要領、乃返汽船即去、事後陳餘麒即將當時情形報告碼頭大班密蓋、該大班即以電話轉告上海總大班史鼎氏、聞史鼎因該駁船上已懸有美國旗號、日兵尙敢上船拉人、故將其事之詳細經過、具函請求美國總領事克銀漢氏、向日本當局、嚴重交涉云、 
[被難同學會昨招待新聞界]  
　　上海各學校被難同學會、昨日下午四時、假美術學校招待新聞記者、到十餘人、由該會代表曹偉奇主席、首由主席報告成立經過、繼由記者輪流發表意見、大致均謂深望能切實工作努力抗日等語旋略用茶點散會、 
[中國公學定期開學]  
　　中國公學當局、爲免學生學業中　起見、特在法租界辣斐德路拉都路口、覓定大厦定於三月一日正式開學、 
[馬迪汽車公司修理部同人爲國罷工]  
　　熱誠可嘉 
　　敵軍屢遭慘敗、死傷山積、所有運屍回國、及一切輸送、急需車輛、聞曾以重價向各洋商購置、然爲數亦微、不敷應用、其所存損壞之車輛甚多、意欲向各洋商餌以重金、招人爲其修理、乃馬迪汽車修理部職工同人聞而大憤、雖以所居地位、爲洋人管理、且爲飯碗問題、未能隨意動作、但愛國熱誠、終難壓抑、故已集合同人、决議要求廠主拒絶修理敵人一切車輛、不達目的、决不復工、其愛國之心、至堪嘉許、并聞該職工同人自罷工後、一致往我軍後方辦事處、投効爲修車義務工作云、吾國工友、爲人輕視久矣、倘人人能如該修理部職工之熱誠愛國、盡一份子之義務、有錢出錢、無錢出力、則敵人殊不足畏、尙望各界工友、一致奮起、毋讓人專美於前也、 
[萬國商團諜報處解散]  
　　大美晚報云公共租界萬國商團自滬戰發生赴邊界佈防後、即在工部局大厦內設立諜報處以通消息現以界路靶子路等處已刷外兵接防該團無復有諜報之必要、業將諜報處結束解散、 
[同仁醫院原址仍開診]  
　　大美晚報云同仁醫院雖已暫遷至梵王渡約翰大學現每日下午二時、至四時仍在西華德路六十九號原址開診病人可就近往診 
[浙江路朝北五時後斷絶交通]  
　　工部局昨在北浙江路海寗路口張貼布告云、爲布告事、茲决定凡非住在此處之商民一概不准向北但於每日下午五時後無論何人、一槪不准通行特此布告（開放時間）每日上午八時至十時、、下午二時至五時 
　　又昨日本報夕刋、載山西路橋不通行一節、聞係修橋之故與時局無關、 
 
 

Page 3

 
 
   
 
 

Page 4

 
 
   
 
 

Page 5

 
 
上海事件 
[公共租界救火隊工作繁忙]  
　　共公租界救火隊一月份報告云、本月共有火警八十三次、實際損失八萬六千餘兩、死於火災者三人、傷四人、救火員傷者六人、本月　烈之火災、爲二十九·三十·三十一·三日　在北四川路虬江路一帶之火、因時局變故、閘北救火隊不能工作、延燒甚廣、　　三十日下午、火做距租界邊界二白　、　北風甚緊、　險萬分、幸是時日本准牢已許救火人員中界救護、經工作十二小時以後、火勢乃熄是役計用救火機兩架、又由中　倡調人救火機一架乃能應付、當火勢最盛時距租界邊界約　一百八十碼云、 
[軍用毒氣及其防護法出版]  
　　軍用毒氣防護法問題、目下頗引起一般社會之注意、中國科學社有鑒於斯、特將其社員化學家孟　心如　著「軍用毒氣及其防護法二文、提前付印、該文於毒氣之　質、防護一方法、受毒者之病徵、及救治法、防氣面罩之製備、均詳細叙述方筆簡明、說理淺顯、一般人均能閱　了解、附有　　版掚圖八幅、共五　餘言、現託由本埠忝爾鳴　威海衛隊南中國科學公司本印發行、並由申報館分售、每本祇收回印制成本人洋二角、外埠另加掛號郵費八分業已出版、購請從速 
[太古公司開洋新船]  
　　太古公司以南津營業甚盛、故於去年由倫敦定造四千餘　新船一艘、已於本月一十三日到申候期開天津該輪裝置有　　、由大菜間至統艙均有　舖位、頭等由事天津每位九十元、二等四十元、三等十五元、四等八元、均備飯食、頭二等並有餐室·起居室·冷熱水管·風扇·及而盆·等等語備、每次載客可二百餘人、該公司已於即日與中國旅行社接洽、並予以客票售買全權云、 
[虹口公益坊竊取皮箱卅六只]  
失士已領回廿八只 
尙有八只待人認領 
竊賊各處徒刑二年 
　　住法租界康悌路大康里十二號拉塌車之梁文祺·張步云·二人、於三月三日、乘滬北戰事緊急、人民遷避發生火災之際、潛至北四川路公益坊一　五三·一一五四·一一五五·號三家越墻毁門入內、竊取大小皮箱、共計卅六只、分藏自已及二房東戴榮興家內分肥、經法捕房探目李友生·周瑞元·曾九如·等偵悉、將梁等三人拘獲、吊出贓物皮箱、解送第二特區法院、依刑法二三八條第五欵起訴訊押在案、嗣由失主廣生行職員更姓與談伯賢·陳益新·陳小白·等（均粤人）得悉投院認 
明失贓、領回皮箱廿八只、尙有八只至今無人來認、此案經刑庭長葛之覃會同丁仕奎檢察官幾度提訊、宣告審理終結昨日判决梁文祺·張步云·共同乘火災之際、毁門扇墻垣竊盜一罪、各處有期徒刑二年、戴榮興收受贓物一罪、處有期徒刑二月、未决前覊押日數、准予折抵、衣箱八只、存庫招領、 
[天氣報告]  
　　徐家匯天文臺昨日下午四時三十分氣象豫報云、此間天寒有雲、黃海有雪、馬鞍島以南海濱一帶　雨、全國沿海有强烈時令風來自西北方至 
東北方不等、又昨日下午三時前二十四小時內本埠氣温、最高四０·八最低二八·二去年同日最高五三·四最低三０·０ 
[來函]  
　　逕啟者閱本月廿六日下午貴報號外載、江　船員、爲裝難民往長江、恐防危險、不肯開駛、以致難民滯留滬上新聞一則、查敝輪絶無此事發生、想得傳聞失實、誠恐外界悞會、即希貴報更正、無任感幸、此致申報館主筆大鑒、江華輪陳挺孫啟二·廿七、 
國內外要電 
[四國大使要求日軍勿在租界發陸]  
　　美使態度較爲强硬 
　　東京今日由某要津方面探悉、英美法意四國大使昨向日政府提出之申請、其用意雖同、而其方式各異、初聞諸大使均對上海日軍司令使戰事不侵入租界之努力、表示感忱、並申請如日本續派援軍至滬、須在租界區域外登陸、以免華軍砲轟日軍登陸之碼頭而危及租界、今聞美大使並未表示感忱、並申請日軍艦應全數駛離江濱附近、英法大使申請如日軍艦不能全數駛　、至少當將日旗艦出雲號駛開、蓋華軍砲火顯多對該艦而發也（二十七日路透電） 
[國聯行政會理事交換意見]  
　　如何答覆日本來文 
　　日內瓦國聯行政會理事除中日兩國代表外、互換對於日本來文請國聯因中日衝突事採用和緩態度者如何答覆之意見、但未定期舉行行政會會議、（二十六日路透電） 
[關于中日時局美將停發牒文]  
　　認爲外交時期有已過 
　　華盛頓國務卿史汀生今日晤商胡佛總統後、聲稱、將停發關於中日時局之牒文、（二十六日路透　） 
[日金價格暴跌]  
　　受美國經濟壓迫所致 
　　倫敦日金之價續落、足之表示東京之財政狀况、據各報載稱、美國銀行與商業機關現皆催促日方即以現金付還債欵、故東京方面至受壓迫、此種壓迫、據謂乃因美國排日商業抵制日見其烈所致、美國民衆與政界對日之憤懣、於此亦可見、斑矣、（二十七日路透電） 
[美人士贊助對日封鎖]  
　　紐約美國人敵視日本之心、有加無已、據聞有十萬零五千人士將於本日簽　請願書對於封鎖日本之原則、要求予以贊成、（二十七日哈瓦斯電） 
[史汀生致波拉函暗示擴充海軍]  
　　將與英日以大威脅　 
　　倫敦名汀生致波拉之函、隠露遠東爭端如不能獲滿意之解决、則海軍建築復將發動之意、因是使英人輿情益注重美國之政策、史氏之函表示華盛頓會議所定聽令日本控制世界上日本方面諸海洋之政策、全以中日爭端是否有可令人接受之解决爲轉移、如日本妄用其地位、則美國必放棄此項政策、建造海軍、設根據地於太平洋、以阻日本企圖控制中國及中國利源無限的大商塲、一般人士現望因史函現出之世界公論大部分之同合、可鼓勵交爭者、尤其爲日本、早日接受保全顔面之協定、此項協定、不得超出中立的調解人所配合之智能、否則美國必將利用倫敦海軍條約中著名之「保衛」「自動」條欵、造成英國所難處之局勢、蓋英國今日　至尙未造全條約中所規定之艦、每日電聞謂華盛頓因日本正在建造新式巡洋艦四艘、甚覺不安、故已開建或將開建巡洋艦卅一艘、其數遠出任何各國、但並不破壞條約義務也（廿七日路透電） 
[美女飛行家願助我國抗日]  
　　美國福特威資著名女飛行家威廉士夫人願偕其夫服務於中國空軍、以拒日本、（二十六日路透電） 
[日本對外聲明]  
　　須華軍讓步後始停戰 
東京聞外務省已命駐華日使重光葵及駐倫敦日本使松平（刻在日內瓦）於相當之時、向相當當局聲明日本於上海華軍證明願由現在之陣地退走二十基羅米突之時、即擬停止該處戰事並聲明俟華軍確已撤退時、日軍亦擬撤退若干距離（二十七日路透電） 
日內瓦駐倫敦日大使松平述及石井等答覆薛西爾等具名投登泰晤士報之函事、謂日本切欲與澳洲成一良好之諒解、藉以增彼此之商業關係、日本不欲以其過剩人民運入拒絶入境之任何各國、按薛西爾等之投函中有「英國覺悟日本志在以武力控制中國、此其時矣」一語（二十七日路透社電） 
[大批日軍抵哈]  
擬進兵中東路東段 
熙洽部隊軍心渙散 
　　依蘭日方前令中東路護路軍總司令部參謀長趙金麟收買中國叛軍、每營賄費十八萬元、趙飽私囊被其部下查知、將伊擊斃（廿七日專電） 
　　依蘭熙洽僞軍自降日後、未發一餉、軍心早已渙散、日軍某軍官問哈特警士兵、佩白徽章、羞恥否、士兵答以不得已、當即槍决示衆、（廿七日專電） 
　　依蘭吉林自衛軍總司令李杜、派軍驅逐珠河一面坡敵軍後、哈埠異常恐慌、（廿七日專電） 
　　哈爾濱大批日援軍已開抵此間、日軍事當局現急欲沿中東路東叚運兵、以攻該處屯集之舊吉軍、聞該軍人數共約三萬名、中東路局俄員曾拒絶日本由該路運兵、但聞日當局無論該局准否、必欲運之、（二十七日路透電） 
　　瀋陽據當局宣稱、一面坡日僑已於二十五日出境赴哈爾濱、日飛機在天空偵察舊吉軍軍現所佔據自帽兒山至綏芬河之中東鐵路全段、本莊司令部切實聲明、日軍僅擬擊破一面坡之吉軍、而不欲進至博格拉尼樞拉雅之外、敦化華軍爲新吉軍與日飛機擊敗後、聞已北退（二十七日路透社電） 
[日欲消滅苑旅]  
王南屏因駡馬占山被刺 
　　依蘭馬占山到瀋會議時、日方以消滅苑崇穀旅爲主要條件、苑旅抗日救國、頗得軍心、馬雖允日、决難實行（廿七日專電） 
　　依蘭黑河警備司令王南屏、在哈大駡馬占山、反覆無常、已被馬方派人刺死、（二十七日專電） 
　　香港中大生决電馬占山、質問加入僞國事、（二十七日專電） 
[榆關我軍拒絶讓出車站]  
　　北平駐榆關何柱國軍、奉命開赴秦皇島、榆關日軍當局、要求我方讓出車站、我當局已嚴詞拒絶、（二十七日專電） 
　　天津交通界訊、日兵向北寗路局交涉、擬接管山海關車站、路局謂須與鐵道部接洽、（二十七日專電） 
[東北義勇軍凖備會攻日軍]  
北平東北義勇軍聯絡各路、　日內總攻日軍、第四路義勇軍决攻綏中、已集寛邦一帶待命、綏中日飛機二十三日忽全數飛去、北寗路日軍一部撤退、不知何往、（二十七日專電） 
[陳李訪張學良]  
　　順承王府開軍政會議 
　　北平陳公博李濟深今下午四時謁張學良、轉達中央意旨、聞張短期內不克赴洛（二十七日專電） 
　　北平陳公博今晚謁張學良、潘雲超南桂馨今晚赴洛、（二十七日專電） 
　　北平張學良今晚在順承王府、召集高級軍政領袖會議、陳公博·李濟深均參加、緣陳李均强硬主戰派、今晚會議極重要、對華北時局、將有所决定、（二十七日專電） 
　　北平陳公博李濟深定明晚赴洛、（一十七日專電） 
[日飛機在杭擲彈事件]  
　　杭市府向日領嚴重抗議 
　　杭州日機十餘架、二十六日在　橋擲彈二十餘枚並至市區繁盛地點、偵察多時、市府以日對華尙未宣戰、特電在滬杭日領米內山庸夫、嚴重抗議、（二十七日專電） 
[荷屬當局限制華僑募捐]  
　　巴答維亞當局今日下令禁止華僑等募欵濟助中國、如募欵、祗可供慈善用途、（按巴答維亞在爪哇島西北岸、簡稱吧城、爲荷屬東印度首府、）（二十七日路透電） 
[日人在瀋積極僞造民意]  
　　收買流氓勾結漢奸 
　　舉行各縣代表示威 
　　北平瀋訊、日人在瀋積極製造僞民意、收買流氓、勾結漢奸、舉行所謂新國家建設運動、二十六錦西及金州僞代表百餘人、舉行請願、共裝十餘輛汽車、手提各色小旗、日人監視、沿途令喊口號環行全城及附屬地、二十七瀋市僞代表亦賡續舉行、二十八爲全省各縣僞代表示威、二十九爲全東北僞代表示威僞國於下月一日成立、（二十七日專電） 
　　北平日方宣傳、內蒙哲盟齊王赴長春、與熙洽　建僞國事、駐平各盟旗代表阿穆爾談、純係謠言、內蒙各旗王公、决不受日方利用、（二十七日專電） 
　　瀋陽此間自今晨起慶祝新政府成立、將歷二日之久、全城休假、　街有種種游藝、皆爲當局所僱、以娛樂民衆者、並擬舉行龍　會、但觀者多屬婦孺並游手好閒之徒　、警察撒播無數傳單、內稱、新滿洲天堂眼前即將出現、自上年九月間門至今之商店、其門前亦貼有種種　捐新政府之印品、此堪稱悲哀的恭維、有謔者謂彼等乃慶祝日本與滿洲結婚、徒惜新娘　童女、致令人不歡耳、般外人皆覺多數民衆乃隨聲附和而非出於本心、且因此得以休假、亦何樂而不爲、據當局宣稱、華軍仍佔據面坡、日當局正與中東路局俄員、談判軍兵至哈爾濱東面事、但尙未有效果（二十七日路透電） 
　　北平日地、東北僞國决設總統參議兩府、並設僞中央銀行、　儀將發各縣自治宣言、（二十七日專電） 
　　北平瀋訊趙欣伯投機、組製憲預備會、日本迫各縣開建國促進會、（二十七日專電） 
[吳佩孚擬發對日宣言]  
　　北平吳佩孚對日暴行極憤慨、擬用個人名義發宣言、內容分一點、㈠武力收復失地、㈡全國　致團結、㈢庶政公開、已脫稿、吳正修正、三月一日正式發表胡毓坤前奉命赴綏、與傅作義王靖國商王英　東事胡昨返平謁張報告經過、（二十七日專電） 
[抗日救國運動]  
　　北平北平民衆救國會　其他民衆團體、擬日內向吳佩孚請願、召集舊部、指導民衆、出關組織義勇軍、收復失地、（二十七日專電） 
　　北平燕大女生决受軍訓練一學期、作赴國難準備、（二十七日專電） 
　　濟南魯電政管理局長梁然亞、發起通電全國電局、捐欵慰勞滬戰將士、（廿七日專電） 
　　漢口日駐潯軍艦所需煤炭、傳係漢商供給、潯各界特電漢商會、請偵察制止（二十七日專電） 
　　南昌救國基金會分十隊挨户勸募、黃文植捐麻袋萬只、（二十六日專電）　　南昌熊式輝請中央撥庚欵救濟滬難、省府令所屬只發生活費、節充抗日用（廿六日專電） 
　　南昌市各團體代表即赴京洛、請願剿赤即間接抗日、否則贛匪禍不堪設想（廿六日專電） 
　　香港廣州學生定二十九日舉行抗日示威大巡行、（二十七日專電） 
　　香港粤籌組難民救濟會　收容由滬回粤難民、（二十七日專電） 
 
 

Page 6

 
 
國內外要電二 
[所謂日名士對英人之剖白]  
　　武力侵華猶稱自衛 
　　夜郎自大徒暴其醜 
　　倫敦今晨泰晤士報載東京拍發之長　　 
函一通、署名者多爲著名日人、如石井子爵·德川公爵·若　男爵·松井男爵·琢磨男爵等是、蓋二月十八日泰晤士報載有英國薛西爾等關於遠東時局之函、故石井等發此函以覆之、略謂目前可悲的時局之發生、不由於中國之弱、但由於中國中央管轄權之無效力、日本舉動純係自衛、以反對中國軍閥、彼軍閥之唯一原則、在壓服異黨、而逞其個人之貪念與野心、至於國人幸福與遠東和平、非其所注重也、日人現欲以軍力支配中國土地之奇談、縱非甚爲危險、而且失時、然亦屬可笑、日軍在上海與滿洲皆依法於被攻擊時保衛其地位、日本所爲者、亦猶他國在中國土地上以軍事行動逐退中國軍閥之攻擊耳、對於一個幻想而非實有的中國、加以寬大但屬愚昩之同情、此乃今日世界和平之最大危險云、函末謂日人仍信英國人民保留其對於舊聯盟國之信任、而不能爲日本乃一如海盜的冒險家、準備不顧一切、而擔任征服全洲之工作云、（二十七日路透電） 
[日本援助白俄]  
　　强借中東路運兵 
　　加拉罕向廣田質問四點 
　　莫斯科今晨莫斯科全市報紙、悉載日本在滿組織白俄軍隊消息、據稱、本星期內業已招足兩旅、由白俄舊將孟德拉金與穆德斯篤夫各統一旅、而總轄於東三省、白衛軍協會領袖考斯明將軍刻正在遼寗省內秘密訓練、軍裝由日人供給、頗爲完備犀利、並謂白俄軍將攫奪中東路作爲根據、而於滿洲里附近進攻蘇俄、同時日軍則將企圖在貝加爾附近衝出、其發動期預料將在五月第一星期云、（二十六日國民電） 
　　莫斯科蘇俄政府對於日本運兵至東三省毘連俄邊各地之計劃、與日本援助白俄消息、益覺不滿、今日政府官報發表、外交副委員加拉罕二十四日邀日大使廣田至部、請其徵實與說明下列諸點、㈠哈爾濱日軍長官要求備車十七輛、在一面坡與綏芬河運兵、兩處皆在邊境、與日軍往日之調動不同、且引起政治問題、非中東路員所能處理、㈡日軍長官向中東路簽訂合同、運輸軍隊減收半價、軍輸保護鐵路軍隊免收運費一層、蘇俄政府亦認爲政治問題、影響日俄與中俄現行條約、㈢邇來亡命白俄、在日人保護與直接援助之下、對於反對蘇俄活動益甚、此與廣田大使向外交委員李維諾夫與副委員加拉罕保證日本不援助白俄之諾言相矛盾、㈣請見告關於東三省新組政府之消息及其性質、聞日大使對於以上四項、已向東京請訓、以便答復、（二十六日國民電） 
　　莫斯科今日蘇俄政府發表加倫將軍在伯力民衆大會演說、鄭重聲明赤衛軍準備保衛蘇俄邊疆、决不令喪失尺地寸土、該會係於慶祝紅軍成立十四週紀念日舉行、黨政兩界要人多赴會、民衆咸有熱烈之愛國表示、（二十六日國民電） 
　　東京外務省已接到駐俄大使廣田之電報、據外務省消息、加拉罕所提出之問題、有須愼重考慮者、故不能立即答覆、惟莫斯科所稱日人援助白俄一節、確無根據、日本軍事當道且認白俄軍動爲可惡而有妨害、至於日軍當道向中東路局接洽運兵赴一面坡等處事、日政府未接到正式情報、因此種請求、乃日軍當道就地向中東路局提出者、並非向俄當局而發也、外務省且視此爲純粹軍事、未有呈報政府之必要、據廣田來電莫斯科非俟確知日政府之眞意後、不能依允輸運日軍、蓋日軍當道要求十七列車、每車須有車五十輛、莫斯科認爲需車過多也、（二十七日路透電） 
[國聯特會主席]  
　　將由比外相希孟充任 
　　日內瓦三月三日舉行之國聯議會特會以討論中日爭案者、其議長已經經員同定、公舉比外相希孟任之、因希孟曾任第一屆國聯議會主席經騐宏富也、（二十七日路透社電） 
[京各中委赴洛]  
　　推張道藩爲留京專員 
　　南京京各中委均赴洛、出席二中全 
會、中常會推張道藩爲中央留京辦事處專員、負責處理留京辦事處事務、張决留京供職、不赴洛出席、（廿七日中央社電）　　濟南丁惟汾今赴洛、參加二中會、丁談、追隨大家、共赴國難、（廿七日專電）　　漢口夏斗寅二十七赴洛出席二中全會、曾擴情亦過漢赴洛、（二十七日專電） 
[鄂分五區勦匪]  
　　商城一帶殘匪竄鄂邊 
　　漢口鄂分五區勦匪、每區設區站一、專辦徵集糧秣事宜、夫馬由各縣自辦、勦匪經費、至少預定二百萬元、鄂清鄕會議、二十八日準舉行、各方提案、均先期送綏署彙集、（二十七日專電） 
　　漢口清鄕會議討論要點、㈠軍隊民團之團結、㈡士紳民衆之協助、㈢清鄕經費之籌措、悉俟此會决定、（二十七日專電） 
　　漢口豫境商城一帶殘匪竄鄂邊羅田麻城、經駐軍擊破、聞匪係徐向前股、（二十七日專電） 
　　漢口綏署二十六日派飛機五架、赴繫馬口偵匪、二十七日赴陽新龍港轟炸、（二十七日專電） 
　　漢口李柱中電告、豫匪王泰焦文典、合股約二萬、十九晚猛襲河口、經擊潰、困匪於光化城、現已退向李官橋及均鄖方面、（二十七日專電） 
[赤匪圖攻南豐]  
　　南昌民廳訊、㈠彭匪二十五日率僞五軍沿河直下、僞八軍沿閩邊進、有會攻南豐企圖、㈡上高之洋田、上四日發現匪數千、㈢寗岡又爲湘東客匪所陷、民廳均電請朱主任派兵進擊、（廿六日專電） 
[津自來水工潮]  
　　工人全體怠工 
　　天津濟安自來水工人、二十七晨七時起、全體怠工、組糾察隊維持秩序、當將水閘開放一處、使濾淨之水流入髒水溝、並將各馬路消防水管開放、令市民隨便取用、每日損失約千餘元、該公司華員退出稍遲已被法工部局派捕守門、禁外出、洋員均未上班、周市長二十七午到市黨部開會、討論辦法因甚棘手、尙無具體辦法、工人宣稱、至二十九日公司如仍不覺悟、當有第二步對待辦法、（二十七日專電） 
[京市各街設聯絡通訊處]  
　　南京京市各街設聯絡通訊處、定每廿戶推聯絡員一名、每一街設一通訊處、時勢遇緊急時、租自衛團、專辦一切、人民自衛事宜、（二十七日專電） 
[德政府推不翻]  
　　反對黨提不信任案否决 
　　柏林德國國權黨國家社會黨及共產黨議員、今日聯合擬推翻白魯寗政府、但不信任案爲二八九票對二六四票所否决、德政府雖未失敗、然亦險矣、（二十七日路透電） 
[衛生署組重傷醫院]  
　　南京衛生署長劉瑞恒、二十七率同該署及中央醫院京市衛生局分處、選派專門醫師金寶善·沈克非·錢建初·姚永政等、曁護士等三十餘人、並携大批外科器械藥品赴滬、組重傷醫院、救護被傷士兵（二十七日專電） 
[鎭原新十三師譁變]  
　　北平蘭州電、新十三師參謀長汪飛西、招匪萬人、在鎭原一部突譁變、平凉鎭原均被焚掠、楊渠統命晁璧順部、由定西開往剿除、陳珪璋决親率新十三師基本隊伍赴平凉鎭壓、（二十七日專電） 
[華北財整委會開會]  
　　北平財整委會今日下午、在順承王府開會、張學良主席、無重要議案、（二十七日專電） 
[鄂省着手趕修堤壩]  
　　漢口鄂場壩潰决計三十一縣、善後會二十七議决以、七千噸美麥趕修、並由省府等五機關派員商定工賑標準（二十七日專電） 
[贛派蔣笈來滬勞軍]  
　　南昌熊主席派蔣笈携大批物品赴滬勞軍、並將在市設廣播收音機、椑市民聽滬槍砲聲自警、（二十六日專電） 
[徐州中委招待處成立]  
　　徐州三月一日二中全會、在洛開會、中央黨部協同鐵道部、在下關浦口徐州三處分設中委招待處、以便各中委行旅、赴洛出席、徐處由中央派丁直寬、鐵部派湯德和劉兆榮、會同津隴兩路辦理、廿六日民成立、（廿六日專電） 
[江陰嚴禁奸商接濟日糧]  
　　江陰縣府會議、嚴禁米糧愼防奸商接濟日、軍（二十六日專電） 
[江北難民由滬抵揚]  
　　揚州由滬遣回江北難民由伏龍輪運來四千餘、沿京滬路輸送三千餘、二十五日抵揚、江都救濟會同紅萬會散糧、雇船二十六日均分遣回籍、（二十六日專電） 
[捷克許特羅斯基入境]  
　　柏拉格蘇俄舊領袖特羅斯基、已得捷克政府准許率眷入境、在某名勝地養病三月、但期闎不得作政治活動、期滿後仍可得土耳其政府允許返居君士坦丁、聞此兩條件俱經商妥（二十六日國民電）要聞 
[國聯將嚴駁日本復牒]  
　　日閣議認史汀生聲明有危險性　　據日文報每日新聞接東京聯合社日內瓦電、十二國理事會、因日本對於聯盟之復牒、受美國國務卿史汀生聲明之衝動、二十六日午後開緊急會議、協商對日方針、决對日發强硬反駁日本的復牒、嚴厲警告、日政府聞訊狼狽異常、除於二十六日閣議、决定選派松平恒雄·佐藤尙武·吉田茂·矢田七太郎·澤田節藏·五人爲出席總會臨時會議之代表外、徹宵協議應付方針、各閣僚認史汀生之聲明、帶有危險性、徒傷害日美兩國民之感情、並謂日本自華府會議以來、對華政策、未曾干涉中國內政、此次滿洲上海事變、日本不過爲妥當合理的干涉云云、 
 
