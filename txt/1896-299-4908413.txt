# 1896 - 299 - 4908413

 

Page 1

 
 
[東周列國出售] [  圖書集成局代啓]  
　　東周列國一書久巳盛行海内卽耳食之鄉里亦能口講指畫幾與三國水滸並駕齊驅雖稗官野史閱之亦可知國運之興衰人才之消長且事事歸實與正史無異不同海巿蜃樓憑空結撰有讀法有批語有圖像自周宣王起至秦始皇改立郡縣而止洵爲雅俗共賞之書今倩本局目新鑄鉛字排印字旣精工紙尤潔白加工裝訂每部定價碼洋一元六角不日出書欲購者祈移玉至大東門外直街觀瀾閣購取可也 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其說多膚浮襲取之詞難誇心得梁溪鄒翰飛先生時下通才喜習經世有用之學平生與中西各士交抗談經濟凡有心得輙筆記之因成洋務叢談全部此書其一種也凡天文地輿及泰西各國沿革風俗兵刑禮律敎化盟會編年新政之涉於考據者備載其精瞭如指掌茲託本局代印每部實價洋七角託鎭江文寳閣上洋申昌文瑞樓寳善分局各書坊寄售 
[論自强大有轉機]  
　　天下事大抵機與勢而已無可乘之機雖鞠躬盡瘁猶未見其如水之就下獸之走壙也故當其始也發之者非不孤忠格天而爲之則必至一敗塗地及其旣也轉禍爲福者有人易危爲安者有人卽時無英雄遂使豎子成名者亦有人非往者之拙而來者之工也亦非前人之愚而後來之知也所謂會逢其適機與勢二者實相與以有成耳溯我盛朝以戎服開基豐功偉烈遠邁前代牌圖式廓北收蒙古西臣回部屈指起遼東踰沙漠極之天山南北數萬里悉受正朔奉朝貢臺灣本一荒土因海盜竊據跳梁氛連閩粤丞生民於塗炭遂取其一隅而郡縣之此皆數百年來職方所掌望風稽首率土獻琛者也何嘗謂中朝文物有餘禦侮不中而相率示天下以積弱哉顧或者曰是勢使然譬如日有明則有晦月有盈則有虧消長乘於隱微倚伏出於不覺而其機實發於道光二十一年粤東議和之日當其時秉鈞者非不欲巖關重閉海宇無塵伸天子守在四裔之誼考爾雅所載觚竹北户西王母日下謂之四荒九夷八蠻七戎六狄謂之四海者一如宋太祖畫以玉斧謂此外非吾所有内則不容他人闌入臥榻之旁無勞鼾睡似此豈不甚善而無如戎機百變如迅雷之不及掩耳非拘守成章者所能操勝算也敵勢方張識時務者爲俊傑非心存畏葸者所能策萬全也且不但此也蓋天欲闢宇宙未有之奇創古今未見之局氤氲舛錯造化不窮以成此一定而無可挽回之機一往而不可收拾之勢此卽中庸費隱之道雖聖人有所不知有所不能者而謂能責之養尊處裕之庸夫乎故未幾而中原多故東南半壁載胥及溺者且十餘年官兵疲於奔命不及賊蹤之飄忽今日破一城追之而賊已去明日復一城收之而賊又至决諸東則東决都西則西計彼二十一行省中蹂躪者幾三之一全局爲之震動迄今承平巳久猶無一省不以防堵爲急而且伏莽時虞竊發者皆當日之流毒有以致之也其時兵賊相望不得已乃爲唐肅宗之借回鶻以助唐洋將戈登等屢戰皆捷軍威大震遂奏肅清華人追念前勛猶輙引葉護太子助郭令公收復東京故事以相喻可見泰西人之有功於中國實天欲聯中外爲一家故雖重瀛遠隔不足以限戎馬之足而嚴突豕之防天實爲之而人顧可違天以自貽伊戚哉况彼以互巿敂關名甚順也利益均沾言甚正也第兵以護商商務所在鐵甲之艘梭織於驚濤駭浪此固彼維持商務之本心然無事則以尊俎相周旋有事則以干戈相偪處一轉瞬間兵臨城下近來此等示人不測之事見於内地者不一而足彼固無喧賓奪主之嫌而我亦竟熟視無睹雖曰相忍爲國其如五大洲地球之上爲眈眈環視者所竊笑何此有心人所以汲汲爲自强之謀而朝廷亦深以自强爲必不可緩之事機也獨是自强固矣中國舉事多託空言難求實是嘗見謀始之時非不振作奮興也而惑於利害者半誤於因循者亦半否則道謀築室議論多而成功少往往不獲精心果力以底於成故雖有機而機失雖有勢而勢違卒之人反奪我之機據我之勢因時利導著著爭先而使我瞠乎其後雖竭蹶而不可及今欲自强得毋類是曰是不然子不觀夫本報所登飭修船政之諭旨乎夫福建之船政局與上海之製造局皆當同治初年大憝削平之日奉旨創興爲海内步武泰西新法者之權輿邇者製造局事事振飭考工核料當局煞費苦心蓋工料爲製造之根本攷工核料尤爲綜製造著之權衡若網在綱有條不紊今船政旣邀宸斷則製造曾於上年經督辦軍務處備呈乙覽吾知旦夕必有與船政同在擴充之列者有志者事竟成則自强之基卽於是焉枚　之矣未完 
[上諭恭錄]  
　　七月二十九日奉上諭巡視東城御史連陞等奏遵保拿獲迭次夥刦盜犯出力之司坊紳董懇恩奬勵開單呈覽一摺著吏部議奏單併發欽此○八月初二日奉硃筆稽察厢白旗漢軍旗務著桂斌去欽此同日奉硃筆繼恒著掌京畿道事務欽此 
[本館接奉電音]  
　　昨日清晨京師飛電傳來上諭一道敬謹譯登○八月初十日奉上諭浙江湖州府知府員缺著志覲補授欽此 
[查案述聞]  
　　姑蘇采訪友人云元和縣葉潤齋大令被控撤任後官塲傳述僉謂已由楊御史入奏九重欽奉上諭著江蘇學政龍文宗查辦併聞前年常熟縣屬徐莊鎭居民錢潤甫家被盜行刦傷斃主婢三名口疑係從姪福森所爲控經地方官刑訊收獄嗣經錢姓族長赴京控告經都察院批飭原省臬司秉公訊辦迄今已逾三載尙未讞定及本年四月間蘇州織匠以加捐停工聚衆滋閙擊毁厘局傷及局員二案亦經御史奏聞上諭併歸龍文宗訊辦前日趙大中丞已接奉廷寄至宗師則曾密委候補知府某太守來省查訪一俟文駕遙臨卽當親提訊理矣 
[蘇試有期]  
　　姑蘇采訪友人云提督江蘇學政龍大宗師行文蘇州府定期八月二十四日取齊文武生員舉行科試想屆時文壇高築富有精心鏖戰以期拔幟先登者矣 
[韓倉刼案]  
　　松江采訪友人云距得勝港東不數里有地名韓倉渡者爲華亭奉賢上海三縣交界之處浦江遼闊水如箭發湍激異常各船來往其間帆檣如織本月初六夜魚更二下後有洞庭東山客某甲載貨一船由得勝港厘卡騐票放行開駛到彼突有盜菲七八輩撑駕扁舟一葉飛駛而來驟發一槍彈中水手某乙右目痛仆艙中羣盜卽一躍而登將各貨及銀錢恣行刦取約計所失不下四五百金翌日甲開單投報華亭縣署葛明府謂地界三縣揆之形勢當爲上海所轄然究以案情重大未便推諉乃於次日傍晚帶同差捕乘舟勘視聞尙須咨照上海縣會同覆勘也 
[高句驪述事]  
　　日本長崎和字鎭西日報云朝鮮駐劄日本公使李君夏榮奏稱由韓京達釜山鐵道工程若歸日本包攬不難彼此獲益免致枝卽叢往韓廷大以爲不然日本政府及人民聞之心甚不平深恐後來多事是以李 
 
 

Page 2

 
 
君又連上封章兩次而韓廷仍置之度外不加可否於其間又云朝鮮各處暴徒作亂迄未敉平目下興海約有匪徒八百餘名所用小洋槍計二百餘枝又火槍八十餘枝其餘則爲竹槍爲棍棒韓廷派官兵前往征伐匪徒退入青松等處巨魁李春台係江原道平海郡人義城匪徒巳被官兵擊散寍海巨魁金德山係青松人計匪徒擾亂各地方京畿道下有砥平驪州加平楊根陰竹等處平安道下有寍遠孟山陽德順川成川殷山朔州江界等處全羅道下有積城附近各處忠清道下有提川揆把幕嶺南順興蟾背青山陰城等處黄海道下有海州瑞興兔山新溪等處慶尙道下有慶州興海兩處江原道下有江陵狼川麟蹄横城楊口洪川鐵原平康春川等處咸鏡道下有永興附近各處其中以平安道下之寗遠成川殷山黄海道下之瑞興忠清道下之長潮院附近江原道下之江陵等處勢最猖狂餘如新溪春川賊勢已少廨矣至於各渠魁名姓據提川者爲柳寅錫據驪州者爲沈相禧據楊根者爲柳仁碩據横城者爲權大亭據鐵原者爲李姓不知名據江陵者爲閔龍鎬中尙錄成益顯申尙旋據平康者爲林壽亭朴昌實據忠清道者爲趙相熙李性源李性柱劉鱗錫申益秀據江原道者爲宗鍾奎朴其成據黄海道者爲柳應斗 
[牛莊雲樹]  
　　營口訪事友人來函云日前東營魚巿口等處貼有抽收斗秤捐告示一時凡用斗秤之家恐遭科罰概不進出後探詢此事軍帥已檄委關道廷觀察厘局總辦榮觀察厘局會辦查大令會同設法妥辦總期有益於國無害於商免致臨時掣肘等因緣營地華洋雜處非内地情形可比故有設法字樣道憲正在妥籌辦法尙未定章告示尙存局中爲某委員冒昧張貼致商民無措相率停售云云傳聞如是未知確否○衆船坊控船捐局司事巡　勒銷假土勒派陋規一案經廳尊審訊司事查姓及巡丁等均各供訊不諱惟供此事委員非不知情陋規罰項全數歸官司巡等惟略受分賞等語想經廳尊研訊自不難水落石出也 
[燕巿酒痕]  
　　京師采訪友人云廣渠門外柳樹窪人某甲農夫也多收十斛麥便足以稱小康旨蓄禦冬不愁凍餒其　某氏悍而且妒每聞獅聲一吼幾如方山子之拄杖落地心芒然今歲四月初旬爲其子納鄰村某乙女爲媳女亂頭粗服貌僅中人然夫唱婦隨甚爲和睦且能於翁姑前盡孝道冬温夏清人無閒言獨其姑吹毛索瘢時加凌虐女甘心忍受無怨懟之詞惟閒時獨對孤燈背人垂涙而已上月二十四日又因事拂姑意致被痛加鞭責反告乙以女心術不良乙聞之卽至甲家負荆請罪姑意仍未釋聲言若再違訓定卽退休女聞言遂懷死志俟乙出門後潛至後院投入井中二十八日報經南城正指揮親臨相騐塡明屍格錄供詳城究未知如何究辦也○前門外弘福寺年例七月二十八日舉行盂蘭盆會本屆會中人益興高采烈色舞眉飛特延子弟彈詞以相娱樂紅裙緑鬢結隊往觀車如流水馬如龍南唐上苑中花月春風亦未必有此繁盛有某甲者膝下小嬌生年方二八偶效旗人裝束娟娟此豸妍媚動人與比鄰某少年早已目成心許是日在盂蘭盆會上邂逅相逢密約幽歡互相訂定旋於午後鐘鳴二下獨自至家收拾釵環偕乙遁去至晚甲始查知其事偵騎四出尋訪無蹤未知日後尙能合浦珠還否也○東便門外某氏婦威逼其姑自盡控發後案歸刑部貴州司訊問議以絞立决奏蒙俞允七月二十九日清晨提牢廳將某氏提出綁赴菜巿口行刑旋由每家備棺收殮○許某家住半壁街月前投充内倉經承倉中皂役某甲向之索取喜錢許給以京錢數吊甲意猶未滿聲言若不以多金爲壽定卽約人扭住辱毆許知之奔向倉憲處陳明倉憲怒將甲斥逐甲情急於七月二十九日之晚自縊於許宅大門銅環上洎天曙始行知覺急令家人解下一面呈報清化寺街南城司署劉雨亭指揮卽帶同仵作於午後三點鐘時詣騐錄供詳城大約卽在上城具結完案無庸咨送部中矣 
[北通州近聞]  
　　訪事人函云正任東路廳同知劉雨田司馬洛瑊於七月二十三日捧檄來通二十四日辰刻在府署當堂接印禮畢仍借寓西街永茂店爲公館一時印委各員紛紛詣賀輿馬盈門極形熱閙午後排導往各處謝步○前任滿坐糧廳英竹農理事官慈於七月二十七日交卸回京供職所有書役巡舍舍班漕曰糧經紀頭副役恭送匾額以誌感○新簡滿坐糧廳户部郎中寳正郎棻字湘石寓崇文門内水磨胡同擇定八月初三日接印○順屬東安縣全境被災尹憲札調候補州史賡雲刺史前往辦理急撫○黄愼之殿撰在京南黄村一帶放賑○頃聞河運水次委員來信云江北江蘇河運於七月初旬全帮渡黄惟入御河後水深不足二尺全船擱淺刻下河道率同委員招雇挑夫七千餘人晝夜挑挖奈工程浩大非旦夕所能奏功將來河運抵壩當在重陽佳節矣○近日外來拐匪不知凡幾凡家有幼童弱女者稍不加察卽被拐去二府衙門上坡陳姓失一五歲幼童東關韓姓失七歲幼童雖黏單從重許謝尙無下落南門内回回胡同某姓失去六七歲男女孩各一幸在途爲孩叔所見當將拐匪縛至家中一時親朋隣舍僉云不用送官治以私刑於是棍棒齊下盡力攢毆復牽至羊圈旁灌以穢水再削其右耳揮之使去聞者大快○某錢店某晚初　時有甲乙二人扛青蚨十數串用布包裹上櫃買銀五兩鋪夥將銀平好置櫃向之索錢甲云我錢内多次錢使之不便且恐銀子平頭不對姑往他處平之卽留錢在櫃並託同伴守候鋪夥以錢在任其所之遲之又久乙云彼何久去不來我往尋之於是二人均去不返鋪夥解布視之每串兩頭有銅錢數十文餘俱泥錢急遣偵騎四出而彼巳杳如黄鶴矣○城北劉各莊一帶前歲河水盛漲冲刷二十餘村經前任張直剌詳請尹憲籌撥賑欵以工代賑築堤以遏水勢不料今夏山水暴至堤外村莊以水被堤攔消洩不易乃潛將堤身挖開小穴水卽乘勢灌入登時冲開數又淹没十數村前有十村首事將此等忍心害理之事具禀赴順天府聯名呈控查掘隄係某文生與某武生所爲卽指名禀請懲治尹憲當派委員協同孫直剌兩次下鄉查騐屬實刻將該兩生傳到發學管押○西海子無量寺四面傍水寺在中央東南有小橋一道通行人來往七月二十九日恭慶地藏菩薩神誕大開寺門延本城子弟勝古怡今八角鼓登臺演唱夜晚寺前高掛旛燈恍似明得燦爛並放河燈千百盞隨波飄蕩點綴河面觀者絡繹於途直至夜半更深始人稀燈息 
[西湖秋柳]  
　　杭州訪事人削竹云浙省學政徐季和大宗師舉行科試案臨寍紹嘉湖杭五府畢照例回省歇夏現已行文台州府定於本月十六日取齊兹聞定於初七日由杭起馬在江干登舟先試台郡次及處温金三府至衢嚴二屬須明春再行遙駐文旌也○初五日爲聖廟秋丁之祭經丁祭局董議於廿七日在明倫堂傳集執事各生試演樂器初一日復在大成殿演禮習樂各生俱穿公服按部就班一如正祭之儀恪恭將事特請杭府林太守親臨閱視此已紀諸報章初二日府學教官翁陳二君備具大椅并祝帛等呈請撫憲用印初四日午後殿庭上下鋪設整齊時交三鼓一府兩縣先後戾止至五鼓時廖中丞駕臨一時燈燭輝揘撫憲更喚朝服由通贊生高唱行釋奠禮引贊生導引各官入内先詣盥洗所盥畢就位撫憲主祭東配分獻本應藩憲因龍方伯請假由臬憲聶廉訪恭代西配則運憲王都轉東哲杭巡道鄒觀察西哲糧道鄭觀察兩廡先賢係仁錢二縣先儒係兩老師各分獻其餘各官均在陪祭之列文東武西咸就位行三跪九叩首禮轉班鼓作佾舞諸生俱循東階而上分列兩行迨至上香時陛下鼓樂齊鳴歌聲清越佾舞整齊少頃樂止各官復位迨行初獻禮樂舞又作獻爵後隨奠帛讀祝生宣讀祝文三獻已畢乃徹饌送神庭燎之光照耀如同白日門外擊鐘一百八杵各官俱退在官廳更衣排道回轅執事生齊至明倫堂領胙肉以及筆墨輿金董事俱按名給發直至八照鐘始得竣事各衙署應得胙肉由教官派令書斗分送○藩憲龍方伯前因政體違和請假調養現在又患疝氣初二日續請假五天想吉人天相不日卽可就痊○部選處州府同知錫司馬患現奉藩憲飭知赴任○嵊縣知縣丁大令良翰調省差委遺缺以候補先知縣石大令治堂署理○新昌縣爲産鐵之所現在該處紳富籌擬開采巳由防軍局委胡司馬福保前往查勘有無礦苗○製造火藥需用硝磺浙省所産無多須由他省採購藩憲特委候補縣吕大令遐繹赴河南採辦軍硝并委李大令寳枬赴直隷查探硝磺價値 
 
 

Page 3

 
 
[潤州雁字]  
　　鎭江訪事人來函云新簡福建提督陳軍門文彬日前由金陵坐官舫用小火輪拖帶順流而下初一日駛抵潤州舟泊怡和碼頭軍門乘輿入城躬往道府各衙拜客初三日常鎭道吕觀察假甘露寺盛筵設席邀請軍門讌飮以伸東道之情主賓酬酢美盡東南直至日墮崦嵫始各興辭而散聞軍門擬在鎭盤桓數日卽乘官輪赴閩履新○新簡山東曹州鎭總兵萬鎭軍本華由金陵東下初四日午後舟抵鎭江泊洋浮橋碼頭先是丹徒縣宗大令預飭差在碼頭伺候復將接官廳掃除潔凈懸燈結彩陳設一新闔城印委各官應迎迓者咸鵠候於是少焉鎭軍一一接見互叙寒暄洎握别已鐘鳴五點鎭軍仍命駕躬往文武各衙答拜初五日猫睛轉午解纜揚帆渡江進瓜洲口取道袁公浦赴曹州履新○初一晚招商局江裕輪船由滬開來載有天津散勇二三百名大半三湘子弟行至江陰有甲乙二勇因借錢口角乙持利刃向甲連砍數下鮮血淋漓大呼救命幸有人勸解始得無事初二晚更魚二躍該船行抵京口就躉船下椗斯時地方官及城守營新兵營水陸總巡曁保甲局員均各親帶差勇在江干梭巡不准散勇登岸直至三鼓時始啓輪進發○駐紥鎭城之南字左營今春由常鎭道吕觀察禀請南洋大臣調來日前新統領張軍門由維揚乘坐官舫於上月二十六日抵鎭舟泊荷花塘斯時水陸各營列隊江干恭迎旌麾俄而鎭城文武各官亦詣丹晉謁廿七清晨軍門命駕躬往各衙門謝步又至張王廟南字左營點名畢乘輿回舟左營卽在碼頭站隊伺候裘遊戎周都戎及印委各官咸至舟恭送憲舟隨揚帆渡江向邗江進發 
[上海官塲紀事]  
　　新授福建陸路提督程從周軍門文炳陛辭出都由天津乘某輪船蒞滬赴江海關道署投剌請見黄幼農觀察延入客廳叙談良久而别○江蘇候補道黄公度觀察遵憲由吳門乘招商局海晏輪船赴津門公幹○日前辦理兩江營務處候補道曾仰階觀察廣照由秣陵來滬前日之晚乘開濟兵輪船返省垣○候補縣許稚麟大令寳蓮經上游札委勷理查辦江西教案日昨行抵滬江次第赴各署拜謁旋卽辭行○江南提標後營遊擊周馥棠遊戎英桂由五茸來滬以次赴文武各衙謁見○昨晨駐滬日本總領事官函請江海關道黄觀察訂期本日午前赴轅拜會○日前蘇松鎭標中營遊擊曹遊戎桐生赴茸城拜祝江南提督譚青崖宫保之太夫人七十帨辰道出滬江赴各當道處拜謁 
[道批照錄]  
　　江海關道黄幼農觀察批示民人鄭華華禀詞云此項田地經石長春於本年三月間出租與英商有恒列入英册第二千二百四十一號道契飭據會丈局繪圖勘覆業已將契分别批註送還英署給執在案查該局禀内聲明履勘時有鄭姓稱係已地從前抵押與石詢之鄭姓稱係己地係鄭三觀户名田單是地乃石二觀户名單據卽石長春之父此單乃咸豐五年所給迄今已四十餘年如鄭姓抵押屬實因何不備價贖回且有石長春完糧印串碍難以鄭姓空言梗阻等情所稱鄭姓是否卽係鄭華華其人其田單旣係鄭三觀户名與石長春所執石二觀户名田單迥然不同自必另有一地各不相涉惟鄭姓於局員會勘時據稱石地實係由鄭抵押此次何以又謂地保陳惠亭串同石長春擅賣分肥前後不符究竟所控是否屬實仰上海縣迅卽確查究報違式特飭 
[無須防疫]  
　　江海北關稅務司雷君前以粤中疫癘繁滋商請關道黄幼農觀察籌集欵項就楊樹浦之東岸設立防疫所遇有輪船之來自東粤者派司事查明再令西醫察騐以免傳染之虞目下凉秋薦爽疫鬼潛蹤雷君乃於西歴八月三十一號卽我華七月三十三日將所中西醫及帮查司事長夫巡役一律辭歇所用經費查造清册報銷一面先函致觀察並照會租界總領袖德國總領事施君查照 
[梟犯過站]  
　　鹽梟胡潰發余阿三林器徐阿明等拒捕被拘經前南匯縣王驛生大令審擬解府旋由華亭縣轉解江海關道轅黄幼農觀察飭發上海縣遞解省垣臬司吳廉訪覆勘後依照原擬先將徐發回隨於前晚將胡余林三犯遞至嘉定縣縣主章大令立卽遞解上海黄愛棠大令飭吏備文簽差遞回南匯縣收禁 
[失竊文憑]  
　　湖南候補知縣朱大令國華近補寍鄉縣因入京引見回南道出滬江小住日前欲乘江寛輪船由長江回湘詎尙未啓輪卽被宵小竊去小枕箱一口内有到任文憑以及同知捐照監照各一紙查悉後立將行李搬起飭丁嚴升投縣報失請爲查緝黄大令准卽移知英法兩讞員一體飭緝英讞員屠别駕業已簽差緝查矣 
[浮屍待騐]  
　　昨日潮漲時有一無名男屍漂至小東門外招商局金利源碼頭某號巡街捕見之歸告捕頭捕頭遣某包探報請同仁輔元堂備棺收殮堂中司事見死者頭面有傷告以例應報縣捕頭因立遣包探赴縣署禀報黄大令因爲時已晚諭以翌日臨塲相騐 
[輕生三志]  
　　寗波人梁某憱居篷路德榮里第三百三十五號房屋妻性拘執梁深知之不與之較故夫婦頗稱相得前晚忽爲細故反目氏不言語濳至樓頭懸樑自縊迨梁心疑登樓則早已玉碎香消返魂無術矣昨晨備棺收殮○寗波人馮阿生居虹口朱家木橋地方向爲某西人侍者近不務正區區辛工不敷揮霍其父屢加呵責終不悛改邇因荒唐被洋東辭歇漸入下流前晚經父嚴責後馮忽然悔悟自思向因遊蕩致失父母之歡今父已不以爲子有何面立於人世遂暗購紫霞膏吞服以圖自盡家人察悉急舁至同仁醫院救療幸受毒未深一嘔而愈○粤人林某未悉所操何業賃居虹口西華德路同仁醫院南首前晚十點鐘不知何故暗購生烟背人吞服偃臥家中奄奄待斃延至夜深始經察悉急舁送同仁醫院求治豈知受毒已深非藥石所能見效越一時許卽赴泉臺由家屬於昨晨殯殮 
[上海巡局瑣案]  
　　新碼頭内街李文華帽鋪夥王桂生透支錢十二千昨日店主向王索取王非特不交並與店主口角因至十六鋪中局禀控李蘭史二尹提王審訊判責三百板交保具結了案○積竊蔣阿五昨晚至萬聚後街協泰紙棧内撬門而入適被出店瞥見將該竊扭至十六鋪中局李蘭史二尹問明情由判責二百板釋出○胡順來之子名阿狗向帮烟館近不務正被伊父扭至十六鋪中局求爲轉解總巡局懲辦李二尹以事係忤逆著自扭送總巡處辦理 
[法公堂瑣案]  
　　三河樓弄内石戴氏花烟間烟妓祁桂貞與倪小軒有嚼臂之盟兩情𦇞綣相約偕老妓欲入倪室窺其底藴倪從之妓遂携首飾襥被而往連宿四日不知如何陰萌悔意被倪窺破將妓藏匿英界因在途哭泣爲巡街捕拘送捕房解經屠别駕訊供押候復核鴇婦石戴氏投法公堂控訴鄭大令准詞出票至英廨將倪與祁桂貞一并帶回昨禮拜四堂期包探將原被解案祁桂貞供自倪與小婦人稔熟欲納爲妻小婦人對以尙有母親不能自主旋被誘入伊家復拔至英界爲巡捕所拘石戴氏之女石二寳供當時擬欲刦回被巡捕拘去翌日解送新衙門大令謂爾被誘之時何不實說供稱向說不聽石戴氏又供所有物件均在倪處求追回倪小軒供桂貞托小的代當洋十四元情願嫁與小的故領入八仙橋普安坊家内桂貞供稱卽在此處過西新橋拉入英界大令謂旣不願從仍著該鴇石戴氏領回飭具領狀存查倪小軒著押候交還物件石戴氏等叩謝而退○大昌洋行出店司嚴福春陳元元雇用小車數輛至公和祥馬頭裝運機器等哦中途走失一輛行主以該司難免無串通情事將二人拘送捕房昨日堂期解案大令問嚴爾在何處雇車至何處出貨稱共雇塌車四輛小車三輛至公和祥馬頭裝貨因車夫自稱認識小的遂未在後跟隨大令問曾否記清號數供稱以其人素雇裝貨並不留心大令與蘭萌君會商著交保出外限三日找尋在逃之車夫到案訊究延干追比○倪楊氏禀稱開長發小客棧林化生來棧投宿至半夜暗中竊去烟槍一枝錫燭臺一對在鋪下搜出送案請訊林供寗波人在該棧住宿因腹痛借用烟槍悮指爲竊大令著押候笞責一百板贓交失主○包探禀稱蔡春芳潛入北京輪船竊得洋傘一柄當塲捉獲 
 
 

Page 4

 
 
人贓送案請訊蔡供湖州德清縣人來滬投新衙門張二太爺不遇以致流落不能回去大令得供著押候查明復核○包探禀稱積竊曹掌千沈全福專用鐵鑿撬門身畔搜出當票數張解案沈供家住盛澤所當衣服均向姊處借來曹供本地人不敢犯竊包探禀二人連手已在捕房供認所押之贓物在英界大令著押候吊贓覆核○包探禀稱偷兒張阿榮在小菜塲竊取鄉人錢四百文已被旁人刼去鄉人將張扭交巡捕解案請訊張俯首無詞大令判笞一百板○西人伯禮才前因買地糾葛疑爲中保舞弊具控法公廨昨日張益祥投案禀稱此項田畝當時向柏禮才言明照本地欵式一切會丈費用及轉道契概不與聞今連次庭訊小的亦知難免認賠惟正價尙少銀二兩應向西人追給大令謂理應早日清理著具結存查○錢瑞賓控朱竹君吞没田單一案迭次研訊著該圖地保速將管姓田單交案昨日中人朱益山遞禀聲明始末緣由大令命存想核奪○竊犯劉阿表期滿帶案當堂開釋勒令回籍不准逗留○前充法包探夥陶阿全因案斥革邇爲包探查明有串通竊賊情事解經鄭大令訊供笞責五百板飭送改過所收禁 
[美界捕房瑣事]  
　　某洋行買辦余東陽買存東洋絲布數十箱寄放英界泗涇路第七號棧房詎管棧范嘉齡串同跑街許湘泉竊取三箱付長生庫得値俵分經余訪知據情控諸捕房並稱所失値銀七百餘兩前晚竇如海倪順泉二包探將許拘獲范卽潛逃昨晨吊到原贓並范嘉齡并送英公堂訊究○奚坤寳賃居裏虹口公輸子廟附近房主周友蘭素前日未知何故令奚遷徙奚往詢周不與辯下午率領多人將門窓悉數除下致奚失去水烟袋銅香爐等物奔控捕房捕頭諭令靜候派包探查明核辦○密勒路第一百二十八號門牌某姓家前晚走失女孩一口追尋無著訴諸捕房旋經包探竇如海查知該女孩匿在元芳路某粤人家因往帶回交某姓領回管束○天潼路第五百六十五號門牌粤人嚴姓家前晚走失女孩年十三歲乳名阿榮四出偵尋查無蹤影奔告捕房請爲代緝未知能珠還否○通州老賊洪圭前晚竊取老閘橋某姓家衣服水烟袋經包探石金榮巡獲人贓押候送廨訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣署鞫囚]  
　　前者崇明縣黄仲蘇大令簽差押解大戢山洋面行刦商船之海盜任娘子　鑫　祭仁　陳洪台劉大定張小寳張容　王福生陳言英等九名至蘇松太道署過堂　勘黄幼農觀察札飭上海縣黄愛棠大令會同糖捐局委員竇　膏　府鎭山提訊寄　縣獄未　蔡犯在獄病斃禀請觀察札委鄰封相騐通禀上游前晚大令命提陳言英劉大定二犯親訊劉供稱小的係浙江温州府屬某縣人年二十有八網魚爲業此案並不關涉實係被寃大令怒謂爾前已供認此次何又翻供况衆供鑿鑿可憑何苦多受刑責劉始供稱小的悮廳小寳等人之言隨同至落華山搶取荳五袋安放某處破廟内得錢二百文陳供稱小的曾聽從入夥如今尙乞施恩大令檢查卷内前次供單　騐符合因飭兩犯親蓋指模仍還獄内靜候再提餘犯訊核 
[英廨早堂案]  
　　蕩子王益卿日事徵逐前晚夜深時身穿華服在胡家宅一帶游行至福隣里某雞妓見之招令入内　　龜奴李阿文取去鷹餅一枚向索不還兩相扭閙旋經巡街捕拘入捕房昨晨由包探孔阿才解案王益卿投案申訴李供有客來院作狎邪游腼京一元二角今王僅給一元小的不允以致爭閙並非硬取别駕判將李管押七天王斥退○包探黄四福禀稱蔣阿福係著名窩贓之人迭經懲辦昨有裘阿三家失去布衣布被等件小的查知藏匿蔣處向吊竊贓堅不交出解案請究裘投案領贓蔣阿福供不敢窩贓衣被均係友人暫寄叩求明鑒别駕判責二百板以儆○黄包探又解傭婦顧奚氏禀稱此婦前在沈松氏胡李氏等家帮傭均曾被竊業經小的查知被竊銀練布衣等件向詢緣由據言有姘夫顧高生時往取錢不得已竊物質錢以付等語故一併拘送請究沈松氏等投案領贓薦頭阿和亦投案請辦顧奚氏供實燮姘夫之愚以後不敢顧共詞支吾惟　寛宥别駕以顧奚氏行竊有贓著掌頰一百下顧高生笞責二百板分别示儆○包探秦少卿禀稱積竊沈秉堃先後　取日昇樓萬福樓各茶寮水烟袋十餘枝售與謝長卿每枝得洋一角六分經小的查起原贓送究日昇樓等投案領贓質之沈秉堃供湖州歸安縣人因失業無聊乏資餬口起見以後不敢叩求恩典謝供收贓自知不合然並不貪取便宜求鑒别駕判將沈責二百板遞解謝長卿罰洋十元贓分别給領○副捕頭惠而生昨在浦灘行走見馬夫周阿生駕車飛駛喝令緩行周不從爰指交巡街捕解案罰鍰周供爲馬夫因馬性不馴故不能緩行並非有意别駕判罰洋五元充西醫院經費○包探石金榮禀稱小孩陸法元前因犯竊遞解廣東今又潛來適爲小的查見拘送　判陸供香山縣人因原籍無人祗得來滬别駕姑念年幼著冉行遞回○粤人阮昭常在虹口某押店撬門圖竊經包探范進才查獲知係積賊吳阿林指使因併送案阮供二月間與友人來滬因口角走出由吳收留每晚必令小的出外學習否則毆打求恩吳供亦廣東人不敢强使行竊别駕判將阮責一百板吳責二百板一併遞解 
 
 
 

Page 10

 
 
[義記洋行]  
保水火險 
啓者本行又添英潑來使水火險公司計存本銀六百萬兩正專保各客出口銀錢貨物洋面水險併保岸上房産生財棧房貨物其保價格外公道欲保者請至本行帳房面議可也 
[憲批照錄]  
陳林氏騷擾嚴衙前顧氏一案奉　元邑尊批示據陳林氏禀批爾女顧陳氏如有身死不明當時卽行報騐澈究旣稱産後身死卽欲從豐棺殮僅可公同婉商不應逐隨惡習挾求已屬非是且顧曾壽係爾女之翁卽周氏范氏亦在庶母之列不知威逼二字從何妄加惟本日被告據地保禀復爾女故後該氏等前從騷擾咸稱罕見如果盡實死者無故此等重罪該氏等十難任一本縣曲爲成全姑念該氏等痛女情切所致與無故者有間權免深究仍聽原勸親友之言和好如前是爲至要 
[合豐衣莊]  
本莊揀選原典估衣專辦各色綢緞時式新衣自運粗細皮貨不合包退回換加工重料克巳定價每兩七角承蒙賜顧童叟無欺棋盤街中 
[上海增裕機器磨麫有限公司]  
啓者本公司經收第三期股份銀每股應付元十五兩英九月十六號至九月卅號止卽華八月初十至八月廿四止本日所送之信各股友如未收到卽向本公司補給可也應付股元仍交匯豐銀行簽字之後連副股單携至本公司總經理處扦字爲據特此佈聞　總經理增裕洋行司末司舍夫啓 
[新開源和洋棧]  
啓者本棧新造洋式樓棧河道極便　貴客如欲堆貨其棧租公道倘欲押用銀兩可以面商特此佈知二洋涇橋春江里源和棧啓 
[閨閣必需之物]  
百花露艶容宮紛○市上香粉咸用生氷梅片故多搽面色必傷本堂此粉專供内廷之用本質珍貴芬芳細膩其氣勝各家含粉幽雅且去斑點化皮膚之蒼色常用轉老還童嬌嫩百般故曰艶容非徒　潔白馨香巳也大瓶一元小半元係螺絲晶瓶套以錦匣官禮相宜○珍珠去　粉每瓶半元○八寳潤膚嫩面粉○玉容散大二角小一角○纏足外洗藥五角○洗牙粉二角○潤膚洋蜜○引見皂印　散○搽牙菓子鹽○五香生髮油均一角○生髮香水四角○秃髮菓生散一元　上海五福衖口京都同德堂白 
[上海鴻福來○只此一家○並無分出漢口]  
鴻福來附送彩票為記 
小行大彩連捷中外咸知時有假冐故送彩票以絶途弊今售英十月呂宋票雙張十三元○附送彩票一雙張單張四開照算○分條七角彩票照送函委卽奉上海四馬路 
[屢中大彩]  
萬寳源 
上年頭彩刻英三月份又逢二彩早登報章中外馳名茲售英九月大票雙單張均照市分條六角半紳商函購當立奉　棋盤街北 
[新章容易得彩]  
同得利發財票 
十月票分條六角半小洋照貼雙張單張并紅票格外克巳届至棋盤街 
[天寳洋行經理水險]  
本行經理福得南水險有限公司專保洋面輪船銀錢貨物等事今接領事文憑據有權衡一切章程均照大律倘蒙賜顧請至五馬路天寳洋行可也　經理人貢倍而白 
[罕見之物]  
本堂於貢貨内提三寸長甘結西洋參每支售洋三角又眞正枷楠香朝珠一副售洋五伯元枷楠香木每錢售洋一元能治百病善藏香珠手揑成團者方眞購得鑒之又杜盛興同興德麝香壳每個半元如假包退　上海五福弄口京都同德堂告白 
[聲明]  
石路正豐街口均和廣貨店本係周榮桂所開現巳將店内貨物以及一切生財店基等如數巳抵還與周子鎔鄰旭初二人客業自抵之後任憑收號加　不與周榮桂之事所有從前各往來以及存項均巳理清明白倘榮桂以前有未了事概向被自理嗣後不干管　人事再有遺失均和書東一個查出作　現加合記兩字特此聲明　周子鎔鄭旭初啓 
ＬＡＢＡＲＴＡＱＵＥＱＵＬＮＩＵＭＷＩＮ 
[喇伯喇歸泥恩藥酒]  
啓者此種藥酒係法國巴黎燈地方之製藥學堂中考得並無他種與此酒相同盖用辛加納樹皮中上等之汁製成巴黎斯製藥師羅比克曾言此種藥酒七滴可抵辛加納數斤之用又有加勃勒醫生言我久尋一藥能使人身有力今見歸泥恩藥酒足令人身體堅固又藥師清咱臘言喇伯喇歸泥恩藥酒人或發燒服之最妙發燒巳久者服之更有益此種藥水製造處在巴黎斯雅各路第十九號門牌各埠均有分售處上海寄存大英醫院代售此佈 
[鎮西莊氏西祠修譜]  
啓者吾族西祠自桂一公迄今數百年支派繁盛其間二十餘傳遷徙良多前曾修理宗譜旋因資斧不繼採訪未周於今年秋重修擬明秋告成凡我同宗遷居異地者除螟蛉與女例不入譜外祈卽開明住址並先人生卒年月葬處及父母妻子名次年歲有無功名詳細函寄上海華英大藥房菱晨先生收或逕寄鎭海西鄉莊市大屋葆生先生收以便彙入勿遲　全城西祠宗柱謹啓 
[新式八音琴]  
本行新到大小八音琴内敲鐘皷其音甚妙以及號筒戰皷洋笛洋籚等各色樂器俱全其價格外從廉凡貴官紳富賜顧者請駕至英大馬路三號便是　謀得利琴行啓 
[靈而且穩]  
僕患烟癮多年惜無良藥閱申報上海五福衖京都同德堂鎗上戒烟三　　靈而且穩田屆寄購二洋甫一月將二錢老　戒脫松江鴻仁山白 
[燕製各種家用良藥列後]  
一燕製補丸　此丸功能平肝解血熱專治血脈不和腦筋不安頭痛胃不消化大便閉結腸胃無力胆汁不和以及一切肝火等症服之立見奇效　二燕製除痰聖藥　此藥善治傷風咳嗽哮喘癆瘵以及肺部氣管各症皆能療治　三燕製補血餘蟲藥　此藥功能補血養胃凡胃脘作痛飲食不消吞酸噯腐以及小兒瘡疾蟲積等症服之立慶功效　四燕製去風藥酒　專治夏令時疫痧症無論吊脚痧絞腸痧或婦女小兒頭痛抽搐一切危急之症無不藥到病除實有起死回生之妙　五燕製解血毒藥　此藥專解血毒凡讈瘴癱疽腐瘤潰瘡臌脹猪羊癎瘋骨節腫痛花柳疔毒面上雀痣癍點以及一切皮膚頑癬諸症服之皆稱神效　六燕製引病出外膏藥　凡損傷各症皆可以此藥外搽或咽喉腫痛筋骨疼痛四肢麻木以及一切瘋濕盤踞隨處作痛皆可以此藥引病出外誠神技也　美國燕大闢醫士精製奇驗各藥　此藥皆燕君精心虔製通行海内各國已歴六十餘載皆稱神效無匹且各國名醫均樂用之治療各症無不如意且宇宙之間各大藥房均有代售非藥之神奇安能如此　　燕醫生父子藥房分設英大馬路卅二號求必勝經理 
[補身牛肉汁]  
中英大藥房 
牛肉列於本草詳其治療祗因未精融製信服者稀此汁製自西域按公司陸續運到較他家品益新鮮補虚損添精髓壯血脉療癆傷有病治病無病作補峻如鹿茸力過參著奇效久著海信餌實爲養生之至寳官禮持贈尤推珍品賜顧者認明上海棋盤街鐘應爲記 
[白濁靈丹]  
前月悮入妓院酒醉之後友人恿慫忍精未洩致患淋濁尿管刺疼流　不止見申報頌揚五福弄口京都同德堂珠珀五淋白濁丸極好因購二兩三日服完其病全愈特登報誌謝太古小工李具 
[代客精印書畫圖帖]  
本莊今請精於石印五彩錢票仿單牌號友人專代客印造各色書畫等類并抄底畫圖裝訂等事倘各處有委印者請至上海一層樓後門對過○理文軒書莊面議價可克巳外埠託局限期不悮本莊主人謹白 
[美孚洋行]  
美浮行 
美孚老牌煤油質淨色清貨均上品久已馳名海内近有無恥華商私將老牌原罐在瑞記碼頭翻裝俄國下等煤油充作老牌字號發售希圖漁利本行東洞悉此弊禀求會審公堂立案經屠别駕出示嚴禁以杜效尤謹錄原示於左欽加四品銜調辦英美租界會審事務正任江寗府南捕分府加一級記功二次屠爲 
出示諭禁事照得外洋貨物來華均各取有牌號外人不得假冐前因華商以低貨冐牌朦混歴經本公廨分别罰辦有案茲又有華商恆隆盛號假冐德富士牌子出售火油據美商美孚洋行控經傳訊具結并據美孚行東以尙有同安昌等亦售賣假牌火油聲請示禁前來合行出示諭禁仰商民人等一體知悉自示之後不准冐牌出售火油及各項洋貨如敢故違一經查出或被告發定提究罰不貸各宜凛遵毋違特示光緒二十二年　正月二十三日示 
[上海普太和]  
戒煙玉液參片 
此片得自秘傳重用上藥扶正除邪不入烟膏其色雪白無論新舊烟癮肥弱君子包易戒斷戒後保無他病精神益健開胃潤顔延年種子不　換骨鮮丹○每瓶廿片價洋一角每癮一錢服餅三片五日一减其癮不期自斷○外有龍涎戒烟丸每大瓶五角中二角半小一角白戒烟丸每瓶一角　棋盤街轉角大洋房開張 
[新章增彩]  
鴻運通 
疊獲大彩早已聲明英九月呂宋票八月初十開彩雙單張公道條頭大洋六角半小洋每角加錢三文欲得大彩速來購鏢遲恐飛漲紅票代勞信購棋盤街中 
[新印無邪堂答問]  
義烏朱一新先生經濟文章爲士大夫所推重解組後南皮張香帥延主粤東書院講席院中諸生有所質問先生必舉要義以告積久成無邪堂答問五卷全書學識通達體例完善其西學西敎新彊鐵路吉林兵防等數十條尤非摭拾洋務浮文者可比茲付石印以公同好每部洋一元賞鑒者請至二馬路千頃堂及各書坊購取 
[洋務新書]  
歸安錢念劬觀察極羣博書留心經世曾兩次出洋凡中外輿地及中外交涉事件無不隨時考察洞澈源流箸有中俄界約斟注八卷每部洋一元又著中外交涉類要表四卷光緒通商綜覈表十六卷兩種洋一元皆條理精整識議通明爲中朝士大失所稱賞今寄本坊印行凡留心中外時務者請向上海醉六堂書坊購取 
 
 

Page 11

 
 
[光緒二十二年七月二十九日京報全錄]  
　　宫門抄○諭旨一道錄前○桂撫史奏博白縣土神屢著靈異請飭賜封號摺○又奏請准李眞人列入祀典片○又奏請更正改奬片○四川提督宋奏遵覆所統新舊各軍營制及開支月餉細數摺○桂撫史奏更換防營管帚片○七月二十九日吏部翰林院正紅旗値日無引見○崑中堂謝查城恩○兵部奏派查齋派出瀾公桂公阿克丹春齡色楞額官祥秀吉明安○户部奏派管理户部三庫事務派出吳廷芬○太常寺奏派致祭白龍潭等處派出恩輝慶麟○内閣奏派稽察本章　派出溥碼○召見軍機吳廷芬徐樹銘皇上明日辦事後至頤和園皇太后前請安後駐蹕○○頭品頂戴廣西巡撫臣史念祖跪奏爲博曰縣土神屢著鑒異功德在民籲懇天恩飭賜封號以順輿情恭摺仰祈聖鑒事案據布政使游智開署按察使何昭然詳據署鬱林直隷州黄丹桂轉據博白縣知縣吳國梁詳稱據該縣紳士内閣中書祁永膺等呈稱縣境舊祀土神劉法玉東漢時人隨馬援征交趾旋卒於道葬水鳴保鄉人卽地祀之墓今尙存載在縣志咸豐四年逆匪施晚等撲縣城賊衆八千已據上風縱火　於神而風返薄賊城賴以安又咸豐八年逆匪朱墩子等偵縣城無備猝撲東門忽隱約見城上旌旗人馬驚却自潰此靈蹟之最奇者光緒年間縣境兩遇赤旱一蝗一疫一潦屢瀕於危祈禱輙應至平時捍患禦災更難悉數城鄉村墟所在立廟五年曾經公呈詳請具題懇賜封號嗣經部議駁本年三月間天氣亢旱田已龜坼虔禱於神得雨深透始得轉歉爲豐理合造具事實清册再申前請奏懇敕賜封號以昭崇報等情詳請具奏前來臣查案咸豐五年經撫臣勞崇光題請嗣經部駁以馬援傳中有劉隆而無法玉且以當時二名甚少疑爲子虚臣考馬援傳拜援伏波將軍以控樂侯劉隆爲副督樓船將軍殷志等南征交趾當時劉隆以外應不止殷志不人史筆簡要故以等字括之不必按名而書也雖二名之禁東漢相沿然考援傳幼子容卿嘗以字著法玉或亦以字行故至今墳墓巍然必實有其人當非傅會竊維祭法能禦大災則祀之能捍大患則祀之有功　於民則紀之該縣土神　法玉數十年來兵疫　潦祈禱輒應土年三月間該縣亢旱日久田折苗稿民心驚惶該地方官率紳民等步轉神前越日大霈甘霖　歉爲豐其能禦災捍　功德及民顯合祭法非同淫祀伏查潯州府貴縣土神馮克和相傳爲明時人道光十三年經撫臣祁墳　題奏敕賜敷佑伯封　其神之姓名事實亦僅見之志乘並未附諸正史今博白縣土神劉法玉請一賜封號事同一律與例亦符合無仰懇天恩俯准敕賜封號以答神貺而順輿情之處出自鴻慈除將事實清册咨送部科查核外謹會同兩廣總督臣譚鍾麟恭摺具陳伏乞皇上聖鑒訓示謹奏奉硃批禮部議奏欽此○○史念祖片再廣西奉祀敕封廣西宣威靈感李眞人疾疫旱潦祈禱立應桂林梧州等府皆爲立廟上年前撫臣張聯桂據詳題請列入祀典蒙頒賜匾額欽遵懸挂在案兹復據藩臬兩司轉據桂林等府申據在籍五品卿銜翰林院編修曹馴等禀仍　列入祀典會詳懇奏前來查李眞人疉衙加封湖南久列祀典其在廣西靈蹟與之無異紳民等再三呈懇出於至誠臣維禦災捍患旣功德之及民寵額褒題又一榮綸之賁還矧湖南已列祀典廣西案有可援相應仰懇一天恩俯准將李眞人列入廣西祀典由主方官春秋致祭以答紳貺而順輿情除事實清册前已咨送部科毋庸再送外謹會同兩廣督臣譚鍾麟附片具陳伏乞聖鑒訓示謹奏奉硃批禮部議奏欽此○○史念祖片再臣接准部咨于德富漏未保過都司請將續保叅將遊擊以次遞改係奏保之案應行令奏明遞改並將千總守備兩次保案于德富訛爲余得富一併聲明更正等因咨行到粤臣查于德富前由武童投効楚軍援剿江西克復袁州等府隨大軍入粤攻克柳州府城歴保外委把總千總拔補並戴藍翎嗣經克復潯州府城出力保奏同治二年五月三十日奉上諭著以守備補用並加都司銜欽此於攻克平樂府等處並剿平潯州龍巖豎龍橋逆巢克復貴縣全股撲滅在事出力擬　都司補用並加遊擊銜嗣經調往援剿黔匪克復順安府城並勦上游苗匪在事出力保奏十一年五月十三日奉上諭著免補都司以遊擊補用并賞换花翎欽此十三年奉調回粤援勦越南攻克老岩河陽安邊各賊巢及歴辦土匪出力保奏光緒三年五月二十六日奉上諭著以叅將補用欽此經前撫臣沈築成奏請留於廣西補用十五年三月初八日奉硃批著照所請欽此查于德富前次擬保都司補用並加遊擊銜之案漏未列摺請將所保千總兩次保案子德富訛爲余得富音同字異係屬繕摺筆誤據該員禀請更正改奬前來臣覆核無異合無仰懇天恩俯准敕部改奬併將于德訛余得一併更正出自筵鴻慈謹會同兩廣總督臣譚鍾麟附片具陳伏乞聖鑒訓示謹奏奉硃批兵部知道欽此○○總統毅軍革職留任四川提督奴才宋慶跪奏爲遵覆部查奴才所統新舊各軍管制及開支月餉細　恭摺縷晰具陳仰祈聖鑒事竊奴才前准户部行文以奴才前將所統新舊各軍營制章程分晰咨報立案内將砲隊管指令管官辦公銀一百五十兩砲隊入數較少應删除銀五十兩帮代字識無此名目哨官每員每月多支銀九兩九錢長夫銀六兩駕馬一百九十三匹騎馬五十八匹操砲十六尊每尊用馬幾匹騎馬究係何人乘騎應卽查明聲復又舊部娭營一哨豫餉不敷月需添給銀幾及肆千兩究竟　營每名支食原餉若干添給若干並未分晰清楚統領月加公費長夫銀九百兩亦未分晣統領幾員每員統領幾營加夫若干各局所員弁書識護勇局用究有幾局每局需用若干應令查明開報歴年核銷均係開支湘平該提督餉數並未聲明何平以上各節赶緊詳細聲覆以憑核辦等因咨行到營奴才遵查所立砲隊章程係援北洋綏鞏軍營制設立該軍章程之内本來每營營官月支薪水銀五十兩辦公銀一百五十兩並有幫帶字識開支薪水哨官哨長雖步隊多支緣有馬乾在内不免銀數略多駕馬一百九十二匹卽係操砲十六尊每尊拉砲正車一輛裝載子藥箱副車一輛各用駕馬陸匹計砲十六尊用車三十二輛共需駕馬一百九十二匹所有騎馬五十八匹查係砲目十六名護哨八名親兵二十六名號令八名乘騎出隊各用一匹共需用馬五十八匹又舊部九營一哨豫省底餉步隊什長每月給銀四兩五錢正勇每名月給銀三兩奉文悉照湘淮軍章程增添不敷計什長每名月加銀三錢正勇每名月加銀一兩二錢曁連官長長夫加增通盤計算尙不止四千兩之數至統帶新舊馬步砲隊各營係屬統領三員各帶十營每員照章統帶五千人月加公費銀二百兩長夫二十名銀六十兩月需加增七百八十兩此外尙有幫統三員不能不酌加辦公之費是以月需銀九百兩各局員弁書識護勇人等按事務之繁簡定人數用項之多寡奴才所部現計文案營務支應銀錢軍需軍械轉運等局計設八局月需經費三千餘兩奴才公費行營差遣文武各員薪水尙不在内以上各欵俱用原平開支又淮兵部行查以奴才咨報橷綽各軍所定營制章程内砲隊每營設有搬運子藥夫四十八名馬隊每營設有搬運子藥夫四十名係照何項章程開列飭卽查明聲復等因遵查奴才所擬各軍營制步隊每營官弁勇夫六百八十五員名係照湘淮軍章程開報砲隊每營官弁勇夫四百三十七員名馬隊每營官弁勇夫三百五十五員名俱照北洋綏鞏軍章程開列照章砲隊内有搬運子藥夫四十八名馬隊内有搬運子藥夫四十名均屬遵章定擬以土各節均經奉部行查理合逐層聲復再查淮軍向章每營長夫一百八十名開源節流議减六十名聲明如果行軍仍准一百八十名奴才所部毅軍改照淮章按照一百八十名編立現在駐防旅順本應照减惟正整頓防務應修工程甚多正資夫力查聶士成一軍應裁之夫聲請改爲工夫未經裁汰可否援照該軍章程將毅軍應减長夫亦一律改爲工夫免其裁減出自天恩飭部查照立案所有奴才所統新舊各軍營制章和及開支月餉細數緣由除咨覆户兵二部核辦外理合恭摺縷晣具陳伏乞皇上聖鑒謹奏奉硃批該部知道欽此○○史念祖片再更换防營管帶隨時奏報在案兹有管帶左軍右營防勇都司韋正光病故所遺左軍右營防勇查有補用遊擊褚玉貴熟習邊情堪以委令接帶除札飭該員遵照將左軍右營防勇妥爲接帶督率哨弁加意巡防外謹會同兩廣總督臣譚鍾麟附片具陳伏乞聖鑒謹奏奉硃批兵部知道欽此 
 
 

Page 12

 
 
[光緒二十二年八月初一日京報全錄]  
　　宫門抄○將軍長奏請准已故道員在長春府城捐建專祠摺○又奏請議卹片○又奏請賜卹片○又　奏請將已故副都統附祀並於原籍捐建專祠摺○奉天學政李奏補行奉天省南九州縣生童　試完竣摺○江撫德奏水師提督到江巡閱日期片○署新撫饒奏委署同知片○又奏飭同知赴任片○川督鹿　奏甄别知縣片○八月初一日户部通政司詹事府廂白旗値日無引見○吳廷芬謝管三庫恩○恩輝請假十日○吏部呈進月官卷○召見軍機○皇上明日卯刻　　頤和園還宫辦事召見大臣○○奴才長順跪奏爲已故道員遺愛在民援案籲恩在於長春府城捐建專祠以順輿情恭摺仲祈　聖鑒事竊照光緒二十年六月間據吉林分巡道訥欽轉據長春储文韞詳據副貢生培田監生王振　等數十人聯名呈稱追贈内閣學士已故二品銜吉林候補道前署長春廳通判李金鏞權任該廳時創立養濟院牛痘局以及粥廠義地凡生者病者死者均霑實惠尤以文教不振難挽澆風捐廉倡建養正書院購經課士以倡實學下車五月清厘積牘六百餘起在任三年激濁揚清民風丕變披得戴月百廢具興以是離任之日士民攀轅泣送絡繹於道至今遺愛歴久難忘聯名呈請在於長春捐建專祠以伸報享等語由府詳道轉請具奏等情兹復據該紳士懇請查照前呈具奏前來奴才查李金鏞江蘇無錫縣人其倡舉義賑以活災民則有功於江蘇山東直隸一帶其開礦漠河以充餉實邊則有勞於黑龍江一省其於吉林琿春辦理邊界墾務昭示大信執理不撓尤得要摳至辦理地方事件頗能寛猛相濟不姑息以養奸宄不操切以博能名且均從根本做起所在設義學行鄉約與民相處如家人父子論者謂關東循吏無出該道之右者是以長春士民愛戴尤深查該道積勞病故時曾經大學壬前直隷總督李鴻章臚陳政蹟奏蒙恩准卹贈内閣學士將事蹟宣副史館並於無錫原籍自行建祠在案天恩至優極渥何庸再爲瀆請惟以該道廉官吉林最久長春政績尤多旣據該紳等臚陳籲懇足徵遺愛在民未便没其感戴之忱合無仰懇天恩俯准援案將已故道員前者長春廳通判李金鏞在於長春府地方由紳民捐建專祠並由地方官春秋致祭以彰政績而順輿情理合恭摺具陳伏乞皇上聖鑒訓示謹奏奉硃批著照所請該部知道欽此○○長順片再查已故吉林吉字營右翼廂紅旗辦事官留吉補用知縣達哈布係江寍駐防滿洲鑲藍旗吉林佐領下由附生　光緒已丑恩科江寍鄉試中式第五十四名舉人於光緒十六年投効奉天軍營歴次擒獲首要馬賊得保知縣十七年經前練兵大臣定安調委吉字營右翼廂紅旗辦事官十九年冬奴才因見其才可用奏准以知縣留於吉林補用二十一年五月據報在營積勞　故兹復據該營辦理糧餉軍械各委員禀請奏卹前來奴才查該故員在營數年頗著勤勞一且齎志以投深堪憫惻合無仰懇天恩俯准將留吉補用知縣達哈布飭部照軍營積勞病故例議卹以資激勸謹附片陳明伏乞聖鑒訓示謹奏奉硃批著照所請該部知道欽此○○長順片再據吉林滿洲正白旗記名佐領防禦兼雲騎尉永福呈稱伊祖父原任吉林滿洲正白旗協領花翎都統銜記名副都統阿克敦巴圖魯札拉豐阿前在軍營與賊打仗身中槍矛　傷兼積受潮濕腰　麻木筋骨作痛自奉徹回旗傷疾加重動履維艱光緒八年因傷疾復發休致奉旨賞食全俸嗣經延醫調治終未見　至十三年三月間仍因傷疾復作身故等情並詳述該故員生前事蹟呈請核辦前來奴才等查該故員札拉曁阿自咸豐三年間由領催委筆帖式出征河南安徽山東湖北轉戰山西陜西甘　等省陣斬逆首疉克名城薦陞專閫之職迨奉撤回旗休致竟以傷疾復　　然長逝追溯前功殊堪憫惻合無仰懇天恩俯准將已故都統銜記名副都統花翎恊領阿克敦巴圖魯札拉豐阿照軍營立功後積勞病故例賜卹以慰忠魂而資觀感除將該故員履歴咨部外謹附片具陳伏乞聖鑒訓示謹奏奉硃批著照所請該部知道欽此○○奴才長順富爾丹跪奏爲已故副都統戰績卓著遺愛難忘懇恩准其附祀並請於原籍自行捐建專祠以順輿情恭摺仰祈聖鑒事竊據雙城堡恊領冨興署雙城廳通判吳廷珍會銜禀據堡屬滿漢紳士恊領銜花翎佐領恒山等聯名呈稱已故頭品頂戴賞穿黄馬掛前任青州副都統世襲雲騎尉綽勒郭蘭闊巴圖魯托雲布係雙城堡中屯右翼　藍旗富勒洪阿佐領下人自咸豐三年以披甲出征直隷山東江南安徽等處勦辦髮捻各逆屢立戰功同治年間帶隊疉克名城肅清揚州全境平毁苗沛霖老巢嗣由歸化城調赴陜甘勦辦回逆屢獲勝仗除僞王僞師孫義保馬生彦等收復寍夏靈州等城併致克蘇家燒王家疃等回巢及進通奪遺堡那家閘各賊寨殲除要犯馬義首逆王三清曁生擒賊頭馬萬選那萬梁等多名二十餘年轉戰中原及嘉峪關以内功績歴歴在人耳目光緒初年以協領記名副都統出關因克復輯懷烏魯水齊各城智勇冠軍荷蒙御賜翎管徹指小刀荷包等件三年補授再州副都統後因瑪納斯巨逆負嵎固守血戰六十餘日掃穴擒渠天山以北一律肅清蒙賞世職十一年八月以舊　舉發已成　疾奏准開缺回旗　賞食全俸自歸旗後倡捐俸廉建侈學官廣設義塾並施捨街房一處助作書院經費至今感戴良深可否籲　奏請附祀吉林省城前伊犁將軍金順專祠並請於原籍雙城堡自行捐建專祠以伸報享等情禀請覈辦前來奴才等查該故員身　百戰屢拔堅城從前西安將軍都興阿伊犁將軍金順倚之如左右手關内外一時稱爲驍將奴才長順等與共事兵間曾見其遍　槍子刀矛各傷不下六七十處迨傷疾乞休回旗尤能捐廉捨地嘉惠士林振興文教紳民之感自不能忘合無仰懇天恩俯准將已故青州副都統札雲布附祀吉林省城金順專祠並准於原籍雙城堡自行捐建專祠以順輿情而資觀感之處出自逾格　鴻慈除咨部查照外所有請將已故副都統附祀並於原籍捐建專祠緣由理合恭摺具陳伏乞捕房聖鑒訓示謹奏奉硃批著照所請該都知道欽此○○奉天府府丞兼學政臣李培元跪奏爲補行奉天省南九州縣生童歲試完竣恭摺具陳仰祈聖鑒事竊臣於本年四月初六日將考試吉林黑龍江旗民生童情形具摺陳明　案回省後清理積牘旋於五月十三日　學行禮　書十四日　門分塲考試臣嚴密稽查於遼陽拿獲槍手一名於海城拿獲頂替一名當發交提調官照例懲辦文塲試畢　辦武塲於六月初六日一律完竣臣每于試日終日坐堂認眞考校各該士子均能恪守塲規安靜無事生卷擇其文理清通者列之　　童卷擇其文　　　　　　如額帷武塲金州廳考童技藝生疏缺額一名遵例任缺毋　發落時文則朂以敦品勵行武則勉以安分守規以期仰副朝廷作有人材至意所有微臣補行省南各城歲試事畢緣由理令　摺奏聞伏乞皇上聖鑒謹奏奉硃批知道了欽此○○德壽片再查長江水師提督定章以半年駐上江周歴巡查兹署提督臣彭楚漢由岳州起程於四月初七日行抵江西先閱湖口　　次閱饒州吳城二營水操陸陣隨於四月十四日起行駛赴下游按營校閱請循例會奏等情前來所有照章巡閱江西水師　由謹　伺署長江水師提督臣彭楚漢附片具奏伏乞聖鑒謹奏奉硃批知道了欽此○○餆應祺片再署塔城直隷廳同知　光卸署遺缺查有候補知府桂榮堪以委署據護理新疆巿政使署鎭迪道兼按察使銜英林會詳前來除由臣批飭給委外謹會同伊犂將軍臣長庚署陜甘總督臣陶模附片具奏伏乞聖鑒謹奏奉硃批吏部知道欽此○○饒應祺片再庫爾　　　蘇直隷廳同知員缺前以候補同知王廷贊請補經部覆准在案應卽飭赴新任以專責成據護理新疆布政使丁振鐸署鎭迪道兼搜案使銜英林會詳前來除由臣批飭經委外謹會同署陜甘總督臣陶模附片且陳伏乞聖鑒謹奏奉硃批知道了欽此○○鹿傳霖片再前准通行内開嗣後道府丞倅州縣等官　　何項勞績保奏歸入候補人員卽以此項人員到省之日起予限一年詳考察看出具切實者語奏明分别繁簡補用等因歴　遵辦在案兹查有候補班補用知縣曹銘試看一年期滿例應甄别由藩臬兩司達具該員履歴清册塡註考語會詳請奏前來臣查該員曹銘明白安詳堪以留省照例補用除咨部查核外理合附片陳明伏乞聖鑒謹奏奉硃批吏部知道欽此 
 
