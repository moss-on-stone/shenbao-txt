# 1913 - 254 - 4914572

 

Page 1

 
 
通信 
[論共和憲法三大模範及其行政立法兩權之消長（十三）（游歐客）]  
　　二對兩院之政治情形 
　　美總統因同意權與上院有特别關係旣如前之所述至行政與立法之普通情形即總統對於上下兩院之政治情形更爲繁賾爰别論之有稱美總統之政權獨立仍係有名無實如威爾孫著書則謂總統於實際上每仍不能不服從上下兩院所舉理由有二第一被選爲總統者每非以其箇人之價値及勢力得之其出席爲候補總統也常爲政黨中所指定選舉人亦不過就所指定從而選擇並無眞實之自由故歷選爲總統者必出於政治家日須以多金廣爲運動否則萬無所倖即華盛頓之被選尙費七百五十佛郎後則所費每以數兆計此其財力自非有大黨莫辦箇人之單獨運動殆敻乎其難矣第二總統每以尋常日行公事勞其心力勢難澄心靜慮籌及遠大計畫其於立法方面自以議院主爲且議院中有監察行政專股大足分總統之權勢即謂兩院政權實高於總統無不可也然此在十餘年前當威氏署書出版之時美確有此現相若欲循此不變必須以極庸碌者濫竽總統美自近十年來厲行帝國主義以麥荆來羅斯福塔夫特偉大人物相繼執政美之政治情形大爲改觀純與威氏之言相反即就歷史證之威氏書中所論亦有不盡正確之處美之首數屆總統當開創之始基對外問題至爲複雜若獨立後與英之交涉以及購入路易吉安内而有各聯邦之爭議更非擴張總統權力不足保其統一與獨立也此時總統實爲政治之中心無待言矣後以國基鞏固總統勢力略爲減殺迨至惹克松時代總統勢力又復膨脹彼以已意罷斥官吏不揣議院黨派之意旨停止下院所通過關於銀行之議案指其與憲法精神不合嗣經全美最高司法機關證明此案並不違於憲法惹氏仍不贊成堅拒不爲裁可是其權力不僅反抗立法並進而反抗司法然在當時惹氏不特不失民望反以保障行政獨立大爲輿論愛戴續被選爲總統在其繼任之中惹氏更提出政府所存於銀行之款財政卿將　議院未敢奉行惹氏立罷斥之議院無能爲力其後泰來爾亦仿惹氏熊度同時與上下兩院爲羅林肯繼泰來爾更以專擅著名其與議院衝突爲美人所傳頌岡特以軍人被舉繼續林肯遺範自此諸總統後行政權大强固直至亞都被選總統權力乃再衰弱是正威爾孫著書之時宜其立論如是不久即有麥荆來羅斯福塔夫特諸人相繼而起權力仍復其舊更値美與西班牙戰事取夏威夷縣菲律濱開巴拿馬運河美之國勢駸駸日趨於帝國主義總統權力隨以增長更非昔日所可比擬者矣其爲總統抵制兩院之利器首在不裁可權兩院百計阻撓務使此權不得行使下院爲避總統之行使此權也有時預知總統將於某案不裁可則故以財政問題參入某案隱相箝制歷任總統均力與此法反抗當海野斯任内於下院通過之案常至一再行使其不裁可權下院參入財政問題以窘迫之海氏堅持不讓乃至同一議案而不裁可至於五次下院卒不得已抽出財政問題另爲通過而將原案與總統反對之點全行删去即此可見不裁可權之力量　亞都爲總統時尤與下院以財政問題參入他案極力反對卒得修正條例務禁此種辦法又關於草定執行法案之細律初僅下院能草定之旣雖許總統自行草定然須由議院呈請惟當有事時則總統有全權頒布暫行條令現則關於執行法案之細律總統有自行草定之權無須議院呈請矣凡此皆總統與議院相爭而其勝利卒歸總統用以明美之行政獨位之眞相耳雖然美總統無提出議案之權其與議院通聲氣者全在於政見書格式分爲兩種一普通之政見書每於開院時發表泛論政治大勢並不拘於一事一物一爲特别之政見書隨時可以發表僅就單一問題解釋精透並可詳陳辦法實與政府提出之法案無異有時總統本黨議員提出一案亦在討論之中總統共表同情則可發表政見書遙爲聲援以促成其通過甚至以調和立法與行政之關係時與上下兩院議長及議員接洽光明磊落毫不避忌其同黨之議員常以總統意見發爲演說且有演說之中每引總統之政見書及其談話以爲己所主張之後盾證其與行政上經驗相合美下院之重要辨論全在各項專會總统可常以其懷抱之政策致書於專會長請其就大會中宣讀之其與反對黨宣戰亦與在一議員之地位無所分别並可發其與反對黨爭辨之文件編登各報以喚起國内與論在下院各專會多半皆以文書辨難而大會之决議每取各專會辨難之文書及總統致專會之函件以爲標準是總統於立法上未始無力無論議院常采取總統政見書之意見總統同黨之各議員常就總統政見書之意見提出議案不啻總統之能自提議也即使議院不以總統之政見書爲然而總統因此發表其所主張儼然詔示議院以立法之方針如何則被贊成如何則被反對其影響亦至大當總統以政見書於尋常會期之中請下院討論一案而下院之多數黨置之不理總統得再召集特别會議專爲討論前案　數黨固無法以拒之案雖未必即得通過而輿情巳爲震憾常起爲之援助且總統攬有全國之行政權議院每有相需之處亦如總統之需議院也彼此互有所需益能交相爲用行政立法之融洽全賴有此千八百九十七年麥荆來政見書詳述改革關稅意見下院不爲提議麥氏乃召集特别會議雖勉强爲提議然久不與票决麥氏乃宣言曰此案不速决議彼不再任官吏後案卒得通過則立法有不能不循行政之處尤爲顯而易見千八百六十二年七月三號林肯之政見書請中央立籌巨欵專爲津貼開放黑奴各聯邦之損失書中有謂上下兩院之國民鑒之余現提一草案又謂此案請速通過務祈勿加修改等語此乃出於例外爲憲法所不許總就竟至提議且將辦法完全定出並請全案通過尤爲奇特威爾孫曾言華盛及其政府乃爲議院之眞主動者亞丹姆斯常爲上下兩院反對而其權力仍能加於議會之上惹費松克里物蘭均以己意通過多案　下院是威氏亦早承總統之勢力不在議院以　也就實際論勢力升降無定全視總統人材其　略愈雄大者其凌駕議會之程級亦愈有進焉　 
[美國憲法將來之趨勢]  
　　美之輿論所趨乃在鞏固行政權務求行政機超然於立法機關以外俾其互相抵制彼中固言改憲矣乃其意見在欲增加總統之權力非削奪總統之權力加以帝國主義盛行其經濟益發達其工商日益擴張其外交日益煩鉅其備日益增加美總統之權力將隨時勢俱進是無可諱者其在南美中美諸國總統地位亦與相類似其直接由人民選舉則一有用複選製 
 
 
 

Page 2

 
 
有用單選制者其任期有四年者有六年者其立法機關皆兩院制其上院與總統之特别關係所謂同意權者亦與美國略同有數共和國之國務員雖可列席議院然仍爲總統之附　品决不能與内閣制相混故美國制實自成一統系也 
時評 
[黨人之末路（無名）]  
　　我非主張開戰者然而我不咎黨人之戰而咎黨人之逃我不咎黨人之逃而咎黨人必携鉅欵而逃何則戰黨人之主義也人各有主義所見有不同我曷能咎之逃非黨人之主義也戰苟可以達黨人之主義而逃决不能達黨人之主義故我欲咎之也然而好生惡死人之常情戰不勝而逃亦常情也逃時必攫鉅欵此則我更不能不咎之者 
　　南昌廣東李胡二人之去都督任也已携鉅款行矣陳烱明之去廣東也又携鉅欵行矣李烈鈞之去南昌也又携鉅欵行矣龔振鵬之去蕪湖也又携鉅欵行矣今南京領袖之欲去南京也亦索商會以鉅欵欵足而後肯行然則黨人之所謂主義者不幾使人欵携鉅欵主義乎勝則取之於政府敗則取償於人民人即不爲是言黨人其何以自解於天下乎即有眞正之主義豈不因此而埋没乎人亦孰肯信之乎嗚呼我謂此次戰事所謂黨人者不特形式上之失敗精神又自傾覆焉路之末也 
[命令]  
　　八月二十九日臨時大聽統命令王懷慶給予二等文虎章此令 
　　任命馬繼增爲陸軍第六師師長此令 
　　任命張敬堯爲陸軍第六師步隊第十一旅旅長此令 
　　陸軍總長段祺瑞呈請任命吳新田爲陸軍第六師步隊第十一旅第二十一團團長應照准此令 
　　江北鎭撫使張勳電稱閻肇鵬陣亡請予優恤等語管帶閻肇鵬輕身陷陣遂致陣亡深堪憫惜應照陸軍中將例給恤用昭激勸此令 
　　張九卿授爲陸軍少將並加中將銜此令 
　　陸軍總長段祺瑞呈核覆新疆都督擬以陳以林補喀什提標中營參將魏得喜補喀什提標城守營遊擊馬致和補巴里坤鎭標中軍游擊邊永福補瑪喇巴什營游擊孫中軍守備請予准補等語應照准此令 
[警信]  
　　堯化門電官軍仍在終日轟城據兵士聲稱彼等屢圖登城均永得手現正趕造雲梯以便爬登城牆 
（譯字林報） 
　　堯化門電前敵傳來消息有送信者由城内抵營謂城内守軍擬於今夜（二十九日）投降云云現尙未接　耗（譯字林報） 
　　東京電何海鳴向商會索洋十萬圓收足此欵後始允離城聞日領事現願墊付此欵已由商會承允南京戰事今日（二十九日） 
仍在進行（譯文匯報） 
　　本埠訪函今日滬寗鐵路公司接南京消息謂昨二十九夜有南軍一千五百人投降李司令（譯文匯報） 
　　雲南府電此間官軍業已出發兼程前進以救成都重慶間之官軍（特約路透） 
　　貴陽電古州有兵變消息殺死軍官一員郵政已暫行停阻 
　　貴陽電遵義府之羅平洲（譯音） 
上年曾拒敵貴州都督現爲熊克武扼守川黔交界處之大路 
（特約路透） 
　　貴陽電貴陽商民聞官軍戰勝亂軍消息大爲欣慰蓋願早底和平鞏固商業也（特約路透） 
　　貴陽電黄師長未赴銅仁駐紮湘省邊界之軍隊現由楊團長統帶黄已率兵赴遵義府及川邊抵敵重慶之軍不日尙有軍隊續往（特約路透） 
[專電]  
　　北京電昨日衆議院决定一建議案略謂依刑訴律第六條並照戒嚴律解釋内亂罪應歸大理院管轄逮捕後應交總檢察廳起訴並由張耀曾提出議員保護法（一）議員犯内亂外患罪時雖在戒嚴期内非經大理院審判不得處刑（二）司令官認須即時報告罪據於國會六時間内即解總檢察廳起訴京外須於六時間内起解（三）若係因人誣控加等治罪已付審查 
　　南昌電段芝貴巳到南昌駐陳列所將往皖宣撫 
　　南昌電中央軍隊已抵吉安李烈鈞退竄潰兵沿途擾亂不堪現議淸鄕以靖地方 
　　杭州電處州匪亂已平溫處二防歸倂仍　梅占魁統領 
　　杭州電財政司因地方財政支絀擬借外欵辦地方銀行呈請朱督召集臨時議會 
　　杭州電行政公署又裁撤支薪顧問十六人 
[特約路透電]  
　　北京電陳詒範君定星期一日赴西姆萊充中英藏務會中國全權專使日來陳君謁見袁總統選用隨員極形忙碌陳君共携隨員五人内有熟英語之書記一人中政府現望陳氏此行得與英政府商定妥善辦法且望此事妥定後再與英政府會商片馬及滇邊問題蓋自片馬之北至西藏邊界計廣二百二十英里其地猶未畫定界線中英兩國現常互生悞會也 
　　北京電據北京日報載稱中政府應廣東都督龍濟光之請允解現洋八百萬元政府鈔票洋三千萬元另由廣東自籌洋一千二百萬元並粤庫現存之洋四百五十萬元收回廣東全省紙幣一幷銷燬 
[譯電]  
　　北京電趙秉鈞今日下午忽赴天津逮捕議員一事日來並無動靜羣情頗形安謐 
　　北京電熊希齡議撥洋八百萬元收回廣東省發行之紙幣 
　　香港電廣州亂兵現蹂躏北江一帶攔截小輪無論何國旗號均不注意並肆刦内地各鎭英美煙公司之小輪曾於三英里内受鎗擊三次領江人以紙煙箱堆高庇護開足汽機乃得駛至安寗之地船中之人無一受傷聞現須恃陸軍之力回復地方舊狀 
　　柏林電駐德華使因梁山蕪軍轟擊德國巡艦已函向德政府道歉 
　　柏林電蒙古會已在古特（譯音）山谷覔獲極富之金礦脉兩處 
　　東京電此間忽起颶風死者二十人東京屋被淹者一千五百所有小孩十七人適登某山游玩均失所在鐵路田禾均受損傷 
要聞一 
[南京血戰記（十一）]  
　　大陸報載二十八日南京訪函云此間仍在交戰凡兵士所聚或官員所駐之處多爲北軍開砲轟擊其砲手皆非專家致炮彈橫飛擊斃平民頗多昨二十七晚砲聲極烈據兵士語予（訪事目稱）夜間將出南門决一死戰至時果出城徹夜大戰至今日猶未停止星期四日寗軍領袖率炸彈隊赴商會勒索洋四十萬元經各商婉詞謝絕旋復回會索洋十萬元以八萬元供發兵餉以二萬元供各領袖離城之旅費噫不逞之徒一再來寧以倡革命及至將離焉無不剥奪商民之金錢以實其囊槖而去甚哉甯民之受困於革命也今復聞有拘人勒贖之事予頃出救一紅十字會僕人之戚屬蓋爲人拘於某處勒索贖欵洋二百元也 
　　今日朝陽太平兩門鎗礮之聲隆隆震耳官軍曾圖炸燒太平門衝入城内惟卒未達此目的寗軍第二十九團饒勇爲全軍之冠今僅剩殘兵二三百人餘悉陣亡故已不能成團第二十九三十二兩團現仍倔强不服彼等嘗曰殺一保本殺十則已有利其志之堅可以槪見城外官軍曾轟擊都督府故何海鳴等常遷移寓處聞柏文蔚乃以詭計逃出此說如確則柏之行爲卑賤已極柏初欲出城曾爲寗軍所阻柏謂彼往爲彼等運欵求救且囑彼等必再死守三日故始得出甯軍抵死不降未始非因此故也 
　　中國有諺語曰見讐不報非君子予深望城中商民出力調和然戰事仍在進行毫無調和之象寗軍一面取得商民調和之欵一面仍在接戰予知諸領袖一俟刧掠已足矣士滿意之後均將遠颺官軍如能　勇進攻則旦夕卽可入城今猶逡巡城外顯畏地雷炸彈也予會得有張勳安民之示文數張然無人敢出張貼葢有談論和議者卽爲寗軍處死故也夫全城之民皆渴望和平而多數之兵士皆不願與戰乃第二十九三十二兩團兵士其數不滿二千獨能與城外大敵爲抗其胆力可謂大矣軍官來予　者甚多且有寗都督之代表在内請予設法調和予示以張勳示文並勸若輩往令兵士繳械投降予意兵士决不肯允從也 
　　紅十字會所租之大通輪船抵此　居民欲思乘機避難者約數千人蓋日來流彈橫飛死者甚多加以第一師兵士復從事刦掠奸淫婦女此種舉動雖偶有所聞然婦女聞之皆驚惶求避其顚沛流離之狀殊爲可慘也 
　　字林報載二十七日堯化門訪函云今日北軍　　大舉會攻僅向朝陽門進發而已雷震春之兵數日之前曾由龍潭向朝陽門進發今日下午已逼近甯軍能與開戰由紫金山巓可以審度雷軍之地位極爲準切由堯化門望之則雷軍步隊行於野中渺無所見蓋相距過遠野中草木過密人之目標過小不能明辨故也惟朝陽門砲台下望甚明故見一縷輕煙起于天空卽知寗軍已開炮轟之也繼聞鎗聲甚急旋復寂靜惟他處之炮聲又隆隆而起矣 
　　日間有傷兵十餘名由太平門運至此間此後終日未見有傷兵運來據傷兵聲稱官軍一入空郊則城上之來福鎗彈卽如雨而下自淸晨至下午僅聞太平門與紫金山交相轟盤旋聞朝陽門炮聲隆隆至下午五時始已是時幕府山及浦口之大炮復同向獅子山轟擊延數小時之久 
　　文匯報云公和輪船於星期三日由漢口啓椗已於今日抵滬據搭客聲稱過九江時諸均安靜岸上兵士寥寥無幾惟聞南昌尙有戰事星期五日駛抵蕪湖知前一日有中國巡洋艦三艘炮船一艘出現該處蕪軍卽不戰而走聞其領袖携去現欵甚巨謠傳有二十五萬元之多過梁山砲台德艦轟傷之痕跡隱約可辨至少曾中八彈受損甚巨南京之躉船仍泊上游有中國巡洋艦三艘泊於獅子山砲線之外公和輪船於昨二十九日駛抵該處聞是日侵晨諸艦曾轟擊獅子山砲台停泊南京上游之外國兵艦共有四艘英德美日各一紫金山及幕府山均爲北軍佔守惟獅子山尙在寗軍之手由下關入城之路已不能行寗軍見人行近即向開鎗聞卽馬林君亦不准偕友入城南京郵局已移至上游民船之内兩軍勝負無從得悉卽海關中人亦罕有所知昨日下午過南京後海圻及其他三巡洋艦復開砲轟擊獅子山砲彈均由公和輪船飛過惟該船駛近諸艦時諸艦卽停止開砲讓其駛過鎭江諸均安靖該處現有傷兵三百人聞尙有傷兵二百人已送至上海聞當道已照會英國商輪愼勿容留黨人領袖惟黨人領袖與平民如何分辨未經指明 
　　大陸報載安慶訪函云倪嗣冲已於二十七日晨八時率兵四千名抵此各團體歡迎頗墊街中滿挂五色國旗以誌慶商店均已開市逃至鄕間之人民現已陸續回城 
[熊總理對於改組内閣之意見]  
　　熊總理到京後其目前最惹人注意之事卽新内閣之組織問題是也熊總理之政見及其到京一切情形早已披露惟於選擇閣員一節則無確實之消息盖此次熊總理對於組織内閣一事非常愼重且到京僅有兩日故一切計畫尙在磋商之中茲就昨日所得之消息詳紀如左 
　　對於選擇人才之主張此次組織内閣熊總理之意擬就當世有資望之人擇其志同道合者延攬加入内閣共任艱鉅並不問黨不黨只問其才　才並决定此次内閣爲尊重立法機關不使議員一人加入前日熊總理第一次謁見總使即陳述此意總統甚以爲然當卽定爲一一種前提之主義所有議員中之一般野心家聞此大爲恐惶多擬設法打消此種主義但熊内閣旣抱定主張恐不能再行更改熊總理並宣言必俟閣員全行定議之後始能正式就任此主張一定則從前所紛傳之候補總長恐均成鏡花水月矣 
　　新内閣人物之猜測熊總理到京後每對人云閣員　無一准之規定其實熊總理未到京之先其夾袋中之人材已定有大槪不過未與各方面接洽不便發　表耳茲經詳細訪探此次改組内閣除陸海兩部照舊不動外其餘各部須一律另行提人但熊總理意中之人物與各報所登者全然不同昨日熊總理又謁見總統協商此事聞已擬定數部大致如下外交部熊總理未到京之先大總統因外交重要曾商之於熊總理先擬以孫寳琦提出後接熊電其議遂止熊到京後已與總統協商此事總統意仍在孫熊亦已表示同意外交一席將來必以孫氏提出熊到京時曾有保荐周自齊之說聞現巳取消矣内務部内務總長一缺關係北京警務甚重熊到京後卽商之總統擬請總統酌定一人以備將來提出聞現在尙在計議中一說謂朱啟鈐確有調任之希望財政部熊總理兼任財政一節確已决定自熊總理到京後卽將提出周自齊之議取消交通部朱啟鈐此次雖有加入新内閣之消息然交通部則决定另行提人始有以葉次長恭綽長交通之說惟葉已聲明不就並謂新内閣成立後卽次長一席亦當辭避故現在尙無適當之人才敎育部敎育部一席前本有提出孫毓筠之說熊總理到京後又行中變現擬提出梁啓超司法部現亦未定惟許世英則絕無連任之希望農林工商兩部熊總理第一次見總統時卽言此次内閣擬邀張季直加入當卽發去一電詢問張之意見如張覆電可以擔任卽將兩部合併爲實業部以便權限稍爲擴張且爲减政主義之實行陸海兩部均仍舊 
 
 
 

Page 3

 
 
以上所紀皆昨日所探得之消息甚爲可靠至外間紛傳之人物恐皆係揣測之詞也 
　　譚延團之關係湖南此次獨立譚本處於被動地位取消後譚督迭次電請辭職待罪中央尙無一定之辦法熊總理到京後袁總統卽諮商此事熊之意擬將譚督加入内閣以解决譚提辭職之問題所有湘中善後之事卽由中央簡人辦理袁總統頗以此議爲然惟未定何部也 
　　定期開茶話會熊總理此次到京組織内閣其政見及主張尙未全行决定頗擬與京中各界名碩開會討論以收集思廣益之效茲擬定下星期内擇日開一茶話會屆時邀請京中各黨會及議晨報館等方面之重要人物到會討論一切藉資聯絡云 
[熊總理大政方針之披露]  
　　熊總理抵京有某君往訪談叙一時餘之久熊自言此次到京對於就職問題尙未决定必須將就職以前之種種問題先行解决始能正式受職此時於就職一節自己尙不敢斷定因恐將來有負委任也其語意之間頗以時事艱難責任重大不敢貿然承諾至熊自述對於現在之政見頗中肯棨茲撮紀之如下 
　　（甲）恢復全國秩序熊謂辛亥革命之後元氣未復民業彫殘即無此次之變亂已然休養需時益以今年南方之亂事無論被害之省分善後問題亟待籌畫卽未遭兵燹之地然其所受直接間接之影響亦良非淺鮮故目前第一問題卽在設法恢復全國之秩序然後凡百政務始能逐漸進行否則根本不固一切設施皆無當也 
　　（乙）養成法治國精神熊謂中國現雖號稱法治國其實凡法治國應具之要素百無一二雖政體改爲共和其實與法治國之軌道相差甚遠今之要務卽在養成法治國之資格然後始能趨於政治之常軌並舉在熱河經過之　實以爲例謂到熱河之初一切機關悉不完備較各處情形尤爲不同熊到任後以文官保障法及其他匯於行政之規程悉未頒行乃設立懲戒委員會如行政官有凟職及一切處分由該委員會評騭之未久而成效著此本爲一種消極之辦法然以此例之可見養成法治國之精神爲今日唯一之要務將來當以此與國人一商榷之 
　　（丙）注重外交財政熊謂目前最重要問題即外交財政兩項卽將内閣組織之時亦以此兩席得人爲難二者之中尤以財政與種種政務皆有密接關係鄙人去年雖曾担任財政總長然未數月卽行解去今已年餘一切情形又與去年不同故去年可以適用之政策今年卽不能不有所變遷如將來受任之後當以全力注重於財政方面惟此時則毫無一定之標準耳 
　　（丁）改革鹽務政策熊總理於鹽政上本富有經騐即將來整頓財政亦必先從鹽政入手某君叩以對於鹽務上之政見熊謂將來改良鹽政應從根本上改革不能枝節行之惟根本改革之法尙未宣布又謂去年周總長所定之鹽政計畫亦曾寓目然周之計畫皆得自張季直雖其中小有異同大致則無甚出入與其用周之鹽政計畫不如謂張季直之鹽政計畫云云 
[中央對於南方戰事之善後談]  
　　陸參兩部會擬之草案總統府日昨交下要件一封飭由陸軍部會同參謀部會議以贛甯滬粤各處戰事雖漸次蕩平而各處潰卒四處逃竄爲數甚多恐將成爲流寇迭接各處之報告其擾害地方已非淺鮮應即妥擬防範辦法以便施行等情段總長以此事關係緊要昨已會同參謀部擬定草案二十二條於日内即將呈復總統核奪云 
　　國務院之會議國務院昨日由段代總理召集各國務員會議除陸總長告假外各總長及代理總長均出席所議事件係大總統交下之戰事善後辦法其要項如下（一）財政救濟法（二）前敵戰費籌備法（三）軍事收朿法（四）各地治安維持法（五）地方戒嚴後之維持法（六）擁護中央各都督師長旅長等之奬勵法（七）商務損失調查法及賠償法（八）難民撫卹法 
　　京師警備處之警備京師警備司令處以近日戰事將終恐不逞之徒潛蹤來京乘機竊發連日已將前在本署處會議警備辦法六條一一實行茲將其大要錄下（一）附近機關及繁盛之街衢並十字路口各崗位日夜値班崗警均發給刺刀及槍彈以防不測（二）責成各警署所轄地段凡設立之各團體機關須詳細調查其主任姓名及幹事員姓名並其宗旨及内容又須淸查其所屬之人員數目列表彙送本司令處備案存查（三）責成探訪隊多派靈敏人員在東西兩車站凡下車人員留心探訪其寄居何處並責成各警界分派各巡視員按日調查各旅館棧房飯店住客之循環簿有無匿報以免容留匪類（四）責成各警署赶將適宜崗位之地點以二崗設一電話以便消息靈敏（五）責成警備隊游緝隊在隊巡警及一切人員均格外認眞巡防以防亂機竊發（六）責成各警署日夜巡邏班加勤巡防以輔崗警游緝隊巡視之所不及 
[黄士龍辭職問題]  
　　黄護軍使辭職爲粤人所最注意之事龍昨特遣財政司胡銘槃前往慰留以中央任命軍使維持粤局今亂事甫定人心未安何可遽萌退志黄軍使答以病患在　卽須赴港調治以保餘生區區之心當爲龍督所共諒且現在善後事宜都督可力任維持實不必虛設一權限相同之護軍使徒以糜費國帑龍都督不得巳遂偕黄使合詞電北京大總統國務院參謀部陸軍部文云粤省於都督之外添設護軍使當時原爲位置陳炯明起見其後互相爭權幾成水火固由各懷私見抑亦事勢使然蓋都督護軍使同爲治軍之官職權又復相等彼此各不相下則必至于事事爭持彼此互存退讓則必至于事事推諉此次濟光士龍奉命伊始正當粤亂方劇之秋合力經營分途並進初無畛域可分迨于亂事旣平亦復遇事和衷不敢稍存意見詳加體察治軍之道首在統一無取駢枝若仍留護軍使一職權限固難區分命令尤易歧出濟光等縱能自保各持大體而所部人員旣衆日久難免不因權限衝突之故激成意見轉爲奸人所利用危及地方某某等目擊爲難情形亦竊引爲後慮用是一再籌商惟有仰懇大總統迅將士龍護軍使一職卽行取消士龍曩與濟光其事有素極相浹洽所請實爲大局起見出于至誠並無絲毫私意去職之後濟光甚願仍留黄士龍在粤效力粤省匪亂正熾倘蒙責以專一方必當竭盡心力以爲濟光贊助並求鑒察施行無任叩禱李連元劉承恩龍濟光黄士龍同叩徑印（按李劉二君係中央派來部員李爲中將劉爲少將）頃黄軍使已奉中央電令大要以黄士龍謀國公忠不爲私圖致患咯血殊深　繫自應准如所請將護軍使一職開去俾得安心調理全粤軍隊卽責成龍濟光妥爲辦理以一事權云云聞黄士龍巳于二十四日離任赴港矣 
[雜評一（無名）]  
　　今日之異狀交戰乃一種賣買行業商會乃一種賣命機關此次戰事之新異狀也一地有戰事必退讓之行價又必由商會出價若干以贖全城之性命於南昌然於蕪湖於南京亦然嗚呼尙何言哉 
　　今日之殺有明殺有暗殺有故殺有誤殺有寃殺有誣殺交戰明殺也炸彈暗殺也槍斃故殺也流彈誤殺也亦寃殺也敵探有故殺也亦有寃殺也秘密被　有寃殺也亦誣殺也今之殺人之道多矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津司令處公布伍漢持罪狀]  
　　天津戒嚴司令處公布云查津埠爲通商要衢卽京畿門戶自南方肇釁以來黨匪潛來津埠秘密結合希圖破壞大局者層見疊出本司令有維持地方保衛治安之責於八月一號經密探查獲破壞黨伍漢持一名訊明廣東人年四十二歲在籍以醫藥爲生於本年四月來京充衆議院議員曾在北京蓄意煽亂恐被棄拿當開院期内潛逃津埠到租界内勾結黨類秘密開會意圖顚覆政府先後搜出私函底稿炸藥及購買配合炸藥單兩紙直認不諱查該犯伍漢持所犯情節供證確鑿應以内亂罪論按照軍法從事俾昭創懲除呈明都督轉呈大總統外業將該犯伍漢持交營行刑合亟公布俾衆週知此布 
[皖省取消獨立後之近狀]  
　　倪都督蒞省二十六號皖省議商兩會及城自治各界士紳以倪都督旌麾蒞止率領商團齊至北門外昌家坡歡迎沿途軍警隊伍整齊詎待至下午尙未見都督行旌乃有先鋒官郭某傳語都督恐須明晨抵皖諸君可暫回好在都督素不講此煩文於是各界均紛紛回去詎倪督於晚間抵省暫住行轅由先鋒官派兵兩隊入城駐紥行政公署幷派人先至署内各處搜檢有無危險物以資防範二十七號七時都督遂入行政公署沿途軍隊林立凡街頭巷尾以及人家屋上俱有兵士持鎗把守云 
　　倪都督之政見皖都督倪嗣冲於二十七號農入行政公署視事當卽布告商民各安生業所有在省軍隊均紀律嚴明不許驚擾等語維時有議會自治各界士紳一槪未見僅傳懷寗縣知事余誼密詢一切情形隨告以現在軍事吃緊之時省城舊有各機關槪行停辦至財政内務暫由本署兼辦其餘民事訴訟仍歸懷甯縣辦理聞余知事對以現在辦事之難動輒由議會自治會干涉云云倪督准其嗣後有事儘可直接只要辦事正當斷不許議會自治干涉倪督復召集商會總協理等四人商議謂現在金融停滯市面不通亟宜設法組織銀行機關設立兌換處以便金融流通所有資本先由貴會設法其餘不足由本督担負云云聞商會總協理則頗以鉅欵難籌爲慮云維時倪督復言及蕪湖兵事指日可平恐由徽寗逃竄我軍亟須開往徽州各屬一帶堵截以防擾害商民惟路徑不熟應請貴會派數人爲之鄕導以便各兵隊分途駐紮藉資鎭攝又飭知李警察廳長及水巡督飭巡邏崗巡認眞稽查各客棧曁輪船上下有無黨人及匪徒等藏匿其間務宜詳　　辦 
　　胡師長告捷皖省近來馬炮步隊各營均經胡師長萬泰調往大通進勦蕪湖現由顧旅長琢塘柴　長貴山馬營　附路靖坤帶頒各隊分途進攻荻港三山瀂港等處連日大獲勝利三山現爲顧軍佔據刻胡長巳電駐省陸軍醫院院長派紅十字分會會員前來以便將受傷兵士護送回省　治是役聞兵士中受傷者約二三十人死者約十餘人幷有一營張營長受傷甚重到院時已不治矣 
　　季副官遺愛皖省自段軍南下取消獨立而皖民未遭糜爛者實由季副官光恩從中聯絡柴寳山團長各軍隊防範保護之功各界以季君熱心桑梓勞怨不辭無不感戴刻擬請叚宣撫使曁倪都督電請大總統任命季君爲皖南鎭守使以資鎭攝而保商民 
[報告贛皖兩省戰况]  
　　段軍長報告進占南昌電大總統參謀本部陸軍部武昌副總統鈞鑒拱密南昌收復昨經　陳在案頃據詳報我軍右翼團長張敬堯所部於十七日進抵花布街探聞匪於高橋設有防禦工事並安設　雷四即購集牛集以爲試進之用布置甫就已將十八日拂曉聞左縱隊在東南隅與匪交戰遂即乘機急進九時抵洛化遇匪二千人左右中多湘人我軍猛烈進擊相持約一小時餘匪向高橋退却佔據陣地固守我軍跟蹤繼進砲火兼施至午後二時匪遂大潰我軍追至沙金河用炮襲擊沈匪船一艘遂卽乘勝渡河直占南昌城偵匪徒穿越城内外而走我軍亦分兵尾襲於城内約有匪兵二千餘人陸炮四尊將與街市迎戰張團長敬堯不使全城塗炭上負弔民伐罪之心因約止部隊遣人詳切開導匪兵等亦自知不敵遂相率繳械投誠次日後收降湘匪一千餘人炮多尊尙無詳數我軍死傷及斃匪數目統容查明續報南昌士民歡迎載道巳於今日一律開市餘匪聞向遂州贛州萍鄕一帶潰敗芝貴於發電後即向南昌進發餘容續陳芝貴呈號三印 
　　夏永倫報告進扼裕溪電陸軍部鈞鑒十六號運漕一役賊首僞水師統領錢文海僞水師長曾孟起親帶敵兵兩營炮船多隻幷鋼炮機關鎗多尊自黃雒河上運漕上七里店王淮渡毁家渡衛家渡等處節節迎戰我軍三面進攻敵左右受擊衛營長直從其戰線薄弱處奮勇衝鋒生擒僞排長一名倫復親督援隊率同參謀汪呂卿營長李永靑揮軍前進連奪各要隘敵遂敗退我軍乘勝克復運漕計奪獲鎗械六十餘枝鋼礮一尊抬礮四尊礮船六隻子彈甚夥陣斃賊兵二十餘名是役也自上午六句鐘至下午一句鐘歷戰七時之久當茲酷熱兵士異常勞苦除派李永靑一營爲前衞先進三叉河外在事各軍倫令十七號在運休息一日十八號上午前衛進逼雍家鎭倫率隊繼之賊首張子剛盡力抵禦與我軍互相礮擊約一小時敵遂不支而退計生擒敵兵一名斃數名旋據探龔張錢曾各賊首麕集裕溪的有水師一營步二營安豐兵輪一隻十九號上午五鐘倫親率一營爲前稱袁汪率軍分兩翼進與賊於裕溪鏖戰五時之久我軍愈戰愈烈幾將聚殲各賊首時安豐兵輪江面開炮遙擊爲援我軍礮彈適鑿各賊首是以得生渡江而遁我軍進扼裕溪詳爲布置是日下午接盧州飛　王統領索輪連兵會攻倫遂樂輪來盧接洽幷布置挽路本日下午五鐘復偕王統領由輪返裕溪軍次至攻取梁山各隘情形容續呈幷祈轉呈大總統　昨電一句鐘之久　七句鐘訛合倂聲明夏水倫叩 
[閩省近事紀要]  
　　孫都督自請處分電北京大總統鈞鑒查上月下旬許崇智逼迫出師道仁屢次堅拒愈形跋扈當即秘密布置定計驅除詎許則運動少年新進及各屬新兵幷勾結凶頑城台無賴之人並欲推翻道仁意圖抵抗作亂因道仁準備嚴密老成官兵不服遂改計乘機遠颺其同惡相濟之萬黄裳李煥張祖漢黃震白左新輝何梓林等相率而去聞該犯等均逃往香港一帶除遵電派員前往設法嚴密查拿並密飭駐厦之黄培松偵察該犯等如後過厦卽行扣留外周召南一名以前尙無附和許崇智實跡其中有無錯誤容俟確切查明分别具報至閩省一切物形已於支歌各電略陳計邀藎照刻下開導黨見赶辦善後學宜軍民均甚靜謐近厦門紀姓與台民械鬭起有風潮交涉頗不易了已飭文武各員與日領磋商在案惟道仁奉職無狀只求力保治安未能預除强暴深用疚心伏乞嚴加懲處以儆愆尤臨穎不勝屛營待命之至閩都督孫道仁叩 
　　黄展雲可免於禍中央電令嚴拿福建民報總編輯黄展雲即魯貽一事經警察廳長陳景松於二十晚率隊圍捕在館被逮聽候中央發落茲經黄之中表林某（係總統府秘書）在京代爲排解日昨並有電到閩央挽四司司長合保聞各司長巳有允意可謂幸矣 
　　劉次源遲不赴任原因本任福建審計分處長劉次源鄂人也奉命護理福建民政長因閩省財政困難諸多棘手早於未接篆之先潛行北上請求撥欵接濟以故留滯北京尙未履任現孫都督以代理民政長劉瀛存五日京兆之心時求交卸特派陳金魁及某某二員晉京敦促並代表歡迎據聞劉因欵未到手履任尙需時日云 
　　省議會召集問題閩省宣布獨立時孫都督爲地方起見曾咨請省議會籌開臨時會議議决維持公安方法現在獨立業已取消與中央仍聯爲一致當然享受保護則毫無召集之必要故經都督咨明省議會至究竟應否召集解决其他各事則請與民政長協商施行云 
[蜀政府進攻熊軍獲勝紀]  
　　重慶獨立情形近得重慶來信云前月底謠傳將起二次革命第五師司令部將鎗彈發出城者甚多八月二號卽已派兵守電局三號兵隊出城者仍不少八月四號九城門未開商店全閉是日辰刻熊克武出告示宣告獨立圍攻警察廳兩方面開砲數百聲各傷數人未死廳長張經綸於二號卽先逃匿某街搜索未獲是日晚間將審判廳長馬君砲斃派兵將胡文瀾住宅看守胡之家眷早已出城旋派三營駐紥商團總會封禁商團槍械八月五號辰刻發炮彈出南紀門是日城中聞瀘州兵隊已抵榮昌 
　　重慶確實消息云熊克武宣布獨立後勒令重慶商團民團繳納槍械羣情惶恐已一律罷市近日城門街柵盡行關閉内外交通斷絕熊幷勒索商家巨欵二百數十餘萬不肯出錢者則立予槍斃聞重慶廳長張經綸不肯附和業已被害熊於日昨派兵至萬縣勒索鹽欵及商家欵項八十餘萬鹽務局委員汪某服毒自盡未知確否熊自稱討袁總司令楊庶堪自稱民政長熊所部軍隊近日内訌甚烈又聞胡都督全眷已被熊軍覊押重慶高等分廳監發檢官查馬樹華亦已被害其前年重慶發難首功之藍炳臣等均被慘殺因此重慶人民頗形驚惶每日紛紛遷避者約有千人左右云 
　　都督府之軍事會議成都函云昨日周師長來電言熊克武已於本月五號在重慶宣布獨立將率師北伐自命爲討袁軍總司令胡督接電後卽於昨日大開軍官會議僉以熊克武反抗中央殊爲荒謬均贊成率兵東征現擬於省中各師中先派一支隊往川北駐防又電飭第一師師長周駿統率所部東下嚴加征剿至於成都防守事宜則委任憲兵司令長馬傳楷會同警察長佘司禮辦理軍事巡警幷下戒嚴令以資鎭懾 
　　兩路進兵之計畫第一師從瀘州進兵由陸路出發者分兩路其一爲東路之師已在永州交界之立石站地方擊散熊軍二營進占塞坡場其一爲北路之師已將抵合州由水路出發者已抵江津矣第二師第一次派出軍隊星夜馳赴川北聞於十號已抵太和鎭距順慶止百餘里矣湖北所派北軍行抵夔州後復前進至萬縣胡督已請該軍暫駐萬縣休息 
　　客軍行程紀頃聞駐紥川滇交界老鴉灘地方之滇軍巳由叙府向重慶前進海軍部所派之淺水兵輪現已至夔府而蜀通輪船已於八月二號由渝開下至夔卽可接運而上云 
　　周旅長捷電瀘縣來電云急都督張參謀長各師長嘉定黄團長叙府趙團長永寧戴營長自貢吳團長資州吳營長均鑒現據各方面確實報告五師胆怯情虛兵勢甚劣渝城並有内潰之象只圖派員四出多方煽惑毫不是畏本師已調集勁旅不日前進討伐務期滅此朝食以安川局而定人心第一師長周駿叩庚印又電云十萬火急成都都督張參謀長各師長省行政公署川西觀察使各法團各報館叙府趙團長嘉定黄團長自流井吳團長永川戴營長資州吳營長均鑒本日午後二時據駐立石站右縱隊司令官張邦本報稱熊軍紥王坪之兵約二營本日被我軍擊散四路潰走我軍已進占塞坡塲該兵甫在距場之十五里將測量砲兵陣地又被我軍首先一彈開花炸傷該兵十數名全隊已潰逃司令官向兵士宣言謂以順討逆攻無不勝如彼醜虜可一鼓盪平矣等語除通告外知注 
　　胡都督告捷通電大總統國務院陸軍部參謀本部參議院衆議院副總統各都督民政長均鑒據第一師師長周駿尤電稱本日午前三時據右縱隊司令官張邦本報告據前衛司令官劉湘報稱昨晚熊逆攻繫被本軍擊斃逆隊長三員排長二員士兵七十餘名本日午前八時敵約兩營餘復夾攻擊酣戰至午後六時止擊斃敵人營長一員士兵百餘名我軍死排長一員兵二名伙夫二名鎗傷兵士二名等語特此馳陳四川都督胡景伊叩元 
　　奉聞第一師長　駿叩灰印 
　　封禁報館紀聞日昨警察廳奉民政長令封禁成都某某等報茲悉所封禁者係憲演人權四川民報及四川政報等四家云 
[粤省會尙冀保全耶]  
　　廣東省議會日前經奉中央命令解散幷着粤督查辦後都督當於廿三號行文該會遵照大總統令將該會解散以便另行選組辦理一切善後事宜聞龍都督於未解散前尙接粤籍衆議員陳垣黃霄九等來電以粤議會領銜通電宣告獨立係被威逼中外共見情本可原庚令着公立將該省會解散竊以爲過垣霄九等已上書總統力爲剖辯公新奉督粤籌辦善後正宜分别善良保存士氣希卽電請總統收回成命免予全會解散云云並將陳黄等上袁總統書辭附錄如左敬啓者讀八月八日命令因粤省宣布獨立曾由該省議會領銜通電復因有人電稱粤省會簽名贊助叛亂請迅提究卽著都督兼民政長龍濟光立將該省議會解散等因竊以爲過請爲大總統言之讀八月六日命令本大總統素知粤省軍民深明大義决不甘心　逆省議會爲粤省人民代表豈有議員全體甘心附亂之理查贛寧皖閩各省舉事其始通電宣告均用歐陽武程德全孫多森孫道仁等名乃七月十七日命令猶以歐陽武電文難保非僉壬挾持假借名義俟派員查明再行核辦七月念一日命令則以程德全雖未力拒逆匪而事起倉猝與甘心附逆者逈不相侔八月三日命令則以福建前有獨立之謠當卽飭員確切查明旋據覆稱亂黨冐孫道仁之名與江寗程德全安慶孫多森事同一轍均予撫慰夫以歐陽武身爲軍使大總統猶難保其非受挾持程德全孫多森孫道仁等則皆手握兵權猶目謂刻難搘拄然則省會議員有何能力侷處於武人專制之下不受威逼耶况七月念六日命令迭據新嘉坡檳榔嶼僑商廣州總商會香港澳門各政黨各行業商民人等電稱均謂都督陳炯明在議會拔刀威逼議員宣布獨立則當日該議會受迫情狀已在大總統洞鑒之中查粤省會開會以來對於粤政府施爲未嘗有所偏袒迭據家鄕來信又均稱此次省會通過並非出於大多數議員之意而八月六日命令大總統又知改革以來廣東人民久茹痛苦外受共和之美名内受殘暴之專制今該省會受威逼挾情正可原若以個人行動罪及議會全體未經飭員查明遽予解散揆之以上所舉種種事理豈得謂平本擬提案建議徒以手續之繁爲此具呈懇請鈞裁迅卽收回成命免予全會解散飭龍濟光查明分别涇渭以定勸懲庶足以維粤省之人心而不啓好人輕視立法機關之漸大局幸甚衆議院議員陳垣黄霄九謹呈 
[浙江之黨之消息]  
　　衢州截獲贛黨贛省克復黨徒多往鄰省逃竄衢境接鄰贛界防務甚嚴近得衢州來電已拿獲贛省黨人四名均係該亂黨重要人物意欲由浙至滬四人中祇有一人自供姓名爲張文通聞張係前廣西幹部學堂堂長餘三人姓名皆不實供云 
　　黨人不自安省垣破獲機關數處多供爲受俞丹屛（卽俞煒）指揮俞本國民黨爲衆議院議員前忽回浙不久卽去現俞輒函告其寓杭家屬令赶速離開杭州聞已舉家出亡竟不知其何意也又省議會議長莫永貞原主張浙省獨立者日前回杭後祇到過　議會一次旋卽不知去向云 
　　又破獲要犯省城自戒嚴以來軍警防範異常嚴密無如各黨人野心未已尙思蠢動破獲者不知凡幾昨聞憲兵司令部在候潮門外又拿獲二名並搜出手鎗二支炸彈一枚經司令官略詢情形均各直認不諱聲稱城隍山某處破棺内藏有大批軍火云云業巳將該犯解送軍政執法處訊辦一面飭派兵警前往城隍山各處澈查矣 
[黨人猶不忘情於武漢耶]  
　　嗚呼劉鐵之下塲沙洋劉鐵前次起事時分軍攻擾荆沙經丁錢守使徐旅長會同追勦迭經戰勝劉只率二百餘人向襄陽而逃欲入汴會合白朗再圖後事茲聞竄至光化縣屬麥家集地方被第五旅駐紥該地之軍截獲報告第三師長王安瀾轉電黎公以劉爲倡亂巨魁特令派軍押　來省訊辦以彰國法王師長復電巳派吳周二執事官率兵一連起解晉省並請飭襄河沿邊章等如遇該犯過境妥爲按段護送勿稍疏虞蓋劉英劉鐵均係哥老會中盜匪襄河一帶之暴徒皆其黨羽誠恐中途行刦也聞天門潛江荆門鐘祥各邑之人因此次受劉軍作亂之害恨如切齒日前聞其由京山他遁卽有沙洋受害商民二百餘人各持木棍鐵鋤齊赴京山縣豐樂河劉家集將劉鐵劉英之妻子男女老幼以及其村劉姓之人無論老小見卽痛擊共毆斃殺死八十七名全村房屋悉付一炬劉鐵之八旬老母爲雇工負出鄕人見者咸唾其面老母遂憤羞吞金自盡此係八月十六號之事該縣知事聞報率小隊前往時僅餘火燐燐血肉狼藉並拾有沙洋災民復仇團紅旗一面而行兇之人皆已逃走無蹤該知學除將屍骸收埋外昨已飛報軍民二府請示辦理矣 
　　查拿可疑之女予前北京簡易女師範畢業生吳木英卽女子參政同盟會長吳木蘭之胞妹也現自贛來漢寓於後花樓華洋館自稱係來組織女子救護隊昨經稽查長劉有才探悉吳確有交通黨人情事特同警廳逮捕送交軍法處究辦又鄂省女師範卒業生陳英張文蕙等於贛亂發生後卽首糾集同類組女子看護團禀由黎公核准給欵千元以資貲助兹悉該團並非尊重人道實係與該黨作偵探其團長陳英卽鄂省女子炸彈團副代表故黎公昨特密飭軍警如將陳張二人拿獲賞洋二千元其餘團員如獲一人賞洋五百元聞前日京漢火車抵埠有西裝女子三名被稽查所捕卽暗殺團中人云漢陽兵工廠内巡警勾結黨人事敗之翌日武昌楚望台軍械庫前有人抛擲炸彈炸斃兵士一名比經軍警協同緝獲劉殉姊三名訊係暗殺團所指使並供出黄土波女子實業學校係女子暗殺團機關刻已將該三犯正法並於該校内捕女子五名搜出炸彈等件遂將該校發封 
　　謀攻兵工廠之失敗漢陽兵工廠爲軍械所自出黨人所最爲覬覦者屢欲乘機襲據而終以防範嚴密志不得逞近有該廠已革巡目李漢輝爲黨人勾誘潛至該廠勾引　所結識之巡警長士謀於二十三夜牽其黨羽由大别山麓　牆缺陷處攻入在廠巡警中之湘人悉爲　應以抛擲炸彈搶奪軍械　　乘　渡江攻擊都督府幸先日被該廠總理劉慶恩查覺不動聲色先調護廠砲兵入廠將砲位安妥口門直對廠後圍牆隙處防禦以備卽集在廠巡警詳　誥誡令其舉 
 
 
 

Page 7

 
 
發勿隱當有本省籍巡目張大才巡士饒炎昌等遂將李漢輝來廠運動湘籍巡士張楚漢吳振漢鄭玉林三人已經成熟等情報告總理將讀三人訊明拘送軍法局審辦幷將巡警中之湘人槪行斥退以絕禍根聞該總理所用差弁三人俱湘籍而案破後逃去其二自必受其運動者也旋經派出廠警設法跴緝李匪蹤跡得悉其匿於漢口河街某蓬屋内因所派巡士僅兩名力弱不能掩捕致被逃逸現黎公深嘉奬該廠總理劉慶恩之能云 
地方通信 
[蘇州]  
　　派兵防堵潰軍會辦軍務應省長以寗軍潰敗勢必四散逃竄滋擾地方亟應派兵堵截特飭盧鹿萍總廳長在蘇防步兵内挑選兩營開赴溧陽宜興張渚一帶駐紮堵截盧君立派第一營盧志侃第二營周吉人兩管帶各率本部一營並帶三磅快炮兩尊雇船從水路前往聞二三日内即須開拔云 
　　梟匪擄刧軍裝駐紥東橋鎭太湖水師第一營哨弁王榮陞卽小王榮生本係前長洲縣差役駐汛以來時常至蘇聚賭抽頭置防汛於不顧地方士紳嘖有煩言前日有梟匪數十人至鎭探悉王哨弁不在船卽擁至船上將舵工等三名綑縛鎗斃旋將船上後膛洋鎗七桿及子彈等項一倂擄刧而去聞太湖水師統領劉英彩君已派員調查此學實情矣 
[常州]  
　　炸彈幸未爆烈無錫於念七號晚八點鐘時有短衣人行經城中公花園爾手持一句形色張皇崗警上前盤詰言語支吾似係江陰口音巡警正欲打開騐看短衣人强執不可旁有數人乘隙脫逃巡警大疑逼令開視詎包尙未開短衣人亦舍包疾奔巡警上前追趕短衣人馳由盛巷經圓道路折入松坆内見巡警自後追至一躍入河泗過對岸而逸及巡警鳴笛邀同十八十九兩號巡警繞道至石獅子菴前包抄巳不見影蹤矣當將小包開出檢視則赫然炸彈六個每個長六寸周約五寸團做極堅上端有藥針極易爆烈非常危險之品當卽到所禀告許警務長專報縣知事隨令長警及偵探隊出發數十人分頭嚴密相機偵捕一面用電話着各門警衛所關閉城門至天明未獲一人云 
[雜評二（默）]  
　　敢告倪都督懷寧知事以辦事動由自治議會干涉頗以棘手爲慮而倪督則許以此後儘可直接辦事只要正當不准自治議會干涉云云斯言也得母誤傳抑或語焉而不詳者耶 
　　不然自治議會爲民意機關且爲法定團體立憲國所不可少事果關於自治範圍内者實爲議會之天職豈能强使之不加干涉耶如倪督言則自治機關可以不設尙成爲立憲國之國家耶願倪督有以尊重之也 
　　戰事之尾聲戰事未定之地有三一重慶二蕪湖三南京重慶之熊軍已屢遭失敗將不支矣蕪湖之龔祁等已敗潰而取消矣所餘者爲南京耳 
　　南京之屢戰而不决者豈寧軍之勇而張徐兩軍之無能耶抑以城郭之固地勢有以限之耶南京爲戰事結穴地鼓鼙之餘音尙嫋嫋不散然而我人不忍聞矣 
本埠新聞 
[蕪湖取消獨立之確音]  
　　上海鎭守使鄭汝成君昨接蕪湖商會通電路謂蕪埠獨立巳於二十九日實行取消海陸軍隊今早均到地方安靜等語當已轉飭上海縣知事曁淞滬警察廳知照矣 
[張勳請緝黨首]  
　　鄭鎭守使前日接江北張鎭撫使由甯來電謂現據探報寧垣叛軍首領何海鳴柏文蔚張光曦等皆由南門逃出搭輪竄滬應請密拿母任漏網等語現鄭上將巳請駐滬張交涉使轉致領事團飭令各捕房派探嚴密查緝矣 
[雷副使商議軍機]  
　　南洋巡閱副使雷震春君因有緊要軍事於前晚七點三刻由京口乘滬甯火車抵滬換乘汽車至滬南製造局與鎭守使鄭君會商一切卽於昨晨乘頭班火車復回京口 
[截留潰兵槍械之訓令]  
　　淞滬警察廳長穆杼齋君奉都督省長訓令云案查槍械一項最關重要一經流入匪手爲患滋深前因吳淞炮臺已下卽經訂定辦法七條每鎗一桿給銀四元通令遵照在案現在南京已有克復消息潰兵遺兵逃竄在所不免應仍查照前定辦法切貫辦理將槍械一律截留倘各　地方人民有拾取潰兵遺棄槍件者限一月内呈繳縣署或就近各軍師旅團營部及水陸警署或自治公所轉送各縣知事公署照章給發銀元殘缺子件酌量減發如果有意藏匿不卽具報限滿之後將來舉辦淸鄕或别經發覺卽以私藏軍火論罪不稍寛貸除分令外令行訓令該署卽使遵照迅卽出示曉諭並將所收鎗械隨時具報母稍疏懈等因穆廳長奉令後以上海地處下游當江寧孔道此次敗兵携械潰散勢必流竄及此若不設法將定鎗械截收其患何可勝言除遵照前次辦法由縣知事設立機關專司收繳外昨特布告人民　有拾得各項鎗枝及其他機件者務須迅速持赴本廳及上定各項機關目當照章給奬愼勿私自隱匿逾限不報致干重咎 
[李司令接收江陰要塞砲台]  
　　吳湘江陰一帶要塞總司令李厚基君日前乘飛鷹兵艦前赴江陰接收炮臺已誌前報兹悉李總司令自柢江陰後已將要塞砲臺接收完竣日内卽當回滬 
[聲明開放槍砲之用意]  
　　製造局一帶近日仍有謠言民心未靖因此駐防該局之警衛隊魏周高三營長除白晝准予商民往來通行外每夜仍各親自督兵嚴密巡防禁阻行人來往所有江邊碼頭及西柵門望道橋後局門各處近來夜間時有開放鎗炮聲音係爲防禦起見並非敵軍攻擊因恐附近居民聞聲誤會故由該三營長官於昨日諭令各兵士安慰商舖居民勿庸驚恐云 
[陞號協新二店之保證]  
　　駐防製造局之海軍警衞隊團營長查得高昌廟陞號兩貨店内抛擲炸彈一案係由南軍潛藏曾經傳諭該店主覓保具結准予啓封在案茲由高昌廟商民錢裕基劉竹溪任殿鄕姚錫恭等於昨日聯名具保並具禀鄭鎭守使云敬禀者竊查協記陞號南貨店及協折烟紙店二家因在叛軍起事之際該二店東夥均於陰曆六月十九晚七時將門閉鎖避逃往北至於爭戰之時該號樓上抛擲炸彈致傷軍士一節定係匪徒潛藏在内蓋該號主素性篤實决無通匪情事且開設以來已歷多年商等素知該號主平時人尙正直况炸彈抛擲之時係在該號東夥於十九晚避出之後發現何能復敢潛來爲此禀求軍長恩准啓封俾得營業倘後查有私通叛黨情弊商等愿甘自咎 
[鎭守使注意地方情形]  
　　上海市政廳總董陸崧侯君昨接上海縣知事吳懷疚君函云前奉鄭鎭守使示及推舉公正紳士若干人藉詢地方情形除函復並酌開名單擬定星期日（即八月三十一號）上午約同單開各員詣局晉謁外茲特開單奉邀敬希執事察照務於是日上午准九點鐘齊集南市市政廳以便會同乘輪前往幸勿稽遲爲盻計名單一紙黄涵之陸崧侯順馨一郁屛翰龔子範朱志堯楊亮夫梅問羹陸伯鴻凌伯華 
[招兵吞欵之敗露]  
　　游兵鍾子祺（卽宋子祺）串同錢金標等自稱奉南軍總司令命令在南北本處茶肆招募兵士旋因吞没口糧被王子淸王秀林諸寳發陶寳生等四人識破要索不遂由租界追至新北門内在途軋住經第二分署崗巡拘獲解送司法科預審供詞含糊卽按私自招兵擾亂地方章程由穆廳長備文移送鄭鎭守使從重懲治 
[警備隊餉項之挹注]  
　　淞滬警察廳長統領警備隊穆杼齋君昨日通令南北及浦東等處各區警察署署長署員云照得本廳現在編練警備隊四隊餉項驟增溢出預算之數頗鉅目下滬地適用軍事警察警備隊旣在所必需怕有餉項自應通盤籌算藉敷支出茲規定各署裁减人數之一法每署僅減少數人尙無窒碍之可言而合二十餘署實可减得二百餘人挹彼注茲截長補短此實本廳長辦事之苦心爲此訓令該署長卽便遵照發下長警表内應减人數於本月底一律裁减列册呈報母稍違延自九月一號起卽以此次規定額餉支領切切此令 
[水師騷擾閔行鎭]  
　　太湖水師第五營即前滬防水師第一營）管帶楊玉貴所部兵士原駐滬西閔行鎭地方詎於上海開戰之時該營各兵竟敢圖搶典當嗣爲水警第二廳長查悉以該營兵士破壞軍紀大爲震怒當飭科員王鳳紀赴閔密查確因該管帶約束不嚴所致當將該營全部師船飭令尅日離閔並着該管帶交出爲首滋事兵士從嚴懲辦至楊管帶所兼第二廳勤務督察一缺昨日亦已撤消以示薄懲 
[查緝攻刼師船之匪徒]  
　　常州武進縣戴溪橋地方原有飛划第四營湯管帶派駐師船五艘隊官一員防堵匪盜本月廿六晚突有匪船二十餘艘匪約百餘名均持快槍汹湧而至刦奪該師船槍械當由隊官周世福率隊奮擊當場格弊數人卒以匪多兵寡又無援軍致斃隊長一員受傷一員並被擄去隊長一員槍傷兵士十餘名所有師船五艘及軍械等件悉被擄去焚燬除由第四營湯管帶及武進縣知事電乞省長都督援救外業由江蘇水警第二廳李廳長飭派飛划水師鍾堯階統領親率師船追往剿捕一面選派探隊營長劉彬率同各探員在滬甯鐵路各車站按叚查緝務獲解辦 
法警擒獲逃犯 
　　匪徒曾梅奎係湖南人前因在外行刼經上海地方審判廳訊明判決監禁四年嗣曾在禁不安本分紏衆聯盟私送票布當時經地方檢廳檢獲証據起訴審判廳尙未判决息於上月二十四夜乘衆越獄之時彼亦脫逃前日地方廳法警金寳山因調查公事經過滬杭車站敬餘里前忽與曾相遇該警當卽擒獲解送第一區第一分署加派巡警護送到廳由陸檢察官提案研訊以該犯迭次犯罪不法巳極判卽釘鐐收禁聽候起訴審判廳判决究辦 
[袁總統派員慰勞]  
　　袁總統因防守製造局官軍冐暑從征平定戰事實爲勞苦除發給賞欵外特派總統府衛士蕭捷之南來撫慰以示鼓勵蕭君昨巳乘兵艦來滬矣 
[裁汰第一營士之原因]  
　　駐滬第一營營長　錦堂所部兵士奉令裁汰二連巳誌前報茲悉該營所裁各兵士皆因年老衰弱是以鄭鎭守使派員考騐盡行裁去尙有二連仍留候派遣並於該營原屬滬軍營所改操防尙稱嫻熟故由鄭鎭守使於前日命令楊營長仍改滬軍營名稱聽候另行編制所有遣散選留各兵士之薪餉亦候卽日核給散放 
[紅十字會記事]  
　　紅十字會第二留養院（紗業公所）趕辦資遣回籍三日以來已遣散四百八十八人昨晚又資遣回蘇州鎭江江北者四十六人現在該院實數祗剩二百五十人 
　　紅十字會救護船王培元主幹由鎭江來電二十九號夜十時到深夜三時開南京沈仲禮會長續發無線電致南京王培元醫士如南京城内難民衆多可往寧鎭一次再由鎭上駛至寗繼由寧至滬 
　　淸眞同人於北門内和尙浜設紅十字第三留養所專安插回敎中人 
　　紗業公所聞蘭亭田資民畢雲程諸君終日照料並擔任飯食菜蔬費用 
[松人某君答鈕永建之通告]  
　　報紙以翔實爲價値頗亦不肯輕易着筆以損社會信用昨鈕永建刋發布告父老書（布告書見二十八日本報）斥某某各報爲信口詆諆一若一般輿論盡可抹殺但以鈕君今日之言語合之當時之事實有大不相侔者意或事繁健忘所致億事發之日集同黨於某宅邀華亭謝知事議事至則告以南京獨立迫令立發現銀六千金謝謂本處隨徴隨解無存儲之現欵諸君不信有底册可查卽欲挪移似亦須待省長電諭黨衆聞語皆色然怒勢汹汹若將用武周站長更奮然曰我爲松江兵站站長我欲佔據松城即佔據之　欲銷斃何人即鎗斃之孰敢梗我令者謝君微笑曰我所居之地位如此身命久置度外鈕君瞿然起曰周君豈宜如此宰先生辦事巳數十年儘可從長商酌云云此鈕君所親歷固郡人士所共見共聞者二萬之欵由善堂借墊充遣散步隊兩營及新招衛隊一連之用三萬之欵在念五日（念六日浙軍至）初由著紳某君排解議給一萬八千八百元内八百元爲撤消松江兵站之用詎翌農又經兵站長及鈕軍副司令向知事署索加至三萬元始止欵卽由該兩人取去松地人言嘖嘖謂副司令一過手便藏起九千元此則非局外所能窺見眞際者鈕君此次驅新募之衆在莘莊七寳一帶獨能公平買賣借宿學校習日必餽以四十或二十元之賃金報紙有聞必錄似亦未嘗稍没其善惟鷄犬不驚一語實未敢信夫所用多親信門徒所歷皆眼前事實猶且糢糊至此罔間百年總之鈕君人品磊落桑梓久有定評惟閒於知人且瑣屑不能躬親致爲人弄亦未可知報紙則斷無信口詆諆之處勿煩鰓鰓過慮昔項王領八千子弟轉戰而西迨兵敗東歸江東父兄猶欲憐而王之而項王慷慨引决今鈕率松軍子弟數千人與政府戰而鄕父老已有燬廬掘墓之議我知鈕君必有以自處矣 
[逃兵誘賣避難婦人]  
　　福字營逃兵羅文魁曾於江灣開戰時在途遇見避難婦人施張氏勾引至南市新街暫宿一宵後又同至浦東八埭頭地方議價賣與江北小工蒼桂林爲室得價洋十五元因氏不願以致敗露當由浦東第五區移送司法科預審屬實昨送鄭鎭守使處按照軍法懲治至蒼桂林姑念無知從寛交保 
[土棍橫行鄕里]  
　　北新涇四區第四分署日前據蒲淞市公所報告程家橋著名土棍金朗山及羽黨潘阿堂徐少蘭沈關盛等假查禁烟土爲由向往來行人船隻任意搜索搶掠財物並與私售鴉片之侯鳳山狼狽爲奸誘人開燈藉端敲詐又報華漕鎭有著名地棍沈蘭香李阿小王順卿等向朱進邦吳硯卿兩肉莊尋仇行兇請速派警彈壓等情當由該區會同警備隊前往拘捕詎若輩早已聞風逃避事後該鎭總董沈肇綱卽致函縣知事懇請轉咨警廳免予深究第昨已緝獲徐少蘭一名解送到廳經顔科長提訊供認不諱判徐還押候捕提同黨一併移送檢察廳懲辦 
[穆警長查究長警]  
　　淞滬警察廳長穆杼齋君查知浦東第五區長警潘祝三等四名俱有劣跡卽於昨日訓令該署署長朱大文將潘等一倂革除送廳訊究 
[規定長警月餉]  
　　淞滬警察廳長穆杼齋君　令淞滬兩地各區警署云照得本局長警現在已達二千餘人所有餉　應即重行規訂藉昭劃一而便通行茲規定巡長爲二級一級巡長月餉十六元二級十五元巡土共四級一級十二元二級十一元三級十元四級九元自此次規定之後凡從前加餉加級章程槪作無效並規定十人爲一排每排以一級巡士一人二級巡士二人三級巡士三人四級巡士四人組合之每排一巡長帶領受巡官之督率並廳署長署員之指揮巡士之勤惰責成巡長查考之巡長之勤情責成巡官查考之巡官之勤惰責成署長署員查考之層次節制各負責任警政庶有精神長警用可奮發本廳長實有無窮厚望焉除分飭外特此訓令該署員即便遵照自九月一日起一體實行並眞文呈報查考 
[逃犯仍被拘捕]  
　　管福安前被張祥龍控告拐賣婦女　四區拘解警廳移送第二初級檢廳轉解地方廳禁錮在案嗣被管樂亂越獄脫逃前日在閘北與張遇見張即鳴警扭控到區張署長判仍移送初級檢廳核辦 
[再誌花園門首之惡門]  
　　本埠自汽車盛行以來馬車生涯冷落以致馬夫與汽車夫積有惡感近有馬夫李才根王阿甫李阿才王培林吳桂生王阿德等與亨茂公司之汽車夫楊掌發等在徐家匯路亨白花園門首各糾同類持械互鬥並刀傷靜安寺捕房包探侯阿寳及李等同黨小常州由探陳永康將該馬夫等一倂拘解公堂押候包探等傷愈並提齊人証再訊在案昨由捕房將李等同黨臘寳生油嘴阿毛老太婆阿四張揚春李阿發等一倂拘解公廨經王襄讞會同德副領事裴君研訊明白判張揚春押六禮拜李阿發押一月在押之李才恨等六人各押七天臘寳生油嘴阿毛老太婆阿四等訊無幫兇實據一倂開釋 
[警廳准許女唱書]  
　　邑廟後圍暢懷樂意樓招雇女唱書也是娥開講金臺傳先經市政廳核准給照嗣因戰事發生致未開幕兹庭隂曆八月初一日開書呈奉警廳批示云呈悉應准繼續演講期坐位不得有紊亂之舉動彈說不得有淫穢之言詞以正風化而矯流俗批掛發照樣存 
[無賴調戲婦女]  
　　無賴姚仁信王候生王阿福因攔路調戲婦人李俞氏被捕查獲昨解公堂訊明判姚罰洋十五元無洋改押兩禮拜兩王各罰洋十元一倂充公無洋改押十天 
[遇人不淑]  
　　王新甫因將伊妻許桂全押入福建路八十八號陳汪氏妓院内爲娼經其妻父許阿四偵悉控由捕房昨將各八一倂拘解公堂訊實判王押一月陳鴇押女所十天桂全交其父領回另行擇配 
[阿叔撞見阿嫂]  
　　常州婦人趙蔣氏私逃來滬被無賴嚴阿炳羅開卿等得洋一百元賣與兆豐錢莊出店金銀法爲妻前日經氏之夫弟趙五寳撞見控由捕房昨將該氏與羅拘解公堂經中西官訊供之下判羅交保候提齊人証再訊 
[母女重復完聚]  
　　住居公共租界之顔喬氏有女招弟現年十二歲茲被拐婦誘至無錫圖賣經該處檢察廳查獲訊明判陳氏押辦昨日派警將女移送公堂訊明判交其母領回管束 
[拐案尙待調查]  
　　沈世坤控黄福田拐匿伊妻一案前日由四區警署移送檢察廳預訊因無確據判黄交保候查再核 
[初級廳照常辦事]  
　　南市第一初級審判廳昨日牌示云前奉部章自陽歷七月一號起至八月三十一號止所有辦事勤務每日上午九時起至十二時爲止以示體恤茲屆期滿自九月一號起仍照常例辦事並令承發吏等遵略辦理母稍延誤 
[鄭鋪守批工校長呈]  
　　呈悉製造局巳一律停止員司人等截止七月底停給薪工業由陳　理示諭在案該學堂乃本局附屬一小部分自應一體遵照兹在軍事　終無暇計及局政且戒嚴之令亦未取消不能自由出入仰即知照此批 
[美副事回任]  
　　駐滬美副　事貝庚詩君於去年請假回國現因假期巳滿日前乘英公司輪船來滬昨已到署任事 
[捕房保護難民]  
　　法總巡藍維藹君以太古洋行大通輪船業由紅十字會雇往南京裝載難民抵申後仍須停泊法界太古碼頭該難民等必均帶有衣物恐有匪徒混動其間乘紛紛登岸之際强行攫物故諭西探目石維也率同各探捕俟大通船到埠時前往該處嚴行查緝以資保護 
[皮絲箱内之烟土]  
　　招商内河輪船局管棧人王仁香因擅將林志源托裝之皮絲烟拆開被林得悉以箱内存有浙江軍用鈔票洋五百元已被竊去控請捕房於昨日將王提解公堂請究原告偕証蕪華榮投稱有皮絲煙兩箱内附大土三包鈔票洋五百元於八月十五號托許炳良報關囑招商局小輪運往嘉興分店消售被王竊去請追許亦上堂証明前情訊之被告延律師代表辯稱因原告皮絲箱挾帶違禁烟土是以取出交與帳房王林生收執並知照經手之報關行並無鈔票旋據原告代表律師駁稱按照各國商律凡有客貨棧家無顧問之權被告不應擅自開箱請爲究追聶襄讞商之德領衛君以原告所控証據不足判令將案註銷 
[挑膏店又被科罰]  
　　挑膏店主康榮桂前因私售燈吸經法公堂罰過洋二十元今又復犯被捕拿獲烟其傳案請究康供商人有癮自吸不敢私售宥判加罰洋三十元以儆 
[查獲廣西路之賭場]  
　　汪仁卿因在廣西路一百九十九號屋内私設總會聚賭抽頭被捕房查獲昨將汪與賭徒牛柏順周正良汪坤培王三賓等一倂傳至公堂訊明判汪仁卿罰洋五元餘人各罰洋三元一倂充公 
[尙有新聞轉入後幅]  
 
 

Page 8

 
 
[振新英文專修科尙有餘額]  
　　派克路富筆里振新英　專修科創辦迄今巳届兩載不尙形式實事求是以故來學者日衆各種敎科由同人分担如楊君兆益擔任文法毛君黼堂擔任繙譯讀本徐君惠施擔任初級讀本均循循善誘學生悅服本年下學期起擴充學額力求改良已於本月二十二晚行始業式現聞各班均有餘額可補云 
[西洋與東洋]  
　　西洋商陳子川控楊彬煥違背合同請追損失洋三萬元等情業經公廨將楊傳案交保因楊已入日本籍諭令被告延請律師自向西洋領事接洽後再行核奪 
[勒捐騷擾]  
　　王阿三時在法租界内自稱鹽巡勒索捐欵經捕房查拿未獲今見葉阿唐挑鹽兩包王又向之索捐每包小洋一角葉不應允卽被將鹽搶去後由巡捕拘住至公堂葉亦到堂作證王供向葉盤問鹽從何來並不勒索捐錢亦未搶奪求宥聶讞員商之德副領事判勒捐罰洋五十元充公搶鹽管押一月逐出租界 
[縫紉學校之成績]  
　　虹口海寧路勝家縫紉女學校於今年夏假期内特開裁縫講習科敎授六星期可學成新服六種就學女子共有五十人刻已舉行畢業兹於前昨兩日舉行成績展覽會往觀之人甚形擁擠其陳列亦頗有秩序四壁所懸繡花數十種皆該校學習六月畢業生之成績台上滿布講習科六星期所製各種新服亦大有可觀現聞該校定九月一號開學報名者亦甚踴躍云 
[雜評三訥]  
　　何柏來滬消息據昨日之路透電何海鳴現仍在南京身討袁軍總司令而柏文蔚則巳赴蕪此何柏兩人最近之消息也今得張鎭撫使電則謂何灣鳴柏文蔚等已出南門乘輪赴滬請鄭鎭守使緝拿是與昨日之消息又不合矣異哉何柏兩人行蹤之飄忽變幻果若是耶 
　　何爲甯軍之首領柏任指揮之重任果均　離甯則是甯軍已無主將無主將則軍隊必亂何爲尙堅守而不下耶 
　　滬南之鎗炮聲驚弓之鳥聞弦聲而飛窮竄之兎聞犬聲而奔亂後人民之聞槍炮聲亦然 
　　近日滬兩一帶夜問時聞鎗砲聲居民頗爲驚疑一若復有戰事者而謠言亦卽因之而起今得營官布告謂鎗炮聲係爲防禦起見並非有敵人攻繫則滬人可以安枕矣記者曰滬人之膽本來太小每遇細故輒起驚擾正可藉此以練習膽量也 
專件 
[敎育部規定實業學校規程（續）]  
　　第十九條農業學校别科科目由校長酌定呈報省行政長官 
　　第二十條甲種農業學校預科入學資格須年在十四歲以上高等小學校畢業或經試騐有同等學力者本科入學資格須預科畢業或經試驗有同等學力者乙種農業學校入學資格須年在十二歲以上有初等小學校畢業之學力者 
　　第二十一條農業學校除遵照第七條設置外應分别具備作業場農具室種子貯藏室實習林養魚場畜牧場養蠶繅絲室等 
[第三章工業學校]  
　　第二十二條工業學校分甲乙兩種甲種工業學校之學科分爲金工科木工科土木工科電氣科染織科應用化學科窰業科鑛業科漆工科圖案繪畫科等乙種工業學校之學科分爲金工科木工科藤竹工科染織科窰業科漆工科等前二項學科或全設或酌設一二科以上得依地方情形定之 
　　第二十三條甲種工業學校修業期預科一年本科三年但得延長一年以内乙種工業學校修業期三年 
　　第二十四條工業學校得視地方情形酌設别科其修業期二年 
　　第二十五條甲種工業學校預科科目爲修身國文數學理科圖畫外國語體操並得酌加地理歷史等科目甲種工業學棧本科通習科目爲修身國文數學物理化學圖畫機械工學大意工業衛生工業經濟工業簿記外國語體操實習並得酌加歷史地理等科目但在木工漆工圖案繪畫一科得缺機械工學大意金工科之科目爲應用力學工場用具及製作法製造用機織發動機大意製圖等木工科之科目爲應用力學房屋構進學建箋材料學工場用具及製作法建築沿革施工法裝飾法製圖及繪畫等土木工料之科目爲應用力學測量學錢　學河海工學道路學土木材料學橋梁計畫施工法製圖等電氣科之科目爲應用力學工場用具及製作法發動　大意電磁學電氣工學製圖等染織科之科目爲應用化學　用機械學化學分析染色法機織法紡績法大意　物整理製圖及繪畫等應用化學科之科目爲特别應用化學電氣化學大意鑛物學大意化學分析等窰業科之科目爲地質及鑛物學大意陶瓷品製造法繪畫法燃料及築爐法化學分析製圖等鑛業科之科目爲地質學鑛物學採鑛學冶金學試金術鑛山機械學化學分析測量及製圖坑内實習等漆工科之科目爲博物學漆器製作法顔料調製法繪畫法雕刻術應用化學大意等圖案繪畫科之科目爲博物學美術工藝史圖案法繪畫法裝飾法美術解剖學大意建築沿革大意製版化學等 
　　第二十六條乙種工業學校通習科目爲修身國文數學理化大意圖畫體操富習並得酌加歷史地理外國語等科目金工科之科目爲金工材料工具使用法金屬細工等木工科之科目爲木工材料工具使用法房屋構造法家具製作法製圖等但專授大工者得缺家具製作法專授細工者得缺房屋構造法藤竹工科之科目爲藤工材料竹工材料工具使用法家具製造法製圖等染織科之科目爲染色法機織法應用機械學大意織物整理製圖及繪畫等窰業科之科目爲陶瓷品製造法繪畫及製圖燃料及築爐法等漆工科之科目爲漆器製作法顔料調製法繪畫法等（未完） 
來函 
[雷補同君函]  
　　大主筆先生偉鑒謹啓者鄙人家居養病與當事者絕無函電往來乃本月二十八日貴報所載惲彦彬等公電竟將賤名牽列顯係有人揑造用特聲明請貴報登入來函一門以昭棧實手此奉佈順請箸安雷補句啓八月三十日 
 
 
 

Page 9

 
 
   
 
 

Page 10

 
 
自由談 
游戲文章 
[某總理致地藏王菩薩電] [  鈍根]  
　　　翁先生大菩薩鑒某以總統堅邀勉就總理初擬兼長財政詎知國庫空虛經濟奇絀當局諸公全恃外債養命各省解欵徒有其名前敵餉胥要索無巳某雖巧婦難爲無米之炊因思公坐擁寳藏長補善舞非公出山不足救國希速命駕以慰蒼生某某叩世一陷 
[地藏王菩薩覆某總理電]  
　　某老鑒昨電祇悉弟年來境况大不如前所有寳藏多爲借債抵押品間有存者亦爲不肖商民私通異族挖掘而去方擬籌募内債以度晨夕乃地下諸鬼類爲守錢之虜窖藏累累無肯以一錢濟公家之急者信用已失夫復何言盂蘭盆曾解到錠銀二千五百萬勉强可支一月之用杯水輿薪終亦無濟坐以待斃尙何暇應故人之招專電上復乞恕方命吾公必不得已可面商家兄救命王菩薩或有良策也地藏叩東 
[弔蟋蟀文] [  道一]  
溽暑已闌秋風倐至露華淸鮮白雲綿邈落葉滿庭飛舞綠草着黃色而凋零肅殺之氣英爽之風蟲類得之以稱雄則有牆邊蟋蟀屋脚微虫盤踞瓦礫之場揚兩翼伸六足奔走跳踉殘同種齒同胞以自益其威風是亦英悍可敬而靈氣有獨鍾迨夫繁霜降北風吼萬樹秃河水凍昔日之自鳴得意者何往乎試揭其瓦礫搗其巢穴則或膏枯草或死沙場纍纍乎屍積如山也嗚呼籠以碧紗儲以金屋食以玉粒飲以瓊漿紈袴以子游俠之兒携以奔走天下覓其匹而門焉勝則畀以將軍之虛名敗則加以斧鉞之誅戮爲人之傀儡而不自悟猶自鼓氣稱威甘心焉殘殺同胞以博人之一笑及嚴霜降而同歸於盡欲思覓其儔而羣處焉渺不可得嗚呼斯而始悔不已晚乎嗟嗟蒼蒼終古世變不常芳草王孫髀肉英雄策國家者舍其遠而就近焉迨干戈起而從事於殺戮元氣喪經濟絀其結果終爲賊國家害人民以視乎蟠蟀之無知暴戾受人愚弄其相去正無幾耳此余所以因蟋蟀而動遐思也 
[戲擬新燄口經] [  粉蝶]  
　　二次革命大家爭權利要做總統聲討袁世凱一敗塗地逃到東洋去怨死孤魂來受甘露味 
　　某縣商團本是衞鄕里活弗耐煩助戰申江地幫些柴火一同命歸西送死孤魂來受甘露味 
　　洋場十里本是安樂地南北劇戰平民難逃避流彈橫飛魂魄隨風去枉死孤魂來受甘露味 
　　學生軍人聲價最高貴外行助戰鹵莽眞無比鎗炮轟來頃刻歸陰世寃死孤魂來受甘露味 
　　司令風流日夜尋歡會姬妾滿前酬應難爲繼楊梅結毒性命都捐棄慾死孤魂來受甘露味 
　　黨派紛爭日日逞威勢拍桌敲擡體統今何在墨匣橫飛暴怒眞無理狠死孤魂來受甘露味 
　　外國寡婦丈夫抛撇去幸有中國偉人爲伴侶得新忘舊斷絕風流事氣死孤魂來受甘露味 
栩園詞選 
[揚州雜咏] [  哲身]  
　　閣部倉皇鎭上游建牙開府領通侯銷沉碧血梅花嶺落日邦溝水自流 
　　歐蘇已往風流歇不見漁洋二百年廿四橋頭明月盡吹簫聲裏雨如煙 
　　聲華前後歎盧曾盡舫淸游幾廣興惆悵虹橋一枝柳不堪顦顇照船燈 
　　楊家兄弟按淸聲第一三郎最摺名自怨洞簫流落後至今江月不曾明 
[黃昏渡]  
　　黄昏渡口似黄昏雲黯天低晝掩門猶有客舟天際去數鴉帆上點風痕 
[杯度菴]  
　　杯虔菴前一杯酒醉餘　見月來時但敎缺後仍囬滿不怨人間有别離 
[秋夜睡醒得句] [  小蝶]  
　　晚掠一沉醉小夢幾時回窗暗知月落林喧覺雨來虫聲多似沸心事冷於灰萬籟寂無語燭花閑自開 
[偶占]  
　　把酒茅簷下柴扉閒不開晚來雨初過九月破空來幽巷少人語微風度疎更開軒視明月涼露已滿庭疎柳已不多抱葉蟬猶鳴何人共晚飲坐看新月生 
醫話 
[人體上無用有害之機關（續）] [  丁福保]  
　　智齒與他齒相比較罹加里愛斯（骨組織陷於壞死而生缺損可分爲二種骨組織頽敗爲稍大之破片者謂之骨壞疽頽敗爲微細之顆粒狀物而生缺損者謂之加里愛斯加里愛斯者因骨組織内或其骨膜新生肉芽組織骨組織被吸收而起者也其肉芽組織有爲單純之性質者有爲固有之黴毒或結核等者通常稱爲加里愛斯者則指結核性加里愛斯而言加里愛斯每兼以化膿及糜爛或不然結核性加里愛斯常産出濃狀液黴毒性加里愛斯則常不産出此謂之乾性加里愛斯）者頗多又當其發生之際腸粘膜透起細菌之侵入傳染發口腔粘膜之蜂窩織炎顎骨加里愛斯甚至續發化膿性疾患布滿全身有死之轉歸者卡利培氏曾記述一例謂因智齒之發生穿通頰部喚起化膿性炎症生數多之瘦管且咀嚼筋發炎口腔不能自由開閉該患者雖拔除智齒卒以續發之腦膜炎而死亡又謂智齒之破粘膜而出非常困難其周園因之起膿瘍未幾發腦膿瘍而死亡况智齒爲癌腫發生之刺戟的原因不可不注意據瑪喜託氏之說智齒之發生部生癌腫者頗多 
　　智齒之無效有害旣如前述但爲吾人祖先之動物其所以必具智齒者實因咀嚼生物必須使用全部之臼齒也至於類人猿及人類便無藉於智齒故智齒漸漸退化 
小說 
寫情小說 
[黄金祟（六十六）] [  天虛我生]  
　　因此一念遂復及於仲姊我與仲姊初無殊於　兒乃自一别而後消息俱斷彼此慶弔亦且不通我旣不能以個人名義通函仲姊而仲姊則自吾母見背亦無可以致書於我之由回念前塵幾如隔世來日雖長抑亦不知能有再見之日否也即再見之其亦能愛好如兒時否耶吾當日者嘗以筝兒擬仲姊然至今時則筝兒愛我之深要不可與仲姊同日語言念及此則覺筝兒之可感愛除素卿外殆無可　爲擬因之目注筝兒筝兒方與蘭兒閒談偶中流眄及我目光適相逗合則不禁有所腆腼梅姐禮佛旣畢遂辭長老率予輩登輿長老送予至山門外干囑得便相顧予感其誠唯唯應之而於輿中吏復念及當年情景則凡仲姊之一顰一笑莫不從我腦印輪迴而出因而悟入禪理乃知人生緣分莫非前定佛家所謂因果實有至理存焉我輿仲姊殆有因而無果者歟此時箏兒之輿乃在予後予每念及仲姊必欲迴顧箏兒筍輿相接碧紗如煙山行時復高低其態度益形綽約惟予時時返顧殊不勝其勞耳幸無多時已抵寺門梅姐下輿凝佇以待予與箏兒俱進此間即阿珠所謂紫雲洞者是也佛殿殊窄而一般善信男女則多於鯽循廊一周杳無佳勝之可言予因笑曰阿母爲追凉而來乃至此間趁熱閙耶梅姐遙指曰所謂紫雲洞乃在其下待予禮佛後當與爾俱蘭兒已不能耐即就所指趨向覘之璇兒亦隨去俄見關兒招予因與箏兒相携繞池而往時有傖父多人尾於予後有謂予兩人爲姊弟者有謂爲伉儷者致使箏兒羞赧不勝旣達洞口凉風起自足底石齒磷磷曲折而下留僊之裙幾欲爲風吹去箏兒怯於步予扶之　傖父鼓掌於後箏兒益愧覘其顔色實帶憤容惟予心中轉覺我二人之親愛實足驕人也蘭璇已先據一石磴並坐拭其旁列石磴以招箏兒箏兒見惟一石磴則置弗理意蓋於稠人之中不當與我並坐也因之我亦弗坐試覘山洞之搆造亦殊無足異較之靈隱則飛來峰勝多矣惟陰寒之氣直欲砭人毛骨手中紈扇方在輿中逢逢有聲至此則柔潤乃如花片箏兒之衣亦已軟若煙綃襟上之花寂然失其馨香乃知此地殆不可以久留相率出洞往見梅姐則猶僅僅起拜於蒲團之上且以竹筒禱而卜籤予方笑之庸知箏兒不知忽作何想　向蒲團膜拜向其阿母手中接取竹筒持而搖之無如手不應心彼可潧之竹籤久而不出乃致紅暈滿煩惶急之狀殆不可以描畫梅姐示以方法如得一籤躍然墮地予爲拾而視之則三十一籤也（二） 
[寓言小說地藏王菩薩] [  了靑]  
　　俗傳七月三十日爲地藏王誕故一般迷信神權者無不酒掃庭除炷香於地以祈福佑此習以吳中爲尤甚 
　　某甲者金陵人也嘗言人類之於世界生則附地以行死則與土同化五榖百物之供人食用者莫不仰給於地惟地與人關係最爲密切故生平特重地藏王菩薩此次以戰禍蔓延難尋樂土焚香爇燭祈禱益虔蓋冀佛慈悲示所趨避焉 
　　夜半果夢一人鬚眉甚偉峨冠博帶而前曰吾江南地藏王菩薩也承君敬禮感不去懷惟邇因避難出奔早離斯土刻乘停戰旋返適聞祝詞正可作一夕談也 
　　甲疑訝曰豈菩薩亦分江南江北乎 
　　其人笑曰地下猶地上微論全球之大卽以中國地土計豈一手一足之烈所能及故總理全國者爲總地藏王菩薩此外則每省各置一大菩薩督率諸小菩薩分任其職吾即江南大菩薩也 
　　甲益驚異曰然則菩薩固有守土責者胡爲而亦避難乎 
　　其人懊恨曰吾平日安居此地本極尊榮奈自南北開釁後是間商作戰場萬一兩軍設伏埋置地雷其猛烈之力固足使我粉身碎骨卽尋常一炮彈墮地炸裂亦復能深入數丈以吾居處適當其衝爲保全生命一方面計安得不避 
　　甲更詰責曰然則此時菩薩在何處 
　　其人默然良久乃忸怩答曰吾因職掌在土地故雖有通天手叚不便上天初意擬赴山之巓江之滸暫避烽烟奈彼處非築炮台卽停兵艦彼此時相轟擊亦難安居猶幸外海龍王法力較大地在戰線以外彼不以吾爲嫌故至今尙留海上但其地人多饒舌舞文弄墨動輙相譏吾不自安故已上書總地藏王再四辭職未知能邀准否承君所囑實愧無以報命 
　　甲至此乃恍然大悟曰菩薩以如許權力猶且無地容身進退維谷吾儕下民欲仰賴庇廕代謀樂土尙可得乎言罷大哭 
　　其人以扇障面而退甲亦驚悟（二） 
文字因緣 
[玉田恨史題詞] [  良起]  
　　玉樓人去足音稀偶儉生前贈嫁衣點點斑斑皆血淚化爲文字盡珠璣 
　　眞成一部死纒綿骨化形消恨不蠲絕頂聰明爲情誤脫離情海卽神仙 
　　讀罷抛書意轉慵夕陽慘淡水淙淙情絲何故牢牢縛死到重泉不放鬆 
　　江郎一管生花筆體貼恩情到十分何處荒凉一坏土吾儕合去哭秋墳 
[又題集唐]  
　　萬古到今同此恨（劉禹錫）一更更盡到三更杜荀鶴紅顔未老恩先斷（自居易）一片傷心畫不成高蟒紫蘭香徑與招魂（李商隱）爭奈風凄雨又昏（吳螎）兩處茫茫皆不見（白居易）更知何處再逢君（方干） 
 
 
 

Page 11

 
 
   
 
 

Page 12

 
 
   
 
