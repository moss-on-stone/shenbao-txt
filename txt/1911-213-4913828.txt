# 1911 - 213 - 4913828

 

Page 1

 
 
   
 
 

Page 2

 
 
[上諭]  
　　閏六月十二日内閣奉上諭監國攝政王面奉隆裕皇太后懿旨度支部奏糾参内務府堂司各官一摺據稱内務府於近年欵目任意浮冐開銷並杭州織造一切陋規未能革除等語實爲非著將該承辦司員等交該衙門查取職名分别議處該堂官等失於覺察均著傳懿旨申斥以後一切用欵及工程款目總當嚴加核實用副深宫崇尙節儉之至意欽此 
上諭世續奏假期又滿病仍未痊懇再賞假並請派署要差一摺大學士世續向來辦事勤愼不辭勞瘁著再賞假十五日安心調理母庸派署假滿卽行銷假欽此監國攝政王鈐章奕劻假那 
[桐徐世昌署名]  
　　宫門抄十二日召見内閣總協理大臣更正○本月初七日上諭第四道第二行安徽巡撫原鈔誤作江蘇巡橅敬謹更正京電局文 
論說 
[蘇諮議局之善後談（秋）（陽）]  
江蘇諮議局議員爲寗屬預算案與江督爭執以致全體辭職。迄今數月尚未定有善後辦法。凡留意此事者。莫不眉愁心灼。急欲求此事之解决俾九月常會得以如期召集。否則一届開會之期。江蘇將成無諮議局之化外地矣是亦官吏人民所應同任挽廻調處之責者也。自預算維持會公推代表分赴寗蘇陳述人民意見後迄未解决。又資政院江蘇議員呈請院長咨行内閣後。亦未見有後文。前政府曾責成蘇撫從中斡旋。巳於上月中旬派員赴寗就商督院。而督院亦已派員赴蘇答話。刻正在籌商辦法。不日當見明文。（事載前日本報）記者聆此好音。不禁爲蘇議局前途賀。蓋岑寂數月。至今始有曙光一綫之望也。 
蘇議局議員辭職。江督並未承認。即政府亦並未承認。是此次議員辭職但表其迫不得已之苦衷。而行政機關所以不遽認其辭職者。亦具保全。 
 
 
 

Page 3

 
 
議局之深心不過兩造偶有牴牾遂致有此結果耳。萬一彼此積。不相。容難於和平解。决則最後結果。不至解散不止。然旣經解散。自必重舉。而其種種手續。斷非數日。之間所能。從容處理者。今距九月常會之期。不過兩月有餘耳。時期至短。轉瞬即届是宣布解散。重行選舉之說斷不。能行諸於今日。蓋諮議局常會之期。明定九月朔日。各省一律辦。理斷不容江蘇一省籌辦。調查選舉組。織種種之事務。另定日期。召集常會者。觀此則蘇議局之在今日。非出於挽廻調處之一途。實不能保全其作用。此事關係全省人民參政權利之伸縮吾江蘇人民豈容漠然置之。今江。督蘇撫旣在互商善後辦法。記者謹代表全省人民分向官廳議員兩。面一致其欵欵之誠。俾續議局之命。實全省人民莫大。之幸福也。 
今欲冰消官廳議員之齟齬。惟有敦勸兩面各存遷就之心。共謀挽救之策而已。今記者先勸官廳遷就議員議員。所以與官廳爭執者。爲寗屬預算案不邀公布故也。而其爭執預算案中之最甚者。不過學務。款項而已關係並不十分重大。今除江督已經照議公布以及咨送資政院核奪者外其餘凡未經駁斥。未經咨送者。均宜一律按照議决案。從速公布。祗須此項問題早。作結束則官廳對於。議員。可告無罪矣。議員於其所要求者旣如願。以償。度亦必能。翻然。一變其素志。取消辭職之成見。兩相歡洽。重歸於好。則一届常會之期自可照章召集矣。數月糾紛。一朝解。釋何幸如。之若意氣用事不顧大局。以爲旣辭職於前不。能再召。集於後。此於諸君名節固矢守不渝。矣然全省人民托命之。立法機關。不將從此夭折乎。諸君須知。官廳固。不利我人民之有參政。權者。萬一諸君宿怒未消。不願重入議。局并不。及重行。選舉。如期召集。則於官廳一。面實無毫末之損傷。反可任所欲爲。不受議局之束縛。是豈計之得者乎。還望諸君三致意焉。若謂咨送資政。院之議案亦欲收回公布。似無此種辦法。好在該院與議局同時開會。儘可呈催從速核。覆再付公。布是不過遲生一年之。効力。於原案之得失仍無甚。出入也。總之當此籌備憲政之際。官廳議員。分任立法行政。同爲國家重要人物不應廻護私見。敗壞公事。極宜推誠布公。和衷共濟。以促憲政之進行。用謀國家無疆之福祉（官廳與議員衝突利少害多。試觀東西各國政府議會衝突之結果。非獨擅勝利。卽兩敗俱傷。而於當時國務之進行。必有濡滯之患）此乃當局所應服膺書紳。時存驚惕之念者。今蘇議局正當轉圜之時。甚望官廳議員兩面捐棄前嫌。展布新猷。共謀全省人民之幸福斯誠全省人民所頂禮膜拜者矣。抑更有進者。此次兩造之爭執。萬一竟至於决裂。而不能轉圜。則匆促之間。不能重選開會。而寗。屬預算案。非特今年不能成立。且并明年而無成立之望矣是豈吾省大局之福。哉切願諸君其猛省諸。記者非欲諸君之俯就官廳也。區區之。意仍爲議局計耳。并爲吾省大局計耳。他則非所敢聞。知我罪我。聽之而已。 
要件 
[法部奏結田際雲王鐘聲等案原摺（續）]  
小　即　仔又名　恆供年三十一歲。係鑲黄旗滿洲瑞興佐領下人。先充内城巡警總廳巡官。後在步軍統領衙門充中隊官。本年三月初一日。與素識之胡姓商辦香廠巿塲。希冀成立。可謀好事。並無騙財别情。飽莨笙等均不認識各等供。查魏可斌鮑莨笙耿少臣馬漢臣李厚田朱仔莨小　等案情各别。事非一端。或互有往來。或各不相識。原奏所稱成羣結黨。遇事生風。殆指魏可斌朱仔莨李厚田行蹤詭秘。在外招搖而言。所稱僞作圖記。詐財圖利。殆指鮑莨笙　少臣馬漢臣等刻有永安公司圖記。招股夥辦巿塲而言。陸續行文各衙門。查覆朱仔莨所言職官保奬。均無檔案可稽。所言包辦鐵路土工。據津浦鐵路公司亦稱並無朱仔莨之名。覆訊朱仔莨所供職官保奬。又前後不符。包工借欵合同。毫無依據。顯係詐僞營私鮑莨笙等夥辦香廠巿塲。因無的欵。經外城巡警總廳批駁。並未騙財到手。所借恩聚鑪房保股六十萬兩銀條二紙。並永安巿場公司圖記一塊。現由鮑莨笙繳案。借劵一紙並筆費一百元。由恩聚鑪房舖夥呼克勤繳案。質之呼克勤情詞相合。至原奏私立公堂。查無其事。傾害良民。亦無何人指告。小　先說充中隊官。嗣經查明已因誤差被革。旋據該旗佐領出具圖片。認稱從前並無過犯。李厚田詰無不法别案。僅止與李范氏買賣玉器轇轕一事。當以魏可斌所認各供。與起獲信函。惟屬於陳鎔各情爲重。且陳鎔所給魏可斌信札。至三十餘件之多。語多隱秘。迹涉招搖。傳訊陳鎔供認不諱。復於到案時。假冐頂戴。自稱文生。嗣查該犯原籍涿州學册。並無其名。至翔九霄原供演唱新戲之王鐘聲。或即爲原奏所指翔九霄勾結之奸民。惟原奏内並未指明。且新戲名單。亦經查明警廳呈報有據。旣無爲匪實迹。未便遽行追究。正由檢察廳一面搜查之際。旋據外城巡警總廳。以王鐘聲違章佔住會館博賭爭毆等情。將王鐘聲並同賭之朱韵笙謝𧅤筏喬嵇氏卽稀姓婦人一併送案。起訴豫審。因王鐘聲所供在天樂園演戲。與翔九霄案有關係。取供付送歸案前來審據王鐘聲即希普供年二十八歲。係浙江上虞縣人。留學德國。回國後編纂新戲。演唱爲生。宣統元年十二月來京。與翔九霄認識。商在天樂園演唱戲單。呈報外城巡警總廳。並無悖謬詞曲。亦無與翔九霄勾結作奸情事。本年五月間。有同鄉素識之朱韵笙。約住全浙新館。伊於二十四日携帶戲具。搬住館内。値年以唱戲營業。不能住館。屢令移出俟因一時覓房無著。未即遷去廿七日朱韵笙謝𧅤筏並喬稽氏來伊屋内。商打麻雀牌戲耍。併應允。喬嵇氏即與朱韵笙謝𧅤筏三人賭耍。朱韵笙與謝𧅤筏因戲謔爭吵。彼此用手互毆成傷。經人勸息。傷旋平復。後被値年查知呈送。復訊翔九霄。亦供王鐘聲由前年來京。商演新戲相識。伊恐内有犯禁戲文。易與王鐘聲同招聲氣。當令開明戲單報廳。後只唱戲交涉。並無勾結作奸情事。王鐘聲是否奸民。伊不得知。與朱韵笙謝𧅤筏喬稽氏素不認識各等供。質之朱韵笙謝𧅤筏喬嵇氏即稀姓婦人又名稽宗華供俱相符。惟據送案原表内。有稀姓婦人行爲太壞一語。嚴詰稀姓婦人。供認常至文明茶園聽戲或上第一樓喝茶。與素不相識女子談話。自稱是女學生。與王鐘聲相熟。同朱韵笙謝𧅤筏一同鬭牌。均是有的。並無勾引女學生事。亦未入過學堂等供。查王鐘聲演唱新戲。雖無背謬詞曲。惟會館係同鄉公。所理宜嚴肅。王鐘聲携帶戲具住内。輙行留人賭博。不但妨害公益。且男女混雜。亦屬有壞風俗稀姓婦人以一女流。時游蕩於茶樓戲館之中。遇見婦女輙自稱女學生接談。雖無勾引實事。而行爲之壞。已屬顯然。輦轂之下。未便容若輩溷跡其間。正審判間。據 
 
 

Page 4

 
 
看守所報稱魏可斌在所病故。經高等檢察廳會同地方審判廳驗明魏可斌屍身。委係因病身死。塡格附卷。案經多方調查。復經再四研鞫。或罪有應得。未便稍事姑容。或審係無辜。未便過爲周内。證供俱確。應即分别擬結。查律載無官詐稱有官。有所求爲者。徒三年又例載在家容留賭博徒一年。又賭傅之人。處十等罰。又假冐生監頂戴者。處十等罰。又律載誆騙人財物者。計贓准竊盜論。又竊盜得財一兩以上至一十兩。工作四個月。又例載一切有頂戴官。如係寡廉鮮恥。不顧行止。及好訟多事。分别咨參除名。又律載不應爲而爲事。理重者。處八等罰各等語。此案老朱冒稱職官。藉圖謀事得財。係詐官求爲。罪應滿徒。徒違章吸食鴉片烟罪止酌罰。應從重按律問擬。老朱即朱瓫莨又名朱榮昌。合依詐官有所求爲者徒三年律。擬徒三年。係廢疾照律收贖。應追贖銀二十兩入官。王鐘聲容留喬嵇氏等在會館賭博。亦屬有違禀令。惟在館偶然鬭牌戲耍。究與在家聚賭。抽頭圖利者有間。自應。按例量減問擬。王鐘聲即希普。合比依在家容留賭博徒一年例上量减一等。擬處十等罰。應追罰。銀十五兩入官。如無力完繳。改折工作六十日。陳鎔聽從魏可斌。藉辦煤礦鹽務。希圖漁利。雖索銀尙未到手。且事犯在光緒卅四年十一月初九日恩詔以前。核其情節。應准援免。惟假冒生監頂戴。仍應按例科斷陳鎔即陳子陶合依假冒生監頂戴處十等罰例。擬處十等罰。應追罰銀十五兩入官。如無力完繳。改折工作六十日。該犯老朱王鐘聲陳鎔均素不安分。應俟追銀到官。及限滿後。分别遞解回籍。交地方官嚴加管束。瑞星橋以捐納縣丞。輒藉知醫。代人買藥。誆銀十七兩花用。准竊盜論計贓在一兩以上。亦應按律科斷。瑞星橋即瑞洸合依誆騙人財物者計贓准竊盜論。竊盜得財一兩以上至十兩。工作四個月律。擬工作四個月。係職官行止卑汚。應從重分咨内閣度支部按例除名。免其工作。仍交該旗嚴加管束。翔九霄雖訊無聚賭騙財重情。惟旣供認鬭牌消遣。亦應按例科罪。朱韵笙謝　筏與喬稽氏賭博。罪均應十等罰。其朱韵笙與謝　筏用手互毆成傷。旣各平復。係屬輕罪。應從重論。翔九霄即田際雲朱韵笙謝　筏喬稽氏即稀姓婦人又名嵇宗華均各依賭博之人。各處十等罰例。各擬處十等罰。各追罰銀十五兩入官。如無力完繳。分别改折工作監禁各六十日。蕭得霖雖訊無與翔九霄結黨情形。惟係案内有名之人。輙將密參原摺。轉錄報章。實屬不合。鮑莨笙身充部員乃並無實股存銀。輙與耿少臣老馬夥辦巿塲。致招物議。雖無騙財實據。而　近罔利。未免不知檢束。鮑莨笙即鮑濚耿少臣即耿蠻仔又名耿覲汶老馬即馬漢臣又名馬學融應與蕭得霖均酌照不應爲而爲。事理重者處八等罰律。各擬處八等罰。鮑濚係職官。應交内閣議處免其罰金。耿少臣老馬蕭得霖均追罰銀十兩入官。如無力完缴各改折工作四十日。限滿與翔九霄朱韵笙謝　筏分别釋放。喬稽氏驅逐回籍。不准在京逗遛。朱旭東劉樹植小忹馬榮李八等。訊無不合。應與誤拿到案之蕭得彬蕭德森李憬楨。並傳質之周楊氏周佐之等。均免置議。魏可斌即餧不飽。本干律擬。業已在所病故。驗無凌虐情弊。應毋庸議。屍棺淺埋標記。李范氏先與果香齡。在刑科一庭搆訟應與李雲階李厚田另案訊辦。恩聚鑪房。開條保欵圖得重利。本有不合旣據該舖夥呼克勤將所得筆資一百元繳官。念係商業性質。從寛免議。老胡即臭狐。獲日另結。借劵及永安公司圖記。曁起獲陳鎔等與魏可斌信函。朱仔莨包工合同等件。一併存案。洋銀一百元儲庫。朱韵笙借用梅姓麻雀牌。據供燒燬。無從查起。瑞洸捐照一紙。案結送度支部查銷等因前來。臣等詳加查閱。情罪尙屬相符。理合具奏。恭候命下。臣部劄行該檢察廳。遵依分别施行。所有京師地方審判廳。審明交拿人犯。按律定擬緣由。謹恭摺具奏。宣統三年閏六月初三日奉旨（已錄） 
專電 
[電一（北京）]  
　　内閣總理代呈改訂外官制直省司制分權說帖十件攝政王飭交法制院限五日覈覆 
[電二（北京）]  
　　内閣廳局院薪水紏葛難定先定公費匀分 
[電三（北京）]  
　　澤公因訂皇室經費内務府多方掣肘憤甚遂密偵該府浮冐侵蝕公欵確嚴詞參劾攝政王不得已面請懿旨故有嚴加核實之諭 
[電四（北京）]  
　　粤督張鳴岐電奏抵制紙幣兌付現款風潮雖息迄尙未見宣布還款辦法恐復釀變請速宣示 
[電五（北京）]  
　　湘撫楊文鼎密電内閣文鼎之子寄住松江湘省公事始終不相聞問偶然來省卽歸官塲無往還此次交查之件礙難置覆請另派大員澈查以明心迹 
[公電（震澤）]  
　　各報館鑒震邑吳漊汛沈用霖庇烟嗜賭捕務廢弛玩法違章證據確鑿雖有提委到鄉訪查奈該汛神通廣大力能消釋於無形除電達外已請自治所公禀各憲矣吳漊鎭商界張錫珊等公叩 
緊要新聞一 
[中和領約實行之手續]  
　　中和領約（全文錄專件欄）經外務部於本年四月間奏明畫押批准寄和互換在案約内載批准互換之後自第四個月起實行又載凡各國現時派駐領事及將來派駐領事之口岸中國均可派領各等語茲屇實行之期復由外部會奏略云現各國在彼設領地方已有七處中國創設之始應視彼處設官轄地之制參酌分配擇要設立總領事正領事等員並規定駐紥地方管轄區域曁各該領館員缺以資遵守查和屬巽他羣島口岸繁多彼分行政視學司法三大綱畫區分治而於巴達維亞泗水把東等處爲商務重要之區與華僑尤有關繫茲擬於爪哇島設立總領事一員即駐紥巴達維亞管轄本島三寳隴以東地方及婆羅洲和屬全境萬里洞全島并其附屬各小島於泗水設立正領事一員管轄本島三寳隴以西地方及西里伯和屬全境馬渡拉峇釐龍目並其附近各小島又於蘇門答臘之把東地方設立正領事一員管轄本島全境及邦加並附近各小島以 
 
 

Page 5

 
 
上各地均係華僑薈萃商務叢集之所其總領事館擬設二等通譯官一員二等書記官一員正領事館擬各設三等通譯官一員三等書記官一員均作爲額缺至各該館公費員薪均參照現駐各國領署辦理如蒙俞允即由外務部揀選妥員奏請派充此外如尙有應行增設領事之處再隨時酌量情形奏明辦量六月二十六日奉硃批依議 
[振專使未受優待之又一說]  
　　此次英皇加冕我國特派皇族貝子銜鎭國將軍載振往賀而序班甚後衆謂係因劉玉麟漏將皇族字樣通知英外部故以普通專使待之茲又有一說謂往者海牙開萬國平和會時原以我列於四等我國陸專使徵祥爭之甚力外人重陸氏之爲人不欲以此傷感情遂將等第單秘而不發詭云已改列二等其實單開次第固未改也此次賀冕序班一依平和會議定之次第故班位甚後云 
[片馬交涉最近之惡耗]  
　　倒底必爲租借地中英片馬交涉延未解决聞外務部已將全案咨送内閣文中歷叙某項辦法之不可行某項辦法之多流弊約有多端其以何項辦法爲最佳則未言及但謂若不從速了結誠恐另生枝節云云其措詞至爲巧妙蓋自表面觀之實無辦法而細按之則辦法又卽在其中 
外務部曾經入奏謂英人擬將片馬作爲永遠租借地雖經再四峻拒奈彼要索甚堅實屬無法轉圜祇得權宜允許惟茲事所關甚鉅應請旨交閣議云云茲聞此奏係因鄒尙書有五日京兆之意不肯獨任其咎故有此請以卸輕責任不料内閣會議一次不得要領卽由總理大臣特囑各國務大臣擬具說帖預備下次公决更不料各國務大臣默會外部之意或延不交出或雖具說帖而其中措詞多半避重就輕聞郵部說帖則尤不及片馬問題之正面而於片馬之善後處置則娓致詞云 
滇督李經羲前日電致内閣謂滇人爭執甚堅彈壓力盡應請從長計議閣臣接電後當卽電覆仍責成該督彈壓勿使滋生事變並云擬月内將此問題解决其解决之法則仍不外永遠租借耳 
[路礦交涉種種]  
　　山東人之恐慌德人擬於山東内地及沿海岸修築鐵路連絡青島山東巡撫孫寳琦有電致外部略謂德人現議由沂州府至海岸鎭修築鐵路山東全省人民異常危懼極力反對若不速與德使交涉取銷此議恐此路一經著手開工必起意外之衝突等語聞外部接電後除照會德使外並電致德國膠州總督聲明此事中國政府絶不承認云 
交涉使之堅持日本滿鐵公司欲將該路線搭架高橋延長至奉天省城已經中國委員與之交涉蓋以此線若一延長侵奪中國亦奉鐵路利權極大堅持淡許而日本總領事則謂中國鐵道將來終不免由日本行政區域通過彼此交換利益有何不可且用種種手段聳動韓交涉使謂此路線若能直達省城於世界交通且有絶大影響非日本一國之利益但韓交涉使不爲所動立意不允故目下此事尙未解决 
外務部之爲難李文忠報聘歐洲時曾約英商摩爾根回國以辦理中國礦務相許嗣與訂立草合同開辦四川全省礦務此項合同由李文忠草訂囑四川礦務大臣李徵庸畫押原文載有六、 
個月後不辦即將合同作廢字樣嗣以庚子之亂摩爾根遂未着手經營即行返國去年冬摩爾根忽派代表白斯來京屢向外部要求迄已數月之久外部尙無正當之答復近日要求尤急並云如再不允必提出國際公斷而川人則謂合同原文本以六個月不辦即作廢今已十餘年矣合同安得有效故已羣起抵抗誓死不認四川同鄉京官亦已在全蜀館會議以摩爾根欲圖佔據川礦堅持已廢之合同向外部無理要求川人應向外部調查合同之内容再定抵制方法日來外部諸公對於此事亦頗多爲難云 
[禁衞軍官長衝突紀聞]  
　　禁衞軍步隊第四標係於去年十月成立先是濤貝勒熱心整頓因已成之第一二三標於軍隊敎育及軍人精神不甚完備故於編成第四標之時凡次級官長皆選陸軍留學生與陸軍速成學堂畢業生充當隊官排長留學諸生本在日本受過敎育又感貝勒熱誠皆振刷精神勉圖整頓故自成標以來官長秩序較他軍嚴肅各人責任亦極分明絶無各鎭上下無别紊亂軍紀各弊不料辦事認眞反遭嫉忌上月杪步兵第四標第二營隊官孫象震於兵丁上課時見 
 
 

Page 6

 
 
該隊擔任學課之德排長不自上堂講演命一頭　代理即召排長至隊官室責以不能盡職即有事故亦宜向隊官說明聽候隊官處置不得任意令衆目上堂敷衍了事等語言畢卽自上堂講演排長因受詰責憤憤不平竟於孫隊官晚餐時乘其不備掌頰兩下經他排長太司務長勸散孫隊官旋將情節禀知上憲聞前日南苑鎭署已開陸軍會議究竟如何處罰尙不得知想濤邸最重軍紀必能從重處罰以儆將來之效尤也 
[澤公對於追加預算之不滿意]  
　　度支大臣澤公因宣統三年豫算案成立後各該衙門一再奏請追加殊不滿意謂追加一事本爲豫算案分内之事然必須事關重大籌有的欵方可再議追加否則有違部章况我國財政紛亂巳極現不過於歲出歲入酌量增减以謀出入相抵爲清理財政辦理豫算之預備今則率議追加於財政前途尤爲危險三年已矣四年預算案亦旣成立無論京外有如何爲難情形不准臨事呼籲以固預算之基云 
[中央敎育會第八次大會紀]  
初六日上午八鐘中央敎育會開第八次會議會員到者一百五十三人是日議事日表係敎育經費諮詢案審查報告先由蔣會員炳章請變更議事日表作爲再讀衆贊成遂由辦事官先將報告書朗讀一過正欲接讀下開條文有陸君光熙起言此案旣名敎育經費則國家宜確定一敎育基本金各國皆有之日本亦然於是陳君敬第謂此宜在國庫補助案内討論今似不必闌入時張君書雲謂章程二字應改辦法二字緣本會所議决不得爲章程止可作爲一種辦法也王君季烈顧君棟臣皆以爲可遂接讀章程凡四條讀第一條時討論之要點在自治成立地方稅劃定以後恐唾種種影響蓋審查會所擬謂學堂成立在自治之前者其所有欵項不得移作他用而討論者爲陸君爾奎謂將來國家稅分清之後而今日辦學經費實有取諸國家稅者若驟然提出則學堂必至危險此層决不可不慮王君亦以爲言當由王君提出修正案係救濟方法陸君亦與之同意遂同付表决得少數是時是出修正案者甚多而皆得少數蓋會員在會塲臨時提出修正難得正當或正當亦難得贊成也讀第二條則爭論之點全在十分之八十分之正蓋審查會擬城鎭則敎育費占自治費十分之五鄉則占十分之八論者以爲八與五之數終未宜確定故論者遂紛紛也此論以黄君炎培語最詳明會員屢加修改其說甚不一及付表决得少數時已十時三十分會長宣告休息 
十一時續議沈君恩孚登臺說明第二條之意旨於是議論紛起互爭發言并有謂此條經多數表决不得再事討論者沈君恩孚又主張於十分之八字樣下加人其在繁盛之城鎭鄉則不適用之於是有議改爲商埠者討論許久付表决得少數遂通過接讀第三條大致均無異詞惟對於擴充學額有主張改爲學級者稍有議論仍用原文通過接讀第四條楊君保恒議一半以上四字删去付表决得大多數時會員中有以限制城鎭鄉設立高等小學爲過嚴主張兩等小學均可設立經他會員解釋此指經費言非指境域言如經費有餘未嘗不可設立城鎭鄉總以多設初等小學爲是陳會員敬第主張删去初等實業學堂字樣以爲初等實業學堂應否專設於經費上統系上尙屬應研究之問題况初等兩字是否妥協亦待研究經議長付表决贊成者少數時已十二鐘三十分議長宣告散會 
時評 
[中國之生命死於外國之紙幣]  
　　東督趙爾巽電奏俄國暢行紙幣實爲奉省心腹之患。嗚呼。豈獨奉省爲然各省何莫不然。 
通商口岸。尤視外國紙幣爲至寳。本國紙幣之信用。遠不及之雖由。辦理者之不善。然不。能不恨國。民之太無愛國心也。 
嗚呼。外人恃其信用。以一紙易。我金錢而我國不能以一紙易彼金錢。國民乎。豈從此束手。待斃。矣乎 
[民非專制之民]  
路事風潮。日形激烈。是豈借債大王初意之所及料哉。彼挾其專制時代之謬見。以爲政府萬能。苟可。自利不妨。以一手箝盡全國之口。洎乎諭旨一頒。騎虎難下。日受萬人之吐屬。且自由他。而以今日端方之觀望。徐恊理。之斥責爲最難。堪借債大王其亦知悔乎。 
嗚呼中國。官猶專制之官。而民非專制之。民也矣。 
[好男兒時機至矣]  
澳門界事。葡人輕視中國已甚。粤民異常憤激。聞軍諮處巳飭調軍隊。嚴密預備嘻。此說果確。我國其庶。幾有揚眉吐氣一洗。國恥之日乎。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[澳門交涉大風雲將次出現]  
　　澳門劃界未定葡人竟敢違背條約乘機濬河粤民異常鼓噪迭經禀請外部與駐京葡使嚴重交涉乃葡使不獨不稍退讓且有强硬恐嚇之語傳聞粤省大吏昨接軍諮處急電飭速派陸軍營隊前往彈壓并候調湖北陸軍一鎭來粤以厚兵力大吏准此已派定小北門外一標三營新軍準初十日拔隊前往近日粤督忽又札委第二標統帶陶懋榛親督全標官兵預備離省新軍蔣協統奉札後卽移請兵備處迅速核發軍械器物及防費以備軍用至駐紥保處現未指定並聞大吏函告報界公會以澳門最近交涉應守秘密請通知各報以後有關於此事之新聞暫勿登載云云果爾則澳門交涉近日恐又將有劇烈之風雲也 
[湘礦收歸國有問題之確定]  
　　諮議局果然失敗湘撫楊中丞因諮議局反對礦業列入國家行政經費項下其致度支部電云查大部頒發劃分兩稅程式内租稅系表式載凡官業收入及官有財産收入均屬之國家收入又試辦全國預算各項表册格式内國家歲入門第七類官業收入項下載資本出於國家經費者應作爲國家收入各等語湘省官礦處辦理礦務悉屬官款似應屬於國家收入宣統四年預算册已列入國家行政經費前經咨達在案湘諮議局對於此項頗滋異議究竟官礦處應否作爲國家行政經費敬請核示爲叩當奉度支部覆電云湘省官礦處辦理礦務旣屬官款列爲國家收入其歲出自應一律云 
[湘路最近之呼籲]  
　　依依不忘者房租各股而已湘紳前以度支郵傳兩部會奏收回幹路辦法語多含混故違朝旨湘人受損甚鉅必至激烈競爭禍未有艾曾電部力爭並電告同鄉京官請設法力爭各節早已迭紀本報現聞各團體因湘紳黄軍門忠浩廖會長名縉赴京都中央敎育會之召囑其至漢晋謁端大臣請電部設法挽回仍將房租各股作爲商股一律給還昨得軍門等由京來緘謂浩等抵漢後即面謁欽帥力陳一切情形欽帥頗爲嘉納允電致大部設法維持抵京後復會商黄次老譚組安編修等籌商辦法擬再行具呈郵部請予據情代奏以順輿情 
[漢口大江日報被封始未記]  
漢口大江日報被封略情已見前報茲悉該報係詹大悲何海鳴蒯理丞（蒯即前在鄂省販賣革命書籍定罪監禁於前歲赦出者）等合組由大成公司代印向恃激烈主義敢於駡人近自鐵路收歸國有鄂中士紳噤若寒蟬莫敢反對該報記者詹何兩君念大局之垂危遂日著評論鍼砭鄂人意在鼓動社會結團抵抗筆鋒所至怒駡隨之如盛大臣端午帥鄭蘇龕等皆時被謾駡以是大爲官吏所側目初七日鄂督瑞制軍特札巡警道謂該報淆亂政治擾害治安應即封閉永禁發行並傳編輯人交審判廳照律侒辦巡警道王履康奉飭卽轉飭夏口廳派練通數十人會同巡警二區區官帶警前往苗家馬頭該館搜捕時已入夜九句鐘該報記者何海鳴因事他出惟詹大悲正與外來之友數人圍座納凉諸友人見巡警圍捕如拿大盜咸惶恐無似當經詹君向區官問明來意即命館中人將日用各物搬出以便封閉一面自隨區官向地方廳而去聞搬物之時練勇與巡警搶去衣物不少如被刧者然到廳後立時由檢察廳起訴片請刑庭庭長藍君及某某兩推事蒞庭訊問詹君供迭次刋稿皆係外問所投分辯良久法官因未將何海鳴逮案判押看守所俟何到判决詹欲一人担負責任堂上不可遂命數役將其拖曳至所收管蓋詹君知看守所汚穢不堪求押别處致觸法官之怒也初八日晨漢口報界聞信後公函地方廳長始將其轉交禮智巡檢署看管聞禮智巡檢王方中素來仇視報界待之甚苛有探望者均不准會面現何海鳴已不知何往將來此案未知如何判結聞巡警道謂該報以白話報（原名大江白話日報）命名立案而紀載毫與白話報體例不符希圖免繳保押費實屬刁狡已極即此亦應罰金二百元禁止發行現旣因他案封禁拿辦應併案科罪以杜取巧業已函知地方廳矣聞此事出後漢上報界不無兎死狐悲之念初八晚已開會議遞公呈謂旣經發封禁止發行已足蔽辜應請寛免編輯人云云不知能達目的否當該報未被禍以前曾與某報同登有陸軍某營管帶蕭國斌與若妹通姦之軼事日前蕭已在地主廳控訴故是晚軍警圍捕該報時某報館中人恐係蕭案發動驚惶失措後探得確信始行釋然 
[山口學生最後之態度]  
山口高等商業學校學生全體散學等情已數誌前報茲悉胡監督元倓頑固堅執取媚日人頃將最後之交涉詳述於下 
伊香保之一夕談陽歷七月二十四日山口退學八十人全體赴署要求速結由館員撫慰解散後二十五日晚八時胡元倓卽乘專車親赴伊香保面禀汪使力主斥革代表官費勒令全體回校 
 
 

Page 11

 
 
略謂學生往往全體退校以相要挾不問此次理直與否總之對待學生宜壓制不宜寛假退校要挾此風萬不可長等語汪使諭云學生一方面也不可過與反對致起無意識之風潮總以和平辦理兩方而都要顧到胡不悅而退 
各學校大動公憤二東京各校學生聞胡元倓不顧公論壓制學生無不異常憤激連日開同窗會公議對待方法並善後政策而官立五校尤表同情東京高等商業學校留日學生並公决要求校長招納退校之八十人乃該校長嚴詞拒絶謂山口高等旣不容納則我自亦不便招收云 
分類新聞政界 
[震澤縣監犯反獄續聞蘇州]  
　　震澤縣監犯野猫精等鬨逃各情已記前報茲悉此案鬨逃監犯共計三十名已先後陸續獲到二十一名尙有九名在逃未獲該典史係專管監獄人員照例本應立時撤任聽候參辦今該署典史董承志到任甫經半月卽出此事其情不無可原聞已有人代求上憲准予暫緩撤任給以限期勒令趕緊緝拿逃犯俟期限届滿能否獲到逃犯再行參處昨經蘇撫程中丞以此次脫逃監犯有三十人之多究竟鐐銬如何扭斷其中有無得賄鬆刑故縱等弊亟應提省審辦等情昨已札行該縣先將禁卒管監刑書人等一併解送蘇州府審明辦理矣 
[通告議報籌辦工振之經費鎭江]  
　　江蘇諮議局因奉撫院劄詢興辦貧民勸工所及以工代振一案當經議覆以此案爲南北兩方面人民生計及治安問題應責成北方官紳就地籌欵先辦貧民工藝及以工代振兩端南方亦應協籌惟自治經費預算决算不在諮議局範圍以内日昨由局通告各處自治會於夏季常會議報彚核等因鎭府目治公所奉文後已轉告所屬各自治會遵照辦理矣 
[提學司兼署藩司武昌]  
　　鄂省提學司王次籛學使以文章而兼經濟素爲瑞制軍所引重此次以藩司余誠格簡升秦撫陛見在即亟求交卸而調補鄂藩連方伯甲在皖尙有經手未完事件一時不能蒞鄂接篆特檄委王學使兼署藩司已於初七日電奏奉准聞擇於十三日視事矣 
[審判廳暫緩開庭之原因長沙]  
　　湘省高等地方兩級審判廳前經楊撫分别奏咨定期六月開庭旋因天氣自春徂夏晴少雨多工程未能如期告竣遂由提法司袁署使詳請俟七月間工程完竣後再行開庭現經楊撫據詳分别奏咨矣 
[資政院召集世爵議員長沙]  
　　湘撫楊中丞准陸軍部咨開本年九月初一日爲資政院第二次開會之期遵奉上諭召集各世爵議員仍於八月二十日以前齊集等因當即飭由藩司轉行湘鄉縣知照世爵議員曾襲侯廣鑾李襲子長祿届期應召赴都矣 
[善堂商會巡視西北江基圍詳情廣東]  
　　上月杪粤省九善堂總商會各同人以連日潦水飛漲深恐西北江一帶基圍受害特於三十日聯派義務員郭業生何植三全西巖周復堂劉伯昌陳炎南胡善波羅植庭徐蓉階醫生歐陽熾廷曁救傷隊等雇寳富輪船拖運麻包米石等物午刻向北江進發沿途經各圍均尙無恙而尤以救災公所年前督修之清塘圍爲最固旋轉至西江忽聞順德冲鶴對海之又生圍崩缺當卽馳往計己缺二處長約三四丈傾卸者七十餘處立即給麻包二千食米十包並各物料極力救護幸獲挽回又聞新會天河圍異常危險登卽遄往鄉民搶救極衆鑼聲轟耳傾卸三十餘處爛十餘處共計危險者百四五十丈因該圍正當衝要加以東風暴發受敵難堵耆老農民齊到呼救即給米十五包並給米銀五十元麻包五千及各物料當衆交該耆民黄祖登譚曜邦等簽領救護同時有隣圍商民林廣賢等督同鄉民助救經另給米五包然此亦不過暫救燃眉耳該圍紳董若不設法認眞修理終恐難免其魚也迨初四日下午啟輪回省路經各圍均慶安瀾潦水亦已退下云 
軍界 
[張督電陳新軍改編情形廣東]  
　　廣東新軍旣已派定鎭統應將編制照章改正昨張督特將佈置情形電致陸軍部云北京陸軍部鈞鑒陸軍第二十五鎭統制官關防業已飭刋發啟用鎭司令部准於閏六月成立飭即趕緊編練尅期成鎭混成恊名目應即取銷按照次序改編爲第四十九協原有步隊第一標改編爲第九十七標步隊第二標改編爲第九十八標步隊第三標第一營改編爲第九十九標第一營砲隊第一標改編爲第二十五標工程輜重各第一營改編爲第二十五營協標營各關防應飭改刋發給啟用步陰第四十九協統領官即以混成協統領官蔣尊簋改充應請大部奏明辦理以昭鄭重岐叩 
[軍界會議更改制服禮服杭州]  
　　陸軍部電咨各省着身厠軍界之上中下各級軍官自本年始一律更改制服禮服以昭整肅而壯觀瞻奈各軍官奉文後苦於更改制服禮服均須自備資斧而價又不輕計每付軍服普通之價約須百元左右無力措辦以故玩延有違部章前日上午由蕭統制會同參謀官參軍官及上中各級軍官羣往鎭司令部會議更改入手辦法擬自統制以下及上中各級軍官先行設備以爲提倡其餘下級各軍官由該管官勸令一律照章設備以符部議 
[營口能否用作軍港之調查天津]  
　　奉天公署日昨接准軍咨府咨開奉省所屬之營口及秦皇島各處均臨大海形勢頗屬險要未知能否建築軍港以作海軍根據地之用應請派員調查咨覆以便核奪趙督接咨後現已派員赴各處詳查矣 
學務 
[鎭郡普及敎育之計劃鎭江]  
　　鎭郡敎育會潘會長等以東西各國敎育普及悉賴單級小學遍設鄉區費省功倍成效昭著際此財政支絀亟宜仿照辦理特禀明學司擬就會所附設單級敎授練習所定額八十名扣足五個月爲畢業期限延聘講員專心研究關於單級筦理敎育諸法以期改良刻已函達鎭屬四縣一廳勸學所曁各拜育會各於本縣 
 
 

Page 12

 
 
辦學人員内挑選合格學生若干人來鎭入學定期七月初十日開學所需經費已由該總會分别籌措矣 
[丹陽創辦師範學校之先聲鎭江]  
　　鎭屬丹陽縣陳大令以分年籌備敎育案内應設初級師範二年畢業之簡易科以供初等小學敎授之用爰會同紳學各界籌議擬創設初級師範學堂一所招生八十名一切遵章辦理云 
[實業學堂舉行畢業式長沙]  
　　湘省高等實業學堂監督曹耔榖直刺以該堂鐵道建築本科學生已届十學期修業期滿應行畢業特呈由學司派員會同考試在案茲聞已定於初三日舉行畢業式是日自撫院以下各官及各學堂敎職各員曁各團紳士皆先後蒞堂舉行畢業正式始由行政長官及監督來賓登台演說宣示訓詞繼由學生恭致答辭是日衣冠濟濟車馬喧闐誠一時之盛事也 
[嘉府七邑敎育聯合會紀事浙江]  
　　嘉府七邑敎育聯合會於初六七兩日召集七邑學界假座嘉郡精嚴寺藏經閣特開大會七邑會員到者一百餘人公推沈衡山君爲臨時主席初六日下午一時起至初七日下午三時畢决議籌辦初級師範議案等十條件聞兩日間天氣炎熱而各會員悉心討論不厭求詳亦敎育上一進步也 
實業 
[鄂省又發現清鋼礦湖北]  
　　鋼鐵一物爲製造軍械子彈所必需歷來各製造　均用鐵礦提爐化煉約六成鋼鐵四成從未見清鋼礦産石灰堡鐵路局中叚江安屋後山發現一種白石礦據工師化騐純係清鋼絶無鐵質惟該礦與鐵山毗連將來約歸漢陽鐵　圈購開採矣 
[湘省開設公儲錢局之規晝長沙]  
　　湘省擬就官錢局内附設公儲錢局各節已見本報茲聞官錢局已將左偏之銅元庫騰出以便開辦凡存款自銅元一百枚以上即可存放由該局發給摺據收存生息其息金擬定週年行息現正督同各員司參酌各處零集銀行章程妥訂辦法俟詳請核定後卽當開辦矣 
雜記 
[婢女投河下塲蘇州]  
　　前報記蘇垣小倉口某公館内婢女受毒打後投河自盡等情茲悉該女係押給該公館爲婢其父母當時僅得押價洋二十元並未買絶前日女父母得悉自盡之信即備洋二十元至公館贖人該公館一時無可如何遂央人出爲調停講論再三始得講妥由該公館出洋一百元給其父母一面由公館中將該女妥爲備辦衣棺收殮安葬以期和平了結 
[蒙令負欵濳逃安徽]  
　　前署蒙城縣于令碩在任時曾與劣紳黄善文藉振舞弊并虧欠倉罰各欵甚鉅卸篆後無可交代迭經自治員紳禀由撫憲飭司嚴催結算繳清以重公欵該令交卸後即將家眷遣送回籍意在潛逃爲紳商學界窺破情形於上月念四日邀請舒令會同結算欠款該令聞信勒追異常惶恐遂於前一日三更時分改換戎裝腰插快砲僞稱因有要公借防兵十餘名各持快鎗護送出城後該令復遣防兵冋營遂亦私自遠颺不知去向現聞該邑員紳母可登等具禀撫憲請行文該令原籍地方官查抄家産賠抵以重公款並一面將劣紳黄善文扣留結算欠款云 
[嫖界天罡又弱一個漢口]  
　　前辦張家灣沙巿老河口各處釐金之舒令禮鑑寳令益史牧漁等因欠解公欵發縣押追該牧令等俱係政界中嫖妓之特色人物有十大嫖王三十二天罡七十二地煞之排號自舒等被押追之後其餘各員近已稍自歛跡惟天罡中之吳令鐘鑾（係籤捐彩标局管票委員）仍狂嫖如故蓋其同遊者多係批售彩票商人有意結吳歡心以拖欠票價也而吳以拮掘之故亦不免與票商勾串舞弊虧空纍纍詎昨爲該局總辦卞道綍昌查知據情禀揭當奉督諭飭將該令發交江夏縣看管限一個月將經手票商欠欵催繳齊全否則惟該令是問云 
[建始儒學改建會議堂湖北]  
　　湖北建始縣上級自治現正提前赶辦惟經費支絀議事會堂不能另行建築至全邑公産則早已改爲學務巡警局所之用此時别無公産可借該縣沈子肅大令與議事會職員籌商向學老師借用官署年認租金一百串學官則另租屋居住該學官貪圖此中利益業已認可現已通禀省台俟批准後即估工改築如上級自治成立在工程未竣之先則第一次開會當以城廂自治局爲假定會所 
時乘 
[龔照璵軼事]  
庚子聯軍入京時。刑部獄所繫職官。龔照璵何隆簡徐致靖黄思永等。並出獄龔照璵當甲午中日之役。以道員爲旅順營務處。舊日營制。大帥節制各軍。而營務處盡護賭將。隱若統制。恆以道員充之。提鎭皆持手版。執禮甚恭。大帥之下。營務處最尊。大帥若不知兵則權恆在營務處。蓋湘淮軍興以來。恆以書生立功。湘皖書生。慕曾左李之風。談兵者尤衆。新軍未成立。行省營務處。皆道員也。照璵代劉含芳駐旅順。諸將爭媚事之。旅順形勝雄固。軍儲甚豐。日兵將至。諸將爭艤舟作逃計照璵聞金州陷。已逃至烟臺赴天津謁李文忠。文忠大斥之。返旅順。已而日兵至。乘魚雷船先遁六統領不相屬。乃共推姜桂題主之。桂題庸材失措。旅順遂陷。照璵奪職。墊刑部六年。聯　來。照璵逃出。回鑾後貸死爲民 
[雜著]  
[易魂術]  
催眠術之作用。能奪被術者之知識。使隨術者之呼呌。而爲一種不隨意的運動。此等作用。在催眠術未進步時。人多詫爲神奇。或駭爲魔術。不知晚近斯學。日益進步。其奇妙不可思議。更有令人駭絶者虎邱某士。談者忘其名。少年游學美洲。從某博士習催眠術。學成後更能發明新理。以電氣運轉他人腦筋使其人之知覺情意。與已之知覺情意。互易位置。此事已屢次實驗。在美洲中試之極拙之紅種。亦能隨意所之。生性本豪邁。喜代人報不平。嘗作客劍中。寓于一士人家。士人有女貌絶麗性亦柔婉士人無子敎之讀。肆力攻詩古文詞年未十五已卓然成章。及長。誤適某富家子。性好酒色。復染有烟霞癖由是家中落。將女隨嫁奩具。典質一空。無賴致復誘與博。大負無所償。頭家索債急。富家子無以應。擬賣妻以償。鄰婦知之。素憐女。因具以告。女聞之急。甚歸白母家求救。時購女者爲某土豪。勢極煊赫。素涎女美。博徒之誘。賣女之計。皆其所布置也。士人知壻。之不良。已有成議。惟再四思維迄。無善法。欲以力爭。又卵石不敵。擬破家訟之。冀得直。女不肯以無辜累老父。欲死以免。士人又不肯。父女相持痛哭莫能自决生知之急爲慰藉。謂徒死無益不如挺身行。俟見土豪。責以大義。不行即毅然自殺。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[八誌醫生謀害人命之駭聞]  
　　徐仲魯亦自知罪無可逭矣徐仲魯謀害吳順生一案業已七誌報端昨日午後三時本縣田大令升座二堂又提徐仲魯復訊徐供年四十六歲兄弟共有四人長早故犯人居次三弟督梅四弟季樹大令問曰爾常戴翎頂究竟捐何功名徐供於光緒二十二年份在順直賑捐局捐有五品銜大令詰其費去若干銀兩及捐照何在徐供捐銀約在數百捐照藏在家内此次家人逮案者逮案逃避者逃避家内無人照管想已被人竊去矣大令曰爾平日假冐職員藉以欺嚇本縣亦已廉得實情今且置之不問爾盜賣吳之墳地究竟吞没價洋幾何徐供此項墳田共賣洋二千二百元犯人只用代筆費洋一百元吳順生用六百元地保夏順生用四百四十元俞菊生處又代還五十元大令詰其尙有一千元是否係爾用去徐供爲吳代贖方單一紙大令謂爾好推得乾凈然旣不虧空何以吳順生到爾家内坐索徐供因吾不欠所以恨其惡擾而吳竟手持門閂欲將吾打死犯人所以奪取門閂還擊失手斃命大令謂爾前堂供詞已認今又改稱奪閂還擊希冀减輕罪名實屬狡猾已極喝令刑責徐稱犯人願供遂當堂令其在供單上畫供徐於畫畢後泣稱一身做事一身當求大老爺赦吾妻子死亦感德大令頷之判還押候備文擬議詳辦 
[鄭廳丞籌議分監辦法]  
　　上海縣田大令日前禀陳改良監獄籌議辦法奉蘇撫程中丞批飭提法司會同高等審判廳妥議辦理茲由該廳鄭廳丞移會提法司云查憲政籌備清單各省模範監獄應於本年成立而各商埠旣立審判之處又應次第設置伏查宣統元年八月初六日法部議復麥御史秩嚴改良監獄摺内稱監獄制度除典獄一員外約分監察工業文牘三科每科設科長一員以看守長充之並無副典獄官名目現在各屬舊有監獄無論已否改良一律改爲分監其尙未設置之府廳州縣來年均須添設以符部章惟上海縣之改設分監宜爲兩部分即已决未决之分也其已决監所以處定罪之人於執行犯入之未决監於高等分廳曁地方廳中証據未齊一時難於判决之犯或情罪重大恐有逃逸之虞者入之至於看守所應就近設於高等分廳及地方廳中以取隨時提訊之便且凡未經定罪之人不得竟以犯人一律相待若於該縣分監之内以一部分作爲看守所則　庭提問之時必須招搖過巿旣有扞格遲滯之嫌且於保存罪犯廉恥之旨不合是該縣耶設分監應不必再用看守所名義以示區别惟該分監之中應設典獄官一員掌管全監事務此外亦宜置三看守所長分掌監察工業文牘三科以符定制 
[滬道懲辦劣書之嚴明]  
　　承老爺對得起鄧總書鄧總書對不起承老爺然而 
公共公廨總稿書鄧汝鈺即鄧爾如因洩漏公文被滬道劉觀察訪悉札飭廨員寳大令將鄧解至道署發交發審員承明府厚訊據鄧供有招書楊士元即叔才席梓良卽春華及公廨洋務收發處家丁佘升即查升程泰等兼爲報館訪事堂奉札飭廨員將楊席佘程四人續行解道仍由承明府審訊鄧供與前堂略同餘俱彼此推諉當堂命程泰親寫切結呈案經明府細核筆跡確與鄧爾如黏呈程泰之訪稿字跡相符質之程供黏呈之件雖係小的謄寫但因鄧爾如勒索抄費太奢小的怒其貪狠故爲代抄並不得賄且與洩漏之堂諭無涉應請澈究私抄堂諭之人未可以此例彼訊之佘升供小的與報館毫無干涉惟報館訪事畧有認識之人曾託代抄禀批一二次餘事均未與聞又詢招書楊士元席梓良同供並不兼充訪事此次堂諭亦不知何人洩漏鄧俟各人供畢從容求保觀其態度若已有恃無恐明府得供亦不假思索判鄧交保限半月查出實在洩漏之人再行禀辦程佘二家丁發回公廨仍候復訊楊士元席梓良二人則發上海縣收押退堂後明府未經禀覆而劉觀察則以此事頗有關、 
係專候報告從嚴處置詎守候良久不見回覆爰向收發委員詢知鄧已交保觀察即勃然大怒立傳承明府入内詰問究竟受過鄧爾如若何恩惠有此酬報著卽提回如敢朦蔽定須撤差明府窘甚連發電話至公廨催令將鄧解回聽候道憲親自覆訊旋接洋務局電話謂有要公請觀察速駕難即委關絅之太守覆審汰守因爲顧全承明府面子請仍委派承明府提訊觀察勉允遂復由明府訊據鄧供書辦辦公多年向來謹愼此次未經宣布之堂諭本署係於初一日接到崦當日已登載報上可見非書辦所洩至如何漏出須問楊等四人方可水落石出詰之楊席佘程供仍如前明府乃諭鄧等五人曰本委爲 
 
 

Page 19

 
 
爾等之事幾被道憲撤差今爾等仍舊推諉何以禀覆道憲遂喝令將鄧等五人各戒責四百下一併發交上海縣收押訊畢後明府尙慮觀察有不滿意之處故俟至晚間十一句餘鐘觀察回轅後詳細禀復始將鄧等五人實行發縣聽候道憲核示發落 
[滬道移商務總會文]  
　　爲索還勸業會商股事爲移知事奉商督憲張批南洋勸業會商股衆商鄭孝胥等呈稱撥還勸業會商股本息銀兩由奉批查此案前據該衆商等來呈請飭撥還勸業會商股本息銀兩先經本大臣奏請將張京堂等報効會塲等欵儘數歸還並即咨部查照嗣准度支部咨復礙難照辦等因又經奏請仍照原議辦理旋奉硃批覽欽此現此項商股應俟度支部咨復再行核辦據呈前情仰江寗勸業道迅即移曾知照文抄發等因到道奉此查此案前奉憲批即經轉移在案茲奉前因相應移知爲此合移貴商會等請煩查照辦理望切須移 
按勸業會商股久未發還歷由上海商會禀請江督照原奏案撥發以昭大信乃江督兩次奏咨昏水奏准非但股本不能發還凡勸業會之報銷案亦全行駁回不能作正開銷在度支部一方面祇知集權中央何遑計及商本更何遑計及失信於民及此後官商之共同辦事現聞總商會已禀請農工商部力爭照前督憲端原奏辦理未知能達到目的否 
[海利與壳件之交涉]  
　　今春有行駛外洋之亞西亞輪船在浙江温州大順山洋面失事船貨沈没無可設　當由英商壳件洋行出面登報召買船由某閩商買去其沈没之貨由海利公司出價承買並由壳件代禀該管領事照請浙撫飭屬保護在案茲經海利撈獲白絲麻袋等物轉運來滬經海關騐得白絲並無水漬恐非沉貨即行扣留海利以白絲本裝船面曾被沿海居民取去後由地方官出示半價購來經官通知壳件將絲取回後壳件以白絲並未着水擬欲分潤利益而海利以合同上註　船中貨物悉歸海利不允通融卽延哈華托律師與之交涉壳件洋東不欲多事擬將白絲利益分去十分之一海利仍堅執不允而哈律師亦不愿承辦其事故日來海利股東决意另延某律師代表投該管領事署續行起訴 
[女工挾嫌尋仇之風潮]  
　　各繅絲廠向例每届新繭上巿將各女工酌加工資今年非惟不加反欲减去三分故各女工羣起不服前日下午閘北晋昌長綸錦華等三絲廠女工約有二千餘人咸謂此次减工係協和經理吕和聲爲首爰麕集該廠尋吕爲難該廠管門印人出而攔阻擊傷女工頭鹽城阿大之頭顱血流如注於是羣情益憤站崗巡警恐釀大禍赶即歸局報告由四路分局巡官帶領通班長警前往彈壓竭力解勸諭令靜候區長示諭衆始悻悻而散惟昨値星期故以上各廠均尙未開工云 
[學生會歡迎留美學生]  
　　前日午後五時寰球中國學生會開歡迎赴美留學生會來賓甚衆其秩序如左（一）李登輝君宣告開會宗旨（二）伍秩庸君致歡迎詞（三）中國稅務司麥禮爾君演說（四）美總領事維禮德君演說（五）周詒春君演說略謂從前余初到美國時不因知沿途有許多規則一舉一動每爲他人所笑且自不知其所以然及今思之猶覺汗顔諸君今日赴美程度必較余爲優勝然或不免猶有隔膜之處余旣歷此艱苦恐繼往者不免再經此一番笑柄爰將遊美種種情形編成一書以爲遊學者之先導想諸君必樂與贊成也說畢即將所著遊美雜誌分贈留學諸君衆皆鼓掌（六）伍秩庸君演說謂諸君今日赴美留學實爲最好機會一切旅費學費統由國家發給諸君到美時務宜專心求學母忘國家培植之功又須抱定宗旨入專科肄業如工藝路礦商學農學等吾國人材最爲缺乏急宜講求爲將來學成歸國以大用於世諸君宜三注意焉（七）朱少屏君演說謂今日本曾開歡迎大會蒙諸君惠然肯來不勝榮幸吾國當此積弱時代人材缺乏諸君遠涉重洋萬里求學將來必能使中國轉弱爲强不勝企望今有留美學生會年報數十册奉贈諸君閱此可知留美大概情形也（八）茶點當時有入會老二十二人七時散會 
[珠寳店拘獲竊賊]  
　　匪人蔡和昨至英大馬路七十八號門牌某珠寳鋪以購買鑽戒爲由乘間竊取値洋二百餘元之珍珠一串當被該店夥察出鳴捕將蔡拘入捕房經捕頭詰得蔡之同黨某某等數人匿跡虹口飭將蔡收押一面派探錢壽生張全林緝拿同黨併究 
[法商組織壽險公司]  
　　前天津法工部局總辦龍仁君自辭職後在申糾集資本二十萬元設立延年人壽保險公司於洋涇浜 
[催送一等出品人履歷]  
　　城自治公所致滬屬南洋勸對業會一等出品人公函云敬啟者前奉上海縣照會出品事務所以奉憲飭將南洋勸業會列入一等之各出品人姓名履歷詳細開遂核轉等因當經敝公所抄文函致台端請將履歷迅即開送諒邀察閱查此項履歷開送者已有數家而未開送者尙屬不少此係各出品人切已之事當不度外置之惟敝處須俟彚齊轉送翹待甚殷爲再奉達請將尊處屢歷迅即開示交下以便彚送無任企盻 
[紹人結合團體]  
　　旅滬紹興同鄉會自六月間由餘姚周子慶君首倡籌墊經費邀集同志祝堯勛王應棟周申甫徐鶴亭陳樂庭陳菱柯何煥庭馬明晰謝維臧林容圃杜亞泉汪愼齋沈晏清等合力組織半月以來報名入會老巳有七百餘人並聞其中有擔任義務者如上虞謝雅堂君擔任逐月各種報費并印刷章程萬份信紙千份及其他欵項餘姚黄德勝君擔任按月特别捐洋二元山陰俞達甫君擔任每日商務日報不收報費會稽陳繼武君擔任醫理及敎育事務餘姚周申甫君擔任醫理内外科諸曁陳桂軒君擔任每月特别捐洋三元餘姚魏金庭君擔任内外科紹人義重桑梓踴躍從事將來會務之發達自必無可限量云 
[盜犯何可保釋]  
　　搶刧張金茂花衣船之兇犯薛木全王坤七王坤生王阿三徐金海徐阿桂等前經獲案訊押在案茲因襄讞承明府接據該處紳董函稱薛與三王均係無辜被累故於前晚復訊時除徐金海徐阿桂還押外薛木全王坤七王阿三王坤生四人均着交保以致外間頗有議論事爲田大令所聞以薛王均係搶刧要犯豈能輕意保釋仍飭原差將薛王等四犯仍舊收押聽候本縣復訊 
 
 

Page 20

 
 
[城内]  
　　道批四則○秦志亮等禀批仰太倉州按照禀内指控各節吊核原卷查究實情秉公據實禀復察奪抄黏並發張趙氏禀批此案現據姚占魁來禀先收拍賣價銀二千五百餘兩張永記串出律師强爲干涉如果屬實情殊可惡仰會審官寳令照案嚴追勒限清理並將張裕記處存銀一千五百兩催繳給領毋稍寛延切切抄黏同姚禀並發　姚占魁禀批已于張趙氏禀内批示仰會審官寳令查照另批辦理抄黏並發 
縣批三則○周培成等禀批現奉道憲飭知巡署總局移復閘北事務仍由錢董帮理該圖董現尙無人姑候照　錢董查復至圖董與巡警總局飭派董事本屬兩起所有懸缺圖董候照會該處自治公所公議選舉復奪沈景　禀批一字圩田單爲該商與弟沈受伯公共住宅何以分産之時不將田單分裁各執究竟分據内曾否註明據未檢呈無憑察核至該單存與公親王介伯處曾恐該商弟兄爭執公親王介伯將存單據豈有不告該商單面付與沈受伯任其私自抵押之理情詞離奇顯有不實不盡不惟抄報發還陳在賢等禀批金姓與張少云坟地風水紏葛爾等旣係工人事本無干何致小車鐵𫔊等件由虹橋學堂扣住勒罰且係前年之事何以至今未聞索回殊不了解究係是何實情候札飭法華司就近確查據實復奪道轅紀事○巡警總局局長姚捷勲昨日到道因公禀見 
[南巿]  
扭追貨洋○正豐裕洋貨店夥李茂康扭生生義燭店執事王鑑林至裁判所控稱王前在瀏河義順燭店爲執事時欠去貨洋一百八十元零後因該店　業當憑該處商務分會理處未給請爲追給訊據王供店主潘同卿有賬欵可抵判交保限三天理清違則交潘訊質 
分期償還○兩湖船管帮楊三喜偕雇船人葉漢雲昨扭船户陳德至案控被盜賣承裝浙路公司煤一百墩値洋一百四十餘元除還過外尙欠六十四元請爲追理官判交保予限本月底七月望兩期分還洋三十元完案 
剥死牛皮○西門外放生局前將死牛埋置荒郊被人私掘剥皮賣在劉松記硝皮作内即被拘獲陳桂生一名解至西區除傳到作主劉明松罰洋四元釋出外另移送陳於裁判所訊供共有三人同剥已剥過三　得洋十四元小的分得四元判戒責一百五十下押一月 
歸咎陳巫○遷居法租界之男巫陳阿根因雜藥誤斃南巿丁大成油紙店主汪學明兩歲幼子起釁互毆一案已記昨報昨由南區移解裁判所訊據汪供兒子被陳誤斃求請治以邪術害人之罪陳唐氏等同舁該巫至案求請驗傷並有陳之鄰人賈典三到案聲明陳被毆受傷情形湯裁判以賈插身多事申斥退去乃謂陳巫曰爾前居南區境内惑衆歛財悮人性命早經驅逐出境今又濳來區境騙錢本應重辦姑念被毆俟送上海醫院驗看傷勢再行察究該氏等着具不得再擾結斥退汪亦有不合着交保候示 
始終不理○大清銀行前控租户藍寳蓮欠租洋十九元又舊欠四十餘元曾由萬晋元火腿店具保理欠日久抗置不理乃提保人比追自願照賠亦判交保繳洋詎仍置之不理昨將藍子桂生提案復訊湯裁判飭藍暫留俟伊父來案再核並飭該處地甲妥爲看守 
[閘北]  
一業兩契○瞿長貴投三路分局控稱陸瑞祥前以田單押洋四百元過期不贖茲復將田産價賣與洋商請爲究追昨由龔區長傳電話至四路分局請代提中証鄒竹卿陳亦廷歸案訊辦 
限交逃婦○金萬泰日前投四路分局控周立成姦拐伊妻孫氏經蕭區長訊判收押候查在案昨日覆訊判周交妥保限五天尋交孫氏到案核辦 
重辦痞棍○祁阿二徐元郎等因向吳淞鎭米店夥許順生拆梢洋數十元由吳淞區拘解總局迭記前報經陳裁　覆訊判祁發改過局禁錮三年徐押習藝所一月以儆 
[英租界]  
裁縫受虧○紅帮裁縫方貴山昨至香港路五十三號門牌向某西婦索取工洋無着反被鳴捕拘入捕房經捕頭詢悉前情即行開釋如果不還着方自投該管領事署控追新捕上差○英美捕房新招之二百七十五號四百九十九號等華捕十四名業已訓練成熟經該管捕頭禀奉華捕張正巡官於昨日諭飭該捕等分往各捕房當差 
包探調差○英美捕房五十號西探頭目安姆斯脕郎昨日諭飭總巡捕房包探陸桂山至老閘捕房承値 
犯案纍纍○林厚財竊取西大路李榮昌家翡翠等物由探查獲解送公堂押候查辦在案昨經包探李星福周志仁查得該竊尙竊陳少卿等衣物當即吊到原贓禀奉捕頭存候解廨訊核 
走失小孩○滬西陳家巷鄉婦陳陸氏之六歲男孩和尙昨忽走失遍尋無蹤即投靜安寺捕房報請查緝 
請緝贓賊○寳善街公順里劉萬青家失竊値洋二百餘元之綢衣六十餘件昨投捕房報請查緝 
包探獲賊○徐小八時　南京路摸竊行人賈慶餘鈔票廿元即被包探陸根山查獲拘押捕房候辦 
過犯復來○過犯石芝生昨日潛入租界被包探陸桂山查獲拘入捕房押候解究 
[美租界]  
親夫捉姦○江北人丁大與沈德生妻奉胡 
氏私　賃居北四川路六十號王阿福家被王察知向丁敲詐不遂於昨晨突入臥房將丁及胡氏雙雙綑縳經巡捕查悉一併拘送捕房捕頭以王私刑違章押候解廨究辦丁等斥退候傳 
淫婦逮案○施永興被田少根妒姦起衅戳傷十餘刀送院療治一案已記昨報茲悉田在逃未獲而田妻顧氏實爲禍首昨已拘解公廨收押候究 
車夫誤會○人力車夫丁文榮徐阿三沈紀甫等有鑑於酒醉洋人每多不給車資逞兇毆人是以不願載送前晚有某洋人在百老匯路喚雇不應致被該洋人鳴捕拘究 
私設總會○賭棍杜阿生在海寗路九百八十號屋内私設總會爲捕查實昨特禀請公廨傳案訊究 
[法租界]  
西官養疴○法領事署繙譯西官第龍君近因政體違和當詣虹口公濟醫院調治 
法商避暑○法工部局西醫福來松君與蒲石律師俱因天時炎熱先後赴東瀛避暑各約三禮拜返滬而達商律師亦擬於日内偕夫人等同往日本避暑聞蒲石律師公事暫由帮辦勃倫奇君代理達商律師公事暫歸帮辦羅稅君獨辦 
注銷控案○歐鏡堂前控商業輪船公司經理董杏生不還股份票銀三百兩即經董遣貝惠清當堂交銀三百兩由廨員判兩造補具禀詞並令董自行到案各在案茲董已在外挽人與原告理妥當由原告禀請銷案司馬准之 
補押丁事○江北人陸九前因毆傷二房東胡四經公堂判陸押滿後再交醫院費洋三元九角今陸因無力遵繳爰判再押三天了事 
[海上閒談]  
上海的房子。看他門面。裝潢漂亮。看他屋頂。破碎凄凉上海的巿面。看他外塲。寛餘闊綽。看他内容。閃展騰挪上海的游人。看他頭面。油光白嫩。看他鼻。觀塡足黑煤上海的妓女。看他晚上。散花天女。看他日間。披髮夜义。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[中國和蘭關於和蘭領地殖民地領事條約]  
　　大清國皇帝陛下和蘭國君后陛下願於中國和蘭間通商行船條約之、 
外特訂專約確定在和蘭國領地殖民地中國領事官之權利義務職權特權特典及豁免利益是以大清國皇帝特派駐和使臣陸徵祥爲全權大臣和蘭國君后特派駐華使臣貝拉斯爲全權大臣兩全權大臣各將所奉全權文據互相校閱合例會同議定各條欵如左 
第一條中國總領事領事副領事及代理領事得駐劄於和蘭國海外領地殖民地中諸外國同等官吏所現時駐劄與將來駐劄之口岸 
第二條中國總領事領事副領事及代理領事係商業事務官爲其轄内本國人之商業保護者領事官應駐劄於其委任文據所指定之和蘭國領地及殖民地各口岸除本條約專爲該領事所定特例外凡領地殖民地之民事刑事法律皆應遵守 
第三條總領事領事副領事及代理領事於受其執行職務之認可及享其職務所附屬之一切職權特權特典及豁免利益之先應將所載該領事官管轄區域駐劄地方之委任文據呈於和蘭國政府領地殖民地政廳發給領事官執行職務所需照章副署之認可文據應不收費領事官因確保其自由執行職務有出示認可文據而受政廳保護地方官援助之權利和蘭國政府有示其理由收還認可文據之權能並得命領地殖民地督撫收還之總領事領事副領事代理領事如有死亡或因事故或不在之時學習領事官書記生或書記官應將各員資格通知該管官經其承認之後得暫時管理各領事官事務惟代理之員須與不經商之外國人地位相當者始得於暫時管理期内享受第十五條所允與領事官之一切權利職權特權特典及豁免利益 
第四條總領事領事副領事及代理領事得於其居宅門户銘記中國總領事館領事館副領事館代理領事館等字樣並標本國政府徵章 
所有標章不得以之庇護罪人其房屋及居住之人亦不能免地方法權之查追 
第五條凡關於領事官事務之檔册及一切文件應不受搜查無論何項官員及裁判官亦不問其用何方法或藉何口實均不得檢閱捕取以及查究 
第六條總領事領事副領事代理領事毫無外交上之性質無論何項請求非經駐紥海牙外交官則不得逕陳於和蘭國政府遇有緊急事情各領事官得直接陳請於領地殖民地督撫但須證明其事確係緊急並當備文記載不能請求於次級官吏之故或陳明前已向次級官吏請求絶不見有效果 
第七條總領事領事得派代理領事駐劄第一條所載各口岸代理領事凡在派駐之地居住之中國或和蘭臣民或他國人民及照地方法令可以准其居住該口岸者皆得充當惟任命之時應經領地殖民地督撫承認並奉有執行職務上應受節制之領事之文據領地殖民地督撫無論何時得將理由通知總領事領事向代理領事收還前項承認 
第八目執有領事官所給或經其查騐之護照在和蘭國領地殖民地游歷或居留時凡照地方法令所需各文件仍應一律具備又領地殖民地政廳對於執有護照之人仍有禁其覊留或命遠離之權决不困此護頗有所妨碍 
第九條和蘭國領地殖民地沿岸遇有中國船舶遭險一切救助事務由中國總領事領事副領事代理領事指揮之地方官若爲維持秩序保護遭難船員以外救助者之利益並確保所救商品實行進口出口時應守之規則方得干與之總領事領事副領事代理領事不在或未到以前地方官亦應設法衞護個人保存遭難物件又所求之商品除在内地行銷外所有關稅概無庸納第十條總領事領事副領事代理領事因逮捕拘押或監禁中國商船軍艦逃亡之人得照請地方官援助其照請應備公文倘在逃之人據船艦簿記册及船艦上人員名册並其他確實文件可證其實係船艦上人地方官不得拒其所請但和蘭臣民不在此例地方官有盡力緝捕船艦逃亡者之義務緝捕之後交領事官處置如須交還其所屬船艦或他項之中國船艦則可以應要求者之所請爲之暫時拘留所需費用應歸請求交出逃亡之人者擔任從捕獲之日起四個月内如尙未經交還當卽釋放將來不得因同一事件再行緝捕逃亡者犯有重罪輕罪或違警罪未經和蘭國領地殖民地或其國受理該事件之裁判所宣布判决並業已結案則應展期交出 
第十一條中國船舶在海上所受損害一經駛泊口岸無論其爲逼急避難或出於自願日除船主貨主及保險者之間另訂契約外均由中國總領事領事副領事代理領事裁定該船舶及其所載之貨如與領事官有利益關係或領事官爲船貨之代理人或和蘭國臣民及第三國之臣民人民與其損害有關係時當事者間不能協和議結應由該管地方官决定 
第十二條中國臣民在和蘭國領地殖民地死亡如無嗣續人並無從查知執行遺言之人則和蘭國領地殖民地法律命令所定管理嗣續事務官員應從速知照中國領事官俾其切實通知利益關係人如領事官先知其事亦當知照和蘭國管理嗣續事務官該管地方官應將死亡證據正式錄稿送交領事官以爲補證前項之知照而不收費 
第十三條中因總領事領事副領事代理領事於其學務所及私宅並有利益相關之本國人住所或本國船舶内有收受本國船長船上役員及船客並他項本國臣民聲告之權 
第十四條中國總領事領事副領事及代理領事得專任維持本國商 
 
 

Page 27

 
 
船内秩序船長船上役員並水夫之間在海上或港内所起一切紛議專由領事官一人處理其關於整理薪工或履行相互承認之契約等事有關者亦包括在内前項紛議除於陸上或港内之安甯秩序有所妨碍或與船員以外之人有千或領事官因欲實行其所判决與維持其實行之權力而請援助之外和蘭國領地殖民地裁判所以及他項官員無論用何名義皆不得干涉 
第十五條中國總領事領事副領事及代理領事於領事職務之外不宜從事商業及他項職務職業該領事官倘非和蘭國臣民則一切兵役及軍事上之徵派抵代軍人宿舍及兵役之課欵以及對人稅與有對人的性質之各項徵稅巿村賦課如中國有以同等恩惠允與和蘭國總領事領事副領事代理領事者方准谿免但關稅對物的稅以及他項間接稅不包括於此期豁免之内總領事領事副領事及代理領事雖不合前期規定然非和蘭國臣民則一切兵役及軍事上之徵派抵代兵役之課欵但使中國有以同等特典允與和蘭國總領事領事副領事及代理領事者亦准一律豁免總領事領事副領事代理領事倘係和蘭國臣民而經准其執行所受中國政府委任爲領事官之職務者於所有稅課及徵派諸費不論其性質如何仍應照納 
第十六條中國總領事領事副領事代理領事並學習領事書記生及書記官應享和蘭國領地殖民地已經允與或將來允與最惠國同等官吏之一切職權特權特典以及豁免利益 
第十七條本條约以五年爲期批准互換之後目第四個月起實行其互換日期自畫押之日起四個月以内從速在海牙舉行本約將届期如此國欲將本約效力停止通知彼國則應從其知照之時起仍行一年惟其知照應至少在一年以前爲此兩國全權大臣畫押蓋印以昭信守 
中歷宣統三年四月初十日西歷一千九百十一年五月八日訂於北京（按此約業已調印於初七日宣布） 
小說 
[言情小說投海孤兒（八十四）]  
　　愛力森大驚曰。此爲何語。詎卽以接吻爲吾罪乎。馬利亞曰。非也。吾之愛君逾於生命。在勢固可嫁君。然事勢隔閡。今不能矣。愛力森聞言大憂。失望之態。見於顔色曰。吾一水手。安敢仰攀富家閨秀。馬利亞曰君作是語直不知我之苦衷。須知吾口中雖强爲割絶之言。而吾心至隱痛。第此中原委萬不能舉以告君直以吾之蹇運。波及君身。致釀此傷心之局。後此但爲特别之良友足矣。愛力森。君勿懟我。吾此生雖不能嫁汝。而亦决不别嫁他人。耿耿之心。仍爲君守。君須憐我身世之屯。而念我愛君之切也語至此。涕不能仰。以首堅抵愛力森懷。中嗚咽不已。愛力森聽此可憐之語。腦球懵然。若受巨棒之擊。顔色頓變。力抱馬利亞於懷中。親其涙頰。已之眼涙。亦瑩瑩而落。已乃怒曰。尊甫之意。雖不得其詳。然吾舍命救之。乃得如是之報稱。馬利亞急謂之曰。止此吾父也。君不能對女而直詈其父吾雖被萬苦。然終不敢怨懟吾父。愛力森聽至此。目光中忽露憤恚之色力頓其足曰。吾必復此仇。馬利亞大驚曰。愛力森。汝狂易發耶。君何故欲仇吾父。即云不令吾身嫁汝亦。吾父分内應有之權力。君何爲竟蓄復仇之心。愛力森聞言頓悟。即起立鞠躬陳謝。方欲發言。忽聞男女笑語之聲浪自左而近愛力森知有他人至此。立扶馬利亞行。 
皇后街律師之辦事室中。忽來一英雋之少年男子。冠服甚暗淡。眉作黑色。目炯炯有光。神彩軒翥。翩翩然一美男子也以形貌論之大似貴家子弟。而兩手甚粗。望而知爲工藝界中人物。與律師觸膝而坐。語聲至細。不能辨其音吐第。聞律師曰。此事滋奇吾幾不信有是事。惟彼在公堂控汝。汝且若何。少年曰。任彼控我。我何懼者。且密司富士。已早告我願至公堂作我證人。證彼萬惡之老畜。强欲與之結婚且欲縊死其父。吾見而不平。舍命相助。决無背判之事。果如是者。迭克司且將有罪。吾尙何懼。律師曰惟密司富士爲少年女士。在勢不能作汝證人。必弗倫富士出而爲證。乃可力折原告之氣。否則原告雖不能必勝。於汝亦無所。利然弗倫富士擯汝於大門之外。勿令與馬利亞往來。其心必至恨汝。恐未必遂肯爲汝作證。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
