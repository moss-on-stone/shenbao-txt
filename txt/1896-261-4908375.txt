# 1896 - 261 - 4908375

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案匯覽洋七元○景岳全書碼洋三元○沈氏專生碼洋三元二角○資治新書碼洋一元五角○潘頤福咸豐朝東華錄實洋一元三角○王益吾　豐朝東華　　　洋二元五角○左文襄公奏疏碼洋四元○繪圖三國演義碼洋一元五角○駁案彚　碼洋二元○明季南北略碼洋一元二角○欽定六　處分則例碼洋一元二角○　　洗寃錄碼洋六角○康熙字典碼洋二元五角○三家　醫碼洋三角○醫　賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末洋一元五角諸君欲購者請移玉至三馬路申昌書畫室或申報館帳房可也此佈 
[書浙江龍方伯嚴禁各屬丁書役積弊札後更廣言之接前稿]  
　　孔子曰中人以上可以語上也中人以下不可以語上也不但現在之人無清獻之品無清獻之學無玥獻之才卽有勉强而爲之者非爲沽名卽貽叢脞貽笑於俗吏而無益於國家甚矣廉吏之難爲也然而官不廉則丁書役之弊斷不能絶然則奈何曰欲官之廉須使之處可以廉之境任可以廉之心然後能爲可以廉之事至官一廉而丁書役之弊則不絶而自絶矣何以使處可以廉之境也曰國家於常俸之外又加養廉視缺之煩簡或六百或八百或一千二百恐其妾取於民故加之使足於用也朝廷用意不可不謂深厚無如官塲積習日深費用日大區區養廉何異杯水車薪之助上司須餽送也委員須供給也過境須辦差也猶不但此也每得一缺則部費若干司費若干若自夤緣請託而來則所費更大卽平素無虧空之員至到任之時已羅雀掘鼠而欲其不取於民得乎欲取於民而謂能不經丁書役之手乎更不但此也得缺之後薦家丁者有人薦幕友者有人情不可却者祗能强爲位置如實無位置之處僚友則歲餽乾　家丁則挂名帳室此種浮費欲其不取於民其何自來乎而且無謂之公牘太煩無謂之應酬太甚務使删除凈盡俾得盡心於一邑之中而更厚其廉俸汰其浮費自無妄取之心是處之以可以廉之境也而可以廉之心卽自此而生矣且州縣之官尤宜久任也家丁雖爲官之耳目然隨官爲去留地方利弊未必卽能熟悉也若書役則皆本土之人一切皆所熟悉熟則易於舞弊非特可以蒙蔽官長抑且可以蒙蔽家丁汪龍草先生有言官之所難爲者莫患於上下暌隔而初任尤甚風俗不知也良奸莫辨也初到官時師心判事不恊輿情卽滋議論每聽一事須於堂下稠衆中擇老成者詰問風俗然後折中剖斷自然情法兼到一日解一事百日可解百事不數日自能了然不惟理事中肯亦令下如水矣但各處方言多難猝解理事之時如令吏役通白必至攺易輕重宜雇十一二歲之村童早晚隨侍令其專操土音留心體問則兩造鄉談自可明晰不致臨事受蒙矣論雖如此而試問數月能了然者有幾人哉務使久任不轉委調則官自不敢存五日京兆之念而僅顧目前丁書役亦以官爲熟悉情形不敢輕於舞弊加以大吏之嚴明察訪其有不職者隨時叅革則官自不敢怠於政事是則州縣之精神振與不振每視大吏之考察嚴與不嚴百姓之身家安與不安每視州縣之用心到與不到如身使臂如臂使指偶一停滯卽犯偏枯不仁之病此次方伯之札各屬可謂雷厲風行明知州縣之不能不用丁書役故責其如何約束明知各費之不能盡裁故責其如何裁定并飭大堂縣鑼如百姓受丁書役之害者許到堂鳴鑼喊告限十日内各將地方情形切實籌議禀覆吾知各州縣奉札之後雖未必能盡如方伯之意而要無不可稍期振頓丁書役之弊雖不能盡絶而亦可望稍稍歛跡浙省士民受方伯之惠豈淺鮮哉雖各省風氣不同各邑規模各别而種種衙門之積習丁書役之弊竇則到處相同如出一轍尤願各省大吏亦如方伯之雷厲風行嚴飭屬僚一體整頓久久行之安見無陸清獻其人者出而爲州縣之儀型一郡有一好官則一郡之官可化一省多一好官則各省之官可化一道同風之治豈不可見於今日哉方伯之整頓州縣未必僅在此札也州縣之弊亦未必盡在此札也而未始不於此札發其凡而收其效也於是樂而書其後 
[諭旨恭錄]  
　　六月十八日奉上諭步軍統領衙門奏緝獲交拿人犯請交部審辦一摺所有拿獲之夏十巴卽夏兆雲夏開亮夏元夏麻子卽夏三等四名均著交刑部嚴行審訊按律懲辦未獲之夏開生等四犯仍飭嚴拿務獲送部究辦該衙門知道欽此 
[香港風災]  
　　六月十九日香港突起狂風先是已接得小呂宋電傳消息及天文官報是以東北居人早已嚴爲戒備午前海面大小各船皆駛向别處穩避如九龍海灣及荔支角等處連檣結䌫霧沛雲屯至四點鐘風勢更暴時有輪船二艘雖未移泊亦已整備一切各小輪船則退避一空五點鐘巨泿滔天自西營盤至堅列地道海水衝激上岸有如飛瀑入夜九點鐘各街電氣煤氣燈皆被吹滅昏黑異常捕頭派捕巡行海畔一有遇難之人卽爲施救無如街道昏闇咫尺不辨加以凄風苦雨立足不牢夜半又轉東風其行之疾每點鐘約歴一百零八西里各處支搭篷寮木屋盡被掃去次早七點鐘風勢略緩雨亦息衆心始定是日上午天文官復報稱日昨所遭風警四點一分鐘先已布告五點三刻　又升號砲二門十點鐘風由東方疾馳而來其行甚速云云同時高懸黑鼓十一點二十分鐘又報稱颶風入澳門由天文臺來港之電線已被吹斷等語有新帆船名梧州府者欲俟梧州開埠時駛往貿易當十九日風勢緊急之際駛近岸旁祇一中華水手及船主未士機在船適爲巡捕所見卽以繩索抛上令兩人緊握俾得牽之登岸未士機令水手先登彼願在後不意把繩不定失手而溺其屍身杳無著落良可哀也現在此船尚泊岸旁桅　多已摧折自海旁東至西營盤各埔頭摧殘不少聞共值洋銀五千圓觀洛街某貨棧瓦面被風撤去頂樓從而傾塌幸未傷人惟損壞　物約值銀三千圓文咸道及羅弁臣道花園道所植之樹多被拔起各屋騎樓有傾頽者油麻地廣恊隆廠新製輪船一艘亦在海面遭風破敗 
[濠鏡風災]  
　　六月十九日黎明澳門天文官署曁大砲臺俱高挂黑毬以示暴風將至至一點半鐘大砲臺鳴號砲三知箕伯業已遥臨其時仰觀空際乍暗乍明猶異封家姨不甚爲虐迨三點鐘聲勢漸覺洶湧金鐵齊鳴入夜益肆披猖直至銅漏將闌始略爲休息海帝各街道均被淹浸水深二尺有奇康公廟搭蓋戲棚工程已畢是夜全棚倒坍蓬飄梗斷狼藉不堪附近人居多被覆壓棚匠某甲在棚看守受傷頗重此外各鋪屋遭其蹂躪者或簷牙剝落或瓦片紛飛或墻壁同時傾倒西人所建之風順廟被風撤去瓦面廟内大鐘亦不能保全各處所種之樹卽大可合抱者亦拔 
 
 

Page 2

 
 
去不少此澳地遭風之大略也二十一日下午又起大風較之西歴一千八百九十四年香港風災更爲慘酷是役也澳中各店户無一瓦全最甚者迤西一帶房屋悉罹慘禍入夜後風勢由西而向東南西人威士打酒肆屋瓦全被撤去傷耗頗巨海面小舟雖預向海灣停泊而撞傷壓傷或被風吹覆者究難盡免風息後時有屍身漂浮水次中國稅關西人疉治之屋前臨海面屋外停擱屍身五具傷心慘目幾不忍觀又有巨船二艘擱於海陂各街道圍墻被海水刷去約破費五萬圓始能修復亦一巨災也 
[羊石風災]  
　　廣州采訪友人云六月十九日省垣忽起風災狂吼數聲幾使石鯨甲動蓬萊新街盧宅存穀六十萬石倉厫旣毁顆粒無存隄邊種樹成林無不枝摧柯折東莞香山等處沙田彌望一律摧殘有木棉洋紗等貨由香港裝出虎門船忽傾翻全船二十六人只救起八人餘俱淹斃徽帮顧姓有河頭船二號满載貨物約值六七萬金行至省垣西南方全行傾没平地鄉婦女數輩結伴往城東築横沙禮望海觀音及回時途遇狂風船户堅不肯行就醮壇左近内河灣泊是晚船忽漂失溺斃八人翌日有人見此船已經帶至黄竹歧八屍悉在船内誠慘矣哉 
[譯署奏稿]  
　　奏爲酌定機器製造貨物稅餉以重國課而保利權恭摺仰祈聖鑒事竊查通商各口機器製造貨物南洋之紡織繅絲北洋之葡萄釀酒疉經南北洋大臣奏請正完出口正稅或請寛免數年稅厘無非損上益下兾拓商務之意其時並無洋商製造明文原可從權辦理自馬關立約後各國洋商均可製造土貨爲歴來條約所不載自應統籌公平辦法以杜漏巵而免藉口現日本商人已在上海購地設廠各國洋商亦紛紛設廠轉瞬通商口内機廠林立百貨闐溢旣享製造之利益應守完稅之責成此等創辦之事只可酌定稅章且無歧重歧輕之别庶易遵守溯查洋商販運洋貨進口大率每值百兩徵收正稅五兩運入内地再交子口稅二兩五錢洋商　領三聨單人内地採買土貨完納出口正稅外再納子口半稅卽准裝運出口是洋商販連貨物無論出口進口雖均以一正稅一子稅爲斷而於土貨未入洋商手之先洋貨旣入華商手之後均須完納釐金以補稅課之不足况製造貨物則船脚運費保險人工均省成本較輕獲利彌厚臣等公同商酌除各省土貨應於出產處所完納落地稅釐由各該省督撫自行籌辦外其機器製造之貨不論華商洋商均於離廠之先仿照洋貨進口例徵收值百抽五之正稅再加徵一倍以抵内地厘金統計每值百兩徵銀十兩此後無論運往何處槪免抽厘以稅課之所贏補厘金之所絀於國課尚無出入當此度支奇絀因應繁難非侈亡羊補牢之謀聊寓借賓定主之意華商食毛踐土應知籌畫維艱洋商物貨暢行宜以從同爲願如蒙俞允臣等卽咨行南北洋大臣轉飭各海關監督一體遵照辦理所有機器製造貨物酌定稅章緣由理合恭摺具陳伏乞皇上聖鑒訓示遵行謹奏再臣衙門據總稅務司赫德呈稱通商以來凡貨物出入内地或完厘金或完子口稅洋商貨入内地完納子口稅領有稅單者卽免完沿途厘金此華洋各商一律辦理之法土貨出内地領有三聨報單者沿途免完厘金祗須抵口完納子口稅出口回國此則洋商獨有之利益華商不能照辦於是常有華商假托洋商各號販運土貨希圖免厘該貨並不運送外國以致正經貿易與各省厘捐兩有妨碍欲杜此項弊端惟有准華商洋商一律請領三聨報單置買土貨運口流弊旣可杜絶稅課亦可暢旺開具節略呈請核辦查其節略所開係請按照鎭江關現行章程凡商人請領三聨報單應具切結若限内貨未到口罰繳正稅六倍若貨已抵口卽將正稅三倍暫存如該貨實運外國將所存之出口正稅與子口半稅照章扣收其餘發還該貨若不運出外國卽將所存之數轉送釐局抵留各等語臣等查洋商請領報單採買土貨原應限内出口回國是以此項報單只准洋商請領華商不得比照辦理乃近來洋商採買土貨並不槪運出口華商希圖免釐又往往假名洋商冐領報單洋商亦樂於包庇以坐分其利詐僞百出莫可窮詰稅司所呈各節自係爲整頓稅項杜絶流弊起見臣等再三商榷與其辦理兩歧徒滋影射何如攺歸一律以昭大公擬卽照該稅司所引鎭江關章程推行各關一體照辦華商請領報單免納内地厘金仍完子口稅况前所買土貨未必槪運出洋則多收倍半之稅留抵厘金亦尚有盈無絀似於國課商情兩有裨益如蒙俞尤卽由臣等札飭總稅務司及咨行南北洋大臣轉飭各海關監督定期開辦理合附片具陳伏乞聖鑒訓示謹奏 
[八閩叢譚]  
　　福州訪事人函云原任延建邵道司徒公館前日忽有人在内吵閙曾經保甲局派勇前來彈壓據該公館自稱　者係太太外家梁姓有外姪二其次年幼現在公館讀書長者太太去年爲之娶室今日暴病逝世經四少爺鶴汀大使爲備後事詎死者之婦同伊母前來以伊夫有皮箱二口銀二萬兩存在公館現來討回爲辭一言不合竟將物件任意打毁究竟有銀與否外人不得而知以理而論賴姑母爲之娶婦之人焉得有此巨欵諒亦不辯自明矣○出井樓門外里許有北嶺閩安關之分卡也委員魯少尹鈞接辦已久巡丁衛某粤東人性刻薄凡小販挑貨過關者輒吹毛求疵重則充公輕則論罰鄉民恨入骨髓衛尤喜漁色少尹因督辦何碧鎏觀察與總辦關務劉汶樵司馬派來多不計較衛妄自尊大奴視同事司巡前日有村女年甫及笄挑貨過關衛爲動情女不顧詎衛竟捫其乳女頓翻臉衛反辱詈之女痛哭而歸女父母遂來關理論衛竟逞兇其同族數十人俱爲不平同來問罪里人又動公忿約百數十人到關說理并欲得衛而甘心焉衛先伏牀下尋恐鄉民入内搜獲急開後門越田而遁躲入某田舍翁家入夕始得解圍少尹卽據情禀明總辦劉司馬諭令將衛革退以昭炯戒○閩中每當夏秋之交向有驅疫之舉疫　張鍾劉史趙俗呼爲五帝卽瘟神也鄉社各立廟供奉城内有鍾山澗嵩山澗内西澗獅子樓伽藍菴等處城外如蛤埕菴茶亭菴九復菴白龍菴亦十餘處每届製造綵舟取祭祀之雞羊毛血盛諸桶内俗呼爲福桶又舁神四處巡遊呼爲遊村次日將綵舟送到道頭焚燒福桶卽臨流傾瀉稱爲出海其意以爲瘟神乘舟直出海外耳習俗相沿不知多年代矣每當迎神之日好事者并飾雛妓或歌童站立壯漢肩上俗名肩頭秤或跨駿馬夾人叢中甚有巧造花舟粉裝戲劇其中一路笙歌　娜響遏行雲抵晚更燈焗輝煌加以衣香鬢影夾道往觀尤爲十分熱閙○南臺稅釐總局督辦何觀察會辦陳觀察因巡哨中有舞弊營私情事擇其最著者九人斥革○福州天氣炎熱民間尚有結核發痧等症聞麗文坊一帶傳染者尤多東街間近亦有之邇日養生家以蓮花金銀花杭菊花代茶飲之是亦未雨綢繆之一法也又據泉漳人說該郡疫氣甚盛有一家二十三口只留一丁者有一人與客在路旁立談忽爾昏倒者果爾則疫之可佈不止旦夕禍福之說矣 
[民教相安]  
　　昨日本館得上月二十三日某教士所發手椾云上年法國傳教士在泰州購得民房一所建造天主教堂祗以民心浮動異常迄未大興土木自翁笠漁刺史蒞任迭出示諭力勸民間破除陳見切勿仇視外人法教士因於六月初一日派人興工修理剌史復　率在城文武員弁曁衆紳士時至堂中彈壓並派差役勇丁駐守以備不虞至今廿餘日中果見風聲平靜現在法教士已在堂十餘日矣 
[蓴菜迎秋]  
　　嘉興訪事人書云上月廿四日係雷祖千秋凡食雷齋之人咸往進香湖上烟雨樓僧設雷祖壇一日郡人士因是相約爲南湖之遊一時華麗船隻幾乎被雇一空皆擬於廿四日同赴南湖蕩槳中流清曲一局或開懷暢飲或曲肱又麻雀皆非常高興並有盡一日夜之力以樂此樂者此亦禾郡歴年以來之向例也○兹因六月二十六日係皇上萬壽聖節在郡文武大小各衙門皆出紅諭曉示屬員因廿六在齋戒期内是以於二十八日五鼓時咸赴精嚴禪寺各備朝服隨班慶賀並前後三日不理刑名循定章也○桐鄉縣屬濮院鎭上素有駐防營汛兹悉某汛官不知因何被人在桐鄉縣及嘉恊都司衙門控告○天時連日暢晴無雨惟仍暴熱不堪夜深猶潮蒸不能安枕露天久坐雖好滋　然因是疾病疉聞患者無論男女皆祗半日或周時卽斃不及醫治聞上月廿七等日城内外以喪聞者不少號泣之聲幾乎比户皆是病家及醫生咸皆束手無策不知如何救藥　慘矣哉○巿上米價又漲冬白米每石須四元四角其餘無甚上落 
 
 

Page 3

 
 
[預備行轅]  
　　本縣黄愛棠大令探悉分發江蘇候補道承觀察係某親王之妻弟由京南下將抵滬江立飭辦差人等預備一切迎迓事宜並在天后宮灑掃清凈爲觀察小駐之所 
[懸弧盛祝]  
　　松滬釐捐總局督辦福和笙觀察昨日爲懸弧令旦局中張燈結綵陳設一新本城文武各官咸往祝賀輿馬往還洵極一時之盛 
[抗捐訊辦]  
　　周寳珠李茂芳素不安分近在滬南開設小烟館抗不繳捐每遇烟膏捐局派人往收一文不出且傳言同業謂捐局業已停辦刻下所收皆入局董私囊等語以致各烟館相率觀望同出一轍昨經董事朱某禀請上海縣飭提押閉黄大令卽飭差役恊同地甲拘周李到案禀解請訊奉諭看管候提究辦 
[汛弁被傷]  
　　本埠虹口迤北寳山縣轄天通庵附近陸家宅日有無業流氓集資開演花鼓淫戲無遠無近爭先往觀以致男女不分時有傷風敗俗之事迤北曲家橋畔談家宅人見而垂涏照樣糾人演唱陸家宅人惡其攘利出而阻之談家宅人不依陸家宅人遂糾集數十人候其興高彩烈之時欲一逞兇鋒以隆其氣及至見談家宅人防備嚴密因不敢動手悄然而歸此上月杪事也至本月朔更大張旗鼓遂邀集地痞數十輩各備器械在塲外梭巡事爲江灣鎭汛弁趙君所聞馳往喝阻各人逞蠻不理趙君大怒一躍而上奪其管絃絲竹若輩悮以爲與彼尋釁一聲號召地棍齊起將趙君按住拳足交加直至遍體鱗傷衆始釋手江灣鎭董事嚴某聞知其事立卽遣人函致南翔鎭總汛請爲查辦一面將趙君舁回江灣調治一面著譚鳳岐張佩二地保查明行兇人以便送官辦理聞趙君身受刀傷九處云 
[港疫已平]  
　　香港前發頸核疫死人無算本館曾譯列報章傳之遠近兹悉港官傳電至上海租界工部局略謂此症近已枚平衛生者可以杞憂稍釋矣 
[書院開課]  
　　上海縣儒學正堂宣爲曉諭周知事六月十五日奉署本府正堂陳札開光緒二十二年六月初六日奉蘇撫部院趙批本府禀融齋書院落成請性經史學題開課由奉批覽禀已悉融齋書院落成伊始經費支絀該守捐廉爲倡用惠士林實深慰佩所稱經常有費方能月課有程以垂久遠本部院已面商藩司於司庫閒欵内籌湊銀一行兩發府提倡善舉仍仰該府分飭廳縣勸諭諸紳富勉集成數彚發生息議定入出章程俾爲永規并由司另發銀一百兩作首課奬賞之需本部院現刊有沈余遺書其講學平實切近與融齋先生持志塾言相同兹發去二十部仰卽查收分交考課前列諸生悉心體玩見諸踐履則不愧融齋書院之肄業者矣課題另封届時再開繳等因到府奉此查松郡融齋書院落成旋據職舉貢監宋紳承庠姚紳肇瀛　具禀並書院董事耿紳道冲復以前情禀請撫憲命題開課前來卽經批覆院董會商籌辦并議全院章程卽日禀辦並經本府錄摺轉禀撫憲核示在案奉批前因合亟錄批飭遵札到該學卽便遵照曉諭勸諸紳富勉集成數解府以憑彚發生息俾資經費仍將遵辦緣由速行禀覆由本府酌核章程以垂久遠並諭舉貢生童均於七月初一日届期應撫憲開課甄别此舉期於别派紛紜之時存正學一線之傳於濵海郡縣中西狎處之區實有無形之關繫與别書院之以制藝詞章課士者廻别毋謂迂緩冀存觀望等因到學奉此合行出示曉諭爲此示勸諸紳富等並應課舉貢生童一體知悉其各遵照毋違切切特示光緒二十二年六月十七日示 
[日食餘聞]  
　　昨日日食之時本邑西鄉徐家匯天文臺映成一象計自十二下鐘後三十八分四二杪起至一下鐘後四十七分而食甚掩没太陽四分半復圓時則在二下鐘後五十分十杪 
[縣案瑣誌]  
　　前准高昌廟巡防局委員魯介彭二尹函送竊賊張績庭到縣前晚蔣壽林刺史升坐花廳提訊供稱是寳山縣文生高橋鎭人年廿四歲在家訓蒙因學生少不敷使用月前因到滬南廣方言館找尋表叔不遇阮籍窮途難謀果腹不得已行此下策竊取館中長衫一件夾襖一件掛鐘一架銅水烟筒二根當錢二千餘文被巡防局查獲責過二百板今求俯念寒儒格外施恩遞解回籍免收攺過所咸德無旣剌史曰上海與寳山交界遞回卽可復來判令將張送攺過所永遠覊收○前准英公廨移送行竊輪船之李月華劉松山到縣前晚亦經剌史提訊李供小的句容人年五十二歲剃頭爲業家有妻女前由通州附江寛到申船中遇著劉松山以前相識彼此談論昔日之情一路抵申並不行竊所有洋烟鎗是劉已物借與小的吸烟並非贓物英公廨提訊時因被包探拷打熬刑不過以致在堂上悮認實係冤枉劉供小的安徵人現住揚州前曾當勇斥革年已三十四歲附輪來申謀業恰與素識李月華相遇並不爲竊李稱小的現在患病甚重求施恩剌史曰姑念患病從寛免責飭一併收入自新所○滬北楊樹浦流氓楊佛生屢次犯案懲辦前經某董事保釋刻下又與楊秀堂尋釁毆打昨經董事周某禀送到縣蔣剌史提訊供稱年廿四歲賣魚爲業前雖犯事枷責當攺前非不敢再犯並未與秀堂打架求明察剌史判收自新所再核○前准嘉善縣遞回竊犯陳阿四一名移請當地發落交保管束由蔣剌史訊問供稱小的大南門外廿七鋪人家有妻室前經犯竊懲辦因此不敢在本處遂到嘉善行竊古董店内墨晶眼鏡一副祗此一次卽被破案解送嘉善縣小的攺名可炳容當被笞責一千板枷號三個有期满遞回尚求恩典剌史着覓的實保人答稱並無人保剌史卽傳廿七鋪地甲陶昇至案交其保去諭令時加管束勿任再出犯案○寡婦吴華氏投縣控夫妹楊吴氏爭奪家產一案前晚蔣剌史提案訊斷吴華氏供住本城年六十二歲夫故後又無子女孑然一身夫妹楊吴氏欺負爭產氏翁吴大本僅遺下住房一所夫妹子歸楊姓年久反欲爭奪母家住屋求恩公斷楊吴氏供年四十二歲父親生三子連小婦人共計四人父親在日曾將房屋作四股公分尚有二房應派之產業已抵押氏處惟長嫂吴華氏蠻爭求斷剌史得供衡情判斷問該屋約值幾何答值一千串剌史著楊吴氏給錢二百五十千付華氏收受　屋或者華氏出錢七百五十千盡歸執業華氏祗肯出六百千剌史不准飭退再候覆訊 
[英廨早堂發落]  
　　包探陳阿九拘送巨騙李桂堂曁串擋陳仲乾至案禀稱李向王阿章處騙去元寳六只英洋四十元據言同往南京合做生意王信以爲眞自已無銀向友人潘姓乞借潘當至寳順莊劃銀票一紙交王王就帖現換寳六只與李同至南京王將元寳六只交李李卽逃遁王始知被騙跟蹤尋至滬上報捕當由小的在某烟館將李獲住吊到恒裕德裕寳順三莊元寳三只及李用存之英洋一百廿二元金戒指二只請訊斷王阿章申訴前情請領贓李桂堂供詞支吾只求恩典屠别駕謂除所吊之贓還少若干李供少六十元王供陳仲乾取去二十元兩共計尚少八十元之譜屠别駕得供著將吊到之寳三只給寳順等三莊領去李桂堂著交洋六十元陳仲乾交洋二十元後再行定奪所有英洋一百二十二元及金戒指交王阿章暫領○包探石金榮及三百五十五號華捕解鄔金發鄔芝松鄔邦佑請訊原告許俞氏俞韓氏供稱昨日小婦人因事行過新甡泰門首鄔等突來攔住走路以致口角彼等將小婦人蜂毆並將利刃劃傷數處請辦鄔等俯首求恩當有新　泰主張家豪曁各同業聨名願保鄔等别駕以持刀行兇不准保釋判將鄔金發等三人各責二百板○包探趙銀河禀稱昨日秋錦根燃放花爆落在黄春元家之凉棚上業已延燒險成巨禍幸衆人畢集提水灌救得息送案請罰黄春元供被燒去凉棚一架值洋一元别駕著秋罰洋九元再賠黄一元作爲修理○二百九十四號華捕禀稱金阿生行竊張仁川之銅燈一只張投請領贓金認竊不諱别駕著將金責一百板贓還失主○二百八十二號巡捕禀稱施再生行竊王瑞金布衣一件送案請辨王申訴情由施供不敢再犯别駕命將施責一百板○包探張阿五解送張阿虎阿大二人至案請訊耶松船廠出店投案供張等意圖行竊請爲懲辦張阿虎阿大同供在馬頭上乘凉是實出店又稱張已經走入船艙别駕命各責 
 
 

Page 4

 
 
一百下○包探黄四福禀稱吴阿四朱水烟袋一支由小的查係陶安心竊去人贓現獲送案吴投案領贓陶認行竊别駕判將陶責一百板以示薄懲贓交失主領去○二百四十二號華捕送高春寳楊陸氏至案高供小的有一孩寄乳在楊陸氏處被火燙傷面額小的向伊詢　氏竟糾人毆打致受重傷請騐楊陸氏供孩有濕毒所致並非火燙亦不糾人毆伊别駕以氏不是著押一個月掌頰一百下○包探顧阿六拘送崇明人周阿福至案禀稱伊曾犯事遞解今又來滬請辦周供下次再不敢來别駕命仍遞原籍○包探趙銀河禀稱王阿四行竊施阿來面盆請訊施請領贓王供實因流落所致求開恩别駕命責一百板贓交失主○包探石金榮禀稱耶松船廠失去鉛管一條查係沈金榮行竊解案請辦沈供餬口無資出此下策别駕命責一百下○包探施奎江送持刀行兇之倪信寳至案金正才徐桂寳同供倪無端向小的尋仇致被將刀砍傷倪供小的寗波人口角是實不敢持刀行兇求明察别駕以倪信寳持刀行兇著責四百板押一月遞解回籍○四百二十四號華捕禀稱趙銓銓趙友三膽敢攫取朱良和忻順興二人之英洋八元拘解請辦朱忻申訴前情二趙同供洋是向借不敢攫取求明察别駕得供著將趙銓銓趙友三各責二白板再押一個月以懲○二百七十一號華捕解近在某處擺賭攤之張仁生周春發至案請辦張周同供小的等均寗波人下次不敢别駕著將二人各押二天○二百七十一號華捕解送持刀行走之廣東人羅郭卿請訊羅供此雙方由家鄉人托帶並非自已之物别駕著罰洋五元○四百六十號巡捕禀王華華行竊王阿發松板當被拘獲交小的送案王認竊不諱别駕著將王華華責一百下以儆將來 
[福集災消]  
　　本館恊賑所接奉程義記求病速愈助賑洋五十元又無名氏求產婦平安助賑洋二十元又怡怡堂汪求子病平安　皖北才　賑洋二十元如此存心定卜福集災消康强逢吉當卽彚解災區代施厚澤書此以誌盛德 
[義賑徵信第六]  
　　啓者上年奉直被災敝處代募義振曾經陸續撥解災區五次登報在案本年湖南長沙寳慶衡州三屬十數州縣被災甚重當經設法勸募除荆州將軍捐助直振銀一○兩移緩就急攺解湘振交電報局匯解外又經黄幼農方伯函勸湯封翁葉澄翁及信厚各捐銀一千兩由道署轉寄兹承王晉叔大善士由廣東募來第一批湘振五百兩第二批湘振五百兩共計銀一千兩收到後卽日送交上海道署匯解災區矣陽春遠被楚澤同深謹代災黎九頓鳴謝[  上海三馬路籌賑局嚴信厚謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　昨日南巿二十七鋪叚董黄雨田赴巡防局禀控彭義仁因取藥口角毁壞店中器物等情黄衡堂二尹飭傳彭到局諭　　　　　物槪行修好並到店中服禮○前報紀篾作街老虎阿三遣小流氓携洋瓶至同源酒肆沽飲强欲裝满一缾酒保不依小流氓卽將污物擲進事經鍾偉臣二尹研訊喝令將小流氓笞責四百板與阿三各具切結 
[法界捕房紀事]  
　　前者天主教士褚士偕司帳人李石卿等三人雇陸金生之船由崇明回滬流駛至寳山縣境高橋海面驀遭颱颶該船覆入水中旋經飛雲小輪船上人援起及回申函至捕房略謂所携銀洋衣服均被金生吞没請卽緝查捕頭遣包探將金生解案鄭大令研訊之下以其有意圖吞命押候提伊弟金狗伊夥楊順寳沈根林研究六月之晦包探將金狗拘拿管押昨日復獲順寳克捕頭略詰數言令飭押候一併解送公堂請究○新北門外某扇鋪主某甲之妾年華嬌小艷若天人祗以輕薄顚狂致被某馬口鐵店主阿寳　匿甲查知其事已曾控諸捕房昨日復將阿寳之友某乙扭送并訴稱此事乙盡知底蘊請將妾押交可也克捕頭令將乙押候解送公堂請究○　同茂酒肆夥爭毆酒某客甲等情乙詳前報昨日經包探拘獲其一解經克捕頭查問隨令押入柙中未幾續獲一人捕頭令押候一併解送公堂請爲懲辦○有賊潛德明里某料泡店竊去燈罩六枚經店中人追獲扭送捕房昨晚捕頭略詰情由令押候解送公堂請爲懲儆○扒竊某甲不知從何處竊得銅銚一具持至老北門外某姓冷攤求售適被某號巡街捕所見拘入捕房克捕頭詢悉情由令押候解送公堂請爲訊究 
[美界捕房紀事]  
　　昨日午刻本地甲乙二小工至漢璧禮路新興樓具膳食畢給資缺錢四文值堂人索之堅以致互相詈駡値堂人忿甚糾集同類四五人將甲乙竭力攢毆復喚一百十七號華捕至指令拘至捕房捕頭令押候解送公廨請究○前晚十一點鐘時有一小車載皮箱二口行至北蘇州路二百二十七號華捕見並無人在車後管押因卽拘入捕房昨晨經僑居英界山東路之某姓投捕房保釋○前晚北河南路某馬車行逸去馬一匹經一百二十一號華捕帶入捕房捕頭令寄豢於乍浦路利泰馬車行俟查明馬主再行議罰○前晚一百三十號及一百十六號二印度捕先後拘獲甲乙二西人解至捕房稱伊等二人一在禮查門外一在外虹橋畔西酒肆閙事捕頭令押候酒醒再行核辦○篷路第三百三十六號門牌某姓糾人叉麻雀日夜不休前晚有甲乙數流氓入内拆稍某姓控諸捕房捕頭不予准理○前日下午兆豐路碼頭浮起男屍一具年約四十左右經二百二十一號華捕報知捕房捕頭令咨照水巡捕船帶往南巿救生局殯殮○清晨有人行經百老匯路耶松船廠門外有一蒲包遺棄於地啓而視之内貯孩屍一具爰喚四十二號華捕至令報知捕房捕頭傳令二圖地保奚坤寳備棺收殮舁往義塚掩埋 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年六月十八日京報全錄]  
　　宮門抄○諭旨二道錄前○蘇撫趙奏審明遊勇越城劫署照章先行正法摺○又奏審明盜案照章懲辦片○直督王奏揀員委署知縣摺○閩督邊奏飭道員赴任片○六月十八日兵部太常寺太僕寺正藍旗值日無引見○芬車考試武童覆　命○徐郙請假五日○八額駙續假五日○英侯請假十五日○提督衙門奏交拿人犯獨龍卽夏十巴等四名請交刑部○召見軍機榮惠○○江蘇巡撫臣趙舒翹跪奏爲審明游勇越城劫署照章先行正法恭摺具陳仰祈聖鑒事竊據署睢寗　知縣沈承德禀稱光緒二十一年八月初一日赴郡審案公出初七日夜三更時分被匪越墻闖入縣署行劫擁至宅門撞擊未開更夫顧瑞嗚鑼喊捕被匪放鎗轟傷當經典史營汛會督兵役赶拿匪由城缺逃逸追捕無蹤該縣聞報馳回會營查勘並未失贓倉庫監獄均無損失騐明更夫顧瑞左臂槍子傷一處清單撥醫提訊丁役人等供詞隨將城缺修補完固選派幹役恊同汛兵於是月初十十二等日緝獲逃犯朱振先石四欽鈺停孫壞現四名連盜械洋槍二桿送案訊據供認聽從逸犯吴小四糾夥十四人越城刦署並未得財屬實開摺通禀解道復訊嚴行懲辦等情經督臣批飭提省由司遴委候補知縣趙樹楷馳往復勘沈承德業已卸事據該委員會同接署縣邢毓馨確勘相符查騐更夫顧瑞傷已平復旋據徐州道沈守謙禀報欽鈺停孫壞現二犯在監病故委騐訊詳一面將現犯朱振先石四同卷解省發府審辦據報石四在吴縣監病故委騐訊詳均經批飭核案擬辦兹據蘇州府知府桐澤訊明議擬由臬司吴承潞復審解勘聲請先行正法前來臣親提研鞫緣朱振先卽朱大耳朶並監故之欽鈺停孫壞現石四卽虹漳分隸睢寗邳州等州縣均在營當勇被革游蕩朱振先先未爲匪光緒二十一年八月初一日署睢寗縣知縣沈承德赴郡審案公出初七日朱振先等與在逃之吴小四遇道貧難吴小四探聞縣官公出未回起意行刦衙署該犯等允從吴小四又添糾在逃之孫八徐小丁魏鈺秣莊瑞坤馬小碗子王存江金老萌不識姓名二人入夥卽於是夜在僻處會齊朱振先欽鈺停孫懷現各帶洋槍石四攜鐵尺餘人分持槍械同夥十四人三更時分從墻缺口爬越進城闖入縣署擁至宅門撞擊未開更夫顧瑞鳴鑼喊捕被吴小四放槍轟傷當經典史營汛會督兵役赶拿吴小四等仍由原路越城逃逸追捕無蹤沈承德聞報馳回會勘獲犯訊供通禀解道經前署督臣批飭提省由司委勘相符旋據徐州道報該犯欽鈺停孫壞現監故委騐訊詳並將犯卷解省發委蘇州府審辦據報石四監故委騐訊詳均經批飭核辦據將現犯朱振先審擬解司勘轉到臣提訊無異查例載强盜干係城池衙門不分曾否得財俱照得財律斬奏請審决梟示等語此案朱振先係屬游勇聽糾越城劫署並未得財自應按例問擬朱振先卽朱大耳朶合依强盜干係城池衙門不分曾否得財俱照得財律斬奏請審决梟示例擬斬立决梟示臣於審明後批飭照章先行正法以昭炯戒欽鈺停孫壞現石四雖已在監病故仍應照例戮屍查欽鈺停孫壞現石四尚有夥劫事主夏心儒綫店一案罪名相等應歸此案擬結餘訊無窩夥搶刦别案及同居親屬知情牌保得規包庇逃後亦無知情容留之人應毋庸議失察朱振先等爲匪之牌保照例提責石四在外犯案原籍牌保無從覺察免其置議更夫顧瑞傷已平復應與欽鈺停等在監病故訊無凌虐之刑禁人等均毋庸議監斃盜犯三名之各管獄官例無處分起獲洋槍撥營備用餘械供棄免追逸犯吴小四等飭緝獲日另結除供招咨部外所有審明游勇越城劫署照章先行正法緣由謹會同兩江總督臣劉坤一恭摺具奏伏乞皇上聖鑒敕部核覆施行謹奏奉硃批刑部議奏欽此○○趙舒翹片再據署睢寗縣知縣沈承德詳報拿獲行刦事主劉萬信家得贓逸犯吴二儍仔拒抿殺鄰人鍾長秀身死案内匪犯王欽生臧稅邦卽臧小黑二名到案訊據該犯王欽生供認於光緒二十一年三月二十二日夜聽從在逃之柏玉萃糾邀同夥十四人分執洋槍刀械行劫事主劉萬信家錢衣牛驢等物該犯在外把風目擊逸犯王三儍仔放槍轟傷隣人鍾長秀身死臧稅邦臨時因别故不行事後分贓屬實訊之臧稅邦供亦相符將該犯王欽生審依强盜殺人斬决梟示例擬斬立决梟示臧稅邦卽臧小黑依例擬遣攺軍又據宿遷縣知縣葛祥熊詳報拿獲行劫事主葉德恩家得贓拒殺事主之兄葉德太身死案内匪犯陳顯挺鄧欽林陸黑狗卽陸城有陸牙狗卽陸城潰並起獲原贓綢縀雲頭鞋二雙白布單被一條藍布單被一件盜械洋槍兩桿到案訊據該犯等供認於光緒二十一年二月二十四日夜聽從在逃之金盛堯糾邀同夥八人分按洋槍刀械行劫事主葉德恩家牛驢錢衣等物陸黑狗與在逃之金盛堯放槍轟傷事主之兄葉德太身死陸牙狗陳顯挺鄧欽林均在塲目擊屬實將該犯陸黑狗卽陸城有陸牙狗卽陸城潰鄧欽林陳顯挺均審依强盜殺人斬决梟示例各擬斬立决梟示查陸黑狗陸牙狗尚有結夥持械搶奪事主唐中萬錢驢拒傷事主之夥平復及聽從謀殺鄧青山身死下手加功兩案情罪稍輕應歸此案擬結又據該縣詳報拿獲行刦事主蘇起訓家並未得財拒傷事主之子蘇慶懷等身死案内匪犯劉立高蘇作仁蘇小科子三名到案訊據該犯等供認於光緒二十一年八月二十七日夜聽從在逃之蘇作仁糾邀同夥八人分執洋槍刀械行劫事主蘇起訓家并未得財劉立高蘇作仁放槍拒傷事主之子蘇慶懷等身死蘇小科子在塲目擊屬實該犯劉立高蘇作仁蘇小科子均審依强盜殺人不分曾未得財俱照得財律斬决梟示例各擬斬立决梟示先後解由徐州道復審明確轉咨臬司吴承潞復核備招詳請將該犯王欽生陸黑狗陸牙狗鄧欽林陳顯挺劉立高蘇作仁蘇小科子批飭正法核奏前來臣覆核無異當將該犯王欽生陸黑狗陸城有陸牙狗卽陸城潰鄧欽林陳顯挺劉立高蘇作仁蘇小科子八名遵照刑部通行批飭先生正法以昭炯戒仍飭嚴緝各逸犯務獲究報除各案供招咨部外謹會同兩江總督臣劉坤一彚案附片具奏伏乞聖鑒敕部核覆施行謹奏奉硃批刑部議奏欽此○○直隸督臣王文韶跪奏爲知縣要缺揀員請署恭摺仰祈聖鑒事竊查密雲縣知縣殷謙升補北路同知業經吏部議准於光緒二十一年十二月十四日奉旨應以是年十二月二十八日接到部文之日作爲開缺日期歸十二月分截缺所遺密雲縣知縣一缺爲京邊要地旗民雜處事務紛繁經管驛站河堤係衝繁難三項要缺例應在外揀選擬補因關緊要一時未能遴選得人咨部展限在案查定例順屬州縣題調缺出由該府尹於所屬各員内揀員題補如順屬一時無可保題再由直隸通省人員内揀選保題升調又奉旨命及督撫題明留於該省候補者無論應題應調應選之缺准該督撫先儘酌量補用又州縣應調缺出無合例堪調之員准以候補人員題補又員缺緊要人地實在相需而所保之員與例稍有未符者亦必須將該員不合例之處詳細聲明專摺奏請各等語臣督同藩司王廉臬司季邦楨在於選缺知縣内逐加遴選非歴俸未满卽人地未宜一時實無合例堪調之員自應在於候補人員内揀選請補查有候補知縣屠義容堪以試署據該司等具詳請奏前來臣查屠義容年五十九歲湖北孝感縣人由增貢生報捐州判指分北河試用旋指離北河攺指直隸仍以原班試用光緒四年十月到省通州海運出力保俟補缺後以知縣用五年因天津海運出力保加五品銜十四年報捐免補本班以知縣仍留原省歸候補班補用十一月二十三日引見奉旨著照例用欽此十二月初一日到省十五年因差委期满甄别堪以繁缺補用十六年十一月聞訃丁憂回籍守制十九年二月服满在部起復三月十二日回順該員篤實老誠才明識練以之試署密雲縣知縣要缺實堪勝任雖係初任候補人員與例稍有未符但該員在順當差熟悉地方情形前署昌平房山等州縣均能措置裕如密雲縣要缺非該員不足以資整頓人地實在相需例得專摺奏請合無仰懇天恩俯念密雲縣知縣員缺緊要准以候補知縣屠義容試署以裨地方如蒙○俞允該員係候補知縣試署繁缺知縣銜缺相當毋庸送部引見仍俟試署期满另請實授理合會同兼管順天府府尹臣孫家鼐順天府府尹臣胡燏棻恭摺具陳伏乞皇上聖鑒勅部核覆施行謹奏奉硃批吏部議奏欽此○○邊寳泉片再福州府知府唐寳鑑奉旨升授福建督糧道又新授福建鹽法道余聨沅現已到省均應飭赴新任供職各專責成除分檄飭遵併咨部外理合附片陳明伏乞聖鑒謹奏奉硃批知道了欽此 
 
