# 1917 - 144 - 4915910

 

Page 1

 
 
   
 
 

Page 2

 
 
時評 
[國内之斷交（冷）]  
　　有國外之抗議亦有國内之抗議有國外之斷交亦有國内之斷交有國外之宣戰將亦有國内之宣戰也耶 
我以爲尙不止此也政府對於國外則有抗議斷交宣戰之三步督軍對於政府亦依此抗議斷交宣戰三步而進然而督軍之下非尙無人也他日督軍之下之人對於督軍亦有依此抗議斷交宣戰三步而進者是則胥全中國人將悉入此抗議斷交宣戰三步之中矣 
然則今日各省之獨立演成國内之斷交猶其小焉者也 
[命令]  
　　五月三十日大總統令參謀總長王士珍呈請任命葛潤琴署陸軍第九師一等參謀官李師靖爲二等參謀官應照准此令 
又令參謀總長王士珍呈請任命趙錫福爲陸軍第二十七師一等參謀官應照准此令 
又令李　璋給予二等寳光嘉禾章此令 
又令萬繩栻孫多祺均給予二等大綬嘉禾章此令 
[專電]  
　　北京電當局對於脫離省分尙主先勸導擬派陸建章爲安徽查辦使（三十一日下午六時發） 
　　北京電今晨公府開緊急會議十一時王士珍到府聞巳决定緊急處分計畫應守秘密 
（三十號下午五時發） 
　　北京電各國務員因倪事發生均願於新閣未成立前擔任職責今晨程張谷及代理財政李次長均到院商談一面促李經羲速到惟范已缷職赴津 
（三十號下午五時發） 
　　北京電元首昨晚致密電於馮張内容甚闗重要（三十號下午五時發） 
　　北京電昨晚浦車未到京故郵件均無似津浦南北段現已中斷（三十號下午六時發） 
　　北京電王士珍昨接張作霖倪嗣冲來電要求改憲留段當晚用一等加急電分復對張請勉抑義憤造福邦家餘派范劉兩師長來奉面罄對倪列舉某將免職某將降調某處備車某處雇船某將運兵某將輸械皆無影響勿爲淆惑極峯毫無意氣作用倘如謡傳所云無故不利於同人士珍敢以身家作保必以去留相爭此衷可矢天日貴屬軍隊如無換防必要即请暫母調動俾免謡諑（三十號下午六時發） 
　　北京電總司令部將調第二十師三十九旅全軍開往新民屯等處沿京奉路線防護 
（三十號下午六時發） 
　　北京電政府特派范國璋馮耿光蕭星垣舒厚德劉道仁等分赴奉皖閩浙魯等省宣布中央德意撫慰各路軍隊 
（三十號下午六時發） 
　　北京電元首意即日提出王士珍長陸軍速議會通過國務總理由王兼代（三十號下午六時發） 
　　北京電昨濟南亦將天津南下之車扣留（三十一日下午六時發） 
　　北京電魯省消息張督因某師態度不明故尙在躊蹰倪已派兵赴濟協助（三十一日下午三時） 
　　北京電張勳復中央調和電除改憲復發兩條件外尙有斥左右僉任除暴烈議員等條 
（三十一日下午三時） 
　　北京電陜電陳樹藩亦宣告脫離闗係李根源力阻無效頗生意見（三十一日下午三時） 
　　北京電衆院湯議長辭職經衆允可即日開會投票選舉吳景濓（三十一日下午三時） 
　　北京電馮麟閣密電元首擁護中央（三十一日下午三時） 
　　北京電李經羲與周學熙同赴北戴河電復總統再申前請另簡賢能（三十號下午六時發） 
　　北京電中立團今午假衆院起草室開緊要談話會主王士珍出組内閣俾安危局 
（三十號下午六時發） 
　　北京電洪述祖案外部咨准英使飭滬領引渡（三十號下午六時發） 
　　南京電地審廳判决潘承鍔罰金百元葛夢樸罚八十元仲頤郝儒琳無罪辛漢楊石候到案另判 
[外電]  
　　杭州電浙省會同他省宣告脫離中央闗係要求解散國會另行選舉安徽奉天兩省督軍將派兵赴京强迫實行此項要求江蘇中立此間情勢如常閩督李厚基於星期日自京抵此由楊善德招待星期一日乖午車返滬 
（三十日）大陸報 
　　北京電河南山東督軍皆繼皖省後塵宣佈與中央脫離闗係奉督張作霖統帶第二十七師佔據奉天鐵路直至溝帮子而第二十八師師長馮麟閣則率兵駐於溝帮子有擁護中央之意張勳與馮國璋之態度尙無所聞李經羲尙未到京據官場消息云李定於星期五日來京浦口與奉天之車行聞未被阻 
（三十日） 
　　南京電倪嗣冲宣布脫離中央率兵赴浦口藉張勳之助力運兵北上但張勳尙未公然宣佈自己之態度倪之目的在佔據德州兵工廠津浦貨車被扣留客車尙可通行蚌埠已安置砲位倪有兵二萬馮國璋亦有兵兩萬張勳則有兵四萬聞馮忠於中央南京城内軍隊頗爲活動（三十日）以上字林報傳單　　北京電倪嗣冲在蚌埠扣留車輛故津浦車行爲之阻滯衆信倪氏此舉不過爲示威行動欲阻李經羲之就職並欲解散國會耳但京中頗多驚人迄未證實之謡言傳說皖省已宣告解除中央闗係並會合奉豫魯三省反抗中央巳開始軍事上之佈置云云所可確信者中央巳接皖奉豫魯諸省來電詞甚强硬至其内容則未曾公佈又聞倪嗣冲曾向津浦路局借用車輛及機車共一百二十輛以便裝兵局長因曾奉中央不許裝兵之訓令故以倪之要求轉呈政府請示政府旋令拒絶以北方缺糧由南運米需車甚多未便轉借也乃倪嗣冲竟自由行動奪車七十輛故津浦鐵路徐督辦世章已上辭呈據消息靈確之方面雖以時局嚴重爲慮然謂督軍此舉僅屬示威行動以期强令總統有所舉動但不致釀成實在之戰事（三十日）路透電 
　　北京電倪嗣冲於二十八日宣布脫離中央闗係此事中國政界並不諱言但希望張勳或能設法以阻倪之行動奉天河南山東福建四省似皆不靖將視馮國璋與張動之行上而定其態度若張勳不肯爲倪嗣冲與中央政府間之調人則他省必有繼起宣佈脫離中央者大約李經羲將暫留天津以察時事之發展（三十日） 
　　北京電順天日報云二十九日奉天山東督軍要求解散國會復用段祺瑞爲總理如不見允即與中央脫離闗係山東態度隨倪嗣冲政策爲轉移陜西督軍態度未詳（三十一日） 
　　北京電王士珍電致倪嗣冲謂外間所傳政府將免倪職之說並不確實萬勿以此爲念（三十一日） 
　　北京電昨日總統府開議討論任王士珍爲陸軍總長事（三十二日）以上德文電 
　　北京電民黨各議員以黎總統對民黨之態度冷淡故頗失望以爲目下惟聽時勢之推移而已（三十一日） 
　　北京電山東張督軍爲省議會所掣肘有同張作霖與馮麟閣之闗係實際不能動兵尤以張懷芝拒絶倪嗣冲不與取同一之行動事實巳明故昨日以來黎總統之態度忽變强硬自昨日午後以亘今日午前三時在總統府開軍事會議其結果决定對倪嗣冲取斷然之處置並視機宜或令江西李純從事討伐又黎總統業與王士珍協議妥協如李經羲至明朝仍不來京即將王士珍之總理同意案提出衆議院（三十一日） 
　　北京電衆議員湯化龍陳國祥劉崇佑黄羣等辭議員之職故今日午後衆議院先行選舉議長出席議員三百七十一人吳景濓以二百五十七票當選（三十一日） 
　　北京電前電黎總統致馮副總統之電係報告昨日以亘今朝軍事會議之結果並與協議一切（三十一日） 
　　北京電湯化龍辭衆議院議長之職今日巳經衆議院承認此刻（發電時午後四時）正在投票選舉新議長（三十一日） 
　　北京電黎大總統今晨復電馮副總統聞其内容　告各省督軍及張勳等對時局之意見又云對倪嗣冲並不動員乞爲忠告仍以互相商議如何（三十一日） 
　　北京電昨日張勳致黎總統之電後　聞其内容有如左之五條謂總統如能採納張勳即可居間調停一督軍參與憲法會議二段祺瑞復職三斥總統左右四僉壬四因帝制獲罪者概行赦免五除議員中之暴烈分子右五條准否限五日内答復 
（三十一日） 
　　北京電民黨各代表因欲聞黎總統收拾時局之意見特於昨日入謁總統據云總統之態度極爲冷靜對於收拾時局并無所言據某議員之觀測以爲總統似已有大决心（總統辭職或解散國會）或爲時暮途窮不得已而出此冷靜態度云 
（三十一日） 
　　北京電傳聞無論憲法研究會憲法討論會即政學會之大部亦有以調停時局除解散國會以謝督軍外無他法之意（三十一日） 
　　奉天電奉天督軍張作霖命令財政廳長將應解政府一切租稅概行扣留開始檢閱電報書信中央政府派遣之宣撫使周彬（譯音）被禁於督軍署内命軍隊作戰鬭之準備並警告省議會全然入獨立之狀態據此聞人所觀測吉林黑龍江兩省將與奉天取同一之態度（三十一日） 
　　南京電馮副總統接到倪嗣冲與中央斷絶闗係宣言獨立之電報卽派參謀張調辰赴徐州商請張勳出爲調停張氏答以奉天山東河南湖北四省督軍亦有相繼獨立之狀態調停亦屬無益等語張參謀巳於今晨回寗 
（三十一日） 
　　北京電陜西督軍陳樹藩與中央脫離闗係之電報今日到總統府（三十一日） 
　　北京電駐紥洛陽之第七師師長有頗强硬之說京漢鐵道沿路現猶無事目下警戒忽加嚴重（三十一日） 
　　北京電張勳本日（三十日）電呈黎總統要求斥逐總統周圍羣小懲戒國會並復段祺瑞之職如承允准方可効調停之勞（三十日） 
　　北京電河南之軍人會議電致中央請於三十四小時内解散國會又同時佔領鄭州以南之京漢鐵路諸材料（三十日） 
　　濟南電山東督軍張懷芝接到倪嗣冲等宣言獨立之通告本擬即取同一之行動因山東之輿論反對主張固守中立維持地方之治安是以旗幟猶未鮮明想北方各省起而策應時本省亦將宣言獨立云（三十一日） 
　　濟南電張督軍之態度現猶未明因此有密接闗係之倪嗣冲等連電催促有如不應斷然派遣大軍佔領濟南等語以威嚇之昨日巳有倪之軍隊二百派至此間監視黄河鐵橋有佔領津浦鐵路北段之魂膽（三十一日） 
　　北京電粤漢鐵路蒲圻岳州之間業巳落成擬六月一日開通（三十一日） 
　　東京電日本内閣三十日午前開定期會議先由本野外相報告最近外交之經過後入通常政務審議附議銃砲火藥取缔法中改　之案及他諸件均經决定（三十日） 
　　東京電南滿鐵道公司定於六月十六日在帝國鐵道協會開第十六次定期股東大會届時擬提出第三次招募股分二千股對於政府以外之股東每三股許應募一股之議案（三十日　　東京電海軍將宦本日有所更迭海軍少將竹下勇補海軍軍司令部參謀海軍少將千阪智次郎補第二戰隊司令官海軍少將平賀德太郎補敎育本部第一第二部長（三十日） 
　　東京電郵船公司前因增資增配問題訓停内部入社之中野片岡和田鄉四董事並澁澤諮議等以二十九日之大會利益處分問題一應解决調停之目的旣逹已無在職之必要故於三十日連袂向近藤社長辭職 
（三十一日） 
　　東京電日本鐵道院經營廣軌鐵道因資金之闗係擬定應急設施如改造舊車輛交換軌條及擴張全部均以改良費開辦本州全部應急改築費計八千萬元約期五年全線可以轉運（三十一日） 
　　東京電狂暴德艦阿拇登號之艦長有任阿　登巿巿長之報又阿拇登號之代艦長最近竣工名命衣尼拉布爾克（三十日） 
以上東方通信社電 
[戰電]  
　　倫敦電今晚海格將軍報稱今晨英軍在里歇波拉伏東面襲擊獲勝星期一日德飛機墜落者二架受損降地者六架（二十九日） 
　　倫敦電海格將軍報稱敵軍在方台萊克洛瓦萊附近與萊斯西面龔擊被敗英軍襲擊新敎堂南面之敵軍戰壕（三十日） 
　　巴黎電今晚公報宣稱前敵除數處偶有劇烈之砲戰外無事可報（二十九日） 
　　巴黎電今晚公報宣稱聖康丹南有劇烈之砲戰德兵數隊圖抵白朗山之法軍戰壕爲法軍砲隊猛轟委棄死傷之兵而退法軍俘敵若干人獲機闗鎗一架射火器一架法軍擊落敵飛機三架（二十九日） 
　　亞姆斯特丹電柏林公報宣稱俄羅兩國東陣線數處戰事日見活動不日將有進攻舉動 
（二十九日） 
　　倫敦電海軍部宣稱醫院船杜佛開塞爾號 
 
 
 

Page 3

 
 
（八二七一號）於星期六日晚間六時在地中海未受警告而中魚雷晚八時三十分復中魚雷乃即沉没船中病人與職員均移人他船水夫亦經救起僅失六人大約於魚雷爆裂時殞命巡洋商船希萊里號（六三二九噸）在北海中魚雷沉没死四人英驅逐艦一艘因撞沉没無死傷者（二十九日） 
　　華盛頓電英法科學團抵此協助美國科學家應付戰爭問題（二十九日） 
　　巴西京城電國會一致通過取消巴西對於美德戰爭中立及對於協約國與德奥戰爭中立并准政府利用巴西各港之德船 
（二十九日） 
　　哇特薩電德系俄民三千人開大會于此决議用德俄語言辯論各事（二十九日） 
　　莫斯科電保皇黨開會議决羅致俄國中等社會及主張民治者組織新黨保衛自由其和主義前陸軍總長葛區柯夫氏亦參與該會 
（二十九日） 
　　俄京電工軍代表會機闗報載有闗於俄國革命黨戰爭政策之文二篇論調頗爲奇特一爲專對英國而發者對於臨時政府與革命黨領袖宣言俄國媾和未見與英法之目的相合一節力持異議且謂俄國决不犧牲一兵以助其西方協約國修復其歷史上之無道云尙有一文謂不佔土地之說不得誤加解釋所謂佔據乃指宣戰日强行佔據他國之土地而言不佔二字乃作不以國民之一滴血用於此等强佔舉動云（二十九日） 
要聞一 
[大陸報論督軍獨立之必敗]  
　　大陸報云上海華人之熟知北京時局者視昨日倐然而來各督軍脫離中央闗係之行動爲無足異此爲中國是否將由軍人統治即中國是否爲共和抑爲帝制大問題之過渡闗頭固爲雙方視爲不可免且爲雙方歡迎者也頃有國會議員二人從北京來謂督軍之脫離乃實行久巳决定計畫之一步日前彼等要求解散國會亦其預定計畫之一步第一步旣未見效遂促起目下之第二步其第三步乃廢除黎總統而以恢復帝制擁戴宣統爲其最後之一步至於黎總统方面亦未嘗漫無佈置其罷免段祺瑞即爲此故當脅逼衆院以期通過戰案之謀發作後總統即决定罷免段職定計巳三星期遲遲未發迫時局巳明而督軍各挾脫離中央闗係之决議相率出京後始下段氏免職之命在近日奈滬之二議員及其所代表之進取份子觀之昨日所發生之脫離行　實爲中國最好之遭遇何則張勳等武人之勢力及其層出不窮之恫嚇苟不蕩　則國會採取根本上改革之新政斷不能實行有效而民國亦斷不立於穏固之基礎今督軍之畔離中央是予中國以掃除彼等勢力俾可一勞永逸之機會也急進黨人不以後果爲慮確信各督軍之必敗且以張勳爲無足懼蓋謂張不能出其全力雖發兵而不能多多則根據地空虚將有蹈險之虞以言各省督軍其與戰者實居少數不過安徽山東奉天三省能盡力備戰耳若河南福建浙江陜西四省僅能略有扶助不敢冒險行事南方諸省必盡忠中央馮國璋或立於騎牆之地位再宣告脫難之督軍其兵力接濟僅限於巳有之數未克續得供給全國人民將共棄之試觀民國二年及五年革命之經騐即可知國民實爲時局中之有力要素此急進派之意見也察急進派所持欲比驗力量之論點略如下述張勳等武人自民國成立以來即爲進取之障碍自始至終縱未昌言復辟然一遇改革輙思阻撓之故取此輩而擯斥之實爲必要之圖苟黎總统及其他領袖先取攻勢以臨之則必受破壞和平引起無謂亂事之責今阻撓新政之武人當急進派力能制之三時旣巳先開釁端則今日者實爲掃除此輩永絶禍根之時機云 
大陸報並撰社論云讀昨日電報知叛亂之舉復臨中國此次叛亂乃三五督軍懷挾私嫌公然宣布脫離中央闗係徵調軍隊邻讎對政府此輩行逕直叛徒耳叛亂所及之限度未能豫决南京馮上將徐州張上將之態度均未明確表示聞馮之志僅圖保全境内之安謐張雖黨於倪亦不致以其武力以抗北京惟對於倪氏截留津浦鐵路貨車發兵進逼北京之舉則未嘗加以干涉據本報海電傳稱奉浙豫直魯五省督軍均將響應要求解散國會且指段祺瑞之免職爲不合憲法抑知彼等之舉動其違法遠過於罷免段氏乎此事結局昭然易覩中國其仍爲民國乎抑回復舊狀乎將於此變决之彼倡亂之督軍共和主義素所鄙棄復辟之思深印腦海誠以爲民國之官須受約束處帝治之下可作威福耳易言之今日之問題民國非仍由總統内閣國會治理而成憲法政府則政權卽將爲少數軍人與舊官僚所把持二者必居其一此次决裂起於向德宣戰問題與段總理之免職雙方早知終必因此决裂故各事準備不遺餘力今而後全國治權苟不落於舊官僚與軍人之手則國家或可因以措於適當之地位而其内政外交均不致横受干涉今所幸者軍人中抱進步主義者占大部分不願再見中國回復前清時代之舊觀耳至於段總理免職原委約略如下叚以不善行其戰爭政策並圖束縛總統壓制國會致處四面楚歌之中故乃電邀各省督軍集議仇段者乃责段以武人成逼國會不幸適有公民團之發生於是责段者益振振有詞而内閣各員亦相繼辭職段處總理任旣不爲國會之信任復無閣員之襄助黎總统爲大局計下令免段之職舍此無合憲法之方也故黎乃召外交總長伍博士入府援引約法副署免段命令說者謂總統此舉不合憲法此誠昧於時勢之愚論也觀於伍博士致張勳電文即可恍然矣此電蓋爲一誠摯愛國之公僕手筆語語確實獨怪張勳覆電何不贊一詞乎記於篇末欲秉公下一　語曰國會固有國會之過内閣固有内閣之過即黎總統或亦不能無過然試問世界之國安有總統内閣國會皆白玉無瑕者乎此次叛亂必難延久此爲吾人所希望而深信者中國人民受苦久矣對於亂事不應從而助之且不應默爾受之蓋此爲反對民國而與國家毫無所利之舉也 
[西報記者與王正廷談話]  
　　國民黨之時局主張 
　　字林報二十六日北京特别訪函云參院副議長王正廷氏乃國民黨系穏健派之領袖也昨日國會休會後許記者晋見晤談一切直陳國會中黨派之闗係詳述其近來所以反對段氏之理由王在北京政界中往往以魯仲連自任常居於中立地位但自公民團在衆院前胡鬧後王對於段氏始抱仇敵態度此次黎總統毅然施其嚴厲手腕罷免段氏致使譽之者有人毁之者亦有人推求總統此舉之由來則王等與有力焉段氏免職引起全國之議論今欲知此意外之事變不可不聆王氏之意見王首先說明自己爲國民黨系之穏健派並謂同黨者每遇問題常與上海政客接洽但對於外交政策則久已分道揚鑣穏健派主張對德宣戰而孫唐諸人則極力反對之亦各本其良心上之知識而巳對外問題彼此無讓步之餘地惟國民黨之派别雖殊並無惡感凡闗於内政之法案則趨向一致焉自段氏任總理之日起黨中之急進分子即不以其人爲然穏健派則欲覩政府之成立政治之進行主張捐棄黨見頗得多數贊同每遇可遷就時即予讓步吾輩欲維持和平者正爲國家之大和平計也但段氏或得段氏同意之軍人對於國會初即抱仇視態度屢行侵迫挑戰之事件致令國務院與國會間之和衷共濟幾成必不可能之事試舉一端言之唐紹儀至天津時段氏黨羽在津傳散印成之小册痛詆唐氏以排擠之以叚氏職位之尊嚴不應有此段氏待遇國務員亦復非禮段内閣之行爲負責者或不僅段一人惟國務員之被辱待段氏實無可缷責孫洪伊即大受其害之第一人也國務員之與叚氏同道者僅許世英一人他人縱或不免於罪然許確爲元惡許當然得叚氏之歡心至於他人則無一得免凌逼段之爲人吾輩信其誠摯善於治兵爲陸軍中之優秀人物但處於高等行政地位則用非其長不能稱職吾輩穏健派不願藉政治以逞私圖亦不願因政治而起爭端故雖不贊成段之手段然常爲段出力當對德絶交之際段之外交政策旣得吾叢同意吾輩即贊成之當是時也吾　未嘗不可運動總統請其接受叚氏之辭呈另任政治上與吾輩更表同情者之一人繼爲總理吾輩爲段氏之後援直至暴民圍鬧國會之一日而後已公民團肇事後前之贊成叚氏者紛紛轉爲反對段氏之人雖然余與同志諸人猶主張予段氏以重組内閣之機會乃段旣未能重組内閣而督軍且有解散國會修改憲法之要求吾輩至是决知爲國家利益及宣戰政策起見段氏有去職之必要故從事運動逹此目的云云王意徐州會議與暴民鬧事乃各督軍瀕行時之獰惡態度叚氏應直接負責闗於巳往之事王爽直言之至闗於未來者則王無甚把握王又謂戰案通過與否刻難决定多數議員極注意俄事非確知俄京爭端已切實解决而俄國已以全力扶助協約國時則國會未必遽敢宣戰蓋日俄德三國將來聮盟之謡言在許多人心理上頗有影響每言及宣戰時輙起中國困於三大國間之幻想也以余所知段氏旣已去位苟俄國採取傾向協約國之切實態度而息其政治上之爭端宣戰案定可在國會通過無甚困難吾輩决不願選取反對宣戰之總理而吾黨之不以宣戰爲然者今已佔少數但依照目下情形殊不能决定行止或須數星期或數月之久然後始行决定亦未可知若俄國果單獨媾和則吾國决不能宣戰也記者未進談之前王已得徐世昌王士珍均不願就總理職但李經羲可望擔任此職之消息王言及此事謂李經羲可爲總理國會雖有人反對但居少數吾輩仍以混合内閣爲然主張調和北洋派而以北洋派人爲總理此後内閣如何組織目前尙難逆料大約王士珍長陸軍伍廷芳長外交范源濓仍長敎育至於張耀曾谷鍾秀二人似未必加入新内閣王又言國會中進步黨頗抱悲觀但不反對大約仍贊成宣戰政策沿政治之正軌以維持其在政府中之尊嚴王對於各督軍之行動及亂事之有無則抱疑念焉 
[皖豫等省警訊到京情形]  
　　昨夕北京方面發生重大傳言謂安徽河南山東等等方面對於内閣問題國會問題有異常緊急之建議其電報直逹中央内容雖未審如何聞其措詞頗爲强硬并聞奉督張作霖已有急電到京詞意甚爲憤激竟有解散國會總理復職等要求此已足令人驚疑然據外間所傳則謂張電雖憤激尙不如皖省長倪嗣冲來電之甚張作霖旣電呈總統有所主張復另以私電致王聘卿專論段氏免職事詞尤激切倪嗣冲電聞本係電致王聘卿轉呈元首公府得悉後乃急電馮副總統設法調解并由王聘卿以私人名義分電張作霖張懷芝倪嗣冲切實勸勉詞意甚爲肫摯謂願以身家性命保證無事陸建章等亦有電調停茲錄王電如左其一致張作霖電云急盛京督軍署張兩亭兄鑒賡勘電悉合肥免職之令據法家研究各有理由未能遽謂違法現值國事飄摇端賴内外一心共　匡救未竟之議論斷非不能解决之難題尙望從容討論自有至當之理尊電謂苟有利國福民之舉無不維持云云愛國之心昭然若揭當能勉抑義憤造福邦家君子愛人以德願與執事共勉之范師長劉師長即日到奉詳情必能面罄諸希指示不盡拳拳王士珍艶印其二致倪嗣冲張懷芝電云急蚌埠倪忱丹兄濟南張學志兄鑒正密惠函敬悉承念感甚此次内閣改組總理一席極峯本屬望於東海復降徵及士珍無如東海堅執不出士珍衰庸不勝煩劇迺公推仲軒出膺艱鉅今幸參衆兩院連日投票李仲老已得通過且出席員名及同意票數均在八九成以上實爲近來所稀有足見望治之心殷轉危爲安當可希冀惟是近來謡諑繁興人心疑懼或謂某將免職某將降調某處備車若干輛某處雇船若干隻某將運兵某將輸械光怪陸離無所不至士珍忝列中樞見聞較切凡此所謂皆無影響無非釀亂之資料萬望勿爲其淆惑近窺極峰隠微并未稍夑初衷對於京外官吏仍是往昔態度純以國事爲前提毫無意氣之作用况我同人此次來京會議專謀國家之利害孰爲己身之闗係内省無疚當爲天下所共諒仍望始終如一堅守常度事緩則圓並無不能解决之難題倘有如謡傳所云無故不利於同人士珍甘以身家作保必以去留相爭區區此衷敢矢天日再貴屬軍隊目下如無換防之必要即請暫勿調動俾免謡傳恃愛直陳尙布亮察王士珍艶印又聞昨日上午八鐘總統曾電邀贛督李純入府囑其調解李謙謝謂才力不勝卽辭出十鐘卽赴天津據其語人謂日内即將回江西本任吉督孟恩遠亦於昨日專車出京矣 
又一消息云倪嗣冲前日電向交通部要求飭令津浦局供給火車一百二十輛而不言係作何用部得此電不勝駭異趕即呈明府中府以呈文交陸軍部辦理陸軍部覆電不許而倪於昨日竟取自由行動將津浦南段開行北上之車截扣六十餘輛以致津浦鐵路已有南北不通之風傳津浦局長徐世章因责任所在焦急異常昨巳電部辭職則爲至確之事實也 
昨日晚政府接到倪電報後大總統即派蔣作賓氏與王參謀總長商議王君主張依法辦理惟因爲時已晚不及召集各國務員會議故無何等命令發表大約今日上午將由伍代理總理王參謀總長及各總長同赴公府會議此事又聞一方面消息大總統决定免去倪嗣冲之職所遺安徽省長一席暫令張勳兼代闗於維持省内治安事宜則巳經中央與張督軍預先商妥毫無可虞又倪嗣冲免職之理由已向各省通電說明免職命令當於今明日内發表但確否尙未證明耳 
[北京特别通信（七十八）（飄津）]  
　　李經羲到底是官僚 
　　倪嗣冲開頭做硬漢 
　　昨日之參議院又將總統提出之新總理李經羲氏多數通過以言國會之信任李氏可謂爲雙料加倍的蓋前次之財政總長與此次之國務總理皆曾以多數票通過之也乃李氏前旣未就財政總長僅安置一次長之楊壽枬此番國務總理經兩院通過大總統以時局阽危急盼内閣成立電函滿篋蒲輪載途李氏至今日乃反有與周學熙前往北戴河避囂之說聞議員張我華曾赴津往見李氏李之言曰如有辦法我固可以出來倘無辦法則我亦何必出來噫大衆所以千呼萬喚盼望李先生者正以無辦法而欲先生來想一辦法耳若已有辦法則一國之大豈無願做總理之人亦何必以總理一席專待李先生乎李氏倘聞吾言亦必啞然失笑顧影自慙矣且觀李氏之於財政旣安置其所親信之次長是即願做總長之明證嗣以財政方面不易對付於是又微露願任總理之意而財政部遂始終未見其枉駕蓋官僚之心目中官是要做的責任是不肯負的二語盡之據今日（二十九）下午天津電話李氏仍含糊其辭作將進趦趄之態旣不能如王聘卿之决絶於前又無以應大總統之希望於後政府空虚險象環列消極積極之誤國其罪惟均愚至此乃益歎官僚之害於今爲烈也雖然又豈獨一李經羲哉 
近日之政府苟欲形容其狀况殆如虧本店舖門外貼一紅紙條曰清理賬目暫停交易實際則招人盤頂另覓股東僅雇一老頭子看門而巳今日京外傳來之消息則倪嗣冲又有想做硬漢之說至晚間十二時某處得上海來電謂倪在蚌埠宣告與中央脫離闗係似上說業巳證實愚於半月以前正當倪氏在京最形活動之時與某要人論及倪氏某要人之言曰倪嗣冲大名鼎鼎但以吾觀之可贈以考語十二字（名心甚熱利心甚重膽子狠小）詢之深知倪氏者皆以此種考語爲確切不易今何以忽有此舉殊足稱奇但細思之倪氏方有免職之謡又有查辦之說然則今此舉動仍不外上述十二字考語之作用而已闗於此事京中無具體消息惟聞津浦車已被截留今晚滬報亦未見到而詢諸交通部中人言倪氏前日曾電政府求調用火車若干輛政府未之許遂有今日之截留而王參謀總長聞此消息當即致電倪氏正言規勸一面告以位置並無更動以安其心公府如何辦法則吾人今未可以明記但知今日元首亦有電致馮副座而已同時某某二三軍人亦有要電到京之說電中似列請求條件政府亦未答覆一般人民聞此謡傳相驚伯有臨時移住者實繁有徒但京師秩序一切如常明日如李氏再不見來則總理問題又將另起李果知難而退或又須請敎王參謀總長縣想前途殷憂曷極大局如不再定則政治上不免尙有無謂之問題發生今固未可以預記也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[楊善德與倪嗣冲同調]  
　　脫離中央闗係 
　　浙省自段總理免職後一般軍界中人交頭接耳竊竊私議謂此次督軍團回防後必有獨立事實發見言時一若重有希冀者當此武人專制之時誠不必無此舉動不謂一向無聲無息之浙江竟毅然隨倪嗣冲之後而甘與中央分裂也 
前次各督軍赴京會議浙省係派參謀趙禪爲代表楊督軍並未親往但論浙省軍人勢力似在北洋系範圍之内楊督軍本安徽人與段總理同籍且又共事多年第一師師長童保喧嘉湖鎭守使王桂林均係保定速成學堂畢業爲段之高第他如第二師師長張載陽寗台鎭守使顧乃斌等本無派别可言自必隨大勢爲轉移本月二十七日福建督軍李厚基由滬乘車抵杭托名遊覽西湖與楊督軍晤商一切獨立問題殆取决於此同時代表趙禪亦回顧王兩鎭守使均先後晉省遂於昨日（三十日）上午在督軍署開緊急會議與會者除各高級軍官外尙有内河水上警察廳長徐則恂省會警察廳長夏超等均列席會議結果主張與中央脫離闗係嗣即草擬電稿於當日下午一時拍發據箇中人言尙有某某等省相繼而起未知確否現在省城暗中戒嚴今晨尙無布告發見人民均在夢夢中茲覔得省會衛戍司令部令文一件錄下爲令行事查衛戍之設本爲聮絡軍警保護人民起見現因政潮劇烈本省巳宣布與中央脫離闗係特恐有匪徒乘機煽惑擾我治安不得不未雨綢缪嚴行防範凡我軍警兩界有衛戍之責者應查照服務綱要第十二條服行勤務并照服務實行計盡第一表内配置區域及時間即於本月三十一日起實行巡查職務以防匪類而維治安爲此合行令仰轉飭所屬即行遵辦爲要此令云云其所謂獨立之理由則除政潮劇烈四字而外殆未見有所揭櫫也 
[皖省宣告獨立（安慶快信）]  
　　皖省長倪嗣冲巳致電中央宣告脫離闗係昨晚（二十九）安武軍總司令部由蚌發來緊急戒嚴令各城門及中交兩銀行均加派軍警守衛凡出入城門一律檢查並由警備司令李良臣派臨時稽查數十人日夜分班帶兵荷鎗沿街梭巡警世大舞台戲園今日已由警廳飭令停演各路商團准於今夜武裝查街以防奸宄 
八路統領李良臣由總司令倪勘電委任爲蕪皖臨時警備司令實行民國元年十二月十五日公布之戒嚴令當出告示曉諭商民 
駐防省城第六路各營巳奉總司令電飭開拔赴蚌惟本月餉項尙未發給財政廳以事出倉卒無處挪借特商由中國銀行將前中華銀行紙幣第六届兌現欵暫行撥付商會因信用攸闗竭力反對 
此令佈後金融大起恐慌各界人士紛持紙幣向中交兩銀行兌現刻該行經理爲保全信用起見急請商會出示維持 
[蕪湖快信]  
　　倪省長刻通令各路統領在海營挑選精壯兵士二百名尅日武裝集合蚌埠 
駐蕪安武軍第一路統部已電調該路駐宣城兵士三營開蕪聽候命令 
安武軍第一路統領馬聮甲赴蚌埠軍事會議事畢於二十八日下午乘鄱陽輪返蕪 
第一路統領馬聮甲於二十八夜召集各級軍官訓誡一切及宣布倪省長意旨 
縣知事署巳接安武軍總事令兼省長倪通電飭各縣秘密戒嚴 
此間行政官廳及各機闗於二十九日下午三時集議於第一路統部聞係籌備地方治安事宜六時始散 
此間安武軍巳於二十九日發給軍餉 
全皖警務處長易迺謙及安武軍總司令副官凌啟哲於二十八日午刻乘江新過蕪赴蚌埠 
財政廳長鄭鴻瑞於二十九日晨過蕪赴蚌埠 
近因皖省風潮甚烈此間銀根因之奇緊商人憂形於色 
日本參謀次長田中玉氏及隨員等於二十八日下午三時乘南陽輪過蕪赴卾此間軍警縣知事均登輪迎送 
[閩軍隊最近之行動]  
　　閩省自李培之督軍入京後一切政事悉委之旅長姚建屏代拆代行然有大事則仍電商而後行刻接李督軍電云二十三日抵南京小作勾留轉至徐州會議事畢即返至遲不出此月姚旅長得電後卽派參謀二人赴滬接待並在署中編訂一切公事手續俾督軍到時核閱 
此間盛傳督軍來電令姚旅長挑選有經驗之兵到省聽調陸軍第十一旅步兵原駐防各要地捕剿土匪現陸續到省又經各報宣傳時局危險因之人咸恐懼巿面稍緊然表面上尙屬安謐又第十旅原駐漳泉一帶近電該旅長唐國模將軍隊調駐厦門以重國防亦足使人注目也 
晉江縣南城外商民林大廷報稱有軍隊白日在該處搶刦損失數千遺有軍帽一頂呈案要請查辦以維商業云云代督即令該縣駐紥之第二團及縣知事澈查務獲究辦茲據步兵第二團统帶閻廣威報稱查獲逃兵郭建奎賈紹元等供稱串通該團兵士吳建標在南城外搶刦是實請令辦理姚代督即令就地正法以謝地方昨日該團長回報該犯兵等巳遵令一律鎗决矣 
[京津治安之近况]  
　　中央軍警會議曩時僅逢星期五舉行一次惟近三日來連次召集此項會議皆以王江陳三司令爲主任列席者係京兆尹警察總監及軍警督察長馬龍標與駐紥京師各師旅團長官等據軍界某要人云所議者概爲保衛距京四十里以内之治安禁止京中各種謡諑白晝夜間加添崗位巡查辦法舉凡維持秩序之件均巳計畫妥協有謂連日召集會議磋商宣布戒嚴者尙屬不確昨日總司令王士珍及江陳兩副司令晉謁大總統略云京津地方極爲安堵新内　日内成立一切情形均可恢復警備司令徒增人民之疑惑故懇請俟新内閣完全成立將京津一帶警備司令名目取消云云大總統亦以爲然惟聞京中自警備以來巳實行檢查電報聞近日被扣留者甚多昨早送警備司令處請示辦法王總司令大不以爲然謂如此扣留必鬧亂子因函囑電局審慎母得任意扣留致起誤會又聞司法機闗恐京中旣成警備區域或有藉端侵害司法權之舉動因於昨日上午公函王總司令請勿侵害司法權之獨立 
[各派對於改組内閣之活動]  
　　伍廷芳自就代理總理任以來元首頗加信任不時電邀入府磋商一切電報及重要文件多在府中擬發故在院時間甚短昨日到院巳十一時坐二十分鐘即去僅辦例稿大多皆兒子朝樞帮同料理惟伍素講衛生飲食起居皆有定時往往伍方就食而府電適至故伍之衛生主義勢將爲國務犧牲矣此亦政潮中之趣聞也此次改造内閣除研究會等一派仍堅持冷靜態度外其餘某社某會之政客議員大抵均爲積極之活動而昨日丙辰俱樂部開會討論内閣問題對於李經羲之出組内閣則决定予以相對贊成而主張請岑西林唐少川二人加入閣員之列民友會於本月二十六日曾開會擬推舉孫洪伊長内務唐紹儀長外交岑春煊長交通當即派代表與總統正式磋商復派代表赴津現在正與李經羲氏協議允否尙未可知若孫唐岑三氏或至被當局拒絶則我黨斷不推舉别人政餘俱樂部僅欲推舉唐紹儀一人入閣惟對於孫岑之長内務交通亦必不反對但微聞黎總統欲令吳景濓氏入閣而王正廷又自行運動因此種種闗係故該俱樂部欲援助吳王兩氏者亦復不少政學會尙未正式向當局磋議惟以谷張二人之名義要求令李根源長内務且絶對的贊成唐紹儀氏入閣對於岑氏則極希望其督川至對於孫氏之入閣則谷氏一派已表示絶端反對之意而谷張兩氏因爲段内閣閣員之闗係斷不加入内閣以重政治道德以上政派所希望之閣員如右至其餘諸閣員則海軍雖有希望薩鎭冰入閣者但結局或仍係程氏留任亦未可知 
[林日使之中國時局觀]  
　　近一二日來皖豫等省反抗中央之惡耗傳來各界多深詫異然在段總理未去職以前外人巳有微察及之者如大阪每日新聞所載北京通信一則林日使語氣間頗及於各省紛擾之問題特見仁見智其間略有不同耳本月十七日午後往訪林公使叩以對於中國政局之意見公使徐云中國政局之前途自爲一大問題惟吾輩以中國政府爲對手其政局之如何與我殆於無甚闗係故遇事不必細針密縷第隨局面之變化爲我所爲者足矣段氏本早有辭職之意奈無所得繼任之人物至王士珍與李經羲氏等或有擬其爲後繼者然兩氏未必驟願出當此局而南方派人士之所主張督軍等果能承認之耶如不承認終難久治苟勉强而爲之或竟釀成内亂内亂而至於擾亂治安則對内對外皆甚緊要也至若南方派之反對宣戰並不闗乎主義第在爭奪政權而巳彼亦别無繼承政權之成算惟累用其反對以苦北方派耳夫革命之功就形式上言之自當屬之革命黨要亦决非革命黨獨力能成今日之局北方派與有力焉故於實力上不得蔑視北方段内閣果斷行其策乎抑將受挫折而瓦解乎現在尙難知其究竟總之於我無闗而巳又若參戰問題我雖表示相當之贊成密使事件固爲事實要亦非别有惡意特其事不經見遂不免滋人疑慮耳要之中國前途必有問題特於我可無憂慮英美法俄諸國現信賴日本别無動作現在歐洲戰爭苟德國不起何種事變年内當仍繼續進行歐戰以後歐美之勢力或將横行於中國中國或爲第二之紛爭地然欲以日本獨力當之此實大誤無論從何種方面觀察皆爲事勢所難能夫戰後之伸張勢力於中國者自爲日本無疑然亦不過爲商工業之發展彼此同之無所用其憂慮故持領土擴張之危險思想終必危及國家若商工業之發展則彼我之利益問題也土耳其之成爲列國間之問題百年矣良以百足之蟲死而不僵彼號爲大國者亦猶是耳云云 
[張勳秘書在京談話]  
　　謂張勳别無主張 
　　連日各方面對於徐州消息極不明瞭街談巷議大有草木皆兵之勢昨晚張勳秘書某因事抵京庽長安飯店有某君承其電招晤談乃於昨晚九時赴約先是某君數日之前先後有兩電拍致張勳其一云徐州張大帥鈞鑒探聞倪王李三督軍曁奉黑兩省軍事代表今晚專車赴徐接談之時務乞留意時局糾紛似不宜有所主張餘容續聞其二云急徐州張大帥鈞鑒段總理今日免職赴津派王士珍江朝宗陳光遠爲京津一帶臨時警備總副司令當局徵勸徐東海出任揆席外間謡諑孔多我帥舉足發言動闗國命千乞持冷靜態度以收物望做事要拚命說話要客氣二語荷蒙嘉納今日之事仍希採擇云云張接此電後曾覆某君一電略云梗電所見甚是如有特别消息仍希隨時電知等語因是某秘書行裝甫缷即招某君面談寒喧旣畢某君即發問段總理免職大帥對此意見如何某秘書曰大帥並没說什麽惟云平日以爲黎總统爲人忠厚今日忽有此舉殊想不到將來打電報到要留神某君又問在徐各督軍情形如何某秘書答言與昨報所紀略同某秘書忽唖然笑曰可惜北洋派中少了一個李烈鈞某君忙問所以某秘書曰徐州一次二次會議僕與君均曾躬逢其盛當時窮盡劍拔努張之態無論何人以爲必有一種非常舉動乃各省派來代表多半非重要人物不過派來敷衍大帥面子開會之時除倪丹帥及公雨（萬參謀長繩栻之號）發言外餘均唯唯諾諾不贊一詞要不是曾雲沛（國務院秘書曾君毓雋）由京携來反對唐少川入閣電稿此聲勢浩大之徐州會議幾乎不能下台江西湖北兩省代表一聞明令指摘連夜遁回南京即倪丹帥亦託詞赴寗與馮華甫商量對唐少川算賬之事幾欲致身事外二次會議之不倫不類尤爲可笑不過聽了徐樹　之言想打幾個激烈電報攆走孫洪伊此次爲宣戰問題北洋派各督軍親身出馬在京一月有餘鬧得烏烟瘴氣到後來事機急迫趕來徐州仍不免一鬨而散比不得革命黨裹頭有一個李烈鈞敢於首先發難至於他们雖說是武人究竟官迷太深智識有限身家性命觀念又重誰肯捨得拚命幹大事呢所以搗亂儘管搗亂徐州會議那怕弄到三次四次以至九次十次亦將如代數公例以零乘零等於零而巳言下不勝太息某君曰誠如君言肉食者鄙未能遠謀但吾輩爲大帥着想究以鄭重發言爲佳聽說大帥亦主張解散國會修改憲法前報載大帥覆在京各督軍電亦如此說法某秘書曰此電誠有但後半截意思被萬公雨做錯了大帥之意係追述反對國會重開另行召集若巳開了會並不一定要解散况且此電係覆倪嗣冲一人並無其他督軍在内至於修改憲法一事大帥亦云國會亂黨份子太多製定憲法恐怕有不公之處某君曰公雨先生不知以何因緣對於國會深惡痛絶曾見其覆黑龍江督署參謀長之信中有句云國會重開之日即中原擾攘之秋可以窺其隠衷鄙意以爲言論行事要在政治軌道以内武人干政在理不順公雨先生如有政見不妨利用政黨接洽政客以大帥今日地位何難左右操縱若漫無限制今日一電反對國會明日一電修改憲法徒蹈武人干政之嫌反爲陰謀家利用以爲爭攘之具及不三不四之報館借爲煽動之材料而巳何苦爲他人作嫁乎某君又言今日李經羲業巳由衆院通過將來大帥之意如何某秘書曰仲老與帥座多年舊交一定别無主張今日領敎一切回徐之時當爲轉逹公雨遂約再會而别 
[王占元闗於中央政局之談片]  
　　卾督軍王占元歸任之日紳界徐榮廷等謁王叩詢意見其談片巳載昨報茲卾報有紀王與僚屬王金鏡等闗於中央政局之談話雖王所表示者未必即爲此後所取態度之保證然亦可以窺見其微矣茲爲轉錄如下王督軍於二十六日早七點一刻由鄭州乘車抵漢旋乘楚材兵輪返署至十點鐘第二師長王耀廷到署結束代理軍務何政務廳長亦隨到署結束代理省長事務午後兩點鐘召集團長以上之軍官及道尹財政廳長警務處長開談話會並附告中央政局情形首由督軍慰勞何王二人一番並問及兩署辦公手續省垣實在情况何王二人逐一答覆復由秘書長問督軍云督軍此次進京屈指計算巳有月餘京中會議景况國會停議原因内閣辭職理由雖京外各報喧傳究竟莫得眞相請督軍將　未逐一指示以開茅塞督軍云一言難盡其始中德抗議始於段總理中德絶交始於段總理中德宣戰亦始於段總理在段總理一番苦心無非欲保護人道維持國體其中并無他意在國會意見以段總理一人專政初有不悅之心但反對之形未現段總理窺透隠微呈請元首調各省督軍進京會議一爲劃一各省軍政二爲疏通國會意見詎國會誤會宗旨以段總理假各督軍武力壓制國會如是反對之心决矣中德宣戰雖經各督軍之同意無如國會誤會宗旨堅持反對然國會反對並非反對宣戰案所反對者段總理一人而已段總理窺破隠微勢不得不辭職也王師長云聞國會反對時請願團摀毁國會要求通過宣戰案在國會意見必謂係段所指使究竟請願團何人所使督軍云此中情形難以揣測有謂係段總理所使者有謂係某軍官某總長所使者如謂係段總理所嗾使豈段總理秉鈞衡之職尙不知請願團無禮暴動有干國紀且旣欲以請願團之武力要挾國會又何必不以武力解散國會又何必甘心辭職自甘於無權無職之地以此推之非段總理所使可知也王師長又云聞段總理係元首免職並非辭職督軍云段總理見國會不能　過决計辭職巳有數次適因各督軍及各總長再三挽留故未驟退元首免職順風推舵而巳何廳長云據此看來段總理對於抗議絶交宣戰三者均　爲國爲民國會以個人私見反對愛國　未免太薄弱也至如以請願團歸咎段總理不早維　羣力反對致使總理免職更豈有此理如專制時代小民不法能使首相免職乎况所使者又非段總理國會以私見抵抗公益未免太不盡人情也然段總理甘心退職置國家存亡於不問不知是何意見督軍云段總理對各督軍常云中國人才濟濟不乏治國安邦之材段某不學無術負此重任一旦有失臭名千載又云不和於軍不可以禦敵不和於國不可以執政知足不辱知止不殆國會反對乘此告退固所願也此次伍廷芳王聘卿繼職使與國會意見融洽相輔而行能挽中國旣倒之狂瀾洗中國數十年之國恥亦未可知掩们做一日和尙撞一日鐘各盡其職而巳言畢始各歸辦公所而散 
[軍人干憲聲中之湘謡]  
　　湘兼督譚組菴氏對於督軍團之種種越職舉動本不贊成故對於該團解散國會之通電並未電覆以表示反對之意並通電中央各省聲明所派軍事會議代表其權限僅及於軍事範圍以外各種行爲雖經簽名亦不承認至對於貴督劉顯世之反對督軍團通電則主張從軍人不當干涉憲政一面立言擬推馮副座或唐滇督領銜會同入告刻巳電覆劉督查照又以湘省人士素喜發布傳單深恐對於此事亦有此種舉動或見地不明淆亂觀聽或語言激烈駭人聽聞均於地方治安大有闗係昨特令行警察廳傳知印刷業禁止印刷此項傳單公啟以息浮言 
　　湘省近來外間忽有種種謡傳謂湘省各軍將有變動某部須加裁汰某部尙須改編某部將予合併某部須全行遣散以致軍界中人紛紛探問譚兼督以湘省軍隊並無變更而乃謡諑紛來顯係有人希圖煽亂除密飭軍警嚴行緝拿外並傳令各軍飭即盡心供職母爲浮言所動云云 
　　湘省近日謡風時起或謂有宗社黨來湘擾亂或謂有亂黨定期舉事互相傳說民間頗形恐慌自前次將劉燮勳拿獲後謡風稍爲止息乃近月以來謡傳復盛經軍警再三探訪始知果有劉正羣者受某某委任充當僞聮絡使在省城煽惑愚民圖謀不軌又有衡陽人劉某者現在改稱胡姓曾赴永州運動退伍兵士來省謀亂現在除劉正羣業巳拿獲解交督署訊究外至劉某一名則正由軍警設法跴緝 
[閩省會之財政與敎育]  
　　福州省會各小學校常年經費五萬元全由省欵撥出較各縣小學經費多至四十倍因之各縣人士屢起爭端常以不平而鳴且行政經費非常拮据去歳經省議會議决自六年度始分三期遞減以維財政而籌平等現距預算年度巳近當行裁減而各校籲請維持垂成之敎育紛起不得巳乃行房捐凡省會警察所及各區概抽房捐當年捐最多不過六元最少不過四角此議旣成於是佈告週知並派警察實行與小學敎員勸導詎佈告一出則羣起反對向各官廳籲懇取消成議查房捐一案民國四年前巡按使許士英曾議定實行因 
 
 
 

Page 7

 
 
地方反對激烈得以中止全此議又死恢復燃而反對之激烈刷依然如故結果未知如何也 
[福建匪禍]  
　　福建　處海隅中道多山海盜與土匪至易藏匿近年來匪患尤甚幾於遍地　符雖有警備隊陸軍巡防等剿辦然此拿彼竄誅不勝誅而當道者遣將派兵疲於奔命終無如匪何也茲據近數日來之所聞臚列如左 
歸化縣城隅有匪數百人團集要挾城中籌餉並遣人會縣知事要求日給餉五十元其膽大妄爲於茲可見知事巳調巡防驅之 
南平東區有匪名陳大王者（即陳祖康）聚集多人開會勒令鄉民入黨並勒各户攤派餉需若干元限三日納交該區甲長廬裕昌往報吳知事請兵該匪知之乃擁衆先刦其家並殺其人呼嘯而去 
連江南門城外本有集鎭頗殷實前日白晝來匪百餘刦十餘户而亡 
廣東梅潮地方清鄉一班匪徒遂竄入閩粤交界之區刦掠上杭峯巿受創最甚前日刦裕和昌商船約八千餘元并將其主擄去令備資往贖仙遊之興泰興賢各鄉往往白晝搶刦擄人勒贖現該鄉以軍隊不足恃特自組團體凡里中二十歳以上至四十歳者皆有充役義務賊來羣攻於是匪遂竄往文賢石牛等鄉前夜搶刦十餘户並擄八人要贖 
南日一帶洋面素多海盜殺人越貨時有所聞近以魚輪捕緝始見清淨 
[蘇省會第九日開會紀]  
　　省議會昨日（三十）開會議員到八十三人午後三時摇鈴開會沈議長主席第一案敎育審查會報告省立法政學校辦理不善應暫停辦案蔡璜主照審查報告付表决董永成王鳳誥反對之許蘇民主咨省長切行整頓季通以成效少虚糜巨力主停辦朱紹文駁之主席以照審查報告付表决多數第二案預算審查會報告六年度本省地方歳入歳出預算案（二讀） 
（甲）内務行政費省議會預算分册（二）淮陰警察局預算分册（三）省會警察廳預算分册（四）蘇州警察廳預算分册（五）南京馬路工程處預算分册（六）貧兒敎養院預算分册（七）第一醫院預算分册（八）古物保存所預算册（九）内務行政經常臨時預算總册（乙）敎育行政費（一）醫學專門學校預算分册（二）省立各中學預算分册（丙）實業行政費（一）第一二農事試驗場預算分册（二）第一造林場預算分册（三）蠶桑模範場預算分册（四）省農會補助費預算分册（五）義農會補助費預算分册（六）第一商品陳列所兼勸工場預算分册（七）賽會費預算分册以上各分册均由秘書長朗讀一無討論經三讀通過查省會此次審查會最具精神所有各機闗預算用途均由各審查員逐項細核各機闗主管人員亦均到會詳細答復並有各審查員到各機闗實地調查事旣核實欵無虚糜是以有此完美結果也第三案實業審查會報告本省地方物品展覽會章程案（二讀）主席以照審查報告付表决多數時巳六鐘遂宣告散會 
地方通信 
[蘇州]  
　　警廳吊銷護照上年蘇地戒嚴之時警廳曾分發各區各隊官長准子携帶手鎗之護照俾執行職務時可以證明現在大局敉平地方安靜此項護照自應吊銷昨經崔怡　廳長令飭各該員將護照一律繳　注銷免生弊　各區隊實長奉文後均巳　繳矣 
　　吳縣編查漁船吳縣孫知事以太湖内河漁網船隻前經派員督飭漁總及各小甲等分别按船編查茲據造具名册送縣除另行委員前往查驗並填給牌照外特諭飭漁總督同小甲仍循舊章每船應繳漁課錢六十文並中等板照錢四百二十文依限照數繳署以憑核掣牌照另候定期點驗如果有船無照定將該漁總懲處倘有窩藏匪類及外來形跡可疑之人並無互保漁船隨時會同該處地保卽行驅逐出境違則提究 
　　道尹飭禁龍船蘇常道尹王可耕以日前常熟鄉民因舉行拜香迎神賽會致有擁擠傷斃多人之事此種慣例不加禁止易釀事端蘇鄉各處於端陽節令向有競渡龍船之舉亟應預爲查禁巳通令道屬各縣知事轉令各警區一體查禁母得稍存姑容致肇事端 
[松江]  
　　清提煙酒稅欵烟酒牌照稅向例以三成爲公費七成解省現松江烟酒公賣局經徵五年及六年份第一期應解牌照稅七成尙未呈解清楚故財政廳長特委劉某於昨日來松清提 
　　警察區員被控縣屬亭林巿警察分所區員陳鑑予現被該處公民趙清木以私販烟土等六大罪狀控請縣署撤究李知事以案情重大巳批令警所澈查 
　　定期舉行游藝城中區公立六國民學校及私立求忠學校定期六月一號假座縣學明倫堂舉行聮合游藝會届時並有恒德景賢兩女校及西外第十三國民校加演來賓游藝現由第一區學委吳子祥柬約縣長警佐及各界士紳到會參觀 
　　學生試種農作物縣立第一高等小學校長陳錫朋自將該校西端荒地呈請縣署畫作該校校園後即將該地北端士墩徧植桑秧及荳科植物南端地勢稍夷逐日令學生於課餘後芟割蔓草糞除磚石業已完全墾成熟地爰令學生試種各種農作物並於昨日函邀美敎士班德生到校將班君帶來之番茄捲菜等分植園内以示模範 
　　楓涇繭行衝突楓涇繭行共有八家所領之牙行登錄證俱在民國三年九月江浙兩省省長頒布取締新添行灶命令以前但該行同業中人則有老行新行之稱因畢裕成陶義昌葉振綸永泰隆唐謙吉五家係領證後即行開巿故名曰老行而彭怡昌吳惠綸李源泰三家則於領證後始建築房屋然後開巿故名曰新行及取締新添行灶命令發布後老行則以新行不應添開爲詞呈請封閉在新行則以老行不應額外添灶爲詞呈請一併取締紛紛攻擊迄未終止刻幸絲繭總公所出爲調和呈請松江縣署援照吳江金山成案轉呈省長一體通融成立業經李知事核准轉呈詎永泰隆繭行昨又呈縣攻擊各繭行額外添灶請求拆除李知事以事巳由公所調和自應聽候該公所秉公調停取决多數故巳批示不准 
　　風雲緊急中之松江自安徽浙江等省宣布獨立之消息傳播後松人以浙省係屬鄰境設有意外在在堪虞故商界中人不無稍形恐慌幸松江防守司令何豐林君仍持原有態度以保衛地方維持秩序爲宗旨且於時局又無特殊表示故官場中人態度均甚冷靜一若並無其事者故地方亦安靜如常且何君所部之軍隊係直隸政府管轄故仍以服從爲天職至絲繭商人方面雖以繭子上巿時忽發生此重大政變於銷路前途不免稍有憂慮然因火車仍照常開駛運貨不致停頓稍可安心且此間軍警之防堵及夜間之巡邏所以稍見嚴密者蓋防匪人之乘間騷擾無他意也 
[揚州]  
　　嚴防魚子成蝗江都縣公署以天久未雨邵伯等湖乾涸恐魚蝦遺子晒成蝗蝻特飭鄉董及警區率同農民嚴行撲捕以免生患 
　　陋規撥充經費江都宜陵鎭本設有河快照料内河來往船隻停泊各事向來私收陋規每隻一元或數角現該鎭商會以此項收欵作爲正捐擬撥充商會經費并爲修橋之用呈請縣署核奪周知事巳批准照行 
　　運使奉電赴徐兩淮鹽運使劉文揆昨奉徐州發來快電五次促其赴徐故今日（三日）晨刻已乘兩淮缉私官輪前往鎭江改車赴徐 
　　洋釐錢價陡漲揚州中交兩行及各錢莊均接安徽並鎭江各埠來電消息不佳銀根爲之吃緊巿面頓呈蕭索今日（三十）錢業會館議出早巿洋釐照昨午巿已提高一分（現價七錢一分半）銅元亦漲七釐（現價五錢五分三釐）其他規元亦隨提高 
[嘉興]  
　　請欵開濬河道嘉興天久不兩致城中河道水漸乾涸城内外舟行交通頓形斷絶鄉民欲至城中貿易必遠道　涉故城中居民柴薪阻斷價值日昻乃向各炭行購炭以作燃料贫民小户莫不連天呌苦茲由士紳陳某等發起將城中西門内大悲橋至北門内西　縣一帶巿河雇工開濬開經費由縣籌撥業巳工竣陳某特於前日具呈縣署撥洋一百元以便支付當蒙張知事核准矣 
　　組織戒吸捲烟會嘉興現有士民張針嗚夏文呆等擬組織一戒吸捲烟會並編成講稿分頭宣講俾未成年之兒童咸知禁戒刻正布置一切定六月十日宣告成立 
　　定期改選職員嘉興縣商會各職員現届任期已滿照章須重行改選現該會定於六月一日舉行改選職員其正副會長俟選定職員後再由各職員推選業由該會通告各會員届時蒞會矣 
[安慶]  
　　咨查釐局　弊滁縣公民羅馥庵等以該縣釐金局長吳庚於滁縣由鐵路出境之熟米及種種藥材多屬漏票匿收熟米每二十噸車收米商私捐洋二十元不給捐票藥材按照捐章七折徵收私稅亦不給票皆有鐵路統捐賬簿及各大米行藥材行底賬可以查對又於進口雜貨業紅糖每包加收私稅洋四角白糖每包加私稅洋六角均不給票且截留各號產捐公賣票並箱夾伸繳外費若干等情請願議會業由該會可决咨請省長派員查辦以蘇商困 
　　財廳委員提欵財政廳以庫空餉急殊難爲濟各縣征收正雜各稅任意延擱雖經屢次嚴催而批解者仍屬寥寥刻已派員分往各屬守提務必掃數批解至所派各員不日卽可首途 
[南昌]  
　　槍斃搶犯六名五月二十七號早六句鐘時南昌地方檢察廳派檢察官督率法警二十名會同警察隊長帶隊警四十名押解搶犯六名赴南營坊敎場頭鎗决佈告錄下南昌地方檢察廳爲佈告事本年五月二十六日奉江西高等審判廳訓令第八四零號開本月二十六日奉江西省長公署指令本廳呈爲轉報該廳判决盜犯何得發等死刑一案請鑒核示遵奉令開呈及公判筆錄判决書均悉本省長覆加確核該盜犯何得發等應如該廳所呈辦理仰即轉令南昌地方審判廳即提覆訊如供與原審無異宣告原判後咨會同級檢察廳將該犯何得發卽胡玉山羅占魁即老九王春甫孫德寛劉成旺胡春炎六名分别驗明正身一律處以死刑專文具報執行日期備案等因奉此合亟檢同原卷密令該所仰卽遵照辦理勿稍疏延切切此令計發原卷三宗等因奉此敝所遵經再行提犯覆訊訊據各該犯供詞仍與原供無異合亟密爲咨請貴廳查照即便定期執行再敝廳應派監視執行之書記官業先派定鄭欽一俟接准貴廳將執行日時及場所咨會到所即令該書記官偕往在場合併咨明此咨等因准此本廳親派承辦該案檢察官何同椿會同同級審判廳書記官鄭欽於本月二十七日早六句鐘親提各該犯騐明正身無悮押赴南營坊立予鎗斃以正典刑 
[吉林]  
　　奇凍後之影響本月二十二日天陰氣凉及至夜間奇令所有城内外花園菜圃田苗被凍毁者殆半故近日各種菜蔬米糧之價較前巳漲田中小麥高糧受損最大菜圃以王瓜西葫蘆茄子等受害最甚至花園所受損失亦頗不小說者謂此種氣候爲近年來所罕有也 
雜評一 
[勢力說（一子）]  
　　世界未有兩種勢力同置一處而可以安然無事者即幸而苟安焉爲時亦甚暫一旦此兩種勢力中而有一侵軼其範圍則衝突必起衝突必調和調和無效再衝突故此兩種勢力同置一處之結果小之則凡百政事盡廢於日常調和衝突之中大之即足擾亂國家大局而有餘也 
民國成立之初即有此兩種勢力之對峙其後屢屢革命屢屢獨立幾至一年一度如流行病之乘時而發者即此兩種勢力相持之原因也症候之現象雖不同而究其病之來源則一今日之事又此病之伏而一發焉耳所謂外交所謂内閣所謂憲法皆不過借題發揮而已 
雖然此兩種勢力相持之結果有一定例焉即所謂多助勝而募助敗是也順民心者多助逆民心者寡助又爲世界一定之公理故其相持之最後必一勢力失敗而受調和焉調和雖失敗而勢力仍得不消滅於是又伏下次之相持焉 
嗚呼此中國之所以紛擾無寗日也夫 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌各省脫離闗係之影響]  
　　自安徽河南浙江等省與中央脫離闗係之消息傳播後滬上商界聞之即奔走駭告大起恐慌昨報巳略紀其事茲將昨日所得各方面種種報告披露於後觀此亦足以見社會對於此事之心理矣 
　　保衛安寗之負責昨午（三十一號）十二時上海縣沈知事特邀南北巿各業商董及地方紳士在署開臨時地方行政會議到者爲總商會正副會長朱葆三沈聮芳南商會正副會長顧馨一蘇筠尙紳董吳畹九陸伯鴻等二十餘人集議闗於維持南北商巿保衛地方治安事宜由沈知事主席大致謂江蘇地面安靜有副總統坐鎭上海爲中外商場軍力素厚頃奉護軍使傳見面諭傳知地方紳董以保衛地方安寗秩序爲唯一之天職且由地方軍警負完全責任諭飭由縣傳知各商董轉知各業商照常安心營業慎勿自擾有碍巿面等因故特邀請諸君集議請爲轉知各業商民地方治安無復顧慮應同負完全責任等語並解釋内地於昨日實行嚴防係爲維持治安起見慎勿誤會云云與會各紳董均擔任分别通知直至三時許始散 
　　馮副總統之指示浙省於前日宣告脫離闗係後所有江浙交界各要道及鐵道等處均經楊督軍撥派重兵分段駐守松滬盧護軍使得悉之下立即電禀馮副總統請示辦理聞已奉電飭江浙交界各要隘軍官務須各守界限以保護地方治安爲前提不得有操切舉動云云 
　　護軍使署之集議松滬護軍使署於昨晨（三十一號）上午九時許在署邀集海軍薩上將兵工廠謝廠長上海王防守司令淞滬徐廳長上海縣沈知事等會議保衛地方治安諸事响午始散故内地軍警已於昨晚起荷鎗實彈加派雙崗嚴行防衛並臨時檢查行人以防奸宄並聞前晚九句鐘盧護軍使又發緊急命令略謂時局變遷他省相繼獨立滬上係通商鉅埠防務稍一不慎易起交涉所屬各員務於明日（即六月一日）上午十一時齊集本署會議方法不得稽延干咎以安生命云 
　　巡長警察之奉召淞滬警察徐廳長因外間謡言甚多恐有奸徒乘間生事爰訂於今日清晨九時調取各區署所巡長四名警察六名來廳聽候面諭緊要機宜各該警正佐挑撥得力長警届時到廳聽候面諭 
　　福建督軍之意見閩督軍李厚基因前任國務總理令其入京會議對德宣戰問題大受國會打擊憤憤不平曾偕同浙軍署參謀趙祥南下赴浙上月二十八日由杭回滬後駐滬海軍總司令薩鎭冰君特設筵欵待陪席者均係軍政兩界重要人物席次由李君發表意見痛詆參衆兩院之種種非法並云在京時曾經各督軍聮詞呈請大總統將現在之國會解散重行組織詎未奉正式命令忽將段總理免職此等舉動顯係總統違法現與各督軍取一致行動籌一相當對付之辦法務望諸公體念加艱協力進行等語薩君等以軍人干涉政治非國民之福等詞婉言拒絶並悉淞滬警廳長回署後即命游騎兩隊長督率隊士在南巿緊要地方嚴密梭巡以維治安亦思患預防之道也 
　　浙省軍界之態度昨有旅滬浙人接快郵略謂此次浙省獨立實係段派之煽惑惟督軍以次及第一師師長童保暄第二師師長張載揚等均表面從事並無其他行爲大致靜候中央調停以維治安云 
　　火車旅客之陳述昨有訪員於午後特赴滬杭車站詳細探詢計由杭開滬之一百零三號快車於下午十二點零五分到滬及一百零五號慢車於下午二時二十三分抵滬時各旅客咸稱杭省秩序甚安表面上并無舉動惟歷經各車站均有軍隊防衛比前稍爲嚴密云 
　　浙江調兵之預備浙省楊督軍因慮省中兵力單薄須將分駐杭嘉湖金衢嚴寗紹台等處之防軍抽調數營赴省防護一面電飭滬杭路局局長着即預備車輛七十車頭數架運送軍隊該局長接電後刻正籌議辦理 
　　南北巿面之擾亂上海南北巿面自得各處消息後百貨停滯金融驟緊昨日銀拆漲至三錢半洋釐亦漲係虚盤議價並無實際交易昨日因起四釐二毫半後經各業董竭力宣示地方軍警已負保衛治安之完全責任故洋釐收盤跌至七錢三分四釐五毫人心稍定惟棉紗巿面已一落千丈而打包運往北省之米亦即暫停因津浦客車雖仍照常通行而貨車則已被倪軍截留迫令裝兵云 
　　華洋繭商之恐慌江浙皖三省頭蠶新繭正值上巿華洋各商之前往收繭者均已出發其所有銀貨巳經絲繭總公所照例具呈三省軍民長官請派軍警保護在案乃昨日安徽倪省長宣布獨立消息傳至滬上華洋各繭商聞之驟起恐慌紛至該公所聲稱該省上年保護繭商銀貨極爲周妥各商感荷現正新繭上巿該省獨立不免有損要求電致該省官長請予竭力維持該公所得報後除電致協理黄晉紳就近面謁軍民長官請爲維持外特據情電請張督軍倪省長及派駐各地軍隊長官請其加派軍警設法保護 
　　蕪湖米商之急電南巿某米商前晚接到皖省蕪湖急電謂皖省宣告獨立後銀根立時緊迫商業大起恐慌火車業巳斷絶前日裝運太古日清公司兩輪赴滬之秈米雜糧等貨二萬碱千餘包抵埠後請即從速售脫將銀先行滙皖以濟眉急 
　　錢莊放欵之審慎南北巿各錢莊因端節將近有此變故營業殊多危險故凡往來之户有存欵者照常提支而對於放欵則於昨日起非有確實保證難以支用是以一般借本營業者無不愁眉雙銷云 
　　中外官商之注意駐滬外交團以日昨報紙喧傳有數省督軍宣告與中央脫離闗係特分電駐京各該國公使詢問大局本埠官商各機闗亦均電致北京探詢確情並京師現狀 
　　余鏡清等之電稿北京王聘卿總長天津段芝泉李仲軒先生公鑒芝老息肩正在扼腕仲老當選愛戴同深乃環顧國中紛紛獨立竊謂時局累卵何忍以一二人行藏動摇邦本仰懇仲老迅主國務芝聘二老合電各省同維危局國家胥利賴之公民余鏡清等上卅一 
　　大同民黨之通電全國各省縣大同民黨支部及諸父老兄弟均鑒督軍干憲叛國違法逆罪昭著本黨素抱大同主義以擁護共和爲宗旨凡宣告獨立者卽爲國人之公敵本黨惟有竭全力以殲此蟊賊誓不與共天日也大同民黨章水天電 
[公廨第二次預審洪述祖]  
　　前農林總長宋敎仁被害案内之要證洪述祖於星期二午後由公共公廨開始預審判仍還押星期三午後經宋君之子宋振吕所延各代表律師與洪之辯護士在第四公堂檢閱各種證據定於星期四（卽昨日）午後二時半繼續預審各情已備詳前報昨日届期仍由滙司捕房派令中西包探將被告洪述祖押解到案俄而捕房觀審員牛門律師與中央政府代表梅華銓原告代表馬斯德甘維羅被告代表禮明畢士華等五律師先後蒞庭地方檢察廳長林仲立仍到廨觀審並由證人唐少川張叔和徐少秋到堂候示至二點三十分鐘原審官王崧生襄讞與陪審西官美副領事博金式君升坐刑庭研訊先由原告代表馬斯德律師上堂譯稱敝律師昨與被告代表律師在公堂檢閱之各種證據已於武士英應桂馨質訊時呈案證明當送由民政長　交涉使蓋印發交地方審判廳封固儲庫現由交涉公署送至會審公堂查前定武應兩人之罪全憑是項證據至於密電六封亦經堂上認爲鐵證卽本案之證據亦憑此項案卷故請將案卷發下作爲證據應請察核繼由滙司捕房四十號西探目泮林士投訴被告洪述祖由我提案係奉公堂牌票前據原告宋振吕控訴將案由向被告聲明當時被告否認原告控告之案由並稱全不得知云云又據駐廨八十五號西捕頭惠勒供稱當時原告扭住洪述祖時我亦在場言至此即據被告代表律師禮明起而駁稱拿人須有證據原告代表馬斯德律師接稱該捕頭係代理檢察員無須詢問證據又據惠捕頭聲稱被告到案係另一德國人控告且被告亦另一姓名於四月二十八號上午傳案堂上諭准交保直至三十號午後始覓到保人從押所釋出時忽有人來報被告爲人干涉我即出視詢係宋敎仁之子與劉白等據云被告係謀刺宋敎仁案内之要犯洪述祖曾經逃往青島當時被告亦巳承認且在被告身畔搜出英德中三國文字合璧之小簿又一本内載對於宋案闗係各事現在巳由德國律師將所書語句改削觀與宋案似無闗係當將該簿交於西探在公事房被畢士華律師取去至於拘捕被告之提票由交涉署公文請出經會審官與領袖領事簽字蓋印等語又據證人唐少川上堂由馬斯德律師詰據聲稱與洪述祖相識多年昔在天津時被告尙無職司常到我處叙談彼之詩詞文字我亦見過其筆跡尙能辨認至案内洪與應桂馨之信函兩封確係洪之親筆言至此卽由被告代表禮明律師向唐詰稱爾與被告曾否有過交接或同在一室辦事洪之筆墨文字爾家中有無留存爾爲國務總理時被告是否在内務部辦公此案與政治有無闗係唐君答稱我與被告並無交接更未同在一室辦事至於洪之字蹟因自光復以來已移寓五六次故無從檢取所詢與政治有無闗係一節我隠居後不涉政事當任國務總理時因與袁世凱意見不合辭職繼任總理係趙秉鈞惟我爲總理時洪述祖並不在内務部爲秘書我辭職後由天津來滬等語禮明律師又云唐到堂作證與勢力大有闗係我閱國民雜誌一書内載唐绍儀係國民黨中之參謀此一般人與彼一般人立於反對地位語至此即由馬斯德律師與甘雜羅律師起而聲稱被告律師所詢唐先生之言語大不合宜欲將見證牽入政事之中但本案係屬謀殺案與他事並不相闗應請堂上明察中西官諭謂被告律師日本案中事可以詢問不能涉及他事諭畢復由禮明律師向唐君詢問與宋姓是否朋友對於宋案有無意見表示爾曾否到過捕房探詢唐答稱與宋姓確係朋友對於宋案並無意見惟無論何事應照法律辦理我至捕房内因聞宋振吕被捕之信欲往作保及至捕房豈知乃係被告洪述祖是時由美領博君詰問頃所呈應桂馨案中之信函兩封爾云確係洪述祖筆跡有無錯悮唐君答稱中國文字歷久不能改變即十年二十年亦能辨認並無錯悮又據見證劉白投訴前在已故宋敎仁處爲秘書與洪述祖在北京認識嗣宋君之子宋振吕見各報登載洪述祖被控逮捕卽來與我磋商聲稱洪有殺父之仇囑我做一見證因其不識洪述祖託我代延費惇律師投廨起訴並至公廨守候將洪扭至檢察處請補出牌票是實又據見證張叔和投訴被告洪述祖號蔭芝於二十年前我在台灣爲輪船局總辦時洪在巡撫部院爲幕友是以相識惟其筆跡不能辨認亦未與洪介紹娶妾等語又由徐少秋投案由原告律師詰據供稱與洪述祖認識係在四年之前彼時老母住居上海我母帶領侍女在張園游玩洪見該侍女略有姿色即央園主張叔和爲媒娶爲第三妾云云復據被告代表律師聲稱敝律師反對見證所供因與本案並無闗係之故應請堂上阻止原告律師不再詰問訊至此時已傍晚中西官宣諭退庭判被告洪述祖帶回捕房候今日午後二時半繼續研訊 
[查獲私運來滬之大批烟土]  
　　某輪船此次由威海衛烟台等處開駛來滬前日抵埠停泊浦東碼頭内有搭客天津人某甲夾帶大批烟土深恐被人察破特出洋三百元托湖北人劉某等保險運送當爲碼頭小工人等得悉互相爭攬致爲海闗洋員所悉派人在碼頭守候至下午三時見該天津人由輪登岸闗員上前搜查某甲即將土擲下二包越出竹笆而逸旋在該輪艙内抄出私土四蔴袋約五百餘包每包計重十二兩價值五萬餘金帶回海闗存儲候燬一面飭拿販土之人到案嚴究 
[鴻興里轟發炸彈]  
　　公共租界北京路鴻興里柯姓家近日迭接揑名嚇詐信函均置之不睬詎前晚十一點餘鐘竟有人在里口將炸彈擲進鐵門轟然一響聲聞遠近猶幸炸力甚微並未傷人毁物然隣居已受驚不淺矣 
[赴法監工員由杭返滬]  
　　外交部特派赴法監察華工專員李駿於日前蒞滬後赴杭掃墓等情已紀前報茲悉李專員赴杭後現已事畢於前日返申約於日内分赴交涉公署曁招工洋行考查章則及名單表册以憑持往備核一俟考查完竣即須乘輪放洋云 
[交涉員往訪法總領]  
　　外交部特派駐滬交涉員朱鼎青君昨日午後因有要公前往法總領事署與法總領事晤談良久始返 
[商餘研究社將開紀念會]  
　　閘北華興路商餘研究社自俞宗周陶子敢鮑咸昌諸君領袖組成以來迄今一載其社友之衆多社事之成效如武學講習課英文夜課等尤爲卓著茲聞定於古曆四月十四日開一週紀念會請名人演說藉資觀感而策進行並籌備附設學校廣施敎育定額百名兼設義塾專收貧民子弟敎以簡易字算使得普通之學識云 
[卾省高等師範旅行團來滬預誌]  
　　湖北武昌國立高等師範學校博物部學生將於今夏畢業爲實地考察採製標本參觀學校計組織旅行團由動物敎員薛德隨君植物敎員張　君率領學生二十一人於五月二十六號從武昌出發道出南京鎭江無錫蘇州而來上海然後折向山東烟台由天津抵北京再回漢口薛君爲中華博物研究會動物部主任張君亦爲該會會員故先期函託寗支部吳縣支部及上海本部爲之預備宿所引導採集介紹參觀前日巳至南京由寗支部部長吳元滌君邀集會員招待一切大約六月二號可以抵滬聞本部已由會長吳家煦君指定四馬路石路老鼎陞棧爲宿所其應往參觀之學校亦爲排妥並擬宴請旅行團藉表歡迎之意又薛君此行携有各種博物解剖圖表大冶鑛石及動物標本等備本部開大會時陳列以供衆覧此動物標本中有擬蠍一種爲我國前此未發見之動物云 
[通俗宣講社創辦露天學校]  
　　通俗宣講社發起人王立才顧翕周顧旭侯袁頌豐以時届夏令日晷漸長通俗宣講於斯時舉行極合社會心理而社會中人年長失學者多亦足以阻碍進化雖有宣講亦難奏效爰擬創辦露天學校以期普及六月三日下午三時該社在大東門火神廟中區通俗宣講所舉行第一百零八期宣講會除請名人宣講外並於未開會前（一時至三時）爲該社露天學校開幕之始分印各種淺近字義請師敎授並由公餘學社生徒至會唱歌以娱來賓此處地點交通想届時赴會者必不乏人也 
[西江學校紀念會預誌]  
　　江灣西江學校定於六月三日舉行十一週紀念大會是日展覽成績表演運動並有本鄉東江學校實山縣立第三高小學校吳淞民國女學校本邑引翔鄉引溪學校等加入運動且有學界同志串演新劇南洋大學校及王惠周試演幻術想届時必大有可觀也 
[護軍使飭修馬路]  
　　松滬護軍使查得滬南滬軍營陳家橋望道橋至高昌廟廣東街一帶馬路及滬西斜橋至西　門一叚馬路均用黄沙舖成現巳凸凹不平惟該兩叚馬路均係軍隊往來要道車馬出進諸多不便故於昨日飭由工巡捐局一律改砌石子馬路以利交通業經 
 
 
 

Page 11

 
 
朱局長飭匠改砌矣 
[農會公文程式之比例]  
　　上海縣公署接省公署訓令云案准農商部咨開准咨開據灌雲縣知事呈稱法制局解釋地方各團體對於官署行文程式原呈内稱農會對於官署公文程式農會暫行規程中并未訂有明文惟農會與商會性質相同自應準用商　之程式辦理商會法施行細則第十三條第一項總商會全國商會聮合會對於中央各部署及地方最高行政長官行文用禀對於地方行政長官得用公函其第二項商會對於中央各部署及各地方自道尹以上各行政官署行文用禀對於縣知事行文得用公函各等語農會中之全國農會聮合會及省農會與總商會及全國商會聮合會之地位相同自應查明商會法施行細則第十三條第一項辦理農會中之府縣農會及巿鄉農會與商會之地位相同自應查明商會法施行細則第十三條第二項辦理惟用禀者應改用呈以符體制等語是縣巿鄉農會對於縣知事行文應比照商會法施行細則第十三條第二項得用公函當無疑義惟與農會暫行規程第十六十八二十二十六各條及施行細則第四條之規定不無窒礙難行之處請暫咨解釋俾資遵守等情咨請核復以便令遵等因准此合行通令仰各該縣知事遵照轉令縣巿鄉各農會一體遵照各項條規細則辦理 
[手工圖畫展覽會今日開始]  
　　江蘇省敎育會擬開全邑各小學校手工圖畫成績展覽會三天已誌前報茲悉該會巳將各校送到之各種成績品分門别類設置於三層樓上訂於一二三號（即今日起後日止）舉行昨特備具入場劵分致各團體曁各學校届時前往參觀以襄盛舉 
[警廳今日發餉]  
　　今日爲六月一日所有淞滬警察廳所屬各區署所長警五月份餉銀已奉省公署令飭上海某銀行滙欵照發昨日（五月三十一日）徐警廳長巳將餉銀領出飭知所屬警正佐隊長等務即備具領狀於今日赴廳具領分發給領 
[臨時檢查所之結束]  
　　交涉公署附設之臨時檢查所已將第四期德僑移居登錄一覽表分别填造呈報中央及南京軍民兩署備核在案所有檢收德僑鎗械等件亦經派員送交護軍使署收存現在檢查事竣實行結束聞已趕造清册以便呈報備考云 
[逆女害母案展期判斷]  
　　公共租界北海路（即六馬路）仁壽里三百三十七號門牌馬來福之妻馬陸氏被養女仁寳飲以鏹水毒發斃命經工部局西醫剖驗明白由捕將馬女仁寳與女之姘夫李順金及見證丁阿五等先後拘解公共公廨迭經訊供判均押候捕房詳細查明再行核辦在案昨晨由廨復訊據捕房刑事科代表半門律師上堂譯稱見證丁阿五巳在押多日應請准予交保惟本案須再確切調查請爲展期判决等語會審員王肇之君商之美柯副領事判見證丁阿五交一百元人洋並保被告男女仍分别還押訂期下禮拜二復訊核斷 
[男女挽手同行之兇劇]  
　　前在案棧爲打包小工今已改業爲皮鞋生理之王揚林家住本城猛將弄中其妻沈氏又名阿大係沈阿旺之女今年二十一歳前因不安於室被人誘出賣入花烟問後經王出資贖回夫婦感情因此極淡近該氏又與無賴倪書金卽阿書金姘識前晚約往北巿續歡被王察悉遂持尖刀一把守候於顧家弄口九時許果見該氏與倪挽手同行王出其不意向倪腰肋等處猛戳數下倪受傷倒地大呼救命王卽棄刀而遁該氏亦乘間避匿當爲該處崗警查悉將王追獲並在地上拾獲兇刀押送一區三分駐所昨午轉送地方廳請辦下午經檢察官預審之下判倪發送新普育堂醫治王收押兇刀存案候派警調查起釁實情再行核辦 
[再誌狗狗之空歡喜]  
　　陸狗狗前憑倪春狗等爲媒聘定王竺氏之甥女蔣蓮弟爲室及婚期已届往娶無着當經媒證將該氏扭控地方廳着將蔣蓮弟交出再訊在案昨午又由審判廳刑庭長趙君會同樓檢察官開庭辯論蔣蓮弟仍不到案據倪春狗倪銀華同供崇明人家住浦東前由陸狗狗央民人等爲媒聘定王竺氏之外甥女蔣蓮弟爲室言定茶禮洋四十二元擇於四月初三日成親初二日先付十六元送到伊家由王竺氏收去初三日午前又送去洋二十六元見房中另有一婦據該氏稱此婦爲蓮弟之母蔣周氏民人等仍將禮洋交付王竺氏取去迨至午後王竺氏等俱避匿不見非但陸迎親無着且共中損失不資因此將王竺氏尋獲送案求究質之王竺氏供常熟人餘供支吾又提蔣周氏至案詢問據供蓮弟並非我之親女係丈夫髮妻所生此事由王竺氏一人專主實不知情等語判王竺氏蔣周氏分别收押聽候核辦 
[無錫安徽之繭巿報告]  
　　絲繭總公所昨據無錫分公所來函報告該處頭繭已議定三十一日開秤每擔收價最高者以四十元至四十二元爲度同業中人不得先期私秤亦不得放價漲收違則議罰並派員專司調查有無違章至保護銀貨事宜已禀奉陸軍第二師水警第二廳各派水陸軍警認眞保護母虞疎忽云云 
又該總公所接前往皖省調查繭巿之協理黄晋紳來函謂親往南陵宣城旌德郎溪等處考察今届各該處共設有繭行三十五家惟蠶汛平常軍警保護頗爲認眞 
[滬海道公署批示二則]  
　　批川沙縣民人王廷貴呈爲庇護黨棍侵奪產權請求保全由所呈是否可信候令該縣將原判情形錄案呈復核奪此批　　批奉賢縣民婦張周氏呈爲違法私刑請求澈究由旣據呈縣請究應候該縣傳訊核判何得率來越瀆所請應母庸議此批 
[私設烟館之科罰]  
　　住居法新租界盧家灣之陸如堂王阿榮二人各在家内私設烟楊售賣燈吸當爲捕頭查悉前往陸王兩家抄出烟具解送法公堂請究陸等同稱後來不敢再售求恩寛恕判各罰三十元充公烟具銷燬 
[米店主人索逋]  
　　米店主章硯訂至法公堂控稱飯店主徐少春於上月間來購白米六石計洋四十六元將米送去後約於本月初三日付洋詎到期往收店已闗閉人亦逃逸今始尋見請求訊追徐供店係某甲所開甲囑民人至該店賒米後人即逸去民人實被拖累現願陸續料理聶讞員判徐交人銀兩保限十四天還洋 
[再誌竊取珍珠首飾之牽涉]  
　　許張氏前偕伊子榮坤至法公堂控被楊文炳竊去珍珠首飾值洋一千五百元報捕後在伏時賢處吊出值洋數十元之原贜其餘缺少尙多楊文炳伏時賢陳士祥陳吳氏均係一黨請着伏等交出訊辦判伏等管押限交楊文炳在案迄未交到昨又由張許氏投稱楊逃匿何處伏等定必知情仍求嚴追伏供與楊係是朋友日前楊持珍珠前來言由原籍帶來銷售不知竊來故敢寄藏陳供因與伏同居致被拘案陳吳氏供寳石戒一只由伏交於婦人持往某店估價今巳交還判伏罰洋一百元吳氏罰洋十元陳開釋所少餘贜候緝拿榻文炳到案訊追 
[盜賣墳地之澈究]  
　　王慶章至法公堂控稱前憑周維新成毛毛爲中向張秀春購得坐落二十五保四圖内地產一畝計價洋二千五百元張言單契抵押於金姓處計本利洋一千六百元故向商人情商先付洋一千六百元將單贖出然後立契由地保諸芝香蓋戳爲憑又付洋五百元尙有四百元因地上葬有棺木俟遷去後再行付清詎此單係屬僞造地實張軾之祖墳張軾執有眞單爲憑幸由地保查明通知商人始知受騙報捕拘案請究地保諸芝香聲稱一時失察致受張秀春之愚後幸查明通知張軾及王慶章具控是實張軾投稱因在徐州供差所有墳地一畝應納錢糧於某年起托前地保林鴻生代完故多年糧串未曾取到不知如何落在張秀春手内彼即僞造田單盜賣於人所葬棺木均被掘去請求訊究眞單呈鑒張秀春供此事因由周維新成毛毛前來通知言昔存今故之胞兄榮春錦春曾將墳地單契抵押於金姓處故托周成二人向金商贖後由金托王姓氏表將單持至同芳居茶館由王慶章先付洋一千六百元將單贖回然後立契又收王慶章洋五百元是實詰之周成兩人互相推諉語頗支吾聶讞員判張周成三人還押限交金王兩姓到案澈底根究 
[姦拐婢女之敗露]  
　　住居虹口靶子路向在某西人家爲侍者之九江人嚴中文於五月二十三號將海寗路二百五十六號門牌鄭祺亭家之十七歳婢女冬花誘逃姦宿被女之同伴辛花菊花訴由其主控經美捕房派探張盛全與八十四號西探目利扶司將嚴與女一併拿獲禀明捕頭分别押候解送公堂訊懲 
[成衣匠乘間行竊]  
　　向爲成衣之浦東人繆阿奎前日至七浦路二號門牌榻連生家乘間竊取綢夾袄兩件逃逸被楊控由美捕房飭探張盛泉將繆拘獲帶入捕房押候解廨訊究 
[深夜賣酒之干涉]  
　　梧州路四百二十八號門牌某酒店主陳坤生因深夜賣酒被五百九十七號華捕查見以其不應違章當將酒具帶入捕房禀明捕頭請廨出單傳究 
[協拿被人告密之匪徒]  
　　大南門外老仁和染坊後面前由徐姓木作頭在彼起造平房數十間招人居住其中五號門牌所居者均外省人茲有人密報滬北公共捕房指若輩爲匪徒專在租界犯案所得各贜即匿在該處等語捕頭立飭中西探捕帶同眼線於昨午投報二區二分駐所請爲派警協捕孟警佐准卽加派長警會同來探馳往拘拿當在五號内拘獲五人抄出皮箱四只内有綢皮衣服並一切物件押送該所經警佐略詰之下判交來探帶回捕房解廨訊辦一面由孟警佐另派長警至該屋中守提羽黨再核 
[截留男女拐匪]  
　　婦孺救濟會調查員趙再青倪善昌督同偵探王緯文昨晨在新疆輪船上查獲拐匪李吉生拐婦王陳氏串拐四歳男孩連生一名又拐匪張阿發拐得五歳男孩金斗一名均擬帶往他埠販賣當由該員一併押送地方檢察廳請爲訊辦 
[煙膏店陽奉陰違]  
　　九江路三百三十八號門牌已閉某烟膏主温州人高步雲與夥金雨芬私賣烟膏被捕查獲昨將高金兩人連同烟膏帶入捕房旋解公共公廨經中西官研訊屬實以其故逹禁令判高金兩人各罰洋三十元充公無洋改押西牢一月烟膏燬去 
[過犯攫取首飾]  
　　匪徒馮阿方前日在南京路攫取李王氏金耳環圖逃經氏喚到一千零五十一號華捕將馮追獲昨解公共公廨經中西官訊知馮係過犯判押西牢九月期滿逐出租界 
[小販違章受罰]  
　　美英工部局西人指控小販費兆奎在虹口小菜場所用之秤有背工部局定章等情昨由捕房將費傳至公共公廨經中西官訊明判費罰洋五十元充公無洋改押一月示儆 
[人盡可夫]  
　　陸阿炳家住楊樹浦其妻李氏前被王阿根拐逃前日陸與王在美興街遇見向之盤詰王承認拐出後賃居閘北潭子灣管張氏家不料該氏又與房東之子有染將伊逐出等情陸遂借王至管處將妻及房東管張氏扭控四區派駐所轉解區署經姚警正訊據陸李氏供曾由管出洋二十元給王出外謀生云云判解送司法科訊辦 
[鐵匠毆傷車夫]  
　　前日有閘北長安路同志里張鴻生機器廠鐵匠任維昌雇小車夫鄧連昌車運鐵器論價起釁將該車夫頭面毆傷流血由崗警拘入四區警署轉解司法科判任罰洋二元以儆 
[貧病交迫之末路]  
　　小北門外法租界皮少耐路十六號門牌住户金華人賈春祥向業烟膏店自禁閉以後貧病交迫謀生無計遽於前夜乘人不備在樓門上自縊斃命及昨日黎明爲鄰人瞥見巳無可施救遂即投報捕房派探前往令人解下囑令伊弟備棺收殮 
[鐵路工程司懸賞緝賊]  
　　滬杭甬管理局滬杭叚工程司麥老尼因鐵路上枕木及鐵釘螺絲等項近來屢被倫竊昨特發出賞格如下一凡有人能將盜賣或倫取車路舊枕木及鐵器等件之人（無論在路或路外）報告本處因而拿獲訊實後當酬賞洋五元一凡能將收買本路失竊之舊枕木或鐵器等件之各店户報本處因而查出確實證據者當酬賞洋十元 
[夜行船均須點燈]  
　　海闗河泊司可生君近以浦江夜行船只多不掛燈查浦江南北小輪往來甚夥偶或碰撞危險殊甚除停泊船只函請警廳取締外並於昨日出示佈告凡在浦江往來夜行船只均須在船棚上竪一三尺高之燈桿上懸玻璃燈一盞以便識别而免危險云 
[相驗路斃]  
　　浦東陸家嘴祥生鐵廠後面小販萬國祥家門首於前晚十時許倒斃無名男屍一具年約五十餘歳身穿元色布棉袄藍布褲科頭布鞋布襪昨晨由萬投報三區警署經解警正飭令地保至檢察廳報請相騐午後二時由林檢察長委派檢察官帶同檢騐員等渡浦騐得該屍身無傷痕委係因病倒斃查無屍屬飭由善堂棺殮填明屍格發封厝壇招人認領 
中華職業敎育社通訊 
[參觀清心實業學校記]  
　　本社社員前觀清心實業學校遊覽會見學生出品切於實用者多頗有特異之點謂海上學校能實施職業敎育者當推此校惜當時未及見其工場設備因於五月三十日上午特往參觀至則由鮑九思君出爲招待指示頗詳盡因得知其梗概也該校校址在上海大南門外初名清心書院嗣改爲清心中學校今定名清心實業學校新任校長爲郭秉文君敎務主任爲美國人孟保羅君校中有高等小學中學其編制及科目均無所異惟有一自助部專爲有志從事職業者而設入自助部之學生免其學費每日須習工作二小時其餘仍受同等之敎育此與敎育部特許中學校增設二部用意相同而辦法則殊自助部之學生在高等小學者一年級則習竹工籐工二三年級則習木工在中學者一年級則習木工二三四年級則習印刷以及其他工藝此其編制之大略也記者前日於遊覽會中見木工成績之優度其木工科之設備必甚完全故至該校參觀時首以參觀工場爲請及由鮑君引入木工科之工場見其設備極簡單正與出品成一反比例大者僅車床木工檯及新自美國購回之磨刀石一具此外都零星小件而巳敎師以有工業智識者爲之主而以老木工爲助手解剖木材及最後之修整則由老木工任之所用工具都中國木工習用之鋸鑤斧鑿外國工具甚少據老木工告余中國工具價廉而適用無需購用外國工具徒多漏巵此言極可味也今之敎手工者往往好用外國工具果何取耶場中見有學生正在仿製改良蜂箱旁有無數長　胚胎尙在工作中據云近有人擬辦露天學校需用長　此即其定製者也木工科之規畫將來擬將敎室中之學生椅一律自製則其成續當更有可觀也嗣至竹工科見學生正在編製蘆簾以備校中自用年齡較小之學生則在另一室内先將蘆頭剥去外層使之光滑更有一組學生在旁結網此爲網球用具每一學生費六小時之手工可成一網每網祗需蔴缐料三角五分結成後可售一元七八角果能暢銷其利甚厚又有一學生手製棒球用之皮球先以黄棉花搓作團置於凹形之木板上用椎擊之使之堅實以細蔴線逐層圍紥外層用皮裹之製時極簡單而每個可售銀一元二角此亦手工品中之本輕而利厚者也嗣又至排字房機器房見印刷上一切應用之具大致完備學生自排字而至裝訂其成績不亞於巿上之印刷所據云校中之設備費以此最大尙擬遂漸推廣也鮑君並告余校中修理牆壁鋪築操場皆由學生自爲之今年暑假期内並擬令學生試習建築則其進步寗可限量耶（未完） 
雜評二 
[再論商人之心理（庸）]  
　　滬上爲商務集中之地就現時之狀况以積極而論則絲茶正當上巿之時以消極而論又近端午結賬之際本值吃緊時代突聞皖浙等省破裂之警商業爲兵事所驅除於是企業家遂束手不前而金融界乃流通幾斷試觀前昨兩日銀拆洋釐之飛漲各帮辦貨之停滯其牽動巿面者何如商人旣無故受此恐怖其心理上之痛苦自不言可喻夫苟爲正義所迫萬不能巳則商人亦非不願忍一時之苦痛卽如辛亥之推翻帝政丙辰之擁護共和何嘗不樂爲贊助試問今之破裂果爲何種名義以政治上所常有之倒閣而不惜小題大做解决於武力則此後苟非終身内閣將每逢内閣更迭一次擁護者即擾攘一次國家尙安有治平之日嗚呼成敗利鈍决之於人心而人心之向背又繫之於順逆商民雖不願投身於政治潮流然是非曲直則固辨之甚明也 
來函 
[南門桑園思鮑堂來函]  
　　方今風俗澆漓道德淪喪有心人莫不引爲隠憂敝堂有鑒於此特設英語德育演講會每逢星期日下午四時半聘請名人用英語演講各種有益少年身心之問題期挽頽風而除惡俗目勵以勵人是乃敝堂倡立是會之本旨凡有心世道而諳英語者男女各界均所竭誠歡迎除演講用英語外他如唱歌讀經祈禱等亦用英語庶英語得以進步誠一舉而數善備焉如有未諳西樂或欲研究西樂者敝堂於每星期日下午四時另設音樂研究會聘請音樂名家敎授複音合唱諸法有志研究者均可入會特此謹佈注意音樂會每星期日下午四時演講會每星期日下午四時半會址南門本堂南門桑園思鮑堂啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談人名與詞牌名對（一）] [  濟航]  
　　東園　北山　讓竹　珮筠　雲林　九香　千里　小研南浦　西河　比梅　瑶花　露華　六醜　三臺　大酺秋夢　罪我　黄華　太雄　懶瘦生　浪游生　飼鶴生春霽　箇儂　綠意　多麗　安公子　風流子　摸魚兒烏蟄廬　繫鈴人　胡我生　天問廬　吟香館　顧效　鶯啼序　摀練子　醉公子　夜遊宫　高陽臺　懶畫眉聞野鶴　趙香佛　寄枝蠧魚　金聲佐白　襄陽午峯 
喜遷鶯　虞美人　換巢鸞鳳　燭影摇紅　武陵春水 
江樓醉者　江南燕子　瓊華館主　寒塘漱冰　紅樹白雲海天闊處　水底魚兒　婆羅門令　高山流水　疏簾淡月蓉芳影沈　雪舫秋心　非夢又欽　敬華劍平　樂志羞鳴荔枝香近　霜天曉角　無愁可解　祝英臺近　傷情怨别金聲詩癯　琴薰義律　竹崖敬修子　雲夢守拙子 
水調歌頭　羅敷艶歌　桃源憶故人　瀟湘逢故人 
楓隠仰山曉　城風雩壽石　瘦鵑包駢齋 
花發沁園春　江月晃重山　新雁過粧樓 
附白　游戲問題第七問準於六月十日揭曉 
家庭常識 
　　治暈船法遠涉重洋每有暈船之苦今有一治療之法頗爲簡便或閉一眼或戴紅色眼鏡均可以治療暈船 
驗蛋雌雄燈光之下照其蛋之空穴若空穴平正在蛋頂者爲雄空穴倾旁在蛋頂之旁者爲雌孵化以實驗之鮮有不符 
燕占晴雨燕飛高兆晴飛低兆雨試驗之歷歷不爽因空氣壓力改變之故也每當飛燕歸時諸君有興盍一試之方信此言之不謬[  劍濡]  
自製紅墨水購漆店中之洋桃紅（即加密）以酒精溶解之加以樹膠水及砂糖卽成若欲防其腐敗可加石炭酸少許苟和以濃黄水（如籐黄薑黄梔子黄等）則色更鮮明 
灰之利用竈中之灰人每輕視之實有至大之用如（一）植物下種後鋪以灰可促其發芽以灰汁澆植物則植折茂盛（二）花瓶中置灰汁養花其中花可經久（三）以灰汁洗衣服可除油垢功用不遜肥皂（四）以灰汁塗金屬面上乾後擦之則光澤如新（五）灰汁濾過蒸發之可得白色之結晶體即洋鹼（炭酸鉀）也 
皮帶生光法以毛筆蘸鷄卵白塗之乾後再拭如是數次則光澤如塗假淶 
使用電話之注意電話機上之傳信筒最易傳染疫病設患肺病者用後無病者用之必有傳染之患余以爲凡設置電話之處機旁宜置一桶桶中置消毒水（如石灰水食鹽水明礬水硼酸水等）無論何人用過電話即浸入桶中取出拭乾置機上則後來可免傳染之患（栩按）不如將接口缷去用時以手掌兜之聲浪不減而事尤便[  稽顯庭]  
集益錄 
[第第二間（續昨）] [  雲鶴]  
　　（二）榨法以蛹榨油法至簡易但以乾蛹煮過（煮勿過久）或入蒸籠蒸透（生蛹可無庸再煑）而後盛於蔴袋置榨油器中用加壓榨油卽自内流出大概用螺旋壓榨桶壓榨者可提出其油分之半若用大機（即榨油機器）榨之則可提出其油分之七八（即乾蛹百斤可得油一二十斤）又如將乾蛹磨碎而依榨菜油豆油等法榨之亦無不可惟初得之油色溷濁而有異臭必須加工精製方能耐久適用（因初得之油混有雜質易於腐敗不耐久藏且以色濁發臭故僅可造粗質之肥皂而用殊不廣也） 
（三）精製初得之油除雜有雜質外尙混水頗多當先用火煑沸然後靜置一室使清油上昇濁水下降待旣分離乃出其清油去其濁水則油自清凈設油質仍覺溷濁當反復加水煑沸依法分離使漸清淨第此際不溶於油之雜質固經除去而溶化油中之雜質仍依然如此故油色仍濃油氣仍臭必須曝諸日光方能使其雜質逐漸化散而油色漸淡臭氣漸減至若欲製無色無臭之純油必須借力於藥品因其方法較繁耗資較大故通常製油鮮用其法茲亦從略以節篇幅 
　　按蠶蛹質頗肥沃實爲肥田之良品祗以含油過多故壅諸田畝每鮮良效苟能提出油脂以供製造然後取其糟粕以壅田畝則肥效當在豆餅菜餅之上然則以蛹製油是亦一舉兩得者矣（完） 
長篇小說 
[寫情小說柳暗花明錄] [  常覺小蝶天虚我生合譯]  
　　第七章（一） 
　　此人舉動　突薏德不禁却立藉微月之光愕然仰視其人則覺狀貌至生非村中所習見其狀不類村佃亦不類商店中人衣服檻縷塵垢且滿面目憔翠可怖兩顴高出瘦露其骨更無一絲血色短髮蓬蓬如蝟唇髭新長繞其下颏似巳永久不加櫛沐而雙目有光睒睒如狗以望薏德現爲哀求之色拱手當胸亦顫動不止薏德驚定覩此狼狽之狀　不禁發其哀憫之心欲前不前而其人復哀聲曰女士汝必救我救我女士亦當自修將來救一苦惱之人言時聲斷續不完匍匐地上叩頭如搗蒜薏德乃復却立曰汝何人此爲何意其人喘息言曰吾今實瀕危險彼等已追至言次忽一躍而起曰聽之若輩來矣薏德此時亦聞呼聲似遠在百碼以外因曰吾聞之矣但汝固何自來其人曰彼等蓋欲逮捕我耳我乃逃自．．．．薏德大駭亟退縮其身幾欲與竹籬相貼曰汝逃自瘋人院乎其人曰否乃自牢獄中耳言時其慘白之面巳漲成紅色亟曰女士勿駭我非惡人此中詳情汝蓋未知噫若輩近矣汝當救我此事汝固能之也薏德至此進退維谷又不能拂然而去則强爲鎭定曰救汝如何茯人曰彼等來必問汝曾遇若是之一人否則汝必曰未見如是則即足以援我矣薏德噤然曰汝欲我謊耶此．．．．不能其人聞語則自嚙其唇似失望曰汝獨不能以一言之微救一人之命於危險中乎言次又頽然而跽竟曳薏德衣角不放其行幾欲失聲而哭薏德至此不禁駭窘正欲發聲而呼忽見月光之下有人自短籬之後一躍而出介於兩人之中薏德大駭及見爲羅倫則又出於望外似得至親之人羅倫乃伸其堅定之臂直捉其人肩衣目望薏德似恐其驚發爲鎭定之聲曰汝來何事其人初欲爭脫顧乃不能則竟伏地畏縮至無人狀薏德乃曰羅倫伯爵勿傷此人彼人殊可憐也羅倫曰否吾但問其來爲何事姑娘汝當勿駭有我在勿畏彼薏德曰謝君今已不駭矣彼蓋逃自監獄適自此小徑竄過乃適遇我羅倫曰然則逃犯耳其人聞語則又呼曰嗟乎救我救我我乃無罪且病將死不能再處獄中其時追聲益近其人乃益惶急竟欲狂掙求脫薏德乃曰伯爵釋之耳是人亦大可憐不可令其再陷於獄羅倫聞語心念此人旣爲逃囚自當付之警察顧又不忍拂薏德之意手乃不期而鬆其人得脫則立奔如驚兎轉瞬不知所之 
罪我獨一徐勵吾嫉俗觀欽喋瑣守拙子瑞雪嘉定鳳公能寒翟振亞叶黄小孤山人魯瞻實秋呆呆化誠立三濟氏塵世恨人佚名陳麟書風雩頑鐵囦公郭衍蕃木訥龍湖漁隠項彬雲林叔翰南邨啞生病鳳知己李醒生桐廬剛齋曉濤甘泉山人竹庵天父浩然四未道三彬甫玉球大俠山安一帆鄭保三孔澂深左丹鄧吉人嚴子顯何抱甇讓竹不署衷漱張學倫子身幻空明南鴻梁稽顯庭普益鐵兒南　竹軒徐問賢汴良孤舟銘恕緝人黑子張靜生青陵居士伊一忠吳畏庵武陵樂漁硯伯臥蠶湯易針鋒半呆軍旗義甫卞鼎孫饕匄養仙蓬心草廬主人隅見蓉軒劍飛鶼影苕人侯燕賓西湖月樵醉生雲夢經常鵑魂小蝶常覺小蝶瘦鵑半仙秋夢孤星黄倬華雲鶴諸君鑒上月感承投稿護備簿潤請各具條蓋章向望平街本館營業部支取爲荷編輯部啓 
翟振亞查志仙樵漁宋焜尤玄父張病鳳諸君鑒承題亡友朱芙鏡遺稿至深感佩出版容當寄贈先此誌謝栩白 
鶴如君鑒學習花邊栩可介紹請示住址以便函洽 
 
 
 

Page 15

 
 
　　老申報四十年来之回頋尊聞閣選 
四十年前之遊戲文章 
[孔方兄責管城子論（鉄沙平原蔚杉氏）]  
　　（見本報壬申年十二月二十四日） 
　　孔方兄問於管城子曰我自受姓以來田祖則聞風而至矣錢神則奉命而來矣田祖至而錢神愈留連而不去錢神來而田祖益宛轉而相從門庭若巿日上蒸蒸豈不快哉惟子獨高其聲價甘與寒酸爲伍而不肯聽我指揮是以夢不生花碑　没字雖青蚨滿室而黄榜無名恨何如也管城子掀髯而笑曰君知我裹足不入之意乎我之所以裹足不入者非不欲佐君而顯君也爲田祖錢神先入爲主故也蓋涇與渭清濁分途薰與蕕香臭異器我所禀受者墨氣彼所禀受者一則土氣一則銅氣墨氣見土氣銅氣有不消而散焉者乎且我旣畏彼而避安知彼亦不畏我而避乎兩相畏而兩相避是有彼則無我有我則無彼勢所必至而理有固然也今而後君不愛彼二人則我與君遂合矣君如仍愛彼二人則我與君終離矣然我觀君與彼二人久矣若膠漆之相投一旦欲招我而麾彼使去我亦恐君之必不願以疏而間親也而又何責於我焉 
尊聞閣筆記 
[盱眙搶親案（見本報甲戍年八月初二日）]  
　　盱眙東鄉某姓豆腐店女幼受同村某篾匠子之聘待成立完姻某子稍長不樂習父業性尙任俠父母督責之不少悛因負氣出赴六七年無消息時女巳十七歳色殊麗土豪某見而悅之謀納爲簉室托媒以重利　其父女甚不樂父亦以婿雖無信或一旦歸恐無辭以對媒云然則忍敎樓上花枝笑人獨眠乎且失此大財爻追悔不及矣爲今之計莫若先向婿家催娶彼旣失子勢必退還庚帖任從另行擇配斯亦兩全之道也於是女父遂依計而去顧篾匠云姑再尋訪然後計議女父應允篾匠遂托其堂弟某出訪一日尋至鎭江忽與其姪相遇盡告以顛末其姪云我自出門六七年雖衣食無虧而囊仍羞澀今若空手回一切何從辦理擬在此稍緩數月摒擋若干金准於臘月旋里完姻因出手書一封銀洋二十元並贈其叔盤費數金囑先回家逹知父母叔素好博一旦腰有多金未免技養於途間遇賭局遂傾囊一擲不數時許蚨已飛入他人手矣爰將衣服質諸長生庫作川資匆匆而去返里後暗思無以對兄嫂遂藏空函以未尋見覆女父知其叔回復來催問篾匠籌思無計又與女父約定以臘盡爲度如年内歸則秦晋仍屬一家若正初不歸當將庚帖奉還聽憑另擇女父得此覆欣然允諾並囑某士豪少安母躁至十月底某土豪探知仍無消息遂央媒以洋銀一百二十元與女父爲聘金並言諏吉於十一月二十六日親迎女父謂年終之約爲日無多何不待至期滿媒云七年之久且不歸來僅此一月適能返櫂乎請勿過慰但受其聘作從容度歳計可耳女父沉思似亦近理遂受聘允其吉期詎甫及數日篾匠子竟從鎭江束裝來矣抵家後具道前事並已擇吉於臘月初八日完姻其父始知前爲堂弟欺而堂弟某聞姪還鄉早巳潛避篾匠亦不深究惟央原媒向女父告知擇吉完娶等語女父驚惶失措遂含糊應之私與老婦商議然亦束手無策時篾匠堂弟因躱避其姪日在各村游蕩一日經某土豪之村偶與鄉人閒話得悉土豪將纂取事計篾匠與姪均尙未知若以此通報功過亦足相抵急至篾匠家入門即遇其姪　顔謝之姪亦無芥蒂遂述所聞於篾匿匠姪篾匠偵知旣確大怒擬向女家理論其子反從旁勸之至十一月二十四晚間某子將長衣脫去腰插短刀一柄徑叩女家女父聞有剥啄聲即啓門某子遂挨身入各相見禮畢某子便告曰有要言請令媛面晤女窺見其狀知必不善遂挺身出見某子爰拔刀相擬曰今日之事不必多言從則隨行否則當共死於五步内女曰身巳屬君悉惟君命惟祈勿驚二老可耳言畢竟慨然從之去行未半里女因雨後泥濘艱於步履某子遂承之以背又前行數武聞後面巳人聲嘲雜并見隠隠有燈火光女急謂某子曰土豪追至矣將奈何某子曰惟有死鬭耳女曰衆寡不敵非計也不若借他家暫避待其過而再行爲妙適見旁有竹籬籬内有草屋數椽某子遂與女輕將籬外柴扉推進但見室中燈光未滅喁喁然若有男女笑語聲某子與女俱蹲伏籬側俄而追者至但聞前導者曰足跡至此忽斷必在此潛避勿令走脫又一人曰此是後門必從後進而從前出矣宜緊守此處繞前而搜索之可也於是衆遂前去僅留三四人在後門外内人聞打門聲甚急並聞有必在此間勿令走脫等語頗驚遽遂遥應之曰我係孀居寡婦爾等何人輙敢夤夜至此衆曰我等只要來尋人不問是寡婦與否婦愈急又半晌門已打開衆遂進室一擁而入提燈四照悉無形影至灶下見有蘆柴一捆柴内　　有聲旁又有花鞋一隻衆曰在此矣某土豪亦來照看曰是矣遂令衆連柴舁之去時某子與女在籬下聞衆巳散遂出竹籬從大路背女而歸某土豪將人搶去後遂連人帶柴抬入内室揮衆各去休息令衆婦女前來解放柴捆於是或持燈或釋縛咸來聚視不圖蘆柴解開並非某女特赤條條一和尙在内耳衆婦女見之俱倒退不及某土豪不禁勃然大怒即命衆將和尙毒打蓋和尙原係某寺住持夙與孀婦有私是夕正在鴛夢中聞衆打門捉人疑係來捉姦者倉皇間悮將婦之花鞋套上帶赴灶下誰知桃僵李代某土豪竟將和尙悮作某女和尙旣受虚驚於前復遭痛打於後次日竟死某土豪即飭人掩埋訖某子是夜背女到家旋於次日成合　禮嗣聞某土豪所搶者乃一和尙方知是夜之得免者實和尙替代之功也於是夫婦俱各焚香叩謝兼延高僧超度和尙以報其德後其寺徒衆赴縣控某土豪逞凶謀命經盱眙縣差提某土豪到案一訊而服刻巳按律懲辦云 
[雜錄]  
　　瘧疾天氣漸熱蚊蟲復出瘧疾亦應時而至治之之方吾國舊時醫方類多無效西人用金雞那霜然有效亦有不效近時日人新發明用柴胡一錢和清水兩碗熬之（熬成一碗）於發病之前六小時服之無不效者 
蟲病　蟲本草謂之寸白蟲爲一種寄生於人身中之蟲種有三大抵吾國人所患者爲一種有鈎條蟲因其多自豕肉中傳之人腸内卽以頭上之鈎鈎住腸管而自生長點之頸部增長新片節旬日間長至一丈二尺餘患此病者食量浩繁且食後卽饑大便中有白色之片節鼻管奇癢面黄肌瘦（俗稱三消病）治之之法用石榴根煎汁約一升須極濃一日分四次飲飲之之前不可給以食物必使病者極饑乃以此汁與之然後再飲　蔴子油使之瀉出 
又十二指腸蟲亦爲一種人身内之寄生蟲足以制人之死命其特徵患病者雖以石子煤炭等物皆能嚼碎治法用使君子肉炒之若落花生肉食之或煎湯亦可西人用綿馬 
又胃蟲雖無喪生之虞然當其發動時病苦異常且或由口中流出治之法同上用使君子煎湯飲之（虚生） 
 
 
 

Page 16

 
 
   
 
