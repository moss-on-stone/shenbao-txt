# 1914 - 216 - 4914699

 

Page 1

 
 
   
 
 

Page 2

 
 
[時評]  
　　法國之滇川鐵路（冷） 
　　日本以鐵路要求發始於滿洲於是英國繼之此國繼之德國復繼之均已得所要求以去法國之隨其後固所預料者也今路透電報又傳法國要求建築自雲南至成都之鐵路所謂鐵路均沾之勢又成矣今所餘者多欲之俄國耳俄國之橫貫蒙古鐵路其要求又意中事也 
　　夫鐵路政策之不能不輸入外資固也輸入外資之不能不取各國均勢又固也唯其最要之點當由我國自行劃定路線以許各國之建築不當由各國要求而與以築路之權蓋由前之說所謂輸入外資也由後之說則以鐵路為應酬之品也將來之關係豈其細哉願政府其慎之 
[專電]  
　　北京電今午（六日）政治會議審查報告兩案皆絕對秘密不用速記惟國會議員决定資遣回籍有議即定憲法者終以手續不如修改約法易便多數主修改說但必另組機關 
　　北京電外部與使團商議收回上海廨員减遣權往返文書十數使團漸允惟問派誰孫答此難預告但為極明幹而通西語者 
　　北京電章太炎函黎謂將冒死而行在車站截回叉被其從者挾去不知何往前有人向袁言袁謂我無他意但彼案未了蓋早巳由檢廳控其袒亂 
　　南京電甯紳金鼎等現與某銀行商訂借欵六百萬元撫卹甯城被災商民以蘇省印花稅為抵押品日內擬赴京懇請政府允准再行簽字 
　　南京電張巡閱使接參陸兩部電奉大總統令鄂湘蘇贛皖五省江面水上警察應統歸長江巡閱使節制已電各該省查照海軍船艦己 
　　電飭建威建安湖鵬湖鶚四艦歸該使節制云云當即分電各省查照南京電韓省長有辭職消息 
　　南京電段芝貴俟張勳離甯即行赴鄂 
　　南京電浦口商塲籌辦處現已繼續開辦莊蘊寬督辦日內由常來寧 
　　南京電甯垣昨獲九龍山匪蕭麗泉一名嚴訊未得確供 
[特約路透電]  
　　北京電據英文北京日報載稱上海領事公會對於外交部要求會審公廨　員應由中政府委任一節所委之員資格適合則自無異議間各領事並請中政府擔保維持該公廨歸工部局管理時之規則該廨批准保釋人犯須負責任填發牌票一事則仍應歸工部局巡捕房管理 
　　北京電開法國要求中政府准其由雲南府築造鐵路通至成都期與大同至成都之鐵路及河內至雲南府之鐵路啣接該路築成後將與法比公可承造之隴海鐵路在西安府聯接於是自張家口起至河內止中國軍險皆操於法比兩國資本家之手隴海鐵路原以海州為極端茲因地勢不合已改議築至海門廰該路工程進行頗速已聘用外國工程司三十餘員 
　　南京有汽船一艘載客一百三十人在某山角遇風沉沒聞僅救起二十人餘悉溺斃 
[譯電]  
　　北京電北京日報勒有社論謂據大阪消息蒙古代表團因此次赴俄並未得志故擬赴日游說日政府輔助內蒙古叛離中國宣佈獨立云 
　　北京電新曆新年慶祝者僅官場而已袁總統在總統府宴外交團時黎副總統不在座袁總統宴各大員時外交團亦與會劉者極盛清室代表為載　與溥倫二人參衆兩院由王湯兩議長代表國務員以張謇年　最長曾代表全體演說天廟先農壇均開放准民人游玩孫逸仙之賀電袁總統並未答覆 
　　北京電北京陸軍大會　定　本月十號舉行各省民政長日內均將到京以本省情形報告總統及親聆總統宣述中央政府目下困難情形 
　　希京電希臘借欺英金二千萬磅五釐起息限五十年償還最小之價為八十七零四之三以某項入稅為抵押 
　　倫敦電電巴黎不日將發行塞維亞借款英金一千萬磅 
　　倫敦電英國海軍經濟家已在韋斯特安特及城中兩處組織大會擬子國會召集以前開會討論海軍問題 
　　倫敦電英國海軍大臣邱吉爾君現居巴黎有客晉謁詢問對於財政大臣喬治君發布减輕海軍軍備之言論意見如何邱吉爾君答稱此項性質之重要間題現正由內閣計議向例不能告知新聞家云統一黨各報節錄邱吉爾君之演說以明該員與喬治君之意見大相枘　每日紀開則合載邱吉爾右與首相愛斯奎士君之演說以明內閣各員意見之融洽律務大臣白克買斯特貴爵在哈　斯演說謂海陸軍備僅當以能保不為外敵侵犯為限如鄰邦輯睦無異啓　則卽可作止云 
　　柏林電新任土耳其陸軍大臣安佛右履任後即往謁見供職土廷之德國武員領袖桑特斯將軍台林報謂法報所載土政府簡任該員實為新戰爭之先聲云云其說毫無理由土政府　任安佛君為陸軍大臣巴黎頗為震動蓋因該員乃德國之至友主戰極力之故 
　　柏林電墨西哥叛軍連次敗退大局似巳稍有進步惟墨政府之經濟則仍窘困 
　　柏林電據巴黎消息日皇日后擬於一千九百十四年出游倫敦巴黎 
　　倫敦電法總統擬於本年五月間游俄俄皇擬於十月間游法 
　　柏林電俄國皇太子久病之後體漸復原已能　從俄皇閱看關斯賓聯隊操演陣式 
[要聞一]  
　　政治會議開幕後之近狀 
　　政浩會議開會以來其議事日程及種稱事項已疊誌本報茲更由各方面切實關查關於開會前後一切情形連類誌之於左 
　　茶話會之提議提議成立以後本擬於1星期內開會三次刻閱李仲軒議長之意謂該會議所負責任至　若照常例開會而於事前漫無準備則倉猝開議於事實既多隔閡而聚訟亦不免紛紜　時完事其貽誤於政治之進行者殆非淺鮮是非設法變通萬難免有種種弊害之發現緣此之故由　會員全體議决嗣後無論大總統物交之案國務院咨送之案或該會議自行建議各均須先開茶話會一次討論完善然後提出於正式會議云 
　　旁聽席之酌設團城子因地方窄狹人數一多則不足以容迴旋故對於設旁聽席一節曾無何等規定嗣後各國駐京新聞記者屢次交涉謂苟無旁聽席外間不得眞實消息反令種種謠言乘間而起轉不如即時公開令入得悉其眞相間該會議秘書廳亦甚以此事為然擬　訂定旁　規則准令新聞記者入內惟遇有軍事財政外交重要問題時仍得隨時禁止且對於入內人數亦須設有限制云 
　　水久機關之風說政治會議之初行組織本係短期機關不幸而國會之停滯適當其時事勢所趨遂不免以此為代理國會之地既已代理國會其勢非改為永久機關不可此外間所以有改為特別參議院之虱說也此種風說雖非確耗然據個中人言李張兩議長曾與大總統黎副總統切實討論一次聞其討論結果以此等重要機關有關於行政前途者甚大故必改為永久性質方能收效此則敗為永久　關之盡無根然以理揣之改組以前尚須由該會議公决一次然後可以命令發直委員任期此後亦必有明確之規定也 
　　修正官制聲中之會計司 
　　預算案關係態總理據財政部會計司長賈士毅呈據第二科長熊正琦呈稱民國三年預算前經通電京內外各官　造册報部以便編訂現在修正各部官制栽减頗多前次預算因之不符外省亦有更改者此次收到之預算案當然不能審查請呈總長迟電各省及中央各官廳將現在官制之預算限於月十五號以前咨部　使審查等語為此呈請核奪熊總理令於日內開財政會議時提出表决 
　　會計司權限財政部會計司已分四科辦事業由參　廳擬妥權限呈請總長核示第一科　會計法規之修正　處理本司文電兼收發及統計事務　命令及通告之編擋　本司預　及不屬他科事務第二科　預决算之程式釐定科目征集催告審查編訂等事　預算公布關於行政之通告　歲入增减之審查　關於地方公共團體之財政報告第三科　審查京內外各官　領欵憑單　關於概算以外之欵項　審查　欵文電　　於敗項之核復第四科　歲入支付收訖報告之審查　歲入歲出主要簿之登記　曾計書之編製　支付命令之填具　關於其他登記事務 
　　中國銀行之將來 
　　中國銀行湯總裁因各部局所各機關紛紛核議减政本行中亦當酌量栽併以省經費該行本設有入局甲）國庫局（乙）出納局（丙）營業局（丁）發行局（戊）證券局（已）計算局（庚）總查局（辛）文書局現改為四局兩處將核算局檢查局合併為會計處處長由副總栽兼任文書局廳務處合併為總務處證券局之事務則由國庫出納兩局分任之並請將被淘汰人員酌其優者分派各省辦理分行事宜昨已呈請熊總理批准矣其該行總裁湯叡已經總理具呈大總統請任為財政部次長不日即可發表所遺一席聞態氏同日已開單請　計者個為天津造幣廠長吳乃昌一為中國銀行監理官梁啟勳一為前財政部公債司司長陳威聞吳則大有希望 
　　袁總統之政治思潮 
　　發展交通政策大總統近以欲謀政治與實業改良之進步非發展全國交通事業不足以收效果故日來對於建築全國鐵路一事研究不遺餘力日前大總統曾開示鐵路政策條理面諭交通總長周自齊氏令認眞籌劃所開條理探悉分別略誌如下　各省已定路線應於民國三年內一律測勘　已測勘路線應於民國三年內開工建築　未定路線應於民國三年內一律勘定　通國已成未成之鐵路共有若干應令隨時列表呈覽云 
　　整頓吏治　要大總統以地方吏治腐敗亟思着手整理其整理方法　以嚴訂懲罰優給獎釵兩端為主旨等情已誌報端茲聞大總統對於中央各機關人員亦擬以此項辦法推行以期發生觀而資鼓勵刻當中央新官制發表各部改組日來紛紛栽汰人員為數甚夥推其原因實以態內閣成立以來即以减政主義號召於全國今日修改官制裁汰人員卽其實行减政之所致昨大總統與態總理談及此事略謂减政政策　行以後中央官俸一項每年所省統計為數甚微然名機關人員無論官階大小均係為國宣苟能稱職展其所長則國家於無形中受益良多其報酬自宜從優倘以减政之故節其薪俸難免不因此致生流弊於政治上所受之影響當非淺鮮也云云 
　　政海新談薈 
　　鹽政改良布置自熊總理任內閣兼財政以來關於减政主義　設機關改訂章程布置部務等類之政策相繼實行手腕　為　活成績亦甚昭著現各部修正官制亦巳公布裁員方法以次實行各事巳畢行政機關亦無可再改之官制各處局務亦無可再訂之章程茲聞熊總長又因鹽政一項關孫甚大故巳提　擬於民國三年於鹽政處外另設三廳其布置之法如下　製鹽廳內分四科（甲）建築科（乙）製造科（丙）交易科（丁）存儲科　運銷廳內分二科（甲官運科（乙）商運科　會計廳內分二科（甲）會計科（乙）稅務科 
　　商會另擬規則農商部消息張總長以振與商務必須商界之有適當之結合方易收所有以前之商會章程其不完備之點甚多且只重聯絡感情而無互相策勵裨益之規定非加修改殊難收商業發逹實效曾飭部員另擬屬會規則說稿後節面送法制局又經一番簽注修正刻巳全部成立擬日內即以部令頒布其內容分為九章共五十四條云 
　　漁業整頓計畫農商部第總長擬出整頓漁業辦法四條路誌如下　清理各省湖沼池塘劃清官有民有巳開不開之地分為數　每區設營漁員一人以使提倡整頓　已　出之地竭力蓄養未開　者竭力開　置漁業教科白話編纂叙明　養取得各法使業漁者盡知 
　　政府進行近狀日前有某君往竭張季直總長詢及政府近狀張云余前在南方時曾聞人言政府遇事數衍及親任部事後始覺南人所言各節皆不知內容之空談蓋現在中央政府之事權不不能如一外省之部督論事權則不能統一論財政則庫空如洗借債則條件嚴酷不借則無米為炊當預定大政方針時余當力主注重實業助長行政惟求人民物質經濟之發達故余意謂當中國目前最要之政策有七　采保護主義　整理固有之官業利用外資創辦新事業　獎勵政策　實行單獨稅法　改良農業　劃一度量衡　礦務獨立無助困於經濟不能進行惟有抱定政策實力做去以以期不負初心云 
　　軍事大會開議中央軍事大會現已擬於擬一月開議其一切會事均由參謀陸軍兩部籌辦近日兩部陳蔣兩次長極為忙碌分別赶籌擬於初十日以前一律齊備預算經費須入萬餘元之譜昨已派員赴財政部支領矣 
　　未來邊督之揣測者 
　　藍天蔚總統府消息藍天蔚自歐洲回國後大總統以其學經騐均皆優越擬畀奉督之職曾命梁秘書宣示此意　君當以奉天軍隊組織極為複雜難以整頓且統馭亦殊不易為言卽行力辭梁秘書復命後聞大總統擬稱綏再予以重要　職以展其材目前先任以總統府軍事高等顧問定於日內發表並聞　君不日即有口北之行係視察蒙邊情形云 
　　唐繼堯雲南都督蔡鍔此次來京本擬不再回任故到京後迭向政府面辭　督一席已經政府照准見諸日昨命令其所遺之缺政府以現任黔督兼滇　事唐繼堯本係滇人且 
 
 
 

Page 3

 
 
其近日與　人威情稍有不合擬卽將唐調任慎督　其　　　　一席擬　派貴州護軍使劉顯世兼理云 
　　湯薌銘署　湘督湯蔀銘自　任後辦理該省善後事宜極爲認真政廣深為嘉許而湘人對之亦頗稱頭一時斷難輕離刻得政府最確消息旣以擬該署督改為實任至其所遺之梅軍次長一席昨政府巳電商劉子英總長遴員請簡俟得復電即可同時發表云　　　張廣建張廣建任命為陜甘　邊使政府旣有俟其抵甘時改任其為甘督之議故張日前出京之時政府令其順道調查沿邊防務先赴甘肅　得確息政府以甘督一席虛懸已久現已决定一俟張抵甘肅卽行任命其為甘督以資整理而專　成云 
　　最近之籌邊消息　奉省籌備國防　奉天來函云張　督日前召集各　道及陸軍各師長等於都督府內特開會議討論東三省合併辦法改組外交機關並對外方針東蒙改省準備手續東三省國防軍備計畫改革幣制並整頓財政剿滅鬍匪興利除弊移民實邊等項巳　頭緒昨將會議事項電呈中央　大趨統鑒核矣　　　甘省收服邊番　蘭州張護督馬提督昨電大總統國務院參謀本部陸軍部云據循化營參將馬國良西軍中營管帶河西觀察使馬延　呈稱前奉命繼績辦理唵多哇番族撲營一案　多哇番匪自經我軍擊退即退居巢穴面唵多哇遂遠颼無蹤茲據該主管寺院僧目香錯隆務新舊昂鎖隆　紅布蒙營代懇投誠擔保唵多哇回時再為投首認罪參將等查該番族巢穴尚遠天氣較寒地勢尤爲險要草枯水竭不宜進兵可否允准該番僧目香錯隆務等擔保緩期息事之處請示導　　　查該參將等所陳各節係屬實在情形已飭率隊回防俟唵多哇歸誠息事以安邊圉謹此電陳伏祈　鑒甘肅護都督張炳華提督馬安良個印　　　帕親王暢談蒙事阿秦辦事長官　勒塔業巳到京由蒙藏局貢王之介紹於上年十二月二十九號上午覲見女總統柏王進呈禮物大總統略詢蒙事柏王對答頗為中肯退去即赴太平街與貢總裁暢譚蒙事樶其大致誌之如下　改編蒙古原有軍隊及舉辦鄉團進行辦法　對於劃界意見　詳言俄國撒退駐直軍隊之裏面貢總其甚為欽佩擬保　王充任庫倫辦事長官其阿爾泰　設鎮守使缺旣以馬福祥充任云 
　　禁煙案積極進行 
　　國務院消息聞前日由大總統交下禁烟積極進行案日（二年十二月廿八日）特開會議聞由朱總長提出四項辦法已經多數贊成其大要如左　速公布禁烟專律凡私吸私售者　科以嚴刑　速禁絕各地種烟遠者科以重罪並規定民國三年四月以前各地方若發見烟苗除將地主按律懲辦外各地方官均有嚴重之處分　各省厲行專賣以明年內為限凡有烟癮者一律戒絕　速與英使切實交涉一千九百十　年禁運期提前二年辦理以明年為限以後無論何項烟土一律禁運入口 
　　南京政聞錄 
　　張巡閱使擬初八日啟程赴浦口都督府一切傢具什物均搬移過江蔣護軍使因淸江軍隊已兩月未發軍餉恐有譁變之　特電請省長接濟十萬元卑　放給以安兵心省長以軍儲空虛異常焦灼各縣知事以張督去任深盧省長送京考試辭職者已有三十餘人各釐局局長亦因張離寗加以國稅廳張處長新加比較具呈辭差者亦有數起 
　　省長以山陽縣知事呈報大股匪徒焚刧二十餘家之多通令各縣一體緝捕 
[游記]  
　　新疆旅行記（二）（十）（二）（單騎） 
　　閱者諸君鑒此等游記為本報所歡迎閱報諸君中如有　途麓行者或於啟行之前先與本館訂定或於旅行之後卽將游記寄示本報苟登載者不惜重資以報也唯或鈔襲前人游記而改頭換面以欺騙取財查出之後恐名利兩失矣本報記者白 
　　十　日晴風七時出赤金峽城西北行入戈壁灘東西寬八十南北長一百　十里碎石整沙年久牢結風吹不揚車馬經之磜　有聲與風聲相和如萬馬奔　至高見灘有石碣序跡剝落不可辨灘平如祇不生草木枸杞叢密搖曳多姿積砂成堆四望平　毫無障蔽故風來迅烈勢不可當抵玉門縣住玉門縣周末為西戎秦月氏居之　為酒泉燉煌二郡地酒泉領縣日玉門延壽漢罷玉門關屯從其民於此置縣元和志縣東至州二百二十里卽今赤金峽與古瓜州之玉門關相去遠甚在酒泉者玉門縣在安西為玉門關也古延壽縣亦在赤金境內赤金以西屬古敦煌郡地後魏置會稽郡周改會稽縣隋改玉門郡玉門以西周晉昌郡後為西凉李　所據唐為瓜肅二州玉門以束屬肅州以西屬瓜州隸　右道貞元後陷於吐番朱沒於西夏為回　所據景佑中元昊襲取之元屬沙州二路明永樂間有塔力尼者率所部來降建赤金蒙古所授塔力尼為千戶賜誥印升為衛進都督僉事正　　吐番逍將掠奪其印赤金衰弱不能自存因徒肅州嘉靖間閉關絕貢嘉峪以西不復理淸初西夷丙　康熙間置靖逆同如屯田安民雍正改柳溝通判為靖逆　領　逆衛赤金所乾隆廢衙所改今縣靖逆石硤東屏名川西帶北控右地南扼諸番形勢頗隹古玉門關在瓜州今安西州東雙塔堡古陽關屬沙州今敦煌縣西赤金堡南八里紅山有古洞塑佛殿宇出門鐘磬廊舍亭址宛然為一境之勝縣東六十里為共山出金故又名金出十七日出玉門縣城北門西北行城邊渠水交錯村榭茂密田苗靑旺過西大橋卽西渠水復入戈壁灘長五十里寬約三十里碎石如拳鋪地成靑黑色右有渠地左望無邊盲風撲面冷氣侵人扎蓬枸杞數步一棵結子為枸杞子其根卽地骨皮皆滋陰淸潤之藥品產此地者實為最隹至州里井沿途皆無居人渠水一道目西徂東橫穿戈壁迤北漸有村樹人烟抵三道溝住居民七十餘家旅店僅破屋數間土坑兩行耳河東為玉門縣境河西卽安西界三道溝今為安西界其西二十里柳溝驛康熙季年置為安西玉門分界處舊設通判雍正初移治布隆吉爾乾隆中葉廢術改駐游　後改都司今仍之河侮崑崙錄云雍正十年　定安西柳溝靖逆赤金諸處地畝屯田每歲籽種踏實堡千石布隆吉爾三百石雙塔堡三百除石小灣堡即小宛驛　七百石昌馬湖二千石靖逆赤金各數百石皆賴昌馬河水利按赤金有赤金渠流入花侮子灌田百餘里不賴昌馬河水雙塔堡卽漢唐之玉門關也赤金湖東可開渠墾荒大興地利戈壁中碎石憑沙風吹不起皆山水暴雨冲刷年久土盡石存是以不能生物也 
　　十八日出三道溝西北行渠水分　地名膏腴十里由水梁河寬半里巳乾涸上游遏水决以灌田遇水漲時尚由此道十里柳溝驛淸流潺潺可以灌田沿途鹼草叢生極為茂密刈收結辮可為草帽大利也惜無人能知僅供炊炙又十里　道　有關帝　泉淸寬丈許兩岸土沃草肥無關荒者致成曠土十里七道溝古楊兩三株居民一家有水池由此西西南又轉西北行平野無際荒草粘天高與馬齊十里八道溝細水長流徧生　　又十里九道溝有土橋廬草滿塘曠無人烟然皆沃壤也二十里札馬營紅士堆如高阜營址尚在野草蒙茸牛羊濈濈十里布隆曾爾城住居民七十餘家古楊甚多大者十餘圍皆數百年前物城基寬廣舊有居民八百餘家　亂之役死亡殆盡迄未復元自　道淸至布隆吉爾九十里南北百餘里疏勒河繞於北洪流滔滔汲引甚便若殖民墾極可成沃壤七八萬頃足容十萬戶有此美地而不知經營聽其荒蕪惜哉 
[雜評一（無名）]  
　　可憐可恨之蒙人外蒙旣以附俄之故雖日自治實輸外蒙於俄今又不足外蒙代表以不得志於俄又欽附日以輸內蒙於日其愚可憐其事尤可恨也 
　　多故多難之江蘇張動日去江蘇宜若可安矣乃忽有蘇州元旦之謠又有江甯獲匪之事一之不巳繼以再三必使江蘇無一日寧天之獨厄我江蘇耶或曰否各省董如是 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　大理亂事之痛定痛 
　　大理亂事巳告平定茲得雲南訪友來函照錄如左雲南大理府日昨因有黨人藉抗拒鹽欵為名在榆鼓吹步團軍隊全體作亂探聞初起之時該軍隊先在操場操練因素恨營長平日尅扣軍餉大起鼓譟隨有連長杜清年即就機說其私黨賈少樓等起事當卽初入日攻入城中將大理知事蘇某殺死並戕斃該營長官楊恩澤紀紹周張繼麟王允榮楊殿動徐顯林高鳳任等及暗長錄事兵士等五十餘人旋舉楊禮為總司令廖文成為副司令委劉家賓為大理知事立時分派軍隊赴省城永昌麗江永北名路進攻佔踞鄧川州趙州彌渡縣漾濞縣鶴慶州等處各地防營紛紛響應沒收鹽欵銀行紙幣數十萬又得快鎗大炮子彈無數勢甚浩大常有電報與李根源往來言此次亂事係奉孫黃指使云云滇督唐公聞警後於十五辰刻密　兩營赴迤西防堵因恐百姓驚惶借野操為名先出東城外轉往北邊山脚仍繞路碧鷄關直往十七　又開兩營兵赴楚雄偵探賊情十八日又派混成旅長韓鳳樓君率領全部啓程並另帶兩營兵勇並電信隊電話隊兩機關從往預向軍府領銀五萬兩以備軍用各項云 
　　滇黔之匪世界 
　　賓川之匪雲南賓川州（現已改縣）素為迤西首善區域人烟既繁商務亦旺惟附近川地當受川匪蔓入自前年以來巳被騷擾不堪不意頃聞軍府得接賓知事來電略謂賓川屬於日昨忽有大股匪徒五六百人由姚安竄入該屬平川耆禾頭村1帶燒殺搶擄無所不為並聲言將攻撲賓城人民驚慌萬狀該縣現在兵力甚單不但不敢捕拘連防堵亦不敢向前因聞該匪等携有最精利快鎗甚夥無力抵禦電由軍府飭令軍隊赶往救援云 
　　東川之匪雲南東川府（現已改縣亦）係雲南繁盛區域又為產銅最盛地方故商業尚旺人戶亦繁近聞該府所屬湯丹落雪因民各廠地現有悍匪七八百人均持有快鎗筆碼沿途大肆搶劫現在偵知該匪擬往祿勸縣之宵敵壩地方謀亂云云廠地非常驚慌昨巳電請軍府派兵防堵矣 
　　黔西之匪貴州大定府黔西州因與滇川相近人烟稠密商務亦繁盛頃接畢節來信黔西州之新場地方為一最大市鎮於日昨突來悍匪四百餘人手持快鎗身着軍服嗚鼓吹號忽然擁入該埸人民不及防備所有該場商號居民全被搶劫一空並傷斃民多命約計損失之數不下二十餘萬金云 
　　正安之匪貴州正安州亦北路繁盛區域匪徒最盛統帶陳松甫駐此緝捕日昨陳君帶兵三十餘人於正安城外與悍匪三百餘人互相對敵陳君都下奮男異常乃將悍匪三百餘人擊敗鎗斃生擒數十人奪獲快鎗甚多又搶刧陳幼石之匪首亦被緝獲云 
　　鄂豫交界之白狼為患 
　　白狼為患於豫一帶勢極猖獗因有同盟會黨人相助蓄志不小屢次派人在武漢偵探設立機關均經拿獲懲辦茲又有前充黨人劉鐵副官之劉知時及其黨張發於武昌保安門新橋街密設機關經警察十五署拿獲解由軍法處訊供出新同盟會交際幹事查麟璧胡鎮海等多人均陸續在武漢拿獲劉查胡三犯現已處以死刑矣據漢口領事接得直汴敎會報告白狼匪黨現經直汴諸軍分途剿擊巳大敗四次現白自率一股逃往嵩山巢穴　險固守官軍圍攻極難取勝徒廢時勞師是以總司令王天縱已電汴督轉呈總統飭陸軍部速撥飛機隊帶艇三隻前往以炸彈轟其老巢現陸軍部已飭令飛艇軍由京漢路運至彰德指日即可轉運戰地掃蕩匪穴在此一舉矣然上月二十九號領事團接得開封主敎拍來急電則云賒奇鎮係河南以西之最大市鎭）被白狼部將王武等二千人圍攻六日現官兵敗逃匪人遂佔據該地中國商民均紛紛逃避云云其湖北老河口與汴連界白狼屢有圖犯消息頃聞除夕日該地商會電叚督告急云本地土匪勾結白匪蠢動兵備單弱大局危險等語並未叙匪勢之詳情段督當以緊急命令飭駐省城甲棧之寗軍一師第三團之二三兩營尅日拔隊由火車至廣水星馳往援又聞沙洋地方亦有土匪揭竿響應白匪刻尚未悉其詳又南漳縣亦係與汴連界刻有羅小獅子馮蒼等嘯聚二千餘人盤踞李家廟一帶日以擄人為事有錢贖則可生還否則虐辱殘殺該匪自稱白匪封之為左右將軍省城官立法政學校學員將克榮曾被據去以二百元贖回第三師派有兵一連守縣城任匪胡行不敢過問聞三師長王安瀾因兵少防地寬廣客軍又不受約朿以致匪盜　起業已自請辭職云 
　　鄂省近事紀要 
　　黃開文力辭督辦江漢關監督　京漢鐵路南局總理黃開文前月上書北京政府辭職者實因現在减政交涉員一職須併歸關監督兼管際茲中外交涉繁難殊不願當外交衝要之任政府亦識其意特改任其為同成鐵路督辦此路係從四川成都修起向北經過陝西直至山西大同府其成都一叚與川漢鐵路相接一切事權均由債權國比利時之總工程司主管督辦一職實有名無實無甚權利故黃氏現又上書力辭不顧前去政府允之頃已由國務院來電以段督呂省長　任伊始佐治需人黃某在漢有年地方情形甚為熟悉一切進行尚望扶助應着暫緩交卸云云人皆服黃之運動力 
　　電話局收歸部辦武漢夏三埠電話局性質各異武昌原由官欵所辦漢口則係商人劉歆生集股所辦漢陽則屬官商各半革命後以電話為軍用之物統由鄂軍政府派員經理迨上年南北統一後劉商迭在都督府爭請將漢口漢陽二局發還商辦否則要求賠償創辦成本遷延年餘官家但以時局未定為推諉之計頃交通部派委何元瀚來鄂調查與都督省長及劉商接洽欲收歸部辦劉等亦不甚抗拒但求給予成本何委員現已回都覆命並電告劉商云部中允撥二十八萬元收歸部有准本月内派員來鄂接收 
　　粵賭徒不厭再三之瀆 
　　粵省自紙幣風潮發現後一般賭徒即以弛禁為藉口茲錄龍龍督兩批如左 
　　　兆萱之計不行頃有惠州鄺兆萱因條陳時事涉及弛開賭禁昨奉都督特行批駁云條陳閱悉綜核所呈十六條大旨以興實業納游民清盜源廣化育為主當斯民生凋敝風俗凌夷之秋此言庶幾知本矣第其中節目可議者既多待商而未克及舉者復不少開礦務墾荒地講樹牧振工藝諸則固為裕民富國之良圖然欲令克舉則視乎民智視乎民力殆非徒法所可推行尤非官吏所能強飭然今日大市場之趨勢貲力之廣厚事務至繁雜手續至綿密稍有不當隤敗隨之非若閉關時代之工商營業可以家喻而戶曉朝導而夕行者可比此種營業維持保護官吏當然負其責擴充興舉官吏甯能必其行且際庫帑萬分支絀之時國家補助提倡之方尤非易語此待商而不易急舉者也弛賭禁一事來呈所據之理謂賭亦游民棲身之地廣東有賭則廣東之游民即可依賭以謀食本都督之意則謂賭為游民製造之源既欲導民以勤劬農工之正業卽不宜使怠惰僥倖之習復中於人心且來呈已言廣東之　賭為大宗又申言賭為盜　何以又請弛禁至慮不良之徒不賭於通都大地反賭於窮鄉僻壞則飭所司嚴為查禁可也令民不務下正業以營生而依賭以謀食此豈論政者所當言此可議者也其餘興女學增警察擴游繫烙鎗印各條則均有見地尤以烙鎗印一條為可絕匪械之本具見關心治道殊堪嘉許應候採擇施行所請移送相當委任一層仰自赴司法衙門呈候核示可也 
　　梅經武又遭申斥梅經武昨又條陳開放香洲埠挽救利權當由龍都督批云條陳閱悉粵省紙幣低折今達極點設法維持自所至急比以略弛賭禁作紙幣尾閭之洩為言者巳稍有所聞彼以禍害之緩急為前提非以禍害之重輕為前提故理論排成尚頗具足縱令實行猶張弛操縱之餘地雖非適時要不失為論政之1說至若來呈所謂喜小利而忘大害云云將以紙幣低折其害大於賭禍耶鈔價低淤正貨今昔中外恒有所聞或緣兵事牽動或因金融極滯要不外一時之境地特殊之情形但使接濟到兌換靈復價固易逾反掌雖目前之痛苦極深要不足儕於大害賭則豈其然乎禁例一弛繁盛之省會無論巳山陬水涯惡風傳染他日復申禁令欲期盡絕良恐大難留此星星之火以貽方來寧謂地方之福賭博非生利之事賭徒鮮方正之人商場中沾其餘瀝以為澤者亦不外妓館酒樓等消耗口之　而富國大計之農工絲礦等不興焉坐令精壯少年殷富大賈懷僥倖之心逐剝蝕之利嗜尚所向投貲所趨羣附不生利之事業以消磨其資產精神顯違勤愼樸儉之明令蓋非厚生立國之本綱不見其利甚見其害有如此也來呈大小相違已為奇謬又來呈謂狃於禁賭之茍順輿情　忘金錢暗溢之大害云云方今共和民意為重本都督服官是邦上奉中央之教言下從穩健之輿論與諭不察將休戚不聞而是非淆矣吾民果為挽救利權則為途至多歐美之富豈在業賭此間商場之疲一在曾經兵事一在未靖苻一在金融緊縮謂為禁賭所生之結果斯實曠代所未聞抑禁賭當以全省為範圍來呈擬專弛香洲之禁將以賭為有利於地方耶則同是吾民同應弛禁以獲福將以賭為亦有害於地方耶則香洲獨不應弛禁以獲垢謂將藉賭以繁盛香洲耶則繁盛港口世界多矣彼固未嘗不禁賭也繁盛諸地各有獨賦之遠因無源之水何可終澤哉至開放香洲一名詞尤極不適要之所陳谷節未嘗非有意為地方幸福之謀惜未聞治道耳既據分呈各處仰仍候核飭知照可也此批 
　　三湘軍界談 
　　第四區軍士騷擾第四區軍士派出駐防慈利者到防五日釀成衝突六次第一次十數人結隊闖水西門菜圃調笑婦女互鬨毆傷一劉姓人性命甚危第二次響票毆辱慶太昌店主第三次北門水次木筏失　浮蕩中流軍士據船　為撈獲勒令給錢四串文筏主典衣始獲如數第四次軍士十五六人持台票向張春泰勒兌銅元該店以商會業與訂約每月出銅元二百串供應其需用乞約朿軍士不擾商戶勒兌現元遂不知應軍士怒碎毀其櫃檯擲碗拋算盤並商從旁排解之城議會議長皇甫遊羣　營報告運長王恩恢門號叉不為通報第五次軍士持台票向中大兌換該店不台票大鬨及知事出諭猶不服解散請其官長亦不至第六次在桂茶館吃茶因爭價互毆碎毀1空行政官均不敢過問查該營營長為高姓於辛亥冬初成軍由都督府撥隸王鎮守前次攻荊州時高軍騷擾特甚故王致譚督電有高管帶驕蹇之語云 
　　近衛營退休前都督府近卫营業已分紮谷處日昨湯督以湘省軍隊盡已裁减该营係前都府近衛營自應一律退休特飭該營營長辮理退休事宜茲聞該營長張君松本已　令督飭各連連長勒令各軍士繳械繳裝各軍士亦深明大義俱顯退歸所有軍械軍裝悉數繳解軍需課查收現已由　督府發給恩餉二月並分別送歸原籍矣 
　　驚忙紛擾之皖新年 
　　皖垣破獲機關皖垣北門內孝子坊黃宅內寓有洪某　縣人幷有江淮大學學生四人亦寓其內二日下午忽被警廰偵探員帶領巡士多人將洪某等五人一併帶至警廳訊問後隨將學生一律釋回僅將洪某解送督署茲探悉原因聞洪某係由柏文蔚派來皖垣組織暗殺機關乘間謀亂早經警廳偵探識破其秘密機關暗地相隨多日詎洪竟於上月三十一號邀集黨羽十餘人往西門外某庵中秘密提議一切進行當經警探卽向警廰報吿率隊前往緝拿不料洪等已經散去適是晚洪某回腐故被警探拿獲幷搜出黨人証據多件尙有餘黨四人正在逐一詰問忽都督府偵探亦跟踨而至隨將餘四人一併拿解督署訊辦矣 
　　渦匪搶劫鹽局皖北渦陽縣地方民風強悍素為盜匪出沒淵藪搶刦之事時有所聞近聞該邑北境官鹽局集欵甚鉅久為盜匪所垂涎日前忽糾集匪黨數十人明火執仗擁入該局將員役人等嚇去任意奪取資財正擬呼嘯而去適鹽巡率隊抵禦互鬥時之久該匪等勢力不支遂分途鼠刻由該局飛報都督當飭營縣一體協拿嚴辦矣 
　　贛省之黨獄談 
　　邱陳雙雙入網贛州警察署分署長梅月濤等奉委押解要犯邱萃英陳相昇兩名晉省投案訊辦中途疏忽致被邱萃英乘機脫逃惟將邱之姪拿獲一併解省昨由汪民政長諭令陳委員奎齡於二十九號會同審訊據陳相昇供稱係在在國民公報充當副編輯文字激烈致被拿案管押其邱發珍仍押南昌陳相昇仍押新建邱國榮及可疑警兵黃贊明仍押警廳聽候復訊錄供核辦云 
　　葉鎮東訊供情形又贛民報主筆葉鎮東前亦經汪民政長飭令拿獲昨經陳委員會同警應提案研訊據供由東京留學回國幷無從逆亦未在贛民報館充當主筆鼓吹亂事惟曾投過秣陵血小說稿在該報登出嗣與時倚方宗旨不合停稿未投即秣陵血小說亦係紀光復之初南京民軍攻擊雨花台事實云　　　吳安伯傳聞末减吳安伯一案茲聞當道以與雖曾充過偽職然其性質庸懦腦筋單簡為一無聲臭之碌碌庸才擬處以水遠監禁聞當道現又查得吳安伯私蓄尚有二萬餘元擬罰令悉數繳納作善後經費貸其一死亦未知確否 
[地方通信]  
　　松江 
　　地保聚賭肇禍華亭西鄉石家洪朱橋地方為舊婁治四十三保五圖該圖地保徐泉發近借做壽為名聚眾賭博隣里之不慊者函告華亭周知事周君立派本署黃隊長率領小隊十名於三號夜潛往捕拿鄉衆見小隊不穿制服疑為冒名　騙圍住毆打致當場有三人受傷餘則鼠竄回城周君得報立電警察局令即派警馳拿並援受傷人出險沈警長以時在深交恐激巨禍姑令暫緩至黎明時始派巡官一員巡士十名整隊前往遂將該保及帮凶之徐甲併拘來城甲所穿之黑縐皮袍即從小隊身上褫剝之物領際尚有血痕乃一併解送知事署聽候嚴辦 
　　盜匪解歸金山浦南松隱吳道雲家被盜由傭人蔣阿四潛尾來城將盜高阿三並喊拿獲解警待辦曾詳前函翌日事主投稟警察局請將該盜逕解鎮守使署立予鎗斃沈警長以生命至重不能操切從事松隱為金山轄境即將高阿三連同購物併解金邑聽候訊辦 
　　鎮江 
　　周正東可期開釋前獲絲網船主周正束自經前任楊知事研訊數次並無通匪違犯情事檢查該船亦無違禁物件乃將研訊情形稟報省長請示辦法巳奉批令准其酌予開釋有謂周正東實係妒業者挾嫌誣陷云 
　　禁烟准封房屋江蘇韓省長接准內務部文略謂禁烟一事現正積極進行房屋入官一節現行律既未訂有專條前清禁烟條例發封房屋充公自應繼續有效云云昨已訓令丹徒縣知事遵照辦理矣 
　　船捐劃歸市有丹徒船捐應歸市有前由市議會議决後經前縣知事籍口給航陸巡緝之費至今未見劃歸日前市董會再援省長訓令船捐應歸市鄉自行微收及財政部規定船捐列入地方稅等文呈請縣長劃歸市有以遵功令云 
　　揚州 
　　派兵赴邵防匪第七十　混成旅長張景湖准知事署公函據邵伯鎮各商代表丁策早稱邵鎮湖蕩梟匪出沒騷擾異常該鎮商民一夕數驚不能安枕從前原有十　團第二營及水師炮艇駐紮尚少安謐現自第四師取消後該營兵士及駐湖炮艇均調回未奉續行派往應請函撥陸水師照舊駐防等因以故張旅長特訓令陸軍第一百五十團陳團長兆豐撥兵前往防禦云 
　　郭瀛最後之决勝江都參事會候補郭瀛前以當選名次應列第一而朱轄丁寳榮等則以得票較多與　競爭名次由溫志庠知事呈省請示辦理現由省長指令以分次選舉即以選舉先後為定連記選舉則以票數多寡為凖江都係分次投票故候補第一仍當屬之郭瀛云 
　　杭州 
　　通令停止自治機關浙省行政公署昨日通令各縣知事文云內務司案呈十二月二十四日奉內務總長養電內開（此電已見上年本報茲從略）奉此查本省現行之各級自治章程亦均為臨時省議會所議决其獘害雖不如皖省之甚然兩載以來違法侵權之事實已更僕難數本民政長恫夫自治之徒以自擾自賊也故接事之初輙將自治性質暨自治官治權限詳晰通告嚴予限制近來非分之事雖稍歛戢然事必有善因斯有善果作法既凉於前情勢復乘於後徒與委蛇終未妥善况中央畫一辦法不日即須頒布則本省臨時省議會議决章程當然母庸進行除通令各縣知事外合就令仰該知事於奉文後即行轉令谷自　機關即日停止進行所有應行繼續事件即由該知事擔負完全責任委員接收辦理一面仍俟中央畫一辦法頒布後再行通令飭遵此令 
　　浙省破獲私造鈔票案杭垣前日偵探隊在祠堂巷拿獲私造上海花旗銀行鈔票之王有根一名林隊長當即飭派探員前往王有根家中（在艮山門陳衙營內）搜出木戳多枚（或五元十元五十元百元）及假票三十餘張其票內未曾填寫數目多張並有　黨代為售賣此稱假票之吳炳南蘇某二人已於昨日拘獲到案未識若何懲辦也又聞夏廳長以事關重大當即秘密研訊據供稱前充某某報館石印房工頭現無位置曾由同黨某某起意共同私造假票雖用出多張實無三千四百餘元之鉅訊其機器則供稱串通某府石印房陳榮棠等三人以致陳某昨亦拘案惟聞覆訊之後並不移送法院轉解都督府懲辦云 
　　胡乃麟興學受獎之電謝浙省胡乃麟君傾產興學受獎三等嘉禾章一等嘉祥章及嘉惠儒林匾額日昨特電北京以　謝忱電文錄下北京團務院轉大總統鑒乃麟塵市為氓宮牆未面紙以虞書五教懔彝訓之攸存湖學兩齋懼家徽之遠　竭茲綿惙蕞彼英才聊盡桑梓之誼敢云棫樸之宏乃荷隆施疊加茂典嘉禾異等言謝采藻之庸嘉祥寵章下錄補牢之續既賚錫以　帶復光彩夫門楣乃麟謬經品題敬中銘佩　奉飲羊革風之教永矢茹禾念露之忱謹此電謝伏乞轉呈浙江安定學校校主公民胡乃麟叩 
　　江西 
　　民國銀行幾乎被騙贛省民國銀行昨日有一人持總理傅國後手條並蓋傅國俊三字名章向銀行銀庫萬君處兌取銀洋其條云（祈付英洋五百元交敝親手帶來應用此上出納股銀庫萬照付傳國俊條）萬見此條非總理筆跡疑信參半囑同事陪住來人持此條往營業科互相察看僉謂非縐理親箤　可請問總理萬果從衆言適總理已　商會即用電話達商會告知傳君回行詢悉果無此事將持條之人帶進詢問此條來由據稱姓王名汝相年四十八歲撫州人前清附生其子在法政學堂畢業 
 
 
 

Page 7

 
 
此條係拾諸路旁云云傅總理聞其姓名遂記及曾有人代其託諜事件曾有名條一紙即命此人照繕一條而筆跡相同可决係私造擬送警察廳究治以儆效尤此人再四婉求並請出其本家某君與傅總理相識老到行中懇情免究傅總理乃令其繳出私刻名章出具甘結嗣後不得再犯等情當時逐出云 
　　汪省長整軍訓武贛北親察使吳筠蓀以九江為長江門戶地勢險要沿江匪盜多出沒其間雖有駐防軍隊惟對於內務一切行政未便隨時調遣昨特具呈來省懇請汪民政長派撥警備隊一連長戌　城以資調遣聞民政長以該隊雖已成軍然一切教育操防尙未完備碍難遽令遠戌除飭令該隊統領協統趕緊訓練外並批答吳使知照云 
　　軍事裁判處之將來贛省臨時軍事裁利所經都督民政長酌定在善後局設立業巳刋發關防（文曰軍事栽判所之關防）備文送由內務司戚收領無臨時字樣）並經各栽判員擬具簡章十四條呈候軍民兩長核定擇日開庭章內擬公推裁判長（內務司長）一員又司法官一員審判官四員檢察官一員茲聞擬定辦法如經栽判各員審係民刑案犯確與內亂犯無關係者仍咨交高等審檢應審判以重法權而示區別 
[專件]  
　　張總長道制草案（三）（續） 
　　甘肅隴西道治臬蘭臬蘭紅水導河狄道沙靖遠榆中國金莊浪渭源安定　道即隴西臨潭會寧岷漳通謂研硤即寧遠今改伏羌平番靜寧隆德化平 
　　右隴西道古隴西地原屬蘭州鞏昌兼得平凉之靜寧隆德涇州之鎮原凡轄二十二縣平番舊屬涼州然在古浪峽之束于皋蘭為近治所設皋蘭舊為甘肅省會河西道治酒泉武威番和卽永昌今改鎮番古浪張掖東樂山丹撫夷酒泉金塔高台毛目安西 
　　敦煌玉門額濟納一旗 
　　右河西道漢之河西四郡地也原屬甘凉二府安肅二州今除平番改隸外凡轄十六縣及額濟納一旗此道轄縣少而得地頗廣然戶口稀疎土民尙在游牧時代經營開關蓋猶有待也他日民治漸興固當別為規畫矣河西之地武威最為北郡宜於設治然偏於東端而於關外之地勢成為腹他日安西之金礦如能開採發達當自為肅道而武威仍宜設治治所設酒泉舊為肅州治亦安肅道所駐視關內外為適中湟中道治西寧西寧大通碾伯循化貴　巴戎湟源青梅游牧諸旗及玉樹土司右湟中道古湟中地原屬西寧府今轄七縣及靑侮全境得兼前淸辦事大臣之職治所設西寧卽前淸辦事大臣駐節處朔方道治寗夏審夏甯朔靈武平羅鹽池中衛金積平遠固原海城環定邊阿拉善游牧地右朔方道唐朔方節度使所駐原屬奪夏固原兼得慶陽之環陜西之定邊凡轄十二縣及環賀蘭山游牧諸旂治所設寗夏舊為寗夏道所駐控扼蒙疆兼饒水利西北所僅見也 
　　江蘇 
　　江淮道治江寗江寗句容溧水高淳江浦六合丹徒江都儀徵天長來安淮陰卽淸河射陽即山陽鹽城阜甯漣水即安東泗陽卽桃源東海灌雲　沫陽贛榆高郵寶應興化右江淮道治古金陵凡轄二十四縣跨江淮而金陵為之首治所設江寗舊爲南京今值滬寗津浦鐵路之交點江海道治吳縣吳常熱崑山吳江婁卽華亭上梅　南滙靑浦奉賢金山川沙太倉嘉定寶山丹陽金壇溧陽太平武進江陰無錫宜興靖江泰縣東臺崇明南通海門如皐泰典右江侮道古之吳中凡轄三十縣通泰如海地在江北然值江海之委視吳會為近如屬江寗反覺迂遠治所設吳縣舊為江蘇省會從古爲大都 
　　徐州道治銅山銅山蕭沛豐碭山宿永城夏邑虞城曹定陶荷澤鉅野邳宿遷睢寗單　城武金鄉魚台滕嶧 
　　右徐州道古徐州地凡轄二十二縣宿虞永皆近銅山山東諸縣地連豐沛中環大澤治匪患禦水災皆非合力而謀不為功故改隸治所設鋼山舊徐州府治從古為淮泗間之重鎮今則津浦侮蘭兩路相交地勢愈為增重 
　　安徽 
　　皖江道治懷寗懷寗桐城望江太湖濳山貴池銅陵石埭東流建德青陽英山宿松蕪湖當塗繁昌廣源建平和宣城南陵涇安吳卽太平旌德寗國歙續溪黟休寗無為祁門　源 
　　右皖江道古皖伯國中跨大江南北集中凡轄三十二縣治所設懷寗舊為安徽省會 
　　淮西道治鳳陽鳳陽陰陵即定遠今改塗山即懷遠今改　下蔡卽鳳台復古壽阜陽穎上太和霍邱蒙城渦陽亳虹卽泗洲今改五河六安霍山靈璧　滁全椒盱眙合肥舒城廬江巢含山右淮西道地跨長淮凡轄二十五縣淮流橫貫鐵路縱通最擅便利治所設鳳陽明之中都舊為鳳穎道所駐臨淮一都會也 
[雜評二（萍）]  
　　大理之亂階大理之亂源維何臼抗拒鹽欵也吾不識大理之所謂鹽欵果若何其紛擾而令斯民之一至於此也第念及愚民騷動一次軍隊即多平定一次相乘相負間而所得巳不補所失矣 
　　而況今日老黨人窺伺於外會匪充斥於內加以退伍之軍人也流離之小民也政府偶一不愼何在不足以爲擾亂之資而治國者方人人自詡其有理財之特長以為唯一救時之良策庸亦知大理之亂階乎吾竊願今日之理財者人人以大理為殷鑒焉斯可矣 
　　粵省之賭徒異哉粵人士之見解賭禁與紙幣兩不相蒙者也乃一二賭徒專欲借此以為終南之捷徑不曰廣東六　　東之游民卽可依賭以謀食即曰狃淤禁賭之苟順與情竟忘金錢外溢之大害兢兢焉指興論之禁賭者喜小利而忠大害嗚呼何其言之刺謬若此耶 
　　夫我國之金錢外溢者亦多端矣彼賭徒於此不及其他乃獨引禁賭以為大害庸亦知金錢外溢之大害更有甚於賭禁者乎且亦知人生名譽之價值有時更重於金錢者乎一而再再而三竟若甘心以賭為生命也抑亦奇矣 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　偵查私運軍火 
　　　京都督馮國璋前派軍事暗探楊標等入人來申查　　首黃興居正等　謀示已復在外洋訂購大枇軍械値價十餘萬將由某公司船載運來滬當即報吿鎭守使署由鄭君派令部下各軍隊暗探等密查虛實並即據情商請交涉員楊小川君照會外交團通知各捕房一體寗　中西包探於該輪抵埠時前往查察以保治安又聞海軍總司令李鼎新君前日得悉黨人將由外洋私運大批軍火來申遂於昨　調派魚雷艇一艘駛往楊樹浦駐泊候外洋船到申設法偵查 
　　覆訊偽造鈔票案 
　　林仲慶因與黃道五及在逃之日本人丸信州平在北四川路騰　里一百零三號門牌私造銀行鈔票由總巡捕房華探目李星福協同西探開查獲拘解公共公堂押　訊究在案前日午後由慶復訊當由捕房將林黃二人及抄出之機器紙料照相器等件一併解送公堂捕房刑　檢查員侃克律師及林之代表愛禮思羅　士黃之代表徐思義三律師亦相繼到堂先由徐思義律師代黃聲辯一番即據見　怡和洋行管房屋之張子雲及貿易洋紗公司賬房劉煥卿乍　路黑月公司東洋人先後上堂証明房屋係林租賃及貿　洋紗公司係席錫蕃邊文錫開林係二房東所做之事並不知情以及黃向黑月公司購貝機器等件情形並將所購機件當堂逐件指明繼據一百五十一號西探開稟明當時查獲情形又據河南路大綸綢莊夥葉　林上堂証明於陽曆十月二十三號門市悮收假鈔票洋二十元將偽票兩紙呈核復經代表律　向各見証逐一盤詰中西官因為時巳晚宣布退堂判仍押候下禮拜一下午再訊 
　　取締東洋車夫 
　　駐防製造局之第十三團臧團長以每日高昌廟一帶所停之東洋車甚多非獨有碍軍隊往來尤慮匪類混充車夫潛至製造局附近乘間肆擾故於前日面諭海陸軍警察隊辛隊長設法取締即經辛隊長擬定嗣後高昌廟經過之束洋車須由該警察隊取　核發車照方准駛入製造局防線以內如無保人未領執照者　准停泊望道橋西柵火車路之北首已於昨日實行 
　　巡閱使訂購軍裝 
　　長江巡閱使張動査得所部徐州等處軍隊缺乏軍械特派姜宋一員來申訂購軍裝姜君抵申後已向英租界禮和洋行定購機　槍六枝快鎗二千五百枝子彈二十餘萬限五禮拜交貨昨即　文至鎭守使署商請鄭汝成君届時給照以便起運 
　　省長派員調查公地 
　　　上自民國成立以來所有各處公地營地被人佔條者甚多茲　南京　省長查知以前項公地若不切實調查明定辦法勢必　為私產爰派委負吳鳳江來申詳細查報吳君到申後卽於昨　持文至鎭守使署面陳一切復至上海縣署與洪知事唔商調　方法良久始別 
　　淞滬警政之改革 
　　淞滬警察督辦薩鎭泳君自兼攝警廰以來巳將內容大加改　以去奢從儉為宗旨現　所有偵探等工食亦巳量酌核减以即經費 
　　薩君續調之北洋警察三百名將次來滬聞擬分　第一區第　區警署歸該兩署長派至各分署站崗巡察凡舊有警竊中之未經教練純熟者即調送教　所習練 
　　薩君現擬將警察署遷至城內舊道署原有之司法科擬即裁去各警署應　栽併者亦須最予栽併現已擬定南市浦束閘北三處分設　署至各分署亦須查明栽併官後凡地方上發生事件在分署轉境者即解該管警署由署長察核案情當場發落如有必預審之案逕解地方檢察應或初級廳收警辦理仍將理由報告備查以省周折聞二月一號即須寶行云 
　　水巡隊長辭職 
　　淞　警察廳水巡隊長張欣源君因事　職經薩督辦改委本廳稽查　潘恒言君接辦昨巳發　茲將薩督辮原枇錄後呈悉該隊長服務警部夙著勤能茲據呈請辭職情　懇　縣准所　以慰賢勞仰候派員到隊接替再卸任務可也 
　　緝獲騷擾北橋之逸犯 
　　盜匪國刦北橋鎭益豐當拒捕傷害軍　一案前巳由地方警察事務所緝獲盜匪金炳生沈　妹沈柏生　金標等四人解送鎭守使署訊明分別懲治在案茲又緝獲　案邊犯葉阿七一名寄押美租界愛文義路捕房昨經景警務長查知當經備函向該捕房索　以便歸案訊辦其函云頃據眼線　人來所報稱監獄逃犯葉阿七巳在租界遇見扭送貴捕房寄押請即　函來提等情查該犯葉阿七係本年七月間監獄逃犯且係十月初北橋劫案內要犯久緝未獲今既由眼線扭送寄押應請貴捕房將葉阿七一名飭交來役帶回以便歸案訊辦 
　　地保尋獲兇犯 
　　浦束人唐阿大與馬順來等在南匯縣境十七保二十二圖內聚賭拒捕毆斃巡長彭壽山棄屍河內希圖滅跡馬等巳由該處警局拘獲訊供收押唐則逃匿虹口嘉興路　該處地保顧香林偵悉於前日來滬尋獲報請捕房將唐　押解公共公堂經關讞員會同美領強君訊悉前情以事出內地判唐交來警帶回歸案　辦 
　　新知事催納賦稅 
　　上海縣洪知事昨日發出第二號布告云照得忙　賦稅完解例有定限本知事接　移交查有辛亥年　米以及元年忙澮二年上下忙銀並一切租課雜稅等項久逾全完期限均未掃數亟應上緊催征以憑結報除令催征吏分派副吏限催外合行布告為此布告各糧戶人等一體知悉速將本名下未完辛亥年漕米以及元年忙　二年上下忙銀先行掃數完納本年冬　啓征巳有月餘兩月限外即須加價各糧戶對於應納國稅有當然應　之義務各宜踴躍輸將爭先恐後依限赴櫃清完立時掣串安業倘有頑戶抗欠觀望延宕現奉省令嚴飭即照滯納處分辦理　不寬貸其各凜遵母違特此布告 
　　阻碍電車行駛 
　　昨有陸仁華將石子拋於南市電車軌道上阻碍行車當被總工程師朱少沂查見立卽拘往送至第一區　署問明由　茶館內之唐阿裕付給小洋一角囑將石子嵌入軌道當即傅唐到案一併解送警工司法科預審擬究 
　　川湘代表赴漢 
　　川湘兩帮爭論運貨水脚一事迭詳前報茲由楊交涉員親到招商局調查並極力開導各公司上海總商會亦　於年關在邇深恐客幫停裝止辦牽動市面全局力任調停商請兩方面各舉代表到漢磋商水脚逐一改减俾歸和好開雙方巳允照常裝貨今川幫代表舉定白少玉湘幫代表舉定徐荃浦禮拜一已趁江裕輪上駛矣 
　　墊師姦騙婦女續誌 
　　醫生顧鴻勛前投第一初級廳控錢小園家之　師潘自新誘姦伊妻李氏並唆使　逃現在已將李氏尋獲潘則避匿南滙縣境現由該廳將潘關提到案略詰一過判令備文於昨日午後將潘自新顧李氏等解送地方檢察廳請為訊辦並令顧鴻勛自投檢廳候質 
　　寡婦授人以隙 
　　西南鄉曹行鎭地方有寡婦林陸氏者前被梅四狗梅瑞康等　蘸不違以致涉訟會由前清上海縣訊供判結該氏仍回家守志以全名節梅等則薄罰具結開釋有案近林陸氏與現充十八保　三八圖地保許　齋姘識事為梅四狗等偵悉遽於前晚糾合多人前往捉姦當將許與該氏一併　獲兇毆旋復互扭至地方警察　三區警局惟梅四狗已乘聞逃逸該區立即備函將一干人證解送警察事務所訊辦昨日午後經司法科長王君提案硏訊王君以林陸氏即使犯姦梅瑞康等非其親屬無權顧問照律本廳究辦姑念鄕愚無知從寬判罰洋十元許雲齋身充地保勾引孀婦通姦且復私食洋煙亦有不合判　洋四十四元具改過切結繳洋省釋林陸氏押候傳到家屬領向管束 
　　串拐小孩 
　　前日有住居三區境內之夏正郎因被匪拐失小孩一口查係陳鳳嗚周步高金哥哥大五子周王氏等串拐變賣投報該區署徐署長立飭探警將一干人拘案昨送檢察廳請究 
　　搗婦虐待妓女 
　　山西路十六號花煙問鴇婦王小紅因將烟妓王余氏薛朱氏凌虐被八百　十五號華捕查見回稟　頭將兩妓輿鴇一併拘押公廨昨由官媒解訊王余氏供稱原籍歸城夫名王雪山胞兄余光　現在原籍被張懷　拐來押　薛朱氏供稱清江人丈夫薛長元於前年出外當兵婦入係被張錦蘭誘至滬上得洋一百元賣於王鴇時遭虐待叩求超豁訊之王鴇不認虐侍　襄讞商之美領　君判王鴇罰洋二十五元充公余朱兩氏　　濟良所候兩致清江縣知事署查傳該氏等家屬來滬認領 
　　逃婦尚難給領 
　　南京婦人劉朱氏於秋間被鄰人劉仁安帶至滬上押入石路公陽里一百七十三號　張氏雉妓院內為娼嗣被其夫劉光義在途遇見爭執由捕査見連同劉友王翰廷及蔡鴇一併拘解公堂因朱氏供由伊夫押娼判劉朱氏暫　濟良所餘人一併開釋候傳中証趙德勝到案再核在案昨由捕房知照濟良所將劉朱氏解案請示據朱氏之翁劉國禎借氏夫劉光羲投訴朱氏實係私逃出外被人押娼求請給領中西官以此事係由一千零四十一號華捕查見拘解到案非該捕到堂証明不能明晰遂判朱氏仍留濟良所候傳該華捕到堂復訊冉核 
　　拐賣女子之疑團 
　　戴阿仁至法公堂　稱女兒年二十歲於七月初九日在原籍被人拐去尋訪無蹤今接女見來信云被住居法租界之張貴生拐往吉林地方售入妓院等語業已報捕將張拘獲求請訊追來信呈鑒張供商入素來安分不敢為非不知戴如何起意誣指判管押候移請吉林地方官查明覆到再核 
　　偵探不應干涉 
　　地方檢察廳昨派法警至法公堂稟兒有由廳發堂留養之女子張金娥在堂私自逃出匿跡租界報捕拘獲請予帶回旋由救濟會偵採何　寶到堂聲稱張金娥由偵探查見報由捕房飭探拘獲請察德副領事以此事係檢廳移提與救濟會偵探無涉不應挿身多事着罰洋五元以儆張金娥交法警帶去訊辦 
　　拐匿婦女 
　　華安甫至法公堂控稱妻子華蔣氏在雞毛棧工作出外被劉金九婁阿四車拐報捕拘獲求請訊究蔣氏供放工出外被某氏引誘至七浦路關閉樓上後有劉金九到來欲領婦人至鎭江售賣旋經包探拘　惟婁阿四並不在場是實劉供某氏已經逃去難以交案蔣氏實由某氏托小民售賣婁供實被誣指求鑒判劉押六個月期滿逐出租界婁從寬開釋蔣氏交伊夫領去 
　　浦東警署捉賭 
　　浦束爛泥渡第五區警察署巡長夏錦清同巡士丁立華查見該鎭崇明茶館內有聚賭抽頭情事立即回署報告當由朱署長飭派巡士李殿元許楠生蔣芬顏振均李順元崔頌祥陸甫　等前往拘獲茶館主邢聚華賭徒倪巧郎董阿榮施子郎樊保清宋金郎戴瑞生施瑞郞姜小成陳在郎陳金郎錢狗郎萬瑞郎計紅郎等十四人連同賭具解署經朱署長訊明諭飭該茶館主罰洋五元董阿榮樊保清陳在郎錢狗郎四人各罰洋兩元姜小成陳金郎葛瑞卿施子郎施瑞郎倪巧郎　人各罰洋一元宋金郞戴瑞生二人各罰洋半元計紅郎無干開釋朱署長又訪聞其昌棧陸家嘴等處時有無賴通宵達旦聚賭抽頭故於前昨兩日飭派通班長警前往查獲四角樓茶館主衛掌全等七人又獲一只手和尚等二十餘人拘解到署聽候罰辦 
　　探警連獲販烟犯 
　　三區探警連日在滬甯車站查獲販運經土之張增元陳嘉新店秉全王阿二沈楚臣朱芝蘭張阿小兪金福李柏王靜雲祁再卿何正客仇生記唐小喜陳張氏等十五人共搜獲土大包五包小包一百九十四包土皮煙灰五包烟膏七盒一併移送檢察廳押候訊明核辦 
　　勒交托帶烟土之友人 
　　四區長警前日查獲私帶烟土之毛金釗李長山二人搜獲士兩大包兩小包移送檢察廳經戴檢察官預訊據供土係友人託帶判各繳保證金洋三十元交保出外限三天將託帶人尋交到案再行核辦 
　　私賣鴉片 
　　沈月海住居四　境內因私賣鴉片烟被探警查獲抄出烟鍋等物解經崔署長預訊一過判移檢察廳究辦 
　　道士怒打和尚頭 
　　法華鎭張合降米店主住宅內昨日出殯雇僧人護送詎道士　錫林陸舜章等以僧人永青奪其利權糾合多入將永青頭顱毆傷旋經徐家滙警局將章陸二人拘送司法科連同永青併解送地方檢察廳訊辦汪廳長諭令收押並着永青靜候騐究 
　　無賴訛詐鹽販 
　　　販薛金昌肩挑私　一担行至徐家滙鎭被無賴張阿松　充地方警察偵探向之拆梢互相爭執當由　巡拘送警局在張身畔抄出當票十四張卡片－紙解由司法科移送地方檢察廰分別收押私　當票存案候究 
　　另一訪函云販　人薛　昌前日挑負食鹽從西　徐家滙至　界求售途遇冒充監　巡丁之無賴張阿松軋任勒索當被巡士得悉拘至徐家匯　署　張身　搜出地方警　所偵探孫阿松名楷一紙即解　廳司法科訊明請請地方檢察廳訊究 
　　增加司閽印人工資 
　　公共租界工部局向章凡商號住宅向工部局雇用印度人司　每月取洋二十元茲因雇用者較前加多局中所取之　不數開支擬每月每名加至洋二十五元如無住處者再加三元設欲該司閽印人穿着工部局號衣另繳洋二十四元聞已諭於二月一號起實行 
　　盜匪刦奪煤炭船 
　　煤炭船戶沈虎生前日在浦東同春福棧房承裝煤炭運至七寳候某醬園交卸回申中途潮水不順迨至和尚洪地方派人拉詎突來盜匪十餘人將各人按住而目任　搜索旋復關至船上將船奪去該船戶等情急喊救始由徐家滙警區署員蔣增武帶同長警追拿獲住沈連生高阿四陸小德子王長生王小弟等五人又搜出鐵　當票十餘紙並在附近墳山旁檢獲漳絨坎肩綢棉袍谷一件解區問明移解警廳司法科押候預審擬究 
　　偵探拘住竊賊 
　　唐化文兪金生劉蘭生等專在邑　竊取行人財物受害者不知凡幾昨日上午唐化文又在邑廟東張西望當為第一區第二警察分署偵探王愼遇見將唐拘送到署當什該竊身畔抄出　洋五元小洋數角銀表　只當票二張即經　署員提訊供稱往宿南市新舞台隔壁林興小客棧內兪金生劉蘭牛亦往彼處　署員即將唐化文移送第一區訊辦一面仍飭該探前往該客棧查拿俞金生劉蘭生等到案究懲 
　　茶房不認行竊 
　　北山西路江浙怡樂旅館茶房倪永生因私將腐客趙良伯之衣箱揭開取去洋百餘元被趙報告捕房昨派包探將倪抱解公堂訊供不認判押候查明再訊 
　　怙惡不悛 
　　過犯吳阿五錢阿松陳桂生復至租界行竊由探查　昨日併解公　分別訊明判各押西牢一年期滿均逐出租界 
　　草屋又兆焚如 
　　前日下午四句餘鐘川虹路仁康當舖後面某姓江北人草屋突兆焚如共燬草屋十餘間由閘北各段救火會到場救熄富火熾時四區崔署長及第二警備隊徐隊長各率　探長警馳往彈壓昨日崔署長又派偵探往查起火情形　憑核辦 
　　油花棧失慎 
　　昨晨一時紅口　克登路二百四十號油花棧披屋內起火延燒左右鄰居樓房共廿二婦經英美救火會西人各驅皮帶車到場救熄事後補房查得該棧保有火險特飭中西探將該棧主陳生堂帶入捕房押候查明起火情形再行核辦 
　　救火車徒勞往返 
　　前晚八句餘鐘公共租界福建路東南忽然發現紅光經三馬路暸望台上望見疑係火警即嗚警鐘四下救火會兩人聞　　驅皮帶車勵往該處找籌無着旋即折回 
　　振新學校捲土重來 
　　　克路富華里振新小學校係徐惠施君等所創辦五載於茲成　　美　舊曆本月初四夜鄭家失慎殃及該　致校舍與校　全數焚燬茲悉徐君等仍在富華里巳兌定八百三十二號房屋路加佈置即行開課 
　　撞傷老婦之結果 
　　馬夫徐林泉　駕車不慎在六馬路掃傷老婦陳張氏由捕拘解公堂訊供　保候原告傷愈再核在案昨晨由廨復訊據見證李陳氏　訴原告傷已平復因年老不便到堂訊之徐供事出無心求宥中西官會商之下判徐罰洋十元充公再給原告醫　洋十元 
　　房東戰勝房客 
　　薛穆如控全鶴美酒店主祁廷劍霸屋欠租並印刷傳單毀壞名　　情祁亦以薛結欠酒欵互相攻訐前日午後由廨集訊薛延律師上堂譯訴前情訊之祁仍供薛結欠酒賬不認　屋中西官會商之下以祁不應印刷　單損人名譽姑念無　從寬　究並限兩禮拜出屋繳租至控薛結欠酒欽一層證據不足將案註銷 
　　邵琴濤遺產問題 
　　巳故商　協理邵琴濤之妻顯氏於前日午後特延律師代表投廨聲稱伊夫身故後所　遺產求請給諭管業聶襄　商之美領強君以旣據証明應歸管業判候由公堂登報七天如無邵氏族人出為反對准予給諭管業顧氏遵論而退 
　　張鑑英高築債臺 
　　南　通泰錢莊延蒲石律師為代表至法公堂控稱源盛毛冷店主張鑑處與通往往來結欠本利銀五千五百二十兩本可如數請追惟敝律師亦知今歲市面不佳故格外體恤請堂上先追一半餘欠於開春陸續拔還質之張鑑英供因店中虧本　致積欠况商人欠人之欵不下數萬金日用開支尚質當度日實情無力措置求宥聶讞員判令交保限十四天先交銀二千兩到案再核 
　　秘密放債之損失 
　　陸蔣氏至法公堂控　婦人有私蓄洋五十元借於二房東張　氏因丈夫不知故未立據今向案取非但不還反逼婦人搬遷求　凡追龔氏供婦人並無向蔣氏借洋之事伊自己將洋借於劉姓不還誣　婦　借洋求察讞員以所控無憑將案註銷 
　　錢債案被告候訊 
　　交通銀行控張蟄　不理　保銀八千餘兩　趙子炳控王慶芳又孫彩榮控周金林均不理欠欵昨由捕房將被告各人傳至公堂分別交保候訊 
　　英按察使回滬 
　　駐滬英按察使海弗蘭君前會請假回國茲因假滿帶同眷屬乘坐日本公司船於前日來滬當即封署視事 
　　日人欺侮車夫 
　　日本人某甲昨雇洋千八百三十六號人力車至蓬路該車夫向索車資分文不給反　兇毆扭入捕房候捕頭詢明核辦 
[雜評三]  
　　軍令下及於車夫矣 
　　滬地北軍之深溝高壘防衛森嚴細柳之軍容臨淮之壁壘不是過也近者更以車夫之人數不齊有由海陸軍警察隊取保核給車照方准駛入防線以內之　令吾竊佩其用心之苦而立法之嚴矣 
　　雖然車夫苦力也以苦力而取保於人其必無殷實富戶可知彼臧團　果何由悉其保人之內容而二取締之乎設有人以下等匪類混充車夫而為之保者即以上等之匪類則臧團長淤此其謂之何語曰　政不在多　顧力　何如耳記者亦曰治軍不在苛求　我之設防何如耳尚顯　團長於此進一解也 
[專件]  
　　塲產整理處暫行規程 
　　第一條　產整理處隸屬於鹽務署長其職務如左　關於場產之調查事項　關　場地之測繪事項　關於鹽質之分析事項　關於建設之規畫事項 
　　第二條場產整理處置職員如左　主任一人　調查主任三人　關查員三人　測繪隊長三人　測繪員四十八人　技　員一人　技術助理員一人　事務員　人 
　　第三條主任承署長命令堂關於場產整理各事宜及監督所屬各員 
　　第四條調查主任經主任恊商管理場產調查各事宜及監督所屬各員 
　　第五條調查員承調查主任之指揮助理調查事宜 
　　第六條測繪隊長承主任及調査主任之　揮掌場地之測繪事宜及監督所屬各員 
　　第七條測繪員承測繪隊長之指　管理測繪事宜 
　　第入條技術員承主任之指揮　理關於技術事宜 
　　第九條技術助理員承主任之指揮助理關於技術事宜 
　　第十條事務員承主任及調查主任之指揮分理庶務事宜 
　　第十一條本規則由本署呈請財　總長核准施行 
　　場產整理處調查團辦事細則 
　　第一條調查團以調查全國場產營促測繪隊之進行以便於一切整理為宗旨 
　　第二條調查團每團設主任一人調查員一人事務一人測給隊員十　人測地夫三十二人 
　　第三條調查主任經整理處主任協商調查場產規劃場地及監督所屬各員 
　　第四條調查員承調查主任之指揮助理調查一切事宜 
　　第五條事務員承調查主任之指揮辦理調查兼測繪之一切庶務並文牘會　之職 
　　第六條測繪隊應辦事宜必承調查主任之指揮不　踰越範圍其細則另訂之　七條調查之區域依部令所規定者分團調查之 
　　第八條調査之事項由整理處訂定各種表簿發交調查主任分項調查之於每場調查完了時送交整理處 
　　第九條調查員應備日記記錄其每日所關於調查事項呈調查主任鋻定之月終送交整理處 
　　第十條測繪隊所應備日記由調查主任分別發給之 
　　第十一條關查團所應有之調查測繪應用器物由調査主任具文領取於整理處分別處理之 
　　第十二條各種應用器物如遇有欠缺時得由調查主任臨時飭由事務務員添購之惟貴重物口仍應向整理處具領 
　　第十三條調查團遇有員役欠缺時其臨時　員或偏工由調查主任酌定之 
　　第十四條各種應用器物如有損失時應由調查主任查明損失之人責令賠償 
　　第十五條調查團各職員服務之勤怠成績之優劣由調查主仟隨時攷察記錄之每一場地調査終報由整理處呈請財政部及鹽務署分別賞罰 
　　第十六條夫役之有異常勤被者每場地調查終待由調查主任分別獎勵不稱職者隨時撤換之 
　　第十七條調查團所應有之經常費及臨時費由調查主任每前十日向整理處具領由整理處主任分別發給 
　　第十八條各員月支新水及夫役工食由調查主任按照整理處規定數目發放之 
　　第十九條一切　收及支發欵項應由事務員於每月終按照密計處規定决算表式詳細報告於整理處 
　　第二十條各員每年除署假一月年假三日及國慶日外每屋期不得休息惟每人每月准假三日但每國中相當職務仍不得二人以上同時告假假期逾三日者停給日費逾七日者扣發薪水 
　　第二十一條各員有不得已事故須告假時應呈明於調查主任得其許可後方准離職 
　　第二十二條本細則有未盡事宜得査照整理處規視辦理 
 
 
 

Page 11

 
 
（尚有測維隊辦事撫則及調查條例場地測繪條例容俟　登） 
[來函]  
　　全國商會聯合會總事務所致各省各僑埠 
　　事務所函 
　　案查本總事務所前定民國三年陽曆三月十五號在滬開第一次大會曾於上年十一月二十一號通函布吿在案現距會期伊邇本總事務所正在趕辦一切所有各省來滬與會人員熙章應於各該省開大會時預先舉定現各省事務所均巳成立大會代表當然舉定應由各該省事務所查明與會代表姓名於一月底以前1律彙報以便排定位次此外各會如欲另推代表仍由各該省事務所核定彙報以免紛歧即希通吿至於議案本總事務所所應交議考業巳預備應　各事務所將提議事件赶於一月底寄滬以便編定議事日程從事印刷若臨會時交出則不及也 
　　擬辦寗波車輛之函稿 
　　華僑聯合慈善會臨時總理胡君錫堂擬辦寧波車輛爲思故鄉甬江地方商務繁盛旅客如雲組織振市同益公司先行試辦車輛以以便行人所收車捐歸修路修橋經費　爲公益　舉今將胡君致旅滬寗波同鄉會兩稿抄錄於左　　　胡錫堂童愛樓等疑辦甯波車輛理由書　旅滬同鄉會列位鄉先生鈞鑒敬啓者竊思寧波係浙江通商巨埠南襟魊厦北接蘇滬紹台密邇輸航早通火車淅達商務繁興人煙稠密居民的有百萬人旅客每欵行路之苦凡各省輸船火車所到之處皆有車輛以便行人而上海又最多除電車汽車馬車外人力車約有四萬餘部卽如南市十六舖外灘馬路造成之時初與車輛僅有數百部需而城廂內外通行續添六千部左右每車月捐八角今工程局每月可收車捐洋四千元有除於是有養路費矣吾寗波城廂以外及江束江北週圍約有三十里之遙地叚延長街道寬闊不下於上海城廂南市等處南市可行甬江何不可行調倉行車路由停車地點甬北定兩段甬東定兩段城內定三段城外定三段統計十段派各車行認段承辦以資熱手旣不招股易收實效鄙人等關懷　梓公益願爲首先發起組織寗波振市同益公司　各車行籌辦集議有地將來爲市議會之茶礎甬商均表同情但刻下經營伊始章者尚未議妥大約歸工程局每車月捐洋五角爲養路費歸振市公司每車月捐洋二角爲修江橋費至臨時開辦行車起捐　事悉照上海南市章程吾寧亦先定江北沿江馬路少數車輛試行苒由火車站通至江橋羅待風氣大開人人習慣始可漸漸推廣茍能添車日多則捐斂愈增於修路修橋等費兩有所得且使窮民藉以食力不致流爲盜賊地方亦相安無事是誠一舉而三善備焉營業本由商家自由然事關地方路政範圍厅車路由停車地點何處路闊行雙　何處路狹行單車何處橋高停車何處橋低通過應由路工局確實調盒明白曉示　衆周知煩貴會請縣政長飭工程局調查路由繪圖說帖並臨時飭知警察局一體　護以免阻繞一興商務實爲公益謹具理由書望專呈立案備存查考是所切惟再者臨時事務所上海愛而近路梅與里慈善會內甬江北岸太古洋行後裕仁豐號內各車行先投意見書討論辦法信上寫明本人姓名住址候贊成董事莊菱晨虞洽　費免卿方　苓周椒靑嚴子均諸君等評閱選合式者由總公司存記俟開辦時再行關照 
　　仁濟醫院函 
　　敬啓者閱本月五日貴報本埠新聞攔載有滬北仁濟醫院國生顧樹勛之妻被人誘姦潛逃一節查本院並無顧姓醫生想系訪員傳聞失實爲此兩請更正 
 
 
 

Page 12

 
 
   
 
 

Page 13

 
 
自由談 
游戲文章 
[鬼計神詐所章程] [  鐵漢] 　　 
　　緣起世界文明各國咸以商戰為富強基礎然商戰必以簿記　之良否為勝負之左券吾中國地大物博而事事落於人後倒　帳破產時有所聞清理欵項經年不决實坐簿記學不修之弊　也本主任留學蝕本國兩禮拜內渡後充當樻死人行總賠等　差胆大臉老著有陳跡鑒於簿記學之不良焉爰聘同志聯串　黨君為輔助急起修改並已呈部立案業邀免許在上海設立　事務所專理陳年奮帳並可出庭作證支配財產規則列後 
　　一宗旨有害社會有益私囊為宗旨 
　　一定名定名曰鬼計神詐所 
　　一性質並無資本空口白手仰給於人性質 
　　一職務鬼鬼祟祟掇臀舐痔舉凡世間卑鄙　　一切行為如　有委任無不竭力辦到以答金錢高誼 
　　一時間凡有所委託諮詢事件須於日入後日出前最為合宜 
　　一地點在上海公共租界公廁對面垃圾馬車後身井欄圈傍　邊自來水龍頭底下〇　〇二便是 
　　一酬金無定額如巳涉訟即以雙方糾纏之數為酬不再另受 
　　附則以上所訂各條係暫行章程得隨時修改鬼計神詐所主任　得錢訂 
[新大學] [  豁厂] 　　 
　　是故中國有好官必諂　以骨之傲慢以失之未有上弄權而下不舞獘者未有舞獘其事不敗者未有權利病非其病者也 
[嘲上海流氓] 　　 
　　吃着油來穿著綢女工廠好夾姘頭問　啥事流氓做愛熱清閑沒煞愁 
[銃湖唱原名賭經又名賭脚三字經] [  養新社] 　　　關葉子戲南通州之泰興如　揚州之東台興化等縣新名詞日銃湖團者四人用掦州紙牌凡一百二十五張同局四人如甲為首抓二十三張丙乙止二十二張丁則作壁上　四人中止三人　操法如操廳雀然甲為首則丁做夢今避夢字為醒曰做　乙為首則甲做夢丙為首則乙做夢丁為首則丙做夢局中捱輪做夢男界中人無論老幼闘　則唱於是唱而拈牌唱而打牌唱而抓牌唱而銷牌此唱彼和滿台腔音韻皆恊開其俗　啞　兒令人噴飯惟女界中唱其聲滴溜兒圓尤為洗耳其賭風之盛於此可覘一斑余戲拈其三字成句協韻者如一口至九品一萬至九萬一索至九索以及千老枝花空堂福祿壽　財五張星兒次第編入名曰統湖唱以博鬭葉者之一笑 
　　嚴媳嬌銷一銷眼鏡子你去套山東人學馬超私鹽包糊元寳　豆餻喬　燒板跎姣狗子頭套蒲包（以上一餅至九餅）萬里橋吃肉包小娃娃滿街吵殺人刀四人轎檯長跑五　子滿街砲龍王廟吃喝上帶頑笑臺灣刀狗狼鼻鵰眼梢（以上一萬至九萬）么苗條要不要蝦兒頭蒸酒糟三里橋馬公橋死不掉湖北老唱得高洛陽橋水滔滔請先生把脈消八哥兒樹上叫紅綠旗兩邊飄（以上一索至九案）人保保水蛇腰洋先生夾帳包紅糖膏銷不銷財菩薩又來了（以上千老枝花空堂五星）財菩薩來得好補一張殺人刀這一張眞不妙紅頭繩緊褲腰菼豆餅敲一敲打一張板團嬌你不要銷一銷入保保開個遭五星全好蹊蹺成了牌　數銅鈔做夢的夢醒了 
[劇談] [  奚悲秋]  
　　前日西外惠中學堂因創辦二十五週紀念大會假座西園請移風新劇社演劇以娛來賓余承柬招亦於二時許往觀時（局編）一劇開幕未逾五分鐘也該劇係就騙術奇譚中情節編成林孟嗚殷怡怡起二編子面目神情至堪發噱刻畫騙情頗能引人入勝興味不窮其餘配角亦稱此劇雖屬滑稽然喚醒社會之迷津其功正自不淺局騙既終悲劇（離恨天）斯開幕劇中寫一白生與女友勵鳳仙背父訂婚後因其父頑固默不敢告卒為之聯姻於陳姓陳女驕淫特甚與廝僕曾有桑中之約者至是乃不能容勵女　白歸省與　計斃之陳母出而勸阻亦被僕逼死意在滅其口也二人遂偕遁均死於途白生歸見茲慘狀因亦自溺以殉焉性　飾白生向勵女求婚一段欲言又止表情尚足及鳳仙被胡伯言計賺喪母陷入妓院後白至院代為贖身痛言女子不識字之害且與勵女對哭一場憤激中含悽怨之意令人泣下惟問龜奴此院係何人所開龜奴答以前清候補道之女性癡　爾官僚之女都要開妓院的此語於說理上不甚團滿在龜奴一面宜說開院的父親原是前清候補道祇因生前貪酷被人告發而死他女見為窮困所迫遂至做這皮肉生涯然後接以貪官污吏的收場原來如是的麼如是說去似較得體且稱烏龜　鳥居亦欠斟酌投河一段概然謂家人日一家都不能保怎能為一國辦事呢言時聲淚俱下觀者動容痴　飾慟鳳仙身段不合訂婚　一段宜再帶幾分嬌　羞稱小女見身分歸白家過陳麗娟時現無可奈何之狀尚佳惟被陳僕用手义斃時毫無轉側呻吟之態卽仰斃地上殊嫌疎忽（飾　母之隅隅亦有此病）奈何飾白氏僕挿科打　非無理取鬧者比頗　觀者歡迎惟於主人前時露輕佻之態略欠精密余謂奈何飾一　漢較佳痴僧之白父應時之勵母幻影賡聲之二媒娑均稱病夫飾胡伯言借小熱昏口中陳說吸食香烟及　地唾痰之害危言聳聽咄咄逼入恰合新劇改良風俗之旨趣託張媒婆計誘鳳仙至家遇妻時神情口吻亦合惜胡夫婦方在口角遽即閉幕未免缺點采　飾陳麗娟見白生偕鳳仙回家百般窮詰悍潑行為直有不可逼視之概既斃鳳仙與僕偕遁一叚描寫猶豫情形亦能盡致隅隅飾陳母頗不鬆懈惟晚間聞其女謀鳳仙時宜手一燭火而出怡怡飾陳　調笑主母畢肖一浮滑少年偕遁後叉勒索其財物而謀斃之刻畫兇暴之狀頗能入　然余意此時陳僕既意在得財則麗娟身上之飾物亦宜一併去之庶較近情陳僕遇盜一幕尚佳是日因劇場太窄故始終不佈一景所演各劇禾免因之减色殊可也 
小說　 
滑稽紀事 
[知事迷] [  了青] 　　　　 
　　報紙糊窗布帘貼戶只聽得笑語聲拍手聲擊桌聲吐痰聲磕烟袋聲有一大羣人在一間老屋中高談闊論原來是前清的幾個候補小老爺因為看見新聞紙上載着保送縣知事不限現任的一句話要想運動運動求位當道大員保他一保以便入京去應試但是筆墨久經荒廢又本是些牛瓶醋所以結了個團體在此屋中預備上幾本缺不全的法律並那時事新論策學統編等書大家研究研究抱抱佛脚免得保送之後臨時曳白反致徒化川資這個時候有人在院中經過忽聽得屋內大聲喂道吾們既已打在一夥只要有一個人得了缺就科長的科長科員的科員彼此不愁沒飯吃了這人聽着奇異便偷偷的踅到窗下從報紙破洞內張進去只見一個花白鬍子滿身油漬的打着萊青官話指手畫脚道兄弟做了縣知事是要用專制手叚的如今民氣囂張非猛不可又見一個獐頭鼠目戴著銅邊近視眼鏡的接口道亂世用重典先生之論極是話猶未畢復見個黃面胖子拿著根八寸來長的旱烟袋指點作勢道兄弟如果得了缺這班小民是仍要教他們跪著稱大老爺的先生二字究竟太不尊重就覺得沒有威勞了了倒是地方上的許多紳士却必須拍上幾個一切方有聯手說句不好聽的話就叫狼狽為奸了至此忽在壁角內又鑽出個短小矮子來道紳士還不打緊兄弟所慮是現在的縣知事必須問案這班律師却有些難纏人叢中忽又跳出一個衣服漂亮的少年拈著燕尾鬚擾亂其詞道說起律師吾却不懂這法律上和姦一條日本是取放任主義的何以中國偏要科罪呢衆人正在瞎七搭八的談得高興冷不防被個傴腰曲背滿面灰氣的漫漫立起來扳駁道諸公且不要忙呀等拿著印把子的時候再說呀如今能否與試尚在未定之天却先打算以後之事眞是天上老鷹飛過灶上葱椒都備好了那少年又文不對題的挿口道好在兄弟是醉翁之意不在酒倒不管他考取不考取只要有人保送就好衆人問道何以呢那少年笑道聽說旗下女人別有風味吾進京時倒要到八大胡同去試他一試呢那滿面灰氣的也笑道閣下是年富力強所以興致勃勃說時却把拇指與食指做成八字式湊在嘴上道兄弟是為此所誤故此調不彈久矣其時有個人替他躊躇道說起此事北京禁令甚嚴老兄却有些不便那黃胖子便解釋道不妨不妨北京有的是朋友總統府中便有許多吸烟處那個敢去查問越是大衙署大局所越有此道衆人都覺得詫異却便停住了口不多時那花白鬍子叉歎氣道諸君少年英俊都在有為之時獨區區是老朽了莫說考取不易就是保送一層也還毫無把握哩那矮子便奉承道知道你老先生與某省長是世交不要客氣了這人答道閣下與某都督也不差什麼呀那矮子便得意道說起來確承他相待還好從前他在直隸候補時吾們是天天見面的不瞞你老先生說他斷了弦還請過家姊的八字呢說也奇怪兄弟雖然不懂得看相然而當時見他的行動舉止就知道此公要大闊的如今果然了衆人尚欲有言只見那獐頭鼠目的連連打了幾個呵欠楷揩鼻涕便推托道小弟還有些賤事要光告辭了衆人一看天色已不早也就一鬨而散（未完） 
偵探小說 
[寄生樹（二）] [  不才譯意] 　　 
　　余日此必被害彼之為人非自戕者吾亦云然然其所以致死之故迄莫能明體膚上無一傷者有之則其鞵之上踝之旁一極微之爪傷耳固不足以致死也余日然則毒歟 
　　彼政府中之化學士己行種種試騐然卒無效爾友之死誠奇特而極有可疑者也今吾所知則盡此矣 
　　余日倘或有病徵也醫士之考驗或有所得固恒有病徵而滋人疑竇者矣 
　　此則必無之事也方此消息由電話首達於吾吾乃親自考究之無間於晝夜且有助我者三人皆誠篤可信藍語時傾凭其肢體於座椅之上狀甚煩擾繼又言日吾徒今日猶未得其朕兆爾何不獨自偵究以釋其疑團耶 
　　余乃以誠摯之聲答之日吾將為之但必以爾之最敏練者一人曼若君助我我將立即從事於是矣 
　　藍乃以指按身旁之電鈴笑語余日爾言碻否若然可任爾意為之或有新事亦能發見而為吾徒所忽者也 
　　按鈴訖侍者人藍謂之日其以電話達之曼若先生彼方在陪審庭也請其以今晚六時遇龐生君於皇家旅館 
　　果以此時吾遇一人於旅館之客廳中蓋已變裝而狀甚瑣屑於廳之暗陬與余致敬余與曼若固舊友也當彼供職此利時之前曾居巴黎為名偵探哈馬之助自斯時吾已識之矣既相見乃入一美人之酒家擇屋之陬以坐籌商者久卽以車趨彼帽店店居邁得蘭路之中途路甚峻且至狹隘既登樓之第三級彼身軀短小之曼若兩目甚小而銳以鎖匙啟一門而旋轉電燈之紐余始覺己入一室中室小而陳設亦劣 
　　余所入之室居其他諸室之前有兩窗至巨懸重慕焉以臨於廣衢衢為北京極繁盛者蓋由宮廷以達於商人公所者也 
　　曼若乃指左窗下之寫字檯一地毯而語余日吾徒於此處尋得之也爾視之其首向牆而臥而其足向則門手中握一短統滿實子彈然無格關狀以各物布置未紊也 
　　余日彼死者仍執武器於手中固顯然為自衛計是必被人攻擊者曼曰死者手統爾曾見未能决此為彼自有者否 
　　余答屆否吾從不知彼性喜携械以行且居常話語恒不然是時余友燃雪茄倚案而立謂余日然則此械必行兇者置之死人手中者矣余詢日門之局也又有何說 
　　是日午後余會往巠炯醫院之後陳尸室中一覷吾亡友之面彼固溫悅其性而寬仁其度余生平之摯友也以彼面色冷如堅冰白如皓雪無一不呈奇特狀而其奇特猶莫之或知也余思之愈深覺其迷離惝恍者愈甚 
　　旋曼若又導吾入他諸室中雖輕余潛心究察至十時而後神志幾迷亂矣猶未能稍有所得其可知者則室之外門為主人亨利所力闢者而其鎖也則新近修復者耳 
　　吾乃語同伴日吾行將取門之鎖匙以去翌日或來此也 
　　翌日晨方七時余又隻身立於陳飾惡劣之憩座中矣舉目四囑不禁悵然而大失所望 
　　繼又就室中各物而一一細察之所可置疑者率茫味而莫能確决惟吾友之斃實非出於自然所可定也乃忽然間有一物光閃閃然呈吾眉睫視之則一塵埃之有光者埋沒於地氈中也 
　　余於是立跪下取此纖微之塵埃以置於手中而細察之則一玻璃也蓋經往來室中者之踐踏而破碎之當在此事發生之前久矣 
　　以余之潛細研究也得知玻璃之屑乃僅限於地氈土之一叚約得一寸有牛且距室之窗甚近其地氈之他叚雖經余搜查始逼冀或得一二然卒不之見 
　　余以此遂得其解蓋必有一薄玻璃破碎繼以踐踏遂成塵土而汨沒於既黑且污之地氈中耳乃用一名刺盡取此種閃閃有光之屑而審慎置之於信紙之上此紙吾於隣室尋得之者繼又考驗諸窗牖見其啟闔無不內向一如門然而其閉扁之嚴儼然其主人離此之前所布置而毫未移動也 
　　繼復視其器用均以檢查之故上多指痕蓋亦無足置念者 
　　余今之居此室也全晨光陰將以檢查及往來蹀　故而盡糜矣旋退坐樓上取菸吸之思亡友所以入他人室處之故與其隕命之奇特之奚以至也坐約一小時忽聞隣室中略有聲息蓋必有人潛來不欲余知之也以余靈敏之耳官已得聞其潛行之足音豈即凶犯之一而歸來者歟（未完） 
 
 

Page 14

 
 
   
 
