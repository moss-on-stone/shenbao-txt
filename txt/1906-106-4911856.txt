# 1906 - 106 - 4911856

 

Page 1

 
 
   
 
 

Page 2

 
 
[電傳　上諭]  
　　三月二十八日奉　　上諭甘肅新疆布政司着王樹枬補授欽此　同日奉 
　　上諭江西按察使着秦炳直補授欽此 
[電傳　宫門抄]  
　　廿八日召見軍機　溥倬　雙壽　成昌 
[論學堂公地建造私宅事]  
　　近年以來。朝廷鋭意興學。内外臣工。亦無不以提倡學務爲急。於是地之可建校舍者。先儘學堂撥用。欵之可充學費者。先任學堂開支。名義旣尊規模日擴。而官塲之得風氣先者。遂以辦理學務爲趨時。謀充學堂各項差使。如官立各學堂有若總辦若監督若提調若庶務員若文案。以及司書籍有人。司銀錢有人。下至飯廳厠所。無不派有多人。聞金陵三江師範學堂委員之多。幾欲與學生相等。其濫支薪水糜費巨欵無論矣。而最爲弊竇者。尤在督造學堂工程憶。曩歳已革海州知州章邦直。承造江南高等學堂。領公欵至數萬金。而所造洋房。工料窳敗。非常草率。以致未逾年講堂遽爾傾。圮壓斃一人。受傷多人。事後詳加查察。始知章邦直所領巨款。僅以少數用之學堂。而另在附近建一花園。爲其行樂之地。花木亭臺。無不窮極工巧。且又開設大餐館。名爲悦生公司。以學堂羅掘之金錢。任令用如泥沙不稍吝惜。官塲之敗類。學界之蠧賊。似此荒謬絶倫之事。固以爲獨一無二矣不意近日蘇州又有以學堂公地建造私宅之事。據江蘇學會調查員報告。蘇州師範學堂。係紫陽書院改設。當道委羅叔藴署正。督造工程。並派充學堂監督。是羅固負辦學之責任。宜如何恪守規則。以無負所委。乃不意竟於緊靠學堂操塲公地。建造房屋十餘幢。爲住宅終老計。查彼處附近尚有高等學堂府中學堂。似此校舍如林之地理應清肅卽羅係素有之產。亦不應建造住宅。况公。地耶。卽出資購買亦不可况竟擅自侵佔耶。推羅之意必以爲此項地段。本係公地圈入卽侵而用之。民間固不敢過問官塲亦斷不爲難營爲莬裘未爲不可。不知地旣屬公。推廣學堂校舍或敎員住宅。固屬正當。若自營屋宇則監督之外若提調若總辦皆爲辦學人員。倘竟相率效尤。效公地内彼建一屋此營一園學堂之地不將皆爲。若輩畜妻孥傳子孫之私產耶。羅卽不顧公論不恤人言。獨不畏上台之查究耶。然則羅何毅然爲此。曰是殆。師章邦直之故智耳。蓋金陵高等學堂自坍屋傷人後。章邦直初則委諸工匠。猶思設法彌疑縫。迨學界大動公憤。上台知衆論難違。不得不予以參革處分。而章邦直之花園如故。大餐館如故。且以所侵呑之欵。棄官爲商。多錢善賈。何等優遊自在此。次羅之佔造公地殆亦豓羨旣久。偶然一爲嘗試。且羅當時旣充督造工程差。安見不效章邦直之所爲。以公欵而自營私業。故其所建房屋十餘幢。地固佔自公產。費亦未必出自私囊。彼調查員或但知外面情形。而未盡知其中内容耳總之此事現旣由調查員報告江蘇學會。必應設法查明。禀請大吏嚴懲。勒令拆讓之外再行究罰庶以後辦學人員或可知所儆懼否則前因不嚴辦章邦直之侵學堂公欵。以造花園致有此次羅叔藴之據學堂公地。以造私宅若竟含糊了事則　來辦學人員之呑公欵佔公地者必。接踵而起於蠧害學務。豈淺鮮哉。 
[德使借箸代籌]  
　　二十七日北京電云駐京德使於二十五日入覲　兩宫陛辭時奏稱德乃中國最爲信實之友邦並云彼當竭力將歐洲誤會中國之處代爲辯正譯字林報 
[續南昌府徐太守呈報南昌大敎案禀]  
　　卑府因念馬廠天主堂與工藝廠相離咫尺堂内男女敎士多人亟宜保護暫時躱避又慮工藝廠流民聞風蠢動嚴諭該廠委員卑府照磨朱建勳許令德芬前往傳知陳令䕫程委員步雲會同相機設法保全維持時堂内火起莠民將原派保護巡兵擠散紛紛由前門擁入許陳二令以該堂後門人尚不多趕進見城外沈分巡覓得羅敎士望達欲出後門聞門外人聲鼎沸卽商同拔去堂旁菜園竹籬走出尚有石敎士昌年臥病並法國女敎士四人中國女敎士一人未走該員等見火已延燒及近遂飭令巡兵敎民將石敎士送至工藝廠附近敎民羅姓家中並將女敎士五人亦護送至徐姓屋内旋卽乘問一併邀人工藝廠朱照磨建勳程委員步雲不動聲色稽查廠内各號流民均尚安靜卑府至廠莠民有來廠索問者均督同該委員等彈壓開導始行走散當查該廠巡兵太少飭令不得稍涉張皇以免驚恐一面派陳令䕫入城面禀各憲並派許令德芬乘夜設法護送男女各敎士出廠卑府亦不敢久停免露風聲復聞耶穌堂有人哄鬧卽馳往救護會同馬隊營將英國敎士讀爾老夫婦及其子女與英敎士李思忠夫婦並其女一共七人護送至馬隊營暫避分命分巡孫烺速雇紅船駛至銅圓廠將葆靈女書院女敎士郭愷悌胡雲兩女敎士福音堂簡牧師夫婦及兩女鹿先生美醫院賈爾思夫婦兒女四人敎會好小姐中國女敎士五人皆上小輪船許令德芬徒步奔赴輪船局適小輪已開至銅圓廠卽定西泰輪船又因不能上駛復遇水師營哨官吳攸濟同至義渡局借救生船開至工藝廠附近之將軍渡時將四更雨路泥濘許令登岸向廠時有警察 
 
 
 

Page 3

 
 
局委員童令炳森常備軍魏營官水師營洪統領等帶兵亦先後皆至商允男女各敎士改裝雜在兵隊護送同上輪船馬隊營亦同時保護英國敎士讀爾老七人共登小輪卑府親赴銅圓廠河干眼同各敎士登輪開駛赴潯時天已將曙後往附近城内外各敎堂巡查計保護未毁者十餘處嚴飭營縣將警察各分局曁各委員認眞防範不准再有疏忽伏查此事釁由已死法敎士王安之殺傷地方官激成衆怒以致變起倉猝防不勝防當時彈壓之弁兵等因滋事之人無一持械且觀看人多良莠莫分未敢放鎗是以顧此失彼現已勒差拿獲首要各犯容俟確訊究辦外合將滋閙及保護情形禀報大人俯賜察核（用） 
[楓橋鎭因盜罷市蘇州]  
　　長洲縣治楓橋鎭近來梟匪甚多騷擾闔鎭二十四日午後擁至茶酒烟飯等各食鋪任意攫食并順手　取物件致二十五日各店鋪不敢啓門一律罷市二十七日晨鎭人聯名攔長洲縣陳大令之輿以盜案禀請究辦大令閱禀謂此項並非梟盜本縣已有所聞業經訪明實係逃荒飢民過境因腹飢所致本縣已飭差下鄉驅逐出境矣汝等好好向鄉照常貿易可也遂將禀詞擲還不准（且） 
　　按州縣於禀報被盜之案往往諱之爲竊何獨長洲縣何獨楓橋鎭一案但此案斷不能諱之爲竊陳令乃决之爲逃荒飢民陳令苟非盜腹中之蛔想不能知盜腹中之飢而代爲表白也 
[光福鎭梟匪鬧事蘇州]  
　　光福鎭甲長徐姓每年於二三月間必開塲聚賭所抽頭資足供一年費用本年有梟匪多人奪其賭塲以致互相爭鬥曾經駐鎭巡檢禀請吳縣張蓬仙大令提徐訊究僅予掌頰五十下具結釋放由是徐更形胆大旗鼓重張毫無顧忌梟黨復與爲難毆鬥之下梟黨竟將鎭上各店鋪任意攫取物件入夜更肆行刧掠合鎭不安現經鎭人聯名投吳縣署報案張大令遂於二十七日率同書差下鄉勘騐想須澈底根究也（且） 
[護蘇撫批籌議治梟詳文蘇州]  
　　蘇省督練公所會同臬司詳復籌議梟匪辦法原詳已登前報茲奉護理蘇撫濮紫帥批示略云所議各節尚稱妥善而捕梟一節前經前蘇松太道袁觀察議定外幇梟匪責成鹽捕各營本帮土匪責成飛划各營分别緝捕飭遵在案蘇松太等處水陸師各營已星羅棋布嗣後鹽捕飛划水師及各營駐紥之處有梟匪者視匪由何地竄入卽以何處營汛擔任總以緝護梟匪爲稱職給賞之外再予拔擢如日久不能獲匪爲溺職撤差以外再行參處至來詳於江浙會剿辦法尚少議及批飭叧再妥議與浙江會剿情形詳復察奪（吉） 
[遵札查拿冐充日士招摇紹興]  
　　紹興府劉守接省垣洋務局札飭據駐杭日本領事大河平君函開查有紹人葉某冐充日本進士在外招摇應請拘按懲治等因當卽遵照轉飭山隂縣瞿雪齋大令嚴行訪拿或謂業已改裝遁逸無從偵覔矣（早） 
　　按此條可與本埠札拿私造僞照逃犯參觀 
[電請撤換中學堂監督衢州]  
　　衢郡士紳前曾以中學堂監督鄭某敗壞學務媚官把持迭次聯名上控復由夙著公正之詹紳與之理論而府尊惠太守竭力左袒爲之掩飾禀復衆皆譁然刻經金衢嚴三屬留省學生公電到衢求請王觀察從速撤換電文附錄於後 
　　衢州金衢嚴道王鑒衢郡中學堂監督鄭鍔敗壞實情遠近皆知閱報撫憲札學務處移憲台就近查明生等以事關重大影嚮三府用特迫叩秉公核辦立予撤退以維學務而孚衆望金衢嚴三府屬留省學生等公叩（早） 
[請查科舉經費撥入學務蘇州]  
　　學憲唐宗師在蘇查學時以蘇省人才素稱繁盛今高等師範各學堂學額似嫌太少因商之監督監督以經費不敷對宗師謂科舉時所有發給文武舉人盤費及歳貢坊儀兩項銀兩現在撥歸何所請護撫濮中丞札請署藩朱方伯查明造册詳復以便酌撥如欵不甚巨或竟全數充作學務經費（且） 
[會商咨覆學部請留科舉經費杭州]  
　　浙省前於學部成立時業已遵電認解常年經費若干茲又奉到專電著將浙省前辦科舉各項經費無論報部外銷之欵如鄉闈及歳科考等費一律全數解部已經奏奉允准云云刻田張筱帥與陳文宗會商以現方備充興學之用若全數提解人都則於外省興學經濟上大有阻礙因咨請撥留以重地方學務（陳） 
[鎭江衛捐田興學之原因鎭江]  
　　前報紀鎭江衛捐田興學一事茲籍隷該衛之家復在揚刊發傳單會議聞其原因乃因丹徒縣郭大令之子於去臘到該衛丹陽清屯局索錢經辦沈兆曾則婉言却之執事宋魯柱則正言相告因之舍沈詐宋聳動郭令訊收宋魯柱勒繳洋錢欲行枷責復以宋出入乘輿辦宋以冒充官長之罪該衞中人聞知郭令之子到局索錢已屬不合公理復飾詞通詳治宋罪名更屬不符定例需索苛擾一去於斯將來必有不堪設想之日故有興學之舉動云（助） 
[電達專使經費湖北]  
　　鄂督接户部馬電所稱本年專使經仍按上年奏明認定數目迅匯滬道候撥（爲） 
[稅務總局禀商三聯單辦法九江]  
　　江省稅務總局以華洋商人採買土貨之三聯單未能妥協特另籌辦法詳禀撫台胡中丞畧謂查華洋商人請領三聯報單採買土貨前奉外務部奉准援照鎭江關章程通飭各關一律辦理如該土貨不依限運往外國卽將繳存正稅三倍分别扣畱應完關稅餘銀送交厘局抵補内地厘金等因歷年以來凡各商辦貨已逾限期未經立往外國除繳存稅銀照章扣收關稅分别入賬外所有餘存抵補内地統稅銀両均經九江關移局查收在案今勝昌行商所運芝麻黄荳按照關磅過秤芝麻少七十七斤黄荳多九担零由九江關從寛飭令 
 
 

Page 4

 
 
按照實數報完關稅將來銷售以一倍扣解本局抵還内地統捐等因自係指此次銷售而言其應扣一倍抵還内地稅捐與逾限之三倍稅銀不同卽經本總局移會九江關詳查去後茲准復稱查三聯單定章凡商人運貨抵潯云云以重稅課等因前來是扣解一倍稅銀抵還内地統捐仍係指逾限之貨而言本局歷年收過並非自此次爲始至近年華洋各商紛紛請領聯單實于稅捐大有妨碍此次旣議明聯單販運土貨添註零數不得過正數二成應卽責成各州縣遇有商民領單辦貨須親自查驗不得任憑商報如有加買少辦零數卽於運照内詳細註明加蓋印信以示區别經過各局口稅章查騐卽以關秤一百斤爲一担計算如查有夾帶多運卽照定章提貨充公一面禀報九江關照約核辦如給照州縣任聽商報擅收數目增减至正數一二成以上定卽詳請將該州縣記過不貸似此妥籌稽查庶足以杜影射而昭鄭重云云（昆） 
[禀請仿造外洋輜重車鎭江]  
　　駐鎭南洋常備第六標巡防第八隊統領袁熙龍具禀江督略謂東西各國陸軍輸運輜重均有随營車乘目下整頓陸軍似宜仿效辦法酌添車乘若干偶有調遣不由地方官供給最爲便速請飭两江督練總辦會同參謀處籌議妥定額數並照東西各國陸軍乘車式樣仿造（再） 
[新蘇撫定期接印蘇州]  
　　省中接到新撫陳筱帥由上海發來電音准於二十八日抵蘇二十九日未時接印電中有請護撫濮紫帥不必出迎保重政體等語廿七日地方文武官員均預備舟車出郊迎迓水陸各營亦皆拔隊至寳帶橋恭候憲駕（且 
[撥款充官銀號資本奉天]  
　　奉省鹽觔加價每觔抽收制錢四文辦有成效各局解交營口督銷總局存儲之欵已不下數十萬兩刻因營口添設官銀分號資本不敷經趙次帥札飭督銷總局將此加價之欵提撥二十萬兩充作官銀號資本（丙） 
[禀呈洋商在界外包賭曁工部局派捕收捐事]  
　　滬北天通庵巡局王委員具禀滬道略謂寳山上海轄境毗連之處均與租界接壤與美租界毗連處原以老靶子路爲止四川路前係横抵老靶子路嗣以美商在租界外自置房屋遂將四川路向北接長二里有餘取名北四川路近來兩邊所造房屋甚多華洋雜處工部局近於該處不論華洋商房屋槪釘工部局門牌每月按户收捐本月内又添派巡捕赴該處巡綽且有已革包探陸阿祥串同日斯巴尼亞洋人在三元里第一號洋房以開設快達總會爲名誘人入賭公然以印人守門賭徒出入均有暗號該革探招引匪類實屬貽害地方請一面嚴訂華洋界限以杜外人侵佔之漸一面照會領事轉請工部局撤回該處巡捕並不得界外收捐並禁洋人包賭等語瑞觀察據禀後以美界與寳邑接壤處所旣以老靶子路爲限何能任意佔越今工部局竟將界内四川路向北接長二里餘核與前次推廣租界章程不合且界外華商房屋工部局又竟釘牌收捐派捕站街尤出情理之外甚至日商設會聚賭招引匪類更屬有碍地方治安聞已將以上各情除照會日斯巴尼亞領事究禁包賭外並照請領袖比總領事查照轉飭工部局撤回巡捕門牌毋得再在界外收捐以清權限而昭公理云（宜） 
[舊金山地震續聞]  
　　廿七日東京電云至舊金山四圍八十英里内之各城鎭皆受地震之害各處皆異常驚恐紛擾不靖工人皆收拾遺骸埋葬以防疫症有養育院一所震塌院内之人逃避幸名此次被毁產業之數約值美金二萬萬圓按照最近之報告則舊金山幾全遭毁壞矣同日倫敦電去有謂舊金山居民之死亡者約計有五千人然此數亦不的確又路透電云駐紮舊金山美提督馮斯敦君于禮拜三晚間報稱此次地震死亡者約有一千人無家可歸者約有十萬人故急需糧食蓬帳等物應用據最近消息謂舊金山全城烟熖迷漫在海面數里外尚可望見大餐館戲園及民間居室有震塌者有燬于火者不可勝計唐人街及日本人寄居之處亦遭毁壞嘉禮福尼亞省所屬有四鎭受災在聖塔羅薩鎭死者有二百人無家可歸者亦近十萬人斯丹福大學被災甚鉅惟停泊舊金山口外之船隻皆未波及此次財幣之損失折中計算當有美金一萬萬圓馮斯敦提督近又報稱舊金山殆已全城被毁火勢猛烈不易撲滅目前無家之人當有二十萬粮食鋪悉遭毁壞故食物甚爲缺乏美政府現正籌送應用之物各處亦爭先援助上議完已撥美金五十萬元此次受害最鉅者爲各處尋常之住宅至寄居大旅店之英人及各國人定皆無恙 
[那特爾剿捕叛酋之布置]  
　　二十七日倫敦電云那特爾自下令募兵後願入軍籍者頗爲踴躍波亞名將伊默脫將軍願率領波亞兵爲助塞脫威夏國王之子自請緝捕叛酋以表其忠勇那特爾政府並未改變前計惟不遽將全軍七千人悉數遣赴前敵耳　又路透電云那特爾政府已决計編立新庫並防免意外之攻撃該叛酋潛守要隘當亦未敢遽出故日前尚無危險然其情形固自未可忽視也 
[俄國添造鐵路之發軔]  
　　東方日報載倫敦電云聖彼得堡透訪事電稱俄國已撥欵爲測勘自塔斯肯至湯姆斯克鐵路之經費此路築成則西比利亞鐵路與亞細亞中部鐵路可相連續 
[著名科學家逝世]  
　　二十七日倫敦電云著名科學家畢安黎堪利君在途中行走滑跌爲車輪輾壓致斃按畢君生於一千八百五十九年爲法京巴黎沙邦大學敎習 
[日本海島之語異]  
　　廿五日東京電云相距日本東南二百五十英里之海島近忽有烟自島右内隫出高至一千尺並有輕石飛至左近各處 
[魚雷艇學生力學捐軀]  
　　廿七日東京電云昨日有魚雷艇學生在横須賀軍陝練習埋伏魚雷忽然炸裂敎習死二人學生死四人傷四人譯字林報 
[奥國領土亦有地震]  
　　二十七日栢林電云奥斯馬加國領土波斯那省城聞亦地震 
[德皇一視同仁]  
　　廿七日柏林電云德皇已捐助馬克一萬元以撫卹意大利斐蘇斐俄火山受審之難民 
[德國對於美人之感情]  
　　二十七日栢林電去駐美德公使史透柏男爵已將德皇及德人慰問舊金山地震肇災之意奏陳美總統美總統深爲感謝 
[德保險公司受虧]  
　　二十七日柏林電云舊金山地震德國保險公司因之受虧甚巨 
[德相病愈]  
　　二十七日柏林電云德相蒲盧親王現已能起坐如常矣 
[敎皇有疾]  
　　二十七日柏林電云羅馬敎皇近患心疾譯文匯報 
[志謝贈書]  
　　商務印書館所印幾何學係美國紐約師範學校宓爾君所著山隂謝君洪賚取而譯之說理極新穎演習極豐富較之幾何原本形學備旨尤多新理新法誠中學敎科必備之書又攝彩初範爲上海大英醫院編譯闡發攝影之理極詳亦研究光學者所宜瀏覽也（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奉天財政總局新訂補徵鹽釐章程奉天]  
　　一補徵鹽釐係專指鹽票不符者而言每石仍按東錢人千四百抽收每斤加價制錢四文由局給與三聯票照其新到無票之鹽應全數充公不得引補徵之例　二新票運鹽赴下開囤鹽地方自在灘領票之日起不得逾三個月過期將票作廢以私鹽論　三新票來鹽分過路落地轉口三項過路之鹽查驗灘票石數相符加戳放行不准留難落地之鹽騐明後將灘票收局查銷由局給與印簿將逐日賣出之數登記於簿以憑查攷轉口之鹽亦由局登明號簿將灘票收局查銷俟起運之日再換給轉運驗票以便前途局卡騐票放行補徵聯票亦照上三項辦法　四各鹽店舊存之鹽須由補徵局查騐無票者從寛免其科罰照章補徵有票者由局將票查銷登記號薄俟其轉口或就地行銷分别照章辦理再有來鹽均以新票爲憑若無新票其非底鹽堆積之私卽係灘地新買之私均應科罰　五現經本總局指定省城新民鐵嶺馬蜂溝三面船開原法庫門英守屯昌圖通江子錦州沙河營口各處爲准各商囤鹽之處其餘無論何處祗准落地不准囤鹽轉運如將來查有應添之處或由商民禀請再當酌量增添（丙） 
[奉天財政總局試辦菸觔加價章程奉天]  
　　一此次開辦菸觔加稅係仿照直隸章程每觔加稅錢十六文合東錢一百文無論菸葉菸絲亦無論何省所產之菸每一觔即收東錢一百文無論何牌菸捲每一千枝收東錢一吊文責成斗秤各局就近稽徵另案造報此項捐欵按兩個月彚解一次並由財政總局刊給二聯票分别塡川呈繳以備查核　一菸行鋪及各菸行棧售賣菸葉菸絲菸捲須先請領執照認納菸稅方准開張如未領照不准售賣違者准其同行舉發照應完稅數從重罰辦嗣後有歇業者可將原領執照繳銷如執照失落情事准取具同行保結呈請補發凡請領執照及補照者不取分文　一行棧菸鋪旣已領照認稅自應暢其銷路所有菸攤菸挑凡零星售賣者統歸菸行菸鋪於小販購買時發給貨單吉成行棧菸鋪隨時稽查以杜偷漏而保行棧之暢銷　一菸行菸鋪旣已認納稅欵自應由斗秤各局力爲保護如有地痞及不肖書吏巡差向該商訛索情事准商人赴局指控嚴懲不貸貿易繁盛之區並可擇殷實菸商派爲董事帮同勸辦果有成效由局禀請督憲奬給功牌以示光寵（丙） 
[札詢商董松江]  
　　去歳典商林鍚田運動商界中人令具名逕禀商部舉爲商會董事商部恐有弊竇特札上海商務總會轉行松江府查詢林某品望能否勝任府尊戚升淮太守遂札婁縣查明聲覆婁尊屈吉士大令以林董衆望尚孚等詞備文申覆太守批稱詢之輿論所言未能一致果否堪勝商董之任總以商家能否公認爲斷飭再詳細查覆旋得西門外某某等商家聯名蓋印呈遞保單大令遂照此禀覆府署轉禀商部（後） 
　　按商董一職關係頗重苟非其人鮮有不敗事者戚太守批以商家能否公認爲斷頗爲扼要惟公認僅憑聯名保單亦未必一無　弊竇不然前此禀呈商部時何嘗不有各商家列名耶 
[電報局委員代理九江]  
　　九江電報局委員張太守逝世後總局委勵建菴太守接辦太守因署中事繁交代不及先委江蘇候補直隷州吳少珊直剌澐暫往代理大約月初方可到差（昆） 
[賓興費改辦蒙學九江]  
　　德化縣濮令前與學界李鏡吾孝廉等商議擬將本縣向有之賓興費提撥開辦師範傳習所近日各紳復又在體仁堂會議以各鄉均未開有蒙學堂商請大令將該欵先爲開辦蒙學經費故傳習所作爲罷論（昆） 
[温州]  
　　温州鎭蕭莘畊鎭戎因公赴閩已於十八日附招商局普濟輪船回温○新委樂清大荆土藥局葉文侯少尹亦於十八日附該輪來甌在東陽春客邸暫住擬於廿一日進局接辦（林） 
來函 
[接意大利名人馬哥波羅事略]  
　　馬哥波羅時方十六歳亦偕行焉彼父子叔侄三人遵陸而行先經波斯海灣轉向東北經波斯土耳其斯坦踰帕密爾高原由蒙古大道而行一千二百七十五年始抵長城之北三百里世祖之消夏行宫在焉是役也長途跋涉艱苦備嘗旣入境人民皆歡迎之而馬哥波羅又心傾蒙古王者之權勢由是潛心學習波欺蒙古文字旁及漢文入贊樞機者凡二年旋奉使至太原府興安府成都府南至雲南西至大理府及西藏之邊界南至緬甸之邊界東至貴州然後回京其後復銜命南下河間府濟南府江浙福建等處在揚州爲剌史三年彼之一生曾至越南游覽馬哥波羅在元時服官十七年宦囊充裕且其時世祖已臻高年深恐忌者乘間攻撃晚節不終因　游思返籲懇放歸世祖初不允繼而波斯王子以書來廟興蒙古近族通婚世祖因命波羅父子叔侄三人於一千二百九十二年由中國南海泛舟而往道經蘇門答臘遇風淹留半載之久旋經印度而至波斯海灣易舟而車一千二百九十四年抵波斯京城事畢一千二百九十五年始歸分尼斯舊土波羅因於其鄉建一宫室人皆稍之曰兆盖取其貴重之意也繼而分尼斯眞歐亞畢薩三處相爭起釁馬哥波羅爲眞歐亞人所虜在獄一年因以一生游歷之事筆之於書卽流傳至今者也試閱英人雅爾君所著之馬哥波羅傳可知其大槪矣夫馬哥波羅姓名久已膾炙人口惟在中國則稱道之者尚鮮竊謂中國應敬仰其人之故厥有數端一馬克波羅曾於　世祖之朝服官從政陳善補闕爲世祖之耳目世祖從其言而偃武修文者十數年　　讀馬哥波羅一生之傳紀可見其當日所入告好問明察之蒙古英君者皆有益於後世也二中加聲名之傳播於歐洲馬哥波羅之功居首也昔者泰西各國皆漠視中國自馬哥波羅爲之稱揚於是人皆尊　爲上國矣且馬哥波羅爲中國所傳揚於外國者皆中國之善政初未嘗以中國之惡俗枇政爲外人道也職是之故中國可不追念之感謝之耶三馬哥波羅開通道路之功大有造於中國也自馬哥波羅來華歐洲人始知歐亞交通之路於是遊歷者趾相接踵相錯不絶於道歐洲之君與敎皇咸遣使至遠東數百年後歐洲士子咸知亞洲尚有中國人民爲天下之一大種族馬哥波羅是跡所至必詳考其地之人情風土　悉靡遣誠不朽之業也夫如是泰東西各國皆應景仰馬哥波羅之爲人雖其時去今已六百年矣然其流風餘韵固積　彌彰今日中外同人一堂共聚不獨意人表其景仰鄉賢之敬意即中國人亦從而知其人之有功於中國當稱道勿替也李君演說甫竟武員麥士尼君亦向衆人畧述馬哥波羅所至之地所經之路彼曾步其後塵云云意國兵艦統帶官復向李君道謝曰今日執事演說之題卽　　之名凡歐洲之人皆向聲欽仰固不獨我儕之服官於海軍者也凡人皆知中國深以聰明慈愛之人如馬克波羅如李佳白君者所作所爲爲可感也我儕深盻將來東西聯合爲一相親相愛如昆季然一堂共事爲衆人謀公益李佳白君竭畢生之精力以圖之其成效可拭目而俟也 
　　今日尚有各省新聞及本埠新聞均列入第三張閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
第其等差核定分數　一兼通輿地學　講習中國地理　國朝疆域海陸邊界各省重要城鎭水陸道路通商口岸前代歷史地理各國國際地理地球全體重要都會水陸險要沿革遷變强弱得失等事均宜講核以擴充耳目啟發其愛國之心思　一兼通算學研究國朝各家算術遞溯元明歷漢唐以至三代上古算術以存古法西算間而易入者爲下手之先著一兼通藝學農林漁牧工商各實業以及此間名物門類性質功用皆宜講明大意於治生之法保利權之計爲有裨益一預習政學凡財政兵事交涉鐵路礦務警察外國政法等事各擇一門加意考習以儲心得一查湖北存古原定章程以七年畢業尊經章程三年畢業今酌中取則舉貢三年畢業以能著有成書爲據凡所著經學史學理學詞章學輿地等學以及敎科書風十記等書由巡撫學政查騐後咨送學部大臣詳覈如果能發明新理有裨學術可行於世由學部大臣考騐合格量予奬勵並升入大學各分科爲遞升通儒院地步生員功課應稍加愼重以五年畢業著有成書巡撫學政考騐合格分别奏請奬勵一入堂之始卽將三年五年内擬治何經何史著何書兼考何學分晰親注於册存堂長及監學分校處以備稽察如有半途而廢務廣而荒者卽行飭退能有兼長者分别給奬一延聘堂長一人並委監學一人科學分校敎員四人齋務長一人庶務長一人管書齋長一人其餘職司俟籌有餘欵再行添設一每月由堂長命題考試一次試以經史策論乃各體旁及政治西國藝學先由分校核閱送堂長評定甲乙榜示講堂每旬各書札記或攄心得或書疑難先由分校核閱送堂長評定合校面試諸藝及其品行以定積分之多寡一堂内供奉至聖牌位春秋二仲堂長及監學率領全學人員照章致祭至聖誕辰曁每月朔望上香致奠恭遇皇太后皇上萬壽聖節堂長及監學率領全學人員望北行三跪九叩首禮有故准其告假無故不准違者記過記過三次及不服規束者革退管書齋長於諸生領書送書隨時登記失損必賠一各學員非舉貢卽廩附自係敦品者多如有妄生議論干預詞訟冶遊酗酒不守堂規等事旣爲品行不端輕者斥退重則分别奏咨斥革至洋烟爲鴆毒之尤學務綱要第十九條已懸爲厲禁各學員及執事之人有犯此者應照章斥退决不寛假一每年暑假年假之前由巡撫學政會同考試一次以驗優劣優則給奬劣則記過以上章程十六則均係依照奏定大學堂通儒院高等學堂河南尊經學堂湖北存古學堂各章程參酌訂正此外應辦各事宜悉照奏定章程辦理如有未盡事宜當隨時釐訂以求盡善理合陳明奉硃批覽欽此 
[練兵處奏請嗣後宗室滿漢侍衞等員在將弁學堂肄業年滿經練兵處考騐准予卒業後發往各軍隊量材器使片]  
　　練兵處王大臣片再近來崇尚武學風氣日開往往有宗室及滿漢侍衞等員呈請咨送外省將弁學堂肄業者查此項人員情殷上進志趣可嘉一俟在堂卒業其於兵事諸學當已研究有得造就堪資若仍令回京當差或處之閒散似非所以鼓舞衆志作育成材擬請嗣後凡宗室及滿漢侍衛等員在各省將弁學堂肄業年滿經練兵處考騐准予卒業後卽發往各軍隊量材器使與在營各員一體任用以資歷練而廣裁成臣等爲儲備將材起見是否有當謹附片具陳伏乞聖鑒謹奏光緒三十一年十二月十八日具奏本日奉旨依議欽此 
　　宫門抄正月二十三日户部宗人府正白旗值日無引見掌儀司奏二十九日祭奉先殿醇王行禮召見軍機張百熙 
[黑龍江將軍程奉爲已放郭爾羅斯後旗杜爾伯特旗两蒙並巴拜等段荒地均應添設廳縣正佐各官摺]  
　　奴才程德全跪奏爲已放郭爾羅斯後旗杜爾伯特旗両蒙並巴拜等段荒地均應添設廳縣正佐各官以資治理恭摺仰祈聖鑒事竊查郭爾羅斯後旗已放完竣荒段業經奏報在案而杜爾伯特蒙旗及通肯河西之巴拜荒段現亦將次蕆事該兩蒙荒叚爲鐵路所經時有洋兵往來加之地方寥闊蒙民錯居華洋之交涉旣繁伏莾之潛滋愈甚保護彈壓在在均關緊要其巴拜荒段僻在一隅周圍約數百里當此草萊初闢旗民佃户麕集於此未免人數不齊轉瞬荒務告竣局所必裁其地無官鎭懾竊恐匪徒乘問滋擾墾户不能安居應請與兩蒙巟地同設地方官以圖長治久安等請據墾務總局呈請核辦前來奴才詳加覆覈委係實在情形亟應添設地方正佐各官以資分治遇有詞訟命盜交涉以及應辦事件增責成該員經理庶幾敎養兼施富庶之基礎以立恩威並用地方之隱患以消茲擬於郭爾羅斯後旗荒地設一廳治查該處有肇州古城卽名日肇州廳設撫民同知一員巡檢兼司獄一員凡鐵路交涉局所及附近鐵路荒叚均歸該廳管轄並於該叚鐵路迆東設分防經歷一員名爲肇東經歷杜爾伯特荒叚附近東清鐵路安逹車站擬卽名曰安達廳設撫民通判一員巡檢兼司獄一員該兩廳卽歸黑龍江分巡道管轄巴拜荒叚地方雖廣人民尚稀擬先設立縣治該處原有巴拜泉卽名曰拜泉縣設知縣一員巡檢兼典史一員歸海倫直隸廳管轄肇州安達兩廳邊荒初闢蒙民雜處鐵路横穿交涉尤重擬定爲衝繁難題調近邊要缺應加理事銜拜泉縣土地肥饒旗民兼懇擬定爲繁難題調邊缺之要並加理事通判銜經歷巡檢等官均加六品銜俱作爲沿邊要缺以上所設廳縣各缺遇有缺出升調兼行由外酌量具題如實無堪以升調之員卽於候補並揀發委用人員内揀員題補三年俸滿保請入於即升班内升用仍在任候升經歷巡檢等缺遇有缺出於通省人員内揀選調補或於候補並揀發人員内酌量咨補其廉俸辦公役食等項銀兩均照江省奏定設治章程辦理該兩廳一縣各設捕盜營勇五十名哨官一員以資巡緝所需廉俸辦公工食以及捕盜營弁勇口糧等項銀兩均請於各該處大租項一開支未升科以前仍由荒價項下動用如蒙俞允所設各缺仍由奴才先行遴員奏明試署俟一年後果能辦理裕如再請實授派員試署之日暫分别刊給木質關防鈐記俾資鈐用仍請飭部預爲撰擬字樣鑄造印信頒發以昭信守除分咨政務處吏部查照外所有添設地方正佐各緣由理合恭摺具陳伏乞皇太后皇上聖鑒訓示謹奏奉硃批政務處吏部知道片併發欽此 
[黑龍江將軍程奏爲擬於景星鎭再添分防經歷一員以資分理片]  
 
 

Page 17

 
 
[滬城官事]  
　　蘇松鎭總兵徐吉雲總戎昨日到道辭回淞口考閱春操○新蘇撫行轅文武巡捕王二尹篤基鍾把戎鼎昨均到道禀銷巡捕差○坐辦開濬黄浦事宜辜湯生部郎昨因濬浦要公命駕拜見瑞觀察晤商一切○辦理通州開埠事宜候補直隸州傳直剌壽慈川沙廳左司馬念慈候補縣丞連二尹文瀚昨均因公先後到道禀謁（合） 
[唐宗師視學記略]  
　　昨日唐宗師命駕進城考查各學校先至務本女學校繼至學務公所午膳畢由姚子讓顧丹泉項蓮生沈信卿曁本邑學師杜廣文等陪往西成小學校又至龍門附屬小學校及游戲體操傳習所考查一切均有讚詞後至第一師範傳習所考閱各項課程畢時已傍晚不及考查他校遂命駕回轅（宜） 
[咨請酌撥牛捐]  
　　義商德利公司認繳牛捐每年洋八萬元按分四委繳道以便轉解江浙各厘局江省應得一萬五千元均經由道匯解在案茲因該公司已將二批捐銀二萬元繳道金陵釐捐總局以歷來未奉派給故于前日咨請滬道瑞觀察酌撥（事） 
[扣欵寢事]  
　　上年福建銅元局向本埠信義洋行定購鑄造銅元機器若干部計銀十餘萬兩當時訂立承攬合同各執迨交貨時該局總辦馬綘笙觀察以運到愆期且騐得與原定合同不符飭匠裝配之時忽又缺少機件以致原訂每日可出銅元八十萬現祗出五十萬有奇當延律師向詰各情已詳去冬本報茲聞馬觀察偕同譯員鄭渭江二尹向該行逐欵理論前日始經議妥由該行扣除機力不足及缺少零件運到逾期三欵計銀一萬數千両寢事（力） 
[傳保催繳上忙]  
　　昨日上海縣汪大令傳齊四鄉各圖地保諭催完繳上忙且謂圖中如有搶孀逼醮聚賭抽頭演唱花鼓等事密報本縣飭差查拿毋許得賄包庇致干革究（宜） 
[札飭區别章服]  
　　滬軍營管帶龍鎭軍及留防隊各隊官近接江督周玉帥札開奉練兵大臣咨稱今届河間會操各省應派觀操人員往觀惟刻因改練新軍非陸軍學堂出身不能一律均穿戎服章記以示區别而免混雜等因鎭軍等當即遵照傳諭各弁一體知悉（寳） 
[報界人物又弱一個]  
　　文匯報云字林西報主筆立德祿君於前晚身故定於今日下午五點鐘安葬於坭城外西國墳塋工部局及上海總會均下半旗以誌哀敬考立德祿君於西歷一千八百六十三年來華與其兄立德樂經營商業其後爲上海電燈公司書記生及上海田地產業公司經理人紐約壽險公司經理人自一千八百七十九年至一千八百八十一年爲工部局總董一千八百八十六年入字林報館一千八百八十九年始主理該館筆政以終其身蓋亦久寓上海西人中之一人也今者因病逝世凡知其人者無不同聲悼惜之 
　　按開通民智惟報是賴而要惟秉筆政者操之字林報爲本地著名之報歷年旣久議論類皆不刊良由立君等主持之力也今聞溘逝慨悼良深魂兮有知或亦不能恝然於同調乎 
[禀請騐放快砲]  
　　蘇城督練公所委兵備處科長趙海　陸師學堂學生韓洞濤來申赴製造局請領過山快砲六尊已志前報昨日趙韓兩君禀見總辦魏觀察請在西砲台先行騐放然後帶往觀察允之（寳） 
[新輪抵滬]  
　　立興洋行在外洋新造立茂輪船一艘前日和駛來滬停泊法公司碼頭昨法總領事偕繙譯官等同往察閱（　） 
[私鑄銅元案商准移縣]  
　　公興里醫生俞鑑波同子桂方等私鑄銅元經關司馬具禀道憲札縣提訊按照新例詳辦在案昨日司馬與曾審西官德副領事麥君會商良久判准下禮拜六將俞等送縣辦理（力） 
[鄉民阻撓修理望台]  
　　川沙廳屬九段地方向來設有望台一座近聞該處之望台坍壞已出新關稅務司飭派流星輪船前往修理該輪到彼後忽被該處流氓藉端需索阻撓工作並於夜間竊取水手所用衣服鞋子鐵器等物當由各工回滬禀請稅司追給聞已由稅司函請瑞觀察札飭該廳嚴緝矣（宜） 
[札拿私造僞照逃犯]  
　　浙江山隂縣葉其胥文傑父子假造日本捐照向周仁壽騙洋四千五百五十元由仁壽之父周鼎投浙省商務局禀控葉父子聞知潛逃至滬由商務局咨請滬道瑞觀察札飭縣廨密拿歸案訊辦（宜） 
[查究仿製僞皂]  
　　祥茂洋行經理西人函致巡捕房稱本行市間所售之北忌洋皂近有人仿製僞貨用壯忌等字樣在外混售有損本行權利請爲查辦等情捕頭卽飭包探趙銀河王長桂何阿春等認眞查辦（力） 
[狎妓遽斃報騐]  
　　法租界蘭芳里二十七號門牌花烟間前晚有協豐小烟間主陳某偕友張姓各狎一妓陳至天明遽爾身死 
爲捕房查悉將鴇妓一併拘入捕房飭探恊同地保報縣請驗（臨） 
[意人宿娼行竊]  
　　某意大利人前晚至南潯路王阿銀粤妓院住宿昨晨妓睡方酣該意人將妓綢布衣服竊之而逸由二百四十九號捕在途兜獲帶入捕房押候送該管領事署訊辦（似） 
[圖姦攫飾]  
　　丁唐氏住新閘路其夫丁來福成衣度日前晚因事外出僅婦在室突來一人至房圖姦該氏不從拔取金壓髮簪而逸夫回投報捕房查得其人住居後面據聞向爲馬夫昨由捕房拘得朱坤保一名解案請究丁來福與妻供訴前情朱延郝門律師到案聲辯司馬以供詞支離飭交捕房帶回押候查明再訊（似） 
[會審控欠糾轕案]  
　　吳子敬控奚雲田欠洋圖賴行兇關司馬正在批示核辦間接意會審官穆安素君函稱吳係意商用人應由公堂訂期會審司馬因差傳奚雲田等于前日偕英副領事會同穆君訊究原告延高易瓊司律司到堂聲辯吳子敬供在意商三泰洋行爲夥與奚世交未有銀錢往來今年正月初五奚借去洋二百元數日卽歸二月初一日又借去三百元有友人梁惠敏目睹約于月杪歸楚詎料無著因于本月十六日約同梁至恊盛祥烟館向索奚卽圖賴並有身穿黑衣之人幇同理論竟至扭破衣服求鑒奚雲田延哈華托律師聲稱數日前奚曾有禀到廨具控吳梁拆稍查此 
 
 

Page 18

 
 
案兩造供詞互異然奚身家殷實吳曾屢向借貸奚則實未向吳借洋本月十六晚奚在烟間吃烟吳與梁帶同流氓藉索洋爲由尋釁毆打經人勸散奚失鑽戒等物當投大馬路捕房控告次日又至捕房續控捕頭派探拘拿無著因此具控公廨務請明察中西官得供之下飭傳見証梁惠敏略詰諭着退去俟至捕房查明奚究竟報捕與否再行傳訊（方） 
[上海縣案]  
　　褚友根控朱阿敬拐佔伊妻顧氏汪大令於前晚復訊褚供出外兩年前月始歸得悉妻被朱拐佔求斷顧氏供丈夫出外八年無信祖遺田房早已售盡不能度活夫伯貞榮屢言在外身亡去年十月將婦人賣於朱阿敬爲妻由夫弟子根等簽名婚據收價分用求察朱供與氏畧同併言付價時有本圖地保梅仲文在塲共計洋一百四十元貞榮與姪子根錫根耕全俱到婚據係預先書就前已呈案質之梅仲文供當時雖曾到塲婚據上並未簽名褚李氏供孫兒鍚根年繼十一此事並不干涉貞榮子卿不認將氏價賣大令以貞榮等旣不價賣何以耕全逃不到案顯見刁賴判顧氏准友根具結領回貞榮子根等攤繳洋一百元一半充公半給朱領如違嚴究○陳星園即漆匠阿生作保借銀二百兩洋二百餘元不還被陳鍚甫投控總工程局函解阿生到縣亦奉訊究供去年某姓於楊樹浦造洋房住宅由木匠頭楊森生承包工料共銀四千餘兩央陳鍚甫措墊銀洋允工竣後酧銀二百两楊卽立一欠據由小的作保後因鍚甫所墊票洋到期不付控及小的求鑒大令判交的保邀楊至案訊奪○去年十六鋪巡局解縣訊飭發堂之錢沈氏及子女两人移傳其夫投領不到昨日提氏復訊供夫名裕山在楓涇原籍染坊生理婦人在家被楊志始拐騙帶同幼女來滬姦佔八年男孩係楊姦生今已七歳夫歳楊將婦人衣飾騙去抛棄不顧無處容身帶領子女夜宿客棧由巡局查見拘解案下求恩大令判候遞解婁縣飭傳本夫具領（宜） 
[總工程局紀案]  
　　大塲小孩仇阿根同鄰人金仁榮來滬至十六鋪南走失由總工程局巡士查見送局問稱年十四歳父名妹妹在大常爲籮間夫總董諭令暫發普育堂留養候領○秦長順雞鴨行帳房櫃内失竊洋八百零七元小洋數千角報局請緝在案前日由副裁判官陳二尹帶同包探人等至該行蹈勘將賊遺之鐵鑿一柄帶局存案並傳廿三鋪地甲汛捕等到局訊問行夥葉墨林鞠梯雲投局請緝二尹嚴諭捕甲包探一體赶緊查拿務獲旋有賣鴨之沈銀全知利川碼頭萬祥春小茶舘内有該行已歇店司姜沛堂與葉阿全同住葉在寗波曾犯竊案故向索　葉果情急上屋由包探拘獲解局陳二尹提訊之下堅供並不知情判責手心三百下押捕房五天姜沈交保候示○小南門外姜衍澤藥店小主姜秋賓昨午路過公義碼頭向三四賭攤與賭輸洋一元並被賭棍呑没金戒一只唤同總工程局巡士將設賭之　金生王應發李小夫子三人拘局陳二尹提訊之下判各責手心四百下陳押改過局三月王李押捕房兩禮拜期滿再核姜不應與賭追出金戒給還罰洋十元充公○竊周浦航船棉被之周阿榮前經訊責收押候查在案昨由陳二尹提案復訊喝責手心一百下押本局七天贓給失主具領（尺） 
[英美公廨早堂案]  
　　施阿三竊高榮記木行板木被高扭住弔毆由探張才寳解究關司馬商之德麥副領事判施押七天高不應違章私吊罰洋十元充公○徐阿如鮑金瑞岳榮法在圓明園路僻處强攫路人沈生來皮夾一個内洋四元鈔票五元經沈喊捕由某西報洋人幇同追獲交捕解究質之徐等不認串搶判一併還押俟幇拿之洋人到案於下禮拜六訊辦○鄭全法向黄掌保租用奶牛六頭由王木生爲中近日鄭王二人串通趙慶之投工部局控稱有奶牛一頭由黄囑王木生賣與喬阿根處請究經工部局飭捕房派探查明前情昨日一併解究司馬判還押候移請上海縣派差恊提喬阿根到案再訊○流氓陸伯和闖入高阿四茶舘强搶曾洋廿元報捕解究司馬判押捕房兩月滿期逐出租界○自稱外務部繙譯之曹曉峰卽曹富卿前向烟鴇曾張氏拆梢洋一百十元案發判押捕房一月在案茲經捕房查悉曹卽趙曉峰前犯拆梢遞箱今又犯案應照過犯重辦司馬判加押一月期滿驅逐出境○西牢監犯金意仲判押两年又拐犯沙明保判押六十個月又唐光照判押三年均未滿期在牢患病沈重昨由惠捕頭禀請堂上從寛發落司馬判准一併開釋以示體卹○關之甫竊蘇保元家衣服由捕解辦司馬判押两月○傅春法深夜帶刀行走爲捕解辦判押三禮押保釋○張阿林强攫王阿巧手鐲報捕解辦判押三禮拜滿期交保○廖劉氏控廖如英卽賢爵霸呑店業昨日提案判押候過堂訊奪○押犯張位卿林大江在押所向朱　實拆梢不遂將褲剥去拆知捕頭取出解究判各再加押七天（當） 
[公共公廨晚堂案]  
　　吳阿大控王張氏拐女賣與朱少卿求提究領等情前晚奉襄讞孫明府提訊吳供在新晉隆洋行爲出店因與妻染病由王張氏將女孩領去撫養曾取過洋六元不料被賣與朱少卿得洋十六元求恩訊領以全骨肉訊之氏供與孩爲媒配與朱姓爲童養媳所有庚帖均吳冩送求察朱供求恩斷明府以吳堅執求領判吳還洋十元與朱將女交吳取具不准再賣切結呈查完案○陸翰香控夥王錦堂私用帳洋亦奉提訊陸供被王私收客帳銀一百九十餘兩向追避匿情急控究質之王供已還過洋四十餘元尚少二百元間有未收帳目求恩寛限措付明府判押候　保出外限半月付清如違押追（當） 
[法租界捕房事]  
　　東洋車夫錢子和昨日拾得坐客遺下金戒一只交車寓主婦畢方氏估看被氏將銅戒掉换向索不還扭訴捕房捕頭命一并押候解堂訊究○徐金生戴連生昨日混人捕房將食物私送押犯被門差捕拘獲禀明捕頭亦飭押候解究○陳招富竊板箱一只在途求售爲探查獲押候解訊（臨） 
[美租界捕房事]  
　　某日人坐王和記東洋車至篷路不名一錢向索被用木棍兇毆經王奮力奪下投報捕房請究捕頭著將木棍留存再核○某西孩昨至西華德路無端將華孩謝和祥楊木林凶毆足踢由捕巡見喝阻不依遂將孩等一併帶究捕頭詢取西孩姓名交謝楊二孩自赴該管領事署控告○洗衣作學徒劉阿明至塘山路收取穢衣誤入唐阿迪家啓釁被毆劉將唐扭入捕房捕頭以事起細微斥不准理○某西人乘醉至百老匯路胡閙由印捕拘獲奉飭押候醒釋（似） 
[閘北巡局𤨏事]  
　　閘北三和茶舘昨有小販多人聚賭爲局買唐二尹微服巡見喝阻不服立著勇保拘獲趙杏江周阿恊趙根山等及茶舘主王米度六名訊究姑念俱係初犯除分别掌責外從寛一併具結斥釋○十一圖鄉人余雲堂投局禀稱伊子劉劉不務正業串同無賴在外立據至家以索欠爲詞日肆吵閙無奈將子驅逐求請察核等情二尹姑准著保查覆並諭自行赴縣禀請備案（當） 
 
 
