# 1934 - 346 - 4908863

 

Page 1

 
 
[閩刻武英殿聚珍板叢書寄售] [  本館謹啓]  
　　刻有友人寄售閩刻武英殿聚珍板叢書計共一百四十八種釘成一千本板旣　　　　潔白裝訂亦工欲購者請移　至三馬路申報館　　昌書畫室閱者可也此佈 
[珍物待購] [  申報館協振所拜啓]  
　　本舘協振所自經解賑欵以來屢承諸大善士源源接濟且有以珍物助振者惟運城之寶旣承割愛相投而美玉之沽尤賴知音鑒賞特將　　珍玩羅列於下尚蒙仁人君子慨擲廉泉旣能廣積陰功且可增輝藝圃誠一舉而南得也計開朱漁珊帖一部高澹游山水一幅 
[王氏潛齋醫書五種○脉學四種]  
[圖書集成局代啓]  
海寗王孟英先生所著潛齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論間　　晰條分久爲醫家寶笈前印五百部早經售罄今　本局二次重印每部八本定價洋一元半○校印脉學四種每部四本洋六角寄上海三　經橋緯文閣發售 
[論中風]  
　　今有人焉猝然仆地喉中痰聲若拽鋸兩手搐搦不止性命在呼吸之間或片刻卽死或閱一二日而死者其惟中風乎考中風一症華醫聚訟紛紛李東垣主氣劉河閒主血朱丹溪謂爲濕盛生痰徐　溪謂爲痰火充實諸竅皆閉薛立齋趙養葵則皆謂爲眞水竭眞火虚肝鬱脾傷所致獨修園陳氏别開生面言風者主外來之邪風而言也中者如矢石之中於人也因風治風尚恐不及其他奚論焉風中而不見風猶魚在水中而不見水風卽氣也人在氣交之中得風以生卽宋儒所謂和風一至萬物皆春因風以害卽釋氏所謂業風一吹金石烏有盈天地問皆風而皆氣貴善養之黃芪之補是養氣章勿忘工夫大棗之緩是養氣章勿助工夫且倍以生薑之烈所以還其浩然剛大之體醫與儒原非二道也此其解釋風字及中字之義似乎曲暢旁通矣獨西醫則以爲不然西醫之言曰中風者因腦髓之面忽聚多血此血本在腦胞膜内其中小血管無端自裂致血質壓其腦髓人卽昏蒙大抵思此者男子多於婦人當病初發時腦中疼痛言語不清或猝然跌仆於地斯時未及延醫診視先宜將領扣解鬆舉托其頭用冷水在額上揩拭隨以芥末膏敷兩足底然後進以重瀉之劑蓋血遇冷則縮遇煖則行拭其額使血由腦中縮退領扣鬆則血得以從頸間大廻管順流而下芥末爲引炎之品敷於足底則血自由腿廻管引之使下行重瀉必用馬豆油所以順其下行之性也顧中風一症亦有歴若干時而漸愈者惟愈後一手一足或身之半邊常有痿廢之患或舌音蹇澀言語模糊或神志昏迷不省人事然性命猶可以保全也其重者則血質混入腦漿未有不立時斃命者總之此症愈者只百之二三不愈者百中常九十七八凡人身胖頸短面赤皮粗者易致中風而夙患痛風風濕心腎各症皆爲致此之根原有此諸症者平時　哥枝噤或汞　丸或可幸其不發亦有用放血之法者當其猝然仆地急延醫刺兩太陽穴及左右臂廻管使血有所宣洩或亦可保生全然因痛風風溼及心腎病而中風者放血亦未爲良法西醫之論如此較之華醫治法不誠天壤相懸乎至近日英醫梅滕更箸爲醫方彚編更覺推闡盡致大略謂此症本腦部血管破裂血溢之故是以病之來也猝然治法宜聽其静臥切勿嘈雜喧嚷旋將衣服輕輕解去使一人扶住其頭勿任摇動臥時頭宜略高側身穏睡内服大瀉之藥方　迦路迷五厘巴豆油一滴此外一切温熱提剌之品及飲食湯水舉不得妄投如頭部血脈管脹大跳動者宜在肘部放血頭上壓以冷水或冰頸部貼芥末斑蝥等膏口乾則以甘油硼養酸搽之萬一歴久不醒不能飲食則以牛乳雞蛋調和用洼射器由肛門射入直腸以延其命醒後面赤者以氷壓其胸部并服發表劑最妙者爲草鳥頭與　溴同服如病久面不赤者則以　碘砷石之類改其漬而倘病人因花柳症之餘毒未清以致犯此則須用汞油搽太陽穴并大服　碘諸品蓋西醫以此症列諸腦病門專主减腦中之血其意謂無所謂中亦不見有風故治之之道若此也至於近日懸壼市上之諸庸醫不知此病之由於血質過旺而然輙謂身虚所致每進人參黃茋諸品或且勸之服紫河車馴至腸胃膠黏氣鬱不能宣而死此猶治傷寒者不識其爲大熱症妄欲以附子肉桂温通之誠可謂不操刃之創子矣鳥足與語醫理更鳥足以知西醫 
[本館接奉電音]  
　　昨日午前十點二刻京師飛電傳來上諭五道敬謹譯登○十一月二十日奉上諭太常寺奏請簡員署理員缺一摺太常寺少卿著崇勲署理欽此同日奉上諭書正奏請將筆帖式再留二年等語杭州織造衙門筆帖式惠延業經留任二年應卽照例更换嗣後各織造衙門筆帖式祗准留任一次不准再留欽此同日奉上諭陶模奏叅劾屬員請旨懲辦等語甘肅候補直隷州知州王運元遇事鑽管不顧行止試用史惠熙行同市　營私漁利候補按司獄郭蕃昌承辦釐務任聽晝巡需索著卽革職王運元並著拔去花翎與惠熙一併驅逐回籍欽此同日奉上諭陶模奏叅副將貪庸不職請旨革職等語甘肅儘先副將李綿怛營務廢弛所部馬步兵多老弱充數　有懸缺不補希圖混冐情事著卽行革職並不准投効各路軍營以示懲儆嗣後各營如有空額卽行奏辦毋稍寛縱欽此同日奉上諭四川川北鎮總兵員缺著祁發祥補授欽此 
[俄報斥德]  
　　本月二十二日倫敦來雷云德人占據中國膠州一事俄國各日報深以爲非每日必大發議論恣情排斥然俄廷終置之不理也 
[俄兵遇盜]  
　　某西字報云某日有俄國可殺克人二名由北通州遞信至京師途中被羣盜攔截行刦二俄人出手槍轟之傷及二盜餘黨遂紛紛逃散傳聞若輩並非欲刧俄人實因天津某華商初擬齎巨金過此致令若輩生心不虞其後改道而行以致二俄人悮遭此事也事後地甲並不投報州署州官遂未有所聞迨二俄人旣入都門卽投俄使署禀報俄使旋將情照會中國總理各國事務衙門總署移知直隷大憲將肇事處之地方官記過一欠至匿不禀報之地甲則已笞責一千板矣 
[英振商業]  
　　本月某日廣州博聞報譯倫頓頗路麽路報云近日英國商務局曾委員至中國西方探察商務令人甚注意此事是處地勢廣大官員雖不知振興商務然亦堪爲貿易市塲以多銷英國製造貨物我國製造家固因而獲利而是處民人亦可同沾利益也四川貴州雲南三省居於西南方地面濶三十四萬方英尺較英國及埃爾蘭連合之地面約多二萬方尺三省人民共約八十兆有大半居於四川東方膏腴之地四川人民共六十兆雲南貴州每 
 
 

Page 2

 
 
省約有十兆近數年來四川省人漸多徙至雲貴居住但道路遼遠遷連維艱每苦無捷徑可通兼之　務未興多因此而裏足不前冀將來四川省人日漸遠徙不至如此稠密二十五年前雲南貴州兩省因土匪之亂死亡殆半人數减少甚巨雲南因亂回民被誅貴州因苗民不肯降服爲官軍殺戮現時統計有八十萬之衆綿地千里堪爲通商市面蓋中國内地尚多不知英國製造之妙故更宜致力也中國二十一省以礦産及種植而論四川居其首水道甚多水源四出由西方邊界之高山流出分布江河多至一千之衆附近成都城平原廣澤宣大加整頓使水道疏通此處小河一帶所謂岷河卽爲揚子江左邊支河岷河至西邊與金沙江相連直至重慶分爲兩河可見水道亦可通至四川省自重慶通商七年以來四川與外地貿易頗有起色但未大興雲南水源較少其山谷有高至五千尺於此種植則不甚合宜礦産與四川亦可相並雲南有金銀銅鐡錫鉛礦惟開採較鄰省尚少因人數加增甚缓惟地居温帶之下所有植物出産豐盛川雲兩省均同惟棉花一種植於近河平原方見暢旺四川蠶務亦盛但所産之絲不佳雅州出磗茶每年由大川路運出者共值洋銀二十五萬圓又多産米夾鴉片糖麻曰蠟等物其出口至東方者則以鹽絲鴉片及藥材爲大宗入口以紡織貨物爲多因其地織布甚少其出産各貨亦與鄰省互相轉换共約值銀二十七兆磅出産貨甚少經過宜昌洋關查一千八百九十六年由輪船載運出入口貨經報宜昌關者約值銀一百三十萬磅由帆船裝運之貨亦約值此數除去帆船所載之數及鹽鴉片外尚有貨由水陸兼程轉運者共值銀十五兆磅八年以前法國曾用輪船駛入雲南南界由紅河駛入此路爲至近但駕駛甚難因河窄水淺較諸揚子江上流更難行駛以上所言欲通消息至中國至遠之省以爲通商之地務須幾費經營方臻妥洽又須訪察其人民所需何物所尚何欵然此事在波律畔商務會委員諒能詳察若更將缅甸鐡路展築至此英國商務庶幾駕乎法國之上矣 
[太守騎箕]  
　　昨日接得粤垣訪事友手畢云方太守功惠宦粤有年精敏勤能久爲上游器重曾署潮州府篆兼理鹽運分司復充善後局提調嗣因𨶤姓公司欠餉一事至被吏議自恃長才方冀開復後再回報効不謂天不假年竟於上月二十一日在聚龍里公館仙游聞者深爲惋惜 
[勦滅土匪]  
　　粤東花縣土匪滋擾地方日前紳士赴省向督轅禀請派勇前往剿捕兹聞大憲已飭李游戎帶捷勇二百名前往於上月二十日已抵炭步駐紥是日卽有鄕人來營禀報有匪百十人在也步等處肆行刦掠營弁聞報當卽整隊前往與匪相遇匪等瞻敢開槍先爲拒捕勇等奮力向前匪勢不支紛紛逃遁槍傷匪黨數名生獲二名解回營中審辦連日營勇到各鄕搜捕匪黨均有捉獲區區螳臂竟欲當車想可指日殄滅也 
[鐡路利益]  
　　北通州訪事友來函云年例春令開關起至封河止雜糧米麥在通州南張家灣碼頭報載總在五六十萬之譜東關碼頭報載總在七八十萬之譜今因京津鐡路暢行糧麥多由輪車轉運計今年一年内張家灣所報者不過二十萬載東關所報者不過四十五六萬載較往年已差遜一籌矣 
[江蘇貧員度嵗薪水單]  
　　八旗奉直順天通判郭廷沛雲貴廣西知縣陸嘉穀山陜甘蕭文郁廣東顔澍四川知州洪爾振湖南同知趙曦耿湖北熊良瑞江西知縣杜仁餘福建林毓菁河南謝蘭軒山東董觀瀛皖南汪壽年皖北吳其芳杭州華德森嘉興殷勲湖州陸清臣寗波陳鳳蔚紹興兼金衢嚴温台處同知莫葆辰 
[欲拔眞才]  
　　會稽縣考邑尊欲拔眞才嚴加防範故於四覆時不與山陰同在一處考試特提至會稽縣署内點名給卷當未出題目之先邑尊令茶房一概退出不准在塲内值茶另命差役四名聽候呼唤因此外面勾串傳遞情事以人夫去留霎時更换與文童不相識認以致先時雇定之渡船無路可通渡船者紹興呼傳遞之人借詞以掩人之耳目也似此關防嚴密考童皆無從使其鬼蜮伎俩當可拔取眞才使寒儒吐氣矣 
[玉尺衡才]  
　　寗波采訪友人云某日鄞縣劉大令二覆縣屬文童見前列陳時夏等五十名與初覆文字優劣相懸特於十三日三覆前一日午刻提入内堂面試至十五日出案共招覆一百七十五名示期十七日終覆前一日午刻傳前列陳祖光等五十名面試至申刻又傳第五十一名以下俞德颺等五十名面試誠可謂玉尺衡才風清弊絶者矣今將正案前列五十名錄後陳祖光陳時夏李欽林紹梓江宙永謝行溎陳受謙屠毓珪鄭錫璇胡繹美馮墀颺董世潤張沿絅周之驥李毓英孫家　　鎰李章會徐正坫陳明漢廖壽慈毛雍祥姚傳駿戴彦張炳藻董士壽李文銓周以鉞張塏徐世倫林光裕鍾灝李芳年傳宜茵陳逹焯俞汝襄朱之熊何錫冕竺焌鄭傳　胡紹慶王德標余燕昌林潤康金葆光項士鎮鄭傳芝王煒童曾祥徐士琨 
[重宴鷹揚]  
　　粤東訪事友來函云上月二十日爲新科武舉簪花之期清晨均赴撫轅行禮是日有傳羅武舉張炳昭年已九十三嵗重赴鷹揚筵讌竊考近年以來文士之重赴鹿鳴重宴瓊林者屢見紀載而武科重赴鷹揚之典自嘉慶十五年陜西巡撫奏朝邑武舉蘭廷薦外殊不多見說者謂儒臣碩德林下期頣幸遇科甲重周必有故吏門生爲之端牘乞恩賦詩紀盛者故其事易於傳播若夫白頭故將老廢田間子孫則椎魯不知詩晝舊部則漸次投戈星散卽躬享上壽再值紫光獻技之年恐伏　自悲亦無有過而問者今張君幸遇清時得邀曠典是亦千載一時之盛也 
[甌江火警]  
　　温州采訪友人云本月十四日未刻郡城東門外鮓魚巷潭某姓家失愼延燒房屋五楹幸救護人多隨卽撲滅迨各水龍風馳而至則吳回氏已偃旗息鼓而歸矣 
[越城大火餘聞]  
　　紹興訪事友函云越城大火已一再錄登報牘兹又悉源興線店起火時鄰店皆赤足奔避甚有衣服不及穿者而其店主黃某則衣冠楚楚而逸故羣欵其爲放火惟王某自稱則云店中寓有縣考文童因是夜山會縣試三覆送文童至場聽候點名給卷及回店　學生煮飲牛乳不脫衣服倦臥待且不料失愼遂致燎原等語但市中紛紛傳言謂黃某先已搬出兩船貨物豈逆料其遭回禄耶是否確實不敢臆斷還請質之當局者問心如何耳 
[彛陵市景]  
　　宜昌訪事友魚素云往年冬季肉魚價值甚賤今年豕肉頗貴魚亦不多民間惟蔬菜等項不似八九月内昻貴又幸米糧甚多上熟之米不過四千文民間尚易謀生計蓋因川中今年秋收極旺故米糧便易閭巷小民均有果腹之慶也 
[寍郡市情]  
　　寍波訪事友來函云近來百貨昻貴殊駭聽聞高米每石售洋四元五六角次者亦須三元六七角豆麥二項較米反貴柴亦加漲二分物價旣如此之昻加以洋價驟跌每元只换八百二十文貧民之謀升斗者無不愁鎖雙眉也 
[紹郡徵租]  
　　紹興農田植稻向分早晚故收成豐歉不能一律相同然取租額數則於買田後令原佃照原租賃種立有票據因不問其爲早禾晚禾也其田又有穀租米租區别穀租原額每畝二百數十斤米租原額每畝一石數斗再以年成之豐歉議定收數豐年照原額折收九分七八荒年照原租折收九分二三或九分内不等若遇旱潦大災則視田之高下收若千穀米佃户之吃虧便宜視佃夫之勤惰救護之得去與否故一遇水旱佃户卽赴縣告荒旱則迎龍王會聚衆數千人横行抗法若大水爲災則無法可想今秋幸會稽孫邑尊督開三江閘水源得通不 
 
 

Page 3

 
 
致阻塞闔境收成尚好將來收租則以田多之富户所定成色爲準雖間有不同然亦相去不遠矣 
[上海縣試初覆案]  
　　昨日午後四點二刻時上海縣黃愛棠大令頒發初覆文童案示期二十四日仍在敬業書院舉行二覆今將前列二十名照登於後謝永炘倪道原潘汝棟黃炎培劉瀛范熙祥徐琳郁萃張汝鑫曹九思張秀峯陳師咸　 
曾澤民王銓運夏廷棟秦嘉賡任晉康徐偉楨胡宗瑗尤彭熙 
[海運開局]  
　　滬南江蘇海運局總辦舒太守體元定於臘月初一日由省來滬入局辦理漕務日來局中人已雇得工匠將房屋内外粉刷一新預備迎迓矣 
[開徵冬漕]  
　　上海縣冬漕刻經縣主黃爱棠大令定於本月二十五日開倉征納想錢糧爲國家維正之供小民具有天良定當踴躍輸將也 
[殯儀志略]  
　　昨日爲青浦席子眉司馬出殯之期路由已詳昨報午後二下二刻由英界第六馬路仁壽里本宅舉襄前導除旗鑼傘扇外有頂馬執事清道旂肅静廻避奉天誥命諸牌及銜牌十餘對鑾架半副香亭容亭銘旌亭誥命亭各一座飛虎旗二對清音兩班此外一切排塲無不應有盡有靈柩用紅呢金繡罩舁者皆身穿青衣執紼以送者多至數十人後有材宫二人乘馬簇擁仁濟善堂及申報館諸處皆設有路祭道經英法租界捕頭皆派巡捕照料法界讞員鄭景溪大令曁西門外巡防局員蔡蓉卿二尹飭令勇丁各就所轄境内彈壓閒人迨至大南門外莫釐三善堂安厝已夕陽在山寒鴉噪晚矣 
[振興醫學]  
　　中外通商歴五十餘載凡西法之有裨於世者我中國朝野上下無不次第傲而行之獨醫術尚拘守成書毫不通變殊不知泰西醫士必先深明格致之理其製樂也一以化學爲準繩用能著手成春挽沈疴而起廢疾非如中土之視爲小道以致漸失眞傳也兹者孫直齋觀察王幹臣太史諸君議於海上創設醫學會遍邀同好探流溯源我知此舉若成則滬凟一隅必有以海外刀圭著活人之效者爰樂得而記之 
[直剌清廉]  
　　英租界各小錢莊因出立空票紛紛倒閉以致涉訟公庭好事者遂别翻花樣議集資創立會票公司由歐陽萼具禀英界公廨並呈議就章程請出告示而在押之沈金隆孔阿才金濟堂沈蘭汀胡文山等更紛紛挽大說項意欲具保出外甚至苞苴競進顧忌全無讞員張賡三直剌深爲震怒因於昨午將各人逮案研究直剌詰以現在爲董事之人是否爾等公舉抑係其自願答係公舉又謂爾等在押不思將正事料理清楚瞻敢著人行賄其意何居現在本分府代爾等辦理此事試問爾等係爲公乎抑不公乎沈等皆俯曾無詞直剌再三研詰謂爾等旣非行賄此一千兩之莊票從何而來言已遂將宏大彚康莊票二紙出示衆人謂此票本應充公然念爾等集成此數諒非易易若依舊交還斷無此理不若購買通州大生紗廠之股單暫存在案一俟公司有成常卽給還如以後再有此等舉動定不輕縱所有在押各人未便一并交保惟孔阿才人尚誠實姑准覓的實人保釋 
[控追標金]  
　　愼和永金鋪沈緯生投法界公堂控吉昌靛行主邱冠羣承接標金二千兩届期無貨可交請追應收漲價銀一萬餘兩經鄭大令何繙譯迭次會訊以空盤買賣無從核斷以致案懸不結昨禮拜四堂期沈緯生倩律師蒂羅邱冠羣亦倩律師慕爾弄到堂申辯原被告各投案候訊先據慕爾弄稱此事在外理處以一折半歸償除出押繼銀一千零七千餘兩外再繳銀五百兩請卽銷案蒂羅稱邱冠羣坐擁厚資姬妾充牣衣必文繡食必珍　非無力者可比請堂上核斷大令問邱爾願交金否邱供無金可交當時但憑行情進出與賭博無異又問沈緯生爾等向來如何沈稱買賣標金均立有日期或六個月或四個月不等届期必須交貨如無貨可交照所定行情核算歸償况現在金出數甚旺並非缺乏邱去年亦曾做過標金買賣有帳可查大令謂本年所做標金可曾交貨沈稱無貨可交大令謂此卽空盤買賣本于例禁中西問官會商之下著下期再核 
[會訊金案]  
　　美商信發洋行代恊和永金鋪控席麗堂虧空金價銀一千一百三十四兩前曾會審已紀報章昨日英界公廨讞員張賡三直剌傳齊原被告覆訊信發洋人偕協和永股東周英甫投案訴稱席處金價至今年結算應虧銀一千一百三十四兩請卽追繳度供稱此項金價係代人抛出至上年之杪結算只虧銀四百七十三兩故與協和永經理人徐夢星言明貼還銀一百兩將抛單收回作爲罷論今徐不知逃往何處何以忽由洋人控告直剌問徐究在何處能設法令其到案否答稱現在蘇州不難邀到直剌商諸衛繙譯官然後諭令邀徐至滬浼度正甫秉公理處禀覆核奪 
[控追貼價]  
　　前得朱彩順至英界公堂控趙增祥楊萊生圖賴花子貼價等情前日晚堂由張賡三直剌提案訊問朱供係監生向爲花子掮客前因三井洋行托買花子三萬擔故於去年七月初向趙增祥定得一萬擔楊萊生處定二千五百擔趙交過七百五十擔楊交過二百八十擔後因漲價渠等各不交貨監生被日商控追案下已每擔貼還洋七分五厘繳清在案監生向趙追索伊願認貼三分七厘半去年嵗底趙將田單作抵約定今年三月歸清詎意延約至今故此呈控求追趙供小的應貼洋三百五十元已將田産賣絶過割張直剌翻閱案内並無賣絶契據只有抵押據判將趙押繳洋三百五十元楊供朱定花子後因跌價不來出貨小的故此賣與别人求鑒張直剌判將楊萊生暫押候查明再行核奪 
[拘獲逸犯]  
　　浙江平湖縣人陳叔英前在滬南鹽碼頭協慶祥柴炭行司跑街之職陸續被其用虧帳銀五百餘兩由行主控諸十六鋪巡防南局請爲究追其事在七月中旬局員鍾偉臣二尹飭勇將陳拘住著地甲看管候提案訊究詎陳畏罪於七月十三日傍晚時僞稱往烟館過讔乘有役不備飛步奔逃當由地甲裘鎭具禀局中二尹諭令赶緊跴緝務獲解究至今已四閱月毫無蹤影近由行主投局禀催二尹嚴傳地甲差捕到案具限尋獲延于咎戾地甲等奉諭後帶領通班夥役四出偵尋前日傍晚時始在滬北拘住立卽押解到局禀知鍾二尹奉飭小心看管候訊 
[呈控威逼]  
　　昨日午後王曹氏同媳王包氏投上海縣喊稱家住治下英租界二圖地方丈夫主秋芳向來安分貿易昨日忽遭包探趙銀河糾合阿福等各探夥無端向丈夫勒索金表並以言詞多方恐嚇丈夫性本懦弱因此威逼身死小婦人姑媳煢煢無依以後如何度日是以來案禀報求恩騐究值日差陳景據情禀明黃大令諭飭先傳二圖地保陳文祥到案核奪 
[茶肆争毆]  
　　本邑人陳蓮生向在南市十六鋪橋售賣水菓前晚在队近中華樓茶肆中與船户陳金發陳寶來陸升等多人因算帳起釁一言不合頓起争端紛紛擾擾互相扭毆忙亂間陳之頭顱致被擊破血液淋漓茶肆内碗盞窓格亦擊毁甚多當由陳奔赴十六鋪巡防北局喊控局員楊聘候二尹立飭勇甲將陳李陸三人一併拘解局中升堂研訊陳蓮生投案供訴前情二尹察得傷勢無甚緊要令自行延醫調治一面提陳金發等研鞫據供均在浦中撑航船爲業素不肇事今因陳蓮生欠欵不還　之索取致起忿争餘供又君二尹命分别押候提案覆訊其時茶館主遣夥投案求請追償毁物二尹大怒謂爾等往往招留無賴入内吃茶致啓争端殊爲可惡遂申斥一番麾之使去 
 
 

Page 4

 
 
[購衣起釁]  
　　滬南大東門外生義碼頭外灘全順小衣莊前日午後無賴某甲欲購棉褲一條選擇再三均不合意櫃夥某乙略有微言甲卽大怒遽批其頰乙忿甚揪其髮辫欲與評理嗣由旁人力勸甲憤憤而去方謂事已平復不謂甲趨至新碼頭同春樓茶肆中與其同類聲訴於是諸無賴興高采烈蜂擁至全順大爲咆哮并將乙扭至同春樓中聚吃講茶同春樓主恐釀禍端急赴十六鋪巡防中局控訴情由全順衣莊主亦遣人赴南局喊控其時中局已由司事派勇將人證拘獲地甲聞知到塲以局員潘二尹因公赴省未回故極力調停令備香燭向全順服禮了事 
[西人投水]  
　　昨有某西人不知有何冤抑奔至外大橋躍入浦心欲圖畢命適此處停有商船數艘舟子某甲素諳水性立將西人從浦心救至岸上卽交四百四十二號華捕收管由華捕轉交四十二號英捕送交捕房轉送公濟醫院醫治 
[竹笆礙路]  
　　美租界華記路公和祥碼頭後邊前由元方洋行購得民田數畝刻下由地主雇工起造房屋週圍　造竹笆以防宵小昨日不知何故竹笆忽然倒地行路殊爲不便經四百九十二號華捕報知捕房速令修好以便行人 
[拆悄可惡]  
　　惡焉陳子明餘黨混號小鐡墩等專在滬北天后宫地方拆梢度日昨日又在此處向鄕人張錫云拆梢不遂扭至隣近德園小茶肆内任意吊打呼救之聲逹於户外後經巡街捕聞信後往前拘拿若輩已聞風逃逸矣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西武榜]  
　　江西采訪友人云德静山中丞於十一初五日命駕至貢院考試武　　　寫武經軍争第七軍政　　　不相聞至此治變得也是日卽暫駐貢院至下午飭史填寫虎榜填畢於夜間二鼓時揭曉俞雲光廣信生羅炳煌宜黃生張錦江餘于生洪廷棟南城監徐鳳飛貴谿生潘德安全生左海安仁生廖鴻錕興國生鄧焕魁寗郡生陳鴻逵德化生張焜南昌生謝文龍萬安生張文彬信豐生祝廷榮玉山生俞成龍玉山生江金中貴谿生縢緯興安生馬鐸芳樂平生洪舉成樂平生范　鳳饒州生涂夢罷樂平生徐爲蘭樂平生張祥英上猶生杜英標贑州生黃明高上饒生李友梅進賢生余志雲鄱陽生翁連三泰和生彭芳安仁監谢華囙廣信生許步高饒州生倪廷桂饒州生愓方巨高安生馬步超南昌生熊内炎南昌生黃飛雄上饒生董兆斌上饒生孫定邦上饒生徐秉庚餘于生蔣捷南昌生羅國楨南昌生鄧象昆宜黃生陳得華義寗生崔内炎南豐生鄒垚棟宜黃生吳賽雄鄱蝪監楊果宜春生張錦執餘于監俞龍光廣豐生楊壽春上饒生周士蕃南城生劉金華瑞金生張鳳鈞樂平生周光輝臨州監 
[冬防加嚴]  
　　寗波訪事友來函云時届冬令宵小滋主失竊搶刧之事層見疉出寍郡文武官憲嚴加防範諭飭更夫　夫　人等每夜二鼓卽將栅門關鎖遇有形跡可疑之人從嚴盤詰想鼠竊狗盜之輩斷難施其伎俩 
[竊禾被責]  
　　山陰縣鄕間官家漊地方有某紳之管墳人某甲中本有佃田數畝耕種　　　　　　　雖豐年而獨形歉薄田主惡之召佃種植中因此失農俯仰無資甚苦本年秋成沿好連阡接陌禾穢如雲中見面　　　　　　　僻静之田在黑夜間暗中偷割嗣爲佃人所知俟甲再來集衆禽獲送縣重責枷　以儆效尤 
[騙錢償欠]  
　　紹興山邑鄕丁港村某甲以酒業起家素稱小康近年以來仍每嵗釀酒數百　以　　頭微利村有某乙欠酒價洋銀三十元日久不歸索之甚急乙忽生一言知有某内欲設酒肆乃至丙處　　合股謂我有熟識　　可以來往爾先付洋三十元可令發酒一百壜俟賣出歸帳有我作保我亦自購白壜則不口卽可開張丙信以爲眞卽以洋銀三十元送至甲家定酒百壜詎乙先已與甲說通作爲還乙舊欠不允付貨乙則已買舟遠遁矣 
[限令賠償]  
　　滬南洽興街地方各家鋪户因虧欠房租由房主某洋行　人日前帶同經理租務之某華人主各欠户家欲將排門取回奈是處居民大都寗建兩帮藉小販爲生勢頗兇横居然聚衆欲與西　爲　當時西人身畔皮袋内裝有銀元若干擾攘間被歹人乘間攫去比及知覺檢查已缺去洋蚨十九元五角嗣後訴知本國領　照會　海關道蔡和甫觀察轉飭保甲總巡鍾受百明府著卽查拿究辦等因明府奉文後照例諭知此處十六鋪巡防北局委員　　　二尹從速跴緝二尹奉諭後傳知地甲捕役挨叚查明奈所攫者類多附近居民當時在塲圍聚之人甚多究係誰人所攫無從查究無奈將房客徐阿三黃金祖祝施氏等拘　前晚二尹升堂提訊徐等均俯首案前一味求恩供稱因開銷不敷難以支持以致積欠租金前日房主西人前來欲將門板取去因天時寒冷無以遮閉是以向之攔阻至西人被失之洋銀實不知爲何人所竊求老爺格外從寛二尹謂該西人所失甚巨業已訴之領事奉道憲大人查辦此案斷不能含糊了事今著　等各户協同照數將洋銀賠當遂命分别押候覆訊 
[釁類燃萁]  
　　前者陸學仁投上海縣署呈控胞弟陸學文霸佔行業吞没　餘銀　愛棠大令准之飭差往提候訊未幾差役獲解到案陸母王氏亦投案聲訴前日之晚大令倩帮審委員蔣壽林剌史升坐　廳研　氏訴稱小婦人係本邑人年已八十丈夫逝世歴十餘年生時在治下小東門外開設陸裕泰猪行長子學仁次子學文半日　　　順此次因行務涉訟叩求大老爺公斷學仁訴稱小的年五十有四父親在日創立裕泰猪行所領部帖由小的出名及臨終遺命小的成親旋與胞弟折箸然家産至今未分行務全由胞弟執掌小的則出外贸易兹查得生意大有起色每年能贏餘數千金悉被胞弟吞没邇者小的失業家居苦無進益以致日處窘鄕某日向胞弟結算行内贏餘銀非但不付反敢逞蠻不得已控求恩斷剌史　氏已年邁命差役扶起不必長跪案前氏叩謝退出剌史提詰學文供稱小的年四十有一父親在日將裕泰行事飭小的經理行帖雖係胞兄出名實則行務並不于預况胞兄前者曾另開一行後因連年虧折以致閉歇旋與小的析産各居王子嘉訴稱小的與陸姓爲親串行前曾邀同親族及地甲等人解勸令將行務仍歸學文經管按月貼學仁錢十五千文不料學文祗許十千文以致此議作爲罷論剌史問學文曰爾稱昆季已經析産可有証據答稱無剌史斷令照親族原議减去二千文按月著學文貼學仁錢十三千文至裕泰閉歇爲止土氏身後之費亦著學文獨自承當學文初尚不充後經剌史一再開導始唯唯遵斷剌史又謂學仁曰爾母　後之事目下雖斷令爾弟一人承當然異日爾能發蹟亦應貼補些微爲子之道宜然爾毋固執也諭畢取具兩造遵斷切結備查 
[誘拐無憑]  
　　張振元偕王章氏王三三至英界公堂　劉阿二領匿伊女等情前晚堂由張賡三直剌提案訊究張供江北人肩挑度日生有女兒今年十九嵗已許配與王三三爲妻尚未成婚前有劉阿二勸小的將女價賣小的不允今被伊誘　無蹤爲此扭案求追王章氏王三三供係母子餘供與張相同劉阿二供張振元因女兒逃　倩小的帮尋小的未允故被誣指求鑒張直剌得供之下以誘拐並無實據未便准理著一併逐出 
[頑該輾傷]  
　　昨有某號小車满裝貨物路經裏虹口適有小童數輩在途嬉戲車夫令其退讓奈有一孩秉性頑劣不肯速避致被車輾傷足骨經伊父立唤五百零三號華捕將車夫帶入捕　捕頭察得孩尚無大傷遂將車夫交保釋出 
[貨棧被竊]  
　　南市大東門外恒生碼頭鴻大廣貨店在老白渡地方賃屋一所堆積貨物前晚忽被梁上君子挖開墻洞蛇行而入竊去肥皂七箱棉被二條比及棧夥執燈而往始知被竊當由店主開具失單役十六鋪巡局請爲　緝 
[上海縣署瑣案]  
　　沈阿東控叔母沈葉氏强贖賣絶之田黃愛棠入令飭役提集一千人前晚倩帮審委員蔣壽林　史升堂訊斷阿東訴稱小的係本邑人家住二十二保四十三圖務農爲業 
紹厥後叔母時來加借前後共立四據今春小的因有急需將是田轉賣與某姓叔母知得善價强欲贖回無奈控求判斷四據呈閱木金供稱小的與阿東同族此事磪曾由故父介紹但是否賣絶小的難以逆料邇者葉氏見其轉售與人得有善價致起訟端求大老爺斷令阿東補償錢若干可也葉氏供稱此田于丈夫生時出售計錢三十千文言明活賣不論何時可贖祗有賣加兩據餘據俱僞造剌史判令阿東出洋銀六十圓給葉氏收領案遂結○某機坊主尹文瑞控歇夥方柳基勾引學徒許小學吳克瑞石七君等出外無蹤前經　大令倩蔣剌史訊供已登本報前日方母江氏邀同石許二徒投案至晚剌史升堂覆訊石許同供　小的等在尹處習藝尹時嫌工作不佳任情凌虐此次忽送小的等回家並無方姓勾引之事今吳亦在家中求恩判斷剌史飭將尹笞　三百　 
 
 

Page 10

 
 
具結開釋 
[英界公堂瑣案]  
　　包探黃四福解賊犯陳阿榮至案禀稱此人迭次犯事近又竊取周小東王阿生等家綢布衣服及零星器物兩失主先後投報捕房兹者捕頭遣小的查獲吊出原贜解請究辦周王兩失主投案領贜陳供稱小的係浦東人因失業無聊以致犯竊如蒙恩宥以後富學作好人矣讞員張賡三直剌商諸衛繙譯官然後判令從重笞責五百板贜給還兩失主○包探秦少卿禀稱賊犯張阿春前因犯事曾由前任某大老爺懲辦今又竊取安全記家布衣銅燭臺杳爐等物正欲逃逸適經小的所見連贜帶入捕房告知捕頭送請究辦安投案領賊張供稱小的係太倉州屬嘉定縣人自知不韙叩乞恩寛直剌判令笞責三百板贜給還失主○包探張阿五解歹人鄔阿元至案禀稱此人曾因　案經前任某大老爺遞解回籍今又潛來經小的拘入捕房捕頭令送請究辦鄔供稱小的係浙江寗波府屬某邑人不敢犯事叩乞施恩直剌判令笞責五百板然後遞解回籍○六十三號印度捕解賊犯顧介郎至案禀稱此人竊取楊樹浦洋人鉛姓家竹笆經鉛拘獲扭入捕房捕頭令送案請判鉛投案申訴前情顧供稱小的係太倉州屬崇明縣人因見竹笆零落不堪故拾取以供炊爨直剌判令笞責二百板○一百八下八號華捕解小車夫蔡禮又至案禀稱此人車上裝貨過多行至山西路橋撞壞馮阿廷所駕轎式馬車及潘桂高所拉東洋車適經小的所見拘入捕房捕頭令送請判　馮　投案訴請追賠修理費蔡供稱小的窮基無力尚乞原情直剌判令管押半月 
[法界公堂瑣案]  
　　吳阿定禀稱在後馬路利康號爲出店本月十七日送貨至北京輪船被賊竊去衣包二個内有天青縀外套五件肚兠五十二隻今知爲名探拘解案下請恒德典當蓋印圖章擔保將原賊領回鄭景溪大令准之○沈維生禀稱在治下公館馬路太昌祥洋貨店爲執事雇用董成法爲櫃夥因不守店規於中秋節已經辭歇不料董在店時私將本店圖章蓋印爲胡監成承辦東洋條子绒十箱每箱六十兩胡曾付定銀五十兩爲董吞用現在胡向小的出貨始悉前情但本店素無此等進出是以將董扭案請究胡監成投案呈遞憑單稱已付定銀五十兩請追且現在貨價比定貨之時又已加漲除收還定銀外尚須貼漲價銀五十兩大令謂上海不准空盤買賣上憲示禁綦嚴爾等久居滬上豈尚不知照例本當一體究辦今姑從寛著將董交保出外限三日先將定銀五十兩交案候核票據存堂 
 
 
