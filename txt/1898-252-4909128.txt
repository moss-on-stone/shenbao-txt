# 1898 - 252 - 4909128

 

Page 1

 
 
[讀王侍御變法自强當除蒙蔽痼疾疏特書鄙見於後]  
今天下士動曰行新法以興大利矣獨蒙以爲興利必先除弊從未有弊之未除而利可以濬者論者竊竊然疑之謂弊惟去其太甚者耳天下事安有盡善盡美而無纎弊之留者蒙乃奮袂而與之爭曰今者朝野上下凡事皆以欺罔蒙蔽爲心豈非弊之太甚者乎此弊未去而新法尙能行之無阻大利可以由漸而興乎論者咸目以爲迂置之不復合乃今觀於王侍御之請除蒙蔽痼習而不禁欣喜雀躍謂爲先得我心矣侍御之言曰國之强弱視所行者爲何如法尢視行法者爲何如人試卽中西强弱之故約其要而質言之西之所以强在奉行諸臣尙不欺其　而巳中之所以弱在奉行諸臣率相習爲欺罔而巳欺罔之習大臣倡之小臣效之習以爲常竟成痼疾遂使中國舊法陽奉陰違不過文具空存今仍狃欺罔之習而託於守舊豈知舊巳云亡守於何有苟不變欺罔之習而第言變其法巳變矣而弊仍輾轉隨之則言守言變皆巧爲蒙蔽圖　　私而巳矣噫蒙蔽之習深而朝廷廉遠堂高無從悉民間之利弊彼其人豈眞昧於利弊之所在而不能言之歟誠以朝廷一知利弊則或興或革立時見諸施行彼於其中無所用其陰謀獵取民膏民脂以厚自封殖故不惜用盡心計巧爲　節以遂其營私罔利之心今得侍御痛切以陳若輩聞之其亦知鬼蜮之術雖工終難逃聖明洞鑒乎侍御又言曰臣之所謂痼疾固人人所忌諱深藏而惡發其覆者也事多曖昧詰之無從詰習爲風氣誅之又不勝誅積弊深而且久斷非空言所能革除今下一令曰不准營私聽者漠然曰營私必嚴懲聽者仍漠然以其爲空言也上以空言責　下以空言應勢固然耳然則如之何而可曰當正其本而挈其要今皇上勵精圖治夙夜憂勤所謂愼取舍而别買奸皆聖心所兢兢不懈者誠能眞知灼見奬一忠誠而人知勸懲一邪妄　人知懼欺蒙之術庶少戢乎嗚呼噫嘻侍御之言誠可謂深切著明直抉病根而進以苦口之藥石者矣顧侍御以爲守舊之臣其心固以蒙蔽聖聰爲事不佞則獨謂今之喜言新法者其弊亦不亞於守舊黨中人夫新法肇自泰西諸大國然泰西亦何嘗無稗政惟在擇其善者而倣行耳乃少年新進者流輒謂中國不足與有爲凡事皆當攺而從西法窺其意幾欲盡廢我中國千萬年來列聖相傅之文爲制度一一攺而從西人法誠善矣其亦知忘却本來面目乎其弊一更有不官不紳之輩借倣行西法以梯未今日刊一新書明日開一學會或則創興報館旬出報一帙月譯報一編其言類皆陳陳相因拾人牙慧大吏偶一失察卽列諸薦剡謂爲通達洋務之才而空疏無具之人朝處草茅夕登廊廟矣其弊二下焉者更藉新法以獵食或箸書立說藉供文塲夾帶之資或號召黨徒　名講學募集捐欵爲衣食之需到處求人有類沿門托　徒使士林爲之齒冷於新法無裨分毫惟借徑紧免一身之凍餒耳其弊三至於逆犯孫逸仙之流其始亦託言欲以新法拯中國四萬萬民人信口狂談誘人入黨陰謀不軌幾致斬木揭竿苟非天佑聖朝先時敗露則癬疥之疾安知其不一發難收故不佞以爲新法固亟宜倣行而其弊亦不可不防正不得謂痼疾之僅中於守舊而不知變通之輩也質之侍御以爲何如 
[本館接奉電音]  
　　昨日下午京師飛電傅來諭旨七道敬謹譯登○七月二十五日奉上諭鑾儀衞鑾儀使著恩燾署理欽此同日奉旨崇文門正監督著奕劻去副監督著文琳去欽此同日奉上諭總理各國事務等衙門奏遵議四川礦務並該省京官等呈請派員前往會辦一摺四川礦務商務經前派往之翰林院檢討宋育開辦業巳稍有頭緒惟該省産礦處所甚多商務亦極繁盛非大加興辦不足以拓利源著卽派雲南補用道韓銑記名道李徵庸會同翰林院檢　宋育仁妥籌辦理並於該紳商自設商務局外併設礦務局所有集欵開辦一切章程卽著韓銑等報明總理各國事務衙門曁鐵路礦務總局核定切實妥辦以專責成欽此同日奉上諭胡燏棻奏請造京西運煤鐵路一摺下山一帶所産烟煤專備京城炊爨之用向用駝運費重價昂該府尹現擬將盧溝橋鐵路展造至門　溝路曁非遥欵亦不過鉅卽著該府尹督飭洋工程司赶緊履勘估計籌欵興辦餘著照所請辦理欽此同日奉上諭貴州鎭遠府知府員缺著謝文翹補授欽此同日奉上諭總理各國事務衙門代奏道員汪嘉宲條陳内稱水旱偏灵地方官宜軫念民困等語國家勤恤民隱每遇各省奏報偏災無不立沛恩施分别蠲緩乃任事各員不免假手吏胥因緣爲刑民間不獲盡沾實惠甚至蠲緩謄黄遲之又久始行張貼以致經徵入官之數無可稽查種種弊端實堪痛恨以後該辦理賑務印委各員如有侵吞浮冐情事卽行嚴定罪名外其各督撫常年具奏蠲緩分數並奉到諭旨卽行刊刻謄黄徧行曉諭不得藉口於部文未到稍有延擱致滋弊竇將此通諭知之欽此同日奉上諭前經降旨裁撤詹事府等衙門並諭令大學士六部及各直省督撫將其餘京外應裁文武各缺及一切裁减歸併各事宜分别詳議籌辦迅速具奏現巳裁各衙門歸併事宜業由各該衙門遵旨辦理其餘各衙門應裁文武各缺尙未據將籌辦情形具奏應再申諭該太學士六部尙書侍郎及各省督撫等凛遵前旨將在京各衙門閒冗員缺何者應裁何者應併速卽切實籌議外省道員以及同通佐貳等官及候補分發　納等項人員認眞裁併並嚴行甄别沙汰其各局所冗員一律裁撤凈盡本日據户部代奏主事吳錫巂條陳内稱漕督所轄衞所各官旣係武職並無管帶漕標之兵名實殊不相符所有軍田可以移撥此項人員本在應行裁併之列卽著該督撫等妥速議辦並漕督一缺究竟是否應裁亦著两江總督江蘇巡撫一併詳議具奏至京外巳裁實缺候補各員應如何分别錄用及飭令回籍候缺均著妥議條欵請旨不准稍事遷延尤須破除積習毋得瞻徇情面用副朝廷總核名實之至意將此通諭知之欽此 
[記王主政條陳時務要略]  
　　日前禮部各堂官奏司員呈遞條陳藉端挾制請旨辦理旋奉嚴旨申斥此巳恭錄報端兹者天津國聞報云京友中有見主政條陳原稿者謂洋洋灑麗愽數十言大旨云近今日本講求新法朝野上下翕然從風一切學校工藝悉仿西法駸駸日上不可限量而水陸各軍尤力圖振作嫓美歐洲應請皇上奉皇太后東游三島觀其朝廷政治變法自强庶幾同洲共種之國倍敦睦誼使各國覬覦之心不敢復萌云云各堂官以爲此係中國向未舉行之事碍難上聞因盡力阻之詎知皇上明目達聰邇言必察不以忌諱爲嫌以故有此嚴譴又聞某氏許尙書召見時皇上面諭嗣後各司官呈遞條陳不得有意阻撓聖量恢宏不於此益見哉 
[未便調兵]  
　　營口訪事友人云俄人因興辦鐵路與鄉民啓釁致受損摥　向駐紥蓋平之毅軍統領馬鎭軍三元商請派兵彈壓鎭軍以未奉上憲檄文未敢輕動婉詞却之俄人遂各佩刀持　曰相保衞 
 
 

Page 2

 
 
[文星將蒞]  
　　杭州訪事友人云新任浙江學政唐大宗師於本月初二日請訓出京約在中秋節前抵省署中書吏及巡捕等官例應前赴清江迎迓巳於本月二十五日首途矣 
[將星遽隕]  
　　沙市訪事友人云湖北荆州右翼副都統德統制祿於本月初間接到川省電音知四川成都將軍兼署總督恭軍憲壽於某日以疾薨於位不覺失聲長慟悲痛逾恒蓋統制乃恭軍憲之介弟一門競爽两建節施荆樹先枯可勝感慨中國老成碩望今而後又弱一个矣 
[接篆誌盛]  
　　江西訪事友人云護理巡撫正任藩司翁筱山中丞擇期七月十八日辰刻接篆視事是日清晨德靜山中丞卽飭南昌府江訒吾太守中軍叅將某叅戎恭奉江西巡撫關防勅諭安置黄亭送在翁中丞朝衣朝冠恭設杳案先行三跪九叩拜闕謝恩然後復行拜印禮禮畢卽更衣升座書吏人役分班叩賀轄下文武員弁均由巡捕官呈遞手版親兵營及撫標左右營南昌城守營振武軍後營各勇自保釐堂列隊直至照牆大將旌旗令人望而生畏聞中丞於接篆前一夕欽奉電旨賞加頭品頂戴足見帝心簡在師　　總指顧問耳自中丞接篆後者潘司張筱船方伯署臬司劉獻夫廉訪署糧道春會東觀察署鹽道繆芷汀觀察次第接篆視事直至午後各憲行禮始畢官員之道賀者飛輿來往忙碌異常　 
[海南亂耗]  
　　香港循環報接海口西信言瓊州某處土匪作亂勢甚被猖是處防營專候援軍速來方能協力進勦目下祇可自守藩籬而巳六月二十七日亂匪約有千人分作六隊進攻防營意圖搶掠軍火經統帶某君分兵四隊拒之彼此博戰殊爲奮勇卒之亂匪敗北死者約一二十人傷者四五十人火器旗幟遺下頗多官軍受傷者僅一千總耳 
[籌銷生鐵]  
　　日本訪事友人云今春鄂中大憲以漢陽所産生鐵甚多諭令吳笠農二尹赴日本廣籌銷路而日本廣籌銷路而日商把持市面任意低昂二尹惠之因於五月杪親往東京謁見農商務大臣大石君正巳請代籌銷大石君慨然允諾卽飭屬下某者經理其事蓋某君曾至漢陽探悉廠中一切故有此委也 
[開辦勸工學堂禀牘及南洋大臣批語]  
　　在籍刑部候補主事胡光煜前湖南龍山縣知縣李智儔謹禀爲報明開學日期臚陳應辦各務懇恩允准批示祗遵事竊職員等於本年三月具禀試辦勸工學堂奉批如禀立案仰卽妥速興辦等因奉此職員等商之城守恊楊副將請領自强軍所遺營房一所權爲工廠亦蒙恩准給領遵將營房一所加工修理有不便於做工之處略爲攺造一面招　學徒惟請教習除前次禀明聘定善織縐布之王啓人外續又訪聘善製洋毯洋皂之鄭德璋善用機器成衣之許錦春二人亦可前來相助爲理此時規模雖未具備　時日巳覺遲延若必俟百度齊全然後開辦轉恐不免曠日持久有負遠近來學者設殷屬望之心是以定期於八月初一日開工以後逐漸推廣謹將近日辦事情狀與夫將來擴充條規敬爲我大帥詳悉言之天下辦事之難莫難於開創職員等不自忖量妄欲以開風氣救時艱爲巳任是以於農學而外首先請辦勸工學堂數月以來艱難締造竹頭木屑胥待儲藏記事考工時多謬誤固巳盡心籌畫竭蹶圖謀矣職員等更有難之又難者自創辦以來四方親友多有助欵足見人心好善大理所同職員等私心竊計日下之章程未善將來之成敗難知祇　自耗資財未敢收人欵項凡有寄到捐數無論多寡悉皆退還非敢博獨力創辦之名實稍存躬厚薄人之道果使辦有成效再行集欵以圖擴充此則區區微悅不求人知竊欲銘詣幽獨者也兹當創辦之始條陳七事恭候裁成從來手藝之事粗細不同做工之人賢愚各别職員等所定章程以十七歲　二十四歲爲一班教以細工兼習書算畫圖等事不明乎此不能爲天下之良工也自二十五歲至四十歲爲一班教以粗工如打米磨麫捆屨　席等事所領營房屋合於用惟細工等項非有高大瓦屋不能操習查城内石板橋地方有閨閣善堂一所該堂住恃託人來說情愿　作勸工學堂該女尼等籍隸淮揚惟求發給川資銀元一千元職員等正需　屋公擬如數籌給惟未敢自主此敬求批示者一也查外洋各國勸工廠内必有愽物两院一以存儲他國新造器物以便仿照製辦一以羅列本廠所造器物務使精益求精遠近之人皆可觀覽日本名此两院爲品評院競進院職員等擬定名爲外洋博物院中華博物院以資觀感而勵　興如蒙允准添設此院亦就閏閣善堂内東西两排餘屋爲之此敬求批示者近職員等前禀先教紡織各事外如洋毯洋皂洋傘洋巾等類但非違禁之物應請隨便製造以廣工藝以利民用此敬求批示者三也西法凡工廠製成各物先須報明稅司酌定稅則然後發賣蓋物價有貴賤本利有厚簿何者當稅何者當重稅何者當免稅務使各得其當而調劑其平在百工皆有報効國家之心在稅司先有體卹工人之道是以上卜交　天下和平也職員等嗣後製成何物先向釐金總局報明成本若干餘利若十請按餘利内報稅若干稅出於利不出於本則商不困而工日興矣此敬求批示者四也所謂工者以農爲本以商爲用以農爲來源以商爲去路者也職員等擬於城北荒僻地方試種麻棉雜糧以麻棉供製造之需以雜糧貼日食之費地則或租或買　例完糧若係墾荒應求於三年　升科完納此敬求批示者五也農工商務皆由職員籌次自辦無須關防然木戳圖記處處需用亦不可少查蘇州練絲廠江寗商礦局皆禀准自刻圖記職員等擬請仿照自刻木質圖記其文曰江寗勸工學堂圖記八字此敬求批示者六也泰西各邦最重工務制造之精固無論矣日本崛起　取西法而仿效之驟致富强巳有明騐職員等才力薄弱囿於方隅縱不能遠法西歐亦必宜近帥東土百聞不如一見非親歴其境難得眞詮　員智儔擬於九月以内自備資斧求賞咨文前往日本遍歴其内地各工廠交結其賢豪長者與之研求物理添購新機並擬於明歲春間就本堂聰穎子弟選擇二十人派往學習庶幾盡得其奥早著成功是否可行此敬求批示者七也職員等蜷局鄉里不求人知遭際明時恭讀諭旨仰窺朝廷訓農惠工之至意以及大帥仁民愛物之盛心感激徬徨中宵起立竊以爲時艱若此凡有血氣各宜奮興是以不憚艱難力圖報稱但使無遊民無曠士植中國富强之基業卽以杜外人窺之陰謀所愧智短才疎德薄能鮮卽如勸工一事措置多未盡　推廣尙待他時是以前禀早經陳明不敢仰邀奬叙惟有竭盡心力冀答高厚生成而巳所有一切學規俟訂止後恭呈憲鑒再學堂事務繁瑣襄助需人查有江寗曾生安徽補用知州婁國華願爲佐理合併陳明謹禀○南洋大臣批據禀巳悉查該職等苦心孤詣創比勸工學堂以開民智而興工藝實有裨於地方民生匪細可嘉之全所陳七事均准照辦仰卽遵照赶緊分别布置一俟屆期卽妥爲開辦仍候札行江寗府飭縣知照並候行知釐捐總局至該職所擬於九月内自備員斧請咨遊歴日本各工廠之處應俟屆時再行禀辦並卽遵照繳 
[攺廟述聞]  
　　杭州訪事友人云前奉諭旨飭將不列祀典之奄觀寺廟一律攺作學堂浙省大憲當卽委員查核計海潮長慶曰衣三寺及慈孝庵均在應攺之列近日惟海潮慈孝巳飭糧書人等丈量基地呈報有司其中佛像移至他處供奉僧尼願投何處概聽自便或派往未攺各廟安爲安插所有衣物均准自行携帶差役不得阻攔長慶曰衣二寺是否裁攺尙未定奪 
[盜刼客舟]  
　　寗波訪事友人云同益米鋪係鎭江人某甲所聞邇因辦米艱難遣夥葉某偕某甲乘舟至奉化各鄉採購行至楓橋江時當夜半突遇盜船攔截去路舟子鳬水先逃盜卽一躍過船時葉尙在睡鄉及驚醒倉皇無措躍入江心意欲旣登彼岸奈不諳水性旋占滅頂之爻迨甲與舟子上岸後鳴鑼告警盜黨聞聲奔逸遺下雨傘四柄甲等見盜去遠急覓葉某巳無蹤跡倩人撈獲則巳肚腹膨　魂沉水府矣俟至 
 
 

Page 3

 
 
天明甲回告鋪主同赴縣署禀報適鄞縣畢大令赴省未回署中人先派幹差前往查勘不知能弋獲否 
[營口官塲紀事]  
　　營口訪事友人云海城縣錢蘭齋明府履新後於某日來營　見海關道明觀察禀陳一切○某日宋祝三官保自蓋平防營秉節起程回駐營口糧臺○鐵路總辦周蘭亭軍門因鄉民闹事辦理不善經上憲敬差○船捐局總辦崧司馬前爲二豎所侵延至七月十五日在差次病故 
[星使謁客]  
　　昨日午後四點鐘新簡出使日本大臣黄公度星使命駕進城至縣署拜會黄愛棠大令大令迎入客廳暢談良外始興辭而出 
[救貧善政]  
　　上海縣黄大令接奉上憲札文内開日來米價騰貴民不聊生准將積榖項下歴年存典利息提出分給貧户照田畝核算每畝給錢八十文諭令各圖董保造具户口清册赴局請領等因核計歴年此項利息共有六萬餘金概行提出分派各圖董其領經同仁輔元堂首董曹寄耘知照典鋪領袖廣大當彚齊給發昨日各董事巳咸來請　矣 
[給照購米]  
　　新榖將登滬上仍米如珠貴江海關道蔡和甫觀察關心民瘼特刊發護照令商人出境購米以濟時艱核准每照一張准購米一百石飭沿路關津局卞查照放行不得稍有留難以致商民裹足昨有南市某米商以一紙見示因照錄具文曰欽命二品頂戴江南分巡蘇松太兵備道蔡爲給發護照事照得上海爲木棉之地産米無多向賴江浙内地曁長江上游之米來滬接濟自各處禁米出境以來來源久絶現在詳查存滬之米不過勉供本埠百餘萬烟户半月之需以致米價驟漲至七八元人心惶惶幾有不可終日之勢昨經禀奉督憲電諭新麥登塲本省卽將開禁滬可有米接濟等因惟是上海每日需米五千石之多誠恐開禁需時緩不濟急兹特飭縣轉諭米商籌欵赶赴縣地主設法從速採購運滬以救民困據該商等禀請發給護照每紙塡米一百石以便執運前來除由道酌撥公欵聽候領湊採購外合行給護爲此照知沿途經過關津局卡查騐放行毋稍留難稽阻該船户亦不得夾帶别項應稅貨物致干扣留究罰是爲至要切切須至護照者右照知沿途經過關津局卞一律准此光緒二十四年月日 
[飭查寺廟]  
　　前者欽奉上諭飭各直省督撫將不列祀典之菴觀寺院攺作學堂等因欽此前日江蘇巡撫奎樂峯中丞札委候補道羅少耕觀察到滬詳查核辦想各僧尼雖具廣大神通當亦難逃明鑒矣 
[局訊火匪]  
　　本邑南市大東門外廾吉里火災巳登昨報當火熾時十六鋪地甲巡至篾作街拘獲搶取車姓家報時鐘之火匪王阿大前晚解請十六鋪巡防中局委員潘仲泉一尹研訊王匪供稱小的係本邑浦東人向以賣魚爲業不敢乘火搶物叩乞施恩二尹謂然則車姓之鐘何以在爾手内爾　其家相識否供稱小的與車素不相識是晚聞有火警因隨洋龍進廾吉里閒觀行至車姓門前人多阻路不得巳避入墻門内伊家向有操錢業之寗波人某甲同居小的略有一面緣時車家傭婦將鐘携置墻門外囑小的代爲携去小的遂携王篾作街地　見之拘送案下二尹謂爾與伊家傭婦相識否供稱亦不相識二尹曰旣不相識何遽喚爾携物爾究竟欲將此鐘携之何往今據車姓來禀有一袋内儲抵據两紙爾如取得不妨呈出本委當從寛辦理供稱小的實未進内惟見五六人在伊家中翻箱倒篋二尹商曰爾與五六人相識否供　不相識惟中有名寳金者曾與謀面二尹問寳金何姓家住何處素操何業爾能尋獲否供稱　人住高巷頭向作小負販不知其姓亦不能尋獲二尹問地甲曰高巷頭在何處地甲禀稱卽在局之附近小的可往拘拿二尹命恊同勇丁將寳金拘獲解案訊鞫供稱小的姓方原籍浙江寗波府屬某邑向在治下某店執役現方失就販賣鮮魚年巳四十有五矣二尹問李姓失物爾知之否當時何故闖入内室供稱是晚小的惟在車姓庭中探望見内室有五六人搶取衣　二尹謂爾何以知之供稱伊等將箱上之鎖捩去其聲甚厲小的在天井中聞之未幾有與車爲鄰向操錢業之寗波人所雇傭工阿采喚小的帮同搬物以故隨之上樓將物從後門運出至車姓失物小的實不知情二尹謂察爾供詞甚屬可疑爾究竟隨之進内否供稱如果查得小的進内搶物請老爺從重懲治可也二尹廼復提王匪至案商爾供有寳金者可是此人稱是二尹問其時伊可曾隨爾入内搶物供稱伊在天井内等候二尹叱令重責二百板復詰究竟車姓所失之袋携藏何處尙有同黨幾人供稱小的實未取袋祇將鐘取出並無同黨况伊家之箱小的並未見過方聞之卽謂王曰當晚爾與寗波人入内將箱搶出其時火勢正熾洋龍夫喝令出去爾尙憶及之乎二尹謂王匪曰爾聞方言否欲圖抵賴萬萬不能叱令跪錢板良久王匪仍執前供二尹乃判令將方掌頰五十下連王匪帶下押候傳到阿采及升吉里管門人再行訊斷 
[移設局所]  
　　南市馬路工程局向左滬軍營畔現經朱森庭明府擇於昨日移至大馬頭會辦工程處捕房則遷至毛家弄馬頭附近之新建房屋内由捕頭王榮培督同辦理此後遇有應訊之案須憑捕頭解局訊辦 
[示禁淫書]  
　　欽加同知銜候補縣正堂代理上海英美租界會審分府鄭爲查案示禁事案奉前蘇藩憲黄札飭查禁書坊印售淫詞小說等因當經蔡前分府抄奉憲示諭禁在案兹本代分府訪聞各書坊復有印售西廂記縁野仙蹤野叟曝言果報錄覺後傅石頭記水滸傅海上四大金剛奇書金瓶梅等各淫書實屬故違禁令除隨時查究外合再查案示禁爲此示仰各該書坊局等一體遵照自示之後不准再印各項淫書出售倘敢不遵定卽提究不貸凛之切切特示 
[研訊漏捐]  
　　莊順興與陸潤茂投英界公堂互控棉紗偷捐一案前日經代理讞員鄭瀚生大令研訊莊供本年二月間託陸購買洋紗二十七件每件四十包計銀一千九百五十六两雇陳阿法之船裝運行至浦東洋涇風狂潮急船卽停泊不料陸所購之貨未納落地捐被貨捐局巡船勇丁凌振查出將紗解局充公以致小的本銀無著求究陸供本邑人在怡和紡紗廠爲夥莊並未託小的代買棉紗此貨實係自巳購辦因未繳捐由自稱貨捐局巡丁之凌振查獲將紗充公莊因船户陳阿法是其學徒得聞是事曾問小的言及可向貨捐局代爲設法將貨取出小的卽托莊向之緩頰奈局中總辦不充莊欲索酬不遂遂致冐認朦控陳阿法供二月二十四日清晨莊囑小的裝載棉紗由張阿本與毛毛船上搬運過來停泊洋涇馬頭擬俟陸至卽開忽被貨捐局查出偷捐致有此事凌振供前日小的隨委員孫老爺在浦江巡緝見陳船裝載棉紗並無捐票是以扭入局中禀明總辦福大人諭令將棉紗充公由船户到局具結此貨究係何人所購小的不得而知鄭大令以两造供詞各執毫無實據著將陸交保出外具呈實據莊飭交原保 
[私刑受責]  
　　三茅閣橋北首沈泰昌廣貨店學徒孫全輝向拜執事人陳振卿爲師上月初一日全輝偶一失手擊碎茗椀陳以朔望損物事關不利遂將全輝縶縳手足私刑吊打繼復剪去髮辫全片苦不能忍逃至虹口從叔雨春處訴知面求由雨春函致寗波招　父阿權至申理論日前阿權投英界公廨據情控告代理讞員鄭瀚生大令飭差提陳到案前日下午倩襄理讞員劉穆庭二尹升堂研訊阿權禀訴前情陳禀稱學徒全輝係李保玉推薦於今春正月到店本月初一日因擊碎茶杯略加訓責全輝遂自將髮辫剪去私行逃逸二尹以陳旣爲人帥自應循循善誘區區細故何至遽行吊打實屬兇惡巳極著掌頰二百下管押半月以儆 
 
 

Page 4

 
 
[夜市定限]  
　　英界胡家宅一帶爲野鷄倡婦薈萃之區一至夜分粥粥羣雌咸飛翔於此登徒子一流人物亦復往來如織幾於達旦通宵是處所有炒麫館小酒肆遂均以夜市爲大宗生意狗偷鼠竊亦多混迹其中藏垢納污莫此爲甚事爲析捕頭查悉特飭中西包探前往知照以後以十二點鐘爲限一律收市逾時作違章論送廨訊罰是亦正本清源之一道也 
[幸未成災]  
　　前晚八點鐘後英界大馬路五雲日昇樓比鄰同春生炒貨店因灶下火力過猛以致烟囱内火星直冐勢戕延及曬臺幸爲鄰人所見大聲呼救協力澆灌得卽熄滅乃店主不以焦頭爛額者爲上客反怪衆鄰多事致啓爭端幸由華捕到來始得解散○昨日本城倒穿弄某姓家因作午炊灶中火力火猛烟囱爆裂火星四射幾至燎原立卽鳴鑼報警四隣畢集帮同灌救幸得撲滅不致蔓延然左右隣居巳受驚不小矣 
 
 
 

Page 5

 
 
   
 
 

Page 6

 
 
[詠仙茶園]  
七月廿七日演 
過巴州　金水橋　獨處營捉拿羅四虎　取城都　新八齣　歸家倫壺　謀夫告父　南北和　八郎探母 
夜演 
下河東　鄧家堡　捉拿花蝴蝶　捧打牧風　無情郎　羊卷雲會　全本新戲　隂陽報　名角合演　五人義 
[天仙茶園]  
七月廿七日演 
渭水河　字宙鋒　南陽關　雅觀樓　蔡家莊　文昭關　退婚　全本黃金台　太平莊 
夜演 
金光陣紅　娘寄柬　取洛陽　小五台　招賢鎭八蜡廟　殺子報　反武塲 
[寶善街新開慶樂茶園]  
七月廿七夜演 
猴盜牌　雙上墳　新到名角草橋關　煩演孔明求壽　内城府　新到文昭關　打花鼓　八蜡廟　四進士 
[丹桂茶]  
七月廿七夜演 
陳塘關　母女會　一枝蘭花　男扮女裝　駡曹操　南樓傳　雙騎木馿　遊唱四門　春秋佳配 
[天仙茶園]  
新排連檯接演七本新戲 
玉虁龍　本園前軿玉虁龍演至第六本鄒虹杜雀喬南京上告海瑞私訪到松江全案覆審擬定韓林充軍爲止所演之戲承蒙諸公讚美閱者無不忍觀其後本欲早排演唱爲因夏日夜短兼之名角不齊所以遲遲現今角色俱已到齊又且秋凉夜長先將第七本排就擇日試演卽日續　第本屆期務祈移玉惠臨是園主告白 
[禮拜一拍賣]  
兹于廿七日二點半鐘在公和祥棧拍賣舊鐵絲約三十餘墩鐵絲繩約三十五噸零電線絲二百八十餘噸馬脚鐵一噸馬脚鐵一百五十墩尖口鐵一百墩貴客欲意者屆時請至該棧面拍其貨粗細花色甚多此佈壳件啓 
[杭州萬利源]  
華興公司燕窩糖精兩元 
澳門票全張五元分條五角華來賜大條四元長崎票全張三元分條各售三角住珠寶巷 
[禮拜一拍賣]  
於廿七日三點半鐘在順泰棧第十四號拍賣蠶豆二百數十包又安南白米一百包貴客如合意者屆時請至該棧面拍可也此佈壳件行啓 
[禮拜一拍賣]  
准於廿七日二點半鐘本行拍賣大小硍光十五箱水漬油絲鐘九箱脚帶扣四箱各色茶杯盆水乎所四管六箱花瓶花揷料器一箱各樣檯燈吊燈二箱糖油三箱成衣車七只另樣二箱鐵床皮褥腰帶大小磁面盆二箱棉紗團一箱牛奶十一箱生菜油五箱面盆色十餘付什物不計此佈倍發行啓 
[禮拜一拍賣]  
兹奉英公堂諭准於八月初四日下午兩點半鐘在泥城橋下奇園拍賣南北花旗大戰油畫圖並高大板房一切裝潢以及馬路外三層樓房十幢内進二層樓房廿餘幢屆時祈諸客赴該處面拍再如貴客欲買者亦可於拍賣期之前隨時可臨本行面議至於一切細情儘可向本行詢問可也此佈魯意師摩洋行啓 
[禮拜一拍賣]  
准於廿七日下午兩點半在本行拍賣美大十支彩美人廿支中外人印度棉紗裕昌元羽布色羽布等貨不計此佈安得利洋行啓 
[聲明拍賣]  
準於廿八日二點鐘在法大馬路西首寶興里口拍賣大煙館生財居木榻床數十只牌凳數百只皮墊子銅燈盤紅木大盤什物不計當日現銀出清此佈炳記啓 
[拍賣車糖]  
本行准於每逢禮拜二五早十點鐘在本行拍賣Ｂ唛四呍車糖拍定卽收定銀限兩禮拜出清如過期不出將定銀罰去下期另拍特此佈聞老太古帳房啓 
[墨潤堂新書]  
國朝政治輯要西政輯要 
二書爲於越徐氏所纂分别科旨方諸會要條列端委原於綱目博搴官書旁羅外史中政自開國訖光緖甲午西政自世逮十八周之九十五年宏織備錄若網在綱誠掌故之淵藪經法之都會學子所必讀者也本堂得其藳草付石印以公諸世八月出書甲午及九十五年後别爲續編詳之 
[禮拜四拍賣]  
啓者禮拜四卽本月三十日十點半鐘拍賣照船路燈九老圖羽毛輪船牌九老羽綾五子荷花狀元彩三多彩二喬彩九獅路通劉軍羽綢十二磅十二九老十一磅彩三元十磅十二彩荷花彩人槍十磅彩八士圖紅四美紅三元藍牛紅人槍紅萬壽圖市布八磅四十八子五子登科天姬圖紅萬壽藍船紅三元烏金三元藍彩人槍藍三元藍四美藍人槍洋房雙人綠九獅七磅藍四美藍人槍採蓮圖原布八磅彩三元七磅紅三元紅彩人槍藍三元挺市洋標八磅雙松鼠細斜紋十五磅老人頭粗布十二磅荷花吉慶圖人槍九獅細布狀元荷花劉軍圖彩四美紅五星紅金星七十二線紅豐路燈紅二喬白金三元六十四線烏金三元藍雙路燈藍洋房光毛市漂布等貨特此佈聞元芳行啓 
[尋人]  
啓者廿五早失婢一名十四歲穿舊藍格布衫黑布褲矮短身體肥黑萡麻面眼細如有四方君子報信送還重謝二馬路瑞記洋行鴨毛公司告白 
[失票聲明]  
今遺失第一百十九號七月卅日期品泉莊票洋一百元此票向前途說明作爲廢紙望各寳號切勿收用特此聲明蔡占祥告白 
[茶館召盤]  
虹口江興樓茶館近因各股東另就别業願將一切生財出盤如合意者請至本樓面議可也江興樓主告白 
[中西大藥房]  
叭噠杏仁露 
此露純用叭噠杏仁釀成精液專治上焦風燥肺熟喉炎脚膈氣逆貨行頭痛及老年痰飲聲啞服此均著效誠潤肺清心化熱疏風之佳品也用送官禮尤爲珍重每瓶五角賜顧者請認牌　不悮上海中西大藥房製 
[廣東梅紅紙批發]  
本號親自剔選重紙精工加染各色梅紅紙料價廉色嬌貴客賜顧者請至棋盤大街認明此圖爲記泰康號啓 
[第十會澳號單到]  
亦中鴻運通 
售第十一會澳門票二十開彩當晚到電頭彩萬元全張五元分條五角華來賜票八月十三開彩全張四元二元一元又六角三角紳富信購指明棋盤街北 
[廣英公司燕窩糖精粉]  
補益人身燕窩糖精粉 
未士央紀醫士精於格致化學創製燕窩糖精粉名馳中外開水冲飲却病延年驅風寒除濕氣治諸虚百損勞傷吐血功能消痰順氣止咳喘不論男婦老幼有病無病一飲糖精立刻精神百倍童子讀書善忘及老年陽痿精衰耳聾目暗等症效騐不可思議近有仿冒認明廣英招牌不悮外埠函購卽付回件上海英大馬路五福弄對門泰和里内廣英公司帳房啓 
[梁溪李澹平遷移]  
本寓由西門外文元坊遷至法租界帶鈎橋南堍壽康里第一庫門内每日午後一點鐘起四點鐘止在寓門診五點鐘出診特此布聞 
[敬字得子]  
僕年屆天命膝下蕭凉自恨命該如此一日見垃圾中字紙一團細觀則上海二馬路京都天寳齋扶陽種子衍慶酒之仿單也載得靈騐非凡頓起續嗣之念向買二瓶試服果覺陽壯繼購三瓶酒完精足一舉妾果懷孕於上月已産子可知拾字之有功耳蘇洲郭蘭蓀錄 
[蘇州許桐椿扇莊]  
設觀前街批發華興公司創製燕窩糖精大匣四元小匣二元功效極速賜顧認明懸上海會審分府告示爲記 
[杭州光明齋眼鏡號]  
設淸和坊批發華興公司創製燕窩糖精大匣四元小二元功效極速賜顧認門懸上梅會審分府告示爲記 
[仙源棧啓]  
上洋三馬路仙源棧新添房間飲食精潔長裝短住仍隨客便貴客光顧比前格外週到以廣招徠謹此奉聞 
[紡紗織布機器出售]  
啓者伯拉脫兄弟公司開設在英國法面亨地方專製紡紗織布機器其貨係頂上之絲故價較他家昂貴現在上海經理者係怡和洋行特此佈聞 
OＨＡＭＢＥＲＬＡＩＮＳＭＥＤＩＯＩＮＥＳ 
[曾伯廉各藥料]  
曾伯廉所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故 
曾伯廉所製痧藥能治大小腸各病用過之人盡皆稱妙蓋能一服卽愈也如人發痧立卽服下無不告痊 
曾伯廉所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛刀割火灼凍瘡皆可用此藥治之 
分寄各藥鋪出售每小瓶洋五角大瓶洋一元由上海新晉隆洋行總經理 
 
 

Page 7

 
 
   
 
 

Page 8

 
 
   
 
 

Page 9

 
 
[人傑地靈]  
　　沙市訪事友人云荆州府屬各邑丁酉科拔貢入都應朝考者共有九人所取四人引見後奉旨以七品小京官用者計江陵陳克耀監利向光泰以知縣用者計汪陵鄧裕榛松滋雷以震至優貢陳倫亦係江陵人蒙恩以知縣用錦標奪得翔步青雲頗極一時之盛　 
[王道蕩平]  
　　漢口訪事人云漢口中路一帶乃四通八達之區邇以年久失修沿街石片兀突不平陰溝亦久湮塞一經大雨積水無從宣洩道途頃刻成渠步履維艱行人均以爲苦近由地方紳重撥欵興修刻巳一律竣工而大碼頭上下河岸亦傾　巳久因之大憲撥欸興修從此行人無虞失足載道口碑當記眼前功德矣 
[講求武試]  
　　江西訪事人云李伯虞六宗師諭飭武童凡步射僅中一箭及一箭未中者均於點名册内扣除不准考試騎射騎射僅中一箭及一箭未中者亦於點名册内扣除不准考試技勇有縣府試前十名武童多人馬步箭皆不及格例應扣除覓敢一再禀求准試技勇宗師格外體恤飭各學教官督同廪保面試如果能開出格硬弓亦准造册申送聽候隨堂另試倘有濫送情弊教官記過廪保斥革武童嚴辦不料教官及廪保視若具文面試一節並不認眞棄取諸武童之能開出格硬弓者不過一二人其餘或祇起墊或並不起墊宗師大怒謂旣不能命中又不能挽强該武童冐昧瀆請巳屬自不量力該廪生及教官亦竟冐昧具保册送均應照例究辦後經各教官廪保一再叩求宗師始不予深究旋卽牌示如各武童有再求完塲者定照棍徒擾害考政例從嚴究辦此次縣府試前十名馬步箭不合式姑准試開出格硬弓係照黄前院暫行章程辦理以後考試各郡不得援以爲例 
[毆辱斯文]  
　　沙市訪事人云公安縣廪生馬鳴廉向寓沙市青蓮閣皋比坐擁生徒數輩啓迪良殷前月杪忽被梁上君子竊去衣服多件遂禀報糧捕同知請爲查緝至本月初二日又往催追不知如何觸怒於門丁吳培喚令差役肆行朋毆旁有生童三人向之理喻亦遭凌辱受傷甚重臥地不起差役惡之挾之以走馬等忿不能平控請各署查辦縣尊某大令會同教諭某廣文騐傷屬實而糧捕同知張别駕模則謂馬等咆哮公堂先肆兇毆巳向道府縣各官陳訴緣上究竟曲直是非則外人無從縣揣也 
[幾兆焚如]  
　　杭州訪事友人云省垣城隍牌樓前某羊肉店於本月二十一日夜間燒煮柔毛不知如何遺火積薪頃刻間烈焰飛駕幾致冐穿屋頂幸人手衆多赴卽汲水灌救未幾告熄不致成災 
[薤露雙聲]  
　　甬人某甲向業成衣携妻來滬在英界芝罘路賃屋而居前晚偶因細故致相反目妻以遇人不淑生不如死俟人靜後竟潛以三尺白綾懸樑自盡至次晨甲驚覺則巳體冷如氷回生無術矣○前日之晨盆湯弄新橋堍忽有無名男屍一具年約四十餘歲黑鬚身穿藍布衫褲秃頭赤脚巡街捕見之回報捕房捕頭立傳三圖地保飭查有無屍屬在申嗣悉並無熟人遂報堂棺殮發壇標紀以待認領 
[上海縣署瑣案]  
　　揚州東臺縣人楊鶴高前在本埠犯事遞解回籍今又私自至滬由差拘獲禀解到案前晚帮審委員李葆初二尹提訊楊供現巳攺過因原籍實難度日不得巳來申謀業尙求恩宥二尹飭收入待質所候再備文解回原籍○袁永記控朱安伯朱寳如串吞股本經李二尹提訊袁供監生崇明人與同鄉朱寳如朱寳楚弟兄股開華大豐洋貨店二朱共出三股計本銀一千五百两監生一股五百两由俞仲文薦朱安伯經理一切自六月開張後至七月中旬卽行閉歇監生往查銀貨祗存洋紗四件洋銀二十餘元因思此店僅開一月何致虧折如此之多查檢帳目大不相符朱寳如常居店内與朱安伯日逍遥于花天酒地以致吞用股本求恩訊追朱寳如供小的偶在店中躭擱並非常住亦未與安伯同作北里之游至店内如何虧折請訊安伯小的無從得知朱安伯供嘉定人在華大豐執事二朱所付資本祗一千二百两袁付五百两除去裝修洋六百元保險費一百四十两房租及各夥辛工两月朱寳如借用一百餘元實祗存洋紗四件並無餘銀袁又供保險銀並無此數至裝修一項亦係浮開現有合同帳簿呈電二尹閱悉飭將朱安伯交保將帳目與原告面算明白禀復候訊○前者秦福生在日輝港邵宦造屋工程處向工頭藉端滋擾由地保禀請縣署飭差拘拿秦聞風逃逸前日始經弋獲解經李二尹訊究秦供稱小的賣花度日不敢滋事二尹以吵閙顯宦工程未便寛宥著交攺過所覊押两年 
[馬路工程局瑣案]  
　　前晚湯桂榮在升吉里火塲攫得棕榻一張荷至新馬路王家馬頭經某號巡街捕勇扭解捕房昨日解至工程局請究朱森庭明府升堂研訊湯供本地人此榻在火塲左近拾得並非攫取明府判令笞責四十板具結交保出外○南市董家渡合興水菓行出店陸小賢前晚被蔣古郎竊去短衫一件追至新馬路由二十三號巡街捕勇拘獲連贓解至捕房昨日轉解工程局經朱明府提訊蔣供前在法界犯事此次偶蹈故轍不幸又遭獲案尙乞寛宥明府判責五十板驅逐出境不准逗留○南匯縣門丁某甲因事至滬前日雇坐盧小川之東洋車行至新馬路忽失對時表一枚互相爭執某號巡街捕勇見之將盧拘押捕房昨日解案經明府提訊盧供小的之車由法界拉至小東門外彼卽另換他車而去後忽失去銀表疑小的所竊其實寃枉明府著移送上海縣署請究 
[南市捕房紀事]  
　　車夫應洪壽張阿福吳毛福因在南市新馬路失去東洋車一輛以致互扭三十二號这街捕勇見而拘獲解至捕房捕頭王榮培略加研詰令各罰洋銀二角從寛釋出○昨晨鄉人李阿塘在新馬路中小便四十號巡街捕勇以其顯違定章上前拘獲解至捕房捕頭王榮培憐其窮苦免予罰鍰令押二點鐘麾之使去○前日傍晚時三十三號捕勇巡至新馬路大馬頭左近拾得白洋布手巾包一個内儲錢六百文因卽取回告知捕頭存候失主認領昨晨夏榮章投捕房請領捕頭著覓妥保始准領去○王阿三在大馬頭傾棄垃圾三址號捕勇向之斥阻王不服因扭送捕房捕頭著卽管押旋經夫頭某甲到局求保捕頭准之 
[法界捕房紀事]  
　　前晚某包探夥役在途巡緝時交四鼓見一人拔來報往形跡可疑上前盤詰一味指東話西旋在身畔搜出當票十餘張每票類皆三四十千詰所從來不能實對遂送入捕房捕頭命押候解堂訊究○偷兒某甲在南市竊得水龍上所用皮帶一條行經租界爲探夥所見將人贓解送捕房押候堂期解訊○偷兒某乙持紗接衫一件至城河浜某押店質錢探夥見其形跡可疑上前盤詰乙支吾以對遂拘入捕房押候解堂訊究 
[美界捕房紀事]  
　　昨日印度人某甲由新閘乘東洋車至自來水橋北首給予車資洋銀一角車夫嫌少以致互相爭閙經一百五十一號印度捕拘入捕房捕頭以事起細微令印度人加給一角從寛釋出○無錫人張銀寳賃居南市十六鋪附近以販賣舊鐵爲業昨日將陸續所收舊鐵雇車載至北蘇州路某鐵店轉售事爲胡洪李沈四包探所見以其來歴不明拘入捕房押候解送公堂訊究○昨日寗波小竊趙玉林至乍浦路本願寺内竊取銅香鑪携之欲逸經包探竇如海所見拘入捕房押候解送公堂究辦 
 
 

Page 10

 
 
○昨日偷兒陸福生至西華德路五百二十四號門牌某姓家竊取布衣一件經包探吳志剛查獲拘入捕房押候解送公堂訊辦○前晚本邑人陳阿四行至百老匯路拾得西人所持木棒交包探吳志剛轉送捕房存候失主認領 
[金陵官報]  
　　七月十八日辭两江營務處候補道陶禀知赴江陰公幹回候補道羅嘉杰禀謝委駐滬文報局差首府劉禀知今日大塲明日開考两首縣蕭王禀知明日考試武　知府朱其昌禀知奉灌憲委赴江西接新任撫臺卽辭知州汪喬年禀謝准補安東縣張叩謝飭知知縣吳錫官禀銷各路官米一律收清楚巡檢倭什洪額禀知奉委辭赴湖口接德撫臺准補上元縣典史寗廷芬謝飭知赴任副將石紹全叩謝轅下隨員遊擊陳志友叩謝轅下先鋒官○十九日候補道唐禀知赴下關看蚊子船回兵部員外郎曾廣銓叩謝保舉調署鎭江中軍守備李桂芳到○二十日揚州淮軍後路收支局候補道吳學濓北洋回叩辭回揚二位均到總統南洋兵輪蘇松鎭陳旭辭松南營遊擊周廣才到准補長江湖口中營遊擊黎受田署饒州營都司曹春華均到投文請咨升補揚州營守備袁子和府經歴舒景元寫屢歴巡檢凌文司騐看儲材學堂候補道楊禀謝特保經濟科大河口厘捐知府張炳生辭回局遊擊陳榮和叩謝先鋒官通判遜廷　禀知同知曹榮黻丁母憂又陳香祖奉示察看揚州仙女鎭保甲分局知縣張崇光到由掦來督左營千總金作鼎叩謝龍驤礮船沈有恆伺候統領赴滬辭虎　　子船鄭倫奉派駐守江陰聽候松江提台差遣　鏡輪船馬廷樹奉蘇撫臺調赴江西拖官米赴丹徒口藩轅牌示海州吏目毛世勳期滿遺缺查有候補典史孫廷楝堪以署理 
[皖省官報]  
　　七月十五六日簽分安徽卽用知縣何端樹到廣東人號鳳裳壬午舉人戊戌進士委辦石牌厘卡知縣李弟青到並辭候補通判許濟均直隸州同方賓穆均面試○十七日分發安徽卽用知縣朱郁春到湖北人號　生丙子舉人戊戍進士署太平縣周德興辭○十八日候補知縣趙元煕知奉臬台委赴建平縣訊案縣丞鄧宗煦知由安徽賑捐局報捐藍翎理問銜巡檢吳大任辭回淮北牙厘局候差○十九日候補知縣趙儀年知奉委勸辦安徽賑捐趙元煕辭赴建平縣訊案○二十日委辦華陽厘卡知府楊奎綬到繁昌縣史悠康辭指分安徽試用州吏目高煥春到江西人趙儀年辭赴常州直隸一帶勸辦賑捐巡檢王錫侯辭奉徽寗道調赴差遣 
[邗江官報]  
　　七月十四日王分轉鵬餘委舊港總巡差○十五日楊分轉永錫委姜埝總巡同日牌示大使叚士璋俞鍾騏經歴沈師濓等九員照章甄别○十六日儀棧提調任分轉杰來　公幹繆鹺尹延祉併赴南掣廳差劉鹺尹鍾祥銷梅角稽收差○十七日草堰塲繆鹺尹抵揚公幹葉分轉爾良從省回○十八日泰人司李分轉以牧囚公到揚分發運判丁分轉芮佑浙江人禀到許分轉開文高溧句差次來○十九日泰壩楊分轉葆鈞西壩卡委員易鹺尹巍喬均公幹到揚 
[上海六馬路仁濟善堂籌賑公所施子英經收順直山東淮徐賑捐六月初一至二十九日第四十次清單]  
　　初一日毓記善士洋十元陳應均洋六元求合店諸友順吉人洋二元○初四日季札後人爲次媳産後久病求愈保平安洋十元○初六日恆孚來湯姓洋九十八元泰州不留名病愈完愿洋二十元守拙生求病愈洋二元蔡洪二隱名洋一元北海漁五角○初十日青浦沈朱氏求病愈洋四元○十一日章子齡奉慈親命節省壽筵資洋二十元○十二日無名氏爲子病求愈規元五千两佑安氏洋四十六元保安氏章椿柏各洋三十元楊鴻年求身平安四元無名氏銅對洋一元○十三日茂昌號交來洪鼎三原紋八两批見八两三錢一分六厘○十四日顧銳卿因病許愿洋四元西河居士祈兄病愈二元王　塏子病未愈隱名氏子驚風平安身熱全退各洋二元○十七日章椿柏洋五十元隱名氏洋廿元方悅生幼孩保平安一元○十八日高湻縣署李肖鶴明府寄來李鮑氏洋一百元○十九日祥記洋九十九元楊隱名五元謝筠亭書潤一元二角○廿一日恆孚來程汪西氏洋一百元章正煇五十元張樸茂堂求女病愈十元勤愼堂主爲孫周歲保平安二元○廿四日居易氏元五十两石生氏洋三十元隱名氏求妻病速愈廿元胡宅爲懋源兒求病愈五元鵾湖明性生晬儀二元○廿五日王慶農洋五十元樂記三十二元五角無名氏三元七角蘭江萬昌瑞銅洋四元○廿六日曹錦文銅洋十元○廿八日榮陽氏求病愈洋四元○六月份共收元五千零五十八两三錢一分六厘又洋八百七十八元扯七四申元六百五十两零三錢八分六厘以上共收元五千七百零八两七錢零二厘銅洋十四元五角連前共收元六萬九千九百六十一两七錢零六厘除解各賑欵外凈存元六千六百九十七两零零四釐銅洋四百七十元零六角 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年七月十七日京報全錄]  
宮門抄○諭旨四道錄前○大臣耆奏爲懇恩賞假就醫摺○臬司唐奏爲接印日期並謝恩摺○船政大臣增奏爲元凱靖遠練船分别移配增减人額各緣由摺○齊撫張奏駁查在省第二次海防報銷收支並無浮冐懇恩照數核銷摺○七月十七日户部府黄旗值日無引見○奎公續假十日○高賡恩請假十日○召見軍機○皇上明日辦事後至瀛秀園門跪送皇太后　還宮○○奴打宗室耆徵跪奏爲奴才夙疾舉發籲懇天恩賞假調治恭摺伸祈聖鑒事竊奴才前在奉省值職有年屢值夏秋出邊統巡會哨循行澗谷日在秋嵐暑雨之中瘴濕薰蒸侵襲筋絡因而四肢時作麻木迨二十年冬在遼守城日夜巡防衝冐風雪兵單餉絀焦急萬分外受風寒内積憂憤復增患脅痛不眠等證維時軍務倥偬人民逃避醫藥俱乏遂貽病根嗣後時愈時發年來氣血益衰發犯益頻加以寓所緊依江滬潮溼過甚入夏後先患下痢日久未愈引發夙疾胸脅串痛臂骽麻木邇來深覺委頓實難支持進署辦公惟有籲懇天恩賞假一個月俾得從容調治俟稍痊愈卽行銷假視事所有奴才患病請假調治緣由理合恭摺具陳伏乞皇上聖鑒謹奏請旨奉硃批着賞假一個月欽此○○二品頂戴署福建按察使督糧道臣唐寳鑑跪奏爲恭報微臣接署臬篆日期叩謝天恩仰祈聖鑒事竊臣於光緒二十四年五月十九日奉督臣邊寳泉飭知福建藩司季邦楨因病出缺委福建臬司李興銳署理所遺臬司篆務委臣接署遵卽交卸道篆於五月二十四日准臬司李興銳將印信文卷移交前來當卽恭設香案望闕叩頭謝恩祗領任事伏念臣析津下士閩嶠備員知識庸愚忝竊逾分前由福州府知府擢任糧儲愧未報乎涓埃每深虞夫隕越兹權臬事尤切悚　查閩省獄訟素繁臬司刑名所匯詰奸禁暴察吏安民在在均關緊要如臣檮昧深懼弗勝惟有振刷精神益矢勤愼一切應辦事宜隨時禀承習臣費心經理斷不敢以暫時攝篆稍涉因循以期仰答高厚鴻慈於萬一所有微臣接篆日期並感激下忱理合繕摺叩謝天恩伏乞皇上聖鑒謹奏奉硃批知道了欽此○○福州將軍兼管船政臣增祺頭品頂戴閩浙總督臣邊寳泉跪奏爲元凱靖遠两輪分别移配增减人額公費並裁撤新輪船各緣由恭摺仰祈聖鑒事竊元凱練船修攺工竣將靖遠原派練生及後學堂課滿諸生赴船學習該船管駕教習管輪駕駛各執事擬將靖遠原設各額略爲增攺移配其靖遠應用員弁船水應於現有輪船裁併分派經前福州將軍兼船政臣裕祿恭摺具奏在案伏查元凱輪船馬力較大鍋鑪火門比靖遠多設二門應酌添頭等升火二名每名月支銀十一两三錢四分二等升火三名每名月支銀八两九錢一分合計月增銀四十九两四錢一分其餘各項人等卽以靖遠原額全數移配遞遺靖遠一艘攺爲巡緝轉運之用當此庫欵奇絀勢難别籌養船經費查有藝新輪船小而且舊不能再歴風濤之險應將該船裁撤收廠移期原設駕弁船水人等配於靖巡洋較爲得力第藝新祇設大副一人移配靖遠不敷換班應請添設二副一名月支銀一十八两卽於原設砲勇内裁减三名騰出口糧抵作二副辛工並於水手内拍撥四名攺作升火靖遠船身大於藝新船中機件亦多油漆磨擦之費應按月加給公費銀二十两俾敷支用似此酌量配換餉項尙無多増船隻皆可適用於巡練俱有裨益據福建善後局司道詳請奏咨前來臣等復覈無異查分咨部臣有照並分飭各管駕移設過船曁將添募升火人等日期另行彚入季册造報外謹合詞恭摺具陳伏乞皇上聖鑒謹奏奉硃批該部知道欽此○○頭品頂戴山東巡撫臣張汝梅跪奏爲駁查東省海防第二次報銷收支各欵均係實用實報並無浮冐仍請照數核銷恭摺仰祈聖鑒事竊准户部咨光緒二十四年三月初十日具奏核覆山東省造報海防各營官弁勇丁用過鹽糧等項第二次收支各項一摺本日奉旨依議欽此欽遵咨行到臣並准兵部咨查各營長夫等四成米價當經按欵飭查去後兹據善後局司道詳稱户部行查收欵項下除藩庫扣撥練軍底餉每名應支數目及藩庫撥欵内未經報人撥册同津海東海两關撥解銀两查明另案詳咨外所有交駁删支欵項下練軍中左步隊两營及馬隊两哨光緒二十一年三四两月續　湘軍加餉加費柴草銀二千三百二十六两五錢六分六厘四毫七絲並多支柴草銀七百一十六两六錢一分三厘五毫三絲練軍馬左營營官另加公費銀四十两河成右營營官招勇丁小口糧銀六两福字步定字步二營營官招小勇口糧銀十二两新魁右營哨官二員鹽糧銀四两八錢九厘五毫一絲登州招遠長夫遣餉銀五十八两計共駁銀三千一百六十四两七分九厘五毫一絲自應遵駁核删責令承辦之員賠繳歸入下屆報銷案内列收造報又户部駁查鎭武步泰靖中右河成右福康後等五營自七月以後每名每月加餉六錢營官每員每月加半公費五十两共銀三千五百九十两五錢八分四厘七毫二絲該五營統領候補道丁達意公費津貼銀五百二十六两六錢六分六厘一毫四絲新　七營正餉遣餉銀一萬五百九十两統領福字中軍三營步總兵李楹統領東字端字五營步沂州協副將曹正搒减半公費津貼銀五百八十九两九錢九分九厘四毫一絲分統定字五營巡檢任國棟分統爾字副軍五營遊擊胡友琴分統開字五營遊擊馬振武公費津貼銀一千八百十八两一分四厘八絲統領定字五營提督李定明自二月初一日起至二十五日止以費津貼銀一百六十六两六錢六分六厘五毫分統東字正軍五營都司汪正和正二两月公費津貼鹽糧銀二百二十二两七錢五厘五毫三絲統領練軍步隊两營及馬隊两哨步曹州鎭總兵王連三正二两月减半公費津貼銀一百九十六两六錢六分六厘四毫七絲三四两月統領公費津貼銀三百九十三两三錢三分二厘九毫四絲各營兵勇七月分四成米價銀一萬一千八百三十八两以上户部駁查銀二萬九千九百三十二两六錢三分五厘七毫九絲又兵部駁查各營長夫車夫等四成米價銀二萬六千六百五两八錢一分三厘三毫三絲三忽查海防統領營官公費勇丁六錢加餉因東省近海一帶銀價低賤米價騰貴非此不能　贍欵巳隨時支發巳裁各營弁勇亦早分投回籍實屬無從追繳　　先經奏明在案自應照案核銷以免分歧至新魁七營係奏調廣西副將楊昌魁由黔招募之勇係黔楚各勇定章每名每月又加出征　　錢每員二名加給長夫一名均與定章符合海防各營統領或督隊還征分守要隘當軍務吃緊之際未便概以十營一總統五營一分統拘泥　理各營兵勇長夫每名月加津貼米價銀四錢經前撫臣李　衡於光緒二十一年三月二十二日咨明户部覆准立案飭令歸入海防案内報銷是兵勇長大等米價本係遵照户部覈准原案支發至勇夫七月所支米價係因東省奉到停止米價之文巳在支發之後查關内外各營加給米價均自由月分起至六月底停止東省各營加給米價係自三月分起至七月底停止核與關内外防營支過米價月分仍屬有减無增　此項米價勇夫領用在前早巳分别裁撤勢難再議追繳丁違意所統鎭　　　五營加夫係照奏定章程每勇三名加給長夫一名嗣因庫欵支絀飭令將留防各營於光緒二十一年八月分攺爲五勇一夫以節　需當時因該五營正擬遣撤是以未將長夫裁减統計户兵两部駁查銀五萬六千五百三十八两四錢四分九厘一毫二絲三忽三微詳請奏咨照數核　前來臣復核駁查各欵均係實用實報並無絲毫浮冐相應仰懇天恩俯准勅部仍照原數覈銷出自鴻慈愈格除咨部查照外理合恭摺具陳伏乞皇上聖鑒訓示謹奏奉硃批該部知道欽此 
 
