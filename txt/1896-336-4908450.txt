# 1896 - 336 - 4908450

 

Page 1

 
 
[重校皇朝經世文編出售] [  圖書集成局代啓]  
　　善化賀長齡先生所輯皇朝經世文編一書分門别類分吏户禮兵刑工爲六門首列學術治體舉凡經世之學可謂賅括無遺其中登選諸公非名儒卽循吏閱是書者能得是書之益則亦無不可謂名儒無不可爲循吏可以爲當今士大夫指南之車渡津之筏有志之士皆宜各置一編而一行作吏者更當翻閱始知體國經野之模安上全下之道須於是求也今掃葉山房主人倩本局用新鑄鉛字以連泗紙排印字旣鬚眉畢現無魯魚亥豕之訛紙尤白淨如綿如玉潔晶瑩之美裝訂每部計二十四本碼洋四元欲閱是書者請移玉至三馬路申報舘申昌書畫室蘇申掃葉山房購取可也 
[東周列國出售] [  圖書集成局代啓]  
　　東周列國一書久已盛行海内卽耳食之鄉里亦能口講指畫幾與三國水滸並駕齊驅雖稗官野史閱之亦可知國運之興衰人才之消長且事事歸實與正史無異不同海市蜃樓憑空結撰有讀法有批語有圖像自周宣王起至秦始皇改立郡縣而止洵爲雅俗共賞之書今倩本局用新鑄鉛字排印字旣精工紙尤潔白加工裝訂每部定價碼洋一元六角不日出書欲購者祈移玉至大東門外直街觀瀾閣購取可也 
[續論盛京卿宣懷奉命督辦鐡路總公司事]  
　　昨日本報論盛京卿宣懷奉命督辦鐡路總公司事蓋以鐡路將興盛京卿必能仰體聖明特達之知以成此富强偉業而究未暢言鐡路之何以能富何以能强夫鐡路之利前人論之詳矣當我朝嘉慶初年英人突來肥息克始倡行機器火車於毛爾森以未臻妥善廢而不行厥後英人司梯反生踵而成之而鐡路火車之制始稱完善英之所以富强執牛耳於歐羅巴者實亦肇基於此俄人每開通一處鐡路則必侵佔一處地方厥效彰彰不難稽考而於我中國則尤爲當務之要圖蓋以今日之中國旣貧且弱非此固不足以救之也香山鄭陶齋觀察以鐡路之利有十而其弊則三富順宋芸子太史以鐡路之利有七而其弊亦三二公之所言利賅矣盡矣而余則謂總其大綱利祗有三一曰省運費二曰捷轉餉三曰速徵調舉此三者而其餘諸利已無不包之矣試終其說以爲一孔之士不知通變者俾知此固大有造於國家也夫所謂省運費者奈何憶自中國當輪舶未通之始凡經商行賈者相隔數千里之貨往往不能致卽致矣而價之昻貴曾不可以倍蓰計其内地之相間數百里者以彼販上車載牲馱亦每有物希爲貴之慮何哉運費大則資本重資本重則物産滯矣自輪舶暢行而南北東西不知風氣者其土産諸物則無不可以予取予求從心所欲非特運行之速亦其運費之省有以使之然也内地諸物苟有可托寄輪船者亦無不徑交輪船商民咸樂其便而喜其脚費之輕輪船之盛遂有加無已今旣創建鐡路則其費又當從廉查各國火車運貨搭客之價雖皆不同而較之輪船則必又减英國米地郎地中鐡路每貨一墩行一西里之遠祗需錢二十文美國則祗需錢十二文如係美國裴脈特鐡路則又祗需六文蓋以美國鐡路最多又其火車皆用新式工省故價廉也今我中國鐡路之製果師法美人否而要以華人工用之賤物料之易則其取值自無有或貴者行見百物流通生計更夥商賈輻輳賦稅充盈則運費之省之爲利無窮也所謂捷轉餉者奈何中國財賦大半取給於東南昔年行河運之時南漕北上大半取資於糧船弊竇之夥耗費之多曾不可問自經輪舶爲之代裝一律統由海運南漕積弊一洗而空惟是北地苦寒不宜禾麥皆仰賴南中之接濟而黄河十月卽凍合難行偶有荐臻殊形棘手一俟火車通行則昔之變河運爲海運而天府正供不至消耗於長途之輸轉者今將變海運爲車運而國庫益臻涓滴之歸公矣且北省每有河决之患哀鴻嗷雁幾於無歲無之轉運旣靈則南邊之米瞬息可來卽使數歲不登而南米旣取之無窮則北人終不至有飢荒之患憶昔年晉省大無三吳諸善士各以粟米運往車載斗量千程萬里詎足以濟千百萬哀黎往往行至中途已經告罄腹地飢民仍無得食甚至有析骸易子者傷心慘目至今猶見於告災諸書使當時早有火車何至有此大患則所以造福斯民者轉餉之捷之爲利無窮也所謂速徵調者奈何中國幅員之廣甲於亞洲海口如林鞭長莫及若欲就近招募隨地練兵無論烏合之徒不足以應大敵而餉項之鉅國家亦豈能盡給所求若待釁啓邊疆而始欲以一紙虎符徵兵防堵恐我之勁旅未至而敵之戎馬已臨有鐡路以速其徵調則電捲風馳刻期立至敵人未及覺察而大兵雲集我已有備無虞倘無鐡路以禦之非特郵信不靈警報不達而兵旣不能神速恐早爲敵國所窺探縱使將帥得人不乖調度而徒手搏虎當亦有無補時艱者昔年德法搆兵德提督謂法使曰如戰則我國可於十四日内集軍十萬糧械悉備後法果爲德所敗是則鐡路之有資於用兵也如是矧今英法俄三國張三面之網於我邊陲之外一旦有警彼可長驅而至蹂躪我圉而我亦有鐡路之利則防軍不難一呼而集彼卽四處騷擾亦何難從容以應之哉此則徵調之速之大有利於我而並無一事之有弊於我者也有此三者之利則鐡路誠不可以一日稍緩矣京卿其若何措施若何奮勉上不負朝廷倚畀之重下不負兩尙書推轂之意耶 
[行舟紀要]  
　　叻報譯登八月初一日萬歴得司月報云上年六月間地球各處失事之船計不可救用之帆船三十艘其中擱淺者十八艘碰毁者五艘遭火及沈没者各一艘船上無人者二艘犯法充公者三艘損壞之帆船一百四十二艘其中擱淺者三十六艘碰壞者四十七艘先悞者五艘破漏者二十三艘遭風者二十一艘輪船之不可救用者十二艘其中擱淺者五艘碰壞者四艘失愼沈没及犯法充公者各一艘輪船之損壞者計二百二艘其中擱淺者六十三艘相碰者四十九艘失愼者十四艘破漏者三艘遭風者十三艘機器及汽鍋被損者六十艘 
[開關盛典]  
　　沙市采訪友人云此間與日本通商以後官吏就洋碼頭一帶營造監督關署及沙市稅關粗具規模未經美善關上稅務司爲聶君務品於八月中浣抵沙旋接奉總理衙門札文定於八月二十五日開關征稅先數日關道俞君實觀察與聶君會商一切洋關委員魏大令宏先恭迎而入一切如儀及期關上懸掛全紅鞭爆燃之以火聲徹層霄關旁正興官銀號係宜昌職商饒景光承辦江邊泊有關船一號高揭繪龍黄色旗至已牌時觀察以一羊二豬行祭江禮宜昌府舒太守及張大令張别駕李少尹均衣冠敂賀旣而牙厘局電報局緝私局川淮兩鹽局洋藥局兌課局保甲局各委員先後馳至關人皆欵以早點日本領事官率同通譯官隨以巡捕一人西式挂刀詣聶君處謁見聶君欵以碧釀盡醉而歸旋至領事處答拜午刻固陵輪舟自宜昌至此停輪查貨及返也固陵放汽筒以送之二十七日快利輪船抵埠載蕪湖米四百石係天成亨票號所辦者此爲開關第一次起貨云 
[船中失火]  
　　九江采訪友人云八月十二日有一宿松巴斗船駛至九江購得煤油百十件及布匹紙張停泊 
 
 

Page 2

 
 
電報局門前忽艙中火起勢甚炎炎幸多人一面吸水灌之一面將貨搬出始得幸保平安然亦險矣 
[潯上官塲紀事]  
　　九江采訪友人云九江鎭總兵宋珮箴鎭軍諭令各營將領定期一四七日操練二五八日打靶三六九日會操○新任德化縣梁蔭南明府以府試在卽於八月十五日遷出學院暫駐嶺南會館辦公○特授彭澤縣黄叔希明府嘉爾於八月十一日抵潯謁見道鎭府各員并拜會諸同寅旋於次日禀辭解纜俟何明府縣試旣畢卽須擇吉履新○調任廣信府裕山太守額勒經額本任臨江府八月上浣某日因患中風出缺○頭品頂戴賞穿黄馬褂記名簡放提督江壽菴軍門自康督師關外宣力有年及中日和局告成乞假回湖北興國州原籍修墓近忽二豎爲虐竟於上月某日溘然長逝○辦理沿溪渡釐局郁仲孚司馬因事經牙厘總局憲撤差所遺局務以吉安電報局吳葭生别駕接辦遞遺電報局務禀請上游委員代理○八月十二日南昌傳電至潯悉藩轅牌示廣信府知府員缺以候補府李余曾太守宗言署理○義渡局委員涂子良叅軍以水勢泛漲江面遼闊飭令渡船水手愈加勤奮毋稍怠惰 
[彞陵秋籟]  
　　宜昌訪事人函云宜昌藥土局近又換趙觀察賓顔接辦日昨搭快利輪船來宜抵埠時本局緝私營兵丁以及城内外兵弁皆到江干站隊燃槍迎迓如儀砲艇亦各升砲三門觀察當卽上岸乘輿入局接辦局務云○宜昌向無花旗領事宫現聖公會教士已附輪下漢面謁漢口美領事不知商辦何事也○宜昌糧米昻貴前因旱亢太久後又陰雨甚多以致稻榖霉爛江中水勢甚大湖南米船不敢進口所以米價總不能跌落現在各米行由下路辦米一千多石分行發售惟專爲牟利起見不能賤售凡中熟之米總在六吊内外一石貧民難乎度日矣○每逢輪船抵埠各小划爭攏輪船攬載行李往往船未下錨划子早已近輪若鈎搭不穏卽被水流下時有傾覆之虞昨輪船到埠划子爭往攬載時輪正抛錨水又急溜翻覆小划共二三隻幸被别划將人援起不致有性命之失亦云幸矣○大江之水前夜陡漲四尺有餘人心驚恐幸次日退去尺餘昨又退去二尺餘三日以來共退去三尺餘惟日來雨水過多灘岸仍未露出官府正擬設壇求晴幸廿九日天放陽光雖未暢晴而人心已莫不喜慰矣 
[弱女禦盜]  
　　廣州中西報云楚人劉甲自少孔武有力又得乃祖授以拳棒擊刺之技光緒初年岑宫保剿撫臺灣時某弁與劉有姻婭之誼愛其武藝延爲營中教習曾邀懋賞衣頂榮身迨光緒八年宫保復任雲貴散勇歸農自念投軍以來負弩荷戈執兵擐甲以從戎事而圖武功遂以賣武並演把戲爲事携其妻女來遊兩粤三年前其妻物故時女甫十齡零丁孤苦旅况蕭條不得已以把戲之術授女偕往市鎭藉把戲以謀升斗幸免凍餒之虞詎意今春陰雨連旬恒十數日不獲一錢困苦異常身外祇餘法器與銅鉦一面每日半肩行李弱女提携某日由崗墟收塲向西南客店投宿時日將暮有兩無賴欲竊其銅鑼蓋以劉老而女弱可欺也俟到僻處要而奪之兩匪一懷利刃一荷木棍躡劉之後而尾之劉回顧兩人兇悍知非好意自念囊空如洗所可慮者掠其女耳劉且行且止匪亦步亦趨迨至圍堤一匪突向劉前露刃相逼謂留下銅鑼准汝過去否則白刃無情矣劉思兩匪豈足當尊拳而勝之不武且奔走江湖本爲餬口計何必結讐謂兩匪曰此鑼吾父女相依爲命捨此無以謀食匪不允逼索愈甚劉女在旁星眼含瞋蛾眉倒竪急掣飛錘擊匪中目血湧如泉匪釋手欲奔他匪掣梃而前復爲劉女所傷劉笑謂匪曰若個好身手不敵吾弱女直銀樣蠟槍頭耳以此伎倆敢向班門弄斧耶兩匪負痛狂奔劉父女逕投西南歇宿恐伊尋仇報復暗箭難防翌晨卽往佛山暫避楚人所設麫食店内爲居停縷述所遇如此 
[蘇省官塲紀事]  
　　姑蘇采訪友人云某日藩轅牌示照得蘇州府太湖同知恩壽因患病禀請委員代理所遺員缺查有候補通判郭廷沛堪以暫行代理○署鎭江府知事馬叅軍永釗業已期滿交卸回省遺缺經蘇司吳方伯札委嘉定縣縣丞張二尹庶康調署所遺嘉定縣縣丞員缺委太倉州吏目金君爾昌調署○署吳江縣縣丞戴二尹爾恒奉札回蘇州府知事本任遺缺委候補縣丞姚二尹霆署理 
[蘇試録案]  
　　江蘇學憲龍大宗師按試蘇屬日昨竣事本屆輪應選拔之年宗師玉尺量才秉公校閱已將拔萃諸生及蘇府長元吳四學新進文童一併出案照録於後選拔生高人俊府增姚維淦府廪韓雲駿長廪汪榮寶元廪錢人龍吳廪金祖澤江廪黄元吉震廪蔣元慶常廪章振書昭廪唐汝謙崑廪陳定祥新廪長洲新進馬德驥金鑑金家禄倪朝彬汪國熉吳培佑謝鵾彭元麟瞿恩溥章鴻年戴昌煕浦大澄汪仁溥蔣士棻陸培昌汪臚甲杭祖瑩張是謇湯緒勳吳元朝吳光釗袁嘉誼唐元驥華國元和汪一鳴盧文炳范樂蔣雲階鄧坤元盛振光陳毓庚朱海朝吳彤錫陳寳鎔潘鈞芬顧煒昌汪紹芬施維新萬以增朱祖翼鄒紹林繆雲鵬陶善鑅殷葆麒陳舜年鄒紹棠王鵬曹家鼎吳縣許廷標顧祖鑣貝壽同范維駿鳳雲從陳頌申趙樹滋鄒應蒼嚴良燦李文魁黄琮劉炳蔚王企曾唐忠行陳廷勳朱毓騏鄒志諤楊葆全馬恩紹梁廷鉅劉宗灝錢誦禮顧鴻陳宜鼎貝壽彭薛序鏞蔣福申鄒福俊宋國儀張大根包馥章戴儒鎔徐世禄潘志爔吳鴻鑾府學潘誦紱潘堯奎王以謙謝池春宋銘榖以上長李元贊祝錕周吉璋陳廷彦丁懷棨以上元潘承增薄菼周元贊程雲章以上吳吳中俊錢志成以上江楊鍾濂沈觀瀾震王炳祺姚同元龐樹敷瞿文萃劉紹昆常沈之瀚朱光祖于從龍吳鼎元程家林昭李文粲崑陳文瀠新 
[愼選關書]  
　　杭州訪事人函云浙省新開口岸設立洋關所有辦公書吏由鄒觀察查照定章點充總書一名稿書二名庫書一名舍人四名清書四名其總書姚某係身家殷實辦事精詳久爲衆所推服者稿書二人一係道署總書童某一乃稅務司李君所薦因其熟悉洋務精通各國語言文字將來或有交涉事件俾可兼作通事之用也至庫書亦係道署舊吏爲觀察所深信者知人善任其觀察之謂乎 
[賽會誌盛]  
　　杭垣高喬巷有土地祠神爲興福明王係荐橋一帶之社廟也相傳初九日爲神誕之期該處居民類多千斯倉而萬斯箱者大街之上店鋪如林集資較易自初八日起至十二日止廟中懸燈結綵陳設一新雇用清音兩班殿前敬演傀儡戲三天其餘若灘簧南詞等隨處點綴以娛神聽一時絃歌之聲達於户外遊人往來絡繹如蟻初九日恭舁神像行朝闕巡社之舉觀者尤興高采烈密若堵墻赶會市者生意亦頗熱閙云 
[解銀將至]  
　　昨日官塲探悉陜西巡撫魏午莊中丞光燾飭就陜藩庫内提出奉撥八十兩月歸還英德借欵銀六萬兩及九月奉撥歸還俄法四成洋欵銀四萬兩遴委轅下卽補知縣冠大令廉試用府經歴王叅軍學忠釘就木鞘管解起程折往津沽換附輪船至上海赴江海關道署投文交納聞中丞給有排單仰沿途經過地方一體移營撥派勇丁差役協同保護未識何日抵申也 
[自忿輕生]  
　　寗人某甲向在三馬路某衣莊爲夥素與出店某乙交好嗣因乙竊取該莊衣物逃逸爲數頗鉅旋由乙之保人如數賠償事已了矣而莊主則以甲乙向來莫逆乙作此不端甲無有不知之理未免嘖有煩言甲得悉之下以莊主不應平空誣人有懷莫白不覺鬱鬱傷懷大有了却殘生欲登凈域之意同夥微窺其意時加防範詎用竟於前晚出外而回已預吞洋烟未幾毒發不及施救而斃聞甲原籍並無親屬只有嗣母一人現已由莊主發電往催來滬大約須俟屍母到後方能棺殮也 
[簸錢被斥]  
　　道署輿夫名阿榮者夙有劉盤龍之癖日昨邀集同非二三人就轅門外階上簸錢爲戲適保甲總巡鍾守伯明府因公過此以爲賭也飭從人拿下帶回局中升案嚴訊阿榮連連叩首求賜恩寛明府申斥再三卽行逐出 
[同病相憐]  
　　前者法界讞員鄭景溪大令函送持刃行兇之施雲亭至上海縣黄大令庭訊之下加以笞責發收入自新所日前患病沈 
 
 

Page 3

 
 
重看役彭春據情禀明大令諭令差役持名片送往普育堂請醫生療治○太倉州屬寳山縣人唐達甫曾投案控義子徐寳三糾合棍徒攫取箱物黄大令拘徐訊責押入待質所限日繳呈所攫之物徐挺押不繳日昨在所中患痢同押之余記生亦患腹脹寒熱之症俱經看役朱倫據情入禀大令飭傳官醫入所調治 
[續訊繭案]  
　　日本商人三井洋行控華商霍遵瑞王樹霖收繭虧銀一案曾定於禮拜四復訊嗣因道憲之太夫人仙逝滬上官員咸往吊奠不克會審遂定於昨日午後兩點鐘復訊屆時上海縣黄愛棠大令與日副領事平井深造先後蒞止旋卽升座先據三井洋東倩買辦金仰生供此事兩造供詞明確惟請堂上明斷可也霍遵瑞供王樹霖代三井購辦繭子是我作保其責任均係一人擔當内中有收條二紙請飭三井交出黄大令與屠别駕同謂收條惟爾担當責任與案情無關平井君謂此案旣經原被供畢孰是孰非請卽下斷華官謂此案照王樹霖所供三井自應照例付銀而王樹林現出有囑託三井將繭售去之信則曲在王至霍誣控金仰生吞銀自應由縣懲辦王樹霖又供所有信一封實係金仰生囑寫彼時金已允賠銀一千兩因我不允金許再商議嗣因霍控金吞銀金心有不甘欲使洋東出面恐洋東欲問售繭之事故囑我寫此一信其底稿係金親筆所起早已呈案請爲檢閱華官謂爾旣出此信理已直在三井矣中東官互商之下遂謂此案旣經訊明惟一時難以定斷定於一禮拜内議判 
[上海縣署瑣案]  
　　昨日南市十六鋪巡防中局委員李蘭史二尹飭勇丁協同地甲解送廣謙益烟館主李阿昭至案函開阿昭被李茂生沈富昌顧金桂陸阿萃等人蜂擁攢毆受傷甚重請卽騐明提究黄大令諭令看管候訊○虹口薙髮匠吕寳生與彚司洋行買辦沈樹亭之子蓮坤賭錢口角致被蓮坤毆死黄大令騐訊緝兇限令樹亭交出伊子嗣經差役禀稱蓮坤逃匿常州府屬金匱縣北門外衣莊公所因病倒斃大令提訊之下著差役偕犯父樹亭屍兄吕浩生等人前往察探蓮坤是否已死一面移文金匱縣請卽訪查確實日昨差役等人回滬禀稱小的等奉諭於本月十一日至金匱察看確實縣主王少谷大老爺出票協同騐明屍身無悞由天四圖地保吳嘉巖何收留逃犯擅自收殮之王嬾萍解訊王大老爺著具結存查未知大令若何辦理也 
[英廨早堂瑣案]  
　　包探陳阿九禀稱陳阿三朱星法均係積年過犯由大老爺判押捕房一年今甫三個月而兩犯串同逃逸幸卽獲住送案請究陳阿三供三地人實因老母在家患病故而逸出探望朱星法供亦本地人因在押度日如年不得已而與陳同逸業已知過尙求寛宥屠别駕以陳等在押潛逃殊爲可惡判各責一百板再交捕房管押一年○包探沈金隆禀稱昨有妓院傭人周阿奎在小弄中小便突有張阿四冒充巡捕上前拘拿向索罰洋三角周不允欲與同到捕房張懼而欲逃爲此拘案請懲周供蘇州人向在上海頗知租界規矩昨在東棋盤街弄中小便此人來索罰洋三角答以須交捕房伊卽欲逃由捕送案張阿四供實因窮苦所致以後不敢矣别駕判令枷號一月發犯事處示衆○包探秦少卿禀稱陳阿富向在電燈公司洋人處爲下灶時入洋東臥房近日房中失去什物甚多報捕後經小的往查僅見破壞大衣絨毯各一件至洋東報失之件均皆不見爲此送案請究洋東帶同見證吳子帆到案請追吳子帆供爲細崽曾囑陳阿富不得走入臥房匙鑰係小的收管因陳時時將他處匙鑰開門入内小的見過數次至於曾否竊物不得而知質之陳阿富供寗波人不敢竊物所有舊衣及破絨毯是洋東棄物别駕著仍交捕房帶回查明於下禮拜六復訊○包探施奎江禀稱江北人黄德生李德生兩人均係無業流氓前日闖入楊樹浦某紗廠竊取夏永興之布衣兩件經小的緝獲人贓送究夏永興投案領贓質之黄李二賊認竊不諱别駕著各責一百板以儆○小孩尤幅林屢經犯竊遞解今又潛來竊取阮長春之布衣兩件並雜物等件經包探倪順泉緝獲起到原贓送案請究阮長春投案申訴前情並請領贓質之尤幅林供寗波人因家中並無親屬無奈復來求鑒别駕以尤年尙幼穉竟敢屢次行竊判責一百板再行遞籍○倪包探又解潘阿喜到案禀稱此人亦係積竊今又行竊張阿文家衣物經小的緝獲人贓送究張阿文投案請領失贓質之潘阿喜供本地人行竊該死惟求恩典别駕以潘委係過犯行竊判責一百板管押一月○二百六十四號等華捕拘解在途拉客之野雞娼婦張蘇氏朱張氏到案請判兩氏同供蘇州人均有丈夫昨適在途遇見鄰人故小立絮語並非拉客實被悞拘求鑒别駕著交官媒各押三天示儆○包探趙銀河禀稱山東人楊占明在滬以傷科爲名其實並無執業時在胡家宅行走昨據該處開設西文書館之洋婦投書捕房謂楊時在書館門首向女學生調戲等語故由小的拘送請究質之楊占明供山東濟南府人向來安分求鑒别駕著交捕房押送山東原籍 
[法界公堂瑣案]  
　　本月十三日提右營門汛楊步雲徐昌俊與車夫口角扭毆巡街捕喝阻不理拘入捕房昨禮拜六堂期鄭大令偕繙譯官蘭萌君升座包探將一干人解案請訊一號二號華捕禀稱徐等由小東門雇坐東洋車至新北門給車資十三文内有小錢向換不允復將車夫拔過吊橋適小的等巡邏至此喝阻不理反糾同十餘人前來尋釁急吹號呌西捕聞警來援伊等卽懼而却退大令謂徐曰爾旣爲兵丁應知法紀徐供稱小的雇車給付車資並無不合旋被巡捕辱駡口角小的已被毆傷經仁濟醫館醫生騐明傷痕叩求明察包探禀稱捕頭命帶至醫館據醫生云膝間略受微傷大令謂徐曰爾將巡捕拖去有西捕目擊尙欲狡辨楊步雲供稱係城門百總見伊等扭毆上前解勸被巡捕用棍毆擊二捕同供稱被楊拉住皮帶不肯放手幸五十三號華捕前來帮助未遭拖去蘭萌君又問二捕當時有人目見否供有五十三號華捕楊四目見情形大令謂本委雖非目見然爾等旣當汛兵不應肇事著一併押候查明再核○大昌洋行雇車裝運機器法條等物中途走失爲車夫趙阿三賣與南市陸家浜祥泰南貨店夥羅林方經法包探查獲吊到原贓解經大令迭次研訊著將車夫交案嚴辦昨日堂期包探將大昌出店嚴富春陳元元並收贓之嚴林方祥泰執事曹榮順寄贓之協和酒店執事王文照一併解請復訊大令謂嚴曰車夫趙阿三因何延不交案未交之贓藏於何處曾否賣過爾須從實供明嚴供稱並未賣過一件大昌西人向蘭萌君伸訴大令謂失主訴稱吊到之贓均已破壞不堪出售連缺少各贓共計值銀一百六十九兩半著爾照數賠償押候限五日内繳銀其餘各人交原保候訊○三洋涇橋豐興竹布店失去竹布一箱報捕查緝旋經包探查得該店歇夥蕭阿林蕭阿通雇車將竹布車至八仙橋長浜寄與楊阿木家將蕭與車夫吳祥水蔡福春及寄贓楊阿木楊趙氏傳同原告翁日初解案請訊翁稱竹布一箱共計三百十六疋報關請騐被歇夥蕭阿林在旁窺見雇車裝至老北門給付車資另雇蔡福春車至升和里復至八仙橋長浜寄贓楊阿木家起獲原贓竹布十疋及刺刀一柄解案請訊大令著將關單呈騐據蕭阿通供此布由趙阿才先來通信吳祥水供蕭雇車裝至老北門給車資洋二角蔡供換車至八仙橋升和里又至長浜給付車資四角楊阿木供在洋布局爲水作伊等來寄竹布小的不知楊趙氏供丈夫有病寄贓時小婦人並不在家質之二蕭同供趙阿才取去三十疋押店當去三十疋送與楊趙氏十疋其餘裝至太古碼頭下船跌落浦内大令問佩刀何爲供在門外拾獲大令得供著將車夫交保其餘一併押候復核原告斥退○包探禀稱晉昌提莊失竊衣服拘到積竊熊狗狗供認寄贓祝鄧氏家祝開呌化客寓容留匪類兹將吊到各贓一併解案請訊熊狗狗供在浦東蔡家浜竊來陸續當押共有押票廿六張六張寄與祝處以抵房錢李金桂供浦東人自幼習得偷鷄手叚餘無所能大令得供著將祝鄧氏押候鞭背一百下遞解回籍熊蔡二竊押候嚴比○包探禀稱竊犯陸揚林等偷竊茴香賣與德泰雜貨店現已閉歇原告以無從吊取不欲追究兹將竊犯陸揚林蔡長春張阿寳陳阿三解案請判大令著押候各責一百板○潘兆洪偕周阿全禀稱流氓左福林綽號猪擄持刀同小的索借周阿全上前勸解被砍一刀手臂圖穿皿 
 
 

Page 4

 
 
溢不止立卽鳴捕將左與兇刀一并拘獲其同黨四人乘間逃逸求請嚴辦大令謂左曰爾與小黄牛等同惡相濟兇横已極著押候研究同黨到案重辦受傷之周阿全著投仁濟醫院療治○蘇桂生誘領龍華鄉女張阿貞來滬小客棧住宿爲巡捕拘入捕房昨日堂期解案請訊張阿貞供年廿二歲尙未字人父名伯耕不在家内惟有八歲之弟在家看守爲同宅之鄰居蘇桂生誘出質之蘇供在途遇見同投客棧大令謂此輩均非善類　著押候嚴懲○趙正甫禀被車夫陸文郎竊去綢衣送案請究陸供當錢四百文業已用盡大令著令到押票再核○中洽成烟館堂倌熊阿三禀稱十五夜被賊挖洞而入竊去洋燈十四只行至城根爲捕班拘獲解案請訊質之王阿福供認不諱大令著押候笞責一百板贓交失主領回○孟西觀禀稱陳壽三假麫館收碗爲名手携提盤入内竊去長衫馬甲當塲拿獲送案請訊陳供由蘇來滬找友不遇用盡盤費出此下策求恩寛宥大令著押候笞責一百板○陳補有禀稱周金生日間淹入内室竊去縐紗套褲一雙當塲拿獲人贓送案請訊周金生認竊不諱大令著押候笞責四百板贓交失主○包探禀稱周正喜竊取鄉人拷皮一塊當塲拿獲送案請訊大令著押候笞責一百板○包探禀稱蔣榮郎在江天輪船竊取鋪蓋一副解案請訊蔣供江北大沙人向爲車夫失業無聊出此下策大令著押候笞責一百板○家丁周福持吳堪名片聲稱家主在製造局當差前有婢女隨女主人至湖北潛逃現在案下求請領回大令謂此婢供稱凌虐不堪著爾主人自行來案具領○周德祥持普育堂董名片投案求領其女周阿三大令謂爾女已入烟花本委欲拔出火炕爾如欲擇配著邀同討主媒證及里鄰地保人來案如果不虚准予領回 
[助賑摭要]  
　　甚矣災户之苦莫苦於飢寒交迫也飢由於一日不再食寒由於終歲不製衣困乏情形漢文帝時鼉錯已詳言之至順直罹災今不異於古所云者仁人播惠及時其積德洵無涯涘焉師竹主人由李旭之兄交來規元一百兩善慶堂仁丈求合行人等平安洋一百元丁沈氏覺慧求保平安助棉衣洋一百元浙紹徐門王氏因臨盆危險乃姑默禱得慶大小平安助洋六十元錢煥庭善士求久病速愈洋五十元浙省萬承志堂馮聽五善士募百不能齋主人助棉衣洋五十元又四明渤海氏七旬大慶蒙親友貺禮將謝筵資移助洋五十元隠居士保佑孕婦分娩平安轉女爲男洋五十元秋照軒許善士祈病體平安洋五十元松江郁元音善士求急病速愈洋五十元委解災區正在艱於籌措得修德者慷慨輸資俾孑遺之子轉危爲安善氣相迎生機漸盎事關倫紀澤及孤寒將來餘慶孔長美報所膺捷於桴鼓矣[  上海北市絲業會館籌賑公所制施則敬謹誌]  
[南極星輝]  
　　瑞棠何太守著籍定海流庽滬江都人士無論識與不識皆耳太守名盖其聞望之著聲價之高篤信之誠愛敬之誼有足以感孚遐邇者太守性抗直好施與其於交友也懃懃懇懇忠告善道以古人行誼相朂人咸服其誠而愛其敦篤互以道誼相切劘不敢自蹈於非故太守所交多端人正士昔人謂王司徒司徒門無雜賓斯之謂矣顧太守庽滬經營數十年樂善之稱流播於口人或有一面之雅見其困轍解囊與之初不待其人之自言而於善堂捐募諸事則尤樂爲之任嘗捐助杭州之定海試館及定海本籍之文昌殿關帝殿並集資以助上海之定海善長公所亦太守爲之創擴充其舉模規乃大備焉兹於十月初二日爲太守六十攬揆之辰諸親友擬於初四日假坐滬北徐園同伸祝嘏菊觴延算柏酒頻斟屆時定必有南極老人同來献瑞也[  王恩溥　席裕祺　拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海巡局瑣案]  
　　昨日有江北某邑人沈茂海在新會館塲設攤猜字謎被十六鋪巡防中局勇丁所見以其附近賭博立卽拘局究辦局員李蘭史二尹判令責手心四十下押逐出境○昨日浦東人陳瑞林串通奚姓紳董之家丁吳木生私刻奚姓圖章禬成字條至南市王家碼頭裕大米行騙取白米十石行中司事窺破僞情將陳扣住扭送十六鋪巡防南局請究局員鍾偉臣二尹判令笞責二百板著將吳交案察核 
[英廨晚堂瑣案]  
　　張少　霞扭控邵水清圖賴貨銀前晚屠别駕升堂提訊張投案訴稱原籍蘇州自幼來滬現爲珠寳掮客邵係胞兄續娶之妻弟其父玉亭亦操玉業今年三月前津海關道盛宣懷盛大人來申邵之父母見兒子失業多時懇小的在楊正源等珠寳鋪掮取珍珠及頂上大圓珠兩粒交伊求售詎料伊心懷叵測除收到外尙凈欠洋銀五百六十圓有奇又劃除許少卿補據所欠洋銀九十圓他項四十圓實欠小的洋銀四百三十六圓有奇向之索取一味游約迨至中秋節僅交還晉泰當所質大圓珠兩粒計質本二百數十圓前日扭控案下玉亭夫婦竟與小的爲難現在各鋪追價甚急務乞究追并將清帳呈電别駕披閱畢提邵訊供邵供稱小的與張同鄉來滬爲珠寳生意已五六年從不積欠人帳項此次與張合夥販賣大爲虧本實欠張洋銀九十圓卽係許之筆據至晉泰之物亦非小的所質别駕謂旣非爾質何以票上註明邵掮客字樣生意虧欠事屬恒情兹爾狡賴居心實屬奸猾遂喝令拖下重責邵一再叩求稱小的實在無力願按月拔還洋銀三圓别駕不准具實欠張洋銀四百餘圓分兩年還清切結呈候爲人保出依限拔還張亦具遵斷切結呈查清帳存案質票發還令自行備本取贖　江北某邑人李胡氏之女經謝茂祥說合鬻與周益江爲妾旣而氏向謝滋閙爭論之下經三百八十三號巡街捕拘入捕房轉送公廨前晚别駕提訊之下謝訴稱小的係浙江寗波府屬某邑人在治下開設叅順亨磚瓦石灰行李女由周納以爲妾挈往天津按月貼李胡氏洋銀均由小的交付此次寄來洋銀二十圓小的卽照數轉付詎料李胡氏復向小的查問伊女現在何處要見一面然小的亦不知實在兹將來信呈電氏供稱小婦人係淮安府屬清江人女兒旣嫁與周不知現在何處須謝指明小婦人可附輪船往視實因外祖母不放心故也别駕謂爾女來信囑爾不必前往爾不應向謝滋閙著卽携子回籍倘再滋閙定行究辦不貸○包探黄四福拘誘逃拔維晏洋行買辦沈子雲卽沈源來之妾之袁維興錢九生至案别駕訊供屬實著將所捲衣飾解案袁錢押候過堂究辦等因已詳前報前晚飭差提案研訊袁錢向供稱小的等一時糊塗所致下次如再犯事求大老爺加倍重責可也此次務求開一綫之恩成全小的等顔面别駕謂本分府本擬重辦姑念沈遞呈求免且爾等亦業已知悔是以姑且格外恩寛著各具改過甘結呈候備文遞解寍波海寍各原籍交人具保存案之衣飾飭差傳諭沈補具領狀方准領去○金張氏控大婦凌虐求爲超豁别駕於前晚升堂提訊金張氏供稱小婦人原籍某邑早年由父母字與小工吳家瑞爲妻其時吳生意難謀艱於度日將小婦人價賣與木工作頭金阿三爲妾金係淫棍納姬妾四人偪令侍　　則留下醜則販賣前已賣去兩人兹者大婦與小婦人不睦逐日凌虐不堪又欲價賣小婦人自思先後遇人不淑受苦難熬是以投案求恩超拔訴畢涔涔涙下别駕謂爾旣不願回去著暫送棲流女所安置核奪○何鳳池控女婿季子奮紏人滋閙前晚提訊之下何遞禀訴稱原籍浙江紹興府屬餘姚縣兹在治下六馬路仁壽里懸壺濟世上年女兒嫁季拔季姊從中播弄致本年七月女兒被季用利剪將髮剪去肆意兇毆女兒時方有孕不敢撑持八月初曾投上海縣署控告蒙蔣委廉提訊飭領回家分娩前晚季忽糾同無賴入室欲將女兒搶去是以交捕送究季供稱小的係浙江台州府屬青田縣人向爲掮客上年娶何女爲妻不守婦道在母家時時與不相識之男子抺牌本年五月托故歸寗一去不返是以與之吵閙問官謂本公堂未便准理著仍赴上海縣呈請訊奪可也 
[美界捕房紀事]  
　　前日下午浙江寗波府屬某邑人阮紀生至虹口百老匯路森源木器店購物悞碎店内火油燈店主某甲勒令照賠阮不依因之爭論舌劍唇槍之下繼以揮拳旋復扭入捕房捕頭以事起細微置之不理○前晚漢璧禮路有一失路女孩倀倀何之沿途哀慟紅四百三十八號華捕送至捕房旋由其父領去○病夫某姓年約四十餘昨晨倒臥北蘇州路奄奄欲絶經四百五十八號華捕雇車載送捕房捕頭立遣人送往英界公堂禀請屠别駕妥爲安插○浙江寗波府屬某邑人洪阿發王阿生向在某輪船上當水手近由天津購得秘戲圖數十幅卷而懷之遨遊於私街僻巷遇有青年婦女緅以此出示雖曰游嬉然亦可謂惡作劇矣事爲包探倪順泉查知於昨日午後一併拘入捕房捕頭令押候解送英界公堂禀請訊辦○前日下午浙江寍波府屬某邑人駱阿三行至天后宫見某甲挑整容擔在此喚令梳髮甲索資十六文駱緒以十四文甲出言不遜以致互相揮拳同業四五人一擁而上紛紛毆駱旁人見而不平喚三百十五號華捕將兩造拘送捕房捕頭卽斥之使出○前晚七點鐘時六十三號華捕落差後至漢陽禮路新興樓飯館果腹食罷出户突有流氓五六人一言不發揪住攢毆捕捨命扭獲一人解至捕房捕令管押一宵然後開釋○前日傍晚黄浦路遺有洋布一捆經二百十九號華捕雇人送至捕房存候物主認領○福和輪船下矴公和祥碼頭昨晨船主函告捕房稱艙内所裝洋布每包六十匹中有一包並未移動檢點之下祗存十九匹已被竊去四十一匹想係小工所爲請派包探查緝捕頭准之諭令各包探嚴行查察　 
 
 
 

Page 11

 
 
[光緒二十二年九月初九日京報全録]  
　　宫門抄○諭旨一道録前○奉天將軍依等奏揀員請補知縣摺○又奏委署道員片○陜撫魏奏揀員調補首府摺○浙撫廖一奏修築三塘柴掃等工所用銀數摺○又奏籌解南北洋海防經費片○陜撫魏奏調署知府片○九月初九日理摺阮鑾保衛光禄寺正白旗值日無引○見○李鴻藻謝賞假一個月恩○綿宜續假十日○召見軍機○○奴才依克唐阿松林跪奏爲揀員請補要缺知縣以資治理恭摺仰祈聖鑒事竊查懷仁縣知縣俞承卿因人地不宜奏請開缺留省另補聲用所遺之缺另行揀員請補等因光緒二十二年五月初九日奉硃批著照所請該部知道欽此欽遵於六月二十日經吏部行知到奉應以奉○旨之日作爲關缺日期歸於五月分截缺查定例知縣題調邊要各缺應由現任人員揀選調補又奉省奏准變通邊要各缺章程邊外新設知縣各缺如無可調之員比照熱河成案准於候補委用人員内有委署地方並無貽誤者酌量題署又奏定留奉試用人員補缺章程應與候補委用相輪用試用到班仍令先行試署一年蔡其果能勝任再請實授等因各在案查懷仁縣係邊外新設要缺界連朝鮮盜賊出没靡常非精明幹練之員弗克勝任奴才等於通省現任人員内逐加遴選非歴俸未滿卽人地未宜實無堪以調補之員推查有試用知縣增韞年三十六歲蒙古廂籃旗慶全佐領下附生因該員之父雲南已保知府候補同知直隸州崇謙出師越南染瘴身故加贈太僕寺卿銜廕一子入監讀書期滿以知縣註册候選光緒十六年投効奉天十七年三月奏請留奉差委於四月初四日奉硃批著照所請吏部知道欽此十八年二月復奏留奉補用三月初八日奉硃批著照所請吏部知道欽此是年十一月給咨赴部十二月十二日經吏部帶領引見奉旨著照例發往欽此十九年正月初六日領照到省試用一年期滿照例甄别二十年二月代理承德縣事八月代理鐡嶺縣事是年十一月委署錦縣知縣到任時值軍務緊急來往各軍皆以錦縣地方爲聚集之處該員承辦轉運協辦軍裝安撫兵民有條不紊前將軍裕禄因其辦事明練奏請補授蓋平縣知縣奉部議駁二十一年分兵事未畢錦縣等處又值水災該員實心任事籌辦賑濟撫綏安輯支應軍需勞怨不辭民賴以安現署錦縣知縣該員老成練達吏治勤能以之請補懷仁縣知縣湖堪勝任雖該員係試用班次於定章之後先請擬補似與章程稍有未符第與候補委用兩班比較勞績惟該員爲最優該員初來奉省時　在東邊道當差有年於邊務情形最爲熟悉現值整頓稅務非熟於邊情者不能勝任該員歴任各處卓有政聲實爲地方中不可多得之員奴才等爲缺擇人是以先行酌量請補合無仰懇天恩俯念員缺緊要准以試用知縣增韞署理懷仁縣知縣實於地方有裨如蒙俞允該員係試用知縣請署知縣銜缺相當毋庸送部引見仍俟試署一年期滿果能稱職再請實授所有遴員請補要缺知縣緣由理合恭摺具陳伏乞皇上聖鑒敕部議覆施行謹奏奉硃批吏部議奏欽此○○依克唐阿等片再東邊道張錫鑾因把持稅務經奴才依克唐阿據實糾叅接奉電抄諭旨先行開缺嚴行查辦等因應卽撤省查辦所遺員缺查有卽補道景桂老成穏練辦事精詳堪以委署除檄飭遵照外謹附片具陳伏乞聖鑒謹奏奉硃批吏部知道欽此○○頭品頂戴陜西巡撫臣魏光擬跪奏爲揀員調補首府要缺以資治理恭摺仰祈聖鑒事竊臣准部咨光緒二十二年六月十四日奉上諭陜西西安府知府員缺緊要著該府於通省知府内揀員調補所遺員缺著張筠補授欽此臣查西安府係省會首郡管轄十八廳州縣政務殷繁且時首發審案件非精明幹練議員不足以資治理臣與藩臬兩司在於現任知府内逐加遴選查有興安府知府童兆蓉現年五十九歲湖南寍鄉縣人由附生中式同治六年丁卯科本省鄉試舉人遵例報捐同知分發試用因辦理營務攻剿回逆出力保以同知留於陜西歸候補班儘先補用並戴花翎十年八月到京騐放十月領照到省委赴律武軍辦理營務以防剿秦隴回逆並勦辦貴州上游股匪出力保免補本班以知府仍歸候補班前補用回省辦理軍需局務因轉運軍餉軍裝出力保俟補缺後以道員用旋以城防轉運出力保加運使銜光緒二年補授興安府知府又因各屬城防轉運出力保俟補道員後加二品銜六年二月到京騐放奉旨准其補授照例用四月回省八年八月二十四日到任十八二十一等年兩次卓異歴署延榆綏道兼護陜安道並署榆林漢中各府印務交代均經後任結報清楚現經先行調署西安府知府該司等查得該員勤謹詳愼練達沽體前署道府各缺及在興安府本任辦理請務措置裕如以之調補斯缺實堪勝任其一切因公處分例免核計據藩司張汝梅臬司李有棻會詳請奏前來合無仰懇天恩俯念員缺緊要准以興安府知府童兆蓉調補西安府知府洵於地方有裨如蒙俞允該員係實缺知府調補知府銜缺相當毋庸送部引見所遺興安府知府員缺遵旨卽以張筠補授所有揀員調補首府要缺緣由理合會同署陜甘督臣陶模恭摺具陳伏乞皇上聖鑒訓示再臣到任未及三月例不加考合併陳明謹奏奉硃批吏部議奏欽此○○頭品頂戴浙江巡撫臣廖壽豐跪奏爲浙江省光緒二十年分修築西中東三塘限外埽工裹頭盤　柴工壩各工叚落字號丈尺及做法高寛動用銀數彚案開單恭摺仰祈聖鑒事竊照光緒二十年分春間雨雪兼旬山水奔注潮汐旺大霉伏之際大雨時行水勢如漲迨交秋汛風潮並盛頭三防限外柴掃盤頭裹頭各廢險甚多節據該管廳備禀報勘修當經前署杭嘉湖道丁彦任錫汾先後赴塘督勘明確飭令擇要估辦旋據西防同知季倫全中防同知胡嗣福東防同知高英升署海防營守備湯廷熊等確擇西塘自李家埠汛西養字號起至翁家埠汛元字號止間共掃工長二百八十二丈裹頭工長五十七丈柴壩工長九十七丈柴盤頭一座柴工長三十二丈中塘至翁家埠汛露字號起至戴家橋汛行字號止間共柴壩工長三百五十一丈東塘自鎭海汛宫殿字號起至念里亭汛嶽字號止間共柴盤頭一座掃工長四十四丈柴壩工長五百九十四丈二尺該工或坍深至底或潑損矬陷或柴樁衝蝕無存或檯脚搜空腐爛復勘情形均屬險要惟工叚甚長若概行拆築加鑲俾省經費其西防柴盤頭一座察看外圍水勢甚深並應加抛石塊以資擁護而期捍衛隨飭撙節確估統共實發工料銀十萬三千六百五十餘兩均經該道等核明確實分案詳委承辦所需工料銀兩並由塘工總局於歲額釐金曁鹽課綱息各欵内動支仍循例扣收部平等欵結辦各在案兹據布政使龍錫慶署杭嘉湖道鄒仁溥飭據各工員將承辦工叚字號高寛丈尺做法銀數開摺核明具詳並聲明修築西塘大龍頭及掃坦石坦各工另取清摺核詳等情前來臣覆查無異除飭取册結圖說另行題銷外合將光緒二十年分修築三塘柴掃等工緣由彚繕清單恭摺具奏伏乞皇上聖鑒勅部查照施行謹奏奉硃批該部知道單并發欽此○○廖壽豐片再浙海關所收華洋四成稅銀每結照案分解南北洋以充海防經費之用又准户部咨各關應解抵閩京餉改爲加放官兵俸餉銀兩仍於四成洋稅項下每結提銀五千兩自光緒十二年正月起按結提解在案兹據護理浙海關寗紹台道吳引孫詳稱浙海關第一百四十三結自光緒二十二年二月十九日起至五月二十日止共收華洋各稅銀十三萬三千一兩七錢九分一厘應提四成銀五萬三千二百兩七錢一分六釐内除提解部庫加放官兵俸餉銀五千兩外尙餘銀四萬八千二百兩七錢一分六厘應提解南洋一半銀二萬四千一百兩二錢五分八厘又北洋一半銀二萬四千一百兩三錢五分八厘現均照數兌足交號商楊源豐於光緒二十二年六月初九日匯解起程分赴南北洋大臣衙門投納等情詳請具奏前來臣覆核無異除分咨查照外理合附片具奏伏乞聖鑒謹奏奉硃批户部知道欽此○○魏光燾片再四安府知府文啓升授潼商道遺缺應卽揀員調署兹查有興安府知府現擬調補西安府知府童兆蓉堪以先行調署所遺興安府知府員缺查有試用知府周銘旗堪以委署據藩臬兩司會詳前來除分别檄委外理合附片具陳伏乞聖鑒再臣到任未及三月例不加考合并陳明謹奏奉硃批吏部知道欽此 
 
 

Page 12

 
 
[光緒二十二年九月初十日京報全録]  
　　宫門抄○浙撫廖奏請獎海鹽塘工出力員紳摺○直督王奏請更正改獎片甘肅提督董奏保獎河州解圍在事出力員弁兵勇摺○閩督邊奏調署知府片○粤撫許奏查明六月分雨水田禾糧價及廣州等屬先後被風飭查撫卹各情形摺○又奏請將貢品白燭改由川省承解緣由摺○將軍恩等奏循例請修船隻摺○九月初十日吏部翰林院正紅旗值日無引○見○劉恩溥謝授太僕寺卿恩○召見軍機熙敬○○頭品頂戴浙江巡撫臣廖壽豐跪奏爲經修海鹽石塘工竣在事出力員紳擇尤保奬謹繕清單叅摺仰祈聖鑒事竊照海鹽石塘經臣將擇要修築率賓等號工竣緣由奏報並以在事各員紳不無微勞足録附片陳請擇尤酌保欽奉硃批准其擇尤酌保數員毋許冒濫欽此欽遵在案據塘工總局道擇其在事尤爲出力各員紳開摺擬保聲明現署鹽運使杭嘉湖道王祖光不敢仰邀獎叙等情具詳前來臣查前項率賓等號石塘工關險要應行砌築丈尺較寛當勘議興修以迄工竣時歴年餘或會督籌辦或竭力經營以及遇險搶築或各著勤勞所擬獎各員紳均屬在事尤爲出力尙無冒濫謹繕清單恭呈御覽合無仰懇天恩俯准將前署杭嘉湖道丁彦等八員紳分别給獎以示鼓勵其現署兩浙鹽運使正任杭嘉湖道王祖光雖稱不敢邀獎惟其督修完固撙節經費著有勞績應如何量予獎叙之處伏候聖裁所有擇尤保獎經修海鹽石塘要工在事出力員紳緣由理合繕單會同閩浙總督臣邉寳泉恭摺具奏伏乞皇上聖鑒訓示謹奏奉硃批王祖光著吏部議叙餘著吏部議奏單併發欽此○○王文韶片再光緒十八十九兩年直屬水災勸辦賑捐並辦理工賑出力員紳經臣照章酌議奏請獎叙光緒二十二年六月初二日奉硃批該部議奏單併發欽此尙未由部議覆兹據籌賑局司道詳稱查有卽用知縣羅廷煦原請加同知銜兹查該員已於前辦賑務及海運漕糧出力保加同知銜並補缺後以直隸州用又縣丞職銜孫輔清史海基二員原請以縣丞不論雙單月選用兹查孫輔清已由謄録存記議叙通判史海基已報捐縣主簿暫分北河試用以上三員坐銜均與保不符羅廷煦請改獎俟議叙通判得缺後加五品銜史海基請改獎俟得缺後以應升之缺升用具詳請奏前來臣覆核無異理合附片具陳伏乞聖鑒敕部查照更正核覆謹奏奉硃批該部議奏欽此○○尙書銜總統甘軍甘肅提督奴才董福祥跪奏爲遵旨彚保河州解圍在事出力員弁兵勇恭摺仰祈聖鑒事竊奴才前奏官軍疊次獲勝連破賊巢生擒逆首立解河州城圍請將文武員弁先行獎勱其餘在事出力員弁兵勇并懇恩准其擇尤彚案保獎光緒二十一年十一月初三日奉上諭在事出力文武員弁不無微勞足録自應量予獎叙以示鼓勵著照議辦理等因欽此當經欽遵恭録咨行去後伏查上年逆回搆變西寗肇釁而河狄應之西寗道堅險阻而河狄地當衝要河狄不下則西寗亦未可進兵奴才奉旨西征其時河州被圍已數月矣賊聞官軍之至以全力扼守洮河而洮河以西徧地皆賊又步步爲營或潛伏深林以誘我深入或大股來犯以撓我所必爭使少一頓兵則我將自困幸賴天威將士用命一破之於邊家灣再破之於康家崖急渡洮河賊又以五六千人憑河死拒河邊山頂築以堅牆槍砲齊施軍不能進乃潛自上游繞出其後毁其堅牆軍乃畢渡又破之於三甲集爲賊堅巢地勢深險同治年間數次進兵所未能得利者也又由景古城進搗高家集賊衆數路俱不退避乃聚其死黨盤踞於四十里鋪以拒我軍其寍河亦圍攻如故是時官軍一由康家崖一由狄道西山口兩路進兵齊集於太子寺一齊攻進又分兵往克寗河賊勢不支遂直抵河州城圍立解由是西寗一帶得以次第進兵是役也以二十餘日轉戰而前地旣早寒又時方大雪河橋旣毁又以皮筏濟師主客旣分形勢又隔卒能以少擊衆以逸待勞使賊退無所容進無所得實非諸將士之力不及此也隨案各員旣蒙恩優獎其餘員弁兵勇未便没其微勞據各營開送前來奴才覆加查核委無冒濫且實係異常出力謹開具清單恭呈御覽咨保人員並照例開單咨部合無仰懇天恩飭部核准以示鼓勵各該員履歴仍請俟軍務肅清再行補送所有河州解圍彚案列保各緣由謹恭摺具陳伏乞皇上聖鑒訓示施行謹奏奉硃批該部議奏單併發欽此○○邊寳泉片再福建福州府知府唐寳鑑陞授督糧道遺缺經臣奏請以汀州府知府胡廷幹調補所遺汀州府卽以福州遺缺知府張星炳補授尙未奉部覆查張星炳現已到省所有福州府印務應以胡廷幹先行接署其汀州府缺卽以張星炳署理據藩臬兩司會詳前來除咨部外謹附片具陳伏乞聖鑒謹奏奉硃批吏部知道欽此○○頭品頂戴廣東巡撫臣許振樟跪奏爲查明六月分雨水田禾糧價及廣州等府屬先後被風飭查撫卹各情形恭摺具陳仰祈聖鑒事竊廣東省光緒二十二年五月分雨水田禾糧價情形業經臣恭摺陳奏在案兹查廣東省城光緒二十二年六月分上中下三旬得雨澤十餘次高低田畝一律霑足晚禾均已裁插園蔬雜糧亦皆暢茂各屬禀報與省城大略相同糧價較上月稍减民情安謐堪以仰慰聖懷惟六月十九日戌刻省城地方陡起颶風繼以暴雨次日卯刻風雨方止據廣州府各屬禀報官署民房洋面船隻間有刷坍沈没及傷斃人口情事沿海風勢甚大營房砲艇損失尤多並據肇慶府高要四會等縣具禀同日被風情形大致亦復相同當卽會同督臣飭司轉行府縣速將被風各處妥籌撫卹又據高州府化州吳川縣禀六月二十五日午刻颶風大雨起自西北繼轉東南廟宇衙署監倉均已倒坍民房亦多損壞官皆露處民亦流離較之十九日省城被風災傷更甚復經委員帶欵馳往察其災重之區急爲撫卹毋令失所一俟查明禀覆再與督臣籌議加欵辦理估計工需分别修葺此時早稻登塲已經十分之八沙田尙有未收割而遭風者若非此大災則年榖近十成矣皆由微臣奉職無狀莫彌天變悚懼萬分所有光緒二十二年六月分雨水田禾糧價及廣州等府屬先後被風飭查撫卹各情形臣謹恭摺具奏併繕糧價清單敬呈御覽伏乞皇上聖鑒謹奏奉硃批知道了所有被風地方卽著妥爲撫卹欽此○○頭品頂戴廣東巡撫臣許振褘跪奏爲廣東本不産燭恐誤貢品擬請敕部核定例價由粤籌欵白燭概歸四川承解仰祈聖鑒事竊臣接查舊卷疊閱司詳廣東例辦白燭每年應解籌額一萬斤添辦一萬斤每斤定例正加各價共銀六錢六分九厘在於地丁正耗項内分别作正開銷歴經照辦在案粤省向不産燭從前川販運粤銷售藉資采辦近年白燭不復到粤蓋以粤省概用火水洋油間或偶用洋燭凡用燭到粤旣無銷售且搬運費昻動多折本故皆裹足不前粤省每年承辦白燭悉索街市不滿三千斤疊派委員分往上海湖北等處采購始能勉湊足數然時價旣早晚不聞脚價又叅差耗費以之報部則不合定章以之籌補則難足虧額至於貨色之雜標誠恐不能適用此臣所以大懼也旣充貢品何敢因難推辭固惜物費惟燭非土産採購無從祗好變通辦理調查沉香連香從前本由福建省辦解嗣於乾隆三十七年奉行改由廣東就近採買是物料改辦原有成案可稽所有廣東省遞年應解白燭二萬斤合無仰懇天恩改交出産之四川省就近採辦並請勅部將粤省節存價脚等銀仍爲原欵報撥充餉或卽撥解四川以部臣核議爲定庶就妥使而免虚糜至本省尙有附解白燭二千六百斤向係折價解部仍當照舊折解以符向章合併陳明臣爲就便核實不敢惜費起見所有白燭改爲四川承解緣由伏候皇上聖鑒訓示遵行謹奏奉硃批該衙門議奏欽此○○奴才恩澤增祺跪奏爲循例請修船隻以資應用恭摺仰祈聖覽事竊查黑龍江通省額設大小船一百三十隻内除歴經奏准停修船五十一隻尙有六十九隻兹據墨爾根副都統博棟阿查報明年應行補修運糧船四隻呼蘭副都統倭克金泰查報明年應行補修運糧船五隻渡船二隻均逾例限　朽不堪駛用等因請修前來奴才等覆查墨爾根呼蘭明年補修大小船十一隻核與例限相符應請循例補修所需物料請旨飭部給發以資修理請俟修竣再行照例題銷所有明年應行補修船隻緣由理合恭摺具陳伏乞皇上聖鑒謹奏奉硃批該部知道欽此 
 
