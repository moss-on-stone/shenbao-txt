# 1887 - 222 - 4905150

 

Page 1

 
 
[石印殿本直行康熙字典出售] [  點石齋主人代啓]  
　　康熙字典一書縮印創自本齋比年踵起者甚衆早巳四海風行現本齋復得殿板初印一部精美齊整洵爲罕世奇珍因仍縮印中號直行每部分裝六本碼洋二元五角悉數售與愼記巳於本月卽日出書零躉購者請至逢源里愼記面謹　也 
[論流氓之不易禁者仍有可禁]  
　　前者著有一論謂流氓折梢之輩上海地方爲最多亦上海地方爲最不易禁蓋租界五方雜處品類不齊故此等人匿跡其中無從分别而商民聚處鄉愚之可欺者亦時出其間若輩見之遂以此爲魚肉此流氓之所以多也公廨會審之員責重而權輕不若州縣衙門之可畏所用刑法至枷責而止管押數日或數月則西人以爲官刑者華人初不以爲意以中國向來不以監押爲罪卽罪人而爰書未定亦嘗覊押且并無所謂限期也夫此等人廉恥道喪又豈畏數百之笞數日之枷嘗見有荷校而出發至某處示衆而若輩沿途高唱嘻笑如恒或見途中婦女仍與調戱歸押之後又且欺凌同類無所不爲此等人尚可以枷責押三者懼之耶若欲使之懼則公廨於此三者之外卽無具權必須送縣而後可辦然送縣之後所辦者亦决無死罪則亦不過笞杖而止軍流以上諸罪須申詳上司而後可定則多一事不如少一事縣官又熟肯任此勞怨僕前者曾以爲此等人若論律例原無死罪若論情節甚於盜賊祗以定例不能擅更故雖次以刺字於面以别良莠而其勢尚且有所不能噫租界之地其果無法以治流氓拆梢諸黨也乎說者謂流氓之輩本係良民徒以貧故迫於飢寒以至於此若執治亂民用重典之說地方官或不免有慚乎不教而誅今不思教而化之使若輩悉變其奸拐貪暴之積習仍歸於正而專以嚴刑峻法治之無乃非仁人之用心乎余曰政刑不如德禮聖人先我言之矣而至於今日其能行之者有幾大都優柔寡斷養廱眙患之輩無不以此數語爲藉口其實能使民賣刀買犢賣劍買牛者自古及今有幾人哉流氓之輩固非可以煦嫗噢咻之道治之者也顧欲思一善法以處之則又别無良法不禁踟蹰者久之適有友人過余談及此事友人曰涓涓不塞將成江河星星不息將至燎原此時之流氓其害僅在於閭閻僅中於闤闤樻而久焉恐有不可問者昔在咸豐年間上海城内時有小孩成羣結黨各分門户居然旗槍林立互角雌雄旁觀見之謂此兒戲耳何足爲意而不知其孩黨中一人卽小金枝蓋幼而習焉長而慣焉至後卒釀成戕官之禍近來上海城廂内外流氓之多日增月盛此豈地方之福哉子以爲宜重辦而嚴禁之固其宜也然此輩黨類衆多誅之則不可勝誅且亦無此治體不誅則别無善法若拘而禁之是亦驅虎入柙之計然安得如許大地方以安置若輩况聚處多人設或防範不屬必昆有毁柙而出者其勢益將復横惟有便之長懼則或者尚有可救子前論所言刺字一法無論國家定例斷難攺更卽使可以通融而其人一經獲案卽刺字於面則不免爲終身之玷雖其咎由於若輩之自取而捫心猶有所未安不如易刺字爲照相現在捕房凡於獲到小竊等犯本有照相之法將其形象留於捕房此後便易於緝捕是誠善法也顧此等拍照祗存在捕房以備將來按圖以索外人末由知而見之也今當變通其法公堂購辦拍照機器一副其小竊之初犯者尚可寛宥一次俟其再犯乃拍其相若拆梢拐販之流則雖初犯亦不容寛宥拍得其相則照成數紙一紙附于案卷以備稽查一紙移送縣署法廨之案則以一紙送英署英署之案則以一紙送法廨彼此互相知照則若輩無可影射無可逃師又以一紙裝於玻璃懸之著前或再以一紙懸於巡捕房門前如照相店之樣張也者派人守之勿令竊去紙上寫明姓名籍貫并摘錄其案犯之由所照者止一頭面不必照其全身務期清楚酷肖使見之者觀其相識其姓名知其籍貫審其案由則可以預爲之防設有再犯獲案之後必嚴懲不貸以次加罪如此則如禹鼎象形魑魅魍魎皆不能逃其形若輩雖曰寡廉鮮恥不畏人之訕笑而面目旣不能自掩則一經犯事卽無異乎孫悟空之戴上金㧜終其身有所牽制是獨非所謂不惡而嚴者乎此法如其能行吾知拆梢流氓從此不敢涉足于滬上以自献其有靦面目或者自怨自艾洗心滌慮棄邪歸正則予以限期五年之内無過則准其註銷以資鼓勵是又法外之仁而寛猛相濟之妙法也子以爲何如余撫掌稱善曰是眞所謂仁人之言其利溥哉有此一法官則易于緝民則易於防卽若輩亦各有所顧忌而易生其悔悟一舉而三善備焉治流氓之法孰有逾於此者哉敬聞命矣友人旣去遂錄其語而存之以俟當軸者探焉 
[諭旨恭錄]  
　　六月二十三日奉上諭前據御史端良奏八旗兵餉搭放二成錢折銀兩久未開放請旨飭查一摺當經諭令八旗都統查明具奏兹據奏稱八旗兵丁領餉向須扣除庫利銀數該御史木知户部定章以致所除餉銀數目未符至扣銀六分折致當十錢一千僅於光緒十一十二年間查明户部來文放過三個月與二成搭放之錢毫不相涉叅領等官領放餉銀均各按月出示曉諭二成錢折銀照常開放並無尅扣朦混之弊等語八旗放餉情形旣據各該都統確切查明毫無弊混該御史所奏均毋庸議欽此 
[都門雜錄]  
　　前門内松棧胡同自兵部書吏張姓者於六月十五日吞烟爲時未久經其妻察知急以穢物灌救得以更生然張因何輕生尚未知悉傳者謂前一二日該科房有某省要緊咨文須詳細核算而張因科房甚熱乃將咨文帶回家中意俟早晚凉爽時辦理十四夜有賊入張室將衣物搜竊一空其咨文乃在衣包内衣包亦被賊竊去張無處尋覓恐難免罪遂萌短見耳詎十六日夜四更向盡張於睡熟之時忽院中有擲磚聲將張驚醒急擎燈往覘則見一布包繫於磚塊上張遂拾取於室内啓而觀之則卽所失之咨文也張喜甚遂於次日回堂核算該司官竟不知其爲合浦之珠去而復返也觀此賊之舉動眞所謂盜亦有道者矣○户部前奉皇太后懿旨籌撥大婚禮儀處銀二百萬兩現經户部如數解齊並奏請以所撥之銀二百萬兩責令各省如數歸還部庫其一百萬兩分令各省於十四年地丁項下按限解部一百萬兩分令各省於籌邊軍餉加放俸餉兩項内按限解部云○前門外王皮胡同有兩妓館僅隔一墻其所搭凉棚亦相連爲一六月初間忽起極大旋風將棚捲入半空旋落於街頭行路人躱避不遑人受損傷聞有一十數齡之孩頭顱被傷尤重近日調治稍愈大約不致斃命又西河沿有王姓者與其子完婚因院宇狹窄乃於具房 
 
 

Page 2

 
 
後護城河岸搭一席棚爲親串宴樂之地是棚亦被是日之旋風刮落河内幸親串避去甚早未遭其傷然酒甌茶盞則皆粉碎無存矣○前門外打磨廠有一音樂鋪養一猪忽於六月十七日暴斃該鋪夥以其肥美頗可充腸因不肯棄竟以巨釜烹之以供大嚼然此猪係染瘟疫血死者夥計七人食肉後皆於次日病臥牀頭沉重異常甚矣人之不可因小體而傷大體也○前報考試游歴外洋之各衙門司員由總署取中二十八員復經帶領引見恭候皇上硃圈刻聞皇上於排單僅圈十二員至其餘十六員總署擬作記名一俟下屆更换駐紥各國欽差時乃將各員恭呈排單開列在前○六月十八日向午刑部門首有大車八輛每車坐囚犯四名皆以鐵索繫其手足車之前後左右有兵弁約百人均持器械圍護甚嚴閱時未久經該部官役扶諸犯入署收禁於獄傳者謂今春自京以東直至關東通衢大道每值日將暮時客商恒被搶擄一空集鎭當鋪村莊富户亦不時遭其掠害刻所獲之犯係步軍統領派緑營兵弁密訪而得之者也聞出力兵弁提憲不日將奏請奬叙云 
[遺愛在人]  
　　前報曾紀順屬紳士呈請於順屬地方建立前故府尹周小棠大銀臺專祠一事兹聞業經合肥相國具奏仰邀恩准在順天府署後先建大銀臺專祠以崇報祀鳩工集料起建大殿五楹涓吉奉設牌位嗣後於東安等處擇地立祠按大銀臺於府尹任内籌辦賑務救活災黎甚多今日者報以馨香奉以爼豆九泉有知不誠當之而無愧哉 
[樓前小泊]  
　　聞彭雪琴宫保於六月二十四日午後經過嘉興城外之南湖卽在烟雨樓前泊舟片時登岸游眺玩舊日留題之處風景依然作扁舟放浪之游烟波在望未幾而揚帆逕去無煩地主之欵接不勞驛吏之送迎此其勁節清操誠有令人想像不置者矣 
[潞河漁唱]  
　　江蘇江北河運漕米于天津放關後銜尾赴通六月十九日河西務汛報稱業巳挽過第四起其餘均在楊村上下停泊云○許觀察政體違和尚未喜占勿藥六月初九日夀誕先期傳諭各屬員屆期切勿來轅慶賀○東路廳郝司馬之夫人仙逝後於六月十四日在署中開弔本城官紳及東屬七州縣官員咸來弔唁是晚又接得家報悉司馬之胞兄在籍長逝遂又擇期二十日在彌陀庵誦經　僚之往弔者亦不絶於途聞司馬筮期中秋前後擬將夫人靈柩扶送回家云○六月十二晚天大雷雨霹靂聲窗户爲之摇憾西水關外天成庵有古榆一株被雷殛裂樹下遺有獸皮一張已被火焚焦爛○六月十七日俗傳爲城隍夀辰廟中執事者資雇梨園子弟演戲兩天觀者人每人山大有呵氣成雲揮汗如雨之勢有一瞽者擁至人叢中無力擠出忽然霍亂吐瀉經人舁送家中○車夫劉某與皂頭史某因事口角經人勸散史心不甘休持械赴劉門前尋釁劉聞聲而出被棍擊破頭顱囬流如注舁至州署控訴張刺史飭差拘史到案嚴加懲斥革去卯名○魯氏婦撫有一子年已及冠遂於今春娶宋氏女爲妻眉案相莊頗覺琴耽瑟靜而一聲姑惡令人入耳難堪始尚怒詈申申繼且鞭箠交下甚至斷其飮食欲置之死地而後甘心婦弟宋某前來說情姑不但不依反凌辱逾甚宋遂據情禀訴州尊批准飭差傳訊○賭博一事爲害匪淺小則傾家敗産大則械鬥輕生通州僅一邑耳而因賭肇事之案卽罄南山之竹亦覺書不勝書日前有由新疆撤回之吉林營兵暫寓客棧三五成羣時赴賭局三戰三北以致腰纒罄盡衣物亦典質一空後不知何緣兩下各集多人約期在倉門口械鬪及至營兵見觀者甚衆恐傷局外人未敢下手而賭局中人則好勇鬪狠竟將營兵擊傷二人業已報官涉訟矣 
[片奏恭錄]  
　　今正本報登有胡銕梅上舍生璋擬仿東洋開井法以溉田疇云云盖此事係胡君身親目擊故其言能確鑿如此本欲在揚州上海等處創設井泉公司先行試辦惟華人均未目覩疑信交參故此舉驟難就緒近悉陳芸敏侍御琇瑩以開井灌田實與西北水利有裨業經據情入奏奉旨交總理衙門議覆兹故謹將覆奏恭錄左方再該御史另片稱監生胡璋訪得旱田取水良法用機器槌并溉田一節該御史係得之申報因關農務奏請試行查總理衙門於本年三月初六日接據出使日本國大臣徐承祖咨稱據隨員姚文棟代呈監生胡璋說帖訪明開井器櫙工匠各項價目開具節略並飭隨員帶同工匠赴高田村等處目騐機器已成之井六處方開之井二處著有成效隨經摹繪凖圖並訪明運用方法五條若果創辦須在日本購買機器全副並雇熟諳之人前往教授將來轉相倣效可以聽民自爲一器挖掘多井較之開濬河渠勞逸不啻倍蓰其雛欄機器當經在署試騐惟不知我國北省地方是否相宜似可購買全副機器並雇日人試辦等因前來查徐光啓農政全書内載有泰西水法二卷汲江河之水者曰龍尾車戽井泉之水者曰下衡車恒升車又載有鑿井之法其時尚未有槌井名目道光中江蘇撫臣林則徐督令知縣齊彦槐造龍尾恒生二車取溉旱田極稱得力其法似宜於水鄉而北地高原未必適用兹據該出使大臣所稱槌井新法具有圖說與該御史所據以陳奏之說無異惟各處土質不同此項機器是否於畿輔一帶地勢相宜難於懸揣應請飭下該出使大臣酌購機器一具並雇工匠一名齎送來京督飭試辦如果便利再議推廣行之似於農田水利不無裨益謹附片具陳伏乞聖鑒謹奏 
[彝陵瑣語]  
　　江水大漲所有水濵草鋪刻已移上岸邊大南門外各生涯較春冬稍盛邇年西人逐漸在南關外添造洋房是以趁洋貨生涯者勝昔年數倍也○月前大雨兼旬水源大至竊匪多由水面去來南門外某洋貨店被竊後賊用小划載運贓物經鎭憲派巡查砲船往鼓樓賊窟中抄獲從重責懲事後文武各員會商擬在水面倣照粤東漁團之制練團勇以杜賊蹤實保商安民之良法也○上月十七夜操防營兵丁與大南門外某麵館中人口角隨約同營多人蜂擁而來打壞館中器具夫撥兵以衛商也今乃適以擾民豈設兵之初意哉後經營主查明滋事之十六人重加懲責貫耳遊街哨官亦摘去翎頂以示薄罰并賠償該舘錢數十千云 
[哨官獲盜]  
　　某姓船由無錫裝黄豆至新塍交卸上月中旬開回路經洞庭山下突遇盜船三艘蜂擁而至荳船夥共五人與之抵敵被盜用槍拒斃四人祗剩一老者被其綑縳艙中然後將洋銀行李席捲一空揚帆而去當經老者高呼救命地保聞聲而來釋其縳相偕報官經太湖廳會同吳縣親臨勘騐隨由太湖水師某哨官帶同老者跟緝至無錫見有匪船三艘確係當時行刼者到船盤問三船中祗有一人在詢知餘人皆在烟館酒肆中該哨官密查得實協同該處兵捕擒獲盜犯四人連看船之犯一併獲住其餘皆聞風逃遁當將該犯五名並盜船三艘會同該處營兵押解到省 
[雷殛惡人]  
　　姑蘇來信云六月二十四日二點鐘天大雷雨以風張家巷河下有常熟船一艘船主年僅十八歳被雷擊斃船夥二人則各傷其手查該船在上海時有某客夫婦二人雇往姑蘇鋪陳行李外携洋六百元船主偵知暗購砒毒俟客睡醒置之茶内捧以進客解不飮船主以砒毒無能爲力竟陡起殺機向後梢掣取利刀方大踏步進艙中忽霹靂一聲登時擊死可見天道昭昭報施不爽隂謀詭計適以自害其身耳誠何益哉○是日又有震驚逆子一事據鄉人云某甲母子二人其母兩目不明甲憎其母之老醜也時詈駡之并屢欲揮拳毆擊是晚復將母大駡且痛抶之母憤極黑暗之中意欲投河覔死幸有漁船在旁聞聲救起得以不死其子卽經電光纒遶其身雷聲大作急叩求良久立誓攺過自新雷電始息夫父母之恩昊天罔極自懷胎乳哺以迄就傳成婚實幾許辛勤盡幾許心力始得撫養成人不能孝養終身己爲此生憾事而尚忍忤逆之乎如某甲者因叩求而得免一擊碧翁翁不免過於仁慈巳 
[洪都客述]  
　　江西來信云汪芍卿明府綬之前由餘干調署奉新繼而調補臨川月前復奉憲札與南昌對調旋筮期六月十七日接受蘭昌篆務○上月初新城縣屬出蛟平地水深數丈室廬田禾衝毁殆盡人口亦多淹没者水由臨川豐城以至三江口而入鄱陽湖路經數百里 
 
 

Page 3

 
 
是時三江口忽漲丈餘則新城之水其滿溢可想而知已當經府縣申詳各上憲撥欵賑濟大憲立委候補同知瞿司馬推賢携帶數千金地主攺放○江省水師原由賀觀察元彬統領日前李顯之中丞牌示以原帶新兵營周總戎有才爲水師統領所遺親兵營調某恊戎管帶○早稻業已登塲而米價反每石加昻一二百文蓋災區頗廣需米甚多是以市儈有心龍斷也○上月十四日已屆末伏而炎熇轉甚幾如炭熾洪爐城内外之抱病者層見疉出醫生藥鋪晝夜不遑災後餘生何以堪此願向蒼蒼者一呼籲之 
[出殯誌盛]  
　　荆州駐防前廣東都統裕軍憲錫臣前以晉京陛見在安慶得病於四月初一日道出滬江暫住英租界石路吉陞客棧旋因病勢沈重遽赴仙游其靈櫬於昨日午刻發引至招商局金利源長江碼頭由江寛輪船載至湖北省城以便入城治喪所有儀仗一律排齊由公館起行經法大馬路往東至浦灘折而南過天后宫橋至碼頭前導有擎燈清道飛虎金鑼大傘軍健遮頭掌扇等件銜牌十數對係廣東都統荆州筆政兩廣機器局總辦欽賜荷包奉天誥命遵例入城誥授武顯將軍晉封振威將軍誥命亭香亭像亭綵亭銘旌亭鑾篤靈轎轎前有三人枌福祿夀三星大袍闊服戴相貂國公帽等如戱劇中所演轎後有八人扮作八仙相隨而行此外有清音全部奏蒿里之歌僧道各有八人繞鈸聲喧幢旙影颭又有頂馬提爐金瓜亞牌功布柩前有元色遮棺用大紅金線材罩以十六人舁之惟送喪益寥落如晨星孝子在柩前執一長杆紙旙柩後有跟馬一人并女轎數乘而已 
[先殮後訊]  
　　紹興人徐順德等向丁錦泉索欠肇訟覊押日前因元和病斃善堂經道憲札委南匯縣袁明府騐明因病身死當飭屍親具結棺殮等情業經詳紀報端兹悉袁明府回南後蒯大令卽飭原差將徐順德并君瑞元林等盡行開釋靜候集訊詎順德於前日午後在寓所急病身死經其弟君瑞告知原差禀明大令遂於晚間升堂集訊君瑞訴稱順德身死實遭姚姓兇毆所致務求伸寃姚蘭洲供稱丁錦泉自光緒十年間因虧欠庫欵銀兩避匿遠颺去冬忽有徐順德等到來尋丁索欠職員於此事實不干涉確遭誣累求請明鑒大令遂謂丁錦泉曰爾乃此案禍首今日可從實說究欠徐銀若干丁供詞游移大令怒飭掌嘴百下并笞責百板着還押姚飭退着徐君瑞赶速將乃兄順德棺殮再候覆訊 
[縣署瑣案]  
　　江北人張廷權於本年四月間失去八歳之子上月初張來滬訪悉子被季祝三郁春和等誘匿日前在法租界八仙橋東首尋見季郁二人向論支吾扭入法捕房解經公堂由王鴈臣司馬訊供移縣昨晨蒯大令升堂研訊張伸訴前情求恩嚴追質之郁季二人郁稱張子被王四郎誘出托滬南洪昇碼頭開烟館之周老坤并紀老老等賣去與小的無涉大令飭將季郁管押候提周老坤并紀姓到案質訊核辦○前報侵佔園地一節兹悉蒯大令將趙世春訊供後巳出堂單飭差提范金堂何阿寳并廿三保二圖地保朱昆元等共六人到案質訊云 
[英界公堂瑣案]  
　　包探陸阿長禀稱昨夜三點半鐘時有本邑人朱阿五奔入粤婦王阿四家阿四悮以爲賊駭極狂呼經人帮同獲住交捕帶至捕房查得朱躭擱張桂山烟館内離粤婦處祗三家因調戱張女圖姦張怒欲拿朱從樓窗跳下脱逃是以闖入王阿四申訴前因并稱初疑朱爲賊及獲住知非圖竊原欲放伊伊反辱駡爲此唤捕拘拿朱供小的向爲細崽現今失業躭擱張烟館中偶因細故與張口角張欲毆擊故從披屋奔逃張稱朱是吸烟主顧曾欠錢三千餘文兹云因無生理借住幾天又欠錢千餘文昨夜聞女兒房中有聲呼女詢之女睡夢中毫無頭緒豈知朱欲行非禮聞小的呼喊情極奔逃朱稱小的在張處花錢不少昨日張夥向小的借洋以致爭毆蔡太守謂朱所供前後不符顯見行爲可惡判押七天俟還清張錢再行發落○公和祥棧房管碼頭四人惠鐵訴稱年見張金雲陸阿全所持舊馬脚鐵的係棧内失贓爲此交捕送案張陸同供在碼頭脚下淘荒偶然檢出舊銕惠鐵又稱此事有更夫可証易繙譯向蔡太守曰公和祥棧係英商所開請俟英領事會訊之期辦理如何太守然之隨飭將張陸及鐵帶回捕房訂於本禮拜六解訊○沙遜洋行經收房租人張炳堂控稱房客劉氏欠租洋二元九角王氏欠租洋二元一角向索逞蠻請爲追究蔡太守准詞飭差傳該氏等於昨晨集訊劉氏供稱租住房屋已有十年之久今始遷去祗欠租洋一元三角土氏供稱祗欠一元二角太守問張曰究竟被欠若干答稱有房票可憑該氏等因巳遷栘曾經商減是以所供數目不符太守問該氏等何日可繳均稱現在無力須俟來年太守飭覓保具限繳租○前紀無錫人陳金軒寓居聚興棧失竊洋一百五十元由包探賀東生查獲該棧茶房毛阿毛認竊洋銀祗存二十元尚有七十元借與沈阿和交李錦生妓院内又自已用去六十元遂將一千人送案蔡太守訊供之下筯將主管押着沈李繳洋七十元再行核辦昨日該包探禀訴前情并稱沈李之洋已經措繳太守押令毛繳洋六十元起案之洋存堂拔領○某錢莊夥王錦春控稱羅啓楊曾持洪元莊票來取現銀豈知洪元閉歇銀兩落空叩請着羅追償蔡太守訊悉情由飭羅交保措銀昨又覆訊土申訊前情羅稱土旣控我不應再控洪元莊且其所開數目内有利銀四十餘兩不願認償尚有九兩有奇係伊悮算除去兩項餘願照償土堅稱利銀應歸羅出太守諭俟飭錢業董事公議利銀之應否羅償覆候核辦○某絲綫店學徒顧振嘉因事出門適有門樓上擲下瓦缶傷及頭顱巡捕見之拘擲缶之葉金泉送案蔡太守升堂訊究葉稱小的係野鷄扛夫寓在門樓上並未擲人請問同寓之陶炳塘湯阿紀二人可也太守飭顧投仁濟醫院葉押候補傳陶湯再訊昨日傳到陶湯太守向之研詰同供昨晨出外營生及暮始歸並不知擲缶傷人之事葉仍諉爲不知該差禀稱當小的往提陶湯時據該處人言顧在門樓下小便葉用鉢潑水偶一脱手致鉢墜下傷顧頭顱葉知不能抵賴始俯首求恩太守將陶湯開釋葉押俟受傷人傷痊再行核辦○祝全福新稱小的爲華利棧房修整淘籮昨將修好者囑扛夫張阿春送到棧中張非但不依反將小的頭顱擊破且有邢錦祥帮同逞蠻爲此報捕拘案張供祝被淘籮碰傷小的並未毆打邢供小的是在旁解勸祝稱被張用扛棒擊傷蔡太守判張管押七大邢從寛開釋 
[法界公堂瑣案]  
　　東洋婦早訴稱曾向洋貨店買皮酒一打計十二瓶價洋一元八角付彼洋二元店夥卽找出四開洋一元正待取酒該夥忽稱所付洋有一銅洋但付洋時伊曾看過並沬說有銅洋至找洋交出之後又稱有銅洋殊不可解况我之洋均有一式記認爲此帶數元到案請騐王司馬詰之王正興據稱在洋涇浜做洋貨生意伊來買酒計價洋一元八角交下二元遣徒往估内有一銅洋因之向换詎伊不認旋據通事稱日本有領事在滬待向東洋公館控告後如要傳人王正興有店在此卽可傳提王司馬謂王正興曰爾未將洋估看明白如何將找洋先行找出旣已找出當將酒十二瓶卽行交彼何必涉訟着將酒交付王稱小店吃虧不起銅洋祗值洋三角要虧七角司馬謂然則俟伊赴東洋公館控告後傳提質訊爾爲此數角洋元與伊成訟亦不合算王正興稱願遵斷王司馬商請祁繙譯官轉諭日本婦遵照仝往取酒○高順寳盛炳卿高雲卿孫阿慶等同住德興里爲有成衣匠錢坤全者與高盛兩家之婦女因算帳不知如何爭競牽涉高孫等人於昨日集法公堂訊究王司馬詰問之下以爲高雲卿之妻王氏據稱被打傷重司馬謂旣稱傷重着孫阿慶高雲卿兩人將高妻王氏抬送上海縣署騐傷高順寳盛炳卿蔣阿大三人送縣辦理○日斯巴尼亞人周瑞於前期携該管領事文函投法公堂稱有沈靜安者借去洋五十元以王小芳爲中保自前年到今本利全無向小芳說亦置不管今小芳在紫來街嫁粧店内請爲傳追王司馬准詞傳提于昨日集訊周瑞到案伸訴據王小芳供洋有一百元係福泰烟館所借我爲中人伊内兄陶子卿爲保人在後福泰店閉後在縣署打官司以三八折清理周處之洋我與保人各賠過洋十二元料理現在沈靜安在南京伊曾自去討過前日來說我曾允伊同至南京去討王司馬謂爲此數十洋元而去盤川何人肯出王稱然則我是中人非保人 
 
 

Page 4

 
 
司馬謂筆據上寫爾保人如何不是王小芳稱沈之筆跡我却認得此張不是沈筆保人實是陶子卿王司馬詰周陶子卿現在何處答稱伊在虹口爲巡捕司馬謂王小芳無論爾是中是保當將沈靜安交來幾日可以交到王小芳答稱來回須十四天司馬着將王小芳交保准限十四天交沈如逾限不到卽當惟爾是問○戴包氏偕弟包阿大訴稱住居醬園弄同弄中陸福生於昨日打娘衆人不服陸將方凳擲出阿大適走過用手搪住倘碰在當頂則性命堪虞陸福生遷怒于我反將我毆打旋有陳松喬同妻陳錢氏携被毁藥水瓶及生漆碎鉢投案聲稱爲木匠亦住該弄昨日出外爲人家裝板壁妻則在外帮傭均不在家得人知照稱我家内被人打毁物件因此赶回見包阿大等正在打架我亦被其打傷包稱陳松喬與陸均蘇州人帮伊打我王司馬詰之陸福生爲何事造釁陸母楊氏遞禀聲稱兒子並不曾打我陸福生供昨日老母呌我送人到别家去後回家又呌我出去做生意我謂爲時尚早天熱稍坐老母赶來打我我逃奔衆稱我打娘要將我打故將方凳搪抵逃到陳松喬家内包阿大等衆人又赶來將物打毁王司馬詰陳松喬被毁物值價若干答稱藥水五瓶每瓶值價洋五角共計二元五角搭連袋一隻内洋四元是寄家信者生漆一鉢值洋六角短衫一件鞋子一雙王司馬謂似此約共洋九元着包阿大出洋三元陸福生出洋六元賠還陳松喬看將包陸兩人暫押俟交到洋元再核 
[正悮]  
　　文報局内恊賑公所瑣記三十四内祝洪氏助洋五十元五字悮刻四字李蘧園蘧字悮刻坯字合即更正 
[急救時疫靈丹]  
　　敬啓者兹旨禪臣洋行梁金池大善士由粤得來火秧櫪治病靈草專治霍亂吐瀉冷痧等症據云應騐非常去年蔣君笑山治愈者不知凡幾兹蒙梁君見賜小堂十數盆依法照試果然應騐非常眞是救急仙丹足見梁君一片婆心實屬功德無量卽小堂亦代爲布施同聲感德現今夏末秋初時疫甚多如有急症醫樂不及治者欲得此草卽向梁君及小堂兩處均可照取尤恐木　週知登報奉聞滬北六馬路仁濟善堂拜啓 
[拜讀棣友師伯寄生山館遺稿二絶錄呈夢畹生政刊]  
　　大羅天上記前身集中有自題寄生山館圖買陂塘一闋　句云記前身大羅天上誰云我本仙吏小謪塵寰證死因吟到斷腸凄絶句集中悼亡之作最多亦最工低徊掩卷淚沾巾○衍波箋寫浣花詩紅杏青蓮絶妙詞底事罡風無賴甚等閒吹折鳳凰枝[  徐園百花祠香尉魏塘罼堮玉洲拜草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内協公所經收賑捐六月下旬清單]  
　　廿六日吉林將軍　倡助吉牛　一千丙甲合九八規元一千分五十一兩文錢八分六厘　　　蔚　　　號電音匯到○使君受福册睢寗縣儒學正堂丁西圃明經令孫湯餅資移賑二十元由本埠乾　庄交到○又册金壇姬古愚先生續募王春福王春喜張得　張奎元潘　福聽元潘明高岳庚八　各五角○作善降祥册江西吉安府廬陵縣署同仁募輪翮書軒承恩堂朱二户各四元培德堂子膺唐昌齡三户各二元凌健齋讀我草齋陳竹笙三户各一元寳松堂江筆花書屋江二户各五角○又册南號永記號一元○同里金小總先生續募六月分賑捐松陵隱者一元昌記福記安記泰記元記載記順記神記九户各五角泰　福公　二户各三無名氏培宗主人二户各二百文王二香叅號二户各一百八十文實收洋六元又錢八百六十四文○電報學　交到延州來季子爲兒病漸愈完愿五元○天津無名氏八元天津沈鳳瑞善士求諸事平安二元○無名氏五元無名氏一元○本日共收規元一千别五十一兩九錢八分六厘吳洋七十元錢八百六十四文 
[上海北洋絲業會館籌賑公所施少欽經收山東順直賑捐六月二十二日第一千四百四十一二次清單]  
　　昭文窰　不留名爲孫病愈完愿田沙溪永義　　洋一百元宋培之尊視證善爲患嗽失血虚瘧等症求速愈三十元募無名氏十五元二户由姑蘇通裕局來○洞庭東山孫湘荃畫潤移助二十元吳淞關心印　由潤生局朱十四　○陸氏病輕完洋十元得安居士求一門　吉人口平安王陸氏藥資移助病卽見愈各五尤六王氏藥資助賑病卽全愈二元四户山沙溪朱萃卿寄永義昶局蒙○山蔭朱義　箓父　愈洋十元又朱陳氏求家氏長病愈十元二户由恆利庄來○葛甘慈爲父病愈完愿十元又求妻病愈五元二户由蘇州鴻源局來○有心綿力人每月節　食則正月初六　　　較仁堂由劉桂馨翁交來六元○救命摺第九千六四十八號宏泰油坊省西瓜資移助由姑蘇全盛局來洋二元○又丹沈味青募住馬市街芳住園内聞體　洋二元　　　　　一元孫無珊錢七百四十五文許寶衍三百文係逐日在舘寫字所積之圈兒錢有如是之好善殊可嘉聞馬氏五百文孫愼甫三百四十文周陳氏何吳氏各一百文周何一　係聞府使僕亦屬好善之至共八户由杭州順成局來洋五元以上二十一日○救命摺第九千四百七十二號溧陽德源帳房募果然我病愈了洋三元物力薄餘求身體卽愈人狄　生三户各一元色圓人四角半經畬堂三角無名氏二角半共七户由寶順局來洋七元○浙紹善士募陳門王氏顧門兪氏兪門張氏王門金氏錢門陳氏兪門朱氏顧門朱氏七户各洋五角無力氏二角半兪沈氏鶴和堂朱各一角高伯唐五分共十一户由源豐潤號來洋四元○力不從心錢一千文職思堂耳鳴出積殺堂尺木堂四户各四百文種焦人一百文共六户江西昌局來洋二元錢四百錢○松鹺公所募總傲各同事願助口福洋六元六家橋厫節席資二元褚厫中秋席費二元劉研山一元漴厫節席資二百錢一千錢錢厫節席資洋二元又各友錢一千五百錢羅湘愛資洋二元又各友錢一千五百錢羅湘愛梅者五百錢褚厫各友六百錢又不留名求平安二百錢吕弼　四百四十錢朱翔雲二百錢竹所軒馮四百錢共十三户合計洋十五元錢四千八百四十錢實來洋二十二元錢六百三十錢由松江全盤局來○遂昌庠生　違明洋三十元遂昌李元雲之實募十七　錢一千七百錢由　芙湘翁交來○程喬年求安口平安諸事順由蘇州茂興觧寄恊源局來洋十元仁和宋寶章求病愈由鎭海福潤局來四元謝實森求子由蘇州謝藹然翁審寶　局來二元郁承恩爲母難月求消灾延夀節　麫資移助助二元陸德盛一元五角○漢口各善士三批戲資清單○周芸青劉步瀛方允　和洪防怡庭王漢三余輔廷袁焕章張雲　黄潘吳采田胡鑑明程允中紀楚山方來彰余厚田惠周汪益微孫子昌會蘭軒徐積堂高春融子達夫銘　朱步青李榮齋談筱園汪正甫王松軒胡吉甫陶殿臣宋韻卿　　方沈載之律青號春生鑑肇廣典張櫝昌興發夀森泰福朱致大俊昌號益泰源永聚公萬隆號徐均福楓林陳茂興信和裕信和耀徐允懋徐公興九　齋源裕莊張祥養程廣泰余利昌豐記公泰洋行怡和行義昌行興昌行振順行乾復同發行乾元行榮昌行源昌行信生行泰源行恆發行怡昌行七十三户各錢五千錢另無名氏二十錢湊數　一百三十二錢共收錢三百六十七千一百三十二錢共除附支用錢二百六十七千一百三十二錢凈餘錢一百千仍由元豐昌漢號汪蘭生先生交來規元六十六兩七錢二另以上二十二日 
 
 
 

Page 10

 
 
[光緒十三年六月二十三日京報全錄]  
　　宫門抄○諭旨二道錄前○發抄四道○廣西撫李奏思縣姚詩超開復片○又奏千總甘沛棠　辦片奉天將辦片奉天將軍慶奏查辦庫　請展限一年摺○廣西撫李奏交代完結片○又奏春季委署各員片○豫撫邊奏王維翰署河北道片○又奏解毅軍餉銀片○撫李奏知縣李世靖奉職摺○六月二十三日吏部通政司詹事府正紅旗值日無引見○恩公假滿請○召見軍機崑岡王文錦麟書○發抄希元等奏吉林線軍用過鹽厘等項銀兩報銷奉硃批該部知道欽此○又遵查雙城堡等處徵收厘捐並無擾累情事奉硃批知道了欽此○又　府同勳　僇花翎儘先選用道銜免其註銷奉硃批着照所請吏部知道欽○慶裕奏筆帖式胡安誤娶騙財　審擬奉硃批明安着卽行革職餘依議該部知道欽此○○李秉衡片再前因署上林縣知縣姚詩超徵存光緒十年分地丁銀二千八十五兩一錢四分五厘又二分耗羡銀六十五兩七錢八分七厘又五厘耗羡銀一十六兩四錢四分七厘又部飯銀二十四兩　錢四分九厘又停支一成銀三十四兩三錢八分一厘又　公耗羡銀一百五十四兩七錢一分三厘又税契銀四十六兩一錢七分九厘共收徵銀存銀二千四百二十六兩九錢三厘迭催未解經臣奏叅摘俱勒追在案兹據署蕃臬兩司會詳一員姚詩超徵存未解前項銀兩己於被叅後掃數解清兌收儲庫等情前來臣查姚詩超於被叅後業將應解銀兩完繳清楚　知愧奮所　被叅摘項之案相應籲懇天恩准予開復謹附片具奏伏乞聖鑒訓示謹奏奉硃批着照所請　部知道欽此○○李秉衡片再臣前據容縣知縣文星照具報在籍花翎守備銜拔補千總甘沛棠素不安分因　民人謝子安控爭田　不候審斷於光緒十二年三月十七日帶人向謝子安尋閙以致銃傷　子安身死差傳抗不到案臣查甘沛棠本係髮匪陳金　縣黨官軍進勦窮促投誠迭在軍營効力同治六年洊　今識銷　回籍並未收標桀驁　成武　鄉曲經臣行司委員提拿該弁潛赴東省臣復咨請質臣委　來西飭殷桂林府收審尚敢恃符狡展堅不吐實除飭催人証質訊確情　例按究外相應請旨將花翎守備銜拔　千　甘沛棠卽行斥　以便嚴審　理臣謹　片具陳伏乞聖鑒訓示謹奏奉硃批甘沛棠　卽斥革嚴訊按律究辦該部知道欽此○○奴才慶裕跪奏爲奉省清查倉庫正雜鐵粮勢難依　辦竣懇請展緩恭摺仰祈聖鑒事竊奴才前因奉省各廳州縣倉庫正維錢糧自上欠清查後欵項復　瓜葛亟應清　以重庫欵當經會同府尹裕長議自同治元年起截至光緒十一年止將各屬倉庫止雜錢粮委員設局徹底清查於十二月初九日開局查辦曾將開局日期並委員銜名先後奏奉諭旨　准在案兹　清查局委員驛巡道興陞等以前奉辦清查遵卽札提各廳州縣查　卷　派撥諳練經書來省飭令局員連日督同按欽　稽業　略有就緒　年分久遠頭目繁雜驟難逐一核算清楚誠以奉省辦理事件向係敷衍塞責並不遵照定章一經清查　弊百出卽如酌提三成米價一欵自同治十年間起迄　十餘年僅止奉省酌定價銀並不咨部各廳州縣有照數解省者亦有解不如數及全數木解者辦理旣不書一欵目遂多不符又如捕盜營生息錢文一欵起自道光二十四年迫同治十三年經前任將軍都興阿奏准添兵增餉在於閩粤兩省海　撥欵動支令將　項生息錢文存儲不准挪動祇因各城旗民各署向不按年造報致多挪用虧缺　從稽　甚　交代案内歴任列抵之欵並不報部如錦縣岫巖州交案現皆奉部駁查此外各城抵交結報欵無着落者比比皆然必須澈底查清和　托出方　核實甘查奉省庫無聞欵遇有應辦要差以及津貼各衙門不敷辦公用項每由承德縣借用庫欵攤諸各廳州縣捐　雖上屆清查不准再有流攤名目第積習相沿舍此别無良策總難　革在各廳州縣以欵係捐攤每多延不解交其實攸關承德縣正欵中次清查若不將此項攤欵一律清理擬於庫欵仍無實際又奉省准銷兵差銀兩每因本城欵不敷領在於外城發給而外城視爲無關痛癢以致抵欵延欠甚多竟成紙上空談外此尚多瓜葛之項皆須逐一清理分别抵解清盜庶於庫欵有裨查辦殊非易事前定一年期　將屆委實赶辦不及現應造各項册籍縉寫亦需時日斷難依限蕆事應請展限一年俾得認眞查辦詳請核奏前來奴才查奉省倉庫正　錢粮因上次清查未能核實復滋流弊現在查辦年久親繁諸多瓜葛自應按欵勾稽分晰清理查辦殊覺不易原定一年限期似形迫促局員等稱因趕辦不及詳請展限自係實情合無仰懇天恩俯念庫欵緊要准予展限一年俾得從容查辦事求實際免致舛　　昭愼重除仍嚴飭趕緊辦理外所有奉省清查庫欵契難依限辦竣懇請展緩緣由理合恭摺具陳伏乞皇太后皇上聖鑒訓示再奉天府府尹裕長遵旨入京陛見現係奴才兼著未經列銜合併陳明謹奏奉硃批着照所請户部知道欽此硃批該衙門知道册併發欽此○○李嘉樂片再查案於光緒十二年十月十四日准户部咨江西省歴年題　各案廢弛稽延講旨鞍限嚴催一摺計黏單内開江西省州縣交代各案行令　别已未完結半年彚奏一次等因當經行據藩司遵將江西省各廳州縣自光緒十二年六月以前所出交代分别查明己未完結詳經撫臣德馨恭摺奏報並彚開清摺送部查核在案兹據署藩司瑞璋　稱自光緒十二年七月起至十二月止江西各州縣續出交代正署代理二十五任併作十九案均己算明清楚並無虧短先後造具册結詳咨送部合將十二年下半年各州縣所出交代俱已完結遵章彚開銜名清摺詳請具奏等情前來臣覆查無異除將清摺咨呈户部查　外理合附片陳明伏乞聖鑒謹奏奉硃批户部知道欽此○○李嘉榮片再案准吏部咨欽奉上諭嗣後各州縣無論奏調委署代理每屆三月彚奏一次等因欽此轉行欽遵在案兹據署布政使事按察使瑞璋詳稱光緒十三年春季分委著代理知縣印務所有試用知縣王守謙委代會昌縣知縣唯補石城縣知縣樓吉春委署萬安縣知縣信豐縣知縣陶繼曾委署安福縣知縣揀發知縣朱昌年委署　新縣知縣候補知縣劉友鄂委署廣豐縣知縣補用知縣黄艮委署樂平縣知縣卽用知縣任佑觀委署瑞昌縣知縣補用知縣陸垣委署雩都縣知縣以上共計八員造册詳請具奏前來臣覆核無異除清册咨部外理合附片具陳伏乞聖鑒謹奏奉硃批吏部知道欽此○○邊寳泉片再准部咨奉上諭河南河北道裕昆著開缺送部引見欽此欽遵咨行到臣自應遴員接署道篆以便裕昆領咨北上查有候補道王維翰才具穩練辦事勤能堪以委令署理除檄飭遵照外相應附片陳明伏乞聖鑒謹奏奉硃批吏部知道欽此○○邊寳泉片再光緒十三年分部庫協撥毅軍餉銀每月一萬兩前經臣照案奏准仍在豫省應解京餉項下劃出抵解本年正二三月由印撥解在案兹據布政使劉瑞祺在於本年地丁銀内籌措京餉銀四萬兩抵解部撥毅軍本年四閏四五六等月餉銀於六月初三日發交善後支應局領餉委員徑解宋慶軍營應用詳請奏咨前來臣覆核無異除分咨查照外相應附片具陳伏乞聖鑒謹奏奉硃批户部知道欽此○○護理江西巡撫布政使臣李嘉樂跪奏爲特參違例濫派雜職相騐命案致差役遺火延燒民房之知縣請旨革職以肅官方恭摺仰祈聖鑒事竊查前於撫臣德馨任内據南康府知府土延長禀報訪聞都昌縣有濫委典史相騐命案並承差遺火延燒民房情事當經札查在案旋據都昌縣民婦向劉氏等聨名赴府喊控光緒十二年十一月十四日伊村向有文之妻陳氏與伊姑向余氏口角自縊身死十九日報經縣委典史陳仕徵於二十四日下鄉相騐慶實藉索過山班禮等項縱役威嚇男丁逃散承羊等住向延勝家至二十八日夜遺火延燒民房三十六間復勒令向劉氏等出具自行失火手摹切結等情當經撫臣德馨批司將該署都昌縣知縣李田靖並該典史陳仕徵一併撤任飭府親提人卷確審揭參詳辦去後兹據南康府知府王延長督同星子縣知縣任國銓提集人証卷宗訊明禀報實緣向有文之妻向陳氏私買嗶嘰欠錢被索經伊姑向余氏查知斥責向陳氏氣忿自縊身死該署縣李世靖據報後札委典史陳仕徵帶同刑仵差役前往代騐該典史在鄉逗留需索過山班禮錢承差吕貴等失火延燒民房臣查人命呈報到官該地方正印官例應立卽親詣相騐母得濫派雜職今該署都昌縣知縣李世靖於地方出有命案並不親往相騐輒委典史陳仕徵前往代騐致該典史在鄉逗留需索過山禮錢並承差吕貴等失火延燒民房多間事後復勒令婦女出具自行失火手摹甘結惟該典史堅不承認需索查並未得贓與實在犯贓者不同除都昌縣典史陳仕徵已另案斥革外而該署縣之玩視命案監派雜職相騐屍傷致令在鄉滋事擾民迨經本　札查鄉民喊控以後仍敢朦混禀報　屬違例妄爲居心巧詐自應嚴參以肅官方面昭炯戒據署藩臬兩司轉據該管道府揭報前來相應據實奏參請旨將前署都昌縣事候補知縣李世靖革職以爲玩　命案濫派滋擾者戒除飭南康府再行提集人証確審實情錄供通詳核辦並被燒民房由現任地方官照例確勘撫恤外謹會同兩江總督臣曾國荃恭摺具奏伏乞皇太后皇上聖鑒訓示謹奏奉硃批李世靖著卽行革職餘依議該部知道欽此 
 
 

Page 11

 
 
[皖垣官報]  
　　六月二十日委辦石牌厘卡同知衡珊辭行涡陽縣符兆鵬到省二十一二日調署渦陽縣鄒鍾俊辭行典史施際雲自含山查牙帖班管回省謝委署渦陽典史二十三日運使銜在任候補道池太同知沈守謙辭行首縣范葆廉由廣濟圩回省府經歴史昌治辭回蕪湖關差遣 
[鄂垣官報]  
　　六月十八日新選宜都縣王冠昻禀到署嘉魚縣張集慶代理崇陽縣張國蘭俱辭行赴任署遠安縣劉葆源禀見謝委候補縣丞錢寳眞奉委代理武昌縣白湖鎭巡檢禀謝藩轅牌示黄州府武黄同知委試用通判謝樹森署理十九日候補縣張炳謝記功一次武昌府李禀知課試勺庭書院肄業生童二十日新補湖南永州鎭任祖又禀安管帶問津輪船升用守備胡觀能禀辭赴湖南迎接欽差准補安陸府周文浚銷辦沙市厘局差並謝行知候補同知高應庚見辭解四批制錢赴京藩轅牌示大冶縣道十洑巡檢員缺以海防例候補班本班儘先補用巡檢伍紹矣咨補 
[助賑摭要]  
　　直東水鼠迭興迄無寗歳所賴各處善士傾資佽助竭力扶持彼罹厄餘生霑恩匪淺二十五日紹郡誠心同善人求哲嗣體健並早得文孫由延康莊來洋一百元同日平湖隱名氏善士由同裕號寄協大局來洋五十元莊善十病愈完願洋五十元二十六日婺源吳善士汝純求病速愈洋一百元二十七日六門緝私局劉太守募善士五户賑項由鹽務局徐眞甫仁丈寄託恒豫莊來規元六十六兩二錢四分同日陽羡老民爲尊堂王氏求病愈由協康莊來平銀五百兩委助賑需誠心向善定償願於含飴置腹救災藉推恩於輪粟或疾痊而完願或病擾以祈瘳蒙太守之募捐愛人孔篤仰老民之種德奉母維虔用特併列報章以伸感悃上海北市絲業會館籌賑公所愚弟少欽施善昌謹誌六月二十八日 
[助賑神效]  
　　六月廿六日馬仲勛兄交來應氏昆季賑洋一百元並持來原條云越中有一庽公其諸郎皆十餘齡本月初母患痧症陡然氣閉舉家惶駭諸郎共禱於天如獲愈願捐賑洋一百元禱畢醫來急命進萊菔子汁盞許一飮而甦三日全愈神之佑也醫之功也請自報以爲捐賑者勸又廿七日隱名善士交來感悟子賑洋一百元並來函云日前接舍間來電言胞兄病危得信後寸心紛亂呼救無門幸友人指以助賑卽可卻病并自言兩次助賑獲騐不禁如夢初覺盖余數年來四次抱病均以薄資助賑竟獲速痊因卽焚香告天願助賑洋一百元越夕又接來電云病巳愈矣兹特如數奉上竊喜助賑獲佑感應如是之神速祈將緣由登報與捐輸不無小補云以上二則非第大有裨於賑捐益見孝子悌弟之心其感通捷於影響也[  上海三馬路陳與昌協賑公所竹坪陳煦元謹誌]  
[醮餘助賑]  
　　六月二十日新北門東興聖街因偶遺火種幸卽撲滅經執事募資建醮以禳灾事畢後尚餘洋四十四元三角三分交付敝所彚解災區各寳號默迓神庥藉拯民命從此虚驚永絶自堪操券以俟矣合登報簡以希公鑒三馬路陳與昌協賑公所竹坢陳煦元謹誌 
[施醫給藥]  
　　虹口天后宫施醫給藥局前已登諸報章前日偶過其地見門前摩肩接踵懹往熙來者紛紛不絶詢之知該局延清内外科名醫九人每逢雙日施診開方之後兼給藥餌每期竟至有五六百號之多可謂盛矣但施醫而兼給藥所費未免不貲倘無法以善其後恐致後難爲繼而善心或虞中止倘得好善君子爲籌長久之策斯不負創始諸君一片婆心耳 
[望歳歌]  
　　余客海門久矣海門土瘠民貧風俗凋弊邇因歳歉民蠹益甚青天畫翳狐鼠助燄善良者無立錐地矣恩公從江寗調著海門未至時衙役迎候數日均未覿面而公布衣輕車到境三日矣明鏡獨操輿情徧燭於閏四月十三日接印立提民蠹數軰痛知懲辦餘 
黨褫魄潜蹤遁去迅雷出地掩耳無由甘雨隨車來蘇共慶爰作望歳歌頌之東洲僻陋誰巡省哀鴻聲咽秋空冷頻年蟊賊徧郊原何日鶉居安臼井道旁木子苦難餐欲咽飢喉已如鯁彼蒼惠我恩公臨如去大暑清風領下無濕兮高無乾五風十雨邀天幸誰云飢渴易飮食有脚陽春周匹境願公惠我年復年無使借宼勞民請[  江湖散人著]  
[題錢節母黄孺人事略後謹步高昌寒食生元韻錄險生老弟正可]  
　　别鵠離鸞己册年共欽亮節獨超然松筠自勵休排命　蘖相安敢怨天况復斷機更　嗣最難恤緯久彌堅褒揚會看鸞章錫志乘修成惜未編[  雲閒筆三楊士彬拜稿]  
[讀錢節母黄孺人事略率成一律步高昌食寒生首唱元韻卽請入吟壇斧玫]  
　　孤芳落落想當年茹苦含辛意泰然黄鵠悲歌憐自命白頭亮節鑒宣天千秋矢志松筠勁𠦜載盟心金石堅自是家風本清白會須列女傳祈編[  江寗董林直臣氏拜稿]  
[和騶睡軒主立秋書感元玉錄請方家正]  
　　客裏情懷各自知鳳棲惆悵碧梧枝木逢蓮渚花生日偏值桐隂葉落時觸我新愁鄉思遠與君清話夜眠遲江湖載酒憐同調賦罷悲秋欲寄誰[  西湖花隱初草]  
[端午節寓齋小飮作歌紀事予初至蘇垣時在光緒壬午歳適屆端陽應知已胡三喬招飮於紅茵館中共八九人同座今重來此地三喬已去世數年矣對故舊幾人能無感歎]  
　　橐筆天涯事糊口行縢先傍蘇臺走結得人間翰墨緣畫圖足换三升酒有酒有肉有粢粮况值端陽　時候舍北城南折柬招相逢盡　當時友當時風景已難追猶記扁舟訪舊來此日又逢端午節紅茵館裏華筵開主人愛客客不惡射覆藏鈜幾度猜榴火花紅侵綺户草蒲酒緑泛金杯今來重叩主人宅認得來時舊行跡寂寂空庭不見人黄梅雨長階苔碧檉花一樹記君栽君去凋殘　今日庭樹猶知戀主人故交那不臨風泣吁嗟乎人生聚散本無常感舊論交轉自傷每以聽岑悲叔夜不堪聞笛感山陽挑燈重把遺編讀風雨聲聲繞舍凉留得賓筵春蓋唤君靈爽倩君嘗[  吳江陸廉夫恢未定稿蔾牀舊主錄]  
[西門外普善局第二次清單]  
　　關庫房蔣伯威繳來姚蘭洲每年助洋二元朱丙侯洋二元德厚堂羅一元萬選樓凌冠林繳來掃葉北號每年助洋三元行素草堂朱洋一元黄照庭洋一元除子巢洋一元萬卷樓朱錢三百六十文雅吉堂程一百文洪燮臣錢一百行素堂錢二百孫雲錦繳來未錫榮洋一元孟培昌錢一百卞信盛錢二百蔣仲韜繳來方星甫洋一元王譜琴繳來龔魯芹洋一元黄行之繳來錢八百二十文普善局同人謹啓 
[上海四馬路文報局内恊公所經收賑捐六月下旬清單]  
　　廿五日有感通𠦜現字本埠掣造局聶仲芳都轉交來台北陳展堂觀察經募陳少松陳　氏陳蔭臣陳葆生陳齊臣陳允吉陳桂喬陳清並陳湘筠陳吉洋十户各十元合庫平銀七十二兩實收到爐坯洋一百另八元○蘇城醫業公所潘仲溪先生募交第六十七次賑捐成夀十元代兒添福夀十元生記病退身康四元七庶童子保體平洋二元○譜記書士求病速愈十元○嘉興陽廟厘局　瑞粟生錫祉軒二户各二元○作書降祥　江西吳山傅占春先生募林仲齋博占春二户各一元伍焕章王振聲堂諸仁恩宋榮松四户各五角吳德記劉德記林南華邱子雍吳美梁五户各二角○使君受夀　册湖州春豫庄募無名氏八百文有名氏二三十文實收洋一元○本日共收英洋四十六元爐坯羊一百另八元 
[上海三馬路與昌恊賑公所陳竹坪經收山東直隸賑捐六月念四日等七百廿七次清單]  
　　靈字册錯字第二百念三號隱名氏郭洋二元隱名氏郭洋一元以上共洋三元○又册功字十七號順泰隆號交來存仁堂敬業堂清河曉延陵麗四户各洋半元叉康字册晚香舘募陶居二户各洋一元以上二册共洋四元○又册錯字六百十六號南市祠來興交來朱海基古月氏二户各洋半元周禹培隱名氏各洋三角金健中聊盡我心洋二角以上六户共洋二元○又册機字九百三十六號大豐燭店交來王錫州洋五角尤价眉戴玉峯薛慶洪吳相州尤漢錫周大來顧彩江周賜庭李太太小寳唐蘭洲薛太太薛交奎王畹香邱榮卿十五户各洋一角以上十六户共洋二元○又册莫字九十六號大團鎭邵稠香先生寄來醒倦餘興洋八角邵達夫義興庄各累洋一元欲善子求閣家消悔得福錢七百六十文黄省齋信記姚來鳳濟陽子四户各錢三百文王少圃唐維維翰德隆庄宋柳狀元樓五户各錢二百文朱小圓不留名王芝亭韓允誠四户各錢一百文以上十七户共來洋四元銅洋二元由寳順局來○作善降祥册第一萬二千另四十四號清江公積堂續募崇訓堂洋四元無名氏洋五元求愈氏洋二元書紳氏義頤軒二户各洋一元以上五户共洋十三元由政大源局來○楊金子洋三元順川伯子求母病全愈完願洋二元東里廷陵子積省家用移賑洋二元隱名氏省醮資移助洋一元無名氏洋一元識氏天德昭朱錦文洋一元善發來票行交來鎭江德成昌綢庄古客道人洋二角又蘇州林安仁洋一角○城　廟桶捐散大洋三元散小洋一角散錢五百九十文石城慕廉子病　完願洋一元貧弟子求病速愈合家平安洋二元紅紙包洋四角力綿人洋三角浙東第一橋西迪人洋一角燮琴期票一帋計洋廿四元係今年五月念四期第四百十一號待收後再行登報聲明○○本日共收英洋四十四元銅洋二元小洋十二角錢五百九十文合併聲明 
[上海四馬路文報局内恊賑公所經收賑捐六月下旬清單]  
　　廿四日作善降祥册本埠志成信票號交來廣東山水堂楊募孔氏六元山水堂五元楊傅氏祿夀堂潤泉堂三户各四元泉水堂夀田堂大家功德三户各三元李氏藴德堂富貴堂自巳願意平心願意大家平安六户各二元德春堂潤德堂無名氏平道堂自心堂芝山堂六户各一　實收規元三十五兩○又册吳淞口萃盛魚行募永泰堂二角兪銀濤陳月鋤陳菽屏力榮生兪銀濤蔣月槎張厚夫王景星品華八户各一角○又册本埠蔚素厚票號交來四川無名氏五户各銀一兩實收規元五三錢五分○又册淮安城夏家驄善士募康氏求産平安魯東女史二户各本洋信善室六百文甬東女史惜福人愼善　求平安人願合家和順五户各二百文保赤子三户共助銀三錢三分求保平安人樂善人善人普慶堂會稽郡析津女史五户各一百文實收英洋二元本洋一元銀三分○又册江西福興潤信局交來上高縣署募紹興繹思堂沈銀一兩湖州承志堂章五錢亦政堂童四錢留餘書屋羅三錢有懷堂傅繹思堂沈花萼堂李福吉堂吳槐茂堂王五户各二兩樹德堂郁一錢滋德募沈七錢實收原平銀四兩○有感斯通世德字吳淞口洪源號募馬新順五百三十文洪源四百七十文兪銀濤六十文實收洋一元○使君受福册寗波竹林巷汪公　交來弇山經訓堂一元○蘇蘇垣一門蘧園李公舘洋四十元○仙女鎭王陶庵先生病愈了願五元又求保今歳平安五元○黎里鎭汝韻泉　陶鳴記一元徐復興五百文汝人鶴一百文○晋陽氏求脚　速痊一元○撫州興化井華齋交來高子馨善士爲慈親患病吸符全愈了願一元○本日共收英洋五十八元規元四十兩另三錢五分原平銀四兩三錢三分本洋一元錢六百文 
 
