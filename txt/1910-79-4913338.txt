# 1910 - 79 - 4913338

 

Page 1

 
 
   
 
 

Page 2

 
 
   
 
 

Page 3

 
 
宫門抄 
　　二月十八日召見軍機劉嘉琳 
交旨 
[二月十三日軍機大臣欽奉]  
　　諭旨會議政務處奏議覆御史趙炳麟奏財政學務亟須整頓摺又奏議覆御史趙熙奏檢定小學敎員章程妨礙敎育片均著依議又奏派本處提調片知道了欽此 
　　諭旨翰林院侍讀榮光奏津浦路務應迅求利便一摺督辦津浦鐵路大臣知道欽此 
　　諭旨御史文鑑奏法律學堂考試畢業並未加入品行分數一摺學部知道欽此 
　　諭旨民政部會奏酌擬修正報律草案加具按語開單呈覽一摺著憲政編查節覆核具奏欽此 
代論 
[直隸監理官劉參議陸主政上度支部清理財政說帖（續）]  
　　第二類支發存儲機關。支發存儲機關不過有一司之職。除遵章支發存儲以外不兼他職。與各庫之大使絶相類也。然舊制藩庫之外。有運庫有關庫有道庫。軍興以後復有各局之局庫。庫與庫旣不相通。而分配支發之權又紛歧而錯雜。故一省財政之出入。問諸一庫不能悉也。考日本之清理財政也。初亦設庫設官。屢經改革。而後令國家銀行中特設金庫。分訂專章。今我國似可借他人閱歷有得之法。師其意而仿行之。於各處設省銀行。復於省行中别設省庫。凡一切收入之欵。悉交銀行收入省庫存儲。解欵之時。可用銀行票。赴該管衙門投交。該管衙門但核其例案數目相符。則立付批回。一面飭省庫收入國家經費。或地方經費項下。省無數之曲折。而種種解欵之弊竇一掃而空。不但於預算决算。可去障碍巳也領欵之時。可用三聯票法以一聯交領欵者以一聯送銀行向省庫對照兌付。以一聯存根。逐月而核對之。曲折旣少。而種種領欵之弊竇。一掃而空。亦不但於預算决算可去障碍巳也。伏查宣統元年四月欽奉上諭。令各省財政局所歸併藩司管理等因。欽惟我皇上真知獨斷。深明財政機關不相統一之弊。竊謂欲求統一。莫如於銀行别設省庫。上之中央總銀行。别設國庫之一法。不但各局所巳也。一切兼司分配支發之機關。皆當歸併。否則一表之中。有甲庫入而乙庫出者。同一行政經費。有從甲庫支領者。有從乙庫支領者。是支用與預算不能一貫。因此而彼此之糾葛仍不能除。即决算亦不能辦。而預算皆屬空文矣。且於省銀行别設省庫。於清理財政以外。尚有絶大利益者六事。試詳陳之。一增無窮之便利。而一切弊害不掃自除。利益一。二可以生拆息者分别生放。發行紙幣。乃有實在之准備。且於活存欵項。又能得隨時之利息。在財政上則暗中增一人欵。利益二。三可以使現貨幣流通。而使巿面不枯。利益三。四可省各庫之經費。利益四。五以省庫之存儲。可堅銀行之信用。且增加其貿易勢力。利益五。六解領欵均可用匯兌之法。旣省往來之費。又增安穩之方。且可省停滯之時刻。今解欵動需現欵。此往彼來。滯於路程者不知凡幾時。國家財政。永遠有一停滯無效之巨欵。虧耗之大。不可勝言。苟用此法。不啻又增無數之現欵也。利益六。以中央總銀行外專設國庫。以省銀行别設省庫。於清理財政之外。又有此六大利益固無庸疑慮矣。所當研究者銀行負如此重大之責任。必加監慎爲防閑。方爲無弊耳。第三類財政機關。以上二者。不過財政上有一司之職。非政治上之財政機關也。稱爲財政機關者。當有分配之權。有稽核之職。有酌盈劑虚總理全省財政之特權。有監督全省財政出入之責有財政上用人之權。有財政章程辦事方法整理之責尤要者當負一切財政上之責任。不僅以循案辦理爲稱職巳也。而獨至收發之職。不必躬親細故。以今制考之藩司之職位稍近。而性質不同。一曰藩司不有全省財政之權限。而又不負全省財政之責任。此不統一之弊也。今旣欽奉上諭歸併局所。應將所有財政職務依類改隷。收放支發之職。交省銀行辦理。存儲准備之職。交省庫辦理。稽核分配之職。歸藩司辦理。如此則權限統一。責有攸歸矣且藩司兼用人行政。則事務過煩。考新官制以藩司之職。分爲度支民政二司。蓋由此理。目前藩司僅有循案支發之任。固尚可從容。若一經改章。勢非專辦一事不可也。二曰官俸與公費宜同時實行也。按預備立憲期限清單。有編訂官俸章程一條。可見官俸固不在公費之内。以性質而論。則官俸所以養官吏之身家。原取酬勞主義公費爲辦公之應用。即日本所謂實費辦償主義。是以局中自奉部札。即行詳請解釋。誠以公費專爲辦公而設。則當以辦事之繁簡爲標準。而不能以官階之大小爲標準。此局中請示之意也而竊又有說者。公費定而官俸章程不定。則勢不肯和盤托出。蓋舊日廉俸不足以養其身家者。非官吏之好闊。實生計之日昻。使之欲實行清理。則公費與官俸。同爲萬不可緩之事。且官俸公費與革除攤捐相因而成。各省知府同通佐貳。大半恃攤捐爲公私之津貼而司道總督署中之公費。尚有出於攤捐者。二者苟不同時並行則窒碍之端。皆屬情理之自然。無可責備者也。抑更有進者尋繹調查條欵及部札。似欲以規費充公費。略倣耗羡加廉化私爲公辦法。然情形略異。耗羡隨地粮而征。化私爲公永遠 
 
 
 

Page 4

 
 
有著規費則噯昧不明者有之。名目不正者有之碍難照數征收。若卯規之類。出之於牙紀與衙役。尤爲粃政。今當預備立憲時代。奉公八役。尚宜使之自給。俾不病民。豈可著爲典章。永久通行此則規費之不足以充公費之實在情形也。（未完） 
專電 
[電一（北京）]  
　　憲政館李提調以民政部所奏修改報律草案取締報館過於嚴重擬商請樞府酌改 
[電二（北京）]  
　　樞府接清江浦紳士電告地方不靜各軍機以電文不詳特電詢江北提督是否兵變抑係匪徒滋擾詳查速覆 
[電三（北京）]  
　　粤漢借欵將簽押傳言巳批准商辦不確 
[電四（北京）]  
　　樞府以湘撫岑春蓂不洽輿論擬即他調 
[電五（東京）]  
　　濤貝勒溥侗將軍兩殿下十六日到大阪第四師團長土屋中將大阪府知事等官及巿民學生歡迎於火車站 
　　兩殿下閱看大阪砲兵工廠及大阪城等處土屋中將以日本古刀贈呈兩殿下後在第四師團司令部午餐 
　　午後至京都雖遇大雨歡迎者甚爲熱誠時有小學兒童在車站各持國旗歡呼萬歲是夜第十二師團長山中中將開夜餐會宴待兩殿下 
　　十七日在京都游覽夜間由京都巿設筵宴饗 
[電六（東京）]  
　　濤貝勒溥侗將軍兩殿下十八日午前十一時三十八分到東京新橋火車站日本閑院宫親王國務大臣等大山伊東兩元帥大隈伯乃木東鄉兩大將及其他陸海軍將官外國武官東京府知事阿部東京巿長尾崎等文武官員均歡迎如禮比谷公園野砲兵放祝炮二十一發兩殿下與各官握手交換敬禮 
　　兩殿下旋赴芝離宫有騎兵二隊護衛爲儀仗兵沿途兩側有步兵第一旅團野砲兵第十三第十四聯隊近衞音樂隊及步兵第一聯隊騎兵聯隊排列 
緊要新聞一 
[英政府聲明斷不干涉藏務北京]  
　　政府昨得駐英李欽使電報云英政府巳聲明决不因已革達賴喇嘛一人之故干預務致傷中英邦交並陳述印藏商務之關係政府得電後當即電致李使使商請英政府隨時監查該革達賴之行蹤以防别生他項紏葛 
[藏衆果歡迎官兵耶北京]  
　　北京某報云藏中番衆向苦達賴之苛虐故聞官兵入川甚爲歡迎前政府因有人奏謂不可即用强迫手叚故留趙大臣爾豐在打箭爐暫停嗣因藏中五十九族番衆頭人各遣屬相迎趙大臣乃長驅直入沿途藏民見者無不歡呼絶無抗拒形迹故官兵在彼毫無足致憂慮之處意達賴之逃亦以藏民不復附巳不得已而去之云按記者錄此一新耳目而已確否不敢知也 
[順直團國會簽名之踴躍北京]  
　　國會順直團體事務所昨日接得衡水縣紳商警學自治各界公函云速開國會爲促憲政之機關繼續請求足徵人民之志願公函剴切洞見本源字字珠璣聲聲血涙凡爲國民一分子當隨代表以誌同情敝邑接緘後即聯合學警紳商各界於正月二十六日在自治研究所開會公議是日到會人數百餘觀者尤不可勝計首先宣布來啓繼乃報告宗旨未後研究手續各會員欣歡鼓舞爭任分擔遂公同决定分投區域廣爲演解并定期於月底將書名者開送來城兹據陸續書齊共計四千餘人即行彚報以期不誤貴會開議惟請代表諸君子堅持初志求幸福於億萬同胞尤祝我大聖主俯鑒熱誠錫俞允於九重云事務所近又接邢台縣報告業舉代表翟君釗不日來津與參會議 
[實行同等法律之提議北京]  
　　日前朝廷修訂新法律即有主張實行同等主義者樞臣以人民程度不足恐滋流弊其議遂寢兹聞某相國提議以下届保和會旣以法律爲重且修訂新法律原爲收回治外法權起見若不施行同等主義必滋外人口實如慮滋生流弊防杜維難則不同等主義豈遂無流弊耶因之各樞臣中亦多有贊成者惟事關重要須詳加籌議方能核定並聞前駐和陸欽使亦有此條議 
[法尚有更動消息]  
　　法部自廷用賓尚書到任後對於新律曁司法獨立等事頗爲反對蓋廷素以熟悉例案著一經實行新法令即失所恃前在會議政務處爲修訂法律大臣指駁後廷頗怏怏在某相前屢求他調某相意尚未决日前樞臣接駐和陸欽使電奏力陳 
 
 

Page 5

 
 
實行新法律之萬不可緩否則吾國治外法權不但永無收回之望且恐不能與世界法治各國享同等之權利關係實匪淺鮮監國覽奏頗爲動容面諭樞臣决定實行之期某相因此擬請將法尚一席於沈子敦伍秩庸兩侍郎中擇一升授廷則另籌位置此議大約俟伍使到京後即可决定矣 
[分科大學生之題名錄北京]  
　　學部昨將分科大學取列各生揭曉兹特照錄榜示於左　經科八名　張念祖　張叙藩孫鼎煊　胡賢燿　楊光憲　趙良箴　徐道政　李桐音　法政科十一名　焦發第　劉星楠　楊湛霖　張承杞　宋庚蔭　馮士光　海寛　楊輝增　王廷勷　劉秉鑑　李鈞寰　文科二十八名　田尚志　石山倜　史樹樟　湯用彬　田良顯　胡光壁　向玉楷　蔡潞唐仰檈　何鴻璟　孫百英　杜福堃　張秀升　馮啓豫　賴　機李寳賢　袁其祓　劉鵾書　張彭賢　高鳳岐　殷　珍　郭步瀛楊協元　張煥文　王樹屏　西作霖　李濬瀛　李慶銘　格致科四名　廖福同　路晉繼　雷豫　彭繩祖　農科十七名　高元溥　邢騏　毛鷟　何師富　周清　吕亶野　成林　張景江　葆謙　張鼎治　畢培仁　宋文耕　白鳳岐　郁振域　鋕啓　王輔燦　孫鴻垣　工科十四名　方彦忱　諶祖恩　顧寳埏　温鴻達　司徒衍　曹侃然　王蔭濃　季逢宸　費蔭棠　楊後山　萬承珪　劉積清　向肅　戴德馨　商科二十三名　陳與椿　孫昌烜　童瑞熙　武延賢　毛得信　王敬禮　韓嘉樹　邢榮華　吳簡　孫培滋　邵錦林　張鶴鳴　何佩深　王珽　符定一　趙榮幹　超煥章　李榮黻　高茂棻　劉福珩　鄭祖康　宗俊琦　錫康 
[運動選舉之妙法北京]  
　　資政院京官互選運動極多已誌前報最異者有度支部奎某初在木司約集同僚宣言與其各人各舉致所舉之人以票數少而不得不如議定專舉一人之爲得以余所見如某大佳又一人起言曰某君固佳然猶不如奎君能洞悉中外也請皆舉奎君於是舉奎君者致有五十餘票之多學部中競爭亦烈如顧王張等亦爭欲同官選之甚至拍案大叫云 
[宗室覺羅議員名單北京]  
　　宗人府舉行宗室覺羅互選資政院議員今將當選銜名票數詳列於後 
　　宗室二十四員宗人府理事官松溥二十四票宗人府理事官恒廉十七票吏部主事慶愈十五票丁憂開缺理事官留署當差定壽十一票度支部員外郎志瀚十一票宗人府理事官奕元十票正藍旗第十三族長英凱八票丁憂開缺主事留署當差定秀八票宗人府副理事官溥恩八票廂藍旂第五族族長豫錡六票宗人府筆帖式世珣五票宗人府委署主事載衍五票四品宗室勳銳四票陸軍部主事續昌四票宗人府筆帖式齊賢四票正藍旗第七族族長九拉芬四票都察院安徽道御史瑞賢三票郵傳部郎中庚耆三票宗人府効力筆帖式麟銓三票宗人府候補筆帖式恒年三票郵傳部即補參議奕壽三票四品宗室法什商阿三票宗人府理事官敬祚三票宗人府筆帖式宗室載岫二票 
[覺羅三員]  
　　陸軍部候補筆帖式景安七票正藍旗估領寳麟五票起居注筆帖式福錦五票 
鄂代表爭路近狀 
[大會之紀事]  
　　十三日湖北鐵路代表曁鄂京官學界在虎坊橋湖廣會館開鐵路拒欵會籌議辦法到者六百餘人首由胡君子明鄭君雲渠報告初十日謁徐中堂情形吳君演說其大要略謂郵部並未提議拒欵醋 
其所以遷延至今者因英法德美四國權利不能劃一故未簽印非郵部拒欵之力若四國權利平均則大事早巳去矣何待今日若郵部陽與公等委蛇實冒天下不韙以與外人簽押不知何以對待之爭草約難爭正約尤難爲今之計只有自由行動組織公司預備開工刻日集欵郵部交涉則聽之而巳陳君演說則以郵部主張借欵意在分肥聞者鼓掌密公演說平身經歷决意以身殉路後復由全體决定辦法分定文字與實行二法實行者一組織公司預備開工二刻日徵收京鄂股欵三電鄂督電奏代爭文字者一徵全體意見限三日交江漢學堂以便採用上書二公函郵傳部三公禀都察院此議决定後全體認可至天黑始散 
[徐中堂之狼狽]  
　　粤漢鐵路借欵合同外務部現正督催郵部畫押合詞入奏而鄂中拒欵代表劉君密君張君分途並進叩謁中堂或候於郵部或候於私宅務必得其正式答覆之公文以便歸鄂興工否則不肯歸其私寓其所以致此現象之原因緣年前中堂接見各代表時曾許其商辦而對於外務部又無詞以搪塞且鄂中衆志成城更恐各代表以憤極而惹出他種事故故中堂對於此事更覺左右爲難又聞各堂現巳定議决將借欵合同磋商妥洽即於日内簽字聞各堂所以毅然定計者因樞府均表同情故也 
[代表之哀號]  
　　張代表亞農自初十日赴郵部謁見徐中堂至今不得一見有人見其在郵署二門外以一毯席地而臥面色如土兩目哭泣盡腫其狼藉情形不堪言狀近有人擬用快鏡拍下一照發布各省見此當必憤然而起也十一日鄂省全體京官齊集郵部遞禀求見雖與三堂 
 
 

Page 6

 
 
接談二鐘之久而各堂仍作模棱之語毫不得其綱要自張代表往徐協揆宅後某某兩君極力主張叩閽言次足跳手舞繼以號咷水檢討祖培饒主政叔光及張大听易國幹諸公皆巳贊成 
[義大利欲擴張羅馬文字北京]  
　　義大利因誤解利益均沾之說曾於前日以正式公文照會外務部要求學部所管領之譯學館内添設羅馬文字一科外務部循例移咨學部並不加可否但靜候學部答覆以爲應付嗣學部以各學堂學習某國之語言並非爲某國之權利起見此端萬不可開恐他國效尤應行嚴詞駁覆刻巳咨覆外務部故該部已據此以答義使矣 
[歐人請歸化中國巳准北京]  
　　日前大興縣接有兩法國人禀請歸化中國入籍大興當經該縣以無例可援據禀轉詳府尹請示王大京兆即呈請外務部作主當由梁尚書查明該兩法人現在京漢鐵路充差人尚安分可以照准飭順天府援照新定國籍法妥慎辦理 
憲政館與鄂督往來電 
[護鄂督致憲政館電]  
　　憲政編查館鈞鑒諮議局常駐議員能否再與各項考試館章未有明文如常駐員自願就各項考試應否辭職抑作何辦理請電示遵辦護督楊文鼎叩陽 
[憲政館覆電]  
　　武昌署督鑒陽電悉上年十月據黔撫電詢議長及常駐議員等項可否准令應試當經電覆察酌於職務無礙應准與考惟曠職日期逾定章限制者即令辭職在案即希查照辦理此覆憲政編查館眞 
京師近事 
　　朗貝勒月華前自歡迎美艦回京即欲出洋游歷嗣因政務繁殷未克如願然對於洵濤兩貝勒出洋則依然羡慕不巳聞日前特託濤貝勒於此次出洋之便探詢各國舉行海陸軍大操之期以便届期奏請前往參觀以資閱歷 
　　匀定各省州縣公費一事政務處於上年秋間曾經會議多次祇以各省財政尚未清釐未便施行兹政務王大臣以此事與國家地方歲費及吏治前途極有關擊現各省清理財政巳届第二次報告之期想巳辦有端倪擬卽知照度支部先行會同籌訂一切辦法俟第二期清理財政考核後即奏請實行 
　　每逢星期日及星期四日法部各司會議法官章程以法部丞曾鑑爲議長御史崇芳與大理院檢察丞王世琪爲副議長其餘議員則以丞參廳諸君充當又派各級審判廳各級檢察廳入員多名 
　　度支部幣制調查局陳總辦錦濤現擬定紙幣章程條欵草案呈堂查核並請派員隨時查考以重幣政經澤尚書諭派慶深恩保王景芳劉澤熙等二十餘員每日輪流詳查具報 
　　和國定於五月十五日在海牙開萬國匯兌會駐和欽使陸大臣擬派二等通譯官江煌赴會爲譯員度支部派留學法國法律博士王寵惠爲中國參贊員 
　　日前吳綬卿都護祿貞蒙恩召見監國攝政王垂問三省近狀曁某某兩國對於三省舉動吳都護當即面遞整頓三省辦法清摺一扣洋洋數千言監國頗爲嘉納聞奏對時吳都護頗有不滿某督之詞 
　　本月二十九爲慶邸誕生之期現巳諭令回事處届期凡外來禮物概行璧返不得收受以杜物議並不見客 
　　嚴範孫侍郎現回寗波俟省墓後即將調查鹽務並擬從此脫　政界從事實業上之組織云 
時評 
[敬告資政院議員]  
　　城鎮鄉自治議事會議員發言之當否。關於一城一鎮一鄉之利害。諮議局議員發言之當否。關係一省之利害。資政院議員發言之當否。關係全國之利害。然則議員之位置愈高。其責任亦愈重。資政院將届開會。倘一般議員專以希附政府爲宗旨。而不與國家維大局。不爲人民爭權利。則資政院之設。徒爲。政府添羽翼而巳。安用此。議院基礎之虚名爲乎。敢以告此次資政院之當選者。 
[嗚呼第二之高麗]  
　　試觀日員演說對滿政策。其志可謂不小。經營天産品之豆麥米榖也。開挖各礦。也鼓勵各種實業也。罔不極力擴張。設高等工業學校。化學製煉所。及火柴等各種工廠。以爲壟斷滿洲工商權之張本。而其最重要之政策。則以添設銀行。吸收滿洲金錢爲主。并注目於遼東租借十三年期滿後。獨攬大連之利益嗚呼。日人之主張如是。而反觀我國對於滿洲之設施。仍無絲毫之進。步安得而不爲第二高麗也。哉 
　　雖然。政府必曰。此讕言耳。不見俄國巳因中國之進步而大形恐慌乎。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[奏准整頓州縣徵收丁漕舞弊辦法北京]  
　　御史蕭丙炎前奏各省丁漕未能持平辦理請旨通飭嚴加整頓一摺刻經度支部覆奏云原奏内稱近年各省辦理丁漕外無加賦之名而内有加賦之實竟有設櫃征收不用銅元官票勒收銀元短作櫃價江西之玉山等縣銀元一枚必短作錢二三百文或三四百文不等安徽之廬州等府每本洋一元必短作錢三四百文或五六百文不等江蘇浙江山東河南及各用銀元省分可以類推大部完銀元必比銅元吃虧作櫃價必比巿價短少抑勒苛索諸弊無所不至今欲劃一櫃價而各省情形不同勢必窒礙難行若不一其櫃價而小民膏血將盡又實瘡痍可憫擬請通飭各省督撫嚴加整頓並請飭下度支部速將幣制釐訂俟幣制劃一後各省即遵幣制新章辦理等語臣等伏查各省丁漕征錢解銀原爲閭閻奇零小數以銀完納甚屬不易而流弊更滋故就各省巿面情形酌中定價凡傾銷解費公費俱在其中誠爲官民兩便之道乃自銀價翔貴州縣征解未免暗中虧折而又不能於定價之外以取盈於是不收銅元專收銀元復將銀元折合錢價往反扣折强抑勒索在所不免此短作櫃價之所由來也然則欲杜其獘而使吏治民生兩有裨益非幣制劃一不可惟幣制必研求完備乃能推行無阻現在詳細調查一時尚未能遽定是又不得不因時制宜以求官民兩益之策臣等公同商酌擬請飭下各省督撫每年於未開征之先就各該省巿面現銀銀元銅元酌中定價每銀一兩每洋一元各折合錢若干其有奇零小户以銅元完納者不准不收通行各州縣遵照辦理一面明白曉諭務使羣黎百姓咸知銀錢有一定之價無扣折之虧而輸將不至爲難若有胥差舞獘而本官不即懲治一經發覺州縣撤任察看胥差照例治罪庶幾兩得其平而交受其益二月初四日奉旨依議 
[日員演說對滿政策]  
　　字林報載東京通信云關東民政知事白君近在新聞記者會演說略謂日本曾在滿洲犧牲極巨之金鐵戰士之血肉其對滿政策一以進求和平爲主俾可鞏固彼處自有之位置故在旅順從事設立高等工業學校及同類之事務並四出調查以求滿洲生産實業之發達按滿洲無一不毛之地大豆一項爲滿洲實業主品每年出産之數約在十兆至十八兆柯科（日量名）之間其餘五榖出産之豐亦不減於大豆撫順烟台本溪湖之煤礦現均由日人開採餘礦之須開採者爲數甚多日本官員現並擬利用天然之出口以鼓勵製造之發達故高等工業學校化學製煉所之次第設立實求達此主義化學製煉所現巳製造燈頭機噐油及大豆肥皂等物並研究改良酒精高粱紙製造方法製造玻璃廠巳遍於各處成績頗佳火柴廠亦頗有望現在滿洲經濟唯一之機關爲正金銀行然此僅屬商業之銀行於押借及輸欵振興實業各事皆不能如願辦理各處輸債之事以大連最爲活潑債主所索利息常年一分不等故今急宜照關東政府之議立一新銀行於滿洲以攘此利權遼東租借之期今尚有十三年日本將於此時儘力進行以便可以安然對付將來之事白君之意須於租期滿限之前趕將大連各事振興使成第二之香港或上海以爲抵制之計云 
[日本欲與美國聯盟]  
　　文匯報轉載朝日新聞初七日舊金山電云日本近向美國提出之意見不啻即爲聯盟條約現正討議以下各欵（一）美日兩國應結約重保亞洲之和平而尤注重於太平洋之沿岸一帶（此則巳由兩國立約擔保）俾借助美日聯盟維持中國土地之完全商業均等機會及明定兩國在北林海菲列濱　島海面庫頁島數處之捕魚權之範圍（二）兩結約國内如有一國政府以爲彼之權利巳爲其一他國侵奪則兩國政府應互相通告籌畫合宜方法以保彼此之權利（三）新結條約不特保護兩國之利益凡在前任美國國務大臣海君覺書簽約各國之利益亦均在保護之列此約將實行抵拒他國持煽亂或侵奪之態度聞該約擬以五年爲期以上之意見將於一星期内正式呈交美國國務部核奪 
[美國資本家要求礦權]  
　字林報載十五日東京電云據奉天電稱美國資本家某氏曾請准其開採錦州附近之某礦現復向東督正式開議請歸中美兩國合資興辦刻下東督已命詳細調查該礦情形 
[英國注意中國交涉事件]  
　　字林報載十六日倫敦電云英國下議院不日將設專部審查中國事件而尤注重於商務蓋英人多以英國在華之商業利益往往無故而犧牲於外交上之事務云 
[俄國對於中國進步之恐慌]  
　　字林報載十六日倫敦電云據聖彼德堡私家消息報稱俄國對於滿洲鐵路問題所以堅持反對之議者蓋見中國近有逐漸進步之望故大存恐慌也 
[代理稅務司之榮銜]  
　　字林報載十六日北京電云中政府巳賞賜裴式楷君頭品頂戴以嘉其在任之勞績又奏請另以他任畀予裴君惟諭旨並未及此 
[土政府展期與華通使]  
　　字林報載十六日倫敦電云土政府遵從德政府之廷言决議與中國通使交好一節現因財政上之故巳展期於明年實行一面並照會德國外務部大臣謂土國决議實行此事可爲土國順從德皇意志之證據 
 
 

Page 11

 
 
[粤諮議局維持徵兵大局辦法廣東]  
　　廣東諮議局因新軍潰變開會協議議長以本局雖無權議及軍政但查照館章可以收受陳請建議事件現計收受不少特委任莫議員伯伊詳確審查彚集擬稿昨經莫議員將呈稿交出協會討論得全體贊同即日繕發呈稿照錄如下爲呈請事竊照去月新軍潰變惹起輿論紛來敝局陳請建議查憲政編查館議覆考察憲政大臣于式枚奏陳諮議局章程權限摺軍事外交裁判等事斷非議員所能干涉但以人民各具國家思想苟實有所見不妨上書陳請其必以諮議局爲陳請建議者因表示衆意所在以備督撫採擇又諮議局章程第十二條常駐議員於第二十一條第九至十二各欵所列事件若不在開會期中得由議長委任協議辦理各等因當經迭開協會徧閱陳請來文咸謂事起細微釀成禍變以少數之煽惑累全體之危疑若不設法維持新軍前途不堪設想幸督部堂仰體朝廷仁愛凡百矜全遇有紳商團體進言靡不虚心採納現在公論巳定前事不必重提但練兵問題關係國家大計人民陳請亦屬無背館章謹彚集各條以備採擇一徵兵官宜連帶負責任也外國徵兵凡歷三階級一曰募徵即志願兵一曰記徵以記國民名數其優於學問富於納稅及雇人頂名者均可獲免一曰普徵舉國皆兵中國不能遽行普徵之制尚在募徵時期吾粤五次舉行徵兵均由督練公所分路派定徵兵官限徵名額各路徵兵官爲顧全考成起見遂不惜附會部章到營三月照生監例准免差徭准遣抱告之條故爲張大許以領花紅許以收學租許以頒祠胙許以快捷陞官許以隨時告假無非侈陳軍人權利而於軍人之義務如何勞苦絶不一言但求所徵足額便可卸責及至徵兵入伍概由各營官長任之查陸軍目兵逃亡懲勸官長章程凡有目兵逃亡者管帶隊官排長分别罰薪記過有差無犯逃亡者則記功有差各營官長亦如徵兵官爲顧全考成起見或失之寛寛則兵驕或失之嚴嚴則兵怨故徵兵前後計有七千餘人之數而逃亡恒踰十分之一此中原因雖甚複雜而其最初之失着則在使徵兵官與帶兵官離而爲二欲救其失莫如令自徵自帶開徵時旣不敢謊言誘人入伍後自易於認真管理証以防管募勇其人格斷不及徵兵之高而逃亡反少者其故亦可想見矣一軍官宜多用本省也軍制組合如人身之指臂若以甲省之人治乙省之兵言語不通習慣不同於精神敎育難以貫注無異血脉巳窒豈能指臂相聯况粤省方言種種不一去年督練公所禀陳軍政困難情形亦謂外省官長因語言隔閡與兵士絶少感情顧委任仍注重外省者窺其私心殆慮運動軍界革命欲多寄耳目於素不接洽之軍官暗行防制不知會黨出産地以長江一帶爲最前次破獲之葛謙羅澍滄嚴國豐譚馥等此次之散票巴澤憲擊斃之倪映典及生擒之王占魁江運春等其供出主動四人皆外省軍官是其明証（未完） 
分類新聞 
政界 
[瓜分民事裁判權之起點山東]  
　　黄縣自商便成立後命盜案件統歸地方官裁判其田土錢債槩歸商會裁判以田土房屋均有價值故往往牽連於錢債之内自客冬農務分會成立始將民事裁判劃清界限除錢債歸商會裁判外其婚姻田土山川草木道路橋梁房屋種植等事槩歸農會裁判數月以來頗稱安靜 
[札飭設立自治公所湖北]  
　　鄂省自治籌辦處札飭各屬文云案查本處籌辦城鎮鄉地方自治清單宣統元年除指定繁盛城鎮外札飭各廳州縣就城鎮地方設立自治公所籌辦該城議事會董事會選舉一切事宜等因節經本處擬訂自治公所通行章程曁自治公所籌辦議事會董事會順序期限清單詳奉督憲批准通飭各廳州縣遵照辦理在案此項自治公所實爲籌辦議事會董事會之初基條件紛繁斯爲起點且城治地方爲各鎮鄉之表率觀瞻所繫尤宜力促進步以樹風聲爲此合亟札催札到該廳州縣務即尅日會商地方紳董籌定欵項赶將該城自治公所妥速組織並即照章遴選通曉法政之員充當總理禀候本處加札委派事關要政幸勿遲延貽誤 
[札司酌量裁撤苛細雜捐廣州]  
　　粤省各項苛細雜捐久經政府飭行酌量裁撤以甦民困無如司局各官以現值庫欵支絀之秋而又加連年籌辦新政故迄未照辦兹聞司局奉到袁督札開准軍機大臣字寄奉上諭著各督撫即行酌查奏明辦理欽此寄信前來等因查粤省各廳州縣捐項當經張前部堂裁减惟其中尚有未盡裁除及續後增添者應由藩司查明巳裁未裁若干欵其未裁者向係捐解何衙門應否分别裁免迅議詳復以憑奏明辦理除咨行外合就札飭札到該司局即便遵照 
[整頓土膏牌照捐辦法武昌]  
　　湖北開辦土膏牌照捐原期寓征於禁無如日久生玩各土膏店遇有未領憑照者照常挑售毫無顧忌視牌照捐若具文現禁煙公所特申前禁除飭各警局嚴密查拿照章罰辦外並出示剴切曉諭土膏商及吸户人等嗣後吸户必須有憑照方准挑煙並須按照分量祗准减少不准增加否則概不挑售倘敢陽奉隂違復蹈前轍一經查出定將挑膏者照章罰五十倍土膏店發封並將所存土膏全數充公 
軍界 
[禀請酌改兩粤邊防對汛章程廣州]  
　　粤署督於上年八月間接奉外務部咨准駐京法使照送越督改良對汛章程擬稿當經札行東西兩邊防督辦將越督改良章程各節核明與原章有無異同照此施行有無窒礙會籌妥議禀奪等因旋於本年正月督辦東省邊防郭道人漳督辦西省邊防李道開先電復督憲略稱職道等遵即往復電商查東西兩省沿邊一帶修治道路開辦巡警安設電綫均巳一律籌辦辦法亦大致相同惟海陸界綫督辦員缺汛地距離遠近情形各有不同似難劃一又職道開先原議特别督辦不得要索同派曁第十五條長行准單二十一條報告追匪二十二條處分經按中國律例各節均與越督來稿略有異同職道人漳復核意見相同擬請憲台咨部照請法使酌改 
 
 

Page 12

 
 
[電商籌辦海軍基礎湖北]  
　　楊護督昨准籌辦海軍處大臣來電云武昌楊護督院鑒本大臣承命以來朝夕籌畫會同參贊曁在事各員詳細籌議就中國現勢而論非籌設大宗艦隊實不足以抗列强惟購置艦船需欵甚巨以目前庫儲之支絀人才之缺乏非獨無此財力且先無此幹員再四酌議惟有懍遵諭旨先行籌定基礎逐漸擴充現擬定先購製船艦設立學堂開闢軍港修建台壘廣設船塢五大綱爲入手辦法所議是否允恊相應電請協同籌畫共維大局並希賜復爲盻籌辦海軍處馬印 
學務 
[札查勸學所用人賢否浙江]  
　　永康縣廩貢方之綱近因勸學所反對用人事具控提學司署奉袁文宗批謂黄紳金聲如係公衆選舉該勸學員何得有意反對惟該紳品望是否允孚何時由縣照會接辦並未據報立案本日并據勸學員杜榮生等禀黄紳有紏衆毁學情事又據該縣學界胡樹人等七十人公禀黄紳於徐心羲未辭酒董以前即欲謀充總董并請仍留徐紳接辦各節究竟是何實情仰永康縣一併查明秉公核辦禀報該縣對於勸學所用人賢否應負責任毋得膜視致滋紛擾 
[魯省學務之真相山東]  
　　濟南以西三十餘州縣其學務最發達者惟高唐鄉間初等小學堂設立巳有六十餘處去年高等小學卒業者有十餘人其次則荏平初等小學堂亦立三十餘處高等小學卒業者四十人歷城長清爲富庶大縣僅城内高等小學亦略具規模德州聊城將來或有可觀至禹城高等小學設立頗早靡費最鉅近年來全爲一二劣紳所把持敎習坐辦聯爲一氣除賭博酒食外幾無所事事迄今財政甚窘大有不能支持之勢 
[札飭造報學堂收支清册天津]  
　　津學司札飭各府廳州縣學堂文云案查上年閏二月奉學部札開各省中等以上各學堂每月開支費用應自奉到部文之日爲始按月預先列表造册送司查核年終彚造清册報部備核各府廳州縣官立學堂應按月呈報該管地方官衙門核銷並於年終彚造清册報司查核刋發表册各式行知查照辦理等因業於上年三月通行各在案現在巳踰彚報之期除分行外合行札飭札到務即查照前案迅將宣統元年分全年開支總數詳列管收除在四柱及各項欵目支出之數補造清册二分尅日送司以便彚案報部 
實業 
[調查各屬開礦股本湖北]  
　　鄂境所有礦産早經正任勸業道遵照部章通飭不准外人攙股在案兹署任高佑諸觀察以現在各屬礦業繁興屢有商民禀請開採誠恐包藏外股日後滋生紏葛自應稽查明晰特飭各屬收令於巳開擬開礦山商民請辦不得稍涉含糊致貽後累　 
[詳覆獨石口廳鹽案天津]  
　　督憲據運司詳覆内稱宣統二年正月初九日蒙憲台批據獨石口同知瑞徵禀祁委員查辦口外因鹽滋事各情與該廳原禀不符據實詳禀緣由蒙批禀並另單均悉仰運司查核妥議詳覆飭遵禀單抄發此繳等因奉此並據該廳具禀到司查該廳禀詞拉雜嘵辯毫不任咎旣稱搶砸鹽店巳經敎民賠秤服禮完結自應照准至鄭裕與巡勇互毆並李士元等控巡勇誣私勒罰二案應仍交代理之員訊明持平完結以息訟端云云奉批據詳巳悉繳 
雜記 
[荒謬絶倫之牧令山東]  
　　正月二十三日禹城縣令帶護勇差役多人赴該縣西南鄉王家坊驗屍因勒索不遂將原案株連之馮某用洋砲擊死馮之父母痛子無辜慘死攔輿喊寃數次該令不理往往乘間脫走嗣屍親憤極率本街多人追及里許硬將大令扯回辱罵不休勢甚洶湧大令窘極遂急調縣隊駐防前來接濟但屍塲距城較遠又恐接濟不及幸馮某死而後甦經本地紳董關說大令先出養費一百千并綑鎖役勇八人回城發落大令始得入城回衙後拍案大呌曰晦氣晦氣并歸咎於出行之日正犯月忌者不置 
[何公堤徒留惡感矣漢口]  
　　漢川縣西鄉近年屢受江氷淹灌現紳民擬增修一攔江堤以資抵禦而該縣何令蔚孫以此堤修成後西鄉可無虞水患洵爲永久之利因向該地紳首强借錢二千串該紳等未允何令遂不准其修堤嗣經紳董在省禀准督院委員下縣查勘何令知難以阻撓乃請該委出作調人俟此堤修成後命名曰何公堤以留紀念該紳首笑而諾之 
清談 
[親貴游歷]  
　宗室王公。紛紛游歷。旣足增長知慧又何洞悉國勢。誠盛事也。偉哉我中國轉弱爲强之樞紐。或即基於是乎。 
　　雖然。游歷者固紛紛矣。亦能如大彼得志在雪恥。發憤爲雄。而非伸壯志涉波濤。藉以瀏覽夫海外之風月。玩賞乎環瀛之山水否。吾是以深不忘夫近日之聯翩游歷者。 
[督撫互保]  
　　爵位愈尊。嗜好愈多。而其互相朦混之風。亦愈盛。 
　　謂今日天下之督撫。盡不肖乎。以記者之愚。固不敢出此逆億之肺肝。以測賢智。而一至於此。 
　　雖然。某督嗜烟矣。某撫嗜烟矣。某督以戒烟而致病矣。某督以戒烟而請假矣。不特此也。甚且某邸某中堂。亦微聞以嗜好著者。 
　　新令一頒。真相披露。豈非人世上一大快事。而無如其積習相沿。官官自護。互保之慣習。往往如此。 
　　不然。何解職之嚴令。祇聞及於道府以下而不聞及於道府以上者。 
　　記者曰。押　未也。大人之用心。自不予人以易測者無已。姑徐徐以觀其後。 
雜著 
[鄂倫春種人歷史（續）]  
　　後因羅刹擾邊。屢　侵掠。亦有逃歸羅刹者。康熙二十八年。平定羅刹。立碑定界。鄂倫春乃得帖然無事。永爲中國沿邊深山之野人。然其所居之地。與俄爲隣。終不免私與互巿。俄之鳥槍。常在莫里勒克處售之。後搜獲逋逃無算。乃禁互巿。魏源云。有不編佐領之使鹿部。名曰奇勒兒。今　奇勒兒在額爾古訥河口東南。距河口約十里。沿黑龍江南岸。爲鄂倫春與俄人來往交易之區。此口係一小溝。寛不及半里。中有華商新修之木桗房一。間復杳鄂倫春係内興安。嶺土著之民。橋悍過人。排鎗每發輒中。俄人亦頗畏之。耐寒畏熱。時以出痘爲患。初歸布特哈總管派員鈐轄。號　諳達。同治初年吉林省屬馬賊猖獗曾奏調鄂倫棒人五百前往。一戰而定。旋奏准於内興安嶺内外。分爲五路。以備調用。光緒元年。又定例調鎗隊五百人。每歲三月間。調集内興安嶺旺山一帶。操演四十日。犒賞銀兩布疋遣歸。巳又增鎗隊五百人。合計十人。每歲由將軍特派協領一員。會同布特哈總管。届期查操。設興安城副總管一員。建城於嶺内之太平灣。有武帝廟。有軍器庫有公備倉。是等種人。則巳有半開化之情狀矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[患耳聾者鑒　敬謝鍊雲大藥房耳聾還聰丸勝似仙丹]  
家嚴年纔天命恆多疾病自前歲患傷寒愈後兩耳漸覺重聽至去年春間竟不聞雷霆之聲矣曾服滬上丹丸亦無效驗天中節舅父純笙鄧公自申旋里述及上海三馬路鍊雲所製耳聾還聰丸神效素著雖多年老症服後皆得全愈乃寄洋五元由郵政局代向該藥房購丸一料自初服之旣望兩耳漸覺清楚比及月抄竟然復原聰明較少年更覺靈通家嚴因思逢人說項總難編及命將神驗情形登諸報端以告海内同病得所問津　　　　秀水學前街嚴命馮思惠啓 
　　（一瓶斷根）心肝胃氣痛 
此散不論何種心肝胃氣痛痛極難忍一經服下馬上止痛縱有遠年幾無可治之頑症以及結核成塊胸腹腫脹等氣痛即服此散限定一瓶包能斷根每瓶一元小半元上海英大馬路晝錦里廣東杏濟堂啓 
[○極品彩鳥牌黑皂仿單○]  
　　上海怡昌洋行經理 
此香皂身堅骨硬香味耐久不退較市上所售者不同今有新到現貨其價格久克已凡蒙賜顧須認明每箱每盒内有憑單贈物仿單可向本行掉取頂上香烟盒聊酬諸君惠顧之雅意焉本行謹啓 
[法公堂諭]  
據法商小搿雅在法公堂控吳大生欠銀二千兩又洋八百元於一千九百九年二月間借給吳大生以英册六千七百三十一號道契抵押等情查吳大生現不在滬無從飭傳茲本公堂予限三禮拜内着吳大生投案聲明情由否則限滿將契過户出賣抵欠如有不敷份應由吳大生補足不得自誤此諭 
[（止血止痛）　玉樹神油]  
本窩玉樹神油專治湯泡火傷刀傷跌打及時行疫症霍亂抽筋絞腸腹痛筋骨酸疼手足麻木風濕脚氣無名腫毒一切雜症將油搽擦立刻全愈大瓶一元小瓶五角另售各種藥酒價亷物美諸君光顧請認上海二馬路畫錦里口廣東壽仙窩啓 
[頂上美紙香烟] 　　 
珍珠牌烟絲選上等之料悉心監製得成特色之品味旣清香性亦和善一經嘗試即服膺勿舍其所以名馳中外良由此也倘蒙　仕商賜顧請向各埠經理家均可批售請向各埠經理家均可批售英美烟公司製 
[思想竒特　總發行所上海中英大藥房]  
大凡思想奇特者其腦力必異乎尋常試舉一事爲証新年某雅社内有一老年人與一西裝少年對奕老者本高手祇以腦力就衰不復能與腦健者敵後至吃緊之際全局輸贏只爭一着躊蹰不敢落子旁觀某君忽指示之曰只須如此一扳一打便可救矣衆皆拍手稱妙共視某君則體壯神旺精采照人據其自言余之棋本不　從前與人對局及半即覺腦乏難支自去冬服唐製補腦藥至今身體日漸强健每有思想輒自覺奇特頓異昔時新年常與人义麻雀通夜不覺疲倦計已贏得洋數百元矣於此可見唐製補腦藥實非一切補腦藥之比舉凡思慮過度如讀書作文習畫算學以及行政操業之各等人與幼童服之固最有益其酒色過度憂鬱過度致腦筋受有種種傷損者尤宜急服斯可養身而培元又凡孕婦欲其所生子女具特别之智慧而胎前產後得免於種種危險者或因生產過多乳哺過多以致虧弱本身多病而小孩難於發育者更不可不服其或烟癮過大或戒烟之際或戒烟之後得有種種疾病者亦非此不能康復因其皆有關於腦系必以此藥培補而後能起衰爲盛轉弱爲强也○其價每大瓶洋二元每打二十元小瓶一元二角半每打十二元○外埠各本分號著名各大藥房均有發售 
[借光]  
本藥房今又運到西國各種時式精巧眼鏡凡金邊銀邊軟脚硬脚離鼻等類一應俱全其片子顏色或白或黑或藍亦任憑揀選其貨皆經高明光學醫士審定並備有較量目界光線表除平光外若患短視或老花只須將表比對便能確知目線之遠近淺深以求適合其度數當面鑲配絲毫無差　貴客如欲保護目光斷不能不置辦此等眼鏡倘蒙惠顧請即駕臨四馬路棋盤街轉角嘴本藥房其價當格外克已俾用過者皆知其貨實與别衆大不相同也此佈　　上海中英大藥房啓乙 
 
 

Page 17

 
 
   
 
 

Page 18

 
 
要件 
[無錫西門外廿二六遐字圖内惠山街應歸城區議]  
　　自城鄉分區之問題起凡區域未定者紛紛聚訟而無錫之惠山亦屬一端查館章地方自治章程第三條城鎮鄉之區域各以本地方固有之境界爲準一語實足破的人苦不平心以思而求其固有之所在耳自治章程第二條凡府廳州縣治城廂地方爲城廂之名義會典祇言近城曰廂各地方名稱不同爭者不無誤會實則固有之義甚不難尋息訟解爭當以確有依據爲定 
　　區域問題以地之界限爲重錫金志書街坊一門分載城内各街坊城外各街坊（東南西北四門所列均在廂内）各鄉志坊小志街顯分三項曰城中曰城外曰鄉此　書城外所屬街坊可定爲城廂確据者一也 
　　其次當求風俗習慣遐字全圖涉及惠山者僅一隅餘與西巿北巿相聯接歷年平糶全圖悉歸城辦一敎育會報告所分學區惠山鎮簡易小學校亦歸城廂辦理二救火水龍會惠山與城中互相救援三五里街之修街歷次均歸城紳經辦四城内外有轎行十八處供役惠山亦列其一五縣差持信票下鄉傳提均用船隻有費惠山向與城中一例不用船隻六他如從前迷信之事雖無足道然迎神賽會各廟往還習以爲常七以上七端皆可左證此風俗習慣可定爲城廂確据者又一也 
　　蘇屬籌辦處批武陽說略有云地方自治以本地方之人辦本地方之事尤當以適合人情爲主現遐字圖内圖董及民人有願照固有區域歸城區之禀由自治監督申請批准此適合地方人情應列爲城區之確證者又一也 
　　今爭者曰　書所載涉輿地者如都圖一門橋梁一門惠山實屬開原鄉應歸鄉區不知志書　都圖橋梁祇分城内鄉區二項凡城外之圖概附鄉都之下且有恭字一圖跨列城内外各　亦屬在鄉都者据爭者之言將城内列鄉都之地亦將歸諸鄉乎至若橋梁并四門外各吊橋亦分列各鄉果如据都圖及橋梁以爭將全無廂之地位矣全書具在可覆按也爭者又曰若論風俗習慣惠山地方之事向歸開原鄉扇董經理當歸鄉區噫爭者亦開原鄉扇董之一試問惠山之事果向爲彼爭者所經理乎從前或有歸鄉扇辦理之時惠山人恒苦不便故一切公事仍歸城中各紳分任管理特推舉城紳住居西門外者爲開原鄉扇董以經理之惠山居民相安無事非一日矣爭者得母别有所因欲乘此分區未定之時奪歸鄉區以遂其素志乎在私意而拂人情甚非地方自治之本旨也 
　　爭者又曰蘇籌辦處明定標準廂之界劃未定者以街巿毗連爲斷不拘區圖但中間間隔半里以上者不得以毗連論惠山已隔半里外應歸鄉區噫爭者之解釋此文但顧利已之一方面耳不知籌辦處之定標準明云城區域以城廂爲準廂之界劃未定者以街巿毗連爲斷其所指爲未定者係並無固有之可据故爲之另定標準若吾錫全志書於卷五街坊門第四頁西門外街下注爲廟巷河塘以及惠山名勝各坊夫曰西門外街其明明爲城廂固有之境可知也况例諸南北東三門各有外街今各爲城廂區域之地胡獨於西門而有例外乎確爲固有之可據彼籌辦處明明先言以城廂爲準矣其所指不拘區圖中間間隔半里以上者不得以毗連論者其義包有今昔情形不同廂之巿廛或有逐年推廣軼出乎固有之境者當據標準以定之如金匱北門外顧橋北之栅口裡南門外伯瀆橋南之下塘等處是天標準之設固將以　例外之窮非欲以侵例内之權也固將爲城廂街巿軼乎固有之境者作之標準而斷非爲欲縮小城廂固有之境以附益鄉區者作之標準也此非予强爲說解彼其原文固明明以廂之界劃未定者爲前辭也若其有固定者而必執問隔半里以上不得以毗連論之一說爲據則彼大城中之荒地多者將亦有割城附鄉之事矣爭者好更巳私没志書之記載而執半面之條文以齗齗爲之說獨如其於理不可通何矣 
　　或曰今之爭者非他人即昔日之主議以城濠爲界者也昔者欲鼓動四鄉削小城區乃以公道未泯　者絶少其議旋𣹦今乃退而爲其一鄉計僅爭此區區惠山一隅野心的規畫業巳驟爲縮小在吾城區失此一隅無甚關係盍姑爲退讓以饜其欲乎余以爲不然地在城廂固有區域之内此而可棄孰不可棄且汝不聞爭者之言乎開原全鄉之財用胥惟惠山一隅是賴前日之惠山一切敎育經費修除道路經費以及種種公用經費多得之城中之補助一旦割而棄之旣補助之頓絶且朘削之無藝惠山之脂膏其堪供此誅求乎况固有區域内之地豈容作調人之酬品據吾煌煌志書記載以證之任爭者用何種之手叚吾斷不能輕棄此固有之區域也 
　　然則爭者之嘵嘵不巳將奈何曰誠懇以勸之剴切以道之示之以確應歸廂之依據破其平時誤解之疑團爭者亦讀書明理之人諒無有不憬然悟者何用此空爭意氣爲也某等不揣　陋謹獻芻議惟祈縣事會議長及諸君子採納議决焉錫金城區人俞復丁寳書等稿 
本埠新聞 
[新鄂督起程赴任]  
　　新任鄂督瑞孝儒制軍於昨日午後四時由小沙陀行轅乘坐雙馬車起節前導有閘北騎巡隊及捕房所派之警衛隊護衛至法租界招商局碼頭乘坐江寛輪船赴鄂履新本埠官紳學界均赴江干送行聞制軍定二十三日接印所調之公共公廨李襄讞即隨節同往前襄讞王肇之大令則繞道淮揚請鮑名醫赴鄂診治 
[松江府札上海縣文（研究滬金鐵路問題）]  
　　爲轉飭事奉護撫憲陸札准郵傳部咨路政司案呈准江蘇鐵路公司咨呈内開准李紳鍾珏等函稱竊維松江一府瀕海之廳縣有五北起川沙由南匯奉賢華亭以迄金山計舊有海塘長二百餘里近百年來坼鹵之地變爲膏腴且川南兩邑漲灘日多徒以水道分歧外困於海塘之堵塞内困於黄河潮汛所不通土産雖多交通不便鍾玨等怵於實業之衰敝由於轉運之艱難故邀上海川沙南匯華亭奉賢金山六廳縣之士紳迭次籌議均以爲欲興實業非沿塘建築鐵路不爲功衆謀僉同毫無疑阻 
 
 

Page 19

 
 
惟此路僻在海隅中隔黄浦並不與他路相銜接請用四十英寸軌制以輕成本而期速成路綫起點在上海浦東之楊家渡迤東南以達龔家路口約計三十里須購地築路自龔家路口起直上欽塘川沙南匯奉賢金山之西境與浙路相接壤之自沙灣止計一百七十里共計二百里預算約需銀一百萬元擬由鍾珏等籌墊俟開車售票再行招股應俟轉咨批准即行遵守部章定期開辦希貴公司迅賜轉咨郵傳部核准施行等因查李紳鍾玨等熱𤍽心桑梓尤以培塘興業爲當務之急擬用四十英寸之軌制建築滬金一線並向公司陳說地方利害請轉達大部似未便壅閼不聞可否通融核准之處敬乞察核示復等因並附草圖草章各一分前來查凡建築鐵路必須察看地方情形並籌後來營業始可興工非僅以成本减輕遂可從事且考其路線所經不但有海潮種壞之虞即與輸運亦　有不便至其擬用四十英寸軌制一節查建築小軌鐵路係運煤鐵路專條别項鐵路亦不得援以爲例究竟該紳等請辦之滬金鐵路於營業有無利益與地方有無窒碍相應照錄原禀草章草圖咨行貴撫飭屬查明聲復以憑核辦可也等因到本護院准此查部咨路綫所經不但有海潮衝壞之虞即與輸運亦恐大有不便數語規畫久遠切中事情准咨前因合就抄粘並將圖說札發札府遵照查明禀復核咨仍先錄報督部堂曁藩司查考母違此札計抄　並發圖式一紙仍繳等因到府奉此查憲札以部咨路綫所經不但有海潮衝壞之虞即與運輸亦恐大有不便數語規畫久遠切中事情恭繹部咨又有營業有無利益地方有無窒碍等語本府按圖窺測似乎地方之窒碍尚少而營業之利益及運輸之便與不便則有未敢臆决也浦東自楊家渡至欽公塘僅三十里本府雖未悉其細情而風氣開通巳久購地或不甚爲難其一百七十里海塘惟南匯地方前據王令以欽公塘兩傍公地被民侵佔造房擬丈明酌收地租充泥城辦公經費通禀各憲核准在案是該塘有民房若干亟應查明確數又華亭地方如金山嘴等處海潮逼近塘身係屬石塘外釘木樁駐有委員守護歲須修理勢頗危險當其風狂浪激有海水飛越塘身高三丈者若造鐵路能否不致冲壞似應審慎然本府以爲海沙時有變遷誠難逆料而就目前論之塘工修理得法冀可免冲壞之虞即沿海塘侵佔民房如令拆除果能加以體恤諒亦不敢梗阻所謂地方窒礙者此也至海疆有事沿塘一帶添駐重兵以防敵人繞越租界襲我内地李紳等謂鐵路便於軍事亦是實情擬造滬金鐵路與巳成之滬嘉鐵路相距不過五六十里雖隔黄浦一江兩路遥遥相對皆趨向與浙西並駕齊驅其近浦之一二十里者搭滬嘉之車與搭滬金之車適相等耳該兩路能否不致抵觸似應研究且沿塘内外以棉花爲大宗而花行聚於巿中僅大團六灶等處巿鎮近塘其餘不盡近塘運花向以船裝趁潮運滬不過一日夜之間商人錙銖必較航船價廉而一日夜可達未必爲遲火車雖速上車卸車仍須用船駁運假令此路造成能否令各巿鎮花行全裝滬金之車似應討論所謂運輸之便不便及若何利益不敢臆决者此也竊思李紳等旣經發起願先墊洋一百萬元則視此路利益當有把握蘇路公司爲之咨部兩路有無抵觸亦必早經籌及無待鰓鰓過慮姑俟地方有無窒碍查明後營　一層由府移請公司復查可也惟地方情形旣奉大部飭屬查明各廳縣應各按照路線所經過地方躬自詣勘並周諮博訪確查有無窒礙申復到府以憑復查轉禀撫憲核咨合行抄粘移會希迅速查照辦理再奉發回式一紙不敷分布但由曹家路上塘至金山衛城之西平湖縣交界爲止共計一百七十里全是海塘旣就塘造路即就塘查明有無窒礙無待於圖其楊家渡至曹家路三十里路線照式摹繪一　隨文移發希一併知照合亟札飭札到該縣即便遵照毋違 
[上海縣之狠心辣手]  
　　頭舖地甲施福因看守枷犯龔三郎疏忽不慎致被脫逃經本縣田大令裝入站籠予限三天尋交如違站斃伊母陳氏情急投案亦被收押女所兹由施之親戚於前日哀求各紳董卽由李平書莫子經朱福田蔡少泉等先後到縣禀請從寛奈大令拒不接見昨仍站示聞各紳董刻正商議對付之策不知若何結局也又聞英捕房捕頭昨派西探阿姆司脫郎華探李星福至縣署頭門向頭舖地甲施福詢問龔三郎當時脫逃情形以便帮同查緝 
[蘇撫給發出品獎憑]  
　　前日總工程局接到松江府戚太守函送上海出品所出品入獎憑一百三十四張係護理蘇撫陸中丞所給發局中遵於昨日請幹事員邊琢齋君親赴出品人家知照領憑並囑隨帶收條方可給付所有獎憑出品人名開列於後 
　　科學彝器館　商務書館　孫基瑞　蘇本楠　孫振　日輝織呢　鞏華製革　　克恭課勤院　縫紉學堂　民立中學　陸文傑　周國賢　盛淑芳　　本楠　蘇本　　張忍儀　高令融　王佩琛　喬華英　沈文俊　沈欽苓　華　琪　孫基瑞　張聿光　麗太真　棲流所二張　絹絲公司　利華公司　同昌公司　又新公司　華盛公司　公益公司　泰豐公司　集益學堂　振昌盛　錦　汗衫　中法藥房　龍章造紙　九華堂　沈順昌　張逸槎　美利利　李恩甫　義興扣布　阜豐公司　公益公司　張聿光　李鼎和　朱萬興　浦東中學　民立女學　競化師範　祝羣女　　譚琬　沈文俊　徐貽壽　夏傳樾　鮑友愔　張思詔　趙衡　喬華英　王佩琛　孫襄衡　朱堀　　李德明　石幗英　李藴中　黄之粹　蘇本喦　周蕪　　吳秀支　顧琴寳　鄧鈞　　花夢熊　唐　林　葛鶴林　李繼誠　張永嫻　蔡欄華　仇啓英　蘇祖斐　經受　　孫守伯　棲流所三張　集益學堂二張　沈昌　　布業公所　戴仁記　許東茂　祥泰號　王天和　祥生泰　福成公司　林大成　祥太　永記　朱開中　裕和酒行　百花洲　裕昌　新新公司　老紫陽觀　介順　振餘廠　祥生廠　方錦成　松記　景新堂　慶華堂　太興成　吳良材　義盛祥　孤兒院　美利利　仁昌　張　春　萬　　王茂興　吕義泰　同增　泰昌祥　振昌盛　縫紉學堂　彭隆興　源大二張　沈永興　大　公司再有出品目錄書計二百張亦二并接到函内有云所最難最要者目錄書爲陳列之用必不可少督憲電催目錄書先送祈迅囑出品人照式即填即送松郡物産會事務所緣出品人自填目錄書祇可作爲稿本事務所仍須謄清極爲費手不能不趕緊也去年物産會應得獎牌未到兹將已到之獎憑先發 
[河豚毒斃人命又見]  
　　法租界菜巿街寳興里口陳榮記醃魚蔬菜店主寗波人陳安榮之妻前日購買河豚魚數尾至三點鐘時煮而食之詎陳忽面白如紙肚腹膨脹家人知其中毒驚惶無措至五點餘鐘即行殞命餘人幸均無恙寄語愛食河豚者其以此爲鑒也可 
[長江輪船之末路]  
　　本埠招商怡和太古三公司之長江輪船向章搭客一人由申至漢口計取水脚洋六元自有大阪東方各行輪船後 
 
 

Page 20

 
 
跌至三元近更有滬寗鐵路火車往來輪船生意更形清淡聞除三公司船外竟有跌至小洋八角者按計程途須閱三天可到每日供給飯食兩餐以此抵償伙食尚嫌不敷其困難情形可謂已達極點矣 
[注重衛生之一斑]  
　　公共公廨前面之義塜地凹凸不平時有積水工部局衛生處以該處每届夏令臭氣薰蒸與居民衛生大有妨碍曾於去夏函請善堂將北浙江路沿馬路之塜地填平一半邇因春雨連綿所填之處仍有積水爰又知照堂董於昨日雇工將水潭一律填平免有積聚誠注重衛生之道也 
城内 
[　　本邑鄉董錢瑞璸蔡正蒙謝源琛等昨晚設筵滬北茶業公所邀請本縣田大令飲宴 
[預備遞解]  
　　閘北巡士錢武招摇撞騙滋生事端經巡警總局提訊屬實判即斥革遞回青浦縣原籍交保管束昨日派差押送到縣田大令諭飭值日差暫行看管防備齊文牘再行起解 
[恐有後患]  
　　二十五保二圖地保張兆峧昨日投縣報稱浙江路貽德里楊姓家之車夫陳阿二昨晚病死　姓因找尋屍叔陳阿福不見恐後饒舌求　蒞驗大令准之 
[移提竊賊]  
　　老北門内吳家弄未啓澄家曾於正月二十四日被賊竊去古銅花瓶等物巳赴各警局禀報請緝今由　役蘇桂協同巡士胡正林拘獲李學富等解至北五區訊據供稱古銅花瓶係孫阿方顧阿小陸阿六陸學桂等同黨所竊孫阿六曾將花瓶交3 
與小的看過訊之孫阿六供花瓶實係陸阿六等所竊將瓶交與小的質押質之陸等供詞不一當將李學富孫阿六顧阿小陸阿六陸學桂等五人函送一路巡局旋經上海縣田大令備文移提謂據二十舖汎捕劉慎查得大南門内大街江確生家失竊古磁各押係孫阿六等所竊請交來差歸案訊辦云云游巡官遵將李學富等五人交予來差帶去 
[一路巡局批詞]  
　　職員王肇基禀批據票陸金元積欠租金至六十餘元之多向索不付反敢將房轉租與人殊屬不合着飾地甲協同原中速即前往開導令其從速繳租否則提案究追不貸此批租據摺清單並存 
民人夏阿福禀批所禀是否屬實叩該舖地甲前往該店查明夥貿資本開銷食用一切實帳呈　察奪再究 
[道批兩則]  
　　孀婦陳王氏禀批氏子擅自閉局貽害郵政非罰無以示懲旣據禀求姑再從寛减罰二十元仰上海縣迅即勒限催繳解道充公完案毋任違延吳海濱禀批此案先據總工程局來禀業經本道照會日本總領事查照並將該　無辜被害一節飭令該日人償給卹費矣仰　復到飭遵 
[官事]  
　　補授恊軍校督練公所調查　周迪祖高陸家行董事謝源琛孫燾小南門盤查　麥燊徽昨均到縣拜謁 
南巿 
[委員催提房捐]  
　　蘇藩陸申甫方伯前派候補知縣伍葆　來滬催提房捐巳紀前報昨日伍委員特至總工程局拜會房捐局委員邵馥初催將去年九月至十二月四個月捐欵迅速彚齊以便　省 
[賭徒抑何多耶]  
　　油　碼頭福興園小茶肆前晚紏賭抽頭人聲鼎沸被九十三號巡士聞知報告南區派令巡員巡長巡士進内拘獲店主李阿根主婦周　及賭徒陸　汀曹慶祥等十二人　區　李罰洋兩　充公餘人　罰開釋又董家渡裏馬頭某羊毛店前夜有人聚賭遽起爭端被巡士聞知報告南區派令巡員等將店主殷錫田殷順生父子二人及賭徒吳全福徐錫翅等一併拘至該　詰得事由學徒起意姑寛著殷罰洋三元充公並具不再犯賭切　存查 
[關東客商賴債]  
　　藥材業裕和源恆泰義盛慎大及海味業東源等聯名控告立成藥材行内之關東　記號莊客周栢生虧欠往來貨銀共計三千六百餘兩避不理處巳在寗波慈谿縣具控將其産業查封今復託詞理處仍圖抵賴請爲訊追等情經工程局孫裁判立時提訊周供股東應某刻巳避匿並有餘貨值銀一千餘兩存在牛莊地方求鑒判周　保出外赶緊理處否則押候該縣備文移提歸案訊理 
[乳傭竊取鎖片]  
　　泉漳會館司事王寳楚之小孩日前失去金鎖片一枚值洋二十餘元疑被巳歇之乳傭王高氏所竊立囑薦頭程　良在其姑母楊王氏處追回送至工程局請究王之代表童廷璧聲稱此事巳由該氏之姑母勸令王高氏賠洋七元判交童帶出令向其主懇情理楚 
閘北 
[蕩婦無惡不作]  
　　季沈氏控女王季氏拐賣其媳季劉氏屢誌前報兹悉劉氏係由季氏與梁渭串賣於粤人韋姓昨經四路一區黄正巡官移提到案質訊一過判將劉氏交沈氏先行具領季氏尚有被夫王慶生控告私嫁張　保一案判仍還押候再集訊嚴辦 
[賊黨累及姘婦]  
　　積竊紀洪生昨竊西街張阿七家錫器由巡士查獲解局據供尚有贓物寄存同黨顧　方處富派長警往拿顧巳逃逸惟將顧之姘婦劉陸氏逮案並起出衣服等物留　核辦 
英租界 
[不幸中之大幸]  
　　自來火公司所雇之木匠翁春來昨在黄浦灘上海總會内五層樓上　工失足跌傷即經該總會西人函請總巡捕房派探將翁車送仁濟醫院醫治據醫生云尚無大礙可保無性命之憂 
[欠房租者何多]  
　　榮潤公司控新　路房客勤姑娘等數户積欠房租向催罔應公廨寳讞員昨飭差探同往傳訊 
[途人好行其德]  
　　江北小孩李小七子昨在黄浦路徘徊啼哭途人張某見之恐入匪人之手遂將該孩領至總巡捕房請爲安插據孩稱家住北山西路何姓鞋作内捕頭即　包探殷玉鼎送往交其父母領回 
[客棧兼開賭塲]  
　　湖北路迎春坊一弄第二百等二號客棧内因庽客失竊報請老閘捕房於昨日派探往查詎該棧内時適聚衆賭博當由中西包探將賭具帶入捕房禀請捕頭核奪 
[查獲賊贓彚紀]  
　　山東路同慶公客棧内庽客吳佩芬被僕人曹　竊去值洋一千二百元之細毛衣服報請捕房查緝在案昨由包探徐阿華協同一百七十四號西探在山西路全信當舖内查　原贓千尖馬街等三件吊　捕房待認浦東美最時洋棧内前曾失　外國紗等物報　捕房查緝在案昨由美捕房包探王寳生在湖北路某押舖内查獲原贓吊存捕房　傳失主認頭老閘捕房包探金泉叙昨在六馬路壽康當内查獲賊贓女皮襖一件吊存捕房　傳失　認領 
美租界 
[紅菊香奔]  
　　北四川路四號門牌粤人陳良之妾名紅菊香被人拐逃昨陳投報捕房捕頭允爲查緝 
[高陞樓聚賭]  
　　蓬路高陞樓茶館因賭抽頭被捕頭訪悉昨飭包探查明店主姓名請廨傳案究罰 
[撞倒縫衣婦]  
　　塌車夫李五昨午推車至百老匯路撞倒江北縫衣　人某　致傷手足由　將李拘解捕房　頭　償養傷費洋二　從寛開釋　送同仁醫院醫治 
[拿兩賊]  
　　搶竊應何　昨竊西華得路翻砂作内　器又丁阿金　某姓家考籃先後由探捕緝獲押　解廨訊明核辦 
法租界 
[公堂循例停訊]  
　　昨日禮拜一法公堂輪應訊　因值天主敎四大瞻禮卽期是以停訊所有應訊各案統於禮　三訊判 
[捕房敬重官場]  
　　法捕房　悉新任兩湖總督瑞莘儒制軍定於十八日乘坐江寛輪船赴鄂履新爰飭探捕預在碼頭照料一切 
 
 
] 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部奏增訂各學堂管理通則摺]  
　　奏爲增訂學堂管理通則恭摺具陳仰祈聖鑒事本年閏二月二十八日臣部具奏分年籌備事宜單開增補學堂管理章程業經憲政編查館覆核奉旨依議欽此自應欽遵辦理查光緒二十九年學務大臣奏定學堂章程原有各學堂管理通則十三章條目已極詳晰規制已極謹嚴惟該項管理章程頒布尚在數年以前其時臣部尚未設立揆諸時勢旣有今昔之不同垂之法守當求變通以盡利况現在京外學堂設立日多一切整齊約束之方自應日益加詳以臻完備兹由臣等就原定通則悉心釐訂核以京外各學堂現時情形並採取東西各國管理良法逐章增補其原定各條中有不合於現行規制者亦略加删改以免紛歧而資遵守如以後體察情勢有尤應加詳之處臣等仍當隨時奏明辦理兹謹將增訂管理通則繕具清單恭呈御覽如蒙俞允即由臣部通行京外各學堂均遵照此次定章辦理所有增訂各學堂管理通則緣由理合恭摺具陳伏皇上聖鑒謹奏宣統元年十二月二十八日奉旨已錄 
　　乞謹將增訂各學堂管理通則繕單恭呈御覽 
　　學堂各員職分章第一第一節凡學堂管理員均各有一定職守其分任事件當各斟酌本學堂情形詳定節目以便遵循第二節各員按照所定職務任事其有與他職守相關聯者當協同商酌辦理第三節學堂於定章各項職員外不得另立名目位置冗員第四節凡管理員必須以通曉學務之人派充第五節學堂當設會議室以爲隨時會議之用或敎員會議或管理員會議或全堂職員會議凡會議時監督或堂長必須列席第六節凡敎員當各按該學堂科目程度切實循序敎授斷不可專已自是凌躐紊亂致乖敎育之實際第七節凡敎員當按照所定日時上堂講授毋得曠廢功課貽誤學生第八節凡各學堂内管理員及本國敎員有不遵定章實力任事者在京由學部或督學局八旗學務處在外由各省提學使司查明分别撤退第九節凡小學堂每一玫學生須有專任敎員一人中等以上學堂凡主要學科必須有專任敎員以重責成第十節小學堂正敎員除本學堂外不得另兼他學堂敎科其餘各項敎員凡近在一處有學堂數所者亦可酌量兼任惟係某學堂專任敎員則須得本學堂之監督或堂長許可方能兼任第十一節凡各學堂敎員因事請假逾兩星期者應自行請員代理逾一月者除親喪及患病仍准自行請員代理餘應由該堂監督或堂長另聘敎員接授其初等小學以敎員兼堂長者如有請假情事即由該管學區學董報明勸學所總董按照上開事項辦理第十二節學堂管理員敎員如有明倡異說干犯國憲及與名敎綱常顯相違背者查有實據輕則斥退重則革辦第十三節凡備有寄宿舍之學堂管理員非有不得已事故必須常川駐堂第十四節學堂放假期内辦事人員仍有應辦之事不得相率全行外出必須有一二人留堂第十五節管理員敎員應確遵敎育宗旨並遵照部頒各項章程及該管衙門各項通飭文件切實奉行如實有與該堂情形不合者應呈請該管衙門核奪示遵不得陽奉隂違視同具文第十六節學堂遇有與外間交涉事件除監督堂長外其他各項人員非經監督堂長之委任不得干預第十七節各項學堂聘用外國敎員須由該堂監督遵照部頒式樣與該敎員訂立合同繕具三分一存本學堂一交該敎員一呈該管學務衙門如學部直轄之學堂即呈交學部核定存案非學部直轄之學堂在京呈交督學局或八旗學務處在外呈交提學使司核定存案以後與該敎昌續約或辭退仍應由該堂監督報明該管學務衙門備案第十八節凡京外各學堂各員職分詳細節目該堂自行訂定後在京呈明督學局或八旗學務處在外呈明提學使司核定飭遵如係學部直轄各學堂逕呈學部核定辦量（未完） 
專件 
[廣東革黨黄洪昆緊要供詞]  
　　黄洪昆供現年三十一歲清遠縣鳳望村人父親黄德添母親已故兄弟二人弟名錦和小的居長娶妻已故未有子女光緒三十三年七月由黄士龍招入學兵營當學生現在炮二營右隊當正目去年十二月三十日下午二標有兵士入城到城隍廟前取定刻名戳以致口角爭論巡警上前干涉致與兵士吵閙打架傷人巡警就把兵士鎖拿回局當時小的未有在塲不知閙事的人是何名字及有人多少正月初一日上午二標的人拆爛警局小的亦未附和入城是時尚未有變亂的意思迨二標的人來知會一標的人及工輜炮等營謂被巡警欺凌邀同前往報仇洩忿炮營右隊排長譚瀛於初一下午暗中知會前已革炮一營左隊二排長倪映典乘此機會鼓動起事倪映典們因知新軍人革黨者已居多數有此機會易於鼓動起事後響應立至不難成事又值初二日統領不許放假兵士鼓噪是日由一標官長及譚瀛紏合炮工輜各營傳發命令跟從未獲的翁錫亮鍾善全已獲的某永宣督率前往協司令部搶有空槍碼兩箱又真鎗碼一箱約三千顆又到二標搜搶未有槍碼後到講武堂搶得鎗十餘枝鎗碼一箱亦約三千顆前後共搶洋鎗二千餘枝搶畢回營欲把鎗碼分派因各搶各得多少不定小的有碼子三十餘顆工程營約三百人炮隊兩營約二三百人一標三營三四百人約共千餘人搜搶回來後初二晚夜深時倪映典復到小的棚内向小的說此時兵士已紏合此等機會雖有錢亦買不來一起事香港孫葵等定必響應接濟倘不接續當看巡防營的人意思如何必無誤事初三早倪映典又當面向小的及各弟兄說你們不憂軍火不足用祗管放心放手做事香港即時就有接濟是早八點鐘齊管帶不肯附從同變被倪映典與衆弟兄們將其殺死小的時亦在塲又有隊官宋殿魁亦因被脅不從自行戕死小的與翁錫亮蘇美才並各弟兄約二百餘人即落來在茶亭小路把守倪映典率同甘永宣王占魁尤龍標江運春並各弟兄約八百餘人守大路與巡防隊接仗因見碼子將盡倪映典又復被傷又無接濟大勢不支隨即逃走不知被巡防隊格殺多少當初二日曾經各位大人派員前來宣佈德意各人不從迨黄士龍奉諭來撫各人因他與兵士感情甚深頗有轉心又被 
 
 

Page 27

 
 
城兵格傷黄士龍以致軍心益憤倪映典更有詞鼓惑總之此次係臨時借勢起事非預爲佈置以致一鬨而散然革黨的人心必不死即如新軍入革黨的已有過半此次事雖不成將來新軍中必非爲國家出力實欲圖謀作叛那總頭子孫汶派人在各界運動政界報界取其消息靈通學界取其智識高尚商界取其資助錢銀軍界取其胆量人格機器便利紳界無用故少運動小的係革命黨主動員曾勸過五十餘人入黨炮二營兵土古沃旺炮二營正目王政韋達新吳秉勛均係小的所誘入黨他們均係革黨普通志士其餘甚多記憶不清名字倪映典張洪譚瀛孫葵及二標一營軍需長不知名黄姓均革命幹事員運動軍界全由倪映典主持其餘各界何人運動小的不知革命的宗旨專主排滿滿人用人行政全不公道凡當國顯要的人都是滿人間有一二漢人亦係徒擁虚名實無權力即如現在雖有定期立憲然曰憲法大綱曰立憲定章仍由欽定可知滿洲政府以僞立憲之名愚我國民且文明憲國民主經費亦由民政院决定滿洲憲法憲章皇室經費不惟由欽定而增加亦由政府而决毫無宣佈不由衆民舉議條例請拭目待後來之人恐立憲則僞立國仍專制方知今日非我們之荒謬革命也革命軍營制大致亦如新軍協統標統管帶等類惟尚未編配數目倪映典在革黨品級與新軍協統相似由伊派人調查新軍砲工輜四營係譚瀛調查一二三標每標均派一人調查所派何人小的不知如誘得人多入黨則分别給予優等特别勳章小的已得優等勳章所領票布係寫驅逐老韃恢復中華平均地權創立民國保我漢民矢信矢忠等字誰人運動得若干人每月彚報譚瀛一次由伊轉報倪映典祇將名姓列報並無列册軍餉每人擬發十元現因經濟困難未有給發一俟經費充足即行給發毋須等至起事時始發其革軍法律嚴於新軍如有破壞機關治以死罪若入黨後或有反悔不獨把他致死連尸亦要毁滅其運動之票前時係用小的前堂所畫的白紙票式去年十月十一月間被一標三營不知姓名福建人之管帶搜獲營内巴排長革命票那排長畏罪逃走經禀督練公所有案故倪映典於去年怱怱間改用小紅片背蓋一圖章如優等用武字號次等用勇字號其特等係用何字記不清楚（未完） 
小說 
[官塲小說玉樹花（四十三）]  
　　第十一回胡甲生忽受巨靈掌熊夫人怒揮子路拳　　胡甲生只道熊夫人是好意大摇大擺的走過來。想要坐下說時遲。那時快。熊夫人見他在自已身旁走過。霍地立起身來。這個當兒就像穿針閃電一般。搶上一步仲出纖纖玉手。蛾眉倒豎。鳳目圓睜。照着胡甲生臉上只聽得拍的一聲。胡甲生出其不意。躱閃不及。只叫得一聲阿呀。接着又是拍拍的兩聲。胡甲生左邊臉上。早一連被熊夫人打了三個耳刮子。只打得胡甲生那有紅似白的臉上露出通紅的五個指痕。胡甲生受了熊夫人這樣貼體剥膚的恩惠。真是做夢都想不到的。把一只手按住了左邊的臉。口中連連的呌道。阿呀。什麽事情。憲太太有話請講。怎麽動起手來。熊夫人冷笑道。你不過是個卑鄙無恥的奴才走狗罷了。我身邊的丫鬟老媽。都要比你有些廉恥。品行都要比你高些。你是個什麽東西。幹了這樣不要臉的句當。虧你還老着臉皮。來同講話。你說大人臨走的時候。叫你照管家務難道是叫你照管這樣事情的麽。好一個大膽的奴才居然我要出去。都敢攔阻起來。你無非靠着大人喜歡。所以敢這般放肆别人怕大人我是不怕大人的。我今天立刻。就把你攆出去。不凖你再跑進來。看你那個大人有什麽法兒要是一個個人都像了你這個樣兒。世上連王法都没有的了。胡甲生平空吃了這個大虧。又聽得熊夫人把他罵得這船刻薄。心上又羞。臉上又痛却又無可奈何。只得說道。你罵我倒不要緊。不要連大人都罵在裡頭。無緣無故的動手打起人來。也不像個大家眷屬的行爲。只算我認個晦氣就是了你們妻妾爭風。　胡甲生說到這裡。早被熊夫人喝住道。你還敢在這裡混說還不給我快快的滚出去。以後你再敢跑進這個大門我一定呌人打折你的狗腿。說着便對着那班家人罵道。你們都是死人麽還不給我把這個不要臉的混帳東西抆他出去。不知胡甲生受了這塲羞辱說些什麽請聽下文交代 
國外新聞 
[安重根臨終之言]  
　　十七日東京電云安重根已於昨日在旅順正法距行刺之日計有一百五十日安氏當臨刑時曾請監刑各官力求東方之和平 
[法上議院批准稅則]  
　　十六日倫敦電云法國上議院已將新稅則通過計贊成者二百八十一人反對者五人 
[美國稅務問題近聞]  
　　十六日倫敦電云美總統塔孚脫君已頒發文書准將中國阿富斯汗里泊爾白登茄化阿關東威海衛海峽殖民地馬來英屬北波羅島蕯賴華香港九龍等處入口貨品徵以最輕之稅 
[埃及國民黨仇英之一斑]  
　　十六日倫敦電云埃及京城電稱埃及國民黨機關報咸詆羅斯佛君在卡脫姆地演說之言過於媚英羅君曾謝絶英員選派警察隨行保護 
[澳洲礦工罷工將息]  
　　十七日倫敦電云澳洲南維斯省各煤礦主人已願變改前持之意見故罷工一舉可有調停之望 
[英國政界近事]  
　　十五日倫敦電云英國財政大臣喬治君已在葛蘭斯頓公會宣述開幕陳詞該會之設實欲鼓舞全國選舉區城云 
 
 

Page 28

 
 
[英黨員請裁上議院]  
　　十七日倫敦電云英國工黨領袖巴恩斯君倡議修改政府所擬處置上議院否案權議案據稱上議院爲無責任之團體反對公衆之幸福阻礙國運之進步故應請將該議院裁廢 
[意大利火山爆發]  
　　十五日倫敦電云意大利伊脫那火山現復爆發數處熔石之流深可十二尺闊約一百二十尺葡萄田草屋多有被毁者十六日倫敦電云伊脫那山噴洩熔石之口現共有十四處之多熔石之流最闊之處約近一基洛米達現巳流近婆里洛地方該處居民逃避一空（以上譯字林報） 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
[新到昔加刺紙批發]  
　　本號寄售印彩票紙或提單用昔加剌紙價値格外克已如蒙賜顧請至小號面議江西路順利印務局代啓乙 
[（新貨已到）]  
　　謹啓者小行由外洋運來七百支燭光火汕燈業已到申價亷物美承蒙光顧請　駕至三馬路九號接洽賚賜洋行謹告 
[柏德洋行　金鋼鑽針留聲唱機]  
　　慶球第一之唱機 
　　市售留聲唱幾大半老式需用針刺每逢上片必須換針旣多拆卸之煩又防損片之虞惟獨本行新發明之金鋼鑽針頭只須一支永遠可用不勞再換又可保全唱片洵爲獨得之秘殊堪寳貴而且唱片兩面可用唱過正面再唱反面一張　　不永針刺永遠包用改良戲片二面可唱 
　　可祇兩張所唱各片如大名角小呌天五雨田訥認先等惟本行獨有他家斷難仿冐各種京戲梆子大沽洋操灘曲一槪齊備凡蒙賜顧請　駕臨上海四川路九十九號總行或至四巴路老巡捕房西首中和里口柏德分行躉批發售價均克已以廣招徠○外埠經售處南京下關潤昌公司江西洗馬池李怡昌號電話總行二三八九　分行二八六二 
[新大昌洋行廣告]  
　　denepoebotpotebTPREPAREDINITALYYLATINIDERAPERPDERKNARBWOC 
　　KLMDESNEDNOCDERAPERP　CGNIDARTAINOSUAEHTROFAONEG 
　　啓者本行經理義國名廠紅牛牌牛奶久以馳名英美各國已有數拾餘年刻分售中國此奶性質平和如小兒常飲此奶有益衛生且能肥壯如蒙賜顧認明紅牛牌爲記其價格外克已祈請至二洋涇橋北堍小行面訂可也　　新大昌洋行啓 
 
