# 1892 - 328 - 4907045

 

Page 1

 
 
[精印隨園三十種告成] [  圖書集成局啟]  
　　隨園太史文章經濟冠絶古今海内通儒無不仰之如泰山北斗生平撰述博至數百卷益以他著共成三十種兵燹之後原板蕩焉無存翻刻者亥豕魯魚幾至莫可辨認本局覓得初印眞本悉心讎校排印成書紙張旣潔白無瑕墨色尤光潤可愛分釘四下八本盛以全据木箱刻巳告成即日出售核定每部實價洋銀五元諸君子有先覩爲快者請移玉至申報舘帳房購取可也　 
[論翻犁尋子]  
　　凡欲求除惡之道必審幾於未然蓋惡之伏也至潛而微及其發也至蕃且滋夫至一發莫遏成滋蔓難圖之勢雖使智勇之夫操梃制勝亦將皇皇然無所措其手足矣若於其伏焉而預爲之綢繆出其不意鋤而去之雖使庸豎易爲功語曰爲虺弗摧爲蛇將奈何又曰虎豹失險一人徒手而困之蜂躉發毒壯士旁皇而失色因其勢也勢未張而圖之不過舉手之勞其患可立盡苟不能盡其勢亦輕否則有窮竭工力而難收全效者其患且紛至沓來而不能止雖然審幾者尤貴度時幾動矣而時未至遽紛擾之則必披剔少而損失多其患均也若幾與時交會夫然後除惡務盡則他無所累而其患易絶豈獨治蝗蝻爲然哉顧治蝗蝻亦何獨不然今夫蝗之害稼盡人而憂之爲其孳生甚繁漫天遍野若風雨雲霧之倐忽而障蔽肆其咥嚙則高原下隰彌望青黄可以頃刻盡果其腹終歲勤動者至此顆粒無收轉豐稔而爲藍歉以致塗有餓莩故遇蝗必告官官與民舉疾首蹙頞惟日事祈禱呼而仰籲以冀孽類之早殄庶於國課民生不甚有妨然彼蠢蠢者何知方且蹂躪恣肆於此時也别無他術惟有捕之而已是固地方司牧之責也是以捕蝗有書顧吾見捕蝗者矣羅而收之坑而掩之掘而熸之逆其性而得之覘其趨向而驅之伺其棲止而撲之設局城鄕給價而收買之調遣丁役并力而抄殺之如是而已舍是則循例於冬春間飭民搜挖蝻子以爲善後之策而已夫官斯士者孰不願爲地方弭害不幸而有蝗其能不辭勞瘁督責農氓盡心捕挖挽回災象於已成未成之際上以紓　九重之厪懷下以釋百姓之愁苦亦可謂無愧於地方者矣夫捕蝗一書慮周思密縷晰條分旣有以殺其燄又有以遏其萌而復有審幾度時之妙用於是乎有翻犁尋子之一法此則人所未嘗經慮者也今歲以蝗告得書於報牘亦頗不少雖或爲災或不爲災而大江南北幾於蔓延皆是官之率民以捕治者如以上諸法備已故災象雖見未爲在硡被災至重之區猶不甚廣是固聖天子之福兆民之慶而亦地方之幸也瞬兹已交冬令農功告畢收成歉薄者旣得以减徵平糶稍甦困苦一無所獲者亦仰賴皇仁發帑截漕與夫官賑義賑以勉强卒歲似可高枕而無憂矣然恐猶有後患焉蓋蝗子曰蝻所在遺留每届三四月間天氣和煦則蠕蠕欲動世傳冬雪一寸則蝻入土一尺深三尺乃不復生春雪則反是理或有之而要以奮力搜掘無使得生爲當務之亟故官於冬春間著爲令殊不知此時早已蓻麥苟以畚　從事必致傷及麥根夫挖蝻所以保民食也麥傷而蝻子未必盡又何取乎此此翻犂尋子之法所以爲便而簡也所謂翻犁尋子者於八月收穫之後農民必將田土犂翻卽乘此翻犂之便令將犂起土塊敲碎細細搜檢如有蝻子立呈地方官照章收買每子一升給米一斗前日報載江寍瑞方伯札飭揚州府陳太守專爲此事而所禀請通飭遵行者爲許太守寳書惟改每子一升給榖六升或給價五十文以資鼓勵略謂以子易榖原屬叅用成法第恐各處倉榖有無現儲轉覺不能一律故仍照定章從優給價秤收現在陳太守已飭甘泉縣李明府於天寍寺曁各鄕鎭設局并出示曉諭意者他處亦將次第開辦矣夫天災不可不懼人事不可不修三吳爲膏腴之府少一年之供給卽朝廷耗一分之无氣多一年之飢荒卽天下多一處之漏巵今歲已矣來歳之播種其關繫於國計民生者更若何鄭重吾因嘆瑞方伯許太守之關心民事爲不可多得也吾益信有治法之尤貴有治人也然而今天下之患其伏而未發者有視蝗蝻爲更大者焉豈幾猶未動耶抑時猶未至耶將以循例搜挖耶或當翻犁尋覔耶則吾不得而知之也已 
[本館接奉電音]  
　　昨接京友電傳上諭一道敬謹譯登○十月初十日内閣抄奉硃筆徐承煜補授太常寺少卿欽此 
[蘭臺佳話]  
　　年例春秋兩李開放王公百官俸米預行奏派旗漢御史各二人稽察兹秋季俸米開放伊邇都察院開列旂漢御史銜名清單於九月二十七日具奏請旨派員稽察本日奉硃筆這稽察主公俸米著掌雲南道監察御史寳安山東道監察御史桂斌掌江西道監察御史褚成博掌陜西道監察御史林燦垣去欽此○右翼前鋒統領德隆爲咨覆事印房呈稱淮廂藍滿都統咨稱本旗公中佐領安祿病故遺缺咨取本翼保送人員入放等因前來查本翼廂藍旗前鋒侍衛斌輝堪以保送入放本旗公中佐領之處咨覆廂藍滿都統查照○神機營精字威遠隊正營總松山現已調升圓明園馬隊帮操所遺精字威遠隊正營總一缺經慶邸諭派營務委員輔國將軍載信充補刻已分檄馬步各隊查照矣○禮部爲知照事所有本部奏請留部學習期滿額外主事梁于渭一員於九月二十三日帶領引見本日奉旨禮部學習期滿額外主事梁于渭著准其留部欽此欽遵到部相應知照吏部查照○上月二十五日奏事處口傳奉旨兵部尚書鳥拉喜崇阿現在續假所有派出十月初一日在坤寍宫吃肉者卽撤下欽此○本年壬辰科武會試中式貢士經兵部開列王大臣銜名候請欽派王大臣覆試弓刀石九月二十五日奉旨派出和碩莊親王載勛協辦大學士吏部尚書麟書户部左侍郎張蔭桓欽此莊邸等得旨後先後由西苑趨赴南池子正白旗侍衛教塲覆試新中武貢士張連同等一百五十六名中有倪殿元汪遇隆鄭彥彪三名石力不符兵部照例議以停罰殿試一科卽於覆命摺内附片奏聞○侍衛處爲知照事九月二十六日奉○旨朕於明日辦事用膳召見大臣後由勤政殿乘轎出德昌門西苑門進西華門走隆宗門進内右門養心殿小坐齋宫卯正二刻預備欽此○吏部爲示傳事所有九月分官内閣典籍劉嵩齡同知吳震知縣馮端魏學恒截取舉人王樹屏等五員本部於十月初二日帶領引見相應示傳該員等於本月二十九日午刻衣冠赴部演習口奏履歴前一日在内城住宿是日丑刻穿天青掛備帶補褂无青褂並佩帶對子荷包手市赴左翼門外本部朝房書到伺候排班帶領引見如排班時不到卽將緑　簽撤下毋得自誤○湖北巡撫委某員管解京餉等銀六萬兩分裝木鞘於九月二十七日午刻抵部赴當月司掛號訖雇夫將 
 
 

Page 2

 
 
鞘分舁入部堆存後庫院中由原解丁差看守以俟銀庫示期兌收○吏部示傳保舉花翎浙江杭州府東塘同知在任候補知府高英保舉湖北候補知縣張嘉畹二員本部於十月初二日帶領引見相應示傳該二員於九月二十九日午刻衣冠赴部演習口奏履歴前一日在内城左近歇宿是日丑刻穿天青褂備帶補褂元青褂佩帶荷包手巾赴左翼門外本部朝房書到聽候排班帶領引見再是否原任現任一二品大員子孫抑或現任一二品大員兄弟卽行赴部呈明毋違○九月二十七日亭午時有外營馬步弁兵二十餘人尾追某甲出正陽門東甕洞向東飛奔至朝陽閣東墻側弁兵各出洋鎗刀械圍而攻之甲大聲疾呼曰爾等無須動手願同赴案下可也弁兵笑謂爾能如此卽是好朋友遂雇車令甲端坐簇擁向東而去說者謂甲係明火行刦案中要犯衆弁兵由通州追至京師沿途未能動手至此方得成擒云 
[潞河寒鯉]  
　　立冬後天氣和暖宛似三春九月二十一日午後狂風忽起河結不釋居人皆易棉而裘可見北地寒信較南方略早也○城南八蜡廟正殿供奉三皇天皇地皇身穿樹葉依然上古渾噩之風人皇始服衣裳配殿供風雲雷雨氷雹等神以隆報享今年西南鄕秋收豐稔茅檐蔀屋中人遂於九月二十日聚集資斧雇定京都隆順和班演戲四日二十一日又雇秧歌中旛跨鼓小車獅子少陵南八會在廟前演耍一時哄動遠近紅男緑女相率來觀幾至萬人空巷誠一時盛會也○前有盜犯明火行刦槍斃更夫經州尊懸賞購緝嚴比捕役勒限嚴拿兹聞城南有漁家府素稱盜藪前日捕頭白楨率同幹捕多人乘夜搗穴拘獲盜犯四名起獲賊贓首飾一袋元寳十枚盤詰之下供稱在三河順義兩縣交界處某當典刼來州尊當卽行知該管地方官將所獲之盜派差解送歸案審辦○近由天津運到棉褲襖四千件用車載往武清縣散給災民想鳩形鵠面者感銘挾纊之恩矣○新中八十五名武進士白連城係回教中人年祗二十有一上科兄弟同中武舉今竟連掇巍科報喜人接踵而至砲聲隆隆眞可謂喜溢門楣矣北門外黄木廠有王姓者以賣草爲生俗呼之爲草王其家有大塲院堆積柴草其崇如墉其比如櫛距東陵兵米廠不遠九月二十五日初更時遺火積薪紅光照耀烟燄迷漫赶卽鳴鉦報警楊觀察孫直剌不及乘輿策馬往救岳都戎王守戎亦帶兵驅至一霎時水龍畢集汲源頭活水從空噴下越一時許始得熄滅盖是處取水甚近是時又無封姨助虐故灌救尚形得手也○煤油一物十數年前人皆不敢用近來知其Ｚ廉而光亮爭相購用今年運到煤油共十萬箱有零足見消路之盛倍於往昔也○惡棍秦四白聚衆毆人經陳司馬目覩拘送州署審訊之下擬定罪名不曰起解發配○每届隆冬卽有鄕間大車載運柴草入城換糞乘間挖取街心泥土以致崎嶇難行孫直剌深以爲慮遂面飭程少尉親往查閱責令地保認眞填築如有私挖街道者許地保扭送至署罰土若干令其填街道以示儆戒○陳小亭司馬兼管東路捕盜營前日調集營兵在後營空地操演用西洋口號演放洋槍聲若連珠操畢遣赴各鎭護送行旅諭令每夜嚴密梭巡弗使宵小擾害地方衆兵唯唯而退日前捕盜營兵往燕郊鎭拘獲盜犯二名聞係行刦董姓案中之犯天網恢恢疎而不漏信然○九月二十九日清晨彤雲密布滕六君乘興而來扯絮搓緜穿簾度幙使摩詰見之又添幾許畫意矣 
[津門雜誌]  
　　鐵路公司自開辦關東官路以來事務愈繁人手愈雜房屋不敷居住現擬大事擴充攻木攻金殆無虚日不日落成可以壯觀瞻而資棲止矣又聞官商兩路雖同歸總會辦經理而於一切費用各分界限以清眉目○拉東洋車者不啻以人代畜而坐車者尚不加以體恤多方驅策更視甡畜之不若抑何殘忍乃爾初二日有坐東洋車過溜米廠者其人衣了麗都車夫一挽一推豕突狼奔其迅速已不可思議而坐車者猶以爲未足車上置有銅鈴一具仍復不時摇動以筞車夫車夫兩腿奔忙前者遽撲於地致令坐車者從車上跌下幾將山根跌斷釀成性命之憂而在後之車夫亦復血污滿面正不知坐車者是何肺腑不肯稍留餘地致令遭此蹉跌其受剝膚之痛豈非咎由自取哉○紫竹林脚行分南北兩帮此界彼疆不容擅越日前因爭挑行李遂起爭鋒互相械鬥致傷北脚行一人報官請騐已列前報迄今兩造仍未棄嫌修好月之初一日又以干戈從事幸張百總得全上前彈壓始免楚漢之交鋒滕薛之爭長然紫竹林南北脚行地土毘連彼此非親卽友何苦以區區細故遂致兵連禍結纒訟不休耶身處局中者何不熟思而審處之○天津處决人犯謂之紅差聞縣署監獄有因奸謀命凶犯一名接奉釘封當於日間押赴西郊斬决○北門外石頭道及東門外宫南先後失愼焚燬鋪户計共四十五家已將情形列諸前報此兩處係精華薈萃之區自遭一炬滿目荒凉過其地者殊有荆棘銅駝之感幸各業主多財善賈迅速鳩工迄今已輪煥聿新招人租賃矣○析津入冬以後旣無風雨又乏氷凌大氣融和不啻陽春時候月之初二夜始有廉纎小雨初三日未放晴曦泥濘載道塵中插足者咸有行不得也哥哥之嘆然無平不陂無往不復屈指風雪交加爲期當必不遠尚其整備寒具愼毋得過且過貽誚於號寒蟲也○北洋於初三日頒發水歸軍餉銀十餘萬兩纍纍不動尊計共裝成八十箱由差官具領運回旅順按數散放 
[貞節可風]  
　　肇慶高要縣二班對河之蓮塘大竹圍鄕陳李氏年三十餘者十年前生兒數月卽失所天守柏舟之節以撫藐孤存槁木之心以安㷀獨飲氷茹蘖喫苦食貧今其子已十齡矣鄰鄕有趙某者見婦而悅之奈無路可通遂色膽如天一夕闖進婦室向婦調笑婦拒而不從竟敢向婦威迫肆爲强暴婦疾聲號救妯娌與鄰婦聞聲畢集幸免被污婦執趙出快翦斷其髮辮趙乃挣脫而去婦卽具呈控趙於高要縣憲並將趙之髮呈騐爲據莊明府開堂提氏親訉據供與姑異居一夕虚掩外户在臥室方事女紅突見鄰村趙某闖進臥房向其威逼欲肆强暴之污故斷其髮辮以拒之明府曰爾一軟弱婦人何遽能斷其髮氏言當時號呌妯娌數人皆至而爲之助也明府批示據呈趙某向爾調姦當塲將其髮辮剪去帶案呈騐是否屬實抑或另有别情姑候差傳質訊所奪髮辮存案彼趙某者未得肌膚之親已被髮膚之毁八千煩惱絲已芟除殆盡其髮如此種種猶敢曰其髮雖短而心甚長耶婦之貞節可以風矣趙之淫惡可以戒矣 
[查拿花會]  
　　福州花會之爲害久已令人髮指祗以在官人役往往引以爲利與之狼狽相依遂致無賴棍徒明目張膽竟敢在西南門外數處掛巴且於陽城外私掛夜巴棋布星羅誘人入彀事爲譚文帥查悉諭令地方文武嚴密查拿閩人士聞之咸稱頌不置 
[遠迓文旌]  
　　江蘇學政溥大宗師來文定於本月二十日取齊江寍府屬生童瑞方伯知文旌將次來省委何少尉漢充學轅文巡捕官少尉接札後卽擬束裝就道恭迓旌麾一俟督中協委定武巡捕卽當相約起程也 
[天南鯉信]  
　　曾記某說部載有狼化爲婦適男子他出婦適男子他出婦食其二子以去蓋虎毒尚不傷兒惟狼則否不謂世間乃有婦而具狼心者城西龍田大街接龍里何某向以小販爲業半生辛苦溥有所積今年喪其配耦遺子女各一女約十餘歲子僅五齡耳何以撫育無人恒有續弦之想然恐黄花幼女未必肯垂愛栝楊不若揚州明月尚有二分姿態也遂詣蹇脩商焉適有某甲者偶携一妓而未給央價每思挹彼注兹以抵此風流孽債偵知何謀因喜曰吾得所矣因使妓僞託文君之新寡而以已爲昆浼媒導何相焉何見妓約中年雖脂粉不施而老藕作花尚覺情絲不斷且聘亦甚廉遂諏吉娶焉過門後妓曲承何意又善撫子女愛如已出何以爲天下之賢婦也凡兩月餘而已之素積者皆使掌其鑰某甲亦時往來乘間而入何日在彀中仍不知也上月妓僞歸寗謂子在家恒不離一旦舍以去於心戚戚請與子俱何以愛之至也從之旣而歸復從之返由是數數何不疑月之初旬何復他出妓又携子去如前及何歸則家室一空矣急往跡諸其居至則桃花依舊人面全非問之鄰里則曰前數日已遷去矣何本單傳年逾五十始有此子至此人財兩散悲不自勝亦慘矣哉此婦也較之放白鴿尤爲惡毒目之爲狼誰曰不宜○小東門外 
 
 

Page 3

 
 
東基地方沙艇多泊於此蛋女阿愛者青荷照鏡烟柳含春固珠娘中之翹楚也一夕有甲乙二人欲喚艇子放乎中流一覧蟹火蠔燈至海珠石下而休焉因就詢艇價若干阿愛以袖掩口而答曰有心照拂請便登船若箇水中鸂鷘也值得利市三錢儂柔櫓一枝與湖船同蕩遽抵不得此數客笑頷而登焉乙因便與阿愛攀談每至口角情傳愛或以眉挑或以頤指具如人意甲至此不禁神魂飄蕩手與口俱踏圓膚之足柔膩如脂撫金訶之胸圓文突鈕愛見甲勢將用武懼而逃至艇頭甲踵而調之不圖立足不牢翻身落水戲水之魚轉眼化爲飲河之鼠矣幸鄰舫駁艇撈救上船愛憐其水衣如畫寒噤連番因解衣衣之而自著其濕襟顚倒衣裳無復愛而不見招招舟子咸以鼻嗤之迨衣乾以洋蚨一元爲謝卽行登岸此女也發乎情止乎禮義而終之以不失人情儻携以歸當勝彼雌而粥粥傭而皎皎者矣故曰雖有姬姜毋棄憔悻 
[禾郡祝釐]  
　　本月初十日皇太后萬壽聖節普天率土共祝無疆嘉興府宗太守傳定鴻裕京班於初九日起演戲三日嘉秀兩縣則傳定長勝班於初十十一兩日演戲丁歌甲舞竹脆絲清歌詠昇平樂可知已 
[普天同慶]  
　　十月初十日恭遇慈禧端佑康頤昭豫莊誠壽恭欽獻皇太后萬壽聖節寗波各官文自寍紹台道哭觀察武自浙江提督馮軍門各率所屬於是日黎明赴萬壽宫行朝賀禮各衙皆懸燈結綵江中所泊各兵船扯五色彩旗以伸慶賀 
[甬東氣候]  
　　甯波入冬以來和煦如春至本月初二日南風撲面路滑如油初三日陰雲四合密雨隨之檐溜丁東徹夜不絶初四日天色陰晦初五晚北風怒吼晨起風力稍减天氣驟寒盆盎間已結氷凌初七日同雲密布下午雨師又降雜以雪珠隨落隨消初八日天宇放晴依舊峭寒剌骨客子他鄕尚起無衣之歎不知各省飢民流離載道其困頓更當何如耶 
[海鹽盜案]  
　　浙江海鹽縣屬百步亭一小市集也離城約二十餘里魚鹽蜃蛤百物富饒斥鹵之區頗爲鷙閙某晚漏下三商有盜桀石擲破某南貨茶食鋪之門持械擁入肆行搜刦貨物寥寥旣復行刦鄰家然後呼哨而去有謂其欲刦某姓住宅悞刦他家者嘻盜黨尚未成禽固誰知之而誰告之哉翌晨事主投縣報案候邑尊親臨踏勘許以赶緊緝拿及回卽飭捕會營限期務獲 
[妖尼可惡]  
　　蕪湖訪事人云本月初六日市上喧傳某妖尼誘取良家幼女售入金陵某尼菴現經失主偵知獲此尼拷訊問尼何在群曰在二街陡門巷福善菴隨衆往觀則山門内一片喧聲人如潮湧而彌勒佛仍張開笑口嘻嘻然喜上眉捎及入門遥見詹柱縛光油油之二秃鶑旁有諸少年揶揄訕笑謂佛法固如是神通哉衣　乃如是廣傳哉秃鶑閉目垂眉方示人以我佛莊嚴寳相旋有知其顚末者謂此尼性成淫蕩兼之嗜利如命平日專引誘人家蕩婦借佛門清净地與登徒子叅野狐禪凡隨喜上方者無不以一瓣心香頂禮歡喜佛座下以致穢聲四播通國皆知兹復誘取附近某茂才家女郎挈至金陵售與某尼菴内事經數月近始偵知欲往領尼堅稱出洋銀一百四十枚始購得娟娟此豸方將重建天魔禪院俾迦陵之鳥得同命曲躬之樹盡駢生庶幾廣大法門得以布金地煖烏肯輕易唱還珠之曲致失此無價奇珍歟茂才忿不能平奔返蕪湖飭人將妖尼綑起一面赴縣控陳大約少間卽有狗腿差來捉將官裏去矣又聞女郎芳齡鴛小密意犀含閉置禪房如困桎梏適因禪房屋漏雇匠興修女乘間向坊者訴明洋求信致其父茂才始知其下落得以援出火坑云 
[道憲拜客]  
　　新任九江關道誠觀察前日乘輪來滬在大方棧小駐行蹤昨日十一點鐘乘坐緑呢大轎至法領事公館拜會領事由葛蕃甫同轉爲之先容法繙譯官祁理恒君代傳言語欵以茶點坐談良久始興辭而出 
[淫畫付質]  
　　售賣淫畫本干例禁不謂竟有李培卿携春宫十餘幅至法租界欲往押店質錢使用爲捕房包探所見以李不應將此種淫畫付押拘入捕房昨晨解至法公堂請究同轉問李曰此畫從何處得來胆敢携至租界中典押乎李供俗謂春宫可除邪魔有向爲錢業之趙姓將此畫册藏於錢櫃内藉以鎭邪現因趙姓歇業度日艱難囑我代爲典錢藉資日用同轉著將李押候查明再行核辦 
[流氓肇禍]  
　　邇來本邑迤南小南門外時有流氓滋生事端前日夕陽西下時各流氓聚集是處小弄内約有二三十人舞弄砂袋刀棍仙人擔等物有某甲者偶一不愼致仙人擔墜下壓傷某姓小孩之足及孩父母赶到則各流氓已四散無蹤矣 
[會議輸捐]  
　　上海縣黄大令接奉兩江督憲劉峴帥札飭奉特旨籌立育嬰事務向各業勸捐大令奉札後諭飭各業董事籌立月捐以佐經費磚灰行業奉諭之下已於前日在老北門内長人司殿邀集同行商議輸捐按磚灰行業當同治初年在新北門内購地造房名曰永嘉堂派有司年司月按年兩次較秤以昭劃一凡同業有事均在堂中集議近來該處市面日形暢旺堂中餘屋出租與人按月取收房租經某行主經收爲數不少是以此次議事改在長人司殿第不知如何禀覆耳 
[失孩復得]  
　　女孩名桂女者迷失路途由巡街捕帶至捕房移送英公廨旋有朱阿三投案認領值日差禀明蔡太守准其領去 
[積案待訊]  
　　皇太后萬壽期因英公堂停訊三日所有捕房各案均於今日解候發落 
[上海巡局瑣案]  
　　閩人某甲向在滬上喚賣鹹炒花生以餬其口前日肩負青蚨四百文行至南市大碼頭忽有匪人自背後來攫之而去甲大聲狂喊適十六鋪汛捕道經其地將匪拘獲立卽解至中局局員李蘭史二尹提訊之下匪供稱小的姓李名阿林本邑人向時小本經營胞兄現在新北門内某銅作爲夥今日實係初犯叩乞施恩二尹判令笞責二百板交捕帶去轉交伊兄收管如兄不認立卽驅逐出境○某乙賃屋南市萃豐碼頭開設萃源飯館有水缸一口放於門前午後忽有陸瑞龍者驅車而過倉卒中無心碰碎陸並不回顧揚長而去甲大怒飛步上前將陸扭住責令照賠陸非惟不依反以惡言相向甲遂扭陸至十六鋪中局少焉地甲聞知出爲調處令陸賠錢了事○畢星甫冢住南市不知其操何業家有婢女小字翠英日前忽然逸去遂偕其母龔張氏四出訪尋前日尋至十六鋪外難見翠英在草棚中止欲挈之回家忽有張氏者出爲霸阻畢大怒將張氏及翠英一併扭至巡防中局李二尹研訊之下張氏供稱翠英實係自己到來並非小婦人領往二尹以翠英背主脫逃咎有應得本當笞責以儆姑念年幼著父畢領回管束張氏雖無誘拐証據究竟不應容留申斥再三從寛開釋 
[法界公堂瑣案]  
　　徐張氏携兩女孩及抱呈汪世明等投案訴稱堂兄徐成榮向爲木梳生意嗣因不務正業落魄無聊常向氏處借錢今年八月十四日伊欲作小經紀向小婦人借去洋銀十元立有借據不數日卽將洋銀用罄仍來滋擾稍不遂意卽在身畔取出尖刀揚言欲自刎不堪其累是以送案請究同轉訊明徐成榮凶惡難恕商諸祁繙譯官判押捕房十日期滿送縣中遞回江寍原籍○招商局巡丁徐坤投案訴稱日前失去靛青數十斤查知被跑灘賊陳林翰等所竊售洋一元四角今將陳及其黨張小弟陸錦榮等扭獲送案陳供稱小的知張陸兩人串竊靛青囑小的代售因一時尚無買主故將靛青抛入八仙橋河中同轉謂爾等設計串竊豈庸抵賴判將陳林翰笞責一百板枷號半個月發　頭示衆張陸兩人各責一百板○包探王榮培禀稱張文華身穿江南内洋水師蘇鎭右營號褂手持衣包内有元色縐紗羔皮馬甲及天青呢羔皮馬褂於深夜時赴押店押錢夥役見其來歴不明將人贓一併拘案張文華供稱在六號砲艇爲水手哨官戎子兆賭博輸洋乏錢償欠囑小的將皮衣典質旋有砲艇哨弁廖晉卿投案禀稱張文華向在六號砲艇爲水手嗣因犯事斥革况六號砲艇已至崇明現不在滬此事須待六號礮艇來滬方可查問同轉謂爾旣知來歴著將張帶去送交六號哨官核辦○瑞祥夥莫桂林訴稱前晚有張文廣在棧房門前將鐵鎖扭落希圖入 
 
 

Page 4

 
 
内竊物當時覷破拘送案下前次曾被竊去棉被等物張文廣供稱在棧門經過悞被指竊同轉謂該棧中失物甚多想爾行竊已非一次判令押候比究○山東麫包店主丁幹臣偕夥嚴金良訴稱歇夥蔡九意屢來滋詐前日又因强借不遂恣意行兇擊破鐵鍋及鳴捕拘送伊將頭顱自行碰破以爲訛詐地步是以送案請辦蔡供頭顱實被擊破同轉著將蔡送至仁濟醫院騐明傷痕再行核奪○兵艦水手賀四金訴稱前晚上岸尋友行至中途遇見龐連生藉端敲詐竟將小的衣服剝去當卽扭送來案旋有林姚氏訴稱小婦人與龐素不認識龐前日與人打架竟將幼孩耳環搶去幸卽瞭見將環奪回今特來案申訴龐供稱姘婦某氏棄舊憐新與賀四金有私以客寓爲陽臺小的心有不甘故向賀四金理論同轉問賀曰究竟因何起釁答稱廨一再向小的拆梢先在小東門剝去衣服同轉謂龐曰賀雖佔爾姘婦爾亦不應剝伊衣服判責一百板管押十日○通事禀稱蔡長春竊取車夫某甲衣服經甲扭送來案同轉以蔡不認行竊甲亦未來質訊當將蔡開釋○抱呈周吉玉代信昌土店主高善昌投案控滿春園烟館主卜鳳山虧欠土洋六十五元零七分同轉准詞出票將卜提案訊問卜稱約欠錢十餘千其餘均係高善昌囑售各鄕鎭被欠拖欠在後可向收取同轉將卜交保同往鄕間收帳 
[分發人員騐看名單]  
　　新海防例掣籖分發郎中洪洛江蘇主事郭宗恒浙江海錕正白崔澄寰直隸都察院都事蕭慶元江蘇内閣中書潘志和廣東朱式泉直隸何錫　浙江巡檢鄭景明福建○新海防指省分發道唐治堯安徽江蘇同　邱文純浙江南河鹽運司運判程承濂浙江兩淮知縣李文燿奉天直隸布政司經歴蔡毓琛江蘇直隸州判倪善慶雲南江蘇府經歴文杏林湖南江西錫麟正紅安徽縣丞李照順天福建馮慶灝順天四川李隆憲湖南廣東王世瑞湖南江西蘇培安徽江蘇吕啟源安徽福建張繼善安徽直隸許沛霖浙江福建葉守楨浙江廣東嚴緒鈞浙江東河施仁浙江北河文蔭廂紅廣東王席珍安徽直隸鹽運司知事劉履泰順天廣東州吏目石瑞年山東直隸張士鑑雲南四川吳星耀浙江江蘇于鑑三山東直隸巡檢龍紹炘廣東江西戴慶昇福建江蘇尚承勤順天廣東何烺順天山西汪朝宗湖北湖南畢承禧山東江蘇費念詒江蘇廣東薛維城廂白廣東沈鳴國浙江安徽成乃勳浙江廣東蔡勝宇廣東雲南郭梅村山東江蘇林學瑊福建北河從九品羅湘順天四川李光藻福建廣東蔣淇深江蘇浙江典史周光藻順天江蘇廖銞福建直隸羅錫福湖南貴州邵志勳江西福建史濟普江蘇安徽高傳逹江蘇福建孫成章浙江福建潘傳昆浙江廣東王寳勤浙江廣東未入流劉振衡湖南四川○海防例指省分發縣丞馬葆恒甘肅廣東典史張傳德安徽陜西○籌餉例指省分發鹽大使陳光訓雲南福建縣丞王詔四川貴州典史石兆麟湖北安徽未入流沈雍喕主四川○特旨指省分發道花翎王嘉善江西福建○勞績掣籖分發知縣李秉衡安徽○勞績指省分發道晏振恪江蘇直隸花翎按察使銜胡宗溎安徽甘肅知州袁世廉河南直隸通判吳瞻文安徽江蘇知縣同知銜雷天裕四川陜西州同知州銜龍錕四川縣丞劉裕湖南廣東○截取呈請掣籖分發知府彭獻庚河南同知閻繼宗直隸○截取呈請指省分發通判楊毓嵩河南山西○應補呈請分發知縣吳成熙江西貴州吳錫田河南山西布政司都事蘇永昭江蘇福建府經歴藍翎六品銜張麐安徽甘肅州吏目六品銜孫宇熙順天山東馮國琛直隸安徽未入流蔡誦芬浙江福建 
[上海六馬路仁濟善堂彚解山東第三批賑銀啟]  
　　謹啟者山東賑欵敝堂前經彚解兩批合計規銀一萬六千兩今又連接潘振聲翁來電以東省被災甚重房屋冲盡哀鴻遍野飢寒交近刻不聊生急求設法續解保全云云敝堂不得已竭力湊解第三批規銀六千兩由招商局輪船運往山東查收濟用是批計申報館五百兩絲業會館三千五百兩敝堂二千兩合并聲明目下天氣驟寒北方尤甚兹值招商局普濟輪船開往天津敝堂附解順直棉衣一千一百件叨免水脚刻下籌捐弩末惟冀仁人君予憫念時艱急解倒懸共持大局億萬生靈何幸如之謹代災黎九頓百叩鑄金事之瓣香祝之施善昌等謹啟 
[誌謝彚登]  
　　敝堂接奉王隱名大善士求妻病愈樂助東賑洋三十元冉玉庭大善士得彩樂助一半計洋二十六元邵曹氏求病速愈樂助洋三十元又日昇昌票號交來延之主人樂助施粥京平銀念兩批見規銀念兩三錢三分萬成莊交來子記大善士樂助施鬻洋四十五元五角似此念切思飢功歸實濟俾飲和而食德宜福壽而康疆千萬貧黎同聲感謝矣求附報牘以廣福緣上海六馬路仁濟善堂董事施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　九月廿八日牌示仰新選壽昌縣教諭陳榕恩試用訓導金埰知悉於本月二十九日來轅聽候本部院考騐給憑赴任八册委用毋違特示刑部主事李希聖差拜辭行運司惠進見銷假杭協林中協曰俱禀見候補府吳京培禀知杭道委崇文書院點名收卷差運副胡汝翼禀見禀辭解餉赴都同知黄家瑜禀安銷假劉宗晏黄瀛海通判錢銘鍾史悠揚李傳組李星科張廷梁梁佑年余肇龍李承先姚文桂俱禀見遂昌縣江繼曾禀見辭回署卽用縣紀驤禀安黄大華禀請展假三天謝福慶何士循大挑縣柳裔賢楊清綬候補縣何金魁俱禀見雙斌禀見銷新於昌三縣勘荒差准補青田黄壜縣丞蔡愼銓禀謝飭知赴任試用府經歴戴賓鴻禀知臬司委雲居山冬防保甲差叩謝廿九日藩司劉差人禀請展假三天候補府李襄國禀知藩司委紫陽書院點名收卷差鄧嘉純禀知糧道委敷文書院點名收卷差同知桂冬榮禀知藩司委嘉善公幹石門縣陳鳳誥晉省禀到正任石門縣劉毓森由嘉郡專丁來省禀奉飭知十六年漕運案内保准免補直隸州以知府在任候補叩謝壽昌縣教諭陳榕恩試用訓導金埰俱禀候考騐禀安叩謝候補縣丞楊世俊禀銷目疾假牌示仰按察司衙門解役卽提後開人犯於十月初二日早堂解候本部院勘審毋違物示計開巳革典史李寵桂提牢書申愭耀禁卒潘盛趙洪更夫周春楊鏞明劉應孝譚桂醢關有貴沈河岡詹更喜十月初一日憲駕黎明出轅詣武帝廟行香畢回轅將軍吉杭都統常乍都統忠織造英俱差賀 
[江西官報]  
　　安徽卽用縣文緝熙由京回江分發補用縣杜璘光禀到准補瑞州同知許萃飭赴新任署石城典史易紹先卸事回省准補萬年縣縣丞張步雲飭赴新任黄增榮委解漕折籌邊銀進京洪籛生記大功一次瑞州都司劉貢璘撤省察看以候補遊擊郭洪喜署理知縣白賡梅騐收内河水師砲船候補府聨震委辦河口分局鄭同誥往瑞州測繪輿圖縣丞曾樹藩委辦萍鄕蘆溪卡張夢熊帮辦新喻保甲黄勤補往辦貴谿保甲 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年九月二十七日京報全錄]  
　　宫門抄○諭旨一道錄前○御史楊奏疆臣臚陳故將戰蹟詞多盧揑據實糾彈請旨更正並飭部議處○新撫陶奏各屬被水被旱大概情形片○將軍長等奏籌撥船價運費緣由片○江督劉奏審明盜犯分别懲辦片○黔撫奏叅革舉人片○東撫福奏請准建坊片○九月二十七日刑部都察院大理寺廂監旗值日無引見○師曾明桂各假滿請安○桂公續假十日○奕年請假十日○召見軍機○○都察院左副都御史臣楊頤跪奏爲疆臣臚陳故將戰蹟詞多虚揑據　糾彈請旨更正並飭部議處以重旌卹而懲誕妄恭摺仰祈聖鑒事竊臣恭讀六月二十二日上諭楊昌濬奏提督戰功卓著　恩優卹一摺已故記名提督河州鎭總兵沈玉遂着照軍營立功後積勞病故例從優議卹生平戰蹟宣付史館立傳附祀陜西左宗　　祠並准於河州捐建專祠以彰勞勩等因欽此旋閱邸鈔原摺内稱同治二年粤宼餘黨陳金剛等尚擁衆十餘萬踞守高州旁擾　近州縣該提督僅率五千人星夜馳往單騎陷陣盪平城外數十石壘竟克高州等語不勝駭異臣籍隸廣東茂名縣爲高州附郭　邑咸豐十一年春問賊被信宜縣城距郡治九十里猝來攻撲臣挈家入城招集潰勇鄕團隨同地方官紳守禦匝月始有副將潘其泰管帶西勇一千八百人來援賊衆兵單屢次失利繼則叅將方耀卓興先後管帶潮勇各四五千人來援郡局又添募關振邦張國富張　有陸龍芝莫善喜　效賢等管帶東莞欽州保安茂北等勇各一二千人協同堵剿將弁各路屯紥軍無統帥互相觀望日久無功同治二年提臣崑壽　　督師號令始一夏間疊破南山曰花塘等處賊　兇鋒大挫其黨鄭金劉超震懾始思反正秋冬間遂將逆旨陳金剛並親信黨與二百餘人駢誅薙髮　順獻回信城當是時攻堅斬馘方卓兩軍之力爲多未聞湘勇前來助戰督撫臣奏　具存可稽核也鄭金投誠後改名紹忠給予官職荐膚專閫其立功伊始尤可證也回憶當時賊勢蔓延廣肇道梗饟糈軍火往往匱乏將弁頓兵譁索郡局常須捐借接濟三年中艱險情形至今歴歴在目倘其時忽有沈玉遂大枝湘勇到郡協防鋒鏑遺黎歡聲雷動臣豈得毫無聞見又其時提臣駐紥郡垣調遣將士營中坐未不敷郡局尚須抽拔練丁隨營支應沈玉遂一軍何處安營何處進仗臣又安得毫無聞見查是時高郡城池並未失陷信宜收復由於投誠原摺内稱沈玉遂單騎陷陣竟克高州等語固屬子虚卽所稱沈玉遂　率五千人星夜馳往之說亦均烏有伏思賞罰者聖主馭世之　權官爵酬庸不容或濫至建立專祠則圭組錫於生前爼豆榮於身後中興將相受之無愧者曾有幾人今楊昌濬以代人乞恩之故意至揑叙戰蹟恣爲夸誕以眩惑宸聰寔乖大臣敬愼之誼臣職可風紀據實　彈請旨飭下史舘將沈玉遂本傳核明更正原摺内倘仍有鋪陳失實者應令一律删削以成信史並請勅部臣將楊昌濬察例懲處以儆誕妄俾疆吏咸惕然於竹帛馨香乃朝廷褒忠卹勞異數毋敢張大其詞率爾干請庶名器不至於褻越而綱紀所藉以維持者甚鉅臣愚　之見是否有當伏乞皇上聖鑒謹奏奉硃批覽欽此○○陶模片再新疆吐魯番等廳州縣被災清形前經臣具奏在案嗣　疏勒直隸州知州蔣誥申報該州六月二十七八等日山水漲發罕愛里克等莊被淹地一千餘畝衝刷地四十畝又署葉城縣知縣魏景桐續報該縣阿由渾等莊六月三十日大雨被淤地六百九十餘畝淹倒民房五十三間又迪化縣知縣黄袁禀報該縣黄草梁及南山一帶地氣旣遲又係高灘渠水不能到地入夏以來僅得雨一次禾苗日就枯槁計地三千餘畝又署阜康縣知縣鍾逢煥詳報該縣三工台各户共種地九百畞地面高曠並無渠水禾麥茁穂後未得雨澤均就黄萎收穫無望各等情前來臣先後有司移道委員前赴各屬會勘被災輕重本年額徵錢糧應否蠲緩一面出示停徵妥爲撫恤淹倒房屋並飭酌給銀兩一律補修取具册結詳轉核辦除俟詳覆至日再行奏明辦理外所有疏勒枼城迪化阜康被水被旱大概情形謹附片具奏伏乞聖鑒謹奏奉硃批知道了欽此○○長順等片再吉林松花一帶江東至三姓入海北逹黑龍江形勢亦關緊要惟江水溜急尋常船隻　不利於逆流是以轉運　火多由陸路且江中盜匪每用小划其行甚速砲船往往追之不及前經機器局製造小火輪船兩隻行駛頗覺迅捷然亦惟春夏水大時方可暢行蓋一身以松木爲之不厚則不堅固厚則吃水自深而江中時出淺灘不能不多阻礙今年春間奴才派員赴滬購辦外國油木輪船一隻吃水二尺近已運到以機器拆卸待裝尚未試騐俟裝就騐畢果能於淺灘行駛再行購辦油木飭局照樣製造以期多多益善將來不特轉輪省費卽捕務江防亦可藉費整頓矣惟此項船價及小陸運費共用銀五千九百六十三兩三錢係暫由公欵借墊現無項撥還因查光緒十六年派員試採三姓金礦曾經奏明實存金砂四百五十五兩零一厘已將此項金變價合銀五千七百一十四兩六錢八分二厘撥還借款其不敷之二百四十八兩零卽由奴才另行籌欵歸墊此項船價運費係屬實用實銷並無浮冐應請免其造報以省　瑣謹附片陳明伏乞聖鑒謹奏奉硃批該部議奏欽此○○劉坤一片再臣前因江蘇各府州屬搶刦之案層見疊出實爲地方之害奏請將强盜有十六項並竊盜火器拒殺事主及執持火器傷人之犯援照徐州等屬奏定章程一俟訊供確實卽行就地懲辦欽奉諭旨允准在案兹查溧水縣知縣譚日襄者江寍縣知縣趙受璋禀報拿獲盜犯林膏阮洪召山卽易長發張小五仔鄭錦棠周長潤李應庚等六名經臣飭據營務處道員曾廣照會同江寍府知府李廷簫訊據林膏阮洪召山卽易長發張小　仔供認執持槍械紏刦　水縣事主夏開雲家得贓拒傷事主不諱該三犯及現獲之鄭錦棠周長潤李應庚又均供認聽從在逃之劉老五等執持槍械行刦江寍縣事主朱家寳家得贓拒傷事主不諱又據陽湖縣知縣葉懷善禀報拿獲事主吳緝熙被刦案内盜犯王大裕一名經臣飭據常鎭通海道黄祖絡提訊該犯供認執持洋槍夥刦搜贓拒捕傷人不諱又據泰興縣知縣郝炳綸禀報拿獲盜犯揚汶基卽湯大麻子王開泰二名經臣批飭常鎭道飭委候補知縣孫家澄馳往會同知縣郝炳綸訊據該犯湯汶基供認起意紏　現獲之王開泰在逃之李五卽李福堂等執持洋槍行刼事主張維屏家得贓質之王開泰供亦相同湯汶基復供認聽從在逃之施詠菖夥刦江都縣事主周奎元家一案不諱又據署甘泉縣知縣李孟康禀報拿獲盜犯談得勝朱世功朱小桂子等三名經臣飭據揚州保中局道員趙端川就近提犯研訊談得勝本係游勇與朱世功朱小桂子均供認聽糾夥刦甘泉縣事主買慶元家拒傷事主並搶擄幼孩財物不諱又據如皋縣知縣羅瓊章禀報拿獲事主范章雨被拒殺傷案内盜犯范蝶汶卽范細章薛哮仕薛許湘卽薛二三名經臣飭據常鎭道黄祖絡提訊范蝶汶供認因索詐不遂起意糾約現獲之薛哮仕轉糾逸犯鮸景宏等携帶刀槍行刦拒殺事主身死薛哮仕薛許湘供認聽紏夥刦入室搜贓目擊殺人不諱以上各犯均經研訊明確實屬法無可貸當此盜風木熄匪徒肆行無忌自應遇案就地嚴辦以寒匪胆而靖地方　　臣先後分别批飭正法梟示以昭炯戒除飭將以上各案内有應行解勘之犯仍照例詳辦並嚴飭訪緝各逸犯務獲究辦外謹會同江蘇巡撫臣硅俊附片陳明伏乞聖鑒謹奏奉硃批刑部知道欽此○○崧蕃片再據另補知縣金馪遠具禀印江縣屬舉人陳正清等挾嫌竊名誣控挾制等情一案當卽批司轉飭貴陽府查提具控人等到案研訊確情分别虚實照例詳辦去後兹據該府趙爾巽詳稱遵查原呈人等多回印江原籍現將該縣舉人周奎熙陳正清傅案訊據周奎熙供稱所有前控縣官金馪遠各情該舉人在省教讀係陳正清竊伊之名私行列入該舉人並不知情質之陳正清供詞狡展顯係恃符不吐應請褫革提回原呈人等質訊明確方能定讞再陳正清係光緒乙酉科舉人合併陳明等情由藩司王德榜署臬司貟鳳林核明詳請奏革前來奴才覆核無異相應請旨將該舉人陳正清裭革以便審辦除咨部查照外謹附片具陳伏乞聖鑒訓示謹奏奉硃批著照所請該部知道欽此○福潤片再據清厘山東義賑捐奬事宜直隸津海關道盛宣懷詳稱知府銜直隸州用署廣東番禺縣知縣李祖榮遵其故父二品封職李璜故母二品命婦李趙氏遺命捐助賑銀一千兩業經收入義賑項下散放核與建坊定例相符懇請具奏前來相應仰懇天恩俯准該員李祖榮爲其故父李璜故母李趙氏在於原籍自行建坊給與樂善好施字樣以示旌奬謹附片具陳伏乞聖鑒訓示謹奏奉硃批着照所請禮部知道欽此 
 
 

Page 13

 
 
[光緒十八年九月二十八日京報全錄]  
　　宫門抄○諭旨一道錄前○發抄硃批四道○江撫德奏搜剿會匪情形摺○東撫福奏候補人員仍形擁擠擬請展停分發摺○又奏請改奬片○又奏請將開復道員前議降一級調用處分再行開復交吏部帶領引○見片○將軍長等奏請准已故將軍於吉林地方建立專祠片○九月二十八日工部鴻臚寺八旗兩翼值日無引見○睿王果勒敏各假滿請安○幼官學奏派管理幼官學派出瀅貝勒○掌儀司奏初一日祭奉先殿謨貝子行禮○召見軍機裕德徐會灃○皇上明日卯初二刻升中和殿看版○發抄德馨奏拿獲首匪鄧海山等懲辦出力各員可否請奬奉硃批知道了仍着督飭各營搜捕餘匪務盡根株出力員弁事竣准其擇尤請奬欽此○又冬漕仍徵折色奉硃批著照所請户部知道欽此○又添募勇丁名數奉硃批着照所請該部知道欽此○又舊賦錢糧比較奉硃批户部知道單併發欽此○○頭品頂戴江西巡撫臣德馨跪奏爲會匪勾結竄擾調營分路防禦並萍鄕南坑地方接口獲勝及現在赶緊搜剿情形先行馳報上紓宸厪恭摺仰祈聖鑒事竊臣前因湖南醴陵臨湘等縣會匪嘯聚刼獄謀逆江西萍鄕等縣壤地相接調派吉字剛字等營馳往防剿並添募營勇籌辦團防各情形業經附片具奏在案萍鄕地方與袁州府屬之宜春分宜萬載及瑞州吉安府屬各廳縣犬牙相錯處處毗連湖南醴陵江西萍鄕交界處有名武功山者地勢險峻寰延百里統各歸太安里該匪據爲巢穴煽惑附近各邨靡然從風痞濫游民歸之如壑於七月二十八日豎旗起事先赴萍鄕屬盧溪市地方搶掠團防軍械軍火並出安民僞示有謀襲袁州萍鄕各城之意民心惶恐紛紛逃避各屬中告急之禀接踵而來臣深以爲慮先調吉字剛字兩營雖已電授機宜不足剿辦卽經添派駐省之振武後營營官劉福松帶領管營弁勇馳赴袁州會同相機進剿又慮萬載縣爲萍鄕緊鄰匪蹤飄忽勢必擾及復調駐省親兵營勇一哨派帮帶曹文元哨官許　廣等馳赴萬載防守而長安瑞州郡城重地必須駐管策應俾助袁州聲勢又令江軍水帥統領譚文秀督帶砲船二十號前赴長安府駐　並選水勇百名配齊軍械舍舟登陸派水勇師右營營官李茂乾帶赴蓮花廳防守又令内河水師統領李榮陞派撥砲船十號駐紥瑞州河下以作該府屬等縣聲援恐江西防勇無多時電商督臣允撥二營豫備調用以爲後路接應此臣因匪勢猖獗酌調水陸各營布置防禦之情形也正據各營禀報到防並約會湖南防營兩省會攻於八月初十日據吉字營營官楊樂賓申報本月初三日夜探聞有大股會匪約二千餘人整隊疾趨有圍攻縣城之意當卽會同袁州營汛並督飭鄕團於四更時分潛馳迎擊行至距萍鄕縣城三十里之南坑地方正與匪遇列隊迎敵卽行接仗該處山路險峻行進維艱始用槍砲繼用短兵血戰逾時之久該匪始漸敗退我軍乘勝奮力分路追剿計共斃匪五十六名生擒三名轟傷無數奪獲槍械旗幟多件營勇受傷十餘人次日並據團勇報稱山澗左近倒斃受傷匪屍三百餘具此一役也共計斃匪四百餘名匪勢浩大兇勇善戰實非尋常可比又據萍鄕縣知縣顧家相禀報探聞十二日又有匪徒由山徑竄至北門外四十里地方當經會營督團擊散匪衆立將僞楚氏一主卽僞平南王鄧海山圍擊擒獲又據袁州府知府賈存珍督同宜春縣知縣楊焜禀拿獲大頭目李保山審明供認不諱均經臣批飭該府縣妥速解省訊明嚴辦以彰天討而快人心此外袁州宜春等府縣禀報團防鄕勇斬獲匪首匪黨亦復不少應俟禀報到齊另行彚核辦理此萍鄕縣南坑地方與匪接仗獲勝並勦匪首之實在情形也臣復查會匪隱患已深曾經臣奏請認眞拿辦上年六月間並欽奉諭旨各省哥老會匪最爲地方之害飭令督率地方文武實力查緝嚴行懲辦總經各省迭次訪獲明正典刑而該匪黨羽甚繁究未大加懲創現查武功山大安里匪巢由萍鄕之山口巖而入外險内平跨延兩省數縣山口巖路並經該匪挖溝設伏僅存仄徑有一夫當關萬夫莫開之勢此次雖接仗獲勝擒朝多名而匪情叵測盤踞堪虞將來蔕固根深誠恐養癰成患自應飭令各營入山上緊搜勦掃除净盡以絶後患除由臣嚴飭各營分路迅速搜捕仍令解散脅從剿撫並用及一切詳細情形統侯禀報到齊彚核奏報外其在事出力員弁及團防紳董應俟一律肅清後容臣確查擇尤保奬不敢稍涉冐濫用示激勸之處出自逾格鴻慈所有會匪勾結竄擾調營分路防禦並萍鄕南坑地方接仗獲勝及現在赶緊搜剿情形理合會同兩江督臣劉坤一恭摺具陳伏乞皇上聖鑒訓示謹奏奉硃批知道了著卽嚴飭各營迅速搜捕剿撫並用餘依議欽此○○尚書銜山東巡撫奴才福潤跪奏爲東省候補人員仍形擁擠擬請展停分發以資疏通恭摺仰祈聖鑒事竊奴才前因山東候補各官人數過形擁擠於上年九月閒奏請暫停分發一年嗣奉部議覆准停止一年計自光緒十七年十月二十七日奉旨之日起迄今將届限滿察看壅滯情形依然如故揆厥所由上年將停未停之際各班赶辦到省者紛至沓來各局差使又因撙節經費陸續裁併上自道府下逮佐雜同是旅進旅退無所事事清苦情形如出一轍在自愛者尚能廉潔自守節操不堅及負累較重者難免夤緣奔競　至横生怨謗官方不飭實人心世道之憂奴才與藩司湯聘珍等再四籌商惟有展停分發一年以期逐漸疏通明膖有碍捐輸且指省分發人員改指别省則彼處又將擁擠第山東係瘠苦省分差委無多實有人滿之患不得不披瀝上陳據藩臬運三司會詳前來合無仰懇天恩俯准勅部將捐納勞績兩項自道府以至未入流曁鹽務等官自本年十月二十七日限滿之日起再停分發山東一年其由部掣簽各項正途人員仍照常辦理以示區别謹恭摺具奏伏乞皇上聖鑒訓示謹奏奉硃批吏部議奏欽此○○福潤　再奴才奏保歴年勸捐助賑官紳案内請將廣東試用縣丞宋治基俟補缺後以知縣用兹查該貟前因勸辦蘇皖賑捐因力已保有知縣升階此次係屬重覆應請改奬俟歸知縣班後以直隸州用據調任津海關道盛宣懷具詳前來合無仰懇天恩俯准勅部改奬出自鴻慈謹附片具陳伏乞聖鑒訓示謹奏奉硃批吏部議奏欽此○○福潤片再奴才接據開復前山　督糧道鐸洛崙禀稱東省沿河州縣水患頻仍現聞籌辦工撫及遷徙災民需欵甚鉅該員關懷舊治於戚友中竭力設措庫平銀五千兩以盡報効之忱不敢仰邀奬叙並據賑撫局司道詳報兌收前來奴才查該員前在山東督粮道任内因誤用家丁石書田劉惠臣並援舊例借給帮官庫欵銀兩及收受餽送壽禮等事經前撫臣張曜奏叅欽奉上諭交部議處部議照收受屬員陋規例議以革職永不敘用又任用家丁照縱容家人例議以革職註册又借給帮官銀兩照違例支給降一級調用例再以降一級調用註册嗣因順直水災該員變產報効銀一萬兩經户部兌收具奏於光緒十七年正月十九日奏旨鐸洛崙著銷去革職永不叙用字樣並開復革職處分欽此該員前任山東糧道於應解一切公事尚無貽悞惟初膺外任歴練未周致有任用家丁收受壽禮之事此外並無劣蹟至帮官借用庫欵該員以昔年有此章程且爲辦漕所需事出因公尤覺情有可原該員前在部庫報効鉅欵已荷聖慈甄錄今因山東被災又捐助庫平銀五千兩洵屬力圖振拔雖據稱不敢邀奬奴才未敢壅於○上聞可否仰懇天恩俯准將開復道員鐸洛侖降一級調用處分卽予開復交吏部帶領引見之處出自逾格鴻慈謹附片具陳伏乞聖鑒訓示謹奏奉硃批鐸洛崙着開復降一級調用處分交吏部帶領引見欽此○○長順等片再據旗民紳士舉人張光鼐恩貢生峻昌拔貢多祿等十餘人聨名呈稱原任欽差大臣福州將軍穆圖善於光緒初年奉命鎭守吉林維時馬賊甚熾四出搶掠小民蕩析離居不堪其擾該故將軍請撥　餉添練隊兵分路剿　閭閻得以安謐先是前任將軍富明阿奏建崇又書院經費未完該故將軍到任後倡捐鉅欵開課考試文風爲之一振光緒十二年奉　命辦理東三省練兵事宜籌備精詳不遺餘力嗣以馳驅勞瘁在吉林烏拉地方因病出缺至今輿情愛戴願捐建專祠藉伸報享之忱等情懇請具奏前來奴才等查該故將軍穆圖善曾經前盛京將軍慶裕奏請將戰功宣付史舘並於立功省分及黑龍江地方建立專祠奉旨允准在案今吉林爲該將軍立功省分又爲死事地方永杜棠菱憇之思食爼豆馨香之報亦事之所必然者惟慶裕原奏未將其吉林功績陳明合無仰懇天恩俯准將穆圖善於吉林地方一併建立專祠以彰忠藎之處出自恩施謹附片具陳伏乞聖鑒訓示謹奏奉硃批著照所請禮部知道欽此　　 
 
 

Page 14

 
 
[光緒十八年九月二十九日京報全錄]  
　　宫門抄○直督李奏東明黄河伏秋大汛搶護平穩摺○閩督譚奏請開復知府摘頂處分片○福州將軍希等奏查明已革副將余宏亮才堪任使請恩施格外棄瑕錄用片○台撫邵奏查閱台防營務分别優劣請旨奬懲並自請議處摺○黔撫崧奏請將興義府屬被水災民蠲免秋糧片○浙撫崧奏調署知縣片○九月二十九日内務府國子監侍衛處值日無引見○載瀛假滿請安○謙光續假五日○長萃請假十五日○瀅貝勒謝管幼官學恩○兵部奏派讀卷之大臣派出麟中堂翁同　　鳴鑾陳學棻○又奏派稽察刑刻題紙派出奕功○侍衛處奏派主宴之大臣派出懷塔布○召見軍機○皇上明日寅正至太廟行禮卯正至坤寍宫入座吃肉○現換灰鼠褂黑袖頭○○大學士直隸總督一等伯臣李鴻章跪奏爲東明黄河本届伏秋大汛搶護平穩獲慶安瀾恭摺仰祈聖鑒事竊東明黄河南堤修防緊要迭飭大順廣道羅錦文督同管河同知勞乃寛練軍營官韓鳳昌等認眞經理節據該道等禀稱上年凌汛於靠溜埽則梱下排樁抵於水凌土工一項仍係練車協挑用鐵車運取遠土追壓埽　帮寛壩基復經署大名鎭總兵李大霆調派左右兩營練軍添築上汛戧工夯硪堅實其春廂埽叚抛做磚壩及購辦稭料由廳營督率汛委竭力赶辦迨交桃汛　汛十一堡中汛十七堡卜汛十二十六兩堡溜勢緊逼各埽時有蟄動分投赶速搶廂入夏以來河溜屢漲異常洶湧此廂彼蟄均經督飭搶辦穩固閏六月初一日下汛新挑　河流側注大溜掀騰情形危迫當卽搶下新埽三叚並將圈埝前碍壩加抛以護下游初九日河水驟漲五尺三寸上中兩汛各埽蟄陷頻仍廂護方定下汛新挑霸大溜擁注坍塌益甚兼以風雨交加萬分危殆畫夜搶辦赶下新埽七叚始得化險爲平入秋以後上汛溜勢堤至十堡十一堡一帶壩埝各埽及新舊碍壩紛紛蟄動逐日鑲抛不稍鬆勁中汛堤至十五十六堡對岸淤灘河身愈窄溜勢愈緊各埽頻蟄磚壩尤爲吃重均經相機搶　隨蟄隨廂下汛十二堡壩埝及掠寨各埽廂蟄亦未可停兹届霜清各工一律鞏固獲慶安瀾據該道羅錦文會同署大名鎭總兵李大霆禀請具奏前來臣查東明黄河界居東豫之間實爲曹徐各郡保障鄭工失事後河底淤墊益高河身愈形欹　東省尾閭不暢一遇上游來源稍旺卽受長速消遲之患本年入夏山東黄沁各河同時暴漲下游山東惠民等縣堤埝紛紛潰决東明三汛壩埽屢瀕於危迭經電飭認眞防搶並預購稭料搶下新埽力禦狂瀾保全危局兹蒙聖主福庇霜清已届獲慶安瀾汛水雖大於往年而用款較歴届尚有撙節堪以仰慰慈厪查李連莊高村黄莊三汛皆建有大王廟凡遇極險之時化身屢現虔誠祈禱靈異昭然擬懇特頒大藏香十枝由臣祗領交該道敬謹祀謝以答神庥在事員弁履危蹈險甚著勞勩應擇尤存記照章俟下届彚案保奬除仍飭隨時妥愼防守毋稍大意並查明動用經費另行報銷外所有東明黄河南隄伏秋大汛安瀾緣由理合恭摺由驛馳陳伏乞皇上聖鑒訓示謹奏奉硃批另有旨欽此○○譚鍾麟片再前准部咨奉上諭福建建寗府知府景春春開缺送部引見欽此該守交卸後應卽給咨赴部前督臣卞寳第因建陽縣知縣李聨琨虧空錢糧鉅萬先後奏叅革職查抄家產備抵該管建寗府知府有督催之責奏請將景春摘去頂戴旋奉部咨俟該員應行分賠銀兩繳清後卽行送部等因兹據福建藩臬兩司督糧道會詳查革員李聨琨前請赴台灣變產久無下落請通詳未知所在其江西原籍家產查抄若干未據咨覆所稱台灣彰化縣封存房屋及安徽和州田產雖有此業無人承買將來李聨琨實虧若干尚無確數景春應賠若干未能遽定今李聨琨尚未緝獲僅將該守拘留於此分賠旣未定案叅追亦無罪名且該守係奉旨開缺送部引見之員查其平日居官尚屬稱職可否先行奏請開復摘頂處分俾得領咨赴部引見仍俟李聨琨虧　案定該守應分賠若十再飭完繳等情前來臣覆查無異合無仰懇天恩俯准將建寗府知府景春原叅摘頂處分先行開復由臣給咨卦部引見之處伏候聖裁謹奏奉硃批著照所請該部知道欽此○○希元等片再總兵銜浙江象山恊副將余宏亮　孫開華調委行營中軍剿辦德化縣土匪前因言官奏叅推勝營弁勇有擄掠等情經臣希元查明覆奏欽奉諭旨革職誠屬咎有應得惟查余宏亮掃穴擒渠身先士卒正月朔日拿獲陳衆此次出重資購通死黨聞信帶隊捕獲匪首功過自不相掩察其才具尚堪任使被叅後深知愧奮可否恩施格外棄瑕錄用伯得及時報効之處臣等不敢擅擬謹附片具陳伏乞聖鑒訓示謹奏奉硃批另有旨欽此○○頭品頂戴福建台灣巡撫臣邵友濂跪奏爲查閱台防營務分别優劣請旨奬懲並自請議處恭摺仰祈聖鑒事竊查臺防各營外固海防内扼番隘節經前撫臣劉銘傳調度布置粗具規模祗以地方水土異宜弁勇病亡相繼隨時更換募補不加意整飭則廢弛堪虞臣於上年到任之始接晤各軍統領卽經諄切訓勉兹復飭據奏調差委直隸州知州胡傳周歴全台各營炮台將查閱清形陸續具報前來臣逐加查核南路之鎭海中軍等營曁安平旅紅兩口炮台後山之鎭海後軍等營均屬控扼得官聲勢聯絡勇丁壯健步伐整齊操防最爲得力澎湖之宏字四營次之炮台亦甚扼要中路之定海後營又次之北路之銘字中軍等營較遜其沿山防番屯隘各軍散紥碉堡操演不盡如法太嵙崁之隘勇中右兩營甚至有曠玩情形亟宜認眞整頓行查各軍設有統領訓練是其專責海疆重地營務最關緊要未能一律精强若非明示勸懲何以資激勵而昭儆戒除將操防不甚得力之統帶台南防軍營總兵李勝才統帶銘字中軍等營叅將劉　朝焯卽行撤換並飭營務處嚴定章程將各營哨各官分别存記功過隨時奬拔責懲更換外統領鎭海中軍等營記名提督台灣鎭總兵萬國本統領鎭海後軍等營記名提督張兆連操防得力督率有方應請傳旨嘉奬兼統台北隘勇各營道員林朝棟於剿辦大嵙崁吐番之後臣念其久歴軍事孰悉番情飭令兼統隘勇督駐崁防應如何破除情面力戒因循乃於所部營官勇額延曠哨官玩不到堡漫無覺察且於善後事宜措置亦未盡允協惟歴年辦理中路防務尚屬著有微勞應卽撤去兼統差使請旨將道員林朝楝記名簡放保案撤銷仍留中路統帶棟字各營以觀後效其勇額延曠之隘勇中營營官六品藍翎軍功李朝華請卽革去六品藍翎哨官　翎把總游向請卽拔去藍翎革職一併聽候查辦任聽哨官玩不到堡之隘勇右營營官守備林建庸曁該哨官千總林德新均卽革職分别斥逐至臣於林朝棟雖舉劾一秉至公惟旋保旋撤跡近輕率應請旨將臣交部議處以儆將來所有查閱台防營務分别優劣請旨奬懲緣由謹繕摺具陳伏乞皇上聖鑒訓示謹奏奉硃批邵友濂著交部議處餘依議欽此○○○崧蕃片再查前據興義府知府鄒元吉禀報光緒十七年六月先後據府屬龍廣等寨糧民賀定坤等呈稱本年六月間連日大雨山水陡發各寨房屋田禾　被水淹衝塌等情該府卽親往各寨查勘被水情形禀請委勘當經前護撫臣批飭司道委令候補通判陶坤前赴該府會同接署府臣陳善潘勘明龍廣八寨上下鍋背兩寨打當五寨各糧民被水無徵秋米共應請免九十七石三斗七合一勺等情該司道查明具詳業經奴才○奏報並聲明俟查造册結至日再行奏懇恩施欽奉硃批知道了欽此遵卽恭錄檄行司道轉飭遵辦在案兹據　署府陳善藩委員陶坤造具糧户請免秋糧册結由貴西道邵積誠查明加結轉移布政使王德榜糧儲道黄元善核明詳請○奏咨前來奴才覆核無異合無仰懇天恩俯准將興義府屬被水災民應完秋糧蠲免以示體恤之處出自鴻慈除册結咨部查照外謹會同雲貴總督臣王文韶合詞附片具陳伏乞聖鑒訓示謹奏奉硃批著照所請户部知道欽此○○崧駿片再金華府屬之金華縣係附郭首邑地當冲要政務最繁該縣知縣尹椿在任半載雖尚無貽誤而查其才具難任劇邑人地旣不相宜未便稍涉遷就應卽揀員調署以資治理兹查有義鳥縣知縣劉裔祺守潔才明實心任事堪以調署金華縣知縣所遺義鳥縣缺地僻事簡卽以尹椿對調署理可期勝任據布政使劉樹堂按察使黄毓恩會詳前來理合會同閩浙總督臣譚鍾麟附片陳明伏乞聖鑒謹奏奉硃批吏部知道欽此 
 
