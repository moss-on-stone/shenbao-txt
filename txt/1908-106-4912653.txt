# 1908 - 106 - 4912653

 

Page 1

 
 
   
 
 

Page 2

 
 
   
 
 

Page 3

 
 
[今日本報目次]  
　　第一張上諭宮門抄論說專電緊要新聞第二張要件分類新聞紀事第三張小說本埠新聞國外新聞來件第四張來論來件上諭 
[三月二十一日奉]  
　　上諭順天府府氶著改派阮忠樞署理欽此 
宮門抄 
　　三月二十一日召見軍機恭王景星丁振鐸 
論說 
[論近日奏保人才之多嫉俗]  
　　自去年頒行奏保人才之諭旨。内而部堂。外而督撫。薦舉人才之摺。聨翩入告。十日以來。見於各報章者。若吏部。外部。商部。法部。陸軍部。郵傳部。倉塲侍郎。若卾督。湘撫。新撫。豫撫。護贛撫。已幾幾乎書不勝書。而每摺又必三四人。或五六人。是何中國人才之多耶。但我所不解者。未有奏保人才諭旨以前。凡舉一新政。辨一要事。京外大吏。必曰此時人才不敷。未敢放手大辦。姑俟寛以時日。常能逐漸改良。一若十年樹木百年樹人。未可操切從事者然。而諭旨一降。則無數之人才。忽風舉雲湧而起。豈向日無奏保之諭。以呼叱風雲之大吏。雖明知屬員之有才。而亦不敢舉不敢用耶。抑一道諭旨。且勝於十年敎育之功耶。我因仔細思之。而知中國之所謂薦舉賢能破格用人者。非徇私即循例而已。 
　　猶記從前之開經濟特科也。每省各舉五六人。或七八人。一若人才祇有此數。而又無一省不及此數者。即此一端。已覺可怪。及至徵召入京。因爲某權要所疑慮。復視之若無足重輕。而又不得不敷衍此事。於是稍稍謹飭及書法端整者。皆得一百里侯然觀此百里侯之行政。則仍無異於從前捐納之班。八股之吏。蓋原保之大員。以爲旣開此科。自不得不循例舉足其數。主試之大臣。以爲旣召之來。亦不得不循例取錄其人。而一班之人才。則亦循例隨波逐隊。以作好官而已。前車未遠。來軫方遒。今日保薦人才之舉。固能脫此循例之面目否。此則不能不動我輩之欵慮者也。更觀近來之破格用人也。某部設立之初。主其事者。本係風流潇灑之貴人。於是纨袴子弟。向日與之酒肉徵食之輩。皆得擢爲丞叅。舉爲郎外。翩翩裘馬。多少年傅粉之郎。赫赫要津。成吐霧吞雲之窟。此在熟於京師掌故者。皆能歷歷舉其名氏者也。迨至各部相繼添設。奔競援引之風。益復大開。編檢可以爲侍郎。虚銜可以補主政。甚者冒充道員。盤踞要差。徇情濫舉之事。不一而足。而其原保之摺。固未嘗不曰破格求才也。今日薦舉人才之事。我知朝廷未嘗不存破格求才之心。而舉薦者固能不蹈徇情濫舉之轍乎。此又不能不動我輩之疑慮者也。 
　　大抵中國辦事。不以實事求之。多以敷衍了之。試觀内外各摺。必曰遵旨薦舉人才。一若未有此旨。固未敢冒昧上言也。今有此旨。初不難瞭若指掌也。於是某部若干人。某督某撫若干人。綜而計之。已不下五六十人。而尙未奏薦之各省各部。吾知亦將聨翩入告矣。昔何其昧。今何其明。昔何其少。今何其多。豈無一省。一部不有人才者耶。抑歷年以來。經督撫堂官之陶鎔。故收效若是其神耶。使果人才。若是之多。則中國舉辦新政。已覺綽有餘裕。又何待各省學堂。費無數之金錢。歷無數之年。月始養成一般不甚信用之人才耶。一言以蔽之。政府旣曰薦舉人才。則姑循例薦舉數人。旣可以塞吾責。而平日私愛之人。一冠以遵旨薦舉之字樣。雖少有偏徇。且莫予敢毒也。然則人才何怪日出而不窮哉。憂時之士。猶戚戚焉持才難之說。亦豈得謂知言者哉。 
惠電 
[電一（）揚州]  
　　駐揚定字營勇刀傷虎字營勇崔殿章李統領擬將兇手正法 
[電二蘇州]  
　　新蘇杲左孝同今日（二十一日）下午到蘇定二十四日接印 
[電三南昌]  
　　皖弁兵會同巡警在狀元橋密獲徐本固案内之李昌棟已解解 
到省垣 
 
 

Page 4

 
 
電四北京 
　　寗國府紳商鑒于去年紹興黨案之騷擾已公電樞府力拒貴福 
[電五北京]  
　　會議政務處擬於日内開大會議係世張兩中堂發起討論國會問題 
[電六北京]  
　　鐵尙書確有入軍機消息 
緊要新聞 
[考政大臣請示聽講憲政事宜北京]  
　　考察憲政大臣達壽李家駒致軍機處電云壽奉命考察憲政業由日本政府委伊東穗積有賀等按照編查館條目區爲六類分期講論其立憲沿革憲法比較議院法三類即由伊東等主講其司法行政財政三類另派他人主講現伊東等所講者計已過半約一個月可畢適家駒奉派接充因使事學務均極繁重須俟胡使到東父替後始能接辦惟伊東等意欲一氣講畢不欲重複再講屢以接替之期相詢現在是否將伊東等所講之三類仍由壽一手接洽其餘三類將來由駨另約他人講論之處請迅賜示 
[山西旅京路礦臨時大會紀事北京]  
　　旅京晉人前日在騾馬市大街三晋西館路礦事務所開臨時大會宣布同鄉來函一爲賈君若誼與路礦董事書痛論同蒲鐵路總辦何某之僨事數以擅自用人潜訂合同徒糜經費三大罪詞旨激烈有董事不迅謀易位必誓以死爭等語一爲何某寄同鄉京官引嬚退讓力請辭職函此兩函宣布後遂提議另舉總辦於是有舉張公甫觀察者有舉劉筱泉觀察者有以張熱心爲官恐不願擔任者有以劉必不能兼顧者議論紛紛莫衷一是議至四小時之久仍未解决遂散會丹） 
[各省議築鐵路彚聞]  
　　福濰郵傳部咨行山東巡撫略云本部現據職員趙德涵禀稱該員擬招股本八百萬兩興修福濰鐵路五百八十餘里先由發起人分任股欵四百萬兩等語本部查該員所具招股章程寥寥無幾均欠詳晰且該發起人又未註明籍貫里居其分任股銀四百萬亦未聲明每人分任若干其福濰一路是否應行修築希即詳細查明咨覆本部以備核辦 
京德熱河都統廷杰日昨電奏請籌措股欵修籌京德鐵路以利交通而振商務等語部議能否照准俟探明續報 
廬周皖省盧州紳商以皖省鐵路迄未大定勢非南北並舉不足以收速效擬在廬州築鐵路一條直達周家口名曰廬周鐵路先造廬州至正陽關一綫共長僅一百八十里商貨雲集必獲大利并議先由廬紳集路股十萬以爲之倡惟周家口係河南境擬聨合豫省各修其半現特公請李仲帥主持一切 
[洪江會匪首就擒正法情形江西]  
　　前年洪江會匪在瀏陽萍鄉肇亂匪目龍定在逃未獲當經懸賞千元在案近由水師砲船在三湖查拿解省十六日經臬憲督同南昌新建兩縣親訊該匪首自知罪在不赦直供身爲頭目并供黨羽九千人散在各省惟湖南一省最多詰以册籍何在供已焚燬供畢并求速辦了案賜棺掩埋毫無抵賴畏懼情形當即暫禁南昌内監一面據情禀明護撫電咨江督翼日即明正典刑 
[寗軍搶斃平民案督委抵蘇蘇州]  
　　寗軍搶斃平民案經王令熙宇會同省委姚昌頣會審等情迭紀前報兹聞是案業經某御史奏參由陸軍部電咨江督派員嚴訊端午帥遴委鹽巡道榮恒來蘇審辦或謂因江督前派之徐固卿統制急待回寗商辦大操事宜故改派榮道未知孰是榮觀察奉札後即於二十日午前乘車抵蘇謁見撫藩臬三憲旋即會同署臬朱廉訪札飭新陽縣王令將是案應訊人証迅即解省假蘇州府發審局訊辦 
又接南京函云三十五標隊官楊耀南因此案刻已鎖押來寗暫押督練公所悔過室待查勘明白再行發落 
[柯中丞電留將才杭州]  
　　前日新撫柯遜庵中丞電致馮星帥請轉楊協統略謂膏捐淸釐需時四月初或可來浙任事浙江軍政方在萌芽仰仗宏才正資帮襯幸勿遽萌退志云云 
[軍界縻費之斑杭州]  
　　浙江陸軍小學堂總辦金季聰觀察由前撫張中丞慕名延聘到浙後即畀以前差觀察欲自表見特條陳各憲請辦新軍砲工隊學堂所請各科敎員及辦事員人半均於舊年五月起開支薪水約需一千餘金不料荏苒終年開學遥遥無期浙省財政困難又有此等浪費軍界前途可爲浩歎兹將每月縻費欵項約略調查於右 
 
 

Page 5

 
 
砲氏敎習一員　　月薪二百五十兩　　工兵敎習一員月薪一百五十兩 
助敎習　　月修三十兩　　　住堂敎習　　　月修五十兩 
軍需長　　　月修四十兩　　軍械長　　月修三十兩 
查馬長　　月修三十兩　　弁目正學長　　月修三十兩 
弁目副學長　　月修二十兩　　軍醫長　　月修三十兩 
繙譯二員　　月修每四十兩　　馬醫長　　月修三十兩 
弁目學生三十名　　每名五兩　　聽差十二名　　每名四兩 
馬夫若干名　　每名六元　修械匠　　月修八元 
書記二員　　每員十六兩　　馬糧若干　　無定　 
[江蘇鐵路恊會之通啓]  
　　本會自去年十月成立以來訖於代表事竣前此簡章之效力已畢特於本月十九日開職員會議決將來應否存續當經公議存款期限之内皆禍福倚伏之機兩省股東擔負甚重未可與安常處順之營業商人同論對於公司監督而翼助之者非有股東常設機關斷難應猝然之事故外人之狡展官權之蒙混因應一失其宜皆可立致蹉跌所謂猝然之事故者如此决定從本職員會之日起將從前成蹟刊刻報告作爲結束另訂經久章程再行通知全體股東公鑒謹先通啓以讅吾蘇路之股東 
京師近事 
[中堂視學]  
　　十五日早八點三刻鐘學部嚴寳兩侍郎先蒞大學堂至十點半鐘榮協揆繼至十二點鐘張南皮亦至該校下車時小奚奴扶之而入劉幼雲總監督延入評議室略用茶點即導觀各講堂張乘二人肩輿餘均步從每至一堂敎員學生起立致敬張則慰勞者再摘出講羲垂問學生多能應答中竅觀畢由嚴侍郎邀請日本服部敎習一司宴飲廚役係樞相白帶席間無非恭維之語散席時已六點三刻鐘矣 
都察院奏保人才都察院御史陸寳忠等奏遵旨薦舉人才略謂給事中朱顯廷踐履篤實器識深掌京畿道御史成昌學問優長志趣正大掌京畿道御史趙炳麟通達治體才識兼優奉天提法司吳鈁才猷練達器識深沈陜西陜安道沈潜精明内藴沈毅有爲以上五員雖才略互有不同而學識皆堪任使臣等知之旣確用敢據實薦舉上備聖明採擇奉旨吏部知道 
度支部奏催考察政治經費二月念七日度支部片奏考察政治費當經各省通共認籌銀八十餘萬兩均係常年應行籌解之欵上年七月間臣部因内閣等衙門加給辦公經費又法部奏設京師各級審判常年經費以上兩欵共銀五十二萬兩奏明暫由考察經費項下動支嗣奉旨派大臣往英德日本考察憲政所有川資津貼等欵更由前項支給以符名實又提學使出洋旅費翰林院出洋游歷川資政治館開辦官報憲政编查館預算常年經費均據學部等衙門先後奏咨指明由考察政治經費項下動用以八十餘萬之款而待用孔繁就令各省均照原認之數按年籌解尙虞不給乃各省多藉詞推諉未能全數解交則各項要需勢將無從應付應請旨飭下各督撫查照原認數目按年如數解部以資要用當日奉旨依議 
[西報譯要]  
徐督派兵赴間島字林西報二十日東京電云東督徐世昌現已陸續派兵前赴間島今日已有兵一隧自奉天啓程 
美國擬建東方領事署泰晤十報二十日紐約電云美國下議院已將籌欵建造東方各領事署之議案通過 
天津日租界徵稅近聞字林西報北京訪函云天津日本工部局已決議實行徵稅規則凡日本租界内之中外人民及公司商舗厮役等皆須一律徵收其數自四元至一百二十元不等歲入五百元以上者每年抽稅洋四元歲人一萬元者每年抽稅洋一百二十元如入欵不止此數則每萬抽取百元依此遞加此例于本年西四月一號起行稅費均按季交付日工部局公司之稅則俟年終結帳後以贏利計數個人之稅則以每年之人欵計算此例行後日本租界内之中國商民勢將遷居奥法兩國租界貿易矣法國總領事近於華報登有告白謂凡華商等在法租界第一年貿易者皆不徵稅而前任直督袁世凱爲預防日人擴張租界起見曾於一千九百零四年在日租界鄰境建造市塲一所即所稱南市是也目下該處商舗叢集頗爲熱閙若華官能稍設法引誘華民則日租界内之華人遷入是處者以多庽居天津之上人雖有二千五百名有奇兵隧亦在内）然以小販及沿街售物者居多數有優等商人資格者寥寥無幾界内之産業多爲華人所有即有號爲日人者亦大半華人之産托日人保護耳况自下津城正有抵制日貨之風潮今日人爲此亦不智之甚矣 
香港抵制日貨近聞字林西報載香港訪函云抵制日貨會内之現象今尙未得實情有多數商人擬不與日人貿易必使日人受創而後已惟觀各肆中則仍有排列日貨者余在火車上遇一體面華商問余云如日本所製廉價之貨再從何處購買乎即此可見抵制日貨之難矣政界交涉一時亦恐難議結北京政府時電粤督飭速禁止商民抵制倘此事出以魯莽必有後患近又自日本領事署探得消息謂日人現正追問捕船之官吏果否加以處分由是察之則此案恐難了結云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｌ摺>要摺[江督端奏改編巡防營隧摺]  
　　竊查寗省於光緒三十二年二月准前練兵處咨行議將江南要塞各標一律改爲巡防隊等因當經前署督臣周馥遵章一律改編報部有案是年五月准陸軍部咨奏定巡防隊暫行章程一摺奉旨依議欽此咨行前來復准咨覆江南巡防隊章程内開該省前定巡防營章制係在部章未定以前酌擬辦法是以未能相符此時部章旣經頒發應轉　署司仍照新章於辦法之未合者分别更正以歸劃一如有實須變通之處應即詳細聲明各等因遵即札飭所司遵照辦理一面將頒發章程詳加紬繹復取江南原定巡防隊制兩兩相比誠如部咨所云未能與部章相符自應一律改照辦理惟揆諸江南地勢參以現在情形仍有未能不稍事變通之處即如部章令各省巡防隊一律劃分中左右前後五路而江南各屬隸於江寗部分者地形狹斜以長實未便强分五路又江北淮徐各屬伏戎在莽飄忽無常非兼設巡防馬隊與步隊相輔不足建威銷萌現擬定就江南原有各巡防營隊按章一律改編以江寗爲一路編步隊七營江常爲一路淞滬爲一路鎭揚爲一路每路各編五營淮徐爲一路馬步共編十一營合計三十三營其江寗一路就省城原有巡防五隊十二圩六合原有巡防兩隧改照新章編爲七營名曰江寗巡防隊第一第二第三第四第五第六第七營照常分駐鎭揚一路就鎭江原有之巡防三營改照新章編爲五營名曰鎭揚巡防隊第一第二第三第四第五營以鎭江揚州兩府各屬爲該營管理區域江常一路就江陰原有巡防隊三營改照新章編爲五營名曰江常巡防隊第一第二第三第四第五營以江陰常州各處爲其管理區域淞滬一路就吳淞原有之巡防隊三營及原有駐滬獨立巡防隊第十一第十二第十三第十四四隊改照新章編爲五營名曰淞滬巡防隊第一第二第三第四第五營以吳淞上海一帶爲其管理區域淮徐一路其馬隊五營則就原有銘字馬隧三營改編名曰淮徐巡防馬隊第一第二第三第四第五營步隊六營則就原駐江北之元字三旗鎭字一旗及留防第三十第三十一兩隊改編名曰淮徐巡防步隊第一第二第三第四第五第六營均照常分駐以上統計合共三十三營每路設統領各一員皆自帶一營總計全省原有勇丁數目以之按章改編三十三營以此之贏補彼之絀數目不堪懸殊所應裁者祇原有之排長爲新章所無除以扺新章之哨長外計尙應裁去七十七員又鎭澄淞三處每處原有司號長一員計三員新章無此名目亦應裁去江北銘字馬隊三營改照新章編制五營應裁兵丁約計一百餘名元鎭四旗又留防兩隊合併改編步隊亦應裁去兵丁數十名又銘字馬隊原有帮辦三員一併裁撤以上應裁各員弁兵丁均發給恩餉一關澄鎭原設協統一員此次一併議裁以符部章各項薪餉按江南江北馬步各營隊原有之餉攤派照章每年仍按十關發給新舊餉兩項相抵尙無短絀其原定薪餉應即截算至三十三年第九關十一月二十四日止請從三十三年第十關十一月二十五日起一律按照改訂餉制開支常年棚費包巾草帽衣褲操靴以及活支等項均照新章核發核實造報又新章巡防馬步隊一營之制如會計長醫生鎗匠三項均爲部章所未載然細加考察此三項實爲營中必不可少之人擬請一併增入據督練公所總會辦叅議擬議會詳前來奴才覆核無異常即批准照辦並飭將舊有之統領營官逐加考核譽望素著者仍加委任聲名平常者立予汰除新委之員由督練公所遴選試驗必有新軍知識並稍有經驗者始予補充現已一律改編就緒統領管帶大致得人復經嚴定管區專章俾各統領管帶明分權限各專責成其駐屯長江一帶之隊仍令聨絡水陸巡緝隊伍以期互通聲息消弭隠患仰副朝廷眷顧東南之至意所有遵章改編巡防隊詳細辦法緣由除咨部外理合恭摺具陳並將委充統領管帶各官銜名另繕淸單恭呈御覽伏乞皇太后皇上聖鑒謹奏三月十三日奉硃批陸軍部知道單併發 
分類新聞 
[政界繪送蘇城巡警圖表蘇州]  
　　巡警總局坐辦提調張守禀稱蘇省巡警限于經費組織尙未完俻欲補救維持知其得失善敗之由則按圖追索推表攷求實爲切要攷宋史袁夑傳爕爲江陰尉令每保畫一圖合保爲都合都爲鄉合鄉爲縣征發爭訟追胥披圖而政乃大舉今倣其意督同七路巡記令各按區調查顯之圖表又就總局出入之數組織之制造列總表分表復繪七路總圖仍標别界線使知所受持之地得有稽攷庶期如網在綱不至治絲而棼竊謂日本市町村之制與吾坊廂都圖固無所異所異者坊廂都圖之畫事與奸胥蠧役相勾結而一都一圖又委之不自愛之地保乞丐望途又統之以丐頭表中著列地保丐頭披覽之餘良增感慨果使巡警辦有端緒則一區之巡查長無不周知區内之事地保固無所用而休養生息集無業之徒驅之習藝則丐頭更可以去謹就管見抒陳一二懇求詳咨云云總辦馮孟餘觀察以所造圖表精細詳明條分縷晰現已據情詳咨各大憲俻核矣（爲） 
[勸業道擬飭赴任長沙]  
　　湘撫岑堯帥奏請以湖南候補道沈觀察祖燕爲勸業道已經奉旨允准沈觀察旋以他事被參尙未發表堯帥聞悉後仍擬飭知赴任蓋以即被參革而在任實缺人員將來開復亦較易設法云（少） 
[贛省更調印官彚誌江西]  
　　三月十二日贛藩牌示云九江府孫毓駿請咨赴引以試用知府曹樹藩署理（查曹太守現已督兵赴餘千） 
辦理械鬭重案）未到任以前以現署九江府同知倉爾楨暫行兼代署景德鎭同知吳大璋期滿遣缺以准升斯缺同知艾廷棟飭赴新任吉水縣張肇基調省差委以訌用知縣倪望山隆署理署長寗縣程祖蔚期滿遺缺以試用知縣劉廷弼署理署廣昌縣王樹森期滿遺缺以現署樂安縣李慶　飭赴本任所遺樂安縣印務以正任德興縣楊景星調署遞遺德興縣印務以試用同知李宗洛署理（因） 
 
 

Page 11

 
 
[呈請發給賑捐熱照漢口]  
　　漢口商務局去歲因大江南北水災曾借商欵錢三千串解交寗省派員賬濟現商務局已裁此欵無著昨商會查閱舊案特呈請江督端午帥頒給江南賑捐執照一百五十張來漢勸捐以抵還前欵（水） 
[銅圓輸入之多山東]  
現自天津營口等處發到銅元十餘萬緡致黄縣銀價驟增每兩值三千七百六十文百物昂貴聞尙有铜元四五十萬陸續來黄倘不禁止源源而來銀價愈增百物愈貴小民將難以爲生矣（爲） 
軍界 
[廉州防緝匪黨之佈置廣東]  
　　粤黨在越南解钐後仍有零星匪徒四散各屬聞多假裝商學各界中人濳往廉州府城北海商埠等處兹爲探員偵悉即報知秦提龔道轉飭北海莫鎭及廉州李守設法密防現在該處已嚴爲戒備並多派偵探暗中查緝各城門均派有營勇畫夜防守城廂内外街道則由巡警局督率巡士往來梭巡遇有形迹可欵之人即行潜蹤伺察各屬鄉村則由淸鄉營弁切實查辦（田） 
[督練處差委之迭更長沙]  
　　湘省督練處兼轄兵備敎練參謀三項事宜向來各委總辦現因敎練處總辦朱蒓卿觀察經湘撫妥充法政學堂監督致三處差委除兵備處仍歸藩司兼理外其敎練處則委臬司兼理參謀處則委提學司兼理又另委王伯苹觀察爲兵備處帮辦並兼理敎練參謀兩處事宜少 
[營弁槍斃平民案近聞蘇州]  
　　駐防震澤鎭之巡防隧管帶劉洪順誣拿平民鎗斃一命拖斃一命經瑞方伯飭將劉洪順發縣禁押提省審辦各情迭記前報兹聞此案内之屍親係湖州人業已到蘇該屍親查悉劉洪順拿住絲棉船上各人到鎭時曾有武舉顧雲亭勒逼供認梟黨販私之事擬即禀明大憲聽候核辦又聞近日劉洪順自知獲咎故已央托錢某說法運動兾免獲罪（魚） 
[景留守整頓旂營廣東]  
　　粤省旂營新軍及砲隧一營白編練後業已年餘現景將軍以編練新軍原欲淸除舊弊力圖自强起見現查該新軍中多老弱且有烟癮仍未盡脫者特督率各營統大加淘汰并定每逢三六九日親赴石馬槽操塲分日校閱一二三各營新軍并以砲隧操法尤重特不定時期以便随時調撥校閱（爲） 
[派委會勘操地安慶]  
　　皖撫接陸軍部咨開安徽桐城地方合於演習軍隊特派軍諮處第一司司長盧靜遠前往會勘并令測勢繪圖呈送參考（孔） 
學務 
[衢州中學之恐慌衢州]  
　　衢州訪函云該府中學堂係已故皖臬世伯先廉訪出守時發起就正誼書院改設惟因經費支絀一切學科均未完善敎員職員亦皆擔任義務不取薪修現聞全堂學生以本校創辦有年毫無成效而監督某氏對於敎育又毫無感情是以禀請開缺改赴省垣求學者實繁有徒敎員之託故辭席者亦復不少如欲另聘敎員續招新生則經濟又無從着手故該堂頗有恐慌之象云（牽） 
[英文專科定期考試蘇州]  
　　蘇省毛提學擬撙節經費就省城創設英文專修館一所其招考各節已志前報兹悉報名投考之生頗極踴躍旋經提學定期於二十六日借高等學堂扃門考試以定去取（魚） 
[學生公舉值月長武昌]  
　　兩湖千師範學堂監督劉洪烈太守以該堂學生較别堂爲多師生之交涉事件亦較繁瑣特令全堂學生於值日長外另公舉值月長四名以便遇事與監督直接聞業經各生投票學定蘇成章等四名專任其事（戈） 
[績溪學界近情安慶]  
　　績溪縣屬學堂及各鄉私塾共三百二十八所學生共三千九百餘名而敎法科學未能完備現經該縣令文化舒飭令各私塾逐漸改良以期進步昨已禀呈撫署查明備案（友） 
[改聘小學堂長湖南]  
　　常德府移芝小學堂原係武陵縣某敎官爲堂長嗣該縣學界以各屬敎官職司宣講不能兼辦學堂爰即禀請縣尊立予辭退公舉楊君聘三接充楊力辭不就復舉楊　星芝亦未允許現由該縣勸學所議定以邑紳盧春亭明經接任是職聞已應允禀請縣令俞伯琴照會該紳接辦矣（少） 
實業 
[聨合贛粤兩路線之預備南昌]  
　　現江西農工商礦總局以江省修築鐵路原議先從南潯一段入手再由南昌過吉安至南安以達廣東南雄州以與粤漢鐵路接連現在南潯一段已將開工其江省境内路綫均已次第查勘惟聞粤漢鐵路幹綫由廣東省城起點經過韶州以通湖鄂而江省與粤漢路綫聨合必由南雄州起而後可至韶州查有江西試用知縣駱乃統係籍廣東因特札委回粤查明南雄至韶州由韶州至省里作爲直綫可得若干里詳細禀覆以爲將來贛粤兩路聨合路綫之預備云 
[籌欵擴充工業學堂長沙]  
　　官立湖南全省工業學堂基址係就遷善所改造規模極爲狹隘該堂監督張松雨觀察自云歲由北洋考查工業回省議將校舍擴充兹擬就堂内添設染色工塲並將織布工塲推廣其圖畫敎室亦亟宜添造此外如金漆等科尙須依次增設現經估計工程約需欵八百餘金至增設後之常年經費月需三百餘金又該校工業成本亦議擴充自應購備材料約須添籌資本三千金以資周轉日前已由張監督咨請提學司設法籌撥惟成本一項不過暫時借用一俟製成貨品隨時銷售即在餘利項下分年攤還（少） 
[綢業自行保險再誌杭州]  
　　浙省綢業出自行籌欵保險以免漏巵等情已誌前報現悉董事丁修甫君宣布此議後得同行多數贊成故已定於十九日在觀成堂開第二次會議赶速訂定草案以便禀請各憲咨部注册擇期開（木） 
[湘路公司開會即散長沙]  
　　湘省鐵路總公司於本月初一日開 
 
 

Page 12

 
 
會議定開工發息換票事宜並公舉商界八人分任招股等情已誌前報嗣因前議各節其中詳細情形及有遺漏之處仍須集衆會議爰定於初八日仍在商務總局開會是日會數十人惟總理余堯衢參議迄未到會因其如夫人適於是日以産難逝世故未到會各人以總理不到不能决議當即先後散去（少） 
[謝贈工藝金牌山東]  
　　青島德總督函致魯撫謂工藝局贈送之玻璃絲畫繡畫地毯綢子等物轉遞柏林陳列並據該所董事評定超等最優贈給金牌執照等件特行派員賚送來省魯撫當將金牌執照轉交勸業道移送工藝傳習所收領陳列現勸業道隨即具函作復略云敝道振興工藝已歷歲時自慚進步之遲未獲改良之效琉璃質脆難爭雲母之光彩繡紋粗莫乞天孫之巧仿罽寳之舊制氍毹未極其輝煌辨岱畆之土宜絲枲深知其窳陋愧未究夫美術恐貽笑於大方乃承惠寄瑤章兼頒珍品詞多溢美或者欲鼓其匠心善乃從長從此益昭夫睦誼耑修寸啓藉達謝忱云云 
雜記 
[控究官紳局賭巨案杭州]  
　　著名賭棍楊秀泉渾名楊廣平日運動官紳局賭受害者不知凡幾日前有倪元感者臚列該棍劣跡十條具控撫藩臬學各憲牽涉同謀局賭之官紳多至四十餘人如海寗州某牧紹屬某令候補知府吳守候補同知陳氏伯仲等馮中丞以情罪較巨牽連過多批飭不准現又有某某等數人列名續控務請盡法懲治以昭國法並聞該棍亦聨合被控各人鳩集五萬金擬運動某大員爲之畫策決與原告背城借一云 
[要犯求調府監蘇州P ] 
　　由津解蘇之電報生陶恩洪本來發押蘇州府監嗣陳中丞以陶係元和縣人氏札飭改發元和縣禁昨由陶母李氏赴臬轅投禀謂元和縣監房屋低窄潮濕犯人擁擠二十年之久恐將瘐斃獄中可否將其子陶恩洪仍調禁府監等情經臬司朱廉訪批以目下府監有各屬秋審人犯應俟本届秋審辦竣人犯發回後准其調禁府監云云（爲） 
[銅元廠工頭捲逃杭州]  
　　杭垣報國寺銅元局停鑄已久局中祇留小工數名及僕役數人詎工頭徐某日前將局中值錢之器具什物及違禁之銅坯機械數件概行竊逃價值巨萬當經地方官拘訊家屬諉不知情惟檢查保單係由東街某機户具結恐此事將拖累保人也 
[密拿私鹽秤手松江]  
　　鹽捕營哨弁吳家興拿獲私販王有泉及妻王陳氏連船併鹽親解至松江府署太守升訊時見王與妻鶉衣百結旁有一幼孩牽衣啼泣詰問所獲私鹽雖僅數十斤從何而來王供張堰地方有私鹽秤手阿大寳者囤積鹽斤售與販户太守得供飭暫押婁縣公所並賞錢二百文俟獲到該秤手釋放一面密派幹差萬全帶同夥役連夜馳赴張堰緝拿 
[撫轅巡捕易委蘇州]  
　　蘇撫轅文巡捕候補縣丞馮遠翼請假赴鄂遺差經陳中丞札委李作哲二尹接充又武巡捕湯鳳梧因事撤差遺差改委鮑宗麟守戎接充該二員均於十九日禀謝擇日到差 
[笞責訟帥松江]  
　　訟師李子樓經府尊訪聞札婁縣派差馳往泗涇拿獲訊押在案昨日有鄉民胡某投府署控稱前年曾以田單托李借洋一百五十元詎洋旣未借單復被掯畏其勢燄因循至今太守提李到案訊審確實判笞臀五百板追繳監照並限令交還田單 
[訟棍擬定軍罪蘇州]  
　　道前街長春客棧主姜廷鏢包攬詞訟私售假照經臬憲朱廉訪訪悉密飭吳縣王令拘案訊押等情均志前報兹悉是案業經縣令訊實於十九日解府過堂姜復於府堂上供稱經手沙田等案係由琴川孫姓及某某等三人介紹故刻下尙須補提孫等三人究懲聞將科姜以軍罪魚 
[米商虧折逃逸湖南]  
　　湘潭縣爲榖米匯聚之地商家囤販榖米者不一而足近年有吉慶昌鹽號之易開泰以囤販榖米起家積資累萬每次收買動以數萬計爲該縣近來之大囤買家去冬曾就該縣之易俗河囤購倉米四十餘倉又另購數千石分存各處其時價值每石二兩九錢至三兩零不等現因榖米減價每石僅售二兩三四錢而所購之米又多有發熱生霉之慮將來虧折不可思議且去歲囤米已經積有虧耗前因周轉不靈將所有倉票抵押銀兩又私將倉米另售他人並出具上票將米發出旋即被人探悉四面追取而該商則早已聞風遠颺矣（少） 
犯事 
[再紀嘉定殺子殺妻案（西陽來稿）]  
　　朱三和殺妻一案。尸父張某擊鼓喊寃。被縣署門丁批頰而出。闔城大譁。謂如此奇寃。不究兇手。反打尸親。安用官爲。旣而張某具狀詞。繳狀費。纔得達。朱雲山大懼。求援於某巨紳之賬房某。不應。求援於某某紳。亦不應。乃仍由保護娶妾之某代書。爲之畫策。則亦具狀愬官。三月初九日。乃傳諭驗尸。官至。未驗尸。先驗河。則親覓竹竿。親持　。測河步深淺。而水不盈尺。官猶曰溺死。尸親曰。溺死。腹必有水。今無水。非溺死。乃折而至尸家。尸在堂。堂之光線甚少。官則停門限外。向内坐。距尸身甚遠。始終不肯八一步。尸親求親騐。不應。但聽件作喝報無傷。官亦曰無傷。尸親曰。頸與乳旁有傷痕。何得謂無傷。官不應。尸親求騐舌。亦不應。俄而乘輿去。官出前門。棺已進後門。殮屍者齊備。棺木甚薄。旁人曰。以二十四洋元購來。屍親用石擊碎之。乃不果殮。明日。官坐堂。集兩造訊。不問始末。遽曰。本縣已驗過。速殮。某代書代旁。亦曰。大老爺已驗過。速殮。屍親爭辨傷。官曰。本縣驗無傷。便無傷。汝等欲如何殮。便如何殮。本縣令三和及妾穿蔴服孝。汝速具結來。某書辦大言曰。大老爺呌你具結。速具結。即有某書辦手持一紙。促屍親畫押。即預備之結也。結旣成。官即退堂。卽有某差到三和家押殮。棺木衣衾皆草草。三和到而妾未到。所謂穿蔴服孝者。查無蹤跡矣。然屍親實不知具結爲何物。事旣竣人詰其輕易甘休之故。乃大悔悟。恨不能更改。怏怏去。好事者題其事曰官和人命。 
　　外史氏曰南潯團防哨官吳月山殺平民朱壽山。其的實證據在耳。然吳月山揑稱落河身死也。經歸安縣張令援洗寃錄駁詰。驗明耳根致死刀傷一處。朱壽山之耳。何其幸也。失三和殺妻張氏。其的實證據在舌。然朱三和亦揑稱落河身死也。乃嘉定縣高令並不駁詰。而屍親駁詰之。屍親固求驗舌。而高令堅不允。朱張氏之舌。何其不幸也。　　外史氏比事屬辭。而得一成語對聨曰。　　言提其耳 
　　莫捫朕舌 
 
 
] 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（二十六）]  
　　此數語一人裁判官之耳。覺舉倫敦之罪人。乃無一人如此女子之詭異。凡罪人對於裁判之頃。必百計出其掩飾之手段。以求脫此法律之網。今此可怪之女子。乃絶意自認爲案内之罪人。不肯漏洩其案情之秘密。斯時之裁判官。乃左右不知所可。自念此殺人之案。乃至難定讞。彼羅加喀勒者。爲案内至要之罪人。殊不能於羅加尙未。捕得之頃。遽定此女子之罪。裁判官輾轉致其理想者良久。與陪審官互議定此雪蘭之罪。終以羅加喀勒未經捕獲。遂判雪蘭海倫監禁康沙爾之獄中。以待下期之裁判。此偵探之范立生。奉裁判官之命令。乃竭力以捕羅加喀勒。顧數日之間。殊無一毫之影響。充偵探之意者。以爲羅加喀勒之遁去。必雪蘭海倫爲之劃策。欲脫情人於法律之外。果此一星期之内。而獲此羅加喀勒者。不特立有遷擢之希望。且自是以後。爲倫敦著名之大偵探家矣。范立生思至此。意氣至得。乃竭盡其一生之能力。以捕此遁去之罪人。不料此羅加喀勒者。乃如黄鵠之一去。杳然不返。百方偵緝。終不能得羅加之消息。噫。讀者諸公。亦信此雪蘭海倫。果爲犯罪之凶手乎。大凡歐洲各國之偵探家。皆據此案内之情形。以致其胸中之理想。苟事變而出於常理之外者。雖著名之偵探家。亦不能偵得案中之凶手。較之范立生對於此案之措施。乃至相似。倫敦警察總區之辦事室中。有一少年之偵探。方手持日報一紙。觀其所載之命案。反復細玩。至有不悅之色。口中自語曰。雪蘭海倫。雪蘭海倫噫。此雪蘭海倫者。爲一娟妙婉弱之女。子何以能爲殺人之凶手。兹案吾至不信。言已忽起立。繞室而走。又喃喃自語曰。此死者之克洛夫。乃雪蘭海倫之兄。雪蘭何以有無故殺兄之舉動。雪蘭旣與羅加同作新婚之旅行。又何以忽與克洛夫相遇於康沙爾之旅舍。吾聞克洛夫於數月之前。束裝至美國游歷。並未聞其遄返倫敦。且康沙爾並非由美至英之孔道。何以克洛夫無故而至康沙爾。觀此雪蘭之供詞。似抱有不可告人之隠痛。天下豈有法律上之罪人。當裁判之頃。不肯吐露其案情之秘密。而顧肯自棄其生命。以保守其秘密者。 
本埠新聞 
[要事京師銅元不復運滬]  
　　度支部前因京師銅元充斥擬派員解滬銷兌已誌前報兹悉日來京師市面漸平京平一兩能兌銅元一百五十枚所有前議先解銅元十萬枚一節可作罷論昨度支部已電致滬道轉飭上海錢業董事知照 
[留學生招搖撞騙]  
　　薛水生自稱日本體育學校畢業生現充兩江師範學堂體操敎員日前至閘北巡警局謁見汪總辦稱伊友陳鵬華係日本憲兵學堂畢業生請爲錄用充作偵探汪總辦允准驗充薛卽辭出旋由偵探科長汪少尉查悉薛水生慣於招搖聲名狼藉卽禀明總辦正欲拿究適薛陳到局投請考驗汪總辦即飭孫裁判提訊陳供被薛借去洋數百元允代荐爲偵探今日到局領憑是實薛供借洋有之並不招搖求鑒判陳交保薜押候禀請總辦核示 
[又有尖人開鎗自戕]  
　　北四川路界外一百零四號門版洋房内某西人前晚忽自開手槍擊斃由侍者王阿發報知捕房飭西探車送驗尸所候該管領事蒞驗 
[移詢查獲梟匪處所]  
　　本縣李大令奉淸鄉局提調松江府戚太府札開略謂據鹽捕左營管帶禀於二月二十八日在三林塘口查獲梟匪陳榮生王阿五並盜船煙土等物該處是否在上邑境内抑係在南匯縣界速卽查明具報等語大令當卽備文移詢鹽捕左營張管帶請將府憲所詢情由查明實在詳細復縣以便核報再嗣後凡遇巡獲匪犯及匪船等案如在上邑境内並請隨時移知以便列表申報 
瑣事 
[城内]  
　　究局員勒索○滬道批民人陳松南禀云控關局員勒索虚實均應澈究仰上海縣秉公禀復核辦明稍徇隠原禀抄發 
絶賣不准回贖○朱嚴氏禀控王紀生覇贖抵田一案由本縣李大令復訊抱呈顧福生供朱嚴氏故夫將地一畝六分抵於王紀生之祖父向贖被勒王供朱姓之地於咸豐初年賣絶有絶契呈電大令閱契後判絶賣三十載例不准贖一併斥退了案 
妻舅爭産○徐掌生控顧阿寳盜賣基地由縣提訊徐供嗣父徐耕全遺地七分餘被顧盜賣求究顧供岳父徐茂園招贅小的爲子徐耕全是岳父之胞弟未娶妻室死後並無嗣子亦由小的棺殮當時掌生並不到場今忽冒嗣誣控小的有岳父之胞姊及母舅等可証判著顧妻明白禀復候再查核一再脫逃○龍華著名土棍湯根全前在改過局脫逃後又於去年經上海縣拿獲仍發改過局版禁在案近因患病飭送普育堂醫治詎前晚忽又逃逸昨日堂董郎函致縣署請爲查緝 
投井斃命○小東門内叙奎街某姓家房客水某前日不知何故投井斃命昨由房東將屍身撈起函招屍屬來滬收殮 
追悼會員○救火聨合會定於二十四日上午十時至京江公所公祭議員劉愼之君下午四時在蓬萊路公益會開會追悼 
官事○淮揚道蒯光興山西候補道胡元泰候補道夏敬觀丁憂四川候補通 
 
 

Page 19

 
 
判夏承廣昨均到道拜謁總工程局正裁判孫鼎副裁判陳仁琅總董李鍾珏到道禀見公廨襄讞王斯沅昨又飭丁到道展假三天塘橋巡局員何紹先請假三天滬軍營管帶吳保恕由蘇同滬 
[南市]  
[嚴辦違禁售烟 []  
　　南碼頭廣萬盛烟户私賣燈吸被商團會友查獲將店主莫阿蘭送交南區轉解工程局訊判戒責一百下房屋發封烟具銷毁 
○自縊遇救金壇縣婦人陳周氏來申尋夫不遇在途自縊由八十五號巡士查見解下送至總工程局資遣回籍 
[包巡紏葛]  
　　龔正邦前向張迺鰲承包陸家浜空地塡泥工程現因尺寸不符互相口角昨日扭至工程局判各邀中証理處 
[巡士抛差]  
　　總工程局警務處查知巡士周福春劉淸岩二人抛差逃避除將卯名斥革外並派探查緝追交學費 
[學徒行兇]  
　　萬順祥烟館主蔡慶林之子正如被三勝樓館店學徒丁祥榮李花魁毆傷由巡土一併送至工程局因受傷甚重送縣訊辦 
串賣女子○馬李氏控鄰婦潘阿根將伊女鳳珠串賣與浦東人陳阿弟得洋一百八十元昨由工程局孫裁判復訊判潘發善堂四個月再核 
[閘北]  
　　驅逐竊賊○劉國如竊孫滙洲掛鐘經巡警局訊判枷示一月在案昨已期滿由值役帶案判令驅逐出境不准逗遛 
[英租界]  
軍人違犯租界章程○湖北陸軍一營三十一標司務長郭貴芝由漢來滬前日戎服佩刀擬往滬南拜謁徐統領途經河南路由捕查見以其違章拘入捕房昨解公廨請訊判將佩刀存廨候查明核奪 
訊究學徒竊洋○河南路滋泰當舖學徒金壽銘竊取鈔票與鮑小娘王文通同至龍華後爲該當出店聽見報捕拘入昨晨解廨訊究金供所竊票洋三百元用去一百餘元其餘在馬車上遺失訊之各人均供不知情判鮑王各押一禮拜馬夫夏其生余榮生押候車主酌賠洋一百元再核金還押捕房候再訊辦 
並非無端吵閙○洋人捺脫來控潘阿江無端吵閙由探解廨訊因索取工資起釁判交保開釋 
電車傷人○廿一號電車昨日在南京路將年逾花甲之江北老婦王李氏撞跌受傷由捕舁送仁濟院求治 
可望脫累○醫生徐仲伯被人毁屍滅跡後所有情節可疑之施榮福徐祥亭陳掌初蔡銀狗龔老虎等五人在外訊供毫無証據故昨日仍由原禀送回捕房候解公堂交保省釋 
崇明人賣姪女○崇明人周尙林將八歲侄女託潘洽祥陳李氏張楊氏穆謝氏價賣於粤婦穆朱氏得洋七十元昨又解廨訊究判周押一月餘人各押兩禮拜孩交穆朱氏交保具領不准販賣 
甬婦發所○濟良所昨解寧波逃婦王海新到廨請訊供於正月間被人拐帶來滬押入四馬路西合興雉妓院爲娼求恩超拔判暫發濟良所候查明再核 
女子受騙○女子季二寳迷路由捕解廨供年十六歲家住嘉興路被流氓騙出求恩送回判留廨招領 
窶人怨命○沈洪龍失業後貧病交迫於前日投河圖盡由捕救起送至捕房昨解公堂請訊判送棲流所醫治 
保人受累○顧毛頭控王燕慶担保庸文生欠項延不料　昨由差探將王傳至公廨判過堂訊理 
不認拉客○濟良所昨解違章拉客之妓院婢女王阿二到廨供蘇州人年十七歲在雉妓院爲傭並不拉客求恩釋放判罰洋十元交其母王李氏覍保領回 
私開烟館○粤人金阿有不捐照會私開烟間由探查獲解廨判罰洋十五元烟間封閉 
公堂瑣案○朱阿二朱連生串竊林益仙洋元判連生交保阿二還洋二十元押三禮拜應炳福竊沈阿揚掛鐘押捕房三月陳福喜竊李鳳兒絲線訊不供認押候查明再訊陳阿春竊皮鞋押五天逐出郁小根竊湯阿根車輛押一月舟子陳寳生竊船主陸阿岳鐵錨押六禮拜李阿密竊唐忠衣服押一禮拜王叙祥竊趙軍泰銅香爐押一禮拜張裕福丁和生陸阿四竊取金儒堂等衣服一併移送閘北警局訊究 
[美租界]  
副捕頭易人○楊樹浦捕房愛副捕頭前日回國由卜總巡遴派濮副捕頭前往接辦收賬舞弊○東興西式成衣店取賬人陳松茂擄洋逃逸由店主控由公廨飭差協探於昨日拘押候訊 
男婦互毆○董益生王茂懷毛阿品金也生董王氏金毛氏等男婦多人在漢碧理路互毆由捕一併拘獲押候訊究 
傷馬賀車○馬夫王阿長將傷馬駕車由捕拘入捕房押候訊究 
西人酗酒○前晚司考脫路有酒醉西人沿途滋閙由西捕拘入捕房押候酒醒訊釋 
[法租界]  
定期開訊○天主敎瞻禮節期公堂停訊已届五日昨中西官諭令於今日開堂審訊辨别犯人○法界捕房以公堂枷押案犯日見增多且有同姓同名之人難免纒誤故議定嗣後几有拘案人犯須先丈量身體並將食指螺紋印出以備查考 
馬夫取巧○野雞馬車夫程上永借用他車捐照朦混取巧經巡捕拘入捕房諭飭交保候傳訊罰 
流氓就獲○流氓沈阿三張阿二搶取途人物件昨由包探獲住解人捕房押究 
一併押辦○顧金金竊作場木頭沈品山竊碼頭苧麻王友生竊衣服土玉山搶婦人飾物俱由探捕拘入捕房押辦 
國外新聞 
[俄外部預算案通過]  
　　十八日柏林電云俄國議院已將外務部預算案通過該部大臣伊斯華斯克聲言山恩特却克鐵路事已定即列强聨合運動對於俄國改革馬基頓意見之舉亦均妥洽又謂德俄友誼最重俄國不可不信任之云 
[强迫國民從軍]  
　　十九日栢林電云俄國議院中議員有擬將現在未服兵役之俄民十五兆迫使爫軍供職云 
[培來島暴動]  
　　十九日柏林電云茄伐之東培來島地方方近有暴動其地荷蘭印度 
[反抗維立助納要聞]  
　　二十日倫敦電云美總統羅斯佛擬反抗維立助納（南美北部之共和國）以尊重美國之國體及保全美國利益之舉已經國會許可惟美國現仍望能仲判了結此事若迫不得已再以兵力從事云 
[美總統之政見]  
　　二十日紐約電云美國星期報載稱美總統羅斯佛擬以彼之海軍條陳驚醒國人知彼立言之適當云云 
[德相行蹤]  
　　十八日柏林電云德相蒲羅親王明日可抵浮拉司（意境） 
[德皇行蹤]  
　　十九日柏林電云德皇擬於西五月一號自柯夫啓 
 
 

Page 20

 
 
程赴意大利奥帕利省培利地方又定是月六號赴波萊奥國海軍根據地即於是處赴奥京維也納會晤奥皇茄西菲 
[俄國軍政要聞]  
　　十九日栢林電云俄國大公爵尼可萊已向議院及樞密院陳明擔任海陸軍之責 
[法德易地問題]  
　　十九日柏林電云德法擬在開姆露恩司及法屬孔哥邊境交換土地一節現已照約換畢兩國之地大小相等至腹地問題今尙未結以上譯字林報 
[意土息爭]  
　　二十一日倫敦電云土爾其駐意公使米氏謁見意外務部大臣薛格洛鐵唐利謂意國設立郵局如得在康斯丹丁雪腦列補密納培羅脫培搿地特且處土國自無岐視意國之理若有意外要求土廷不能承認云意外部大臣聞之極爲滿意故海軍示威之命令已經取消 
[英國海軍預備大操]  
　　二十一日倫敦電云英國海軍擬於今夏聨合會操海軍部已令各艦隧於西七月二十五號起即行操演各艦已裝備完全如臨大敵計頭等戰艦一百四十艘水雷艇一百九十艘海底濳行艇四十艘助戰艦二十六艘總共大小戰艦三百九十六艘其數之多實爲前所未有者以上譯文匯報 
來件 
[蘇省滬嘉鐵路二月份報告單（二續）]  
第一千四百五十二號橛　斜塘中大貫四至椿十八根均打齊每根入地二丈深上下夾板均已土齊地丁椿打好十八根人地三丈五尺深每東鉈起至一丈五尺高下走二分東大貴四至椿十二根均打齊每根入地一丈八尺深上下夾板均已上齊　丁椿打好二十四根入地三丈八尺深每東鉈起至一丈五尺高下走七分板椿打好二十塊入地一丈八尺深 
東西橋梁脚手椿打好十一排共九十九根每根入地一丈七尺深每東鉈起至一丈上寸上下夾板及斜夾板均已上齊 
第四叚 
　　土方 
自一千五百號至二千號止已告成十分之九 
　　橋工 
石湖蕩橛碼一千五百十二號十尺空橋均已告竣專候橋梁渡頭港厥　一千五百四十六號十尺空橋均已告竣專候橋梁（未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來論 
[中國鐵路運費計算與賃率之昻貴]  
　　新化曾鯤化著揭錄中國鐵路現勢通論丁編第一欵旅客計算之昻貴 
一里程單位 
京漢至少按二十里計算 
關内外至少按五里計算 
　滬寗至少按十里計算 
按各國旅客運賃。多以三里爲單位。今乃自五里起至二十里。幾有七倍之多。此昻貴之所由來也。 
二銀錢單位 
　　　頭等　二等　三等　最低運賃 
京漢　六角　三角　一角五　一角（未上一角亦照一角計算） 
關内外　五角　三角　一角五　五分（未上五分亦照五分計算） 
滬寗　三角　一角五　一角　合同 
按各國以二分爲最低運賃。我國則由一角至五分。亦較多數倍。然此猶曰泛而難憑也。今試以各國現行賃率表示於左。以爲比較。（均照華一）里扣算 
　國名　車别　頭等　二等　三等　平均 
　中國　快車　二分九厘　一分二厘　六厘四毫　一分三厘　美國　平均　六厘五毫 
　德國　快車　一分二厘　八厘　五厘七毫　六厘六毫　澳地利　快車　一分一厘　六厘六毫　三厘七毫　七厘一毫　匈加利　快車　九厘五毫　五厘三毫　三厘九毫　五厘二毫　埃及　平均　一分一厘　六厘　三厘　七厘　印度　七厘一毫　一釐二毫　四釐二毫　俄羅斯　平均　九厘三毫　五厘五毫　三釐七毫　五釐一毫　丹麥　平均　九厘五毫　五厘六毫　三釐三毫　五釐一毫　比利時　平均　九厘八毫　五厘六毫　三釐九毫　六釐四毫　法蘭西　一分二厘　七厘七毫　五釐一毫　八釐二毫（未完） 
來件 
[信義銀行招股啓]  
　　本公司開業以來未逾一歲信附之衆且多流通之廣且遠發達之神速竟爲豫算時夢想所不及到此雖荷蒙社會上之信用而本公司營業上之方法亦有可得一言者 
　一支行衆多户部通商等官立性質之銀行其支店以本國省會及繁盛之商埠爲限本　公司則除上舉各處外南洋之新加坡亦已立有分行枝葉繁密則所以擁護其本根者亦益力 
　二債票通行本公司新出之債票附以利息尤爲中國現有各銀行之特色故發行未久　即已到處流通羣相稱便 
　三利息優厚銀行於存金之利息通常以十個月作爲一週年且每年給利僅自五釐以　至五厘五本司公則以十二個月为一週年每年給利八厘故雖事業之宏大超過初規而　所吸取之存金隨之俱厚足以應之而有餘 
　前文所述之三項猶本公司以前營業之方法今兹所圖與夫先操劵之利益則如後文 
（甲）方法 
　一保固滙豐正金等行照約不能至内地郡縣設立支行然其鈔票固已無遠不到我同　胞購票一張即隠收一張無附利債票之實益履霜堅冰先機足恫然欲於一郡一縣之地　各自保存無論勢渙而力薄且安所得如許建設之鉅資本公司竊不自量欲於此等處分　支遍設以爲内固藩籬外塞漏巵之計畫 
　二推廣華僑之散處南洋羣島及美屬金山英屬澳洲日本東京横濱等處者總額無慮　數百萬人貿易上之勢力不但突過土族且時駕西人而上之獨於銀行一業無人也稍加　之意故此次貿易遂爲外國銀行所壠斷而我海外之同胞且不得不永仰西人之鼻息本　公司除在新加坡已先立有分行外擬再擇世界著名之巨埠添設數處漸次推及各島（乙）利益 
　一吸取内外之資本　我國固非甚貧唯素封之家每懼其得富名而有將銀存之外國銀　行者自政治學之萌芽乃各激發其愛國心即几旅居海外者亦都回面向内而漸袪依附　外人之舊習本公司因勢利導又自誓以三事曰資本必厚信用必堅秘密之道德必確守　使資本家不至有所疑慮則前此存金於外國銀行者且必轉而存於本公司本公司得此　存金廣爲運營後益自然無量 
　二吸取内外之滙水内國之滙水雖非直接操於外國銀行之手然錢莊票號每有恃外　國銀行爲流通者則彼已以間接而分匯水之利至於海外華僑每年所歸祖國之金額約　及銀二千萬兩上下因我尙無自設之銀行此項滙水遂爲外國銀行所獨享試就總額一　思之我同胞歲所耗捐者又不知幾何若本公司之分行一經遍設則對於内可爲金融界　上驟增活動之生氣對於外利用人心内向之動機自不難盡數吸取使祖國目有之利益　仍歸祖國 
　右文所舉乃犖犖之大端本公司循此途轍漸次進行必且突飛猛進而爲銀行中之巨　　此非敢先自誇也實際上固必如此雖然本公司之目的猶不僅在利益上也方今海禁雖　開内國之與僑氓情形意旨彼此猶未盡曉銀行旣設一方面爲我内外通金融之機關一　方面即通隠達情而以漸聨内外爲一氣斯於政治上亦良有裨益也 
　本公司負此宏願矢在必成然子者母所生故必以厚集母財爲入手且天下之大利宜與　天下人共享之不當爲一公司所獨專故叉必添招新股爲推廣營業之權輿或者謂成與　敗相對待凡事皆然營業豈能獨違斯言也以論他商業猶可而獨不可以論銀行蓋言銀　行之條理誠非一二詞所能盡專言其關於貿易者要以滙兌存贷爲主滙兌之及存銀他　人皆先納資故享其利而不承其害貸則似有間矣然非貨者之一方有確實之保證或價　值超過貸金抵之當决不輕相貸借故即貸者一旦其喪信用銀行則失於此猶可抵償於　彼而永立於不敗之地今之凡爲銀行股東者及身旣食其報且以貽留子孫永永之福利　有由來也識微見遠並世不乏同心長袖多財薄海諒多善賈倘憫其負山之愚而因許其　集腋之請乎定不獨本公司之享邦人實共賴之招股章程另詳於後兹不贅 
 
 

Page 27

 
 
   
 
 

Page 28

 
 
   
 
