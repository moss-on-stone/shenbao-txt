# 1905 - 160 - 4911551

 

Page 1

 
 
[電傳宫門抄]  
　　五月十二日召見軍 
機載鎧 
[署永嘉縣沈大令德寛禀代論]  
敬禀者竊卑職仰荷憲恩委權斯篆處山海之要衝懍冰淵之深薄受事旣逾三月履勘亦遍四鄉約計相驗者五詣勘者四巡視者一舉凡措施是否合宜緩急是否得當合將大概情形爲憲台覼縷陳之卑邑爲温郡附郭口岸通商人稠地廣東鄰樂清西接青田南及瑞安北抵仙居四至之區遠或數百里近亦百數十里西溪枏溪尤爲偏重尾大有不掉之勢鞭長有莫及之虞言政治者每欲割西枬兩溪另立縣治目乾嘉以來屢議屢辍屢輟屢議特以兹事體大譚何容易今則四方多故更自無睱及此此形勝之大凡也風氣民情约分兩種鄉野多横蠻城市多狡詐雖此等情形到處皆然然山陬海澨爲較甚耳幸尚畏官服法若得歴任相承認眞講求未嘗不可漸臻上理無如人心日偷而日漓習俗愈積而愈重馴至是非變亂好惡混淆卑職承乏其際實切杞憂竊思防外宜先防内治人尤貴治已重者難返或久道而後化成急則治標或赴機宜於迅速家齊而後國治爲學之次第卽從政之先後也雖然及今而言防内治已之道有倍蓰難於防外治人者牧令之官首重親民而僕從臧獲輩必百計以擾之全力以赴之必使官與民不親而後已蓋偶消官與民親則處乎其中者無所得飽矣年來整飭吏治百度維新内則朝旨之切責不准再有門稿籖押則名去實存而已外則督撫之臨逼如江西湖北等省改門籖爲收發則以暴易暴而已從知峻藥之無當於沉痼有如此昔者錢塘袁氏之言曰用親友不如用家丁用家丁不如用胥吏用胥吏不如用百姓顧欲等而下之由漸而與民親也且胥吏庶人之在官者於親民已有得半之道也時爲全减之際已於家丁再三致意若預知其流弊至於此極者習俗移人賢者不免二十一行省之牧令未有不任家丁家丁未有不攬重權誠熟思而莫明其故或者務爲高遠眉睫之間不屑屑致意其次卽平日所學旣非所用一旦臨民皇皇無所措其手足故不得不接之以間以爲遮護之計下焉者更爲昏夜之行苞苴之計幸而不破共享其利即使事發尙可爲默移脱缷之地要其大略不離此主者卑職除公出之外日坐堂皇又築室堂側 
 
 
 

Page 2

 
 
 [Ｈ>第二版 
爲○退之地文牘與胥吏直接言語與百姓直接行之彌月家丁之告假者已逾强半不動聲色變之以漸雖幸無矯異之譏終不免謡啄之肆亦只能持之以定鎭之以靜先求去其泰甚以爲目的此卑職防已之大凡也未完 
[美亞恊會委員請美總統卽行辦理禁]  
[止華工事]  
　　十二日倫敦電云美亞恊會派委員數人面見美總統魯斯佛君總統答復云美必竭力推廣在中國之商務共許與美國各埠大臣商議此事委員又請總統以禁止華人人美之間題卽行辦理譯文匯報 
[日俄提議和局再誌]  
十一日字林報得倫敦電云駐美日使東平君曾聲言云時局朝晚可望商妥同日倫敦電云美京華盛頓傳來消息謂日俄議和之局尙未議定華盛頓及滿洲兩地均不滿意於兩國美總统羅斯勿君恐將爲公証人 
十一日太晤士報接倫敦電云日俄議和可望成功之消息爲世界文明各國所歡迎但英人之意以爲如非俄願棄其在太平洋海岸爲最强國之豪志以及政策則議和萬不能成但未知俄皇能確知俄在遠東之政策不成否同日倫敦電云柏林陸軍中人推論俄目下願和之故係因凌義維樞將軍在滿洲之情形日危一日恐以後之敗較前更甚 
十一日德文報接柏林電云由德國及美國起議令日俄兩國議和大臣將第一次會議於華盛頓或東京此後則德美之義務畢矣然兩國並無從中調停之意 
法文報云俄日已允美總統魯斯佛君之請派議和大臣會議於華盛頓又聞不久兩國卽將訂成在滿洲停戰之約 
十一日文匯報接東京電云華盛頓電稱俄已派駐法俄使即前駐意大利俄使末立陶夫親王爲全權議和大臣 
[俄軍醫船鶆滬吳淞]  
　　十二日上午九點三十分時 
有俄軍醫船一艘桅懸紅十字旗駛抵淞口下碇於三夾水淞關理船廳洋員亨君及中國海圻管帶知之均往查詢淞口砲台亦電告上海道越一小時許俄船即駛入浦江(旅) 
[俄軍醫船駛抵滬上詳情]  
　　十二日文匯報云俄軍醫船可司脱魯墨號曾與於對馬之戰被日軍拘獲而送往佐世保者已由日官審訊釋放於今日由佐世保到申蓋日官審察此船在對馬海戰時於盡軍醫船之義務外並無助戰形迹故即釋放按此船係俄國義勇艦隊之一排水七千九百七十五墩據船上人云對馬戰時該船在俄艦隊陣外有二時之久後日海軍諭令駛往佐世保泊於該港至初九日由日官讯釋今晨抵淞後由領港帶入浦中船上載有看護俄受傷兵之婦人三十二名病兵六十五　但均非受傷者泊於吳淞之俄高麗運船亦由領港帶入浦内現與他俄船同泊於楊家渡 
[照會税司不允俄艦在耶松船廠前修]  
[理] 　 
　　上海道袁觀察昨接曰領事照會不允俄艦停泊耶 
姚敵前修理因卽照請税司商辦(有) 
[紀中國各兵船近日舉動情形吳淞]  
　中 
國海圻海籌海琛三兵輪仍泊三夾水長江口其海容一艦則在戢山口外海面遊巡日俄艦隊兼照料海天沈艦(旋) 
[英德意奥各兵艦至淞吳淞]  
　　日昨有英德意 
粤四國巡洋戰艦各一艘又德國砲艦三艘駛抵吳淞旋即進口停泊於張華浜新關對面(旅) 
[駐德華使電告德人對付中國政策之]  
[和平]  
　　十一日北京電云初八日駐華德使電致中國外務部謂德對付中國之政策甚和平惟欲推廣其商務而已並無在山東他處索要别項利益及佔據地方之意見故青島德總督祗在其權轄之境内施行其理治之權譯太晤十報 
[德使要求在濟南府及潍縣建設領事]  
[署]  
　　十一日北京電云駐華德使已照會外務部請准其在山不濟南府及濰縣(已作爲通商地者)建設領事署譯太晤士報 
[黄河鐡路橋已成]  
　　十一日本埠接到電報稱蘆漢鐡路第一部機器車拖有該鐡路之總工程師雅屠君之遊察車於初九日第一次行過黄河鐡路橋此橋長三千零十米逹起建於去年西正月至本年西十一月諒可隨便駛行火車矣譯字林西報 
[測勘淞口航行水線(吳淞)]  
　　吳淞口外行船水道 
年有遷移故海關航海圖亦屢有更改日昨上海關理船廳飭令本關輪船在淞口三夾水等處往返量勘并在砲台灣豎立球杆旗號聞須由三夾水测勘至申然後將由申出口航圖注改清晰俾進出淞口之輪船不致擱淺云(旅) 
[標統交替(吳淞)]  
　　淞口第八標統領戴棲田恊戎禀奉江督周玉帥示諭飭囘徐鎭中軍遊撃本任所遺統領由本標第一營管帶張海英游戎繼良擢充其第一營管帶則由金陵陸師出身之宋少臣直剌芳賓接帶昨已接到明文想不日即須互相交替矣(旅) 
[禀請設立營學堂湖南]  
鎭筸鎭總兵周瑞龍近在本營設一營堂專收本營弁兵子弟入學學期年限不等大约以三年爲限一年有成效以優劣分補口糧或馬糧或什長皆以學力爲率學科以測量繪圖操法兵法爲重最櫌者送入省學不能造就者隨時剔退總教習已延定陸軍卒業某公近已禀請上台一俟批准卽可開辦也(履) 
[奏准飭呈鄉士志編纂小學教科書京師]  
 
 

Page 3

 
 
 [Ｈ>第三版 
編書局監督黄仲學士紹箕以幼童知識宜就本地之歴史地理等學教之以養其愛鄉土之性質因咨請學務大臣奏飭各省各屬將鄉土志詳查明晰限一年逕寄至局删纂成本作爲初等小學堂課本聞學務大臣已奏奉允准將學士所訂條例分咨各省矣(履) 
[常備營管帶撤差之由蘇州]  
　　前者撫標續備中營幫帶楊建益因缺額吞餉經管帶曾道亨參戎查悉禀請撤差楊乃百般鑽營竟得越例升充常備後軍第三營管帶此效述堂方伯護理蘇撫時事也現撫憲陸春帥頗能整頓營務隨時委員詣各營密查日前某委員驀往查點勇額詎竟缺少八十餘名之多因却回禀春帥立子撤差聞尙須嚴究叅辦云(隨) 
[詳記大學堂陳教員告退情形北京]  
　　京師大學堂第二類中史教員陳介石君學問思想頗見稱於學生平日師弟間亦甚相得忽於五月初四日無故告退後經各學生探悉其故乃知因與張監督意見不合張監督於初三日謂學務大臣張尙書曰陳介石不上飯廳不守法律又曰陳講授不速現在尙未講到漢代(其實漢代講義已將編完矣)又曰陳平日專與學生聯絡可惡之至張尙書曰弟初辦學堂時但恐教習無學問學生與之衝突今陳能聯絡學生則最妙可見陳之學問足以服人也學務處某員在旁亦曰然則如君言必使學生與教員日日閙事然後爲隹耶張至此無可如何乃商之編書局員擬欲調陳至編書處且曰陳之品行多驕詐舊班學生受其教育者無不驕詐現在新班學生未受其教育故甚好然近來已有不看新教習講義而閲陳之講義者若陳不去則新學生必受其影響譯學館監督黄君紹箕聞其語乃作書致陳微示以意陳故决計告退初四晚大學堂分類科師範生集議分爲二班一班至監督處未見而返一班至陳教習之友處乞代留初五日學生又作書致監督回信云子與陳勢不兩立陳去予留陳留子去初六日第二類學生全班告假至管學處商議此事管學允之尙不知如何辦法(乾) 
[委員考試洋務局譯員武昌]  
　　湖北洋務局編譯科向係陳星吾大令一手經理所延譯員三十八因素不滿於某钜公故於春間教育普及社案出後大受指摘經上台飭令停辦昨鄂督張香帥又令洋務文案辜湯生施肇基兩人將該科譯員詳加考試分别去留并將所譯各書大加釐定則停辦之説或有一綫生機也(履) 
 [P户部議添豫算决算科京師> 
　　前日户部財政處會商邇來庫欵支絀每年出入各項毫無把握務飭司員卽將檔案檢查清楚並於歳出歳入各欵詳细列表添設豫算决算一科揀派老成穏練精熟算法之司員總理以期量入爲出籍免積累一俟議妥即當奏明請旨辦理（訟） 
[工藝局增添繡花科擬延教習京師]  
　　商部所設之工藝局分科敎習製造各項器物頗著成效近又添設籐工晝漆繡花三科爲講求擴充地步惟繡花一科精於剌繡堪爲教習者甚難其人因思上年皇太后萬壽期内有浙江舉人余冰臣孝廉之夫人某氏呈貢自繡錦屏一套由商部代呈蒙旨嘉奬其所繡翎毛花卉巧奪天工生香活色令人見之無不贊羡現在旣添設繡花科擬聘該孝亷之夫人來京爲該科之女教習長以便傳授鍼法指法曁設色傳神各法昨已札飭上海商會轉令函請不知余孝亷之夫人尙肯就此一席傳授心法否(震) 
[軍機處飭繕記名人員表册北京]  
　　聞軍機 
處王大臣會議飭將才處記名文武大員銜名詳細查靖分門列表呈堂並造册備案以憑隨時查核(訟) 
[商部呈遞封奏京師]  
　　初二日商部遞封奏三件一爲會奏御史王振聲奏請變通京師官粥廠改爲教養局專收貧苦流民教習工藝摺内大旨請責成順天府妥定章程實力改辦母使流民失業官欵云云摺上奉旨依議一爲甯波鎭海縣廪生虞輝祖自製科學儀器請旨嘉奬奉硃批賞給國子監學正銜一爲奏留本部傳到之主事田步蟾玉桂二員試用三月已滿請歸本部候補奉硃批知道了欽此(震) 
[湘省購運銅元機器委員又已過鄂武昌]  
端午帥撫湘以來竭力舉辦學務一切經費悉仰給鑄造盈餘而尤注意於銅元一項故購辦機器已經數次巡檢王良桂近又奉午帥之命赴滬運載機器已於昨日過鄂(履) 
[調查銅元新廠各職員杭州]  
　　杭省銅元舊廠向由撫憲主政近又在錢塘門西大街創立新廠所需經費官私各半係歸藩憲督辦惟仍派老局之朱觀察爲總辦以資熟悉慈將執事各員訪録於下督辦翁有成總辦候補道朱疇提調候補府許星箕總稽查卽用縣黄霦收支候補同知趙貞恰報銷丁憂通判史悠揚文案丁憂知縣董秉清照料候補縣丞左斗新工程候補巡檢彭汝球(復) 
[奉天將軍電請籌濟難民並催新任北京]  
日前署奉天將軍廷軍帥電致政府略謂東三省地方難民甚衆雖經屢次設法撫卹並有振濟各欵實難遍及現值百物昂貴困苦流離情屬可憫懇請籌撥巨欵並飭新任將軍速即接任妥爲補救以紓民困(訟) 
[江督札飭查覆内港行輪情形鎭江]  
　　商 
部頭等顧問官張季直殿撰創設大逹小輪公司經行仙女廟泰州等處有職商陸某援例禀由商務總局詳請督憲核示周玉帥因商部旣疉次來咨諄囑推廣華商小輪航路礙難批斥特札常鎭道轉飭江都縣令泰州州牧查明河身寛窄有無橋梁阻礙禀候核奪道憲郭觀察以張殿撰旣能創行於前他商何不能踵行於後故擬查照殿撰成案以爲禀復張本云(井) 
[撫饒堤潰成災江西]  
　　今年春夏之交贛省頗患礙 
 
 

Page 4

 
 
 [Ｈ>第四版 
雨撫州之臨川縣李家渡一帶水勢甚大官埝民堤多被倒塌早禾盡行淹没居民數萬苦不堪言又饒州之鄱陽縣下鄉一帶地極低窪其堤岸田版土堰水閘衝壞者十居八九農民十萬困苦異常聞臨川鄱陽兩縣尙未將情形禀報到省不知何以善其後也(晉) 
[紀小輪免致肇禍辦法嘉興]  
　　曰前嘉興府屬商務總會移咨上海道其略云嘉屬官塘河道寛闊俱不過數丈小輪往來曰夜不絶時與民船相撞若在市河船多處所及橋門逼仄緩兠轉折尤易肇禍郡城塘灣一帶船雙蝟集小輪或行以來屢屢生事可以歴數推原其故皆因輪船船主趁勢乘便漫不經心卽使肇生事端而揚長竟去民船追趕不及稽考無從所致四月初四日午後有秀水馬庫匯張姓民船在府城西門外麗橋堍經過突有萃順昌局之江安輪船從橋門衝去該民船躱避不及即被江安船頭一撞登時翻覆幸橋傍有緝捕營及過往民人儘力撈救船人及張姓老婦無恙而老婦之子年二十餘歳死焉該營將江安水手送官究辦案有歸結因思輪船暢行内河數百里間盡是曠野張姓船者非適在此處早已盡葬魚腹無地鳴冤則此外之没死而不聞者必不免也應請將江安船主從嚴懲辦外此後内河行輪擬請照會内河輪船各官局飭知各民局嚴諭船主於將近城鎭市河及過橋轉灣必須核减速率三分之二其添入煤斤亦可照减並多拉氣管勒打倒車於民船得以避讓不致措手不及倘敢仍前一例肆行不减去三分中之二分速率即由停泊及經行之各民船攔截喊阻阻之不止則記明船名或記明日期時刻及所拖船數就近報知各處警察局由警察局會同地方官向輪船局查交船主懲罰設使傷害人命則亦如前法報知查交後參照口岸中亞通用行船章程辦法而内河船主俱係華人宜用中律查船主駕輪進退惟已撞碰出事在在宜防不得諉爲耳目思慮所不到應於過失殺律上加等治罪復查市河長或數里過橋轉灣不過一箭之路並不躭延時刻少添煤斤價值並無出入於輪船一無爲難民船可免遭累實爲兩有裨益之舉卽祈多張示諭多駛輪船各埠俾衆周知云云想上海道須分别照會各内河輪船公司及該管領事轉飭遵照也(濟) 
[常州開辦商務分會常州]  
　　常州城内設立商務分會由府縣特飭各董查照商部定章參以上海河南二處規條擬定章程二十條費均由官紳籌措暫假武陽係保衛總局爲公所仍於上海總會併請在籍紳士惲祖祁盛春頣惲用康錢以振趙鳳章爲分會領袖又公舉劉清輔郭钧輔吳尙德爲總董另舉各業董以爲代表業經禀請高部試辦一年並通詳各憲立案已於四月二十四日開辦矣(蠱) 
[請准驗放日商購運黄豆]  
　　日商川勝利三郎至淮安府桃源縣購得黄豆六百包淮安府汪太守以黄豆不在准運之例曾禀滬道轉請日總領事禁阻在案滬道以豆子一項載在各國通商出口税則礙難禁運已電禀南洋大臣飭縣驗明放行矣(豐) 
[札飭嚴禁鎭江私售小票南京]  
　　江南義振彩票停止後鎭江一帶有鴻利通裕發記等小票私自出售江督已札飭該地方官嚴行禁止矣(關) 
[江督批滬道禀陳江南彩票情形金陵]  
　○上海道袁觀察以江南彩票廨員無暇兼顧銀號碍難擔保並請飭捐善堂馬路經費等情禀知江督兹得批示云據禀會審委員事務較繁且距彩票公司甚遠不能兼顧尙係實情應准免其前往卽由道督同上海縣按期親臨監視以後每月一次監視並不爲繁應飭該縣偕同馬路工程委員就近監視查考以昭大信此外上海參將海防同知並其次守備佐雜等官亦可分班監察候行許道酌提酒食犒賞等費免致别有索需至源通官銀號出入均係公家欵項不便令其擔保應如禀改由嚴道自開之源豐潤等號具保其廣濟公司原捐之上海各善堂及南馬路工程局各項捐欵候行司轉行鄭道梁道等遵照卽在所提一成半經費内酌量籌撥分給仰抑分别移行遵照(鼎) 
[禀荐賢員接辦公廨讞務]  
　　英美等國租界公廨讞員屠興之司馬因周留記控楊允之一案辦理失當已由上海道飭記大過三次蘇撫陸中丞電致滬道并有須子撤差之説滬道因即禀請江督核示尙未接到覆音前日屠司馬親赴道轅力辭差委袁觀察准如所請司馬即禀稱襄讞委員孫耳三明府精明强幹可勝此任昨日司馬復具禀力保並有無庸别派人員代理之請未知能俯如所請否(木) 
[限期嚴拿范棍]  
　　巨棍范高頭惡跡昭彰迭經地方官飭拿未獲仍在鄉間唆使同黨擾害閭閻現經華奉婁金上南青七邑及川沙廳紳士公禀撫陸春帥春昨已轉札所屬務於一月内將范缉獲解辦如各地方官延不拿辦定行參處不貸本邑汪大令等奉諭後已分飭飭緝拿解辦矣(金) 
[日政府處置俄軍醫船]  
　　十一日東京電云日政府已斷定永佔近日在對馬島拘獲之俄華勒爾軍醫船以違背各國在荷蘭哈哥所訂之公約此外尙有一軍醫船亦被日軍拘獲政府擬釋之因不能指實其違約故也譯太晤士報 
[宣告滿洲戰地情形]  
　　十一日東京電云本處官場宣告滿洲戰地初九日之情形謂有俄雜兵一隊於初九日攻撃英依城東北十五英里之小白鸚鵡但至四廟子近地已被日軍撃退俄軍向東北而逃又有俄步兵一師隊大砲四尊由東北攻撃二十里堡又有馬兵六百人砲四尊攻撃四方台皆被日軍撃退此外别無他變譯字林西報 
[希臘首相被剌]  
　　十二日倫郭電云希臘首相兼内務大臣疉雷安尼斯在議院外被人用刀戳傷小肚傷勢順重譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 [Ｈ>第九版 
[閩督札飭海防廳防海福州]  
　　長門口統領各營冶王佐臣鎭軍驻守閩省海口以防俄敗艦竄人並有統領常備左鎭孫靜珊觀察帮同防衞兹聞督憲復以海防廳吕文起太守有防海之責特札飭馳往巡防以資臂助(萃) 
[鄂督力駁楚報武昌]  
　　楚報出版即指摘鄂中官塲疵病而於學界政界爲尤甚前日紀官錢局兑換銀弊折閲一事當由某觀察持呈張督張乃逐句駁之交官報館刊印傳單遍送居民其結句謂該報乃專造謡言之報萬不可信云云(履) 
[商政局提調以結案遲緩撤差福州]  
　　商政局提調王元常司馬曾在南台辦理警務嗣經調辦商政商情頗洽此次因辦理裕大一案上憲以其不能迅結勒令撤差聞者冤之(萃) 
[道員充營處會辦廣州]  
　　岑督以營務處近日事繁特派雷瓊遺缺道樂平會辦營務處兼緝捕局事務(暌) 
[粤臬接篆廣州]  
　　新任臬司沈瑜慶於上月二十四日由港乘鎭濤兵輪來省駐節皇華館翌日赴督撫兩院謁見旋定期二十八日接篆(暌) 
[輪補簽掣杭州]  
　　浙屬之桐鄉開化二縣縣丞及臨海縣前所巡檢永嘉縣西溪巡檢均於月前同日出缺當奉聶中丞示期月朔早堂督同兩司當堂掣籖以定輪次而便挨補(復) 
[招工暫停烟台]  
　　日來天氣漸熱正農人忙迫之時烟台南斐洲招工局英員因飭各局暫停兩月(損) 
[釐卡加征捐税寗波]  
　　甬郡北門釐卡每歳釐捐由卡委包繳若干現因進税短少局中開銷浩繁除解繳外實不敷支用現由卡委重訂章程加征百貨向章每桶以一百四十斤作規現擬加征二十斤另件以一百二十斤提捐今擬加征四十斤至納捐洋價每洋一元作制錢七百九十文甬江各客帮以目下商業艱難若再加征捐税實於商務有碍刻已邀集公議擬聯名禀請照舊章辦理未識能允准否(坎) 
[代理保險累寗波]  
　　甬江王文正書莊主王梅城代同益保險行經理各事生意頗旺邇來該行忽然倒閉各保險家羣向王逼還保費王以爲數過巨難以清理避匿不出無如各保户滋閙不已王不得已遂於日前赴申與總公司商議不知如何辦理也(坎) 
[副左旗改建師船蘇州]  
　　江蘇撫憲陸春帥近接營務處豐稱飛划副左旗槍船二十八艘大半係民船所改爲時已久船身類多朽壞雖迭經修理而駛逐於波濤之中終不能無滲漏之慮因經該營統領禀請給價重造當援成例每船一艘給價洋一百四十元准予如數領造一面將舊船變價歸公春帥閲禀已批飭遵照辦理矣(隨) 
[永留守蒞鎭閲操鎭江]  
　　江寗京口將軍永子茂留守已於初七日由寗垣來鎭暫駐城内示期初八初九兩日詣大校場閲視八旗練軍各操(觀) 
[陳觀察擇期接印宜昌]  
　　新任荆宜道陳觀察夔麟於上月二十三日乘快利輪船至荆州聞擇吉二十五日接印(謙) 
[縣令清理積案温州]  
　　新甌瑞安縣境夙稱難治前署縣主玩視民瘼所有案牘概不清理民間冤抑無從伸訴張愚若大令蒞任後按日傳訊分别核斷已結案二百徐起民皆感诵不置云(復) 
[美領事更調杭州]  
　　杭省自去秋創設美領事時因拱辰橋新埠尙未振興故安德生君暫就西湖寳石山梅醫士洋房内駐節辦理湖州及餘杭美教士交涉各案均極妥善現安君已奉調厦門即日挈眷馳往所遺公務暫由繙譯雲飛得君代理刻亦因公赴滬矣(復) 
[美人溺斃湖州]  
　　糊郡於上月二十八日下午有一美國人勒克氏挈眷鼓糧而至行經東門外三里橋出艙探望忽然落水舟子急呼集他舟帮同撈起已經氣絶聞失足之由因拖帶之小輪碰撞震盪以致立足不穏尙須回申向該輪局理論也(復) 
[新築燈樓烟台]  
　　税務司甘博君於烟台山頂修築燈褸一座安設轉燈俾輪船夜行可資瞭望業於十六日興工矣(損) 
[批飭嚴拿匪首蘇州]  
　　著名梟匪魏家琴等率同大帮梟匪麕集陽湖縣境之某某等鄉販私開賭擾害閭閻經縣主某大令會同鹽捕營馳往驅拿梟黨持衆拒捕格鬭之下當塲撃斃匪首魏家琴一名差勇亦稍有損傷大令當即通詳各大憲撫憲陸春帥批飭嚴緝梟首魏白毛其所獲匪黨金世道一名批飭嚴加訊鞫照例懲辦(隨) 
[盗風渐熄安慶]  
　皖省霍邱縣地處邊鄙盜風素著今春勞大令文琦履任後即親歴四鄉嚴密查拿獲到著名棍匪數名懲辦收禁一面仍懸賞緝捕故該處盜風漸熄(减) 
 
 

Page 10

 
 
 [Ｈ>第十版 
[八旗學堂設自習所京師]  
　　八旗高等學堂現擬添設設自習所廣購報紙及各項洋文書籍以備學生課餘閲看俾收集思廣益之效(訟) 
[豫撫陳奏考察豫省辦理學堂各州縣]  
[分别優劣擇尤舉劾摺]  
奏爲考察豫省辦理學堂名州縣分别憂劣擇尤舉劾恭摺仰祈聖鑒事竊臣恭讀疉次諭旨諄諄以建設學堂爲要務書院則一律裁改鄉會试中額則分科遞减仰見聖主鋭意與學所以整齊而畫一之者固期人人咸知自奮爭先嚮學而後民智開通有自强之一日也顧嚮學之機在乎民而興學之責在乎官此中關鍵全視乎牧民者之力行何如耳本年三月間臣遵開報各州縣事實並造員課治表一分咨送政務處其中卽有學堂一端惟表内門分類别節目繁多祗能舉其大凡以備考核竊謂各州縣辦理學堂必須作爲專門第其優劣信賞必罰庶足以動觀聽而作精神臣督同學務處司道留心稽考查有永城縣知縣周雲通逹時務探諳敎育於訂章程延敎習籌經費諸拿布置井井成效昭然舞陽縣知縣李文烈鋭意經營課和周備所立高等小學堂規模極爲閎敞以上二員實爲通省之冠相應仰懇天恩俯准傳旨嘉奬以示鼓勵淅川廳同知錢繩祖調補滑縣前新鄭縣知縣吕相曾汜水縣知縣孫金章調署異邑縣知縣陶琪西華縣知縣舒樹基南陽知縣知潘守廉前署確山縣事内黄縣知縣受仁謝署獲嘉縣知縣胡嗣芬以上八員辦理均尙合法敎育漸有成效應由臣飭司各子記大功一次前署延津縣知縣韓厚瀛前署鎭平縣知縣郎益厚在任經年於 
堂事件延不舉辦亦未禀報一字實屬因循𩕟頇玩視要公未便稍事姑容應請旨將韓厚瀛郎益厚二員以府經歴縣丞降補以示懲儆此外各處或已立基址而擴充之經費待籌或大啓規模而詳細之章程未備暫不遽定其功過且觀後效於將來由臣督同司道隨時考核加意整頓務使通省州縣視學堂爲身心性命之事殫精竭慮其必成庶仰酬朝廷興賢造士變士法自强之至意所有考察辦理學堂各州縣分别舉劾緣田謹恭摺具陳伏乞皇太后 
皇上聖鑒訓示謹奏奉硃批另有旨欽此 
[諭批拉圾]  
　　昨日警察總巡朱林庭明府因各街垃圾甚多特飭夫頭並船埠頭到局諭令多備船雙以便挑裝清靜(金) 
[限讓街道]  
　　前日本城警察總辦汪大令以境内各鋪户所有侵佔街道之欄杆等件仍未能一律拆去因於昨日諭令各警局巡委員嚴督長傳知各店限於今日一律抆進不許再延(金) 
[飭傳勒捐]  
　　美界捕房捕頭昨在公共公廨控蔣少庭於五月初十日向停泊虹口之酒船上違章勒捐請出牌提究孫明府商之德君先出傳單如有抗違再行提究德君然之(木) 
[馬夫行凶]  
　　甬人陳阿五在天通菴左近某西人處爲馬夫前晚被同業賈阿六糾集流氓多人將陳扭住兇毆並用刀剌傷陳之頭面等處旋卽一閧血散後經西人舁送同仁醫院醫治未知能免無虞否(火) 
[流氓持刀刧人]  
　　浦東流氓姚堂生前因犯案禁叩改過局近日甫經釋出卽於初九夜在洋涇地方將鄉民楊阿木由其家中曳出用刀亂砍挾去藏匿听過之處血跡滿地楊之家屬禀報是處巡防局員蕭馥廷二尹交日轉報浦東保甲總巡謝岳松明府立飭捕頭陳金恊同線勇壯捕獀拿一面詣道轅禀明袁觀察飭縣一體派差拿辦(土) 
[捕夥强項]  
　　前日十二圖汛捕獲查手携機器銅鐵之閩人王豐高解至二十三七鋪巡防局局員姚安蓀二尹已判交保縣捕徐文之夥某甲知之即持汪大令名片局請將人贜帶縣二尹不允甲戕汛捕帶至縣署禀縣押候交出(土) 
[法界火警]  
　　某鄉民在新租界泰山路第四十九及五十一兩號門牌開設柴店昨日午後五點餘鐘披屋所堆柴薪内兆焚各救火會西人急往救熄僅焚去平房兩間鄉居幸未殃及旋經包探將火頭拘入捕房押候堂期解訊(水) 
[縣主驗屍]  
　　前晚九點餘鐘薙髮匠唐渭根至四馬咱西首廣西路轉角向王士仁索取洋七角起釁彼此互毆唐舉足踢於王之小腹登時倒地殞命當經三百九十三號巡捕將唐拘入捕房捕頭先將王屍舁送美界斐倫路驗屍所安置一面傳地甲投報上海縣請汪大令相驗昨晨捕房將唐解送英美等國租界會審公堂由襄讞委員孫耳三明府會同英副領事德爲門君升讯包探王寳生邊槐洲同訴前情明府得供之下商之德君判戕唐帶回捕房管押候上海縣請驗至十二點鐘時汪大令臨揚相驗先據地甲禀稱死者王士仁崑山縣六宅人在甲仁記稻香村茶食店爲夥捕房包探將兇手唐渭根帶案供王欠小的洋七角前晚在四馬路大興里口遇見向王索取王分又不給且先毆小的二下小的舉足踢之王卽倒地不起大令飭仵驗得並無傷痕實係氣閉身死大令查無屍親到塲隨著地甲報堂收殮發擅痊埋(木) 
[上海官事]  
　　昨日江南提督楊镜岩軍門由松郡乘舟來滬舟泊董家渡○昨日海道哀海觀察命駕赴製造局拜誢謁魏蕃實觀察葉桐侯軍門又順道至馬路工程局投剌○南市馬路工程局翁予交太守之嗣君名兆霆者前奉督辦鐵路大臣城杏蓀宫保電調赴京已於前晚乘輪起程矣○昨日上海道袁海觀觀察牌示轅前仰所屬各員於即日起一慨免褂○青浦縣田春亭奉賢縣陳介卿兩人令於日前因公來滬昨已事畢投道轅禀辭回縣○本城松海防沈逋梅司馬昨日飭日到道禀請給假一天○南市製造局船塢會辦吳盈之副戎前痕山鎭李鎭軍定明前浙江糧道朱幼鴻觀察等昨均因公來滬先後到道拜會(金) 
[上海縣案]  
干掌寳等因私鑄銅元由新閘巡局函解到縣縣主汪大令判押候查核昨日接奉商務總局來函遂將王等先行省釋○趙永增趙珍因在浦東趙家秺宅與人滋閙控由彼處巡局解縣請究前晚縣主汪大令提訊之下判永增重責五百板發押改 
 
 

Page 11

 
 
 [HH ] 
過局半年珍珍押候查核○前日鄉人徐念生投縣控鄰人馬姓侵佔屋外餘地數厘向論被毆請爲究辦縣主汪大令提訊之下判將契據呈騐察辦(金) 
[公共租界公廨早堂案]  
　　前禮拜五某西入控徐阿二徐阿金兇毆俄兵當由捕房拘案判俟原告及見証到堂再訊昨晨解案原告俄人未曾到堂由見証判記醫生投訴行兇情形官判兩徐各責四百板枷號一月○徐昌喜控唐阿虎紏人詐擾由捕解案徐供向與婦人張阿秀私識曾費去洋銀二三百元現其兄唐阿虎忍糾人前來勒詐故此報捕拘案唐阿虎隨父廷英到案供稱並非何徐索詐爲因邀女回家擇配孫明府高之英副領事一判一併逐不准○張少堂偕馬夫錢阿四控馬夫張阿四拉韁不愼將所乘馬車撞壞有印華各捕目撃拘案請究官判張阿四賠修費銀十三兩○王衍椒控張桂生欠銀不還昨經飭提到案判押候過堂讯追○蔡阿根控被徐雪江誣竊行凶并私押烟舘四下餘鐘由捕解案請究徐供前日鐵店主唐元太失去皮鞋等拘疑店夥蔡阿根林富元所竊托小的將蔡林二人喚至烟舘盤詰並未私押明府以徐多事判責五百板枷號兩月○亨寳輪船洋人控被洗衣司李永生竊去銀表銀練等物交水巡捕拘解到案中四官著禮拜六到堂候訊李押捕房○駱維新陳阿根控被陸阿慶王阿福竊去金戒銀表綢衣等物報捕查獲眞贜一併拘案官判各責三百板押六月恒順太控夥李阿瑞竊去猪棕二箱訊之李堅執不認諭將李暫押俟查明實在再核○前日甘月松控陳紀生侵虧洋銀一千四百元中西官昨晨下堂諭判陳押西牢十五個月以示儆懲(木) 
[法租界公堂案]  
　　某西人乘馬車至靜安寺路與沈官寳東洋車互撞致受捐傷當將沈拘送捕房昨日傳同車主施元香及原告洋入解案請訊沈供是日曳車而行忽有溜韁馬車在後疾轉不及避讓致車上所坐西人跌下小的並無不合大令與繙譯會商判將車夫交車主保出下期復訊核辦○流氓李阿生張生濤陳金泉陳桂福蔣阿四等五人在途强攫行人洋傘扇子等物爲包探拘獲在李阿生身畔搜出凶力一柄昨日一并解案請訊大令判將李等四人各枷一個月責五百板蔣責二百板贓存候失主認領○席利員禀稱由南滙原籍挈同親串家婦女來滬至十六鋪喚乘東日車車夫互相爭奪將車推翻女在車中跌出致傷筋骨爲特將車夫拘案請辦大令判枷號三天責二百板○章和尚偕妻周氏禀稱前晚九點鐘有流氓主阿二王順溪應阿四王子和陳阿泉許記倫等共十餘人口唱淫詞并以磚石撃碎玻璃小的偕妻向論方等反持强將所帶金戒三枚一併搶去商之索還反遭毆撃幸四鄰間警前來帮同拘獲方阿二等七人一併解案請懲質之陳阿泉等同供均係鄰居不敢犯事大令判將陳許開釋方等各責一百板○曹裕生禀　小的之女許配與李姓爲室本尸初三日來滬未幾即回夫家詎被販賣人口之方老和串同劉德喜陸順生將女誘至浦東賣與南匯地方某姓今知方因案被押求　追究大令判俟方之原告夏同桂到案一併訊核○陶阿氏禀稱被流氓沈茂堂騙去綢袑一條報捕查獲吊到原贜求請給領沈洪爲木匠何氏與小的之親串私識有年其衣飾等物皆親串所置因有要用向借綢裙一條質洋四元大令判沈給還當本贓交陶氏領回(水) 
[美租界捕房事]  
　　前晚某號華捕在西華德路見某西人乘西輪馬車疾驅而過車上並不燃燈因即囑令停車燃點甲將燈擲於道旁飛駛而去捕追乙不獲袛將所棄之燈持赴捕房捕頭令查明再核○昨日包車夫名阿金者在西華德路見彭王氏踽踽獨行膽敢向之調笑爲氏夫榮榮所見喚巡捕到來將阿金拘送捕房阿金再四哀求從寛釋出○昨日張成官投捕房控稱在西華德路開設義興衣庄被店夥蔡同茂竊取銀洋若干潛逃無蹤請爲查拘捕頭允之○昨晨吳玉春投捕房報稱被賊於夜間竊去綢布衣服多件捕頭令包探前往勘明再核(火) 
[四月十六日至五月初十日施銅捐清單]  
　　無名氏銅洋三元四角張慶祺求合家平安洋十元知足子洋十元承隂堂小洋二百角馬實善堂小洋廿角金太史第小洋四十角祥記小洋五十角同榮小洋五十角愼泰小洋五十角五桂堂小洋五十角爲祥光小洋二十角　從善堂小洋十角善善堂小洋二百角蔣門羅氏求增鶴籌洋廿元銘記洋十元啘忠有洋十元董鶴田洋二元示全炳洋三角鄭寳安周氏洋十元三味菴在持僧潤濤大和尙洋十元湯蓮笙求合家平安洋三十元不留名潘洋十元源明居士洋四十元以上共收洋一百六十二元小洋八白另三角銅洋三元四角滬北大后前宫　益書　司重嚴　厚等謹誌 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
