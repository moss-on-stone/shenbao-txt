# 1907 - 59 - 4912166

 

Page 1

 
 
   
 
 

Page 2

 
 
[電傅宮門抄]  
　　正月二十二日召見軍機徐世昌毓明趙秉鈞德麟 
[敬告當道之可爲痛哭者六（斧）]  
　　比年以還。侈言立憲。庶政繁興。海内人曹。莫不引領仰望。以爲轉禍。爲福在今矣。不圖自南省水荒萍醴匪亂以來。不惟未嘗有所振奮。而官吏之貪婪。政治之窳敗。以視往昔。殆有加無已焉。嗚呼。時至今。日。事機之危。迫于眉睫。誠哉岌岌不可終日也。卽雖人人各自鞭策。以勵精治。且有日昃不遑之勢。奈之何靡靡焉。懜懜焉。長此終古。則將傾之厦。能得延幾日之殘喘耶。况復輕諾寡信。明明予人以權利。而又靳之。是重挑怒于天下。也如近日所行之政策。殆無不與立。憲之旨。背道而馳。然則何居乎徒祟立憲。之虚名。而受實害乎。吾儕小。人。其望治之切。亦海内人曹之一也。固雅不欲以危詞悚世人之聽聞。然又不忍知而不言以自取罪戾。　負一分子之責任。故敢謹貢。其愚。而畧述近日足爲痛哭之數大端。以備當道者之採擇焉 
一賑饑民之無策也。江北大饑。哀鴻遍野。流離　尾。情實可矜。然富者旣不肯破其慳囊。而官吏復欲從中染指。則數萬生　。不將盡。輾轉塡于溝壑乎。賑災誠非善政。然此多數無告之民。使之不得一。飽。則老羽者無能爲矣。而少壯之夫。明知其身將與餓莩爲鄰。則　。而走險。或有一線生機。以比坐而待斃。似覺較爲得計。然則能保其。不生異志乎。小則爲盜。大則揭竿矣。况復煽亂者實繁有徒。謠傅某。處飢民私通某黨約某日起事。此雖不經之言。要亦意中之事。語曰。窮民易爲亂。思之得不寒心乎。此可爲痛哭者二也。 
一捕黨人之非眞也。語云。心苟無愆。何恤乎人言。在上者果政法脩明則下者不惟無可植黨。卽植黨又安所存立。惟其官吏貪黷無。藝。或不勝其殘暴。則純粹之民。自能　首聽命。而不敢少動。而桀黠。者安保不嘯侶呼朋。謀爲不軌。以爲非常之舉耶。夫官吏捕之官也。戮之亦固其所。但捕之須嚴。而戮之尤不可不愼。無　小民。一縶法。廷。往往卽有傾家之禍。而况身膺顯戮。沈寃莫白耶。若某某者。以可。疑而見執矣。某某者。以無賴而遭禽矣。故夫捕人以獻者。旣有升官。得保之榮。而備員充數者。難免有無罪遭刑之苦矣。是獲一眞黨。則官吏去一敵人。殺一齊民。則官吏反少一赤子。援孟　手足寇仇之。 
 
 
 

Page 3

 
 
　　義以推。之則民之待官又當何如。毆雀毆魚。伊誰之過歟此可爲痛。哭者二也。 
一用偵探之不當也。大吏居高聽卑。當有以寄其耳目。然必須擇。人。否則未有不　事者。　某疆吏。則信用僉壬。甚至無意識之優伶亦畀以最秘　之重任。保以官階。優其祿俸。使充間牒。以巡四方。于是所有粥飯之微思。　眦之小怨。皆在必報之。例而莫須有之案。亦遂重見而疊出。則受其累者。亦成呑聲飲泣。而莫可如何吁亦足異。已其他類于優儈而信用者尤不可罄述。總之造謠必能見聽。即敗。露亦不爲怪。而反以爲功。則人又何憚不爲此業耶。然怨聲載道。民不聊生。道路之間。側目而視。彼果知之否耶。此誠可爲痛哭者三也。 
[專電江（正月二十三日子刻）]  
　　南豐縣謠傅　敎○前日南豐縣軍峰山一帶忽喧傅亂民將於正月内起事謀害敎師敎民南豐縣聞之立飭密爲保護并查知此等言語實出謠傅云（百） 
[西報函電述洲要聞]  
　　哈爾濱日本領事　開辦○哈爾濱日本總領事署已於昨日開辦 
中國派兵赴黑龍江○中國照請南滿洲鐵路日本執事員運送步兵一千名砲六尊前往黑龍江以上譯字林報載念一日東京電政府籌議整頓東三省○編制館王大臣與查辦滿洲事件大臣振貝子徐尙書直督袁宮保商議東三省應改事宜 
（一）盛京吉林黑龍江將軍缺應改爲總督一缺巡撫兩缺（二）設立遼四提督以　持太平保護南滿洲中外居民 
（三）添設知縣缺 
（四）整頓陸軍 
（五）整頓厘務 
（六）招撫鬍匪馬賊頭目羽翼令在三省効力解散其徒黨或藉兵力以勦辦之 
（七）整頓奉吉黑三省吏治財政實業各大端 
（八）興辦礦業 
（九）設法振興中外商務 
（十）由國家設立食鹽專賣所 
（十一）保守中國在滿洲之主權利益 
（十二）設立木植公司以採伐樹木保護林業 
（十三）開濬遼河及他河 
（十四）東三省興辦大小學堂以多爲貴 
（十五）遣派年壯滿員赴外國學習政法陸軍以便將來在滿洲辦事 
以上各條編制館王大臣及直督袁鄂督張粤督周川督岑江督端皆以爲然一俟日俄軍隊按照波資　斯條約於西四月問由擇洲撤退後當陸續見諸施行 
中國仍得爲東三省主人翁○駐京俄公使濮科第切實告知中國謂中德通好二百餘年俄政府自當謹守波資未斯條約除鐵道守護兵外按照定期飭令各軍隊由吉林黑龍江退出將兩省地面交還中國駐京日本公使林權助亦云日本軍隊當按約由南滿洲退出如是則滿洲全境皆仍爲中國所有而滿洲大員可及時將滿洲舊地從容布置矣然華人皆自信中國僅得東三省主人翁之名其實仍分屬於日俄兩國勢力範　圍之内也 
中俄約事重行開議有期○據北京中國官場所述可靠消息謂中俄約事延擱已久大約西三月間當由唐紹儀與俄使濮科第在外務部或在俄使署重行開議慶親王以滿洲日俄軍隊將次撤盡東三省吏治財政急須整頓而吉黑兩省尙爲俄軍屯紥中俄約事未定以前華官不能在滿洲中部北境辦事因催請俄公使速與中國全權大臣將彼此爭辯各條議結勿再延緩爲中國及各國之與滿洲有關者計深盼中俄兩國能和衷會議也 
直督派員接管漠河觀音山金礦○直督袁宮保近派道員劉雲門（譯音）赴黑龍江向俄國接收漠河觀音山金礦現據報稱已於西二月五號行抵該處俄員已將礦產交還現有華兵三營駐紥保護携有新式鎗砲皆袁宮保命保定軍裝局所發给給者劉道台來電又稱如資本充足辦理得宜則各礦利源甚厚因請加撥欵項以便興辦直督已據情商之北京政府矣以上譯字林報載西二月二十五號北京訪函 
俄國撤退滿洲軍隊之深意○大連灣來信謂俄國軍隊由滿洲退出僅係調派至滿洲邊境駐紥耳其意欲將各軍散布鐵道傍在滿洲基泰（地名譯音）之間設立陸軍屯田以備遇有警變可立遣强兵二十萬人南下譯西二月六號東京訪函 
[著名西報訪事游歷記]  
　行程○倫敦泰晤士報駐北京訪員瑪禮遜博士近由漢口至安南東京邊界遊歷行次隨時將所見所聞電達泰晤士報茲摘其原電緊要處彙列於後余（以下凡稱余字處即指瑪禮遜博士而言）由漢口起程至長沙後卽取道水路至衡州府起旱計程七百五十英里而至桂林南寗（西江新開之商埠）龍州將及邊界沿途官民皆以友誼相待 
江西○江西邊界匪亂在長沙時所報有言過其實處查此次亂事經湖北派來之新軍於數日内卽已剿平匪黨雖間有持新式鎗械者然係烏合之衆故有大半仍持長矛大刀等物萍鄉煤礦所用德國礦師曾避居長沙一月旋卽回萍礦山工作照舊火車由萍鄉開往醴陵仍每日四次 
廣西○廣西省現有軍隊駐防其兵士皆按月領餉按西法訓練 
 
 

Page 4

 
 
　　故地面頗爲平靜惟亂後戶口凋殘湖南營兵現皆寄居其地 
南寗○南寗於西正月一號開放其商塲由中國國家撥欵經營且章程内復載明洋貨不獨在租界内卽在南寗府全城亦免完厘金此最令人滿意之處至改南寗爲省城一說業已作廢 
軍政○各處營兵頗爲改良如用以剿辦土匪頗爲可恃 
學務○西學亦大興各城各鎭皆有西式之學堂各處廟宇除城隍廟聖廟外皆改爲大小學堂穿著半是西式學生以數千人計人民皆願學習西法桂林省城之預備科中學堂高等學堂設有法文一科聘法人充敎習操英語唱歌用日本樂器奏樂皆斐然可觀惟聘用良師薪水太重尙爲憾事日本敎育器械預備爲華人所用到處皆是 
禁烟○政務處新頒禁烟章程除直隸一省外尙未見有實力奉行者然此事經各報館提倡人皆漸知其害而各學堂尤爲禁烟之樞紐 
鐵路○鐵路一項亦未見有進步但聞議論紛紛耳湖南紳民前擬不借外人之力築造粤漢鐵路湖南一段自前任上海道袁樹勛派充湘路督辦恐不免令湘人士失其倚賴也譯字林報 
譯者按倫敦泰晤士報風行寰宇言論所及觀聽繫之極有勢力其所派各處之訪事亦皆知名士瑪禮遜博士旅華已久洞悉中國上下情形近遊贛鄂湘桂隨處抒其所見以告外人閱者於此可見西人調查之精細若是 
[鄂省拿獲革命黨之交涉武昌]  
　　鄂垣拿獲革命黨劉靜菴卽劉家運已紀前報茲悉劉因鞭背至四千餘體無完膚不能熬刑已供認萍醴匪亂實與聞其事并與孫汶通氣業由武昌府趙太守及督審委員馮汝鈞具詳鄂督擬定斬决罪名嗣因敎會中人聯合英美敎會牧師要求駐漢美領事與鄂督交涉來文數次鄂督不覆美領事遂親詣督署與張香帥面議亦不得要領武漢敎會中人因此卽請美領事電致駐京美公使與外部交涉堅請釋放現外部已有電至鄂嘱令緩辦并有不得用刑之語張治秋尙書亦有電來謂須得確實証據以免外人藉口等語故此案尙未定議現聞劉之傷痕經西醫診治漸愈前認之供均不作准須另行派員覆訊云（泰） 
[鄂省又獲革命黨武昌]  
　　武昌警察局前日密派弁 
勇至新堤地方拿獲革命黨謝九一名當卽押解到省訊供不諱業已移江夏縣收押候示懲辦矣（采） 
[寗道覆審敎案人犯寗波]  
　　寗紹台道喩庶三觀察將於日内晉省謁見浙撫昨特飭令寗防營統帶督率勇丁至　縣監内將去年海門天主耶穌兩敎滋鬧案内各犯提出親自覆審口供抄錄以便晉省時詳禀浙撫請示核奪（行） 
[贛撫飭司會議劃界分治南昌]  
　　前江西學使吳士鑑前日因贛省萍鄉縣義寗州二處會匪不靖具摺奏請略稱江西義寗萍鄉二州縣界連湘省轄境太寛雖向有四巡檢一同知分駐其間似官卑力微不足以制匪黨請劃界分治飭令鹽道同知分别扼要移駐等情業奉上諭著江鄂湘贛四省督撫會同妥議覆奏贛撫瑞中丞接奉軍機大臣抄摺咨行當即札行藩臬兩司會同瑞袁臨道考察情形妥議詳復以憑會商覆奏（來） 
[議在奉天添設鹽運使京師]  
　　十四日政府諸公議及整頓東三沔鹽務事宜擬在奉天添設鹽運使司一缺專司奉天吉林黑龍江三省鹽務瞿大軍機之意擬緩至東三省改設行省後再議此事故現在尙未解決也（性） 
[陸軍部奏改官缺被駁北京]  
　　陸軍部改定官缺辦法日前已經入奏聞朝廷大不以爲然謂改變官制乃係就原有者設法整頓之非將從前有用没用之人一槪屏斥之謂若將從前科甲營伍與一切舊有人員一律不用另换新人則實無此辦法云云（樞） 
[勸學所設立半日學堂蘇州]  
　　長元吳三縣勸學所現由總理紳士蔣季和太史籌集經費設立半日學堂十區茲先開辦四區業已勘定天后宮爲第一區石塔頭爲第二區貢院爲第三區茅亭司堂爲第四區其餘六區尙未勘定每區額設一百人不取學費專收貧苦子第俾半日就學半日仍可謀生云（必） 
[農工商部籌開銅礦北京]  
　　農工商部主政王曾綬去歲隨同陳玉蒼侍郎往各省考察銅幣曾於抵鄂時禀報到部大致謂現在洋銅價値異常增漲請亟籌辦銅礦以挽利權而資抵制聞各堂頗以爲然故現在有籌開銅礦之議（自） 
[粤督聘工師造橋]  
　　香港西電云粤督周馥聘請西人丹雷君充廣州河道工程師丹雷君業已允諾並擬造一千英尺長之鋼橋一座由省城直達河南譯字林報 
[滬寗鐵路催讓圏購之塚地]  
　　滬寗鐵路前因推廣車站基址將仁濟保安兩善堂塜地圈入由總管理處移會滬道諭董領價遷讓商之各董以該地儘可繞避堅持不允延擱至今迄未就緒嗣瑞莘儒觀察　奉上台札飭准郵傳部電催飭卽諭董速結等因觀察以此項塜地保安堂董力持保安堅忍不移再三設法調停商由總工程局紳董集議要求三條一讓地須照時價期有益於公二遷費須優給備購地運埋三遷時須延長以免草率從事由滬道移請鐵路總管理處酌復該處復以購地遷坆歴照向章辦理斷難通融仍請論董赶緊領價遷讓未便再任延擱推諉以免停工待地致多糜費等情而寳邑紳士又以地在寳境上海紳董未便越權担任此事藉爲口寳究未知作何了結也（必） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贛臬向萍紀事南昌]  
　　贛臬秦廉記回萍以來已飭縣委將研訊各匪口供彙齊核辦近又電禀贛撫瑞鼎帥奏明淸鄉完竣情形仍候奉旨回省（來） 
[鄂督舉劾屬吏之傳聞武昌]  
　　鄂督張香師本月十三日具摺進京聞係舉劾道員二人州縣雜職十四人日内當可揭曉（曰） 
[加委鐵廠監工委員漢口]  
　　漢陽鐵廠計共十二處分爲内五廠外七廠向只委監工委員一員現由總辦李怡琴部郎加委知縣劉子英爲外七廠監工内五廠監工則仍委潘子來大令俾各專責成云（曰） 
[蘇省官事]  
　　總辦禁烟局候補道劉國郇詣撫轅禀知湖南戒烟公所已於十六日開局○總統鎭江江陰兩標巡防隊徐傳隆軍門由滬來蘇假寓倉米巷○辦理儀徴鹽棧候補道徐乃昌由寗來省○管帶飛划左營楊起元詣撫轅禀知隨郎統領出巡○飛划右營管帶李標勝禀辭赴常州（必） 
[皖省舉行考優安慶]  
　　皖省考試優貢去年因沈提學出洋回國已屇年底未及舉行茲悉學便已示期於二十日取齊聽候詳請撫院親臨考試（化） 
[提學司示諭考職安徽]  
　　安徽沈提學日前出曉略謂安徽向列中省此次考職照章應取七十名保送八數照取額十倍現經本司酌定分别大學中學小學飭屬保送除虹鄉學仍附入泗州外其餘八府六十州縣加入臨淮鄉學共計六十九學卽以向例歲科考試學額爲斷其學額在三十名以外者共三十一學每學保送十二名學額在二十名以外者共三十七學每學保送十名學額在十五名以内者共十一學每學保送八名計共保送七百十名統限於二月二十五日以前到省齊集聽候考試學堂學生及現充學員已捐實官各生均不准朦混與考以符奏案云（化） 
[法政學堂招考學員南昌]  
　　江西法政學堂學員定額去年未及足現該堂總辦已出示招考並呈請贛撫挑選入堂以足學額而符定章云（存） 
[禀請考試敎員武昌]  
　　提學使黃仲　近以各學堂敎員程度非一一考試莫能知其底藴特禀請鄂督傅諭各敎員自本年爲始凡有未經考試者均不得充敎習云（失） 
[陸軍學堂敎員名單南昌]  
　　江西陸軍小學堂於本月十五日經代理提學使傅苕生觀察會同該堂總辦督率敎員學生行開學禮所有該堂學長及各課敎員均派練兵處陸軍畢業生充當茲將名單錄下正學長蕭陞墀吳周偉劉九榮國文修身敎員史振鵬張謙兵學敎員陶憲章圖畫敎員胡朝棟算學敎員錢墉輿地歷史敎員吳楚（來） 
[儲材館畢業名單江西]  
　　江西儲材館現屇畢業前日已由贛撫覆加考試評定甲乙茲將前列五名照錄如下劉藩東河南人知縣章翰彬湖北人知縣劉榮先直隸人縣丞龔志　湖北人巡檢劉明祥湖北人縣丞（他） 
[禁阻觀覽學堂常州]  
　　常州府中學堂係將舊有之護國寺改建從未禁人入内觀覽日前不知被何人擊碎玻璃窗一百數十塊遂禁阻各人不准入該堂閒走如學界中人有須參觀規則者必至學務公所告知俟其認可方准入内云（言） 
[女學生自盡常州]  
　　女學生瞿某本大家閨秀父母早世去秋欲自備資斧入蘇蘇女學校肄業後因半園女學堂適乏體操音樂兩科敎習遂延瞿敎授不料各學生與之不合時起衛突改延男敎習屠喬生君前往敎授瞿鬱鬱不得志前日忽私服鴉片烟膏至父母墳前大哭并有絕命書一通紙尾有前虎後河不死何爲等語迨人知覺往救已不及矣哀哉（言） 
[贛撫批准嚴辦會匪南昌]  
　　贛南道江觀察日前將虔南廳拿獲會匪吳盛發等訊供情形禀知贛撫旋奉批示略謂旣據訊明吳盛發袁連珍劉德華黃月普張觀蘭向思明等六犯入會爲匪均受僞職乘廳官赴鄉辦匪聽從在逃之鍾鳳山起意紏黨圍攻行署殺害官兵並迭犯搶劫重案其池茂才一犯並未受有僞職及隨同圍攻行署惟平時夥同搶劫至七次之多均屬罪惡昭彰應准卽行正法何思明一名旣已在監病故應免置議其邱俊祿李春全于大夥圍攻行署時雖或患病不行或並未在場然各受有鐵板白扇僞職亦屬情罪重大其饒觀音卽觀音保旣稱中途聞敗折回未經在場圍攻其人會亦未受有僞職情卽似較邱俊祿等二犯稍有不同現禀將該三犯一併擬以永遠監禁情罪能否允當與例章是否相符袁狗子雖據供聽從袁大狗行搶未成然其與陳文章均爲會中鐵板或目已屬甘心爲匪謝世忠並未受有僞職然在場目擊張觀蘭等搶劫得贓分用亦屬同惡相濟且難保非狡供避就茲將三犯擬以監禁二十年是否足以蔽辜均應由按察司查照供情悉心妥議詳候核奏至擬監禁三年之賴亞發等三名據供在途遇便搶奪旣無入會情事自須剔出另辦以示區别云云（存） 
[操練標兵寗波]  
　　火風山提標右營標兵日前由李春和遊戎調遣來寗在右營敎塲逐日操演聞須禀請呂提台閱視以别優劣云（行） 
[金壇縣禀請撥欵濬河修城蘇州]  
　　鎭江府屬金壇縣境接連溧陽丹陽之官河即七里橋一帶前因河道淤塞議籌開濬茲已由縣估勘計工價洋四千三四百元壇邑城垣久未修葺查有二處坍損因亦估勘修理計需工價錢二千二百餘千文該縣沈令以工程浩大工欵難籌禀請省憲酌撥庫欵併請委員驗勘監工上憲遂札委馮步衢大令前往查勘禀覆候核（必） 
[商准買穀平南昌]  
　　贛省上年辦理平　共　去穀四萬五千餘石共收穀價九五錢二萬九千九百餘千文當經南新兩縣中解藩司發典生息現紳士李有芬以倉穀空虚商准藩司沈方伯仍將此欵收回委員分赴各屬產穀地方購買運省以備靑黃不接之時再辦平　（來） 
 
 

Page 10

 
 
 ]HH [ 
[黎國廉再舉唐紹儀之要聞廣東]  
　　十三日黎國廉復赴督轅謁見謂接到唐少川來函云擬於二月間卽行返粤現在粤路風潮日亟非速舉一素有名望者出而維持恐人心日益渙散大局不難瓦解可否懇唐侍郎暫出担任以顧大局云云周督謂我亦知唐將次回粤惟爾我之意雖欲彼出而担任但恐各股商之意未必盡然蓋非眞心悅服者不特不能濟事更恐再步鄭黃後塵各股商紛起控爭則第二三期股銀不知何日方可開收卽勉强開收而各股商勢必觀望遲疑至是則大局隨之瓦解并謂本部堂對於此事已思維再四現已定有辦法并擬懇鄉望最孚之某等暫出担任以定大局而挽救從前之積弊俟大局定後一切事務各股商均可按商律章程而行絲毫不必官家干涉如此則風潮自息若此次再係辦事非人則紛紜控爭仍不能免而和衷共濟必不可得總而言之粤路此次之成敗全在得人與否黎問辦法如何周謂俟公局淸查路欵核驗妥當然後宣布於是黎遂亂出聞周督是日頗有不喜之色又聞所謂鄉望最孚擬懇暫行担任之人卽爲伍廷芳云（留） 
[奉文查禁運米出海鎭江]  
　　瓜洲鎭總兵高藎臣二十日接奉江督札文謂訪聞沿海一帶仍有以小船私運米粮出口之事殊於災區民食大有妨碍亟應嚴申禁令以杜私運出海等語高鎭軍奉文後當卽嚴飭營汛懍遵辦理（退） 
[靑浦縣賭風大熾松江]  
　　新正以來聞靑浦縣境内賭風大熾自張蓬仙大令於初八日蒞任後一切槪置不問故城内賭局尤多每夜更有賽燈之舉鬨動巿肆游人如雲無恥之徒復裝扮種種淫戲隨從於後是非徒有關風化恐當此米珠薪桂之時士匪亦將乘間混入滋生亂事南面者何竟充耳不聞耶（了） 
[鎭郡遣散飢民餘聞鎭江]  
　　徐海留鎭飢民由鎭道榮觀察資遣回籍屢紀前報茲榮觀察已飭委員將留養飢民之廠一律拆毁以示不得再來並發出告示十餘道聲明鎭廠口粮截止正月底停發昨已將辦理情形電禀江督並稱陸續遣去有一萬五千三百餘人云（退） 
[飢民禀請加給錢米揚州]  
　　徐海飢民張耿義等日前公禀籌賑局謂現在少壯飢民均已遵遣回籍惟老羽者旱道遙遠力有不逮擬請加給船價雜粮以期各回原籍等語想籌餉局定予批准也（止） 
[江翰林與黃廖氏之交涉廣東]  
　　江翰林與黃廖氏因爭戲座指氏爲娼以致搆訟現在此案尙未了結聞此案起原兩造俱有可議黃廖氏之本姓爲廖及其夫之爲黃姓與否此不甚詳若其爲被抄某富商之第七妾則寓河南者大都知之此婦之聲名及歷史獵艶之徒往往以爲笑柄其知交亦不乏人則其人之事業又不言可知矣又聞此婦出外時常自認爲廖某之三小姐此事省人亦稔聞之惟此次江翰林與之搆訟則因平日垂涎不遂之故每欲發其覆以洩私憤故强拘之至巡警署夫以該婦之歷史由坊人拘之則若由汪翰林因爭位事拘之則不可也（留） 
[商務紀聞常州]  
　　常郡上年各業生意以錢油兩業爲獲利最厚其次皮貨計愼安錢莊赢餘八千餘兩恒泰昇七千餘油業顧裕記獲利六千餘同泰信八千餘此外綢業洋貨等虧本皆鉅綢業如介福昶計虧一萬一千兩洋貨如公和裕計虧二萬餘兩（言） 
[革員作賊九江]  
　　前德化縣典史王文蔚因案革職流落省垣前日竟至某鞋鋪私取洋式皮靴十七雙當被拿獲　送新建縣管押候訊（習） 
[補錄學部奏定各學堂考試章程]  
　　几學堂考試分五種一曰臨時考试試二曰期者試三曰學年考試四曰畢業考試五曰升學考試臨時考試者每月一次或間日一次由各敎員主之無定期亦無升降賞罰此敎員自以所講授之科學驗學生學力之等差以定其分敎者也　學期考試者每半年一次由本學堂監督堂長會同各敎員於暑假前行之此學堂彚全班學生而甄别之以施其沙汰者也學年考試者每一年一次由本學堂限督堂長會同各項敎員於年假前行之以定其級數者也以上各項者試皆學堂自行辦理考畢由監督堂長彚齊各科學分數傍示學生畢業考試者因學生畢業而授以文憑以表明其爲何等程度之學生使將來别就職業時有所考證其事較重凡中學以下之學堂除初等小學畢業由本學堂自行考試外高等小學畢業中學畢業槪由本學堂呈請所在地方官長會同學務官（中學畢業會考之學務官以各省議長　紳曁提學使司　課長副　長課員省視學爲宜遇有學部諮議官學部視學官在該處之時亦可會同考試高等小學畢業會考之學務官以縣視學勸學所總董爲宜遇有上開各項學務官在該處之時亦可會同考試）敎育會人員一敎育會人員以會長副會長爲限）曁本學堂人員等蒞之其不能備有各項人員之地方於地方官學務官敎育會三項人員中得有二項人員卽可畢業考試者初等小學高等小學暨中學畢業旣經轝行卒業考試之後由本學堂彚造學生姓名年歲籍貫三代分就清册在京師者呈督學局備案在各省者呈由本管地方官由詳提學使司備案高等學堂畢業在京師者呈請學部考試在各省者呈請提學使司轉詳督撫督同　長　紳暨敎員總會會長副會長考試遇有學部一第二等諮議官學部視學官在該處之時亦可會同攷試大學堂畢業在京師者由本學堂呈由學部奏請欽派大臣會同考試在各省者由本學堂呈請提學使司轉詳督撫將畢業學生咨送學部奏請欽派大臣會同考試 
凡卒業考試先期由本學堂將畢業學生履歷册切課分數册請假　課册各敎員科學講議所用敎科書籍學生筆記成績如日記課卷算草盡稿　稿之類彙具齊全高等以上學堂呈送學部或各省提學使司中學以下學堂呈送督學局或地方官由所呈請之衙門會同各項人員定期考試所定考試至遲不得逾該學堂册籍送到後一個月之外卽就該學堂講堂按照所有學科分日考試於每學科講義中　其精要者發問或筆述或口答及問題多少並應體察學科情形授課鍾點酌定其原有經史課目之學堂就該學堂所授經史考騐其因學生　習經史課目之學堂加試經學一題中國史學一題中學以上之學堂畢業考試中國文學一科應試二題一題就該學堂主要學科命題觀其知識能否貫通一題就中國經義史事命題觀其根柢是否深厚其分數作两次計算與各科學平均每科學分數均應按照所發問題先各記分數再彚爲某學科分數如一科學發十問各問皆滿褚則毎問十分共百分其發問或多或少均按照所發問題就百分匀分核記其所發問題有難易或由考試官指定問記若干分者卽就匀記亦可再將畢業考試總平均分數與該學生在本學堂歴期年考試名科學之總平均分數相加而平均之該學生畢業分數以定等差按分數等第由本學堂發給文憑初等小學由學堂考試者同（未完） 
今日尙有繙譯及本埠新聞列入第三張 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[英國屬地總督辭職]  
　　卄一日倫敦電云英國哲美戞屬地總督史維敦漢孟已解職 
[郵船在日本海面失事續誌]  
　　卄一日東京電云日本郵船會社遣往接救達柯號搭客之輸船因不能援救遂於昨日開回横濱兵艦亦駛回横濱因海浪洪大無從施救也今日黎明四點鍾日本郵船會社又派一輸何往然恐亦不能駛近達柯號失事處但盼其能設法恗搭客水手帶回耳達柯大號船首已下沈輸機已外露達柯號所裝之貴計有雜愼麵粉八百七十五噸運往上海又有木植二百噸雜物麵粉九百五十噸小麥一千二百噸運往香港又電云　雷艇一艘仍泊於達柯太號旁邊三菱郵船會社已派救險船一艘由長舸開往達柯號搭客之抵橫濱者已數人皆稱贊船員及水手之舉　 
[濟物浦火灾]  
　　卄一日東亦電云今早高麗稱職浦大火因風緊火勢甚盛房尾被焚者有數日所 
[南斐洲内閣人員任事]  
　　卄一日倫敦電云南斐洲特蘭斯哇國内閣人員已於昨日宣誓蒲薩大將告知晉謁者謂英國倚賴波亞人决無後慮也總理財政大臣赫爾宣言人皆欋内閣將破壤礦業實係不根之談 
[英國請特國自相赴殖民地會議]  
　　二十日倫敦電云英首相具南門宣言南斐洲特國首相浦隆已請共於開殖民地會議時赴會 
[美俄兩國邦交之一斑]  
　　二十一日倫敦電云美總統巳捐助洋一百元交紐約所立俄國饑荒籌賑所並云俄國乃美國往時之良友力勸衆人慨捐 
[英國親王升授海軍大將]  
　　二十一日倫敦電云英國惠爾斯親王升授海軍大將已見明文 
[俄國新國民院開院]  
　　二十一日倫敦電云俄國新國民院於今日開院俄人皆相杞憂紛紛議論謂國民院於解散之則不知能相　幾久也 
[美國國會核計用欵]  
　　二十一日倫敦電云美國國會已議畢停會本期所核算之用欵總計需英金二百兆磅業已仔案譯字林報 
[上海官事]  
　　江蘇督糧道陸鍾琦本擬卄一日乘火車來申刻因無暇改期於今日來滬○江督端午帥目前特派候補知府江紹杰來申聞係查辦上控案件出口局委員候補同知樊炳喣昨日到道禀知由蘇回滬龍華巡局委員徐福謀到道請假三天禀辭赴蘇巡警北局局長劉光沂禀請續假五天（車） 
[江督委員詳查小普陀案]  
　　總工程局董前擬將小普陀禪院改建南區公舍僧人奇緣不服一再阻止由局將僧徒送縣旋有唐某赴督轅上控茲江督端午帥札委江太守紹杰來滬寓滬北泰安棧昨日詣總工程局謁見正副裁判官及局董並將案卷調查再候商明上海縣吊卷查核以便禀覆（永） 
[西員行蹝]  
　　駐滬法副領事惠德君於前日赴漢公幹茲己乘立茂船返滬調任漢口領事署繙譯官愛蘭君於昨晚乘立茂輪船赴漢履新（舟） 
[洋行違章拘人之紏葛]  
　　美商晋隆洋行所僱專查租界内售賣冒牌僞烟之徐得生前日在太古洋行寗波輪船碼頭查獲劉阿龍一名與僞烟一併送入法捕房捕頭派捕將徐創押送至英界交英捕帶入捕房捕頭以徐旣欲在界内查禁僞烟應先至捕房申明不應私自拘入例須押辦後經晋隆洋東到捕房聲明原委將徐帶去劉則押候解廨訊究昨日捕房將劉　假烟解至公共公廨關讞員會同英副領事巴君訊供先據捕頭禀訴前情時有法界包探持文投廨請將違章拘人之徐阿全帶回訊辦太守訊之該行買辦顧廷生供於西歷二月一號起雇徐專查僞烟曾與洋東商議妥貼太守商之巴君到將徐阿全交法探帶去並說明徐係洋商用人再該行另出匯四捕房拘拿冒牌售賣假烟之王三才王德元陳子山李玉喜　四名到案請究太守訊供之下判與劉阿龍一併發押捕房一個月假烟銷毁（泉） 
[訂期訊辦貨不照合同案]  
　　美商鹿記洋行洋人海司登投該管領事控華人曾樹森訂立合同包辦銅砂付去定銀二百兩茲因曾不照合同辦理請移行公廨提案訊究美白領事商請關讞員太守准即簽差至新閘捕房協同包探李星福於昨日將曾提案關太守商之英巴副領事判曾交保候與美領事訂期會訊（泉） 
[嚴懲翻印敎科書]  
　　商務印書館執事夏瑞芳投公共公廨控樂羣書局主沈芝芳翻印敎科等書出售有碍版權求提究辦前晚讞員關太守提案訊問夏供樂羣書局出售之書計敎科輿圖等均翻目商務書館請究訊之沈供書中詞意大同小異並非照翻以後改過求思薄罰太守判交保限十天罰銀一千兩貼償原告虧耗仍候簽差將已成未售之書弔案銷燬（車） 
[黑地獄]  
　　朱華生小肚皮戇大秀卿野猪獾等諸惡棍經上海縣及總工程局先後訪拿到案發押改過局詎兇橫性成將同押犯人凌虐毆擊暗無天日前經該局委員姚殿卿明府重笞一千三百板而朱仍兇惡如故今年正月十四日有案犯王富金送局禁押朱向勒索洋四十元至明日由富金之弟毛郎交給洋十八元餘約再付詎朱不允竟紏同小肚皮野猪獾等將富金手脚反縛懸於樑上再用棉絮塞口以巨石壓於背上傷重吐血斗餘翌日送至普育堂醫治無效而死十五日又有竊犯蔣某亦遭朱等弔打斃命聞其私刑有紥餛飩晒芥菜上傢生抱戶厠滾繡球壓石碑等諸名目似此奇殘極慘之私刑乃竟見之於上海文明之地奇哉（車） 
[米店倒閉]  
　　美租界北蘇州路福盛米店主近因用空莊欵甚鉅各夥友等於前晚一併逃逸由捕馳報捕房飭捕前往看守一面飭探宋掌桂查明禀復以憑核辦（西） 
[被竊巨贓]  
　　僑居英租界寗波路之汪少卿前晚被賊撬門進内竊去金銀珠飾約値洋銀三千數百元昨早開單投報老閘捕房捕頭飭探劉光震嚴行拿辦（莊） 
[拘獲賭徒]  
　　前晚總工程局巡長率同巡士在會館弄聚興客棧内拘獲賭徒丸名解由陳裁判官訊得陸祥郎身藏僞骰顯係著名賭棍罰洋二十元陳子笏王永光各罰十元陳永淸罰五元吳良能罰四元陳狗郎姚吉晉徐才興各罰二元徐大明一元諸人一併斥釋候補提棧主再訊（永） 
[西牢斃犯]  
　　昨日提藍橋西獄内病斃押犯李星明一名由管獄西人知照捕房飭傅地保查明棺殮（西） 
[失火即熄]  
　　昨晚七點半鐘公共租界愛文牛路某姓家失 
 
 

Page 18

 
 
 ]HH [ 
　　愼經救火會西人馬救卽（泉） 
[英界火警續志]  
　　前晚英界山東路麥家圈對門綺園烟館後面失火己紀昨報茲悉起火之家係一百十三號門牌雉妓院據云因賭互毆致將火油燈碰翻旋成潦原之勢計延燒前面宏大洋貨號門面二間愼源祥鞋靴店及祥興廣東雜貨店又妓院間壁之一百十四號房屋有華捕某甲病危在內搶出後隨即逝世是役共被焚去樓房五幢綺園烟館幸未殃及昨晨捕房飭探王梅亭王金生前往拘拿火頭已經避匿無蹤矣（莊） 
[上海縣署紀事]  
　　本邑文生懋心存日前在梅家弄被流氓多人持刀攫去銀洋衣服等物曾投巡警南局請緝刻已多日尙未弋獲昨由懋具禀到縣請爲飭捕赶緝矣○川沙人陸德昌因僞造正金銀行鈔票經川沙廳左劬孫司馬提案訊押申詳各憲道憲瑞觀察以僞造鈔票有碍商賈札飭司馬將陸解道嚴審司馬遵諭巳將陸解到道轅奉發到縣暫押候示（車） 
[上海縣案]  
　　崇明縣人龔梅生之十歲女孩迎鳳被同卿同居之宋阿三串同王華郎誘出價賣龔扭宋至太陽廟巡局轉解至縣押候補提王華郎質訊前日將王提案由王大令審訊宋供王華郎囑小的將迎鳳拐出交王由王價賣與西洋人據稱賣得洋四士元分與小的十元餘洋均王所用王華郎不認串拐大令判宋王各責二百板一併收押查明再究○虹口捕房查知石張氏所開福興小客棧有庽客意興于十九日　於棧內而地保朱竹亭匿不報驗甚爲不合因將棧主婦及地保提解公廨轉送至縣前晚王大令審訊石張氏供庽客同　人意與索患痰喘之症十九日上午疾又大發雇車送至醫院醫治不及半途氣絕並 
同鄉兼有親誼查看並無傷痕故未報請驗究大令判氏交保具結存查（疏） 
[公共公廨早堂案]  
　　允昶質舗夥曹根全於上年十一月向城內福泰衣莊取洋五百元一去不回報由包探楊掌生將曹拘獲解廨訊究曹供有洋三百元寄槇與趙春來處關太守判補提趙到案再訊昨楊探將趙春林解案太守訊之曹銀全供所取五百元自用去二百元其餘三百元寄與岳父趙春林趙供並無洋銀寄頓實係誣扳太守判將趙曹一併押限七天繳洋○劉東記被洪敘林竊去黃狼皮一百五十張將九張售與蔡洪濤得洋二元二角昨由包探錢榮堂將蔡傅案原告禀此項皮張每張計洋七角今蔡以賤價收買請奪太守判蔡罰洋十元洪敘林押三月○馬海洋人控李榮記土方紏葛昨由包探　如海傅案太守判李交保候訂期會訊○沈松因盛嘯林借銀不還控奉傅案判押候過堂再訊○粤人劉洪德在美界元芳路開設烟間因允婦人入內開燈由探傅案太守判罰洋五產○陳錦華送控呂連生積欠房租因案內牽涉呂王氏判候補傅氏到案再核詎陳投捕房稱公廨不願訊理此案事爲關太守所聞昨將陳傅案大加申斥　嗣後如再有此項情事懲究不貸○威林洋行細崽韓寶書與流氓馬毛囡因姦起釁在寶善街相遇被馬用刀戳傷韓鳴捕將馬拘入捕房昨日請訊韓供訴前情並稱被馬灑以硝强藥水求究訊之馬供支吾讞員關絅之太守商之英巴副領事以两造均非善類且係妬姦起釁遂判各押捕房一個月（莊） 
[法租界公堂案]  
　　傭婦張王氏行竊馬差西捕金飾一案昨捕房復將費文元銀樓夥江蕙芳永和銀樓夥朱紹棠傅訊朱稱張王氏以金釧一枚來兌計重三两零七分付與洋銀一百三十二元江稱張王氏以重七錢八分之金壓　來兌付洋卅四元氏供　兌之洋已購一女爲養媳現在棲流所中其鈔票洋銀現寄在寄處判氏還押江朱斥選候傳○四明公所後面餘慶里失火案昨捕房將王四金解訊據供火起目隣居　屋中因小的有木料脚踏　寄於彼處致被包探拘訊判王既来關涉免究開釋○林小驢子控施其和拐伊胞妹銀寳茲捕房將銀寳由迎春坊提案隔别研訊銀實稱年　歲在鎭江原籍由施其和誘　來申鬻與賀劉氏計洋六十五元質之劉氏女由施反范宋賢陳四娘領來購爲養媳判氏開梅銀寳寄堂施還押補提同　訊辦○徐仰甫控押店主胡老五欠洋二百元不還提訊之下胡堅不承認官判交保查核（絲） 
[美租界捕房事]  
　　陳忠富昨雇陳阿金東洋裝載衣包中途逃　旋卽尋獲當卽扭入捕房奉飭押候送辦○婦人錢蔣氏昨乘小車行經西華得路詖陳阿毛馬車撞翻跌傷左足由捕將氏較入捕房轉送醫院求治一而飭查肇禍之車行主核辦○馬夫何阿林駕車在北蘇州路違章　　由捕拘入旋即釋出候公廨出單傅罰○俄艦兵某乘醉雇張阿四舢板艇回艦行至浦中帽忽墜浦向張索償張即回至碼頭訴知七百七十八號捕并送捕房捕頭以該艦兵自不經心不能索價飭照給舟資了事（西） 
來函 
　　華洋義賑會辦事諸董於西本年二月二十五號在二馬路卜內門公司聚議到塲者首董李德立君會計員朱葆三君衣德君書記員李佳白君沈敦和君敎士高門君郵政司加侖白君當將上次會議記錄核准接大英國駐紮福州領事官及大德國駐紮靑島巡撫函開均願各就本處設立分會勸捐助賑並接災區各處紳董敎士報告預備散賑辦法又接大美國駐滬總領事官羅函開現由美國捐助春麥七千五百籌西三月杪可以抵滬又接徐州府來電云本會第一次發去麵粉蒙道臺飭由運河轉　該處免收運費現已開辦散放會　當請中西書記員另辦勸捐函啓以助春賑會計員當將所收捐欵及己經散放麵麥核至本日爲止各帳開列如下所收捎欵核至西一千九百七年二月二十五號十二點鍾共計英洋六萬七千九百四十七元七角四分又規元二十一萬捌千四百四十三两八錢九分除購麵粉六萬三千一百九十四包合銀七萬八千九百九十七两八錢二分又購麵粉二百包合銀二百上十两又購餅十一百三十五盒合銀一百零一两二錢五分又購麥二百四十二包合銀一千三百三十五两四錢三分又付雇船裝運并小工等費合銀二百六十一两二錢又寄交徐州府敎士格納富呑銀六千两以上共計合銀八萬六千九百三十五两七錢又除業經定貨尙未交欵之三萬包麵粉此欵向　寳本克司比洋行購定合銀三萬七千二百两又定信記洋行麵粉一萬六千包合銀一萬　千六百八十两又定華昌洋行芋米五百噸合銀二萬一千两以上三欵計合銀七萬七千八百八十两除上隋两總數外尙餘收欵規元五萬三千六百二十八两一錢九分洋欵除寄交宿遷柏敎士一萬零五百元又寄交女敎士惠納克棉衣洋三百元又寄交鎭江支會董事洋三千六百元又寄交窰灣支會董事洋六千五百元又寄交徐州府支會董事洋六千元又寄交安東支會董事洋六千元又雜用洋三十一元零五分以上合計洋三萬三千四百三十一元零五分除此數外尙餘收欵洋三萬四千五百十六元九角六分以上所開麵粉悉由本會先裝輸船運往鎭江交西士華克經收再由華君經理並蒙制台轉飭地方官派船轉運災區各處交付洋敎士在各分會散放所用銀洋所寄麵粉均由各處洋敎士親自監督散放各地方華董恊同辦事和衷共濟銀洋麵粉振濟極貧將死之人感激萬狀本會今晨接懹遠來函所述安徽北境南至懹遠饑荒情形極苦各處敎士函請本會設法施振情辭迫切數日前李伯行京卿述安徽撫台之意勸本會勿在安徽北境放振因懼滋事也是　本會始將安徽境內振務擱置不辦華洋義振會謹啓 
[助振摭要]  
　　淮徐海等處罹灾後各戶乞援甚急聞者爲之躊躇逎承梁溪敦本堂榮因矅　公百年冥壽移助洋一百元海門王子卿洋二百元施門程氏丁門施氏合助洋五十元天益豐爲康泰仁兌金紏葛願助龍洋五十元由陰陸聚德洋一百元山陰章申甫洋一百元棠隱居士祈合家平安洋一百元無鍚隱名士因病愈　洋五十四元英洋四十六元悅昌文杭　遷移後馬路西吉祥里口蒙諸君賜賀理　設席酬謝今將筵資移助洋一百元悅昌文上年被灾人口平安以答神庥洋二　元溪上旅客洋三十元平安集義主人洋五十元委解拯濟在善士惻隱爲懷活人洵不少爲上海北巿絲業會館籌振公所施則敬　誌 
[蘇省路公司經收淮北賑捎欵第二十三次報告]  
　　十五日收到仁昌典經募淮北賑捐各戶台　列卜仁昌節酒移賑十五元席子庚十元黃　仁　房保身體康程合家平安五元元程殿二元五角黃祖蔭五元葉祥慶五角賈俊　一元石君懐一元張　堂一元恆裕提北節酒移賑五元朱桐生二元五角陳守廉一元劉介　一元汪少堂一元周　臨五角張秉鈞一元黃松泉五角陳榮生二角五分程 
朗輝二角五分張渭漁十元共洋六十四元祇領之餘具見仁昌典曁諸君子胞與爲 
 
 

Page 19

 
 
　　懷存心利濟倘使各典聞風興起則灾民受賜孔多豈非仁昌典暨諸君子先導之功乎合亟合報以誌盛德 
[曾少卿經收暹羅紳商徐海振捐報告]  
　　暹收銀一萬一千零二十未除電費三十一未二錢七分五厘外第一次由匯豐電匯來銀一萬零七百六十九末一錢合中洋六千六百五十九元載入二十九次淸單第二次匯來銀二百二十末合申洋一百三十五元八角五分載入三十七次淸單合共實收到洋六千七百八十五元八角五分內二次匯欵不敷銀三錢七分五由暹埠經理人墊訖銜名錄後老萬成八百末振成棧七百末陳　利六百末伍廣源隆五百五十末金成利五百末陳常記四百末高豐利四百末元發盛劉元裕楊禮卿隱名氏隱名氏候芳利無名氏鄭順成王杏洲沈荇思各二百末陳海秋徐榮豐裕和利鄭恊昌吳合盛聯商公司潘永成陳源興寳裕盛南溟商務局各一百末寳泰盛順記林家駒利貞棧萬豐廊裕利廊陳泰源各八十末韓氏発館七十末珍豐廊林道衡成利昌德記棧各六十末林潤川陳彩堂錦盛源蘇永成錦源隆廣和利劉順利各五十末楊亞芒高豐茂陳德興泰朱松發振泰興裕發棧人豐和記盧裕德楊啓安元成利泰和昌寳盛雲瑞和榮順盛添利廊正源盛楊廣和昌各四十末合順盛林華記利盛廊成利源元興利　昌利李泰美永福堂永萬泰各三十末陳成源林光縐各二十四末林至明楊恆益陳錦利王泰來陳怡隆劉鴻興元盛興雲瑞泰能錦隆温福源炎亨綿裕泰合興祥黃春茂蔡四順源和豐劉乾興鐘振源劉良粦添記號成利廊鄭霖茂和盛廊曾錦記雲崇吉廣源順朱廣利俟福湘榮興隆陳美和朱逸十許顯宗雲瑞隆能錦泰廣裕堂妥泰公司各二十末萬成順十七末王雄奎陳協順熙和堂森茂廊林亦樂培元堂林成隆吳龍興各十六末統盛合記寳豐盛順泉成金才美成泰廊陳仙記黃建成永成泰陳　美何泰記各十二末張河洲致和峰源昌盛曹復興許若深鄧萬合陳廣豐陳琳記伍郭氏伍金源盛林本素薛順成蕭文英沈雁賓泰記號魏恊興伍　屏吳景加余熙中徐淵泉熊錦華廣義和廣萬隆伍陳氏陳裕財振順號新源隆泰源號謙和祥無名氏陳維德　熙烈劉乾成廖泰興李永生堂李伍氏徐榮源一分子顏振春錦源昌同泰昌永茂利許植生達源號熊常隆萬豐號伍蔡氏天生堂徐合順梁須宗黃氏并子女各十末郭朝暖振盛號陳振興陳永泰永盛隆泰益號常泰號何德泰興升初林寄南和合昌　急各八末藍朝　逢泰號陳　籌各六末陳湛異簫得海龍瑞盛至珍號魏經緯卓大元劉楊豐許上滿潘榮發裕盛隆簫信興　名氏無名氏洪嘉興韓聯和何敦仁廖錦時　哲殷森茂號振源發廖檻濫各五末林恆全沈懷忠余萬德徐吉　泰美號福隆號顏春吳碧林曉信亞八沈亞輝范鍚金源順利林淸江何碩仁陳王　　幼米林克安黃合意葉廣泰怡記陳勝圃源成發盧湖璉李木坤蔡耀林逢全王瑪養恊生號新復利盧金印管永生許鑑塘吳志成順各四末吳淸疇胡可弗各三末萬四興元順號陳瑞隆伍劉氏劉乾盛黃謙和鍾振同興怡盛號管永順和同德號葉廣泰李府位林和合劉乾盛興周應豐李孩洪鍚齡陳金粦葉廣興梁德昌各二末合共一萬一千零二十末照結數多收一百四十末不知何悮用特登報以揚仁風 
 
 
 

Page 20

 
 
   
 
