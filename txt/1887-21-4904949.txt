# 1887 - 21 - 4904949

 

Page 1

 
 
[本館告白]  
　　歲云暮矣諸務紛然本館循照向例自明日起暫停分發報章至新正初六日卽當照常出報以副諸君子先覩爲快之雅意特此預布順　年安不備 
[重訂告白章程] [  申報館主人啓]  
　　本館初開時所定告白價目第一天每字五文第二天至第七天每字三文第八天以後每字二文半是時申報銷塲每日僅三四千張故定價格外從廉現在申報暢行每日發出報紙視初開時不啻倍蓰而告白價仍照舊例紙張太費實屬不敷因準自今正初六日起凡託登告白概以錢價改爲洋價如向例五十字第一天應作錢二百五十文者則改作洋二角五分第二天至第七天每日一角五分第八天起每日一角二分半分是類推庶本館不致折閱妙在洋價現亦平平所差無幾想諸仕商定能原鑒必不較及錙銖也此布卽頌新禧統希鈞鑒 
[綜論本年上海巿面情形]  
　　本館每於年終舉本埠一年巿面之興衰商賈之好惡生意之賺折懋遷之利鈍彚其大致而論列之蓋例事也今歲内戌臘鼓催年雪花見兆至今日而本年之報事已畢秉筆諸人終歲勤動至此亦得以暫時息肩七日然後來復然今年巿面情形則固不得不綜論及之上海之交易以絲茶兩項爲大宗茶事最早乃据上半年報牘所載紅茶則茶客無不受虧棧客亦未得利約計其中虧折併漢巿而計之竟有二百萬之譜緑茶則十家之中受虧者雖僅三四家尚覺無大損而就中獲利者則竟寥寥其茶業之壞有如此者絲業外間傳言俱云獲利然其實則忽長忽短迄無正風統盤計算雖近日價稍起而絲客棧客要亦不過略沾微利其絲業之平常有如此者綢業則與絲相彷彿大都不能沾光轉多耗失盖絲茶兩大宗旣不得手其餘可想而知木棉亦滬産之大宗自洋莊停銷而後年不如年然苟内地行銷廣遠則尚可沾利今年因川省巿面較前數年頗爲减色載吉貝而運赴成綿者大遜於前以故各花行不無虧耗油豆一業亦滬上一大宗生意今歲報稱牛莊水患頻仍災區頗廣逆料年内油豆二物必將驟貴若有預先囤足者則必大獲其利乃大腹之賈近不多見囤積旣無其人而出處貨少價則頓昂運來上海銷塲仍滯以是業此者無不受虧惟米則尚稱中稔卽販運各客亦均有利可得此外則皆其細已甚不足挂齒矣其由外洋來者則洋布一業尚屬平穩其間　獲利者有損耗者其故由於今歲下半年客帮銷路不動以致如此然合全局而籌之尚不至十分虧損洋藥一業則虧折者六矣據聞該業本年約虧百萬之數其虧也者則固皆非意料運所及焉以上各業虧者多而盈者少巿面之未見生色已可概見所幸者南北兩巿錢業本年皆獲利自匯劃以及大少各莊約計有獲利數千至二萬者蓋以當事者以前　年事爲殷鑒故格外謹慎小心一無壞帳乃得沾此餘潤此則差强人意者耳說者謂茶業之壞如此則華商固多受虧甚至有以性命殉之者彼西人之中不知亦有受累者否余曰無之蓋西人之行商必先計算外洋有若干銷路而後按數購辦辨之極爲認眞議價尤爲審慎甯購不足數斷不肯貪多濫買故無受累之患華人則不然一聞有銷路即蠢然思動現在電線四通信息靈便卽山頭亦有早得信者一聞沽客漸集便高擡其價使之不得不買迨買就製成連至漢滬兩巿而情形已變前此運所謂略有銷路者此時竟無動意則一切費用折耗在在消磨及旣成交而售出之價反减於山中收買運價或倍或數倍如不欲賣則拖累耗費將無已時而後顧茫茫又無生色之一日則不得不折本售出甚有運去之貨除全數準折外尚須再出若干方可脫身言旋者其苦萬狀楮墨難宣身家旣傾性命亦拚一擲嗚呼慘矣然其所以然者祇坐貪多二字可不戒哉或曰茶則然矣若洋藥之來華虧耗至百萬之數則洋人當必有受其虧者矣余曰亦無之盖洋藥一經販入口岸卽不能歸洋商售賣當由華人分運此則約欵中所載明者故前此土行掛西商牌號以及雇西人護送者皆與約欵相背者也一經進口卽由華商分運則吃虧者仍在華商而不在西商蓋華商之業此者用心愈巧受虧愈深固不僅意存偷漏被獲而全數充公或更加罰者爲自取之咎也夫去年巿面與今年較似覺　勝去年於法人擾亂之後銀根緊急異乎尋常而至七月以後居然日有生色雖由於絲價漸高大宗之得利而實由於凡事小心跬步謹慎乃得以積小以成大積少以成多巿面因之而旺今年則去法人之亂閱時稍久矣前痛幾忘又將紛紛動作前與友人論及今年茶葉以爲伊戚自貽殊堪爲之扼腕雖曰時勢所會有不可强者而人事之失則固居其大半焉今歲往矣來年有志懋遷者所當懲前毖後加意留神勿過於貪多以致無可收拾勿作爲無益以致坐耗金錢語云見兎而顧犬未爲晚也亡羊而補牢未爲遲也上海爲中國各處通商埠頭之冠人才運薈萃於此者極多當必不乏聰敏之人足以駕西商而上之者巿面之轉不勝跂子之望也已 
[崎案紀餘]  
　　交親舘日官飭將打架案内証人日日審問並不憚煩本月十二日午前九點鐘時提到梅香崎所派水巡瀨猿太郎及船大工町山口光太郎高野平鄉磯田卯三郎至十二點鐘又提巡查川上民吉氏及十善鄉渡邊仁三郎一點鐘時梅香崎警察署所雇陳郡太郎偕英國甲乙二人應召而至以次問畢復問巡查小見川直彦十三日又問巡查人民十四名日官提訊日人已欲告竣不知其何故而多此一舉也○日本報云中國水師之案刻下長崎每日調取案内人逐漸覆訊當未訊時先將此情達之中國李爵相未識如何裁答也 
[蓬山清話]  
　　日皇奉皇太后行幸西京於西歷正月十三日八點鐘發輦十四日來電云日皇坐公司行上海之横濱丸至某處換坐火輪車祭祀先皇畢尚須閱兵所有兵艦務於月内齊集云○日本向法國所購鐵甲畝傍艦田新加坡駛回本國迄今將五一日不見影蹤海軍省已撥氣船二艘向南洋香港各口稽查仍無着落道途傳說或被中國軍艦擊沈或被海中宼盜奪去此皆無稽之言付之一笑可也或謂如遇暴風船體重而船底輕致爲石尤攫去否則煤炭不足中道之援遂致激没于波浪中耳按此事前已從西報譯登兹再從日報譯出足見日人之言日事尚屬影響 
 
 

Page 2

 
 
模糊更烏能推測他人之强弱耶○去年黑田清隆君在泰西回國取道土耳格時土國皇召見謂日本人慣習武事並精究軍器黑田伯　是抵掌而談土王大悅賜大勳章一以誌寵愛此亦出自日人之口或有意夸張未必實有其事也○日皇行幸西京預籌用費十五萬元後將所有扈從人員一應减少計費八萬元亦可見日廷府庫之空也○釜山來信悉西歷元旦是處温煖異常正午寒暑表高至五十二三度賀客往來頗無瑟缩之態午後廉繊小雨頓釀輕寒一時間覺氣候逈别仁川亦非常温煖罕見堅氷西正月初五傳來消息謂前三日天忽暴冷西風砭肌寒暑表低至十二度云○正月初一日東洋公司船肥後丸泊于仁川港午後有水手二三名上岸遊韓人酒店及花柳塲忽來中國人數名手持器械不知何故與之爲難水手等旋逃至警察署將始末細訴警部佐藤當卽奔至該處並不見一華人水手中有一稍負微傷復協衆於初三日告知肥後丸船長又請警官派出巡查訪其緣由尚不詳知也○愛媛鄉下松山距三津一里半許土人私議開設鐵道内總代山内清平氏外一名共二人相與晉京告知當道前月十五日已准其開設遂已於本月内動工矣 
[高事續録]  
　　仁川有游手華人數輩與日人口角人多勢衆將日人痛毆之日人赴訴於其同類鳩集數十人遇華人無論是誰卽逕前毆打聲言報復華人知之皆不敢越界一步有某姓未悉其事得意獨行被日人打傷甚重土人奔告於巡捕及至執日人三名送于日使館中受傷之華人送於領事署尚未質問不知若何了結也○仁川上次所搜獲之紅參約有百斤聞已運至上海售賣矣○捕漁之船因仁川盤查過嚴未敢泊近仁港皆停泊於遠島之旁每與島民滋釁釀成事端地方官乃佯若弗聞是何故耶○華商歇業回籍者又有四五家不見其增而見其減則生意之蕭疏可以想見○政府議設電燈惟欵無可籌尚未舉辦王雖催促亦無如之何也○漢江近日始氷魚之被氷夾出者甚衆銀刀玉尺狼藉江濱人爭取之惟氷不甚堅有陷于氷下而滅頂者旁人雖欲援手究不敢從井救人亦惟聽其奄然殞命已耳○外道官某因貪婪太甚發配遠　尚未登程卽服毒身死其妻亦卽縊死家産抄没入官當其百計掊克時無非爲身後計耳及至此際不但銀錢不能保并身軀亦不能保貪墨者不可以爲戒乎○街巷傳說謂夜間有狰獰惡鬼直入人屋中有聲相喚應之卽將人魂攝去供其驅策多有一聞聲息則畏缩被中不敢探頭出視及曉而什物一空盖賊播揚其語以爲竊物計耳賊之智亦黠矣哉○平壤官妓又來十數名月初皆入宮謁見王妃清歌妙舞冀博歡心有於窓外遇之者見其容顔嬌好宛如天人豈彼都靈秀之氣獨鍾於若輩耶○某姓開設烟室經官查出將房屋封閉充公有某姓雖屢次　求而執法者終不肯子以寛典也○李領事少雲已到釜山任聞其行至海中狂風忽作波浪連天船身顚簸甚是危險公子數人已驚恐成疾云○瞽者正行於石橋上方趦趄間石中斷而墜幸水已冰不致滅頂然面皮擦破肌體摧殘及拯出已不似人形矣是眞无妄之災也○四野雪深數尺高原下隰一望皆平有由仁川來者悮墜澗中不能躍出船旋多時幸有行人見之招呼近村人設法救出許久始甦○外道之牛皮先爲華商承辦後爲日人奪去數十縣之多近聞日人又集多貲以納其稅恐又將侵併矣○紅棗豐收大而且美自中國運來者皆有所不如以致販棗之人貲本折閱○巿廛十數家爲其國八行之一比屋而居聲氣聯絡日前忽全行關閉不知所爲何事遲數日始漸次開門 
[火警類誌]  
　　廿二日二鼓時嘉興北門外壇弄内熊姓家不戒於火立卽鳴鑼報警幸爲時尚早居人尚未深入黑甜一聞有警赶急撲救祝融氏卽歛威而去不致延燒故洋水龍均未出也又聞南潯鎭東栅亦於是晚失慎惟其細情尚未知悉查該鎭於初九晚大火至今不出半月又兆焚如是何火災之頻見耶 
[儲憲回蘇]  
　　江蘇糧儲道成月坪觀察蒞滬已登前報日來各屬運米各船紛紛到滬觀察親臨江干騐米剔選乾圓潔净之米一律上兌所有沙船封雇者有一百四十餘艘其水脚准於年内先行發給一成亦體恤商户之意也成觀察已於前日仍坐民船回蘇度歲聞於元宵後當卽來滬云 
[雷殛鄉人]  
　　甯波來信云二十三日夜半大雨滂沱霹靂驟震令人三日耳聾次日傳說南鄉與奉化交界運某處震死一鄉人屆時隆冬豐隆君尚欲一顯神威抑何不憚煩耶 
[津沽紀事]  
　　北洋武備上中兩學堂於十一月舉行季試旋於本月初十日揭曉仍照向章分列一二三等奬賞有差其新學堂由總會辦曉諭定於本月十四日課試○聞保定電報局所有報價刻經減收一半以廣招徠云○前月二十六日之晚有盜擁入城東邢高庄上舍生　金榜家操械刼財並傷事主報案後姚鐵珊大令懸賞緝拏務獲究辦至本月初六日捕役拏獲案中盜犯一名道憲胡雲楣觀察提審之下供認行劫不諱並究出　盜及窩主姓名隨發縣管押以待覆訊當被獲時該盜早經染病翌日在押身死邑尊騐明病斃屬實提訊看役人等並無凌虐事情遂飭後殮埋了結○今秋津郡苦被水災城鄉各典由府縣詳奉藩憲札飭提早减利十一月廿八日復出示更張照年例减利章程聽民取贖本月初七日邑紳汪毓堂等環禀道轅乞飭仍照遞减以蘇民困初九日道憲批示着不准行○城東劉家臺已革地保劉士儒於查賑時每口婪索津錢五十文嗣又加索十文旋因另案斥革新充者爲劉崇元兼轄唐家窪等五小村月初某日唐家窪董事陳兆祥偕劉領賑回村散給行經劉　臺士儒率領數人攔截車輛擬將賑米侵吞陳等情急投縣喊控邑尊立卽籖差拘案懲究 
[暫停織絍]  
　　武昌府李薌園太守關心民瘼遇事講求本年曾派差至江右延請織夏布女工多名來卾設局于紅墻巷飭傳本郡各鄉婦願習績蔴織夏布者到局聽候教授以溥農桑之利數月以來頗有成效現值歲暮太守飭令暫停學習以示體恤兹將告示録左欽加道銜湖北特授武昌府正堂加十級紀録十次李爲曉諭事照得本府禀明各大憲督同本縣於紅墻巷設立教績公所遠雇江西績婦織工駐局教導並派委江夏保甲員紳會同刊刷局條函商各里紳選派老成婦女先後來局學習每人由本局籌給火食路費蔴本四月以來各鄉婦女各持局條赴局挨次輪班學績已有成效現值隆冬轉瞬歲暮誠恐雨雪風霜各婦女不無跋涉之苦擬于十二月二十日收停來年正月元宵後擇期開辦照章次第施行爲此示仰城鄉保甲人等互相傳知一體遵照毋違特示 
[陽近事]  
　　明年例應江西製造糧剥解送進京德曉峯中丞刻已接到部文隨委准補安仁縣朱大令寳常往卾省船廠查探造解各章以便明年照辦日前大令由省抵潯小住數天旋卽附輪赴漢○蘄州衛所轄軍田分隷德化瑞昌黄梅等邑者不少每年由衛派差分往各邑催取錢糧該差不免有訛詐鄉民婪索陋規等弊今年龔守戎恩培訪悉各情銳意整頓乃自備資斧帶同書役親往各邑收租一時弊絶風清各軍户無不忭舞歡呼口碑載道○宋某家在馬王坡下中年喪偶　踽可憐雄狐綏綏不免興帶裳之感因商之同村某嫗嫗老虔婆也平日專以撮合山自任聞言故作躊躇曰人各有偶分也一縷紅絲自應及早擊定然觀子年逾而立繞頰鬑鬑人家掌上珠安肯與老翁作伴自取一樹梨花壓海棠之譏然則欲訂良姻其惟青年寡鵠乎沈思久之唖然笑曰老身幾忘却隣村某氏婦新失所天子但效相如之鼓求凰包管貰酒文君 
 
 

Page 3

 
 
抱琴而至也宋曰是誠善特不知彼姝之貌如何聘金不至過奢否嫗曰子痴耶子係經紀人但得一中年婦主持中饋足矣豈思天上神仙朝夕焚香頂禮耶所索聘金亦斷不須天錢十萬子其諒力行之約旣成嘉平之朔遂以青廬迎女至合卺交拜其樂可知詎嫗與女亦素不相熟此事輾轉相託始得告成所有柯儀不敷分俵成親之次日諸媒咸擁入宋室向之索酬宋無以應遂與齟語而散臨去誓之曰守錢虜一文不捨老身必有以報之看汝能鴛鴦睡穩否宋知事不得了預爲之備翌日果率多人一擁而至盡情囉唣宛若飛蝗食禾宋怒揮諸人出禦此以梃擊彼以棒擋惡戰一塲不分勝負忽聞當頭作爆栗聲嫗已血流漂杵乃棄甲曳兵而去而新人解勸之餘已首如飛蓬宛若藥又變相矣遠近聞之無不傳爲笑柄○江北某巴斗船販運棉花至江西道出九江關照查完稅隨于二十日駛往湖口行至鎖江樓下狂風大作巨浪滔天舵工偶一疎虞船忽翻覆花包盡付洪濤幸沿江漁划將落水者救起江湖之險蓋如是哉 
[䢴江餘話]  
　　兩淮每屆歲闌聽鼓貧員向有津貼年例由淮南總局分别給發本屆上游更爲體恤將發給之期提前旬日俾受者可以早償債負不致欲避無臺聞極貧者約八十餘員每員得錢如花信之數次貧者約二百員則減爲欄干之數云○某甲惜錢如命今之守財虜也本月二十一日午時行至瓊花觀街檢得質票一紙當本三千六百文忽一少婦倉皇奔至若尋覔失物者然好事者問其故曰吾今晨奉姑命持銀手釧一對至長生庫質錢質票忽失所在故仍循原路尋覔至此衆詢以日期當本一一相符遂勸甲給予甲曰吾拾得是吾財氣須酬我番佛半枚方可原璧歸趙婦聞之曰若是是絶我生路也不覺痛哭失聲繼而向甲長跪曰吾身邊當錢固在然萬不敢擅用分文緣姑非常狠毒回訴倘見疑則吾命休矣甲仍不睬揚長欲去旁一老叟聞而憐之忿然曰吾與汝半元勿使人家因此勃谿也婦始襝袵感謝而去見者咸曰老叟殆亦好行其德者歟 
[䢴江官報]  
　　十二月十九日運轅牌示通屬餘西塲缺委知事汪聲濟署理新任湖北黄州府李太守方豫過揚履新二十一日朱鹺尹錫齡解海分司皖餉抵揚 
[鄂渚官報]  
　　十二月十四日候補縣張國蘭奉委赴黄岡清理交代赴兩院禀辭調任雲南撫臺譚赴撫轅親拜十五日署糧道陳觀察汝蕃赴兩院進見卸事糧道鄔進見禀知任事並赴撫署禀安謝步候補縣馬驥解十一批京餉赴京十六日新授廣西臬臺張聯桂赴兩院謝行知並赴撫署禀安候補道蔣進見奉委辦川鹽局赴兩院禀謝並赴撫署禀安候補府裕庚奉委辦漢宜二關洋務禀見謝並赴撫署禀安管帶問津輪船升用守備胡觀能解餉赴揚州赴兩院禀辭十七日候補典史趙建勳奉淮鹽局委赴松子關緝私分卡禀知辭潘憲牌示施南府同知員缺飭本任之文聯回任 
[彝陵紀事]  
　　武營前出把總外委等缺一時懷才欲試者無不摩厲以須初七八日中營前營兩游戎及中營守府操防副帶官等俱在演武廳看操先看武弁馬步箭打靶後閱本營兵丁技藝再閱操防營兵陣式打靶技勇聞鎭憲定于初十日下廠閱看操演赳赳武夫一概磨拳擦掌以邀大將之一顧亦可見士卒之奮勇矣○彝陵妓院只一二家脂汚粉膩無足品評山歌村笛嘈哳難聽有妓名銀鳳者日前與其所歡同往紫雲宮看戲有小孩似曾相識直呼妓名妓以爲大辱遂作申申之詈青皮輩聞而不平欲得妓而甘心及戲畢妓從客而去青皮數十人蜂擁相隨圍在垓心所穿中衣三件已扯破其二一時聲勢洶洶幾不得脫適染店中所晒之布爲青皮所蹂躪染店中人出與爭論妓得乘間逸去然已眼零雨而首飛蓬矣想同伴聞之當以出門爲戒也○近日江水雖退尚不若往年之涸頂心洲地方水面尚可探行近接電信知江通船尚可來宜商家莫不翹足以待○入冬以來天時和暖狐貉之裘頗可不御農人望雪情殷初十日雖見雪霰輕飛而四野尚未霑足糧價每石陡漲三四百文鮮魚來路甚少惟猪肉每斤鄉間只賣八九十文街巿則仍賣百錢有零 
[章贛瑣言]  
　　豫章書院自胡山長仙逝後講席尚屬虚懸德中丞因禮延原主友教之徐紫雯太史兆瀾來主斯席太史學行兼優允符士論春風桃李自應分外向榮矣所遺友教書院講席由李方伯聘原主白鹿洞之劉叔仁京卿緒爲掌教至經訓一席仍由龍筠浦主政文彬主講蓋主政學問淹博無出其右此席他人莫能勝任也其主講孝廉堂者原係喻采臣庶常秉綬來歲當仍其舊云○贛州十八灘夙稱奇險行者各有戒心當下水時於贑城預雇舵師謂之大王工迨至萬安船得無恙始將大王工辭回此定例也上月杪有大號贑船行經清竹灘大王工偶不細心致船沈没失去糖數千桶亦奇災也 
[緝兇釀命]  
　　昨紀奉天海城縣佛爺溝一案凶犯至今未獲張省吾大令曾懸重賞二百金亦無有生擒以献者本月初五日有人至虎莊屯程協戎所統奉軍右營報稱海城縣購求之犯今午當由此經過請卽預備擒拿營官聞言欣喜密約勇丁八名預備欄捉至午果有四人高騎駿馬得得而來營官一聲暗號刀械齊舉四犯知勢不敵刺斜飛溜入某姓家營官不捨揮令手下把住前後門入夜四犯策騎衝出一刀砍下正中營官之額由馬上跌下四犯乘機逃去勇丁在黑暗中惟聞呼痛一聲急視之營官已受傷倒地然不虞四犯之已逸也遂用洋鎗向内轟擊轟死某姓家口家主當卽據情報縣協戎聞信親赴省垣禀商統領似此案情重大不知如何料理也 
[鷺江雪浪]  
　　興泉永道奎樂峯觀察辦理通商交涉事宜措置裕如紳商悅服刻逢三年報政之期經楊石泉制軍奉請欽加二品銜日前接奉行知印委各員及闔厦紳董皆赴道署賀喜聞觀察須接到部文始換頂戴云○鼓浪嶼通商局各員辦理交涉事宜均有政績可紀此次大計賴灼山司馬林鶴屏别駕傳子眉鹺憲倪喬松二尹凌寄　少尹均晋升一級○本月十七日安海渡船由厦揚帆出海忽有盜舟假稱洋藥局緝私船喝令渡船停泊渡船不敢違抗當卽落篷以待盜衆卽過船搜掠渡船上舵工人等見各人並無號衣且又將搭客衣物搬過伊船知非善類當卽向之喝阻揚帆欲駛盜見渡船已窺破情形隨卽露刃行劫開鎗擊傷二人擊斃一人刻渡船已回厦門禀請厦防廳相騐瓦捕查緝矣○報局司事某甲素喜冶遊不吝揮霍歳聿云暮逋負如山因將各路寄帶銀信私行挪用事經局賆查悉已被用去五六百元甲見事機已破隨卽逃赴外洋如黄鶴一去不復返矣世之好狎迓遊者尚其以甲爲殷鑒○洋藥局報完課厘日有起色十一十二兩月應繳厘課厦門只少二千元潮州汕頭較前大旺每月可餘二萬餘金以之補完厦局綽綽有餘矣並聞該局因近來走私日多雖與洋行立約每箱貼銀五元不售私土司事亦月貼若干每月計貼六千餘金而私土依然充滿兹擬明年爲止將前約作爲廢紙另雇巡勇數十名以資巡緝云 
[皖垣官報]  
　　十二月念二日縣丞陳毓衡知奉委候審所差池州府夏允升到委署旌德縣莫爕乾辭黟縣龔錫樞辭知縣劉傳梁辭赴阜陽提京控案旌德縣典史宗象森辭 
 
 

Page 4

 
 
[赭山雪影]  
　　新任安徽巡撫陳六舟大中丞之瀛眷由揚城泝江上駛於本月二十日行抵撫湖文武官員之親詣舟次請安者脚靴手版一望如雲中丞之女公子係洪琴西都轉之第五媳旣聞中丞夫人來此卽乘　登舟親問安否旋於廿一日清晨解纜水陸各防營排隊升砲送迎如例○歲云暮矣凡置買田産之家其賣主必百般滋擾或慫恿婦女携老扶幼坐食人家俗謂之增找尾價蓋卽滬諺所云加嘆也錢孟超明府深惡之特飭團總差保嚴密查拿並出示曉諭通　准受害之家隨時禀訴琴堂以便嚴拿懲辦○錢孟超明府親書硃諭黏貼大堂略謂本縣莅任以來伸理詞訟曲直原所以上承天理下順　情總期無枉無縱不偏不徇如有干情請託概行拒絶爾諸色人等或身列膠庠或納粟入監均係衣冠中人凡遇事故投訴公庭理宜靜候批判情理具在曲直不難立見其於夤緣請託定卽嚴詞峻拒面加申斥○電報局新闢房屋現已竣工局董龔佐臣孝廉先期祀神謝土隨督率學生將機器房安設停妥換設電柱于本月廿四日遷入辦公 
[輕於鴻毛]  
　　甯郡西鄉上水碶張某陸續借得鄰人某甲洋銀數十元久未歸償中索之急張遂有圖賴之意聳妻同服洋烟往甲家尋死然所服者實非洋烟也甲不知其詐私念彼若死於我家禍必不測我不如以死相拚竟吞阿芙蓉膏直往張家升床而臥及經人赴救已不及矣而張某夫婦之僞吞洋烟則固依然無恙也甲家將扭張某夫婦送官究辦旋經挽人調處許爲甲厚殮至所該舊欠將張之床廚木器等物抵償始得寢事張意圖賴債僞作尋死狀可謂狡獪甲竟以身殉之亦殊不值　矣 
[告示照登]  
　　欽加道銜湖北特授武昌府正堂加十級紀録十次李欽加總鎭銜湖北儘先補用協鎭署理武昌城守常專辦保甲總局特用道湖北候補府正堂黄欽加四品銜候補直隷州江夏縣正堂龍爲出示曉諭事照得棲流所之設爲棲流丐非寓平民爲便貧窮非資强悍查武昌省城原設棲流所兩處一處文昌門外一處武勝門外經前城守柏會商前武昌府聶於各所設立丐頭一名由衡善敦善永　聚善四堂籌給口食不任外乞每堂月給錢一串零五十文同治十三年城守柏又於黄鶴　下盖造房屋二處月獲租錢二串文以爲二所檢掃並雪雨日久散給各丐粥食之資又以羡餘於年終每丐給米三升錢六十文俾得安心度歲均經禀明在案立法本屬甚美無如省會地方遼闊乞丐衆多屋小費絀經理頗難遂至文昌門外所内丐　私增至十一名之多各立草棚棲止流丐　原建所屋盡爲私充丐頭平民所佔而武勝門所内且復住有眷屬流丐轉失棲身之所况文昌門一處聚丐至百餘人每丐每日輸寄宿錢五文燈油錢一文於丐頭今日不給明日卽議加明日給後日再議加嘆爾顚　何能堪此苛　該丐頭等私充斂費强悍性成以致貧窮無實惠之沾而若輩得坐收其利本應根究懲治念尚别無干犯姑予寛容而草棚零落外鮮關欄出入自由毫無覊束難保無白晝藏身夤夜爲匪等事非得早爲之所流弊不可勝言現經籌費在漢陽平湖兩閂交界之觀音閣及保安門外城根下另建二所所有文昌門外私搭草棚着令一律遷徙卽於舊所東偏加建瓦屋一所棲止男丐以原建之屋作爲女丐之所令派女丐頭一名經理其事禀准憲示酌定額數二百一十名分别長住短住發給腰牌立定章程交衡善積善敦善滋善從善益善敦義永安八堂輪流經管由本府縣及保甲總局分别禀請移行各衙門各局備案以垂久遠爾乞丐等務宜各安本分各守定規毋出外滋事毋在所生端以仰副各大憲慈惠窮黎之至意　有强横刁難不遵約束一經扭送到案立卽嚴懲不稍寛貸切切毋違特示 
[未便交保]  
　　　怡和碼頭小工頭陳宜甫侵吞工資一案縣訊後將陳管押比追本報已詳爲登記前日限期已屆陳湊得洋銀四百元當堂呈繳並請交保出外料理清楚莫邑尊以陳所虧銀洋除公義局董韋永興等担保外尚應繳洋五百八十元現在所繳之洋尚未足數未便遽允交保 
[保人自盡]  
　　某甲向習米行生理邇因失業餬口維艱商諸南巿某米行願爲兜攬客米以兾稍獲蠅頭行中以甲孑然一身不能深信對甲遂倩友某乙懇同業元順米行夥張元奎擔保洋銀二百元行中始首爲之肯此前事也往來迄今被甲虧負洋蚨二百餘翼近以年關在邇向甲索償甲一味游移分文不付行中遂向來人催取張以素性誠實體　攸關遂於前晚私服阿芙蓉膏意圖畢命迨經同事知覺謂此事禍由甲起因急追甲到來甲知事不佳託言去請陳竹坪善士前來施救行中信之豈知甲竟一去不回張旋亦毒發而死急派人四面兜尋並無蹤影不知如何了結也 
[送縣交保]  
　　法公堂有劉仁孝控李迷友欠洋二十五元一案又陳錦堂控賣去客棧之陳秀華除已繳洋外尚欠洋三十六元一案李陳兩人本着交保因法租界無人肯保李陳兩人尚在捕房翁太守以歲序將闌急須料理着將李陳送縣交保 
[惡鴇乞恩]  
　　妓女張桂琴投英公廨控稱因欲從良被鴇母張貝氏掯阻嗣據張貝氏同沈阿順及男女傭人申訴各情蔡太守命將該妓暫發官媒着邀娶主到案質訊已列前報蔡太守以年關在邇飭該妓覓保出外自行料理該鴇聞之昨晨遣沈阿順投案禀稱被債户所逼　堪其苦求爲拯救云云太守閱禀之下謂妓女控欲從良理無不准衡情酌斷身價亦屬無幾本分府已飭該妓交保山外自行料理原爲體卹爾等起見不得執迷自誤沈阿順又稱恐交保後遷延不了將如之何太守謂如果延不料理儘可具禀來案聽候着保交人判斷 
[英界公堂瑣案]  
　　董茂紀稱　興堂妓女沈小寳向我租用稼伙係由開烟膏店之楊兆華担保祗收過租洋六元後被欠四個月租錢不但不付反被開妓院之老鴇掯勒傢伙曾與楊論傢伙减作價洋十八元二角依然延約無償爭執間由捕拘案請爲追究楊兆華供曾與妓女沈小寳担保租用木匠董茂紀之傢伙是實因該妓從良欠本家洋六七十元致被勒住傢伙如今情願賠償惟請酌斷察太守謂楊兆華旣　保人被累減斷賠洋十五元完結○二百零一號華捕稱昨夜據同文書局之徐笏臣言管門人吳阿榮毆傷伊之頭顱冋之申斥反有不遜之言因將吳交我送案今徐並不投案吳阿　供在同文　局爲更夫昨夜東家徐笏臣醉後回來叩門小的慌卽開門　家自已碰傷頭面小的決不敢有意毆東家蔡太守以原告旣未到案且因細故起見從寛將吳阿榮開釋○王榮堂控王阿金掉用銅洋由蔡太守訊供着包探傳肉莊等店誤用王阿金之銅洋者到　再　已列前報昨據王榮堂申訴前因並稱已由包探顧阿六問明肉莊等店誤用王阿金之銅洋是實土阿金仍執前詞太守隨飭將王阿金押候察辦起案之銅洋劈燬○倪信昌稱開小客寓昨夜汪小弟來借宿今晨出外時見伊懷藏夾被查檢之　知其　中棉被拆開而竊去者爲此報捕拘案請爲究辦汪小弟俯首求恩蔡太守判將汪小弟發捕房管押二十一天贓交倪信昌　去 
[法界公堂瑣案]  
　　昨報列拘到王理羣一節解案後據王供昨日已經人將新油布送去伊不要至舊油布實是朱徐氏出三十文買得與我不相干涉翁太守謂朱徐氏聽爾指使爾說有伊卽說去尋若爾不說有伊卽不去尋總之　將原物取出不用新布着將王交保出外限一日將原物取到再核○捕房昨解小　紹興人俞啓峯並月白洋布短夾襖一件請訊法包探禀稱此人往重慶輪船上竊衣被失主知覺　　伊逃到小東門被巡捕拘獲翁太守詰訊之下據俞供衣是已物因要付房租故擬持去質錢詰其衣之裏南有破碎補釘否答稱破碎已經補好及查看裏面尚有燒焦之洞未曾補好太守謂顯是竊來尚敢狡賴着責一百板以儆○南誠信烟館堂倌羅阿和拘送偷竊烟鎗之周阿寳到案并稱伊等兩人來吸烟一人携鎗而去請爲究辦太守詰之周阿寳據供住在客棧有一曹姓約到烟舘吸烟不料伊託言掉換烟鎗乘間逸去太守 
 
 

Page 5

 
 
謂面貌可認得否羅周同答稱相見尚能認得太守着將周阿寶釋放如見其人卽當扭送捕房以憑辦理 
[代賑唐家浜清帳]  
　　章練搪唐家浜失慎情形申報舘早經備侠兹不贅述敝所前因接到該鎭紳董飛函告災卽雇小輪前往親查按户散放付出洋六百四十三元錢七百文棉衣一百三十三件合洋八十五元一角二分袴六十九條合洋念九元六角七分被三十三條合洋三十三元共計洋七百九十元另七角九分錢七旭文計開文報局撥助洋一百元高易籌賑所洋一百元絲業會館籌賑所洋一百元敝所撥湊洋四百九十元另七角九分錢七百文外來往輪船費及伙食雜用等項敝所自備捐貼上海三馬路與昌協賑公所竹坪陳煦元啓 
[故友周亞僑茂才誄文]  
　　剡溪周亞僑茂才名俊别號花間瘦蝶盖以近年病酒得咯血症骨瘦如柴身輕似蝶故以此自警也余與亞僑雖同郡然余則飢驅　外亞僑亦隨宦豫章曾未謀面辛已歲於居停張敬甫通守處遇之一見傾心如舊相識由是訂交焉亞僑爲人恂恂儒雅於書無所不窺兼工詩詞擅藝事琴棋書畫莫不精妙間與余遊宴輒抗聲歌大風易水好爲激烈音知其鬱於中者多焉壬午同應省試亞僑於塲中發舊疾潦草卒事塲後余候諸金霞莊寓處支離憔悴爲之慘然是科復報罷病之增　可知次年小愈買棹赴江西道出滬上與之盤桓者久之然卒不得霍然之一日旣行聞仙鶴草可療血症囑爲覔寄余覔得即頻頻郵寄服之頗效乙酉復回浙應試余是科不赴故未之晤冬間復至江右於申江把袂珍重而别别後又由其戚錢君叔常以磁器見貽書問往來無或間今年十一月李君洛才自江右來猶述及亞僑近狀無何李君言旋託其寄聲亞僑努力珍攝孰意十二月廿四日接到洛才來函云亞僑於十一月二十五日因病棄世年僅三十有一功名事業文章無一成者上有父母下有妻子嗚呼慘哉呵凍書此以申悲思世有傷心人當亦見而下涙也誄曰嗟爾亞僑年僅世一壯志未伸忽遘痼疾與子訂交同都同邑道出申江共樂晨夕南浦揚舲執手話别不圖判襼竟成永訣嗟爾亞僑涙應沾臆二老孤兒一家環泣何日魂歸永安窀穸遥望洪都祇增嗚咽[  古越高昌寒食生桂笙何鏞識]  
[寄懷小藍田懴情侍者畢君玉洲]  
　　勘破情禪祗率眞詞華藴藉見精神牧之品概無凡態茂世文章有替人彩筆花生香國譜錦囊句拾海天春下風合向騷壇拜惆悵瞻韓　未伸[  沙羡綺禪盦主陳崇瀛伯氏稿]  
[上海四馬路文報局内恊賑公所經收賑捐十二月上旬清單]  
　　初九日湖北江村恊賑公所江筱棠先生交來第九次賑欵夔州府正堂汪曉覃太守經　奉節縣正堂王印鴻捐助庫平銀一百兩○衣字册宜昌川鹽加厘總局黄經募修第堂黄助棉衣捐銀廿三兩四錢致遠堂陳　綿衣捐銀廿三兩四錢志興堂羅助棉衣捐銀廿三兩四錢黄德順助棉衣十五兩六錢燕翼堂謝萱福堂黄二户各助棉衣捐銀七兩八錢黄光裕堂黄種德堂　户各助棉衣捐銀二兩三錢四分德順仁黄潤齋二户各助棉衣捐銀一兩五錢六分以上實收宜平銀一百零一兩四錢漢平銀七兩八錢○清江電報局朱海峯先生經募巫明大善士曹平銀五十兩○漎溪隴西氏洋二子○本日共收庫平銀一百兩曹平銀五十兩英洋二元○附收棉衣捐宜平銀一百零一兩四錢漢平銀七兩八錢 
[上海四馬路文報局内協賑公所經收賑捐十二月中旬清單]  
　　廿四日本埠春生鑑號交來金陵恊賑公所經解第五次賑捐英洋七十元銅洋十二元錢二百八十八細户清單另登報章○金閨册本埠天順祥號交來貴州文松壽崧先生募文江氏銀三兩二錢文壽崧銀五兩文周氏夏龔氏夏壽田夏程氏顔夏氏傳猶氏六户各銀一兩商宋氏商郎氏吳鄒氏三户各銀五錢八分張曾氏銀二錢九分實收原平銀十六兩二錢三分○江册沙溪朱萃卿先生募知足齋代灶書資移賑二元又募十五都三圖洋一元沈星槎先生募西陵嚴延陵吳毘陵陸松　氏花亭沈鄮西山房張湖上彭七户各洋一元新塍壺隱居士募聞藹如力不從心子二户各五角沈菊人五十○廿五日紹興姚家埭玉屏洪鶴琴先生募楊範楊世芳楊裕豐楊元淳楊德永盛楊賢楊華楊貴楊元龍楊金楊斌楊茂盛楊礽楊文十五户各四百還心願一元又錢三百鄭思復堂陳記一元實收洋八元○常熟豫春庄交來顧煒文先生爲肝氣求愈三元杭垣徐小勿先生十二月分捐一元○二天共收英洋九十三元銅洋十二元原平銀十六兩一錢三分錢三百三十八文 
[上海四馬路文報局内恊賑公所經收卾藩署交來江村恊賑公所細户清單]  
　　另登十二月廿三日蒯稚農部郎托午樵叅軍經交不列次沙巿巡政廳經募山西幫豫堂二户各四千文黄幫三十千文仙源無名氏錢廠靜省軒無名氏慶餘堂五户各二十千文各雜貨行十六千文本幫布號十四千文各鹽行各花行金陵會舘漢陽幫四户各十二千文四川會舘曲江堂各布行友竹堂洪都豫章五户各十千文謝謙順八千文立生典源昌典同泰典永成典四户各六千文朱賛周五千文劉桐崗朱翰臣南幫義泰恆羅永大建幫升祿齋慶成典永慶質永豐質集義質向晉臣十二户各四千文靈重一杏桂軒劉善臣李清浦福興隆鄒漢章六户各二千文王統興三千文謝履安吳蘭亭謝鳳侣復盛源同豐綢號鮑乾元允茂恊大彩齋全美珍永興祥勤玉號余錫臣金文光忠恕堂十四户各一千文郎德元臨泰行查英文天寳堂四户各五百文向襄南銀十兩義順營銀六兩蔚泰厚四兩以上共捐錢四百五十四千文又銀二十兩共計實收它平銀三百十三兩二錢八分又交來應城鹽局李明府募它平銀二十兩零六錢一分五厘合併聲明 
[上海三馬路與昌恊賑公所陳竹坪經募山東直隷賑捐兼勸棉衣十一二月十二日第五百另七次清單]  
　　新册本埠同茂客棧募韓慕庭洋一元錢立夫曹文軒田鑑堂楊有章金茂卿葉杜山楊純甫錢福齋八户各洋五角以上九户共洋五元○章練塘保嬰局孫汝宗楊行仁二善士交來允昇油坊胡少春善士助棉被洋三十元湖北承歡愛日長氏洋四元五角崑山玉峯琴月主人祈保室人産後平安洋三元○無名氏洋十元黄松生求父病带愈延年益壽洋四元隱名士求來申平順許愿先助洋二元誠德堂洋一元承啓堂銅洋一元○新册新篁恆森絲行來友竹主人募春和室問源槎生生齋欲知道齋四户各洋三角與同居士財記有竹居大酉山人我願庵樹萱室得得長松軒賓壽書屋各洋三角以上十三户共洋三元○甯波府正堂胡交來定海廳黄經募塔册趙秋舫勸來吳仁元金乾泰朱孟興三户各洋二元吳仁亨仁利仁貞何瑞棠大同行王永豐方成繼顧仁房郭源順倪增房倪九思十一户各洋一元乾一何坤一坤二王坤損賀永興何寛順孫才本才元才富王源茂沈長德祀沈長興祀倪德茂震房曹坤元十五户各錢一千王仁餘八百王謀政仲　詒善許賢士周安瀾五户各六百曹坤三坤四倪德成各五百王泰源錢三百又册莊茂秀虞思聰陳允章夏仁士各錢三百臧學忠陳亨春邱維唐才林洪再第石迎福祝仁壽莊茂昂茂裕沈望盛黄維虎維新陳希分希鳳隆烏希杜希全寳富王廷挺廷江廷權陸全孝董忠茂陳長林各二百忠淪何善壎毛氏王良法阿記小娘莊林氏二户章氏賢　金氏董陳氏徐學銀希瑞祥均希柬希光希員高邱維甯金兆賢虞阿四烏錢氏周小生杜良義柳阿慶李阿邦鯚陸氏陳有才仁來孫士龍各一百又册孔元茂洋一元孔禧壽房錢六百孔萬順繼周各四百孔永興三百姜彩成孔名房孔位房各二百五十孔於氏莊氏祝氏毛氏王氏韓氏楊氏劉克順陳利嘉小滿三滿四滿新祥奏徐本立各二百孔昭元姜氏莊氏繼槐廣忠繼高莊氏繼秀金林氏廣才繼能繼聰繼有繼惠繼敎繼芳繼良春毛傅積沈氏廣信俞氏徐阿順家風錢兆瑞陳長春亨茂金氏小黄狗周阿壽陳楊氏徐茂槐各一百邱兆富五十文以上三册共洋十八元錢三十八千文○○本日共收英洋八十元虚對洋一個銅洋一元大錢三十八千文合併聲明 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年十二月十一日京報全録]  
　　宮門抄○諭旨二道録前○將軍克奏爲遵查滿營官馬及驛站馬匹並無缺額疲瘦摺○東撫張奏爲揀補知縣摺○又奏爲報光緒十一年蘭郯費三縣支發勇糧數目摺○江督曾等奏邳宿濟漕各工照案撥疑擇要赶辦摺○晋撫剛奏爲對調知縣以重地方摺○十二月十一日　部宗人府欽天監正白旗　日無引見○莊王謝議叙恩○記名副都統慶連謝恩○明保延　各預備召見○烏拉喜崇阿請假五日○侍衛處奏派前引之大臣派出澤公耶蘇圖○召見軍機明保延煜○○奴才克蒙額跪奏爲遵查綏遠城右衛滿營官馬及殺虎口驛站馬匹並無缺額疲瘦緣由循例恭摺具陳伏乞聖鑒事竊於同治元年九日開准兵部　開内閣奉上諭兵部奉請整頓馬政以利軍需並酌擬章程　語軍營馬隊最爲得力然必須　壯精良方能制勝近來馬政廢弛積弊日深以致調赴軍營馬匹時多疲瘦若不認眞整頓何以蒐軍實挽頽風等因欽此欽遵歷屆年終彚奏在案兹查綏遠城八旗拴養馬匹均屬一律臕壯並無缺額疲瘦右衛滿營官馬飭令城守尉文順確切查核亦屬　壯足額所屬殺虎口驛站馬匹尤屬　需派委藍翎儘先　補協領貴春前往認眞詳查旋據報稱遵查殺虎口所屬十三營額設差馬共六百三十匹均各臕壯足額等情造册加結呈遞前　奴才覆查無異當飭所屬滿營及管理驛站等官務將各該管驛跕馬匹隨時加意餒養　使贏疲嗣後如有缺短疲乏等弊定將該管官指名叅處除咨　兵部外所有查騐過綏遠城右衛滿營官馬及殺虎口驛站馬匹並無缺額疲瘦緣由理合循例恭摺具陳伏乞皇太后皇上聖鑒謹奏軍機大臣奉旨知道了欽此○○頭品顶戴山東巡撫臣張曜跪奏爲沿海知縣員缺緊要揀員請旨升補以裨地方恭摺仰祈聖鑒事竊照福山縣知縣唐肇午于本年八月初一日病故業經臣具題開缺在案查定章在任病故者以病故之日作爲開缺日期以本月三十日截缺所遺福山縣知縣係沿海煩難要缺例應在外揀員請補該縣政務殷煩所轄烟台爲中外通商口岸華洋雜處撫綏彈壓均關緊要非精明　練之員不足以勝任臣督同潘臬兩司在於通省　補卽用人員内逐加遴選均與此缺人地不宜例得於現任應升人員内揀選請補查有在任候補知縣歷城縣雒口所批騐大使　鴻逵現年四十六歲貴州大定府平遠州人由監生於同治七年在安徽捐局報捐縣丞選用八年在甘肅捐局報捐五品銜光緒元年堵築賈莊决口在事出力經前升撫臣丁寳楨保准俟補缺後以知縣用四年在山西賑　局捐戴花翎五年題　雒口所批騐大使于六月初一日到任試署期滿題請實授在案六年修築利津等處黄河堤壩各工尤爲出力經前撫臣周恒祺保准俟補知縣後以直隷州試用試俸三年期滿業經銷去試俸字樣該員才具穩練爲守兼優以之升補福山縣知縣實堪勝任惟題缺請升與例稍有未符但人地實在相需例得專摺奏請據藩臬兩司會詳前來合無仰懇天恩俯准以在任候補知縣歷城縣　口所批騐大使康　逵升補福山縣知縣如蒙俞允俟接准部覆照例給咨送部引見該員係屬　升任内一切處分例免計算亦無未完錢糧違碍處分所遺歷城　口所批騐大使員缺東省現　應補人員應請扣留外補合併陳明謹恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○頭品頂戴山東巡撫臣張　跪奏爲報銷光緒十一年蘭郯費三縣支發勇糧數目恭摺仰祈聖鑒事竊照東省沂州府屬之蘭　郯城費縣三縣地　邊要盜風素熾原募防勇除迭次裁減外現在實存四百名經前撫臣以緝捕巡防全資勇力奏請暫緩　撤月支口糧銀兩遵照部咨每年專案報銷一次以免轕轇所有光緒十年以前支銷銀數均已分别奏咨核銷在案兹據藩司崇保將光緒十一年該　縣勇丁口粮逐一核明造具總細花名各册專案呈請核銷計四册共應銷銀一萬三千五百九十三兩六錢並據聲稱此項勇糧久未奏撥經費係該三縣隨時　欵墊支應俟銷結後由司確查分别撥抵欠欵及動項給領等情詳請具奏前來臣覆查無異除各册送部科核銷外理合恭摺具陳伏乞皇太后皇上聖鑒謹奏軍機大臣奉旨户部知道欽此○○太子少保兩江總督一等威毅伯臣曾國荃頭品頂戴漕運總督臣盧士杰江蘇巡撫臣崧駿跪奏爲邳宿濟漕各工最關緊要現在照案撥欵擇要趕辦恭摺會陳仰祈聖鑒事竊臣等欽奉上諭河運增添米石亟宜實力規畫逐斬擴充着將沿河運米事宜妥爲商辦等因欽此臣等會同籌商來年蘇松河運再增五萬石共十萬石將築壩收水修濬河道各事宜提前赶辦恭摺會奏在案嗣於霜降水消後卽督同該管道廳分别勘辦　查江北運河淤墊邳宿最甚高寳之處每當冬春之　來源幾斷阻滯尤多高寳淤淺二三十里併在一處或築壩挑濬或起剥交帮猶可設法料理邳宿則堅硬游　逐　皆是上年在宿遷五花橋以南擇挑六千餘丈現仍通暢惟五花橋以北至荷林莊一帶久未挑修淺阻日甚若議一律疏濬其難有三工程太鉅經費無所從出一也兩岸皆田無支河湖蕩以洩　卽難措乾河底而施工二也汛水未退米船未歸皆不能築壩估挑迨水退船歸又已赶辦不及三也况地勢北高南下等於建瓴來源只有微山一湖淤雖去而高下自若河雖深而　水無多一瀉無餘亦恐　益山水夾沙而下渾濁如漿更恐挑通之後不數年而淤墊依然爲今之計惟有收蓄底水節束來源實爲切要之務上年徐州道叚結挑濬荆山河道中之處赶築攔壩以蓄上游之水並集夫挑挖河身其下游之潘家河尾劉家山竹籠河後河尾黄道人橋不各口亦經派員分别查勘攔截俾增水一分卽漕運受一分之益此收蓄底水之辦法也底宿一帶舊設河清河定河成匯澤利運亨濟洪流七閘節節關束具有深意光緒二年修補六座惟河定閘未修該閘上距河清下距河成各二十里昔年船僅十帮少此一閘無碍行走今則船數如倍行走之日亦必倍多河清河成二閘相去四十里中無收束卽恐擡蓄無力浮送難資其光緒二年所修大閘本係問叚拆補至三年三月工竣啓用已逾年例之限除匯澤利運亨濟洪流四閘現仍完整外其河清河成二閘首先當冲因被汛水漫没墻底等處皆有捐壞旣經逾限亦應發欵修整所有各閘越壩均應照案次第堵閉酌量加高此節束來源之辦法也據徐州道叚喆查勘具禀前來臣等覆加查核濟運之要無逾於此本年回空漕船因東省南北運工汛後停淤稍有阻滯臣盧士杰泒員迎提刻已陸續南下河定閘向走越河不待回空過竣先行興修河清河成二閘赂走正河俟空船悉過卽可估辦惟濟漕以蓄水爲先蓄水以閘　爲要閘工自治水以至開　其間清塘掛位採石補樁製磚鍊灰非可倉猝告蕆修成之後又須灰漿乾老方可啓放河清河成兩閘非不料實工堅特以旋竣旋開遂　限滿損壞前鑒不遠尤當預籌臣等一面具奏一面撥欵興辦以免貽誤查上年濟漕各工共用銀三萬三千餘兩係在江安粮道庫撥銀二萬兩江蘇糧道庫撥銀五千兩其餘則於南河常年工需内動用均經奏明有案現在河定閘及越河各壩卽應興工臣曾國荃查照成案動撥江安糧道庫存江興兩衛口糧銀二萬兩以濟急需其河清河　二閘及高寳淤淺一俟回空過竣卽行勘估酌辦應用之欵臣崧駿再於江蘇粮道庫酌撥倘兩處協濟之外所短無多仍由臣盧士杰又常年工需濟用均另行奏明辦理至邳宿各閘切灘桃淤淮徐黄河撈洗淤淺悉照成案隨時妥爲辦理斷不敢稍涉虚糜所有邳宿濟漕各工撥欵赶辦緣由謹合詞恭摺具陳伏乞皇太后皇上聖鑒訓示謹奏軍機大臣奉旨着照所請該部知道欽此○○山西巡撫臣剛毅跪奏爲對調知縣以重地方恭摺仰祈聖鑒事竊照州縣爲親民之官必須人與地宜方足以資治理兹查代州屬之崞縣係專冲稍難中缺地當孔道訟務　多緝捕臨民均關緊要現任知縣吳錫田現年三十一歲河南内黄縣人由附生中式光緒二年丙子科舉人六年考取景山官學教習十一年五月遵海防例報捐知縣歸海防新班先選用赴部投供是年七月分選授今職領憑到省於十二年二月初一日到任該員安詳謹慎循分供職惟甫登仕版於斯缺不甚相宜自未便稍涉遷就查有榆次縣知縣盧策現年四十六歲係湖北廣濟縣人由禀生考取同治癸酉科拔貢甲戍朝考二等引見奉旨着以知縣用欽此籖掣山西是年九月初七日到省試用期滿甄别照例補用因辦理善後出力保歸本班儘先補用題署今職於光緒十二年二月初三日到任該員勤勉有爲講求撫字以之調　崞縣知縣可期措置裕如所遺榆次縣知縣山僻事簡治理不難卽以吳錫田對調亦堪膀任該員等均無有關降調違碍處分與例亦屬相符如此一轉移間人地各得其宜合無仰懇天恩俯念地方緊要准以榆次縣知縣盧策調補崞縣知縣所遺榆次縣知縣卽以崞縣知縣吳錫田調補實於浩理有裨如蒙俞允該員等係屬中簡對調銜缺相當毋庸送部引見據布政使張煦按察使嵩崑會詳前來理合繕　具陳伏乞皇太后皇上聖鑒謹奏軍機大臣奉旨吏部議奏欽此 
 
 

Page 10

 
 
[光緒十二年十二月十二日京報全録]  
　　宮門抄○諭旨三道録前○川督劉奏爲江防海防加收鹽厘應請立限停止以紓商力摺○又奏爲籌墊順直賑款發商刻期彚解摺○大臣謙奏爲委署知府知州片○將軍　等奏報郭爾喀國進貢起程日期片○將軍托等奏爲總管任滿又值四次期滿循例具奏摺○又奏爲提撥光緒十三年應放軍臺官兵俸餉摺○江撫德奏甄别道員片○十二月十二日兵部太常寺太僕寺正紅旗值日無引見○惇土等謝賞燕窩恩○澤公謝前引大臣恩○廣敏李廷簫俸滿卓異謝恩○分發道府任國楨等各謝恩○王景賢隆斌各預備召見○截取知府錫桐預備召見○奈曼王請假五日○英　請假二十日○掌儀司奏十五日祭奉先殿漪貝勒行禮○召見軍機王景賢隆斌錫桐李廷簫○○頭品頂戴四川總督臣劉秉璋跪奏爲江防海防加收川鹽釐金案應請立限停止以紓商力而顧餉源恭摺具陳仰祈聖鑒事竊據署鹽茶道沈守廉總　官運局候補道夏旹會詳江防海防加抽川鹽釐金一案久經遵行現據富順縣楚商李大生等具禀籲懇將江防海防　厘蠲除以紓商力等　伏查江楚兩省前以江防海防加收川鹽釐金曾將川鹽行楚成本正重虧折益多且楚北八州縣本係川省計岸與川鹽行銷楚省情形異詳請奏免旋准兩江總督臣曾國荃奏奉上諭着准其於萬户沱設卡遴員試辦倘川鹽停阻奏明撤局等因欽此欽遵各在案今據楚商李大生等禀稱自江楚增厘後濟楚引數驟形減少本年自正月至九月止所行之引尚未及本之半似此江河日下勢將不支且川鹽行楚認帮淮課照納楚厘爲數極鉅利息本已甚微近復加以江海防厘商力益困行引日少何以紓商困而顧餉源惟有據情詳請奏免等情前來臣查川省加厘早已奏停湖北歲抽川鹽厘金均得百萬兩兩江地大物博似不必專恃此厘况滇黔餉需以川省爲大宗除藩庫籌解不計外專就鹽滇黔論歲解滇黔軍餉至六十餘萬兩運多現該商等以鹽釐太重濟楚之引驟形短絀若不及時停止不獨川省益形窘迫更恐貽誤滇黔餉需且厘以江防海防爲名今江海撤防猶然加厘不止旣無以取信於商人而此後引滯煎停商灶交困於餉欵民生大有窒碍伏思兩江督臣曾國荃湖廣督臣裕禄公忠素著必能統籌大局酌劑盈虧蠲此日之徵收裕將來之挹注臣爲體恤商艱顧全邊餉起見如蒙俞允卽以光緒十三年正月初一日爲始一律停止除分咨户部及兩江湖廣各總督曁湖北巡撫查照外所有江防海防加收川鹽厘金應請立限停止以紓商力而顧餉源緣由謹恭摺具陳伏乞皇太后皇上聖鑒訓　謹奏軍機大臣奉旨户部議奏欽此○○頭品頂戴四川總督臣劉秉璋跪奏爲籌墊直賑欵發商刻期匯解情由恭摺具陳仰祈聖鑒事竊據署布政使游智開辦理籌餉局署按察使黄雲鵠成綿龍茂道承厚會詳本年順直水災汛濫數十州縣小民蕩析離居通飭各屬賑助一案奉批直省水災待賑孔殷若俟各屬　解誠恐緩不濟急應主藩司鹽茶道成綿道各庫先行籌墊銀兩匯解以資賑救等因遵卽在於司庫籌墊銀六千兩鹽茶道庫籌墊銀六千兩成綿道庫籌墊銀三千兩共銀一萬五千兩應請發交西商協同慶號於光緒十二年十一月初八日赴司承領並發給原鑄庫砝一付定限十二年前匯至直隷藩司交收領取文批回銷以資賑恤而濫爲災若待捐有成數必至緩不濟事前經批飭司道籌墊現旣共墊銀一萬五千兩自應赶緊匯解以濟要需除發文批給商承領刻期匯解一面仍飭上緊勸捐歸欵並咨明直隷總督查照外所有籌墊順直賑欵發商刻期匯解情由理合恭摺具陳伏乞皇太后皇上聖鑒謹奏軍機大臣奉旨知道了欽此○○謙禧片再奴才恭閱本年十一月初七日邸抄上諭承德府知府嵩林即行革職等因欽此又准吏部咨稱十一月初八日欽奉上諭直隷承德府知府員缺着廷杰補授欽此欽遵咨行前來奴才伏查嵩林旣經革職廷杰到任需時所有承德府印信應先委員收取暫行護理以重職守兹查有平泉州知州張繼良才識明敏堪以委令就近護理遞遺平泉州篆查有揀發知縣崇齡才具開展堪以委署除分檄飭遵照外理合會同直隷總督臣李鴻章合詞附片陳明伏乞聖鑒謹奏軍機大臣奉旨吏部知道欽此○○色楞額等片再廓爾喀國應進光緒八年分年班貢品欽奉諭旨准其呈進當經奴才等檄諭該國王欽遵辦理在案兹據禀稱所有應進貢品業已敬備齊全揀派正貢使喝箕一名熱拉畢噶爾瑪熱納副使一名薩爾達爾的熱克漫拉及頭目字識通役人等赴京恭進定期於本年七月初五日自陽布起程取道聶拉木行走等情禀報前來奴才等查照向例飭委署理西藏　擊駐防後藏都司川北右營都司雲騎尉世職楊廷萱帶領通曉廓爾喀字話教習學生以及兵丁人等馳赴聶拉木邊界迎護該貢使等來藏並行知前後藏糧賆及噶布倫等迅將應用烏拉食餉早爲預備齊全一俟　貢使入境妥爲供給應付前進勿稍遲誤以示懷柔除俟該貢使等行抵前藏照例筵宴犒賞再行揀委妥員護送至川並通札台站文武一併　護照料另將起程日期奏聞外謹附片陳明伏乞皇太后皇上聖鑒再奴才崇綱現在開缺合併聲明謹奏軍機大臣奉旨知道了欽此○○奴才托倫布永德跪奏爲察哈爾總管二次六年任滿又值四次三年期滿循照例案恭摺具奏仰祈聖鑒事竊據察哈爾正黄旗總管貢果爾呈稱職於同治十二年十月間在軍營奏調察哈爾廂紅旗總管十三年六月由營撤回是年十月間補行引見十一月十五日到任日起扣至光緒六年十一月十五日二次三年期滿又值六年任滿彼因奏派統帶馬隊官兵駐紥操防曾經奏請暫緩送京陛見等因奉旨貢果爾著俟防務稍鬆遣撤回旗再行來京欽此旋於七年間遣撤回旗詳蒙咨送兵部於光緒七年十月初六日帶領引見奉旨仍交軍機處記名欽此於八年六月間調補察哈爾正黄旗總管是年考騐軍政　該員保薦卓異於光緒九年三月二十五日由部帶領引見奉旨着准其卓異交軍機處記名欽此是年十一月十五日三次三年期滿詳蒙代奏奉旨着毋庸來見欽此欽遵在案現自光緒九年十一月十五日起本年扣至十一月十五日二次六年俸滿又届四次三年期滿呈請辦理前來奴才等恭查道光十二年正月間欽奉上諭向來盛京五部侍郎各省將軍都統副都統城守尉總管等有年班輪替進京之例嗣後着自到任之日起扣滿三年奏請陛見俱毋庸年班進京欽此又查中樞政考内開察哈爾總管六年任滿並無事故者秉公考察出具考語咨送兵部再加考騐帶領引見等語今總管貢果爾四次三年期滿又值二次六年任滿可否將該員送京陛見並出具考語送部引見之處自應循案請旨恭候欽定所有察哈爾總管二次六年任滿又值四次三年期滿緣由恭摺具奏伏乞皇上聖鑒謹奏軍機大臣奉旨貢果爾着母庸來見欽此○○奴才托倫布永德跪奏爲提撥光緒十三年應放軍臺官兵俸餉等項銀兩循案恭摺具奏仰祈聖鑒事竊查阿勒泰軍台四十四站每年俸餉羊價馬價紙張等項共應放銀二萬一千八百七十七兩五錢五分遇閏加銀一千六百二十四兩自隆五十四年奏准由張家口稅務監督每任解交銀二萬二千四兩零遇閏加銀三千兩歲有盈餘預備災荒之用仍限年扣還截至道光二十六年共積存　二萬六千兩零　年十一月經户部奏准自二十七年爲始所有應解軍台俸餉每年改令解銀二萬兩其少解之數卽將前項餘存抵補一俟將次用完先期由該都統奏明按照每年實用數目撥解等語奉旨依議欽此欽遵辦理後截至咸豐十年分積存銀兩均已用竣曾經核明應行找領數目並聲明以後分别有無閏月先期奏明撥解倘遇灾荒屆時另行酌辦奏奉硃批依議欽此欽遵各在案上年預調光緒十二年軍臺官兵俸餉等項銀兩時奏奉諭旨着照所請該衙門知道欽此欽遵亦在案兹當先期請撥之時查明年係屬有閏之年應放軍臺官兵俸餉馬價羊價紙張等項共需銀二萬三千五百零一兩五錢五分奴才等循照成案奏請由張家口稅務監督照數解交奴才衙門以備明年二月間分别散放恭候命下再行移咨户部理藩院内務府張家口稅務監督遵照辦理所有提撥光緒十三年應放　臺官兵俸餉等項銀兩緣由理合循案恭摺具奏伏乞皇太后皇上聖鑒訓示遵行爲此謹奏軍機大臣奉旨着照所請該衙門知道欽此○○德馨片再准部咨嗣後道府州縣保歸候候班人員應於到省一年後察看考核分别補用等因歷經遵　在案兹查有勞績保舉候補班補用道張興留試看一年期滿應行照章甄别據藩臬兩司詳請留省照例補用前來臣詳加察看勞績保舉候補班補用道張興留老成穩練堪以道員留於江西補用相應請旨留省照例補用謹會同兩江總督臣曾國荃附片陳明伏乞聖鑒謹奏軍機大臣奉旨吏部知道欽此 
 
