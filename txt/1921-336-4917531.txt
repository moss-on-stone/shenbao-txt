# 1921 - 336 - 4917531

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[蘇浙省議會兄弟也（老圃）]  
　　所謂蘇浙者號稱文物之區所謂議會者號稱民意代表其必有以異於官僚政治武人政治可知也乃會議成立以前旣甚囂塵上會議成立以後所議决者又不洽輿論論者乃謂官僚政治武人政治下所成立之機關成效不過如是其論調亦可悲矣　　貨捐之病商爲舉國所共知政府附加貨捐誓以一年爲期又爲舉國所共聞政府食言而肥吾姑弗深怪獨怪所謂江蘇省議會者反助桀爲虐爲之議决展期此無論增加全國商人負擔已越出蘇議會權限以外即在蘇言蘇江蘇之商人固不敢拜蘇議員之賜可斷言也　　我國官商合辦之業往往潛移默化成爲純粹之官僚式而其權操之商人者每爲官僚所不喜必破敗之而後已頃聞浙江省議會以地方實業銀行辦有成蹟乃議决退回商股改爲官辦此無論當時官股乃國庫所有本不在省議會干涉之列即就官商之原約而論要不容倚仗官勢剥奪商人之權利訂斷言也 
 
 

Page 5

 
 
   
 
 

Page 6

 
 
國内專電 
　　北京電昨閣議討論王寵惠辭職認王爲對美作用因美人事前許我爲助之處開會後不能辦到連一客郵之微尚留許多猶豫條件刁作謙亦恐受國人責備故擬發聲明書除部前日挽留刁外昨由院另發電挽留王全權政府深信此次太議情形均公開决無意外變化（九日下午一鐘） 
　　北京電院部急電施顧太會重要希始終其事勿萌退志免影響前途又外部另電周自齊蔡廷幹勉襄會議共維危局政府已起草魯案宣言書兩三日内通電各國並分送使團（九日下午七鐘） 
　　北京電美使館息施顧七日電請辭職謂王先辭周自齊蔡廷幹亦辭基鈞無能請另選賢員接替　　北京電美京電葡代表請將澳門交涉在會外解决請美國仲裁施使未允謂澳門問題應歸納於撤廢租界問題（九日下午五鐘） 
　　北京電胡維德電留日學生因學費無着旅館下逐客令羣趨使館坐索毫無秩序嗣向僑商凑借三萬七百元並承何恩溥張作相資助一萬五千元得暫息風潮請迅籌滙五萬元又正金借欵以條件太苛成否難必（九日下午六鐘） 
　　北京電前有西人赴部質問京漢與比商訂立購車合同事外部乃咨詢交部是否預經核准　　北京電閩李五日電院厦門太古橋樑仍未允撤中央向英使抗議如何答覆請將情形電示院復據英使言已飭厦門領事調查呈復俟覆到再逹（九日上午十二鐘） 
　　北京電膠濟路警歸交部籌備已咨行山東省署及有關各部署　　北京電奉省咨告外部俄艦違約擅查我國船艦已令江防王司令籌擬辦法以便對付（九日上午十二鐘） 
　　北京電京漢欠日欵千萬元利息二十五萬元决由滬撥交正金　　北京電津浦路派員計算與隴海高徐接軌赴台兒莊棗莊實測　　北京電政府調查全國地畝苦無確數現按光緒十三年册報各直省田地共八萬六千六百萬頃又二十一萬六千四百餘方丈以每畝加稅二分年可得二千萬弱擬以加賦擔保發行公債　　北京電院覆楊增新電宋金山膽敢槍殺馬參謀長兼科布多防守司令實屬傷心病狂應嚴緝務獲懲辦脅從概免株連如將該逆捕獲重賞傷亡議恤（九日下午一鐘） 
　　北京電奉張以京津交行現有公債票等財産約值市價二千餘萬願無條件接濟四百萬元准五日内運到（九日下午一鐘） 
　　北京電馮玉祥歌電陳逆又襲鳳縣經七師顧旅擊退（九日下午一鐘） 
　　北京電湖廣債券還本鹽署允由鹽餘撥六十萬基金撥四十萬連交部自籌半數交滙豐解决　　北京電部電滬電局陸武鳴拍電照岑西林成案記賬（九日下午一鐘） 
　　北京電福立克少將以報界調查委員資格請求華報界二事（一）中國社會文化商務實業各新聞宜多輸送美國以往時僅政治新聞不足以寄情感（二）請華美報界合力設法減輕外國新聞電費　　北京電洛陽訊吳佩孚籌劃陜事並憂川軍東犯特電蕭耀南等整隊嚴防（九日下午六鐘） 
　　北京電院得探報劉湘派員到滬購買鎗械飛機業已起運特電蘇皖鄂贛嚴密搜查（九日下午六鐘） 
　　北京電滬電話局長葉鴻辭長途電話停止進行交部去電挽留　　天津電本埠二十六團體發出通電反對魯案直接交涉並作遊行手執白旗上書警愓之字樣各商號亦懸白旗　　天津電京行封存之津交暗字鈔票於六七八三日共切燬五元十元百元三種票計百二十二萬六千五百十五元其一元之票日内亦切燬（以上九日下午十鐘） 
　　漢口電蕭商妥鄂省主軍餉由鄂地方稅支撥原駐客軍由鄂應解中央協專各欵支撥新駐客軍由增加鹽稅支撥並各搭官票銅元五分之一　　漢口電中央電蕭徵其兼任省長同意蕭謝絶　　漢口電敎職員十八人庚（八日）謁劉否認汪聲代理敎廳長劉答汪已辭現商後任（以上九日下午一鐘） 
　　香港電報載粤當道以莫榮新在粤虧公帑及捲逃鉅欵擬派員來滬控追　　香港電桂林駐兵四五萬祠宇校所均满（以上九日下午十鐘） 
　　南京電頃各界在高師開國民大會到數萬人公决魯案及反對會外調停電太會顧王力争旋男女學生七千餘人結隊至美英領事署請轉電美英政府主持公道　　（九日下午九鐘） 
國外專電 
華盛頓電刁作謙辭職宣言曰吾人僅有一事可爲我國人告者我國不强绝無可獲公道之望惟有勵精圖治整頓陸軍增高程度與西方埒準備以實力博出頭地耳報紙視大會所爲者爲中國之勝利實則空洞勝利而已吾人來此以爲大會必有大事業至少可聽受中國陳訴可杜絶搶劫行爲而非發表空言也乃依據二十一條要求所得之權利悉數保留撤銷外郵亦遇阻力增收關稅終被擱置日人且不允撤回軍隊焉（七日） 
　　華盛頓電日代表提出說帖釋其反對從中國某部份土地撤回軍隊及自行保衛之理由說帖包括西比利亞在内謂按中國事態雖駐外兵於北京亦屬必要必俟中國能保護满洲保持和平後日本始可將駐满日軍與駐紥西比利亞者同時撤退日本不能對感情的理論予以讓步致造成满洲發生國際嚴重困難之危險云（七日） 
　　華盛頓電中代表團發生内争四團員辭職以大會犧牲中國主張故辭職以示抗議辭者爲秘書長刁作謙高等顧問梁如浩周自齊蔡廷幹四人直接與日本談判魯案爲促成内争之原因雖傳說此四人辭職卽爲施顧王辭職之先聲然施顧王迄今尚未辭職衆意廣州與北京間之對抗使許多眞正主張爲之擾亂美官塲見中代表團之争執頗爲煩惱謂華人以中國利益爲慮而全不解大會召集之本旨尤昧於美國之好意預料此種行逕將促成華人所憤慮奮門之事項卽一種國際共管是　　　（六日） 
　　此電昨已由交通大學無線電傳來多錯字致有疑義故特將本館專電補錄　　東京電英美方面雖傳出電信不深信英美日法四國聨盟之運動但東京言論界及政界皆以爲此項運動確已成熟時事新報等謂四國聨盟所根據之說帖已由四國代表通過電致倫敦巴黎東京以便核准時事新報並載說帖原文内分四大條欵（一）爲保持太平洋島嶼内與附近土地及遠東全部之和平起見四國擔任隨時互换意見（二）四國尊重彼此在上述區域之土地權利（三）四國中有一國其土地或權利爲任何其他一國所侵犯時四國應商行必要方法（四）四國擔保維持太平洋與遠東之現狀尊重並保障非簽約國之獨立與土地完全東京朝日新聞稱說帖内容載有任何簽約國權利爲外人侵犯時其他簽約國助以兵力之條欵聞日政府關於海軍比例與四國盟約之訓示已於星期三日發出事前内閣外交調查會與樞密院皆有考慮聞樞密院曾將說帖所載四國盟約之原文與英日盟約互相比較後提出修正辦法俾與英日盟約更相符合今晨各報皆有批評以爲關於太平洋聨盟之談判已成事實可爲歡迎雖否認英日盟約必須覓代之說但有歡迎四國聨盟以代英日盟約之趨勢蓋以英日盟約不能歷久故也軍閥機關報如讀賣新聞等現開始攻擊日代表在華盛頓之行爲責其對美過於示弱時事新報華盛頓特派員連發長篇消息述四國聨盟談判之進行情形謂美國報紙雖一致否認談判成熟然不能變更其所得之確實消息說帖確已擬成已寄往各國京城準備簽字又謂就各方面探詢覺美國參議院必批准此約今可謂四國聨盟在事實上業已成功（八日） 
　　東京電時事新報美京電稱星期六日休士貝爾福加藤會議海軍比例事意見不同討論中止加藤力主什七比例休士雖出言恫嚇英國雖爲美國後援然加藤不稍讓步（八日） 
　　倫敦電日本如必欲保留陸奥戰艦英國將修正停告穹特式四大戰艦之前令恢復兩艘建築工程華盛頓傳來四國協約之消息甚爲人歡迎惟愛爾蘭問題之解决尤爲人注意（六日） 
[交通大學九日無線電]  
　　華盛頓電探悉中代表已接奉北京發來之明白訓示諭勿放棄無條件交還膠州之地位中代表稱如魯案談判不利中代表將退出　　華盛頓電有責任英人聲稱日内閣已接受四國太平洋諒解之議又謂日本已無得（疑是無條件之誤）接受五五三比例華盛頓電軍備會議雖展至星期三日再開但各國代表仍正式商榷海軍問題以待東京覆電遠東問題定星期三日開議但或須展緩日人以爲承認五五三比例與否之問題將使日本與重要之輿論相接觸 
　　華盛頓電各國代表刻致力以謀英日盟約之代替法故置海軍比例問題爲緩圖美國現正察視國内輿情若干參議員稱將辯論四國協定問題使公共注意　　巴黎電法國參議院以二百四十九對十二票通過白里安信任案 
[特約路透太議專電]  
　　九日華盛頓電四國協約漸得贊同而其他事件亦漸著趨向切實條約或諒解之形式最近重要問題之在討論中者爲太平洋軍港之防禦工程聞此事可以單獨條約或他種國際協示解决之實在事態尚未披露惟各方面談話顯有擬定下述各單獨議定之趨勢（一）英美日法合立一約各允遇有太平洋島嶼之争議先開談判以若干時爲限在限期内不得開戰（二）關於五五三比例與同類問題之條約或協定（三）各國共同宣言布告對於中國將來之原則（四）美日立約解决雅泊問題（五） 
關於山東之中日協定日人表團以爲上述各事互相啣接故日本態度須至其準備作全部事件之解决時始克决定東京來電現已接到一部分但日代表須俟接奉全文後始表示其地位　　九日紐約電紐約時報華盛頓訪員電稱四國盟約有四要點（一）規定太平洋境内之土地完全不得攻擊（二）聲明任何國在太平洋之重要利益遇有危害時在道德上須先商諸他國然後行動（三）載明如任何二立約國間發生齟齬須請其他兩國調停公斷（四）載明新約調印時英日盟約作廢又稱四國協約中無關於限制海軍或中國問題之事件　　八日倫敦電四國協約尚未脫稿聞此約與大會之决議不相聨屬豫料將包括與遠東有關係諸國問現有條約與諒解之主要部分至於中國除外之理由則爲以含有承認中國完全之聨盟而請中國加入顯與情理不合蓋衆信此約之主體近于列强對華之自制條例聞日代表現有 
 
 

Page 7

 
 
反對法國加入之運動其理由爲容許在遠東無重大利益之國參與其列將減輕該約實在之價值　　九日倫敦電晨郵報華盛頓訪員電稱日政府已無條件接受五五三之海軍比例 
[公電]  
　　滁縣來電申報轉全國國民公鑒華會危機一髮此間已有電華盛頓我國代表請堅持無條件交還青島取消二十一條如稍遷就是自絶於中國將與國人共棄之禍在眉睫時不我予請急起共圖挽救滁縣全體人民叩庚世界路透電 
[華會中之各種問題]  
　　八日華盛顿電據英人方面消息日本已接受四國了解以解决太平洋問題之建議遠東委員會今日通過决議案規定一切條約或了解凡有損十一月二十一日委員會所採納羅特氏關於中國土地與行政完全之决議案者概不加入　　八日電黎電華盛頓英人方面消息哈定總統决議今邀德國參與此次大會實屬無益哈定總統曾告美國紅十字常年會議謂縮减軍備會議將獲豫烊所不能及之勝利今後將永不请紅十字會救濟兵燹如此次大戰中所爲之程度　　八日巴黎電華府大會第四次全體會議因日代表尚未接東京訓令已展期明日舉行今料日政府對於休士氏所提出海軍噸位五五三比例之計畫必加贊成但此項同意尚未正式聲明故日代表未能有何行動中日争端現集中於旅順口日代表之意日本之得旅順代價甚大故無以此地交還中國之理由中國因日軍駐紥旅順頗爲不安至於日本由德人手所得之膠州租借地中代表因中國未簽字於凡爾塞和約故以爲不應承認此項轉移　　八日華盛頓電意代表表示願與英美法日四國協同經營中國之發展並圖加入現有之六國銀行圑　　八日華盛頓電美國代表圑顧間委員會提出裴興將軍草擬之報告主張完全廢棄各項化學戰品現信此項報告並不代表其他高級軍官之意見蓋諸軍官以爲化學戰品應與其他任何戰品受相同之考慮也聞四國協約草稿含有四欵其一宣布該約應代替英日聨盟又聞草約復規定嗣後如發生任何争端應彼此討論或開會議俾與哈定總统所抱按期舉行國際會議之意見合爲一體 
　　九日巴黎電華盛頓電稱法代表維維亞尼氏與貝爾福氏加藤氏休士氏會商兩小時討論四國協定維維亞尼氏已將原文電告巴黎請予接受日本覆文尚堪满意惟對於美國軍港有保留條件確悉此項協定專適用於關係所有之太平洋島嶼俟满洲等問題解决後約文始公布印度支那不適用此約法代表圑因尚未解决之問題頗關重要故將留住美京至十二月十四日之後四國協定俟美政府接到各方面皆願遵守之通知後即在全體大會發表大約其時在中星期之初而遠東三大國之海軍限制辦法亦可望同日公布　　八日南斐白洛方登電南斐首相斯末資將軍今日在温堡演說謂渠所持南斐苟非在華會有自立地位則不願參與華會之意見　爲英政府所注意其結果爲其他殖民地今日參與華會者皆爲其各個殖民地之代表而非英政府之代表渠之目的業已逹到故華盛頓所締結之任何條約南斐可立於與其他各國平等之地位簽定之美國向不重視南斐之地位今則不然此乃渠之力也云云 
[南愛爾蘭情形]  
　　九日倫敦電南愛爾蘭内閣會議散會後總統伐勒拉氏發表文告謂彼不能請國會或全國接受英愛和約伐勒拉氏勸民衆嚴守紀律以待十二月十四日國會開公共會議並稱閣員兩人贊同其意見 
[菲列賓議會與美國]  
　　九日馬尼剌電菲列賓議會將以兩院代表十人組織委員會研究伍德將軍與主白斯氏之報告以期實施相常之方法衆院已通過决議案規定選派委員圑豫料參院亦將有此舉動大約不日將有菲列賓委員圑赴美阻止政府正式答覆伍等之報告參議員索土氏乃有勢力之菲人據稱菲人如邀其赴美渠必謝絶蓋料反對伍等之報告實無成功之機會也參議員巴姆氏謂報告中所述四分之三乃益於菲人　　八日瓜地瑪拉電此間發生革命推倒赫里位總統之政府死十餘人總統已讓權與臨時政府現被禁於住宅内内閣各員現被禁於陸軍監獄（按瓜地瑪拉爲中美洲共和國） 
[各國近事記]  
　　八日巴黎電大使會議已命南斯拉夫政府撤退駐阿爾巴尼亞中立區域内之軍隊　　八日開羅電埃及首相亞特菜氏因英埃談判决裂業已辭職　　八日倫敦電加拿大國會選舉之結果自由黨得一百二十二席占絶對大多數保守黨占五十一席進步黨占五十九席工黨占兩席國外要聞 
[日人所傳之華會消息]  
　　日人東方通訊社八日華盛頓電云顧維鈞在本日之極東委員會提議凡不先謀諸中國或不與中國以參加之機會不得締結與中國有關係之條約協約等貝爾福許士埴原三氏對於此項提議皆有反對之演說次由葛特斯氏聲言曰不如於盧得案四條中附加一項載明參加此次會議之諸國不得締結違背盧得案第一項之趣旨之條約協約等各國全權互交换意見後結局遂略加修改與盧得案相分離而可决葛特斯案又同日電云魯案交涉討論青島官有公有財産問題已亘三日至今日尚未解决又九日東京電云時事新報載七日發華盛頓專電曰日本全權提出以自衛爲理由對於從中國領之若干部分撤退軍隊之事表示異議之說帖說帖中并涉及西伯利亞問題大致謂徵諸中國現在之情形則於中國之首府有外國軍隊存在之必要如中國已能保護满洲之平和則無論何時日本可將满洲駐兵撤退且同時可將西伯利亞及東支之駐兵撤退日本睹惹起满洲方面重大之國際的難局之危險不能爲感情的觀念所驅使 
[日本對我太議具體案之意見]  
　　自我國代表將各具體問題提出華盛頓會議之遠東委員會後日本之態度尤應注意頃據四日大阪每日新聞載稱日本政府對於加藤代表之請示經外務遞信陸軍海軍四省商議結果决定對於遠東委員會之决定條件並不加以何等保留直行承認本月二日之日本閣議亦已承認故外務省已將承認之旨訓電加藤代表但據同日大阪朝日新聞所載則自下仍在研究之中最後之决定當經六日之外交調查會通過第其大體方針必須以完全充實曩日議决之條件（即遠東委員會議决條件）爲撤廢之前提云云按據連日東訊日本對於满蒙及山東省内之郵電兩局均主張除外且察其趨勢此等地方之日本郵電局亦必在要求除外之列是則所謂無保留贊成者蓋指中國十八省内之日本郵局十四所而言也又其對於租借地之意見據四日大阪朝日新聞東京電話云華盛頓會議之遠東問題委員會自羅特氏之四大原則通過後各種問題如行坦坦之大道然惟尚未提及租借地與勢力範圍之兩問題而已但此問題不日當提出會議無疑故本月六日開會之外交調查委員會爲豫謀凖備起見亦當交换意見至於日本政府之方針對於租借地之撤廢勢力範圍之廢止其原則之贊成固無所用其躊躇但其實施則不能無條件容認必須以中國政府許可外國人在中國内地自由居住爲必須之前提又文化的設施之完備即敎堂病院等之設立不可不使居住中國内地之外人足以付託其生命又現在之混亂狀態之安定亦屬必要之事俟此　條件皆具備時即爲被承認之原則之實施期也是故此等問題異於撤廢郵局不能附以年限須上述各條件至於充分之時始能行之者也云云又對於撤退各國現駐軍隊之意見據三日大阪朝日新聞東京電話云所謂國際駐兵者乃庚子義和圑事件之際各國組織聨軍占領北京以來所派之軍隊也目下之兵力京奉鐵路沿綫及山海關有美國兵一千三百六十人法國兵一千○七十人意國兵八十五人荷蘭十六人日本一大隊半約一千九百十三名漢口亦有日軍一大隊此等軍隊爲侵害中國主權固不待言尤以於中央首都之北京駐紥外國兵爲中國一大侮辱由此見地言之善隣國之日本故率先聲明贊成（按日本代表之聲明係以各國贊成爲條件）各國想亦諒日本之態度而贊成共同撤兵無疑也再者因此問題之進展内河航行問題其中尤以各國軍艦並無何等協定而任意駛入揚子江之事實問題當行討論無疑而對於此事日本全權代表亦當首先贊同禁止航行無疑甚望中國早日覺醒謀時局之安定使日本之好意得以早日實現也 
[世界裁軍問題在國際聨盟大會中之經過（續）（西歐通社信）]  
　　軍器交易一問題第一及第二次國際聨盟大會皆曾加以研究此問題有二種區分一爲與未開化國之軍器交易是爲盟約第二十二條所視爲一顯然的大害一爲所謂文明國者與他所謂文明國者之軍器交易盟约中於此點亦有明文第所謂盟約者即尚未得美國之批准者也故去年大會之裁軍委員會（即第六委員會）及今年大會之裁軍委員會（即第三委員會）之對付此點皆感覺困難前者主張先求得盟約之一致批准已經大會通過後者亦力贊此種决議並希望得爲此次之華盛頓會議所採納更主張對於此問題作進一步之研究另制盟約以規定之且更主張聨盟之混合委員會當研究所以銷燬現存大批餘儲的軍器之方法謂此種軍器近一二年來所造禍害甚多蓋人多信一九一四至一九一八年之戰争已過去不易再來另售此種庫中物於現方在戰局中者爲有利故也若此種軍器不即銷燬亦當管理其交易與軍器交易有密切之關係者即私家製造軍器是也此次大會之裁軍委員會主張聨盟之混合委員會當繼續其研究結果必制定一種所以禁止或監督私家製造之草約提出於行政院爲此問題所召集之大會中此大會必當於下次聨盟大會開會期（一九二二年九月第一星期一日）前開會若此則裁軍委員會於下次聨盟大會中當可提出一切實辦法以對付此殺人之毒是委員會復主張各國所有軍備應明白區分何者爲所以維持其内國治安的何者爲其所以禦外侮的得此則聨盟之裁軍進行便减少一層阻礙蓋聨盟所亟欲研究者僅後一種也此次聨盟大會所組織之裁軍委員會主張舊事重提更致勸告書於各國政府請勿增加軍費冀尚未能同情於此一點者稍變更其舊態度大會所有關於此事之言論皆表示一種希望裁軍實現之熱誠有歎息此種運動進行之緩者（如奥地利亞代表是）無不同情於裁軍委員會之主張者唯法代表之一長演說雖其措詞敏妙表面上處處皆爲世界之永久和平設想其實意見略有不同法代表之言有曰一吾曾身親此次之大戰没吾部下某少年於其受傷濒死時第知囑告彼慈母而呼法蘭西萬嵗德人之有類此情形瀕死而呼德意志萬嵗者可無疑法人德人胡爲而不能共天同時以生存耶此輩愛國英雄之志願胡爲而不應實現耶吾人來此非爲此種志願之實現乎一此所以示法人之無野心也但彼復曰一德人今已幾於完全裁軍但重組軍隊之不可能乃亦鞏固的和平之重要原素苟人可另造殺人較易之進步的砲彈則舊式的軍器之銷燬其何益歟裁軍法人所甚願但欲先求得時勢之安全法人不以有形的裁軍爲满足法人所欲者道德上精神上之裁軍也一道德上精神上之裁軍證明非易而法代表必執此爲法人裁軍之先决問題可見武裝和平局面之過去時代去今尚遠法代表復謂貴族統治派與民治派之决曲直的戰争今日尚未告終法人不可不枕戈以待國際聨盟之兩次大會皆曾研究所以防止使用毒煤氣於戰事中之方法毒煤氣之毒究若何本社同人皆初不礶知之第據此次裁軍委員會之報告此毒之毒實有超出吾人尋常想像之外者是委員會謂具此毒之炸彈從空飛來就現時的知識之推想已有使民族爲墟之可能但戰勝之道旣在殺人之多則軍事時代之任何限制皆不易生效乃人所共知所謂防止之法者不過深怖於此種戰　器具於無法中試求法耳是委員會主張請求舉世之發明家科學家將其所知關於此物之種種秘密及現有何物可以爲之防禦完全公佈於世則某國之欲施用此毒者知他之有以應他民族可殺盡而自民族亦有被人殺盡之危險如是涉思即此時或將懔然而止　　聨盟知某種計畫多有賴於世界輿論及羣衆之贊助故與會之新聞記者旣備受種種優遇此次大會之裁軍委員會之報告員南非洲代表（ＬＯＲＤＲＯＢＥＲＴＣＥＣＩＬ）復曾立大會演臺上向世界勞動界作大聲之呼曰（吾知君等渴望世界之裁軍君等爲和平思想之大擁護者盍來助聨盟以遂此志舉世微君等無足完成此種事業者來立聨盟之背後臂助其進行以君等之助力以君等唯一之助力此大志願可成功也一國際聨盟者一世界各政府代表之組合也歐美政府及資本家素與勞動工人界立於反對地位有利益上之大衝突顧此組合者今竟欲與世界工人相提携矣月前之美國工人聨合會竟亦曾發出通電勸其同件贊助今日之裁軍運動其亦世界前途之一佳象歟（完十月二十日巴黎） 
國内要聞 
[魯案開始直交之經過]  
　　山東問題已於一日起在華盛頓於英美兩國調處之下與日本開始談判昨由某外交方面探得此事之經過情形如下先是我國代表於提出十項原則後旋將山東問題與撤廢客郵撤廢領事裁判權關稅自主等具體問題同時提出蓋本諸國民全體之主張也不圖英美等國見我提案中有山東問題一項且我代表復聲言山東問題必須提出大會十一月二十五日美國首席代表休士氏與英國代表貝爾福氏突然聨袂往訪日本代表加藤友三郎要求三代表秘密會晤加藤允之遂引入别室休士氏首先言曰一山東問題中國已决定提出會議恐於會議之前途有意外影響不如由中日兩國間直接談判以圖圓满解决英美兩國願盡最善之力居問調處日本向來主張直接交涉此事諒邀嘉納也一當時加藤氏以此事在意料之中遂欣然應曰一日本一向主張直接交涉曩已擬就大體解决案提示於中國乃中國竟不容納抱憾良深據予（加藤自稱）個人意見山東問題倘能由貴兩國代表居間調停而開始直接談判實中日兩國之幸遵即電陳本國政府請示一俟接到訓令當即奉覆）及兩人去後加藤氏即與德川埴原兩代表秘密會商均表欣悅之意遂决定即拍詳電報告其本國政府該電係逕致外務大臣内田康哉氏内容略謂一本日英美兩代表來訪述調停山東問題之意代表等以爲英美兩國之調停旣出於善意似不應拒绝如與以拒絶誠恐搆怨兩國貽惡感於將來今後將失去本問題解决機會不如此時容納　國之調停開始直接交涉較爲妥當希迅提閣議速决去取並望即日電覆一内田外相接電後即請高橋首相召集臨時閣議决定照加藤氏之電請容納英美之調停並即日致電加藤氏相機辦理一方休士貝爾福二氏於辭去加藤氏後旋亦聨袂往訪我國代表施肇基氏述明來意貝氏且言英國已簽字於凡爾賽和約凡推翻和約之問題英國勢難赞成故山東問題即提出會議恐亦無好結果此際不如由中日兩國自行解决英美自當盡力調處施代表當時亦允請示本國後答覆施亦與顧王兩代表商議隨即拍電外交部請示顔惠慶總長遂於上月二十八日星期六之閣議提出討論並說明我國所處地位之困難有不能拒絶調停之勢討論結果以兩國之調停爲主而以直接交涉爲從旋議决四條辦法閣議散後外交部即電令我代表照辦此十一月三十日以前之經過也迨三十日遠東委員會開會我代表即提出魯案休士氏遂正式說明英美願居間調處之意並定英美兩國亦各派代表二人列席與議故本月一日遂在全美會館開第一次談判將來此問題結果如何固難逆覩然據識者之觀測至華盛頓會議閉會以前必有解决至此案中最困難之山東鐵道處分問題將來如争執不决英美或當提出一種折衷案要求日本抛棄合辦權允中國備價贖還日本對此亦有退讓之意惟備價贖還一節以今日之中國財政狀態言决無贖還之能力故其結果仍將向新銀圑借欵而該鐵路亦歸新銀圑之權利又聞外交部方面因國民對於會外談判羣起非難日内已凖備正式宣布詳情將此次魯案所以開始由四國會商之經過盡行披露此件起草不日完竣约三四日中可以發表 
[京各界爲魯案奮起]  
　　一致反對直交 
　　北京各界聨合會及各校學生以魯案在會外交涉多與原來國民主張違背兹接滬電時機緊迫刻不容緩因定今日（八日）在中國大學由學生聨合會發起召集緊急會議討論進行方法其通啓如下本會因山東問題緊急特定於月之八日（星期四）午後二時假前門内西城根中國大學開會討論進行方法務請貴會代表届時出席爲盼又高師學生會昨日開緊急會討論山東問題當議决三辦法（一）須無條件交還（二）請參加華盛頓各國一致加入討論（三）不逹到目的中國應退出會議至於進行方法亦分數次進行（一）向各國表示我國民意（二）請我國代表力争（三）聨絡各圑體舉行游行運動聞以上决議將於今日提出學生聨合會討論中大學生亦因山東問題近在華府會議有直接交涉之傾向非常憤激乃於昨日（七日）開緊急會議其議决案件如下（一）聨絡全國各界表示全國民意統一且反對直接交涉致電我國出席各代表請尊重民意並宣言我國國民統一其稍有分裂情形者祇爲少數政客政見不統一之故對於國際與外交不生影響（二）北京學生聨合會聨絡京外各界舉行示威運動請外交當局拒絶直接交涉（三）用本校名義分散各種傳單激起全國一致力争（四）請北京各校敎職員極力維持敎育固結學生一致對外精神母以小事而遺大局之憂又各圑體聨合會發表宣言云關於山東問題一案本聨合會議前經於九月二十二日曁二十六日兩次會議議决拒絶直接交涉並將意見書宣布旋於十一月四日第八次會議議决將山東問題一案提出華盛頓會議並要求政府實行今山東問題業已由英美調停在華盛頓開始直接交涉當經我國十二月一日國務會議决定接受訓電顧施王三代表遵照本聨合會議認爲政府此次允許山東問題在華盛頓直接交涉爲違反全國人民公意之舉措所有此次違反民意直接交涉之責任應由政府負之本聨合會議絶對不能承認謹此宣言太平洋問題各圑體聨合會議十二月六日 
 
 

Page 8

 
 
   
 
 

Page 9

 
 
   
 
 

Page 10

 
 
内要聞二 
[北京通信（吹萬）]  
　　各部欠薪問題與内閣 
　　北京各部自八月節以後已完全成爲各自爲謀之局財政部自顧不暇更無除力爲他部籌薪資於是有敎育與司法兩部之罷工迄今日兩部薪水業已稍有辦法此亦該部人員所可聊以自慰者也　　敎育部欠薪業已六個月代部馬鄰翼以與部員意見不洽亦不肯負責設法而部員復多與馬爲難以是馬更不敢到部部員連日開會大都發言少而嘆氣多一種無聊神氣令人見之生憐有顧行者舊爲敎育部會計科員與銀行界頗相熟范源濓爲敎長時所借百萬即爲彼所經手刻已脫離敎部出爲中原實業銀行京行經理部員以其在銀行界有舊同僚之關係託向各銀行進行借欵以求該部得以發薪顧允之乃代與道勝商借據兩日來進行之結果道勝已允借三十萬兩由十一年陽曆一月份起分六個月每月交五萬兩但要求自明年五月起每月在道勝所存鹽餘項下扣五萬兩在實際上則僅借二十萬兩也此項借欵當由財部擔保允許到期扣欵部員希望在陽曆年底即借一期而道勝以事實上不能辦到拒之大約結果僅能於年底發薪一個半月自明年一月起每月可發一個半月至陽曆六月除每月可以不欠外且可帶償債欠三個月以敎部月支僅五萬餘元而所借者乃爲五萬兩也道勝方面旣已商妥財政部高凌霨亦允以鹽餘擔保惟以不再爲敎部設法爲條件故敎育部員之先發三月薪要求大概非犧牲不可一部分之部員以有九個月薪可發則亦主張就此開工但對於馬鄰翼氏則仍表示反對或者以去馬爲復職之地步亦未可知　　司法部知財部之不可恃亦爲自决之商榷結果有人獻策籌欵對於律師一業大開方便之門自明年一月起允律師在各縣出庭且放寛律師之資格非特本國各專門學校畢業者可以充當即在外國學校中掛名之學生亦在所不拒但爲律師者皆須到部登記每人當付登記費二百零二元如有人告發證明其人無律師資格因而取消其資格則登記費亦不退還預算每縣有律師三人則登記費一項已可收入二百餘萬而法部二年之薪水可以問題矣法部薪水問題固可以此爲解决辦法然各縣自有律師出庭後訟事必益繁而以縣知事兼承審者且益難爲各省法政學生則又多一出路矣參謀部雖改建門牆而風水依然欠薪毫無希望前日忽發現部員吳某譚某等私售湖南湖北江西等省軍用地圖與南軍事吳譚皆已被捕今日上午由李某訊問竟用刑訊吳杖三百供出同黨三十餘人現部員人人自危而究其所以破案之故則爲日來檢查郵件得湘中來函囑彼等從速將該件送至湘也是否爲南軍有意陷害或爲實情尚不可知說者謂即使實情欠薪至一年餘貧無以生迫而出此亦殊可憫但經此一變故棄幟而去者必多欠薪問題或可以不了了之矣有人向政府進議主張實行裁員以前欠薪則發有利國庫劵作一結束政府中人頗有以爲然者但内閣如此一時亦無從着手恐將待内閣决定以後方能進行也府院之争靳不願於此時表示辭意擬謀與公府方面聨絡并命張志潭銷假因外間謡傳張志潭助徐擬電稿靳將免其職故靳益不能聽張辭明日且約入府向徐表示以後主張當完全與府一致以息謡言然靳雖表示服從而内閣之究能維持否恐尚爲問題也 
[政潮中之閙窮聲]  
　　府院間之意見蓄積已久一朝發洩確難言即日平復惟以窮到力竭聲嘶之時各大老雖扯破面皮大閙特閙然亦不至生若何影響蓋平時原本一聽之關内外之有力者此次之風潮或亦歸結於有力者之干涉即於止息是則操持之人完全非閙者之本身故敢斷言其無若何影響不過徒見政局之騷懮不寗而已此次政潮之本身就表面言之爲府院意見爲兩張下野就内容言之確有兩有力方之參加如烟酒督辦之繼任人物問題喧傳某方保汪士元保屈映光某方保王永江即其見端也至如所謂府方面如何倦勤如何罪已此本爲政潮中之一點綴其實即政局中人全個倦勤於國家前途並不生十分影響但吾人爲圖清静計故不願使推演此種無味之閙耳據昨日消息此種倦勤之聲浪與文章鼓動宣佈後奉直兩方均派代表來京親至府中勸徐不必灰心自少不了冠冕堂皇的幾句話相傳徐氏對兩方代表之總答詞不過曰罪已倦勤之意思表現後如各方再不相諒亦只有讓賢而已是所謂倦勤所謂罪已不過爲求各方諒解之一步更說不到如何不幹也　　至於政府窮之消息可分現狀與救濟兩面說去屬於現狀方面者有各部之閙窮與李士偉之討債兹爲比誌如下敎育部罷工多日至今薪水仍難沾潤分文聞該部員司除連日開會籌商辦法外其急於發薪之部員多作無聊之慰藉有謂今日道勝銀行借欵可以成功者有謂明日財部支票可以撥發者輾轉相傳不知者信以爲眞迭爲欣然色喜而一探實際則無不懊喪萬狀現多數部員生活現狀已無法維持重以年關在即勢將坐斃故有多人已出京回籍預備避債陸軍部欠薪年餘部員無不呌苦連天日昨部員某君條陳請將陸軍部所有諮議差遺自明年一月起一律留名停薪至以前欠薪則分作數次補給能發一月即少一月以免欠薪堆積愈無清還之日陸部當局以該條陳雖是但須先籌的欵發薪一兩月始克實行現並此一兩個月薪傣亦無法籌挪故此策終難辦到交通部月來亦感困難到期外債之數目實以交通項下爲最多即截至上月底止到期未還之交通債欵共約二千萬此亦爲交長求去之一原因蓋年内若不清還則路政一項且將引起外交上之重大問題各機關之窮狀旣皆如是故各閣員辭職問題亦未打消聞前日司法總長董康呈請辭職已經府院慰留大約須俟繼任有人方能照准敎部次長馬鄰翼以經費無從應付且爲部下不满意决心缷任政部已派員徵求繼任者之同意俟妥協後即予批准　　中日實業公司理事長李士偉近日往來京津頗忙說者皆謂係替政府帮忙借債前日李又到京據某要人云李係來京討債蓋政府欠該公司欵項甚巨兹又有應付某項息欵二十五萬元到期政府未付故李親來商討此欵欠息並謂還本可展期付息萬不能失信用政府已令交通部趕即籌付　　至關於救濟方面者則有財政會議之三項辦法與某會辦改良烟酒稅印花稅之條件陳兹亦爲比誌如下政府方面日前財政會議三項（甲）屬於陽曆年關者計軍警餉項一百萬元内有七十萬元由特種庫劵上騰出又三十萬元由鹽務署直撥又各機關人員俸給年内准發一個月（乙）欠薪欠餉問題人有主張設清理處發債劵一次付清計共欠一萬萬六千九百萬元之譜（丙）陰曆年關財政則以發行十一年公債爲挹注至擔保品除官産未供抵押者外尚有議及田賦之一部者然尚未决定又聞某會辦（美人）條陳政府擬改良烟酒印花辦法以增收入凡外國烟品亦一律課稅酒則須裝入瓶内以印花稅貼之瓶上照此辦法烟酒印花稅每年可增兩倍且無漏稅之虞云 
[京敎育界反對馬鄰翼回部]  
　　北京專門以上八校敎職員因校欵無着馬鄰翼又久不到部日前特具呈府院請另簡賢能敎育當局以重敎育兹又致電全國請持公論一致贊助並謂馬氏若再懸棧當與之斷絶關係兹將其原文登錄如下敎育次長馬鄰翼自代理部務以來行將半載因循敷行百事廢弛武昌高師學子來京請願下榻部中飢寒交迫彼則蟄居午門人事罕接八校經費積欠三月屢次食言恬不爲怪邇者部員罷工將届兼旬馬乃徜徉津門坐觀風色會逢其人又有家禍勢難安枕黃鵠一舉青冥無　遂初高賦此公或無用世之志矣惟長官出走司員罷工國立八校有斷炊之憂行政機關現破裂之象事關國本有識同憂敝會於本日上呈府院懇請速派敎育長官以奠危局貴會領袖羣倫亮難坐視敢乞通電海内一致贊襄倘得才識兼著者出領斯職敎育之幸亦同人之幸也抑有進者近日都下圑體應時發生者其多如國大率假託名義負之而趨一人之去留一事之向背莫不有正負之主張對當之論調請張爲幻昧視紛聞端賴高賢主持國論即如此次馬氏外慚清議内疚神明單騎出都誼無反顧爱人以德之君子方宜喻以急流勇退以讓賢路而竟有大肆簧鼓挽其戀棧者人之度量相越何其遠也國立八校爲冲中直轄關係至密特開會社論鄭重决議倘馬氏爲羣下所誘捲土重來敝會定當斷絶關係不與周旋蓋所以尊重國家之機關兼以維持馬氏之人格微尚所在不卹其他用特通電全國表明態度伏冀垂鑒悃忱通力合作敎育前途庶幾有幸附致呈文稿件一紙統祈青及 
[四誌陜西之戰事（景平）]  
　　陜西戰亂情形旣如前三函所述然而形勢複雜殊非數日即能了事今日消息西路戰事馮玉祥已得陸洪濤之援應甘軍業已出發進駐長武一帶以資牽制而南路戰事第七師十三旅長顧琢塘復肯用命奮勇直前不數日間已將安康完全佔領以故馮平祥魚日兩電不似前此之萬分告急矣聞所以收此效果原因有二一因院部曾於東日致萬急電於陸洪濤略稱陜西第一師旅長岳維峻與陳樹藩聨絡一氣自由稱兵進逼邠州現在郭金榜部被圍於邠城形勢危急萬分希執事迅派得力軍隊進駐長武一帶以資協剿如果得以平定將來必有相當辦法等語陸於冬日即覆電院部答應即日進援此爲直軍勢壯之一原因也吳佩孚自三日旋回洛陽即拍萬急電至西安囑馮玉祥對於戰事須注意於南路方面第七師係屢經戰陣之兵須利用軍心鼓舞前進至於餉項一層子予與曹巡閱使負完全責任旬日内當先撥若干以维軍心且予必俟奠定陜局然後赴漢望即以此意向衆宣言以期將士用命一鼓盪平爲一勞永逸之計此又爲直軍勢壯之一原因也馮玉祥魚日之第一電寥寥數語係報告西路情形謂邠州被圍郭統領金榜奮勇抵抗竭力維持現尚與敵仍在對峙中甘軍已於冬日進兵應援並令第二十師相繼牽制岳維峻兵力雖衆不難迎刃而解除飭各軍合力進攻外所有受傷官兵已分别醫恤希釋厪系第二電則鋪揚南路戰事情形稱據第七師顧旅長琢塘江電報告稱職前奉令率隊討陳於二十八日午前整隊出發行抵仙姑遍地方遇敵甚衆恃險抵抗向我射肇當撥隊進擊激戰至三小時始將敵擊敗潰逃此後小河口兩河關將軍山老鼠嘴等處均有敵軍節節設防恃險駐守經我軍分路抄襲越嶺進攻幸托威福均經我軍擊退失獲勝利節節進逼於本月三日行至距安康十餘里地方敵復憑河扼險抵拒我軍將河中船隻悉數拘集南岸職比令各電繞由漢水下游二十餘里潛渡抄擊夾攻將敵擊破敵勢不支均向平利一帶敗逃於下午四時將安康完全佔據復派隊追擊二十餘里時因天晚未便窮追計自鳳鳳嘴至安康沿途所遇敵軍係張藩姜鴻模及張飛生王紹堂等之殘部均被我軍擊散光後數役共擊斃敵兵九十餘名生擒五十餘名獲得槍械子彈及軍用品等物件不勝其數現在職部除令輜重營留駐兩河關爲掩護後方接濟外其餘各圑營均已開抵安康謹電奉聞餘容續報等情除覆電獎勵並令其迅速追剿外謹聞云云執此以觀西路　事岳維峻以受甘軍之牽制或不至再有劇烈戰争至於南路戰事直軍似已獲勝但尚未知有無變化耳 
[京津交行籌備全兌消息]  
　　交通銀行近日籌備津票無限兌現進行甚力葉恭綽昨自奉天回津言與奉張會見之結果張氏對於交行之恢復願以現欵贊助惟爲數若干尚未確定至交行最近内容天津方面未收回之票額尚有二百餘萬元津行有現金凖備七十餘萬元昨又收到稅務司公債本息洋三十三萬元共有現洋一百餘萬元刻下津行聨同京行統籌一切據聞京行所發行紅日字鈔票現尚未收回者共一百五十二萬七千餘元除現存現欵一百餘萬元除尚有各地交行陸續寄運未到之欵二百餘萬元一俟到齊即運同津行有暗字之票完全實行無限制之兌現恢復原狀惟存欵若何辦法現在尚說不到天津總商會昨接行總裁曹汝霖覆函云敬覆者昨奉大函極感藎籌愧悚無似前奉惠函當與同人盡力　畫以未得完全辦法審愼遲廻致不敢冒昧奉覆敝行此次之事旣荷維持復勞碩畫原誼熱誠感佩曷旣現在梁董事長士詒亦已回京此後商承有自規畫當有遵循併力通籌絶不敢稍存怠忽一俟措置京緒再當奉逹至於截角銷燬一節敝行本極贊同弟持之尤甚前晤張君品題當已面罄一切其始財政部因手續稍繁爲辦理迅速起見特將該項鈔票會同軍警機關先行加封對外藉示不再發行之意嗣經貴會代表力主切燬與敝行用意正同當即詳切向當局說明亦已諒解今日已邀集原封人員分别啓封從事切毁因警廳派員未到明日（六日）定能實行敝行爲恢復固有狀况鞏固將來信用此節必當辦到尚祈釋念爲幸 
[新德使呈遞國書]  
　　昨日（七日）上午十時新任德國駐京公使博愛羣進府覲見並呈遞接任國書兹將覲見頌詞及答詞原文照錄如下（覲見頌詞）大總統閣下本公使奉本國大總統之命爲世界戰争以後本國駐華之第一任公使實深榮幸竊謂凡圖一國之昌盛與謀世界各國之昌盛其最適宜之方法在關於經濟上精神上各國協力合作互相贊助此本公使所深幸而無疑者也故必以所有之職權踴躍從事以期相繫相維彼此了解使中德邦交日臻親密深望邇來兩國互訂之協約爲欠遠親睦合作之嚆矢且兩國可獲完满之公益及其幸福甚企盡職公務之際本公使及德國之和平政策均得貴大總統及貴國政府之信任本公使之任務在使兩國經濟上精神上之關係日益密切尚請貴大總統予完全美意之待遇與貴國政府實力之扶持本公使奉本國大總統特命充駐中華民國全權公使兹將任命國書恭呈鈞鑒謹遵本國大總統之命代逹對貴大總统欽仰之忱誠心友谊之意並頌政躬康泰貴國國運昌隆（答詞）貴公使奉貴國大總統任命爲駐華特命全權公使本日親遞到任國書本大總統接受之餘良深嘉慰貴公使昔曾在華任事洞悉吾國情形此次貴國任爲駐華全權公使必能使兩國交誼日臻輯睦本大總統尤深欣幸現在世界各國日盼眞正和平實現以期同享幸福此次中國以相互平等之精神互訂協約自可爲鞏固和平之嚆矢我兩國民治之邦欲得美满之結果自應在經濟上精神上互相贊助互相維繫誠有如貴公使所言者至貴公使在華任事期内本大總統自當推誠相待而本國政府亦必樂子協助俾得克盡厥職兹請貴公使將本大總統景仰曁親厚之意轉逢貴國大總統閣下並頌貴國國運郅隆貴國大總統幸福貴公使福履康泰又新任德國使博愛呈遞接任國書覲見銜名如下特命全權公使博愛DRADIRBOYE大使館參議卜爾熙GESUNDTSCHAITSSRAT 
DRVONBORCH參贊吉溥利LEGATIODSSEKRETAR 
GIPPERICH漢文參贊白仁德LEGATIONSSEKRETARBEHTENE 
參贊銜隨員羅德KEGATUIBSSEKEARDRROHDE頭等書記官寶布利扣GESUNDTSCHAFTSKUNLERDOBRCKAW 
[西報紀俄蒙近狀]  
　　國聞通信社譯字林報北京通信云近來中外報紙因注 
目於華盛頓會議及北京財政情形對於庫倫及大連會議之情形鮮有述及之者惟庫倫局勢固仍堪注意而大連會議則暗中亦在進行也據庫倫回京諸外人言赤軍之治理該地均較華人及恩琴爲佳當恩琴在庫倫時所收租稅綦重致外商悉受其痛苦汽油及其他庫倫難得之貨物多被没收但今則外人商業已漸恢復而對於蒙人尤關重要之庫倫與張家口間華人商業亦恢復其原有之範圍居民中之對於紅軍表示不满者僅有日人緣十月内有一三井公司之日人某因見歐美人往來蒙古並無阻碍亦由張家口到庫乃居留彼處兩日以後即行失踨據某華人言該日人已被逮捕並勒令出境又一人言彼曾於恰克圖道中見其乘一馬車由軍士押送而去庫城居留華人又謂尚有與恩琴有關係之日軍官數人現方禁於該處獄中不久亦將遞解出境此外庫倫别無其他日人據此以觀該公司日人之被逐或者因赤軍不許有日人居住該地之故也蒙古王公對於赤軍政府最表示奇異之處則引用白魯得人是也凡每一機關之中必有辦事官三員一爲蒙人一爲白魯得人一即共産黨之俄人操實權者爲俄人白魯得人爲之助而蒙人則有名無實之領袖耳蒙古王公深信俄人將以治理西比利亞白魯得人之方法治理蒙古换言之其意即欲使内外蒙古變爲蘇維埃之省分而已中俄满洲里會議尚未定有確期惟雙方則聲稱爲期不遠赤塔代表否認蒙古事件將加以討論謂赤塔對於蒙古並無何等志願其軍隊已完全撤退若中國必須討論該問題則該會議應加入莫斯科代表否則由赤塔代表莫斯科亦可尚有一事亦已傳說多時而尚未實現者即莫斯科到華代表圑之蒞止是也雖此地俄人傳說該代表圑可以不日到京然據最近消息該圑至今且猶未行抵赤塔該圑首領係賈飛前爲彼得格勒之國際法敎授前即與德國協議商約及與依索尼亞波蘭魯索尼亞等國訂定各種條约者也西比利亞鐵道之交通現有除美國人外均可完全通行之說凡欲至赤塔者在哈爾濱或满洲里檢驗護照欲至莫斯科者在赤塔檢騐護照满洲里至赤塔之快車每星期一四夜開行自北京至赤塔約有四日路程自赤塔至伊爾庫次克每日有車開行需時則二十四小時車箱中之一節則開往莫斯科赤塔有通票出售自伊爾庫次克至莫斯科按照火車表的定時問計算爲時十日由北京至莫斯科則十六日美國人之所以不能通行該路者則以美國與蘇維埃並未訂有商約或其他條約且因美不許美國人持護照往俄之故故俄爲報復計不許美人經行其國内云至大連會議吾人若加以精確之計算則已開會三四月但以俄人仍堅持待俄疆日軍完全撤退之後始行議以商約會議毫無進步可言所謂俄疆者且包括北庫頁而言之而日人則對於完全撤退雖已承諾但須先簽定商約然後由日人自定其撤退之期間今雙方正在相持之中赤塔議會中少數議員則主張撤回代表彼等新近復聲言日人擬壓迫赤塔代表使其簽定商約且並煽動伯力等處白俄騷動使赤塔代表喪氣藉逹其同樣之目的又謂日俄若於大連交涉將使赤塔對於列强要求與以同情援助之機會減少應速放棄該會議而將日人在西比利亞騷亂之情形訴諸列强與今日之中國取同一之熊度云 
[漢口人力車夫罷工未解决]  
　　漢口租界人力車夫六千餘人因反對車行加租於一日起全體罷工查車行每車一乘日收租錢八百除工頭得錢七十以及車捐修理費三十外實得利益七百文而車夫勞動一日之所入除繳納車租外尚不能有七百文之數乃車行一意盤剥屢圖漲租車夫爲維持生活計不得不出於自衛之一途不料此六千勞動界忍飢耐寒怠業數日而車行方面則以所受損失基綦微堅持至底一般車夫以車行肆意孤行於三日在大智門鐵路外表决三項辦法（一）派代表到工部局告車行（二）派代表赴軍省兩署呼籲請求援助（三）推人起稿宣布罷工經過情形又結隊百餘手持白旗游行各街市呼號痛哭之聲路人爲之感泣夏口知事侯小汀洋務公所所長楊厚卿及各關聨合會長馬剛侯見彼此情勢迫切恐致激變特居問調停擬每車一乘加租百文無如車行方面旣不承認車夫方面亦絶對拒絶調停遂歸無效英巡捕心亦致函車行勸其打銷加租車行仍不之許以是風潮愈益擴大各圑體聨合會見調停未能奏功乃致函交涉署請照會英法領事主持正義勸令車行讓步英領遂於四日召集五國行政委員會英領主將車行開放以免操縱法領不允致無結果而散車夫無法昨又在某處决議自五日起如車行方面尚持初議决定展長罷工至一星期並提出口减租金二百以爲抵制車行因多洋商目前尚無讓步之表示恐此風潮一時尚難解决也此事發生後各法圑發表意見爲車夫援助者時有所聞而思利用此機會造成特殊勢力者亦不乏人日來勞工互助圑青年圑工界十人圑苦工救濟會等向未露面之圑體傳播種種傳單言詞激烈當道恐此事若不平息難保不生意外事故刻已一面與英法領交涉警告車行讓步一面又令軍警維持秩序以防車夫暴動今日下午有數百車夫在大智門外集合被警隊武力解散而羣情憤激形勢或更因之嚴重也（ 
十二月六日） 
[漳厦車在江東橋被刦]  
　　漳厦鐵路僅開自嵩嶼至江東橋六十英里之路綫火車每日往來兩次七句鐘由江東橋開車九句鐘到嵩嶼由嵩嶼乘小輪抵厦由厦往漳之客則自八句半鐘乘小輪到嵩嶼候車二十五號上午有厦門往漳之客千餘人於八句半鐘乘小火輪到嵩嶼候車久候不來至下午三句鐘火車始抵嵩嶼車中搭客甚形狼狽有跌傷手足者有頭破血流者衣服行李一無所有據云是早七句鐘在江東橋買票登車甫欲開駛忽有土匪二百餘人身穿軍服前行者手執白旗口吹洋號或吹小哨各持快槍距車站二里之地即開槍射擊子彈如雨車中搭客均下車奔逃站長及各員役亦赤手逃避均過江東橋向漳州方面而走土匪自後追逐沿途放槍追至橋西半里許即吹號歸隊復回江東橋入車站大肆搜刦復將各站房搗毁車站刦後即登火車席捲所有行李銀物復攻刦該處釐局局内被刦一空乃呼嘯而去釐金員役被擊斃四人又該處買點心之一男子被斃在橋上一婦人抱一嬰兒被擊斃在路中血流遍地站長及各員役徒步奔至漳州向臧致平師長報告司車人回車於十二點鐘始開車來嵩嶼至嵩嶼時已三句鐘是日下午四句鐘厦門高全忠旅長派兵一營往江東橋漳州臧致平師長亦派兵至該匪已不知去向至二十八號始知該匪竄往長泰復由厦門派兵往長泰剿辦現尚在追剿中 
[魯人對於魯案直交之奮争]  
　　華府會議現正議及遠東問題近接魯省派赴美京之代表報告謂山東問題勢將容納英美之調停在會外解决而各報所載之消息亦復如是山東各界聨合會以此爲魯人生死關頭頗感切膚之痛已發出緊急通知定於本日召集評議聨席大會其通知文云逕啓者邇來太平洋會議形勢異常危急直接交涉之聲浪各報喧傳吾東之生死關頭迫在眉睫吾會居民氣先導應有相當動作以救危亡兹特定七號（星期三日）午後　點開評幹聨席會討論辦法事危矣存亡榮辱在此一舉矣素仰先生關心外交良心救國此其時也届時務祈駕臨是爲至禱山東各界聨合會啓十二月六號此外學生聨合總會昨晚亦發出緊急公函召集六專門三中學三女學三講習所一師範於同日（本日）三點開緊　大會積極動作開過此會後並預備開國民大會再接再厲以冀唤起同胞一致奮起力争此存亡一舉之交涉也　　山東留日同鄕會對於魯案直接交涉亦已發表宣言書其文如下自日本佔據青島並逼我締結二十一條秘約以來我國人民奔走號呼於兹數年矣惟以國家方處 
 
 

Page 11

 
 
積弱之勢我國民復疲茶無力徒手仗正義不足以戰勝强權故　訴公論於世界求同情於友邦當聨盟會議之際我國人聲嘶力竭乞援各國冀得公正之仲裁卒以日本人横施狡計百端阻撓致我提議未能成功我代表多方婉轉僅得保留作爲懸案於該縣案未結之時日本又欲迫脅我政府與作直接交涉我國人深知此直接交涉必受日本之威脅陷於失敗地位故極力反對不欲私行秘議自招利權喪失而欲提出公開或得公正裁判之利益是我國民對於山東問題其惟一之决心即欲提出於此次華盛頓會議是也其欲提出於該會議之理由即欲得列國之公裁是也時至今日華盛頓之會議已開幕　我國派遣之代表已蒞席矣於此會議席上關於我國之利害問題固多而我東人視爲最大且重要者厥惟山東問題刻下山東問題在會議席上若何解决尚未實現然噩耗傳來又由中日兩國委員在華盛頓單獨直接交涉矣此直接交涉吾人不敢必其失敗亦不敢必其佔勝倘交涉而失敗我東人果應如何對待乎同人等懲前毖後危不自安值此生死關頭迫切之時敢再與桑梓父老兄弟一痛陳之日本之何以佔據青島及何以發生二十一條之秘約時至今日我國人皆知之矣其事純係欺騙威脅掠奪之行爲猶如强盜入室刧其僕人威迫利誘使售其家主之財物而簽約焉此僕人之是否有罪姑且不論而强盜刧奪之罪顯　易知彼家主之不能承認此簽約爲有效更無庸言乃今者家主幼弱無力禦侮彼强盜者竟對此僕人逼其履行已諾之約倘此僕人能不畏其强迫猶爲家主之幸設此僕人仍屈於勢力之下勉强應承不已陷於萬刧不復之境耶嗟呼我魯省父老兄弟其聽之山東者山東人之山東非政府一二人之山東亦非代表委員一二人之山東也山東問題之成敗關係山東人之利害實大關係政府一二人及代表委員一二人之利害猶小也我山東人苟不欲陷於萬刧不復之境全在吾山東人之自决自救今我政府代表旣於議席之上直接交涉山東問題成敗之權操於彼數人之手而禍福所關則及於我東人四千萬值此禍福未分之際我東人其坐觀成敗静候吉凶消息之至乎抑當念危思亡預籌對待之策乎與其鑄錯已成不可挽救不如先事綢繆預爲凖備同人等迫於桑梓之情謹草山東問題直接交涉之對策數條貢獻於我齊魯父老兄弟之前（一）聨合全省農工商學各界全體組織魯案交涉後援會（二）聲明無論何人對於魯案與日本交涉之結果凡損及山東人之利權及違拂山東人之公意者山東人均不承認（三）聲明倘日本由任何人手中取得山東人所不承認之權利時山東人即對外宣言以仇敵視日本人（四）山東人對付日之人事實視山東人現在及將來之實力爲凖目下則以排斥日貨或與日本斷絶往還爲入手（五）設法將上述各綱普及於全省人民並要求全國同胞之聲助山東問題旣爲山東人全體生死利害之關係自當合山東人全體之公意以研究之同人等勢微力寡不過草此粗綱大略爲我魯省父老兄弟研究魯案對策之參考倘海内同胞有與此旨相輔助相匡正之高見碩畫足以保我國土利權者尤我齊魯全體之幸也嗚呼事急矣時迫矣我齊魯四千萬同胞其急起直追其速自决其勿自餒山東留日學生全體叩 
[浙人對魯案之表示]  
　　反對會外談判 
　　浙江國民外交大會昨日（八日）下午在杭州律師公會開會到會者有國民自治會律師公會醫藥學會體育研究會省議會德育會省敎育會女界聨合會社會敎育協會杭州總商會省農會浙江體育會照相公會專醫蠶業體育體師鹽務甲商蕙蘭女師女職宗文又女體弘道等校公推阮荀伯君主席許倬雲陳國楨記錄由阮君出所擬電稿請大會修正一致通過托由省議會代發（杜副議長携去）電費由各公圑自行分認於九日上午十二時以前繳於省敎育會計漢章葉適今代收並推童一心阮荀伯爲會章起草員宓敬身爲對内電文起草員從明日起各校一律出發講演傳單由各校各法圑自行分擔並宗於十日上午在公衆運動塲開國民大會即推定羅霞天陳國楨梅祖芳張錫綸俞民新杜廣鈞魏瑞芝朱有麟彭惠秀爲國民大會籌備幹事議畢散會（附致華盛頓電）（一）華盛頓會議主席休士君曁各國代表鑒二十一條受日政府迫脅而成未經中國國會同意應根本取消魯案尤望公道解决會外交涉實違中國民意萬難承認中華民國浙江省國民外交大會庚（二）華盛頓中國公使館轉華府會議代表圑曁余蔣兩代表鑒魯案係我國存亡會外交涉大違民意本省各公圑集議誓不承認應請速提太會公判勿損主權浙江省國民外交大會庚 
[蘇議會紀事]  
　　第五日議事情形 
　　八日下午三時蘇議會開第五次議事大會議員簽到八十一人徐果人主席依程開議（一）省長交議省敎育行政會議議决貨物稅帶徵特别捐辦理義務敎育案此案自屠宜厚等極端反對後争持兩日迄未解决本日事前接洽姑交審查再說好在此次審查會皆爲金陵俱樂部一系組成任意主張不慮有他故一經宣布議題未加討論即以付審查三字了之（二）省長交議追加第三女子師範等學校增列半膳費案（三）省長交議追加省立各校修理經費臨時預算案結果均付審查（四）黃芳墅提議修正本會議事細則案蔡鈞樞季通等主張缓議朱紹文王師曾等主張以成立不成立付表决狄梁蓀張福增等主張撤回補具理由結果俟補具理由再議（五）顔作賓等提議消弭淮場水患治標辦法咨請省長轉咨督辦運河工程局查照施行案馬甲東主不成立鮑友恪主付特别審查董增　傳和之審查員决定二十五人有人主張以淮揚徐海屬議員爲限以其關係較切也龔廷鶚季通劉文輅等反對之争論至二十分鐘之久張援謂此等無謂之争徒費寶貴時間如有意見無論何人皆可到審查會陳述又何必争此審查員遂衣决付審查（六）胡震等提出導淮治運標本兼施緊急動議案結果併付審查許銘範請變更日程將其所提太湖汜濫宜速浚下游諸幹河以暢宣洩建議省長轉咨太湖局切實施行案提前討論結果併付審查蔡璜請變更日程將其所提速組織省憲會議制定省憲法案及其所提修正江蘇省制憲規程緊急動議案並馮世德等提議組織制憲籌備處修正制憲規程案三案一併提前討論結果以六十人之特别審查會審查之（七）王詠梅提議咨請省長重申米禁嚴懲奸商偷運以維民食案（八）趙雪提議請重申米禁以維民食案（九）陳亞軒提議嚴禁米穀出省以重民食案三案一併討論是時自由退席者已不少遂含糊交付審查而散 
[蘇省新學制草案討論會紀]  
　　自第七届全國敎育會聨合會議决學制系統草案後遂引起一般敎育家特别注意蘇省於本日（八日）上午九時開討論會於南京中正街公共演講廳席决共一百二十七號是日到會者爲黃任之沈信卿袁觀瀾三君以及省署三科敎廳職員省立私立代用各學校校長凡八十三人敎育廳長胡玉蓀主席依秩序開會（一）開會詞（甲）胡玉蓀大致謂新學制有眞精神苟見施行可破除以前困難應請大家討論（乙）省敎育會代表黃任之大致謂第一次會當討論大體第二次會當决定辦法全國敎育聨合會儘明年二月以前徵集各省意見决定辦法本省亦應儘明年二月以前得有結束至本日此會不但當討論可行與否將來如何施行亦當討論及之本席甚希望公開不限於一部份以取得各方面意見共計時間十五分鐘（二）全國敎育聨合會本省代表報告討論新學制草案經過情形（甲）沈信卿大致謂敎育會聨合會第一次開會即有人注意變更學制但至本年十月始行議决提出草案者計有黑龍江甘肅浙江等十省而以廣東所提爲藍本因其長處在取縱横活動主義非常自由换言之名爲新學制直等於無學制將來施行起來敎人敎材均須充分研究（乙）袁觀瀾大致謂實施敎育應以本國爲本位但歐美各國學制有益於本國者即當採取隨　草案分類加以說明參以意見共計時間六十分鐘（三）到會人員發表對於新學制草案之意見趙正平唐昌言任誠陶士行蔣乃曾劉勲麟等均先後依次宣布任誠對於師範敎育多　騐之談其意見尤有討論之價值共計時間八十分鐘（四）提議組織各股委員會及進行方法分初等敎育中等敎育師範敎育職業敎育大學專門敎育行政六股到會人員依其職務分定之每股設主任二人下午二時委員會組織成立當塲推定主任初等爲俞子夷楊平雨中等爲陸步青章賦瀏師範爲任孟閑賈季英職業爲劉叔禾王企華大學專門爲郭鴻聲阮尚介敎育行政爲吳士翹劉琴生女子敎育方面另推張默君省敎育會方面另推章伯寅 
[南京快信]  
　　寗學生聨合會因華會消息危險定今日（九日）下午一時在高等師範開國民大會以期一致向外力争　　省垣各學校男女學生三千餘人因外交緊急今晨分隊遊行示威並散布各種油印傳單唤起國人一致對外省農會電太會期缩短速提交還青島各案又四川全省學生聨合會來電勸南政府化除私見俾太會代表盡力抗争　　北京鹽務署令委沈爾昌署松江運副昨由京抵寧謁齊督王省長旋乘晚車赴滬履新惟聞代理運副莊復恩在京尚未南下沈一時尚難接事　　盧燾代表嚴慶祺昨由滬來謁齊督今日早車赴京齊督今日上午八時赴小營校閱省城警察 
[杭州快信]  
　　浙江國民外交會准十七日上午九時在公衆運動塲開國民大會各法圑各學校各報社一體加入今日（九號） 
上午學生部份仍分組出發演講有一校四組或一校八組最多之校有十五組者　　省議會今日（九日）下午一時開會議事日程列三十五號計浙江省制憲組織法（二讀）并蠶業政策籌設浙江蠶務局查辦德清知事彭彛營私舞弊等案共十六起宣平省議員潘錦昭吸食鴉片有犯消極資格經永嘉高等第一分廳判决當選無效後送逹判决文到會各議員擬開會公决潘某現擬提起上訴　　東陽中學校校長盧鎧雇用棍徒毆辱學生案經縣警捕十一人分别究辦盧旋捲去校欵致學生敎員膳食等費亦無着落雖由該知事暫行維持而盧某仍抗不交出已由敎廳派員嚴追新委第一中校校長黃人望昨昨式任事該校風潮亦靖至台屬第六師校現委該縣敎育主任前省視學鄭文德代理學生頗表歡迎已照常上課　　西湖塔兒壩昭慶壩聖塘壩及錢塘門頭之風波閘關係餘杭農田水利現因年久失修已由工程局呈准省署招匠投標次第興修　　省敎育會會長許炳堃被舉爲北京中國國際敎育調查社會議代表現因舊疾復發聲請辭職該會定十日開臨時評議會表决 
　　内部派僉事瞿長齡來浙查勘災况不日可到杭地方通 
[松江]  
　　學界之外交表示縣敎育會爲魯案傾向直交於九日下午二時召集職員會緊急會會長張蔚丹主席先報告出席上海國民外交大會情形次議對外應如何表示問題議决（一）電太會主席休士及各國代表聲明不承認魯案會外交涉并取銷二十一條之民意表示推錢魯詹沈璇起草電稿俟徵求各圑電同意再行拍發（二）聨合各圑體定十日舉行示威運動其電稿如下（銜略） 
中華國民誓不承認魯案直接交涉并二十一條中日换文乞速提太會解决以彰公道　　商家反對派銷印花財政廳委趙宗鈞來松查騐印花各情曾誌昨報八日該委會同温紹樑知事發出布告一件聲明各商號滙票匯信等件均須照章貼足印花加蓋圖記如有漏貼及貼不足數揭下重貼等情弊發生定科以二百元以下二十元以上及百元以下十元以上之罰金以重稅法等語又該委此次携來巨額之印花交各分駐所巡官承銷松邑附郭共有四分駐所第二分駐所派銷二百元一三四各分駐所各派銷一百元由各巡官持向各商號攤賣惟各商號以印花銷數早經認定額外購買極不願意因於八日午後羣向商會質問遂由商會辦事員倪質衾進謁縣長阻止該委銷售印花　　敎廳撤銷檢定資格本邑第四届檢定合格之小學敎員奚錫昌張增祿金端溶費世煜等四人縣署昨奉敎育應令撤銷該員等檢定資格綠檢定試騐時奚之國文分數原判五十八分張等三人之算衛分數原判各五十分按照檢定規程應以不及格論嗣被結算分數之辦事員沈寶善塗改分數故列入及格敎員姓名册内云 
[蘇州]  
　　齊督蒞蘇之佈置齊督軍定於十二日來蘇此間軍政警界分投籌備業已就緒聞水警方面外汛防務如第一區及第四五區業經沈夢蓮及趙鴻禧兩區長宣督察長分别規畫其第二區師區長已飭由第七隊長葛長發等派撥師船駐紮所轄木瀆滸關各市鄕游巡保護水警第二區長宋君昨日調集第十一隊各師船來蘇當飭由閣胥盤門起直至第二區交界之唯亭轄境每師船兩艘共守一汛以（一百六十密逹）距離之遠各守保護責任不得疏懈一面撥派兵船八艘開至覔渡橋列隊恭接齊督昨日各師船已按處開駐紮聽候調用矣　　常熟請派巡艦水警廳長趙會鵬近據常熟冬防主任鄒魯望呈稱軍警單薄防務難期周密請派兵艦駐防以安閭閻趙廳長據呈後當派游巡第二艦隊江安號開駛前往於昨日抵常停泊南門外安濟堂地方以資保護　　湘城組設敎育會湘城市敎育界近爲發展敎育起見特在湘城第一國民學校中組織湘城市敎育會現正徵求會員積極進行 
[無錫]  
　　籌振事務所消息無錫籌振事務所於上月二十九日開會成立後本月一日即通函各幹事查照並於二日呈報縣署及省振務處備案所有捐簿現已印就送縣蓋印以照憑信不日分發與商會曁各業董事及四鄕各董事分投捐募並定於日内在所宴請各界以資聨絡兹將舉定之各幹事姓名錄下主任幹事孫鶴卿（幹事）胡一修唐以臣薛望暹孫屏東蔣留春錢樂眞鄒茂如華子唯朱鑑涵楊苓西俞雨三單紹聞錢鏡生陸閣臣候保三唐水成吳玉君徐子儀趙子新高汝霖沈厚齋蘇養齋陶丹翼陶贊臣孫如山倪翔青 
[鎮江]  
　　警局注意防務警察總局張局長因時届冬令防務亟宜整頓昨特訂定警察職員疎防懲儆暫行規則頒發各區署分所及警務人員即日實行以重冬防　　齊督蒞鎮預誌齊督軍日昨電調鈞和兵艦以便巡閱江防准於日内起節並有第一假長白寶山第十九師長楊春普隨行其巡閱路線先至鎮江復往蘇州通州江陰校閱各師旅軍隊兼閱江陰鎮江圖山各要塞然後至揚州清江徐州等處檢閱各軍並沿途視察徐海一帶防務近日鎮郡軍政警商各界均已預備歡迎矣 
[揚州]  
　　東台請修支河東台縣小海支河爲王家港水源經疏之支路淤塞已久現該縣人士以王家港由運河局修濬此河亦當疏治擬將小洋河捐欵移來備用推由王子敬等呈請運署察核丁運使以此項捐欵是否可以運動無從懸斷昨特令行通屬總塲長轉令該塲知事確查河路及捐欵呈復核辦　　運署電促放鹽十二圩存鹽無多各岸請銷甚急丁運使除嚴催濟南各場商多僱船隻赴塲趕運外特電告板浦稽核分所（即淮北分所）轉知宅務員隨到隨放以濟急銷　　鹽商捐皖振安徽督軍省長及皖紳余誠格等曾兩函運署請轉飭各商勸募振捐現丁運使據在揚商繳到皖賑銀一萬元並聲明此後不再捐助業已照匯該省核收矣　　會議整理欵産江都縣地方欵産經理處於四日宣告成立後即於五日下午舉行第一次會議正副董及各區董事等均到當經議决先從整理稅收入手推定凌仁山倪伯符等稽查正附稅莫堯夫林小甫等調查房舗各捐而散 
[嘉興]  
　　黃荳市價平稳嘉興本年因遭水災早荳被水浸爛收成無幾幸晚荳尚稱中稔現鄕民多將所收之荳入市售賣價格尚平每石糴價約六元五六角惟以年　關係來貨甚少各油坊荳乳廠及荳腐作等深恐日後價格看漲故多籌欵買存以備來春儒用各客帮近日亦多來嘉採辦據該業中人云荳價旬日内必有變動 
[武昌]  
　　高師挽留校長武昌高師校長談君訥前日忽留函辭職並聲明即日離鄂北上該校學生得悉後驚異萬狀當即派出代表分投尋覔昨日到漢之代表十六人遍訪各旅館後即在車站鵠候及夜車已開猶未見談氏踪跡在武昌尋談之代表亦奔走終日毫無結果該生等十分焦急爰於昨晚發出電報三通該校敎職員亦開繫急會議發電兩通一致部一致談作懇切之挽留兹將各電併錄下（一）北京敎育部長鈞鑒屬校久經停滯經費甫定諸待整理校長現以敎員缺乏曁前年積欠問題苦難解决聞已赴部辭職舉校惶恐無狀頃開大會僉主挽留伏乞速令回校藉利進行至深公感武昌等師範全體學生叩（二）北京敎育部陳文虎高鐵民先生鈞鑒敝校開課伊始諸待規畫進行聞校長以敎員缺乏前年績欠各關係感受困難赴部辭職舉校惶駭僉主電挽吳使返漢在即印花票轉售曁於酒稅撥欵均須接洽事機緊迫懇勸回校無任感禱武昌高等師範全體學生叩（三）北京敎育部轉談校長鈞鑒校費年餘無着先生毅力支持卒得粗告解决令值開課伊始正盼積極進行乃以感受難點遽懷退志在先生則恬淡爲懷在生等則楷模無資此領北望曷勝焦灼刻聞吳使不日回漢印花票轉售及菸酒稅撥欵亟待接洽萬乞仍以學校前途爲重即日南旋主持一切無任遥祝全體學生叩（四）北京敎育部長鈞鑒校欵初定開課未久談校長忽於東日留函離校辭職赴部全校不勝惶惑務懇挽留立令回校以維校務武昌高師全體敎職員同叩冬（五）北京敎育部轉談君訥先生鑒校欵初定開課未久忽接東日留函辭職赴部全校不勝驚異除電部請挽留外務懇即日回校主持一切全體敎職員同叩冬 
[福州]  
　　學生會爲林子炎呼籲電申報均鑒啓者敝會勸導長林君子炎（即梅生）無辜被執迄今已逾八閱月尚不省釋且偵查已越法定期間旣無罪證可舉自無嫌疑可言今乃不予保釋亦不予起訴蔑視法權至此已極林君近且染病狴犴危險萬狀荀不急起援救則王君希昻之覆轍堪虞此間紳學工商各界對兹憤激異常僉撥明日偕赴省長公署高地檢廳力争保釋素仰熱忱敢懇迅向京部關吏一致争援無任禱盼專此佈懇并頌籌祉　州學生聨合會微雜評一 
[又有加賦說（默）]  
　　國民負擔賦稅爲何事試問今日之中央徵此賦稅亦有一文用之於民乎除此正供之　所以羅掘於民者又敲及骨髓索及秋毫試問中央此種羅掘又用之於何途乎羅掘於民之不足又日日借外債以喪我國權糜爛我國家政治敗壞至此而國民尚照舊供納不稍向中央質問國民之優容姑息亦可謂至矣乃今日之中央於此窮極無聊之時復作此加賦二分之妄想以極專制之满清所不敢爲者而欲公然行之於民國微論此種妄想國民萬不能承認即使成爲事實亦不過爲各省截留充軍閥之囊槖中央抑何貪且愚哉　　此加賦之議前用客卿之條陳曾一度提倡卒以衆論反對而中止後用欲以田賦抵借外債今則更欲以加賦爲擔保發　　債中央於山窮水盡之時必思及此最後之一着然而今日之國民豈能再如前之後容姑息哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[國民代表之緊急要電]  
　　助我及謀我者如彼政府及代表又如此 
　　國民不自救亡無日矣　　昨本埠接余蔣兩代表第二十一次電云此間中國人對於大會極爲失望政府代表一唯美代表意旨是聽美現政府之政策在助中國取得無足輕重之利益以敷衍中國而犧牲我重大案件以得海軍裁减案之成功藉固共和黨之地位日本洞悉此情故保持海軍比例案作魯案及满洲經濟權之代價政府代表避去主要之難件惟孜孜於些小利益之獲得以自掩過而博國内之交譽同時美國人甚信美政府所播弄之與論侈言中國所得今已甚多如收回郵政權治久法權並租借地等使日後吾國提出重案時顯出吾國無厭之要求其實延至今日吾國何嘗絲毫有所得政府代表不盡力於公布一事每日報紙上之登載中國幾無一重要語美國人之贊助中國並不因瞭解中國之故無非因嫌惡日本刁作謙因意見不合提出辭職王寵惠或亦將辭代表吾等建議下列四項於政府代表（一）刻速决定積極方針（二）注重公布（三）委員會及大會中注全力於二十一條及關稅修正案中日會議中注全力於魯案及膠濟路（四）自國代表當和衷共濟以上四項諸公以爲然請速電政府代表遵行並請由商敎聨會名義逕電警告該代表等謂倘一星期内再泄沓若前則機會全然失去 
[國民大會之餘聞]  
　　不用大會名義發電 
　　國聞通信社云前日在舊滬軍營所開之國民大會到會圑體内以學界方面占居多數當時本擬將國民對於魯案堅决主張發電宣告中外惟後因到會圑體散後不易召集而此等名義又非少數人所能使用且開會宗旨業已發表宣言書故昨由大會正副主席章益嚴諤聲兩君决議以後各圑體無論有何主張拍發電報均用本圑體名義以明責任而符手續云 
[閘北學界之示威遊行]  
　　今日再開進行會議　　前日星期四閘北廣智培本國民粹英競勵振商平民普志樂一養廉等十餘校學生六百餘人手執旗幟上書取消二十一條件反對魯案直接交涉無條件交還青島無條件歸還山東權利懇求太會始終公道解决等語閱之令人痛心於下午一時在東虬江路大空地集合公推劉鐵爲總指揮陳少卿高有耀陳霽辰等爲隨護員由寶山路經北車站迤邐抵共和路各學生口唱太會歌聲音嘹喨旁觀者咸觸目驚心旋至惠兒院休息且事前由各校代表朱企民向四五兩區警察署報告接洽故沿途均有巡士照料秩序甚爲整肅四時許出院各歸本校聞本星期六即十日擬開第二次進行會議機關設立寶山路國民公學云 
[全國國民外交大會消息]  
　　昨日開執行委員會舉出分股職員　　今日（十日）開代表全體大會　　全國國民外交大會昨在浙江路各路商界總聨合會開執行委員會到者約三十人公推四川代表蕭劍秋主席開會後議决該委員會細則並票選該委員會所分文牘總務會計三股職員其選舉結果如下（一）文牘股中文主任孫炳元西文主任蔣保釐（二）總務正主任王毅副主任吳弦（三）會計股林景澍副主任汪劍農六時散會大會定於今日下午一時仍假四馬路新清和坊一百二十四號各馬路商界總聨合會開代表全體大會商議外交緊要事件云　　又聞昨日開會時曾討論經費問題白良棟林景澍羅正誼等互有討論孫鏡亞謂電報卽須發出治標之法惟有各委員自行認墊當由孫鏡亞汪劍農各捐十元於是黑龍江代表認捐三十元其餘各省區代表捐十元五元不等合計約近百元并聞該執行委員會定每星期日午後七時開常會云 
[世界報界大會會長威廉博士明日抵滬]  
　　歡迎威廉博士之預定程序 
　　美國密蘇里大學新聞學院院長兼世界報界大會會長威廉博士（ＤＲＷＡＩＴＥＲＷＩＬＬＩＡＭＳ）此次來華游歷將於明日（十二月十一日）星期日下午十時乘滬寗晚車由京抵滬該日早車由密勒氏評論報主筆裴德生君赴寗迎迓博士將偕哥登君（ＭＲＧＯＲＤＯＮ）來滬寓所已定禮查飯店定於十四日下午四時乘太平洋郵船公司之金邦ＧＯＩＤＥＮＳＴＡＴＥ號離滬兹將十二十三兩日之本埠各方面預定之歡迎程序紀之如左　　十二日（星期一）上午休息十二時一刻由密勒報主筆裴德生君在聨華總會宴請並邀本埠總商會省敎育會各華報館與商務書館人士如聶雲台黃任之史量才汪漢溪湯節之張竹平戈公振謝福生張元濟諸君作下午二時參觀總商會及商品陳列所三時赴聖約翰大學演講五時本館史量才君邀請在本館開茶話會晚七時半由上海總商會與江蘇省敎育會共同宴請　　十三日（星期二）上午參觀吳淞大中華與華豐兩紡織廠十一時赴滬江大學演講十二時一刻由美國大威廉博士肖影 
　　學俱樂部與聨太平洋會公宴下午二時參觀各報館四時半赴上海新聞記者聨歡會假座青年會舉行之茶話會七時半由上海報界在一品香公宴 
[威廉博士之歷史]  
　　英之北巖爵士來華前大總統黎元洪稱之曰英國新聞大王今美密蘇里大學新聞學院院長威廉博士來華可稱其爲（近世新聞學之先驅）威廉博士爲此届檀香山世界報界大會會長久已喧傳各報可母庸介紹但其一生事業大足供閱者之參考兹特舉其要領陳說於下威廉博士生於一八六四年今年五十七嵗於纽約日報昌盛於紐於時密蘇里已有（科倫比密蘇里報） 
供五千人民之享閱此報爲史底芬生所設而由威廉博士主政該報之形式裝訂成册頗受一方这歡迎其最饒興味之欄額曰（東窗）此欄專載威廉博士之手筆威廉博士幼時以一印刷所使僮ＰＲＩＮＴＥＲＤＥＶＩＬ而開始其一生新聞事業其服役最初之印刷所在美（蓬佛爾） 
ＢＯＯＮＶＩＬＬＥ克勤克儉專致其業卒爲（蓬佛爾新聞報） 
之編輯員并爲該報之股東於一八九○年（科倫比密蘇里報）經理史底芬生聘博士爲主筆時博士祗二十六嵗該報自博士主政後日新月異膾炙人口史氏遂以全權付之博士聽其一手經營矣同時組織（市鎮編輯月報）此報專門研究新聞編輯事業又編輯聖路意司長老會報二年又在極佛生城編輯省報四年彼時曾任密蘇里報界聨合會會長於一八九五年被舉爲全國編輯會會長於一九一二年瑞士開世界報界大會時被舉爲總會長一九○二年至一九○四年以委員之任週遊非洲亞洲及歐洲以考察各國之新聞事業以其經歷編輯一書曰（世界新聞學）至一九○八年博士任密蘇里省大學掌院部部長有十年之久該校之不受政治之影響者皆博士一人之功也博士終生抱定爲新聞記者之唯一宗旨雖幾次爲政界所誘終不入政治漩渦雖然旣爲記者對於政治之起伏静觀深察不使稍弛其宗旨在以新聞灌輸民智也故博士除爲報館編輯外專事講演新聞界學生界受博士之感化皆以設立專門學校以養成新聞人才之舉爲不可稍緩矣故於一九○八年密蘇里大學設立新聞學院而以博士掌之博士於是辭退一切專致力於敎授其時新聞學院爲世界之創舉旣無前例可援又乏人才以董其事博士能振作奮爲經無數困難並受一時之諷剌羣以爲新聞事業不經實騐而於學校中期以理想之灌輸養成人才殊屬夢想耳博士依然振作卒能收效非特專科能進行裕如且特刋一報使學生練習曾幾何時國内學校模仿添辦新聞科者三十餘起桃李門牆徧佈天下其尤足慶者其高足華特納夫ＷＡＲＤＮＥＨ慨捐七萬五千美金以作建造該科校舍并紀念博士歷年來勤勞二大校曾以法學博士之名譽學位授博士然博士平日不願他人以博士稱之蓋其仍願他人以新聞學院之院長稱之也此届博士長檀香山報界大會後先遊日本日本報界多博士門生敬禮備至其與日本偉人之叙談及社會之觀察必能使其近世新聞學更臻美境經高麗满洲於十二月一日抵我北京將於月之十一日來滬滬上密勒評論報主筆彼得生亦博士之高足近任聖約翰大學新聞科掌敎故已函請博士抵滬時往該校演講該校新聞科組織伊始能聆博士宏論當得益非鮮也 
[萬國勞工婦女大會消息]  
　　女勞働界之明星 
　　中華基督敎女青年會全國協會勞工事業部幹事哈麗蓀女士現已到香港與程婉珍女士遇程女士此次出席於瑞士日内瓦舉行之萬國勞工婦女大會現已由歐洲返國聞將在香港廣州之女青年會淹留數日然後來滬程女士乃青年會協會之幹事而中國首出之女新聞記者也平日對於中國勞工狀况極爲關心未赴會前曾在上海作工業上之調查八月間抵英時復遍訪該地工廠以研究女工之狀况及惠工事業女士於工廠情形素具明敏之觀察在美求學時又於美國工廠多所接近則此次遠道歸來於工廠狀况自必有所陳述焉　　程女士除出席於萬國工婦女會議外亦出席於繼此會議以後之萬國勞工大會蓋勞工婦女會代表皆須出席於勞工大會以彼等在會議時所提議者告之大會庶幾當萬國同盟决擇萬國共守之勞工標凖時關於婦女一方面之事實可得充分之商榷中國缺少受有相當敎育足以代表全國勞工之工人而程女士又於中國各地勞工狀况深有經驗及興趣故遂被選爲吾國在萬國勞工大會出席之代表中國女青年協會勞工事業部幹事哈麗蓀女士起程離英時曾道經美京華盛頓途遇萬國勞動婦女會議之諸職員彼等諄囑哈女士謂中國務須有代表在該會出席無如北京政府對於此兩大會集毫無準備人民方面又無可以應此要求之圑體勢不容緩則此艱鉅之責乃不得不由可以代表中國各部婦女之女青年會出而肩任程女士之出席於此二大會集實受中國各地婦女圑體之囑託者也女士在勞工大會雖無表决權而實備受歡迎被認爲一有友誼之代表以與派有代表列席之各國抗庭對席該會所討論之事實其大要如工作時間之規定農工生活狀况之改良集會結社權之保證横禍疾病殘廢衰老等之保護羊毛上獸疔胞子之消毒圖畫工上白鉛之禁用工廠商店雇員七日中必須有一日之休息十八嵗以下之幼童不得被雇爲火夫等之工作船上雇用之幼工必須有强迫的醫藥檢驗等等要皆於工人生活至有關係者也　　女士回國謂將以許多重要事實報告全國各機關圑體以供彼等之參攷程女士於中西女學畢業後又赴美入斯密司女子大學女士對於中國勞工婦女極爲關心以此次在大會所得之精神消息歸而貽之國内之女同胞固彼之大願也　　女士在英致書於一英國友人云（余最喜英俗午後必有茶聚及其他整暇瀟洒家庭少少娛樂之事其人復精潔而好禮）於此可以見女士在英之社交矣　　程女士及哈女士約於新年正月可以返滬返滬後將與各婦女圑體共同研究婦孺勞働狀况云 
[反對展收附加賑捐之總商會電]  
　　痛切言之官廳其稍動否 
　　上海總商會昨致南京電云南京嚴財政廳長鑒陽電奉悉政府本年二月巧電旣有一年以後任何急需不再續徵之宣言如爲顧全國信起見無論請求出自何方未嘗不可援案峻拒朝令夕更詎非反汗况一方復以災賑之名頒佈條例將附捐範圍任意擴張誰之王持奚待辭費年來農政失修凶荒迭告無時不可爲藉口延長之地即使蘇省幸保無虞而他省一有歉收即可賡續要求即使來嵗幸無事故而嗣後一有凶荒即可援例繼起此非敝會逆億之詞以巧電之信誓旦旦而事機一至即不復爲前言稍留餘地則此後更安有可恃之政令况民國以來濮陽之河工附捐各省之五成附稅類皆一經頒行不易邀免往事昭然均足予商民以前車之鑒人民納稅義務以今日與前清較加重奚啻倍蓰退一步言即無法律爲之保障亦當有國信爲之保障現在法律旣早失效（如元年印花稅法政府早已破壞是）國信又不足恃人民爲自謀保障計安得不執定政府前電以冀免開先例此中關鍵所係者鉅正不僅貨稅區區之得失也賑災爲慈善事業應聽人民自由輸納若以政府權力强制抽捐不特自古未聞即有清二百餘年中亦從未有此政令一之爲甚詎可屢試貴廳受國重寄爲政當權輕重與其毁法背信於事無補何如容納輿論另籌救濟率臆直陳尚希亮察上海總商會叩青 
[展征附捐争持中之影響商業]  
　　船貨到滬甚少油豆餅難以運出 
　　滬商否認展征附加振捐一事仍未解决昨日稅所方面因未得部中復電故無確切之表示惟各船户零星貨物因急於開行不及久待且本非認稅貨物向歸所中自行散收稅欵者已聽從捐納正稅之外附加振捐亦抑勒照徵船家聞此消息咸抱恐慌不願運貨到滬以故近日間各種地貨鮮貨等到者甚少云　　油豆餅業内地各客商向例每届陰曆年關以前將各路之貨紛紛運往以應銷場故冬季之貨較平時爲增旺今届因展征附加振捐稅所令照記賬辦法强迫承認各商盡力反對以致難对運貨現内地各商會函詢滬商會者日有數起經該會等據情照復外並聲明此案須照全國商會聨合會議决案進行所有油豆餅等貨銷塲最廣乃遭此打擊致大受影響云 
[商聨會否認加貼印花之通函]  
　　國聞通信社云全國商會聨合會總事務所兹因否認簿摺當票加貼印花一案通函詳述經過之情形其原文云逕啓者本届大會議决否認簿摺當票加貼印花一案於開會期内曾經電請財政農商兩部並各省省長印花稅分處萬勿勒加閉會後復根據議案呈請財政部收回成命曁函知全國商會一致否認嗣奉財政部庚日養日兩電仍照通案辦理又於上月咸日本月東日去電力争各在案迄今相持未决合將本事務所辦理情形奉逹即希查照按照議决案協力進行是爲至要中華全國商會聨合總事務所 
[蘇議會贊成組織省會聨合會]  
　　江蘇省議會致直隷省議會電云冬電奉悉敝會魚日議决贊成組織省會聨合會以爲外交後盾惟當此内政紛擾國會中斷之際各省會爲民意所寄對於解决内政亦應盡相當之言責擬以省會聨合會爲常設機關用資救濟除電徵各省會同意外特電奉復仍候明敎江蘇省議會庚又致各省議會電徵求同意詞同從略 
[張一麔之哀悼葉立民]  
　　願以個人公費移賻葉立民家屬 
　　省議員張一麔於前月二十七日由上海函致省議會秘書處將本届公費移賻葉立民君家屬原函如下省議會秘書處公鑒一麔昨自杭返滬展誦二十二日快函油印葉立民先生尸諫遺書六封愴然滬下自十月一日開會後一麔迭次以談話函電先後表示不爲議長之意緣事入京奔走於杭滬之間於本會選舉事不足動同人之聽自憾薄德無補大局乃葉先生以厭世之心作陳尸之諫斯人長往吾輩徒存每思伯仁由我之言更詠子車百身之什先生之死與梁巨川先生積水潭之烈先後同符昔侯生之於信陵君樊於期之於荆軻皆以一死送其朋友先生廣其義於社便國家痛乎海内忠肝熱血之士無所展布而以自殺聞也一麔與葉先生雖無投剌之交宜盡脫驂之義所有個人名下應得省議會本届嵗費一麔在職一日乞移賻葉先生家屬以表哀思諸希公察並頌著祺張一麔啓十一月二十一日 
[皖人反對議員及軍餉]  
　　旅滬安徽自治協會於昨日午后四時假貴州路聨合通信社開談話會到者十餘人首由李次山報告静安寺路本會事務所刻下不便使用請公决應遷何處公决暫假貴州路聨合通信社房屋作爲事務所次報告皖省長許世英因本届省議會召集與否之問題各方争持甚烈無法應付發出通電徵求衆意刻此電由柏烈武轉送到會衆傳觀一過决議覆電獎助並請堅持到底又報告皖垣來信張文生督皖以來在皖庫支用軍餉至一百四十餘萬之多應設法阻止公决去電嚴詰並主張解散軍隊仍電許省長母再狥情濫支復次提議國民外交大會應否派代表加入公决應即加入推李振亞蔣緒周兩人前往蒞會又汪禹函提議本會應推舉職員常川負責公决定期開會再行推舉散會已届六時矣又皖民公社致張督軍許省長電云（一）安慶張督軍鈞鑒皖省第三届議會選舉違法訟案纍纍穢史傳聞道路掩鼻皖人士方將合集羣力摧陷廓清乃聞賄買當選之徒蒙蔽聰聽希圖作難竟有鈞座親赴省垣藉索軍費逼走省長即由彼輩擁戴兼理而以招集不法議會爲條件觀於前次唐理淮余楶電請鈞座干涉撤换桐城知事之事而益信之同人聞之實深駭異查鈞座治軍皖境已有年嵗於六二姜案江干拒李尚能嚴守軍民分治之信條不相越俎觀往察來豈其有此且貴軍軍餉發自中央前者悉索敝賦以爲供遺皖人方在呻吟痛苦咀咒長吏之殃民曾幾何時又曰索餉揆之情理寗非譌傳惟是人心浮動大局飄摇鈞座舉措悉關安危萬祈回鎮淮上轉返旌旗保境安民嚴守軍法以息謡諑而静人心皖人之幸亦大局之幸也旅滬皖民公社真（二）安慶許省長鈞鑒各公圑報館均鑒皖省第三届議會選舉違法訟案纍纍穢史傳聞道路掩鼻皖人士方將摧陷廓清力圖改造乃聞賄買當選之徒唐理淮余楶等蒙電張督干涉桐城知事之撤换希藉武力摧殘民政并有張督親赴省垣假索軍費逼走省長即由彼輩擁戴兼理而以招集不法議會爲交换條件之說旅滬同人聞之實深駭異查知事任免議會招集本係省長特權督軍何可越俎日新安武軍軍餉發自中央前次張督逼索敝賦皖人士方咀長吏之殃民呻吟痛苦之未已曾幾何時又曰索餉揆之情理寗能出此萬祈省長勿畏强禦依法取消違法選舉嚴拒軍人干政并希各公圑面請張督聲明意旨以息謡諑而静人心亦大局之幸也旅滬皖民公社眞 
[反對加租聲中消息]  
　　新康里房客之進行國聞通信社云新閘路新康里房客聨合會因反對加租房主未能允納房主方面决定雙幢及店面租金須照原數增加房客則請求一律核减因此兩方面未能和解現房客聨合會已將新康里歷年加租情形及此次經過情形並調查附近其餘各里房價詳細說明列表送至會審公廨請求備案當經英包副領事收受並約下星期一商議房客又定於本星期日假寗波同鄕會開全體大會續議對付方法云　　嚴裕堂順從衆意國聞通信社云芝罘路有房屋十一幢係大陸鐵廠主人嚴裕堂經管前經收租賬房通告加租該處住户萬泰福順等因營業關係不能遷移自願每幢加租銀四元請房客聨合會總會明委員長轉商嚴氏嚴氏當即應允仍由原住户繼續認租萬泰福順等甚感激嚴氏之能俯從公意云　　房客聨合總會致興記公司函房客聨合總會日前得興記公司來函允其接洽西韋德路元泰昶房租事該聨合會當即派員前往接洽未得要領昨日該會又致函該公司云前奉覆示承許敝總會接治西華德路元泰昶房租事仰見貴公司一秉大公並不專以一已之利益爲重至爲欽感惟敝總會曾派員向貴公司接洽不得要領現又隔數日之久元泰昶急於營業大有急不可緩之勢敝總會職責所在自須始終調解以期賓主盡東南之美敢請貴公司早爲示知一切以便轉覆云洪德里函商四明銀行浙江路商界聨合會爲洪德里加租問題致函四明銀行云頃據浙江路洪德里房客蓋印公函一件因接奉貴行擬定出月每幢加租四元通知書一紙囑敝會代爲陳明年内困難萬分情形請求俯念多年住户交誼准俟開春市面稍有轉機再行酌加等情前來敝會集議僉以房東主權素重他有不得干涉覆之素仰貴總理公平爲懷力顧大局爲此不揣冒昧敬乞俯賜審查暫緩加租以順與情是否有當務希惠復而感荷豈啻身受者已哉　　山東路房客致商聨會函山東路朝宗坊房客昨致山東路商界聨合會公函略謂本路朝宗坊房主懿德公司延聘古沃律師出面通告假修理爲名限期遷讓實行加租兩倍之多無論當此米珠薪桂百物飛漲勢難負此艱鉅即按照工部局定章顯有違反行爲因兹迫不得已請求貴會主持公道速行召集本路會員開緊急會議以籌對付方法是爲公便 
[歸國儉學生圑消息]  
　　國聞通信社云被迫回國勤工儉學生圑自蒞滬上已十餘日迭與官廳社會方面詳述苦况冀逹求學目的兹聞各方面多已了解且得何護軍使許特派員會銜召集各圑體特開會議確定維持辦法昨聞該圑代表喻正衡又往交涉署面見許特派員陳述一切略謂生等志願早蒙洞悉昨承開會解决深爲感謝惟所定辦法尚請明白宣布許答謂諸君苦衷余已深悉昨日之會除政界外各圑體到者甚多所議辦法可分述之（一）願回籍者算清棧賬給與旅費（二）不願回籍者由上海縣署在華界内另覓旅館爲公衆膳宿之所以兩星期爲限（三）欲求學或謀職業者須在兩星期内開一屢歷表詳叙籍貫年嵗及所有程度以便通函介紹各學校各公司各工廠考核未能錄用者仍與旅費回籍必欲留滬者不再擔任膳宿各費（四）函請蜀湘各同鄕會維持辦法（五）行李如在兩星期後到滬則代收管轉遞輪船火車可通之處通知領去並出示十一月十六日法領事函十一月十七日外交部船費公文各一件又提出學校程度膳費各問題該代表答謂生等極願各依學科之志願及程度應試入學至於膳費問題可自行接洽惟生等未備被褥如兩星期後資遣回籍途中又發生困難許深以爲然允即各製被褥一副且允電駐法中國公使催索行李云 
[浚浦局技師會議之餘聞]  
　　灘地升科條欵之擴張　　此次浚浦總局召集英法美日荷瑞工程專家會議改良港 
 
 

Page 15

 
 
口問題時關於灘地升科條欵亦曾議及各工程專家均主擴張聞會議結果列入報告書者略謂一九一二年四月四日允准辦理浚浦章程及一九一六年一月十九日核准出售公地續加條欵仍繼續有效所𢌿與浚浦局之利益及權限移交與港務工程總局所有續加條欵十二條内第九欵當擴張如下如升科地段其契券係一九○六年以前所發給者則一九○六年潮水界線以外灘地之升科當爲照除惟是項灘地爲一九○六年以前之官産則不得照除矣 
[全國道路建設協會消息]  
　　全國道路建設協會現正積極進行並定於今晚下午八時在寗波同鄕會舉行開幕禮該會昨致各隊長公函云敬啓者本會諸公提倡鼎力贊助擔任重職全國各界士女聞風興起現已紛紛來函索取章程及志願書請求入會東西兩洋旅滬人士亦多加入會員之列而旅滬各界男女優秀尤異常熱心現已組成廿二隊另有女界學界特别徵求隊亦已完備擇定十二月十日（即本星期六（午后八時在西藏路寗波同鄕會舉行開幕禮務懇届時光臨賜敎運籌决勝福國利民皆拜宏賜臨穎盼切禱切即頌名譽會長兼任名譽總司令張季直名譽總隊長徐佛蘇名譽隊長柏烈武徵求會總隊長傳筱庵道祺中華全國道路建設恊會啓又該會特别徵求隊最爲熱心將來成績必有可觀其特别徵求隊隊長石美玉女士副隊長蕭智吉夫人張蓉珍小姐參謀長孔慵之夫人隊員楊錫珍小姐李耀邦夫人梅雲英夫人鮑宋湯張小姐要皆名門閨媛出而服務社會者也 
[航業消息紀要]  
　　歐美水脚費之跌價尼羅號停駛上海班　　本年自十一月以來歐洲航業銳落迭紀本報近來祇法國之里昻馬賽等埠湖絲去路尚佳除此而外各貨停頓今本埠行駛中歐各輪公司又將運貨水脚率特别跌减十分之三無論雜貨包子（除絲貨）悉皆照定價减收七折據出口業中人云中國運歐貨缺乏年内縱使减折水脚恐難起色至於太平洋水脚對於此次運歐貨之跌價表面上雖未隨減然暗中亦皆短收矣例如運美之礦砂及茶葉等日前最小價爲五金元一噸邇日则四元稍零亦可裝運矣　　今日昌興公司之俄羅斯皇后號赴温哥武上海有湖絲八百件及大批蛋黃蛋白運去至於中國公司之南京號十五日出口幾至無貨可裝僅有四十噸零物運去即高麗丸等赴美除稍有天津轉口貨外上海亦均無貨裝去 
　　中國郵船公司兹以爪哇至上海一路之航業清淡其所行之尼羅號本定十四日至滬今該行特縮小範圍即將上海及泗水兩埠停止航行自下星期二爲始尼羅號只走香港星加坡至巴逹維亞三埠從此不來上海矣太古公司之雲南號本日裝赴香港有大德昌之大條銀一百條合十萬兩又錦經綸裝赴廣東有大條銀九十條計九萬兩　　太古之吳淞號此次因長江水淺在蕪湖方面江中曾擱住於淺灘上未幾即行出險船身並未受傷　　日本飛行士供雪中氏昨乘筑後丸來華現住萬嵗館又有日本領事署職員宫尾升及石井芳造二君亦搭乘斯輪來滬任職尚有明石軍艦之海軍官中村寛作及吳淞同濟醫校之權重協均乘斯船來申　　日郵社之大阪至天津一路其所行之營口丸淡路丸兩郵船自九日起實行停班休航七十天俟明年二月十七號再行開航　　招商局之新華號新輪現已由港抵滬一俟試車即將開駛上海至港粤班云 
[滬海實銀之債訴再誌]  
　　陸冲鵬萬金保出債權人紛紛起訴 
　　滬海實業銀行開幕數月突爾擱淺行長海門人陸冲鵬經洪疇等控由公共公廨逮案着交一萬兩保等情已紀昨報兹悉陸冲鵬業於前日以一萬兩交保出外昨晨許理律師乘張襄讞會同美丁副領事訊理民事訟案時卽上堂聲明被告代表律師已請求公堂派員理賬倘其再欲請求減輕交保請先行通知敝律師因尚有巨數控告堂上即准其請求而陸之律師自晨至午亦未到廨請求將陸保數减輕惟昨日某獎劵局與某交易所兩户以該銀行不付支票並存欵十餘萬金其中以某交易所存欵之數爲巨故已進行起訴據某交易所之代表人云陸於該行尚未擱淺之前將行内重要賬簿携回寓所殊屬可疑云云不知將來如何了結也 
[糧食維持會與糧食交易所]  
　　請官廳分别撤消或嚴行查禁問題 
　　聨合通訊社云淞滬糧食維持會創辦人孫鏡湖因糧食交易所又組織成立與民食不無影響昨日開會議决致函王省長許交涉員法會審官請爲查禁並函致該所法律顧問逖百克律師質問疑圑三項請其分别更正其函云敬啓者頃讀上海各報刋糧食證劵物品交易所通告詳載虞瑞卿一人爲籌備主任附訂章程十二條萬目共覩固有定評敝會維持糧食責無旁貸謹就於該交易所疑圑所及業已寓書質問今再爲鈞座陳之其第一條期貨糧食憑安南西貢暹羅三處逐日市價爲標准等語按期貨標准四字似係賣空買空相混詞且三處之米平時來滬甚少而舊年因米貴至十六元方有南洋烟草公司上海總商會各採辦一次賠累甚鉅近年實未有人採辦來滬者且市米向無此三項價目報告此令人可疑者一第五條自設堆棧以便客商棧租從廉等語按儲棧日期惜未規定限制萬一久囤不售則難免人口實此令人可疑者二第十一條一切組織悉依法令辦理等語按中國行政長官前曾以糧食爲玉穀之一迭經嚴行查禁創辦五穀交易所其人有案可稽今該交易所復請法律顧問保障揆諸十二月八日華文報譯字林西報載法當道言交易所註册一事並非認爲法國公司受治法國法律制裁等因相背此令人可疑者三并聞該交易所股本現已先收洋五十萬元矣如果實心根據自訂專做現交不准囤積居奇之規定應將以上三項疑圑分别更正也至於糧食交易所事近創辦流弊易滋應否分别撤銷或嚴行查禁之處明逹自有權衡是否有當静候大裁并希示遵敬頌日祉不莊淞滬糧食維持會創辦人孫瑞鏡湖氏謹上 
[棉紗價格將續漲]  
　　棉紗市面漸轉活動缘四川旅滬商帮日前有大批現欵匯申之後尚未辦貨且他帮初因銀根之緊是以冬貨皆未敢動祇有少數急於需要者買進一二邇日則銀拆逐鬆客帮均有辦貨動機故數日内川帮買進二十支十支本紗數千包已决定月内裝出因是人心一振昨日該客帮又續買二十支十支本紗二千餘包天津北帮江西野鷄等帮亦買進千餘包標凖及現貨均漲起兩餘現聞各紗廠所需棉花原料甚缺蓋因秋季風潮棉鈴損壞出货少而且劣廠家出口大減自開期貨開出或有在交易所賣出標準存底大爲空虚統核各廠現貨存底不满一萬包故紗價尚有續高之角也 
[近週絲市之活動]  
　　近一星期來華絲市面異常活動洋莊採辦極多廠絲價漲數十兩八繭灰經銷冒極暢價亦增漲洋莊以里昻辦貨爲最多英美莊亦有去路計共成交各牌絲一千五百五十一包其中廠絲計一千一百六十包價目一千三百六十兩至一千二百兩不等黃絲一百九十四包價自一千一百兩至一千零四十兩不等過盆黃絲五包價一千一百五十兩八繭灰經五十包價六百八十兩至六百五十兩云　　又查出口生絲自六月至八月底三個月中計共九千五百七十九包較去年增六千四百七十三包其中廠絲五千四百五十七包復摇絲二千七百包計運往美國一萬零一百三十七包云 
[乾繭最近之市價]  
　　廠絲近來洋莊市面尚佳無如各絲廠於本年江浙皖春蠶大爲荒歉繭價奇昻獲利匪易昨日閘北某絲廠購買楓涇客楓涇乾繭二百餘擔價一百九十七兩五錢至二百零七兩不包繅絲折頭所有紹興無錫等乾繭之上身者皆須二百兩有零現閘北及楊樹浦橋有數廠租車而繅者兹已期满且繭料已完故於月内結束矣 
[銀洋市况之報告]  
　　金融通訊社九日報告云今日洋價見漲人心轉好早市價七錢二分六釐七毫五較昨午高二五午市買户尤多價又漲至七釐一二五市面以零星買户居多並無大宗用欵據聞津帮仍有需要最近銀市甚鬆洋價可望堅定云銀拆早市二錢市面較緊午市有紗業某巨商價先令欵數十萬兩拆息又高二分收欵四十萬兩 
[昨日滬杭車運來之現洋]  
　　滬杭甬鐵路上海南站昨日（九號）由杭來滬之早快車在杭州造幣廠裝來現洋十五萬元分裝三十箱係上海中國銀行八萬元日夜銀行三萬元交通銀行二萬元鹽業銀行二萬元又松江甡源運交上海鴻祥現洋八千二百元双嘉興瑞蚨運交上海敦餘現洋七千元以上共計運到現洋十六萬五千二百元均運抵上海南站缷車 
[糖市之昨訊]  
　　近日車糖白貨仍呆銷路勿動東白現貨劃八兩四錢台灣白劃八兩六錢細紗棉糯嗬白開過八兩六錢尖燥退四錢棉河赤高貨難覔滬地久斷須待新枝赤到市價预料必高且年終消塲紅糖爲多故高赤定有軋缺之勢新青糖日内將須旺到也 
[上海商科大學紀聞]  
　　宿舍落成上海商科大學前因尚賢堂及校外宿舍兩處尚不敷應用由商人照該校認可之圖樣在校西蒲石路建築樓屋二十四幢租爲宿舍其中六幢爲石庫門式預備充女生宿舍或敎職員之住宅現大部分已竣工約一星期後即可遷入其校内餘屋則爲擴充圖書館及供經濟調查出版與上海商業補習敎育會辦事室之用　　演講誌要九日上午東南大學預科主任化學系主任孫洪芬敎授在大會堂演講大意謂商科大學不在養成商業上機械的事務員在訓練有自動力與遠識的領袖人材學生修養所應注意　爲創作的見解完美的人格分析的頭腦效能的習慣國情及文字之諳練故在科目上言除專門學識技能外凡體育數學自然科學地理等亦且特别留心云　　一覽付印商大原印章程因各方索閱者多現已告罄近來關於學分試騐特别生夜校等項規程復經校章委員會詳細釐訂全編已付排印約一旬可竣其各敎育機關及他學校學生紛紛函索章程者暫無以應惟由敎務處列表登記俟新一覽出版即分别郵寄云 
[金陵約翰之辯論大會]  
　　採用聨省自治制者勝 
　　大學英文辯論會八號晚金陵約翰兩大學在約翰禮堂舉行該兩校對於此道素負盛譽故辯論時聽者盈座題目爲我國是否宜採用聨省自治制金陵主正面約翰主反面兩方均抖擻精神反覆詰難唇鎗舌劍相持至兩小時之久金陵辯論員思想精密條理分明對於現在我國之時勢及需要有正確之觀察及辯别力英語之純熟猶其餘事裁判員全體如鄒富灼博士等均以金陵爲勝一時掌聲電動金陵方面之辯論員爲魏學仁李貴誠張之汶三君按金陵曾兩次奪得辯論會錦標此次又獲勝利明年之錦標或可操左劵也 
[徐滙公學之五英里賽跑]  
　　徐滙公學校友會體育部爲提倡長距離賽跑起見特於昨日（星 
期四）下午三時爲五英里之比賽當由該校校長等爲公證人銀角一聲與賽諸員均奮勇前進結果第一爲陸增祺）時間三十五分三秒）第二爲董世祉第三爲董世祚云 
[滬江之江英文辯論結果]  
　　東方四大學之英文錦標辯論每於嵗杪舉行今年南京約翰爲組滬江之江爲一組月之八日晚滬江與之江賽於滬江題目爲一（中國政府宜採用内閣制而非總統制）滬江護正面之江反面其結果爲滬江全勝 
[中華武術會之儴榮宴]  
　　南市中華武術會訂今日（十號）午後一時假西藏路寗波同鄕會開第三届徵求大會全體會員歡迎會并贈送徵求優勝諸君獎品晚六時並假同鄕會大餐間舉行慶功褒榮宴先期分别束邀軍政紳商學校各界參與宴會届時當有一番盛况也 
[蘇演說競進會近訊]  
　　地點在揚州日期十二月十七十八日 
　　江蘇省敎育會致本省各中等以上學校函云敬啓者本年演說競進會簡則細則業於十一月二十六日函奉察閱現在開會地點已確定在揚州借該地大舞台爲會塲日期則仍如前定於本月十七日預賽十八日决賽合亟函逹貴校選定學生姓名務請即日見示以便預備名單專頌公安云云 
[工商友誼會之歡迎會]  
　　上海工商友誼會於昨日國民大會遊行會回後即又開會並臨時加入爲會友者甚多改作該會歡迎會藉以慰各會友之熱心外交國是由童理璋主席徐世平紀錄首由主的童理璋報告國民大會游行會經過情形並請全國國民外交大會四川代表蕭劍秋演說外交問題之重要與工商圑體之關係辭極懇切次翁國勲演說工商界宜極謀國結力交换智識破除不良習慣並有地貨樂友誼會代表虞植卿演講本埠水菓地貨業夥友狀况救國十人圑朱昌利演講中國人做外國人生活之苦况及待遇希望我國工商界應改良待遇夥友願助貴會爲社會倡當時臨時加入該會者約十餘人遂又自由交談良久而散並預定每逢星期晚開演講會云 
[青年會員參觀猪油公司之機會]  
　　本埠信誠公司專用衛生新法煎熬猪油裝罐運銷外洋生涯鼎盛近自置廠屋於閘北寶源路信誠里擇於今日（十號）午後舉行廠屋落成開幕禮該廠正副經理張炳榮岑綽明二君均爲青年會會員熱心公益善於交際午後二時特備茶點束邀該會同人前往參觀會員偕往均所歡迎惟須先時向該會所簽名齊集由交際科許長卿幹事導引前往云 
[滬南工巡局整頓捐務與市政]  
　　國聞通信社云滬南工巡捐局姚石蓀局長因近來地方公益稅收數不見起色業已飭由稅務科擬訂整頓處罰規則五條呈報省長護軍使查核聞近日已奉省軍兩署批示照准並飭局務須破除情面切實施行以重稅欵又該局稅務科長蔡濟平因南市居民每以道路不潔路燈失明藉口欠稅已商諸衛生科長葛似耕擬定辦法凡收捐人員見有前項情事隨時直接知照本區清道員立即帶同夫役前往辦理清楚辦畢後再行分别報告備查昨已召集收捐清道各員會議遵照矣 
[第十師來滬採辦軍衣]  
　　浙江盧督軍近委軍需長張裕乾來滬採辦軍衣計皮大衣二十七件皮襖二百三十八件棉衣褲三十套以備第十師兵士禦寒之需此項軍衣業經辦乎由張軍需長向盧督軍領到護照一張又軍用半價執照一張於前日飭弁持赴滬杭鐵路局騐明無誤由任局長飭上海北站撥軍裝運當於昨日（九號）上午附掛貨車一輛由滬開杭之貨物車運往杭良山門車站缷車　　昨日（九號）浙江陸軍第十師本部特派護目劉靈慶持浙江盧督軍所發護照連同陸軍部半價執照至上海北站報裝軍衣計皮大衣一百○四件皮襖九百七十一件請予騐明撥車運到老龍華車站當經站長將護照呈明局長覆核無誤立即裝載箱車於即日區間車運往老龍華車缷車即由該師兵士親來提取云 
[第四師軍米採辦來滬]  
　　陸軍第四師第一第二兩圑因需軍米前經派員往蕪湖採辦昨日（九號）由滬寗路鎮江一站裝來軍米六百四十石係該師押運員徐永祥隨車押運來滬上午十一時抵上海南站當由師圑兵士自行搬缷 
[法廨會審副領事之蒞新]  
　　法公廨前會審副領事葛禮邦君由法政府命令調往雲南辦理職務所遺之缺即由正領事德賚沛君暫爲代理現因德君公務冗繁故由法政府飭派歐善君來滬接授公廨會審副領事業於昨日蒞廨視事 
[官塲今日公宴日領]  
　　新任駐滬日本總領事船津君於昨日拜會松滬護軍使曁江蘇特派交涉員等均由陳世光科長楊秘書招待聞本埠官塲已定本星期六假愛儷園公宴日領是日該園布置華麗並有各種游戲以助餘興云 
[新電報局長接任期]  
　　江蘇電政監督兼上海電報局局長周萬國辭上海電報局長一席交通部委孫丹林接充定於本月十五號接任周則專任電政監督之職 
[冬季檢查印花五誌]  
　　冬季印花稅大檢查連日舉行以來已查出各店商貼不合法之賬簿帶回聽候傳間在案昨日午後仍由温楊兩稽查會同第一區警察署巡官並率長警在關橋迤南查出瑞泰線莊賬簿兩本公和洽記鹹魚行一本黃合記繩索店二本張祥記鐘表店四本瑞興敦羊毛店三本均屬違法一併帶署存候照章飭傳各店主酌罰 
[滬杭路發給碾斃尸首棺殮費辦法]  
　　鐵路經過之附近地方鄕人因行越軌道被車撞傷或碾斃者時有所聞其尸身每因無人認領以致暴露腐爛殊與人道衛生兩有妨礙滬杭甬鐵路局長任小山有鑒於此特准發給棺殮費與被車碾斃之尸屬特定四項章程於昨日（丸號）通飭全路各站長遵辦兹將該項章程錄下（一）當發覺被車碾斃之尸身無人認領或有家屬而無力棺殮者該地方又無慈善機關給施棺具者則該段地保可逕向鐵路巡警處報告情形領取殮費至多不得逾二十元（二）此項收殮費乃給予確係被車碾斃或撞傷送入醫院因而斃命者倘地保有將他處路斃尸身移置鐵路軌道詐取棺殮費者一經察覺當即送交地方官重辦（三）交付收殮費時必由該段地保或死者家屬填具領狀正式簽押後方准交給（四）經鐵路巡官派警復查無誤後應由巡官轉知車務處派員將收殮費會同巡官交付與死者家屬或地保而警務處仍應續行派警監視收殮以防弊實 
[電車撞翻人力車]  
　　跌傷乘客 
　　某號電車昨晚七時半駛經南京路勞合路口適育一人力車正欲轉入勞合路不及避讓被電車撞翻乘客徐州人張玉卿自車中跌出頭部胸肋等處受傷頗重當經老閘捕房五十二號印捕瞥見前來抄錄電車號碼另雇車送受傷人投仁濟醫院醫治尚有本埠新聞公布欄等轉入後頁雜評二 
[太會失望（无用）]  
　　我國人性最富於希望者也太會將開欣欣然私竊慶幸一若此次會議我可獲得無限利益友邦必能捨棄自國之利害而爲我中國謀幸福也者噫此種過奢之希望惡能逹的今讀余蔣兩代表之電報則魯案與二十一條果何如　　魯案會外直交而四國且議協定矣二十一條六合之外存而不議葬於無何有之鄕矣我國民所希望之重要點無一而能償願是其原因不必怪日本之詭弄手段食言而肥亦不必怪美代表之自便私圖而以中國爲海軍案之交换品又不必怪北政府之甘心喪權失利而塗飾耳目獨怪國民無系統之辦法對於日本不能爲嚴重之暗示對於美國不能爲眞摯之聨絡對於北政府不能爲堅决之督促昏昏焉昧昧焉放舟中流聽其所至今起軒然大波捲我中國以去國民其如之何哉　　時機急迫病入膏盲以云挽救談何容易哀我國人倘心未死而於此太會未閉會魯案等未正式解决以前姑作（死馬當活馬醫）之想計惟有由有力法定圑體聨合急電華府代表及歐美各國代表否認魯案直交力主取消二十一條並電北政府警告以速將此兩案方針宣布否則予以最後之對待在野名人亦各發電力争而各種關於太會之圑體亟宜蠲除成見冶於一鑪言論行動齊取一致倘當局稍變方針爲至幸即不然太會失望當再於太會外别圖挽救焉 
 
 

Page 16

 
 
本埠新聞二 
[燮昌經理之嘉惠災孩]  
　　浦東爛泥渡華商燮昌火柴公司新老兩廠年來營業頗稱發逹附近貧民賴以度日者不下千人該公司經理邵爾康近山湖北漢口等處收來災民童孩一百餘名分派兩廠工作施給衣食入晚並敎授中英文二小時以資造就 
[英美煙公司預防天花]  
　　男女工人施種牛痘 
　　近日天時不正天花流行浦東一帶患者尤衆英美烟公司大班爲預防傳染起見特商同該廠華經理汪薇舟勸導全廠男女工人種牛痘已於昨日延聘西醫常川駐廠實行施種矣 
[煙公司女工罷工]  
　　浦東陸家嘴英美烟公司新廠葉子間女工約有四五百人前日午後不知因何相率停工當經駐廠華經理汪薇舟向衆開導略謂爾等如有困難之處不妨提出理由俾可與大班磋商解决决不使爾等吃虧云云惟各女工昨日尚未入廠工作 
[花旗烟公司控新世界案之堂諭]  
　　美商花旗烟公司在公共公廨呈訴新世界游戲塲股東瞿宏聲席友于包世傑等違背契約一案前日午後由關讞員會同美丁副領事升座公堂集訊兩造人證及代表律師均各到堂候示堂上以此案業已辯論終結遂宣佈堂諭云應着被告新業公司新世界各股東兩造照和解合同條件履行並於十四天内償還原告洋九萬三千元及本日起至付欵之日止長年八釐利息此判 
[電燈屢熄亟應改良]  
　　滬城各商家所接電燈凡遇東西電線者連日入夜後電燈忽然熄減每每延至二三十分鐘之久方始回復原狀各商家以照此情形殊與地方上治安及商賈營業大有關碍先後函致商界聨合會轉函華商電氣公司請爲從速改良云 
[汽車碾傷幼孩]  
　　昨日下午三時許有二千八百二十九號汽車駛經百老匯路武昌路口撞倒廣東人七嵗男孩劉阿恩碾傷腹部甚重由虹口捕房四百七十號華捕瞥見押令汽車載送受傷男孩往同仁醫院醫治一面帶汽車夫入捕房禀候捕頭發落 
[少年吞烟自戕]  
　　原因未明 
　　昨日上午九時許戈登路有一形似店夥年約二十許之男子吞服生煙倒臥路側經戈登路捕房二百八十號華捕查見車送仁濟醫院救治無效旋即斃命由捕將屍車入騐屍明候禀請公廨相騐 
[投機失敗之結果]  
　　搭輪船投海自盡 
　　來往上海天津寗波等處本埠公司輪船之茶房水手連日向人談及各該輪船每届由滬出口至海洋時往往有人投海覔死已共有十餘人聞此項投海自盡者咸皆因在申投機失敗虧負所致故死者搭輪之時並無衣箱鋪蓋等件云 
[婦人被疑自盡]  
　　住居楊樹浦路茂興街二千二百十六號門牌向爲二廠小工之毛順大前晚疑其妻戚氏與某甲有染向氏窮究彼此争執致氏忿無可洩乃於昨晨三時許解帶自縊畢命迨氏夫覺察上前解救已經不及氣絶殞命事爲滙山捕房所聞飭探錢連奎往將户體舁入斐倫路騐尸所候報請公共公廨中西官蒞騐 
[林賢龍瘐斃]  
　　案犯林賢龍由法庭訊明判决送監執行在案林進監不久忽染疾病諭送新普育堂醫治無效延至昨晨斃命堂中報告檢廳委鍾檢察官等前往騐明因無家屬令由善堂棺殮 
[相驗路斃女屍]  
　　十二舗地甲至檢廳具報穿心街積善寺附近倒斃女屍一口禀請相騐昨午檢廳委派楊檢察官等前往相騐當騐明該屍年約四五十嵗身穿藍布棉襖褲外罩元布單馬甲藍布單馬甲天然足着元布鞋一雙上有紅結一個周身無傷委係因病身死令由善堂棺殮屍旁遺有梳頭小竹籃一只内有小洋十二角並絲綫一扎命帶回存庫聽候屍屬認領 
[黑夜開棺盜物之破獲]  
　　浦東洋涇鎮附近浦家宅農人陳鴻昇之媳某氏早經病故其屍棺浮厝于該宅附近已有二三月前晚忽有刨棺賊二人前往將該氏棺木刨開盜取物件正在動手間爲陳等聞聲往視大駭該匪棄物奔逃陳即分投追趕當塲拘獲浦阿第一名其一已乘間逸去抄獲刨棺所用之鐵梗一根遂鳴警拘送三區二分所昨午傳到事主備文派警轉送地檢廳下午由檢察官訊供一過判浦收押鐵梗存案陳退去候示 
[凌虐買女罰百元]  
　　女孩發濟良所留養 
　　住居雲南路五百三十一號門牌前在福祥里某妓女處爲跟局之陳老五因將六嵗買女阿毛凌虐受傷被專查妓院之中西巡捕查悉將女與陳婦一併拘解公共公廨奉飭女留濟良所陳交三百元舗保在案昨晨復訊即據中西巡捕及濟良所中西女士相繼投案訴明該女身上頭面受傷多處訊之陳老五延律師到堂辯護經中西官核供判女發濟良所留養老五罰洋一百元充公示儆 
[混用塗改鈔票押一月]  
　　山東人姚順卿因將重慶中國銀行五元之鈔票塗改上海持向戈登路李順卿所開之雜貨店内混用被李察悉報捕將姚拘解公共公廨奉飭押候查明訊究在案昨晨復訊據李投訴被告來店買定洋襪等物計小洋三角有零將塗改之鈔票混用當經察出是以報捕拘究訊之姚供該鈔票係他人付下不知塗改等語中西官核供判姚押西牢一月示儆改票銷燬 
[號夥私用欵項之傳訊]  
　　展期一禮拜再訊 
　　向爲肥皂生意之王潤生因與人股開恒昌永字號專取金業買空賣空之佣金開設約四月有餘被號夥童盛昌陳省三私用多金經王查悉控請公共公廨將該二人提案奉飭各交五千兩舗保候訊在案昨晨由廨傳訊兩造均延律師到堂代辯陳省三承認因做空盤虧折銀六百兩並由兩造代表律師向之盤詰情形良久經李襄讞核供商之英包副領事判陳改交二千兩舖保而童因無人具保諭着押候展期一禮拜再訊 
[携帶大宗烟土之懲罰]  
　　罰五百元再押二年 
　　徐三周日前手携大皮箱一只内藏川土七十餘斤行經法租界黃浦灘適爲三百五十一號巡捕查見以徐形跡可疑上前抄出烟土帶入捕房諭令交保昨日傳至法公堂請究先由該捕上堂禀明前情詰之徐三周供民人在輪船爲茶房此項烟土實係客人吳瑞卿之物托我送至伊家不知烟土求宥中西官判徐罰洋五百元充公外再押二年准予贖烟土没收 
[賣煙人與棧主併罰]  
　　各罰四十元 
　　陳金山陳寶華兩人在法租開設客棧邇將房間轉租與胡江顧毛生兩人私設烟榻容人燈吃洋烟事爲探目韓邦逹偵悉以陳等有違禁令前晚禀明西探同至各該處抄出烟鎗烟具一併帶入捕房諭令交保昨日傳至法公堂請究先由西探禀明前情並將烟具呈鑒詰之胡顯兩人供認私賣燈吃不諱兩陳同供商人等實不知伊等私設烟子窠故敢轉租求宥中西官判着四被告各罰洋四十元充公烟具没收 
[搶土售土分别押儆]  
　　流氓沈金山具祖林陳永林三人日前在某處搶得烟土兩大包持至法租界求售適爲包探查見上前將沈等三人及烟土一併帶入捕房昨日解法公堂請究先由該探上堂禀明前情詰之沈貝兩人供認搶來是實陳供民人祗代銷售不敢帮搶中西官判沈貝兩人各押西牢二個月陳押一個月以儆烟土没收 
[公廨訊罰車輛違章案]  
　　共二十六起 
　　星期四午後公共公廨張襄讞會同美約副領事升座第一公堂訊理車輛肇禍違章案二十六起紀載如下（一）汽車夫沈金根因在滬西曹家渡開車未帶執照並司機不愼將小車夫劉貴芳撞倒磕傷頭額經中西官訊明判罰洋三十元充公再貼給劉醫費洋十元（一）電車司機人徐道生因在北浙江路司機不愼撞壞大北汽車公司内之汽車大北公司延律師到堂代表並由見證俄國律師碧血門與華人馬春和及汽車夫汪子山等到堂證明當時照章開車並無不合而電車公司西人亦到堂質證堂上以徐實有不合判罰洋二十五元（三）汽車夫施元其（四）李阿寶（五） 
陸阿東（六）龔阿男（七）電車司機人王家津等因在静安寺路浙江路等處開車不愼撞倒途人並撞壞汽車訊判各罰洋二十五元（八）夏開生因在静安寺路開車不照定章判罰洋二十元（九）汽車夫董順衛（十）趙小雲（十一）潘小寶等因在浙江路四川路南京路等處開車不照定章並撞倒黃包車判各罰洋十五元（十二）張阿二因在北河南路開駛快車幾致肇禍判罰洋二十五元（十三）陳林芳（十四）陸三杜（十五）徐慶福（十六）陳貴林（十七）俞阿生（即陸生）等因在南潯路福洲路兆豐路静安寺路乍浦路等處開駛不聽巡捕指揮並使間聞車燈火不明判各罰洋十元（十八）汽車夫胡慶發夜間在黃浦開車不點尾燈判罰洋六元（十九）汽車夫胡炳龍（二十）朱仁甫因在江灣路静安寺路夜間開車燈牌不明判各罰洋五元（二十一）黃炳福（二十二）郁阿四（二十三）朱韻琴（二十四）楊阿明因在牛舌路南京路四川路等處衣間開車燈火不明判各罰洋三元（二十五）汽車夫周阿林周在北蘇州路開車不愼撞倒修築馬路二人判罰洋十五元（二十六）馬夫葉富全在南京路駕車不照定章判罰洋二元充公 
[公共公廨訊案彚錄]  
　　昨晨公共公廨民四庭由張襄讞會同美工副領事訊理（一）史林泉訴裕豐航業公司雇員馮祥將伊毆傷復被該公司經理羅天鐸無故辭退請追損失銀三千兩案訊明原告所訴毆傷一節並無證據至於辭退職務原告旣示與該公司訂有契約雇主應有隨時辭退之權故所訴損失亦不能成立結果註銷（二）奚洪德訴奚士亭奚根全盜賣地皮請追損失案此案原告先曾以刑事起訴因不能成立判决註銷故原告又以民事訴追損失銀三千兩兹被告延律師到堂請求减輕交保結果被告各交五百元舗保改期仍歸刑事案陪審官訊理（三）朱舜廷訴趙茂記不理工料價洋案結果准被告代表到堂交保候訊（四）中華建築公司訴陳鑫高造屋糾葛案由許理律師到堂請求改期一禮拜再訊結果照准（五）吳書根與蔡子山因欵項糾葛互相控訴案結果改期兩禮拜再訊　　又午後民四庭由俞襄讞會同美約副領事訊理（一）王財運聲請給諭受理已故王財興遺産案結果给諭本廨理限薛邁羅將已故王財興財産項下提給其家屬銀一千兩餘欵准分給各債權人具領完案（二）陸福林訴立興輪船局將伊撞傷請追損失案結果被告請求註銷不准着於三天内交五百元舗保聽候排訊（三）吳偉臣延許律師訴沈子蓉不付票銀案結果被告不到原告提出證據本公堂應認爲可信着沈子蓉償還原告銀二千兩候飭被告到案執行保人李蓮塘於禮拜一先交五百元舗保再代償原告銀五百兩對於交保之五百兩限本年陰曆年内償清期票兩紙附卷（四）楊潤身訴何錫庭不理擔保借欵案結果改期請原審張會審官核奪（五）鄭華之訴金小雲佔地案結果改期再核 
[誌謝]  
　　昨承商務印書館惠贈第十八卷第二十二號（東方雜誌）及第七卷第十二號（英文雜誌）各一册誌此鳴謝 
公布欄 
[江蘇高等審判廳]  
　　民庭判决陳金楷與陳葉氏爲田畝糾葛上告一案（判决主文）原判撤銷本案發還江寗地方審判廳迅予更爲第二審審判　　批示張錢氏一件爲具領合同議據由呈悉查該氏與張徐氏爲繼承控訴案内卷證早於民國六年五月十五日發還武進縣在案該氏所繳合同議據兩紙仰自赴原縣請求查明給領可也收狀證一紙發還此批倪夢舟呈一件爲縣署湮滅狀卷阻碍上訴請救濟由事悉已於方仁信等呈内批示仰即知照此批方仁信呈一件爲縣署胥吏舞弊湮滅訴狀請予澈究由呈悉據訴各節是否屬實仰候飭縣查覆再行核奪此批以上十二月九號 
[江蘇高等檢察廳]  
　　批示李伯筠狀悉本案應候上告審將卷宗發還後再行繳費來廳抄給可也此批李長　據訴各節是否屬實候令儀徵縣知事迅予辦法此批陳桂生據訴已悉仰候調卷核奪此批倪聖高倪文炳狀悉候調卷奪此批高周氏對於高萬聚案請求迅賜開庭按律懲　等情呈遞一狀楊范氏對於黃籍春案請求加等洽罪等情呈遞一狀武世忠等不服高審廳决定　起再抗告呈遞一狀沈瀮不服高審廳决定提起再抗告呈遞一狀以上四狀業經本廳查閔函送同級審判廳核辦仰即知照此示以上十二月九號 
[上海地方審判廳]  
　　判决主文（民一庭）一件判决姚土生等與姚虎全因佔路糾葛一案主文原告人之請求駁回訴訟費用歸原告人負擔一件决定李雲記與潘子宣因賬欵糾葛一案主文本件訴狀准予註銷訟費歸原告人負擔一件判决金聚林與朱寶生因田畝涉訟一案主文坐落二十四保二十五圖豈字圩第四百號内屯田一畝五分應認金聚林有承種之權本案訴訟費用歸朱寶生負擔一件判决徐漢章與裔棲鳳等因欠租及租屋涉訟一案主文裔棲鳳王阿根　義道趙學路廖阿三馮成龍租住徐漢章經租之房屋均應遷讓裔棲鳳並應償還房租洋三十六元王阿根並應償還房租洋四十元張義　並應償還房租洋三十元趙學路並應償還房租洋二十元零八角廖阿三並應償還房租洋十元零八角馮成龍並應償還房租洋七元八角其房租分别繳由徐漢章具領本案訴訟費用歸裔棲鳳王阿根張義道趙學路各負擔十分之二廖阿三馮成龍各負擔十分之一（民二庭）一件决定蔡春芳訴魏金龍因欠租糾葛一案主文本件訴狀准予註銷訟費原告負擔一件判决沈仲岐與陸曾培爲基地涉訟控訴更審一案主文原判關於判令控訴人讓還基地一分九釐及除去界石又訟費部分撤銷被控訴人第一審之請求　回本案訟費歸被控訴人負擔　　批示一件姜金龍狀請履勘銷案由狀悉候傳同姜朱林劉案訊明核奪此批一件　瑞生狀請　案由狀悉准予銷案此批一件楊景芳　請傳案由　　候傳案　奪此批一件湯永昌等狀追加補封由狀悉准如所　辦理此　一件湯永昌等狀交查封費並鑑定費由准交此批一件吳　祥狀請暫結由狀悉此批一件强陳氏狀領案欵由准領此批一件阮　祥狀請給領由狀悉查本案　　　慶華提起上告所請應從緩議此批一件楊阿四狀交案欵由　交此批一件陳子祥狀領保證金由准領此批一件楊喜　狀請執行由狀悉已飭傳矣仰候訊明　奪此批以上十二月八日 
[上海地方檢察廳]  
　　批示袁嘉慶狀悉候傳案訊奪此批王阿弟狀悉案正偵查所請摘釋之處氷便照准此批傳福新狀悉候送同級廳核辦此批胡邢氏狀悉所　已經過時效應母庸至追還財物一節仰赴同級審判廳起訴可也此批萊　茂迭經明白批示多凟何益此批毛吉金爾與萬小成子互毆各受有傷痕　經雙方騐明在案嘵凟無益此批張金生狀悉仰即到廳候訊此批張傳慶狀悉送同級審廳核辦此批蔡吉氏狀悉候訊明核辦此批邱鴻　狀案已訊明候訴請律師可也此批陳爾東狀悉仰即邀同證人順錫榮等一併來廳候訊此批以上十二月七日丁懷芝狀悉此批焦文泉狀悉仰即來應候訊此批姚戴氏狀悉仰即到案候訊此批姚占先　悉案經訊明與爾無干仰即静安生理可也此批楊春桃狀悉嚴六子果有引誘爾妻確據僅可隨時鳴　拘究母庸先行備案仰即知照此批姚全福　　爾媳携女歸寗屢接不返請求傳案質訊等詞核與刑事無關所請着母　議此批錢志能狀悉事無佐證不能以揣測之詞故入人罪所請應母庸議此批王朱氏狀悉已訊經矣此批姚占春狀悉爾等口角互毆各有輕微傷害業經訴請公判至請賠償損失等情候送同級　核辦此批王成和静候訴辦此批唐維炳查陸文奎無共犯確據應母庸議此批周袁氏　悉候偵　核辦此批王勤金姚阿裕旣係爾女之翁如果爾女衣飾被姚阿裕　佳不還着自向同级廳請求本廳碍難准理此批以上十二月八日批示　秋濤狀悉仰即遵傳來廳候訊此批陳漢章狀悉静候偵查母凟此批馬秉忠狀悉着如限補具控狀訴理由書以憑轉送此批王阿六所　不准此批彭全興據訴被告等旣均逃匿無踪何從拘究着自尋獲送案再行核辦此批以上十二月九日 
 
 

Page 17

 
 
自由談 
閑話 
[留英法學生瑣談（五）] [  振聲]  
　　留英國之學生對於女界之交際與法國微有差别若言英國人之家敎旣不如法人第一種之嚴亦不如第二種之寛殊可謂適得其中惟英人目空四海雖對美國人尚擺三分架子而况惡名傳播之華人乎（中國水手之遺惠）惟其中亦有一二學生與英國之高等人家相友善然細察中國學生所娶之英女其身分竟有不甚高者此語似乎過於武斷然不得不借以表示實在情形中國普通人之見解見爲歐洲人（不問香臭多是好）將其身分二字忘却學生娶歐婦回國者豈樂將其身分宣佈不過略略一吹明恃其耳目太遠不難高棒入雲實則說破後一文不值也在英之學生因秉傳老學生之習慣不喜住旅舍喜住人家家中每星期納資若干茶飯與其家人共之久之則與家中人相仿中國人性情較静遇事隨便不欠房租且此種招房客者大多爲經濟上之補助學生稍用小錢即可買大惠故此種學生常得主婦之歡心譬如其家有女已長成者因愛母之故而愛母所愛之人爲母者想及萬里來英求學其家中必富有將來必有希望更返觀自己之身分及英國婚嫁之困難即已有一種攀附之意故如學生有意美满姻緣即不難成就學生之在英成婚者其婦十九爲房東之女此境遇使然而其身分豈可得言耶敎育部明令留學生娶外國女子爲婦者即停止官費然不過具文而已學生監督雖有耳目然孰願作惡人故領官費不讀書伴妻子者實屢見不一見此亦留學界之小小新聞也　　上所述之海外姻緣除重婚外本無不正當且世界大同欲謀世界眞正之和平此種婚姻乃爲必要之利器普通之學生有種種原因故不抱此種婚姻思想然同校中不乏女學生爲交换智識起見結交一二女同學亦理之所宜惟在英國學生秉守此處學生之習氣與女學生通信者有之與女學生在校中談話者有之然校外之校際則尚付缺如一則中國學生大半以結交女朋友爲不可彰揚之事一則亦無人爲之創耳有時或有人請一二女同學在中國飯館小叙不二日則凡中國學生無一不知之矣此等處亦不得不嘆中國學生見解之小同學間之酬酢何所用其大驚小怪耶 
雜記 
[清曉策衛記] [  金君珪]  
　　朅來淮上忽忽兩載矣竟日栗六塵囂塞胸臆作奇悶十一日晨起忽不適乃策衛出西門一門卒蜷臥門側一狗迎余驢而吠聲汪汪然乃驚卒夢朦朧作聲叱之狗乃曳尾不敢聲余不禁心笑以爲是卒之不能盡責反不若是狗而狗能盡責反見呵於卒天下事類此正多也旣出輕蹄踏寒霜沿隋堤而北時曉風拂雲衣袂生凉堤畔衰柳臨風摇曳不復生姿四望寂然惟流水淙淙蹄聲得得與鷄聲遥應須臾朝　自林際露半面若不勝嬌羞者彩雲如翠羽明璫擁之升天際下臨世界蓋堤西圻矣道傍多荒塚起伏如小邱因念寂然臥此者安知十年或二十年前不亦如我耶朝露浮雲而今竟何如哉繼念斯游滋樂胡爲作此無病呻乃不復悲更進二里許至釣魚臺淮陰侯垂釣處也圯矣斷碣殘碑供人憑弔耳距此十數武爲漂母祠乞兒縱横臥其中遂不得入漂母不作此中或有王孫不可知矣更策衛行經古枚里枚臯故里也唐人詩家在枚臯舊宅邊即指此聞此中多北里中人畫舫笙歌彷彿瘦西湖畔吾友星侣戲呼爲小揚州於焉知淳樸之風所存者僅矣過此遥望萬樹叢中一大蘭若爲湖心寺維時禮拜堂之鐘聲破空而起蓋時已午矣乃不果往復策衛而歸　　君珏曰此游樂極矣曉風朝露滌蕩塵襟余嘗謂春有艶陽宜游於午夏日苦熱宜游夕陽西下時秋有明月宜游於夜冬有瑞　宜游於雪霽而曉游則無時不宜世之善游者其韙吾言乎 
藝苑 
[鐫石話] [  天碧]  
　　程彦明曰琴有不彈印亦有不刻篆不配不刻器不利不刻石不佳不刻興不到不刻取義不雅者不刻疾風暴雨烈暑祈寒不刻 
　　吾國古之印章間有傳入某國者庚申秋見其廣告及樣本半皆吾國古人名章而伊等竟以爲已之創造雕刻者亦可笑矣　　印有垢宜以軟刷蘸煤油刷之可清麗如新又取净香灰少許入茶杯中注水半杯布蘸洗之兼以舊牙刷刷之則印泥盡去油氣亦净鐫石不必拘古人之遺法若能以已之美術眼光變通之改良之誰曰不宜　　初學鐫石宜取石之軟而不滑者蓋易於着刀故也 
雜錄 
[麗湘閣雜掇] [  陳家慶]  
　　竹脩字惠風讀選云文采風流是我師騷悲賦麗古人詞時人不解廣陵散燈下狂吟涙欲垂題春景尋芳圖云曲欄干外水迢迢一碧垂楊繞松橋紅杏衫兒雙影立臨波眉樣更苗條曲折行來長短堤鶯啼燕語畫橋西羅裳輕拂香盈袖玉影如仙照入溪消夏雜咏云戲罷秋千小院凉珍珠簾外淡斜陽曲欄並倚談風月燕子多情繞畫梁耽吟忘却畫雙蛾抱竹臨風逸韵多西子名湖留夢影興來高唱采蓮歌翠滴新篁石徑幽清凉早似漢宫秋綠裙輕共荷波漾惹得鸚哥說未体又搗練子采蓮云采蓮去蕩輕舟碧羅衫子暗香流遥望江南新月上拈花一笑忽回眸　　竹心字盟梅亦有讀選一絶云斯文將喪涙汍瀾獨撫瑶琴古調彈大雅扶輪吾輩事選樓高坐不知寒秋興云一年容易又秋光獨對青棨恨渺茫世事滄桑何日定龍文　劍損鋒芒 
小說 
[求婚小史（三）] [  吳靈園]  
　　肆之老掌櫃與徐某平日多交往先已探得徐某之肆口謂將訂婚於邱氏此時復知其將面祖岳戲之徐某慚且喜而復聞衆嘲相加則不耐疾攫櫃上所留之套褲一襲回登樓服已再四引鏡磨其額上計嵗之皺紋爬其唇内長積之牙膏凡歷一句鐘而後事畢臨出又數回首囑其徒留意店務其徒竊怪其主人何以今日有此雅興微聞人言主人年來以辛勤故多積蓄獨守不樂欲覔一才貌俱當之女偶與同安樂心常竊笑主人年貌俱弗當有何可貴而人願以女妻之者時聞主人言亦漫應之二目隨其扛肩而出衣肆中人皆望而却笑心又以爲奇抵茶樓徐某望見女祖岸然一歛神即含笑而前坐未定方欲進以尊稱　覺面前黑暗飛來二掌着膚生痛不敢聲響即聞此女祖厲聲斥問曰賊畜爾何人前日至海上何事者徐某識勢弗與答辨抱頭疾返身絆凳而出冠落地上糖汁不能維其結結遂滾走女祖病於足又無旁助竟爲兎脫回近店門徐某珠涙盈眶然未敢使下大率將貯爲日後釀露成酒之用衣肆中之老掌櫃猶迎問好事諧耶徐某不能啓齒回首逕入而其徒信之又以爲主人此出果獲佳音乃邀媒氏之賀喜兩顂狀醉而歸也然主人狀醉其原實有二在於面者爲女祖在於心者爲伊女在於面者未幾即平復在於心者徐某固歷數日而未一醒徐某之痴情爲可憐乎我知在世爲徐某之痴情者正多在也 
餘瀋[  石征鴻]  
　　世說石崇性嚴忌每燕客常令美人行酒客飲不盡便斬美人　　噫何其酷耶使予而爲客當必有酒必盡寗爲醉鬼母令美人受屈也雖然使現在力倡女權之女子聞之其感想爲何如耶 
[餘瀋出讓]  
　　啓者本報之餘瀋自第一號至今日共二百四十餘張兹願全數出讓酬報不論郵票亦可如欲得者請惠函本埠北浙江路寗安坊三十一號伏波客收可也 
 
 

Page 18

 
 
常識 
常評 
[機會均等與勢力範圍] [  隨]  
　機會均等之說隨門户開放主義而發生實則條約中之所謂利益均霑即機會均等之謂也　　顧自勢力範圍之說起而所謂機會均等主義遂不能保持野心者并因此利用機會而擴大其範圍壟斷其勢力例如歐戰之時日本對我有二十一條之要求而强取满蒙山東之權利是　　是故各國而不能廢除其勢力範圍則機會均等不可得也亦猶領事裁判權未收回時中國雖有開放門户之誠意而欲實行開放不可得也吾不知太平洋會議之結果影響於東方之利害如何吾願與議之各國先行諒解此意耳 
衛生 
[矯正姿勢力重要復人] [  ]  
　　諺云桑　樹條兒從小掖掖者扶持之也蓋桑樹材美而易於卷曲卷曲則雖有美材不能中於繩墨故植樹者恒於其不满五尺時爲之扶持使卷曲之枝矯而挺直過此則幹老枝勁欲矯而不可矣吾人之體勢亦然幼稚之時易於受壓力之變動變動之後苟不力事矯正往住久而久之成爲自然之形態而貽終身之憾恨爲父母者之於子女爲敎師之於學生可不於此加之意乎兹將矯正姿勢重要之點述之於左　　（一）姿勢與健康姿勢與健康極有關係一旦失其常態即有害於生理如駝背之人其肺量必縮小此明證也健全之精神恒庽於健全之身體中誠然誠然　　（二）姿勢與工作卷臂之不便提携攣爪之不便把握以及聳肩拐脚不便擔負而步趨此皆姿勢之影響及於筋骨活動之現象其有碍於工作也審矣　　（三）姿勢與威儀吾人之於社會孰不欲人之敬仰欲人之敬仰必須有吸引敬仰之具所謂敬仰之具者不外乎學術充於中威儀顯於外耳譬諸演說者旣貴有激昻之言論尤貴有雄偉之丰采然後可以聳聽衆之耳由此觀这姿勢之矯正又何可忽耶 
[深呼吸之經騐] [  李竹雨]  
　　科學發逹生理貫通各國之善衛生者莫不謂欲求身體之發展非徒恃肉體之運動及滋養料之營養而已必也吸收清潔之空氣以舒暢其肺部以導清其血液也雖然呼吸不得其法不特無益於身體且因此而喪其身者屢屢矣今特就深呼吸之經驗述其詳細方法以供注重衛生者一研究焉　　一慢深呼吸法晨起詣曠野（擇樹木最多處）挺胸直立一呼一吸吸時空氣由鼻管漸漸而進兩手向上齊舉兩足尖向前齊傾（此時全身爲兩足尖所載）呼時濁氣（即炭　氣）由口中迅速而出兩手急下兩足著地每晨一次第一日凡行五息（一呼一吸爲之一息）以後每日增加五息至一百息後乃反至五十息再如前增加如是增减不已今則余已行之數年每百息一返已有數千百次矣以故身體康健百病消除　　二急深呼吸法兩手伸屈向腰兩足尖向前胸部挺直往返而行隨而呼吸（法如前而呼吸較速）第一日約行半里以後每日增加十分之一里（即三十六步）至二里後乃仍退爲半里照前增加如是循環不止此法余與前法同日行之因之肉體精神均得適當之運動而身體之反弱爲强乃得如是之神速也（余少多疾病自行深呼吸後得以漸臻康健）（乙種酬） 
道德 
[青年鑑] [  楓江]  
　　一對於一已 
　　儉則約約則百善俱興侈則肆肆則百惡俱縱士君子一出口無反悔之言一動手無更改之事心要虚無一毫介蒂心要實無一毫欠缺暮夜無知四字百惡之總根也人之修養當由穠華而進於淡泊由淡泊而進於恐懼忍激二字是禍福關鍵胸中只擺脫一戀字便十分自在今人將浮躁心觀理委靡心臨事只糢糊過了一生 
見事生風不可以爲任事念頭灰冷不可以爲老成深沈厚重是第一資質磊落豪雄是第二等資質聰明才辯是第三等資質汝除自己外無一人能限汝遠大之前程 
貧賤憂戚庸玉汝於成也 
光陰者黃金也 
輕諾者寡信多言者取禍 
自由與服從如車之兩輪 
人無忍耐心如無源之水無根之花 
世界堅忍者所有 
金錢爲罪惡之原 
輕財則身分自高 
知用財則財爲我之奴隷否則我爲財之奴隷 
畏葸之殺人甚於砲彈 
助我者我無事天相 
智者不爲物之奴隷 
痛苦雖惡客乎汝其歡迎而受敎也膽欲大而心欲小 
自重者品性之大要素也名譽如資石微瑕即能貶價 
贫莫贫於無才賤莫賤於無志 
經濟 
[防荒白話歌] [  胡齊佳]  
　　今年天下多水荒吾恐來年斷米糧所以編出白話歌普勸人人急早防第一鵝鴨要少養每天吃食口大張計算一日一把米一月之積便恐慌第二吃飯要商量一粥一飯古之常冬來多吃一餐粥留些飯兒作田莊第三種麥不可忘莫留板田待栽秧來年多收一石麥麥湯充饑麥餅香第四叮囑小兒郎飯鍋剷净飯碗光若將米粒看輕了恐怕後來餓斷腸第五不可穀空倉食乃民天要自量若貪價好儘數賣銀錢不能飽肚囊倘然不繼在青黃我查一個好良方只能延命四五日不能常久作稻梁芝蔴荳兒黑爲良研粉成丸家中藏若逢米麥全無日晨昏數丸用滾湯何須束手嘆年荒不如荒年先自防但願家家都足食笑我杞憂慮滄桑（不受酬） 
[改良畜牧談] [  蒼心]  
　　畜牧一事我國農家尠不注意殊不知畜牧一項關係於農事至巨若能從事改良則其利益必將躋於正産業之上兹就我意分論如下　　（一）改良畜種一擇原有種之健全無疾病者留住作種（餘閹之）數年後則畜種亦能進步二右原有種無佳者則以他處之佳種與原有種相交數年如是則原有種之劣點必將剔盡　　（二）飼養得宜欲飼養得宜必注意下列二項甲開璧牧塲牧塲爲從事畜牧者所不可少因有一廣闊牧塲則飼料必减少一半且畜類亦喜居空氣日光充足之地故有一牧場蕃殖亦必較速　　乙鑑别芻豢芻豢之分類及成分牧畜者必須熟悉何者爲粗芻類何者爲根蔬類何者多小粉何者多脂肪分配而飼養之則畜類蕃殖必異當矣　　（三）注意疾病一未病時須擇空氣日光充足之地爲牧塲牧草須清潔操作勿令過度如遇疫癘盛行更須加意防護能如是則疾病自不易生矣二已病時畜之有病者勿令與無病者相接觸芻豢等類宜特别清潔接近畜類之器宜以消毒藥水洗之則雖有疾病無能爲害也（乙種酬） 
法制 
[釋民刑之不能混合] [  竹賢]  
　　民刑事不能混合在稍知法律者類能言之固無需鄙人再爲解釋矣然民刑何故不能混合之理由與夫刑事之附帶私訴民事案内發生刑事應如何辦理則仍多一知半解之誤作者因屢見屢聞深有所感特釋之於后　　民刑事不能混合之理由因民事屬於個人私權刑事屬於妨害公安國家公訴法律門類旣分兩途而事體之性質之輕重之出入亦逈不相同至於刑事附帶私訴須以加害原因釀成損失結果始合附帶之條件雖進行訴訟時得併予提起然法院對於私訴須俟公訴畢另案審判方爲合法以故私訴之提起雖許混合而終結時仍應分離他若因民事關係觸犯刑律或於進行民事訴訟案件時忽然發生刑事則民事應宣告中止就刑事部分由檢廳偵查辦理在未經公訴前絶對不容審判廳干涉此即民刑不能混合之精神亦即民刑不得混合之嚴格主義也（乙種酬） 
雜錄 
[赤十字旗與國旗] [  禪航]  
　　一八五九年法助意大利與奥國戰於塞耳非亞歷十九小時之久兩軍傷亡逾五萬其時瑞士國人都倫氏親至戰地救護目擊慘狀遂著者遊說各國於一八六四年在瑞士國都締結赤十字條約爲敬誌拯救傷病之善舉發起於瑞士故乃以與瑞士國旗反對之白地赤十字爲特别標記此赤十字旗由來之大略也　　按赤十字條約第二十一條凡得升掛赤十字旗之機關須同時升掛該機關所屬國之國旗但陷在敵權内時除赤十字旗外不得升掛其他國旗　　吾觀滬上京津各處之衛生機關如赤十字會醫院藥房等每遇休息日或慶祝之時祗見偌大之赤十字旗飄揚空際其同時升掛國旗者殊不多見此何啻以亡國自待外人當引爲笑話謂吾人無國家常識願國人注意焉（乙種酬） 
問答 
[菊儂問]  
　　聞馬寶可治神經病信乎世有經騐者望乞指示 
 
 

Page 19

 
 
[本增刋啓事 
　　自下期起本增刋特闢問答一欄凡開駛汽車之方法購車之手續修理之訊問等關於汽車之問題均可隨時來函訽問本刋即以問答原文刋於此欄以供閱者評 
[市政與新村（默）]  
　　今日之言自治者必首重市政今日之言闢商埠者亦必首重市政而市政之第一要務则在規畫道路故凡市政修明之名城巨埠無不馬路縱横車行坦蕩此何以故以道路治而後商賈萃行旅便一切市政之設備乃得有所附麗百業乃得賴以發展而汽車又爲唯一之需要品矣　　於此新式市政昌明之時吾又聨想及於一事即今人所提倡之新村是市政發逹而後不可不有新村以輔之即以上海一隅論已感此新村之不可緩蓋商業繁盛之地家居必惡其塵囂一切敎育衛生又不甚適宜則新村爲必要又商業繁盛之地房價旣昂百物又貴爲生活財力計必有所顧慮則新村又爲必要然新村之組織距離必不甚近則爲時間經濟計亦爲一困難之事若有汽車爲之聨絡則不啻縮兩間之地而爲一而住居新村之障礙悉去是汽車非特爲發展市政之必要物亦爲聨絡新村之必需品也　　更從組織新村方面言凡食用物之運輸關於新村一切必要之布置亦無一不有賴乎汽車然則今日爲發展市政計爲組織新村計爲免去新市與新村間之隔閡使雙方同時發展計汽車非唯一之利器哉專論 
[建築道路（省）]  
　　世界進化史與世界交通史有密切之關係自羅馬凱撒皇時因有康莊大路其法律得遠傳（高爾）及西歐游獵開辟美洲之森林文化幸福亦因道路得與開辟者同佈於加拿大　　世界各國陸路交通往往較水路交通遲緩難進蓋行船泛舟於河流所費不巨若雇人力於陸地則價將數倍而不止惟内地各省崇山峻嶺河流鮮有之處其交通若不用鐵路則非雇人力不可而雇人力價且數倍若引用汽車當較爲節省汽車之通行惟道路是賴夫鐵路固爲經營交通之犖犖大者各小城鎮初離鐵道其遠者亦未常不賴道路之直通始得匯集是道路爲發展内地城鎮之唯一利器也方鐵路未築之前必預料一方之徵收實足供一路之費用故在一方築鐵路此方必已經一度之發展始足以謀之不然勞而無功鮮有不一敗塗地者矣職是之故將築鐵路之前必先爲佈置佈置之方惟多建平坦道路使各小鎮得此以會集及各方發展經時鐵路之建築不煩其不成故曰道路爲一國振興之命脈也似中國旣爲富有天産之國迄今未見其富强者非因道路之崎嶇所以致交通之阻隔乎非因交通之阻隔所以致天産之不開發乎　　鐵路旣持道路之交通矣於一方人民大有相關蓋鐵路之築如無山河之隔則附近各地能相連往來少至四五里多則可有十餘里之遠故道路之整頓鐵路之建築能使附近人民圑聚一處也　　對於鐵路轉運其最爲糜費之欵項即貨物自製造廠運至車站或自車站運至銷售處此二項費用往往較火車輸運貨物數百里更爲昻貴雖無統計稽考之有時搬運之小費實有出人意料之外者　　通商大埠使用運貨汽車雖離車站七八百里之遠其輸運貨物可於片刻直逹若以人力塌車或小車裝運則非特費時且費人工夫人工之費省與物價大有上下運貨汽車旣能省時省力則引用運貨汽車即减底生産物價生産物貨可得減底經濟上自然增加利益更有進者以運貨汽車裝貨往往大宗物货同時搬運自製造塲直逹車站或其他目的地除裝運上車下車外一路可保無衝突之虞　　所言各節均足以明瞭提倡汽車轉運之必要蓋其供助生産實能引起經濟界之注意請更以事實以證明之如居紐約之公司其運貨之遠近周圍至少有四五百英里者往往置運貨汽車四五十部邇來以汽車轉運價值四萬金之皮革至九十英里之遠祇費十二小時之久若以火車裝運此貨過站延宕須費五六日之久　　環觀世界各國因道路之建築非特經濟上多所利益即於鐵路罷工之際人民賴汽車以運送食品平時鐵路不通之處或離鐵路稍遠之區貨物藉汽車以轉運其所費之數遠廉於火車　　國家之盛衰視交通爲轉移旣如上述近日我國盛行道路宣傳道路之發逹是可預料矣 
 
 
] 

Page 20

 
 
汽車機械構造 
[汽車之外觀（張延祥）]  
　　汽車可以拆爲二部分上部爲車身（ＢＯＤＹ）即車頂及座位等下部爲機械（ＣＨＡＳＳＬＳ）汽車之優劣須觀其機械不能以車身之優劣爲斷　惟機械在内尋常所見者僅係車身之外面車身大别有蓬車轎車二稱再可分作十六式（兹不詳述）每年且有新式樣出世我國各汽車行出售之汽車下部機械從歐美運入惟上部車身大半係在上海製造車身用薄鐵或鉛或木製之鉛質輕惟不多見汽車前部即置汽缸等機械上有蓋預備修理及揩油可以啓視車底機械則不易見 
[汽車之内部]  
　　汽車内部機械雖錯綜複雜然若得其線索不難一一瞭若也平時頗難見完全顯露之機械於修理汽車行内或得一見之但恐其不完全上星期汽車展覽會中有中央汽車公司所陳列之韋利司那脫ＷＩＵＹＳＫＮＩＧＨＴ車模型一具大小與眞者無異各部分均能行動且有部分剖開得觀内中行動誠爲不可多得之模型據云此車於展覽會閉幕後放在香港路九號該公司樣子間内可任意參觀必能詳晰領解一切也展覽會中又有亨茂汽車公司之盤愛克ＢＵＩＣＫ 
車一輛係眞機器未裝車身各部分位置及機關等均暴露又有法國車一輛及ＵＮＩＣ車一輛亦均拆開今若不能見眞機械請以圖作解庶幾以後見眞者易於了解也　　第二圖係强逹拉ＣＨＡＮＤＬＥＲ車機械之頂面圖爲美國式車足以代表一班惟各廠所出汽車内部零件之位置各有不同處大體則無異也依數目字說明如下（一）右前輪大都係木輪橡皮打氣胎（二）左前輪同上（三）前輪軸係鋼製接連左右兩輪（四）左輪轉灣鉸關節（ＳＴＥＲＩＮＧＫＮＵＣＫＬＥ） 
（五）右輪轉灣鉸關節 
（六）接連（四）（五）兩關節之鐵棒（七）舵輪之連桿（ＳＴＥＥＲＩＮＧＧＥＡＲＣＯＮＮＥＯＴＩＮＧＲＯＤ） 
一頭接於舵輪一頭接於（四）所以舵輪轉動車輪即轉灣　　（八）放熱水箱（ＲＡＤＩＡＴＯＲ）因汽缸在行動時極熱所以在汽缸外面用冷水冷之水受熱上行從水管（十三）流至放熱水箱當車行動時空氣經過此箱以熱氣四射水遂冷少許復從下面水管以至汽缸外面周而復始因車上不能多帶冷水不得不用此水箱以熱水之熱氣發散使水稍冷可以再用也（九）風扇此風扇即在放熱水臬後面有鏈條接於汽機大軸上故汽機動此風扇亦動以助空氣之流通使水箱中熱氣發散較速　　（十）（十一）（十二）此係汽車架子大都鋼製亦有木製者　　（十三）熱水管冷水經過汽缸旁受熱從此水管流至（八）放熱水箱冷水管在下面圖中不能見　　（十四）汽缸汽缸爲汽車中最重要部分尋常汽車中有四只或六只此車有六只新式車有八只或十二只者凡汽車中汽缸均放在中央故最易識認大都豎直成一行惟八只汽缸或十二只只汽缸因地位太多不得不分作二行每行四只或六只各向内斜成Ｖ字形接於同一大軸上汽缸外面有隔層以流通冷水使不致過熱此隔層與汽缸一同鑄造故外面所見尚係冷水隔層之外面汽缸有每只分開者有二只相連一同鑄造者有三只或四只相連者惟六只汽缸少有相併者汽車中汽缸或二或四以至十二無三五七等亦無十只汽缸　　（十五）火星塞（ＳＰＡＲＫＰＬＵＧ）汽缸中汽油須用電氣火星點着然後化汽體漲大以推動汽缸餅此火星塞通至汽缸内部頂上外面有電綫通至（十七）分電器在適當時間電流通過此塞内面即發火星　　（十六）發動汽油杯（ＰＲＩＭＩＮＧＣＵＰ）新式汽車汽機均自行發動（ＳＯＩＬＳＴＡＲＴＩＮＧ）惟有五六種機關此係用搿司令（即汽油）式於汽機轉動之前杯中儲满汽油流下至汽缸以發動之惟此祗爲發動之用發動後即不用也（未完） 
[高等學校添設汽車專科（嵩生）]  
　　美國斯格蘭盟高等學校（ＳＡＣＲＡＭＧＮＴＯＨＩＧＨＳＣＨＯＯＬ）近已添設汽車科敦請精於機械者敎授是科三年畢業凡關於汽車上之裝製修理機器各種方法以及機械之構造無不一一解析以供學者之研究該校敎授方登君謂（ＧＭ 
ＲＯＵＮＴＡＩＮ）學者常喜練習然當汽車分解時各部機器皆有其特别作用初學者本不知其使用方法亦不能分解其内部組織故當悉心研究以冀將來有此專門技術其課程爲各器製法并包含裝配輪齒之修理各部機械之原理綱條之種　前後輻之方向指輪桿之使用法握圓錐體及平圓板之手法器機摩擦及安排輪輻法汽罨磁電氣肘桿針之安配法及如何裝油之組織等 
[龍飛汽車行消息]  
　　上海龍汽車行經理之（司多德培克）廠建設於一八五二年其資本金爲七千萬美金在美國及加拿大共有廠基七處爲世界第二之大汽車行該行廠基佔有二百二十五英畝廠屋占五七五○○○○方尺廠對於保存參考及實習試驗特聘富於經驗之專家百人機器匠六千五百人專事修理工人約有二萬餘人監督八百人汽車必經七千次察視後始行出售司多德培克廠每日能製造鉛皮一百五十噸每年用鋼八萬五千噸每年火油用七百萬噸及八千五萬立方尺煤汽在一九一九年前銷售汽車計有四十萬輛云司多德培克第一及第二廠屋圖 
[中國汽車事業]  
[華昌汽車公司]  
　　華昌汽車公司於汽車陳列觀覽會在第三十一及三十二號陳列處表現所陳列之汽車及汽車用品皆足以表示中國汽車事業之特色蓋華昌公司爲中國經理汽車最先者能引用西歐之新法發展其事業能於汽車部專門其事此（納許）之所以爲該公司獨家經理也對於中外人士頗能满意在觀覽會所陳設之（納許）車無論轎車蓬車五光十色頗足使觀覽會生色　　本文續於第三頁 
 
 

Page 21

 
 
續第二頁 
（納許）汽車爲美國惠斯康星省關腦謝納許汽車廠所製造不特製造車内機器即車身亦爲該公司一手經營該廠雇工四千人廠地六百畝共二百二十二畝皆蓋廠屋所有廠屋之建築皆爲世界之最新式周圍以鐵頂以玻璃爲之故廠内光線甚足共有機器一千四百四十部每日開用其中以製造（納許）送客車及裝貨車之機爲多其裝運該廠所製汽車無論如何遥遠該廠擔任保護裝運之汽車直至該車已逹買主之手而後已　　（納許）汽車除六座車爲最佳外二座車五座車七座車四座遊車及七座轎車等皆久已聞名天下之汽車也　　（納許）裝貨車材料優美頗受社會歡迎所言各車皆由華昌汽車公司在觀覽會陳列　　ＰＲＥＳＴＯＬＩＴＥ蓄電池亦爲華昌汽車公司所經理此類電池歸該公司經理後大受社會歡迎有三大優點（一）電力（二）能力（三）耐久製造精細每部必詳加考察故所製電池較爲優美也　　密勒車胎亦華昌陳列之一種此類車胎久用不破百胎中難得有一退回者 
[南宿州長途汽車]  
　　怡昌汽車公司之福逹卡　　交通便利與文明進步及商業發極有密切關係然火車偏及實難已通之處固受益良多未通之處風氣阻緩商務亦甚吃虧其行旅尤告困難北方長途汽車公司有見於此欲補助火車之不及而利吾人之商務故宿州永城亳州歸德徐州五處聨合集股創設北方公司凡新添之新式汽車皆爲怡昌汽車公司獨家經售之（福逹卡）此項汽車現已分駛各處先試跑德亳州永城宿州蒙城離溪徐州宿遷蕭縣兼之各處另備包車以便商旅附圖二幅（福逹卡）駛行於亂石淤泥中而仍能駕駛裕如其機器之堅固車身車胎之耐久當首屈一指矣 
[中央汽車公司]  
　　中央汽車公司建設新式鐵條凝土屋於香港路九號已足稱壯嚴美麗矣惟香港路新屋猶覺太狹尚不能窺其佳景惟内部之寛敝佈置之井然已足令人欽佩矣該公司用人約四百名經理之汽車共十六種内部組織頗稱完備一切工作均能承辦其建築雖係四層樓然其屋基足供十數層之用將來擴充可以無慮全屋純用鐵條凝土造成其佈置各部工作相關下層爲停車站洗車臺推銷部辦事處出租處第二樓爲工作處輪胎修繕處内置世界最新式之機械完美之鐵工塲電氣熔化場塗鎳塲及種種機械工作其輪胎部之組織大稱 
完備三樓則爲様 
子間陳列各種汽 
車以及總辦事處 
並附油漆裁縫等 
工場至其出進大 
門向四川路方面 
云 
中央汽車公司之 
組織旣如上述請 
更以該公司經售 
之汽車一一詳述 
於後於購車者或 
可從而明購車之 
週折 
（一）OVERLAND奥佛蘭此類汽車爲中央公司銷售最廣者也蓋世人方厭棄舊式汽車式樣及組織之複雜而奥佛蘭能以簡而美麗之新式行世故無怪乎其能風行一世也况奥佛蘭非特省油而美且易於駕駛 
本文續於第四頁 
 
 

Page 22

 
 
續第三頁 
（二）ＷＭＹＳＫＮＩＧＨＴ韋立司拿大陸報贈獎之汽車即係此種於此可見此車之受社會歡迎矣（三）ＴＥＭＰＬＡＲ炭不拉此爲市上小式汽車中之最美者亦爲中央汽車公司銷售最廣之車也此車之所以受社會歡迎者因其式樣巧小玲瓏而質地優美每二十英哩所費汽油不過一（加倫） 
　　ＭＥＴＣＯＲＳＰＯＲＴＭＯＤＥＬ馬賽風流車此車最宜自能駕車者四汽缸汽車中之最佳者駛行迅速機器堅固式樣高貴特是其式行駛之率有七十匹馬力云ＷＩＮＴＯＮＳＩＸ幸登六汽缸此車行駛最爲稳當萬無一失購者可安心購取者也　　此外有英製之汽車如ＭＯＲＲＩＳＯＸＲＯＲＤ毛雷司奥克司福特ＳＵＮＢＥＡＭ日光ＷＯＯＬＳＥＹ胡爾賽ＡＮＴＵＳＳＡＮＤＥＲＳＯＮ 
愛搿司賽特生等皆著名優美之汽車也汽車常識 
[乘駛汽車須知（欽讓）]  
　　上車後須將車門關緊携同小孩時尤宜注意　　下車時須注意衣帽裙等件攀扣車門上　　車上如未用車蓬及當風板時須注意所戴之帽及手帕圍巾報紙等物以免被風吹去　　在車中最好不吸紙烟吸烟時烟頭火熄最易落下灼毁衣服車褥故須特别注意剩餘烟頭尤須投於痰盂或烟盒内在車中如須吐痰時車中如未裝設痰盂宜吐於手帕中切不可吐於車内及窗外　　小孩坐於車頭駛機處每易招危險故須坐於車之中問車中須預置一輪胎以備中途輪胎暴裂更换之用修車機件均須置於車箱中不可離置他處上圖爲中國自製之車身其色淡灰較之舶來品不相上下（省註） 
途中如遇危險或撞倒行人應即停車持鎮静態度人送至醫院　　車内須隨帶急救藥品器具以備危險發生時之應用如橄欖油玉樹神油加隆油ＣＡＲＲＯＮＯＮ（均治灼傷用）棚帶三角巾（紥傷處止血用）碘質水（洗傷用）及ＳＡＬＶＯＬＡＴＩＬＥ 
（救昏暈用）等藥品皆須常備也　　途中車行速度以緩行爲佳如疾馳途中超越而行旣易發生危險又易招巡捕之干涉不可不戒也　　停車時須先伸手窗外令隨行車注意俾免前後相撞之患開駛汽車時須從容不可過急轉灣尤須注意一關一開旋轉前輪利便且快　　轉車時不可至路之盡頭處轉須預先心中測度旋轉前輪脚板尤須踏緊脚不可忽然落下否則均易發生危險　　汽車倒行時指導輪倐然轉過反動力極大故駛汽車者須緊握指導輪不可放鬆徐徐而行否則極易發生危險冬季車輪之橡皮易爲氷雪所損宜隨時修補否則輪胎有暴裂之慮 
[投稿條例]  
　　（一）投稿本增刊者其材料以與汽車相關者爲合格　　（一）投稿者篇末須開明姓名曁詳細地址並黏名片每篇請自加單圈若篇幅冗長而乏興味及繕冩潦草字跡不易辨明者祗能割愛（一）登載之稿酌定甲種千字兩元乙種千字一元惟願取酬者投稿時須署名蓋章於標題下（署名不蓋章以却酬論）登載後隔月一日向本館取酬其取酬時之署名蓋章須與投稿時同　　（一）投稿登載時本增刊得酌量增删其字句　　（一）投稿如屬譯文須附寄原文如原文爲厚重書本則請寫明書名頁數以便查考　　（一）投稿不登載者原稿恕不發還　　（一）每期特闢插畫一欄凡於汽車有關之畫件一經登出分三種奉酬甲種二元乙種一元丙種五角　　（一）書稿須用綱筆或毛筆洋紙墨繪大小不拘畫法須整潔錄後得增减潤飾或不用原稿另紙重繪註明原名　　（一）投稿者信面上須冩明申報館汽車增刊部字樣　　更正上次本增刋介紹欄華昌汽車行一節所載經理顧君現已脫離聞現在華人經理爲姚君西人經理爲ＧＲＡＣＥ君 
 
