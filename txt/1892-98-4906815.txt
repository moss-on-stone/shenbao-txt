# 1892 - 98 - 4906815

 

Page 1

 
 
[刑案匯覽將次告成] [  圖書集成局啓]  
　　是書爲申韓家金科五律學者苟能貫通融會則片言决獄自能動合機宜近又增輯續編三編卷帙愈多益臻美善鏡古書屋主人謂宜出而問　因倩本局排以新式鉛字用雲白　　　印核定預期訂購者每部價洋六元在申報館帳房先付三元掣取書票書成後再付三元取書一部現　已將刊竣世有留心例案者請卽付洋取票以償先覩爲快之心若待出書紿行購取則當另定價值不能若是之廉矣此啓 
[重印各種書籍告白] [  點石齋謹啓]  
　　經籍纂詁直行六開康熙字典古事比王鳳洲綱鑑五經體注詩句題解正績試帖三萬選小題觀海史記兩漢三國合成四史以上各種行將售罄俱付重印不日成書至於紙張墨色並皆佳妙毋庸再述如荷賜顧請至本帳房面訂可也此佈 
[論查禁小票]  
　　吕宋票之爲物猶賭具也以數元之資博數萬之彩爲利未嘗不厚然額設數萬獲利者十不及一二中國賭法不過數門或數十門尙難保必得况其爲數萬門乎天下之賭無大於此特以其國地瘠民貧庫儲不能充實欲爲善舉苦無經費不得不行此法以享其餘利於賭博之中寓周濟之意故吕宋創之諸國聽之其初但行於香港等處漸行漸遠以及上海於是愈銷愈旺上海地廣人稠購之者衆時有得着頭二三四大彩者人情爲貪所使購者愈形踴躍漸而流入内地幾至舉國若狂且仿而行之自製小票其初不過裁吕宋票爲十條繼而另照吕宋票式製爲小票每條售洋一角又久之則一角之中又分作十條而吕宋票初行時所耗者不遄富家之錢至作十條分售則小康者亦漸罄腰槖至小票盛行而店家小夥學徒以及閨中之花粉錢多被搜盡迨一角之票又裁而爲十則販夫傭婦零星攅積之錢亦皆逐漸罄盡其謀利之心實有一網打盡之勢官憲以其耗民之資出示禁止然大憲雖有此美意而蠧役劣差則皆藉此以作生財之道凡有開設小票店者但逢年節致峈若干卽不難代爲蒙蔽遂致禁者自禁開者自開極大漏巵終無止日夫内地旣不通商卽吕宋票亦在所當禁此不特中例宜然卽泰西禁令亦未嘗不然乃外國之人知守此法而不敢往賣中國人獨違例販賣之且尢而效之又加甚焉仿爲小票竭澤而漁賭禁森嚴何於此獨寛法網前者法人内侵邊防告警籌兵籌餉在在爲難粤人乘此機會輸銀助餉而請弛闈姓之禁彼時勢值艱危大憲出於萬不得巳姑准弛禁而窺伺風旨者以爲此禁旣弛卽可援以爲例凡白鴿票等亦望以輸欵請准幸大憲明鏡高懸不爲所惑盖此禁實有必不可弛者牌九寳攤等賭小者一二文大者千百金陷人固非淺鮮然於坐莊者先具資本而後有趨赴之人若臺上並無現錢籌碼則旁人孰肯推押小票之賭則不然中者之所得卽不中之所輸售票者之本錢不過紙張印工與鋪陳什物已耳紙張印工可以欠鋪陳什物可以租望其門未嘗不矞皇華麗其實毫無本錢大小中彩與夫一切開銷無非取償於票幸而銷路暢旺如期售罄所獲餘利無非窮苦小民銖積寸累之物不幸銷塲滯鈍餘票過多頭二三彩悉已售出則惟席捲而逃耳且票樣雖新奇圖記雖精細要不過石印與鉛板而已苟欲僞爲原非難事况賣票者不一家票樣不一式非習於市面者本難區别愚夫愚婦購得一紙視若至寳中而無獲能無懊喪弱者飲泣而輕生强者憤激而毆鬥皆意中事也人有妄念除之最難讀書者才猷未裕學問未優已妄冀拖　紓紫經商者資本未齊貨物未集已妄冀倍進盈餘且有筮仕者或歆大賈之多財而兼籌什一貿遷者或羡長官之顯耀而爭納捐資卒之奢願難償多欲易敗天下事從無有適如妄念者然而安分自守者終少妄冀非分者實多大抵位分愈高妄念愈大彼小民日出而作日入而息卽有妄念亦不過滿篝滿車間已自有小票而後人人皆生非分之心購一不可必得之票卽自謂富貴在握時時縈念顚倒夢魂雖外貌不卽以富家翁自居其實無日不有一富家翁在念一且號碼傳來票紙成廢是奪其候補富翁而予以貧窶也能無怨憤乎故啓僥倖之心長遊惰之習實小票有以階之耗失資財猶害之小焉者也通商碼頭業此者往往以洋人爲護符故華官每有所窒礙而不能禁不知西例亦未嘗不有此禁前者滬上小票盛行經某領事一禁而此風稍殺近者粤人鄧阿洪又復私印小票蔡太守與梁副領事聞而惡之拘案待究而杭省亦嚴查密訪封禁數家是固兩處人民之　然各處之有小票者尙多禁於此面不禁於彼則彼處之銷行愈盛夫仿而行之不過一啓口一舉手之勞而造福無極又何憚而不爲耶 
[仙臺華月]  
　　吏部爲咨行事文選司案呈本部議據直隸總督李奏以直隸新班補用知縣楊文鼎請補西寍縣知縣等因查西寍縣係屬部選之缺旣據扣歸外補今以該員請補之處核與定例相符應准其補授是缺三月初一日奉旨直隸四寍縣知縣員缺楊文鼎依議補授餘依議欽此欽遵到部合將原奏抄粘咨行直隸總督查照辦理○禮部爲片符事所有年節各處筵宴承應樂舞人等俱由本部照例請賞相應片行内務府將應請賞漢觔斗人等於文到日咨覆過部以便具奏○吏部爲咨行事文選司案呈本部具題請將住所距籍在五百里以内應行廻避本籍之江西萬載縣知縣尹自芬與廣平縣知縣周鳳藻對調核與例案相符應准兩相互調以資治理三月初二日奉旨尹自芬著依部議與周鳳藻調補餘依議欽此欽遵到部合將原奏抄粘咨行江西巡撫查照辦理○神機營撥隊入苑一事已載報章三月初八日四鼓時所撥之左驍右驍内火左翼五處右翼五處震字駿字驤字各馬隊捷字勝字洋槍步隊中營親軍步隊左驍右驍擡槍隊左右翼幼丁隊各就本廠歇宿旣而角聲嗚嗚各由本隊幫操官率領排齊隊伍全身號褂各携刀槍至永定門内齊集旋由全營統帶秀君督同出永定門魚貫抵南苑進北大紅門分赴各本隊本營駐紥○兵部爲咨行事職方司案呈本部具題議據黑龍江將軍依奏以黑龍江正黄旗驍騎校伊克圖善年老多病呈請休致並臚舉軍功援案請支俸食等情核與例實相符應准休致可否給俸請旨遵行三月初一日奉旨依克圖善曾經出兵打仗殺賊捉生著以原品休致給典半俸以養餘年餘依議欽此欽遵到部合將原奏粘抄咨行黑龍江將軍查照辦理○恩露圃相國考騐廂藍滿應行軍政官員照額保薦卓異五人咨行兵部覈辦計摺房總辦驍騎校榮亷印房總辦驍騎校全祿派差房總辦驍騎校伊里布俸餉房總辦驍騎校吉成旗庫驍騎校文瑞○太僕寺卿克爲咨覆事前准吏部咨開盛京戶部司庫達柔阿病故遺缺應由各部寺現任京察一等筆帖式人員内出取考語保送一人如 
 
 

Page 2

 
 
一等不得其人准以二等人員保送入揀查本寺京察一等筆帖式全志人尙謹飭辦事明敏堪以保送入揀相應咨覆吏部查照○正藍旗護軍統領處爲咨行事本旗署護軍統領秀吉現入南苑駐操所有本旗護軍統領奉旨派廂黄滿副都統敬信暫行署理欽此當於二月初六日將印鑰移交敬信佩帶相應咨行景運門查照○侍衛處爲知會事三月初七日奉旨朕於明日辦事後乘轎出德昌門西苑門進西華門隆宗門出景運門至奉先殿行禮畢進景運門内左門御前大臣御前侍衛隨駕由順貞門神武門進北上門由西山道至壽皇殿行禮内廷行走王等隨同行禮畢出西山道出景山西門走北長街進西苑門德昌門用膳召見大臣卯初二刻伺候欽此○吏部爲咨行事考功司案呈本部具題請將管解京餉五萬兩以上依限解部交清之承解官江西大挑知縣孫新用准照例給予奬叙二月二十七日奉旨依議欽此欽遵到部合將原奏抄粘咨行江西巡撫查照辦理 
[闢門籲俊]  
　　本年壬辰科會試各省士子於三月初八日五鼓時齊集貢院少焉欽派王大臣等先後戾止禮部左侍郎錢子密少宗口應溥於夜間三點鐘時自西苑恭齎欽命題目盛以黃龍匣上貼御筆押封至貢院頭門專司稽察之都察院奕子特徐季和兩副憲命聽差擊鼓五下須臾知貢舉吉服出迎大啓正門在閾内跪接隨卽捧入鼓樂導引至至公堂擊鼓旋見龍門　闢送入内簾嚴密刊刻正門復封至五點鐘時復擊鼓三下四門齊放稽察接談換卷之鳳徐良常四堂憲入貢院瘦後磚門外内塲御史升放簽臺點名放簽士子領簽後各携考具分由東左東右西左西右四門魚貫而入就二道貢院門領卷至人龍瘦下交簽以進各歸卷上所戳之號計分廂黃正白滿蒙漢奉天順天直隸河南四川江蘇之蘇州府松江府常州府鎭江府各士子入東左門廂白正藍滿蒙漢小京官浙江湖北湖南廣東雲南各士子入東右門正黄正紅滿蒙漢山東江西福建各士子入西左門廂紅廂藍滿蒙漢山西陜西甘肅貴州江蘇之江寍府淮安府揚州府徐州府海州通州太倉州安徽各士子入西右門直至下午四點鐘時始竣照例封門上銷搜檢王大臣隨各散去由步軍統領衙門備摺將點入旗漢士子六千數百人及塲規安謐士子皆遵守功令等情於翌晨入内呈遞恭覆恩命 
[嚴查放火]  
　　江西九江府屬湖口縣爲全省扼要之區當夫赭宼肅清特築礮臺以固吾圉金城屼屼誠足以壯觀瞻也前月某日礮臺忽被火焚事後查得有更夫與勇丁乘間放火情事遂經營官送湖口縣請訊徐雲階大令親訊數次忽認忽翻迄今仍無確實口供未經定讞近又查得有會匪潛匿湖口當卽拿獲四名連看守礮臺之更夫一名勇丁四名親自護解至省德曉峯中丞飭交發審局收禁研訊當押解時沿途有礮船捍衛員弁兵勇差役爲數甚多 
[嚴查匪黨]  
　　江西大憲辦理哥老會匪頗極認眞邇日德曉峯中丞復委幹員赴長江一帶會同鄂皖蘇各省委員隨各輪船上下一路嚴密查拿并拘各輪船扒手說者咸謂長江爲會匪盤踞之所輪船爲竊賊出没之區苟能於二者盡絶根株則曉帥之造福居民豈有涯涘哉 
[鐵案如山]  
　　留寓上海之日本人尾本福原等刃斃華人沈關福一案去冬汪芝房太史方署駐日大臣派劉子貞明府會同長崎理事官張子豫司馬竭力籌辦始經長崎控訴院判定九年重懲役之罪所有兩次照會原告禀詞探訴皖長堂判并二犯延護辯人上控大審院等情俱已錄登前報及大審院旣准二犯控詞定於華歴正月二十三日訊理先時並不行文照會中國使署遲至近期仍無消息李伯行星使異之仍委明府往問外務省責彼不守約章越二日外務大臣函告明府大略謂大審院開堂之期已攺遲至華歴三月初一日請欽使派員會審可　明府稟諸星使星使派明府會同檳濱理事官黎綬生司馬屆時赴大審院會審明府以事多棘手立卽稟辭星使諭以此案自始至終由爾經手是以爾熟情形若另派生手恐其情難達不得以公允了結明府唯唯遵諭然猶慮日官將來曲護二犯减輕縱放關係甚巨遂先於二月二十七八兩日往謁大審院代原告官應當判事官加藤二君屢述沈被殺慘狀旣尾本福原等人的係覆由馮姓家出故殺等情逐層詳告二君始知其中曲折謂若僅憑上海領事及長崎裁判所所訊之口供勢必减輕開釋洎本月初一日明府會同黎司馬前往二犯所延護辯人無非謂此時實係自已防衛　暇殺人務請從寛開釋幸代原告官應當君先有明府之言在胸力持故殺訊至半日之久方命退堂定於華歴三月初四日堂判屆期明府又會同司馬赴院候判院長判云此案據在上海縣領事署以及長崎控訴院所訊之供并各兇器均有血迹查核情形該被告等確係臨時起　故殺應照長崎控訴院所定重懲役九年之例不能翻攺所有該犯上控各節不得照准等語案遂結議者謂尾本福原二犯俱極狡猾希冀漏網故不惜重貲延著名辯護人爲之詰駁初次長崎裁判所僅定重懲役三年猶爲不服幸星使重視命案不許放鬆一步故明府奉委之下盡力維持蓋明府久處日本熟悉東例言語文學亦皆了然於心自去秋奉星使派赴長崎無日不與張司馬盡心籌畫得定九年之罪不使兇犯事外逍遙此次設蛎明府佈置在先復與黎司馬力爭於後不將令二犯法網倖逃哉按辯護人卽西國狀師也日本亦謂之代言事務人 
[購地訟案]  
　　金陵訪事人云金陵王調之有荒地一所坐落城北三條巷地方美教士李君滿相度形勢堪爲締造教堂之用因託已革副將周有貴代爲說合周恐言明教堂地主故昻其價遂託詞龍統領購作住宅言明地價本洋八百元擇日成交寫觢主夜間下筆時始書明教堂字樣王姓貪戀重貲不肯中止照舊定議銀契交兌清楚李教士卽持白契一紙禀請京口美領事官照會常鎭道咨請洋務局轉飭上元縣循例蓋印此去歲午節前事也前署上元縣梅實卿大令奉到洋務局公文正擬遵照辦理忽日本街紳民龔彭齡宅在林等三十餘人聨名具稟以有碍居民爲詞請出示禁止梅大令以此事不可勉强不如俯順輿情勸李教士另覓　産一面傳齊賣主中証諭令吐價不數日繳出本洋六百二十元尙欠一百八十元請寛限設法償還大令允之一面據情轉禀一切又因條約載明外國人在内地置産必事前請地方官履勘無碍方可畫押成交此次未請履勘稍有不合遂援此例與美領事辯論公牘往來約有七八次及陳仰山大令履新後會同洋務局委員赴該處丈量明白因有主與無主荒基犬牙相錯未易條分縷析恐啓日後爭奪之患遂仍照前令斷案稟覆上憲此去歲秋冬間事也今春美領事又來照會云該處並無碍百姓且漢西門一帶教堂林立何于他教士毫無異言獨于李教士另生枝節似非持平之道仍請　縣蓋印可也陳大令正擬措詞回覆忽有排難解紛者與具禀紳民商議妥洽不願與教堂爲難彼此息訟永無異說聞龔毛二人已赴縣署具結完案矣夫官所以諄諄駁　者蓋欲順民情耳民情旣順官又何樂而不柔遠人哉然則消弭此事於無形亦中外輯睦之一道也 
[都轉閱操]  
　　大閱之期伊邇揚州各營先經運憲江都轉於本月十二日會同宋叅戎預行校閱是日駐防五臺山之老湘合字營揚州營曁兩淮鹽捕營合操哨弁兵丁均於五鼓時齊集西門外大教塲迨東方旣明江都轉宋叅戎陳太守先後鳴騶涖至各營弁兵均列隊恭迎儀容肅穆旣而升坐演武廳都轉居中左爲宋叅戎右爲陳太守稍下另設公案二爲江甘兩大仅坐位各弁堂參後傳令先閱外營洋鎗打靶隨由五臺山營章管帶請令開　旣而揚營鹽捕營次第操演城守嚴守戎鹽營徐都戎各執令旗指麾操演各陣極五花八門之觀都轉等退入後廳用午餐畢復升座接閱哨弁射毬以及籐牌等雜技步伐整齊技藝嫻熟洵非急時抱佛脚者所能比肩都轉叅戎咸顧而色喜急發水衡錢賞賚有差操畢日已啣山各憲遂呵殿而返是日教塲内作壁上觀者緑女紅男奚啻萬計各項小本生涯亦携貨往售無不獲利三倍日後督憲駕臨躬親校閱荼火軍容當必更形熱　也 
 
 

Page 3

 
 
[粤東盜案]  
　　廣東省垣南門海味街羅某富室也二月二十一日下午三點鐘時突來盜黨七八人分　利刃擁入室中倒簏翻箱肆行剽掠婦女畏縮如蝟不敢聲張任其飽掠一空場長而去計失贓物約有二百餘金張妻平日性喜奢華釵珥衣裾力求時式盜黨早經露眼垂涎者已非一朝云 
[會查保甲]  
　　前日上海縣袁海觀大令飭差預備大號官舫三艘小火輪船一艘停泊大碼頭浦畔昨日黎明時江蘇候補道朱修庭觀察倡松江府恩詩農太守並大令乘舟往東南鄉稽查保甲事宜 
[塾師遞禀]  
　　本埠法租界養正學堂教讀師葉鳴鹿失去竹籃内鷹銀六圖疑庖人錢繼茂所竊將錢送請法讞員葛同轉比追一切情形屢登前報昨晨葉又至發落案前呈遞禀詞大略稱錢雖充庖人實與積竊無異蓋賊膽賊智賊心賊口事事俱全矣何謂賊瞻錢到案時臨以憲威非但不肯供認而且毫無懼色何謂賊智伊身當庖丁向不供灑掃之役是晚偏擅自登樓掃地訊時供詞反覆非智而何何謂賊口是晚未與堂丁曹允才來往竟誣攀與曹同行其口可謂利矣何謂賊心伊竊物之時預將屋頂碎瓦片裝成形跡此其早存行竊之念矣以上所言皆鑿鑿可據如有虚語神人共鑒乞將錢嚴加比究可也同轉閱後立將錢提案覆訊錢堅執前詞同轉著掌頰四十下錢稱小的如果行竊卽可照直供認不致屢次受刑矣賊名難當如何妄認同轉一再研訊錢矢口不移無奈著仍還押所復諭葉曰大凡指人行竊須得顚憑爾一派紙上空談毫無實據教本委如何追究乎葉稱若不嚴加刑責斷難取得實供同轉謂此案已屢次比責豈尙不足以示儆乎爾可退去靜候核示 
[押候解杭]  
　　英包探秦少卿查得粤東人鄧阿洪同興西國帳簿店内私印泳利公司發財小票返告麥捕頭捕頭卽禀明蔡太守飭差張福協同秦探前往同興拘鄧起出鉛字印板及巳印成之票一并解送公堂太守訊供之下飭傳同興夥潘阿照再訊此己詳登前報者也昨日秦探禀稱同興夥方阿勝言潘居虹口靑雲里小的因偕往指拿已經逃避向鄧查問言票由通利公司陳月泉囑印帶往杭州銷售小的知上海有通利小火輪船號前往查問則稱陳前曾爲夥現已停歇至小票之事與號中毫不相干杭州所設通利公司與小輪船號各樹一幟且聞杭州官憲邇來拿辦小票店甚嚴諒亦已閉歇矣正在查問時一麻臉人言有徐姓爲小票之業問以徐之蹤跡則稱不知憶前年上海通利公司小票行已經辦過包探陸阿祥禀稱小的曾向鄧言爾當指明何人囑印否則拖累不堪鄧言陳月泉囑印及吊閱同興帳簿見承印通利公司小票於本年正月起此外尙承印各吕宋票店對號單太守問鄧曰究竟陳在何處答稱聞在杭州開店至托小的排印小票現錢交易是以不知其寓在何方卽泳利公司亦不知開在杭州何處問陳囑印泳利公司小票爾已備有鉛板諒刷印已非一次矣豈不知陳之下落乎答稱鉛板亦由陳交來太守謂彼旣有鉛板卽可自印何必交爾代印耶包探又禀稱今晨小的等在班房門首拾得一信書明由阿小交鄧阿洪諒必送信人恐爲巡捕所見將信抛棄今特呈請拆閱太守啓函細閱知信中囑鄧到堂不可多說隨問鄧曰阿小係何人如何送信與爾答稱小的並不知阿小爲何如人問前次訊供時爾稱由路人囑印方阿勝則供稱此事問潘便知今爾又稱由陳囑印方亦不能將潘指交何也答稱小的現在知過以後决不敢再印此種小票矣前堂原思掩飾現在則係直供方供稱現在小的不知潘避往何處梁副領事謂香港並無泳利公司發財票行伊等揑名騙財上海人巳共聞共見乃又至杭州行騙殊屬可惡異常理合澈底根求嚴爲之儆太守深以爲然諭鄧曰爾前者印過冐名牛乳牌及小票二次本公堂曾從重判罰今又敢承印小票咎實難辭旣稱杭州通利票行陳姓囑印當將爾移解杭州請地方官就近拿陳一并究辦鄧泥首求恩并稱小的到杭州人地生疏更不知通利票行開在何處殊難指交太守飭押候備文移解方暫行管押俟查明如果無干始准保釋鉛板小票存待倂解 
[委騐犯屍]  
　　鹽梟李文明病斃上海縣獄已紀報端前日袁大令據情禀報松江府恩詩農太守太守札委南匯縣吳子佩明府相騐昨晨明府抵滬縣差在碼頭伺候亭午時卽帶同仵作書役乘輿至署先入内監开座後詰問同號人犯並刑書禁卒等人同供稱均無凌虐情事隨飭仵作如法檢騐旋喝報李實因病身死明府卽請善堂備桓收殮標封發壇復至土地祠拈香升座循例排党然後入署少憩返舟回南 
[上海縣署瑣案]  
　　蟻媒楊聚善糾同龔毛毛强搶孀婦王丁氏與龔成親袁大令正查究間卽由浦東巡防局獲楊送縣前日晚大令飭提至案問此事因何人起意何人往搶答稱小的係本邑人向日在家耕種現已雙目失明安分營生不敢爲非作歹聞王丁氏由伊翁及夫弟等送至龔家合卺小的旣不爲媒亦無强搶之事大令著收入所中聽候查究○王蔡氏控女婿唐炳生將女價賣並向滋擾等情袁大令飭提訊究王蔡氏訴稱小婦人家在本邑大南門外生有一女嫁唐爲室成婚後唐不思習上甘入下流衣物旣變賣一空又欲將女兒出售小婦人聞悉卽告之曰爾旣欲賣妻不如價賣與我隨有鄰人周阿金介紹由唐立據將女兒退回收去洋銀一百元不數日唐糾同伊兄樹生前來滋擾無奈控求訊究其女王氏所供與王蔡氏略同周供稱小的亦本地人向來小本營生唐之退婚確由小的介紹唐供稱步的現住英界向操錢業失就後景况艱難去年在棲流所養病時妻子王氏糾人逼寫退婚契並立收據上書收洋九十元其時小的身不自由祗得應允然止收受番蚨二十翼其餘未見分毫樹生供稱炳生是小的之弟從前入贅王蔡氏家一日小的偕往氏家領弟婦回家忽被覇住大令謂唐曰爾年紀尙輕何以如此荒唐竟將妻子退去王蔡氏亦何得另生枝節本當一倂懲辦今姑從寛令王蔡氏將女交出給唐領回完聚至上蔡氏養贍之資令唐供給切須和好不准再起釁端周離人夫婦殊爲可恨著笞責二百板各具遵斷切結○某米店主唐鑑榮控木作頭林秋堂虧欠　價洋銀九十六元有奇袁大令飭提研訊林供稱小的包造吳金榮之屋欲添裝摺由唐經勸加錢一百八十千小的祗收洋銀六十七元餘皆被唐吞没是以不付米價此日前讞詞也前晚覆訊唐投案訴稱父親立齋現在治下充九鋪地甲小的在北門内開設米店去年林與店中往來被欠洋銀九十七元有奇向索不還反誣指吞用牂修錢叩求鑒察吳供稱去年令林包造住屋一所言明造價錢一千一百千立有承攬據工尙未竣忽稱加添裝摺須再加錢遂加給洋銀六十七元均由林收去並無一百八十千文被吳侵用之事今將承攬據呈閱林供稱小的係本邑人向業木工爲吳建屋言定工　錢一千一百千及將工竣忽欲添裝摺許多大令曰今日吳凿已到案供明祗加洋銀六十七元顯見林籍詞圖賴本應照例嚴辦兹姑寛宥令吳再出洋銀三十元給林惟須劃與唐收尙少六十餘元限一月内清理如違此究 
[英界公堂瑣案]  
　　包探顧福亭禀稱小的緝獲積竊毛小狗詰得近又竊取莊東明等家布衣銅器因卽吊出原贓解送　下莊及龔德紹張安太各報被竊之物請准領回毛供稱小的係浦東人連次犯竊自知不合尙求法外施恩蔡太守判令笞責一百板管押兩月期滿驅逐出境不准復來贓給各失主分别認領○周應甫訴稱上的在虹口開設茶寮某日江北人韓平元與妻口角互毆致被毁壞諸物韓張氏供稱小婦人家在江北丈夫平元向小婦人索錢沽酒小婦人不依卽邀同余仁蘭等毆傷頭顱平元供稱小的在治下當小工前數夜回家時見王四鬍子在臥房走出向之理論以致爭毆被將髮辮拽斷故囑妻同往尋覓妻竟不允遂被流氓將妻擊傷仁蘭供稱小的與平元同鄉確曾相勸然未帮兇褚紹興褚紹明同供稱小的等與韓張氏皆戚串行平元時向張氏索錢是日口角之餘同入應甫茶寮逼令誣指王四鬍子在臥房中走出張氏不肯爭鬧不堪小的等不忍袖手旁觀故往解勸蔡太守騐得平元及張氏均有微傷當堂釋出自投醫院醫治仁蘭及紹興紹　交保所毁茶 
 
 

Page 4

 
 
寮之物價值無幾俟查明案由覆訊判斷○包探黄　福禀稱昨日小的押竊賊吊贓行經四馬路見周福隆與人打架有碍路途喝令散去周突將小的扭住聲言不應將侂走與論逞蠻由某號華捕帮同拿住某號華捕所禀相同周遞禀聲稱原籍江西前年借表弟王立炳眼鏡一副包探見之指爲竊贓拘拿到案奉訊明白去年又逢探夥帶至捕房捕頭問明情節當卽釋回昨又途遇探夥先被拖拽繼有此包探到來拘拿送案並不與人打架况目下被擊遍體疼痛難堪士訴稱職員現在陳軍門幕中周是表兄眼鏡確是職員之物旣奉訊理明白如何包探仍時與表兄爲難某役禀稱前年小的奉飭將周送往南市某公館竟將小的肆毆蔡太守問周傷在何處答稱腰肋等處供畢解衣請騐太守騐無傷痕諭令王細察爾表兄有無傷處王亦稱無傷太守飭將周交王保　包探秦少卿禀稱禪臣洋行　李永順　皮作　生羊皮若干張周阿才等自稱裘業公所巡丁并言羊皮例須報捐李遂告知禪臣行主報明捕房將击拘住搜出巡丁腰牌上書童福姓名小的查得裘業公所專　查熟皮漏捐至生羊皮非其所轄禪臣西人訴稱生羊皮由行中交李硝凈管棧人某甲訴稱童充裘業公所巡丁轉用汪坤查私專門訛詐皮業中人恨深切齒况生羊皮不與公所相干周係汪名下之人請爲訊斷李訴稱小的在老閘北首開設硝皮作禪臣時有生羊皮交來從無報捐之事此次周指爲漏捐小的告以此係洋行之貨周稱貨在洋行並不報捐已入華人作則捐不能免云云其時伊等共有四人邀小的啜茗評理無奈　知禪臣西人報捕拘周送案周供稱小的係寗波人童本充裘業公所巡丁去年　鄉時將腰牌交汪汪復令小的帮同查緝兹查知李作中有生羊皮卽向汪告明由汪禀諸新閘厘捐委員馬大老爺派差同去察看李邀小的至禪臣查問小的信之不料竟被交捕送案腰牌呈騐李又稱周等邀小的至茶寮講論無非索錢而已蔡太守商諸梁副領事謂周是否巡丁夥應查問與否須移送捐局查明核辦梁君謂如查明不應爲而爲須仍歸公堂懲辦太守曰然隨飭備函將周連腰牌解送捐局俟覆到時再行核辦○洋文書館西人未士軋而遣傭人某甲訴稱昨日沈松林來館閒坐我時揮之不去後查失白石報時鐘一具值洋銀十二元因將沈指交捕房送案包探陳阿九禀稱末士軋而言失白石鐘疑被沈竊然小的查得沈父開設石灰行沈自開木作並無行竊之事沈供稱小的係嘉善人父親在治下開石灰行小的開木作家住書館附近昨日偕親戚至館中觀獅虎及各種飛禽走獸之像何嘗行竊蔡太守問甲曰書館中平日任人入觀抑阻不容入答稱須相識者引入沈則毫不相識太守飭將沈交人保釋俟查明情由於下禮拜三覆訊○包探顧福亭禀稱西人鄔蘇札鄔失去絨單綢傘旋經小的在某押店吊出原贓疑出训人朱錦大所竊是以拘朱送案及大老爺訊不承認卽取保釋回今小的查明實被已歇細崽張雙喜所竊獲案請懲張供稱小的係本邑人年十五歲不合犯竊乞賜宏施結草銜環誓圖報德蔡太守判令責手心五十下管押兩月贓給鄔蘇札鄔領去 
[法界捕房瑣案]  
　　張金生虧銀避匿屢紀報章昨晨日新增畢連祥泰布號王瑞茂同泰線店王松泉瑞記朱子梅同　案下訴稱究追張妻錢氏及程金壽亦投案備質王瑞茂訴稱訪悉錢氏懐抱伊嫂之嬰孩實非自已親生兒子葛同轉谓他家兒子何用爾提抱張錢氏供稱此兒實係小婦人所生因未斷乳是以懐抱到堂同轉問程曰爾與錢氏係親串必能知其底藴供稱此孩係錢氏於正月某日生下請大老爺訪查可也同轉謂張係爾之母舅爾若能知其下落須勸令早爲了結程稱步的亦被欠銀千餘兩豈有不上緊追尋之理同轉謂張匿而不出累及妻兒學徒於心何忍著仍父原保限三日内禀覆并諭令各原告於下期明白補詞○蔣慶倌藉端剝去鄭長德馬褂已紀報章昨日葛同轉提蔣覆訊供稱小的行經彼處被人推仆鄭身上致被毒毆曷同轉謂肇事之人均爾羽黨爾須供出姓名供稱其時小的因混和人叢中曾被叔父訓斥并批頰數下至打架之人小的不得而知同轉著笞責一百板從寛釋出○游勇許德勝持刀刺傷某老嫗肩臂拘拿訊押已紀報端昨日包探孫錦榮禀稱小的奉諭飭查許之爲人兹查得毫無著落葛同轉謂許曰爾旣當車夫因何持刃行兇未免太兇横矣判令笞責二百板○豫記米鋪主張豫來訴稱張阿福欠米價洋銀七十餘元經保人從中料理先還三十元餘再從緩拔付是以今日邀同阿福之子阿虎來案求銷葛同轉向之訊問阿虎供稱尙有他人所央之會計洋銀十元未曾掏得同轉著一倂退去○竊賊王桂生偵知野雞流妓王如意留客住宿乘機掩入竊取衣服簪　旣解公堂經葛同轉判令枷示昨日枷期已滿同轉飭帶至案諭以今兹釋出務須攺過自新如再被拿重懲不貸王叩謝而去 
[新星攷]  
　　今有天文師互相傳說今年正月初三新來一星在天河内離井宿不遠外國天文師嘗考此星今與前時所說不同現在衆論雖紛有一說可以作准云流屋人人可見而此乃天上之石時時行動其行甚捷比鎗丸快一百倍是爲地氣外物有時撞著地氣卽發火光其光散開卽變爲氣有時落在地上卽成石有時多星聚集有光卽成彗星或成新星刻下考究之法較前爲精今時之氣比前更好所以考究甚爲便易雖正月初三始見其實兩個月前巳有此星因天文師每夜照取影像以待考究及人看見此星將前影像查究已有兩個月矣寅時可見此星不必用千里鏡也 
[助賑摭要]  
　　謹啓者敝堂接奉嶺西不著姓名大善士求父病愈樂助山東小清河工賑由蔚長厚號交來九三八平銀五十兩申規元五十三兩四錢又奉北洋電　局余昌字大善士集桐樂助賑洋八十元又奉安徽賑捐局移交績溪縣樂助賑洋二十九元又奉漢口阜昌棧房大善士求保平安樂助熱河賑捐洋四十元又奉程漢臣大善士文郎彌月求保平安并爲親友祝福移湯餅筵資樂助熱河賑捐洋二十元先後祗領欽感莫名當籌捐弩末之時爲慷慨解囊之舉孝思錫類逢吉康疆集腋成裘勝造浮屠七級移緩就急定徵福壽多男求仁得仁種豆穫豆長宜富貴永保平安謹代災民遙伸禱祝[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[稽查保甲]  
　　江蘇候補道方觀察鴻奉大憲檄往淮揚等屬稽查保甲觀察奉札起程於本月初十日行抵維揚適總辦保甲趙觀察因公他出觀察遂艤棹河于俟趙觀察回揚後晤商一切 
[驅逐劣醫]  
　　揚城杭姓醫生不安本分劣跡多端竟有奸淫拐騙情事本報已紀其事復著爲論說所以存　道　仲公憤也兹山揚州訪事人郵寄江都林大令告示一通大略謂醫道原以濟人必須學術精通方准出而應世若庸醫誤入律有明條不　　逭本縣近日訪聞城内南皮市　有劣醫杭寳珍醫理本極平庸聲名亦頗惡劣且身家不甚清白久爲同道不齒又時以漁相爲心　人　　兒　受　者指不　　兹本縣旣巳訪明若不嚴提究逐何以惜民命而挽頽風合亟出示諭逐爲此示仰軍民人等知悉須知劣　抗　珍　　　庸聲名惡劣業　本縣示逐以免遇症悞人性命貽害匪淺惟聞該醫　已逃避除嚴密訪拿外此後該醫倘再敢假醫衛　人或　名　混　事許爾等軍民人等　其隨時　解來縣以憑按律從重嚴辦云云一時見者咸謂大令此示眞足以警瞶發聾若杭某者　當屏是埋　不履人世　非杭某而有類杭　　亦可聞風戒懼矣 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年三月十一日京報全錄]  
　　宫門抄○發抄硃批五道○尙書崑等奏遵旨會勘集訊並查明地畝原委現擬辦理緣由摺○侍郎啓奏司員辦理租地不遵奏准成案肆意欺蒙請旨派員查辦摺○大臣懐奏恭報起程日期摺○江撫德奏籌解金陵各營餉銀片○又奏起解漕折銀兩片○三月十一日戶部通政司詹事府八旗兩翼值日無引見○肅王睿王等由東陵西陵回京請安○克公致祭　陵回京請安○謨貝子謝加級恩　文秀專摺謝補進内犬臣恩○崇光惲彦彬各假滿請安○徐樹銘前往東陵請訓○　土請假五日○侍衛處奏派口外賜奠派出豫隨全山良沭長　○召見軍機裕德徐樹銘福　布○發抄劉坤一奏武生　鵬飛夾帶私鹽拒抽訊辦奉硃批刑部知道欽此○又續修兩淮鹽法志奉硃批知道了欽此○又　開淮北庚寅綱日　奉硃批戶部知道欽此○又織造承辦法衣動用銀數核　刪减奉硃批戶部知道軍倂發欽此○又請在鎭江府城捐建已故成都將軍魁玉專　奉硃批著照所請該部知道欽此○○禮部等衙門禮部尙書臣宗室崑岡等謹奏爲遵旨會勘集訊館查明地畝原委現擬辦理緣由恭摺覆陳仰祈聖鑒事竊臣部南廠游復官地前經奏請飭下順天府委員會同臣部管理司員勘人畝數招佃墾種並聲明如有侵占私種之戶悉令退出入官等因於光緒十七年四月初八日具奏奉　　依議欽此欽遵咨照在　臣世長等富卽遴派候補知州丁崇雅西路同知李天錫隨帶吏役弓手人等會同臣部管理司員前赴南廠親歴勘丈供丈得淤復地一百二十四頃六十一畝四分二厘惟勘丈之時據民人崔永口稱内有伊主宗室寳彤等祭地二十餘頃呈出草畫地界一紙並無契據又據　選縣丞劉源清民人張華林在西路同知衙門呈稱内有伊等所置旗人王小　地二十六頃三十七畝呈控宛平縣有案　　宗室景祥亨嘉　抱告富升趙升具呈互爭是　當經一倂劄發治中查光泰調齊案卷人証會同　勘委員及臣部司員公同所訊確查該宗室景祥亨嘉控爭地叚卽係劉源清張華林墾種涉訟之地其爲均非已産顯而易見一經當堂　質　抱告富升趙升均俯　無　劉源清張華林亦無可飾辯情願退地　各具結至宗室寳彤等所控之地該抱告家人崔永僅於初次傳訊時赴案一次　呈遞寳彤等呈詞一紙嗣後節次傳進迄　到案查核呈内聲稱祖　公産地二十四頃道光元年間曾因此地沙訟蒙宗人府斷爲五門公産有案可查等語富經據呈咨請宗人府檢案送部據覆因年久霉　無從檢查是此項地畝一時尙難查出確據未便臆斷伏查臣部恩賞地畝曾於嘉慶九年前尙書紀　奏稱初任禮部時尙及　地叚清册憶係七百二十頃請交順天府查丈旋經順天府覆奏共查出荒　地三百十六頃二十餘畝嗣後有道光年間會同順天府清查之案檢查道光十五年存案　册畝　較前業已增多迨至同治七年復又會同順天府清查一次此次南廠淤復地畝其坐落地叚卽係同治七年派員查出看管之地現旣查　明確將劉源　張華林　宗室景祥亨嘉互爭各案分别訊明擬　自　便因　永延不到案日久懸宕除將宗室　彤　呈之　俟查有確據再行辦理外其劉源　張華林退同私種地畝並此次丈出淤復之地應札行宛平縣會同原勘名員訂立界址由臣　出示招墾給照承領照章完租　有侵占情事　交該縣照例懲辦所有臣等委員會勘集訊並查明地畝　委現擬辦理緣由　合　　覆味伏乞皇上聖鑒訓示遵行再此摺係禮部主稿會同順天府具奏臣部左侍郎啓秀與臣等意見不合是以未經列銜合倂聲明謹奏奉旨已○○奴才啓秀跪奏爲司員辦理租地不遵奏准　案肆意欺　請旨派員查辦恭　奏祈聖鑒事　　　部收租地畞上年據催頭等呈報淤後經崑岡等以向有雍正五年恩賞　租　七百二十頃　存　　三百十餘頃等因奏　查　旋經承辦各員於禮部老　界外占地一百二十餘頃指有禮部　有具稿呈畫　擬奏結適經臣到任檢查舊案禮部收租地畞業於嘉慶九年經順天府遵旨查明按照禮部移交之乾隆三十年丈量　册勘明奏定荒　各地二共三百一十六頃二十三畞三　　具清單呈覽奉旨依議欽此欽遵到部有案其前尙書紀　奏稱憶係七百二十頃之說已經順天府摺内　明奏駁是禮部收租地畝確數旣　　天府按照禮部移交之乾隆三十年丈量印册勘定自應以上件奏准成案爲斷方能杜　頭等　賣隠匿曁倚恃官役任意誣指之　　查道光十五年存册禮部收租地三百五十九頃九十餘畝較奏定數目已有浮多實無　短此外無論何項地畝不應聽信催頭任　誣指部中卽爲主持查占致滋擾累乃上年奏請查辦摺内稱引諸多不實如現查之地　奏内稱按照舊册所載南至豫王坆北　元神廟東至老　西至渾河東岸及按照册檔所載四至逐一查丈等語詳加考核實無此項舊册檔案四至似此無而爲有陳奏不　　係承辦司員聽信催頭等虚揑辦稿朦混具奏奴才隨將新舊禍案不符之處黏記浮簽屢　崑岡李鴻藻等商擬更正奏明辦理以期不背嘉慶九年奏准成案並此外是否另有確據書寫全銜堂諭一件飭該承辦司員逐欵禀覆以憑核辦乃崑岡等不願奴才過問並不標畫今乃支飾具奏摺内僅將嘉慶九年奏案割裂一叙於案内確切証據詳細情形槪不聲明所稱道光元年同治七十清查之案均非奏案考其憑何清查又無切實根據是以未奏之案無據之查影射掩飾擅翻奏准成案以便遂其憑空占地之非並文其上年所奏稱引不實之咎奴才受恩深重實不敢附和欺隠亦不敢膠執已見仰懇簡派大員將禮部地租處全卷根查據實核定以免該催頭等倚恃官役任意誣指致乖政體而擾民生謹將嘉慶九年奏案照依舊册鈔錄恭呈御覽伏乞后直聖鑒　奴才原擬詰問承辦司員堂諭一件應請一倂歸案備查謹奏請旨奉旨已錄○○奴才懐塔布跪奏爲叅報起程日期仰　　聖鑒事竊奴才前於光緒十七年十一月二十一日接准吏部咨開是年十一月初九日内閣鈔出初七日奉上諭都察院左都御史着懐塔布　補盛京禮部侍郎着文興調補欽此欽遵知照前來奴才當卽恭摺叩謝天恩照章聲明俟新任侍郎文興到任時奴才卽行交代束裝起程奏報在案今新任侍郎文興於本年二月十七日到奉十八日奴才隨將印鑰代當卽束裝起程理合　　恭報　程日期伏祈皇上聖鑒謹奏奉硃批知道了欽此○○德馨片再查兩江督標南字六營奏明由江蘇安徽江西二省藩庫每月各協銀六千兩又准戶部咨前督臣曾國荃奏裁營竣事步置移紥情形並江蘇安徽江西協餉咨請仍舊按月協濟名等因業經行司陸續籌解銀五十二萬二千兩以爲光緒十年六月起連閏至十七年六月止前項月餉嗣南字營攺爲煦字營十七年七月　　九月止軍餉均經臣附奏在案兹據瀋司方汝翼詳稱准金陵防營支應局移南字煦字各營續攺爲老湘新湘等營所有餉需自應竭力　　　　各年地方雜稅等銀共一萬八千兩以爲奉撥金陵南字煦字各營續攺爲老　新湘等營光緒十七年十月起　　二月止三　　軍餉遴委試用縣丞李興邦領解於十二月二十八日起由水路前赴督辦金陵防營支應總局交收等情詳具奏前來臣　核　　　咨明戶部並咨兩江督臣查照外所有籌解金陵南字等營續攺爲老湘等營十月起至十二月止餉銀緣　　　附片陳明伏乞聖鑒謹奏奉硃批戶部知道欽此○○　馨片再江西省光緒十七年分漕粮體察情形仍難起運本　　　循舊折徵　臣據　具奏奉硃批戶部知道欽此並將　完光緒十七年分漕折銀五十五萬兩分　十一批札委卽用知縣黄　　等先領解赴　　　疊經臣附片奏報各在案兹據督粮道鄧睿鏡詳稱現又催完十七年分漕折銀五萬兩作爲第十一批　委候補直隸州州判趙普照領解於十八年二月初二日起程查照舊例仍由湖北安徽江蘇山東直　等省　站行走解交部　　　前來臣覆核無異徐照例分别塡發勘牌撥兵護送飭令該委員小心管解星速遄行確探前進曁咨移部　並咨前途各督撫撥　　昭愼重一面嚴　赶徵續解外所有起解光緒十七年第十二批漕折銀兩緣由理合附片陳明伏乞聖鑒謹奏奉硃批戶部　道欽此 
 
