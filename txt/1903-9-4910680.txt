# 1903 - 9 - 4910680

 

Page 1

 
 
[印各書籍發售[  ] 圖書集成局啓]  
　　十朝東華錄實洋十元○　鑑易知錄白紙價洋一元五角竹紙一元二角○潘頤福咸豊朝東華錄實洋一元三角○王益吾咸豊朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一 
元六角○駁案　編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋 
二元八角○三家醫案碼洋三角○醫醕賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼 
洋二元五角○徐氏十三種醫書碼洋一元六角○大清會典碼洋一元六角○六科科準繩六套實洋六元○醫門法律碼洋一元○諸君欲購者請移玉至三馬路申昌書　室或申報舘帳房可也此佈 
[黑龍江將軍薩軍帥奏設俄文學堂摺]  
　　奏爲遵旨籌辦省城俄文學堂恭摺具陳仰祈飭部立案事竊聞維世變在人才育人才在學校比年以來歴奉諭旨著各將軍督撫各就本省情形設立學堂等因近閱邸抄各省遍設大中小學堂業經次第入告江省舊有俄文學堂經前將軍恩澤奏明在案庚子之變經費蕩然師徒星散草約訂後奴才卽飭各司旗籌復舊規祗以地方瘠貧庫藏奇絀輙議輙止奴才伏查西北一带毗連俄壤鐵道綿亘二千餘里交涉事件幾於無地無之將來　務墾務商務均宜分設專門方能精益求精保我利權杜人窺伺此西學之不可不亟興也江省舊用滿蒙文字於漢文不甚講求近來官義各學雖亦兼課漢文然皆祗應蒙求從無以羣經大義列朝掌故天算輿圖之學身心物產之理融會貫通分齋肆習者方今朝廷崇尙實學各行省風氣大開而國家根本發祥之地仍復因陋就簡於郡國利病五洲强弱之故懵無聞見殊非培養國脈愼固邊陲之道此中學之不可不亟興也查有鹽運使銜分省補用知府黄致堯三次出洋於歐洲學制深知底藴年滿倉官候補主事瑞於地方情形最爲熟悉卽札派該二員爲學堂總會辦責成籌辦一切事宜兹據該員等禀呈章程二十餘條奴才詳加披覽尙稱妥善擬暫定學額三十名先行試辦所需開辦經費約銀六百餘兩常年約銀三千四百餘兩二十七年總管東海關報效善後二萬兩内本有提備俄文學堂費用三千兩應卽提用開辦嗣後擬俟墾務辦有就緒所收荒價酌提二成作爲常年經費如有盈餘再行擴充學額添聘教習增課專門各學或提備出洋就學之費至二十二年十一月奏請於蘭綏兩廳浮多熟地新租項下歲撥俄文學堂銀二千兩一欵應仍撥歸該學堂應用當卽電延俄京高等師範生沙琳諾甫教習通飭旗營屯站挑選聰頴子弟年在二十歲内者錄取三十名分班肄習暫賃省城寛敞房屋一所葺爲館舍顔曰省城俄文學堂業於九月初九日開學將來五年期滿擇優咨送京師大學堂肄業或分習專門之學第江省尙無精通俄文之員擬暫倩駐省俄官按季稽查俄文功課以别勤惰至華文功課卽責成該總辦等按季考查惟念人才之興全恃懲勸除將學生口音遲鈍及不率學規者隨時斥退外擬將各學生按照積分法逐日塡記每年終統較分數多寡由將軍副都統會同甄别酌給頂戴學滿三年援照琿春俄文學堂例擇優奏請獎叙教習三年期滿著有成效洋教習請給對品寳星或頂戴華教習照應陞官階請獎稽查功課俄官亦按三年期滿與洋教習一體請獎以昭觀感除將開辦　程二十餘條分咨政務處外務部吏部禮部兵部大學堂查核外所有遵旨籌辦俄文學堂仰祈飭部立案緣由理合恭摺具陳伏乞皇太后皇上聖鑒訓　謹奏 
[電傳宫門抄]  
　　昨晚七下鐘越二刻時京師友人專電告知本館云十二月初十日皇上召見軍機大臣及穆騰厄徐謙戈炳琦是日並無明發上諭 
[危事述新]  
　　日本某日報云頃得英京倫敦來電譯悉英國政府刻已將危地馬拉事交荷京弭兵會中人判决美國大百里璽天德聞之卽婉言謝絶不與調停危人不禁大失所望 
[摩國内訌]  
　　日本某日報云頃得英京倫敦來電譯悉木洛之誇土民作亂危追異常國王督隊親征屢戰皆北陣亡將士三千人目下叛人直偪王宫王遂突圍而出西班牙政府迭聞警耗以屬地幾賢苦美利辣與摩國壤地相接因急派兵前往救援註木洛之誇在阿非利加洲華人向譯爲摩洛哥蓋民主之國也 
[俄國要求]  
　　日本某日報云頃得中國京師來電譯悉俄人刻以三事向中國政府要求一東三省兵士須延聘俄國武員訓練二各處鐵路火車站須雇用俄人管理三現在所開礦政局須委令俄人經管至政府允從與否兹尙未有所聞 
[遼事述聞]  
　　日本某日報云頃得遼東友人來信悉俄人近向中國政府商訂一切以爲陸路通商條約之先聲一槍砲藥彈及一切兵械之由俄國屬地運赴盛京吉林黑龍江者須照章納稅二張家口新設製造局不論現在及將來凡中俄合築之鐵路所需材料皆須由局供應三哈爾賓所設礦務局凡吉林黑龍江兩省中俄合開之礦一應事務皆須由局辦理四俄貨之由西伯利亞鐵路火車運入中國及中國貨品之運往俄屬者皆須叧訂章程總之不納稅課五中俄兩國須就適當之地建設陸路通商監查局六中國須於奉天府哈爾賓張家口各度地百萬坪給俄人爲租界註坪係日本計里之法每一坪合中國六方尺說者謂此事如確則列邦利害俱有所關誠一絶大交涉也 
[俄艦西行]  
　　日本某日報云頃得英京倫敦來電譯悉俄羅斯政府近又添調滅水雷船七號歸大西洋艦隊中尙未知其用意之計在然各國凡有交涉者已無不注意其間矣 
[暹擴海軍]  
　　日本某日報云暹羅國海上戎機向來不甚留意海軍諸艦都不及八千墩且皆以商船改充不足用以戰鬥兹者儲君遨游列國目見海軍氣象類皆月異日新乃亦極意擴張决計於五年中大加振作擬集成巨欵 
 
 

Page 2

 
 
　各國製造二等带甲巡洋艦三號三等帶甲巡洋艦二號二等砲艦四號滅水雷艦六號水雷艇十號蓋國雖式微而介乎兩大之間實不可一日而忘武備也 
[游人日盛]  
　　近藤廉平者日本郵船株式會社總裁也日前著有有時事新論一篇登諸東京某日報略謂邇者各國人之來游我日者雲屯星聚年盛一年就明治三十四年計之約多至一萬人以上所用旅費共需日銀一千五百萬圓匀計每人約需一千五百圓或曰歐美人之來日者每人必費至二千圓以外卽以二千圓計算若有一萬人卽費至二千萬圓將來漫游之客每歲如能招致五萬人則國中可增一億日幣蓋以我日各地山明水秀好景天然外人來游往往得其歡心不吝揮霍誠求而不可必得之絶大利源也奈何專主排斥外人之義者尙以閉關自守爲得計而不思招致之方乎 
[大索書林七志]  
　　日本某日報云教科書檢查官得賄一案紛紛擾擾幾同瓜蔓之抄明治三十五年十二月三十一日清晨查得宇都宫櫔木縣知事浪部氏曾受某書肆賄賂因之拘禁獄中先一夜將大津縣視學官山田　士氏拘入地方裁判所翌日由火車解赴東京松江師範學校教諭麑野該吉氏視學官高木範之吉氏亦同於是日拘禁伊賀縣阿山郡視學官土瀨勇之進氏受賄事發經東京地方裁判所公役縶去松江縣視學官那賀簸川二氏亦同遭拘禁櫔木縣代議士横尾吉輝當議院散後方準備回家忽由東京豫審判所公役就麴町區永田町星岡旅館縶去靜岡縣郡視學官福島忠一及同縣農林水產學校長松崎敬義則於十二月三十日在任所捕獲解赴東京午後旣至警視廳卽下諸鍛冶橋官獄縣屬松濱中學校教諭竹下藏一郎亦同時被逮三十一日警視廳飭傳新吉原京町二丁目中米樓官娼夕霧氏及茶寮雛婢兼玉等十四人作證越一日又傳訊普及舍書肆傭人聞之當軸某巨公曰此次之獄不論名人書畫以至果品糖食一切土儀有私收者即以賄賂論而不知暮夜苞苴竟有大於此百倍者呑舟漏網宜乎爲世譏評也 
[鐵路興工]  
　　日本某日報云頃得中國京師來電譯悉晉省張家口鐵路定於明歲之春鳩工興築刻已由外務部詳晣繕摺上逹 
九重矣 
[監督行程]  
　　日本某日報云中朝特簡汪京卿大爕監督留學日本諸生治明三十五年除夕率同書記官一員監視官一員雲南學生十名直隷江蘇學生各二名乘赤十字社醫船博愛丸抵神户隨命駕赴領事署與蔡領事薰互談一切隨於翼日午前十下鐘許展輪赴横濱 
[續錄黔撫鄧大中丞奏粤匪攻陷縣城尅期收復情形摺]  
　　張勝嚴恐下五屯攻陷匪益肆行城更難復幸各路援兵漸集遂派幹弁由間道密約劉官禮於十一日派隊分路夾攻三更後拔隊前進探悉匪營甚堅未可輕敵廼派安義鎭標左營胡錦棠右營黄金祥何永昌中路右營陳克陞率隊攻取書院牛塲坡筆架山賊營中路中營宋振鐸靖邊正營成國柱程崧高率隊攻取巴骨山太陽廟賊營該道督同新中營來往策應滇中援軍亦馳至助剿劉官禮派靖邊團營帮带劉顯世曾春榮劉顯潜各挑死士數百出奇夾攻該匪腹背受敵其氣始奪劉官禮立出全隊四路並進當將圍紥下五屯之匪營掃清並奪回七星廟將臺山觀音閣等處要隘各練勇趁此聲勢努力爭先所有巴骨山太陽廟筆架山書院牛塲坡等處賊營亦同時攻破匪等奔潰入城該道督飭兵團逼城而營匪以快槍擡砲更番轟擊各軍迭次攻撲不進至十二日黎明時該道懸立重賞揮軍猛進親冐槍彈督令攻擊匪等見勢不支卽放火焚燬房屋由南門奪路遁走該道入自北門救滅延焼民房衙署之火一面派營跟蹝追剿劉官禮亦先自傳知各路團勇伏隘截擊匪衆由　塲奔入安章被兵團四面抄殺沿路遺棄槍械輜重並所擄男婦由山僻覓路狂奔兵團追至江邊匪已遠遁始收隊而返是日該匪死亡無算生擒匪首侯天祿等十四名取獲首級四十顆奪獲匪旗二十七面擡槍五十餘杆火槍二百餘枝訊據匪首侯天祿供此次來犯興義匪首甚夥均歸饒五卽僞稱洪大亡統制其鄭五黄二田大陳浩然韋阿相馬二姜四等均有僞亡名號以所部快槍之多少定位次之高下意圖攻破興義及下五屯後分取興義府各屬以縣城爲巢穴再謀分路竄擾等情不諱當批飭就犯事地方梟首懸竿示衆以彰天討而快人心並飭該道督同地方文武諭令逃避良民及早歸農禁止團練藉端滋擾現據禀報地方一律肅清前奉電旨派湖南援軍已電知撫臣俞廉三無庸派調前來目下籌辦善後編查保甲諸事已漸就緖臣查興義府縣偪處粤邊游匪　涎已非一日本年入春以來卽以全力窺注屢謀竄擾均被兵團扼堵未得一逞此次糾合大股併力以圖攻陷興義縣城非劉官禮一軍牽制匪勢一經竄入腹地其害不堪設想幸道員張勝嚴堅持待援饒有膽識遂能聨合兵團尅期收復擊斃匪酋過半擒斬匪黨以千餘計亦足伸我軍之氣此皆仰賴天威遠播鄉團用命將士齋心旬日之間削平大憝免至蔓延爲患不無勤勞足錄所有在事出力文武員紳邊防營務處補用道張勝嚴倉猝赴援不避艱險敗挫之後猶能力圖恢復奮勉可嘉擬請賞給清字勇號靖邊營統带在籍雲南知府劉官禮力扼險要屢挫兇鋒使匪黨不至四出蹂躪洵屬謀勇兼優擬請免補知府以道員留滇儘先補用靖邊團營帮带廪生劉顯世出奇制勝暁暢戎機槍林彈雨中往來衝突奮不顧身擬請以府經歴不論雙單月儘先選用並賞戴藍翎安義鎮標遊擊左營管带升用守備胡錦棠中路遊擊右營管带升用守備陳克陞奮往直前勇敢善戰均擬請免補守備以都司補用並加叅將銜合無仰懇天恩俯准奬勵出自逾格鴻施其餘出力文武各員容俟擇尤叧行請獎至力戰陣亡之文生劉朝治武生張雲祥守備趙雲山千總張盛禮均屬忠勇奮發臨難捐　並懇敕部從優議卹以慰忠魂陣亡兵團人等應卽查明咨部辦理除將防守不力人員另案辦理外所有粤西游匪攻陷興義縣城旋卽收復請奬出力文武員紳各緣由謹會同雲貴總督臣魏光燾合詞恭摺馳陳伏乞皇太后皇上聖鑒訓示謹奏奉硃批著照所請餘依議該部知道欽此 
[委探軍情]  
　　武昌訪事人云廣西匪亂時逾一載尙未敉平湖南巡撫俞廙軒中丞深恐亂黨竄入湘中業已調兵防堵旋於本月某日移請兼署鄂督端午橋制軍札委魏剌史仲青徐大令冠灜赴粤邊一带偵探軍情俾得相機策應 
[幾釀教禍]  
　　紹興訪事友人云浙江嚴州府屬分水縣北鄉九管石青嶺有歲貢生濮振聲者年約四旬向當鄉董近在鄉間招募丁壯托稱團　意圖滋擾教堂教士某君函告當道濮遂與武生馬兆蘭等揭竿起事竄至桐廬建德等縣各鄉焚毁教堂恣行劫掠官憲派軍剿辦濮猶敢恃衆拒敵劫奪軍裝嗣經水陸標防各營會同搜緝得將馬等諸人捕獲訊供不諱解由嚴州府劉海臣太守訊實飛禀省垣按照軍律就地正法惟濮匿跡山中尙未弋獲因即高懸賞格移會隣封一體協緝然各處居民已懼禍逃避而　州等處土匪亦蠢蠢欲動當道辦理防務頗覺日昃不遑 
 
 

Page 3

 
 
[羊城雜錄]  
　　廣州訪事人云本月某日職　鄭應和陳德昌赴藩轅禀稱集有資本洋銀二百萬元另備餘欵二百萬元擬在沙　開設銀行名曰寶豐有限公司請出示暁諭各州縣等情不知藩憲丁方伯如何批示也○商人潘允源糾集同志赴善後總局禀請設立探礦公司隨奉局憲批示云擬禀該職糾集同志設立探礦公司探得長寗縣屬青雲山有金銀礦一所擬往　井取質等情查該職所設探礦公司先未禀明本局有案究竟該公司設立何處股内各伴係何縣民藉有無在外朦混招搖等弊且往各處探礦能否不至滋生事端均屬無從稽核自應由該商等先將設公司章程集有股本若干有無洋股及教民在内係於何時在某處開設詳細禀覆并將股伴籍貫位地造册繳局核明再行示遵○東門外東較塲每當秋冬之際必有頑重屬聚其間互擲磚石往往因此傷人日前更有持槍格鬥傷及數人之事番禺縣某大令特撥勇丁前往彈壓并拘獲頑童一名带回縣署枷號十日以儆將來○江栘行商人　家祥等具禀臺砲總局請承收東江木排經費每年願繳洋銀二萬一千二百元局憲以所認之數似未核實著再從實加增 
[示換聨票]  
　　上海縣所收七八九三個月房捐因省局未將三聨票頒到先給小票爲憑昨日縣主汪瑶庭大令出示暁諭各捐户赶緊將小票檢呈倒換三聨票收執毋許遲延 
[朦保住持]  
　　前者龍華鎮董潘鼎吳式金胡熙培投道轅禀控龍華寺住持僧深意不守清規容留婦女大興佛會將哼哈二將殿改作市房開設烟館茶肆等情蘇松兵備道袁海觀觀察飭縣訊究驅逐旣而潘投縣力保游僧戒燦住持縣主汪瑤庭大令正在察核間二十六保職董陸松海會同各鋪户禀稱戒燦無　不爲劣跡甚於深意潘等三人得受賄賂數千金膽敢於禀内私列城董姓名尙求察究大令飭差提訊潘已遠颺乃提其姪潘顯榮與吳胡到案研訊之下吳胡同供禀控深意力保戒燦皆潘一人之意職等不過列名而已顯榮供叔父因事他往所控深意諸劣蹟確係實情自奉大老爺驅逐後叔父訪悉戒燦在寗波某寺向有善名故特具禀保舉並無所私大令曰本縣訪聞戒燦謀充住持費至萬金爾等旣願具保應卽具結呈案須保戒燦三十年無過如有違犯連爾等一併究懲傳聞龍華寺一年所入不下五六萬金以故和宕和撞和樣和暢之流無不極欲窮奢淫蕩無度傷風敗俗莫此爲尤而外來僧人見而垂涎輙句串不肖衿耆自稱董事陰謀攘奪蒙蔽長官亦思此寺早奉道憲發封雖有清修梵行之人亦不能違禁而司香火况所謂素有善名之釋子同是一邱之貉未必超出於和宕和撞和樣和暢者流耶大令素以明察著於時奈何貿然准其結作保也 
[總辦易人]  
　　本邑江南機器製造局總辦毛實君觀察奉北洋大臣直隷總督袁慰庭宫保調赴天津總理銀圓局務所遺江南機器製造局總辦一差經署理兩江總督南洋大臣張香濤宫保派江蘇候補道鄭觀察接辦前日已接到電音矣 
[擇期設奠]  
　　前者毘陵盛旭人封翁壽終滬上斜橋左近行轅兹由哲嗣杏蓀宫保遍訃寅年世戚鄉鄰諸誼定於本月十五日治喪聞出殯之期須遲至來歲春融時候矣 
[北鄉火警]  
　　昨日清晨七點鐘時虹口迤北寶山縣境徐家橋左近某姓家不知緣何失火一霎時平屋數間被吳回氏席捲而去地在租界之外以故瞭望臺上並不嗚鐘 
[上海縣署瑣案]  
　　日前山東人霍小東向邑廟合興隆骨器店購取骨牌論價爭毆越日身死由　壻侯玉報請相騐縣主汪瑶庭大令飭將兇手李亦忠劉春生章彭明带回前晚升堂研訊侯供妻弟霍小東被毆身死務乞伸冤李供是日小的適有事出外不知細情劉供本月初七日傍晚霍來買骨牌論價不合與章爭閙小的向之解勸被毆一下並未還毆章供霍來買骨牌小的索洋銀九角半霍僅許一角小的不允霍因言語不通疑爲辱駡欲將小的拳毆小的略與揪扭旣而霍友某甲糾黨尋釁經人婉勸而歸大令曰爾等不扭霍不致死遂喝令將劉責二百板與章收押所中李交人保出候示隨叱令侯退去將霍屍棺带回埋葬○前日十二圖汛捕緝獲周裕甫謝裕壽兩匪在船上起出手槍單刀鐡鑿等五件解由保甲總巡朱森庭明府送縣前晚大令升堂研訊謝供小的係湖南衡州人今春　小船來此貿易本月初六日有馬胡兩姓雇到浦東裝運私鹽約定初十日開行不料被捕拿解槍刀俱馬胡所携現在馬胡皆不知所往求恩鑒察周供小的係湖北人前在高昌廟開點心店被謝欠錢三十餘交昨日途遇向索伊令上船携取適汛捕到來致被一併拘案大令飭卽省釋謝收押候訊 
[馬路工程局瑣案]  
　　趙南臺扭其子新渠至捕房捕頭令轉解馬路工程局總辦翁子文太守倩襄讞委員黄衡堂二尹研訊趙小的年五十有三在萬裕碼頭大茂花衣行爲夥生有二子長名新渠次名松林均在老北門外嘉泰茶棧執業邇竟串竊後馬路某錢莊往來憑摺冐支洋銀四百元並在嘉泰帪桌抽屉内竊取洋銀五十元嘉泰棧主前來訴知小的卽留心偵緝至昨晚始在馬路中將新渠尋獲扭控案下求恩限交松林到案究追新渠供小的年二十有七胞弟松林向在嘉泰茶棧爲夥不知因何竊取憑摺冐支洋銀小的並未與聞父親疑暗中串通逼令將松林交出昨日在北市某烟館相遇正欲誘令同行松林以洋銀二十元置烟盤中托稱小遺一去不返尙求老爺格外施恩二尹令管押捕房限交松林訊究○剪綹賊王阿貴竊取李姓洋銀三元六角被包探黄量海拘獲解至捕房轉解馬路工程局黄二尹向之研訊王供小的係浙江嘉興府屬某邑人前者由鄂隨主人王某求滬未幾主人病故小的流落此間不能旋里今在馬路中見李所带皮夾袋勢將墮地因之故意碰撞乘機竊取求恩超豁二尹判責五十板驅逐出境○恒大米行夥蔡福堂由某處僱余祥順吳老三之船裝菜餅來滬檢點之下缺少若干因即扭入捕房捕頭令轉解工程局黄二尹升堂研訊蔡供此項菜餅已售與日本人今查余船缺十四擔吳船缺三十四擔惟日本秤較華權略大因此短少亦未可知小的已勸行中執事人張姓令船户認賠十　張不允因之扭案請追余吳同供小的等承裝之貨並未短少求恩明察二尹諭限令三日内赶緊清理 
[英美租界晚堂案]  
　　前者豐記綢莊埶事人張明卿投英美租界公廨控學徒張仁甫陸續竊取綢緞六十九疋等情讞員張柄樞司馬會同英總領事署迪繙譯官訊鞫明卿求提薦保人楊炳照著賠此已詳登前報前晚司馬升堂覆訊明卿供仁甫本在同德豐習業嗣同德豐閉歇由埶事人某甲央怡亨號司帪人楊炳照薦至豐記今被行竊貨物約値洋銀一千三百餘元查出原贓報捕送案楊供仁甫前在同德豐習業時確係小的所薦及至豐記小的並不與聞試間有無薦書保單而可貿然指控耶仁甫供認行竊綢緞三疋并稱小的無力賠銀務乞恩開一線司馬謂失去綢緞至六十九疋之多决非一人所竊惟原贓具在萬不能任爾狡賴不承遂判令賠償洋銀三百元責手心三百下發押改過局半年以示之儆 
 
 

Page 4

 
 
   
 
 

Page 5

 
 
   
 
 

Page 6

 
 
　　　　　 
 
 

Page 7

 
 
   
 
 

Page 8

 
 
   
 
 

Page 9

 
 
[白門市語]  
　　金陵訪事人云此間行用火油已閱二十餘載初時每斤不過售錢三十餘文厥後用者漸多價値漸貴然亦不過四十餘文而已自今年八月以來市價有增無减刻已貴至每斤六十文誠從來所未有也○金陵盛行紙烟迄今未及五載邇來銷塲愈推愈廣牌號亦日異月新向不過每枝售錢三文刻非四文不辦聞之業此者云此後價値將進而益上供養烟雲良非易易矣 
[英美租界公堂瑣案]  
　　包探何阿春解李阿六到案禀稱伊誣控劉阿四攫取洋銀奉大老爺訊供飭陳生記查復在案兹李忽至生記帳房冐沈雲華之名支取洋銀四十元經沈查　報由小的拘案請究讞員張柄樞司馬商之美總領事署白繙譯官將李發回捕房管押聽候傳陳質　○包探石金榮解無名唖吧到案禀稱伊至潘阿連所開衣莊購衣乘間竊取一件報由小的拘案請卽究懲唖吧手書供詞曰小的在天仙戲園伶人李長勝處傭工所取之衣早經付價司馬判責二百板衣給潘具領○包探沈阿岳解龔長春到案禀稱此人行竊沈翠濤家花盆等物報由小的拘獲請卽究懲司馬判責三百板逐出租界○包探顧福其解陳兆桂到案禀稱伊行竊黄連福家東洋車捐照報由小的拘案請究司馬判責五百板遞解回籍○包探倪順泉解華小喜到案禀稱伊行竊倪掌福家錢二千數百文報由小的拘案請究司馬判責三百板遞解回籍○包探陳洪德解戎阿寳到案禀稱伊行竊無主馬褂一件由小的拘案請究司馬判責四百板 
[法租界公堂瑣案]  
　　阜寗女郎韋桂紅被姊婿劉春揚誘賣與鴇兒丁王氏所開花烟館爲娼旋隨所歡逃匿龜子陳幹所開花焑館内丁鴇尋獲互相口角經巡街捕一并拘入捕房昨日解案請訊桂紅供小婦人家住阜寗城内父名杭母已去世悞聽劉言淪爲下賤悔之無及叩乞施恩讞員孫建臣大令商之法總領事署費繙譯官諭令發堂留養待家屬來案具領陳龜丁鴇押候嚴懲○楊益雙訴稱小的在小東門外開設糖果店前日任福生以銅質僞洋銀四元來店混用是以送入捕房解請訊辦包探禀稱小的查得任係賭棍且專事販運銅質僞洋銀大令判責任五百板僞洋銀存候鎔毁○葉錦如投崇　縣署控龔宋氏將三百六十餘畝之田單一紙抵押洋銀三千七百元圖賴不還由縣主移解公廨昨日大令飭提訊鞫葉及氏各延律師聲辯旣而葉供氏之祖姑施氏以田單向職員抵押洋銀旋回崇明原籍今已去世時職員貿易東灜聞信後航海回華控諸崇明縣移解來滬求恩追給氏供祖翁納妾施氏不安於室以致金銀首飾盡爲他人所有小婦人家本殷實崇明原籍尙有當鋪由王彚廷經管丈夫係崇學生員因患瘋不能投案二子尙幼家政皆由小婦人主持求鑒大令謂爾家卽借人巨欵理應清理著交人保出赶緊邀同司帳人施正卿及龔顧廷理清禀候復訊核奪○傅硯英控金永昌商船耆民彭金和盜賣米一百三十餘石大令訊供之下著將船主人榮厚甫交人保出理處彭暫行管押迄今日久尙未理明昨日傅投案請追大令著保人某甲將榮交案詰訊榮供小的之船裝運客貨由耆民主持請向彭追究可也大令謂爾與彭斷不能互相推諉遂著將彭還押諭令榮與傅出外邀同寗帮各商船號主理處明白禀復候核○錢陸氏控徐連生爲莊長生擔保借去洋銀二百元圖賴不還等情大令准詞飭提質訊錢　氏　其子起仁到堂聲訴一切大令著將徐交人保出限一禮拜内理明禀復○金楊氏訴稱前晚九點鐘時偷兒黄信卿掩入小婦人家内室竊去濕衣數件旋復來竊器物經小婦人扭獲送入捕房管押今已解案請即究追大令著將黄責三百板 
[美租界捕房紀事]  
　　裏虹口人朱毛毛向充某圖地甲前晚行至茂海路與鄕民朱咸松遇强行索詐不遂所欲遂揮令羽黨將咸松劫至荒僻處偪令交出洋銀一百元聲言如敢短少分文定必置之死地咸松無奈遣人至家中取出洋銀如數交付始免於難事後心不甘服投訴捕房捕頭令包探朱桂生將毛毛拘押以便解送公堂禀請讞員張柄樞司馬　辦○昨晨積竊朱阿二混入蘇州河内某姓駁船上竊取器物携之登岸適爲包探劉阿炳所見連贓带入捕房捕頭令押候解送公堂禀請訊辦○前晚妙手空空兒陳阿方潛入寄居華記路之甬人某姓家竊取衣服數件旋由包探朱桂生查獲解入捕房捕頭令押候轉解公堂禀請訊辦 
[十月初三日至十一月卅日施藥捐清單]  
　　宏源紗厰洋一元七角鄧定炘洋二元魏潤生酬願洋一元丁甘翁交來劉　孝洋念元匯豐寫字房洋一元二角張少華洋一元袁聯清洋一百元無名氏銅洋一元無名氏求瘡毒速愈助洋一百元蘇州周子清求病速愈助洋二元金姓洋八角蔣近侯洋十元免再害人銅洋四元無名氏洋二角一本萬利洋五角陳姜氏洋五十元鄧桂森求妻懹孕平安合家平安助洋四元徐阿毛洋一元馬章瑞洋二角鄧定炘洋一元韓潤生洋三百元桂記洋六元承緖堂戴洋五元楊長生洋二元邱姓洋一元李冠英病愈酬愿助洋五十元承裕堂求病全愈助洋一元餘記銅洋念元德署朱全炳銅洋一元郭善鄕洋一元可熾順號交來王仲武龍洋一元小洋念角又植善堂龍洋二元小洋念角又守善堂龍洋一元小洋十角又亦善堂龍洋一元小洋十角又又善堂小洋十角又述善堂小洋十角又永仁堂龍洋三元小洋三十角又韓俞氏龍洋二元小洋念角又韓傅氏龍洋一元小洋十角又富善堂小洋三十角又路汝驥小洋十角又鄒賈氏小洋十角又福善堂小洋四十角又無名氏小洋念角又路丹五小洋三十角又王輔臣小洋三十角又劉冠廷小洋三十角　伯棠小洋三十角無名氏洋四元羅振全洋一元無名氏洋五元董榮泰洋二元益順盛號　募世一户計洋一百七十二元陳桂生洋五元以上共收英洋八百四十九元龍洋十一元小洋三百九十六角銅洋念六元滬北天后宫前廣益善堂司董嚴信厚龔心釗施則敬朱佩珍唐榮俊葉貽釗等誌　 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十八年十一月二十四日京報全錄]  
　　宫門抄諭旨均已錄前○直隷總督袁奏爲報銷搶修永定河工程用過銀兩摺○又奏爲報銷歲修永定河工程用過銀兩摺○署兩江總督張奏遵照部指改修兩淮鹽法志告成摺○福州將軍崇奏爲報銷化學料件價銀片○又奏爲整頓船政學堂片○兼雲南巡撫魏奏報學政閱文幕友姓氏片 
　　太子少保北洋大臣直隷總督臣袁世凱跪奏爲永定河光緖二十五年搶修工程用過銀兩照章報銷恭摺仰祈聖鑒事竊照永定河每年搶修原定銀一萬二千兩嗣經欽差查明埽叚較多奏准增銀一萬二千兩每年預期赴部領回辦料分儲二次備用續因工險埽增原設歲搶修經費仍有不敷經前督臣温承惠奏奉恩賞銀五千兩作爲定額以二千兩歸人歲修以三千兩歸入搶修歴經隨案報銷在案兹據永定河道衛杰轉據石景山同知周家梁等將光緖二十五年搶修工程用過銀兩造册繪圖循例詳請報銷等情前來臣查永定河光緖二十五年搶修工程應用銀兩前照原額銀數同南北運河等工彚案具奏所有光緖二十五年分本岸各汛搶修廂墊工程併加籖椿共用銀一萬二千三百六十六兩八錢北岸各汛搶修廂墊工程併加籖樁共用銀一萬三千五百一十六兩六錢九分南北兩岸共用銀二萬五千八百八十三兩四錢九分又南北兩岸上游各汛秫稭運脚用銀四千六百七十七兩三錢一分二釐三毫七絲五忽查探辦秫稭前經奏准每束加運脚銀二釐五毫共銀八千五百兩除歲修動用銀四千九百三十九兩一錢九分七釐六毫二絲五忽計不敷銀一千一百一十六兩五錢一分係在搶修項下通融撥給以上南北兩岸搶修廂墊工程並運脚共用銀三萬五百六十兩八錢三釐三毫七絲五忽均係核實動支並無浮冐除册結圖說咨部外理合遵照新章恭摺具陳伏乞皇太后皇上聖鑒飭部覈銷謹奏奉硃批該部知道欽此 
　　太子少保北洋大臣直隷總督臣袁世凱跪奏爲永定河光緖二十五年歲修工程用過銀兩照章報銷恭摺仰祈聖鑒事案查永定河光緖二十五年歲修工程前經彚案題明按原額銀數撥給其雇夫挑土經費准在該河歲搶修欵内扣存六分平銀照數動用兹據永定河道衛杰轉據石景山同知周家梁等將光緖二十五年做過工程用過銀兩造册繪圖詳請報銷等情前來臣查永定河險工林立歲修欵項自同治十二年起經前督臣李鴻章奏經部議仍照原額給領計光緖二十五年分石景山東西兩岸歲修片石工程共用銀一千九百九十七兩八分六毫四絲南岸各汛歲修廂墊工程併加籖樁共用銀九十九兩九錢二分北岸各汛修廂墊工程併加籖樁共用銀一萬一千九百九十九兩九錢八分八釐兩岸各汛歲修挑挖中洪工程共用銀四千九百九十八兩四錢三角淀各汛歲修蔬濬下口工程共用銀四千九百九十六兩五錢三分以上石景山南北岸三角淀歲修片石廂墊挑挖中洪疏濬下口等工通共用銀三萬三千九百九十一兩九錢一分八釐　毫四絲其挑挖中洪疏濬下口工程項下較預估共卽省銀四兩八錢九分七釐留存道庫作爲下年之用再兩岸上游各汛探辦秫稭前經奏准每束加添運脚銀二釐五毫共用運脚銀四千九百三十九兩一錢九分七釐六毫二絲五忽共二十五年分雇夫挑土經費共需减平銀五千六百八十一兩五錢八釐二毫七絲均係實用實銷並用浮冐除册結圖說咨部外理合遵照新章恭摺具陳伏乞皇太后皇上聖鑒飭部　銷謹奏奉硃批該部知道欽此 
　　太子少保署理兩江總督兼管兩淮鹽政湖廣總督臣張之洞跪奏爲遵照部指改修兩淮鹽法志告成繕寫黄册恭呈御覽仰祈聖鑒事竊查兩淮鹽法志一書自嘉慶十四年以後續未纂修因革紛繁不可枚舉當經前督臣曾國荃於光緖十五年十一月設局派員編輯十八年二月附片奏明在案閱時幾四年之久甫得成書前督臣劉坤一於十九年二月恭摺進呈欽奉諭旨著户部詳細覆勘具奏欽此旋經部臣以重修志書銓叙雖詳而未能盡善逐條指出分爲訂正補輯覆核籖商四類凡一千三百餘條繕成清册咨送前督臣劉坤一轉飭原纂之員妥速辦理並准將原送鹽志副本發還在案比因原纂之員物故星散經前督臣劉坤一發交前任運使江人鏡委員遵照部指逐條更正其間叅考互證較之初修時尤爲煩難直至本年夏秋方得　事仍分一百六十卷繕寫黄册進呈另備副本照例咨送户部查核據兩淮鹽運使程儀洛詳請奏咨前來臣謹將繕就黄册派委員弁濟京恭呈御覽除咨户部查照外理合恭摺具奏伏乞皇太后皇上聖鑒謹奏奉硃批户部知道欽此 
　　崇善沈翊清片再前准户部咨奏定外省報銷新章内載各省設立機器局并閩省船政局如有添購機器經費若干事前奏明咨部立案事後方准核銷等因又准兵部咨購辦機件脚費須叧欵造報勿得以價脚籠統開列等因歴經遵辦在案兹據承辦委員禀稱光緖二十七年分添購化學料件共價値銀二千九十餘兩該料件爲廠中考騐物質所必需由正監督洋員杜業爾購辦至廠又自光緖二十六年起至二十七年止因造辦魚雷快艦歴次采辦機器料件各項經杜業爾由外洋承運到閩共脚費銀一萬二千三百八十餘兩應歸二十七年分造銷等語呈請立案前來臣等覆核無異除咨部查照並飭彚案造銷外理合附片具陳伏乞聖鑒謹奏奉硃批該部知道欽此 
崇善等片再船政製造駕駛兩學堂自左宗棠沈葆楨創設以來規模賅備人才輩出爲中國南省開學風氣所最先近各省奉旨設立大學堂武備學堂而船政三十年前所立之學堂若以費絀而不設法鼓舞殊未克以繼前功而責後效臣等於視事之初察看英法文學堂各生尙有七八十名所歴堂課均在五六年以上隨又　考聰頴子弟七十名以實兩堂時爲黜陟冀成後起之秀將來於水師製船駕駛二藝更番接替不至乏材業於七月初一日統令入學除算學教習已有法員邁逹一人外其製船學堂就已聘洋員内令鑛師逹韋德兼教化學並令洋書記伯樂兼敎測量其駕駛學堂令管塢洋員那載爾兼教駕駛天文之學庶諸生藝學之外于英法文字亦有進境臣等以船政經費支絀卽整頓學堂聘請洋教習亦多就船廠取已有薪水之洋員兼爲教授此外則多派堂中已畢業之生徒　同課遵藉通語言時爲繙譯以期仰副聖主作育人才之至意謹附片具陳伏乞聖鑒謹奏奉硃批覽欽此 
　　魏光壽片再各省學政閱卷幕友例應由督撫查明具奏兹准新任雲南學臣吳魯報光緖一十八年九月二十五日接篆視事所延幕友杜壇係山東濰縣舉人吳拱宸係福建南安縣舉入鄭溱係浙江黄巖學　生　祖源係福建泉州府學增生均屬文行俱優之士籍貫與視學省分亦均在五百里以外開單咨送前來臣覆查　異除咨　　　外謹　　具陳伏乞聖鑒再雲貴總督係臣本任毋庸列銜合併陳明謹 
奏奉硃批知道了欽此 
 
