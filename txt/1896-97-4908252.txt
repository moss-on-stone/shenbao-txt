# 1896 - 97 - 4908252

 

Page 1

 
 
[勸輸湖南振捐啓] [  申報館恊振所拜手]  
　　湘省自甲午秋迄今早災甚重小民蕩析離居至去秋雨雪交加其苦更難言述長沙寶慶衡十數州縣災民毎茹草　糠此種情形眞足令銕人洎下本館隨諸君子後籌辦賑務已歴有年斷不敢畏難苟安半途而廢爲此不辭况瘁大聲疾呼惟望宇内仁人同深惻隠各傾囊槖以濟艱難一俟集腋成裘卽當解往散給爲諸君子廣種　田也肅此　陳伏維德鑒 
[珍物待購] [  申報館恊振所拜啓]  
　　本舘恊振所自經解賑款以來屢承諸大善士源源接濟且有以珍物助振者惟運城之寶旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積隂功且可增輝藝圃誠一舉而兩得也計開朱漁珊帖一部高澹游山水一幅天青緞馬褂料一件 
[論馬車肇禍]  
　　甚矣馬車之肇禍也非一日矣查租界章程皆由工部局訂定工部局者泰西人以工務爲重故英法等國旣闢上海租界卽各就其界内設局辦理其道路橋梁以及地火自來水等務是明明爲工務矣譯者不詳其意旨誤爲工部局相沿日久遂皆以工部局稱之馬車一項亦隷工部局者也原定章程自臻美備如病馬不准駕車坐客不准拉韁而又巡街捕時刻在十字路口招呼指點不准攙前越後四馬路爲行人輻輳下午尤甚無論馬車東洋車只准由東而西不准由西而東其西來者須繞道以順軌間有行駛如飛者上前止之止之不聽則以違章送巡捕房發落務令通衢都市間車轔轔馬蕭蕭就使有數十車蜂擁而來馬路寛闊儘可來者來去者去兩不相悖初無如張旭所見擔夫爭道膠結不解之事則以該局之章程體貼備至毫無窒碍苟遵而行雖終年如網在綱有條不紊可也何至今日而違章肇禍者之多哉閱本報迭載如陳全全由英界寶大馬車行雇坐四輪車往北至美界北河南路其速如飛致將某號東洋車撞壞諸如此類不一而足他如馬夫駕車在路兠攬生理或在車上磕睡以致拘送公堂照例懲罰者管城子幾乎書不勝書曾見前日細雨蒙鬆一馬車從小東門迤邐而來行至打狗橋北轉灣處該處有斜坡十數步係碎石砌成適一小車載婦女兩人循斜坡滑路徐徐而上該馬夫稍一揚鞭立將小車撞翻幸車低坐者乘勢掀下一撲地一未撲地而車夫已被壓在一邊迨其掙起則馬車已不辨東西南北矣祗得仍載兩雌而去又一日過棋盤街該處爲野鷄馬車停留之所有數鄉人各負小包裹手持毛竹烟筒眉宇上各積塵三斛至是如入五都閙市光怪陸離目不暇接正在左顧右盼笑蚩蚩自鳴得意忽一馬車出其後御者叱之未及讓而車已逼近遂被闖跌仆地損其門牙血流如注同行者扶之起徐爲拂拭旁觀惎之找尋滋事之車則早有人見該車向同芳居一路駛去矣時巡街捕不在彼鄉人轉自咎其未曾經心相顧彳亍莫知誰何因念南方向無馬車有之自上海始上海亦向無馬車有之自中西通商始無怪初履繁華境地者不但見所未見抑且聞所未聞猝相邂逅未能如久涉彝塲者趨避巧熟蛇行鰂出行所無事不受人憐亦不受人侮然而屈指計之十日之間此事已經再見而就紙上觀之則十日之間此事又不覺數數見矣夫古人制舟制車原所以引重致遠非爲行樂計也如以舟行爲樂則水懦易溺之言誡之矣以車行爲樂脫輻之爻警之矣諺曰行船走馬三分命言其險也乃今在上海者無一人不以坐馬車爲樂卽無一日不以坐馬車爲樂斜陽十里鬢影衣香絡繹於途任人平視人亦視之類印板文章清奇濃淡千首雷同無甚出色試問當此之時所坐之車忽然肇禍車中人心驚膽裂固不待言設或以所肇禍於人者有時人竟加諸我其爲害也較之樂極生悲不更烈乎頃在萬家春憑欄俯注見一馬車從麥家圈出道上一人正欲西行而馬首忽東遂將此人絆偃於地同行者挽韁不使去經巡捕以無傷勸令釋之而罷席上言及此某校書因述前三年有伊姊妹行洪蓮君者遭翻車傷重而殞於家可見肇禍之事正介於兩可之間彼此皆不容忽視者也工部局章程未必如中國說法緊行法寛然目下若再嚴飭御馬車者非確有把握不得使之執鞚似亦消禍無形之一法也現在金陵已行東洋車與馬車馬車少而坐者亦少若東洋車則已有二千數百部東衝西突無所不到該處向無馬路街道有寛有窄拉車之人皆非素習無抵隙乘間之巧相與會意於無言之表不相牴牾故肇禍時有所聞是宜一遵上海行車章程使坐客車夫均在範圍之中而無敢或越其違章者嚴加懲斥庶王道蕩蕩王道平平可於金陵見之矣兹因論馬車之事而連類及之語曰徒法不能以自行又曰有治人無治法是在無偏無黨之君子爲之而已矣 
[津沽桃浪]  
　　天津訪事人函云永定河卽無定河毎逢伏秋兩汛不時水勢汪洋且急湍無空縱横錯出奔騰浩瀚最爲民害朝廷特改名永定河以奠定之未汛修防已汛搶廂均河道之專責已其下游曰鳳河受永定河之水毎不能容必由武清而達天津潰隄决防百餘里村庄同爲澤國督憲王夔帥爲萬家生佛刻已札飭水利局委員查勘查得河身逼窄河底淤高除疏濬外並議另開子河導水入海俾慶瀾安而免洪患聞已禀覆夔帥請欵興修矣喜免其魚興歌有豸爰樂得而書之○下西河於冬春水涸其淺處曾不容刀然毎逢盛漲卽一片汪洋泛濫而爲巨患附近河間府之交河天津府屬之青縣田園廬墓毎罹爲壑之災然此水决諸東方則東流决諸西方則西流故當盛漲之日兩縣村人必爭曲隄防以自保往往釀成械鬥因而斃命見諸案牘者不止一次督憲土夔帥以事關河患亟宜補救免釀人命而息訟端刻已奏奉上諭依議矣聞不日夔帥卽派員會道辦理以工代賑云○文安大城屢困於水十年不獲一熟目今十室九空非散之四方卽轉乎溝壑而天津府之靜海縣亦係水鄉其西偏受水較深受禍尤烈目下春融賈口等村積潦猶深數尺不特春麥碍難播種且恐大田多稼亦悞春耕小民哀痛顚連惟有呼籲皇仁以延殘喘刻下各村耆已赴道轅環求春撫矣○代理津海關道黄花農觀察丁艱其缺由督憲札飭委天河兵備道李少東觀察岷琛署理所遺天津道篆以總辦大沽船塢之高仲瀛觀察驂麟瓜代均列前報刻於十八日各接印任事矣又長蘆鹽運使司李都轉希蓮業已升授貴州按察使該缺已奉恩綸以登萊青兵備道李勉林觀察興銳升補津城三道同時更動送人作郡者固形忙碌而聽鼓諸君恐亦不免得失縈懷矣○城南海光寺供奉觀音大士香火最著該寺自假爲製造局不復任人隨喜以致心爇瓣香者不得其門而入香火遂大不如前俗傳二月十九日爲大士誕辰該寺奉飭闢門任令軍 
 
 

Page 2

 
 
民進香一日是日風和旭麗紅男緑女絡繹偕來鞋兠鳳小扇掩鸞低亦游春之樂事也 
[蓬萊春市]  
　　據烟臺訪事人云登鎭舊例千把外額悉由鎭軍考拔補缺因此技精力强之士皆以是爲進身之階近來以防營多有保舉而緑營亦相率成風奔競之門開矣兹悉登州鎭章軍門破除情面遇有應補之缺必親行考騐日前某邑把總缺出不暇回轅卽由青島　次於月之初一日行文調考以便就近補放說者謂軍門大公無私將士必能效命上年援奉之役較勝於他軍多多矣○初二日俗謂之龍擡頭日蓋適當驚蟄之期也相傳以是日爲針黹忌日深閨繡閣皆停剌繡以防眷屬中有龍屬蛇屬者之損傷眼光也習俗相沿不知出自何典○前有童子六七人或十餘歲八九歲不等相約入勾欄院中遊逛沿門投止居然以新年拜節爲打諢有某妓欺其年幼冷語嘲之若輩大肆咆哮爲灶下蓬頭嫗持帚逐出猶在門外囉唣不休云○自前年然點路燈大街小巷一律奉行然燈桿相距較遠遊人仍以燈光間斷爲憾乃今則廢棄者多市面之上三五零星向之遠看輝煌今則近瞻冷淡矣○廣仁堂舊有西醫院自客秋又於迤南曠地修蓋洋屋多間聞擬將拓舊日之規模延西醫診治並施刀圭焉○海防營遣撤後酌留練軍百餘名哨弁一人以資防衛其原營之統領官楊君奉文仍回鎭標右營原任○毎當春令鄉民間以賽會酬神到處進香自上年倭人肆擾始行停止詎今春又復舉行初八日上房村賽會來烟但見旌旗零落人衆嘈雜散行街市殊不雅觀是不可以已乎何自尋苦惱也○歴當春令營川相繼開凍本届過期數日未見解凌開赴該口之輪船靜候電音北遊過客層疉麕聚而旅費浩繁久住不支欲歸不得大有進退維谷之勢安得河伯效靈陽侯送煖頓使没溝千里一如楊家之冰山立解也乎 
[使相行程]  
　　昨日香港傳來電信云當李傅相之行抵西貢也法國所派地方官以禮接待傅相欣然登岸晉接周旋至輪船將開始辭别　去亦可見中法交際之殷矣 
[臺事述聞]  
　　臺灣向産樟腦西人運之出口爲數甚多近日各洋行買辦之采辦樟腦者忽被日本人拘禁多人并將簿籍携之而去誠不解其何故也 
[富嶽奇觀]  
　　日本友人來信云日廷倩英國製造一大軍艦命其名曰富士刻已將次下水政府特派海軍大佐三浦氏等十二員前往收領上月十五號已由東京起程矣按日本近日將海軍極意擴充添製戰船五十四號富士艦其一也此外鐵甲巡船三號二等巡船二號水雷船一號滅水雷船八號頭等水雷船五號二等水雷船二十八號三等水雷船六號統限七年告成又單船六十三號計頭等及戰船三號頭等及三號巡船各二號水雷艇船二號水雷小砲船一號滅水雷船三號頭等水雷船十八號二等水雷船三號三等水雷船二十九號統限十年告成其工程由日人與西人各承其半○文部省令工科大學助教授山川義太郎理科理學博士摒和爲昌醫科大學助教授岡田和一郎文學博士大塚保治四人赴歐州留學以冀精益求精上月二十七號自横濵乘郵船就道○去冬東京所設自來水管節節破壞經當局者查得所埋鐵管經辦人從中舞弊購廢鐵製成者充數以致周圍數里間均須更易計所損本銀及再行埋築之工費不下十餘萬金於是將經辦人拘案審辦農商務技師工科大學教授工學博士野吕景義亦因之拘禁旋於上月二十五號奉命削職○日本各紡績場所用棉花多仗華商運至其從孟買販來者爲數有限華商之在日本販運棉花者推神戸爲巨璧横濵次之長崎又次之去冬神戸日商立約欲華商不准在棉花中沖水約中第一條如華商運棉花到埠先倩日商騐看蓋印其有沖水卽須剔除華商不允再四商議始議定看貨估價如日商必欲騐看蓋印須俟買定出棧時由委員來騐斯時卽騐出花中沖水係買貨者之咎由自取與華商無涉而日商尙堅持此議近日長崎日商亦尤而效之華商告以欲禁華商不沖水若貴邦禁凡有沖水之棉花到埠經日商看出一概不買將來沖水之弊自然而絶而日商尙刺刺不休不知以後如何議定也○三月二十八號日本議院中奉行閉院禮是日午前九點鐘時貴族院及衆議院各員群集貴族院内閣各大臣依次貴臨少頃代理總理大臣黑田伯清隆棒讀詔敕貴族院議長蜂須賀茂昭拜官領旋卽告退正午同至赤坂宫赴游園會黑田伯酬應之餘起而與議員語曰今日略具粗餐聊謝開院以來數月之勞諸議員告謝而暢飲次日賞勳局總裁大給予恒發出銀盃各一賜兩院議員謂第七次在廣島集議後諸員均著勳勞故有此賜云 
[茶市麈談]  
　　福州北路東北嶺一帶産茶年以十五六萬擔計　由白琳丹陽下迄近城東門湖前北嶺井棧等處俱分設局卡委員征收南門爲咽喉總地特設總卡查騐出南門里許又設茶亭卡所以杜走漏也毎年三月朔各局卡委員咸奉檄前來至十月底始回間有零茶爲數不多不過留司巡數人自十一月起迄二月底止俗呼爲留卡　是也兹聞南門總卡自開辦留卡以來獨前年所報片末由東門陸續則騐者不下五六百擔爲歴來所未有及至去年冬間方期此項客販必援例投知乃竟渺無一擔可見藉非茶市减色定必繞道走漏矣 
[遼東春夢]  
　　營口采訪友人云山海關道廷觀察於正月二十七日蒞營口地方文武印委各員咸赴東郊恭迎如禮二十八日總辦厘捐局榮晉三觀察到營隨帶親軍十名戈什哈五名司事書識十餘名會辦厘捐避福樹芝太守於二月十三日到營各員亦一律郊迎忽有敵愷營差弁衝道而過太守怒甚立予棍責○上海頭帮輪船十二號於本月十二日駛抵口外適大時寒沍氷尙未融是以河上逍遥不得鼓輪直入十四日益生北直隷二輪船放至砲臺下冒險前進太平溝搭客皆空身登岸其時西大廟以東河面仍壑氷未泮也十八日潮汛極大氷牌擠滿各船不敢久停乘潮進口卸去貨物仍駛出避之旣而四川益生二輪船放空南下船店向南船加收花布過堂錢毎件計三百文刻下南客會議均不願捐恐不得免於涉訟也 
[翼軫星光]  
　　江西采訪友人云上年廣饒吉贛撫建等郡秋收中稔米榖價平建郡毎石重一百二十斤祗值錢九百文上月商人連檣接艦運榖數萬石至省垣求售駛至萬年橋奸民妄稱本郡之榖應留供本郡人食用相與起而阻止不知能免釀成事端否也○省城内外公私仔榖不下數十萬石四鄉所𫏎更多本足供地方之食矣無如商人重利毎指稱某郡告歉某縣告飢欲使榖價陡漲卽以獲什一之利錢米鋪亦居奇壟斷狡獪異常貧民受累不堪深望賢有司之持平整頓也采訪者所陳如此其中有何曲筆執筆人不能懸揣而知也 
[潤州草色]  
　　鎭江友人來信云日前永清輪船由滬開行滿載天津散勇數百名溯江而上至十七日薄暮行抵京口停泊蒜山碼頭其時　陸總巡周都戎聞信之下深恐各勇登岸滋事率領勇丁在江干彈壓次日上午該輪船始啓輪上駛向漢口進發○私梟走漏狡計百出前日緝私總局巡船在新河江面緝私見湖船一艘滿載雜貨形跡可疑上船搜之雜貨内藏有私鹽數包查出充公該船中人見計敗露任巡勇携之而去巡勇等遂將鹽包帶回局中禀請局員騐收局員深爲嘉許賞賚有差○十二日爲致祭文昌之期丹徒縣宗大令於前二日飭令辦差人等購備牲牢並在文昌閣懸燈結綵整設一新届期黎明副都統吉統制鎭江府彦太守以及文武印委各官命駕而至在官廳小憩旋由贊禮生禀請趨赴丹墀行三跪九叩禮衣冠濟楚穆穆皇皇禮成退入官廳略用茶點晤談片刻分道而回 
[武林書院述聞]  
　　杭州采訪友人云仁和連翀叔内幹文冲上年因丁外艱回籍守制僑寓維揚廖榖似中丞因崇文書院山長吳子脩太史服闋赴都供職因具幣敦請内翰　講是席現在甄别已過内翰賈舟來杭本月十六日拜會中丞及各人憲俟三書院甄别案發澤日開課　後言旋○崇文書院由龍方伯甄别於本月十六日發案共取生員三百二十名童生一百六十名各卷先於初六日委員評定甲乙生卷第一 
 
 

Page 3

 
 
爲祝震係錢塘優廪生 
[蘇垣卽景]  
　　蘇州采訪友人云日本前開通商馬頭上憲准以葑門盤門外爲租界其毗連之處經各當道雇工興築後未及三閱月而荒烟蔓草已變而爲大道康衢機器繅絲等廠屋亦已粗具規模此外酒寮茶肆飯店烟館星羅棋布步出盤門卽覺别開眼界熙來攘往較之城市中誠有過之無不及矣○二月二十二日爲清明令節郡城隍等廟咸由會首舁偶像出游名曰振濟無祀孤魂是日也天氣温和纎塵不起會中人興高采烈各處游行午刻出閶門由山塘至虎邱厲壇焚化冥鏹灰如山積蘇州府桐太守總捕同知劉司馬長元吳三縣宰咸於午前鳴騶詣壇拈香膜拜循曩例也午後各偶像繞道回城及入廟已上燈時矣所經之處觀者人山人海擁擠不開某姓女郎年華二九偕比鄰姊妹　手入城行至山塘大街忽於人叢中失散突被衆無賴圑圑圍住品足評頭繼竟將簪環盡行拔去一哄而散女郎無可如何惟有呌苦連聲而已○胡姓家住閶門内梵門橋弄向在藩署當差生有一子年未二十自幼文定杭州某姓女爲媳涓吉今春某日行親迎禮不料去臘某日其子因病身死女聞訃之下一慟幾絶堅請於父母願于歸守節父母初不之允女情急欲削髮以自明其志父母無奈祇得如其所願胡乃擇期本月中旬買棹至杭接女來蘇用彩輿迎迓斯時賓朋咸集華堂花燭鼓樂喧闐迨吉時旣届女降輿由伴娘引至中堂抱木主結親先叅天地然後交拜合巹藉禮旣畢卽易素服至靈前放聲痛哭見者莫不爲之墜涙 
[杭試補述]  
　　杭州采訪友人云武林縣試已紀報章本月初六日舉行初覆仁和四書題子曰赤也束帶經題柔亦不茹剛亦不吐不侮矜寡不畏强禦詩題賦得願爲良醫得醫字錢塘四書題湯使遺之牛經題楊柳依依詩題賦得小樓一夜聽春雨得聽字杭紹四書題夫子自道也至不患人之不已知經題乃眷四顧詩題賦得深巷明朝賣杏花得深字嘉松題未詳當首塲時仁和拿獲慣作槍手之王某一名經伍邑尊發捕廳管押一面移學查究廪保何人當由學師將該廪生停保錢塘查獲槍替十人束邑尊本擬從寛開釋而覆試詩又有傅遞之弊是以於終覆後備文　學將保結之廪生姓名開單請學師懲辦學師立將該廪四人概行停保以示薄懲 
[滃洲春色]  
　　寗波采訪友人云某日游藝齋裝潢店章某約同甲乙等數人至鼓樓前泰和酒樓歡呼拇戰酒已酩酊不名一錢酒保向索酒資則大聲云請　登帳　也酒保以素昧平生對章等遂咆哮笤虎衝突喧豚館夥齊出拒之縱酒之塲幾致變爲戰塲章等乘機逸去館夥忿不能平羣擁至游藝齋將店中雜物敲毁殆盡○四鄉所種豆麥菜子名曰春花日來大雨連朝田塍積水且天氣寒沍所下之種尙未萌芽先虞根朽農民無不翹首吁嗟也 
[迎旨誌盛]  
　　昨日清晨八點鐘時本城邑廟董事王介眉曁各會首衣冠齊整排列城隍神全副儀仗往西門萬壽宫恭迎聖旨前導有勅頒保釐蒼赤匾額銜牌一對次則尋常旗鑼傘扇鑾駕冲鋒灣號馬對馬勅印馬宣令馬皇命馬執事馬鼓吹馬共計六十匹再有官會馬十餘人皆翎頂輝煌袞繡璀璨另有清音二班沿途奏樂侍衛四名皆穿繡花袍褂茶童四人美秀而文後又皂衣皂帽扮爲管班差役四童子提爐香又萬民傘黄亭一座安置聖旨香亭二座劊子手八人逍遥傘隂皂隷頂馬一人繼而撫標滬軍營督標奇兵右營蘇松太道親兵營各健兒整隊隨　大旗隊大刀隊　鎗隊鋼又隊約有二百餘名戈矛亮雪旗幟摩雲毎隊有篤隊官高騎駿馬押後繞遊城廂内外直至一點鐘始回廟蘇松太道黄幼農觀察提右營叅將廖楚材叅戎松海防同知葉臨恭司馬滬軍營管帶劉開斌遊戎以及印委各官早在廟内坐候迨迎旨到時各官俱朝服而出在頭門彩棚下跪迎入内恭置正殿擺設香案行三跪九叩首禮然後飭將十八日懸掛匾額所糊黄紙除去並更衣在神前拈香分道而回是日驕陽勢燄以故紅男緑女皆以紈扇輕衫來觀盛典踴躍歡呼大有如水如雲之盛也 
[觀察拜客]  
　　前任杭州府升任湖南岳常灃道陳六笙觀察日前因赴新任由杭蒞滬昨日已命駕入城遍謁各當道至縣署黄大令前赴金陵未回由家丁擋駕聞觀察小作勾留蜺旌卽指三湘遄發矣 
[名醫過滬]  
　　青浦名醫陳蓮舫比部應蕪湖關道袁爽秋觀察之聘開方調理昨日道經滬上卽換坐輪船泝江上駛聞事畢回滬當勾留數日以應病者之求也 
[火警續述]  
　　滬北火警昨已略紀報端兹悉被火者爲英租界北京路第十五號門牌怡和洋行買辦唐茂枝宅内計焚燬樓屋九幢平屋五間其時唐之　口遣一雛婢持燈尋物悞然牀帳轉瞬卽延及屋簷比傭人趨至救援早已冐穿屋頂一時紅光高燭其勢披猖旋由救火會各西人竭力救　然金宅已盡成焦土其中衣物數實不貲幸曾保有火險可以取償當火之熾也有二小孩葬身火窟噫亦可憐已至左右鄰之英書信館及開平礦務局皆得無恙雖云幸事然亦受驚矣 
[示期回署]  
　　本縣黄大令前往金陵公幹日前因探悉大令有二十五日回滬之信是以縣署各執事連日在金利源碼頭伺候日復一日未見雙　　止兹聞昨午已接電音知二十六晚始行登舟約計二十八日午前可到於是執事人等始各散回 
[巡捕圑操]  
　　昨日午後四下二刻時本埠英美二租界英印華各巡捕計數百名齊集大馬路泥城橋南首龍飛房由捕頭督令圑操以備工部局各董事簡閱 
[甄别改期]  
　　浦左三林塘向爲人文淵藪自經離亂絃誦之聲闃然無聞以致文運凋零幾等江湖日下紳耆秦炳照沼經卽介侯太史之壽翁也久爲一鄉之望提唱後進尤覺孜孜不倦前因糾集同志諸君以振興文教爲任卽在該鎭文昌閣創設書院禀請道廳縣按月輪課一次兹届本月廿七日爲甄别之期適黄大令公出未回祇得改期以候臨試因此浦左閔行吳會一帶士子欣欣然買舟東渡咸願就此一試奪標手叚者乘興而來不免興盡而返 
[彈壓散勇]  
　　公平輪船由天津裝載散勇一百五十名來滬停泊浦江候禀縣查明給船票送回漢口關道憲黄觀察恐該勇登岸肇事札飭法讞員鄭大令派差彈壓大令得札卽咨照捕房派包探恊同會捕局綫勇分投彈壓 
[殮屍兩志]  
　　前日下午蘇州河白大橋附近浮起男屍一具年約三十左右腫脹不堪其腹如　經巡街捕報知捕頭捕頭傳三圖地保至令報請某善堂給棺收殮○法人某甲賃居蓬路第七號房屋前者由鎭江買得男孩一口以供役使今甫十有三齡前日午後忽患急症而妖因卽據情報諸捕房捕頭令包探張阿五備三圖地保王順和至爲之備棺殯殮 
[法廨堂期瑣案]  
　　孀婦朱包氏以逼醮逃來滬上在英界同慶里某妓院爲傭與某優伶姘識賃居法界同吉祥弄内爲其姑朱滕氏尋獲扭送捕房解經鄭大令迭次訊供以其在外姘人不如仍自改嫁因著具願嫁切結又著朱包氏親戚朱春芳出具切結送案存查昨補拜四堂期鄭大令會同祁繙譯升座包探將一干人解請復訊朱春齋偕其子二觀及妻滕氏投案伸訴朱春芳遵諭呈具切結大令問朱包氏當時究竟是否搶去朱包氏供實被搶去小婦人無人伸寃求大老爺作主大令問爾家有無恒産供有薄田數畝被夫伯謀佔奪我柏舟之志大令謂爾旣不願搶孀逼醮何不赴本處衙門控告供稱無人帮助只得忍氣吞聲大令謂如果不願無妨直告供稱實出不願所有衣飾均小婦人來滬自備今被後姑朱滕氏攫去求追還大　而爾不願必别有主　究竟如何供稱願至前夫家守節大令謂爾何前後供詞各異又謂朱春芳曰爾所呈 
 
 

Page 4

 
 
之結並無搶取字樣與爾所供亦不合朱供此係實情又問朱包氏夫族何處供蘇州長洲縣七圖母家在常熟大令得供飭將朱包氏送縣備文移解長洲縣辦理朱春齋父子著押候交保自行投縣備質朱春芳交原保朱滕氏押候交還物件○崇明人張勝全禀稱本月廿二日來滬住小東門陳德豐客棧進出鎖門鑰匙交與棧使陳阿來前日因事出外回寓房門未開籃一只失去籃内有食物烟灰等物向陳查問籃在别房找出求請追物大令　陳曰爾爲棧使責有專歸何得時常失竊顯見爾棧甚不規矩包探又禀此棧慣窩竊賊本非善類大令著押候笞責二百板如數賠償並傳棧主陳春揚到案具結不准復開○徐誠祥禀稱在清芬堂烟館爲小帳檯前晚下樓交帳失去大洋五元小洋五元二角惟下手堂倌郭寶卿在塲目擊送案請究質之郭寶卿供並未見此銀洋如今小的情願賠償大令問徐曰爾是否目見徐稱其時已夜間二點鐘惟陸雲卿與該堂倌二人在内陸係小的之友其人向開米店素來規矩早已安睡大令謂時已深夜無人進出情有可疑著押候查明復核○三河樓弄内花烟間鴇婦劉周氏偕夫妹沈劉氏曁媳劉王氏投案禀稱氏子劉有田夙有瘋病時發時愈兹因舊病復發不堪其擾送請安挿劉王氏供係有田之妻丈夫無病時素來安分今旣觸怒於姑小婦人情願隨夫回籍沈劉氏供並不同居不知底細大令以此輩均非善類旣有瘋病著送仁濟　館療治○包探禀稱在積竊王玉山身畔搜出當票數張均是布衣並無失主投報將王解案請訊質之王玉山供湖南人向在天津大沽口當勇正月間來滬本擬回籍所有鞋籃及當票均係自已之物大令得供著押候送縣遞籍○陳阿奎投案呈具領狀請將其妻陳袁氏領回大令准如所請飭探至普育堂領出交陳領回○積竊張中才董寶才係波寍慈谿縣人又馬阿美南匯縣人送縣 
[美界捕房紀事]  
　　門差華捕鄒阿土前因犯案經捕頭斥革解請英界讞負訊明判令覊押一年鄒旣在押所依然無惡不爲衆犯惡之羣起而攻大受挫　事爲鄒妻某氏所悉昨晨投捕房擾攘不休捕頭怒甚立遣某號華捕將鄒妻及母一併解送英公堂請屠别駕訊辦○流氓胡阿四僦屋北河南路天后宫後順慶里已居樓上以樓底餘屋轉租與江北某縣人謝永年棲其眷口謝妻某氏頗饒姿色胡見而垂涎邇者謝患病臥牀無力工作以致虧欠房租數圓胡遂欲强留其妻而將謝逐出謝病尙未愈　逼不堪不得已匍匐至親串家措得洋銀回家應付及至則房屋依舊而妻已蹤影杳然爰奔投捕房聲訴捕頭令投英公堂喊控 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣事三則]  
　　江南提標水師營勇丁陳正發前日因向糧未船戸曹寶林瑞華兩人索欠口角起釁爭扭兇毆陳寡不敵衆致受夷傷當經爛泥渡巡防局委員劉二尹知悉立飭勇甲將兩造一併拘獲備函於昨午押送縣署請訊到縣後值日差禀明内署奉飭看管候訊○本城小南門内信成長絲線店陳某因盤替對門同業之店接開該店房主康友梅不願將房換租於陳雇匠頭趙某將房四圍築笆拆卸翻造另租他人昨日陳將工頭胡某扭至縣署喊控值日差詢問何事答稱盤替絲線店當時與房主康友梅言明接租所有頂首租金亦均言妥不意康中途悔議拆卸翻造是以將該匠扭案並請提康訊斷該差據情入禀内署亦奉傳諭看管聽候大老爺圖署訊核○縣署辦差人探悉新簡廣東巡撫前任東河河道總督許大中丞振褘道出滬江將次抵埠預在金利源碼頭整備一切恭迎憲駕云 
[英界公堂瑣案]  
　　包探趙銀河禀稱曹泉財以家中人有人抱病倩同居之李渭泉作伴李乘曹不備竊取綢衣兩件洎曹查悉投報捕房捕頭遣小的查獲原贓並在李身畔搜出金約指一枚誥之不能指出失主惟稱係自已之物今特一併送案請究曹投案領贓李供稱小的向操洋貨生意與曹同屋而居此次曹邀小的作伴病人小的一時心地糊塗乘間竊物然金約指實是自已所購家中存有發票可以呈堂别駕著將金約指存案李笞二百板管押三禮拜○包探黄四福禀稱　竊徐阿海前因犯案送請大老爺訊懲今又竊取張小馴家絲帶一條由小的緝　人贓送請究辦張投案領贓徐供稱小的係本邑人犯竊該死惟乞施恩别駕判令笞責二百板著黄探帶回捕房管押三禮拜○一百四十三號華捕禀稱昨日流氓係毛囝信步至信昌繅絲棧前見有女工陸續出外郎尾隨其後入以游詞棧中人張斯貞見之向之喝阻候不自引咎反敢任情吵閙扭住行兇是以小的拘送請訊張投案申訴前情并請將侯究辦侯供稱小的係本邑人昨日行至繅絲棧前見有人與張爭競是以婉言解勸别駕判令笞責二百板管押一月○賊犯郭金標由某處附乘吉和輪船至滬當停泊時混入艙中竊取某客所帶布衣七十三件旋據禀包探拘獲解送公堂别駕推鞫之餘郭供稱小的因貧行竊罪無可逃惟乞寛恩以全顔面别駕判令笞責二百板管押三禮拜贓存捕房符領○包探趙銀河禀稱積竊吳少卿曾屢次犯竊昨日夜深時獨自一人在租界中東張西望適爲小的所見拘請訊究吳供稱小的係松江人前　犯事後蒙懲誡業已改過自新如荷施恩則没齒感激矣别駕判令笞責二百板遞解回籍○包探張阿五禀稱蕭順坤陳桂堂鄭阿五諸小工在怡和馬頭竊取許大豐洋貨號之棉紗三小包售與顧福春楊阿大二人得洋銀九圓事由小的查知吊出原贓解請訊究許大豐主道　某甲投案領贓蕭陳鄭同供稱小的等見此項棉紗遺在馬頭之上故貪小拾取並未行竊尙乞鑒原顧楊同供稱小的等不知其爲賊贓故敢敢　别駕判令將蕭等三犯各笞責二百板顧楊各罰洋銀一圓○　　捕頭禀稱捕房押犯向不准人人内交談傳遞消息昨日鄒王氏鄒張氏私至押所與押犯互語有違定章是以拘請究辦鄒王氏鄒張氏同供　小婦人筵丈夫因事押在捕房適家中有要事不得已而入内告知别駕著押候過堂訊辦 
[江督轅門抄]  
　　二月初四日藩臺瑞候補道趙分省道黄辭赴蘇滬公幹管帶湖口炮隊營副將洪福勝同知　文鐵均見徽寗　袁安徽候補道王樹盜提督鄧正峯請江來統領高字營副將唐高斗副將李天元遣　正字中營勇丁回九江前營立擊周步雲叩謝保案蕪采營　將　鳳祥留黔知詶徐良貴知縣鄧復興由蘇來金陵書　候補　韋禀知書院鹽塲通判湯官賢銷粥廠差運判甘樹勳到揚州來委署淮安城守營叅將歐陽成松辭赴任正任碭山縣調署泰興縣陳守　謝委指分江蘇試用縣丞章恭　禀知到省候選縣丞葉　榮銷代理辰字宿字漁雷艇船○初五日糧道馬總理兩江營務處候補道桂城外保甲局候補道袁分省道黄遵憲廣西候補道周良知府石作楨喻先覺同知梁孝熊直隸州魏秉銓通判丁相郁知縣後友蕚馬滬煥賀筠張瑾席伯連張貴辦劉德元李恩元戴德明周衍齡薛華墉張竣基鄭學書奉委江寗府帮審並到差縣丞金桂芬均見機器局候補道郭候補道周家駒均赴滬又朱成渡赴蘇善後防營報銷局候補道李赴蘇滬廣西叅將王正高叩謝咨文赴　代理鹽城縣同知黄家珍赴任均辭副將李邦富湖南來叩謝咨文遊擊劉宇世均到○初六日運臺江海詶鹽運分司徐紹垣請補通州鹽運分司金兆欒運判任杰均辭知州張頤慶章邦直孔祥　陸銑候選同知王　航訓導嚴作霖均見皖南茶釐候補　嚴候補道郭慶藩請赴蘇見撫憲又曾紀壽赴蘇唐治堯赴滬安徽候補道王樹蔭回安徽管帶湖口炮隊營副　　　勝葉采營叅將王鳳祥委署沐陽縣張赴任知縣鄧復興均辭採辦銅鈴機器委員知府劉式通到浙江遊擊　雲亂叩謝批赴繁昌起出南琛兵輪蘇州府太湖同知恩壽到試用府經歴賴九營禀知捐免騐看到省○初七日藩臺瑞候補道蔡謝委會辦洋務局分省道黄　憲辭赴蘇滬公幹均見總理兩江營務處候補道桂籌防局候補道曾陸師學堂候補道錢軍械　候補道楊知府劉式通海州鹽運分司徐紹垣傳見候補道史錫康赴蘇九江前營遊擊周步雲辭同知梁孝熊奉委江寗府發審差正任　山縣調　泰興縣　守最辭赴任運　祝傳呈到揚州來○初八日藩臺瑞城内保甲局候補道章知府劉式通禀知奉札飭過道班仍留江蘇補用並叩謝委辦鑄造銀元制鐵差貴州古州鎭丁　　　鎭何明亮統領親軍老湘等營新授山西大同鎭劉光才中恊王城守恊袁提督楊金龍均見上海輪船支應局煤廠委員江蘇補用縣陳梧由滬候選縣　彭道興北洋　均　　縣胡智澄委江蘇海運差布理問孫傳準奉示寫履歴 
 
 

Page 10

 
 
   
 
