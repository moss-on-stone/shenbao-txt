# 1919 - 27 - 4916507

 

Page 1

 
 
   
 
 

Page 2

 
 
   
 
 

Page 3

 
 
時評一 
[南北議和之開端（冷）]  
　　南北兩方之代表今仍往來於滬寗之間雖似交相酬酢而實即議和之開端也何也蓋以久經睽隔之意旨而有疏通之象也 
　　雖然議和之地點開議之時日今尙未定雖有可和之精神而無能和之形式終不能達和之目的也今者北方在寧之代表又聯袂來滬矣故敢以是促之 
時評二 
[鹽之秘密（白雪）]  
　　周學熙任財政時曾令全國鹽商報効銀一千萬兩後因外人提出質問並聲明除鹽税外不得巧立名目向鹽商需索因而改設銀行今此次新署長接任後又復舊事重題并不用明令而用密令第一九三五號致文各運使責令鹽商每引納費肆兩其果爲搜括財政者之出於不得已耶然又何不明白宣諭而用是密令耶專電 
[北京電]  
　　政府得確報歐和會二十七下午選舉審查股員十七國投票國際聯合股中國得十四票由顧維鈞擔任海口及水陸交通股中國得十三票由王正廷擔任 
（三十日下午八鐘） 
[北京電]  
　　巴黎確報國際聯盟問題已在開議英國頗主張以現時國際聯盟主義之精神修改各種條約協約對遠東問題亦宜適用此種精神而中日兩國代表在議席上頗多辯論會議漸呈活氣 
（二十九日下午十鐘） 
[北京電]  
　　巴黎報告會議各案分股審查五大國皆可派代表列席審查十九小國則僅能推舉幾人列席我國能有人列席否尙疑問十九小國皆反對此舉但恐無效 
（二十八日下午九鐘） 
[北京電]  
　　陸使電告我國預備之議案先向與有關係國專使協商俟大體成立再正式提出此項協商現頗順手（三日下午九鐘） 
[北京電]  
　　蘇李督電告西南代表已到章胡彭劉饒李王等七人奉唐命商會議方式俟决定即可開議（二日下午七鐘） 
[北京電]  
　　朱總代表電告南代表惟章留寧餘已回滬（二日下午七鐘） 
[北京電]  
　　寗熊希齡電外部二月中旬南北可開會雙方意見尙可溝通國内和平當能觀成 
（三十日下午八鐘） 
[北京電]  
　　滬某要人電南代表主將和議大綱商定開議錢去電請先赴寧行開幕式再移滬提出討論將來閉會式亦須在寧舉行 
（二十九日下午五鐘） 
[北京電]  
　　李督來電將陜閩問題辦法六條略加修改再與西南接洽代表方面確無報告 
（二十八日下午九鐘） 
[北京電]  
　　李督與政府正在電商添派代表一人聞定張紹曾 
（二十九日下午九鐘） 
[北京電]  
　　政府續派余詒赴陜調查爲籌辦善後計畫之預備 
（三日下午二鐘） 
[北京電]  
　　西林電政府擬推張紹曾赴陜協商劃區剿匪辦法唐少川亦有電推張瑞璣張係舊國會議員官陜有年情形較熟聞政府亦贊成張瑞璣（三日下午二鐘） 
[北京電]  
　　錢電井鎭使奉諭所陳陜省善後不爲無見中央亦有辦法守邊責重該使應盡心地方聽候相當解决（二十九日下午五鐘） 
[北京電]  
　　日來錢與武鳴通電徐復意見極爲融洽錢去電表明專重西南地位陸回電如和議發生爭點願力任疏通（三日上午九鐘） 
[北京電]  
　　府院派赴陜省接洽之劉于等今日晚車動身由錢電知陳 
督並飭前敵停進（二日下午七鐘） 
[北京電]  
　　管理敵僑財産總局長定曾彞進（二十八日上午十一鐘） 
[北京電]  
　　滬敵僑財産局添副局長王廷賡爲正陳貽範爲副 
（三日下午二鐘） 
[北京電]  
　　管理敵國人民財産事務局評議已派定王揚濱周傳經王繼曾石志泉李景龠徐文　陳時利局所暫設國院日内即决開辦（二日下午七鐘） 
[北京電]  
　　管理及遣送敵僑費商准協約國借墊三百萬 
（二十九日下午五鐘） 
[北京電]  
　　龔主恢復經界局自兼督辦聞已擬就説帖稱全國田地畝數不足實行清丈賦收歲增三千萬可抵政費五分之一 
（二十八日上午十一鐘） 
[北京電]  
　　失察軍運私鹽鹽官决撤換俟委員復到發表惟繼任者與有關係之地方長官遴員電保部署甚爲難（二日下午二鐘） 
[北京電]  
　　湘省軍運私鹽發覺後已由明令申禁部署昨委汪知非赴汴密查而總所派出之洋員已先一日行鹽署在究明來源治走漏之主管官以應得之咎總所兼重追問下落務得販賣主名日來某某運使及緝私統領均委員來京力謀斡旋某某則慫恿撤換開單保薦某署長乃利用此機大開方便門（二十八日上午十一鐘） 
[北京電]  
　　周學熙在任時勒令鹽商報効一千萬准以引地給證世業旋因丁恩反對組官辦實業銀行改充股本呈繳僅十之二現又密令各運使按原派數目限一月内催齊開辦（二十八日上午十一鐘） 
[北京電]  
　　福建鹽運使馮國勳未到任前已由財部請派吳用威代理（三日下午二鐘） 
[北京電]  
　　馮國勳案未提出閣議但府院均主嚴辦（二十八日下午九鐘） 
[北京電]  
　　馮國勳將免職付懲戒會如認爲有刑責再交法庭 
（二十九日下午五鐘） 
[北京電]  
　　湘督决先更勸 
（二十九日下午五鐘） 
[北京電]  
　　錢復張一鵬焚土用欵不敷二千五百元已飭滬關墊撥（二十九日下午五鐘） 
[北京電]  
　　粤省長翟汪逕電財部派員赴蕪湘採米運粤平糶遵以五萬石爲限請免税放行昨付閣議照准（二十九日下午五鐘） 
[北京電]  
　　錢電蘇李督粤翟省長請在鎭江採米五十萬石供平糶蘇省會雖有禁案應力予疏通無分畛域查照放行（二日下午七鐘） 
[北京電]  
　　内部利濟彩票名官辦實商包此間輿論極非議熊亦反對主與湘劵同停（二十九日下午五鐘） 
[北京電]  
　　希臘要求中國派使已交外部商訂條約（三日下午二鐘） 
[北京電]  
　　外部昨晚九時開跳舞會外賓及軍政商學報界共到七百人陳次長與其夫人分任招待 
（二十九日下午五鐘） 
[北京電]  
　　錢電岑據孔敎會及旅京粤紳呈懇保全文廟請查照示復（二十九日下午五鐘） 
[北京電]  
　　閩省長定汪聲玲 
（二十九日下午五鐘） 
[北京電]  
　　閩運使以吳用威調任 
（二日下午八鐘） 
[北京電]  
　　吳鼎昌今日始自津赴甯（二十八日下午九鐘） 
[北京電]  
　　國外米禁有大力者運動復開聞府院已經核准將派員南下疏通（二日下午七鐘） 
[南京電]  
　　北代表李國珍方樞汪有齡王克敏江紹杰徐佛蘇施愚七人今午專車赴滬答南代表禮 
（三日下午八鐘） 
[南京電]  
　　李督頃送朱啟鈐出署下階失足跌傷頭部（三日下午八鐘） 
 
 

Page 4

 
 
   
 
 

Page 5

 
 
   
 
 

Page 6

 
 
路透電 
[歐洲媾和大會進行記（二）路透電二十四日巴黎電]  
　　公報云美總統及美英法意四國總揆與外交長官並日本代表今日午後二時在法國外交部開會至五時十五分始散最先討論協約國與共同作戰國派委員團赴波蘭事議定由法國外交總長畢勛君草擬予委員團之訓令交由五國代表裁奪並議定五大國得各以報界代表一員隨委員團同往次乃討論重行整定所得德國殖民地問題欣拿大澳大利亞南斐洲紐絲綸之代表均列席解釋各本藩邦關於此項問題之特殊關係 
[二十五日倫敦電]  
　　昨日五國代表會議討論德國殖民地問題時斯末資將軍代表南斐洲聯邦要求占有德屬西斐土地衆於此點完全同意英國擬允將土哥倫與加麥隆作爲中立地即德屬東斐亦可照此辦理故今所討論之點唯爲薩摩島與太平洋中羣島之前途日本前嘗建議以赤道爲日本南面之界限果爾則加羅林與馬歇爾羣島將爲日本所有 
[二十五日倫敦電]  
　　本日巴黎傳來公報云今日開全體大會提出國際同盟草案如下（甲）共同作戰國今會集所定之世界解决欲加維持必須建設國際同盟增進國際間之提携藉以擔保所經公認國際義務之履行並可爲防杜戰爭之保障（乙）國際同盟應作爲媾和全約必要之部分凡文明國而能賴以增進同盟目的者皆可加入（丙）國際同盟會員應接期開國際大會並常設一永遠機關及秘書處辦理前後大會中間之同盟事務　故媾和大會今任定共同作戰國政府之代表委員會草擬同盟之組織與職務之細則　媾和大會又提出草案四件（甲）由五大國各派代表二人並由其餘諸國公舉代表五人設一委員會查覆以下各節（一）戎首之責任（二）德人及其聯軍在陸海天空破壞戰爭法律與習慣之事實（三）敵軍中特殊人員所犯此種罪惡之責任或錯誤程度參謀部人員及其他個人雖居高位者亦在此例（四）適於審訊此種罪惡之法庭組織與手續（五）關於與此類似之事務（乙）以各國代表組織委員會五大國每國不得過三人比利時希臘波蘭羅馬尼亞塞維亞每國不得過二人查覆以下各節（一）敵國應付之賠欵數額（二）敵國所能付之數額（三）付欵之方法與期限（丙）由五大國各派代表二人並由其餘諸國公舉代表五人組織委員會就國際方面研究職業狀况並考慮措施關於職業狀况共同行動必要之内國方略及陳請設立永遠機關與國際同盟賡續此項研究與考慮而受同盟之指導（丁）由五大國各派代表二人並由其他諸國公舉代表五大查覆列國共同管理港口水道鐵路之制度 
上舉諸草案均由媾和大會贊成未加更動遂告成立 
[二十五日巴黎電]  
　　今日媾和大會舉行第二次全體公開會議由克勒滿沙君主席各國代表全體與會先由威爾遜總統提出國際同盟議案並發演説略曰吾人相集於此作用有二一爲解决因戰事而起之現局一爲商定維持和平之方法以永奠世界和平在余觀之此二作用皆以國際同盟爲必要焉今待解决者多爲複雜問題和會縱决定之但恐未能實施有效得達最後之目的蓋就余研究所及者言之若干問題今尙未能得明澈之裁判故目前所解决者日後尙有續須考慮與删改之處此組織一種機關以續成和會事功之所以爲必要也吾人非爲政府之代表但爲人民之代表徒使政府滿意不足濟事吾人當思有以饜人類之公論各交戰國人民所獲荷戰爭擔負至深且鉅無待余言爲之代表者宜於戰後把晤一堂獲耐久之和局絶類似之犧牲此即人民期望吾人囑託吾人者是以吾人尊嚴義務在規定持久辦法俾公道得以實施而昇平得以維持吾人會議之主旨即在於此夫解决或屬暫時事而國家注重和平公道之行爲則應屬悠久事吾人雖未能作悠久之判决但未始不可作悠久之進行也今科學之發明化騐室之研究課室之考索咸轉注於破壞文化之一途此豈非駭人之事失敗之德人曾精究科學用之於戰爭以求速完其破壞事業此後欲使科學與武士常受文化之覊勒唯在吾人永遠協力臣視之耳美國加入戰局始終不作干涉歐洲亞洲或世界他處政治之念其所置念者則以爲全世界皆知民族雖不同地方雖各異然公道與自由之主義則一也若所與聞者全屬歐洲解决事件則美國將覺其致力於戰爭者爲徒然矣且歐事解决之擔保與世界和平之監視未可分析否則美國不能與聞擔保歐事之解决由是言之吾人必須集其最善之判斷力務以國際同盟爲生命所必需之一物余在歐洲游歷數國聆人民之與論無不以國際同盟爲期望人民心思實注於此苟不爲之不將失人民之望乎諸君當知人類之居高位者今不復爲人類之支配人蓋人類之命運今已操諸全世界平民之手苟無以饜其所願則雖有辦法終無以奠定世界之和平美國人民所藉以表示其戰中宗旨與觀念者及各國所視爲解决時事之根據者實以國際同盟一舉爲全部之主幹若余等遄返美國而不盡力以求此舉之實現則必受美國人民之呵責美國人民旣望其代表發揮其主義而爲之代表者又職爲公僕除服從國人命　外别無他道余等旣樂受國人此種命令而又知此爲全部主幹允爲致力故决不敢稍違其命亦不敢稍有遷就凡國人所主張者如世界和平與公道之態度及吾人非爲人上但爲人僕以使世界人民各擇其王各管轄自已前途如其所願之主義皆余等所不敢讓步者也吾人在此當便此次戰爭之根一一掃除所謂戰根者何即（一）文武政權私相授受（二）强國侵犯弱國（三）以武力威脅不願意之人民强令就我範圍合成帝國（四）少數人用其威力强使世界從其志願並以人類爲芻狗是也苟世界不能脱離上述諸端則和平斷難成立幸各國之胸襟高尙者皆視此爲解决時事之方針吾人今若採行國際同盟之主義而實施之則世人聞之其所引以爲憂者即將釋去許多矣吾美人於發表其宗旨後始趨入戰場其所爭者非僅欲爭戰其上之勝利亦欲得主義上之勝利也余對彼等負責因余取其宗旨編爲具體辦法且依據此辦法而趣其作戰故余無論何種代價亦必爲吾國人勉力奮爭以期達到國人所奮鬭以求之目的幸吾道不孤同志之士所在皆是云云喬治君繼起演説曰余固無庸費詞陳説第須切實聲明者英國人民實贊助國際同盟之議近五年内英國領袖若未能以其所願費之時光精心研究該問題者其故乃在彼等方應付其他急不容緩之問題而無暇及之也余前於國際同盟之當行與否苟微有疑慮則當已於星期日所見之景象前消滅無餘矣是日余游之地數年以前市廛每盛今則車行數小時荒涼如墟燒殘破壞無復能辨認矣某城者昔以華美着名今過其地徒見瓦礫高積而非賠欵所能修復法人之愛其土地勝於任何人民乃竟被迫助同敵人毁其家室此誠最酷毒行爲之一端也距此不遠且有丘墓無數占地若干畝皆捐命於戰爭者此皆文明國所行解决彼此爭端唯一有秩序方法之結果也余視此而自言曰舍殺戮而别求解决爭端之方法今爲其時矣余不知吾人能否告成此舉第旣已着手爲之則即可謂已有成也於是意國首相歐蘭都君法國代表波學懷君及中國波蘭代表均熱切表示贊助之意該案乃由全體一致採納比國外相希海孟士君起向各委員會將如何組織克勒滿沙君答稱五大國已决定各派代表二人其餘諸國公舉代表五人諸國可於明日午後會集公舉之繼乃任定五大國列席國際同盟委員會之代表克勒滿沙君之宣言諸次大國之代表頗有異議海孟士君申請國際同盟與人工委員會應各容比國代表二人列席入港口河道賠欵懲戒委員會應各容比國代表一人列席巴西代表要求以代表一人加入國際同盟委員會坎拿大代表波登爵士以次大國代表之資格起稱國際同盟之於諸次大國其重要雖過於五大國但彼覺此事並未以適當之方法陳諸大會之前此事應交公開之大會核議云塞維亞代表特倫比哲君要求塞國應與比國以同數之代表列席於各委員會希臘首相維尼吝洛斯君請容希臘代表列席於賠欵與懲戒委員會葡國代表加細亞君要求列席於賠欵委員會因葡國於戰爭中受損甚巨之故捷克斯拉夫俄代表皮恩士君申請列席於各委員會邏馬尼亞代表白拉蒂亞諾君申請列席於國際同盟及水道委員會並特别注意多瑙河暹邏代表聲稱凡與特殊問題有關係之國家應有權利參與此特殊問題之委員會會議中國代表要求國際同盟委員會與人工委員會應各有中國代表一人謂海外華工人數甚多法境英軍曾雇用華工十五萬人克勒滿沙君答稱大國出兵一千二百萬人死者以百萬計故本可就其主動力决定世界之前途但爲國際同盟之思想所感動乃寗願邀請諸次大諸國共謀和平之事業以其在國會多年經騐言之委員愈多則成功之機會愈少故請和會勿多派委員當此數百萬亟待解除動員之時尙望各代表勿因手續問題耗費光陰又謂不欲對人稍有偏屈但願籌定可速得結果之手續云云海孟士君與克勒滿沙君辯論良久後克勒滿沙君請次大諸國於二十七日午後集議選舉委員此議無人反對至是休會 
[二十八日倫敦電]  
　　每日紀事報巴黎訪員昨日電稱今日討論德國殖民地問題時威爾遜總統主張作爲列國公有之土地現信英國戰時内閣將於今夜集議討論如何答覆此議　每日郵報巴黎訪員電稱澳洲代表休士君南斐代表波薩將軍及中國代表兩人被邀參與五大國關於與彼等有關之殖民地提議案之討論會英國並不反對威爾遜總統建議以德屬東斐土哥倫與加麥隆作爲列國公有之計畫惟葡匍兩國代表不加允可此間美人之意如威爾遜總統允以加羅林與瑪歇爾羣島讓予日本則回國之後將失其中部與遠西各州之選票和會英國代表皆贊助澳大利亞紐絲綸南斐洲之要求而亦允日本保留加羅林與瑪歇爾羣島以赤道爲界 
　　五大國建議自行解决德國殖民地一事而不交委員會或全體大會辦理 
[二十七日巴黎電]  
　　今日五大國代表開會畢勛君提出擬授赴波蘭委員團訓令之草稿 
[二十八日巴黎電]  
　　今日午後高等軍事議會開會討論斐洲德國殖民地問題特邀中國代表與會以討論中國利益澳洲代表休士君斐洲代表波薩將軍亦提出關於其所代表藩邦之要求即紐基尼島應畫歸澳洲薩摩島應畫歸紐絲倫西南斐洲應畫歸南斐是已西南斐洲土哥倫與加麥隆將來問題曾經討論威爾遜總統説明其解决殖民地問題之個人意見欲由國際同盟將殖民地之統轄權託與受委託之國 
[二十九日巴黎電]  
　　法國藩務部長在和會提出實轄土哥倫與加麥隆之要求謂一九一六年英法兩國會立約規定兩國勢力範圍法國擔任施行寛厚之政治以增進本地人之利益云云委員會對於威爾遜總統關於德殖民地前途之提議未有决議 
[二十九日倫敦電]  
　　今日巴黎傳來公報云五大國代表今日集議午前波蘭代表陳述波蘭之現狀及其要求午後捷克斯拉夫民國代表陳述關於波希米亞與波蘭間實業區域問題之意見英屬南斐波薩將軍陳述關於德殖民地事宜 
[三十日倫敦電]  
　　二十九日巴黎公報云今晨與午後五大國代表會議波蘭與捷克斯拉夫問題波蘭代表特諾斯基君説明波蘭之要求擬恢復一七七二年與一七九三年瓜分波蘭以前之土地及獲取在丹錫克入海之自由出路捷克斯拉夫代表皮恩士君説明捷克與波蘭人在西里西亞與波希米亞邊界互起衝突之由來和會繼即聲明雙方停止衝突之必要並提出建議由協約軍佔領雙方所爭之地點波蘭與捷克代表皆贊成此議至於土地難題尙無最後之解决惟波蘭與捷克態度咸甚和緩聲明願遵守和會之裁判今最要結果即爲邊界爭端從今可息法英意美各派委員二人組成前赴波蘭調查之委員會此會將於三十日聽波蘭與捷克代表之意見並定下星期内起行取道奥京而往華沙　今日五大國代表將續議德殖民地事似收爲國際公有一議可望取銷而將德殖民地交與要求其地之國管轄而由國際同盟保護之 
　　美總統威爾遜於二月十五日返國俾於三月四日參與國會開幕禮一説今已徵實威爾遜總統留美僅有數日其離巴黎之時間不逾三星期同時英相喬治君亦將回英 
[三十一日倫敦電]  
　　今日巴黎公報云今日午後五大國代表會議時協約國委員之將赴波蘭者出席聲明該委員團於波蘭與捷克代表陳訴其關於臨時發展台成實業區域意見後所决定之辦法和會聞此報告即决定派協約國委員前往台成俾可會同捷克與波蘭兩國人保全該境内和平之開始靜待和會解决土地問題　羅塞兩國代表各向和會述其在泰姆斯發境應得權利之意見 
[二十日巴黎電]  
　　時報稱和會巴西代表主任謂巴西關於公共關係諸問題願隨諸大國之步　蓋巴西常與諸大國維持最友好之邦交也 
[三十一日巴黎電]  
　　處分德殖民地與所佔突厥土地之臨時辦法尙無詳則惟衆信此項折中辦法當可使人滿意且可踐行世人對於上述土地前途之希望蓋德殖民地與所佔突厥土地將永不交還德奥土三國也目前之折中辦法不過表明有關係各國已承認委託管理德與突厥土地之原則而已受委託之各國對於各受治土地之人民所施之權彼此大小不一故委託形式亦分數種美索波太米亞之管理權將託諸英國西南斐洲之天然發達將以南斐聯合諸省爲模範至完全自治爲止巴黎時報論及英藩邦毘連之德殖民地時謂委託辦法與純粹吸收相距不遠云此説頗爲切實英國和會代表方面以爲受委託之國必可自由行事雖國際同盟亦不干涉之蓋决不致發生國際同盟必須干涉之事端也 
[二十九日巴黎電]  
　　美人之消息靈捷者以爲德殖民地問題之困難將以國際同盟所管轄之委任制度而解决之此法旣可如威爾遜總統之志願收德殖民爲國際公有又予受委任之國以遵守國際同盟主義即可自由行動之權聞此法已於二十八日午後大國會議時决定 
[三十日巴黎電]  
　　今日公報云五大國代表繼續交換關於太平洋與斐洲德殖民地之意見英國各藩邦代表法國藩務部長皆出席處置德殖民地與斐洲土耳其事已有可滿意之臨時辦法午後比代表出席説明比國對於孔哥之意見和會决定囑令協約國與共同作戰國在凡爾塞之軍事委員從速報告各國最平等而最經濟分任供給兵士以維持土國内秩序之辦法俟和會决定突厥土地之管轄權後再行撤兵 
[三十一日倫敦電]  
　　每日新聞巴黎訪員云德國殖民地問題解决極爲困難之説未免言過其實聞藩邦代表今已知如藩邦受國際同盟之委託管轄德殖民地則藩邦利益可得充分之保障故南斐將爲受託管理德屬西南斐洲之國紐絲綸受託管理薩　島澳洲受託管理赤道以南之太平洋諸島聞日本預備以此主義施諸膠州膠州將附某項條件歸還中國今仍未解决之問題厥爲赤道以北太平洋諸島之前途日本要求將此諸島歸日本管理 
[三十日倫敦電]  
　　路透電社探悉俄國亞昌格爾政府不願接受派員赴泊林斯島會議之請書並申斥過激黨爲賣國罪徒殺人兇犯與之停戰適予以便宜且北俄代表非行經過激黨土地不能前赴泊林斯島 
[三十日巴黎電]  
　　瑞典京城電稱俄國過激黨領袖羅資基氏向其兵士佈告派員赴泊林斯島會議之提議時謂此乃協約國氣餒之行動並囑紅衞兵倍奮其力以抵制全世界之資産社會 
[二十六日巴黎電]  
　　法外交總長畢勛君今日對報界代表發言謂協約國政府尙未得俄政府關於請派代表赴泊林斯島之文亦未得關於過激黨意見之消息惟莫斯科曾來一電致法國社會黨詢問請派代表一事是否確實而已畢勛君又謂協約國之請俄派代表並不作承認過激黨或其他政府之解報界代表詢其是否承認過激黨爲事實上之政府畢勛君答稱過激黨今已操縱一大部分俄事此爲不可掩之事實畢勛君説明國際同盟部係以法克勒滿沙君英喬治君美監辛君日牧野君意松尼　　組成 
[二十六日巴黎電]  
　　日本議和代表牧野男爵向路透訪員聲稱日本雖願失助俄國恢復秩序但不願干涉俄事日本已從西比利亞撤回大部分軍隊現僅酌留衛兵以保護協約國之利益又稱日本對　不存兼併土地之野心且有維持中國政治與土地完全之質言日本對華全重誠摯友誼日本在和會中將切實説明中日兩國間友誼的同意與協力之必要如能得此而又加以　更開放門户與均等機會之主義則此難題即可解决　 
[二十七日倫敦電]  
　　每日電聞報巴黎訪員稱和會所將採用以解决土地問題之方法今已顯明可觀各政府將在法外交部　會　第一次之討論遇有重大困難時即須交特别委員會審查此方法之施用始於二十五日是日曾作殖民地難題之第一次考察也二十五日會議除太平洋及束斐德殖民地外無他討論澳大利亞代表休士君紐絲綸代表瑪錫君請和會核准一九一七年二月間英日兩國所締結之合同該合同規定以赤道以南之德屬地撥歸澳洲與紐絲綸管理兩代表説明澳洲與紐絲綸在戰中之出力及報償之必要並謂如以自决主義施於南太平洋諸島則必釀成可笑之失敗云云法政府極欽佩澳洲與紐絲綸戰中出力之偉大故願表示其謝忱面法總理克勒滿沙君對於兩代表亦極友好英相喬治君於和會開幕時所發之言與威爾遜總統同一意見謂以德國殖民地歸還德人之説已不成問題所須討論者唯在德殖民地是否應由國際政府管轄抑由國際同盟委託一國管轄耳二十七日將繼續討論殖民地問題言及斐洲德殖民地事英國以　末資將軍爲代表法國以外交部斐事科長貝萊提君爲代表 
[二十六日巴黎電]  
　　五大國列席國際同盟委員會之代表美國爲威爾遜總統與哈何斯大佐英國爲薜西爾貴族與斯密士爵士法國爲波學懷君與賴洛特君波乃法國運動國際同盟之領袖賴乃巴黎大學法科學長意國爲歐蘭都君與參議員謝洛嘉君日本爲珍田子爵與落合君 
[二十七日倫敦電]  
　　今日巴黎傳來公報宣稱有特殊關係之諸國代表按照二十五日全體大會之决議於本日集議由康本君主席舉定各委員會代表如下（甲）國際同盟委員會海孟士君（比國）貝斯加君（巴西）顧維鈞君（中國）維斯尼哲君（塞國）里斯君（葡國）（乙）戎首責任委員會岳伐諾哲君（塞國）羅森太君（羅國）波里資君（希臘）（丙）國際人工法制委員會樊特維爾特君馬漢君（比國）布斯太滿特君（古巴）皮恩士君（捷克斯拉夫民國）（丁）港口水道鐵路國際管轄委員會王正廷君（中國）柯羅米拉斯君（希臘）特倫比哲君（塞國）白蘭柯君（烏拉圭）另一公報云英政府已請工業聯合會著名五領袖即漢特森君湯姆士君卜維滿君彭林君希爾基君就國際方面考慮關於職業狀况諸事之提議案以上諸員將於今日與明日與國際人工規則委員會之英國代表會商其結果將提交委員會核議　今日諸代表集議關於應事進行之各節意見皆同　各藩邦工界代表將列席於明日會議　另一公報云今晨五國代表集議規定經濟財政問題及私法與海洋法問題新委員會事務與組織之計畫午後繼續交換關於太平洋及遠東前德國殖民地之意見英國藩邦代表與中國代表陸徵祥君均列席 
法國無線電 
[巴黎媾和大會進行記二十六日里昂電]  
　　星期六日午後和平大會大法國外交部開第二次全體大會法總理克勒滿沙氏主席美總統威爾遜居右英相喬治居左法國國際同盟委員會會長寳如華氏亦偕法代表出席克勒滿沙氏向和會宣布國際同盟初步决議案之意見後和會即委定代表各共同作戰國政府之委員會以詳擬國際同盟之制度與其權限席間有數人演説威爾遜總統亦有演詞其結語曰吾人來此非爲獲戰局上之勝利但欲獲主義上之勝利吾人必抱此目的而行云云英相喬治慷慨陳詞曰吾人對此問題縱偶有踟蹰然一觀德人在其佔據地所行之慘狀即足使吾人一致堅持此項高尙觀念云云意相歐蘭杜氏聲稱熱忱贊同上述之宣言寳如華氏起稱殞命沙塲者非僅爲祖國亦爲世界和平而犧牲其生命也繼又追述海牙會議所以失敗之原因繼而和會説明各大國所擬定關於破壞戰爭公法責令賠償關於砲臺水道鐵路由各國共同管轄及關於工人法制各决議案之大意解决此問題之委員會係以大國各舉代表二人其餘各國共舉代表五人組成之有數小國之代表對於此委員會組織之方法稍有批評克勒滿沙氏致詞答覆指陳以實際方法獲取了解之必要又追叙戰局中大國所受較重之犧牲並稱凡各問題和會有最後之一言云云議事日程由大衆一致贊成遂告成立 
 [P二十七日里昂電> 
　　星期一日午前各大國代表在外交部集議法外交總長畢勛氏向和會陳述協約國派員赴波蘭之問題據報紙言舉勛氏聲稱法政府决定派法國駐俄大使　倫斯氏爲文委員梅塞爾將軍爲武委員 
[二十八日里昂電]  
　　星期一日午後五大國與共同作戰國之代表集議時互換關於太平洋與遠東前德屬殖民地之意見英藩邦與中國之代表發表意見同時十九國代表集議由法代表剛本氏主席辦理選舉代表俾出席於各委員會 
[二十九日里昂電]  
　　美總統與英法意總揆及外交總長日本代表於星期二日集議兩次第一次自上午十時半至午時十二時半止第二次於午後二時半開議英藩邦代表兩次皆與會中國代表午前出席意全權代表午後出席午前澳洲紐絲綸日本中國之代表皆發言午後法國藩部總長錫芒氏表示其對於藩屬問題之意見會塲且曾討論國際同盟之原則及原則之施用範圍星期三日午前開議時波蘭代表特諾夫斯奇氏發表意見波蘭之第二代表尙未行抵巴黎午後三時半繼續開議捷克斯拉夫共和國之代表克拉瑪資氏與比納氏在會議發言 
[三十日里昂電]  
　　五大國與共同作戰國之代表於星期三日晨集議時波蘭代表（特諾夫斯奇氏及比爾資氏）陳述波蘭現狀及其要求之　要下午大會捷克斯拉夫共和國代表（克拉瑪資氏及比納氏）在塲發言陳述介於波里米亞及波蘭間之西勒實業區域之意見星期四日晨和會繼續開議討論德國殖民地之前途法國藩部總長錫芒氏亦與會 
[一日里昂電]  
　　五大國與共同作戰國之代表於星期五日下午在法國外交部集議得悉魯倫氏及巴塔將軍之報告二氏用以協約國國際委員會各又派赴波蘭者協約國委員數人將派往奥屬西勒西俾與捷克斯拉夫人及波蘭人協力啓發西勒西之實業區域和會繼復審查巴爾幹問題羅馬尼亞塞爾維亞代表陳述各該國在那拿脱權利利益之意見勃拉西琥拿氏米旭氏代表羅馬尼亞政府塞爾維亞代表爲巴希煦氏伏斯尼溪氏及脱倫比溪氏 
[二日里昂電]  
　　美總統英法美意之總揆及外相日本代表於星期六日下午三時集議和會通過列國代表所提出關於脱森土地捷克斯拉夫人及波蘭人所訂定之臨時協約之原文派赴波蘭之協約國國際委員會之訓令亦已草定通過羅馬尼亞代表勃拉西亞拿氏米旭氏繼即入席勃氏詳述羅馬尼亞之要求協約國下次集議將定於星期一日上午十一時云 
[歐洲各國近事記二十六日里昂電]  
　　馬賽消息商船安得勒本號於星期六日午後開赴遠東載客一千九百人内有法屬印度總督哲比尼氏駐中國旅長諾格氏及文武官吏與教士數人及軍火廠安南工人一千一百人並滿載各種商品此爲法國與遠東航業商業恢復前狀之起點 
[二十七日里昂電]  
　　美總統威爾遜偕其夫人於星期日往遊萊姆著城太受居民之歡迎紅衣主教吕康氏迎之於大教堂門前切實聲明敎堂高塔從未作軍事之用威爾遜總統答稱此事爲吾人所共信主教又言重造教堂乃敎堂報怨之最善方法吾人將從事於此云美總統繼遊彭培爾砲台當晚即回巴黎 
[二十七日里昂電]  
　　駐法瑞士使署發表關於瑞士國會議長亞都來游巴黎之消息如下瑞士國會議長至巴黎於開議和局之際與在巴黎各政府領袖及各要人相周旋亞都爾氏就經濟點説明瑞士之需要謂瑞士必須得大批原料之接濟使其實業照常進行庶免停工且謂瑞士必須得自由出海之路其法在取水道與在陸鐵路收爲國際公有云 
[二十七日里昂電]  
　　法國報紙接萊巴施消息據云塞皇彼得近十日來體質日弱今又得感冒塞太子接此消息已馳回視疾 
[二十七日里昂電]  
　　葡萄牙消息徵實葡京共和黨勝利各省持重不動之情形通告報接葡京電信據云葡政府已辭職以使全以共和黨人組織内閣 
[二十八日里昂電]  
　　法國陸軍部次官愛克羅米氏已與貝丹上將商定廢除陸軍區域事凡一九一四年邊疆限界内之軍區决定廢除換言之即在限界内交通之自由與電話之利用皆無取締而郵局上之管轄亦將撤銷也 
[二十八日里昂電]  
　　法國興業部宣稱國家所出之羊毛此後不復由政府收用故法國與斐洲北部之羊毛買賣將無限制 
[二十八日里昂電]  
　　瑞士京城消息德國罷工風潮迄未休止各輸運公司之工人已以哀的美敦書送致公司要求加給工價如不得同意將於二十九日罷工 
各通信社電 
[北京電]  
　　據李純之報告云南方議和代表主張會議之形式須取南北對等而北方議和代表主張不區别南北共同討論故就於形式之問題非詢明唐紹儀之意見不能解决該電中又附言南方代表主張取消北方政府編成國防軍之舉（二日） 
[北京電]  
　　日本公使館因政府關於中國糧食出口問題最近表示極漠然之辦法現正移牒日本政府請示（三日） 
[北京電]  
　　近因南方已决派張瑞璣前往陜西方面中央特派余貽林　兩代表前往該省以便會同南方所派代表共同查勘兩代表已於昨晚啓程（三日） 
[廣東電]  
　　二十五日參議院開會協議由衆議院交來之上海議和會議代表條例决議將前電所述原案第三條（代表受總代表之指揮）改爲（代表贊助總代表）其餘悉照原案通過旋又協議以王正廷伍朝樞汪兆銘爲派遣歐洲專使事經伍朝樞竭力疏通後决議專使之職權僅限於外交問題（電文有疑義）得代表中國出席於媾和會議遂亦通過可决次又因報告南北議和大綱特開秘密會議　衆議院亦於同日開會協議派遣歐洲議和全權大使同意案出席議員共三百二十六名孫文得三百十三票伍廷芳得二百八十六票通過可决又將專使問題及由參議院交還之上海議和會議代表條例先後商議可决最後乃開南北議和大綱秘密會議（二十七日） 
[廣東電]  
　　聞參衆兩院中關於南北議和大綱開秘密會議時皆有種種之議論互相爭執最後决議將來必要時得追加條件於是始一致同意議和大綱内容大致如前電所述此外又列入一條云曩香港政廳允北方之囑託在該處收没之軍政府之軍械軍需品材料等須從速引渡南方（二十七日） 
[廣東電]  
　　二十七日軍政府開政務會議協議參衆兩院可决後交來之上海議和代表條例多數意見以爲此次之派遣代表皆係各省及各軍所推薦之人物從尊重護法團體之意思之見地言之當以軍政府之職權任命之故無須經國會之同意如照國會所决議之條例總代表得任意更調代表則與各省之間勢將發生種種之紛爭故須將該案再交還國會促其反省但反對派又力駁此説遂未决定俟下次開政務會議時再議（二十八日） 
[廣東電]  
　　現已决定以李烈鈞爲軍事委員會會長以蔣尊簋爲常任幹事新近又任方聲濤爲委員 
[廣東電]  
　　督軍署參謀長郭松年爲南方代表將於明日啓程往上海現已决定以林虎爲代理參謀長 
[廣東電]  
　　殘留之南方代表等本擬於二十六日乘西伯利亞丸啓程現因該船入塢修理遂展期於三十一日啓程（二十八日） 
[廣東電]  
　　今日冷遹伍朝樞爲軍政府委員出席於衆議院就於前月政務會議所决議之議和大綱報告於秘密會議）一月二十五日） 
[廣東電]  
　　軍政府所主張託外國敎士監督陜西方面實行停戰之舉北京政府以妨害國家體面爲理由竭力反對現經政務會議之結果决議選中國軍人中公正人物託其負監督之責任已託李純向北京政府電商請以前任綏遠都統張紹曾充當此任云 
[廣東電]  
　　參議院擬協議爲近日懸案之議和會議代表條例總代表職權案及軍政府提議之派遣孫中山伍廷芳爲派遣歐洲全權委員伍朝樞王寵惠王正廷爲派遣歐洲特使之議案等（一月二十五日） 
[漢口電]  
　　駐紥湖南南部之直隷第一混成補充第一第二旅隊業已解散其大部於二十六日抵龍家廟驛不日即將送回保定（二十九日） 
[漢口電]  
　　宜昌第十八師師長王得勝日前電告督軍署曰現因湖南西部林德縣之南軍佈置緊密侵犯湖北西部邊境鶴峯一帶已命令附近軍隊急派部隊迅速馳往該處防止南軍之侵犯云云（二十九日） 
[漢口電]  
　　據吳佩孚來電謂駐紥湖南南部之南軍近已逐漸撤退現由林修梅派遣守備隊至該處維持秩序（三十日） 
[東京電]  
　　内田外務大臣及原首相在議會中答關於庚子賠欵問題之質問云前任外務大臣後藤男爵曾經聲明免除庚子賠欵且通告中國政府中國政府對於此舉曾表示謝意但實行之時期則並未確定云云（三十日） 
[東京電]  
　　日皇皇后兩陛下本日行幸葉山避寒 
[東京電]  
　　東京朝日新聞云關於中東鐵路交涉内田外務大臣已在議員招待會席上爲非公式的言明 
 
 

Page 7

 
 
大致謂美國已從長（此間數字電文脱落）考慮種種之事情决計於某種形式之下承認日本之優越權其餘五國政府亦將對於日美兩國　之協定與以完全之諒解自大局上觀之日美間之協定已極圓滿成立云云（一月二十八日） 
[東京電]  
　　日本内田外務大臣本日在帝國議會答憲政會望月氏之質問時有云予並無欲將救濟小弱國及民族自决之主義適用於中國之意况中國决非小弱國民族自决亦難應用於中國吾人關於南北妥協問題所以不深加干涉者亦因此也督軍之處分當爲南北和平會議中最重要之問題但我國已與各國相約對於一切會議條件不得加以何等之容喙且就於督軍之處分而爲干涉之聲明尤與勸告之趣旨相背吾人在歐洲媾和會議中亦將儘其力之所及維持正當之主張然此事不但須先知中國具體的主張且非僅僅中日兩國所能解决者又中東鐵路管理問題尙在與聯合與國交涉中在遠東之日本之地位今已爲列國所承認故無須再加憂慮云云 
[東京電]  
　　日本内田外務大臣在議會中答上議員之質問云國際聯盟就主義而言當無異議唯其具體的條件尙未明白自然不能明言贊成與反對至對華借欵多係前内閣時代之産物但因其墊欵多有費用於政爭之形跡故現已决定此種借欵一概停止祗有實業借欵仍行供給森林借欵已成立者三千萬元已於前内閣時代付訖但此事疑與俄國有關係現正考慮善後方法外間傳説日本委員反對巴黎媾和會議之公開實則斷無此事云云（一月二十九日） 
[東京電]  
　　據東京朝日新聞接巴黎來電云今以陸徵祥氏抱病不見客由前駐比華使汪榮寳氏爲代表就於媾和問題語本社巴黎特派員曰在媾和會議中於中日兩國有直接利害關係之問題即青島及山東問題之解决也曩者中日兩國互相交換之説帖中曾經聲明日本將青島交還中國中國即允將德國在山東所有之權利完全歸日本繼承以爲報酬但其後事勢大變中國對德宣戰亦爲交戰國之一故所有中德間之條約完全作廢如是則德國所有之權利自然不能再認爲移至日本之手但中國亦不思毫無償還而逕將青島交還總之凡直接與中日兩國有利害關係之問題當在未提出於媾和會議之前先由中日兩國完全商量妥貼所謂中日親善之説余久聞之矣今日親任媾和使節而在巴黎尤覺深抱此感想要之中國之對德宣戰在媾和會議中即反映與日本其其步武之意志也云云（一月二十九日） 
[東京電]  
　　此間惡性感冒流行病又極盛行東京市之死於是症者一日多至三百名較去年流行時之死亡率尤超過之内田外務大臣高橋大藏大臣原首相皆先後罹病在邸靜養謝絶來賓（三日） 
[東京電]  
　　温哥華來電云溫哥華地方近日因出征軍隊歸還之動機從勞動問題之見解發生排斥東洋人之熱逐漸盛旺此種舉動雖以排斥華人爲主眼然日人當然亦包含在内中國領事正在籌商善後之策近日又謡傳有新回該處之兵士一團將行排斥日人之示威運動日本浮田領事已會見市長協議此事市長亦頗以爲憂云（三日）以上東方通信社電 
[東京電]  
　　日本移民協會於昨日開總會决議必須撤除人種的區别之議案即以此電告現在巴黎之日本講和委員請其必須爭得又東洋協會亦於昨夜會合决議此條當由座長綱原篠造氏進達其當局　坎拿大盤克巴地方因出征軍隊陸續歸來因之由勞働問題之見地盛排斥東方人其主要目的似在排斥華人運動極爲猛烈駐在該處之中國領事現正奔走於其善後策又風説更將開始排斥日人之運動其第一步將於不日行示威運動云日浮田領事特往會市長爲種種協議其勞働組合會長哥答爾特氏向該領事曰吾人固全無如是之感情惟社會黨之機關報則正努力於排斥東方人尤最排斥華人此則事實也云云（三日）共同通信社電 
[南京電]  
　　二月一日南方代表章胡李彭饒王六名到寗在花牌樓代表公寓會餐由章士釗代述唐紹儀意見數條如下　（一）會議地點在滬（二）開議日期預儗二月六日（三）會議規則除雙方總代表外各分代表均無發言權一二兩條北代表未答復惟第三條經朱啓鈐駁云北代表係合議制與報載舊國會議决之南代表規則不同事實上當然不能一律章云此次和議純由軍政府主裁舊國會不能完全限制等語北代表未答辯而散 
[北京電]  
　　南京會議改爲江蘇會議在寗在滬均無不可藉弭南北之爭由李純電明中央照辦 
[北京電]  
　　府院鹽署接張敬堯電稱運經鄭州之鹽二千包係向皖豫商借接濟軍食有案可詢已由院署查明飭准放行 
[北京電]  
　　郭宗熙迭電政府催請迅派大員接管中東鐵路（以上二日） 
[北京電]  
　　旅京閩紳呈拒馮國勳赴閩請另簡賢員接任閩鹽運使 
[北京電]  
　　皖浙等省電中央催赴寗代表設法迅行開議以慰國民渴望 
[北京電]  
　　院接軍政府電告汪兆銘冷遹均赴滬協助和事 
[北京電]  
　　蘇紳公函錢總理痛詆馬良主張蘇米開禁係受人運動請嚴予駁拒（以上三日） 
　　以上中孚通訊社電 
公電 
[熊張致北京和平聯合會電]  
　　北京總商會轉和平聯合會鑒頃閲致吕陸萬三君電謬承公推希齡及子民仲仁爲總代表在諸公渴望平和推舉總代表原圖進行便利起見惟齡自顧德薄能鮮難勝斯任且一居總代表名義人或疑其别有作用使齡等祗求平和之惟一初心無以自見將於調停進言轉有不便之處諸公愛齡等尤愛和平必不以此相强也專電謹辭敬祈察諒熊希齡張一　同叩感 
[廣東和平期成會通電]  
　　南北和平會議開會在即雙方代表亦已先後派定和平曙光漸露端倪本會成立宣言南北均以和平爲標幟今幸目的漸達亟宜公同選派代表赴滬組織各省和平期成會聯合總機關居間斡旋以期貫澈主張共維大局兹於本月十八日敝會同人特開全體會議舉定王芝祥陳其楨周廷勱歐萃祥四先生爲本會代表尅日赴滬聯合南北各和平會組織機關共策進行以爲和平會議之後盾此後聲氣相應平和幸福指日可望吾民幸甚民國幸甚特此電聞並候明敎廣東和平期成會叩號 
要聞 
[巴黎會議之中國問題]  
　　一月二十八日里昻電云今日中國代表王正廷顧維鈞與日本代表牧野男爵珍田子爵松并等關於山東問題大有辯論先是五國代表於今晨開秘密會議中國代表以請託得列席自顧使論及中國事情而後爭論遂起按會中規則無論何事五國應守秘密但據某列席者之説（昨日官場消息及各報所載未聞有論及中國者直至今晨始聞之也）則云中國從前乃一靜聽外人要求之人無論要求分配之中有彼自已許多貴重土地及權利皆不敢發一言而今日竟有一詳盡之文告遞之會議望其主持正誼其文式蓋仿日本及他國之例爲之而本其所信以爲重要者悉力要求曰和約旣定後世界當從新做去也曰敵人雖失敗仍當追擊也曰布爾札維克當在統治之下也不寗惟是王顧二使更力言民主主義之主張乃爲四萬萬人民二萬萬方里之土地以及一切之工作各種之土産云云 
　　同日巴黎電云中國及日本今日在五國代表之秘密會議中惹起大衆注意蓋中國力持其議以爲平和結局當將一千九百十四年日本奪自德國之膠州退出但日本據以爲抗議者尙未公布不過知其欲要求西伯利亞之二口岸且欲擴充日人勢力以達俄境耳又據個中消息云英國無論如何當與美國取同一態度對於該問題圖眞確安全公正之解决前者美總統威爾遜忠告十四條具有防制日本或欲分割西伯利亞之微意焉 
美國無線電云中國赴歐代表提出和議大會修改一千九百十五年中日之條約二十一欵據稱中國國民决定將一千九百十五年中日條約提出歐洲和議大會修正實屬最重要之問題應與俄之布理司特利鳥克及布克哈利（羅馬尼亞　京城）等約相同查中日條約觀日本哀的美敦書之意味中國實係被迫不得已而簽字實與協約各國反對歐洲中央敵國之宗旨大相背謬且於中國主權國土大有妨害更與美國對於中國主持開放門户之主義亦屬矛盾故美政府對此條約首先聲明反對並將反對之理由照會日本政府謂於歐洲和議時提出修改云云聞内田氏曾有中日兩國親密以及公平無偏之演説於中國利權大有關係 
　　一月二十五日北京美國無線電信轉來舊金山無線電信實二十三日發自巴黎者也據云中國平和會議委員王君正廷嘗與聯合新聞社之駐歐訪員談話云中國兩部分（指南北而言）對於外交問題完全一致現在駐巴黎之平和委員乃代表中國國民爲協約國國民之一且爲獨立不覊之一國民舉凡關於完全收回中國主權之問題以及條約上妨礙中國經濟發達等件皆欲於和平會議提議而要求該會議去其障礙而復其自由蓋今日中國之最失策者莫如以鐵路作抵而向外人借債使列强得擴張其勢力於中國而束縛馳驟之以此之故中國欲得金錢以修鐵路及發達其他事業誠戞乎其難矣至現時有效之各合同殆無一非使列强防止中國之入世界商場而最大國民乃獨鼾眠是則交通機關缺乏之所致也若平和會議能悉去各種合同之障礙則各國欲投資於中國者其機亦甚多又一消息云王君正廷與聯合新聞駐歐訪員談話又云中國且切望收回治外法權雖然我等承認中國現行法律尙未十分文明以適合於各先進國之要求如英美之法律也但將逐漸改良如日本先例耳王君又曰中國將改訂税則以及要求收回從前德國佔有之土地云（以下乃訪員語）中國平和委員等咸希望和約之結果採取中國全國開放主義便各國通商之機會焉 
　　里昻無線電云萬國和會中國際同盟及國際交通機關自由開放兩問題另設審查會審查審查員額設十五人除由英法美意日各派二人外尙餘五人由十七國代表中公推當於二十八日投票推選吾國於國際審查會得十四票交通審查會得十三票均得出審查員各一人當推定顧維鈞專使列席國際股王正廷專使列席交通股 
國内和議彚聞 
[開會日期]  
　　一月二十六日錢總理復電李蘇督略稱南方欲請外人保證和議一層萬難照辦地點能如初議更好能於舊曆年裏定期行一開會式則可於外交上有所表示望將此意商諸朱唐兩代表云云然開會日期非俟南方代表到齊接洽後不能决定且地點一日不决則開會日期亦不能决定也又熊秉三電錢總理稱年内先行開會式希齡極端贊成已將此意商之少川據答俟代表到齊再爲計畫現西南代表第一二兩批已安抵上海大約三兩日便可到齊届時必竭力磋商以期圓滿據某方面消息議和會議俟南方代表全部抵滬後一同前赴南京舉行開會式並與北方代表爲非公式之接洽至會議一層當在上海但此非俟南方代表集合後不能判明如輪船不便南方代表不能快來則非至二月中旬恐不能開會據政府方面消息謂盧信等到甯與朱總代表交涉事政府尙未接何報告朱總代表偶有函電到京亦僅道沉寂無聊而已至於地點問題亦待雙方代表自行接洽兹雖未便主張在滬確無堅持南京之意前傳國務院致李督養電囑堅持在寗云云實係僞造云 
[閩陜湘問題]  
　　政府以閩陜兩省陜事較爲困難已决定派前陜西巡按使宋聯奎（字聚五）赴陜與雙方軍隊接洽不日卽將起程惟停戰爲謀和之第一步數日以來謂已令部下毋許進兵之電告南北交馳而互訐違約犯界之消息亦紛沓而來如湘督宥電稱周偉不遵劃定界限迭次向寳運動意在强佔寳城陳光斗率衆逼近寳慶現佔巨口舖周則范派隊佔侵馬鑾市堵截資江交通林德斡煽匪聚衆來　　　　　　　又株州醴陵瀏陽三處之中忽然發現程潛之游擊隊　入戰線云云陜西方面據馬福祥　電稱現已克復宜君延安各城許蘭洲電稱已派第三混成旅第二　團長羅振邦率帶混成一支隊前赴與平俟補充旅完全抵咸後實行前進攻擊管金聚電稱現與葉葵軍隊交戰已將賣雞克復巧電又稱所部嚴團已將　鎭規復凡兹所述皆足證明將士皆未實行遵令停戰而與南北當軸之所自白者相刺謬焉 
[軍人參預和議問題]  
　　西南各方面欲派軍事參贊出席和平會議總統不願此事實現屢電李督轉向西南阻止而以西南各方面意見不一尚無結果政府以和議開會日近此事與和議關係甚大現已擬定一種辦法卽不論以軍事參贊之名義或以軍事代表之名義皆不能出席發言惟若有關於軍事必要之聲述可對於總代表陳明再由總代表與各代表商榷辦法又聞皖督倪嗣冲來電稱西南要求派軍事人員以參贊名義出席和平會議倘政府准其所請冲亦可派高級軍官兩員爲代表前往參預云云 
[商議會議辦法往來之各要電]  
　　唐總代表鑒卅日章胡彭王李饒諸代表來寗轉述尊意（一）地點在滬（二）會議時專由雙方總代表發言等語地點問題本易解决惟會議方法似應採取不分南北共同協商之精神當提出會議大綱辦法四條（一）議題由雙方總代表協定後列入議案（二）會議時由雙方總代表發言但得委託分代表陳述（三）議案總代表認爲應準備或審查者得開準備會或審查會準備會或審查會得由兩方代表聯合行之（四）準備會或審查會擬議事件仍由雙方總代表取决當對雙方代表詳述理由并面告胡代表即晚回滬代達此項辦法决定後即可定期開會卅一日彭王李諸君回滬時又復請其轉達台端容納鄙見迅速惠復現逾三日未接來電不勝翹望特再電達希即見示爲荷朱啓鈐冬　朱總代表鑒昨章胡彭王李饒六代表赴寗諒經接洽西南方面主張會議地點應在上海歷經電北政府説明理由此時似應定期開議俾時局早得解决應請尊處速商貴代表諸公决定電復爲盼至會議規則俟面商並復唐紹儀冬　唐總代表鑒冬電敬悉地點問題屢議未决政府爲迅速開議起見電囑啓鈐逕與台端協商惟鄙意以所提會議辦法四項於會議進行極有裨益昨已電請從速見復究竟尊意如何仍希先行明示兹囑吳鼎昌王克敏方樞汪有齡李國珍劉恩格江紹杰徐佛蘇諸君面謁台端詳述一切朱啓鈐江 
[和議條件之西南觀]  
　　南北議和地點已决定在上海閩陜問題亦將次解决南方分代表行將抵滬開議在即將來提出議和條件如何方能謀永久合法之和平亦今日所宜先事籌議者也南方各方面意見頗有主張海軍從前宣言則主張恢復約法恢復國會懲辦禍首孫總裁致電美總統則主張國會自上行使職權岑總裁則主張劃分軍區實行地方分權制度唐總代表則主張廢督裁兵撤消國防處國會則主張徐世昌退位以取消總統爲先决問題其餘亦各有所主張然此不過一種意思之表示尙無具體的辦法唐總裁繼堯主張關於議和條件由軍府徵集各方意見以總體名義提出會議爲公正平允之協商惟探查近日政務會議並未有何討論聞擬俟總分代表接洽後觀察情勢妥爲議定然後軍府再加審查咨交國會同意焉至國會方面則以唐總代表一再聲明尊重國會之意思所謂國會意思者必以條件爲具體之表示故國會當及早預備以免臨事周章然關於此點亦分兩派一則謂條件可由總代表提出不必先出之國會以束縛總代表如條件有未合護法宗旨時儘可由國會表示反對一則謂條件有絲毫不能讓步者有可以自由伸縮者國會不妨表示意見作爲總代表之根據俾自由折衝於樽爼之間云云現在各議員已提出議案擬開兩院聯合會公决惟其中不無困難之處蓋國會提出議决案强軍府執行已屢起衝突此次議和關係重要固須尊重國會但國會亦應兼顧事實不可拘牽法理若提出條件爲事實上所不能辦到者是强總代表以所難矣又一部分議員不以提出條件爲然惟條件有應堅持者有應讓步者究竟應堅持者果爲何種條件宜先行議决俾總代表有所依據説者又謂此等條件南北早已疏通就緒不遇爲一度之公開耳議和分代表已有一部分由粤出發頃聞郭椿森現因行將開議亦已於今日首途先赴香港再之上海曾彦亦將出發至開議之期聞已定於二月十日（即陰曆已未正月初十日）左右各代表即須齊集滬上此外所謂第三者仲裁機關即預爲調停地步聞廣東和平期成會亦擬選派代表赴滬組織聯會機關居中斡旋以爲和平會議後援已開會當衆選定陳其瑗周廷勵王芝祥歐賡祥爲該會代表分别專函請任現該代表等已預備一切日間首途准在和平會議開幕前抵滬與南北各機關各要人互議進行云 
[張敬堯自辨之艷電]  
　　長沙張督軍致中孚通信社艷電云漾電敬悉湘省食鹽缺乏軍食民食在在堪虞去歲借運蘆鹽以運商把持久未起運鹽荒之象已呈百端補救迄無善策當由敬堯電請中央向皖豫兩省購辦軍鹽以免軍民爭鹽釀出禍變詎意鄭州車站懷去年口角嫌怨揑稱所辦軍食之鹽兩千包乃第七師所運私鹽以爲報復溯自軍事發生以來堯抵湘省主客各軍約有十萬之衆一切食用皆由堯籌設兵站接濟即食鹽一項而論每人日食三錢約而計之一日之間爲數頗鉅湘省缺鹽軍食緊要堯數電中央請商借蘆鹽兩萬引以濟眉急皆有事實可徵近值舊曆年關人民皆虞淡食各處軍隊林立紛紛皆來要鹽事機危迫於是電請中央令兵站在場買鹽兩千包以救急需按包計之不過三十餘萬斤而已鄭站張大其詞報告中央捉影捕風淆亂聽聞鹽爲食用所需一日不能缺少區區三十餘萬斤之鹽且實在接濟軍食要品指爲私運殆由於不知兵站急需用品之所致也况此次買鹽事前有電呈請事後即允停止敬堯此舉專爲維持軍用品免致鹽商居奇小民受累如以此爲私運牟利試問能獲利幾何耶毁者亦不思之甚也各報以無稽之言轉相登載即祈轉向各報詳明更正爲盼爲禱張敬堯印艷 
[南京快信]  
　　南代表胡漢民章士釗饒鳴鑾李述膺王伯羣彭允彞於一月三十日上午七時抵寗住李相府李督上午十一時即在署設宴歡迎晚八時北總代表朱啓鈐復在太平巷招待所公宴是晚胡漢民饒鳴鑾即先行回滬翌晨（三十一）軍警政紳商學各界復在軍署公請南北各代表會宴下午三時南代表李述膺王伯羣彭允彞亦乘專車回滬度歲李督仍派任壽祺赴滬招待一切章士釗留寗連日與北代表接洽意見頗融洽章昨（二日）午晋謁李督密談甚久旋留在署便餐晚車亦已回滬 
　　南北和議消息仍異常沉悶聞尙在磋商閩陜問題此外尙有國防軍問題亦不易解决開會地點或寧或滬尙未談到大約三月一日前必須開會 
　　聞南代表日前來寗並非有所接洽稱係奉唐總代表命來寗歡迎朱總代表赴滬開會 
　　聞章士釗昨晚回滬日内仍須來寗 
　　北代表現均在寗惟吳鼎昌尙未南下 
　　梁善濟劉顯治均於一月三十一日乘車赴滬 
　　熊秉三於一月二十九日由滬來寗是日下午六時即轉津浦車回津度歲 
　　北京和平期成會已移大倉園前日已分電各省和平期成分會速派代表來寗以促進行 
　　國民制憲倡導會因各方面頗不贊同特發表意見書聲明宗旨 
　　贛督陳光遠於一月二十九日抵寗駐節軍署西花園其隨員則住華洋旅館陳督連日與李督磋商擬赴滬就醫不願回贛督任經李督再三敦促始允明日乘輪回贛某要人已電贛議會商會派代表到潯迎接 
　　米禁問題各方面反對之聲頗烈軍民兩署派赴各縣調查委員連日均已回省據某方面消息聞有允准限運四百六十萬擔説 
地方通信 
[蘇州市民恊會連開電燈會議]  
　　蘇州市民協會於本月二十五日下午開第三次電燈會　縣署調查員胡文　警　調查員袁季梅均蒞會首先將調查情形報告並聲稱同係江蘇人之一份子决不含混禀復等語旋由丁椿之會員提出市立電　公司籌備簡章及招股辦法逐條通過决定先行赴部立案並設籌備處於方丈内另立通信機關兩處（海宏坊巷學欵　及大儒巷丁宅）籌備期間以三個月爲限股本共定三十萬元市公所擔任十萬元其餘二十萬元以五十元爲一股由各人分擔招認　市民協會又於二十七日下午開第四次會議將前日通過之籌備招股簡章重行逐條討論略加更改即行散會定於正月初二日下午開談話會以資接洽 
[揚州大火焚燒鹽船]  
　　十二圩洪都碼頭停泊之某號鹽船於上月二十四日不戒於火經各救火會往救得以撲滅已焚毁兩船損失鹽斤約四千包當由緝私水師張營長派巡船前往看護火後餘鹽並報告緝私統部察核現聞該號業具情呈報淮運使矣 
[破獲鹽商販土]  
　　四岸運商公所駐滬代表蕭某向與　商李公度吳海清季豐等合資組設販土公司（此爲黄在警區所供）由滬販揚售於商家吸食由來已久此次蕭等販土一批交由鎭江大觀樓接客黄繼庭由滬乘大輪運鎭改坐揚鎭錁船運揚詎事機不密在滬動身即有人預報江都縣署並追跡至揚該船抵岸時由縣派該管警區羅區長禁烟稽查婁子雲將黄所帶之行李計十七年帶區檢查在密橘籃内檢出烟土六磅黄由羅區長預審不諱隨解縣署嗣該商挽周某至縣署説項罰贖罪多八百元了案 
[鎭江檢查所之結束]  
　　鎭江敵僑檢查所奉外交部電以處置敵僑辦法已與協約國議决擬僱船分送回國等因兹查留居鎭埠之德僑計有男女十餘人昨已將人名造册報部聽候護送並將各項開支等項截至一月底爲止一面趕辦未完各事以資結束 
[九江駐潯日領家庭之慘聞]  
　　駐潯日本領事瀨上恕治移遷新築公署後迭遭意外變故昨竟傳其有手刃妻子之慘劇迷信家遂訛傳有鬼作崇兹據贛報載稱日領事自第二公子（陽曆新年）在浴房悶斃之後似覺有神經病至本月二十號晚間一發更烈致演成手刃夫人及（第一第三）兩公子之變其女公子及女傭以逃避獲免日領事於夫人公子氣絶後自已亦復用繩加頸圖盡幸爲本署人救治得以不死至第三日（二十二）日領事署忽下半旗外間始稍稍傳播有謂係被人行刺者有謂係領事自殺妻子者有謂二公子係被藥毒斃者衆議紛騰莫衷一是聞其尸已於二十二號午後六時拾至洋貨廠一帶火葬另函云駐潯日領事瀨上恕治之公子於日前在浴盆淹斃閲者當能記憶不料甫經十餘日其夫人又於日前作古日領伉儷情篤悲傷逾恒一切喪事均極從豐今日（二十二）出殯軍政各長官多親身往送又函云日領手刃其夫人及所生三子確係因神經病發所致事後即由領事公署通電告哀漢口日本領事某君聞耗比即馳來潯江見瀨上神經昏亂知覺已失恐或發生他故爰將其鎖閉一室惟領事任務關係重大不可無人代理遂另由漢口日領事署分派一書記官來潯權攝並據傳聞瀨上仍須解往上海請示總領事電禀日政府酌予處分 
雜評一 
[經過之一星期（默）]  
　　此一星期中時局消息在歐洲之和平會議進行頗爲順利而在我國内之和平會議則除南北代表在寗爲一度之接洽外未聞有何發展也陜閩問題依然在相持中也地點問題依然在兩可間也會議規則尙未商妥條件内容尙無表示兩方之所準備所疏通所調停依然未趨於一致故時局消息之沈寂初無異於一星期以前以之比較歐洲和議之進行遲速爲何如也吾人所希冀速决國内和平者以欲國人一致對外耳而今乃進行反後於歐洲是豈國人囑望之本意哉 
　　雖然此一星期中雖無進步亦尙無枝節發生爲和局上意外之阻礙斯即當局所視爲樂觀者矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南北議和之消息]  
　　北方代表汪有齡施愚李國珍方樞王克敏徐佛蘇江紹杰等七人已於昨晚九時由寗乘車來滬惟朱啓鈐未到該代表等到滬後先至鹽業銀行旋卽各散或回滬寓或假寓東亞旅館擬於明晨往靶子路晤唐少川磋議一切 
　　南方代表章行嚴胡漢民饒子和李述膺彭允彞王伯羣六人於上月二十九日赴寗三十日胡饒兩君先趁晚車返滬三十一日下午四時李彭王三君亦由甯返章行嚴三日晨返滬繆嘉壽乘美國愛瓜多船於二日晚抵埠惟曾彦未到 
　　南方代表住址如下　章行嚴滄洲旅館　彭允彞民厚里　胡漢民環龍路四十六號　郭椿森新閘路岑西林住宅　李述膺麥家圈惠中旅館　饒子和一品香一號　劉光烈一品香十號　王伯羣漁陽里十五號　繆嘉壽密采里 
　　南方各代表與北代表接洽後北方朱總代表及各代表意思似可赴滬開議但未明言北代表曾提出會議規則四條大致如下（一）會議各案由南北總代表協定後正式提出大會（二）開會時僅限南北總代表發言但南北總代表皆得隨時指定代表一人陳述意見（三）南北總代表認爲須開審查會或預備會時可由雙方各分代表自由發言討論有結果後仍須經南北總代表之協定（四）會議形式不取公開但所議事件經雙方協定後可以酌量公布以上四條已由胡代表返滬帶陳唐總代表察核唐已覆電朱總代表略謂會議地點南方皆主張上海請貴總代表及早决定以便開議至於會議規則俟蒞滬後再行面議云云北代表接唐覆電後曾開會議一次决定除朱總代表外各分代表準今晚或明日（卽四日）齊赴上海與南代表面商和議開會地點問題 
　　閩鄂兩省人士主添派和議代表各一人前經軍府電商唐總代表兹唐已覆電軍府略謂南方代表現已較北方增多一人不宜再加且此次代表並不取按省分推主義無庸增添人數云云 
[委定遣送敵僑之官員]  
　　松滬護軍使盧永祥昨接國務院轉來大總統令派盧永祥爲督辦遣送敵僑事務蔡廷幹爲會辦遣送敵僑事務曾彞進爲管理敵僑人民財産事務局長等因盧使接電後遵即轉行松滬檢查所曁敵僑收容所知照 
[飭查敵人所管之敎堂]  
　　淞滬警察廳徐廳長訓令所屬各區署所文云案奉松滬護軍使署函開頃准内務部勘電一件相應抄送貴廳長查明松滬區域内有無德人敎堂所在呈復以便電部等因併鈔勘日原電一件到廳奉此除分行外合亟訓令該署所仰即遵照限三日内查明具復以憑核轉爲要切速此令　附抄單抄電 
　　急上海護軍使鑒對於敵國人民所管敎堂産業處置方法業經國務會議議决行部查照貴省區所屬地方有無後開方法所指之敎堂産業希查照見復（附處置方法）（一）凡教堂産業屬於中國傳教之敵國人民專管者原管之敵國人民經遣送回國時依後列方法處置之（二）凡敎堂産業得由原管之敵國人民委託其同敎之他人保管但受委託之保管人須造具接管教堂産業之清册呈報地方官廳（三）凡敎堂産業不能有委託之他人或不願委託之他人保管應由地方官廳接收保管（四）地方官廳依前項保管之敎堂産業有收益者照常經理之（五）地方官廳因保管敎堂産業直接發生之用欵得呈請最高行政官批准就收益之欵内支用仍每月造册核實具報但無收益者地方官廳核收用欵呈請最高行政長官發給津貼（六）地方官廳對於他保管或直接保管之敎堂産業清册均須呈由最高行政長官轉咨内務部其直接保管有收益之敎堂産業除每届三個月彚報一次外并於接管時先將收益數目呈報最高行政長官轉咨内務部（七）前條所稱地方官廳在設有警察廳地方爲警察肯官在未設警察廳地方爲縣知事電到盼復内務部勘印 
[黄浦灘將立紀念坊]  
　　一月三十日工部局報告發表一九一七年間英商會與工部局往來函件數　英商會擬在上海建立紀念坊以爲本埠英法意俄等國僑民從戎陣亡者之紀念請工部局指定愛多亞路黄浦灘邊爲立坊地點工部局允其所請但須得法公董局之同意故英商會託法商會轉請公董局核准當經公董局贊同遂决定以兩租界接壤處黄浦灘邊餘地建立協約國陣亡人民之紀念坊云 
[戊午各業盈餘之調查錢業]  
　　滬上南北市各錢莊去年銀根雖緊上半年尙稱平穏且同業咸抱穏健主義故外間倒賬而受其影響者尙不多見本年北市新開有恒隆志豐二家又茂豐由南市遷至北市南市則新開源裕一家又元孚收賬停歇以上均係滙劃錢莊兹將戊午全年盈餘調查列後（南市滙劃盈餘）　元春二萬五千　茂豐二萬五千　致祥一萬　義昌二萬　衡九一萬八千　源昇一萬　徵祥一萬五千　益愼一萬　乾元一萬五千　益康一萬　元孚二千　元善五千　晋德七千　共計十七萬二千兩　（南市未入園盈餘） 
豐昌二萬　元發一萬五千　志成一萬一千　生大一萬一千　成源五千　祥康三千　共計六萬五千兩（北市滙劃盈餘）　永豐九萬一千　滋康九萬　安裕五萬　信成五萬　義生五萬　豫源五萬　承裕四萬五千　賡裕三萬一千　祥生二萬五千　滙昶四萬　泰康二萬五千　瑞昶一萬五千　晋安一萬二千　安康四萬　鴻祥三萬五千　鴻勝四萬　恒祥二萬三千　合豐一萬二千　恒興二萬　元甡二萬一千　聚康二萬三行　寳昶二萬　長盛三萬　大成一萬八千　祥裕四萬　光裕三萬三千　潤昶四萬　振泰一萬五千　益昌六千　存德二萬　志慶三萬二千　怡大三萬　信元三萬　同餘二萬八千　鼎康二萬五千　益大三萬三千　元盛二萬　永餘一萬　彚康四萬　福康四萬　志誠六千　德康一萬五千　潤餘三萬三千　信裕二萬五千　信孚一萬三千　衡通一萬四千　順康二萬九千　兆豐四萬　寳豐三萬一千　同孚平　益豐二萬共餘元一百五十二萬四千兩（北市未入園盈餘）　久和四萬　大德一萬六千　長和五千　滙和一萬　源成五千　謙成二萬七千　愼益一萬　隆泰五千　久大六千　同益六千　元順一萬二千　鼎甡一萬　瑞康八千　正和三千　鼎大六千　慶祥一萬五千　致和一萬六千　同德一萬六千　信康三萬　敦餘二萬　同豐二萬　源和一萬六千　共餘元三十萬零二千兩　總計南北共餘二百零六萬三千兩正 
[紗業]  
　　去年本埠各項實業紗廠營業甚爲發達是以各紗號與紗廠花市有連帶關係者戊午全年盈餘亦頗有可觀如益大號等盈餘毛數有三十萬之鉅此外餘二十萬十餘萬者亦有多家兹將紗業各號盈餘數目調查列後　益大三十萬　崇德二十一萬　南公茂十五萬　裕亨十二萬　福泰十萬　中興十萬　達生九萬　裕豐八萬　亞東八萬　吳仲記七萬　惠泰五萬　嚴蘭記五萬　盛康祥五萬　立大長五萬　懋昌五萬　葆昌五萬　協泰升四萬　北公茂三萬　壽昌三萬　榮豐恒三萬　義和二萬　川源二萬　賈永興二萬　聚昌永二萬　洽昌二萬　合興二萬　綸昌長二萬　元昌二萬　湯漢記二萬　源泰二萬　裕盛祥二萬　豐泰一萬　愼裕一萬　元大一萬　協興一萬　盈記一萬　衡祥一萬五千　吳燧記一萬五千　承德五千　振源五千　乾昌五千　元豐五千　愼康五千　恒順五千　興盛五千　聚裕五千　源泰昌五千　鴻大五千　辛泰五千　志和五十　源昌永五千　成豐五千　沈景記五千　寳泰五千　周永記二千　慶成二千　周杏記二千　甡泰二千　恒隆二千　復大二千　源成二千　瑞和二千　南合興二千　共計盈餘二百十二萬八千　泰華祥宏源均平　今庚北市新開棉紗號共有十一家牌號及經理姓名如下　天祥經理邊瑞馨　潤康祥經理田友香　裕春祥經理田維新　全益經理未詳　盈大經理徐盈朝　恒升經理金益齋　協成祥經理席少蓀　益康經理沈伯琴　源和經理薛懋琨　滙記經理吳滙康　鴻昌經理未詳 
[洋貨疋頭業]  
　　南北市洋貨疋頭各莊號戊午年營業花色各貨盈餘較厚白貨稍遜雖比昔年不足而獲盈者亦頗不少兹將盈餘各牌號調查列後　大豐十萬　鴻盛一萬五千　仁德六萬　鴻記一萬　敦裕十二萬　恒泰三萬　陳星記五萬　甡昌一萬　益昌十萬　同豐泰四萬　李伯記四萬　協祥一萬　同盛五萬　志康五千　通裕四萬　德新祥一萬　成豐一萬　餘盛一萬　日新盛五萬　振豐恒五千　日新增四萬　源豐祥五千　義豐八萬　天豐五千　裕康十三萬　錦泰一萬　渭記十五萬　協昌五千　恒記五萬　元昌祥五千　成德豐四萬　恒豐新一萬五千　元昌成二萬　大源祥三萬 
[雜糧業]  
　　漢帮六陳雜糧各字號全年在申營業爲數亦有二千數百萬上年各項雜糧年收雖豐而收價較大運費增昻來價合價較鉅故各號類皆平平惟祥源等十三家稍有餘利兹將牌號抄錄如左　祥源盈八千　裕源三各　全益二千　五豐穗二千　新大三千　森泰榮記二千　復昌祥二千　晋大五千　聚茂四千　元豐二千　承大三千　順和一千　益 
昌平　順隆平 
[浦東華商實業調查錄]  
　　浦東一帶華商實業以布廠花邊兩項與社會生計最關切要年來因時局影響頗受挫折去歲營業狀况均無重大發展查沿浦各布廠虧蝕者甚多能盈餘獲利者殊不多覯洋涇鎭之源茂以數年老廠僅足官利其他如源昌福成大森羣生大倫等亦不過維持現狀而已各廠年節停機大率均於陰曆初七八日照常開工又洋涇鎭新組織之瑞大仁記布廠客臘已將内容佈置就緒現正廣招女工定於日内開始工作 
　　上南川三邑花邊業中獲利者亦頗寥寥祗有大成裕昌競新公昌協昌等十餘家盈餘之數大率自數百金至二千金而已 
[來燬存土之末日]  
　　浦東陸家嘴海關棧房焚燒存土各情已詳誌本報而舊曆年關休刋之日適爲焚土之末日是日特派專員張一鵬等各辦事人及各機關監視人員均照常蒞止計焚燬大土一百七十九箱統計七日間共焚一千二百零七箱事畢張專員邵汪部派員及北洋團體代表王宇功盧陸民趙祥齋等均於翌日（即二十八號）上午八時乘滬甯快車北上度歲所遺灰燼已由張專員交付海關威税務司負責運赴吳淞口外抛棄海中云是日張專員報告大總統電補錄如下　北京大總統國務總理鈞鑒沙遜棧已騐存土五百六十五箱前昨今三日焚燬完竣一鵬艷日回京謹聞沁 
　　翌日（一月二十八日）張專員一鵬在交涉公署欵宴此次辦理查騐焚燬存土事宜之中西辦事人員及外賓各國駐滬領事到者有英美法等領事税務司威得瀾副税司哈華及海關西辦事人及各華辦事人張專員邵汪兩部員伍連德博士均由譯員楊筱堂一一與各西賓等致意一時觥籌交錯席間由張專員請陳交涉員操西語演説大致謂中國决心禁烟犧牲千餘萬金之存土付諸一炬此亦賴各國之贊助嗣後仍望努力改革始能盡絶根株云云各領事均有答詞末由張專員贈威税務司焚土紀念鐫字之銀杯副税務司亦係銀杯其餘西辦事人銀香烟匣均鐫有焚土紀念專員張一鵬贈字樣宴畢攝影而散據張專員稱現存土已經焚盡嗣後發生之土均係私土悉可没收張專員於二十九日晨帶同隨員蔣君乘車回京云 
[租界對於今後之烟禁]  
　　駐滬外交團以本埠存土業經中央政府收買派員來滬監視點騐焚燬嗣後租界烟禁亟應帮助十國嚴厲進行聞業已集議以後對於捕房破獲之土販烟犯一經解送公共會審公堂訊實解送内地官廳訊辦一俟議决即當實行云 
[警察廳焚燬没收烟土]  
　　淞滬警察廳所存歷年由各區署所解送充公之烟土煙膏及烟槍器具等件爲數甚多現中央已將存土實行焚燒該廳所儲充公烟土器具亦應焚燬經徐廳長函邀各機關派員赴廳參觀焚燬並飭科將歷年收儲烟土膏器具等項彚總併成三大木箱堆放辦公室外於一月二十七日上午十時會同各區署警正佐員逐箱開檢騐視封包核對數目無誤即飭警舁箱於辦公室外庭中空曠處上下四週架以木柴澆以洋油待籌備妥貼已届十一時即有松滬護軍使滬海道尹江海關監督上海交涉員曁地方審檢兩廳上海縣知事各派代表到廳當由徐廳長分别延入遂設長桌於簷前即邀各代表就座欵以茗點後飭警舉火焚燒至一時許始行焚畢各代表興辭而去所留灰燼儲於蒲包派警携往浦江抛棄 
[停止辦公慶賀春節]  
　　本年二月一日係舊曆已未年元旦爲政府所定春節之期本埠上海縣公署與上海地方審檢兩廳經沈知事及邱林兩廳長各發牌示一道令所屬員役停止辦公一天以誌慶賀 
　　江海常關佈告云照得本年二月一日係已未元旦奉定爲春節之期本關應於是日循例封關停辦公事爲此仰各商人等一體遵照此佈 
　　海軍司令公署藍總司令以陰曆新正元旦循例放假三天除令行各艦隊通飭各艦將士官佐水兵於休假期内只准在艦休息不得上岸閒游外所有署内各科輪員亦均分班輪流守值以重責務 
[除夕之防範]  
　　陽曆一月三十一號爲夏曆除夕英美租界内各舖户往來收賬總巡麥高雲恐有匪徒乘間攫竊因特通飭各捕房於是日午後一時起至十二時止加派中西探捕及特别巡士分班按段梭巡以資保衛 
　　虹口各捕房捕頭特加派中西探捕特别巡捕分班按段徹夜梭巡直至天明始返 
　　老閘捕房捕頭開立根以每届舊曆除夕歲旦一般居户及妓院中人咸至南京路保安司徒廟（即虹廟）拈香祈禱人必擁擠深恐匪徒混入攫竊特諭派中西探捕前往彈壓照料 
　　法捕房施總巡以舊曆大小除夕爲各店號結束賬目之期店夥往來收賬故途中行人身帶銀洋者居多又以年終時界内居民均深夜開門祀神深恐匪徒有搶刦及摸竊情事故特諭黄沈張三探目率同通班包探四十餘名暗差捕一百餘名分往新老兩租界嚴行巡緝以衛商民 
[協茂錢莊被刦]  
　　華捕陳有年追盜遇害 
　　上月二十七號（卽夏曆去年十二月二十六日）晚六句半鐘有盜匪五名突至公共租界浙江路偷鷄橋附近五百二十一號門牌協茂小錢莊内一匪在門外把風餘者躍入店堂各出手槍利刃向店夥學徒人等嚇禁聲張當將賬檯抽屜内現洋鈔票四百餘元小洋三千四百角攫取逃出時適有老閘捕房三百十八號華捕山東人陳有年落差後在對門德仁泰牛肉點心店内果腹幣見各匪搶刦該錢莊内現洋携贓逃逸立卽起而追拿並狂吹警笛詎被盜匪拒捕開槍彈中腹部登時倒地暈去當由一千零十四號一千三百四十五號兩華捕聞警趕至帮拿匪已遁去遂將陳捕扶掖上車送請麥家圈仁濟醫院醫治無效延至二十八號清晨六句鐘斃命旋經捕房派探將尸舁入斐倫路騐尸所報請公共公廨關讞員與美丁副領事於是日十二句鐘同蒞騐尸所檢騐得華捕陳有年生前委係槍傷身死飭承塡明屍格升坐公案由捕傳齊事主沈棟柱邱章雲見證韓春友屍子陳瑞清到案候示先由九號捕頭棣禀明前情並稱死者由捕車送醫院醫治當由西醫用手術在腹内鉗出槍彈一顆因傷及要害以致不救云云繼據一千零十四號一千三百四十五號兩華捕投案禀稱伊等在浙江路站崗𨺗聞槍聲趕往見三百十八號華捕倒臥於途受有槍傷當卽雇車送院醫治又據事主沈棟柱邱章雲訴稱昨日傍晚六句餘鐘宿來盜匪四人跳入櫃内出示手槍恐嚇聲張攫去大洋七百元並有一匪在外望風各匪逃出卽聞槍聲出視見死者倒臥於地又據見證韓春友證明伊在浙江路開設德仁泰牛肉店昨晚有三百十八號華捕來店喫食牛肉饅頭旋見對面協茂錢莊被盜搶刦該捕即停食奔出狂吹警笛追捕被一身穿灰色布棉袍之盜匪開放手槍擊倒等語旋由尸子陳瑞清投稱伊在永安公司充當茶房死者係我之父突遭慘斃要求緝拿兇匪重辦中西官得供會商之下援筆判曰騐得已死華捕陳有年委係槍傷身死着尸子陳瑞清具結領尸棺殮聽候嚴緝兇盜到案按律懲治 
　　又聞是日下午該華捕舉殯各捕房捕頭皆派中西探捕前往執紼工部局軍樂隊前導甚爲榮譽聞該捕年祗三十有七遺有一妻一子在滬身後異常蕭條公廨特頒予撫恤費若干云 
[舊曆歲底之搶案]  
　　陰曆上年十二月三十日上午十一點時法新租界黄河路一百八十五號弄榮德耐里二十一號門牌空屋有盜匪四人入内託名租屋與該弄管門人議論租價旋該匪等各出手槍利刃將管門人綑縛將其手中所收各居户之租洋一百餘元搶去該管門人大聲喊捕被該匪等以利刃向股部連戳三刀而逸事後由管門人報告捕房捕頭察得傷勢無碍飭送醫院醫治一面立飭探目黄金榮包探孫金禮前往查勘一週回禀捕頭諭令務獲該匪等到案究辦 
　　夏曆十二月二十八日晚六時許有盜匪五人身藏利器至虹口肇勤路慶雲里二百八十五號門牌甘榮記家袖出手槍利刃嚇禁聲張翻箱倒篋將值洋二百餘元之金珠飾物現洋搜刮而去迨該管捕房中西探捕聞警趕至兜拿匪已携贓遠去該探等遂據情回禀捕頭通知各捕房一體查緝 
　　七浦路北福建路（即唐家弄）附近萬利醬園斜對門潘阿二所開之鐘表店内亦於去臘二十八日晚七時許被盜五六人一擁入内袖出手槍禁阻聲張將值價二十餘元之現洋銀表搶取而逸事後經潘投請該管捕房派探查緝 
　　蘇人魏德生向在住友銀行營業於上年夏曆十二月二十八夜由行中晚膳後回馬立師路家中突有匪徒三人尾隨至家入門後拔出利刃向魏恫嚇並不許聲張該匪遂翻箱倒篋將金銀各物搜括一空臨行時並將魏身上之新皮袍皮馬褂及鈔洋七十元一併剥取携贓而逸事後經魏投報捕房請緝未知能否弋獲也浦東新場鎭花業商人張錦蘭於舊曆上年十二月二十日來滬收取花洋二千零八元裝箱送至董家渡乘坐小輪預備携回新場當張錦蘭收洋時已爲匪人瞥見因此尾隨張後同乘小輪駛抵閘港時已薄暮由小輪換登新場班之接送民船開至二橋附近即有匪黨三人在岸灘喚令停船口稱趁船前往新場當由船户拒却不料船内忽有乘客三人强將船上竹篙撑船近岸一面以手槍開放一響禁嚇聲張岸上之匪徒遂一躍而下將張錦蘭所携花洋一箱刧取登岸而逸惟出事地點係在奉賢縣境被刧之時該縣潘警佐亦在船内目見盜匪行刦翌日由事主張錦蘭將被盜情形具報奉邑孟知事請爲移知水陸警區查緝贓匪務獲解究 
[嫌疑盜犯歸蘇訊辦]  
　　蘇州水警廳偵探李得標在閘北四區一分所境内緝獲嫌疑盜犯全三陶毛頭朱尙初三名寄押閘北司法科已誌前報兹悉此案已轉解淞滬警廳由水警廳提回蘇州歸案訊究矣 
[籌欵接濟德奥華僑]  
　　中央政府近悉現在德奥兩國之華僑因無川資回國甚爲困苦故特令由財政部籌洋三萬元交由外交總長匯解荷國公使分别轉給旅居德奥兩國之各華僑具領一面由外交總長咨行駐滬護軍使署轉令交涉公署照會駐滬荷國領事查照 
[清理處訟費案註銷]  
　　公共公廨檢察處西員史賓斐君前以本埠德華銀行清理處控追德奥兩敵國僑民欠欵並未繳納訟費與公廨民事訴訟規則相背以故商請工部局律師牛門投廨請追訟費一千四百五十兩零四錢洋九千八百七十元零一角等情業經李萼仙襄讞與英卓副領事一再磋商因據德華分清理處代表律師穆安素聲稱會審公堂係完全中國官廳辛亥光復領事團爲維持秩序起見暫爲保管清理處控追敵僑欠欵亦係代表中央執行職務豈能與普通民事一例收受訟費等語因判退候商明堂諭宣佈在案上月三十號午前經關正會審與央領卓乃爾君升座第四民庭核案磋商之下以該分清理處係受意中央政府控追欠欵無繳納訟費之必要遂判將案註銷 
[新年駛行快車之預防]  
　　英美總巡麥高雲君以夏曆新年南京路福州路等各熱閙處之游人勢必擁擠一般紈袴子弟雇乘馬車汽車繞洲各馬路揚鞭疾馳難免肇禍傷人爲鄭重人命起見自應防範未然特於除夕日派探將各車行主傳至捕房諭令轉知車夫不得開駛快車疾馳違則拘究不貸 
[禁止新年聚賭]  
　　法租界施總巡以賭徒每假舊曆新正爲名聚人賭博抽頭漁利害人非淺且易肇事故特傳諭界内各居民雖届新正不准聚賭尙恐有陽奉陰違情事特飭各探捕嚴密查察如違拘懲不貸 
　　公共租界總巡麥高雲君亦以無賴棍徒每届舊曆歲首在公共租界内各馬路租賃門在開設賭場賭博牌九摇攤誘騙人財實係地方惡習因特諭飭各捕房中西探捕嚴密查拿以故今歲新正新老兩捕房境内尙未見有賭檯發現 
　　閘北四五兩區各署長署員亦先期出示禁止賭博除夕晚間即派巡邏長警嚴加查禁並派巡官隨時出巡故一班賭棍均不敢輕於嘗試 
[舊曆歲尾年頭之路事]  
　　滬杭甬鐵路於陰曆元旦日因便利客商起見仍開駛特别快車往來各一次惟車輛較平日減少上海北站僅掛出頭等客車一輛二等客車一輛行李車一輛南站掛出三等客車一輛頭二等混合車一輛行李車一輛北站搭客頗爲擁擠聞是日北站共售客票欵四百餘元南站百餘元而已自初二日起該路上下行各列車照常行駛惟因客貨尙稀故車輛減少大約須初五以後始能如常云 
　　陰曆除夕爲中國客商總結賬務之末日由杭來滬各車搭客極爲擁擠其一百零五次之慢車駛至嘉善站時因機車汽筒内之舌門損壞汽力不能暢運沿途遲緩到滬已在下午四時半該車頗有嘉興以上各鄉客人滿擬由慢車來滬購辦物件或清理賬目然後再趁下午四點鐘由滬開往嘉興之區間車返家嗣該慢車失時預計到滬時已在嘉興區間車開出之後故均由中途折回又是日由杭來滬之特别快車到嘉善時該機車之小烟筒漏汽經嘉善站長電請上海北站發出機車前往接援該援機直至石湖蕩站始與特别快車相值然後兩機車同駛到滬已夜深十時矣 
[電車除夕加掛拖車]  
　　英美電車公司總理麥考爾以夏曆除夕各行號結束賬欵行人通宵達旦往來不絶因特預備各車輛一律加掛拖車開駛各路以免搭客擁擠 
[第一看守所脱逃押犯]  
　　拐匪陳德寳化名陳慶山串通拐婦王阿英誘拐湖州女子王秀貞案發後經地方審檢廳訊判陳監禁四年王婦監禁一年陳不服上訴旋爲救濟會得悉復將被陳德寳等拐賣至哈爾濱爲娼設法救回之女了葉桂卿王祥寳蔣阿寳等三人送至審檢廳當庭證明實被陳德寳等誘拐一月二十六號經地方廳推檢各官訊問辯論終結二十七號上午復開庭提陳上堂宣判以其迭次誘拐婦女小孩着監禁十六年應共執行刑期二十年判畢仍着還押聽候送監執行詎是晚二時半陳德寳串通同押第一看守所第一號内未經判决之命案要犯張魁俊掘洞帶鐐越牆而逸後由所丁張國棟崔學儀更夫周明等查悉報告楊所長時楊不在所中遂報明司法警長梅南枝轉禀林檢察長召集全體法警四出偵查該兩犯早已無踪林檢察長大怒二十八號午刻嚴限楊所長於三日内將陳德寳張魁俊兩犯獲案如延干咎處分不貸但至今仍未就獲也 
 
 

Page 11

 
 
[監獄防範加嚴]  
　　上海模範監獄典獄長敖　　以陰曆新年各職員多有請假度歲者對於監内　　更宜周密故於一月二十七日起除派定職員加意守護外並添派湛霞姜文蔚何鴻鈞石朝家戴逢元曹士傑程元照潘壽籛鄒慶伯查家爕十人爲特别稽查每晚二員輪值週而復始以一月爲度敖典獄長每晚亦必親執電光燈分赴監内外要隘處所抽查各職員勤怠並視察犯人之動靜 
[籌辦浦東大紗廠近訊]  
　　浦東大紗廠發起人唐永清已兩次邀集各股東開會籌集股欵先行購地開辦等情已紀前報兹聞該發起人現又訂定陰曆新正仍假南市縣商會開第三次股東大會籌議進行方法一俟籌有確數卽當進京向政界認定各股東接洽彚欵以期速行成立云 
[請辦浦東電燈之縣批]  
　　上海華商電氣股份有限公司經理陸伯鴻擬在浦東開辦電燈於去臘呈請縣公署給示布告經沈知事批云呈悉查此案現奉淞滬護軍使訓令以據該公司呈請擴充營業開辦浦東電燈請核示祗遵等情查該公司原請營業區域是否包括浦東在内此次開辦浦東電燈已在呈奉農商交通兩部及江蘇省長核准本署無案可稽令縣詳查具復以憑核辦令行到署奉此合行批示仰該公司遵照令查事理詳細具復並將推廣浦東電燈籌備資本及一切詳細辦法一併開摺呈送以憑轉呈核辦仰即遵照 
[厚生莊經理虧欵濳逃]  
　　南市洪生碼頭厚生莊（小匯劃）經理張益芳因做外行交易囤貨受虧致負七八萬金之譜於客臘二十六日捲欵潛匿經各股東得悉後立即呈報各警區署所曁租界各捕房請爲追緝一面由各債權呈請縣商會出爲維持 
[波多號輪船起程赴法]  
　　一日大陸報云法國輪船公司波都號於一日午前由滬起行前赴馬賽載有法政府所購之中國茶葉二千零二十五噸又尋常商品三百七十五噸並載有行客一百六十三人巴西駐華公使亦乘此船赴法 
[和平聯合會移滬預備（二）]  
　　全國和平聯合會前由陸定萬福華吕均郭引源等來滬組織辦事處以爲該會南移之預備已誌前報兹悉該會已賃定麥根路十五號房屋刻正佈置一切據聞該會總代表張敬輿等曁各省代表均定於下星期左右南下已由陸定潘鼎新張一鶴前往迎接 
[組織華僑平和期成會]  
　　國内各地因促進和平羣起組織平和期成會無非希望平和早日解决華僑雖遠在海外而愛祖國之心甚熱前粤華僑工業聯合總會正會長朱遐九上海華僑學生會正會長謝碧田及在滬華僑多人擬在上海組織華僑平和期成會並聯合福建曁南總局廣東華僑工業聯合總會汕頭華僑工業聯合潮循支會上海華僑學生會共同發起業已擬定簡章暫設會所於法租界霞飛路一百六十三號不日選定職員卽行發表云 
[對於松黑江防之計畫]  
　　海軍藍總司令前接海軍部訓令准國務院咨開准黑龍江督軍鮑貴卿咨呈籌辦松黑兩江江妨一案令卽會議抽撥淺水兵輪駛往駐防等情藍總司令當於一月二十四日午後召集本埠浦江　船船長及本署郭參謀長軍衡科林科長等在署籌議僉以黑省關係邊境防務最爲重要此次收回松黑兩江航權尤爲外交上絶大之成績江防計畫萬不可緩惟該處黑水洋洋面波浪凶險淺水兵輪恐難行駛公决俟冬防期過北洋開凍抽撥巨艦開駛前往俾固江防並將會議情形呈報海軍部核辦 
[公廨陪審員之接替]  
　　駐滬義國副領事兼公共公廨陪審官羅斯君於一月一號奉到本國政府電令調升漢總領事訂期赴任履新已紀本報兹悉羅君業於上月二十五號持節趁輪蒞任所遺公廨陪審一席業經領事團議决委由西洋副領事施君承乏已於二十七號蒞廨陪審矣 
[協緝魯省匪首]  
　　松滬護軍使署日前接山東督軍電略謂土匪巨首滿大嵐子在逃未獲深恐匿居上海租界合亟電請飭緝昨日已由護軍使署轉知公共公衣及駐滬各軍警一體協緝務獲解魯歸案訊辦矣 
[新任審廳長業已抵滬]  
　　前上海地方審判廳長陸達權奉命調任甘肅高等廳推事遺缺以張允同署理未到任以前由江蘇高等廳委派本廳刑庭長邱寄蘋來申代理業已接印視事日來地方廳接京電得悉張廳長已於一月二十三日由京乘火車南下於一月杪抵滬定卽日蒞廳接印故昨日起地審廳辦公各員正在預備移交手續 
[狎客謀財害命]  
　　法新租界霞飛路尙德里五號門牌鴇婦朱李氏所開臺基内有妓女小老二於陽曆上月二十九號晚間接得年約三十餘歲口操北音之狎客至李氏家狎宿及天甫黎明時該狎客心起不良將小老二咽喉叉傷斃命後將手上所戴金戒及耳上金圈捋下並將身上之皮襖一件線春棉袴一條一併剥去用帶從窗口墜下逃逸嗣由朱李氏推門入内該妓已經斃命當即報告捕房捕頭立飭包探任坤揚前往查勘一週回禀捕頭下午經中西讞員蒞場騐得該妓委係生前被人叉傷咽喉身死當即飭傳該妓父母到場備棺收殮聽候緝凶究辦 
[查究投函借欵人]  
　　總商會會長朱葆三接得具名白爾路明德里二十號味省書屋張某之信函商借鉅欵詞意非常恐嚇朱以對於寄信人素不相識知係匪人嚇詐故密報法捕房派中西探在界内查得明德里二十號在一月前確有味省書屋現已遷去捕頭以旣有發信之人必有蹤跡着再秘密查拿究查以維治安 
[華僑學生會開懇親會]  
　　本月二號即陰曆正月初二日午後三時華僑學生會假座一家春開第二次懇親會首由會長謝碧田報告開會宗旨略謂會員諸君遠來祖國求學當此新春佳日無聚歡之處故在一家春過新年今日英才濟濟薈萃一堂當代名賢咸臨賜敎此等盛况比會員諸君在家庭過新年尤覺快樂眞所謂四海一家兄弟怡怡去年今日在此開懇親會今年今日又在此開懇親會想會員諸君學業必然與歲俱進本會會務亦應與歲俱進去年經過情形請閲會内出版年報便詳　如植林欲其長養發榮必須會員諸君協力灌溉則會務方能日益發達並望會員諸君於力學餘時一方面考察社會狀况免日後對内之扞路一方面注意世界大勢救將來國步之阽危我華僑學生務須人人知負莫大之責任爲幸云次來賓柴連復略謂諸生須努力求學他日學成無難使祖國再興謹爲諸青年及貴會前　敬　萬　云　明行謂予　華僑非常崇矸以　華橋　行四大主義故一爲民族殖民主義一爲民族國家主義一爲民族國民主義一爲民族世界道德主義並謂華僑　誠愛國惜與北方人士尙少聯絡宜更進一步與北方人士聯絡情誼以謀舉國一致之進行於中國前途定多裨益南洋華僑以閩粤人爲多性樸厚而又爽直與北方人士之特質至接近携手報國當非難事願與華僑中憂時愛國諸君起圖之次曹仲淵應謝會長之請演講無線電心得次朱遐九謂謝會長孤詣苦心爲華僑子弟學行上非常注意免諸生父兄遠顧之憂予未來各生求學之便其用意至可感惟祖國政爭紛擾有志來學之士因而裏足爲祖國計爲華僑子弟求學計組織華僑平和期成會爲當務之急云云當時一致寳同次謝復初謂各國子弟寄學於我國者類皆考察吾國地理歷史風尙人情物産商品種種助進彼國對我之事業華佑日與外人相接明明最早華僑學生生長海外受外洋之文明亦已久一旦就學祖國所見所聞定多比較以視外人子弟在我國考察所得者當更親切有味切膚痛癢必更着意本有之美質宜保存外界之惡習宜防止云次由唐新君雨演説廣告學之趣味又次劉士木報告南洋華僑近狀謂予去滬南渡忽忽一載矣南洋列島因受歐戰影響船隻稀少交通爲滯以故未曾徧歷惟於新加坡蘇瘦答臘一帶駐足較久視察獨詳但他島景况可以類推現在南洋方面與三年前大不相同華僑地位日危一日扼要言之其最令人驚心動魄者有三事一日人商業非常猛進一切重要商權皆移轉日人手中昔日外貨皆間接輸入當地今皆直接無我華商插足餘地年來日人在南洋之商會報館銀行業輸運業已迄一切輸出入業皆非常發達大設陳列所以廣招徠研究華商與土人關係而謀占全盤之勝利二荷屬政府頒發各種例限制華人至少月得辛資二十五盾者方許入境並須有若干人爲之擔保三土著馬來人近受英荷諸國之敎育程度漸高奪我華人生計華人供職各商行與土人受雇於各商行辦事時間與所得辛資相形之下土人所得較華人減四分之一或三分之一而勤務時間却過之以上三者皆足制吾華僑死命南僑中有識者以爲今日非努力注重教育更無救濟之良策解除現在之痛苦創造未來之幸福惟望吾一輩有志力學之青年云又次尤惜陰勉勵勤學畢謝碧田致謝來賓敎導並報告留滬華僑學生中之成績優良及留滇華僑學生之努力求學馳譽滇省爲到會諸僑生勗散會時鐘鳴六下矣 
[寰球學生會之華僑學生會]  
　　寰球中國學生會定於今日（二月四號）午後二時在靜安寺路五十一號該會會所開華僑學生懇親會請伍連德博土高踐四碩士演説及劉大鈞學士奏六絃琴金永清江貴雲二女士奏鋼琴并備有茶點藉資聯絡而敦交誼聞已於上月抄由李登輝學士發柬邀集矣想届時必有一番盛况也 
 [L兩女校開會紀事 
[民生女學校友會]  
　　昨日霞飛路貝勒路民生女學校畢業生俞日新劉龍生兩女士柬請舊同學在校討論校友會章程及組織法現肄業於聖瑪琍雅中西裨文啓明務本各校學生及現任事於工藝共和各校敎職員皆先後蒞會至四時許合攝一影而散 
[養性女校茶話會]  
　　新閘派克路癢性女校於古曆元旦下午二時開寒假茶話會濟濟一堂頗極其盛首由校長周學孟女士演説大旨謂學生求學當與年歲俱進希望諸生於本年學識較去歲更增一籌毋負此良好韶華云云次敎員汪克明胡德貞陳好古諸女士曁來賓丁志明君等相繼演説多鼓勵之詞後由學生唱新歲同樂歌畢各用茶點面散時已鐘鳴四下矣 
[愛國影戲院開幕]  
　　海寗路愛國影戲院即前愛倫舊址現有人重行改　於元旦日開幕每晚買座擁擠今晚開演百代公司出版之長部偵探戲名曰還魂自第一本至第五本愛觀影戲者盍往一　乎 
[　　杭貨綢緞向爲吾國絲織品之最佳者去年泰西雖然流行然價格極貴穿者遂用國貨爲有益以是鐵機廠緞銷塲於八九兩月竟至供不應求夔章日新等廠均能盈餘尤以夔章營業更爲發達今歲又在杭城大東門新置基地十餘畝建築廠房一二百間添備鐵機一百數十架織造東西洋鐵機紗緞又别出心裁織造新式漳絨生熟各種絲織品亦可爲吾國實業之進步焉 
[無敵牌牙粉准免税釐]  
　　家庭工業社仿照俄國牙粉式所製無敵牌牙粉七種行銷　内頗爲發達現奉農商部第六六號批令准其免　　税但在上海於經過第一關完納正税一道給領運單出運除崇文門落地税外其餘經過各關津一切税釐概予豁免已由北京總税務處核准咨部飭遵此後行銷益可便利無阻矣 
[海關税務司之示諭]  
　　江海關税務司發出示諭云照得頃奉税務司令開自八年五月一日起内港輸船在常關規定辦公時間外或在星期日及封關日期起卸牲口或易爛各物須向常關請領特准單應納海關銀五兩所有裝卸普通貨物其特准單費仍如曩例凡已請普通貨物特准單者即毋庸另請特准單起卸牲口及易爛各物等因爲此示諭仰各輪商一體遵照毋違此諭 
[烟酒公賣局批示照錄]  
　　烟酒牌照税主任陳傑因舊商顧元基抗不撤銷復朦收八年分税欵故特具呈江蘇全省烟酒公賣局請爲追究昨由彭局長批示云呈悉第二區牌照税欵旣歸該主任承辦舊商顧元基自應撤銷所有朦收八年分牌照税欵仰該主任切實清理勒令如數交出解局備撥毋任欠延 
[新任公賣局長接差後之佈置]  
　　新委江蘇二區烟酒公賣局局長羅燠章於客臘二十七日到差視事後仍委楊少侯（啓）爲總務科科長以張默庵（愚）爲文牘科科長楊科長未到差以前委顧元基暫代並加委錢宫楣爲二區六縣烟酒牌照税總稽查以資稽核 
[各菜攤年底延長營業時間]  
　　法租界捕房以舊曆歲底舖户居民均須預購菜蔬以備度歲故購物者比平日爲多若時間過短難免擁擠爰特傳諭各菜攤於歲底時准擺至下午四時爲止一至新歲仍照向章辦理 
[閘北慈善團歲底放米]  
　　每年陰曆年底閘北慈善團循例施給米票俾一般貧黎藉資度歲去年自二十八日起至三十晚止發出米票四五千號凡窮苦無告之民前往領票者絡繹不絶直至元旦黎明始散計三日内約施白米一百數十石云 
[元旦浦東火警]  
　　浦東爛泥渡花園石橋小工徐姓家不戒於火於舊曆元旦晚失愼當經該鎭第九區救火會急驅皮帶車到塲施救幸即撲減僅燬房屋一間事後由三區會警正飭傳徐某到署姑念苦力從寛飭釋 
[巡警不准坐頭等電車]  
　　淞滬警察廳徐廳長訓令各署所文云案照各署所隊長警不准乘坐頭等電車迭經通令禁止在案乃查近仍有前項情事與婦女雜坐頭等車内殊屬不成事體爲此重申察令自後不准巡警乘坐頭等電車即使因公往來亦祗准乘坐三等以免混雜自經此次通令之後如再有前項情事長警立即責革並將失察之該管官長從嚴處分决不寛貸合亟訓令該署所隊仰即轉飭所屬一體遵照切切此令 
[小浜中發現溺斃尸體]  
　　浦東洋涇鎭南首楊家鎭附近小浜中於客臘二十九日晚間有行人失足溺斃其人中等身材年約二十餘歲身穿元布棉袍馬褂大約係川沙人向在滬上經營是晚由滬回家行經是處適路結堅冰以致失足溺斃所奇者其人入水後仍屹立水中當由該圖地保報請南滙縣知事下鄉相騐招尸屬認領 
[衣莊司賬虧欠自盡]  
　　南市襄馬路同益里口大章衣莊司賬人賀志遠係洞庭山人年三十九歲忽於大除夕夜兩點餘鍾將店中賬目結束交代後步出店門在近處生義碼頭長春醬園後竹笆上解下腰帶引頸自縊當時無人覺察直至天明始由路人瞥見知照該店主萬紀雲往救業已不及當在其身畔抄出親筆冤單一張其中略言我在大章衣店服務共有四年之久不無微勞無如我歷年虧負約有千金店中方面祗虧宕賬洋百元左右到此地步無法彌補惟有一死而已但我死可慘原籍家中還有親母若妻將來家中諸事只得仰仗東翁及親友爲之照顧則我在九原死亦暝目等語當由萬函報家屬來滬一面協同地甲盧永德報告一區一分駐所後由該地甲持冤單報請地方檢察廳相騐未幾有死者之胞姪賀全生到廳禀稱在十六舖橋志大衣莊爲夥我叔賀志遠實係因虧自盡與人無尤情願自行收殮請求免騐林檢察長着靜候核示 
[匪徒攫取金壓髮]  
本月一號晚八時有年約三十餘歲之婦人某氏手抱小孩行經北浙江路海寗路口突被匪徒將值洋三十餘元之金壓髮一支攫取向東飛奔而逸該氏大聲喊捕由行人等尾追至滙司捕房附近經巡街捕帮同攔獲帶入捕房押候解廨訊究 
[攫取鈔票]  
　　除夕夜九時許有匪徒突至福建路德康錢莊内攫取鈔票洋十元飛　被店夥鳴由包探姚　卿帮同追獲拘入捕房押候解廨訊究 
雜評二 
[一星期（邠）]  
　　本報因陰曆度歲之關係循例休刋者一星期於兹人事蒼黄瞬息百變矧此世局紛紜之際則此一星期間之移步換形固意中事也 
　　我人所謂最重大問題者非南北和議與巴黎會議乎此一星期間之南北和議何如矣開會期之未定如故會議地點之未决如故和議條件之暗昧如故陜閩問題之爭執如故以至議和代表之尙未齊集亦復如故一星期間之經過亦曰如故而已矣然試觀巴黎會議何如若戎首責任問題若國際人工法制問題若國際交通問題若泊林斯島華沙調查會議之兩問題若處置德屬地問題與青島問題若改造世界之國際同盟問題均认此一星期間續續提出其進行之速有非一星期以前所能預料者以彼例此殆難爲詞 
　　我非謂南北會議之不進行也在會議之當局者固亦調停接洽惟日不遑而無如牽掣障碍迭起環生不可得而速也然巴黎會議中利害有關者若干國其利害關係之重大至何程度其外交上縱横　闔之術爲何如謂其牽掣障碍之不是若殆非事實也然而進行之遲速乃如是何也或曰此一星期爲陰曆度歲故信爾則我將於今後一星期卜之 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（一）] [  茂敏]  
　　我華稱友善之鄰國曰兄弟之邦而西方咸以姊妹國相稱記者旅美時在某會演説曾援此義别創一説曰我華彼美實爲太平洋岸兩大洲之兩大國一爲華赡於其本名見之一爲美麗於其譯名見之此絶妙之姊妹花如能相互提携固當世獨一無二之俊侣也聞者輾然 
　　今者萬國棣通以甲國人往乙國其觀察力視丙國人之往乙國者逈不相侔法國人之遊美者嘗以美國人急功好勝之心過重爲可異日本人之遊美者則慕美利堅一切規盡之崇宏偉大而侈言其實業上建築上各項統計數額以驚四座英國人之遊美者則以美民絶無拘東不尙儀容而時露其不滿之色然如我東亞之暹邏等國則又以西俗多拘束多禁忌談論舉止無往不須留意爲苦若我華人其痛心於家庭之覊絆與不良社會之黑暗者則莫不以西方自由爲光明正大其以國内不規則自由裂冠毁冕之舉竊引爲大憾者則又以西方自由有分際有軌範爲可艷羨故我華人若不遊美則已一履新大陸固莫不抱種種之樂觀云 
　　然就又一方面言之凡游美者亦有種種不方便之事實其最顯著之端厥爲飲饌飲食男女人之大欲我國嘗有以飲食男女上識見之高下以覘人閲世之深淺者小而一身大而一國推類及之固無不可以相通也美利堅在世界各國實爲後起之秀而其烹調上程度之低知識之淺又萬不足以望歐西各文明國之肩背故我上海等地凡售西菜各館嘗大書曰英法大菜而絶不聞有英美大菜之揭示焉兹姑就在美所交識各國人士之家庭讌集曁紐約各國第一流餐館所著之特點而比較言之則如希臘波蘭意大利諸邦固絶不愧爲歐西文明之古國矣即近之如英法等僅言飲食亦逈非新大陸之美利堅墨西哥所能望其肩背以古人物爲喻意大利菜猶麗華之清也法菜乃如文君之韻希臘菜猶飛燕之瘦也波闌菜近似中菜猶秀媚之吳宫絶色佳人而我中華之美饌佳肴更如洛妃凌波在彼歐西諸肴饌中更若可望而不可近故自美國宣戰以來即我海外華僑所設之雜碎館已如上海勾欄中之化名林黛玉大足以致五陵裘馬之嘉賓口之於味也有同嗜焉固不必問其爲何邦何族之人矣又予抵美之詩觀其學術文明似乎美國方面事事得與歐西諸國相頡頏而飲食獨異是謂其中必有一大原因遍詢美都人士迄未有爲明顯之答覆者尋閲某君所著〔拜金博士〕一書乃知美國肴饌之劣確有歷史上之關係方新大陸初發見時歐洲移民相率來美大抵男子居多婦人絶少主中饋者百不得一焉男子旣爲投荒早險之儔自無意於錦衣玉食美國又爲草昧未開之土關門七事自更不能望其美備因陋就簡相率成風雖其後生聚日衆漸有盡室以行舉家相從者然新大陸蓽路檻縷之風迄今尙能於飲食一端見之習俗之難革若是其甚也况其遠者大者歟 
老申報 
[殺姦奇聞（見光緒元年五月初五日）]  
　　客有自荆州來者述及一殺姦奇事令人聞所未聞而嘆其本夫眞不愧爲奇男子也蓋有萬光華者籍隷江陵年二十二歲幼齡失怙娶長湖西岸某氏次女閲年十有八矣結　半載之後萬以家世船販爲業不能家食久居乃囑氏曰行將作客他鄉祗以室無妯娌卿宜隨侍老母謹守　門無令他人笑我拙也叮嚀後遂别慈幃仍自操舟販運磁器往來江楚間兩閲寒暑去年冬間帆落荆河擬在沙鎭將貨售銷後則一舸利市返　家園而與老母嬌妻共叙　年之樂適有變篷小艇泊於鄰近持　而呌賣者價值頗廉乃顧篙工曰如此佳品以下濁酒當不需漢書一部倩汝替購多尾遲日帶歸則將此戔戔以遣細君亦殊不惡篙工恚然曰君以此　歸奉家人耶竊恐君家長者未必嘗得一　耳萬聞之初不着意徐而思之語甚蹊蹺私自忖曰豈我家帷薄有甚風聲耶乃草草　擋鼓棹還鄉而綠樹村中適臨水柴門半開半掩惟妻某氏豓妝淡服獨自支頤立於門前萬瞥見之便已猜透幾分仍僞爲不知也者輙留篙工守船而自負臘鮝踉蹌而歸正在登樓而氏亦輕摇邁步嫣然而來萬故以辜負香衾慰藉之蓋恐一露機鋒或致野鴛鮝驀地驚散耳信宿之間即稱舊販磁器向因行途遲滯以致不及全銷擬即趁此新春運往上游以便易於脱卸明日即解纜矣氏執手曰試問何日可賦歸與萬紿之曰此别約須月影重圓纔得返棹惟老母在堂年已龍鍾煩卿代奉領愛良多歸時再圖報耳怱怱登舟珍重而别詎氏楊花水性飄溷無端自萬一棹扁舟茫茫烟水即與鄰村某皮工襄王臺畔爲雨爲雲已非一朝一夕矣自萬遄返家門而枕席之歡忽如東鶼西鰈各自分張則兩情之火熾唯冀萬遠出門得以便宜從事乃甫聞萬已布帆高掛即來圖續舊歡不料萬於未行之先潛將臥室圍牆鑿孔如杯以爲窺　之用至是乃僞作雲夢遊者夜靜更初猝伏屋背蹲窺穴隙之中祗見氏身倚燈前攬鏡理裝較自已在家時尤極艷冶俄聞深巷吠聲如豹獸鐶亦剥啄有聲氏輙悄地拔關則見攜手笑入者皮工某也狎褻之形不堪言狀萬認此時憤火中燒意欲突入自料難敵兩人不如貪心不足淫婦之釁以圖之未消　幾酒蘭燭炧氏姦夫先臥鴛韓而自燃油捻啟戶登廁萬遂乘機撲進適皮工已入黑甜鄉乃力刃其首旋滅燈光而出仍自蹲伏原處以覘其異無何氏有關門聲入戶聲忽低聲問曰乃太甚耳乃探帷內曰似此橫陳教儂如何睡耶觸處覺有濕漬又作怨聲曰公飮一杯乃如許醉嘔耶嗅之腥甚急摸索之而身首異處矣。 
常識[  弋人]  
紙中之昆蟲　昆蟲學家司康脫氏有時忽見約之表面有類於綠色金屬之斑點心竊奇之𧱎窺以顯微鏡知爲一種甲蟲之殘骸於是氏遂從事此種研究欲明其由來據其研究之結果知紙上污點之大部分均爲昆蟲類之殘骸其由因造氏之原料植物其樹皮與樹榦之間及榦內部常棲息種種之昆蟲尖加拿大及北歐等原料林中所含尤多故以之製造紙織維時其蟲體之軟部即溶解織維內而爲人目所不見至於嘴螫針產卵管爪眼球等物爲角素形成之硬物而不能溶解於強度之亞硫酸中者即現出於紙之表面此紙上污點之所由來也。 
小說 
[短篇小說　獨樹廬新語] [  Jessie　Pope原著　劉劍生]  
除夕之夜十一句鐘車站中有一女郎自快車珊珊而下則麗玳女士也此車之到遲二句鐘女郎歸心如箭在車中已現局促不安狀旣下車又見重霧迷漫艱於行動始知車遲到之故不爲無因女郎謂車站司關者曰爲余賃馬車一輛司　者曰此時無車女郎曰何故曰霧重耳女郎曰然則余附公共馬車行可耳司閽者曰公共馬車已於一句鐘前停駛矣新年在邇人人均紛紛返家故車停駛亦較早也恐女士只得步行耳女郎曰爲余視外問天氣何若司閽返報曰霧重如故也女郎支頤不語者久之有頃始曰天公何太惡作劇也女郎之目的地爲其兄倍昔爾家距此可二英里女郎雖生長深閨　瘦如不勝衣而平日頗健於步若非烟霧惱人步行亦足自　特此時愈不能行而歸心愈切緣其兄家有老僕婦名李格者遇事喜絮聒不休若不刻期到家此可憎之老嫗又將怒氣勃勃不可嚮邇矧其兄爲一軍人又喜埋頭畫册對於家事鮮能料量妥洽女郎一念及此則决意步行寒風蕭瑟　躅道傍覺口鼻間均爲霧所塞時道傍無行人女郎目中旣不辨物只得摸索而行手携行李一束愈行愈覺其重行二小時倦極置行李於地坐而休焉出鮫綃之帕拭其涕咦忽見一黑影在前恍惚間似有人以足踢其行囊女郎溜仆地上其人不覺失聲以兩手援女郎起曰女士傷乎復述歉意女郎喘息答曰未也其人復引咎自責謂初不知有人偃息途中女郎曰余坐路旁非途中也其人曰余旣開罪於女士亦不忍嘵舌女郎熟視之果路中也則答也微君厚意不克及此吾來自車站欲覓家而不得其人曰此間疑近河畔女郎曰吾家固近河也其人曰能以詳細地點告我否女郎曰吾家之宅名獨樹廬One　House地此街後木柵裏所謂獨樹者不在吾家園內在街左其人似識其處曰吾知其樹矣非枝規模甚小而樹莖頗光澤者乎女郎曰其有一老枝自中莖伸出高僅可及人其人曰此枝長可六英寸女郎曰然然語時頗有喜笑色其人曰余旣識其處可送女郎至該樹下而止行囊亦可令余代攜女郎然之且稱謝焉旣行女郎頻注意其人見渠擁大衣著絨冠兩耳盡掩此人令麗玳執其手曰行近河側勿失路女士抑嗅得此河水氣耶麗玳曰此霧氣耳其人曰否否時則鐘聲遠遠入耳其人曰此聲似賀吾儕新年麗玳曰吾將與倍昔爾園廬歡聚度此新年而竟愆期不至懊惱極矣。特無論何若請爲先生新年祝福其人樂甚至放下行囊與麗玳握手道謝女郎復作吉語二人遂前行有頃抵一物其人曰此非獨樹耶麗玳曰是也因大喜過望曰家門在望不克隨君遠行目攜行囊與其人分手道謝一聲而別麗玳推門而入園中無燈光暗地摸索始尋得室之正門摖門鈴三次始聞有足音麗玳意其必老僕婦也李格果自門罅中詢曰誰立戶外麗玳曰我...我...李格曰密司來何遲也麗玳急不能耐曰速開門令余入余凍僵矣李格曰吾能開門然滋不欲麗玳曰何故 
[自由談之自由談] [  不冷]  
別來七日矣與閱報諸公及組織報上材料諸公不相晉接者爲時雖不甚久亦非暫憶然而諸公之渴望如何以及諸公組織所成之材料均於今日披露之矣諸公以爲如何 
 
 

Page 15

 
 
   
 
 

Page 16

 
 
   
 
