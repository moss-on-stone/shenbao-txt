# 1892 - 183 - 4906900

 

Page 1

 
 
[新印鉛板大字康熙字典告成] [  圖書集成局啓]  
　　康熙字典一書家絃戶誦垂二百餘年目今殿板不易購求近時所出者雖極精工然細若毫毛久閱恐傷目力本局特用新鉛籌成大字排陽而成讎校再三毫無髮憾卽燈脣酒尾老眼昏花者亦能一目了然全不費力兹己告竣釘成十二厚本雪白連史者每部連套收實洋一元六角上零竹紙者連套收實洋一元二角由上海申報館帳房及外埠經理申報處出售寄語芸窻秀士靑　才人移玉惠臨及時購取也可 
[新印正續新增刑案匯覽出書] [  圖書集成局啓]  
　　刑案匯覽一書爲申韓家金科玉律向來雖有印本苦於漫漶模糊茲本局代鏡古害屋用新式鉛字排成印以上品洋墨紙則精選雪白連史校讎諦當裝釘精工盛以木箱式亦古雅茲己告竣因將股票停售每部四十本連箱核定實價洋銀七元正由申報館帳房出售所有從前人股者再向申報館繳洋銀三元卽可取書一箱特此布陳伏維雅鑒 
[商務芻言]  
　　中國自與泰西通商迄今垂數十年歐美諸洲以懋遷爲事者無不梱載貨物絡繹東來艨艟巨艦出没於洪濤巨浸中視重瀛如戶闥通商口岸徧設行棧金貲山積貨物雲屯操奇計贏連物而來者無不滿載以去而中國商務近十年來日形疲滯行商坐賈咸不免蹙額興嗟夫經商之道固責以其所有易其所無通商之義亦曰彼以貨來我以貨往今者西國貨物販運來華者踵趾相錯而中國貨物之販往西國者除絲茶大宗而外寥寥無幾是彼來而我不往也無怪彼受通商之利而我轉受通商之害也將謂貨物出産不多故不能運往西國與彼爭什一之利乎非也中國幅　之廣在五大洲中固己罕有其比礦産之盛徧地皆有亦駕西國而上之果能仿行西法盡力講求從事開採金銀煤鐵自可取之不盡用之不竭絲茶二者近年雖日見衰頽然苟能力反舊轍振刷精神以葆此利源則亦不難收桑榆之效此外各項雜物爲中國所産者正復不少苟能以西國機器精心製造侵可蔚爲宇宙之鉅觀以供本國之用而有餘卽以供他國之用而亦無不足尚得謂物産之少乎物産旣己不少而經營商務反讓西國獨操利劵者何也此固由於製造器物之未精而實由於商賈誠信之未著孔子不云乎工欲善其事必先利其器中國各種工藝列肆經營成一物製一器必須曠日持久而其物其器又不能精美絕倫此無他徒恃人工不用機器故也西國製造器物皆用機器其成之也速其爲物也精緻而堅靭且以一人而可作千人之工式樣又無先後叅差之弊此其工巧過人正有不難借鏡而知者故購致機器製造各物實爲第一要著此則孔子所謂欲善其事先利其器也夫購機器以製造各物則物産不虚生自可化無用爲有用而欲使貨物錧流無間中外非以誠信將之不可中國近來商務所以不振者正坐不能誠信初時作僞者偶出其計以相嘗試西商未及詳察或受其欺迨至一而再再而三局中人方狃於故智仍踏前轍自以爲勝算可操而不知局外人早己明察其奸相戒以勿復購買遂致貨物銷流日滯作僞者至此不得不貶價以求售在賣者旣有急迫之形在購者益存觀望之想於是商務愈不可問矣不知經商一道全以誠信爲主果能必誠必信則豚魚可格金石可開不求諒於人而人自無不諒之苟以欺詐爲事則人之受其欺詐者不過一二事而因一二事之欺詐遂致見擯於他人此後雖欲百計挽回多方遮盖而亦有所不能是售其欺詐者有限而因欺詐而見擯於人者且無窮期矣吁人亦何樂而行其欺詐哉卽如絲茶二項本爲中國出産之大宗近來外洋各國飼蠶種茶己駸駸乎與中國爭勝中國之飼蠶種茶者因陋就簡但守成規未諳新法己不免相形見絀加以商賈之攙維僞物混冐牌號使欺尚詐靡有底止久爲西商之所深悉其能無江湖日下之勢哉有心時事者非不欲起而整頓然事權不屬則亦束手而無如之何彼以懋遷乎事者但顧目前之小利不計日後之大害遂致商務愈趨愈下若因循坐視一任其遷流而莫爲挽救再閱數十年必將有不可問者夫人以藐藐之身出與斯世相晉接必以眞誠爲念信慤爲心而後然諾不敢輕盟誓不敢背一言之出重於九鼎由此以逹諸邦國天下皆能相見以天不復慮其扞格若以譎詐爲欺人之具以虚橋爲應世之方則人必竊竊然議之曰此僞也非誠也此詐也非信也智者固不受其蒙愚者亦將發其覆欲求見諒於人也不亦難乎况經商一道一出一入爲贏絀之所關卽爲得失之所繫我以詐僞去而欲彼以誠信來是猶北轍南轅方枘圓鑿斷不能强不合者以爲合也恭西各國無不重視商務其所以能獨操利劵所向有功著固在制作精巧有以投人之所好而其得訣尤在誠信不欺使華商而不欲與西商角勝則己如欲與西商角勝必自嚴杜詐僞始君子之學以存誠爲本以忠信爲先經商之道亦猶是耳因有見於近來商務之疲敝書此以當芻蕘之獻想深明大體者當不以爲河漢也 
[都門紀略]  
　　吏部爲批示事據江蘇常熟縣童生蔣呈稱年二十歳七世祖廷錫原任文華殿大學士雍正八年十月欽奉上諭大學士馬爾賽張廷玉蔣廷錫自簡任綸扉以來祗遵朕訓仰體朕心懋著忠勤恪恭奉職今年夏秋之間朕躬違和馬爾賽張廷玉蔣廷錫贊襄機務公正無私愼重周詳事事妥恊至誠之悃方之史册所載一心一德之風洵屬無愧數月之中朕躬得以靜養調攝者實賴伊等翊贊之力也今朕躬痊愈宜加恩錫以褒良佐以勵臣功馬爾賽張廷玉蔣廷錫著各賞一等阿逹哈哈番永遠承襲仍各加二級其所賜世職伊等或帶於本身或給與伊子聽其自便欽此是年十月十九日蒙賜勅書旋由六世祖東閣大學士溥五世祖兵部左侍郎檙戶部左侍　賜棨高祖浙江金衢嚴道繼勳祖釗以次承襲未經引見病故當時尚無承嗣之人迨本生父鴻紳生仁樑誼屬胞姪卽承襲長捐爲嗣現年己及歳例應承襲惟家藏敕書等件因咸豐十年八月常熟　縣城失守隨城淪陷遺失無存爲此措資來京取具同鄕京官印結呈請補給敕書行文兵部並行查江蘇督撫轉行本籍常熟縣取具地隣親族甘結及次序宗圖騐看給咨俾得由兵部帶領引見或援照嘉慶九年成案不必查取宗圖帶領引見卽准其承襲冉七世祖廷錫六世祖溥國史館均有傳等情具呈到部查定例官員領過　誥敕偶因水火盜賊燬失並非收藏不愼者准其呈明由部揭送内閣補給等語今該童生蔣仁樑呈稱家藏敕書因常熟縣城失陷遺失抄録原領　敕書並黏呈宗圖及襲職原委呈請補給等情當經檢查檔册並分别片查軍機處國史館兵部去後兹據查覆均屬相符並據兵部抄録蔣釗接襲原案到部除恭録原奉諭旨並按照該童生所呈　救書原案曁添敘蔣釗接襲各案由造具夾 
 
 

Page 2

 
 
片移送内閣補給敕書其應否按照夾片繕寫之處聽其自行核辦仍俟用寶發出時知照本部領回飭令該員赴部請領至所請行文兵部轉行取具地鄰親族甘結帶領引見或援照成案卽准其承襲之處事隷兵部抄録原呈及宗圖片送兵部自行查核辦理仍俟核准承襲後再行知照過部以憑添寫○會典館示傳吏部送到漢謄録官王章祺雙壽夏良材譚襄雲盧乃撞經康杰汪光鏞楨興崔永申林國賡限於六月初十日親身赴館騐到毋違○盜犯馬貴民等三名在西城下搶刼銀兩前由營翼弁兵拿獲解經步軍統領衙門移送刑部製分江蘇司研訊馬當堂供認毫不諱飾其二犯一係因怨攀誣一係車夫給資雇用搶刦一事委不知情承訊官禀明堂憲將二犯省釋回家馬則科以斬立决之罪上月二十七日會訊後二十八日淸晨由獄提出點名綑綁擁入無圍車内車門外派役把守營汛兵丁前後擁護迤邐出宣武門行至瑞露居前馬喝令停車暢飲自道名姓高唱京腔俄至菜巿口下車暫覊囚棚待駕帖到時白刃一揮身首異處矣○匪犯銘榘經宗人府承審官按照北城察院所奏各情逐加研訊一一供招惟係宗室擬發往盛京居住如再不知悔改定卽從重治罪至助同刦掠之諸犯内有武二一名刑部擬以絞監候秋後緩决文山等三名均擬發交本旗銷去旗擋假宗室小戴等五名擬發往邊遠充軍遇赦不赦○偷竊銅斤賊犯聞捕脫逃後由左營東便汛弁兵拿獲夥犯馮姓等三名解赴步軍統領衙瘦上月二十八日移送刑部分收南北兩獄中尚未呈堂掣司審供也○崇文門外四塊玉有滿洲藍旗營房在焉郊原遠近細草初生新緑叢叢引人入勝某日有某營汛兵某甲牧馬於此旂兵某乙向之阻攔甲堅不肯依毆鬥之餘乙順手拾石塊擊之適中甲左太陽穴深入寸餘血湧如泉逾時殞命事爲花巿汛弁兵聞悉急速拘乙鎖曳至汛次日備文咨移東正司司員卽帶仵作臨騐並將乙移送東正司訊供 
[會匪成擒]  
　　江西省垣訪事人云饒州府鄱陽縣拿獲會匪二名於某日解送到省有知此案顚末者謂二匪以開設烟館爲名勾通各處匪徒約於本年七月十二日縱火焚燬西南北三門屋舍乘各官出外救火之隙戕官踞城當破獲時搜出票布若干方及各處商量謀叛之信復有收藏軍器所研訊之下知二匪爲首要頭目遂發交讞局辦理如果訊有確據卽須懸首藁街也 
[巨案志疑]  
　　前者歴據金陵訪事人來函皆謂前署安徽廬江縣楊訒庵大令控皖臬刑名幕友劉峴帥因札調陳舫仙廉訪赴江寍訊鞫并飭阮水三太守往安慶拘提人証兹接安慶訪事人來信則又謂大令曾於任内刑斃張姓民人疉經屍親探諸各憲轅各憲歴次提訊牽累多人以致案懸迄今未能讞定近遂禀詳峴帥請示遵行旣而屍親又潛赴督轅控告大令亦往白下將此案顚末向峴帥詳細禀陳峴帥披閱兩造呈詞相懸天壤案關緊要自應澈底根求因一面札委太守赴皖提案一面檄委廉訪帶印赴江寍訊理某日安徽巡撫沈仲帥接到峴帥咨文卽委署臬司松秀峯廉訪轉飭員將案中人証一一提解廉訪奉札飭原提之候補縣郭明府繼泰提集案中人証計共二十五名於本月初五日趨詣臬轅禀交廉訪諭令暫覊候審所一面禀知仲帥札委候補縣劉大令慶光押解於初八日乘太古洋行鄱陽輪船赴江寍細觀以上所云與前報所登者大相懸絕究竟其中曲折非執筆人所能懸揣而知想廉訪推究之餘必能水落石出也至廬江縣典史毛少尉翔翥亦因此案牽涉奉嵩方伯撤委赴江寍歸案質訊所遺之缺委候補巡檢任少尹坤山署理云 
[盗馬可駭]  
　　自交夏令而房上借錢之案愈多曾經官憲懸賞緝拿並諭格殺勿論經列前報然擾人淸夢多在城中商宦之家至於城外官紳尚可高枕無憂且每戶詐贓不過三五千文便越牁而去具絕好身手犯絕大罪名而嚇詐不過區區又在城闉以内識者知其有爲而然醉翁之意固不在酒也至前月中旬竟投節署試其游戲神通於馬號槽頭盜取傅相坐馬一匹旣不知從何處來更不知從何處去圉人驚悉知照號頭訴於巡捕轉禀傅相當飭地方文武一體嚴拿贓賊務獲究辦捕投與賊雖猫鼠同眠然似此劇盜又非名捕莫識廬山眞面是以天津縣李搏霄大令比捕嚴緝案情火熱遂由河北汛任百總裕昇於日間獲得眞贓馬則猶是也而賊己鴻飛冥冥矣說者謂任爲捕盜世家欲得該賊主名除任以外無能爲役云 
[竊案破獲]  
　　語曰人心似鐵官法如爐然官法難堪究不若私刑之慘酷而私刑又以馬快班爲最一經獲賊必使備受荼毒承認諸案而後解堂審理所以有餓死莫作賊之諺宫北楊公館爲節轅幕府之寓公前月某夜失竊衣服若于開單報縣請拿贓賊初三日由南路馬挾　獲竊賊李七一名嚴刑弔打供認行竊兩案其一不見經傳者一卽楊公館之案也贓物認匿於唐家口某氏家氏住　間夫壻係充墳丁者初四晚前往起贓多係布衣什襲而藏於炕洞之内炕係半坯半木如衣笥然掀蓋而贓畢現當將該氏交地方看管而贓賊一齊解案德候辦理並傳楊氏家丁具領矣 
[津沽府試]  
　　天津府鄒岱東太守接奉學憲排單按臨在卽當於前月下旬開辦府試現於月之初四日末覆文童初五日當出全案接考試武軍初覆示於初五日二覆不日覆完亦當出案薄采其芹當爲文武諸童翹足俟之 
[金陵官報]  
　　五月二十七日上元縣典史蘇禀知奉委龍王廟設八卦壇○廿八日新授湖南按察使王廉　辭同知鄧賡元禀謝委江寍城工文案差縣丞彭翔鸞銷高湻捕蝗蝻回指分江蘇補用道庫大使許大章由京來繳照到省巡檢胡澤蘭謝委城工支應差典史許承楝禀知奉委催提揚屬奏銷錢糧差○二十九日江防同知興奎禀知赴軍功廠查勘烏官地回並請假數天上元縣丞蘇有炯禀知龍王廟撤八卦壇銷差○六月初一日總辦瓜棧候補道凌蔭廷到候補道周嘉猷到總辦木厘局差又鄧裕生銷木厘局差又趙燮銷假又張庭杰銷假數天　縣葉懋本五天均請假方任淸銷假沈韻鏘辭赴蘇謁見撫憲從九吳維椿禀知派寍差委請補高淳廣東司巡檢陳昶成銷上元捕蝗差○初二日江寍府李廷簫署上元縣陶在銘署江寍縣藍采錦均禀知在龍王廟設八卦壇縣丞徐炳章由京來禀到文鄧琳銷上元捕蝻子差○初三日江寍縣藍禀知赴南鄕查蝻子知縣黄裳治銷水師學堂提調差主簿彭澤春禀知奉籌防局委都天廟砲臺稽查差督轅牌示諭兩淮試用鹽巡檢王修元於本月初五日來轅騐看蘇藩牌示部選永盈庫大使沈錫榮現以到省繳憑卽飭赴任○初四日知縣查宗仁由京引見回登瀛州兵船陳毓松拖木赴鎭江由鎭江赴滬○初五日請補贑榆縣陸秉森叩謝奉藩司飭知知縣朱公純自溧水捕蝗子回又葉元鋆叩謝奉籌防局委都天廟砲臺監工差周瑞麟禀知赴上元各鄕查騐捕蝗卽辭水師前營左領哨宫余萬興到投文騐看縣丞黄啓南辭解京餉進京鹽巡檢王修元世襲劉爾禄均奉示騐看典史何漢禀知督撲上元病淸郭城慈四鄕蝻子完竣銷差藩轅牌示江寍府秣陵司巡檢王明倫期滿遺缺查有道庫大使桂文翰署理 
[閩中人語]  
　　福州著名地棍福來顯羽黨甚多無惡不作人咸畏之如虎不敢一攖其鋒邇來上憲訪聞案積如山飭下拘拿懲辦數日前經局員飭勇弋獲立時押解入城○福州麗文坊張姓家有一雛婢梢頭　　未逗春光雙角簪花眉目如畫某日偶然出外至晚不歸主人四出偵尋杳無影響未知尚能珠還合浦否也○惡丐莫盛于閩中藉故逞刁無所不至豈果生性使然耶夫亦懶惰所致耳南大街某藥丸店擇吉某日開張突有丐子多人强行乞取不遂所欲則出磁片劃破皮肉肆意詐讹幸有某官呵殿而來見此情形飭送縣枷號示衆○出西關里許有西澗殿者里人崇奉五帝偶像卽土榖神也上月某日雇著名之三連升班登臺演戲攖挑色艶秀奪西山芍藥詞新歌傳南部一時紅男緑女結 
 
 

Page 3

 
 
隊來觀無不色舞眉飛嘆爲得未曾有旣而戈矛如雪金鼓喧天諸武伶裝束登塲各逞男兄好身手一伶失足墮下身受重傷氣息如絲奄奄待斃經諸伶舁之而入敷以刀圭未識能保全性命否而臺上則己鑼收鼓歇袍笏闌珊矣於是觀者乃興盡而返○划鰍砲臺幕友曹斗南以管帶戎煥林尅扣糧餉等情投督轅控訴希候帥諭令發交營務處訊斷 
[瀛客新談]  
　　陽歴六月二十一號日本樞密院顧問官西鄕伯從道品川子彌二郎具表辭職二十三日伊藤伯博文入覲天皇特問西鄕品川辭職之故是日由田中司法大臣奉旨免官所遺司法大臣缺著農商務大臣河野君敏鎌兼任○東京控訴院檢事法學士石渡君敏一游學德京見西人結姻之法先登各日報自誇財産之富學識之高以及年齒若何面貌若何如有願結朱陳者卽起而應之任憑選擇遂亦戲而效之登告白云不才薄具財産年富力强學識非凡容貌出衆欲妻我者速來申明云云一時懷春之女或寄小影或逹手函多至數十人俱願歡諧魚水石渡私喜諸女之中其計乃一一復書曰蒙憐不才直以芳情寄托感謝何如如能子某日在某公園咖啡館一晤芳容幸甚幸甚屇期石渡盛服而往胸懸黄薔微章于是諸閨秀咸懸薔微章以冀心心相印然皆蓬頭歴齒所見遠不逮所聞雖有女如雲竟無一人可以入選者至日暮惘然自失驅車而回○和田要太郎藏有古琴名曰新月琴心用銀製新月形中鏤玉兎因以得名其材係紫檀墨檀及他美木斵就嵌以金銀絲異常工緻當二百五十餘年前爲佐賀鍋候所藏後爲其女島原候數中物其外錦囊尚數十年前所製而色澤不變光彩煥然眞希世之寶也 
[拐逃被獲]  
　　趙陳氏之媳王氏去年被洋行出店阿生所誘匿跡鎭江趙陳氏東尋西訪蹤跡杳然前日行至八仙橋與阿生王氏相遇上前扭住送至該處巡防局局員以事關誘拐飭將原被送縣訊辮 
[縣案彚録]  
　　孀婦沈顧氏投上海縣控稱兒子沈吉雲不聽教誨求請究辦袁大令准詞飭提到案前日請帮審委員宋莘樂二尹研訊沈顧氏投案訴稱係本邑人今年七十歳現住縣西地方兒子吉雲於襁褓時失怙由小婦人撫養得以成人爲之授室不料吉雲不念鞠育之恩自今年正月起屢將小婦人辱駡並敢肆意毆打當飲食時竟將飯碗擲碎取筯折斷從前吉雲在外營生爲人尚好近來性情大變不顧家用將家中物件取出變賣應貼小婦人每月錢七百文亦靳而不與每日與流氓爲伍遇事生風迭肇禍端求大老爺將吉雲管押所中免致受累二尹提吉雲研詰供稱小的今年三十歳父親棄養後小的確由母親撫養成人向以描泥金爲事今春生意停歇以致失業無聊常住家中不敢違忤求請開恩沈顧氏又稱爾若不違忤今年春間我爲何至女兒家住居四十日二尹得供向沈顧氏一再開導謂本委如將爾子管押與爾仍無益處現在本委令吉雲於今日起痛改前非隨爾回家盡心侍奉不准違忤如敢仍蹈前轍准爾再來控告沈顧氏堅請重辦吉雲又稱小的以後决不敢違忤言畢向母叩頭不己二尹覩此情形復向該氏開導沈顧氏始首肯二尹著吉雲具結呈案交伊母領去○陳阿弟投縣呈稱係本邑人家住治下廿八保十一圖向以耕田度日有田一畝三分八厘八内有六分九厘四係小的向陳自珍租種今春小的將祖柩葬在自己田内自珍指爲葬在伊田内屢次向小的纒擾不得己求請提究袁大令准提到案前日請宋二尹集訊阿弟伸訴前情求恩訊斷地保金晉春禀稱阿弟將祖柩安葬小的己知之惟葬在誰人之田難以指實自珍供稱阿弟所葬之田實係小的之産冋論不理反被誣控二尹以兩造供詞各執著退去聽候查册再訊○陸周氏之子陸阿坤被張阿海毆傷阿坤投縣控告袁大令提訊之下判將張阿海懲責並令荷校一月發廿七鋪地方示衆阿坤送仁濟醫院療治此己詳登前報者也前日阿海枷期己滿由原差解案宋二尹升堂提訊原差禀稱小的至醫院傳阿坤到案不料阿坤自送去之後連日在醫院吵閙竟於某日乘間逃逸迄今不知去向張阿海供稱係寍波人向爲小本經紀不敢行兇二尹曰爾如不行兇阿坤之傷何來張俯首不答二尹曰姑念原告不到著從寛開枷交保 
[英界公堂瑣案]  
　　包探沈金隆禀稱小的見竊賊姚根和携帶質劵察知所質者皆金銀珠寶拘住盤問稱各贓在常熟縣鄕間蘇家尖糜姓家竊得質在縣城某當鋪共質四次今來上海祗剩金耳環一副銀頂針一枚銀針一枝銀鑲籐臂釧一枚布衣二件今特送案請究姚供稱小的係常熟人年二十七歳向習木工糜姓家在常熟東門外十餘里蘇家尖小的屢往做工得以熟悉門徑乘閭行竊死罪難辭求賜恩寛終身戴德蔡太守飭交沈探帶回捕房俟函致常熟縣傳失主到來質訊核斷○英國傳教士某姓失去金對時表一枚疑係傭人所竊因向捕房聲訴捕頭令包探秦少卿拘拿傭人陸增新朱品山解送至案蔡太守庭訊之下堅不肯招遂飭秦探往查贓物禀候覆訊此己列入報章矣昨日秦探禀稱小的奉大老爺諭令細查並無贓據今先解請發落容再細查至所失之表原值洋銀五十元陸朱同供稱小的等實不知主人如何失表尚求大老爺昭雪賊名蔡太守著覓人保出須保洋銀五十元○蘇鮑氏訴稱小婦人原籍寗波丈夫在治下當木工小婦人傭於某龜娼院與陳阿生相識曾經暗地往來昨日遇諸中途竟硬借洋銀五元小婦人不遂所求致被毆傷右目等處流血滿身不得己指交巡捕解送案下請懲陳供稱小的原籍福建自幼在寗波向來也當木工蘇鮑氏原係淫娼去年下體染患毒瘡由小的代爲延醫敷治費去洋銀十餘元現在小的落魄此閒向借一二元不料伊竟無端辱駡故與互毆如今叩乞施恩免予懲辦蔡太守飭押候蘇鮑氏赴某醫院醫痊以便覆訊核辦○沈寶卿訴稱昨日閒暇無事偶至治下四馬路五層樓啜茗將官紗長衫脫下一眨眼卽被綹手金雲甫竊取追獲人贓交某號巡街捕解送案下金供稱小的係蘇州人淸白良民從不作賊衣服在地下拾起如今願回原籍籲恩免辦感戴弗諠蔡太守飭差役押送蘇州航船勒令回籍贓給沈領去○王長生訴稱小的係本地人曾持洋銀一元往某處兌換中途被陸福生推跌致將洋銀失落適有巡捕到來拘陸送案陸供稱小的係崇明縣屬大沙人向操梓人業削木引繩之暇從不爲非見王混兌僞洋銀故與取笑雖曾推跌並不知其失落洋銀蔡太守謂此案情有可疑判罰陸洋銀一元餘免置議○包探店寶榮稟稱戴炳泉竊取耶松船廠之鐵經小的解奉大老爺訊押現復查明有徐錦松者與之串竊是以拘拿送案徐供稱小的係本邑人當時實由戴竊小的惟助其携取而己如今戴己懲辦小的尚乞施恩戴供稱耶松船廠之贓實由小的與徐同竊蔡太守判令將徐管押十日戴仍照原斷管押○包探店寶榮禀稱狎客岳寶卷佯與烟娼王吳氏繾綣某晚同尋香夢及淸曉娼尚倦眼麻茶岳乘間捋取臂上銀釧懷之而出向某押店質錢押店夥告以銀色太低遂與爭執小的拘至捕房盤問岳直認前情因傳烟娼送案請訊王吳氏供稱小婦人家居江北現在治下賣娼是晚留岳共度良宵錯認其爲大老官不料竟包藏禍心竊取臂釧今旣破獲求准領贓岳供稱小的係寍波人與此娼素有往來向借手釧並非行竊尚乞施恩且住宿時己給洋銀一元二角蔡太守判令笞臀一百板贓給該娼領去○二百四十八號巡捕禀稱昨日小的奉捕頭之令出外巡邏見楊榮卿乘馬飛馳有違禁令是以拘拿送案請卽罰鍰楊洪稱小的係寍波人性喜馳馬偶出遊玩無知悮犯叩乞從寛以後自當謹愼小心不敢揚鞭飛駛矣蔡太守判罰洋銀二元充某處西醫院經費　焉錦棠訴稱竊賊桑芝來掩入家中竊去綢馬褂一領布衫褲一套查獲人贓交捕送案桑供稱小的係紹興人偶然技癢竊得些微此後當痛改前非學作好人家子弟矣蔡太守判令管押一月贓給馬領 
[法界公堂瑣案]  
　　褚玉齋訴稱四月十七日至治下寶新里訪友突有友之屋主某鞔工糾同無賴龔阿和等數人藉端勒索攫去眼鏡一副洋銀三元事後屢次央人向說伊等置若罔聞不得己投案控告乞儆兇頑包探王榮培禀稱奉諭將龔拿獲尚有羽黨己泅水脫逃祇將攫取眼鏡人之弟韓金寶及鞔工之妻邵林氏鄰婦張金氏拘解來案葛同轉訊問之餘邵林氏供稱丈夫所爲之事小婦人不得而知丈夫己於四 
 
 

Page 4

 
 
月廿六日因病去世矣同轉著交保出外龔韓押交攫取眼鏡之人到案核辦張金氏無干省釋○前者合大衣莊夥陳茂卿控章瑞卿擔保陸英伯賒欠衣服洋銀一百九十六元逃往蘇州一切情形己登報簡昨日陳章同投案下訴稱小的等至蘇尋訪英伯竟爾逃匿不見惟可陸金章處查到原衣所押之質票及船票等物今將金章送案務請究追葛同轉問英伯賒衣時可由金章經手章稱英伯與娼婦王素查情投意合己有多年金章卽此娼之胞弟賒衣時由金章持英伯所繕字條取去旣而英伯匿跡此娼家内閱日令金章保護回蘇金章供稱小的確偕英伯回蘇州及陳章來蘇英伯己不在家遂將小的勒住旋因英伯之母出爲料理言明與小的各措還洋銀五十元以了此事小的一時無從措辦不得己隨之來滬旣到陳章竟不允前議又將小的扭送來案同轉著押候人銀兩保章稱英伯有鋪蓋行李寄存英界席炳文所開級陞棧内同轉令包探吊到再行核奪周雲訴稱家有棉被一條被柏七竊去人贓並獲送案請懲葛同轉向柏詰究柏供稱小的素來安分不敢爲非兹隨母舅來申橋居寶善街瑞興小客寓大老爺若不信請傳訊母舅所帶家丁曾德和可也同轉著押候查明再核○積竊吳少堂劉德貴又經獲送請懲葛同轉著解送上海縣遞回江西原籍○積竊孫相公枷期己滿葛同轉著當堂開釋飭句探押送上船自行回籍嘗聞門斗呼秀才爲相公孫旣爲妙手空空兒何竟竊效秀才之名號耶嘻○德元麫館主張錫文訴稱光緒十五年金德興客棧主金裕卿金年春合做碼頭生意由小的代作保人與某錢莊來往至去年停止結欠銀五百七十五兩七錢九分四釐延久不還請提追繳葛同轉准詞傳裕卿質訊裕卿供稱往來時言明錢串九五每百文祗加小錢五文及往來日久虧串更巨小錢更多前後共用錢二萬千結算之餘受虧不少且往來摺據皆結成銀兩並不合洋銀之數同轉問張是否張答稱裕卿亦開錢店來往之錢先後一律並不參差實由金自備小錢陸續攙和耳同轉著將裕卿交人保出各邀公正人理明帳目限五日内禀覆○車主周阿林訴稱車夫姜榮生租賃小的之車積欠賃資向索不還反敢行兇肆擊二十四號華捕前來解勸復將華捕之手咬傷某氏婦投案訴稱姜借住小婦人家素來誠實求卽開釋免受狴犴之災葛同轉著管押兩日以儆兇殘　包探郁庭湘禀稱和成祥竹布棧中人將碎瓦堆積馬路中東洋車行至此間往往翻倒某號巡捕喝令移去置若罔聞　頭因飭小的偕往知照伊等竟敢行兇故將執事人吳祥渭送案請究吳供稱巡捕令將碎瓦移開其時適棧内無人故未移去不敢兇横請大老爺飭查可也葛同轉判罰洋銀四元吳遵斷繳呈而去○某甲具詞訴稱上月十九日至治下徐春生洋貨店中購物遺下手巾包内有洋銀二十餘元轉瞬間向之索取卽被店夥吞没務請提追葛同轉立出信票將店夥徐德生提案訊究徐供稱甲來購物問知姓王去後復來買去洋傘兩頂并稱失去洋銀然店中素來規矩森嚴斷無吞没之事同轉揮令退去待原告到來質訊○昇平里收租人錢寶臣訴稱房客楊茂茂積欠房租洋銀十四元星夜捲沈送案請究楊倩友人李云生代繳洋銀四元供稱求准將楊保出措借照償葛同轉謂本委知楊身畔尚有泮銀兩元四角連所繳四元尚欠八元六角限五日内一併理楚旋有余和源南貨店主持保單具保楊遂得以釋出○包探郁庭湘禀稱前晚有客跮踱途中被小竊搶去眼鏡及扇旋見小東門外扛夫姚長長待眼鏡赴某押店質錢查問支吾拘案請究姚供稱前日淸晨小的行經永安街同安里在地下拾得眼鏡小的素來誠實去年十月有輪船客失去衣箱由小的挑入捕房纎毫不失乞恩鑒察免受寃誣包探王榮培禀稱姚身畔搜出押票兩紙閱知所質均婦女首飾不知從何處得來葛同轉著押候查明再核○通事稱魚販陳靑發屢次行兇今又向某魚行强賒不遂所求恣情胡閙葛同轉研訊之下陳不認行兇遂卽釋去○包探　　榮禀稱前晚賊犯韋安生潛入某圇船竊取客人衣服當塲拘獲解送捕房管押今原贓己由失主領去捕頭將韋送案請懲韋供稱小的有叔父劉阿裕現在治下開劉永昌零剪店小的不敢犯竊實被誣栽葛同轉著押候查明再核嘗聞有父子異姓者一時傳爲笑談今韋叔姓劉則又叔姪不同姓矣滬上眞無奇不有哉哈哈○通事又稱無賴張小弟搶取某車夫錢二百文是以扭送來案張供般霑的向在城中王義隆帳簿鋪爲夥前日偶至護城河畔納凉見諸乞丐向車夫搶錢巡捕皂白不分悮將小的送案葛同轉著押候向左近協成祥烟館問明再行核奪○積竊王德裕由英公堂移送歸案己詳昨日報章葛同轉訊問之餘供稱小的生有二子長者名桂春幼者名扣子起案之竹布洋傘永烟袋銅盆均　自蘇州及上海各租界内現己自知改悔乞賜鴻恩同轉著押候質訊核辦○上月十六日隆記土行夥張文卿控蕭錦昌欠土價銀四十一兩六錢二分葛同轉提訊之餘蕭直認不諱旣而陸續繳到洋銀三十一元張一再請追同轉著保人追取旋由保人代繳洋銀二十六元叩求銷案昨　原被告同投案下候示同轉諭令張將洋銀具領○解文林之女涇蟻媒董春山吳益山串賣與紀陳氏得受身價洋銀二十三元五角嗣經告發葛同轉提案訊辦著董繳出洋銀一切細情屢登前報昨晨董倩友人張榮福投案代繳洋銀二十三元籲求銷案同轉准之諭令董具保出外帮解將女追還違千提究○日前許德成因欠房租被屋主所控昨日繳到洋銀十四元四角葛同轉如數給收租人張高翼具領 
[福禄隨之]  
　　數日前接無名氏手函云揚州甘泉縣屬邵伯鎭嚴杏江封翁名兆科開設泰豐布號恒豐米行家道殷實樂善好施有以急難相求者必多方周濟人咸稱之鎭有劉國恩開同昌錢鋪因虧空閉歇欠嚴數甚鉅並未迫索更有欠皮貨客二百金勢難延緩劉無以應又無面目見人擬夫婦同死嚴君聞之夜半急往解救復撥欵代償劉姓一家性命得以保全皆嚴君力也今其子巖振勳於己丑恩科秋闈高捷修德獲報絲毫不爽太上所謂善人人皆敬之天道佑之洵不誣也 
[招領屍棺]  
　　昨接同仁輔元堂來函云本月十三日巡船在金利源碼頭撈得男浮屍一具年約二十外身穿白洋布單領衣藍布褲子藍棉紗織褲帶白短襪元縀雙樑剌花鞋前後皮包兩根頭黑蔴線當經本堂殮埋義塚如有親族卽來同仁輔元堂認領可也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
G> 
[英八月票出售]  
今售英八月呂宋票定拆公道兼兌紅票格外克巳零沽雙張十二元單張四開照算分條七角華閏月十二日開彩凡蒙函購原班回件此佈老廣豐新廣豐萬福來萬寳來萬福來新行仝啓 
[分條七角]  
鴻福來紅票現兑 
英八月呂宋票出售雙張十二元零躉拆兌劃一公道函購立奉上海四馬路 
[白帶靈丹]  
余婦久患白帶巳有年餘聞上洋盆湯衖内壽榮齋加料白帶丸甚靈往購二盒需洋一元分六日食之果然痊愈故登報以鳴謝鄞縣嚴小寳拜 
[浙定世醫張鎔堂啓]  
單日在仁濟善堂施醫局看症凡親友欲求方或延請者竟請枉顧堂中雙日僞在四馬路極東永康里候敎 
[鴻毛坭出售]  
啓者本行今有新到靑洲鴻毛坭有限公司之施門釘坭出售價格外公道各寳號合意者請至寫字房面議瑞記洋行告白 
[號房召租]  
石路南懐仁里計有三間兩廂石庫門兩所卽陳篤卿向居之屋後連餘地晒臺井灶俱全如合意者或統租或分租均可祈向陸裕昌領看可也 
[急救吞生鴉片]  
解藥諸公廣傳用柿漆半碗開水半碗冷服不吐不瀉立愈三馬路孫九江方脈兒科解藥送醫寓大家有呂票行 
[生太洋貨號]  
真不二價 
本號開設上洋英大馬路中市朝南門面自運鏡面哈喇各色大呢羽毛嗶嘰花素羽綢回絨咈布等貨一應俱全如蒙賜顧童叟無欺先行交易擇吉開張此佈 
[上海盆湯弄壽榮齋]  
三日退汗斑藥 
凡人皮面所生汗斑大不雅觀用此藥擦數次三日退淸永水再發每盒五角欲廣流傳减價七折 
[招租]  
今有吳淞路洋房一所如開京貨鋪及外國成衣店甚爲合式卽現在所開西國酒店底子倘做棧房上下水日及便如貴客稍欲改裝亦可并又中國市樓房數間倘合意者請至本公司面議租金格外公道業廣公司啓 
[輪電兩局謹啓]  
輪電兩局開辦巳久均資熟手凡官氣書生氣皆不相宜近來官塲候補候選人員及讀舊士子各持薦函來者紛紛每月必數十人坐守數月徒縻川費卽各人酌送數金亦不敷資斧大非愛人以德之道特此告白幸勿自悞 
[遺失派士]  
今遺失禪臣行舊鐵鍊派士八百四十担於英一千八百九十一年六月廿三號阿託拿輪進口第三萬五千六百七十四號報單三十九號巳向禪臣與海關說明作廢 
[廣東種德園馳名蠟丸號]  
廣東種德園調經種子丸 
但凡種子之法先於調經血脈旣和身體亦無百病婦人月經不調或前或後或經將來而腹先痛或來後小肚瘌痛或寒或熱以至血錯經亂或見血山崩漏白淫白帶閉經不通皆血脉之不和遂乘各症矣本園家傳秘方叅訂君臣上藥專治一切等症及治胎前産後百病諸般虚損凡服此丸培元養血六脈調和有病除病月經無不依期子宫潔凈而不冷可一舉卽能受孕百發百中誠爲調經種子第一靈丹也服法另有仿單詳明○小丸每兩洋二角○老鋪在省城大新街開張○分號上海五馬路順全隆洋行帳房内發售遠處寄購原班回件 
[告白]  
竊鍾源自嗣父九峰於前年九月棄養後所有申地與人銀錢往來交涉今鍾源奉祖母之命帶同舊夥金松雲來申邀請先公輩正世交帮同料理一槪了結淸楚並無絲毫遺漏自此之後申地凈存父遺住屋一所坐落大東門外郎家橋派又贛字沙船金聚太金義太兩艘均鍾源親自管理鍾源年幼讀書靑口申地並不開張事業嗣父在日亦無與人夥股生理嗣後倘有親族人等私自冐名與人往來無論何項交易槪與鍾源不涉爲此預白以便周知歙縣傅鍾源謹白 
[心氣痛老病除根叩謝]  
家慈素患心氣痛病發時飲食不下嘔吐不止廿餘年來醫治罔效今購上洋四知寳堂立止心胃氣痛散兩瓶計洋二元服藥後病除根今遵母命登報揚名漢口鎭永和號徐秋泉白 
[房東聲明]  
英大馬路三元同慶樓後面一新園浴堂因前股東乏人經理不欲開張今憑股東張倍卿翁說合將堂内一應生財傢伙裝修等盤頂與本帳房管業該價當時一併付淸内有張梅生名下尙少合同一紙計四股據云年久遺失現由伊子錫褀出立遺失據日後檢出作爲廢紙今於四月起所有浴堂屋併一應生財裝修等另租與吳金發開張另加洪記以一年爲期滿另議特此佈聞房主金松記啓 
[荷蘭水告白]  
啓者本行開設在寗波路第七百八十二八十三號門牌專門製造上等荷蘭水發客今夏又添機器加工製造比前格外鮮美賜顧者甜水每打三角五分淡水每打三角躉買格外公道此佈梳發洋行啓 
[上海同文書局告白]  
南海康長素先生所箸新學僞經考十四卷在本局發售此書考得費易毛詩古文尙書周禮左傳爾雅說文皆是僞書爲二千年未闢之學海内爭先快覩者也初印白紙精本收回紙墨工價銀二兩 
[倫敦及蘭格西亞保險公司]  
啓者本行經理保險公司所有房屋貨物棧房一切均可代保價與别家格外公道貴客欲保請到本帳房面議老太古帳房啓 
[驅邪玉樞寳卷]  
新出雷經上繪聖像靈符并錄眞言能辟邪驅瘟應騐如神今用縮板印成小本便於藏帶每部止取工本洋一角百部八折鴻寳齋代售 
[上洋新開]  
復源恒洋貨布號 
本號開設小東門外大街自之大呢羽毛嗶嘰花素羅絨咈布名機布疋斗紋　料各色俱全承蒙賜顧格外克巳先行交易擇吉開張　 
[存心堂秘製戒烟丸]  
本堂向在上海虹口開張專售秘製戒烟丸今因遷移英大馬路盆湯衖中市新增各種花露藥酒虔修丸散膏丹兼售塘棲痧藥貨眞價實各色細價另有仿單批發格外克巳倘蒙賜顧認明本堂和合記號庶不致悞如遠省函購原班回件恐外埠未及週知特登報章 
[源和洋行]  
本行主人蜜四懇執事多年今在英大馬路第三十四號門牌開設自運各種頂上洋酒並火酒等物賜顧者貨高價亷躉售格外公道准於西歴七月一號開張 
[牙醫生]  
僕遍游各洲專習牙科一門無論男婦老少之牙齒缺者鑲之脫者嵌之全落者全安之一經鑲嵌全安之後飲食言語毫無苦處且如天生一樣至於各種齒牙之病無不應手奏效今設治塲於四馬路第十七號洋房倘蒙仕商賜顧者請移玉面議爲荷日本高梅雄白 
[出售或召租]  
啓者今有値錢產業一處坐落四馬路及山東路東北角或出售或租與别人欲知詳細情形者請至英大馬路三十二號門牌謙和洋行面議可也此佈 
[六月十四日錢洋並匯銀票行情列左]  
新匯劃收市七錢四分二六二五銀拆一錢洋找頭七錢四分三錢找頭一千文市錢一百四十一千文卡錢一百四十千文衣牌一千零七十文銀行電匯銀票三先令十一辨士銀行現銀票三先令十一辨士二五銀行三十天期票三先令十一辨士三八銀行四個月期票三先令十一辨士五八 
[六月十三日上海各絲市行情列左]  
瑞記行○
鴛鴦頭七十包二百八十兩○新時昌行○金麒麟五十包二百九十五兩○又金象廿五包三百廿五兩○又金獅五十包三百零五兩○又吉豐三十包三百廿五兩○又祥豐五十包三百零五兩○又雪豐十包三百廿五兩○又春令十包三百廿五兩○又單蝶十包三百七十五兩○又雙蝶十包二百五十五兩○又綠鶴十包二百七十五日○又綠鶴三號十包二百五十五兩○公和行○金獅三十包三百零五兩○又祥豐三十包三百零五兩○法昌行○祥豐十包三百零五兩○又祥豐十包三百零五兩○八巴行○河濟十包二百十兩○祥茂行○河濟八包二百十兩○公平行○綿州十五包二百三十七兩五○延昌行○翠麒麟廿包二百七十兩○杭　飛廿包二百八十兩○義源行○成太錦綸三十五包三百三十兩 
[六月十四日進口船禮拜四]  
長安輪船由長江廣豐行大通又由長江太古公司拱北　又由汕頭招商局海定又由牛莊招商局豐順又由天津招商局江天又由寗波招商局羅希剌又由香港英公司大達那司又由香港老太古 
[十五日出口船禮拜五]  
科被麥魯輪船早九點十分開往東洋釜山仁日本川烟台牛莊仁山琿春等埠公司拱北又晚往汕頭厦門招商局大通輪船晚往長江太古公司桂陽又晚往厦門汕頭太古公司豐順輪船晚往天津招商局海定輪船晚往牛莊招商局北京又下午往寗波太古公司長安又晚往長江廣豐行益生又往福州怡和行太生又晚往汕頭香港省城怡和行北直利又晚往天津怡和行大沽又晚往烟台牛莊怡和行廣利又晚往香港省城招商局持萊華地又晚往香港法公司 
[十六日出口船禮拜六]  
江天輪船下午往寗波普陀招商局新裕又晚往天津招商局元和又晚往長江怡和行萃利又晚往長江麥邊行升濟木輪下午二點鐘往蘇州利濟局 
[十八日出口船禮拜一]  
江永輪船晚往長江招商局 
[廿五日出口船禮拜一]  
衣助替禮又晚往香港新加坡庇能老沙遜行 
 
 

Page 9

 
 
[浙省官報]  
　　五月二十日學臺陳拜會代理湖州府張候補府藩祖頤俱禀見常　禀安謝步候推同知　　　　知　　　　　公幹大　縣趙登詒禀知臬司委紹郡發番差禀見馮炳奎禀銷催寍天仙地丁差請感冐假三天卽用　胡裔麟候補縣也滿俱禀知奉催解大平任内交案銀兩本日己續解四百兩府經歴鄭藩禀知臬司委艮山門稽查差叩謝未入流梁見　　知本日　辦藩署　訟差二十一日嘉湖道宗銷假進見候補府葛利賓禀知本日接辦艮山門絲揚差准補上虞縣儲家藻禀知藩司飭知准補叩謝止任桐廬縣王纘勳禀知交案銀兩遵限歸數解淸大挑縣鄭遇夔禀銷永武浦三縣地丁差禀知藩司委覆催温州衞欠欵差叩見候補縣金廷楝禀知臬司委赴安吉會審案件禀見叩辭蔡錫候臨　釐局專丁來省禀奉釐捐局委留辦半年叩謝候補府照磨李兆能由京騐看　省禀到縣丞周培禀知本日武林門外保甲差 
[壬辰年三月初一起至四月底止第六十九期至七十一四期戒烟名單]  
　　府三年四十歳廣東省香山縣人現住虹口人現住虹口向業荼葉上癮二十年每日吃烟二錢作三次吃保人虹口沈大豐○徐犯初年三十五歳本縣人向　錢莊現生新閘上癮八年每日吃烟三錢作二次吃保人海昌輪船○王仁卿年四十歳廣東南雄州人現住虹口向作薙材生意上癮七年每　吃烟二錢作二次吃保人英大馬　　抬心○郭玉山年廿歳江蘇省鎭江府人現住四馬　向作輪船生意上癮五年每日吃烟二錢作二次吃保人海晶輪船○黄心泉年三十六歳蘇州府吳縣人現住　界雲里向來遊幕上癮五　每日吃烟二錢五分作三次吃保人四海昇平樓○　阿祥年　歳浙江紹興府人現住陳家木　向作銅匠爲　上癮八年每目吃烟一錢五分作三次吃　人墨林齋圖書店○賈補夫年三十八歳陳江府丹陽縣人現住三馬路向作布　上癮三年每日吃烟三錢作三次咆保人四馬路後底楨祥泰○徐愼之年三十九歳揚州府甘　縣人現住四馬路向作扇業上癮十二年每日吃烟四錢作三次吃保人永奏錢莊○周金泉年三十六歳鎭江府丹徒縣現住三馬路向作輪船生意上癮十年每日吃烟三錢作三次吃　人張文卿○龔錦雲年三十歳江南海門人現住三馬　新和里向作布業上癮五年每日吃烟三錢作二次吃保人　也洋行○余慶年四十歳廣東香山縣人現住虹口靑雲里向業洋務生意上癮六年每日吃烟二錢作二次吃保人亦沈大豐○魏益生年三十八歳浙江紹興府人現住泥城橋向業洋　生憲上癮七年每日吃烟二錢作二次保人恆泰琴記行○姚春甫年五十一歳蘇州府吳縣人現住新　就作羽士上癮七年每日吃烟三錢作二次吃保人丹鳳道院○邱少梅年四十歳廣東廣肇慶府人現住五馬路　作烟店生意上癮十年每日吃烟二錢作二次吃保人廣怡心○陳金和年三十五歳江蘇無錫縣人現住滿庭芳向作飯業上癮十一年每日吃烟二錢作三次吃保人上興　飲店○黄幼喬年二十三歳蘇州府元和縣人現住平和里向作書坊生意上癮五年每日吃烟　錢五分作三次吃保人石路口野莩　此稿未完 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年六月初五日京報全録]  
　　宫門抄○諭旨二道録前○發抄硃批五道○　諫優等奏坊宫獲盜田力請送部引見候旨録用摺○陜督楊奏諭旌卹摺○湘撫張奏查閱省標各營春　完凌摺○陜督楊奏揀貢請補知州指○皖撫沈奏無湖新兩徵收洋　　鈔等　銀數摺○又奏飭道員赴任片○六月初五日禮部宗人府欽天監侍衞處值日禮部引見二名宗人府十四名太常寺十名○啓俣承候麟書各假滿請安○洪鈞四伊子以外用謝恩○明志謝侍衞班領恩○浙江知府林樹滋謝恩○隆恩由口外暢奠回京請安○補用知府周福昌謝恩○松安請假二十日○佛佑請　十日○英年續假五日○文璧續假十日○禮部奏　稽　中左門派出秀吉○倉塲奏漕船五日回空○端聨遞逝摺○召見軍機崑岡錢應漙林樹滋○發抄福潤奏請以陳　　　登榮水師協　將奉硃批兵　　奏欽此○又江浙　省海連漕船二次在東放洋曰期奉硃批戶部知道欽此○又新授　　曹濟道姚協賛赴任奉硃批知道了欽此○又江北漕船出方各員請奬奉硃批該部議奏單併發欽此○胡燏棻奏到任接　　篆且期奉硃批知道了欽此○○巡　北城工科給事中臣慶綿等跪奏爲坊官歴獲巨盗異常出力援案奏請送部引見候旨録用恭摺仰祈　鑒竊五城地面人烟稠密良莠難齊奸宄易於溷跡非認眞緝捕不足以安良善其有緝捕勤能之員自　優加奬叙北城揀發　指揮邵虎文前經會同左營先後拿獲斬梟盜犯靳來存等九名一案訊明擬結出力人員准其擇保臣等於本年三月初二日遵保此案獲　官紳摺内聲明另行奏請奬叙在案該員會任實缺歴充練勇局坐辦講求利弊措置裕如凡有交辦事　無不實力奉行拿獲銘榘之案皆山該　購覓眼線訪查證　俾得按法懲治從此匪徒咸知歛跡地方賴以安謐前任西城問指揮田實榮前任東城副指揮陳　森均　俸滿推升知縣在任時留心吏治辦事奮勉於捕務最爲勤能會會各營汛拿獲迭次　刦自要巨犯董二李三等九名　刑部審訊公别斬决果示等因奏准奬敘由西城南城主稿會同奏保以直隸州知州开用旋經部議另核給奬該員等雖己離任而勞績在前似未　令其湮　臣等查以上三員富差有年辦事實心緝捕勤幹均屬五城之中不可多得之員　該員等升銜己無可再加擬保升階又復格於例章僅子優敘而賞不償勞實不足以昭激勸而勵將來伏查上年十一月初二日西城御史具奏前任副指揮　　成等因獲盜山方己蒙恩准送部帶領引見經吏部於本年三月初二日帶領引見欽奉諭旨前任西城　指揮直隸候補知縣孫德成者以知縣卽補欽此欽遵仰見　聖明洞鑒有勞必録今該三員事同一律歴次獲盗多　末　奬叙未免向隅合無作懇天　俯准將六品銜揀發北城副指揮邵虎文五品銜分發江蘇補用知縣男寶榮五品銜山東補用知縣陳禮森送部帶領引見候旨録甫抑或優加奬　　爲緝捕動能者勸出自逾格鴻施臣等爲鼓勵人材整飭捕務起見是否有富伏乞皇上聖鑒訉示再此摺係北城主稿會同東南西三城辦理合併聲明謹奏奉旨邵虎文等均著交吏部帶領引見欽此○○太子少保頭品　戴陜甘總督臣楊昌濬　　奏爲查明續報積勞病故因公溺斃及城陷陣亡同時殉難各員弁男婦入等案作第二十一次懇請　　卹恭摺仰祈聖鑒事竊查甘肅軍興以來所有陣　傷亡員弁節經分列二十次彚奏在案兹據甘肅藩司續行查明前在甘肅剿賊出力　勞病故提督鄧少雲李廣珍周煥文蕭玉元總兵王開琳夏奉朝並田公溺斃都司蕭德華及同治四年肅州城陷陣亡與史沈楷被害文童沈榕伊母徐氏女嘉姑婢鴻廬同治三年階州城陷陣亡廪生鐔配義鐔實鋒附生鐔實　等十五員名口造具死事賓跡淸册詳請其　奏前來巨查該故員弁及勇婦人等或經鋒銅之餘生勤軍事而終於戎幄或冐波濤之奇險捧羽檄而没於洪流或以末　書星甘心赴義或以女流付婢殞　完員均　忠烈可嘉先宜上繼　旌卹除將淸册分送祗兵二部外合　仰懇天恩飭部照例分别議卹以慰幽魂謹繕摺其奏伏乞皇上聖鑒訓示謹奏奉硃批鄧少雲等均著交部分别庭卹欽此　○○頭品損戴湖南巡撫臣張煦　奏爲查閱省標各營春操完竣恭摺仰祈聖鑒事　照湖南省城額設撫標左右二營及長沙協營等官兵共計一千五百三十八員名平時由該營將備督率操練每年冬春由臣合操一次以課勤　本年春操届期臣於四月二十一二等日　集三營官兵練軍並駐防省城之撫標　軍備復營及親軍衞隊　至校塲逐一認眞校閱先令合演三十八卦夾牌等陣式次閱馬步弓箭成洋槍馬槍抬砲籐脾刀矛雜技均尚步伐整齊進止有節合計有兵勇了槍炮中靶在七成以上弓箭中的在八成以上刀矛擊剌及籐牌起伏馬上雜技均尚敏捷如法查騐軍發馬匹亦皆堅實　壯兵勇足額尚無老弱充數各營將　訓練尚屬認眞臣閱看後將材技出衆宫兵優加奬賞用示鼓勵間有弓馬稍弱技藝較生者分别勒限學習俟限滿再行定期覆閱並飭訪蔣備等常川加意訓緣務期精益求精一兵得二兵之用其餘省外各營臣於公牘往來曁接見各將領時嚴飭認眞　防毋許疏懈以期仰副　朝廷整飭戎行之　意所有臣閱春省標三營官兵及練軍防衞各營春操情形謹恭摺其奏伏乞皇上聖鑒謹奏奉硃批知道了欽此○○太子少保頭品頂戴陜甘總督臣楊昌濬跪　奏爲揀員請補直隸州知州員缺以裨地方恭摺仰祈聖鑒事竊據甘肅藩臬兩旬詳稱階州直隸州知州區望濂開缺以間缺知縣降補業己奉准部覆例應揀員請補查定例道府以至未入流毋論何項到班先用鄭工新班遇缺先二人海防新班先一人如無人用鄭工新班遇缺先人員抵補至第四缺海防卽海防先分班輪用一人第一輪用海防卽人員第二輪用海防先人員海防先無人仍用海防卽人員海防卽無人用舊例銀捐遇缺先人員如無人用舊例銀捐遇缺人員再無人過班卽接用各項輪用班次一人以五缺爲一週又道府同知直隸州通判丁憂　養廻避撤回改教叅革降補所遺選缺先儘正途出身分發人員酌補如無人始准以各項候補班前酌補又道府直隸州知州府屬知州四項酌補候補候補班前時先儘科甲出身人員如不合例或人地不宜應令聲明方准以别項發補人員請補等語今階州直隷州知州一缺甘省自奉到停止變通章程後係第一次出缺該司等查　省現無應補之鄭工新班遇缺先海防新班先海防卽海防先舊例銀稽遇缺先舊例遇缺人員按班推逄應用正途勞績候補人員惟查有止途勞續候補班前先補用直隸州知州朱宗祥年五十六歳浙江秀水縣舉人光緒六年大挑一等以知縣用簽分甘肅親老告近改掣江四守候咨　於堵築直隸東明　河南　漫口案内出力保以本班先補用嗣丁憂服滿起復例應赴甘候補奉派出洋駐德充叅贊官差滿保以直隸州知州仍留原省　候補班前先補用並加知府銜赴部引見領照赴甘光緒十五年三月十六日到省試看年滿甄别留省補用嗣因在洋派辦致遠等鐵甲快船工程出力保俟補缺後以知府用該司等查該員朱宗祥智識宏通有爲有守以之請補階州直隸州知州員缺與例相得實堪勝任會詳請奏前來臣查朱宗祥補授階州直隸州知州實於地方有裨如蒙兪允銜缺相當毋庸送部引實該員並無叅罰案件謹恭摺具陳伏乞皇上聖鑒訓示謹奏奉硃批吏部議奏欽此○○頭品頂戴安徽巡撫臣沈秉成跪奏爲蕪湖新　第一百二十六結徵收洋稅船鈔等項銀數開單奏報恭摺仰　　　鑒事竊照安徽蕪湖添開通商口岸應照成案將所徵正半各稅按三個月奏報一次前己遵照自光緒三年二月十八日開辦第六十七結起至十七年十二月初一日第一百二十五結止均經按結奏報在案茲據督理蕪湖新關徽寗池太廣道楊儒詳稱蕪湖新　自光緒十七年十二月初二日起至十八年三月初四日止第一百二十六結期滿所有本結徵收各國商　及華商船雙止半子口各　稅　銀兩曁遵章支提出使等欵經費辦公薪水各項銀兩並實存數目分别四柱開挖造册　送前來臣覆核無異除册分送總理各國事　衙門曁戶部科查照外謹　淸單會同南洋入臣兩江總督臣劉坤一恭摺具陳伏乞一　上聖鑒謹奏奉硃批該衙門知道單併發欽此○○沈秉成片再新授鳳頴六泗道雙福現己到皖應卽飭赴新任並飭署　頴道丁峻於交卸後仍回安廬道本任以重職守除分檄飭遵外謹會同兩江總督臣劉坤一附片具陳伏乞聖鑒謹奏奉硃批吏部知道欽此 
 
 

Page 13

 
 
[光緒十八年六月初六日京報全録]  
　　宫門抄○發抄硃批四道○閩督卞奏歴陳病狀懇恩開缺摺○陜督楊奏縣丞無力赴引願就本班請飭部註銷更册片○將軍豐等奏江寗駐防兵未足額擬請先補馬半二百名摺○江督劉等奏揀員請補江南鹽巡道缺摺○新撫陶奏庫車廳屬草湖羊稅擬請停收摺○六月初六日兵部太常寺太僕寺廂黄旗值日無引見○繼公施候各假滿請安○榮公因伊子補佐領謝恩○湖北總兵何長請到京請安○高山續假十日○容山請假十日○召見軍機何長淸洪鈞徐樹銘○發抄崧蕃奏永隆縣屬管團寨民失火敖賑奉硃批知道了卽著飭屬妥爲撫卹毋任災黎失所欽此○又毘連廣西縣屬匪行滋事派委防堵奉硃批知道了欽此○奎煥奏　閱前藏漢蕃官兵春　情形奉硃批知道了欽此○又番匪四朗巴結等紏竊刦殺一家四命審明正法奉硃批該衙門知道欽此○○頭品頂戴閩浙總督臣卞寶第跪奏爲瀝陳病狀仍懇天恩俯准開　恭摺仰祈聖鑒事竊臣以年衰病重於本年二月奏懇開缺回籍就鹥三月初十日奉到硃批著賞假一個月毋庸開缺欽此當卽繕摺恭謝天恩交兩江督臣劉坤一代爲呈遞現時假期又滿虚羸益甚溯臣自上年六月患病迄今未痊十月武闈冐風喘嗽接閱冬操並往來船廠　寒增劇臘中喘嗽不止悮服温燥峻厲之劑傷氣傷脾以　危殆歳杪雖有轉機無如虧耗甚易補益甚難况在衰年調治尤難見效是以疏懇開缺回籍就醫力疾登程表虚易受風寒途中復病抵里後親友問病者接踵而來酬答紛紜口乾舌燥面紅氣促將有敗脫之象訪得鎭江曹雨金杭州高雨皆素精　理者時在揚城急延診視據稱六脉均極虚弱肺脉時且歇至上焦炎盛難用補劑心氣虚損肝陽上越祗有淸潤一法而脾陽不運凉膩之品又不可用頗難著手當以靜養爲主樂餌小爲扶持徐圖進步臣先時行動氣喘　不行動但三五言後亦卽氣喘故甚憚於言語惟有屏絕世務逸習靜功臣病久且重兼圻任鉅一日不開缺臣心一日不巡所陳病狀在　在揚八所共知不敢一字虚飾伏未聖主垂憐俯准開缺俾臣心無顧慮或可調理痊就得有餘生再圖報効謹其摺陳懇伏祈　皇上聖鑒再此摺謹遵新章由兩江總督臣劉坤一代爲呈遞理全聲明謹奏奉硃批另有旨欽此○○楊昌濬片再據甘肅布政　沈灣祥稱據山西儘先補用知縣言眉壽禀該員由監生遵籌餉例報捐未入流捐分山西試用咸豐九年九月到省同治六年於通省河防越境剿賊樂内經前山西撫臣趙長齡奏保七月奉上諭未入流方眉壽著俟補缺後以縣丞用欽此八年十月在江蘇捐局府捐免補未入流以縣丞仍留原省歸候補班補用領有執照十二年於通省河防案内復經前山西撫臣鮑源深保准補缺役以知縣儘先補用光緒五年經前陜甘督臣左宗棠於蕩平新疆案内彚奏保奬六年正月奉上諭山西縣丞方眉壽著免補本班以知縣伊留原省儘先補用欽此均經接奉行知在案伏查免補本班以知縣用例應赴引方准按班序補委田資斧不繼無力赴部禀懇奏請註銷原保免補本班一層請以縣丞仍歸山西前先補用俟補缺後以知縣用等情前來臣查該員無力赴引願就本班尚屬實情相應懇　意飭部查照註銷更册以示體恤謹附片具陳伏乞聖鑒訓示謹奏奉硃批著照所請吏部知道欽此○○奴才豐紳致鱗跪　奏爲江寍駐防兵未足額擬請先補馬甲二百名藉資操防行力恭摺仰祈聖鑒事竊查江寗駐防每旗原設五個甲喇自兵燹後兵額未足歴經前任將軍奴才魁玉穆騰阿等先後奏准將原存兵丁及兩次調撥荆兵編立頭二三甲較之原額尚少四五兩甲惟是二十餘年來生齡日繁現在八旗餘兵年力精壯足堪造就者甚多若不設法陸續添補兵額第恐久置閑散生計日見維艱殊爲可憫當經奴才與督撫臣往返函商意見相同擬請援照前將軍奴才魁玉奏准成案於餘丁中擇其人材騎射均屬可觀者先行挑補馬甲二百名仍歸該旗佐領暫行管帶官署兵房及小甲糧餉均擬從緩舉辦似此變通辦法不獨八旗生計可望稍寛且人材不至廢棄兵額漸次復原旗務操防均資得力一俟庫欵充裕再行由奴才等隨時奏明添補四甲以符舊制所有江寍駐防兵未足額擬請先補馬甲二百名以資操防録由謹會同兩江總督臣劉坤一江蘇巡撫臣剛毅恭摺具陳伏乞皇上聖鑒訓示謹奏奉硃批著照所請兵部知道欽此○○　話頂戴兩江總督臣劉坤一頭品頂戴江蘇巡撫臣剛毅跪奏爲揀員請補江南鹽巡道缺恭指仰祈聖鑒事竊江南鹽巡道馮應壽於光緒十八年三月初一日病故出缺應歸三月分截缺業經聲請扣留外補該道員缺係衝煩中缺向駐江寗省城管理食岸督銷事宜兼有巡緝地方之責嗣又支放長江水師糧餉較前政務殷煩必資格較深情形熟悉之員方克勝任查吏部奏定章程内開道府病故休遺缺應將候補班前與候補正班均由該督撫酌量請補又吏部則例内開曾任實缺之道府仍赴原省歸候補班補用到省後毋庸甄别准其繁簡各缺照例請補又歴准部咨特旨人員遇有應題應調之缺准由該督撫酌量補用各等因臣等於　特旨候補兩項班内逐加遴選查有曾任實缺之江蘇候補道桂嵩慶現年六十二歳江西臨山縣貢生於咸豐十一年報捐同知雙月選用同治元年投効軍營於克復柘林奉賢等城案内保以同知留於江蘇補用克復泰定縣等處案内保加知府銜　戴花翎克復蘇州江隂無錫等城案内保以知府仍留原省儘先補用並加道銜攻克金陵續保案内保以道員仍留原省儘先題補克復宜興荆溪溧陽等城案内保加鹽運使銜克復湖州等城案内保加按　使銜任賴捻股一律肅淸案内保奏奉上諭着賞加布政使銜欽此十年四月由吏部帶領引見奉旨着以道員仍留江蘇儘先題補並加布政使銜欽此光緒十五年八月經前督臣沈葆楨飭委代理江寍布政使六年三月經前督臣吳元炳委署准揚海道旋以該道請補斯缺經部覆准嗣因終養准其開缺十二年丁母憂回籍十四年服滿起復赴部經吏部帶領引見奉旨著不必坐署原缺欽此二十一日復豪召見二十三日領照出京十一月二十五日到省十六年九月前督臣曾國荃委署　州道篆務並責成淸查土藥事宜十月十一日到任臣查該道和平穩練公正愼勘其署理徐州道篆辦理土藥厘捐事屬創始頭緒紛繁民情强悍經該道讓具章程禀請奏明　率妥辦竟能於萬難措置之中收捐鉅欵解交海軍衙門充餉於民　擾於餉有裨尤爲能稱其職以之請補是缺實堪勝任核與曾任實缺准其煩簡各缺請補之例亦屬相符臣等往返函商意見相同合無仰懇天恩准以桂嵩慶補授江南鹽巡道員缺實於地方鹽務均者裨益如蒙兪允該道係曾任實缺道員請補道缺銜缺相當毋庸送部引見所有揀員請補鹽巡道缺緣由謹合詞恭摺其　伏乞皇上聖鑒訓示謹奏奉硃批吏部議奏欽此○○頭品頂戴甘肅新疆巡撫臣陶模跪奏爲新疆庫車廳屬草湖羊稅擬請停收以紓民困仲祈聖鑒事竊臣維戶部咨據護理甘肅新疆巡撫魏光　咨稱庫車廳歳秘草湖羊稅弊　叢生請自光緒十七年起概行停止查該省歴年奏銷各册草湖稅每年約收銀一千二三百兩羊稅是否草湖稅中之一至原咨聲稱弊寶叢生自應嚴行剔際毋庸遽請停止如果累民亦應奏明辦理等因飭據署布政使饒應祺詳覆前來臣查庫車廳屬草湖前撫臣　錦棠以足資尸民牧放飭司酌議羊稅彚册報部原係試辦其册内所稱草湖稅卽係前項羊稅羊稅外並無草湖别項稅銀當因草湖距城窵遠派員經理徒滋煩費就近貢成各鄕約按羊抽收儘數報解日久弊生勒取浮徵不勝擾累迭飭地方官嚴查懲辦該鄕約等恃其僻遠查察有所不及積弊迄難盡除現計前項稅　爲數無幾　按年徵收究於公中無甚裨益又自十七年起業經前護撫臣魏光　飭令停止若令仍照舊章不特旋停旋收辦理岐異　於邊民生計不無妨碍再否籲懇天恩准將庫車廳竊草湖羊稅飭部仍照前案停止以　民困出自鴻慈除咨部外謹恭摺其奏伏乞皇上聖鑒訓示施行謹奏奉硃批戶部議奏欽此 
 
 

Page 14

 
 
[光緒十八年六月初七日京報全録]  
　　宫門抄○疑抄硃批四道○江督劉奏查閱江蘇營伍謹陳大概情形摺○陜撫鹿奏委署道員片○豫撫裕泰前任桂撫回籍守制日期片○將軍豐等奏請將本管委署協領補放實缺片○陜督楊奏揀員借補守備片○又奏揀員調補知縣指○江督劉奏叅　武吳片○六月初七日刑部都察院大理寺正黄旗值日都祭院引見二十六名正白滿十九名○熙員勒假滿請安○銘勳販滿請安○　公福中堂各請假五日○八額駙續假五日○錫俟請假十日○召見軍機薛允升奕杕○發抄呼延霖奏按署大同鎭家謝恩奉硃批知道了欽此○邵友濂奏歳試台南台北完竣奉硃批知道了欽此○又發往軍台己革提督高登玉脫逃請將看皆之遊擊龔席珍等革訊奉硃批著照所請兵部知道欽此○又補用令謝壽昌期滿甄别奉硃批吏部知道欽此○○頭品　戴兩江總督臣劉坤一跪奏爲查閱江蘇營伍事竣回省謹大概情形恭摺具陳仰祈聖鑒事　光緒十六年輪應查閱江蘇營伍經前　督臣沈秉成奏明俟臣到任舉行臣蒞任後遇舉辦文武闈鄕試未能出省又經奏請暫緩並聲明將光緒十六年二年半薦舉之案俟查閱營伍時一併考騐核辦嗣定於本年三月二十日出省校閱亦經奏明各在案先於三月十八日在省閱看督標中左江寗城守左右四營並調閱　口　陽二營及駐防省城之老湘西營親軍四營督標奇兵中營二十日出省閱視金陵營水操隨赴瓜洲口閱瓜洲鎭標四營水　二十三日至揚州閱揚州鹽　奇兵瓜洲靑山泰州泰興三江八營及駐紥該處之合字前兩中兩營二十九三十兩日在淸江閱淮揚鎭標中左右淸江城守宿遷廟灣洪湖佃湖等八營漕標中左右准安城守海州鹽城東海七營　調閱徐州項標中城蕭三營及徐防新兵兩營並駐防該處之老湘合字中　前兩營隨卽南旋於四月初七日抵鎭江校閱鎭江及督標新兵五營初九日閱常州孟河江隂靖江四營十二日閱福右狼中及福山狼山練兵等營十五日閱江蘇撫標左右等營並平望營及駐防該處之正前　前中營正後四營十八日在澱山湖閱看裏　水師五營十九日閱看提標中石前後松江城守金山柘林靑村八營及提右營陸兵並提標新兵兩營二十日抵上海閱忠信滬軍炮隊四營二十四五等日在吳淞口閱蘇松鎭標陸汛練兵並海澄營及慶孚六營外海水師六營内洋水師五營二十七日在江隂閱武毅春字八營新湘五營及看沿江各砲台於正月初一日回省伏查江蘇抽練五營兵丁及湘淮各營勇丁向揀漢陣洋陣漢陣則用旗鼓爲節洋陣則以口令爲節臣以洋操口令係以一二招呼臨陣難免貽誤飭令　改旗鼓此次查閱營伍除各兵輪船因裁撤人數並庫壓各處未曾調操外所有校閱各兵勇所操中外各陣隊伍鎗炮莫不　齊靈悮其由曰令改爲旗鼓者耳自易周尤爲稱便惟未　練之練營兵丁舊額旣未能盡復塘汛又未便遠離人數無多似難與練兵爭勝然挼照部頒陣圖演習馬步槍械亦復可觀各營舟師駕駛擅長　置有法各台演放炮位均能致遠命中所擬添改各炮台之處實與形勢合宜此臣出省巡閱之大慨情形也夫行師之道在於　氣素定尤在於將領得人現在　營鎭將及各勇營統領官多係百戰之餘一時之選卽各兵勇亦多戮力行間屢經大敵加以操練技藝步伐整齊尚足以備于城仰　朝廷整軍經武之至意臣留心察看則有署江寗城守副將兩江儘先補用叅將彭仁壽長江水師瓜洲鎭標江隂營副將鍾明亮江南提標江隂營遊擊仇志鵬補用副將淮楊頭標中營遊擊郎桂林補用遊擊淮揚鎭標淸江城守營都司余志斌補用叅將儘先遊擊徐州鎭標城守營都司劉玉泉補用副將據發遊擊泰州營都司調署江寗城守營都司章宗瀚均屬才識優裕紀律嚴明爲將弁中出色之員又查有江南提標常州營遊擊關殿彪營務廢弛淮揚鎭標廟灣營遊擊劉玉龍性氣乖張應請旨將關殿彪開缺勒令回籍劉玉龍開缺留於督標効力以示懲儆　有臣查閱江蘇營伍事竣回省分别舉劾緣由理合恭摺其奏伏乞皇上聖鑒訓示再帶辦二年半薦舉一案因考騐各員己於查閱營伍案内分别舉劾不再另行核辦所遺常州營廟灣營遊擊二缺兩江現有合例人員應請扣留外補合併聲明謹奏奉硃批着照所請兵部知道欽此○○鹿傳霖片再潼商道文光奉旨升授四川按察使所遺撞商道缺以周綬補授該升司文光陳請陛見所遺潼商道印務應先委員接署查有候補道魏炳蔚穩練安詳前經委署斯缺辦理裕如堪以署理潼商道篆除檄飭遵照外謹會同陜甘總督臣楊昌濬附片陳明伏乞聖鑒謹奏奉硃批吏部知道欽此○○裕寛片再據藩司廖壽豐呈據彰德府轉據安陽縣詳廣西巡撫馬丕　遣抱呈稱丕　　年六十二歳係彰德府安陽縣人由進士卽用知縣摧授廣西巡撫光緒十八年正月十九日在任聞計丁繼母憂奏請開缺交卸廣西巡撫篆務於四月初七日到籍守制出其供結轉請奏咨前來除咨部外所有該撫臣到籍守制日期理合附片陳明伏乞聖鑒謹奏奉硃批知道了欽此○○豐紳等片再查江寍駐防額設協領八缺兵燹後僅先後奏桃協領六缺嗣經前將軍奴才希元揀選佐預二員咨部委署正藍廂　二旗協領於光緒十七年二月二十七日具奏奉旨允准在案惟是十餘年來旗務操防正當整頓之際擬請本營委署協領補放實缺以專責成而資表率伏查江寗駐祊左翼委署正藍旗協領正藍旗頭甲佐領圖塔布精明幹練２馭兵有方右翼委署廂藍協領正黄旗二甲佐領鳳喜諳線老成辦事　愼可否仰懇天恩俯准圖塔布補放正藍旗協領兼管正黄旗二甲佐領事務鳳喜補放廂藍旗協領兼管正藍旗頭甲佐領事務庶於旗務一律整齊操防可期得力如蒙兪允請將圖塔布鳳喜起支協領俸米乾銀其本年例支佐領俸米乾　扣除該二員支食協領俸米乾銀核與佐領俸薪所加無幾恭候命下之日卽行給咨送部帶領引見以符舊制奴才等係爲整頓旗務起見理合附片具陳伏乞聖鑒訓示謹奏奉硃批兵部議奏欽此○○楊昌濬片再臣接准部咨其肅提屬永固協營都司員缺准以留陜甘儘先遊擊甘肅提標右營守備何永夁借補所遺守備員缺係第三輪第一缺輪用儘先人員令卽揀選請補等因當經轉移去後兹准甘肅提督臣周逹武咨稱揀選得遊擊銜儘先補用都司甘肅提標右營千總雷成勤愼耐勞辦事實心堪以備補取造履歴淸册咨送核辦前來臣查該員雷成樸實耐勞以之借補斯缺實堪勝任亦與例章相符仰懇天恩俯念員缺緊要准以雷成借補甘肅提標右營守備員缺如蒙兪允俟接准部覆卽行給咨赴部引見以符定制除該員履歴淸册送部查核外謹會同甘肅提督臣周逹武合詞附片具陳伏乞聖鑒訓示謹奏奉硃批兵部議奏欽此○○太子少保頭品戴陜甘總督臣楊昌濬跪奏爲揀員調補要缺知縣以裨地方恭摺仰　聖鑒事竊據甘肅藩臬兩司詳稱甘肅平番縣知縣米協麟開缺以教職選用業己奉准部　例應揀員謝補查定例各省州縣應調缺出俱令於現任人員内揀選調補等語今平番縣知縣係衝煩疲難要缺該司等在於現任應調人員内逐加遴選非現居要缺卽人地　宜惟查有文縣知縣粼業啓年四十六歳湖南長沙縣舉人光緒庚辰科會試大挑一等揀發河工以知縣用領照到豫奉差來甘照章改留甘肅以知縣原班補用光緒十一年補授文縣知縣十二年九月初三日到任因關内戍防案内保以直隸州知州在任候補因調亷差於十七年七月初六日卸事現委署理秦安縣知該員鄭業啓才識明敏辦事穩成在甘有年於該處風土民情最爲熟悉會詳請奏前來臣查鄭業啓才具穩練明决有爲以之調補平番縣知縣實堪勝任人地亦極相宜仰懇　　恩俯准該員鄭業啓調補平番縣知縣如蒙兪兊銜缺相當毋庸送部引見謹恭摺其陳伏乞皇上聖鑒訓示再該員前在文縣任内因階文二州縣夏秋雨水過多荒象漸成報災　延一案　議罰俸二年己飭將奉銀赶緊淸完此外再無叅罰案件至所遺文縣知縣係簡缺甘省現有應補人員應請扣留外補合併　明謹奏奉硃批吏部議奏　　　○劉坤一片再查有撤任之蓊領副將銜術江儘先遊擊安徽壽春鎭標中營中軍守備何忠才心地糊塗聲名狼籍又己　　　　營哨長補用副將吳友勝游蕩不歸開塲誘賭相應請旨將何忠才革職永不叙用吳友勝革職遞　湖南原籍交地方官營東謹兩片具陳伏乞聖鑒訓示再所遺壽春營守備員缺兩江現有應補人員應請扣留容臣揀員請補合併聲明謹奏奉硃批　照所請兵部知道欽此 
 
