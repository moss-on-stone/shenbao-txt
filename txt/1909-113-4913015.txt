# 1909 - 113 - 4913015

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章三月初十日奉 
　　上諭前内閣學士兼禮部侍郎銜陳寳琛著開復降調處分欽此軍機大臣署名奕劻世續張之洞鹿傳霖那桐假 
交旨 
　　三月初三日軍機大臣欽奉 
　　諭旨吏部奏請將給封限制略予變通一摺着依議欽此又奉 
　　諭旨御史崇興等奏請申明乾隆以來舊制停止都察院收受被參人員呈詞一摺又片奏休至及永不叙用人員開復請嚴申舊制等語均着吏部議奏欽此 
　　初四日　機大臣欽奉 
　　諭旨貝勒載洵等奏查驗西陵梁格莊行宫工程完竣移交該管衙門并陳明錢糧數目一摺又片奏行宫工程以小添建公所房間内有購買民地及置備木噐舖墊等項銀兩請由度支部撥給等語均着依議欽此又奉 
　　諭旨都察院代奏福建官紳等呈請開復已革署　禮部左侍郎詹事府少詹事王錫蕃等　王錫蕃著准其開復原官欽此 
　　初五日軍機大臣欽奉 
　　諭旨本月十二日德宗景皇帝梓宫奉移除恭辦喪禮大臣各項有執事官員近支王公曁御前大臣御前侍衛乾清門侍衛内務府執差人等隨行外其餘無執事之王公百官及軍隊學生等均在阜成門外關廂分班祇候跪送務須整齊嚴肅母得擁擠雜亂以昭誠敬著民政部禮部妥訂章程迅速具奏欽此又奉 
　　諭旨宗人府奏請簡丞參一摺著暫緩簡放欽此又奉 
　　諭旨鑲藍旗滿洲都統博迪　等奏參恩騎尉西林戒烟不力請照章休致並該員世職可否於年終令其子孫接襲等語西林着休致准其子孫接襲世職欽此 
論說 
[論朝議起用廢員問題]  
　　舉劾者。馭下之微權刑賞之所自出。察吏安民者所有事也。何則。刑賞得其當。則君威振。刑賞失其當。則君威替。善用其刑賞。則刑賞中節。而大法小廉。不善用其刑賞。則刑賞僭濫。而人心玩易。葢刑賞不越二端。而微妙之節且百變。尹之訓曰。制官刑儆于有位。仲尼有言。惟名與器不可以假人。誠以刑賞。必當其用。斯足以儆百爾之官邪。而朝廷乃收舉直錯枉之效。乃觀于近日起用廢員之舉。大可異矣。 
　　大吏者。君人之耳目。内則卿尹。外則督撫。司一國安危之寄。以考察属更爲天職者也。其劾之而當與。則不勞後人之奏復也。且朝廷旣己罷斥于前。何必更藉督撫之詳查。吏法二部之核覆。而始借爲𤏄雪之地。雖曰當茲求。才講武之際。廢員中未始無可用之才。被劾者亦未始無寃抑之事槪予。棄置。木免可惜然敷奏以言。明試以功。朝廷自有激揚之典。今一不過問而惟藉數。字考語以爲隨時奏復之地。則戊申以前被參之廢員。何止數萬。使于此而一一開復。吾恐此方參革。彼已開復。今日參革。明日開復徒爲不肖之官吏。添一夤緣引進之階。坐使卿尹督撫之倫。默窺朝廷意旨。懲前。毖後。雖有不肖之官吏。其不肯嚴。参以速官謗也必矣。况立百官之上居卿尹督撫之尊以倡其下者。爲大臣。而部司百職事以及郡縣守吏。相與奔走趨承效命乎大吏者。爲小臣。無卿尹督。撫則事權無所屬無部司守令則無以承流而逮下輕重相維上下相制。大臣法則小臣廉情也亦勢也今乃不然。此大臣而參劾。則他大臣可奏。復矣。其所謂法何在。其所謂廉乂何在此起用之有損于吏治者一也。 
　　一國之治亂。由于民生之安否。而大吏之職。則尤在乎察吏以安民。夫一吏之不察必有數十百人不安者。十吏之不察。必有數千。萬人不安者。以數千萬人之未安。而爲卿尹爲督撫者。方且孜孜求治。謂異日大勳必炳著于旂常鐘鼎。可決言其必無是事。子産問政于然明對曰視民如子見不仁者誅之如應鸇之逐鳥雀也蓋誅不仁正所以子民也董安于治晋陽。問政於蹇老。蹇老曰曰忠曰信曰敢。董安于曰何謂乎。曰忠於主。信於令。敢於不善人。蓋去不善即所以全善也。大抵不職之官吏。綜其被。廢厥有二途。非碌碌而才疏。即才優而無德。其碌碌者昏庸罷軟。或轉以其無才之故。縱虎狼以噬人。雖有愛民之心。卒不免於朘民之舉。才優者則異是。帀井無行。濫竊名器。一入仕途垂涎民髓以暴虐濟奸。以貪酷肥已。及囊槖充滿。以飽其貪慾而後已。而小民之。受朘。削者已不堪矣。劾而去之正以樹刑賞之妙用。不職者知警。庸庸者亦有所憚而不敢爲非。况國家設宫分職。以爲民耳。但能利民則日事參劾皆以爲民而謗怨亦何所恤。如不能利民。則日言起用。適以病民。而寬大反非所宜。今不問於民生何若。惟沾沾以人才可惜之一言。遂欲舉向日之廢員。紛紛奏復。嗟嗟。朝廷之爲廢員則得矣。其如斯民何哉。此起用之無裨於民生者一也。 
　　要而言之。廢員非不可起用也。必其人歷試以事。上有資於吏治。下有益於民生。斯可耳。萬不宜聽一面之辭。於俄頃之間而即輕予起用者也。不觀近日乎。自朝廷有起用廢員之議。到部呈請開復之廢員數幾及萬。昔日尙謂各省州縣荒僻之區。其存没無從查悉。而今則日益增多苦難位置矣。昔日尙擬照公罪私罪行查原省被參各節。而今則　黎廷輔呈都察院之後。於是運動都察院者突來紛至。大有應接不暇之勢雖吏部近 
 
 
 

Page 4

 
 
日擬於廢員呈請開復時。除照原呈節媃查辦外。再行考試一次。以杜冒濫僥倖之弊。究之亦徒托空言耳。然則廢員之起用。果何益哉。果何益哉。 
專電 
[電一（北京）]  
　　粤督致樞府電前由内務府催進端陽貢品現正辦就又奉函諭一槪永遠停止究竟應進應停請旨遵辦 
[電二（北京）]  
　　昨日（初九）攝政王答拜日本送葬專使伏見宫親王派繼聨賫贈頭等第一寳星 
[電三（北京）]  
　　軍機處今又議定招考廪增附生作爲供事 
[電四（北京）]  
　　北北提督王士珍復請開缺奉硃批著再賞假半月毋庸開缺 
緊要新聞 
[恭紀梓宫奉移預備詳情]  
[辦差]  
　　軍機處昨傳知民政部步軍統領衙門十二日奉移山陵各該衙妆悉皆按照圍差啟蹕事宜所有經過巷口街衢等處仍用帷幄攔擋並飭兵警驅逐偸窺等事内務府廣儲司現己傳知該府各等處有恭送梓宫差務者備具印領赴庫承領官員執事人等赴陵路費銀兩勿得自誤聞所放路費約需銀二十餘萬聞各衙門派員在新建公所現已值班駐守預備迎接梓宫差務如意館現於文華殿恭繪聖容經内務府擬將畫士董少亭傳飭入内恭繪蓋董畫士擅長傳眞之術故得逢此恭繪聖容之機遇聞景皇帝梓宫奉移楊蓮帥此次恭送至蘆溝橋即回天津所有沿途應備事宜已委任崔盤石方伯辦理近日蓮帥與崔方伯正商議一切陵差事楊蓮帥出京後即恭查金棺所經過之路線 
[陵工初三日洵貝勒倫貝子澤公鹿中堂等前往西陵梁格莊查收景皇帝暫安殿行宫工程昨已咽京復奏崇陸工程所派監修辦事官員各分四班每班輪流當差半月計一年内須當差三月 
[外賓]  
　　外務部與在京各國公使團協商會葬次第議定是日各國所特派之大使皆在柩前會葬惟日本專使爲伏見宫貞愛親王以近鄰遂置最後接近梓宫其他之外國使臣及新聞特派員亦准與於外交團之葬儀員外部世梁兩尙書商議初十日各國大使詣觀德殿皇極殿兩儿筵前舉行恭謁禮節所有應照何項禮節辦理之處請飭傳知各衙門遵照日本駐京欽使伊集院君使館武員靑木軍門使館參贊小田君旅京日紳代表岡田博士等昨搭晚車前往秦　島恭迎親王外部亦派曹參議汝霖祝部郎惺元等同往迎接日本伏見宫親王於初四日午後一點半鐘抵秦皇島初五日午前六時由該處搭坐專車午後安抵京師政府派振貝子梁尙書迎接並撥派步兵二隊巡警隊排列街衢另派儀仗馬隊爲先驅與日本憲兵導至外務部公所日本衞隊及旅京日僑悉數至站迎接乂聞伏見宫親王抵秦皇島時日本軍艦高雄號及中國兵船二隻法國兵艦一隻先在該埠懸旗鳴砲以致敬禮各國恭送金棺專使墨國專使最先抵京繼各國專使前後晋京刻全數抵京各國官紳淑媛由各埠紛紛晋京京中客棧頗爲擁擠外務部各堂司員終日應酬忙碌異常所有外交案件一併擱置須俟恭送金棺畢再行開 
[籌備憲政種種]  
　　攝政王昨諭軍機處飭各部院衙門應行遵照先皇遺旨舉辦憲政各部院應將逐年舉辦事宜先期籌備按年依次實行現除學部郵傳部外各部院籌備按年舉辦各事宜尙未一律開具簡明單奏殊屬因循宜再飭各部院將籌備逐年舉辦事宜速行具奏 
　　初一日政務處集議除那中堂丁憂榮中堂請假張鹿兩軍機均未到其餘慶邸肅王澤公世相孫中堂梁尙書陸尙書鐵寶帥戴尙書溥玉琴尙書壽尙書李尙書溥仲璐尙書等十二王大臣均係午後一點前到議二點三十分開議至四點十五分止議聞是日所議係關於憲政事宜憲政館提調寶瑞臣商諸世大軍機因各部院分年籌備憲政業已陸續具奏惟分任事宜有各部連合籌備之事應先妥擬會辦之法議由憲政館編訂會辦清表交由政務處每於僵議時各部大臣按照分年次序會議商辦以免互行文移遷延時日聞世大軍機頗以爲然即日將行擬辦 
　　日前度支部以諮議局開辦爲期已迫所有預算各案必須趕辦交議擬先飭各員查報賦稅租捐及各正項入欵次報餉需薪俸經費各支銷一面編纂一面查報則事又迅速而不至凌亂等情現已咨行各省查照一體辦理 
　　民政部各堂現因核閱憲政館所定民事統計表該部實司其職無如内外權限不清呼應不靈往往查辦一事經年不覆實於憲政前途大有妨碍擬請仿照度支部例派員出駐各省監理調查按期造報以免延誤汪大爕此次召對時覆奏英國憲政之完全及我國應行採取之處爲時甚久甚爲攝政王嘉許因之樞府中有擬奏請將該侍郎派入憲政館襄 
 
 
] 

Page 5

 
 
辦提調之說 
[籌備海軍種種]  
　　陸軍部前咨各省詳查沿海居民風俗習慣以便分劃海軍徵兵地域籌計徵集各軍艦水兵以爲擴張海軍預備現聞部中劃分海軍爲四大區域即直隸山東江蘇浙江福建廣東等處每一區域内又分上下兩路每路各設徵兵管區局所管理徵顀水兵各事又分設四大船廠二大練習塲各路軍港籌練四大艦隊其大槪情形如是 
　　攝政王前至三所召見澤公垂詢海軍經費澤公奏對海軍籌措鉅欵應責成臣部籌備而南北洋大臣亦應分任其責奏對甚詳王頗嘉納 
　　籌備海軍大臣現已將全局章制議有端倪惟欵項無著擬俟籌畫妥協即可宣布 
[法部統籌司法行政分期辦法北京]  
　　法部奏云臣部爲統轄全國執法之機關舉凡司法中之行政事宜有由臣部專司者亦有與各衙門會商者均應次第規定按年籌辦計自三十三年十一月問創設京師各級審判廳以來其奏請交憲政編查館核議者有各級審判廳試辦章程各省提法司衙門官制此外奏准試辦之件如京師訴訟狀紙簡明章程司法警察及營翼地方辦事章程雖規制未盡周詳而奉行尙無阻礙茲值六個月内應行奏明九年辦法之期臣等復再四公商謹求合於中國風化所宜以進規夫列邦法制之善擬定各項綱目分期臚列並將王大臣等奏定臣部逐年籌備各事均按欵注明一併繕具清單恭呈御覽仍交憲政編查館覆核俟奏奉諭旨後即由臣等督飭各員將一應章程規制妥速編訂按期奏請交核頒行以收司法獨立之效抑臣等更有請者各國立憲政體均以三權分立爲要義臣部改制方新。一張一弛之間豈敢稍存矜張之見然或因法權所繫未容以放棄自安或因政體攸關又難以簡陋自隘此中躊蹰審愼有不能不切懇於君父之前者臣等惟有隨時縷陳仰乞聖明照察庶不至顧此失彼有偏而不全之害（清單錄後） 
[第一年光緒三十四年]  
　　京師各級檢察廳高等審判廳内城地方審判廳初級審判　一律成立修修刑律（逐年籌備事宜清單原文）規畫司法統計事宜編訂法官　戒章程 
[第二年宣統元年]  
　　籌辦京師模範監獄奏請京師實行法官懲戒章程籌辦各省省城商埠等處各級審判廳（逐年籌備事宜清單原文）頒布審判廳試辦章程（光緒三十三年業已具奏請旨交憲政編查館核議應俟覆奏奉旨後頒布各省）奏請推廣訴訟狀紙（訴訟狀紙簡明章程光緒三十三年業己具奏試辦尙屬便　民擬由臣部會同大理院酌定詳細章程奏請頒發各省遵行）編訂地官進級章程法官補缺輪次表詳訂司法警察職務章程奏請頒布編訂監獄規則監獄官吏懲罰規則編訂登記章程（登記所以証明權利之所屬豫防爭訟之不清與民事訴訟最有關係故擬詳細規定） 
[第三年統二年]  
　　奏請簡放各省提法使通行提法司衙門　制（光緒三十四年業巳具奏是年應通行各省）籌辦京師外城地方審　檢察廳奏請頒布登記章程奏請頒布監獄官吏懲罰規則各省省城及商埠等處各級審判廳限年内一律成立（逐年籌備事宜清單原文）奏　直　實行法官懲戒章程奏請通行審判廳試辦章程編訂法官考試章程任用章程官俸章程（逐年籌備事宜清單内第二年編訂文官考試章程任用章程官俸章程茲因法官須具專門學識與晋通文官有别春考試任用官俸各章程擬由臣部於是年編訂請旨）奏請京師實行法官進級章程法官補缺輸次表 
[第四年宣統三年]  
　　籌辦直省府廳州縣城治各級審判廳（逐年籌備事宜清單原文）奏請頒布法官考試章程任用章程官俸章程奏請直省實行法官進級章程法官補缺輪次表 
[第五年宣統四年]  
　　會同民政部度支部奏請京師實行登記章程南省府廳州縣城治各級審判廳限年内粗具規模（逐年籌備事宜清單原文）奏請實行法官考試章程任用章程官俸章程 
[第六年宣統五年]  
　　直省府廳州縣城治各級審判廳一律成立（逐年籌備事宜清單原文）籌辦鄉鎭初級審判廳逐年籌備事宜清單原文）實行新刑律（逐年籌備事宜清單原文） 
[第七年宣統六年]  
　　鄉鎭初級審判廳限年内粗具規模（逐年籌備事宜清單原文）直省通行登記章程所有登記事宜暫由地方審判廳辦理 
[第八年宣統七年]  
　　鄉鎭初級審判廳一律成立（逐年籌備事宜清單原文）直省鄉鎭登記事宜改歸初級審判廳辦理修改法官進級章程法官補缺輪次表（第三四年所行法官進級章程法官補缺輪次表法官與行政官互相陞　原爲一時權宜之計憲政成立之後法官當定爲終身官故擬一律修改） 
[第九年宣統八年]  
　　定法官爲終身官實行修改後之法官進級章程法官補缺輪次表 
[奏准按租認繳湘省路股北京]  
　　湖南長沙等十八府州廳屬紳士公呈督撫稱粤漢鐵路自與合興廢約收回自辦羣情歡躍祇以股欵不充未能大興工作查粤漢全路以湘省爲最長預算經費幾三千萬兩之多本省殷富無多實難力任仔肩竊思川漢鐵路川省集股章程有抽租之股愼省鐵路倣爲糧捐均經奏咨有案湖南素重農務居民多賴田租爲生計卽商販亦以榖米爲大宗從前各州縣每於積榖辦團興學等事歷有按租輸捐之案止上因地制宜惟有仿照川滇章程量爲變通令各租戶同任路股庶幾衆擎易舉積土成邱輸租之家先由鐵路公司刷印空白收據移送各廳州縣隨時按戶塡給同分利息屢經公同籌商衆議歙同綜計合省租數約五千六百七十三萬六千三百餘石公議每租五十石輸出一石以爲路股每榖一石折銀圓一元於完納錢糧時隨正交收發給鐵路公司收條由零星湊成整數塡換股票每年可得銀元一百餘萬元俟五年之後路工有成再議停止爲此集腋成裘旣於路欵可作大宗的數且使湘人各盡義務共享湘路利權一舉而數善備一面仍分勸有力之家量力認股期早觀成等語陳筱帥岑堯帥閱禀後即飭據布政使莊賡良會同各司道核議詳覆謂爲奏咨業由兩帥入奏略謂該紳士等所擬認股辦法尙無窒碍應請如議每租五十石認繳股本銀元一元其銀元不便之處折收錢一千三百文作爲租榖一石 
 
 

Page 6

 
 
名爲租股由州縣彙解司庫轉解鐵路公司備用不准於折收之外復有補水解費等項名目以杜流弊况由所在州縣代爲經收路局亦不派人　往自不致有抑勒糜費之虞仍俟五年後察看路成股足即行停止惟各州縣地方遼闊租數與糧數未必相同應由該州縣遴派今本紳士各就地方情形專司科算妥爲經理不准書吏人等稍事苛求至紳民交股之後該州縣應即塡給鐵路公司收條以便各租戶彙齊換領股票用昭信實除咨督辦粤漢鐵路大臣曁郵傳度支各部查照外謹合詞具陳伏乞訓示三月初三日奉硃批著照所請該衙門知道 
[京師近事]  
　　攝政王面諭張相云女學爲敎育根本亟宜派公正人員將所有公立私立女學一律查核其章程功課及其内容組織著實整頓聞張相不日將由學部遴員查核 
　　度支部擬　部中設立幣制調查處此議澤尙書玉持甚力聞先調查本國經濟上之習慣曁本國瞥制上之沿革徵取近時中外臣工章奏之關於幣制者及一般新學家所論議所主張次即調查世界各國經濟上之習慣曁世界各國幣制上之沿革徵取外國書籍之關於幣制者及現時歐美學者所論議所主張俟規模大定先之以歸納繼之以抽象再行入奏 
　　農工商部前奏畫一度量權衡事宜並請設立製造用器工廠聞現己擇定實業學堂附近地方爲工廠基址年内准可開辦又聞此次農工商部辦理畫一度量權衡之事得力於丞參行走之趙椿年居多將來開辦製造廠擬派趙君總司其事 
　　政府會議擬奏請由外務部侍郎中每歲欽派一員分赴東南數省查辦外交事宜以便交涉未了之案由部從速議結 
　　京察過堂擬定三月二十二日已紀昨報茲悉陸尙書擬定分班過堂次序係二十二二十三兩日辦理宗人府過堂二十四二十五二十六三日驗看内閣過堂人員其餘挨次遞推 
　　近聞陸軍部測繪學堂派出測繪人員在京西暢春園一帶測繪地圖以備駐紥禁衞軍之用詎該員等在該處任意蹂躙麥田肆登民房紳耆等向論置若罔聞以致鄉民異常怨望謗讟繁興擬向攝政王攔輿呈控 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[呈請開復戊戌被譴人員北京]  
　　福建旅京官紳薩鎭冰等四十九人呈請都察院代奏略云前任福建學政署理禮部左侍郎王錫蕃於光緒二十四年八月二十三日與刑部員外郎李岳瑞工部主事張元濟均奉旨革職永不叙用該革員王錫蕃罷職之後閉門思過嗣往河南主講課士盡心訓課士倵翕然光緒三十年間經山東撫臣約至東省創辦漁業公司該革員招集股本於三十一年在烟台設立山東漁業公司自開辦以來所有保護東海漁船研究捕魚法術調查外洋魚政派員出洋賽會煉製魚介標本製造船網模型設立水産學校考查東省漁界等項事宜無不細心經理次第舉行該革員才識穏練似可宥舊眚於已往策後效於將來竊查近數年間戊戍譴斥之員如革職永不叙用之翰林院庶吉士熊希齡革職之吏部主事陳三立以及與王錫蕃同時罷斥之工部主事張元濟均經臣工奏准開復原官海内臣民同聲感頌今王錫蕃雖係永不叙用之員而光緒三十年間旣蒙恩旨予以自新開復原銜似　他項永不叙用之員尙有區别且查本年二月間兩江督臣端方奏陳革職永不叙用前湖北巡撫曾鉌居官事實籲懇開復原官亦蒙俯如所請是我皇上恩施浩蕩於永不叙用之員亦未嘗不俯加寬宥也鎭冰等同隸閩省於王錫蕃往日之事績知之較確旣有所見不敢不據實具陳敬乞代奏 
[浙撫奏報鎭海藥庫被燬情形北京]  
　　上年十一月二十九夜鎭少營火藥庫被火轟燬一事業由浙撫奏報略謂飭據寗紹台道查明轟燬藥庫一所延燒文昌閣一座震坍民房四百餘間壓傷居民男女五十餘名口燬失洋藥五百七十九斤十兩土藥三千七十餘斤未裝藥開花彈五十出鉛子一千六百六十七斤十二兩委係附近貧民陳准生應阿善聽從開設花爆店之董阿華等同夥六人乘看守藥庫之効用兵丁沙輔卿等他出行竊火藥希圖製造花爆售賣漁利以致遺火轟發並無别有隠謀平空放火及竊藥濟匪等情事現將陳准生應阿善拿獲訊供不諱其董阿華等四名因潛入藥庫業已焚斃將陳准生等同兵丁沙輔卿等一併發交寗波府審辦被災戶口業經文武各員並紳商捐集鉅資併入官欵妥爲撫恤受傷人口均未斃命地方尙稱安謐等情　復前來奴才以該管員弁漫不經心以致燬失火藥震坍民房壓傷人口實非尋常疏忽可比相應請旨將專管藥庫之鎭海營守備張有基防城把總馬小山一併交部議處所有藥庫飭令另行如法建築妥愼經管以重軍實兵丁沙輔卿等有無知情串竊情事應飭寗波府提同陳准生等研究確情擬議詳辦再前撥撫恤洋二千元應請作正開鎗由寗波釐局彙册造報三月初四日奉硃批著照所請該部知道 
分類新聞 
[政界]  
[閩省調查統計之基礎福建]  
　　財政局咨糧儲道文云案奉憲行准度支部咨遵旨設立統計處並令各省設立調查局各將該省光緒三十三年全年出入欵目無論正項外銷均即分門别類造具表册等因查閩省出納欵目向以本局爲最繁瑣自光緒二十九年前督憲李奏准將善後稅釐濟用各局歸併合爲一局分設稅課籌捐度支報銷四所除報銷所專辦海防善後銷册外其餘徵收稅釐以及五項等捐並支銷一切欵目均各歸各所造報案卷亦各歸各所收儲今欲分門别類造具表册加以凡例申明案由非先編纂統計無以立預算决算之基礎現經公同商酌擬另添派專員辦理以專責成所有統計一切事件並令本局總理福州府曹守曁提調戴守王丞督率妥辦一面飭由該員隨時會同稅課所文案連令岱英籌捐所文案葉令鴻通收支委員劉令彤嶲逐細調查造報伯期周密茲查有候補知縣兪令人蔚堪以派充本局統計專辦員每月酌給夫馬銀五十二兩以資辦公其應如何妥定詳細章程分晣造具表册之處應俟通盤籌畫厘定辦法另行詳辦至此外丁糧關稅鹽課各欵請仍歸各司道衙門及關務處調查辦理以期妥協除詳督憲並分咨給委外合咨貴道衙門查照辦理 
[地方自治研究之撫批江西]  
　　江西地方自治研究會長黄大動等粘章禀請立案奉贛撫批云地方自治得人爲難誠慨乎其言之自應設會研究增進公德造成公民期謀社會之公益本部院昒歷所至默念人情風俗往往於公衆團體中發現公理公論此自治要點所以貴有議事及董事會也貴紳等請設自治研究會公舉會長會董足爲將來自治公所補助機關應准立案照行惟察閱章程稍嫌簡單宜求完備如第三章第三條當改爲入會資格分别條欵俾與第四條不合入會資格雙方對舉第四條参事當統稱會員聘任職務員當改部字爲科字一書記二會計三調查四講演五編輯六庶務即包含籌畫經濟在内如此分别似較允當應由該會另擬送呈備案所請刋發鈐記仰諮議局籌辦處轉移田賦支應局查照篆刋即日照送並將開辦日期報查 
[松花江南北分設縣治之計畫吉林]  
　　黑撫周少帥電知吉林公署請將大通縣名目讓與江省即在江北設治其江南地方另請設縣彼此往返電商業經照允即於方正泡議設方正縣其江北地方尙未啓征 
 
 

Page 11

 
 
之前昨兩年錢糧仍由江省接征收齊後解還吉省以清欵目 
[研究地方自治人數之多湖南]  
　　湘省法政紳校附設地方自治研究所曾飭各府廳州縣酌派申送地方士紳入所研究在案現在各屬按額申送者固多逾額者亦復不少日來陸續到齊總辦朱純卿觀察以校舍無扃試凡未經報到各生務須先期赴所報到以便造册是日按名給卷並將年籍三代出身塡寫卷面以憑查核 
交涉 
[英輪不認賠償湖南]  
　　日前商民何滌懐雇用民船裝運米糧赴漢行至文涇江與昌和輪船相遇致被撞沉迭經禀請長沙關道向該輪索賠在案昨准英領事函復據怡和行商昌和輪船禀稱伊輪行至文涇江與該民船相遇立放汽響該船不遵規避讓以致撞覆系該民船自誤等語當由關道行知查河局並移商務總會知照 
[中蒲劃界近聞廣東]  
　　澳門劃界事務迭將派員交涉各情詳誌前報茲聞外部議商界事有兩種問題一須爭回侵佔界外各地並撤回一切管理權一係屬於前澳兩地主權上之種種分劃未清者將來或歸勘界時同行辦理仰須先行商定然後按照勘劃現尙未定刻正由大吏往返電商云一此次澳門畫界樞府主張堅持以保衞國權爲宗旨二粤省紳商屢次條陳澳界辦法外務部梁尙書深爲嘉納三澳門畫界樞垣議定辦法先將原訂葡約大臣從嚴懲辦以爲力爭地步 
軍界 
[籌商兵備處辦法江西]  
　　贛撫馮中丞前以督練公所事少人浮札飭酌量歸併暫設兵備處兼攝敎練參謀兩處事務改用總辦會辦帮辦提調各一員委員十二員清書弁兵等二十七名月支薪餉銀一千一百餘兩等情咨報立案現經陸軍部查核以章制尙屬力求裁减應暫照准惟另設統計處委員二員清書二名定章無此項名目咨飭裁撤以歸劃一現馮中丞以統計事宜爲憲政編查館定章所載應否裁撤己飭兵備處核議矣 
[皖撫校閱新募防軍安徽]  
　　皖省新募中路巡防右翼各營早經成軍逐日經該營管帶張令兆桂等督率操練頗頗著成效月之初六日朱經帥特調各該營在北門外武備學堂操場親自校閱操法尙熟形勢整齊當塲犒賞龍洋三百元並面加奬勵仍飭張管帶等認眞敎練務使精益求精俾期速成勁旅 
[籌設軍用鐵路計畫廣東]  
　　陸軍部以全國鐵路皆爲利便商務運輸而馥　必適於陸軍運送方屬完全且當振興軍備之際於軍行尤宜注重查各路之合於軍用者祇京漢粤漢兩幹路至沿海一切轉運交通則更無直接聨貫之幹綫此事關係甚重昨特會商郵部擬自直隸天津大沽一帶起以達山東烟台江蘇崇明浙江舟山福建厦門以迄粤東瓊崖爲止逐一妥定俾利軍事交通爲海防上之助現特咨行粤督籌商一切再行由部派員覆加勘察以便切實振興 
[部催造報逃兵册案安慶]  
　　皖撫頃准陸軍部咨開前經本中奏行懲治陸軍洩漏機密章程内載懲治逃亡並目兵逃亡處懲官長以及懲罰過失各條自通行以來僅據陸軍第九鎭并暫編混成第二十二十三二十九等協分别報告此外陸軍鎭恊均未據情報部應再咨請查照前咨轉飭遵照奏定章程切實辦理分别報部等情中丞准咨後即移督辦處分飭所　一體遵辦 
[學務]  
[監督敎務長對於法政學員之意見杭州]  
　　法政學堂學員以監督許鄧太守苛待學生並派妾父賀葆鈞等爲管課員激成反對聨合四講堂各舉代表停課交涉等情略記昨報茲悉許監督聞信後以學生聚衆要挾最爲近今惡習且法政爲將來自治樞紐範圍較廣萬不能長此囂風擬禀請中丞將爲首反抗之學員七名一律斥退惟敎務長許養頣君力爭不允謂學員等雖有停課要求之說却無實在憑証何必擅用壓力先發制人且管課員亦確有不合之處擬請將新頒規則略予刪改俾免學員藉口 
[私塾改良會憑安慶]  
　　安省私塾改良會附設師範研究所上年經會長吳季白君庶務鄭子惠君熱心創辦設立縣學明倫堂内擔任敎科諸員全係義務肄業各蒙師現届一年期滿客臘分别考試經會長禀請學憲頒發文憑刻於三月初六日在清節堂内育正學堂發給各生祗領矣 
[會員學生之旅行蘇州]  
　　蘇商體操會員定初六日旅行各情早誌本報茲悉是日由魏敎務長率領新舊二班操員五十餘人會同農業學堂學生二十餘人前赴觀音山旅行軍樂爲之先導薄暮始返是日又有上海龍門師範學生三十餘人荷鎗旅行至蘇旋赴公立中學校參觀校務該校學生均行接待禮刻於日暒返滬 
[籌解京師學生經費安慶]  
　　皖省每年奉籌京師法律學堂經費銀二千兩歷經藩司詳咨籌解在案茲值本年分應解前項經費銀兩經沈子培方伯如數籌足上詳撫憲繕給文批飭令裕皖官錢局承領匯解限期賫投京師法律學堂交收以應要需 
實業 
[派定揚屬出品調查員南京]  
　　江督端午帥札委南洋勸業會調查員文云查中國賽會事屬創行非有熟悉商情人員分途調查斷難收效茲經勸業會事務所選定分省補用知縣梁菼於揚州府所屬地方情形素所熟稔應派充該府調查員會同該監督實力宣勸聨絡各本地紳商迅即設立物産會蒐集出品定期陳列比較以備勸業會期前運省與賽地步務將各地方土産工藝每歲出品多寡原料性質製造方法及其優劣應如何改良始能競勝按照所定章程詳加調查按期催促以收實 
 
 

Page 12

 
 
效其該員川資旅費應由所分别計日按程酌量核給以資應付札到該員即便遵照前往剴切宣勸所屬紳商趕緊組織物産會並將各地方土産工藝詳細調查隨時列表報明該所查考母得徒負調查虚名本部堂有厚望焉 
[試辦鐵道業務科長沙]  
　　湘省廣益學堂監督黎君尙雯以本省鐵路將次開工需才孔亟爰特邀合同志仿照湖北鐵道學堂章程創辦湖南公立鐵道學堂先開業務一科以備目前任使俟兩年畢業後再開建築機械兩科已經招取學生八十名由黎監督禀請提學司立案昨奉批示以所定課程學科較形單簡惟因限於經費先其所急不得不然應准試辦俟開學後由司委員考查如果辦有成效再予立案 
[奏准核減純銻稅項湖南]  
　　湘省南城外華昌鍊礦公司前由法國購得提鍊純銻秘法及其機器專用權來湘試練已著成效現以中國從前所鍊生銻向有出口出井各稅今旣鍊生成純應請比較成色特定稅則惟試辦之初似難勝此重稅業由該公司總理楊晳子京卿呈請農工商部奏請將純銻出口出井兩稅於五年之内姑照生銻完納藉抒商力並請援案在湖南境内專辦十年俟限滿後再查看情形酼核辦理並由部刋刻關防發該公司祇領應用等情已經奉旨依議矣 
[布紗四局新股招齊武昌]  
　　鄂省紡紗織布製蔴繅絲四局因擴充辦理添招新股銀四十萬兩琥漢各商以該局創辦時所招各商股無不大受虧累故多觀望現聞某中堂之公子與卾軍張虎臣統制自願全認新股日昨已與該四局經理韋尙文訂立合同呈請鄂督備案 
雜記 
[督署書吏串造假札之牽累武昌]  
　　鄂督署陸軍房書吏陳萬靑蕭伯泉串同漢陽協營候補守備姜東方哨書邱純臣等專造假札術騙武職人員歸標受其愚弄者不知凡幾現經漢陽協樊國泰查破禀由陳小帥飭將一千人犯拘交武昌府嚴訊姜守備供各札均陳蕭二人承辦眞僞並不知情核對僞札筆跡則出於蕭伯泉之手蕭則堅不承認云係陳輔卿僞造至買假札到標之都司蕭信昌夏寅輝等四人則供僞札由姜東方經手聞所賣放各札共有數十起首府黄太守當將各犯判押候審所俟禀請卾督將各綠營候補人員歸標存案檢查明晰再行嚴究以重名噐 
[太史說唐之特色天津]  
　　天津審判研究所監督唐太史寳鍔於二十一日考試正途正班佐班新到入所研究各員是日命題爲唐明皇以詩書賜吐蕃論唐於講堂登壇講題曰唐明皇即鑑書内之唐太宗也吐蕃在中國西即今之俄羅斯也内一少年優貢出身出而質問以玄宗西藏辯唐曰爾於中學則致力矣歷史地輿之學素未講求何庸爭辯致誤眞解墼诠堂大笑 
[編輯政事叢書之複雜吉林]  
　　公署自設立編輯處以來所有各廳司道俱派赴該處襄同各員從事編輯異常忙碌甚至晚間回署尙須趕辦因徐帥屢次催促務於交卸前將各項政書編輯告竣現各署編輯員無分晝夜竭力赶辦期早日觀成以副帥意聞各項編輯事宜以蒙務交涉兩項尤爲複雜 
[飭究舞弊書吏蘇州]  
　　蘇藩憲前據江陰業戶郁芳潤等以持契投稅被該縣書吏舞弊不發請爲飭究各情茲奉瑞方伯批云查業戶持契投稅理應隨時驗明粘尾給照何得遲至數年之久匿不塡發殊堪詫異該書李沂雖已革究仍應分别查明追繳按戶給還斷無收銀而不還契之理前據該縣具禀由司批飭先行墊解一面清理給業收執在案仰常州府轉飭江陰縣遵照辦理具復母任狡延致滋口實 
[江督批飭嚴懲匪犯南京]  
　　江蘇吳縣王令士暄近將拿獲匪犯殷阿早訊供情形禀陳江督當奉午帥批云該犯殷阿早交結匪類擾害鄉民並有私藏軍火之事現經該縣將其拿獲並起出洋鎗十枝緝捕尙屬得力惟此等刁徒平日兇横不法斷不止賭博一事茲僅認與光蛋汪夾嘴往來開賭保非意圖避就且蘇浙梟匪專以賭場爲藏身之所尤非從嚴究辦不足以靖地方應即飭由該縣迅即出示召告一面調查案卷提犯悉心研審務得確情錄供議擬禀辦毋任狡延並上緊勒拿逸犯汪夾嘴務獲併究 
[委員局賭之告發安慶]  
　　蕪湖米厘局收支員李杏生近因在局聚賭與廣潮米幫各商齟齬該商等遂赴省禀控業經省台派委往查務得確情據實禀辦 
歷史小說（鶴） 
　　章祥蓀無禮取鬧 
　　陸小魚將酒壓驚 
　　看官在下先畫一個影子給列位猜猜。此人狀類侏儒。音同烏鴨。高視闊步。不知天地爲何物。本是　人子。巴結得一個科舉時代末次的秀才。自以爲有了護身符。便一味的横衝直撞。出洋不到一年。氣燄直透萬丈。剪去辮髮頭毛披了兩肩鼻上架起極光眼鏡遮住隻眼。身上穿了單呢衣服。足登狗皮洋鞋身長不滿三尺。挺起胸脯。雙手插入腰袋。在人前穿梭。般的來往。有一種難畫難描的神氣。可笑可厭的樣式。列位曉得此是何人。原來其人姓章名祥蓀。又號眞會搭。以其善與人交凡破落戶子弟。茅厠旁富翁。一搭便熟。究竟靠富翁的力。到得日本。回來時便自命爲維新志土。凡本鄉商界學界。無論何項公益事。集衆互議。彼必竄入會場。握定破壞主義。拉開　子。竭力反對。不問是非。不怕人家笑話。其實其並有意立異不過替人甘作鷹犬陸小魚恰恰利用此輩。徉爲賞其肝胆暗裡聨爲指臂。彼時小魚的兒子開個綠蔭女校因招祥蓀爲敎習。祥　亦願爲知已効力。曾在敎育會替小魚點綴。不過没有達其目的。選舉事起。小魚百般運動。祥蓀萬分的出力揭曉日。小魚居然當選。他們正在志得意滿的時候。不料被報章揭破機關。他們恨入骨髓。大家商量個計策。當下繕成禀詞。控告報紙汚衊。章祥蓀自告奮勇。小魚伸出個大拇指對着衆人幌了一幌。說道。到底老弟别的狗多是不呌的祥蓀被小魚賛了一聲格外起勁。勿捔然奔進府署。遞過禀詞複。選監督一見便說章祥蓀來了須得見他詎祥蓀見着複選監督身子直立眼鏡也不除兩。手插在腰袋。把頭一顚以爲我是出洋的派頭堂上必定看重的。豈知複選監督看了。先有三分討氣。便問你姓什麽。呌什麽。來此做什麽。祥蓀被複選監督三個什麽一問。猶如一盆火炭。澆了一杓冷水一般。祥蓀萬丈的氣燄。已失了九千九百九十九。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
名省籌辦諮議局 
[預備舉行複選舉]  
[江蘇（常州）]  
　　複選舉期轉瞬即届前事務所于瑾懐錢琳叔二君已向中學堂武陽公學勸學所等處預借房屋以備八邑投票人寄宿 
[官長調查]  
[江西]  
　　瀘溪縣致籌辦處電南昌諮議局憲鈞鑒　溪縣選舉正册辦竣吳司選員到知縣兆麒東禀 
新喩縣司選司致籌辦處電南昌諮議局憲鑒新喩選舉人五百二名清江一千四十一名司選員章禀 
[初選舉訴訟]  
[江蘇（松江）]  
　　靑浦何繪書被控一案松府慼守所下堂判昨因新聞過多未及全錄茲特續錄如下又觀型堂朱魯芹等以初七日得信已晚赶不上投票歸咎於何繪書則朱魯匠等太不諳事理矣初七日重行選舉係籌辦處憲所定日期早經發表通省皆知觀型堂何得不知豈待人人送信哉且送信非監察員之職一經道破朱魯芹等各已恍然總之何繪書縱無選舉弊竇之可言而核其控案考其品行實於彼平日行止相符（此處缺數字）應照章作爲當選無效飭縣繳還執照尙係因汪承寬挾有嫌怨之故稍從寬假此選舉訴訟之結束他若兩造辦理學堂及未結各案應由縣另行議結不在選舉訴訟範圍之内從前控案悉汪祥龍具名此次選舉訴訟在縣則汪祥龍具名在府則汪承寛具名未免兩歧蓋汪祥龍鼎鼎大名知爲本府所深悉故不敢到府耳本府曲體爾爲人子之心不忍傳爾父到案汪承寬其感悟否何繪書供稱不再干外事有離鄉遠遊之意汪承寬讀過論語禮記當知幾諫之道勿陷親於不義本府願汪承寬孝養其父奉以戒烟丸愈於奉甘旨尤願汪何兩姓親戚和好如故消滅南北黨名目權利之心稍消他日辦地方自治勿夢想董事重固之福亦汪何之福也未到案之徐培榮吳銀堂據錢視學員稱係鄉民不識文義不過汪承寬借以列名然到案之費宗德亦默默無語看似公禀實則僅汪之控何此爲假公濟私之習慣案己訊結免其深究汪承寬前控當選人錢學乾朱光輔張之珍三人犯有烟癖現供查明該三人確已戒除堅求免驗此非兒戲該生姑退而三思明日來案禀復另行批示各結附卷此判 
　　又汪承寬等禀復查明當選人錢學乾等烟己戒除具給免驗銷案戚守批云該生汪承寬昨日當堂稱誤控當選人錢學乾朱光輔張之珍三人犯有烟癖堅求免驗本府令其退而三思現據禀查明該三人確己戒除具結　銷前來此則本府所逆料者前批該三人入所驗煙須該生親自從旁監察職是故也試思錢紳學乾靑邑公推爲視學員巳四年矣去冬選舉調查公推爲所長今又當選得票多數若非錢紳素有品學何以屢次公推豈屢次公推不足憑而憑該生一面之詞所控不實何難逆料乃因視學員調查學堂開會議决指斥其謬積有嫌怨遽牽入何繪書案内冐昧殊甚至朱光輔張之珍二人有無烟癮本府是未深悉及　該生前禀而知之矣前禀定係訟師捉刀訟師不曉選舉訴訟與尋常訴訟有别尋常訴訟往往任意羅織控一事則牽及他事控一人則牽及他人枝節横生作惝恍迷離之舉（約被人扯去二十字）其餘不復窮詰以免拖累此誠控案者與問案者之習慣矣若選舉所關甚重人人各有選舉權訴訟須事事踏實豈容牽混該訟師恐汪承寛單銜具禀顯係偏見乃添列費宗德徐培榮吳銀堂托爲公禀又慮汪之控何露嫌怨痕迹乃帶叙錢學乾等三人以掩之該生試自取前禀覆讀一過恍然於滿紙皆控何繪書之詞錢紳等三人不遇約略數語亦不禀　查驗其爲隨筆帶叙無疑夫選舉訴訟何事也本府豈聽其隨筆了之其究也徐培榮吳銀堂不肯到案而到案之費宗德默默無語爾父汪祥龍與何繪書互控之案歷歷可稽嫌怨痕迹卒不可掩然而具禀時已如見其肺肝欲蓋彌彰拙哉吾國之訟師也且　生亦知　烟之爲難否即使　屋僻凈四圍隔絶其始入也先就浴室脫除衣袴易其新者鋪蓋各項加意搜檢然而非得可恃之人與之同住同行同食同宿刻刻不離左右晝夜分班以全副精神輪流坐守則猶是皮相耳安得華陀之術剖臟腑而視之此一難也必謂當選人必無烟避其將誰欺無如犯烟癖者幸而漏網未必被控其被控者大率嫌怨所致譸張爲幻此一難也委員雖極認眞驗無煙癖而控者不以爲狗情即以爲舞弊委員何苦被人笑罵以故聞委此差避之若浼多方力辭此又一難也綜此三難倘非原告親自從旁監察恐事後不自咎控之不實而歸咎於驗之不實嘵嘵不巳矣本府所以逆料其將來而預防訟師巧詐也現禀堅求免驗自　　幾錢紳學乾等次第投到經本府婉言勸導不爲巳甚應准其　案所願諸君子研究選舉訴訟之法泯私意而彰公理勿以尋常視之當選人果有烟癖儘可控告不必因　廢食即懐疑誤控亦足諒其心之無他斯善矣結附此批 
　　按原文缺字有被案中人扯毁有房吏自行扯去袛得付缺 
　　又（常州靖江） 
　　孫士彬具控初選監督之子索詐未遂致被除名一案已誌本報茲經邵大令往查所控全屬子虚實因該生平日營私武晰故被奪權邵令不欲結怨於彼現仍與復權含糊了事聞該地正紳大不謂然云 
專件 
[浙江仁錢城鄉各區管理監察員姓名表]  
　　仁和屬城東北城西北區 
　　翁思廉時寶璐張大猷孫春澤（以上管理員四人） 
　　范鴻藻施霩程宗啓洪昌烈陸淵汪衍德章學謙陳開第柳兆熊（以上監察員九人） 
　　莊承彝姚紹誠（以上臨平小林喬司區管理員二人） 
　　范鳴鏘馬秉寅康文讌陳星煒史悠濟高壽增（以上臨平小林喬司區員六人） 
　　年翔振（以上筧橋丁橋區管理員一人） 
　　錢曰蘆錢曰壎朱壽南江乃釗胡德昌（以上　橋丁橋區監察員五人） 
　　袁勵勤（以上博陸五杭區管理員一人） 
　　沈寶坤胡麟祥陳秉銓趙善良顧大坤（以上博陸五杭區監察員五人） 
　　黄文枬（以上義橋王家莊區管理員一人） 
　　徐宗洛郁步洲談元釗周子松周子琇馬自超馬俊卿（以上義橋王家莊區監察員七人） 
　　杜惟禾（以上東塘陡灣區管理員一人） 
 
 

Page 19

 
 
　　英鉅卿徐炳移胡振聲姚祖舜沈梅廷（以上東塘陡區監察員五人） 
　　　松年（以上塘棲泰山區管理員一人） 
　　勞篤棐姚福昌姚傳禮徐文祥勞文思（以上塘棲泰山區監察員五人） 
　　周汝昌李鼎升（以上謝村一都二都區管理員二人） 
　　徐果東毛福增邵書驟楊有明杭延慶（以上謝村一都二都區監察員五人） 
　　顧尙發（以上臨江太平似蘭會堡區管理員一人） 
　　傳元炳沈同慶錢宗海陳楷孫仁璀徐琳（以上臨江太似蘭會堡區監察員六人）來函 
[婁縣之運動複選當選者]  
　　本届婁縣爲選舉事牛鬼蛇神變幻百出社會因之譁然現在複選將届聞有朱君□□者分遣心腹極力運動有不做議員死不休之象憐之者有之笑之者有之議論又復蠭起謂日内已運動得周君□□沈君□錢君□□朱君□□等四票再得一二栗便可及格談者鑿鑿多謂轉瞬揭曉即可印證然諸君非傀儡未必搬演由人况所舉非人不獨召社會詬病即選舉人價值亦將隨之墮落雖選舉爲揭幕時代然人權天賦久震耳鼓諸君其姑狥所請乎抑愼舉所知乎複選不遠姑觀其後 
本埠新聞 
[故上海縣李大令追悼會紀事]  
　　三月初十日八邑紳商在上海西門外白雲觀爲邑故侯李紫璈大令開追悼大會到者一千餘人午後二時開會先由吳畹九君宣佈開會秩序次由李平書君讀開會詞次八邑紳商行三鞠躬禮次救火聨合會全體會員行三鞠躬禮次敬業養正梅溪三學堂敎員學生行三鞠躬禮次南匯朱子灝君讀誄詞次李平書君報告李邑侯在任因公虧累細數及籌議彌補之策擬將奏銷應解之欵先行設法籌措解繳無錫周舜卿君擔任錫金兩縣設法若干湊解其奏銷後應解之欵八邑紳士同具公呈懇求督撫憲奏請特恩破格免追緣李公於吳縣任内公虧銀三萬四千餘兩南匯任内公虧銀四萬一千餘兩上海任内公虧銀五萬五千餘兩共銀十三萬兩實因錢價日跌米價奇貴丁漕兩項賠累並非他項浪費有帳可查現已造表列摺預備附呈當時元和吳縣溧陽陽湖諸紳均開列職名俟呈稿擬定再行公核 
[限追晋益升虧欠欵項]  
　　晋益升匯票號倒欠京滬官商各欵曾由民政部電飭滬道將該號經理熊石秋解京監追嗣因滬上各莊號以虧欠滬欵爲數甚鉅公請暫緩解京先追滬欵是以迄未起解詎熊石秋仍前抗違延不措繳昨蔡觀察因又札催公共公堂勒限十日内迅將滬欵追還如再違延定即解京懲辦 
[法華鎭興築馬路]  
　　本邑西南鄉法華鎭董事議在該處開築馬路業已會同總工程局總董禀奉滬道核准興築並由局中定期十二日常會時提議設立分局事宜昨己知照各議董届時到會共相磋議 
[印人輪姦鄉女六誌]  
　　印人輪姦鄉女一案前日解訊因該鄉女傷勢未愈不能到堂仍由捕房帶回還押在案茲悉該犯由捕頭帶回後即傳中興麫粉公司司事及四路三區巡士等見証七名同至捕房旋將該犯混入衆印捕中令見証人一一指認如是者三次均無錯悞始令各証人退去將該犯收押昨日捕頭復會同該處巡警局携帶照相器具至潘家灣地方將該印人所住之木棚及中興公司之房屋並印人推倒該女之處各映照片一張以備研考 
[變通放餉章程]  
　　滬防各營應領薪糧係按月具領並不扣建茲滬道蔡觀察以如此辦理殊欠核實以後具領薪餉自應分别大建小建按日計算昨已通飭滬防各營一體遵照矣 
[公堂停訊]  
　　明日爲德宗景皇帝奉移梓宫之期公共公廨寶讞員昨特照會西官停訊一天以誌哀悼 
[城内]  
[招考警生]  
　　滬道蔡觀察會同巡警總辦汪觀察出示略云現值第五班警生將次畢業合行再爲招考定于三月初十日起至三十日止如有願學警務者速即開明三代履歷覔保書明保証書並自己之照片送至各路分局投考選錄一百名肄業三過月畢業派悞當差毋得觀望 
[追繳漕糧]  
　　浦東二十四保二十圖圖董陸秋喬捆保張德和朱云香共欠漕粮錢四百三十千文由粮差解縣審訊張陸各認欠解屬實求請寬限措繳而朱則供　推諉判張陸二人限十六日如數繳清朱交差限繳 
[戳傷堂妹]  
　　謝錫泉持錐戳傷堂妹引珠由閔行巡防局解縣並由該處圖董聨名禀稱錫泉曾於光緒二十九年間用刀戳傷妻兄華小弟經汪前縣訊押旋被逃逸今又胆敢將堂妹戳傷求訊嚴辦等情昨經襄讞李明府提案研訊謝供年二十九歲前曾犯案今次實因堂叔母謝施氏欲將小的置之死地堂妹引珠帮同叔母將小的撳住小的身畔藏有鉄錐情急取出將堂妹刺傷求宥明府喝責三百板押候查明引珠傷勢再核 
[索欠起釁]  
　　總工程局函解受傷之蔡培之周大混子及行凶之張渭玉張阿大張阿二張阿三李學堅張春東等到縣審訊蔡培之供年三十歲江北阜寗縣人由同鄉招至上海推車度日住宿同鄉張渭玉車寓内同庽者有李學堅周大混子張春東等二十餘小的因同鄉李學堅欠洋二元未　欲回向籍向之索討不料李忽　賴紏同張渭玉等持刀行兇將小的頭額戳傷當由巡士拘至總工程局分别訊責罰辦翌日周大混子又爲小的報仇在茶館内與張阿三李學堅等口角周被張阿三戳傷下部抬案請驗襄讞李明府飭仵驗得蔡周二人受傷屬實諭周抬回醫治蔡交保出外訊之張渭玉供阜寗縣人年七十二歲阿大阿二阿三均係小的之子在南碼頭開設車庽出賃東洋車爲生李學堅欠蔡培之之錢只有數百文蔡向索討以致口角扭局罰辦翌日周太混子用刀向李拆梢索洋兩元並將小的扭打小的在門檻上磕傷頭顱周見勢不佳將刀在自巳腿上猛戳求鑒質之阿大阿二阿三張春東李學堅所供相同判張阿三李學堅兩人收押俟周大混子傷愈再奪張渭玉阿大阿二張春東一併交保 
[寓客病斃]  
　　二十保三圖地保唐全坤昨晨投縣禀稱奉英捕房諭寳善街新椿記客棧寓客李正卿溧陽縣人年二十歲前晚病重身死遺下藥方及英洋十七元嵌實金　兩只銀表一只尸身舁在驗尸所請爲蒞驗旋由李司馬到場驗明委係因病身死遂諭飭棧主張俊仁將洋十七元領去代爲棺殮金戒等物帶回貯庫 
[道批三則]  
　　塘工局董事謝源深等禀批據禀籌資築圩將泥通灌俾與裏面土塘接壤均平以杜水患係爲地方謀公益用意可嘉惟灌泥之資能否繳候移商浚浦局核復 
 
 

Page 20

 
 
飭遵并俟商定辦法再行出示曉諭圖存李倉橋禀批洋商租用民地須由該管領事備契送道發局會勘並須亳無紏葛方能印契給執據禀前情俟接有領事來函再行核辦林子韶禀批前後兩禀均悉該商旣係籍隸温州着禀由浙江温　道轉移到道再行核辦舊照存銷 
[縣批三則]  
　　陳彤曾禀批現據兪福初呈信核與所禀各執一節爾旣將兪福初扭交原差吉春何以未據禀解殊不可解茲據前情候催集到案訊明察奪盛麟書等禀批　畜踏傷禾稼本應論禁前據具禀業已准予示諭禁止在案着即知照李寶寶禀批候申請道憲照會美總領事將撫卹之洋三百元措繳發縣飭領可也 
[官事]  
　　蘇州府知府何剛德長洲縣知縣趙夢秦前日送蘇藩瑞方伯來滬就醫昨至　署辭行回蘇清理財政局庶務科長洪冀昌湖北候補道任子齡兩江督標候補守備單三啓昨均到道拜謁清丈灘地局委員縣丞譚定瀛續假五天 
[南市]  
[拐匪宜懲]  
　　住居西南鄉龍花鎭之蔡楊氏去　挈同六歲幼子來申幇傭在王家碼頭某茶肆内遇見江北流氓張梟（即邵江梟）及沈桐生等以代薦爲由引至廣福地方圖賣未成復同至黄渡鎭先將幼子賣去繼又將該氏逼賣不從以致吵鬧事爲該處董事訪聞即蔣該氏送回上海並將張梟尋見扭控南區解送工程局訊究判張戒責三百下押候移提人証到案澈底根究 
[拐賣小孩]  
　　住居平安街毛楊氏之孫見金狗上月間在門口戲耍被隣人羅郁氏之嗣出子范和尙拐至北市賣與虹口某姓得洋逃避當由毛楊氏將羅郁氏及和尙之兄羅阿榮扭控南區解送工程局勒限尋交在案茲　和尙尋獲交案經孫明府提訊初尙抵賴喝令戒責五十下始供由住在美租界新署後面之龍阿三幇同將孩賣於虹口小的分得洋五元判押候飭探帶至公共公堂指提龍阿三及買主到案再行質訊 
[烟賭並犯]  
　　萬聚碼頭南首平陽樓茶舘係流氓麕聚之所每日在樓上紏衆開賭並吸洋烟前日被總工程局巡員訪悉進内查獲賭徒陶金榮葉湘蘭等三人及店主馬子田連同烟具帶至常值處飭令陶等三賭徒各罰洋兩元馬罰入元一併充公烟具銷毁 
[控追米價]  
　　三和米店執事沈乾生扭輪船水手陳桂標至工程局控被欠去米洋八十八元訊據陳供由該店司姚阿桂合賖米二十石判交妥保候傳姚阿桂到案質訊 
[閘北]  
[勿再戀戀]  
　　信昌隆報關行廚役嚴錦文前年在蘇誘拐尤生貴之妻楊氏來滬匿居閘北源昌里前日被尤來滬偵知投報四路分局選派巡士與尤同往將姦夫淫婦一併拘局昨　提訊嚴供認姦拐屬實惟求寛宥判嚴罰洋三十无飭具改過結交保開釋並諭以後不准往來如違嚴辦楊氏交其夫領回管束 
[婦女互毆]  
　　王徐氏與劉徐氏細故口角互相扭毆王徐氏　部稽受微傷由三路二區巡士拘解一區請訊判王徐氏交夫王少林領回　治傷愈再核劉徐氏交保暫釋 
[竊賊荷枷]  
　　鮑飛虎行竊某尼庵之銅鐘被三路分局巡士查獲解局請究判枷號一月贓存局候認李子　掩入匯廣公司帳房　竊被獲扭交巡士拘入三路分局判枷號五天 
[英租界]  
[各執一詞]  
　　珠翠擬客王瑞卿控地皮掮客陳松年拾珠不還昨日由廨復訊王供所掮瑞珍珠號圓珠五十粒計值洋七百元藏於皮夾内上月二十九夜　福建路協成祥烟間樓下遺失尙有鈔票洋三十元洋刀一把在内旋回該煙間查問據同往之黄姓友人與值堂人均稱由陳松年拾去是以報捕請追值堂人沈錦芳投稱當時確見陳拾取皮夾一只惟是否係王遺失並不知情旋又有陳之友人奚少如投稱是晚與陳在協成祥烟間開燈未見陳拾取皮夾因捕房傳來作証是以投案訊之陳松年供是晚係拾取自已之皮夾並未拾取王姓之物現捕房派探至小的家内及相識之友人家内搜查並無証據求鑒判陳帶回捕房候傳齊見証于下禮拜二復訊 
[當堂行兇]  
　　周林寳控周樓氏私自轉嫁於張姓一案昨日由廨復訊周林寳與氏兄張阿根投案求究氏供本夫故後被紗廠女工周氏誘至上海賣於張氏爲媳張阿根並非氏兄求察詎張聞言即將樓氏毆打中西宫以張阿根不應在公堂行兇判押捕房一月樓氏著解送寗波定海縣訊斷張氏與周林寳著自投該縣候質 
[限尋同黨]  
　　戴永全控衛二郎鄭長友串放白鴿一案鄭已開釋衛何收押在案昨晨原告復至公廨禀求將衛交保限尋同黨馬丫頭周成茂到案訊核中西官准之 
[旅舘窩姦]  
　　潮州人陳紅　之　田氏與高芝惠在福州路鳳林旋館内姦宿適被西捕查獲拘入捕房昨解公堂讯究判氏交其夫領回管束高押捕房一月 
[加押二月]  
　　夏張氏因誘拐張阿祥之嫂吳氏由廨判押女所九月繳洋五十元在案茲届期滿氏因無力繳洋加押二月 
[鴇妓罰洋]  
　　鴇婦馬金氏嚴陳氏張老二與雉妓金三寶王小寳王翠駢王秀卿等在途拉客昨晨由探一併傳至廨　究判馬鴇罰洋十五元嚴張兩鴇與屢次拉客之王秀卿各罰洋十元餘妓各罰五元 
[美租界]  
[火警]  
　　昨晨三時半漢壁禮路永祥里口協順缸甏店失火延燒德興皮鞋店汪福興茶葉店某姓荳腐店等樓房五幢捕房查得起火之家保有火險當蔣該店經手蔣成生先行拘押並飭中西探查明核辦 
[流氓毆人]  
　　粤人陳阿紀昨至捕房報稱前晚在靑浦路被同鄉流氓阿文等多人扭住兇毆捕頭允飭包探查辦 
[電車肇禍]  
　　十四電車昨在北蘇州路將蕭金發之人力車撞翻蕭跌傷頭額　報捕房飭探查究 
[是何原因]  
　　銅匠店主婦朱馮氏昨扭其夥鍾廷喜至捕房控被辱罵並遭毆打捕頭飭氏投廨控告 
[久假不歸]  
　　粤婦楊阿金昨至捕房控被粤妓金好借去金戒一只屢討不還反被某日人覇抗逞兇捕頭允爲查辦 
[法租界]  
限令遷移 
　　荳腐店主奚嘉生因同業凌鴻發在隣近新開店業互相嫉妬以致毁物鬧毆一案昨由兩造邀到在該處擺設菜攤之沈掌林到　作証沈供凌鴻發在奚店門前與奚揪扭髮辮互相毆打是實至奚店内所毁各物未知何人搗毁判　限三天内將店遷移丁案 
[分别枷押]  
　　無賴王阿三王振生在玉　春茶肆剝去莊友山棉袍一案昨由捕房傳該茶肆堂倌葉福生解　請訊葉供王等數人來店啜茗時已深夜所有剝衣一事小的實未目覩惟將衣持往質錢實有其事質之兩王均俯首無詞判振生枷一月押一年阿三枷一月押半年 
[未能脫累]  
　　張萬和控剃頭店主方和仁縱使伊妻逃逸一案昨日由廨復訊方供小的之店開在寳興里對門張妻在寳興里内爲雉妓與丁小弟姘識前日來店借刀修面匿張來尋店夥見其衣衫襤褸疑是竊賊因此攔阻實不知該婦是伊妻子聶司馬謂該婦旣　爾店後門逃去諒必知情判交原保候傳二房東並着交丁小弟到案訊究 
[並未寄贓]  
　　掮客陳敦科行竊大豐莊寄棧之洋酒值銀三千餘兩由原主在瑞昌棧顧文卿處查見原贓報請捕房將顧傳廨顧供棧中有勞姆洋酒七箱斐四葛洋酒八箱俱向壳件行拍賣可請查問至陳敦科並無洋酒寄棧訊之在押之包車夫顧德坤亦供該棧並無陳敦科之酒寄存聶司馬以指控寄贓無憑判文卿咨要候提陳敦科到案再訊德坤還押 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（五十九）]  
　　第十一回發大兵高麗平亂黨下戰書日本起雄師 
　　不料過了兩天。一點兒信息也没有。果然是中國拔隊退兵。日本統帥十分歡喜趁着這個當兒。便說中國駐兵退去。恐怕亂黨再有什麽舉動所以日本把兵隊暫駐高麗京城替他防守。一面這般說着。一面漸漸的干預起高麗國王的政權來高麗國王屢次請他退矣。他只是不聽高麗國王没奈何只得又和項安閣說了。要項安閣轉致日本統帥叫他退兵。項安閣因爲這一回高麗的亂串。是他一個人的力量和他請兵助剿的。現在大兵奏凱。亂黨潜逃。趁着這個機會。並且可以得個保舉正在得意到極處。忽然得了這個消息。項安閣也不把這件事兒。放在心上。只叫手下的文案。發個照會到日本統帥那裡去。催他退兵。那曉得接到日本統帥的照覆。說本國在韓國。的設施貴國無權過問。項安閣看了。氣得發昏。又發了一個照會去問他說高麗是大清的屬國。理宜保護。那曉得照覆過來。說的更不對了。說本國只認韓國爲自主之國。與貴國無干。且本大臣爲大皇帝特簡之全權大臣。貴委員亦無權可以與本大臣交涉。項安閣看了這第二個照覆氣得話都說不出來。只說怎麽怎麽。别國的人。欺負我們中國。也還罷了。怎麽日本這樣的小國。也敢欺。負起我們來。想了一回。没奈何。只得打電報到章中堂那裡去請示。章中堂見了電報。也覺詫異。便一面電致總　衙門。一面又打個電報給日本政府。請他飭令退兵。那曉得日本政府打個回電來說是退兵一節碍難照允爲了這退兵的事兒。章中堂和總理衙門的王大臣。也不知發了多少電報到日本去。無奈日本政府接了這許多電。報起先還打個回電。後來索性置之不理。最後的一封回電。只說貴國如必欲敝國退兵請與貴國以兵戎相見。這一封電報。就好像是日本發來的戰書。那一班總理衙門的王大臣。得了這個戰書有幾個還没有什麽。有一位姓龔的龔中堂。就不山的勃然大怒。要知後事。請看下回。 
國外新聞 
[英美戰艦抵日]  
　　初九日東京電云英國海軍少將萊姆登率領旗艦阿爾拂萊號戰艦　那克里典號培特福特號開痕　號於今晨由神戶啓　明日可抵横濱其滅魚雷艇哇脫號並維拉哥號　於日昨抵彼美國海軍少將哈白率領兵艦五艘於日昨駛抵神戶 
[香港之新建築]  
　　初九日香港電云港督羅茄特於今日舉行水手堂落基石禮該堂除摩台君助欵洋三萬五千元並捐集洋　萬五千元聞摩君擬將助欵增至五萬元之數 
[俄國政界近事]  
　　初　日倫敦電云俄國政界警察長桀拉西摩甫將軍並副長柯米薩洛甫君同時褫職俄京之人皆爲驚詫　係有人控告該員等與愛齊甫一案有關而與警務委員洛浦京同一行涇云 
[美國稅則問題續聞]  
　　初八日相靈電云美國新稅則議案業已告竣入境之人頭稅已增至美金洋十二元 
[土爾其新舊皇之榮辱]  
　　初九日倫敦電云土爾其新皇於接見各代表奉以皇位時宣稱朕獲爲土爾其第一立憲君主無任感慰朕夙困於售政之壓力故臣民受苦者之衷情朕亦共有之也　土爾其總主敎在議院宣布愛勃特爾哈米特罪狀謂其背離聖訓殃及無辜各員聞之鼓掌歡迎羣呼罷位二字愛勃特爾接見國會代表時聲言彼固預料有罷位之舉此實天命尙何言乎今惟求已與眷屬得赦死罪准使移居其拉千宫以盡餘年於願已足新皇里沙特取定國號爲穆哈黩德第五己在陸軍部發誓竭忠憲政此次典禮異常隆盛國民咸向新皇歡呼祝頌初十日倫敦電云土爾其前皇愛勃特爾將其寵妃十一人少子兩人已於星期二日夜間出奔薩洛里克（立憲黨之總機關處）將以維那阿拉典里　方馬基頓憲兵隊統師羅希蘭脫將軍之私第爲稅駕之所新皇穆哈默德第五之宣言及其舉措大得國民歡心土爾其政黨於國事擾攘之際遽能安然將威强之國君愛勃特爾廢位而舉立新皇其措置之從容有條大爲歐洲驚服 
 
 
 

Page 27

 
 
   
 
 

Page 28

 
 
   
 
