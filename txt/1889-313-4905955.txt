# 1889 - 313 - 4905955

 

Page 1

 
 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[寄售竈神馬助賑] [  本館謹啓]  
　　每至年終家家祀竈竈神馬張亦必更易一新今有賞墨居裱畫店主許君海珊介海上忘機客以竈神馬四千張托本舘代售所得之錢悉數助江浙賑欵閱之乃舒萍橋先生手筆梅紅紙描金奕奕有神光彩耀目計價每紙洋五分價廉物美不但本地可以通銷並可持贈親友卽躉售運往别埠亦可獲利而災區得此不無小補其善意誠可嘉也茲託南北申昌書畫室發賣並由賣申報人帶售務祈本埠閱報諸君迅爲購取卽可敬神並堪邀福誠一舉而兩得也彼百數萬哀鴻均延頸跂足以待 
[本館經辦江浙賑捐啓] [  申報館謹啓]  
　　霪霖匝月江浙兩省紛紛報災困苦情形不堪言狀而浙省爲尤甚本舘現擬經收捐欵先其所急一俟集有成數擇要往賑四方仁人君子　　　浙兩省歴年辦賑之勤勞捐助之踴躍而此時灾近剥膚當必有惻然動念者請卽將捐欵送交本舘掣奉收條隨時登報以昭信實一面裳　　　妥爲散放早辦一日多活數命不勝盼禱之至 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算學叢書五元黎註隨園駢體文一元六角王船山全集十八元歸　川集三元四　　說文二元養雲試帖二角四小學韻語一角五杭寸六才一元如欲買者請至三馬路申昌書畫室伋本賑房均可此佈 
[論洋鎗自殺事]  
　　古之殺人者利用金今之殺人者利用火火之爲用有什伯倍蓰於金者人心日險世變日紛而殺機遂因之而日盛矣從來致死之道有四其一死於刀自戕者是也其一死於繩自縊者是也其一死於水自溺者是也其一死於毒自盡者是也而從未有死於火者致死之道惟火最慘雖肌膚焦灼血肉糜爛而宛轉於飈輪之下伸縮於烈燄之中猶未能遽至於死也必至火毒攻心而後乃死蓋死於火者若斯之難也乃自泰西製火器而致死之道遂加一等焉金者殺人之利器也火者殺人之器之尢利者也火與金相附而製爲洋鎗其器之利也可知西人之製洋鎗也原以殺人也乃泰西好名之士往往有不可以對人而又不能以自白則遂自殺以殉自殺者見洋鎗之器之利也故不用刀不用繩不用水不用毒而獨用洋鎗西人之以洋鎗自殺者常事也中國濵海通商之埠事事效法乎泰西究之一切水學火學光學電學車學醫學機器學天文學植物學等類皆未能幾其萬一而獨至致死之道則竟有不必教而後知不必習而後能者嘻可怪也前年宋之藹以洋槍殺人而遂以自殺近日盧小舟亦以洋槍自殺其亦襲泰西之風歟人當臨危致命時舉凡人世間事皆不暇計及之何獨於致死之道而必欲效法乎泰西彼其以洋槍致死者非將以效法也將求其速死也　然一聲倒地氣絶曾不轉瞬尸伏血流無一毫慘痛迫切之狀致死之速未有速於洋鎗者其必擊傷太陽穴者相傳人生知覺在脑六門飛彈擊入太陽脑漿迸裂卽不復有所知覺此所以無慘痛迫切之狀也嗚呼自有洋槍而致死之道遂超出乎若刀若繩若水若毒之上而加一等焉顧吾思之人心日險世變日紛而殺機亦因之而日盛將來踵事增華變本加厲又豈獨惟洋槍哉世傳前明内庫有毒藥庫名目謹藏各種毒藥以備不時之需信石一種列諸第七各種不知爲何名惟其中有手觸之而死者有鼻嗅之而死者夫手觸鼻嗅而能致於死其毒爲何如宜乎信石列諸第七也世謂鶴頂血較信石爲尤毒服信石者可救服鶴頂血則不可救服信石少許者猶不至死服鶴頂血少許則無不死人言位商望重之大員所掛朝珠用鶴頂血製作一粒雜於其間若變出於意料之外患生於肘腋之間則口含此珠安坐斃命可以免裂冠毁裳囹圄榜掠之醜狀刑名家言殺傷縊溺一切毒藥皆有傷痕仵作檢騐無可朦混惟有一法置人於死内外無傷形迹悉泯法將其人捆縛偃臥用風車一架以風門當其後竅竭力而榣之需二三時始死旣死則並無傷痕可以檢臉此法呆滯已極僅存其說從未有行之者致死之道以泰西電氣爲最上電氣之致人於死也旣可速死又無傷痕蓋電氣之傳爲最速機括一動電氣卽行立刻將周身元氣驅逼而出而人死矣視其人猶端坐暝目若疲倦睡去者然又泰西有悶藥一種亦可以致人於死而人不及覺醫家之治癬疽也常用此種悶藥法令其人仰臥榻上用悶藥少許置於上唇其人一嗅其氣卽含笑閉目不復知覺刀割水洗聽其所爲惟爲時不可過久久則牙關緊閉舌根内縮而不可救此外最毒之品又有鹽硝磺各種强水强水之爲用也一著肌膚立卽潰爛若入臓腑無藥可救然而不遽得死其慘痛迫切之狀當有不忍言者嗚呼人心日險世變日紛而殺機亦因之而日盛吾不知將來之踵事增華變本加厲其又伊於胡底也 
[主試閱臺]  
　　廣東主考李王兩星使於本月初四日啓行張香濤制軍在珠江祖餞等因昨已詳登報簡兹悉是日星使未經解纜至初八日復往黃埔漁珠虎門沙角等處閱視砲臺然後就道蓋兩星使以粤省海防緊要他日彤廷述職　皇上或　垂詢及之故特親往詳加察勘也 
[接篆有期]  
　　本月初四新任兩廣總督李筱荃制軍由江西吉安啓行行兼程赴粤原擇二十二日吉時接篆嗣傳電至粤垣改期十一月初二日接篆至十四日官塲又接來電云是日午刻制軍已安抵南雄督轅文武巡捕官及聽差人等紛紛雇船馳往北江迎迓廣州府曁南番兩縣亦赶緊飭差將皇華館鋪墊整齊以便襜帷暫駐屈計二十日憲旌可莅省垣大約二十二日當可接篆不必改遲矣 
[珠江談助]  
　　廣州廣雅書院肄業之東西兩省諸生前因秋闈請假及榜發多獲雋者現在缺額尙多張香濤制軍因示期十月十三日補行甄别以便挑選高才生送入院中肄業○時届隆冬匪類易於竊發老城保甲局因添募巡勇徹夜梭巡每當參横斗轉之時人多持一鳥鎗鵠列於街頭巷尾居民賴以安枕可不憂庬吠雞鳴矣一日駐守長塘街之某勇誤撥槍機轟然一聲彈子飛出有數人行經是處驀被擊傷勇見勢不佳急棄號衣濳行遠遯幸數人所傷 
 
 

Page 2

 
 
非重相與負痛而回○某甲向在沙面某洋行當細崽某日之夜偶過清平高橋見各賭館紅燭高燒異常熱閙不覺手爲之癢入塲賭博五木無靈喝雉而盧全軍盡覆急奔至高橋上聳身一躍墜入河心時已夜深無入拯救浮沈數刻一命嗚呼噫賭之爲害如此安得賢有司厲禁重申以除民害哉○珠江名校書寳玉者年纔二八姿致絶倫一笑嫣然幾令三河少年顚倒鴇母倚爲錢樹子不許輕易見人惟富而多金者始令其侑一　歌一曲顧校書每蔑視大腹賈獨與某甲相印以心每當月下盟　花前約蝶芳心叩叩細語喃喃大有願作鴛鴦誓同生死之意一日甲商諸鴇母欲爲校書脫籍鴇母故昻其值而甲則但知向月下老人求撮合從未一媚錢神私願難償徒呼負負校書密語之曰哈書獃子眞窒而不化哉常儀竊藥不妨奔入月宮七十鳥從具神通其能飛而攫取哉甲大喜相約濳逃鴇母遍訪無蹤幾如剜却心頭之肉氣忿已極遂乘人不備自行溺斃河中 
[東甌紀要]  
　　初九日未牌時分温州西門内龍首橋下某姓家因遺火積薪炎炎直上所幸人手甚多得以卽時僕滅然左右鄰已受驚不淺矣○城南廣利橋頭新設分卡抽收瑞平一路貨釐適值積雨經旬晚禾雖熟莫能刈穫鄉民不得已將新豆載至郡城報行出糶將以易米充饑詎牙行夏森發等代爲報卡抽厘瑞邑鄉民六十餘人紛紛向該行饒舌不願完厘衆口囉唣現該行等聨名呈請豁免未知能邀允准否○瑞安馬嶼地方向種土漿近有某甲認捐漿烟稅厘禀請總局憲飭委試辦在馬嶼開局收捐該處鄉民不服本月初十日紏集予餕人將局拆毁司事巡丁東奔西竄入受窘辱現已禀報上憲未知作何辦理○永嘉縣所轄柟溪嶺頭鄉人因爭山起釁於上月廿五日僱集鎗匪互相轟擊鎗斃陳盛三一名當經赴縣報案寗邑尊訊取確供於十一日帶仝刑仵臨場相騐至十四早回署○永嘉縣快二班頭役袁彩等四人因安溪與嶧頭程單互控命案兇犯未能緝獲清訟局委員屠司馬謂其辦公疲玩一律斥革發縣管押仍命本班頭役選舉四名接充無如諸人以該班積案尙多未了不無畏縮司馬遂擬請甯邑尊當堂點充○前有陡門命案提局編審因要証未到碍難定讞權將押犯陳志林交差看管該犯乘間私逃尙未出城經看役覺察赶卽追獲禀明寗邑尊遂命釘鐐收押内監○城西某氏女年甫及笄秀外慧中喜閱紅樓夢西廂記等書對門有髹器店徒某甲年少貌美女心竊慕之登墻窺玉奚止三年思欲一通欵曲而未得其隙一日女母往外家甲得間與女相會喁喁私語不意好事多磨甲有叔父已爲甲别聨秦晉迨吉有期甲旣大違素志又不敢以情告遂與女泣别於初七夜雉經而死女聞耗亦曰爾爲我死我何生爲亦於初八晚仰藥以殉論进咸以情種許之道學先生則以爲背禮蔑義爲小說所誤矣 
[閩嶠晴巒]  
　　閩中小票店圖利病民已列前報兹聞恒珍懋源等家接踵倒閉别家爲之掣肘年關不遠各錢鋪皆虚出票張藉非地方官嚴禁於未倒之先重懲於旣倒之後恐效尤者正無已時也○鄉人某甲在北關外生擒猛虎一隻盛以鐡籠置諸南臺茶亭任人觀看每人需錢十餘文好事者爭欲一擴眼界户外之屨常滿也○福州近日天氣炎熱說者以爲冬行夏令疫癘盛行岐黄家東奔西走旦夕不遑藥肆亦利市三倍○福州地棍林立有東西南北四黨最爲著名南黨某甲與挑菜村婦有私一日在西關城堞中爲魚水之歡被西黨某乙瞥見赶往動手甲寡不敵衆遂爲乙所擒後爲甲黨所知率衆持械興師問罪始將甲刧還然已不勝狼狽矣聞該地棍等租屋數椽名爲機房實則姦淫淵藪有地方之責者可不嚴行禁止耶 
[東報雜譯]  
　　日本報云西歴十月十四號得朝鮮元山來信言本月三號日本艦隊由海山崴駛至元山寄椗五號之晚艦中軍樂隊在領事署中奏樂樅金伐鼓厥聲喤喤韓人來聽者若堵墻直至更深始散七號鼓輪出口繞道釜山仁川前往中國芝等海口十一月一號尾張丸自芝罘歸知艦隊已在旅順口矣○元山華商向來雜居日本租界此次自歸華租界建屋本月初一律　遷○元山租界第二區有橋名之曰榮去年洪水爲災陡被衝毁而第一區第二區之韓商欲至第二區者必須於此經行至此殊覺不便乃自募金資續建新橋更名曰開通刻已工竣長崎縣特贈木杯各一以旌首創者之功○日本人在元山設立第一國官銀行其房悉仿西式近日新賦落成日人之從仁川釜山遷至者多至數百家因擬添建房屋云○本年朝鮮各道秋收豐稔荳米二物商人爭相輸往中華及日本之長崎神户各埠日來咸鏡道官民爲備荒起見禁止出口一時大荳消塲頓絶因此輪船之自中國牛庄至日本者裝載荳餅及荳較多而荳餅消塲甚速華商獲利不卜可知已○前報載日本内閣各臣紛紛辭職一事兹閱日本京報云本月二十二號黑田總理大臣山縣内務大臣齎呈上辭表後松方大藏大臣大山陸軍大臣西鄉海軍大臣大山田司法大臣榎本文部大臣後藤遞信大臣繼之廿三號新任總理大臣三條公爵入内覲見日皇有頃召見土方宮内大臣及各大臣命仍管理省務○現任外務大臣大隈伯爵被兇徒行剌身受重傷刻已療治多時容體雖不見十分衰弱而傷處恐尙難告痊也○上月二十九號日本東京日本橋區小田原町十五番冲治助方家失愼延燒九十九家救火隊中人負傷者二名○日人多好任俠談及剌客每紛紛贊美不置此次行剌大隈大臣之　島恒記各日報俱述其生平行誼且摹其狀貌付之剞劂以廣流傳其遺骸旣經在京親友葬諸青山二十六號家族復來京發掘用火焚之携骨而　惟將遺髮埋於東京谷中天王寺龍泉寺住持老僧聞之必欲平分其半葬於寺中抑何珍重乃爾也迨遺骨到家擇地十里松原崇福寺擬於十一月一號舉行葬禮僧衆樂工預備唪經奏樂親戚故舊熱閙非常是日福岡來電云當下窆時四方之來執紼者多至千數百人亦盛矣哉 
[光緒已丑恩科甘肅鄉試題名全錄]  
伏衍義秦安徐鍚章秦安聶天恩秦州秦望瀾會寗史彰皋蘭張晟中衛張廷政渭源葛秉坤秦州鐡文謀西和成适秦安石完璞靈州王志勤會寍陳元璞皋蘭顏學序皋蘭王樹中皋蘭孫積善平凉孫尙仁皋蘭牛銀河皋蘭李成孝凉州呂篤階州張協中皋蘭蔡繩仲皋蘭葉祖修靜寗張斗南鞏昌滕鈁皋蘭汝恒年秦州蒲茂秦州李映藻优羌石懷清狄道聶湜秦州柳逢原靖寗李楨靜寗魯永福河州李其駿臯蘭李建善崇信焦國理鎭原羅經權金縣周務學秦州盧生濟凉州蒲紹衣鎭西郭濟舟鞏昌耿守仁臯蘭閻緒昌狄道吳必發秦州郭輯寗遠吳鈞貴德趙雲樣秦安崇基寗夏穆隆阿凉州 
[副榜]  
　　金正西鞏昌王嗣緒臯蘭張鎬秦州史廷琥河州傅文選河州張國駿臯蘭 
[揚州近事]  
　　十二圩爲淮鹽總匯之區玉屑瓊精幾如山積上月杪各商領照後照例由圩捆載出江某日下午同時在江面遭風有全船沈没者有淹浸過半者據個中人云就同帮開行者計之約已淹消八千餘包尙有船人均無下落者各鹽旗聞信隨卽派人前往分投撈起壞船就地禀請地方官履勘一面詳報各憲以便將來按章補運云○邇來市面雖甚清寥而錢價陡　飛漲計寳銀一兩祗易制錢一千四百餘文鷹銀每元作一千零十文獨本洋反形昻貴每元可換一千四百有奇實近年來僅見之事也或謂因近日裏下河一帶鄉民販售米榖來此皆喜　本　故市儈奸商遂得從中掉弄噫當此米珠薪桂而錢銀價值又若此懸殊茅檐蔀屋中人眞有不堪其苦者矣○揚州各處圩田狼雨成災 
 
 

Page 3

 
 
水多淹漫現舉值晴光大放高掛銅鉦農人皆資雇傭人相率就水中刈稻一面用桔橰戽水俾登塲晾晒得以礱米易錢然約計收成亦祗十之三四矣 
[皖省官塲紀事]  
　　巡閱長江水師兵部尙書彭雪琴宮保於本月十二日清晨行抵皖省舍舟登岸入黃泥崗行臺地方文武各官先期均未知悉是以至碼頭迎迓者絶無其人仰見宮保體恤下僚槪不驚動聞宮保駐節旬餘卽須遄回珂里云○前廣東藩憲龔方伯易圖由閩赴滬轉乘兵艦泝江而上本月十三日午刻行抵晥垣省中文武各官咸至東門外迎迓方伯隨命駕至行臺襜帷小駐○本月十四日爲安廬道丁潛生觀察覽揆之辰文武各官咸往祝嘏所餽儀物一槪璧辭亮節高風殊不易得焉 
[皖省决囚]  
　　本月十二日由安慶府獄提出女犯一口年甫三十餘齡經劊子押赴臬憲轅前如法綁縛然後解至北門外戮於市曹聞該犯係阜陽縣人與表兄有私遂將本夫謀害事發直承不諱姦夫早經處决該犯本擬凌遲處死今逢恩赦改爲斬决自出監門以至就死始終面不失色意者其亦戾氣所鍾歟同日己刻由懷寍縣獄提出女犯一口綁赴法塲斬首有知者謂該犯年已四十餘面麻身胖南宿州人案由與前犯略同亦由凌遲恩減爲斬决云 
[毆斃水手]  
　　天祥洋行輪船名格楞孟根西船中本用中國人爲火工及行至長崎因華工不好攺用日本人爲火工所有原用華工十五名載回上海因兩相傾軋日本火工遂與華工尋衅兩下爭毆華工死者一名傷者數名當由捕房將日本人人名拘獲昨日解至英按察司衙門會同日本領事審訊略詰情由尙未定讞遂將案中人移交日本領事署定於今晨研訊一面由捕房禀明英會審員蔡太守以　關人命禀請道憲飭縣騐屍因死者係廣東人請廣肇公所董事查明在滬有無親屬以便詣騐時傳訊 
[嚴諭火頭]  
　　本邑大東門内萬豐祥銅錫鋪作塲失火裴邑尊飭傳鋪夥戴周順云云已詳前報前晚升堂訊究戴供稱當日小的出外收帳聞警奔回業已火勢炎炎冒穿屋頂幸蒙各洋龍嘳救得以火滅烟消查起火之由實因貼鄰楊慶和銀樓烟囱内飛出火星堕落作中木花柴内致兆焚如邑尊謂時值三冬風乾物燥居家鋪户自宜謹愼小心何致白晝罹災驚動隣里本應照例將爾笞責四十板枷號一月姑念生意中人全爾體面從寛免責嗣後務當加意防維毋使祝融肆虐本縣尙須傳各地保鋪甲來案諭話並擬出示遍貼通衢戴唯唯稱謝邑尊飭交鋪甲帶回 
[催提人証]  
　　徐元林控姚蘭洲一案前已屢紀報章嗣經江蘇臬憲札飭上海縣拘提案中牽涉之姚葉薛郁四人解省集訊姚葉薛卽自行投到郁則尙未赴省前日裴邑尊接奉催文飭差將郁提案訊供之下着卽赴蘇如再玩延恐干未便郁供稱小的在小東門外開設正和船局因有未了事宜以致未經投到現奉催提自應卽　赴省邑尊准之 
[質訊匿串]  
　　穆瑞生赴上海縣控地保曹安卿匿串不交經裴邑尊傳曹質訊穆訴稱先父炳元有地一區坐落治下虹口三元宫前嗣經小的售去祗剩五分近復向張姓租地五分起造房屋今年錢糧早經完納曹强指小的並無地畆匿串不交曹禀稱穆姓地基業已售與寳源祥轉租與某洋商管業其餘地五分實係張姓之產邑尊着候勘明然後訊辦 
[諭令遷鋪]  
　　本邑小東門外陸家石橋爲南北市往來要道兹因年久失修橋柱頗多損壞裴邑尊諭令善堂董事雇匠興修橋面上有鋪户七家務須移徙因於前日飭傳至案諭令赶卽遷移俾得將橋修造各鋪主遵諭而退 
[英界公堂瑣案]  
　　旗昌練絲棧失火兩紀報章所有銅匠王瀛洲白洪聲兩人昨由捕房傳到解送公堂蔡太守會同易副領事察訊據兩人稱修理屋面失落火種於鉛皮内以致被焚立卽知照各人設法灌救巡捕頭稱旗昌棧不欲將伊等究辦蔡太守卽令開釋○吳居氏訴稱原籍乍浦現住美仁里胞弟居恒籌本患瘋癲時來借擾不堪其累指交巡捕送案訊之居恒壽據供姊許給我洋銀三元向索無着吳居氏又稱屢次送弟回籍兩三日卽來蔡太守得供之下飭將居恒壽送棲流公所暫行安置由吳居氏貼償飯食俟病痊再行資遣○巡捕房因松江路一帶篾作舊貨各店佔及街道囑令收拾置諸不理禀明蔡太守傳王順茂唐緒興何興昌江金興義和等五家到案據稱情愿收拾不敢再有違碍蔡太守以旣願收拾槪免置議○二百五十八號巡捕送醉後在途爭閙之姚金林趙春法兩人請訊蔡太守念其業經管押一宵姑准從寛釋放○三十二號西捕送公和祥碼頭竊舊鐡一塊之小工嚴阿金請訊嚴供認屬實蔡太守判押兩天以儆○三百十三號華捕在大馬路巡緝見有高福生駕空馬車自西往北至石路口適有三十餘歲之婦人自北而南突被馬車撞倒幸是空車故車輪雖碾及腰際尙不致受重傷當將該馬夫拘獲送案蔡太守先問該婦傷勢如何巡捕稱據醫生云不甚緊要再訊高福生據供本地人係太和洋行所用駕車至石路口有婦人迎面行來喝令　讓伊若不聞一時不及收韁以致碰撞蔡太守以該婦並不投案無從質訊飭將該馬夫帶歸捕房交保俟該婦投案再訊 
[法界公堂瑣案]  
　　浦東三林塘人沈阿兆投捕房稱髮妻王氏于九月間被人誘拐來申招尋日久毫無蹤影昨在新街漆匠阿明之拼婦洪吳氏花烟館内尋獲今請訊究捕將一干人解案葛同轉先詰洪吳氏曰王氏如何至爾家所作何事答稱王氏經薦頭管老仁薦來幫傭借去洋十元立有筆據今特呈案所借之洋言明在工資内扣除同轉詰王氏爾爲何背夫逃遁答稱實因家中窮苦餬口維艱故隨母家隣婦老虎媽媽來滬幫傭並無他意同轉謂爾在烟館曾接客否答稱接過兩次皆是生客同轉隨詰洪吳氏曰爾言王氏在爾家帮傭究竟所帮何工從實供招尙可從寛辦理該氏一味狡賴同轉着將鴇婦洪吳氏薦頭管老仁及王氏分别管押並諭管信追老虎媽媽到案再行覆訊沈阿兆暫退○昨報紀著名流氓牛臯等帶刀尋仇經捕拘獲王三朱彪一節昨日解案據花烟舘主婦王陸氏投案禀稱牛臯等於六月間到來硬借川資未遂其欲因此糾黨尋釁叩請究懲葛同轉詰王三朱彪曰牛臯逃往何處朱彪攺名王長順供稱牛臯曾欠小的洋四元五角昨日向牛臯索洋已還二元八角伊約小的至小東門啜茗再付八開一元囑先至花烟館吸花烟突有巡捕到來致被拘押王三攺名王忠孝供稱與叔王文英啜茗悮被拘押叩求開釋同轉謂爾等平日横行不法積案如山捕房拍有小照尙敢易名換姓砌詞圖賴殊屬可惡已極判令管押着交牛臯到案如不交出定　嚴比○包探王榮培禀稱王子良偷安慶輪船搭客水烟袋一枝緝獲送案同轉詰王共竊過幾次答稱初次犯竊惟求恩典同轉着押候嚴比○包探李雲發禀稱緝獲積竊金祥明在身畔搜出鎖匙三箇及火紙自來火等物同轉謂金曰火紙等物想是夜間竊物所用如何用法爾可當堂試演金假作　獃同轉詰金究竟竊物幾次金一味支吾同轉謂若不刑訊諒不肯招着押候覆訊○捕房傳到存積火油之泰興祥正興同生祥全昌等廣貨店夥到案訊問同轉問曰爾等知租界章程否答向章每店存儲火油以十箱爲限同轉謂法界章程祗准儲三箱今查爾店多至十餘箱顯係違章爾等意見如何泰興祥等夥一再求恩同稱嗣後不再違章倘再違章一經察出聽憑科罰同轉謂念爾初犯姑准從寛不究 
[宴資移振]  
　　蘇州糖雜貨衆商投函本館協振所云敝業各貨向來采自申江每至冬令款神籍邀各行暢叙兹念江浙被災各户待哺嗷嗷因憶昔年他省有災好善者尙畛域不分解囊佽助今者誼關桑梓于義何可推辭謹將飲宴之資合成鷹洋一百元懇彚解災區散放并祈 
 
 

Page 4

 
 
錄諸報末以冀各業聞風相從却口腹之需補瘡痍之困旣全物命又救飢黎想聰明正直之神當亦默爲嘉許也 
[贈樂懷]  
　　本邑同文分局以聖散子六　服送交本館協振所託爲彚解災區其來函略謂水災之後或遇傷寒水濕等症此藥最爲靈　分得刀圭妙藥遠勝葠芪療將瘡痏餘生同登仁壽仁心仁術食報無涯矣敬綴數言以代災民叩謝 
[湯餅筵資移賑]  
　　啓者日昨電報局經蓮山比部交來餘上賑捐規銀一百兩謂菊秋四日又得一索之喜承諸戚友惠賜隆儀本應設席酬答因念浙省罹此災祲爰折筵資區區敬爲戚友代種福田囑登報端藉鳴謝忱並代桑梓飢黎百叩等云業已照收俟彚解夙讅經君年將不惑時膝下尙虚值光緒戊寅豫晋洊飢與蘇揚滬同人襄佐募賑是年四月十四在果育堂祝呂太祖師仙　叩求子息旋奉鸞諭有默禀已悉如能盡心賑事精進不怠將來必不負爾今日所禱之訓越兩載庚辰果舉一男亦四月十四日迄今不逾十稔合之此次弄璋已伯仲叔而季矣可見三多五福彼蒼原許人以自求在經君旣非煦煦孑孑專務善舉亦非席豐履厚有巨資足以濟人不過於募賑一節能竭其心力求無不獲伏願世之處境有不足於懷者曷勿踵而行之不第求子一事也或子孫繁昌而求象賢跨灶或家門鼎盛而求世祿綿長心誠求之報施不爽敝所並非爲同人標榜且非經君所樂聞祗因山左江浙數省巨災正吾人藉可自求多福之機會用借經君現身說法以冀信而有徵耳上海四馬路盤記浙江餘上協賑公所謹識 
[祭意琴室主文]  
　　維光緒十有五年十月二旬有二日古越高昌寒食生桂笙何鏞謹以清酒一尊望南遥酹致祭於粤西意琴室主潘君月舫之靈曰嗚呼意琴竟赴修文之召耶我與君以十三年之冬仲握别至十四年孟夏始得一信厥後卽鴈杳魚沈我屢以書去而卒不我復心竊疑之至去年臘底而聞君噩耗然不過得之田嵩岳大令大令又不過得之其家人聞諸輪船司事之所述未敢遽以爲信也乃今年粤西會試諸孝廉道出滬上留心訪之或傳信或傳疑其傳信者又無卒之月日卽有之或言在八月或言在十月又不知其何病竊以爲以君之才之器必不至中道棄捐東坡海外歸來當必有日悠悠者不足取信也夏間嵩岳大令赴粤又屬探聽之比得覆函亦云前言可信但病症月日則仍不詳其同鄉朱君仲文由京旋粤承過訪卽以此事托之近日兩接朱君信知君果殁惟月日尙未明確但言其因咯血症而死嗚呼意琴也而竟死乎然猶不忍遽作詩文以輓之者盖尙作萬一傳之非眞之想也雖然古人有生弔者則亦未始不足以爲達我與意琴交最深今得意琴耗而嘿無一言烏乎可哉憶我與意琴素不相識由同鄉王菀生孝廉介紹之自級秋舘覿面卽如舊相識君性豪放目空一世往往酒酣耳熱不自覺其牢騷之流露人見其豪放我見之皆幽愁偶爲道破君遂引以爲知已其作爲詩古文詞如天馬行空不可覊勒而初無艱深怪僻語書則各體俱工畫則隨意所適尤　　勇一躍能踰　仞之牆知交遍天下而落落難合之槪時露於酒後茶前十三年春余病足爲詩促之入閩無何又以不得志仍回滬上店無幾時而忽接南寗電報傳其尊甫先生捐館之信連夜招余往問以是電確否余曰電信之確否不可知顧旣得此信君當汲汲言旋不可緩也遂代爲摒擋一切卽於次日往送其行瀕行執手涕泣哭失聲並語以時通魚素而孰知此别遂成千古哉我自與君别後兩年之中連落五齒雖年未滿五旬而暮景見矣興致亦漸索然花朝月夕無復如君在時之興會飈舉紉秋館主得所而素甤閣主尙在風塵中謹爲君告之嗚呼意琴香尉擗琴之詞君見之否其近况亦不如前矣太痴輓君之詩君聞之否其性情較前爲勝而境遇如故也君所手書之詩詞稿付之石印者已爲君分贈殆罄其春江聲應集亦已告成發坊間出售是皆君之所欲聞者敬以相告君其鑒之尙饗 
[蘇省撫轅抄]  
　　十七日候補府楊靖禀知奉諭緩赴鎭江○十八日首府魁禀知赴本屬各邑查勘被水田畝回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩省官報]  
　　同知鄒舒宇卸東冲厘局差禀明丁父憂泉州府胡勝禀辭赴出通判戎陳猷奉委閩安稅厘海防局務鹽塲劉喬年委辦泰寗官運局禀辭縣丞金文治委辦建陽界首厘卡委帶恪靖正中營總兵戴名山禀辭藩轅牌示閩縣閩安鎭巡檢鄭恩隆因案撤任遺缺以儘先巡檢高慶銓署理 
　　星嘉坡客次呈左子興都轉四律郵寄倉山舊主天南遯叟霧裹看花客均政○小大勳高志不驕多公卓　自超超平情能使羣心服妙手兼醫衆腹柺公素精醫理年來水旱頻仍海内被災之省籌賑維艱公不分畛域勸募鉅欵源源接濟領異標新恢遠略移風易俗仰星軺經綸巨細包函盡永固邦交荅聖朝○擘畫訏謨策萬全奎婁奕奕煥天等閒蠻觸爭俱息赢得魚龍意盡便列戟堂階清似水出洋人士望如僊十年化育關文教公立義塾設書院凡詩文月課每有擬作足爲楷　昨讀報中大著自是作家靡不傾倒無愧頭銜疊荷遷○雍容氣度最汪洋乎挽狂瀾證自强萬里威聲裴晋國千間廣厦杜當陽人皆藉口稱生佛誰不傾心禮瓣香迎養慈親除茇舍晨昏定省似家鄉○鯫生特地進鳧趨浩蕩龍門氣象殊恍入仙源忘魏晋不知身世在江湖書空濃笑渾閒事攬勝搜奇足自娛投轄未嘗嫌我晚只慚白盡老髭鬚衛鑄生甫稿 
[雜事詩]  
　　迷離惝恍數旬餘舊悅新懽大半疎惟願蒹葭常倚玉醉生夢死樂何如情海由來苦趣多此生偏易惹情魔紅牆碧漢微茫路露冷風悽夜夜過萬般歡愛百般痴倚翠　紅不自持幻想深時同一笑此身翻悔作男兒佛家原說别離好我輩偏緣顚倒忙爲怕更深容易去故搜閑事與猜詳深知量窄不勝蕉聊借金杯破寂寥靜對眉山心已醉忽教泥飲負良宵冷抱孤衾已十年夢魂今又到誰邊除非大士瓶中水洒作雙雙並蒂蓮不愁刻骨爲相思瘦　吟軀鏡裏知博得名花廻一顧也應憐取有情痴人間何處覓傾城甘爲伊人誤半生到底未除湖海氣黃金不重重交情悶懷消遣付牙牌秋雨連綿閉小　珠　飄燈歸不得怕他泥污鳳頭鞋芳容一幅認眞眞枕畔衾邊且自親留取香痕和夢影化爲胡蠂了前因幻作嬌嬈上舞臺素妝玉貌出塵埃西牕有約頻相待携手夕陽歸去來盟言如水夢如雲形影何能片刻分一榻茶烟消受得花香人氣兩氤氲個人低唱我彈絲陌上羅敷恍遇之一曲京華新樂府艷陽天氣採桑時那愁來日債臺高途路雖窮氣轉豪但得春蠶常不死抽絲作繭敢辭勞[  太痴生待焚稿]  
[上海四馬路文報局内協賑公所經收山東奉天賑捐七月下旬清單]  
　　廿三日○本埠百川通票號交來雲南電報局湯肅翁經募第一批賑欵雲庫平銀二千二百四十二兩三錢八分九厘九毛又募黑井鹽提舉雲庫平銀一百兩共申實收規元二千五百五十八兩九錢九分二厘又募鹽法道湯觀察雲南市平銀二百兩原申實收規元二百十一兩二錢又天順洋票號來湯肅翁經募第二批賑捐雲南庫平銀二千二百兩又募黑井鹽提舉雲庫平一百兩共申實收規元二千五百十二兩六錢八分一厘又募鹽法道湯觀察　市平銀二百兩原申實收規元二百十一兩二錢○蘭谿電報局郭嵩仙翁經募第二次陳志承善士賑捐英洋一百元○本埠春生鑑號來無名氏五十元又無名氏十元又交來金陵恊賑公所經募第二次賑欵規元五十三兩七錢六分英洋一百四十元另二角銅洋三元錢一千一百七十七文細户早經照登報章矣○常熟凝善堂賑所來第廿六次賑欵楊思賛翁募楊玉記二十元育兀堂募沈貴澄五元龔梓咸一元無名氏一　八十無名氏九十文以上實收英洋廿六元原銀一錢七分八厘○本埠申報舘交到隠名善士募樂提順治門郭宅兩户各銀四兩友　齋毋自欺齋兩户各銀三兩李雲屏二兩許周氏懷青閣主人擇香女史杏仙四户各一兩力不足者洋一元東初京錢三吊文　格京錢二吊四百子安京錢四百定府僕人共助京錢二吊子滿氏京錢一千四百昭容京錢一吊以上共實收規元廿三兩四錢英洋一元○蘇省久大當來省心軒三元又恒孚銀樓來七月中旬桶捐募袁寶儉洋二十元内求外安氏十元偉記韻記春記三善翁求父病愈十元錢和風四元錢三百五十文從善居三元布内包雙喜字紅繩結二元錢十二文賈庭璋一元錢四百運瑞堂侯留耕平安徐鍚霄進香費移賑無名氏求子健長壽聰慧風雲客五户各一元黃劉氏七百禮和顧五百十五憲高氏五百吳壽記四百點見散數四百六十一文以上實收英洋五十八元錢二百四十八文又封門王善士求平安十元朱涇西林寺僧月的師求病愈一元本埠許子祥翁保佑一路平安十元殷紀平翁書潤助賑五元二角安記銅洋四元鄭興圃一元○○本日共收規元五千五百七十一兩三錢三分三厘英洋四百十五元銅洋七元小洋四角原銀一錢七分八厘錢一千四百廿五文合併聲明 
[上海四馬路文報局内恊賑公所經收山東奉天賑捐七月下旬清單]  
　　廿四日○本埠立大莊來宜昌電局謝侶松翁募秋江思退舫指助山東移民規元五百兩○安宜通源莊内同善局募第八次賑欵英洋二百五十元細户業巳按户另登報章矣湖北公濟益銀號方允符翁募歙南方涵春堂方張氏五十初度祈保合家太平二十元同里金小蘇翁募春輝寸草子洋四元爛印一元九江守約山人募蘭陵凱曾氏求保合家清吉二十元○太倉繆衡甫翁廖孟養翁募安拙主人移民捐四元高郵武廟賑所丁玉軒募培因子五元○淮城王藜靑翁將舘修節省實賑十元本埠章偉卿翁二十元汪丙善翁四元聘盡我心人三元鎭江義康棧募李璧無名氏兩户各三百無名氏三户李星槎周俊卿譚東林義康棧七户各二百葉喬臣一伯文以上實收英洋二元○○本日共收規元五伯兩英洋三百四十二元爛印洋一元合併聲明 
[上海北市絲會舘籌賑公所施少欽經收山東賑捐七月廿七日第二千一百八十五次清單]  
　　居安思危由朱怡豐來洋四十元平安福主人廿元葉啓德廿元紹興東江各滴埠十八元求病愈十元畢厘敏求母病愈六元王祖貽求妻胎產平安由徐石翁來五元無錫大吉春號思槐堂五五元吳松永吉莊隠名氏五元無名氏一元李春生四元高一蘭求手臂風痛速愈二元竹隠居士求　節全愈二元慈水隠名氏求頭婚全愈一元求兒女平安二元常州不書名二元無名氏求病愈二元袁鐡梅募山東吳允徽由延康莊來二元又武林葉長春四角又衡州孟余氏二角安昌二元禹漢和尙廣平氏樂仁居四户各一元方卓齋王秋凡德生汪俊卿四户各五角汪湧泉陸飱霞五角無名銅洋二元見香洋一元璜涇馮仲蕃顧蘭生募馮懷荆堂補助一元蘇城申報舘募書局沈一元僊鎭馮定安募高萬泰求病早痊一元朱以莊一元興記綢莊悟迷一元聚生氏銅洋一元蘇城養怡書屋一元壽童子胡求安各五角公益募重慶堂四角又張祥記姚茂記王槐記段兆記王雙福林葆記六户各一角粤西裕芬堂周由日昇昌來爛板四元伍了凡銅洋一元漢臯唐　　陳其欣陳爾弼三翁同募唐　衢洋例紋一百兩陳子陶一百兩陳韞石一百兩盤恒山一百兩陳鎭卿周詠記各三十兩陳懷仁廿兩莊銘三省席氏陳漢生李西翁四户各十兩宋春華六兩王文卿四兩共十三户合規元五百四十七兩五錢二分○公大莊王豫翁來金陵崇仁堂募第四批樹德堂湯願學堂宋各洋十元福昌東號募鹿蕉主人赴寗鄉試節省旅費二七　銀五十兩逸情居士赴寗鄉試節省旅費五十兩富春堂洋十元願學堂四元無名氏延陵子各二員公大莊募無名氏錢五千文端姓陳坤記各一千文何姓王姓麗厚記奏餘記張溶記龍長記有文記王康記永記興記十户各五百文高廷有譚靜記各三百文張作記一百文共廿四户合規元一百四十四兩五錢零三厘　信孚誠來常德余祥泰余子和龔　貴鮑綸恩三翁同募余子和十千文陳鈞順吳星甫各三千龔洵貴周永和各二千文鮑綸恩袁長順周炳暘黃增美郭恒興恒豐泰萬瑞興復源厚林義發劉恒順朱林徐楨祥朱克念堂泰昌和怡茂齋德隆正源慶堂清淑堂悅和恊裕新恒宋鄭錫恩等彭源聚廿二户各一千文金黃氏七百文楊鴻盛崔承南厥山堂羅旌義堂裕興和三益堂仁壽堂永裕興興昌永吉大祥萬勝昌三晋莊烏亮盛辜義泰楊茂華錦泰齋徐開學一世泰衞生堂宏太億太公聚盛永松茂春張春發仁和堂鄧樸臣萬源和廿七户各五百文嘉福齋恒泰裕戴正大邱天泰四户各四百文福茂厚羅義泰大生全藍　和戴連陞江茂記六户各三百文桃星伯朱全壽徐永祥劉渭記四户各二百文王無名氏羅星槎胡世茂姚壽山四户各一百文曾小　汪土壽各四千文愼記一千二百文共七十六户合洋六十五元 
 
 
 

Page 10

 
 
   
 
 

Page 11

 
 
[光緒十五年十月初十日京報全錄]  
　　宮門抄○發抄　硃批三道○江撫德　奏請獎叙摺○豫撫倪奏請將知縣交部察議片○又　奏請准知府暫行留任片○又　奏留員學習片○湘撫王　奏揀補知縣摺○大臣沙奏據情代奏籲懇天恩摺○江撫德奏副考官請假回籍省親片○十月初十日推班○召見軍機○皇上明日用膳辦事召見後還海○發抄王文韶奏恭逢恩詔臚列前廣東藩司姚覲元等獲咎案籲懇恩施奉硃批姚覲元等均着交吏部帶領引見欽此○張之洞奏明定獲盜章程請照軍營勞績優奬奉　硃批該部議奏欽此○又查辦被匪族呈控之知縣郭樹榕余雄飛等分别斥革奉硃批着照所請該部知道欽此　○○頭品頂戴江西巡撫臣德聲跪奏爲江西勸辦豫省鄭工捐輸第二十次開單懇恩奬叙以昭激勸恭摺仰祈聖鑒事竊案准户部咨議覆御史周天霖等奏豫省河工需欵緊急請開鄭工捐例一摺光緒十三年九月二十八日奏奉一旨依議欽此計原奏内開鄭工新例收捐照初開海防事例辦法各直省藩司准其一律收捐隨發實收分次造册按月送部核辦所收捐銀專欵存儲聽候部提外省以接到部文之日定限一年扣去封印日期限滿卽行停止又准部咨鄭工捐例展限一年各等因先後咨行到臣均卽轉行遵照辦理將光緒十三年十二月初一日開局收捐之日起截至十五年六月底止共收捐銀一十四萬三千八百七十一兩一錢列爲十九次經臣分奏咨奬叙並准户部咨酌撥山東挑挖河淤並黃河兩岸阳埝應准加培及河南鄭工用欵五次共動解銀一十一萬四千三百五十二兩三錢先後交商匯兌並委員搭解交收各在案兹據藩司方汝翼詳稱計自光緒十五年七月初一日起截至是月月底止收捐實官職銜貢監等項共六十四名按照定章分别减成共收實銀五千六十一兩八錢悉存藩庫聽候撥用除分别塡發實收給領外合將各捐生姓名年貌籍貫履歴三代造具清册列作第二十次詳請奏咨奬叙並請將副實收咨送户部塡發執照來江轉給等情前來臣覆加查核捐生所捐銀數及請叙實官職銜貢監等項與例章均屬相符合無仰懇天恩俯准分别奬叙以昭激勸除將清册副實收送部外理合恭摺具陳並繕清單敬呈御覽伏乞皇上聖鑒飭部核覆施行謹奏奉硃批該部議奏單併發欽此○○○倪文蔚片再據受卷官同知銜候補知縣熊奉章禀稱八月初十十三兩日將頭二塲試卷均如數送交彌封所騐收旋據該所聲稱二塲卷内多祥符縣廪貢生劉繩勳卷一本檢查頭塲紅號並無此卷想因初十日收卷時適值大雨滂沱交卷人多擁擠以致猝未清查合行據實檢舉等情當經飭傳該所書吏發交提調研訊委無别項情弊分别責革示懲並另備試卷隨傳該生入阐默寫謄送筆迹相符惟該員派司受卷不能敬謹將事以致卷有遺失雖因大雨人擠猝難稽查究屬疏忽相應請旨將受卷官同知銜候補知縣熊奉章交部照例察議爲此附片陳明伏乞聖鑒訓示謹奏奉硃批着照所請吏部知道欽此○○○倪交蔚片再開封府知府孫雲錦奉部覆准開缺以道員候補理宜揀員接署惟該員現正督同署祥符縣知縣李鐡林等辦理本年已丑恩科文闈塲務頗具條理轉瞬接辦武闈尤宜藉資熟手自應暫行留任認眞經理一俟試事完竣再行交卸用昭愼重據藩臬兩司會詳前來除檄飭遵照外相應附片陳明伏乞聖鑒訓示謹奏奉硃批吏部知道欽此○○倪文蔚片再新選淇縣知縣葛秉彝現經繳憑到省本應飭令赴任惟查淇縣地當衝途民情强悍近頗稱爲難治該員甫經到豫一切情形未能熟悉擬先飭赴開封府讞局學習審案藉資歴練再飭赴任據藩臬兩司會詳前來除批飭遵照外理合附片陳明伏乞聖鑒謹奏奉硃批吏部知道欽此○○新授雲貴總督湖南巡撫臣王文韶跪奏爲揀員請補要缺知縣以資治理恭摺仰祈聖鑒事竊照湖南長沙府瀏陽縣知縣錫芝於光緒十五年五月初九日丁憂應以丁憂本日作爲開缺日期歸五月分截缺由司詳咨在案查瀏陽縣知縣係繁疲難兼三要缺例應在外揀選調補定例應調缺出俱令於現任人員内揀調如無合例堪調之員始准於候補正途人員内揀選題補又題缺請調調缺請補俱令於摺内詳細聲明方准題補各等因今瀏陽縣缺臣與署藩司崔穆之兼署臬司呂世田於通省知縣内逐加遴選非現居要缺卽人地未宜未便遷就請調應於候補正途人員内揀選請補查有候補知縣唐步瀛年五十歲四川樂山縣人由附生應咸豐已未恩科本省鄉試中式舉人同治四年遵籌餉例在京銅局報捐主事掣分刑部陜西司學習行走七年報滿奏留奉旨着以本部主事補用欽此是年在安徽捐局改捐知縣指發湖南試用八年到省復在貴州捐局報捐分缺先補用免試用因在本籍辦團出力保補缺以同知直隸州知州升用光緒二年京銅局加捐分缺先前補用四年題補益陽縣知縣五年三月到任晋賑出力保俟補直隸州後以知府用九年　大計保薦卓異十年調補衡陽縣知縣十一年二月初四日到任十一月初三日丁憂開缺回籍守制十四年二月服滿赴京起復遵例呈請分發湖南原省仍以知縣歸候補班補用四月初七日引見奉旨着照例發往欽此二十一日領照二十五日蒙吏部帶領卓異引見奉旨准其卓異加一級仍註册候陞欽此遵卽起程十四年五月二十六日到省該員才長識練持守謹嚴係曾任實缺人員照例毋庸甄别以之請補瀏陽縣知縣缺洵堪勝任惟係調缺請補與例稍有未符第人地實在相需例得專摺奏請合無仰懇天恩俯念員缺緊要准以曾任實缺補用知縣唐步瀛補授瀏陽縣知縣實於治理有裨如蒙兪允該員係候補知縣請補知縣銜缺相當毋庸送部引見亦毋庸列叙絫罰理合會同湖廣總督臣裕祿恭摺具奏伏乞皇上聖鑒勅部核覆施行謹奏奉硃批吏部議奏欽此○○奴才沙克都林札布跪奏爲據情代奏籲懇天恩恭摺仰祈聖鑒事竊奴才據科布多所屬杜爾伯特署盟長諾魯布土爾扈特親王銜郡王密西克楝古魯布額魯特總管車德恩多爾濟明阿特總管都古爾札布等呈稱卑等庸愚蒙古皆受皇上豢養生成向來尊敬黃教喇嘛每有災病務求念經默佑衆生其俗相沿旣久蒙衆無不誠信其然查得衆安廟建自乾隆年間設立喇嘛奏由喀爾喀部落輪派那魯班產札勒斡札呼圖克圖來廟住管僧衆恭誦佛經虔禱萬壽無疆高厚鴻慈蒙衆安享昇平該呼圖克圖或湟槃未經轉世或轉世年未及歲屢由該部落呼弼勒罕綽爾濟喇嘛内輪派前來其間各旗疊罹災疫畜斃人亡幸賴住廟達喇嘛等經卷賢能竭力誦經消除災疫數載稍稱相安迨同治年間連遭重災蒙衆向賴牲畜爲業以致染災倒斃無所底止衆心驚怖窮窘難堪光緒五年間那魯班產呼圖克圖在此災疫頻仍及限滿回籍此處亦未見起色惟上届派來之呼弼勒罕德清鄂特蘇爾抵廟以來率領僧時常夙夜諷誦佛經仰託聖主鴻庇災消時轉地方靜謐人畜平安蒙衆敬謹誠信均各揚頌該呼弼勒罕經卷奇能更有附近各旂遇災懇求誦經保護全家平善無不感激再生之德該呼弼勒罕德清鄂特蘇爾實能捍患禦災於蒙古衆生太有裨益卑等不揣冒昧擬懇轉奏聖主恩施賞封呼弼勒罕德清鄂特蘇爾呼圖克圖佛號仍令一體輪班來廟住管　衆生永享平安各等情懇祈轉奏前來奴才素知蒙古誠信黃教念誦佛經該呼弼勒罕旣能捍患除災蒙衆敬信推服未便没其至誠案查同治四年間衆安廟堪布呼弼勒罕遽什因西疆變亂自備資斧率領喇嘛等念經祝禱速滅廻逆蒙衆得以平安業蒙恩准賞給呼弼勒罕達什呼圖克圖佛號在案今备旗蒙衆呈懇轉奏出於誠心可否賞給衆安廟呼弼勒罕德清鄂特蘇爾呼圖克圖佛號出自聖恩理合恭摺代奏伏祈皇上聖鑒再稱辦大臣奴才魁福請假回旗未經列銜合併聲明謹奏請旨奉硃批該衙門議奏欽此○○德馨片再江西副考官陞　　以親母徐氏現年七十四歲在江蘇太倉州本籍居住違侍多年思子情切理應歸省稍遂烏私查自江西九江至江蘇太倉州長江一水可通尙爲適便懇恩賞假一個月俾於試畢起程時自備資斧回籍省母一俟假滿謹卽迅速入都恭覆恩命請爲代奏等因理合據情附片代奏伏乞聖鑒謹奏奉硃批陸繼煇着賞假一個月欽此 
 
 

Page 12

 
 
[光緒十五年十月十一日京報全錄]  
　　宮門抄○發抄硃批四道○河督吳奏修守各工平穏摺○又奏道員在事出力仍請給奬片○江督曾奏仍以原保之員請補叅將摺○江撫德奏爲請免武員騎射片○又奏揀派候補人員充當内簾房考片○十月十一日禮部宗人府欽天監正紅旗值日無引見○召見軍機○發抄張之洞奏肇慶稅廠徵收加倍請將委員山西儘先道陳占繁奬勵奉硃批吏部議奏欽此○又儘先副將黃金福補順德協奉硃批兵部議奏欽此○又捕盜受傷殞命之把總朱善廣優卹奉硃批着照所請該部知道欽此○又病故總兵鄧安邦優卹宣付史館立傳奉硃批着照所請該衙門知道欽此○○頭品頂戴河東河道總督臣吳大徵跪奏爲節届秋分中河廳險工以及鄭工大壩並兩岸各廳要工均經修守平穏恭摺仰祈聖鑒事竊臣前將處暑節後中河廳突出險工併力搶護並節交白露仍督道廳加意修防綠由於八月十四日繕摺具奏在案伏查半月以來陜州萬錦灘黃河武陟縣龍王廟沁河均未呈報陡長惟兩岸各廳水勢皆因陰雨連綿濵河一帶坡水匯流入黃仍不免有長無消中河廳中牟下汛五堡所生險工前經督道飭廳併力搶護雖已化險爲夷無如工段較長廂護掃工十六叚尙難一律補齊已飭接鑲新掃五段提身塌容之處亦經勘估加鑲第六道新磚石壩刷塌處所當卽加抛整齊先後共補新掃二十三段層土層料必須遂段認眞追壓方足以資堅隠仍在相機鑲修工作本能歇手此外上南河廳滎澤汛九十兩僅大溜時緩時緊鑲抛亦難間斷迤下鄭州下汛十一二三等堡北面存灘行將塌盡堤身本不甚寛南面坦坡又因上年十堡堵築大工廻溜刷成壁立之形設或順提生工情形深爲可慮已飭道應加意防範惟查該廳臨黃工叚自滎澤汛八九堡起斷續至中牟上汛二三堡止計長五十餘里首尾相顧時覺竭蹶不遑其餘五廳除北岸祥河下北二廳可勢仍形着重廂抛未便遽停外所有下南黃沁衛粮三廳各工尙稱平穏鄭工大壩身亦極穏固兹於八月二十九日節届秋分大河水勢可望日見輕鬆修防漸易措置臣謹當飭道廳率領兵夫嚴加修守仍不敢始勤終怠以期安益求安所有節届秋分中河廳險工以及鄭工大壩並兩岸各廳要工均經修守平穏緣由理合恭摺其陳伏乞皇上聖鑒謹奏奉硃批該部知道欽此○○吳大徵片再查堵合鄭州大工臣等開單奏保在事異常出力各員内有河南試用道衛桂森二品銜河南試用道何福奎河南試用道易順鼎等三員原保均請仍以道員歸候補班補用今准吏部核議具奏以該道員等銜名於五月初十日補行咨部核計立案日期係在保案奉旨之後核與定章不符照案撤銷等因行據鄭工善後總局司道禀稱該道衛桂森等三員前當鄭工興辦之初卽已於光緒十三年十二月内先後奉札調派來工分任要差順著勤奮當時誤以爲本省監司大員派當本省差使與投効人員有間毋庸咨送銜名所以漏未造入册先行咨部立案嗣經工竣回省造册請奬始將該道員等履歴具請咨部備查因此稍遲咨送前册遺漏躭延之故實由局員誤會所致因之撤銷保奬未免向隅禀懇據實奏明仍照原牂聲請以示鼓勵等情前來臣等復查該道衛桂森何福奎易順鼎三員委係在工年餘辦理一切緊要工差深資臂助實爲異常出力之員理合籲懇聖恩俯念該道等勞苦經營仍將衛桂森何福奎易順鼎三員以道員歸候補班補用出自鴻施逾格所有道員在事出力仍懇給奬緣由理合會同河南撫臣倪文蔚附片陳請伏乞聖鑒訓示遵行謹奏奉硃批吏部議奏欽此○○太子太保兩江總督一等威毅伯臣曾國荃跪奏爲海疆要缺叅將按照部章查明切實聲覆仍以曾玉勝請補恭摺仰祈聖鑒事竊海州營叅將員缺經臣奏請以儘先叅將蕭營都司曾玉勝補授並將名次在該員以前各員未便遷就請補緣由開單逐名聲叙在案兹准部覆以單開之胡長生以下十八員並孫成福等二十八員共四十六員内胡席謀奏調直隸孫成福張全相已據奏報不知下落李允延已在台灣病故及任廷煥江安南蔡開揚雷世愷汪有魁江憲誠陳德雄孫全和宋永年董履貞李鴻朱瑾餘丁映昇程先鳴蒯鶴年洪渭濤部册無名毋庸算計其陳壽元等在江蘇撫標等處候補差遣及與聲叙久未考課各員與部章不符所請以曾玉勝補授海州營叅將應毋庸議等因前來當經分别行查飭令詳細聲叙經臣按名詳加察核除奉部准其開除各員不復重叙外其未准開除名次在曾玉勝以前者共計二十六員理合遵照切實聲覆内查倪祥松等十八員或已調攺他省差遣修補或因請假離營及據報丁憂查無下落等項事故至張紹慶等八員現查雖在各標惟均閱歴尙淺經臣逐一比較各該員等不獨人材不及曾玉勝之超優卽緝私亦不及曾玉勝之熟諳謹將該員等未便遷就請補緣由切寔聲註另繕清單恭呈御覽俯查定例陸路官員必須人材出衆者方准保題等語曾玉勝人材較之各該員等尤爲出色歴署繁要之缺均能辦理裕如前督臣李宗羲左宗棠深知其才歴任提鎭各臣亦無不深加倚任實爲將領中不可多得之材且查兩淮鹽務淮北最爲吃重塲竈環繞逼近海疆海州民情素稱悍强私梟充斥全賴文武大員認眞巡緝撫馭得宜庶與地方鹽務兩有裨益近來河南山東迭遭水患飢民絡繹於道彈壓撫綏關繫匪淺尤非熟識該處情形之員雖期得力該員歴署揚州營叅將狼中營遊擊均係鹽務要地一切緝私情形極爲熟悉其名次在該員以前各員業已遵照部覆查明逐一聲叙該員勇略俱優勤於緝捕較之其餘各員實爲出色亦與定例揀選人材之意相合臣爲因地擇人起見旣未便過泥定章亦未敢有違定例查前有郎桂林請補淮陽中營遊擊因員缺緊要人材　　曾經聲明奉部議覆在案今海州營叅將員缺尤關緊要該員曾玉勝於是缺人地實在相宜人材又屬尤爲出色例得聲明專摺奏請合無仰懇天恩俯念海疆員缺緊要仍准以曾玉勝補授海州營叅將以資得力如蒙兪允仍俟部覆至日卽行給咨送部引見恭候欽定謹會同護理漕運總督臣徐文達恭摺具奏伏乞皇上聖鑒訓示再所遺蕭營都司員缺應請扣留容臣另行揀員請補合併陳明謹奏奉硃批兵部議奏單併發欽此○○德馨片再前准兵部咨嗣後打仗受傷請免騎射各員弁應照奏定成案一律改練槍炮凡遇軍政閱伍及一切操練亦均考騐槍砲等因奉諭旨依議欽此通行遵照在案兹查有龍泉營都司黃名揚前於咸豐九年三月内攻剿景德鎭被賊矛傷左骽入骨復於十年正月内攻克建德縣城被賊刀傷右手槍子穿入右手脇過背又萬安營都司高鍾奇於同治三年二月内攻進鉛山之安洲渡賊巢被賊砲子擊傷右骸入骨又調署贑標中營守備事贑右營守備李如松於同治二年二月内攻克嘉定四江口被賊礮子打傷右肩復於五年七月内克復浙江長興縣被賊矛傷左膝槍子傷左脚背又南昌城守營候補遊擊鄧其椿於同治六年六月内在湖北龍沙港地方與賊接仗被炮子穿傷右骽入骨又南昌城守千總賴雲鵬於咸豐十年正月内克復安徽建德縣城被賊炮傷右肩又調署九江後營千總省標右營千總徐兆熊於咸豐九年攻剿　德鎭截殺竄賊被賊槍子擊傷左骽入骨查該員弁等從前均隨營剿賊打仗受傷旋隨醫治痊愈惟近年每遇陰雨嚴寒舊創不時舉發疼痛騎射難期合式遵照新章請免騎射仍試槍炮由該營贑州九江兩鎭總兵分别委騐及南昌城守協副將親驗受傷屬實並無揘飾規避情事呈請核辦前來臣覆查無異合無仰懇天恩俯念該員等躬冒槍砲剿賊受傷免其騎射仍試鎗砲以示體恤而符定章除將造送各履歴册結咨移部科外謹會同兩江督臣曾國荃附片陳明伏乞聖鑒訓示謹奏奉硃批着照所請兵部知道欽此○○德馨片再查鄉試内簾同考官前准部咨試用人員擇其文理優長者與實缺人員一體充當仍將現任人員不敷派用情由奏明等因臣查江西鄉試内簾同考官十六員外簾十五員向由藩司先期酌調科甲出身之現任及候補人員到省考試飭令分别派充本年已丑恩科鄉試經臣將調到人員傳入内署局門考試校閱文藝實缺人員堪充内簾者僅止六員隨於候補人員内揀擇查有卽用儘先補用知縣劉泰禾卽用知縣黃磊爾鄭虞任佑觀截取試用知州周紱麟柏廣欽試用知縣彭履徑大挑知縣彭瑞慶候補班前補用知縣李相候補班補用知縣張鑌等十員皆由進士舉人出身文理優長臣於初六日入闈封門後令與實缺各員一體分校理合循例附片具奏伏乞聖鑒謹奏奉硃批知道了欽此 
 
