# 1883 - 209 - 4903684

 

Page 1

 
 
[越南地圖出售] [  點石齋主人啓]  
　　越南地形似長蛇婉蜒南北相距一千五百里東西寬處千里有餘最狹處僅數百里東南皆濱海西界暹羅北界兩廣雲南二省西北界緬甸南掌古交趾地秦属象郡漢置交趾九英日南三郡建安中改爲交州唐初攺爲安南都護府宋封安南王始爲外藩明永樂中復爲郡縣至宣宗仍爲外藩本朝乾隆季年安南內亂命大軍討平之改國號曰越南此越南之顚末也近年法人踞有西貢凱覦東京安南岌岌不自安中法之交亦因此有决裂之勢本齋早擬求越南地圖刋印以資指南之助前有友人先後送來數紙或粗面不精或簡而未備不敢草率照印以滋貽誤今不惜重價購得善本簡拈精詳一無疏漏道里程途歴歴不爽如觀掌上經紋誠足爲從事越南者之一助刻已竣工定於六月初二日出售每紙收回工本洋三角正着色者外加二角售處仍照曩例諸君當必以先賭爲快也 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧處訪求近已購得紙色光潔並無缺張脫卷以此照印不特字跡一律易以動目并可省許多抄寫工貲一俟股分招齊卽可開印現在已將書樣攺作直行紙張加寬字樣放大而股銀仍每股一百五十兩掃三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大觀五易寒暑怡藏事進呈　乙覽　賜名古今圖畵集成仍　命儒臣重加編校越十餘年未就雍正時復　詔虞山蔣文肅廷錫督在事諸臣成之凡爲目四十爲巷一萬爲冊五千二十爲函五百三十二上自歴象下至方與以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲已事隔百餘年剝蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設－處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三生完工每股取書一部本齋除照股外誓不多印－部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版口之大小悉照此原樣紙其字已校點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悞也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼 
[北般鳥乾那八達顏新地說]  
　　吾將執途人而語之曰今有一䇿焉不發一兵不費一錢不張一弓不遺一矢而坐收數千里之地數十兆之民途人必掩耳疾走而笑其狂而非狂也天下至奇至盛之業皆不出至庸至常之事如張騫陳湯輩使絕威斬樓闌厥功雖偉而難爲其繼夫事功難繼則舉動違乎常矣違乎常者不可以訓君子奚取焉張騫遭際漢武得封博望侯陳湯之功爲丞相衡所抑久之始賜爵關內侯老棄燉煌耿議郎爲上書訟寃聽還長安尋以老病不論者謂匡衡此舉戚邊功抑徼倖具有深　况陳湯固腎矯制之嫩勒兵數十人出其不意攻其無備可矣以數十人斬其王能以數十人守其地乎斬甚王而不能有其地徒足以樹怨而已唐宋廣平爲相時亦有故湯所爲者自詡不世之功宜受上賞廣平以爲善戰者服上刑何以賞爲朝議胥曰當封拜踰年僅除郎將其人一慟而絕於乎後之爲相者能持廣平之議何至啓元宗好大喜功窮兵黷武之志而召安史之亂乎揣匡宋之意非不欲絕徼窮荒盡歸王化第以舉動違乎常事功不可繼後憂方大可爲寒心老成當國不當如是耶揆諸今日南洋時勢則有大不然者本月初八日報載西人新探北般鳥乾那八達顏地函述綦詩略云乾那八達顏者山打根之屬地也我西人有深入其竟者爲言距山打根之南有河曰乾那八達顏紆流而入于海若拏舟沂河而上六七百里易輪而帆駛人內地一千三百餘里而遙兩岸土地肥沃人民鮮少平原廣　一望彌漫數百里皆桑麻五段烟葉甘蔗西米洋靛金蜜沙谷米諸物產頗稱富有居民悉依平遠小山聚族結廬于其巓亦有種植他種果木如香蕉之類所在多有大木陰森士人善於斬伐質美而堅利於造船制器水邊嘉果纍纍爛熟欲墮過者取以果腹一舉手之勞耳魚糧蝦菜充斥河濵冰片燕窩易以布帛獲利不啻倍蓰常數年前此地有數土酋盤踞積不相能互相攻擊華人至此未遂安居今則北般鳥國家設有差館戢爭鬥平寃抑且設巡船往來河上民情安堵大異曩時其未習教化之野人悉驅之入內地至苦商旅出其途坦道康莊無曉暮之警有如通都大邑然者則自山打根取道而前可一月程不媿清平世界云又按乾耶八達顏接館之最遠者曰卑農嘉河口建築砲臺曰馬田砲臺近時華尺商於是地者日衆貿易日繁較諸去年更增數倍有二西人曰丹備曰吉理與當道立約買回伊洛坡喇海濵之地將大事興作規畫一新華人得此消息定當源源而來捷足爭先矣西人函述大略已盡於此按乾那八達顏爲山打根所屬之一山打根又爲婆羅洲諸部之一推之中國南洋羣島棋布星羅如錫蘭島如檳榔嶼如噶臘巴如蘇門答拉其物產之饒裕皆不弱於婆羅卽于婆羅洲相隔一水之摩散比克亦著名之大島也明湖子有友曰金楷理者美國大博土也昔在中華與共筆硯最久嘗與之諭時事金君每扼捥而歎爲言中國事當爲而不爲者指不勝屈而事之最可惜者不就南洋羣島分設理事司教等官收拾海上之人心爲經久不變之計明湖子叩以民數幾何曰中國人民散布於南洋羣島有册籍之可𥡳者二十兆有奇嗟乎觀目前之事憶金羣之言然則中國執政經理南洋鳥可緩乎 
[諭旨恭錄]  
　　○六月初三日奉　旨巡視中城給事中安祥等　拿獲隣境盜犯出力官紳請獎各摺片着吏部議奏欽此○初四日奉　上諭京帥本年入夏以來雨澤稀少現在節屇小暑農田待澤方殷允宜虔申祈禱朕於本月初七日親諸　大高殿拈香　時　宮着派惇親王奕誴　照顯廟着派恭親王奕訢　宣二廟着泒惠郡王奕詳　擬和廟着派貝勒較澂同於是日分指拈香欽此同日奉　上諭廣東高麗道員缺着李秉衡補授四川川北道員缺着馬 
 
 

Page 2

 
 
映奎補授欽此同日奉　旨三姓副都統着恒元補授欽此同日奉　旨梁仲衡補授右春坊右庶子欽此○初五日奉　上諭吏部左侍郎邵亨豫由翰林洊擢卿　持躬勤愼宣力有年兹聞溘逝軫惜殊深着加恩照侍郎例賜卹任內一切處分悉予開復應得卹典該衙門察例具奏欽此同日奉　上諭戶部奏遵議敬信所交右翼監督盈餘銀兩一摺所交盈餘銀一千四百七十兩零着交廣儲司敬信爲收額內盈餘銀兩應得處分着加恩寬免餘依議欽此同日奉　上諭戶部奏遵議奕謨所交左翼監督盈餘銀兩一摺所交盈餘銀四千五百三十四兩零着交廣儲司餘依議欽此同日奉　旨崇禮補授通政使司通政使欽此同日奉　旨詹事府左贊善員缺照例將張英麟轉補所遺右贊善員缺着崔國因補授欽此 
[法兵到越]  
　　○香港生地洋字報館接到安南海防五月念六日發來信息云法國有輪船一艘由乾看載法國水師一營又由西貢載安南降兵一營及駐劄乾看之法領事海關稅務司并砲二十四尊俱由此船於昨日到安南海防因法廷擬調重兵將圍攻安南都城今以兵未到齊故暫將乾看官兵調往海防祗留砲船一艘鎭守乾看云云夫法國立意如此想必欲見諸實事然則爲越南謀者將先以雄兵代守都城耶抑將躡法人之後耶兵法云知彼知已百戰百勝姑譯所聞願爲當事諸君告也按塲看二字係照洋字譯出未知是此二字否俟後再查 
[傳相抵津]  
　　○李傳相於初六日午乘海晏輪船到津闔城官憲皆在臨頭迎接部下各軍自晨起接到電報卽絡繹於途是日適係雨後帶水拖泥不遑顧及碼頭之𤍠閙眞不可以言語形容比見海晏旣到官弁卽排隊伍鵠立以俟旣泊碼頭有恭遞手版而請見者有傳諭到行轅再見者維時張振帥亦在招商局茶坐相迎兩憲觀面互相慰勞振帥原係八轉而來至　同傳相共坐小輪船回署聞尚有大沽新城弁兵沿路恭迎也 
[鎭憲調防]  
　　○昨聞廣東潮州鎭方照軒軍門已率麾下兵弁五營前赴欽州駐劄想是防邊之意也 
[杭垣火警]  
　　○杭垣自二月二十二日豆腐巷大火之後迄今三月有餘祝融氏久不命錫矣乃六月初七日亭午時候警鑼突鳴聞聲齊出詢知爲太平橋近處之所巷內失火巷中有開機坊之某甲係該業之小頭領家中置有長機六張稍有資本某甲近因他事作客上海家中於五月初旬突然失火嗣因人多水便撲救得熄然已費去二十餘洋始得寢事是日學徒方作午炊火鍋忽熾烈𦦨上騰該徒急以冷水泌之而火遭水激一沖而上樣木已熾是日酷暑逼人兼以日當正午炎𤍠更甚衆見火發皆不能近爭先將箱籠等物搶出投之蕩內比欲復返則火已燎原延燒隣屋矣最苦者其比隣某姓家甚貧窘前日新喪老翁身後一無着落張羅兩日家中停屍以待是日棺衾始得辦齊欲於薄　入殮不料烈𦦨飛來竟如風捲殘雲某家手足無措急將該屍負出置之草地思復入而搶棺衾等物奈屋梁已斷四面已燒殮具盡付之一炬約及半點鐘後火勢稍殺然非水龍踴躍水路便捷正末易奏功也計共焚去房屋二十餘家幸時在白畫　口並無損傷云 
[獲盜續聞]  
　　○前報列杭桓化仙橋盜案兹悉破案之處係在西湖之茅家埠緣該處鄕民類皆早起是日朝暾甫出茶店中憶有數鄕人啜茗閒話突見三人自西而來行色怱促皆　營勇模樣兩人肩負大錢數千而衣袴半皆沾濕似係涉水而至者鄕人遂加疑問三人言語支吾頗覺張皇且滿口格磔鉤輈一字莫辨鄕人知係温台口音愈加窮詰三人見光景不佳急思兎脫拘鄕人已一聲照會將三人獲住初不知昨夜之有搶案也嗣爲近處之某營弁所間遂飭營勇至茅家埠往查鄕人將三人交出帶歸營中嚴訊直認不諱其所負之錢卽昨日所分之贓物也營弁訊明後大喜卽付青蚨十千酬謝鄕人當將三人俾送縣署歸案訊辦其另有三人則在楊梅嶺地方獲住緣自江干翻慈雲嶺而來卽爲西湖之赤山埠該匪因不識路徑隨路亂闖而且東窺西顧大有驚惶之狀適該處有數營兵正在跴緝見之遂上前擒獲聞皆係案中從犯其盜首則尚未就獲也 
[求試利器]  
　　○近接揚州友人來信云有江西撫州崇仁縣監生陳鶴翔能造連弩一弩十矢以十累百可分射埋伏請禦敵軍做自諸葛武侯遺式並有風火八法水陸兩用爲軍中之利器該監生得自異傅不敢輕試今因年逾花甲恐致失傳故禀諸官請得造辦遍傳營伍以資軍中利用但未識官憲能俯准所請否按近時軍中總以火器爲先弓弩久廢不用連弩之法雖傳自武侯然恐未必合於時用惟用以埋伏培禦敵軍之說頗合機宣出其之殊爲可嘉故栗爲述之 
[袁江雜錄]  
　　○教匪案破各處搜獲黨羽多人惟教首王養浩卽王覺一又名王古佛在逃未獲據各匪所供或云濳藏荊楚或云匿跡江南然茫茫宇宙將從何處蹤跡耶兹聞楊漕督准左侯相移咨飭令各州縣酌懸重賞俾軍民人等一律嚴拿毋任漏網故楊邑尊已將賞格懸貼道周矣○浦上布業已非昔日而同業中又互相傾軋雖外觀有耀恐欲賺錢費力也○庚辰五月間浦上曾覆渡船一艘溺死者約七八人今五月初十日有甲乙兩人因戯而溺斃人已各有戒心詎越四日某氏子年甫成丁又墮河淹死人咸謂溺鬼討替云○五月十五日衆興地方有巡私砲船緝拿私梟五名私鹽數捆詎相持間一船竟失利而覆淹斃勇丁七人其室家之在浦者聞信當卽赶往騐視私梟之猖獗可見一斑矣○高堰石工告竣歲修經費無着且未曾拆砌各堡尚須粘補故慶蘭　河督前請各省協撥銀兩已奉臿兪允准解一半以資竭蹶詎兹奉部駁着由河工項下籌捐經費旣不充裕承辦者豈能以民生爲重耶是所望於當局有矣○清河近年武功頗盛其以軍功而効力者固不乏人卽武科亦較勝從前本屇縣試旣可十得二三而其中有某武童以終軍妙年擅李廣神技其獲雋固意中事而人更以大器期之也○清江正越水勢溜急船戶往來無不視爲險境上月二十三日午刻有邵伯划子三隻從上流而由越臿下駛忙亂中其十四歲之女忽失足墮水撈救無及殊可慘也 
[營口雜誌]  
　　○端午前一日有鈞船上夥四人及香工一人上岸買物回時共雇一杉板正値潮來湍急異常杉板遂撞於沙船立時傾覆人盡落不幸善泅得不死惟一夥一香工因未諳水性竟從三閶大夫之後矣○上月十九晚道憲親兵在田庄台地方拿獲游勇一名亦毅軍中人也二十晚東大橋有鄕人　舟賣柴得錢百餘弔次日爲其女買布被游勇所見三更後卽糾十餘人刼之又八家子地方某富室亦於是夜被游勇窺伺幸護衛者衆得免於刼初葢平縣徐明府之　營拿勇也游勇甚恨之遂於十八夜三更後糾四十餘人至官慶爬墻而進聲言欲得徐明府而甘心幸明府早於是日午後帝犯回城若輩大失所望次日鄕約報廳由廳禀道道憲乃嚴飭各兵𥡳查各處如有毅軍中人及河南人一例送官審辦其退夘之勇果屬安分營生者亦須該管哨官保結方免查究蓋游勇猖獗已非一日不如此嚴密辦理固不足以遏亂萌也○營口自五月望後雨暘時若荳麥雜糧可望有秋市上油荳價日形疲軟沙船亦陸續駛到而甯船尤多也○關東自去年以來有一種人專在鄕堡中與小兒種花痘近爲奉天軍督憲崇訪知係白蓮教密札道府廳縣嚴密訪拿云○湄雲兵船於五月念三日上午由閩來營 
[懸燈遙慶]  
　　○昨日爲法國節期本埠法人每逢是日十分𤍠閙而今年則尤爲繁盛黃浦灘自外洋涇橋起至新開河橋止沿路豎立旗 
 
 

Page 3

 
 
杆五色紙燈約有數千盞並裝自來火或斷或續計有千餘枝之多法領事署大門前尋轅門匹座其門均以樹葉包裹每處有四門不禁遊人往來每門懸白料泡燈七十二盞甚爲可觀領事署內亦懸五色燈八百餘盞門首高扯大旗有兵船水手二十餘人持槍站立浦中各兵船均扯旂幟惟大馬絡白黃浦灘起至八仙橋止凡法國商人門首均懸旗掛燈惟密釆里飯店大自鳴鐘等處均裝自來火亦有數千盞之多間有大如藤牌者各處火中現出法文　字樣昨晨卽有法國兵船主並工部局董曁巡捕頭傳齊通班巡捕至領事公館道賀工部局中西人卽在公館內奏樂稱賀午刻法兵船盖力生放砲念一門法領事遍發請帖請各華官前往觀燈道憲因事未往惟其少君及海防廳曁租界會審委員等皆臨觀焉其燈於晚間九點鐘燃起至十二點鐘止公館之花園內於十點鐘演放烟火並有工部局西人奏樂其聲悠揚可聽於時中西士女絡繹往觀相與踏芳塵越綺陌挈悛侶瞻盛儀如放元夜之燈金吾不禁恍入廣寒之府璧月常圓此固滬瀆之壯觀亦海邦之盛典也 
[司農來滬]  
　　○王葵石少司農奉其太夫人乘海晏輪船於昨日抵滬聞小駐行旌卽回嘉定原籍云 
[本埠多疫]  
　　○近日天氣酷𤍠虹口房民多患疫癘其勢甚速有不終日而卽斃者前日有廣東人何金培向在順泰碼頭之羅司旦輪船燒飯驟患霍亂吐瀉半日而死又楊家灣鄕人某甲亦患疫偃臥懇隣人某乙傳遞湯藥前日午前甲斃乙於午後疫發至晚亦斃並聞下海浦一帶都人連日患疫死者亦不少然則養生者可不知所 
[法人買馬]  
　　○近聞法人在上海購辦馬匹業已購到五十匹尚須續買一百五十匹晉源報云曾查探法人何故買馬而其事秘密無從探聞實情以意測之大約將用之於越南未可知也 
[電燈近聞]  
　　○本埠所設電氣燈向由飛伯思先生辦理而近日所用乃新機器且飛伯思已往東洋故連日電燈不能十分光耀現聞該公司將發信至東洋仍請飛伯思先生回滬辦理此事以冀生色按該公司此舉最善盖電燈優劣衆目昭彰若不邀請名手力爲整頓恐於該公司未免有碍也 
[幼女墮河]  
　　○新閘相近之蘇州河內停泊湖廣船一艘另有划子加以便上下前日有該船九歲之女欲駛划子近岸適來寍波石子船將划子碰側女孩滾入河內不及撈救湖廣船卽將石子船上寍人拖去縛於檣上一面出洋四元雇網船撈獲孩屍昨聞石子船已出洋二十五元云 
[危伺赫詐]  
　　○包探康阿順至英公堂稱有自稱天津人之沈阿五前曾寫信與醫生魏仲章欲借洋銀設或不允必以白刃相加等語魏已借洋十五元昨日沈在魏附近之吉慶樓茶館令楊雅增至魏處　　又欲借洋魏卽知照我先拘楊後獲沈今特送案原信二封及在沈身畔搜出之信稿一紙一併呈閱魏略訴前因并稱來信之言語殊屬可駭其實係爲圖詐地步然已給過洋十五元不料其又來圖詐沈供非天津人實係安慶人向爲伶人前曾賣過西醫院之藥水二瓶與魏魏見我窮苦願借洋與我楊雅增供寍人現爲測字生涯昨沈令我送信與魏得錢百文至信中何帮我不知情陳太守謂楊旣稱向爲測字代沈送信諒此信亦係汝氏寫何謂不知信中之語楊答稱信實非我所寫不妨問沈魏又稱想楊沈係一黨人太守閱得第一封係沈阿五致書與魏員外略言沈向爲西醫院之工人曾竊藥二瓶賣與魏後被洋東查究致將生意停歇魏曾令伊不可說出賣贓與魏今若不借銀洋或僞請魏至某處醫病或逕到魏處請診均可刺魏并殺魏子第二封係沈與袁六朱二等三人具名致書與魏大老板略言我等津人在滬自被英會審憲陳大守出示并飭捕房將我們弟兄十七人獲解縣署遞藉我等三人在中途脫逃仍回滬上今特告借盤川着人先行投信我等在吉慶樓茶館候爲面談設或報捕同來亦難拘拿我們然我立可報仇或刺爾腹成取爾頭殺爾子害爾全家易如反掌太守閱畢大怒謂沈旣安慶人向爲優伶信上則稱津人會做西醫　工人種種揑詞顯而易見且多目無法紀之語總係任意揑情恐嚇圖詐情殊可惡隨先喝責沈二百板責楊四十板夏領事問魏何故肯給沈洋魏答稱其時疉聞醫生　若輩訛詐鉅欵爲此商之親友給洋詎今又來不得不告太守又飭捕房將沈帶回永遠管押俟再緝拿袁朱二人到案究辦楊則從寬開釋沈又稱煎無袁朱二人之事乃我揑造之名云按去歲中西各官嚴辦津黨市廛賴以稍安乃閱時未久死灰復然豈梗頑之性終不可化歟 
[倉猝殞命]  
　　○捕房包探曹錫榮與王阿安搆釁一案已列昨報昨據阿安之妻及親友扭曹至會審公廨喊稱王被曹扭至捕房暫押尚被毆打昨夜在路相逢又被曹踢傷小肚遂致殞命陳太守訊得王妻居打狗橋附近係三圖地方遂飭該圖地保報縣本分府再行備文　則管押俄而當捕頭同西包探到公廨言曹受傷今願保曹如逢傳訊卽行交案太守九之說者謂王曹二人前曾爲包探夥今曹則推升爲包探而王則仍爲夥計一若有雲泥之判共屢次尋仇或者挾有夙怨歟至王之死或係患痧或實因傷騐尸後當立見眞情不煩局外人懸揣也 
[屍親來滬]  
　　○甯人張孝兎被夾板船大副踢斃經海防廳檢騐在案兹悉屍母張任氏現年六十二歲聞信之下帶同屍妻張姚氏現年二十七歲屍子年八歲尸兄土寶同於昨日抵滬撫尸大慟旅卽赴縣喊寃至晚始終并聞其家尚有二女長六歲次三歲一家數口待哺嗷嗷旁觀無不爲之憐惜也 
[矣界公堂瑣案]  
　　○信和洋行之買辦蔡紀揚稱有莊汀蘭鄭阿金張祁氏將我拖扭是以訴捕請究莊等同供信和行在法租界有房屋出租二次付過定洋四十元房亦示經租與我洋亦不還爲此向論並未拖扭蔡又稱並未收過定洋不然斷無不租房之理莊又稱付洋係經收人交與帳房夏領事商之陳太守着控被於禮拜二均投法公解候訊據稱經付銀洋之人亦須邀到云○定海縣婦人汪　氏控被同鄕之許金官欠錢三百二十千文已將子奇存伊處詎伊領子來滬久無消息曾粘據在本境衙門控告屢次移提未到今氏探添許在虹口生理因特來滬請提究陳太守查許在耶松洋行生理昨飭差捕傳許到案該氏申訢前因許供並未欠該氏錢文至伊子係寄名與我者現在天津電報學堂太守隨飭許交保候再覆訉○甯人張王氏稱昨有五人到我家索詐訴捕拘案陳太守問伊等何故詐爾該氏答稱我來滬尋夫未遇暫住八仙橋相近伊等係我同鄕人以我遁逃來此是以索詐何得生鄭瑞卿丁阿生馮金全周阿才同供並未索詐陳太守飭將何得生等押候覆訉 
[自題芍藥茵喚眠]  
　　○罰酒能禁第幾杯可知漸漸玉山類生平自笑從容慣怎便今朝避席來　芍藥臺邊剗襪過不勝困倦奈卿何銀牀錦帳消磨盡轉覺清凉石上多　無端玉體效橫陳就棄盈盈一叚春空說碧紗櫥裹事不將韵事讓顰顰　落英狼藉正紛紛胡蝶潜來引夢魂常得些兒殘酒意東風吹而也生温　自天作合總相宜宵側痴生畫亦奇卿自貪眠儂自立大家何必避嫌疑　輕憐痛惜細思維奇遇三生不自期一種神情何處　畫薔時節雨淋漓　不相干處總相于似此惺松那忍看縱使艷陽天氣好也防花裏有輕寒　一往深情低喚中轉釋惆悵惜怱怱拍肩握手生平願又恐嬌羞臉暈紅　畫中傳不出聲音到底纏綿付一任瓖着這方墜羅帕不知醒後可追尋　最是傷心薄命可獨留此事費人思　紅公子如相問幻出前身我太癡 
　　蘇州悵花吊酒詞人太痴生草 
 
 

Page 4

 
 
[贈王蘭生女史]  
　　○昔日曾聞蘭生名今朝始見蘭生面眉若春山不鎖愁神如秋水眸開倦態度温存是可兒艷此太眞壓飛燕宜風宜雅更宜人芳姿不讓金閨彥夙昔有志慕風流時恨杜牧不再見我時道　黃歇洧興起尋芳入北院宜愧才非漠利如一見卽蒙深眷戀並竺偵談眞攄情數年積慕共相爲我撥絃歌一典嬌喉一轉行雲停歌罷默然自戯欷不肯輕儕南郭竽蘭本幽居在空欲生來清氣與衆殊我旣出聲心惝悅又親玉貌與氷膚狂興滿懷無處發聊命不律爲我書 
　　憐香居士稿 
[樂天後人以贈陸小素校書移居之作屬利走筆成此下巴音知不足供方家噴飲也]  
　　○不是潯陽送客天青衫紅袖總堪憐却嫌商婦渾無賴經　琵琶過別船柳腰擾口貌如花何似翩翩萼緑華多謝詩人吟絕句長留風月住兒家　明湖子戲草 
[浙省撫轅抄]  
　　○六月初四日程仕鎔禀知廣司委署富陽縣丞由台郡來省禀到叩謝　徐作霖交卸衢州府經歴回省禀到　○初五日虞慶瀾禀知厘捐局委省城洋貨捐務禀見禀謝　張琳禀見禀辭赴温郡查案　同知黃得興禀知𣳻委城門總婦本日到差叩謝　題補玉環廳胡禀知藩飭准補玉環廳叩謝 
[蘇省撫轅抄]  
　　○六月初九日辦理皖岸長江緝私候補同知高映奎禀到　候補通判王沛禀知奉藩憲委解京餉差　分發江蘇本班儘先補用府照磨謝敦化安徽人由京騐看來　試用巡檢趙景禧浙江人均禀到　從九沈葆恆禀知奉江藩憲飭知請補江都縣萬壽司巡檢缺卽辭赴金陵 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百七十五號]  
[光緒九年六月初二日京報全錄]  
　　宮門抄○諭旨三道錄前○江撫藩　奏遵　旨辦理情形摺○署直督張　奏揀員調補知縣摺○護豫撫覺羅　奏委署道員片○大臣奎　奏奏　聞摺　閩督何等　奏請　獎叙摺　御史文等　奏請片辦摺○六月初二日內務府國子監廂紅旗値日無引　見○蕭王假滿請　安○慶麟服滿請　安○四川按察使如山請　訓○寶中堂請假數日○敬信續假數日○胡安續假五日○掌儀司奏初九日祭禾奉先殿親行禮節○召見軍機　如山　○○江西巡撫臣潘霨跪　奏爲遵　旨酌裁防勇練軍並整頓緑營及鎭將餉需大槪情形恭摺覆陳仰祈　聖鑒事竊臣於光緒八年十二月二十二日承准軍機大臣字寄十二月初四日奉　上諭兵部奏請撤裁各省防勇確核兵額以節餉需一摺等因欽此具見　皇仁軫念時艱圖維久遠之至意查江省水陸防勇經前撫臣劉坤一劉秉璋迭次裁汰僅存七千八百餘員名分布險要之地十餘處較之他省已屬减少且九江湖口爲通省咽喉之所袁贛等處爲上游扼塞之區所在皆關緊要現在湘鄂閩粵毘運邊徼會匪不時查動遽爾銷兵轉啓戒心本屬無可裁減惟臣與藩司邊寶泉悉心酌度非授部臣統籌全局度支竭蹶卽江省歲需餉項猶須四十餘萬加以協撥頻仍司庫入不敷出每年已短絀甚鉅今春臣以民生凋敝奏請裁免米谷厘金蒙　恩允准餉源愈絀年復一年實有不支之勢且仿勇屯紥已久亦將變爲孱弱爰就各勇營去其太甚因議水師砲船每船减去勇丁二名或四名各陸勇每哨减去十名或二十名以勇之多寡爲衡其有營務廢弛或駐札有可省併者亦卽撤去其各營薪糧器械羡卒長夫量加核减另定畫一章程以圖撙節已先後檄行限期遵辦俟各營禀覆到齊再將節省確數詳悉具陳此臣酌裁水陸防勇之情形也又查江省額設制兵一萬一千九百八十四名分𨽻省城九江贛州各標各營人數不一前撫臣劉坤一以制兵漸就衰疲作爲練軍且慮加餉易减餉難因議爲抽練則加餉歸伍卽停支亦復圖維再三出此握要之䇿然輪流抽調非特耗費甚鉅卽每歲僕僕征途兵心亦復不願月長年調練精　遠行本汛轉覺空虛日久弊生冒名雇替皆非正身前直隸督臣曾國瀋條陳練軍事宜有兵止一名人已三變之議係指征調而言乃現僅抽練已有此弊因飭本標選錄營照舊操練所有外屬各營一律調回汛地以節津貼而重駐防此臣酌裁練軍之情形也現在總核水陸防勇僅止數十制兵雖有萬餘然分設汎地亦屬無多且向無缺額未能以勇丁挑補卽老弱在所不免而調直册籍均属模糊無憑查辦似非嚴核造册不足　覘其實虛非親閱各營不足以審其勤怠臣是以嚴飭各營造册並俟於閱伍時核具强弱分别汰補或再簡練數營另立練軍統俟周歴各郡徧察形勢方能定議均非目前所能遽辦臣惟有遴選將弁陶汰老弱嚴禁虛冒勤加訓練庶幾餉不虔糜兵歸實濟以副　朝廷實事求是之至意抑臣更有進者治兵貴乎練士選將尤在得人若得樸誠勇敢之員一其事　嚴其紀律簡練數千勁旅擇要塡札轉以水師無事則成中駕馭有事則馳檄東西庶幾防勦咸宜緩急可恃臣嘗於接見鎭將各官時覘其胆略聆其言論密爲存記以備于城之選武職人才固自不乏但外營距省有遠一千數百里者臣到任甫逾三月末及周知惟現任九江鎭臣朱淮森湖口鎭臣丁義方皆係百戰之將胆識俱優訓練有法足資重鎭卽朱淮森所統領新勁營亦爲上選臣已飭令嚴密督率以固江海之防再　記名提督王得勝蒙　恩補授南贛鎭總兵員缺前經督臣奏請仰懇　天恩先令到任暫緩　陛見得蒙　兪允速令來江則臣獲指臂之助又袁州協副將韓晉昌亦經督臣催令到任以重職守而專貴成江省阻山瀕湖業稱形勝得此將鎭以資捍衛於營務不無稍裨其餘實任署缺各員弁臣識見庸愚自當隨時察看咨商督臣嚴定舉劾冀收得人之効以慰　聖懷再江省丁漕自更章以來日形疲玩厘金以生理蕭條未能暢旺雖經臣力加創懲庫欵終形支絀凡遇協領各欵皆於無可籌措之中竭力騰挪而於地方善後各事轉致廢弛亦非國家培植本根之政臣到任以後嚴飭各州縣修築圩堤以衛民田借給籽種以恤災黎創建義學以端蒙養嚴辦保甲以靖奸頑前奉　諭旨修建白鹿洞書院並與學臣陳寶琛商酌擬整頓各府州縣書院添給膏火以惠士林而重學校以本省之錢爲地方之用亦屬萬不可緩輯轉籌維殊嗟仰屋臣蒙　恩權任是邦職司民牧何敢視同隔膜但願時和歲稔則於江省事宜或可次第辦理此又臣通籌庫欵不能不預爲陳明者也臣忝兹重任不敢稍涉因循亦不敢過於操切惟有殫竭愚誠辦圖振作庶於　國計民生兩有裨益以上答　聖主宵旺之勤所有遵　旨酌裁防勇練軍並整頓緑營及鎭將餉需大槪情形緣由謹會同大學士兩江總贊臣左宗棠恭摺具奏是否有當伏乞　皇太后　皇上聖鑒訓示謹　奏軍機大臣奉　旨該部知道欽此　○○太子少保署理直隸總督兩廣總督臣張樹聲跪　奏爲揀員調誧四項兼全沿河海疆要缺知縣恭摺仰祈　聖鑒事竊查天津縣知榦朱式恭調補清苑縣知縣經部覆准應歸光緒九年三月截缺所遺天津縣知縣水陸交冲華洋雜處政務甚爲煩要且有運道堤工及中外交涉事件係冲煩彼難四項兼全洽河最要之缺有必須更調者醒係由四項要缺並由地方要缺更調海疆要缺卽行議准等語臣督同藩司崧駿前署𣳻司劉盛藻在於現任選缺知縣內逐加遴選非歴俸本滿卽人地未自一時實乏合例堪調之員惟查有靜海縣知縣陳以培年四十一歲安徽合肥縣人由監生報捐縣丞轉戰各省勦賊出力保以知縣留於直𨽻補用並戴藍翎加同知銜又於永定合龍案內出力保換花翎辦理海運出力保俟補缺後以直𨽻州在州用題補槃城縣知縣光緒二年九月到任調補靜海縣知縣六年八月到任該員明幹耐勞盡心撫字於河道堤工農田水利實力修築已署成效民情愛戴𨕘中外交涉事件亦能不激不隨辦理平允以之調補天津縣知縣要缺應堪勝任靜海縣冲繁疲難內地沿河要缺天津縣係四項兼全沿河海最要之缺較靜海尤爲難治核與四項要缺及內地要缺更靜海疆要缺之例相符且人地相需例得聲明奏請相應仰懇　天恩俯念員缺緊要准以靜海縣知縣際以培調補天津縣知縣期於地方有裨銜缺相當毋庸送部引　見該員任內並無承審積案承緝盜案徵解錢糧已起敢調革職叅限之案向例題調要缺一切因公處分准免核計此外亦無不合例事故該員係屬再調應完罰俸銀七百二十兩已於光緒九年四月十九日完解司庫仍造罰俸事由銀數清册咨部所遺靜海縣知縣要缺俟陳以培准調天津後容再揀員請調理合恭摺具奏伏乞　皇太后　皇上聖鑒勅部核覆至比案應以光緒九年四月初一日起限合併陳明謹　奏軍機大臣奉　旨吏部議奏欽此　○○成孚片　再南汝光道麟椿因案降調所遺篆務應一遴員接署以重職守查有候補道趙子驤才優識敏練達有爲堪以委署南汝光道篆務除檄飭遵照外相應兩陳伏乞　聖鑒謹　奏軍機大臣奉　旨知道了欽此　○○奴才奎瑛跪　奏爲敬謹查明陳設軍庫存金銀器皿等項恭摺奏　聞仰祈　聖鑒事竊奴才自到任後率同司員等恭請　陵寢謹將陳設等件搜照印册逐一查點均属相符曁禮部庫存祭祀供用金銀器皿按件點驗並無虧短各圈餧養牛羊亦皆肥壯足額奴才嚴飭該管司員必項認眞𥡳查盡心餧養勿容稍有精瘦其廣恩庫並另欵津貼二項收存銀兩曁易州工部庫存各項物料奴才分日率領司員按欵盤查均與冊造數目相符當經取具該管各官切結存案所有奴才查點一切事宜理合恭摺　奏聞伏乞　皇太后　皇上聖鑒謹　奏軍機大臣奉　旨知道了欽此　○○閩浙總督臣何璟署福建巡撫臣張兆棟跪　奏爲循案酌保辦理兩屆票鹽出力之委員恭摺仰祈　聖鑒事竊閩省鹽務自同治四年改行票運以初六試辦徵收課耗厘三項共銀四十萬五千餘兩着爲定額全完諸叙未完議處續因汀州鹽雇諸人額外盈餘造覆又部武等二十三　酌减鹽厘二成共應別除銀二萬五千六百餘兩外加增台灣府新增額外課厘銀一萬八千五百兩共計額徵銀三十九萬八千一百五十九兩零歴屆徵有盈餘均將在事出力人員分別　奏請獎叙在案茲自光緒六年五月二十二日起至七年五月二十一日止十六屆期滿徵收謀耗厘三項共銀四十一萬七千五百兩零除額定澂數並莆田局徵收銀三千六百兩咨遵照部咨別　另欵造報外計盈餘銀二萬五千七百四十五兩零又自光緒七年五月二十二日起至八年五月二十一日止十七屆期滿澂收課耗厘三項共銀四十一萬八千八百七兩零除額定徵數並莆田局徵收銀三千七百五十九兩零外計盈餘銀一萬六千八百八十八兩零兩屆兵濬徵銀四萬二千六百三十四兩零全賴在事各員任勞任怨出力實心故能成效昭然不無徵勞足錄據福建布政使沈保靖鹽法道解煜查明出力各員循照歴屆詰獎成案會詳請奏前來臣等覆核無異謹繕清單恭呈　御覽合無仰懇　天恩俯准量予獎叙以示鼓勵謹合詞具陳伏乞　皇太后　皇上聖鑒謹　奏軍機大臣奉　旨該部議奏單併發欽此　○○𥡳查俸甲米御史臣宗室文英臣秦鍾簡跪　奏爲領解甲米遲悞請　旨懲辦事竊臣等此次𥡳查夏季甲米奉　命以來節據前華尚無貽誤本月十六日値蒙古甲米進城臣等照常往騐不意遲延至酋刻始據議米軍陸續到城又未據該旂領解章京等將領米冊檮造送以致無憑查騐不得已將米車暫押城外俟米　到時再行照騐伏查甲米處章程疉奉　諭旨領米各車每日限於巳刻陸續赶到如遲至未時者查取領放職名議處解放各屬應如何恪遵辦理乃該章京等　若弁　領解旣憶逾時米冊久不送騐種種貽誤殊属不成事體相應請　旨將該章京等交該旗查取職名照例議處以儆効尤並請　飭下步軍統領及倉塲衙門轉飭領放各官嗣　米車進城務須限時早到毋得遲誤謹具摺奏陳伏乞　皇太后　皇上聖鑒謹　奏奉　旨已錄 
 
