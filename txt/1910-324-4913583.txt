# 1910 - 324 - 4913583

 

Page 1

 
 
   
 
 

Page 2

 
 
上諭 
　　監國攝政王鈐章　十月二十六日内閣奉 
　　旨所有兵丁借支庫銀應扣本年十二月及次年正月庫銀利息著加恩展限兩個月欽此 
　　上諭貴州勸業道員缺著王玉麟補授欽此　軍機大臣署名奕劻毓朗那桐徐世昌 
　　宫門鈔　十月二十七日　召見軍機　張勳 
論說 
[對於資政院彈劾軍機處感言（嘉）（言）]  
 
 
 

Page 3

 
 
　　近日資政院議員。以軍機處不負責任。遂推舉起草員擬摺。明白彈劾。記者竊謂。此舉一發。而樞臣中。必有劇烈之激動。政界上或有一大轉捩之時機。而吾國前途。得以轉禍爲福。未可知也。 
　　吾嘗謂軍機處之制。沿至今日。已不啻爲專制政體上之一遺物而已。何也。貴族之勢力。當成周時。以周召二公左右王室。稱極盛已。迨至秦漢。而其勢已殺。無復有懿親以執政柄者。蓋貴族政治。固已不適於當時也。雖兩晋六朝。時經數百年。而其燄復熾。天潢貴胄之錄尚書總百揆者。接踵於朝。而卒至政地污濁。國祚爲之不永。而相隨爲一邱之貉。是以親王預政之制。唐宋以還。廢而不舉。厥由於此。此徵諸史册。而可爲殷鑒者也。今環球立憲諸邦。以國務大臣之職。對於國會而負責任。故更無有以親藩輔政者。蓋以天子之親臣。而把持一國之政局。大反立憲之原則者也。 
吾國親王執政。當本朝入關時。自八貝勒後。至高宗純皇帝。防之尤嚴。凡皇族子弟。且不許與朝士交接。遑論其大者。卽成哲親王始攝軍機以仁宗諒闇時。僅百日間耳。至恭忠親王領袖樞廷。亦在天子冲齡。國家多故之秋。乃不得不爲一時權宜之計。非祖制也。然自是以後。而禮繼之。慶復繼之。當此新舊黜陟之際。祖制遂廢。而親王執政。一若我朝家法之所定也。豈非異乎。庚辛之間。乘輿播遷。燕京塗炭。端莊之輩。至今思之。有餘恨焉。今聞某。議員。曰軍機處廢棄忠告。侵奪民權。明代江山。即亡於此輩官吏之手。夫豈。無故而云。然哉。 
　　今軍機處領班爲慶邸。當孝欽訓政時值直。十餘年來。試問平章庶務。表率百。僚者何在。而政令之無常。百事之委靡。甚於往時也。邦家之軏　。國勢之顚危。甚於昔日也。乃以垂暮之歳月。當政局之衝。夫亦不可以已乎。近歳民氣奮發。輿論之攻擊。無不以公爲衆矢之的。縱清議之如何不容名教之如何不許。槪不足以動其心。而考之。禮經。人生。四十曰强而仕。六十曰期致仕之義。亦可以休。矣乃以頤養天和。菟裘終老之日。不以桑榆晚景是娛。而猶欲。與最後之新少年。爭内閣。中之一。席此何爲也耶。 
　　爲今之朝廷計。皇上。雖冲齡未能親握大政。而監國攝政王。旣處負扆之重。又英明特達。使乘此時機。綜萬幾而總百官。俾慶邸得邀。賜沐。則豈唯將來。内閣。可以穩健成立。而憲。政之進行。亦得以順利。矣此政治上根本之解决。儻不以爲讆言也乎。 
要件 
[龍參議建章上　皇帝萬言書（五）（續）]  
三班等之陵亂。查學堂功課本有一定程式。甲乙升班。非可勉强。今之辦學。者成以人情而升級。或於中途而插班。名雖甚美。實則誤人。乃辦學之最忌。其故皆。因中國無學部頒定之教科書所。致也甚至無。高等專門之學生。而遽辦大學。年費數十萬金。更不可解。國家財力。祗有此數。而濫費如此。乃張之洞要一時之虚名。忘國家之大計。實不能辭其咎矣。四考試之錯謬。查各省學堂課程自爲風氣。各學堂皆奉本堂教習之講義以爲定本。及學部考試。所出問題。則所問非所習。故所定分數。自不能折。服人心。且今年自三月以來。凡五試。學生僕僕於途。幾無暇晷。亟應改定考試章程。務以。簡便爲主。每届畢業大考。或免試末學期。以愛惜學生之腦力。所差分數。亦屬無多。從前科舉時代。舉人五貢。無須帶引。則得有學位者。亦可驟給學位文憑。便可升學。以免舟車往來。廢棄時間。俟將來文官試騐時。再行補引。以期速收樹人之效。各省學堂畢業考試。如以提學使不可信。可遣視學官就近監考。評定後將試卷送部覆核。自無流弊矣。五奬勵之冒濫。查各國學位與祿位。逈然兩途。故無藉學以干祿之士。而中國學生則今日出。學明日入官。向之。進士授職。祗得學習者。今則予以候補。向之舉人副貢。祗及揀選就職虚名者。今則予以實補。向之三年始考取數百員名。今則一年之中。所取幾以千計。不特仕途謬亂。實則賊夫人之子。循此不變。則率土之濱。莫非王臣。泥塗軒冕。視若弁髦。不知將來國家所恃以驅使豪傑者。將以何物乎。而部臣私心忡忡。欲見好於流俗。嘉惠於門生。動以奏案爲詞。因循苟且。以待來年。不顧大局。殊爲可恨。該部臣等不乏明達識時認。眞辦事之人。乃日醉心于考試各事。於學務大綱。並皆放棄。號稱人才者尚如此。其餘更不足觀。則中國之前途可想。臣愚以爲當斷不斷。反受其亂。應請明降特旨。即日停止畢業奬奔勵職官。祗給。學位。其從前得官之學生。未補缺者。先試署三年。乃得實授。或已補缺者。歷俸三年。乃得升階。資格用人。東西各國皆如此。蓋欲俾其。練習公事。不至操刀傷手也。學生畢業可以按期而得進士舉人之學位。較之從前學者。皓首窮經。不能博一領青衿者。優勝多矣。（未完） 
專電 
[電一（北京）]  
　　黔撫奏遵旨籌辦礦務一摺謂准附洋股有損主權應熟採各國借債法以合機宜奉硃批該部議奏 
[電二（北京）]  
　　農工商部議覆江北麵粉公司閙事一案聞爲江督竭力辯護 
[電三（北京）]  
　　度支部議覆四督援案續辦捐輸預辦宣統三年新捐奉旨依議 
 
 

Page 4

 
 
[電四（北京）]  
　　郵商兩部因憲政提前籌備擬於年内多派人員趕往各省調查路礦等事 
[電五（北京）]  
　　各御史昨爲南洋勸業會等事在松筠庵秘密會議歷四小時之久 
[電六（東京）]  
　　井上侯爵銅像除幕式今日（二十七）在興律别莊舉行 
[電七（東京）]  
　　白瀨中尉所率之南極探險隊員二十八名於西二十八日午後乘開南丸帆船由東京芝浦出發送别者甚衆大隈伯爵亦臨送别會爲最後訓戒之演說激勵隊員東京各報均於社說爲同情的别辭自二十四二十五兩日令一般國民縱覧探險船之後國民之寄同情者亦大增加 
[電八（東京）]  
　　王子火藥製造所雷管五萬昨日（二十六日）爆發死者一人傷者十五人轟毀房屋一所 
緊要新聞一 
[資政院會議彈劾樞臣紀聞北京]  
　　資政院前核議滇省鹽斤加價桂省高等警察學堂限制客籍學生兩上奏案奉旨交鹽政大臣民政部察核具奏二十一日資政院第十八次會議時秘書官報告文件畢即由議長出席恭讀兩旨全院大譁易宗夔首言軍機大臣所擬兩旨竟視資政院爲行政衙門之下級機關實屬侵奪資政院權限應據院章彈劾軍機大臣陶鎔陶峻羅傑相繼登台發言皆謂軍機大臣侵權違法摧殘憲政王佐良請議長電請電機大臣到院說明理由易宗夔言今日須彈劾軍機大臣非答覆所能了事牟琳言彈劾軍機大臣實保護皇上之尊嚴于邦華言軍機大臣不負責任隂撓憲政欺我皇上及監國使全國代議機關失其効力故彈劾實保我皇上保我國家保我憲政籍忠寅言上奏次序宜先彈劾軍機大臣不能盡職次請速設責任内閣次言國會未成立前軍機大臣當負完全責任雷奮又起言照軍機署名制度而論凡上諭最先恭讀者爲軍機大臣軍機大臣對於上諭苟有發表之意思不難造請於皇上之前前次之資政院及諮議局章程亦經皇上欽定以上諭頒布亦係軍機大臣署名軍機大臣旣見資政院及諮議局章程即可引伸章程之義以陳明資政院權限若謂朝廷不知原案歷史必須諮詢鹽政處及民政部則軍機大臣係顧問之官卽不能知鹽務民政豈并其自行上奏之資政院諮議局章程而并忘之耶若是則軍機大臣不足以輔弼朝廷資政院應陳之於皇上并非與軍機大臣爲難也劉春霖言資政院之上奏効力與個人之封奏及同鄉京官公呈之効力相等則國家何必勞民傷財辦此資政院可見軍機大臣之對於資政院實别具有一種心理李榘又歷述資政院開會以來不得良好結果皆軍機大臣之侵權違法所致而尤以此事爲最著議長隨付表决多數賛成議長即指定趙炳麟沈林一邵羲籍忠寅李文熙孟昭常爲具奏起草員時已五時議長遂宣告休息（詳見旁聽錄） 
　　另一函云彈劾軍機大臣特任起草員昨日（二十二）公同會議當卽推定孟昭常君主稿大旨係仍根據院章第二十一條之規定據實奏陳請旨裁奪惟有人主張此次彈劾軍機大臣應就其不負責任各項事實縷晰陳述以証明其輔弼無狀之咎不必拘定侵權違法之範圍而孟君之意以爲就侵權違法而言範圍較狹尚易入手但仍須審酌删改定稿之後亦必交由會塲表决聞今日可定稿矣 
[試問用此無責任之副署奚爲北京]  
　　資政院議員易宗夔前具說帖質問軍機大臣對於各部各省行政是否負完全責任兹悉軍機處已備文答復略謂現在新官制之内閣未經設立軍機大臣權限實非各國内閣國務大臣可比詳繹咨送說帖語意以採用副署制度必當如各國之内閣惟查光緒三十四年軍機署名之制實本乾隆年間舊制與日本内閣副署用意不符根本旣殊說帖所謂是否完全負責任抑不完全負責任之處自無從答覆將來新官制之内閣設立此種問題届時自可解决云云 
[憲政館竟以籌備清單爲護符耶北京]  
　　憲政編查館日前答覆資政院議員陶葆霖質問各節略謂查說帖内稱光緒三十三年七月初五日上諭考察政治館改爲憲政編查館資政院未設以前暫由軍機處王大臣督飭原派該館提調詳細調查編定以期次第施行等因欽此恭譯上諭中暫字之義是資政院成立以後憲政編查館之組織必當變更已毫無疑義今讀憲政編查館答覆議員易宗夔質問說帖有無論資政院已未成立實非僅一編制局之比等語似與先朝諭旨未甚吻合等語本館伏讀光緒三十四年八月初一日諭旨分年籌備事宜單於憲政編查館應辦之件逐一規定單内第三年資政院舉行開院而於第三年以後憲政編查館均有承辦事件且資政院雖經成立而憲政編查館應辦事件仍須遵旨辦理其光緒三十三年七月初五日諭旨暫字之義係謂暫由軍機處王大臣督飭並非謂暫設此機關也（然則上文資政院未設立以前一語何用）本館前次答覆係遵照諭旨曁奏定本館辦事章程爲準并無不相吻合之處至說帖内稱本館組織必當變更一節事屬朝廷大權本館無從答覆 
 
 

Page 5

 
 
[同志會果有組織政黨之能力否北京]  
　　同志會日來接得各省函電甚多均以組織政黨相責望聞該同志會刻已擬定大綱及章程不日可以發布兹摘錄各處來函如下　福建諮議局函云往時以種種障礙致不能成一形式之團今不速謀則將終散務宜趁此時期速樹旂幟先定黨綱立案以號召天下並一面組織憲法研究會以防異日新憲法之流弊　湖北諮議局函云現在敝省仍主即開要求瑞督代奏並聯絡前次電奏之督撫極力爭持然國會以政黨爲先河無政黨卽失國會之効力今年之資政院可爲明鑒宜趁此時急謀組織明定黨綱以定國會之基礎　陜西同志會函云日前開同志會來會者數逾萬人以陜西之僻陋民情如此踴躍可見國家思想無人無之今日誠組織政黨先在京師設立總機關再於各省分設支部聲應氣求可宰全國之政治不然時勢一去大衆瓦解待數年之後重復聯絡恐不易挽回也中有日本大隈重信腿雖成廢志不少衰等語 
[剪髮請自外陸兩部始北京]  
　　剪髮一事京外傳說不一兹探得確實消息外務陸軍兩部人員將實行剪辮其手續則由該兩部自行具奏朝廷准如所請而不另頒剪髮之明文俟外陸兩部人員實行之後始依次推及於一般人民因該兩部人員保存髮辮有種種之不便尤甚於他人也并聞陸軍部廕尚書與人談及軍人剪髮一事謂如係陸軍學生出身授武職者不妨剪髮此外陸軍部原有之文官不必一定仿辦云 
[温肅死而復生之歷史北京]  
　　温肅自得御史後反對報館叅劾議員代表種種荒謬不一而足兹有通信員述其歷史云今年三月初三日温肅在順德會館與廣東同鄉京官大理院總檢察官胡蓉第爲會館事大起衝突胡謂汝係死而復生之温肅我總算上了你的大當汝尚何必多言温肅默不敢答近日各省議員來京胡檢察官偶與某議員同席述及温肅此事某議員問胡曰何謂温肅死而復生胡云温肅本係廩生在廣東鄉試未得中式其族中有人以温肅之名捐一監生赴順天鄉試及發榜中式而其人已死温肅遂冒其名來京會試得中進士而歸遂將其原有之廩生名報死故謂之死而復生温肅來京會試之時係我胡蓉第代出保結我當時不知伊之底藴爲其所愚故曰上了他的大當某議員云將來此事閙破閣下應得降調處分不如及早呈明檢舉爲是故胡檢察官近擬發傳單布告同鄉京官聲明此事温肅聞之痛恨議員不已故有前日議員選舉流弊之封奏云 
[浙代表大有不虚此行之望北京]  
　　浙路代表朱學士福詵六人入都後即擬具說帖陳請資政院核辦業紀前報兹悉朱代表已於二十日午後三時同往晋謁郵傳部各堂由沈雨人侍郎接見略謂此次諸代表來頗爲歡迎足通一切隔閡代表云浙路完全商辦滬杭甬線先帝有務期收回自辦之諭此次代表來京實爲顧全大局起見因歷數存欵章程應廢之証據沈云此事一誤再誤言之痛心惟廢章程必并廢合同代表云章程自章程合同自合同人民祗知遵守章程廢合同乃外部事沈云本年二月間銀公司已向外部提議廢合同借欵存倫敦匯豐無權提取是章程當可作廢代表云章程作廢已經大部宣示當電慰南中父老惟鐵路公司不得遵用商律理由安在沈云此事無須向郵部質問代表云變更法律發生於大部八月二十一日之奏片理宜向大部質問沈云此條法文根據於七月十九日之諭旨如諭旨不至如是嚴厲仍當責成湯夀濳辦路代表云然則大部應有諫諍之責沈云浙路成績本佳理宜奬勵本部尚有五省鐵路之規畫不料中途驟奉嚴旨代表云此次奏片南中僉謂由盛侍郎發生沈默然代表云路律旣未頒商律又無可遵究竟鐵路公司當依據何種法律大部謂遵照歷次奏案辦理查歷次奏案明明言當遵用商律沈云現時可准用商律惟七十七條不適用因公司總理爲奏派旣能任之必能免之代表云浙路總理上年連舉連任遵章報部確係民選並非奏派沈云此全國事浙不能獨異代表云公司總理須得股東信用若歸官派從此全國商辦公司掃地矣且七十七條之不適用並未事前宣布不宜事後變更沈辭窮但云此言誠然已有文笞復資政院聽資政院議决辯難至七時而散 
[資政院股員會近事三則北京]  
　　資政院預算股前開股員會時於陸軍預算案决議將綠營全行裁撤防營裁减四成一節已誌前報現探聞綠營裁去三百七十餘萬兩防營裁去六百八十餘萬兩每年可省一千五十餘萬兩 
　　昨日特任股員會審查禁烟議案開會之始將宣統三年以後之私吸私買處置烟犯各項條例修正字句後隨將暫定宣統三年以前禁吸禁種之規章五十餘條逐條付表决由股員長貢郡王指定勞乃宣爲報告書起草員遂散會惟審查官制之特任股員會因人數未到一半遂未開議資政院審查開平礦務及中葡劃界兩案特任股員於昨日上午九時開股員審查會先審查開平礦務案各股員討論甚久議决認爲關係國土問題應開特别秘密會議作爲議案具奏至中葡劃界案因時間不足尚未議及擬再開會審查 
 
 

Page 6

 
 
[京師近事]  
　　奏派考查各省軍械局廠朱恩紱京卿日昨致陸軍部專電一件據稱業已將汴陜川楚寗蘇閩粤等省考查完竣現往湖北俟將漢陽兵丁廠考畢再行詳核各省查閱情形及一切成案圖表册籍編成報告書並簽註改良方法彙齊後即由漢返京覆命爲此先行電報 
　　開平礦案澤公本力主北洋大臣原議收回自辦盛宣懷亦表同情邇來調核外部及北洋卷檔益復瞭然於主權之不可失利源之不可棄而保全疆土興辦海軍尤爲重要現正協議合詞奏復亟早收回免致一誤再誤並聞監國對於此事亦極不以張翼爲然前交澤公盛侍郎查辦時曾謂此案關係極大應以力保利權爲主云云大約此案月内可發表也 
　　陸軍部尚書廕午樓履任後力思振作曾議將本部人員大加甄别其未由軍事學校出身者槪令出部另籌出路此事迄未實行聞其原因一尚書之魄力未宏一舊黨之阻力太大故此議終成泡影 
　　陸軍部左侍郎那晋業經奉旨赴東省校閱第三鎭新軍現正遴選參隨人員摒擋一切以便赴東至其起行之期則在下月初旬左右 
　　各部新官制聞已經憲政編查館草定其内容係將尚書侍郎郎中員外郎主事小京官筆帖式各名目廢去惟丞參仍舊每部設正副大臣各一人左右丞各一人左右參議各一人丞參廳各設僉事二人參事四人各司司長司副各一人科長一人科副一人科員至多不得過四人錄事四人書記官八人書記生十六人至於候補丞參及行走人員以及額外科員等均係虚名不支薪水惟每部准設一等諮議官四人二等八人三等十六人惟此係草案有無變更尚未可决 
　　郵傳部近以全國各鐵路一切管理法均係自爲風氣於路政前途大有不便擬由部中訂一劃一辦法頒行各路以資維持 
　　農工商部現在無所事事刻經左丞祝瀛元參議邵福瀛擬將各省茶務大加整頓已與溥尚書商妥先由部派員分赴各省調查産茶處所及聚銷處所并擬嚴禁洋茶之輸入及減輕中國茶出口稅各事宜日内將奏明辦理 
　　憲法大臣倫貝子與澤公議定卽在資政院公所（兩城西斜街）地方設立憲法公所擬定每逢星期一三五日爲堂期以便會議一切又聞奏調辦事人員摺已繕就一二日内即行呈遞矣 
　　東督錫清帥昨日電致軍機處代奏謂東省舉辦開墾移民事屬至難非有名譽素孚公忠辦事之員不足以當其任兹查已革江西提學使湯夀濳民望甚孚潔已奉公應請恩准派其總理東省移民開墾事務俾該員得盡忠悃於國計民生必有裨益云云未識能邀准否 
　　陸軍部刻以本部宣統五年應開設步騎工砲各專門學堂惟此項學堂經理一時難得其人因與軍諮處榷商擬派遣四五六期士官畢業生前往日本入户山射擊乘馬各專門學校分科肄業每人給裝費二百八十元每月學費三百元原有差使並不開去以示優待昨已派定張承耀陳毅張炳標等十餘人不日由京出發 
　　洵貝勒在美時美國高等偵探隊保護極爲合法現洵貝勒擬請政府仿照美國設立高等偵探所以資遣用 
時評 
[其一]  
　　組織政黨急需學識並富之人才然近來地方上稍有政治思想者或則一變宗旨考試優拔舉貢矣或進身幕府爲官塲效用矣其出洋留學者則艶羡諸先進之通顯而羣趨於仕途矣甚且有大名鼎鼎向以民黨屬望之者今一入諮議局而袒護督撫矣一入資政院而隱附政府矣千枝萬派羣趨於政府之大手掌中尚有何人入於民黨之一途乎此則最可痛哭之事 
也 
[其二]  
　　自二十一日資政院有彈劾樞臣之决議而即有二十四日滇桂兩案仍依資政院原議之交旨是政府對於資政院似亦知前此壓抑蔑視之非而隱爲此收回成命之舉自今而後樞臣怙勢侵權之氣熖夫亦可以稍熄矣乎 
　　雖然資政院所不平於滇桂兩案者爲交行政衙門核議耳使政府而已有絲毫顧畏輿論之意則收回成命之交旨何必遲至鹽政處民部之覆奏而始發表資政院議員其毋自憙 
[其三]  
　　寃哉川路何惡塊壘之多 
　　旣有施典章斷送公司之血本又有喬樹枬霸持公司之大權今乃更有施典章之侄剝奪公司開股東會之權利 
　　公司股分招集即可開股東會此固商律所明定也况川路 
開辦已越二年何物施愚乃敢剝奪股東開會之權利 
　　記者曰施愚者固自稱在郵傳部編纂路律者也有破壞商律摧殘鐵路之郵傳部自有破壞商律摧殘鐵路之編纂員彼心目中固亦自謂行其所是者也夫何足怪 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[誰逼良民鋌而走險耶山東]  
　　魯省沿海一帶毗連東三省胡匪本極充斥而内地則除曹州外刧奪之案絶無僅有不意本年入秋以來打家刧舍勢甚猖獗青島以東寗海以西之海面盜賊往來如鯽濰縣以西聯城以東之平原亦如之而甘心爲盜至死不悔者則大半爲父死子亡室焚村煨無家可歸之萊陽民也嗚呼使民死中求生起而爲盜汚吏劣紳之罪上通於天矣兹即三數日來發現之案調查如下　金口居青島之東北卽墨縣屬也商業不甚旺以油餅爲出口大宗日前某號用帆船裝豆餅若干往俚島銷賣行至拷栳島天已昏黑突來賊船一艘其中有胡匪二十餘人各持快鎗紛紛跳入客船見船中全係豆餅無錢可刧遂逼該船駛行充快馬（海盜刧人之船以爲已船名曰充馬如陸盜之得馬匹也）以刦他船客船水手中有一萊陽人聞海盜聲音頗熟執燈視之係其中表兄弟也問汝何故爲盜該盜一見手中之槍鏘然墜船艙相抱大哭曰吾父母妻子十餘人同死於污吏之手吾不共戴天之仇何日見復吾憤恨已極故入賊夥擬聯結衆兄弟以洩吾宿恨耳言罷又引十餘人與水手相見曰此姓某名某居某里皆皆吾有同志也該水手勸其改業海盜不聽因出酒痛飲直至天明方駛船而去　蓬萊縣東羽山之上月前有盜賊十餘人盤踞現已聚有六七十人時出搶刼行旅咸有戒心居民夜不安席後入之人聞亦無家可歸之萊民居多數也　臨胸縣郝家莊前夜突來馬賊三十餘人闖入李興讓家绑李勒銀若干其僕驚起往視中槍而躓其母又往李急詭言曰汝一炊飯婦主人有難宜速逃命何苦前來尋死因此得脫鄰人聞警鳴鑼集衆與賊戰賊傷三人民傷二人直戰至天明賊始去村人追至村外某甲見賊内一人係其舊相識萊陽之戰姓者遂大呼曰汝非戰某乎何爲盜也戰回顧曰吾無顔見故人矣遂逃去嗚呼匪耶民耶孰爲爲之孰令致之官吏之罪狀可勝誅乎 
[粤省禁賭案之大風潮廣東]  
　　日前廣東闔省紳商假座文瀾書院集議到會人數極衆兩時開會公推陳伯陶梁肇修爲正副主席陳主席先佈告開會理由大意謂禁賭案已奉旨交度支部速奏玩一速字必不再延前明倫堂公電計今已達想必奉准代奏望卽下諭或仍交度支部應向該部要求昨同人因此事開談話會擬再發電度支部皆表同情囑鄙人撰稿故有此會今稿已成佈請公决旋由宣佈將電文朗讀各皆鼓掌次江孔殷提議略謂頃閱安雅報載有禁賭時期尚敢承賭一則聲出慣作賭商某某等乘機運動政界爭承基舖山票南越時報等亦載有法部郎中羅某具禀督轅力攻紹榮公司違章不合欲推翻舊公司另創名目承一公司此事若確殊堪髮指吾粤賭禍滔天實緣不肖賭商承餉漁利之故未承賭餉前蔣益澧馬丕瑤能禁之何至政府以籌抵爲搪塞現輿論一致要求禁賭恨不得紹榮公司欠餉倒閉不令再承再開實禁賭一絶好機會若禁賭之時還可承賭是較諸從前之賭商更甚若不設法對待深恐前門拒虎後門進狼我輩同胞奔走呼號日言禁賭悉爲承賭之人作傀儡而已特將獻議提出　一函詢當道有無其事　二現在禁賭時期應聯請制府先定限制一切賭博許禁不許開所有賭商許革不許充　三紳民對於禁賭應一面糾攻違法之舊商一面抵制狡承之新商二者疎一必貽口實各宜注意江發言旣畢再逐條解釋提請公决衆皆鼓掌决議將江所提議請主席領銜致函督憲次陳澤生提議請設禁賭會并先捐五百元爲開辦經費旋將陳所撰禁賭會理由書宣讀决定先訂草章暫假自治研究社爲會所并定二十七日爲第一次會議 
　　全省紳商籲請度支部速奏禁賭要電　北京度支部澤公爺曁左右堂丞參堂大人鈞鑒十八蒙增制府電奏請示期禁賭一案奉旨著度支部速議具奏欽此十九日華熙等闔省紳民復電軍機處資政院憲政編查館籲請代奏乞迅降諭旨將全粤賭博一律禁絶並將諮議局反對禁賭議員劉冕卿三十五人嚴加懲罰一節尚未奉到恩旨華熙等以爲賭之毒害中外皆知查前歳各行省禁種土藥一案係於頒發明諭後大部方議籌抵我粤前後制府日以籌抵爲詞奏咨請旨故爲延宕致全省憤痛號呼無所控訴大部體我皇上爲民除害一視同仁之至意知斷不肯視全粤爲化外之民况籌抵一節經袁前制府入奏具有端倪粤民苟獲再甦亦斷無自外生成之理近奉明詔厲行憲政飭各疆臣一切要政提前辦理不聞以内外庫帑兩俱支絀先責人民擔負而後頒詔宣示國會縮短之期賭餉不合稅法今奈何必待粤省籌抵足數而後宣示禁賭之期乎夫人窮則呼天疾痛則呼父母我粤際賭禍滔天民窮財盡盜賊充斥亂機已伏之時其渴跂禁絶之苦心如合羣死於大火洪水之中莫逢援手是以奔走哀呼羣集省垣翹跂恩旨所以再行凟籲者亦惟是本呼天呼父母之意痛陳於我皇上及大部之前以冀曲加軫念伏乞察粤民益烈益深之痛發救焚拯溺之慈决於一二日間覆奏將粤省一切賭博即行禁絶並將覆奏日期電達增督以慰企望無任迫切翹企悚惶之至鄧華熙吳道鎔丁仁長陳伯陶勞肇光鍾錫璜李慶來區大典區大原盧維慶江孔殷吳功溥關以鏞等數百人同叩 
　　惠州商務分會請驅逐區贊森電　分送總商會自治會自治研究社報界公會諸公鑒區贊森蘇秉樞等庇賭害粤貽羞商界請力逐出會永 
 
 

Page 11

 
 
遠不准再涉會事惠州商務分會䘞印 
　　自治研究社致同鄉京官電　北京分送粤東館粤西館同鄉京官鑒粤東諮議局提議請禁增開安榮舖票案議員劉冕卿區贊森等三十五人反對物議沸騰查從前賭商增開舖票均爲紳士禀明禁止照案限制去歳迭奉袁制府批示現在籌禁一切賭博有減無增各在案此次賭商蘇秉樞因欠餉過鉅鋌而走險會值山票减色原承之名利公司退辦乃假妻舅黄植森名與之轉批改名安榮公司仿照舖票辦簿改用鋪票字底百二十字任揀十字每條改收銀三毫無論多少合算分彩又增十元至半元卷每卷一千條於舊有省城山票三會舖票六會外每月再加三會是直增開一不舖票不山票之絶大新賭博其誘賭甚工獲利甚厚蓋欲藉此爲僥倖補救之計遂不惜鉅資運動財政公所科員影射原案瞞禀藩臺增賭匿餉未奉牌示悍然闖收及議局提議請禁蘇秉樞復運動出席多數議員否决是晚即在局大張筵讌與否决議員暢飲歡呼查局章第三十八條凡議局關係本身親屬例應迴避安榮公司爲蘇秉樞所開黄植森又爲秉樞妻舅乃敢公然出席而現充秉樞西席之劉冕卿首先反對三十四人同聲響應謂非運動其誰信之因是各紳奔告華熙由華熙領銜聯函制府方伯幸蒙將安榮鋪票禁止惟全省各界對於否議員大動公憤函電交攻幾於暴動現議局議員紛紛辭職本省已無議事機關不得已於十九日大集府明倫堂士紳到者八百餘人旁聽者數千人交口唾罵僉以議員凟職喪心昧良實根於賭若僅禁安榮舖票不足以絶禍本蒙增兼督於十八日已據情入告大致謂籌抵有緒縱或不足如准先行禁絶粤民急於公義擔負諒亦不難且國家稅不日劃分萬不能留賭餉名目乞斷自宸衷特頒禁令等語電文極爲切實華熙等亦於十九日聯電入都請政府代奏近日賭禍蔓延西省諸公關懷桑梓伏乞協力維持不勝翹盼廣東自治研究社鄧華熙陳伯陶許應鎔許秉璋何宸章孔昭　梁致祥黎廷桂鄧善麟等叩號 
分類新聞 
政界 
[道養市民公社定期選舉蘇州]  
　　蘇垣西路道前街養育巷市民公社將次成立各情已記前報兹悉現由發起人等籌議名爲道養市民公社暫以西支家巷清微道院爲事務所定期二十六日選舉各職員已印發選舉票分送各社員於二十六日逕赴事務所投票二十七日開票兹將發起人名次列下陶德齋張愼泉馮鳴梧吳清臣朱松山舒奇峯余開祥汪載陽吳少溪華賡梅沈束璋李公弼葉榴生張敬甫許子安蔣友松李子漁董謙祥湯鏞卿吳哲如杜少坡朱渭雲孔受之陶敬範吕秋畦解綬章邱省三黄俊生朱菊生應梅卿滕繼昌包寳生 
[派員分赴各屬催查積穀蘇州]  
　　蘇藩陸方伯以各州縣積穀一項迭經通飭清查造報乃各州縣一味延宕不報自應委員前往催辦日前特委知縣徐嘉彦赴蘇州府屬通判王廷俊赴松江府屬知縣傅延齡赴常州府屬准補嘉定縣張孚襄赴鎭江府屬分别逐縣勒催查明開報核辦各員均已謝委擇日起程 
[禁烟公所籌備進行方法松江]  
　　松郡禁烟公所成立後現由總董吳紳伯庚籌備進行方法推定徐邱姜袁四君分投調查另舉沈景劉陸馥蓀兩君爲警界商界名譽調查員二十五日遍邀城内外土行膏店各執事調騐執照未幾華邑趙大令到所即至廳事宣佈省垣禁烟公所札發禁烟章程及各種進行辦法傍晚始散 
軍界 
[札飭營縣呈報盜案辦法蘇州]  
　　蘇撫程中丞通飭各屬文云蘇省水陸防軍十六營以緝捕盜賊爲要務必須事事核實方足以盡職任而保治安乃本部院訪聞各該營於所轄地叚遇有盜竊案件每多延擱不報或經營務處訪查飭緝往往執一二形跡可疑之人送縣訊辦希圖搪塞各州縣訊供無實據亦不將案情申報以致無從查詰似此敷衍因循亟應從嚴整飭嗣後各州縣地方遇有盜竊重案應一面移營協緝一面申報營務處其由營緝送之犯一經訊結並卽錄案另詳營務處以備稽核現在時交冬令瞬届年關各處鹽梟光蛋土客帮匪最易滋生事端尤宜消息靈通以便預爲防範各該州縣務須偵探蹤跡隨時密報或專電營務處派營指緝俾無漏網以靖地方各該營均應從速緝捕務獲眞犯倘有偵探不力及獲犯不實各情弊致令匪徒横行釀成重案准由營務處詳請懲處以爲玩視捕務者戒 
[新軍秋操前種種布置杭州]  
　　浙江新軍秋操日内業已定期出隊兹聞仁錢巡警總局坐辦程守昨奉增撫面諭以秋操演習全軍四五千人恐沿途經過地方鄉民訛傳誤會反生驚恐即飭於省城各局區站崗巡士抽調一百名派往軍隊經過各地點分叚站崗藉資照料另派該局差遣員李文炳吳宗澍錢均等三員先期率領派出巡警馳往各地預備布置又聞自二十五日起至十一月初一日止八十一二兩標在海寗州海鹽縣等屬會操參議處日内亦已通告各報館謂此次係屬自行演習並未訂有叅觀曁招待規則各報館如派人前往參觀亦無不可惟不招待云 
學務 
[高等豫科生業已核准給奬江寗]  
　　江南高等學堂豫科學生自光緒二十九年上學期開學其時奏章尚未頒布一切科學多仿照山東辦法每日授課鐘點加多星期例假併皆縮減至三十二年十二月扣足四學年畢業内除插班來堂年限過短者無庸議奬外其西文班學生盧殿虎等十名東文班李振聲等二名由江寗府中學堂撥入之丁文蔚等四名學期旣足程度尤業由江督奏美請援照山東等省成案給奬並隨同履歷分數表册咨送部由部詳加酌核八學期成蹟並無短缺准其援照山東等省成案考列最優等之盧殿虎盧美意朱董鄭艮張宗留丁文蔚許俊胡義炎孫濬源繆祿保等十名擬請照章奬給拔貢考列優等之隨勤敏陳保治陳於邦李振聲等四名擬請照章奬給優貢考列中等之蘇貽謀孫昶等二名擬請照章奬給歳貢至此外學期短少各生應只准 
 
 

Page 12

 
 
一律應升學考試不給奬勵日前已具奏請旨分别咨行矣 
[中小各學堂一律添課官話天津]  
　　直督札飭提學司文云案准學部咨開普通司案呈查本部奏定分年籌備事宜内開宣統元年各省學司所有省城初級師範學堂及中小學堂兼習官話此項課本未經頒布以前均遵舊章講讀聖諭廣訓直解等因在案各省自應遵照辦理以重憲政查學堂練習官話於分配時間聘用教員二端關係尤爲重要各學堂應於正課時間之外添課官話時限每星期二小時至三小時又各學堂經費有限官話教員每堂各聘一員勢或有所不逮此項教員應准各學堂連合聘用由提學使按照各地情形明定每小時教授薪金數目以期費省事舉便於推行至師範學堂官話一科所關尤重應由提學使切實督率辦理將來畢業者日多小學各項學科皆可用官音教授俾收統一語言之效 
實業 
[札飭勸業道實行振興工藝議案杭州]  
　　浙撫增中丞札飭勸業道文云據諮議局呈送籌辦全省廳州縣簡易工藝廠籌設全省廳州縣簡易貧民手藝傳習所籌設全省廳州縣簡易勸工廠等三種議案認爲不可行之理由書到院除批答外查此三案提出之本意係爲地方振興工業教養貧民起見在行政上自應視爲要圖當地方自治章程未經頒布以前各屬早有舉辦之處本部院深望各屬紳民勿泥於自治章程而消滅其好義急公之意是以未經將經費規定而條欵内具有勸告性質也惟三項末條規定均有俟自治會成立時即歸自治職掌辦理等語今諮議局旣稱應由自治會酌量籌辦各地方情形不同未便由局混同議决應由本部院札飭勸業道飭屬遵照凡自治會業經成立之處卽行委任將簡易工藝廠簡易勸工廠簡易貧民手藝傳習所三項酌量籌辦其自治會尚未成立之處如該地方官紳熱心提倡亦准其提前辦理以裕民生除印發外合行抄錄理由書札飭札到該道即便轉飭各屬遵辦 
[詳請設立永平鹽務辦公處天津]  
　　長蘆運司詳直督文云永平鹽務蒙督辦鹽政大臣奏明改設督銷官鹽總局收發官鹽總棧札飭本司遴派坐辦二員分理其事等因蒙此復蒙憲台札同前因本司遵卽遴派馬守成麟爲督銷官鹽總局坐辦李直牧瑞聯爲收發官鹽總棧坐辦詳報在案伏查現在該處鹽務旣經本司督飭經理一切公事自以本司衙署爲總滙之區所有經辦公牘編造有册彙核報銷收發欵項事務均極紛繁擬請在署内設立永平鹽務辦公處派文案委員一員司事二名會計委員一員司事二名分科辦事各專責成至每月所需紙筆夥食各項雜費應令撙節動用核實開報不准浮濫該處經費擬在領告項下動支即於九月開辦按月呈報以清欵目當奉陳制軍批准立案矣 
雜記 
[可羨哉豫受歡迎之大吏江西]  
　　南瑞袁臨兵備道一缺業已由贛撫奏准移駐萍鄉前任慶觀察因建署未竣仍駐省城上月告假開缺上峯遂檄委楊會康觀察攝篆任事袁郡人士在省紳學商軍各界追念楊觀察上年辦理宜春鄉民閙學圍城巨案和平了結保全甚多聞觀察將於建署工成往萍新駐因擇十九日特開歡迎大會於江南會館恭致祝詞到者不下千人觀察謙讓遜謝隨由文紳景清代宣訓詞洋洋數千言大致謂官紳與民宜相見以誠作事宜使人民洞見其利害而不可怵之以威臨之以朝廷法令之必行不若曉之以身家之所係董之以地方公共之利益不若勸之以爲各人所必需卽如地方自治教育普及諸要政無非爲人民謀公益鄙人以爲欲謀國之幸福者不若與人民言謀個人之幸福欲與人民謀公益之事業須先使人民皆有個人自謀之心理知識而後地方自治教育普及均可次第舉行聞者拍掌如雷 
[可異哉不願補缺之大令杭州]  
　　浙省候補知縣吳藎臣大令向官法部歷辦改良監獄及本部秋審處諸要差精强幹鍊折獄尤神本年七月奉旨分發來浙禀到未久薇垣秦深器重特别薦保謂該員才能素着現在嘉湖不靖擬請即以嘉善縣請補並著先赴署任等情蒙中丞核准即予奏咨不料大令探聞該缺著名瘠苦水旱瀕仍辦漕更須賠累分省初任囊無餘資决計不願到任昨已備述下情其禀各轅籲求另行調補矣 
[可憐哉囹圄無告之石工杭州]  
　　西湖寳石山交涉發現後一般因緣爲利之徒聳恿錢氏後裔四出張羅本年七月間松毛天子葉錦芳突向棋盤山浙路包工王丙炎所開石蕩指爲禁山勒索鉅欵唆使錢姓出面朦請錢塘縣偕往踏勘適值小工頭王三益在旁高大令面詢售價該工頭不知原委率直剖告致被帶回縣署笞責一千板押候嚴辦迄今兩閱月典賣營救妻拏老母勢將斷炊一再向錢紳家哭求保釋置之不理惟暗囑該處地痞自稱牛老爺者代爲關說勒令繳洋五十元即日可以出監其妻無力籌備祗得一味哭求日前在官巷口途遇錢紳乘轎經過攔輿跪求攀扛痛哭見者爲之酸鼻 
清談 
[資政院之戲迷傳（希夷）]  
　　上海各戲館近來喜唱戲迷傳此戲别無所取不過以唱工見長耳京師資政院議員亦善唱戲迷傳者也江蘇議員之呌天兒初唱打鼓罵曹顚僧掃秦諸劇慷慨激昻台下觀者擊掌呌好不絶呌天兒忽抺大白臉登場變調改唱曹操秦檜等之老奸口脗聞者大笑或曰戲迷傳本忽丑忽凈忽副忽貼隨便可唱或曰王公大臣喜聽此種戲劇故呌天兒變調以博其歡耳余則服呌天兒之無戲不會唱 
雜錄 
[倫敦郵局記]  
　　英倫郵局規模之大體制之宏爲世界最若以數時之暇參觀其間定增識見 
　　夫以英國地叚之廣闊書札之繁多而送遞快速消息靈通誠爲意想所不到 
　　蓋帝國大郵局雖值星期深夜亦復輪班遞挨消息不停故能敏速如此 
　　余參觀第一室名曰瞎房瞎房者爲無法投遞之信件有信面不書名者有書而不完全者有拚法錯誤有祗書别號而使人不能會意者 
　　凡此等信札皆用簿錄存根嘗有信面書作油白者意謂是愛司爾又英前皇維多利亞之名幾于婦豎皆知而尚有拚法錯誤寫作皇維克利利多亞者 
　　有一信面尤爲特奇文曰致我姊芍藥痕所居在愛汀型山之中大㵎之邊其人身懷一木腿者 
　　然因此木腿一語而得以彷彿蹤跡其人將郵件交付矣過瞎房則爲醫藥室所有包件悉爲醫生所囑定者凡醫藥包件悉爲醫生囑定在途中皆格外留神細心保護勿使稍有所潮濕 
　　藥件有封在信内者有以火漆封緊者有以綫繩紥固者郵局最忙時在五鐘半至八鐘郵差數千人各張其袋口以便分送各處 
（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十七日議事（續）]  
　　李榘謂雷議員謂本院與憲政館無關係實則不然觀憲政館設立原奏可以知之本院未成立前設此憲政館但該館於法律并無眞正人格只可視爲一假人格現在本院旣已成立於法律上本院即有眞人格則憲政館之假人格當然消滅然旣不消滅與本院同時並立是非劃清權限不可特派員顧鼇謂於此種演說有答復請議長許可登台演說當離座時西面議員紛紛禁止之顧鼇恃有議長許可悍然不顧怱促至演台前尚未發言全院鬨聲四起有謂此時非特派員發言之時者有謂俟質問時再行答復者彼猶嘵嘵不休再三陳述謂旣得議長許可須俟本員說畢此時又有人請議長禁之議長起言謂頃間看錯章程故許特派員登台發言然現在旣非討論時間又無人質問與憲政館無關係特派員可歸本位顧嫯猶要求議長謂已得議長許可可以發言議長峻色拒之言本議長方纔錯了顧鼇面無人色大有不滿之意乃垂頭喪氣而去 
　　羅傑主張宜變更爲軍機大臣特派員位座邵羲反對之議長謂此事旣成爲議案須指定起草員詢全院意見雷奮主張一面申明立法範圍一面與憲政館劃清權限雙方并進亦可做到諸君以兩者并合爲一實所不能趙椿年又說明此案不能成立之理由雷奮主張不必論到憲政館請先以報告付表决請另指定起草員隨付表决贊成者多數 
　　籍忠寅謂此次表决之贊成是賛成取消呈請書而議題最佳實未取消也雷奮請另外指定起草員牟琳主張宜指定特任股員易宗夔反對之籍宗寅謂與其自由起草不如在全院中舉出數人一則鄭重二則不至遲延易宗夔謂以爲不合章程恐外間訾議邵羲謂宜指定數人爲起草員若他人有意見可提出議案送到起草員處參考再行表决 
　　議長謂宜交原審查員起草雷奮謂宜申明爲資政院立法範圍起草員如易議員所說可不必慮此爲院内之事外間不能過問陳懋鼎主張指定數人後再由各人提出議案審查汪榮寳謂開會時議長曾指定具奏起草員國會事亦然易宗夔謂彼爲上奏草此爲議案草東西通例無此辦法籍忠寅謂此爲多數意思可以爲之胡家祺謂據院章關於法典事件本院亦可起草外間絶不能責問陳懋鼎請以指定起草員付表决議長謂宜交原審查特任股員起草 
　　特派員顧鼇謂據院章十九條特派員可以說話本員由軍機大臣咨送到院又本院於憲政館特派員設有座位今旣以憲政館不能有特派員以後本員尚可發議否請明白訓示議長大聲謂若與憲政館有關係事件可以說話可以答辯若旣表决後或不與行政相關不必用憲政館特派員說話若隨時發議豈不妨害議事 
　　次爲運輸規則修正案康詠報告修正大意報告畢議長問農工商部特派員及全院有異議否衆無異議遂付再讀 
　　次裁厘加稅案陳懋鼎倡議先付審查後會議衆賛成議長謂今日議事已畢天雖早明日爲秘書官引見日期今日須演禮遂散會 
本埠新聞 
[請减房租之挫折]  
　　英美租界各商民前因房租昻貴應付爲難公舉代表孫文鑒等於江督張制軍蒞滬時遞呈公禀求請轉飭各房主酌减租金當奉制軍札飭滬道劉觀察轉飭公共公廨設法勸减在案兹有英租界南京路五百二十四號門牌景昌磁器公司五百二十六號老裕愼釘鞋店及新街上之邱林記周順記等因向房主英商新沙遜洋行商减無效停付租金該洋行卽以景昌等各號唆衆抗租等詞控由該管領事照會公共公廨准飭差探於昨日將景昌等各户併傳到案原告經租洋人投訴前情請爲究辦被告延史特孟律師譯稱現在市面蕭條房租昻貴英美租界各商民爰合同志設立請減房租事務所並禀請江督滬道以及會審公堂轉商房主減租未見一律實行被告實無唆衆抗租之事且欠租未滿三月應請察核寳讞員商之英副領事康君諭各退去候禮拜五再行訊斷 
[中國醫院檢查鼠疫誌詳]  
　　中國醫院自本月二十二日開辦以來除二十六星期休息一日外檢查業已五日初辦時居户亦頗疑慮每往查時非一番開導不得入門今則不然雖未經開導華醫生亦能通名而入檢查極爲迅速五日來已查門牌八百餘號計居户千餘家雖稍有反對者無非下流社會其餘中上人家一經紅柬投入即許登堂入室足見華人漸能開通從此得免外人口實洵可喜也惟最可惜者間有患病之人預先遷去以致疫病傳至大東門外郎家橋一帶昨聞阿拉白司脫路美華里三十號門牌有婦人某氏患病形似疫症當經侯光迪醫生勸令遷入醫院調養該婦經一番開導欣然允從由公立醫院所備橡皮臥車送至天通庵醫院當經黄瓊仙女醫士診視幸染疫甚輕調治數日全愈即可出院聞侯君曾充北洋防疫醫生沈觀察現派爲住院醫士另派趙新畬醫生出外調查 
[教育會查究女生演劇]  
　　江蘇教育總會昨日函致上海勸學所略謂本會聞有惠秀女學職員學生曾在丹桂女戲園演劇現舉女學萌芽時代必滋詬病應請貴所查明是否確有其事并將辦理情形示復 
[滬南發現鼠疫續紀]  
　　城自治公所董事昨因報載滬南地方亦有鼠疫發現特請華人自立醫院董事沈仲禮觀察細查發現鼠疫地叚並告施治方法以便轉告上海醫院會同醫生調查解救免致蔓延 
[檢疫風潮之餘波]  
　　流氓周毛毛即飯桶毛毛曾於工部局檢查鼠疫時隨衆胡閙毆打洋人前日周在虹口被美捕房包探查獲昨解公堂押候禮拜六德領堂期訊究 
[美醫士報告皖北災狀]  
　　昨有僑居清江浦北宿遷縣地方之美國醫學博士卜特生將皖蘇北境災况報告來滬其電文云皖省北方今夏被水其災區較一千九百七年更廣但從前尚未十分發現現在則有二萬多人逃荒出而求食其被災最苦處爲皖北一帶及邳州次則睢寗 
 
 

Page 19

 
 
等處但今逃出求食之飢民均爲官家派兵堵回恐有激變之情象現中國政府豫備十萬元購買麥種散給飢民 
[勒禁公役吸烟之預備]  
　　本縣田大令近奉上台及禁烟公所札文謂吃食洋烟一事民烟固視若具文衙役人等亦難免無私食情事殊非鄭重禁令之道亟應限日查明禁絶等因大令即於昨日飭令房書赶將各役花名逐一開呈聽候初一日親自驗明實行勒禁 
[縣署押所之大衝突]  
　　本縣内外監獄前因奉諭改建將各監犯已經訊結者寄禁鄰縣未結者暫押自新所候示在案詎近來各監犯時在押所藉端訛詐而管所家丁及禁卒等非但不阻反與串合因此若輩益肆無忌昨日忽有充當内外監龍頭之監犯周春山杜阿毛等二三十人不知因何與禁卒邢夀即邢瑞生爲難邢之衣物悉被攫去竟欲勒索洋一百元方肯干休否則定與拼命後經自新所押犯潘某出爲解勸許給洋二十元並令邢出具並不禀官送辦甘結風潮始息 
[加罰地甲工食]  
　　十舖地甲張仁即張大通同局差葉大私刻愼記板行書柬圖章朦保虧欠祥泰木器店貨找洋四百七十八元之彭伯陶出外追傳不到由工程局查明將該差責革張罰去工食一月在案昨日又由陳裁判復訊供出之塾師袁松亭及該行已歇司帳秦少堂據秦供由袁來行懇說小的允將店戳蓋上不知如何忽有書柬兩字袁供亦同陳裁判以該地甲實爲罪魁禍首前堂判令罰扣工食一月尚嫌太輕爰再傳案申斥加罰工食一月以昭儆戒秦袁兩人一併斥退 
[賭棍又被拘拿]  
　　虹口著名賭棍柴利生在縣保釋未久近又與粤帮江北帮各賭棍在虹口提籃橋迤西華洋交界處廣設賭檯賄通差保肆無忌憚復經滬道劉觀察訪悉札飭公共公廨昨派差探將該賭棍拿獲解送上海縣嚴訊懲辦 
[奎留守由滬入京]  
　　前任鎭江都統升署烏里雅蘇台將軍奎芳前日來滬假名利棧暫駐幨帷現已公畢乘招商局安平輪船北上 
[選舉鄉區勸學員]  
　　上海教育會於二十五日下午選舉總協各董已紀前報兹再將是日舉定各鄉聯區勸學員採錄如下（東鄉）楊保恒四十票朱日宣二十九票（南鄉）唐尊瑋四十五票錢椒四十四票（西鄉）顧鏡清三十五票顧視清三十一票（北鄉）王銓運七十一票李鍾珏二十二票（東南鄉）秦錫田四十二票趙履福三十四票（西南鄉）馬恩培四十票顧言三十六票 
[城内]  
[巡警獲賊]  
　　東二區巡警陳吉湘王志英等在劉家弄拘獲竊賊張順生帶回東局轉解一路分局經代理正巡官孫明府訊實判押拘留所三天贓存候失主具領 
[寓客病斃]  
　　二十七保十圖地保陳蘭芳昨至縣署報稱姚慶堂所開之小客棧内有寓客姚阿五患病身死查無屍屬已將屍身舁送驗屍所報請往驗田大令諭即伺候 
[道批彙錄]  
　　虞俊奎禀批該商與戴嘉寳帳目紏葛業經蔡前道批飭質訊理算在案仰會審官寳令迅遵前批辦理其合資未售之洋貨准卽由廨照會該業董秉公估價妥爲理結均毋遲延虞俊奎所欠莊欵及兆康股東名下應了倒帳之欵爲數甚鉅并予勒限清繳亦不得藉詞拖宕致干重咎　吳夀延禀批仰上海縣即將該竊犯王竹林嚴行提比追贓給領至起存當票三紙墨盒一個准先發交該失主承領取贖仍將追辦情形具報毋違　源吉莊禀批禀及清單均悉候移知蔡前任查照可也此批 
[縣批彙錄]  
　　范順卿等禀批陸秋橋因私收貼費迭被倪煥煥毛炳卿等具控本縣前次嚴行批飭並照會該局紳董另行舉董辦理圖務據稱陸友橋將北半圖之二四五梱梱業包攬承辦而應繳錢糧又復向催推諉如此徇私玩公實屬胆妄候立提訊明嚴懲押繳一面將該圖圖董照催選舉即日具復　張陞記禀批租地造房一事所在恆有該民人如果將租地託租户錢雲林向伊婿聞少春抵借洋三百元利息按月付清何以聞少春忽函催取贖爾旣措備贖價錢雲林何以稱聞不在滬情詞閃鑠支離顯有不實不准　趙潘氏禀批候飭提趙錫梁到案押遷該氏即令氏子將前收之洋一百元先行措繳一俟將洋呈案及提到趙錫梁訊無唆串霸踞情事方准交保並着知照存洋據附 
[官事]  
　　署理崑山縣知縣陳鎬昨日到道禀見並禀辭赴任　遷建藥局事宜經理營地提右營前哨哨官守備王楚雄　分省通判喻恩榮均到道禀見　補用知縣洪遹聲禀知交缷太平廳印篆來滬 
[南市]  
[號客虧欠]  
　　十六舖泰平里東順棧内之山東石島蚨聚祥號客宋其煒近因該處總號虧倒申莊亦被波及虧欠本埠元益莊往來銀一萬四千餘兩該莊執事王庭祺向之追索遂致口角扭控工程局經湯裁判訊明判宋覓保出外赶緊理處 
[移提賊黨]  
　　浦東二路一區正巡官游明府昨日飭差持票至工程局禀稱有馬乾用將竊來之洋紗在途兜售被捕獲住訊知尚有住居南市之端阿才託伊銷售請爲移提歸案訊究局中准卽派探同往查提 
[不認搶奪]  
　　潘源盛水菓行執事王國生控流氓王金林强攫購定栗子兩包吞匿不交一案昨由工程局陳裁判研訊王供該貨由羅榮桂在洪吉興船上購買議定價銀十兩尚未起運突被攫奪求請重懲詰之王金林一味狡賴並稱代恆發行經買裁判員以起運客貨是有定章着移送水菓公所請董事查明核奪 
[閘北]  
[懊悔已遲]  
　　陳永奎（即東洋小陳）控妾嚴阿毛之母嚴王氏希圖訛詐已紀前報昨經四路分局黄正巡官集訊陳供去年在尚賢堂讀書時娶迎春坊妓女袁鳳仙（即阿毛）爲妾出洋五百元賃居均濟里近因不安於室且嚴王氏仍欲其女爲娼時來訛詐請辦質之阿毛供前在迎春坊賣娼由開設鐵行之倪姓客人出洋千餘元贖身生有子女各一去年四月小陳向母親轉租房屋因而認識誘騙成姦嗣被倪偵知即將婦人棄逐計與小陳姘識迄已一載有餘小陳分文未化現已積欠房租數月求恩核斷巡官以兩造所供恐非實在且無婚據判阿毛暫行交保候查明實情並提嚴王氏到案再訊 
[拐匿妓女]  
　　剃髮匠趙長生誘拐烟妓李桂喜及　婦周吳氏匿居閘北顧開室剃頭店内昨被龜奴林金寳尋獲扭控四路分局經黄巡官訊明判趙戒責二百下與顧分别具結交保李妓發棲流所擇配周吳氏留養候領林金寳斥釋 
[房東行竊]  
　　孫學文鐘朱氏趙陸氏等控二房東莊阿毛行竊棉被衣服等物經四路分局黄正巡官訊明屬實判笞責五百板還押候辦 
[私拆竹笆]  
　　趙留萬拆取新閘橋堍之竹笆被站橋巡士查見將趙拘入四路分局判戒責二百下具結斥釋 
[英租界]  
[盜黨歸案]  
　　盜匪胡寳元前與王木春等夥刦昭文縣境時姓等家贓物逃匿虹口由探查獲解奉公堂訊明已將王木春解送該縣胡寳元押候查辦在案兹由該縣移文到廨略稱胡係王之同黨應卽提回歸案等情讞員寳大令准即知照捕房於昨將胡解案判送昭文縣歸案訊辦 
 
 

Page 20

 
 
[分别發落]  
　　匪人王星齋李友生王春良曾在吳淞嘉興等處夥刦贓物並在滬西靜安寺相近行竊吳孟章家衣服匿跡於張裕祥張金福張友福張四福等家被探一併查獲訊供收押在案兹因王良法在押自縊身死昨由捕房將王星齋等及抄獲之單刀六把併解公堂復訊判王李兩匪連刀併送上海縣訊辦張裕祥還押候訊明與王等搶案内有無關係再核餘人從寛開釋 
[並非販賣]  
　　粤人唐仲賢唐梁氏唐郭氏唐陳氏卓炳記卓唐氏等近由漢口買得男女小孩李珠兒阿蘇妹妹三口來滬被美捕房包探查獲昨解公堂訊明均係買爲子女判將三孩併送棲流所留養唐等男女六人姑寛着具改過結一併省釋 
[騙取碗盞]  
　　柴連生控邵南山騙取十景碗一百三十八隻昨晨由探將邵拘解公堂訊供屬實判押限三天賠洋二十七元 
[並不見情]  
　　金炳文之妻邱氏背夫私逃近由包梅生代爲尋獲向索尋費金反以索詐等情控由新閘捕房昨解公堂訊究中西官以邱氏係罪魁禍首判押女所兩禮拜期滿交金領回管束包姑寛開釋 
[婢女逃生]  
　　迷路女孩王有福昨由公廨詢據聲稱年十歳漢口人自幼被賣於粤人陳氏家爲婢因時遭虐待是以逃出判暫留女所候傳其家主到案訊核 
[姦拐起釁]  
　　鄉民顧根控錢全泉王阿三陳祥安王阿榮徐根松等行兇等情昨由捕房將各人併解公堂訊知因顧根姦拐王祥福之妻起釁判錢等五人各押三天顧交保限三天將王妻交案再核 
[逐出復來]  
　　過犯陳阿三陳阿元維玉清陸金發王永清陳連生等均因復入租界由探一併查獲昨解公堂訊明判陳阿三押西牢兩年陳阿元押半年羅押三月餘人各押一月期滿逐出租界 
[串放白鴿]  
　　吳全福控范錦文潘沈氏瞿王氏張王氏與青浦婦人張阿秀串放白鴿騙洋一百五十元一案昨由包探將各人一併提獲解至公堂質訊明晣判瞿王氏張王氏各押女所兩月張阿秀押三月范與潘沈氏各押九月並著范遠洋一百元沈氏還洋五十元如能於限内還洋准予酌减押期 
[幸有親戚]  
　　揚州婦人周李氏因與其妹李三姑娘同赴烟台尋夫不遇以致流落由該處廣仁善堂移送來滬轉解公廨暫留在案昨由官媒將李氏姊妹解案請示經中西官訊悉前情判交其戚馬應氏具領 
[背夫私逃]  
　　婦人江毛氏與謝張氏在途打架由捕一併拘獲昨解公堂訊知張氏因背夫私逃被控逃匿租界由江毛氏等遇見囑伊回去以致爭執判謝張氏押候其夫謝大元來案具領 
[美租界]  
[醉漢胡閙]  
　　二百零一號西捕前晚在西華得路見一酒醉西人沿途胡閙向阻不服拘入捕房押候酒醒核釋 
[西人無理]  
　　昨有木匠陳阿福胡阿生二人同至捕房稱被百老匯路某西人積欠工洋三十餘元向之索討反遭兇毆捕頭諭赴該管領事署控追 
[至戚失和]  
　　談毛氏昨至捕房禀稱前憑胡阿生爲媒娶胡梅氏之女爲媳日前逃逸梅氏即偕阿生來家多方尋釁捕頭飭氏退去候查 
[請緝逃妻]  
　　金炳文昨至捕房控稱髮妻林氏日前捲取前飾逃匿西華得路永吉里二千一百八十五號屋内請爲提究捕頭諭飭自投公廨禀控 
[形跡可疑]  
　　四號副捕頭昨在百老匯路查獲形類搶匪之潘阿二一名收押候查 
[法租界]  
[自投羅網]  
　　某法商日前失去東方銀行法郎票銀三百餘元迄未查獲前日忽有蔡海寰持該票至東方銀行領銀爲該洋人拘送捕房詳細盤詰據供由張德福拾來旋即一併送廨請究張供向在跑馬廳相近做小生意日前拾獲一紙因不識洋文托蔡觀看蔡供法文亦不認識故往該行詢問並非取銀聶司馬商之西官判交保候核 
[限期賠償]  
　　暉光燈罩公司洋人控英租界梅蕚樓文桂香天台别墅三妓院曾遭火灾所有商人承包之自來火燈罩龍頭業被燒燬應請責令賠償等情昨經公堂飭提鴇婦王馮氏研訊據供房中所租各物俱已焚燬至燈罩龍頭係向小葉轉包判氏交保限七天賠償 
[是何居心]  
　　閩人葉文安在某法商處充當細崽因私配房門鑰匙被洋東送捕解廨訊究葉供鑰匙素有兩個並非私配判押候查明再核 
[失火罰銀]  
　　元興報關行日前失愼會誌本報昨由捕房傳到行主歐陽金生及行夥宋全根傅春來葉愼齋馮玉如等解廨研訊據稱保險三千兩是晚係由厨房樓上失火迨聞警起視已不可收拾判照章罰銀三百兩充公 
海上閒談 
　　英美租界檢查。鼠疫劇烈時。恆聞居民語曰。我上海從未聞有鼠疫安有鼠疫發生。今滬南又報告查見鼠疫矣。試問鼠疫果有乎否乎。租界居民。恐工部局之檢查。遷居滬南。所以避繁擾而就樂土也。今滬南又有鼠疫發現。則我自設之醫院勢不能不嚴行檢查。記者敢敬告我同胞曰。我同。胞當速剷除懶性。速剷除向來汚穢之習慣。速整理其房屋。清潔其飲食。掃去其積垢。而勿避繁擾。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[陸軍部奏定官兵卹蔭恩賞章程]  
第一章　總則　第一條　當國際戰爭之時如有左列事故之一者均應分别議卹　一陣亡　二傷亡　三因公殞命　四積勞病故　五臨陣受傷　第二條　凡陣亡傷亡或因公殞命或積勞病故其卹賞之類約分左列之四項　一世職　二廕監　三恩卹金　恩卹金止於議准時給予一次　四恩撫金　恩撫金係按年給予死亡者之寡婦或其孤兒或其父母祖父母至其停止註銷之處詳見後開恩撫細則　第三條　凡官兵陣傷之等第約分左列之三項　一頭等傷　二二等傷　三三等傷　第四條　凡臨陣受傷之賞約分左列之二項　一頭二三等傷賞金　傷賞金止於議准時給予一次　二頭二三等恩賞金　恩賞金按年給予以終其身至其停止註銷之處詳見後開第二十二條 
　　第二章　陣亡細則　第五條　當國際戰爭時無論官兵凡有左列事故之一者皆爲陣亡　一臨敵死綏　二臨敵受傷旋即殞命　三戰地防守受傷旋即殞命　第六條　陣亡官兵之卹賞應按照第一表分别辦理 
　　第三章　傷亡細則　第七條　官兵傷亡應按其受傷之等第定以期限分别議卹開列如左　頭等傷　因傷殞命以一年内爲期限　二等傷　因傷殞命以十月内爲期限　三等傷　因傷殞命以六月内爲期限　第八條　官兵當臨敵或防守或出征後受傷如在限内傷發身亡者其卹賞應按照第一表分别辦理在限外傷發身故者按照第二表分别辦理並非傷發確係因病身故者應照後開積勞病故分别辦理 
　　第四章　因公殞命細則　第九條　當國際戰爭時無論官兵凡有左列事故之一者皆爲因公殞命　一戰爭防守時因公差委忽罹水火等項災害或誤受彈藥因而殞命者　二戰爭防守時因公差委在洋海江河以及各處危險之地失事因而殞命者　第十條　因公殞命官兵或即時殞命或在傷亡期限之内傷發殞命者其卹賞均按照第二表分别辦理　第十一條　因公殞命官兵如在傷亡期限之外傷發殞命者其卹賞應按照第三表分别辦理並非傷發確係因病身故者應照後開積勞病故分别辦理 
　　第五章　積勞病故細則　第十二條　當國際戰爭時官兵出征染病身故或在軍營立功後病故者或在戍防守及陸軍各衙署辦理軍務動勞卓著染病身故者其卹賞均按照第三表分别辦理若未曾立功在營病故者應照第三表减半分别給予恩卹金毋庸給廕亦毋庸給予恩撫金　第十三條　當國際戰爭時凡官兵派赴他處要隘或邊省戍守在防病故者應照第三表給予恩卹金毋庸給廕亦毋庸給予恩撫金 
　　第六章　陣傷細則　第十四條　當國際戰爭時凡官兵因戰鬭受傷或出征後因公受傷者均按其受傷等次分别照第四表給賞　第十五條　官兵當國際戰爭防守時或因差委而罹水火危險等災或誤受藥彈以及各項傷痍者均按其受傷等第分别照第四表給賞　第十六條　凡官兵受傷並未損折肢體將來尚堪服務不在陣傷等次之内者則照三等傷减半給以傷賞金毋庸再給恩賞金　第十七條　凡官兵因出征或在防戌感染疾病以致一時難愈者照三等傷减半給以傷賞金毋庸再給恩賞金　第十八條　凡雇募之工役傭人及官員子弟人等有册可稽者如有前項各事故照第四表正兵减半分别給賞　第十九條　凡官兵如有前項傷病者須經軍醫診視之後定爲何等傷給與證書出具切結申由該管長官給與執據該管長官一面加具切結轉咨陸軍部核辦倘於退伍後一年以内傷病日增致成殘廢者應由本人或家族將證書執據呈由該管長官核騐相符報部查核酌量給與相當之賞金　第二十條　凡陣傷官兵業經給與陣傷賞金復因傷身故者則將應得之傷亡卹金減去三分之二　第二十一條　陣傷之等次分列如左　頭等傷　雙目失明者　兩手脫落或兩足脫落或兩手兩足傷廢不能展動者　一手脫落或一足脫落舉動需人者　與前項相當之一切傷病者　二等傷　盲一目者　一手或一足傷廢其他之肢體尚完全者　兩耳傷廢而無聞者　脫落鼻部或一耳者　兩手或一手脫落三四指者　與前項相當之一切傷病者　三等傷　兩足或一足脫落三四指者　身受傷痍在三處以上致全身舉動不便者　一手或一足受傷致舉動艱難者　一手脫落一二指者　與前項相當之一切傷病者　第二十二條　凡受傷官兵應受恩賞金者如有左列事故之一即將其金停止並註銷執據　一失軍人之分位者（軍人分位見陸軍軍官考試任用等項章程内）　二削奪公權者　三再入常備或改就文職而領受俸薪者　四本人身故　第二十三條　恩賞金證書執據不得賣讓典質亦不得以之抵償貨財債務等項違者查明註銷（未完） 
小說 
[義俠小說盜俠（九）]  
　　麗榴念至此。不期舉目以視格蘭那極。格蘭那極向之微哂曰。事如何矣。吾方待汝之報章也。但得汝之一諾。則立時將易彼此。之地位。汝主而我奴矣。汝苟固執不允。則汝爲我武力所得之俘。在理當聽我之支配。語旣而笑。而聲磔磔然如角鴟之夜鳴。麗榴聞之。不覺毛髮。森豎。周身起粟。而生死之念。方交鬥於胸中。捕戰至烈。一則抗節而死。寗捐康吉討克之生命。一則以權詞撫此凶人。俾先釋康吉。俟康吉旣釋。然後與之并命。百死無憚。此二念之搏擊於胸中者久。乃不能别。其優劣。麗榴之心緒。亦如亂絲之棼。久久乃不得一當。忽念吾死可也。何爲陷康吉討克。於死。今卽能設策以。出康吉討克於死。而康吉聞吾之死。亦决不肯獨生於世界之上。麗榴之爲人。雖侃侃不惜其死。而一念及康吉討克之。爲已而陷於死網。則柔腸百結。幾欲裂其肺肝。涙珠奪眶而出。悲不可止。 
　　格蘭那極見麗榴窘迫之狀態。意得甚。翕唇作响。力搓其手。額上之刀瘢。 
 
 

Page 27

 
 
作光照人。狀愈可怖。徐徐謂麗榴曰。汝試思之雛鶯已入神鷹之爪。縱極力。騰挪安有脫理。與其騰擲而夷其毛羽。毋寗俯首入籠。尚得保其一生之安樂。且吾待汝已久汝有言者。速語我。否則吾性躁急。不能再待矣。斯時之麗榴。彷徨無藝。心房若沸湯之涫。無可爲計。驟聞格蘭那極之語。若受。傷之兎。入於獵犬之。吻中。知去死垂近轉漠然不作一語。然而俄頃之間。麗榴之策得矣。陡念康吉討克者。爲當世之英雄。吾苟能設策以出之者。彼亦必能致力以拯我。今當屈節於此獰狗之前。以求釋康吉討克。徒死無益。而不求報仇脫。死之。方此胡可者。天下事每於萬險之頃。忽逢意外之拯救。方諸今日之麗榴。蓋至相似。 
國外新聞 
[英國議會近事]  
　　二十五日倫敦電云上議院已將預算案各欵一律通過　反對黨領袖藍思唐君在上議院提出之改革上議院各欵之議案政府並未反對現已在上議院通過聞該議案將并合前此羅斯培萊君提出之各欵經上議院採納者一併移交下議院公决 
[外交界之創聞]  
　　二十五日倫敦電云外務部大臣葛雷君近有人質問駐波英俄兩國公使曾派員坐逼波斯外務部繳付前王贍養費且飭該員如不得贍養費不能覆命外交界上何竟有此强索情事葛君答稱此乃從波斯之俗　按波斯政府因覔得前王與叛黨謀亂之密函一通乃停付其贍養金英俄公使卽派員向波斯外部大臣代索該員尾隨外部大臣兩日之久卒得金而回 
[俄國進兵波斯]  
　　二十六日倫敦電云據德黑蘭電稱聞有俄兵六百名已在安齊里（該處爲卡斯必安海之口岸離卡士文一百英里）登岸向卡士文進發外交界中皆謂俄國現圖久占該地云 
[巴西叛兵降服]  
　　二十五日倫敦電云巴西京城電稱巴西國會賛成大赦後叛兵均已降服政府已徇彼等之要求廢去肉刑並添招軍士俾可减輕工役　二十六日鈕約電云巴西叛兵所據之軍艦四艘今晨高懸紅旗開入里哇特茄萊洛港内政府官塲現復與開議降服事宜各官謂諸軍士之叛爲要求增俸故應赦其罪現陸軍亦有蠢動之象故叛兵要求諸欵似可允准現巴西國民已昌言紏責政府 
[德國國會近事]  
　　二十六日倫敦電云德國國會因有社會黨議員起責德皇近在某處演說述及彼握有之神權等語實屬荒謬云云一時會中辯論四起首相爲德皇竭力辯護並謂普魯士之憲法不知有國民主權之說普魯士國君之對於國民係以自有之權爲君當時各黨領袖除急進黨外均賛助首相（以上譯字林報） 
[土徇德國之請求]  
　　二十七日倫敦電云德國某報載土爾其消息謂土政府已從德國之請將培格台特鐵路築至波斯灣爲止 
[奥政府注意無綫電]  
　　二十七日倫敦電云據維也納電稱奥政府出諭凡航船開往其白萊脫或亞典之外者一律須裝置無線電報 
[西班牙國君患疾]  
　　二十六日柏靈電云西班牙國君因患耳鼻之疾已問醫巴爾杜 
[亞拉伯民作亂]  
　　廿六日柏靈電云亞拉伯民在伊門地方作亂 
[俄德奥三國聯盟消息]  
　　據大阪日報載十六日倫敦電云近得柏林可靠消息俄國外務大臣將於明年正月赴維也納締結俄德奥三國聯盟此爲俄德兩君近今相會之結果（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
