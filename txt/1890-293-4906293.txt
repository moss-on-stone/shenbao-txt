# 1890 - 293 - 4906293

 

Page 1

 
 
[二十四史第一次出書告白] [  圖書集成周啓]  
　　本局所印二十四史墨必選擇上品可保年久决不變色祗則一律用雪白連史略不參差本可早日告成祗以精益求精不免稍延時日　已　成二十餘史第一次　出晉書宋書南齊書梁書陳書魏書北齊書周書隋書南史北史　唐書元史等十三史共書一百六十二三與股者　　足洋銀三十元卽可持票前來提取并付第二三次書票各一紙其第二次至本年九月終可出史記前漢書後漢書三國志新唐書新五代史　五代史遼史金史計九史第三次至本年十一月終可出宋史明計兩史現在尙有股票出售每股洋五十元至第二次出書時截止務請速來購取否則金書告竣後當另定價洋也其書分盛木箱三口大小一式製極工雅惟取書時每口須另加洋六角此布 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[錄舒太孺人傳]  
　　事非善全其難不足以彰往德行非孑處於獨不足以鑠來今蓋存亡危急之秋最足覘性情見志節千鈞一髮適台其宜但其所以出此者亦以平日砥勵之功加以天賦淸明之氣誠於中而形於外無心流露出於自然而不自知非必强而行激而致也雖然可常者始可變可經者始可權苟非往日敦節勵行磅礴鬱含　蓄輝光則一遇事故之來或以利害動其心或以富貴隳其守或以死生餒其志天人迫處元善梏亡夜氣不足以存卒至身敗名裂爲天下笑所謂柔順利貞厚德載福者相去不啻大壤嗚呼正氣難伸私心大勝此特未觀舒太孺人耳孺人余氏安徽黟縣人舒立棨司馬元配君惺大令之母芷厚二尹之祖母也幼沈默寡言笑女工之外兼弄柔翰喜閲古今　烈傳讀至毁容翦髮繫硯隕崖等事則氣結容蹙嗟其遇而悲其心或婉誦曼吟泣數行下識者早已知其志節焉長適舒君立棨時遭家多故四壁淸貧孺人鴻案相莊躬操井臼事堂上以賢孝稱雖塊粥斷虀而甘旨之將終不少缺其娣姒之往還族黨之　接一以謙和順正爲主絶無成見留於其中若於婢僕之間無疾言無厲容威而不嚴尤得御下大體針黹所餘每减衣食以周貧乏故鄉黨妯娌間皆嘖嘖稱道其賢而弗置旣而立棨公病孺人親量藥水衣不解帶者累旬乃天不假年竟至不起孺人哀毁骨立時君惺纔十二齡撫孤事重未敢以身相殉又從宗族諸人之勸乃勉理喪務親操家政凡會計之出入婚嫁之周旋無不竭蹶支持以完夫志咸豐辛酉三月髮逆竄境邑人募兵自衛孺人鬻產以濟公用旣而賊氛益逼驚傳風鶴草木皆兵子婦爭請避孺人曰汝輩年幼須爲祖宗留一脉咅乃老婦人死其宜耳遂堅不肯行惟斥子婦速去未幾賊大至太孺人坐堂皇了無怯意賊執之逼問所藏金孺人張目大呼駡不絶口有賊目愛孺人義欲貸之孺人駡益急并鄭巨石擊之賊怒因及於難時君惺大令正奉命避難睦州間訃匍匐遄歸隣媼導示遺骸一見慟絶衆急救之良久始甦時賊尙未平四境鴟張朝不慮夕遂治具殯殮星夜安窀窆焉事平請於當道得　旌如　此太夫人駡　死烈大略也夫人抱奇行異節視死如歸而正大剛肅之氣存之於中苟不値艱難險阻之交則雖有懍然莫犯之思終不能表其素志古今來閨賢碩德碌碌庸居與草木同腐者不知凡幾况近世士大夫養尊處優忝然民上或縉紳巨宦席豐履厚可安樂不可患難迨事故相逼往往苟延性命遇賊而逃而太孺人獨能赴義從容維持正氣彼畏賊從賊且貢媚於賊者豈但判若天淵哉天南遯叟韜謹撰 
[諭旨恭錄]  
　　九月初三日奉旨光祿寺署正着沈璘慶補授四川忠州直隸州知州　蔣家啓補授安徽含山縣知縣着陳諤補授河南林縣知縣着曹善臻補授廣東廣寍縣知縣着陳嗚秋補授四川彭山縣知縣着鄧維琪補授山西岳陽縣知縣着張維彬補授浙江於濳縣知縣着文玉補授吏部筆怗式着花尙額補授户科筆帖式着奎　補授吏部筆帖式着惠康補授截取内閣中書成惠着照例用黑龍江綏化廳理事通判着文杰補授江蘇試用知縣劉本檍者以知縣儘先卽補保舉山東補用道丁逹意河南候補道陳履成山東補用知府劉灨河南候補知州陳焈　俱照例用已革四川興文縣知縣饒榆齡着以知縣用卓異安徽合肥縣知縣屈承福着回任准其每次卓異加級仍計册候升獲匪官安徽廬州府知府黄雲着以道員用前河南滎澤縣知縣連魁着准其開復原官仍發原省照例用欽此 
[本館接奉電音]  
　　昨由京友電傳諭旨七道敬謹譯登○九月十一日奉上諭湖南岳常澧道員缺着廷杰補授欽此同日奉上諭剛毅奏特叅庸劣不職各員一摺江蘇金匱縣知縣羅香心地糊塗　事荒謬七浦可巡檢楊儒慶聲名狼藉不知檢束候補典史畢蘭鑽營招搖不安本分均着卽行革職金山縣知縣夏槐才　平庸辦　遲鈍惟文理尙優着以教職歸部銓選餘着照所議辦理該部知道欽此同日奉上諭續昌現在出差户部左侍郎兼管三庫事務著景善署理其所署之吏部右侍郎着文興暫行兼署欽此同日奉上諭崇禮現在出差所署左翼總兵着巴克坦布暫行署理欽此同日奉上諭崇禮現在出差户部右侍郎兼管錢法堂事務着巴克坦布兼署其所遺之工部左侍郎着祥麟暫行署理欽此同日奉旨續昌現在出差所管正白旗滿洲副都統事務着祥普署理欽此同日奉 
旨崇禮現在出差所管正黄旗漢軍統領事務着奕功署理廂紅旗滿洲副都統着克勤署理欽此 
[片奏照錄]  
　　户部爲移會事捐納房案呈本部具奏籌餉例奉駁各捐生分别减半捐免逾限註銷銀兩附片一件完緒十六年九月初一日具奏奉旨依議欽此相應抄錄附片曉諭在京捐生一體遵照匆違其附片詞曰户部片奏再查光緒五年四月間臣部條奏常捐未盡事宜摺内除聲明自開辦籌餉事例以來外省奬案經部核覆除照准者不計外此外或經呈請扣奬或因短交銀兩或須聲明原案或須聲明出身一切駁案子限三年由各該員奏咨議覆或因捐生自行呈明逾限卽日註銷復於八九年間疉經奏准展限嗣於光緒十三年臣部奏請逾限之案稍爲變通凡舊例核駁者具呈到部如在限期之外先令捐交逾限銀兩再照原捐之案核辦免其註銷所有逾限應交銀兩照例定離任銀數核减五成等因在案兹查舊例報捐經部核駁之案有僅欠聲明而逾限者此項捐生並非短交銀兩亦非有 
 
 

Page 2

 
 
煮稽延或以部章不克周知未及呈明致逾定限雖准其捐免註銷若不將銀數稍爲核减仍覺向隅臣等公同商酌除短交捐項並免保補監等項銀兩及自請扣奬未經核准者仍照舊案令其呈交逾限銀兩其僅欠聲明原案並出身等項無關捐項銀兩准其按照捐免逾限銀數减半上兌以示區别理合附片陳明伏乞聖鑒謹奏 
[騙局敗露]  
　　漢巿地廣人衆凡操誑騙術者花樣百出此種人多散居客棧飯歇之中日前聞有一騙子寓居漢口萬年街某棧僞爲辦貨客舉止闊綽衣服鮮華酒地花天惟其所欲并請棧夥引導俾沾餘瀝由是均視爲貴公子每至某號講價購買麝香因請廉値而未允號夥某乙亦至棧而談貨價生意不成　　花酒因而兩情繾綣幾同手足經妓勸而結盟盛席對酌乙至此山心不由主將麝香捧送到棧聽憑約期付銀計價一千二百兩旋設言有本家已到爲索逋而涉訟須借票銀八百兩爲族人作訟費該騙子到手後卽將此票買赤金葉數十兩以示乙并謂新由川中寄到求爲代沽乙愈信其爲富家子當售金葉未定之時更向乙借銀數百兩以作開銷乙向錢莊出期票銀四百兩騙子私向原莊更現莊夥莫解其故却而不許且向乙言更現之情狀可疑乙自此驚覺卽赴棧向騙索算該騙無從脱身將麝及金葉如數搜刮約有二千二百兩故所短僅二百兩云 
[領事入川]  
　　重慶新任英領事雇定民船隨帶從人擇於上月廿六早開行入川並有宜昌鎭派紅船一艘在後護送向夔州一路而去 
[潯陽雜紀]  
　　九江向無礱坊春米全賴上下江米販用船載來接濟各食户米船多則價可漸减倘風色不利米船到者寥寥價卽騰貴所以九江米價不關年歲之豐歉而視米販之多寡上月底以及月初等日東北風大作江中雪浪如山米船不敢冐險開行已到之船俱已空艙有一二艘居爲奇貨米價漲至三千二三百文居民未免仰屋興歎也○某甲年逾不惑性喜狹邪與南門湖岸某妓海誓山盟大有得成比目奚辭死願作鴛鴦不羡仙之意近竟置床頭人於不顧開門七事全不關心日前甲妻因積憤難伸陰服紫霞膏以期畢命幸甲之同居嬸母偵知覓藥灌救不致魂歸泉路若甲者亦太無香火情矣○潯陽一帶不書大有者已數年矣非耕耘之不力實雨啺之不時也上年九月間霪雨爲災洪水泛漲以致秋收歉薄今年一秋無雨旱魃爲虐田如龜圻雜粮已又减收農民始猶恃棉花等收成以補不足現在早花已收而晚花枯稿欲燃地方官竭誠求雨初四日僅得微雨嗣後依然秋高氣爽殊無靉靆氣抱杞人之憂者恨不搔首一問靑天耳 
[三山秋雁]  
　　福州郎官巷有某甲年約三十許有登徒子之癖傭婦某氏姿色頗艷甲惑之遂與通姦被甲父偵知驅逐出外甲不能存身遂挈氏偕行時有某乙在射圃裏以窩娼爲生與甲素友善甲卽狀氏暫寄伊處夜合之資各分其半氏之夫在鄉耕作不知其妻有曖昧事每月到甲家支取傭資一千二百文如此者年餘前日因丁某帶一僕到乙處打茶圍僕乃氏夫友也轉告氏夫由氏夫具禀到縣請爲究辦從此落花有主破鏡重圓褫無賴之魂而慰鄉愚之望想賢父母自有權衡也○著名訟棍程姓站籠示衆已登前報兹悉此案於初三日晚復有閩縣王大令親臨大堂先提屍妻馬氏訊問據供丈夫當兵到程賭塲彈壓被伊殺斃務請伸冤見証某甲供亦相同又有五六人到案控告程擄人勒贖逼寫票據等情大令傳南臺地保到案質訊該地保知程素來凶惡直供不諱程聞之默然唯叩首哀求而已大令喝令用刑程初時尙能呼喊後聲漸微細大令又提同案訟棍包包到堂與各原告對質數語地保等亦指實其人官諭退去且俟學院斥革武生公文到時再行嚴辦時已三鼓程尙奄奄一息官着與包押候訊辦觀審者擁塞衙署無不頌大令之執法如山不爲多年積棍稍寛法網也○省會地方遼闊良莠不齊嚴冬將届宵小容易竊發督辦保甲局楊晴川觀察飭令委員按照原設栅門重新修築其有廢壞者一律更新藉以資保衛而防盜賊 
[白門火警]  
　　金陵城南街道以水西門爲最長而街巿之熱閙亦以水西門爲最盛月之五日更鼓初動忽一片聲稱水西門失愼少頃火光竟天各局水龍聞聲赴救者非常踴躍以該處係商賈所輻輳電驟風馳惟恐或後是日爲新藩憲接印之第三日一聞警報憲駕卽出莅火塲時府廳縣亦卽次第而至救火者見官府咸在更專意揮洒因此火塲亦極安靜無捕風捉影之人亦無移花接木之事火後始查知該處爲坊口街叚鋪户最爲稠密其起火之由緣某頭繩店於前數日進新棉二十餘担招棉匠就樓上彈花四面飛絨積有寸許是夕不知何人携洋油手照上樓手照旣無玻璃罩子又用燈草爲心結花如豆大見風卽炸裂大約炸裂之火爆入棉内登時齊灼極廿餘擔棉之焰力噴出樓窓之外頓將對面徐太元茶號之通天招牌兩面接着此牌高出屋簷三四尺火挾風勢便如火龍兩條左衝右突鄰近鋪面都成灰燼避火者至不及回顧火後查點所燬共七家無一家搶出貨物者可見赤熛之猛烈飄忽眞有非人力所能爲更有非人力所能止者矣聞其中惟盧姓之海貨兼皮絲烟鋪所失最巨又有介福昌之綢縀庄正在下風火勢逼近救者已不敢嚮邇忽來旋風一陳將火頭捲入下首之某姓風火墻内而該綢庄竟免於難此皆當下人山人海所共聞見者咸謂其饒有天幸或曰當此順直災黎飢寒交迫之日該庄旣邀彼蒼之眷佑必更思所以免禍而且可以獲福者况該處左右瀕危而得安者又不止一介福昌痛定思痛吾知諸君子必當輕財好施以救溝壑之餘生而卽以仰答彼蒼之眷佑也 
[災後餘聞]  
　　本月初五夜甯波三支弄火災前已略登一切兹悉災户共十九家日來無處棲身相約雇船暫住中有某甲家之女擇於十二日于歸所備妝籢半被祝融氏收歸半被搶火者搶去又有某姓婦平時賴針黹度日有人委繡袋物促之再四甫於是夜完工置之針箱中亦被楚人一炬又聞呼童巷前任象山縣史公館當火起時遺失衣箱兩口事後傳聞被某局中人所攫遂開單呈縣請追徐邑尊准之不知尙能物歸原主否也 
[迎秋例志]  
　　九月初十日節逢霜降先一日午刻甯波各營兵齊集提署轅門外三聲砲發拔隊啓行但見旗幟鮮明刀械光亮眉飛色舞如火如荼各武弁則艷服掛刀高騎駿馬殿以盔甲亭六座過芝蘭橋繞郡廟前由三法卿出靈橋門至大教塲駐劄次日黎明復整隊入城沿途觀看者較迎春時更多 
[憲示照登]  
　　頭品頂戴江南蘇州等處承宣布政使司布政使黄爲出示嚴禁事照得開設烟館最易藏奸納汚且輕年子北以及商農工賈始則藉爲消遣之塲繼而嗜好日深爲其所困遂致廢時失業蕩檢敗行流爲盜賊貽害地方實非淺鮮迭經頒示嚴禁此風稍息近乃日久玩生故智復萌訪聞各州縣城鄉巿鎭烟館仍復開設不特爲陷人之穽且難保無匪類溷跡其中亟應重申禁令以挽澆俗而靖地方合亟出示嚴禁爲此示仰合屬軍民人等一體遵照爾等須知開設烟館久干例禁何事不可謀生而必欲故違禁令自干罪戾自示之後務各别圖正業安分營生匆再復蹈前轍倘敢陽奉陰違一經查獲定卽提案嚴懲並將房屋發封入官本司言出法隨决不寛貸凛之切切特示 
[祝融税駕]  
　　昨日午後兩點餘鐘南泥城橋南首譚瑞記木匠作場内因遺火積薪遂致烟焰上騰其時西北風甚緊火勢不可復遏轟轟烈烈致將作塲中搭盖之板一掃而空延及南首永興花園徐姓所建平屋火龍萬道夭矯横飛房屋五六十間一霎時都被祝融收去此處共有五弄惟第一弄中房屋尙如魯靈光殿巋然獨存附近居人聞警之下紛紛搬移物件驚慌異常幸英法美各洋龍先後馳至各在四隅用皮帶接取自來水竭力灌救亦有從坭城浜内取水噴激者英法兩捕房捕頭督率中西巡捕包探等分投彈壓英法兩讞員八仙橋巡防局委員親自 
 
 

Page 3

 
 
督率局勇在要隘處彈壓後將火路拆斷火勢稍衰救火洋人仍在該處輪流噴水時當白晝　類亦不敢闖入以故失物者尙少云 
[路斃堪憐]  
　　昨晨十點餘鐘時有年約三十左右之某甲行經法界小東站門一泉樓茶寮門首忽患急症倒地逾時氣絶當經巡街捕報知捕頭立飭包探李雲發前往照料並知照十鋪地甲報明普育堂給棺收殮甲身穿元色布馬褂藍紡綢舊套褲羽縀鞋子至今尙無親屬認領 
[再訊定貨案]  
　　德商順全隆控大春洋貨號主周雲峯定賈法蘭絨延不会銀出貨經中西官訊問訂於昨晨再訊各情已列前報昨届覆訊之期周雲峯請西律師担文之長子到堂申辯謂周雲峯所定一百箱因貨樣不符准邀公正人議奪至二百箱者又係三次　買初定五十箱繼定五十箱後定一百箱共成二百箱已出三十七箱尙有一百六十三箱論理亦應分期付銀出貨不能立限出齊且據周言定買二百箱貨後順全隆又將此貨跌價售與他人以致定貨難消周雲峯稱二百箱者每疋價銀二兩一錢二分五厘順全隆又跌價一兩九錢售與他號明係失信順全隆西人與買辦某同稱周定貨已久延不付銀出貨現因價目跌落有意藉端推卸如再不会銀出貨應照章將貨拍賣照刻下行情須虧耗銀三千七百四十一兩應令周雲峯先將此銀繳案然後拍賣如不致虧耗如許之多當將銀還周雲峯如虧耗不足由順全隆貼補總之此案躭延日久不能再任延宕務令卽日付銀出貨並無他語若據周言因我將貨跌價另售致伊所定之買難消然我另售每疋一兩九錢者乃另有牌號之法蘭絨與周所定者不同豈容藉詞推諉周又稱牌號雖有分别貨實相同明府問周曰爾稱跌價另售一節有証據否周稱有人買定之貨可以呈堂作証順全隆西人稱我並無不合伊旣定貨行情漲則付銀出貨跌則藉詞延擱貿易塲中無此情理請令立卽付銀出貨否則着償虧耗另行拍賣律師稱周所定之絨消於冷天如要出貨亦須寛限二月周稱須限四月明府商之佛繙譯衡情酌斷限周於四個禮拜内会銀出淸一百六十三箱尙有一百箱仍俟公正人議奪順全隆西人不允周仍請寛限四個月明府謂四禮拜尙不依允何况四月乎兩造旣不允協祗得將周雲峯仍行管押周又稱已向順全隆行買辦緩商明府問如何商酌周稱請寛日期買辦言須回行中與洋東商酌明府謂俟妥商後覆候核辦 
[縣案彚錄]  
　　本邑廿七保七圖董事吳玉投上海縣控被輿夫朱阿狗兇毆陸邑尊准詞飭提去後昨日由原差將朱提到奉飭看管候訊○劉福順戳斃金王氏一案當經陸邑尊將劉收禁在案昨日亭午時邑尊提劉至案騐明面貎卽飭原差等解松轉勘○陸邑尊訪得安徽人吳炳南在申招謠撞騙冒名勸捐卽飭差役薛貴趙金查提去後於前日在滬北石路地方將吳拿獲當卽押解至案晚堂由帮審委員竇明府提訊吳供安徽人向爲南貨生意近因失業無聊出此下策求請恩宥明府訊得冐官撞騙本應嚴究姑念一再苦求薄責二十板枷號十六鋪示衆○江都縣馬快張五權子卽張洪誘拐婦女雇舟來申被捕拿獲由法公堂送縣訊供已列前報前日晚堂由陸邑尊提訊之下諭船户李士雙具領船隻赶緊回籍張洪蔡勸梅陳廣勳張樹臣陳保之並張李氏等分别還押候備文轉解江都縣歸案辦理 
[英界公堂瑣案]  
　　包探陳阿九稱據寳源銀樓夥陳坤紀報稱陸楚卿于初九日到該銀樓購買銀水烟袋一枝計洋二十五元囑送至三馬路啓源客棧付價及抵該機付北一泰烟票洋十五圓尙有十元由該機司帳人擔保隔日付訖及持票至北一泰照對不付赶卽找尋陸楚卿不見又向棧中司帳人理追司帳人允爲找尋陸楚卿旋在棋盤街么二妓院將陸尋見陸已將銀水烟袋送與妓女司帳人亦不管擔保之十元爲此將陸交捕吊到銀水烟袋送案請訊陳坤紀稱司帳人尋見陸楚卿交付與我陸言可卽伴同借洋自晨至午無人肯借腹中飢餓陸請我到復新園用膳後仍無洋可借交與包探解案北一泰票呈閲陸楚卿供在電報局生意冋買銀水烟袋所付北一泰票係使票須届期付洋尙有十圓原有人担代明府閲票係九月初八日期何謂尙未到期向陸楚卿申斥再三從寛父保洋票塗消銀水烟袋給陳領去○妓女王秀林稱前有施裕良到來玩耍以銅洋一圓作抵後不復來已將銅洋折價用去昨在華衆會遇見向我索還銅　竟被扭住攫我銀簪作抵且被扭落銀環由捕推案施裕良供在電報局機器房生意我有銅洋寄在妓處向索無著口角爭執並非作抵朱明府謂施裕良不知廉恥判掌頰二十下開釋銀簪交妓領去○包探張松樵稱李財元在夾板船主處爲侍者未滿一月行竊船主衫褲及同船水手劉中大之縐紗夾袄羅阿來之銀洋五元由我拿獲搜出押票起到失贓銀洋五元仍在身畔另有押票二十六帋據　言是自已衣物今將人贓送案船主聲請領贓劉中大　領縐紗夾袄羅阿來請領銀洋五元押鋪夥呈票請追押本李財元供在船主處爲侍者二十六天因無工資　將衣服押錢原要贖還其餘質票皆是已物並非竊贓捕頭禀李財元另有押票二十六紙雖言是已物究難憑信請交捕房帶回查明有無竊贓再請發落朱明府謂李財元旣竊洋東之衣又竊同船水手衣物銀洋豈容狡賴飭將起案之銀洋衣服交失主分别認領此係竊贓不償押本李財元及押票二十六紙交該包探帶回捕房細查有無竊贓禀覆候核○包探王阿二稱寗波人陳王氏　捕房報稱鎖門出外買物被隣人莊阿順扭鎖入内竊去布衣二件押票十餘紙將莊阿順拘獲起到衣服押票其實該氏與莊私識口角起釁陳王氏稱寗波人丈夫在輪船爲水手現在出洋行將來滬我因家用不敷典押衣裳深恐丈夫知覺意欲措錢取贖將押票檢出不料莊乘我鎖門出外扭鎖入内連衣服竊去與莊素不相識如何誣以暗昧事押票尙少數紙請爲追究莊阿順供向在輪船賣京貨度日曾與該氏同居私識已有二年一旦相棄故向索還衣服口角之下不料該氏誑報失竊又有張培其上堂稱與莊爲友知莊　該氏姘識口角並非行竊爲此投案質証朱明府謂該氏與莊阿順均屬無恥之徒張培其旣是莊之友人胆敢到堂爲姘識之見証亦屬非是衣票交該氏領去一併攆逐如再爭擾到案不分原被槪　懲辦 
　　 
[法界公堂瑣案] 　　 
　　法繙譯官祁理恒君昨因别有公幹未至公堂會訊所有捕房解到各案均由葛蕃甫同轉獨判○小東門同太和小烟間夥季阿四王錦齋控稱昨晚十二點鐘時正欲閉門有身穿號衣之湖南人劉淸建來硬　開燈吸烟因爲時已晚不敢違犯工部局章程婉言辭却劉竟恃醉逞凶打進門户將我烟槍擊斷爲此嗚捕抲案同轉察得劉淸建面有血漬兩眼靑腫詰問劉曰爾旣當兵爲何深夜在外滋事劉供因有急需向搖杉板之朱吉人懇借洋元昨晚朱適來申船泊小東門外碼頭幸得遇見邀小的上船飲酒飲畢同到岸上至同太和烟館吸烟朱檢出銀洋一封共十元借給小的先將洋放在烟鋪上朱令小的收藏小的因小便出外及回進烟間季阿四王錦齋等共有四五人用布軟帽掩住我口痛加毆打並被摸去袋中洋十圓袋口遭伊等挖破號帽一頂亦被打失務請追究同轉問季王二人曰爾等生意中人爲何乘人之醉搶刼洋元季供搶洋之事實屬寃枉劉淸建於薄暮時來店吸烟吸畢而去至晚十二點鐘時復來開燈因不肯允從以致口角問劉淸建頭面之傷何來季供伊酒醉不知人事自已跌仆受傷問吵閙時有人看見否供其時店主不在有店主之兄季成一聞聲而至在塲勸解同轉曰爾等兩造供詞各執未便聽信當飭包探郁廷湘帶同劉淸建往犯事地方指查實據再行禀覆核究一面將季阿四王錦齋分别管押少傾包探帶劉淸建至案禀覆據該處居人云昨晚十二點鐘時聞吵閙聲及往視見劉被烟館中人拉進店堂在後屋吵閙言及失洋一包同轉謂劉曰目下爾之傷勢如何供胸前乳旁下痛如刀割兩眼靑腫不能視物同轉飭包探將劉送往醫院療治明晨再行質訊○兪中浩進呈禀詞控稱妻倪氏日前携女孩雲寳行經法租界被花烟間鴇婦金珠姐勒住抵償借洋三元半屢遭傭婦錢陳氏凌虐等情同轉准詞出票昨將金珠姐並其夫金阿 
 
 

Page 4

 
 
和傭婦錢陳氏卽阿毛娘並雲寳等提案兪中浩同妻兪倪氏伸訴前情同轉問雲寳曰爾如何往金珠姐家内是否被伊等硬拉進去洪據母親云父親虧欠金阿和洋元將我送往金家抵償欠　同轉謂金阿和曰究竟爲何將兪女勒住不還金供兪中浩向在英界開花烟舘因虧欠房租被洋人封釘門户兪欲回甯波苦無川資向傭　錢陳氏求借由小的作保借去當欵洋三元半至今分毫無着故將女孩送來抵償並非勒住兪稱請大老爺究問雲寳究竟誰人送去抑或行經是處被伊硬勒以前在金處坐歇金欲令我齋星官我因此不去還錢今有英洋三元送案同轉謂爾等爲區區之事竟敢涉訟公庭着兪贖還借押衣服雲寳給兪領去餘人叱退○包探王榮培禀竊賊馬桂林手持白絨毯一條水烟袋一枝行經法界被我拘住盤問之下據供絨毯由新裕輪船上竊來並在身畔搜出押票數張内有一張係絲三十九兩押在杭州並有烟槍一枝烟燈一盞洋傘油紙扇等物均已吊到送案請究同轉問馬桂林曰比種物件究在何處竊來馬供絲在杭州胞兄處偷來烟槍一枝八月初七日在小東門外王振隆烟間内竊得水烟袋白絨毯均在輪船竊來旋據王振隆烟館主王阿奎至案求給失贓同轉准將烟槍給王領去其無失主承認之物諭各押店待七天後仍無人來領准爾等領去馬桂林押候笞責一百板以儆○花烟間妓女李徐氏訴稱剃髮匠龎友鵬前晚硬欲住夜不遂其意昨晚紏同流氓十餘人硬吸花烟不給錢文登櫢吵閙踢翻溺桶請爲訊究礀供昨晚有同業姚譚兩人同往花烟間游玩溺桶係李徐氏自已踢翻同轉着將龎押候交到姚譚兩人再行核辦 
[經放順天寳坻縣冬起行賑]  
　　謹啓者順天各公所集解第三批賑銀一萬兩并藥丸治病符棉衣公函詳報後初九日蒙守懦居士助到敝會館規銀三千兩來友云務請子英四小兒親自帶往順屬查放冬賑當卽匯票囑四小兒一同帶去今由招商局海定輪船動身同往七人子英四小兒省之胞姪另邀查賑老手巫梓庭謝嘯谷金漁山張芝祥楊子珮五位善士一同往天津奉潘宫保陳尹憲來電派查寳坻冬賑此回趁輪到津後面託招商局總辦黄花農觀察一俟新棉衣陸續運津轉運到寳坻查給災民子英四小兒在申時另勸新棉衣二萬餘件日來赶卽擠裝仍恐封河之後無處可裝去金苕人觀察委解新棉衣五千套餘銀一千餘兩另有解批合足五千兩一併帶呈騐收今特登報奉聞謹布諸大善士慈鑒[  上海絲業會館籌賑公所期施善昌謹啓九月初十日]  
[賀吊移賑]  
　　本館協振所昨接望益生來函云南匯陶姓世家也近日陶母駱达孺人逝世其冡孫適娶婦其戚蔣姓將應送賀吊禮洋四元移助賑捐移輕就重兩得其宜矣 
[惠捐彚誌]  
　　敝局經費之絀屢經列報現蒙各大善士隨時接濟廣種福田黑藉中人感恩靡旣昨蒙本埠小南門外兒科名醫顧雨田先生捐洋三元言明此欵係申報館帳房吳君海門延診令郎將此酬謝因素來交好却之不恭不若受之送交敝局以助經費並爲吳君令郎造福云云盖先生旣擅侵桑之術更殷胞與之懷身任良醫心同良相殊可敬已又蒙周金觀交來致祥堂善士助洋二元又蒙靑浦經鋤書屋大善士由全盛福興潤兩局寄來八九兩月月捐洋二元又蒙本埠雲隱館主善士助八月分月捐洋一元各善士遠在他方逐月惠捐始終不倦實爲難得爰誌數言以鳴謝悃[  上洋平康里恒濟戒烟局司董李經馥何鏞鍾洪南謹啓]  
[惠胞鳴謝]  
　　前曾至英大馬路寳記照相館拍照荷以白綾印成照片見惠至今懸諸座隅顧影不忘近又出其新法爲余放大其形約增數　宛與本身無　異而精　奕呼之欲出以我觀我不覺驚喜欲狂技至比盖亦神乎其神矣拜領之餘謹誌數語以鳴謝高昌寒食生拜識 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法網難逃]  
　　天津訪事人云旅順口門雙峯對峙曰黄金山曰饅頭山如鎖鑰然環山上卜壁壘一新曰淮軍曰毅軍不下一十營星羅棋布刁斗聲聞有某統領文案某孝廉家在老虎尾今春孝　應禮部試各營佽以公車之費行李頗豐迨經報罷回營帳下健　頗深豔羡逢天貺節晒晾衣衾十色五光輝煌奪目爲黄金山步卒某甲所見勾串號兵周某曁毅軍旱雷營某乙等夤夜聚集山下火神廟前中州人某丙薙髮鋪前往行刦議未就桌上煤油燈筒無故斷截如刀斫然甲等遂驚懼而散閲日議已定正擬渡河不圖月黑天陰颺風大作有兩人悞墮厠所因又作爲罷　至七月下旬某夜又紏同原約之九人竟往奏手錢銀衣物搜括一空　及俵分窩藏某押鋪某丁處乙於淸晨回哨棚頭叩以昨夜何之當將夥刼各情和盤託出棚頭大懼暗禀哨官轉禀統帶統帶知干未便賞銀四兩飭令遠颺　乙以贓初未携仍留棚内孝廉被盜　開單陳於　領務令贓賊並獲以伸國法而肅營規統領遂遴派親兵暗訪明查得悉窩贓處所立將押鋪主逮案訊明贓據供出同黨姓名周爲近水樓臺得　獨早詭稱查案穿着戰裙號褂而逃統領聞之卽派弁督兵沿營口大路狂追豈知周匿身大田多稼之中正欲拘拿已越陌度阡去無影響　按名大索除逃逸外已獲甲乙及薙髮匠叔姪兩人經前敵營務處劉薌林船隝總辦龔魯卿兩觀察研訊各認供屬實乙並　出營　賞銀令逃之事毅軍纔統宗祝三宫保赫然震怒以營官不能執法立飭梟首軍並各統帶兎死狐悲羅跪中軍帳前求開三面之網宫保未如所請幸後劉龔兩觀察再三説項該營官始獲保首領撤差示儆所獲六人惟薙髮匠之姪臨事畏懼不前得從寛典餘五人槪於八月初猜令正法越日又在營口緝獲一人正法如前當兩次行刑時薙髮匠之姪均在法塲賠綁雖賖一死而已魄散魂飛矣現在倖逃法網者仍四出查拿務在必獲彼作奸犯科者果何爲哉 
[朝審人犯名單]  
　　朝審新事服制二起人犯山東司一起絞婦一口張氏釁起口角致夫自盡四川司一起斬犯一名除奎兒毆死大功兄朝審上年常犯情實一起人犯山東司一起斬犯二名得普柏山卽得仔均盜印信朝審服制 
逼期親尊長朝審新事常犯共二十五起人犯直隷司一起絞犯一名奎蕣共毆奉天司一起絞 
死外姻緦　卑幼江西司一起斬犯一名韓汶琇故殺一起絞犯一名盛淋鬥殺一起絞犯一名 
七均聚衆　搶婦女已成爲從一起斬犯一名李得海鳥鎗殺人福建司一起絞犯一名韓老卽 
一起斬犯一名李七兒故殺一起絞犯一名瑞碌擅殺一起絞犯一名李三同謀共毆山西司一 
洝鬥殺陜西司一起絞犯一名魏九鬥殺四川司一起斬犯一名李羣兒夥盜被獲供出首盜一 
一名李三卽李蕣誘拐子女廣西司一起絞犯一名楊奎共毆雲南司一起斬犯一名朱二卽瀅受白晝搶奪刃傷 
共毆貴州司一起絞犯一名周七十兒竊盜拒捕刃傷事主一起絞犯一名田三兒卽韓三元鬭殺通共一十九起人犯三十一 
[申報舘恊振所九月初六日至初十日止經收第六十八次淸單]  
　　初六日孫存菴經手募順直捐洋四十元銅洋十元崇德堂洋五十元受益堂花洋二元種福堂花洋二元厚德堂花洋二元紹敬堂花洋一元信道堂花洋一元益善堂花洋一元謙益堂花洋一元光大堂花洋一元明誠堂花洋一元恩祿堂花洋一元德生堂花洋一元益福堂花洋一元東灜客花洋六元貽逮堂主花洋一元有年堂主花洋一元修心子花洋一元無力子花洋一元乏力氏花洋一元　人子花洋一元無力子花洋一元盡心予九洋一元無名氏花洋一元萍蹤子花洋一元柯聨輝花洋一元金山曹斗才洋一元郡祿培洋一元五角陳光祿堂洋二元陳門陳氏洋一元陳鴻禧洋一元陳鴻材洋一元陳鴻銓一元陳門何氏一元陳門霍氏洋一元陳門趙氏洋一元陳門黎氏洋五角陳天福洋五角陳天祿洋五角陳天壽洋五角隱名氏洋五元○初七日善同項下花洋十元江西撫署栗芷舫九三八平銀六兩無各氏洋四元爛印洋一元○初八日陳與昌省中秋節酒洋四元培元堂曹平銀五兩何企楹曹平銀五兩一錢四分王崇義堂曹平銀二兩一百胡厚菴次銀四兩陳景候次銀四兩無名氏錢五百蘇小徽錢二百鄭集義堂錢五百武積善堂錢四百陳愼德堂錢三百宋瑞英堂一錢四百以上六户來銀九錢八分錢七百槑記洋五元章庭記洋一元增記洋三元黄少卿求病速愈洋十元餘樂堂洋二元無名氏洋一元求安堂洋一元隱名氏洋十元求安至洋二元鉻新堂洋二元居敬堂錢五百三益堂錢二百退省齋錢一千四百四十五敦恕堂錢一千四百四十五恢善堂錢五百留餘齋錢五百養亷堂錢五百不留錢五百迪志堂錢五百振宜堂錢五百註禮堂錢二百素政堂錢一千福興堂錢五百錦蓮堂錢三百位育堂錢五百以上十五户來錢九千另九十來洋九元趙世章一元蘇城居士洋四元○初九日汪門曹氏求病速愈洋一元仲仲子藥資充賑洋二角錢廿八無名氏木板列國志一部隱名氏洋三元致祥堂洋五元陳善士洋一元兪梅氏洋一元仙女鎭石林舊隱沙疹輯要十部戚仁甫洋五元○初十日永興隆洋五元元意軒主人洋二元冷板凳客洋一元銅洋一元趙引之八言對十副○總共收現銀十三兩一鐸二分九八元六兩四錢一分次銀八兩洋一百九十元另七角花洋三十七元銅洋十一元錢七百廿八木板列國志一部沙疹輯要十部八言對拾幅 
[上海北巿絲業會舘籌賑公所施少欽經收順直山東賑捐八月廿二廿五日第二千五百九十二至九十五次淸單]  
　　隱名氏由立大莊來錢三日千文合規元二百十六兩八錢六分四厘江阾懺非子洋十元梁溪許愼修堂主求合家康健十元改過齋由靑補縣帳房寄來四元王愛堂四元徐集雲二元九江畔發元省中秋費四元陳怡裕陳光裕均省中秋費各二元東甌費氏求肝胃氣痛速愈三元乍川愼餘行蛟川朱德才求父病速愈三元求保平安二元銅洋三元瑞興銅　廿元以上廿二日欲寡過軒由吳小尹翁來洋五十元滸浦張渭英求子咳嗽速愈廿元沈蓮初蒙朱　來中金移助九元一角張如松求母病速愈五元山陰涵養子爲妻臨月求保平安五元嘉定疁南居士求外症速愈三元陳陳燦求病痊由淸江陳寳書寄來二元淮安陳燦求膓　卽愈二元朱姓一元金陵江防署槐蔭堂一元太倉漁隱子求病速愈一元杭州蔡灜查求合家平安一元無名比一元江西吉水縣署雲臥樓主人洋六元酬願陳四元思過堂傅錦文慧泉氏三日各二元慧泉氏續助一元景唐氏無名氏芝仙氏和生氏四户各錢一千文過來人九百文勉善子謹文堂焦隴西堂淸記三户各五百文雲蜂氏東海氏無名氏熊記舒薛訓維新氏隴西堂李余予林七户各三百文淸和氏張二百文附驥人不書名王修信三户各一百文洋找頭五十四文共廿六户合洋廿六元無力人銅洋一元壽州王綱峰翁募六十老人洋十元惜陰齋三元小郎環主人本洋一元芝記靜觀齋嘯月山人三户各錢一千文安宜堂六百五十文師竹齋於岩生各五百文竹陰齋明保堂曹姓永和堂積善堂一善堂無名丁松慶堂鮑綿慶堂程靜　堂沈樹德堂友于堂十一户各四百文謝劉　有堂三姓共四百文養茹堂三百文高氏世德堂謙益堂朱三户各二百文于孫共四百文卽德堂紫陽堂各一百文共廿九户合英洋十三元内銅洋一元本洋九元銀五錢七分二厘以上廿三日江仁本求姑母祝王氏病愈洋十元太原女氏第三次捐助求保生產平安十元靑浦縣署同人移下忙開征席資助賑八元黄　臣五元不留名柯儀移助由合利樂材　來四元嘉興縣署高仲　爲室人病愈還願四元陳小舫求病愈四元積善堅三元姚善士二元無名氏爲母病愈還麝二元又求產平安一元悟因氏募硤石沈隱名氏湯餠儀移助二元劉王氏戒烟許願一元蕪湖汪復記一元立大莊來鹽城縣署郭和齋洋十四元又募汪魯贍一元童仁壽琴壺書屋各錢八百文湛春　永年堂各三百文畢得元文　魁許捷秋壽萱堂壽椿堂王氏倪氏孩稷堂八户各二百文柏雲程仲莘田包克昌繼志堂聨芳閣問心堂小和尙小姊張康元留耕堂雍氏沈　十二户各一百文共廿六户合洋廿元以上廿四日 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年九月初三日京報全錄]  
　　宫門抄○諭旨一道錄前○直督李奏請開復臬臣頭品頂帶片○又奏補守備片○又奏借補都司片○又奏知縣升用直隷州在任候補片○陜督楊奏揀補遊繫摺○又奏總兵註銷休致字樣片○直督李奏都司以遊　補用片○粤督李奏都司勒令休致片○九月初三日兵部太常寺太僕寺八旗兩翼値日無引見○榮祿文秀希朗阿各偎滿請安○廣西副將馮鼎有謝恩○　善牘假五日○召見軍機○○李鴻章片再據候補按察使覺羅成孚呈稱今歲畿輔霄雨成災朝廷軫念民艱發帑截　屢奉恩諭凡在臣下欽感莫名成孚目擊奇災義難坐視現經折變牣產集銀五千兩以備賑需自維受恩深重不敢仰邀議叙情前來臣查成孚前在河東河道總督任内因鄭工漫溢獲罪合龍後奉旨以按察使候補該員歴任司道著有政聲鄭州河溢之初災民徧野該員留辦工賑捐集巨欵製衣購米親歴散放全活甚多至今豫人猶共稱頌兹以近畿水患復能倡捐巨欵洵屬急公好善見義勇爲竊維今届水災之重歴年所無工賑並與用繁欵絀復當各省頻年荒歉之餘捐務久成弩末不得不量爲推廣冀易招徠查奏定章程内各省文職官員因案被議其有情節可原並因公獲咎者請准捐復銜翎如前四川按察使方濬頤等捐實銀五千兩均奏蒙特旨賞還原銜擬自道府以上仍以報捐實銀五千兩爲度等語是凡捐銀五千兩者例准開復原銜成孚前於光緒十年十月因西征　餉出力曾經賞給頭品頂戴現核所捐銀數與開復原銜之案相符且係特旨錄用候補大員尤非方濬頤可比雖　稱不敢仰邀議叙未便没其報効之忱况當開辦賑捐之初該員首捐鉅金自應籲請恩施以昭激勸合無仰懇天恩可否將候補按察使覺羅放孚開復頭品頂戴之處出自逾格慈施除飭籌賑局司道騐收散放外理合附片陳請伏乞聖鑒訓示謹 
奏奉硃批成孚着開復頭品頂戴欽此○○李鴻章片再宣化鎭標多倫協左營守備楊林珍於光緒十五年八月十四日病故應請勅部開缺所遺多倫恊左營守備員缺應卽揀員請補查該守備駐紥邊塞操練巡防均關緊要必須精明幹練之員方克勝任查有儘先守備楊常泰年四十八歲由武童投効淮軍隨剿捻逆並堵築東明黄河决口出力及在浙江鎭海砲臺歴保以守備儘先補用奏留直隷按班序補該員樸誠明練熟諳戎機以之補授多倫協左營守備實堪勝任應請准其補授除飭取履歴情册並楊林珍病故各結送部外理合會同直隷提督葉志超附片具陳伏乞聖鑒勅部核覆謹奏奉硃批兵部議奏欽此○○李鴻章片再泰寗鎭標白石口都司李繼光於光緒十六年二月二十八日在海防差次病故應請勅部開缺所遺白石口都司員缺緊要亟應揀員請補查有儘先補用遊擊周廣仁年五十四歲安徽宿州人投効軍營充當勇目隨剿逆匪在事出力歴保以遊繫儘先補用並戴花翎光緒六年十一月二十九日奉旨留直補用該員樸實勇敢熟諳紀律以之借補白石口都司員缺實堪勝任亦與例章限制相符應請准其借補以裨營伍除飭取履歴並李繼光病故各結送部外理合會同直隷提督臣葉志超附片具陳伏乞聖鑒飭部核覆謹奏奉硃批兵部議奏欽此○○李鴻章片再淸　縣知縣趙映辰拿獲迭刼滿城縣民人劉得成等家案内盜犯李洛洸殷鎖兒孚夫農劉壞存鄭麻仔毛干把耿年兒等七名並窩主張洛貫一名前據移解滿城縣訊據李洛洸等供認執持洋槍等械刦得劉成等家銀衣　物張洛買知情窩留分贓李洛洸鄭麻仔毛干把前在口外騎馬持械　年搶刦屬實因耿年兒張洛貫先後病故將李洛洸等六犯開具供摺禀經飭府羅審無異照章就地正法梟示查定章獲盜人員如舉發巨案拿獲著名大盜勞績與戰功無異准其指定應升官階免其送部引見又拿獲馬賊之案如係著名巨盜照拿獲捻匪之例准督撫保奏指定應升官階免其送部各等語今淸苑縣知縣趙映辰拿獲隣境斬梟盜犯李洛洸等七名斬决窩主張洛貫一名除殷鎖兒李夫農劉壞仔耿年兒張洛貫均籍隷該縣不准請奬其李洛洸鄭麻仔毛干把三名係積年馬賊在口外搶刦多案實屬著名大盜趙眏辰訪得盜窩親往查拿該犯等恃衆抗拒該令督率丁役奮勇格傷跟蹤擒獲卽屬舉發巨案勞績實與戰功無異據按察使周馥核明詳請照章奏奬前來仰懇天恩准將淸苑縣知縣趙映辰以應升直隷州知州在在候補免其送部引見以示鼓勵除備錄供招咨部外理合附片具陳伏乞聖鑒訓示謹 
奏奉硃批該部議奏欽此○○太子少保頭品　戴陜甘總督臣楊昌濬跪奏爲揀員借補遊擊員缺以裨營伍恭摺仰祈聖鑒事竊漢中鎭屬略陽營遊擊員缺前請以留陜甘儘先副將廣勳借補旋准部咨查該員因案革職奏請開復尙未補繳捐復銀兩給咨送部今請借補略陽營遊繫碍難核准應令另揀合例人員請補等因兹臣查得留陜甘儘先補用副將　正先才具幹練人亦謹飭該員在陜西有年於漢南情形最爲熟悉委　寗陜營叅將措理裕如以之借補斯缺實於營伍操防大有裨益與部章亦屬相符合無仰懇天恩俯念員缺緊要准以陶正先借補略陽營遊繫俾資得力如蒙兪允俟接准部覆後再行給咨赴部　　以符定制除該員履歴淸册另咨送部外謹會同陜西提督　雷止綰合詞恭摺具奏伏乞皇上聖鑒　示施行謹奏奉硃批兵部議奏欽此○○楊昌濬片再前准部咨光緒十五年三月十六日恭逢恩詔條欵内開自同治元年以來曾經任用現已革職除大計貪贓等項外果有才力堪用者在外聽該督撫奏明請旨文武職告病人員從前正署任内處分照現任人員之例一體准其開復等因臣查有原品休致頭品頂戴記名提督前甘肅肅州鎭總兵王仁和同治年間經前陜甘督臣楊岳斌調赴甘肅時値回匪滋事甘凉與省城道路隔絶該員統領仁字馬步等營血戰而前力解甘凉一帶城圍疏通運道先後署凉州肅州各鎭篆地方賴以保全至今河西各屬紳民追念前勞猶有餘思光緒六年十一月蒙恩補授甘肅肅州鎭總兵經前督臣左宗棠奏該總兵人地不宜請旨　缺交臣查看在護督　内據實覆奏奉旨王仁和着以原品休致欽此時該員先已因病請假回籍兹查甘肅地居邊要武職需材該員王仁和勞績夙著　悉地方情形現訪察該員舊病早　精力尙强堪資任使且係休致人員與别項贓私叅劾者不同合無仰懇天恩俯准將王仁和註銷休致字樣交臣差遣委用之處出自逾格鴻　除將該員履歴另行咨部外理合附片具陳伏乞聖鑒訓示飭部查照施行謹奏奉硃批着照所請兵部知道欽此○○李鴻章片再都司銜兩江儘先補用守備方良元於派赴朝鮮隨辦通商交涉三年期滿案内請以都司仍留原省儘先補用並加遊繫銜當經飭取履歴去後兹據駐紥朝鮮總理交涉通商事宜道員袁世凱禀稱該弁方良元於差滿之後卽赴台灣投効上年六月間肅淸各番社案内經撫臣劉銘傳奏保免補守備以都司儘先仍留兩江督標補用並戴花翎在案該弁在朝三年認眞緝捕始終勤奮迭承要差均無遺悞未便没其微勞旣在台灣保升都司擬請將花翎兩江儘先補用都司方良元免補都司以遊繫儘先仍留兩江督標補用並加副將銜造具履歴請奏前來臣覆核並無冐濫除履歴咨部外仰懇天恩俯准照擬給奬以昭激勸理合附片具陳伏乞聖鑒訓示謹奏奉硃批兵部議奏欽此○○李瀚章片 
再都司一官有訓練緝捕兵馬錢糧之責必須勤健耐勞方能得力兹查調署永安營都司事廣州協右營都司李奮采體弱多病營務廢弛由提臣咨請察看前來臣惟整頓營伍非奮勉難以圖功似此泄玩疎庸豈能稍存姑息除遴委幹員馳往接署免致貽誤並飭取該都司原領劄付送部查銷外相應請旨將調署永安營都司事廣州協右營都司李奮采勒令休致以肅戎行其所遺廣相協右營都司係陸路题補之缺俟部覆開缺後再行揀員請補謹會同陸路提督臣唐仁廉附片具陳伏乞聖鑒訓示謹奏奉硃批着照所請兵部知道欽此 
 
