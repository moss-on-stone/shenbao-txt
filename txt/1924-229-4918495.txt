# 1924 - 229 - 4918495

 

Page 1

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *   
 
 

Page 2

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *   
 
 

Page 3

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *   
 
 

Page 4

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *   
 
 

Page 5

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *   
 
 

Page 6

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *   
 
 

Page 7

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *時評 
[公債　（冷）]  
　　南方今日所恐慌者在戰事北京今日所恐慌者在公債戰事之恐慌盡力呼籲和平公債之恐慌盡和羅持價格其用心一也或謂公債之恐慌與戰事有關戰事之恐慌亦與公債有關其實未盡然也何也謂因公債而起戰事之謠其力未必能若是之巨今且已明其非謠也若謂公債因戰謠而生變化即有一二殊非根本 
　　在兩三月以前北京公債交易之初余已曾論之其結果必有如前年滬上交易所風潮之一日誠以祇知投機不合正道其潰敗决裂有斷然也即無戰謠之起又安能免 
國内專電 
　　北京電　使團息滬領團敬（二十四）會議討論江浙問題㈠請京外交團照外部設法保障蘇浙及上海一帶外人生命財產㈡如决裂後未能保障各國將自行派艦保護㈢滬寗路運兵設法阻止㈣臨時維持上海治安并召集商團外艦人員爲萬一之設備 
　　北京電　某閣員云江浙問題係盤辮性待人調解即可無事某督駐京代表語予閩皖軍不致突入浙境因戎首難爲先發者之地盤及酬報無法保證其决不反汗當事者勢必觀望不前（二十三日上午十二鐘） 
　　北京電　某國公使語予江浙問題尚有一個月武裝和平局面倘各方羣相起而調停可以化險爲夷曹顧顏對人表示俱言企望和平孫傳芳除催欵外亦未告奮勇蘇齊與院往還電報亦未言即用兵證以盧永祥聲明更不致浙方先動 
　　北京電　某國駐奉領事晤張作霖問對浙態度張答浙江問題最小限度盧能將臧楊兩部表示縮减洛吳可電閩皖蘇中止準備（二十三日上午十二鐘） 
　　北京電　浙盧電洛臧楊不便遣散 
　　北京電　此次公債風潮著名銀行均與操縱昨已結算賺項每行在二十萬元以上中產者資本家全被此數銀行號所没收（二十三日上午十二鐘） 
　　北京電　安格聯覆財部整理公債基金甚充足現在所存關餘可撥基金欵不僅足敷本年内應付各債利息·及九月底應還金融公債本金外尚凈餘一百四十萬元備作整六還本之用等語（二十三日上午十二鐘） 
　　北京電　午前銀公會維持金融會王克敏亦出席决定㈠再電北戴河安格聯催速布公債抽籤期㈡電滬商會請一致維持公債㈢電浙盧張請明白宣布保守和平以安人心㈣請京銀行收買大批公債一致維持 
　　北京電　日使函外部鐵嶺縣金溝聚鬍匪六百餘請派兵剿辦免擾及南滿路（二十三日上午十二鐘） 
　　北京電　養（二十二）閣議財王農顏報告金融風潮起自爭戰之說但本院未接蘇齊電告此種風傳當係無據决定由軍警長官佈告闢謠並函報館愼重登載及根究造謠者一面由農部調查交易所及各銀行等買賣公債情形一面由財王出席銀公會討論維持辦法又財部提准平糴糧食减征稅釐五成規定限制辦法四條又陸交兩部提擬添鐵路警備事務會辦派王廷楨兼任所有薪俸即在原領經費内開支均决照辦又决陜烟酒事務局長馮驥駿准免職以段大信簡任（二十二日下午八鐘） 
　　北京電　養（二十二）衆院開會到三百三十四人李東璧主席第四屆省選審查報告王原翰等修正舊省會法仍適用至自治法成立日止三屆省選未成者二屆并得適用之三讀通過恢復縣議會法付審查兼官案無結果（二十二日下午九鐘） 
　　北京電　駐德魏宸組即擬回任定勘（二十八）乘京漢赴漢（二十三日下午九鐘） 
　　北京電　交部函外部轉外交團分行各電通機關附收電報賑欵 
　　北京電　滬料局擬小工加價棧内五分小河五釐碼頭一分駁船三角呈部備案（二十三日下午九鐘） 
　　北京電　新寗路呈部銅鼓角與台溪均有輪渡本路由斗山展築二十餘里領事洋商均願投資請核准 
　　北京電　陜第一混旅委員蔭銘由津購自行車五十輛運往彰德 
　　北京電　華洋義賑會等請恢復十年十月臨時减免賑品辦法分别免費 
　　北京電　貴陽電局欠薪四月管領生等聯電請解倒懸（二十二日下午九鐘） 
　　北京電　吳佩孚姪到京 
　　北京電　日俄會議因薩哈連問題今日起停會（二十三日上午十二鐘） 
　　北京電　靳師有移防皖蘇說 
　　北京電　豫省議會徑（二十五）集臨時會 
　　北京電閩粤新兵六千養（二十二）由豫南下赴漢（二十三日上午十二鐘） 
　　天津電　南運險隄次第工竣二十三師潘團全部漾（二十三）晨由京奉路分兩批開回廊坊 
　　天津電　直王委張新曾等八員查水災 
　　天津電　中華自治恊會整理會務昨開會公推王幼賢爲駐津專員 
　　天津電　日船航行津奉間營口乘客途患虎疫無醫治病故抵埠即消毒防傳染（以上二十三日下午六鐘） 
　　吉林電　奉張電王代長濱江道蔡運升有事留奉希速來會商王定明日赴奉携有對俄條陳内列航路劃界稅務通貨兌易收容俄難民經費賠償俄舊幣損失邊境剿匪等各要題 
　　吉林電　奉兵工廠號（二十）由奉榆路運送錦西興綏方面子彈五百餘箱係備秋操用並聞關内亦在灤州東北布置秋操 
　　吉林電　省會初選又改十月東日實行 
　　吉林電　巨匪三名在吉林縣二區被捕 
　　吉林電　城西第一分監昨越獄逃數人旋即鎭靜（以上二十二日下午一鐘） 
　　吉林電　王代長今晨八時赴奉 
　　吉林電　巨匪三名正法 
　　吉林電　安東營口錦州等處水警擬大擴充並將局長升格廳長 
　　吉林電　奉票大跌匯水飛漲金融又現恐慌（以上二十三日下午二鐘） 
　　濟南電　津浦路警隊長吳小峯誤毆學生李坊翼案刻經調人吳子仁與兩方接洽已完全解决其條件有四㈠李生療養費歸路局担任㈡由路局吳交部通令所屬不得再用吳小峯㈢路局在濟南各報登報謝罪㈣申士奎親赴李生家道歉 
　　濟南電　膠路貨捐財廳與商聯會會議已經議妥局長方作霖有日赴青設總局沿路大站皆派征收委員代收不另設分局（以上二十三日下午三鐘） 
　　漢口電　援川鄂軍盧師及于宋張三旅電請撤防回鄂蕭轉電洛請示 
　　漢口電　黔軍補充旅已募足分駐漢宜兩處袁請鄂撥槍五百支彈二十萬發候撥發後即開拔赴川 
　　漢口電　江漢關稅務司梅樂和調京由副稅務司白斯暫代 
　　漢口電　閩兵工廠會辦卓文暄來鄂考察漢廠情形蕭養（二十二）在署宴卓 
　　漢口電　張伯烈養（二十二）由廬山到漢寓中央旅社候與蕭接洽後即赴洛轉京（以上二十三日下午七鐘） 
　　重慶電　川東各法團代表李葵安江香浦哿（二十）赴京洛陳述川中狀况 
　　重慶電　重慶巿政公所定寢日成立 
　　重慶電　黔軍周西成彭漢章兩巿長來渝商復黔事（以上二十一日下午六鐘） 
　　成都電　劉湘所派之川邊宣慰使王鑒清已抵此間俟謁楊督與新委代邊使孫兆鸞接洽妥協再赴鑪 
　　成都電　省議會消沉已久現有議員推陳抱一臨時主席謀復活動當局擬在今年改選 
　　成都電　劉湘將由渝移駐瀘州 
　　成都電　團防會議已開幕楊演說主民團自决（以上二十一日下午十一鐘） 
　　長沙電　鄒序彬部隊來省省城兵士驟多兵房不能容納 
　　長沙電　謝煜江第二師長劉鉶致省議員電省憲未克盡順潮流縣議會提議修改貴會簽名者百餘人民心如此趨勢已成特派唐炳分前來接洽　　長沙電　商會長黄藻奇株萍路局長譚道南均因湘省借運蘆鹽案北上 
　　長沙電　湘政府與淮商議定准以原票承銷運商每包繳價二元湘洛攤分洛一元四角湘六角協同向財部鹽署交涉 
　　長沙電　馬（二十一）政務會議决㈠紙烟捐欵本月已支配政費嗣後全部指定爲敎育經費㈡各機關經費在十三年度預算未公布前照舊撙節開支（以上二十二日下午二鐘） 
　　香港電　楊希閔佈告禁團軍携械游行 
　　香港電　省署擬就統率處章程處設省署置一督辦由省長兼任全省商團民團均歸該處統轄 
　　香港電　方聲濤巧抵省謁孫將回厦 
　　香港電　各軍陸續入廣州駐民房學校 
　　香港電　銀業公會呈公安局請免禁扛銀入沙面 
　　香港電　高塘鄕附近鄕團已集合 
　　香港電　省署令禁大光報 
　　香港電　佛山陳村西南樂從官山順德禡（二十二）早罷巿各輪渡停止來省均爲商團封用各埠秩序如常惟聞西南鄕商團已與防軍衝突 
　　香港電　省報載商團副團長陳恭受召香山袁帶部千餘人赴大瀝集合準備攻廣州陳自稱攻城總司令省署禡（二十二）下令通緝陳恭受 
　　香港電　禡（二十二）廣州各界在總商會開議商團無代表列席議决全巿商店蓋章擔保請政府發還團槍即推代表赴帥府請願孫派連聲海出見連要商團答覆三項方有磋商㈠孫致商團函須商團答覆㈡商團須派人與政府磋商㈢佛山罷巿傳單係商團發要商團表明態度 
　　香港電　公安局令各報禁登陳廉伯告白（以上二十三日下午七鐘） 
　　厦門電　高義確於馬（二十一）日秘密來鼓浪嶼寓私宅偕來者有高部補充 
旅長陳慶雲團長陳清祺蔡持高對友人言不日將返泉但聞高因所部分裂高爲國潘温和傾向陳國輝黄則舉李漢升傾向省軍高無力控御故來鼓據泉州來人云省軍因南安晡頭鄕迭向省城及泉州控陳國輝肆虐擬派隊分三路進兵迫陳盛傳省軍將攻陳姚建屏已到泉州 
　　（二十三日下午十一鐘） 
　　福州電　馬（二十一）洪山以上之孫部養（二十二）午後已陸續開拔薩養日宴孫周或云即餞孫（二十三日下午五鐘） 
　　蚌埠電　閩退伍兵兩次過蚌八十名 
　　蚌埠電　四旅二團排長趙鴻勳由懷遠招兵百人輪運到蚌 
　　蚌埠電　漾（二十三）日補充第二營長馬祥斌率兵一連鋼砲二尊赴靈璧塡防第一旅機槍連排長魏彥曾率本排兵並鋼砲一彈五十發赴古城集剿匪（以上二十三日下午七鐘） 
特約路透電 
[閩省情形]  
　　二十三日福州電　軍艦赴滬之謠言實無根據孫傳芳與周蔭人現方暗鬭雙方調兵甚忙但並無開往其他邊界之象福州隨時有發生戰事之虞 
[總稅務司發表公債現狀]  
　　二十二日北京電　總稅務司發表文告如下近今整理公債巿價大落致巿情恐慌財政部特請總稅務司發表債務之實情以減實在投資執債券者之驚惶查此項債劵之大漲落實因準備金由總稅務司保管已足付利息而有餘但尚不足按照豫定辦法實行還本於是投機家遂乘機操縱致使債劵忽漲忽落而不依據凖備金之狀况定其眞正之價值整理公債之地位現甚穩固實無暴漲暴落之理由凡執有此項債劵者目下無庸恐慌入稅所餘至本日止已足敷發給本年年底止之利息而有餘九年公債劵九月三十到期者還本之欵現已備就且尚有十萬元左右可供六釐整理債劵抽籤之用 
[中國與國際聯盟]  
　　二十三日北京電　衆院有議員多人提出動議主張下屆國際聯盟會議中國如不能在行政會重得一席則當退出聯盟中國歲助聯盟經費美金三十四萬元僅英法兩國所助之數超過之聯盟曾接受行政會非常駐會員按地理出代表之原則今亞洲實無代表故議員主張中國應復被選 
[法德對於倫敦協定之國内情形]  
　　二十二日巴黎電　衆院今日開始辯論赫里歐之提案雖總理可得大多數票毫無疑義惟參衆兩院勢將有若干長篇議論故討論至早須在下星期四五始可完畢 
　　二十三日巴黎電　衆院辯論時社會黨議員白倫氏稱大會結果爲魯爾佔領之非難與普恩賚主義之破產赫里歐現已携得和平與榮譽歸矣云白里安稱眞正危險寓於德國軍備監查權之停止今復與德接觸可視爲和平之擔保此當爲赫里歐賀者云某議員以將來須退出來因地爲慮諾勒特將軍答稱魯爾撤兵後愛森製造廠之監查權仍未放棄必俟軍事監查委員會取消其權後始可放棄之云衆院至今晨二時一刻始休會數小時 
　　二十二日巴黎電　衆院續開辯論會時赫里歐稱英相麥克唐納爾關於魯爾撤兵之函係渠在倫敦時所收到其時條約尚未議成英相尚未發言而魯爾問題尚未解决也德法旣皆提出關於魯爾問題之意見英相提出英國意見亦未嘗非是故未可指英相之行爲錯誤的手續或爲否認倫敦議定書也云 
　　二十二日柏林電　今日國會復開景象擾攘共產黨要求立即討論該黨之動議以爲其動議較諸政府舉德國人民供獻於　際資本家之提案尤關重要並要求立即解散國會召集國民大會討論道威斯計畫德總理馬克斯甫欲發言報告倫敦大會事共產黨相繼高呼曰大赦政治犯馬克斯莫能致詞議長不得已宣布休會並停止共產黨施華士氏二十次出席權未幾復集會時施華士仍然列席以爲議長不得强令議員退席議長卒宣布休會至明日 
　　二十三日柏林電　馬克斯今日在國會宣讀其倫敦會議之報告昨日搗亂之共產黨議員施華士已退席馬克斯報告時國民黨頻以意含譏剌之大笑阻撓之 
　　二十三日柏林電　馬克斯在國會盛稱倫敦大會時英相之無偏袒大會决議固使德國擔負甚重但較諸目前事態確有進境政府並不認此次解决爲最後之解决但將盡力以謀魯爾等處客軍之早退國會現負極大責任德國禍福惟國會决議是賴云 
　　二十二日柏林電　實業家及商家之數大團體今日開幹事會以百票對三票通過主張採納倫敦議定書議案 
[倫敦協定後之美國]  
　　二十二日美國泊萊茅資電　聞美總統意須俟歐洲賠償問題完全解决後再向外國探詢償還所欠美債事 
[希臘艦長不奉令之前後]  
　　二十三日雅典電　半官消息希臘巡艦愛甫羅夫號之艦長柯里勒格錫氏發出不奉中央命令之電故政府諭令將全部艦隊解除武裝並予艦員以無期休假如柯里勒格錫不奉命定採嚴峻方法以懲治之查柯里勒格錫之電係反對政府起用免職人員之决議 
　　二十三日雅典電　艦長柯里勒格錫氏等因人　處已遵照政府訓令辦理故一場糾紛得以終止 
[俄國待遇英代使問題]  
　　二十二日倫敦電　駐莫斯科英代使何致遜氏受人辱待之傳說倫敦人士對之頗多討論現據可恃方面云何致遜無異繫獄之說實非正確但間牒密佈俄人欲與黄人有何關係殊覺不易耳英國已請賴柯夫斯基注意此事希望賴氏可向莫斯科接洽而改善現狀云 
[飛行界消息]  
　　二十三日紐約電　美國飛行家於赴格林蘭最後數哩内遇濃霧其降落時甚形危險史密士上尉以九小時五十五分飛行八百哩意飛行家洛加台里氏失蹤美軍艦奉令在沿途尋覔 
　　二十三日紐約電　史密士上尉報稱美第二架飛機降落格林蘭後居民曾聞飛機之聲愛斯基摩人現正尋覔洛加台里氏美軍艦兩艘及丹商船一艘現仍游弋洋中日用烟雲晚用探照燈冀指導洛氏 
　　二十三日東京電　桑尼氏之空飛機一架已運抵神户但因無適當之船尚不能即運往海防阿眞廷公使現請東京香港航務公司備船運之 
[各國近事]  
　　二十二日墨爾邦電　澳洲參議院通過防務議案撥欵英金二百萬鎊建造每艘萬噸之巡艦兩艘又以五十萬鎊充防務後備經費 
　　二十二日華盛頓電　國務部得悉昨晨洪都拉斯共和國加斯蒂拉港殺死英美人各一 
　　二十二日海牙電　荷美條約已在華盛頓簽字荷蘭船隻可於某種條件下載酒駛入美國領海但同時須尊重美國利益 
　　二十二日倫敦電　英國營造業工人自七月初罷工至今今日午後由工人接受僱主條件實行解决 
　　二十三日倫敦電　英太子已啓程前往紐約 
[公電]  
　　南京來電　申報轉南京齊巡帥韓省長杭州盧督辦張省長龍華何護軍使鈞鑒蘇浙唇齒相依往歲興謠賴公等訂約保民方幸即此長治久安詎日來報章騰載風雨滿樓本會爰以人民公意籲請公等仍以地方爲重守約保民蘇浙幸甚大局幸甚江蘇省地方自治協進會聯合會叩漾 
國外要聞 
[菲律賓通信（文初）]  
　　華僑小商業之悲觀 
　　西文簿記案現猶擱在高等審判中未見解决而北呂宋各省就中有發生排斥華商之運動即以買賣操自華人之手於國民經濟無發展希望智識階級遂唱爲抵制之舉一時雖未能成爲事實然旣有唱者後必有和將來感情日惡設種種限制則原有地位恐將站不住也 
　　其次爲岷埠菜巿商之危機查岷埠各區菜巿肉類蔬菜布疋諸類幾爲華人獨佔其餘各項營業則華菲參半商業發達時一攤位（大槪以二人任之）每年可得利四五千金故此等商人其生活狀况幾與勞働苦工爲鄰然其家鄕建有良田美宅者比比皆是每區菜巿有一人任總管其欲得此位置者必先向總管處記名待有缺時由抽籖决定之此番中路區菜巿推廣攤位抽籖發表華人所得攤位比菲人爲多有菜場中菲婦五十人聯合請律師向巿政局提出抗議請其設法救濟巿議員中有名Ｂｅｅｃｈ者提出議案主張菜巿中攤位須先由菲人佔租若攤位有餘方准華人租借此舉若成爲事實則華商利權亦受莫大之損失 
　　其三爲零碎商業之危機此項商業開設於居民麕住之所專售日用鹽米柴油等物恒自早晨五點開至晚間十點非勤勞不足以當其任大槪爲勞働家能識土語者在三十年前菲人頭腦極爲簡單有家中午餐所餘之米挾以換糖味菓品至夜來正買米者此項營業全　華人之手現馬里剌一埠有華人商店三千五百餘號營此業者數近二千號大槪一店住二人平常時期每年人可得利千元近菲人先謀推倒此項營業衛生局設爲種種限制土語報則常爲鼓吹抵制常見一畫報畫一華人小商舖挑諸雜物華人短表赤足齷齪不堪婦人爭與買賣一菲婦所排商品則無人顧問門庭冷落諸如此類不一而足現在菲人亦自己經營將來華人日漸淘汰在意中事究無法可爲補救也 
　　中小商店旣受排斥則大商業孤立無援不能收指臂之助恐三十年後無我閩粤人商業託足地矣（八月十一日） 
 
 

Page 8

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *   
 
 

Page 9

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *   
 
 

Page 10

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *國内要聞 
[北京通信（干木）]  
　　投機風潮之主因及其現狀 
　　兩日以來北京因公債格暴跌震動巿面金融中產階級大都瀕於破產之境而銀行界交易所等做空團體仍運動壓低債價風潮愈閙愈大昨晚（二十）做長貨者在某處集議推議員發起（維持金融會）散布傳單要求政府查封交易所通告買主在維持辦法未决定以前所有交易所追加之保證金不必交納今日此項傳單已散見於前門交易所及各銀號因此做長貨而吃虧者愈聚愈多今日又集議一次議定三種辦法㈠向政府提出質問㈡議員公函公民呈文對財長王克敏要求維持㈢由議員張聯芳等發起在中央公園開維持金融會政府方面内務部今日召集參司會議一次商議必要時之方法財政部已函致北戴河之安格聯請其速宣布六釐公債抽籖日期王克敏且定於明日（二十二日）出席銀行公會會商維持方法以爲穩定巿面維持人心之計此皆新生之事實也 
　　吾人研究公債風潮之主因不能不認爲從前九六狂漲之反響以毫無根基之九六忽升格至百分之四六此固駭人聽聞乃一班盲動之議員仍買進不已其他階級又從而和之此時某銀行某交易所某等組織虧貨團體盡力壓價抛空於是九六忽由四六跌至三六三七之間此衆議員寇遐所以有維持金融公債之建議案意在財政當局對九六付息一次提高其價格并有人向王要求以一四庫劵之鹽餘按月七十萬撥三個月付九六之息顧事實上做不到王亦漫應之九六債價依然無升高之望虧貨團乃爲大規模之抛空九六最低價達於二六七左右一方面因做長貨者保證金之不足力逼追加以爲此一逼也長貨者勢非脫手不可孰知做長之人一面脫九六而買進六釐所脫不多而所買不少是時虧貨團又抛空二百餘萬前後達三百萬之多顧巿面無貨長貨者旣不脫售又無力軋空頭虧貨團乃用聲東擊西之法知不壓六釐則九六之貨不出於是第二步辦法則大壓六釐一星期以來六釐遂由八○降至六七·一五更降至六三·二每萬元差數一千六百元左右以整理案内有擔保之債劵旬日之間跌至如此使無人居間操縱决無此等現象於是交易所大逼銀號之保證金銀號所收買主現欵每萬元不過二百元所差甚巨顧買主均爲撒手空拳之人實無餘力再交現欵更談不到購買現貨矣因之愼大平大華僑益中恒豐永通諸銀號所欠交易所保證金平均各有數十萬二十日（星期三）遂以停止開盤聞今日雖開巿亦僅做上午半天然銀行公會不能不過問也昨晚之例會開會時屢催某銀行代表面竟不至其他某行亦然開會結果議决函電財部稅司請宣布整理案内公債基金數目及本年關稅收數情形此原係表面文章實際上銀行公會中不少虧貨份子方欣欣利六釐九六之跌價同時交易所以巿價變動爲由公告以後買賣者非先以八百元現金購入門證不能進門交易據云此亦一手段耳 
　　此次風潮發生之後人方嘖嘖均指某當局實爲賣空之主要人物六釐公債在整理案内其基金足以抽籖而有餘今逾期延不實行有故意壓價之嫌疑其操縱手段亦頗靈秘即財部公債司員平時公債消息最靈而有買賣空盤把握者此次亦捉摸不定當六釐跌至七十元左右公債司第二科曾擬一函稿呈堂請王總長詢安稅務司六釐何日抽籖總長則退而藏之於密前日某司員晤王王謂此次風潮同人多有吃虧之處以後可以不必冒險司員云比較的做長貨者還是提高國家債券信用似優於抛空者耳王頗動容然此次陷入狀態中者議員甚多此輩兩袖清風孑然赤立對此吃虧之事當然難忍已函王克敏請其維持一面要求顏惠慶根據證劵交易所法第二十八條第四項（撤消其决議或處分）換言之對於本月四號以後之六釐及九六價格根本推翻以爲撈回保證金之地步已决定明日（二十二）實行故所謂（金融維持會）也（公債維持會）也皆議員所發起一般做長諸人亦均托庇議員宇下冀收桑榆明日上午銀行公會開會王克敏决定出席研究處置方法彼候補總理現任農商總長恐又多一層麻煩平心論之如此現象内務財政農商三部均有維持之責任於其價格之應如何善後均有考慮之必要否則北京巿面誠不堪設想矣（八月二十一日） 
[京銀行公會請維持公債劵（屏）]  
　　近來各種公債巿價忽爾暴漲暴落其高下有出人意外者從前九六公債因基金無着不能付息遂落至一扣零未幾忽漲至三扣以上而基金仍屬無着不知何以致此近日整理案内各公債因關餘甚旺六釐正將抽籖之期忽又下落其中必有奸人操縱擾亂金融莫此爲甚昨日（二十日）下午銀行公會咸以維持之責不容緘默一面致函財政部並電致安總稅務司請將本年關餘可撥公債基金之實數從速宣布以便人人皆知公債之眞相不致再受把持之愚弄又英人司馬武德所組織之交易所亦與此暴漲暴落之内幕大有關係銀行公會前曾函致政府設法阻止聞外交農商内務等部公文往返數次該所已遷至滙豐大樓之後交易較前大减華商次易向亦曾派人與之交涉彼謂每日有純利一千五百元非按日分得此利不可卒至無效惟内務部方面則云已據警察廳轉據管理使館界内事務局報告業已停業數日云云究不知果已遵令停業抑屬自行停業或僅停業數日而已銀行公會函電原文已記昨報兹錄財政部覆函如左 
　　逕啓者前准函稱英人司馬武德在使館界内開設證劵經紀行請據法交涉嚴行禁止等因本部當以函稱各節均係實情該英人司馬武德擅在使館界内設立交易所應即依法嚴禁以重主權而維巿面等語分咨外交農商内務各部查照辦理去後兹准農商部咨稱查此案前據北京證劵交易所呈請到部當以該英商司馬武德私設證劵交易巿塲殊屬違背現行中國法律且北京本非通商口岸按照各國條約更應從嚴查禁經咨請外交部轉向英使交涉務令該英商停止營業並分咨交通部曁函京師警察廳查照辦理去後旋准京師警察廳復稱查該英人司馬武德私設證券交易巿場旣已與取締事業之法令不合自應從嚴查禁以免影響巿面金融除函請管理使館界事務局查明禁止並通行各區曁京師總商會轉飭銀錢各商不得與該巿塲從事交易以重法令外函復查照又准函稱兹據該管區署復稱奉令查禁英人司馬武德在東交民巷私設巿場等因當與管理使館界事務公署接洽辦理現查該違法營業之巿場業經停業數日等情除指令隨時注意以防復業並函達北京證劵交易所知照外函達查照各等因前來并經本部疊次批示北京證劵交易所知照各在案兹准前因相應咨復查照等因到部相應函請　會查照可也此致北京銀行公會財政部啓 
[江浙問題之北京消息]  
　　日報載奉天特訊最近奉天商界遽起恐惶交易殆已停頓安福系要人日來至奉接洽者日必數起而吴光新之活動尤足令人注意浙盧密使王某日昨由大連返滬隨帶現欵四十萬將作何用不無疑問奉方近對錦州及葫蘆島兩處防務亦頗重視前日由北大營兵運運錦州迫擊砲六門砲彈七百餘發聞係交給駐該處之二十七師者以致謠言日盛大有不可終日之勢 
　　英文北京日報載稱政府方面深信江浙不至决裂但據某方確訊蘇齊已向蘇州崑山等處積極增防唯中央仍擬竭力防止兩方衝突聞前晚曾在某處召集各要人籌商調停辦法决定先派代表分赴蘇洛請洛吴設法調停勸蘇齊萬勿輕動然其成效如何尚在未知之數 
[顏惠慶對同意案之表示]  
　　暫時放下聽其自由發展 
　　某社消息顏閣問題昨日情勢仍無何等進展反政府黨中之和平派因鑒於時局阽危頗不以激烈分子之行動爲然故有前日東方飯店之集會昨日該派重要分子復分向各首領詢問意見並以東南大局嚴重金融風潮緊張爲詞促各首領改變方針迅與政府開誠協商共維國是聞各首領之態度分爲兩類（甲）極端派此派態度極爲崛强仍以奮鬭到底爲言對於所提各案非得澈底圓滿之解决不肯罷休（乙）期待派此派態度較爲和平惟須顏事事聽話彼等主張將顏氏與政府分而爲二只帮助顏氏不帮助政府即仿照孫内閣時代之辦法是也上項消息傳到顏氏方面後顏氏對之已表示拒絶以本人出處原應時代之要求純屬犧牲初無權利今環境如此惡劣幹亦無益惟有暫時放下聽其自由發展 
[北京外交團之變遷觀]  
　　字林報云世界各地之外交團能處於一致之地位而對於所駐國家具有絶大之勢力者蓋無有過於北京之外交團者矣即在拳亂以前各國公使與中政府辦理交涉亦力求協作之基礎尤以英美兩國公使爲甚泊乎拳亂之際凡公使之關心於中國統一者皆知惟聯合始有實力由是以還至於歐戰以前各國公使居於領袖公使之下行使職務咸能協和無間而無錢無組織無賢良執政之中政府遂日仰使團之鼻息彼使團者不僅指導中國之國際關係且駸駸焉及其内政其握有關餘鹽餘之管理權實對於北京之政客及執政者操無上之勢力焉迨歐戰崛起外交團形勢一變德奥旣爲敵邦俄又斷絶關係列强之中已有三國公使退出外交團體而其餘小邦亦以戰時國際關係之變化淪於無甚重要之地位於是諸大强國遂有聯合行動藉免抵觸之必要而英美日法意五國遂爲組織使團之原素但日本以俯仰於海陸軍政策之間曾有一時逕行己意如二十一條要求如西原借欵皆非亟求協約國和睦之道因此英美兩國居朱邇典爵士與芮恩施博士領袖之下遂於北京養成聯合行動之習慣朱芮兩人皆自矢爲中國良友故中國於此際或能獲益較多此種政策在華府會議中已造其極點故其時北京政府苟有如李鴻章伍廷芳唐紹儀其人者所獲結果必能更有益於國家也今則情形大異外交團除爲社交上之名義外殆已不復存在所以美使舒爾曼博士近向上海報界稱其行使領袖職權時罕開全體會議惟與有同樣關係之小團體共同處理例如辛丑條約各國則聯爲辛丑條約團體四國銀團有關係各國則聯爲銀行團之團體再如享有治外法權國家自成爲一團體臨城案有關係各國又自成一團體而此各小團體大有疊床架屋之勢有數國公使與各小團體咸有關係有數國公使涉及數個團體更有數國公使則無一相涉焉雖然今日各國公使並非各行其意不顧同儕公共利益祇因歐戰結果形勢一變此後致中一政府之照會僅須有關係各國共同署名毋庸領袖公使之出面矣 
[加芳磋商中之美使聲明書]  
　　芳澤提出兩項要求　加拉罕允待考慮 
　　芳澤公使接到加拉罕通牒後甚爲不悅迄至昨日上項　牒並未交予美國使館前日芳澤會晤加氏要求將原牒自行撤回但加氏答云此項通牒各報業經揭載復行撤回殊有未便故堅持不可而芳澤以爲此項事件旣爲美俄兩國間之問題與日本完全無涉旣不涉及日俄交涉又不攻擊個人身上故力求加氏删去關係日本等語句力能以轉達美國使館如加氏不允所請刻下英國公使馬克列氏已經返京代理領袖公使即將屬之英使則即以之交與馬使辦理結果雙方約定昨日會見時再行商議解决方法又據某社消息關於俄大使加拉罕致日使芳澤之照會日使芳澤於前日下午五時前三十分曾往美使館覔代使貝爾氏詢問對此之意見因貝爾氏聲稱現美使館與俄使館之間並無任何之公文注還故美使館中人今尚認此事爲與美使館無關之事旣認爲無關則當然不能加任何之評判芳澤遂又於五時許赴加拉罕處磋商並提出兩種辦法請任擇其一㈠請加拉罕將照會中關於質問日本之辭加以修正然後由日使署轉將附件交交與黄使馬克列請馬克列酌量辦理㈡由加拉罕將原照會收會再另備照會直接送與代理領袖公使馬克列但加拉罕則不允修改亦不允收回照會另備文送與英馬使尋復經長時間之辯論始允於明晨再行討論然延至昨晨日使用電話詢加拉罕將如何辦理加則答稱修改一層實難辦到惟日使亦謂如不修改則前述之附件即將不送還美使署於是加爲調停起見乃允於下午五時再行討論至昨日芳加會面討論之結果據日人方面消息昨日（二十日）日俄兩使在日使館開第七次日俄交涉於晚五時起至九時始散開會時間共計四鐘之久其實會上所討論者皆非日俄交涉之事祇就俄館事件及美使聲明書問題雙方談判芳澤主張此次發送外交團公牒於加使時係以領袖資格行之故旁受美使之託而有聲明書之加入然本人對此並未加何等感情的語句於其間乃加使來牒之中竟謂（日俄正在交涉圖復邦交乃不知拒美使之要求而爲之致此照會殊屬遺憾）云云實加使未加考慮而有此語且退還照會尤屬舉動失當徒傷使團領袖之體面不勝引爲憾事旋經芳加往復駁論加氏方承認使所方理由充分聲明續待考慮以别項適當處置處之此事方告一段落也俄館事件亦經加氏詢及芳使答稱予前爲使團領袖今英使已歸領袖之責已爲終了現本人之職惟知關於日本一部之事日本政府之贊成交還早已宣布同僚共同議决此外即無其他意見可表示至實行交付俄館之交涉全屬英使之任本人恕不接洽云云兩事談畢會席即以告終關於日俄交涉問題未提一字惟昨晚之約定本日下午四時起仍在俄使公所繼續開日俄談判故本日已照約定時間開會此會每日須至八丸九時方散又一報告昨日芳加會議約三時間之久其結果雖尚未發表大約對於美國方面之處置由芳澤公使擔任加大使覺書可悮解之黠似亦商妥解釋之法加使定於明日午前用電話答覆日本公使 
[各省水災賑欵須二千萬元]  
　　籌賑大會擬先籌二百萬 
　　今年各省霪雨爲災需賑孔急全國紅十字會及華洋義賑會特聯合發起水災募賑大會請曹錕爲名譽正會長各閣員及各國駐京公使爲名譽副會長據該會調查今年災情較之前年北五省之災象實尤爲重大全部救濟非二千萬元不辦現擬暫以先籌二百萬元爲目標紅十字會會長兼華洋義賑會董事之顏惠慶日來爲此事連日與各國公使接洽均甚熱心贊助各使對於中國擬辦之附加稅口頭表示均已贊同惟尚未得其本國之最後訓示附稅若能辦成每年可得八百萬半年可得四百萬現募賑大會之進行擬自九月一日起組織募賑隊着手募欵由紅會理事長曹錫庚等主持其事至華洋義賑會除臨時募欵以作急賑外同時併注意治本辦法講求水利工程濬導河流等事以爲預防之計 
[程内長先賑災官（屏）]  
　　派調查員四十餘員 
　　近日各省徧告水災紛紛來電請賑政府特設籌賑處專任辦理救濟之事其成效如何姑不具論惟聞内務總長程克爲賑濟部中災官起見借此次水災機會派出四十餘調查員分赴外省及京畿一帶查勘水災無論遠近每人一律發給川資八十元查此四十餘人多係籌賑處無所事事人員由情託而來其荐主力弱者則派往湖南湖北各省路遠而川費所餘無幾其荐主力强者則派往京畿附近各縣路近而又有乘車免票三五日畢事即可回京此項支出不下四千餘元災民未得實惠災官先得救濟將來尚可望得優保是以運　此差者極形擁擠 
[奉軍界新舊派之暗爭（梅）]  
　　闞朝壐因案下獄　吴興權未求情來吉 
　　長春通訊長春自軍署遷吉後數月以來軍界消息沉寂　有友人自奉天來述及洮南鎭守使兼第二旅長闞朝壐在奉被拘一節兹爲轉錄如下 
　　此案内容異常嚴重發生後即禁止各報登載故外間鮮有知者余（友人自稱）由各方輾轉探聽雖不能作爲信史而新舊兩派之破面已不能諱查東三省軍隊向分新舊兩派互相頌軋已非一日惟表面上尚能彼此敷衍未至十分破裂自吉督孫烈臣去世後舊派驟然失勢今闞氏忽在奉被拘兩派暗鬭之趨勢益形緊張闞爲舊派要人尤爲張作霖平日所信任今竟逮捕下獄案情之重大不問可知據外間傳說闞在洮南通遼一帶暴戾恣睢一方側目屠殺無辜日有所聞現有軍界中三十人聯名列舉闞氏專横各情在張學良處告發又云盧占魁一案完全係闞一人之私見將盧處死後没收軍械馬匹糧餉甚多另有烟土八千斤盡入其個人私囊又將軍械馬匹等販賣於著名胡匪大英子事被奉天陸軍監理處查悉因此收獄或又謂闞自居舊派軍人首領後對於新派日思殘殺盧占魁爲新派中驍將又在其肘腋招兵恐日後受盧迫壓故設計謀殺揑詞妄報由盧案涉及外交王仁三郎一案外人方面嘖有煩言兹有人將該案内容在張作霖前盡情披露張作霖恨闞之紿己故下諸獄云云以上爲友人之言惟是否眞相則非所知也要之闞氏爲人專横殘忍實爲致禍主因曾記民國十年秋間闞任吉長鎭守使時奉令往東山裏剿匪隊至匪早遠颺闞疑山民通匪報信遂令隊伍將東山團團圍住用鍘馬料之鍘刀數十架將山裏居民不分良莠男女老幼七百餘人悉數鍘死雖襁褓之孩無一幸免後爲吉林公民控告調駐洮南益發荒暴自以爲包龍圖轉世特製虎頭鍘八架挑選精壯兵士十六名紅褂雉尾一如戲臺上之劊子手每逢剿匪時先命十六名劊子手分抬銅鍘八架爲前驅以壯聲威吉奉小民畏闞如蛇蠍稱之謂閻王爺 
　　今次黑督吴興權來吉頗令一般人注意因吴督正在境内閱邊至大賚將往黑河該處業經籌備歡迎吴督乃於十日下午輕車减從突然來長斯間軍政兩界聞訊趕往車站迎迓吴氏下車後略事周旋遂往大和旅館休息即於是晚六時坐吉長路局特掛專車往吉翌日（十一日）同吉督張作相來長匆匆搭南滿車赴奉至吴氏來吉原因表面爲吉黑防務及奉俄協議等問題須與張作霖協商考其實在確爲闞案因吴闞均係舊派有力人物而吴與闞又係金蘭至交今聞闞氏下獄誼不能坐視擬往奉說情誠恐案情重大一人面子有限故拉張督作相同往爲闞氏求情云 
[興凱湖俄輪刦華船之交涉（隱）]  
　吉林通訊依蘭道屬密山縣轄興凱湖爲中俄交界處向多俄匪肆擾然均係跳梁小醜不敢公然行刦當此中俄重新劃界行將實行之際竟有俄官命令刦我運貨風船之事請先將該湖形勢一述即知此案關係之重要查興凱河南北約二百華里東西約三百華里南半屬俄北半屬我喀字亦字兩界碑東西對峙向來國界載在盟書論其航路則除沿湖各鎭船舶往來外又爲新開河卽松阿察河之發源地由新開河北入烏蘇里江又北入混同江出海亦兩國航運尾閭之所若其漁業則全湖魚晾子約二十處所產魚類年由烏蘇鐵路特運輸出者動以數十車計其不能運者或棄置湖旁不能悉數則尤大宗事業也顧民四以來喀碑陷湖而據爲喀碑標準之白稜河日益北徙舊界之快當别一帶俄人漸次北侵逐我墾民益北而湖中輪艘我無一焉但有一二風船裝載商貨其汽笛嗚嗚馳驟於湖中不論俄境華境者皆俄人專利之業至於漁業則從前魚晾子彼此數尚均平今則只北岸數處餘盡爲俄人佔踞似此重要邊地吾政府竟不知地在何許勢又奚若而實際乃至界識將滅墾地被侵航權早失漁業無存即此數項已久將興凱半湖斷送人手日前又在該湖北部我國界内發見俄輪一隻越界刦我商號東海泉運貨風船經密山縣保衛團團丁竭力沿湖搜捕查獲滿載槍砲及一切軍裝接濟匪類之俄輪一隻初時尚擬抵抗嗣見我方軍力甚厚聽我扣留軍裝亦即卸下並檢出赤黨俄官令該輪刦奪華船之緊急命令謂探悉華商東海泉運送大宗貨品現已行至某處着速前往扣留等語現經我捕獲之該輸俄犯四名由縣審訊直認搶刦風船不諱即經覊押而我華商東海泉之人貨船已一併爲俄略去未及奪回詎該處俄界窮黨竟揚言將用武力奪船該縣知事除令所屬嚴防外並已飛禀軍民兩署請迅與俄方嚴重交涉省署得報後以此爲邊地要案且俄官緊急命令全文亦已搜獲俄犯又直認不諱理應呈報中央提出國家交涉惟吉省係自治區域勢亦未便無已訓令濱江道尹兼哈爾濱交涉員蔡運升迅向駐哈俄代表提出嚴重抗議要求將風船商貨立予發還俄輪軍械槪行没收重治刦犯並置指揮俄官於法再由有責之俄官保證此後不再越界侵擾究不知能得圓滿結果否自此事發生後省當局對於中俄會議事將有意見書送達京奉備考正在秘密起草中而於興凱湖事亦有所論列力主向俄提議重建舊碑劃清界綫還我墾地如守航界退出網地並償還我歷年損失而我方根本辦法則應駐兵設防興墾通航以及提倡商務整理漁業均須同時並舉又以曩者擬議在龍王廟設治縣名臨湖實爲保邊大計應請重議組設以資鎭撫而保邊疆云云 
[楊卓接洽奉俄交涉經過（粲花）]  
　　東路問題尚未妥洽 
　　張於奉俄協定後即派委員三人入京擬與加拉罕繼續爲各項細目之磋商加初謂奉俄協定現已呈遞敝國政府審核須俟奉到回文後方能進行而荏苒半月仍不得正式接洽質問加拉罕加又託故延宕張恐夜長夢多受人播弄乃派楊卓赴京爲切實之催促並視京日兩方對於奉俄協定之態度至外部及鮑貴卿之接洽不過附帶任務殊不注重也楊氏在京已有充分接洽京政府與鮑貴卿間亦頗有進步惟對加拉罕接洽之奉俄問題則不但無結果且發生齟齬一時京津各報多謂奉俄交涉决裂甚有謂此後奉俄局部交涉不成問題者實則奉俄局部交涉内部固發生問題然殊不若各報所言之甚至謂宣告决裂更非事實楊業於本月十六日返奉已將在京與各方接洽情形向張報告詳情固難盡悉但日來亦頗有所聞按加拉罕與奉開局部會議原爲外交策略上一種臨時之權宜事先並未徵求該國政府之同意及該國政府接加氏所呈奉俄協定後乃竟多所不滿謂俄國損失權利過多並認加拉罕對奉外交之失敗爰將奉俄協定草案上不足之點逐條批回命加拉罕與奉重新接洽爲平允之修正加拉罕對奉向以全權代表自居所有主持諒該國政府不能不予以 
同意不謂今竟反所預期對於奉天頗難改口正在與該國政府往返電商間而奉天代表楊卓氏驀然晋京催促加拉罕進行奉俄協定各事項加拉罕無計延宕乃　近日遷延之原因說明謂敝國政府對於奉俄協定認爲不甚平允尚希與奉加以修改楊叩以修改之意見竟與原協定大有出入與京政府之協定適相彷彿極不謂然當面多所駁詰認爲加拉罕對奉交涉無誠意受京政府與日本之鼓惑有意寒盟並謂此事關係重要不敢擅作主張須回奉禀張總司令决定辦法方能答復加拉罕恐奉俄交涉從此决裂中俄會議不能得完滿結果乃派喬本合木氏與楊一同來奉向張表白個人不得已之苦衷求張諒解並另謀轉圜方法以圖補救事越三日想已有充分接洽至對外部方面楊曾與顧維鈞接洽兩次顧對奉俄協定並無何種異議惟仍希望將該協定以正式公文送達外部彙案辦理以保全京政府對外之體面關於此節楊已經首肯惟對東路之行政權限尚有爭執在東省意見以東省爲完全獨立自治區對於京政府之命令槪不承受於中俄會議終了後對於東路用人行政即歸東省獨自處理不再受京政府之干涉京政府對此已表贊同但要求東省將關於東路之一切行政擬妥後以正式公文送達北京然後以京政府之命令發表兩相爭執不肯讓步將來似不易解决至鮑貴卿之東路督辦奉天發動於前曹錕贊成於後此後京奉意見將賴鮑氏一人疏通惟聞鮑氏之意如僅予以東路督辦决不肯就必須將特區行政及護路全權完全畀予方能就任關於此事京奉兩方尚須經一度磋商也（八月十九日） 
[閩周軟禁王獻臣（禹衡）]  
　　王獻臣者閩人呼爲王歪鼻幾經政變挫敗餘生尚有江杭一隅爲其根據地得以保存實力此次孫傳芳以督辦升任督理召集軍事會議各方到者多係代表如上游之盧興邦·郭錦堂下游之高義·張毅·楊漢烈等是而王獻臣竟以第三師長親自來省當時頗滋疑訝以王如無他種活動·或特别思想决不出此也王抵省後適黄培松隨黄奕住赴洛有一二省議員及省憲審查員爲王請督辦清鄕者繼因張毅高義處於不相容之地省垣又有王將率隊赴下游風說詎知本月十六晚竟被周蔭人軟禁於督理署周對人但云並無他意不過請其在署休息而已然誰肯信之且以師長而被軟禁除李厚基之於臧致平外罕有其例外傳王之被禁原因甚爲複雜而槍斃所部旅長劉祥漢被其家屬來省控告 
 
 

Page 11

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *而劉部又復譁變來電要求去王　爲其主要原因周之此舉外間評論亦頗不一袒周者則謂王此次來省意在晤孫而不在周周以其輕己也故軟禁之以爲督理威權之表示究竟如何迄尚未能得其眞相而據某方面消息謂王已向洛吴辭職電中有云職因上省路中遇病懇准辭職藉資休息所有第三師師長職查有職師旅長李鳳翔久歷戎行衆望威孚堪以兼任是否有當謹乞鈞裁云云亦堪研究也現澳橋下之第三師駐省辦事處門已緊閉隨王而來者聞已潛逃丁此正式軍事會議未開幕之際各軍代表久覊閩垣或新至者頗不乏人聞聲多詫爲意外則此事關係固不僅王氏一方已也 
[閩法庭中之假名查貨案（禹衡）]  
　　假冒學生查貨勒罰之陳柯事在張藻宸長省警廳任内高文貴接事後出一布告云查接管案内七月廿一日據保安警察隊報告上午十一時南台夏街王森記布莊夥友由城内裕昌布店退回洋紗及印花麻紗二種携至洋頭突有學生二人向前檢查將麻紗取去提出名片一紙上書青年會學生陳柯字樣理合具報等情即經飭警拘到陳柯訊據供認假託學生檢查取得印花麻紗賣與華英和布莊從前於中洲洋頭兩處亦用此種方法詐取二次等語當將原贓麻紗發交王森記領回并將詳情分呈軍民長官核辦旋奉督理指令將陳柯咨送地檢廳起訴在案兹又奉省長指令將該犯押交地方廳嚴辦一面傳諭各商帮嗣後無論何人倘敢假藉檢查名義强取貨物准予拿送警署訊辦等因而孫督辦周督理薩省長昨又會銜布告禁止查貨毆人現司法界傳出消息此案閩侯地檢廳偵查結果已以詐欺取財起訴請同級審判廳預審公判去一陳柯而無數之陳柯或可以止矣 
[楊樹莊秘密赴省（蜀生）]  
　　謠傳謂福州有事 
　　厦門通信今日之閩局可謂極詼奇詭幻之能事孫傳芳援粤而揮軍北上周軍南下乃及泉而止張毅之移兵同案粤軍之進駐詔安雲霄一般人均認爲奇幻莫測者最近此問所傳之漳泉及福州消息太半均屬空氣其險惡程度實際並不如是之甚前數日之省軍將合擊高義粤軍圖漳及近二日盛傳之孫周在省衝突及孫周合力共攻海軍兩說巿虎杯弓相驚伯有實則孫傳芳以閩南派别之複雜粤中形勢之繁賾記者固早謂其决難南下其北上也據軍界人云實與周蔭人南北分防之結果周軍南下亦爲其分得之泉屬地盤來也昨日此間盛傳福州有戰事一說孫周部隊於十六日在省城洪山橋發生衝突一說孫周共對海軍於十七日晚發生戰事馬江海軍電調厦門艦隊北上記者詢之海軍司令部中人則對以上二說均極力否認（迄記者執筆時官私電尚無證明福州有事者）據十六夜由省來人云十六日孫周追悼陣亡兵士孫赴洪山製造廠視察途間戒備極嚴或以此訛傳也但楊樹莊適於十七日之夜秘乘應瑞赴福州而司令部又諱莫如深遂又予人以致疑之點也楊行前曾邀商會長至部謂予此次因公晉省半月可返所有水陸職權由饒涵昌艦長代拆代行惟外間謠言甚熾非謂張毅圖厦即謂同泉戰雲密佈余晉省將益滋疑慮請俟余抵省後向和界解釋一切云云故十八日司令部人對楊之行尚深諱之於是巿上又就謂楊實以省城有變而往矣又有謂楊之行實以省城海軍自造之小洋與周蔭人所新鑄者在巿面發生價格問題周派兵圍搜海軍之鑄幣廠楊之行爲此惟究竟因何而往則尚未有確實之證明也 
[南安陳黄兩姓大械鬭（蜀生）]  
　　陳國輝蹂躪埔頭鄕 
　　厦門通信在此漳泉擾攘中乃有南安埔頭鄕陳黄兩姓震駭一時之私鬭肇事近因以埔頭鄕黄姓憤陳國輝之虐遇聯合族人高義部營長黄則　黄秀成襲陳部埔頭駐軍百人敗之陳乃調援兵四路圍攻焚殺極重一時泉厦盛傳陳國輝受張毅運動出兵埔頭夾攻高義實則陳黄私釁無關泉局也惟此事震動一時實爲閩中鉅案不可以不紀 
　　閩粤械鬭之風最盛結族以戰焚殺而外重以淫擄情形甚爲慘酷南安埔頭鄕黄姓者僑商黄奕往之同族也閩中大姓聚居者二萬餘人衆勢强居恒不畏强禦鄕人多有械連年閩中大亂是鄕鮮有敢侮之者各軍之派餉及田畝捐等之微收多不敢向之開口以是民軍銜之官園及八都之陳姓亦南安大族當民七靖國軍時陳姓族人靖國軍首領陳榮亮至埔頭强派黄姓槍支不遂遭陳踴躪黄姓族人黄秀成其時亦爲靖　軍之首領於是對官園八都之陳姓施以同樣之報復是爲雙 
方結怨之始靖國軍失敗黄姓乃結合北軍至官園八都大肆擄刦兩姓惡感至是益深李厚　失敗陳榮亮捲土重來官園後起之陳國輝勢力亦頗强而南安小姓之不滿於黄姓者多附陳仇黄（如侯垵之侯姓隨陳軍至埔頭刻殺）黄姓在高　下亦無如之何也然其時黄姓勢尚强陳國輝僅數百人尚不敢草率行之及去歲陳國輝被討賊軍何成濬調赴漳屬禦粤侵漳後泉州失陷北軍南下黄姓前勾結北軍蹂躪官園擄陳姓婦女回鄕時陳國輝方失敗於漳州黄姓使人遺　於陳極盡嘲諷之辭陳得之憤甚及轉戰詩山再來埔頭其勢已大强其蹂躪之慘無俟贅詞後經南安李姓出爲調停雙方不再尋仇自是陳國輝之勢日張黄姓亦深畏之不敢稍攫其鋒今春陳國輝派兵赴駐埔頭黄姓且以鼓樂迎之蓋亦冀其釋前嫌不再　之也詎陳軍入境擄男婦數百人勒令籌餉十萬黄姓無已勉允之已陸續繳納矣陳以欵未收竣留兵百人守催此百人者日日横行於該鄕黄姓苦之乃聯黄秀成黄則舉夜襲之陳軍不備且衆寡不敵被斃數十人營長劉賢壽被俘陳國輝聞訊立派大隊分四路進攻該鄕㈠由侯垵入田當㈡由官園入下半都丁埔㈢由泉永大路過小溪入侯坂蔡厝至埔頭祠堂一帶㈣由八都入高塘黄姓與黄則舉黄秀成等分頭抵禦自十一日早開戰直至十二日午黄方以子彈缺乏陳國輝援軍復至乃潰退陳軍入鄕大肆焚殺田當受禍最烈計全鄕被殺死者百餘人男女被擄者四百餘人傷者不計焚屋百餘座被刦後無家可歸逃避鄰村者萬人亦浩劫也惟雙方均出於純粹之私憤陳非受張毅攻高之暗示而黄秀成黄則舉亦屬個人行動非受高義命令也（八月二十日） 
[廣西戰雲又復瀰漫（毅廬）]  
　　李黄進佔柳州沈軍捨柳　梧 
　　沈軍集中昭平與梧州肇慶之戒嚴 
　　廣西戰局自李宗仁黄紹雄入南寗後桂南戰事早已結束但李黄旣據南寗首府不甘偏安南隅遂思乘機平復桂之西北以達其統一全桂之願望但桂之西北尚有陸榮廷沈鴻英兩勢力陸氏固守桂林一城黄李視之無足輕重所與黄李抗爭者厥惟沈鴻英蓋沈氏在西北防地如柳州雒容平樂昭平一帶與黄李地盤接壤故首先接觸者爲沈軍與黄平軍之衝突此次柳州之戰黄李兩部實藉名沈與陸搆和有反攻南寧消息（惟沈日昨有微電來粤力辯無和陸攻梧之說）故爲先發制人計遂計前月二十二日由李宗仁率領駐邕全部及黄紹雄部之半數分爲兩縱隊李爲總指揮黄則派白崇熙爲本部指揮官而黄紹雄則留守邕垣爲後方策應黄李聯軍未發動之際適駐柳州之沈軍師長何才傑因輕裝由柳返陽朔故鄕爲其母祝壽中途被陸榮延潰軍要擊於舟次何才傑及隨人同死於舟中何之斃也沈鴻英不啻失一右臂其時沈祇能兼顧平樂地盤柳州方面已有鞭長莫及之勢柳州全城遂覺主持乏人祇得由何才傑之部下暫守迨黄李攻柳州開抵邊境聞何已被狙擊乃急以兩縱隊之全力攻柳州柳之何部一時防守不及略與抵抗即退出柳城李黄聯軍遂於本月六日進佔柳州沈軍何部餘衆紛紛取道修仁荔浦陽朔集中昭平統計不下三千人料沈之計劃係以退爲進蓋以爲柳州雖失惟乘黄李兩軍深入柳境可以乘虚抽兵南下以窺黄李根本地之梧州塞翁失馬尚未知爲禍爲福故當黄李軍進佔柳州之時即陸續盡調雒容修仁之部隊絡繹西下向昭平進發而原駐平樂之沈軍又於二日起悉數調赴昭平現在平樂沈軍祗留數百人防守而昭平則駐兵幾滿昭平與梧州毘連今沈氏調大兵開至其地則其圖梧之行動已昭然若揭故梧州當道刻下已大爲戒備梧州善後督辦李濟琛於本月十二日突下戒嚴令對於入梧船隻一律施行檢查日來調兵遣將亦異常忙碌并封僱泰和成發商輪載運步隊分赴各要隘增防有兩連步兵已抵封川江口專司檢查行旅原駐南江口之第二旅第三團二營已奉令拔隊西上扼守鷄籠縣以爲梧州之屏障調駐梧州上游之兵力計不下三千餘人均向昭平方面警戒而梧州後方之粤省肇慶流域又爲入梧之門户李濟琛復於日昨聯合肇慶一帶商團民團與李之駐軍共同保護治安將梧州肇慶兩地劃爲聯防區域兹因梧州上游軍事吃緊日昨特在肇慶區域内連帶宣佈戒嚴以鞏固梧州之後方要隘在戒嚴期内無論何項軍隊均不能擅自入駐其戒備情形可知至於李濟琛之所以重視肇慶蓋防日前劉玉山餘部之散在廣平者　突起以躡　後　日前沈陸開戰時沈曾一度圖梧駐粤桂軍劉玉山部曾派陳天太一師入都城以與沈軍夾擊梧州不幸陳天太失敗於都城（此事已見日前報載）沈軍受此挫失故又捨梧他去但陳天太餘部被黄紹雄及西江將領繳械後尚有一部分挾械逃入廣西廣平一帶山中常思報復故李濟琛此次防昭平方面之沈軍又不得不兼籌後方之肇慶封川一帶以防陳天太殘部之擾梧後路此日來肇慶連帶戒　之原因也（八月十九日） 
[粤省滇軍内訌之餘聞（木庵）]  
　　胡軍圍繳周伯甘部情形 
　　滇軍第三軍内部風潮自第五師長胡思舜部開至石圍塘十三日胡氏通電就第三軍長職後内訌事件本已完全平息詎日前駐石圍塘蔣光亮部之周伯甘警衛團約八百餘人自退出石圍塘即移駐芳村不奉胡命并對於胡之就軍長職表示反對當日胡已知周部之不服業經派出第六師之保旅向山村花埭進駐監視其行動周部見勢不佳乃於十二早由芳村僱船盡將所部運往廣州巿東堤分駐於廣九車站以上之東山一帶擬投歸别部滇軍胡思舜聞訊即下令以實力將周部繳械因於十四日上午二時三十分鐘命所部第十八團團長曹仁恭率兵三營備足軍實并携帶手機關槍人數約千人分水陸兩路前往繳周部之械曹團奉命後於深夜出發水陸並進水路由汽船運兵五百餘人駛至東山小涌河登岸陸路約五百人由西濠口登岸沿長堤向東進發迨至東堤復分四路向周部包圍是時周伯甘部之警衛團已預先戒備當胡部曹團抵東山附近時即將駐東山美華書局之周部一部份圍攻周部不支當即被繳去步槍六十餘桿機關槍共五挺胡部復向前追擊駐農林試騐塲之周部大隊立即迎適雙方又起激戰斯時胡部有不敵之勢旋由楊希閔電知滇軍第一師趙成樑部派隊助戰而斯時胡部已加調大隊千餘人由小北方面繞出向周部包圍周部復退守竹絲崗抵拒雙方激戰兩小時周部以地勢關係致胡部衝鋒數次仍未得手胡部復由廣九路繞過周部陣地之後將周部四面包圍已而周部子彈告罄胡部乘勢衝鋒上前始將該處周部擊散收編約二百餘人繳槍二百餘桿是時天已大明胡部始收集部隊周部之警衛隊有一部份向白雲山方面逃走胡部復分兵一隊追擊當是夜槍聲起時駐廣九車站月台附近之豫軍曾與胡部追擊周部之滇軍發生誤會衝突駐廣九站之豫軍爲第二混成旅部隊約四百餘人由東江平湖開回省不過數天是晚胡部欲假道車站進兵事前未通告該豫軍長官及至胡部繳得美華書局之周部槍械後即擬繞道廣九站以上包圍竹絲崗之周部因闖入廣九路上去豫軍以有人侵入防地哨兵即開槍制止胡部於深夜間不能辨别旗幟誤以爲周伯甘部警衛軍當即還槍由是雙方大隊遂大起衝突時在十四日上午三時四十五分鐘豫軍據站前之短垣作壘胡部滇軍則在百子路與之作戰戰至五時許胡部戰死五人傷七人豫軍死二人傷四人是時天已放亮胡部望見前方敵人原是豫軍始知誤會由十八團長曹仁恭親到豫軍營解釋雙方始釋然其後胡部滇軍卒得由廣九車路直上始將竹絲崗之周部圍攻焉胡部旣將竹絲崗猪屎寮之周部擊散十四早即用原船將兵士及受編之兵一併運回石圍塘計是役雙方傷亡約百數十人至於與胡部對抗之警衛團長周伯甘於戰事發生後曾偕衛隊數人備機關槍五挺乘汽船直往河南擬在河南登陸但斯時駐防河南之敏軍聞東山槍聲已施行戒嚴凡登岸者皆制止周之座輪泊岸後亦爲福軍拒絶周之衛隊即轟放機關槍一排岸上福軍十餘人紛紛退却但附近士福土廠之大本營衛隊忽聞岸上槍聲恐有他變即由衛隊長黄惠龍率兵一排前往將周之衛兵繳械周伯甘聲言要見大元帥并無他意帥府衛隊隨引周入大本營聞周氏刻已扣留在大本營聽候查辦至周本人亦願留在大本營聽候法律上解决不願出外防爲敵方胡思舜所獲有性命之危險也刻下中山已下令西路軍總司令劉震寰出向雙方調停周部之李隊長已有受編之意此風潮餘波不難即日解决矣 
[浙省自治法大會紀]  
　　浙江省自治法會議二十三日午前九時開會出席代表八十五人由褚輔成主席討論起草委員會提出重要議題㈢省民權利義務應如何規定莫永貞云前在九九省憲時曾有偵探逮捕人非出有逮捕證不受其拘束之主張王侃云省民權利義務應有列舉之規定毛蒙由起草次議㈣省之事權應如何規定潘豪亦主張爲列舉的規定孫世偉云爲擴張省權計除列舉外屬於國權方面者應有槪括之規定莊景仲云孫君主張極是可表贊成經主席諮詢大會以孫君之說通過次議㈤省民生計應如何規定趙舒云生計另立一章已詳書面如自由勞動及限制私產　除遺產並協濟糧食整理均田等項均非規定不可　吴庶　云　生計即　衣食住有密切關係自應特定一章孫世偉云浙省各種憲法對於生計問題僅紅色草案規此次省自治法亦應立生計一章對於貧民方面應有勞動權及生存權對於富者方面應限制其私產並征收遺產稅潘豪云紅憲有生計章係合有社會主義若於省法中規定究竟將來能否實行蔡信芳云依現在社會情形生計有特别注重之必要公决生計另立一章交起草委員會起草次議㈥省立法機關之組織及其選舉制度潘忠甲歷述省立法機關與省行政機關相互之精神廖應鐸主張職業選舉孫家驥主張以稅賦爲標凖吴克煜主張以區域爲標凖莊景仲主張由政團提出三倍候選人黄載賡主張以縣治等取爲標凖廖應鐸認黄說爲財產階級選舉與現時潮流不合姜恂如主張採登記制蔡信芳亦主張職業選舉並以區爲單位　至此休息十五分鐘阮性存提出意見㈠一院制㈡省議員名額一百五十八人（即每縣二人合併縣加倍）不必於本法同仍用人口比例致人口無調查確實之期㈢議員任期一年但選舉三年一次每次選出三倍用抽籖法分爲三班每年一班㈣由縣議會及農工商敎各團體（農商敎外之以精神勞働者團體併於工業團體）聯合豫選候選人照應選舉之名額五倍（例如普通每縣每次選舉六人五倍即三十人）於一個月前公告㈤投票區每縣至少十區並 
分區開票彙總計算當選票數孫世偉主張依九九憲法規定人口未清查以前暫以區域爲標凖金爕主張人口未清查以前暫以納稅爲標準每縣至少一人毛蒙正云選舉不良皆由縣知事釀成應採黄邑憲草之規定褚輔成則主張名額一百五十二人除每縣選出一人外餘由職業選舉及以小學畢業生計算被選之人數時已中午未經議决而散 
[杭州快信]  
　　今（二十三）晨陳其采（上年和平代表之一）由滬來杭午後蒞總商會與各法團領袖會議并報告今（二十三）日黄張兩先生在滬接洽和平望浙方多推代表與議 
　　昨（二十二）午後三時許農商敎及省議會各領袖金百順方悌李傑等八人晋謁盧督辦詢臧楊西駐問題問答甚詳因涉軍秘未便宣布 
　　此間城站特設兵站並附軍事輸送處委督辦處第二科科員張焯充任昨（二十二）日成立 
　　臧楊聞有一部份抵長興泗安廣德等處塡駐 
　　浙江航空隊將派飛機赴衢州並以淺水滑艇四艘傳遞消息 
　　衢防總指揮潘國綱（一師師長）連日部署所屬各軍隊出發明後日即起程浙西總指揮聞擬委四師師長陳樂山充任 
　　四師十三團（方先聰所部）昨下午四時專車開赴　宸橋換舟抵吴興塡防 
　　此間謠言　起金融奇軋中行初尚撥現維持詎一轉移間即紛紛運出現狀如斯勢已無法救濟商會金會長勸平現水以一元爲度亦難照辦昨晚（二十二）巿現水三元爲十餘年來所未有今日缺軋如故 
　　自十九迄今（二十三）日杭州輸滬現洋達百餘萬元致銀根日緊商業頓衰紹巿甬巿亦受影響嘉湖一帶驚惶尤甚 
　　軍波警察廳長劉鳳威·麗水知事李鍾嶽·江山知事姚應秦·昨均因防務晋省請示機宜即日返署 
　　杭總商會定二十四日選舉會董九月一日互選會長因時局關係有人提議互選會長從　多數未贊同將由新選會董公决 
[南京快信]  
　　齊督以時局不靖昨諭參謀處加派人員檢查郵電 
　　寗垣各公團會商加入五省弭兵會 
　　連日巿面金融益緊銀錢業有行無巿交易絶少 
　　齊督調駐揚陸軍第二混成旅全部開往江南要隘駐紮遺防由淮南緝私齊統領負責江都商農敎各法團特電齊督挽留以資鎭懾 
　　長江總稽查米占元昨來省禀謁齊督面陳長江一帶防務情形 
　　旅寗浙同鄕電京同鄕請設法斡旋蘇浙問題並懇推孫慕老南下調停 
　　錢崇澤啣交吴命來寗分謁省當局並在津浦滬寗兩路局查詢一切 
　　嚴財廳長通電各縣各稅所催將徵存稅欵掃數解寗 
　　省署委趙錫名署阜寗縣知事財廳委顧有容·胡朝熙分赴常熟如臯提欵 
　　皖馬電告明光盜匪已肅清刻仍飭嚴防 
　　高寳聯防陳主任呈報兩長謂郵（高郵）天（天長）盱盱貽）淮（淮安）寳（寳應）五縣會哨已商同各縣實行　　閘北水電廠廠務主任陸伯鴻昨來寗謁韓省長商洽交接廠務手續 
　　韓省長迭次派人勸阻蔣敎廳長堅辭勉任艱鉅聞蔣已打銷辭意 
　　舊淮安府屬之五莊學田現發生兩種問題㈠省立第九中學主將收入定爲該校建築費時期十年六縣敎育界方爭支配各縣補助敎育費或津貼肄業高等專門學校學生學費㈡年來穀價昻貴原包租人牟某包認租額太討便宜僉欲加額投標以免公家吃虧敎育廳主張召集淮屬六縣敎育局長及敎育會長在省公開解决刻被召諸人均已到寗定今日（二十三）在廳開會公議 
　　寗垣紳商報學各界以楊家壽屍身經司法官署及中西醫士騐明實　傷害後棄江身死日水手之慘殺華人無可抵賴擬於二十五日開聯席會議公决援助交涉辦法 
　　上年夥刦神策門外李姓家之盜犯李存發於上月由各警廳偵緝隊捕獲解送軍事審判處訊實呈奉齊督核准已於昨（二十二）日上午將該犯提赴雨花台刑塲執行槍决 
　　無錫縣知事馮祖培　呈兩長遵令將盜魁袁炳成徐老毛王阿　三犯報行槍决 
　　蜜垣入秋以來酷熱逾於盛夏近日更甚昨午稍得小雨頓覺清凉 
[各省敎育界雜訊]  
　　北京　約同盟會定期開會　北京各大學及中等各學校學生發起組織之中華學生廢約同盟會已呈報官府正式成立業誌本報兹聞該會應辦之事尚多如會刋雜誌調查等事俱在極急討論籌備之列現召集第三次執行委員會定於本星期四（二十二日）午後一時仍在工業大學校址開會聞是日并招待新聞記者及參衆乇王雨院議員（專） 
　　敎部組織全國師範中學聯席會議　北京敎育部爲組織師範由學聯席會議特於昨日（十九日）發出通令如下查各省師範中學大都散置各地彼此不相爲謀旣不獲觀摩倣效復不能比較研究各因其舊習而封於故步自爲風氣以致同種類者不同性質同等級者不同程度長此以往勢必愈趨愈遠終無調和並進之望且本部之所希望各校與各校之所要求於本部僅恃公文來往又以各省直接之敎育官廳阻隔更不能罄所欲言以致意趣未能大明精神無由貫徹今欲各學校交換知識溝通意見並望本部對於各校之所主張得切實申明充分發表俾縱横交錯團爲一氣以圖改革進行是非分别學校性質召集聯席會議不能見諸實行（中略）仰各該校於本年十月二十日以前派員來京與議萬勿遲延云云聞開會場所係假西長街敎育會會塲（專） 
　　桂省長整頓敎育　梧州通信廣西臨時省長張一氣自就職後對於整頓吏治積極進行昨特委黄居正前赴龍州等六縣考查各該縣政務并聞張省長以桂省敎育自前清光緒末年舉辦以來省有起色究其原委皆由辦學者之因循所致重以頻年政變敎育益覺墜落民十以後各校因兵禍停課而不能再開學者所在多有因此定於本月十五日召集敎育界開討論大會以整頓敎育兹將其應議决事項分錄於下　㈠本省新學制草案㈠本省敎育計劃進行㈠敎育經費預算標凖 
　　鄂敎育基金代表之少興　鄂省敎育基金晋京代表在京奔走情形曾迭誌本報兹該代表團又快函報告到鄂略謂同人等至京後每日上午全體赴部交涉生索股欵下午恒分途向各議員新聞記者在京諸實力派及鄂京旅旅京諸同鄕接洽請其援助奔走終日無片刻之暇此間又酷熱異常終日汗出如瀋同人等受此種種不衛生之情境以致多有染疾者或患痢疾或患腹痛等病中尤以孫代表潤民足疾爲最利害至今臥床不能動履務望會中諸君早日予以接應俾早日得有良好結果同人等亦得早日休息養疾至爲盼禱（召）　　皖省徵集職業敎育社員　中華職業敎育社本年在武　開年會徵集新社員分省進行皖省盧敎育廳長受該社委託擔任皖省之徵集昨特招集省立職業學校校長李協丞及秘書包明叔等籌商辦法擬於各校開學後分個人社員與機關社員廣爲徵集並聞馬聯甲亦爲特别會員預計成績以二百分爲最低限度（張明） 
　　蘇敎廳限制揑名呈控辦法　敎育廳長蔣竹莊近以呈控省立校長及各縣辦學人員日見其多一經澈查非揑造事實即查無其人不獨增無謂之公牘損害人之名譽此風亦斷不可長現定辦法嗣後呈控事件須由具呈人簽名蓋章詳註年歲籍貫職業住址粘貼印花並有本城殷實商舖保證經查無誤方予受理如僅郵遞或用電報及快郵代電者槪不受理以示限制而昭鄭重聞已呈請省長核示一俟奉到指令即通令各縣布告周知矣 
　　蘇敎廳解釋改編新制小學之疑義　興化縣敎育局長呈敎育廳略云改編新制六年小學疑義請爲解釋蔣廳長據呈後查該縣巿立第九國民學校擬以分校改編新制六年小學校以嚴格論自與本省施行新學制標凖第二條之規定尚有不合惟該分校如果與本校距離較近師資均合學生亦能發達該校確有增設高級部之必要應暫准改編六年小學以期勉符規程聞已令飭興化縣知事查明實在情形察核辦理矣 
　　南京國立曁南校女子部開學展期南京薛家巷國立曁南學校女子部原定九月一日開學現因該校一部分男生尚須遲數日遷滬因眞如新建宿舍油漆未乾以故女子部開學日期亦展緩十日准定十日開學近日該校正從事修理并設備一切南洋方面函索章程者極多而内地女生聞該校男子部遷往眞如後擴充女子學額消息報名投考者至爲踴躍也 
　　泰興旅外學友會成立紀　泰興旅外學生不下四五百人向無大規模之組織精神殊爲渙散旅京旋寗學生多人有鑒於斯爰於暑期之暇　組織泰興旅外學友會以聯絡感情交換知識及促進泰興社會事業之發展爲宗旨曾於三星期前開籌備會二次草就　章及宣言日昨上午十時（八月二十日）假學宮内明倫堂舉行成立大會到會者除該會會員外爲地方行政長官及來賓約共四百餘人公推同佛寳君爲臨時主席次由陳耀東君報告該會組織之經過再次爲來賓演說演說者爲翁縣長曹團附淇營長省議員蔡陶模劉縣議長封步　君孫文英女士諸人 
 
 

Page 12

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *國内要聞二 
[京八校代表招待新聞記者（捷）]  
　　請對庚欵爲公正之援助　新聞記者之答詞 
　　北京國立八校敎職員代表聯席會議爲運動各國退還庚子賠欵充作全國敎育基金擬請京内外各新聞通信社記者在言論上爲公正無偏之主張以期有相當之援助特於今（二十一）日午後三時許在北大第二院會議廳開茶話會招待記者來賓到者爲劉勉己陳晴臯蔣震泉葉我心周昌鴻羅靜夫方夢超吳伯梁趙秀卿劉識舉侯疑始王仲我徐致穎等賓主共約五十人四時五分入席先由八校代表聯席會議主席許繩祖述歡迎詞及此次招待新聞記者之宗旨畢八校代表公推北大代表馬叙倫報告聯席會對於庚欵之主張及其趣旨大意謂向者八年之冬同人等因政府對於國立八校敎育經費時時愆期又值中交兩行紙幣停止兌現之影響深懼敎育前途之危險於是始以五事要求於政府確定全國敎育基金是庚欵之運動不自今日始比者俄已履行其抛棄之宣言復載在中俄協定中專供敎育基金之用美復有二次之退還美公使並對同人聲明無條件退還中國爲中國所有至於法國則欲用以恢復中法實業銀行此乃本會根本上絶對反對者以取諸吾民者而彌補一部分特殊階級之損失事理不公莫逾於此也日本部分亦有與法國方面有不同而用之意嚮彼旣以其所謂對華文公事業係屬日本内政之一部亦與吾人毌涉若英國對於庚欵擬用於中英兩國互有利益之事業其意尤不明瞭且有借此以發展其侵略政策之心此尤爲同人所絶對反對者再各國賠欵中以俄國部分爲最多約居全額百分之二十六有零俄雖宣言完全抛棄退還中國專供敎育基金之用而某方面思欲破壞中俄協定（一再主張築路興學並有所謂四部會議之舉彼致全國道路協會之電其專横之態度尤覺無理總之本會議對於庚欵深悉其利弊倘用之不當則其遺禍於將來而影響於全國者至大是以同人一再力爭决不使軍閥方面得以攘奪而爲快私之用此非對人問題乃對事問題以築路爲一事而退欵興學又爲一事也目下正與某方面從事肉薄窮願記者諸君主持正義以公平的態度在輿論上有以援助之又庚欵之用於敎育將來自有司其事者爲遠大之規畫同人不過傚前驅之勞其他蓋未逮焉若涓滴之入自必公諸全國此則竊所主張者也嗣由代表徐瑾復詳細報告代表前次歷該各國公使之經過情形畢主席乃請來賓賜敎希望盡量發表意見於是晨報記者劉勉己起立致詞大意謂承八校代表招待至爲感謝聞馬徐二君言諸君對於庚欵運動之努力進行尤爲欽佩諸君之主張目下業已成爲社會上之公論蓋庚欵之由來係因彼時人民之缺乏知識今用以興學理至當也庚欵興學之前途目下固有障礙將來之阻礙或更甚於此亦未可知尚希諸君勿避艱險奮鬭到底自有光明之一日新聞界同人亦自當始終援助也次曉報方夢超答 
詞謂承諸君見招甚感諸君之主張公平純潔尤佩惟鄙人今日見報界同人到此寥寥發生一種感想兹略言之平時如總理總長或其他闊老之招待新聞記者大率皆蜂擁而至而今日清苦之敎育界招待且爲極重要之庚欵問題乃赴會者僅有如我等報社十餘家此至覺抱歉遺憾而爲我輿論界之羞也聞馬徐二君所述之情形余個人認爲只有俄國部分庚欵是完全抛棄歸還中國作中國自主的敎育基金之用國人理應感謝但美國此次雖亦表示無條件退還然以彼曩日所辦之清華學校觀之亦含有政治上之野心蓋清華敎育權多操之美敎師之手異常嚴厲且所收之學生爲貴族子弟所授之敎育亦爲美國式的而平民不與也愚意應主張各國倘願如俄國對於庚欵完全抛棄由中國自主的充作敎育基金則固感謝否則當一律反對蓋與其利用庚欵以圖我國不如仍逐年按數撥給之爲愈也再次益智社葉我心答詞再次新華晚報社趙秀卿亦贊同八校代表之主張表示援助之意嗣再由北大代表馬叙倫說明大晚報日前曾連登奇異新聞三則一謂敎育界湯爾和在洛陽時曾承認以庚欵築路二謂八校代表聯席會議全係北大操縱三謂梁任公將長北大云云此均挑撥作用以冀破壞八校團體而遂其私圖必有人主使無疑此種破壞手段關係敎育前途甚大應請記者先生注意勿爲彼等所惑則幸甚六時茶點六時一刻賓主盡歡而散（八月二十一日十時） 
[地方通信]  
　　松江 
　　防守司令驅逐游勇游民　松江防守司令王精甫君以松地頗多游勇游民特布告驅逐文云照得戒嚴期内防務緊要所有游勇游民應一律驅逐出境以保治　除飭稽查處嚴行驅逐查拿外爲此布告　雜人等一體遵照迅速出境不准再行逗留須知爾等旣無正業即屬游民軍令森嚴之地斷不容其溷跡倘敢玩藐不遵仍留松境則係有意妨碍治安一經拿獲即按軍法懲辦决不姑寬切切此布 
　　法團議會呼籲和平　松江縣議事會議長·兼縣敎育會會長張芝縣商會會長馮受祜等以四省攻浙之說日見緊張以致商巿恐慌達於極點省校亦厄於經費竟致不克准期開學似此商輟於巿士輟於學無一不因戰謠而起是以聯合電呈北京政府及蘇浙當局呼籲和平以免數省人民同受其害電已在滬拍發 
　　參事會今日開常會　松江縣參事會定於今日（二十四）起開常會五天審查縣署交議案件以便下月縣議會時提交公决 
　　蘇州 
　　吳縣奉令提軍費　吳縣知事公署奉江蘇財政廳令知欠借軍費洋二十萬元着如數尅日清解並另籌大洋五萬元連同前欠交由守提委員吳鋐一併解候撥用等因郭知事正在籌解間適吳委員於午後到蘇拜謁郭知事茗談一切聞縣署借欵纍纍恐難照數解清　　銀根奇緊開巿難　本埠因他處錢莊倒閉風聲傳播以來各錢莊因之大受影響滙兌旣少流通現欵不無或缺近數日間各錢莊咸紛聚錢業公所探聽巿面以致愈形恐慌昨日（二十二）未曾開巿僅於晚間收巿暫議巿面今日又未開巿須視滬埠快函到後方能開議 
　　續招保安警察消息　蘇警廳添招保安隊兩隊一節已誌本報兹悉該兩隊長爲揚正明趙勝鴻一俟編製完備即將派駐滬寗路作爲護路隊惟此兩隊移駐鐵路後尚須續招兩隊用以保護本城地方治安輔助各警區之不逮 
　　典業限制鉅值質價　蘇地各典當以近日銀根奇緊對於鉅價衣物質進者不得不有一種限制故已决定以五十元爲度如欲逾過此數者則一律拒絶 
　　罷工風潮不易收拾　蘇地鐵機絲織工人全體罷工後即有一部分機工人加入罷工等情已二誌本報兹悉連日即由此少數木機工人三五成羣到處喝令未停業之同業停業昨已全體停業警廳方面以此次罷工風潮由鐵機工人誘惑木織機工而擴大故即飭區注意拿辦滋事者昨日東區已拿獲數起解廳核辦現木機工人已向紗緞莊方面提出條件要求向以大洋一元作錢一千四百文發給工資者現在須以一元改作一千文紗緞莊方面以驟加十分之四殊難承認故仍未解决至鐵機工人方面更無解决辦法故此次風潮一時殊難收拾也 
　　常熟 
　　縣署改良監所之計劃　趙知事因高廳前派書記官長宋樹之來常調查監所後遂積極進行將監所部分先行改良其改良計劃係將現有之東西輕罪監三處及看守所房屋一律拆卸重行起造監獄地點移置在昭文縣城隍廟後花園内看守所地點則就東監基地起造（原有看守所基地一併劃入）此項計劃已呈報高檢廳指令核准現在第二步進行辦法則由縣囑令技士張存將後花園基地面積共計五畝零測繪草圖分呈省長高檢廳核准俟得指令即行規劃房屋式樣招工投標至經費一層司法部與高審廳各有募捐修監奬勵章程發縣亦經縣署函請商會長訓令各巿鄉董廣爲勸募公家方面祇有監犯預算範圍内之盈餘口糧指撥補助以高檢廳長之意年内必須造竣 
　　無錫 
　　警所封船備用　無錫縣警察所李乾一侯惕丞兩警佐昨日（二十三日）上午奉某師（第十九師）張副官之命僱用民船四十艘聽候備用當即傳知警察各分所各分駐所僱封民船四十艘各分所奉令後即飭警至各處河干封僱至午刻已告竣各船均彙集火車站下通運橋河中聽候張副官撥用據道路傳言係運兵至宜興一說係至江陰者並僱封小輪兩艘以便拖帶 
　　蘇浙風雲中之各團體　蘇浙戰謠甚囂塵上邑中各業大受影響縣議事會縣農會等各團體電致各當道呼籲和平外邑中錢業公會致函縣商會請速函致上海總商會從速召集駬兵會議昨日（二十三日）商界聯合會開緊急會議籌商弭兵之策商團公會亦開敎練會議討論秋操等辦法各支隊長等列席對於地方治安亦有所討論 
　　商聯會之呼籲和平電　申報館公鑒吳越自古一家近更唇齒相依乃邇來風雲日亟兩省兵端未見金融先受其害餉源胥出商民試問何以堪此夙稔兩省當道和平爲懷上年成約具在决不使釁端自我而開而信使往還非無疑猜謠諑之來或有所自蘇浙兩省門户洞闢外人窺伺尤便滬寗一路英人借欵所成加以沿綫各條約國商務關係未必能任我作軍事之用昨見報載英美法日公使已於上星期六照會外部聲明有約國在江浙上海及附近外人之生命財產至不能保護時惟有自衛之一道恐兵端一啓雙方勝負未分外人干涉先至尤非如内地各省可以劃境自守互作蠻觸之爭國家主權姑置不論即兩省當局體面亦安在比者競傳四省　浙皖贛軍事方殷勢難出兵閩亦勢孤力薄未必敢輕於一試是當其衝者實惟我蘇以蘇省近年財政之竭蹶人心之浮動江北盜匪如毛江南亦雀苻不靖兵警密佈之地擄人勒贖之事尚時有所聞孔子所謂季孫之憂不在顓臾而在蕭墻豈尚堪作孤注一擲齊督軍箇電曰浙不犯蘇蘇不犯浙往者庚子之變劉忠誠倡聯東南之約洪憲之役馮河間　蘇省和平之計蘇民利賴至今尸祝齊督軍蒞蘇以來奉直之役未出一旅保境安民歷久不渝論者方謂其前堪嫓美忠誠後亦追踵河間豈其至今而有異二是蘇不犯浙决也應請兩省當道一切相見以誠速宣布保境安民之辦法爲兩省和平之保障毋相虞詐毌相猜忌豈特無錫一邑蒙庇我蘇省人民實利賴之無錫商界聯合會叩梗 
　　常州 
　　戰謠中之調兵與籌欵　武邑縣署於前日接到省電令儘三日内籌解現銀四萬元電中有如違即以貽誤軍需論之語姚知事特於二十三日下午邀集各團體領袖及士紳在署會議解欵辦法並維持地方秩序問題二十二日上午有江陰開赴蜀山之兵士兩船經過武邑駐紮戚墅堰東横林之警備隊亦已開赴蘇錫一帶塡防　　錢業公會之緊急會議　武邑錢業公會爲浙江風雲日益緊迫洋釐飛漲銀根奇緊特於二十二日召集緊急會議到各莊經理二十餘人首議金融風潮補救辦法討論結果以金融爲社會命脈所繫處此巿面緊迫中在會全體同業應當通力合作凡缺銀之家由入會同業公同分拆竭力維持次如信用放欵押欵以及書寫本票滙解事宜一槪暫時停止至各莊到期本票仍照常開兌俟時局趨勢和緩本案再行取消最后以蘇州錢業公會來函停止匯解各欵特公推盧錦棠·劉堯性兩君於二十三日赴蘇調查眞相 
　　縣議會之和平會議　武邑各公團士紳於二十二日 
下午四時在縣議會開和平會議議决三事㈠由縣參兩會主稿致電洛吳蘇齊·浙盧·滬何遵守蘇浙和平公約㈡致電江蘇省敎育會贊成組織和平公會㈢地方治安積極繼續籌備 
　　鎭江 
　　何使韓長電復商會　鎭江商會於效日曾電江浙軍民兩長曁上海何護軍使一節已誌本報除何使復電已載本報本埠新聞外兹將韓省長復電錄之如下電云鎭江商會兩會長鑒效代電悉江浙唇齒相依上年簽定公約共矢保境安民之旨自應始終不渝昨由張仲仁先生曁諸公來電業經齊巡閱使切實電復敬希鑒察韓國鈞養 
　　揚州 
　　調遣防軍紀聞　駐防江北宿遷一帶陸軍現奉軍令開往江南要隘駐防計乘民船十六艘由輪船拖帶於昨夜過揚南下又駐高寳防軍亦於二十二日十二時過境開往鎭江又鎭地（鎭江）軍隊紛紛開出僱用輪船拖駛致生昌東局清江頭班無輪可開因而停駛 
　　組設和平分會　上海省敎育會分函各縣議會以上海已設江浙和平總會請各縣一致主張發起和平分會江都縣會於前日（二十二）奉到前函已分函各法定機關徵求同意聯合一氣擇期組設 
　　垣商請配北鹽　淮北板中臨三塲公所援案呈請運 
使令行食運兩商配銷該場鹽引丁運使查配銷該場新灘濟南鹽早經呈請鹽署察核迄今尚未奉到指令除再呈鹽署請予察核外已批示該公所遵照矣 
　　六合 
　　水巡警檢查班船　開往鎭六小輪因河水泛溢改爲接班兹聞日前班船　口（通江集口）時忽有水上巡警多名上船檢查私帶軍裝及其他違禁品客人之行李箱篋一一搜查并未發現禁物亦云幸矣 
　　南通 
　　省令補選縣議員　通邑議參兩會籌備恢復前由縣署呈省核示並酌擬辦理補選縣議員進行程序日期表請予鑒定二十二日接奉韓省長指令准如所擬辦理聞本屆缺額議員計二十九名縣署已定九月一日頒發補選告示依照擬訂之程序日期辦理預計十四年元旦即可正式開會 
　　警察局購辦快槍　紳商界前議籌欵一萬元購辦新式快槍以供保安警察隊應用惟欵未籌足刻下時局不靖碍難稽延爰由商埠警局唐局長暫向中交江蘇三銀行各借銀一千元又向商界暫借一千元共銀四千元二十一日由唐君乘輪前往寗滬洽商先行購領快槍若干支以重防務 
　　各鄉區設置電話　大聰電話公司近就各巿鄉區裝設長途電話以謀消息靈通其姜灶鎭一處已於二十二日通話取費尚廉 
　　定期徵收隄江捐　通境沿江築隄事宜現正賡續進行惟給發地價及工程需費尚巨·所有觀永區受益田畝一百十六萬七千餘步由縣署定期九月一日開徵隄捐工藉資挹注 
　　東台 
　　巿農會職員選定　東台巿農會職員任期屆滿前由本會長振新呈請縣署布告改選兹於本月十八日上午九時假台巿公所兹選舉會新舊會員簽到者有七十餘人之多當經選下會長翟樹堂副會長錢樹勳評議員袁乙咸時懷仁·朱振新·陳福培調查員彭壽泉袁明煥 
　　徐州 
　　徐州雜訊　㈠銅山縣公署今午（二十二日）召集地方紳商會議關於時局及全縣治安各問題内容甚秘未易剌探㈡日來洋價陡漲由地千二百五十文漸至二千三百文係由現洋缺少面紙幣搖動銅元亦不敷用刻已實行禁止出境即出入城門銅元過百千者亦遭扣留㈢蕭縣知事劉考亭昨（二十一日）派警備隊排長周廣榮率警兵八名赴吳樓（蕭地）監視將新築堰堤即日掘除以洩上游積水㈣昨午（二十一日）四省剿匪總司令部槍斃匪犯嚴繼錦一名 
　　平湖 
侮辱幼童判刑四年十一月　平湖縣公署於本月二十一日續審警察吳士春鷄奸十四歲幼童戈勉琴一案經證人張庭榮到庭證明略稱十四日晚勉琴由家中回店（戈係泰源順南貨店學徒）行經碗爿衖附近突有三所警士吳士春前來拖住强施侮辱旋戈回店哭訴同往三所認明士春屬實承審員察核情形屬實遂依新刑律第二百八十四條之規定判吳士春以强暴脅廹而爲猬褻之所爲處三等有期徒刑四年又十一個月 
　　文藝刋物定期出版　平湖俞君小農迭任小報編輯現擬刋行文藝周報一種内容新舊兼收尤歡迎無名作家之優美作品出版期約在中秋左右定價每份二分全年一元郵費在内刻正徵求稿件及定閱者 
　　寗波 
　　城區公會聯合會開會紀　鄞縣城區公會聯合會於二十一日下午四時假縣議會休息室開會到者有王詩成等十餘人由陳如馨主席報告東南公會及西南公會來函以三分署警察爲調查户口加暴於王紳叔雲請討論對付方法僉以事關地方應先調查事實通告各法團共同解决當推定陳如馨·張益臣二人爲調查員將調查所得報告本會再行開會討論次王詩成動議際此時局不靖王鎭守使劉廳長均未在甬應由本會致電盧督　轉電王鎭守使速行回甬以靖地方公决會同縣敎育會縣農會拍發次議西南公會來函以印子利遺害貧民生計非淺請設法救濟議决請警廳布告嚴行禁止次議西效公會提議禁止城廂各廟演戲以維治安事議决亦函請警廳嚴行禁止議畢散會時已六時餘矣 
　　台州 
　　籌備糧食維持會　臨海糧食素來於海門設局禁止出口本年該邑縣議會呈請省道組織糧食公益捐公所每袋捐洋二角人民聞風咸起恐慌兹悉該邑省議會議員梁成張鴻材曁省參事張驅羣以該邑連年水災民食攸關召集各界假縣商會共同討論結果籌備臨海糧食維持會當場公推商會副會長李醉連爲起草員及倪再坤應吉堂潘易如等爲籌備員 
　　拔人勒贖已追回　臨海西鄕王篤甫於十五日路經該鄕帽凉店被流氓拔去勒贖事爲警備隊黄統帶聞知即派哨官王源清率兵數十前往拿獲兹悉該哨官在天台山張家莊地方追回王某并將爲首二人帶至統部 
 
 

Page 13

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *本埠新聞 
[江浙問題]  
　　江浙風雲昨日形勢似漸和緩滬上巿面金融亦已稍定赴寗謁齊之黄以霖張一麐二君已於昨晚夜車回滬現正與浙省紳耆商調停辦法惟兩方之軍事行動　聞尚未停止兹分錄昨日消息於下 
[㈠蘇浙滬當道之表示]  
　　蘇督覆浙耆老電　浙紳高雲麟等昨接蘇齊覆電云上海交涉署探送浙紳高白叔朱古微陳瑤圃喻志韶沈冕士吴綱齋諸先生並轉金吴盛程王徐杜呂諸先生均鑒馬電誦悉諸公愛護鄕邦至深敬佩四省謀浙說從何來希望和平同此心理破壞公約咎有攸歸浙不謀人人孰犯浙諸公愛浙燮亦愛蘇保境安民責無旁貸敬掬鄙誠尚祈亮察爲爲幸齊燮元養 
　　金百順電述浙督之表示　盛竹書君昨接杭州總商會會長金百順來電云上海盛竹書先生鑒頃奉嘉帥禡電文曰養電誦悉和平之約在昭大信肇釁之始責有攸歸移動軍隊先自何方他方必踐其言將以何爲保證鄙人素行尊重公論又向以信義自守想爲諸公所可鑒及兹旣以勿令臧楊西駐爲屬自當辦到惟須雙方均能制止方可消患無形尚希諸公諒察爲荷等語特聞順養代印（附杭商會致盧電）（見昨報要聞欄從略）（附杭商會覆寗商會電）南京總商會鑒箇電誦悉當約同各法團領袖晋謁嘉帥面達尊恉頗蒙許諾旋奉復電（同前電）等語在兩省軍事當局旣均表示不相侵犯則和平宗旨始終不渝江浙人民實深慶幸惟應如何澈底解决尚希迅推代表訂期在滬協商是所切盼杭總商會禡 
　　蘇浙當道覆銀錢兩公會電　本埠銀行錢業兩公會昨接盧齊復電照錄於下㈠上海銀行公會錢業公會均鑒馬電奉悉號電迄未到滬巿緊迫乃彼方軍事進行具有事實有以致之當爲明達所洞鑒永祥保境安民職志所在仍抱人不犯我我　犯人之旨始終不渝尚希亮照盧永祥養㈡上海銀行公會錢業公會均鑒號代電曁馬電均悉此間宗旨迭經宣示安民保境職責所在耿耿初衷諒荷鑒及齊燮元禡 
　　浙當道復總商會電　總商會昨接浙省盧張復電云上海總商會鑒箇電悉昨復馬電諒達滬巿緊迫其因何屬自有公論永祥等保境安民職志所在仍抱人不犯我我不犯人之旨始終不渝尚希亮察盧永祥張載陽養 
　　何護軍使覆各界函電　㈠（復上海銀行公會盛炳紀孫元方函）逕啓者頃展大函並附抄電誦悉之餘具微愛護桑梓企望和平語重心長曷勝欽佩豐林護軍松滬已逾五年平日唯以保境安民爲職志自上年和平公約簽訂以後信誓旦旦終始不渝辱承垂敎敢不勉竭棉力以盡我保衛地方之責兩君商界碩彥掌握金融仗義執言必能見信各方裨益大局匪特蘇浙兩省之福全國人民實深利賴專肅奉復諸希亮察順頌日祉何豐林啓八月二十三日㈡（覆唐蔚芝代電）無錫西溪唐蔚芝先生鑒馬代電誦悉我公鄕邦碩彥衆望所歸蘄嚮和平發抒偉論仁言利溥欽佩曷勝豐林護軍松滬於今五年平日惟知以保境安民爲職志此次謠諑繁興實由於報紙登載有四省聯合攻浙之消息以致人心惶惑巿面動搖此間力持鎭靜不敢稍事張皇事實昭然人所共見辱承垂敎自當抱定宗旨終始不渝决不輕發難端有背初志竭誠奉復諸希亮察何豐林漾印又覆上海縣議會代電覆寳山縣議會代電復寳山縣敎育會商會農會代電措詞大致與前昨報載覆上海總商會等代電略同全文從略 
　　韓省長覆兩團體電　上海學商公會·巿農會於皓日電懇江浙兩省長官重申公約宣示和平昨接到江蘇韓省長養電云學商公會·巿農會·鑒皓代電悉江浙唇齒相依上年簽換公約以矢保境安民之旨自應始終不渝昨由張仲仁先生曁諸公來電業經齊巡閱使切實電復敬希　察韓國鈞養印 
[㈡雙方軍事之行動]  
　　海軍領袖處昨開軍事會議　海軍領袖林建章昨日 
在領袖處開軍事會議内容秘密並聞已令各艦裝煤購件預備開赴浙洋巡弋　 
　　蘇軍佈防消息　兹據昨日由蘇州來滬之軍事機關中人云蘇軍第二師軍隊於距今一星期前已分别開拔赴吴江平望及崑山佈置當時城外河中之船被扯去運兵者共有三百餘艘有亞細亞煤油公司之駁船兩艘亦被扯去當經該公司即向交涉旋即放還前日又由寗運到大砲五尊聞三尊運崑山二尊運平望平望方面之前敵司令爲蘇州水警第三區長宋仲良此人極幹練精明蘇齊迭開軍事會議宋必被召赴寗參與今平望方面之水陸軍事設備均由宋指揮佈置　太湖口已佈水雷陸地要隘則均置重砲及機關槍並有南京派來之雷電隊一隊附屬於蘇軍工程營現已分派至太湖各要隘分别水陸佈置水雷地雷并悉連日浙江方面肶較最大之共和淺水兵艦一艘在太湖中蘇浙交界處剌探蘇方設備夜間時放電光因之蘇方戒備益嚴至崑山方面之前敵司令有蘇軍第五團長朱尚友擔任之說而蘇軍開拔後之前來塡防者則爲徐州白寳山之軍隊到蘇後能否嚴守紀律蘇人頗爲疑慮又前日（二十二）下午四時許有兵士押送軍裝十餘船由　門城外河中進城經過中巿河道向艦門而去人心因之更 
慌且日來謠言益多以致小百姓無日不在提心吊胆中也 
　　聞蘇齊昨（二十三）由寗裝手槍三百餘枝及子彈軍用皮件等運至蘇州發給二師之用又昨日滬寗路特别快車經過崑山及青陽港車站一帶防守甚嚴數日以來實地飛機升降空中練習飛法 
　　浙方運兵消息　昨據同杭抵滬者言前日（二十二）上午六時起開兵士專車三次至拱宸橋約掛車輛十四輛又閘口開兵士專車一次約十二輛又嘉興開至楓兵士車一次約四百人又前夜（二十二）由嘉開兵士車至閘口昨日（二十三）龍華裝飛機一架到筧橋又裝子彈一車至筧橋又斧頭三百六十件鐵把七百四十六件杭州錢塘江扣民船一百五十餘艘云云 
　　馬玉仁派員來購軍用品　淮揚鎭守使馬玉仁因軍事緊急特派營長唐晋生來滬購電話機十餘架運往清江以備軍中應用 
　　軍警防務加嚴　何護軍使近對於滬南防務較前鄭重兵工廠附近之西栅門·望道橋·斜橋·大新街·等處之各要道每晚於六時起各派陸軍一排以資協防遇有形跡可疑之人即行盤詰檢查云本城内外各街路每晚由上海防守司令部派出陸軍分班梭巡至天曉始止　淞滬陸警廳長於前晚特用電話通傳南巿等處所屬各區署所略謂現在地方謠言滋多防務甚爲吃緊加之盜匪充斥任意肆擾南巿爲商業繁盛之區防護更宜周密自即日起站崗警察一律荷槍實彈往返巡緝不容稍有怠忽等因故第一區王署長及一分駐所劉 
署員均已遵照辦理自昨晨六時爲始出勤之崗警一體備帶實彈荷槍站防浦江水巡隊潘隊長深恐内地各路貨船等夜間行駛防有誤入海軍防線以内故特重申禁令禁止各船夜行且宜避開防線爲要 
　　海籌案運動失敗之經過　國聞通信社云據海軍界消息此次海軍發生海籌艦員被八運動之案原係某要人密遣甘泉艦長黄忠璟來滬與海籌槍砲副蔣元俊接洽許以運動費十六萬元並有交換條件中元節日蔣元俊赴寗謁某要人先付定洋六千元允其日内開寗事因艦中未能一致又爲許艦長建廷心腹某艦員所悉密報一切事遂敗露聞蔣元俊即於是日午車潛逃赴寗又該案嫌疑犯海籌軍需副何天宇·正電官薛大墇·覊拘領袖處派有衛兵看守不許親友探望林領袖諭俟蔣元俊拿獲到案訊明判罪聞尚有主事數人現亦密令獲緝云 
[㈢各方面之呼籲和平]  
　　董康張一麐致洛吴電　洛陽吴巡閱使賜鑒大雲所被在遠不遺上年蘇浙和平公約本齊盧兩公寗人息事之苦心一麐函報情形乞爲保證蒙復允遙助今蘇浙風雲無端突起民心震恐巿面動謠人禍天災相因並至康麐以桑梓關係奔走呼籲冀爲國家留一分元氣爲遺黎綿一線生機蘇浙兩當局均宣言遵守公約各不相犯第浙與蘇皖贛均有公約惟閩獨無若閩有所發難無論所向何方勢將牽動東南全局涓涓不息流成江河舉國騷然恐無完土外人觀之將視爲何等國耶閩當局素欽仰我公擬請密電孫督對於鄰省各保疆土毋相侵越昔管仲冠裳之會不以兵車東南各省設有小嫌均可以使命往還徐議解决康麐 
等亦當謁誠排解以素公南顧之憂而爲東南億兆生靈請命赴湯蹈火在所不辭議布血誠伏候明敎董康張一麐 
　　南京總商會致和平聯合會電　量才先生轉和平聯合會諸君鑒江浙戰雲日益緊迫其破壞公約之責固有先後之分而按之以約第三條則一爲首難一爲效尤均不免有違約之咎敝會急不擇詞已依約向雙方嚴責惟上年諸公草訂公約時有一事未經聲明致今日和平不能澈底其事爲何即兩省轄境毘連之處未劃緩衝地點是也鄙意蘇省所駐浙軍應請浙省顧名思義撤國浙防以免與蘇軍接觸發生誤會但浙軍原駐地點蘇省亦不得有一兵一卒前往塡防以表示不爭之意此事在雙方能否辦到固不敢必然諸君旣負奔走和平之責似不能不努力進行以謀蘇浙之永久和平也茲將分致雙方電稿抄呈台閱希即向報端披露以求兩省人民之公判專此佈達順請公安南京總商會漾附抄電㈠杭州盧督辦張省長鈞鑒江浙形勢日益緊張其眞因若何外間無從揣測而就事論事究不得不以收容臧楊爲雙方爭執之端伏讀鈞座復盛徐諸紳電其處置臧楊之苦心敝會亦所深諒然一按之和平公約第三條所規定實不免有疎於防止之嫌應請鈞座本迭次保境安民之宣言對於臧楊軍隊依約防止以杜釁端而免藉口蘇浙本係一家然旣劃省分疆則界限似亦不可不辨貴省駐蘇軍隊前此本屬相安此次意見旣生似應撤回貴省境内以免與蘇軍接觸發生誤會而蘇省軍隊亦不准有一兵一卒向貴軍原駐地點塡防以確定緩衝之區域如此庶眞理明而謠言息豈特蘇浙兩省永消兵禍全國人民　拜厚賜矣除另電敝省軍事當局守約勿渝外冒威電陳伏乞鈞示南京總商會叩禡㈡巡帥鈞鑒江浙形勢日益緊張人心恐慌朝不保夕其發難之點雖由於浙省收容臧楊然鈞座不根據和平公約先行質問彼方而遽行軍隊換防致引起人民之驚駭按之公約第三條所規定亦實有效尤違約之嫌敝會尊重化約保全兩省人民生命財產計已電請盧嘉帥將臧楊軍隊依約防止并請將浙　駐蘇軍隊撤回浙防以免與蘇軍接觸發生誤會惟浙軍原駐 
地點蘇軍亦不得有一兵一卒前往塡防以確定爲緩衝之地點庶猜忌息而爭端自泯江浙六千萬人民將同拜仁人之賜矣冒威上陳伏候鈞示南京總商會叩 
　　京商業團體致滬商業團體電　京師總商會銀行公會兩團體致本埠總商會及銀錢兩公會電云上海總商會銀行公會錢業公會均鑒近日滬上銀拆洋釐飛漲錢莊紛紛倒閉揆其原因皆由江浙謠言所致值此各省災荒之際加以此種情形大局何堪設想查上次蘇浙間發生問題幸賴貴會提倡各團體贊成竭力奔走疏通得以消弭無形促成兩省訂立和平公約南北人心因之安謐迄今曾無多日乃復謠言蜂起無論個中眞相如何但使時日延長金融紛擾禍端即難逆料惟有電請貴會就近聯合各團體趕速疏解要求蘇浙兩方始終遵守前約並須即日宣布和平宗旨使遠近省民不致輕生誤會庶乎綏靖人心保持金融原狀敝會等曷勝翹盼京師總商會北京銀行公會養 
　　上海縣參會分致蘇浙電　浙江盧督辦張省長南京齊巡帥韓省長龍華何護軍使勛鑒去歲和平成約食德至今詎近復謠傳日熾人心惶恐不可終日爲特電請崇署顧念地方消弭戰禍則兩省人民咸蒙福利迫切陳詞不勝待命之至上海縣參事會叩漾印 
　　陳旡咎致五省弭兵會函　謹啓者江浙密雲東南欲雨貴會以弭兵爲名名目正大鄙人極端贊成但兵何由弭須洞其癥結當臧楊人浙之初浙人意見可分三派㈠爲善意的解散王孚川等屬之㈡爲借地不負餉章太炎等屬之㈢爲組兵工隊修築浙贛省道則鄙人所提議也一爲盧督所不納二則臧楊曾有表示恪守軍紀代鞏浙圉不重浙民負擔三盧督對於此層意見雖未容納亦不否認並承覆書申謝然一面申謝一面發表邊防軍條例是則鄙人人微言輕不足動盧公之聽也若由貴會諸公重申下議請求盧督修改條例編作工兵則攻擊目標旣去雖有野心家冀黷武窮兵羗無憑藉矣是否有當敬候裁奪云云 
　　五省弭兵會之積極籌備　五省弭兵會籌備已及一星期自通電及宣言書發表後截至昨日止五省各法團先後函電加入者如通崇海泰總商會農會敎育會等已有十餘處特閩贛皖離滬較遠未能刻爾覆到但時局愈逼愈緊大有迫不及待之慮故該會又分電催促以期早日集會云該會以五省各法團爲組織份子故現在籌備諸人並不居發起之列一俟五省各法團加入過半完全爲團體結合之會議聞其辦法以分省派員請願爲第一步如各省軍事長官挾有意見不妨開誠佈公提出交會設法公議疏通爲第二步如以上二步均無效則五省人民於戰禍中應如何謀生命財產之保障如何謀戰時之縮滅并謀如何可以不牽涉外交聞該會預定之步驟如是故現在未經召集大會之前絶對不向官廳有所陳述云 
　　江浙和平會通電　北京國務院顧總理·顏總長·莊院長·參衆兩院孫慕韓·王伯唐·王儒堂·王幼山·諸先生曁蘇浙同鄉諸公坸鑒吾國政爭不息戰亂頻年重以災荒洊至匪盜縱横國與民交受其禍乃野心軍閥當圖破壞和平　　東南不使國家有一片凈土人民有一線生機同人等害切身家竭忱呼籲浙滬當局均以切實表明保境安民决不首先發難惟蘇督哿電虚與委蛇語多空洞且於張君一　等電詢各節不置一詞謂不敢有所論列其態度極爲暧昧且鎭江封船崑蘇各處添兵運械衆所共睹又嗾使海軍運動滬艦證據昭然乃尚稱隊伍均駐原防並無軍事動作　直欲以一手掩天下耳目欺我六千萬同胞　聾瞽實則此次聯合攻浙鄙棄和平公約皆居於發縱指示我六千萬同胞觀察甚明如果甘爲戎首我同胞誓必寢皮食肉得而甘心隨彼所至皆當斷其接濟如有供以資楊者亦即我數千萬同胞之公敵誓必施以相當對付與之偕亡諸公身居要地關懷桑梓祖宗　墓親友家族皆在於是豈必坐視火深水熱不爲援拯務望切實替旋毋以文明素著之區付諸　力蹂躪致陷於萬刦不復之　則福國福民實無涯矣旅滬江浙公民維持平和會代表張公義陳亮直等叩養 
　　商總聯會將開緊急會　各路商界總聯合會昨致各議董函云兹者戰謠傳播人心惶惑事未實行商先受害各路代表先後來會提議者業已多起訂於本月二十五日（即星期一）午後七時開議董緊急會議討論時局辦法事關地方安危萬祈凖時蒞臨云云 
　　全浙公會今日團開會　本埠全浙公會因時局問題定今日下午二時開臨時幹事會商榷一切聞褚輔成君定昨晚來滬云 
　　四同鄕會呼籲和平電　㈠（太倉同鄕會電）南京齊巡閱使韓省長崇鑒蘇浙兵事運兵增械謠諑紛傳此事雖起於閩浙而吾蘇實首受其害崑山太倉蘇州一帶又適當其衝將來兵士四散土匪勾結入局何堪設想竊念外人損失尚有賠償吾輩商民損失何所控訴爭一時之地盤看萬家之糜爛兩公仁慈當必不忍出此况節麾治蘇有年與情愛戴若一旦興無名之師竊　民心搖動有害無利忠告之誠詞迫意切萬懇俯賜鑒諒將軍事行動速行終止俾我商民得享太平之福蘇浙幸甚中國幸甚太售旅滬同鄕會叩漾㈡（蘇州同鄕會電）南京齊巡閱使杭州慮督辦鈞鑒慨自軍閥肇興羣雄角逐粤桂滇蜀秦豫閩湘等省受禍尤烈獨我蘇浙兩省從未捲入漩渦論者咸推握兵符者保境安民之功上年偶有軍事斷　承當局俯徇民意簽訂和平公約地方陰受其福迄今有口皆碑乃甫閱一年風聞又以收編臧楊客軍爲導火線引起雙方誤會日來軍輸徵調騰載報章無庸諱飾一時風聲鶴唳草木皆兵人心恐慌巿面擾亂以致金融　銀根緊公債舉跌交易所勢將停巿錢莊擱淺倒閉時有所聞商業因之凋敝而各埠運貨自必止裝當此僅叩備載消息現象已如上述一旦實行開火則人民之身家財產犧牲於槍林彈雨中者更不知凡幾一念其蕩析離居之慘誰爲厲階貽害何堪設想夫江浙爲兄弟之邦相依唇齒兩省人民毫無嫌隙有何不解深仇而必效蠻觸之爭顯分吴越同類相殘鬩墻自殺勝亦不榮賤敗更不武環顧中原僅此一片乾凈土萬不宜以一二人黨派之分務逞意氣致令錦繡河山作天陰鬼哭之戰塲也賢明如麾下夙以人不犯我我不犯人爲揭　當不致輕起釁端違背民意現幸兩軍尚未接觸設雙方果有不能諒解之處不妨開誠布公仍令前次代表諸君溝通情誼重尋舊盟化干戈爲玉帛但求一方面稍能讓步則是非曲直國民自有公論爲顧念大局保全民命計即屈服亦不足以爲恥辱如必殘民以逞謂輿論不足畏甘爲公敵萬一糜爛地方波及外僑各國藉口自衛引動列强干涉是眞可恥可辱之甚矣屆時憑良心裁判歸獄戎首甚能逃塗炭生靈其召外侮之責乎何如懸崖勒馬弭患無形則兩省人民必歌頌萬家生佛矣臨電哀鳴急不擇言統希矜鑒蘇州旅滬同鄕會叩漾此外尚有致旅京同鄕顧少川等一電請其一致主張消弭戰禍云㈢（金衢嚴同鄕會電）旅滬金衢嚴處同鄕會以快郵電蘇皖贛閩浙軍民長官云日來江浙風雲甚囂塵上吁嗟民國僅此樂郊未弭偏災何堪塗炭蘇皖贛閩浙五省地方係東南半壁人民則吴越一家微特有無互通抑且聲氣相應爲民上者宜推己心置民腹而民無不從否則民主和軍主戰失道募助其可能濟夫兵猶火也不戢必自焚民猶水也載舟覆舟所宜深懼軍閥玩兵攘地爭利兵而有知將相攘相爭報復無已况殘民以逞民何以堪弱者轉於溝壑强者奮袂跋扈力爭自由民氣所在未可悔也敝會所屬衢州處州毘鄰贛閩利害切膚父老駭汗懼禍無日伏念和平之約口血未乾吾輩商民無信不立想賢良長官必不葉信蔑義爲天下後世唾駡即爲一時利害計亦必灌其輕得採取民意以慰喁喁之望臨楮徬徨不覺期之殷而言之切諸維亮鑒祇候德音旅滬金衢嚴處同鄕會叩㈣（崑山同鄕會電）南京齊督軍鈞鑒江浙風雲人心　驚敝會迭　家鄕電稱原駐崑山軍隊調動甚忙青陽港陸家浜等處並有鎭江第十九師兵士駐防日來各屬鄕民誠恐戰事將發惶惶若鉅禍將至籲懇設法消弭以安人心等因敝會據此立派職員馳赴調查復稱前情查蘇省自去年和平公約成立地方治安七鬯不驚二省唇齒相依豈能釁自我開伏望鈞座秉酷愛和平之旨立飭軍隊調回原防以安大局而息謠諑崑山旅滬同鄕會籌備處叩 
　　寧紹台工商協會致江浙當局電　南京齊巡帥·杭州盧督辦鈞鑒比年以來全國擾攘天災兵禍幾無完土獨我江浙境地農耕於野商安於巿康樂和平氣象雍融兩省人民無時或忘我公保境安民之盛德也連日報載喧傳謠言　起戰事定難倖免風聲所至草木皆兵甚有牽動四省之說愈迫愈緊有議者謂事未證實語多訛傳然鈞座旣無堅决之表示人民咸相驚愕影響所及首在商界而全國商業之中心地點首推上海上海商業之最有利害關係者當在金融界自江浙問題發生謠傳後錢莊之倒閉者已有四家他如百貨商業均受其害釐拆驟增公債暴跌運輸停止郵電擁擠祗就目前情形論之戰爭尚未開場而地方已受危害不幸而果成事實更不知演出如何慘象伏思和平公約昭昭在人夙仰我公惻怛爲懷素以恤商安民爲前提對此江浙人民之痛苦當不忍恝然而置之也爲今之計我公如果酷愛和平斷不能以蘇不犯浙·浙不犯蘇官樣文章之敷衍語可以制止謠傳非有最確切最明瞭之表示不足以恢復原狀敝會同人目覩現勢不寒而慄萬不得已迫叩鈞座矜恤民情宣布宗旨以安巿面而靖地方無任迫切待命之至旅滬甯紹台工商恊助會叩梗 
　　各屬紳商紛紛來滬　自江浙戰謠發生後江浙毘連之崑山·湖州·及太湖邊之平望·盛澤·各鎭均由各當局嚴密佈防當地紳商深恐戰事實現多携帶細軟暫避來滬連日滬寗下行各列車及行駛湖嘉之小輪甚爲擁擠 
 
 

Page 14

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *　　滬北工商學會致齊督電　江蘇齊督軍鈞鑒報載四省攻浙之說證以蘇軍行動報告成　蘇省對浙態度將由　傳而　於事實消息驚　羣情惶駭滬埠　巿已蒙鉅大影響連日　　搖動滙劃不　百貨停滯米價步漲此方初釀戰之時已風聲　淚一夕　驚將來不幸實現更不知糜爛損害至若何程度年夾國事　　政爭惡烈南天烽火北地水災禍精兵連水　火熱祗餘東南半壁之江浙差算樂土而吾蘇江北一帶災歉奇重江南各屬雨暘不時在上位者亦如何修德政以回天聽而保生民乃吾人聽覺所及適得其反夫蘇浙唇齒之邦親如兄弟正應聯絡感悟共謀統一而成歷史上有價值之紀載何必自相傾軋竊恐捕鄕未成黄雀隨接未必盡如人意也鈞座文經武略衆可欽仰師行順逆辨之當審今各報大書特書曰攻浙是明以戎首加之江蘇哥蘇何事受此萬世罪名萬乞俯念民意各守疆土明白宣示以息謠諑毋任感禱滬北工商學會叩 
[㈣滬杭之金融消息]  
　　金融界銀根仍緊　金融界連日經錢業公會等竭力維持已漸形安全短數較多之各錢莊昨日亦未發生破綻洋釐則已回復至七錢一分八釐七五然銀根仍緊各莊空虚者多尚未能完全脫離危險也 
　　杭商會請停運現洋出境　杭州總商會因日來江浙戰謠蜂起金融恐慌本省現洋缺乏自應暫行禁運出省昨已致函滬杭甬鐵路局轉飭同和運銀公司暫爲停裝如有相當官廳護照者仍須照裝騐放云 
[章太炎再告江浙人無恐]  
　　章太炎昨又發表一文題爲再告江浙人無恐原文如下昨因江浙戰爭之詐略爲指出期使兩省人民勿徒自苦旣而來吾門者皆曰某處調兵進逼矣某處調兵防守矣傳聞有據子焉能以己意斷其爲虚耶乃笑而應之曰甚哉客之淺也凡料事者當以其人之性質求之更以其事之利害參之前書所陳已略備矣若夫調防換汛本軍中所恒有然立意欺人者則不得不借此爲符騐彼盧之所期者欲擴張軍隊增加收入也齊之所期者欲取得軍械也盧以四省來攻欺浙人齊以進攻浙江欺北方而後其所期者得達然使空言無騐則浙人與北方未必受欺兩方調兵皆自造證據也其情亦豈難見乎自頃金融緊急錢肆倒閉受盧齊欺詐之賜已多然亦兩省商民之目愚耳試觀勸告和平之電日有數起不知善欺人者正藉此爲證人證物此愈有搖尾乞憐之形彼愈作劍拔弩張之態所謂借人之愚以掩吾詐者也兩省商民自以爲身陷水中急於欲出然而掊把愈力則陷水愈深矣若其中更有奸商惡儈意圖操縱而故張大甚詞一類誠實商民乃不察而從之斯則更堪憐憫者矣吾之此言亦再與諸君以醒酒湯也 
[現泊滬上之外艦]  
　　法國之駐華兵艦亞爾古號與亞爾德埃號兩艦出巡在外日來以滬地謠言蜂起人心浮動該二艦急於昨日駛還上海駐防浦江刻下滬上有外國軍艦計英艦水鴨號·蜜蜂號·蟋蟀號·等三艘又美日艦各一艘合昨到之兩法艦共有七艘云 
[日軍艦利根號來滬]  
　　日本駐華海軍警備艦隊近因江浙風雲緊急特電調旗艦利根號回滬加防該艦本在北方巡游中現准明日奉令抵滬保護日僑又駐泊當港之勢多號砲艦昨亦奉令定於本月二十六日駛往宜昌方面駐防云 
[安格聯宣布公債跌落原因]  
　　全受巿面影響 
　　本埠某金融機關昨接北京方面可靠電訊云（安總稅司令正式宣布公債跌價無理由基金充足除備齊利息至年底外尚存百十萬）等語足見近日公債跌價全受巿面影響云 
[裕豐隆裕兩莊清理訊]  
　　裕豐莊清理員代表愛理思律師昨致各債權人通告云逕啓者裕豐莊已於八月二十號之晚停止營業該莊爲上海錢業公會會員自營業停止後立即通知錢業公會並由該莊經理請錢業公會出爲清理該公會得信後即派人前往接管銀錢賬簿等現已封存並依照該公會營業規則委託愛理思公館潘士敦律師曁該公會顧問馮炳南君會同該公會清理賬目兹訂本月二十七號星期三下午三時假座寗波路九十號錢業公會　債權人會議屆時務請駕臨勿悞爲盼清理員代表愛理思律師啓 
　　河南路抛球塲望雲里隆裕莊擱淺後刻由該莊請王梓康·沈長賡·黄日新·三會計師清理賬目所由該莊於本月十九日以後之本票業已商請三會計師通告各界一槪退還原根以期澄本清源云 
[同昶莊股東墊欵清理]  
　　江浙風雲突起滬上金融界受其影響因之擱淺者已有大同行裕豐莊及未入圍永春·隆裕·永昶·慶豐·等五家除裕豐永昶隆裕三莊業已着手清理外餘尚無善後辦法如是以後同業中咸一致自衛前晚有北京路十九號同昶莊經理楊偉如鑒於巿局不靖商諸股東特抱穩健主義當由股東葛某高某等墊銀數十萬兩宜告清理聞該莊於上年間創設聲譽尚佳云 
[客麥不准轉口之省署指令]  
　　江蘇省長公　指令江海關呈爲暫禁小麥出口一案已報進口之客麥據情准予轉口請核示云呈悉客麥報進口後旣經該關一律視爲江蘇小麥在此蘇省禁麥出口期内自不得准予轉口以免紛歧仰即遵照此令 
[捕盜被害警士閻玉山出殯紀]  
　　官廳團體代表均往執紼 
　　閘北五區警察閻玉山爲鮑咸昌被架案因公殞命昨日下午二時舉行出殯軍警及閘北各團體代表到塲執紼 
 
[被害警士閻玉山出殯之攝影　㈠（心心照相館攝）]  
者有何護軍使代表廖守忠·汪慶辰·陸警廳長·張良甫營長·滬北許工巡捐局長代表王萬初·閘北巿經董沈聯芳·王彬彥·地方自治會徐乾麟·徐春榮·浦濱公益會陳維翰·江灣鄕經董許亦甫·救火聯合會徐幼棠·徐少棠·中華公義會徐錦棠等軍警界有閘北四五兩區及各分所長警·警廳巡隊·游巡隊·第三營兵士一連·屆時各 [ > 
[被害警士閻玉山出殯之攝影㈡（心心照相館攝）]  
送喪者均至公興橋閣警柩致敬行三鞠躬禮軍警則用武裝警禮繼由停柩處出發前導以開路神行經柳營路八字橋·天通菴路·寳山路·火車站·新民路·大統路·永興路·至王家宅延緒山莊安厝儀仗中有滬北五區商聯會·十一路商聯會·虬寳商聯會·地方自治會·所送之匾額商務印書館職員·惠兒院軍樂·興巿汽車公司職員·宏才大學·中華公學之輓　及警廳軍樂隊清客串·血衣亭·神影亭等殿以靈柩延長至二里有餘沿路觀者頗爲擁擠儀仗過處交通爲之斷絶說者謂此次閻警出喪與前次徐故廳長出喪時相較有過之無不及云 
[滬商正誼社成立會紀]  
　　下星期三開會修正章程 
　　滬商正誼社係總商會會員所組織現已賃定臨時事務所於江西路六十二號三樓昨日下午二時開成立會到社員五十餘人公推霍守華主席說明開會宗旨略謂本社以維護商會爲宗旨實處於輔助商會地位會員爲商會主體商會爲商人機關一切言動關於吾商人營業頗大譬如官廳横加苛稅而商會發電反對充其力不過紙上交章苟吾會員與商會通力合作一致爲商會後盾其實力至爲重大吾商人旣入商會而爲商會會員則關於商會事務尤應積極襄助長此放任便失天職故吾人因之組織滬商正誼社一切主動一以正誼爲歸事無大小取决多數平時旣有聯誼之機會有事可收指臂之效果故本社之組織實爲必要今日本社成立承諸公踴躍入社深表歡迎云云次宣讀章程草案由董體芳·陳良槐·俞子章·錢庠元·先後討論决先付印定下星期三開會修正當推定陳良槐·石芝坤·陳翊庭·君等擔任租賃寬大會所旋即散會 
[縣議會常會之第三日]  
　　日昨爲上海縣議事會第一届第三年常會開會之第三日縣議員之到會者二十一人議長莫錫綸因病請假十天仍由副議長李味青代爲主席將議事日程所列各案逐件討論表决是日僅議决李議員味青提議墊解浚淞經費案一件討論甚久結果議决請欵產處函請縣知事 
將帶徵浚淞經費儘數隨徵隨解以維要工一件王議員爕功提議開放儒學署圖地址建築公園案討論再三因已逾法定時間未及表决即行散會時已五時二十分矣 
[拒毒會今日開巿民拒毒大會]  
　　昨日舉行第一次董事會 
　　中華國民拒毒會自於二十一日議事會中舉出董事十三人後今日下午三時將在總商會舉行巿民拒毒大會主席爲會長徐季龍君業由該會致函本埠各團體及學校請其屆時赴會昨日下午三時假座總商會三樓舉行第一次董事會到馬湘伯·鍾可託·胡宣明·黄伯樵（代表黄任之）·羅運炎·吴健安（代表張一鵬）·石美玉·汪愼夫（代表郭秉文）·吴山·徐謙等十餘人公推馬湘伯主席羅運炎紀錄議决各案如下㈠永久辦事處决設於圓明園路二十三號㈡經費除照原擬草案辦理至不敷時再行臨時設法並推黄任之·黄伯樵二君分向京滬交通當局接洽請其免收電費㈢推定蔡元培·伍連德·顧子仁三人爲中國國民代表函請其出席日内瓦舉行之國際禁烟會議㈣公函中國出席日内瓦會議之政府代表·北京萬國拒土會·山西省禁烟會·及各省軍民長官·各法團請其對拒毒運動與本會通力合作㈤議决每星期開全體會一次時期爲每星期日下午三時至四時半地點在圓明園路會所㈥投票選出徐季龍爲會長黄任之副會長吴山會計羅運炎中文書記鍾可託西文書記並推馬湘伯爲名譽會長㈦幹事部組織分總務·編輯·圖畫·調查·宣傳·會員·經濟各股議决每團體應各推出一人擔任幹事函請其在以上和股中自由認定 
[納稅華人會選舉告竣]  
　　徐乾麟當選常務理事 
　　公共租界納稅華人會昨日下午五時開會重選本届常務理事到趙南公等六人副理事長袁履登主席開票結果計共投到十六票理事徐乾麟君得票最多（十一票）依法當選當由書記處函請徐君就職該會本届各部職員均已選舉完竣不日即將舉行全體理事會討論本届進行方針云 
[閘北各公團會議治安問題]  
　　議决組織特别警察 
　　昨日下午三時閘北各公團代表於送閻警出喪後相繼至閘北地方自治籌備會開會對於保衛閘北地方治安問題議决組織特别警察以輔警力所不及其辦法及預算已在擬　中一俟草就即當呈請官廳實行舉辦又對於故警閻玉山義勇可嘉議决由各公團出面在墓前建立一紀念碑以誌敬仰至四時許散會 
[毆嘉路盜匪圖刦傷捕案]  
　　昨晚九時許有盜匪三人二穿白短衫袴一穿籃衣袴至毆嘉路同慶里圖刦某姓家該里雇有二百三十八號司閽捕守衞見三人形跡可疑即上前盤詰盜匪言語支吾該捕即扭獲一人匪在旁即六刀戳傷該捕頭部太陽穴該捕當取所佩手槍自衛盜又在其後開放手槍將捕擊倒彈自後頸射入由喉際穿出盜匪遂攫取該捕所執手槍揚長而去比由探捕聞警到來匪已去遠失其踪跡當經九十三號西捕車送受傷捕往同仁醫院醫治一面由捕頭通報各捕房能緝盜匪懲究 
[雷康昨因私販軍火案被拘]  
　　公共捕房車務正巡史竇林斐爾在新閘路福康里六百四十五號屋内破獲私販軍火機關拿獲婦人蔣范氏·與幼女寳寳連同抄出之軍火一併解奉公共公廨諭將氏與幼女併留公廨候核各情曾誌昨報兹悉史正巡查得庽居雲南路十四號屋内之四川人雷康年與私販軍火案大有關係於昨率同中西各捕將雷拘解至公廨第一刑處即據史正巡上堂禀明前情以案須調查請爲展期訊之被告延律師到堂氏辯經孫襄讞核供商之義副領事來君判雷押候展期下禮拜五仍歸英領陪審 
[福康里續獲軍火]  
　　大晚報云福康里六百四十五號設立私販軍火機關一案昨日將該屋發封之際又在箱櫉内抄出毛瑟手槍一枝子彈一千五百五十顆連前共有毛瑟手槍二十枝手槍木壳二十隻子彈五千五百五十顆云 
[法輪役販軍火解回法國治罪]  
　　大晚報云法郵布爾介號侍役蓋賴德氏以私販軍火於星期四爲巡捕抄獲解往法領事公堂　審等情已誌昨報兹悉此案業於昨日判决將蓋氏解回法國審問治罪云 
[日水手私帶軍火之拘獲]  
　　日商北野丸輪船前日（二十一）由外洋來滬泊於浦東洋涇港藍烟囱碼頭對岸浦中該輪水手日人高橋魚石二門·木　榮松·田中大·都甲一雄·曁華人嚴德富·等五名於是晚十時許僱五百五十四號舢舨渡浦駛經祥泰本行門首適海關水巡捕房華捕目馬德星·巡查經過見該日人等形色慌張喝令舢板停搖檢查不應當即召集十號·十六號·兩華捕協同檢查當在該日人高橋魚石二門身畔搜出九門手槍六根即將四日人及華人嚴德富連同舢舨婦人一併解至威鐵路水巡捕房龐斯捕頭飭將四日人當夜解送日領署訊辦華人嚴德富則於翌日移解日領署舢舨婦人從寬斥釋云 
[袁黄赴京之任務]  
　　與孟祿博士接洽美退欵問題 
　　美國孟祿博士來華接洽美退欵支配問題現已在日不日抵京昨特電邀袁觀瀾·黄任之諸君赴京面爲接洽袁君已於昨晚赴京黄君准本晩起行云 
[省敎育會幹事員常會紀]  
　　江蘇省敎育會於前日（二十二日）下午五時開幹事員常會出席者十一人袁會長主席（議决事件）㈠會員蔣侗卿·張繹銘·沈思期·黄祖貽·四君來函省立各校因經費問題議决展緩開學請電省廳清理積欠並確定以後領欵辦法議照擬電即復㈡江蘇敎育廳來函按照編製省敎育費預算案内省欵補助私立學校自十三年度起應分别澈查成績之規定請本會公推二人會同廳委章慰高·向榮生·調查議公推楊衛玉袁叔畬二君（報告事件）㈠報告山東省敎育會删代電述對於支欵各國庚子退欵之意見㈡報告新任省立水產學校校長馮粒民君函告接事日期㈢報告赴丹童子軍代表李啓藩君來電不敷川資美金二千元請續撥已陳奉省長核准續撥四千元㈣報告省長公署復函本會建議救濟法統中斷辦法一案是項問題已咨請内務部轉咨國會議决㈤報告省長公署復函嘉定縣敎育會選舉風潮案已由廳派員會縣澈查又敎育廳復函同前由㈥報告湖南省敎育會删代電反對烟酒署密議將二五稅加增停辦各省捲烟特稅㈦報告吴縣周莊鄕敎育會函告改選㈧報告廣西省敎育會改選 
[美波斯登大學承認美童學校]  
　　上海美童學校前日接得美國波斯登大學電已承認該校凡學生前往肄業可以畢業證書爲憑無須考試本屆畢業生愛姿氏已准入校矣其他如伯姆納書院與弗梅大學近亦承認上海美童學校云 
[與地球接近之火星　已得信號]  
　　日本電報通信社東京電云據天文家發表二十三日爲火星與地球最接近之日日本東京自清晨起即羣集户外觀天空之變象而世界各地報告亦大約如左據華盛頓無電局發表雖得二三○○○米突波長之信號然從火星並無何等返應倫敦二十二日某報主葉杜哇云已得二個信號每隔一分間感受坎拿大二十二日已從火星感受無電此無電信號由四個電波而成始低終高 
[昨日中日棒球隊比賽紀　我國勝]  
　　上海中國體育會棒球隊於昨日下午四時在上海青年會體育場與日本學友俱樂部棒球隊比賽觀者三百餘人中日人各占其半結果爲九與七之比我國勝聞今日下午四時我國棒球隊仍將在原處與滬上最優之日本三井棒球隊比賽想届時必有一番盛况也 
[英按察使赴威海衛]  
　　文匯報云英按察使湯納爵士偕同夫人女公子輩於今日乘通州輪往威海衛 
 
 

Page 15

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *本埠新聞二 
[阿根廷飛行家之近訊]  
　　大晚報云據本埠阿根廷代表卡利爾氏昨晚所得消息預儲日本之空飛機已在神户裝船將於本日出發大約下星期内可到海防至桑尼少佐原乘之飛機尚未全毁僅折其一翼機身損壞並非不可修理但不如另運新機之爲時較速耳新機係水面飛機故桑少佐行程或即自滬逕赴長崎而在滬降落地點或將改爲浦江亦未可知云 
[商會長明日餞别英領事]  
　　上海總商會會長宋漢章·方椒伯·二君因英領事巴爾敦君來華多年感情甚洽不日返國自應設席祖餞以表中英兩國之友誼兹定於明日（二十五日）午後七時半在上海總商會歡讌巴爾敦君除函邀虞洽卿·趙晉卿·袁履登·勞敬修·諸君外並請交涉員許秋颿君陪席云 
[張裕公司前晚之宴會]  
　　張裕釀酒公司代理總行開幕在即總理藍璧如君於前晚在太平洋飡社宴請報界及重要份子到者有邵力子·嚴獨鶴·天台山農·海軍漁業監督劉昌言·李華堃·吴山·于楚卿·吴志青·等百餘人酒至敷巡藍君起立讀宣言並有邵力子·嚴獨鶴·劉昌言·林炎夫·張俞人等相繼演說大致以提倡國貨挽回利權爲前提並促國人注意舶來奢侈品之漏巵至十時始各盡歡而散云 
[浦東陸家宅之命案]  
　　浦東陸家宅有崇明人董永郎向爲冷作鐵匠小工舊曆本月二十日清晨七時許陸由家出外前去上工行至爛泥渡護塘地方爲小飯店主婦沈顧氏（即陳顧氏）所見以董拖欠飯資上前軋住向之索取董約其緩日付給該氏不允時適附近開小茶肆之孫川江聞聲趕來以董亦欠茶資遂帮同逼索雙方正在爲難之際該氏之子沈長林亦趕來一言不合同孫行凶毆打當經旁人上前竭力勸散詎董身受重傷即行歸家後經家人察知急送浦東醫院求治該院醫生察得所傷要害無可挽救當即拒却不收董之家人見董神色陡變除報告游巡第四隊及第三區警署禀請查辦外一面將董倩人舁入該氏小飯店中延至二十二日下午三時氣絶身死三區警署據報後立飭長警往拘行凶各人詎沈長林·孫川江·等早經聞風逃逸無踪該長警即將該氏拘解警署一面諭令二十四保二十四圖地保陸培生投報地檢廳禀請相騐而屍兄董金海·屍姪董其狗·等到廳禀稱死者董永郎今年四十五歲此次實遭逃長林等毆傷致斃但崇明原籍還有屍屬要求究懲等語昨日上午十時許地方廳委派王檢察官等渡浦蒞場相騐當至該氏飯店屍所飭將董永郎屍體如法檢騐毫無傷痕發現問官諭令將屍由堂備棺暫殮着地保將屍棺舁送來廳聽候剖腹再騐問官諭畢即行返廳未幾該屍棺由小工扛抬到廳暫放在法醫檢騐室侯示午後三時該廳片請寳隆醫院西醫歐本海率同助理員杜克明等到廳即會同王檢察官等蒞該檢騐室將棺蓋揭開將屍取放平檯由該醫生等如法剖騐良久騐畢略取腹中各物帶回聽候化騐騐畢諭令屍兄董金海等備棺成殮此時三區警署已將沈顧氏函送到廳由王君提案研訊判令收押候提在逃各人到案再審 
[吴載壽被毆斃命案之昨聞]  
　　淞滬警廳復兩同鄕會函 
　　淞滬警察廳昨復徽甯·歙縣兩同鄕會云敬復者案准貴會函開（見昨報）等因准此查本廳對於所屬呈解肇事巡警向取嚴格主義其情節稍重者則責革移送按律嚴辦輕則施以相當懲戒期滿勒令冋籍不容稍事逗留遇有力不能自行回籍者給以川資押送登輪無如北省無以謀生南北交通便利去而復返不乏其人然本廳早經鑒及於此迭經通令各屬認眞查察凡遇革警復返者無論其肇事與否一律查明拘解縱查察偶有未周而地方究少遺患即如此次吴載壽被王學德毆斃一案發生之始立即飭查該警確於數日前因事請假初不料其延未回籍致肇此禍也幸已獲解法庭死者之寃可雪嗣後自當再令各區勤於查察防患未然兹准前因相應函復即希察照爲荷比致徽甯·　歙縣·旅滬同鄕會陸榮　啓 
[滬寗站查獲私帶軍火人]  
　　字林報云星期四夜間有華人某甲逗遛滬甯車站附近形跡可疑華警搜檢之下抄出手槍子彈三百顆云 
[擅開汽車傷害人命押年半]  
　　江北人顧福林於本月一號清晨擅開三千九百七十九號汽車在蘇州路司機不愼將小車夫吴岐興撞倒碾傷要害身死由捕查見將顧拘押並將屍體舁入騐屍所報官騐殮各情經紀本報昨晨由探將顧解至公共公廨禀明前情請究訊之被告供稱並未領有開車執照當時因不小心肇事求宥中西官核供向被告之代表律師略語數語以被告擅開汽車傷害人命判押西牢年半示儆 
[法租界破獲兩烟土機關]  
　　共獲烟土一千餘磅　兩販土犯各罰三千餘元 
　　法捕房督察員沈德福·探目榮卿·潘瑞福·唐雲卿·包探魯錦臣·周志順·等於前日偵悉有私設烟土大機關兩處㈠紫來街懿德里王梅生家㈡中華里第四號門牌周榮山家爰特禀明西探長同至各該處抄出烟土共一千餘磅價值數萬金車入捕房諭令王·周·兩人各交人銀並保出外於昨日傳至法公堂請究先由西探上堂禀明前情並將烟土呈鑒詰之王·周·兩人供認私賣烟土不諱聶讞員商之法領事馬君判王梅生罰洋三千二百元周罰洋三千一百元充公烟土没收 
[女控母迫令爲娼]  
　　女子孫秀英年十八歲因其母孫袁氏開設妓院迫令爲娼女心不願故於昨日清晨往請台維斯律師欲投公共公廨控與其母脫離關係該律師即爲繕就訴狀帶同翻譯陳芝藩偕女乘車赴廨中途爲孫袁氏撞見遂與之爲難該氏並糾同流氓多名希圖將女奪回且以惡言相詈陳等不與爭執氏乃將女扭入捕房旋該律師亦至捕房述明原委請捕頭將女與氏暫行扣留仍與陳投廨聲明前情請求公堂先行給諭孫袁氏於本案未訊結以前 
不准干涉女之自由當經俞讞員商之美領雅君當庭擬就硃諭發交該律師賚往捕房以便將女領出云 
[維而蒙路火警]  
　　法新租界維而蒙路居民金甫春家於前晨十一時半不戒於火冒穿屋頂當爲巡街捕瞥見報告救火會立驅皮帶車到場救熄計焚去平房三間後由捕房飭探將金帶入捕房諭令交保聽候傳堂訊核 
[華北大學定期續考新生]  
　　北京華北大學前次在滬招生錄取十二名早誌前報現由南方學生要求續招一次以免遲到者向隅經該校駐滬招生處函請招生委員會照准於本月二十四·五·兩日假海寗路愛國女學試騐届時仍請季毅生張國珍二君爲上海試騐委員並由張維城主任蒞校監試此次報名者頗多中有女生多人皆遠道來滬應試云 
[揚州同鄕會呈請備案照准]  
　　揚州八邑旅滬同鄕會長胡筠等呈請省長備案并轉飭保護昨奉省長批云呈及章程均悉該會旣以團結同鄕團體同謀公益爲宗旨應准立案并候分令特派江蘇交涉員·滬海道尹·淞滬警察廳上海縣知事·一體查照保護仰仍抄同章程分别逕呈各該官署備案以符定章云 
[私設花會歛錢罰鍰有差]  
　　寗波人傅阿才在元芳路四十一號門牌私設花會聽筒引誘夏上兀·王胡氏·等購買騙取銀錢被包探徐德森與西探查獲昨解公共公堂中日官質訊之下判傅罰洋八元餘人各罰三元一併充公花會字據銷燬 
[牛奶棚屢次違章罰一百元]  
　　愛文義路姚聚昌牛奶棚因出售之牛奶括去牛油食之有礙衛生前日被衛生處西人查悉以其違章請廨出單於昨由探將其主婦姚聚姐傳至公共公堂經中西官訊明違犯已非一次判罰洋一百元充公示儆 
[小工行兇案分别禁押]  
　　東楊樹浦路同興紗廠小工陳阿毛·朱益清·王阿金·趙正玉·張有才·等被控於本月十四號糾衆持刀戳傷該廠日本人（荻）之頭部等處並搗毁玻璃門窗一案昨晨該管捕房包探程海彪·耿德標傅同見證將各被告解至公共公廨由韓襄讞會同日領清水氏續審先由原告日人之代表師命司開印捕上堂詰問據稱十四號上午六句半鐘被告糾衆多人持刀來廠戳傷原告並將寫字間内之玻璃窗搗毁是實質之被告陳阿毛供稱此案發生之前因有工人被日人吊打故激動公憤但我實未預聞等語朱益清·王阿金·趙正玉均否認行兇張有才供業皮匠係被悮拘等語問官訊畢宣判陳押西牢一年朱押八月王押半年趙押四月張押三禮拜分别示儆 
[指控縱火案収押候訊]  
　　小南門佛閣南首五十七號門牌彈花店係婦人陳葉氏所開僱十向歲小孩楊同官爲學徒楊邇爲同謀所謀挖托故不到該氏因二薦保陳扣成理論楊只得到店服務至本月二十日上午八時許楊出外大便不一刻店中後披忽然火起當經大衆得悉設法救熄嗣查悉此火爲楊所縱詰之受陳扣成唆使該氏投報一區三分署派警將陳扣成拘獲連同楊申送警察廳發科訊供之下於昨午傳同該氏并送地檢廳由檢察官訊供一過楊同官·陳扣成·供多推諉不認唆使縱火奉判分别收押應候查明核辦 
[閘北司法科員銷假視事]  
　　警廳閘北辦公處司法科員葉振聲君上月請假三星期回籍省親陸警廳長委總務科科員崔祝三暫代兹悉葉君已於前日返滬銷假視事崔君昨日仍回本廳總務科供職矣 
[因嚇詐案被拘之華伯陶開釋]  
　　住居大通路一千三百號門牌之無錫人華伯陶因住居法租界白爾路二十三號屋内之甬人李徵五接有嚇詐信函案内有關經法捕房派探報請新閘捕房將華拘解公共公廨諭交一千元舖保候查明訊核在案昨晨由廨復訊據西探羅炳生投訴調查被告對於本案並無証據云云訊之華延律師到堂辯稱被告頗有家產不至有此種行爲且經捕房查無證據尚有新康里聯合會會長可以到堂証明被告平日行爲等語經中西官核供以旣捕房查無證據判案註銷被告開釋 
[兩案匪徒分别罰鍰]  
　　朱阿正因在北海路三十八號屋内聚賭抽頭又方阿大亦因在浙江路八百八十八號門牌糾衆賭博前晚均經老閘捕房捕頭偵悉派令中西包探分往將朱方二頭家與賭徒陸春生唐新老張有新周老五吴有生等連同賭具一併帶入捕房昨晨解送公共公廨經中西官逐一訊明判朱罰洋四十元方罰洋五十元賭徒罰洋五元三元不等兩處賭具銷燬 
[汽車夫肇禍之罰儆]  
　　汽車夫俞道士日前駕車至法新租界地方司機不愼冲上街沿致將吴和尚·濮業義·兩人撞傷當由巡捕到來將兩造一併帶入捕房昨解法公堂請究先由吴·濮·兩人同稱是日民人坐在街沿上看書納凉被告汽車因避讓前面小狗以致冲至街沿將民人等撞傷求究詰之俞道士供詞略同中西官判俞罰洋二十五元充公以儆 
[公共公廨訊案彙錄]  
　　昨日公共公廨訊理之民事訟案併誌於下㈠鮑根全延許理律師訴曹亦松等不將出租曹素功墨店之招牌生財交付案堂諭請求復審照准着遞辯訴狀倘復審判决仍照原判被告應負担原告律師費㈠魏眉峯聲請破產案堂諭請求人自請將訴狀取銷照准㈠振泰豐延慕思律師訴黄增和號黄瑞明定貨糾葛案被告延克威律師代辯堂諭被告應付還原告銀五百三十五兩五錢堂費各半負担信及發票各一件附卷㈠張杏邨訴莊謙明不理由朱錦昌担保私收客賬案堂諭改期由兩造互商和解再核㈠程月亮訴任嘉祥不還保證金及欠薪水洋案堂諭諭令被告遵照前判之數按月拔還洋十五元以清爲止如被告以後有力酌加償還㈠英商新瑞和洋行訴競美印刷廠等違背租約案堂諭競美印刷廠之聲請駁回應仍照本年六月十日之判决執行㈠英商新瑞和洋行訴沈桂生違背售地之口頭契約案堂諭改期續訊 
[誌謝]  
　　昨承中華書局惠贈第二七二期（華文週報）及第一二五期（小朋以）各一册謝謝 
來函 
[陳桂記來函]  
　　逕啓者閱二十二日貴報載王家碼頭火警新聞一則内載是日火起於陳桂記灶間殊屬傳聞失實又張鳳岐係大通公司職員住居於桂記二樓是夜因此鄰同潤泰柴行忽起火患奔出逃命被崗警誤帶該區當已釋放並無傳訊事實兹已具公函報告該區特請更正以明眞相陳桂記敬啓八月二十三日 
商業巿况 
[北京專電（二十三日下午七鐘）]  
　　午前開盤 
　　整陸現貨六十八元開盤低至六十六元五角收盤爲六十七元一角 
　　金融現貨七十九元七角開盤高至八扣低至七十九元六角收盤爲七十九元七角 
　　玖月期八十一元四角開盤高至八十一元九角收盤爲八十一元六角 
　　柒長玖月期六十二元開盤六十二元四角收盤 
　　玖陸三十元零二角開盤二十八元六角収盤 
　　午後無巿今日各債稍呈起色 
[洋釐又趨高昂]  
　　昨日洋厘早巿七錢一分八釐七毫半較前稍硬不料午巿驟漲九厘二毫半厘開盤爲七錢二分八似失巿况之常態其原因實爲江浙風雪又轉緊急人心本屬恐慌大有談　變色之象一聞戰謠加急午巿厘價遂至大漲但各銀行均趨鎭定中國售出二三十萬以平巿面兼鎭人心查進出口均屬寥寥滬埠現底甚爲豐厚總數約四千萬左右若謠風不息長此以往殊非商業之幸商界中人尤宜力持鎭靜以處之也 
[銀拆略覺和平]  
　　昨日銀拆及劃頭加水均開七錢巿况較前日稍覺寬和各銀行繼軋收付欵項大約出欵四五十萬皆錢業收現以備星期一解欵亦巿况轉機之好現象以後但求錢業彼此不存擠軋之心大局不發生險象則大小同業必可平穩否則意外發生殊非可以預期者矣 
[上週間之洋釐狀况]  
　　上週以來因江浙戰謠日趨險惡故厘價暴漲間以星期四爲最高七錢四分星期五午巿回至七錢一分七厘二五昨日早巿稍高午後因風聲更迫價又高至七錢二分八厘購者仍旺（星期一）與星期日相同早午巿均七錢一分五厘（星期二）早巿大一厘七五價七錢一分七厘半午巿又大二厘二毫半價七錢一分九厘（星期三）早巿漲二厘價七錢二分一厘午巿小二厘二五價七錢一分八厘七毫半（星期四）早巿漲二分一厘二毫半價爲七錢四分午巿暗盤掛過八錢然收盤仍以七錢四分爲標準（星期五）早巿跌一分零半厘價七錢二分九厘半午巿跌一分二厘二毫半價七錢一分七厘二毫半（星期六）早巿漲一厘半價七錢一分八厘七毫半午巿漲九釐二毫半價七錢二分八釐 
[上週來之銀拆觀]  
　　上星期間拆息因四省攻浙消息日形緊迫故洋商各銀行放出拆票多欲收回押欵催贖爲數亦鉅人心爲之恐慌其間息價以星期一爲最鬆三錢六分（星期二）早巿漲二錢四分息價六錢午巿漲一錢息價七錢（星期三）上下午均掛七錢（星期四）七 
錢（星期五）七錢（星期六）仍七錢 
[上海銀行國内匯兌行巿報告]  
　　昨日京津來電銀洋滙仍無變化計京銀爲一千零四十六兩五錢津爲一千零五十四兩五錢洋各爲一千零零一元漢銀滙無巿洋亦爲一千零零一元烟台銀未動仍爲一千零三十四兩洋爲一千零一元濟南青島洋均每千平匯濟甯青州各漲一元計爲一千零零五元九江南昌各跌去一元計各爲一千零零五元鎭江丹陽南京六合揚州亦各跌去一元計同爲一千零零二元餘外各處無甚更動故昨日内滙尚稱平穩 
[英美日匯巿]  
　　倫敦　昨日倫敦大條銀價近遠期均縮一二五辦士計近遠期均掛三十四辦士一二五滙兌巿英美跌半分計四元五角零三七五日英弗動仍爲一先令十辦士云 
　　紐約　紐約銀價跌一二五計六角八分半滙兌巿美英跌一分半計四元四角八分七五日美跌一二五計四十一元一角二分五 
　　神户　神户電訊日美滙價賣價四十一元二角五買價四十一元半計賣價跌零六二五日英賣價一先令十辦士跌零三一二五買價不動計一先令十辦士零九三七五云 
[外匯行巿]  
　　昨日星期六先令弗動餘則有印滙大一羅比二五法滙大十五法郎嗬滙大半盾其餘均係弗動各滙巿况計先令較前日逐步趨硬美東兩匯初時雖較前日略緊以後美匯仍與前日相等東滙則較鬆交易亦不甚帳旺計初時銀行賣出十一月份先令價三先令三辦士三一二五買進三先令三辦士四三七五又賣出十一月份美滙價七十三元七五買進七十三元八七五又賣出十一月份東匯價五錢六分買進五錢五分八七五其後銀行賣出十一月份先令價計三先令三辦士三七五至三先令三辦士四三七五買進三先令三辦士半至三先令三辦士五六二五又賣出十一月份美滙價　十三元八七五買進七十四元又賣出十一月份東滙價五錢五分八七五買進五錢五分七五嗣至收盤時東滙愈鬆計銀行賣出十一月份東滙價五錢五分七五買進五錢五分六二五午後無巿 
[標金又復趨疲]  
　　昨日星期六大條銀來電近遠期又各縮一二五晨間日美滙兌來電亦小一二五日英弗動十月份標金開盤二百七十二兩八錢較前日跌去六錢後因略有賣户故小至二百七十二兩五錢先令揭曉時回好至二百七十二兩八錢旋因美東匯巿况較緊先令則較鬆惟人心甚好故曾高至二百七十三兩五錢（全巿最高價）移時滙巿趨鬆兼因日美匯兌又小○六二五日英小○三一二五人心轉挫故跌至二百七十二兩四錢後由某某等號相繼買進是以回升至二百七十三兩二錢嗣後則略小數錢立定在二百七十二兩七八錢許以後先令巿况更見堅勢而某號亦抛出頗巨故驟跌至二百七十二兩二錢嗣至收盤時緣東滙較前愈鬆以致跌小至二百七十一兩四錢收盤（全巿最小價）八月份登賬價格二百七十四兩九月份二百七十三兩十月份二百七十二兩補水二百七十七兩綜計全巿標金最高低相差二兩一錢其收盤價較之上日收盤小去二兩云午後無巿 
[外幣行巿仍疲]  
　　外幣巿面昨日賣户甚旺因日來金融緊迫巿面銷場零落羅卜票千元票及二百五十元票均跌落甚巨計千元票價十二兩較前日跌落四兩二百五十元票價五兩較前日跌五錢其餘英美日滙巿價無不趨跌英金票買價八元五角賣價八元五角五較前日又跌一角日本老頭票亦跌落二分巿面胃口極薄計價七角七分五花旗票亦由一元八角九分跌至一元八角六分各票開出極少云 
[北京公債消息]  
　　京訊安格聯已函財部謂公債巿價狂落由於公債基金雖較付息尚有盈餘而未能按期還本致投機者者利用此項情形操縱巿面然徵之基金現狀不應有此情形持票人可勿疑懼現計本年度公債基金除足敷本年各項公債付息及金融公債九月三十日還本外尚有一百四十萬元可爲整六還本之用云云 
[公債明日復業]  
　　華商證劵交易所上星期因本埠金融業發現恐慌因證金不足以致停巿兹因巿面平靜故由董事會議决於下星期一復業其佈告云（本所理事經紀人公會董事會聯席會議停巿與開巿問題公决於本月二十五日即星期一照常開巿所有本月份期貨交易得展期做至二十七日爲止 
[紗花跌勢又勁]  
　　現紗　昨星期六現紗巿價果見暴跌前論月底將近恐各帮以銀貴而有轉售各紗之勢昨日竟有江西天津二帮轉售本月份十六支日紗四五百包之多一時巿上大感恐慌交易寂然又以江浙風雲日緊銀拆仍高各帮紛紛來電止辦本廠各紗無一做開即英日各紗之新交易亦僅二三十包行情驟跌至二兩之巨 
　　期紗　期紗巿場空氣又惡戰謠剛平而復起銀拆仍緊焉未鬆抛賣之勢愈趨愈熾巿價因見暴落紗布交易人鐘標準前巿跌二兩以上後巿以現貨巿面疲弱不堪報關行有停裝滬甯路貨物之說人心益見恐慌續小七八錢各月期最高價爲八月期之一百七十五兩三錢較上日高峯小八錢最低價爲一月期之一百六十兩○九錢較上日低價小二錢二所共成交四萬六千三百六十五包較上日少四千五百七十包計紗布交易所成交四萬○七百包物品交易所成交五千六百六十五包 
　　現花　巿上現花仍未有做開 
　　期花　期花巿價亦因戰謠影響而趨疲惟本月份以存底不足價格仍在五十兩關外頗難跌下遠期新花因得太倉來信謂該處新棉已開秤子花每擔索價有十九元八角之巨人心因以不致過虚紗布交易所通花標準前巿巿面雖疲價格僅跌五六錢後由續跌二錢二所共成交六萬擔較上日少一萬一千七百擔計紗布交易所成交五萬二千六百擔棉業交易所成交七千四百擔通花標準各月期最高價爲八月期之五十兩○三錢較上日高峯小五分最低價爲一月期之三十九兩二錢五分較上日低價小四錢昨得紐約來電謂該處集合各私家估計美棉產額而預測二十三日星期六美政府第五次之新棉估計報告爲六十五又九收獲總額可得一千二百九十九萬八千包云 
[英美日印棉巿]  
　　昨晨紐約來電謂該處原棉巿况先因天時極合宜於棉田而價　担後以孟徹斯德棉巿良好及業中人買進而回堅結果極形平穩計現貨價爲二角七分八釐金洋與上日同十月期價爲二角五分七釐五毫金洋跌一毫十二月期價爲二角五分三釐二毫金　跌三毫一月期價爲二角五分三釐四毫金洋漲二毫三月期價爲二角五分六釐五毫金洋與上日同五月期價爲二角五分八釐四毫金洋漲一毫十月期最高價爲二角六分零二毫金洋跌二釐九毫最低價爲二角五分六釐金洋跌一釐五毫同時利物　棉電稍見回軟計米得林現貨價爲十六便士又八跌百分之二十五便士十月期價爲十四便士又七十八跌百分之五便士一月期價爲十四便士又五十一跌百分之八便士同時孟買來電謂該處原棉巿况先隨紐約棉巿而疲後以多頭了結而趨勢益軟跌四五羅比計孟加拉十二月期及一月期價爲四百三十三羅比跌四羅比奥姆拉十二月期及一月期價爲四百八十一羅比跌五羅比白羅溪四五月期價爲五百零六羅比跌五羅比同時大阪現紗電訊又見回漲計二十支藍魚價爲三百四十四元漲四元兀二十支紅財神價爲三百三十元漲二元十六支福島價爲三百十元與上日同十六支三馬價爲三百零六元漲三元三品期紗近期漲一元八九角遠期漲一元各月期最高價爲八月期之三百三十八元較上日高峯大一元九角最低價爲二月期之二百九十八元三角較上日低價大六角 
[日本原棉輸入統計]  
　　日本棉商聯合會統計八月中旬日本棉花輸入共四萬八千八百三十八包較上旬增一萬五千五百二十三包較去年同時增一萬零八百七十一包兹將輸入各棉分記於下 
　　去年八月中旬　本年八月上旬　本年八月中旬 
　　　　　　　包　　　　　　包　　　　　　包 
美棉　一二○六八　一六○七二　四九四八 
印棉　二○一一七　一二○八九　三四一九三　 
中棉　四○四五　　五○五四　　一○六九七 
埃棉　　四○○　　一○○　　　未有 
　棉　一三三七　　未有　　　　未有　 
共計　三七九六七　三三三一五　四八八三八 
[紐約原棉週間統計]  
　　上週紐約原棉統計以各埠到數見减及輸出增加故存數較前週減少二萬三千包惟内地到數尚旺存貨因亦見多兹將各項詳數分記於下　 
　　　　上　　週　　　　　下　　週 
　　　　　包　　　　　　　　　　　包 
各埠到數　四九○○○　　　三五○○○　 
内地到數　三一○○○　　　四八○○○ 
輸出總數　三八○○○　　　四○○○○ 
各埠存數　二二○○○○　　一九七○○○ 
内地存數　一四九○○○　　一五四○○○ 
紐鄂倫存數　四○○○○　　二九○○○ 
利物浦存數　四三八○○○　四二九○○○ 
[大阪紗巿微漲（二十三日大阪電）]  
　　棉紗現貨雖輸出帮觀望莫前巿塲上頗乏活氣惟期紗仍趨漲風故人氣仍俏中等二十支現貨叫價爲三百三十八元次月期爲三百二十七元成交無多 
　　合同　八支　現貨　三○四○○ 
　　鐘紡　二十支　現貨　三四九○○ 
　　合同　二十支　現貨　三二六○○ 
[大阪布巿不動（二十三日大阪電）]  
　　棉布巿况並未隨三品堅因買方大户進意清淡呈非常閑散之狀行情輸出貨跌去五分餘無變動成交五十包 
　　弓矢　九月期　一四○○ 
[粉巿暴跌]  
　　昨日生期六粉巿又見暴跌出人意外查月底結賬期近空頭與廠家勢必抵補行情下落自在意中本報於前數日粉巿乍漲乍跌時早已言及然前日交易所南帮紛紛動辦粉價蒸蒸日上人氣頗形活潑不料昨巿近遠期均跌四分餘其中具有特殊之原因緣各廠存粉實際不甚過厚自前昨兩日津帮因原籍水勢已退南洋羣島洋粉價昂需要華粉甚殷紛將定貨陸續裝出三十餘萬包後則各廠存粉漸薄勢必補購原料不得不將粉價盡量壓低以冀麥價趨跌是以昨日雜糧交易所各廠於上下午有巨量之小麥收進加之戰謠仍盛銀根表面雖已鬆動而實力不充之多頭因交割　近間有吐出以備結賬者是爲昨巿粉價暴跌之一大原因至南洋帮以華粉較洋粉爲廉進意甚濃故將粉價壓小以期引起各客帮之進意亦爲投機家之故技昨日交易所上午開盤現期粉價即小一分二盤與收盤價均逐步趨跌巿場交易僅祇空頭略有補進各客帮鑒於巿價涉小均按兵不動至午後開盤巿氣益形不振及至收盤價均步降客帮益形不敢動辦結果現粉收盤價爲一兩八錢另七五計較前日收盤價跌四分半八月份計跌四分七五九月份計跌四分十月份計跌四分二五巿場成交計上午四十四萬六千包股票五股午後三十九萬五千包收盤二十九萬五千包共計一百十三萬六千包統觀粉巿南洋帮進胃甚濃巿價下星期一當有回漲之趨勢云 
[絲巿仍不寂寞]  
　　昨日洋莊絲巿仍不寂寞緣歐美各莊續接海外來帳囑抛遠近期絲數百担是以廠白黄絲經交易繼暢價益堅挺新廠絲續由信孚怡和二行談進中下等牌百六十担行情依然挺秀七里干經上等期貨昨亦由信孚連納二行購成二百四十担價仍堅固四川黄絲經則由法莊買成六十担絲價堅定惟八繭灰經美日諸莊均無談判交易未聞 
[横濱絲巿稍形停頓（二十三日横濱電）]  
　　生絲現貨各莊進意依然存在惟存底僅一萬五千包相當之貨　形缺乏日來產地來源又極清淡賣方不願放胆出售今晨僅特種貨稍有成交餘無交易巿况趨疲 
　　絲屑巿况甲九十號大日本紡華微露進意已向各廠開始談判惟吃價不高未能就範 
[茶巿趨堅]  
　　昨日星期六本埠洋莊茶巿仍趨堅暢珍眉貢熙等貨交易均旺珍眉成交七百七十二箱婺源高莊之貨售船自六十八兩五錢至七十五兩屯溪貨售盤自五十兩至五十八兩土莊貨售盤自三十二兩至三十八兩巿價均頗爲不惡貢熙成交三百六十箱售盤自二十八兩至四十兩較前日尚無漲跌大帮巿面依然堅俏針壯秀眉等貨現仍隨到隨銷巿盤亦極爲堅挺湖州平水大帮昨由怡和錦降天裕等行買進五千三百五十九箱售盤自二十五兩七錢五分至二十七兩七錢五分巿價仍頗堅硬 
[工商簡報]  
　　上海中華全國工商協會分呈財農兩部請將整理六厘公債迅予查照十年原案示期發息 
　　江蘇督軍省長會電農商部云省立學校聯合會請停止與英美烟公司磋議增稅 
　　上海瑞士總領事函荐商標局顧問農商部已令商標局查核辦理 
　　農商部咨司法部云上海總商會請解釋修正公斷處第八條一　應由商聯會呈請修改辦法深表贊同蘇州總商會另舉各端　錄本部核擬意見請即核復 
　　美球豐針織廠呈送貨樣商標請財政部稅務處農商部分别完梲註册 
　　商標局呈農商部云瑞中洋行鳳凰牌商標業據依法來局請求註册請核轉外交部查照 
　　海軍部咨農商部抄錄籌擬劃定海界以固主權各辦法請交院議决備案一案及原呈筆錄請轉行沿海各省商會知照 
　　江浙皖絲繭總公所修正章程農商部准予備案 
　　農商部咨蘇省長云鑄豐搪磁公司解散請將原案撤消一節應飭聲叙呈核 
　　上海久和襪廠所製襪子巾帽農商部准援案完稅 
　　中華國民製糖公司呈報當選監察人姓名數單等件農商部准具備案 
　　閘北水電公司股東江葆記等呈農商部請飭該公司警備處註銷創立會另行依法召集 
 
 

Page 16

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *   
 
 

Page 17

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *   
 
 

Page 18

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *小說半月刋 
[回憶] [  許窺豹]  
　　少年畫家朱晋聲挾着野外冩生畫具坐在小山的斜坡上望着畫架上一方白紙正在預備動筆着色了他兩眼出神似的望着遠處三椽矮屋一片站滿了牛羊的碧 
綠草地覺得這一幕天然佈景狠有描冩的價值四週高大的梧桐樹陰把那矮屋映得分外古遠他就狠高興的一筆一筆都勾在白紙上畫家的手腕本來具有一種　可思議的神秘一刹那間那綠陰深處的三椽矮屋和站滿了牛羊的一片碧茵　活現在他雪白的　　上了這樣炎熱的秋天朱晋聲作畫方罷也難怪覺得非常口渴他於是怱怱收拾了畫具望着那三椽矮屋走去 
朱晋聲離了山坡四下一望眼見除了那三椽矮屋外就没有第二家居户可找他就直望矮屋而來他走去的目的原是想討杯清水來吃那知道走近了矮屋見門前寂靜無聲好似這所屋子是久無人居的他就信步踱進去冷不防忽見屋子後面有一個玲瓏姣小的女郎手提着白鐵桶站在一條小河岸邊呆呆地正在那兒出神 
　　這女郎雖是穿着青布衣裳額髮蓬鬆但是他的天然美質終逃不過朱晋聲的慧眼女郎名叫錦娣帮着他父親每日飼牛豢羊清瀘浮汁倒很快樂自在這一日又在河邊做伊的老功課等到回身過來恰同朱晋聲兩眼四下裏打了一個照面彼此冷不防都默默無言 
　　河裡潺潺的水聲樹上瑟瑟的葉聲分外的覺得沉寂了朱晋聲站了一刻才把口渴來討水的事想着隨即含笑對錦娣說道因爲天熱苦渴河水雖很清潔但是没有盛水的器具請你借一個杯子給我錦娣聽他這話方地才明白這個少年的來意便進去拏了一隻杯子順羊便倒了一杯清水晋聲見了歡喜把滿杯清水喝得涓滴不留登時脾胃清爽精神倍培起來晋聲飮完後把杯子遞還錦娣並且向他細細的打量一回覺得他的面容流麗輕盈·處處足以動人錦娣也正在偷看晋聲被他這呆呆一看倒覺得不好意思起來便慢慢的把頭低了下去朱晋聲的心絃這時可眞震蕩了昏昏沉沉也不知怎樣才好錦娣也低着頭腦經裡不斷的亂想　　這時錦娣的愛狗阿白從屋後趕來汪汪的亂叫這一呌纔將二人驚醒晋聲此時方覺得慚愧道了一聲有擾才緩緩的走去錦娣更低垂芳頸面上兩片紅雲好像豐滿的蘋菓似羞非羞的回到屋裏晋聲到了樹林中仍心旌搖搖的朝着屋這邊望直到不見才罷 
　　自後晉聲便時時刻刻不忘這草塲倩影錦娣也莫名其妙的覺得那天遇到的少年甚是可愛 
　　這是三年以前的事 
　　三年以後錦娣早已嫁給一個蠢笨的農夫朝上踏水車晚上趕牛羊回來伊何曾嫌這農夫不好過呢不過總覺得那天乞水的少年怪可愛的所以常常回憶　 
　　講到朱晋聲他是個富家子弟二年後他家裏　替他娶了一個美麗的夫人夫人是受過高等敎育的人也極其賢慧終日在家裏弄披霞娜綠窗花好丁丁東東閨中倒也不覺寂寞可是晋聲是個畫家鄕野的天然美生平看慣的他雖然很愛他夫人但一挾着畫具匆匆出門的時候靈機觸動便不知不覺的就印出一幅草塲倩影圖晉聲本是多　種子這也難怪他有一天和他夫人到新卡爾登看跳舞酒綠燈紅淺斟低酌如花美眷隊隊神仙他夫人心醉了他也不自持了可是一飮到甘冽的葡萄酒時他微微的歎道還是那一杯清水好吃 
　　這天晚上月光正好他回家以後便没精打采的在草地上亂喥腦海裏的一幀草塲倩影圖漸漸的又在那裏開映了唉 
[兩巧記] [  黄轉陶]  
　　醉珠生於七夕挾盈珠而藏於金屋設宴繡閣中良儷對酌酒酣起舞醉珠生舉杯邀月傚唐明皇故事祝生生世世爲夫婦盈珠囅然微笑渦痕宛然其媚彷彿與月光爭艷也朋輩知其事羣相以賀詞進醉珠生莞爾而謝眉宇間喜氣翕然蓋生夢魂顯倒於盈珠醉珠之名即姑於此盈珠青樓中之麗姝也淺笑輕啼婉媚多姿醉珠生偶爲朋從嬲涉色欄邂逅盈珠訝爲奇艷遂過從無虚夕盈珠亦以生裘馬翩翩樂而狎之　數月生别營金屋以藏嬌如　如　不啻伉儷焉時生執敎鞭於某校其留戀於珠庽於敎務不免有所荒廢校中時起蜚語生方惑於珠之情置蜚語於不顧廢職如當其家本非素封與盈珠相周旋囊中漸呈窘態而校中主事又以其荒課遣之去時生乃萌悔意其父夙頑固隱隱聞子藏嬌　憤且恚痛斥这生神志爲喪　鬱抑無歡容而盈珠不諒其苦要素如恒如是生乃處愁雲慘霧中無時或舒其眉結矣朋輩有知之稔相憐之而莫能助生亦自告疲陳窘狀於珠前珠初尚安貧荆釵布裙儼然小家婦數月後不堪其苦白下堂之意於生生含滬慘然曰我貧乏不收累君惟憶我與君　情之日·適在七夕今離七夕之期僅數日間此一年中累君度清苦之日覺無顏　以對君耳盈珠亦嗚咽曰君言謬矣妾誠累君惟妾亦知君艱難故不得已求去妾雖去當苦守以待君其騰達再謀儷福猶未晚也乃摒擋作去計别之適牛郎織女相會於天河天上團　人間離别醉珠生藴淚於眶一聲珍重各掩面作隱泣而已 
　　月常團　齋主記醉珠生事覺意獨未盡盈珠去後音聞　杳醉珠生懷人天末流連病榻　形銷骨立猶喃喃呼珠珠不已予欲該珠踪冀以慰我良友旋得之舊友曼　生曼雲客京華歸過齋頭述京城花事云有吴花懺香者即金闖亭畔之盈珠也予乃備述醉珠生事雲不禁唏嘘者再昨得曼雲馳箋謂曾探懺香以七夕聚散事香嗚咽悲泣予讀罷仰天舒氣曰醉珠乎盈珠未嘗忘君也用走告於生生色霽　然起曰予名懺蘋伊之更名懺香者是芳心中尚存予之片影也我生何幸乃得彼美眷懷耶予急慰之曰勿爾兄病正沉篤　靜養彼姝旣未忘情於君雖南北隔壞有情人終相聚而成眷屬君其俟之生忽又黯然曰窗上月光明麗極矣然徒足增我悵惘回憶去年七夕凉月如水珠珠之玉笑珠顰依稀在眼矣 
[戰] [  朱烟影]  
　　嗚···多···調往征東兵隊的歸隊號響了赴戰的兵士一齊排隊出發 
　　錢得標是前隊的兵士這時正背着快槍皮袋跟着大隊前進他一面在那兒走一面在那兒想（可惡的戰害得我們好苦呵我雖則家裏没有人别人總說我無憂無慮自由自在正值得當兵爲國家建些大功將來還有陞官發財希望咳他們只知其一不知其二不知道我却有心愛的麗貞妹咧若是没有戰我們到可以天天相會多麽可喜咳···可惡的戰···想我們離别時候使我又喜又惱見了伊那鵝蛋臉兒櫻桃小口露出幾個潔白玉齒還有那二個笑渦一雙秋波多麽美麗啊多麽可愛啊雖說不到西施轉世王嬌再生然而使我看了總得心花怒放一切的憂愁都化爲烏有了還不是可喜嗎但現在我身臨戰地危險萬分即使有幸得回故鄕已須隔了幾許時日不幸身亡還有何說：：：就是我不死亡在這期内伊的心保不住要：：：咳：：：我和伊從此别了怎不令人可惱：：：咳：：：可惡的戰：：：可惡的戰：：：） 
　　（下） 
　　施四的家庭在這地方上誰都知道的住的是破舊茅屋有大風時候這屋便東謠西蕩在大雨的時候屋裏下著小雨在盛夏時候晒大太陽嚴冬時候渴西北風｜喫的是青菜舊飯一天三餐有時尚不完全穿的是破衣碎服每件衣上總開着幾十個天窗幾十個補釘然是好看但是他的家庭却很繁殖上有父母中有妻子下有兒女連自己一共五人在他公館裏濟濟一堂寢室廚房都在一處熱鬧極了單靠施四做小販賺下來的錢度日你想　這般情形在現在生活　度之下怎樣能持得過啊 
　　後來施四總算幸運去當了兵所以家境也比從前寬裕得多了 
　　不下幾時施四住的這省忽和别省　戰了所以施四也派了去抵敵 
　　一天施四正和敵軍開槍忽然簌的一聲一個子彈飛來他躱避不及便中在腿上 
　　施　躺在床上暗自流淚想着（唉：：：可惡的戰：：：害得我好苦啊：：：：　我離别了家庭不算還要我這般的受苦好不痛心啊：：：唉：：：設　一旦身死那麽就不能重見堂上雙親膝下兒女了唉：：：可惡的戰：：：可惡的戰：：：） 
　　作者道現在的世界東也戰西也戰國内也戰國外也戰眞所謂無時不戰無地不戰戰得我們百姓苦死我國感着戰的不好因作此這不過是十之一二吧了 
[兩弟兄] [  ＬＰ]  
　　這天早晨羣弟天才亮就起牀了他心要非常懊喪昨天他從學校裏回來便滿臉現着悒悒不樂的神情他從前每天自學校裏回來必定到他同學家裏去游玩的可是他這天放學回來却不願再到同學家裏去游玩了他本來是一個天眞爛漫的孩童不知道國家的大事然而近來時常聽得學校裏先生說起現在我國政治如何不良外交如何險惡以及外人怎樣欺侮我們中國而我國一般冥頑不靈麻木不仁的軍閥和政客們竟甘受人侮辱而不知使政治清明使國家富强如若我們國民自己再不知努力向前奮鬭那我們恐怕也要像朝鮮人一樣不久便做人奴隸了先生說到末了又大聲嘆　氣道一我可愛的諸位小朋友們你們可懂得我的話嗎若是你們現在再不肯用心讀書即使你們將來自己想到要　書恐怕也不能由你們作主了現在我們中國雖然貧弱異常如果我們國民能殺不能　不忘記了祖國的文字將來或許還有翻身的日子我可愛的諸位小朋友們我願你們每天分一半遊玩的時間做些於國家有利益的事不要等到國家將來給人亡了再臨時抱佛脚天下事最可依靠的惟有自己我願你們大家都抱着使祖國富强的决心明天是五九國恥紀念了誰能早起誰先到學校 
裡來佈置一切因爲還要預備開會哩··）先生說到這裡一面從衣袋裡摸出手帕揩着眼涙那全課堂裏活潑而可愛的小學生們聽了無一個不爲之動容其中有幾個富於感情的小學生們竟已忍不住撲籟籟地落下淚來了先生見了自己却勉强忍住眼淚裝作若無其事的樣子說道（你們也不必爲此事而落淚我但願你們把我方才所說的話牢牢的記在心中不要忘記便了我可愛的諸位小朋友們你們現在回去罷散課的鈴已經響了好久了）先生說着一面便領着許多小學生一一走出校門小學生們臉龐上人人都湧現着愁慘欲泣的樣子却不及先前那樣活潑了 
　　羣弟從前每天自學堂裏回來必定到他母親地方要兩枚銅子去買點心吃今天日裏他在學堂裏聽了先生一番話却不願再到他母親那邊去要錢買食物吃了這天夜裏他睡在牀上睜着兩眼直到天亮鄰家的雞已經喔喔的啼了一雙眼睛還未合得攏來他覺得從今以後他的身上好像加了一種極大的重負非設法卸去他不可所以他在國恥紀念那天早晨一　東方已經發白就急急忙忙的從牀　躍起三脚併作兩步的走入學堂裏去了 
　　散會之後　弟無精打采的從學堂裏回來見他哥哥靜尚還伏在案上在那裏看他平生所最嗜好的化學書心裡却覺得十分奇怪暗想我哥哥往日不是對於國家的事情很關心的嗎爲什麽今天國恥紀念他却反倒忘記了呢（唉！哥哥你究竟要國家不要國家呢）羣弟終於忍耐不住哭喪着臉問他哥哥了他哥哥却反露着怨恨的神氣反詰他道（什麽！弟弟你說的什麽怎麽你問我要不要國家雖道國家我豈有不要的道理嗎）（那麽今天國恥紀念你們學堂裏開會你爲甚麽却不去呢）過了半天他的哥哥靜方才冷冷地嘆了一口氣道（本來你們那裏知道愛國以我看來不過是盲從罷了你雖然不像其他學生在國恥紀念日尚還到游戲塲裡去玩然而你還未能十分了解愛國兩個字究竟作何解釋譬如像你今天一早便到學堂裏去開會其愛國熱誠固然非他人所能及不過這却是形式上的表示我以爲愛國不在乎形式而在乎精神上你若是能一方積極的努力從事研求學問不荒費一點時間不作絲毫於國家無利　的　這方才可以算得眞正的愛國若是專把愛國兩字掛在嘴上做招牌徒作口頭禪與實際上絲毫無補那還是不如不愛國的好···唉！弟弟你以爲對嗎） 
　　他的哥哥靜說到這裏羣弟忽然喜得跳了起來道（哥哥你這話眞對極了要不是你說我幾乎也　變爲像你方才所說的盲從的愛國者了唉！怎麽我竟没有想到這一層···）說着一面靜悄悄地走着一面尋思他哥哥話的意思很活潑地走入他母親房裡去了 
 
 

Page 19

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *   
 
 

Page 20

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *   
 
 

Page 21

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *   
 
 

Page 22

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *[各學校之開學禮]  
　　鐵華商校　法租界巨籟達路鐵華商業公學昨行開學禮副校長陸鐵民君代校長訓詞來賓戈鵬雲君講中國舊道德與現在西洋道德之比較約二小時講者極有精神聽者不倦誠極一時之盛該校下星期將從事上課云 
　　嚴氏兩校　華德路嚴氏第一公學昨日行秋季始業禮到學生百餘名由校主嚴裕棠校長明潤身各致訓詞敎員陳寳彝陸新民劉蔚宗蔣全基演說又該校爲設備週全起見特在校前建築雨操塲以便雨天操練又靜安寺西嚴氏第二公學於二十一日上午九時舉行秋季始業式學生齊集禮堂校主嚴裕棠致訓詞校董周翰臣嚴瑞人錢恂如各有演說校長明潤身說明求學關係及趣味敎務長郁蘭如敎員沈瑞霖方景儒朱愚溪訓話散會時已十一時矣現該校復擬於校址南面建築七開間樓房作爲宿舍 
　　啓賢學校　北四川路中央大會堂後之啓賢學校其初中及兩級小學均於下星期一正式上課現已添任南方大學黄鴻元君爲國文敎員大同學院鮑起民君爲英文算術敎員劉敬一君爲體操敎員黎女士徐君等擔任小學科敎席云云 
[學務叢載]  
　　金陵同學歡迎唐啓宇　唐啓宇博士江都人九年春畢業於金陵大學夏曆考南洋烟草公司學額赴美喬治亞大學習棉烟農村敎育等學科十年得碩士學位轉學康乃爾大學習農塲管理敎育經濟學等科並著中國農業經濟之研究一書内分農業史農業環境農人收入及農產品歷年價值重要農作物農業敎育農業政策等五部計有七百五十頁之多材料豐富康乃爾大學敎授認爲極有價值之著作畢業後游歷歐洲日前乘法郵船跑拿加返國金陵同學會於昨日四時假上海交涉署外交大樓開會歡迎首由許秋颿君致辭歡迎並報告開會宗旨繼由唐博士登臺致辭答謝復演講經歷歐美名都觀察之所得旋進茶點盡歡而散 
　　海瀾英文專校有餘額　西門蓬萊路海瀾英專籌備早已就緒敎員除校長平君之交大同仁商務舊侶及民立大同等校敎授外近復添聘加省大學哈瓦碩士擔任會話商學該校兩次招考投考者極形踴躍邇聞正預各級尚有餘額日來以内地男女學生來函詢問可否補考者甚衆因定本月二十二日起每日上午隨到隨考藉副有志向學者之要求並定便宜辦法報考初年級者如確有高小畢業程度者略經口問即可入學惟額滿後不能通融收錄云 
　　寰球會學校明日開學　卡德路寰球中國學生會日夜校於本月十七日考試新生後遠近學生陸續來報名者仍極踴躍定於明日（二十五日）行開學式日校上午九時半舉行夜校晚七時半舉行同時並舉行第二次考試新生云 
[新世界游藝談]  
　　髦兒班之鬚生佛拈花因患外症輟演已久現已瘳可稍靜養即登台 
　　達社之八搜鄒應龍用塲面歌京調形似舞台中之本戲但結構與服裝相去遠甚（含雲） 
　　新世界衆香國選舉原以游戲爲目標詎揭曉後各方意見不一而詰責備至瞿愛棠乃於前日新世界報聲明此届選舉根本取消以弭糾紛（來） 
[京劇京胡社今日開交誼會]  
　　海寗路南林里京劇京胡研究社爲林如松君所創辦成立以來已將二載社員以商業中人居多今日是午二時爲該社交誼大會之期除敦請馮叔鸞·劉豁公·二君到會講演外伶界方面參與者有貫大元等晚六時假大東酒樓叙餐藉資聯絡云 
 [T>貫大元之（青石山）（北京容光照相館攝）（本館製版部製）[秋宵曲話]  
　　殘暑新秋藴鬱鬱仍熾排愁無計嘯侶徵歌前夕爲亦舞台新角登台之第一日場上先演岳家莊程繼仙於要鎚之工架受責之佯泣皆見精彩該伶係程大老板之孫協律傳家淵源有自氍毹獻藝具見典型十餘年前在京屢觀其與鑫培合演收楊再興與斷臂說書堪稱絶唱今其精神不减當年吾知雙槍將之好身手將有以飽滬人眼福也 
　　蓋叫天三雄絶義是夕亦異常賣力探莊起打緊凑迅捷蓋伶短打諸劇觀者莫不讚其乾凈穩練名馳南北洵非虚譽 
　　女起解上塲徐碧雲飾蘇三迨至簾内一聲苦呀嗓音極佳忽聽得喚蘇三心驚膽戰嚇得我戰兢兢不敢向前二句台上彩聲疊起辭别獄神大段反二黄遭了這不白寃無處伸辯：：：至到彼時修廟宇對塑金顏句句如九霄鶴唳哀怨動人將身離了洪潼縣：：：禽言鳥語花似錦兩段快板如珠落玉盤跳盪流利悅耳怡情行路時一可恨：：：二可恨：：：三可恨諸句腔新調逸至爲動聽而惟有你老爹爹是一個大大的好人連唱帶做表情極佳其身段姿勢均臻上乘也（楚天漁叟） 
　　歷年謠言來滬演唱的譚派鬚生貫大元已於日前登台頭天打泡劇目爲打鼓駡曹此劇第一重唱工第二重打鼓在大元未來之前滬人均評余叔岩之唱安舒元之鼓一時譽爲雙絶昨經余聽大元唱後又覺别其韻味特評之如後 
　　頭塲亮相連良失之太偏慶奎失之太呆惟大元之亮相不偏不正十分大方兩句引子咬字有工吐字有勁念（智廣才多）之才宇一收緊接多字大元於才字念得頗圓潤而於多字有小疵宜加意也（平生志氣運未通）一段西皮以第一句收音爲佳志氣之志字加一喑字亦取法乎小余可嘉第二句（似蛟龍困在淺水中）之中字發自鼻吾他伶歌此每聞其聲不聞其音而大元唱此中字異常飽滿似非出由鼻音入耳則十分動聽第三句（有朝一日春雷動）之日字要腔簡潔乾脆頗具抑揚頓挫之妙（得會風雲上九重）之風雲兩字吐得眞切九字用虚音出之重字用底音托出則腔已十分結實二塲見曹操唱快板第一句（相府門前殺氣高）之殺字腔要得好立得滿堂彩第二段快板第一句（人言曹賊多好巧）之人字他伶唱用平音出之合胡琴上之（上）字大元唱人字用底音出之在胡琴上用（六）字正合經此研究似乎用（六）字此唱（上）字尤好聽（虎穴）之穴字腔對工可聽唱完與龍牢後緊接之笑亦有尺寸與曹操辯駁一段念白神情自若不愧當年名士身份第三段快板平平第一段二六本有兩種唱法至啓口之（丞）字有用平腔出之有用高音出之至胡琴上爲（六）與（上）字之分别小余連良皆用上字陳十二爺即用六字大元亦用六字豈亦曾請敎於十二爺乎（怎敢辭勞）之敢字有一小腔約半板即須接唱辭勞二字大元唱至此可知心板大有考究（壓當朝）之三字爲轉快板之機鈕稍不愼即全段須受影響（巧妙高）三字唱之雖不難而此處須帶做身段未免礙手第三塲過塲之快板有句疙𤺥腔（駡賊的名兒）之兒字大元唱用單腔所謂眞能偷巧佩服極矣第四塲帘内喊（來也）之（也）字按老派須拖長大元否之西皮第一句（動槍刀）之刀字唱得未能圓穩我有心替主爺把（賊討）之爺字腔頗佳（手中缺少殺人的刀）收句同動槍刀犯一毛病該打轉快板處亦有勁我把藍衫來脫掉之掉字要腔多至十幾折進曹府幾句快板唱來不即不離（大搖大擺往上路）之跑字忽然提高立見功夫打鼓時姿勢極自然手腕子亦純熟較之安舒元有異曲同功之妙打夜深沉牌子時他伶均先隨曹操唱（觀鼓吏）之吏字上下鼓點而大元僅用雙搥同下一鑼以下即打牌子工尺大概相同惟至收音處照小余連良舒元等多用（工尺上四尺上四亿亿：：：）大元在（工尺上四尺上四）下加四五個六字打板上起拉亿亿亿此點是好是壞余不敢指定然而大元之鼓點看來大有來歷因爲大元所打陰陽點始終未曾打錯實在難能可貴矣駡曹幾句念白面帶怒容適合戲情第二段二六以（門下客）與（帳下的人）兩句腔見長一以往高勝一以走低强第三段二六以（手摸胸膛我自揣摩）之揣摩二字腔爲可稱統觀全劇有佳點而無大疵除此劇界人才凋零得貫大元足慰戲迷之渴望也（是我） 
[楊寳林去滬在卽]  
　　更新舞臺譚派正宗鬚生楊寳森登臺以來頗爲觀衆所讚許咸謂後起人材得未曾有兹聞合同期滿淐過臨别紀念戲即行北返嗣以各方去函該臺紛紛挽留該臺即商允楊再演二天以慰滬人渴念星期日日夜登臺均演雙齣好戲日爲武家坡珠簾寨夜爲定軍山汾河灣二十五夜演游龍戲鳳全本四郎探母楊來滬後從未演過游龍戲鳳此爲第一次過此兩天即行北上不再逗留愛聽楊之好戲者母錯過此機會也 
[集會表]  
　　陽歷本月時間　地點　召集者　事由 
　　廿四日至三十一日　大世界　厦門厦南學校　建築校舍發行大世界贈彩門券 
　　廿四日上午十時　三馬路一江春　曉鐘劇社　成立禮 
　　廿四日　南京路　南京路商聯會　改選職員 
[天氣報告]  
　　徐家匯天文台昨日下午四時三十分氣象預報云天氣悶熱此間海濱微有雷雨及局部之迷霧全國沿海風勢不定中國海北部天氣惡劣因颶風向西北西方進行之故又昨日下午三時前二十四小時内本埠氣温最高九二·五最低七七·四去年同日最高八七·○最低七七·○ 
 
 

Page 23

 
 
1;第一萬八千四百九十五號;中華民國十三年 西曆一千九百二十四年八月二十四號
星期日 * *　　中華民國十三年八月二十四日星期日第二百五十二期 
[本刋投稿簡章]  
　　㈠投稿本刋者其材料以政治外交軍事經濟工商社會法制學術諸端爲範圍叙述須縝密而有系統調查與統計須新鮮而翔寳浮泛空洞之文或語涉攻訐私人认有黨見者概不揭載 
　　㈠譯稿請附寄原本如不便附寄請將原文題目原著者姓名出版日期及地點詳細註明 
　　㈠來稿以自二千字至五千字爲限 
　　㈠來稿望繕寫溝楚自加圖點 
　　㈠來稿旣經揭載當酌量酬以現資不願受酬者請自當聲明酬報等差由本刋編輯者酌定若投稿者欲自定數目請於投稿時同時聲明 
　　㈠投稿時請署名蓋章於標題之下（投稿時祇署名而不蓋章者以却酬論）揭載一月後無人指摘共轉錄他稿者隔月一日（陽曆）即可向本館取酬領酬時之署名蓋章須與投稿相符 
　　㈠來稿揭載與否原稿槪不檢還但投稿時附有開明地址黏足郵花之封袋聲明（如不揭載須將原稿還寄者當如命奉還） 
　　㈠來稿本刋編輯者得酌量增删之投稿者如不願增删可於投稿時預先聲明之 
　　㈠來稿經　本刋揭載後其著作權即歸本館所有 
　　㈠來稿請寄本館星期增刋部 
一週間國内大事紀略尊 
[北京政聞]  
　　北京顏閣與撤銷違憲代閣之爭至今未已自吴毓麟萬鈞之調停相繼失敗衆院協商會亦一鬨而散最後遂有政府黨司徒穎劉鴻慶行政協商委員會之成立然亦卒無效果非政府黨且將迎吴景濂回京則政局之紛爭正未可預期奉直以中俄會議漸見接近而中東蒙古事務漸殷因之復有派經略使之議鮑貴卿與王懷慶正在醖釀中陜亂日滋井岳秀有並收變兵之說劉鎭華且擴充軍備不遺餘力財政七目日鹽餘津滬總數二百萬先辦正金匯豐兩行匯豐除付華比還本湖廣債息通記庫劵等項所餘不到十萬正金則先扣九六公債基金三十五萬及使館借欵還本及還匯業等所餘不到五萬上海方面又爲稽核所扣去三十三萬元之准備金借欵三分之一滙理道勝各欵扣盡幾無所餘因之但重德欵幸滙理正金漸有轉圜之意惟法終以根據協定爲言然第一批已收入中交鹽金之帳財王則圖轉借第二批充軍政費導淮借欵又在進行惟美不主以兵代工而一方又催發已經簽字之無線電債票困難正多日本以青島公產庫劵自郵傳部到期借欵均須由九月鹽餘扣去乃請别由關餘或他項鹽餘提出以免妨礙九六基金内債狂跌京滬兩地驟形險象今方急圖維持外交我促開中俄會議而加拉罕主先聯奉故尚無定期交還使館外團牒中以美國申明不含承認蘇俄統治之意爲加拉罕所退回至大使之與領袖公使問題尚未確定日本奢侈稅經我力爭未允讓步英輪撞我漁艦英已允償法使謂川軍毆其軍官申請懲戒宜陽丸懸案將以十萬元取贖正在協商南北滿僑匪充斥日使請允逮捕我以屢獲解送興凱湖俄船行刦爲保衛團扣留且搜獲供匪軍械及赤黨公文正提抗議也 
[東南風雲]  
　　江浙風雲日内正頻傳風鶴初以浙收臧揚爲直方所嫉視蘇齊有集隊封船之舉皖省亦有所徽調閩孫亦開拔所部遂有蘇贛皖閩四省攻浙之說浙方因亦徐圖戒備且遙資奉天爲聲援江浙紳士以客年奔走和平幸成公約乃一旦復有肆擾之說因之各團體文電絡繹責其食言又由紳耆面謁兩方當道其所答語大致以自衛保境爲言至京訊則殊冷靜府院亦决無於此際輕易下興兵令之舉且外人已有繁言天災正行肆虐商業日見凋敝必違衆意以圖行險於事實言之亦復不似相戰禍之說終可暫弭於目前也 
[匪禍]  
　　英山之圍已解而徐州西境又告不靖碭山蕭縣左近先由民團激戰不勝而告急於陳調元馳兵應援死傷至十餘人匪跡仍未遠颺山東嶧縣區長有控其通匪者現正擬令緝孫美松以自贖而臨朐郭家莊辛寨等處屠掠時聞遂至相率罷巿以避之矣 
[南中戰禍]  
　　粤局滇軍仍擁胡思舜胡且至東江改編蔣光亮部周百甘被繳械後劉震寰不允付編殘部遂至虎虎門楊希閔請釋周以圖解圍西江李宗仁電稱不日將進發桂林　榮廷則譚澄一部已請黄紹雄收編圖免戰事譚浩明將繞道桂林以會陸沈鴻英力白無通陸入梧之事惟其部下有投陸者林俊廷决藉孫力以奪鄧本殷之地盤鄧遂在高州先事布防省垣以商團扣械將圖罷巿豫湘客軍又戒備如臨大敵且誣陳廉伯以推翻政府人心益危沙而工潮華捕解釋後允不復職其餘均上工遂告結束矣 
　　閩訊孫傳芳將赴上游又有謂非政府發欠餉則不過仙霞嶺者臧楊部旅亦有由浙抵建甌之說而孫周又形不睦遂謂已在福州衝突王獻臣爲孫軟禁蓋以前所槍斃劉旅長之家屬呈控而汀杭軍隊譁變電省要求之故楊樹莊之赴省形止甚秘厦門又調艦隊北上閩南泉州可告無事漳州雖戒嚴張毅乃加力辨陳國輝雖在南安埔頭遭襲虐民然未及　高義作戰省軍但往戒止惟各軍横征暴斂苦商民者實多而公安捐開徵以後厦匪固仍復猖獗也 
　　湘事漸告結束葉部已克晃縣并進規芷江雖譚延闓沈鴻英蔡鉅猷密謀會熊克武軍大舉乃不能逞唐生智赴洛吴加優禮降北之心益切矣 
一週間國外大事記略通一 
[倫敦會議]  
　　協約　倫敦會議已告結果此誠爲歐戰以後除華府會議而外最欣幸之事也上週之初該會議之能否善終猶爲疑問蓋德國覆大會之文語多空泛而德政府仍飭其代表力請法代表赫里歐氏允於明年四月間撤退魯爾軍隊十五十六兩日法比德三國代表關於此端作澈底之討論德代表爲情勢所迫卒接受法國撤兵辦法實施專家計劃之議定書亦遂畫諾歷外未决之法德問題始有迎刃而解之希望矣法國爲對德表示撤兵之誠意起見徇德國之要求於議定書畫諾後道特芒區域之法比軍即行撤退佔領魯爾時所進佔之其他各地亦照此辦理惟魯爾本境須於一年内撤兵德代表曾進而要求四千萬鎊借欵之預先擔保法比不之允議定書都一萬餘言其中各條欵皆互相依賴第一附約爲賠償委員會與德政府間關於實施專家計畫之協定第二附約載明各種事件之公斷形式並規定組織協約國與德國雙方代表委員會以决定繳付貨物之手續第三附約規定專家計畫至遲至九月二十日須付實施如德國公布設立執行機關設立一銀行與一德國鐵路公司及履行八萬萬金馬克借欵合同之法律是已德國財政經濟上之統一十月五日可完全恢復如恢復一九二三年一月十一日以前佔領境内德人所固有之行政權及將魯爾工業等事給還原主是已德國鐵路將由依據專家計畫在九月二十日左右成立之鐵路公司收管之而法比鐵路管理局現所經營之路線須於十一月二十日一律移交該公司此條文載明一九二三年一月十一日以前政治犯之大赦並規定將爭端提交海牙國際法庭判决之第四附約載明賠償委員會遇有須考慮因專家計畫而起之任何事件時美人得出席於賠償委員會之辦法並載明德國失信時之公斷辦法非俟德國失信證據確鑿後協約國不得施行懲戒條件協約國遇必須施行懲戒時須保障借欵之擔保品並予借欵以優先償付權凡關於懲戒之爭端槪須交世界法庭公决之大會於閉幕時復通過一案規定實施專家計畫之議定書須以八萬萬金馬克借欵之發行爲條件協約國政府將請本國大銀行便利此項借欵之籌募該議定書法德國會批准後即可正式簽字約文不容再有變更但實行專家計劃之日期則稍可提早德代表聲稱該約如德國國會不予批准則應歸無效赫里歐則微露若兩月之内德國行爲堪稱滿意則法比對於撤兵全部問題可予優惠的考諒惟英相推測前途頗持謹嚴態度謂和平事業今僅開其端專家計劃實施時勢必發生複雜事件各協約國對於賠償之分配問題尤堪注意英國自由黨報紙以英相同意於魯爾之繼續佔領指爲英相之弱點麥克唐納爾嗣致書法比總揆聲明英政府從未承認魯爾佔領之合法英政府一面不稍變其所採對公凡爾塞和約解釋之地位一面又甚願見專家計畫之付諸實施故僅紀錄佔領國與德國間所定佔領期限不得超過十二個月之協議並力勸有關係政府施行種種可能方法以縮短撤兵期限蓋英政府之意以爲繼續佔領或將妨碍計劃之施行並損及倫敦大會所定之辦法也云法國政界讀英相之函大爲詫異但據可恃方面消息英相之發此函事前實得赫里歐氏之同意法國官場現以此函僅重行聲明英政府之見解無甚重要關係法之左翼黨對於此函不加批評右翼黨機關則詆斥甚力廻聲謂英國種種强迫法國減縮撤兵期限之陰謀將絡繹而來某報指此函爲加於赫里歐頭顱之報恩棒並謂銀行家又將立於英相之後以脅嚇法國矣英國財政大臣史洛登氏對於議定書之批評謂法國將利用魯爾之繼續佔領向德國勒索道威斯報告書中未載之商務利益法國輿論聞之大爲憤懣斥史洛登意欲指揮法國行政英國財政部與外交部仍仍未變更其對法態度云云英法情感之難以融洽於此可見美國朝野對倫敦會議之結果均表滿意德國國民黨不但不滿於議定書且將投票反對道威斯計劃聯邦會議則已通過實施道威斯報告書之各種提議案德政府已在國會提出承認倫敦議定書准財政部籌募八萬萬金馬克大借欵並授權政府交出共值一百十萬萬金馬克國有鐵路股票及值五百萬萬馬克實業稅作抵債劵之議案國會如予否决政府將毅然解散國會法國國會左翼黨贊同赫里歐之政策右翼黨則尚欠諒解惟英國對議書已略露反悔之意或能促法國國會意見之一致而予以通過也比國内閣對於倫敦會議之議定書亦已贊同奥芬堡與阿本維爾兩省之法兵已於十八日撤退法國藉以表示遵行議定書之誠意照大勢而論協約領袖費三十餘日議定此歐洲和平之基礎諒不致再被摧殘也協約國債務問題則擬另集會議以解决之云 
[英俄會議]  
　　英俄條約已於本月八日在倫敦簽字内容尚未揭曉惟聞該約體裁與普通條約不同約内並未言及英皇亦無須英皇署名蘇維亞共和國聯邦之總統亦未被認爲國家元首故亦未簽字於該約俄外部締成此約躊躇滿志謂此乃蘇俄外交最大事件之一而承認蘇維埃爲政治的社會的經濟的新式制度之同意將因此約而可早日實施蘇俄因堅欲維持大工業收爲國有及取銷債欵之命令但允特别變通在英政府准許借欵之條件下予英國人民以一部份之滿意英人之損失要求以借欵爲抵所有餘數則充作俄國改造經費從前執有被將爲固有之產業者其所可得之讓與權將以嚴密的業務計算爲根據且若無益於蘇俄則此讓與權不能給授云莫斯科報皆以英俄條約簽字爲欣慰指此乃英國工黨勢力所致並預料此約結果可恢復對英之經濟關係且可由英國而恢復對世界其他各國之經濟關係 
[犯罪研究　美國Ｆｒｅｎｃｈ　Ｓｔｒｏｐｈｅｒ著　尊譯]  
　　人之犯罪初由腦部生理有　敗徵而起此種敗徵實由腦有不足遂致意識不全神經錯亂而不能持其恒度夫神經錯亂則腦有所偏向結果或致於懦弱或陷於癲狂其人亦自是瀕於危險偏向之極遂陷於咎戾以常律言之犯罪之故幾盡基於此美國芝加哥乃有哈里沃生與威連黑克生博士二人以窮年之力研究斯理而獲發明始知罪無大小自鼠竊至於殺人犯者多以腦有敗徵而起視其敗徵之深淺即定所犯之大小亦往往相吻合也且斯理固不難明法律界中常日就所接觸一加研究亦自知之即非法律界者吾人常日閱報就所紀載之罪案亦按索而可得即如前此芝加哥有一律師以薄情而手刃其妻刃之矣且函其首於水門汀匣中以造一人頭之柱置於座右·其人之犯罪固毫無理由脫在中古世紀人或竟謂其遇鬼實則固以其共腦之驟變一旦忽墮入癲狂之境遂有此舉今試條舉言之則人固有二腦一在上者執智慧一在下者執動作其人執智慧之上腦固無異於恒人故能學成勝任律師之業而犯罪之敗徵蓋在下腦苟在十年以前若加以今日所發明之測騐即足知其腦之不足由於先天且無治療之法而測騐之餘又必知其腦以不足而往往游移遂至其所執司動作之事亦因以不定因之其動作與所秉賦之智慧乃大相懸殊而遂成爲簿情凉血之流智慧動作各有所司今司動作者乃以生理上有虧則其所發生之動作亦自是不能與常人相同此芝加哥專家所發明之學理言之蓋爲癲狂動作而就此以求以其癲狂程度之淺深即可緣以分次於罪案之大小不特此律師殺妻之案爲然舉一反三可以百發而百中且法庭得以極簡當之法訊得之無論罪案之繁簡二小時中審判官可以當庭知犯者之罪是否由腦之敗徵而釀成者焉 
 [T>前美國印第亞那州州長麥克萊氏近因私 
侵公努被判監禁十年麥氏腦部經醫生測驗司儲知識之上腦富逾常人而控制情感之下腦敗徵特著故卒陷於罪戾循是以求更圖精進其所發明者固不特爲司法警吏獲一良佐且學者可因推究犯罪之由以圖改良救濟之道不必以按罪定刑即足爲償罪之末策夫人類中犯罪之事實輒當統計百分之二而弱且一次犯罪之後遂致再犯雖以狴獄之囚而不能即使之規過滌非出獄逾時復萌故智則轉瞬又陷於絏縲此種可名之爲犯罪之性習傷法律中以死爲償罪最重之刑然至死乃不能稍改其性習即用苛刑亦莫由使之向善長年監禁其犯罪之習性亦復依然縱濟以改過自新之所社會宗敎之力而一犯之後至於再犯將使圖改固仍極不易易芝加哥之學者於此乃曰夫以生理上之不足而至於犯罪者其犯罪之習性恒存斷難更改亦如智慧愚拙之賦諸天定無可爲之增損非疾病則年事雖加亦必不變故或畢生而恣意於犯罪方其幼時一試身手後此續續以來且有瀕於習慣者故曾犯鼠竊或殺人於先者其腦中鼠竊殺人之思想不變則且無往而不圖鼠窮殺人矣 
 [T>某著名意大利研究罪犯學者嘗曰罪犯必 
多髮闊顎彼僅以容貌爲斷今則知其說之無據上圖爲美國某律師前額濯濯而顎又不闊竟犯殺妻罪查亦係下腦窳敗所致人生一生之行爲簡言之可名爲自由中之道德行爲今若知吾人之行爲乃受制於一生理機械之約束而其機械乃有良劣之分則眞不易知其是非矣此人聽天由命之說所以興也今於此問題中加以論列則當曰吾儕自由思想之信條乃不能引用於若輩心力不足之人心力不足智識必低而或無鑑别是非之力甚至雖以他人之力振興之鼓舞之亦終復無濟而其動作一方之事亦遂至與智識之高下同科惟智識動作於生理固截不相同儘有思想腦極充分而動作腦極劣若刃妻之律師者是已亦有思想腦極充分而動作腦之力不足以副之則如前印第安那人麥克留將軍乃至以離奇之法將詐取財物至百萬元之多因而監禁於阿替蘭那之自新所十年者是已其人固智識强幹習於政治且肆力經濟之學然腦有敗徵乃至不能擇别於是非敗徵云者即下腦有所不足也學者苟得此道於其二十歲時測騐之則知其後此必有因舛誤而淪入敗道之一日不必待其晚年事發之後斯知之然苟執人而問以此等人是否以其自由之意志擇别是非則此人憑藉其智慧之力固或亦知衆人惻目將以其所爲者之非天下竊賊固知賊爲社會之蠧而且及於刑法故竊物之時必不使人見然乃卒不能自禁其不竊非不能自禁也蓋無禁止自竊之機械耳由是觀之下腦力不足者雖有是非之别而乃不能通之於動作使作其是者而棄其非者知此則知暠等智識之人所以犯罪之理矣且於犯罪之先或亦將犯而屢思屢輟其輟也蓋以其智識之故能知罪戾之不可一蹈其犯也則其動作之一部乃以腦力不足而不能通之於智識更或判斷是非不能確定則亦不能自禁其躍躍欲試於犯罪若下腦力過遜犯罪必矣芝加苛研究之學者故爲之定律曰智識部分之不充爲不幸動作部分之不充爲禍患二者俱然必有爆發之一日矣 
　　往古之際神道設敎論者以爲人之善惡均秉諸神故獲神佑者可以卓立名譽反是者神不爲助遂致遽干刑憲此種理論凡敎宗無論耶蘇猶太一本其言而一千八百七十年時意大利乃有龍巴沙氏興而革新其意斥爲非是龍氏說起世人對於犯罪之研究乃一放異彩龍氏固研究生理動物學之科學家曾任意國瘋狂院院長以屢次所見犯罪之事實而研究之卒知犯罪往往由於生理上之關係遺傳性於行天且足有表顯之徵其言曰耳聳髮厚鬚省額挺指粗頣廣均有可見之端而此外尚别陳智識缺乏者之相貌且以爲此種腦力不足輒有遺傳性其所以犯罪者由犯者自由之意志可以忽然更改其是非之擇别而率意　之夫自由意志亦固宗敎上所言以爲即分人於天堂地獄而食其禍福報應之津梁旣按龍氏之方則宗敎之說且盡廢犯罪之故根諸腦力秉諸先天更亦且不能使其人負完全之責任矣外此别有研究犯罪學而反對龍氏之記者以爲犯罪者之外貌不必可憑重鬚纖指者亦正與短髭巨掌同其犯罪就中惟目光較得以其凶厲執爲定評也 
　　雖然龍氏剏此學說實爲研究犯罪學中别闢蹊徑由以循之法庭對於偵緝罪案亦且一反故智至遺傳之說尤有可據犯者幾幾百分之九十其父母即爲犯人惟龍氏以爲此遺傳者但係生理搆造上之遺傳在其先天性上已浸浸乎肆於爲惡之途而所以表示之於外者即爲外觀外觀之說未足援證而今之學者乃進乎龍氏之言知生理搆造之遺傳爲腦有敗徵犯罪即由此腦力不足而起今試詳芝加哥學者之論曰凡人於不經意之際往往竟置烟卷燃火之端於口中或有此等類似之事實此固不與人之犯罪有關而不經意間之錯誤實亦足與普通蹈法犯罪作同一觀念有誤吸烟頭者不過一笑了之而廣衍其失者或至鐵窗犴狴爲階下之囚此種舉止在普通之人即爲心中一時之失而腦敗者且長日如此或更自不知其爲失普通之人一悟亦即可立復其原病者則積非以成是且永不悛悔至生理上搆造與性習腦力之動作試更以淺簡之言引申之 
　　凡人苟自擬爲學生就坐敎室之中敎師則於黑板上繪一四方之形而令模畫此固至簡之事瞬息可以成就者也然試一跡其受命動作之程序則知生理上搆造之巧直同機械且更繁複迅速似無線電汽車矣夫目擊黑板而諦視其所繪者職在上腦觀四方之形則先見上下二線爲平行更見兩旁之線爲順序四線之長短相同上下二線同於水平而曲處均成正方形上腦旣了了於此則下腦復職其智識行爲首自忖曰吾將循敎師之詔以爲之耶吾模此四方之形爲當耶在自己解决此問題之後斯及動作發動作之命令於肌肉筋骨而後手方持筆展紙以繪之而所繪者即上腦主其平方正直之形以爲規矩吾人常日事無大小一接觸一思念一舉止咸莫不經過此若干之程序所謂以智識而及於動作司之於上下二腦者至呼吸消化不過營養上之末節爲動作中之一部分初於事爲　涉至其所以涉及犯罪則别有說今試問倒置烟卷於口中之人旣悟其倒將仍吸之如受命敎師之繪四方形耶手執烟而倒置之於口旁則手固詔人以吸之且人往往有愛嚙鉛筆頭之習慣此時必自舉念以爲倒烟殊非鉛筆且以吾之智識敎師乃命繪一簡單四方之形豈非愚事然上腦則詔人以爲之在一刹那間上腦乃已循思往復而後告之於下腦乃或仍不知烟卷之　烟而以爲鉛筆則於繪事之前且仍將納之脣邊以一吮之矣此種景象常人一年中或一再遇之普通人或以爲此不過偶然之事可爲稱奇而科學家加以研究斯知此即不能自持其恒而反常之表現蓋常人但知結果之爲奇而學者則探其淵源之性海一擒其末一察其本且凡人苟日常注目於一四方之形迄不轉瞬而不覺其四方之移易者常人或謂之愚拙木訥科學家則謂之上腦之敗徵亦有種人囑此四方之 
形一目即已了然然自繪於紙乃成一圓形常人或不察其底藴科學家則知此人爲最危險而必蹈重典者以其動作與智識率相逕庭則犯罪之可能已畢具之蓋腦敗徵之特顯而動作終必有乖離之一日也 
　　至下腦之所以有敗象者不出三四一遺傳性二生理上突然之變動三因疾病而致成者然以一百罪案爲比例言之乃有八十九罪根諸遺傳十罪根諸疾病而一罪根諸意外之事變至所以遺傳得則以人有二腦固盡知之上腦主智識若二加二之爲四夏日愛凉冬日擇暖均屬於思想者也然思想尚有感覺爲腦之先河感覺影響即吾人日常接觸見聞而發生若見波而畏水見爐而畏火聆友朋談笑而生愉快至動作則屬之下腦下腦所以爲動作即傳達其思想而命令其肢體上腦見爐畏火下腦即命手遠離此爲自然之現象若聞友朋語聲下腦又必命肢體引邇之此種謂之意志而所以搆罪者亦即由動作意思而合成之以無論何事必先偕徑於思想而形之於動作犯罪者之下腦有敗徵則無正當之感覺以命令之以鑑别其事之應爲與否對於道德觀念之是非亦不能辨則以其頭部機械不充固無有分别善惡之技能存也若二加二之爲四人盡知之而或有會計員誤　算機遂得三之答數而不自知其誤至有當無人之際取銀錢時而遽萌竊念者在動作一方以爲得財甚便利而意志一方則逕定取之矣此種一屬機械性一屬生理性而同爲腦之敗徵在算機誤撥而不自知其爲誤則其腦力自爲不足推之無鑑别善惡之力而可以任竊人財凉血之人以爲縱殺人命亦不反諸常律科學家加以研究始知愚拙等之結果實爲上腦不充而起嗜慾固暴其行爲則自下腦不充而起要之均其敗徵無可疑義也 
　　然亦輒有下腦不充而上腦仍甚佳者如一人亦可以其智慧爲機械之發明家而一方乃演無情凉血殺人之慘劇一人可以終日昏憤而不治家人之生產然於動作上乃不能不圖餬口求生之道亦有性情恣睢之人乃不竊人一文傷物一命此二者極端反對之事以其所司之腦不同而滙萃於一人之身固常有者今對於上腦所司之智識乃發明智識測騐之法即以測騐上腦之容積限度由其智識之多少則并可及其思想惟感情殊不易 
 
