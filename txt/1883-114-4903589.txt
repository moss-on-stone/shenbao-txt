# 1883 - 114 - 4903589

 

Page 1

 
 
[本館告白]  
　　本館現擬將光緒八牟正月朔起至年底止所有京報上　諭旨按日彙錄成編以便衆官紳恭讀惟此書排印無多欲購者祈速來本舘帳房預定爲盼 
　　申報舘主人啓 
[嘉興殘殺客員說中]  
　　洚水所以橫流者漫無所歸也善治民者如治水使之有所歸而已前論嘉郡客民猝稚於難人命至重而小之者以中國之大人民雖衆而野田未墾廣漠無垠與夫后燹之後田疇失主荒不治者不可勝數茍區畫有方人民與土地足相維籌民之衣食出於是未始不足以温飲國之租賦出於是未始不足以當饒何至舍已之田而耘人之由載其耒耜襁負出疆乘火舶越重洋漂泊三萬六千里遠適異域而入南北亞美里加諸邦乎按近歲華傭盛於美國蔓延而及古巴皆不爲土人所容嫉其操作勤而工資者也今者美國嚴華傭入口之禁遂鮮問津者噫華人萬死投荒非有遠志傭其身食其方爲口腹計耳而取惡於人一至於此其情亦大可哀夫絕人太甚示天下以不廣固深爲美人惜而有開必先皆我華人不堪其啓殊不自美人如也當同治初粵東奸民誘惑貧黎出尖開墾私與比魯國人立約而轉販之諺所謂豬仔也載之歸國使操耕作牛馬其人稍不如意鞭撻而榜掠之有被笞至死者有不堪其虐自縊於林自沈於水者顚連疾苦無可告訴英美二國人士激於義憤爲請於執政執政既爲請命於中國當中國條約未立駐使未設之先復力爲調護所費不費不費其存心也仁其爲惠也溥亦謂難能而可貴矣茍非二國之　義敢爲不分畛域中國之人不爲異國之鬼者幾何然吾國之行愈遠者利愈重商賈之道也非所語於農夫彼蚩蚩之氓胡爲乎來哉其人非務遠而畧近也非業死而惡生也中國官承平而後農歸其業田多丁寡招丁懇田多所轇福無論矣卽封疆大史飭下郡邑以墾事來民者非捐曠土以興事也籍民田之荒於軍事承業無人漸至因荒成廢者募民耕作且給牛種焉迨墾荒成熟土著竟營爲已美官吏亦議徵額糧不云蜜孰蜂飛而曰鵲巢鳩占客民之實隱客民之心傷矣善乎皖撫裕大中丞奏辦墾務一疏深求民　洞燭羣情不啻與土客之民相共處昕夕周旋於其間耳面目之也何其言之切而意之盡耶與明湖子所謚嘉郡士客相殘事適相類而其所陳客民冤苦又皆吾所欲言者中丞己先我言之且以之入告矣勝於吾言之空鳴無補高出四累之上矣其畧以爲此次清釐墾務惟土民認田最難馬信如使客民認主交租又屬難行之事於是曲爲調劑始創爲主客買賣之議以皖省肅清之次士民百不存一而外來墾荒客民則十倍於土民而不止田畝經界變改舊形客民擇肥而聞務成片叚有一家而兼昔時數姓之田數人而分昔時一家之業紛雜錯亂莫可究詰果使認田土戶皆是當年眞正業主確有契據可馮則客民無可執爭在官亦不難判戯無如現查之導土民率以空言指認冐混詭托情僞百出若但執凡係土民之田卽應歸土著爲業之說萬不足以折服客民在客民不遠數千里扶老携幼而竭數年胼胝之勞始獲關成沃壤孰肯俯首聽命而讓諸無據冒認之田主且以一人而作數家之佃完數姓之租情非所廿必致懦弱者棄田轉徙强梁者構釁忿爭縱或在官勉承亦必仍前抗欠士民但有認田之名而無收租之實租旣無收糧亦無着終必賦課虛懸道欠催徵官民交受其累此容民認主交租勢有難行之情形也衡量時勢揣度人情計惟主客買賣尚可兩得其平客民買田以承糧與土民葛籐永　其業可安當官立據編册啓徵課賦亦無由隱匿而土民賣田得價別營妥實之田加此處置庶土客均有裨益云云其酌擬之章程謂指認之田如係原主五限以內者無論有無契據皆准承認其族中或有祭田學田果係宗祠尚在子弟讀書有人者取有老憐切結亦惟酌畱以示矜恤價由墾戶承買有主者價皆給主無主者價卽歸公又謂土民狡黠之徒藉唆訟以囷漁利豪強之族挾勢辦而兾兼并仍不免蠱感鄕愚多方煽誘或於水道要口或於肥繞田畝指爲祭田學田認請酌畱客民因之疑慮於承買繳價之事觀望抗延事多　格深恐前議示周飭地方官吏等爲詳察有可變通之處不可固執前章務期事歸至當云云於戯讀公疏言察公行事可謂乃心民事者矣使封疆大吏以實心行實政無不如公則海內蒼生何至不見容於本國復見絕於外國乎噫可悲也已可嘅也已 
[本館自己接到電音]  
　　○本館於昨日接到在津友人專發電音到本館內有三月初一日　上論二道敬謹譯登○三月初一日奉　上諭雲南報銷一案着添泒閆敬銘會同查辦欽此同日奉　上諭魏光燾着補授甘肅布政使張凱嵩着補授四川布政使甘肅按終使着譚繼洵補授四川按察使着如山補授欽此 
[京師郵聞]  
　　○分發指省及引見騐看各項經張副憲奏奉　諭旨後早已一律停止本館數登於報玆又接京師郵信謂自此次奉　旨後復經閻丹初大司徒奏定執章凡巳捐實官而尚未有分發者可以隨時赴京銅局報捐惟指省一項則未能捐納須由戶部簽掣省分仍可引　見騐看到省外省一聞是信咸謂此奏甚爲公允盖已捐各生從前輪金納粟不無報効若一旦槪令向隅是　朝廷失信於捐生也况有丁憂患病人員勢雖依限赴都投効乎又間停止分發以本年四月底爲限云所述如是均未知確否姑錄之以俟續信 
[侯相勘工]  
　　○左爵相前次查閱沿江砲台並勘各處河工均已列報現聞侯相因赤山湖河工前次出轅未及履勘乃於上月二十七日親赴該處察勘情形不避風雨此功豈在神禹下哉 
[儲憲行期]  
　　○蘇浙潔糧向辦海運而江皖則仍歸河運至通州交兌聞江安督糧道張屺堂觀察於上月二十四日先赴汜水督率官弁讓送糧船北上並據東省來函言今年河水較大糧艘當可早日抵通矣 
[皖垣官報]  
　　○二月十八日藩司盧牌示定遠縣主簿缺委遇缺儘先補用巡檢石甫忠署理二十日牌示休寍汰夏巡檢缺委試用從九張清藻代理二十二日牌示旌德縣典史缺委試用按照磨婁岳書署理二十五日牌示歙縣黃山巡檢缺委候補巡檢任坤山署理 
[袁江官報]  
　　○二月二十一日淮揚海道憲自工次回浦督辦直隸轉運局王克齋觀察亦於是日自皖省原籍 
 
 

Page 2

 
 
回調署海州營叅將田恩來二十日稟辭漕憲前赴新任聞於二十四日接印云仙女鎭厘局委負候補知府曾爾昌調辦戚家汊厘局候補通判袁州銜調辦阜寍厘局候補同知徐承誥調辦仙女鎭厘局聞已奉札飭焉 
[袁江雜錄]  
　　○楊邑尊現奉大憲札飭禁止各店舖包物紙蓋用店號以及鞋店之鞋帮紙店之紙頭一律不准再用店號盖以惜字焉○浦上各錢店收用洋錢每多藉端留難其名目如新板啞板勞任意混指必使其價减去數十文或百餘文始行兌換否則以閉門羹待之兌客如舍此適彼則通市皆然故鄕愚輩受其欺者爲尤甚安得各大憲重申嚴禁耶○淮北開綱日期前報定於二月下旬玆悉尚末間綱蓋增引之事仍無定議緣新商欲并舊號統减舊商則以增者新引减者新引何得干預奮號事雨不相下一時沿難冰釋並聞新舊票商各有主持之人故增减引數屢多辨詰也 
[栽培寒士]  
　　○江西彭澤縣羅邑尊自莅任以求興利除害卓卓有聲其重士崇文尤爲一邑所稱頌今正考試文童認眞扃試有李姓童世業書香家徒壁立縣試頭塲畢因乏考費回家至出案名列第五得信趕回覆試已覆過數塲矣羅邑尊知其貧若善言安慰令其在城肄業給以飯食七月初府試屆期邑尊給以資斧數千文赴郡該生益加奮如喧府試畢果高列前茅雖今科獲雋與否固不可知而賢邑宰玉成之盛意也不僅身受者感激無涯也 
[營兵吞烟]  
　　○二月二十六日九江亭子巷內有馬兵某甲娶某姓婦數年伉儷甚篤是日不知何故與婦齟齬忽尋短見吞阿芙蓉膏而臥其婦卽號呼鄰右往救至某千總署捉白鴨一隻殺備灌之始甦否則將出一命案也 
[小孩奇病]  
　　○金陵上元井某宅有一小孩年僅十歲貌白晳而性靈警頗得見者懽就傳於對門之某師處師亦循循善誘朝出晚歸歷兩年矣二月初二日師不在塾孩從塾中歸自呼頭痛隱儿而伏未幾而呼痛甚又未幾則仰身倒地矣家中人急爲灌救且以臥龍丹取嚏始獲甦醒爲之更番廷醫皆莫能指其病之所由起自此不食不飲不瀉無事則昏昏睡去醒則惟呼指頭痛問之又朦朧合眼矣醫者多用袪痰清鬱之品服十餘劑毫無效騐奄奄者僅一息計歷醫十數人無一不爲盲上膏下之豎子所笑也安得起和緩而問之 
[禁平坆地]  
　　○津郡附郭四郊除居民廬舍外並無可耕之田非百姓祖墳卽郡人叢葬處旣屬叢葬地無專主盡人皆可埋厝故現在之客死無歸及貧無塋墓者幾葬無隙地郊野一望荒塚纍纍地旣無主其倚勢候佔友平墳盜賣者更不乏人有盧庄湯梆子者專藉此以爲牟利淵藪常平無主墳塚盜賣與人若問以契據卽以家有票照對衆乃信而不疑故欲買地掘土者亦多往投之而湯之家道近亦因之而裕現有馬家口開棗店郝某頗有豪聲亦係讀書之士有聲庠序知湯伎倆見而垂涎遂尤而效之預平叢塚若干畝居爲奇貨以待沽者適美商豐昌洋行開在紫竹林租界外極北以銀一千八百兩購買西隣柳某地一塊該地南至大道北臨河濵中有一巨壑闊約廿餘畝深有丈餘須土塡平方可盖造屋宇是以該行需土孔亟復以二百五十金購置郝某平墳之地十畝卽用此土塡彼之壑爰雇夫掘土以手車運而塡之詎锨畚甫下盡係尸棺土夫兾得工價或有拾得殉葬諸物竟任意發掘遇有整棺或尚移置空處若遇敗棺殘骨隨手撇棄道旁甚至一棺之下有得數層尸棺者於是骸骨狼藉直令人不忍寫目嗣有善堂爲之收殮亦收不勝收晶者保甲總局蕭廉甫太守因公務道經該處見而惻然遂稟道憲額裕如觀察出示曉諭禁止並飭馬家口厘捐局員就近嚴密訪拿遂獲到鄧國平一名究出賣地人湯梆子併詳道憲經蕭太守訊理鄧供所掘之土係嫂氏墓地買諸湯某者蕭太守謂勿論是否爾嫂氏之墓總之爬掘境士斷難辭咎命笞責數十枷號示衆遊行街市滿月核辦迨訊湯尚欲狡展太守謂本府前率斯邑時有某控爾盜賣墳土爾猶記憶否湯聞之語塞已而復供云小人所賣無幾現某洋行同土之地係郝某所賣與小人無涉太守亦素耳郝名立傳到案太守謂郝曰豐昌洋行取土之地係爾所賣否該地係爾祖遺或是自置買自何人有無契據價價若干從實訴來據郝供地本遠祖所遺並無契據現有灶糧可憑得價銀二百五十兩賣地十畝與洋行取土太守謂旣爾速祖所遺地內屍相係爾何人據稱實属浄地並無尸棺太守謂旣稱無棺應具切結郝遂具所賣之地若果掘有尸棺請從重治罪甘結當郝某之冒昧具結時自以爲虛應故事兾圖塞責豈知蕭太守立刻命駕帶同弓手親詣查勘並飭郝某指明地所但見各人夫均畚挶從事坑內屍棺羅列欹斜柄水殘骨多雜土中太守視之不禁怒極遂親批郝頰指謂曰此爾所賣浄地耶當須自問爾猶稱讀書之土但稍有人心者何忍爲此立命拿捉掘土者衆夫聞拿四散逃竄惟捉得一人卽飭弓手勘地遂勘清被掘之地二十畝有奇是日觀者如堵太守卽諭衆人曰爾等盡係津人或當知之該處墳塚豈盡無主任人發掘而無過問者爾等旣見此暴露之慘各應觸目警心勿賣祖墓俾先人骸骨免遭慘毒卽是人間孝子爰卽邇踏荒塚見道旁柴草廠將柴籬插於墳項立命將廠主某同土夫及郝帶至捐局審訊但廠主一聾夫耳薄責釋去卽飭地保令將柴籬拔除墳塚築好否則重懲將訊土夫遂有該行主遣使持片懇請恩釋太守謂使者掘上之地爾行主共買若干畝使者云共地十畞買諸郝某者太守曰旣買十畝何得掘念畝之多寄語爾主人候照會津領事查核議辦遂將土夫責釋鎖帶郝湯回至道署研訊明確實属盜賣當將二人釘上鐐銬飭天津縣將郝收監湯則鎖押班房並詳請上憲革去郝某衣頂現在津郡各憲將捐資設立痤埋公局置購義地其叢葬荒塚有墳頂已平或當衝衢者各憲會銜出示限期一月分別起埋告示列筆　欽如三品頂戴卽補道調補江蘇揚州府直隸天津符正堂加十級紀錄十次宜三品銜特用道候補府正堂加十級紀錄十次惲三品銜候補府正常加十級紀錄十次蕭爲申明定例剴切曉便事照得爬用墳土大干例禁有傷天和乃無知愚民貪圖蠅頭微俐以致身罹重法現奉道憲派員清查第恐爾等未盡習知禁令有干重法本府不忍不教而懲合行申明定例出示曉諭爲此示仰軍民人等知悉自示之後凡是墳地一槪不准取士買賣有主者各於地界或立石樁或插木牌標明名姓浮厝者一槪入土已埋者添高培厚定限一月內辦齊無主者俟查清後由宮標記分別起埋以免暴露如有過限不遵地由官封卽照後開各例治罪决不姑寬毋謂言之不預也切切特諭　一發掘常人墳塚開棺見屍爲首者斬决爲從絞候見棺郭爲首者發近邊充軍爲從者杖一百徒三年　一有服卑幼發掘尊長墳塚未見棺槨者爲首期服發極邊足四千里充軍功緦卑細發邊遠充軍　一奴婢訣工人發掘家長坆塚已行未見棺者爲首絞候爲從發近邊充軍見棺槨者爲首絞决見屍者爲首斬梟爲從斬侯毀棄撇撒死屍者不分首從皆斬决梟示　一平治他人墳墓一塚杖一百每三塚加一等杖一百徒三年其因平治而盜賣坆地得財計贓准竊盜加一等知情謀買者同罪　一子孫發掘祖父母父母墳塚均不分首從已行未見棺槨者皆絞决見棺槨者皆斬决見屍者皆凌運處死　一盜發年久穿陷之塚見屍爲首者絞　一毀人墳塋碑碣石獸者杖八十一子孫盜賣祖產至五十廇發邊遠充軍公共山地私揑文契典賣看發邊遠充軍 
[更委局員]  
　　○本埠高昌廟製造機器局總辦李勉林觀察奉諱後祈遣差務現奉左侯相札委吳中潘鏡如副轉露接辦聞潘君向在粵東曾任鹺尹於西法化學電學格物等書俱能涉獵并能運以精思製造奇巧爲近來洋務中所不可多覯者盖卽現任江西巡撫偉如中丞之胞 
 
 

Page 3

 
 
弟也左侯相別具隻眼委派斯局量　　織豈必以官秋崇卑爲衡耶 
[工同議事]  
　　○西歷三月二十七號爲工部局董事議事之期前次招商局所議設德律風通至徐家匯天文臺之事業經董事議定允招商局於租界之外自行設立德律風之線捍其租界之中已經有桿者則尚須添豎六桿云又向例東洋車每月騐看一次茲經董事議定以每三个月騐看一次且於車形堅區車夫壯盛者方准給領照會若有在路滋事者則當撬去照會云 
[點騐團兵續述]  
　　○本埠西商團　兵於月之初八日卽禮拜六在工部局空塲會齊以待董事騐閱此已列報玆悉香港將軍持泒員來滬會同工部局董事一同閱說然則是日團操定當倍形整肅也 
[奇戲再演]  
　　○前晚九點餘鐘夏思美戲士第二次開演各種戲法先以紙牌十餘片傳示座客旋於臺上設一架架上鏤彩爲花舉鎗一擊鏗然有聲而紙牌已悉在彩花上歷歷不爽又向座客索金約指二枚携至臺上侍者捧磁盆出盆中盛蛋三枚夏戲士手取一枚向侍者頂上一拍則手中之蛋忽由侍者口中吐出又取座客之帽置金約指於其中攙以蛋汁污瀆淋漓少頃取出則兩金約指己各有物以貫穿之持帽還客乾潔如故俄而取磁盆盤旋於舊上或高或下或疾或除其聲錚然與臺下之樂相應此時衆目注視方慮盆之釋手而墮而夏戲士則游刃有餘從容而罷觀者無不鼓拿以爲宜僚之弄九不是過也又以二玻璃杯幻出佳釀一紅而一白以飲座客客正舉杯凝視忽見一女郎自臺下出雪貌花膚與燈光相映射入座撫琴夏戯士復擊雲板以和之雖不辨其何曲而應絃合節如聽絳樹之雙聲少焉雲板停而復擊琴聲斷而復續促節繁音較該鼓時尤韵絕也曲甫終而女郎已翩然而入時已十一點鐘戲士入內畧憩客亦出外散步須臾復作變花之戲以四花盆置於臺上空洞無物旋取圓套套之一套而花苗已生再套則密蕊繁英滿於盆中四盆次第生花遂贈花于座客取而視之果皆鮮花也旋於架上挂一玻璃鐘鐘上有鎚使其自嗚又懸一鐘面於臺上其針亦能自動架上之鐘鳴幾聲則鐘面之時刻適符其數觀者艱爲得未曾有而夏戯士猶以爲未足復取骰盆令客擲之取片紙令客記之未幾鐘又自鳴丁東不絕默記其數則吳擲骰之數紙上之數無不相符於是觀者又鼓掌反聚座客乏帽承於室中忽有洋蚨飛墜不知其何自來也但見東模西捉　而徐繼而疾幾於應接不暇一轉瞬而洋已盈帽擲之有聲乃置帽於臺之左隅上覆以物而仍以赤手向空摸索望帽遙擲而帽中已訇然作響復至臺外巡視一周則座客之髮辮襟袖間無不有洋種種幻術非赫蹏所能盡記是晚觀者上等客位西人爲多下等客位華人亦不少云并聞中國各戲園如欲延夏戲士演戲亦可與之商訂也 
[駁船傾覆]  
　　○前日有川沙人張善餘沈嘉炳駕船往浦東裝泥載至虹口塡築低窪之地於十二點鐘回棹適潮漲浪急船遂撞於大橋脚下卽時沈沒一人爲別船救起一人則綠橘脚而上迨潮落後挖去船中之泥船始浮起然則中流擊楫者司才愼歟 
[反目吞烟]  
　　○英租界大馬路西首有蘇人某甲賃屋而居新娶一婦亦蘇產也前日夫婦二人偶以違心之故遽占反目之爻夫又毆婦婦卽奔回母家而訴夫之毆已且欲同至婿家一雪此恥不意母聞女言不惟不聽且從而訓斥之令速回婿家女以不見容於夫又不見納於母寸心鬱結遂取簪珥質錢密購洋烟吞之及母偵知急請陳君竹坪救治則己無及矣祇得催其婿來料理棺殮嗟乎輿輻一脫卽至不可收拾普天下夫婿其愼毋虐待牀頭人也 
[會訊賭徒趺斃案]  
　　○虹口捕房捉賭跌斃一人等情屢列前報玆聞上海縣黎邑尊騐屍後有死者之弟黃浩投縣訴稱其兄黃財時向在輪船執業適船停吳淞口外兄特來滬向友人索欠並未犯賭詎被捉賭之西捕推跌受傷斃命伏求伸寃是以黎邑尊卽函致英會審公廨請訂期會訊由陳太守照會美國哲副領事知照捕房訂於昨晨會訊一面函覆邑尊與哲副領事於昨晨均至公廨薛捕頭飭捕將所獲賭犯史頭順王阿滿鄭阿坤等十七名解案爲獲賭之証黃浩申訴前因薛捕頭稟黃財時實係賭錢者故跳窗欲遁以致跌斃並無西捕推趺情事色專隨問史頭順爾等在彼處賭博誰實爲首答稱爲首者鄭若梅捉賭時早已逃逸邑尊隨謂黃浩曰爾史之死實屬咎由自取惟民爾貧苦本縣當酌給洋銀助爾扶柩回籍爾能遵斷慶卽具結黃答稱我原籍廣東家中有母且我兄亦有妻子均將來滬我不能專主邑尊商之太守及哲副領事再緝爲首聚賭之鄭若梅到案嚴究黃浩斤退史頭順王阿滿鄭阿坤等十七名仍交捕房管押 
[原告交保]  
　　○昨日法公堂有直隸人馬寅熙稟稱被柏某騙去衣服時辰表搬指等件昨日途遇扭請追究翁太守訊其用何法誘驅答稱職員於二月初七日來滬寓于吉祥街春源客棧前月十九日在棧門口閒看聞柏亦操北音致與柏認識卽招之進內叙談甚洽在後逐日來寓借去衣服各件等語太守見其情節支離隨駁其萍水相逢豈有卽借衣物之理時柏亦遞稟稱名柏麟係旗籍筆帖式因兄在粵候補故由粵來滬因侯浙江德方伯回信故暫爲躭擱現住崇德里沈公館內於十九日與馬認識言語之間頗稱相得在後至伊棧二次馬卽約我與之結盟然伊之盟帖已交我而我則未與也所云銀表一事初係馬欲贈我我因彼此均在客地不能如此當卽付伊洋六元於二十三日至伊處伊云代買搬指一隻計洋六元我卽付洋五元在後伊欲商借銀兩故於二十九日寫信回覆並言及動身往浙江一行詎前日途遇伊約我在鹿鶴春茶叙伊卽邀同十餘人將我毆打并拖髪辮并打去馬褂一件銀表一只搬指一只又喚巡捕前來送交捕房後經保出如此受辱心實難甘求請查明究辦云云太守詰其盟帖何在柏麟當卽呈案太守卽問馬之稟帖可是已寫馬稱是太守謂然則此事曲在馬矣卽訊當時帮同毆打者何人馬稱係棧中劉趙二人旋據捕頭稱搬指現在捕房太守着包探將帮同肇事之二人拘案再行核辦馬則交保云 
[英界公堂瑣案]  
　　○薜捕頭稱有西人名伊格者不知何國人也滬上佈無該管領事官昨晚伊格乘醉到粵妓王風娟家尋衅毀物王鳳娟訴于捕房卽派捕往拘然伊格旣無該管領事官應照例送案王鳳娟亦投案伊格則俯首無詞哲副領事謂伊格在此滋辣應請送往香港陳太守問薛捕頭設送伊格至香港應需船資若干薛捕頭答稱船價洋八元太守價墊給洋八元給子捕頭爲送伊格至香港之川資云○華捕稱昨在洋涇浜捉獲賭犯八人並獲賭具八人內係嚴明三洪元祥李之山等三名爲首其鄭阿五張得桂陶阿壽邵阿根蔣雲桂等五名則係賭客及陳太守訊問診賭徒等均不認賭陳太守謂當塲獲賭豈容抵賴判嚴洪李三人各押三月鄭張陶邵蔣五人各押一月賭具銷毀 
[玉蘭]  
　　○春風澹沱遍林園玉蕊檀心倒卷蕃一片冷雲香未息半窗殘月艷無痕姗姗瓊佩超塵世楚楚霓裳耐雪門姑射仙人多變幻淨妝微雨落花村 
　　珠江拙閒廬主杜鳳岐邠農初稿 
[花發沁園春　題謝儀笙明月落花圖]  
　　○翠幔春柔銀河輝皎人間幾度朝暮圓光洗兔往事攔鶯一霎彩雲黃土　圖庽悼亡之意思量何苦悔未把華年留住碧簾外粉怨紅顰傷心將覓誰訴　要倩東風做主奈香盟當時誤了眉嫵團欒寶相狼藉瓊愁總是暗銷魂處珮環莫覩想天上應無悽楚良宵永三徑深深梨雲寒鎖瑤圃 
　　梁溪瘦鶴詞人倚聲 
[索張君誌瀛畫時妝仕女]  
　　○蓬山何處證前因名字傳來已絕倫風雨同心空結夢丹靑著手想成春縱無佳句驚奇士儘有閒情賦美 
 
 

Page 4

 
 
人願乞畫眉京兆筆淡妝時樣寫豐神　妙筆龍眠擅寫生芳名傳遍石頭城繊腰軃柳臨風軟香步生蓮貼地輕紙上端詳窺紫玉畫中平視許劉楨海棠容貌梅花骨十斛明珠換不成 
　　梁溪瘦鶴詞人弟鄒弢呈稿 
[贈朱竹卿校書]  
　　○銷魂綺語口留香一寸柔情九曲腸欲託微波通片語不知何處是紅牆　秋菊春蘭質本同芳名藉藉綺羅叢書生也有癡情緒十觶珍珠換小紅 
　　顧曲生許竹舲稿 
[虞山詩文書畫舊社]  
　　○常邑城隍廟後園水木明瑟夙饒雅致兵燹後鞠爲茂草同治年間邑人剙議重建曾集捐充費先造敎教樓數楹旋卽中止荏苒十年不特已毀者難以圖新卽重葺者亦將就圯名勝之區荒廢可惜事關闔邑力藉衆擎然九仞之奏功在一簣之經始同人前立詩文書畫吐助賑今擬重開舊社所得潤資悉助常廟花園工費雖滄海一粟濟用無多由此再遵前議廣集捐資園工之成或有指望一切規例仍照舊社茲再開列于左○季君梅印念詒行楷錢漱靑印祿泰詩文陸雲孫印懋宗行楷詩文翁蒃卿印曾榮花卉陳芝軒印文炳花卉程伯隅印產山水陳仲秀印奎山水殷伯唐印用霖詩詞篆隸宗幼谷印嘉樹篆　花鳥題詠石雨之印雲潤花鳥題詠曾君表印之撰詩文蔡樸盒印鍾瑋行楷隸書題詠潘幼南印文熊山水行楷朱仲宜印祖毒花卉宗亦洲印嘉楨雙鈎花卉○潤規紈扇摺扇冊頁每件二百文三尺屏條每張三百文　屏幅四五六尺每張四五六百文　三四五六尺聯二三四五百文　堂齋額每字半元三百文　堂軸照屏加倍　橫幅手卷每尺二百文　題詠每件三日六十字外加倍長篇另議　小跋每件一元　器銘每件二百文三十字外倍計楹聯撰句每聯四百文長跋另加　墓誌每篇十六元書丹篆盖另加　毒祭文每篇八元　序傳記等類每篇八元　一定每月逢十爲期屆觀諸君名帶筆墨印章所有書畫件遺待動筆　一諸君書畫各有潤例今因善會减收各件恕不點摹某景一詩文銘跋先示命意碑版開明節略約期來取不合格者不作　一壽文碑銘脫稿後指明誰書潤另議　一議雖减潤資亦不可草率了事　一議無論遠近書畫詩文等件隨帶潤資交寺前街王雙盛扇鋪編號給票以憑取付庶不致悮　一信資力金槪行自給　光緒九年二月初十日重定 
[蘇省撫轅抄]  
　　○三月初二日藩轅牌示照得署丹陽縣典史周子鹿期滿遺缺查有儘先前補用典史張郴堪以委署　准補崇明縣吳成周稟辭赴任　候補縣徐錦華銷假並稟知奉委赴車坊查案差　○初三日准補太湖同知陳章錫稟辭赴任有於本月初八日接篆　候補通判阮本燄稟知辭奉臬憲委赴清河邳州查案差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第三百八十號]  
[光緒九年二月二十五日京報全錄]  
　　宮門抄○選單○上諭三道錄前○湖廣督涂　奏爲懇　恩暫緩遣散新募勇丁摺○都統額　奏請　旨簡放道員摺○廣東撫裕　奏查明學政閱文幕友循例奏聞摺子○兩江督左　奏遣歸投効勇丁夾片○二月二十五日吏部翰林院正黃旗値日無引　見○恭王謝賞假一月　恩○誠端致祭明陵請　訓○文秀等各謝調授署缺　恩○延茂謝授光祿寺少卿　恩○內閣奏派騐放之大臣　派出絪貝勒錫珍閻敬銘陳蘭彬○召見軍機○光緒九年二月分選單　小京官工部司務沈林順天府貢大理寺左寺丞朱荷光浙江監　道四川永甯沈守廉浙江廕　知州廣西養利陳金鎔安徽人　通判山東濟南穆克正黃生員　知縣山東海陽寍師張四川附甘肅靖遠楊益豫四川甲浙江龍泉姜廳齊甘肅甲　巡檢貴州貴陽札佐郭良桂頃天供事　○○湖廣總督臣涂宗瀛湖北巡撫臣彭祖賢跪　奏爲湖北新募南字等營勇丁業己成軍足額地方緊要驟難遣散謹將實在情形恭摺由驛覆陳仰祈　聖鑒事竊臣等於本年正月初三日承准軍機大臣字寄光緒八年十二月二十日奉　上諭兵部奉湖北忠義軍步隊四營業經遣撤請飭無庸添募營勇一摺等因欽此跪誦之下惶悚莫名自應欽遵辦理當卽督飭司道通盤籌畫悉心酌議惟是地方緊要揆諸目前情形新募營勇實有未便遣撤者敬爲我　聖主縷陳之查湖北居天下之中爲中原樞紐漢鎭宜昌又係碼頭裏鄖界連秦豫游勇會匪出沒無常在在需兵鎭攝是以軍務平定之後所留營防甚多嗣經歷年裁减襄樊有武毅馬隊七營省城有忠義步隊四營此外升字三營駐紥漢鎭等處要地儘數分布自光緒六年將忠義四營調赴山海關駐防武毅馬步四營調赴直隸駐防本省遂形空虛前督撫臣屢擬添募只以調直各營月餉由鄂解濟飯需支絀無可騰挪且盼其早日凱撤而回致不東行上年秋間奉　旨將忠義軍四營撤調回鄂臣等原思汰弱畱强語資扼扎又因該軍將士遠戍歸來思家念切一再稟求遣散不得不允其歸農初未嘗謂一經調回卽可全撤也維時臣等與司道籌商忠義軍旣經遣撤而地方緊要兵力太單當飭總兵宋甸南招募湘勇三營每營五百人並飭提督周德升將所帶升字三營前次抽裁勇丁每營招足五百人又飭駐紥襄陽之提督吳鳳柱招募步隊勇丁五百人與原帶馬隊相輔而行應需口糧卽以所裁忠義軍之餉發給是乃去舊營而招新勇並非另行添蕌於餉項尚屬有减無增已據宋甸南等先後呈報業經分別招募成軍足額此實臣等熟籌審處因地制宜非敢故事糜費也玆欽奉　諭飭前因臣等敢不凜遵惟念裁勇節餉固属理財先務之急而思患預防尤爲綢謬未雨之謀伏查湖北督撫各標橾防官兵各有例應辦理事件勢難紛紛遠調其現存營勇除總兵余朝貴鼎字步隊二營專爲緝私而設月糧半由淮鹽銷局支發不在防軍之列僅有臣宗瀛護衛親軍小隊二哨計勇一百二十名又由襄陽調省之提督宋德鴻武毅步隊二營計勇一千零九十四名分駐省城外塘角及東湖門內撥二哨常年駐紥蒲圻縣羊樓峒單壓茶莊又撥兩哨於沔陽州帮挖河工提督周德升升字三營原只勇八百五十九名去冬飭令募足一千五百名駐紥漢鎭內撥一營赴監利縣子貝淵駐防具駐紥襄樊之提督吳鳳柱本僅武毅馬隊一營兩哨計勇四百零一名去冬飭令招募步隊一營計勇五百名總兵宋甸南新募南字三營計勇一千五百人駐紥省城外附近地方統計合省原有馬步各營及新募勇丁僅止十營較之歷年裁减以後武毅忠義各營未親赴直之前數尚减少臣等非不知節餉足以裕財養勇未免耗費惟地方現雖靜謐而伏莽尚多卽如上年秋冬之交襄陽府屬各州縣會匪廣播謠言約期起事幸地方文武先期訪聞會同水陸防營拿獲首要多名立時懲辦免致蔓延爲患襄樊爲上游重鎭昔年曾紥武毅馬步七營今僅駐兩營兩哨漢鎭從前駐紥忠義及升字共七營今僅升字三營省城之武毅二營早經分防他處兵辦均形單薄故特另募南字三營以備緩急調遺之用早已成軍其武毅步隊並升字營前裁勇丁亦均招募足額委員點騐勇皆精壯若遵照部議遣撤不獨甫募卽裁無以取信于民且恐有事辦理轉致　悮兹據善後局營務處會同藩臬兩司籌議具詳請奏前來臣等覆核無異合無仰懇　天恩俯准將湖北新募南字三營武毅一營及招足升字營勇暫緩遣散容臣等隨時察看地方情形斟酌辦理倘部臣再行議駁臣等輾轉籌維遷就旣有所未敢攺計又別無他圖惟有籲請　飭下署北洋通商大臣李鴻章將前調赴直之武毅步隊三營馬隊一營飭令該管帶營官卽日由陸路全行拔隊回鄂俾得藉資分布仍俟此軍抵楚之後再將新募各營設法遣散地方幸甚所有新募南字等營勇丁驟難遣散緣由謹合詞恭摺由驛具　奏伏乞　皇太后　皇上聖鑒訓示謹　奏軍機大臣奉　旨據奏湖北兵力單薄所有新募南字等營卽着暫緩遣散仍隨時察看情形分別撤留以節經費兵部知道欽此　○○奴才額勒和布跪　奏爲口外道員邊俸期滿內地無員可調循例送部引　見並請　旨簡放以重職守仰祈　聖鑒事竊照熱河道一缺定爲三年俸滿撤回　選內坤旗員對調如內地無員可調仍照舊例請　旨簡放將撤回之員送部引　見另候　簡用等因遵照在案茲查熱河道貴成現年六十六歲係杭州駐防在京正白旗蒙古奎倫佐領下人由增生中式道光二十三年癸卯科浙江鄕試舉人三十年庚戌科繙譯會試進士奉　旨以主事分部簽分兵部行走咸豐四年六月期滿奏留六年奏補職方司主事九年查辦海口咆臺出力奉　旨着遇有本部負外爲缺出儘先升補十一年辦理議功所出力奉保俟補負外部後加四品銜同治二年議功所出力奏保僑補員外郎後以本部郎中遇缺卽補充換頂戴三年議功所出力奏保先換四品頂戴四年兼襲騎都尉世職六年議功所出力奏保之本部員外郎無論滿蒙遇缺卽補十年辦理神機營征防出力奏保俟補員外郎後以知府不論雙單月遷缺卽選十二年　京察一等加一級二月奏補職方司員外郎光緒元年派掌武庫一印旋調掌職方司印總辦捷報處事務二年　京察一等加一級四年新疆報捷奉　旨着賞戴花翎是年奏補武選司郎中五年　京察一等引　見奉　旨記名以道府用九月奉　旨補授直隸熱河道是年十二月初十日接印任事連閏扣至八年十一月初十日三年邊俸期滿任內並無違碍處分造具履歷清册詳經奴才咨准署直隸總督臣張樹聲查明內地道缺現任旗員雖有三員口北道奎斌現已升授山西按察使覇昌道恩良旨分勘明陵地畝等事天津道額勒精額有勘辦南運河子牙河工程事件皆關地方要政委係無員可調等因咨覆前來奴才伏查熱河道一缺地當口外轄理旂民專司刑錢事件表率一府一廳六州縣地方遼闊政務殷煩治鑒非易該道貴成才俱練達辦事老成在任三年於地方事宜次第辦理均能整飭有效現屇邊俸期滿內地旣無員可議自應將該道貴成照例送邵引　見另候　簡用所有執河道一缺請　旨迅賜　簡放以重職守除給咨該員送部引　見外理合會同直隸總督臣張樹聲合詞恭摺具奏伏乞　皇太后　皇上聖鑒訓示謹　奏軍機大臣奉　旨吏部議奏欽此　○○廣東巡撫奴才裕寬跪　奏爲查明學政閱文幕友姓客籍貫循例恭摺具奏仰祈　聖鑒事竊照乾隆三十八年欽奉　上諭學政閱文幕友極小省分亦不得不及五六人着各督撫留心稽查隨時據實奏　聞欽此又道光十六年欽奉　上諭學政幕友不得專用本籍之人致滋流弊等因欽此欽遵在案玆新任廣東學政葉大焯於光緒八年十一月初二日到任將閱文幕友姓名籍貫咨送前來奴才覆加查核所延幕友八人俱係分隸各省並非專用本籍之人除再隨時留心稽查有無情弊據實密陳外奴才謹循例恭摺具奏並繕該學政幕友姓名清單恭呈　御覽伏乞　皇太后　皇上聖鑒謹奏軍機大臣奉　旨知道了欽此　○○左宗棠片　再臣自統軍以來轉戰江皖閩浙粵東陜甘等省員弁兵勇患難相從其久役思歸各回湖南原籍者聞臣前在陝甘總督任內旋赴窮邊自請投効其時適值裁勇節餉之際未能收録當卽計程給卒接站給粮資遣回籍非情有所恝葢其勢使然也今者臣奉　命總督兩江又復紛紛前家困苦形骸幾于目不忍覩江南雖曰地大物博而經費竭於肆應萬難再爲增灶之謀惟各文武員弁勇丁等均係百戰餘生聽其流落他鄕心寔有所不忍因倣照甘肅辦法札飭保甲局會同營務處分投稽查塡給護票由累船送至漢口再由該處資遣回籍按官職之天小計程途之遠近分別酌發盤費統共資遣投効員弁勇丁二千九百六十六員名發過川資湘平銀一萬二千一百五十九兩有奇茲據支應處江蘇候補道員黃立鰲截數稟報前來臣逐細核對實係按名給資並無浮冒合無仰懇　天恩俯念該員弁勇丁等均曾爲　國効命其來投也情非得已其遣歸也費無所資所有動用川資銀兩卽在金陵軍需局現擬改名金陵防營支應總局外銷雜欵內開支以示體恤謹附片具陳伏乞　聖鑒訓示謹　奏軍機大臣奉　旨着照所請該部知道欽此 
 
