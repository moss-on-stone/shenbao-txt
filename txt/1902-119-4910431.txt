# 1902 - 119 - 4910431

 

Page 1

 
 
  
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宮軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以佽助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸維德鑒 
  
[湘撫俞奏湘中攺設學堂及派人出洋游學情形摺]  
　　頭品頂戴革職留任湖南巡撫臣俞廉三跪奏爲道旨攺設學堂並派人出洋遊學謹將籌辦大略情形恭摺仰祈聖鑒事竊臣於光緒二十七年八月初二日欽奉上諭作育人材端在修明學術著各省所有書院於省城内攺設大學堂各府廳直隷州均設中學堂各州縣均設小學堂並多設蒙養學堂務使文行交修講求實用著切實通籌舉辦等因欽此嗣復山東撫臣袁世凱曁政務處會同禮部酌議章程先後奏奉諭旨咨行照辦均經轉飭欽遵恭繹諭旨攺書院爲學堂自蒙養以至大學期采東西各邦良法以復三代設學遺制實今日最先急務凡在臣民同深感幸臣當卽欽遵與署布政使但湘良署按察使繼昌往復籌商創辦之始不難於經費之難籌而難於章程之妥善不難於規模之粗具而難於師範之得人湖南人文向來稱盛省城原有嶽麓城南求忠諸書院生徒常數十百人院長訓飭認眞近亦商令分齋設額課以經史及各國圖書最爲通練之材若攺設學堂則須指定學年以爲遞升之地其年歲稍長者雖極意嚮學亦不得與其選似轉無以宏樂育之途惟新設之求實書院尙有定額亦經兼課西文但規制未極恢宏門類亦多未備應籌添經費卽以攺爲省城大學堂旣經開拓齋舍增購圖書額數暫爲一百二十名均擇年二十歲内外中學清通者考選入學俟規模略備再行推廣卽委現署臬司鹽法長寶道繼昌總辦以爲本省之倡查東西各國專門大學全國不過數處而村鎭中小學校多至數萬餘區其制自辨歲至十四歲謂之學齡有不入學者罰其父母謂之强制教育蓋人心風俗全恃教化爲轉移尤致富强之根本兹蒙聖諭多設蒙養學堂亟應敬謹遵辦省城大學堂旣經攺設其府廳直隷州州縣應設之中小學蒙養學堂一面通飭開辦中小學堂爲省城大學堂之始基尤難稍緩擬飭就地籌欵如有不敷仍擬能法人籌略資挹注俾得刻速興辦蒙簽學堂聽由民間捐資籌設愈多愈善亦擬先編課本書目責成地方官切實勸導年終核其辦成數目以爲功過督同各　道等嚴加董率期收寶效刻據養化新化湘潭等處具禀次第辦理此臣通籌之大略也學堂攺設一切課程辦法尤貴認眞講求方無凌雜之弊查山東原奏章程蒙養學期八年備齋二年正齋四年敎以普通學考其科目正與諭旨所指教法相爲表裏學生課程均就普通學程度增减略分四等一以習經明倫爲主義惟州縣小學堂爲屬境蒙養學畢業入手階梯應亦限以四年方於學程不至迫促省城大學堂同時並舉自難驟課專門擬暫依高等學校辦法按普通學分門設課爲專門各學陞階旣於學業有序亦與山東暫不課專門之意相合惟學堂命脈所在全在師範得人向來帖括校士但取評閱文藝兹攺爲學堂自期一洗從前錮習力求實際查各國設學無不先立師範學堂研究教法日本邇日師法泰西學校林立其易宗教爲倫理尤於我之教道爲近上年八月曾奉諭旨江南等省派學生出洋游學飭令仿辦此次學堂所定學科教程雖經旁咨博訪究不如目見之尤切除愼選博通知名者先充教習開辦外擬遴派大挑知縣胡診偕同善化舉人俞誥慶等十一人前赴日本遊學數月專考求教育方法以備教習之用其經費卽由善後局籌撥作正開銷仍擬一面再選才俊端方之士遣赴各專門學校以資接續庶於程途不至歧誤而收效亦有把握據藩臬兩司會同洋務等局司道先後詳請具奏前來臣維設學所以轉移風氣培育人才創辦之始尤不能不倍加詳愼方足以期振興而圖精進將來逐漸廣舉凡培養教習編譯書籍采購圖器稽查課程應於省垣設立學務總局管理乃專責成容再次第籌商請旨辦理所有攺設學堂及派人出洋遊學大略情形謹會同湖廣總督臣張之洞湖南學政臣柯劭　恭摺具陳伏乞皇太后皇上聖鑒訓示謹奏奉硃批著照所擬辦理務當督飭認眞講求隨時考察期收實效欽此 
  
[本館接奉電音]  
　　昨日午前十下鐘時京師飛電傳來上諭二道敬謹譯登○三月二十四日行在内閣抄奉上諭關家騏林源深曹廣楨劉恩黻華世奎胡咸恩李盛和劉慶篤章華尹克昌員廷珍詒慶宋子聨曾文玉趙國良張潤楊芾盧文明劉元弼邢准經徐廣思萬雲路楊道霖舒鴻農俱著記名以軍機章京補用欽此同日奉上諭福州將軍著崇善調補信恪著調補江甯將軍所遺綏遠城將軍著鍾泰補授　此 
  
[行在宮門抄]  
　　三月十六日吏部翰林院廂黄旗值日無引見倫貝子因完姻請假二十日橚貝子葛寶華各續假十日溥良熙貝勒希朗阿各請假十日廣西副考官伍銓萃到團河請安成公謝賜祭先塋恩胡燏棻綽哈布預備召見召見軍機及胡燏棻綽哈布伍銓萃○十七日戸部正黄旗值日無引見克公請假五日德公請假十日陜西布政使夏峕到團河請安熱河副總管恒啓到團河請安肅王謝賜祭先塋恩上駟院上虞備用處均得賞謝恩召見軍機及夏峕 
  
[順道致賀]  
　　南洋新加坡叻報云本年四月爲西班牙國君主親政之期中國朝廷因節省經費起見卽派駐英使臣張在初星使順道往班京致賀俟禮成後折赴英京履新 
  
[眼界一新]  
　　香港循環日報云振貝子奉命出使英國道經香港偶登山頂遊眺見風景天然大加稱賞 
 
 

Page 2

 
 
旋又赴英國他里布鐵甲戰艦拜會水師提督某君流覽一周極贊船中軍械之美 
[俄防利]  
　　英京倫敦來電云近有各國民和成羣逐隊赴布里哥維士鎮及琿春嘉巴羅士克等處探覓金苗繼又羣趨滿洲營運煤本五榖俄政府聞之恐其攘奪利權遂禁止各船載客前往 
[法圖葡地]  
　　英京倫敦來電云法人欲購取葡萄牙國屬地澳門以便經營商埠葡官以爲法人所請頗不近情刻方會議從違大約當婉詞謝却也 
[同祝岡陵]  
　　南洋新加坡實得力太晤士報登英京倫敦來電云本年英皇萬壽慶典倫敦定於西歴五月三十號卽華歴四月二十三日舉行外府則定於西歴十一月九號卽華歴十月初十日舉行凡屬臣民屇時當齊上岡陵之頌 
[優卹耆臣]  
　　杭州訪事友人云原任工部尙書錢子密大司空自乞骸歸里後奉旨賞食全俸當在嘉興珂里頤養林泉迨本年正月忽歸道山經浙江撫憲任筱沅中丞據情入告奉旨優卹日前中丞接奉恩詔卽委候補府薛太守邦龢敬謹齎赴禾中本月二十日太守謹備黄亭飭人舁至下馬頭乘舟向鴛湖進發并由内河水師統領派出砲艇四艘沿途護送 
[學成回國]  
　　武昌訪事友人云湖廣總督張香濤宮保講求時務培植人才曾於武備學堂兩湖書院遴選高才生往東瀶肄業近已三載領有卒業文憑本月某日由徐大令元瀛率同回鄂宮保分班傳見叩以所學諸生逐一陳對井井有條宮保大爲稱許諭令暫行休息聽候量予擢用聞鄂省開辦學堂擬卽以此輩充當教習從此人才蔚起不難拭目俟之矣 
[租界未定]  
　　蕪湖訪事人云沿江陶家塘一帶向爲木客麕集之所刻聞駐蕪英領事與徽寍池太廣兵備道吳季卿觀察會議擬　爲英國租界以便商人于此設肆經營觀察告以英人如獨攬利權各國亦必援例以請不如攺爲公共租界俾得利益均沾大約此事須由外務部與駐京各使會議以定從違矣 
[關稅减色]  
　　蕪湖訪事人云蕪湖大關所征各欵分四季解彚往年生季約徵銀二三十萬兩刻因金陵新設洋關以致上季蕪關祇徵銀七萬兩有奇若不設法挽回恐此後尙須短絀也 
[調勇剿匪]  
　　厦門訪事人云距福建長泰縣城七十里之東塞樓近有匪首賴大朝勾結已戮臺匪簡大肚之黨羽千餘人嘯聚其間四出行刼本月某日縣主張大令飛禀漳州鎭道二轅請轉禀督憲許筠帥電調泉州福勝營前往彈壓民心始稍安 
[俄官防盜]  
　　營口訪事友人云上月某日東營官廳左近某錢莊被盜行劫失去洋銀六百餘元廳官聞警之餘大爲戒備每日督令華捕各携槍械分班出外梭巡 
[盜匪狡供]  
　　寗波訪事友人云本年二月十五日南鄉勵港岸左近勵貴岳家被盜行劫報經鄞縣主黄菊友大令飭差緝獲盜犯盧阿湘一名訊悉由勵家傭人彭阿奶糾合因照從犯例站籠處死本月十二日彭以事過境遷佯赴勵家探問勵子榮大密告地保蘇阿明扭送縣署大令刑訊之下彭供小的係海門人年四十有一與盧夙無一面緣安有朋串行劫之事一再刑訊堅不肯承乃飭釘上脚鐐收禁自新所中俟傳勵當面質明然後定讞 
[重懲劣役]  
　　寗波訪事友人云郡治四鄉無賴之徒每藉賽會爲名開塲聚賭迭經府尊高嶼卿太守出示嚴禁不啻三令五申而若輩終於陽奉陰違不知歛迹且有各署差役爲護身符以故若輩益視禁令如弁髦肆無忌憚日前楊墅橋都神殿懲優演劇匪徒邱阿來孫阿慶陳清蘭串同府差汪阿林等以船爲家聚衆賭博致汪阿悅負至洋銀一百餘元汪父阿商家住東鄉四港日事駕駛小輪船以資餬口一差其事卽奔赴鄞縣控陳縣主黄菊友大令大發雷霆立飭公役二十名帶夥前往拿獲邱孫陳三賭棍嚴訊之下供認不諱因從重笞責發押待質所中一面將情面禀太守請將汪阿林歸案訊懲太守許之次日大令提案覆訊供出同黨吊眼鍾阿全及地保徐順富二名及經提究吊眼鍾供小的家居江東賣席橋向操水果業是日至汪阿林船上賭博贏得洋銀十餘元徐保不敢置辯俯首求恩大令著將吊眼鍾笞責若干押候再訊徐保枷號犯事處示衆一月旣而太守以汪阿林被逃未獲飭將頭役顧阿友及福壽鎖示署前勒交汪到案聞現已將汪交到收押遷善公所想當按律重懲矣 
[桐邑郵置]  
　　安慶訪事人云距皖省一百二十里之桐城縣縉紳鉅族冠蓋如林同有信局一家每逢三六期開班魚匪往來殊嫌不便現由皖省郵政局司事萬某禀請蕪湖關稅務司於桐城設立分局俾傳消遞息便捷無訛 
[松郡府試十誌]  
　　松江訪事友人云本月二十六日府尊余石蓀太守發出七縣三覆案計華亭招覆六十名奉賢招覆二十六名婁縣招覆五十六名金山招覆四十名上海招覆四十名南匯招覆三十四名青浦招覆五十名兹將各縣前列二十名及上海全案照錄左方華周孝永朱士英王隆文吳葆誼張葆駿宋樹屏宋登第雷應運周維鏞李藩徐廷屬陳日襄楊鳳章杜衡徐繩祖徐邦泰沈傑葉文楣朱秉政潘炳聲奉莊禮陶羅人驥蔣大猷莊廷黻朱祖廉周應鳳陸承朱顧汝楫汪桂清季諾沈平章沈德壽瞿葆光姜鴻濟唐敦仁莊正華蔡熙洪王永錫金乃超莊禮馨婁盛元音俞兆昌沈洪鈞瞿文藻查曾禧陳昌祺汪鎭桐沈蘭蔡邦石金章陳邦杰王正瑩許應鑾許詹丁鶴年陳熙皞葉應侃馮浩許紹文張永懷金王平成莫寶賢盧淦高超丁延康俞心安丁延年高增俞練李贊勳沈成章吳宗玠陳宗器費廷璠錢潤青施觀成趙廷璜徐兆楫張襲祖黄宗憲上葛士熙曹浩潘曾黌王承恩唐迥李文浦孫　王臨照陳其灌周澂丁光弼艾曾悌楊書諴李維華凌希曾楊我煥顧昀張嘉吉朱垚陶錫年朱炎姚明煇張之綱朱學錦邱復楊兆鵬吳嘉賢陸燿楷潘樹元張之紀楊世勳張仁龍陳翰清潘浩謝其駿張鏜張雋張啓佑奚　唐在章南馮朝福張鼎夏時璜曹鑑剛葉舟顧泮英丁光宇邵席珍金在鎔沈逸胡樾吳宗瑗沈穎蘭金曾冶黄福瓊唐振聲黄昌祚王崝治朱英朱潞青張家駒唐鳳采汪　毅沈樹敏葉其鑒顧昌燾田毓祥邵獻忱黄道生唐汝紳吳念椿 
 
 

Page 3

 
 
朱光華趙國書馮簡夏尙忠吳儒珍葉理澐吳元裳方存粹沈廷臣 
[武林火警]  
　　杭州訪事友人云本月二十三日未刻省垣清河坊大井巷口某廣貨店不戒於火一時黑燄迷天紅光匝地雖經各水龍　集噴救無奈火勢過猛直焚至兩點鐘之久始漸式微共燬市屋二十四幢披屋三十餘間 
[鄂省官塲紀事]  
　　武昌訪事友人云湖北候補道錢銘伯觀察奉委辦理宜昌膏稅總局本月某日趨詣督撫兩院禀辭赴日到差視事○新選歸州知州江刺史鍾蘅宜都縣王大令國鐸由京領憑來省先後趨詣各憲轅禀見一俟奉到飭知卽當束裝履任○優貢試用知縣左大令一芬由京引見來鄂甫於本月十二日禀到次日卽奉撫憲端大中丞委辦坪坊釐局聞者榮之○署荆門州陳少石直刺沔陽州張辛田刺史黄阿縣寶子年大令同時行抵省垣趨詣督轅禀見聞因簽捐小票辦理棘手故特禀商一切機宜也○三月某日藩轅牌示長陽縣印務詳委新選黄梅縣慈濟雲夢縣印務詳委補用知縣劉超元安陸縣印務詳委補用知縣呂勳署理濳江縣主簿事務詳委本任漢陽禮智司巡檢曹澤春調署長陽縣縣丞飭本任張臨皋回任 
[遼客述新]  
　　營口訪事友人云上月二十四日之夜大風陡起南岸所泊各船斷攬走錨互相撞捐者多至四百餘艘掩斃人口百餘名自嗣以致連日龍吟虎嘯勢甚猖狂三老長年望而裹足飛廉氏之淫威洵可畏哉○此間各油坊將貨儲棧向來棧租甚輕上年各棧主集議酌加旣而編製油要工人又居奇壟斷月索工多至東錢六十三吊合制錢十千零八十文油業中人無可奈何只得每簍一口加收東錢二吊各船商以所加過鉅集衆公議刻下尙未有端倪○俄國管理營口事務兼稅關監督支爲出示曉諭事照得本埠鋪捐本監督擬於正月號起酌量裁减而添設房捐以資抵補而照公允所有本城房間共分二等房頭等每間每月捐洋五分二等每間每月捐洋三分查此項捐欵旣屬不重合行出示曉諭仰闔埠商民人等一體知悉該捐應由房東出給不與房戸相干而該房東等亦不准增租長僞逐攆房戸搬家違者罰懲各宜恪遵切切特示○日前巡捕廳查獲盜匪五名詰知曾匿跡東營西飯店因判罰洋銀一百二十五元至此五盜究係何國人有無領事管束則言語不通無從訊悉也 
[鷺江鯨浪]  
　　厦門訪事人云邇者好事之徒就道署前蓼仔溪尾建醮禳疫旋又於本月初七日演戲酬神正在鑼鼓喧　不虞瑩下棍徒持刀猛鬥買魚圓湯之某甲買甘蔗之某乙及王紳之子王丙奔避不及均被砍傷王素識行兇者係菜媽街人因即禀請地方官拘案懲辦○厦門開辦房租坐賈等捐廳尊張司馬派員按叚清查造册具報聞坐賈捐詳明變通辦理如每年抽收房捐十元者此捐須倍收至二十元分六月十二月兩期委員收繳給付收單○厦門食米缺乏經紳董往安南仰光等處轉運進口近有奸商聞上海米價甚昻紛紛載之出口想經地方官必有以懲之也○典買田園房屋例於立契後赴縣納稅管業厦門爲華洋　萃之區每遇典買田園房屋報稅者頗覺寥寥日前同安縣黄大令派員來厦清查如仍隱匿不報一經查出定卽將産業充公 
[示籌民食]  
　　邇者米價騰貴民食維艱蘇松太兵備道兼江海關監督袁海觀觀察查知滬上每有奸商屯積居奇病民罔利因申詳江蘇藩憲陸春江方伯商准各國駐滬領事禁止出口三月以平市價而惠貧民日昨飭札上海縣汪瑶庭大令出示斃諭略謂奉藩憲排單札開本年三月十三日准蘇松太道咨竊照上海爲木棉之地産米無多城廂租界戸口數百萬所需食米全賴内地各處源源接濟光緒二十三四年間江浙歉收米價騰踊曾經設法招商在内地採米運滬接濟有案現在時閱四年各處商民來此居住經商營趁者何止驟增二三十萬口食米奚止日需六七千石米情較前尤爲迫切乃本年入春以來産米各屬以辦運漕糧紛紛請禁出境遂致來源斷絕價值驟昻已漸有二十四年分景象雖已切實商准各國領事禁止出口三月究以無米到滬米價有增無减若不設法補救恐此後米價再增食力小民不能餬口難保不滋生事端華洋雜居尤慮釀成交涉竊思上年收成雖歉究非二十四年分蟲災可比奉憲禁米出口係指漏海而言卽令暫止鄰省購食並無不准本省流通迭奉督撫憲行文曁司札飭各屬遵辦况蘇松大各廳州縣爲糧賦膏腴要區每邑統扯熟田五千頃照上年收成核計每邑約可收米一百二三十萬石約計派漕三四萬石不過百分之三卽值辦運之時何至遽形乏米難保非漕務經紀人等欲圖包攬漁利從中聳恿各牧令慢不加察憑一面之詞以爲遏糴之計應請司再行通飭各屬出示曉諭務令内地照常流通庶滬上米有來源不致病民滋事如慮辦漕需米價漲受虧祗須嚴查屯積禁止擡價居奇卽可得其要領不宜自顧一隅轉以自誤緣各處米市本視滬市漲落爲低昻滬上米貴内地之米亦萬難跌價也本道爲顧全滬地大局起見除明查暗訪嚴禁出口外咨煩迅賜通飭等因到司准此查因米價飛漲恐有奸商私運情事由司示禁出口仍聲明内地照常流通以濟民食嗣後節次批札均將内地流通一節明白聲叙乃各該地方官及釐卡委員不加詳察將内地運米商船一律攔禁殊屬誤會况内地不獨秈米准其流通卽粳米亦准流通滬上同係本省内地豈容遏糴致與民食有碍除咨復外合再札縣遵辦出示曉諭等因到縣奉此合行出示曉諭爲此示仰米商人等知悉自示之後無論秈米粳米均准在内地照常流通惟奸商私運出口仍應隨時查禁各宜凛遵切切特示 
[定期修路]  
　　本邑南市馬路年久失修車馬往來殊形不便工程局總辦翁子文太守目擊情形爰定於四月初旬開工修築並將捕房攺建樓屋以壯觀瞻 
[上海巡局紀事]  
　　昨日午後有甲乙丙丁等數人相約至本邑南市恒生馬頭左近鴻春茶園試茗不知緣何起釁互相鬥毆致毁壞桌椅杯琖之類茶樓主恐釀巨禍遣人投報十六鋪巡防中局局員黄衡堂二尹立卽派勇馳往拘拿以憑訊辦○前日小車夫劉康記沿途滋事被巡勇拘至十六鋪巡防中局局員黄二尹研訊之下判責四十板以示之懲○本邑南市二十三七巡防局向設勇丁十名前年裁去兩名未免不敷差遣現經董事集議擬仍照常補足以資辦公 
[牛痘攺期]  
　　啓者本堂施種牛痘向以單日爲期旋因痘科黄姓抱病在家暫時停止兹復延請徐君心堂施種而徐君固蜚聲　井精於痘科者也門常如市不能隔日到堂爰攺訂每禮拜六一名鐘起至四句鐘止來堂施種其痘苗購自泰西並不向各嬰孩刮取漿水尤爲心誠保赤與衆不同彼家有掌珠者幸勿交臂失之乞附報章藉供衆覽滬北天后宮前廣益善堂司董嚴信厚龔心釗施則敬唐榮俊葉貽釗等謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　英界六馬路新瑞生烟紙店學徒韓正林吞烟斃命報經縣主汪　庭大令蒞騐將店主魏錫華帶　訊　昨日店夥周根垣魏裕坤投縣候示至晚大令升堂研訊周供小的在魏錫華所開店内爲夥學徒韓正森不知何時吞服生烟小的等均　覺察今在　臥榻下覓得茶杯一口内有烟蹟呈請察核魏裕坤供小的與錫華同族韓正森在店學業已歴二年本月十六日私同鄰人王炳金家借得　鐺煮肉同人皆未知悉至二十一日王來索取韓稱早已交還錫華惡其私自向人借物還時又不交代明白向之申斥數語韓仍照常作事至晚十二點鐘時與小的等熄燈安睡不知何時吞服生烟以致畢命現已囑薦保人函催伊父來滬矣地保黄士泉所禀大略相同大令諭魏等曰此事皆因爾不善調停所致倘屍父來店饒舌須浼人善爲勸慰給以棺殮等費以免涉訟公庭魏等均唯唯稱是大令諭令將錫華交人保出○周子江控蔡富榮虧欠貨價洋銀一案大令升堂研訊周供蔡共欠洋銀一千三百餘元除將船及雨傘洋火等貨托工程局司事估見值洋銀二百元備抵欠欵外尙少洋銀一千元有奇叩求追給蔡供曾虧欠周洋銀七百餘元除將船貨抵除六百元外實祇欠一百八十元均係博進資叩求鑒宥大令諭令蔡除將船貨備抵外再還洋銀六百元限期付清不得遲緩蔡求交人保出措繳大令不准飭押俟先繳洋銀一百元再行察核○前者某宦家被賊竊去皮衣旋由包探在南市章菊生家起出原贓四件將章弟兄解縣大令訊不承認著將菊生交人保出兹因其弟杏生在押患病諭令交保出外醫治 
[馬路工程局瑣案]  
　　南市寶豐土行夥王成五由鎭江附美利輪船來滬雇唐阿福張阿炳所駕划船裝運行李言定小銀錢二枚駛至中流忽强索洋銀二元五角王情不能甘遂於次日扭訴捕房由捕頭轉解馬路工程局總辦翁子文太守倩襄讞委員黄衡堂二尹升堂研訊判責唐一百板張二百板分别斥釋○前日不孩莫阿四躑躅馬路中巡街捕知其米失歸途帶至捕房轉送工程局太守倩黄二尹略加研訊孩供稱南匯縣人來滬習業旋有樊福昌者投案訴稱小的在毛家弄開設成衣鋪此孩係小的内姪向在店中習藝頃間遣伊出外購物一去不歸今知留養局中請爲給領二尹命覓到保人准予領去○前日清道局打掃夫施少行將垃圾傾諸馬路旁某號巡街捕以其有違工程局定章拘入捕房轉解工程局黄二尹研訊之下施一再苦求乃從寛取具攺過切結釋之使歸 
[英美租界公廨紀事]  
　　美商茂豐洋行主德商順發洋行主各投本管領事署控華人吳芝祥定貨不出等情美德兩領事准之卽照章函致英美租界公廨聲請提吳訊究昨日吳自行投案讞員張柄樞司馬諭讼押候訊核 
[英租界捕房紀事]  
　　某馬車行馬夫張寶生用受傷之馬駕車六十六號西捕見之以其有違租界定章拘入捕房告知一切捕頭著押候解送公堂禀請讞員讞員張柄樞司馬訊明判罰○某號東洋車夫馬阿大撬取王正和車上所釘捐照報捕後捕頭令包探張寶成拘馬入捕房押候解送公堂禀請訊究○竊匪張福生行竊王大生夏子明二家衣物報捕後捕頭令包探趙銀河將張拘獲弔齊贓物押候解送公堂禀請訊究 
[法租界捕房紀事]  
　　日前有某甲者具詞投公廨控某乙積欠洋銀四百元等情讞員杜枝園大令准之飭某包探持信票帶甲前往指提及至乙家乙已聞風逃避因將乙母某氏帶回捕頭命押候解送公堂禀請大令訊究○前晚輪船積竊王阿桂混入招商局來往寗波之江天輪船竊取某客所携衣服一包適爲包探所見將人贓一并送入捕房捕頭命押候解送公堂禀請訊究○積竊陳阿四混名小蘇州迭次犯案釋出未久又於前日潛至行駛長江一帶之某輪船圖竊適爲包探所見拘入捕房捕頭令搜其身畔藏有質劵十餘張因命押候吊到原贓然後解送公堂禀請究辦 
[美租界捕房紀事]  
　　昨日午前怡和碼頭小工朱理生行竊某號棧房所儲貨物携之而出適爲包探倪順泉所見連贓帶入捕房捕頭令押候轉解公堂禀請讞員張柄樞司馬訊辦○昨晨妙手空空兒張阿寶混入虹口某姓家竊取衣飾被包探石金榮查獲帶入捕房捕頭令押候解送公堂禀請究辦○昨晨偷兒周長林掩入寄居百頓路之甬人某姓家竊得衣物携至某押鋪質錢適爲包探張阿五所見連贓帶入捕房捕頭令押候解送公堂禀請訊辦 
[施當其阨]  
　　今春陰陽失律晴雨愆期偶不經心疾病即因之而起故自近日以來病人之宛轉呼號登門求治者每期驟增至五百數十號之多敝堂經費不敷屢呼將伯兹承秉德堂支大善士於江皖振捐外兼助洋銀一百元又承滎陽銘記捐助洋銀十七元六角五分梁天興號交來梁黎氏助洋銀十元承緒堂戴善士捐助洋銀五元後先祇領頒到感佩莫名藥石有靈小民共拜仁人之賜平安是福大造不虧積善之家施當其阨功必倍之彼席豐履厚者尙其聞風興起乎乞附報章藉資觀感滬北美租界北河南路天后宮前廣益善堂司董嚴信厚龔心釗施則敬朱佩珍唐榮俊葉貽釗等謹誌 
[金陵官報]  
　　三月十二日首府沈兩首縣戴孫均禀知在郡廟設壇求晴前統湖南撫標親軍鶯革職總兵劉樹元到湖南來通判彭鴻年禀謝給咨赴引卽辭湖南採　洋銅委員准補保靖縣李湘到奉湖南善後局委採辦洋銅差代辦轅下文巡捕知縣劉思禀知到差知縣鄧家瑜辭赴引並銷桐城分銷差縣丞曹衍惠禀知到省督左營千總史邦福叩謝補守備後以都司補用先換頂戴正任安東縣張狀彩禀知交代算結兩淮鹽大使薩爾哈木由京來到省十三日上海文報屆候補道趙見總理兩江營務處候補道陶禀知今日考東洋回請學生内塲銀圓局候補道志禀知今日開工籌防局候補道龔禀知赴烏龍山勘炮臺知縣季逢辛禀謝飭知粥廠勞積提前酌委一次又潘瓚禀謝給咨赴引卽辭十四日總理兩江營務處候補道陶禀知今日考東洋回華學生外塲統領安徽武衞楚軍副五營李定明到知州周桂馨奉委軍械所庫　卽到差江寗縣盧事知赴鄉查勘圩工順查可甲團練正任桃源縣武麟到交缷回轅下文巡捕知縣龍振翊劉永濤均見辭赴引十五日候補道張庭杰謝委皖南茶厘差知縣何聨芳丁乃菑王　曾江北措資回均禀謝給咨卽辭赴引府經歴程毓霖叩謝奉飭註册差委縣丞朱錫藩奉示騐署州吏目查承恩從九杜春榮典史桂步煌均奉示冩履歴又　通　知到省准　　臯縣石莊司王登瀛叩謝飭知奉部覆准 
[上海陳家木橋電報總局籌振公所經收江皖水災急振第廿一次清單]  
　　東來昇來江松蔭爲長孫求病速痊并合家平安洋十元江天輪船來澄江王爲子病　洋十元陳紫英翁募免過子指助江西洋三百元鄭陶齋翁募普濟船王洋四十元又陳順甫洋五元又尙先生洋二元又徐先生洋二元又史先生洋二元又余先生洋二元又陳先生洋二元又戴先生洋二元又無名氏洋一元又戈宅洋二元又無名氏洋二元又余伍翁洋二元又無名氏洋一元又昇和　洋三元又無名氏洋一元又衍一徐洋三元又無名氏洋一元又無名氏洋一元又無名氏洋一元又無名氏洋一元又無名氏洋一元又無名氏洋二元又無名氏洋四元又無名氏洋三元又陳裕行洋二元又陳森順洋一元又無力　洋一元又勉力子洋一元又有心無力人洋一元又臥雲居士洋一元又醉雲道人洋一元又江湖道人洋一元又天外居士洋一元又海天居士洋一元又徐翰清洋一元又徐壽榮洋二元不留名默求病速愈規元五百兩貨捐局盧　三翁爲二公子週歲節省筵資移助洋二十元又爲女公子病愈完愿洋二十元○以上共收洋四百六十元規元五百兩正 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年三月十三日京報全錄]  
　　宮門抄諭旨均錄前○陜西巡撫升奏爲遵旨查明知縣等被叅各欵據實覆陳摺○侍郎盛奏爲留員辦理蘆漢鐵路事宜片頭品頂戴尙書銜陜西巡撫臣升允跪奏爲遵旨查明知縣等被叅各欵據實覆陳恭摺仰祈聖鑒事竊奴才承准軍機大臣字寄光緒二十七年十二月十八日奉上諭有人奏陜西郃陽縣知縣徐普巧於鑽營半年之中連調三缺其署韓城時聽斷乖謬玩視人命文生張希騫家務訟案擅行責罰文生杜某謀殺胞弟一案勒令私和該縣因歲荒勸捐將捐事悉交委員州判謝樹棠經管妄作威福招權納賄並有刑逼斃命之事又候補知縣王榮綬抽收芝川釐金横征苛罰興販漁利請飭查辦各等語似此貪劣可虐如果屬實殊爲地方之害著升允按照所參各節確切查明據實叅奏毋稍徇隱原片著抄給閱看將此諭令知之欽此維時奴才因病請假尙未接印當卽委員認眞馳赴韓城芝川逐欵嚴密防查兹據查覆前來奴才覆加確核證以所聞如原奏稱徐普本係郃陽實缺營謀調署韓城復因韓城歲荒停徵營謀調署西鄉足見巧於鑽營一節查徐普於前年四月委署韓城旋以該令准補郃陽已奉部覆於九月飭赴本任去年二月前署南鄭縣知縣張紹衡因病請假時李紹芬署藩司因念南鄭獄訟繁多徐普聽斷勤能詳請以之調署並非先到郃陽後調韓城亦未調署西鄉縣事該令兩年内歴宰三邑致招疑謗其實始則飭赴本任繼因要地需才人所共見共聞確無鑽營情弊又原奏稱文生張希騫與其堂兄張希浚因家務興訟徐普不問曲直兩造並被責罰一節查韓城境内並無張希騫其人惟城北周原堡有張姓者巨族也名曰張和合堂城内及芝川等處開設錢店當鋪生意甚多食其利者共六家文生　希齡實屆首分上年三月該生令鋪夥運米進城爲堂弟張希浚之子張有性所阻遂肇訟端張希齡控姪搶糧張希浚亦控張希齡吞没其胞　家産骨肉輒因細故挾嫌互爭徐普不忍深究思兩解之適值振務呼緊和合堂旣稱巨富遂罰令希齡希浚各捐銀五百兩助振民間謂光緒三年振務和合堂捐銀一萬三千兩此次尙不及十分之一其實張希齡祗繳銀三百餘兩張希浚祇繳銀四百五十兩覆查縣卷與振局帳目相符徐普辦理此案意在助振息訟並非因案科罰尚無不合張希齡誤爲張希騫想是傳述語音之訛又原奏稱杜家堡文生杜某謀殺胞弟投入非中徐普不爲准理反將屍親杖責勒令私和經闔村通禀始行檢騐屍已腐化一節查韓城南鄉杜家堡並無文生杜某惟與杜家堡相連之　家堡有文生段鈺堂與胞弟叚玉秀分居多年二十六年二月間叚鈺堂頓將伊母養贍地六畝典賣度日叚玉秀遂强佔伊兄住房叚鈺堂亦隱忍讓出七月初三日偕其妻叚胡氏前往舊宅抬取磁缸叚玉秀不准叚鈺堂一時氣忿遂與其妻用木棒鐵條毆傷叚玉秀十餘處晚間又向尋毆投入并中致斃初五日屍子叚景善　約報案叚鈺堂亦投案自首該令卽日詣騐並將叚鈺堂詳革歸案訊辦未及解勘叚鈺堂旋於九月在監病故檢查縣卷核對供詞及相騐日期塡註屍格並叚鈺堂在監病故由府委白水縣相騐均已先後通詳毫無諱飾詢之城鄉人衆亦　謂實無屍親被責勒令私和數月始騐屍已腐化之事言者於人名地名尙多舛誤所稱各節自是以告者過此皆有案可據斷難掩人耳目者也又原奏稱該令到任正值歲荒一切捐事悉交委員謝樹棠經管一節上年關輔奇荒由籌振局認眞分赴各屬帮辦振務州判謝樹棠奉委赴韓該令卽令其協同勸捐維時振事紛繁容有不遑兼顧之勢若謂其全不經管該令身任地方責無旁貸似不敢出此此查明徐普被叅之實在情形也原奏又稱謝樹棠逼令農民范三聘捐銀數百兩以致情急自盡經屍兄范三徵控府跪求新任張鳳岐說合賠禮一節查范三聘及其兄三徵係韓城阿地村人家稱小康先經謝樹棠勸令范三聘捐銀五十兩范三徵捐銀一百兩均已繳清嗣因某族人范漢南挾嫌指禀范三聘圃糧甚多兼唆范三聘之嫂揑控陷害謝樹棠不察虚實復責令捐麥十四石范三聘旣忿其嫂之控告又虞續捐之爲難於去年三月得腹痛疲壅之症初十日回家行至芝川鎭病故其兄范宗湯卽范三徵禀案懇求免捐張鳳岐批准完結尙無央求與屍親賠禮之事至稱謝樹棠妄作威　攬權納賄授意差役嚴刑拷逼討查均無確據惟該員不洽輿情頗招物議上年振務未竣業經撤差示儆此查明謝樹棠被叅之實在情形也又原奏稱候補知縣王榮綬抽收芝川釐金於縣之南關西莊昝村私設釐卡數處民間一椽一瓦悉令納釐該員原籍山西永濟縣與芝川僅隔一河其家開有茶店興販茶來芝又販貨回籍漁利商貨到卡令其母騐貨其妻收錢一時傳爲笑柄科罰隆盛德等號銀數百兩飽入私囊土貨過卡騐票向收錢五十文該員增至五六百文各節查芝川鎮隆盛德雜糧店上年販運大米道經鎭南四十里之同家莊友人託帶烟土被南關卡役查出報局經騐隆盛德央求貢生馮仰華說合罰銀一百兩查核釐局票彩日相符且有　案可稽尙非該員中飽昝村現無分卡聞該員收釐時曾派入在彼巡查南關西莊則係禀明設立之卡並非私自添設該員經商起家素工營運其原籍鋪夥興販茶葉烟土木器等貨往返來　貿易詢之芝川商民僉謂不虚但未能確指其售之何人買自何家事已逾年無從究詰至謂其母騐貨其妻收錢乃疾之已甚洵實無其事惟時值年荒民間拆　賣屋一椽一瓦槪令宗釐未免過於苛徵烟土過卡騐票向收錢四五拾文增至四五百文或胥役暗中需索該員未能覺查尙無入已實據此查明王榮綬被叅之實在情形也奴才伏查謝樹棠辦振勸捐人言嘖嘖范三聘捐銀一案雖非該員威逼自盡究屬率忽異常應請旨將候補州判謝樹棠卽行革職以肅官常王榮綬榷釐芝川未能弊絕風清本有不合惟去冬辦理潞鹽加價因該員熟暗鹽務兼悉商情經前署鹽法道嚴金清派令經管稽查該員實能批竅道　不避嫌怨似宜恕其從前之小過而錄其現在之微勞應請免予處分仍當隨時察看如尙不知檢點再行嚴叅奴才絕不曲爲廻護調署南鄭縣事郃陽縣知縣徐普服官秦省頗號廉能其被劾各條或附會吮求或傳聞失實應請免其置議所有查明知縣等叅欵據實覆陳緣由是否有當謹繕摺具陳伏乞皇太后皇上聖鑒訓示謹奏奉硃批著照所請該部知道欽此 
盛宣懷片再臣接准署北洋大臣袁世凱咨開光緒二十七年十一月二十七日准軍機大臣交到面奉諭旨此次派辦鐵路差使之候選道柯鴻年著賞加二品銜並交北洋差遣委用欽此等因咨會前來臣查該道向充鐵路總公司叅贊臣前與比國公司訂立合同係該道隨臣一手議定開辦　來與總工程司沙多規畫計較輕重之間尙中肯綮至辦公購料欵目出納至繁至鉅洋帳均歸就核現在比國借欵僅付及半將來按期交付亦必須仍由該道經理廢免紛歧另生枝節是該道實爲釐漢鐵路工程不能遽易之員應俟工程一律告竣欵目報銷清結再行給咨前赴北洋美委合無仰懇天恩俯准將二品銜候選道柯鴻年仍留蘆漢鐵路總公司叅贊一切俾專責成而收駕輕就熟之效除咨署北洋大臣袁世凱查照外謹附片具陳伏乞聖鑒謹奏奉硃批著照所請欽此 
 
 

Page 14

 
 
[光緒二十八年三月十四日京報全錄]  
　　宮門抄諭旨均錄前○直隷總督袁寺奏爲查明帮弁報失漕糧實屬顢頇據實叅追摺○湖北提督蘇奏爲邊防兩屆期滿照例歸併核奬摺○又奏爲沿邊關隘修築各臺出力員弁附入邊防保案從擾給奬片 
　　太子少保署理北洋大臣直隸總督臣袁世凱山東巡撫臣張人駿跪奏爲查明帮弁報失漕糧實屬顢頇據實叅追恭摺仰祈聖鑒事竊臣等承准軍機大臣字　光緒二十七年十二月二十一日奉上諭奕謨等奉帮弁承運米石揑報搶失請飭查辦一摺據稱西陵宮兵應食粟米指發山東漕糧上年運至雄縣被搶餘米存在滄州等處當卽先後派員密查顯有官弁藉端侵蝕情事請飭直隸督臣遴委妥員前往確查等語事關兵食而押運員弁瞻敢乘亂蒙混禀報顯有折價盜賣情事著袁世凱張人駿確切查明叅辦嚴追據實覆奏原摺著鈔給閱看等因欽此臣世凱卷查光緒二十六年十一月間據前署雄縣知縣孫德成禀報以據山東濟寗後帮千總李建烈禀稱應運易州兵米一萬四千九百八十九　由德州運至雄縣南關暫存民房被匪搶失外僅存兵米十一間時因洋兵在境不便盤量由縣查騐封固上年十一月間據雄縣知縣毛隆光詳報會同委員徐英帮弁李建烈盤查存米三千七百六十三石並未報明全失欽奉前因卽派署清河道袁大化認眞查辦一面咨會臣人駿派買來直會查臣人駿卷查上年九月間據督糧道達斌詳報二十六年各帮領運兵米被搶所失各數單開濟寗後帮運至雄縣搶失兵米一萬四千九百八十九石臣世凱前在山東巡撫任内連同密雲等處搶失兵米共五萬三千六百二十六石零會同漕運督臣奏准豁免上年十二月初間又據該道詳報委員會同雄縣清查倉底實尙存米三千七百六十三石又密雲兵米内有五百八十石報失並無確據責令運交以上兩項共米四千三百四十三石應於前奏請豁數内扣除經臣人駿奏請更正奉硃批戸部知道欽此欽遵各在案隨委山東補用道沈廷杞押同帮弁李建烈到直該道袁大化先經委員前往雄縣密查得實該道沈廷杞派員赴雄縣密查亦復相同兹據該道等會同禀稱雄縣現存兵米三千七百六十三石堆滿倉房十一間下餘空倉祇有十三間大小相去無幾兩相比例滿算運到雄縣之米不過九千石下短五千九百八十九石顯係並未運到飭據帮弁李建烈禀稱領運易州後帮兵米一萬四千九百八十九石二十六年四月間由德州分起前進已到雄縣之米九千石貨房暫存其後起運米五千九百八十九石該弁在船督催因風逆水淺雇覓水船起剥行至泊中貿來拳匪多人將銀錢衣物刼掠一空並將該弁捆去船戸星散迨該弁放回事越數日船米均已槍失距城窵遠路爲匪阻不能報案因此項米石原擬運至雄縣賃房暫存是以歸入雄縣搶去之米一同具報該道覆查已到雄縣之九千石現存三千六百六十三石其餘五千二百三十七石訪問拳匪搶失而外就地紳民有將漕米變價以應洋差者飭據該前署縣孫德成馳赴雄縣向紳民詳細查訊僉稱此項漕米始被拳匪取食搬運繼被洋兵餧養馬匹散給貧民實有三千石之譜其餘二千二百三十七石因彼時洋兵到境紳民設局供應所需過鉅籌墊爲難因將此米變價挹注商明事後彌補情願捐資賠還調查局帳相符孫德成先被洋兵拘執旋卽聞訃丁憂未能訪明轉報等情禀由該道等核明轉請覆奏前來臣等查山東濟寗後帮領之千總李建烈先行革職解回山東監追勒限兩月飭令如數賠交如限滿不交或交不足數再行從嚴叅辦至運存雄縣之米内被拳匪取食洋兵喂馬及放給貧民短失三千石應請照案豁免現存漕米三千七百六十三石仍令運交易　支應西陵兵食尙短二千二百三十七石旣因聨軍在境勒索供應紳民急不暇擇將米變價支應洋差該紳民情願捐貲賠還亦應予限兩月責成該前署縣孫德成守催清繳如屇期賠不足數應由孫德成認賠補足山東糧道達斌於上年春間到任計在帮弁運漕以後將及一年時當畿輔洋兵尙未全退土匪充斥道路多梗隔境情形本難周知前因漕糧報失雖請豁免於前嗣經查出存米卽請更正於後且帮弁中途搶失及紳民借用應差各米現已分别追賠均有著落該糧道可否免其置　出自恩施所有遵旨查明辦理緣由理合會同恭摺覆陳伏乞皇太后皇上聖鑒訓示此摺係臣世凱主稿謹奏奉硃批達斌著免其置議餘依議欽此 
太子少保頭品頂戴調補湖北提督奴才蘇元春跪奏爲邊防例保兩屆期滿已歴十年現擬歸併辦理由奴才查明在事出力及積勞病故人員分别開單咨送撫臣覈奏量予奬卹以昭激勸請旨遵行仰祈聖鑒事竊奴才欽承諭旨督辦邊防自光緒十一年凱撤進關迄今十有六　蠻荒久戍將校士卒勞苦非常前於十七年五月遵照海軍衙門奏定章程以十二年七月十四欽此懿旨之日起扣滿五年查照邊防戰守兼資情形艱苦請將躬親防戍各員準照異常勞績奬叙以資鼓勵會同原任撫臣馬丕瑶原任督臣李瀚章恭摺具奏硃批交部議奏部臣照　準駁撫臣一再敷陳由吏兵二部覈明分别異常尋常勞績給奬於光緒十八年三月十八日奏奉硃批依議次此欽遵凡在戎行同探感奮惟自十七年奏奬之後計至二十二年五年屆滿原擬照章開保會因法人議設中越對汛彼此防剿游匪商辦需時不遑兼顧旣而泗城教民被匪戕殺派軍剿捕弋獲匪首游維翰正法追起失贓甫告成功而鬱林之事起前任撫臣黄槐森親往視師奴才亦奉電諭會督密辦尙賴諸軍用命克復各城掃穴擒渠地方敉定維時已越廿三四兩年四出馳驅軍書旁午不暇卽叙前勞二十五年奴才奉召入都二十六年仍回本任四月間卽率行隊督辦南潯思慶各屬游土會匪冬間轉赴右江遵旨會剿三省游匪各營或留防戍或調隨征忽忽流光瞬緇一載樓指五年邊保兩次屆期係屬奴才任内經手未完之件似應查明應奬之先後在事出力文武員弁紳團兵勇應卹之歴年在防積勞病故印委員弁等人逐一開單咨送撫臣核明隨後會同署提臣督臣具奏籲懇天恩分别奬卹以勵前勞而策後效並慰以死勤事幽魂於地下聖明洞鑒萬里恩周存殁當蒙俯諒愚忱曷勝感激屏營待命之至理合恭摺具陳請旨遵行伏乞皇太后皇上聖鑒訓示謹奏奉硃批准其擇尤酌保毋許冐濫片併發此 
蘇元春片再奴才前於光緒二十二年九月二十六日附片奏陳沿邊關隘修築各臺鑿石開河變爲大道一千七百里中屹若長城築修鞏固轉輸胥便行旅無虞固不惜夫工貲亦借資乎勇力尤賴各該統領分統營務處管帶帮帶等深明大義努力圖功責成正副哨弁隊長勇丁於蠻烟蜒雨之中盛　祈寒之際不辭險阻不憚劬勞監督工程終年力作間有染受炎瘴身故者多猶復賈勇直前不稍退怯卒在七年之内一律告成工匠之費雖繁營衆帮工所省尤屬不少每念群策群力不敢壅於上聞相應籲懇天恩准將在事出力員弁兵勇附入五年邊防例保案内從優請奬以示鼓勵出自逾格鴻施等情光緒二十三年正月十九日奉硃批准其酌保毋許冐濫此遵由吏兵二部咨行知照到　宣布皇仁人咸感奮並因台工經費銀兩除先由部撥各省關欵一十八萬兩外尙多不敷由奴才隨時籌墊應支綜計一十四萬兩案奉硃批交部議准由廣東撥解歸還督臣譚鍾麟札委道員蕭炳堃來邊騐收詳細履　將工堅料實遠近形勢相聨取具承修印甘各結　　備案是砲　之足資邊守早在聖明洞鑒之中所有在事出力員弁兵勇原請從優請奬已蒙恩准此次應由奴才逐一查明開單咨送撫臣附入邊防　保案内隨後具奏合併附陳　　　　聖鑒訓示謹奏奉硃批覽欽此 
 
