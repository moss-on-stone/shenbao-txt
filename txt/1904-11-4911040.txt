# 1904 - 11 - 4911040

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[重印十三經注疏○五經備旨○十七史商搉出售] [  點石齋啓]  
　　自來詁經解經之說莫詳于十三經注疏一書其次若五經備旨則疏解五經　意雖各樹一幟而其　發精義類皆詳盡無遺本齋前將此二書讐校精詳悉心石印以惠士林海内風行早已不脛而走茲更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西莊先生所輯議論超卓考据詳明論世知人折衷至當有志史學者不可不加意講求茲亦用頭等潔白連史紙印成每部定價洋銀五角卽日出售 
[答客問俄曰戰事]  
　　有客問於執筆人曰今者中外各報譁傳俄日戰事如此其亟頃閱申報亦謂日政府下令海軍將弁兵士各歸本船以便戰釁一開立卽駛赴前敵云云而我子每與人言輙謂日後事未可知目前則尙未致有戰禍試問何所見而云然歟執筆人曰此實按時勢以言之也夫日本之與俄爲仇由來久矣仇愈久則忿愈深仇忿相尋必有發洩之一日以故日人於海軍則尅期以製軍艦併日而備軍裝驚濤駭浪之中時作嘗膽臥薪之計陸軍則知俄處極北天時苦寒乃於前歲隆冬演習雪地行師之法俾他日朔風凛冽不難踴躍從戎今者艦隊中惟朝日八島敷島富士三笠諸船可與俄人相抗此外如雷如電如曙如漣如矓如曉如叢雲如東雲如夕霧以及不知火陽炎薄雲白雲朝潮春雨村雨速鳥朝霧類皆逐水雷船數雖甚多不克獨當一面於是迅籌巨欵向捱眞丁議購日進春日二船然軍備尙未齊全必待東歴仲春始得航海東下而陸軍久處和煖之地不耐嚴寒當演習雪地行師時全軍皆僵仆於曠野平原生還者百無一二若俄則可殺克兵士生長沍寒之處衝風冐雪無殊挾纊之温故我以爲俄日雖有違言日人决不肯於目前遽與之戰也抑目前兩國使臣仍是互駐都邑兩國商賈仍是捆載往來兩國電報　函仍是依期投遞是邦交未絶依然和好如初也苟戰也日必先將駐俄之使召回俄亦必令駐日之使遄返由是商　則不　　水　運貨以防　掠之虞電報郵函則禁絶不復交通以免如多魚之漏兩國君主則各頒宣戰之詔聲罪致討義正詞　并　告　　諸友邦使　中立其間毋爲敵人助痪糧扉屨夫而後戰之局始啓夫而後戰之勢始成夫而後三軍皆敵愾同仇各爭强於海陸若猶未也則雖全國人民皆欲戰水陸軍士皆願戰議院諸員皆備戰日報旬報月報皆勸戰而戰之時未至戰之機未開戰之釁未成戰之事未决而或和或戰尙在可知不可知之間子胡爲輕聽局外好事者之言而謂戰事已如此其亟哉且子以爲俄日之釁起於遼東乎抑起於高麗乎如以爲起於遼東則遼東之有牛莊中朝久準英人闢作通商口岸帆檣林列瓌貨如山奉天安東大東溝近又與美日立約通商日苟欲啓兵端必先聨合英美今旣不聞有是舉則其釁端肇自高麗可知夫日人之壓服高麗非一朝夕矣高之君臣惟日人言語是聽高之將卒惟日人調度是遵高之商賈農工惟日人鼻息是仰一旦俄涎馬山浦林木之利攘其利權日人恨之自應刺骨而高王又無法以善爲調處任俄日二國紛紛擾擾幾如鷸蜯之爭高與日爲鄰天氣頗甚和煦然則日人而遽欲與俄鏖戰自必發難於高麗待至明歲春融然後轉戰至遼東各處乎雖然兹特日人之趾高氣揚耳我料俄人之心終未嘗思與日戰也俄於遼東早已安之若素高麗則日旣捷足先得俄遂不甚置意於春間觀夫日本各報紙揚厲鋪張備極躍躍欲試之狀而俄人終始和平鎭靜惟是厲兵秣馬武備修明水則分泊軍艦於旅順大連灣烏港靑泥窪琿春海參威陸則分屯重兵於遼東諸要隘断夕訓練罔或疎虞從可知日苟以兵臨之俄自起而應付斷不樂自居戎首先於水陸境上與日人相見以戎衣也客曰子言誠是然逆料我中國將何以處之則應之曰中國兵力未裕財政益貧旣不能阻强盛之俄又無術以助和好之日俄日苟在高麗用武固如風馬牛之無相關設竟互相搏戰於遼東我中國可解則解之不可解則亦惟聽其自然倚日倚俄胥非善策而遼東則大勢已去終於無可挽回矣是則戰固非俄日之福然亦豈中國之福哉能弭戰禍斯善矣客去乃挑燈詮次其語而箸爲萹 
[諭旨恭錄]  
　　十一月十二日奉旨分發廣東知縣鍾昌贊盧咸　雲南知縣李祚培貴州知縣施兆麒　楷李錫琳直隸鹽大使陸培餘兩淮鹽大使周葆煇兩廣鹽大使胡映梅雲南鹽大使陳敬錢壽慈俱照例發往廕生煜昌著以旂員用景文著以侍衞用錕鈺著以旗員用兵科給事中著楊士燮補授卓異俸滿安徽潁州府知府聨福著回任准其卓異加一級仍註册候升貴州貴陽府知府嚴雋熙著回任准其每次卓異加一級仍註册候升貴州貞豐州知州叚永濬貴州貴筑縣知縣胡瀛濤俱著回任准其卓異加一級仍註册候升病痊前四川大寗縣知縣熊登第著照例用開復前山東臨淄縣知縣管錫仁著准其開復原官仍發原省照例用擬補内閣中書馬師周吕慰曾南城兵馬司副指揮劉宗泰俱准其補授吉林左翼助教著擬正之德常補授擬陪之蔭霖著記名工部郎中著恩光補授東陵承辦事務衙門主事著文清補授刑部漢字堂主事著崇芳補授刑部主事著岳福補授擬補盛京戶部筆帖式果朝顯著准其補授京察保送官盛京禮部郎文綽著准其每次一等加一級交軍機處記名以道府用欽此同日軍機大臣面奉諭旨本日引見之明保奉天試用知府　景濤著於十四日記名京察一等之盛京禮部郎中文綽著於十五日預備召見欽此同日軍機大臣面奉諭旨本日引見之直隸試用知縣劉芬著仍留原省以知縣補用欽此 
 
 

Page 2

 
 
同日奉旨理藩院奏遵議瑣圖重案辦理完結出力之察木多錫瓦拉呼圖克圖阿旺濟克美靑饒丹增稱勒等奬叙請旨一摺察木多錫瓦呼圖克阿旺濟克美靑饒丹增稱勒等於辦理瑣圖重案均資得力加恩錫瓦拉呼圖克圖阿旺濟克美靑饒丹增稱勒賞給通誠禪師名號甲拉克呼圖克圖阿旺丹卑俊乃稱勒曲結堅參賞給博善禪師名號乍了諾們罕羅布藏土丹濟克美嘉木鹺賞給普濟禪師名號以示奬勵餘依議欽此 
[電傳宫門抄]  
　　昨日午後四下鐘時京師友人專電告知本館云十一月二十二日皇上召見軍機大臣及奎俊是日並無明降上諭 
[電告俄情]  
　　日本大坂某日報云項得東歴一月三日中國京師來電悉本日駐俄大臣胡馨吾星使電達外務部内開俄國交還滿洲之事刻已與日使協商就緒而俄人尙汲汲焉措備戰事一若開釁卽在目前也者然竊觀中國朝廷則依然信任日本也 
[俄人抗議]  
　　日本東京某日報云頃得東歴一月二日中國京師來電内開本日俄國駐京使臣移書華政府大略謂貴國滿洲三處開埠通商之事敝邦未克允從外務部領袖慶親王以此事先與美日兩國議訂約章目今俄忽出而阻撓將何詞以對美日是以尙未備文覆答窺其意向大約亦須予俄以利權也 
[俄船計數]  
　　日本大坂某日報云目下俄國軍艦之在亞東者計戰船九號鐵甲巡船五號巡船二十二號砲船二十五號逐水雷船四號防海船十號一等水雷艇十號二等水雷艇四號此外尙有老朽不適於用之三等水雷艇八號寄泊琿春另水雷艇一號寄泊馬山浦一號寄泊仁川五號寄泊琿春一遇海上有警則擬卽在旅順口取齊 
[俄防旅順]  
　　日本大阪某日報云頃得中國天津來電悉俄人逐日添兵赴旅順口刻已多至二萬餘名軍艦之駐泊口内者一十五艘駐泊口外者三艘輔以水雷艇二十餘艘觀其水陸設防大有昕夕不遑之勢云 
[俄貸意銀]  
　　日本大阪某日報云頃得奥京維也訥來電悉俄政府豫計四歴一千九百零四年國用頗露支絀情形主藏大臣計無所施大有避賢去位之意俄廷擬向比利時國諸巨商稱貸公債聞之精于會計者謂此舉可望有成云 
[俄艦屯煤]  
　　英京倫敦來電云俄人自西歴一千九百零三年十月迄今購定軍艦所用之煤名卡氣夫者合而計之已多二十五萬墩其備戰所以如是者汲汲蓋恐日人先有以乘之也 
[俄設軍學]  
　　俄京聖彼得羅堡來函云俄國海軍大臣近頗有意教養海軍將帥蓋因軍艦日增將帥缺乏也日前在昆西塔志新設海軍將弁學堂擬收十四歲以上之願習海軍者入堂肄業訂定課程以期速成致用 
[德俄和局]  
　　德京柏林來信云某日德外部大臣畢露公爵宣言於衆曰近日各國於亞東之事絶未有如我德之毫不干涉者蓋我德素以保全和局爲主義故雖各國羣起攻俄而本爵手握外交之權斷不使俄德邦交因此而稍形决裂也 
[利源無盡]  
　　日本大阪朝日新聞云由靑泥窪乘火車至法京巴黎司僅二十二日卽附上等客車所費亦祗銀五百餘圓較之乘輪船經印度洋行程三十餘日需費八百餘圓者爲何如且西伯利亞火車寛大逾恒雖歐洲最新之臥車亦所不逮然則俄國投數十億鉅金經營此路豈偶然哉抑人多疑西伯利亞爲不毛之地其實鐵路經由之處不少上腴草淺沙平頗宜植牧實爲取無盡而用不竭之寳藏云 
[日本新購兵艦表]  
　　日本向美洲捱眞丁民主國購得軍艦二號易其名曰日進曰春日本館前已兩志報端昨閱日本某日報云先是俄人聞此二艦甚合海戰之用思以巨金購之後由其捕司賢勤獨沙司公司介紹其間始得歸日人之手其攺爲日進者原名木立諾於西歴一千九百零二年十月下水其攺爲春日者原名利滑達烏衣矮於西歴一千九百零三年二月下水製自意大利國席諾矮附近公司托利矮地方矮恩殺諾獨船廠二艦形式如一人皆以姊妹船呼之惟所載之砲小異耳有客見其圖表開明此艦係鐵甲巡船排水力七千七百墩船身長三百四十四英尺闊五十九英尺又一之七五入水深二十四英尺又一之二五一萬三千五百匹馬力每一下鐘時能行二十海里船上帶甲厚六英寸防彈甲厚一英寸又半上舷之甲厚六英寸護砲之甲厚六英寸砲側之甲厚六英寸日進安置八英寸口大砲四尊六英寸口砲十四尊三英寸口砲十八尊一英寸又一之八口砲六尊機器砲二尊春日安置十英寸口砲一尊八英寸口砲二尊六英寸口砲十四尊三英寸口砲十尊一英寸又一之八口砲六尊機器砲二尊二艦又各有發水雷管四具艙中能容煤六百墩多至一千五百墩船上管帶以下應配置五百員名刻下一切軍械尙未裝置齊全大約西歴二月中旬卽可鼓輪東下矣 
[日人舉債]  
　　英京倫敦來電云頃得日本東京電信悉此次俄日交訌日政府議貸金錢五千萬圓以供非常之用定於二年内連本利付還 
[日防要塞]  
　　日本東京某日報云頃得嚴原來電悉鎭守嚴原之砲隊於東歴元旦三下鐘許忽奉帥令調戍各要塞砲臺蓋以是日探知有俄國軍艦四艘駛過對馬海峽也并聞守泊海口之各水雷船亦將于翼日整備戎裝聽候將令至向泊竹敷之龍田艦則已於前一日鼓浪而抵嚴原矣 
[禁約新聞]  
　　聞之日本友人云俄日失和勢益岌岌東歴一月六日日本陸軍省出示曉諭曰按照新聞條例第二十二條凡軍隊行止及關涉一切武備軍機者咸禁止報章記載惟豫經陸軍大臣許可者不在此例同日海軍省亦出示曰凡本國艦隊及各項師船行蹤所在與夫海疆防務秘密軍機胥不得登諸報紙惟豫經海軍大臣許可者不在此限制之内 
[太妃薨逝]  
　　高麗漢京來電云太妃洪氏於西歴正月二號清晨八下鐘許因疾而薨享年七十有四按太妃爲高國先王哲宗之妃今王之嗣母哲宗在位十四年及薨無子今王入繼遂册爲王太妃迨日本戰勝大清王乘間僭稱帝號而尊太妃爲明憲太后時在日本明治二十七年云 
[大帥蒐軍]  
　　蘇州訪事人云省垣新設飛划右營水師業經管帶黃子香副戎訓練成軍禀請撫憲恩藝棠中丞簡閱本月二十日辰刻中丞命駕出胥門由官碼頭登長龍砲艇駛至武備學堂附近時署藩司效述堂方伯署臬司朱竹石廉訪蘇州府知府許子原太守長洲縣知縣蘇靜菴大令元和縣知縣金苕靑大令吳縣知縣李紫璈大令以及在事之文武印委各官先已齊集同候隨由副戎將一切軍裝及合營弁勇花 
 
 

Page 3

 
 
　　一一齎呈中丞逐加查閱慰勉有加迨回轅已鐘鳴一下二刻矣 
[蘇試尾聲]  
　　蘇州訪事人云從前長元吳三縣縣試每於三覆後酌提前列二十名入内覆試一場本届蘇金李三大令未及舉行卽於本月十九日發出正案府試本定於十二月初二日府尊許子原太守以時將歲暮公務冗繁爰提前七日定於十一月二十五日開考日來外縣諸童已紛紛負笈來省矣 
[續獲盜犯]  
　　蘇州訪事人云本月初二日之夜胥門外顧阿富家被盜行刦併將其子刃傷報經元和縣主金苕靑大令勘明於本月初九日飭勇目孔老四至三多橋左近擒獲正盜張鴻高孫洪福二名旣而吳縣主李紫璈大令偵知是案盜黨共有五名除張孫外一爲小滑頭一爲陳臘子一爲朱阿多小滑頭係飛划左營前哨領哨陳正邦之徒因星夜飭差至營拘獲研訊之下招出前曾夥刼崑山某當鋪遂飭釘鐐收禁一面比差嚴緝陳朱二盜務獲重懲至黄鸝坊橋恒和錢莊之案則尙未有端倪 
[沙市大火]  
　　沙市訪事人云上月三十日之夜二點半鐘時市上蘆席巷某薙髮店不戒於火惟時封姨助虐烈燄狂飛頃刻延及四鄰遂釀燎原之勢各水龍極力噴救至黎明時火勢始衰而堤外西北由靑陽巷碼頭起堤内西北由夾貴街堤起延燒至東南楊泗廟止已燬去居民二百六十七家矣某姓翁媪逃避稍遲葬身火窟中誠可憐也至本月初二日午後祝融氏又稅駕於三岔路左近某姓家焚去茅屋三椽 
[鳩邑官塲紀事]  
　　蕪湖訪事人云安徽當塗縣屬烏溪釐金局務現由上憲委錢直刺景周前來接辦已於日前蒞局視事矣○蘇省駐蕪米捐局總辦趙香圃觀察前因八九月間米市銷塲陡滯特准廣東潮商之請會同皖省米捐局總辦卞柳門觀察一再申請兩江總督魏午帥酌量减捐至近日始奉午帥批准每米一石减收銀三分以恤商艱而維餉項○前者和州釐金總辦卽補府丁幼蘭太守因公赴省事畢乘某輪船回蕪小作勾留卽須回局 
[羊城寒柝]  
　　廣州訪事人云粤東銻礦開辦以來實力搜求漸有成效九月中省城官銻局售出生銻一十六萬數千斤○粤東高連雷瓊四府各曠地未經墾闢者甚多雖由紳商籌集巨資禀請墾荒開礦终以辦理不甚得法收效維艱近日高州府吳川縣舉人李君寳焜具禀督轅請在府屬各地用機器鑿井以興水利并將礦務植牧等事次第振興督憲岑雲帥札行善後局傳李面詢然後核奪○粤東賭風甚熾自闈姓外近復有宏興公司設立山票共揭一百二十字購者擇十五字爲額以中字之多寡定得彩之高低合計售票若干以八成給中者一成報効軍需一成充公司經費是亦賭局中之别開生面者也○粤東會匪迭經大憲札飭購拿近由香山恊黄恊戎培松在縣屬拿獲匪首譚河成己押解省垣禀請訊辦矣 
[棧雲峽雨]  
　　重慶訪事人云上月二十五日四川巴縣知縣某大令接奉臬轅轉行之刑部釘封文卽在監内提出重犯一名綁赴市曹斬首聞此犯係長壽縣人因教民互鬥殞命以故辦理不得不從嚴也○數年前法商兪德樂販運各種洋貨來渝在王家沱建一洋房藉資棲息兹因有事回國將器具悉行拍賣從此一肩行李可以來往自如矣○重慶城内舊有威武靖川保靖各營歸實任武員兼帶今者督憲錫制軍擬攺爲川省防營分東南西北中五隊派候補道劉觀察兆庚總統日前觀察已奉委到防矣○優人李四色藝俱佳香名久飲上月二十四日在三牌坊紫霄官演劇旋被人誘至僻處肆行毆擊致受重傷現已將行兇者拘獲二人訊之皆隸名細柳營者不知有何仇釁而下此毒手也 
[封印有期]  
　　昨日上海縣主汪瑤庭大令接奉江蘇藩司效述堂方伯札文内開今年十二月二十一日卯時封印明年正月十九日已時開印等因隨卽諭令書吏遵照辦理蓋亦一篇官樣文章也 
[盜犯已招]  
　　會鞫盜犯已紀報端前晚太倉直隸州知州謝柱卿直刺復命駕詣上海縣署升坐花廳飭提盜犯王竹林至案詰以爾前在太倉供明上岸後即到戴王氏家行劫究竟此處船埠離事主家遠近若干臆稱旣至其家卽闖入廂房劫得布疋携出銷售分得洋銀五元今祗認在船看守由盜首給爾工資洋銀五元何以悉與前供翻異如可實說本州當爲爾超生開導再三始稱小的明知徐等上岸搶刼不敢追隨惟在岸畔接取所得布疋等贓事後由徐分給洋銀五元不敢飾詞叩求恩赦直刺令還禁獄中飭吏速叙供單呈候禀蘇松太兵備道袁海觀觀察復勘 
[訊案銷差]  
　　本邑大南門外粥廠委員姚殿卿二尹奉蘇松太兵備道袁海觀觀察委赴崇明會審某布莊上控案件隨於上月某日檢齊卷宗携之前往會同縣主某大令提集案中人訊明一切昨日遄回滬上卽赴道轅謁見觀察禀復銷差 
[選雇舌人]  
　　法國新闢租界地方遼闊次第添設捕房所雇通事五名不敷調遣總巡捕頭因禀請法總領事在法文書館畢業生中遴選嫺於法語之甲乙丙三人分派捕各房傳達言語 
[上海官塲紀事]  
　　貴州大吏委候補知縣劉筱階明府管解鉛若干斤赴京投戶部交納昨日道經滬上命駕詣縣署拜會縣主汪瑤庭大令大令延入花廳茗談片刻而别隨飭民壯赴舟次妥爲照料毋任疎虞○昨日午前英美等國公共租界公廨讞員鄧鳴謙司馬命駕至縣署拜會縣主汪大令互談良久而别 
[上海縣署瑣案]  
　　前日周鶴林扭丁瑞記胡子雲到縣控追欠欵至晚縣主汪瑤庭大令升堂研訊周供胡與人股開肥皂廠欠小的銀八千兩今廠已閉歇股東某甲避匿無蹤致小的之銀無從索取丁係保人以故一併扭案叩求追給丁供小的雖爲保人應向股東根究胡供小的在廠中司帳並無股本銀錢出入均由廠主自理與小的無干大令著交人保出限期尋交廠主○山金泉扭女郎李四姑到縣大令研訊之下山供小的年二十有八南通州吕泗場人四姑係小的之妻童養在家未行合卺之禮因有外遇時與小的忿爭前曾控諸場署場官大老爺勸令夫妻和好不子深求前日伊竟乘間逃逸無蹤後經同鄉人遇之治下函知小的來此尋獲然仍倔强不肯回家爲此扭案叩求究治四姑供小婦人年一十有九與山並非夫婦實係同母異父之兄妹行因山母曾轉嫁小婦人之父故也目下父母皆亡貧難度日山妄思姦佔小婦人是以出外謀生叩求明鑒大令著暫發普育堂留養將山交人保出候移文塲署查明究竟伊等兩人是否夫婦估後準情核奪○前者唐建德控德源隆號股東瞿傑臣史錦銓丁君如欠銀一案經大令訊取供詞諭令瞿往營口牛莊一埠變賣存貨趕緊料理今瞿已回滬唐欵仍置若罔聞前晚大令提案訊追史丁同供　售貨得銀私還别戶致唐欵至今未了瞿供小的僅到營口將貨售銀牛莊之貨尙未售去　緣他戶逼索難堪以故央人理勸先照七折攤還此外並無餘存尙求明察大令謂爾於唐欵分文不還殊不合理著將付還他戶之銀一併索回呈候本縣分派尙有牛莊之貨限　春派人往售將銀繳案聽候公分 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[北洋工藝局條陳辦法]  
　　一工藝局總理工藝學堂及考工廠兩事所有兩處公牘文件歸工藝局彚總核辦其有關兩處專資之事應分别轉行各該管提調或監督處存案以便隨時遵照辦理一學堂及考工廠經費俟禀定的欵按月由工藝局請領轉發各該提調或監督照章開支仍按月造報轉詳督憲察核一工藝局爲振興直隸全省實業之樞紐除總理工藝學堂及考工廠兩事外有考察直隸全省土産及所銷洋貨情形設法講求勸諭地方工作之責遇有行查各州縣物産及各州縣有訪詢之工藝事應准隨時以公牘往來辦理一工藝局爲鼓勵工作起見如有商家能自出新法製造土貨或變通攺造或仿照成法以敵洋貨而利民用者無論天津及各屬均准開具說帖及器具貨樣隨時呈報本局查驗屬實擬卽轉詳督憲給予奬勵并酌定專利章程以保商利如有未盡妥善之處亦卽詳爲指出以期盡利其專利及奬勵章程容俟另擬禀辦一如商家呈報新理新法由本局驗明確有把握而無力舉辦或貲本過鉅而成蹟未著難於招股者擬酌定佽助之法以開風氣而勵實業一工藝局暫擬設工藝學堂内將來學堂人滿再行擇地遷移現在初設事尙無多應以籌辦考工廠爲先務開辦之始公牘較煩擬設文案一員書識二名聽差四名其餘收支等員司及夫役人等均令學堂考工廠兩處之人兼攝不另請派亦不加薪費俟將來擴充事煩再行專設一工藝局擬請頒發木質關防一顆其工藝學堂監督及考工廠提調擬請各發木質鈐記一顆以專責成而昭信守以上七條爲大致辦法其有未盡事宜隨時再行禀辦合併陳明 
[差委更章]  
　　揚州訪事人云淮南北各項差使向係按班輪委嗣因事有勞逸之殊定爲三人掣一其法如此月僅出一差須將頂委者及後二員一併製簽以免趨避邇者運司恩新甫都轉復以此法不甚公允特出示轅門大旨謂此後凡遇一月數差或一月一差卽查照先後次序按班委派毋庸掣籖倘遇差使同日但將差使掣分先後接差卸差以本司札内紅日起扣足三十日交替如有參差以圖取巧察出罰停核委輪等因見者咸謂都轉此舉可謂一秉至公彼鑽營倖進之徒皆無所用其詭計矣 
[潤郡官塲紀事]  
　　鎭江訪事人云駐防鎭郡之南洋續備護軍副四旗分統徐瀚臣軍門近奉兩江總督兼南洋大臣魏午帥檄委兼統新湘全軍月之初九日乘某輪船赴金陵勾當公務麾下各營員弁咸往江干送行○常鎮通海道兼鎭江關監督郭月樓觀察以目下冬防緊要添委鎮江城守營王守戎占鰲及海防理事同知穆司馬圖布兼攝總巡日來己親率勇丁晝夜巡綽矣 
[皖江雜志]  
　　安慶訪事人云上月二十七日益利輪船行抵皖江由警察局巡丁盤獲竊賊羅春亭劉少卿二名起出贓物送局訊懲○本月初一日城西巡丁與楚勇因賭互毆悞傷營主地方流氓乘機而起桀石擊傷巡丁九名營中帮帶許某知之急鳴號歸隊旣而營務處拘獲勇丁數名懐甯縣宰鄭大令亦將各流氓拘到收入翼房候巡丁傷痊然後訊辦○月之某日有某甲者運榖三船至鹽河釐卡　手驗有二千九百擔甲謂祗一千八百擔以致互相齟龉迨局員惲太守督同巡丁覆騐則實二千零八十擔未知如何結局也 
[上海巡局紀事]  
　　前日上海縣署捕役蔡陞在南市薛家浜某小橋畔查見小車夫某甲承運槍彈四大袋向之詢問言語支吾因卽拘解二十三七鋪巡防局旣而江南提標水師營某號砲艇勇丁任某赴局禀稱此項槍彈購自某處擬送往某營交納請准領回局員李伯屏二尹准之隨將甲釋去○日前本城巡防西局委員江鏡川二尹函致南市二十三七鋪巡防局内開據民人某姓來局控被江北人彭洪寳等藉端　詐查彭等均住二十七鋪地方請卽查提歸案訊究局員李二尹允之○高昌廟人許寶田娶妻某氏輕薄性成不安於室前日許施施從外歸突見車夫王矮子狙伏内室不禁勃然大怒扭住痛毆王身受重傷匍匐至巡防局控訴局員孫二尹飭提許到案訊悉情由斷令給洋銀十元爲王醫傷之費 
[馬路工程局案]  
　　前日南市巡街捕查見歹人盧伯琴冐稱包探向船戶王阿三借端訛詐因卽拘入捕房捕頭令轉解馬路工程局總辦翁子文太守倩襄讞委員黄衡堂二尹研訊王稱小的手携高麗參二包行經馬路中被盧指爲竊贓恣行索許正在聲辯間適爲巡街捕所見帮同拘獲送案請懲盧供小的係本邑人在法租界菜市街開設怡泰米店因事至南市與王相遇向詢參之來歴不敢冐稱探役亦無索詐情事二尹著管押捕房俟覓的實人具保方准開釋 
[南市捕房紀事]  
　　昨日李廣才扭楊道元至捕房訴稱被欠洋銀六十元捕頭令押候轉解馬路工程局禀請總辦翁子文太守訊追○昨日沈如生向沈坤生索取所欠洋銀一元軒生力不能還致被如生約集何阿木何美生陳春生傅金生王阿根等人逞兇毆擊幸爲七十二號巡街捕所見一併拘入捕房捕頭令押候轉解馬路工程局禀請翁太守訊究 
[仁濟醫館紀事]  
　　舟人柴樹標在船工作跌傷左足以致不良於行經人告知巡街捕雇車送入仁濟醫館求治不知能保無虞否○有胡氏者因與某甲口角致被推跌傷及頭顱報由巡街捕雇車送入仁濟醫館求治 
[英筯介捕房紀事]  
　　流氓徐利生王長生專在租界内攫人衣物亦或借端訛許魚肉善良受其害者指不勝屈前日行至松江路見鄉人劉阿福懦弱可欺突褫其身上之衣兩件報由包探張寳成拿獲解入捕房捕頭令押候解送公堂禀請讞員鄧鳴謙司馬訊辦○裕泰洋行某西人投英總領事署控華人章叔平欠銀圖賴等情前日領事備文照會公廨讞員鄧司馬簽派公差恊同包探方長華將章拘獲暫押捕房以便訂定日期與英員會訊○賭徒朱仁全顧阿五陳大奎在湖北路因賭起釁互相扭毆被巡街捕一併拘入捕房捕頭令押候解送公堂禀請訊辦○某洋行傭人李阿元乘隙行竊洋布若干報由包探李星福拘入捕房捕頭令押候解送公堂禀請訊辦○瘋人虞祥子在王家庫馬路中恣情胡閙被巡街捕拘入捕房捕頭令轉送公廨禀明司馬送請某善堂調治 
[法租界捕房紀事]  
　　昨日流氓張阿二借端向某甲尋釁突出利刃刺傷甲腿適爲巡街捕所見一併解入捕房捕頭騐明甲傷令人扶送仁濟醫館求治張則押候解送公堂禀請讞員魏蒓塢大令訊辦○前晚甲乙二流氓狙伏護城河畔掠取行人衣服適爲包探所見拘入捕房捕頭命押候堂期解請訊究 
[美租界捕房紀事]  
　　前日傍晚時西人某甲飲酒過醉蹀躞至司考脫路任意行兇致被五百七十三號巡捕拘入捕房捕頭令押候轉解該管領事署中禀請訊辦○昨晨有甲乙二西兵醉態　騰在斐倫路肆行滋擾適爲一百十一號華捕所見拘入捕房捕頭令押至酒　時釋去○前晚陳中屏至吳淞路頭壩弄某浴堂洗澡臨行冐取黄錫臣所寄手巾包内金戒指數枚銀對時表一枚洋銀若干元昨經所探顧福其查獲帶入捕房捕頭詢得情由今押候解送公堂禀請讞員鄧鳴謙司馬懲辦 
 
 

Page 10

 
 
   
 
 

Page 11

 
 
   
 
 

Page 12

 
 
華雅贍酉陽州學廪生陳德元才質秀美學堪造就三　縣廪生孫忠　明經飭行純粹無疵榮思縣廪生陳家祿精研算學文藝兼優以上四名臣詳加考核會同督臣覆試驗看造具事實清册送部俟該生等領咨到部由部臣請旨考試除將優生總册送部科外所有舉報優生事臣謹會同四川總督臣錫良遵例攺題爲奏伏乞皇太后皇上聖鑒敕部彚核施行謹奏奉硃批禮部知道欽此 
[熱河都統松奏校閱駐防各營操演緣由摺二十五日]  
　　奴才松壽跪奏爲校閱熱河駐防各營操演循例恭摺仰祈聖鑒事竊查熱河駐防馬步各營官兵操演向按春秋兩季分校閱歴經遵辦在案兹届應行校閱之際奴才當將馬步官兵分日校閱看得馬步合　各種洋操陣式均用清語口號進退便捷步伐尙屬齊整施放槍聲頗能連絡至原設火器營操演陣式前鋒馬隊躀跤硬弓亦均可觀奴才于當塲擇其純熟者照章奬賞生疏者嚴飭該管各官認眞訓練不得有名無實奴才仍不時抽調校閱務使一律精銳以期仰副聖明整飭戎行綏靖邊疆之至意所有校閱駐防各營操演緣由謹循例恭摺具陳伏乞皇太后皇上聖鑒謹奏奉硃批知道了欽此 
[護黔撫曹奏黔省軍火缺乏請旨飭由滬局接濟片二十五日]  
　　曹鴻勛片再黔邊與粤境接壤緜延二千餘里自光緒二十二年游匪倡亂籌防籌剿勢非增兵不敷分布然增兵而無利械與無兵同接年購運各廠快槍四千餘枝現又在香港購德國老毛瑟一千枝前膛槍一千枝明知庫欵奇絀籌辦不易然非此則防勦均無可恃現擇邊隘修建硐營以資扼守可否請旨飭下兩江總督魏光燾由滬局撥濟黔省快砲十尊配給彈丸各件以備守禦之用如蒙兪允再由臣派員給咨前往領運是否有當伏乞聖鑒訓示謹奏奉硃批著照所請欽此 
[署川督錫奏揀員升補直隸州摺二十六]  
　　頭品頂戴調署四川總督閩浙總督奴才錫良跪奏爲揀員升補要缺直隸州以資治理恭摺仰祈聖鑒事竊照邛州直隸州知州鳳全開缺以道員用應扣至光緒二十九年六月初九日作爲開缺日期是月直隸州僅出一缺係調補應歸酌量母庸掣簽業經報部在案應卽照例揀員請補查例載各省知縣以上官員如遇應題應調缺出俱准升補兼行又各省同知直隸州知州如係奉旨命往及督撫題明留於該省候補者無論應題應調應選之缺令該督撫酌量才具擇其人地相宜者悉准先儘補用又州縣以上應升缺出應令該督撫等卓異引見回任候升人員无儘升用不准於摺内聲明人地不宜各等因查該州民情刁悍政務殷繁且管轄二縣有表率之責必須精明練達之員方足以資治理該司等於通省現任直隸州知州内逐加遴選非現居要缺卽人地未宜實無堪調之員其候補直隸州知州並記名分發及各項勞績應升應補各員俱與是缺不甚相宜惟查有合州知州方旭年五十二歲係安徽桐城縣人由優廪生考取光緒乙酉拔貢就職直隸州州判遵例報捐分發指省江蘇試用調赴河工於鄭州大工合龍異常出力案内保奏請免補本班以知縣仍留原省補用並加同知銜光緒二十六年七月二十三日奉旨依議欽此十八年遵新海防例在山東捐局攺捐知州分缺間選用註册投供十九年八月簽掣四川蓬州知州經吏部帶領引見九月初五日奉旨補授四川蓬州知州欽此領憑到省於二十年六月十九日到任三年期滿請銷試俸二十五年補行大計保薦卓異核准二十八年前督臣奎俊保奏循良是年六月十九日奉上諭著傳旨嘉奬欽此因卓異請咨赴部引見調補合州知州二十九年閏五月十八日奉准部覆是月二十三日吏部帶領引見奉旨著准其卓異加一級仍註册回任候升欽此該員係曾經卓異保薦引見回任候補例得請升該員歴任各案均能認眞整飭加之升補卭州直隸州知州實堪勝任其正署各任内並無降革留任展參案件及未結詞訟五十起以上承緝盜案五起以上經徵錢糧不及七分其餘因公處分例免核議與升補之例相符等情由藩臬兩司會詳請奏前來奴才到任未及三月例不註考據該司等查得該員方旭才識明練爲守兼優以之升補卭州直隸州知州洵於地方有裨合無仰懇天恩俯念員缺緊要准以蓬州知州調補合州知州方旭升補邛州直隸州知州如蒙兪允該員係卓異甫經引見之員毋庸再行送部引見所遺合州知州缺係衝繁難要缺俟奉准部覆由外揀員調補除咨部查核外謹恭摺具陳伏乞皇太后皇上聖鑒敕部核覆施行再核員正署各任内並無參罰案件前調補合州知州業已聲明現仍准部查核又此案應扣至二十九年十一月初十日限滿合併聲明謹奏奉硃批吏部議奏欽此 
[署川督錫奏遴員接署藩臬道各篆片二十六日]  
　　錫良片再光緒二十九年九月二十四日恭閱電抄欽奉上諭錫良奏參四川布政使陳璚年力就衰信用伊子道員陳　誥約束不嚴請旨給予懲處一摺陳璚著以原品休致陳大誥貪利招搖干豫公事著卽行革職欽此同日奉上諭四川布政使著許涵度補授等因欽此查新任布政使許涵度到任尙需時日自應委員先行署理以重職守查有按察使馮煦堪以委署布政使所遺按察使篆務成綿龍茂道沈秉堃堪以接署遞遺成緜龍茂道補用道趙爾豐堪以署理除檄飭遵照外理合附片陳明伏乞聖鑒謹奏奉硃批知道了欽此 
[署川督錫奏甄别府縣各官堪以留省補用片二十六日]  
　　錫良片再候補試用人員到省試看一年例應甄别歴經遵辦在案兹查有候補知府楊金鎧試用通判錢祥麟補用知縣畢煥璞試用知縣余鍾麟杜鴻梁湘麒謝廷麒錢人麟陶家瑤均已到省一年期滿例應甄别奴才到任未及三月例不准考據藩臬兩司會查得楊金鎧辦事妥適錢祥麟才具明敏畢煥璞强健精明余鍾麟留心吏治杜鴻辦事穏練梁湘麒才識明達謝廷麒辦事勤愼錢人麟年富才明陶家瑤勤於吏事均堪留省各按原班補用詳請具奏前來奴才覆核無異除咨部查照外理附片陳明伏乞聖鑒謹奏奉硃批吏部知道欽此 
 
