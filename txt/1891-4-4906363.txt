# 1891 - 4 - 4906363

 

Page 1

 
 
[點石齋發售各種精本石印書]  
　　硃批雍正上諭　纂五經經策通纂五經文準經藝淵海五經備錄三層佩文韻府三層淵鑑　朝各直　諭屬十三經廿　史策案大題觀海初二集小題觀海大題文府小題文府試帖三萬選試帖五鳳樓試帖宗海經　必　八　手札元　　成增補　山樓先正事略新印　子冶先生墨寶五尺福竹屏八角巿　加七角○本齋種類繁多不及催載擇其尤書登報以供海内文人賞鑒價當格外從產卽希光　爲盼售處一在三馬路　報舘東隔壁又設分局在二馬路横街三層樓紅墻洋房内此佈 
[咨請取書] [  圖書集成局啓]  
　　本局所印二十四史精益求精有目共賞其第二批所出之史記前漢書後漢書三國志新唐書新五代史舊五代史遼史金史計九種共一百三十本裝成一箱早已告竣惟恐遠處未經知憑特再聲明謹請與股諸君及早惠臨提取可也布逹維兾共鑒 
[除舊布新說]  
　　今日已爲西歴一千八百九十一年正月四號矣凡旅居滬上之各西人無論其爲官爲商咸欣欣然有喜色各官往來拜賀其大行家富能潤屋者則壯其閈閎輝其墻垣使之煥然一新公館以及各處西人聚會之所多用冬青柏葉各種青翠樹枝編於門上以誌新年之慶亦有於新年數日内乘銀行海關封閉停公無事邀諸親戚朋友在家内肆筵設席酌酒相慶凡若此者豈但爲新年行樂而已哉蓋華人尚以爲十一月底西人固已爲正月初去年之生意如何已早核昇清楚則今年應如何變通如何籌畫皆當於新年數日之後定奪地方之盛衰若何今年何者當因何者當革皆將於新年數日後議定也官署之政事若何今年何利當興何弊當除皆將於新年數日後宣布也故此數日中尚未舉動之際乘此一圖歡暢是亦猶之中國封印期内不理諸事事同一例惟中國封印須一月爲日也多西國則僅此三數日内封關爲日也少此則同而不同者耳上海租界所居之西人在中國也久於中國之利病以及俗尚人情大都一一周知具請客也多有用中國之菜者蓋亦喜新好異之常情故余嘗謂在中國請西人而有用外國大菜者此眞兩不討好大采爲西人所常食今以華人宴西客而取其所常食之品以爲敬亦可笑之至矣西人而用中菜斯得好惡之正矣租界地方應行之事皆工部局所主持當此除舊布新之時必有隨時損益以期盡善而無弊者竊以爲鉛刀雖鈍亦有一割之用爝火雖微亦有一耀之光願以愚者之一得貢諸左右以憑智者之採擇焉租界地方近來縱火匪人日見其多當此天寒物燥又值中國將近年關若輩必有濳匿逞其鬼蜮之技者而巡街諸捕往往常川往來大街於小行僻弄曾不之顧請飭令各巡捕凡遇各弄必須巡到而且於里中有空房者尤加意認眞設於空房或小弄中拘到形跡可疑者則賞之逾常若獲到縱火匪徒實有証據者賞更加倍如此則若輩宵小雖未必果能絶跡究亦有所忌　而不敢肆且巡捕果能不廢小街僻弄不但放火匪徒有所顧忌卽扒竊以及拆梢小流氓等均可稍使歛戢其所以加惠於居民者實非淺也馬路之中無論爲第幾除要皆行人所往來車馬所經由斷非可以溜馬之地工部局於此事不啻三令五申凡馬車行不准其馬路溜馬不准在街上洗車今街上洗車之事雖亦不免尚不多見而馬路溜馬則無日無之有時正當昏黄莫辨之候設有碰撞其傷實多倘能重申前禁令出必行則旅人受　恩矣洋槍手槍來自外洋豈能禁不使里但購辦軍火必須領有官府執照而後方准售予芳列肆而賣無論何人均可購取一枝隨身佩用此則貽害非小不但有害於華人實有害於西人近來會匪齋匪以及一切江洋大盜私販鹽梟無不各有槍彼又何自而來者哉因有列肆而賣之槍遂有踵門而買之人一日售出一二支豈皆在上海不安知無此種匪黨盜黨逐日託人買去日積累愈聚愈多若輩遂以有所恃而不恐觀於廣東福建海面上時有盜匪假充搭客中途突然　起搶貨傷人此等匪徒苟非恃隨身軍火何敢胆大若此故吾以爲買手槍擊人或還以自擊以其端猶以賣手槍以資盜斯　禍最大此事當助華官一臂之力密派探捕隨時隨地留心伺察一面大張告示與華官會列勸諭各肆主曉以利害所在俾小至視官諭如弁髦則其所以隱消亂萌者不少也他如橋頭賭攤巡捕時有捉獲而官商大賭之塲則從未聞有捉獲者難保無得賄私庇如各衙門差役之得受陋規此則亦當以巡視小巷之法行之如有搜獲一大賭塲者賞從其重奬從其優而捕頭等亦不時暗地密查如此則閭閻之被其澤者舞窮而各處賭棍牌九司務等類胥不得在洋塲上尋生活矣他若花砲之禁近來亦覺稍弛清潔街道近來少覺隨使晚間乞丐逐人索錢乘間攫物凡此種種不勝枚舉值此除舊更新之際曷弗除其所當除更其所當更庶不負此與年俱進之政令而旅居租界者當莫不懽欣鼓舞於管理租界之人也已 
[諭旨慕錄]  
　　十一月初四日奉旨巡視西城事務着何福堃去欽此同日奉上諭李鴻藻着充會典館　總裁欽此同日奉上諭祁世長着兼管順天府府尹事務欽此同日奉上諭浙江杭嘉湖道員缺着王祖光補授欽此 
[東報譯略]  
　　上月廿二號東京來電子爵鳥尾中將上表辭貴族院議員之任又廿五號向地發電山田司法大臣因近抱清恙上表辭官退就閒地養疴日皇允之旋卽下諭山田司法大臣患病未能全愈着大木樞密院議長兼任司法大臣又電兵庫縣第三區選舉衆議院議員法貴發氏於本日仙逝○日國議會中凡准入院聽議之人須遵照規例或穿洋服或着羽織袴以示區别惟僧侣不在限制之中設或欲入院而偶換洋服則是僧侣與俗衣服同様有十宗制之禁日人衣服素多單袷至極寒時御薄棉而已今年自入冬以來天氣異常温煖寒暑表怛在六十多度并薄棉亦不必用冬至日日光放紅色華人之穿棉袍褂者氣蒸汗出睹寒暑表已升至七十一度次日更覺悶熱入晚東南風大作夜半則大雨傾盆雷馳電掣居人咸謂冬行夏令故多感冐之症越數日燠悶如故十六晚陰霾四合細雨溟濛十七黎明狂風又作走石飛砂急雨如建瓴直瀉勢不可當一時房屋摇撼人皆從曉夢中驚起但見電光閃爍雷　怒發繼問第三次霹靂向地房屋旋卽不動方倍多時摇動實地震也是日風雨雷電直至下午始止按公司船由内洋至崎由崎赴上海定期於禮拜日此次西京丸由神户來途中適遇此險故遲一日開赴上海洋中船隻恐有失事也○崎地僑寓華人患咯血症甚多半則氣體素熱半因爲色所傷惟在熱地而生熱症尚不致有性命之虞有周某者上海浦東人挈着寓新地以成衣爲業身本瘦弱兼之勤於工作亦患血症每發必吐數升初以爲人皆有之不以爲慮詎至上 
 
 

Page 2

 
 
月偶以感冐臥法奄奄匝月當病劘時有子年纔十三性純孝竊仿家徒四壁典貸已空又值樂石無靈急於夜半焚香禱天割臂和藥以進默兾神佑不料勢已不及且身後蕭條無買棺貲幸有施君出而相助始得成殮並得各商家憫孤寡無依且憐孺子之孝均慷慨解囊俾㷀㷀母子藉資扶櫬回籍不致流落異鄉地下有知定當銜結也○新聞社昉自泰西各地開設甚夥所登之事上自朝廷下至街談巷議無不畢備惟日本國家亦設例以限之如有違犯輕則罰鍰重則收禁一月數月不等視其事之大小以判倘或抱屈儘可上控務得其平前鎭西日報館主筆丹羽末廣因違例被收方於本月出獄卽有長崎新報主筆及開館人亦以犯規入獄此二人尚未釋出又有熊本縣解來九州自由新聞主筆卽前海西日報館編緝人鹽川始枝爲係辱官吏事件被人控告復因裁判官原斷不當被告將情上控故移至長崎暫入長崎監獄古語云前車可鹽何違例者之甘以惟口啓羞耶聞丹羽君素負文名自入獄後各地文人以詩慰問者甚多有憐君平昔操翰手却向囚窓製草鞋之句殆亦須作苦工也又有名干從來多縲絏才人今日亦幽囚蓋憐其寃也 
[遼客談邊]  
　　營口信云海防廳章幼憔司馬於上月十三日赴省接見新府尹刻已回省矣○新府尹興大京兆陞於本年八月赴京陛見月初由旱道來東各屬員咸至十三站迎接○前月望後有旗人在西錦州錦縣咆哮公堂大肆狂暴邑尊由電禀訴軍轅裕軍帥着卽鎖拿懲辦○上月初九日東邊道奭召南觀察因公到省隨於十九日禀辭回任○新任復州訓導步廣文其瑞領憑到省當卽飭赴新任○仲冬時節和暖異常沿路地溝水凌未結上河雖有冰排流下然亦隨潮上落並不封河○每值三冬全恃江東邊外大車得以生涯熱閙近日大車未到是以巿情異様蕭條惟新豆價值日昻每石售至三千六七百云 
[皖山寒雁]  
　　安慶訪事人云隔江老新羅漢鐵板各洲及海口菖蒲夾諸處一望皆蘆柴居民倘遇饑年卽恃此以爲生業目下隆冬已屆貧民衣食難周遂相約携挑杙鐮刀前住刈取土人出而阻止彼衆我寡無可　爭祗得廢然而歸作爲罷論○邇來巿上上白米每石售洋銀一元七角中熟者一元五六角次者一元四角早米價更從廉小麥每石二千有奇黄豆四千以外菜油每百斤十千文鹹肉每斤九十文鹹鴨每斤七十二文鮮肉每斤九十文鮮魚價甚賤至蔬菜亦未見昻各鋪生涯以綢縀雜貨爲最餘皆平平○開濬鹽河工程浩大督辦統領安慶澄清等營柳馥堂軍門傳令各哨於黎明上工至酉刻始散如有偷安取巧者隨卽禀懲說者謂雖經實力經營今冬總難竣事矣○時值三冬風高物燥好事者向各鋪户歛錢建醮以禳火災始於城内三步兩橋繼之者有高井頭東門内北門外各處數日之内莫不香花馥郁鐃鈸丁當以有限之資財供無益之費用只顧私肥已槖實屬有碍民生奈何父母斯民者任其胡作胡爲略不示禁耶 
[蘇臺小誌]  
　　張某者籍隷白下旅寓金閶毒業京縀生意前日乘輪赴密近聞太古公司上海輪船慘遭火刧宅着聞之胆戰心驚急投魚雁以探意信眞所謂塞翁失馬禍福難分倘得平安竹報則一紙家書猶勝萬金也其餘與役之各眷屬無不求籖占卦臨風懷想望眼將穿一種驚慌之象　難描摹噫簷鵲驚聞愁裏之啼痕常濕釵鸞喑卜夢中之歸信非眞究未知天外征人尚有生還之望否也○城西某甲藉祖父之餘資日事游蕩　花骨頭爲性命一擲千金不吝也無如五木無靈竟如管夷吾之三戰三北以致債臺層上索逋紛來初猶緩言相約繼見勢不可爲遂效武侯之空城計其鄰見某甲之門過午猶未啓鑽隙而窺室如懸磬早已席捲一空而遁矣颰徒伎倆大率類此 
[珠江寒雪]  
　　前報紀粤東舊豆欄逢源店有綢巾托某洋商代寄兾免厘金被厘廠截去將鋪查封一節現問此綢巾確係洋商自辦並非該店假托今該店無辜被封洋商自不能膜視遂禀請領事官代向大憲申辯大憲派洋務局委員會同南海縣將此案集訊洋商到堂伸辯據理力爭委員等訊悉逢源店並非走漏准其揭去封條惟當查封之時貨物銀兩被人搶奪殆盡洋商擬向大憲索賠銀二萬元補給該店免致耗折未識大憲能允如所請否也○某夜西關汛練通出隊巡緝行至德興橋有一著名積匪迎面而來練勇瞥見向前追捕該匪毫無懼色探取懷中洋鎗一桿向練勇轟擊勇等慌忙失措退避三舍該匪遂得逍遥逸去噫以數十勇丁而不能獲一匪人勇丁之付倆亦可槪見矣○闈姓舊商因欠餉未清業將張楊二商人押追在案近日大憲委廣州府李宫山太守會同善後局各委員提張楊二人到局訊問該商出言挺撞太守大怒欲施刑具委員中有與該商交好者從中緩頰始得幸免昔爲座上客今爲階下囚此景此情何堪回首哉○粤秀書院監院陳君宗侃奉大憲札委兼辦魚雷局文安差　陳君籍隷番禺爲蘭甫京卿之哲嗣父書能讀克紹其裘以在籍紳衿而得攝理官事人咸歆羡不置云○西南關各地方賭風最盛名目繁多良家子弟往往人其彀中富有者立至困窮貧乏者流爲盜賊爲害實非淺鮮統帶四關缉捕李芷善大令深悉其弊頒發嚴諭無論大小賭博一律禁止並責　勇弁實力查拿毋得寛縱夫賭爲盜源欲靖盜風當先除賭害大令此舉誠臣正本清源之道矣 
[廣東官報]  
　　繼憲牌示准補嘉應州州同王清傑飭赴新任寗縣縣丞金慶飭回本任赤溪同知司獄缺委候補從九品任桂清署理清遠濱江司缺委從九品陳　麟署連平長吉里司缺以候補巡檢崔宗澄補防城江平司缺以陽山七鞏司干兆麟調補 
[鄂渚官報]  
　　十一月初一日候補府史悠慶奉委會同武昌府江夏縣移建旣濟官勘估工程候補縣周守典赴武昌縣胡豫輝赴黄岡縣左興寅赴咸寗縣茹朝政赴沔陽州楊泳春赴蘄水縣會同俱奉藩憲委查勘堤工調辦鸚鵡洲竹木厘局候補縣楊湘雲進局各赴兩院禀知卸辦應城厘局候補縣何逢孫回省赴兩院禀到謝奉委調辦富池口厘局候補通判包希蘭禀知於初一日入署接辦撫憲文案初二日　道惲候補道蔡俱禀知織布局廠務開工候補縣何葆修赴公安縣另補縣楊鈞赴廣濟縣俱奉藩憲委催修堤工赴兩院禀知初三日總辦織布局山西候補道陳織布局委員江蘇候補縣薛培榕江蘇試用布經歴趙日成粮道庫大使符秉忠丁憂福建補用縣丞顧慶恫候選縣丞車善呈廣東試用從九李培芬候補從九張玠昨俱禀知開工差遣委員候補巡檢陳澤潤瑛樸侯昉馮嘉錫俱於初二日禀知開工調鄂差委分省補用知府桑彬自京來省禀到候補巡檢陳遇春奉臬憲札委帮查崇文三四鋪禀謝赴兩院禀知候補縣陳光斗解廣西撥欵赴河南見辭候補縣丞黄長煦查漢鎭河道銷差候補府經歴栢鼐本委帮查蛇山巡卡禀知候補巡檢朱鏡蓉奉臬憲委留查武勝門差禀知初四日孝廉方正知縣徐冠瀛奉藩憲委赴石首縣查勘隄工赴兩院禀知藩憲牌示漢陽縣仁義巡檢要缺詳請以巴東縣野三關巡檢許鑾調補興國州吏目員缺詳請以新海防本班儘先補用州史目韓祖經咨補初五日卽用縣徐培光卸辦蔡甸厘局回省赴兩院禀到並赴撫　禀見謝留辦興國州厘局委辦坪坊厘局卽用縣回長廉來省赴兩院禀到見謝留辦藩憲牌示調署襄陽縣知縣陳樹菱患病難以到任所有襄陽縣一缺委卽用知縣趙五星署理特示 
[閩事紀新]  
　　寓閩各洋人定於本月初六日賽馬是日游人如蟻熱閙異常有某甲者趨過馬道中致被種仆旁人急爲扶起則一臂已受重傷雖不致性命之憂然亦恐成殘廢矣○南嶼鄉棍徒某甲恃其兇頑無惡不作鄉人遭其肉魚者屈指難终近在箕山建造一樓招集羽黨百數十八日在其中嘯聚兩次私刈陳秉彝田中禾稻有司未經准理陳遂上控臬轅求臬憲飭縣檢案重訊○驛工某甲齎回摺到閩行至某處與鞔工某乙同舟乙疑其包袱中皆洋銀也私行竊去及拆視則内係木匣裱以黄綾另信數封並無值錢之物遂抛諸鞋擔之内依然入巿趂錢 
 
 

Page 3

 
 
甲行至半途見摺已失去大驚而返沿路找尋遇乙於途向之問訊之卽將原件交還笑曰此果係何等東西何竟鄭重乃爾甲見公文已探損十分驚懼立時扭乙押解侯官縣署請懲縣尊提訊之餘乙供認不諱乃喝令拘押俟禀明軍憲然後懲辦○馬　文經錢鋪倒閉後地方官已將店主住屋標封派人看守復封掌櫃人某甲之屋變價充公 
[厦門近事]  
　　厦門籌辦順直賑捐除經辦諸巨紳廣爲勸募外闔厦商富復湊成洋銀一萬五千元合銀一萬八百餘兩交避匯寄省垣彚解災區散放所給捐票業有人以五年購去矣○同安土藥近年種植甚多行銷甚廣每斤值洋三四元各烟館中大都攙和售賣月前省憲檄委稅厘提調馬太守會同同安縣王明府查勘各鄉田畝有無種植烟漿并合厦門各烟館分上中下三等各認每年銷用土漿若干按月捐釐攤繳○旅厦各西人例於西國正月初旬舉行賽馬之戲兹擇定本月二十七八九三日在南教塲賭賽想屇時又有一番熱閙矣○厦門石蟳巡檢衙門書吏差役向本有數十名之多大都與胥吏串成一氣搭臺合虎藥訛索資財自孫師竹觀察分巡厦島時嚴加禁約並永遠禁止佐雜衙門不准擅受民詞出票簽傳訊斷差役遂漸漸告退僅三四人應卯聽差現在新任劉君奉之圖冶勵精大加整頓差役書吏咸不敢舞文弄法私得人財是以民皆交口稱揚而僕隷下人則不免怨咨交作按合虎藥係厦門方信卽朋串詐訛之謂云 
[盜黨漸袞]  
　　接塞外友人來函述盜黨漸衰一事洵　驅睡魔而資談助因節錄之如左據云奉省錦州下鄉向多緑林暴客　没無常行李負販之徒往往遭其荼毒近有錦州其商至建昌縣購得鴉片若干用騾十餘頭馱背以歸滿冀載至錦城必獲厚利瀕行私賄賊首京錢二百吊囑其禁止同黨母來刦掠農首允諾詎行未二日暴客已來奪鴉片三駄而去商人莫如之何猶幸留剩頗多可博蠅頭之細厥後有朝陽守備于千戎至保定領餉盜黨聞之垂涎特甚事爲千戎所知帶健卒二十餘名各備軍械前往拿捉遇賊輒與交鋒是役也賊勝而兵敗該處社長聞之立喚武士多人助兵接仗卒以我衆彼寡大敗數師當時殺斃數人生擒十餘失卽命生者肩其首級同回城内詎生者不肯兵怒腰斬該賊而改命他賊負之繼以官兵防守偶疎賊中五人跨馬而遁奔至覇溝嶺地方腹中飢甚且若輩兼有烟霞癖癮發日久不克前行乃放馬空塲入田間小舍稍自歇息且覓食焉時有人從旁瞥見速報該處社長潘俊潘邀姪五人隨同往執賊未之知也及見馬爲人牽縶勢甚惡徒步奔逃潘姪騎馬窮追果及一賊賊曰爾等旣得我物何相逼乃爾潘姪曰余來不爲汝財實欲汝命賊急燃槍中潘姪要害立卽墮馬賊往前奪馬冀得速逃詎潘姪受傷雖重餘勇可賈奮力抱賊腰死不肯釋正揪扭間潘俊亦至一僧　偶經其地亦來相助於是三八敵一人將賊擒縳不旋踵潘姪倒地而斃俊益忿取刈禾刀割賊首復糾衆追四賊皆生擒而歸與所割首級解送縣署從此塞外馬賊當漸知警畏矣說見港報 
[烟臺近事]  
　　歴年粥廠開放後必有西府貧　來此就食扶老携幼菜色可憐一飯之微竟至離背井亦足見生計之難矣○有某妓者不知其姓氏輕薄子咸以老鐵屄呼之少時專與各輪船水手作野鴛鴦夜合之咨充牣其槖近雖門庭冷落而出其私蓄雖不能如鄧氏之銅山高積亦頗覺頑鐵生光本月十五夜忽被人扼斃室中私處慘被刀傷血流牀蓐有善謔者曰嘻是殆百練鋼化爲繞指柔矣否則鐵之錚錚者何致被人貫革而入哉○本月十五夜有一游勇自縊於大關署旁某肉店架上經官勘騐棺殮掩埋○洋烟之誤人夫人而知之矣實則戒烟藥之誤人較洋烟而更甚業此者大抵自相誇耀稱爲秘方實則無非摶捻懋灰誘人牟利致服此者其癮愈大馴致傷生近日各烟館中紛紛製以出售是殆所謂以子之矛陷子之盾者歟○粥廠所以濟貧人乃竟有一等人飽食煖衣聚羣觀看互相諧謔肆意譏嘲嘻是眞别具肺腸者耶一日有一人衣服斬新混入廠中歠粥司事者叱之使云其人復惡語傷人事聞於監廠委員飭送有司懲辦○某錢鋪有人持鹽錁銀一錠換錢鋪中人如數算給少頃其人復奔回曰吾銀原有兩錠一重一輕請將刻所兌者暫借一觀俾知平水無悮否舖夥從之其人將銀審别良久而去及夜覆估則邊翹紋细者巳如米元章之贋本河豚始知被其人覆觀時暗中易去然巳無可追尋矣○本月十五夜大雨傾盆淋漓達旦翌晨飛廉肆虐走石飛沙而潦水寒潭依然蕩漾旣無密雪又少薄冰說者謂歴年冬間所罕有者也○本月十八日午刻怡順行忽報失火幸在白書人手衆多相與汲水澆之登時熄滅 
[滕閣留題]  
　　湘中人之作客於江西者昔年曾大建湖南會館需費至數萬金本年又就百花洲畔建席方伯專祠鳥革翬飛頗形壯麗復以餘欵建一善堂經之營之皆以振武軍從事云○本月初三晚初更時江西省垣北營坊左近陳祠側某藥鋪因焙藥餌飛墮火星登時其光炎炎上薄霄漢幸街隣人衆得卽撲滅不致成災○新建縣朱小霞明府以洋油價廉光大人多稱便勢不能一律禁除然偶不經心每易肇禍况近日風高物燥一經燄發卽致燎原因未雨綢繆出示曉諭凡售賣洋油行鋪不許唯放過多以防失愼囤放棧房須擇城外僻靜處所想各商人貲本所在性命所關必有斟酌盡善者矣○江省勸辦順直山東賑捐現有三處一設南昌電報局一設督銷淮鹽局一設司道前關帝廟皆有委員專司其事不知能源源解濟俾畿輔重地齊魯名疆數百萬災民同飫仁漿義粟否也 
[豸節啓行]  
　　蘇松太道聶仲芳觀察於前晚乘坐鈞和兵輪赴金陵公幹 
[飭役解犯]  
　　西南鄉閔行左近褚姓家被竊案内之王阿金由上海縣訊供收所已列前報昨日午堂陸邑尊飭提至案略詰之下卽着捕役押解金山縣訊辦 
[爻占脫輻]  
　　賀某者籍隷寗波向爲絲線生意家住滬城楊家橋左近昨日上午因與其妻購做衣服意見不合遂占脫輻之爻賀忿火中燒遂以老拳奉贈其妻以家庭口角原屬常情何致棄文用武全不念香火情輾轉思量愈形忿懣乘人不備竟以一盞紫霞膏驀然吞下意圖畢命未幾　自外歸家見其妻容貎慘變知其吞烟赶急倩人施救得慶更　然亦險矣居家者豈可因一時之忿而遂妄動干弋哉 
[萬界公堂瑣案]  
　　周阿四欲在包探張九意處當夥役告以須先查獲竊犯自効遂商令趙錫勳認竊高陞輪船皮馬褂與奚阿福通同付質并知奚另犯竊案張因拘拿趙奚解案祭太守訊　時包探唐寶榮禀明情節太守飭將周等一併押候張到案問明再行核辦此已列入報章矣昨日張禀稱周向小的言趙奚行竊小的將趙拘獲自認與奚同黨同住某客棧竊物質錢分用及獲奚堅不承認後帶至該客棧查問據言並無趙奚同住之事趙供稱當時實由周囑小的認竊扳奚奚堅執如前並稱小的與周素不和睦今被串賊誣扳周供詞支吾惟求恩宥太守謂爾欲當探夥誣陷良民可惡已極趙亦不應受周之囑判令各押一月奚開釋○包探秦少卿禀稱小的緝獲竊犯陳阿二起到古銅香爐水烟袋等物知係謝樵亭等家失贓今特送案謝及郭宗有李阿九均請領贓該竊犯俯首求恩蔡太守判令笞責一百板管押兩月贓給各失主分别認領○包探秦少卿禀稱寍波人趙逹卿深通西國語言文字因吸洋烟失業以致屢次行竊今又行竊陳姓家花盆二枚拘獲人贓送案陳遣傭人某甲投案禀請領贓趙供稱小的係舟山人向在京都同文館及香港學堂學習西文西語近因失業兼吸洋烟偶爾爲非惟求恩如蔡太守飭管年本署班房一月不許人傳遞洋烟烟灰俟戒絶後資遣回籍贓給失主領去○包探沈金隆獲送行竊慶泰械絲頭之張阿春至案蔡太守訊供之下飭押候補提張所供起意行竊消贓之炳千再行訊辦昨日該包探禀稱小的查得炳千向當園丁今已知風避匿慶泰司事某甲訴稱現被 
 
 

Page 4

 
 
張所竊之絲頭已蒙給領惟以前所竊不知賣與誰家務求追出　仍供稱事由炳千囑竊贓亦炳千銷售太守謂炳千未獲無從吊贓今先判令將張管押三月着該包探會同捕役查拿炳千究辦○姑蘇人詹　齋　華衆會啜茗被錢怡生竊去皮馬褂從樓窓抛卜交同黨接去遂報諸捕房由包探何瑞福查明錢行竊是實惟贓已轉遞與人堅不肯認蔡太守飭提　究將錢暫行管押着該包探將搜出之質票洋銀往質鋪查明是否質贓所得再行核辦等因已登前報昨日該包探禀稱小的已至質鋪問明另有皮馬褂一件質錢五十文搜出之洋銀三元卽此欵用剩者然所質馬褂非錢自已之物恐竊自他家詹稱被竊是實如今急欲回蘇不能久待錢仍執前供太守一再究詰錢一味支吾抵賴太守隨將錢洋三元償詹諭令先行回去錢仍　管押質票存堂俟查明原贓再行核辦○意大利婦人波利烟訴稱家中桌上有洋銀四元忽然失去查無他人入室惟縫工莊德賢來過因將莊交捕送請究追莊供稱小的因代西婦製衣向算工帳驀被誣以行竊西婦又稱所製衣服開有西文帳目並不欠錢洋錢定　行竊蔡太守商諸佛繙譯官以該婦疑竊無憑不能准　將莊開釋該婦嘵嘵置辯太守謂爾如不服儘可　該管　領事署控告○有恒洋行某西人偕經收房租之華人某甲訴稱薛壽積欠房租洋五元　索無着雇匠釘門薛撬門入内向收租人曰門已開矣爾將奈何與論逞蠻報捕拘案薛供稱小的開設車寓確欠租洋容住至月杪措洋照付西人請追租洋五元并稱求令遷移不願再租與伊住蔡太守謂爾欲令薛遷移須將房租酌讓四人不允薛稱小的情願遷移太守諭令薛减徼洋銀三元至月杪移去 
[法界捕房紀事]  
　　日前蘇州人某甲帶十齡左右之外甥來滬忽從人叢中擠散追尋無着疑被匪人拐去不料是孩迷失路途沿街號器經某號巡街捕所見帶至捕房捕頭着給以飲食暫留甲來認領○某氏婦前在革洋人處爲傭稍有積儲陸續購製衣飾約共百餘金羊日因事告辭將物并成一箱令崇明車夫某中荷送甲見財起意乘間脫逃將衣質在本城得青蚨十餘千翼婦往崇明尋訪甲已他往當在家内查出金銀首飾取之而回尋見中弟狗郎向之追問狗郎將甲質衣之劵檢交並稱願償錢二千文令婦自行取贖婦知狗郎與弟串能匿物遂於昨晨至捕房控訴捕頭飭王郁兩包探將狗郎拘押令交出其兄解案請究○前晚有某甲者戲非馬路中自來火燈以致滅熄隨有巡街捕至甲遂遠颺捕將甲友某乙拉入捕房昨日乙父將甲尋見扭入捕房將乙換出 
[巨欵遥頒]  
　　浙紹武陵氏投書本館協振所云閱貴報知順直各處待欵孔殷時值三冬萬難歇手兹父全盛局奉上鷹餅一百枚至祈彚解災區擇尤散放夫籌振至今日令星瑣屑幾難集腋成裘矣而开陵氏慨擲囊金略無各色將傾大慶一木獨支宜乎福至災消康强逢吉作善之報近在目前已又本月十二日報登漢口仁號代募各善士捐欵應合成洋銀十七元先由局交到十五元兹又補交到二元合卽附筆聲明以昭核實 
[蘇省撫轅抄]  
　　十一月十三日委署青浦縣主簿何森禀辭赴任○十四日常熟縣吳康壽昭文縣沈佺均禀到○十五日吳縣馬海暑禀謝准調補寶山縣缺改簽江蘇卽用知縣調振聲浙江人來禀到委署太湖廳用頭司巡檢申士林禀辭赴任○十六日松滬總局提調候補知府徐致和上海來禀知奉委查前上海縣贓罰營私八欵回本月二十日元和縣李超瓊二十一日江南提督軍門譚均壽辰○十七日候補通判王振鏞禀謝奉飭請補蘇州府管糧通判缺咨補青浦縣新涇司巡檢金汝霖禀謝奉飭赴任卽辭○十八日欽賜新科翰林院檢討汪瀛安徽人由京來○十九日蘇總捕分府惠禀辭赴吳淞江河工差府經歴沈濬禀知奉委鎭洋塘工差○二十日府經歴沈濬禀辭赴鎭洋塘工差胡隆溟禀銷金鷄河堤工差並禀知奉委隨辦寶山塘工差卽辭典同謝本偉禀知奉委昭文塘工差卽辭從九周元城禀知奉委隨寶山塘工差卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十六年十一月初四日京報全錄]  
　　宫門抄○諭旨四道錄前○發抄硃批四道○兵部額等奏遵旨議處摺○吏部麟等奏遵旨議處摺○閩督卞奏請將通判暫革限追欠欵片○又奏甄别知縣片○川督劉奏委署知府片○閩督卞奏委署知縣片○晋撫劉奏調員管帶各營片○又奏叅革知州巡檢片○又奏甄别知縣片○十一月初四日工部鴻臚寺正藍旗值日無引見上祁世長孫家鼐各謝授缺恩○廖壽恒假滿請安○黑龍江總管業並春到京請安○明秀因伊子授班長謝恩○岳琪等因伊子賞廕生謝恩○吉林道訥欽謝恩○古城城守尉克蒙額謝恩○候補道府薛福年等謝恩○浙江知府李鳴梧謝恩○安徽知府張端本謝○恩○福中堂請假五日○景善福森布各請假十日○長春續假十日○祥霖請假二十日○宗人府奏改派致祭昭西陵派出莊王○召見軍機訥欽李鳴梧張端本多培○發抄魏光壽奏爲什廳客民穆大元毆傷張大軒身死案審擬奉硃批刑部議奏欽此○又庫車回子郡王阿密特年班請展緩奉硃批着照所請該衙門知道欽此○又疏附縣纒民可米提毆斃尼牙子案審擬奉硃批刑部議奏欽此○奎瑛奏昌陵總管旃盛年滿留任奉硃批着照所請兵部知道欽此○○經筵講官太子太保大學士管理兵部事務臣額某和布等謹奏爲遵旨議處具奏事内閣鈔出光緒十六年十月初二日奉上諭敬信汪鳴鑾奏查辦事件遵旨覆奏一摺前據都察院奏福建台灣布政使于蔭霖以辦糶啓釁奸商朋謀搆陷大吏覆奏不實等詞赴該衙門呈訴當經諭令敬信汪鳴鑾馳驛前往吉林查辦兹據查明覆奏此案前福建台灣布政使于蔭霖兄弟親族于預公事罔利營私平日不能戒阻厘捐學田抹兌等事情弊顯然輒於奉旨懲辦之後揑辭申辨希圖朦混寔屬咎無可辭于蔭霖着交部議處吉林將軍長順於飭查事件雖尚認眞辦理惟於于蔭霖倡辦平糶結怨商民未經據實查奏意以聯絡官紳公事每多遷就亦有應得之咎着交部議處前署伯都訥廳同知孫逢源雖無匿災情事惟於屬境歉收並不覆查詳報亦屬不合並着交部議處等因欽此欽遵到部除文職議處各員應由吏部核議外其該將軍於于蔭霖倡辦平糶結怨商民未能據實查奏作何議處臣部處分則例並無恰合專條惟查吏部例載督撫於奉旨飭查事件含糊題奏乾降一級留任私罪等語自應经例定議此案欽奉諭旨吉林將軍長順於飭查事件雖尚認眞辦理惟於于蔭霖倡辦平糶結怨商民未能據實查奏意在聯絡官紳公事每多遷就亦有應得之咎着交部議處等因欽遵到部應請將吉林將軍長順比照督撫於奉旨飭查事件含糊題奏降一級留任私罪例議以降一級留任毋庸查級紀議抵所有遵旨議處緣由是否有當伏乞聖鑒訓示遵行謹奏奉旨已錄○○吏部尚書臣宗室麟書等謹奏爲遵旨議處具奏事内閣鈔出光緒十六年十月初二日奉上諭蘇信汪鳴鑾奏查辦事件遵旨覆奏一摺前據都察院奏福建台灣布政使于蔭霖以辦糶啓釁奸商朋謀搆陷大吏覆奏不實等詞赴該衙門呈訴當經諭令蘇信汪鳴鑾馳驛前往吉林查辦兹據查明覆奏此案前福建台灣布政使于蔭霖兄弟親族于預公事罔利營私平日不能戒阻厘捐學田抹兌等事情弊顯然輙於奉旨懲辦之第揑辭申辨希圖朦混實屬咎無可辭于蔭霖着交部議處吉林將軍長順於飭查事件雖尚認眞辦理惟於于蔭霖倡辦平糶結怨商民未能據實查奏意在聯絡官紳公事每多遷就亦有進得之咎差交部議處前署伯都訥廳同知孫逢源雖無匿災情事惟於屬境歉收並不覆查詳報亦屬不合並着交部議處等因欽此欽遵鈔出到部除吉林將軍長順議處之處應由兵部辦理外查定例官員朦混者革職私罪又屬員呈請上司代題代奏事件如不懅實在情節逐細聲明者將呈請之員降一級留任私罪凡詳報申覆不將實在情節詳細聲明者亦照此例議處各等語此案前福建台灣布政便于蔭霖於兄弟親族于預公事罔利營私平日不能戒阻厘捐學田抹兌等事情弊顯然輒於奉旨懲辦之後揑辭申辨希圖朦混實屬咎無可辭前署伯都訥廳同知孫逢源雖無匿災情事惟於屬境歉收並不覆查詳報亦屬不合經欽差大臣吏部右侍郎宗室敬信工部右侍郎汪鳴鑾查明覆奏欽奉上諭着交部議處等因應請將前福建台灣布政使于蔭霖照朦混革職私罪例議以革職前署伯都訥廳同知孫逢源照詳報不實降一級留任私罪例議以降一級留任孫逢源所得降一級留任處分係私罪毋庸查級紀議抵所有臣等遵旨議處緣由理合恭摺具奏伏乞皇上聖鑒訓示遵行謹奏奉旨已錄○○卞寶第片再丁憂前馬家巷通判学學海欠交光緒十六年地丁銀九百七十五兩零耗羡銀一百一十九兩零米耗銀七十六兩零稅契銀一十八兩零外結各款銀一百四十五兩零十五十六兩年鹽折正耗銀六十三兩零各年糧米四百一十四石零谷四石零節催未據完解殊屬玩延據福建藩司劉樹堂督糧道陳鳴志鹽法道龍錫慶准據該管興泉永道吳世榮署泉州府知府胡勝揭請叅追前來相應請旨將丁憂前馬家巷通判沈學海暫行革職勒限兩個月追完倘再逾延嚴叅懲辦除咨部查照並將各上司應賠職名開單隨送外臣謹附片具陳伏乞聖鑒訓示謹奏奉硃批着照所請該部知道欽此○○卞寶第片再查定例大挑分發各省之一等舉人於到省後該督撫切實甄别詳加察看其能勝民社之責者卽以知縣用等因遵辦在案兹福建大挑試用知縣柯亭馬立禮先後試用期滿俱應照例甄别據福建藩臬兩司會詳前來查該員柯亭留心吏治馬立禮明白安詳均堪以知縣留閩分别按班序補除將各該員履歴咨部外臣謹附片陳明伏乞聖鑒謹奏奉硃批吏部知道欽此○○劉秉璋片再成都府知府朱其煊升授湖北安襄鄖荆道遺缺查有夔州府知府汪鑑堪以調署所遺夔州府知府缺查有候補知府唐翼祖堪以接署北據藩臬兩司會詳請奏前來除批飭遵照外理合附片陳明伏乞聖鑒謹奏奉硃批吏部知道欽此○○卜寶第片再署泰寗縣知縣荆瑞調省遺缺應卽委員接署查有本任長藥縣知縣陳受頤辦事穩練堪以委署又署晋江縣知縣賴恩銓調省遺缺查有本任武平縣知縣唐志爕廉勤自勵堪委署理據福建藩臬兩司會詳前來除批飭遵照並咨部外臣謹附片具陳伏乞聖鑒謹奏奉硃批吏部知道欽此○○劉瑞祺片再晉省練軍各營旗管帶銜名遇有更換例應隨時奏報歴經遵辦在案兹查臣標練軍步隊右營營官候補房擊劉漢春因病請假調理自應遴員接替以專責成查有儘先候補　擊寗武營都司李得勝堪以調派除檄飭遵照並彚册咨部外理合附片陳明伏乞聖鑒謹奏奉硃批兵部知道欽此○○劉瑞祺片再據隰州直隷州知州謝　詳報客民王居章家被賊行刧格傷賊犯和四兒宼世温身死一案時值該州因公赴省經廣武莊巡檢屠文溥代行騐訊該州公回覆加勘訊錄供通報臣因情節支離批司飭委候補同知吳查第前往確查一面將該州謝洸巡檢屠文漙先行撤任兹據該委員吳杏第禀覆已死和四兒宼世温籍隷山東赴晋謀生被王居章挾嫌紏人毆砍斃命並無行刧情事徧加查訪衆口一詞飭拿王居章業經由州保釋現已逃逸臣查該州謝洸於連斃二命重案不能詳愼推求輒以格殺盜犯任意朦詳希圖銷案迨經駁飭審究又未按例懲治遽將兇犯保釋致令遠颺無蹤實屬諱匿故縱該巡檢屠文薄雖值印官公出例應禀請委騐乃敢擅行騐訊亦屬荒謬且難保無受賄串揑情弊亟應嚴叅以警將來據該管道揭由按察使會同布政使詳請叅辦前來除飭嚴緝王居章等務獲由司提同全案人證飭發太原府確切研究按例擬辦外相應請旨將隰州直隷州知州謝洸前廣武莊巡檢捐升府經歴屠文溥併革職以爲玩視民命者戒所遺隰州直隷州係屬選缺按照一咨二留章程此次應歸外補晉省現有應補人員例得聲請扣留理合陳明伏乞聖鑒訓示謹奏奉硃批着照所請該部知道欽此○○劉瑞祺片再前准部咨嗣後道府州縣分發各省試用人員於到省一年期滿時由各該督撫嚴加甄别等因歴經遵辦在案兹大挑試用知縣龔序彝金銘先後到省均已一年期滿據布政使奎俊按察使潘駿文加考詳請甄别具奏前來臣查該員龔序彝才具明敏金銘勤愼安詳考以律例亦能通曉均堪留晉歸於本班照例補用除將各該員履歴清册咨部查照外理合附片陳明伏乞聖鑒謹奏奉硃批吏部知道欽此 
 
 

Page 12

 
 
[光緒十六年十一月初五日京報全錄]  
　　宫門抄○諭旨兩道錄前○發抄硃批四道○川督劉奏請將川東道暫行撤任另委幹員接署摺○大臣崇奏任滿例請陛見摺○川督劉奏委解銀兩片○將軍裕等奏遵旨會同點騐省城官兵軍器摺○閩督卞奏揀員調補知縣摺○又奏撫恤琉球國遭風難人摺○十一月初五日内務府國子監廂藍旗值日無引見○那王等查騐箭枝覆命○李鴻藻謝充會典館副總裁恩○祁世長謝兼管順天府府尹恩○王祖光謝授浙江杭嘉湖道恩○汪鳴鑾請假十日○兵部奏派查齋之大臣派出果勒敏慶福明秀祥普德隆恩光色楞額色普徵額○又奏派揀選管營之大臣派出恩中堂李鴻藻敬信徐郙徐用儀桂全薛允升徐樹銘○掌儀司奏十一日祭奉先殿澤公行禮○召見軍機白桓王祖光皇上明日用膳辦事召見後還宫○發抄劉秉璋奏前試用道林尋鼎可否恭援恩詔開復仍以道員歸選奉硃批林壽鼎首交吏部帶領引見欽此○又夔州守汪鑑開修夔巫兩峽縴路等請嘉奬奉硃批覧奏已悉汪鑑好善勤民着劉秉璋傳旨嘉奬該部知道欽此○又機器局製造白藥等項奉硃批户部知道欽此○綿宜奏考試漢教習事竣呈進試卷奉硃批禮部知道試卷發回欽此○○頭品頂戴四川總縣臣劉秉璋跪奏爲川東道經管重慶厘金旣未認眞整頓用欵向多浮濫應請暫行撤任另委幹員接署以憑清查核辦恭摺仰祈聖鑒事竊本年閏二月二十四日接准部咨内閣奉上諭御史德蔭奏厘金積獘亟宜整頓請飭嚴核支銷欵目一摺着户部議奏欽此嗣經部臣議覆並稱綜核浮冐責在部臣甄别貪污權在督撫厘金之害總以官吏侵吞丁胥勒索爲第一獘政是在督撫暗訪明查懲一儆百等因奉旨依議欽此欽遵轉行在案伏查重慶爲商賈雲集之區而厘金所收甚微臣於十二年到川督之任川東道伊勒通阿亦於是年到任卽馛是年逐一查考該府厘金均歸道署經收該道任内所收厘金逐年遞短訪聞向來濫支欵目爲數甚鉅並未奏咨有案亦未逐年列欵報銷經臣嚴札飭令開報候核始據略禀數欵已屬浮濫應刪恐猶有不實不盡之處臣何敢瞻徇遷就辜負天恩重慶　將通商改爲關道必須先清厘務以爲關稅之根基况重慶通商之後夔厘勢必驟减亦須整頓渝利稍資補救關擊實非淺鮮應將川東道伊勒通阿暫行撤任另委廉正之員前往接署俾得清查欵目以重厘政兹查有候補道張華奎精明幹練除檄飭前往接署川東道篆務並咨部查照外所有川東道暫行撤任委員接署緣由理合恭摺具陳伏乞皇上聖鑒再本年六月間大足縣民教不和焚燬教堂二處係該道伊勒通阿任内辦理未妥之事應仍責成該道會同現署道妥爲辦結不得置身事外合併陳明謹奏奉硃批着照所請吏部知道欽此○○奴才崇善跪奏爲六年任滿循例恭摺奏請陛見仰祈聖鑒事竊奴才前於光緒十一年正月二十七日蒙恩補授錦州副都統自是年四月初九日到任日起連閏扣到光緒十四年三月初九日三年任滿奏請陛見十三年十二月二十七日奉旨毋庸來見欽此今連閏計至十七年二月初九日又屆三年任滿例應先期奏請陛見合無仰懇天恩俯准奴才趨詣闕廷叩請聖安跪聆聖訓俾奴才任内應辦事件得以敬謹遵循及時報效所有奴才六年任滿奏請陛見緣由謹恭摺具奏伏乞皇上聖鑒訓示謹奏奉硃批着來見欽此○○劉秉璋片再查夔關應繳侵價銀兩經前督臣奏准自咸豐八年起仍照向章每年二千四百餘兩之數由該闕自行籌解在案兹據布政使崧蕃詳查有前府任内自光緒十二年正月初一日起至十二月底止應攤葠價銀二千四百七十九兩二錢已如數批解司庫彈收俟有便員赴京搭解内務府交納等情詳請奏咨前來臣覆核無異除俟有便員卽行搭解曁分咨外謹附片陳明伏乞聖鑒謹奏奉硃批該衙門知道欽此○○奴才裕祿綿宜跪奏爲遵旨會同點騐省城官兵軍器恭摺奏祈聖鑒事竊查現屆點騐官兵軍器之年曾經奏請仿照光緒七年以前歴屆變通章程開列將軍副都統五部侍郎銜名奏請簡派一二員點騐省城官兵軍器其興京金州錦州海龍城所屬各城官兵軍器卽責成各該副都統總管核實點騐造册咨報將軍衙門查核至遼陽等四城以及各路邊門官兵軍器嚴飭該尉協就近移實點騐奴才等仍遴派妥員密往抽查務期一律整齊加結造册詳報彚總咨送兵部查核等因於本年八月二十二日奉到回摺欽奉硃筆圈出盛京將軍裕祿户部侍郎宗室綿宜欽此欽遵咨行興京金州錦州副都統札飭所屬各城總管尉協章京等遵照辦理並由省揀派協領二員密往抽查點騐奴才裕祿隨卽飭取省城各旗官兵軍器清册並知會奴才綿宜於九月二十二十三等日親赴教塲遵將省城八旗及内務府三旗官員兵丁等應有一切軍器按照册載數目公同核實點騐均屬齊整堅利惟鐵棉甲二項因製造年遠間有殘缺除將點騐省城軍器清同容俟各外城軍器册報到齊統由將軍衙門彚總咨送兵部查核外謹將奴才等遵旨點騐省城官兵軍器緣由理合恭摺先行奏聞伏祈皇上聖鑒謹奏奉硃批兵部知道欽此○○頭品頂戴閩浙總督臣卞寶第跪奏爲揀員調補要缺知縣以資治理恭摺仰祈聖鑒事竊照同安縣知縣朱承烈於光緒十六年六月三十日在省聞訃丁母憂當經具題開缺照例應以聞訃丁憂本日作爲出缺日期勒歸六月分截缺除别行咨部外所遺同安縣知縣係衝繁疲難海疆要缺例應在外揀員調補臣與藩臬兩司於現任知縣内逐加遴選非現居要缺卽人地未宜應補應升兩項人員亦乏其選惟查有松溪縣知縣李澤春年五十二歲直隷天津縣廪生考選同治癸酉科拔貢朝考一等奉旨以知縣分發試用欽此籖分福建親老改近分發山東同治十三年十一月十九日到省歴委署代濮州知州安邱縣知縣光緒六年十月丁憂回籍九年正月服滿在部呈准起復請咨來閩是年四月十六日到省題署松溪縣知縣奉部覆准光緒十年十一月初八日到任試署期滿請准實授調署閩縣知縣卸事回任已丑科調充簾差事竣十五年十二月回任該員老成練逹在閩年久熟悉海疆風土人情以之調補同安縣知縣洵堪勝任該員歴俸已滿三年任内並無已屆二三四叅有關降革處分與例亦符合無仰懇天恩俯准以松溪縣知縣李澤春調補同安縣知縣實於地方有益如蒙兪允該員係現任知縣請調知縣銜缺相當毋庸送部引見所遺松溪縣知縣係簡缺閩省現有應補人員俟准部覆另行請補據福建藩臬兩司會詳前來除咨部外臣謹恭摺具陳伏乞皇上聖鑒勅部議覆施行謹奏奉硃批吏部議奏欽此○○頭品頂戴閩浙總督臣卞寶第跪奏爲琉球國遭風難人循例分别譯訊撫恤恭摺具陳仰祈聖鑒事竊據代理福防同知黄澍鉁報稱琉球國遭風難人毛鳳翔等七名於光緒十六年七月十九日到省又難人安里匄等三十一名於八月初五日抵省當卽分别安揷館驛妥爲撫恤一面飭傳琉球通事譯訊據毛鳳翔供伊與毛存信是官吏津嘉山是舵工渡久村等四人是水手係琉球國首里府人光緒十六年六月二十七日駕坐海船在與那原津開駛因風不順七月十六日漂至浙江定海洋面經過地方均蒙恤賞十九日到閩又日安里匄供伊係船主内間次高是舵工内間克買等八人是水手西銘等二十一人是搭客均係那霸府人光緒十六年五月二十三據駕坐海船由八重山開駛在洋遭風船身損壞六月初四日漂至浙江定海洋面蒙地方官恤賞將船修理堅固派撥舵工護送七月初十日由該處開船八月初五日到閩安　各等情由福建蕃司劉樹堂覈詳請奏前來臣查該難人毛鳳翔等先後航海遭風情殊可憫亟應仰體皇仁於安揷日起每人日給米一升鹽菜銀六厘俟回國之日各給行糧一個月並照例加賞物件折價給領統於存公銀内動支事竣造册報銷將來如何回國屆時察看辦理除分咨外臣謹恭摺具陳伏乞皇上聖鑒謹奏奉硃批該部知道欽此 
 
