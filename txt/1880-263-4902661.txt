# 1880 - 263 - 4902661

 

Page 1

 
 
[論俄將近事]  
　　本報昨登俄將沙司鴿近事云接天津來信沙君已前往日本該將軍實奉有全權字樣兩國安危皆於一人繋之刻欲取道琿春由琿春而至黑龍江繞道東三省查　軍威觀我兵備或和或戰量力而行觀於此而知官場所傳說謂該將軍不欲决意尋仇此言不爲無因也夫兵凶戰危中國人知之俄人亦未嘗不知之特兩不相下則各不能平而兵車遂不可解至一經開仗則兵連禍　猝難收拾靡費帑餉殘害士卒震搖民人其害有不可勝言者無論其戰而敗也卽使戰無不勝斷無不折一矢不失一兵之理爭地以戰殺人盈野爭城以戰殺人盈城故子與氏言善戰者上刑誠有見夫兵之勝敗猶在其次而兩國搆　白姓無有不遭池魚之禍者蓋以殃民爲心而其心可誅也沙將軍旣奉有全權字樣則俄之軍皆在掌握欲行欲止操縱在己茍其憑血氣之勇一意興戎則又何必周歷各處稽察軍實窺探敵情但下一令曰某日進兵而戰事一發而莫收矣然俄皇擇人而用如此重大之任斷不肯授諸血氣用事之人而沙君又素有重名一生謹慎安肯以草率從事者故其不辭况瘁以遠至日本又從日本取道琿春黑龍江周視東三省兵備以决己之進退所謂量敵而後進慮勝而後會非必其畏三軍蓋柒合乎臨事而懼之有沙君誠知兵者哉設中朝懈不設備東山省可乘之隙則俄人亦將乘機而入幸而早經設備先事預防而各處要路皆以知兵重臣經略防禦吾知中國兵力雖爲外國所狎視然近年以來操演日勤步武日整加以西法砲械軍容大勝於前外人亦有不敢輕視者而况未雨綢繆先期佈置亦旣無懈可擊該將軍雖有伺釁之意其如無釁可伺何故吾謂該將軍此番周歷一過必有易戰爲和之機何則該將軍素負重名必不肯輕於一試以圖僥倖中國雖積弱而此詩防守完密亦未遽有可乘與其戰而未必全勝反至喪其昔日威名何如和而釁有可弭不失爲知幾之士顧此第就沙君一身旨之茍操全局以　俄皇之多方要求原亦有意恫喝調發兵船徵集將士駐紮琿春者若而人分調各口者若而人計俄國士卒雖多兵糧雖足　數處分析亦未免於單獨此時中國厚集兵力以相待勝負之數誠不可知卽就大局而言亦未見俄人之必欲出於一戰矣大抵行軍之道張其聲勢以示先聲奪人者不過示強於敵使敵人降而相從若贏帥以相誘則其情不可測矣今俄國一味示強其中未必無所懼沙君周視中國兵備意實在此戰局之成否仍不可必故吾謂沙君茍欲合兩國之好必當統籌全局進言於俄皇內不褻本國之聲威外不失中國之體統庶幾兩不相下者或可降心相從而兵端不開國事咸敘成己成人斯兩得之不然中國之震怒由於崇前使之和約失宜崇前使之得罪由於俄國之要挾事理之曲直顯然可　而必欲強中國以所難而自逞其志則沙君雖有全權之任終不克棄怨以結好徒令兩國兵民肝腦塗地恐亦非沙君之本心矣 
[俄軍近報] 　○長崎報稱英國輪船晏士牛於西本月十二至長滿載軍器聞皆供俄兵之用也該船到後卽有俄國電報令其速至琿春俄國水師提督沙司鴿亦已乘坐兵船從長崎而至煙臺矣 
[高使至神] ○日本神戶報稱高麗國公使已乘船由長崎而來矣 
[北洋軍報] ○鮑春霆爵帥奉　命統兵二十營駐紮山海關已列前報現聞先　湖南提督任所挑選舊部以資指臂之助刻下傳言爵帥又奉　密寄限於九月初一日到防嚴催就道又據傳聞爵帥並不歸人節制所需糧餉亦由部給發云 
[政貴有恒] ○清查保甲最足祛盜賊而靖閭閣宣講鄉約最足厚人心而正風俗去歲天二事並行不悖已著成效奈勤於始而怠於終曾未數月保甲視爲具文講生並不到約致令良法美意積久玩生現在中俄當有事之秋外患未萌內憂恐作已奉憲札查保甲講鄉約兩舉仍當認真辦理不得含糊了事現在委員清查講生宣講又似去年矣 
[龍燈弊盛] ○蘇郡本年各處田稻高下齊豐現在秀者芄芄實者垂垂已覺倉箱可慶故四鄉農人沿村按社醵資酧神酧神不已復又各出心裁糊紮龍燈周遊播弄自初十間起至今將及旬餘尤未艾聞日來尙須穿入城市以示豐年之景象云 
[屠牛宜禁] ○蘇郡無菜牛之畜所畜者皆耕牛鋤雨犁雲有助於農功者不少壯而用其力老而食其肉殊覺忍心害理有蹙生機故向來私宰之禁歷有明文然每當春秋丁祭之時屠牛者有詞可藉竟致肩挑背負不顧禁令日前爲城中北段　巡汪明府所見飭拿數名移縣懲辦想縣中必又出示禁止私宰之風或可以少戢矣 
[石湖穿月] ○八月十八日蘇州楞伽山石湖之中各處舟船俱來遊戲謂之穿月因之該處十六七日已有遊人往來香客絡繹不絕於道本年穿月之景尤甚往年城中歌船畫舫多先期預定想見明月湖山必有一番勝 
 
 

Page 2

 
 
概也 
[失慎鬧事續聞] ○十一日粵垣賣麻街失慎滋鬧情形已登昨報茲閱西字報稱西人之旅居者垣者向與華人積不相能是日竟釀大變華人以危言恐嚇謂必盡殺西國傳教人而後已西人居省者因此急用小火船往香港請救是夕剝粵省之各輪船均發火燃煤以便禍變一成卽載西人以行也查法國天主教堂建於省垣其工人皆屬客籍而附近居民亦聞有受雇於西人充當工役者意欲高取價值西人不允省垣工人遂皆辭去而客籍各工則以曾入教中不肯隨聲附和遂獨充其職役工錢照舊支給於是客土工人遂分兩黨情不相協由來久矣是晚天主教堂對門之客籍泥水匠茅寮偶遇祝融肆虐以致燎原其素與不協之工人蜂擁而至站立不去救火之人欲前救火土工阻不使近前並口稱要殺傳教之人傳教人往見法國領事官求救適法領事外出遂往英領事旣得具情卽行文至兩廣總督請急保護總督飭兵馳往彈壓工人之謀爲不靖者見官兵已到始行退出而火已延燒茅寮數出矣然擠擁甚火尚未熄官兵恐有意外事放鎗數次閒人始散見有爲彈丸傷斃仆地者數人受傷者且不計其數火勢漸滅諸人甚爲鼓噪及所有居民省之西人聲言見則殺卻是夕子刻居省西人敘於沙面會所見事情如此相與謀互相保護之計衆意已决遂往洋關請發小火船往港調水師兵往救各輪船泊於城外者預備煤氣以便開行一點鐘時省港澳公司司事人函致九江船主邊寍謂禍變恐所不免請早預備出河船主如命整備於時寍波火船及招商局澄濤火船均皆預備然滋事之人亦漸散去惟官兵尚未敢囘而西人是夜則竟不能睡皆撿拾細軟爲徙妻子計至三點半鐘時天主教堂之側又復起火此疑係有人放火也官兵尙在撲救甚力火卽滅熄翌晨九江火船照常在港不聞復有驚擾矣聞十三早香港挨仁竺兵船發水師兵搭省河火船往省未知確否蓋香港海口現在未有小兵船故搭火船前往也以上皆據西人所言確耗尙待探訪也 
[飭敦和誼示] ○管理滿漢八旂地面協領府等抄奉欽命鎮粵將軍長欽命副都統尙爲出示曉論事光緒六年七月二十三日奉堂　照得政教莫先於禮讓交鄰尤貴乎謙恭現在中外通商和好二十餘年交際往來以禮相待載在條約歷久遵行近日訪聞外洋各國官商人等出入旗地常有無知之人以及頑童小厮呼之爲番鬼老番或加以殺打不堪言語旁觀者亦不知禁殊失中外和好之道而八旗子弟習俗亦不當如是此皆父兄者不知管教堆發柵欄查事兵丁等亦不認真彈壓各官又不嚴行查禁之故合行諭飭滿漢八旂水師協佐領等示諭各管下兵丁家喻戶曉現在中外合好自應視同一家必須以禮相待况爲人之道尤宜自愛自重若無故在街羣游以戲弄人辱駡人爲事適見其爲人輕薄輕則受人怒駡大則激成事變有何便宜甘蹈此惡習本將軍都統言之實堪痛恨且該童更須父兄嚴加教訓務使中外循規蹈矩倘自幼習慣浮蕩妄言妄動安望其長大成人本將軍都統今特苦口訓戒各該旗官兵等務體言中之意轉相傳諭各領催族長等挨傳各家父教其子兄教其弟謹遵讓之道並嚴飭各街巷之堆發柵欄查事各兵各宜加意巡查嗣後如遇有外洋各國商人等出入經過無論老幼旗人倘敢再呼番鬼或老番或以游詞嘲笑語相加者卽扭送各該管衙門從嚴責懲並將失教之族長父兄一併懲辦毋稍寬宥各宜遵行毋違特示等因奉此除通飭各該管領催逐戶曉諭嚴加管束如違另行查究外合行出示爲此示諭堆發柵欄查事兵丁一體知悉嗣後務須常川住守按叚週巡外洋各國官商人等經過該叚如呼爲番鬼或老番或加以殺打惡言者無論老幼卽扭送本協領衙門從重懲辦倘敢狥情故縱一經察覺倂將該兵一律究辦决不姑寬各宜凜遵毋違特示 
[敬業書院課題] ○生文題　或問子產子曰惠人也　童文題　一勺之多　通場詩題　賦得江風吹月海初潮　得風字五言八六韻 
[續載軍機] ○替戾媽泣司輪船近在本埠載有後開門鎗一百箱尚有一百箱內裝大炮所用各物大約亦將往北也 
[彩票難禁] ○英租界禁止彩票各情迭經列報昨由差捕往傳同源大有發鴻發廣福昌發記同福昌同順源等八家旋據差稟瀕發一句搬移通順祥停止　同源等六家皆有西洋人回函稱已稟明領事准其開張等語卽經陳楷稟稱是通源祥經手人茲因奉飭停止彩票限期在卽無如賣出之票地方較遠上至楚皖下及閩浙一時殊難退還且對號單已至得彩者應給洋圓可否展限至英十月八號旣華九月初五日停止陳司馬商之郭副領事以通源祥旣經具稟前來諭令卽日爲止再不能賣出彩票所有前項情事盡可料理至同源等抗不停止本分府再行出示禁華人前往買票違者拘究一面在行稟道照會西洋領事云 
[供詞各執] ○西人麥登卽馬丁控陳子琴侵吞銀兩一案已列前報茲悉馬丁於昨日前投案聲稱今查得細帳實在初付銀五百兩繼付一千五百兩稱作洋藥生理旋又付銀八百兩作開奇芳茶館之貲本並上年陳定買沙遜洋行洋藥因跌價延不出貨經沙遜控奉訊追　償虧銀一百七十餘兩押繳在案我爲代付卽稟明英領事照會釋放有案可稽至其避面後先則報捕查緝無蹤繼則訪悉其逗遛在蘇　中臨頓路陳子成家又稟由領事照會關道備文　提延不提到以致案懸莫結今始尋獲　追給領所有檢出賬據呈閱陳子琴供前與馬丁在南京浦口地方洋鎗隊回營後卽　同囘滬馬丁川資係我代求吳大人賞給銀三十兩此實我有恩於彼者前年七月初三日我隨出使日本之何大人到日本嗣因患病於九月初吧日回滬自做洋藥生理每月給馬丁洋三十圓請出名報　提貨尚被支透銀洋並無存項旋因虧本閉歇我尚欠莊銀卽借項今未了結惟馬丁前所給我之八百兩着開茶館實是有事但閉歇後一切生財均由馬變賣約可抵償我一直在滬並未逃往蘇州以上各情容在檢賬呈閱至料理沙遜行之銀係我妻典押衣飾湊足交馬丁完案也馬丁所請之訟師密蠟代辦一番陳司馬商之郭副領事令陳具訴詞檢賬俟下禮拜一再行覆訊核斷 
[刃傷同夥] ○十八夜南市陳義興鐵錨廠內覺有人撬門而入當經該夥盛阿東叫喊獲往隨被一刀致傷右脇復經曹阿福起而拿棍又被刀傷左臂忍痛不放始得擒住卽由廠主陳阿東報縣並將受傷人抬驗莫邑　驗得傷痕屬實詢其起衅由據周三林供我生意雖已 
 
 

Page 3

 
 
　　停歇却仍在廠內居住是晚因在友人處閒談回廠過晚見前面大門已閉隧從後面破笆挨身而進欲思安睡詎　　兩人疑我偷竊蓋與我素有舊隙將欲毆打我故順手將菜刀招架致悞爲戳傷請求明鑒邑尊着將周三林暫押待盛曹兩人傷痊再提案核辦 
[正誤] ○昨報縱火科罪一則科以監禁三個月句誤多六個月　正之 
[來信照登] ○貴館主人老先生閣下久仰才名時潔渴慕祗以鷗程遠阻不　結文字因緣爲憾茲特啓者敝處辦在海濱每從南商鋪借閱申報見助賑愈病者不一而足事雖訝其神奇心竊疑其附會今秋七月兒婦産後疾亟羣醫束手萬無生理乃焚香叩禱許助直賑五十金自辰午死而復甦竟保無恙始恍然感應之理確切可憑前報所登固無一虛語也僕曾官直隸宜　直炎謹勉力加措共湊成靑平實銀一百兩由南商匯寄敬求貴處代取卽轉交滬局善長掣回收條并可否登報以廣善緣統後裁視卽請總安　贛榆鹿岩舊尹頓首啓 
[爲　欽旌節孝彭宜人徵詩啓] ○蓋聞婺女星輝清光承照湘妃竹茂勁節長留示井水以平波曾書毫素託瑤池而詠雪早著汗靑自來可紀之芳型惟借不刊之名論若蔡公晴川淑配彭宜人者性本悠閒質惟貞靜未嫁凜母儀之訓懿德潔嫺于歸彰婦順之宜徽音克嗣閱八歲珠生在掌宗亢明家願百年案舉齊眉老偕君子何期遽赴玉樓之召難施金匱之方欲減算以延齡竟有身而莫代哭所天之旣失城欲全崩嗟夫人之未亡石難遽化誠以蘋蘩娛二老寡媳兼資襁褓撫孤兒慈親獨賴因慷慨爲禮修之誓以從容立崔氏之盟當夫粵匪滋猖　陽壘擾厥子甘筠被擄曾經兩次生還竟不一傷雖然呵護於鬼神實則致祥於節孝者矣迨至樁萱遞謝禮則事死如事生蘭茞頻添慈惟撫孫如撫子立教之方希孟母閑家之法倣敬姜憶昔年念九齡黃鵠孤飛矢志惟堅霜整越今壽六十載靑鶯獨舞持躬悉見冰清竹節松齡許宗師曾經賜額建坊樹表　聖天子已有旌心文烜幸託姻親久欽閨範所望文壇宗匠藝苑名公賦幽室之貞風同賡銀管歌素帷之正氣共和瑤章攄此日之丹忱勒他年之靑史柏舟操著端資金玉之音藻翰方流用俟輶軒之採謹啟　同知銜廣東饒平縣知縣李文烜撰 
[仲秋感懷兼答諸友見問] ○由來愁字是秋心十七年中客味深巴蜀雲山勞遠夢杭蘇口語解新音牕前月色明雙眼樓外風光瘦一林寄語故人休問訊無端時廢短長吟　湖海情多志未刪舟山苦別又　山船搖春水來天上客畏秋風到世間幾輩能無鄉思感一生輸與野雲閒落花飛絮難留意甘受人　木石頭　身處繁華不易居春申江上渺愁子橒材市隱拋黃卷焦雨秋聲憶新書　故人別字僑　巴渝　豪氣漸銷離別後熱腸猶重友朋初五千里外蕭條客惟有平安答倚閭　蜀北古遂州澹齋主人待刪草 
[桃塢書畫社中人] ○姚鳳生孟起專助堂齋匾　潤加倍　凌子與霞行篆隸書　顧夢熊懷素草書　朱六正行書　施擁百紹書行書草書照例小楷隸篆加倍　王莘揖家桂行楷　王夢仙景曾行楷　張忻木玉熙篆　施亮　錫埰行楷　王星伯文毓小楷　吳鳴卿鎬　蠅頭小楷扇六百蚊三行者一千文　以上書張靑士○　　　卉　徐子芬樹桂翖毛　沈鞠峰華翖毛　沈祥叔瑞　清雙钩蘭又梅花　施稼成錫圭翖毛　凌子與霞花卉小件　以上言○楊　可園殿奎詩詞　朱六正近體古體啞詞響詞　李辛垞齡壽散體文古近體詩　王夢仙景曾駢體文古近體詩　以上詩文○蒲香室主人　徐選音鼎辛　以上篆刻○潤資由桃塢賑寓經收出票潤例　八月初五日申報中不贅 
[光緒六年八月十一日京報全錄]  
　　宮門抄○諭旨二道錄前○發抄　旨五道○東撫周　奏爲江北漕船全數趞出東境日期摺○陝督左　奏爲調員到營　遣夾片○署漕督譚　奏爲恭報接印日期摺○大臣定　奏爲到任循例盤查倉庫銀糧軍械摺○黔撫岑　奏審明已革知縣承問誤傷斃命摺○八月十一日禮部宗人府欽天監正紅旗値日無引　見○定昌由　白龍潭囘京請　安○松森等各謝調授侍郎　恩○陳寶琛謝授右庶子　恩○莊王請假十五日○穆隆阿續假數日○召見軍機　醇王　○發抄　李翰章奏張之淵署理安襄鄖荆道奉　旨知道了欽此又鄖　鎮總兵成兪卿請假並委記名總兵周有全署理奉　旨成兪卿着賞假三個月欽此○彭祖賢奏拿獲盜犯懲辦奉　旨刑部議奏欽此○又秦家棫調署松滋令奉　旨知道了欽此○又五年分奏銷未完員名奉　旨該部知道欽此　○○山東巡撫臣周恒褀跪　奏爲恭報江北漕船全數趞出東境日期恭摺馳陳仰祈　聖鑒事竊臣昨將江北重運船隻於六月十九日挽進八裡廟口門緣由具摺奏　聞在案旋於二十二十一兩日卽抵臨清州箝口埧外維時衛水未漲測量運河水面高於衛河五尺必須暫停候漲至一二尺方能啓埧乃因連日晴霽總之來源直至七月初二日稍見漲發察看運高於衛尙有尺餘在事各員因節交秋未便再行守候議照套塘灌送之法辦理遂於是日酉刻啓埧至初三日午刻啓完將磚板兩閘上啓下閉分幫導引初四初五兩日甫經放出四幫而衛水頓形消落在後各船難以跟接前進臣據各該員稟報迭飭設法籌辦去後旋據江安糧道師榮光臨清直隸州知州王其慎等稟稱衛水日益消落續漲無期公同商酌惟有將後六起漕米全用口袋盛儲起運上岸賃屋存放一面購買棉被加護閘板以防水勢洩漏計自初六日剝運起將空船套塘開放幸於初七日得有陣雨藉以浮遂前進每日啓板三四次放船兩起至初九日申刻全數挽入衛河當將米石趕緊裝完於十一日開行北上並據德州稟報全幫漕船五百五十隻自十七日辰刻出境起至十九日卯時一律趞出山東境汛各等情形臣查本年江北漕船自入東境以後於南北兩路運河行駛均 
 
 

Page 4

 
 
　　極迅速祗以伏汛期內黃河北溜甚弱衛水又未大漲以致進出口門停延多日幸在事各員設法套塘撈剝兼施俾仍得及時北上無悞事機除咨直隸督臣一　飭　催趞外所有江北漕船趞出東境日期理合恭摺由　具陳伏乞　皇太后　皇上聖鑒謹　奏軍機大臣奉　旨知道了欽此　○○左宗棠片　再臣營　遣需員查有湖南丁憂在籍兵部車駕　七品小京官朱冕榮篤勤慎才品均優比經札調赴營據稟上年八月二十日服闋由籍呈明咨部現已遵調到營已革浙江花翎升用同知補用知縣鄭錫滜以貴州交生隨臣轉戰浙中迭舊戰功荐保知縣歷署奉化山陰黃岩等縣循聲卓着嗣因餘杭案被議革職臣上年札調赴甘現均留營差遣以資臂助伏懇　天恩飭部備案該員等感激　鴻施自當奮　圖報微臣隨時勖勉務期練習邊務克底於成謹附片具陳伏乞　聖鑒訓示謹　奏軍機大臣奉　旨該部知道欽此　○○署理漕運總督江南布政使臣譚鈞培曉　奏爲恭報微臣接印日期叩謝　天恩仰祈　聖鑒　竊臣欽承　簡命署理漕運總督　經繕摺謝　恩並將交　江蘇　司印務及起程日期一併奏明在案臣卽取道金陵與督臣面商一切事宜於七月十一日行抵清江據署淮揚道桂嵩慶將存庫　欽頒漕運總督關防暨　王命旂牌一切文卷敬謹　送前來臣當卽恭設香案望　闋叩頭祗領任事伏念安良以除暴爲先轉漕興治河並重臣曾署徐州道篆雖於江北情形　悉而責重材庸深慮弗能勝任查江北界連數　盜風素　頻年拿辦總未盡絕根除現當高粱茂密之時匪徒尤易出沒且聞各處間有蝗蝻尤應飭營協捕以保秋成本年伏汛水勢增長入秋稍平所辦各工尙堪抵禦霜降尙遠防範未敢稍疏江北漕　據報於六月十九日均已出黃入運應俟交兌完竣嚴催回空俾得無悞新運臣以菲材膺茲重任惟有矢慎矢勤實事求是整營伍除姦暴尤須辦保甲以清盜源　修防而衛民生更當祛積習端治本斷不敢以暫時承乏稽涉　循仍隨時會商督臣撫臣妥爲辦理以冀仰答　高厚鴻慈於萬一所有微臣接印日期並感悚下忱謹摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○奴才定安跪奏爲到任循例盤查倉庫銀糧軍械恭摺附驛奏　聞仰祈　聖鑒事竊奴才仰蒙　恩命　授黑龍江　軍到任後盤查齊齊哈爾省城庫儲銀錢並無虧短倉存糧石亦無缺額霉爛弊並所存弓箭刀槍炮位等項均皆足數惟炮車年久失修不甚堅固現有船隻與前任將軍豐紳所奏數目相符職官襲官應有自製軍械委因餉糧支絀多不精良奴才嚴飭該營八旗協佐等官勒限修補務使一律齊楚俾資應　其所屬各城倉庫所存各項循案責成各旗副都統總管等認真查驗以昭核實去後旋據報稱查得各營倉庫存儲銀糧弓箭刀槍炮位藥鉛以及船隻等項均無缺短倉糧亦無霉爛惟黑龍江呼蘭呼倫貝爾布特哈等處查有殘壞洋槍四十餘桿角弓四百八十餘張腰刀十餘把鳥槍四百二十餘桿聲　修理等因陸續結糧前來除殘壞洋槍由省覓匠趕緊修理外其餘弓刀鳥槍等件令各該處趕緊修補勒　完竣用資操防以期有備無虞除省城火藥局所存火藥鉛丸另摺奏報外所有奴才到任循例盤查倉庫銀糧軍械各緣由理合恭摺附驛奏　聞伏乞　皇太后　皇上聖鑒謹　奏軍機大臣奉　旨知道了欽此　○○貴州　巡撫臣岑毓英跪　奏爲審明已革貴定縣知縣梁琯因承問竊案將案內拾　之劉治平被差役誤傷斃命按　定　恭摺仰祈　聖鑒事竊資光緒四年五月二十五日並撫臣黎培敬　平遠州舉人諶　樸具稟被腳夫劉六喜　竊行李銀物逃逸一案查劉治平係已革丹江　把　充當龍里縣　首拾取路遺贓物隱匿並不報官經該縣梁琯　問因其供詞狡　如果依法當責無不合惟據委員驗明劉治平致死實因左後脇一傷究竟如何被膝蓋　傷該縣竟委爲不知殊屬意存朦混請　貴定縣知縣梁琯先行參革審辦等因一摺光緒四年十月二十三日軍機大臣臣奉　旨着照所請該部知道欽此欽　遵行司轉飭貴陽府審辦去後該首府陳鴻翁以案証外出　　　　未　訊　卸事並據該府汪元慶催集人証審明按　由布政使司林　元署按察使司張煦核轉會祥前來臣覆加查核　馬祥籍　貴定縣向充該縣差役陸懋淼　隸　里縣與已死劉治平　居光緒三年九月二十一日有平遠州舉人諶增模執火牌行抵貴定縣經該縣梁琯　牌支應並　腳夫劉六喜肩挑行李行至中途劉六喜竊担逃逸次日　增模折回稟報該縣通譯差輯未獲詎知諶增模失竊之日傍晚時分有龍里縣民李發斌敗獲　家見山坡路旁棄有無鎖皮箱二隻帽盒一個箱內裝有書籍什物不敢拎取告知陸懋淼而歸陸懋淼卽通知已革把總團首劉治平同往看明內有書籍並朝珠高麗參等件劉治平囑陸懋淼將箱物挑回均分　經報官繼時陸懋淼之堂嫂陸魏氏在窗內瞥見卽疑劉治平等竊匿分贓四年二月初三日貴定縣差朱玉　　緝至龍里縣地方陸魏氏告知前情卽與該差報縣傳訊起　劉治平等畏累各將分得箱物燒　滅跡至初七日該縣梁琯　証堂訊劉治平供詞狡展該縣飭差朱玉發馬祥將其捉　　責　祥因劉治平掙撐將其拘住並用膝蓋力抵其背不期劉治平身體亂掙致膝蓋悞　傷其左後脇延至初八日夜因傷身死該縣不請委驗將屍棺殮屍妻劉鐘氏　該前臬司批飭　省審辦並委前署貴筑縣知縣吳　　驗報詳當將該縣梁琯撤任飭發前貴陽府知府陳鴻翁查訊因該縣不將實情供明詳經前撫臣黎培敬奏參革　審辦奉　旨着照所請該部知道欽此欽　轉行去後　前　陳鴻翁以案証外出詳咨　限未及訊詳制事茲據該府汪元慶催集人証審明按擬由藩臬兩司核轉會詳前來臣覆核無　應卽擬結查律裁官司决責人不如法因而　死者杖一百　埋葬銀一十兩並　坐所由又律裁得遺失物限外不送官者私物減坐贓二等又坐賊致罪四十兩杖六十各等語此案差役馬祥當本官　責劉治平時並不小心　捉　被劉治平身體掙　　膝蓋誤墊傷其左後脇越日斃命實屬疏忽罪坐所由自感按律問　馬祥應如所擬杖一百仍革役徵埋葬銀一十兩給付死者之家具領已　貴定縣知縣梁琯因劉治平供詞狡展將其當責致被差役馬祥誤傷斃命非該革　意料所及本無不合但劉治平旣死於傷該革員不先請委　及到案後又不卽行供明實屬蒙混規避業已革職應毋庸議陸懋淼拾獲　物聽從均分查所分皮箱等物估計值銀四十兩亦應按律問　陸懋淼合依得遺失物限外不送官者私物減坐贓二等坐贓致罪四十兩杖六十律減二等　從再減一等　笞三十應與馬祥均折責發藩劉治平起意均分拾獲贓物本于律議業已身死應與訊係懷疑具報之陸魏氏等均毋庸　無干　釋屍棺飭屬領埋竊　劉六喜緝獲另結是否允協除全案供招　部外謹着據　緣由恭摺具奏伏乞　皇太后　皇上聖鑒勅部　覆施行　　奏軍機大臣奉　旨刑部議奏欽此 
[浙省撫事宜] ○八月十三日　晉甡由京驛　回省稟到館差　黃源　稟知丁父憂　新昌縣劉辭赴任　○十四日通判李錢由京　放來省　到　正任鎮海縣于　給咨叩辭　都引見　○十五日同知衙　　李炳望由京　放分發來省　到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
