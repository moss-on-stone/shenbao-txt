# 1911 - 186 - 4913801

 

Page 1

 
 
   
 
 

Page 2

 
 
本舘啓事 
本館現在左首一百五十九六十號門牌另造 
新屋一俟工竣即行 
遷移特此預告 
上諭 
　　六月十五日内閣奉 
　　上諭監國攝政王面奉隆裕皇太后懿旨皇帝冲齡踐阼寅 
 
 
 

Page 3

 
 
　　紹丕基現當養正之年亟宜及時典學以裕聖功而端治本着欽天監於本年七月内選擇吉期皇帝在毓慶宮入學讀書着派大學士陸潤庠侍郎陳寳琛授皇帝讀書其各朝夕納誨盡心啓沃務於帝王之學古今中外治亂之原詳晰講論隨時箴規當此世界大通文明競進舉凡數十年來通行之憲政發明之學理尤當按切時勢擇之務精語之務詳仍不外乎孔子格致誠正修齊治平之要旨庶幾弼成日新之德卽以培成郅治之基皇帝讀書課程及毓慶宫一切事宜由監國攝政王妥爲 
照料至於國語清文乃係我朝根本着派記名副都統伊克坦隨時致習並由監國攝政王一體照料欽此監國攝政王鈐章奕劻那桐徐世昌署名 
　　上諭陸潤庠着開去禁烟大臣差使欽此 
　　上諭山西巡撫陳寳琛着開缺以侍郎候補都察院副都御史伊克坦着開缺以副都統記名欽此 
　　上諭兼管順天府尹事務一差着即裁撤欽此 
　　上諭榮慶着允弼德院院長鄒嘉來着充弼德院副院長欽此 
　　上諭趙爾巽奏周肇祥因公來奉請將該員留於東三省差委等語四川巡警道周肇祥着開缺准其留於東三省差委酌量補用欽此 
　　上諭四川巡警道員缺着徐樾補授欽此監國攝政王鈐章奕劻那桐徐世昌 
　　六月十五日召見内閣總協理大臣劉鍾琳 
交旨 
　　六月初十日欽奉 
　　諭旨修訂法律大臣奏遵譜粤東禁賭條例繕單呈覽一摺着内閣法制院覆核具奏欽此 
論說 
[資政院改章問題（審）（宜）]  
　　我國未經宣示立憲以前。人民除奉令守法外。不與政府有所交接。政府對於一切政務。固可任已之意而獨斷獨行者也。自先帝今上屢頒籌備立憲之詔。明予人民以參政之權。而又丁國步艱難。外侮孔張之候。故人民亦時竭其熱誠。聊效獻替之責。此固立憲國家數見不鮮之事。而無足詫異者也。然人民宣逹情愫之地。要以國會爲唯一獨尊之機關。此實立憲精神寄托之所。專制與立憲之異。即在於是。無國會固不足以　立憲也。我國現當籌備立憲之時期。國會尚未開設。於此過渡之際。恐一蹴不能即幾。乃有資政院之設。按該院章程首條。所載即明定該院爲上下議院之基礎。是該院者固不啻上下議院之雛形。也旣爲上下議院之雛形。則種種權限。種種執掌。固不能與上下議院之權限。執掌顯分軒輊者也。然尋繹該院章程全體所載。實有大背乎東西各立憲國之。所謂議院法者。擇要言之。如欽派總副裁主持院務。并任爲開會時之正副議長也。欽派各行政衙門之行政官爲。該院議員也。荒誕離奇。實足騰笑萬邦。而貽吾國立憲史上莫大之玷辱者。此外種種謬妄之點。尤不可屈指計。在院章宣布之時。海内識者。固閧然一聲。羣詆該院立法之未善已。然猶得諉爲過渡時代之特創制度。不妨徐俟他日之改正。且猶得以該院爲暫時存立之機關。議院一開。即歸消滅。而所訂議院法。必不至如該院之奇特。故全國人民姑忍之。亦姑安之。未向政府有如何之詰責也。然初不意即此非驢非馬。不衫不履之資政院。已大觸政府之怒。而不能容於此非專制似立憲之時代矣。 
　　資政院議員之權限。明載院章中者。其範圍之狹隘。亦云甚矣。就其最大者論之。不過參預法典財政兩項而已。外此尚有不完全之彈劾權耳。此固立憲國家之立法機關所必不可少者。倘并此而無之則亦。無所謂立憲政體。無所謂議院政治也。然資政院去歳首次開會。議决全國預算案。即招内外各衙門之忌。討論新刑律。即蒙禮教家國粹家之機而於彈。劾軍機一事。尤爲觸犯親。貴大臣之一大罪案彼等所引爲切齒之。恨者今年。屢次要求臨時會。又加一重惡感。相激相盪。議員與政府之。暗　之逹極點。大有彼仆此。興不容兩立之務。加以皇族内閣。又大招國人之評論。諮議局聯合會已兩次上奏斥其非宜。更加以鐵路國有政策。大借外債。政策均爲。國人所憤憤不平者。是則今年資政院開會後。必與政府有一番之劇戰也。政府明知種種之行爲。難逃議員之詰責。故不得不爲先發制人之計。於是改訂院章之事。不先不後。乃發生於此時。政府之用心。固已大白於天下。不待探索而可知其深隱者矣。 
　　吾今就事論事。則對於此次改訂院章。有不得不明斥其非者。夫改訂院章。固屬尋常之事。爲推行盡利計。勢所不得不爾。然立憲之精義。惟在三權鼎立。而已。其中行政司法。均關於政府官吏一面。今姑不論。至立法機關。則爲屬於人民。一面之物。專以人民選舉之議員爲主體者。是固組織。立法機關不容違。戾之法規。斷不能因資政院爲非完全之議會。而竟越此範圍者也。準是。而論。則資政院章程在未經召集議員以前。僅由總副 
 
 

Page 4

 
 
裁編纂奏頒。猶得寛其一格。不加責備今議員並未解散。且距常會之期已近。乃改章之事。不於届時交議。竟由總副裁自行改訂。將來强令議員遵守。是議員不啻爲總副裁之屬員矣。且總副裁係朝廷金派之官。而對於院務又有便宜處理之權。不使議員預問。是資政院不啻爲國家一種行政衙門矣。且聞政府主張改訂院章者。在删去彈劾行政大臣及開設臨時會之二條。斯尤使人難堪矣。夫資政院旣爲不完全之人民參政機關。則參預立法。監察行政。是固該院應有之執掌。現在修改本院章程。反不使議員預問。是乃剥奪該院參預立法之權。今并革除其彈劾權。使議員對於違法行政。不能有所陳請。是又剥奪該院監察行政之權矣。至删除開設臨時會之一條。則每年除常會時期外。政府諸公儘可率性妄爲。不必慮人民之反對。而國家偶有重大事件發生。亦可不問輿論之如何。而任意對付之。推政府之用心不若更將常會時期。縮爲一月半月。俾議員不致嘵嘵不休。如是减之又减。縮之又縮。則議員必不足爲政府患矣。總之現今政府之權力。必非初萌芽之議員所能抵敵。出其計謀。壓倒議員。固綽乎有餘。雖然其如國事何哉。方今内政叢脞。外患憑陵。諸公苟能以一掌而奏擎天之功。吾儕小民。誠亦不必出而參與其間。諸公試自問所具能力。果能認此而不辭乎。如不然者。竊願不必固執而自用。斯誠國家大局之幸也。又聞此次改章。係出於李副總裁之原動力。日來各報喧傳殆遍。度非無因。然李不失爲京朝深明憲政之人員。今乃不顧名譽。甘爲虎倀。可見肉食者流之主張立憲。皆偏袒政府。仇視人民者也。嗚呼以此而云立憲。其亦不可以已乎。 
要件 
[法部奏派萬國監獄會會員徐謙等考查司法制度報告書]  
[第一節法部制度]  
　　近今世界文明國之法制。因謀司法獨立。乃於司法行政與普通行政區而二之。蓋使司法機關。絶不受行政上之影響。而後能確然保其獨立之地位。是爲憲法上一大關鍵。然有因歷史上之沿革至今仍相混合。而又另組織司法機關者。如英美二國是也。英美皆不設法部。祗設司法大臣一人。與各部大臣。均在内閣組織之中。其職在贊助君主司法行政上之計畫及處置。而於行政事務。無特設之衙署。是以制度單簡。頗少實權。至若歐洲大陸各國。則莫不以法部統一司法行政。規模之闊大。組織之完善。又當推俄德法比四國以概其餘。兹分舉大要如下。俄國法部。設大臣一人。副大臣二人下分二司一局一總務司。司長一人。掌文牘及司法經費。二民刑司司長二人。掌民事法令刑事法令及任用司法官。三監獄局局長一人。副局長一人。掌全國監獄。二司設於部中。監獄局設在部外。統歸法部大臣管轄。德國爲聯邦國。其國體旣異。故有帝國法部及聯邦法部之殊。帝國法部之作用。僅以理論統一全國法令。而有解釋法律之權。聯邦法部則爲事實上之作用。如普魯士法部卽其一也。設大臣一人副大臣一人。丞二人。參事官二十一人。分設九司。第一司掌文牘及統計。第二司掌機要事項。第三司掌民事法令刑事法令。第四司掌司法經費。第五司掌任免司法官及津師。第六司掌全國監獄第七司掌全國感化院。第八司掌全國登記事宜。第九司掌編存檔案。每司設司長一人。品秩與我國之丞埒法國法部。設大臣一人。副大臣一人。位列各部之首。下分三司。一考功兼會計司。司長一人。分三股。第一股掌地方裁判所以上司法官升遷懲戒。第二股掌治安裁判所司法官升遷懲戒。第三股掌司法經費。二民事兼國璽司。司長一人。分三股。第一股。掌民事法令監督民事法庭及律師。第二股掌裁判所書記以下官吏之任命。第三股掌出籍入籍襲爵註册各事。三刑事兼恩赦司。司長一人。分四股。第一股掌刑事法令監督刑事法庭。第二股掌全國思赦特赦各事。第三股掌司法統計。第四股掌檢查刑事上欵目賬據。此外又設文書處及法律典籍館文書處分二課。一文報課。二檔案課。法律典籍館分二課。一典籍課專掌收儲書籍。二編纂課。專任編譯各國法令。比國法部。設大臣一人。副大臣一人。下分五司一宗教司。司長一人。掌關於宗敎各事。二監獄司。司長一人。掌全國監獄及司法警察。三民刑司。司長二人。掌民事法令刑事法令。四慈恤司。司長一人。掌感化院及慈善事業。五庶務司。司長一人。掌司法經費全部會計各項建築以及恩赦各事。（未完） 
專電 
[電一（北京）]  
　　駐美公使張蔭棠電告抵墨蒙該國總統接見屬向我國政府道歉并允撫卹被害華僑之家屬賠償損失之財産 
[電二（北京）]  
　　張季直殿撰將即日由奉返京因中美銀行一事有被人破壞之說故擬重謁政府陳說利害 
[電三（北京）]  
　　内閣電致黑撫周樹模詢問俄國劃界委員索佔滿 
 
 

Page 5

 
 
洲里一事是否確實速即電復以備對付 
[電四（北京）]  
　　都察院决議改爲行政裁判院經法制院提議該院官制一律更變名目准留風聞言事之權惟彈劾三品以上大員須有確據始准入告 
緊要新聞一 
[議員又將研究新院章矣又放馬後砲]  
　　憲政實進會之資政院議員因政學會中資政院議員爲資政院改章問題知會開會集議故於初十日午後二句鐘公集實進會會議僉謂所改院章尚未得窺全豹似難研究公請牟君貢三卽日至政學會會商先將章程抄出然後再行定期或分别開會或聯合開會以便公同討論辦法 
[新内閣種種]  
　　叙官局所留吏部舊人實凡一百十一人已載前報内計文選司留六十五人考功司留三十四人庸勲騐封兩司各留五六人聞叙官局辦事有七八十員已足故閣丞原議亦只酌留百員而今竟至百十一人之多内有筆帖式可務等四十餘人此外實缺之郎中員外主事及滿掌印各司員不獲入選者爲數尚屬不少統計吏部司員共有四百餘人今得調者僅六十餘人不及　成之數矣 
　　又聞叙官所調吏部舊人擬盡以僉事位置而區其階爲三等一等四人每月津貼銀二百四十兩二等十二員每月津貼銀一百六十兩其餘皆作爲三等每月津貼銀一百二十兩惟三等僉事員數太多擬擇其資望較淺者分别派充錄事以節糜費 
　　此次所留各員皆由局長開單保薦由總協理點派考功司掌印郎中鍾崙兩次開單均經列名而竟未得點派鍾爲貽穀之侄意者其别有故乎 
　　所留錄事大約百人加以由三等僉事内撥充之員其勢必在百人以上聞亦將區其階爲三等逕由局長分别派充以錄事爲委任官無須具奏也 
[幣制局會議新幣制]  
　　幣制局於初九日開會集議陳錦濤擬幣制則例各問題其重要者爲第四條（一角銀幣重庫平八分六釐四毫内含純銀六成五）此項重量議定改爲七分二釐而純銀亦改爲八成又第五條（銅鎳輔幣每項用數不得過半元之値）議定此項輔幣限數專指私人交涉而言若向國家局所繳納租稅不在此限又第九條（因行而而磨損顯著者得照數向造幣廠及大清銀行兌換新幣）議定此種磨損費應由國家擔任又第十條（凡故意毁捐之銀鎳銅幣到造幣廠大清銀行或國家局所兌換交納該幣廠銀行局所等能否照所短重量折價兌給能否將毁損之人追究）議定不能兌給亦不必追究但刑法内應有此條又第十一條（各種輔幣之數是否先由銀行請求度支部乃就請求之數酌量限制）議定應由銀行請求度支部如何限制當隨時視經濟界爲定又第十三條（新幣發行之際國幣一元五角准合度支部庫平足銀一兩）議定新幣發行之後外國幣以一月爲限生銀以半月爲限逾限則照所含純質扣除鑄費以爲兌換至國幣獨立應與生銀異且後來須改金本位故國幣與生銀不必定一定之兌換準價又第十上條（對於過渡時期提議兌換舊幣之法）議定以舊幣所含純銀爲底再酌加兌價以廣招徠每元酌加一分或五釐此外尚有關於幣劃及紙幣則例各問題因爲時已晚未能定議云 
[中美商業聯合之進步國民的交際聯盟之先河]  
　　組織中美銀行進行各節迭誌前報兹悉此事之原起其詳情甚爲複雜往者旅美華僑歷年匯寄回國之欵約在一萬萬以上多由匯豐銀行匯兌後華俄道勝銀行見其利甚厚乃假東清鐵路公司附有中國股欵五百萬兩之名（華俄銀行與東清鐵路公司本二而一者也）設分行於美國以羅致之該行因之異常發逹常年存欵亦在一萬萬以上美人以此爲中美兩國商民權利所繫與其操之於外人不如中美商民自行設立銀行操縱一切且兩國國民近年日益親曉如能謀商業上之聯合獲益匪淺故去歳美國實業圑來游時即聯絡上海商會發起此事當時議定美資本家認股五百萬華僑與滬商共認五百萬組織辦法旣定乃舉代表蘇葆笙沈仲禮二君來京至農部註册請政府保護該部以此爲中國振興商業之機會極力贊成並商之度支部請撥興辦實業之官欵二百萬作爲言股美商以官股與商辦銀行性質不合未能遽認於是澤公復與張季直籌商以張爲代表股東不用國家名義入股之議乃决改爲華僑認股二百五 
 
 

Page 6

 
 
十萬津滬各商會認股五十萬合官股二百萬爲五百萬惟聞華僑所認之股早逾五百萬之數而本國商人之願入股者亦多躍躍欲試今官股乃占其大數恐此說尚有變動云 
　　又中美合辦輪船公司一節係就美國原有之公司與之共同組織其公司名逹拉輪船公司已派專員來華與我國官商會商辦法聞該公司本有輪船七隻航行各國現又新製一艘取名華大（卽前各報所載者）噸數較大該船之修造費共計六十萬元現議准華商認股三十萬作爲中美合造其餘七隻亦准華商入八分之一股本即以該公司爲中國郵船公司懸掛中國龍旗以華大一隻專行中美航路其餘七隻分航各國惟旣改爲中國郵船應仿照各國補助郵船公司章程請中國政府每年補助十四五萬元以資津貼至於華商之股本利息該公司尤保在一分以上并准華商舉股東四人爲董事入董事局辦事該局共七人美居三華居四惟經理則仍舉美人云 
　　又上海商會與原發起之廣州漢口天津各商會前次公舉代表督京面謁農工商度支郵傳三部大臣探蒙嘉許謂中國商民能與友邦國民聯合振興商業並與商允在中國政府註册遵守中國商律是主權不失交誼益親與投資外國公司及隱附外股者顯有涇渭之别允宜維持保護以爲提倡實業之助惟銀行招股章程内有發行通用銀票一節度支部囑令須照章删去又輪船公司招股一節郵傳部批謂已札飭招商局董事會妥議酌附股份並已直接與各商代表商定認招股本洋二百萬元前日滬會代表沈蘇二君公畢囘滬滬商會於十三日特開常會請其報告在京情形并由公議銀行事旣經各部贊成亟宜竭力進行以期速成現宜照前此中美商界會議原案速將所擬招股簡章寄往美國請其核復又此事當時係由張弼士君主席並擔任招集鉅股兹應速將代表報告情形詳細函知張太僕請其速來上海主持一切至輪船股份充應迅速招集所有已認之股均卽催繳云云此中美商業聯合之一大進步也亟誌之以告國民 
[西報譯要]  
　　逹賴喇嘛之怨言字林報云前月九號有在大吉嶺謁見逹賴喇嘛者據逹賴喇嘛聲稱華人志在恢復已失之威權現以大軍占據西藏該逹賴並痛詆北京外務部之態度且深怨駐藏大臣苛待藏民云 
　　英國又欲派船巡邏西江香港某西報載廣州消息云近來梧州及西江上流各處常出海盗搶案英領事已照會粤省官吏謂將派砲船游弋西东保護英國商務利益現水督李準已往巡江擬重行組織中國砲船及防艇巡邏隊以清江上之患 
　　重慶大火災詳報字林報載西六月十九號重慶訪丞云本月十六號鎭西門（譯音）外忽遭大火受災之重爲數年來所未有該火起於午前一點三十分鐘據謂係鐵匠在草屋内豫備早膳失愼所致幸尚無風使救火之人得以阻止火燄入城其被焚之地方由江邊坎拿大教會之屋至鎭西門城墻爲止計共燬屋一二千所惟葬身火窟者不滿十人晨間謡言謂死一二百人實屬不確現查見之屍身僅八九具耳鎭西門城門及城樓全行被燬晨間適有大雨未熄之火燼均爲所滅現查無家可歸者將近三千人大約將暫行棲息於鄰近各廟此爲重慶本年第四次之火災云 
時評（希夷） 
[其一]  
　　政府因防革命黨。而疑及組織民兵。疑民兵而遂疑及外省商學各圑體。政府因防革命黨。而疑及反對皇族内閣。疑反對内閣。而遂疑及各省諮議局之聯合會。政府因防革命黨。而疑及鼓吹憲政之政黨。疑政黨而遂疑及京師之憲政會憲友會同志會。京外各會各圑體。旣視爲無一不可疑之人。則是全國人民。無一不在可疑之列。人民一啟口。一移足。一舉手。與夫一顰一笑。皆足以驚政府諸公之膽而動其疑。記者曰。此束博人民之策。所由日夜營繞於諸公魂夢中。而怪態百出也。 
[其二]  
　　法律者上下共分之一物也。乃政府不自遵守。而反責人民以遵守。政府不遵守。則逕不遵守可矣。而有時偏假遵守法律以抵制人民。必欲人民遵守法律。則逕令遵守一定之法律可矣。而有時偏欲變更法律。以迫之服從政府。 
　　然則中國之法律。不過爲政府愚弄人民之具而已。安用此法律爲。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[葡人違約濬河之對待辦法]  
　　恐非可以口舌爭也 
　　葡人違約濬河一事經李水提函請張督交涉已紀前報現聞督院已接到海軍部來電略云澳門濬河請卽據約力止勿稍退讓以固主權張督准電當札交涉司查照辦理現闻香山人士對於此事甚爲激烈各埠商民亦同深義憤羣議倘葡人見之實行粤人勢必力籌對侍勘界維持會會長亦因此事聯謁各當道面陳一切力請阻止以免釀成交涉均經大吏允許力爭矣 
[沔陽州牧束手無術矣積水總爲禍始]  
　　沔陽州蘆林湖上下兩垸民人又因爭洩積水大起械鬥詳情已誌前報兹聞沔陽州牧羅慶昌日前飛電縣院謂上月念七日下垸人在下查埠一帶張帖招英雄字様定與上垸厮殺正防範間二十八晨已報全垸各聚衆千餘人鎗礮旗鼓在横堤埠並距約二十里之椅子灣兩處水陸並鬥當即會同羅管帶鴻陞督隊飛至該果見兩垸人衆交閧冒險前往再三開導雖各散去然上垸要求消洩積水約以五日内聽信否仍决鬥兩垸互有傷損上垸挖堤數處當捐錢築好其椅子灣因路遠未及赶到决鬥甚烈且聞有斃人提人情事現在確查核辦似此横閙不不休人又太衆難免無匪徒附和知州等彈壓力竭操切未敢兩垸紳首均已避匿延請不到焦急無措兩三日後决鬥恐人聚愈多必釀大變祇得飛請憲示遵行云云聞瑞制軍以該湖迭起事端固屬民氣刁悍究由該牧撫字不善之所致業於此次告警時嚴札申斥昨聞該牧又有電禀自請參處並懇另委幹員接代云云恐當道未必允其卸責也 
[武林裁兵要求恩餉之小滋擾]  
　　養兵容易散兵難 
武林巡防隊前由督練公所詳准撫憲實行裁撤一面札飭杭府英太守辦理英太守奉文後即於本月十一日札飭董管帶知照令將軍砲等件解送軍械局收儲所有六月份餉銀向例定二十六日給發現太守定十五日發給並禀奉中丞許可酌給恩餉半月無如各裁兵等心猶未嬮於前晚八句鐘時齊赴火藥局弄董管帶公館要求發恩餉一月適被巡警瞥見疑謂大帮盗匪當卽鳴笛飛禀警道楊觀察當派巡警提調彈壓該提調至董公館門口知係兵丁哀求恩餉並無暴動詢明情由慰勸該兵丁等赴杭府候示適錢塘縣高大令聞信前往撞遇當卽同至杭府謁見英太守晤談良久該兵丁等曾在大堂紛紛苦求高大令先行至大堂向四排排長告以各兵丁旣欲急領餉銀定於明晨八句鐘給發所有恩餉只有半月不能多給等語各兵丁仍舊不散英太守遂親至宅門外將迭次面禀撫憲准予酌給半月恩餉及各兵丁自願前往何營禀明給單投効等情諄諄告誡各兵丁等仍以求一月恩餉爲詞英太守卽大聲喝道本府因知爾等苦衷是以酌給恩餉並給單投營不致流落本府亦不爲不體卹爾等膽敢聚衆要求不願遣散本府自有辦法如願者准予明晨八句鐘由府填給餉銀各自散歸於是各兵丁屈膝道謝而散 
[湘省風聲鶴唳之一斑]  
　　革命黨之謡傳湘省自粤亂平息後預防革黨之風爲之稍息不意爭路風潮事起又繼以各屬水災各縣匪亂於是謡言蜂起草木皆兵而搜查革命黨之事又日傳於耳鼓日前楊撫接某處密電謂有已革山西留日學生王澤確係革黨派充湖南幹事已於日前乘輪内渡飭卽嚴密查查拿等語當即傳知巡警道曁各路統領飭即轉飭軍警人等嚴密查拿務獲懲辦以遏亂萌數日來軍警各界巡邏查察異常嚴密每至夜間鼓角之聲通宵逹旦其實一無所見不過徒形騷擾而已 
　　巡警道之張皇警道桂夢九觀察奉楊撫諭後卽傳巡警人等刻意搜查凡旅館客棧每日夜必令巡警稽查數次並令客棧旅館各立循環簿將各旅客姓名籍貫詳晰填載按日報告夜則按簿核對其娼寮妓院等處則密派偵探四處訪查有竟以言語不愼而被拘拿者其餘如七城亦添派弁勇凡行李入城必逐一盤查以防私運軍火至對於無髮辫者尤爲注意語言服色之間稍有異點卽不免大受拖累其次如沿街之揭貼無論廣告招告均飭由巡警檢取一張呈送到署以備查核 
　　水陸軍之撥調楊撫以前路巡防第三隊祗二十四棚分紥十九處兵力散漫不足以彈壓地方特飭該管帶審察地勢酌併爲四五棚各就所轄防線内隨時梭巡遇警馳往彈壓庶幾兵力稍聚足壯聲威又連日以來各屬禀報匪徒滋事紛至沓來請兵請餉不一面足即西湖一帶因水勢盛漲會匪充斥乘機搶刦異常猖獗近日省水陸各軍東馳西聘大有疲於奔命之勢卽各府州縣亦靡不謡傳革黨潛入内地約期起事本省兵力薄弱楊撫不得已因於 
 
 

Page 11

 
 
日前通飭各屬飭令會商士紳迅速辦圃練以輔兵力所不逮並准撥發槍枝以資利用惟不得仍前積習因循敷衍以致徒托虛名 
　　軍學界之搜查楊撫以革黨多起於軍學兩界連日便商提學使曁各路統領嚴訂陳斷交通搜查緘電之方法凡軍學兩界無論營學每營每堂均各派一人專收兵目學生人等往來函電將寄函電之人姓名住址立簿登記凡遇公共名義函電堂則送監督堂長營則送統領營官拆閱仍轉送提學司兵備參謀教練各總辦查核事關緊要並須呈送到院聽候辦理不准逕送學生兵目以防匪類暗通消息仍隨時由學司卽參謀等處總辦不時派員前赴各營各堂調簿檢查倘有公共緘電未送司處查核者卽行根究分别查辦嗚呼如此辦理直視軍學兩界若匪藪矣 
　　巡撫署之防衛　撫部院向有督練親兵去歳因財政預算案内經趙藩酌裁减自粤亂起後復添招五百名編爲防營駐紥署中各處不分晝夜輪流巡邏而署外前後尤必荷戈執槍晝夜遊行其餘守衛各兵趙藩與楊撫齟齬慳不發餉楊乃慨然捐廉發給楊撫平日並未嘗一出署門日前赴南城外黃紳忠浩處拜謁護從者近二百人而皆佩劍肩鎗趨前擁後左右護輿者至十餘人其張皇現象可謂逹於極點 
　　留學生之屏絶前趙次帥撫湘時每遇留學生必隨時接見自兹以後已成風氣各學生之請見者尚不至過事留難現値謡言蜂起各大吏深畏留學生不僅不敢接見大有譚虎色變之狀故日來自楊撫以至司道恒以不見客爲幸即非留學生亦須有要公方能一見此外如提學司提法司巡警勸業道等日與學生相周旋者至此亦皆屏謝不見云 
分類新聞政界 
[松郡茶店又釀罷市風潮松江]  
　　松郡警局員紳以警費無著前曾籌辦茶捐每碗一文以資補助近因茶店包繳每日僅繳數十文隱匿太多警局員紳擬改用滬市辦法以荷檯計每檯每日抽捐十二文擬章實行城廂各茶店以如此辦法跡近抑勒遂相約於十五日一律罷市延至下午始有數家勉行開張云 
[武陽鄉民完納忙漕之大爭執常州]  
　　武陽各糧戶因官定上忙洋價較市價抑勒六七十文經鄉董趙晋祺等禀奉撫憲批示搭收銅元本有成案姑念武陽係屬義圖章程與他屬疲玩不同札飭藩司核議以示變通而藩司第二次批亦言撫批與藩批所言不謀而合應准搭收銅元飭縣遵照院司兩批妥辦勿再另生事端等語詎兩縣奉批多日仍不准搭收銅元零星忙銀照繳銅元亦須折扣鄉民憤激異常前日开陽兩縣各有糧戶數百人各持銀元銅元赴櫃完納不肯折扣武署竟閧聚至二千餘人聲勢洶湧武進金令出示解散仍無搭收銅元之確數鄉民即閧至府署長太守一再曉諭准召集各鄉董集議辦法並允儘五日内解次延至晚間始漸散去是日兩縣卽電禀藩憲略言糧戶聚集多人均持銅元完納抵抗法價請示辦法等語十三日又邀集各鄉董在農會會商是日常府武陽二縣均到惟鄉董則僅到八鄉兩縣宣布允搭銅元三成並摧速行解决鄉董謂如照向例抑低十四文即可解决否則糧戶圑體甚堅鄉董祗可設法勸導未便即爲承認等語而散交儤兩縣奉藩司復電略言當會董審察仍照院司前批辦理務期官民相安勿再輕躁生事云云十四日兩縣鄉自治圑體在農會聞自治研究會成立大會縣尊復令各鄉董再行妥議未識若何了結也 
[禁烟公所整頓牌照捐章之政見武昌]  
　　湖北禁烟總公所近奉鄂督札飭以現辦牌照捐須由土膏店代收與部章不合飭令斟酌改訂總須征禁並重切實責成巡警查獲稽查等因該公所當查武漢人烟稠密嗜烟人數何祗數萬而現在領牌照者實屬寥寥推窮其弊厥有數端富紳大賈多藏私蓄或土或膏自熬自吸此絶不領牌照者一次或藏蓄無多間有不繼凡親戚朋友之有牌照者均可借用此可不領牌照者二其更甚者與土膏店向有交情或兼戚誼該店即從而私送私賣深夜進門互相授受竟無所謂牌照此可不領牌照者三凡此數端皆牌照之大障礙若不從嚴取締牌照勢必漸歸銷滅即征與禁均大有妨碍兹經另訂執行專章九條後附前訂取締客商客棧簡章五條並重製吸戶行旅兩種牌照飭各查緝局會同警區從新清查吸戶一次所有前領牌照全數更換其從前頂冐各照或限滿未換照之戶一概從寛不予深究另行補領惟從前牌照係三個月一換此後改爲一月更換一次自出示之日起其所報烟量先行繳清一月之捐無力繳捐者將照扣發惟照内必須指明在何店購買由吸戶於領照時報明由查緝局蓋戮以免弊混並由巡警道諭飭巡警隨時輪赴各店遇有吸戶挑膏時該巡警有騐照之責惟不得勒捐至客商客棧仍應遵守前次簡章如有陽奉隂違一經查出或被告發定行照章懲罰刻已詳復督院批准並出示曉諭實行矣 
外交 
[安遠兩教齟齬之眞相南昌]  
　　江西贛南道俞觀察明頤現因贛郡天主堂徐教士片稱安遠南鄉聚衆多人希圖閙教請卽派兵馳往彈壓當經飛移巡防後路統領劉槐森派撥軍隊星夜馳往彈壓保護惟此案起事原因該處紳士葉圭璋等昨有函告一通極爲詳細略云安遠縣兩教滋閙事由天主教神明劉承基來孔田查教時馬夫葉辛義並未通問將馬繫於葉符篆店内一切屏風物件概被碎破伊叔祥荆正言相責葉辛義因此挾嫌向劉神甫狡揑符篆叔姪竊去馬練一面催縣令差拘到案惟符篆本是耶蘇教徒覩此欺揑情形遂投報耶蘇堂内縣令恐釀大事帖請族紳廪生葉錦宣從中勸釋誰料突於初九日天主教徒葉辛義等數十人羣將錦宣搶捉扛毆縣令畏勢不訊不辦耶蘇堂因此愈加抱恨而天主教又在堂盟會聲稱殺耶穌教由是各處開會切齒痛恨與錦宣毫無干涉閉城一節並無此事現下兩堂亦約束教徒無鬥殺情事 
 
 

Page 12

 
 
惟此案耶穌堂已通告廣東牧師照會法領事及督撫兩轅合邑現又通禀撫院此事非易了結必上憲及領事公文遞到方可結局云 
軍界 
[鄂督維持軍政預算湖北]  
　　鄂省試辦宣統三年預算入不敷出甚鉅迭經部駁會同資政院奏請諭飭核减兹由莘帥協同財政局曁諮議局傳集司道再三籌劃切實减裁將行政民政典禮教育司法實業交涉各費裁减有差已繕具理由恭摺入告惟軍政費未便多减略謂臣恭任封疆責無旁貸未便遷就院議此次覆奏稍遲實因迭次部駁故反復規議以免往返空勞手續云 
[甬郡防隊他調之恐慌寗波]  
　　寗波紳商電禀浙撫文云杭州撫憲鈞鑒寗郡自府城搶米風潮起後屬縣時有閙米等案賴常統領派隊分駐防護迅速幸未釀成大事兼以航輪如織匪類來往飄忽日前鎭海縣獲盗口供竟有私運軍火至甬北等語全賴常部派隊晝夜梭巡消患未形左路隊伍無多分防較廣若再抽調緩急安恃温防如須添隊彈壓乞憲恩改揆他路隊伍以顧寗波危局闔郡感戴寗波府紳商盛炳緯等公叩文 
實業 
[自來未有之礦質湖北]  
　　湖北大治水泥廠連界之塘灣地方山勢嵯峨每於雨暢初晴時山頂精華發露炫燿人目人皆知爲藴蓄礦質甚夥然不知其有特别礦質也刻由土人邀請水泥廠洋礦師試騐據云該礦名爲大泥中國素無此産其作用與水泥合爐化煉镕出水泥特質光耀無匹且能持久可無炸機傾鑪之虞該廠總辦程觀察祖福與各業主說合價購附入該廠開採將來水泥之發逹可操左劵云 
[鄂藩請停懇荒經費湖北]  
　　鄂省難民在東省墾荒所有經費由鄂省官紳各認籌銀十萬兩以資補助現官認之欵除已解六萬外尚欠四萬兩經東督黑撫來文催索余方伯以此項難民業由東省陸續送回資遣且東省來電有此輩難民春去秋來習以爲常且婦孺居多不宜留墾等語足見開墾一事並未實行已請督院轉咨東省謂此四萬阍鄂省不能承認云 
[省委宣布防除螟害大會常州]  
　　農工商務局調查員鄭君誠元及農務總會陶君小沚吳君卓丞日前奉委到常調查農田蟲災等情已紀前報十三日鄭君等邀集各鄉董耆農民在農會報告調查情形及研究方法議决先用火油預防法及燈火誘蛾法切實施行期收成效云 
[義大典改爲通濟牌號之原因安慶]  
　　郵部近日有咨到皖略云本部前據交通總管理處略稱李右丞指抵部欵之五河縣義大典業經招人頂盤共銀十萬七千餘兩概由新東承認現已將該典字號改爲通清牌號其原領義大典帖呈繳注銷飭司另行填給通濟牌號典帖仍飭照章繳納帖費等情朱中丞准咨後即行藩司查照辦理矣 
雜記 
[裝電燈匠役斃命蘇州]  
　　蘇垣城廂内外各街巷由巡警道籌欵裝設電燈日前業經振興電燈公司飭匠分别於各街巷先按木杆目下連日在木杆上裝設銅綫由閶門至觀前一帶均已陸續裝齊尚未掛燈日昨各匠役裝至護龍街飲馬橋面上關帝廟面前之木桿匠役二人由竹梯扒上木桿之頂按設磁瓶之際木桿忽然斷折該匠役二人均墮跌下地一人腦漿流出旋即殞命一人傷勢稍輕尚不致有性有之虞當由公司中人將死者棺殮並將受傷者抬送醫院診治矣 
[考法官學員出醜武昌]  
　　湖北現組臨時法官養成所經提法司考試頭塲取定八百七十一名日昨在兩湖書院覆試時題紙旣下怪狀百出中有攢眉苦思不成一字者有東塗西抺勦襲陳文者及到交卷之際請病假出塲者尤絡繹不絶有某科員當堂收卷見卷面上有寫好難題目做不出來者有寫肚子俄了文興索然者甚有寫想了一天想不出題解之出處無從著筆眞正考得死人者種種笑話不一而足共計有三四十卷如此又有交白卷者六名並未填寫姓名籍貫蓋因監塲甚嚴搶手在内無從設法傳遞也聞各該應考員生於覆試之前均繳有學費每名三十九元將來發出正榜無名則自持收據赴法署索還現提法司已嚴諭經管之科員退款時祗查騐收據不得留難致遭怨謗云 
雜錄 
[各省高等學堂畢業生全榜]  
　　學部榜示照得本年三月本部覆試江寗江蘇山東河南四川廣東各省高等學堂畢業學生業將試卷校閱完竣所有取列最優等優等中等及列入下等各生合行榜示於後 
最優等十四名劉樹圻張宗留張慶琦陸肇曾鄭可蓀胡道成陳熙誠徐澤昆杜維翰趙世榮何惺常羅萬年魏藻泮張樹棠　 
　　優等九十一名程庚汪廷鑾雷琛吳逢甲周德官候鼎吳競陳恩珏石立汪懋祖陸鴻耀國昌楊茂材宗其忠張樹椿張榮光彭芝蔚董毓璿孫繼丁李慤棠蔡葆潔于之鳳周啓昉王惠生鄒寳庚金陞宣劉鏡夫徐鳳鳴張春榮徐仁鈺宋柱勲袁馨楊繩祖陳鳳林魏祖慰汪宗耀朱浵朱鎭勲趙絳陳海鼇李煥章李汝培胡震馬鳴趙桂芬傅濟臣徐貫之白壽康官維賢王壽楊家翰周啓椽陳國藩洪聯元樓際雯吳志賢陳景修周燮何書德董当源沈光燾何銳汪宗準尹烱堂陳禹範李仕鴻吳冕朱翽聲馬文芳郭協和李潤時何家煒李學海陳仕暻郭祖綿張昭芬高慶禧王　梅衛梓松吳宣詩梁育光陳英輔田敬修嚴寳琛梁啓勲胡鋆高紹愷鄧永甲胡杲吳宗泰袁廷英 
　　中等一百四十名倪可蓀潘封礽陳亮采沈紹曾武從心陳祖澤朱德高張宗敬陳鵬程李士龍方笏于寳麟沈秉衡居福焜夏曾蔭許靖方箴夏崇範汪炳蔚閻近漟富振徐中昻熊鳴岡張人傑姜在鎬婁秉衡任吉儒王潭基郭廷勲王鎭𡷫黃瞳光廉明周楞楊俊英王壽芝賈春暄王連芳張鴻範朱遂良陳衡漳何肇乾朱衣點李隨楊符保謙邵永年李毓森郭荃階劉士駿周鳳岐李則剛王鳴謙王冠卿白銘葛鏡華李風樓康乃德李熙皥郝風瑞敏悅趙燦李綏恩李煜章王恩藻張雲如馬呈圖張寳眞陳麟仁謝光琪馮獻廷徐元之李增榮王良弼魏彦文黨叙倫郭耀唐楚功著謂閻敬吉張玉榜王錫綸苑成秀王燕貽張治體鐵昌王綸來文琳鄧林柯伍寳蘭李汝弼唐鳴珂陳錫純舒興鎭杜吕琳𠗕英游金銘張國熙黃其藩陳逹魁李叔濂梅衍鋆謝作唐劉柱國王伯枬孔照𤩓陳善日劉作伊張朝鎏沈祥龍陳永幹黃鵬漢張春暉張炳劉肇昌蘇其澍吳聘魯羅子鈞萬邦憲張經世陳景福王公俊宋桂榮關獻琛勞國榮林正烇陸兆光胡文海梁秉寰何家相王仁傅黃兆鏞黃培堃黃炳森王繩正梁冠芳樊紹肇梁詩耀梁龍恩温緝光黃鴞劉宗亨王家璧 
　　下等九名顧鼎鈞劉本弊金鍾潤劉雪堂畢濯纓王法歧張善陳王心傳劉在廷 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[郵部推廣航業之大計劃招商局亦應國有耶]  
　　郵傳部現義推廣航業擬由招商總局訂購三千五百噸以上商船數艘分走南洋日本一帶俟與日政府訂妥保護約章後再行推及各國現正籌議辦法並擬將招商局收爲官有先由郵部出欵二百萬派員到局詳細估價其能航行之船隻則與以相當之價値舊式船隻則按半價收買而以其餘半價爲修理改良之費凡局中原有股東仍欲入股者則將商股改爲官股將來所得利益仍一律分配 
[公司行號快快註册]  
　　商務總會照會蘇省各分會曁本埠南北市各業董事云案於宣於三年六月初三日奉農工商部札開案查本部奏定註册章程内載凡商人經營貿易一經註册即可享一體保護之利益等語查各省公司行號凡已赴部註册查歷經咨行各督撫並飭各勸業道妥爲保護在案現在各省商業關於錢債等項事件日益繁多往往有未經註山公司行號遇有各項糾葛始行來部禀請核辦該商等旣未預先在部呈明註册本部無案可稽卽不得與註册者同享保護之利益發去公司註册章程一本合行札飭札到該商會仰即轉知各分會按照註册章程傳知各商等所有各項公司或商業行號一體到部遵章呈請註册以便立案而行保護可也切切特札等因附章程一本到會奏此查各業公司行號局廠遵章註册呈由本會轉報請照自光緒二十九年起雖間有未經入會者但須有人介紹無不立卽轉報良以振興實業代逹商情乃本會應盡之義兹奉部飭（中略）仰見大部保護商業愼重維持亟應謹遵照辦查部頒商會簡章本有到會註册一欵亦以便於稽考庶可酌施切實保護之方奉劄前因合亟備文照知爲此照會貴口迅即尊照部劄傳知各商等所有各項公司行號一體呈請註册並即照章入會以便轉報望切施行（註册章程載專件欄） 
[索還勸業會商股之公呈]  
　　南洋勸業會商股衆商鄭孝胥周廷弼龐元濟朱佩珍陳作霖貝仁元等曁各埠各業各公司商號等一百十八戶公呈南洋大臣張制軍云爲呈請事竊職　禀請發還南洋勸業會商股股本股息一案先由董事會选次呈請去年十一月仰蒙憲台傳諭商會俟張榕軒侍郎承領會塲之欵交到即發勸業道分别給還等因商等同深感盻嗣聞張侍郎款已交到即於本年四月間合詞環請未蒙批示僅聞發還商股一節已准大部咨駁旋蒙援案奏請迄今未准部復商等僅見報紙抄傳無從得聆實在衆情惶惑佇望愈殷竊思此項商股當日創辦之初迭蒙奏明有案仿照各國通例不使商本受虧再三聲明刋列股票簡章之内張侍郎欵已交到衆所共知商等愚以爲發還商股原有奏案在前欵非部撥　無須再候部復致懸衆望此次勸業會乃中國第一次未有之創舉官商合併經營所恃以信爲再瀝清瀆懇伏乞憲恩迅飭發還以符奏案而昭大信理合備文呈請爲此呈乞憲台俯賜察核批示施行須至呈者 
[洋商董事出告示禁止棉花攙水和子]  
　　議禁攙合棉花總會昨將告示章程八十份送請商務總會分送買賣棉花各商號一體知照商會以棉花攙水和子有碍土貨銷場前奉農工商部劄飭整頓即經通行有案今該總會議章禁止誠爲華洋商家交益之事固應廣爲宣布惟來件係告示體裁斷無洋商董事出示曉諭我鄉民店戶之理商會未便分送然不將該件宣布則鄉民店戶又不知有新定之章程特將前情備函連同該件送請各報館登報一以糾正　失一使我華商及鄉民知有此項章程力行整頓其心亦良苦矣告示章程錄左 
　　上海禁止攙合棉花總會董事爲出示曉諭事照得現届收售棉花之季其生棉攙合各弊日甚一日以致積成極重惡習是以各出口貨家及各洋商棉花廠互相聯合已於中歷本年五月二十日成立禁止攙合棉花總會專爲竭力除去攙水及攙雜物各弊竇除由本會定立章程函請領事公會轉請上海道憲札行産棉各廳縣官員出示嚴禁攙合各弊如違定行從重懲罰外爲此示仰種棉鄉民花販人等及收買零棉店戶一體知悉自示之後萬不可於生棉中攙水及攙入棉子與各項種子若敢仍舊攙合必致懲罰大受虧損深望關係中國生棉之商客有查出各項舊弊者速報本便以便查究切切特示定立章程開列於下一本會現定生棉濕氣分數僅准每百分中有十二分爲限若逾此限至十五分爲上限者即令賣主補價所逾之數若十五分以上者本會之人斷不收買亦將不許其出口並經道憲允准即將其棉扣留俟濕氣數目减至十分之上限以下始准銷售一攙棉子及攙各項種子之生棉若查出所攙有逾百分之二者經道憲允准亦行扣留俟賣主將棉子各種子剔除清凈始准銷售若攙合不及百分之二者必須賣主照生棉之輕重扣除其分兩一本會查上海市面所到之生棉若非奸商過手其尋常自含之濕氣僅有百分中之十零五厘亦毫無棉子及各種子在内如此則本會所定之章程萬不能令此直商人受虧反令其實得莫大之益益伊等出售未經攙合之棉必能得最高之價較次貨爲多也且現時有巨數之棉不合運往歐美之用故棉花出洋生意最在危難若將棉業改良自必此項生意日見推廣矣右仰知悉 
　　西歷一千九百十一年月日 
　　宣統三年月日告示發實貼 
[探捕追獲盗匪續紀]  
　　盗匪邵阿福（即邵阿清）夏阿生（即夏連生）王阿三李阿大陳天發丁林桂等十餘人於十三夜明火執仗擁至泥城外宜昌路同盛米店劈門入内刧去値洋二百餘元之 
 
 

Page 19

 
 
衣飾現洋逃逸當經該店主張靜香報請戈登路捕房派探陳永康等將以上六盗拿獲各情已誌昨報昨由捕房將該盗等併解公共公堂請究據事主張靜香投稱是晚一句餘鐘該盗等破門而入當將兩盗扭獲旋來四盗將商人撳倒在地致被刦去衣飾各贓求究又據陳探投稱捕房得報後卽由小的與一百二十一號西探各乘脚踏車協同馬巡印捕赶至义袋角附近追獲邵阿清等六人嗣在海寗路一千一百七十四號屋内抄獲鎗彈火藥並將窩匪之甬婦王林氏一併拘案請究孫襄讞商之英翰副領事以捕房瑣案甚多該盗等須詳加研訊遂判一併還押候查明實情再開特别公堂秘寗研訊 
[水果業商圑開操有期]  
　　水果業董事即滬南商圑公會總事令江榮脩君發起該業商圑會現已成立卽推江君爲正會長昨在南市滬軍營左近商圑操塲内裝設大電燈兩盞每晚齊集操友習練步伐俟開操之日起仍照向章於上午操演業已擇定於本月二十一日早晨開操聞備有水果十担以便届時分送來賓云 
[國民總會遷居]  
　　中國國民總會事務所於今日遷至英界三馬路（即漢口路）跑馬廳後瑯環里一弄二百二十三號聞該處房宇高敞交通便利甚爲適用云 
[小學教員試騐塲期]  
　　江蘇學務公所函致勸學所云試驗檢定小學教員本月十五日取齊已奉學憲通飭在案所有分塲試驗日期現在亦奉核定於二十日起二十九日止在省城官立中等工業學堂排日考試除牌示外令將試騐塲期開單奉聞請即迅速傳知與考諸君到省後並先赴學務公所報到以免遲誤等因刻已由所通告各學堂一體知照矣試驗塲期單錄左 
　　六月二十日考高小修身經義專科國文 
　　二十一日者高小國文算學專科數學格致 
　　二十二日考高小教育學歷史專科圖畫體操 
　　二十三日考高小地理博物專科樂歌手工 
　　二十四日考高小理化體操專科實業英文 
　　二十六日考初小修身經義 
　　二十七日考初小國文算術 
　　二十八日考初小教育學格致體操 
　　二十九日考初小歷史地理 
[田大令洞悉各業公所之弊病]  
　　本縣田大令批磚灰業南聚興等禀云滬上各業公所其始訂立章程呈請備案均謂集合圑體共維公益非不善也迨後或因經費而爭利或爲舉董而爭權互相訐訟殊堪浩嘆該業建設公所推舉經理如果邀集同業衆議僉同本可無須請示况同業幾家經理何人集捐若干常年經費何出以及章程如何均無一字叙及滿紙含糊更難給示不准 
[惇元堂禀件無着]  
　　上海縣田大令禀復滬道文云前奏憲台函諭以宣統元年十二月間甬商李濂等公禀將惇元堂地産改爲公司呈請立案飭將禀單抄錄送呈等因當以此項原禀當面持呈前憲台蔡留辦未奉發還即經禀復在案嗣以此次禀件並不存在憲署自必存於蔡道憲處復經函禀前道憲蔡請予查明檢還奉批此禀由縣交到收存即辦電致部原禀不記存在何處然已電部不准實已鐵案如山原禀可弗問矣此復等因奉此理合肅泐禀報仰祈鑒核 
[南長興酒館遭刧]  
　　滬南十六舗鹽馬頭老馬路南長興酒館係由龍德橋堍遷至該處未及兩載昨晨四點半鐘時突然起火霎時冐穿屋頂無可收拾鄰居咸從夢中驚醒捨命奔逃旣由救火會各社洋龍到塲施救歷一時許始熄僅燬該館一家計有樓房十餘幢幸四面圍墻高聳四鄰不至殃及事後由崗巡將該館副執事邱維貴帶至裁判所經湯裁判研訊邱供係從爐灶間内起火比及警覺火已蔓延並稱雖曾向老錦隆三井順利等行保得火險銀一萬六千兩然約計所失斷斷不止此數詰其每家承保若干邱未知悉判暂交妥保出外限將賬簿呈案調騐生意盈虧情形以憑核斷 
[浦東各商聯合會開會]  
　　浦東旅滬各商聯合會昨開第一次常會到者八十餘人首由發起人沈君士成將主稿員沈君晴香所擬定之草章逐條報告其中細章稍有增减之處經衆决議更改卽行發刋而於附設之商圑當塲决議不拘何屬均可入會報名照　左同鄉一律優待嗣有陸桂福蔡雲岐吕守仁金秋生各捐開辦費洋一元曹志仁捐開辦費洋三元復有凌雲洲張茂春各認月捐洋二元顧少雲沈秉文曹聽濤丁志堂杜友祥龔月樵周茂盛　錦發張秀林唐秀羣曹鶴亭沈錫昌夏錫珍曹志仁龔紫來沈頌閣王鶴琴陸桂福等各認月捐洋一元黃志堂蔡仲其黃朗　沈香洲姚德福張生堂顧雲亭丁梅生沈子罄諸兆岐萬少山戴竹甫瞿惠山陸景庠王關祥吕守仁金秋生各認月捐洋五角時至六點鐘摇鈴散會 
[陳啓南得母自悔]  
　　包車夫趙長林因被四路一區巡長陳啓南批頰二下怨憤自盡已紀昨報兹悉趙之姘婦陶氏擬卽上控事爲蕭區長聞悉已將該巡長解送總局押候訊辦矣 
[王調甫在押患病]  
　　鼎生莊執事王調甫前因虧倒鉅欵由各股東各存戶控奉上海縣提案訊　押追迄已日久案未了結近王在押患有黃疸病其勢甚重昨由所丁禀報田大令恐有作僞情事諭候傳案騐明再行送往上海醫院醫治 
[城内]  
　　無庸備案○本縣田大令批陳嘉典禀云醬缸烙牌攸關稽查缸數係奉頒發之件果係被火焚燬應却邀同原保甲商曁董保里鄰切結自赴浙運憲署呈請補給非備案所能了事結發還 
　　　帳欠欵○同生源靛青行股東趙輪香扭控徐子新私收客帳並由丁吉垣附追借欵兩案前晚經本縣田大令升訊趙供前雇徐子新爲跑街夥不支薪水每銷去靛青一桶給銀一錢計共銷去四千五百餘桶除去用費外被伊用空及私收帳欵銀一千三百餘兩避匿不理今始遇見扭案求追徐供商人在同生源爲掮客言明銷靛一桶用銀一錢共銷六千數百桶結帳有盈無虧請弔帳簿核對大令以彼此各執諭候弔驗帳簿再行覆訊旋據丁吉垣投供徐子薪前借洋三百元出有親筆借據迄今數年本利分毫無 
 
 

Page 20

 
 
着至商人所欠同生源靛　欵項因被趙輪香控告已將該欵繳清而徐子新亦係同生源股東不允劃抵商人受虧其苦不堪形狀求追給領徐子新供欠欵屬實無力歸還判將徐押候追給 
　　因鴨傷人○浦東洋涇鎭附近鄉人楊炳咸及子榮生因所養之鴨擾壞顧阿慶田中稻苗　顧　人毆傷昨日楊炳咸　子投縣喊求驗究田大令諭作補具呈詞候驗 
　　盗犯過境○川沙廳轄境夏姓家曾遭盗刦已由廳　獲董三郎江德海楊三郎楊少卿劉根郎楊道卿林作香等七名訊供招認昨由成司馬飭承備文派差將該盗犯解松過勘路經上海照例過站田大令諭候轉解 
[南市]  
　　官紳酬應○本邑城自治公所董事李平書莫子經及浦東塘工局董事朱福田等定於十八日午刻假自治公所恭請新簡湖南鹽法長寳道汪頡荀觀察及湖北巡警總局長姚捷勲太守上海縣田春亭大令等筵宴 
　　拐賣未成○江北車夫陳洪濤之八歳男子名功丫頭前日被人拐失後由伊姪　公共租界内尋回知被同業劉小怡子拐出圖賣向之詰究忽有陳煊和劉長和陳文奎陳秀海等出爲干涉口角爭閙八十二號巡士見而拘拿反被毆打傷及手臂後由他號巡士帮同拘至南區一併移解裁判所由陳裁判研訊功丫頭供由留小怡子招坐伊之人力車更用餅餌引誘藏於北市陸老太婆家内詰之劉供由陸老太婆起意引誘該該議賣未成判戒責一百下押候補提陸婦核辦陳煊和等着各罰洋五角從寛斥退旣由陳洪濤將陸趙氏（即陸老太婆）尋見扭案經湯裁判復訊一味狡賴判戒責三百下發押善堂一年半劉再加責一百五十下押改過局十月小孩給陳領回 
　　另立租據○王徐氏昨將馬路橋某染坊主章德寳扭至南區控稱章之住屋六間係由氏之叔翁於十餘年前抵與粤人范姓現在范已回籍轉租於章氏向收租章竟推託不付求追當由該區移經裁判所訊實判限兩天内自向該氏議明另訂租據如違押遷 
[閘北]  
　　吞没田單○寡婦崔侯氏偕翁崔老祥至巡警總局控告夫兄桂卿天没田單二畝五分請爲究追經陳裁判集訊桂卿一味刁狡判押候繳單開釋 
　　造屋無照○江北人袁正文楊金寛在烏鎭路蓋造草屋未領執照被崗巡查見拘入四路分局判袁楊二人交保候查 
　　訛詐逞兇○住居楊家石橋之剃頭匠祝德榮　日扭王啓南至四路分局控王訛詐不遂用刀戮傷左腿經蕭區長訊質一過判王還押候查 
[英租界]  
　　補提同黨○粤婦羅陳氏張關氏同居虹口狄思威路一百八十八號屋内因家有十五歳江北女孩丫頭七歳寗波女孩鋃和四歳女孩阿毛八歳男孩喜子七歳男孩阿狗被美捕房探目石金榮查悉詢有販賣情事當將兩氏與男女小孩五口一併拘入捕房轉送公廨經寳讞員會同英康副領事訊供一過判羅陳與阿毛阿狗兩孩仍留妇所鋃和丫頭阿喜三孩併留濟良所張關氏無干省釋諭探補提供出之同黨某氏婦到案再核　 
　　不便給領○虹口狄思威路四百另八號門牌粤妓院鴇婦王大姑因容留李王氏之幼女由捕解廨訊明已將王鴇判罰女留候查核在案昨經中西官訊知該女並非李王氏親生遂判女發濟良所留養 
　　收贓受罰○王雲林收買香烟公司所失舊鐵被捕查獲昨晨將王並傳同見証鄔茂林到廨訊明判鄔開釋王罰洋五十元充公 
　　補捐執照○汽車夫陳三元不捐執照駕駛汽車被捕查見於昨日將陳傳解公堂訊實判罚洋十元充公並着補捐執照 
　　曾否搶掠○無賴王正祥在虹口攫取俄國婦人洋十元被探查獲昨解公堂訊供不認判押候查明於禮拜五訊辦 
　　男孩待認○前日有一年約三四歳身穿花布短衫紫花布袴子男孩一口在虹口蓬路啼哭由捕帶入捕房昨送公堂向詰不能言語判暫留本廨候認 
　　鴇婦罰銀○英美工部局電燈公司延高易律師代表控告三馬路二百十七號妓院鴇婦李老四損壞電機私用電氣等必由廨判將李鴇押候查辦在案昨日復訊原告由審查員華特西人工程司惠廉姆　代表高易律師上堂請究查鴇延費信惇律師代爲辯護寳讞員商之英康副領事以呈案電機略有損壞判要鴇罰銀五十兩充公繳銀開釋 
　　同族齟齬○查濟鎭與族人查濟宏因二堂墨作紏葛在廨涉訟昨晨由探將查濟宏傳案交保過堂候訊 
　　定貨紏葛○日商杉山洋行控陳炳謙定貨不出一案昨復由廨傳訊陳供已入西洋籍每年出入籍費洋兩元判交原保候訂期會訊 
　　人証未齊○甬人潘國豐控潘毛氏等串拐其妻羅氏賣於西鄉洙涇鎭一案昨由捕房將串拐之姚嚴氏拘解公堂請究判押候移提人証再訊 
　　冐名招摇○周金桐薛君定因私刻日商内外紗廠圖章冒充該廠工頭在外招摇致有多人到廠吵閙被控捕房昨晨由探將兩人拘解公堂訊明判各押七天示儆 
　　旣罰又賠○電車公司控陸生舟不給車資反將賣票人陳金信毆打昨由捕房解送公堂訊明判罰洋一元充公再賠陳打失票洋九角四分以儆 
　　幸無憑據○寳善街振興合記客棧主張培林因吞没寓客顧子平寄存値洋一百元之紋銀被控昨由捕房將張與其妻王氏併解公堂訊供不認中西官以並無質在証據判張夫婦開釋 
　　追還小孩○朱正金控朱六少串拐三歳男孩連生由廨訊知事起華界判送上海縣訊辦去後兹經縣差緝獲朱之同黨夏四一名訊明該孩被賣於租界内前日由縣將夏送廨即經寳讞員派差協探將朱孩並買主王鄧氏蟻媒陳王氏（即胖嫂嫂）一併查獲昨解公堂訊明判夏與朱孩併送上海縣訊辦王鄧氏身價不追斥釋陳王氏押女所兩禮拜以儆 
　　不認串拐○左辛氏控夫弟左阿毛串同楊阿二（即小廣東）及楊之姘婦朱陳氏拐賣伊家六歳男孩左海泉一案昨奉公堂復訊楊等均供不承認判朱陳氏交保楊押候交孩到案再核 
　　召領小兒○十四歳女孩何翠香十二歳女孩阿翠九歳男孩和尚均因不辨路徑由捕一併查見分别暫留昨送分堂盤詰該孩等均供不清楚判併送棲流所懸牌招領 
[美租界]  
　　日婦跌傷○日本婦人某昨乘人力車過蓬路被二百十二號汽車撞悉車身跌傷頭面由捕歸禀捕頭該日婦自往醫院療治 
　　汽車衝撞○包車夫姚阿福昨報捕房云行經蓬路被三百四十九號汽車撞壞車身捕頭允爲查核 
　　各有不是○吳阿珍昨至斐倫路向陳金生借洋陳不應允嗚捕將吳拘入捕房捕頭詢得各有不合一併斥退 
　　走失女孩○伍楊林住老街路二百十八號昨報捕房云走失十一歳女孩一口請爲訪查捕頭准之 
　　流氓攫物○昨有流氓某甲在虹口搶取小孩飾物被甲乙二印捕拘獲解入捕房押候究辦 
[法租界]  
　　拔還車阻○蔣毛頭欠雲飛包車公司經租人沈金階車租洋四十七元八角二分控經公堂飭探獲案審訊蔣供欠洋是實今先措呈洋十元其餘請准交保願限三個月拔清中西官准如所請交保料理 
　　有無證據○曹嘉榮高殿奎前控郭二拐匿養媳瑞珠等兩孩經公堂提訊不認判押候查在案昨又提訊郭仍堅不承認聶司馬謂兩原告曰爾等控人拐孩須有証據不能僅憑一面之詞今姑展限七天將實在証據查出禀復聽候嚴究如届限仍無証據即當開釋不理 
　　限交房租○李趙朱童林徐等姓十戶各欠房金五六月由房主金福山禀請公廨飭 
 
 

Page 21

 
 
探一併傳案各租戶咸認欠不諱求恩寛限判限七天一併交保付清 
　　省釋無辜○陳阿慶王阿章同控細　黃福生偕黨在途强剥衣服等情迭經公堂提訊不認判候查明核奪在案兹經捕房查得黃確住巨籟逹路與犯事處相近剥衣一層並無實証昨特解廨開釋將案註銷 
[來函]  
　　計騙信力○近有一種小騙子專以僞信騙取信力其法先探人姓名僞書某某有物若干寄與某某信到向某處某店領取信背寫明信到請給力洋二角受其愚者以有物可取故不介意迨向信内所寫店號取物徧尋無着始知受騙持此項信件取物詢問鄙人者已有七起故鄙人一看便知即告以係騙取信力請勿徒勞尋訪最可惡者彼騙北市人向南市取物騙南市人向北市取物甚至有尋至終日無着者騙去兩角又費車力工夫深爲可恨就鄙人記憶受愚者爲虹口某煤號某車作陳王張住戶又馮旭初即伶人小子和等此項騙術因未見破獲故近日尤甚實屬不忍坐視故特函請貴報登人來函欄俾未經受愚者知所防備未始非揭奸之一助也甬東支華啓 
[海上閒談]  
　　我聞滬人之演說必曰。愛國愛國。以爲充我愛國之一念而爲之。則無往而不是者。然而誤矣。 
　　斯賓爾之言曰。愛國之忱。人人稱以爲懿。然使用之而過。徒擴自爲之私。所傷彌廣。我未見其足稱也。夫徒逞其愛國之一念。而不顧前後。其弊猶流於自爲之私而不足稱。况其居心本欲假愛國一字。以文飾其私圖者。此其人更安足道哉。然而吾觀於滬上。則比比皆是矣。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[農工商部奏定公司註册試辦章程十八條]  
　　第一條 
　　本部於光緒二十九年十二月初五日具奏商律之公司一門業蒙欽定頒行在案凡同人經營貿易均可照律載合資公司合資有限公司股分公司股分有限公司此四項中認明何項在本部呈報註册無論現已設立與嗣後設立之公司届廠行號舗店一經註册即可享一體保護之利益所有註册章程兹特厘訂於後以資開辦 
　　第二條 
　　註册局即於本部設立遴擇廉正明幹之司員等筦公司註册事宜局中立有公司註册案檔分類編號按照公司律所載各項詳細註寫不得疏漏 
　　第三條 
　　凡公司呈報本部註册所應聲明各欵如左（凡屬公司無論局廠行號鋪店等均准此）公司名號公司作何貿易公司有限無限合資人數及姓名住址資本共合若干（係指有限者言）公司股分總共若干每股銀兩或銀圓若干每股已交銀若干創辦人及查察人姓名住址公司總號設立地分如有分號一併列入公司設立後布告股東及衆人或登報或通信均須聲明設立之年月日營業之年月日（如無期限亦應聲明）鈔呈合同規條章程 
　　第四條 
　　公司所擬出之股票欵式應於呈報註册時附黏一張存案其票式照律載第二十八條列入如左 
　　公司名號註册之年月日總共股分若干每股銀數若干股銀分期繳納者應將每期所交數目詳載附股人姓名住址其票必須公司董事簽押加蓋公司圖記編號並登給發之年月日 
　　第五條 
　　凡各省各埠之公司局廠行號舗店等一經遵照此次奏定章程赴部註册給照後無論華洋商一律保護其未經註册者雖自稱有限字様不得沾公司律第九條第二十九條之利益 
　　第六條 
　　公司註册應按照律載在開辦十五日前呈報本部方可開辦各公司呈報註册應扣算程途遠近郵寄遲速早日呈報到部隨到隨辦以免阻滯 
　　第七條 
　　凡公司設立之處業經舉行商會者須先將註册之呈由商會總董蓋用圖記呈寄到部以憑核辦其未經設有商會之處可暫由附近之商會或就地著名之商立公所加蓋圖記呈部核辦 
　　第八條 
　　合資公司凡合資營業未聲明股本若干者應繳註册公費悉如後列之等次甲凡公司註册聲明合資人不過二十名者繳銀五十圓（每圓合庫平銀七錢二分以下照此）乙合資人逾二十名在一百名内者繳銀一百圓兩合資人數如過百名外每多五十名或不足五十名均加繳銀十圓依次遞加丁合資人數聲明無限者即不論其人數多寡繳銀三百圓戊凡註册報明人數後如欲續加合資人數每加五十名或不足五十名均加繳銀十圓惟連原繳之欵數統計不得過三百圓 
　　第九條 
　　股分公司几股分營業者應繳註册公費悉如後列之等次甲公司註册聲明股本不過一萬圓者繳銀五十圓乙股本過一萬圓外每多股本五千圓或不足五千圓均加繳銀十圓以至二萬五千圓爲率丙股本過二萬五千圓外每多股本一萬圓或不足一萬圓均加繳銀三元以至五十萬圓爲率丁股本若過五十萬圓每多股本一萬圓或不足一萬圓均加繳銀半圓戊如已報明股本若干註册後續加股本每加一萬圓或不足一萬圓均照以上丙丁所列加繳銀數惟連原繳之數統計不得過三百圓 
　　第十條 
　　註册公費均按銀圓計算如股本係銀兩者其註册費則應按兩數計算平色並從其股本爲準 
　　第十一條 
　　凡公司遇有緊要情事報明本部立案或按公司律應呈報註明立案者每件應繳公費銀三圓 
　　第十二條 
　　公司開辦註册後如有該公司股友或他體面商人欲至註前局檢視某公司註册詳情者每人繳費銀一元准其檢視一次 
　　第十三條 
　　如公司股友或他體面商人欲鈔錄某公司在本部註册全案者一百字内應繳鈔費銀一元過一百字每百字遞加銀半元所鈔之件如更須盖用印信以爲證據者除鈔費外每件繳銀五元 
　　第十四條 
　　註册局之設原爲利商起見凡商人欲查問事件儘可隨時赴局會晤除章程載明應繳公費外餘無他費 
　　第十五條 
　　註册局收取各費當即掣付收據蓋明商部註册局圖記以昭信實 
　　第十六條 
　　公司呈報註册到部查明如不合式立即飭令更正其應行照准者即給發執照一紙蓋用印信爲憑 
　　第十七條 
　　無論何國商人公司在本部呈報註册悉以譯成華文爲憑本部註册給照亦均用華文以歸一律 
　　第十八條 
　　如右所列作爲公司註册試辦章程開辦後仍當酌量情形隨時增改 
[股分公司註册呈式]  
　　具呈省府縣地方公司 
　　爲呈請註册事竊公司照章程内載所應聲明各欵呈請註册伏乞 
　　農工商部註册局查核施行須至呈者 
　　計開 
　　名號 
　　貿易 
　　有無限 
　　設立年月日 
　　營業年月日 
　　總號設立地方如有分號一並列入 
　　股分總銀數 
　　每股銀數 
　　每股已交銀數 
　　創辦人及查察人姓名住址 
　　合同 
　　規條章程 
　　布告 
　　宣統　　年　　月　　日　　公司　　　　押 
[合資公司註册呈式]  
　　具呈　　省　　府　　縣　　地方　　公司 
　　爲呈請註册事竊公司照章程内載所應聲明各欵呈請註册伏乞 
　　農工商部註册局查核施行須至呈者 
　　計開 
　　名號 
　　貿易 
　　有無限 
 
 

Page 27

 
 
　　設立年月日 
　　營業年月日 
　　總號成立地方如有分號一並列入 
　　合資人數 
　　合資人姓名住址 
　　資本共合若干 
　　合同 
　　規條章程 
　　布告 
　　宣統　　年　　月　　日　　公司　　　押 
[獨資商業註册呈式]  
　　具呈　　省　　府　　縣　　　地方 
　　爲呈請註册事竊　　　　　　　所應聲明各欵呈請註册伏乞 
　　農工商部註册局查核施行須至呈者 
　　計開 
　　名號 
　　作何貿易 
　　開張年月日 
　　營業有無期限 
　　總號設立地方如有分號一併列入 
　　出資人姓名住址（該局廠行號舗店如係祖遺産業爲兄弟或伯叔所公有者註册時宜由居長者出名具呈其餘産主可在呈内以次列入如係婦人産業即用門氏呈請） 
　　資本數目 
　　總經理人姓名住址（總經理人如有更換應隨時赴該處商會報明由商會呈部備案） 
　　辦事章程 
　　宣統　　　年　　月　　日　　　押 
國外新聞 
[四國海豹條約簽押]  
　　十三日倫敦電云據華盛頓電稱海豹條約業經最後加印會長賴格爾君宣稱該約規定凡美俄兩國所獲之海豹皮應提百分之三十歸英日兩國均分日本所獲者亦提百分之三十歸英美俄均分無論何國嗣後在英領北太平洋海豹滋生地所獲之皮均須提出百分之三十由美日俄三國均分美國應先備洋四十萬元付與英日兩國此欵在英日兩國應得美國所獲海豹皮成數項内扣還實則此金即爲借欵因美國仍有停止捕捉泊利皮洛夫之海豹權利故必以此欵爲抵押也約内並禁止與約合國在深海捕捉海虎海豹出産之地由在約各國合行巡邏如拿獲私捕之人則送交其本國政府訊辦按初五日電音謂英俄美日四國在華盛頓會議後已擬定章程停止在大洋捕捉海豹十五年並將照會中國墨西哥智利等國阻止私捕海豹之人在大海之中掛印彼等之旗號 
[葡萄牙政府調軍駐邊]  
　　十三日倫敦電云據里斯本電稱葡萄牙北面邊界已有大隊及豫備隊三萬五千名駐紥該處政府現已開始調集南方軍隊 
[英皇已抵愛爾蘭]  
　　十四日倫敦電云英皇英后及韋爾斯親王瑪麗王妃已在金斯湯登岸國民咸大聲歡呼以迎皇駕皇等驅車赴特白林宫時一路高呼萬歳者蟬聯不絶 
[教育與國勢之關係]  
　　有俄人著論比較俄日兩國教育上之地位據云日本之戶口共四十八兆四十九萬零七百六十三人計有學生五兆九十一萬六千八百人俄國之戶口共一百五十兆人僅有學生六兆十七萬九千五百九十三人由此可見日本之强夫以小小之日本而能戰敗龐大之俄國者即因此故也 
[德班駐軍摩洛哥續聞]  
　　十三日倫敦電云以他處之利益報酬德國之理想前經法國報章駁論現已發見於英國各報西班牙政府聲稱西班牙派往湯其愛爾之軍隊已在阿齊拉暫止惟並無占據該地之意同日柏林電云英國各報反對德國在摩洛哥沿海占據海軍屯軍地德國各報謂英人之抗議全無根據德國如在摩洛哥設立海軍屯軍處則徒使德國海軍力爲之分裂耳（以上譯字林報） 
　　十四日柏林電云德國巡洋艦伯林號已於西七月四號駛抵阿干提爾以代班塞砲船該船現已開往瑪加杜再由該處赴脫里列夫裝運煤料 
[乃木大將抵柏林]  
　　十四日柏林電云日本乃木大將已抵柏林勞特斯克阿爾其明報曾詳載其歷史以歡迎之該大將寓於阿特郎旅館貴爵室内 
[巴爾幹爭端暫息]  
　　十四日柏林電云林電云芒台里格洛政府已依俄國之要求收回徵軍之令故巴爾幹戰爭之風雲現可暫免 
[委内瑞拉之内憂]  
　　十四日柏林電云前任委内瑞拉總統卡斯屈洛已率黨與千人在委内瑞拉西部登岸 
[匈加利全國地震]  
　　十五日倫敦電云昨日凌晨匈加利全國各處均地震十分鐘之久蒲逹配斯脫居民驚惶失措咸由屋内奔至路中 
[探險家病腿已愈]  
　　十五日倫敦電云西藏探險家楊赫斯本前爲汽車輾斷一腿病臥法國凡爾維愛斯醫院勢頗危劇今其傷處大爲平復已可無碍腿亦漸能行步（以上譯文滙報） 
小說 
[殖志小說華僑淚（六十七）]  
　　張月華笑道。仲山先生太謙了。仲山先生肯把自已的意見。宣布出來。借此大家研究。這是求之不得的事情。怎敢反是見怪。莊仲山道。旣然如此。鄙人就斗膽了。女士所發明的新式快鎗。雖然發彈神速。原不過和近來德國的新式鎗一般。鄙人的意思。總要設法製一個鎗上的瞄準機。爲各國所未經發明的在鎗上安置一個縮光鏡。縮印敵人的影兒。在縮光鏡的封面。再用一具電氣鏡。反照縮光鏡裡頭的影兒。再用一個瞄準表。中間設一個針。劃定了高低遠近的度數。只要撥定了針的方向。就可以有一定的度數。不過要製造這幾件東西。先要大大的費一番心力就是了。 
 
 

Page 28

 
 
這個擊射飛行器的快砲。雖然一分鐘之内。可以發出數百彈。但是飛行器的速率不同。機械各異。我們一味的向空射擊。似乎没有什麽把握。只要他在飛行器的下面。張起兩重鐵網來。砲彈雖快。也是不中用的。依着鄙人的愚見。不如用極大的炸彈。中間包着許多子彈。裡頭都藏着綠氣。準着飛行器的普通高度。向上放去。炸彈炸裂之後。許多子彈。也都同時轟炸起來。那飛行器裡頭的人。聞着綠氣的毒煙。那有不死的道理。只要施放的時候。看着風色的方向。如若飛行器順風而行。便在他後面施放。逆風而行。便在他前面施放。方才有用。但是如今的飛行器。還在幼稚時代。逆風而行的飛行器。是狠少的。鄙人盲瞽之論。說便道般說了。却不知道究竟能行與否。還請女士指示。張月華聽了。十分佩服道。仲山先生的思想。委實不差。竟像個老於鎗炮的機師一般。實在承教得狠。但是我還有一件事兒。要請問仲山先生。如今的時代。大家都在那裡研究空中戰爭。自然以飛船爲重。但是如今各國所造的飛船。没有個保險避風的方法。駕駛乘坐的人。還是十分危險。我的意思。想要造個新式的飛船出來。却想不出個保險避風的法兒。仲山先生可有什麽主意。 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
