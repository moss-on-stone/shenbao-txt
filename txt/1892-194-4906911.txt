# 1892 - 194 - 4906911

 

Page 1

 
 
[第三次印快心編告成] [  申報館主人啓]  
　　快心編一書蓋天花才子所撰章回小說也雖同一叙才子佳人之遭際而和平雅正絶無淫褻之詞中間雜以記騙子記匪人記　徒記方士以及老僕之忠肝義瞻惡奴之巧語花言無不如顧長康頰上添毫神情栩栩欲活以故緣窻麗質青瑣才人酒昆燈脣一編間展頗足鉤綺思　　　　近時說部中妙品也前經二次排印購者趾錯於庭塞暑未更篋笥已罄兹者重加讎校付諸手民刻已告成照常出售計每部十本舊洋五角諸君子有說部之癖者請臨本埠申報館帳房申昌書室及各埠申昌或經理申報人處購閱可也 
[三百零五號畫報告白] [  點石齋啓]  
　　日前滬北四馬路有一鋼絲馬車横衝直撞而來陡將一鄕婦撞倒幸婦未受重傷得卽掙起馬夫見之責其不愼肆口大駡舉鞭欲擊之時　　者减抱不平馬夫始不敢逞然其兇惡情形實足令人髮指矣至若集說部之大成締良緣於邂逅委員查蝗而舞弊營勇捕蝗而犯姦竊賊之　塗柏油惡嫗之竟遭雷殛烟夥以單身釀命木匠以一字忿爭後附新輯點石齋叢鈔每篇繫以一圖及山水人物各册頁准於二十六日出售此佈 
[談兵扼要萹]  
　　處今日之世而有侈言軍旅之事者曰我能披堅執銳陷陣摧鋒單無不勝攻無不克則吾知其爲妄人何則時與勢不同也古者御敵刀矛劔戟弓矢干戈而已若技藝膂力兩有可恃卽不難馳驟疆塲所向披靡今則西人旣以火器傲我自不能不以此相角槍砲愈製而愈精以前之利器雖不至於盡廢亦漸　於無用故以兵戎相見斷無不以槍袍從事者夫然則賁育布越之儔當此亦何所施其勇哉卽使智若孫吳恐亦難趨避而欲如諸曷武侯之綸巾羽扇指麾三軍則更有所不能矣况古之戰爭多在乎陸水戰已不常見今則重之以海戰洪濤巨浪之中以砲火互相攻擊勝敗之機尤不可以逆料盖自槍炮旣精而軍將之性命與夫國家之氣連幾幾乎胥聽諸天而於人若無能致力焉則舉凡向來兵家之言概可以棄而弗道矣雖然泥於古固有所不可而凡切中於今日之機宜者亦不可以不講也竊謂兵兇戰危自昔所戒我朝懷柔遠人自無先開釁於外洋之事然忽焉變生肘腋亦屬時勢之所或有技勇旣不足恃而環顧國中槍砲或未若外洋之利船艦或未若外洋之堅則將奈何然而扼要自守衆志成城則又何嘗不可以不戰而屈人也是故易重設險之守詩言未雨之防師古曰在我爲要在敵爲害要害之扼有萬不可不早自設備者按漢與西域東則扼以玉門陽關西則限以葱嶺與交趾則立銅柱爲界唐時李佑奏於塞外築烏延等五城馬燧則立石種樹以塞之門升設籬櫓皆以防吐番張仁愿則請於河北築三受降城於牛頭朝那山置烽堠一千八百所以遏突厥卽衰亂至五季史載胡嘺入契丹道其所見自幽州西北入居庸關明日又西北入石門關關路岸狹一夫可以當百契丹遂爲兩關所限此皆中朝自恩所以禦外侮者也今也則不然南自廣西邊界北自圖門江口綿延五六千里俱爲洋人出入之道而北洋及長江各口莫不有彼國兵輪游弋其商船絡繹分我利權更無足論門户如此洞開其亦有爲未雨綢繆之計者耶夫琉球則夷而爲縣安南則南圻六郡先爲他人所佔今且舉國以聽之於人矣甸金邊久已他屬藩屬侵削殆盡高麗爲必爭之地而覬覦者亦非一國所謂守在四夷者安在哉然猶曰外藩也試言内地寧波之舟山卽珠山也英人早有挾而求矣廣州之壕鏡卽漢門也亦久爲葡人所踞實偪處此其勢已至於斯而猶可不爲思患預防之計乎防之今則猶未爲晚也廣東之虎門汕頭福建之五虎門東冲口天津之大沽浙江之寧波江蘇之吳淞山東之烟臺皆有形勢可據一旦有事則閉關絶使砲臺水雷密佈嚴排以守爲戰以逸待勞敵兵遠涉重洋而至恐未必遂能奈我何也此外枝河分港在在宜防雖港汉紛歧敵船難以行駛所慮百密一疎猝然竄人陸地則屯兵置戍亦屬要圖庶以濟守口者之不足要皆在乎平時愼重整頓而後可弭患於無形使外人無可窺伺也善乎銅陵章午峯先生憫當今火攻之烈至謂當下令於衆曰世有奇才異能可以設法禦火器者受上賞天道好生必有仁人出而救斯民之命天道好還必有神人起而制毒燄之張不此之務而徒與競火器之工拙且俯首聽命不惜罄中國之資取辦效法於彼國焉雖有良將雄兵不適投凶暴之一燼耶此言也雖近乎迂且激然驅血肉之軀而入於槍林咆雨之中其禍之中烈思之誠覺可痛則曷若先事預防臨時固守之爲愈也余旣作海軍條目不禁有感於此揣本而齊末是在當軕者牖下書生但拭目以俟之可耳 
[東國採風]  
　　五月十一日鮮人在仁川口北山東坡演唱女戲優伶十餘人率皆綺年玉貌　　婷婷雜以俊童數十人撲朔迷離足使觀者怡情演三日而畢裙屐紛來極一時之盛○有鮮人在中國官署傭工被朝鮮巡捕拘去向伊索錢不知是何欠項傭工不與卽被私下用刑嗣爲中國官署所聞將該捕拘至中國巡捕房暫押未悉如何辦理也○華人某由烟臺至仁川將與闤闠中人逐什一之利連到貨物約值洋二三百元及發往王京不及一月虧耗洋五十餘元按華人作小經紀來鮮牟利盈餘者少虧折者多前車之覆後車之鑒東渡者可以廢然返矣○前報紀寓居仁川之日人失火一事嗣聞於救熄之後以救火各水龍非常出力每架贈以洋五十元藉酬其保護之勞日人可謂慷慨矣○有一日人飲酒過醉時當夜半行至外國租界恃醉滋事被巡捕扭送日本衙門收營嗣罰洋四十元始得逍遥出外好與麴生游者尚其知所戒哉○華商趙姓在朝鮮外道買易途中遇盜所有貨物悉被刼去趙至仁川赴中國領事署控告當蒙領事移文鮮官協捕盜犯未知卽能破案否也○下部生瘡輕者疳濁重則楊梅華人之旅居朝鮮者多染此疾而以春夏之交爲尤甚蓋朝鮮地卑而水淺濕熱薰蒸加以民間淫風流行有登徒子之癖者每不免得此疢疾作客異鄕者尚愼旃哉○袁觀察由仁川赴王京五月十二日其瀛眷由王京至仁川經觀察金昆所謂三大人者率領差役護送配搭輪船言旋中國○華人孫建庭在外道營生由仁川乘坐鮮船一去無蹤其兄孫建寶偵知該船上人將建庭謀害所有貨物銀錢概被吞没遂至仁川控告未知能否伸雪也○華人之捐有雜職者每至朝鮮圖借枝棲淹渧異鄕落魄無聊往往滋生事端今由領事勸令内渡不准逗留領事又派差役逐日在飯館及各鋪户認眞稽查以免疏漏○客冬有某甲被領事鞭貨千餘遞解回籍今甲又馳域外之觀仍被領事拘去等貝如數寄押班房不知以後作何辦法有知其事者謂甲實與領事有宿怨以致下此毒手也然自來擁高位享令名者必皆有過人之重領　固恭居民上 
 
 

Page 2

 
 
者也尚其大度包容不爲已甚也可○裕增祥小主人由王京回關東路過邊門地方被鮮人刼去銀二百餘兩又有總帳一本同時失去盜風可謂熾矣○仁川口外國碼頭上有各差看守鋪户住宅門首均須掃除潔淨若有不遵罰銀充公○有美國兵船於五月二十五日行至仁川攝影法照口岸形勢而去嗣於二十六日開往别口○袁觀察回任後華人　人之請剖曲直者紛然而至有同順泰東興號二家因稅務事禀控案下聞觀察業已批示俟飭查明確再行核辦 
[析津銷夏]  
　　十二日雨後渾河水勢驟長楊柳青後面幾與堤平此處堤防久未修築低下之區漫口二三處附堤廬舍大半在水中央京津孔道於十五日前後被水漫溢車馬往來殊多不便聞此次之水係山洪暴漲瀉落平原不久卽當乾涸也○去年秋旱小麥艱於播種今年春令又鮮雨澤大麥亦難下種田疇大半荒蕪關心民事者方惄焉慮之迄今麥已登塲其高田向經乾旱者每畝收成不過三二斗低田或至八九斗及一石許截長補短尚稱中稔農家者流可以稍展愁眉矣○天河兵備道周觀蔡懋琦與荆宜施道方觀察恭釗對調已錄前報現在天河道篆由傅相札委吳觀察廷斌先行署理以待周觀察交卸履新吳觀察擬於日間接篆視事云傅相之夫人於初十日仙逝各軍統領及外任府道均於聞訃後陸續來津吊奠車騎如雲其在署料理喪儀者爲吳贊臣張漢卿葉少卿張小船宜子望五觀察其餘現任道府廳縣每逢五十二日進轅值日襄贊禮儀聞伯行公子不日奔喪來津直隸按察使周玉山廉訪亦於日内有來津之說○今年春間有洋布船被盜行刦經河北汛任百總裕昇協同捕役在落馬河地方拘獲人贓解縣訊明按照强盜刦財而但得財者不分首從皆斬律擬以斬决現在接奉釘封於十七日行刑聞盜犯共有五名押赴西郊斬首立將首級解往犯事地方懸杄示衆以昭炯戒○東南村落蝻孽叢生雨師稅駕後方以爲么摩小醜當隨波逐流以去不復濳滋暗長矣詎意月之中浣大雨時行而蝗蝻羽翼已成飛舞空中不啻恒河沙數田稼雖多豈足供其食安得蝗不爲災以免吾民之困也○賊匪登屋借錢此風盛於地而又多在城闉以内說者謂係有爲而然究屬議擬之詞其主使之姓名究難確指也迄經天津鎭吳掄峯軍門札飭城守營將弁徹夜梭巡以防匪類而邑尊亦飭東南西北及海河運河各捕頭督率散役竭力捕拿務使有犯必懲無案不破迄今已緝獲數名解縣審訊不知是否眞犯而自獲犯以後居人已無厖吠之驚與從前之寢不安枕者不可同日而語誰謂盜賊之果不可弭哉 
[登州海巿]  
　　新盛輪船在成山頭失事已紀前報兹聞該處鄕民有私自撈取貨物者由道憲派委海防營弁兵十餘名前往彈壓又有登榮水師哨船趁巡洋之便在此巡防以免疏虞○某姓幼孩纔八九歲性頗聰頴鄰人業成衣之某乙時與嬉戲日前乙與某丙串通將孩售與兵船上人嗣爲孩之父母訪悉控案請究嗣將乙丙拘獲枷責示儆按拐賣幼孩之案時有所聞大率係匪類所爲乙儼然手藝中人而亦作奸犯科則誘拐之風不將愈熾耶家有寗馨者尚其加意防範哉○吳清卿都水使者由籍晉京於初十日經過烟臺小作勾留便乘輪赴津文武各官迎送如儀○十四五等日官憲設壇祈雨禁屠三日烟街每屆禁屠牛羊諸作依然售賣惟剛竄君得以苟延殘喘是亦有幸有不幸也○近有日本名優來烟演劇十七日在道署一試其技作門外漢者咸以未得寓目爲憾○十五六等日陸續駛到兵輪砲聲隆隆時有所聞蓋北洋兵輪遊歴東瀛事竣回烟暫時寄提採買食物不日卽回威海以便慶祝皇上萬壽○盛觀察升任津海關道計日赴任屬下商民平日感戴鴻施今聞豸節榮升頗有依依不捨之意云 
[漢口火災]  
　　本月十七日正午十二點鐘時漢口花布街忽然火起警鑼報處水龍絡繹而來吸水狂噴珠跳玉濺至鐘鳴一下回祿神敗興而回計燒去三家一爲馬大興牛肉鋪一爲某姓豆腐鋪一爲汪某住宅 
[約束渡船]  
　　湖廣總督部張爲出示嚴禁事照得武漢濵臨大江湖河港汉紛歧向來大小渡划每有勒素多裝致爲商旅之害迭經前部堂出示嚴禁在案現值江水泛漲訪聞江干渡划人等仍有任意勒索多裝祗圖有利於已罔顧波濤之險亟應嚴行示禁以安商旅而全性命除飭保甲總局江漢二縣武漢城守營督飭汛員認眞稽查外合行出小曉諭特此示仰水汛保甲及外江内湖渡夫人等一體知悉自示之後務遵向章凡頭號渡船可裝載客貨八十石者只准裝客民十二人二號渡船可裝載客貨六十石者只准裝客民八人三號渡船可裝載客貨四十石者只准裝客民六人每人均只准收錢五文以上係指漢陽門大堤口塘角曾家巷四處大小渡划而言至望山門與新橋碼頭各處頭號渡船可裝貨八十石者只准裝各民八人二號渡船可裝貨五十石者只准裝客民六人三號渡船可裝貨四十石者只准裝客民四人每人均只准收錢八文文昌碼頭頭號二號三號渡划及平湖門碼頭三號渡划裝人收錢數目悉與望山門新橋相同惟平湖門號有大頭號船一隻文昌門號有大頭號船一隻均可貨載二百石每船每人只准裝客民十六人每人只准收錢八文倘敢故違任意多裝勒索多錢許該保甲商民捆送就近地方文武衙門從重究辦如有差役保中受賄狥情察出亦卽提案重懲决不寛貸懍之愼之切切特示 
[懲辦串客]  
　　寧波四鄕向有串客淫戲摇摹雨意雲情大壞人心風俗並經府憲胡太守重申禁令嚴密緝獲無如禁者自禁犯者仍犯兹聞西南鄕標社裘漕地方有私慾薰心罔顧法紀之裘鍾鰲金阿洪等特雇串客奉化人邱景新等日在該處空地學習歌舞俟身手嫺熟卽欲搭臺扮演事爲楊邑尊所聞卽派幹差往拿將裘鍾鰲等三名拘獲到案各責數百取保釋放邱景新等七名從重笞責發差管押再行核辦想經此次嚴申法紀若輩或稍知歛　歟 
[鴛水棹歌]  
　　嘉屬宣講聖諭廣訓曁欽頒勸善要言遴選廪生徐縉倪元晉敬謹從事冀使聽者咸知觀感於　俗人心大有裨益郡廟仍由鍾君雨霖宣講初二日東栅口曰蓮寺初三日塘灣街北武廟十六日南堰鎭皋峯廟十七日塘匯鎭廣福庵皆歸徐倪兩人宣講諸外鎭亦須次第前去想舌底瀾翻不僅如匡衡說詩令人解頤也○護撫劉中丞巡閱海塘不由禾地經過地方可以免辦供張嘉興府宗太守乘舟由内河經硤石迤邐至海塘謁兄中丞事畢言旋於十六日回署十七日送新生入學鸞旂噦噦極盛一時○秀水縣劉大令懸貼賞格卽係報南門外排船搶刦一案如有軍民人等拿獲眞贓正盜者賞洋百元如獲夥犯每名賞洋五十元知風報信因而拿獲减半賞給○觀音誕日城廂内外老幼男婦羣至烟雨樓並西門外三塔塘茶禪寺等處拈香膜拜叩叩通誠譒幟風翻旃　氣散如入西方極樂世界北門内孩兒橋大街起至西縣橋張家弄南門外等處一律懸掛明燈入夜燃點或三夜或五夜國號長春城開不夜輕衫紈扇　繹偕來直至斗轉參横街頭陌上猶聞笑語聲喧誠一時勝游也○海鹽天寧寺及出海觀音堂每年大士誕辰香火極盛自十七起至十人止進香男女奔走不遑眞有舉國若狂之勢由山門以迄殿上無男無女露坐通宵謂之伴觀音作小本經紀者咸於此下一年利巿焉 
[幹捕得首]  
　　前報紀揚州南門外四方石地方有無頭男屍一具旋經地方官履騐立卽遴派幹捕覓首緝兇云云兹聞本月旣望該捕在新河灣左近河堤坡下近水土内將該屍首級尋獲血液淋漓鬑鬑者尚未繞頰緣是夜適富潮汐大漲波浪衝刷浮土盡去日間潮退故露出本來面目也經該捕禀騐相符想須出示招認矣 
[優裝亭長]  
　　陽屬甘邑某鄕前有鄕民被盜行刦並搶去男女幼孩二名口旋據八港口地保陳萬至江邑禀稱大略謂四月廿七日在坊巡緝見有三人携帶男女幼孩二名形跡甚屬可疑上前盤諸言語支吾怐怐名姓爲談得勝朱世功朱小貴皆壽州人詰據女孩聲稱家住甘 
 
 

Page 3

 
 
邑太家廟姓賈父親以織布爲業我等均被搶來等語當將三人拘獲並起獲原贓隨時禀局轉發甘邑收押訊辦等因其時江邑宰以該保緝獲鄰境盜犯並原贓緝捕尚稱得力當賞銀牌二面仍詳請優奬隨卽禀蒙府憲轉奉督憲批據禀地保陳元等並不假兵役之力追緝盜犯多名並起獲原贓以及被搶之幼孩可嘉之至應卽破格賞給銀兩優奬功牌以示鼓勵塡去八品功牌兩張卽由該府分飭江甘二縣轉給該保陳元陳萬祗領仍飭令該縣賞給銀兩等因轉發到縣兹由江甘二邑尊遵諭傳保給領並經江都縣尊出示通衢藉資激勸說者謂該保等此後從公自當益加勤奮倘以榮身有具於竹籬茅舍間夜郎自大則不免有負各入憲破格垂青之意矣寄語該亭長其益勉旃 
[五茸汗簡]  
　　松江沈涇浜張莊松隱等處賭風大熾已見報章近聞婁縣西南鄕東一圖地保竟視禁令如弁髦贍敢知法犯法自本月上幹以迄中旬約歴半月光隂陣設迷龍大　旗鼓無明無夜開局抽頭距此數里之石湖塘有名阿文者亦係博徒近更花樣翻新徵召優伶登臺演劇魚龍曼衍之際雜以喝雉呼盧舉國若狂耗貲無算其尤甚者偶有嫌隙動致聚衆兇毆非槍卽刀肆無忌憚誠古來未有之惡習也又聞華亭金山交界之處有地名後岡者爲賭匪出没之區本月中旬賭棍莫阿安不知如何與阿囝起釁互相鬥毆阿囝兇悍異常竟操刃剌傷莫之左腿刻雖延醫　治而傷勢沈重藥石無廳不識能免性命之憂否也西門外某姓原籍揚州秉性乖張罔知禮法生有一子娶同邑某姓女爲媳童養在家女雖出自小家而貞靜幽嫺夙諳閨範特不　緣何失愛於堂上以致朝笞夕撻楚毒備嘗女鬱鬱無聊致成嘔血之証左右鄰見而不忍特爲之安置某姓家内藉以養疴無如翁姑度外置之並不爲之醫治延至本月中浣竟爾玉殞香消故後翁姑知母族遠隔他鄕遽於是夜薄具衣衾爲之棺殮誠忍人哉○本月二十四日爲荷花誕辰郡城好事之徒先於二十二日舁楊侯偶像由東獄廟　繞道提轅出東門謁錢明宫至二十四日迎回名曰賞荷殊無謂也會中執事陸離光怪鬥角鉤心神輿後隨有馬三四十匹之多所過官衙追風逐電不亦可謂之鉅觀哉 
[皖中人語]  
　　距安慶省城四十里有地名大橋頭者一小巿集也長街里許店鋪約數十家本年四月初旬某日將晚突有遊勇五六人分持兵器擁入某染坊將所有布疋搶掠一空店中主夥畏其兇鋒不敢聲張聽其自便街坊鋪户恐遭波累相約閉門致諸盜出入自如毫無顧忌次日諸盜雇車連布王數十里外橋寓某飯店店主窺見其形蹟可疑决非善類遂呼地保至邀集各鄕團一併拿獲解至省城禀請地方官聽候究治官嚴加訊鞫供出實　乃下諸獄中備文申詳各大憲沈仲復中丞委某幹員嚴訊諸犯始而狡展繼知法繼難逃一一吐實中丞遂批令將首犯李有兒戴清宗就地正法本月十八日午後一點鐘時由府監提出解至懷寧縣署大堂堦下縛綁訖押赴北門外斬首隨將首級兩顆裝入木籠解至犯事地方懸竿示衆○近日江水漸高隔岸羅漢洲鐵板洲海口新洲盡成澤國省垣自西門外大王廟迤東至東門外鎭風塔一帶河街鋪户均在水中日來紛紛遷至高原不知何日始免陽侯爲虐也○邇年每有不法棍徒公然在四鄕縱火行刼鄕民捕獲迭究經大憲批令梟首示衆然若輩愍不畏死此患終未敉平本月十四日午後三點鐘時有匪人在北門外香家巷縱火經人窺見立時撲熄繼又至距城五里之龍王廟宋姓家濳謀焚燬登時光燄上燭回回熊熊其家男子均出外謀生祗婦女三四人在家若輩遂出没於濃烟毒霧之中搶取衣服兩箱飛奔而去現在甲保正籌議此事想須禀請良有司緝拿也 
[潯陽近事]  
　　六月二十一日爲法蘭西國改爲民主之期九江法領事官及諸商就天主堂結彩張燈以甲賀意中外官員次第前往道賀兵商各輪船及躉船上皆懸旗志敬爆竹聲不絶於耳是日九江關道涂觀察拜謁新關稅務司穆君旋晤前任關道升任山東運使李都轉○前報載九江關道升任山東連使李都轉乘紫電輪　赴省禀辭二十日戌刻乘原船回潯九江府崇太守江防同知王司馬德化縣羅大令曁闔城文武印委各員均赴江十迎迓鎭標將領亦率同兵弁排隊升砲致敬都轉謙遜不遑隨飛輿登岸暫駐張官巷行臺次日答拜各官○本月十九日鄱陽輪船下水江西人某甲擬雨至無湖突一青皮謂之曰爾欲附舟須至洋行帳房寫票具意欲中　船竊取衣箱行李也甲應之曰我有青銅數百煩君代寫船票何如青皮錢卽王芙　洞中吞雲吐霧不復念及江于竚立者望眼將穿矣迨輪船鼓浪而去甲仍在彼守候適爲查輪船委員劉蔭薌明府所見詢悉情由或告之曰此青皮姓陳現在南門灣某烟館内明府立飭巡丁協同地保連烟館主傳到送請德化縣嚴懲○前報韓九江乾昌老福興福興潤三信局派　佘子初偕脚夫方金光等挑洋蚨洋樂等物由陸路赴景德鎭行至鄱陽縣境松山地方投周君發飯店歇宿初二日三更有盜一三十人明火執仗撞開店門斫傷挑大及店主共八人刦去洋蚨貨物事後禀請地方官飭差緝捕兹悉共刦去信物十三挑計洋蚨一千八百餘翼之多　樂雜物稱是盜風如此猖獗行路者不更艱難乎 
[普天同慶]  
　　今日恭逢皇上萬壽聖節江海關道聶觀察松海防同知劉司馬代理上海縣竇明府英讞員蔡太守法讞員葛同轉提右營傅叅戎於黎明時率同文武百官朝服朝冠趨詣西門内萬壽宫恭行朝賀之禮蹌蹌濟濟誠盛儀也 
[守戎履任]  
　　本邑守備傅守戎升署提右營所遺守備一缺由江南提督譚青岸軍門札委張知戎暫行庖代旋委程守戎署理業已接印視事矣 
[滬南火警]  
　　馮阿五者在滬南萃豐碼頭作蔴料膏生涯前夜四鼓時因遺火燈籠中延燒牀帳烈烈轟轟冐穿屋　十六鋪地中聞信立卽鳴鑼報警俄而輔元果育復善等堂及天主堂　香閣坎濟社保安會錢業十鋪道轅等處各洋龍風馳電擊而來幸黃浦近在咫尺取水甚便分投灌救關道憲聶觀察代理上海縣竇明府帮辦總巡朱明府並城廂内外保甲局員督同差勇到塲彈壓該地甲裘鎭亦帶同各夥在火塲左右往來督救適值風伯揚威祝融氏非常跋扈延燒比鄰裕是順和兩棧房棧中堆樍荳油五百簍荳餅千餘張白米若于擔一時不可收拾救火諸人竭力施救直至黎明時始得烟消火滅各官分道回署是役也約燬平房二十間云 
[幸未成災]  
　　前晚九點鐘時本邑租界石路中巿某小衣莊學徒手持洋鐵火油燈躡梯上樓檢取衣服不隄防偶遺星火以致上炎學徒駭極不敢聲張及火勢飛騰始由路人喊救急取水灌救得未成災然已險矣 
[紙局易人]  
　　本邑楊樹浦造紙局向由粤人曹姓開設後因事停止近聞已另易新主不知將重復製造否也 
[定期放告]  
　　代理上海縣竇奠高明府考取代書已紀前報兹聞明府已於昨日縣定於二十八日放告 
[續訊命案]  
　　川沙人陸春春被李惠生誣指竊牛控經新閘巡防局由局員桂二尹提訊之下判將陸笞責三日板交汛捕帶去陸忽神色慘變送至仁濟醫院未幾斃命當由前署上海縣袁海觀大令禀報道憲由聶觀票札委青涌縣錢大令來申開棺相　並提人証再三斫訊均無實供遂判將李及汛捕魏德夥葉華及局中行刑之局勇應業瀛許太元等分别收所屍母陸談氏屍弟陸阿炳著退去候示一切細情前報已屢紀之矣兹由代　縣篆之竇奠高明府查接管卷遂於前日薄暮時升堂提李惠生至案謂曰本縣蒞任以來以此案關繫鄭重一再訪查外間均稱陸春春並未行竊耕牛實係與爾對掉爾須　實在情形　直供明如敢含糊日後查出實情定當加等治罪李供稱小的係川沙人素以耕田度日家中畜牛一頭於今年五月初三　半失去小的四出緝訪始知被陸春春所竊當卽追至八仙橋杳無蹤跡復至新閘找尋旋在王阿大所開牛乳棚内尋見失牛　　盤問據稱此牛冋陸買來小的欲將　牛領回王竟將小的辱駡並欲毆擊小的一時情急投局喊控求請明鑒 
 
 

Page 4

 
 
明府問曰爾可知陸向作何事答稱向以販牛爲事閒暇時或耕種田地明府又問曰陸犯竊已有幾次答稱陸向鶆安分此次竊牛寶係初犯明府謂此次陸何以將爾牛竊去答稱不知其故又問陸之住處與爾家相距遠否答稱約離半里許又問陸家左右鄰爲誰答稱西面是河東面是溝惟前後有鄰居前鄰姓徐名雪香現爲羽士後鄰亦姓徐似耕種度日此是實供明府盤詰再三李執定前供明府判將李還所聽候查明核辦 
[縣案彚錄]  
　　周裕山宋家晉二人朋比爲奸專在南巿高是廟一帶設局誘賭近來專誘製造局各小工使其陷入迷龍陣中必罄其腰槖而後止前日被總辦劉觀察訪悉前情立卽備函到縣請爲提究代理縣篆竇　府接函後立傳捕頭趙金柴樛前往拘拿該捕頭奉諭之下當卽帶同通班夥役前去將宋先行拘獲押解入城至老北門相近將周拿獲一併解縣據情禀明竇明府飭令收所候訊○法包探拘獲會匪高學文　出歌詞解至公堂轉送到縣訊供不認收所候訊此已詳列前　者也前日復由竇明府升堂研詰高稱係湖南人家在鄕間耕種度日素來安分不敢爲非起案之物實係同姓不宗高典錄之物與小的無十此次與高同舟因與同來滬上小的被拘之日適典錄携函出外欲往營中求賞差使現在不知去向明府盤詰至再學文堅執前詞明府飭令還所再候覆　前有馬如堂道抱呈王秋田投縣控稱馬母倪氏於同治十三年病故當在時有某姓將坐落廿七保十圖田二分五厘七係徐再一户名田單一帋向倪氏抵押洋二百元迨倪氏身故由如堂之叔蔭千經管日前如堂回家查得此處房屋已被孫世馨拆去另行建造如堂當冋理說置諸不理爲此來案控告今如堂有事赴漢口日内諒可回申求恩提孫到案訊究經前任袁大令准詞飭提到案由代理竇明府查閱卷宗卽於前日升堂提訊馬如堂土秋田投案伸訴前情並求究斷孫供稱係寧汲人此地由金大官售與寶源祥管業目下寶源祥將地轉售與小的經管是以翻造房屋不知馬何以來案朦控方單呈案陳惠亭供現充十圖地保此地實係寶源祥之産小的圖中並無馬如堂之田明府向馬駁詰馬供旣不淮理求請銷案王亦稱求大老爺將田單發堂充公明府察閱原被所呈田單無數均不相符顯見馬如堂朦控再三甲斥著具改過結呈案始准開釋 
[英界公堂紀事]  
　　自各處哥老會匪肇事後本埠英巡捕頭深恐外來匪類混入租界中是以時派捕探等人稽查大小客寓有情節可疑者立卽拘解公堂前夜包探孔阿才查至石路某客棧見有解文彬薛海慶二人行李中夾帶寶劍一口腰刀一柄遂帶至捕房盤問解稱安徽合肥縣人世襲雲騎尉薛係跟丁於五月初一日由原藉赴姑蘇暫住客棧忽然患病近始告痊因附舟至申江卽擬往吳淞曹軍門麾下帶領前營三哨之戴弁處别無他故尚乞鑒原巡捕頭細查屬實隨移請蔡太守發落太守諭令卽往吳淞不必逗留租界内○顧富春控顧福生誘匿其妻蔡太守飭將福生暫行管押諭令富春明曰具詞呈候訊辦○朱福生者不知何許人亦不詳其所操何業貧而且病無可棲身僵臥路旁奄奄待斃某號巡街捕分巡至此雇車舁至捕房副捕頭命移送公廨蔡太守飭發棲流公所留養俟醫痊後再謀安置之方 
[法捕房瑣事]  
　　李金氏控被張阿大等逼靭再醮並將女孩私售經曷同轉將蟻媒王老太婆卽陳邵氏台州婦人王李氏及女孩阿男阿英等庭訊之下以此案情節支離一併送縣請究此已列入前報嗣經法捕房包探查得未經解縣之王李氏尚將十七歲之同鄕女子拐帶來申意圖價賣爲娼當卽據情禀明昨日又將女子查獲帶入捕房經備捕頭訊問女子供稱與阿英係姊妹稱呼王李氏實係舅母帶我來申欲抵押與某花烟館内計洋二十八元阿英年雖幼稚稍有姿色言明押洋三十元尚未成交捕頭著將女子管押候有堂期卽當送案請究○某甲不知從何處竊得洋酒一瓶行至法界洋涇浜向洋貨店求售被包探夥所見上前盤問申倔强不依反將探夥扭拉適有巡街捕前來帮同探夥將甲送入捕房管押○前日下午有一男三婦至登樓萬里春茶館領略玉川風味不知因何起釁始僅口角忿爭繼則攘臂而前男女打作一團適巡街捕至將男婦一併送入捕房管押○車夫甲乙兩人夜間因細故口角在租界中打架爲巡街捕所見送入　房管押一宵昨晨始得釋放○某甲年近古稀兩耳重聽在法租界貿貿來適　面有馬車飛行絶跡馬蹄聲得得然甲弗聞也遂被撞倒跌傷頭顱旁人見而不平將車扭住送入捕房昨晨備捕頭見甲傷勢尚輕著該馬天酌給養傷費從寛斥釋 
[聖節施仁]  
　　昨日樂善堂日本樂房致書本館云屢譠申報見各處多有吞服洋烟自盡者敝堂向有救治之樂然有需則製未廣流傳以致倉卒之間每多殞命恭逢皇上萬壽聖節仁風甘雨遍布遐陬敝堂主雖係外臣亦已久棲仁宇是以自今日爲始將救吞生烟妙藥製成施送不取分文庶幾區區利濟之心亦足推廣　皇仁於萬一云云此眞好行其德者也本館故樂得而書之 
[病民戴德]  
　　謹啓者現當酷暑火傘張空凡手胝足胼肩挑背負者尤易染患時症敝堂每期施醫就診者正如蜂屯蟻聚竟日不遑而踵門求施各種丹丸者亦幾應接弗暇昨蒙杭省萬承志堂寄來棣華堂主人惠助太乙救疫丹四百錠霍杳正氣丸五百服八寶紅靈丹一百瓶潤德堂助天中茶一百服大馬路京都同德堂助來萬應良茶二百服劉財興助葵扇四百柄拜登之下欣感奚如洒甘露於病家恩銘肺腑扇仁風於貧户德沁心脾頒來續命之湯勝服清凉之散爰書數語叩謝仁施[  上海虹口元濟堂同人等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　候補縣康士銓赴宜昌府川鹽局吕懋愷羅鋆俱禀辭管帶知津輪船補用千總王恩平赴兩院禀辭赴湘丁憂候補縣吕賢笙奉委赴襄河緝匪禀知候補道李奉督憲委赴滬公幹見辭藩憲牌示安陸縣知縣員缺飭淮補之陳寶樹赴任黃岡縣團風巡檢員缺詳請以海防新　先補用巡檢錢本煌孝感縣馬溪河巡檢員缺詳請以鄭工候補班本班儘先補用巡檢馬堃俱咨補調辦府河口釐局候補從九宋丙錕卸辦岳口釐局回省赴兩院禀到謝委辦馬鞍山物料工程候補府經歴朱宗翽赴兩院禀辭赴局總辦輿圖局現任可道候補道錫陳蔡俱赴兩院禀知局移西廠口候補縣曾廣敷赴兩院禀謝知廣西邊防案内保補缺後以直隸州用管帶襄河水師後營永綏都司張理玉禀見赴兩院禀到候補府余肇康禀見知奉撫憲札委赴漢陽會同府縣查明糧食帮商捐情形赴撫署禀見藩憲牌示漢陽縣禮智巡檢事務改委候補班儘先補用按司獄巫國玉署理 
[邗江官報]  
　　十八日鮑分轉由舊港差次來十九日湖北張都戎春華解餉到揚陳分轉其儀起服回淮二十日高郵州錢剌史來揚公幹鹽捕營徐都戎禀知赴下河一帶巡緝俞鹺尹文漢禀赴皖岸聽差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
