# 1916 - 29 - 4915435

 

Page 1

 
 
   
 
 

Page 2

 
 
時評 
[其一內亂非內亂]  
　　政府以雲南之兵事謂非內亂則何所藉口以平之以雲南之兵事爲內亂則與以前保無內亂之言相背此兩有妨礙者也今旣以內亂罪定雲南矣是猶承認不能保無內亂也（冷） 
[其二貴州情形]  
　　陳宦報告貴州情形而政府又偵察川省情形情形如何不得而知也特以報告而第八師兼程入川偵察而問其有無與滇勾通則兩省之情形不能無疑矣字林報昨謂川黔兩省有一附滇則滇事難了不其然歟（冷） 
[其三行軍地圖]  
　　曹錕未入川而己有行軍地圖且頗詳細何其速也行軍地圖心呈中央必俟中央指示而後能行又何其迂緩也地勢當實驗非可懸推兵事貴隨機不能牽制然則所聞或不確歟不然無若是用兵之道也（冷） 
[命令]  
　　一月二十六日政事堂奉策令張宏周給予三等嘉禾章此令　　又令張鴻南給予三等嘉禾章此令 
　　又令簡楯敬晋給三等文虎章此令 
　　又令劉士偉給予三等文虎章此令 
　　又令宋文郁給予四等文虎章此令 
　　又令任命帕勒塔爲將軍府參軍此令 
　　又令胡恩光授爲陸軍少將此令 
　　又令任命黎天才爲陸軍第九師師長此令 
　　又令任命張永成署陸軍第十一師師長陳光遠兼署陸軍第十二師師長此令 
　　一月二十六日政事堂奉申令陸軍第十一師着改爲陸軍第九師此令 
　　又令代行立法院議决洪憲元年度路電郵航四政特别會計預算茲公布之此令 
　　補錄一月二十三日政事堂奉策令參謀本部奏請任命元棕香爲陸軍第八師一等參謀官應照准此令 
　　又令參謀本部奏請任命鍾士秀爲陸軍第四師一等參謀官王堪爲二等參謀官應照准此令 
　　又令陸軍部奏請將孫寳瑤補授陸軍步兵中校應照准此令　　又令陸軍部奏請將馬廷樹授爲陸軍步兵中校于春會李維楨均授爲陸軍砲兵少校應照准此令 
　　又令陸軍部奏請將胡德馨授爲陸軍步兵少校應照准此令 
[專電]  
　　北京電政府對於滇事確認爲內亂己定內亂犯治罪法將宣布中外（甲）凡以顚覆政府僭竊土地或紊國憲或背民意暴動者爲內亂犯首魁及執重要事者均死刑附和者無期徒刑（乙）知情供械者死刑或無期徒刑（丙）違法犯及碍邦交者死刑至有期徒刑 
　　北京電統率處將邊報編呈總統親題曰征滇戰紀命按日彙入備覽 
　　北京電曹錕昨遣心腹送行軍地圖來就聞所繪駐地攻守形勢頗詳 
　　北京電陳宦昨急報貴州情形第八師將由鄂兼程入川 
　　北京電政府擬派袁乃寬張鎭芳督辦軍需轉運 
　　北京電總統面諭將軍府某廳長赴川偵察川情有無與滇勾通 
　　北京電聞桂省巳派兵征滇 
　　北京電政府以劉顯世尹昌齡林炳華等辦事不力交懲戒會議處 
　　北京電閻錫山請速訂奬勵官吏保守土地條例巳交內部籌訂　　北京電財部飭各省變賣官產　　北京電本日德皇壽期外部總次長往德使館祝賀 
　　北京電警監傳諭舖商舊歲首仍開巿毌休業 
[特約路透電]  
　　香港電香港日報澳門訪員云十十五晨中國小砲艇一艘拖帶數船由橫琴（譯音）方面經過澳門領海而往前山（譯音）並不報告澳門海港警局一小火輪擬阻其行但砲艇令其退讓否則將觸沉之海港警局將此報告派砲艇追之中國砲艇長允於四時呈報旋背約仍向前山進發澳砲艇即遣小艇與拖船加譬太尼亞號追捕之直至綠島（譯意）而止拖船放一砲中國砲艇之兵士亦回擊但無死傷 
（二十七日） 
　　成都電官場宣稱新到成都之軍隊巳至自流井大局賴以保全南溪江安縣瀘州皆無恙當道刻正設法恢復叙州云（二十六日） 
　　蘭州府電近兩月間天花盛行小孩死者以數千計亟盼大雪農人甚爲焦急目下政象尙爲安靖（二十六日） 
[譯電]  
　　北京電廣州私電稱粤兵一千五百人沿西江開赴雲南邊界又稱桂兵三千人於兩日前在滇省東界羅平擊敗革軍果爾則粤桂兩省之軍隊尙矢忠於政府也四川消息謂革軍在叙府之北獲勝蜀軍忠否不能確定第三第七兩師仍在重慶並未前進聞第六師已於二十二日由宜昌開往貴州第八師今已奉命自北京出發南下大約駐守岳州以策應上游軍隊（二十六日） 
（譯字林報） 
　　廣州電星期六日夜間有英人强去德領事署牆上之德郵局信箱並圖去德領署大門前之徽章及割斷電話線聞乃沙面上流英人所爲（二十四日） 
戰電 
[其一（英人路透電）]  
　　倫敦電今日上議院二讀通過强迫軍役議案並三讀通過展長國會會議期限議案 
（二十五日） 
　　倫敦電下議院三讀通過英人與敵人貿易新議案及海軍增兵五萬人之經費議案 
（二十五日） 
　　倫敦電比政府官稱近有宵小妄傳比國已與德國訂定單獨媾和條約此說實無根據云（二十五日） 
　　巴黎電今晚公報謂波桑桀東南之英法軍砲隊猛轟敵軍防禦工程而重損之今晨有德飛機兩架以炸彈十五枚擲擊登扣克及其四鄕死五人傷三人亞土瓦勒維勒聖伐東面及伐伊萊境砲火甚厲敵排砲曾爲法軍擊至無聲法軍擊散愛恩河北面克拉盎勒敵軍運送兵德重砲一排圖轟貝里約巴克橋爲法軍重砲所損敵兵一小隊在末斯河高地摩伊萊猛轟之後圖抵法軍陣線但爲法軍擊散伏斯巨法砲隊轟擊末爾巴區及斯土斯維爾陣地效果甚佳（二十五日） 
　　彼得格勒電公報謂俄軍仍在進逼歐士魯姆之士軍俘敵若干俄軍戰於米拉桀特亦獲勝（二十六日） 
　　開羅電二十三日阿刺伯兵戰敗退守三英里英軍死二十六人傷二百七十四人敵兵死一百五十八人傷五百人（二十六日） 
　　巴黎電今日下午公報謂亞土瓦有劇烈之砲火法軍夜攻逐出占據地雷陷穴之敵兵 
（二十六日） 
　　倫敦電海格將軍報稱英軍轟擊哇維萊爾塞勒叢林白里杜波桑桀頗獲效果炸毁敵軍陣線炸彈庫一所魯斯與胡巨之德砲隊甚爲活動兩方面飛機戰事甚爲活動英軍占優勢（二十五日） 
　　倫敦電今日白里斯土爾開工黨常年會議通過决議允以自六十萬零二千人至一百五十萬二千人協助政府以求戰爭之勝利（二十六日） 
　　倫敦電公報局因有人訾議英國封鎖之 
不力以致大宗貨物由中立國而入德境爰發表詳細文告臚舉貨物出入之數目以闢浮言大旨謂平時中立國仰賴德貨之供給迨至開戰後德貨不出中立國不得不用他國貨以承其乏此爲中立國輸入增多之一原因丹麥多運入食米三 
千噸即使此數全入德國然亦不及德國每年所需者百分之一昔日德國亨堡爲茶市之彙區今則茶葉轉集於丹麥京城故丹麥運入之茶當係轉運俄國開戰之初中立國運入棉花頗多但四月以後各中立國輸入棉花皆受限制不得逾出常額英國准中立國船隻裝載違禁品至其所欲往之地點但此禁品仍須運回英國存儲以待戰事完畢此種通融辦法乃欲免去中立國船在中途因卸除違禁品而有延誤不便也中立國仍可運入不逾常額之貨品偶有略增亦可通融以應付商務上 
之天然發展云云（十五日） 
　　倫敦電公報局稱從新近所得關於底格里斯河戰事之公報察之愛爾梅將軍刻在克特東面二十三英里二十日公報所稱七英里云云似不確實近日未有戰情 
（二十六日） 
　　菲盛頓電國務卿請准總統後已拒絕德國提出關於解决魯西台里亞案之最後條件 
惟談判目下仍在進行（二十六日） 
　　倫敦電今日下議院會議時比恩君提議討論英國封鎖海面不力問題據謂德國旣仍由中立國得有人畜所需之大批物品及子彈等物今議自瑙威起至蘇格蘭北止跨英倫海峽及支伯拉太海峽嚴行封鎖俾阻各物運入德國而使戰爭早日結局云外相葛雷答稱近今數報宣布由美國取道中立國運人德國之物品總額經政府調查後知出誤會蓋彼等幷未思及中立國前用德國貨者今皆以美貨代之也（二十六日） 
　　華盛頓電德大使今日與國務卿會商擊沉魯西台里亞號問題聞德大使續行讓步但尙未認過（二十五日） 
　　紐約電紐約講壇報云從美總統威爾遜所信任之某員探悉威爾遜對於英國之封鎖行動抱展緩之熊度威爾遜仍將極力抗議但預料美政府關於此事之要求未必見允威爾遜决計不墜德人擾亂英美邦交之計威爾遜擬於戰後與英國解决之（二十五日） 
　　華盛頓電美政府因英國禁止與敵贸易之條例妨碍中立國贸易故反對其實行英員准中立國新聞記者察視從中立國商船郵件中搜獲之德貨內有各種貨品妄報花名以圖經營國外贸易又有許多各國文字之煽惑書籍幷有若干妄稱係倫敦或 
巴黎所印者（二十五日） 
　　雅典電英國與希臘關於希臘實業之煤炭接濟已有成議英國現允充分之煤炭運出口岸以接濟希臘實業與海軍之需（二十六日） 
[其二（德人德文報專電）]  
　　柏林電德軍大本營宣布公報如下 
二十五日德砲隊猛轟敵軍陣地德哨隊 
 
 
 

Page 3

 
 
曾於數處毁敵軍之戰壕據稱敵軍受創甚巨德軍俘敵若干獲機關鎗四枝尼曷濮爾之台姆泊拉塔及天主敎堂敵軍曾用以作瞭望臺已爲德軍轟倒勒維勒東面之德軍轟發地雷數枚後攻擊法軍前鋒戰壕數道獲機關鎗三枝俘敵兵百餘人敵兵希圖回攻僅有勇敢之兵士若干出戰壤但即爲德兵擊倒德飛機隊攻擊南錫軍事署及飛機庫並巴加拉之各廠所且在聖台洛瓦附近獲法國未損之飛機一架機中之人亦就擒（西境戰况）俄軍於數地進攻殊易敗之（東境戰況） 
　　二十六日法軍回攻多次希圖奪回勒維勒東面失壕屢爲德擊敗且有數次曾以短兵交戰亞貢法軍炸地雷一枚毁二八五山附近德戰壕一部分德軍擊退回攻之敵軍占據拉恰拉特東北之地雷陷穴海軍飛機攻擊拉班勒敵軍軍事署敵飛機攻擊魯斯及貝塞勒之鐵路（西境戰况） 
　　維也納電奥軍大本營一月二十五日公報云外國所傳孟國新戰情全係揑造孟皇與陸軍今均離國由此觀之足證前說之確雖眞正之政權究握何人之手尙未明白但此事與孟國戰爭結果毫無關係奥軍所抵之處孟兵即繳械投降尙有多處奥軍猶未占據而孟兵已向奥軍前鋒聲明情願繳械投降云奥軍已占據斯庫太里獲砲十二尊來福鎗五百枝機鎗鎗二枝（巴爾幹戰况）俄砲隊轟擊東北陣線各處敵軍偵察甚爲活動（奥俄戰况）意砲隊轟擊巨狄加里亞之克里土及特拉杜里沙戈爾十橋端砲臺及晆斯拉維加附近有戰事伊森沙陣線意砲隊益爲活動（奥意戰况） 
　　柏林電君士坦丁電稱土政府已將附屬美國大使署之法大使官員釋放土政府前拘捕諸員蓋爲報復協約國拘捕蕯洛尼加四聯盟國之領事布國巴爾幹報載稱馬其頓人民投効者甚衆爲布國陸軍部拒絕者實繁有徒僅伊斯蒂泊一處投効者已有一千五百人各報討論孟國之大局謂孟皇於途中所發之言論毫無關係因孟國各處今悉爲德奥軍占據境內居民且未抗拒波特哥里柴曾起暴動阿爾巴尼亞人與孟人戰於途中孟人急請德奥兵前往平之各報又謂孟國大軍現列陣於尼西克至逹尼夫格拉大道及波特哥里柴奥軍現固守斯庫太里孟皇與其政府並未撤銷媾和之請求總之孟軍投降已成事實各報之意孟皇之赴法乃由協約國所迫云（二十五日） 
　　柏林電柏林各報評論瑞典國會開會情形而尤注重中立問題一節瑞典首相曾言瑞典極願維持和平伹必極力以求穩固此節或恐不能如願政府斷不能以感情用事其所求者在保全瑞典利益耳瑞典縱有讓步亦不能得永久之利益其他中立國有讓步者矣然徒使交戰國增其要求此可爲瑞典之前車瑞典之威嚴與主權斷不能任人縮減此爲大多數國民所公認者云云各報謂瑞典首相所稱縮減中立國主權此言詆責何國不言可喻又謂瑞典近今之法律示明其中立及主權甚爲明晣德國並未侵犯之云 
[東方通信社電（日本人組織）]  
　　北京電重慶電云據報佔領叙州之雲南軍駐防東川昭通等處者多此軍尙非護國軍之主力其規律甚爲嚴肅叙州人民安堵如恆又雲南第一軍之本隊巳向永寗方面前進似將進出瀘州以與叙州方面之雲 
南軍連繫（二十七日） 
　　東京電當局者談及日本拒絶周特使與第三次通告二事日本對帝制之意向朝野上下巳悉明瞭若利權及卑劣之親善論亦殊不足以動對帝制之方針至所定之外交方針當應事態而進此可勿庸懸念云云 
（二十七日） 
　　東京電軍器問題政府　言並非違法貴 
族院則以政府不當抗議特發警告今此事巳告一叚落問題已由昨夜轉入減債基金如研究會幸俱樂部交友會等均斷然以減債基金還元之說反對海軍經費問題雖經政府讓步然刻下之形勢尙未遽許樂觀來月三日之本會議政府案恐將否决同志會（政府黨）亦决不枉其說內閣之地位已决此一般人之觀測也（二十七日） 
　　北京電去年鹽稅總共收入六千七百萬元海關總共收入四千六百二十萬元常關總共收入五百萬元（二十七日） 
　　東京電俄屬漁業問題已由本野大使在俄都交涉（二十七日） 
要聞一 
[南京快信]  
　　海軍總長劉冠雄參事劉傳綬昨謁軍民兩使商議要政不日回京 
　　蘇省辦理覆選事宜已竣齊使特飭王所長將該所人員酌量裁減以節經費 
　　電燈廠稽核趙翰綸撤差昨經齊使改委宋兆麟接充 
　　巡署技正崔蔭芳昨經下關商埠高局長詳准監修江岸工程事宜 
　　財政廳據淮安公民陳懷珠禀稱屠宰稅委員舞弊浮收特電飭該縣馬知事查覆核辦 
　　蘇常道尹般鴻壽昨謁軍民兩使辭職甚堅未准下關江岸修築工程現經某公司投標認定包工費十一萬七千元訂立合同限四個月完工 
　　烟酒公司賣局現委倪望嶐爲第五區公賣分局局長 
　　南京中國銀行代募江西幣制公債已於二十五日開始招募 
遠生遺言 
[游美隨紀]  
　　第十一信㈥（在舊金山） 
　　（十二月十日）（遠生） 
　　中國陳琪之賽會 
　　中國赴賽會耶賽陳琪耶賽中國耶 
　　（八）陳琪敷衍與彌縫　此則官僚派經驗家所共同之天性不能獨怪陳琪者也一陳琪自知內容不堪故見人輒敷衍請吃飯　請做諮議一事務局之諮議蓋有人山人海之觀一記者前在京時即聞有部派專員揭參陳琪之事部人多以爲鬬意氣嗣後復開有駐使夏氏報告中國賽會不堪情形部乃發電申斥今至此始能證實而陳琪之一期二請報告尙鋪張掦厲其功德與事業一又以出品精美爲己功其實出品精美是各商家之事與陳何涉一又謂外人如何如何贊美之一當會中極清之時人人薦此間留美學生學問極優之蔣君夢麟於陳者陳僞謂惜其大　蔣君以苦學生之故借此作工留學然極忠於職務力爲淸理故陳此後之報告會情（指各國會情言）或有可觀要之决不干陳琪之事也 
　　（九）陳琪之無用博覽會本分三次審查凡各國所派賽會事務局員皆得爲第一級第二級之審查員局長則爲第三級之審查員關於本國物品爭獎等等皆可發言且若得人則內中轉旋之力甚大陳則自不足語此故有人謂中國此次比賽物品之佳尙可得一二倍之獎賞惜主者非人耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川邊激戰聲中之北京消息]  
　　叙州北方之戰訊豐澤園征滇軍務處於二十二日下午開特别軍務密議自一點餘開議至三點餘始行退散聞所議者爲最近滇中軍務極爲緊迫滇軍意向似擬乘征滇軍隊未到川省以前先在川省佔一形勢優良之處爲根據地故叙州遂以告警刻下成都瀘州重慶等處防務均極緊要必須趕籌嚴防軍略刻巳議定辦法三端即密電陳將軍曹將軍及周師長等查照又據某日報載稱叙州一役滇軍係由蔡鍔指揮北軍爲伍祥禎所率第四混成旅滇軍旣取叙州進指成都北軍阻之遂大戰於叙州北方某地點　耗傳至成都二十三日陳宦亟派北洋兵一千馳赴應援惟其能否堵防滇軍頗爲可疑云云並聞新簡川南鎭守使伍祥禎原任湘南鎭守使去歲爲陳二庵將軍之前驅率師入川者茲據政界消息伍使此次於援叙州時躬冒砲火惟連戰不利已受微傷　　八師出京之凖備北洋陸軍第八師現將開赴鄂省候令遣調各節已紀昨報茲聞該師師長李長泰於二十五日晋見請領訓令擬於二十六七兩日內率全師開赴鄂省聞前議塡紥湖南一節已擬取消到鄂後即行渡江逕赴宜昌再候令是否前往成都或逕赴川邊駐防總視川邊戰事得手與否爲定並聞二十三日參謀本部請任命之陸軍第八師一等參謀官元柏香聞官場述其略史謂該參謀係保定陸軍學校馬術專科畢業上年曾任陸軍部軍學司二等科員陸軍訓練總監設立後調充一等科員直隷靜海人日內即與李師長同時出京 
　　對於軍人之籌防政府以現在防務極形吃緊深恐各省一切設施難免有疏略之處因議定設立一臨時籌防司令部節制各省水陸各防軍籌畫宜以期周密而專責成該司令部設立於武昌司令一席擬以王子春將軍兼任選派統率辦事處陸海軍參謀三部人員爲該司令部辦事員以贊襄一切至巳奉令出防之征滇各軍隊政府尤慮被黨人從中運動特　遴派高級軍官充撫軍使分往各省宣俙德意以固軍心聞派定者四川爲胡景伊廣東爲李凖湖南爲孫武廣西爲王芝祥日內卽分途前往昨（二十三）公政中有緊要手諭一件密交統率辦事處通知各軍事機關其大略係指示國事危急時所有各該機關應守之態度及應盡之義務並飭其對於軍人嚴行約束妄言動皆宜懸爲厲禁聞以瑰　各處軍人對於政府目下辦理帝制上外交及滇事兩項要政均有不滿意之故也 
　　熊黃兩氏之通緝政府現得密探報告謂四川黨人熊克武在川省召集昔日部下軍隊萬餘人力　北伐頗有與滇軍連合一致之風說昨特密電陳二安將軍懸賞緝拿幷通電各省將軍一體協緝前在湖北已革之陸軍少 
將黃申薌現受黨人鼓動散布宣言書措詞激烈政府昨特分行京內外各機關一體嚴緝 
　　雲南通告之聲明順天時報云駐京各國公使昨日接到雲南獨立政府通告一件係唐斷堯任可澄署名者該通告內容詳述獨立軍維持共和之宗旨並懇請各友邦對於南北戰爭嚴守中立因其文字甚繁茲特揭其聲明之槪要如左一前淸時代及帝制問題發生以前凡中國與各國締結之條約協約契約等件均承認有效一獨立軍管轄以內之外國人生命財產完全保障一在帝制問題發生以後中央政府與各國締結之條約協約等件均不承認一獨立軍發見以戰時禁制品輸送於中央政府者直行没收之凡有援助中央政府之外國吏及商人等獨立軍均視爲極端反對之人云云 
[帝制延期之因果]  
　　外交之關係登極日期京中早已喧傳大典籌備處擬有某某兩日呈請圈定今突宣諭延緩於事實上定不能出於外交滇事及中央要案三大緊要範圍以外據某津報言某國近來頗採强硬反對帝制之態度中國忽派周大使赴日頗惹各國之注意於是某國有提出第三次勸告以爲間阻之計英俄法等國又與協商一致贊同中國駐英駐日兩公使連日密電急告政府政府因此搶先一步自行聲明登極延期以期打消各國第三次之提出而徐圖補救之法云云二十三日外交部上午曾派專員送公府緊要密封一件因日昨接駐京日英法俄四國公使聨銜公文聞係對於政府爲登極延期之通告尙嫌有不甚明瞭之處請詳晣解釋另外又有一附片係日公使質問登極延期以何日爲止請明白答覆該部接到後以關係重要是以送陳核奪同日公府有極要會議凡軍政兩界各中堅人物一律列席與議計是日到者共四十餘人所議案略聞大旨係關於登極延期內防範發生險要事項及奠定大局現狀辦法幷帝制外交上某重要密件急籌相當政策諸要端次日午後又開大會議討究重要事件會議歷數小時其列席者 
除陸國務卿曁各部總長外尙有文武大官與多數參政等議事內容聞即爲關於答覆各公使質問之問題云 
　　理由之聲明聞政事堂前日曾分拍各省及各特别行政區長官等密電一道內容係指示登極延期之各種理由聞此稿係楊左丞所擬電文措詞係分三項對於曾電請早登大位者爲一項對於與中央有密切之關係者爲一項對於普通者爲一項另一消息謂此項電文外另有宣佈此事之明令其文措詞略謂帝政之或速或緩 
政府初無成心皆當决諸眞正之民意前者民意欲速進故一切籌備均歸速進今者民意欲緩行故即歸諸緩行云云 
[周使隨員在韓狀况]  
　　周使赴日旣中止其先行出京之隨員等自必回京政事堂亦有密電促其返京惟因新密碼之關係小有周折故在高麗略延時日昨報曾經述及茲據二十一日大阪每日新聞載漢城電云中國大使之隨員吳鼎昌等今尙庽居朝鮮客店時有電報與北京東京間往還俾得决其進退彼等尙未接駐東京之中國公使陸宗輿回電故一時不能定其行止據在漢城華僑之意見謂日本旣稱現時不便招待中國大使則該隨員等自應速行返國云云 
[劉崇惠案從輕之原因]  
　　駐恰克國佐理專員劉崇惠揑造報告挾欵回京經庫倫都護使陳籙參劾奉令褫職交外交部查辦近聞將有從輕辦理各節曾略誌前報茲悉劉崇惠自回京之後匿居不出由其髮妻唐氏出代運動某某兩要人緩頰業已布置妥協即由該氏湊集欵項四萬二千元飭劉崇惠自行備文赴政府呈繳以示並無挾欵私逃之事政府接到文書之後批交外交部彙案核辦觀此則不至發生刑事上問題又無非以事出有因查無實據了之而已 
[川省戒嚴後之狀况]  
　　滇事發生以來四川以接壤之故叙州喫緊成都遂亦大起恐慌陳將軍早於四年十二月三十日宣布戒嚴所有戒嚴總司令部現已組織完備大旨以駐省大軍已分派各區處扼要淸鄕省城爲交通總滙之點人烟複雜難免無黨人隱匿而所有留省各部散駐分紥於指揮稽查殊有窒碍故明定一統屬之法設省城戒嚴總司令官一員擔負城守警備責任圍城十五里以內均劃爲戒嚴管區戒嚴總司令對於有關係各機關各軍署衛隊警備隊警察署等遇有關係必要時得隨時會商通報依照辦理戒嚴總司令所擔任之事項（一）關於戒嚴管區內之警備計畫事宜（二）關於戒嚴管區內各團隊之配置及維持地方事宜（三）關於各種偵探及派設稽查處事宜（四）關於郵電等局營業上認爲必要臨時監督檢查事宜（五）關於城門規定守街事宜（六）關於戒嚴管區內各軍隊及各機關（如警備隊警察署軍事衛隊）規守特别記號口號等事宜（七）關於戒嚴管區內有擾亂地方治安或妨害善良風俗者隨時禁止捕辦等事宜（八）關於隨時與各機關會商等事宜其組織法則設司令官一員參議官參謀官四員秘書官三員副官二員諜報科長一員稽查官四員收發二員錄事六名馬護兵若干衛隊若干城內之戒嚴若此可謂嚴矣然民心終皇然不安日來大有草木皆兵之狀况也 
[兩粤之聲聲征滇]  
　　龍覲光鎭使奉命出師現以中央允助軍餉延期未到昨特向中國銀行商借二十萬元以資備用一俟中央款到即如數交還幷聞粤省征滇軍隊久經支配完全原讓前星期內出發嗣接陸軍部來電定購軍服帳幕多件須一同帶往因製作需時故暫緩時日龍使又以師行在即罐頭一項爲軍用食品必要之需昨已飭委向省河各店定購數萬罐分期交付以資接濟並以征滇沿途均屬旱道風餐露宿處處爲營亟應多備帳篷特飭庶務員加製帆布油夾帳篷三百張限日內一律工竣 
　　龍使現擬二十二號起行少將龍運乾巳定隨師入滇廣惠鎭守署文件由鮑志鴻代行代拆第一師部文件由吳　代行代拆並非代理龍將軍前保薦蒙自道尹周沅爲行軍參謀中央已有電覆准該道尹帶職隨軍赴滇効力惟並無參謀字樣刻亦將隨軍出發矣西省陸將軍前經電准帶兵征滇中央旋以粤桂兩省均關險要該大吏鎭守斯土不便輕離故已電着暫緩出發至在桂挑備之陸軍十二營統歸粤省龍鎭守使督帶陸將軍奉電後即轉電龍使知照現龍使在粤挑撥陸軍四營幷將福軍四營一律編爲陸軍經巳派員編妥十八號旬龍使特飭本署參謀長鮑志鴻統率陸軍兩營駕坐雷虎兵艦先行赴桂惟龍使因陸將軍前派軍械局長田祖澤來粤轉託代辦之軍械須會同田局長帶往故俟鼓鑄齊備即行赴桂幷擬在梧州南寗設立軍站以便轉運刻巳派委狄副官先行啟程辦理此事矣 
　　龍將軍昨准參謀部咨稱我國內地向乏統一全圖故外國製之百萬分一圖幾遍行各處前飭局搜集各種參考材料另編纂百萬分一中國全圖一種計四十九面其沿邊八十面出未完成茲將已出版者每圖一張共四十九張表一張咨送參考餘俟出版續寄每圖大洋一角二分並飭所屬師旅備欵購閱 
[粤黨人活動之近情]  
　　開平著匪梁紅咀隆黃紅咀福朱炳侯晚等勾結鶴山新興恩平台山各處黨人不下數百人欲乘機起事早經江知事偵悉電省告急撥派軍隊前往嚴爲防範現探悉梁等所用旗幟分爲三大支隊一旗上書朱字旁書救世軍餘二旗一上書黃梁字旁書救民軍衣服均仿製軍裝槍枝俱用駁壳爲數甚多前數日縣游擊隊長司徒溥督隊到黃大埔竹園新安等處圍捕接戰六小時之久後見敵强兵弱始收隊而回隆勝墟一帶尤爲猛烈各處土人目下均有風聲鶴唳寢食不安之槪 
　　鶴山知事錢寳和頃接黨人由高明發來郵函聲稱限日攻撲縣城錢知事得函後即與營長鄧本殷熟　防範之策頗以該縣兵力單薄一旦有警不足支持爲　昨特急電當道添兵駐防 
　　高雷鎭守使王純良昨飛報當道云現茂名縣屬有扶民黨首楊初招集黨徒在離城十餘里之白水嶺麕聚若不即行剿滅貽害匪輕當經調撥大軍會同茂名縣分路進兵請速給運子彈赴高俾資接濟以免貽誤 
　　寳安縣赤尾龍津洋關被該處黨人探悉關內原有槍枝數十桿均係新式突於日昨合集數十人將該關護勇圍困蜂擁入內盡將所有槍枝悉數掠去其餘關內什物一槪不動現由該縣知事錢印綬據情電禀當道幷請加派重兵前往大鵬一帶防守 
　　曲江縣屬退伍民軍附合黨人聲勢日熾樟樹潭警察分所已戒備森嚴每晚輪替放飄必至數里之外以防不測詎黨人罙於月之十晚僞扮鄕團佯稱村邊有賊報請警察兜坎俟該區警察出發後一聲暗號即有黨人百餘名擁入區署將槍枝搜掠幷將署內警察拘禁一隅各警聞知區署有失多有解卸服裝棄械逃走者迨至黨人去遠始有軍隊赴援然已無信矣 
[鄂中之黨人與防務]  
　　自滇事發生黨人圖鄂日盛官場之防備亦日嚴各處軍警偵探緝獲之黨案幾於日有所聞昨聞近又發生三起（一）武漢總稽查處探悉漢口大火路劉洪發包席館後進某宅爲黨人機關當即會同警察三署警士前往搜查起獲繕寫之檄文及共和軍司令關防各件幷捕黨人四名帶至該處旋即解往陸軍審判處訊辦（二）將軍調查張漢在監利縣探得黨人機關一處業經會同該縣防軍警隊前往起獲證據多種所捕獲之黨人數名昨巳押解到省禀明將軍發交審判處訊辦（三）駐防漢川縣鄂軍第一師四團三營密探在漢陽接境之袁家堡破獲機關搜出手鎗委狀各項捕得袁定邦一名訊明係受張子才委任爲營長已結黨三 
百餘人刻已禀奉將軍飭令就地處决矣 
　　中央因滇黔獨立各省黨人紛謀響應湖北地處中心安危關係大局現在用兵南征鄂省負責尤重軍務之繁倍於他處恐王子春將軍計晝有未能周到之處思覓一老成有識者爲之輔弼茲查有前充北洋講武堂監督景叙堂中將其人謀略過人爲元首所深悉因無意仕途僅充總統府顧問曩王將軍未逹時代肄業講武堂與有師生之誼故特由統率處傳諭派令來鄂襄理軍政刻下景中將抵鄂王將軍極爲歡迎以師禮待之聘爲軍事高等諮議職位在參謀長副官長之上 
　　王將軍現爲愼重防務起見特召集出防軍團營長各官來省會議極力勉勵並頒發訓令八條聞其要義不外講求學術嚴肅軍紀愛惜物力保衛商民諸端最後諭以國家大勢務使軍人盡忠報國時常講演使其精神貫注共維治安云云 
　　中央政府所聘高等顧問莫利循博士現爲某項要公須至寗鄂一行於日前乘車來漢假寓英領署當經王將軍段巡使設筵欵待並請英法俄各領事相陪茲聞莫顧問巳乘輪赴寗與馮將軍會晤後即乘津浦火車回京 
　　鄂省當道因帝制復興以後遇有使大員來鄂應以前淸時之皇華館爲招待所方足以示尊重故飭借寓該館之工業總會遷出派員估工按照舊制修理一新昨巳竣工一切均如前淸體制惟其照牆上圖以一輪紅日則與前不同恐有人毁壞故已派警隊駐守矣 
[征滇軍之湖南糧台]  
　　滇事發生後政府决議用兵茲因湘西一帶爲雲南出入孔道攻取之際粮台實爲行軍所必需前巳電令湯將軍於湘省組設征滇總兵站以資接濟湯將軍准電後連日召集署內各重要職員籌議一切幷傳見迭次存記人員以備任用昨已飭委軍務科長楊壽柏爲征滇總兵站站長（駐省城）湯選爲第一兵站站長（駐常德）梁維亞爲第二兵站站長（駐辰豁）安慶和爲第三兵站站長（駐洪江）所有各路兵站應需採辦糧械等項經費業經中央電示在此次籌定征滇經費內撥用未滙到以前則由交通中國兩銀行先行撥墊 
[帝制延期中之瀋陽聞見]  
　　化險 
　　日前喧傳登極期近將頒恩典除市人大酺外政學軍警各界或酌進品秩或頒發恩餉於是供差人員皆喜形於色以爲陞官發財之願望指日可償乃近日中央來文除最高級行政機關及軍警兩界以及附屬於軍事之機關各人員先行調查以待恩命外其餘咸未有消息前此如秀才望榜之各機關人員遂喪然若失然其他較高級之人員則固未嘗無希望迨至昨日延期之消息傳到一切查報勢將擱起大小皆成失望矣鎭安上將軍段芝貴自聞上海鄭使被刺消息後即飭警廳於將軍府左右加派警兵五十名晝夜輪班梭巡以資防範將軍府內又添衛隊一百名凡謁見將軍者必先由衛隊搜查然後爲之通禀至所帶之下人則非有腰牌及答對口號相符者不能進 
內及接雲南獨立之通電則其防範愈嚴將軍輕易不肯見客至如奉省地面則當帝制發生之始軍警兩界即會議防守之策城內由警界擔任保護之責八關及車站由張作霖師長擔任保護張以車站爲往來人類最雜之地故近又嚴令兵士畫夜偵查以防意外 
省城偵探由將軍派出者二十七名由警察廳派出者二十五名由陸軍方面派出者三十一 
名一城之中乃有偵探八九十人故凡花天酒地以至烏烟麻雀之場所偵探徧布一娼寮也此偵探方去彼偵探又來一夜之間往往攪至四五次或六七次即素有探花癖者亦皆避之若凂故妓館生涯冷落巳極旅館則每夜盤查至十餘次之 
 
 
 

Page 7

 
 
多旅客應對稍有支吾即被捉將官襄去其中蒙寃者往往有之 
每晚八時街市間即斷絕行人否則有被拘禁之慮省中各種社會對於國事悉不敢道及隻字偶一道及即被兵警牽率而去蓋因偵探遇多黨人太少故爲邀功獲賞計不得不以良民爲代價矣奉省各屬去年受災奇重哀鴻野行經省垣各門外見鳩形鵠面之沿途乞食者至不能屈指以計連日倒斃者甚多歌咏昇平中而乃有此顚沛流離之現象未免太煞風景矣 
地方通信 
[蘇州]  
　　藍衣兵閧閙妓院昨晚十一時有身衣藍布軍衣者在　門外石路公和里德順堂么二妓院內混閙將　奴明發毆打又將鴇婦阿金門牙打落並將什物摀毁當經崗警入內勸解不止時適巡官查崗經遇進門用好言排解方始罷手 
　　殷道尹又赴寗垣蘇常道尹兼軍政執法處長殷鴻濤呈請辭職經蘇紳公電軍民兩使挽留巳誌前報詎殷君退志甚堅二十五日又趁特别快車赴省面謁軍巡兩使聞日內即將返蘇云 
[鎭江]  
　　陰曆年關防務丹徒縣知事兼警察局長章君於日昨通傳城內外各警區區長等到署諭以陰曆年關將届對於防衛地方務須格外嚴密嗣後宜親率長警　夜巡崗以保治安 
　　示期考試整師鎭郡巿鄕私塾師業經各學務委員調查明白詳報縣公署轉詳齊使聽候示期考試在案　章知事奉齊使批飭定陰曆正月十三日在縣署命題試驗昨已出示曉兪並飭各學務委員赴四鄕催促尅日報名註册限陰曆正月初八日一律截止 
　　登極費作正開支鎭郡原有之萬壽宮業經章知事飭匠估工修竣此項經費曾由縣開支詳報財政廳核准備案昨章知事巳奉齊巡按使飭知凡關於登極典禮上一切費用均准作正開支云 
[揚州]  
　　取締客棧警察總局沈孝丹警佐恐城廂各客寓或有窩住匪人情事曾擬定章取締頒給許可證書按證抽查以淸匪源所有證書分爲四等三個月給換一次一等捐洋四元二等捐洋三元三等捐洋二元四等捐洋一元後因各客棧同聲反對未曾實行茲聞此事已經周知事核定删除四元證書改爲三等一等捐三元二等捐二元三等捐一元每三月換給證書隨時捐繳以充 
警察調查戶口經費日內即將頒發許可證書以便稽查矣 
　　修理城門缺口城牆倒塌已經運署方司長委員修砌完工而該處城門鐵皮銹薄業已損壞不堪關閉不能堅固昨經第一區羅區長接守城警察報告當即具詳總局轉請撥欵修理以重城守 
[南京]  
　　各警署改用新鈐記警察區署前由內務部頒發鈐記式樣飭齊巡按就近依式刋用齊巡按昨特遵照刋發省會警察東南西北中及下關商埠局各區署鈐記六顆飭王桂林廳長轉發各署長啓用並飭將舊鈐記一律截角繳銷王廳長巳　即照辦矣　　咨查鹽竈私種烟苗上年興化東台等縣在鹽竈發現烟苗經巡按使　請兩淮鹽運使飭屬協力查禁在案現値冬令正毒苗出土之時齊巡按深恐恐民貧利違法私　昨又咨請姚運使飭各場知事將鹽　各地認眞查察如有違禁偷種情事即行知 
會縣知事嚴辦以重烟禁　 
[杭州]  
　　陰曆元旦之開車辦法滬杭　鐵路管理局局長鍾文耀君以丙辰年陰曆元旦商民習慣循例休息從前蘇浙兩公司亦於是日停止營業一天現在路歸國有應西照部定章程停開列車半日以資休養因定元旦下午滬杭段開特别快車一次江　叚開混合車一次甬　叚開上下行車一次自正月初二日起仍照原定車次及時刻表開行當命運輸總管烈德通告各車站一體遵照辦理矣 
　　蘇浙滙兌之截止期陰曆年關已届各處商業均須結朿賬略以計盈虧錢業爲各業領袖即爲賬欵總彙機關所有滙兌巿面亟應提前停止以便往來欵頂早日淸結浙省錢業同行業於昨日議决規元紹滙定於十二月二十六日開落暫行停止甬滙蘇滙定於十二月二十五日開落暫行停止即定於明年正月十六日起一律開巿滙兌 
[江西]  
　　新兵陸續到贛贛省李將軍前曾派員往直隷保定一帶招募新軍現此項兵士巳有七百餘名於二十號下午抵省　天　去　辦刻巳分駐城內外各軍營一俟到齊即當發給軍裝剃去髮辮昨日軍署又接九江來電謂續到新兵百　各故將軍派各執事官下午出城招待並指定德外銅元廠爲駐紥地點 
　　定期核閱警備隊江西警備隊添招之兵士曾由　咨昌武將軍就近考核現警備隊已將官兵姓名造具淸册呈送軍署察核聞將軍擬派方參謀長楊副官長何參謀徐軍務科長於二十四號前往該隊核閱刻隊統帶巳傳知所屬一體預備矣 
[安徽]  
　　倪將軍　撥軍隊安徽倪將軍近以滇事發生防務緊要特令第五路各軍前往贛省屯紥聞第一營營長高世讀第三營營長錢鵠標帶領所部駐灣第二營營長孫得册帶領所部駐紥湖口云 
　　趙哨官獲匪得獎皖北鳳台地方著匪高鳳由焦正發由上海潛回在淮河一帶大肆搶刧經該縣知事偵悉即派皖北團防第八營中哨哨官趙士英嚴密查緝由趙哨官訪悉該匪又竄至　陽縣之張村埠正在糾集黨夥急需鎗枝遂購眼線往誘前來購鎗届期高匪派黨夥趙魁前來當即拿獲解縣訊取供詞禀由將軍批示鎗斃一面通飭緝拿高匪並以趙哨官拿匪有功已獎給二等獎章以示鼓勵 
[湖北]  
　　法官之加薪俸湖北行政司法各項經費自改革以來均係按照一二法價紙洋（即錢一千二百文作洋一元）折合發給較之他省行政經費之給發現洋實受無形折耗各司法官早有要求改發現洋之議因事關全省政費司法旣改他機關亦須援例故碍難要求茲聞高等檢察審判二廳長會商以司法經費預算限制極嚴其辦公雜費縱令暗中矩折尙可勉敷支持惟各級法廳推檢所得薪俸每員月給袛一百元按之現洋不過八十元以近日鄂省物價之昂生活之高實屬不敷支用法官職務專司人民生命財產倘不能使之自足何以責其爲人民之保障特爲鼓勵　員維持法權起見具詳巡按使及司法部懇將各級法廳　檢薪俸月加二十元在截留訟費及加徴狀費項下開支與預算正額不相牽涉未知能照准否 
　　農商之空希望湖北呼縣近日徴收錢漕極不暢旺係由人民以爲國體改變將免錢漕所致茲悉財廳因據各縣來電請示是否豁免昨特電飭各縣知事明白示諭各人民新皇帝登極於茲財政困難之際决無蠲免錢漕之事切勿妄生希冀致干比追云云又前淸時代每年除夕元旦例有恩關各關局槪免捐稅近各地商民以皇帝復出恩關必可循例故各貨船到關卡皆停泊以待昨財廳據鎭祥欲收局電禀前情特通電各徵收局布告商民船戶以恩關名目久經　革舊曆年節期內各局照章徵收毌得希冀減免停泊不進徒受損失各局卡司巡亦不准徇情　縱致干未便云云嗟我小民無知惟減輕擔負之是冀今何如乎 
　　嚴冬之大風災湖北近日天時和暖寒署表升至四十度不類季冬景象廿十二日上午二鐘北風突然大作斷以雨雪其勢頗猛寒氣因以驟增圍瀘不暖點水成冰至下午五時風勢始息江中所泊輪船民舟被風吹斷錨練繩索飄泊沈覆者約數十隻各輪公司躉船多有損壞者有行駛內河这某某兩小輪公司躉船俱被打沈没幸風起時在深夜武漢江面無人渡江故未聞有溺斃之人有水警船一隻因援救某貨船走錨亦遭打沈陸地破舊房屋坍塌者不下數十處貧民所居之棚房竟有被捲入天空者是口武昌郵局因交通阻隔各郵夫皆未出班送信各善堂因見貧民遭此風災當以籌備冬賑之欵趕急派員四出散放漢口後湖貧民　立於風雪中有千餘戶之多亦可憫矣 
[湖南]  
　　假辦軍米撞騙案湘垣及附郭一帶近來屢出命盜各案已屬無奇不有乃昨復發生假辦軍米撞騙之巨案其情形如下有徐右新者向以詐欺取財爲生活均僥倖未經破獲日前冒充新軍軍需長幷帶身着衛兵服裝之涂斷　一人在東長街義和福商店稱現討滇大軍趕辦軍米需欵特前來相商挪銀千兩准定下月初放餉時如數奉繳店主信而不疑當交銀五百餘兩取具鈐章借據爲憑旋茶語片時而去旋店主與其隣人譚及此事隣人謂在津滬一帶此種騙案甚多於是大起疑團立赴新軍營房探問不惟並無其事且無徐某某人始知被騙當即報告警署查緝一　親往通衢偵尋果在途與徐等相遇遂扭送該管警察東署轉解總廳核辦張廳長即提訊據供願將騙欵繳出求恩免予究辦由涂繼搛外出爲之籌措乃允將涂保釋限繳騙欵到廳再行核辦 
雜評一 
[民意與財力（默）]  
　　民意之表示何物乎錢與力二者而已民意之所向者其民必肯出錢必肯出力此天然之表示也而今日中國之民則反是 
　　對於帝制則曰民意一致贊成今爲有反對帝制者而戰矣而滇中之民乃爲反對者出力不爲贊成者出力今因戰而籌戰費矣而僑外之民又爲反對者出錢不爲贊成者出錢民意在此而錢力輸在彼是非一極可異之　耶 
　　以不肯出錢力之民意與肯出錢力之非民意敵勝負之數吾未知何在也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[乙卯年滬江大事紀（三）]  
　　九月 
　　初一日粤路股東因該路總理欲借外債會議維持辦法 
　　初二日是日爲陽曆雙十節國慶紀念商學各界照舊歡祝官界頗冷淡道屬敎育行政人員聯合會開成立 
會 
　　初三日公共租界開始調查戶口 
　　初五日法租界開始調查戶口中國靑年會童子部開幕丹陽同鄕集議遷塜問題 
　　初七日縣公署焚燬僞造之吉林等省官銀錢票兩大箱華界開始調查戶口吳淞鎭大火燬屋數千間海關查獲私運進口之烟土約値二十餘萬元 
　　初八日美捕房包探查獲木板內夾帶之手鎗六十七枝縣敎育會議决組織公共體育場辦法 
　　初十夜松江船戶姚阿妹在白蓮涇口遇盜拒傷事主 
　　十二日上海縣舉行國民會議兼立法院議員初選投票夜間交涉員署開中外官商睦誼會 
　　十三日法公廨遷至薛華立路 
　　十五夜盜匪圖刧雲南路李煥棠家未成法捕房破獲蔭餘里黨人機關拘獲三十餘人抄出白布襟章 
　　十六日黎明時城內巡警二人被人戳傷　 
　　十七日復旦公學開十週紀念會 
　　十八夜法界包探拘匪首沈阿福雙手開鎗拒捕仍被擒獲 
　　十九日是日爲謡言黨人起事之期防備甚嚴夜間商會總理周金箴庽所被人抛擲炸彈住松江路吉慶里之夏寶寶拾和鉛壺一把內有炸彈十二枚翌晨傾棄轟發受傷法捕房在永安客棧拘獲黨人五人並搜出炸彈十餘枚大爆竹三個北蔡鎭鄕民又與學校爲難 
　　二十一日張明淸於十八夜不服巡警檢查被扭歸家身死是日檢察官蒞驗謂無傷痕尸親大閙尸場 
　　二十二日新道尹前商會總理周金箴接任奉賢鄕民因反對淸丈沙田大起風潮 
　　二十四日撤消閘北審檢分庭 
　　二十七日救國儲金團布告發還儲金 
　　二十八日中國銀行開始發還救國儲金省敎育會因美國煤油大王洛克非婁財團派代表來華籌設醫事敎育開會歡迎 
[十月]  
　　初一日法租界麥賽而蒂維路鴻儀里夏芝奇被人用刀戳斃尙文門內某姓學生因欲赴美國留學請父給資未允遽與友人往粤赴美中途蹈海而亡（此則照登報日列入） 
　　初二日各絲廠經理會議暫建舢板廠木質浮橋傍晚牯嶺路裕新典舗被刧 
　　初三日當道通知學界各團體美總統近有命令中國學生持護照赴美不再查驗（此條依登報日列入）夜間新閘孟納拉路烟膏店被搶 
　　初四日慶賀日皇加冕上午十一時鎭守鄭汝成司務長舒錦秀被刺殞命 
　　初八日滬城第一區救火會開落成會會期三日 
　　初九日欵產經理處邀三林楊思塘橋三鄕經董會議三林塘河工經費 
　　初十日商務印書館總理印錫璋在神戶跌斃 
　　十一日南成都路三茂米店被搶 
　　十二日鎭守使署開會追悼鄭鎭守使上海鎭守使缺裁撤以楊善德爲松滬護軍使 
　　十四日白克路曹錦淸家被盜　　十五日鄭鎭守使出殯沈知事出示本年忙漕減徵一成 
　　十六日南滙災民閙荒知事請楊護軍使調兵彈壓 
　　十八日全國商會聯合會開臨時會討論修正商會法及中美實業銀行中美商會聯合會中美商品陳列所中美輪船公司等案會期七日武學社軍警界開會追悼舒錦秀南成都路三茂米店第二次被搶麥根路烟紙店被搶 
　　十九日梧州路日本人家轟炸斃日人大谷秀夜間　球學生會請留美監督黃佐庭演說學生在美情形麥根路徐恒泰社店被搶 
　　二十日省敎育會附設體育傅習所開學縣知事出示冬漕每石加價五角午後西砲台槍斃金利源碼頭炸彈案內之鄭道華夜間雲南路仁和烟紙店長浜路周順興米店西華得路粤人某姓家均被搶 
　　二十二日大沽路祥泰豐京貨店被搶 
　　二十五日楊護軍使正式接任北福建路恒德押店被盜刀 
傷店主婦及店夥夜間盜匪在寳山縣楊行鎭搶刧鎗傷警士楊信山 
　　二十六日黃包車夫反對加租罷工　 
　　二十八日省敎育會開講演會墨克登路甡源押店被搶 
　　二十九日傍晚肇和兵輪砲擊製造局黨人襲擊南巿一區警署並佔電話局 
　　三十夜黨人攻擊方浜橋二區警署 
[訂期集議分發積穀辦法]  
　　本邑公款公產經理處昨致十九巿鄕經董通函大致謂准三林鄕趙經董函函開敝鄕閙荒之事自軍隊到後暫時平靜現善後之法湯任諸君力主先設粥廠鄙意施粥不如發米無如有力者主持施粥則欵易籌發米則欵難集亦不得已而從之耳再本年積穀必須分發否則來日方長靑黃不接之時後患何堪設想敬希從速函知各巿鄕集議辦法俾得早日施行免再生事茲定於三十一日（陰曆二十七日）下午一時集處會議分發積穀辦法除函復外相應函請貴董届時與議 
[澈查張江栅閙荒情形]  
　　南滙縣境張江栅鎭飢民閙荒詳情已迭誌前報茲聞南滙馮知事巳因此離任而某绅赴省禀控則牽連數縣內有放縱災民滋擾請懲首事賠償損失等語齊巡按使據禀前情以此次閙荒開鎗擊斃人命致演重大風潮蔓延數縣此中情形自應澈究故昨又派委候補知事張光照來滬查辦適値新任南滙縣葉知事在滬張委員先往葉處會談良久旋即赴張江栅實地調查以憑呈復 
[海軍總長赴𡩋續誌]  
　　海軍部總長劉冠雄君前日由滬赴寗巳誌昨報茲悉劉總長以寗鎭澄淞四要塞砲台係爲長江下遊緊要門戶自應格外注重故於前日先赴吳淞考察繼往江陰鎭江以逹南京聞劉總長起程之前先行通電各台官整備一切云 
[亞細亞報館第一次炸彈案之結果]  
　　亞細亞報館第一次被人抛擲炸彈一案曾經法租界捕獲前在上海道署充過衛隊之湖南人蕭美臣即蕭梅成一名訊係由伊主使楊玉橋等所爲當解回公共公廨預審明確解至松滬護軍使署訊辦現經訊明判决於昨日午後二時押赴西炮臺執行槍斃宣布罪狀如下淞滬護軍使楊爲示諭事案據公共公廨詳解主便炸燬亞細亞報館並糾衆擾亂意圖搶刦之首犯蕭美臣到署訊據供認係洪帮匪首自稱僞江蘇都督在滬設立機關召人入黨集衆一萬數千人意圖擾亂搶刧並於同黨許寅午會議派楊玉橋炸燬亞細亞報館致死數命不諱查該犯蕭美臣以洪帮匪首糾衆萬餘人意圖搶刧並主使炸燬亞細亞報館殺傷數人實屬罪大惡極應照刑律三百十一條殺人罪處以死刑以昭炯戒業經電准統率辦事處核覆照辦並將該犯蕭美臣一名依照軍法執行鎗斃爲此示仰軍民人等一體知悉 
[捕房深惡盜匪]  
　　盜匪李士傑曾沛仁先後持械搶刦福建路兆貴里祥豐土棧江西路利康錢莊烟土現洋鈔票並拒捕開槍擊傷吳雲五業經老閘捕房中西包探將李會二盜拘解公共公廨訊供不諱判李押西牢五年曾押西牢一年在案茲悉捕房以李等迭在租界搶刦並拒捕傷人處治太輕昨晨特請代表牛門律師投廨聲請加嚴俾寒匪膽王襄讞商之美領郭君判候調查有無别案再行核奪 
[研嫌疑盜犯]  
　　滬西徐家滙路十六號洋房李伯可家於本月十九號夜半突來盜匪數人用鐵棍擊破大門入內圖刦李即用電話報告靜安寺捕房立飭中西包探前往拘捕當經八十九號馬巡印捕追至曹家渡附近攔獲安徽人朱曾林方錦章二人並在李姓門首檢獲鐵棍一根連同擊壞之門板解送公共公廨訊供收押候查在案昨晨復訊先由中西包探及馬巡印捕上堂禀明攔獲被告以及調查情形繼由原告偕用人李小弟投案訴明二十號夜半有盜匪數人用鐵棍擊壞大門圖刧是否有被告二人在內人能指認訊之朱曾林供伊母現在南陽路十二號門牌陳姓家爲梳頭傭是晚欲至曹家渡找尋表妹陳漢明經過 
是處致被誤拘求察方錦章供在城內銅鎖店爲夥欲至曹冡渡恒裕油廠探望友人劉友才實被印捕誤拘復據中西包探投訴被告等所供情形曾往調查均不實在請爲訊核王襄讞商之美郭副領事以被告兩人雖無圖刦實據然深夜在途實非善類判各押西牢一年期滿併送上縣知事署遞回原籍 
[又有毁壞日商廣告之舉動]  
　　淞滬警廳通傳各區署所云奉外交部特派江蘇交涉員署函開准日本總領事函稱據本國東亞公司禀稱該公司前與上海內地電燈公司訂立合同租借全部電桿揭登廣告已經電澄公司向地方捐局納稅准於各電桿上以布製塗漆之仁丹廣告一律裝置前次略被損壞業經禀明在案不料近來該項廣告又有損壞顯係有人故意撕破層見疊出殊與商業上大有妨害况該廣告 
在電桿高處其地點又當往來要道非掩人耳可以施其手叚故日來已將破壞者從新更換惟此修彼毁防不勝防爲此禀請轉致中國地方官廳設法嚴禁以維商業等情前來相應函請貴交涉署查照等因准此除分函外函逹查照飭警保護等因奉此合亟通傳仰各知照 
[貪做生意之車鑒]  
　　北巿某業之做某莊生意者共有八家近聞受一騙局損失甚鉅據云此事之發生先有囗囗人八名於同時分 
投八家以善價定貨先付定銀限三日交貨立時訂定合同使之不及與同行接洽該八家雖存貨不敷恃有同行可通貪圖厚利故均與之訂定合同接受定銀迨訂約後互向同行轉批貨物始知巳中其計迨到期無貨定貨人即與交涉該八家無如之何只得向之情商賠償一半貨價始得了事 
[歲事將闌之花衣業]  
　　南巿花衣業自入冬以來生意尙稱半穩現因歲事將闌各行已將年內應解定貨陸續解淸四牌子花前由東洋帮定購千包亦於前日解足故各行現巳一律結束惟門巿收入尙未全停但鄕人因年關逼近知無善價擔花上巿者亦巳寥寥無幾矣 
[關於分運單期限問題之復函]  
　　本埠米麥雜糧同業因分運單縮短期限函請南商會轉禀稅務公所請照舊章曾誌前報茲將南商會所接吳所長復函錄下逕復者本月二十二日接准公函並米麥業仁穀公所禀一件得悉一是米穀雜糧分運以五月爲期旣據該業瀝陳困難情形容即據情轉詳財政廳候奉批示再行函逹台端轉致該業遵照先行奉復祗請台安 
[會議保存上海醫院]  
　　滬南三泰碼頭上海醫院創辦至今巳歷十餘載救治貧病有功社會並設醫學校敎授男女學生畢業者衆近因經費支絀迭經監院張竹君女士禀請道縣撥欵維持未有效果茲又禀請改歸公有以垂久遠聞沈知事以該醫院設立久已南巿人民受益良多自應設法保存爰特定期二十八日（即今日）下午五時邀集該院名譽董事及慈善團各紳董到縣會議再行定奪 
[華界電車工程之進行]  
　　華商電車公司在南半城中華路一帶推放路線現自小東門經過大東門直逹小南門之鋪設鋼軌佈置電線等工程已次第告竣定期二月一日即舊曆本月二十八日開車其增添之新車三輛刻由滬南求新廠營造工竣在即其形式較舊時之車略低二二寸頭等客位收縮三分之一二等客位略爲放大以免擁擠面車輪無前後重輕之虞云 
[滬江大學畢業補誌]  
　　楊樹浦滬江大學定於陽曆正月二十二日舉行畢業禮會誌本報茲悉是日雖逢天雨來賓仍踴躣異常下午三時開會首唱詩祈禱次由美國駐滬按察使羅炳吉君演說復由杭州外交部行派交涉員温君演說謂今日人心不古道德日喪必須有眞正之人材以救整之吾國上下所辦之學校輒以功名榮利號召靑年而靑年之入學校亦只爲個人利祿起見未有宅心爲公衆而入學校者故靑年一入學校即滿貯陞官發財之奢望卒至所學未成而一切貪鄙汚穢之思想已於此時造成以若是之人材而求其辦事之公正豈非癡人說夢乎而敎會所辦之學校不但養成學生完全之智識身體且於栽培道德方面尤爲鄭重故敎會學校每能造就眞正有用之人材今諸君畢業矣鄙人不敏敢以改良社會人心整肅士氣望於諸君而國家社會亦正大有望於諸君則諸君自必大有造於國家社會云云末由美女士奏曲並由　 
副校長董景安君報告一年中之狀况祈禱散會 
[夜學校寒假畢業]  
　　寰球中國學生會夜館於前晚八時行寒假畢業禮由張元濟君主席先致開會詞楊校長德鈞報告各生分數並謂本校同人組織夜校創設於民國二年之秋今爲第一次畢業計有六人本校成立之時此六人即入校肄業自始至今從未間斷今日照章畢業諸生仍須進益求進從事於專門諸學弗負時光云云詞畢後爲學生許兆豐國文朗誦薛增祥法文朗誦范源廉君繼起演說爲文字最寳貴爲人生不可少之學除國文以外而又兼習西文者蓋欲聯絡中西情誼推廣彼此商業也近世以來西國學術大昌進步一日千里其種種事業無不藉文字之力以傳至後世吾國欲步　其後塵自必先通其文字或兩國之交發生事端若不知彼國言文奚能逕直談判更冋能考察彼國情形故學習西文實爲當今急務觀吾國數千年歷史從未有學習東西洋文字者有則自今日始考英德法等諸國之先民莫不習他國文字如臘丁文等以輸入文化日本於未變法前亦嘗學習中國古文惟中國研究東西文字大半皆屬現今文字蓋取其易學也數十年前余曾游歷日本見日人有習誦華英字典一鉅册細審之乃知爲手抄本非排印本也詢其原委則云日本文字本校中國爲少茲因改變新法研究泰西諸藝術不得不借重華文耳此字典聞係粤人鄜君所編不知何時携入東灜余故謂吾人於今日研究東西學術是極好機會非似日本之難苦備嘗也今爲諸君更進一言諸君旣畢業後尤當講求有用各書若小說等無益於學問者宜一槪屏棄之是余所望於諸君勉之勉之次學生張景才德文朗誦邵行慷英文論說末由名譽校長李登輝君頒給獎憑得畢業文憑者爲邵行慷潘經元許兆豐吳順榮程鵬羣楊文彪六人並由敎務長徐紉孫君加贈第一名邵行慷西書一册至十時散會聞該夜校開學之期定於新曆二月二十二晚七時 
[養性女塾放假]  
　　英租界派克路養性女塾曁附科小學於前日午後一時行寒假休業禮首由校長謝强公君勉勵學生次經理周學孟女士報告本學期學務幷通知各學生定陰曆正月十三日考試新生十七日正式開課再次敎員周　影君演說繼行謁聖禮及師生暫别禮禮畢合唱年假歌及校歌而散 
[麥倫書院寒假式]  
　　虹口麥倫書院今日（二十八日）午後四時半舉行寒假休業式邀請英國駐滬按察使沙士麥雷爵士主席沙士麥雷爵夫人給憑給獎中華基督敎靑年會全國協會總幹事王正廷君演說 
[尙賢堂聯合會紀事]  
　　法租界尙賢堂學務會曁女士會於前日下午開聯合會商催補助中國婦敎之法四時餘開會推伍廷芳博士主席報告開會緣由次由該堂李佳白君詳述該堂前時辦學及今日謀所以補助婦敎之意再次由該堂辦事西員美國貝思克女士表示其爲茲事原動之本旨末由神州女學舒蕙楨女士發表對於此舉樂爲贊成曁應行妥定章程之意見討論一時餘乃由伍廷芳君提議公推中外委辦員數人約日妥訂詳章而散聞共性質與尋常女學不同頗含有實用主義云 
[瑪禮遜博士來滬]  
　　北京政府高等顧問英人瑪禮遜博士日前偕其夫人來滬現庽虹口外白渡橋禮查西旅館 
[德領事署之祝嘏]  
　　昨日（二十七號）爲德皇威廉誕辰駐滬德總領事署於上午十一時半至下午二時招待來賓署中滿紮燈彩並以電燈綴成皇帝萬歲字樣中國當道如楊護軍使代表趙參謀長滬海道周道尹及交際科長陳震東上海縣沈知事均乘汽車前往道賀以盡邦交 
[檢察長由蘇回滬]  
　　上海地方廳林檢察長因新任高等檢察長王君業巳到任赴蘇晉謁並送前任徐君啓行茲已事畢於昨日乘車返滬 
[副捕頭請假遊歷]  
　　哈爾濱捕房副捕頭麥君前日請假三星期往蘇省內地各埠遊歷經麥總巡核准當派楊樹浦捕房十七號三道西捕暫代 
[法租界歲底之防務]  
　　法捕房石總巡以客棧茶肆等處匪徒最易混跡現屆陰曆年關恐有乘隙搶刧情事昨特傳諭通班包探及暗差巡捕等一百餘名各帶手鎗器械每晚先至各客棧苛肆查察如有形跡可疑之人即行拘究查畢分往新老兩租界認眞巡防至天明始止 
[師船保護航商]  
　　水警第一專署長沈葆義君以舊曆年關將届內河各港船隻裝儎貨物往來者必較平時爲多查管轄境內之南滙川沙二縣各鄕近有饑民聚衆閙茺恐有匪徒混入乘間刦掠故於昨日飭行第三第四兩分署王李二署長各派師船四艘在白蓮涇港內往來游巡遇有貨船深夜開行者勸令停泊巿鎭以免被盜刧掠 
[經徵出品之結]  
　　中旺弄國貨維持會於上星期五晚開評議會常會後原擬按照舊章即以是晚爲本年終結之議會嗣以農商部於十月間開國貨展覽會時本埠各業出品半由該會徵集現經徵各品未曾售去者一律於前日由捷運公司運回計共大小一百三十九箱亟須發還原出品商號俾資結束故於前日星期二（即二十一號）晚特開臨時會議討論發還出品及會場售去貨物分派貨欵等手續是晚到者甚多由議長汪星一主庶報告此次裝回各物並會場售去貨款及會場保險費裝回運費等項應如何規定繼由各職員互相討論公决辦法如下一發還出品日期定於陰曆本月二十四五六日三日上午九時至下午四時止按照原出品人逐一發回其有售去貨物應得之價亦同時發給一出品人來會領取之時須隨帶北京會場保險費若干交與本會並將前次本會所出收據帶來倒換前捷運公司收據即由出品人至該公司提取出品一此次運回水脚由各出品人自向捷運公司於提貨時直接計算繳付一尙有拚箱貨共計二十四箱業巳提到會中亦照以上規定領取 
[斷結販賣國貨之訟案]  
　　南京路國順國貨公司股東兼經理王竹淸（即王竹卿）張炳年陳茂濟（即陳茂齋）因以晉源莊假莊票及寳裕等莊支票陸續向保泰綢莊宏大布號協順祥皮貨號等四十一戶騙取約共値銀八千餘兩之各項貨物倒閉圖逃經各原告報告捕房並延代表羅傑律師禀奉公共公堂給讑將該公司發封拍賣復經捕房將王等三人一併拘案迭次研訊分别交保押候復訊在案前日午後由廨復訊各原告仍由羅傑律師代表上堂請究訊之被告王竹淸等不認欺騙實與各原告交易往來並延費性惇朱斯芾兩律師到堂代辯聲請將原告所控刑事註消改歸民事辦理關讞員與美領博君會商之下判陳仍交保王張還押候翌日早堂宣佈堂論昨晨捕房復將王竹淸等三人解案請示原告仍由代表羅傑律師到堂被告代表費性惇律師因美公堂另有案件不及到堂僅由陳茂濟之代表朱斯芾律師上堂候示關讞員與美領博君會商之下以案經訊明欺騙屬實判王竹淸押西牢一年張炳年陳茂濟均夥友與案無關一併釋 
[集訊爭奪工頭案]  
　　浦東英商亞細亞火油公司西人因顧老紅賈桂松陶金桂與未獲之王小毛希圖爭奪該公司工頭用揑名信向現在之工頭姚唐生恫嚇並以請酒爲由將各工人誘騙來申覇阻停工特延代表高易律師報告捕房將顧等三人拘解公共公堂訊判分别交保候核在案前日午後由兪襄讞與英領卓君升座復訊先由原告代表律師上堂請究並請追所受損失繼由工頭姚唐生及工人馬祥云潘林春相繼上堂供明被告等用揑名信恫嚇以及被軋至來安雲升等旅館內不許前往浦東公司內做工各情訊之被告亦延代表穆安素律師偕繙譯陳永林到堂先向姚唐生等逐一盤詰並由來安雲升兩旅館司賬張喬生潘學安上堂詰據供明於舊曆十一月十四五等日有形似工人者數十人來棧寄宿被告三人是否在內因人多不能記憶惟並無覇留不容出外以及爭閙情事又向被告顧老紅賈桂松陶金桂詰問均不認有干預罷工情事並據陶金桂供稱姚唐生曾欲向我借洋五百元我未應允故被挾嫌誣攀在內復經兩造律師互辯良久中西官會商之下判被告一併開釋 
[通緝退伍軍人]  
　　駐滬軍警各機關接宣武上將軍行署通飭謂接准陸軍部咨開近據探報訪有退伍軍士張文奎岳鳳煕等因受黨人勾串冐充軍官濳往各處軍隊希圖煽惑應請通飭防範嚴密查緝等因合行通飭各軍一體查緝云云 
[鍾根松暫准保釋]  
　　鍾根松前因犯案收押護軍使署茲由伊妻鍾何氏禀請保釋昨奉楊護軍使批准暫交妥保將來如須傳訊仍須着保交案候訊 
[傷害道德之事業]  
　　上海五方雜處人類不齊故傷害首德之事時有所聞茲就爲害最烈者略舉數端如左 
　　拐帶上海拐帶婦孺出口幾於無日無之故一般好善紳商特設救濟會僱探緝捕據聞此等拐匪拐到婦孺必先藏之密室然後賣於水販轉運出口婦女運至東三省大連等處者爲多小孩則帶至廣潮厦門福建等省帶販婦人者若輩名曰（販條子）小孩曰（石頭）當其將婦孺送上輪船之時恐被偵探緝拿必出洋若干托彼帮中所稱之老頭子或大流氓爲之保險故大批販帶十難破一此項保險每一婦女取費十元小孩六元今已分别增加向之十元者今加六元六元者今加四元若輩造孼生涯殊爲不惡 
　　花會花會賭博初起於廣東開賭者名曰筒主其法以三十六門（內有兩門不開）任人猜買自己封固由爲首開一門拆包檢視如得中者一贏二十八自二三十文起至數十百元均可購買有代收處名曰聽筒並有人上門兜攬名曰航船以故小戶窮民幼孩老婦胥受其害賭負自盡者時有所聞近此項賭博傳染 
 
 
 

Page 11

 
 
於本地賭棍流氓紛起效尤現有三處爲最旺値此年關緊逼一般關筒流氓恃蠻圖賴故時有關毆爭閙之事 
　　摇攤上海寳臺昔時盛行於虹口後經捕房實力查拿今巳銷滅而一般賭棍依此爲生者暗中仍抽頭聚賭或深房大屋或客棧妓院或僻街小屋倐東倐西難於捉摸且若輩信息靈通緝捕雖嚴頗難弋獲 
[機器軋斃工匠]  
　　楊樹浦怡和紗廠工匠陳春發前日因工作不愼被機器軋斷手足並將頭顱軋扁立時殞命報經美捕房飭探將屍車送驗屍所聽候檢驗 
[船戶被人殺害]  
　　寗波人史林生向駕六百四十五號杉板船爲生此次不知何故被人於星期日用刀連　二下傷及要害以致斃命並將屍身抛入浦江希圖滅跡史之身畔及舟中一切物件悉被攫去前日下午浦江挖泥機器船在浦東其昌碼頭將屍撈起當即移放楊樹浦油車碼頭浦灘一面知照水巡捕房另派探目何阿春於昨日午後投報上海地方廳請爲相驗林檢察長定於次日午前派員往驗 
[傷害兄弟之懲治]  
　　住居小西門內胡家弄之南京人陳東海前因家務口角將兄春源第金堂用刀戳傷由警併送地方檢察廳經檢察官驗明傷痕諭將春源金堂發新普育堂醫治一面將案起訴審判廳昨由端本棻推事官會同宗檢察官開庭研訊判陳東海監禁一年三個月兇刀没收 
[同族衝突]  
　　大境路渐紙店主邱瑞康前次薦保堂兄邱瑞旺之子如松至香烟公司爲夥嗣因作事不愼且宕空銀錢致被停歇瑞康曾爲所累昨向瑞旺如松父子理論一言不合互相兇毆致如松之弟如順頭額受傷當由二區一分駐所將一干人拘送地方檢察廳驗明訊究 
[南通法警來滬捕盜]  
　　南通縣知事署法警曹煥章持文至法公堂禀稱縣屬石港鎭錢裕隆雜貨店被盜搶刧携贓逃逸今偵知內有張永即張阿大一名逃來上海匿跡法界請爲協提當飭包探前往將張拘解法公堂該警即聲請引渡訊辦聶讞員查得張在租界亦曾犯案兩次判令逐出租界准交來警帶去歸案訊辦 
[逃犯加禁兩月]  
　　匪徒潘金堂昔因犯案由地方廳判决監禁四年前年滬亂發生時潘由分監乘間逃逸屢緝未獲前日爲地方警察第三區湯警佐將潘拘獲解由縣警察所移送地方審檢廳昨經堵李推檢兩官開庭訊問以脫逃罪已成立判照原判加禁二月除扣去前巳監禁十個月外應再監禁三年四個月 
[婦人被人冒名]  
　　兪文德冒用乾昌號名義向婦人何石氏騙取洋四百元經氏查悉呈控公共公廨刑事科昨飭捕房探將兪傅案交保候訊 
[縫窮婦被人迷倒]  
　　縫窮婦人蔡陳氏前日行經法租界被匪徒葉貴榮沙德榮以雇 
縫舊衣爲由騙至東新橋街一百二十六號門牌小客棧房中給陳氏熱茶一盃飲畢即昏迷不醒葉遂將陳氏所戴之銀錢鐲押髮耳環銀練各物一併攫取正欲逃逸已爲棧主得知喚捕到來一併拘住並在葉身上抄出迷藥及銀飾原贓陳氏岬醫生設法救醒昨解法公堂請訊陳氏投訴前情請求嚴究葉供此事雖由民人起意迷藥則由沙德榮交與民人叩求寬宥沙供藥由張福雲所合給與民人轉給葉貴榮將該氏迷倒攫物是實聶讞員判葉押三年沙押兩年期滿永遠逐出租界贓交原告領去　 
[再紀娶妓爲妻之周折]  
　　廣西路福祥里妓女劉翠蓮願隨狎客趙鏡淸爲妻因鴇婦劉張氏過索身價自投濟良所解送公共公廨兩次訊供着趙邀同伊母及媒證等到堂質明再核在案得晨由廨復訊趙延候魯公律師到堂聲　媒證婚帖均已完備請　給　並由趙母姚氏投訴伊媳王氏已死三年生一女孩亦已夭亡兒子欲娶劉妓爲妻婦人巳允並延律師到堂聲稱一切繼據吳凌甫陸子峯投稱　爲媒約堂上諭令趙女與媒證兩人及劉妓各於呈案之婚帖上簽字旣畢欲斷歸完娶忽據鴇婦劉張氏之代表羅傑律師投案譯稱趙鏡淸之繼室周氏並周氏之兄周寳鋆現均住居公共租界何謂無妻且無妥實保人未便給領言至此即將趙之繼室周氏及周氏之兄住址開呈堂上請出特别傳單飭傳周氏兄妹到堂質證又據管理交保事宜之六百六十九號華捕投訴趙鏡淸所呈保單尙未持往照對王襄讞商之美領郭君判劉妓仍留本廨候補傳人證於禮拜五（即今日）下午二時半再行訊核 
[串匿女子之推諉]  
　　通州人趙福林控婦人張湯氏錢張氏楊朱氏與在逃之桂生串匿伊女由探譚鳳池至楊朱氏家調查詎氏子楊長生竟指譚探爲盜扭住行兇故將楊朱氏母子及湯張二人一併帶入捕房分别拘留昨晨併解公共公廨請究先由中西包探上堂禀明前情繼據原告投訴伊女託張湯氏等爲媒領至楊朱氏家致被串匿求究訊之張湯氏供與錢張氏及桂生同領原告之女至楊朱氏家不知被匿何處求察錢張氏供稱原告之女僅由湯氏伴往並不知情楊朱氏供稱原告之女於本月十七日由湯氏與其姘夫桂生領來因詢知來歷不明於十九日仍交湯氏領去質之楊長生供不承認與包探爲難關讞員商之美領博君以錢張氏無干並以楊長生年幼從寬一併開釋楊朱氏張湯氏還押聽候查明並補傳人證再行訊核 
[男女偕逃]  
　　向在滬城邑廟後園攞設梨膏攤之張銀奎家有一女名喚阿妹前日被夥名和尙者引誘偕逃張於昨日投報一區二分駐所請爲查緝 
[誘匿使女]  
　　粤人王閣臣之使女王來喜現年十九歲上月間被在胡家木橋開設餅店之揚州人陳厚齋勾引藏匿昨爲王查悉投報警區飭警將陳及該女分别拘送地方檢察廳訊究 
[江北女该迷路]  
　　江北女孩李王子年十一歲身穿破監布棉袄印花本布短衫小脚袴秃頭紅頭繩紥根髮辮小足黑絲絨棉鞋在法租界学路爲捕查見帶至法公堂詢問據供父名李立仁餘不能知判送善堂留養候家屬認領 
[平湖小孩待認]  
　　平湖小孩李阿金年十一歲在籍學習泥水匠因懼師呵責潛逃至滬在法租界小東門外迷路由捕房函送南巿第一區署問明留候召屬認領 
[流氓承認索詐]  
　　顧姓至法公堂禀稱有流氓金阿三糾同劉桂中突入商人家內先欲搶刧後見家內人多稱欲借洋若干元旋有巡捕到來拘獲請求訊究金供欲向索許是實不敢搶刧劉供民人雖與金同往並未入內判金逐出租界劉押三天示儆 
[隊員隊士調差]  
　　閘北偵緝隊隊員傅明業隊士張福張金海等現由淞滬警廳徐廳長調赴本廳當差所遣閘北隊員隊士暫不派人接充 
[偵緝隊查獲贓賊]  
　　積竊沈有福張連生二人日前行竊夏家弄洪慶里內陳黃氏家銀鐲一副及　壓髮一支由閘北偵緝隊隊士張金海張用甫查獲吊到原贓解送司法科押候究辦 
[兩賊各押三月]  
　　行竊壳件洋行駁船上猪鬃兩箱之竊賊朱梅郎趙甫明兩犯均由水巡捕房拘送地方廳訊究在案昨經端木宗兩推檢官開庭研詰判朱趙兩犯各監禁三個月 
[請緝贓賊]  
　　南商會書記沈某前日在十六舗地方被人竊去鈔票洋二十五元並警廳特頒之通行劵一紙及公事稿件等又關橋南堍萬隆米行被賊穴洞　進竊去賬箱內大洋一百十餘元小洋四十餘角均往該管警區報請查緝 
[絲廠失竊]  
　　梧州路某號慶豐絲廠於前晚失竊白絲多觔經廠主投報哈爾濱捕房請緝捕頭允之 
[私帶烟土之懲罰]  
　　在某輪船爲掛得買司之王順興前在外洋私帶烟土九磅來申被水巡捕房查悉拘送地方廳訊辦昨經堵李推檢兩官開庭宣判監禁二個月並罰洋三百元 
[茶館聚賭]  
　　第一第區二分駐所警佐王金山訪得福佑門內新順茶樓有押頭聚賭情事昨飭全班長警馳往拘獲賭徒倪小四子等並店主 
郭順紀抄獲賭具拘解到所分别收押候辦 
[誌謝]  
　　昨承棲流所工藝廠贈自製之皮鞋一雙愛國布一疋成績頗佳樂逹仁藥店贈五味檳榔揀大縮砂各兩匣長生酒五茄皮酒各兩瓶製法甚佳 
　　英商錦發公司贈愚園遊劵兩張並附茶票 
　　萬國體育會贈常年劵四張 
　　蘇瑞生丸散藥局贈月份牌三張書此併謝 
[氣候報告]  
　　（上海徐家滙天文臺天氣　候報告） 
　　已過者之報告一月二十六日江蘇之反旋風進行至黃海與東海間復有氣壓高度自西北侵入中國氣候較前昨稍温各處涼風皆無定向二十七日上海天氣晴朗而温和氣壓仍徐上升二十七日下午四時前二十四小時內上海氣候温度至高五一·八至低三二·去年同日至高五六·八到低五二·四二 
　　未來者之推測二十七日下午四時三十分豫測天氣晦陰晴不定全海濱仍有方向不定之涼風 
雜評二 
[今日之局勢（訥）]  
　　或云上海之黨人近多赴雲南故上海可稍平靜或云暗中活動如故故軍警防範仍嚴吾謂今日之時勢猶之棋局四川爲兩方目前必爭之要着也上海乃以備牽制之閒着也奕者豈能但爭要着而置閒着於不顧乎則今日上海之平靜亦僅因此閒着適然停頓耳奕者之眼光偶不注意於此而遂可爲滬人慶無事耶 
 
 
 

Page 12

 
 
   
 
 

Page 13

 
 
自由談 
游戲文章 
[大雪中內寄外書] [  東埜]  
　　外子愛鑒雄鷄一聲天下縞素天如鑒我國民哀痛迫切之忱特降大雪爲中道崩殂之中華民國發喪也鳴呼傷哉而君猶披輕裘飲醇酒趨炎附勢立雪權門曾亦思君之高官厚祿得自中華民國中華民國亡君不爲之枕苫寢由反因之晉爵加官世態炎涼可勝浩嘆夫雪中送炭誰有眞情雪裹芭蕉徒驚夢幻君如執迷不悟利懲薰必視雪窟爲安樂之鄕以冰山爲可恃之境竊恐礎澗而知行雨履霜而識堅冰一朝東海扶輪君之祿位將如沸湯沃雪耳故園一樹梅花凌寒獨秀雖備受風餐雪虐而不改其傲骨嶙岫行道之人欲折一枝而不可得爲君保持家聲伸張氣節者至矣近日疏影橫斜暗香浮動含苞遲放以待君歸煑酒詠梅雪爭春之句君如顧念雪裹寒姿者速棄官歸隱相與互抱以取煖何如 
[外覆內書]  
　　內子如見接展來簡冷語冰人汝不欲我爲封侯之夫婿而迫我對泣於牛衣愚昧昏庸誠不免婦人女子之見也至云天降大雪表示哀感尤屬荒謬絕倫仰知雪花六出飛舞滿天遂使破碎山河順開一玉琢瓊裝之界正示我等以粉飾太平之紗用也近日赴八大胡同與某某校書圍爐賞雪温柔鄕風味大可終老較之縮瑟家中擁一黃臉婆子冷煖之判豈可以同年而語哉汝蓬門寒乞相不思上進豈曰嶙岣傲骨質言之直賤骨頭耳翠袖天寒値得凍煞某聲名巳經狼藉豈汝一婦人持節能爲我冼之雪白耶汝誠畏冷雪夜取煖之法任汝所擇某胸懸嘉禾章外再戴一綠頭巾旣經博取封侯又另十三品銜當感激汝不盡留作雪滬鴻爪觀也 
譯叢 
[觀印度大力士技術記（再續）] [  甦]  
　　（印度尼哈爾覼星格述） 
　　博士受社會之閧動僅數年耳所以能惹起社會閧動之故亦唯博士能演象戲之故然讀者勿誤會謂此象戲爲易能實經博士幾許心思幾年修練始克奏此奇技初非偶然據博士自述身世幼時身體贏弱一切學業遂乃棄而不習唯事游歷　與一般拳術家結識遂從之習技技士授以印度世傳種種技術數年之後 
身體遂致健全博士之父本爲警吏初不喜博士習此因仍命博士就學博士以父命遂入學肄業然仍專心於體育故此數年之中藝乃益進博士家貧遂以賣藝爲生其初隨地奏技初無定所旋經警察干涉遂搭馬戲班未幾馬戲班解散博士遂漫汗萍蹤一意致力於技術其志願實欲駕東西各國技士而上之以故悉心研究古時大技士不可思議之奇術而對於印度猴神之事蹟尤三致意焉讀者亦知所謂猴神乎考之紀綠謂猴神嘗手撮一山移之海中使當時大英雄拉買自印度渡至雪蘭救出其妻雪泰蓋其妻爲雪蘭之王所誘去也至今印度雪蘭一峽之間尙有礁石隱隱露出水面者相傳即爲猴神手撮之山遺址云 
　　（未完） 
詩選 
[甲寅冬日大雪] [  秦寄塵]  
　　宵來雪一尺大地没人迹獨立何茫茫千山萬山白世界成琉璃天地惟一色置身兩大間如此亦奇特天心本無私寒署相倚伏世路塡不平哀哉窮途哭有人笑我冷我非熱中人不作趨炎熊甘爲臥雪身 
[愁苦節慨時難也] [  東園]  
　　愁苦節節愁苦朝愁風暮愁雨愁風愁夜午一肩擔得愁如許薪如桂米如珠貧家際此增踟蹰深掩蓬門庚癸呼小兒小女向娘泣腹飢三日食不得食不得爭奈天寒悉苦節　 
自由談之自由談[  炎炎]  
　　曹孟德曰寗敎我負天下莫敎天下人負我按此語金聖歎亟賞之以爲人人有是心特不肯說出耳 
鄧綰曰笑駡由他笑駡好官我自爲之按此語猶是名言否則笑駡豈容他笑駡哉此余所以有取乎其言也 
武三思曰我不知何爲君子何爲小人但知與我善者爲君子與我不善者爲小人按此語袁子才愛誦之以爲千古不刋之論 
小說 
[滑稽小說竈婆語] [  覺迷]  
　　奴嫁仔格位老素菜格末呌氣酥得來今年新年裹頭玉皇大帝叫啥考試竈君格位老素茶就想做起官來哉向奴橫說好竪說好說做一任竈君有幾化幾化進賬但有一椿雖則說考試運動費是少弗來格這呌苦怎樣呢奴想他做仔官呢奴野做一位官太太哉倒也使得奴就把金釧臂呀珠壓髮呀金剛鑽戒指呀七拚八湊拚得足足有一千多塊大洋鈿給他做盤川費呀運動費呀到了正月十五果然分發到上海奴想上海不是好缺麽聽得人家說做仔一任上海道台有幾百萬銀子進賬呢吃也有用也有膏也有買地皮也有造房子也有做一任上海竈君自然野弗胎板篤好不歡天喜地弗壳漲格家人家偏是小戶人家香燭元寳從弗上過竈堂今朝是夫妻反目咧明朝是婆媳咒駡咧後朝是隣舍人家打上門咧害得奴在竈堂裹坐野弗安逸睏野睏弗着日裹頭要坐輛汽車到南京路逛逛呢格位老素菜倒說道租一輛汽車要幾塊洋鈿呢逢着禮拜日民鳴社裹排演啥個西太后呀新舞台裹排演啥個拿破崙呀奴要出去閒散閒散解悶解悶呢老素菜又說道看一夜戲要化去吾老人家半年公費呢隔仔幾時啥個新世界開幕咧奴要出去遊逛遊逛格位老素菜反說道上海世界滑頭小鬼和洋行小鬼野多被他們弔上膀子吾老人家體面攸關可不是頑兒的唔篤聽聽阿要氣酥弗氣酥奴當初化去一大淘銀子原來想做個官太太寫意寫意如今反不如做個公館裹姨太太閒話少說格位老素菜呢咋夜未上仔天哉奴野老實說奴未倒要到孟淵旅館裹借幾夜旅館啥個吃大菜呀坐馬車呀坐汽車呀看夜戲呀好好兒白相幾時哉阿呀呀插戴的金釧臂珠壓髮金剛鑽戒指件件都没有呌奴怎榚呢 
[滑稽小說竈君公公借禮服（續昨）] [  劍秋]  
　　竈君公公縐着眉道未必見得他們兩個的氣量十分狹窄朋友 
雖好未必肯慨然出借我看還是走內線的好你和土地媽媽是結拜姊妹和城隍夫人又是天天又麻雀吃大菜的只要這麽一說便可穩穩到手况且城隍土地又是怕老婆的都元帥床頭人的命令豈敢違拗還是請你走一遭羆竈君婆婆躊躇了半晌使道我去呢他們自然肯的但是城隍土地只有紗帽朝靴那牙笏仍須你自已設法竈君公公搔頭摸耳頻頻嘆氣道這倒難了想了許久忽然大悟道有了有了那文昌帝君豈不是有一主牙笏的麽竈君婆婆拍手道着啊着啊文昌帝君最肯救人之急的你明天準往那邊去借羆商議已定天已不早老夫婦就解衣安寢一宿無話明天早晨竈鷄一鳴竈君公公和竈君婆婆就起身下床梳洗已畢便分投出門午飯以後各各回來果然紗帽朝靴牙笏都借到那紗帽朝靴倒是簇斬全新的竈君公公便先行穿戴起來穿戴已畢往水往裹一照果然很好只是那件紅袍太舊些未免稱頭不搭脚竈君公公踱了幾步便笑嘻嘻的對竈君婆婆說道我有一件事要和你商議未知你肯不肯竈君婆婆道還有甚麽儘說不妨竈君公公道我的意思必須另買一件新紅袍只是手中無錢最好你救一救我的急竈君婆婆道你又要想我的金押髮了那是我不答應的一者我新年裹頭要插戴的二者今年萬國春大餐館裹欠的賬不少說不定我自己也要用着他的年關到了你好借着公事往天上一跑我是跑不去的竈君公公涎着臉跪在竈君婆婆面前道我的老妻你做一做好事羆明年領了廉俸便可替你贖出來的竈君婆婆被他死纏不過只得拿出竈君公公便欣然而去不多一刻果然買了一領新紅袍回來那時各處的爆竹已經劈拍劈拍亂轉竈君公公忙戴了尖翅紗帽穿了繡金滿地風雲的大紅袍着了粉底主頭緞靴拿了象牙笏摇摇擺擺踱到竈亭上頭飽餐了一頓糊塗粥又把那些慈姑勃薺分給阿大阿二兩個兒子别過竈君婆婆然後升轎而去 
 
 
 

Page 14

 
 
   
 
