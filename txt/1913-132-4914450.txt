# 1913 - 132 - 4914450

 

Page 1

 
 
要件 
[宋案證據全錄]  
　　記者按前次本報所載宋案證據四十三件係由外間送來匆促未及編次因之先後倒置且有未全之處兹得檢察者之報告因悉此項搜獲函電文件共有五十六種次序淸晰能使閱者一覽而知其事之本原曲折緣次第重錄以便世之研究此事者 
　　報告書云前農林總長宋敎仁被刺案内應夔丞家搜獲函電文件檢查報告 
　　第一件　張紹曾寄應夔丞信兩紙信封一個 
　　第二件　洪述祖寄應夔丞信兩紙附信封　第三件　川密電碼一本　第四件　洪述祖應夔丞往來電稿一紙　第五件　洪述祖寄應夔丞信三紙附三紙附信封　第六件　洪述祖寄應夔丞信一紙抄南京電一紙　第七件　江蘇都督委任狀一紙訓令一件　第八件　洪述祖寄應夔丞信一紙附信封　第九件　洪述祖寄應夔丞信三紙附信封　第十件　洪述祖寄應夔丞電一紙　第十一件　北京寄應夔丞電底一紙原譯文一紙　第十二件　趙總理致洪述祖信四紙信封一個洪致應夔丞信一紙　第十三件　洪述祖致應夔丞信一紙　第十四件　洪述祖致應夔丞信一紙　第十五件　洪述祖致應夔丞信三紙　第十六件　應夔丞妻寄應夔丞電一紙　第十七件　應夔丞妻致應夔丞電一紙　第十八件　趙總理致應夔丞信一紙信封一個國務院應密電稿一本　第十九件　應夔丞信二紙又一紙　第二十件　北京寄洪蔭之電一紙復電稿一紙　第二十一件　應夔丞致朱經田信稿一紙抄致趙總理信稿一紙　第二十二件　應夔丞呈制定憲法稿三紙附原稿一紙　第二十三件　王博謙章佩乙信七紙 
第二十四件　洪述祖寄應夔丞信一紙　第二十五件　洪述祖寄應夔丞信一紙信封一個第二十六件　洪述祖寄應夔丞信一紙信封一個　第二十七件　應夔丞寄國務院東電稿一紙附電碼一紙　第二十八件　應夔丞寄國務院冬電稿一紙附電碼二紙　第二十九件　洪述祖寄應夔丞信兩紙　第三十件　洪述祖寄應夔丞信一紙信封一個　第三十一件　洪述祖寄應夔丞信一紙附一紙信封一個　第三十二件　應夔丞妻致應夔丞信一紙抄電二紙第三十三件　北京寄應夔丞電一紙又一紙第三十四件　洪述祖寄應夔丞信一紙信封一個　第三十五件　洪述祖寄應夔丞信三紙第三十六件　洪述祖寄應夔丞信二紙附一紙附信封　第三十七件　應夔丞寄洪述祖電底二紙原稿三紙　第三十八件　洪述祖寄應夔丞電底一紙原碼一紙　第三十九件　洪述祖寄應夔丞電底一紙　第四十件　應夔丞寄洪述祖信三紙信封一個附時報一紙民立報一紙第四十一件　應夔丞寄洪述祖電底一紙原稿一紙　第四十二件　洪述祖寄應夔丞電底一紙　第四十三件　洪述祖寄應夔丞電底一紙　第四十四件　洪述祖寄應夔丞電底一紙　第四十五件　應夔丞寄洪述祖電底一紙附電報局收照一紙　第四十六件　應夔丞寄洪述祖電底一紙附電報局收照一紙　第四十七件　第一法庭油印品寄各報館信四十二封 
　　第四十八件　洪述祖寄應夔丞信二紙信封一個　第四十九件　應夔丞寄金臺旅館信一紙附信封　第五十件　應夔丞令朱蔭榛稿一紙　第五十一件　上海應寄應夔丞電一紙蔭寄應夔丞電一紙　第五十二件　洪述祖寄應夔丞信兩紙　第五十三件　洪述祖信一紙 
　　原按此外尚有甲件第二十三號賈賓卿密電碼一本乙件第十四號錢錫霖信四紙丙件第十一號無名致應夔丞信一紙檢查時曾檢出編號惟均與本案無關是以不復列入報告（未完） 
來函 
[程都督更正西報流言]  
　　閱報載譯北京電德全軟禁在滬據上海消息德全志在爲南方之總統云云又載字林西報上海諸領袖請程都督恊助建設新政府於南京程未之允云云此等讕言本不足辨惟現値人心不靖誠恐淆惑聽聞請登報聲明並無其事程德全白 
 
 
 

Page 2

 
 
時評 
[評大借欵（無名）]  
　　政府之分辯也言之若彼議院報紙之反對也攻之若此其言均以國家法律爲前提者雖然大借欵談判期年遲疑未定適於今日乃匆促而成其决心果何自來耶大借款之忽罷忽成已達數次然自財政長易人後未聞有人攻擊也而力攻之者又適在今日又何故耶 
人各挾一主義以交戰而以國家之大事爲其武器爲其武器矣用實用名各如其意而國家之存亡利害奚暇計哉 
命令 
[四月二十九日臨時大總統命令]  
　　國務總理内務總長趙秉鈞呈稱據廣西都督兼署民政長陸榮廷呈請任命唐銳爲桂林警察廰長應照准此令 
專電 
[北京電]  
　　參議院爲大借欵事要求國務員出席未允劉成禺責問張王二議長不應以個人名義通各省 
[北京電]  
　　國務員覆參議院要求出度謂俟兩院成立後當同時出度故昨日未出度中議論甚激烈特别調查員報告謂前參議院贊成大意並未議决全案因仿外國法例决定一種决議案聲明反對 
[北京電]  
　　財政總長周學熙覆黃興電略謂此次借欵係履行前參議院議决未成之事不爲違法且秘密報告條欵俟簽字後再行正式咨照備案隴秦豫海借欵即是先例從前南京八釐公債抵押借欵亦早開先例欲加之罪何患無辭黃先生爲手創民國元勳一言爲天下重某奉職無狀惟有肉袒面縛敬候斧鉞而已云云 
[北京電]  
　　二十八日財政總長周學熙爲大借欵事通電云六國借欵自上年春間開議條件極嚴諒所深知八月學熙受任即値談判中止覘大勢審國情竊以不僅關係經濟未可因噎廢食復與銀行圑開議並開國務會議擬定借欵大綱五條於上年九月十六十七日出席參院協商得同意本此迭與磋商屢議屢輟中値蒙古之危急又經法使之調停歷時數月始將合同擬定於十二月二十七日與總理同赴參院報告全文並撮要繕印分布先將特别條件逐條表决再將普通條件全體表决均經通過簽字有日而銀行圑原議五釐利息忽藉口巴耳幹戰事歐市金融奇緊要求增加半釐竊計數巨期長受虧非淺堅持未允且飲酖止渴可已則已無如積欠纍纍除賠欵上年結欠二百萬磅外本年洋欵之巳過期者二百三十餘萬磅洋欵之不久到期者三百六十萬磅各省歷欠外債二百八十七萬鎊而本年分又巳積欠四個月賠欵約一百萬磅此外前淸曁南北臨時政府短棊期零借之欵尚不在内數月以來英使旣開單索償俄使則催逼尤急應付俱窮破產立見呼籲各省内外同一困窮裤求他圑所議悉成畫餅美雖力主公道宣告脫圑而其餘五國態度方針不變若再任意宕延不獨失信用必致債權干涉大局危岌情勢昭然是以程都督電稱無跼一時之毁譽轉爲萬世之罪人栢都督電稱借欵監督欠欵亦監督無寧忍痛須臾尚可死中求活等語措詞尤爲痛摯學熙謬負重任姑爲兩害取輕之計五國圑亦以歐洲銀市稍鬆情願繼續磋商利息一節該圑允仍照改五釐其他條件悉如上年十二月二十七日通過參議院之原議大要爲借額二千五百萬磅年息五釐發行票價隨市相機不得少於百分之九十除銀行扣費六厘外凈交不得少於八十四償期四十七年第十一年起還本以鹽務收入爲抵押用途大半爲還債務其中央行政經費各省裁遣軍隊整頓鹽務僅占少半均一一列明附單事甫就緒而某國尚思從中破壞幸賴他使力持正論得以轉圜事機萬變若不乘此解决非惟坐失時機日恐别有要求本月二十二日大總統令趙總理陸外交總長曁學熙會同全權簽字二十四日先簽草合同二十六日復簽正合同竊思此事磋議年餘全球注視現幸告成雖合同内稽核鹽務審計用途等欵由我聘用洋員會同華員辦理爲從前借欵所無而爲九月院議大綱所得同意且列强干與吾國財政前淸幣制借欵巳啟其機况値鼎革之後公私蕩然國信未著得此結果實爲智能俱竭筆舌皆窮但使用途確實而鹽稅所入足敷償還本息外人卽無可藉口業於合同内訂明借欵本利按期交付則不得干預鹽政事宜所以防微杜漸亦已深切著明况此次借欵除中央賠欠洋欵劃扣外其從前各省自借外債凡關於五國銀行者亦均劃還此後外人亦不致以欠欵虚懸再向各省饒舌此後根本至計全在内外一心共維信用福民裕國端賴羣公敬陳梗概云 
　　按此電今晨已由訪員發來至夜一點時又得一等通電旣錄於此不再錄 
[北京電]  
　　美國銀行圑代表麥兹南脫二十七日回國意甚怏怏有人往訪渠言此乃我政府所爲之結果吾人無從批評此次大借欵成立美人感情確不滿意余（訪員自稱）往訪海魯記者東納耳議論極爲憤慨 
[北京電]  
　　黃興由滬電袁指趙爲暗殺主謀犯指許反對特别法庭爲抗顔弄法袁復電三月十三日前各證似專爲解散歡迎國會圑及應洪串謀挾制訛詐計劃惟十日復函如不去宋一語始寓造意謀害俟審判後自能水落石出趙應直接僅一月十四之函致密碼電一本聲明有電直寄國務院絶無可疑近一年來凡謀二三革命者無不假託偉人若憑爲嫁禍之媒則人人自危何待今日許迭拒副署若聽其辭職恐法官全體横起風潮司法獨立未便過於摧抑 
[北京電]  
　　袁又致電各省法律政治判然兩途好事之徒不俟法律之解决妄生謡諑直欲使法律混入政治遂其破壤之私傾覆政府摇動根本本總統年衰德薄未忘救國支持逾年心力交瘁所期得有替人若藉故牽扯希圖擾亂又欲藉一二人暗昧之私則前途茫茫非所敢知云云 
[北京電]  
　　司法部昨覆程都督應省長電謂宋案初審應由上海地方審判廰審判初審判决如有上訴即呈請總統於江蘇暫設大理分院决不至提京審訊云云 
[北京電]  
　　司法部頃又得程應覆電略謂宋案初審由地方審判廰上控由大理院暫設分院甚爲贊成請即呈總統賜示遵辦云云 
[北京電]  
　　前日衆議院開會張樹桐指出冐名蒙古議員之阿育勒烏貴已交檢察所係新脫國民黨者然蒙古議員中尚有兩人假冐一係國民黨一係非國民黨因此互相隠忍不發 
[北京電]  
　　警廰現已派人保護議員不准人私自脅迫 
[南昌電]  
　　李督接電潯地不靖飭陳廷訓二十九日回潯鎭定又委彭程萬代民政長遷入舊藩署五月一號啟印印辦事實行分治 
[南京電]  
　　昨應省長函請駐京國會 
議員王立廷徐蘭墅二人爲蘇省代表加入全國禁烟會以資聨絡 
[南京電]  
　　江寗縣農會昨開會籌議進行辦法 
特約路透電 
[北京電]  
　　衆議院今日（三十日）開會選舉議長議員出席者五百四十一人選定正議長湯化龍得二百七十六票副議長吳景濂得二百四十八票不合式票十七票兹定明日選舉副主席參議院今日未開會 
[北京電]  
　　外交部昨晚（二十九日）照會承借大借欵之五國公使謂中政府承認擔負該借欵之完全責任將來之政府亦然 
[武昌電]  
　　蘇督宣布宋案證據之電此間政界極爲注意國民尚無所覺政界中雖多贊助北京政府者而皆覺國家大局或將因此有所更動彼等之意此案當完全調查能保全北京當道之名譽則最佳云 
[濟南府電]  
　　濟南府設一兵士會堂内分招待室閱書室休息室各部共需築費一萬五千元由英國浸禮會供給發起者爲淮愛特拉愛特敎士日得舉行開幕禮魯督周自齊圑長靳雲鵬德領事及中外官紳到者頗衆靳圑長代表軍士謂此堂爲中國之首創並謝基督敎籌畫之盛意 
[成都電]  
　　釐金新章定於五月一日實行各貨物付稅二釐後卽可自由運往全省各境 
[香港電]  
　　此間巳舉定委員會研究防止海盜辦法以總郵政司爲主席 
[東京電]  
　　此間接美國私電謂白乃安君赴開列福利亞洲調停地產主權法制已全失敗 
譯電 
[倫敦電]  
　　倫敦泰晤士報載稱各報之意五國借欵之成立似不足消除中國國内之困難且有更將增重之虞該報之意袁總統與國民黨戰爭之時機卽在目前中一國非遭内訌卽須由個人治理二者必居其一 
[北京電]  
　　袁總統及國務院前通電各省都督詢間究應先舉總統後定憲法抑先定憲法後選總統聞各省都督覆電要求國務院及參議院先舉總統續定憲法者已有十七省之多 
[北京電]  
　　據國權報載稱五國銀行圑所允墊付之英金二百萬磅尚未交出現疑係因參議院反對該借欵之故周學熙已通電各省都督請贊成該借欵合同今除贛皖粤三省外均巳覆電贊成 
[北京電]  
　　駐俄華使電告國務院謂俄日兩國新訂分佔蒙古密約據奉督張錫鑾報稱日本近於鐵嶺遼陽間增兵幾近一師圑之多 
[巴黎電]  
　　安南總督來電謂河内之亂秘鄺德（譯音）之黨與所爲其主動人某氏現寓中國該督之意此次之變及所用之炸彈均在廣州或香港籌備該處之中國革命黨現正勸捐濟助安南革命黨西貢警察近曾發現炸彈 
[葡京電]  
　　此次亂事之發覺因各黨集會時有炭夫黨參與之故城中今已安謐如常所拘各犯今日 
 
 
 

Page 3

 
 
二十八日）告承審官謂彼等咸以共和利益銘諸心胸急進聨合會中曾抄出最新式炸彈一百八十三枚 
　　葡國内閣總理今日（二十九日）在衆議院宣讀報告書據稱此次亂變政府巳早有所知惟於彼等起事之前並未干涉蓋欲使國民得見謀亂者反對共和之逆志云上下議院已一致過信任政府之决議 
[東京電]  
　　據開列福利亞首府電稱美國國務卿白乃安君欲圖運動開列福利亞立法院展緩提議取締外人購地議案今悉行將失敗該州立法院堅不爲動知事約翰生亦反對調停據現象觀之該議案必將通過 
[柏林電]  
　　國會豫算股員今日（二十八日）討論陸軍議案陸軍大臣催請速行解决 
[柏林電]  
　　據維也納政界消息列强並未商定卽行對付芒國之辦法故奥國應自行設法以抗芒國且將實力進行不再施行恫嚇政策意奥兩國目下正在交換意見奥國陸軍大臣巳命增兵保守塞維亞邊界出征準備悉巳妥定 
[倫敦電]  
　　奥國單獨行動之消息傳布後股票市塲曾因以暫滯大陸尤甚内有一部分旋卽復原倫敦至今尚未接有確信據某德報載稱駐英列强大使將於五月一日開會决議如芒王不從要求奥國以强逼手段拒之則列强中何國應參與此舉 
　　現信斯克太里之降芒係由守將愛山特提督與芒國豫先約定蓋期將來調停亞爾巴利亞問題時彼此均可獲利 
[倫敦電]  
　　芒政府已正式拒絶列强要求退讓斯克太里謂此種要求實殘刻而不近情理 
　　愛山特之自立爲亞爾巴利亞國王此間皆謂將令大局更形錯綜奥國各界對於列强大使遲遲不允重以壓力加諸芒國皆仇不可遏謂奥國不能聽令列强久事遷延必須强逼芒國退出斯克太里且不信此舉將引起戰爭俄國各界之意奥國單獨行動有極大之困難 
路透電社得悉列强大使今日（二十九日）由英國外相葛雷君主席會議三點十五分鐘之久歷來開會從無如此之久　後經延會至星期四日現信下次會議後或能將列强之志願通告奥國 
公電 
[趙總理通電解釋宋案證據]  
　　武昌黎副總統各省都督民政長鑒程都督應民政長有電悉查前農林總長宋敎仁被剌身死一案前經上海公共租界會審公堂曁法租界會審公堂分　　犯預審調查證據密本宣布遂致新聞揭載横啓猜疑各界傳聞妄相揣度異論紛紜頗淆觀聽現經程都督應民政長接收凶犯案證並戕一切證據撮要報告到院將來昭示有衆自可消釋羣疑惟詳核來電開示各項證物有直接間接關涉及於本總理者有吠影吠聲含射及於中央政府者若不詳爲解答誠恐以訛傳訛轉滋誤會兹特申明如下查各證物中其涉及本總理而最有直接之關係者卽來電所開本年一月十四日趙總理致應犯函密碼送請檢收以後有電直寄國務院可也外附應密電碼一本上注國務院應密民國二年一月十四日字樣一節查上年十二月中應夔丞北上循例謁見大總統及本總理力言共進會黨均係靑紅兩幫撫無可撫誅不勝誅惟宜設法解散以殺其勢曾經開具條文領洋五萬元以爲解散該會費用政府允許由内務部發給擋案可查至本年一月應將南歸瀕行求見面請發給國務院密碼電本本總理當以奉差各省特派人員向用密電報信以防漏洩應夔丞請發密碼理無固拒因卽許可又恐其借事招摇别生枝節因函囑其以後有電直寄國務院藉示在官言官語不及私之義而别嫌明微之隠衷亦可於兹揭示斯則本年一月十四日之函所由來也密碼電報本係機要若令普通電報生代譯即失秘密初意是以各種密碼電本均分交秘書各員專掌以重責成應密電本卽分屬洪述祖而來電所稱一月廿六日應犯寄趙總理應密徑電及二月一日應犯寄趙總理應密東電本總理至今未見證之來電所稱二月二十二日洪致應犯函有智老巳將應密電本交來純令歸兄一手經理之語可知凡屬應密來電洪述祖均未譯呈本總理無從查閱也來電又開趙總理致洪述祖函有應君領字不甚接頭仍請一手經理與總統說定才好等語查此函係因應夔丞担任解散共進會除領欵五萬元外其巡緝一差亦爲消弭伏莽由程都督電請中央每月津貼二千元大總統照准應夔丞請領該項津貼之欵本總理飭查國務院内務部均無成案故有致洪之函聲叙始末至今應之公文印領尚存國務院有案可查也又來電所稱二月四日洪致應犯函有冬電到趙處卽交兄手面呈總統閱後頗有喜色說弟頗有本事旣有把握卽望進行等語查原函所稱冬電是否明電抑係應密洪述祖均未譯呈不知原電所指何事其面呈總統一節尤爲虚搆查各部員司謁見總統向由該部長官帶領總統府門禁森嚴一切來賓均先由傳宣處登記本總理旣無帶領洪述祖謁見總統之事而查閱總統府門簿亦無洪述祖之名其爲不根之談顯而易見又來電所稱二月二日應犯寄程經世轉趙總理應密冬四電一節本總理實未曾見質之程經世據稱二月初接上海來電因係應密查知該項密碼係洪秘書專管卽時交洪至該秘書曾否譯呈無從查悉等語是本總理未見該電正與未見一月二十六日應密徑電及二月一日應密東電同一理由他如來電所稱證據中有趙總理致洪述祖數函當係洪述祖將原函寄交應犯等語查洪述祖係内務部秘書本總理與之通函事所時有來電旣未述明原函内容自係無干宋案應即無庸置辯此証明本總理與宋案無涉者也又各証物中其最足以使中央政府立於嫌疑之地位者莫如來電所開三月十三日洪述祖致應犯川密蒸電内毁宋酬勳位一語查臨時約法授與勳位係大總統特權然向例必由各機關呈請其勳績不甚顯著者則開會評議取决多數卽中央特授亦須評决如毁宋卽可酬勳試問由何人呈請何人評决洪電誑應豈難推度二月四日洪致應函有冬電到趙處卽交兄手面呈總統等語無論洪述祖並無謁見總統之事已如上述卽果謁見而查閱該函於卽望進行云云之下緊接兄又略提欵事渠說將宋案騙情及照出之提票式寄來方可徴信等語可知欵係收買提票之欵上叚所謂喜悅所謂進行均指提票而言　二月二日應犯寄程經世轉趙總理冬電内本有巳由日本購孫黃宋劣史警廰供抄宋犯騙案刑事 
提票之語則二月四日之函卽以復二月四日之電若合符節推之來電所開二月八日洪致應犯函宋案有無覔處及二月十一日洪與應犯函宋件到手卽來索欵二月二十二日洪致 
應犯函請欵總要在物件到後各語皆指收買宋在日本騙案 
刑事提票而言决不影響於謀殺且皆洪假政府名義誑誘應犯决非受政府之囑託以其毫無政府委任之憑証故也至債票一節查攬售政府公債分潤餘利本屬稍有信用之人均可引受况於應洪亦實無特别允准之事財政部有案可查通觀各函電如二月一日應犯寄趙總理應密東電二月二日應犯由程經世轉應密冬四電二月一二四八十一二十二及三月初十等日洪致應犯各函有言解散共進會及歡迎國會圑者有言收買宋在日本刑事提票者皆於謀殺無涉蓋應犯謀剌宋敎仁其殺機起於民立報載宋在甯演說三月十三日應致洪函已明言之以前各函電計時宋敎仁尚在湘中如洪述祖二月一日函有大題目總以做篇激烈文章方有價値之語二月二日函有須於題前密電老趙索一數目之語則前語藉解 
散歡迎國會以恐嚇政府後語爲以解散該圑自任以便其私圖是時正滬上歡迎國會圑發生之初馬跡蛛絲尚堪巡索其二月四日以後各函則入于收買提票之事直至三月十三日函始露謀殺之端倪卽以該函中若不去宋一語而論係屬反挑之筆尤見去宋之動機起於應之自動而非别有主動之人文理解釋皎然明白此証明中央政府於宋案無涉者也至應犯卽應夔丞係上年顧斌勾結鄂省馬隊滋事案内逃犯曾經黎副總統通電嚴緝嗣於十月二十七日准黎副總統宥電稱據程都督電應夔丞情願効力自贖並担任解散共進會及武漢黨徒請將通緝原案取消等因十月二十九日奉大總統令准將應夔丞一名特予赦典取消通緝嗣後該共進會如有不法惟應夔丞是問卽由該都督責成擔任並酌予委用等因由國務院灧電咨行程都督及應夔丞在寗委充巡緝差後政府准浙江朱都督電稱共進會在蘇滬一帶有不法情事十一月二十日奉大總統電飭程都督密查程都督於十二月五日歌電查復有應夔丞投効以來於蘇境伏莽尚能力求消弭惟此間裁遣軍隊巳近巨萬生計所迫隠患殊多必盡責諸一人或亦力有未逮等語是政府與應夔丞使貪使詐良非得已而防閑之意迄未稍疎且綜觀上列各電應夔丞之赦免與任用在程都督不過藉安反側之心在政府亦祇允從疆吏之請始終並無成見事理昭然現據來電所開如該犯三月十三日以後致洪各電關係宋案自出於本總理及政府意計之外且洪述祖雖係内務部秘書然内務總長於其行政法上之犯罪雖有怠於監督之責任於其刑法上之犯罪則無代爲受過之理兹准電前因相應將關係本總理及政府之疑似詳晰解答以息羣言希卽查照公布趙秉鈞勘印 
[黎副總統爲宋案通電]  
　　北京大總統參議院衆議院國務院分送各都督民政長均鑒程都督應省長宥電驚悉議院政府尚未成立外憂内亂迭起環生若陷漩渦罔知所底乃値此存亡一髮之際猝遭慘案更涉要人罪案尚未判成人心巳爲摇動舉國皇皇如臨大禍顧瞻欲涕無從各都督民政長老成謀國愷悌及民聞斯電音必有同深震撼者望勿狃於成見掉以輕心以鎭定息浮言以公平安大局至承辦宋案尤應由法庭詳求眞狀照示國民終必求水落石出毋激意氣以相殘也有渝斯盟神將不佑臨風洒淚敢以告哀黎元洪感印 
雜評一（無名） 
[着落一]  
　　宋案審判之法庭特别普通爭論巳久今巳定爲地方審判廰初審是審判宋案巳有着落矣 
[着落二]  
　　衆議院之選舉議長一會再會均無結果今日據路透電報巳舉定湯化龍爲正議長吳景　爲副議長議長巳有着落從此可以開會矣 
[着落三]  
　　雖然中國事往往一有着落而有不着落之疑阻繼於其後今日之所謂着落者安知不明日而又不着落耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[敎育部風潮近狀]  
　　敎育部此次辦理中央學會選舉因陳振先糊塗　頇釀成該部參司全體辭職風潮已誌前報兹將近日情形彚錄如左 
　　（一）袁總統之態度陳振先此次所以不稍檢朿復敢自護其短者專門司第三科科長楊曾誥及新秘書王之瑞乘機運動思得參事與司長各缺從恿陳振先謀利用各參司全體辭職以爲取而代之之地迨各參司辭職後陳果於日前將呈請任命楊王文件遞呈總統府袁總統見之大爲不悅謂當初要他署敎育總長不過欲其維持現狀而巳何能如此搗亂且一部中參事司長聨名辭職其中必别有原因當將呈文却下絶對不予批准云 
　　（二）陳振先之頑强　翌日趙總理託司法總長許 
世英親至振先處勸其將參司辭職呈文撤回陳頑强如故聲言該部參司跋扈已極區區此舉正是整頓之法萬萬不能撤回言次頗有得色許總長嗤之以鼻而去　　（三）各學校之公憤　該部直轄各學校昨已聨名上書大總統要求撤換陳振先以圖敎育之進步 
　　（四）部員之聲訴　該部全體部員昨亦聨名上書大總統略言部中自次長以下相率辭職部事無人主持羣情惶惑乞速維持 
　　（五）新參司之惶恐　新任參司等近日因總統總理不以振先爲然不將舊參司辭職呈文批准而新參司又無任命明文深恐舊參司一旦回部致將巳經取得之位置失去以故大爲惶恐連日奔走於振先之門云 
奉粤兩議會之國會觀 
[奉天省議會之協爭]  
　　各省議會鑒國會開幕已逾兩週尚未選舉議長列强之視線耽耽國内之情勢岌岌再事爭持大局何堪設想敝會已嚴詞電催兩院早日選舉以濟時艱請協電催促爲盻奉天省議會有印 
[廣東省議會之痛責]  
　　北京參議院衆議院新聞圑均鑒民肇造國基未奠蒙藏雲變贛鄂波興險象環生千均一髮正賴國會成立憲章頒布明定國是維繫人心乃竟開幕逾旬議長猶缺中途逃席有類市閧以致元首無選舉之法内閣緩新組之期謡諑繁興承認轉滯想皆緣私見未泯黨爭紛劇蟻齧堤汜厲階有自惟念覆巢壓卵之日豈操戈燃箕之時凡有血氣共澈斯義諸公爲萬民寄託四海喁望自應咸矢公忠一以國家爲前提詎可釜底蒸毒烟之怪鼎中遂染指之私滕薛爭長鷸蚌相持周稻鄭芟吳瓜楚剖紛囂旁詉靡有止境召鄰封之訕笑促民國之危亡公等何心忍而爲此務乞犧牲私利泯融黨見勵開物成務之精神抒利國福民之政略本議會當率粤民三千萬思型數典馨祝千秋至逃席違法例當懲戒請先定取締規則俾杜弊端而資遵守倘再遷延時機仍蹈故轍則亡國之禍誰尸其咎諸公明達諒能洞察中情迫切緘默難安風雨飄摇共深警愓臨電隕涕惶恐無任粤省議會全體叩漾印 
蘇議會假電報案之水落石出 
　　沙副議長假電發生以後錢副議長卽邀集議員開一談話會僉言揑名發電理應澈查當推劉桂馨王玉樹陶鍾箎及庶務長張偉如至電局查究審係用陸地測量局印記送局代發李濟華者該局之檢查員也門房張瑞堂承李命送去劉王各議員回至省議會據情報告又邀集會議羣言似此假名揑電非送地方檢察廰不可錢副議長卽偕陶王等至檢察廰越日上午又開談話會議電致程都督令測量局交出李濟華等歸案訊辦在座一致靡不贊成詎下午互選正議長後錢副議長忽得一十四議員之公函列名者第四區十人第一區二人第三區二人言此電由某等拍發衆益譁然夫以議員個人名義發電可也匿名而用省會同人名且用陸地測最局印記假李濟華手以發之則百思而不得其解論者謂某某等頗希望正議長而出此蓋人心大都屬望於沙推翻沙而某某可得也兹將承認發電諸君之姓氏錄後沈濟安馮弼仁楊石葛錦城戚麟祚丁文瑩王士良張相陳爲軒徐鳳苞陳國榮程肇湜陳裕仁李壎最奇者二十五號之談話會楊石戚麟祚亦贊成嚴究揑電之人兹十四人中丁文瑩李壎又不承認公函列名近日某某議員四出運動主張和解此案以掩其醜熊云 
[蘇省第一屇决算案不及交議之大爭執]  
　　蘇議會以民政長不及交蘇省第一屆之决算案前日議場擾攘情形已見前報兹悉退會後曾議員樸等二十五人卽於二十四日提出質問案限三日内答覆等因民政長得文後當於二十七日備文答覆兹將往來原文照錄如左 
[曾議員等之質問]  
　　本會第一届常會民政長並不將民國元年度及辛亥年冬季决算交議正在備書質問間忽接來咨聲明所以不能交議理由有三空言搪塞有意推宕試照所述原因分别言之第一原因軍事費調查未竣試問催造軍政分府報册及縣知事軍事費用表計巳 
一年有餘爲時不爲過促縣知事送表未全是否上級官廰任其抗延支欵繁瑣是否主管官廰意存畏難置之不理此不可解者一第二原因交代案結報未齊試問省行政官對於縣行政官處於何等地位縣知事而病故而回籍甚而避匿任催罔應民政長考核之謂何上年之交代至次年尚未淸結按照接收交代暫行章程有容許數月不結交代之規定否乎抑藉分别行文委員嚴催之官樣文章而聊以塞責耶此不可解者二第三原因報銷册造送未全試問江蘇各縣文報到達期間最遠若干日上年之册報至次年三四月縱有查詢駁換亦當藏事如云匪亂卷燬是永無造送之望遲待亦屬徒然（前日行政委員出席陳述匪亂係指淸江而言詢諸本會淸河議員據稱當時匪搶街市局署卷宗並未遭燬是卷燬之說亦屬不確）節次嚴催依期造送者尚屬寥寥不知上月報册遲至下月十五以前造送民政長之通令對於各縣有無效力否耶攷核自有權衡遲誤伊誰之咎此不可解者三總之民政長對於元年度及辛亥年冬季决算一言以蔽之曰空言搪塞有意推宕而已觀其以江蘇省與日本國爲比例巳可概見明年開會報告如無事實阻礙不居東鄰之後一語爲將來預留不交地步尤足徴三種原因之假飾至於元年度及辛亥年冬季臨時省議會議决預算本不完全决算未能悉合此屬事實問題若必以决算與預算對照中間難免挹彼注兹非求精密轉小虚僞以此爲不能交議之理由更滋疑竇應備文質問民政長限於三日内答覆究竟該項决算何日交會核議事關重要閉會在卽請作緊急動議提前交大會公决連署者曾樸陳大猷任桂森朱增元俞仁愈朱紹文沈周吳輔勳戴思恭奚九如王撰曾龔其偉鄭慈榖董永成孫肇圻季通劉榮椿陶鍾箎王鳳誥王仕良朱德恒丁文瑩郭麟珍姜克岐武同舉 
[民政長之答復]  
　　查民國元年度及辛亥冬季决算未能即行交議之理由業經本民政長詳晰聲明咨行貴議會在案兹據質問究竟該項决算何日交會等語前咨巳聲明姑定最速之限於貴議會明年開會期正式報告至謂如無事實阻礙不居東鄰之後一語爲將來預留不交地步此則未免因誤會而生逆億要之决算全係事實未可稍憑推想不及交與不交之界說正自有辨不交則爲法律關係不及交則爲事實關係世界各國辦理决算之成例卽事實上之經驗我國雖欲急起直追未易超越而過試再就日本之成例申說之其中央政府則丁年交甲年度之决算於國會府縣則丙年交甲年度之决算於議會此尚係數十年來迭經進步始克有此成績况江蘇之區域非日本一府縣比吾國財政上之經歷非世界先進各國比光復後之第一屆决算尤非尋常决算比此前咨所以雖定至速之限而尚以事實阻碍爲萬一之顧慮也惟意在言出必行故不敢作充分之决定語民國締造百度維新凡爲服務人員豈宜稍涉欺僞决算爲財務行政重要事項貴議會所注意即爲本民政長所注意當此過渡時期風雨漏舟未知彼岸僅恃眞實旡妄四字期僣僚友勗勉共濟艱難然必賴議事機關與行政機關事事相見以誠方可鞏固國基達國利民福之目的質問案空言搪塞有意推宕等語假飾虚僞各字樣不獨本民政長不願施之於貴議會亦深望貴議會議員勿以此揣測之言施之於本公署也 
[柏督被剌謡傳之眞相]  
　　金陵日前傳言安徽都督被剌一節道路傳疑言人人殊現已確實調查此事發生於四月二十三夜柏都督在寗公館洋樓上請客散席後柏督在洋樓辦公室坐閱公事十一句鐘時辦公室旁忽有兩鎗彈飛入其鎗彈由柏督坐位對面飛來時柏督適巳下樓故未受僅擊破窗門玻璃六層翌日柏都督忽接匿名信一封文云烈武知悉汝前夜可知放槍與汝送信否吾等隨汝數處至今皆未動手末有放鎗之人姓張云云現已飭派偵探人員探訪其蹤跡矣 
[南萍鐵路之進行談]  
　　贛省實業司長曾貞因南萍鐵路籌備處業經省議會表决取消改歸該司接續籌備進行方法主張借外債洋七百萬元興工建築以便交通而闢利源提出進行綱要五條呈經李協和都督核定於四月二十六日在府開特别政務會議研究辦法以昭妥善兹將實業司原案錄下（一）設置按南萍鐵路關係贛湘兩省交通至爲重要前設南萍鐵路籌備處旣經議决取消籌備事宜勢難中止職司有管交通之責此路計畵未便任其中斷是以妥擬改組法則以定將來之方針所有以後關於籌備南萍鐵路文書及他事件暫由本司交通科承辦庶款項不致虚糜路事仍可着手徐圖進行較爲得計（二）主義南萍鐵路計長五百餘里需費浩大招股維艱故取公辦主義（三）監督南萍鐵路旣以公辦爲主義則一切監督之權當然屬之省議會（四）籌欵南萍全路建築經費約需七百萬元商股旣無可招勢不得不主外債但經手借債之人與借債草合同均須由實業司提出呈請咨交省議會通過方能施行（五）建築南萍鐵路工程浩大糜費必多擬用包工法分頭修築庶金錢不致浪擲工事可早完成但包工合　須由省議會通過方能簽押 
[鄂省外債統計]  
　　鄂民政長以整頓財政淸理爲先而外債尤爲最要前飭財政司會同官錢局將本省外債澈查報告在案兹黎氏巳淸理完竣於二十四號報告照錄如下一欠日本川崎船廠砲價日金九十六萬元應扣付息金四十四萬零八百元一借日本正金銀行洋例銀二百萬兩應扣付息銀一百十四萬兩一借英國匯豐銀行洋例銀五十萬兩應扣付息銀十二萬五千兩一欠日本正金銀行公債票銀八十萬兩應扣付息銀二十五萬三千兩一欠俄國道勝銀行公債票銀二十萬兩應扣付息七萬一千二百六十一兩一借俄國道勝銀行洋例銀十萬兩應扣付息銀四千六百五十兩以上共欠本息銀日金一百四十萬零八百元庫紋一百三十二萬四千二百六十兩洋例銀二百八十六萬九千六百五十兩除巳還截至本年止共欠本息日金一百零一萬五千二百元庫紋一百一十三萬五千七百兩洋例銀三百零七萬八千一百零八兩云 
[鄂省振興實業之大計畫]  
　　鄂民政長於省議會開幕之始卽令實業司將關於振興實業一切事項速編議案呈府交議兹已由實業司長屈德澤氏分别編就議案三十二件日昨送請民政府咨交省議會公决其議案綱目列左（甲）農事擴充種子交換所案設立蠶種製造所案籌辦模範牧場案設立河溶仙桃鎭兩處製絲模範工場案設立水利局案（乙）林事設立山林登記處案興辦防水保安林案擬改襄陽宜昌兩處農林試驗場爲森林苗圑案（丙）工業籌辦貧民工廠案推廣模範大工廠職工額案籌辦家庭工藝模範傳習所案籌辦敎育品製造廠案籌辦工業技師養成所案（丁）商業擬辦營防口商場案擬設商工銀行案擬設地方勸業奬進會案建築漢口勸業場案設立生徒補習所案（戊）鑛業興國炭山灣煤礦官廠籌設輕便鐵道案大冶陳家灣煤礦廠擴充工程及購置抽水機器擴張礦地建築廠屋各案硝磺局籌備資枂及廣籌銷路缺硝設法備用添設局卡各案官辦礦務局廠宜設法奬勵案地方官對於礦務宜嚴訂考成案私開礦宜設法嚴杜案礦商運銷礦產宜减輕稅則案鄖襄宜施設立礦務局二處案聘請洋礦師案購辦採礦機器案設立五金化煉廠案開辦龍角山案設立礦業研究所案組織礦業公司案地方通信蘇州 
[改編水警之内容]  
　　蘇軍水師自奉到部令改編水面警察以來尚未派員來蘇籌備所有太湖飛划内河各水師以及江防水師松軍葆安水師各統領多有不服而各軍人且對於分廰長劉篤烈李顯謨二人反對甚烈日前五軍水師各統領僧聨名公電中央要求收回成命並舉代表面謁程都督應省長籌商改良辦法兹聞軍界消息謂程督自接到各統領收回成命公電後甚爲震怒謂此次蘇省改組水警係　照中央命令各省亦一律進行非獨本省改編故卽電飭各水師統領迅卽赴滬會議改編辦法務須遵照前令切實奉行不得擅自抗違等語昨日并派專員來蘇調查一切並赴浙考察因聞浙江改編最有成效故也而各水師統領亦結合圑體公舉代表馳往鄰省調查改編制度章程以便仿照辦理刻各統領已遵程督命令紛紛赴申聽候訓令矣 
[洪文卿嗣孫下場]  
　　洪潤民者係前淸侍郎洪文卿嗣孫家住蘇城懸橋巷自文卿故後被揮霍者不下數十萬金今巳蕩然無餘前因僞造契據朦抵某姓鉅欵久不歸償由某姓在地方檢察廰起訴預審終結後洪因久未到案故由審判廰缺席判决洪遂於前日逃往東三省其家人及愛妾金小寳則尚不知其逃往何處云 
鎭江 
[謀亂匪首正法]  
　　駐鎭陸軍三十二旅趙旅長念伯昨經拿到圖謀不軌之副匪首李恒濤一名訊明屬實當經呈奉程都督令開該匪犯李恒濤陰謀不軌旣巳証據確鑿應卽准照新刑律第一百零一條第二項之規定卽予處死以昭炯戒等因故趙旅長隨於二十八日淸晨派兵將李犯押解小校場正法一面通令各營查拿在逃之匪首數人務獲解究外其餘被誘入黨諸人但能悔罪自首俱准赦免不究云 
[查獲私土銷燬]  
　　丹徒稅務公所稽徴員陳某於日前在車站查獲行客携帶大土八隻重約六十餘兩該客見已敗事並棄行李而逃當卽解由該所長函送縣署經于知事指令各警區迅緝該客到案懲辦並於二十八日午後將所獲之土在縣署照墻外焚燬以除毒物 
揚州 
[張綱鄉堤圩坍塌]  
　　張綱鄉屬之橋頭寺地方僻居江邊坍江多年迄未修復不意前日該處又遭崩坍三十餘丈潰塌民田千餘畝昨經該鄉議會議長韋在松等報告到縣李訊菴知事已委第二科員王作鎧前往查勘矣 
[鹽船圑體成立矣]  
　　兩淮運鹽船户前因運商周扶九等瓶議將鹽斤改裝輪船廢除船户特組織兩淮鹽船聨合會曾巳推舉代表朱春和等至各行政官署及第二軍部呈請立案示諭均未奉准兹該會朱代表等現又分赴各官署禀求業蒙徐軍統念其一再呈請特於二十七日批准給示保護矣 
嘉善 
[白日搶刧駭聞]  
　　嘉善協興等民局之合開班船二十二日上午八時半甫駛至北門外送子橋地方突來盜匪五人由水路開鎗攔住刧去現洋一千五百十六元連貨物等共約二千元之數後由附近漁船聞警追赶追至斜塘地方盜匪等均向陸路逸去僅扣留盜船一隻檢點船内除剩現洋六百十八元及貨物等少許外約共損失九百餘元當由各民局聞警飛報縣署水陸防營嚴追矣 
杭州 
[杭垣國事祈禱會之情形]  
　　杭垣耶敎會前日准北京公電聨合英美各派特開國事祈禱大會於下午三時城廂敎會各圑體集合信徒七百餘人於皮市長老會禮拜堂朱都督特派外交官温佩珊君代表觀禮并致謝忱其日祈禱條文與前微有變更引伸其意（一）爲參衆兩議院議員求使各人除黨見去私意奮發眞愛國之心商議國事（二）爲將來正式總統求使委任官員頒布命令均合共和政體（三）爲新總統與諸國務員求使諸員均有才德克副所任之職務（四）爲修訂憲法求使所訂憲法不摧殘民權又能除弊興利（五）爲各國承認求使各國均按公理速行承認不恃强乘隙别生要求（六）爲全國治安求使土匪滅跡黨會安分無掠刧滋擾暗殺等事（七）爲高行之士得能選用求不致因資格宗敎埋没有道德有學問之人（八）爲政府能以眞理道德爲基礎求使執政諸人不喜賄賂濫用小人以上八條均由各堂牧師主領衆信徒祈禱次由之江蕙蘭兩校學生合唱爲國祈禱歌是日會場後來者竟無容足之地秩序亦異常整肅 
安徽 
[堤工局派人赴蕪運米]  
　　皖省堤工局近以各處圩堤業已動工修理惟各處堤工人衆食米浩繁昨特呈請柏民政長飭令中華銀行派人赴蕪運米以濟工食當經核准發給護照運米三千石來省并行知蕪關監督及米釐局一體免稅查驗放行云 
[淸查煙土進口數目]  
　　皖省自去秋焚燬洋藥後所有洋土各藥早巳停運在案兹柏民政長特電致蕪關監督請將去秋至今洋藥土藥進口數目淸查列表由洋員簽字後刻日送省核辦云 
[派員吊唁醫院長]  
　　蕪湖弋磯山醫院院長赫懐仁君於日前病故柏民政長以赫君在華有年熱心公益名譽素彰特派代表熊尚甫君前往吊唁以表哀忱而敦睦誼 
雜評二（萍） 
[蘇議會之假電報案]  
　　異哉蘇議會當許議長告退沙議長未舉以前而忽發現假電報一事 
　　初以謂此陸地測量局所發有局印有代發者又有送電者物証昭然案無遁飾於是起訴起方檢察廰電致程都督交出測量局員歸案訊辦若以爲罪人斯得者然 
　　無何忽發現十四議員之公函乃始恍然假電報之拍發有希望正議長者以人心大都屬望於沙不得已而出此狡獪之伎倆耳 
　　果也沙議長被舉後翩然高蹈不肯就職而僉壬之希望藉以或遂而測量局之沈寃因以大曰 
　　記者曰聽獄者之不可以理想臆測如是如是藉使當日無十四人之公函則彼陸地測量局員早巳寃沈海底矣然而天下事之類於假電報案者何限彼測量局員之得以湔雪也亦其幸焉者耳 
[洪文卿之後裔]  
　　吳中洪侍郎風流儒雅輝映一時以大魁涉侍郎膺使命孜孜著述曾幾何時而其嗣孫之零落衰微至於如此吾於以歎高明之家鬼瞰其室而吳中士大夫家敎不修其末路且一至於此耶 
　　回憶洪侍郎使俄時譯著中俄交界地圖爲外交家所依據偶一不愼帕米爾片地混入界外俄人據此抗顔相爭卒以受輿論之責備而速侍郎之死識者寃之今其嗣孫以避債無臺故孑身入束三省以去異日者或遵西伯利亞鐵道而爲俄京之遊得母猶念乃祖之故事而有痛於心焉否 
 
 
 

Page 7

 
 
本埠新聞宋案開庭不遠 
[程都督勸慰陳圑長]  
　　陸軍六十一圑圑長陳熙甫以監守宋案要犯任勞受謗呈請程都督另派監守人員到圑看護巳誌昨報兹悉程都督以此案業經議决將次開庭訊判應犯等禁錮營倉爲日無多無須另行派員監守至於武犯致死之理由亦將由醫生於日内發表外間謡言不足爲據業於前日面 
諭該圑長有將應朱二犯担任看守勿遽辭退云 
[改禁模範監獄之商議]  
　　聞程都督近巳奉到大總統命令飭將特别法庭之議卽行撤逸仍照普通法庭開審所有開庭日期須待西醫柯司君將武屍内臟驗明再行核定陳圑長聞之以此案旣歸普通法庭則該二犯寄禁營倉寳與名義不符自應將該二犯改禁城内模範監獄以免疏虞昨又面禀程都督卽由都督與陳交涉使及黃膺白君等會同商議擬將應朱二犯交地方檢察廰提回收禁模範監獄另再移知混成第三旅長李英石加派兵士妥爲保衛惟是否實行刻尚未經决定云 
[兇犯臟腑將次騐竣]  
　　紅十字會醫院西醫柯司君等承驗兇犯武士英之臟腑業巳大半騐明並無毒質其最關緊要之胸胃亦巳於前日驗畢昨今兩日續將武犯之肝詳細化驗一俟驗竣卽可指其致死理由出具承驗証單送請察核明白宣布 
[四誌潮惠會館之怪劇]  
　　陸軍混成第三旅目兵在滬南潮惠會舘觀劇肇禍詳情迭誌本報兹由該會舘董事郭輝等呈奉地方檢察廰批示云狀悉查高時銘徐木通柯成長三人被營兵毆傷一節業經本廰預審並驗明受傷屬實惟查陸軍審判試辦章程第三十八條載有軍人犯罪在就職就役前而發覺在就職就役中者則以軍法會審審判之此案核與該條規定相符非本廰管轄候據情咨請旅長按照陸軍審判試辦章程辦理仰被害人等自赴呈訴可也 
　　陸軍混成第三旅李旅長昨接滬南商會函云兹據潮惠會館董事鄭勛郭煇陳開日等函開本月二十七日敝會舘常年恭敬天后聖母誕辰正在演戲酬神之際忽有駐在城内前道署之營兵四十餘人紛上看樓而此看樓乃係婦女孩童觀劇之處本無閑人因係軍界未便阻止初不料其有意尋釁來也當與人爭閙時會館照料人恐釀禍端善言勸解詎該營兵恃衆不服反遷怒勸人卽拔身上槍剌扭住亂毆並將會館内前後門窗什物器具盡情搗毁鳴警不理不得巳扭住肇事兵士兩名正擬送請警察署間不期復來兵士二百數十名持槍整隊而至卽放排槍示威將會館前後圍住入内逢人便毆擊傷多人並將兩兵士奪法又被拘去粤人五六名一時人聲鼎沸鄰近閉市竊念營兵之設所以衛商民非所以擾閭閻也今毁物傷人欺侮衆商辱及全體至於此極實屬駭人聽聞値此市面恐慌羣情惶惑敝會館同人不得不籌對付之法合將營兵胡閙會館大略情形先行具報貴會爲商界領袖維持商業尚須仰仗鼎力妥爲保護以免後患而保公安等因到會查月前迄今謡諑紛騰人民驚慌巳逹極點何堪再有此等現象素仰執事紀律嚴明保衛治安不遺餘力此案發生就地調查較易應如何妥爲解决之處尚希迅賜見復以便轉知而速了結是所企禱 
　　李旅長復南商會函云謹復者接展貴會來函謂據潮惠會館董事函稱本月二十七號敝管兵士因觀劇起釁在該會館内爭閙鬥毆等情查是日適逢星期照例放假該兵士等因觀劇與潮州人衝突確有其事正在沓辦惟該館董事諸君函中所稱各節核與當時發生之事實不符卽如拔身上槍剌扭住亂毆一節兵士放假外出例不准帶軍械槍刺何來又稱復來兵二百數十名持鎗整隊而至卽放排槍示威當時敝部聞信後立派第一圑第一營値日官章尚武率領巡查隊馳赴彈壓亦祇有四十四名且係有鎗無彈何至有二百數十名之多亦何能卽放排鎗言之未免過甚况當初起釁緣由是日上午先有他管兵士在該處口角午後三時頃該兵士等亦往觀劇因坐位爭報互相齟齬潮州人以該兵士等軍服與上午口角之兵士相同閉户兇毆藉圖報復受傷兵士三名已送上海醫院療治矣總之此事係兩方面誤會所致鄙人兼任滬防無日不以保衛地方爲前提如果曲在兵士定當按法懲辦惟事須澈查乃得眞相巳飭該營營長曹梓桐實地調查期無枉縱並一面與該館董事諸君接洽總以和平了結爲是鄙人亦别無成見也 
[市鄉公所職員失勢]  
　　上海縣知事昨奉省長通令云内務司案呈准高等檢察廰公函開前據太倉地方檢察廰呈稱太倉廰屬各鄉近來違法侵權武斷鄉曲藉口習慣勒罚款項其事已層見迭出謹爲鈞廰縷晰陳之如茜涇鄉董倪竹君拿獲竊賊孫復郎匿不解案擅行責打釋放並罚買贓之居少堂二十五元以作修橋費用檢廰事後偵知一一傳訊居少堂則稱被竊賊挾嫌誣扳並未買贜而罰欵尚未繳納倪竹君則訴稱該竊賊在鄉公所時被觀者毆打縱逸而去居少堂自願出修橋費二十五元並未罰欵總之責打及勒罰人言嘖嘖均事出有因特竊賊未經拿獲無由質對明白又如王安增以住居海濱臘底多盜因約范小勝王老虎等作葉子戲藉以防夜而璜涇警察商圑巡邏海上經過其門被拿並不解廰究辦各勒罰洋元以作該商圑買大衣之用且四人之中僅罰其三均係檢廰調查屬實又如瀏河警務所拿獲私吸鴉片煙之錢阿度一名勒罰洋三十五元以作警務經濟亦經檢廰調查屬實夫罰金爲暫行新刑律中主刑之一種惟司法官廰乃有此等權限該鄉公所該鄉警務所若檢察廰不以職權干涉微特蹂躪人權後患無窮卽揆之法治國之精神恐亦爲各國所訾議伏查暫行新刑律第三百八十三條規定意圖爲自己或第三人之所有以欺罔或恐喝使人將所有物交付於己者爲詐欺取財罪茜　鄉之藉口修橋璜涇鄉之藉口購大衣瀏河鄉之藉口警務經費卽是以第三人所有爲宗旨本無實施罰金之裁判執行權而妄行罰金卽是用欺罔手叚取得財產檢察廰爲適用正當法律以保護人民起見擬將從前擅罰案件一併從寛免究嗣後發生烟案賭案竊案其他案件如各鄉自治圑體不解廰究辦仍沿習慣科罰卽據詐欺取財律起訴核辦是否有當警請鑒核施行等情查司法行政各有特權官治自治不相越爼法治精神胥在乎是前淸地方公事往往由豪紳劣董相與把持擅作威福武斷鄉里積習成俗莫敢誰何晚近變改各地創設自治商業等圑體此輩尤藉爲城社明目張膽假公肥私當時法律未臻明備致令若輩逍遥網外民國肇興治具維新而人物仍舊此風未革異地同然誠有如該廰所云者違法侵權莫此爲甚除警官凟職明定專條外其餘科以詐欺取財之律情罪俱符司法官廰職在掊擊豪强維持法紀旣屬律有明文亦卽責無旁貸呈請前來應予批准惟念此等犯罪已成慣行容有不知而蹈之者兹據原呈函請通飭各縣知事向所屬市鄉公所職員等剴切曉諭俾令各安職守無罹罪愆庶障法權實級公誼等因准此除函復外合亟訓令各該縣知事仰卽遵照辦理 
[市議事會議案簡目]  
　　今日爲上海市政廰開夏季議事會之第一日所有董事會及各議員交議提議事件簡目如左 
[董事會交議事件]  
　　一件睛審定市立小學校章程案 
一件民國二年七月至三年六月預算案 
一件農壇小學校添建校舍案 
一件江境小學校添建校舍案 
一件東明小學校建築校舍案 
[議員提議事件]  
　　一件市區域之房捐請撥歸市政廰案 
一件塡簧淤浜案 
一件開闢外日暉橋西出灘處沿堤馬路以利交通市廛案 
一件貧民習藝所費鉅効少應公議切實改良案 
一件取締海船停泊地點案 
一件將殘疾乞焉拘送新普育堂醫治以重人道案 
[老北門城牆坍塌]  
　　老北門東首城牆未經拆去兹因連日大雨磚泥透濕忽於昨日午後坍下壓坍外城脚之鴻泰烟紙店廣記輪船局及賤扇店房屋又壓傷鴻太店夥王某第五警區聞信後立卽派警到場照料一切聞王某之傷業已請醫敷治並無大碍云 
[烟鬼之傷心事]  
　　地方檢察廰昨日午後在大堂前燒燬煙土煙膏並煙具等件預先發出示諭云爲曉示事今將本廰已准同級審判廰判决各煙犯所有搜獲烟土煙膏烟具等件當庭銷燬合將數目榜示俾衆周知特示計開烟鎗八十二支煙半一百三十八件煙燈一百零二只烟船六十五件烟扦烟八兩筐烟膏四十六罐又十斤八兩烟灰二十二罐大小土五十八斤 
[外人干涉言論之機]  
　　文滙報云公共租界工部局當直董事因租界内華字報之一部分近來紛載激烈之論說特於星期二日晚間開會籌議此事今日三十日巳將會議情形陳報該局日内將請領事公曾核奪 
[送舊迎新之忙碌]  
　　淞滬巡警廰長穆杼齋君巳於昨日上午十句鐘蒞任閘北總局各科長課員曁各區隊長等均在局前站隊歡迎龔局長接見之下卽將一應公牘移交淸楚旋由閘北商圑會特開歡送會送龔君赴鎭江新任散會後馬隊巡邏隊各科長課員各區長均排隊送至新閘橋爲止龔君乘坐馬車而去惟聞龔君尚須稍緩數日待宋案開審稍有眉目始赴鎭江履新云 
[附穆廰長訓勉各區長文]  
　　今日爲僕就任淞滬警察廰長　　之日發表數言以爲諸君告本廰警務之範圍無一不與租界相接觸故其精神當十分注意於外事顧僕以爲先行對内而後可以對外對内之政策如何則在綜核名實四字實者名之母也名者實之歸也有名而無實不如其已夫欲名與實之足以相副則在於人人負責任在昔敷衍之法有三一敷衍社會一敷衍上級一敷衍長警有一於此其責任心自然薄弱夫以任保衛治安之職之人使其責任心日即於薄弱之一途警務安有進步耶共和國家以互相警愛爲前提故辦理警察之人當使人愛不當使人畏和平者使人警愛之精神自上級以至長警於處理職務時莫不有靄然可親之氣度服裝則整肅也舉止則安詳也容貌則嚴重也言詞則温靄也判斷則公正也能如是是亦足矣凡立憲國之國家稱曰法治國無法律是無國家警察者代表國家法律機關之一種也旣自處於代表國家法律之地位則吾人之一舉一動更應先守法律而後能制 
裁社會凡此所言皆爲諸君所稔知者惟願與諸君身體而力行之並與諸君共勉之 
[廟園裝設水龍頭之籌款辦法]  
　　邑廟豫園向無太平龍頭且地無大號水管每逢火警施救爲難旣由得意樓主張君創捐銀五百元函致救火聨合會請爲籌辦會中因工費較鉅舉辦不易况園中房屋皆係二十一業公產是以轉請萃秀堂董張樂君於上月二十七日邀集各業董開會公商籌欵辦法是日三時開會到者爲布業代表胡訪鹤錢業趙子峰糖業姚紫石海味洋貨馮麗章鞋業范錦濤帽業俞悅卿鐵業陸楚颿酒業洪小楚銅錫業邵松茂荳業張樂君花神樓曹湘濤縣學務科程英越市學務科黃煥雲湖心亭懐逈樓陸錦麟三林學校陳潤生及舊花業等計二十餘人首由救火聨合會代表陸錦麟君陳述廟園無龍頭之利害遇警施救之困苦火患關係身家性命廟園裝設龍頭屢次發起因工費較鉅不易舉辦近來人煙稠密房屋繁多籌辦火政更宜加意注重現在園中商號各舉皆贊同而各業尤不得不共相維持張樂君姚紫石亦相繼起言大致謂廟園爲我各業之產萬一遇警取水得力少燬去房屋一間卽我各業少一分之損失關係甚非淺鮮查園中基地共計三十六畝按照地畝攤派最爲公允應每畝派銀若干請公决衆皆贊成後由張樂君佈告此項經費共計銀四千七百餘兩現在應每畝擔任五十兩連錢業等籌集銀二千四百兩尚有一半函復救火聨合會請其就近籌募以期雙方並進全體贊成當卽簽字遂公推張樂君爲主任姚紫石胡訪鹤陳子峰三君帮同辦理業巳函致水公司並救火聨合會照辦矣 
[蘇州火政之效法]  
　　蘇州火政向不講求雖有洋龍六十餘架每遇火警臨場爭先恐後時有衝突乃由商民公推姚譜琴君專往南京杭州上海各處調查火政以資仿辦業經察得上海火政最臻完美事畢回蘇後卽仿照上海辦法設立救火聨合籌備處將各洋龍社計六十七處聨合一氣建築鐘樓及會所以期逐漸進行現已舉定陸仲英毛子堅方雅南爲正副會長並定於五月四日在蘇州八旗會館開成立大會昨日東邀上海行政官廰及商學各界並各救火會各商圑會蒞蘇觀禮聞上海縣知事吳懐疚市總董陸崧侯淞滬警察廰長穆杼齋商會總董顧馨一商圑公會長蘇筠尚等擬往道賀上海救火聨合會亦以關係隣誼理應前往擬由李平書王引才莫子經並會員一百二十人於是日上午九時二班車赴蘇業巳函致各會員查照矣 
[騙婚案尚有瓜葛]  
　　婦人趙王氏因被趙鹤舫託詞斷弦騙婚作妾偕同伊姊楊王氏及主婚之堂兄王伯甫具控公廨求請離異並請追償粧奩及贍養費業經由廨訊得趙髮妻尚在騙婚屬實判准離異以後王氏守嫁聽憑自由粧奩照奩簿點還所請追償贍養即以前收聘金作抵在案兹因原告以婦女首重貞節旣已被騙失身雖經離異不甘再醮惟贍養卽以前收聘金作抵不能敷用故延律師於前晚投案聲請復訊要求補追贍養被告代表律師亦到堂代辯孫襄讞以案經定斷一月有餘卽使原告不服已逾上控期限未便照准而原告代表律師仍斷斷要求繼復聲稱可否准予另行起訴孫襄讞允之 
[復訊鍾氏爭產案]  
　　巳故廣東鉅商鍾炳南之親生子鍾蓮生控伊故父之螟蛤子鍾壽林鍾毓儒霸產不分一案前晚由廨復訊兩造仍各延律師到堂互辯並訊據鍾毓儒及見證廣肇公所司閽人莊阿六先後供明伊父故後鍾蓮生恃强取去招商局股單八十三投並私遷寄厝公所之伊祖母鍾鄧氏棺木各情王襄讞以前經詢據招商局復稱此項股票賣買未經過户由誰經售未能明晰惟今旣據被告代表律師聲稱此項股單現在森和錢莊應再函致該莊詢明來歷始能核斷判兩造各退候再函訽森和錢莊復到再核 
[謝贈]  
　　西門外黃家闕路中國體操學校定於本月四號午後開第九次運動會昨承惠贈入場券兩紙書此誌謝 
城内 
[縣知事批]  
　　南帮米業公所董事顧希烈等呈批據呈該業春秋較斛向以月之十一十二舉行檢查上次該兩帮抄呈舊章載明每於月之初十十一爲期何以此次來呈縮退一日是否筆悞殊不可解旣係歷久定章因取浦江潮汛縮小俾行商户有暇聚集若改用陽曆四季日期不能一致請於傳單内陽曆下註明陰曆仍就潮小之日爲準四季一律係爲習慣便利起見事尚可行應卽會同公所司年將南北兩帮之同意由公所於較斛之前遍發傳單登報廣告以昭周密母庸給示致滋疑誤 
[認領婦女]  
　　拐匪胡雲根誘拐婦人王吳氏吳朱氏女子曹招弟往大連灣地方被獲押送回申解請地方檢察廰訊辦該氏等暫行留所候調查家屬認領在案昨有趙生泰投廰禀稱住居水僊宮附近與吳朱氏曹招弟誼關至親該氏等實受拐匪之愚今幸解案爲特來案呈求給領陳廰長准之飭將吳朱氏曹招弟交趙具領回去 
[請究拐匪]  
　　二十七保六圖陸家堰相近鄉民李福生昨投地方檢察廰控住在二十四保二十三圖浦東老白渡地方之謝柳根誘拐伊子出外多日業巳尋獲送案請辦等情陳廰長諭候訊究 
[相騐路斃]  
　　二十五保九圖地保昨至地方檢察廰具報西門外唐家灣地方今晨倒有無名男尸一具年約三十餘歲查無家屬出認請爲相驗陳廰長委危檢察官帶同檢騐吏法警等前往騐明委係因病身死並無别故卽由善堂收殮發壇標記 
南市 
[第一初級檢察廰批]  
　　（杜洪氏具訴狄梁孫公然侮辱聲請抗告批）查此案迭據該氏及呂耀庭於接受知照逾限再議期間之後先後來廰具狀請求處分均經批示在案乃猶復纒擾不已本廰據爾屢次違法聲請屢費無益手續致碍他項訴訟進行本廰對於此案依律知照該氏不於限内聲請再議本廰不認其咎該氏稱謂應理不理尤屬謬妄至呂耀庭知照書均於同時送逹現已傳廰訊明實係親自接受何得謂之一方知照一方無書如謂該氏接受知照之時因赴靖江鄰居間接按照刑訴律二百四十一條及民訴律一百九十條仍應認爲有効該氏又援用審判廰試辦章程第六十條請求抗告此係江蘇試辦章程尤不適用查通行試辦章程第五十八條載凡不服審判廰之决定或命令依法律於該管上級審判廰上訴者曰抗告該氏以適用於審判廰之條文請求於本廰移花接木可謂不諳解釋之極本廰業巳詳盡於此該氏如再具狀嘵凟當無批示之必要惟有置之不理仰卽知照 
[串攫銀器]  
　　法租界鄭家木橋合興小客棧主蔣球來昨晨由寗波乘甬興輪船回申同其妻子等上岸天尚未明突有該處寗紹馬頭竊匪王阿二許阿根阿毛等串攫小孩之銀質項圈一枚而逸追捕未獲報告巡士拘拿時該匪等巳將贜物質去得洋兩元四角正在瓜分卽將王許二人拘獲其同黨阿毛則乘間兎脫當將二匪解至一區吊到原贜移解第一初級檢察廰預審抵賴不認一併移解地方檢察廰訊究 
閘北 
[做賊心虚]  
　　總局稽查員徐際靑君前日行經四區見有何天炯家僕人王允安以鈔票洋一百元向某米店兌換現洋形色慌張情甚可疑立卽會同該區巡長將王拘局解送司法科經凌科長研訊據王供稱係在主人處竊來判押候傳到失主質訊核辦 
[是否捕雀]  
　　江北人徐大有前日在川虹路十圖義塜籬笆内不知作何勾當適商圑會會員姚吉甫經過見籬門大開向徐詰問言語支吾扭送一區張區長以該塜籬笆屢被客民偷竊爲薪近經市政廰重築工竣未久當卽提案預訊徐供因隨周玉庚入内捕雀云云張區長飭卽解送司法科判押兩星期以儆 
[撞傷小孩]  
　　前日有坐脚踏車之王阿成行經大統路將王張氏之三歲男孩撞倒受傷由一區崗巡拘禀張區長解經司法科押候將孩送院醫愈再核 
[惡狗當道]  
　　張桂玉前住三區境内因畜有惡狗十餘頭時出傷人曾由崗巡向張母某氏申斥囑令關閉屋内不許縱出肇事詎該嫗恃蠻不服經蔣區長呈報總局押遷出境在案現張移居四區怙惡不悛前日又咬傷某姓家小孩長警等向論不睬鄧區長親往勸諭亦一味肆潑出言無狀區長卽派長警前往拘捕該嫗脫逃惟戕大小犬七頭捉回區内候提到該嫗再行究辦 
公共租界 
[改期訊理]  
　　英商恒安保險公司因　客錢庠元虧欠保險費銀一千五百餘兩屢延不理控奉公廨傳案交保前日午後經關讞員與英領康君升座會訊兩造各延律師到堂代表據原告律師聲稱原告始於昨日延敝律師承辦是案是以辦理手續不及齊備應請改期中西官准之判錢交原保候再訂訊 
[擇交宜愼]  
　　周阿三陸子根陳毛毛因與夥刦浦東張姓家衣飾之盜匪王福春等同在雲南路四百十九號雉妓院内狎遊被探查獲一併解送公堂判與王等併送地方檢察廰訊辦嗣經該廰訊得周等並非盜黨送回公廨押候查明租界内曾否犯案再行訊核在案業經捕房查得周等在租界内並未犯事昨將三人解案請示聶襄讞商之英哲事領事以周等與盜黨爲伍决非良善姑念在押巳久從寛逐出租界 
[流氓就獲]  
　　流氓王金才（即小金才）係巳革包探陸阿濤之夥曾與同類楊寳福等將甬人朱宗友之妻岳氏藏匿輪姦反欲向朱索詐洋二百元經朱控奉總巡捕房將楊等逮案訊實押辦王則在逃前日經美捕房西探壳羅香將王緝獲昨解公堂訊供不諱判王押西牢半年示儆 
[證據不足]  
　　鄉民金珊山控祝王氏串拐伊妻陳氏寄匿梧州路徐張氏所開之小飯店内昨由捕房將王張兩氏一併拘解公堂訊據該氏等供稱陳氏係阿元所拐未幾卽遷往他處並無串拐情事中西官會商之下以原告証據不足且事出内地判均　釋著原告自赴内地官署控究 
[强搶衣包]  
　　許阿四控流氓徐才寳在福建路攫取衣包昨由捕房將徐拘解公堂訊供屬實判押西牢九月期滿逐出租界 
[追償損失]  
　　甬人王鳳彥姦拐同鄉人夏益保之妻陳氏孫桂生誘姦顧全坤之女招弟均經公廨訊明判氏與女分别交原告領回管束王孫兩被告着各交保償還原告名譽損失洋各三十元在案嗣因二人均無人具保昨日復由捕房一併解案請示王襄讞商之英康副領事判各改押本廨限兩禮押繳洋 
[自甘下賤]  
　　江北婦人王葉氏因貧托同鄉人王俞氏等代薦帮傭詎氏近忽走至南京路二百六十一號雉妓院内爲娼經王俞氏等得悉恐其家屬詰問前日至該妓院勸令葉氏回家不允在途爭執由捕查見一併帶入捕房送廨暫留昨解公堂經中西官訊悉前情以棄氏自甘下賤不予深究惟在途吵閙均屬違章姑念女流從寛免罰一併開釋 
[竊案訊實]  
　　巨竊李小四子張步如周五串竊劉瑞芳等各家鉅贓寄匿蕪湖路四十五號舊貨店内由探查悉將李等三竊與該店主婦王劉氏一併拘解公堂分别管押在案昨經中西官復訊屬實判周押西牢三年張押兩年李押一年王劉氏押女所九月分别示儆 
[幸未燎原]  
　　狄思威路八十四號門牌張連生家前晚忽然起火由鄰人帮同救熄幸未成災昨經捕房派探查核 
[叔姪失和]  
　　住居海甯路之車夫張阿林前晚與其叔細故口角後吞烟圖盡幸卽覺察送往同仁醫院救愈回家後報告捕房請爲查核 
法租界 
[夫婦離異]  
　　戎紀善前控胞妹戎氏時被妹夫范資銑虐待並被領回原籍托人售賣向論恃蠻求請究辦等情曾由公堂提訊范卽將妻交到供因妻子與族叔通姦迭訓不悛故禀訴族長欲將戎氏出售並未成交判氏發堂再核在案今范又禀稱在外商妥將戎氏退回母家交伊兄收管求請核示聶讞員判具離異切結戎氏交其兄領去完案 
[截留小孩]  
　　婦儒救濟會偵探周松林投廨禀稱邵魏林張春林馬英等帶同男孩陳家木附搭同華輪船形跡可疑是以報捕拘案請訊邵等同供與該孩故父相識今伊母不知隨何人出門音信全無故將該孩收留帶領回籍並非拐帶陳孩供母親隨范姓出門不知去向我由邵等收留實非被拐上海祗有姊夫王秉金餘無親族判邵等三人開釋陳孩候傳到秉金領去撫養 
[失火罰錢]  
　　小東門外洋行街口金昆桃所開之藥房起火昨由公堂傳訊金供因烘藥爐火太旺延及板壁當即救熄並未冐穿屋頂店中保有火險二千五百兩是實判罰銀五十兩充公以儆 
[小孩待領]  
　　粤婦梁祝氏王周氏王李氏各帶一孩乘致遠船 
起行爲婦孺救濟會偵探何連寳查獲解廨訊究因不認拐帶押候查核在案昨日復訊祝氏供小孩戚小子奚丫頭由胞兄在漢口出洋買下帶來上海托婦人轉帶回粤是實李氏供在虹口出洋三十元收買男孩張阿弟爲子不敢拐販周氏供李氏托婦人伴送上船餘不知情判一併交保孩由救濟會留養候父母具領 
[久不往來]  
　　林允昌控倪袁氏藏匿其妾一案昨經公堂復訊袁氏供與林妾同村居住未嫁前時常往來及嫁林之後迄有七八年未曾來過氏家豈有藏匿之理實被誣控判氏退去着林自行到案再行核辦 
雜評三（鈍根） 
[罰金]  
　　罰金罰金豪紳劣董武斷鄉曲之口頭禪而妻妾子女吃喝嫖賭之無盡藏也今省長通令市鄉公所職員禁止私行罰金是絶豪紳劣董妻妾子女之衣食且使社會營業中從此少却一種鄉紳業矣 
　　猶憶某紳初當選爲市議長卒然問余曰議長得審事否蓋彼爲前淸之候補官艶羡知縣審事之威福而未得者也今覩省令不知其歎惜頽喪將何如 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[紙捲烟] [  率公]  
　　紙　　之流入中土雖較鴉片爲後然輸入未幾即已風行全國士去閨閣輿儓走卒靡不口津津而樂道之西醫謂嗜紙捲煙者多　腦病肺病之症有害無益故以不吸爲宜予不知醫第一見其商標輒望而生畏不敢嘗試曰三炮台炮台據建瓴之勢黑彈　　　有不血肉相薄死亡枕藉者覆巢之下必無完卵比之炮台其酷最甚故於煙中爲最上品曰强盜牌强盜爲萬惡之代名詞入而遇盜小之則喪失財幣大之則喪失生命以彼擬此其害相等曰雙刀牌刀爲殺人之凶器一之巳甚况復二乎綜是以觀我人之視紙捲烟也苟以視砲台强盜雙刀之目光視之方當引避不皇更安可於茶餘酒後資爲消遣之品而自蹈危機哉（二）鈍根曰信如率公言則今有美女牌之雪茄於此率公必歡迎之無疑 
[英雄致英雌書] [  愛樓]  
　　英雌先生芳鑒久仰閫威時深渴慕沉沉女界賴先生之力一躍而登政治之場内言不出於閫者今竟嶄然露頭角矣巾幗中大有人在安可小覷乎哉先生之功業見之近今也摑偉人之頰毁報舘之牌視都督若孩童斥總長如奴僕先生獅吼之威未有甚於今日者也鄙人聞聲之下不得不向石榴裙下甘拜下風鄙人向曾目空一切以謂世上之大而無儔威而無敵者莫逾於鄙人英雄兩字矣豈知先生一出鄙人若小巫之見大巫布鼓雷門自慚形穢雖握重權一籌莫展七尺鬚眉從此壓倒不但無地用武已也然先生得志豈國家之福也與鄙人列入平等巳屬先生之報今必欲駕而上之豈閩闥淫威可濫施於大庭廣衆前也願先生一加三思稍自歛抑否則鄙人當合蹂躪歐洲之拿坡崙組織聨邦之俾思麥獨立美洲之華盛頓克復兩京之郭子儀與先生一决雌雄畢竟鹿死誰手也唐突之愆願先生有以敎我小弟英雄鞠躬（三） 
[試硯齋隨筆]  
　　供職京曹日恒與華甫作長夜談華甫爲滿人熟於掌故暇輒爲我語淸廷軼事嘗云雍正之薨本無病也以素性猜忌好行殺戮當世咸有重足而立側目而視之慨時去明亡未遠抱民族觀念者頗欲得而甘心之故雖警蹕森嚴而事起倉卒卒被剌於宮闈惟内廷非外人所能到剌客卽勾通宮人亦不能深匿内苑度卽　女所爲淸法嚴外間遂不能知其詳當時侍値之臣卽知之亦　　　　人言藉藉易滋浮議後來好事者且指爲呂留良女孫　　　近傳會淸自雍正薨後列朝諸帝咸有戒心其防範妃嬪之法尤爲嚴密凡妃嬪之進御也必先期使内監傳知及夕使内監持被一匍匐該妃嬪床下將被展放自遮其面然後該妃嬪乃　身而自入被内週圍捲裹内監乃負之而趨至帝寢宮仍匍匐床下被中妃嬪始徐徐出逡巡入於床内監退翌晨仍如前法送歸列代相沿未嘗或改滋可晒也 
小說紅樓夢一書或有指爲諷剌明珠家事者或有指爲隠射前淸宮闈者要皆揣測懸擬之詞無當宏旨未可據爲定論也以愚意度之此書洋洋巨觀縝密精詳且書中描寫人物及日用起居等等均爲滿族而發非身歷其境者斷不能言之親切若是華甫爲余言是書所指皆雍乾以前事寧國榮國者卽淸初赫赫有名之六王七王第也二王於開國有大功賜第極宏敞本相聨屬金陵十二釵悉二王南下用兵時所得吳越佳麗列之寵姬者也作是書者係江南一士子爲二王上賓才氣縱横不可一世二王倚之如左右手時出其愛姬使執經問難從學文字以才投才如磁引石久之遂不能自持也事機不密終被二王偵悉爰將士子辭去不予深究士子落拓京師窮無聊賴乃成是書以志感云故至今後城之西北有大觀園舊址樹石池水猶隠約可辨華甫言之津津若似甚確實者余笑而不信堅約同往憑弔卒以匆匆南下冗俗未果不克一訪紅樓遺跡以證其言之虚實也（三） 
[劇談] [  玄郎]  
　　空城計後爲九十本新茶花是劇爲新舞台最得意之新傑作曾排有二十本之多每一排演婦女滿座而賣座上又可收問接之功效故個中人俱視此劇爲錢樹子也惟觀前晚所演劇中尚有矛盾之處如馬標統之妻聞夫巳陣亡特爲之開喪祭奠馬妻披麻帶孝號咷大哭而出逼眞一新寡之婦乃兩手之無名指上仍帶有二金戒揆之居喪之禮殊屬剌謬三麻子飾陳成美承乏潘職尚能勝任惟于茶花女臨產時驚悸惶急猶兩手合十口中頻喃喃呼阿彌陀佛又急急出門聲言欲燒香許愿竟演成一鄉愚無知之老兒夫成美於前數本中得茶花之提撕警覺已開通許多且於劇中第一幕時又自命爲開通人物諄諄然愷切啓迪兼能開通其老妻似不宜再有此種口吻又茶花方產成美竟毫不顧忌直入血房而親行探問此雖開通之家無禁忌之可言而翁媳之問亦宜稍避嫌疑以顧名分後日重演尚宜於此等處改良及之月珊此時飾外國元帥出場四句引字句雖俗而味甚冷雋獻策于氣球國欲招雇華工以埋地雷邱蕊卿謂（現在中國人皆知愛國恐不能再以金錢動之）月珊謂（未必未必吾昨閱報紙見中國仍有人貪千金之酬謝竟敢暗殺一偉大之人物）借時事以插科打諢泯然無迹可謂巧不可階吾每不解無論何種詼諧諷剌慢駡語在他伶說之終覺窮兇極惡索然無味而出之月珊口中則嬉笑怒駡皆成文章自有無窮之趣味 
 
[投稿者劣僧] 鄭筠淸字民祖又號劍俠年十七歲浙江吳興人通信處上海三馬路西晝錦里口四十四號鄭泰隆轉交 
劇本考實 
[明末遺恨] [  便便]  
　　明末遺恨一劇卽崑劇中之全本鐵冠圖也昔惟崑班演之自新舞臺鼓吹革命乃由姚伯欣先生編作京劇其中情節視崑劇稍有增减然終不外乎史之所載也按明史莊烈帝紀流賊内逼帝命府部大人各條陳戰守事直有言南遷及東宮監撫南京者上怒曰國家至此無一忠臣義士爲朝廷分憂而謀乃若此夫國君死守稷古今之正朕志已定無多談崇禎十七年三月十三日賊游騎至平則門京師猶不知也十八日抵京師環攻九門自成設座彰義門外降賊太監杜勳侍側呼城上人請入城見帝監視太監曹化淳縋之入内勳盛稱賊勢請帝自爲計帝怒叱之出手書親征詔召駙馬都尉鞏永固以家丁護太子南行永固叩頭曰親臣不藏甲臣安敢有家丁相向涕泣（二）（未完） 
小說 
政治小說 
[鐵血男兒（一百十四）] [  常覺　獨鹤]  
　　第三十九章 
白覩烏大悅呼曰數日不晤本思一見爲快烏急揮手示圉卒曰另備一健馬來語已復謂白曰僕將回營君盍同行藉譚壹是白曰甚善須臾圉人以馬至二人遂並轡行行甚速不移時巳至城外白四顧無人乃低聲謂烏曰尼公爵已黨俄賊陛下其知之乎烏瞠目視白愕然曰此語僕殊不敢遽信尼君雖與僕意見衝突至於辭職然素行忠貞何致甘心從賊白曰此事誠出意外惟渠與陶賊秘密往還證據確鑿不然外臣亦素以尼爲好男兒事關重要决不肯信口雌黃也烏大震曰君得母誤乎萊司身爲貴胄卽使遽萌異志儘可自行反對又何必依草附木謀及鼠輩耶白曰疇昔之夜尼與陶賊密會於餐舘中此外臣所目擊者豈有差訛烏聞言色變如受擊剌旣復沈吟曰彼二人殆不期而遇陶雖說尼尼或未必爲汽動也白曰陛下以忠厚待人特恐尼未能如陛下意耳曰何以言之曰先是外臣途經木鐸餐館前見一人踉蹌入内狀甚詭秘即尾隨之默察其聲音面貌恍然知爲陶賊乃日伺餐館左右瞷其動靜前夜忽覩萊司悄然至知必有異即濳身入匿壁後竊聽其秘密談話不意爲陶賊察覺卽行搜逐彈穿臣帽幾遭毒手及今思之猶令人心悸蓋陶賊慮洩陰謀故時時警備而外臣此後偵察之心仍不少懈陶亦百計謀暗殺臣屢瀕於危幸賴少有機變生命得保無恙亦云幸矣烏亟詢曰尼與陶相見之下究作何語白曰當時倉卒遁逃未知一席談判作何終局但陶賊詞意固已約略得之其大指謂當推尼王西奥司並竭力協助使戰𧛂得戢烏忿然曰果如彼言則戰事旣罷彼當以西奥司爲保護國然乎白曰是固不問可知也（三） 
愛情小說 
[自由花彈詞（四十八）] [  天虚我生]  
　　那穆志誠只做受了魔的樣兒蓋天靑如何說他便如何應宛然眞像是个母女重逢衆人因見他女兒生得這般標緻大家嘖嘖稱羡不置當下同庽中却有幾位新到的客人也過來看内中有一个人見了志誠不禁吃了出來引着他同伴走到自己房内低聲說道楊兄呵 
　　你看那婷婷　　的女兒身可知道便是喬裝穆志誠 
　　楊老二道哎吓果然便是怪道眼熟的很周夢飛笑道你還只知其一不知其二呢你可認得那老婆子是誰楊老二不禁駭異道照你口氣難道便是：：：： 
　　那江河人物蓋天靑　他兩个怎便相同一處行　何以甘心爲母女　這其間愈覺不分明　今朝狹呼相逢着　料他是惡貫於今巳滿盈　我等不如先下手　免敎他鴻飛一去又冥冥　繆成因道休操切　只怕得活虎生龍不易擒 
楊老二道照你說來難道眼睜睜地放他走了不成周夢飛道楊兄休得着急適才繆兄巳爲志誠所見他心裏自然明白他也是會使催眠術的人斷然不會眞的受魔今日天色巳晚那蓋天靑得了這个至寳晚間少不得一床同睡料想志誠定然有法處置我等只要等候着響動一齊下手將他拿住便了此刻若是驚動了他只怕倒被走脫了的有分楊老二聽了這話心裏老不受用無奈他兩人一時不肯下手又恐他兩人有心要放走那蓋天靑時豈不後悔無及他便 
　　假推别事上街行　隨帶公堂一紙文　逕向縣衙來報告居然立刻派親兵　協同差役齊來到　蜂擁而登旅館門正是三更人靜後　齊從夢裏吃虚驚　當時擺下个天門陣只得把兇人一鼓擒　怎奈我說書的辛苦甚　不得不暫停絃索請下回聽（二） 
文字因緣 
[洞仙歌四首] [  蝶仙]  
　　又題黃媛介流虹橋遺事圖 
畫橋絲柳是春愁來處一點芳心逐疼絮甚前生因果夙世寃緣便把個情網輕輕兜住想逢偏不語總被嬌羞誤煞聰明小兒女一樣斷人腸花落人亡有多少去年崔護算只算惺惺惜惺惺借畫意詩情更番憐汝 
　　右圖媛介自題云吳江葉元禮少時從其從兄過平望酒家一女子見而悅之私詢其母曰適與吳江葉九相公來者誰耶母曰其弟四郎也女自此遂病且死告父母曰兒因葉郎而病今死矣葉如再經此須一告之如其言元禮入哭之事如唐崔護桃花人面特不回生耳今元禮殁三十年貽師追憶前事感賦絶句命媛介補圖噫柳明花媚流水依然此中有人彷彿呼之欲出矣按媛介字皆令嘉禾人所謂貽師者卽漁洋山人其絶句云阮家未臥酒壚傍荀令橋南惹恨長鶯脰湖邊逐春水化爲七十二鴛鴦吳芝瑛夫人跋云案陳維崧婦人集嘉興黃皆令詩名噪甚恒以輕航載筆硯詣吳越間余嘗見其僦居西冷斷橋頭凭一小閣賣詩畫自活稍給便不肯作又攜李詩繫謂媛介秀水文學象山之妹與姊媛貞俱擅麗才媛介尤有聲香奩間書法鍾王人以衛夫人目之畫亦點染有致適楊元勳夫婦偕游江湖爲閨塾師以終有湖上草此圖承漁洋山人之命績流虹橋遺事并錄山人絶句于上今距元禮之殁二百餘年賴有此圖流傳影事南湖得之喜不自勝爲錄頻伽詞闋并引皆令傳略相與欣賞云所錄郭頻伽過流虹橋感葉元禮事高陽臺一闋云兩岸緋桃一灣流水斷橋猶說流虹舊事無端牽人舊恨重重多情只合相思死更何須眉語曾通太匆匆春盡飛花淚盡啼紅高樓當日知何處想房攏宛轉窗户玲瓏天遠瑶姬彩雲去也無蹤人間我亦傷心史似流鶯只哭春風小橋東新月天邊依舊如弓予謂小兒女遭際大都類此特傳與不傳有幸有不幸耳故予後半題辭不禁感慨繫之（未完） 
　　漱玉野樵特捐銅版費各一圓謹登誌感 
　　郭曦之君鑒來示慨以舊曆十一月分諧文潤資移助銅版費未知所署何名無從查取乞復示 
　　投稿諸君欲取潤資可面晤（午後一時至五時）或函致本舘帳房陳寳賢先生 
 
 
 

Page 11

 
 
   
 
 

Page 12

 
 
   
 
