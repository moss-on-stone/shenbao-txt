# 1921 - 224 - 4917419

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[和之時機（老圃）]  
　　今日軍閥中無論南閥北閥其傑出之人才充其能力亦止能割據一地若能盪平各派而統一之固未見其人也無此能力即須有自知之明爭地以戰殺人盈野所謂率土地而食人肉罪不容於死 
所謂北京政府者不過一二武人所創設之籌欵機關此無庸深諱者也所謂南方政府者不過各霸一方勢同散渙此亦無用深諱者也若論眞正之民意則對於兩方皆未敢崇拜南方抵死不肯言和北方有欲和之之意而不示人以可和之道吾以爲兩失也 
天下惟勢均力敵者乃可以言戰亦惟勢均力敵者乃可以言和自桂師覆没湘師入鄂兩者已處於對等之地位舍此不和更待何時且又在太平洋會議以前北方籌備赴會南方亦欲出席與其獻醜於外人之前固不如携手同行之爲愈也 
 
 

Page 8

 
 
   
 
 

Page 9

 
 
   
 
 

Page 10

 
 
[命令]  
　　八月十八日大總統令外交總長顔惠慶呈請任命都林布兼署遼源交涉員應照准此令 
又令署航空署署長潘矩楹呈秘書丁鈺孫道毅懇請辭職均照准此令 
[國外專電]  
　　倫敦電中國國際聯盟聯合會今日在中國餐館舉行第二屆年會林長民主席公舉顧公使爲名譽會長林長民爲會長顧演說謂日内瓦國際聯盟會方在幼稚時代需人扶助聯盟會之精神頗與中國適合希望中國全國人民有以助之 
中國學生總會與中國國際聯盟聯合會十六晚在中國餐館合開一會討論提交華盛頓大會之案請顧演說顧稱中國正式提案刻在北京政府考慮中今尙未便宣佈惟華盛頓大會極關重要尙望全體國人爲中國提案之後援無時不予以極精密之注視國際聯盟聯合會秘書梁氏建議宜提出三案（一）二十一條要求（二）山東問題（三）外人租界顧是晚有約早數分鐘離席衆起立致謝 
留英工商學界開公民大會反對北京政府締結法國五萬萬佛郎之新借欵以敷設滇蜀鐵路此約係吳鼎昌朱啓鈐簽字（十六日） 
[國内專電]  
　　北京電提出太平洋會標準確定三項原則（一）撤廢勢力範圍（二）澈底門户開放機會均等（三）修正一切不平等條約並不爲臚陳式提案因太平洋會日程未定提案順序不能預定政府有鑒於巴黎和會我案卷被竊故主張帶活案卷卽專門委員是（十八日下午一鐘） 
北京電農部草擬鳳凰山鐵礦辦法三（一）中日合辦（二）收歸部辦（三）改歸省辦將派安特生前往查勘再確定三項之一（十八日下午一鐘） 
北京電王迺斌派親信梁玉書到滬處理交易所競爭分别准駁滬商有隨行者（十八日下午一鐘） 
北京電吳佩孚電請向滬漢華銀行借三百萬息一分五以京漢鄭州以南收入作抵但京漢心入已作兩重債劵擔保政府允否兩難北京電孫傳芳原統之十入師奉准改爲兩混成旅院令沙巿王汝勤第八師應歸吳使蕭督節制攻定一切禀承吳使（十八日下午一鐘） 
北京電劉承恩電武昌街巿查獲便衣湘軍携械者數名新堤方面豫軍陣地有戰事糧價甚高蕭督禁止再漲（十八日下午一鐘） 
北京電院電曹吳湘軍若不受調停自應相機剿辦無論何時何地敵前進應卽擊退（十八日下午一鐘） 
北京電黎等請停戰電雖發布但趙傑有捷報政府有加奬趙電拍出（十八日下午一鐘） 
北京電庫倫工商聯合會電經略任命已屆月餘望若雲霓之大軍竟無開赴外蒙之期未卜中央究何用意請速催張使出兵恢復庫叨救吾萬三千民命（十八日下午八鐘） 
北京電孫傳芳電告就職司令部暫設武穴（十八日下午八鐘） 
北京電吳電效日（十九）總攻擊 
北京電曹錕篠（十七）電二十四師長張福來謀勇兼備尤熟悉敵情請卽派張爲前線總指揮 
北京電鄂訊楚泰建中兩艦銑（十六）早掩護王旅向沙湖口進攻適楚同江元兩艦掩護張旅亦駛致合力進攻至晚五時將敵擊退卽佔領沙湖口由陸軍直追至老觀嘴又悉江元艦銑日克復卯矴巿楚同艦篠日克復果洲現正向嘉魚寳塔洲新堤前進（十八日下午六鐘）北京電張作霖電反對軍艦保護奉天漁船謂奉天自有保護專局母庸海軍部顧慮（十八日下午一鐘） 
北京電外交海三部合組松黑航行委員會内部不一致不能進行中俄商約雖開議在卽吾亦觀望（十八日下午一鐘） 
北京電日赤通商談判日派定松島赤派優林在大連舉行日决定在中俄通商前成立（十八日下午一鐘） 
北京電赤塔政變昨俄代表借我無線電去問赤塔得覆並無其事北京電顧維鈞電催速編建設大綱謂上月電請編制建設大綱想已辦就太平洋會十一月十一開會寄遞需四五十天在歐宣布無可再延（十八日下午一鐘） 
北京電直曹電軍情萬急欠餉過多頃向華北銀行商借二百萬以濟軍需（十八日下午七鐘） 
北京電奉議結果中止援鄂積極收蒙（十八日下午七鐘） 
北京電閩李電粤軍襲閩探分水陸並進茲爲預防計除將軍艦編爲四隊在海疆游弋外復商臧師長率所部開往潮梅協防 
北京電曹派趙玉珂來京與靳蔡協商鄂局謂中央不斷餉械接濟吳蕭可不出旬日將三湘平定靳以尙待主管部審量再爲負責答復（十八日下午三鐘） 
北京電贛電贛南贛西同時吃緊處復陳督堅守待援（十八日下午三鐘） 
北京電徐昨爲朱啓鈐洗塵至接授學位典禮須候證書運到舉行北京電朱啓鈐函各報社否認與日訂有經濟同盟約（十八日下午三鐘） 
北京電交系派葉赴奉商該系改閣事張意仍主混合制不取一致北京電漢口六十里内劃出戰綫歸商團自守（十八日下午七鐘） 
北京電閻錫三電院所議商旅赴鄂晋省兵單豫陜匪起無法抽調（十八日下午一鐘） 
北京電曹吳索餉三百萬靳命潘先滙百萬（十八日下午八鐘） 
漢口電右翼直軍巧（十八）克新堤後湘軍向白螺磯退却皓（十九）在白螺城陵兩磯間激戰吳懸賞限期攻下岳州湘軍因右翼失利巧日以軍一萬餘三回包圍咸寗直軍死力抵禦最後勝負當於此處决之直軍左翼一團衝鋒被湘軍包圍援到始脫險雙方死傷極多 
漢口電趙玉珂吳錫麟巧日到鄂調停湘鄂戰事 
漢口電聞劉躍龍旅亦由陽新退武穴 
漢口電蔣作賓咸（十）（五）電詰吳公素主張民治是否承認鄂人自治贊成聯省自治前宣言不爲督軍今爲巡閱是否承認巡閱威權大於督軍督軍巡閱制度是否應與自治制度並存請明白宣示 
漢口電聞巴東被川軍佔領宜昌告警（以上十九日下午七鐘） 
北京電閣議（一）鄂沔陽水災振一萬元（一）鄂菸酒局長改任范之杰通過 
北京電津浦路南來通車已兩天未到據部局稱係蚌埠方面橋工被水所没 
北京電京尹將以殷鴻壽升任 
北京電胡維德再電辭職詞意堅决擬與魏宸組對調（十八日下午七鐘） 
[公電]  
　　包頭鎭來電廣聚戎行厠足馳騁廿年身經大戰十小戰數十始以積功擢升步一旅旅長駐紥綏西七載兵民相安地方以靖但知與士卒同甘苦不遑對長官爲趨承詎料蔡師長成勳竟不相諒忽於七月二十四日令稱久病呈請免職羣情駭愕先是第一旅駐薩縣察素齊之一團一三營譁變搶掠槍傷民命該旅旅長楊以來强霸民産私鑄國幣被人呈控有案可稽均置弗問而轉於奉職惟謹者予以免職公理不存國法何在質諸中外當有定評廣聚與蔡師長相處八年於公則循分盡職未嘗絲毫辱命於私則分憂肩鉅代籌兵餉二十餘萬孰知恩怨背馳因嫉生恨免職不已更加毒手初派伊妻弟王象賢來包串通煽惑當被識破繼復暗遣弁護人等三十餘名各給路費二百元來綏包兩處潛施暗殺卸任砲一營鄧營長與蔡有嫌忽於車站登車時突遇暗發一槍此本月九日事也聞對於廣聚則懸三千元爲賞格必欲得而甘心乃不寗惟是第一師最近所發兵餉一旅在京悉發十成二旅仼防線僅給五成有餘一師之中餉糈兩歧推其用意實欲藉此激成變故陰謀毒計豈復尙有人理總之廣聚旣遭罷黜職任身名均不足惜所慮者綏西安危全局所繫現在距防三百餘里麕集蒙匪千餘名覬觎南犯所賴兵將一心可恃爲固設於此時廣聚棄此他去勢必部下灰心全體渙散邊防有誤負咎同深晝夜徨徬椎心飮泣逃生無路求死無門因思軍人保衞地方負有天職萬不敢狗一人之私見貽害數百萬之生靈事處萬難莫衷一是祗得宣明公理通電全國從此步二旅與第一師蔡成勳暫行脫離關係以顧目前大局仍服從現當節制指揮之長官命令誓爲國家固守西陲俟第一師師長另簡賢員後仍當一致服從瀝血陳詞伏維鑒察第二旅旅長沈廣聚團長陸鎔靳靳永泰營長張鐵來關純一施從梧任殿舉王世霖楊桂連劉鑑瀛全旅官佐目兵等同叩巧 
世界路透電 
[英相之太平洋問題演說]  
　　十八日倫敦電英相喬治氏今日在下院宣述帝國大會之事業而注重於日本忠守盟約略謂日本於戰時搜除德國襲擊船使英國殖民地得安然運送軍隊至戰地其功匪細夫急難之時旣需人助安逸之時庸能遽與人絶此種手段非可以對同盟國且繼續聯盟並非仇對何人更非仇對美國（衆歡呼）首相又謂與美完全一致行動實爲英國政策之主要原則世界各國所當與聯合行事者莫美國若今欲覓一視美人爲外人之英人絶不可得但英國一面不忘對日之義務一面保持對美友愛之精神實無理由可言其不能如英日聯盟能於太平洋各問題融成一種英國與日美更大之諒解則將爲一大舉而可擔保世界之和平蓋他日之人世間問題恐即爲太平洋也列强與太平洋有重大關係者爲美日及不列顚帝國（衆大呼「及中國」於是首相亦接言曰「及中國」）此四大國要當得一關於太平洋之完全諒解任何裁减軍備會議欲求收功其最穩妥之法爲先於太平洋問題得一諒解首相末謂不列顚帝國全部咸願與美聯好及知友交上一切可以察覺之障碍有全行消除之必要英美兩國關於世界政策大原則之同意將爲和平之絶對保障吾人有一諒解使吾人覺此聯合能成尙望此諒解可穩固華盛頓會議之結果云 
[太平洋會議問題彚記]  
　　十八日巴黎電據紐約導報之華盛頓訪電美國商務總長賀佛已發表意思擬以國際共同保護中國之計畫提交華盛頓大會茲巴黎時報得中國使署消息據稱賀佛並無此建議所傳全屬子虚 
十八日巴黎電駐法美使星期三日至外交部由白里安氏授以法政府答覆美總統大會請書之公文託其轉達美國務院覆文中略謂法政府欣然接受請書法總理已决定親自參與太平洋問題與減輕軍備事之討論希望大會成效彰著奠定和平尤使太平洋有關係之諸國共享昇平 
十八日華盛頓電國務院得悉中國參與華盛頓會議之代表團共有百人洛志氏今日至白宫與哈定總統會商政務此爲洛志氏被選爲美代表消息傳出後之第一次 
十八日巴黎電美參議員金氏動議授權總統召集國際財政大會與軍備會議同時開議巴黎時報論之謂哈定總統本身不贊成此議故若十一月十一日開會之大會中無人要示召集財政大會則美總統無意召集之也 
[德波會商上西萊西亞問題]  
　　十八日柏林電德國波蘭代表在加土維資之會商事甚重要與會者除德國各職工聯合會之領袖外且有代表德國衆院各黨之議員多人波蘭代表中有斯柯爾尼氏（繼柯方蒂氏充波蘭公民大會委員）及職工聯合會之領袖該大會决議發同式宣言書勸上西萊西亞人民和好合作大會並組織德國波蘭委員會協助維持秩序 
[爱爾蘭議和記]  
　　十八日倫敦電愛爾蘭事局未定故國會迄未閉會但兩院將自明日起休會至十月十八日止如遇必要時議長有權得提早召集開會 
十九日倫敦電杜白林新芬黨當局宣稱國會將於本月二十二日開秘密會議考慮答覆英國建議之文 
十八日杜白林電新芬黨國會今日開秘密會議 
[英議員之鴉片質問]  
　　十八日倫敦電今日下院開會時某議員質問國際聯盟將如何厲行使中國波斯等國禁遏違法鴉片之議决條文内務總長旭持氏答稱現已委託國際聯盟監視及實行一九一二年禁止鴉片公約按照公約條欵須簽約國實力厲行鴉片栽種與銷售之管理規則至於决定應種鴉片若干此非聯盟會之責云 
[法國太平洋社會紀事]  
　　十八日倫敦電財政新聞巴黎訪員電錄法國經濟財政報之紀事謂上年法國太平洋會社之營業共虧折佛郎五千萬元其數逾資本四分之三但股東不以清算爲然蓋如是則股東將失支产主要債權者即中法實業銀行所訂合同之利益也主席謂該會社負中法實業銀行佛郎一萬五千萬元該銀行執有會社之股票六千四百五十八股會社今擬竭力清理債務變賣存貨否則營業不能活動船隻均將閒泊股東大會議准繼續營業並通過整頓計畫 
[各國近事記]  
　　十八日倫敦電倫敦著名經紀人若干通告各橡皮公司之股東提議組織聯合會以保護股東之利益蓋鑒於目前橡皮業所遇之危局恐有公司多家將破産也十八日倫敦電牛津所建帝國無線電系之第一電台今日開始通電郵政督辦特發賀電分致電力所及之英人各電台 
十九日華盛頓電賀佛氏稱食物寄往俄國之辦法已在里加完全議妥刻籌備立即遣船載糧由紐約開往丹齊之事宜買佛氏並發表哈定總統一函内稱甚望美國人民贊助賑濟員之計畫 
十八日倫敦電船廠木工罷工八個月損碍許多實業茲照每星期立即減輕工資六先令十月間每星期續减三先令之基礎重行上工大約十二月間每星期尙須續减三先令 
十八日倫敦電英太子游日事雖未見明文但聞將於明年游印之後赴日 
太平洋路透電L ] 
[南方戰事記]  
　　十九日香港電桂軍交讓龍州之條件磋商未妥陳炯明已下令攻擊該城 
十八日廣州電當局現責成韋榮昌遣散廣西冗兵陳炯明僅監視一切陳於一月内將回廣州 
十八日漢口電據確實消息湘軍曾占據新堤鹽廠聞英砲艦一艘已開往該處反對之湘軍爲吳軍逐退之說已由今日抵漢之某輪船徵實吳佩孚現親自閱視前敵各地點竭力進行軍務各事現信吳已操鐵路管理全權郵件大爲延緩 
[日俄之小交涉]  
　　十八日東京電俄日漁業公司聲稱茲接電報謂本月七日日本漁船在堪察克外爲海參崴政府巡艦轟擊巡船初欲没收漁船不果 
 
 

Page 11

 
 
國外要聞 
[倫敦通信（紀鴻六月二十三日）]  
　　回復紡織業頓挫之經過（二續） 
在初倡回復說者以爲貨幣整理即可得一有力之機勢初不料煤礦問題竟逾年不决也每年八月中爲新棉上巿時期或可望生材之低落有貨幣整理於前新生材接濟於後倘又得煤礦擔保生産於此過渡之間困難即可消減故樂觀派之大疾呼亦屬推理之至當及夫煤礦問題相持不解而回復前途遂生一頓挫矣政府管理煤礦保全工資不至驟減免起罷工致生産之中輟此固挽回經濟至差之法然不能繼續施用者蓋每週需一百萬鎊之津貼再續五月（自四月起）則在二千萬鎊外以今日英國之財政欲行此政策除負債亦無别法而英人理財方法素主不負債例如一千九百十九年借日金一八五·八○○·○○○·元次年即償嘗有致理國家財政者曰「吾英人幸勿效他國負債致經濟常陷困厄」此語頗足代表英國一般的經濟政策也政府旣不能每週以一百萬鎊貼補礦工則煤業停頓之宣布即足使紡織業愈陷於荒凉之域前之問題旣不能解决則後之問題亦必若形影之相隨蓋紡織家旣失回復舊業之希望而維持現狀又不能不望諸工人減資之舉也 
前月（五日）底紗廠提議減少工資工人絶對否認故各廠主之提議與工人之回答其初皆去事實遙遠此或亦爲一種慣例當一千八百九十二年與一千八百九十三年間布魯克蘭Broodlands之解决曾歷二十禮拜罷工商榷棉業上工資問題亦經時頗久故廠主之提議並非其實際上所欲達到之地位而工人之反抗亦非其實際上所欲堅持殆兩方各存一討價還價之心也以分數計按未罷工前正工資設爲一百分花紅當二百一十五分合計工人所得總數爲三百一十五分廠主提議減資云者即減少正工資百分之九十六月三日協議工資問題不能决蘭卡斯Lancashire省（利物浦曼卡斯特在内）之紗廠乃悉數罷工於是廠主照例退讓一步減正資百分之八十即減全資爲二三五分繼又承減正資僅百分之七十即爲二四五分與工人所欲保留之正資百分之五十差僅二十分當總工資之百分之七又二分之一質言之减去百分之七十即每鎊四仙令五辨士之工資也工人旣堅爭此百分之七又二分之一之工資廠主遂至百分之八十亦不復認於是勞工部總長馬克那馬博士Macnamara始召雙方領袖入京協議冀探各方意見而以該部作調人也及雙方先後抵倫敦開議廠主略謂東方商業已漸可回復而目前疲滯者正在此工資問題之未解决且莫不望工資减輕欲得較廉之物品而工人所望亦極堅决非保留其正資百分之五十且限於此資本未充實時之適度减資不可否則减資决不敢承受由是勞工部長之召議仍無眉目 
自紗廠罷工後棉紗布疋之巿場亦遂因之停頓蓋買賣間各有顧計不能進退如常也紡紗工亦有獨立之小團體不與聯合組織之同盟會共同行動者當此同盟罷工時於彼輩無利害關係自當照常生産然其勢力甚小影響於市塲殊不足引人注意故紗廠罷工後之棉業市况其冷靜之象殆無更有其甚者 
然在外國方面雖因價値之昻久致市場沉寂而實際上仍然需要貨物只待値低隨即活躍也如在中國已大有活潑之勢加爾各達雖疲頓如昔而孟買亦稍見轉機總之外國市塲之流利滯阻咸視英倫製造塲爲轉移一般廠業家大抵皆知根本解决之注意其望工資問題之早爲解决當亦不讓工人之殷切也 
英國回復紡織業旣屢遭頓挫自勞動部長召議失敗以來已無調入再作轉　之運動乃於此緘默之中忽又來一齣熱鬧戲因此或足以激起活動歟六月十三日『世界棉業會』聚於英國蘭卡斯省於利物浦四日曼卡斯特六日前後共歷十日至六月二十二日告終該會創始於一千九百十九年（民國八年）初聚於美國紐阿連NowOrleans本年之會即爲第二次大會也主席爲英人殷莫爵士Emmott英美法比意瑞士蘭丹墨瑞典那崴西班牙葡萄牙捷克斯那維亞印度日本埃及等處皆有代表共聚三千餘人屬正式代表者六百三十八人就中以英美國爲多英代表三百九十人美代表一百八十人其餘非正式代表團體而以個人企業資格出席該會者亦以英人爲多數會塲分爲數十段每一會廳約容四十人左右自由發言條陳棉業興革事項至多皆歐美棉業界或他種商業者名領袖經驗之談而尤多直接關切於英國之議論 
國内要聞 
[西報論太平洋會議與日本]  
　　中美新聞社譯密勒評論報云美國對於太平洋與遠東諸問題之態度日本將誤解至於何時聞自太平洋會議與裁兵大會之建議發表以來日本國之報紙與收受日本津貼之外國報紙中皆紛紛發言謂日本經濟上與商業上之發展皆因美國之國際政策而大受打擊故日本公衆之視美國有如妖魔如不善爲之備必且崇及其身日本殆即以帝國主義與武力之擴大目爲門羅主義其侵略他國也每以經濟壓迫爲言又謂其人口之增加過速本國之土地不能容納故侵入中國或他國爲合理之事其他有親日臭味之作者復放言高論以日本統計表爲助曰日本急需生料也曰溢出之人口須覔一出路也無不振振有辭力爲辯護然在今日文明進化之時代取得生料與遷出人口豈有必需武力之理世界决無一國能拒絶他國合法之移民或拒却其以正當手續購取生料者要之今日之時代欲於商業上得立足地非可作國際之强盜爲越軌之行徑而欲謀移民亦决不能以槍砲爲先導也中國與他國如經濟狀况與社會情形皆見生動苟使日本而能遵守均勢則亦未嘗欲限制日本之移民與商業即欲移民以入梯姻勃克都Timbuto亦無人反對之但在日本之不以武力爲管轄去其并吞之野心耳日本在加利福尼州謂亦因經濟上之需要不得不力圖擴大乃於日本人之田地上排斥中國工人而亦不許外國人得日本人之地産暄賓奪主概可想見而外國之對於日本又如何者旣無以武力管轄之野心亦未嘗抵制其産品如生絲一端美國之需求於日本者爲數最巨年必數百金然美國初不以武力把持其生絲業日本商家之在其本國與紐約營業者美國亦並不破壞之是故日本欲在中國開礦開廠或經營其他工業亦未嘗不可惟不可非法的設立軍營與蠶食中國之主權也日本唯一之大錯在存一中古時代之識見雖彼已一躍而爲世界强國之一得西方文明之灌輸而其根本上之識見仍不合於現代之文明彼以古代密希良之外交與他國相周旋而復有亞歷山大征服世界之志不知彼欲以軍械與武力保持其中古時代之意見而他國殊不能贊同之也日本之開拓恃武力者多而恃工商者少如在蒙古滿洲西比利亞與台灣諸地無非以武力開疆拓地移民反不見多即人民之移入他國者復百方禁阻其轉入他國國籍國家之間區别甚嚴其在日本人之田中亦必以日本人耕作其間而由日本之軍官等監察之他國工人概在排斥之列日本在世界諸强國中爲一新興之國過去之經歷尙嫌短缺而於其國家安全之道亦味然不察彼又如一嬌養已慣之女郎動輒撒嬌偶有人勸以勿破壞遠東和平彼即以爲被辱而憤憤然欲圖報仇日本此種態度必須由太平洋會議或其他方法矯正之日本在世界列國之問亦必須自審其地位矩知現今之國家與民族應服從多數人之識見而定其進止日本要亦不能獨異彼欲以宣傳政策掩蔽其所爲而欺騙世界羣衆究亦不能持久也今日之時機已熟日本人民與日本之當局者皆當知之而參與太平洋會議之西方諸國亦當盡其天職以醒本之迷夢也 
[調停破裂後之戰訊（漢口通信）]  
　　吳光新乘機脫逃湘直議和談判十六日似已告决裂前線兩軍即於昨日開始接觸正面直軍兵力頗厚湘軍向前進攻頗難奏效故改取抄攻宋鶴庚部從中伙舖攻咸寗正面汀泗橋葉開鑫與夏斗寅兩軍從崇通抄攻咸寗後路官埠橋直軍任前線者爲二十四五兩師各一部至趙傑所部豫軍則擔任咸寗二路防線故趙聞湘軍抄攻官埠橋即分軍迎擊聞以路徑不熟不甚得手且有一連被湘軍包圍趙傑已急調前線軍隊來援以防後路有失至前路如何據自汀泗橋開回賽電船上人云兩軍皆各取包圍形勢故戰線向東延長十餘里而嘉魚對岸武昌縣屬之法泗洲確被湘軍佔領咸寗城内搬空知事蘇錫衡亦逃湘軍委任鄒某繼任縣篆至咸寗究爲何軍據守彼亦未能明瞭云云是咸寗方面直軍並未佔有優勢已可想見惟右翼簰州方面湘軍昨日激戰結果確已退却二十里蓋自湘軍賀耀祖及趙鉞等部攻克嘉魚後即與蒲圻方面湘軍爲犄角進佔寳塔洲大嘴界簰洲等處十五日湘軍乘船數百順流而下意在水路奪取金口陸路佔據大君山鄂軍王都慶旅接戰未久即紛向金口退却是時魯軍張克瑤乘艦馳至酣戰甚久湘軍力薄難支仍讓過簰洲退回大嘴駐紥至晚援軍大至十六日即向簰洲返攻直軍退出簰洲十五里東家老地方與湘軍接戰直軍前線除張克瑤一旅外尙有二十四師九十六團全部王部慶則在後方策應適吳佩孚偕海軍第二艦隊司令杜錫珪率江鯤江元楚振楚有四艦馳至助戰激戰至晚湘軍仍退回大嘴扼險死守刻下直軍已改取攻勢雙方砲火極烈昨日駛往宜昌之日輪大亨丸行至金口被阻復折回漢口吳佩孚昨晚九時亦乘輪返漢準備今日親赴咸寗督戰直皖戰爭中被王占元所執之吳光新判處徒刑十五年在鄂省軍法處陸軍監獄内執行不料突於昨十六日晨六時潛逃出獄同時代理軍法處長崔長發及看守隊五六人均失踪聞崔宿與吳光新有舊此次因軍法處長程定遠辭職彼方代理之機會竟賣通看守隊放吳逃去一般人極爲注意且引爲吳佩孚前途之一不幸事云 
大陸報十八日漢口電云吳佩孚現將砲艦調集上游以攻長沙刻有五艘業已出發趙恒惕之代表二人星期二日離漢返長沙據謂湖南雖有陸軍然海軍之來攻實爲湘省致命之打擊湘軍已退出簰州 
上海某日人通信社十八日漢口電云十八日午后武漢各界代表開大會於漢口因欲望戰爭之停止將設弭兵會着手於停戰運動協議之後决議向兩軍勸告講和吳佩孚欲借軍費三百萬元商務總會董事會雖不得已而欲勉强允之然在各省代表會議時已經拒絶故交涉益形困難吳佩孚欲於近日中加一大痛擊於南軍頻注意於軍隊之配置昨日赴咸寗今日以軍隊向金口上游前進其計畫似欲由長江沿岸與鐵道沿線兩面迎擊之而一舉擊破南軍然目下爲長江之增水期各方面皆水澤甚多北軍行動頗不自由然南軍則出没水澤之間進擊甚巧故吳佩孚似頗心焦又吳佩孚尙恐軍隊不足特致電直隸第二十三師長王承斌命立刻南下相傳該軍於一二日内可到又十九日漢口電云自從王占元失敗湖北軍敗退以來代湖北軍從事防戰者向爲吳佩孚部下之北軍而今則戰線狀况完全一變純然爲北軍與湖南軍之對抗自十六日以來大小戰鬭在鐵路沿線及長江沿岸之兩方面開始南軍乘湖北軍之敗退而突進由汀泗橋陷入咸寗壓迫靳雲鶚之第八混成旅遂至官埠橋至十八日北軍第二十五師之一團來援靳雲鶚而擊退之乃恢復汀泗橋目下正在曹家河附近互相對峙又長江沿岸之南軍自湖北軍撤退後亦進一步由良洲出現於新灘武昌上游之金口因之瀕於危險武昌又將動搖吳佩孚因此要求長江艦隊之應援由軍艦掩護輸運第二十四師之大部隊兩軍交戰丸次後始將湖南軍擊退於十八日遂恢復寳塔洲此戰線最近之新發展也又天津電云天津湖北同鄉會代表五名於十六日謁見黎元洪反對蕭耀南爲督軍請黎氏維護自治黎氏答謂雖自己不能立於其局然於愛鄉運動必與以精神的援助云 
[湖南方面之對鄂態度（長沙通信）]  
　　趙恒惕將赴岳召集會議决定湘鄂戰事因王占元出走蕭耀南來電請和故前方戰事稍爲停頓旋據蕭氏續電表示就任鄂督於是湖北各界駐湘總代表施洋大不滿意即致函吳佩孚請將蕭師及靳趙各旅撤回原防以促成聯省自治孔庚等復電致蕭耀南勸其脫離北庭通電廢督促成和平并謂幸母醉心權利重啓戰釁云云然聯軍將領逆料吳蕭必不能容納故從九日起仍前進攻至連日戰事情形大概如下（一）正面旣克蒲圻連戰皆捷左右兩翼亦迭獲勝利刻下前綫已抵金口（一）右翼夏斗寅所部業已佔領崇陽其參謀長洪雲彪督戰甚力當進佔崇陽之際連破北軍火綫兩層奪大砲三門步槍三百餘枝擊斃北軍二百餘人俘三百餘人（一）左翼當攻破新店後北軍即在嘉魚咸寗間堅壁死守湘軍猛力攻擊於九日傍晚即佔嘉魚奪獲槍彈極多十日上午克寳塔洲又橷隄地方尙　有一部份北軍昨經總預備隊司令趙鉞派後主谊隊由岳州前進隨即將該北軍逐出新隄遂全屬湘軍（一）後方趙總司令以湘鄂聯軍旣迭克名城火綫愈爲遼闊非另派軍隊加入戰線不足以資分布爰加委第六混成旅長陳嘉祐爲第六縱隊司令第四混成旅長張輝瓚爲第七縱隊司令即日正式加入以厚兵力惟自戰事重開後黎黄陂周少樸熊秉三各要人旣聯電趙氏請和平解决又託由陳贛督電致趙宋諸氏願出任調停武漢商會亦電請停戰從事議和黎周等並派盧建勛爲代表來湘接洽但鄂議會及自治會各界聯合會學生會各團體則態度仍極堅决非以武力達到完全自治之目的不止趙氏對此問題已定日内前往岳州召集各軍主要長官商决應付方法矣 
附錄各電如下（一）漢口各團電天禍吾鄂災患頻仍辛亥以還元氣凋敝去秋迄今變兵燒搶月不絶書宜昌兩遭浩刼省會復罹兵災瘡痍滿目十室九空加以外江内漢迭遺堤防薪桂米珠載道餓殍中外慈善之士方謀拯救之不遑湘鄂唇齒之邦遽以兵戎相見援軍雲集殺氣冲霄民怨沸騰遺尸盈野分居兄弟並無不共戴天之深仇覩此災黎亦非救鄂援鄂之初志且武漢綰轂南北薈萃東西戰衅旣開危機四伏百業俱廢一夕數驚誰爲厲階至今爲梗悠悠蒼天曷其有極敝會受父老之託感顚沛流離之苦合詞呼籲聲涙皆枯伏懇迅電鄂湘當局息鬩墻之爭爲禦侮之計停止戰爭舉出調人化干戈爲玉帛上迎天庥出水火而登袵席下慰民望臨電迫切伏維矜鑒漢口各團聯合會叩（二）曹黎復各團聯合會電各團聯合會鑒湘軍窺鄂瞬起風雲警報傳來莫名駭異念民生之凋敝瞻國事之艱難挽救未遑豈忍再罹鋒鏑曾於三十日通電湘中竭盡忠告原冀寗人息事倡導和平區區悃忱正復與貴會吻合乃日來戰事激烈星火燎原迫在眉睫錕奉中央明令派隊應援嚴飭敝部力禦鄂疆棉力所及自當竭盡忠誠以圖挽救特電布臆即祈鑒察曹錕叩各團體聯合會鑒來電悉昨已由京津同鄉電達前途矣黎元洪叩（三）湘鄂要人致趙蔣電長沙趙總司令蔣將軍鑒鄂氏苦兵禍久矣近復武宜兵變焚掠無遺重以各屬水災閭閻創深痛鉅救濟不遑詎忍刧後餘黎重罹慘刧乃者因保全一人之位置致令湘鄂各軍紛集武漢震擾城池環境現在前敵交鋒王督辭去仍復相持不下禍結兵連誠恐摘一髮害及全身重啓南北之戰爭立召滅亡之慘痛實國民所不許亦當局所不忍爲沮太平洋會議至關吾國存亡正當速息内訌同心對外若糾紛不已喪失國家資格深堪憂懼諸公深謀遠識愛國愛民務乞主持正義俯順輿情一面勸令雙方停戰一面設法調解庶以救瀕死之孑遺成未來之統一立萬世之基礎在此一舉不惟湘鄂人民感戴盛德大局攸關務望推誠電示竚候德音黎元洪周樹模熊希齡田文烈范源濂張國淦劉揆一郭宗熙夏壽康李開侁饒漢祥馬鄰翼等同叩佳 
[杭州快信]  
　　法團聯合會前晚　會選舉因有人互爭副會長致起衝突昨晚續選又釀風潮嵊縣某代表雇用打手帶領入會欲與金衢嚴温處等各代表爲難秩序大紊 
省憲會議女子出席代表王璧華侯明陳愫等昨俱到會爲浙江女子參政之第一幕 
本届省選舉覆選如杭屬湖屬金屬衢屬嚴屬紹屬六區均已辦竣各覆選監督已分别旋省尙有寗温台嘉處五屬省署連電催辦極形忙碌 
省敎育會今日（十九）下午七時開會續行詩論關於敎育獨立提案事件 
各縣警察所長本由知事兼攝上月奉部令改委專員辦理警務處昨已委黄人杰試署桐盧縣警察所長餘縣日内亦將分别委定 
新任杭縣地檢廳長劉以茀（號筱溪閩縣人）昨晚車到省庽清泰二旅館即日履新 
盧督派參謀長范毓靈赴寗賀齊督封翁壽 
[南京快信]  
　　軍署懸賞五千元通緝韓恢 
財部令財廳轉令各稅所遇有輕質銅元經過務須根究來歷係何人所造由何處運來併將銅元全數充公以維金融 
王迺斌派來祝壽之蟘表梁牧書張志潭代表張志仲孫章甫均已於昨由漢乘輪抵寗 
江北匪勢猖獗白寳山馬玉仁張仁奎陳調元鎭使均不克來省祝壽白使之女公子本月二十二日與軍署軍務課長張松柏之公子在霄庽結婚白之眷屢昨已抵省籌備婚禮 
京津名伶因車阻不克南來現改訂本城各戲園全班演劇三日以娱來賓 
駐鎭江第十九師師長　春普之母昨（十八）日在寗庽病故楊　於昨午由來省奔喪 
滬寗電桿被　吹拆現已修復昨日照常通電 
部派周榖生來蘇　查烟　聞已由京漢車出京轉乘江　來寗 
尙有要聞二及地方通信轉入後頁 
雜評一 
[一言九鼎（默）]  
　　吳佩孚請黄陂勸蔣作賓息爭謂請一言九鼎黄陂果能一言解紛而收九鼎之效耶以權利言蔣以爲我擲重大犧牲不容他人獲漁翁之利吳則視鄂爲直派應得之地盤不容他人插足此兩方相反之點也以自治言蔣以爲鄂人自治旗幟鮮明萬不能不貫澈吳則視鄂自治軍爲非眞自治蔣之自治政府萬不能不撤銷此又兩方相反之點也使兩方内幕果如是相持則黄陂之言安有九鼎之效使兩方表面所爭雖如是然鑒於鄂民損失之苦痛國家紛擾之危險與懼戰禍之蔓延不已或各自存一讓步之心略面子而論實際變獨佔而爲瓜分則黄陂之言尙可收九鼎之效 
是故今日鄂局之解决不在他人之調停而在兩方自身之主張如何如謂他人之調停有效則吳佩孚之來本自任武裝調停而來者以武裝調停之人結果轉自陷於漩渦而請人調停豈黄陂空言之調停反較武裝調停爲有力耶異巳 
 
 

Page 12

 
 
國内要職二 
[湖北公民大會再紀]  
　　全鄂公民大會於十五日下午一句鐘復假自治籌備處開聯席會議討論一切進行方法公推吳方琳爲臨時主席劉功甫爲紀錄先由主席報告本會應速即函催旅省各同鄉會限三日内各推代表到會當有馮英夫丁錚玉動議略謂催舉代表自是第一要著但原案每縣限舉代表一名鄙見以爲不可縣域有大小之分小縣一人或能代表一切大縣恐非一人所能擔任且當開常會及緊急會議時一人或因特别事故阻隔勢必缺席故以每縣各舉兩代表爲妙當有王炎君極力反對主張維持原案各縣一人（結果每縣二人通過）次議登報聲明籌辦員俟各縣代表舉出一律解職（結果通過）又次將前表决四條即宣佈王占元罪狀達到實行自治看管財政機關重要人員驅除擁王餘黨通電全國函告吳巡使及軍省兩長（結果付文書科起草）又議本會圖記文具由庶務科於三日内一律辦齊（結果通過）又前議各員暫捐錢一串以應急需應即時繳出（結果當即繳清）末議函請各團體各派代表一名到會列席惟學生會等各二人（結果通過）時已鐘鳴四下由主席宣告散會始各分途散歸 
[東三省通訊（隱）]  
　　征蒙事結束之原因張作霖宗旨改變 
大張旗鼓之征蒙問題遽爾烟銷火滅其變化之速頗爲留心東省大局者所亟欲知其究竟者也方張經略使準備北征之時吉黑兩省督軍兼省長非常忙碌沿途警備雖古天子出巡亦不是過不圖湘鄂風雲突起張氏征蒙遽遭頓挫孫吳兩督亦各赴奉然征蒙之勢猶未稍歇張作相前往滿洲里其氣勢仍甚壯也詎料昏庸之王占元不經一擊連戰連敗援鄂援鄂之聲雖在山海關外亦洋洋盈耳張作霖氏固未嘗忘情於鄂也詎曹錕包辦援鄂張作霖幾乎不能染指回憶在北京會議時三兄弟何等親密今鄂變發生曹不分潤於張張不能不憤慨繫之於是再三商議將征蒙之事先告一結束而張之宗旨將爲之一變東三省之大吏不能不有所變更矣於斯時間即有種種消息傳出或謂孫烈臣與吳俊陞對調或謂吳俊陞已失張氏之寵而以孫烈臣調黑兼經略副使而以鮑貴卿出督吉林此種消息尤以鮑氏督吉爲吉省官民所注目以鮑之爲人甚爲忠厚至今吉省官吏及紳民俱念鮑不置而鮑氏又適兩度由京到奉蛛絲馬跡甚爲類似故傳之者尙非耳食之談軍政界中遂亦挾以互相訪問焉惟探詢與鮑接近者則云毫無影響且就鮑於春初去吉之行動觀之頗爲不類旣有前此之去安有此次之來故鮑决不能來已可於推測中得之現在孫烈臣氏已决於十五六日回吉隨從人員有先去者是征蒙問題已成過去名詞原張氏征蒙之用意一則拓展其勢力一則厚索其軍餉今鄂事如此雖使滿蒙盡落己手如獲石田復何所用而膏腴之長江流域不能分嘗一臠未免太爲可惜矣此張作霖氏大變宗旨之由來亦爲今日東省所鬨傳者究其宗旨如何變法外人不得而知就記者觀察或於用人方面有所斟酌但「東三省者東三省人了之東三省也」一語决不輕變或者張氏稍抱遵時養晦之意而不與曹氏爭權惟氏性急恐不能有此涵養工夫也曹錕得一吳佩孚而曹之行爲漸爲世人注目張作霖左右欲覓半個吳佩孚而不可得所用者無非供其驅策之才且近來黨派紛歧不足爲外人道潰隄決防時已不遠所謂變宗旨者恐亦變不到如何好處也 
[廣州通信（平）]  
　　桂局大定之近况桂局遲遲尙未大定或者疑陸譚尙有負固之勢其實不然所尙待磋商者祇收束軍隊問題耳現粤軍已入邕陳總司令亦移節邕垣昨通電各機關云「陸譚棄邕我軍爲維持邕垣秩序稍事部署微日遂整師進城炯明於本日下午申時安抵邕寗軍民各界沿途歡迎城鄉安堵如常謹聞炯明叩陽」查入邕軍隊爲洪兆麟鍾景棠翁式亮熊略葉舉所部不下萬人桂將韋黄等營部均先一日退赴龍州騰出駐兵防線以便粤軍進駐韋黄擔任收朿龍州軍事於魚日發出通電云榮昌此次爲粤軍陳總司令電約曁邕垣各法團聯名敦促當於上月三十一日率所部馳抵邕垣與培桂人同維持通電在案連日至今所幸地方如常安謐現粤軍洪師長葉總指揮等各率前部經於歌日抵邕彼此會商對於我省自前解决問雙方意思甚爲融洽併言桂事願由我省自行處理不欲再進兵龍州以免糜爛地方一俟陳總司令抵邕即得具體辦法等語復接幹老冬日通電定江日由木馬取道河内赴各處游歷將邊防軍交由榮昌培桂曁彭總司令收束此後軍民事務概與聞各語是龍州方面軍事收束已有把握此外各軍宗旨旣屬相同當可推誠商榷期收統一之效云云陽日陳總司令抵邕即委韋榮昌爲善後裁兵總辦黄培桂爲會辦并令事事從桂人公意商量辦理龍州軍事不日可告結束矣聞黄培桂所以就範之原因一則因柳州已爲滇黔佔領賁克昭已逃逆料桂林亦不可保决難以孤軍抵抗二則陸榮廷産業已允爲堂保存陳總司令向黄培桂言陸幹卿原來熟人可不必離邕我必以優禮相待今已往龍州我必保護其所有物現陸榮廷住宅房屋并未加封每處派憲兵二人看守是黄培桂之要求巳遂故不復反對也現時龍州方面巳不成問題至桂林方面則贛軍賴世璜部已於月之十三日佔領桂林城沈鴻英殘部向全州逃竄將遁往湘境贛軍將集中桂林不日移師援贛桂局至此遂告肅清矣惟軍事旣終民治方始其應先解决者即爲省會移置問題查廣西省會設於桂林者多歷年所嗣陸榮廷以南寗地近武鳴乃將省會遷至南寗雖曰故鄉關係其實桂林水陸交通諸形不便已在天然淘汰之列惟南寗僻處上游其交通之不便與桂林等亦非建省之地頃聞馬君武以梧州交通利便地稱殷富擬將省會移至梧州俟與陳總司令商榷後即將實現云 
地方通信 
[松江]  
　　金山衞拆城風潮近狀金山衞拆城風潮初由水警專署督察員徐亞伯出而調解嗣徐以兩方意見懸絶不願居間繼由拆城與保城兩方面互相電爭當經齊督軍批令松江金山兩縣秉公核辦並准將該城拆賣盈餘提充地方公益之用糾紛本可從此解決惟保城方面之李星岩施濟鈞姚松蓀李星庚等將截獲姜仁裝磚之船逕自賣去而主張拆城之墾殖公司方面遂將施濟鈞襲解金山縣署要求究追致兩方愈成水火此案因而無從速决云 
[蘇州]  
　　胥盤巿民公社成立蘇城胥盤巿民公社自邑紳陳任發啓組織後入會者已有數百人業經呈准官廳立案并定於八月二十日在南採蓮巷康濟局開成立大會投票選舉各職員昨已遍發社員名單及選舉票通知各社員一體知照矣 
人力車繳捐展期城内通行人力車業由巿公益事務規定五百乘招人承領當日報領時竟多至三千餘輛後以一三折發表至多每户祗有六輛年以合成原定五百輛之數并限兩星期繳捐給照迄今將近一月前往繳捐者祗四百輛左右其餘無人過問現該事務所將繳捐期展至本月底爲止如再放棄則於九月一號重行招商承傐云 
新任郭知事蒞蘇吳縣温頟事業奉省令調任松江縣知事新任郭知事已於昨日來蘇聞定期九月一日接事隨帶人員甚多并聞吳縣司法界自承審以下各員均有更勳之說云 
典業銀行請求騐資蘇城典業銀行範圍頗大係合全省典業共同組織額定資本一百萬元自去年組織至今甫經就緒該行基址已擇定蘇城西中市鳩工建築南京實業廳己准予註册現由蘇地典業領袖潘子起等請求總商會照例騐資 
雜糧養成所考試揭曉蘇城雜糧油餅交易所係間門外劉正康等所組織前日招考養成所所員蘇滬人士之應考者頗多昨已將合格者先行揭曉計正備取七十人均於十九日仍在寗波會館試騐口試以定去取所有第一試之合格人員錄下（正取五十名）費述黄旭人鄭逸梅朱鴻源陸永秋謝鵬胡在鎬吳申伯張韞　錢燦奎徐有基龔傑人周師藻汪遵筂韋蘭史嚴衍謀陸賓生蔣兆麟蔣叔明沈本立鄭葵甫楊潤生曹文華鮑錫爵袁桐鳳張慶章蔣庭球顧維艮袁榮蕃華嶽錢復汪聿修楊經成盛錦帆劉雪華王文若曹夔朱亞飛李廣仁錢溢庭陸菊坡龔佩侯金劍雲朱醉石施一鳴華南雲吳棟甫周振東范毅李興凱（備取二十名）朱仲庚俞俊臣尤蘧朱秉彝江啓英夏卓成孫耀章朱福塵尤炳生朱世基王承政李克俊嚴文元陳雨生高德雍盛振昌高粹仇振華陸仲孫吳國熊 
[鎭江]  
　　城廂時症流行鎭江自入秋以來城廂各處居民之患腹痛紅白痢腸熱者頗多傳染迅速死亡亦日有所聞病人之赴各醫院求治者絡繹不絶南鄉天王寺地方居民十七八兩日患吊脚痧死者計有男婦九人云 
[揚州]  
　　電請速開五里車邏壩揚州各公團電云高郵淮揚道尹堤工辦事處鑒立秋已過九日湖水仍日漲請速開五里壩殺水勢减災區江都農業研究會長朱德恒·縣農會長詹介丞·水八鄉代表任桂森·叩又電云前電諒達聞車邏尙未開果爾運西無噍類意何居速開放望電復江都朱·詹·任·叩 
運商呈報淹消西岸運商永茂仁運鹽船在途遇險淹消鹽斤特具情呈報運使請予委勘免稅補運丁司長據此己委沈芋僧會同嵇核所洋員前往失事地點履勘矣 
[清江]  
　　匪擾徐溜集淮陰北鄉徐溜集自泗陽匪警發生後該處匪首朱大瀛等亦皆乘機起事該集商民人等早知消息當即搬移一空圩内幾無人跡其銀錢衣服等件均隨帶以去迨該匪到集時見無可擄掠皆怒不可遏遂將各商舖櫃臺貨架搗毁殆盡房屋亦多焚燒現該匪等聞己向劉皮古界等處散去復來與否尙不敢必此亦徐溜人民之浩刼也 
河北人民之虚驚浦人士自泗警傳來後大有一夕數驚之概城外人搬入城内城内人遷往淮城淮城人又移居蘇滬雖軍政各機關出有安民佈告不過一紙空文毫無效果十三日下午十二時河北電報局附近一帶居民澈夜未睡紛紛遷逃若禍在眉睫者然推厥原因實由電報局某局員接有衆興急電後即覓籐轎六頂將全眷抬赴淮安時値夜深致惹起人民驚擾旋由居住河北紳商喬伯瑤劉鼎新等當夜出而維持一面知照警察方面加意巡邏一面知照主客各軍嚴爲防備始稍平靜然已受驚不淺矣 
[嘉興]  
　　選民會議紀嘉興選民會因省選事宜於十八日午後召集選民在講演廳開大會以便公决是日共到二百餘人當推褚輔成爲臨時主席報告選民會經過情形次即公决對付方法（一）省初選定於十九日舉行仍恐難免舞弊由會推定四十餘人爲十七投票區名譽監察員以便嚴行監視並請汪監督發給憑證（二）推定褚輔成沈衡山等八人面見覆選監督成本樸責問其不待嘉邑初選辦竣遽行定期覆選是否剥奪禾民選權是何用意議决後遂散會 
 
 

Page 13

 
 
   
 
 

Page 14

 
 
本埠新聞 
[大風潮卽至之警報]  
　　觀象台十九日午後四時半報告云預測大風將沿緯線三十度進行二十日日間可到馬鞍島附近蘇浙一帶海岸當有猛烈颶風與異常大潮 
本埠昨日下午四時四十分又放警砲警告大風將至故南巿浦江中所泊各沙船均加錨增纜以防走動又各駁船貨船均開入薛家浜陸家浜及浦東白蓮涇等港内停泊以免危險惟昨日寗紹新北京等輪船則照常於六時開行矣 
滬寗滬杭二路車務處因接觀象台報告狂風將發故於昨日（十九日）下午通電各站云車停在站恐被風吹動應接鈎相連一切格外謹愼以防不測云 
[南洋公司選送學生今日赴美]  
　　南洋兄弟烟草公司與該總理簡照南選派赴美留學生潘序倫周厚樞倪尙達王家驤祝隆惠李安張漢文馬景行嵇儲英張潤田等十名已定八月二十日（即今日）乘昌興輪船公司之俄國皇后號郵船放洋准於下午五時在江海關碼頭下船所有一切放洋手續均由江蘇省敎育會代爲辦理該公司已派定鄔挺生路錫三李暮甘鑑先陳其浩陳伯南許奏雲等諸職員前往碼頭歡送並照料一切 
[航業消息彚紀]  
　　中國號安抵長崎新任美使確乘南京號來華中國郵船公司之中國號現已駛抵日本之長崎因日政府對於進口船騐疫甚嚴中國號又因旅客甚衆故須在長崎多停三十六小時方可經横濱而入太平洋赴美該公司由美回滬之南京號昨日上午六時以前駛抵日本之横濱美政府新簡駐華公使休孟氏Scheumor確乘該輪來華昨日本埠美國商會因預備休孟氏抵滬之歡迎起見發電至横濱探詢南京號之進口期旋接復電謂如神户等處無意外躭擱二十四日晚間或二十五日晨定可開抵上海云 
太平洋郵船公司之帝邦號昨日下午五時半進口停泊招商局北棧由美來華旅客中有美國商會内之重要份子四名聞係來華考察實業及參觀商務狀况云 
該公司之世界班輪西開度號昨日亦由舊金山開抵上海裝來機器美棉一千零二十包建築鋼鐵料三百零八件鏹水八十四箱油漆九十五件擦銅油五十桶亞摩尼亞水六十箱攝影器具二十八件巴歷斯蒂（係製作人髮所用之藥水）一百三十五箱定明日出口繞行世界一週然後還美由滬裝去出口貨計有花生仁一千二百八十三包麥粉三千包 
本日太古公司之綏陽號出口裝赴汕頭有現洋六箱計三萬元 
太古公司烟津班輪順天號本定昨日出口嗣因船上修理爐竈已展遲兩天開出招商局之愛仁·公平·泰順·等輪昨日均應開出但因天時發風未到即在滬者亦因風展期均改今日開出乃昨日下午四時半又有警告大風之信砲故未知今日能開行否 
歐洲水脚增價現經英日各輪公司議定限於杏仁油類·荳·麥粉·生仁·芝蔴等六項從本日起各貨照原定運費加收百分之十五但美輪之行駛歐洲者則仍照舊徵收並未增加水脚云 
英國郵船公司之開盤號昨已抵滬由英國裝來棉紗呢絨洋貨及雜物等七百噸又有鋼鐵機器四百噸明日即開往日本 
大阪商船會社接福州基隆班之盛京丸船長電告謂行駛南洋路綫之漳州丸刻有失事（聞爲失火）消息全船幾達破壞之程度云 
近聞本埠海洋社經理之天華洋行擬開闢宜昌重慶間之航路預計明年三月間將有三新輪可以開始駛行内有一輪現由三菱造船所承造其餘兩輪均由江南造船所承造現正加工從事内有一輪之龍骨（船底之後梢）巳經造竣船身長二百零五尺寛三十一尺深十七尺其速率每小時可行十五海里製造價額約四十萬兩較諸美國大來·英國隆茂·法國新蜀通等行輪尤爲新式云 
[昨日車運進出之銀洋]  
　　昨日（十九日）滬寗路大通運銀公司由南京造幣廠裝來現洋十三箱計六萬五千元又無錫裝來現洋二千元又崑山裝來現洋三千元均於昨晨到滬又該公司承運本埠中國銀行寳銀十箱計重三萬兩又交通銀行三箱計重九千兩又鹽業銀行一箱計重三千兩均裝至南京造幣廠又現洋二千元至鎭江又現洋一千元至南翔同和公司承運中國交通兩銀行寳銀各五箱計各重一萬五千兩共三萬兩又鹽業銀行四箱計重一萬二千兩均裝至杭州造幣廠又現洋四千元至嘉興南洋兄弟烟草公司歡送第二屆選派留美學生攝影（紀事見昨報） 
[日當局對於騐疫之聲明]  
　　日人通訊社東京電云日本官塲對於經過上海而入日本各港之船隻施行停船騐疫手續外間反對者甚多日本内務當局爲此特發表聲明曰據上海居留地政廳之發表該處確有多數患虎列拉疫症者發生又據關東廳之報告十日由上海解纜十五日抵大連之汽船中亦有保菌者一名然則認上海爲危險區域實屬至當日本雖得根據海船騐疫法令停船至三日之久但祗令在門司長岢崎停船十小時以便檢查糞便實毫無應受反對之理由云 
[青島之防疫消息]  
　　文滙報云本埠日總領事接青島日當道來電謂爲預防虎列剌疫症起見凡由滬開往之船隻自本月十七日起僅許於日間進口 
[本埠時疫之昨訊]  
　　昨日患時疫往紅十字會時疫醫院醫治者仍有五十餘人該院醫生黄子靜等用注射鹽水術療治病人甚爲忙碌幸眞霍亂尙不多見若患者日漸告少則平靖之期當不遠云 
[綢業兩團體覆總商會函]  
　　陳明綢業組織交易所之應予取締本埠緒綸公所縐業公所於前日（十八日）覆上海總商會函云總商會正副會長均鑒敬復者奉貴商會函開准江蘇實業廳查訽各節商等當即詳細調查茲查得（一）杭州改良織物公會孫杭州當地機廠各家爲取締機工而設其在滬杭綢團體係屬錢江會館至於駐滬杭州改良織物公會近甫聞有此名目發現在祥康里至内容如何組織概未聞知（二）綢業公會列名代電之王子舫汪思鍈沈彚生于紹芳四君查均係綢業商人（三）查綢業公會設立於民國七年正會長孫維雷曾經在縣公署備案其中會員係各綢緞莊號各夥友合組而成原爲廣集衆思藉資商業上之輔助其設立地點昔在南京路民豐里現奉飭查茲悉北山西路大吉里有此項綢業公會機關奉准前因理合據復並查悉朱光燾係杭州緯成機織廠經理並非滬上當地同業前次來滬組織絲織物品交易所召集全體綢商在錢江會館開會當經全體反對無形取銷嗣湖州業公所·盛綢盛涇公所·蘇綢雲錦公所·南北綢業緒綸公所·疊經登報聲明反對而綢業公會復電請農商部飭查緩予立案等因是公論之批評輿論之趨向概可想見茲該公會復函呈實業廳據稱朱光燾等仍欲在滬非法組織上海綢絲織物交易所欺朦大衆擾亂同業聲請弗予轉報立案查該公會函呈各節自是實在情形與商等意見正復相同而於公論輿情亦相相脗合且查綢緞一業向來注重實際毫無投機氣味因有花樣之新陳顔色之深淺尺寸之修短分兩之輕重種種名目不同日新月異在專營之實業者猶恐名實之不能相稱外貨得伺隙而入旣無一定之標準烏能罔利以盲從商等再三考慮核諸交易所原質與吾綢業格不相入萬難冒昧投機擾亂巿面萬一有人朦稟成立勢必驅國内綢商悉陷於搗亂恐慌地位若待險象已呈大防立潰雖痛心於作俑更無法以維持心所爲危亟籌遏止除緒綸公所於寒日電呈農商部曁函請江蘇省長實業廳長澈查禁阻取締以遏亂萌而維商業外茲將原電函稿抄附務懇貴商會鑒輿怀臗向背爲正誼之主張保障商業據實詳復以後對於此項交易所如有呈請組織概請廳署駁斥弗予咨部立案庶巿面得以安寗利源不致外溢商業前途實利賴之再查實業廳抄錄朱光燾所送證明書略歷文件其所列發起人多半係江浙外埠商人並非當地同業至駐滬杭州改良織物以會原其範圍係取締杭屬機工而設實無保證之資格與吾當地綢業買賣毫無 
關係以上飭查案由商等略有所聞用敢附陳聊備芻獻尙乞閎達恕其越俎至如何杜漸防微預爲制止全賴貴商會主持公道策以萬全保巿局之安謐匪僅商等拜受其賜也專肅奉復敬頌公綏諸維亮察（附函電稿件略） 
[典商仍認四元當票起貼印花]  
　　滬上各典業以部令於本年七月一日起當票實行自一元起貼印花一分若取之當户不啻有三分起息之嫌若加於典業又不免暗虧太重爰仍援前經各省同業聯合會所議决之四元起貼之法由典業擔任故已公呈江蘇省長請爲轉咨財部仍照前次展期例施行辦法四元當票起貼印花等情聞王省長已准予咨部查核矣故一元當票現均尙未貼印花云 
[無錫米巿之快信]  
　　閘北米業昨接無錫快郵報告巿情略謂本日巿上高貨破礱不多價定勢中關貨銷場平平故小去角外糙客秈新陳到貨均缺價平穩白元價無漲落所有做開各貨巿價如下高糙破八元一角中關貨七元七八角次至七元五六角糙大子秈七元三四角至七元一角糙羊尖七元一二角陳糙客秈六元六七角新糙客秈六元七八角粳稻四元二角 
[茶巿之最近狀况]  
　　洋莊所辦出口茶葉近來滬上怡和天裕惠利保昌同孚拈孖治禮昌等洋行買進箱額尙稱暢旺惟高莊綠茶較開盤時價跌去二十兩現調查各棧存底亦不豐厚計存工夫三千六百四十一箱路莊四萬二千五百零五箱平水四萬二千一百三十箱新陳均已在内昨日恒記等各茶棧售出之祁紅珍眉等皆係陳貨前次陳祁紅最小祗售過十七兩今開二十四兩則漲起七兩總核茶巿情形緣去年巿面不振本歲産額缺少祗種七成光景故陳茶漲而新茶稍跌棧家貨少客人自辦者居多近因湘鄂有事銀根難以周轉隨到隨賣則轉頭快而利益多亦善於經營之一道也 
[李季絲經出口之清淡]  
　　據最近調查本季自去年六月至今年五月底止一年中出口各牌絲經較去季大形减少茲將出口數额列下（以包爲單位每包一擔） 
運往美國者運往其他各國 
白繅絲一四九○七九八一六 
黄廠絲二四九一五八○ 
覆搖絲五○二五五一七一 
黄絲二五五一○七四六 
灰經二○○六七○九三 
合計二二四四二二二四○六 
較之上季運美總數計减二萬零四百四十九包運往其他各國者計减一萬二千八百五十六包已成交收欵者計運美白絲五千包運往别國白絲五千五百包黄絲一萬一千包合計二萬一千五百包目前本埠存絲估計白絲五百包黄絲一千包共一千五百包云 
[七月份上海巿面之回顧]  
　　七月份中本埠各業巿面頗不一致當本月初時因米店領照風潮巿面受一度擾亂旋即平復繼復有中法銀行停業之風潮及長江兵亂進口貨不得行銷内地本月中之巿面受此三種影響乃較形清淡洋布市面上半月甚形活動自湘鄂戰啓巿面又復呆疲呌貨莊拍出數額甚少惟價格尙能維持白布原布均能平穩絲市因繭汛之不佳價格日就漲高聞夏繭收成不過四五成棉巿價格極高大都因投機所致紗廠大都購進印棉美棉本花毫無交易茶巿頗活動陳貨銷去甚多價格頗好新茶質地較佳且到貨不多是以價格異常高俏五金巿面甚不活動惟趨勢尙穩定預料西南戰事終了後巿面或得有轉機也 
[本星期成交之紗數]  
　　本星期中紗巿因受湘鄂戰事影響巿面異常呆疲印紗及英日廠紗均無開出本紗成交僅一千二百餘包係江西汕頭等帮辦去又本週中印紗到貨由大馬拉號裝來五千零五十一包又孟買花五千九百二十六包太孫拿號裝來三百五十六包又孟買花一萬七千六百三十七包小包紗開出共三千五百包數額旣較上期銳减 
價格亦復跌落云 
[本星期之進口印日紗]  
　　本星期中印紗進口計四百六十三擔日紗計一千七百四十擔自元月迄今進口總數計印紗七萬九千一百六十九擔日紗九萬七千一百八十六擔本週中出貨計印紗二千三百十六擔日紗七百六十一擔計運往南京印紗一百八十九擔蕪湖印紗四十二擔日紗五十七擔九江印紗一百三十五擔漢口印紗三百擔高州印紗三十擔烟臺印紗九十六擔天津印紗八十四擔日紗九十四擔牛莊印紗九百六十擔日本日紗三十擔（轉口）香港日紗四百三十擔本地印紗四百五十擔日紗一百五十擔其餘别處印紗三十擔本週止本埠計存印紗一萬五千六百五十三擔（尙有五千四百零七包在船未出）日紗十萬零七千五百八十四擔云 
[冰與桐油均漲價]  
　　滬上冰廠一業閘北及寳山縣境浦東等處不下百餘家今歲營業狀况尙佳緣去冬天時不甚寒冷故所收冰塊不多祗三四成本年入夏後雨水多而不熱及至三伏天時大熱銷路方起然銷塲亦僅十之五六而貨已銷去十之八故價增漲致每擔需三元左右矣 
桐油一項夏時銷塲最多本年發動雖遲而銷路殊形活動湘鄂戰雲起後洪江産地來貨不繼各洋棧存底將罄本星期内洋莊共裝去四千餘桶致巿價頓俏現洪江開至十七兩比前數日漲起一兩之多行家以來貨缺乏不肯多售云 
[駐鄂海軍電調電務員]  
　　海軍總司令公署前日接駐防武昌之第二艦隊司令杜錫珪來電略謂近以湘鄂戰爭鄂防緊要所有各軍艦之電務人員現値軍書旁午戰報紛繁各電員承辦戰報日夜輪値異常勞碌原有職員不敷調遣應請酌派電務人員數員尅日到鄂以資襄助等情何護總司令接電後當即飭令電務課遴選得力人員迅赴前敵聽候支派任事茲聞業已選定電務學員林學訓葛源深何琪源等即日乘輪赴鄂候差外並由公署電知杜司令曁報海軍部備核矣 
[閩學生分别交保送醫]  
　　暗殺閩商陳鳴岐父子並謝翔高等身死案内牽累在押之閩學生陳國瑞劉開祥許世雄王希昻林壽昌等日來在看守所先後染病日前由旅滬福建同鄉會等各團體聯名到廳要求將該生等具保出外醫治昨午奉該廳王訪渠檢察長核准飭將在押之劉開祥王希昻許世雄林壽昌等四學生帶出交該同鄉會代表毛一豐等一併保出而在保狀上加蓋嚴鴻發碗店圖章尙有在押之陳國瑞一生未准取保旣在押患病命發新普育堂醫治 
[省令處理舊松屬欵産之反響]  
　　六縣慈善敎育欵産聯合會明日開會六縣慈善敎育欵産聯合會昨致六縣敎育欵産經理處公函云敬啓者前准上南青金川奉各縣參與省敎育行政會議諸君函開日前報載省令處理舊松府屬欵産事照此辦法似六縣公道主張未荷採納不勝沮喪敬希訂期召集會議以期圓滿解决又准金山奉賢兩縣勸學所先後函知各本縣地方對於省訂辦法未能滿意請速發布通知定期開會共同討論又准黄譜蘅君來函擬訂本月二十一日（即舊曆七月十八日）開會各等因准此茲准於陽曆本月二十一日下午二時在上海凝和路也是園開會討論屆時務希駕臨是爲企盼 
[梧州路槽坊被盜搶刦續誌]  
　　虹口梧州路小菜場對面六百八十五六號門牌瑞興傎槽坊前晚九句餘鐘被盜搶刦刃傷店夥及學徒店夥旋即殞命等情已紀昨報茲悉是晚盜匪共四人以購物爲由三匪乘隙從櫃檯躍入店堂一匪在外望風當將賬桌上所置銅元二十三千小洋五十五角搶取逃逸該店經理南翔人陳義如（即陳鴻文）寗波學徒俞連三均因大聲喊捕被盜持刀戳傷迨巡街捕聞警到來將兩受傷人車送同仁醫院詎陳因傷及左肋肺部不及醫治中途氣絶俞傷無大礙當由醫生用藥敷治創口即行回店該管哈爾濱捕房得報立飭包探管宗餘往將尸體舁入斐倫路驗尸所昨晨稟請公廨陸襄讞會同英領赫君於十句餘鐘蒞所飭吏檢驗明白即升座公位先由中西包探稟明本案出事情形繼據尸子陳金和泣稱死者係我父親今年已五十一歲此次慘遭盜匪持刀戳斃應請伸雪云云又據八百六十號華捕王阿喬稟明伊站崗之處距離出事地點約有三十間門面我聞信馳往追拿匪已携贓逸去因將傷者車送詎一人已斃等語又據受傷學徒俞連三投訴被刦之時占中共有五人我在店中記伙食賬盜匪共有四人三人入店搶賬檯上之銅元銀角我駭極呼救被一盜匪戳傷死者亦被戳傷倒地云云又據店夥王紀明投稱匪等未見帶有手槍各匪面貌已不能記憶因搶時祗有二十分鐘且已嚇昏以故不能辨認云云中西官得供即在驗訊單上判曰驗得陳義如委係生前被盜刀傷身死着尸屬具結領尸棺殮候捕房緝凶解究此判 
[英人墜樓殞命]  
　　文滙報云蘇格蘭人名亞歷山大藍者於上星期四日由英國來滬爲蘇格蘭某鉅商之代表與上海某大鋼鐵公司有關暫住客利四層樓上詎於十九日午前由其臥室從高跌下墜於九江路而死後即送至驗屍場此人年三十八歲精神甚好室中亦未留有函件表明其自殺之理由英檢察官赴驗屍塲驗看由某鋼鐵公司經理證明屍身定二十晚掩葬一面由捕房調查墜樓原由一星期後再由檢察官發表驗屍判詞云 
[十人團聯合會開會紀]  
　　法租界南陽橋中華救國十人團聯合會昨晚開第十一次會議公推余鵬主席孫道勝紀錄其議决案如下（甲）致吳子玉函勸勿再禍鄂（乙）十八日滬上各團體集議太平洋會議問題本會加入公舉任矜蘋余鵬爲出席代表（丙）徵求會員問題議决下星期一開隊長會議議畢散會已十一時矣 
[商品陳列所消息]  
　　商品陳列所在上海總商會設籌備處徵集商品已誌本報近日各省到品不少尤以本埠各廠家送到者爲多天津如中華公司之線呢·祥發廠之各種素布·廣明分廠之愛國布廣東如李衆利之毛巾·李益興之紅酒·雲記染廠之布疋南昌皮革公司之各種革製品營口中興永祥兩廠之軸線·春華同興兩廠之腿帶·三明關東兩公司之火柴厦門林萬全之各種茶葉唐山中國造胰廠之出品杭州武林工廠之鋼鐵用器不下數百餘種現聞各省埠總商會正在徵集商品耑候農商部免稅運單頒到即行起運本埠出品最著者如中國興業烟草公司·泰豐公司·香亞公司·廣生行·馬玉山等均有極豐富之商品送到該所其次如大有恒之烟葉·振華公司之油漆恒順泰之猪鬃久恒德之火柴祥三和工藝社永和公司家庭工業社之牙粉華豐啓新兩廠之各種香皂興華阜豐兩廠之各種麵粉毛義興之黄白蠟蜂蜜等均已送到該所預備陳列近日該所業派專員楊家堃裴國雄兩君會同前次總商會與縣商會合派之徵集出品員陳耀卿秦子枚程士安傅佐衡黄福堂丁正藩等共八人分途向各行業及各廠家催促出品迭據該員等報告有維一毛絨廠元通布廠康泰絨布廠隆興昌毛絨廠勤德布廠仁昌永料貨號德和利用兩宜興器公司毛春堂筆莊張裕釀酒公司福成織布廠冠華帽莊啓明達豐兩染織廠康成酒廠海華線毯廠寳源紙廠振華布廠美華利眼鏡廠中興螺甸鈕扣廠協大線球廠大成布廠惠工呢廠用中草帽廠華成綿織廠宜章帆布廠陶正昌磁號竸新花邊公司久成久昌鼎新裕府綢號等均有出品其中有對於本廠出品特别加以裝潢冀在陳列所開幕時裝飾華麗以表彰其製品之特色故於定做紅木精緻框匣等件尙須時日大約陰暦七月底間當可一律送交該所陳列野 
[展覽會徵集物品之手續]  
　　上海縣沈知事頃奉省令内開上海爲華洋薈萃之區工商實業出品最爲豐富諒由各勸導員多方籌勸所有各出品不難徵集現據各屬函報出品物類應徵者已爲數不資查該會巿場雖大然於事前尤宜籌劃精當故於應徵各品物之陳列必須先事籌備妥洽以定位置庶免後坃擠軋並頒發印刷之徵集物品清册仰即轉送各徵集員將經勸各業應徵之各種出品先行塡明呈報來省以憑查核支配一切並規定巿塲中地位等因昨已由沈知事分函南北兩商會聶姚兩徵集員查照以便積極進行云又聞所舉薦之南北各勸導員總商會特函致縣商會謂各勸導員開列名單送請查閱後須會同加給聘書各一份以便分執查照而昭鄭重云云 
[國内輪船運貨進出口之調查]  
　　進口貨（寗波）太古公司之新北京號昨由寗波裝來茶末五十箱珠茶一千四百二十四箱香粉二百六十五箱藥材七十件草蓆七十一件紙頭二十件木器九件色綢二件網紗三件雜貨二十九件 
出口貨（港粤）太古公司之綏陽輪船昨日由申裝往汕頭之貨有大荳餅一萬零二百塊麵粉七千六百包白米三千六百九十袋小麥一千三百五十一包土酒一百六十五壜瓦器三百件 
 
 

Page 15

 
 
棉紗一百七十包雜貨二百七十四件又裝往香港貨有麩皮二百包猪油二十桶桐油四十四桶洋山芋五十件皮蛋三十壜雜貨四百八十二件又裝往廣東貨有洋紗五百九十九箱香烟二百八十箱洋葱三百十件蜜糖七十箱雜貨十四件（寗波）又該公司之新北京輪船昨亦由申裝往寗波貨有麵粉五百十包冰糖三百七十三包藥材七十件牛奶五十箱洋釘二十二箱紅棗二十包紅木十五件紙頭十件雜貨三十六件 
[友華銀行銀巿報告]  
　　中美新聞社譯十九日友華銀行報告云昨日倫敦銀價近遠期俱跌一便士之八分之一紐約銀價不動倫敦紐約間匯價高兩分半今日此間開盤金鎊價不動金洋高半分交易價金鎊八月份爲三先令九便士四分之一九月份爲三先令九便士金洋八月份爲六八半九月份爲六八又四分之一市况晨間穩固午後買入之價較以上所舉之數爲高 
[袁履登不就總聯合會總董]  
　　各路商界聯席會第三次會議决定請總聯合會總董袁履登復職當經備函敦請袁以事繁辭不能就當將原柬璧還聞聯席會將具函堅請云 
[中華武術會徵求會之聚餐]  
　　中華武術會定於七日起舉行第三屆徵求大會徵求會員一千五百人徵收會費一萬元特别捐五千元籌備建築會所作久遠之計昨晚七時該會會長王一亭君·副會長葉惠鈞君·柬請來賓與徵求會十隊隊長副隊長參謀隊員等與宴者如來賓嚴直方君·吳山君等會董許冀公君等各隊正副隊長等共約五十人該會敎務主任吳志青君先起立致詞繼由衆公請田時霖君任本屆徵求大會總司令田君謙讓不遑最後乃允並發表意見後由吳山君演說至九時許始散 
[滬寗車碾斃之兩命]  
　　昨日（十九日）滬寗路鎭江車站相近有一鄉童在夜間不知被何號車碾斃當由該站站長派警招尋家屬收殮又由寗聞滬之十二號特别快車駛至高資車站亦碾斃一鄉人當由該車車長將屍移至路旁派警前往照料 
[汽車展斃塌車夫案三誌]  
　　肇禍汽車夫押一年 
英美工部局電燈公司開駛運貨汽車之陳生林因在長浜路開車不愼撞斃塌車夫毛春山業經公共公廨中西官騐明棺殮並經捕房將陳拘解公共公廨奉飭押候訊究在案昨晨由廨提訊先由見證楊阿昌李蔡新田炳泉潘仁卿等到堂證明當時被告將毛春山撞倒碾傷致死情形繼由靜安寺捕房三十七號一百三十五號兩西捕先後到堂供明出事後往勘各節及查明被告所開之汽車肇禍是以將陳拘案言至此經捕房代表高易帮辦與被告代表哈華托等律師分别向各證人盤詰良久又據電燈公司管理汽車之西人搿來姆聲稱公司内之汽車因儎重約有五噸之多故祇能開十五買之速率考察該汽車夫平日開車亦尙謹愼云云訊之陳生林供稱是日開車祇有十買之速距離塌車約四五尺路即揑喇叭遂停車等語旋經伊之代表及捕房代表律師復向盤詰一過經中西官核供以陳開車不愼撞斃人命違犯三百二十六條刑律判押西牢一年示儆 
[各學校消息彚錄]  
　　巿北公學滬寗車站慶祥里巿北公學創辦已逾六載學生達五百餘人昨日上午九時行第十三屆始業式其秩序（一）開會（二）校歌（三）師生行相見禮（四）訓詞（五）散會由校長唐伯耆敎員包祖香李肖白朱劍芒周仁普相繼演說十時半散會該校定八月二十九號正式上課尙有餘額可補該校建築校舍籌備會近得鉅商黄奕住君來函允捐洋五千元以資贊助又由勞敬修君龚募徐冠南君洋五百元又潮惠會館捐洋一百元 
鐵華學校法租界巨籟達路鐵華義務兩等小學校於昨日上午十時行秋季開學禮新舊生到者百五十餘人其秩序爲奏樂全體向國旗致敬向校長教職員行謁見禮同學行相見禮校長陸鐵華女士訓詞敎職員董傑鄭伯長范德孚王覺君　樵葛志亮陸鐵民等相繼致詞語多訓勉散會定二十二號開課各科尙有餘額可補 
夏令兒童義務學校廣東浸信會夏令兒童義務學校定於今日（禮拜六）下午四時舉行休業典禮並請名人演說 
共和女校海寜路西天保里前共和女校開辦十載科目完備尤注重國文英文剌　且剌繡專科不收學費現定於今日開學振華學校閘北蒙古路中公益里振華學校（陽暦八月十九號）行開學禮先由校長致訓詞後敎職員及來賓相繼演說該校上海附設英文夜課定八月二十九號開課 
[職業夜校勸學團游行演講紀]  
　　小西門尙文路師範附屬小學校附設之職業補習科因鑒於工商之失學衆多故由該校同學組織一勸學團於報名前三日起演講二星期凡報名時須繳燈火費一元（學費不收）惟書籍費自備特於前晚（十八號）六時該校同學姚鵬飛沈資田傅玉峰沈朗生陸文淵平子敬徐繼芬陶金福金祿莊等十餘人出發勸學路由臨時酌定講題爲「工商界不識字之苦處」「敎育與國家之關係」「設立夜校之緣由」沿途並分發傳單聽者甚衆該團同學至九時半始回校散隊云 
[滬北五區聯合會年會預誌]  
　　滬北五區商業聯合會昨致會員通告云本會年會已屆職員任期將滿茲議定陽曆八月二十一日即陰暦七月十八日星期日下午二句鐘在本會開週年全體大會並改選各職員今將選舉票連同附上屆期務請台駕撥冗蒞會共襄盛舉同策進行 
[永康旅滬同鄉會之籌備]  
　　浙江永康一邑旅滬人數前經金華八邑同鄉會調查計有二百餘人其未接到調查表者又若干人而開成立會時到者祗有四人茲有應儉甫胡文璧等鑒於旅滬同鄉人散處四方諸事不便接洽特於前日（十八日）邀集多人假報本堂下院開籌備會當由臨時主席明文璧報告宗旨繼由公衆推應儉甫爲籌備會正主任胡文璧爲副主任胡傑人爲書記並選籌備員二十人公同擔任調查擬定中秋節開成立大會云 
[女界儉德會定期開會]  
　　女界儉德會會員以紳富婦女占多數五月間開夏季大會後會員中有一部份女學生趁暑假多半回籍茲各校將次開學紛紛回滬而在滬之各會員自易召集茲該會長孫周慕琳定於八月二十四日（星期三）仍在霞飛路梧園開秋季大會昨己發出通告矣 
[西報紀煙草之功用]  
　　某西報載稱聞法京伯司求醫學大學最近宣言謂當歐洲大戰時各國政府曾認烟草爲兵士日需之品與糧餉無異蓋因烟草之力足以解除厭倦且能振發精神使兵士不覺有戰塲之苦也今該大學醫學家更進而宣稱吸香烟　免昏睡之病發生至胃弱之人吸某種性烈之烟尤與胃部有益云 
[大風訊中傳諭拆卸舊屋]  
　　滬南工巡捐局長姚石蓀查得邇來風災迭見各處破舊房屋之久未修葺者甚屬危陰當令路政員分别詳查各處地段有無舊屋以便着地甲傳諭業主迅行修理或翻造新屋茲據查報城内方浜路舊敎塲轉角地方有顧姓房屋年久未經翻造形勢欹側岌岌可危云云姚局長爲預防起見故已函致淞滬警察廳長轉令該管警署飭頟該業主顧姓速將該舊屋拆卸以免後起風災或致坍倒及意外事其書各處亦已由各該地甲分别傳知遵照矣 
[查見迷路男孩]  
　　四區崗警昨晨须大統路查見一迷路男孩解署後據供年九歲無錫人名金根父名阿根在公益里菜塲擺肉攤餘語含糊奉署長諭暫留養聽候出示招該家屬到案認領 
[公廨訊理車輛違章案併紀]  
　　星期四午後公共公廨第一刑庭由陸襄讞會同美約副領事訊理車輛肇禍違章案共四十五起併紀於下（一）汽車夫張海定（二）曹乃貴（三）李阿寳在西華德路同孚路華倫路開車不愼不聽捕言判候改期兩禮拜再訊（四）方阿連在康腦脫路無開車執照並毁壞洋東汽車判押兩禮拜（五）張小弟在滬西開車無執照判押一禮拜（六）劉崇照在靜安寺路開車不愼判罰洋三十元（七）李阿林（八）王永全（九）朱耀崑（十）蔡來富（十一）宋毛大（十二）陸根洪在新閘路靜安寺路等處開車不愼幾致肇事判罰洋二十五元（十三）潘承咸在南京路開車不愼判罰洋二十元（十四）王水龍（十五）唐吉生因在漢口路洪橋等處開車無執照判各罰洋十五元（十六）陳桂林（十七）高阿榮（十八）沈阿六（十九）包阿四（二十）姚洪三（二十一）孔金袖（二十二）湯阿五（二十三）趙連生（二十四）姚毛金在南京路九江路江西路等處開車不移讓並不聽巡捕指揮且不帶開車執照判各罰洋十元（二十五）周兆雲（二十六）顧森華（二十七）王阿三（二十八）陶流根（二十九）沈疾根（三十）田生（三十一）何茂森（三十二）白阿福在汕頭路南京路等處夜問開車不點尾燈並在熱鬧處開駛空車判各罰洋五元（三十三）李奚泉（三十四）陶阿弟（三十五）周順生（三十六）王星南（三十七）丁忠發（三十八）吳阿根（三十九）陸渭玉（四十）姚金奎（四十一）郭阿洪（四十二）陳瑞亮在小沙渡路楊樹浦路湖北路等處夜間開車不點燈火並不聽巡捕指揮判各罰洋三元（四十三）魏文炳（四十四）姜和尙（四十五）林阿二在寗波路花園橋勞勃生路等處開車不愼肇事後並不停車又亂揑喇叭均訊無證據判一併註銷 
[姦案被告要求覆訊]  
　　寗波人楊偉堂因誘姦虹口哈爾濱路八十五號門牌陳志根之妻秀雲經陳告發由捕房拘解公共公廨判决監禁西牢三月等情已詳前報昨晨有律師投廨聲明代表楊偉堂要求將本案復訊因楊與秀雲犯姦其夫和情已得新證據可以證明云云中西官遂允許其請求聽候復訊 
[舟子被撞溺斃之檢騐]  
　　西北鄉北新涇迤西四五里許張江渡地方有强連卿姚兆章等多人每日各駕一小船在蘇州河一帶捕蟹爲生前日午後强等正在捕蟹時忽有常熟米船揚帆駛來不知如何將强之小舟撞翻强亦墮河溺斃屍無蹤跡該米船知肇禍端立時駛逃當爲姚瞥見在後喊捕經四區四分所巡警帮同追獲將該米船扣住並將船夥單生生拘解到所連同原告姚兆章函送地檢廳訊辦並令該處地保張澐舟到廳具報未幾將强屍撈獲置放附近岸灘一面由屍妻强陳氏偕同屍弟强虎全等於昨晨同投到廳稟稱婦人今年三十一歲丈夫强連卿今年四十六歲此次無端遭該米船撞沉溺斃要求騐究云云午刻奉委許檢察官沈檢騐員等乘車下鄉騐明强連卿並無别故確係溺斃判令屍屬備棺收殮 
[汽車撞傷行人]  
　　大碼頭附近某北貨行送貨汽車昨晨駛經滬軍營舊址撞倒行人韓其楨以致受傷由警到來雙方拘入二區警署當由韓弟輝玉投所候示旋奉將兩韓連同汽車夫奚桂福併送地檢廳訊辦 
[藥材店未領執照之受罰]  
　　法租界韋永卿劉文玉周松濤魏厚甫等四户藥材店邇因未向工部局捐領執照被工部局衞生處洋員查悉以韋等有違定章稟明捕頭於昨日飭探將韋等四人傳至法公堂請訊先由衞生處洋人稟明前情詰之韋等同供此捐發起爲日未久故此商人等暫緩捐領等語中西讞員判韋等不應違背定章着各罰洋六元以儆外仍諭各被告即至工部局領照 
[煙紙店木器拍賣公攤]  
　　有張姓者於本年五月間向趙源泰轉租得天津路二百九十二號門牌餘屋一間開設元利烟紙店向各店舖賒取貨物拖欠貨欵甚鉅前日潛將店内値錢之物悉數捲取與夥友人等逃避無踪當由二房東趙源泰投老閘捕房報告飭探嚴阿嚴協同九十號西探前往查明所剩者祗櫃抬玻璃橱寫字枱瞫椅等笨重物件估値不過二十元因於昨晨將趙傳至公共公廨稟由陸襄讞會同英赫副領事訊得該元利烟紙店尙欠趙之房金一月計洋十元遂諭將所存木器先行拍賣除付房金十元外餘欵由各債主公攤 
[錢莊倒閉拍賣生財公攤]  
　　福建路元甡莊前日倒閉經理人等逃避無踪該莊係北京路顧家弄十五號門牌華德電料公司經理某甲與同事股開未倒之前甲以本莊期票向某綢莊騙得値價二百數十元之綢緞又向南京路四百二十二號門牌祥生公司騙得値價銀二百六十兩之電風扇六架以四架消贓於北四川路一千九百七十二號門牌中和電燈店得銀一百四十兩前日該票到期該莊業已倒閉各債權人遂投報該管捕房飭探陸根生協同九十號西探查明屬實當往中和吊出原贓昨晨稟請公共公廨核示經中西官諭將所存生財器具拍賣得價給各債主公攤 
[私售烟土煙膏之罰儆]  
　　王阿雨日前私帶烟土十餘餘持至法新租界愷自邇路地方求售適爲一百六十八號一道頭金線華捕查見上前察看屬實帶入捕房又曹子卿前日在某處購得盒頭烟膏數百會藏在身畔行經法新租界地方被探查見以曹形甚慌張上前抄出烟土一併拘入捕房諭令交保候究昨日傳至法公堂請究先由捕頭及華捕上堂稟明王等違章情形詰之王阿雨等供認私售烟膏不諱中西官判王罰洋七十五元曹罰五十元充公烟土烟膏收没 
[冒名騙物押三月]  
　　南京路三十七號門牌某洋行經理梁鎭廷指控陸公鑽行竊派司簿一本假冒名義向中國製糖公司騙取値洋四百元之香水皮袋等情業由包探婁寳生將被告拘解公共公廨訊押在案昨經該控吊齊原贓將陸解奉中西官復訊明晰判押西牢三月贓交原告領去當本不追 
[搶取孩飾押兩月]  
　　無不賴王善卿日前在法租界東新橋街剪取婦人陳史氏懷抱小孩之金鎖片圖逸經氏察覺狂喊捉盜適有包探王榮生巡緝到來查見上前將王人贓並獲帶入捕房昨解法公堂請空先由原告陳史氏上堂稟明被搶情形詰之王善卿供認搶取不諱中西讞員會判王押西牢二個月期滿出境一年贓給原告領去 
[瘋子被疑竊物]  
　　王奎龍近患神經病終朝在馬路上徘徊昨因闖入虹口華特路一百零三號某西人家疑爲竊物立用電話報告該管捕房派探陳金揚往將王奎龍帶入捕房經捕頭詰得語無倫次知已癲即飭留候轉送棲流所醫愈再核 
[誌謝]  
　　昨承中華圖書集成公司惠贈「信託公司交易所精義合刻」兩本材料頗富誌此道謝 
來函 
[四川旅滬同鄉會來函]  
　　敬啓者昨（十八日）據自流井余培之君同吉和輪船茶房來會報稱在渝同行之李國藩君年約二十八九歲在漢口搭吉和輪船來滬於八月十七日午後四鐘行至鎭江十二圍地方在統艙面不識何故落水當即施救未獲李君之住所渠又未能詳悉只知爲重慶木洞對岸人似此情形實難辦理擬將李君所遺之行李等暫寄本會再通知重慶使其家屬知情前來領取云云敝會當即派人同到吉和船上據賬房所說亦同前情即將李君所遺之行李開列一單送存敝會計衣服雜件等二十五件銀元二十四元銅元五十九枚除由敝會暫爲收存一面派人調查一面再將前情登刊渝城各報請其家屬知情速來領取外特此聲明如有知李君底細來會告知者尤爲感盼四川旅滬同鄉會 
[商校學生來函]  
　　頃見報載一商校長已解决一則殊屬不確新任校長高踐四先生曾有兩函致黄揆伯先生聲明力辭不就茲原南披露如下（第一函）揆伯先生賜鑒八月十號賜書寄舍敬悉一一陽於八月九號上敎育廳一書說明不就商校事故先生來書即行轉寄南京一切請於敎育廳接洽爲感（下略）八月十四日上午（第二函）揆伯先生台鑒昨奉八月十五號赐書敬悉令尊大人貴恙尙未全愈不克在滬久待云云陽聞之不勝抱歉先生於八月十號所發一書於十二號到舍旋於十四號陽即奉復寄交易所内云商校事陽已上書敎育廳說明不就請先生直接與敎育廳接洽云云是書諫登記室陽雖亟欲爲社會服務然於人無益於己有損之事决不願爲假令接辦商校須致學生失學先生不快陽不願爲也且自覺時間有限精神可貴陽雖無似决不願以有限之時間及可貴之精神與人作無爲之周旋故使陽接辦商校若能於校有益於己有損陽願爲堂若於校無益於己有損陽不願爲前上敎育廳一書大意如此遲誤之罪請先生原諒（下略）八月十六日下午據官廳方面消息高雖不就仍欲强之勉爲其難以爲保全自己體面起見某科長之來申正爲此事但高之爲人光明磊落度不至出爾反爾觀函中語氣可知若官廳拘執成見使學校風潮擴大不能開課其咎當不在高君也 
[田樹泉來函]  
　　頃閱十八日貴報載江淮公所開選舉職員大會有選定張瑞記與鄙人爲會計部一則按鄙人旅滬雖已有年然平時公務栗六向不預聞他事江淮公所會計關係出納鄙人旣無擔任之說誠恐傳聞失實敬祈貴報登入來函更正俾免誤會無任拜禱田樹泉啓八月十八日雜評二 
[風潮之朕兆（訥）]  
　　觀象臺以大風大潮之朕兆警告滬人滬人聞之無不惕然而預爲之防者雖然今日以風潮之朕兆告我國民者不僅觀象臺也國民所遇之風潮朕兆不僅觀象臺所云之風潮也商界之風潮將起已見朕兆政局之風潮將起已見朕兆國際間外交之風潮將起亦已見其朕兆然我國人處此風潮交迫其機已露之環境中竟皆冥然一無所覺不思所以避免之法而獨注意於此觀象臺所示之朕兆豈不深可慨歎也哉 
公布欄 
[江蘇高等審判廳]  
　　布告案奉司法部文電開本部呈請於本年十月十五日在京師舉行司法官考試業奉令准在案茲定於本年九月十五日起至三十日止爲報考日期仰即通告周知等因奉此合行布置凡有與考資格人員一體知照此布中華民國十年八月十七日代理江蘇高等審判廳長唐維翰　八月十九號 
[上海地方審判廳]  
　　判决主文（民一庭）一件判决鄭魯氏與黄正源因租房糾葛一案主文黄正源所租　魯氏之房屋一間應即遷讓交由鄭魯氏收領原告人其餘之請求駁回訴訟費用由兩造平均負擔（民二庭）一件判决邱竹四與柏陞堂因債務糾葛准予回復一案主文本廳本年七月二十日對本案所爲之即時判决廢棄之原告人之請求駁回訟費除聲明窒礙費用應被告人負擔外餘歸原告人負擔一件决定謝蓮舫爲與傳錦芳米欵糾葛聲明窒碍一案主文本件聲明窒碍照准 
批示一件馮葵卿狀交欵洋由准交此批一件李容鏡狀請暫緩執行由狀悉准予暫緩執行此批一件周德標狀請給領由狀　准予給領完案此批一件陸阿苟狀領劈單及訟費由准領此批一件　漢深狀請暫緩假執行並請釋放由狀悉該民昨經庭訊自供願　裁判惟强稍房屋不允遷讓並不爲寛期可遷之陳述顯於執行有礙業傳原告於十九日到庭訊問仰候届時訊奪此批以上八月十八日 
布告奉高等審判廳訓令第四一七八號開案奉司法部文電開本部呈請於本年十月十五日在京師舉行司法官考試業奉令准在案茲定於本年九月十五日起至三十日止爲報考日期仰即通告周知等因奉此合行令仰該廳於文到日即行布告周知除分令布告並登報外仰即遵照此令等因奉此合行布告仰各應試人等一體知悉特此布告 
公示送（全文在本廳揭示塲公布）第一○八號（民一庭）一件凌善元與陳本福等因貨欵涉訟一案（判决主文）陳本福應償還同豐號洋一千二百七十二元六角九分繳由凌善元具領凌善元對於林陳氏之請求駁回本案訴訟費用歸陳本福負擔右仰被告人陳本福知照第一○九號（民一庭）一件鞏效奎等與袁成茂因捐稅涉訟狀請和解一案（和解證書）案據兩造當事人具狀聲請本案現由中證人謝天仁程右泉出爲調解所有此案貨物捐稅原告方面允認給洋十三元五角餘歸被告方面允照算還並認償訟費雙方同意自願息訟情願和解完案等情前來本應核與訟訴通例相符自應照准除該當事人所具和解狀存案外此證右仰原告鞏效奎王潤聲知照第一一○號（民一庭）一件凌善元與陳本福等因貨欵涉訟一案（判决如一○八號）右仰林陳氏知照 
判决主文（民一庭）一件判决沈映泉與陳金氏抵欵涉訟案一主文陳金氏應償還沈映泉本銀一千五百兩息銀三百四十三兩一錢沈映泉其餘之請求駁回訟費歸陳金氏負擔（民二庭）一件决定王新甫訴顧阿三因抵欵糾葛一案主文本件訴訟駁回訟費歸原告夫負擔一件判决邵潤華訴洪家福等因車租糾葛一案主文洪家福欠飛鴻公司車租洋一百四十二元三角八分陸老祺欠飛鴻公司車租錢五十一千四百文陸喬氏欠飛鴻公司車租錢十二千七百七十文着即分别繳由邵潤華具領訟費洪家福負擔十六分之十二陸老𥙖負擔十六分之一喬氏負擔十六分之一一件判决蔡萬金與蔡長庚因佃　糾葛控訴一案主文原判除令被控訴人負擔訟費部分外撤銷被控訴人佃種坐落南邑季灶港西　河北糧田一千步應即交還控訴人管業本　及第一審除令被控訴人負擔部分外訟費均歸被控訴人負擔 
批示一件羅阿三爲聲明冐名請求備案由狀悉查羅阿三前於本年七月二日以遺失單契等情來廳呈請備案業經本廳批駁在　該民所請應毋庸議此批一件奚紀生狀領訟費洋由准領此批一件張兆明狀請銷案由狀悉准如所請辦理此批一件周福鑫狀請展期由狀悉此批一件奚朱氏狀領欵洋由准領此批一件李伯賢狀領欵洋由准領此批一件汪雅雲狀領摺據由准領此批一件汪雅雲狀請銷案由狀悉准予銷案此批以上八月十九日 
[上海地方檢察廳]  
　　批示孫有盛狀悉該案已於前狀明白批示矣仰即知照此批劉天成察閱訴詞顧係夫婦不和所致爾妻徐氏如果不與夫同居應另向審判廳具訴可也此批王福安等狀悉該案究與爾等有無關係應候在逃之袁氏到案另行核辦茲毋庸飾詞多凟此批汪仲亮狀悉仰即具保狀來廳另行核奪此批周其林狀悉所請不准此批姜張氏狀悉候送審判廳核辦此批趙文奎狀悉所訴是否屬實仰候傳訊核奪此批李和尙狀悉案已起訴候送同級審判廳核辦此批劉龍成狀悉本案前經當庭却下仰自將爾媳尋覔到案後再行澈究可也此批韓金山狀悉所訴毫無憑證無從准理持斥此批何銀全狀悉該案業經本廳偵查非那馬到案無從核辦現那馬在逃無着所請暫毋庸議此批以上八月十八日 
批示　連山狀悉爾旣訪查屬實應知史好友之所在仰將住址聲叙明白以憑核辦此批羅善卿狀悉候訊明核辦此批沈長發狀悉仰即遵傳到廳候訊此批楊　喜等狀悉業於前狀批示矣所請於法不合應毋庸議此批薛德順狀悉候予核辦此批唐姚氏狀悉業予票傳仰即遵期到廳以憑訊奪此批周順卿狀悉候傳案核辦此此謝言生狀悉候傳案訴辦此批黄友文等狀悉仰候核辦此批陳富根狀悉仰即來廳候訊此批　胥氏據訴匡土金因欠爾子債欵爾妻前往索取延約不償反行毆打經鄰喝阻幸未成傷等情查毆打旣未成傷係屬違警至於債務糾葛應由民事解决所請　蛢勒交之處應毋庸議此批胡坦狀悉秦在偵　所請保外之處應毋庸議此批唐有寛狀悉饒偵查核辦此批王良資狀悉案已傳訊仰即如期到廳候訊可也此批沈小安子狀悉候檢卷呈送高檢廳核辦此批周奚氏狀悉仰即來廳候訊此批以上八月十九日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記 
[杭湖小駐記（二）] [  吳靈園]  
　　過楓涇嘉善已入浙江境一路桑田秩秩秧稻離離雲樹森森流水泱泱觀之不盡桑樹夾兩岸而過如軍士舉槍駢立相送我車前進自如威赫莊嚴無異乎手綰軍符督統千萬者間覩小山硤石長安逝矣將越臨平忽覺時氣爲之一熱岸樹高吹風息不知亦有關於地位處南否對坐客爲上海絲繭交易所所員李姓名祥麟赴杭訪其業師褚輔成道有公務曾通姓氏抵杭城站夜矣雇車直至奎垣巷女子職業校假宿遇宛揚大快間氷嚴則巧於本日偕嚴兆傑君轉赴莫干山避暑傾談四句鐘整理就寢着枕倦極絶無夢寐 
八月六日早起撰稿一二見校長謝玉農先生道傾仰意謝先生爲人甚謙和對於敎育尤頗熱心職業校即爲其所手創據謂在十年前嫁横受磨折乃出奔任敎職於蘇地女師範鑒於南洋勸業會會中所陳列竟鮮婦女作品平民女子無職業多家累之苦痛蘇省女子出洋留學者衆據杭人治杭之微義思在杭自辦一學校變飾物積薪金苦心籌備數年又幸得湯壽潛張季直諸巨公之提倡募集經費乃底於成成立至今已九載餘中間常受經費問題之磋折勉力維持賴有今日之成績成績雖不敢言良校風力重誠樸自信尙足以對抗之余詢其校留學生若干則云二百上半載所擬在滬辦一女子文藝專修科往南通晤張季直乞加援助嗇老勸以稍緩因通州女師範之乏主持强之兼任校長嘗託宛揚邀余爲助敎授余自問才力不勝家園有事不能擔任婉辭謝復先生善詩畫清眞淡樸如其人以一女子獨創一中等學校且注重職業又在黄任之先生以前目光毅力誠爲江浙所罕見而女士靜默不喜招耀眞誠之敎育宜乎得有良好成績兼職通州我知其必能爲通州女子敎育光女子文藝專修科之成我知其爲期不遠必亦在此數年間已 
筆記 
[駡街記（中）] [  禹鐘]  
　　夫擁資飽煖固於事無不可樗蒱快意誰敢禁阻其所爲然挾而與己共者亦當視其人之景竟果能當汝壁壘否須知富人小損信無害貧者一負炊烟將數日絶也今乃有身爲富人者日伺於貧者之門曰老友今日無事曷一博或辭以囊澀則曰吾貸汝何憂爲局罷而出則迫人償貸負則并索其所負者嗟乎若而人者獨耽耽於貧者之囊槖是誠何心然貧者亦何有即舉家屬汝亦復奚益汝當思之貧者之歲月初不與富人二致富人一日貧者亦一日富人三餐而飽貧者亦不能緘口而辟榖也彼雙丸之往復初不能爲貧者速其晷刻俾易度也言至此忽有一男子應聲而起曰咄哉汝嘵曉者母乃太甚吾與爾壻博彼勝日多今稍負爲數不滿一銀元矧今日之局不自我倡乃不謂竟干汝怒也汝壻博吾固禱其千日勝萬日勝歸以黄金飾汝首助汝容態俾汝夫目悅而心賞而汝亦對鏡賞汝影言次四座皆匿笑而店主阿姑亦發言曰二相公汝亦太憒憒平時人咸謂汝憨今信然張家嫂绂所言者未嘗明指汝而汝直自承復絮絮作鄙詞大庭廣衆中爾許不檢人其謂汝何男子不語但聲噫噫聲未巳婦人遽趨道中而訾詞佞而鄙其時若合眼聽之則但聞訾聲漸遠蓋婦人且訾且歸去也今筆稍暇宜一叙男子男子名何燕鄰人咸稱之二相公年事在四十下形貌短寢雖擁資然椎魯同下愚故人人得而狎侮之使其屬産有知必自嘆運蹇乃至遇人不淑也 
劇談 
[址年來坤伶雜誌] [  芷卿]  
　　劉文嘉四川人黎黄陂時代爲内務部僉事與女伶小翠喜直識兩情眷戀納爲小星小翠喜之養母向索身價文嘉不予至涉訟庭訊時小翠喜袒劉攻母詭云身價已給文嘉訟得直凡爲領家子女聞之莫不撫掌稱快翠母憤極訴於某權宦文嘉坐是落職小翠喜從之不去輿論賢之 
牛桂芬初出臺於羣仙後入丹桂往來滬杭間頗負盛名後歸去來兮　如此下台實屬不値 
因嗓音瘖痖行腔使調常不由自主周轉不靈不得已棄鬚生而爲武生偶演九更天打嚴嵩等劇尙可與潘月樵麒麟童颉頏 
小桂芬聲調簡潔道白清晣洪羊洞失街亭天堂州碰碑諸劇運腔饒有譚味民國時代傑出之女伶也當復辟之役桂芬避禍走海上丹桂園主擬邀之登臺後因條件不合作罷小蕙芬與桂芬爲同科子弟以言乎貌蕙勝桂蓓蓰苟重藝不重色蕙遜於桂多多蓋蕙芬調雖穩練惜好使花腔作派尙周到然而不脫女子習氣有時反串老旦若遊六殿滑油山等劇則較其本來擅長之鬚生戲動聽 
瑣錄 
[小談話] [  曹文海]  
　　我國古曆每屆七月間一般商舖居民深重於迷信者捐助金錢設壇建醮莫不興高采烈美其名曰（太平公醮）（蘭盆勝會）延聘僧道施放燄口謂可保人口太平而於衞生之道不知講求因之秋後多病者是豈鬼神之爲崇歟 
夫得於迷信而不知迷信之害當在焚化紙錠人物時火燄飛騰交通爲之阻隔街巷之中滿地灰積且慮物燥風高偶不愼則釀成火災矣 
嗚呼將汗血之金錢爲無益之舉良可浩歎若建醮後果可保人口太平而不生疾病乎則如去歲各街亦設壇建醮何不見效而病者仍多也可見建醮不過虚擲金錢以充僧道之囊耳方今各處水災又起不能普及救濟災民嗷嗷待哺迫不及待何不移助之賑濟以救災民乎 
小說 
[社會小說衆醉獨醒（四一二）] [  瞻廬]  
　　第六十一回流長飛短頓破機關弄假成眞枉鑽圈套 
邦平娘子自從撞破了翠娥的秘密啞叭吃黄連說不出的苦生怕春桃嘴快把醜事傳播出去落在人家耳朶裏還不打緊落在丈夫耳朶裏可不把自己的面皮削盡因此花了許多塞嘴錢把春桃的嘴巴塞住不許在人前亂講誰料乾荷葉包裹尖角菱越是包裹得緊越是破綻百出驀地裏柳姓的左右鄰居前來報告說昨夜小賓家裏不知爲着甚麽事忙忙碌碌連夜搬家今朝去探望時兩扇大門郤是虚掩着推將進去地裏有甚麽人影只留着些粗笨傢伙和那不値錢的東西原來小賓住的正是劉姓的房屋這顷家鄰居也是劉姓的租户承他們關切特地前來報告邦平獨坐在靜室裏諸事都不管轉是他娘子先得了消息說不出的酸鹹苦辣一齊兜上胸來趕快派人去探動靜郤和報告人没兩樣并且四處探聽探不出柳家搬向那裏去娘子駡一聲没良心的賤人你這一走郤苦了我也那時裏面的僕婦丫環都是七張八嘴當做笑話亂講主人翁劉邦平尙在靜室裏打坐他不出靜室任憑甚麽事誰敢向他禀報小主人劉金兒和泥塑木雕一般任憑鬧出甚麽把戲他只睜着兩隻小烏珠骨溜溜的呆看甚麽喜怒哀樂他一概都不管娘子因翠娥自從回娘家後這裏的臥室幾個月不曾開鎖便即舔開鎖　推將進去查看他的金珠首飾凡是貴重的都捲得空空如也還有邦平交付媳婦的錢莊存摺銀行支票簿一古腦兒都插着翅膀飛去可見翠娥捲逃的計畫蓄心已久小賓夫婦都和女兒通同一氣只瞞着劉姓之人娘子咬牙切齒又駡了一聲没良心的哥哥嫂嫂氣憤憤回到房裏才想到引賊進門都是自己的不是少頃和丈夫相見我的面皮放在那裏念頭一横只喊一聲罷了便打量要覓個短見那時春桃在旁假意相勸說少奶奶不見得這般没育心待過幾天自會回來太太不用着急娘子含着眼涙道管他回來不回來我總一輩子不願見他又哭喪着聲調道春桃我有話叮囑你少刻老爺出了靜室得了翠娥逃走的消息自然要覓我說話那時我若等不及和老爺會面你可傳我的話敎老爺别悲傷别把我放在心上 
餘瀋[  小松]  
　　夏日羡冬之圍爐冬日思夏之弄氷此恒情也但使夏而圍爐冬而弄氷則又將若何 
國王樂矣夏日築氷房冬日就暖爐農子苦矣夏日炙烈日冬日戴風雪雖然農子之健固國王所弗若者 
司夏之神乎司冬之神乎汝亦善戲世人矣 
 
 

Page 19

 
 
   
 
 

Page 20

 
 
常識 
常評 
[眞輿論] [  覺]  
　　近人每謂吾國人無眞輿論因彼亦一是非此亦一是非有時幾無人能辨别其眞是非也 
吾以爲眞是非本於良心而亦關於學識學識不足者有時不免有似是而非之主張然一旦覺悟必能聽良心之指揮而服從公理若違背良心之主張則難與之言眞是非矣 
夫輿論者箇人主張之所積也必箇人有未汨没之良心而後有合乎眞是非之主張合乎眞是非之主張居其大多數而後能有眞輿論然則謂眞輿論爲國人良心之所表示可也 
蓋學識有程度而良心無程度良心則能以頃刻之間剖别是非不假學識而能得是非之眞者也故吾謂眞輿論爲國人良心之所表示 
道德 
[余之解放觀] [  蔣夢華]  
　　今日者解放之聲浪盛矣然環境之空氣惡劣殊足爲解放之梗故欲達解放美滿之結果應排除此惡劣之空氣爲先以免爲世所詬病蓋觀今日之所謂解放苟不得其道其欲得良好之結果戞戞乎其難之哉 
（一）解放從敎育著手 
敎育不昌而首提解放何異率猛獸而食人肉更猶孟子所謂以不敎民戰是爲殃民蓋貿易爲百端之基礎當使全國無論男女悉受敎育同冶一爐俾人人有完備高尙之常識有鑒别優劣之能力有獨立自主之精神欲不解放其可得耶 
（二）解放從道德著手 
道德爲人身立世之大本如道德淪亡人事必不可言奢淫之風日長誠樸之道靡遺則假解放之頭銜而放僻邪侈蕩檢逾閑其解放之效果可得而聞乎故今日之談解放當以道德爲前提否則危險萬狀其結果誠不堪設想焉 
（三）解放從小家庭着手 
我國之舊家庭制實不妥善故自歐風東漸巳有倡小家庭主義因鑒於舊家庭之缺憾而倡獨立純潔之小家庭此所謂解放一線之曙光即於是矣然我之所謂小家庭全憑本人之力而造成之不使親長有絲毫之負擔革除依賴父母并遺産之劣性而造成完美之家庭此爲純潔之解放也 
以上三端吾以爲今日解放潮流中之急宜注意之點未知邦人君子以爲然否（乙種酬） 
法制 
[不動産買回之要件及期間] [  瞽丐]  
　　已經絶賣之房屋田地在十年内賣主遵依契約備齊原價轉向買主買回此爲各地習慣上所常見亦爲各國法律上所認許依各國民法買戾（買戾即買回也）之要件有三（一）必限於不動産（二）必不動産之天然花息足與利息相殺（三）必先具有約言三者缺一不可也至於買戾之期間約定不得過十年法定不得過五年其期間必如此短促者何故蓋不動産之所有權宜乎確定如買戾之期間漫無限制所有權永久不能確定則買主對於買入之産業各抱消極主義孰肯從事加工以整頓之哉此吾國民法草案所以亦從此規定也近來各處田地價額飛漲一倍於十年前二倍於二十年前凡從前之賣主無不追悔當初之賤價出售不問約言之有無不計年代之遠近輒起與買主相爭爭之不得又從而訟之嗚呼訴訟固可必勝乎哉是亦太不知量矣（乙）種酬） 
經濟 
[商人應注意商品陳列所] [  競存]  
　　上海總商會設立的商品陳列所現在正在徵集各地所出國貨商品凡我商人都宜將各種出品選擇精良的送去陳列爰誌數語爲商人告 
應注意的（甲）商品裝璜務宜美麗雅觀（乙）每一商品必詳細加以說明若商品之商標之價値之始質之用塲之優點及商品之塲地（如某品産某地由某地某號發行）務必分類解說商品又宜推陳出新如上次已在某處賽會者此屆尤宜告人以改良之點否則泥守陳法足爲商人病 
商品陳列所的利益（甲）商品陳列所開會時中外各界都來所參觀故商品陳列所中爲一極好的廣告塲陳列所對於各地商品又派員代爲解說並擔任介紹買賣故陳列所又不啻爲商品之貿易塲又如某品如何精良素爲各界所未知而此次乃可美傳中外名聞遐邇前途發達可操左劵（乙）方今商戰時代商品日新月異凡百商品送所陳列後孰優孰劣即在各界評定之中我號商品如爲優此後當精益求精若爲劣則我號商品之劣點爲何他號之優點爲何悉心研究可示我以改良之道矣 
至於此屆開會凡我商人不論有無商品送所陳列苟無要事皆當抽暇往所參觀注意調查若者我可仿造若者我可改良若者我可販賣足以扶助商業之進步足以增進商業之智識庶不愧爲高等之商人矣願商人注意及之（乙）種酬） 
衞生 
[物質的衞生說] [  閔仰騫]  
　　吾人投身世界凡百建樹純恃精神上作用然而精神附麗於體魄所謂有健全之身體然後有健全之精神有健全之精神然後有偉大之事業東西名哲諄諄然講求衞生職是故耳衞生之關係與篽質的最爲密切衣也食也住也均物質的爲之要素而吾人所資以養生者也現今泰西列强物質的文明進步一日千里而物質的衞生之講求亦日益精當具普通智識者類能言之固無俟鄙人之贅述鄙人今日所陳物質的衞生殆與衣食住三者之外别有見解試罕譬而喻爲世之講求衞生之君子貢讞芻蕘 
人之物質的衞生固以衣食住三者爲唯一之原則然圓顱方趾之倫血氣所資與神識所繫雖同一倚恃物質的而顯有區别蓋吾人環境所遭在在與物質的有密切之關係而華盛頓會議中國之希望　 
非僅關於血氣頣養所能包括者古人所謂青草綠禾可以養目流水鳴泉可以養耳此亦發明物質的衞生之養生家言然所謂養耳養目草禾水泉之物質的非徒關係血氣實大關係心神也吾人心境之轉移恒以環境爲關鍵如見名山大川而曠然生遠大之思聞鐵板銅琶而勃然起雄壯之志是也然身外環境之苦樂亦往往隨心境爲定衡同一光明之月顯宦富家開瓊筵而玩賞勞人思婦仰皓魄以欷嘘歌舞劇塲演唱故事樂觀之人覩悲劇而快心悲觀之輩觀樂劇而墜涙一則境位懸殊無動於中一則歡愁異等相形見絀也月也劇也均物質的之關切吾人身心者講求衞生之君子所宜抱定愉樂之宗旨以心境戰勝環境而不以環境擾害心境昔賢有言憂能傷人近世自命愛國志士憤激時避投海剖腹者實繁有徒又日本近年青年學子多因憂憤國事而感患肺病以自戕其生者高尙誠高尙矣激烈誠激烈矣然徒殞生命無裨於國無益於世又何如實行物質的衞生保吾健全之體魄擴吾健全之精神徐圖後効以成吾偉大之事業哉尙書吕刑篇云刑期於無刑蓋言政治極隆創立刑法期望永不用刑鄙人醫也竊效經傳微言大義醫期於無醫普願苦惱衆生人人講求物質的衞生期望世無病人廢醫不用故草此論苟名達君子得吾說而存之共講物質的衞生五萬萬同胞永脫二豎之災長享康强之樂以與泰東西物質的文明進步相角逐積人成家積家成國富强之基礎於焉鞏固物質的衞生之時義大矣哉（不受酬） 
雜錄 
[兒童體重增進按月不同] [  林]  
　　兒童體重逐日增進此人人之所知也然一年間以何月增進爲最盛此問題無論何人未有能詳答者據昔人之所言兒童體重增進以三春爲最盛蓋以春日氣候發皇萬物勃興故兒童體重增進以此時爲最速今乃知此種理想之談殊不足爲據日本福井縣某高小校長松崎氏就校中全體學生一千人之測驗其結果則知兒童體重發達每月至不一律增加最盛者則爲十一月最惡者則爲七月換言之目春而嗄體重之發達大鈍至秋乃大旺盛維彼草木至秋而結實兒童體重之增進殆亦與草木之結實有同理歟旦兒童體重發達之程度男女間亦各不相同據松崎氏測驗之結果大抵十二歲以下男孩比女孩較爲發達殆一過十二歲則女孩體重之發達突駕男孩而上之此種實驗在敎育上至有興味我國小學敎師當以科學的方法測驗兒童體重增進之程序製成精密之統計表則於敎育學上足以供參考之價値殊匪淺尟也（乙種酬） 
[製瓶菜法] [  萱百]  
　　昔隨園老人著有食譜一書不盡山珍海錯也雖豆腐之釀造菜菽之配製皆自出心裁歷有經驗而後傳於食單以公同好冒巢民影梅庵憶語則以董姬所手造之麥品若糖膏若瓜果皆一一箸其調製之法言之惟恐不詳况豆瓜菜䔩之手製於今日家政一科亦宜有所研究乎余今以經驗所得瓶菜製法說明之不敢自秘也醃菜若大菜羅漢菜雪裏紅金花菜菜花頭（油菜之嫩頭）均可隨時醃之裝入瓶中歷時長久此家家所有者也惟余家有特别之法則用生甘草粉和入所醃之菜中則味尤善而不易變壞其量數大約菜一斤（指醃熟者言）用甘草半兩屑之粉於疊入菜瓶時層層和入之惟金花菜則再加薑屑得甘草之量之半多則太辣而鮮味反損此法今亦由改良而得初自某姻家傳來方法則僅以甘草片少許貼於菜瓶封口之處雖爛者較少而全瓶菜味不見特異今改此法可算進步未知海内善製瓶菜家亦能以心得見示俾再爲精益求精之研安否企予望之矣（乙種酬） 
問答 
[答防止印刷用廣膠潰爛法] [  雲樵]  
　　印刷界所用之廣膠每遇暑天熱度較高不免潰爛防止之法祗須用廣膠製印刷軸時加入洋燭少許（例如謄寫版用有半支即可）便不潰爛此法雲樵試驗多次頗有成效 
[交易所要覽三版出書]  
　　本書内容豐富約十萬言首載政府各種交易所法令條例及施行細則附屬規則等次載上海著名各交易所章程及營業細則等次載名人對於交易所之學說評論各稿凡辦理交易所研究交易所者不可不購閱此書以供參考洋裝一册定價七角門售七折 
上海棋盤街文明書局發行各省中華書局代售 
 
