# 1925 - 78 - 4918702

 

Page 1

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * *   
 
 

Page 2

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * *   
 
 

Page 3

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * *   
 
 

Page 4

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * *時評 
[欵之一字（冷）]  
兵之一字在中國不過暴露其使人厭棄而止無大可觀。欵之一字在中國則有形形色色之狀態至足談者。 
籌欵之事人人推出。政府諉之疆吏。疆吏諉之人民人民。則爲絕地。更無其他可諉有欵之處。人人染指。人民之外。又有疆吏疆吏之外。又有政府。政府之外。又有捷足而有力者。人民即爭。終於無效。故欵字之結果。大抵不外斯二者。 
然而人民不知。於籌欵時。尙欲思諉其責。於有欵時。尙欲思丐其餘。殊不知諉責而苟有他人。人亦何必强汝。所丐而果尙有餘。人亦何不與汝乎。何勿思之甚也。 
[國内專電]  
北京電新公債總債票一紙一千五百萬經安格聯簽字擔保財部先印預約劵分派十銀行四月十日後可換債票各銀行承銷額又復承認蓋三百萬保息經中行撥交稅司安立卽承認擔保（二十六日下午一鐘） 
北京電財部函滙業電信等借欵利息併入新利息墊欵訂一合同應照准希速辦又函滙業林礦借欵利息墊欵併入新利息墊欵合同一節礙難同意 
北京電某方擬指滬製造局地基商借二百萬以售價最先發還（二十六日下午一鐘） 
北京電財部查核曹汝霖請以兵工廠地價償還縣商會墊付潰兵費一案電盧將契約呈部時再予核准（二十六日下午一鐘） 
北京電韓國鈞電府製造龍華兩廠創自蘇欵請全部𢌿蘇機器案籍均不適普通工廠用部員檢查時請加派蘇省人員會查（二十六日下午八鐘） 
北京電汕頭關督兼交涉員經許崇智委扦子手接任交涉一方總稅務司擋駕一方外財兩部拍電阻止（二十六日下午一鐘） 
北京電寗電·浦口商埠借欵代表白傑至今未到該約不會成功京各銀行將所存債票陸續出售購新公債（二十六日下午一鐘） 
北京電財李委陳誦芬調查湖南財政派黄偉夫等赴美調查（二十六日下午一鐘） 
北京電劉鎭華敗退後各方攻擊劉電極多（二十六日下午一鐘） 
北京電使團息隴海洛陽靈寶間仍有小戰劉鎭華已赴太原與關外有電信往還隴海路此次損失在五百萬以上 
北京電政府前令劉鎭華回陜劉尙在晋至洛陽近日衝突據傳係某軍内部略有變化（二十六日下午八鐘） 
北京電鄂同鄉要求蕭解除吳佩孚武裝硬送出洋湘人亦有請趙驅吳但對熊克武佔常澧則尙無正式表示（二十六日下午一鐘） 
北京電劉鎭華昨電府保吳新田督辦柴雲昇帮辦孔繁錦爲省長（二十六日下午八鐘） 
北京電趙恒惕覆京郴州李旅槍斃運動軍隊之劉重及證明挽救不及 
北京電馮玉祥前日派王乃模到保見李景林達國民三軍聯絡必要保定防區暫由第三軍駐紥望李予以便利前傳保定防區已交奉軍未確現奉軍一部到高陽一部到任邱尙未接收保陽（二十六日下午八鐘） 
北京電方本仁忽又與常德盛不睦來電訐常蓄謀擾亂已令齊參謀長往改編常部如不服即嚴剿等語（二十六日下午八鐘） 
北京電唐繼堯電致汪精衛孫科等遵大元帥前令於巧（十八）日就副元帥職望同志協力匡我不逮（二十六日下午八鐘） 
北京電王揖唐寢（二十六）未刻到京申刻入府北京電馮玉祥近日患恙延美醫往張家口診視（二十六日下午一鐘） 
北京電梁鴻志明日赴津（二十六日下午八鐘） 
北京電胡景翼電府請撥京漢路欵謂政府已准請撥若干萬（二十六日下午八鐘） 
北京電楊樹莊電林建章海餉非二十四萬不成照原案須四十萬務撥足 
北京電胡景翼電部敝軍學生隊在石家莊毆傷站員司機等經查懲肇事慰問傷者應完案（二十六日下午八鐘） 
北京電王九齡建議廢除欽渝鐵路借欵合同閣議交交部核辦（二十六日下午八鐘） 
北京電李景林保楊雲峯爲滄石路局長陳虹副局長（二十六日下午八鐘） 
北京電西北軍擬借用變橋無線電臺拍電交部覆該電臺係海部所辦請商海部 
北京電今日閣議討論淞滬官治自治兩種條例因自治制百餘條未能全决 
北京電府電盧永祥嘉其廢督主張在軍區未劃定前尙未便實行請兼督辦 
北京電寢（二十六）閣議交部提議京奉京綏兩路擬訂移民減收運價以資實邊通過（二十六日下午八鐘） 
北京電外長以有人將數年前舊擋編爲新聞政各報登載全非事實囑黄宗法招待外報記者酌量糾正（二十六日下午一鐘） 
北京電寢（二十六）公園弔孫者數萬滬製孫演說留聲機今日在公園試唱 
北京電胡漢民又報捷港電所傳林虎勝利說相反（二十六日下午十鐘） 
北京電留日學生電旅大租借期滿二年將在東舉行示威運動（二十六日下午十鐘） 
北京電美使舒爾曼定四月十五離京十九捷克總統號返美（二十六日下午十鐘） 
北京電京印刷局一部分加月薪四元現已開工（二十六日下午一鐘） 
北京電連日張口附近大雪昨已晴 
天津電閻澤溥今早四點王揖唐午十二點均專車晉京 
天津電李督午往地緯路李達三宅弔喪 
天津電交次鄭洪年前海長劉冠雄今進京天津電省令各校防範共産黨 
天津電津浦特捐函津商准减率徵收 
天津電津紳商百餘人昨在楊家花園回讌李督楊省長演劇助興 
天津電南洋華僑陳紀雲等在津籌備設立華僑興業銀行 
天津電日使館書記官重光葵因日俄約簽字事返日現乘北嶺來津赴京 
天津電英界發現猩紅熱（以上二十六日下午四鐘） 
奉天電王正廷漾日晚九時半帶隨員四名由京抵奉軍政要人到站歡迎者二十餘人寓西門外鑛務局敬十時謁張談極洽奉天電王揖唐在奉調停頗得結果馮玉祥代表抵奉張馮間亦漸諒解東北西北不至爲豫亂牽動 
奉天電張以各方謡言甚盛特將駐奉領團邀省署讌會宣言予對某方措施不無遺憾但予仍持冷靜晋京已作罷外間不察多所猜疑足滋誤會茲特表明眞意以釋羣疑 
奉天電軍界息駐津奉軍開保定接防直督辦署京擬遷保京津治安仍由奉軍保衛現駐唐山軍糧城一帶奉軍已開靜海獨流一帶塡防 
奉天電日聯合艦隊已抵大連共五十七艘奉天電張學良兼興業工廠總辦 
奉天電張作霖日内將派楊宇霆晋京與段有重要接洽（以上二十六日上午九鐘） 
吉林電于澂琛旅集中東鐵小城子陶賴昭一帶候令開拔 
吉林電東鐵護軍暫不調防 
吉林電省商駐崴李領向俄要求邊界互市允將虎林密山東寗等縣對境俄界尼馬河三岔河等四埠開放（以上二十四日上午九鐘） 
吉林電張作相准今晚由奉到哈王樹翰接洽後月内返吉 
吉林電閻廷瑞於長直未現前不交卸吉黑榷運局外傳不確（以上二十六日下午三鐘） 
哈爾濱電張督明日來哈 
哈爾濱電道外大汽車昨日停駛王諭人力車夫各安生業故午後照常出車 
哈爾濱電俄人用汽車擄人案迭發當局已緝獲一名正詳偵以期全獲 
哈爾濱電白黨俄人謀刺東鐵伊局長等書類已查覺（以上二十六日下午三鐘） 
靑島電住戸趙廷臣昨晚被匪架去無踨靑島電膠路工人又醖釀二次罷工 
靑島電當局禁運鷄卵出口 
靑島電敎養局坐辦史九龍因作工罪犯逃逸引咎辭職（以上二十六日下午四鐘） 
濟南電視察警務員今日全體出發 
濟南電曹州國民軍改編問題經馬良疏通已解决呂秀文有辭職（以上二十六日下午六鐘） 
漢口電胡景翼派軍務課長周光乾來鄂商向漢廠購彈二十萬發 
漢口電李景林派朱長恩來鄂謁蕭詢對豫事意見蕭答鄂保境安民不便有所主張漢口電賀龍派參謀陳某來鄂運動鄂收編該部刻在商洽中 
漢口電蕭趙商决給資勸吳出洋否則解除殘衛退居長沙（以上二十六日下午七鐘） 
重慶電唐式遵潘文華準有日由萬來渝 
重慶電渝至貴陽電綫迥（二十四）午前通 
重慶電渝埠設禁烟察緝處抽癮民等捐及貼印花外擬再設官膏督銷處由商專賣市民反對（以上二十五日下午十鐘） 
長沙電葉開鑫派參謀劉垚赴武岡與劉雪軒旅長商要公擬咨省署籌備廢娼辦法注重普及女子職業與善後 
長沙電造幣廠存銅甚多勢尀停鑄 
長沙電馬濟派武衛軍一團駐臨湘一營駐雲溪實行護路責任鄒鵬振日内開拔 
（以上二十五日下午一鐘） 
香港電聞滇唐軍與范石生軍哿（二十）在貴縣接觸黄紹雄調千餘人助范 
香港電肇慶謡傳劉震寰軍將攻肇人心驚惶李濟琛在肇佈告安民謂無此事 
香港電聞滇唐軍由桂分兵入欽廉鄧本殷部預備撤退 
香港電紐約警廳電邀吳鐵城出席本年五月世界警政會議 
香港電林俊廷部移駐南鄉允爲滇唐軍先導平桂惟林本人不願親自出馬各事統由其弟毓麟主持 
香港電石岐擬建中山公園紀念孫 
香港電徑（二十五）帥令任賀龍建國川軍一師長劉積二混旅長周朝武五混旅長周誦欽六混旅長田義卿七混旅長張義卿八混旅長 
 
 

Page 5

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * *[國内專電二]  
香港電劉震寰自滇返省後與滇軍猜忌日深駐省滇桂軍連日戒備防變韋冠英奉劉命率隊由東江返省謀回桂韋部千餘人昨經廣三路西上將先攻肇慶肇慶已戒嚴范石生以劉部回桂於已不利商黄紹雄李濟琛防堵免已前後受敵劉部陳天太昨通電討黄紹雄李宗仁斥其引滇唐入桂又引范石生往禦以一省供數省戰塲末謂天太奉劉總司令命重領師干間道援桂誓斬李黄之頭 
香港電林虎軍有宥（二十六）總攻潮汕說 
香港電機器工人與油業工人爭執經各工團調停無結果機器工人極憤如日間仍無法解决則聯兵工廠電燈局各鐵路機工實行某種舉動對待（以上二十六日下午七鐘） 
厦門電有（二十五）汕訊聯軍捷報皓（十九）進攻興寗激戰一晝夜號（二十）下午五時佔領林虎率殘部經大龍田石馬向三南方面退卻蔣介石號（二十）夜入城又張民達報約養（二十二）可克梅縣 
厦門電永定息粤軍自三河壩經大埔退永馬（二十一）養（二十二）兩日抵縣城忠川下洋者二千餘人又一部經峯市退上杭 
厦門電省軍連日由安封輪運兵赴同安漳州寢（二十六）厦門至安海同安交通絕 
厦門電陳炯明乘永績移泊南澳近病艦中（以上二十六日下午八鐘） 
南京電南京地方公會宥（二十六）晚接奉張復電鄭謙因中俄會議事稍緩即南下就職（二十六日下午九鐘） 
揚州電法團代表朱竹軒等有（二十五）謁盧韓懇請仍留劉旅（二十六日下午三鐘） 
特約路透電 
[北京政聞]  
二十六日北京電今日閣議决定政府下令聲明盧永祥廢督裁兵提議極堪嘉許惟軍制計畫尙未擬就盧永神應即就江蘇軍事善後督辦職 
二十六日北京電内閣决定照交通部之提議凡農民願往滿洲·察哈爾·綏遠·熱河者准給火車免費執照以提倡移民殖邊 
[豫西戰况]  
二十六日北京電豫省西境紛擾不堪名狀憨玉琨與劉鎭華刻力抗胡景翼與孫岳之軍隊時事極不明瞭但洛河南岸至鞏縣止及隴海鐵路某段顯爲憨劉所有胡孫所據者爲由鄭州至鞏縣由黑石關至義井由澠池至觀音堂之路線而憨劉所據者爲由鞏縣至黑石關由義井至澠池（連洛陽在内）由觀音堂至陜州之路線聞吳新田第七師已抵觀音堂以助劉鎭華聞憨在觀音堂劉在陜州前隷憨部後投樊鍾秀攻劉鎭華之馬某現已復歸於憨三月二十日憨軍扣留洛陽附近之客車此後鄭州以西之隴海鐵路皆已停車 
二十六日北京電政府電令劉鎭華收集軍隊返西安 
[德國與國際聯盟會]  
二十五日柏林電據可恃消息外傳德國準備不附條件加入國際聯盟會之說不確德政府迄未改變其對於此事之本來態度德報現批評英外相張伯倫昨在下院之演詞者僅有國民黨系數報皆未有滿意言論德意志報稱德外長史特萊斯曼博士之失敗愈使其辭職爲必要云又某報攻擊史特萊斯曼爾全盟約之提議謂無論簽定何約反對黨皆以廢紙視之 
[英外相外交言論之評語]  
二十六日紐約電美報對於英外相張伯倫之言論頗爲滿意紐約時報謂如英外相所抱德國誠意謀和之希望果能實現則其言論實開一新紀元現緊要問題爲德國之不願抛棄其修正關於東疆事和約條文之希望但德國之願接受關於東疆事之公斷則爲可注意點云紐約驛報紐約世界報及芝加哥講壇報皆謂英國已明白承認德國必須恢復其與各國平等之權力與尊嚴云二十五日巴黎電法報歡迎張伯倫昨在下院言論之親善但以英國反對英法比盟約爲憾謂示有可充分爲此盟約之代替物者雖德國提議宜子容納但先須德國加入國際聯盟會並解决裁軍問題以表示其好意云巴黎時報反對修正和約自由報稱德國提議之意見僅足供國會辯論云 
[美國擬召集裁軍大會議]  
二十五日華盛頓電今日柯立芝總統與參議員波拉及參議院外交委員會集議召集裁軍大會事波拉氏極端贊同不過歐洲現狀能否使此會議成功則波拉氏不能無疑耳 
二十五日華盛頓電柯立芝總統挚友史敦氏明日起程赴歐作兩個月之游行渠雖自稱與國際政治無關但外交界已大注意 
[美日邦交]  
二十五日紐約電日大使松平今日在此間日本協會演說謂渠擬俟時機成熟時重開美國拒絕日僑之問題美日友誼證據顯著故此問題可望有雙方美滿解决之時期云 
[羅斯福二子游印小交涉]  
二十五日華盛頓電聞美人因印度當道不許前總統羅斯福二子率野獵團經過享薩狹道以入土耳基斯坦事多致函英使署痛詆英政府及英使個人指爲有意阻撓英使署人員對此誤會表示惋惜之意謂今年有瑞士探險團人數頗多曾行經享薩狹道而將當地所可得之夫役完全僱去是處荒曠食物等便利極不可多得如探險團夫役不多則頗爲危險印度當道自覺對於行經印度而入人跡罕至地方之探險團在精神上負有責任故有此拒絕之舉云聞羅斯福兄弟二人已得可由他道入土耳基斯坦或展緩行期一年之勸告羅斯福等聞定於今年四月十一日出發約五月中旬可離加什米爾各種困難現已銷釋英政府及印度總督對此探險團頗爲援助云 
[耶路撒冷人反對猶太民族]  
二十五日耶路撒冷電貝爾福伯爵已抵此由高等委員招待之貝將於四月四日舉行猶太大學開幕禮阿剌伯無論回敎或耶敎皆已閉門停業並有哀傷表示又有（一）不許貝爾福入聖地（二）報紙皆印黑邊（三）舉行抗議與祈禱會等之排斥計畫政府已暫閉將弁學校因學生罷課也凡此種種示威行動皆因貝福伯爵戰後宣言贊助猶太民族主義之故 
[英國之棉業會議]  
二十五日倫敦電蘭開夏棉業中人現開會議多起此爲灌注生命於棉業之堅决步驟紡織廠商昨開聯席會議討論某種提議聞具體辦法係紗廠聯合會所草擬下星期將開廠商與廠工之聯席會議討論之提議内容現未詳悉但聞棉業現考慮欲以低級棉花製廉價之紗布耳現又有取消縮少産額以期增多出産俾減輕成本與貨價之趨勢 
[橡皮公司之盈餘]  
二十五日倫敦電鄧魯普橡皮公司一九二四年報告載是年凈利共一百五十萬鎊而在以前之十八個月内則僅獲凈利一百四十五萬二千鎊現提六十萬鎊爲公積金以三十七萬五千鎊爲股息餘五十二萬五千鎊則滾入今年賬内 
[世界慘事彙記]  
二十五日柏林電漢堡港中今日有一油船爆裂致死十一人尙有二人失蹤此船爆裂顯係船中煤氣未盡而修理工人遽用酸素送風機工作所致爆裂聲勢可怖遇禍者及半噸重之一錨皆被捲至距房頂數百碼之高處 
二十五日巴黎電今晨巴黎波都間之快車在波益蒂爾附近出軌死五人傷二十三人英人無死者但有一倫敦客受傷 
[各國近事]  
二十五日華盛頓電國務院通諭駐外各代表連駐東方者在内調查關於軍械貿易之事實蓋日内瓦有舉行軍械貿易大會之說美國故欲搜集資料也 
二十五日雪梨電聞澳洲新南威爾斯政府自請在華爾施島造一浮船塢 
二十五日倫敦電前殖民部大臣湯姆斯氏將爲英領土·保護地·及託管地之代表參加英帝國展覽會之理事會 
[公電]  
北京通電各省衙門均鑒臨時執政令敎育總長王九齡呈秘書姜紹謨黄人望李光宇懇請辭職應照准此令敎育總長王九齡呈請任命盧錫榮殷公武向迪璜嚴繼光爲秘書應照准此令財政總長兼鹽務署督辦李思浩呈請將花定榷運局局長孫高簽免去本職應照准此令財政總長兼鹽務署督辦李思浩呈請任命關錫善爲花定榷運局局長應照准此令財政總長兼鹽務署督辦李思浩呈請任命蔣筠爲兩淮豐掘場知事應照准此令京有印 
國内要聞 
[李烈鈞楊庶堪將就職說（孫帆）]  
段派聯合民黨之效果 
中山在日國民黨員對段合肥之執政政府多表示不願與之合作如李烈鈞楊庶堪之不就參謀總長農商總長汪精衛等不出席於善後會議是自中山逝後此種一致之表示似漸改變除在汪精衛與執政府絕難合作外楊庶堪已對段氏之勸駕者露容彼考慮之意已不若曩昔之决絕也李烈鈞則勢將必就此中原因蓋與民黨自身離合問題不無多少關係段合肥於中山逝後甚注意於國民黨左派之聯合自外長補實沈瑞麟敎長王九齡就職後更急於完成内閣乃派人向農長楊庶堪疏通請其就任同時又向李氏商就參謀長聞李氏已有可能之表示但有一二小條件要求如撥給經費等是昨（二十二）日參謀次長劉汝驥已將李氏意見代逹執政政府矣楊氏僅詞意活動離允可就任之時期尙不如李氏之近也（三月二十三日） 
[熊胡會商夾攻鄂蕭之外訊]  
字林報二十五日北京電云據熟悉豫事者消息熊克武有已到開封與胡景翼會商夾攻蕭耀南之說按熊軍已過川黔邊界現駐湘西熊今希望在鄂省得一地盤故試圖獲得胡軍之合作云云 
[外報紀張宗昌將督魯]  
字林西報十八日靑島通信云張宗昌督魯北京政府是否業已决定山東是否將入奉方勢力範圍此事爲羣衆所最注意之問題魯人歡迎張氏者頗不乏人因張係魯人且張作霖治東三省成績卓著山東一旦入其掌握則省内富源似可有開發之希望膠濟鐵路亦可望爲進一步之整頓多數魯人咸以張來可表示贊同惟不得增加人民負擔然使張氏來東無軍隊跟隨亦爲事實上所不能至魯軍事當局態度如何現尙未知不過魯省省庫奇窘决無力贍養多數軍隊人民因重稅之故亦早怨聲載道無可開源聞張之軍費已有方法齊燮元所部之三師現皆消滅此項軍費可移而助張又財政部亦允撥鹽餘四十萬此事雖尙待决定然苟使此議告成則魯人對張將無反對聞張作霖保張督魯已得段之同意張作霖蓋亟欲酬張驅齊之功也張宗昌聞已聲言省中行政决不更改意即現任省長龔積柄氏仍留任奉張代表於日前來靑益使人信山東將［併入］奉天張代表之任務係爲奉海軍招致有經驗之海軍人員及水手靑島爲温樹德渤海艦隊之根據地該代表此來兼負有張温聯絡之任務 
[韓國鈞爭滬廠售欵兩電]  
韓省長近致北京兩電（一（北京執政鈞鑒秘書廳漾電奉悉高昌龍華兩廠雖歸部轄但創由蘇欵此次因廠啓爭蘇人損失何止萬萬以蘇欵所創之廠還拯蘇民準之情理徵之舊案似均允協仍乞主持全部畀蘇以昭公道又廠内機器材料書籍多不適普通工廠之用陸部已派員檢查乞准蘇省派員會同辦理謹再凟陳伏乞鑒核俯允施行江蘇省長韓國鈞叩敬印（二）北京廣寗伯街于志昻兄鑒廣密滬廠房地國務會議蘇得售價之三養電聲明原係蘇欵創設請全數畀蘇奉秘廳漾電未允茲復上執政一電文曰云云等語務希轉致旅京同鄉一致協助力爭爲幸韓國鈞敬印 
[直省之債務談（堯日）]  
歷年負債一千四百餘萬元 
天津通信直省自鼎革後馮國璋督直時即開借債之始由是歷任官吏均以借債爲彌補罅漏之一法每年借新償舊化零爲整債台遂致與年俱增而每年各種捐稅仍有加無已人民負擔日重政府日窮一日此其所以可慨也直省截至十三年止所負内外債額分述於下、以備關心財政者之瀏覽焉、（一）借欠津浦鐵路四省公司銀七十萬零一千八百九十八兩九錢二分此項借欵内有十八萬零九百兩係馮國璋任直隸都督時於民國元年十一月間借撥軍餉又六萬兩馮於民國二年三月間借撥順直助振局作施放東安等八縣急振之需又五萬兩係同年六月間由順直保衛局逕向該公司借撥餉糈之用經馮督批准由直省擔任籌還又二十五萬一千四百五十二兩五錢係民國四年五月間奉省令商借該公司購存直歀公債票變價凑撥濮陽工欵又十二萬二千兩零二錢八分係同年四月間財政部提借備撥濮陽工欵嗣由工竣未用改由本省借放軍政詻費又三萬三千五百四十六兩一錢四分係曹銳任直隸省長時於民國九年十一月間息借撥發本省振災之用共合前數（二）借欠直隸省銀行三十六萬元係以新還舊性質月息三釐（三）又借該銀行三十四萬元八千六百九十元一角二分係代墊本省軍餉（四）借殖業銀行四十萬元原議月息一分六釐嗣以抵押品之恒源紡廠股票日漸低落不足以代表合同訂明作押之開濼煤礦股票該行一再懇請還本適值庫欵奇絀無力照辦迭經磋商始改增月息一分七釐五毫（五）借欠鹽業銀行八萬元按此欵原係十萬元嗣於民國十年十二月一日付還二萬元（六）借用殖業銀行三十四萬元月息一分五釐又借該行十七萬元此筆借欵原係十四萬元月息一分五釐嗣省政府因另有用途復加借三萬元該行旋以市面銀根奇緊貸息增高一再要求增利結果改爲月息一分六釐（七）借用中國農商兩銀行各一百萬元中南大生兩銀行各二十萬元原議月息一分五釐五毫嗣因上述市面銀根奇緊各該行一再要求增息遂改爲月息一分六釐而中國銀行因歷次借欵利息共達三萬元省政府無力付還遂改爲透支之借欵月息一分四釐連同中南農商大生共合借洋二百四十三萬元（八）借欠農商銀行七萬四千九百零九元八角九分按此欵原係十二萬元嗣以津埠河王搶險需欵加借三萬元共爲十五萬元至民國十三年十一月十四日由省庫付還原本七萬五千零九十元零一角一分今欠前數（九）借用大成銀行十萬元（十）借用中南金城兩銀行八萬五千元按此欵原係十萬元嗣以借用直隸省銀行之抵押品中有某洋灰公司股票係他人押交省行之物本主立待取贖故先行還本一萬五千元贖回股票交由省行轉給原主下欠合計前數（十一）借欠鹽業中南金城各銀行二十六萬六千六百六十六元六角六分按此欵原係八十萬元議定分作六個月歸還截至十三年止已還本四次計洋五十三萬三千三百三十三元三角三分尙欠前數（十二）欠付第四次省公債一百五十六萬六千三百三十五元零八分按此項債票原係三百萬元截至十三年六月止已分期付還一百四十三萬三千六百六十四元九角二分尙欠前數（十三）欠付振災公債七十二萬元按此項公債原係一百二十萬元截至十三年十二月止已四次付還四十八萬元尙欠前數（十四）欠付興利公債九十萬元按此項公債原係一百萬元已於十三年十月間付還第一期十萬元尙欠前數（十五）借用比商安華士銀行英金五十萬磅（合華幣五百萬元）由前駐奥中國公使沈瑞麟代表省政府商借按照合同應自十四年二月一日起按年撥付本利英金三萬五千三百七十五磅（約合華幣三十五萬餘元）此爲省政府借外債之破題兒第一遭也以上共計借欠銀九十一萬一千八百九十八兩九錢二分洋七百九十四萬零九百八十元零七角五分英金五十萬磅再試以銀碼金磅折合洋數三共加之共達一千四百二十餘萬元依直省財政狀况論之實無付利還本之能力將來本利相乘無已殊可懼也（二十二日） 
[交部建築中東支路計劃（勗公）]  
擬增築哈黑馬密烏方等三支線 
交部因受某方敦促擬就中東路緊要地點增築支路以利交通該部當局日前曾召集路政司人員開會討論當擬定具體辦法（一）路線暫增築三支路即（一）哈黑路自哈爾濱起至黑止（二）馬路自馬橋河起至密山縣止（三烏方路自烏吉密河起至方正縣止三路擬同時興工（二）經費此項經費爲數甚巨現擬變通辦理除各項材料須籌有的欵外關於工程方面則實行以工代振將直魯豫三省災民移徙數十萬前往修築依預算大概計第一路需人夫二十萬直魯各七萬豫六萬第二路需人夫四十萬直魯各十四萬豫十二萬第三路需人夫十五萬直魯各六萬豫三萬總計三省移民共七十五萬三路當可敷支配至關於移徙方法聞交部亦經議及須俟此項計畫徵得奉方同意後再與三省軍民長官開始商榷 
[交部决懲膠路罷工禍首]  
日前膠濟路發生罷工風潮係該路搗亂分子從中作祟至今風潮未已上海膠濟鐵路維持會外交後援會工商聯合會·及靑島三江會館等團體均電請執政府交通部懲辦禍首略謂該路經國人數年奔走呼號之力始獲收回今少數路員因權利之爭從中搗亂發生罷工風潮鐵路商人均蒙巨大損失長此以往將有前功盡棄之懼請秉公查辦云云當由段執政批交交通部查辦交部電山東鄭督辦及膠路李局長迅予嚴查禍首懲處勿貸鄭督辦亦轉令李局長查辦乃事閱多日李對之毫無動靜聞此次罷工原因實有人利用風潮以倒前局長借此攫得局長位置當山東中立時鄭督辦派李鍾岳任局長嗣交通部又派朱庭祺爲局長李初拒絕朱氏到任及山東中立取消中央及鄭督均嚴令交卸李無奈祗得遵令然心中不無微嫌朱到任不久即有一部路員鼓動風潮及前局長倒李乘機又任局長藉口前局長處置不當允罷工者之要求說者謂李内幕中實有主使之嫌疑故此次政府令查辦李自不便認眞究治此說確否觀李對此案之處置不難知其眞相現交 
 
 

Page 6

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * *通部因李查辦不力訓令該局略謂膠濟路風潮擴大急須力爲整頓已派之副局長胡鴻猷應令迅速到任如再有人借端反對藉圖利用當將該局長李鍾岳一併撤換以重路政云云可見此案經過之一斑矣 
[粤省東路戰事情形（毅廬）]  
林虎兩次反攻揭陽...洪兆麟襲擊潮安均失敗 
廣州通信此間軍事當局傳出潮汕最近戰况略謂揭陽方面自十二日起林虎傾其精銳由黄任寰部循湯坑進攻揭陽劉志陸部由五華進攻河婆揭陽聯軍即用引敵深入法以破之果也劉志陸黄業興部甫佔據河婆即被由海陸豐開至之聯軍第一師第一旅陳銘樞部·警衛軍歐陽詢部·及張我東團從後抄擊將入佔河婆之林軍劉黄兩部擊潰結果獲黄業興部團長黄濟中一名林軍於是由河婆退出同時進攻棉湖之劉志陸王定華兩部又被揭陽蔣介石學生軍兩團包抄劉王二部又向大溪小溪而退安流此爲十三日林虎軍第一次反攻之失敗至十五日林虎由興寗親至前線督師以爲聯軍主力在揭陽因親率其勁旅至湯坑擬集全力由湯坑略新亨圩以破揭陽故十五日揭陽附近雙方又起劇烈戰爭兩軍死傷各千餘人共約三千人林虎率隊將逼近揭陽時忽被揭陽城外之蔣介石部砲隊開快砲猛擊林軍死傷枕藉卒大敗而回此爲林虎軍二次反攻之大敗林軍經此兩大創傷精銳喪失過半刻已退守興華五華防地從事收容然而揭陽附近經兩次大戰後已被蹂躪不堪由揭陽至棉湖鯉湖等處沿途六七十里大小十餘村落已遷徙一空道上所見者惟戰士之骸骨聯軍之死者多已掩埋而林軍因戰敗故士卒之屍暴露於山麓者尙觸目皆是現在該地已有紅十字會開到從事埋葬矣開至河婆之聯軍第一旅陳銘樞部·警衛軍歐陽詢部·及湯坑方面之蔣介石部敎導團·第七旅許濟部刻已分路向林軍追擊統限數日内會師興寗聞林虎黄任寰劉志陸王定華各部已退至興寗五華原有陣地轉取守勢最近情形揭陽普寗方面之戰事已暫告一段落但此方戰事雖停止而北部潮安城十七日起又發生一小戰緣陳軍洪兆麟部自由潮安潰退即分兩路而逃一潰向饒平一北退三河壩三河壩一路經於十五日被聯軍第二師長張民達率部追擊張部沿溜隍以上皆派有重兵扼守故韓江上游洪部殘軍不得復逞但日前潰退饒平一路者約千餘人皆爲洪兆麟之衛兵及槍械略具者嘯聚於饒平屬之鳳凰山中當聯軍第八旅莫雄部開至饒平時尙無所覺洪部在山中偵知聯軍之駐潮安城者已盡調揭陽而駐城外之張民達部又已開赴韓江上游視爲乘虚進取之機會以冀先佔潮安府城然後沿潮汕鐵路以搗揭陽方面聯軍之背後因於十七日指曉由饒屬經石坑東津渡湘子橋攻潮城東門其先頭步隊百餘人係喬裝作聯軍改編之新兵先行混入城内爲内應詎爲城内聯軍許部憲兵所察覺以其形迹可疑趨前搜查洪軍以事洩立出槍抗拒聯軍憲兵即糾集大隊到場包圍當在城内巷戰數分鐘洪軍卒被繳械俘虜但城内洪軍槍聲一起候於湘子橋附近之洪軍大隊千餘人遂揮衆進撲潮城東門先佔領東門外華架山及東津高地爲陣向城内許軍猛攻許軍即扼守東門·上水門·下水門·竹木門·及南門·等地應戰一面電知前方增兵恊擊於是洪軍與城内許軍由晨至午尙在相持中洪軍且斷東門外湘子橋之浮船以阻許軍之進迫前線聯軍聞耗即由許軍參謀長馮軼裴率兵一旅於是日下午三時由汕赴援十七晚出城向洪軍陣地進攻一時槍聲四起城内被流彈傷斃者二十餘人未幾開赴三河壩之張民達師聞後方警耗旋即回師由溜隍上游渡河分兩路南下抄擊筆架山之敵一路趨蔡家園一路下竹篙山十八早開至目的地與潮城許軍向筆架山前後圍攻洪部抵抗約一小時即不支紛紛潰退被聯軍張部繳去槍枝數百於是潮城遂危而復安潮汕火車十七日中車曾停駛一次十八日已恢復交通矣聯軍退敵之通報略云昨洪逆殘韻竄擾潮安湘子橋經我軍擊退業經布告在案旋據報告該散兵被我軍擊退後仍陸續嘯聚七八百人於筆架山附近經調溜隍第二師協巢本日上午十時接潮安電話報告本日上午九時我軍第二師包圍筆架山痛擊經繳獲槍六七百枝其殘部百數十人向黄崗方面狼狽潰竄云云刻下張民達之第二師已分撥一部向黄崗方面追擊務將殘敵肅淸然後始北上三河壩焉（三月二十二日） 
[唐范兩軍入桂後之桂局銅駝]  
李黄利用之結果 
廣州通信自唐蓂賡范小泉兩軍先後入桂唐軍已蒞邕及柳范軍已抵梧灣集中桂平一帶兩相對壘大戰在即一般桂人羣相警告謂以屢遭兵禍瘡痍未復之廣西今日又成爲性同水火之兩派滇軍之大戰場哀此孑遺何以堪此但唐軍志在北伐何以南行入桂范軍擬假道桂境回滇久被李黄拒絕並經所謂省議會通電拒絕客軍入境范小泉躊躇累月何以此次竟入桂如歸此中内幕記者一再剌訪乃知唐范兩軍之入桂要皆原於李宗仁黄紹雄之請求而李黄之請求則又出於近視也查去冬自沈鴻英劉震寰分長軍民之局旣定李黄爲企圖抵制起見一方利用省議會名義通電拒絕異軍入境以防劉氏回桂一方派廖百芳孫華甫（黄之參謀）赴滇乞師並宣稱范氏回滇與劉氏之回桂係沆瀣一氣互相援助在情理上說來范先助劉回桂俟劉成功劉再助范回滇誠若可信蓋范劉素稱莫逆患難相顧衆所共知也當時唐亦深以范氏回滇爲慮信以爲實遂援李黄而壓滇范及部衆抵百色李黄忽又顧全前此拒絕客軍入境之電欲見好於人民通電拒唐請勿入桂在李黄用意不過藉掩飾人民耳目適唐派駐香港代表密電告唐謂劉范互助之說不確且劉屢勸范力圖中原顧全大局暫時不必急於回滇以啓西南之糾紛李黄所稱全屬子虛且探聞李黄實已密與范聯絡約俟唐軍深入之後即並力舉而殲之已成議且準備矣云云（蓋當時唐僅先派一路至百色李黄初不料唐之出師如是其多）唐氏聞報爲萬全起見遂電令前方龍志舟總司令趕速向邕進發一面復將在黔之唐繼虞胡若愚胡瑛各軍全部向桂林柳州分途進發以爲三路入桂與龍部相策應如李黄拒絕即先將李黄解决李黄得訊大恐乃立向范乞師並要踐聯絡之約范固與唐不睦於是頓將東江部衆抽調回廣州兼程入桂直抵梧灣此唐范兩軍先後入桂之經過大兵所至供應煩苛桂省數百萬人民大爲驚惶矣 
唐范兩軍入桂之後對於李黄結果究何如乎現聞龍志舟已於十日蒞邕所部滇軍則進至邕之東屬李宗仁等所推戴之省長張一氣則早偕同各機關要人逃走一空張尙三張在潯另組省長行署李則在梧别圖活動至梧州方面昨晚由梧回來之范部下級軍官談話云范小泉於十二日抵梧登岸後即乘肩與往其在梧所設之司令部行至中途適值李黄等前來歡迎范未下轎只着李黄趕將隊伍全行開至前方去打先鋒梧事可勿過問寥寥數語掠輿而過現蒼梧知事及各稅收機關完全由范派人接收並發行軍用錢票梧潯之間已爲范之勢力範圍矣南寗（邕）爲李黄政治上首郡梧潯爲李黄財政上策源地今南寗已爲唐部所有梧潯復見奪於范部政治財源地盤兩失李黄應悔當悔之引外援爲多事矣該下級軍官又云當范小泉在粤未動身赴桂前北京段執政派有秘書某（該軍官自謂忘記該秘書姓名）賣函來粤與范有所接洽謂唐之取道桂省入粤其目的係將來粤就副元帥之職勸范如力量不夠應他徙避之如力能抵制須速進行遲恐貽悔云云此爲本月七日事其翌日范遂移檄所部西上水陸並進而本人亦於十日由三水河口乘輪赴梧但觀現在形勢無論如何桂局之不幸慘遭糜爛恐將不可免也（三月十八日） 
[汕頭追悼中山情形]  
許總司令之祭文與宣誓 
汕頭通信三月十二日孫中山在京逝世之耗傅到汕頭許總司令因軍事關係暂緩宣佈昨以林洪各軍次第被建國軍擊潰不復成軍各率殘部竄走贛閩邊境現軍事稍暇特派林赤民·龍思鶴·蕭祖强·林公任·鍾亞藩·林湘·爲哀典籌備員於二十二日上午九時在總司令部設祭是日總部門首蓋搭祭壇一座中供孫大元帥遺像·遺囑及大元帥格言［革命尙未成功同志仍須努力］［三民主義五權憲法］壇外張白黑布天幕以黑紗球用生花綴成［民國之父］其餘木柱欄杆均用黑白布盤繞首門牌樓生花扁額［薄海同哀］上豎半旗一切佈置均呈哀慘氣象汕頭各外國領事署同日均下半旗致哀日英各艦亦下旗泊汕頭海面之江防艦亦鳴砲悼哀是日致祭者許總司令·俄嘉倫將軍·及總部全體職員軍官士兵·廖運副·俞局長·饒市長·蔡局長及各社團代表·到場與祭者約數百人禮場靜肅蔡局長爲贊禮員馮處長宣讀遺囑及宣讀誓詞龍參謀宣讀祭文茲將祭文誓詞演說詞等錄下（一）許崇智祭文］維中華民國十四年三月廿二日建國粤軍總司令許崇智謹率三軍載酒百拜致祭於大元帥前大總統本黨總理孫中山先生之靈日嗚呼下爲河嶽上爲日星帝眷中國篤生神靈提挈五族革命同盟肇造民治創制南京旣奠山河載戢干戈讓德光大保育共和乃扼兇頑益叢鉅艱霾蔽樞府棘沒鄕關政敎淪斁財癉力痡羣酋踪刼正誼不撓奉典師旅誓剪奸回歷贛閩粤歸於越臺飫聆訓迪勉任匡扶出入險艱亦步亦趨公爲國父赫奕元勳建國宏略金滕載聞國民會議中外昭宣解放釋亂駕臨幽燕三民五權實現丁期遽罹二豎未竟設施嗚呼哀哉昊天不弔靳公遐齡奪我導師肝摧涕零嗟予藐躬鰥渚鏖兵罪人未得哭重銘旌嗚呼哀哉公生爲民遺訓常新山頺水壞責在黨人憶父寢疾未曾侍公邈爾賓天爲恨何窮幕幕燕雲崑崙之都心光澈表永矢弗逾嗚呼哀哉尙饗（二）許總司令誓詞謹以至誠恪守孫大元帥遺囑承繼大元帥之志繼續實行國民革命至死不渝謹誓（三）許總司令演說詞今日爲大元帥前大總統本黨總理孫中山先生哀典前數日接北京汪精衛鄒海濱兩先生電與廣州胡省長電痛悉大元帥於本月十二日上午九時三十分逝世悲痛異常在因軍事上關係延至今日始舉行哀典憶自數月前大元帥在京邸養疴時無論中外本黨同志及有良心之人莫不刻刻關心及噩耗傳來各同志精神上所受打擊和痛苦固不可以言語形容但係本黨總理之孫大帥之三民主義生前未曾實現至爲痛心非主義無實現之可能乃各黨員不認眞奮鬭之咎黨員中道德薄弱往往同同黨得勢時即來趨附藉　富貴若一旦失敗便相率脫黨變節投降如民二時代此種怪狀公然暴露極而至於背叛黨綱仇視黨魁者如陳炯明之煩尤爲痛恨其中眞正黨員實居少數如吾友汪君精衛所說本黨黨魁立在樓梯最高級黨員僅在樓梯下三四層中間階級相隔懸遠不能努力向上以致主義未能實現於生前是皆黨員之罪也現在大元帥溘然逝世留下遺囑本黨同志應如何繼志述事恪遵遺囑努力奮鬭以求達三民主義五權憲法實現之目的方不負今日望祭大元帥之哀悼方可慰大元帥在天之靈（四）俄嘉倫將軍演說今日諸位同志致祭本黨首領同深哀悼與去年敝國黨魁之死各同志哀悼無異惟一國黨中之首領死與尋常一般人之死不同尋常一般人死祗有一家人及其親戚好友哀悼數天而已一國黨中之首領死全國人全黨員同人皆深表哀悼惟於哀悼之中更應存一遺照首領主義的决心堅苦進行以竟首領未竟之志完成首領之主義是即首傾墳墓上之一種至高紀念今見各位同志於哀悼之中宣誓承繼首領之志繼續實行至死不渝鄙人代表全俄同志於哀悼之中敬祝黨魁主義成功 
[浙省自治法會議紀]  
二十六日下午二時浙省自治法會議開會由奠永貞主席首報告新代表陳宜慈朱采眞今日出席次諮詢本席對於本問題曾經發言在未解决以前不能主席請推臨時主席毛蒙正云昨天係葉副主席代理主席今天莫君代理主席情形不同毋庸推臨時主席衆然其說王廷揚云陳兆麟辭職後應以湯國琛遞補惟湯係黄岩知事事實上不能到會當以嵇文遞補嵇已爲各法團選出代表早經到會當以陳其采遞補應否由會函詢湯國琛意見以省遞補手續主席諮詢大會公决此時未便函詢遂接讀省自治法第二章馮中鈞提出修正案第七條除現行犯下加一或顯有犯罪證據確可證明者］張廷霖莊景仲吳庶晨表示贊成黄强陳德新表示反對表决結果修正案打消馮中鈞對於本問題又提出修正案葉亘東黄强謂同一問題毋庸提出數個修正案時在席人數不足宣告延會 
 
 

Page 7

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * *游藝叢刋 
[攝製故事影片之意見] [  鴻]  
吾國電影業日漸發達公司林立佳片亦層出不窮將來發達不可限量此等事業足以影響於社會風俗盡人知之矣故其劇本之選擇演員之訓練均須特别注意庶幾有裨社會而免遺害於年此爲電影專家於營利主義之外所當兼籌並顧者也 
電影實足以代表一國之風俗習慣而發揮其特性故觀其國之影片足以覘其人情習尙吾人每觀舶來之影片覺其舉止行動中與吾人心理不能吻合者居多故其感想各有不同而興趣亦因之各異吾謂以中國現在情形言之欲求適合社會心理增加觀衆興趣莫如演中國舊式小說之影片最爲適宜如演水滸七俠五義等類則足以鼓舞尙武精神紅樓西廂等類則足以表現兒女情事西遊封神等類則足以發揮神怪理想三國說唐等類則足以表演歷史事蹟此種國粹影片以中國自製影片言之萬不可少以營業方面言之此種影片一出當不難風行全球凡欲覘中國古情者必欲爭覩爲樂也 
惟扮演此種影片頗非易事如水滸中諸豪傑之眞實本領非切實表現無有興味此非演員實地練習工夫不易做到然吾意舶來影片如［月宮寶盒］諸劇情節奇離均可攝製則此種影片當不難以演員少許之練習以及種種攝影佈置之方法成就之自可情形畢肖而於演紅樓諸本則須多下揣摩工夫除去新劇派氣習及做作過火等弊則始能得之吾料此種影片一出興趣自然不同營業發達可爲預卜吾願吾國電影公司計畫及之（却酬） 
[記巴黎一婦人之女主角] [  詩鶴]  
今在大戲院開演之［巴黎一婦人］其中主角爲愛特娜波維司（Ednapurviance）愛特娜從未現身銀幕而今則一躍而爲名星矣其能如是者卓氏之功居多蓋卓氏選自庸俗之中其選才之眼光殊可驚人也 
愛特娜爲美國納淮達省人芳齡二十有四父爲一鑛工幼時居於近鑛之小鎭及長至舊金山某校求學即於是處遇卓氏焉愛女士初於電影毫無經騐即攝影場亦從未一蒞後由友人之介紹得識卓氏卓氏一見即謂其有演電影之天才并以女士入電影界爲提議女士以爲戲言一笑答之卓氏曰［此余之眞意也］女士告以不知表演動作爲憾卓氏曰［如此則更佳矣］於是愛特娜投身入電影界與卓氏從事攝影女士尙未顯其天才而卓氏已許彼成一明星時卓氏正欲攝［巴黎一婦人］即以愛特娜飾女主角曼麗片出明星之銜遂爲觀衆所公認 
愛特娜女士亭亭玉立金黄之髮褐色之瞳股膚潔白姿態婀娜攝影公司聞彼合同將滿羣爭聘之然卓氏之意則命彼一慨拒絕云 
[電影明星工資表] [  詩鶴]  
美國影明星除一二自設公司攝製影片如卓别林·范朋克·曼麗畢克福等外皆受傭於出片家彼等薪資之巨大殊可令人驚駭賈克哥根以一十齡之幼童年得薪資美金百萬此人所共知然最近魯克之週俸竟可得二萬五千至四萬則較之賈克尤多因之公司方面非但不能十分賺錢並時致虧本故去年曾有淘汰演員减少工資之舉動返觀吾國月薪一二百元者已爲最大之演員矣因錄美國電影明星最近之週薪表於下以實游藝叢刋 
惱門塔文ＮｏｒｍｅＴａｌｍａｄｇｅ萬元 
陶樂賽但二登ＤｏｒｏｔｈｙＤａｌｔｏｎ七千五百元 
司璜聲ＧｌｏｒｉａＳｅｍｏｎ五千元 
拉萊西門ＬａｒｒｙＳｅｍｏｎ五千元 
康司登塔文ＣｏｎｓｔａｎｃｅＴａｌｍａｄｇｅ五千元 
麗琳甘熙ＬｉｌｌｉａｎＧｉｓｈ五千元 
湯密克斯ＴｏｍＭｉｘ四千元 
康茂生ＢｅｔｙＣｏｎｐｓｏｎ三千五百元 
雷麥ＢａｒｂａｒａＬａＭａｒｒ三千元 
美麥克ＭａｙＭｃＡｖｏｙ三千元 
梅白兒ＭａｂｅｌＮｏｎｍａｎｄ三千元 
潘西蘭ＰｒｉｓｃｉｌｌｅＤｅａｎ三千元 
康偉泰利ＣｏｎｗａｙＴｅａｒｌｅ二千七百元 
魯易史東ＬｅｗｉｓＳｔｏｎｅ二千五百元 
密爾登ＭｉｌｔｏｎＳｉｌｌｓ二千五百元 
琪茂斯ＪａｍｅｓＫｉｅｋｗｏｏｄ二千五百元 
懷萊斯佩萊ＷａｌｌａｃｅＢｅｒｒｙ二千五百元 
彼得ＨｏｕｓｅＰｅｔｅｒｓ二千五百元 
愛倫ＥｌａｉｎｅＨａｍｅｒｓｔｅｉｎ二千五百元 
李却白率爾ＲｉｃｈｅｒｄＢａｒｔｈｅｌｍｅｓｓ二千五百元 
掊蒂ＢｅｔｔｙＢｌｙｔｈｅ二千五百元 
佛陀ＤｌｏｒｅｎｃｅＶｉｄｏｒ二千元 
但娜ＶｉｏｌａＤａｎａ二千元 
郎却乃ＬｏｎＣｈａｎｅｙ一千七百元 
華倫Ｊ·ＷａｒｒｅｎＫｅｒｒｉｇａｎ一千五百元 
賈克火爾脫ＪａｃｋＨｏｌｔ一千五百元 
愛娜鼐爾生ＡｎｎａＮｉｌｓｓｏｎ一千五百元 
諾佩萊ＮｏａｈＢｅｒｒｙ一千五百元 
李蘭ＬｅｌａＬｅｅ一千五百元云 
[評粤劇［六月飛霜］] [  光磊室主]  
予喜觀老戲尤愛聽老戲中之悲劇以其哀感動人也悲劇之堪稱佳構者殊勿多覯非失諸呆滯即流於庸俗其能觸免上述之弊者據予目睹只不過寥寥數齣如［齊婦含寃］［烈女報夫仇］［殺子報］［琵琶抱恨］［聶政賣狗養親］［李奇暵監］［淸官斬節婦乞米養家姑］［牡丹被貶江南］等尙可稱得起［哀感頑艷］四字而耐人咀嚼 
［六月飛霜］（一名鄒衍下獄）一尋常的苦情戲耳全劇舍生祭爭妻兩場外絕無精彩之可言主角亦僅有三人（鄒衍·陳廣元·曁鄒妻朱氏）顧一經肖麗湘（花旦飾朱氏）風情杞（小生飾陳廣元）蛇仔禮（男丑飾鄒衍）合演後即蜚聲菊部各班爭相排演以爲號召座客計此何故耶緣彼三伶排演斯劇朝夕訓練不遺餘力演時又能全神貫注彼此旗鼓相當銖𨨄悉稱故能收良好之效果嘗聞戲劇有因人而紅者觀乎此而益信 
珠江艷影坤班前排演斯劇以西麗霞去朱氏雖不逮肖麗湘然亦能應付裕如探監時夫妻抱頭痛哭互訴衷曲密意纏綿妻凉欲絕生祭所天時之科白聲顫音沉若斷若續甚有見地蓋人當悲傷之極確有是種狀態也嗣接唱一闋反線沉痛極矣（肖麗湘此場更有許多做作如代其捉蝨·理髮·整衣·餧飯等做工描摹盡致）陳佩珊之陳廣元及鄭詼魁之鄒衍一個紈褲子一個田舍郎爭妻時口角春風針鋒相對陳以［串母嫁妻詐欺財］罪控鄒而鄒亦以［欺凌老婦恃財奪妻］罪控陳紛呶不已殊足醖噱 
[唱工頓宕之標準（二）] [  耳焉]  
［摇板］如空城計我用兵數十年六字隨口念出至年字則稍一頓挫從來二字雖亦是隨口念出須要比他字用力謹愼二字輕輕宕出至愼字氣須上提悔不該用馬謖六字亦隨口念出至謖字須抑揚其餘音無用二字與從來二字同一念法之人二字與謹愼二字一樣宕出惟至人字可用鼻音動宕其餘音設下了空城計六字至計字稍爲一頓我心中不定至定字餘音亦須由鼻中宕出望空中求先帝六字至帝字稍用頓挫要大顯神靈五字至顯字一宕然後出神靈二字至靈字亦須由鼻中泛出其餘音此爲摇板發聲大概無甚差别惟武生所唱發聲運腔少有不同如獨木關薛禮唱摇板在月下驚破了英雄虎膽十字在月下三字字字須往上提足中氣驚破了三字又須比前三字加勁英雄虎膽四字須一字一頓字字用力方合武生口吻大概文生所唱須抑揚頓挫武生所唱須英氣蓬勃 
［二六板］如斬黄袍孤王酒醉桃花宮七字孤王二字一宕酒醉二字一頓桃花宮三字桃字用力出口帶出花字一宕再出宮字一頓韓素梅生來好貌容八字韓素梅生來五字字字輕宕輕頓至好字用力出口帶出貌字一宕再宕出容字一頓孤王一見龍心寵七字與首句發聲相同他兄封國舅妹封在桃花宮十一字上五字與韓素梅生來之五字同一發聲下六字須字字緊接越快越好至宮字一宕二六板大概不過如此惟餘音之跌宕本音之頓挫有長短而已如空城計之二六板原來是司馬發來的兵九字至馬字餘音竟有宕至七八字之多方宕出發來的兵四字再如你貪而無厭又奪我的西城十一字上五字一字一頓一字一宕下六字須接得緊快非常是也 
［平板］如烏龍院大老爺打罷退堂鼓八字大字一轉腔老爺二字一宕打罷二字一轉腔退堂二字一宕鼓字轉一腔衙前來了宋公明七字明字加長餘音此爲平板之大概梅龍鎭瓊林宴大致其法相同難在字音中之一抑一揚一頓一挫 
[品菊餘話] [  老靖]  
陳德霖之靑衣一代泰斗母待　言惟陳氏晚年不演汾河灣人遂疑其不會非也汾河灣後半全重說白表做苟非色佳必難討好如老十三旦以七十老翁猶唱花田錯小放牛諸劇論藝固仍不減當年而其精彩處正足使吾人肉麻耳德霖自知年事已非故不復演唱此類戲非不能也又玉堂春一劇照例須持　音余紫雲唱此最負盛名紫雲之後當推瑶卿爲巨擊然藝術聞已稍遜紫雲今瑶卿嗓塌不能復歌不得不讓程艷秋矣吾人聆艷秋之玉堂春覺其唱工極抑揚亢墜之能事表情復細膩熨貼已極滿意而充其量仍不過與盛年之王瑶卿並肩則紫雲之佳妙不言可喻聞之人言德霖亦擅是劇唱工不讓紫雲祗以　工非所素習始終未嘗一心演今之歌玉堂春者自瑶卿作俑誰復持蹻即若梅龍鎭虹霓關亦有廢蹻者後觀於德霖不唱玉堂春足見老輩規矩不可及也靑衣後輩中有俞步蘭者聞係俞五（振庭）之子果爾則俞五粗莽不可名狀而步蘭竟以靑衣名可謂雝鳳淸於老鳳聲矣步蘭幼坐科斌慶藝不甚好滿科後私淑德霖雖不甚肖而尙歸工今之演靑衣戲者往往病在太花步蘭輩屬最晚獨能不趨時尙亦不無可取未可以其功夫稚弱而少之也近聞步蘭已應亦舞台聘行將來滬特志數語藉爲紹介 
余叔岩有弟曰勝孫亦唱鬚生而標榜程派蓋程（長庚）爲譚師叔岩又爲譚徒勝孫與乃兄感情極壞其稱程派所以抵制乃兄耳勝孫嗓音甚佳腔簡字勁頗具古味惟年纔弱冠何嘗夢見長庚聞其技悉由周子衡君指授此人年逾古稀善歌曲自謂得程氏薪傳故勝孫亦以程派標旗幟其實長庚去今已遠究竟子衡之唱能否肖程猶是另一問題况勝孫間接學之乎且子衡年邁齒落關不住風縱使肖程刻亦必打折頭勝孫學之又打一折頭其摹程之程度亦僅矣總之勝孫本錢頗好即論藝術苟抛去程派頭銜亦頗不壞勝孫又奚爲必標程派以欺人耶 
或問勝孫之藝較乃兄何如予曰派别不同難以此較惟就工力論自仍以叔岩爲佳然舉世趨重譚派致似是而非之譚派鬚生産生無數婁靡之音遍於全國勝孫竟不染時習古調獨彈殊足多也 
 
 

Page 8

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * *   
 
 

Page 9

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * *   
 
 

Page 10

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * * 
國内要聞二 
[吳佩孚在岳最近行動]  
長沙通信吳佩孚假避免執政府拿捕之名來岳而陰圖政治上之活動觀其在岳之種種行爲（如派兵扼守道人磯·及在岳城内外戒嚴並與各省信使往來之類併誌前報）即可想見茲復由粤漢路武岳專車由武昌運來陸路大砲六尊存放艦上砲彈亦運到多箱岳城北迤之道人磯白螺磯各重要江口均在岸上架設大砲並派有守砲兵甚多扼要駐紥連日深夜岳州居民均隱隱聞有砲聲至十八日則吳之坐艦决川𤀹蜀亦各於正午發砲地方商民皆驚疑不已加以隨同吳氏來岳之楚信差輪前數日忽然不見至十八日又仍泊决川艦附近行跡飄忽益令人驚惶日來岳州浮言四起人心慌亂蓋皆由吳之種種行動有以致之也 
夏曆三月初六日爲吳氏壽辰吳擬於是時大舉做壽其壽堂擬設報馬巷陳嘉謨新建住宅内讌客處則設大西門正街武衛軍總司令部因報馬巷正在大西門正街兩處均甚接近也現在外間揣擬以爲吳氏在岳旣設險布防而又大舉做壽必將於慶壽期間召集其本系人物及各方代表爲一度之大會議以决定此後進行之方針而吳氏左右對人談及則謂在岳布防正以此次作壽恐各處代表麕集或有不逞之徒乘機擾亂故預爲防範以靖地方云云究竟如何殊非局外人所能意料也（三月二十日） 
[方本仁解散南豐豫軍]  
常德盛德逃往閩省 
南昌消息贛省近來尙稱安謐譚延闦軍旣經退去賴世璜部亦已受編所有各項軍隊名義上均已受方本仁之節制而忽有常德盛所統豫軍之變化是亦贛軍界中一重要事件而爲一般人所注意者爰紀其經過如次豫軍第一師長常德盛十一年冬以援贛名義隨蔡成勳同來迄今四年乃三月五日督署忽接該師第一旅參謀長齊審鈺自南豐來電謂近有宜黄許斯馨者前充廣州海軍警備司令部參謀長與敝旅王團長玉墀係屬蘭譜兄弟潛來南豐希圖破壞意在商同常旅長（即常德盛之子錫榮現充該師第一旅長）勾結土匪策應南軍貽督辦心腹之患成贛東攘亂之局現王團長已允極力贊助大局頗呈危險審鈺幼讀詩書粗知大義已與敝旅補充團長曹國芳密商願將所部健兒於歌夜帶赴三湖一面分函該團長等迅由廣昌出發同到三湖集合聽候督辦收編以分常旅長力如能早派勁旅前來剿滅則贛東庶不致發生意外云又該師第二旅團長尤效先等亦通電與常脫離關係以故常勢益孤方乃電調唐福山·賴世璜·蔣鎭臣·等部分三面包圍已完全繳械常德盛由南城逃往閩省所部亦潰入閩粤邊境而齊尤等部則經方編入省軍藉酬其庸而常師即由是解决矣 
[杭州快信]  
各省總商會會長應善後會議專門委員會之召先後到京者有二十三省之多公擬四月二十日開會改選全國商聯會正副會長來電徵求意見杭總商會昨日已覆電贊同 
閩省長咨復到浙浦城知事派警越境在江山二十八都勒捐案已派員查辦嚴令制止 
閩毫充斥市面懸未解决近日輕質粤毫（十一年所造者）又日見其多各業愈形恐慌錢業同行會議决將雙毫行情壓低藉杜來源 
湖墅米行價盤日减因來源擁擠之故今日（二十六）門售食米每擋减價兩角計起米七元八角頂尖米九元六角 
温屬紳商在温州組織普華興記電汽公司業經籌足資本並舉定董事監察人及總理楊振炘·董事長呂渭英·辦事董事徐祖焜現定下月三日正式開幕 
駐省浙軍第三旅旅長盛開第昨（二十五）率副官馬弁等赴南星橋海潮寺上倉橋等處第五第六兩團舉行春季檢閱至晚始回旅部 
此間天氣今日（廿六）奇冷甚於嚴冬入午大雨繼降雪珠小和山進香客中途折回擠滿汽車瑟縮叫苦此次孫督辦壽辰特撥助省垣敎育慈善兩機關各二千餘金 
[盧永祥發起江蘇善後委員會]  
蘇皖宣撫使盧永祥現發起召集江蘇善後委員會議辦蘇省一切善後事項定四月十日爲召集期所發表之宣言如下永祥才識庸愚與吾蘇父老相周旋忽忽兩月餘矣荷吾父老督責丁寗其於報答自宜如何迺自蒞止斯邦重勞地方供給之繁謀猷無所施德意無所逮俯仰默默負疚神明於是本良心之主張爲感電之表示倘蒙中央省察父老包涵釋我仔肩輕我罪咎豈不甚善乃瞬將匝月但聞責言之交至欲遂初服而未能是永祥進旣有負寸衷退亦難逃淸議旁皇歧路寢饋難安夫地方之事宜與地方共之非永祥一人之事也無已·則爲最短時間之負責與吾父老一商善後之策竊以禍之由生實根於邦家不造而害之所及益痛夫人民何辜邇年以來上以刦持爲能下以忍默爲事民氣久鬰大亂以成今欲爲根本救濟之設施首在於上下精神之團結主善協一古訓昭垂舍已從人良謨足式當天心悔禍之會正人謀宜臧之時爰擬江蘇善後委員會章程其大旨在集思廣益情意得以交孚其要歸在坐言起行障礙得以胥去至於各地方有所請願均可以書面送會列爲議案庶收並視兼聽之效以符推誠相與之心茲定於四月十日爲集會之期尙望父老督敎之其有濟焉地方之幸非僅永祥之幸也其無濟焉是則永祥之無能地方父老當求能者以濟之其必有以諒永祥也謹布腹心幸垂察焉 
［江蘇善後委員會章程］第一章名稱第一條本會爲籌辦江蘇善後事項而設定名曰江蘇善後委員會第二章組織第二條本會會員以左列資格人員組織之（一）宜撫使（二）省長（三）各軍領袖（四）各行政機關領袖（五）省議會隊長（六）省敎育會正副會長（七）省農會正副會長（八）上海總商會正副會長（九）南京總商會正副會長（十）蘇州總商會正副會長（十一）崇通海總商會正副會長（十二）上海銀行公會正副會長（十三）南京銀行公會正副會長（十四）特聘舊府州屬各屬士紳（每舊府州屬各二人）第三章籌議事項第三條本會籌議事項如下（甲）關於緩輯地方事項（乙）關於撫卹人民事項（丙）關於恢復及振興敎育農工商業及一切公益事項（丁）關於籌畫民食事項（戊）關於整理財政事項（己）關於其他善後請願事項第四章本會制度第四條本會以宣撫使爲正會長省長爲副會長其餘委員均爲會員第五條本會就組織人員之總數過半數以上之出席始得開會第六條本會開會時以正正長爲主席正會長未克到會時以副會長爲主席正副會長同時未克到會時由出席人公推年長者爲主席第七條凡會員有事不得出席時得具委託書委託代表出席第八條就第三條所列事項或最高機關交議·或會員提議·或人民請願均由出席人員於開會時討論之得出席人員過半數以上之同意即行表决可否相同時取决於會長第九條凡重大議案應付審查者得由委員公共就委員中推出審查員若干人審查之審查完竣於下屆開會時報告大會再行表决第十條本會議决事項即由會長以本會名義函知最高機關執行但認爲有窒礙時得交本會復議之第十一條本會會員純係義務職其由遠道來省者得酌給川旅費由會長定之第十二條本會會議期間以兩個月爲限每星期開開兩次但經會員半數以上同意得延長之第五章事務員第十三條本會得設秘書處由會長選任秘書長一人秘書及繕校員若干人辦理本會一切事務第十四條秘書長或秘書得承正副會長之命報告議案事情但無表决權第六章附則第十五條本章程自公布之日施行如認爲應修改時得隨時修改之 
[南京快信]  
江蘇地方自治協進會宥午假秀山公園宴盧韓及蘇省善後會代表章杰等曁本城各官紳會長龐振乾申述自治關係重要及本會責任希望各方贊助進行 
韓委袁希濓署丹陽縣知事 
南京市政籌備處加入省議員劉昌威龐振乾等爲委員協同籌備 
地方通信 
[松江]  
特别區函促進行松江旅京同鄉致陸規亮君函略云松滬特别市區擬將松江劃入以冀保障和平執事在寗發起請願日前奉讀尊稿深佩藎籌同人等同此心理一致贊成經於本月八日邀集全縣同鄉商議辦法業已由在京同人名義遞呈執政（呈詞已誌二十四日本報）本鄉耿伯老曾函寄節略並推代表面達孫督辦矣同人等以此問題於本鄉有切膚關係旣已提出請願務祈貫澈主張擬請台端就近與本鄉各法團曁各方面同志接洽表示堅决態度不妨急激進行函牘濡遲並冀多發急電一方面於省當局實力最高機關陳說利害蓋松江所處地位在蘇省已爲鞭長莫及之甌脫在浙江則爲駐兵扼守之屏藩或至逼近難堪竟爾歸附於浙則蘇省行政區域從此破裂和平希望永不可期在地方誠倍遭痛苦在當局亦未免難堪此不可不注意也執事熱忱桑梓尙祈多方鼓吹造福地方同人等棉力所及無不協力以謀云云 
開棺相驗並非謀害楓涇鄉一保三圖石河裏祖龍庵住持僧龍根被人謀斃經屍之俗姊周巧寶兄周杏生控經縣公署委員前往開棺以便相驗等情已誌本報二十四日徐一白警佐張省吾書記官率陶檢驗吏前往該棺厝地設案傳原訴人至案訊供聲稱該僧於二月十五日（即古曆正月二十三日）出外不歸直至二十七日（即古曆二月初五日）由綱船綱獲屍身又被圖董徐幼泉擅殮滅跡叩求伸雪問官一再盤詰堅執如前令即開棺如法相驗得該屍兩手指甲有泥手足掌均現白色按洗寃錄委係落河身死塡明屍格備案而屍屬堅請伸雪不肯領屍乃命地保金秉書暫行收殮聽原告上訴復驗 
核銷軍事供應之文牘松江兩經戰事地方供應欵項合縣市鄉統計不下三十萬元除第一次江浙戰爭時温前縣提用各欵不計外茲將吳前任呈報經手支用地方公欵原文及省長准予核銷之指令錄左（一）吳鎭南呈文［爲代理松江任内支用丁漕各種附稅曁各機關各市鄉借欵共銀十萬八千八百元四角五分四釐應由收入丁漕項下撥還地方懇即令行松江縣公署遵照辦理事竊鎭南於代理松江期間所有收支各欵業經呈報在案惟軍興之後補苴急切用費浩繁因將所收地方附稅及提借各欵相繼用罄但事出權宜擬就本年收入丁漕項下分别劃還不意倉卒交卸未及履行茲鎭南任内交代業已會算則所收地丁附稅洋一萬三千九百二元漕米附稅洋三千四十元契稅留縣一分洋二百九十九元九角五分四釐契紙帶收敎育費洋五十八元五角各市鄉借洋一萬元縣公欵借洋七萬元舊松屬慈善聯合會借洋一萬五千元商會借洋五百元市公所等警察費借洋六千元計上九項共銀十萬八千八百四角五分四釐除已造册移交繼任外呈請令飭松江縣署於丁漕項下分别撥還以昭信用再去年十月各軍駐松時市公所商會等曾將供應軍費銀二萬一千餘元呈報縣署正在核辦時適鎭南去任未及轉呈伏乞准飭縣署併予補發謹呈省長韓］又第二呈［爲懇請核銷事竊鎭南前將供應駐松各軍墊欵一萬九千六百三十六元六角四分及縣隊服裝薪餉並修理縣署三項共銀二千八十一元九角六分先後呈報祇蒙核准供應軍費一萬四千元並准由收入捐欵内作抵一千六百元是尙有五千餘元未蒙核銷惟上項墊支各欵業經聲叙理由並於收入欵内墊歸開支呈報在案伏查移交册内尙透支銀二千六百三十八元零以作抵未蒙核銷之欵只短少三千餘元復懇鑒核准予銷案謹呈省長韓］省長指令［查該前知事交代前由該縣公團代表在省會算淸楚具呈意見書等催令行財政廳滬海道尹分飭該前現任知事遵照辦理此令］ 
[蘇州]  
張宗昌過蘇紀第一軍長張宗昌於二十五日下午四點三十分乘專車抵蘇站本地金鎭守使二十八旅程旅長三十一旅王旅長警察陳廳長吳縣王知事等及商會代表季小松龐天笙程幹卿市董經耜等均預先在車站迎候並在鐵路飯店爲張佈置行轅下午一時自車站至鐵路飯店即按段派兵站崗禁止行人及車馬往來張車抵站後各官長即相繼上車謁見嗣由商會代表晋謁寒暄後張即詢各代表謂軍隊在此有無不法行爲各代表均謂王程二旅長均能愛護商民除暴安良絕無不法行爲張微笑云恐怕未必旋各代表擬即邀張下車赴鐵路飯店之宴當因偕張同車之盧小嘉急須赴滬張乃謂由滬來蘇時當再與諸君小叙各官長及各代表遂興辭下車而停駐蘇站白華籍俄兵駕駛之（長城）（長江）兩鐵甲砲車即附掛於軍長花車上護同隨送車即開滬 
馬路商民求免房資捐費四月蘇州馬路商民於昨日假馬路公社開會到者極衆工巡捐局代表及在馬路置有房屋者亦均被邀到場各商民當以去秋江浙戰起後至今年舊曆正月止馬路市面蕭條異常且有多日在閉門狀態中所受損失極鉅實無力再繳房資房捐及工巡局捐現在市面將有恢復之望各商店均欲從事照常營業特先要求免繳積欠之房資及一切捐費四個月磋商後工巡局代表當即應允房主方面則意見不一故對房資問題並無解决現由市民公社訂於舊曆本月十四日邀集各房主在久華樓討論解决辦法 
[無錫]  
駐軍即日撤退宣撫第一軍軍長張宗昌於昨日（二十五日）午後一點五十四分抵錫畢旅長楊公會長林知事宋警察所長王區長馬稅務所長第一軍諮議馮雲初市總董錢孫卿市議長陳湛如兵災善後局督辦蔣哲卿等均在車站歡迎車停後均上車謁見張軍長一一延見温諭慰勞並詢林知事無錫蠶汛時期林答約在淸明節左右張軍長即謂無錫蠶污關係農民生計當在此二日後將駐錫軍隊完全撤退等語林知事等即邀張軍長下車在錫稍駐初擬應允嗣因盧筱嘉急於赴滬勸張軍長不必在錫延擱張軍長略爲躊躇嗣即决定不再下車畢旅長等即相率告退至二點零七分車即開駛軍警及各官長均歡送如儀又當張軍長車抵錫時車站一帶至大洋橋爲止斷絕交通邑中官紳且在新世界爲張軍長設行轅以備在錫稍駐待專車過後交通始恢復但已斷絕一小時之久矣 
車站重建貨棧房無錫自陸路運輸回復後進口各貨因車站貨棧房於二月一日晚間焚燬貨物無處堆存商客頗感困難茲悉上海車務處已派工程師來錫相度地址决定仍在原處建造鐵皮貨棧房一所較前更爲寛大業已動工建築矣 
商埠區域着手開河無錫火車站北面廣勤路黄泥頭地方之河道自入春以來因天時亢旱河水乾涸往來船隻不能通行與農田灌漑及居民飤料大有妨礙該處公民湯禎祥陳朝慶等有鑒於此特發起開竣所看工作均由附近各村巷人民擔任槪盡義務惟深恐有無知之徒故意阻擾情事特函請商埠警察署出示保護業已由宋署長批准出示保護矣 
[常州]  
歡迎張盧紀事張軍長宗昌偕同盧少帥小嘉二十四日晚七時蒞常寓宿車上小北門外兵士防衛甚嚴行人無徽章者不准在馬路入二十五日上午九時張軍長乘馬至車站北蘆蕩田内檢閱俄兵操演十時回車其時商團隊伍已至車站歡迎張軍長盧少帥至五中學校開歡迎大會張盧下車乘四人轎啓行前后均有衛隊手執機關槍商團隨后十時半抵五中各歡迎代表在大廳迎迂引入休息室茗談休息十餘分鐘各歡迎代表先入席次各軍官如參謀長李伯仁·參謀王墨莊·俄軍司令聶也夫·副官長李子靑·軍法處長袁育生·交通處長葉公綽·軍械處長李殿元·偵探處長李同貴·高等軍事顧問劉桐軒等百餘人入席後請張軍長盧少帥入席軍樂齊奏入座後姚知事代表讀歡迎詞讀畢西崽斟酒少停盧少帥起立致詞略謂小嘉年少學淺承諸君不棄感激萬分此次行軍舉動出於不得已今幸收束軍隊秩序可望恢復希望各地方以後對於敎育實業努力進行以培國家基礎前途幸福未可限量云云衆大鼓掌再斟酒張軍長起立致辭略謂宗昌到此承蒙歡迎愧恧之至此次用兵舉動事非得已人民損失不可勝計今承張雨帥盧宣撫之德意南來收束軍隊如各軍隊在駐防地有紀律廢弛之處諸君不妨直告藉資整頓今日承諸君美意開會歡歡迎愧不敢當謝謝云云說畢衆大鼓掌席將闌張盧起立由招待員引導至大操攝影時報界代表面請先攝一影藉留紀念張盧欣然允諾乃攝單獨半身影片兩張次全體合攝一影攝畢張盧興辭而出姚知事及各代表曁商團送至車站上車後已下午一時即行開車車出月台各代表始分散並聞本擬直達上海嗣以三時許抵蘇州經地方人士歡迎並須檢閱軍隊遂暫駐一宵准二十六日上午抵滬 
[南通]  
商會會長就職通總商會本屆當選之新會長張退庵前已函會請辭嗣經會董推派代表勸駕已得同意定期到會就職副會長係高朾秋蟬聯商界咸慶得人 
孫公追悼會紀詳南通各界爲孫中山於二十五日就體育塲開追悼會已誌昨報會塲前樹素綢牌坊靈幕上揷國民黨旗由籌備處佈置秩序甚佳上午九時開會鳴砲二十一響禮節隆崇各校學生曁各界人士與會者約計五千餘人學生會散發中山遺言追悼詞及肖佝遺囑等物各機關所送輓誄花圈甚多張嗇老聯云使第一任終采擇芻蕘公可至今存超然立萬物之表更數十年後綢繆桑土國猶有與立母忘革三就而 
 
 

Page 11

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * *孚學生曾聯云　傳稱述遺産無中人一歲之儲論德已居君子列海國奔馳大業樹我蜚未生之日披書共作古賢看開會時公推盧知事爲主席報告開會宗旨次張退菴演說又次張嗇庵講演講畢致祭軍政警界由張仁奎盧鴻鈞唐愼培代表紳商學等界由張營等代表祭文由佘薄王燄先後朗讀全體攝影而散開會後由籌備處主任于敬之高楚秋等整理輓誄等件寄遞北京治喪處並電告開會情形是日城南馬路車馬絡繹游人甚形擁擠 
[鎭江]  
捲烟特稅將起交涉鎭埠某某兩公司售烟員童樹生王松年昨日（二十五）因售賣捲烟未曾粘貼印花被捲烟特稅事務所查獲隨時送至警察第二署請予照章處罰事爲該兩公司知悉不允承認并電請南京英領事嚴重交涉警署因此事將引起交涉已將童王二售烟員一併移送至縣署核辦矣 
義賑會實行以工代賬華洋義賑會前會派員來鎭調查徒邑各鄉人民戰後損失茲聞該會擬擇各鄉受災人民之最貧苦者略爲賑濟以資補助又鑒於各鄉之水利關係重要擬實行開塘以工代賑將各鄉原有之塘雁本鄉人挑深給以工資其缺少之處亦命人開築不日即將實行現各鄉人民得此消息無不喜形於色 
平昌市刧案誌聞丹徒縣平昌市葛村故紳解兆鼎家前因出售積榖得價洋八十六元銅元二十千文詎被匪徒偵悉竟於前夜三更時分糾集黨衆三四十人爬墻入内即將女事主解張氏手足綑縛用火燃燒肩窩並砍傷頭部逼索銀錢一面分投各房搜取衣服飾物飽掠而去現解家已報由該市保衛團總陳月如呈請官廳勘驗緝辦矣 
[宜興]  
災民請願撤軍電宣撫第一軍軍長張效帥崇鑒敬肅者溯自去年江浙搆釁齊軍麕集於宜興焚殺淫擄無所不爲人民顚沛流離厥狀至慘而尤以蘭右湖後張渚一帶爲最甚雖有二十年之休養恐不足以補救於什一也茲者吾帥本和平愛民之旨惠然蒞蘇民皆額手相慶以爲從此倒懸可解水火可拯矣然昨閱滬報當此各處盛倡撤兵之際而吾宜興尙須酌留軍隊是恐非吾帥之本意也竊以爲宜興有必須撤兵之理由三宜興現距齊氏搆亂之期僅閱數月人民原氣未復百業凋敝如故自願且不暇何能供給軍需此其一宜興與浙江交界處已無浙軍踪跡事實俱在盡人皆知是宜興無駐兵之必要此其二宜興出産除陶器而外向以農蠶業著稱貴軍自蒞宜以來紀律嚴明固爲人民所愛戴然大部份兵士皆住民房值茲耕田飼蠶之際人民皆懾於軍威不敢歸家致田不能耕蠶不能飼長此以往何以爲生是與吾帥愛民之旨不相符合此其三有此三因用特不揣冒昧竭誠呼籲懇吾帥將駐宜軍隊妥籌安置方法務使儘量撤退以蘇民困則再生之德感激無旣矣吾帥仁慈當能俯允所請也揮涙陳詞不勝迫切待命之至肅此奉懇敬請勛安宜興災民請願團陳挺生崔蔚芬錢兆和楊嘉猷周蔚成宋莘耕萬樹靑吳濟民崔品芝黄金茂羅宗善等謹呈宜興災民請願團謹上 
方旅開拔赴徐駐守蜀山湯渡鼎山等鄉之方永昌旅本月二十二日下午八時許奉張效坤軍長急電令於四十八小時内開赴徐州方旅得電全隊隨即開拔於二十二日晚十二時陸行過宜軍需代辦處得此消息預購燈籠數百盞燭四十餘斤駐宜兵站則備大餅數擔分給各軍計自十二時起至翌晨四時止全隊方離宜城陸續北行未嘗稍憩至蔡平本師部聞亦將於日内開拔今日縣警所已分頭派警扣封船隻云 
縣署之淸鄉會議宜邑潘知事奉令舉辦淸鄉即於本月二十三日召集士紳儲南强等在署開會討論進行事宜結果淸鄉分處即設縣署除處長由知事兼任外分設調查·軍事收繳·文牘·四股並另聘委員十二 
人分往各區辦理淸鄉事務區域尙未劃定大槪注重在東南鄉云 
[嘉興]  
私販劣角案續聞嘉興北麗橋康泰錢莊主朱菊卿因私販劣角經宮廳將朱拘獲並搜獲簿據函件等證據確屬現朱尙拘押警所其辦法將責成收兌該項劣角以昭公允二十五日又在該莊搜出三萬二千餘角刻存在警所至市上自該項劣角拒用後商號及人民之留有劣角者尙多急盼官廳及各商聯會之速訂辦法將該角收回俾免有妨金融 
謀財案將提起公訴嘉興城中椿樹弄蔣萊仙家執事員吳增祥私向義康莊取洋一百元局賭輸負遂將送洋之學徒胡福祥用繩勒斃經人聞聲將福祥釋縛送往德心醫院醫治可無性命之憂惟吳增祥已逃逸茲悉此案檢察官已往际查實將提起公訴所有局賭犯已派法警查拘以便訊究 
[嘉善]  
城内發生鉅竊亭橋堍鼎泰昌綢布號於昨（二十四）夜被竊賊從後河撬門而進竊去白夏布五筒斜紋布四十疋白小布五百餘疋約值一千餘元之譜翌晨覺察賊已遠逸當經事主報請縣署警所追緝由金所長履勘後通令水陸兩警限日追賊緝辦 
走夜黨游街近來有一輩無類少年成羣結黨調戲索詐無惡不爲深夜尙喧擾街市人因稱之爲走夜黨現經牛知事訪悉飭令拘案即經拘獲顧正林郭阿大陸錫爵等三名訊供不諱除拘押以儆外並於今日游街示衆一時觀者如堵 
[湖州]  
孫公追悼大會紀吳興孫公追悼會在一星期前經韋紳文白等首先發起越日各界聞風響應紛紛加入業於二十三日舉行地址在大關帝廟會場門首滿綴素彩祭文輓聯多至百餘幅靈前懸有孫公遺墨一幅上書［天下爲公］四字旁懸輓聯詞爲［一片共和心血千秋民族精神］此乃盛南苕知事撰輓場中散佈遺囑上午十時舉行公祭全體俱臂纒黑布胸紙花其儀式先嗚砲二十一響次乃下旗奏哀樂然後次第致祭歷二小時之久始畢乃由女師學生代表黄毓薪向衆演說陳述孫氏功續兼以勉勵同人言時非常悲慘聞者頗爲感動是日各界大半休假一天學界則完全停課中外人士往祭者不下二千餘人會場幾至不能容納誠盛舉也 
蘇松太同鄉會成立蘇省蘇松太三屬旅湖人士沈鑛嗚等鑒於同鄉旅湖者日多而無團體之結合故倡議籌設同鄉會藉資互助其事發動於去年旋即着手籌備近來入會者甚衆且佈置已告就緒故於二十二日在絲織公會開成立大會由籌備主任沈鐘鳴報告經過情形並選出正副議員沈鐘鳴湯順甫衛少楠郁伯芬等遂散會 
[寗波]  
茶房與挑夫大衝突甬埠運送公所奉警廳核准定陰曆三月初一日開辦一節業誌本報昨（初一日）爲公所開辦之日早晨公所挑夫五百餘失身穿號衣在寗紹北京兩碼頭齊集預備逃運不料新寗紹輪將近埠時該輪茶房站立艙口聲言不准穿號衣者上輪因此穿號衣挑夫不敢下船於是一般未入公所之挑夫擁上該輪而被阻上輪之號衣挑夫亦在碼頭上聲言將所挑行李阻截始則雙方口角繼則演武人衆聲雜一時大起喧嚷交通爲之斷絕事後調查雙方受傷者各六七人惟以號衣挑夫之頭目盧月生受傷最重嗣由該管一分署將肇事人及受傷人一併拘解法院核辦聞肇事原因緣各茶房均有熟識挑夫平日介紹生意船上有打掃事務則由挑夫効勞此次公所成立無號衣者將被取締故遂糾集多人拒絕號衣挑夫以致肇事又運送公所主任唐沛然以此次肇事實係茶房誤會所致且遺失號衣銅牌一時無從檢明將來不肖之徒冐挑行李關係重大茲爲審愼起見自今日（二十五）起暫定運送十日一面再行分頭向各輪船買辦接洽俟接洽後再行開辦 
梅墟罷市案已告結束鄞縣梅墟警察所爲警捐問題拘捕街董激成商民罷市一節詳誌昨報茲悉此案自經該所呂署員來甬面禀杜廳長後昨由士紳胡叔田出面調停業已和平解决並由警廳楊督察員會同呂警佐於昨日乘輪下鄉在該處蘭若寺開會由楊督察員柬邀王邱二董以及就地士紳到會當衆由楊督察員代爲道歉案 
[杭州]  
孫督壽辰之熱鬭浙江孫督辦夏正三月三日壽辰在督辦辦公室一進鋪設禮壇於上午八時起開始賀壽（一）本署全體職員劉參謀長經孫張副官長佩西領班（二）本署衛隊團憲兵營王副官文甫領班（三）外省代 
表及來賓楊參謀建章領班（四）近畿第二師軍官佐郭營長秀文領班（五）浙江第一師軍官佐蔣副官一鳴領班（六）浙江第二師軍官佐胡副官滌塵領班（七）各混成旅軍官佐朱營長光遠領班（八）軍事各局所軍官佐蔣副官舜卿領班（九）警備隊警務處警察廳各官阮副官葆靑領班（十）本省各行政司法官張副官鏡如領班至紳商吳士鑑等曁團體蔣玉麟等不下百數十人多由孫氏延見一一行禮招待周至蘇浙撤兵代表沈田華等九人亦恭送繡花壽字到署共祝即在宴會廳歡讌夏省長各師長各廳處長均列席并有戲裝高蹺滑稽魔術晚間電光影戲以資娛樂是日新到賀壽者爲奉軍軍長張宗昌代表童好古滬杭甬路局長沈成栻四川督理楊森代表劉緯齊燮元代表蔣書亭許世英代表陳卿雲江蘇省議員張葆培松江縣議長張芝商會長張思永等衆議員王湘等十餘人車水馬龍殊極一時之盛 
敎育消息 
[公電]  
上海法大九中同學會電申報館轉各報館全省敎育界曁南京省長敎育廳長鈞鑒此次蘇省发各風潮不知者均謂學生好動其實敎務主任嚴立揚辦事操切利用校長開除學生有以致之近聞學生代表有被各縣知事隨地逮捕之說平心而論似失公允竊意學生固應稍受懲戒校長及敎務主任誠不服衆亦須自動辭職是否有當伏乞輿論主持上海法大九中同學會宥 
要聞 
[廣東第九次全省運動大會紀（三）（黑星）]  
第三日星期休息恊進會開會情形南華與廣大球戰 
廣州特約快信今日（二十日號）本爲運動大會之第三日因係星期故行休息一切運動停止舉行是日天氣晴和汕頭·梧州·香港·及外縣各處之運動員多乘暇遲觀市内名勝另一隊赴黄花岡參謁七十二烈士墓正午十二時許廣東全省體育恊進會籌備會議在廣東大學舉行省内各體育機關及各級學校均派代表赴會會議二時餘組織章則俱已就緒運動大會並印派［發起組織恊進會宣言］原文如下廣東年來各學校團體對於體育事業已大加注意其勇敢之氣慨進取之精神恒於一般靑年中見之此種好現象吾儕應當以無限熱誠爲之帮助爲之鼓舞使一般靑年得以共同趨赴此遠大之目的即將由是以達到［養成健全人格發闡共和精神］之地位也廣東歷次所開運動大會爲帮助與鼓舞體育事業之一法亦爲吾儕對於體育上應有之責任但此種組織爲暫時的爲間斷的爲部分的（名雖爲全省運動會事實上參加運動者偏重於廣州市及其附近名地）迨閉會而後職員星散會務亦即結束來年開會須再行召集各學校團體商議手續固嫌紛更臨時組織亦難完備本次運動大會職員李林生·温仲良·有見於此特提議組織廣東全省體育恊進會其理由約如次（一）對於省内各地體育事業宜有相當之聯絡（二）對於省内體育事業宜爲普及的運動（三）議定體育上進行之計劃（四）此項體育計劃議定後並須指導與催促其進行凡上所述理由不過粗舉大端欲其見諸實事須得設立一種含有永久的繼續的性質之機關業經於本次運動大會職員會議時表决函請各學校團體集議共策進行現查上海已有中華全國體育恊進會近如香港亦有香港華人體育恊進會均爲長設的辦事機關吾粤發起已落人後倍道疾馳是所望於諸君廣東第九次全省運動大會謹啟二十一日下午五時半香港南華球隊與廣東大學比賽足球南華足球固曾稱雄於國内覯者咸極注意加以二十日下午南華與南大比賽結果不分勝負而廣大又曾屢次戰勝南大於是咸料此場惡戰必極可觀故雖暮色蒼然亦屹立不去雙方球員均精神煥發比及開始南華球門球跡罕至球員皆馳赴廣大球門附近顯其身手開或反是則觀者多高呼爲廣大球員助此係人類援助弱者之心理使之然也此時適值雨後泥濘載途再加踐踏滑遂益甚球員蹶者不計其數滿身泥水十色五光然進取心則並不因是而少餒至七時許天已入黑乃宣告停止結果爲南華勝（三月二十二日午後四時） 
[華北運動會籌備之進行]  
灣南通信本届華北運動會會場現已購妥地點在南圩門外殘廢院後但以前原擬購地六十畝以爲欵項所困僅購四十畝每畝價值百二十元本月（二十四）該會籌備處事務部主任楊啟勝運動部主任李文昌已赴該處用石灰將地圈出惟内有墳五十一座尙未遷移省署已令歷城縣從速催地戸遷墳以便首手包工建築會塲與會運動員乘車車减價問題籌備處前曾電交部交步昨該部已電覆該會應允但須由籌備處將會員名單者去以便照發乘車憑單而籌備處以如此辦法必致貽誤擬電交部仍照以前開會辦法由交部發寄籌備處空名車票若干再由籌備處蓋章憑報名單發寄該地會員楊啟勝李文昌一二日内赴京接洽一切事宜 
[山西初小敎科書續用語體]  
敎育部通令初級小學應一律用國語敎科書茲聞敎育部近接山西敎育廳來電稱普省初小敎科書向用通俗課本原文略謂查山西國民學校國文敎科書向用本省編印之通俗課本内容純係語體前經呈奉鈞部核准在案現在學制革新初級小學之國語科自應繼續採用語體課本且社會上頗感初級小學用語體課本之便利决不至有中阻之虞云云 
[昆明小學敎材將自行編纂]  
雲南昆明市小學敎材槪用書館所編之科書其中所編敎材多與本省本市情形不合且分量不均日前敎育課長特别提出商議擬自行編纂俾兒童得直接眞確之智識云 
 [p>粤省學校因中山逝世停止植樹（紅） 
廣東地近熱帶每年植樹均提前舉行本年原定三月二十一日爲各學校植樹之期地址及樹苗多已預備妥善而孫中山氏適於此時逝世省署特通令全省停止舉植樹原電如下［國立廣東大學鄒校長鑒敎育廳廣州市政廳各縣縣長覽查本年植樹日在哀悼期内而限於氣候未便展期應即暫停舉行省外各學校或有奉電稍遲經已如期植樹者仍准依限具報省長胡銑印］（三月十八日） 
[蘇省廳處置九中風潮續誌]  
令淮安知事將爲首滋事學生强制出校 
江蘇省立第九中學校發生風潮經省署令飭敎育廳派委理科指導員吳家煦前往該校澈查並恊同張校長即日維持上課情形業誌本報茲悉吳委馳抵該校長即令開除生出校聽候秉公查復並恊同張校長勸導在校學生照常上課免荒學業詎開除生堅不允從仍盤踞校内蠱惑抗拒無法維持已電呈省廳核示學生方面亦電請設法恢復原狀刻由韓省長電飭淮揚道尹略云該校開除生盤踞抗拒妨礙敎育殊屬誑課仰即飭令淮安縣知事迅將爲首滋事之學生姚慶滎王愼忠等張制出校維持上課母任逗留蔣廳長亦已電令淮安縣知事遵照省令迅　辦理爲要 
雜訊 
[南京]  
[蘇一中本學期週會之近况]  
南京江蘇一中於本月十日開學賞以受戰事影響較他年爲遲但開校迄今已達兩週校中向有週會之舉本學期第一次週會遂由大多數提議改爲師生歡聚大會蓋以客歲師生倉卒分散絕不料今日仍能相聚一堂也第二次週會除習練盡力中華歌外並敦請安徽公學敎務主任楊中明演講題爲［靑年愛國之先决的問題］ 
[正誼中學商科近聞]  
南京正誼中學辦理多年去年聯合銀行界倡辦高中商科惠研究關於銀行之一切學識設立寰踐室以備諸生實地練習至所聘敎師率富於商學經騐及中交兩行重要職員而交行湯覺無行長對於該校又爲熱心預備代募基金以圖擴充聞將來實習時已預定自任敎授主要學科并隨時指導 
嘉善 
[區敎育會改選會]  
楓涇區敎育會於有晨（二十二日）上午九時在會所舉行春季大會出席者會長蔡匹志等十九人開會順序（一）修改章程改會長任期半年爲一年職員中增加審查員四人（二）改選職員汪幼臣當選爲正會長沈星藩連任爲副會長沈堦平李靑雲王一震王賡章蔡匹志胡眉年李賓寅陳采臣八人當選爲評議員（三）討論會務决議加入嘉善縣國民會議促成會籌備會决議答復浙江敎育廳敎育行政會議之徵求意見散會時已鐘鳴十二下矣 
泰縣 
[明德中學籃球隊戰勝之歡迎會]  
泰縣明德中學此次赴鎭比賽籃球得佔優勝情形已迭誌本報專上電通訊各　茲悉昨（二十三）日下午九時該校球員陳陽春·陳子靈·吉學鑑·曹仁懷·王之驤·陳國安等自鎭回泰當經全校校友一百三十餘人製有［奪得錦標］［餘勇可估］等旂幟舉行提燈迎於輪埠沿途爆竹歡呼之堀不絕於耳觀者途爲之塞今早復由靑年會邀集各界開會歡祝頗極一時之盛（明） 
本埠 
[體育指導員張元柍向敎廳辭職]  
蘇省體育指導員張元柍因爭華東運動會費用未着業向敎廳辭職呈文云呈爲會費無着事難進行懇請辭職以讓賢能事竊元柍泰命駐滬籌備遠東運動會江蘇選手以來已經過情形三次報告鈞廳在案省敎育會以元柍係該會體育研究會執行委員之一亦將此事完全託付主持故第三次報告附呈槪算表三份欲求鑒核並轉請省長指撥的欵及捐廉以爲補助元柍明知人微言輕未必能邀俯允亦以事關國際信用及鈞長付託之重初未敢敷衍門面尸位食祿乃昨奉三月二下日復函内開疊接公文及函件備悉壹是本第七届遠東運動會籌備事宜前經援照去年成案委託省敎育會組織籌備委員員會並令行執事加入會同辦理所有籌經費業經陳請省長核准撥助銀二百元在案一俟撥到即行匯寄至華東運動會向由與會各校自行組織並非由官廳主持辦理前次請執事列席不過援照去年成案以官廳所派代表名義前往參觀指導原案具在可以復按所請轉呈槪算案旣無先例可援又值省欵艱窘碍難照辦至請捐廉一節應以華東運動會名義逕請宣撫使及省長核示辦理槪算表檢還即希查照等因查吾國遠東運動會選手出於全國運動會全國運動會選手又從各分區運動會産出是分區運動會即參加遠東運動會之基礎也本年中國選手由華人自行籌備則各分區運動允未可忽視故江浙今年有華東運動會之設備前元柍呈准鈞廳電達浙省派員會同辦理江蘇體育同人以爲本省官廳力予堅鉅之臂助方額手稱慶乃奉復函云云元柍有不得已於言者敬爲鈞長陳之往年西人承辦遠東運動會事江浙尙無華東運動會之舉去年陸規亮章伯寅奉命出席華東運動會籌備會即是開始籌備現在正式開會之期已屆何能仍援籌備會成例當然開具槪算表呈請鈞廳轉請省長撥欵補助以便積極進行又據省敎育會駐辦沈信卿言亦以爲委員旣官廳所派槪算當然呈請撥給倘以援照去年成例而諭是常爲籌備時期永無開開之日矣前陸章出席在本省體育六團體方面認爲請省廳派員出席者乃代表省立三十三校之意若是則委員即有直接辦理會務之責任而非爲參觀與指導而來也元柍旣負有第七屆遠東運動會江蘇籌備員責任亦認此華東運動會確爲籌備遠東運動會之初步雖無例可援事勢使然耳至全國運動會向例在何省舉行即何省擔任供應今年我江蘇不得辭東道主之誼當遠東運動會中國選手在西人承辦期内江蘇省欵二百元　敷一席祖餞之費未嘗能爲讓會之補助從前未有派員駐滬之舉而辦理手續籌欵方法鈞廳均以援例爲言元柍實不有爲無米之炊方今國家多故省政監摇旣無的欵可以辦理元柍敢告不敏請從此辭爲特懇請鈞長俯允所請另派賢能來滬駐辦並懇將體育指導職本職一併解除不勝感禱之至此呈江蘇敎育廳長蔣張先柍謹呈 
[黄翠英辭女校運動團幹事]  
上海女校聯合運動團總幹事黄憏英女士昨向該團提出辭職書云團正侯服周曁各分團團長先生公鑒鄙人承諸先生不棄推任本團總幹事一職猥以菲才安敢負此重任徒以體育爲救國上策分屬國民責無旁貸故敢貿然從命現以女靑年會會務繁重無暇兼顧倘再尸位必多貽誤爰特提出辭職即乞俯加允准再本年遠東運動會在菲律濱開會中國婦女界承該處委員會來函邀請敬乞諸君子善爲準備俾中國婦女得在海外揚感事關國際體面諸君子愛國誰不如我對於此事想有同情也云云 
[查復私立景平女校之廳令]  
私立景平女學校近被張驥列欵呈訴敎育廳查辦經令行上海縣知事查復茲悉已由縣署將遵查該校實在情形呈復鑒核令遵刻奉蔣廳長指令駢張驥呈訴私立景平女校各節雖據復稱所指男女混雜全無證據惟張驥與朱天梵等在校中公然互毆且至涉訟法庭殊屬有玷校譽該校内容究竟如何應由該知事隨時派員從嚴視察以防流弊又查該校學則列有文學專科·選科·初級中學又有完全小學組織該校究係是何性質如係初級中學即不應有選科專科等名目如係完全小學更不應與初級中學並設應一併令飭該校遵照江蘇省施行新學制標準之規定迅速更正辦法以符法令至入學資格所規定甲乙兩項有同等程度句尤屬寛濫應令一併删去來件姑存仰即轉飭遵照 
[中華職業敎育社近訊]  
中華職案敎育社擬乘本屆年會組織參觀團指定滬寗路綫上辦有成績之職業敎育機關預約參與年會人員前往參觀並便道調查戰後狀况研究以後切要之設施方針辦法在計畫中該社前定調查全國職業敎育機關辦法每年略查一次隔二年詳查一次所有十三年度狀况茲定四月五日起發出通告略查其江蘇省爲社所在地關係更切擬提前詳查定五月中發出通告附設之中華職業學校商科歷屆畢業生均能就事惟考查服務結果並參以實業家意見覺中文書法尙須注意近因規定課外習字辦法令在校商科各生每日練習一小時每滿一週彙交國文敎師評閱以促進步業餘補習學校學生最近復見增多校中注意訓育特請俞麗三君爲訓育主任聞關於學生課外作業亦正竭力提倡中華職業學校附設南市第一平民學校由職業市同學經營學生極發達近以附近一帶女子失學者甚多（大約都屬附近工廠之女工）特開女生班分甲乙兩組敎授者均富有經騐之女敎師純盡義現所擔任敎科者爲黄惠堅·葛成憲·凌其瑞·史吟海·姚詠雪諸女士 
[上寶平敎會南區四校已定]  
上碧平民敎育促進會直接開辦平校十所早誌前報現在南區四校地點已定第三校設在南市大東門紫霞路靑年普益社第八校設在小北門内九畝地萬竹小學第九校設在南市上海縣相近西成小學第十校設在尙文路省立第二師範學校 
[持志籃球隊赴杭寧比賽]  
以二十九與十八之比勝之江 
持志大學自開學以來對於體育頗爲注意尤以籃球一門成績最佳前日（二十四日）晨該校體育部長李崧峻·籃球隊長談達鐸·隊員李祖祺·倪光祖·卓柏鶴·馬大勳·陳華輅·何毓蔚·紀金水·嚴彬華等十餘人出發赴杭與杭州靑年會·之江大學·公共體育場等處作友誼比賽昨（二十五日）下午四時曾與之江作一度比賽以二十九與十八之比勝之江聞該校在杭州賽畢後尙擬赴蘇州東吳南京東南·金陵·諸校一决勝負云 
[羣治與東華之籃球比賽]  
十與四之比羣治勝 
昨日下午羣治大學與東華大學在校内操場比賽籃球雙方均異常勇猛羣治球員傳球敏捷連進七球東華奮力前進亦頗不弱進二球尋休息十分鐘又入塲比賽東華球員精神頗振數分鐘後進二球惟羣治球員能好整以暇進三球結果爲十與四之比羣治獲勝聞羣治籃球隊又定本星期六與法政大學比賽云 
[學藝大學董事會開會紀]  
中華學藝社創辦學藝大學由該社全體社員投票選出董事業紀前報昨二十四二十五兩日該社召集第一屆學藝大學董事會出席者爲王兆榮·鄭貞文·周昌壽·何崧齡·范壽康·林騤等陳大齊文元模二董缺席通訊投票選舉結果鄭貞文當選爲董事長王兆榮當選爲學藝大學校長王君因當選校長成爲當然董事所餘董事一名照章以此屆總選舉之次多數當選者吳永權遞補次抽定董事任期范壽康·吳永權各六年何崧齡·文元模各四年陳大齊·林騤各二年又選舉周昌壽·范壽壽康保管該大學基金王兆榮·周昌壽·范壽康起草董事會細則及該大學章程并議次本年開辦法文理三科招收法科預科文學專修科數學專修科理化專修科並附設自然科學師範科學生於今日九月開學爲振頓學風矯救時弊起見决定施行嚴格敎育規定該大學學生不得置身任何黨籍及參加一切政治或社會運動云 
[洋畫家聯合展覽會將開會]  
上海洋畫劃海粟等去秋在滬舉行聯合展鑒會於日本人俱樂部今春復有春季聯合展覽會之籌備該會已定四月五日舉行八日每日下午一時至七時公開展覽陳列各作家最近之作品會場在法界三洋涇橋愛多亞路五十七號安樂宮二賡樓上大跳舞場及西餐等室 
[滬江大學請翁迪明演講]  
滬江大學商業管理學會於昨日請經濟討論處翁迪明）字長熙）用英文演講該討論處之事業翁君　該處以中華國立機關其宗旨在宣傳我國工商事業之發展並福查各種統計等以備政府及商人之參考演詞中對於調查之困難及我國度量衡幣之複雜尤多研究云 
[中國公學學生來館參觀]  
中國公學工商調查會學生四十餘人於前晨由敎員率領來館由本館汪君導玛　字房·編輯室·製版部·印機房等部參觀一并說明一切約歷一小時始興辭而去 
 
 

Page 12

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * *自由談 
三言兩語 
[遺骸問題] [  鵑]  
伍秩庸先生臨終時。主張他的遺骸須用火葬。孫中山先生臨終時。郤又主張遺骸必須保存。一箇願意把自己身體化做一堆灰。一箇郤偏要使自己身體完完全全的保留到百年以後。一樣是偉大人物。一樣是死後的一具遺骸。而對於遺骸的處置。郤絕端相反。不知道他們在泉下相見時。兩下裏又是怎般模樣呢。 
[耆勳追懷錄（四）] [  延年]  
又有陳復生一聯。句爲成不爲王敗不賊。功則居首禍則魁。議者以此聯上句極合中山一生偉績。而下聯則不免有譏剌意。余意獨不然。蓋聯中所謂功禍。并非中山自己心目中之功禍在人民視之。中山自然爲建國及平民革命之功首。而在淸室及軍閥皇黨之流。未始不以中山爲禍魁。此聯寓意。蓋如此耳。其他可誦者。如女學生聯合會聯云。巾國千行涙。英雄萬古名。同德醫學正科聯云。不事家人生産。獨步上下古今。某義務學校聯云。除彼輩喪心病狂之徒。聞先生云亡。無不哭者。爲國民鞠躬盡瘁而死。念後繼有責。其能忘乎。復旦大學敎授劉大白聯云。春秋大復讐。覺羅旣亡。合五族爲一。開四百兆衆共和創局。民國萬歲。先生萬歲。歐亞同革命。列寗而外。亘兩洲無三。是二十世紀建設偉人。蘇聯元勳。中華元勳。其餘形形式式。無不畢具。而佳構絕少。或嫌膚淺。或病晦澀。有以白話文爲之者長累數十字。立意旣惡劣。辭句双栗六不可卒誦。其未能通順者亦竟有之。將來追悼會時。尙須倩人審查。而後陳列也。 
中山左右。以胡漢民汪精衛追隨最久。胡偏於政治活動。而汪則擅交際而致力黨務。其視中山。俱不啻嚴父。此次中山棄粤北上。汪氏一路隨行。而滬而日而津。及抵津而病作。終日侍疾。甚至澈夜不寢。汪君體氣素强。對人談話。尤神采煥發。數月以來。頓現憔悴之色。當中山在協和醫院時。醫囑孫靜養。戒閒人入室。以免驚擾。其特許在室侍候者。除孫氏夫人宋慶齡女士。子哲生。襟兄孔庸之。壻戴恩賽外。惟汪氏而已。其餘民黨各人之入京視疾者。竟不獲一面。有留美華僑其處代表到京。因醫生禁其入室。僅在招待處簽一名。遠道而來。不免有怨言。然亦無可如何也。汪氏終日隨侍。且醫院例。室内不得陳椅凳之屬。侍立終日。勞頓可知。孫旣逝世。汪撫尸痛哭。竟至暈去。經醫生注射始甦。蓋其哀痛出於至性也。胡漢民年來頗欲於政治上謀活動。孫旣來滬。胡在粤代理大元帥職權。此次東江再戰。聯軍頗獲勝利。不意歡呼鼓忭之中。而不祥之噩耗忽至。聞鄒魯由京急電告胡。胡捧電。猶未譯出。忽放聲大哭。一若有先知者然。嗚呼。孫氏物化矣。汪胡二氏。其將如何以繼孫氏之緒乎。 
 
[大軍今未退不敢事　　]  
[［茶花女］新片小誌] [  周世勳]  
茶花女一書。原爲法國名小說家小仲馬精心之作。情文並佳。傳誦一時。多年前海上昌言報館所發行之［巴黎茶花女］一書。由冷紅生譯述者。即其原著也。乃後人每因編劇關係。屢加修改。致與原本稍有不同矣。 
自舞台劇排演［茶花女］後。於是電影界製片家。亦以之攝成影片。女明星南捷穆淮所演者曾開映於海上。然演者非獨南捷穆淮一人。但所演人各不同。每與小仲馬小說原意相去太遠。 
最近華納影片公司。亦排演此片。原名爲（ＴｈｅＬｏｖｅｒｏｆＣａｍｉｌｌｅ）。譯名［茶花女］。劇中主角由明星蒙脫勃留與女明星曼麗潑馥斯任之。蒙脫勃留飾劇中名伶梯勃羅（Ｄｅｂｕｒａｕ）曼麗飾格米勒（Ｃａｌｍｉｌｌｅ即茶花女）。表演方面頗有精采。此片日昨試映於愛普廬。得以先睹。覺其起點。似與小仲馬原書有相同處。姑誌之以供小說家之研究焉。 
該片開塲即描寫茶花女性喜劇場中人。恒見其麗影出現於歌台舞榭間。手撚茶花一叢。座中人一望而知其爲茶花女矣。全劇與原書相同處即此一段。然全片劇情。亦處處表出［茶花女］之多情。竟爲情而死。實足觀衆以極大悲哀也。曼麗飾［茶花女］修眉媚眼。貌麗而甚莊嚴。雖身爲勾根中人。而無夜衣度娘之蕩態。較諸前演各片。判若二人。此片導演者爲海欄（ＨａｒｒｙＢｅａｕｍｏｎｔ）即［軍閥末路］之導演也。海蘭對於細膩處極加注意。白旁襯而托出悲哀處。令人賭之涙下。今此片已定明日開映於愛普廬。諸之以爲愛觀名片者告。 
[瑣話] [  照吾]  
人至痛苦極時。其心轉視初受痛苦時爲安。名譽金錢。俱爲人生所不可或缺。惟至不得已時。寗可犧牲金錢。不可犧牲名譽。 
愚者只知過去與現在。智者恒留心於未來。以色事人者。色衰則愛弛。 
以利動人者。利盡則交疎。 
以術愚人者。術露則計窮。 
千里駒每以性不馴良。老死槽櫪。 
境遇坎坷。爲造就英雄之唯一機會。 
驕惰爲失敗之母。勤謹乃成功之由。 
心無旁騖。所業乃精。 
良心喪失者。不得名之曰人。 
名利爲殺人利器。死於利。無寗死於名。 
不能爲人負分毫責任者。人亦不能爲之負分毫責任。 
心地光明者。其心恒視卑鄙者爲安。 
[記久啞復言] [  鄂常]  
江浙之刧。尤以瀏河遭禍爲烈。鬧市爲墟。華屋成邱。財産與生命之捐者。不可以數計。有某氏子六歲而啞。於茲已十年。其父母兄弟均以是役遭不測。啞者僅以身免。由某會救護至滬。以其疾廢而無戚族。遺之留養所。一夕午夜忽失聲狂呼。同室者奇之。集而觀。則已能言矣。異詰其故。曰。夢中似遊故里。見屍横遍野。慘不可名。敗瓦碎磚中。似有其父母遺骸在。正悽惶間。驟有美婦人攘臂抱之。乃驚而狂呼。不覺已失其啞。次夕啞者復夢前婦來。謂之曰爾前世爲惡訟。受豪者賄。以凌孤兒寡婦。故今世罰爲無告之孤子。且啞十年。今倍受其刦。當悟矣。幸此生多作善果。以卜來生福焉。言訖而逝。此事王一亭先生目睹而說。當不虚。王並謂啞者復言後。其語言絕類孩童。吃吃然口齒尙未淸晰也。 
[新成語] [  朱思忠]  
地皮人人會乱。各有巧妙不同。 
得缺勿用謝。以要孝敬快。 
督軍望得總統好。做得總統喊苦惱。 
兩票值萬金。 
六月裡的太陽。軍閥們的心腸。 
自己性命如寶。人家性命如草。 
兵餉急於債。國産拿去賣。 
外債總要借。回扣實在大。 
任人嘲。任人號。只要私囊裝得飽。 
沒錢勿用担憂。只要年年做壽。 
錢不離手。烟不離口。 
[餐櫻廡漫筆] [  ]  
曩　天春樓漫筆。記夜來香螳螂事。君木見而裏之。得妾是夜來香。郎是螳螂二句。與漁洋山人妾是桐花。郎是桐花鳳句政同。因與蕙風連詠。成浪淘沙一　。（見前）蕙風觸類興感。復占如夢令云。已忽前塵如夢。。猶說三生情種。妾是玉梅花。。郎是緣毛幺鳳。。寒重寒重。明月一窗誰共。。老去傷春。。不能爲歡娛之言矣。 
仁和譚仲修（獻）爲西湖某畫飭。集宋詞爲聯云。雙槳來時。。有人似桃根桃葉。（姜夔琵琶仙）畫船歸去。。餘情在湖水湖烟。（于國寶風入松）上聯節姜詞舊曲二字。下節于詞載取春三字。亦相稱。 
近人某集詞句爲横言。下二句云。更能消幾番風雨。最可惜一片江山。上二句失記。兩聯並君木說。 
君木集宋詞爲榏言云。芳草有情。（張文潛）但暗憶江南江北。（姜白石）俊才都减。（王中仙）消幾番花落花開。（周草窗） 
易大厂居士。爲粤東四才子之一。博極羣書。精研佛乘。書法得南北碑神髓。績事兼王惲之長。（山水花卉）詩及長短句。並皆黄絹幼婦。和甘璧生放魚詩云。長公寗匪是前魚。咄咄終緘尺素書。熟誦雲棲文萬徧。一時淨土有龍舒。不將書異讀春秋。四大從茲海水游。但惜吾民念微禹。依依羣戀浦灘頭。如此魚魚任爾來。桃花春浪脫淵纔。散齋未羨南屏鯽。風雪人間又一回。飽颺肯辦誌公嘗。居士慈悲化十方。我亦正思從此逝。怕看爛詁公羊。 
因憶粤東人詩。三十年前。黄芑香所傳誦。七律一章。韶令可喜。作者姓名失記。珠兒珠女正韶年。花埭花開集畫船。近水柳條增嫵媚。入春人意更纏綿。相逢鬭章湔裙地。最好淸明榖雨天。歸去莫愁江路暗。海珠明月似珠圓。 
[破涕爲笑] [  洪洪水]  
甲謂乙道。西國女子。這樣的崇尙自由戀愛。我想難免沒有背人私逃等事發生呢。乙很爽利的回道。那是自然。他們做父的早知道有這種事發生的。所以稱女兒爲Ｄａｕｇｂｅｒ［逃脫］。 
 
[海上蜃樓（一六一）] [  釧影]  
第十七回雪點圍爐家人騰西笑雲翻觔斗行者作東遊 
祖書城道你還說母親咧你自己看了一齣什麽妻黨同惡報的戲就在戲園子裏眼圈兒紅紅的只管把手帕兒擦眼睛人家瞧見了可不害羞他夫人道那有你們男子心腸硬對於人家同情心薄弱只會一個人好笑崔小姐道大家别閑爭我們要聽祖先生講外國人的說大話是怎麽樣說法又向靑兒道可不是你爸爸眞個講山海經你聽了祖書城道我的記性不好看過了一遍轉眼兒就忘懷了停一天我想把他全部兒譯出來書中是說一個人在冬天到西伯利亞去旅行那西伯利亞是俄羅斯最冷的地方他騎了一匹馬馳驅於冰天雪地之中天已夜了一時沒有投宿的所在他想今天只好僵臥在雪中了瞧見傍郔的雪地上有一段木頭矗出他把馬繫在木樁上横臥在傍邊及至醒來却臥在古寺傍邊原來一夜天工夫雪都融化了他不見了馬仰首一望那馬縛在五層塔的避電針上面他想原來一夜之中數十丈高的積雪都融了昨夜所見的木椿便是五層塔的避電針崔小姐道這眞是野話了怎麽積雪有數十丈高而且一夜天就能融化凈盡祖書城道這所以叫做法螺先生呢然妙在他吹得匪夷所思靑兒道爸爸講下去嘘後來那匹馬怎樣解下來祖書城道這時法螺先生身邊掏出一枝手槍砰的一聲恰恰打在馬韁繩上那馬落地法螺先生騎了這馬就走到了一個旅館裏那旅館門前有個池塘裏面有許多的鴨子他正想捉幾個鴨子吃却是沒有法子促回頭見一隻小狗頭頸裏有幾個鈴兒他摘下一個鈴兒縛在繩上向池塘裏抛去那鴨子見鈴兒當是喂他的食一口呑去便在鴨尻裡痾了出來别隻鴨吞了仍舊貫腸而出從此便一鴨二鴨三四鴨五六鴨首尾啣接法螺先生把繩一拉一共便得了十二隻鴨靑兒拍手道好玩好玩祖書城道法螺先生在深山裏游行忽見前面一隻鹿他這時只有彈弓彈子都已用完了恰巧在地上拾得櫻桃一粒他就想起把櫻桃的核和泥搓成彈丸一彈子打過去恰巧打在鹿頭上兩角中間因爲櫻桃核和泥却有黏性在鹿頭上却不掉下又過了兩年他重行走過此山却見一隻鹿兩角之間生了棵小櫻桃樹了小櫻桃樹上已結了櫻桃無數崔小姐道這櫻桃怎麽樣呢你瞧靑妹妹想吃櫻桃已在那裏咽饞唾了靑兒道沒有呀後來怎麽樣呢祖書城道後來還有許多事情我可忘記了他夫人道靑兒聽出滋味來了一回兒哄孩子一回兒又賣關子不講了 
 
 

Page 13

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * *本埠新聞 
[駐常騎后隊昨日開拔]  
駐宜常一帶第一軍衛隊旅奉命開拔赴徐曾於二十四日起逐日分批出發等情迭誌本報茲悉駐常郡之騎兵隊亦於昨日（二十六）分批開拔過江自晨至傍晚止共開四列車計掛車一百二十輛人數約二千人戰馬百餘匹連前昨共開過十列車約五千人聞駐紥宜常第一軍之總額共有三萬五千人預計需開拔專車五十列至速須一星期方能運竣無如滬寗路車輛缺乏致連日調劑車輛頗形困難云 
[張宗昌今日赴淞視察砲台]  
第一軍軍長蘇皖魯三省剿匪督辦張宗昌前日由常乘車來滬佈置蘇屬奉軍撤防事宜已紀昨報茲悉軍長訂於今晨（二十七）五時偕隨員衛隊等由北站乘坐專車（掛車十輛）赴淞視察獅子林及淞口兩砲臺順道參觀揚子江口形勢聞淞路要塞司令·曁賓邑馮知事·淞埠交通局·各公團等均預備歡迎云 
[滬代表赴杭要求撤兵之結果]  
松江江已撤一團 
太湖流域聯合自治會及上海總商會前推代表張一麔·袁希濤·華文川·秦聯奎·王震·袁禮敦·童詩聞·沈澤春·徐光溥·李培鐲等於二十三日赴杭請求撤兵張袁王三人業已旋滬據云到杭後翌午後謁晤孫張一麔首述蘇省各地被兵人民尙未復業希望兩省撤兵之意次袁希濤述在寗與盧宣撫·張軍長·接洽時所宣布奉軍撤退情形又次王震謂前馨帥在滬主張上海一帶不駐兵及廢止兵工廠等皆已實行希望達爲兩省撤兵之事實孫氏謂我向說實話即就裁兵廢督言兵今已在酌裁廢督尙說不到但地方被兵痛苦如他方無須防備已到應行撤兵時機我自必撤退即如湖州一帶兵隊日前已撤回不少今所留存者已祗四營松江現駐兩團已即將撤回一團其餘一團暫留以保衛滬杭路綫諸君和平奔走雖在軍人亦爲感動即我亦人民一份子使我回山東本鄕對於地方駐兵亦必願其撤去也又次華文川·童詩聞·李培鍔·沈澤春·等續有問答最後袁希濤問松江已將撤回一團其餘一團俟在上海一帶兵隊撤回時是否亦即撤回孫氏答稱當然亦撤沈澤春問現在浙江隊伍除浙軍一二兩師外尙有若干孫氏答謂照盧使在浙時一樣决不有多即晚邀各代表讌叙席間談及兩省人民夙相親善希望兩省當軸共本民意永保和平總參議王金鈺在座深爲贊同云云 
[總商會昨宴張宗昌公債事件之討論]  
上海總商會於昨日正午歡宴第一軍張宗昌軍長列席者有方副會長·及徐乾麟·姚紫若·王彬彦·李平書·葉惠鈞·等十餘人席間張軍長對於松滬軍事善後公債問題略有聲明略云余此來即爲收束軍事俾江浙蠶事不以駐兵而受影響惟所部餉項自進關以來已數月無着即開拔亦在在需費故擬有公債之發行以免軍隊枵腹惟徵諸與論頗有不以此事爲然者余轉戰萬里所向以輿情爲依歸如果公債一事窒礙難行爲諸君所不贊同則余可毅然取消之以冀無違民意惟第一軍餉需中央旣不給發省庫又極竭蹶除向地方設法外實無其他取給之道諸君果能善爲籌劃於公債之外另想别法余無不贊同即就公債方面除前何護軍使所已收者外尙有若干可收亦乞從長計算俾便採擇云云席次有人談及浦東方面公債業已徵收云云張氏聞之頗不謂然次由列席諸人互加磋商其結果爲南市公債共有四十餘萬除由何護軍使已收三十萬外尙有十餘萬大半爲天主堂房産閘北方面前次曾收十餘萬尙有三十餘萬其中洋商房産佔十分之七倘實行收取必多糾葛如果除外則所得亦無幾且徵收公債跡近擾民不如另向金融界籌借較爲穩妥果使擔保可靠則不患無投資者云云聞磋商結果擬以此意向張軍長陳述請其採擇云 
[張宗昌發表軍事公債之意見]  
如有籌欵方法即可取消 
國聞通信社云昨有某君往見奉軍第一軍長張宗昌詢以對於軍事善後公債之意見張軍長云余前次來蘇辱承各界垂愛感情頗洽此次徵收軍事善後公債實係事實上迫不得已之事承諸公紛紛電陳勸勿開徵如果諸公另有高見宗昌决不堅持開徵查此事計畫之先亦曾再三審議現時第一軍隊伍在蘇境者預擬三月全數撤淸統計每月需餉六十萬總數爲一百八十萬元除津浦路貨捐每月約可抵補外所缺尙多此項軍費旣不能再向東三省籌劃中央亦無力擔任如此巨欵韓兼督辦以臨去之身不允負責鄭省長到任尙無確期若不另籌的欵殊無以應軍需急用松滬軍事公債前由何護軍使徵收四十萬尙有未及徵收者一百六十餘萬查照舊案徵足原數本屬易事故有此項計畫如諸公確有其他籌欵方法則即可取消前議云云 
[公債局函請派警協徵房租]  
江蘇松滬軍事善後公債局擬在閘北塡内徵收房租一個月雖迭經各公團表示反對該局對於此事仍積極籌備不日實行開徵昨日該局致函四五兩區卜寗二署長請各撥長警九名會同北工巡捐局收捐員挨戸收取云 
[關於招商承購兵工廠之昨訊]  
擬定投標簡章之槪略陸軍部滬廠監理委員會以兵工廠内鍊鋼·機器·鑄鐵·硝磺·鏹水等廠房屋地址與大小機器及未用之五金·木料·廢鐵·器具·雜物均在招商承購之列已擬就招商投標簡章十條定標價最高者得標惟所標之價若與該委員會預估之數相差太遠則仍作空標得標後一星期内將標價繳齊定期取貨投標時須附保證金如投得後不願承購或繳欵逾期者即將保證金沒收云 
討論投標方法之改期陸軍部滬廠監理委員長宋玉珍君原定昨日（二十六日）下午一時邀同上海總商會所推定之改辦商廠專員赴高昌廟開會討論投標方法旋接商會復函謂招商投標應請查照前日之議决案辦理二十六日之會不及召集專員與議云云故宋司長决定改期再商已函復商會查照矣 
[兵工廠招待參觀之第一日]  
昨（星期四）爲兵工廠招待承購商人赴廠參觀之第一日參觀垀均由正門而入門口保衛團團持槍站立門房内駐有保衛團隊長與排長四五人桌上設有簽名簿入内參觀者在此驗劵簽名各分廠門口俱貼請勿吸烟字條所有機器材料上皆懸有硬紙片標明名稱長短重量沿途貼有由此處入與由此處出之白紙保衛團團長江政卿與總商會特派員孫福基皆在招待 
東南通信社云昨日爲兵工廠招商參觀預備標賣之第一日本埠商界赴廠參觀者因天雨且冷致人數寥寥自大門起至各廠門首均有總商會保衛團分佈崗位站守並在各要道註明出入路由布置甚爲周密廠内各部除軍械庫及砲廠·彈廠·槍廠等關於軍用者未啓外餘如鍊鋼廠·鑄銅鐵廠·及材料庫·機器廠等均由總商會委員次第啓封任人入内參觀並有西人數人由部派委員殷勤招待陪同參觀統觀各廠機器材料標題未能明晰位置亦不整齊又無各種圖樣印刷品可以參考頗爲缺憾大槪廠主管人員未諳上海商情之所致云 
[浙孫已提取兵工廠機件]  
浙江督辦孫傳芳交出兵工廠後以尙有寄存砲械復又派員來滬提取惟所有砲閂等件爲保管之商會保衛團扣住當時並未完全取去曾迭次派員來滬提取均經南會拒絕日前續又委派軍務處事務員張燕棠來滬到廠坐提並有北京某當道允准之公文故駐廠之部特派員亦不堅拒由保管之商會啓封任被提取裝滬杭車運杭云 
遠東通訊社云據某方面消息浙孫前派員向保管兵工廠人員索取廠内機件經總商會急電北京執政府請示辦法去後迄未得復詎前日（二十五）上午浙孫所派之代表將廠中機件提去謂此項機件完全係孫所寄存當然可提回應用云云不知總商會如何對付也 
[明星橋出軌車輛今日運滬修理]  
客臘十二月二十七日浙江孫傅芳軍隊專車兩列由蘇州撤回開赴松禾行經滬杭路明星橋間兩列車首尾相撞致將滬寗路機車Ｃ·１５號及滬杭路客貨車數節出軌傾覆道傍迄今兩月尙未起出茲者兩省軍事已告結果該路機務總管芬慈訂於今日（二十七）由吳淞機廠派出大號吊車一輛隨同工匠人等附掛六號慢車前往出事地點將該機車等設法起入軌中拖駛來滬運回淞廠修理 
[俄人訟案之管轄問題]  
蘇聯政府基於中俄協定應抛棄領事裁判權於是凡在上海公共租界發生之俄僑訟案經領事團議决由會審公廨之英美意日各國值日領事輸流陪審施行已有數月尙無阻礙而駐京俄大使對於此事則報紙迭有記載其抗議之事迨至昨晨公廨審訊劉耋臣控告俄人邱納亭開泰納夫等欠煤價案時果發生管轄問題該案本早經判决昨係原告之律師丁榕氏聲請執行扣留被告之船隻惟該船係俄國義勇艦隊所有故義勇艦隊延斐斯律師到堂反對遂引起管轄問題據斐斯氏聲稱蘇聯政府雖抛棄治外法權但該國僑民訟案應歸中國官廳受理領事團所决定曰值日國領事陪審駐京俄使業已提出抗議現中俄兩國當道擬在滬另設法庭審理關於俄人訟案於本月二十四日在京會議不久當可解决故請求將本案延期云云經李襄讞商之英副領事惠君諭改期七天核奪 
[英公堂預審假鈔票案續紀]  
文匯報云英警務公堂預審假鈔票案星期三下午朱新增供畢即行退庭間官准甘維露覓保二人各保五千元並由甘本人存五千元保出朱最後供辭曾證明甘維露居住蘇州路一號宅内時另在虹橋路租屋一所今晨（星期四）金裁判官開庭續審原告方面仍由麥克勞律師代表被告方面仍由牛門·摩西·及凱密（昨報誤作葛萊慕）三律師辯護開庭後麥律師復令法捕房西探吉沃利氏上堂詳述南翔屋内抄獲印情形稱呈案之脚踏印機兩架係在樓上室内抄出聞係陳志剛財産此外復呈出昨日所述之照相材料一箱及機器零件一包次由法捕房華探上堂陳述當日隨吉探往南翔查抄情形稱在火爐烟炭内抄出空白紙條一大捲又在牆洞内搜出兩紙其上有試印之假紗票圖形次由偵探助手江姓上堂陳述本月十八日向朱新增故意購買假鈔票情形再次傳朱孟榮上堂供稱充輪船司賬認識甘維晤陳係在虹橋路甘維露屋内麥［詰］你在彼作何事［答］住彼間三日［詰］此三日中甘亦在彼否［答］在［詰］甘終日在彼否［答］早晨外出至下午五時後回家［詰］爾在此三日内有所見聞否［答］見人照相［詰］攝取何物［答］鈔票［詰］爾知何銀行之鈔票乎［答］東南銀行［詰］爾曾相助攝影否［答］余不諳此術但在場親見所攝像片甚多［詰］攝影之後若何［答］後乃鐫入銅板［詰］用何物［答］用針［詰］爾住彼處時曾確見其製造假鈔票乎［答］僅見其攝眞鈔票之像［詰］爾曾見該種鈔票之假票乎［答］未見［詰］汝末次在彼間約在九月杪嗣後爾曾復見甘氏否［答］見過在蘇州路一號［詰］何時［答］三月十八日上午八時許［詰］爾往何事［答］往取交通鈔票［詰］其後何如［答］余請甘氏給五百元甘稱須現錢交易［詰］何時重往［答］是日一時許重往蓋約朱新增同去余即在樓下守候未見甘朱新增下樓以鈔票五百元交余遂同出余携鈔回家是夜售交江姓遂被逮牛門律師起加駁詰朱稱第一次識甘在虹橋路甘之屋内係陳志剛招余往途中乘人力車同行者有張阿龍（譯音）到甘屋首入廚房次入樓下客室後乃上樓見前面臥室内正在攝影甘不在場室内除一廚役外有吳王張三人吳王正在攝影余留彼處三四日即臥此室［詰］爾初到之日曾見甘否［答］甘見余而言曰佳佳乃點首爲禮［詰］爾作他語乎［答］未［詰］爾在彼胡爲［答］陳招余去相助［詰］如何相助［答］陳稱人員不敷辦事但余留彼三四日後因無能爲役乃辭去嗣陰曆九月二十日余復往見仍在攝影余僅留二小時即去未見甘氏［詰］爾見甘之西崽在彼否［答］並無一人在彼再次由甘之已歇廚役張瑞生（譯）上堂供稱渠於陰曆八月起在虹橋路屋内執役係朱孟榮所薦時甘氏夫婦並居該處此外復有三四人同住張除詳供前朱孟榮所供者外復稱甘婦時隨其夫到滬星期六及星期日與平時無異渠執役期間自陰曆八月至十月爲止麥［詰］爾見吳王兩人所做之事否［答］見其攝取鈔票之像張又否認帮助攝影並稱陰曆十一月十八渠因張阿龍相招往蘇州路一號見甘氏被囑自甘家中搬運物件至船上船泊門首蘇州河畔係開往同翔所搬物件有玻瓶·鐵器·及機器零件皆陳志剛命其搬運開船時見甘氏夫婦及吳王兩人均在船中張又稱渠認識南翔陳志剛住宅十二月初十日由朱孟榮囑赴該處充廚司·渠在虹橋路所見之人皆在該處惟甘維露及陳志剛不在渠在南翔住至二十七日日見吳王張三人用現置法庭之機器印刷鈔票機器從何處運來渠不之知蓋渠到時機器已在室内也午後續審時先傳法捕房探目洛爾氏訊供洛稱昨曾至南翔宅將貼有英副領事簽字禁止閒人入内之通告木牌携回其照片已於昨日審時呈案洛又稱連日緝陳吳王在人無一就逮牛門詰在甘律師被捕前爾到南翔否答未［詰］爾到該處曾見何人［答］園丁三人［詰］爾曾告以來於我等搜查該處後曾見我等麥克勞律師於是起問爾等曾圖名三園丁到滬否［答］曾圖之但悉須得嘉定縣知事函始能逮之又悉嘉定縣知事已赴南京［詰］此園丁三人今在何處［答］我意兩人由南翔警局看管另一人不知下落我曾將一年較長之園丁所說之話記下牛門律師復向洛爾氏盤問洛答乃第一次赴南翔時記下次復傳張瑞生訊供張稱渠現在某船充西崽麥律師問朱孟榮·朱新增·之被捕爾知情否［答］是我囑黄大貴（華探）捕之因彼等圖售假鈔票之故牛門律師問爾於何時以消息給黄大貴［答］三月二十四日［詰］爾何以知二人圖售假鈔票［答］因我到菜市街朱孟榮家中時聞彼等談起之故［詰］爾爲何到朱家中［答］閒游［詰］爾其知朱孟榮矢口否認曾囑爾到甘律師住宅否［答］然則何人囑我去乎牛門言伊說陳志剛囑爾去年牛門續詰虹橋路宅内拍照在何處爲之［答］在第三層中間一室［詰］爾曾見甘律師在室否［答］未見［詰］何人付爾江資［答］朱孟榮［詰］甘律師曾因過禍於十月十五號離宅是否［答］我不知有一次伊曾墮馬後隔多時未來［詰］伊復來時見器具被竊乃在何時［答］不知［詰］爾由蘇州路一號携至游船之物從何取得［答］在樓下室内［詰］誰居此室［答］不知［詰］誰命爾携取［答］張阿龍［詰］是日甘律師曾與爾談話否　［答］未［詰］誰在南翔製假鈔票［答］吳王張三人［詰］在何室爲之［答］在第三層樓［詰］爾是否由朱處探悉二人欲售假鈔票［答］然間官至是問曰爾何故通報法捕房［答］因我知情不報大衆將受巨害故［問］爾曾與人口角否［答］未［問］爾之出此實因欲免人受害之故［答］然次傳辛略甫（譯音）訊供由原告律師詰問辛供渠充英領事署漢文書記律師乃將南翔宅外所貼之通告授之閱看辛稱此通告乃奉前駐滬領事摩斯氏之命擬就乃由一外人請求律師問其識此人乎辛稱不知其姨名惟見面識之即指甘律師曰即此人辛又稱此種通告當時發出頗多渠携通告入摩斯辦公室時曾見甘在室律師問曾見甘律師取去否辛稱彼携通告入室後即出於是乃向交通銀行另一僱員問供該員證明交通銀行之存在至是起訴方面已畢問官乃諭被告律師曰余意此案情節已可搆成甘維露氏私藏及行使假鈔票之控案該案現定於星期六上午十時再審届時如問官需被告伸辯者將予被告以伸辯之機會云 
[日海軍練習艦隊今午來滬]  
日本海軍中將山本英輔所率之第五戰隊名取·長良·由良·川内·四輕巡洋艦與海軍少將末廣正信所率之第一潛水戰隊（迅鯨母艦及呂字第五九·五八·五七·五六·五五·五四·六潛水艦）因本年度開始須練習航海定於前日由佐世保軍港出發於今日（二十七日）中午抵滬該練習艦隊豫定進口後川内·由良·長良·三艦泊沿碼頭之海關浮標旗艦名泊郵船碼頭前之郵船浮標第一潛水戰隊則泊匯忆碼頭前母艦居中呂字第五九·五八·兩艦泊其兩側或左舷其餘第五四·五七·五五·五六·各號依次横泊其下遊日鴢領事矢田氏及日僑代表等今午均將赴旗艦名取訪問山本司令官表示歡迎該艦隊幹部預定今日訪問中西海軍指揮官明日訪問日總領事與中國官場江蘇特派交涉員陳世光等晚赴日總領事館晚餐會又二十和日晚有日人俱樂部日僑有志之大歡迎會三十晚旗艦開中日官場及僑民招待會三十一日午後中國官場答訪旗艦並將發起茶話會至四月一日起椗第五戰隊開向南京第一潛水戰隊則開向大連方面云 
遠東通訊社云日本第五戰隊司令官山本英輔第一潛水戰隊司令官末次信正等率領日艦十一艘將於今日（二十七日）抵滬昨已由日本駐滬總領事矢田氏函知江蘇特派交涉使定於二十八日下午三時由山本英輔率參謀水戸春造田中賴之等十人又末次信正率戰隊機關長山元進參謀浮田秀彦等十一人前往新西區謁見理交涉使并於即晚六時在西　摩路矢田氏本宅讌請山本英輔等二十餘人并請由陳交涉使代請中國官廳屆時與宴云 
[官廳代表赴杭祝壽先後回滬]  
張軍長代表童好古赴杭慶祝浙孫壽辰已紀昨報茲悉童代表專車於昨晨二時零五分由北站出發昨未返滬聞擬於今晨八時由杭乘原專車返申 
滬杭寗兩路管理局長沈成栻偕同滬上各官廳代表等於前午乘車赴杭恭祝浙壽誕茲經公畢業於昨晚聯袂乘坐花車返滬矣 
[甬官塲過滬赴杭祝壽]  
鎭海砲台司張伯歧·浙江緝私營第七營營長宮連中·駐甬閩軍劉副官等十二人均爲祝浙督孫傳芳壽於昨日由寗波乘輪抵埠轉搭滬杭早車赴杭祝壽 
[官紳赴寗祝省長壽]  
夏曆三月初四日爲蘇省長韓鈞六十九壽辰本埠各官場如特派交涉員陳世光·淞滬警廳長常芝英·上海縣知事李祖夔·滬北工巡捐局長李厚祚·稅務所長曹元度擬於昨晚搭乘夜快車赴寗祝壽淞滬保安司令兼閘北保衛團總王彬彦副司令兼副團總尹邨夫特備銀質壽星王母兩尊於昨日乘夜車赴寗　賀壽閘北商會籌備處·閘北慈善團·救火聯合會·地方自治會·等團體並托帶壽聯代表致賀云 
[夏超代表過滬返杭]  
浙江省長夏超近派參議吳秉元赴温處台各屬考查檢閱各該地警備隊成績前日以事由甬搭輪抵滬昨日公畢即乘滬杭早快車返省復命矣 
[孫中山逝世之哀悼（十四）]  
孫宅停止招待來賓孫中山治喪事務所昨日起已告一結束莫利愛路孫宅已停止招待來賓惟西門路山東會館孫公追悼會籌備處連日籌備甚爲忙碌現各團體加入者已有一百餘起經費收入一千五百元其不足之數日庸鈔川李　　　　　集云 
 
 

Page 14

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * *旅日華僑之追悼據孫公治喪事務所消息孫公噩耗傳至日本長崎復本國領事館下半旗三日日本官場及各國領事館均下半旗一日並有至領館弔唁者僑界方面亦表示極端悲悼迭次在公餘俱樂部商議追悼會事宜業已决定四月一日假座靑年會開孫中山先生追悼大會先設籌備處於福濟寺共經費係由中華商會·高商·醫大·兩同窗會·及郭則濟·陳以益·分擔已舉定籌備員十二人并拍電云上海孫公追悼會籌備處鑒孫公薨逝聞耗悲痛相約僑胞誓繼厥志茲定四月東日開會追悼特聞孫公追悼會長崎籌備處陳以益叩 
[張宗昌撥還保衛團槍械]  
張效坤軍長前日蒞滬後閘北保衛團團總王彬彦特往面謁並請撥發前允該團槍械及上海總商會請留保衛團用之槍彈當經張軍長完全允准並親筆答函兩封交王團總派員往領原函如下（一）前允撥交閘北保衛團應用槍二百八十桿現在所有修理之槍知已修竣茲由閘北保衛團派人領取即請查照上開數目飭交領回可也此致第一軍兵器廠江蘇軍械局·張宗昌三月二十六日（二）前允撥交上海總商會辦理商團應用槍三百桿槍彈三萬顆現在所有修理之槍知已修竣茲由上海總商會派人領取即請查照上開各項數目飭交領回可也此致第一軍兵器廠江蘇軍械局張宗昌 
[盧永祥復閘北公團電]  
閘北地方自治會·商會·市農會·等公團前曾代電蘇皖宣撫使盧永祥氏請歸還閘北保衛團等墊軍用各欵業誌本報昨閘北地方自治會接盧使復電云上海閘北地方自治會並轉商會籌備處·市農會漾代電悉據呈該處保衛團維護地方籌墊欵項請行財廳歸還等情仰逕呈省署核辦可也蘇皖宣撫使盧有印 
[總商會致浙孫電續請給益寗輪租費]  
總商會昨電浙孫云杭州孫馨帥鈞鑒本會轉呈慶記公司請補給益寗輪租費一案於本月二十六日奉鈞署敬代電内開篠代電并附單均悉查益寗輪船原係戰時捕獲並非先有契約租自商家原船發還並不沒收已屬格外通融所請補給租費碍難照辦等因查國内戰事本不能與國際戰爭相提並論去年理滋戰役烟台政記公司以及招商局輪均有爲軍隊徵調轉運之舉迨其後戰局變化此項商輪折入他方範圍亦即隨時放還並無沒收之舉鈞座之飭釋益寗商輪乃係公道辦法並非倖邀寛典惟此項商輪自鈞座入浙以後仍繼續供應軍用直至本年三月八日始得實行放還雖未訂有租約其裨益軍用情形與訂有租約之商輪本無區别如無該益寗商輪聽候調用則公家與他公司訂約租雇同一需費於庫欵毫無出入至於該輪在平湖被公家封用事非自主並無過失可言似未便以此爲不給租費理由國内航業自經去年戰事凋敝已極甚至如政記公司等不得已有出售外人之議關懷國權航業者無不爲之同聲太息小輪公司資本短淺更難受此重大損失鈞座以維護實業自命豈忍因該公司爲供軍用淪於破産用再據情電呈尙祈查照前電迅賜飭撥實爲公感上海總商會叩宥 
[楊祖謙致李平書函]  
述浦口商埠借欵之經過 
關於浦口商埠借欵密約事楊祖謙昨有函致李平書云平書夫子函丈前肅寸緘計邀賜覽連日閱報載浦口商埠借欵草約及吾師致北京當道感電陳述淞滬商埠與特别市之意見殷殷以浦埠秘密借欵爲言一若浦埠借欵之不宜而深慮影響及於淞滬也夫淞滬爲已闢商埠浦口爲初關商埠情形旣各不同借欵之宜與不宜自不能以彼例此引爲特别市之炯戒以夫子之明豈猶不知此截然爲兩問題所不釋然者不過因浦埠借欵之歷史成有未知耳查浦埠於民二由中央與中法實業銀行訂借一萬五千萬金佛郎内爲袁政府挪用一萬萬其餘五千萬因實業銀行停業未付浦埠遂無開闢希望而歷年官民損失頗鉅且須歲付金佛郎利息約七八百萬此次吳督辦與聯華銀公司因有特殊信用商訂借欵草約實爲轉移債權興辦埠務是對於浦埠借欵並非始創更無所謂秘密况以聯華新約與中法舊約相比較其中優點甚多如新約交欵八四至八二舊約則八一至八○新約用途限於興辦浦埠工程不能移作别用舊約則無此項規定且可隨意提欵而新約則必須總工程師認定確係工程用欵經總會計核止雙方簽字再由總監督查核准簽始能支付其餘用人權之得以撤換抵押品祗須浦口本埠年息七釐半遇利率低減時得以重訂减少及交欵至第六年即有提議還欵廢約之權利要皆視中法舊約爲優即此次隴海鐵路綫發行新債條約亦有勿及之處也吳督辦對於此事苦心孤詣一載以來冀爲振興桑梓福利人民絕無私意存於其間一經公開自爲邦人所能鑒諒祖謙亦爲此中一份子於内容素所深知地方主權毫無妨害誠恐吾師有所懷疑特將其顚末奉陳尙祈匡持一切並乞轉知莫姚沈袁姚黄諸君總之此項借欵乃甲與乙債權轉移旣於浦埠有利無損更於淞滬無若何之影響此不得不鄭重聲明者也臨頴神馳不盡縷縷敬請公綏 
[閘北各公團函請改良水電]  
限一星期答覆 
閘北各公團公閘北商辦水電公司接收以來水質腐敗電價昻貴全市人民頗受痛苦紛紛來函責難督促該公司力謀改良故前日已有閘北各公團督促改良水電委員會之組織昨該委員會致水電公司函云逕啓者貴公司接辦水電廠原爲改良官辦之水質不淸電價昻貴爲厥志各公團具無限之苦心受重大之損失由官辦而爭歸商辦全市居民咸欣欣而相告白水料從茲澄淸火災立可撲滅十數年所受官辦之痛苦必可解除詎料貴公司接收以來祗圖增高水價不減電費置正當進行於不顧水量日見其少擠滴些許腥臭不堪閘北三十萬人民飲之則危及生命不飲亦無以生活欲免此種困難非請貴公司急急救濟不可治標之道於最短時間饋外水以應急需而免毒水殺人之害治本之道亦當規劃大體由大江灌輸於全市積極進行限期實現庶乎貫澈貴公司商辦初衷不負各公團委託盛意若以商辦爲名爲少數人私利不顧公衆危害不獨各公團受全市指責即貴公司亦難置身法外也茲將迫不及待之苦衷奉陳鑒核祈於一星期内切實答覆并將具體辦法宣佈報端以安衆心無任企禱至閘北用電饋於租界租界旣能减收貴公司亦應照例而行更無疑議并望訂日施行無庸稍緩尤爲至盼 
[高橋保衛團團長被押之呼籲]  
高橋鄉公所以保衛團團長鍾慰農被奉軍稽查處無端拘押多日迄未釋放除派員面禀張軍長請求澈查外昨特特實情電請第三路程司令查明釋放原電如下蘇州大東旅館宣撫第一軍第三路司令部程司令鈞鑒竊敝所於去年十一月間據本鄉地保報告有由海道漂來小舳板一艘滯留浦邊以該處離所有二十餘里之遥因託所駐敝鄉保衛團將該船暫爲看管一面布告招領本年二月十三日起復在申新兩報登載封面廣告一星期招領在案日前有鈞部稽查處派人逕向該處保衛團持片領取當由該團告以事關受託代管須有正式公文始能發放俾有依據等語嗣後敝所接公函一件封面開明送呈寶山縣公署字樣是以未便收受越日又來一函指爲軍用品即經復以該船形似海輪之舢板似非軍用物品詎至本月二十日據該處保衛團團丁飛報是日突來軍士二十餘人將鍾團長慰農押解到申敝所以該團受託代管以致支團長無端被押甚抱不安因即一再至貴部稽查處陳明原委請予釋出曾蒙張處長一鵬而許乃迄今五日未見釋放竊思該船旣以鈞部派人來領敝所並非不允今遽將代管之保衛團長拘押延不釋放殊爲不解現該船於敬日已奉飭警署接管於保衛團責任更屬無關茲值地方防務重要爲亟電陳應請司令鑒核迅賜令行稽查處將鍾團長釋出以免屈抑曷勝感禱寶山縣高橋鄉公所叩有 
[滬南烟兌業緊急會紀]  
討論補救輕劣輔幣辦法 
滬南烟兌業公會於昨日午後二時開緊急會議討論補救輕劣輔幣辦法到者五十餘人公推張頌告爲主席報告謂邇來銅元暴跌劣角充塞吾業所受影響甚巨若不設法補救將來何堪設想應請到會諸君磋商辦法各同業互相討討論之下决定辦法如下（甲）由本會致函江海關監督嚴禁輕質銅元進口（乙）通告各同業拒收輕質銅元及劣質新銀毫（丙）推定調查員四人專司調查各同業收買輕質銅元及劣質雙毫等事（丁）將門莊售價酌量增加以維血本議畢後即由會員湯炳生起立報告謂近日有人假用本會名義在外招摇等情議决先派會員調查實情再行討論辦法次由會員任壽康提議應否加入烟兌同業維持會議决本會對於同業團體宗旨正當准可加入議至五時三十分散會 
[商總聯會催促公佈電話新章]  
請原調停人接洽 
各路商界總聯合會邀各路代表於前晚（二十五）因電話案舉行談話會衆以德律風公司前經陳炳謙袁履登諸君調停允將按次收費辦法取消并將價目商定爲五十二兩·七十八兩·八十八兩·三種理應催促該公司從速召集董事會通過正式公佈不應中途延擱并將多數用戸電線剪斷以致各路聯合會受會員責備無法答復議决推派代表即晚向用戸聯合會轉請納稅華人會方理事長及原調人陳炳謙等向德律風公司催促從速通過并正式公佈以便通知各路用戸按照新章程付費并簽訂新合同又因各路用戸電線已被剪斷者爲數極多故限定日内必須有確實回復云 
[菜館公會定期開會]  
上海旅菜酒茶各同業聯合會自發出通告後各同業對於電話價加至八十八兩取消按次收費事先後贊成者已有八十餘家尙有旅館已復函贊成但菜館方面贊成者尙屬少數聞菜館公會擬星期三開會昨已發通告云逕啓者本會同業爲電話改章收費一事曾聯合旅酒茶各同業一致反對現在此事旣經華顧問同意取消按次收費辦法但本會同業始終一致以免紛歧茲特訂於本星期三假座金隆街美偷里開全體同業會議討論解决辦法事關公衆便利尙希一致到會爲要特此通告謹請公鑒旅滬菜館公會謹啓 
[陳炯明敗兵繼續來滬]  
向廣肇公所索川資 
昨日下午三時許有自粤續來之陳炯明敗兵六七十人麕集寗波路廣肇公所門首推出代表向該公所要求給發川資搭輪回籍該兵等形容憔悴軍服灰敗以粤籍佔大半云云 
[西商組織五金進口公會]  
上海泰晤士報云本埠鋼鐵商家現擬組織五金進口公會已有二十六家洋行贊成此議昨在和明商會開籌備會到五十餘人當場推定委員斐立浦氏梯芬倍謙氏等十人草擬組織大綱云 
[世界週遊團今日抵滬]  
大晚報云昌興公司法蘭西皇后號搭載世界週游團約三百人將於今晨（二十七日）抵滬該船爲各世界週游船中第一艘自西而東由歐到亞者並將爲第一艘駛入浦江停泊招商東棧碼頭者惟於該船開進浦江之前關碼頭登岸該船留滬兩日後將往天津並備專車載週游團至北京遨游四日然後再往日本云 
[美輪出售與港商消息]  
大陸報云美航務局所有之輪船雷克斐定號載重四千一百噸向駛中國沿海航線昨聞已在香港售與港商鄺姓該輪爲美航務局所擬出售之中國航線内七輪之第二艘今出售與非美籍人尙屬初次云 
[酒類由滬私運入美之消息]  
大陸報云上海不久將成爲違禁輸酒入美之要港蓋自美禁酒當局在大西洋岸嚴厲施行十二哩禁例後私販商人乃轉而注意於亞洲各埠大宗酒類之自香港出口載過太平洋者邇來旣時有所聞今則私販商人似文選定上海爲大本營大宗酒類之出口向美國西海岸方面而去者已有數起若輩報運出口時常選美國鄰近小口岸爲到達地點如墨西哥之西岸各口是旣至途中則設法偷運入美國禁區最近聞有一馬達輪船載麥酒三萬七千餘箱東駛船係在英註册其到達地爲墨西哥加里福尼亞灣中一小埠且據航務界消息目下並有他船亦在準備中云 
[丹麥輪中爆裂品炸傷副機師]  
大晚報云星期一夜間丹麥商輪亞細亞號卸貨之際忽有爆發品爆裂副機師面部炸傷頗重今在公濟醫院中調治 
[女子參政會委員會紀]  
本埠女子參政協進會於昨日下午三時在白克路三多里開委員會到者包玉珂·方慧秋·金鳴歧·劉寄塵·王端竹·等三十餘人由王立明主席議决事件如下（一）包玉珂提議招待中外新聞記者以廣宣傳王端竹附議討論結果一致可决定於下星期一午後四時假一品香舉行招待會（二）方慧秋·劉寄塵·提議北京善後會議正討論國民會議組織條例本會雖電託劉淸揚代表陳述意見仍覺未能鄭重應由本會另行添舉代表兼程赴京除向善後會議正式要求外另向各方分途運動期達目的而後已許黄丹芷附議討論結果推舉包玉珂·朱劍霞·方慧秋·爲代表定期赴京（三）女子參政特刋事宜公推方慧秋爲籌備主任即以麥根路華國月刋社爲辦事機關應需經費由各委員分途籌集王立明發起爲赴京代表餞行定於本星期日在旅高塔路靑年會舉行午餐會至是王端竹以極佳茶點欵待各委員然後盡歡而散 
[工部局增雇日警]  
公共租界工部局原有日警四十五人現因日僑要求增加名額昨經總巡核准增加五名昨已由四馬路捕房招得五人即日分配服務云 
[會計師請求加入國民會議續訊]  
呈執政之兩文 
本埠會計師公會前電呈段執政及善後會議請求准予推選代表加入國民會議曾誌本報嗣有王福康者忽擅稱代表自行具呈向段執政及善後會議申請此間在會各會計師大爲詫異疉經會員大會及理事會公决分呈執政府善後會議及農商部正式請願並聲明王某之行爲係屬假冒此項呈文已於前日由理事徐永祚·吳應圖·周增奎·俞希稷·童詩聞·等具名發出茲錄如下（一）呈爲請願修正國民會議組織條例草案准予選出代表一體列席以昭公允事竊查國民會議原以解决　年紛糾共謀建國大計爲歸茲事爲國家根本至計揆之民國主權在民之旨趣與大會集思廣益之精神會中分子要當綱羅國各種階級無濫無投缺庶幾衆志旣明而後成效可覩會計師一業係經政府依法特許或以學識或以經驗法定資格限制綦嚴要不失爲智識陛級之一現國民會議組織條例草案廣納農工商鑛等項職業團體崦依法特許之會計師轉付缺如不特不足以免偏頗而臻完備抑亦非我執政馬電主張以會議解决國是之初意也又查國民會議最大任務厥爲制憲憲法包含萬類而社會經濟·民生利弊·諸端制度之當否國家之强弱·人民之休戚繫之其事至繁所關尤大會計師日與工商各業接觸於經濟民生諸般實務最爲切近體察較多研求較悉度不無一得之愚可資參採值此修造根本大法之會正宜列之一堂共謀獻替永奠國基節經敝公會會員大會反覆討論意見相同羣情熱望擬懇鈞座飭予修正前項國民會議組織條例草案加入會計師代表一項酌定名額由公會選出一體列席以昭公允謹合詞請願是否有當伏候批示祇遵實爲公便謹呈執政（二）爲呈明事竊敝公會請願加入國民會議一案業經分别電呈鈞座鑒核批示在案頃接會計師王福康由北洋函稱國民會議組織條例我會計師公會理當力爭聞本會已專電執政及善後會議深表贊同而康以在時機上迫促亦曾以公會名義分别面遞呈函執政及善後會切實力爭務請大會或理事會追認此後倘有該案文件可交康面遽力爭可也等語查敝公會發布文件須經會議决定王福康旣尙未經敝公會許可入會更無公推爲代表情事該會計師所稱上列行動係屬假借名義敝公會未便承認理合呈明伏乞鑒核備案實爲公便謹呈執政 
[市民大會二周紀念大會紀]  
上海對日交市民大會於昨日下午二時假城内穿心街浙紹公所舉行二週紀念大會開第十次提倡國貨大會門外交又國旗會旗内部陳列二十餘家國貨來賓達五百人冒雨分立兩廡會場由王東圖主席陳翊廷報告開會秩序（一）奏樂開會（二）主席報告開會宗旨略謂今日係本會成立二周紀念之期憶前年三月二十六日爲日本租借我國旅大屆滿應還之日而彼竟藉口無效之二十一條竟不歸還本會同人因有此會之發起嗣并規定每月開提倡國貨大會一次今已第十次舉行蓋直接之提倡即簡接之抵制且工商救國爲今日不二法門願諸君自今日始各本良心競用國貨以自求多福云云次曹慕管演說謂現在中國貧弱之最大原因即軍閥專横任意蠻觸卒之地方縻爛經濟恐慌實業剥削不知列强對於中國之取侵略政策也例如上月日本輸出品較前月增至一千數百萬歐戰以後各國金融已逐漸恢復惟我中國被軍閥摧殘殆盡而國民復罹四疾（一）麻木不仁（二）健忘（三）目光短視（四）問不聞願我同胞從今猛省力矯前非以愛用國貨救國云云次周霽光演說謂願與諸君共謀國是期雪國恥明年三月二十六日不再開此可痛可恥之三周紀念斯幸甚耳云云次謝惠廷陳翊廷等相繼演說末由王廷傑讀宣言少年宣講團表演新劇六時始散會昨日該會陳列之國貨有瑞華織造廠·愛華皂廠·明和化妝品廠·華福帽廠·化學工業社·兄弟工業社·冠生園·愛國玩具廠·張裕釀酒廠·美記華珍公司·大陸藥房·天廚味精廠·雙輪牙刷廠·仁昌永料器廠·金鍻化裝品廠·森林製籐廠·聯璧家庭織造所等二直餘家 
[全浙公會通知各會員追祭王文慶]  
本埠全浙公會爲追悼王文慶事致各會員函云逕啓者本會幹事王公文慶於本年正月十一日逝世於本埠福民醫院現定陽曆三月二十九日（星期日）下午一時在北京路報本堂開追悼大會屆期務乞撥冗蒞會致祭無任盼禱 
[顧馨一不願應選縣商會會董]  
上海縣商會今屆舉行改選會董所有當選姓氏票數已紀前報開票後該會曾函新會董查照請即答復並訂期二十八日（明日）互選會長其中新會董顧馨一對於會董職務恐互選會長時不遑兼顧是以願列會員地位不欲原選會董列入互選業已向該會堀請辭去會董名義矣 
[警廳長整頓菜市]  
淞滬警察常廳長近查各處菜市對於公共衛生事宜並不講求各攤戸往往任意作踐並不整理潔凈殊與原訂衛生定章大相違背轉瞬夏令疫氣宜防此項菜市關係衛生尤爲重要故已令知該廳衛生科長派員按日上午親赴各該菜市注意查察如遇妨害定章不遵約束者務將該攤戸拘帶來廳以憑究罰一面並將居戸買菜所用之秤切實整頓以期權度之劃一現已令知該科員等加意查察其菜場外面之攤擔槪不准停歇務須一律在菜市内設攤營業如有抗違查出處罰 
[洋涇市編訂小車號碼之佈告]  
浦東洋涇市公所昨出布告云爲佈告事案准市議事會函送十三年度秋季常會議决編定浦東小車號碼案一件業經呈請縣署核准指令移交執行前來查浦東一帶近來商務漸形發達小車亦日見增多第素無統系間有因此而發生事故似屬無從追究殊於乘客前途確有妨碍自非編訂號碼不足以資統馭而便稽查准函前因除答覆照章執行并函請警署協助外合函佈告仰各車夫限定陽曆四月一日起至十日止到本公所報告聼憑編訂號碼照常營業並不收受分文以示體恤倘有逾期不來所編號仍在各處招攬生意者一經覺察定送警署嚴行取締其各一體遵照此佈 
[尙有本埠新聞轉入後頁]  
 
 

Page 15

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * *本埠新聞二 
[拒毒代表在京之報告]  
中華國民拒毒會昨接赴京代表羅運炎快函報告在京宣傳經過原函云昨午拜訪趙湯兩議長傾談甚治湯副議長謂禁烟問題善後會議本可討論要不過前此内務部提出之禁烟案純屬一篇文章毫無實際可以討論云云是以擬具提案一層極關重要應請從速擬妥寄來今日尙賢堂李佳白君在大陸飯店聚議到者趙湯兩議長善後會議會員班禪喇嘛等弟即利用此機大講烟禁廢弛亟應法紀重申俾能根株剗絕以救危亡而敦信外邦云云散會後秘書長許世英特約弟一談而段執政亦約於本禮拜五晤談想宣傳之力段已聞知矣組織北京分會事日來業有端倪定下星期日在江西會館開會一俟組織成功運炎即可回滬矣 
[淸明植樹之籌備]  
上海縣知事公署昨致縣苗圃及各機關函云逕啓者案奉省令以植樹典禮查照成案籌備如期舉行茲查四月五日（即日三月十三日）爲淸明節期是日上午本知事親往浦東東溝縣苗圃旁植樹塲舉行植樹典禮屆時務希蒞臨同行典禮爲盼是日由浦東塘工善後局專備小輪停泊英大馬路黄浦灘銅人碼頭上午九時開行渡浦云 
[私造假道契騙銀案之審訊]  
兩被告均非主犯各押一年 
安徽人洪正明·寗波人曹壽天（即曹由天）於本年二月間串同在逃之兩人將僞造法租界敏體尼蔭路業戸嚴子良三千六百七十三號之假道契向中國營業公司希圖騙抵銀八萬元案發被捕解由公共公廨訊供等情已誌前報昨晨續審被告未能遵照前諭將僞造之人交案旋經關讞員與美雅副領事磋商之下以本案關係極重姑念兩被告均非主犯從寛判各押西牢一年如能交出僞造之人准予酌減 
[共和新路鐵路栅門即日寛放]  
滬寗鐵路管理局昨復滬北工商學會函云逕復者接准大函囑將共和新路鐵路栅門從速寛放以利行人等因查此案接准滬北工巡捐局函同前因當經飭據敝路洋總管復稱查共和新路鐵道栅門過道放寛至五十英尺在目前情况似可不必本路當將該處栅門放大使過道有三十英尺之寛此等寛度夠用有餘至放寛栅門之費約計洋三百元當於開工後向滬北工巡捐局領取現已飭工程處即日動工等語前來除函復滬北工巡捐局外相應據情函復即希查照爲荷此致滬北工商學會 
[昨日本埠降雪]  
昨日天氣奇寒下午一時三十分起忽降雪珠據老農言天降春雪恐礙春熟云 
[菜總會常會紀]  
各路菜場攤戸總聯合會昨日下午三時開會到職員二十三人屠允良主席議案如下（一）報告三角地菜場素菜攤交涉之情形（二）報告會員誤收某銀行僞鈔由坐辦潘冬林與銀行交涉之經過（三）報告敦和公所錢業公會經濟討論處等處之來函（四）本會進行立案問題議决讀黄申甫君起草（五）上海縣批示無權改準衡法議畢散會 
[七盜匪之定罪]  
迭次持械糾黨搶刦昆明路潘洪裕·揚州路丁如海·華特路蔡子萬·華盛路侯維嶽·等各舗戸財物之盜匪淸江人張敏秀·彭大·趙和巨·趙渭川·徐全富·田景湯·田景春·七名被捕解經公共廨訉詰定於昨晨宣判屆時由探目楊阿泉等解廨經陸襄讞會同美貝副領事升座第二刑庭判各押西牢五年期滿再核而美領於西文案由單上簽判張彭與兩趙各押十五年徐與兩田各押十年 
[密勒路盜匪圖刧未成]  
前晚七時半鐘有盜匪五名突入虹口密勒路一百六十八號門牌廂房趙長貴家兩盜各執手槍向趙之眷屬嚇禁聲張正欲搜刦之際被趙之同居所悉登樓狂吹警笛鄰人聞聲畢集各盜情急祇得開槍兩嚮示威紛紛徒手奪門逃逸幸未傷人趙姓雖未遭刦然已飽受虚驚後投該管捕房報告 
又訉二十五日下午七時三十分虹口密勒路一百六十八號趙姓家突被匪徒五人闖進屋内二匪持有手槍一匪在門外把風餘則踏進屋内詢問事主之長子趙妙功在家否家人即答以不在家一匪隨聲言欲借銀二千元家人答以無欵匪等不刦物而逸臨行並開放一槍示威時屋内僅三人均不敢追隨云 
[平樂里之刦案]  
昨晨七時許有盜六名乘生汽車駛至西藏路九江路轉角平樂里弄口下車擁進弄内從九十四號門牌之後門進屋三盜執手槍嚇禁居人聲張當將值洋三百餘元每聽約重五磅之𠱼啡英九聽又每箱約重三十磅之糖粉兩箱搶刦携贓而出仍乘原車向南逃逸旋由事主金四義投老閘捕房報告請爲查緝聞被刦之物係藥房中所用云 
[雜貨船被刦案之審訊]  
船戸范妙泉裝載雜貨在日暉港口被盜行刦由水警當場追獲孫金友·楊萬標·二名起獲原贓併送法庭究辦已紀昨報昨午張檢察官提案研訊范投稱駕舟爲業此次承裝各貨往浙湖等處交卸不料前晚在日暉港口怱來匪船二雙躍上盜匪四名刦去紅糖·柿餅·棗子·等各貨又布衫二件大洋二元銅元二千文後幸水警追獲孫·楊·二盜吊到原贓移送到案請求究辦將贓給領、問官命提孫楊二人詰問、均俯首求恩、究其黨何在、則 
供詞支吾問官判令分别收押候辦起案柿餅糖棗等各件着范具結呈案聽候給領 
[顧金寶被汽車碾傷身死之檢騐]  
祁林生鞋作學徒顧金寶在小北門地方遭王子林所駕汽車碾傷送往仁濟醫院醫治無效而殆報請法庭相騐一案已列昨報茲悉此案已經地方廳諭令將願金寶屍體舁至該廳法醫檢驗室候騐昨午委派王檢察官等蒞室相騐即據屍兄顧杏生投案訴稱年十七歲現在治下南車站路永壽坊銅作爲學徒已死顧金寶爲民之胞弟今年十五歲在祁林生處學業家中尙有父親名顧敖大目下雖發電前去但此時還未到申前晚我弟出外買物行經拱宸門口忽遭汽車夫王子林駕駛汽車疾駛而來致將我弟碾斃傷在頭部死狀可慘請求伸雪祁林生亦投案申訴前情質之王子林供多推諉問官得供即騐明已死顧金寶腦部腰肋等處委係碾傷身死塡明屍格判令顧杏生等各具切詰着祁林生備棺成殮王子林押候究辦 
[引誘鷄姦禁押三年]  
廣東人黄阿定日前在海寧路遇見少年温勤英經過即趨與語詢以有挜執業等事温初不與相識以其意極慇懃遂互通欵曲旋被邀至北四川路一九號門牌黄家詎黄並非善意將温强行鷄姦三次嗣被温乘隙逃出投虹口捕房控告捕頭派探凌潤庠將黄逮捕昨解公共公廨由陸襄讞會同美貝副領事質訊得實以黄無恥已極判决監禁西牢三年示儆 
[記者聯歡會定期聚餐地點在共樂春]  
新聞記者聯歡會本月份輪徐忍寒·潘毅華·馮柱石·馮都良·四君已定於三月二十九十二時在三馬路共樂春聚餐昨已發請東通告各會員矣 
[大埔旅滬同鄉會將開交誼會]  
廣東大埔旅滬同鄉會藍璧加羅玉亭等爲聯絡同鄉感情起見發起開交誼會預備高雅粤樂以助餘興并舉行聚餐會昨致函旅滬各同鄉徵求加入該同鄉會特設交誼會報名處以便隨時加入云 
[少年騐係病斃]  
前日下午有一少年倒臥新普育堂附近墻脚旁由巡警查見將其送改該堂醫治進堂後即氣絕身死乃令二十五保十二圖地保李文沼查無家屬投報法庭請騐昨日上午委派王檢察官等蒞堂騐得死者身穿藍布棉襖裤藍布馬甲西式打烏帽袋中有黑筷一雙周身並無别故確係因癆致死旣無屬人到來判令塡格拍照由堂收殮 
[逆子管押追欵]  
林艾氏前投法公堂控稱兒子林文藻前因忤逆婦人奉判着令撥給婦人洋二千兩另行住居婦人奉判後遵諭取欵另居不料後來逆子林文藻復又復計將欵取去囑令婦人與伊同居並出立養老筆據婦人進門後初尙相安繼而故態復萌串同其妻朱氏將吾百般毆打今有血衣等可證婦人受苦難堪不得已投案請求究辦並請追還欵項詰據林文灌否認忤逆判着林文藻交保將欵如數交還在案昨又傳訊林艾氏稱逆子非但不將欵項交還反又來家將吾毆打並將生財等物搬遷出外請求嚴追林文藻供照民人核算虧欠母親無多餘供支吾聶讞員商之法副領事葛君判林文藻不應抗諭不繳着令押追 
[押妻賣娼失踪之訊罰]  
程斌昨投法公堂控稱民人前因貧苦托姚順義介紹將妻子押與侯步雲野鷄妓院爲娼今妻子忽失所在向姚等詢問亦置不睬故此投案請求向姚侯兩人追究詰之姚順義供當時實由民人介紹原告之妻在侯步雲妓院内借房爲娼當時侯步雲借洋四十元與原告言明陸續歸還並非押與侯處現今逃逸何處實不得知侯步雲供詞相同中西官判姚罰洋二十元侯罰洋十元原告不應將妻賣娼亦有不合着罰洋十元充公以儆 
[誘拐女子案查明再訊]  
海門人陸耀明於二月十三日在原籍將十八歲女子楊秀蘭誘拐來滬賣與梧州路一百二十九號門牌夏趙氏家得價化用前日被探馬余生查悉將陸拘獲昨解公共公廨中西官略一質訉判陸押候查明下禮拜四再訊 
[鐵路接軌附近之攔刦案]  
昨夜八時（二十五日）有漕河涇鎭開設茶館之邵夢生木匠張福根從徐家滙乘坐黄包車返家行經滬杭接軌鐵道相近從旁突出盜匪一羣攔住去路喝令停車前出手槍威嚇將邵夢生所帶銀錶一只現洋五元張福根所帶鈔洋四十元金戒一只一併搶去匪向北而逸張邵等被刦後即報　警所嚴緝 
[五洲廉價之狀况]  
四馬路五洲大藥房近因舉行春季大廉價凡該藥房春季衛生物品自製香皂·藥皂·各種化妝品·亞林臭藥水　購者頗多云 
[私售烟土之科罰]  
法捕房包探陶德生·李連生·楊子權偵悉前新街明德里第六號門牌源和號之陳壽田·邱阿祥等私藏烟土秘密售賣有違禁令爰於前日禀明捕頭同往抄出烟土甚夥帶入捕房昨解法公堂請究先由捕頭禀明前情詰之被告等供詞支吾中西官判兩被告罰洋二百元充公以儆烟圭沒收 
[烟賭案分别罰鍰]  
李永福在麥根路二十七號門牌屋内開場聚賭並私售燈吃洋烟經新閘捕房西探訪悉前日密往將李及烟賭徒李根桃·董維勤·董維楊·梁寶昌·等十一名拘獲抄出證據昨解公共公廨中西官質訉之下判李永福罰洋三十元餘人各罰三元一併充公烟賠具銷燬 
[汽車相撞案判决後之請求踏勘]  
孫觀芳昨延達商律師代表投法公堂控稱原告之汽車夫陳長貴於本月間駕車至西門路薩坡賽路地方與卜根林所駕之汽車互撞解經案下奉判陳押二個月再賠卜等損失等情要知當時實在情形乃係雙方均有不合如果卜根林司機謹愼雙方决不相撞今由敝律師在實地繪得圖樣請求另派公正人前往調查或請堂上至該處踏勘即能明白眞相云云被告卜根林由逖百克律師代辯稱此案已蒙判决原告何能再行請求况此案前經捕房查明及證人證明實係陳長貴之咎是以判押且查陳長貴經公堂罰過數次卜根林素來司機謹愼始終未曾罰過足見陳長貴駕車素不心禁押不枉今原告律師所稱各節形假上訴行爲未免拖延日期請求明察聶讞員商之法副领事葛君判退去聽候宣布堂諭飭遵 
[汽車撞傷行人案兩起]  
昨日下午四時許一百五十三號汽車於昨日下午四時許駛經南京路撞倒寗波人胡壽雲腿足等處受傷由老阿捕房三百九十六號印捕到來將汽車號碼抄錄另雇車送受傷人往仁濟醫院醫治又有某號汽車於昨日下午五時駛經南京路撞跌安徽人吳四高腿足受傷由捕抄錄汽車號碼另雇車送受傷人往仁濟醫院醫治 
[公共公廨訊案彙錄]  
昨日公共公廨訉理民事訟案併誌於下（一）西班牙商羅得基延包仁律師訴已拆姘婦高阿二不將所生之子交出案堂諭准予暫緩執行（一）英商林發公司訴丁俊文欠機器價洋案堂諭着被告丁俊文具結出外六個月内遵照十二年四月十一日堂諭辦理（一）任生泰延包仁律師訴周毛毛抵單不贖案堂諭本案第二被告費興發請求業已履行判决應將存案之徐雲洲戸第二十五號·王秀巖戸第一號·方單兩張具領自赴實山縣過戸管業有權處分（一）汪輔卿訴蔣雨生欠欵案堂諭准予銷案（一）孫錫麟訴吳伯英欠房租洋案堂諭限被告吳伯英兩個月内淸償租洋一百四十三元並負钽堂費並出屋遷讓下禮拜一交判决後之舗保（一）張隻泉訴吳成德欠借洋案堂諭限被告兩個月償還如違提究（一）包順友訴陸阿六欠借洋案堂諭准予復訉（一）周林松延台維斯律師訴楊聘儒侵佔地皮案被告延葉少英律師代辯堂諭改期訊究（一）陳連生訴潘國章欠借洋案堂諭被告係第二次請求復訉應令將判决應還之欵洋八百元又原告律費銀二百兩存案准再復訉（一）杜少記訴范俞氏不理押欵銀一萬兩案原告代表詹紀鳳律師反對被告請求交保堂諭范俞氏請求免予交保不准（一）陳張氏等訴嚴東園欠借洋案原告代表蔣保釐律師聲請銷案堂諭案經和解准予撤銷（一）王壽增延克威律師訴葉德才欠借洋案堂諭仰本廨理賬員將拍得被告生財之欵提付理賬費外餘存之欵除繳付房租洋五十元其餘均償債權人不敷之數仍着被告設法措還該被所請出外未便照准（一）鄧　生延克威律師訴葉德才欠借洋案堂諭按照三二七一號案内堂諭飭遵（一）金才寶延江一平律師訴陳華生欠欵案堂諭准改期兩月再核 
[來函]  
[欲出售掛麵機器者注意]  
茲有湖北鄒善城君擬採辦掛麵機器一具海上各公司如有經售此種可靠之機件者請逕與湖北老河口太平街廣益恒鄒君函洽爲荷 
[朱企民致淞滬警廳長函]  
前日致常廳長一函錄奉原稿敬祈賜登來函稱内爲盼朱企民三月二十六日 
采園廳長鈞鑒敬啟者竊讀本月二十四日時事新報截貴廳查封共産黨機關公文中内有朱企民爲該黨一區秘書長云云不勝駭異查鄙仍向在學界辦事從未入過任何黨派雖有時亦參預於各團體中然不過憑良心之主張希冀略爲社會盡力且鄙人向來主張穩健宗旨和平與所謂共産主義者絕對懇柄不相容此皆可訪可查一手斷不能掩盡天下人之耳目者不知貴廳督察長究何所據而云然案關鄙人畢生名譽用敢函請鈞長尅日派員查察以明是非一面並將令令文中賤名予以取消不勝公感待命之至公民朱企民謹啟 
[魏邦傑致警廳長函]  
敬啟者頃致警廳長一函茲附原稿請求刋入來函不勝爲禱廳長先生鈞鑒偶讀二十四日時事新報内載鈞廳訓令有鄙人爲共産黨某組總秘書云云閱悉之下曷勝駭異邦傑服務商界素不與聞社會事即何所謂共産黨亦不得知乃出人意表之鈞廳之訓令不知何所根據事關名譽應求鈞座查明注銷不勝感盼特此上陳即請公安魏邦傑謹啟三月二十六日 
 
 

Page 16

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * *商業市况 
[北京專電（二十六日下午六鐘）]  
前塲玖陸開盤三三五低至三三二五高至三三六五收盤三三五五柒長現貨開盤七零七五收盤七零六金融現貨開盤九一九後塲玖陸開盤三三六高至三三 
九收盤三三六五餘皆未開 
兌換流通持劵人連日開會决定要求韋爾敦繼續擔保并質問政府違約 
[釐價微漲銀拆白借]  
昨日早市洋釐市價七錢二分四釐六毫二五午市價七錢二分四釐七五比較上日大一毫二五三月底期洋早市七錢二分三釐六毫二五午市同與上日相同四月半期洋早市七錢二分四釐半開始做成午市賣出不少收盤價七錢二分四嫠一毫二五銀拆早午兩市仍掛白借據錢業中消息謂本月進倉甚夥或於今日銀拆將有開價也 
[上海銀行國内滙兌行市報告]  
昨日津匯行化未動仍爲一千○六十一兩五錢洋跌五角計爲一千○○三元京匯銀洋均未更動計公砝爲一千○五十三兩五錢洋爲一千○○四元五角漢電申匯厘拆同時漲起申匯漲五錢計爲九百七十二兩七錢五分釐價漲爲七錢○二釐三七五銀拆漲爲二錢觀此則該埠銀根似又轉緊今日滬漢匯牌價洋例跌爲一千○三十兩洋因申釐挺硬故無更動計爲一千○○一元五角濟南來電申匯漲二兩五錢計濟平每千兩合規元爲一千○四十六兩洋漲一元爲一千○○九元靑島銀漲五錢計爲一千○七十兩洋仍爲一千○○八元徐州來訊當地現少鉅數介欵須裝現抵介故滙水略漲每千元貼水九元 
[神戸英美滙市電訊]  
昨日神戸電日美匯兌午前賣價四十一元一二五買價四十一元二五正午賣價四十一元半買價四十一元六二五午後賣買兩價與午時同日英滙兌午前賣價一先令八辦士八一二五買價一先令八辦士八七五正午及午後賣買兩價與午前同 
[外滙大致穩定祗東匯大一二五]  
昨日星期四各外滙除東匯掛大一二五外其餘仍無變遷計先令掛三先令零半辦士印匯一百零二羅比二五法匯一千三百九十法郎美滙七十二元七五香匯七十四兩七五東滙五錢七分三七五嗬匯一百八十一盾半新滙七十七兩其内盤市况亦甚平穩先令與美匯上下午均相彷彿惟東滙初時略鬆午後漸轉緊勢茲將其上落價格分錄如下 
先令初開時市况係屬平定之象計銀行賣出六月份價三先令零六二五至三先令零六八七五買進三先令零七五至三先令零八一二五午後亦無甚升降交易不多 
美匯市况仍屬穩定計銀行賣出六月份價七十三元一二五至七十三元二五買進七十三元二五至七十三元三七五午後仍與上午收盤相等云 
東滙掛牌揭曉大一二五計掛五錢七分三七五市况上午略帶鬆勢計銀行賣出六月份價五錢六分八七五至五錢六分七五買進爲五錢六分七五至五錢六分六二五午後初仍相仿後漸趨緊計銀行賣出六月份價五錢六分七五至五錢六分八一二五買進五錢六分六二五至五錢六分六八七五嗣則尙無上落至四時許更形見緊計銀行賣出六月份價五錢六分八七五買進五錢六分七五以後則五錢六分八七五之價銀行均不肯售出大約五錢六分九三七五或能成交云 
[金價隨東滙而漲比前日收市好二兩餘]  
昨日星期四倫敦大條銀近期弗動仍掛三十一辦士五六二五遠期縮零六二五計掛三十一辦士三七五晨間路透電美匯兌開盤大二五收盤大三七五銀價及日英滙兌均係弗動日美則小二五標金開盤爲二百七十八兩九錢毛盤時初尙平平後因人心趨好買戸衆多以致標金價在將開先令時即漲至二百八十兩左右先令揭曉弗動惟東滙則又掛大一二五其時金價繼好至二百八十兩零三錢又略小至二百七十九兩九錢後因人心趨好故又高至二百八十兩零五錢旋在十時半東京來電日美匯兌弗動日英大一二五標金回高至二百八十兩零三錢以後緣東滙略帶鬆勢故仍逐跌至二百七十九兩二錢至十一時後東京來電日美匯兌大一二五日英弗動以致仍復漲至二百七十九兩八錢嗣後人心漸挫賣戸暢旺是以跌至二百七十九兩一錢收盤午後標金開盤略好繼又小至二百七十九兩二錢日美大二五日英大一二五是時稍有進者所以略好至二百七十九兩五錢先令揭曉時爲二百七十九兩六錢各匯市况初仍平平故標金亦無上落嗣至三時半後東滙漸緊標金驟漲至二百八十二兩後爲二百八十一兩七錢收盤綜計全市最高低相差三兩一錢收盤結果比前日收盤好起二兩四錢云 
[公債微漲市况極淸]  
昨（三月二十六日）各債期貨交易較前日更見寥落沉寂情狀幾已爲本年所僅見現貨市况較前日略佳開出種類亦頗多計全日期貨成交額祗七十九萬元中整六計四十二萬五千元七長二十六萬元金融十萬零五千元現貨交易共六十六萬七千五百元内九六較多計五十九萬八千元五年公債次之計六萬元其他如整六整七金融等仍極寥落路祗二三千元至昨市各債市價仍呆定而鮮變動前後市之漲跌約在二角左右前市較前日略好一角許後市七長整六續捎趨堅而金融獨略轉疲結果較前日惟九六五小上漲略巨五小比週初續漲一元二角九六亦較前日復漲八角七長期貨四月期比前日回漲三角其近期貨及整六期現貨亦各回漲一角半許惟金融近期貨獨較前日跌下二角茲分述如後 
金融公債金融現貨千元票於後市開出一盤價九十二元與前日同期貨三月期九十一元八角較前市跌下二角比前日回跌二角四月期（除息）八十九元四角比前市略繼五分較前日未有變動 
整理六厘整六現貨七十七元四角半比前市好起三角半較前日回漲一角半期貨三月期七十七元五角比前市漲高一角半比前日亦回漲一角半四月期七十八元零五分與前市價同較前日略好半角 
七年長期七長現貨仍無交易期貨三月期七十元零六角比前市開盤縮五分較前日回漲一角半四月期七十一元二角比前市漲高一角較前日亦回漲三角 
九六及其他九六現貨三十三元四角比前市好起三角半較前日續漲八角五年公債現貨大票價八十八元與前日同小票八十六元二角比前市大二角較週初陡漲一元二角又整七開出後市一盤價八十一元半與前日同 
[紗花平穩]  
本月期紗已至一百七十九兩尙有今日一天 
昨日星期四美棉始因華爾街帮購進而漲繼又回跌卒因旱區缺雨市勢再堅計期貨漲九至十二磅音現貨漲十五磅音英棉期貨跌三點現貨跌十二點印棉初隨美棉消息疲弱旋因歐洲出口商轉褒市况益疲計孟加拉五月期新價爲四百二十八羅比奥姆辣未開出白羅溪跌四羅比大阪現紗二十支藍魚漲一元二十支紅財神十六支福島及三馬均未動本埠紗市因外棉平穩客帮以淸明節近將的循例停頓之勢故市價無甚升降惟現貨以存底無多賣買仍堅至原棉方面因碼頭到貨不斷日商抛出通標略趨平疲茲將期現紗花市况分列於後 
期紗紗布人鐘標準前市因外棉漲跌互見市勢甚形呆滯交易亦頗淸淡近期漲一二錢遠期跌一錢至三錢後市因現紗略有交易近遠期回漲二錢至四錢全日共成交九千九百五十包收盤價列後 
三月期　一七九·○○　漲·四○　六月期　一七二·三○　漲·一○ 
四月期　一七五·八○　漲·二○　七月期　一七一·二○　漲·一○ 
五月期　一七三·七○　漲·一○　八月期　一七○·六○　漲·一○ 
現紗客帮方面川帮進二十支砲台寶鼎七十五包江西帮進二百五十包漢口帮進二百包蕪湖帮進一百餘包其餘廣東汕頭内地野鷄等帮共進百餘包價漲二錢五分至五錢厚生紗廠開出二十支歡喜五百包扣佣價一百八十六兩十支雙喜一千二百包扣佣價一百六十一兩五錢四月份出淸餘牌市價列後 
十六支大發　一七三·二五　二十支歡喜　一八六·○○　十支雙喜　一六一·五○ 
十六支藍鳳　一七七·二五　二十支立馬　一八七·○○　十支豐年　一六一·五○ 
十六支豐年　一七八·二五　二十支鴻禧　一八一·○○　十支三友　一六一·五○ 
十六支文明　一七一·七五　二十支水月　一八四·○○　十支金鷄　一六二·○○ 
十六支人鐘　一七七·二五　二十支仙桃　一八六·○○　十支大發　一五八·七五 
十六支日光　一七七·二五　二十支豐年　一八六·二五　十二支人鐘　一六五·七五 
十六支寶光　一七九·○○　二十支鴻福　一八七·二五　十二支金鷄　一六六·○○ 
十六支金城　一七九·○○　二十支三羊　一八七·○○　十二支孔雀　一六八·○○ 
十六支雙虎　一七三·七五　二十支砲台　一八六·二五　十四支四喜　一七三·七五 
十六支寶彝　一七六·○○　二十支寶鼎　一八○·七五　十四支藍團龍一六九·七五 
期棉通州標準前市因美棉漲英印棉均跌市勢平穩除水月期因係最後一日買方轉售跌小一錢外餘漲五分後市本月期續跌五分餘漲五分全日共成交一萬六千八百擔收盤價列後 
三月期　四二·八○　跌·一五　六月期　四三·七○　漲·○五 
四月期　四三·三五　漲·○五　七月期　四三·七五　漲·○五 
五月期　四三·五五　未動 
現棉公會消息碼頭到通州花一千包價四十三兩八錢姚花到一千餘擔其餘紗廠號家均有成交市價如左 
通州花　四三·八○　永豫進　一○○○包　碼頭交貨 
陜西花　四二·七五　萬豐進　　三○○件　現貨棧交 
[三品尙能維持現狀（二十六日大阪電）]  
近來棉業界一般人氣萎靡達於極度雖原棉屢呈急激之變化三品市場仍未受重大影響邇來滙兌穩定美棉亦保持三十四五仙之價三品當能維持現狀至各紗廠之期貨交易三月期賣價甚高成交亦鉅惟以後能否圓滿進行殊爲疑問但批發處存貨無多或能繼續成交相當數量也 
[大阪布市毫無交易（二十六日大阪電）]  
棉布市况實需依然不振市中交易更趨淸淡上午照例無交易行情亦不動 
[絲市淸淡]  
昨日絲市依然淸淡緣歐美各莊所接海外來電均謂存底頗豐銷路甚滯以致前發各電無望回音惟新陳滬廠經邇來歐日諸莊稍有續交計由三井元泰等行購進新貨六十包陳貨三十包價仍堅硬輯里乾大經昨市銷路沈寂交易無聞川鄂黄絲印莊尙有胃口由高倍等行進沔陽棉州等粗絲二十五包價亦不變灰經交易則仍停滯 
[横濱絲市稍有起色（二十六日横濱電）]  
生絲現貨昨日最優等貨跌去五十年八王寺牌呌價千八百元略有交易今晨紐約鋼鐵股騰貴匯市跌落人氣復趨穩定絲市又漲起六七元買方購進甚多 
　　絲屑市况買方吃價仍小去二十地元結果賣方讓步成交三千斤目下二百五十三號又正在物色相當之貨有巨額交易可望談成 
[期粉初漲後疲]  
昨日粉市仍無發展之趨勢全日交易盡係上月底七十餘萬交割之棧單互相賣買新交易仍無開出客帮仍乏興味故套頭定無利益可沾昨市上午開盤後烟津帮對於現期頗有辦進而多方擴持致本月份步漲近分四月及閏四月份日商等回出較繁買氣終不敵賣勢之盛故四月份初漲一分繼跌至二二八七五較昨計跌二釐半閏四月份漲度祗有二釐半而跌度幾及近分午後開盤市氣益形不振買氣步衰行市除現期因多頭堅持而立住外餘均趨跌收盤結果本月份價仍爲二兩三七七五（不動）四月份爲二兩二八二五閏四月份爲二兩零六分均較前日收盤價各跌七釐半五月份仍未開扣期粉成交額上午三十三萬九千包下午十九萬四千包收市十萬三千包共計六十三萬六千包股票未開現粉亦無出口云 
[糖市日疲]  
昨日糖市公會劃盤人心趨疲故交易不多開盤價現貨八號七·七五至七·七七五三月份七·八五四月份七·九五又四月份八·○二五然進胃極弱嗣又四月份降爲七·九七五四月份降爲七·八五則略有成交現货伋本底則始終未見做出古巴赤抛貨現已在途據電訊云在四月十四月前可以到滬爲數甚多内有明華廠名下三萬噸刻售現貨已稍形鬆動矣二十四號粗砂白天祥名下開六月份裝船三百噸價七·五五新規客帮辦胃當此市勢日疲之時非常淡薄行盤如前形無所更改也 
[海利洋行外股市况報告]  
今日橡皮股市况紐約漲美金一分倫敦半辦士新加坡一分故本埠市而亦隨之猛漲市面之硬爲數年來所未見餘平平成交數極鉅價格如下阿爾麥八兩又八兩二錢半八兩七錢半六月期英特去四兩半四兩七錢半英爪華十兩二錢半十兩半十兩六錢又四月期十兩七錢半又五月期十一兩又六月期十一兩十一兩二錢半白都安南一兩零五分又五月期一兩一錢白結子一兩四錢半一兩半别由一兩靑北台七兩志摩一兩四錢一兩半康沙利特三兩七錢半又六月期三兩九錢四兩可太把羅一兩二錢二分半一兩二錢半一兩三錢一兩三錢半搞老佛二十兩潘麥太四兩里派一兩三錢色麥搿搿一兩一錢二分半西記一兩四錢半新聞浦一兩五錢一兩六錢（六月期）斯呢王一兩二錢半一兩三錢半太拿米拉一兩一錢一兩一錢半一兩一錢七分半一兩二錢又六月期一兩一錢半一兩二錢上海克利濱一兩上海派亨一兩零七分半橡皮五兩半五兩六錢又六月期五兩八錢藍格志聯合股二十五兩七錢半二十六兩又六月期二十七兩單股十二兩又六月期十二兩七錢半銀公司六月期九兩二錢半墾楨五兩七錢半六月期六兩英工部局一九二二年七釐公債一百零五兩會德平常股六月期一百零一兩公和祥二百零五兩怡和十二兩錢半 
[疋頭客銷平常]  
昨日星期四輪值英商元芳洋行第二千五百十五次不限價拍賣計排列泰西緞·元絨·羽綢·元斜·紅布·市布·原布·竹布·漂細布·漂布·等疋頭共四百九十件計二萬零五百七十五疋比較上次少三件計二百八十五疋拍價互有上落客銷平常計拍出（泰西緞）四十六件一千三百三十疋跌者自二釐半至二分半内亦有漲二釐五至半分（元絨）九件計一百八十疋九芳漲一分九日亦如二釐五（羽綢）一百七十件計五千六百八十疋漲起二分半至一兩零五然亦有跌二分半至八錢（元斜）八件計三百二十疋價漲一錢五至三錢五（紅布）九件計五百四十疋六磅佛手跌一錢五五磅跌七分五四磅則漲二錢五三磅半加一錢天姬牌除四磅漲五分餘則跌二分半至一錢五（市布）四十八件計二千四百疋漲落各二分或三分（原布）五件計三百七十疋減去一分（竹布）二件計一百疋八士漲五分雙路燈漲二錢五（漂細布）六件計三百疋五花洞跌一錢五敎子漲五分（漂布）一百八十七件計九千三百五十疋　漲一分至三錢五亦有跌去一分至一錢四分不等 
 
 

Page 17

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * *本埠增刋 
[達豐染織廠出品之暢銷]  
本埠達豐染織廠鑒於中國棉布疋頭銷路甚大故於民國七年首先創辦中國機器上光漂白染色及整理布疋所置機械對於羽綢漂布洋紗直貢嗶嘰粗細灰黄藍條斜紋紅洋標手巾布等均能織染出品精美與舶來品無異且價尤廉各帮及南洋爭先購辦並願代經理推銷以是出品不敷分配日夜工作云 
[中國内衣織布廠擴充營業]  
中國内衣織布廠爲黄君發起創辦廠設麥根路創製新式内衣織造中華細布精美華麗鮮艷奪目向設批發所於南京路現因原有房屋不敷應用遷移至對面四百九十六號一俟裝修工竣即行開張云 
[中央大藥房之創設]  
茲有某商人集資開設一中央大藥房於三馬路浙江路口六六六號經售各種著明醫藥聞汪洋醫生定每日下午五時至九時在該處應診電話爲中央六六六九號云 
[冠五洲製售各種便帽]  
冠五洲帽莊所製紗緞呢絨瓜帽久荷各界贊許現下便帽盛行之際該莊又採辦高上原料特淸名師精製新式便帽多種定價代廉云 
[太平洋餐社股東會記]  
本埠愛多亞路太平洋西餐社於前日開股東大會股東到者甚衆上午十一時開會推楊德鈞主席由經理蔣君報告營業狀况並發票選舉董事監察結果徐喬笙葉兆崧合記華記周斐亭君等五君當選董事楊德鈞黎耀記等二君爲監察四時散會 
[中西暢銷杏仁精]  
茲聞四馬路中西藥房發行之杏仁精質料純良用治傷風痰咳頗見功效近值廉價期内概作八折因之銷數更大日約數百打云 
[大陸發行口香牙粉]  
大陸藥房發行之口香牙粉不但除垢固齒且有排除口臭之效力凡患内熱口臭者日常用口香牙粉擦之能於一星期間即可獲效故銷數頗見鬯旺云 
[興泰公司遷移廉價]  
四川路興泰電燈公司近以翻造房屋遷移新址因有廉價之舉顧客往購者頗擁擠各式電氣用具定價甚爲低廉云 
[建華瓷業公司廉價]  
南京路四九九至五百號建華瓷業公司營業甚佳現自陰曆三月初一日起月底止舉行大减價一月各貨照碼八折云 
[求新瓷業公司春季放盤]  
畫錦里口求新瓷業公司專緰瓷版像兼運景鎭名窑細瓷家常用具備極精良積貨過多自本月起舉行放盤三星期照碼七折云 
[太和藥房應時藥品之製售]  
本埠四馬路太和大藥房發行之花柳病藥值茲時令需要外埠批發甚爲暢旺門市顧客尤形擁擠該藥房顧工日夜趕製又聞補藥之人中寶療肺之保肺漿銷場亦甚暢旺云 
[華法藥行肝胃心痛藥到滬]  
僑商華法藥行爲華僑吳愛華張民權天虚生等組織歷有年所所製各種藥品靈效卓著而尤以肝胃心痛丸爲靈驗有止痛之功且性亦王道純正無論體氣强弱不分南人北人男婦長幼均極相宜凡患九種肝胃心痛者服丸數粒即能立刻見效每瓶定價一元外埠可以函購該行現因擴展營業起見特設總發行所於本埠法界菜市街懿德里（新橋街西首）俾滬上患病者便於問津云 
[益大西藥原料號遷移]  
本埠益大西藥原料號專辦各國著名西藥原料開設以來信孚中外撰貨上等定價克已故該號營業前途蒸蒸日上近爲擴充起見特遷至法租界東新橋振新北里第一號如各埠西藥房有交易者可函致該處接洽又該號對於外埠批發均可優待辦法用押匯貨到埠後再付貨欵一經接信發貨迅速價目表可向該號函素云 
[大新公司總發行所遷移]  
本埠大新罐頭食品公司擴充以來營業發達原有房屋不敷應用今擇於三月初一日移至法租界東新橋振新北里第一號（即洋貨公會隔壁）照常營業如本外埠各商號批發者均可至新址接洽并聞該公司出品美女牌川貝可仁霜本埠大馬路先施公司三陽天福虹口如裕豐興發南市如聚源盛等以及各埠商號均有經售云 
[出版界消息]  
著作家劉豁公君現著上海竹枝詞一卷每首竹枝詞側附註事實一則五光十色兼蓄並收庽莊於諧饒有趣味刻由梅白格路［雕龍出版部］印行不日即可出版矣 
三友實業社爲鼓吹工商界之改進特發刋三角之光出版以來頗承社會歡迎現達三萬份第四號已於昨日出版内容有［本公司工廠職工敎育會的實施］［提倡女子旗袍］［敬告提倡國貨者］數題均頗有意味聞第五號擬出揩油問題特號討論揩油及種種舞弊之爲害歡迎外界投稿云 
[醫界新訊]  
郝鼎臣君係内科以及各種雜症醫生在申懸壺十餘年近以故居（汕頭路二十號）拆造乃遷於云南路三百十一號（會樂里）新寓照常應診云 
皮膚花柳科醫生羅受思博士因事返國昨已回滬並在德國携帶新發明各種新藥每日午後二時至三時仍在三馬路十號合組醫院應診 
[鄧邦康女士遺著送史館]  
江寗鄧女士邦康乃前淸道光中嚴禁鴉片時兩廣總督鄧尙書廷楨之曾孫女尙書與林文忠公力守海疆中外欽仰卒後淸史雖有列傳而遺事甚多數年前女士遍考各書兼採西文舊藉將當時戰事詳加考證編成鄧尙書年譜印行去秋女士病卒彌留時諄囑其夫陳國權君將此書呈送淸史館以備採補入傅陳君現遵其遺言已將該書具文呈送北京淸史館館長矣 
[男女靑年會今日之演講]  
靶子路六十一號女靑年會於本禮拜五（二十七號）下午三時半特請奚伯綬夫人演講［女子對於家庭之觀念］並有該會烹飪班自製糖菓及活動電影餉娛來賓聞會員與會員家屬或其親戚友朋均歡迎參與由該會幹事奚陳蓮貞丁明玉譚雪英三女士招待云 
本埠靑年會今晚星期五七時半敦請沈雁氷君演說［各民族的開　神話］歡迎各界人士往聽云 
[天氣報告]  
徐家匯天文臺昨日下午四時三十分氣象預報云天雨而寒有霧黄海以南有稍强或强烈之東北風山東以北徽風來自西南方至西北不等又昨日下午三時前二十四小時内本埠氣温最高四六·四最低四二·○云年同日最高五六·二最低三六·六 
 
 

Page 18

 
 
1;第一萬八千七百零二號;中華民國十四年 西曆一千九百二十五年三月二十七號
星期五 * *   
 
