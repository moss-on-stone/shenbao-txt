# 1902 - 317 - 4910629

 

Page 1

 
 
[新印各書籍發售] [  圖書集成局啓]  
　　十朝東華錄實價洋十元○綱鑑易知錄白紙價洋一元五角竹紙一元二角○潘願福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋　元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○痬醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書畫室或申報舘帳房可也此佈 
[順天江南浙江湖北江西各省闈藝出售] [  圖書集成局白]  
　　本科各省鄉試改試論策經義闈藝傳來五花八門各擅其勝本局爰將順天江南湖北浙江江西等省闈中原刻付諸鉛印現均次第出書順天江南湖北每本一角六分浙江江西每本一角二分所印無多購者雲集欲揣摩新科風氣者請卽臨申報館及各書坊購取遲恐不能應命也此佈 
[論議借外兵事]  
昨日本報紀議借洋兵一事係錄自香港循環日報其文曰粤西潯州匪類近益猖狂本月某日某縣已被攻陷融縣近亦有大股土匪濳謀舉事至市中刼掠之案幾於無日無之商民昕夕不安紛紛遷往梧州暫避頃聞撫憲王芍棠中丞已與梧州官紳會議擬商諸駐華西官請派洋兵數營赴梧助剿云云執筆人閱之不禁喟然曰中國兵力之衰其竟至此乎夫粤西之亂其始因被遺之營勇窮無所歸恃其膂力方剛藉劫掠以謀衣食迨後附從日衆倡議揭竿官兵則相率潰逃良民則大遭蹂躪大吏不得已調雄師籌巨餉方期兵威所至一鼓成擒卽海内議者亦以爲小醜跳梁不久自然殱滅初不意東伏則西起此竄則彼來糜餉勞師曠日持久自起事迄今幾近一載而匪𦦨曾不稍衰朝廷以粤� 
省大吏不審兵機或致釀成意外之變特簡前安徽巡撫王芍棠中丞移節西征盡力捕剿當其啓行之始羆貅數萬旌斾如雲烜赫聲威令人望而生畏意者帥旗所指向之飛揚跋扈者至此必戢羽濳鱗用以振中國之聲威免外人之姗笑豈非一時壯志哉而乃懦帥無能匪氛日熾迨至謀窮計絀不得已而思求助於外人孱弱至此不亦損國威而長匪志耶或曰借外兵以平内亂漢唐已事昔曾聞之本朝咸豐時洪楊肇亂由桂林趨湖南越武昌擾安慶迨至金陵失守勢益大張維時上海以一隅地與外洋互市之故孤懸賊中幸得無恙用是官紳集議欲借助於各國刊部郎中潘曾瑞航海入都晉謁恭邸恭邸遲疑未决詢諸各省疆臣時江北欽差大臣袁甲三謂有百害而無一利力爭不可而合肥相國李文忠則頗主持其說然後之湘淮諸軍克復蘇松常各郡實洋將之力爲多其中最著名者若華爾若戈登若法耳第福若勒伯勒東若𠲍樂德克尤嘖嘖於人口然則藉外人之兵力以戡定亂謀雖從前中興諸將帥亦有行之者今西粤之亂一時旣未克敉平卽借助外兵亦未始非權宜之計固安得謂之失策哉則謹應之曰情形旣今昔不同辦理自從違各異當咸豐朝粤逆之𦦨甚張各行省名都大邑大半淪陷又有捻匪以爲之聲援中國兵� 
力實有不遑兼顧之勢事急求助本自無妨若此次粤西之事不過游勇亂民互相勾結度其情微特不足與洪楊諸巨宼比卽前歲拳匪之變猶萬不逮焉而乃將怯兵驕束手無策時事至此尙何言哉然則爲之奈何曰惟有痛加剿除而已夫自來兵事宜果决而不宜因循明季流賊之禍流毒最甚而其初皆以撫之一字誤之洪楊初起粤西猶是尋常小宼地方官任其跳盪其勢遂一發而不可收近歲渦陽之牛匪四川之余匪亦皆因大吏過於寛縱幾釀巨變今復日復一日貽患養癰懦怯無能一至於此吾不解身爲大帥者是果具何肺腸耶故吾謂借外兵以平内亂非不可行而此次粤西之亂實有萬不可效顰者質諸明達以爲何如 
[本館接奉電音]  
　　昨日午前京師飛電傳來上諭一道敬謹譯登○十月十八日内閣抄奉上諭張之洞端方奏懇請旌獎孝行一摺署四川總督岑春煊長子指分湖南試用知府舉人岑德固居家事親少有至性本年秋間伊母在鄂病歿該員自以不諳藥性抱恨引愆遂以身殉實屬純孝可風岑德固著准其旌表並列入國史館孝友傳以彰至行欽此 
[有備無患]  
　　天津直報云直隸總督袁慰帥近與政務處王夔石中堂議立各省常備軍以防疆圉當乞假回汴之前已擬就章程入奏大旨謂直隷一省應置常備軍一萬人 
[旗人奮武]  
　　聞之京師友人云我朝定章八旗子弟須一律入伍食糧按期操練本月初三日有旗丁二百五十餘名在崇文門外三轉橋迤東演習刀矛槍砲桓桓﨣各奏爾能亦足見其勤於武事矣 
[官票將行]  
　　聞之天津友人云邇來市上私錢充斥若非設法挽救何以興商業而　民艱當直隸總督袁慰帥將回珂里時即擬開設官銀錢號行用官錢票藉以裕庫恤商現已刷印若干不日卽當發出維持市面可謂餘力不遺矣 
[教養窮民]  
　　聞之天津友人云直隷總督袁慰帥設立教養局以濟窮民本月某日總辦某君函致巡警局長曹遊戎令通飭各處巡警兵遇有無業遊民卽送入局中以資教養 
[普天同慶]  
　　徐家匯匯報云本月初十日恭逢皇太后萬籌聖節寄居金陵之各西員各教士俱赴督轅祝賀署兩江總督南洋通商大臣張香帥設筵欵之席間某員肅雍起立代香帥致詞曰今日恭逢我大淸國皇太后萬壽聖節承各貴國領事統帶總辦司鐸教習諸君來致賀忱本大臣不勝感謝我大皇帝禀承我 
 
 

Page 2

 
 
[皇太后懿訓振興百度咸與維新深願我各友邦永敦睦誼兹本大臣重蒞兩江得與諸君講信修好和衷共濟殊深欣慰際此壽宇]  
宏開普天同慶謹偕江寍將軍潔治慶筵奉邀諸君惠臨同申欵治敬祝我皇太后康强豫順慈壽長春保佑我大皇帝洪祚無疆治理日臻隆盛並祝各友邦大皇帝大君主大伯理璽天德同膺福祉共保又安與中國益敦和好本大臣等與各貴領事貴統帶貴總辦貴司鐸貴教習等交聨樽俎同享舁平曷勝慶幸酒半伶工歌宮保所製祝　釐之曲八音交作盈耳洋洋其詞曰錦纒道嗣徽音集歌舞　兹大慶　慶字平聲讀如羌麘鳳恣游翔暢今朝羣集堯母稱觴最難得鞏天維璇宮毓祥邁前代宋宣仁九載建朝章萬里達梯航都願作天家屏障媊光燭未央又是梅開嶺上五洲嵩祝萃冠裳普天樂翼中興咨將相蔚三朝籌保障張懿媺承 
[聖基]  
　　皇定東南兵氣　芒河山復光數從前靑史誰方古輪臺奏笙疉頒篚睦鄰邦使臣眷屬都延賞虚衷諮惠政嘉謨一一皆堪效仿學舍宏開軍戎特獎喜交推新命舊周邦况又是君　后敬奉金匜綵舞將將今日價鷁舟初檥麟符再綰喜瞻媧陛中外效賡颺都歌頌熙朝慈聖壽無疆尾聲菊筵徧挹葡萄釀寰海皇風諧　合萬國共祝娀臺歲月長 
[借欵築路]  
　　徐家匯匯報云由直隷正定府至山西太原府火車鐵路先由前山西巡撫胡聘之中丞向俄淸銀行訂借銀二千五百萬兩以充經費後因匪亂中止今春岑雲帥又伸前議一切條例均照蘆漢鐵路新章當經奏奉廷旨兪允由户部咨行盛杏蓀侍郎仍以二千五百萬兩爲率後因不敷又奏請續借英金四十萬磅刻已訂定合同矣 
[雲南匪耗]  
　　徐家匯匯報登雲南蒙自友人來函云廣西游勇擾害閭閻近忽闌入雲南邊境有匪首周大麻子者聚黨羽數千人圖劫蒙自洋關事爲大憲所聞急委馬軍門圍捕相持日久不獲一匪因摘去軍門翎頂飭臨安府邱太守帶兵圍剿太守旣將沙地游勇周大麻子仍與死黨數十人盤踞深山官軍見山路險惡異常兼之匪人所用快槍又甚犀利以故尙未敢進攻也 
[四川匪耗]  
　　徐家匯匯報登九月十四日川友來信云今年五月陽縣拳匪滋事被官兵撃散匪遂竄入安岳仁壽等縣劫掠民人數十家殺斃教民十二人仁壽則嘯聚不散全境遭災教民百餘家焚掠殆盡此外富户之被池魚殃及者亦復不少迨六月又闌入彭山縣境燒燬教堂三處及教民房屋八十餘家殺斃教民三人資州資陽仁壽等縣教民數百家亦俱遭慘阨七月金堂縣境匪人蜂起剽掠蘇家灣教堂刃斃黃姓教士屠戮教民千餘人劫殺之慘難以言狀川北潼川漢州等縣匪𦦨益猖肆行無忌教民身家性命之被害者難以數計川南雅州眉州等屬　� 
亦無不風聲鶴唳草木皆兵幸岑制軍於八月二十三日接篆次日卽在北門外昭覺寺戮誅匪黨百餘人省城爲之頓靖 
[受篆有期]  
　　杭州訪事人云浙江巡撫任筱沅中丞因病乞休奉旨兪允而新任撫憲聶仲芳中丞到任尙需時日所遺撫篆暫由藩憲誠果泉方伯護理方伯欽承綸紼涓吉本月十七日辰時接受關防筱帥交卸後擬於二十日遄返宜興珂里 
[考送學生]  
　　金壇友人來信云京師大學堂招考師範生其在各直省者由學政考取咨送日前江蘇學政李蔭墀大宗師在金壇科試時遵章錄取七名並牌示曰招考京師師範學生據各屬咨送曁南菁高等學堂遵札挑選依限送來業經本部院扃門嚴加考試按照大省七人之例錄取各生榜示在案諸生著卽回籍所有咨送京師大學堂文憑俟咨照督撫札該生本籍州縣給發以免守候之苦至赴京盤費前督已飭藩司籌辦亦由本籍地方官給發以示體恤赴京日期本部院限於十二月初十以内諸生務各料理行裝毋得自悞所有本試題目及各生姓名附錄於後史學題皇祐四年胡瑗居太學其徒至不能容取旁官舍處之論算學題論普通學卒業年限輿地題俄築西比利亞鐵路直達東三省其間所經之道與其險要之區能一一詳言之歟顧宗裘新陽附薛序鏞吳縣附華南圭金匱附瞿士勳靖江廪張葆元婁縣廪賀同慶丹陽廪李恩藻丹徒附 
[通州科試塲期單]  
　　有客自通州致書本館云江蘇提督學政李蔭墀大宗師按試通州於十月十六日文旌戾止隨發出塲期單定於十七日行香放告十八日考生古十九日考通如童古二十日生員科試二十一日考泰靜海童古二十二日考第一塲童生二十三日覆試生古兼補歲考二十四日考第二塲童生二十五日覆試一等生員二十六日提覆第一塲童生二十七日考第三塲童生二十八日提覆第二塲童生二十九日第一塲考選優生三十日提覆第三塲童生十一月初一日第二塲考選優生初二日覆試合屬童生初三日總覆初四日獎賞一等生員發落新進童生初五日起馬 
[錢弊宜除]  
　　金陵采訪友人云邇者市上錢荒日甚龍銀幾爛賤如泥持以易錢每圓只値九百文之譜說者每病鑄錢局不肯將當十銅圓發出或更疑錢儈暗中藏匿使孔方兄聲價分外高擡實則局中人圖飽私囊有以銀百兩投局領銅圓者必責令另貼火耗銀二兩而門市兌出殊難取償於人以故相率裏足不前局中人不得已累萬盈千運往他埠致省垣轉行使寥寥耳日前在籍紏士葉孝廉廷琦紏約同志數人具禀督轅請轉飭上元江寗二縣主傳諭錢業董事平市價而利轉輸顧雖經兩縣主苦口諄諄而局中之弊不除市儈終不樂於領用爰擬申請護理兩江總督江寗藩司李薌園方伯籌擬庫欵創設官錢局公平兌換藉蘇民困商艱正籌議間適張香濤制軍由鄂蒞省垣方伯交卸督篆此議遂未及上陳或曰大吏擬將仿鄂省章程印行官錢票果爾則亦利國利民之善政也○ 
[述文寳校書被盜事]  
　　金陵采訪友人云有周文寳者生長秦淮烟月中曾登白門新枊記首選赭宼亂後隨其假母營香巢於邀笛步邊二九年華豐容盛　枇杷花下垂簾校書皖中薛慰農太史賞之每値文酒之會座無文寶不驩文寳亦如飛鳥依人投懐置膝洎太史出守西浙别十餘年游倦而歸花前薢茩則已風吹棟子花信將闌矣太史卽席贈以詩曰幾年滄海别惆悵意如何南國抛紅豆東風漾緑波重逢疑夢寐絮語代悲歌莫慢傷遲暮看余鬢已皤又七律一聨云素面久除塗抺習丹砂誰識女兒身蓋惜其淪落而諷之使爲擇木之禽也文寳感其意未幾卽適淮西某大帥相隨赴赤嵌城閱數載忽被出而歸歸則挾有數千金遂購雛　營艷窟客有尋香至此者惟令三五小妮子伺應已則非具厚　不得見見亦惟淸談半晌奉苦茗一甌而已顧室中實暗置面首迷香洞裏頗多嫪毒其人以故愛之者每譽以玉環復生而毁之者竟薄爲夏姬再世無賴某甲久爲文寳入幕賓邇日不知如何開罪於錦衾角枕間遽以閉門羹相餉甲惎之瞰文寳别有所歡在遂於嚋昔之夜率同﨣﨣桓桓者數十輩跳刀　張而入時所栽錢樹子方應貴人之召咸倩平頭奴劍負出門文寳駭極狂呼寂無應者致赤條條一絲不掛被若輩縶以巨絙擲諸室隅倒篋傾箱盡劫珠寳金玉而去約計所失不下萬餘金次日自稱某帥添香人投縣以刦案報嗚呼燈紅酒緑昔曾爲御史之孃月缺花殘今已類商人之婦何事招蜂惹蝶未免有情應知拒虎引狼自貽伊戚如文寳者自墮惡趣夫復何尤然亦念及名流提唱之盛心而 
 
 

Page 3

 
 
爲之赧顔無地否耶筆記之不禁嘆宼白門卞玉京一流人倜乎遠已 
[整頓堂規]  
　　杭州訪事人云浙江武備學肄業諸生時時外出滋事總辦伍蘭蓀太守力加整頓將不遵規制者開除二名餘則嚴定課程卽課畢亦不准離堂門一步次提調汪悔𤲅刺史到差又復加意嚴查設立號簿如有公事出外須先掛號親友來堂探望亦須禀明提調方� 
　人門似此嚴肅整頓此後或可稍改從前積習矣　 
[浙省官塲紀事]  
　　杭州訪事人云浙江應解京餉經藩司誠果泉方伯由庫中撥出銀五萬兩委候補縣白大令曾蔭管解本月十三日已兌明釘鞘寄存外庫以便擇日起程矣○部選湖州府同知曹司馬鍾彝由京領憑來浙本月十二日抵省後卽趨赴撫轅禀到隨復禀見各大憲一俟奉到飭知即須擇吉履任 
[秣陵歸雁]  
　　金陵采訪友人云新寗劉忠誠公薨於南洋節署公子卜期十月十三十四十五三日爲公治喪先期遍訃兩江所屬文武各官曁南洋諸埠各國領事官兵輪船統帶官教堂司鐸與夫各關稅務司郵政西員届期聨　接軫而來恭申祭奠舉襄之日執紼以送者尤相屬於途白馬素車備極一時之盛○署理兩江總督兼南洋通商大臣張香濤宮保蒞任以來所屬文武各官紛紛趨謁戟轅之外不啻星聚雲屯蘇松太兵備道袁海觀觀察亦於某日來省具手版入謁並弔奠劉忠誠公本擬卽返申江適月之十七日爲忠誠公舉襄之期各國洋員教士等人咸來執紼宮保預設盛筵以欵以觀察夙與外人稔一切皆委令布置大約須勾留數日始能乘傳言旋矣○本月初十日　逢皇太后萬壽聖節署兩江總督兼南洋通商大臣張香濤宮保就省垣水師學堂讌東西洋各員弁一時應召而至者多至三十三人略分言情莫不盡歡而散越日各洋員卜於月之十三日仍假水師學堂公設盛筵藉酬雅貺宮保欣然命駕而往各洋員殷勤欵待酢酬言驩中外邦交從此當愈臻輯睦已 
[制府登程]  
　　昨日上午十一點鐘時卸任四川總督奎樂峯制軍乘輿至招商局金利源碼頭附新裕輪船北上本邑文武各員咸赴江千恭送駐滬各防營弁勇亦皆列隧以表敬忱法界捕頭特派探捕在馬頭上照料一切至午後一點鐘時新裕卽起椗出口法界讞員孫建臣大今因　送憲旌先期咨照捕房暫停讞政一日 
[邑宰催科]  
　　上海縣汪瑤筳大令以本年下忙錢糧至今尙有未經完納者爰於昨日飭糧差下鄉催繳淸違則定千追究 
[解犯到配]  
　　去年某筆店夥王耀先在法界興聖街淸風閣茶肆友奕棋突有揚州人王少卿者向之强借棋子口角之下互揮老拳致少卿受傷斃命報經縣主汪瑤庭大令騐明屍身拘王訊實申詳上憲擬定流罪發往陜西配所昨日飭吏繕備公文派出公差民壯各兩名押解到配又本邑曹家渡人盧良卿之女鳳金與姚阿弟犯姦致良卿羞忿交并懸梁自盡大令據報騐明訊取口供詳奉大憲將姚擬以監禁若干年鳳金科以流罪昨亦遴派差役官媒解赴陜四配所矣 
[報請騐屍]  
　　昨日午後浦東金家橋民人馬桂卿偕二十二保四十四圖地保馬吟濤投上海縣禀稱弟婦陳氏靑年守寡近被孽姪馬友庭誘姦懐孕雇令䖍婆金陸氏用藥墮胎以致斃命誠恐母屬前來滋閙求卽蒞騐大令准之 
[委領軍火]  
　　江蘇候補通判吳蓉别駕近奉省垣善後局督辦某觀察委赴江南機器製造局請領軍火昨日抵滬後卽躬詣局中禀陳一是 
[奸儈待懲]  
　　前者某小錢店夥王芝山誣湖北某學堂畢業生程明超以銅質僞洋銀混兌經英美租界公廨讞員張柄樞司馬訊明開釋程心不甘服禀奉本任湖廣總督調署兩江總督張香濤宮保札飭蘇松太兵備道袁海觀觀察轉飭公廨提王訊究昨日包探何阿春將王提到襄讞委員魏蒓塢大令飭還押捕房俟禮拜六會同德總領事署繙譯官訊辦 
[上海縣署瑣案]  
　　招商局浦東棧房司事某君查獲行竊麻袋之王果雲袁炳榮指交十二圖地保顧桂榮解縣前晚縣主汪瑤庭大令升堂研訊王供稱小的日駕小船在浦江中賣酒釀以博蠅頭微利前日駁船户袁炳榮倩裝麻袋七梱至薛家浜許給洋銀五角到時僅付二角小的乃將麻袋置諸平安街永順米店對門小的家門外旋被招商局中人查見喚地保解送至案袁供稱小的之船及某駁船承裝招商局麻袋四百捆至浦東交卸忽多七捆每捆五十口因雇王船裝至薛家浜尙未售去已被招商局中人查獲叩乞施恩顧保禀稱袁欲將麻袋賣與永順米店尙未成交即由已爲招商局中人喚小的拘獲大令判令將袁責二百板枷號十六鋪王交人保出麻袋飭差送交招商局棧房收受○前者張廷芳控蘇秉鈞積欠洋銀前晚大令提案比追蘇供稱小的無力籌措叩求寛限大令飭掌頰五十下收所嚴追○趙吉生控周昭福霸屋不遷大令升堂研訊趙供稱周租小的樓屋一幢平房一間每月租錢四千三百文光緖二十一年七月小的因有急需浼許蘭亭汪子雲將屋抵與周處得洋銀二百元每月一分五釐起息後又加借洋銀七十元至今七載除去利息外尙應找付金錢周堅不肯付今小的將屋出售屢次令周遷讓置之不理求卽訊理許蘭亭汪子雲所供與趙相同周供稱趙將房屋兩次抵去洋銀二百七十元言明以租抵利今忽欲小的找付租錢是以不允遷出大令察閱契據並無以租抵息字樣諭以照七年計算周應找出洋銀三十元周稱尙有頂首及代付房捐可以抵算大令著劃算明白卽行遷去 
[上海總巡局瑣案]  
　　前日梅家弄巡防局員某君飭勇拘獲賭棍黃姚徐柏生兩名解至保甲總巡局總巡朱森筳　府筳訊之下黃徐皆供認犯賭不諱因判令各責一百板荷以巨枷交地保關仁信帶往梅家弄示衆一月期滿責釋○梵航渡巡防局員某君飭勇拘獲賭犯陸福生王阿四許阿嘉三名解至保甲總巡局明府訊究之下陸王許仝供小的等在茶館中抺牌爲戯不敢聚賭明府判令各重責一百板荷枷示衆並飭地保許順甫速將賭首宋仁發徐阿炳一併拿獲訊辦○十六鋪巡防中局員某君解賭棍談永泉至總巡局明府披閱來文内開該犯係蘇州人前年因案發改過局監禁至去年二月初三日期滿給子洋銀三角派差押上小輪船載之回籍今又潛來犯賭不得不子以重懲因於詰究之餘判令重笞一百板枷號十日期滿責釋 
[正悞]  
　　本月十六日報登法界公廨讞員孫建臣大令派包探至十六鋪巡防北局禀請協提源裕靛靑行主一事兹經訪確當日所提者實係寄居源裕行内之棉花掮客汪玉衡與賈姓棉花商因成單筆悞涉訟公堂源裕毫不干涉恐滋疑竇特此聲明 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[幸未燎原]  
　　前晚美界北四川路粤人某甲所開茶食店内不知緣何失火幸卽撲救未致燎原事後捕頭查得此店曾保火險銀若干兩因令某包探前往細查起火情由 
[馬路工程局瑣案] 　　　 
　　東洋車夫祁雨雷藏匿坐客所遺洋傘一頂經包探黃量海查獲送入捕房轉解馬路工程局總辦翁子文太守倩襄讞委員黃衡堂二尹研訊祁供小的家在江北某邑此傘係某姓客所遺貪小收藏尙求恩宥二尹判責五十板贓存候失主具領○張新慶濳至滬南第一茶樓竊取衣服經包探黃量海查獲帶入捕房轉解工程局黃二尹研訊之下判責一百板押候查明有無他案然後核奪○積竊王雲生馮阿二前因行竊公義馬頭所泊航船上棉被衣服經包探黃量海解請黃二尹訊明笞責甫經釋出又竊取左如生所携行李被黃探解送工程局二尹研訊之下判責王五十板馮二百板各枷號半月 
[英美租界公堂會訊案]  
　　大西洋國澳門屬民陳煥之投本管總領事署控鄉民張文彩蔣大盛租地紏葛等情英美租界公廨讞嗣張柄樞司馬接准來函籨差提到一干人訂於前日午後會同代理大西洋總領事本任繙譯官畢理納君研訊陳倩律師古柏聲稱由徐岳明等介紹向張文彩永遠承租寳山縣境地一方繪畫成圖其黑圈内三畝忽被地主盜賣與蔣大盛至紅圈内之地契及光緖二十七年糧串現已呈案係張鴻年張文彩户名約四十畞之譜請爲訊核張文彩供黑圈内地三畝於光緖二十六年租與陳姓紅圈内地二畝於上年十一月二十三日售與蔣大盛嗣不知如何被陳所雇買辦何蟾香私自出租與陳直至陳圍以竹笆小的方知其事叩求明察李鳳鳴禀稱小的充當地保當陳租地時小的與已死夥役李明修曾在契上蓋戳餘不知情袁起賢供小的係代律人曾得律資洋銀一元五角張俊山供永遠租與陳姓之地約計二畝得洋銀一百二十元司馬商之畢君飭將張文彩張俊山二人押候移文寳山縣請查明五圖内地二畝究係何人納糧俟復到後訂期復訊仍限張文彩於一禮拜内繳呈糧串 
[英美租界公堂瑣索]  
　　包探李四春解余雲中至公廨禀稱伊掩入潘明開家圖竊經小的緝獲送請訊懲襄讞委員魏　塢大令商之美總領事署白繙譯官判責一百板○包探張寳成解吳阿二侯良奎王張氏到案禀稱伊等開設烟館深夜售烟故由小的送請究罰大令判各罰洋銀五元○包探石金榮解趙金禮胡錦山到案禀稱趙竊取信昌祥茶棧中茶葉從樓窓抛下由胡接取售錢俵分兹經棧主查知報由小的拘獲請究趙胡同泥首求恩大令判令將趙責四百板胡責二百板○包探陸阿九解蔡少元到案禀稱伊行竊陳春福家銀表金簪等物報捕後捕頭令小的緝獲今特送請究懲大令判責三百板押捕房一月○包探倪順泉解王小莊到案禀稱伊每於深夜吵閙比鄰某洋人不能安睡投報捕房是以解案請究大令判罰洋銀十元諭令晚間以九點鐘爲限逾限不得喧閙如違定卽押遷　 
[法租界捕房紀事]  
　　昨日法界三洋涇橋南首有賭徒二十餘人擺設二十一門賭攤誘人入局事爲副捕頭所聞帶領包探前往拘拿各賭徒紛紛逃逸僅獲甲乙二人連賭具洋銀帶回捕房押候解送公堂禀讞員孫建臣大令訊究○竊犯陳阿虎前經包探解請大令訊責發改過所監禁兹已期滿局員派人送回捕房捕頭令押候解送公堂禀請核奪 
[美租界捕房紀事]  
　　前月某日粤人彭阿德私取武昌路王陳氏所開小烟館内烟槍數枝逃匿無蹤至昨晨始由氏遇諸篷路意欲扭入捕房彭突出利刃向氏猛刺氏大聲呼救經包探朱桂生將彭拘獲帶回捕頭令押候解送公堂禀請讞員張柄樞司馬重辦○前晚小竊胡阿二混入公和祥馬頭某號貨棧中行竊所儲貨物適爲某包探所見連贓帶入捕房捕頭令押候解送公堂禀請訊辦 
[蘇省官報]  
　　十月初四日候補道沈玉麒由滬回甘肅候補道李璜湖南入由京來正任昭文縣張灜禀謝奉飭回任管帶續備左營直隸州謝謙由黃渡差次來卽辭知縣龔心沂由荊溪縣保甲差次來沈衍周禀辭赴寗見制憲撫轅文巡捕縣丞姚榮澤蘇州府照磨姚定信均禀謝奉委海運省局差遺京口駐防印務鑲紅旗佐領彭庚由鎭江來補用副將趙雲龍謝委管帶撫標水師中營兼會辦蘇防營務處初五日内閣中書行在軍機處行走孫毓林陽湖人由河南來赴都候補道陳時政辭行赴滬措資知府胡玉瀛由上海等處公幹回孫毓驥禀知本日到善後局提調差正任昭文縣張瀛禀辭赴任知縣方敦吉禀謝奉委海運省局文案差補用絫將徐錦堂禀知赴各處巡緝初六日候補道松峻通知昨日接辦總理蘇防水陸各軍營務處楊懿年通知在院上禀辭赴寗張金城陳　聲均辭行赴寗花翎分發江蘇試用知府趙繼椿安徽人由寗來禀到知縣阮尙疇禀辭回鎭江衛淸查屯田差次浙江候補知縣王朝奉浙江臬憲委解革員張傳芳赴揚州卽辭府經歴吳獻專丁來省禀謝奉委上海貨捐局查騐卽到差縣丞曾廣文禀謝奉委赴金陵查案差卽辭巡撿鄭金鏞禀辭赴松郡差遣初七日翰林院編修何向榮桃源縣人到由甯來五厘厘捐局委員知縣陳景韶專丁來省禀謝奉飭比較局盈留辦徐之棫禀知由京引見回省繳照卽日聞計丁父憂初八日知府沈鳳韶由滬來直隸州王史禀知本日到中西學堂差張承德禀知由滬見道憲回同知銜指分江蘇試用知縣韓葆仁又陳慶垓均浙江人五品銜指分江蘇候補知縣張炳蔚湖北人均由京引見回省禀到蔡安和由寗回禀到吳蘭生由徐州回省禀到初九日江蘇卽補道徐棠浙江人由京來首府向禀知由各屬秋勘回新選荊溪縣閏嘉祥禀謝奉委發審局帮審差知縣應德完翁有成楊魯曾陳彭瑞均禀知奉儲憲傳閱課卷朱賡且由劉河厘局專丁來省禀謝奉飭夏季比較有盈蒙記大功一次試用知縣兼襲雲騎尉文煥正白旗人由寗來管帶撫標中營水師羅長華禀謝奉撫憲札委調帶續備右營差初十日臬轅牌示本月分候補同通州縣直隸州州同州判各員月課定於十七日在課吏館考試禮科給事中王鵬運廣西人由河南來正任山東曹州總鎭龍殿揚由京來回安徽籍十一日儲憲羅通知辭行赴滬知府羅道源禀謝奉委松滬局提調差指分江蘇試用知府姚繩武浙江人由京引見領照來省禀到知縣周慶賢由寗回禀銷文闈内簾差藍翎五品頂戴指分江蘇試用縣丞徐官海浙江人由京騐看領照來省禀到候補都司周文邦禀謝奉委胥門路武巡卽到差武舉周　淸禀謝奉委盤門路武巡卽到差候補把總陶明華禀謝奉委閶門外武巡卽到差十二日六品銜補用縣主簿候補從九品萬福泰由京起復回省禀到前任山東曹州總鎭龍殿楊辭行城守絫府曾辭行赴寗署城守左軍守備丁魁榜禀知接印任事並銷盤門路武巡差 
[金陵官報]  
　　十月二十六日淮揚道沈瑜慶揚州保甲局候補道章蔭均到大通楚西掣騐候補道薛華培辭候補道夏時濟首府朱鳳頴同知劉　曾辭同知吳廷　淮安府軍捕通判姚紀衡知州張頤慶謝委代辦南路保甲總巡差竇懸森周桂罄上元縣戴宿遷縣羅治霖知縣黃煊交卸武穴分銷回均到知縣劉濤嵩王世瑞直隸州判朱德魁各位均見皖岸口銷候補道凌盛熺辭候補道曾廣祚由蘇回提中營絫將張郁林到知縣薛華墉奉委曾勘洋務局西偏地民房差崇安輪船劉德輝巡卡回駐昨日翰林院編修陳光宇曾陸師學堂候補道兪昆前建華縣彭伊才到署上元縣丞吳子瑞禀知任事縣丞蕭大鴻沛縣從九張甲灣兼土山集均謝委膏捐分局差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
