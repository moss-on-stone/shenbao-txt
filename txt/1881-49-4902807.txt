# 1881 - 49 - 4902807

 

Page 1

 
 
[] [  本舘告白]  
　　啓者本舘以刷印各書籍發售爲常如違近諸君子有已成未刋之著作擬將問世本舘願出價購槁代爲排印抑或俟裝訂好後送書數十部或數百部以申酬謝之意亦無不可總視書之易售與否而斟酌焉再如　有世上罕見之本宜於重刋者本舘亦可以價買或送數十部新印之書籍以報謝至原本於刋成後仍可璧　也現在承賣申報之人隨處皆有若以書籍託交寄下諒不致悞或託信局寄來亦可　信後不數日内當奉覆耳 
[論中西用人同異]  
　　凡物不得其平則鳴不必其事之大而情之重者也卽尋常日用行習之間苟有不能持平之處卽不禁退有後言而况有關乎中外大局而能默爾息乎卽如中國自與泰西通商以來中人旣廣開招商製造等局不能不延請西人西人旣旅居中界亦不能不延用華人然而其中同異則大有不同矣華人之延用西人也或爲船主或爲教習卽下至戲園之看門雖流品不同而華人之待之也莫不以禮未敢以僕御視之也而西人之延用華人則不然細崽馬夫之流其甘爲西人服役者固無論已卽在經營之中如看洋銀收房租上而至於買辦一至東家之前莫不兢兢業業而東人視之一似理應如此者賓主卽有共商之件而賓東從無欵洽之時卽有一二洋人稍知禮貌或執業較爲清高者尚不至於輕視華人其餘則莫不皆然噫嘻何華人之重視西人而西人之輕視華人也有如昨報所載要以華人之不顧大局者有以致此耳昨報載天祥洋行買辦控於英公堂言何某荐保水手華人六名而該水手旣至福州卽上岸遁逃請傳荐保人訊究一節是可異矣夫該水手旣經何荐保自願在該船作工豈肯逃者其逃也必有不得已而爲者也其曰按名給付工資其工資先付若干吾不得而知然該水手斷不以欲賺工資之故而先蓄遁逃之念可知且水手係此間荐保其爲何處人吾亦不得而知而必俟船至福州始行逃遁豈彼六人者皆福州人乎否則所尢付之工資能有幾何而該水手肯因此而流寓於彼也何某禀中謂該船主與二副秉性兇横固亦未可遽信第凖情酌理該水手旣有荐保之人又無捲携之物何故而忽思逃逸此其中當必有故矣中國之雇用西水手也固從無逃遁之事然中國人本皆由船主作主宜進宜退中人未嘗希以已見且所以待之者初不敢以下等之禮而華水手之爲西人雇用者乃至於不勝兇暴之苦而羣焉逃匿則亦不平之甚矣幸而陳太守深知西例向西員侃侃直言謂存保輪船木手向例止保在埠上船各情至放洋之後固與荐保無涉西員見其理直言順亦以爲然惟令何具結而退設遇不知西例之員則荐保且將被押着交受累無窮矣夫兹六人者設爲西人而經華人雇用苟其船回不見西人必將向船主索人其家屬又必向荐保尋人豈肯但以在某處逃逸一語遂深信而不疑乎西人之自祝也過重而視華人也過輕此則事之最不平者耳華人之中固有可輕之人本無可恃之才而妄自尊大目無全牛及至畀之以事則動輒得咎此等人又何怪西人輕之然旣輕之則如勿用苟旣用之則仍當以禮進退之若因其可輕而輕之則旁觀者亦將爲之寒心而人且聞而裏足矣若水手等旣經雇用或有不聽指揮不任臂使之處則亦必先有以教之教之不遵則停其生意如是而已若駡之打之則彼又安肯忍受也乎今據該行買辦所禀及船主洋人所供該水手在船並未有不聽指使等事則何以忽然皆逃此其情節外人不知而船主必知之買辦亦必知之買辦知之而不能根究船主妥爲調停而反以洋人一面之詞呈控於公堂此則買辦之但知承順洋人而不顧大局故也中西凡有交涉之件往往直西而曲中盖體朝廷柔遠之意也然西人果曲則亦誰得而直之中人果直則又烏得而曲之有良司牧斟酌乎中西之例詳究乎事理之宜而斷之以平允之道則西人亦不敢過抑華人嗚呼我瞻四方伊何人哉 
[憫灾恤隣]  
　　去年英十月念七日有安南國帆船名全源泰者由本國開行前赴香港十一月有初一日在途遭風船忽損破該船大副欲急爲補苴船已沈下卽與一水手隨船並溺其船主及安南兩婦人一小孩并水手等各乘小艇飄入高麗境内高人相待甚優勾留念五日高人送之使返英正月念二日卽華去年十二月念三日道縱牛莊中途以天寒又斃一人其餘衆亦皆患凍瘃刻下尚在該處想不日卽須言旋也惟高麗人憫災恤患不分畛域如此殊可嘉耳 
[京都近信]  
　　晉源報云接有北京確信云中朝俟左侯抵京與之商定俄國和議然後另簡大員前往西陲以代左侯之任而侯則當留京贊襄樞務云 
[牛庄近聞]  
　　牛庄來信言該處接有電信知中俄和局已成而居民則尚未深信緣近日載運軍餉前往該處者日有數百輛防軍亦未有遣撤之信然紀律森嚴各兵出入均有對牌民心莫不安堵曾伯撫之軍律可想見矣 
[提帥移防]  
　　浙江提督黄芍巖軍門自丁艱後假觀堂爲公館旋奉旨仍行署理提篆今於本月二十一日移防鎭海安營云 
[負債尋死]  
　　寍城湖西月湖橋弄某甲借某乙洋數元乙屢次追索無以歸償日前下午遇乙于途將剝其衣服甲任其解脱甫經剝盡甲卽躍身投河幸河于有舟子攔住詢問緣由勸乙還其衣服送之歸家云 
 
 

Page 2

 
 
[天花盛行]  
　　寍城日來天花盛行不惟小兒患此卽中年亦有染及勢雖沈重尚無大碍然凡未種痘者究不如赶種牛痘之爲穏也 
[禁刊藥籖示]  
　　欽命二品頂戴浙江等處提刑按察使司按察使兼理全省驛傳事務加三級紀錄十二次孫爲曉諭事照得患病者須求良藥延醫者須訪名手性命所關豈可亂投藥石卽有病症危險醫者束手無術可施萬不得已而禱祈神方者亦惟憑一片誠心並非藥能爲力本司訪聞近來各廟僧道煽惑愚民妄刻藥籖惟以多取籖錢爲得計愚民無知深受其害實堪痛根除札行府縣照會善堂紳董按廟查考不准妄刊藥籖其向有藥籖各廟亦祇准以一籖一服不得併服三方以致貽誤如敢故違由善堂董事呈報究治本司體恤民瘼諄諄勸諭各宜凛遵毋違特示 
[飭築公墻不]  
　　浙江按察使孫爲曉諭事照得杭城居民屋宇鱗次櫛比巿廛尢甚且皆編竹爲墻削松作壁最爲引火一遇火灾莫可措手倉卒間又不肯拆去以遏火勢每致延燒動輒數十家甚至傷人本年雨少火患尤劇本司歴勘被灾處所皆係遇墻而止或拆屋而歇此中利害共見共聞至各集水龍固皆義勇然杯水車薪僅能撲滅初發之燄及將熄之燼是拆屋與施水正宜相輔而行除行府札縣一體遵辦勸諭嚴拿搶火各犯懲究並照會善堂紳董籌議外合亟示諭紳商士民等知悉自示之後所有毗連屋宇分間夾壁槪用磚塊竹板厚塗泥灰以資障蔽並公議讓地建立公牆遇有火發立將左右前後毗接房屋之編竹爲墻削板作壁易致延燒者先行拆去於起造時責成保全各産主公估價值攤助一半以昭平允各集水龍本備有繩索鉤斧及救柩義槓亦無得觀望退縮如有阻撓無論紳商士庶均應查究本司體恤民瘼剖晣利弊務各互相勸勉切勿仍沿積習致貽後悔各宜凛遵毋違特示 
嘗謂古今政體治人治法相輔而行浙江各大憲勤求吏治系念民瘼於實心實政之中握裕國便民之道闔省紳耆士庶無不感戴頌禱矣孫稼生廉訪於除暴安良卹灾捍患諸大端尢爲悉心講究自下車伊始卽督率府州縣及保甲局員弁訪拿惡棍緝獲猾賊凡著名渠魁均發交遷善公所衣食教誨冀其攺過而遷善並復諄諄諭勸以是黨羽潛散街巿平安旣靖打降酗酒之風亦消穿穴踰牆之案又因省垣多視融灾惄焉心傷照會紳董曉諭居民籌正本清源之善策他如整頓錢法諭禁藥籖良法美意不可枚舉是眞以不忍人之心行不忍人之政者聞上年秋間耆民公送德政牌傘廉訪固辭不獲民情不大可見哉書曰德惟善政政在養民詩云樂只君子民之父母微斯人其誰與歸西子湖頭一釣翁謹識 
[僧房失火]  
　　杭垣下城仙林橋地方有仙林寺者郡城中著名巨刹也寺中殿閣崔巍屋宇宏峻周遭房舍不下數百餘閒該寺僧人各自分房經管共有十餘房之多惟住持僧房專恃經懴及各處布施其餘則皆有産業可憑經營貿易各託生涯山門以内所有雨傘氈帽等店均係僧人所開且寺中房廊深曲别户分門憑各房主僧放租收息故該僧等皆私擁厚貲起居一切與俗家無異焉其山門内左側向有某號氈帽店兼售釘鞋傘扇等件門面三間軒廠整齊店主係寺中某房主僧今歲正月十九二更餘店堂内陡然失愼一時火光滿屋煙燄飛騰店中諸人皆冒烟突火逃出不能携取一物幸爲時尚早人都未睡各集水龍頃刻皆至而城守署之洋龍尤屬近在咫尺一時齊集撲救祗焚去店屋三間不致延及隣舍其最險者爲寺左之張姓煤炭店屋椽皆被延燒火已穿壁而入各水龍儘力灌救始得無恙倘一經燒出山門則直街一帶必多貽累矣又十六日下午時分相近之孩兒巷内有包姓小飯店以炊飯不愼烟囱内突然火燄透出幸對門隔壁皆係茶舖爲泥木作各工聚集之所一時爭先登屋急取醃菜滷傾入烟囱火旋壓熄倘非人手衆多施救迅速則其禍正不可言矣 
[會戲繁盛]  
　　南昌廣潤門外爲省垣最大碼頭其間行鋪林立每逢歲首如關趙廟之燈景出奇誇巧固已首屈一指乃於燈景之外更復大開台塲門演會戯同業有同業之會同段有同叚之會嘗有一家出資四五次者然意在求福不厭其煩故自新正以來河街一帶日有會戯數台鑼鼓之聲喧天震地加以燃放火炮近之者耳邊轟震幾於言語不辨聞近有某行家以四人抬爆竹一太捆放之其價值一十七金因而鬨動城廂遊人如蜂屯蟻聚莫不延頸舉踵一若惟恐略有遺漏者日晡巿散途間人猶爭述其所見或謂某處演劇擅勝或謂某處陳設最華嘖嘖稱羡津津樂道惟嘗舉大局計之年來倒塌店鋪多係一時所稱極盛者排塲愈闊則倒閉愈速民窮世富正此輩職爲厲階有心時事者方抱隠憂尚暇品其高下乎南昌巿面向推徽帮爲大宗主不勝客自昔已然然該帮生意雖大而空盤亦最多卽如裕盛雜貨行近事已可槪見矣按該行開設廣潤門外已十餘年局面廣闊在該帮中素稱矯矯詎於新正忽然將行關閉倒帳二萬數千金其中虧欠聞各庄存欵甚微大半皆外人三百五百寄放以權子母者乃該行年來徒以交結揮霍起居奢侈以致虧空一旦閉歇正不知累幾許人矣放債者尚知所愼哉 
[龍燈紀盛]  
　　金陵自兵燹後每值元宵佳節各營兵勇多有製龍燈出游者然皆不過一二條藉此慶賀元宵而已本年則先由水西門外木商倡捐各營復向湖南北兩省鄉親之在省貿易者湊資集成鉅欵製造各種新式之燈於十五日以前出燈先由上新河一帶徧走繼繞水西門及漢西門南門城外各處然後進城首到督轅曁中協城守恊以及城北各署復於第二三日次第到城南各署並湖南會館又折至將軍都統兩署前共計龍燈大小五條獅子燈大小九座加以牌燈傘燈並各種人物禽獸花木之燈最後則有五色細花方架纓絡一座錯采鏤金鮮明奪目每龍一條間以鼓樂一班笙簧並奏鑼鼓齊鳴居民舖户莫不鞭炮花紅爭相迎迓又兼星月交輝燈光燦爛良辰美景益令人興高采烈以故觀者連日充塞路衢喧闐擁擠云 
[冰人受累]  
　　武童張某住金陵上浮橋世業糧食行斛手由某甲作伐與朱姓聨姻女年二十歲貌雖平常而德性則頗稱賢淑近隨父母居鎭江去冬父母送女到省于歸旋卽返鎭詎料女歸張姓後張嫌女貌不美不共房帷姑亦惡之致以冷語相譏時加誚讓女不堪其辱 
 
 

Page 3

 
 
惟自恨命薄且怨父母之相攸未善致有遇人不淑之嗟張思某甲當日執柯惟冀撮合成功却將女貌隠瞞以致花費多金得此怨耦遂遷怒於甲時與噪閙令其將女送回母家並償還費用某甲忿甚赴江寗縣攔輿控訴當蒙顧邑尊准控飭候簽差提審至如何訊斷姑俟探明續述夫德輝貌寢而舉案廡下千古傳爲美談彼張某者亦曾聞此事否耶 
[拐風愈盛]  
　　丁丑年間天津河間兩屬荒旱賣兒鬻女者充塞道途一時水販媒人獲利頗厚大槪以紫竹林爲匯歸粤人愛畜婢女自丁丑以後凡喬庽津沽之粤人卽家無擔石儲者亦畜婢三兩口至十數口不等土人陶四林四傳二等曾以販賣人口經前任天津縣王璞臣明府訪聞拘禁數月惜明府仁厚有餘勇斷不足未能盡法懲冶以致若輩獲釋不知儆懼胆且愈熾初猶係賣者兩相願意尚無抑勒等情嗣因元氣稍復賣者日稀而買者麕至若輩無以仰欲給求遂百出其技以拐帶爲事去年春夏之交就津城計失去子女者不知凡　然粤人所購之婢女自有之無者固不數覯也兹則又大謬不然前向紫竹林而拐來今就紫竹林而拐去方隅之地去冬三閲月粤人之失婢女實繁有徒其若何誘拐情形始終未悉有黄炳記者亦粤人而賈於津者黄於初冬返粤家遺一妾一幼婢住紫竹林北婢年十二可供奔走每日晨昏入巿主婢兩人形影相依一日晚餮遣婢巿肉逾時不返亟出偵探人已無蹤紫竹林之失婢者向無秦庭璧返合浦珠還故事故黄妾亦付諸度外黄同鄉僕婦日常蹀躞街頭以拜神爲事婢之面貌固其熟誠失之時日彼亦深知黄妾以其能佞神也會以瓣香倩渠於河北三太爺廟作福籖句得歧路相逢應有日亡羊休悔補牢遲二語三太爺素著靈異黄妾以口吻暗合日遣僕婦禱於神前並嘱途中物色　已失去六七日一日婦上香已畢從廟中囘正當轉灣迎面見一藍縷人後隨一女形容舉止酷類該婢但面目雖是而衣服全非蓋已攺舊時裝束亟前聲喚婢未及答涙隨語下拐匪在旁觀聽知機關已洩但該婦赤足麻臉鴂舌彪軀知不可以力爭亟乘間逸去婦携婢交黄喜出望外細叩被拐情節稱是日巿肉日已黄昏雪後路僻無人正挈肉回迎面一人持刀攔路劫之欲走欲待呼號彼卽一手擲肉於地一手出破絮團塞口中斯時欲喚不能卽被挾之以走到一破屋内有男婦三四人團坐一炕卽爲之去廣裝易本地服連日帶領出門價賣未就不圖今於道左得遇此婦等語是則拐匪之明目張胆一至如此眞有不容姑貸者矣當道者其速儘法治之哉 
[開徵上忙]  
　　甯波現因軍需待欵故鄞縣石邑尊開篆後卽出示傳諭經徴漕粮之書役人等定於本月二十二日開徴上忙錢糧云 
[操軍防變]  
　　西報言上海各營兵刻下日事操演云須連操四十日聞奉有憲諭必須操演精熟以便聽調緣恐有一外國欲與中國搆釁故當藉以防禦云然此説係從西報譯登亦未言明何國恐未可以遽信也 
[西兵操演]  
　　前日下午三點半鐘西兵及西商團練各勇於新關齊集計英兵船三艘其與操者一艘計兵一百三十人一艘一百十七人一艘七十人共三百十七人尚有團練兵約一百五十餘人隨帶炮兩尊分爲兩隊其一隊先至徐家匯一隊由靜安寺一路兠轉兩隊對壘儼如敵國對陣之後始合隊而回戎容曁曁觀者咸嘖嘖不置昨四點半鐘時仍排往操云 
[攺照根究]  
　　昨報照會作弊一節捕房將在押之洪阿寳張兆來解訊法包探將起到之舊照會數十張并外國筆墨水等件呈案見証人車夫陸阿四亦投到備質經朱明府曁白繙譯官會同將該人証等分别研究先傳見証陸阿四訊商據供推車度日前曾租過洪阿寳家之車兹悉其將舊照會刮去字跡攺作新照會充用並售賣與張兆來張在烟館親自向我説知問官詢可知每張售價若干答稱聞每張售錢四百文官卽令陸站在一傍又傳張兆來研詰據供蘇州人現住八仙橋地方爲因失業卽帮車主照顧車輛兼收租錢本住英界於去年十二月間遷至法界甫及兩月與阿寳住居隣近故相認識託伊代捐照會伊云前捐時多捐二張故出洋一元向伊買下實不知是改字冒充以舊作新等語詢其可識西字答稱不知又傳洪阿寳到案據供寍波人年四十三歲作餅店生意問官訊共有車幾乘家中何來許多舊照會要來何用洪供七八年前有東洋車十餘輛今祇存四乘舊照會係歴年剩下日繙譯官將舊照會檢閲查見一張業經攺過所改又不似西字又不似華字乃依樣摹彷者卽擲與觀看并詰其家藏外國筆墨水等何用答稱此等物件係隣人遷家留下家中小兒拾歸玩戯研詰至再仍是遊供又據包探稟稱外邊尚有一人頃與洪私語有抄號頭之説不知何人要傳進否問官卽令傳來據稱姓余名勝保在南巿方萃和糖行爲夥因張之車輛内我有三乘故來探聽消息詰以所云抄號頭之説余供稱英捕房捐照之時須上一日將號抄齊方可往捐乃由我出名耳並無他故白繙譯官又問洪阿寳照會究是何人攺寫供出當予從寛洪稱據間住寗興街紅帮裁縫王某之弟王加祥所爲我亦不過聞他人説問官得供更詰其售與張兆來之照會從何處得來則稱在一枝春茶館吃茶買得兩紙我與張各分其一問官謂頃間張兆來自認向爾買得兩紙今爾又供各分其一語言岐異隨令與陸阿四對質陸謂張曰前在烟館爾親告我共買得七張聞此語者非我一人張兆來供此係伊前欠我車資曾向追索挾嫌誣指並無七張况三家東洋車合來共十一輛可儘數推到請騐明府謂無論其是否挾嫌其兩紙乃爾親口供認洪阿寳則更無推諉眞憑實據卽在爾家中起到豈容强辯白繙譯官謂此等事恐尚有同黨當嚴爲根究明府斷將兩人仍帶回管押於今日由捕房懲責再爲核辦余勝保釋出 
[從良被控案結]  
　　從良被控一案昨日劉少卿嚴秀卿投公堂候斷捕房又將姚萬朋解到朱明府先問劉少卿共還帶擋若干劉稱代還長林堂帶擋洋九十員又零星債項洋二百餘元合共費去三百餘元明府詢嚴秀卿是否如是嚴答稱此數屬實明府又詰姚萬朋究竟因何起意控告姚則支吾其辭明府隨謂旣是爾妻當將劉姓所費之洋償還卽可領去况縱妻犯姦已屬不是着將姚萬朋責一百板稱號一个月示衆劉少卿嚴秀卿旣彼此願贖身委身着當堂具不准再爲娼切結存案如犯定子懲辦劉嚴遵諭具結畫押叩謝而退 
[肆毆判罰]  
　　昨日法公堂據原告陳新升控稱在西興聖街烟舘爲夥有俞連堂者來店吸烟與店主婦爭論將店主婦兠胸一脚我 
 
 

Page 4

 
 
上前解勸又被打破頭顱爲此嗚捕請究俞連堂供稱在英大馬路作水菓生意因與友人同行友欲進城囑我在興聖街暫待陳並非店夥亦係烟客因其煩絮數落致啓爭論並未逞兇朱明府謂毋論陳是否煙夥其頭傷顯有實據姑從寛免究着罰洋一元給陳養傷了結俞稱身畔無洋可否求减給半元官謂我不與爾作賣買可以討價還價飭將俞暫押待交出罰洋再釋 
[欺凌弱小]  
　　住居老閘西首之陳某曾任浙杭總捕分府去年病殁在家其族人時來欺負借擾前夜有遠房族長陳永元又因借錢不遂與陳之妾某氏口角爭執氏隨令女傭人等扭住陳永元自抱丈夫牌位赴英會審公廨喊寃陳太守飭差將陳永元暫押候訊 
[提單飭還]  
　　布定昌控徐春林託辨認西文提銀單一案已列前報昨由陳太守會同哲譒譯庭訊布供大畧如前徐供初托王詩服將票交布旣云作爲廢紙如何被扣故向索洋六元嗣因布將票收回又欲索還六元是以不服爭執王供我不敢多事亦不饒舌惟乞開恩陳太守以王詩服旣稱不敢多事先行開釋徐春林管押如願不再擾衅當再候釋至布定昌呈出之提銀單交捕房歸還旗昌洋行完案 
[分贓不匀]  
　　開煙館之周阿炳至英公堂稱被人竊去烟鎗等物共三十餘件旋因竊賊鄭勝榮持贓路遇鄭祖受想與分肥不遂爭毆由捕將人贓一併送請究辦鄭勝榮供行竊該死惟求恩典鄭祖受供不敢滋擾陳太守隨判押鄭勝榮三個月判枷鄭祖受一月示儆贓交失主領去 
[光緒七年正月初四初五日京報全錄]  
　　宮門抄○上諭一道錄前○順天府奏請賞賜粟米片○御史榮等奏請旨飭部歸案嚴訊摺○大臣富奏請旨從里懲辦摺○將軍岐奏爲請旨簡派協同管理摺○陜督左等奏借補都司摺○又奏借補守備摺○又奏遊擊病廢懇請開缺片○正月初四日○謨公等各謝授缺恩○太常寺奏太廟親行禮節○召見軍機○正月初五日○吏部呈進春季搢紳○禮部呈進春山寳座○順天府呈進春牛圖○召見軍機○○順天府片再西城資善堂煖廠收養貧民光緒四年十二月十六日臣衙門奏奉上諭嗣後每年如有應需接濟之處着順天府屆時酌度情形奏明請旨等因欽此欽遵本年十月開廠應需粥米三百石業於八月二十六日奏奉恩准賞給在案兹據資善堂紳士翰林院編修朱百遂等聨名呈稱該堂自十月間開廠以來收養貧民一千二百餘名較上年人數無減照章每日放粥二次計人授食米將告罄際此歲暮嚴寒固未便停且來春青黄不接之時亦須酌量接濟懇請具奏等情前來臣等查資善堂設立煖廠收養貧民人數日衆情殷待哺勢不能不籌撫恤現時米將用竣合無仰懇聖恩　賜加賞粟米三百石以資接濟而廣皇仁是否有當謹此附片具奏請旨奉旨己錄○○巡視東城御史臣榮桂臣鄧承修跪奏爲緝獲搶劫隣境在逃首盜請旨飭部歸案嚴訊恭摺仰祈聖鑒事光緒六年十月十七日奉上諭巡視南城御史文敬等奏拿獲搶刦盜犯請交部嚴訊一摺盜犯李順兒卽楊大秀七卽秀元顧二卽顧全兒又名楊三彭五卽王三又名馮三犯婦楊張氏秀李氏均着交刑部嚴行審訊在逃之楊二着步軍統領衙門順天府五城一體嚴拿務獲究辦拿獲此案盜犯在事員弁着刑部於定案時聲明請旨欽此當經牌飭該司坊等嚴密緝拿務期必獲兹據臣城正指揮劉景韶呈稱遵卽搆覔眼線訪知該犯楊二卽王鎖兒逃赴京西四道橋地方藏匿該指揮當卽會同練勇局哨官賈振芳揀發副指揮俞霖千總劉慶春等於十一月二十一日分領勇丁兵役前往該處立將楊二拿獲查騐楊二兩面俱有剌字痕跡並起出原贓錢票詳解到城臣等詰據楊二卽王鎭兒供認先因兩次犯竊刺面擬徒本年十月初七伊同胞兄楊大卽李順兒胞弟楊三卽顧全並素識秀七彭五到南苑小紅門内買賣街買物與西恒興錢舖口角伊起意糾搶洩忿隨於初八日定更時糾同彭五秀七楊大楊三等各執刀棍至該舖門首挑開舖門撞入櫃房楊大在櫃旁攔人彭五用刀背砍傷事主嚇禁聲張伊同秀七在桌屉内搶得錢票五搭彭五搶得錢票三搭伊又搜搶得松江銀二錠碎銀數十兩又銀五小包約數兩並將天平一架抱出事主追赶將天平擲乘逃回查點錢票皆係西恒興字號二千二百餘串分投進城買物閒楊大等破案伊逃赴京西被獲等供起獲錢票經事主認係原贓質訊夥盜秀七之妻秀李氏指認楊二確係止盜臣等查楊二卽王鎖兒係兩次刺字賊犯不知悛攺復敢於南苑禁地紏夥搶刼得贓用刀砍嚇事主實屬目無法紀除將該犯先行移交刑部外相應請旨飭部歸案嚴訊按律懲辦至拿獲此案員弁尚能不分畛域認眞緝捕可否俟刑部定案後聲明請旨量予獎叙之處出自天恩所有獲盜送部緣由謹恭摺具奏伏乞皇太后皇上聖鑒謹奏奉旨已錄○○奴才富爾蓀跪奏爲在逃官犯復行糾集無賴潜回滋事請旨從重懲辦以儆官邪仰祈聖鑒事竊查杭州駐防正黄旂滿洲雲騎尉伊里亨向在旗營内外淫睹酗酒遇事生　平人受其擾害經前任將軍訪察得實飭旗傳訊該員聞風畏罪挾妾脱逃於光緒四年間兩次恭摺叅奏奉旨革職後復准部覆應照職官逃走之例獲日送部治罪各在案自是年起雖迭經該旗訪拿而旗員格於成例無遠出越界承緝之責該員亦只游蕩於江浙猶復怙惡不悛惟行蹤詭密椏處無常本年十一月初一日訪聞該革員潜回正在查緝旋據生陸氏控稱女婿福壽卽伊里亨因率多人搶劫伊妻氏女金姑致將長親陳德家衣服箱隻等物乘勢搜取等情具控前來奴才伏查伊里亨於革職脱逃後遺妻毛氏痛夫所爲不肯隨之逃逸及其一子由旗佐撫字尚屬安分乃伊里亨反是爲非扳怨親長實屬目無法紀查例載旗人酗酒滋事卽應送部發遣今伊里亨前旣擾害乎人畏罪逃逸繼復潛回藉端抄搶罪盈惡極例得嚴懲現經掌左司關防協領喜祿會同正黄旗滿洲協領文剛業將該犯緝獲嚴押自應請旨將已革雲騎尉伊里亨從重發往黑龍江充當苦差以儆官邪而禁効尢是否有當謹恭摺具奏伏乞皇太后皇上聖鑒訓示遵行謹奏請旨奉旨已錄○○奴才岐元跪奏爲請旨簡派恊同管理移居宗室並宗室覺維學各事務恭摺仰祈聖鑒事竊照盛京將軍管理移居宗室並宗室覺羅學各事務向於五部侍郎内請派恊同管理遇有缺出隨時奏請簡派歴經遷辦在秦今協同管理移居宗室並宗者覺羅學各事　之盛　兵部侍　宗　綿有奉 
 
 

Page 5

 
 
旨革職其所遺協同管　移居宗室並宗室覺羅學各事務應請簡派譁將盛京五部侍郎銜名分晰敬繕清單二分恭呈御覽祇候簡派俾資恊同管理理合恭摺具陳伏祈皇太后皇上聖鑒謹奏軍機大臣奉旨着派恩福恊同管理移居宗室事務啓秀恊同管理宗室覺羅學事務欽此○○大學士陜甘總督二等恪靖侯加一等輕車都尉臣左宗棠頭品頂戴帮辦甘肅新疆善後事宜署甘肅布政使臣楊昌濬跪奏爲遴員借補都司要缺以裨營伍恭摺仰祈聖鑒事竊臣等接准兵部咨稱借補甘肅寍夏鎭屬中衛恊營都司陳羅係留甘補用副將並未保舉儘先借　都司核與定章不符應毋庸議其甘肅中衛恊營都司員缺仍令另揀儘先合例人員請補以符定制等因奉旨依議欽此欽遵咨行前來當經轉飭遵照去後兹據署甯夏鎭總兵官馮南娬呈稱遵卽詳加揀選查有花翎叅將銜留陜甘遇缺儘先題推遊擊靈州營守備李清和營務熟習材識優長堪以借補中衛恊營都司員缺呈請鑒核借補等情前來臣等查甯夏鎭屬中衛協營都司員缺設處衝途經管兵馬錢糧稽查彈壓均關緊要非得精明幹練熟習地方情形之員不足以資清理兹查得花翎叅將銜留陜甘遇缺儘先題推遊擊靈州營守備李清和年力方盛操防認眞以之借補中衛恊營都司員缺實堤勝任合無仰懇天恩　念員缺緊要准以該員借補前項都司員缺　期得力如蒙俞允應請勅部先給署札俟關内防務告竣再給咨赴部引見以符定制其所遺靈州營守備員缺甘省垷有應補人員容卽請補除將該員履歴清册隨摺咨送兵部查照外謹會同甘肅提臣周達武合詞恭摺其奏伏乞皇太后皇上聖鑒訓示施行再此摺係臣宗棠咨商臣昌濬主稿拜發該員李清和係甘肅寍夏人距籍五百里以内應俟准補後再行揀員對調以符定制合併聲明謹奏軍機大臣奉旨兵部議奏欽此○○大學士陜甘總督二等恪靖侯加一等輕車都尉臣左宗棠頭品頂戴帮辦甘肅新疆善後事宜署理甘肅布政使臣楊昌濬跪奏爲揀員借補守備要缺以裨營伍恭摺仰祈聖鑒事竊查陜甘督標左營守備侯元善病故遺缺前經臣等將補用遊擊儘先都司崔泰奏請借補嗣准兵部咨覆該員現係儘先守備應俟補守備後方准歸入補用遊擊班内序補今借補守備係屬不符若照儘先守備本班請補名次又屬在後並未將在先各員按名聲叙亦與部章未符應令另揀儘先合例人員請補等因到臣當經核飭遵照去後兹據陜甘督標中軍副將陶世貴詳稱督標左營守備員缺遵卽在於省標當差合例人員内揀選得藍翎留陜甘儘先補用都司楊志進差遣得力勞績卓著堪以借補督標左營守備員缺呈請酌核奏補前來臣等查看得該員楊志進才具明幹辦事耐勞以之偕補督標左營守備員缺實屬人地相宜可期勝任合無仰懇天恩俯念員缺緊要准以該員借補前項守備員缺以重營伍如蒙俞允應請敕部先行給發署札俟關内防務告蕆再給咨令赴部引見以符定制除該員履歴清册隨摺咨送兵部查照外理合恭摺具奏伏乞皇太后皇上聖鑒訓示施行再此摺係臣宗棠咨商臣昌濬主稿拜發合併聲明謹奏軍機大臣奉旨兵部議奏欽此○○左宗堂片再臣等據河州鎭屬鞏昌營遊擊保常禀稱傷病痛發已成殘廢懇請開缺回旗安心調理等情呈請核辦前來臣等覆核無異相應奏明請旨開缺容臣等另行揀員請補以實營伍除咨兵部查照外理合附片陳明伏乞聖鑒謹奏軍機大臣奉旨着照所請兵部知道欽此 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
