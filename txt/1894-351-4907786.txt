# 1894 - 351 - 4907786

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印資治新書出售] [  圖書集成]  
　　　治新書爲李笠翁先生所蒐輯其中羅列有明　火老及國初名公　卿奏牘交移遺聞軼事門分　别　　者　　　　　採五　　海以　珠不特仕版中人可資考証卽茶餘酒罷藉此以　　　　不屬　宜本局印以新鑄鉛字刷以　　紙張計初　　　　二集二十　　　十二　裝以錦套每部碼洋一元五角　顧者　移　三馬路申昌書室各埠申昌及售申報人購取可　此佈 
[三百九十五號畫報告白] [  名齊啓]  
倭奴　侵我金州也遣人埋伏地雷上置銀飾各事以　我軍中計不料天　其　倭兵之不知　　　　　　　　　　　　　　　　　　　　謂自作孽不可活矣茲並各圖卽日出　　佈 
[論貸欵之宜踴躍] [  ]  
　　天下有無損於民有益於國上下相維君民協力者泰西之借國債是也　國之於民　　　　　　安樂與共之　民有疾痛呼號則國家必不忍坐視爲之撫摩而嘆　若國家有大事而爲之　者反坐視其東手無策絶不稍伸報効國家亦何貴乎有此民哉是以泰西各國雖有君主民主君民共主之不同然無不上下一心君旣視民如赤子民亦牽君如父母遇有緩急各願出其力以爲國紓難每當國家有大興作大爭戰經費不繼借貸於民則爲之民者無不踴躍輸將争先恐後數千百萬之貲財尅期可集所以然者以債借與國家穩妥異常是不異取之内庫而寄之外庫且有利以償其息子母得以相生借債者固有美利之可沽是以泰西諸國無不借有國債國債愈多則民心愈因盖念已之貲本旣已借與國家國勢振興則票價日漲票主自可享其利若國勢不振則票價必因之跌落貲本將無從取償故　有事故凡可以爲國家報効者不憚殫精竭力以赴之此國之與民所以相維相　有堅固不摇之概也而其所以向民間借貸如響斯應並無觀望遷延者則由於平日上下之情相通也上下之情所以相通者則由於設立議院故也唐虞三代之世懸鞀設鐸省俗採風惴惴於民情之不能上逹其時民　有愛國之心今觀泰西諸國之設議院以通民情而歡其猶行古之道也今夫君至尊也民至卑也君苟自恃其尊以馭民束以政刑怵以威福則民亦自安於卑以求無過已耳未必有歡欣愛戴之忱也若平日與之脫略勢位開示悃忱緩急相需患難相助則民自知國與民之聨爲一氣而不敢不以眞誠相貢矣於何徵之於借國債徽之中國往時每有需用常欵或未暇籌措則借洋債以濟目前之用如左文　之用兵西陲所借洋欵償至累年而始清此外各　向外洋商借者零星之欵時有所聞在西國深信中國之財力富厚且有關稅作抵一聞借債無不欣然應命　謂放債之穩妥無如中國者在西國雖以放債爲樂事而中國則但取其　萬之欵咄嗟可集足以濟一時之急若以利便言固不如自向民間借貸之爲愈也蓋借之於西國其利息旣爲他人所得不如借之於本國之民此項利息出之於國仍歸之於民可免漏出西國况貸自本國將來清還本利時悉照庫平銀核算出入　致弊病毫無與西國之以磅價爲上落金銀出入大相懸殊者不可同日而語是誠上下交受其益矣中國自與日本開戰以來增兵繕械需用浩繁掌度支者深慮資欵不濟遂仿泰西國債之例奏明黼座由大部咨行各督撫分飭地方官剴切勸諭立其名曰息借商欵此與泰西之國債名異而實同惟辦理之法稍有不同耳顧自開辦以來輸將踴躍者固不乏人而觀望徘徊者間亦有所不免是蓋未知出借國債之有大利存也富厚之家於貨殖一道素未講求旣不忍將黄白物置之無用之地則存放莊號以圖生息如或所托非人卽不免有倒閉虧欠之慮不若出放國債萬穩萬當决無一失此其利一也購别項股票獲息雖豐然資本終不能取出至於國債則取息有定期還本亦有定期操劵以俟不虞爽約此其利二也凡遇地方有大工役經費或有不敷則由官府派令輸捐按資産之肥瘠定捐數之多寡今則以商民之資供君國之用旣有急公奉上之名又得子母相生之益此其利三也兵戈不息風鶴時驚營商者不能懋遷有無務農者不得相安耕鑿若出欵以佐國家之兵費庶可增兵繕械早奏膚功國家早一日撤征討之師卽小民早一日享安全之福此其利四也國家視民如傷待民如子每遇水旱偏災疆吏封章入告災祲朝聞恩膏夕霈或蠲免錢糧或普施振濟淪肌　髄何敢一日忘之適當需欵之時豈可不恐後爭先仰酬高厚之恩稍効涓埃之報此其利五也自來良法美意每懷於吏役之手今則由海關銀號經理而塡票收銀及將來取息還本等事皆親自交接自無需索留難之弊此其利六也有此六利尙何所容其觀望行見衆志成城巨欵立集不使子文紓難卜式輸邊得以專美於前且使覘國者知中國民心愛戴不敢輒生藐視之心其於大局所關豈曰小補之哉 
[行蹤小駐]  
　　昨報紀中墨換約條内載明墨國招股創設輪船公司以便與中國來往兹聞數日前有辦理公司事務之西人已由美國來申按此人在墨西哥及相近各國抣已周歴察辦此事此次來申本欲往北因北河冰凍輪船不能開行是以小駐行蹤現聞公司股本業已招集一半此後輪船一通中墨兩國商務自可日形暢旺是以深望此事之有成俾贸易中人均沾利益也 
[倭兵大創]  
　　前報紀本月初九日瀋陽等處大獲勝仗云云兹接本館派赴烟臺專探軍務之友人來函云倭奴自得旅順後卽分兵會合岫巖寛店等處倭奴撲犯瀋陽距城僅六十里此處係程宋二軍門駐紥密定奇計知倭兵將至偃旂息鼓設伏以待倭兵狼奔豕突而至不虞我軍之設伏也旣入險要伏兵四起驚擾之餘鎗砲難施我軍籐牌隊乘機滚入短兵相接倭兵被砍者紛紛倒地不啻狂風之掃落葉又有駐守摩天領之聶統領諸軍抄襲後路倭兵大受懲創約共殲斃一萬六七千人於倭兵殘敗之餘又復乘虚襲取海城縣其金州地方由登州鎭章軍門後營務處夏統領帶兵固守章軍門自帶諸營馳赴前敵宋帥在後接應宋帥有砲隊千餘名訓練有素發無不中至此與章軍門合擊倭兵雷轟電掣當之悉殪是役也倭兵共傷斃數千人是誠可以大快人心矣 
 
 

Page 2

 
 
[東邊戰事]  
　　烟臺訪事人來函云有自東河一帶至烟臺者述及此處沿邊口岸倭兵寥寥無幾而未被焚燒地方尙可裝載貨物出口日前曾有包米元豆載至烟臺故雜糧之價爲之少减又有自旅順一帶海濵逃出者於十七日抵烟述及倭人自據旅順後倭兵俱麕聚一處月初有乘船他往者未知所向又有由陸路撥赴他處者大約往瀋陽一帶嗣又有整旅治裝紛紛出隊者聞係因宋帥大軍業已逼近倉卒迎敵也雖勝負尙未詳知然連日皆有受傷倭兵多則數百名少則百餘名舁戰營中醫治則其被創可知目下盤踞旅順之倭兵僅八九百名又云聞復州地方亦已失守總由我前敵諸軍兵力不厚未免顧此失彼也 
[芝罘近事]  
　　烟臺信云逃勇散卒皆足爲地方之害自旅順口失守後逃至烟臺不一而足其臨陣受傷者則就廣仁堂療治餘則散處市廛難保不别生事端現經保甲局出示查拿以杜隱患而奠民生○廣仁堂施醫局每届粥廠開放暫時停診俟來春粥廠事竣再行舉辦近因北口有受傷兵勇留烟養傷於是變通辦理照常診治道憲之曲加體恤如此兵勇當再生之餘具有天良當如何殺敵致果以圖報稱乎○自中日搆兵以來米麥雜糧一概昻貴猶以爲舟行梗阻販運不繼所致而柴草薪木亦因之繼長增高按今秋林樹蓬蒿生息繁茂炊　正不可勝用而民間竈下之需居然焚膏燃桂是又令人不解○初八日夜滕六稅駕翌晨起視瓦隙階前約𥢢三寸餘今秋天氣亢旱麥田至上月杪始播種完竣得此祥雲隴畝賴以潤澤來歲收獲豐稔可預卜也○西國兵船保護各國商民在烟停泊者惟英國較多日前相率起碇不知駛往何處○日前到有練勇數營係聞統領督率來烟擇要駐紥以厚兵力 
[苗兵到漢續述]  
　　前報紀苗兵到漢一則兹接漢口訪事人信知統帶苗兵者爲賞穿黄馬褂記名提督丁衡三軍門槐軍門係雲南鶴慶州人由行伍起家薦保專坼越南之後在雲貴總督岑宫保毓英軍前率兵攻剿力挫法人威望素著善於開設地營與劉淵亭軍門齊名有瑜亮之目法人聞風膽落軍門面目黧黑身材雄偉尤善撫馭士卒每戰輒陷陣勇往無前標下弁兵均係舊部百戰之餘雖在鎗林彈雨中不以生死動其心號令嚴明所過之處秋毫無犯本月十七日行抵漢𦤎泊舟襄河沈家廟碼頭兵丁無事不准登岸小住數日卽當遵陸北上 
[查抄家産]  
　　淮軍敗將衛汝貴原籍合肥今旣犯有縱兵擾民尅扣軍糧臨陣退縮等重咎奉旨拿問着沿途地方官速解刑部治罪其原籍家産亦有密旨到皖着地方官查封聞僅封得租稻二千餘石並零星田畝而已又前辦天津軍械所張楚寳觀察士珩原籍亦係合肥今因獲咎經南洋大臣拿獲原籍家産亦經合肥縣帶差查封並無貴重之物想早預之地矣 
[土匪敉平]  
　　江皖浙三省接壤之合溪山地方前月中旬有匪徒數千人揭竿倡亂經浙撫廖中丞星夜調兵往剿一面電知皖撫福中丞飛飭毗連之各州縣加意防範並由蕪湖道袁觀察派委曾潤亭都戎馳往偵探此已疊列前報兹聞曾都戎已於日前差竣言旋謂匪黨不過小醜跳梁偶爾蠢動當其崛起山郭㰱血定盟揭竿起事一若星火足以燎原究之烏合之衆漫無紀律且大半係愚民被誘一聞大兵將集行將膏我斧鉞卽面若死灰爭先逃竄故不待剿洗早已瓦解水消至爲首各匪刻已遠引高飛浙省當道高懸賞格期於必獲並派勁旅一營駐紥其間俾資鎭攝諒不致有死灰復然之虞云 
[棨戟將臨]  
　　新簡署理長江水師提督彭軍門楚漢聞已陛辭南下行次金陵拜會張制軍後卽筮吉接任關防旋乘師船往鎭江江陰一帶閱看砲臺及所辦防務據水師中人云戎斾約在長至左右定當遄臨太平府節署故標下各營將領日來咸薈萃於姑孰溪邊鵠候旌旄又聞軍門以倭宼縱横沿江各營師船已大半調集江陰狼山等海口長江數千里防務亦須節節加嚴因面商張制軍遴委大員前往三湘七澤間添募水師十營以固江防想從此長江天塹益當固若金湯矣 
[米市述聞]  
　　蕪湖米市經紳商合詞籲請豁禁並願加完大勝　大河口兩處厘金每石一百零四文以助軍餉當蒙道憲申詳南洋大臣刻聞米業中人言大府實亦有意成全惟封禁時係奉廷寄故開　亦必須奏奉明旨遵行不免稍延時日然極遲不出本月定可探得確信矣又聞畿輔大兵雲集臘尾年頭亦有缺糧之虞必須早爲備辦當俟明春北洋冰泮飛速運濟也 
[鳩兹雪景]  
　　蕪湖自入仲冬後凛冽寒威砭人肌骨者已有數次街頭無袴公高　雙肩咸如蟲之號寒李左車已稅駕兩次惟六出奇花迄未見天公撒手十八九等日忽見天低似幕圍爐小閣幾於獸炭無温至二十晨起果見玉龍百萬酣戰空中直至傍晚始止雖空庭積素僅約二寸而樓閣銀妝乾坤玉砌已足令懷抱風雅者添幾許詩情矣農圃者流則謂葭琯未飛瓊　先霈定主來年豐稔云○本月中浣蕪湖到有英美二國兵船各一艘寄泊江上保衛商旅兵船統帶乘輿赴道轅拜會袁觀察亦鳴騶答拜往來晉接皆倩駐蕪英領事福格林君代作舌人亦可見中西輯睦之一斑矣 
[閱視砲臺]  
　　粤督李制軍籌辦海防不遺餘力兹又以北洋河道將次冰沍恐倭船改轍而南潛來窺伺遂飭各將領嚴備以待非有要公來省禀商卽不許擅離營次又定於十二日由省起節親往虎門等處巡閱砲臺指示機宜是日午刻輕車减從由署起節直出天字碼頭下船屬下文武官員均齊集河干恭送碼頭一帶車塡馬溢擁擠不堪是處有番灘賭館數間當各官雲集時依然開塲聚賭毫無顧忌差役見之向其勒索規費賭徒以差役衆多何能徧給故靳而弗予差役狐假虎威勢將搶奪賭徒急出鎗　止之意欲將伊嚇退不料鎗火無情轟然一聲竟擊傷差役二人鮮血淋漓倒臥在地是時番禺縣杜大令亦來站班忽聞喧鬧聲卽往彈壓覩此情形勃然大怒盡拘賭徒回署懲辦並將賭館一律封禁 
[船勇調防]  
　　揚城每届冬防府縣各署均募巡勇以資巡綽現已照章辦理惟運署係庫儲重地冬令雖有本署小隊移駐大堂之下今歲海氛不靖防護尤須加嚴另行添募又慮經費無出籌思至再擬將宜陵鎭緝私水陸隊中抽調砲船五艘旱隊三十名至揚藉資保護蓋宜鎭砲船旱隊爲數甚多當此天漸寒冷裹下河一帶港汊類多冰凍縱欲出巡亦祗須旱隊且又有合字營數哨常川駐紥故雖抽調若干尚無妨於緝務都轉此舉誠因時制宜之良策也聞總辦緝私許太守已奉行知札調船勇大約日内卽可拔隊至楊矣 
[潤州大火]  
　　鎭江來信云郡城西門外荷花塘西畔係江北手業小民萃聚之區蓬門蓽戶大有秦人板屋之風二十二日午刻忽聞人語喧嚷聲竹木爆裂聲警鑼亂鳴聲遥望此處濃烟一縷幾若潑墨長空急往視之知係某草屋中因作午餐遺火薪中頃刻紅燄飛騰漫天匝地城内外各善堂水龍聞警之餘風馳電掣而來奈地方狹窄無處安機而火已燎原碍難少待爰由撓鈎會議將屋拉下以斷火路及將鈎搭上霎時棟折榱崩有三人不及奔避其一竟被壓死其二亦受重傷火遂延及陳泰生猪行時則北風正狂忽有火星成團飛落北首王姓住宅森昌烟店周姓茶水爐其勢遂如銅山西傾洛鐘東應救火者分爲兩隊以致呼應難靈俄頃然著與猪行毗連之陳姓瓦屋三泰客寓旣而延燒南首某草屋風乾物燥茅檐遇火卽燎遂致一發難收蔓延無際雖經各水龍紛紛馳救終以杯水車薪無濟於事移時常鎭道吕觀察乘騎而出督帶新兵前營勇丁十餘名手執鋼又較如霜雪到塲彈壓鎭江府彦太守叅將鄭叅戎水陸總巡周都戎守府焦守戎丹徒縣王大令保甲總局劉明府曁各叚巡查委員皆親到火塲指揮督救並拘拿搶火匪徒所幸道署寳蓋山天主堂各洋龍先後馳至安置荷花塘岸畔吸水狂噴龍天法雨　遍大千而遠近茅龍猶飛舞於農烟烈燄中頗具拿雲之勢祝融氏漸不能敵將返駕矣適火星飛至東首元記　爆鋪登時四面延繞斯時封家 
 
 

Page 3

 
 
　業已歛威又得新兵營勇丁用鐵鈎將瓦屋拽坍火始　然而止是役也計焚燬草房百十餘家瓦屋三四十間救火者扒取壓斃屍身肢體被焚儼如蝟縮頭顱亦已分裂水會中人收合餘　始偃旗息鼓而回按是處居民多以牧豕爲業事起倉卒頗難收拾翌日在瓦礫申扒見燔豕十餘頭富火之熾也比鄰某姓女孩年甫九齡心急足　倒仆　前氣息不屬不一刻面變黄赤溘然而殂說者謂膽已嚇破矣至起火之家有一男孩生甫歲餘獨自在家以致焚斃迨事後由火窟中扒出則已血肉模糊慘哉被災之戶於火熄後扶老携幼尋覔家私並有一婦携幼子露宿災區向路人求食幾令見者爲之下涙二十四日鎭郡紳董以此處被災較重勸募錢文挨戶查放吕觀察更痐瘝在抱慨發青蚨數十千另購蘆席若干張令小民支搭席棚聊蔽風霜並派親信家丁詣火塲查明實在被災之家酌量放給災民歡聲若雷無不頌觀察之多福多壽云 
[帥旌蒞滬]  
　　兩江督憲張香濤制軍至吳淞巡閱砲臺　　道憲以下文武各員咸往吳　迎迓已紀前報昨日上午十一點一刻鐘時香帥乘鈞和兵輪進口導以白雲輪船駛經高昌廟製造燭經起法界浦江時法　員葛同轉特派會捕局線勇在金利源碼頭照料俄而憲舟行至江南製造總局早有海關道劉康侯觀察製造總局潘　孫觀察松海防劉乙笙司馬提右營廖楚才叅戎上海縣黄愛棠大令守府程厚菴守戎總巡翁笠漁明府城守李采臣千戎及駐紥日　港之智字營統領撫標滬軍營統領蕭雲卿軍門忠信兩營統領張王兩軍門先至製造總局接官碼頭恭迎憲駕調紥浦東之振武軍統領王軍門早飭部下健兒在江邊高扯旗幟排齊隊伍製造局中各廠均懸燈結彩十二下鐘時憲駕已至忠信等各營勇咸放鎗鳴砲隆隆然震耳欲　香帥並不入行轅在製造局四周閱視遂至龍華閱火藥局并周家渡奇兵右營新築砲臺巡閱一周並未登岸其時兩岸勇丁鳴槍伸敬列隊恭迎聞香帥本　由陸赴川沙巡閱沿海口岸旋因急欲回轅不及前往卽於一點餘鐘鼓輪回寗本埠各官自迎迓之後均自吳淞隨行伺候迨憲舟解維亦相隨開行仍往吳淞恭送如儀 
[英界火警續述]  
　　前晚十點鐘時英界四川路失愼已登昨報兹悉失火者係第四十七號門牌天順祥票號後面書　洋房一所約有平屋十間其中係各書局存放書籍聞同文書局存儲最多幸會報火險雖付祖龍一炬各書局尙不致十分吃虧此處前門在四川路後門在北京路兆豐洋行對門當火起時救火四人分投督救汲水噴澆故天順祥及兆豐等處並不延及亦云幸矣聞此棧日夜無人居住惟前日亭午時曾經某書局雇小工扛書數十箱存放其中或係小工吸烟遺火以致肇事然亦猜度之詞究未知其若何也 
[城北火警]  
　　前晚三點一刻鐘時法界小東門外大街紫陽閣腐乾作失愼延燒貼鄰鐘表店及某姓切麫店與豆腐店又安生零兌錢莊瑞昌烟店又折而東延燒面北之同興飯店萬成泰烟間及花烟間爲止此時祝融氏餘興未闌復延至對門面東之乾昌洋貨店略受損傷又焚至大街朝北門面之天威昌大烟館四隔壁之萬生槽坊泰和鹹肉店又東隔壁恒豐小錢莊爲止其大街朝界延燒公興醬肉店協成飯館樓上之花烟間及李彩有剃頭店成義泰牛肉莊又飛至對河萬通槽坊之後進及醃肉莊是役也除對河萬通之外計法界房屋共焚三十三幢事後查悉起火之由因紫陽閣披屋内於半夜時炊膳充飢偶有疏　遂致延燒别物紅光閃爍破空而飛法捕房水龍首先戾止俄而英美各洋龍亦聞警而至竭力澆灌至黎明時火始熄滅當火熾時關道憲劉觀察上海縣黄大令法讞員葛同轉督同會捕局線勇法捕房派包探帶同探夥馳往火塲彈壓故匪徒之欲搶火者未得施其技俩事後由法包探將起火之紫陽閣夥甲乙二人拘入捕房著交到店主解案候訊此法界訪事人所報也又據南市訪事人報稱火勢延過陸家洪此處係屬華界由十六鋪地甲分投報警俄有果育堂普育堂古雲臺花荳錢木等業洋龍十餘架飛駛而至本城文武各官以及十六鋪二十三七鋪巡防局各委員亦至火塲彈壓共焚去萬通醬園同椿醃臘店東至萬通醬園棧止西至慶雲樓茶肆止共燬房屋二十間左右又本城小喬洪梅溪弄某姓家前晚有親戚某氏年已老邁來作不速之客招留過宿至更漏五催時因脚爐傾翻延燒牀褥遂成燎原之勢鄰里鳴鉦報警時適城北亦遭回祿城内各水龍咸往援救不暇分顧幸鄰人桂某急呼左近某鞋作夥齊往汲水竭力澆滅焚去小屋一椽不致延蔓尙稱幸事惟某氏夢中驚起火已逼迫雖經救出然已焦頭爛額不堪設想矣 
[幸未成災]  
　　昨日午後四點鐘時四馬路之新復新園厨房中不戒於火炎炎欲熾幸在日間經人撲滅當時巡捕卽將酒館中人拘入捕房捕頭略詢情節以事出無心且未成災當卽釋出先是十二點鐘時老巡捕房對面之一品香番菜館中因煮食物火力過猛以致烟囱中火星直冒當卽救息此二事也幸在日間施救尙易否則不堪設想矣當此風高物燥居家者尙其愼旃 
[控案移解]  
　　楊炳璘扭控趙信甫到上海縣控其滋詐黄大令倩翁明府提訊楊供寍波鄞縣人現住治下大東門外鹹瓜街因族人在嘉定縣置有義莊田産設立帳房由職員經手收租明府曰爾稱職員是何職銜向爲何業供是五品軍功前在沙遜洋行營生後至嘉定義莊收租趙信甫亦到莊上小住半年後因無事辭去前年楊姓訟事趙信甫從中插訟後因訟案了結怪職員不先告知向職員理論被伊陸續勒索洋銀二百零五元尙不甘休依然船踞滋擾明府曰楊姓訟案了結與趙姓無于且楊姓人多何以向爾一人勒索答趙不許楊姓了案前到莊上半年不過認識職員一人又問爾爲何肯付洋二百零五元之多答稱在蘇州相遇糾領十餘人欲置職員於死地推落萬年橋堍下職員孤掌難鳴不得已而允之兹有趙信甫立有永斷葛籐字據呈閱明府閱畢謂此據註明本利清收字樣内有五十元是將琴香所收核爾供詞種種支離如果索詐何以有本利二字提趙信甫至案詰問供蘇州人職員是州同銜同治九年分到嘉定義莊收租與楊炳璘共事三年至十一年分手回蘇開設洋布店虧本至十八年停歇四月間到申謀事與楊炳璘途遇同至四馬路青蓮閣啜茗談及議莊一事當因楊憩棠於同治三年由嘉定縣王邑尊勸伊置田六千畝設立義莊善堂禀請蘇松太道飭發執照惟未申詳逹部楊憩棠於次年逝世其子楊葆鏞不願以此田作公用竟視爲楊姓業田伊思有隙可乘蘇松太　頒給執照被伊所執欲圖興訟與楊葆鏞奪回田産設立善堂如事有成伊爲正管職員爲副管職員允從伊言目下缺少應用銀錢託職員措借職員因思舅母王朱氏有養老之資七百元存在大馬路口大豐洋布店内生息爲伊代借四百元伊許事成之日按月酬謝王朱氏洋十元王朱氏因而允借先控嘉定縣批准並詳上憲立案後又赴撫轅呈明亦奉批准將行楊葆鏞情急由寗聘請謝某乃著名訟師代繕禀詞亦赴撫轅申訴奉批仰蘇州府提齊爾造人証秉公訊斷楊葆鏞出洋二千四百元與炳璘講和了案炳璘收洋之後卽與職員芥蒂視如陌路而王朱氏四百元亦置不理職員於本年五月初三日赴嘉定縣呈控提追奉批楊係寍波人應赴寍波控追職員至五月十八日復呈一紙始蒙批准飭差提訊將詞底呈閱明府閱後又問答稱炳璘聞知告准逃至上海匿跡家中賄賂嘉定縣差捺擱不提職員無奈尋至上海今特扭案請一併解往嘉定質訊借據已呈嘉定案中明府曰爾立過永斷葛籐字據收洋二百零五元答稱七十五元係赴撫轅呈詞候批往來船隻零用五十五元係職員應墊血本再有五十元係蔣琴香亦帮忙借欵共甘五元係伊零用去年帳目職員來申先討零星之欵因船已未班不能久待炳璘見職員日後無船回蘇藉此挾制逼令寫永斷葛籐字樣否則不還職員情急祇得應允故有逼字在上帮心二載未酬一文此係私事其朱王氏四百元乃係公事公私兩有不甘懇求移解明府謂楊曰爾供詞支離趙之所供情節尙屬可信爾赶將所欠四百元繳案免得移解拖累可以行文至嘉定銷案爾撫心自問祗宜實供若不肯承認爾自吃虧惟有移解而已楊堅供並未借四百元乃趙揑造僞據朦控明府飭差看管候備文移解諭趙信甫自行投案質訊趙連稱公祖明見叩謝而退 
[重懲縱火]  
　　日前美租界天潼路新興里黎姓家晒臺上失愼後由包探張阿根查係鄰居施永生家將棉絮浸透火油戳上黎姓晒臺 
 
 

Page 4

 
 
一事曾經宋通剌會同薩副領事麥捕頭訊勘各情已登前報昨晨捕房又將施永生等解案請判通剌謂施此事已由本委勘明情節實係縱火施永生答稱監生向爲絲業實不知情早出晚歸事在監生家中監生不敢推諉惟監生决不作此喪心之事通剌曰然則此事係何人所爲答稱或有仇人陷害亦未可知通剌謂如有他人害爾儘可交案重辦爾亦可以無事矣答稱容俟訪查現在惟求公祖格外施恩且監生家中尙有七十餘歲之老母臥病在牀務求鑒核言已頻頻叩頭通剌與薩副領事麥捕頭一再互商判將施永生交捕房管押半年再罰銀五百兩施聞斷又再三求請情願加罰免押通剌不准 
[彩輿狼藉]  
　　前晚八下鐘時美租界蓬路鄧姓家迎娶新人鼓樂交作簇擁綵輿行至漢璧禮路楊家灣相近某茶肆門首適茶肆内有江北人引吭高歌悠揚宛轉幾使行雲爲之不流門外駐足聽者如堵墻聽客中有江北流氓十餘人見彩輿行過羣起攻之將迎親諸人飽以老拳聲稱老子與爾等勢若風馬牛爾何故横衝直撞奪臂而前擊破明角燈數盞迎親諸人狼狽不堪誓不甘休當將江北人某甲揪住扭入捕房想當解送公堂餉以獨桌權當迎親喜酒也 
[案猶未結]  
　　印捕無禮一則屢紀報端自前禮拜五僅英領事訊問後定期於昨日再訊六十七號之印捕請西律師哈華托代辨自二十三日至昨日提齊案中諸人訊鞫如爲見証之四百三十四四百三十五號二華捕及押犯周阿炳亦爲見証又有二百五十五號門差華捕及朱阿敬等在領事署研訊數次如何定讞俟有續聞再録 
[英界公堂瑣案]  
　　積竊周春山屢經公堂遞解今又行竊萃利輪船搭客之縐紗馬褂一件並馮慶餘之呢夾馬褂一件經包探秦少卿拘獲人贓送究馮投案申訴求請領贜周春山供安徽人宋通剌以周屢犯竊案遞解今又來滬竊物殊屬可惡判令重責一百板仍遞安徽贓給領○秦探又禀稱王林定至大馬路一壺春茶樓啜茗乘人不備竊取白銅水烟筒二枝由小的拘獲人贓送究通剌判押十四天○費周氏因潛入嚴公館圖竊曾經訊明昨晨包探黄四福禀稱費周氏卽張朱氏前曾竊取唐張氏翡翠押髮一枝經小的查獲送究通剌略訊緣由以費周氏係屢犯積竊未便從輕發落遂著押候過堂復訊○張老虎與陳道士俱在某洋行拉車度日陳忽失去布衣三件報捕後由包探張阿五往查係張所竊吊到原贓送究陳投案請領贓物張供崇明人因有要需故暫借應用並非竊取通剌判將張老虎管押七天○包探何瑞福禀稱戴巧生在老閘開設鐵店因曾欠同業洋七元忽有流氓王炳仁陸春林等向索卽將店内什物搬取一空戴投報捕房由小的往拘而鐵器等件已被售與丁培生是以一併送案請究戴供無錫人現在洋布局爲生店中托學徒看管小的結欠同業洋七元忽有王等來店强索竟被搬去各物王陸俯首無詞丁培生供不知伊等强取是以收買通剌以王炳仁陸春林藉端拆梢著各笞二百板丁培生罰洋五元○陳阿明與林竹文口角林忽出利刃將陳剌傷手臂互扭至捕房昨晨解案陳申訴被戳各情且言曾至醫院據醫生言傷須二十八天可痊林竹文供本地人與陳素不認識昨因喚妻回家手中適持小刀悮傷伊手通剌判將林竹文押候陳阿明傷痊再核旋據包探禀陳係竊賊通剌遂著將陳交捕房送往醫院醫治 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　六日始進駐節轅兹已舉辦觀風行文各州縣學校題目錄下子曰事君敬其事二章七旬有苗恪賦得受孔子戒得廉字五言八韵　文帝賜南越王趙佗書賦以使賈馳諭告王朕意爲韵屋漏解問歴代海戰王扑論　十一征考擬　義山爲榮陽公賀老人星表太白酒樓記采石磯懷古七言古不拘韵七言律四首吕虔刀王祥履陶侃甓祖逖鞭限至年底繳卷呈由學官封呈節轅以觀人文之盛 
[靈櫬過蕪]  
　　前任長江水師提督黄昌岐爵帥靈柩由金陵發引扶運上駛於十七日行過鳩江當道並水師各營官咸素服出迓生芻一束躬奠靈前船小泊一宵於十八日啓　運回長沙原籍 
[琴臺高會]  
　　漢陽月湖之濵有古琴臺相傳爲伯牙之遺蹟山水環抱花木幽深十里烟波小艇若織誠天然勝景　歴年旣久瓊臺碧榭未免爲風雨所漂摇漢陽府逢子政太守登臺吊古見荒烟蔓草一望蒼凉爲之凭攔踯躅者久之慨解宦槖重修勝蹟五閱月而工竣種花疉石頓復舊觀本月十七日漢陽縣李廣侯大令作東道主徧邀佳客共慶落成一時乘興而來者武漢各道憲及漢陽府逢太守等珍陳水陸美盡東南特不知瑶觴旣撤時曾作朱絃之弄否 
[壞船控案]  
　　月前寍波金山夾板船滿裝貨物泝流而上駛至金陵下關草鞋夾地方與某甲之民船相撞沈入水中所失頗　船主韓開創駛赴漢口禀呈漢關道憲請飭查究惲松耘觀察以失事在江南地方應歸鎭江關查究批示轅門照錄於左贸民韓開創禀批查金山夾板船有兩隻一名老金山一名新金山前次碰沈該民船貨之金山船究係何國船主朱據聲明無從查悉且失事在江南草鞋夾地方　　　歸鎭江關管理著卽前赴鎭江關道衙門禀請核辦可也黏抄附 
[示諭舟子]  
　　揚州訪事人云各船戶聞日内又有大軍過境相率掉舟避去　免當差江都林大　聞之除　　分投招　外　　　　明告示云大軍過境預期招雇船隻以期迅速現議定不拘大小船艘概照民間給發住日水　不准丁差行埠勒扣需　如違准　　　　　　爾等同是生涯雖是載兵與平日載客無異自可毋庸潛藏照常駐泊倘再避匿無蹤一經查獲定予嚴懲特不識招相者能一律恪　　 
[倭民計數]  
　　倭邦内務省所出户口報章云去歲之杪核計國内居民共得四千一百三十八萬五千零四十人其中男丁二千零九十萬四千一百九十六名其餘悉是女丁國中自百歲至一百零九歲者女得一百二十四口男得四十六名按照此數則倭奴通　人丁不及中國一大省乃猶夜郎自大黷武窮兵行見天戈所指妖氛盡掃與泰山壓卵又何殊哉○ 
 
 
