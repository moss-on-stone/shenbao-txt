# 1914 - 318 - 4914801

 

Page 1

 
 
   
 
 

Page 2

 
 
　　時評 
[報捷（冷）]  
　　我嘗言之敗土匪而報捷己足羞矣何則使政治而修明軍警而盡職國家不當有土匪卽言其次若清季之腐敗土匪亦無今日之猖獗蓋禦外侮不足平土匪尚有餘也今乃不能報平而僅報捷豈非中國軍警之羞乎而復奈何所謂捷者乃虚而非實也年謂殺者乃土民而非匪也嗚呼土民旣殺於匪復殺於兵然則兵匪之後土民尚有遺孑耶我民方以兵與匪爲一類以其皆來殺我民也而兵亦以民與匪爲一類以其可以殺之代匪也夫中國之人類可分爲三日民日兵日匪而彼此相視均若一類焉豈不異哉 
我嘗疑軍官屢報捷而白狼終不滅豈非世間之奇事而抑知所謂捷者捷於民也非捷於匪也匪固以流冠爲主義自後逐之無往而不捷 
命令 
四月二十三日大總統命令謝　祐給予三等嘉禾章潘煜宋彬均给予六等嘉禾章劉義趙乃昌萬鍾彝關文灝范金鏞均給予八等嘉禾章王文治張翀翼潘錫琮張拱辰均給予九等嘉禾章此令 
又令荆州鎭守使丁槐因病辭職應照准此令 
又令任命黎天才署理荆州鎭守使此令 
又令任命延年爲靑州副都統此令 
又令代理國務總理孫寳琦呈據審計處總辦章宗元呈請任命王桂壽爲湖北審計分處處長應照准此令又令此次白匪竄擾邠縣圑長陸軍少將岳翰林營長陸軍上校銜中校王英魏得三防堵疏忽致匪逸竄罪無可逭着即褫革軍官留營效力以觀後效此令 
又令代理國務總理孫寳琦呈據蒙藏事務局核覆察哈爾都統擬以希爾巴多爾濟孟克鄂奇爾補商都牧羣護軍校請予准補等語應照准此令 
又令代理國務總理孫寳琦呈據蒙藏事務局轉據哲盟扎薩克和碩逹爾罕親王諾木濟勒色　呈稱郭爾羅斯前旗頭等台吉逹木林旺濟勒心盡忠有功民國請予獎叙等語該台吉傾心内向勸導共和實屬深明大義應加封輔國公銜以資激勸此令（尙有命令一道明日補錄） 
專電 
[北京電]  
　　約法現定爲國家人民大總統立法行政司法參政會計釐定憲法程序及附則共十章優待條件列入附則立法院未成立以前其職權以參政院代之該院職權性質略如有賀長雄所著高等諮詢機關之組織及權限院長有推李經羲之說 
[北京電]  
　　清室以優待條件業己列入約法特定明日讌約法議員於六國飯店世續爲代表 
[北京電]  
　　昨政治會大會議司法　　案其討論梁任公計畫諮詢案照審查報告通過報告内容略如前電至各省通電案（一）對於刑律太輕一說謂無庸再議（二）凡己設之高等廳及省城己設之地方廳仍舊（三）商埠則酌量繁簡分别去留（四）初級廢除歸併地方（五）仍應籌設高等分廳於各道公署内分寄該道以司法行政監督之權另定專章行之此項原案本以道兼廳長多數力爭始修改之（六）東三省亦一律辦理 
[北京電]  
　　今日（二十五）判决陳璧陳繹等七人無罪董升處死刑董珍處無期徒刑 
[北京電]  
　　政府將任朱啓鈐爲北京市政廳總裁 
[哈爾濱電]  
　　聞齊齊哈爾省垣兵變現雖有人從中排解尚未十分妥當俄人己調隊入城保護僑民聞朱使不撤换兵心决不肯平定云此事暴發後在哈華民非常恐慌以爲此事尚有國際交涉 
[西安電]  
　　邠縣等處張鳳　所報歷次戰勝情形其言頗有不實卽被官軍有時殺戮多人其實所殺者土民眞匪一聞官軍來相離數十里早己狂奔現匪蹤仍在陜甘交界之間西安電局尚未接通蘭州 
[廣東電]  
　　二十日紙幣由四九跌至四一商民恐慌調查者謂有黨人密派黨羽操縱金融以挑内亂都督特示本月起軍餉實行改發銀毫免被擾亂復令警廳派員監視銀業忠信堂開盤不許故意低折至二十二日己高至四七人心稍定 
[南京電]  
　　財政部電催蘇省應解中央協欵迅速湊解若干以資接濟 
[南京電]  
　　中央以上海遣散被脅黨徒需款甚急電飭省長由蘇省收欵内滙滬數萬元濟用 
[南京電]  
　　省議會現將一切文卷點交省公署保存各職員均己解散 
[南京電]  
　　省公署召集各學校長會議教育經費預備酌量裁减 
[南京電]  
　　江寗振撫局刻己實行裁撤 
[南京電]  
　　昨執法處鎗斃李宗華一名 
特約路透電 
[北京電]  
　　駐京美使署接華盛頓來電謂上議院表决下列之提議時贊成者七十二人反對者十三人其提議之文曰今因合衆國大總統於四月二十二日致兩院聨合會之公文臚列墨西哥侮辱合衆國各事實故請决議承認大總統可用合衆國兵力以逹明白矯正墨西哥對於合衆國所行侮辱各舉之要求並决議合衆國不承認仇對墨西哥國民之舉動或與開戰之意志云云衆議院對於上議院此議並未討論即行通過文中未用准大總統字樣蓋示此非宣戰惟求矯正無禮之舉耳 
[北京電]  
　　漢中府之兵二旅相約叛變業己鎭平政府命秦督拘捕叛兵按律重懲 
[北京電]  
　　聞官軍先復邠縣繼乃擊敗白匪此殆指邠縣之遭蹂躪與匪所過各城相同也陸建章今晨率兵五百名赴秦督辦軍務 
[北京電]  
　　明日須付官俸洋二百五十萬元聞財政部　有欵一百另五萬元 
[北京電]  
　　交通部呈請該部今擬籌畫中國築造鐵路方針除己經訂定之鐵路借欵外請候該部規定方針再准續借己由袁總統批准 
[北京電]  
　　内務部呈請大總統任王壬秋監製大總統祭天祀孔之服式冕履政治會議議員劉某請採用堯舜之制 
[北京電]  
　　預料粤督龍濟光辭職在卽大約將以蔡鍔繼之 
[東京電]  
　　首相大隈伯准發布下載之言日本並無利用墨西哥事變之機與美國談判開列福里亞爭端以期滿意解决之意 
[東京電]  
　　浦萊氏郝門氏白倫台爾氏岩原氏松尾氏岡同氏（譯音）均於豫審時審明有罪現將移公開法庭辦理 
譯電 
[北京電]  
　　外間雖盛傳陸建章己赴秦省實則猶未離京現信陸有不願負此艱鉅之意拱衞軍之豫兵二三千名己由京開往潼關駐紥兗州府之豫兵一旅亦拔隊西發此均爲新編第七師之一部分由陸建章指揮者也今欲遏止狼禍蔓延益烈固不得不大舉進兵若謂因此卽可擒獲白狼非敢望也白狼之猖獗實不能附會其有政治目的白狼無他能直一殘忍狡猾之匪耳其示文不足憑信或出於無關重要之革命黨手筆或爲欲損革命黨信用之人揑造今所畏者他省匪徒羣起效尤則白狼始成政治之害也 
[北京電]  
　　國務院因財政支絀匪亂未平己將廢省制之議作罷 
[北京電]  
　　豫料袁總統旦夕將有命令宣布廣東陜西兩省軍民合治 
[北京電]  
　　皖督倪嗣冲致電袁總統反對委任知事不加考試僅憑舊日經驗恐將發生各種奸謀云云袁總統己命内務總長謹愼委任如有薦不適任之人者當照律懲辦 
[北京電]  
　　外間所傳中政府己於今日與五國銀行圑開談大借欵之說實屬不確按中政府曾請五國銀行圑貸以英金三千萬磅以一千五百萬磅改革幣制以八百萬磅收回紙幣以七百萬鎊償還短期借欵該圑己照此議擬定草合同寄交歐洲本埠主事者核奪非候歐洲收到此文加以研究覆示該圑則不能開議也 
[北京電]  
　　約法會議今日開修正約法案二讀會 
[北京電]  
　　第三師師長曹錕己任爲長江上游水面警務長 
[西安電]  
　　白狼陷永壽邠縣後復棄之而走麟游現正向南進發曾爲官兵擊敗數次（按此爲漢口楚報二十日西安電） 
[華盛頓電]  
　　墨西哥立憲黨領袖維拉將軍通告乞華華美國領事謂彼之不欲投身墨美戰爭漩渦實爲醉驢烏爾太之故卡蘭柴將軍之代表亦謂卡氏所致威爾遜總統之文其意非在讎美蓋期以此爲續開談判之基礎卡氏如蒙美國認爲墨西哥之眞總統則叛徒烏爾太所行各舉卡氏願向美國謝罪無所躊躇云 
[華盛頓電]  
　　步炮兵三聨隊奉命開往墨西哥邊界陸軍總長卡里森君宣稱今旣派兵增厚邊界兵力復命禁止軍火運入墨境邊民恐慌當可消滅云 
[羅拉克羅慈電]  
　　墨西哥礟船泊洛格萊沙號載兵五百名今日駛抵此間蓋不知美兵己佔據是地也美兵准其駛出港外台王台關克輪船駛抵此間載俘囚二百五十名守以墨兵三十名己被拘留 
[茄爾凡斯登電]  
　　步兵一旅炮兵若干奉命開往維拉克羅慈 
[柏林電]  
　　世界各國滙兌業因受墨西哥戰事影響頗形疲滯德國金融極爲鬆動受害甚微 
[倫敦電]  
　　美國邊界台卡斯州之那萊都鎭爲墨西哥官兵隔河轟擊並以炸藥炸毁納伏那萊都鎭美領事署市政廳郵局劇場稅關均成瓦礫墨兵復圖炸毁橋梁爲美境之兵開炮擊退 
[倫敦電]  
　　據美國消息墨京亂民揚言擬殺美國僑民故美人皆閉門不敢外出據美國海軍大將費蘭巨報告維拉克羅慈戰情美兵死十七名傷七十名 
[倫敦電]  
　　墨西哥立憲黨代表在華盛頓與美國國務卿白乃安君會談後卽致電卡蘭柴將 
 
 
 

Page 3

 
 
軍請守中立且謂己得美國保證美國並無由維拉克羅慈進攻之意祗須烏爾太依美要求則所佔稅關卽將交還墨西哥云 
要聞一 
[潛哈（談虎客）]  
今有一事爲吾國所應注意者卽潛哈是也潛哈二字作何解釋余恐閱者諸君不盡能知之因先說明於左 
哈薩克本蒙古人種而元之後裔分封於彼者也其初本不奉宗教分封後子孫蕃衍有徙居天山北路者久之與回民同化則奉回教有徙居東土耳其斯坦境内者則奉基督教其在外蒙者則又相習而奉佛教哈薩克原　中國人民以雍正五年恰克圖界約及咸豐十年中俄續約乃劃歸俄國哈人以其地嚴寒常潛行南來在科布多烏梁海塔爾巴哈台等處借地游牧此潛哈之名所由昉也 
日前蒙藏事務局呈請代理孫總理轉呈大總統撫輯靑勒及呼布逹地方哈薩克被難人民業經奉批應由院會同内務部　速核辦而蒙藏局之呈請非出自該局之意乃據潛哈派來代表所遞之呈轉呈國務院潛哈派來代表之姓名以其字數甚多且無文理不便記憶余己忘之其呈文係用回字當遞交蒙藏局時該局不知其所云何事欲置之高閣不去理會嗣經參事陳毅看見謂此事頗關重要呈子到了幾天如何不辦遂命人繙譯出來譯畢卽據情轉呈其原文余雖未得見但聞潛哈所被災難係因上年外蒙背叛由科布多進兵塔爾巴哈台時經過靑勒及呼布逹等處焚殺刧掠者也 
於此有應補述之一事即此種哈薩克人頗欲内向前清時借地游牧曾經奏明有案然以原屬中國之蒙哈又不能令其取得中國之國籍者蓋恐俄人出而干涉以哈薩克旣劃歸俄國而哈人即爲俄人何能爲中國籍再進一步且以哈人所借之地指爲俄人之領土故光緒二十八九年間科布多參贊大臣瑞洵曾一再奏請歸還借地有云塔城駐防委員延年任令蒙哈廣佔烏梁海語奉諭事關北路大局着潘效蘇詳查妥議具奏尋奏該大臣等所陳各節無非以借地案懸日久恐滋轇轕現經奏准歸還自可相安無事然當時不過因圖省事飾詞欺上並未查明所借地叚設法收回故次年瑞洵又奏哈巴阿一帶借給蒙哈之後烏梁海膏腴盡失游牧無資該處官兵深慮該地不能收回羣情惶惑請旨飭還奉諭此項借地轇轕多年若如所奏情形自應查明還地　諭潘效蘇確切查復該撫久任邊疆於該處情形必所素悉着即秉公詳勘會商瑞洵妥籌不得以借地爲己成之案憚於更正總以足安人心有裨大局爲要此外志銳亦有奏案載在光緒實錄然皆以空言搪塞迄未實行歸還借地革命事起潛哈曾一度歸去未幾復來前年外蒙南侵因罹兵燹故有撫輯之請 
此案大總統旣批交國務院會同内務部核辦則必院部之中有深諸蒙事之員而後乃能措施悉當然内務部未聞有此項人才卽國務院前雖有研究蒙事多年之徐敬熙充邊事課長而因宣統二年由法部會同學部派赴蒙古調查經年受有暑濕返京後大病年餘耳稍重聽以故爲人所排擠而去而院中遂以無知蒙事者矣預料此事將來院部之辦法倘自以爲不知非置之高閣卽行查該地之長官或會商蒙藏局再行核辦如其不然則此事未必能措置得宜雖然今日蒙事關係大局匪淺願當局一留意焉 
[財賦機關之新陳存廢觀]  
　　審計處改院之未定 
　　二次大借欵交涉開始之 
際五國圑代表恐中國對於此次借欵預定之用途難保無通挪之獘爲嚴重稽核起見擬將現有之審計處　大其權限以便能舉審計之實故向我借欵代表提議將現有之審計處改爲中央審計院成一獨立機關置於民國總統與外交圑領袖公使監視之下等語然我借欵代表等對於此提議答以俟呈商總統後再行答復而外間遂有審計處改院之傳出其實政府果允五國圑之要請卽改審計處爲審計院與否尚未能定 
　　審計分處裁撤之辦法自審計條例修正公布後審查手續惟以事後監督爲主要各省審計分處己無保存之必要現經院議决裁撤前兩日己令行審計處查照惟關於此後各省之審查手續除軍事部分應歸陸軍會計審查處辦理外其餘關於預决算事項概田各省民政長轉送中央或送内務部轉由財政部送審計處審查或徑送財政部轉送審計處云 
　　稅務處改組之消息政府前擬將稅務處改組爲國稅院直隷國務院爲獨立機關預備訂入新官制一節喧傳己久現經國務會議討論某總長頗不以爲然蓋因　府現持減政主義俟將劃分國家地方兩稅及裁釐問題解决後卽將該處改組名爲稅務院仍附於財政部專司改良稅制各要政云 
　　市政工程局之提議日昨内務部擬設一市政工程局己將官制制定提出國務會議其職務在管埋北京街市之整理及市内各種公共建築其官制有總裁有副總裁而最要之點在設特别會計聞其草案交法制局審議法制局則謂無設立之必要不識國務會議時有所變更否 
[北京新談薈]  
　　五國圑二次會期第二次大借欵自本月三號第一次會見五國圑代表面請周財政總長將預定用途中紙幣收回方法及短期内外債償還辦法擬具成案送閱然後再爲第二次之會見刻聞己由周總長會同幣制局梁王正副兩總裁將該紙幣收回方法擬定並將短期内外債償還之數目開具詳單送呈總統經總統批准昨日（二十一）發交財政部周總長當飭部員將此案及詳單另繕一份送交五國圑核閱並請預定第二次會見日期計此兩項旣經完成送交五國圑第二次會見期必己不遠日内必有正式通知 
　　議員出京要求免票國會停職議員之己領得旅費者歸心甚切昨聞有某議員函請王議長向交通部索求免票内稱公民黨現爲其黨員李某叚某索求免票曾經梁秘書長各給與頭等三等免票各一張擬請王議長援例辦理王議長當卽拒絶謂此事兩院存在可由兩院辦理今日國會事務局亦可設法若政黨出名爲黨員請求免票則殊不知其當否矣至於議長個人今日更無此職務云 
　　陳繩案四次公開陳伯台被殺案於上星期五開第三次公訊其結果於殺人嫌疑漸由陳璧父子移於董升惟審判長以人命重案不厭詳愼乃擬於月之二十三號再開四次公訊其地點仍在大理院法庭開庭時間下午一時預想該案經過此訊大概卽有端倪矣按此案業己定斷見本報專電欄 
　　監獄經費難於核減近來中央每月行政經費因財政困難核減發給共計總統府及各部署月僅發給欵項二百二十萬元各部勉强發給殊難展布然他部一切部務費用尚可減支惟司法部之監獄狗人旣多經費浩繁且無如何對於囚犯之衣食用項安能減省而該部月領之費以供監獄費後餘者無幾故章總長特與財政周總長磋商欲監獄費用仍照舊發給不加核減云 
雜評一（無名） 
　　中國之民留紙幣以害民縱兵匪以殺民養偵探以擾民增賦稅以苦民於是人民能安居不能樂業不能經營一切之事而今日活動之機絶保護人民之司法機關破扶助人民之教育機慈削聨絡人民之議事機關去於是人民無所依附無所進步無所發衣而日後恢復之機亦絶嗚呼中國人民長此夜漫漫而萬劫不復也耶此其孽雖非盡由今日之政府作之然而今日之政府要亦不能不任其責也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[英俄與蒙藏之關係]  
　　英報援助西藏英報日日新聞云中英藏三方會議之主要問題爲西藏之自治與其獨立然觀中國之態慶苟　力能恢復其國土地之機會其勢决難如約今爲消除後患之計惟有令西藏强固欲西藏强固或以英國之力保証之或以英國之力爲西藏代練一勁旅如此可使西藏無前歳之禍矣總之西藏之安危當視爲英國之責任與英國對於阿富汗無以異也且英國不期而遇藏事如此略予援助所費無幾而西藏問題得以永遠解决何利如之又北京英文日報云近聞西藏境内又發生重大之亂事據最近之傳說則特來洪寺與塞拉寺兩方以宗教問題突起戰爭彼此各有死傷之數尚未停止云 
　　俄人調查滿蒙俄京消息俄國因西伯利亞地方屢被滿蒙地方獸疫之傳染今次特組織獸醫調查圑十二隊卽日出發各隊以醫師一名副師兩三名邇事兩三名從者數名組織之分赴下列各地然俄國慣例表面上雖僅爲某項之調查然實際尚有其他重要事項以期藉此可以掩人耳目也故其於此次調查圑之組織頗足注意而其預定之調查地方（一）庫倫（二）烏利扎（三）開魯留克（四）庫索廓爾湖（五）烏里雅蘇台（六）科布多（七）王庫嶺（八）烏梁海邊界（九）查音沙河比（十）西林河沿岸 
[鹽務之進行狀况]  
　　鹽政改革問題（甲）專賣與徴稅政府原係主張專賣嗣因丁氏調查報告以此件實不若就場徴稅較有把握故政府最近之討論即擬採用此說（乙）引商之不廢　引一事丁恩氏本非力主實行現在各鹽區旣多反對則此件業擬仍用民製官收商運民賣主義並許引商組織公司惟須限定十年後再議辦法（丙）鹽稅之劃一我國鹽稅在省向不齊一例如百斤稅　最重者五元而輕者一元故政府改定劃一稅率辦法極爲丁恩氏所同意云 
　　收用紙幣辦法政府曩因各省紙幣充斥價格下落晉擬定所有鹽稅概不收用紙幣後經各省都督電陳以若如此辦法恐益墜落紙幣之信用將牽動市面政府不得己始准各省鹽稅以紙幣繳納唯　　近以各省紙　跌落爲七八成或六七成若兀其以原數繳稅則鹽稅之損失甚巨計中國鹽稅卽預定收入六千萬元以紙幣繳納實際收入不過四千四五百萬元約損失一千四五百元之譜中國正當財政困難之際何能受此巨大損失聞周財政總長與張鹽務署長籌商之結果己擬定變通辦法　省鹽稅仍一律收用紙幣唯須以紙幣實在之價格繳納所有紙幣繳納鹽稅之價格飭由各連使擬定公表並每十日變更一次以昭核實俾此　損失可以補救日内卽電令各省遵照辦理云　　派員調查鹽務鹽務署調查鹽務規則日前己經公布兹聞鹽務署長因西顧問丁恩氏自南方回京報告鹽務情形其中有須切實清查以袪積獘之處聞擬選派樓思誥朱文鈞分赴各處調查一切云 
　　滇督截留鹽欵鹽稅抵押借欵關係外交信用曾由政府一再通電各省聲明所有收入稅欵均須直接解交該省稽核分所不得截留他用廼昨日（二十一）滇督唐繼堯忽有電致政府稱該省軍餉待發孔急中央旣未能協濟本省亦無力籌措不得己己將本省一二三三個月鹽稅暫行截留以爲挹注等語閒政府己於昨日電復照准惟聲明此項鹽欵關係外交信用以上三月旣經截用將來由部籌還自四月一號起萬望如數解交該省所設之稽核分所不得再移他用以全國信 
[司法問題之解决談]  
　　政治會議之開會政治會議對於司法計畫諮詢案及及辦各地方初級審檢廳各縣審檢所並釐定刑律諮詢案各省設廳辦法諮詢案刻經審查完竣昨有通函各議員並議事日程錄下敬啓者本會議定於本月二十四日午後一時至六時開第十三次會議届期希準時出度爲盼特此通知卽請議安政治會議秘書廳啓四月二十一日政治會議議事日程十三號（一）司法計畫諮訽案（審查報告）（二）停辦各地方初級審檢廳各縣審檢所并釐定刑律諮詢案（審查報告（（三）各省設廳辦法諮詢案（審查報告） 
　　兩方意見之消融總統屢次對人表示種種司法獨立之意絶無取消審檢機關之心不過因財政困難目前不得不暫爲收朿之計日前政治會議中一派人與司法總長頗有歧異之處總統屢屬政治會議人員與司法總長接洽並屬司法總長向政治會議方面疏通意見故前此兩方隔閡之處刻己趨於一途無復絲毫意見之爭執矣 
　　疆吏主張之結果日前各都督來電主張裁减審檢　關理由其要點在糜國家無數金錢增吾民無限痛苦二語現在政治會議議員大概主張高等廳仍舊保存各省會地方廳亦宜照舊商埠則察看情形分别去留至高等分廳之籌設則以道長官兼任分廳長官其推事統由高等廳酌派並卽民事刑事之判决與高等廳劃分權限縣知事旣兼理審判則審檢所帮審員自應取消以上數端在人民則省訴訟跋涉之苦在國家則省分廳籌備之煩縣知事與道長官旣屬聲氣聨通其審判員舉劾實權仍寄之高等廳聞各議員對此主張大有一致贊同之概云 
　　梁氏計畫之得失前司法梁總長曾有司法計畫十則呈之總統提交政治會議前此會議時意見爭執議論　牾頃聞該會議多數意見有某君對於此項計盡作持平之論略以法院審級固宜用三級制若以二十二行省之终審條件全歸大理院審判事實恐難兼理其上訴宜分别限制變通之說則上訴者類多寃抑難伸急於得直若出以限制寃抑愈深隠患方大其酌復剌配笞杖等刑則各報多引爲詬病惟發配以實邊開墾採礦諸事則漢代曾經行用近俄人亦行之是可取者至聚衆刧盜諸罪略仿前清舊制亦宜於盜風未靖地方暫行之民刑各案仍以嚴禁他界干涉爲主至於律師之調驗甄試尚可舉行法官養成所之　設徒增手續得失大略如斯他日審查之解决蓋不出此範圍也 
[最近德人對華之態度]  
德　院討論撤退中國北京之德兵及擴充德文學校於中國兩問題據德外交副大臣祁慕滿所報告之結果於我國頗有關係爲記其概略如下　　撤兵之從緩駐北京之德兵宜緩撤其理由有二（一）北京之德兵爲數無多軍官只十三員兵數不過四百二十七名（二）中國白匪未平加以黨人私立機關反對中央有此二因不妨緩撤英俄兩國駐北京之兵雖己撤退但滿洲俄兵甚多調遣甚易英兵駐北京甚厚所撤無幾等於未撤　　教育之推廣擴充德文教育一案中立黨議員建議責成德外交海軍教育三大臣合力進行三大臣亦表同意海軍大臣云前數年靑島大學學生約三百名現增至五百名足証辦理之進步并云余與外交大臣籌辦中國之教育己數年矣然其勢力究未若美國之盛緣美國捐助中國教育之欵概由於箇人名義而德國反是凡捐助之欵均由政府擔任此其失也但推廣之手續以聨絡中國人士相輔而外交部大臣云余亦贊同斯舉但以培植德語教育員爲根本問題并於華德聨合會中提倡廣立德華學校亦爲推廣之手續社會黨議員發言請政府扶助僑華之德商資本他嘗議員云此事勿須提及政府己在靑島建立實業陳列所需欵甚巨何嘗不扶助也海軍大臣又云嗣後山東鐵路職員須任用通曉德語者討論良久卒以政府擔任扶助教育欵項通過 
[曾爕元冒用部照之詳情]  
　　江西李都督四月二十號接警廳呈稱據價探報告有曾爕元謝力二人由京來贛寓關馬池地方天福客棧形跡可疑當飭該探復往盤查據說帶有陸軍部護照一紙當經驗明上書持照人姓名總統府諮議官胡廉陸軍軍需官曾爕元由北京起程赴江西携帶運送物品手槍一枝子彈三百粒行李八件發照日期某年二月三十日惟年字之上一字己破成洞形跡樸糊似屬更改詢問胡謙己否來　據稱胡謙由京到寗轉赴上海並未來贛所帶鎗彈由胡謙隨身帶滬等語比將護照函送軍法課轉呈都督鑒核旋准軍法課復函開昨奉陸軍部元電内開查本部曾於二年六月三十日塡寫胡謙護照物品號數均符惟無曾爕元名胡旣未同行可即扣留等因正在核　適接胡謙由上海來電據稱閱申報載曾爕元帶護照涉謙駭異萬分一再思維想係遺失護照被添改冒用乞核究等情轉函到廳當經飭傳曾爕元到案訊據供稱因爲去年十一月携欵赴寗託蕭繼超運動知事未逹目的轉回萬載原籍復於十二月二十後携帶現洋五六百元赴寗尋覓蕭繼超未獲隨同謝力到京轉懇胡謙謀事嗣聽胡謙家人說胡己代我謀定陸軍部軍需官不日卽可發表以故刻就陸軍需官名片多張以備到差應用嗣因胡謙因事赴滬我亦未候委任隨同胡謙赴寗預備轉回萬載等語查曾爕元所携護照係陸軍部二年六月三十日所發必屬塗改年月添註陸軍軍需官曾爕元等字樣該曾爕元謀事未成竟敢先用官銜名片於胡謙護照上添註塗改沿途冒用再三研詰雖未供認而證據確鑿萬難推卸查曾爕元詐稱官員冒用護照實犯刑律第二百二十六條之罪除將謝力所帶軍服一套指揮刀一柄繳廳准其取妥保在外候訊外理合將預審曾爕元等情形具文呈請都督俯賜察核應否將曾爕元移送軍法處或地方法廳覆訊擬辦之處伏乞指令祗遵 
[大閙文明園之活劇]  
　　北京文明茶園昨被搗毀其原因尚未盡悉京報有述其當日　事情形者爲轉述如下 
　　事前之情形初開園時園中一切如常惟池子 
　　（即正廳）中有穿軍服者數十人雜坐觀劇并未見有何衝突情形不意喧天鑼鼓之中台上正演𧈢蜡廟而台下之禍作矣 
　　肇事之狀况當𧈢蜡廟全武行正演至熱閙之際坐客方凝眸側耳心曠神怡而池子中一聲口號臺下之全武行亦轟然并作但見茶壺交飛桌脚櫈腿亂舞喊打之聲震天較之紅樓夢之茗烟閙書房飛硯使棒景象精彩尤覺過之坐客之文弱者多蜷伏桌下其健勇者則自桌上飛越而逃樓上之堂客（即女客）更嚇得啼哭不止巡警入内彈壓亦被人以桌脚奏敬頭破血流其一則手指亦被打斷白手套變作緋色更爲奪目迨此武劇演畢一轟湧出猶有多人手持桌腿意氣揚揚若奏凱歸者一種武勇之概若令白狼見之必當退避三舍云 
　　大令之僥倖看客中有某考縣知事及第者平時人皆以大令呼之是日入園觀劇見池子内着軍服人甚多心懾之遂特坐近手捧大令來園彈壓之憲兵左近以資保護於是此大令遂受庇於彼大令之下矣不意　事後茶壺茶碗竟偏向此竪立欄杆上之大令飛來而大令遂幾遭波及乃拚命奪圍而出其時衣之後幅扯下一大片神色倉皇狀極狼狽據云文明園己搗毀不堪坐客墮履者落帽者誤傷者被踏者紛紛不一吾雖扯下衣一大幅尚易修補且脫險甚速極爲僥倖云 
　　 
[諾威人要求賠償之條件]  
　　自匪前次搶掠老河口襲毁該地教堂殺害諾威國牧師一節近聞現在該國領事己向外交部要求損害賠償據聞其要求之條件（一）老河口之地方官及陸軍當局者保護不得其宜須將該官等加以處分（二）鄂督及民政長須派代表偕同遭難地方文武官赴被損害之教堂親行謝歉（三）鄂督及民政長代表及地方官須至被害牧師之墓前致祭（四）撫卹被害牧師之遺族（五）對於被害之諾威商人亦宜加撫卹 
[川省之匪患]  
　　酉陽之匪探聞匪徒李伯臣在酉陽召集散兵千人於來鳳酉秀之間聚散無常將成流冦現己由周鎭守使遣派軍隊馳赴該處並命哨晨陳雲開往酉秀一帶並一面知會酉陽知事約會防軍卽日進剿以期撲滅 
　　龍潭之匪 
　　龍潭地方爲黔湘水陸通衢時有匪徒出没距龍潭四十里之木桶蓋山高路險匪常負隅兵至則颺兵退則聚最難搜緝兹第一師陳營長特函商酉陽秀山兩縣知事飭圑將后溪河一帶要隘先行防堵刻期分道由木桶蓋進兵兜剿 
　　南川之匪南川近來匪盜布滿日夜横行攔路劫奪沿門搶掠勢甚洶洶日前該縣知事請派某營馳往捕剿連日接戰互有損傷該匪等因欲逃無路密設一計遣人紿該營左方之軍隊日我們不是生來說是匪還是蜀軍五師的軍人大家都是吃畼的你們可讓我一條路休放　砲我們還是有點禮物致敬說罷果然將背夾置於路上該軍等見己悔悟只得聽其過去迨匪去後命人解開背夾見有兩頂冬帽兩串銅錢兩雙草鞋莫解其故有人笑曰我們被他駡了他說你們要做官這裏有冬帽要想錢這裏有錢要想逃走這裏有草鞋衆大怒欲追之己無及矣 
　　鄰水之匪鄰水縣屬華銀山界連七屬横亘四五里山洞極多素爲藏匿匪徒之區前經該縣郭知　帶兵捕拿匪徒始稍稍歛跡昨匪首華金山又嘯　數百餘人於該山寺中　　伏夜動擾害附近居氏事爲郭知事偵知密函附近各縣於前月二十二三兩日十兵數百人會於山頂郭知事藶裝草履身先士卒於煤炭　中立擒要匪譚彰仁當卽正法華匪由山後逃逸跟追未獲餘匪亦皆鳥戰散近日該山附近一　己寗靜無事矣 
[浙路近事種種]  
　　佈置會場浙路公司定於陽曆五月三號開第九屈股東年會兹聞公司以會期　卽特派雜務科吳輔丞楊渭泉二君知照模範劇院經理錢雄波君届時停演一日以便鋪設會場又在總公司内設股東會辦事處爲正副議長及審議員辦理職務之地至上年收支帳略及各段工程報告己交商務印書館代印三千份 
　　提前還債浙路前因發息届期現欵不敷付息曾商借莊欵洋十萬圓現路權旣收歸國有此欵亟待還清惟公司所存現欵無多一時難以籌措且急需欵項爲數尚不止此聞己電請交通部先期匯洋一百五十萬圓俾將緊要債務提前了結部中業己許可 
　　預備接收交通部朱總長與浙路代表合約簽定後以浙路地面軌道路線車輛屯綠枕木鋼軌站房橋梁等動産與不動彦均須詳細清算己派鐵路局會計處袁處長卽日來浙清算並定七月一號實行派員來浙接收其督辦一席確爲中國銀行經理張君少蓮云地方通信 
[江西]  
　　續撥剿狼餉糈江西李都督奉令特派張旅長敬堯督率混成一旅赴潼關會剿狼匪原　撥給餉糈洋二十萬元隨帶首途嗣因籌措不易經戚省長飭令財政司長王純先撥十萬元交張旅長派員領解一面電部請示辦法現聞戚省長於二十號奉到政府命令謂張旅長敬堯出發看續撥六萬元交該旅充餉云 
　　馬師長申明兼任權限駐贛陸軍第六師長馬繼增因張敬堯督師潼關奉令兼任南昌衞戍司令官於四月二十號佈告云照得本司令官現奉都督令權篆今職業將任事日期布告在案惟查衞戍司令職在保衞地方維持軍紀並關於軍事範圍内一切事宜本師自削平亂黨以來分駐贛省固己嚴行防守兾軍隊地方均獲安謐得相安於無事現旣負有衞戍司令之職凡關於衞戍一切事務尤應切實舉行自本司令任事之日起所有保衞地方防除匪患一切糾衆搶刧等事與軍事上有關係者均屬本部範圍維持保衞自當勉盡厥職其地方上一切事務與軍事上無關係者本部概不准理以清界限 
[安慶]  
　　區長袒護帮匪皖屬含山縣北區仙蹤鎭地方與巢合全數縣毗連向由該鎭設立警察稽查匪類詎該區長嚴鴻文自到差以來不但不稽　匪類反敢勾結著名帮匪張四麻子葛孟州等在該鎭聚賭演戲當由該縣知事偵悉卽督衞隊嚴拿詎該區長袒護約集匪徒多人在途刦回倪知事恐將來釀成大禍隨通電都督轉逹蕪湖鎭守使派隊嚴拿昨己飭柴圑長派隊兩連赴含拿辦矣 
　　馬師長勦匪凱旋馬聨甲師長自前次皖北一帶土匪擾亂卽親率勁旅出征奮力剿滅現經四月之久匪己逃竄地方安謐於二十二號下午回省即將勦匪情形面陳都督 
[南京]  
　　報告靑浦教育情开之指斥江蘇韓省長據靑浦縣知事呈復遵令維持該縣地方教育情形並報修訂縣市鄉立學校辦事規程及暫行學務委員俸給表韓省長以其有背教育原理當卽指令云察閱俸給表支配尚是惟按照修正學務委員資格並無小學校校長教員可得兼任條文該表附注數行應亟删去以清權責至所呈規程實類一種管轄所屬學校施行細則殊不適用辦事名稱所擬各條如縣校規程内　入初等小學校與小學校令第四條不合高等小學經費及教員俸給應以學生級數多寡爲衡今强以人數支配等級而復以成績優劣年級高低爲支費升降標準是官廳對於學校直以金錢爲操縱予奪之物辦法殊屬謬誤縣學校旣由縣知事掌管校董名稱爲民國教育法令所無亦應撤除至市鄉校規程第三第五第六第七第十五條之不合與縣校規程第六第八第十二第十四條同第十七條之不合與縣校規程第十九條同其餘支離雜　之處尚難悉舉似此辦法恐條文愈密流獘愈多要非根本上之計劃急宜另訂簡明細則無背教育原理以期切　可行再行呈候核奪仰卽遵照 
[鎭江]  
　　商人與區長衝突鎭郡城外大星廟前陸子明醫室内住有石錦桂者爲了結通逹賑目特將當事人邀集在家正開談判時突有三區巡長率同巡士六人將石家遍處搜查搜得小戲子一把渣頭一包又在石身上搜出烟泡數粒並無烟具等物乃將在場人等指爲烟客統扭到區分别判罰並波及鄰人婦女其中有 
 
 
 

Page 7

 
 
　燕嘉江謙吾二人在内高區長判罰每人五十元詎武江二人　死不允與之力辯謂石身邊收藏烟泡别人不得而知不能因甘等與身　收藏烟泡之人談話卽指爲嫌疑科罰重金小民無　何能受此不白之寃或者卽請移送警務總所　辦可也高區　因彼等强項乃將彼等收入拘留武江二人以商人無辜受辱　極大肆咆哮高區長見己决裂恐惹事故因有某來說情藉以　台勸令罰金少許某乃墊洋三元並代具結簽押將武江二人史名爲吳樂嘉蔣振武含糊了事武江二人仍愤不可遏擬將此　形呈控鎭守使縣知事警務長曁省長查究云 
　　警察教練所開辦鎭郡警察教練所久有開辦之說迄未實誠爲警務腐敗之一大原因兹張警長到任以教練所爲警察　本問題即於警員内選派曹鴻猷爲學監蔣士元蕭漢卿張相　任教習通令各區長每區擇學警五名呈送該所考騐合格留所教練己於前日實行　辦矣 
[揚州]  
　　又有黨人逮捕陸軍混成旅長張中將仁奎探聞黨入高際　在西山一帶勾結土匪廣收散兵意圖肇亂密飭探員胡玉田冒同陳家集民圑長兼一百五十一圑密探宋錦榮於二十二日帶隊密往天六交界之送駕橋將高際並僞營長朱金標等一併　獲連夜解至旅部訊辦又聞游緝營劉營長昨亦捕獲黨人　來揚州等處坐探消息及勾結裁兵之梁我元李甚廷等當呈游緝統領馬玉仁由馬統領問明口供解送縣署詳辦 
　　查　甘泉山香堂甘泉山鎭　詹宜生以該處鄉民趙翰成廣設香堂大肆收徒現己集有一千餘人逐日在鄉開場聚賭設燈賣烟騙詐鄉民特報謝知事請其查禁以免滋事現　知事以趙如此横行實屬不法己派探弁警隊前往嗣查拘提懲辦矣 
[蘇州]  
　　女界旅行圑之精神本月二十五號上午有上海私立南洋女師範學校曁中國體操女學校學生約有一百餘人附早車來蘇下車後分學生爲五隊由校長及各教習率傾一路向西南出發行列整齊履聲槖槖雖隂雨冥濛精神依然振作行至留園散隊休息少許攝影叙餐下午再排隊至虎邱啨光忽逗各學生探勝尋幽更覺興高采烈直至鐘鳴五下始返車站附特别快車回滬是日各學生往來奔走約有二十餘里之遥全無困憊體態云雜評二（步陶） 
　　德　院之議案外國學校建設於中國境内者㺯最多英法次之德於近數年始漸有聞見然靑島大學之成績己足豪於一時近則議院討論且以擴充德文教育爲唯一之問題焉 
　　我何德於彼邦人士而勞其代謀教育彼邦人士又何需要於我而爲之歳費若干萬之教育費以相酬答今讀其討論之結果一則曰（以培植語德教員爲根本問題）再則曰（職員須任用通曉德語者）嗚其用意之所在蓋可想見矣 
我國學校以經費問題日趨消極外人乘此時機利用其學校政策以濳移默奪使受其教育者常有惟彼語言是知之習性然則中國多一外人所設之學校卽减去若干數中國靑年而增添若干數中國質地之外國人矣各國而盡如德國之猛進其學校主義將不數年而各國學校遍於中國再數年或十數年將無一中國人不受各國之特别教育而心乎各國之習性矣質言之卽無一中國人不由中國質地以终抵於非中國人之境地而己夫胥中國族姓而至無一人非非中國人之主觀此豈中國前途之幸福哉我讀德人新議案我蓋不知涕泣之何從也 
　　文明園之活劇北京文明園之大閙其主因未詳而池子中有着軍服者數十人彈壓者有手棒大令之憲兵然則此中線索必直接或間接與軍人有關所不知者桌脚　腿間之波及者果有若干人耳 
以都門警備森嚴之地而軍人何有餘暇得以成羣結隊入園觀劇旣觀劇矣又有憲兵爲之彈壓何以忽演惡劇且茶壺茶碗何以偏向竪立大令之憲兵以飛來豈眞目覩趴蜡廟之全武行而不禁一時技癢與雖然白狼之横衡直突其氣燄寗不較趴蜡廟盛大十倍何不以飛茶碗之手腕而一舉墨平之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[通告城濠地産之辦法]  
　　新舊户均須繳價 
　　工程費須再復核 
　　公用地不必多佔 
上海鄭鎭守使昨日發貼通告云爲通告事案准財政部函開查江蘇上海縣拆城塡濠官有地産上年七月間准江蘇都督民政長會咨到部並未將地價切實聲明嗣據上海城根保産會代表孫仁俊佘鑫甫等來部呈控各節核與前此蘇省都督民政長原咨顯有不符又經令委清理滬關公欵處總辦陶湘就近調查呈復各在案本部查此項官地係官有收益財産之一種處分其事當然屬於財務行政範圍現在自治會奉令解散前定辦法當然取消地方圑體斷難再肆其把持卽保産會係當時城根餘地之租户尤未便反客爲主任其覇抗目前辦法第一地價應復丈量重估按照時值酌定價目分等變售不論舊租新户但能照等繳價卽可承領管業所得之欵除劃留馬路工程建築費外其餘悉數充作公用第三凡馬路工程均以租界定章爲比例應就原估二十八萬元工程數目再行復核其中如有浮冐情事應卽删减至從前經手此項工程之人如查有串通舞獘情事並須澈究勿稍寛徇第三公用地畝除英兵義塜另行劃出外餘如救火會息影公所公園等儘可移往城内或南城稍爲冷僻之地不必擠在最優勝市場之内至停車場公厠等雖係普通商場所應設立亦宜相機布置祇求敷用己足不必多佔地畝業經呈明大總統令准由部飭委滬關清理處總辦陶湘遵照前由會同丈放各等因奉准此查上海拆城塡濠一案本使正在澈查間旣奉前因自應遵照辦理惟查新户内有己經繳價承領地畝者舊户有未經拆屋遷讓者原因複雜糾葛滋多現與陶總辦商明另設上海縣城濠官産清丈局附設於南市工巡捐總避内卽日開辦北半城復丈及南半城開丈事宜並委工巡捐總局長朱鈞弼會同辦理各舊租新户如有意見應選舉公正明白之人繕具說帖限予十日内報局陳說以憑核辦本使辦理此事一秉至公不論舊租新户均應持平爲主特此通告 
[謡言之影響]  
　　海軍防範之加嚴駐滬海軍李總司令近以本埠謡言蠭起人心惶恐防範尤宜加意故於前日傳令駐泊浦江永翔南琛福安等各軍艦長諭令水手軍士無事不得登岸日夜輪班防守並發鎗砲子彈及火藥引火針等物着令各自配齊以防不測 
　　居民遷徙之保護滬南製造局一帶近日謡諑紛紜附近居民深爲驚駭日來遷家遠避者計有二十餘户兹爲高昌廟警察二區三分署施巡官查悉以居民惑於謡言將家遷徙設爲匪類瞥見難保不乘間刧掠除派令長警勸諭未遷各户安居勿遷外並於前日諭令各崗守望巡士凡遇遷徙之居民應詳詢現遷何處飭先來區報告以便知照沿途崗巡妥爲保護云 
[關於張翹案之公文與供詞]  
日前閘北警察廳拿獲黨人張翹一名己解鎭守使署訊明鎗斃兹將關於此案公文及張翹供詞錄左 
　　鎭守使呈陸軍部文爲呈報事據閘北警察廳拿獲亂黨張翹一名並各項僞狀等件一併解送前來查該犯前於南京附和叛亂旣經倖逃法網仍不知悔悟復敢與亂黨往來受委要職密謀圖亂實屬怙惡不悛罪不容誅應照内亂執重要事務論處以死刑立予鎗斃以昭炯戒如揚州續獲黨羽另案究辦相應抄錄該犯供詞呈請貴部查照備案 
　　張翹供詞張翹供稱號鴻飛年二十歳揚州人家有老母素做米業後在南京第九鎭馬標當兵旋在南門外攻打雨花台解散後到鎭江去年二次革命在南京獨立圑當排長復充稽查曾在錢通師長處當過參謀長去年十月初旬到上海住中和客棧意欲找尋前次東家□□□謀事因未會見故閒居在此至今年隂曆二月初七日在法界東新橋遇見前在妹子處當差的□□號□□安徽人年約三十歳穿西裝會見之後因見我衣衫襤褸知道我謀事未成卽邀我住在他的住處在大馬路泰吉里洽泰旅館二號房内伙食等費均由他代給並許我代爲謀事旋由他介紹會見□□□是上海鐵血圑機關部首領住開泰旅館二十二號及新共和旅館五號這兩處是他輪流住的他的哥哥□□□住在虹□□□路□□里□□當軍統□□□□□在他處當參謀長他們二人是結義弟兄□□現在是揚州鐵血圑炸彈隊指揮官住揚州□□□此次係□□□交我手槍委狀派我到揚州去辦事他們派我爲指揮官不過在機關部内發薪水等事我並不會製造炸彈聽說揚州機關内有數十人之多均由海派去他們的姓名問□□便知並有□□人接濟炸藥這炸藥是放在花盆底下的種各種花草於盆内由輪船或火車運送至揚州使人看見不疑聞己於六七日前送去交□□□□□□二人由上海派到揚州去辦事聽說於前兩日到揚州住城内□□街棧房内並聞他們在揚州南鄉東鄉等處假裝開磨坊製造炸彈所有製造中人我只曉得有□□□□□二人俱是揚州人他們以前在兵工廠的人都不知道所有炸藥均由□□人運送接濟銀錢等項聞係□□接濟我聽□□告訴我此地可設機關有幾處一在□□路□□里一在□□路□□里一在虹口□□路□□里□□所要用的錢係由□□接濟的聽說□□到揚州纔一月光景此時正在運動炸彈隊是□□組織的□□□是鐵血圑圑長□□□是江蘇鐵血圑代表炸彈隊長是□□□□也是代表我認識□□□是在他開報　的時候彼時我在報館裏當訪員他現住虹口□□旅館所供是實 
　　陸軍部指令據來呈稱拿獲亂黨張翹旣據訊明謀亂屬實處以鎗斃尚無不合應卽准予備案仰卽遵照至供詞内未獲各犯仍應嚴飭所屬一體偵緝務獲究辦並將辦理情形隨時報部備查可也 
　　通緝餘黨公函昨日（二十五號）鎭守使鄭君致各機關函云奉陸軍部令開供詞内未獲各要犯仍應嚴緝歸案訊辦等因奉此查張翹案内逸犯（姓名暫守秘密）等七名除分行嚴緝務獲解究外相應函請轉飭查緝勿令倖逃法網至　公誼 
[萬國商圑大操記]  
　　昨日爲滬上萬國商圑春季大操之期英國政府特派香港陸軍少將英人開雷（譯音）君蒞滬校閱午後三時萬國商圑中華隊總司令葛君率同全體隊員及西國商圑總司令西員孛雷（譯音）君率同英美德日西洋等　機關炮隊馬隊炮隊輜重隊軍樂隊等各國隊員共計九百餘人羣集泥城外跑馬廳舉行大操未幾開少將禮服乘馬而至中國官紳到者計前國務總理唐紹儀君中國紅十字會會長沈仲禮君中國商圑隊正會長處洽卿君副會長袁恒之胡季梅等諸君及工部局總董批埃司曁各西董各國總領事各國海軍駐滬艦長等至三點三十分鐘由西國商圑總司令孛雷君爲總指揮官率領全體隊員操演各種陣法畢排隊立正開少將當衆用英語演說略謂上海租界各國均無軍隊駐紥全賴萬國義務商圑保衞地方厥功甚偉等語演說畢全體排隊由跑馬廳出發經大馬路至黄浦灘怡和洋行門首立正由美國商圑總司令某君手執萬國商圑旗由孛總指揮官率領全體向旗行鞠躬禮畢排隊將旗送至萬國商圑公會而散開少將則由各圑首領公讌於上海總會是日觀者人山人海途爲之塞老閘新閘總巡捕房各捕頭均率同中西探捕沿途照料 
[塘山路刦案之可疑]  
地販蕭耕垣（卽蕭金泉）家居虹口塘山路二號門牌近日迭接匿名恐嚇信函初不介意詎至前晚突有數人撞門入内各出手鎗利刃嚇禁聲張攫去金環銀練等物事後由蕭報請匯山捕房派探前往將形跡可疑之蕭足生李桂林二人拘入捕房昨解公共公堂請究先由中西包探上堂禀明前情並將匿名信函兩封呈案請察繼據原告之妻蕭張氏投稱丈夫在家日少時有人來家滋詐曾經控告有案近日又連接匿名恐嚇信函祗以年來屢遭暗算内容空虚雖接此種可怖之函祗可聽天有命詎若輩見無動靜竟於前晚乘夫外出　執鎗械突入一人持鎗向我索洋一人持刀執孩欲戳當由我再四哀求始得釋手一任彼等搜索因無舉價之物祗被搶去余環銀練惟尚有抽　内之銀鎖銀义銀帳勾等彼等見而不取不知何意堂上詰問是否此二人搶刦氏稱當時駭極並未認明面貌是否卽此二人不能指實訊之被告均不承認聶襄讞商之德領衞君判被告一併還押候查明實情於下體拜六再行訊核 
[催辦解送之盜犯]  
公共捕房前於三月一號在泗涇路越台旅館緝獲盜犯商樟清等八名經公廨提訊内周寳其周銀泉二名情罪較輕由廨判押一月此外商樟清李桂萬錢進發錢少江邢永標張根順等六名迭犯搶刧犯罪較重判解鎭守使署按照軍法懲辦在案兹悉公共捕房麥總巡以商樟清等六盜係於三月二十六號派探連同起獲各贓解送鎭守使署請究迄今己届一月如何懲辦尚未接到復文惟該六犯乃係擾亂租界治安之要犯情罪較重未便久稽故於昨日飭由探目李星福派夥投鎭守使署查詢辦法請速擬罪究　 
[嚇詐術之翻新]  
劉瑞昌冐充法工部局術生處醫生向張文榮等各肉店以查察爲由嚇詐洋銀爲捕房查知將劉拘獲並傳同張等被詐人四户解送法公堂請究張供稱劉前來店稱爾店洒掃不潔本應交捕送究姑念初次着捐助善舉洋兩元免究當被騙去洋兩元吳雲開供稱劉來店冒充工部局醫生言商人店中有穢氣須出洋一元三角購藥水澆洗商人信以爲眞當交伊洋一元三角劉又云明日着人送來須給力錢一角至今並無藥水送到始知受騙徐福棠應周裕同供劉雖來店嚇詐商人等以店中並不污穢拒絶故此未被詐去洋銀劉供實因失就乏資度日無奈作此犯法之事求恩寛宥　讞員判劉管押兩年以儆 
[省釋西婦被害案内之馬夫]  
虹口禮查路德商南門牛肉莊主婦密雪司南門被人謀財害命一案迭經公共公廨研訊毫無頭緒判將跡涉嫌疑之小西崽朱小毛收押馬夫王阿四等交保嗣因王無保人與朱一併管押在案昨由捕房將朱王兩人解案諸示王襄讞商之德領裴君以王在押日久姑寛省釋朱仍還押候核 
[破獲私鑄銅洋之機關]  
閩人張阿二近與金阿城徐壽昌婦人郁陳氏在新閘成　路西百十三號屋内私鑄銅洋被新聞捕房捕頭偵悉前日密飭中西包探前往查獲製造銅洋之器具藥料連同金等男女四名帶入捕房分别拘留昨解公堂請究先由中西包探禀明前情並經中西官向被告各人略詰一過判仍分别押候查明於下禮拜六再行訊核 
[歡迎潘月樵來滬]  
去夏滬上亂事發生伶人潘月樵政府以其迹近嫌疑曾經諭令通緝此次經本邑紳士孫君與常熟紳董陸君等同詣鎭守使署交涉使署警察總廳等處具禀剖白當經鄭鎭守使等會銜申詳經陸軍部核准通令取消通緝兹聞潘己抵申滬上潘之同業並商界中人咸以潘君平日對於社會頗具熱忱一旦疑謗昭雪咸爲之額手稱慶己定于日内開會歡迎矣 
[禀請移取戲園股東之繳欵]  
楊介人前開歌舞台戲園虧欠房租及各夥押櫃等洋銀被房主等具控法公堂押追楊亦在城内審判廳具控各股東欠銀俟追出抵欠經法公堂移查該廳屬實昨日原告仍延福履理律師投法公堂稱現知楊所控之各股東己交洋二千一百元請堂上備文向審判廳將洋移案給房東具領判候函知該廳俟覆到再行核辦 
[輪船與民船碰撞之慘劇]  
昨日午刻有某公司之德平輪船裝運煤炭經過南市浦江適有陳貴元之黄荳船洋及避讓致被撞壞船身並將船上十四歳女子撞落浦中溺斃屍身尚未撈獲當失事時由水巡隊查知急派水上偵探陳榮華前往查明事實旣而船主陳貴元亦卽報告前情諭候轉報薩督辦飭知滬南警察分廳查辦 
[小火卽熄]  
昨日下午四時許滬城縣署後面盛家弄中三百六十五號門牌向在英租界北京路禮康洋行爲夥之陳文祥家柴房内不知如何遺火一時濃烟四佈四鄰喊救經守望巡警飛報一區二分署用電話知照救火會員驅皮帶車到場登屋揭開瓦片開自來水由上澆下不一時卽熄事後警署飭探往傳起火之家到案以便訊明核辦 
[認包河工捐費之批詞]  
工巡捐局朱局長批民人馬錦元禀云據呈己悉該民人認包西門外蒲肇河工捐費每月預繳洋五十元請求給照承辦等情應俟查明實在情形再行核辦此批 
[包收房捐之試辦]  
　　本邑房捐爲縣欵收入大宗向由縣公署自行經收現有人投縣公署請照百貨認捐辦法呈請包辦洪知事以有人包辦省却征收手續事尚可行己允如所請定於下月一號實行試辦矣 
[縣知事布告兩則]  
上海縣知事公署昨發六言布告云照得騐契一事保護人民財産誠恐未及周知部令展限一月陽曆四月三十隂曆四月初六便是截止限期計算己無多日如果逾限不騐卽照新例懲罰特再飭保鳴鑼遍告業户知悉又發出四言布告云忙漕稅項關係國課迭奉省令嚴催掃數現查各圖積欠尚鉅業户頑延地保玩惰各有處分早己公布一經照章决勿輕恕及早繳納尚可原宥特此布告母再自誤 
[楊南珊辭差赴黑]  
　　上海鎭守使署外交課長楊南珊君自交卸工巡捐局務後專理交涉事宜兹聞楊君接黑龍江護軍使朱慶瀾君來電以其長於東文嫻習外交敦聘往黑襄助楊君來電後卽向鄭君禀請辭職鄭君因其辦理勤能正資助理當向挽留乃楊君與朱省長交誼甚深去志己决遂將經辦各事交代清楚於昨晚乘輪赴黑矣 
[巡長升補巡官]  
第七旅　旅長　製造局地方爲水陸各軍根據之處該處警區巡官應與軍隊聨　辦事方臻妥善兹查此次拏獲畢良臣之巡長歐明修素與軍隊熟悉故於前日函請崔廳長升補昨經崔廳長令委歐明修升補高昌廟二區三分署巡官之職該分署之施巡官鐸卽令調往城内一區三分署充當署員現定今日（卽二十六號）分别到差視事云 
[枝枝節節之控案]  
蕭榮生同妻蕭何氏偕證何高氏倩律師投地方審判廳控婦人王李氏借去珠兜銀洋延不歸償請求追還一案昨日午後經吳推事官開庭辯論蕭供紹興人年四十歳現爲錢業日前我妻忽失所在商人同岳母何高氏找尋始知因王李氏向妻借去銀洋並珠兜一只延不歸還故前往找索嗣將妻尋回得悉珠兜己被當洋七百六十元由商人自行贖出連利共洋七十五元二角此外又被借去銀洋并請嚴追何氏供年二十五歳與王李氏素好二月初十該氏因有　用向我借去洋三百元次日還過洋一百八十元是月十四日該氏欲往親戚家吃喜酒向我商借珠帽一只由氏代向六馬路開土行之田永祥處借給詎料該氏借去之後匿不見面因此情急偕母何高氏同往尋見據稱珠帽係住在閔行鎭相近蔡家橋地方親戚所用現願同往索取及至該處始知說謊其實己被當洋七百六十元遂將當票追回交夫　出再由氏母女到老北門内該氏家坐索該氏逃避無蹤檢查其房中床上有鈔票洋四十元現洋二元金戒一只金鈕扣三粒當票三張氏將各物暫取並知照二房東得悉旋據該氏之妹出而聲稱金戒鈕扣皆伊之物現願出洋二十五元取贖氏允之旋將該氏追回向索一味延宕圖賴不得己直告丈夫來案控追證人何高氏供亦略同王李氏供稱丈夫王利生在蘇爲布莊生意婦人素與蕭何氏爲友該氏前因急用曾三次向氏借過銀洋第一次六十元第二次六十八元第三次七十元並無反向借洋並借珠帽之事至於質當珠帽一節因該氏有一鑽戒押在馬霍路計洋二百八十六元乏本取贖將珠帽託我當洋所有當欵當票當時點交該氏收領其當欵係贖取鑽戒所用今請究追被借銀洋云云並據被告所延之陳則民律師出庭辯護於是兩律師互辯良久問官訊得此案枝節叢生諭令分别退　聽候續開辯論 
[皮匠購買皮件之受累]  
駐紮海運局之六十一圑浙軍自去夏潰散後所遺軍械經前縣吳知事將鎗枝子彈解交鎭守使署其皮件零物仍封存局内前韓省長派彭委員來滬接收海運局檢查存件失竊甚多當由洪知事轉飭地方警察長景毓華君派探查緝嗣據偵探張來生查獲皮匠陳阿二朱澄安兩名將前項皮件改作鞋底訊係向鍾啞子張阿四買來復將鍾張拘獲一併解所略訊一過轉送地方檢察廳訊辦 
[押店收押滙芳公司之油衣]  
匯芳黄包車公司洋人投法公堂控稱公司中發給各車夫之油衣因恐車夫在外質押各押店難以認識故在衣上書明匯方公司字樣詎今有汪福寳所開押店仍有收押情事查見原贜請爲訊辦汪供因學徒不識字故此誤押判罰洋二十元充公 
[復訊賣良爲娼案]  
　　無錫女子吳阿巧年十八歳自幼失恃因父吳汀寳雙目失明故由同族吳阿大爲媒許與同鄉農民王伯榮爲妻過門童養尚未結婚詎於今年隂曆正月間被女嫂吳張氏串同蟻媒朱蕭氏蕭吳氏蕭徐氏誘騙來申得洋一百五十元揑名吳阿大出面立據價買與北蘇州路三泰弄三百八十八號門牌開設台基之蕩婦高李氏改名吳有鳳逼令爲娼因女不愿泣訴狎客同鄉人王德榮央合通知伊母舅侯雙清來申報由匯四捕房派探將李氏及吳張氏朱蕭氏等三蟻媒連女一併查獲解送公堂訊供收押在案前日午後由廨復訊捕房代表牛門律師上堂請究並由高李氏代表穆安素律師向狎客王德榮及女子吳阿巧盤詰良久中西官會商之下判女仍暫留濟良所李氏從寛交五百兩人銀並保餘各還押候再復訊核辦 
[註銷背夫私逃案]  
蕪湖人洪元宗控妻晏氏背逃等情業經公廨訊供不認正式婚配判氏押候洪呈出婚據並邀同媒證到堂質證在案昨經中西官復訊一過以原告兩次傳訊不到且未呈出婚據遂判晏氏開釋將案註銷 
[又一背夫私逃案]  
開封路五百九十二號居人水智山控妻楊氏私逃等情業經准飭提究在案前日楊氏自投捕房轉送公廨拘留昨由官媒解案請究判押候下禮拜一解究 
[願爲傭婦不爲媳婦]  
蘇州婦人李阿妹於去年來滬經人薦至南翔鎭某姓家幫傭兹欲將其作媳該婦不愿來滬無所棲止竟欲投河圖盡由捕查見帶入捕房轉送濟良所昨由該所解至公廳經中西官訊悉前情判送濟良所留養候核 
[招領迷路女孩]  
　　前日閘北一區二分署崗巡查見迷路女孩一口解送警廳當經司法科訊供名春生年十一歳漢口人父母現在上海惟不知住址地名判送惠兒院留養一面將該女孩攝影出示招家屬到廳認領 
[四人解送檢察廳]  
日前由閘北警廳偵探查獲形跡可疑之周阿龍周阿三周小存根李永新等四人搜出皮袍子紗馬褂及當票多張己記前報前日復經司法科預訊一過判送第二初級檢察廳究辦 
[判令檢呈舊串]  
　　寡婦許王氏具呈閘北審判廳訴丁阿三捐贖田單一案曾經蘇推事開庭集訊因丁匿不到案託吳金生冒名頂替爲問官察悉將吳及原中唐龍海一併收押在案兹原告延黄焕昇律師爲代表被告亦延宋士骧律師爲辯護人前日下午復由蘇推事續開辯論許王氏供此項田畝於前清光緒廿六年由氏夫許東樓活賣與丁姓本年二月間邀中向丁議贖詎丁串出同族許仁仁及原中唐龍海張石人等揑造賣契揹不放贖求請訊究質之丁阿三供地由許仁仁絶賣與民人出洋四十元許仁仁供此地係民人祖産己賣與丁姓云云並由原被律師互辯良久問官以許王氏有廿五年份糧串黏呈在案足以証明所有權許仁仁卽認此地爲己産呈案糧串己在活賣與丁姓之後不作爲據判令檢呈舊串繼續辯論 
[盜贖墳地案尚待調查]  
馬大毛呈訴馬阿義馬阿三馬順福馬裕生馬生發等盗贖墳地一案前日下午由蘇推事開庭辯論原告延黄焕昇律師爲代表被告延孫彭壽律師爲辯護人互辦良久判候調查再行續開辯論 
[聲明不立借據之原因]  
前清候補道員常州人盛春頣因不理結欠趙子蘭借欵銀五千兩被控公廨請求展期料理未結臨訊又復不到判再展期如仍抗避卽行缺席判决在案前晚由廨傳訊被告偕代表律師投案候質原告亦由律師偕同到堂聲訴案情並稱因被告乃係候補道員且開當舖家業豐富是以並未立據且亦萬不料拖欠至今反生枝節旋據被告律師辯護一番王襄讞判盛交原保候再復訊 
[再誌抵押房産之枝節]  
費順生因徐貴祥揑立賣契圖吞抵押房産掯不放贖控經公廨傳訊在案前晚復訊兩造仍各延律師到堂互辯多時並據原告見證朱雪卿上堂證明一切聶襄讞判徐交原保候函請會丈局查明復到再核 
[私取鈔票之敗露]  
方寳章因在閘北寳山路私取公立　院内鈔票洋四百三十一元逃匿租界昨白包探將言查獲拘解公堂原告由陳維翰投案請究經中西官訊知事出内地判送閘北檢察廳訊辦 
[華僑聨合會致教育部電]  
北京教育部鈞鑒南京曁南學堂前蒙電飭省長保存在先何以省長刻又令讓測量局現正修理校舍學生在路應仍請大部維持立候電覆華僑聨合會漾 
[鋸匠調戲繅絲女]  
繅絲女工金秀英陳阿金偕見證車夫施英狗控鋸匠張炳奎郭阿五在虹口百老匯路攔路調戲等情昨由捕房將張郭二人狗解公堂請究原告偕證投訴前情並稱張等兇毆車夫又將二百十四號華捕拖入屋内圖毆訊之二人供多狡賴中西官以其均非安分之姑寛判各　洋五元充公無洋各押五天 
[惡丐欺係鄉人]  
惡丐張阿孝朱阿四李阿大前日在福建路强　鄉人林關全所 
 
 
 

Page 11

 
 
携緞帶等物逃逸經林報請捕房派探沈阿岳將張等連贜一併查獲昨解公堂研訊屬實判朱李各押一月張係過犯着押候查明另案再訊核辦 
[野蠻舉動]  
任阿四宋阿才羅掌生前日在南京路一百二十八號茶館内將吳阿寳毆傷並將糞汁澆吳頭面中捕查見將任等一併拘入捕房昨解公堂請究據包探禀稱原告現在醫院因傷重不能到堂質證判任事還押候原告傷愈再訊 
[變存貨分攤]  
東西洋貨號三十八户公舉東林號爲代表投法公堂控稱有洋貨店主何子英前來與商人等各號交易貨物其被虧欠銀三千餘兩何於前日逃逸遺下存貨報經捕房協同各同行檢點祇值洋三四百元求請將存貨發交公所變賣分攤判將各貨生財拍賣補拘何子英到案再行核辦 
[購物互毆]  
陸順生昨在虹口菜場向陳阿二購物論價不合致起口角互毆陸被陳擊破頭额扭控捕房捕頭命陸送醫院驗明無碍從寛一併斥釋 
[電桿改用水門汀]  
法租界之電燈公司本在帶鈎橋南堍自該處改建捕房後該公司即歸併於電車公司内　日用電較多需用各物須力求堅固所有馬路中之電桿向係木質恐日炙雨淋易於朽敗故將木質電桿廢去改製三角式之水門汀電桿中含鐵心雖經風雨不易蝕壞聞現己一律改换矣 
[失竊小車]  
北河南路三百六十六號車庽主某甲前晚被竊小車三輛於昨投報捕房捕頭准予派探查緝 
[公共公堂瑣案]  
　　南京一池浴堂值堂人李萬和因吞没浴客葉金恆所寄金表現洋等物被控捕房由探將李拘解公堂訊供交保在案昨經中西官復屬實判李交保限七天賠還原告洋一百十二元　　徐玉林控劉瑞昌冒充工部局用人希圖嚇詐等情昨由捕房將劉拘解公堂請究判押候查明訊辦 
　　總巡捕房副捕頭戤畢生控大餐司周榮祥行竊值洋五十元之銀器等物昨由捕房將周拘解公堂訊供推諉判押候查明再訊 
　　自來火公司控方阿生改做火表偷用煤汽等情昨由捕房將方拘解公堂請究原告西人偕用入沈阿榮上堂禀明前情並將改做之火表呈案請察訊之方供認不諱判押西牢四月以儆 
雜評三（）宇 
[塘山路刦案之可疑]  
虹口塘山路又出刦案矣何租界匪類之多耶然而自表面上觀察之此案尚有疑竇蓋當未刧之前先有匿名信二封以示　嚇其初意似非必欲恃强搶掠者且據事主之妻聲稱其夫在家日少時有人來家滋詐並謂年來屢被暗算内容空虚又謂抽　内有銀　數件若輩見而不取不知何意云云種種　恍迷離實難得其眞相其果被刧耶抑别有原因郎是亦足資研究者吾試觀下星期六之覆訊 
專件 
[鑛業條例施行細則（六）（續）]  
第六十九條自鑛業開辦之日始卽須備置鑛工名簿將鑛工姓名年齡籍貫略歷工作種類等級雇備及解雇之年月日併雇傭期間等詳細記載前項之事項如有變動時均須隨時記載 
第七十條依鑛業條例第七十六條之規定鑛業權者應訂立撫恤規則自鑛業開辦之日始限兩個月内呈請鑛務監督署長核准其規則以左列各欵爲標準（一）診察費及療養費（二）療養時不能工作須按其日數给以工價三分之一以上之恤金（三）葬費須在十元以上（四）遺族撫恤費按照死者百日以上之工價給與（五）廢疾撫恤費按照廢疾者百日以上之工價给與但對於包工之工人第二欵之恤金及第四五欵之撫恤費須按照前三十日間所得之工價平均計算每日應得之工價 
第七十一條依鑛業條例第七十九條之規定鑛業權者應於每年十二月六月預將下期六個月之鑛區稅繳納鑛務監督署製取收據鑛業權者呈請分割合併鑛區外凡爲鑛業權之設立或變更之註册者應於註册時將註册以後第一期應繳之鑛區稅按月扣算繳納 
第七十二條依鑛業條例第八十一條之規定鑛業權者應於每年一月七月按計前六個月（即七月至十二月與一月至六月）所出鑛産之額數繳納鑛産稅於鑛務監督署製取收據鑛産稅價格由農商總長於每年十二月六月按照各鑛務監督署長報告前六個月各省鑛産之市價平均核算以爲徴收鑛産稅之標凖通告各鑛務監督署長轉飭遵繳 
第七十三條徴收鑛産稅應按照鑛業權者所呈之鑛簿鈔　本核算 
第七十四條依鑛業條例第八十九條第一項及第九十一條第一項之規定呈請裁决時其呈文須將其理由目的仁交涉之顚末及左列各欵詳細記載並添具所請地之工事或鑛牀之關係圖一併呈送（一）具呈人名號及住址（一）鄰接鑛業權者或所有者及關係人之名號及住址（一）鑛業權者之註册號數鑛務監督署長受呈後卽行諭知鄰接鑛業權者或所有者及關係人限期命其呈覆如鄰接鑛業權者或所有者及關係人不能依限呈覆鑛　監督署長卽行裁决仍將裁决書錄送兩造 
　　第七十五條依鑛業條列第八十九條第二項及箱九十一條第二項之規定提起訴願時須鈔錄鑛務監督署長所發之裁决書隨呈文呈送前項訴願準用　條之規定 
　　第七十六條依鑛業條例第八十八條第八十九條第二項第九十條及第九十一條第二項之規定凡提起訴願或行政訴訟者須於七日内將其原因呈報鑛務監督署長 
　　第七十七條依鑛業條例第九十二條之規定其處分或　决之公示概行登載公報但關於本細則第三十九條駁還之事件則揭示於鑛務監督署前 
來函 
[籌備巴拿馬賽會事務局致各埠茶商函]  
　　查赴美賽品以茶爲大宗諸君對於茶葉素持振興擴張主義所有研究改良方法夙具熱忱冀臻美備無任欽仰本局尚有應請諸君提前籌備之事特分錄如下（一）組合牌號如平水帮爲一組合卽應定平水茶業組合某某牌號徽帮廣幫福州西湖各茶業亦應由各幫聨合公定組合牌號以爲對外贸易之凖備（二）改良包装宜仿照英美紙烟公司辦法如合美金一角爲一包二角五分爲一包五角爲一包者均用錫紙包裝合美金一元或二元者用洋鐵鑽盒包裝外用美術印刷品爲飾註明某種茶名及其牌號並詳言煑茶與用水泡茶諸法（三）注意廣告如說明特别種茶改良製茶煑茶之法及茶味茶色茶質與他國特異之點以用英文譯印爲合格以上三項於茶葉前途關係至重請即提前籌備並將辦理情形從速見復尤盼陳琪啓 
[滬南警察分廳函]  
逕啓者頃讀貴報四月二十四日本埠新聞攔内載巡員保釋烟妓詐月紅一則殊深奇託查許月紅係於本月二十一日由民人張兆廷具保出外並非余姓具保且本廳亦並無余姓巡員紀載失實希卽更正爲荷 
[改良棉種己到]  
　　啓者鄙人從美國卓支亞邦哀德蘭購得改良棉種子五種每種一百磅其種類如下清價種銀行存欵種大蒴果種廣泉種必得豐收種凡欲購棉子一種或數種以爲試騐之用者每種如惠寄洋一元鄙人即寄上棉子五磅特此通告金陵大學堂農科教授裴義理謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[與王壬秋先生商權國史書] [  劍秋]  
閱報知先生抵京由大總統延覲後己擔任　史館一席甚盛甚盛先生爲當代耆宿三長兼擅對於國史想己胸有成竹末學小子寗有參議之餘地雖然史也者天下之公物也而民國之史尤非前代一姓一家之私史可比更當與天下人共之僕雖不學然旣有所見不得不與先生一商榷之 
　　一關於清帝者此爲第一難問題若稱爲帝民國不應有皇帝出現若不稱爲帝則彼固明明以皇帝自居而與列國晵慶弔在來也若稱以外國皇帝（照優待條件）則彼亦五族之一踐民國之土而食民國之毛也若仿五代十六國之例而附於國史之末則彼旣無土地又無人民不得與孟昶王建輩等量而齊觀也此應商榷者一 
　　一關於陸潤庠陳寳琛諸人者此等人物極難論定欲載入民國國史耶彼固未受新命也欲載入清史耶彼所食者固民國之薇　不得完全稱爲清國之臣也抑雖入民國國史而以遺逸稱之耶則彼固紅頂花翖仍爲亡國之大夫小朝廷之元老而非顧亭林熊關元諸人可比也此應商榷者二 
　　一關於孫文者此亦難問題以事實言彼固鼓吹革命之第一人也以歷史統系言彼又第一任大總統而我袁大總統且由其推讓者也以二次革命言彼又處於嫌疑地位而蒙亂黨之名者也稱爲亂黨彼固曾爲總統稱爲總統彼又牽及亂黨此應商榷者三 
總之作史難作民國之史尤難其國體旣特創其人物又尶𡯓而現在之秉國鈞踞高位以赞成共和自命者又皆前清捕拿革命黨最力之人加以軍人當道武力用事直筆則被禍曲筆則敗名想才學識兼長如先生者當必有以處　敬陳管見願聞明教（二） 
[創辦古報簡章] [  警衆]  
　　憶自黄屋推翻赤縣還來言論機關錯綜揉雜顧或黑白迷離丹黄瞀亂顚倒一時徒傷連行則何如斅反舌之無聲安寒蟬之噤口猶爲不詭於正不致盲於羣聽者乎本社同人深鑒此義創辦古報獨肩巨任舉凡魏收穢史蒙叟巵言揚雄東閣之書馬融西第之頌罔不提要鈎玄閘明要指使收遵人秉木鐸之功擴巫咸招國魂之返然後乃不負本社立言之意也烏乎禮教衰微民志棼繚顧瞻前途飄摇風雨此志此事海内同責劉琨舞祖逖著　悵望吾徒盍歸乎來此則本社同人將掬靈均萬斛之涙歌梁鴻五噫之章低昂今古以歡迎之者也爰擬簡章以供衆覽 
一命名本報所載文字悉據經典尊崇孔教保存國粹故命名曰古報 
二宗旨本報以破壤學堂鼓吹科舉恢復笞刑摧殘司法爲宗旨 
三職員本報編輯撰述各員皆延聘精於制藝之屢司文衡者充之并延聘精於刑律之慣持白票者輔之校對書手各員皆以翰林進士充之會計發行各員皆以舉人貢生充之至手民印工夫役折報送報人等則以秀才監生分别充之濟濟一堂此本報之一大持色也 
　　四内容本報内容計分八門 
　　一論說八股爲歷代取士之判每日必載一篇貳關科舉問題或關刑律問題均由撰述員臨時酌定以供學者之研究二專件凡關於前清之考試場規科舉功令及各種文牌告示皆屬之 
　　三特電凡關於政府議復科舉停止學堂恢復笞刑裁撤審檢之消息皆派專員駐京隨時電逹至於某處館地招頂亦附於特電之末以便學者之運動 
四新聞凡關於各省學堂腐敗之事實及各廳推事受賂之劣吏皆屬之 
五小說專載隂隲文感應篇棘　不可錄等著作 
六詞苑載五言八韻之試帖以爲應攷之資料 
　　七談藪每日分　制爇雜記古文筆法聖諭廣訓洗寃錄等著作 
　　八雜俎專載四書五經中有關於修身之格言 
　　五資本本報開辦一百萬月支費四十萬概由政府擔認商股一律謝絶 
　　六發行每日十張材料豐富酸味津津臭氣騰騰 
　　七價目每日大洋一角每月大洋三元半年十五元全年三十元外國加倍郵資在内鈔幣郵票一概五折 
　　八廣告凡關於科舉刑律等書之出版廣告祗收半價至發明最新最酷之刑具登廣告者概盡義務 
　　九地址總社在北京分社在各省民政公署 
　　十代派各省交由省長轉發各知事按家分送先取報資以盡人民之義務 
　　十一徴文本報同人學識　陋組織伊始恐難完備凡我同志惠我鴻著每一千字酬洋百元宗旨不合概不登載所有原稿 
恕不檢還 
　　十二禁約本報同人自總理以下須當遵守之 
　　一無論何人任報事時須服前清禮服以别尊卑而崇體制 
二剪髮者須裝假辫 
　　三所有文字須抬頭須避諱須遵報律條例 
　　四禁用新名詞禁引外國掌故 
　　五對於投稿者編輯員須持紅帖趨門拜謝 
　　六對於定報登載廣告者發行人須恭送至大門以外以廣招 
徠 
　　七排字機器等房禁止高聲明唱曲 
　　八折報者須正席執行禁止箕踞 
　　九送報者須龜步以趨禁止跑步 
　　十如有違犯以上禁約者輕則以蘆蓆枷及各笞刑處罰之重則革去頂戴即行斥退均由總經理執行之 
　　十三出版准於民國三年十三月三十二號 
　　十四附則本報簡章若有未完善者當於百年復修正之發起人大法螺家李警衆訂（三） 
尊聞閣詞選 
[意難忘] [  程松生筠甫]  
　　老子婆娑喜興猶不淺對酒高歌壺天懸日月心地少風波詩是癖睡成魔任墨笑人磨且好　鄰翁夜話月上藤蘿西風落日關河有哀時庾信涕涙滂沱江聲沈鐵鎖秋色冷銅駝人事改客悉多匣劍摩紥欵覓場封侯好夢醒又如何 
[采桑子]  
　　夜深人在闌干曲捲起珠糜放入銀蟾一縷悉懷冷化烟新霜壓徧鴛鴦瓦寒意無邊刀尺依然裝罷秋衣涙溼棉 
[百字令]  
　　畫長人困恁沈院落綠苔鋪地鎭日珠簾慵不　無限惜花深意心字香曉牙牌課卜遣得閒懷未凉添半臂晚來時候風起莫把往事思量金樽檀板觴詠年年記賸有情絲千萬縷理了又還重理老我靑袍誤人紅粉多少悉滋味空房膽怯一燈照撤心事 
自由談話會 
　　儉德會規則一不狎邪二不賭博三不必以酒食結交四不必華服五不輕寒素 
入會者太倉吕沛豪龍山榮世英錫山榮剛吳逹倫奉化李性義鄞縣孫德生慈谿陳子久寗波董錫忻惠張冕陳之濤郁斌初仇聚璋王安生戎品三金俠八楊忠福費冕卿 
劇談 
[落花夢] [  劍癡]  
　　星期三晚余友葉君楚傖新編之落花夢演於新民社招余往觀楚傖之學問文章素所深佩因命駕往入座僅七時猶未開幕楚傖繼至乃將劇中關目約略告我朱幾開演父子同心趣劇描摹　院情態歷歷如繪冷笑之掌禮聲容畢肖令人解頣趣劇畢而落花夢開幕矣第一幕瘋僧之杜連捷藥風之杜母共談家常的是老年人口吻惟藥風生長南方操京話難免牽强支離不若雙雲全用土話純任自然旡恐之劉天聰優游之杜慧君爲劇中主人翁工力悉敵無懈可轚天聰之入革黨乃伊兄誣告迫而出此並非出自本心卽使入黨亦該黨之穏健派而非激烈派也開曾演說一幕兩旁坐者呆若木雞不發一語似可删去且滿清雖以胡種人關然專制時代之皇帝特遇百姓歷觀史册有清最爲仁厚明太祖以蘇松太人民之初不附己也重賦以困之康熙雍正乾隆三朝豁免錢糧九次減賦十三次始獲稍蘇余曾謂蘇松太人民實清聖祖再生之楚傖蘇人蘧於史學應亦謂然特欲迎合近來趨尚不得不作違心之論殊不知新劇爲改良社會之警鐘宜存直道質之楚傖以爲何如杜連捷勉勵軍士一場全無精采兩眼望地身　摇擺軍官乎不執指揮刀軍士亦不擎鎗均與劇情不合此非編者之過乃演者之過也古老之塟連捷係出於慈善不應以其官而駡之更毆轚其尸骸清世豈無循良吏鄉　亦無新知識太覺過火連捷被殺旣登報章杜氏豈無親族何無一人往告熱心之韋曲亦豈一無聞見宜改劉伯才往告時杜姓親族旣韋曲亦奔往通知杜母始一慟而絶方合情理半梅之商人好語如珠一一牽貫嘯梧之農夫冷笑之工人警鈴之酒保均佳惟天厄之侦探似　呆滯鏡花之棧婦呆公之棧役雷音之盜謀均恰合身分雙雲之孔叔兵描摹老學究之迂腐令人失　兵字宜讀本音若諱先聖而讀作某則不應以之取名旣取名何必諱冶兒之劉福滿面奸詐惟遇盜時身携五千金此欵不知從何處得來殊嫌突兀韋曲以慧君長途萬里尋覓父仇密地隨行以不負死友之託高義薄雲可以勵薄俗而砭衰頽慧君遇刧天聰救之出險又許以代報父仇感其義而以身許之閨女許婚宜帶嬌羞狀態不應以落落數語聊草敷衍及女知父仇即天聰不殺則不孝殺之則不義又不能以私恩而忘大義勢處爾難宜先自刎天聰感其情亦自刎以報之如是則公義私情兩無遺憾爲之立落花同夢之碑一語宜出自韋曲之口迂腐之孔叔丘烏足以語此劇目上珠兒翠兒賽新磨小杏均未出場不知是何人物余於春初曾編西湖綺夢友人羅祝平見而賞之願介紹於鄭正秋　以文偾山積酬應日煩因而中輟兹當　事編輯俟脫稿出場再就正於楚搶先生 
小說 
[搜奇小說海島記室（二）] [  天樂]  
　　行數日少年奴詫曰前己抵香港矣生出親見靑痕之髮較前增多大有脫帽露頂之狀舟中客皆喜甚上下栗碌摒擋行具獨生有二奴且行裝商略頗覺間適旣而靑痕更濶漸至峯巒隐現樓閣參差舟行内港問頗繞風景未幾下椗矣生遂命二奴移裝登陸二奴日此特香港耳吾輩之目的地未至將易巨艦而小艇三日可逹也生始知尚未可以弛擔旋果揩二奴入小艇中艇亦　船笛聲嗚嗚中生遂離香港而向南洋矣惟艇身過小顚簸殊甚生苦暈睡遂瑾户塞窗以臥吐污狼藉二奴左右潔除惟恐不及與前日之逍遥甲板間大有今昨不同之感至兩晝夜始聞二奴相謂曰紗帽島己至轉舵卽某羣島吾輩奉使之貴任將盡轉　間可從島婦乞酒漿幸何如之生微聞其語忽欣躡曰　將傍岸即子等視吾病尚存否二奴相駭視生果霍然 
碧峯四聳澄湖内涵非珊瑚島之景象耶生探首出關大喜其風景之佳麗以爲不出數時間必且徜徉於此山明水秀之地不謂正眺賞間忍二奴屈一足跪請先生登車生出艙視之不數武慕然爲人捽致一帷車中眼光一瞥四圍黑暗如漆疑爲盜刧急呼二奴援救無應者於是車行轆轆起於足下覺盤旋峻阪馳絶驟時聞市聲馬蹄聲鳥獸鳴皥聲亦殊不解何地炊許車忍止聞自人問來乎曰來矣曰特别秘密軍乎曰然曰然則師爺受驚矣速請下車入室休息語畢有噭然應者帷揭幙張生皇然舉視一小院落曞白石砌甬送卉石清幽水木明瑟前有精舍三楹觚稜華整侔宫殿一西式衣冠者立階下笑容可掬迎生而語之曰先生不遠千里至此誠足爲荒島之光敝主公謹遣小子候迓願先生暫人休矩室容小子入告生聞其詞令宛然謁者口物不覺震駭然不得己姑從之入室中諌設雅麗壓架琳瑯更過於海濱之巨室而豪奴俊僕一呼百諾往來憧憧亦非前此所見之比生疑怪甚旋迎賓者再出與生寒暄言主人略有事遣己代撰几杖幸勿介意又自言江姓生乃殷殷詢島名及係何地址主人姓史江某曰此間例向不以告外人先生雖道高位尊然識荆日淺尚未敢贸然破此舊例至於先生所需此問雖僻陋大致尚能供給幸勿見猜生雖疑怪然以初至不宜絮聒唯唯而己旣而主人出蒼髯偉貌衣冠古雅樸潔而顔色和靄可親生至是不覺心折一片疑懷盡釋矣主人吐屬豪雅不類山野人茗談旣闌繼以夜讌生性伉爽豪於飲主人大激賞以爲得人盡歡而罷自楚遂居精舍之西楹供張甚豐而事頗　或二三日問始作函札而己 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[陸軍大學校條例總綱]  
　　第一條陸軍大學校爲選拔品學卓越才識優異之靑年軍官使　養高等帥兵必要諸學術原理曁發揮其活用智能之所第二條陸軍大學校屬參謀本部管轄校長直隸於參謀總長第三條陸軍大學校學員之教育遵照參謀本部所定教育　領竄施 
[職員]  
第四條陸軍大學校置左之職員校長教育長副官高等兵學教官專任各教官兵學助教官騎術教官編譯員修輯員　軍需軍醫獸醫中少尉准尉上中下士及委任文官職員之階級與人數詳第一表職員之减薪俸詳第二表 
　五條校長教育長副官高等兵學教官曁兵學助教官均爲　謀人員 
[職員之職責]  
　　第六條校長統轄全校職員綜理全校事務遇有重要事件呈請參謀本部部長核辦 
　　第七條教育長票承校長督率各教官助教官曁育攸關之客員司等整理教育一切事務規畫教育之實施并考核學員成績 
　　第八條副官二員一禀承校長經理校中一切庶務一禀承校長輔佐教育長經理教育一切事務 
第九條高等兵學教官曁專任各教官奉校長之命商承教育長準據參謀本部審定之教育綱領按本校所定之教育總計畫虚定各課教育計畫編纂課程擔任學員教育之責 
　　編十條兵學助教官承校長教育長之命輔助高等兵學教官　任學員教育之責 
　　第十一條騎術教官擔任學員馬術訓練兼掌關於校　一切事務及馬匹之調教 
　　第十二條編譯員承校長教育長之命專司口譯筆譯各種功課 
　　第十三條修輯員承校長教育長之命會同校正各種課程 
　　第十四條軍需經理全校會計事項及掌管一切什物 
　　第十五條軍醫專司療治病傷并掌管校内衞生事宜 
　　第十六條獸醫掌管馬匹之療治衞生及查騐蹄鐵等事 
　　第十七條書記掌管案卷承辦文牘并督率錄事繕寫等事 
　　第十八條圖書員管理圖書保存課程底稿記載本校歷史教 
[育日記并監視繪圖員錄事等一切繪繕事宜]  
　　第十九條繪圖員專司繪圖等事 
　　第二十條查馬長掌管馬廐一切事宜 
　　第二十一條司事承副官之指揮經理一切雜務 
　　第二十二條印刷管理員錄事等由校長教育長分配各掌其擔任業務 
[學員之資格]  
　　第二十三條陸軍大學校候補學員以陸軍步騎炮工輜各兵科之上校以下軍官且曾畢業於陸軍軍官學校（或與此相當之學　）服軍職二年以上身體强健勤格熱心才學開展操行高尚經其直屬長官　　　　謀本部之初審曁再審試驗及第者爲合格 
　　第二十四條各圑　（在獨立營則營長在衙署局所學校則所屬長官以下准此）應查照此項條例選拔有前條之資格者調製陸軍大學候補學員名册經階級之次序呈遞所管長官山所管長官附以意見書於每年一月末日以前轉呈參謀本部關於選拔陸軍大學候補學員各圑長應負完全擔保之責行 
[初再審試騐]  
　　第二十五條參謀本部爲檢定陸軍大學候補學員之學力起見臨時組織試騐委員會以陸軍大學校校長爲委員長施行左之試騐一初審試騐二再審試騐 
　　第二十六條初審試騐每年槩定六月一日各省曁各機關同時舉行先由參謀本部命令試騐委員長擬定試驗問題於試騐開始二個月以前呈部審定即由部移知陸軍部並分别密移各省都督（無都督者則該鎭守使軍師長等以下准此）各省都督按照部定試騐期日召集所管候補學員以參謀長或各等參謀監視之下嚴密實行筆記試騐試騐旣竣由該省都督彚集各員答案書類迅寄參謀本部交由試騐委員長查閱試騐委員長接受此項答案書類督同試騐委員查核其成績調製候補學員順次名册密呈參謀本部參謀本部準據試騐委員長所呈名册分别决定初審去取員數及再審試騐期日移知陸軍部曁各省都督（未完） 
來件 
[巴拿瑪河成紀念大賽會第三次宣言]  
　　巴拿瑪河成紀念萬國大賽會以現時額之進步甚速最大之會亭本年七月一號可以竣工兹將種種進行大略佈告如　 
此次大賽會定於一九一五年二月二十號在美國嘉釐福尼亞省三藩市埠舉行雖距今約有一年而建造樓宇大半告成即本國及各國之預備賽會事宜亦己就緒矣 
　　届賽會時有萬國所派之大隊兵艦經由巴拿瑪河而來又有飛船隊從會場起飛遍全球此皆賽會時之特色刻經預備一切韋總統請萬國赴會現正式接納與賽者旣有三十四國其餘雖政府未經允許而國民則踴躍前來如德國商界己有一千五百家英國大製造家己有六百家聲明赴會誠爲向來所未有預計將來各國賽會物品不下七百萬噸 
　　會場之整理及建築費約在五十兆元之譜由美國西北方來往運板料之輪船共有三十艘大樓宇九座每座佔地九英畝現己將次落成獨計陳列機器之大樓其建造材料用板料八百萬方尺鐵料一千五百囑鐵釘滿五車箱爲天下木樓之最大者今己告竣陸續陳列機器矣 
美國各省及各國之會亭多有興工有己造成者有造成過半者將來所建之會亭適足與大樓相配合當未建樓之前會場之工程甚大不知幾費經營始臻妥當前時之舊樓車去别處場中地方高者掘之低者補之所餘泥土塡平海旁窪下之地有七十一英畝會場遍設隂渠地下安設電線復設大小救火水龍管此等工程非常浩大又築堤墓一道建築大碼頭横水渡碼頭會場内則設寛軌鐵路長十二英里支路透入各大樓宇現在可運建築之材料將來可運陳設之物品皆甚利便兹將正式允來賽會之各國列左 
中華民國布利華古巴阿斯逹里加加拿大都缅尼厄加多法蘭西葛地馬罅喜霽檀祖罅日本荷蘭里比罅墨西哥尼加拉瓜巴拿瑪秘魯葡萄牙沙華多瑞典西班牙亞拉圭阿眞廳丹墨智利巴西紐絲崙波斯意大利岷尼梳罅奥大利亞坡紀利土耳其此次賽會非紀念史記上之大光榮乃因鑿通巴拿瑪河爲造成一活動之大工程之大紀念也以性質而論屬於現在之事實所以陳設物品亦以合時爲要凡製造品出産品不論前時及現在或改良與否若在近十年以内者皆可陳列以供衆覽果係超羣軼類定加獎賞 
　　各會黨各　體於賽會時來聚集者己有二百十九家或在會場内或在會場外爲聚集地點其現時通報來聚集者尚源源不絶其中有經濟家社會家倫理家各會黨格致家宗教家美術家商家教育家製造家等各圑體中之最大者卽萬國教育會萬國藝學會萬國農商會萬國電學會萬國看護會巴拿瑪怕思域牙科會全球保險會萬國著作家及報界曾全球婦女會國家慈母會　　中華民國三年西曆一千九百十四年四月廿六號星期日 
　　舊曆甲寅四月初二日 
　　共五張 
婚姻會美國紅十字會美國史學會美國大學聨合會萬國工務委員便美國畜牧振興會美國政治及格致會美國醫學會國家教育會諸如此類不堪縷述將來各圑體大會約有五百次正式代表來聚會者至省五十萬人現在三藩市公家己撥欵一百餘萬元建造大堂一所内設座位可容一萬人此外尚有數大堂足爲各圑體聚集之用 
　　將來陳設之中有交際品一欵附設於教育品之樓内政欵於經濟及社會問題大有關繫其中論及改良監獄撫卹孤子看護病人養育兒女居處屋宇考察製造改良各事傭工價舉物價高低東家西家等類 
會場中畫地六十五英畝闢爲戲場惟演劇者必須有高超之程度合宜之資格風流文雅足以開人智識怡人性情方准開演若卑污下流之戲一概拒絶故近日各國求在戲場演劇者六千家經允計者僅一百家查此一百家之中演戲者約七千人資本約十兆元届期定有一番熱閙 
場内又有一處倣造亞罅笋拿省古連垠延山坑之形狀此景極雅緻布置一切約需銀三十五萬元 
又有一處築氷室一座如北方氷山式樣四面通明恍似玻璃世界以供人游覽頑要 
　　又有一處闢爲萬國賽球場 
又有一處照舊約書創世記自開天地分三光及山川河海禽獸草木以至有人類逐一布置宛然太古之遺風 
又有一處造作巴拿瑪河之形勢及水閘之如何洩水如何堵水一一造出使見之者如親歷巴拿瑪河其地之廣闊每半點鐘可容二千游客出入 
又月一處建築游戲場將一千八百四十九年時嘉釐福尼亞省之情景造出主持此項工程者乃富列多力參愼君約需銀一百萬元 
　　又有一處建造德國那林卜地方古時之景象 
有一士飛船乃德國坎卜埠怕思委公司所造長四百八十尺潤八十尺内有觀望台廚房餐房睡房洗身房建造費三十五萬元駕飛機之人乃專門飛行家領有德政府之文憑者届期每日飛數次每次旋繞會場飛行五十英里復回原處停泊任人入船中觀看 
　　現聘言著名之技師五十餘人雕刻人物裝飾會場内之大樓宇約翰麥罅倫美國整飾山水木花之最著名者羅致天下萬國之奇花異卉數千種經己督率工人用格致學種植現會中旣有花園及花木册水矣 
　　有地一叚陳列牲口凡天下萬國所有畜類咸聚一隅極爲全備現己籌得五十餘萬元爲將來奬賞養畜家及賽馬者 
　　賽馬場整理妥當極其平坦賽馬分兩季一夏天一秋天每次賽馬二十四日懸賞二十二萬七千元如此重賞爲歷史所未有會場之畫蹟布置周妥遠而望之行列整齊近而即之頭頭是道陳設物品之大樓左通右逹最利便游客瀏覽 
　　會場正門對面有首飾塔一座高四百三十三尺塑有首飾十五萬件點綴美麗由塔下經過有一天井形之講堂闊七百五十尺長九百尺級級低落逐層共座七干八中有花園兩頭建築拱門陳列獅熊等石像以代表各國之國瑞過拱門又有大堂二所一爲豐盛大堂倣東方形式一爲四季大堂倣希臚羅馬形式此三大堂之外復有陳設品物之堂八所近於三藩市港灣佔地一英里有半 
會場形勢如天然大舞臺西有金門港峭壁離奇綠波盪漾南有三藩市小山重巒疊嶂如入畫　東爲三藩市海灣對岸則亞罅密打等縣羣山羅列環抱會場北爲金門港口對岸則馬連縣小山蒼翠之色四時不變以之爲萬國賽會場誠不二之佳境也 
會場全用電燈裝飾華美大樓宇四圍牆壁俱裝五色玻璃燈膽中懸大射光燈將來電火輝煌五光十彩居然不夜之天矣 
會場之内將來無奇不有無品不全凡天下萬國手工所造至巧妙之物及格致製造教育宗教文學美術種種凡足以增人智識廣人見聞者皆萃於此焉 
 
 
 

Page 18

 
 
   
 
