# 1922 - 230 - 4917783

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[世界工潮復起（冷）]  
　　歐戰初停之後各國之工潮蜂擁而起自後時動時靜以至今日至今日而各國之工潮又盛矣若美若拿若法若奥若荷德見於外電者日有所聞而我中國亦於其時於南則有海員之工潮於北則有鐡路之工潮雖未爲甚亦前之所未有也 
　　工潮之所以起大抵由於待遇之不平與生計之不足世界之利害原屬息息相通故一方有所阻隔則他方每多連帶而至不知者以爲互相仿效或有人運動而成實則勢有必至而仿效運動乃得而成也故余謂工潮之起厥宜開誠布公以謀速了則影響旣小蔓延自少矣 
[命令]  
　　八月二十四日大總統令任命朱重慶署熱河都統署審判處處長此令 
　　又令農商部呈秘書温熊輝呈請辭職應照准此令 
[國内專電]  
　　北京電玉已副署催提唐閣咨文至列不列日程退不退係國會意志盧信願將唐咨退回蓋恐通不過旣犧牲唐令名本人亦須料理行裝不如以不合法退回旣緩和洛陽氣勢且本人地位亦可猶豫張紹曾主張速提者冀先解决此糾紛然後新閣能産至代中之代任何閣員不肯爲之 
　　北京電京漢罷工僅長辛店工人千餘提八條要求趙繼賢允酌量容納高恩洪主派隊彈壓昨夜工人代表與路局商量答應四條將廠中用人須經工人俱樂部同意一條撤回并將請撤郭福祥等五員改爲先查辦再分别情節撤處 
　　北京電京綏風潮局員均說並未參加八代表倒霉已逃藏 
　　北京電粤海軍北歸需籌欵吳佩孚語某司令曰中山高蹈無所謂北歸南歸留粤留閩一順海軍將校之自然（二十五日下午一鐘） 
　　北京電黎致洛梗（二十三）電表明心跡並以規吳用四字文出饒筆 
　　北京電使團贊成撤消中東路技術部但因東路連出事變主照一九一八年前例設監管會將不徵我同意組織後請我加入 
　　北京電益友社政學會對政局絲毫不肯讓步將連結唐繼堯袁祖銘熊克武全力擁黎通唐貫澈到底（二十四日下午十鐘） 
　　北京電張英華到任三日卽遇索薪數起特赴保洛請示辦法一說請曹催高來京同負職任 
　　北京電豫西土匪全係趙倜舊部參陸處電曹吳馮極力勦平無任蔓延并電劉鎭華會剿 
　　北京電今日參陸部兩次長以參陸處久不撥欵厨房不能開飯赴財部交涉（二十四日下午十鐘） 
　　北京電黑省長電院部三江口俄艦搜查華船請電王鴻年與赤塔政府交涉并請商海部派艦到黑龍江自衛（二十五日下午一鐘） 
　　北京電延吉和龍公團電院部天圖路日人擅動工作刈割禾苗侵奪主權請向日使再嚴重交涉 
　　北京電田中玉請挽留東海關督徐世襄暫留原任（二十五日下午一鐘） 
　　北京電外部照會使團請援例徵進口稅附加一成救濟汕頭風災並請先墊撥關欵二十萬 
　　北京電滬商會電請明令裁撤釐金外部核議後分咨關係各機關檢同華會决案請簽註 
　　北京電使團照覆外部牛莊防疫醫院費允於關餘内動支以一年爲限（二十五日下午一鐘） 
　　北京電外部發給日人青島敎育視察團芳加等護照赴洛陽 
　　北京電財政部准吳佩孚之請截留甘烟酒稅以充孔繁錦援川軍費計七十萬元（二十四日下午十鐘） 
　　北京電張福來到鄭州胡景翼靳雲鶚以不得地盤對馮不受調度豫匪愈熾又吳對陜州土匪不甚注意前派二營赴剿被匪擊敗潼洛交通梗塞（二十五日下午七鐘） 
　　北京電王寵惠决計不幹勸黄陂另提張紹曾代黎已允現正向國會疏通（二十五日下午七鐘） 
　　北京電衆院定三十日决選副長 
　　漢口電聞陳嘉祐與李烈鈞朱培德兩軍佔領湘南十三縣刻陳軍由道縣窺零陵李朱聯合由耒河攻衡陽湘軍葉唐兩旅電省告急趙已令羅先闓部由全州調守零陵洛吳電趙速以重兵解除陳李等部武裝趙頗束手 
　　漢口電川東戰事仍烈渝宜間郵電不通吳電孫令商川軍維持川鄂間交通孫令宋大霈就近由雲陽派員往商 
　　漢口電旅鄂川人推蕭金城張履坦代表赴京請停止援川聞楊森敗退至宜現居魏某家中 
　　漢口電路息黃河南岸至駐馬店防軍驟增鄭州集中軍隊約四五萬似將調至他處馮玉祥應吳召將來鄭開軍事會議並商整頓京漢路務 
　　漢口電黎澍漾（二十三）由滬到漢敬（二十四）晚車赴京 
　　漢口電全國商聯會四屆大會在漢開會定十月二十日至十一月十八日爲會期（以上二十五日下午八鐘） 
　　香港電湘軍陳嘉祐部千三人由湘邊宜章出經粤邊星子東陂入桂（二十五日下午九鐘） 
　　香港電黄明堂被陳小岳胡漢卿黃强各部圍昨退出化州竄回廉州鄧本殷分兵徐聞電白向黃進逼黃軍不支多繳械降聞黃箇日夜率殘部逃往桂陸川 
　　香港電泊蓮花山各北洋艦聞林永謨來粤疑林有所圖昨戒嚴 
　　香港電劉震寰抵粤謁當道商收拾桂局問題聞劉意對自治軍主收容對客軍主驅逐對各屬散兵分别招撫已得當道同意並允協助劉决日内回梧着手進行 
　　香港電聞永豐艦駛赴汕頭游弋 
　　香港電陳擬清理紙幣後撥十餘萬撫恤東關被搶商店依原稟四成發還（以上二十五日下午六鐘） 
特約路透電 
[内亂與外僑]  
　　二十五日北京電河南匪徒擄去外人兩名乃鐡路工程人員匪迫法工程師以釋放之條件函達隴海鐡路當局聞匪並殺死日本女童一名及焚掠靈寳縣 
　　二十五日北京電據宜昌官場消息宜渝問之外船均爲駐萬縣涪州間江濱一帶之一軍兵士轟擊其轟擊之目的乃在阻二軍敗兵由渝東退華兵見外船輒施擊且圖阻止航行外人迄今死傷三名 
[北方路工風潮]  
　　二十五日北京電京綏鐡路職員罷工經疏通後業已終止京漢鐡路罷工未已昨有罷工人二百名在長辛店阻止由漢北上之列車卽附該車來京由鐡路警察勸令回長辛店今晨復有罷工人二十名到京亦由鐡路警察遣回昨日京兆尹派縣知事至長辛店與罷工人磋商解决辦法迄今尙未報告進行情形罷工人兩隊表示擬要求開釋在長辛店就逮之領袖三人 
　　二十四日北京電京保一段之鐡路辦事人員今晨起罷工顯因京漢路總務科長王某開除之故惟衆意此舉乃表同情於京綏罷工人京保罷工人辦事處設長辛店交通部今晨已派該段稽查員楊武裝警察乘專車前赴該處交通部並派鐡路司長周某安慰京綏路局之雇員並任用爲代理局長以代沈局長蓋職員均要求去沈也 
[北京政局觀]  
　　二十五日北京電國會昨將黎總統提唐紹儀爲國務總理之咨文璧還因其中有總理任定後内閣即可接收總統之職權俾可引退等言國會之意任命總理與總統退職乃屬兩事並不相關俟時機至時國會自當考慮總統問題 
　　二十四日北京電據華人方面確實消息杜錫珪張英華張紹曾已聯名電吳佩孚請反對任唐紹儀爲總理而將總理問題聽國會决之 
[駐英代使宴請香港總督]  
　　二十五日倫敦電駐英中國代使昨日宴待香港總督司徒白士爵士與宴者有朱邇典爵士等員 
[德國賠欵交涉與馬克落價]  
　　二十四日巴黎電巴黎時報稱德國不允法國所要求之兩種擔保卽魯爾礦産與國有森林之管理是但德代表於談判時已提出折中辦法擬將此礦産與森林交美國專員管理賠償委員會兩代表將於今日會晤德總理韋士答覆此議 
 
 

Page 7

 
 
　　二十四日柏林電賠償談判現已告畢聞已議定一種計畫尙須提交賠償委員會審查談判繼續不利之消息今日迭聞於外滙市大爲恐慌每逾一小時外幣輒漲起數百磅音直至無人肯賣出而後已報紙載實商界倒漲之消息其中以小銀行與經紀人爲多郵局已停發國外滙票各業工團推舉代表進謁德總理請速設法維持以免德國經濟生活完全傾覆 
　　二十四日巴黎電柏林來電報告關於賠償之甚嚴重情勢謂德國僅允以五千萬金馬克存於來因地以作德國不繳貨品之擔保 
　　二十五日倫敦電柏林交易所之恐慌足以表示時局之嚴重現恐馬克再有駭人之跌落今晨各報皆以賠償談判之失敗及奥國風潮爲題發表意見詞甚警切首相喬治氏今日突由休憇地回至倫敦似亦以此故各報極言德國經濟破壞所將波及全歐之重大影響且恐將因以發生社會騷亂泰晤士報恐法總理普恩賚氏自覺所持强硬政策有騎虎難下之勢而將以操切行動成大禍該報正告普氏謂其已鑄大錯並敦勸法國勿施此種行動又言英政府當速與法國商妥在公道上可令德國接受之條件 
[高林士之喪儀及繼任者]  
　　二十四日倫敦電杜白林夜半十二時集於江干以待載高林士遺骸由柯克來此之船者人數頗多今晨二時船始泊岸屍柩於慘淡之景象中移至砲車上徐徐而行隨凄楚之樂聲穿黑暗之街道而達芬聖醫院之停屍塲隨柩行者有臨時政府諸人國會議員復有男人多人科頭隨行有泣下者後以武裝汽車爲殿遺骸現安置市政廳中星期五日移入敎堂定星期一日舉行殯葬禮 
　　二十四日紐約電此間各晨報一致哀高林士之遇害斥暗殺之慘惡紐約世界報稱自由邦如不剿除叛黨則英國將代除之又稱黨人前縱得人之同情今已永遠被人棄絕矣紐約講壇報稱臨時政府經此打擊將更荏弱但共和黨人亦受暗殺之重大反動將在愛爾蘭不復有政治之地位而自由邦終可日臻强盛云 
　　二十四日倫敦電南愛墨開希將軍已被任爲總司令 
[英法意對於希土問題]  
　　二十四日巴黎電英國來文擬在威匿斯召集英法意三國專員及希土兩國代表之會議以期解决希土衝突法國現已答覆聞贊成此議 
[美路工潮中止談判]  
　　二十四日紐約電鐡路管理員昨已拒絶同胞會所提恢復工塲罷工技匠先進權利之議並聲明其擁護新來技匠權利之决心罷工者領袖卓威爾氏稱和解之門已爲鐡路管理員所閉技匠工團惟有奮鬭以圖生存而已同胞會調停人及某數鐡路之代表現尙開會擬另定罷工者恢復原有位置而先進問題則提交鐡路工務局辦理之辦法 
[法國煤氣廠罷工]  
　　二十四日哈佛電法國哈佛地方之煤氣廠工人及營造工人全體罷工船塢工人六千名亦起而附和罷工人曾截斷電流迫他廠工人咸停工 
[荷德間船役罷工終止]  
　　二十四日亞姆斯特丹電荷蘭與德國間江船員役之罷工風潮現已終止機師與火夫工團已接受僱主條件 
[美國逮捕之共産黨]  
　　二十四日米奇干州聖約瑟電昨日就逮之共産黨十七人今日被控倡資本革命主義裁判官令具萬元保釋未能覔得具保者被告中聞有英人一名 
[美英間之債務談]  
　　二十四日華盛頓電財政總長梅隆氏稱英國欠美債欵係代他協約國借貸而來之說顯然出於誤會美國初未曾要求任何政府擔任償還美國所墊付他國政府之貨欵故美國爲英國墊付之欵乃抵付英國自己所購之貨欵 
[德購英國舊船]  
　　二十四日倫敦電聞德國現磋商續購若干英船泰晤士報稱世界船雙年在二十歲以上者約有一千三百萬噸不久皆須入廠拆造今德人擬多購此種舊船以其材料改造新船俾與英船競爭 
[奥國之求助]  
　　二十四日巴黎電奥總理已由柏林起程返奥京意國政界消息意國將竭力助奥並將請協約國共助之英國戈德爵士已籲請各協約國設法助奥謂稍予助力奥國即可保全云 
[俄人謀害特羅斯基氏]  
　　二十四日巴黎電聞復有人謀害特羅斯基氏將莫斯科與彼得格勒間路軌拆去一節蓋特氏將乘火車經過之也 
[複式電話之發明]  
　　二十四日巴黎電法國郵局人員辛特納氏戰時曾充參謀部無線電主任者現已發明一新機據稱一根線上同時可傳六處或八處之電話辛氏稱此爲複式電話 
[加政府接濟探極家]  
　　二十四日哇太樺電加拿大政府已派隊乘船前往援助困居藍格爾島之探險家濟以糧食等物按諸探險家於上年十一月間出發擬爲本年三月出發之隊豫備一切並樹英旗於該島 
[各國近事記]  
　　二十四日巴黎電愛沙尼亞政府已邀波羅的各國派代表參與八月二十六日在里伐爾舉行之會議 
　　二十四日巴黎電基隆得之松林失火焚燬不少 
　　二十四日巴黎電國際聯盟行政會八月底在日内瓦開會法國以韓諾陶氏爲代表 
　　二十四日巴黎電愛沙尼亞政府已邀波羅的各國派代表參與八月二十六日在里伐爾舉行之會議 
　　二十四日巴黎電基隆得之松林失火焚燬不少 
　　二十四日巴黎電國際聯盟行政會八月底在日内瓦開會法國以韓諾陶氏爲代表 
　　二十四日巴黎電法國哈佛口岸失業者現有六千人 
　　二十五日紐約電航業津貼議案將展緩至下屆國會討論之 
　　二十五日西謨拉電據喀什噶爾消息過激黨復圖與中國土耳其斯坦訂約督軍已允如中央許可則俄代表團得至邊界會商一切 
交通大學無線電 
[美國之兵士酬金案]  
　　華盛頓電參議院兵士酬金案委員會會長梅根白氏開酬金案之辯論會謂酬金案之制定出於公道觀念與政治榮譽之要求此案現規定銀行借欵與原議不同此案需欵三·八四五·○○○·○○○元以四十年爲期 
[美議院通過煤業調查録]  
　　華盛頓電衆議院以二一九票對五五票通過組織煤業調查會之議案 
[美國煤礦復業]  
　　甘薩斯電米蘇里·阿堪薩斯·奥克拉賀默等州之礦主礦工已雙方一致議定結束罷工風潮工價仍照三月底所有者計算至明年四月止 
　　阿爾吐那電本塞爾斐尼亞州中央礦區之煤礦工人因爭端已有解决相率復業已達四萬五千人 
[美路工潮未已]  
　　紐約電鐡路管理員以二五四票對四一票拒絕四大同胞會調停鐡路工潮之提議路局閉塞和解之門投票贊成謝絕工團所屬之工人以期打破工團主義 
　　紐約電若干路局之代表現仍與鐡路同胞會商酌工場技匠罷工之解决策 
　　伊諾華電各業勞工大會之書記商克氏稱各工團籌議全國罷工之計畫已逾一月如果實施則將牽涉五百萬工人 
[美國報告酒害]  
　　紐約電全國防盲會報告本年六個月二十二州内之飲木威士忌酒者死百人失明二十二人以紐約紐卓錫與本塞斐尼亞三州爲最多 
[奥國失業者之暴動]  
　　維也納電奥國失業工人若干因政府不即答覆其要求衝入國會之門搗毁器具警察以軍械驅之傷五十人已送醫院恐示威行動將再發生 
[高林士之葬禮]  
　　杜白林電高林士遺骸已由柯克運來觀者塞途定星期一日行國葬禮據高氏隨員云黨人襲擊者至少有一百五十人用機關槍夾擊臨時政府諸人承認高林士之才幹非政府餘子所可及現能得全軍信任者首爲兩愛參謀總長墨開希氏故舉之爲總司令 
[國際勞工大會之日代表]  
　　舊金山電日總領事稱日本國外僑民科主任現赴日諾瓦參與國際勞工大會者將於九月十四日主席於舊金山所舉行之太平洋岸日領事會議以討論便利日僑回國游歷之辦法並討論日僑喪失護照者之待遇法 
[公電]  
　　泗州各公團來電上海安徽同鄕會申報新聞報轉各報館均鑒敝縣警備隊管帶陳樹防總局長陳贊廷納賄吞欵縱匪賣槍以軍需張國煐縣立高等小學校長俞隆梗前財政局長喻子鈞前縣署敎讀組翰英爲羽翼以趙鏡源王以驤兩前知事爲護符朋比爲奸無惡不作迭經地方及泗陽等縣紳民在皖蘇督省兩署據實指控奈迭經趙王兩前知事曲予開脫以致閶閻重困匪燄高張道路以目民無死所本年五月王以驤以罪去職今縣長王公浩如接篆以來興利革弊除暴安良萬家生佛有口皆碑對於陳周等輩雖聞皆曰可殺之語尙本衆惡必察之心未忍不敎而誅猶予以自新之路詎此輩怙終不悛作慝滋厲直至七月十九日始將省令宣佈更換管帶取消團局陳周陳等罪重情虚携欵同遁奔走寗蚌廣求奥援恕堂用伊兄藹堂之名贊廷用伊兄襄廷曁伊姪涵春之名并揑素不識面之三四輩凑足十人遍發傳單復向馬帮辦處朦控妄造飛語冀惑聽聞將使良吏掛冠以全名正士潔身而遠害庶秋風再熱更捲土重來吾泗前途永淪萬刼瞻念及此罔不痛心謹陳事實以闢奸謠佇希亮察泗縣農會商會財政局勸學所自治籌備事務所財政清理處公叩有 
　　縉雲來電申報館鑒本月陽日縉雲東鄕背水暴發漂没人畜田廠無算文日風雨大作翌晨平地水深數丈村野成墟邑城覆没災區廣袤達二百餘里溺屍滿谷餓莩載途來日方長死傷無日伏乞速賜籌賑以救危亡浙江縉雲急賑會會長樊光副會長趙鼎華吕騰萋陳西叩 
國外要聞 
[俄日間之遠東漁業問題]  
　　俄人之紀述 
　　世界新聞社云日前本社東京消息日俄再開會議中將提議修改日俄漁業條約以求解决俄國東海一帶之日本漁業問題頃見俄人巴斯伏爾司基氏所撰一文題曰俄國遠東之漁業述日俄對於此問題之關係頗詳爰亟譯出以餉讀者或可作吾人觀察日俄開議此問題時之一背景也（作者此文發表於華盛頓） 
　　加藤大將於就職日本首相之後不久即宣布日政府决計立撤西比利亞駐屯軍彼之毅然出此必受在華會中所得經驗之影響殆無疑義彼在此間時曾屢次表示彼大體贊成日政府取此政策至於美國人民對於日本在俄國遠東之軍事動作其態度如何加藤固察之已熟彼旣簽訂華會各約謀日美之親善以爲日本此後對外政策之一根據則其立即解决西比利亞問題其爲尊重美民公意可斷言也唯華會中西埴原男爵曾代表日代表團宣稱日政府允許僅撤退海參崴及潑立毛斯克省（即沿海省）其他部分之駐屯軍據東京近訊加藤今决撤退者即爲此等軍隊而不於華會宣言外再進一步此乃可憾者也須知此問題之癓結乃在日軍佔領薩哈連島與阿穆爾江口而日人之意似謂此等區域兹時尚不應撤兵者 
　　華會之處置西比利亞問題僅於紀録中列入兩項宣言一爲日本宣言願撤退駐在俄國之日軍並尊重俄之主權與各國在西比利亞之機會均等主義一爲美政府宣言對於日軍佔領西比利亞之態度此外别無較切實之表示當世人注目於解决遠東問題之際而西比利亞事件僅得此結果不免使人失望雖然西比利亞事件與中國問題相同不在僅揭明國際行動之原則而在使此等原則見諸實施而欲此等原則見諸實施必須關涉之兩國直接協商今俄國旣未參加於華會直接協商乃不可能唯華會已將日本對俄之意思大綱著於紀録將來俄國與日本談判可較少困難此則華會之成績也 
　　將來俄日間直接談判之最困難問題殆爲俄國遠東漁業問題日軍佔領俄地其關係固極重要而在事實上尤含有重大意味者厥爲日人經濟勢力之侵入西比利亞尤以關於漁業者爲特甚自華會閉後日本於對俄漁業關係曾有重要之新舉動人言藉藉僉謂日人利用其武力乘俄國之孱弱欲據有其漁業權利此其確否殆須將來日俄會議或再開國際會議以判定之今吾所欲公諸世人者卽日俄漁業關係之事實與兩方公牘中之正式陳述是也 
　　日本爲食米食魚之國與西方人之食肉與麥不同故魚類爲其主食品之一彼雖爲海國其領海内有廣大之漁區然因人口日衆魚産因濫捕而日少致供不應求非别尋來源不可而俄國漁區産魚甚富遂爲日人所垂涎俄日戰爭以前俄國漁區不許他人採捕後訂立朴資茅和約日本取得俄國漁區中捕魚之特權一九○七年兩國間又訂立特别漁業條約規定關於商業的捕魚事業日本之地位與俄國相等惟在各江口及指定之海灣及港口若干處内不許日人採捕此外凡俄政府管轄下之漁區一律開放許日人均等採捕此漁業條件原定十二年爲期故於一九一九年期滿是時俄國已經數次革命之後其管轄漁區者爲在沃木斯克之柯爾却克政府日政府乃與其開議漁業條約滿期後之漁業地位後經柯爾却克之外交部與日政府協定將一九○七年條約爲無期的展期俟將來俄國成立一公認之政府後再議前約之處置問題（未完） 
國内要聞 
[北京通信（慧）]  
　　内閣之各方面觀衆院選舉副議長之詳情 
　　王亮疇自西山回京卽入東城帥府園協和醫院辭意堅决昨日下午四時囑秘書長林步隨携辭呈呈黄陂當時退回今日上午王又囑林氏速遞當卽入府謁黎黎謂亮疇有病儘可請假何必堅辭林氏告以王揆病狀不宜繁勞醫生謂必須靜養方能復元旣然如此請總統收下呈文黎謂暫收待與大家商量至午刻黄陂召集閣員開特别會議討論此事除財次張英華外餘均列席各閣員多主張挽留王氏張耀曾謂王内閣原係暫局若再派代理更生糾紛不如一面留王一面催國會速將唐閣同意案提出討論閣員贊成張說者居多乃推張耀曾偕張紹曾顧維鈞訪王氏挽留又聞黄陂以王已决意辭職曾商顧少川（維鈞字）暫代顧氏不允又商諸張敬輿張氏謂此時不敢代理如欲以此相强只好與亮疇同去黄陂無法敦勸暫將此事擱置頃據院秘書某君云此後閣議將倣靳内閣時代辦法大致不出由閣員輪流主席或臨時推定矣 
　　王亮疇語其友人云余未代理時知道非常困難因黄陂再四勸慰加各方以之敦促不得已維持幾天曾向黄陂陳明及到後來討債者請願者絡繹不絕余實無法應付總之財政問題不解决什麽事都不能辦余决計擺脫政治矣故王氏入醫院後除林步隨外僅許舊友及學生某等三四人入内談話其餘均囑醫院探詢處一律擋駕今日下午六時許高恩洪等往訪醫院職員婉辭拒絕高氏謂有要公僅作數分鐘之談話職員轉達王允派左右代見高氏堅以一見固請乃許之高氏詳述回京原由并洛陽推重王揆之意王氏語高余病體不支辭意至爲堅决諸事偏勞公等高等始興辭可見王氏確有急流勇退之意也 
　　今日府中得洛陽來電主張將唐閣同意案撤回請黎勸張耀曾慮信自行辭職謂個人對於張盧並無惡感祇因在未統一以前張盧入閣似不相宜請留以有待並謂孫丹林在京行動亦有可疑之處已在調查中云云張紹曾即本吳意告吳景濓謂可否撤回唐閣同意案景濓答以撤回狠難的不如擱在院内再說探其語氣頗有一字入公門九牛拔不出之概 
　　今日衆議院常會到三百零九人記者以下午有他約預託院中友人至選副議長時以電話通知嗣得電話即坐汽車前往見徐清和方大聲疾呼謂八年在廣州開會有副議長毋庸選舉衆斥之秩序幾亂主席指定馬驤尙鎭圭等爲檢票員時有陸續到院者共發票三百七十張有人高呼速開票有人呼今天選舉無效馬驤與某君已磨拳擦掌幾欲演全武行經衆勸止乃開票褚輔成得八十三票張伯烈七十五票裴廷藩四十二票蒲伯英四十票王紹鏊二十票吕復十八票郭人漳十票李肇甫十二票廢票三張開票後又紛紛爭論秩序大亂後决定下次付院議（八月二十三日） 
[總統之閣事會議]  
　　王寵惠昨日（二十三）仍在協和醫院養病醫士禁止接見來客其辭敎長並代撥之呈文第二次送府後黄陂即派人送還前日又復送府仍擬退回嗣有某要人進言謂王氏旣决意不幹亦無可再强何必虚延時日不如速籌辦法黄陂乃將辭職文及兩道已副署之空白命令收受昨日上午即在府中召集各員開特别會議以揆席不可無人擬在閣員中擇一擔任閣員主張以首席閣員顧維鈞代理顧堅持不可故未完全解决 
　　又一消息云黄陂昨日上午十時邀集顧維鈞張紹曾張耀曾李鼎新高恩洪盧信孫丹林饒漢祥林步隨等在府會議討論維持内閣辦法多數意見最初均主張以顧維鈞兼代揆席顧則極力遜謝不肯擔任最後决定辦法兩項（一）在國會未將唐閣同意案解决以前仍挽王寵惠繼續維持現狀由本日在會全體公推顧維鈞張紹曾張耀曾三人前往協和醫院切實勸挽倘王暫時不能出院亦只能給假三五日在其假期之中遇有閣議例期由各閣員輪流主席（二）更由公府切催國會方面速將唐閣同意案提付衆議無論通過或否决務求得一結束以便從事現閣之維持或改造 
[辛博森赴奉之結果（續）]  
　　辛君答以外人對於吳氏此種舉動亦認爲不法故反對吳之扣留路欵較之他事更烈也嗣經良久之討論張對於本問題允以維持商務爲解决之要旨卽京奉鐡路洋員如果能負責切實擔保解放之車輛車爲本路全線運輸商貨而不爲敵派作軍用至近來奉軍情狀辛謂左近長城外之鐡路線無論何處全無奉軍駐防踪跡在溝邦子車站附近駐有暫編第一師其司令部設在北鎭（距離溝站約五十華里）而李景林（直隸人）爲該師師長自奉直休戰條約簽押後張氏對於三省陸軍加意整理故在省城特設陸軍整理處派其子學良主理之而任暫留瀋垣之吉林孫督軍爲統監辛氏曾親往參觀及會晤張學良始知學良乃一熟諳英日兩國文語之軍官凡於此次戰事犯法各軍官擇其罪狀較重若臨陣畏死有違軍令或縱容兵士奸淫搶刦者皆即處以死刑而對於無軍事敎育者亦一律下令免職以歐洲回國陸軍學生百餘人充任軍隊要職又聘俄人爲北滿軍隊之敎練官訂購軍用飛機建設飛機廠場擴充兵器製造工廠嚴禁兵士擾亂而於火車上尤特别注意每車貼有大帥命令誥誡官兵遵守路章如犯細故亦必重辦是以近來奉軍精神煥然一新關於鹽稅問題張氏云現時奉天與中央政府之關係異常複雜而吳佩孚對於中央施政無論巨細莫不處處干涉實爲民國以來所僅見者如於此時將東三省徵收鹽稅完全交與北京政府則在奉天方面可認爲政治上癲狂之舉動但其實際奉省於今年已匯解四百七十萬元鹽欵交與中央較之他省自稱忠於北京而毫不解欵者不啻天淵之别矣更以公理言之各省均已相繼扣留鹽稅何獨於奉出而反對是以解决本問題惟有一法卽在北京召集鹽欵會議由各省遣派代表蒞會共同討論善後辦法一致遵守否則萬難解决至外人在中國之債權利益鄙人非不尊重證以此次臨榆一戰英人飛機敎師違背本國中立政策暗助直軍當時爲尊重中英條約起見不惜將極完備之戰地抛棄而命令駐軍退於後方以免損失開平礦産及返奉後聞得東三省人民憤怒英人之助直擬實行抵制英貨以爲報復經鄙人派員再三曉諭阻止始未實現假使不幸而竟予抵制則以奉天吉林二省計算美美烟公司一家商務每年已有二千萬之損失至外傳三省人民之反對鄙人之說不惟並無其事而余自戰地歸來之後即自引咎負責向三省父老昆季責以大義未允其請鄙人旣受三省人民付託之重自當力任艱鉅以期整頓而謝邦人目下奉省財力甚爲充足因三省連年豐收積存現金已有四千萬之鉅今歲禾稼較往年尤爲豐足若不運輸入關則直魯豫各省必將因而有飢饉之恐慌辛氏謂鄙人意思如欲使北京免除戰事必須仿照美京華盛頓先例辦法由憲法規定除與敵國戰爭外京城地方永爲中立區域無論任何方面之軍隊不許入境甚願中國於北京四週三十華里之内仿此行之使南北西三苑之駐軍移駐適宜地點並將現有之軍用飛機塲改爲商用張氏對辛上項主張極端贊成謂如此辦理不但永遠保持北京之安寗且可要求各國撤退駐京之聯軍蓋京師旣可永無戰事聯軍卽無駐京之要也最後談及中東路問題辛氏對張氏云現在中東路與南滿鐡路公司新訂聯運合同其中可注意之點即如由哈爾濱運貨至長春每噸由南滿公司付與運費三元五角五分並先墊付一百萬俄國現金一節此事關於海參崴商埠存廢問題因百貨由哈爾濱經中東路與南滿鐡道聯運至大連出口沿途均係鐡路運輸非常捷速但日本因此聯運關係現在購有俄輪數艘在松花江沿岸運貨以期壟斷運輸將來舊日陸地旱運之中國小民生計必大受其害又南滿公司當局現以五千萬元組織一借欵公司專供華民營商之用預計可以推至五萬萬元察其居心實欲操縱三省商業以達其把持經濟之野心耳望注意之張云即日派員調查俟得其情再行交涉辦理並稱俄國列寗政府現已派遣全權代表赴北京訂通商條約倘不經東三省當局派代表參加會議則東三省礙難奉行承認因三省與俄境毘連商務上有密切關係也請轉達北京政府云云辛遂興辭次日即回京矣 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[衆議院選副長無結果]  
　　昨日（二十三）下午一時衆議院第二期常會開會議長吳景濓主席延至二點十五分鐘出席人數三百零九人主席報告已足法定人數宣告開議當由代理秘書長王經佐報告往來文件畢主席報告議員林萬里梁善濟等請假日期事由全場均無異議惟報告唐寳鍔請假事由全場均呼反對王謝家言議會光陰至爲寳貴請假而又續假之議員對於本身責任殊爲不合應請各議員注意尙鎭珪司徒頴均贊成王說主席報告新到議員梁俊耀陳時夏等當選證書審查之件全體無異議隨卽抽定席次主席報告汕頭風災案黄攻素言廣東潮州災情慘狀請與汕頭風災案併籌撫卹之法彭漢遺言賑災乃慈善事件應請政府辦理馬驤言依院法之規定可將潮汕災情提出建議案請政府籌設撫卹之法邵次公克希克圖耿兆棟均贊成馬說金向㭠請主席付表决主席以急賑廣東潮汕風災建議案付表决多數通過主席報告保護勞工法案李慶芳出席說明提出保護勞工法案之理由王侃言勞工爲人類之天使其保護方法應規定於憲法内馬驤言根據院法請將李議員提案付審查主席以馬之提議付表决多數通過王欽宇臨時動議變更議事日程提前選舉副議長然後續議第四第五兩例案主席以王之提議諮詢衆意多數議員均不贊同議塲大譁旋有後到院之議員陸續入席報告人數共三百五十二人主席宣布繼續討論議員張善與提出之恢復縣議會及他自治機關案李肇甫言前清雖屬專制國家尙頒布官定自治法民國建設各縣設立自治團體乃順應世界潮流迎合人心趨勢揆之嚴格法理均爲適宜現在制定國憲即所以鞏固國家之基礎於是欲求地方基礎之鞏固非速恢復一切地方自治團體不可故本席極端贊成張議員之提議並以浙江湖南廣東四川各省之自治法或草案取作參考使眞正之民治團體普徧於各地朱溥恩言此案可先付審查主席以付表决多數通過主席將劉彦議員提議之請政府將華盛頓九國會議關於中國事件之各條約及議定書咨送國會同意案提出討論孫潤宇趙金堂贊成原案主張由國會向政府提出建議案王源瀚言政府與外國訂定條約例須交國會批准今國會成立多日政府尙未補行提出殊屬違法應向之提出質問褚輔成言華會條約及議定書關係甚巨劉議員之提議可作成本院之决議案主席以付表决多數通過隨卽宣布第六案互選副議長徐清和言國會恢復法統重光褚議員輔成爲廣州合法國會之副議長今日無再選之必要主席若必欲另行互選本席質問褚輔成之副議長資格因何消滅此時塲内有一部分之議員急呼散票秘書某持票將散主席以無命令大斥之主席報告在塲人數三百三十一人指定馬驤尙鎭珪等八人爲檢票員隨命秘書散票主席並宣佈檢票員投票後各議員即可隨之投票此與向例散票後必查在場人數與票數是否相符主席且有報告一次之手續微有不合塲中遂有大聲呼主席手續不合者時投票者已絡繹不絶主席又宣告在場人數共一百三十一人散出之票有一百七十張當係人數增加之故場中又大呼手續不合事實又不合主席違法投票應作無效馬驤力持票數應作有效之議人聲鼎沸秩序大亂主席亦命迅速檢票維時各議員大半散去在場人數不及三分之一最後檢票褚輔成得八十三票張伯烈七十五票蒲伯英四十票吕復十八票裴廷藩四十二票其餘得票不等均不足法定票數主席宣告散會時六時二十五分此次投票之有效與否雙方爭持甚烈調和者乃言下次付院議决定但如果作爲有效必付决選决選以得票最多者兩人爲限其餘失敗者必不甘心或將以不出席爲抵制也 
[八校敎職代表决定總辭職]  
　　國立八校敎職員代表昨日（二十三）下午二時在美術學校關緊急聯席會議首由主席尹炎武報告二十二日八代表謁見黎總統之經過情形大意謂黎總統對於此次風潮似内外隔閡未能了解代表多方陳辯其結果僅得責成交通部以後按月撥付京師敎育經費欠費則分兩層在高恩洪任内者儘先籌發在前任者容後設法似未認清自然人與法人之區别代表等以毫無結果除仍極力要求即日罷斥高恩洪並付懲辦外並聲明總統所言代表認爲不能滿意而退代表旣受八校同人重託今祇得此結果實無面目對同人且開學之期迫於眉睫應如何應付亟望討論適當辦法又本日校務討論會在美術學校開會希望本會派代表數人爲非正式接洽關於呈請罷斥高恩洪罪狀書尙未脫稿望起草員儘於一二日内擬妥敎育部前派代表四人來會願以後共同維護一致進行本會應否派代表到部答覆均望討論報告畢卽將以後究應如何應付之事付討論僉以同人身爲代表旣不能索取欠費復不能代表八校同人達要求目的精力竭疲從事實上及所處地位而言均再無法仍爲代表况同人連日所受之痛苦逈非尋常可較亦應辭職休息不宜任其推移成一不生不死局面不如全體總辭職以謝八校同人於是議决於本星期五（二十五）由各校自行召集本校敎職員大會宣告辭職（惟美醫兩校舊代表業已辭職本日出席者俱爲新代表）並將經過情形及代表所感之痛苦作成宣言書布告全國求國民良心的公判至於呈請罷斥及懲辦高恩洪呈文及宣布高恩洪罪狀文亦儘於日内擬妥一併發表公推尹炎武等二人爲以上三種文件起草員定於下星期一（二十八）下午二時開聯席會議新舊代表全部出席以便新舊交代及發表辭職宣言宣布高恩洪罪狀呈遞請罷斥高氏呈文此事議畢對於敎育部派代表來會接洽之事亦决定公推尹炎武等四人代表本會於二十四日上午十時赴敎育部答禮並申明願通力合作一致進行又派尹炎武等四人卽日出席校務討論會共商辦法至下午四時宣告散會 
[廣東政局之混沌（平）]  
　　陳席儒之省長尙未决 
　　廣東自孫中山退出後政權全歸陳氏似可急謀善後恢復舊觀矣而旬日以來政局仍屬混沌粤事尙未可樂觀卽如省長問題推唐推陳舉棋不定最近乃有推舉港商陳席儒之說爰舉所聞以餉閱者日前鍾聲赴唐家灣勸唐紹儀出山唐提出兩條件一須粤軍將領同意由省會正式推舉二須與陳競存面晤劃清軍民分治權限此先决問題如能解决即可出任鍾聲旣得要領即回省報告旋在白雲山開大會議討論兹事各將領以非陳競存復出不能鎭懾大局决議仍推陳兼任省長於是少川方面已不成問題而陳競存之意以廣東善後非常重要决不能一身肩此重任甚欲少川出而帮忙乃再開會議議决廣東善後事宜大綱三條（一）設廣東善後公署總理全省善後事宜置督辦一人會辦二人由省會推舉其組織法由督會辦定之（二）恢復粤軍總司令由全體軍官推戴裁撤總指揮處（三）省長由省會選舉並提出各項人物交省會討論至人的問題則善後督辦擬推舉唐紹儀而湯廷光陳炯明則爲會辦粤軍總司令仍擁陳炯明省長則由陳炯明舉出陳席儒各軍官亦無異詞查各軍官對於陳所屬意之少川則拒絕之曰非老總不可今陳席儒居然得其同意殊令人不可思議也聞陳席儒爲陳永善之父頗有資産在港甚爲活動前年馬濟轟燬石井兵工廠機器陳曾墊欵數十萬元爲修理費此次籌辦廣東善後首在維持紙幣然非得數百萬現欵以爲兌現凖備金不可陳回省後正在日夜籌思此事而未得其道後因陳永善到場聯想及於乃父陳席儒謂若請其出任省長必有以處此且推戴商人膺民社足以表示自己大公無我而踐日前下野之宣言尤創商人做省長之奇局而得一般商人之信仰將來辦理善後必易措手故毅然决定各將領旣經贊成卽爲介紹於省議會二十一日省議會開會討論衆議員之意以前經大會表决推舉陳競存兼任今陳已返省應再送請任書及印信爲合且陳席儒係港商於政治上經驗甚淺若通過於省會未免有議員愛鈔之譏不如仍請陳兼任更有某議員大聲疾呼謂自古帝皇皆以馬上得之今陳總司令旣揾海陸軍權則又何必推諉云云結果仍請鍾馮兩議長覆命道達省會大衆之意見於是省長問題仍復擱淺惟以現狀觀之總不出二陳之外蓋一則有維持治安實力一則有維持金融方法皆廣東善後之需要人物也 
[博克圖兵變再紀（江）]  
　　黑龍江省中東路西線博克圖站駐防奉軍第四混成旅第三團於十四晚十時全團譁變擊斃該團張團長及營連各長官後即向興安嶺等處逃散已見前報兹又據齊齊哈爾消息云駐博克圖陸軍第四混成旅第三團第一第二兩營數約八百餘名突於十四夜譁變將營長殺害後卽赴團長室又將團長張載甫剖心再用火煉燬其屍身遂即拉隊叛變聲言張團長待吾等甚苛故而謀變實不得已云云吳俊陞督軍聞警卽於十五日帶步兵五營騎兵兩營乘車北上赴肇事地方設法收撫該叛兵能否聽命尚不可知據軍界人云張團長治軍有方紀律森嚴兵士有吸食鴉片聚賭逛窰等不法行爲被其查悉即嚴懲不貸加之所有下級軍官多係已撤兩營長之舊人并無才能可恃日存五日京兆之心因此各官兵與張團長惡感日深而張氏竟未之知也事前某日張團長雙身巡卡某兵士欲斃之放槍未中張問何故放槍兵士答稱並非故意張申斥一回屬其謹愼可見兵士之欲斃張已非一日矣查張氏自由江省軍官養成所充隊長時調奉充敢死隊營長連勝直軍兩次蒙張作霖嘉許特擢升爲團長詎知由關返江接任以來不過二三月耳遽遭慘斃誠屬可惜又省垣前於奉直戰時曾經戒嚴已於八月一日解去今因此變又復戒嚴以防不測矣 
　　另據奉天消息云博克圖之奉軍第四混成旅步兵第三團於月之十五日譁變詳情迭紀前報現聞該團長對士兵常有謾駡情事因之懷恨於心是日因一兵士食瓜又被團長駡罰以致羣起譁變除第二營第五連一連及營長三員未附和外餘均暴動張團長慘斃並斃護兵一名傷連長一員事畢該變兵等即携械分三路逃竄一股向索倫山一股向北代河一股向洮兒河逃竄除蔡樹德旅長卽時派軍追剿外吳副司令亦飭軍隊嚴行搜剿張作霖氏曾派三旅少校參謀趙鳳樓前往實地調查該參謀於二十日有電報告張氏謂張團長年輕高傲過於率眞二旅習氣太深該團長操之過急整理敎育等事未免少有不適當之處致有此番事變云云現張氏决定善後辦法（一）令吳興權極力剿捕以免商民罹於不幸（二）令八旅郭旅長松齡前往博克圖調查一切善後事宜（三）令蔡旅長速將所失槍彈物品數目呈報（四）派遣人員分赴奉軍駐防各地檢閱演說宣明四旅三團兵變之眞相及善後辦法並曉各軍以軍人應守之大義及應盡之天職（五）令各軍統兵長官嚴查部屬如有害羣之馬嚴辦革除以免化良爲莠（六）嚴防軍士與外問交際以防受好人蠱惑（七）嚴禁兵士拜盟結義（八）各軍所收降兵旣係改過自新投明棄暗自當一律待遇但人數旣多難保無匪心不死不能安分者各該長官宜於平素敎導監視格外嚴厲並不可使多數降隊合編一部（九）各軍軍餉及時卽發不得遲延以固軍心聞檢閱人員已經派出姜登選張學良張宣王兹棟四人分頭檢閱其他議定各項亦已令各軍長官遵行 
[吉林通訊（隠）]  
　　魁陞回任後之政局現狀 
　　吉人治吉之代理省長魁陞任職僅匝月第以措置乖方已受各方面劇烈之攻擊輿論界亦深致不滿魁氏處此地位窮於應付曾於七月杪赴奉向張孫兩氏前赴職勾留多日於是吉垣盛傳魁氏不能回任迨至近日始悉因張孫慰留並促其作速回吉藉鎭人心故於十七日由奉起程十八午車抵省各機關事前多未得知省署延至十八早方得魁氏由長春用長途電話之通知其行色亦甚匆忙矣同來者尙有新任永衡官銀錢號總辦馬德恩氏刻已擇定二十五號接事該號目前總辦劉尙清辭職離吉暫由會辦何雨人（吉林）代理後出有一椿笑話查該號本設有督辦一席例由財政廳長兼任爲形式上之監督其實權則完全操縱於總辦一人之手何會辦代理總辦時代當然全權處理而吉人趙一鶴等以該號職務素稱優美央由何氏委任科員者十餘名學爲魁公子唐寳森知悉急電乃父（時魁在奉）勒令除趙一鶴（魁戚）外一概取消何氏祇得遵辦以省長而干涉此等事不知内幕者以爲魁氏好事而已殊不知此中有極大用意將來必有暴露之一日也 
　　敎育廳自王世選代理敎長卽惹起極大風潮計自王氏發表之日起迄今已一月有餘尙未平息近王氏自知擔任不了遞呈辭職當局亦鑒於各方情勢不再相强擬畀以東寗縣一缺爲王氏下台之地王以東寗難處邊隅預計公私收入尙頗不惡表示同意迨十四日牌示發表不知如何調任王氏代理寗安縣知事王以寗安縣缺雖較東寗稍優而省議員則較多於東寗且因地勢上之關係頗多不便故又觀望不前同時省署委任省議會正議長于源浦爲代理敎育廳長據知其内幕者云于氏夙以敢言稱當局尙有三分顧忌是以調任敎長使受節制用意至深當動議之初于尚謙遜不遑蓋恐議員反對也嗣議員方面已無異言于氏遂於十八日到廳接事宣言採用人才主義不輕予更動員司各團體紛至道賀當不至發生枝節惟于氏委任上並無兼代字樣一部分議員藉此作改選議長之運動當局對於此層曾經從事研究以議會係立法機關不能兼任行政長官故未加以兼代字樣而議員之允許于氏長敎者目的即在改選議長現下運動當選議長之人頗多在于氏本人尙有戀棧之意且亦有少數議員擁護雙方相持不下故敎長潮雖可告終而改選議長之爭議則又起矣（八月十九夜） 
[湘省預選省長詳紀（二）]  
　　湘省議會於昨二十一日上午八時開會繼續預選省長各界到會參觀者殊不及昨日之衆外賓席空無一人各法團監視代表亦多未到議員則以有人招宴到會旣遲到後又時出時入三五聚談至九時後尙不足法定人數劉宗向等催請宣告投票議長謂議員多未到塲無四分三之人數出席劉等請查簽到簿如到足四分三即可投票議長檢閱簽到簿已到百六十人遂開始投票至十一點鐘投畢議長報告本日共到百六十一人即行開票第一次開中路票計彭允彞得六十五票宋鶴庚五十一票仇鰲三十四票王隆中周震鱗范源濓　　 
曹典球曾繼梧李執中各得一二三票不等吳家瑛女士亦得一票議長報告彭允彞得票三分一以上當選次開西路票田應詔得七十六票林德軒得六十三票覃振十二票李執中六票曾繼梧李漢丞覃正各一票又前任省憲審查員之陳淑女士一票但書淑作俶查田與林得票均在三分一以上惟田票數較多議長宣告田應詔當選次開南路李漢丞得八十九票（外有書作李漢臣者一票李翰丞者二票）馮天柱三十一票（外有一票書馮天桂）賓步程劉揆一聶其杰陳淑（外有書陳俶者一票）李執中蕭度及唐羣英女士等各得一票至六票不等又有一票書衡山二字一票書嗚呼痛哉四字一票書烟鬼二字均作廢議長宣告李漢丞當選遂散會 
　　就此兩日選舉情形言之尙頗順利惟彭允彞當選後外間頗多議論蓋彭以省長選舉總監督而當選實不無嫌疑某派議員將於第三日投票之前提起異議以期彭之自行辭謝不知確否聞某派之意以爲彭旣辭謝即可將彼派所擁戴之人投出且看第三日之情形如何耳 
　　候補省長應預選七人兩日尙僅得其六故二十二日須再選一人方能足數所差者祗一人而競選者則仍至五六人以外在勢斷不能産生順利聞一方頗推重曾繼梧一方則推重前議長彭兆璜一方則推重宋鶴庚選舉事務所於二十一日下午又大宴各議員爲宋疏通一切以勢力言宋勝於彭以資格功續言彭勝於宋究竟屬之何人請俟明日再誌 
[長沙通信（華）]  
　　湘南防堵潰兵之忙碌 
　　湘南粤贛潰軍入境其情形已略如前報所紀頃聞風潮愈形擴大湘南極邊之郴永各屬如桂陽藍山臨武道縣新田嘉禾一帶均被潰軍占領知事或逃或留鄰縣告警之電一日三至惟潰軍並無老於斯土之念特欲假道西向折走桂境耳湘政府明知此種心理惟旣蹂躪湘境不能坐視已飛電永州羅先闓郴州葉開鑫唐生智成光曜汪磊等迅速圖剿勿使蔓延尙恐兵力不足已將第一旅賀耀祖所部由湘東出發遣兵調將非常忙碌潰軍敗竄之餘决無抵抗力量不旬日必有肅清之報也 
　　湘贛邊境本來派有重兵把守惟聞此路並不吃緊卽有贛境之北伐潰軍頗不似由粤境竄入者之横蠻聞有受撫消息故湘政府决定剛柔互用剿撫兼施如有願 
軍長官因辦收撫事宜需欵甚急來電催索者日必數起總部已略撥餉彈仍在極力籌措中蓋以九月十日卽爲决選省長之期各縣之縣議會皆爲决選機關若仍紛擾不寗勢必延遲選舉故不得不以全力對付也該省之湘南籍省議員因陳嘉祐朱培德所部竄入各屬土匪乘機滋事甚爲憂懼已聯名通電各師旅長請速迎頭截擊並有桂陽省議員劉映藜李毓堯籌賑會評議員李雨青等聯名函致籌賑會云桂陽去歲歉收今春又復巨雹爲虐夏間山水陡漲沿河一帶冲没田廬無數陳旅去粤勒捐巨欵防軍不接之交近城區域以致土匪横行擄掠焚燒慘不忍聞縣知事雖閉城自守近又積旱不雨米價每石漲至二十三四千文較之四五月價加五分之一均經縣知事歷報有案兹陳旅又由粤潰回散居縣境積威之下何所不至不忍言亦不敢言災民已近二十萬日加無已而收穫之期尙遙其何爲生南路二十餘縣緊急恐無過桂陽映藜等忝爲代表夙仰高誼薄雲不得已代爲陳情呼籲希乞幹事會先生注意察核急撥巨賑以活災黎無任望雲霓之至 
[鄂鑛署與裕平公司購料合同（友）]  
　　湖北官鑛公署督辦何佩瑢曾於本年六月間與漢口德商裕平公司訂購鑛車鋼軌分又道等及躉船兩艘雙方締有合同兩件兹探得合同内容如下（一）訂購鑛車鋼軌分又道等合同立合同湖北武昌官鑛公署（以下簡稱公署）漢口德商裕平公司（以下簡稱公司）訂購鑛車鋼軌公叉道等條件如左（一）四輪　鐡鑛砂斗車四百部其輪盤等件俱全並每部備有車閘及輪掣夫之站台其車身並安置自行接連之釘配各件車斗等均係鋼板所製並設軌輪軸枕於車身車斗之兩旁容量計十八個立方尺軌道尺度寬二十寸長計七尺寬計四尺四寸高自上至鋼軌計三尺七寸鋼輪圓徑十二寸輪盤須用活動彈簧係鋼所製車輪係用冷風鋼製造價計每部洋例紋一百三十八兩五錢（二）鋼軌一百五十噸長每條三十尺重每碼六十磅配件十五噸卽魚尾板螺絲閂狗頭釘戒子等項每噸卽二千二百四十磅價每噸計美金九十元（三）配六十磅軌道兩岔道轉轍器二十副每副配有尖軌一對軌桿二根軌夾溜板開關等配件附屬品在内此項叉軌係配合四尺八寸半寬軌道之用每副價計美金三百四十九元（四）以上各件從購定之日起約三個月德國出廠裝船來華約在三個月抵漢即 
 
 

Page 11

 
 
自購定日起約六個月到漢（五）以上所報價目係漢口輪船碼頭交貨所有水脚保險及值百抽五關稅俱在該報價之内若轉運他處各費應歸買客自理（六）付欵照漢口向章購定時付三分之一由外洋來電裝船時再付三分之一其餘該貨到漢口付清兹因公署惠顧之情特設一通融辦法第一期付欵展至購定後二個月之内如在二個月之外公署認償公司利息每月八釐至九釐其第二第三兩期亦均照第一期類推辦法（七）第二期及第三期付欵均仿第一期遞推辦理惟公署應指定本年應交漢冶萍公司之鐡砂二十萬噸中之五噸現存該廳碼頭者爲保證品如漢冶萍收砂時公署卽應照付貨欵或漢冶萍因他故不收此項鑛砂公署能將此項礦砂售於他商時亦應照付如公司能介紹售於他商亦聦惟不得無故仰價值（八）以上購定貨品由外洋運到漢口輪船碼頭交貨但請公署派員驗收以昭公允（九）自簽訂合同之後公司卽電致外洋購定待至二星期後如無特别函件關照公署一切定價卽不再更改（十）本合同所開之價係實價克己並無折扣（十一）以上合同繕就二份各執一份中英文兩式倘有爭執均以中英文爲憑立合同湖北武昌官鑛公署督辦何佩瑢漢口德商裕平公司華總經理朱占三西曆一千九百二十二年民國十一年六月十六日（二）訂購躉船合同立合同湖北武昌官鑛公署（以下簡稱公署）漢口德商裕平公司（以下簡稱公司）訂購躉船條件如左（一）鋼質躉船兩艘悉照附上圖樣長計一百六十英尺寬二十尺深八尺每艘有六分粓鐡練一條計長五百尺鐡錨四支每只約重五百至六百磅以及絞盤二座挽攬拉勾十六只並配齊應用零件（二）躉船艙面裝置房間一所此房間係用洋松板裝置以便看守躉船者作住宅之用（三）以上躉船由公司擇定漢口相宜地點建造惟原料鋼板等俱由外洋進口每艘計價美金二萬三千三百二十二元五角共兩艘合計美金四萬六千六百四十五元（四）躉船在漢口地點裝造配件船内船外油漆三次艙底加用洋松木洋灰等除上列估價外每艘應需洋例紋八千八百三十五兩共計兩艘合計洋例紋一萬七千六百七十兩（五）交貨時間自購定之日起限四個月内先交第一艘五個月内再交第二艘以上日期自簽定合同之日計算（六）付欵照漢口向章簽訂合同之日先付定銀三分之一其第二期三分之一應於簽訂合同後三個月交付其餘俟每艘交貨後一星期付清兹爲公署通融起見其第一期付欵得展期至二個月内照付若在二個月之外公署認償公司利息每月計息八釐至九釐（七）以上躉船即在漢口建造地點交貨但請公署得派人至建造地點騐收以昭公允（八）第二期及第三期付欵均仿第一期遞推辦理惟公署應指定本年應交漢冶萍公司之鐡砂二十萬噸中之五萬噸現存該鑛碼頭者爲保證品如漢冶萍收砂時公署即應照付貨欵或漢冶萍有他故不收此項鑛砂公署能將此項鑛砂售與他商時亦應照付如公司能介紹售與他商時亦聽惟不得故抑價值（九）本合同所開之價均係實價格外克己無折扣（十）以上合同繕就二份各執一份英文中文兩式倘有爭執均以中英文爲憑立合同湖北官鑛公署督辦何佩瑢漢口德商裕平公司華總經理朱占三西曆一千九百二十二年六月十六日中華民國十一年六月十六日 
[河南匪勢猖獗吳佩孚防地亦爲匪攻破]  
　　河南匪患之猖獗可謂已達極點小股數十人大股數千人攻城掠地所過一空魯山鹿邑扶溝等縣相繼失守各縣之受蹂躪者幾於無一村得免吳佩孚由何回洛即宣言在洛練兵剿匪到洛後與馮玉祥會商剿匪辦法分河南爲六區每區派剿匪司令一人以專責成統限兩個月肅清吳氏曾對豫代表宣言謂「河南匪患不須句日即日肅清」當時聞者莫不額手稱慶然兩月以來除歸德一帶經馮玉祥親赴商邱命二十一旅會回魯皖蘇三省之兵力合力兜剿大股始行潰散稍有成效外其餘五區土匪之猖獗一如曩昔連日各縣因匪警告急者如洛寗·宜陽·鞏縣·太康·西華·新鄭·晉城·偃師·潢川·光山·寗陵·浙川·桐柏·孟津·等十餘縣其他各縣雖未告急而據各報傳述亦多係萑苻四起日昨督省兩署又得閿鄕來電言靈寳陜州兩縣又相繼被匪攻破大行搶掠電文簡略雖未悉眞象而豫西一帶匪勢之浩大可以想見此事初有人傳言係陜西鎭嵩軍譁變吳氏派兵援陜及接官電始知係陜靈兩邑失守吳在洛就近援剿聞土匪約三千餘人即前日攻破魯山者陜靈爲第三剿匪區其司令爲豫西鎭守使丁香玲丁之兵力本甚單薄原定以吳之第三師就近助剿今者迭陷名城不唯丁氏應負全責即於吳馮面子上亦頗不好看至老百姓之生命財産猶餘事也 
　　又據華北明星報載稱本月十九日洛陽西隴海路線之陜州地方忽來土匪一股約三千名從事刦掠該匪等當時擒去歐人男子兩名綁票待贖被擒歐人一爲法人名林瑙阿鐡路辦事員一爲希臘人名米琪該匪等對於林氏之妻及其女公子西道德氏加以虐待身受重傷彼等聲稱非付手槍四支及三千元之現欵决不釋放該匪大部係前河南督軍趙倜所遣散之部下聞法國使館現已照會中國政府要求中國當道對於被綁之法人予以相當保護云 
[西報紀川戰爆發情形]  
　　字林報七月三十一日成都通訊云本月内川省政潮活動殊甚激盪所至遂行波及軍界按七月常爲川省内亂發生之期本年亦遂不復可免自劉湘在重慶通電辭職後各軍司令被召至成都選舉新總司令當時外間關於選舉事謠諑紛紜各要人亦出巨金以運動當選據稱劉存勛及其私黨會耗一百萬元收買選舉票每票價格自萬金至百金不等此說確否姑不論惟選舉結果則劉氏得絕對大多數實際所投之票除熊克武得一票外其餘悉屬之劉而熊氏此票聞尙係出劉氏之意藉以掩飾耳目劉氏遂於七月十四日宣布就總司令之職兼任省長其時成都各報舌戰大興有揭選舉眞相者有涉時局者亦有於新總司令作諸不遜之言者劉氏迅將川報及國民公報勒令停版按兩報於川省俱極有價值創辦已久信用頗好劉氏此舉自非民治之正規自是未久卽有瀘州楊森襲擊但懋辛一軍之舉兵鋒所至但軍屢次大敗幾至一蹶不振楊氏自將各處敵軍掃清後卽回至重慶與劉湘會合至是成都軍隊復捲入戰渦鄧錫侯賴星輝之軍開拔東下大事拉夫以供運輸於是成都下令戒嚴各城門提早關閉偵探密布兵工廠守兵加增一倍槍械子彈亦下令加工趕製凡諸表示一如戰爭時景象惟人民尙不甚恐慌因料賴鄧兵力當能攻克重慶且戰事遠在川東職是商民尙能安心營業不過楊軍亦非易與者現聞省軍已佔領瀘州最近戰報稱省軍已至重慶城下外間對於戰事前途紛紛揣論以爲重慶地形頗高難攻易守楊氏亦非遁逃或投降之將兩軍必有劇戰或者楊氏誘敵深入然後兜擊之亦未可知楊氏果勝或將長驅至省則時局情形當爲一變也 
[青島市内之匪徒架人案]  
　　國聞通訊社濟南通訊云濟南電燈公司總董劉恩駐於上月三十日在青島市内被匪擄去後其家人卽向日本憲兵分隊報案消息傳至濟南省議會議員及外交協會沂水同鄉會分馳函電請當局向日本公使提出抗議青島商會亦致電魯案善後督辦請提交涉經當局交涉結果小幡公使乃令青島日署澈查該署接此訓電遂派探偵察匪徒踪跡預備從事剿伐至月之十二日與劉同被擄去之僕人崔長明持有劉恩駐親筆家信囑籌欵取贖價爲二十萬元其所在地爲田横島屬卽墨縣周園三四里人家約三十户爲海中孤島之一崔至青後即將經過情形報告日署始回濟南其家屬以劉身居匪巢一方籌畫欵項預備取贖一方由駐青辦事人許日署勿加剿伐致生危險該日署允一面派遣討伐隊一面令帶欵五千元誘之將票交出再行剿擊至十六日夜間派隊十八人分乘小輪帆船向田横島出發十七日午後三時至島派人與匪交涉但該股匪態度强硬謂非出欵十萬或二十萬不能交票併卽向日隊開槍擊傷二人日隊遂行還擊結果斃匪一名傷數名其勢不支遂潰藏高粱地内至十八日午前六時劉始自岩窟内脫險十九日午前三時回青聞該匪係張某部下多青萊各縣人假裝日人借以自掩形跡又聞青島市内於十七日晚間又出一擄人案發生在平度町該處住有鉅商鮑幼卿匪徒久思擄之勒贖是晚卽預備動手適鮑不在家因至其鄰居辛某家内將擄辛某又以辛早避遂將其工頭某擄去現尙不知下落但該家屬不願聲張故未向日署投案以日人管理下之青鳥市竟迭次發生架案一般商民頗人人自危云 
[蕪湖快信]  
　　徽州公民近因由贛竄皖粤軍已在浙繳械遣散徽事告終特請願馬聯甲撤防馬已令開往徽州之軍隊即日開回原地馬又據某方面報告此次援徽之軍隊出發時沿途間有不恤民艱情事已令該團長張世賢切實查覆 
　　某機關接京函云旅漢皖公民胡蔭培等函兩院皖議員反對漢口華義銀行長黄河清在漢發行導淮彩票略謂票設三萬張每張售六元月可盈九萬僅報銷兩萬元許世英已派郝繼貞在京運動内務部尙未批准黄已在漢發行並謂導淮需五百萬萬此亦無濟於事 
　　蕪湖交通銀行本係皖省總機關爲二等分行安慶蚌埠宣城各行均歸管轄張薈甄行長蒞蕪辦理已有六年兹因大局不定營業清簡經北京董事會議决收縮範圍九月起改爲三等支行將省蚌兩行改爲滙兌行統隸南京分行管轄蕪行行長已由北京總行派胡兆連來蕪充任張行長調任總行職務聞日來正事改組裁去行員十餘人各給三月薪水由總行存記遇缺調補張交接後即須北上 
　　由省垣來蕪者云自客冬張文生來皖索餉隨帶駐徐州新軍高俊傑一營駐省近來該軍倚張督之勢時與省垣舊軍（卽第五旅）挑釁幸舊軍退讓未釀巨禍高營長前日赴蚌某晚高之夫人在戲園觀劇其所帶術隊未悉因何與舊軍衝突經舊軍某營長得悉令本軍忍辱讓步其事始寢然商民已飽受虚驚矣 
[南京快信]  
　　敎育廳委葉惟善充揚州八中校長聞葉鑒於揚屬議員方面空氣不佳已電廳堅辭不就 
　　海州鎭使白寳山昨乘下午特别快車赴津 
　　齊督病已愈昨照常見客 
　　代理海軍總司令甘聯璈昨入城晤齊督接洽江防 
　　兩長委仲頤赴蘇會同部委澈查振興公司控案 
　　財廳委周銘忠守催豐縣交代甘鴻猷赴漣水守提運河工程局半徵畝捐 
　　無錫公民胡介吕等公呈兩長稱該縣知事趙汝梅違法營私凟職殃民環請派員密查依法處分 
　　常錫兩電話公司擬聯絡通話呈兩長備案昨奉批云該兩公司擬於無錫洛社武進横林地方聯絡通話係爲臨時便利起見姑准暫行照辦仰卽知照 
　　瑞士國駐京公使倪爾尼日内由京南下赴蘇浙游歷兩長昨通令所屬妥爲保護 
　　徐州鎭守使陳調元電省報告巨匪劉昌義已訊實提赴刑場執行槍决 
　　江寗地方廳現規畫建築幼年監一所用以拘禁幼年人犯俾受感化之效 
[杭州快信]  
　　浙軍一二兩師向各設有四團現因裁兵問題聞有先裁一團說現正在擬議中 
　　新組設之浙江省社（假定爲自治協進會）今日下午在省敎育會開會與未來政局頗有關係 
　　杭總商會前日選出會董三十二人後定九月一日互選會長聞競爭甚烈 
　　雙林統捐局長吳琳昨呈解七月份絲貨正捐一萬六千九百餘元各局報解亦甚踴躍本月軍政警費業已動放 
　　杭州各平糶局計五廠現定二十七日一律停辦 
　　浙東水災死亡枕藉釀成疫癘各縣官紳現已亟籌救濟方法（一）設臨時醫院（二）疏濬溝洫（三）制防傳染 
　　麗水縣議會電各法團此次水災慘狀萬分浮屍遍野掩埋難蓋孑遺露宿待哺孔急除迭電省告急外乞設法籌振以拯災黎 
　　台屬赤城公會定二十九日開會改選正副會長並提議路工籌振及臨寗仙各縣水災善後事件 
地方通信 
[蘇州]  
　　律師公會選舉無效吳縣律師公會日前選舉職員後即有章崇治等以該會不遵監督官廳命令貿然開會選舉電請司法部迅令糾正兹悉江蘇高檢察廳已奉部令略謂律師公會選舉職員應以會則所規定者爲凖現在吳縣律師公會會則尙未經部核准施行來電所稱各節如果屬實實有未合兹將原電鈔發該廳仰即就近核辦並將辦理情形報部備案許檢長奉令後當即轉令地檢廳查明核辦昨由地廳發出牌示略謂前據具呈人錢崇固呈稱本年七月三十日選舉吳縣律師公會職員並送當選各員名册請賜核轉等情當以該公會會則尙未奉部令認可所請應毋庸議明白批示在案兹奉前因除呈復外合亟抄電牌示該具呈人等遵照所有前次選舉旣奉司法部認爲不合應即作爲無效仍俟公會會則奉令核准後重行選舉可也特示 
　　東橋鄕兩國校合併縣屬東橋鄕向有國民學校兩所 
村地方風氣閉塞學生未見發達值此敎育費支絀之際决定將安璇第二國民學校停輟以原有經費併入東橋第一國民學校改編爲複式應聘主任敎員卽以安璇校長吳希哲充任業經規畫妥善呈奉縣署指令照准矣 
　　電話局修理桿線電話局沈雲騤局長以前日颶風爲患城内外各街巷電話線大多數被風吹折故於前日起派遣局員數人率領工匠二十餘人分頭出發至城内外各街巷密勘話線有無交叉折斷立飭工匠隨時更換修理云 
　　米船白晝被刦北泰生泰米行前日雇南帮俞潑壽貨船裝載白米一百八十五石運滬銷售詎駛經澱山湖元塘地方時在下午二時許突來盜船一艘躍出盜匪十餘人均各手持快槍喝令停駛上船搜索即將船夥之鋪蓋行李以及現洋三十一元頭艙所載之白米三十餘石一併刦去云 
[無錫]  
　　周山浜命案之訊供北門外火車站北面周山浜六十三歲居民馬寳林有長女惠馬氏素在絲廠做工惟時常與父爭吵寳林因其無禮特於本月十六日赴開原鄕錢橋地方呼其婿惠愛寳到城將妻領歸寳林即於十七日先行來城不意至二十二日下午四點鐘忽然斃命死後鼻孔等處有血漏出其妻嚴氏等照辦後事詎爲鄰人等所悉外間漸有傳播二十三日即爲該處警察第三分駐所飭警將馬嚴氏惠馬氏及前同居之强阿榮等三人一併拘所連夜備文報告縣署趙知事據報於二十四日清晨立派徐保民承審員帶同沈桂芳檢驗吏前往相驗確係毒發斃命驗畢令家屬備棺收殮徐等回報縣署下午四時餘由徐承審員開庭審訊先問强阿榮强供業於夏曆閏五月中搬出故馬家及馬死情形均未知情迨馬死後始由其妻嚴氏呼民到家帮忙餘一概不知等語次問馬嚴氏謂爾夫身死前不早醫治身死不明又不報縣顯有嫌疑次問惠馬氏謂爾父自錢橋回家後即病何不醫治此次毒斃定是爾等所爲惠氏供定係鄕間謀害無疑徐承審員核供三人均處嫌疑地位暫行分别收押候派人至鄕問明惠愛寳對於岳父在鄕如何情形後再行核辦即退庭是日旁聽者多至數百人法庭上幾無隙地云 
[常州]  
　　部委來常查案武邑酒類第一支棧經理戴彬因迫令鄕民將糟酒加捐致激動公憤遂由金森林湯金甫等搜集該棧平日違法苛徵及私自加捐之種種證據赴財政部省公署烟酒公賣局控告財政部遂派委陸洪吉來常實地調查陸君於二十三日到常寓大成旅館六十八號二十四日赴縣署檢閱卷宗並赴第一第二兩支棧查詢一切二十五日晨趁車赴蘇待與烟酒公賣局接洽後再行北上呈復核辦 
　　監犯越獄案近聞武邑地方監犯越獄尙有二十四名未獲史獄官已經高檢廳撤換姚知事前已奉省長高檢廳限期緝獲兹又奉省令限儘一星期内悉數緝獲姚知事因即傳集已革法警高連生徐桂等面諭如能將逸犯儘一星期内緝拿到案可將功贖罪恢復卯名云云至於史監獄員雖已撤換省令仍飭姚知事暫行看管以便處分姚知事奉令後遂飭盧張兩警佐看管聽候上官發落 
[松江]  
　　省委查騐印花省印稅處委李虚白來松查驗印花李於二十三日蒞松即赴商會接洽經商會述明歡迎查驗之意二十四日由一等警佐張簡齋伴同查驗先由西門大街查起經大張赴南門由南門而華陽橋再折回至北門聞查驗之結果祗立大米行一家因稅票未能貼足致被將賬據携去聞將罰買印花若干完事云 
　　縣署警務會議温縣知事因奉省令查禁烟賭故於二十四號下午在縣公署召集警務會議楓涇莘莊亭林三分所長松市四分駐所及泗涇新橋葉榭天馬山小崑山五庫等十區巡官均到會由温知事以警察所長名義主席先將省長飭禁烟賭通令當衆宣布並征求查禁意見當由松市一區巡官錢佐伊發表意見謂烟賭應行查禁而辦理實有種種困難温縣長答以如有困難不妨先事陳明自有辦法云云繼泗涇巡官徐公庶起言巡官到差未久已悉泗涇賣烟之户計有三十餘處擬先整頓内部然後對外整理容由巡官調查後開單呈送聽候所長指示遵辦温知事謂徐巡官之辦法儘可照行惟所有烟賭不問勢力有無均應拿辦現在省長旣以此事責成所長所長尤不得不責成於各分所各巡官總之烟賭之應卽禁絕係爲各分所各巡官應有責職如果辦事敷衍致被告發頗有不利云云結果由各分所各巡官遵諭積極查拿始行散會 
　　陳列商品得獎松江仁和怡和久和松華等襪廠所出各種絲線男女襪旣松益鈕扣廠之螺甸鈕扣均因送往上海陳列所陳列現由該所審定均給予一等獎憑獎章以資提倡云云 
[南京]  
　　敎育廳組織審查會敎育蔣廳長爲辦理經濟公開起見特組織經濟審查委員會審查收支欵項已擬訂規則呈經省部備案兹録委員會規則如下第一條江蘇敎育廳爲審查本廳曁檢定小學敎員委員會江蘇敎育公報處之收支確實起見特設經濟審查委員會第二條本會以委員九人組織之其分配如左一各科科長一人二各科科員一人（會計庶務員在外）以一年爲任期輪流分值三檢定小學敎育委員會會長或委員一人四江蘇敎育公報處經理或編輯一人五統計員一人第三條本會由委員中公推一人爲委員長主持會務其他各委員分掌審查紀録報告事宜開審查會議時由委員長主席第四條每月本廳曁檢定小學敎員委員會及每季江蘇敎育公報處計算書造成後由廳長召集委員開會審查前項審查會開會時會計庶務員得出席說明理由第五條審查時對於收支欵項如發生疑義得向會計庶務處調閱簿記檢查單據并得請會計庶務員出席說明但欵目之支配由廳長負責本會無提出意見之權第六條審查事竣應將結果報告廳長轉呈核銷並將收支對照表刋登江蘇敎育公報公布第七條本規則如有未盡事宜得由委員會提出修改呈請廳長核定第八條本規則呈請廳長核准施行 
[清江]  
　　九中招考新生省立第九中學爲校長問題致將原定之七月十二日招考誤期昨由省委陸規亮來淮於八月二十一日招考新生第一日試驗國文第二日試驗英文算術第三日檢查體格計投考者約二百餘人而録取學額僅止八十名云 
[嚴州]  
　　建德各公團乞賑電各報館轉金衢嚴處四府同鄕諸公鑒本月七日烈風暴雨釀成鉅災業經敝會曁縣知事及災區各團體先後電呈省長迫請撥欵賑濟並派員履勘在案詎十三十四兩日風雨連綿山洪又發兼之蘭江水勢𨺗漲東南西三鄕田地房屋又被淹没一波未平一波又起災情之慘實爲近三十年來所未有現經縣知事下鄕查勘東鄕河村馬宅梓里鎭頭等村南鄕六都麻車楊橋頭等村被災最重綜計坍去房屋不下八百餘家冲毁田地隄壩橋路等等現正由縣派員查造清册但約略綜計損失約在百數十萬元以上所幸水來適值日中災民紛紛逃避死傷較少然田廬漂没秋收絕望自非急謀救濟勢必死亡枕藉道路流離瞻念災黎曷勝慘痛素讅諸公敬恭桑梓饑溺爲懷用再急迫上陳務祈轉懇省長迅撥巨欵藉放急賑以救目前至善後問題查前桐江水利會尙有存欵擬請由縣呈請借領五千元一面再行設法勸募想諸公痌癏在抱當不吝登高一呼而有以慰我嗷嗷待哺之十萬災黎也再本縣籌辦災賑事務所業已本月十八日成立并以奉聞建德縣議會敎育會農會勸學所鄕自治籌備處同叩養 
雜評一 
[中東路問題（默）]  
　　中東路在俄亂之際鮑貴卿收回督辦名義人謂該路將有一線希望而吾則早謂其無益於實際也蓋該路之糾紛不僅在俄環而伺其旁者正大有人在我不能以實力整理則在在皆足以貽人口實美人史蒂芬氏之倡東路共管有所藉口者也史蒂芬以外之人覬覦東路亦有所藉口者也今日本旣撤兵北滿技術部當然照約取消乃初則謀繼續存在而擴大之繼則欲稍變其形式而以顧問等名義出之又繼欲另行組織由列國共出資財以經營之總之技術部之名稱無論取消與否而其必欲達共管財政之目的則固彰彰而不可掩也當此危機四伏之時而我國之所謂當局但知盡力於政爭而其他百不暇問於是兵變匪警連續而起適予外人以華軍無力護路之口實是則誰之咎耶倘使此種事實發現再不自盡護路之責任而僅欲以空害相爭又寗有效耶由今之道無變今之政府則足以引起人之責言者將不僅中東路一問題而已中東略之共管不又將成爲共管中國之見端耶嗚呼危哉 
 
 

Page 12

 
 
   
 
 

Page 13

 
 
本埠新聞 
[海員罷工已解决]  
　　招商局承認海員要求五條件昨日七時半雙方正式簽字 
　　今日上午海員開全體大會十二時一律復職 
　　中國通信社云海員罷工風潮延長至二十一日之久吾人方杞憂之不暇忽得招商局有請海員磋商條件消息遂至該局刺探詳情兹特記其解决經過情形如下先是昨日上午十時許李徵五君乘車往訪招商局總董李偉侯氏互相磋商一切畢乃電請素與雙方接近之粤籍巨商歐錦堂君加入調停於是下午三時十分由歐君親至海員工兼聯合會面邀該會主任林偉民君至招商局磋商林君以自罷工以來從未與招商局開過談判今日之會尙是破題兒第一遭非會同各海員公開磋商不可於是遂由各海員推定錢孝裕（南均安社）·顧恭謨（南焱盈社）·張允來（北均安）·穆生甫（北焱盈）·等四人並副會長鍾筱朋與歐君前往是時李徵五君已在招商局而該局總董李偉侯東事邵子愉周清泉等均已列席迨各海員代表至先由李君一一介紹畢雙方首先表明前此種種之誤會致延長時期於是遂開談判海員方面林會長當提出五項條件（此項條件已見前報）與李君等公開討論間有更改處則由李歐兩君竭力解釋討論至七時三十分雙方遂表示决心招商局以多年賓主且有李歐兩君之調停自願讓步於是此五項條件遂告成立雙方當場簽字而此一段相持不下之大風潮從此解决又聞海員工會定今日上午十時開全體大會由林君報告經過情形十二時全體海員一律復職云 
[修改稅則會審查之急進]  
　　擬於九月二號開大會蔡廷幹後日返滬 
　　中國通訊社云修改稅則委員會於昨日下午二時假總商會開第二十五次審查會到會者如英·美·法·日·意·丹麥·葡萄牙等十餘國代表由賴發洛主席略謂今日議案所應請諸君審查者爲棉貨品類等語日英美三國代表討論達一小時之久始得通過又該會定於三十日仍假總商會開生熟皮皮貨骨毛羽介殼·五金綫箔雜貨等品·審查會三十一日開木類審查會尚有五次審查會分作三十三十一兩日審查完畢以便早日結束定九月二日開大會昨日該會致電蔡主任云「蔡主任鑒賴發洛擬定九月二日開大會盼蒞滬」旋於下午四時半得蔡由京來電云「靜安寺路修改稅則委員會鑒准於勘（二十八日）日由津返滬幹有」 
[周自齊尙未到申]  
　　董康周自齊此次奉派出洋考察歐美政情已誌前昨本報兹探悉周自齊尙未到申據董氏稱周君大約今晚可到云 
[各團體籌備歡迎孫中山]  
　　本埠各團體爲歡迎孫中山事於昨日下午假座貴州路上海各馬路商界總聯合會開籌備會議到會團體有工商學報曁各公團等約三十餘公團公推崔通約爲臨時主席報告開會旨趣大致謂中山爲全國國民景仰之一人吾人因彼爲爭民權民生而犧牲一切私利創造民國之偉人吾人旣贊成其主義應作其後盾所以今番來滬各界人士在碼頭歡迎者三天而三十餘工團派代表去慰勞者亦甚熱閙足見民意之傾向吾人爲發揚民意起見應再開會歡迎之但歡迎手續如何請衆討論當由工商友誼會代表童理璋提議謂今日尙有誤會之處因各路商界總聯合會昨日發出通告定爲星期六開會而各工團通告則爲星期五兩不相符尙有許多工商團體未到恐所議之事不能有效故今日之開會可改爲預備會明日開正式籌備會次江蘇自治期成會代表李鎧提議謂鄙人昨前兩日奔走各公團接洽已有三十餘公團贊成因爲開會日期報載與通告不符所以多有不到者主張請各會諸代表即日分向各團體接洽次由商界總聯合會代表林仲餘報告發信一百餘封均定星期六所以誤會經衆討論良久决定星期六即今日下午三時開正式籌備大會全體贊成至四時許散會 
[旅滬議員今日開會]  
　　旅滬國會議員自中山發表法律問題由議員自身求解决後已訂今日下午二時開全體會議以便發表通電表示態度至一般議員意思均謂滯滬或北上係形式上之差别護法目的必須始終貫澈云 
[粤軍首領方振武已抵滬]  
　　中國通訊社云粤軍飛機掩護隊司令方振武業已來滬 
[四川旅滬同鄕電阻客軍入川]  
　　前日午後二時四川旅滬同鄕會在麥家圈商帮協會開會各界到者一百餘人公推副會長吳甘泉主席謝升席紀録首由主席報告開會宗旨略謂吾川自改革以來每年均在兵禍之中外兵入川人民已備嘗其害去歲蒙川軍一致將滇黔軍逐出境外以爲可獲安靜現不幸内訌又作吳佩孚等假名援川紛紛派兵入境川民又將重罹其害諸公川人均係受害之一分子請諸公討論補救方法繼又倪克明謝仁周養眞公孫長子李寳元楊滄白代表宋紹曾吳山李岷江等先後發言均主反對客軍入川决定三項如下（一）通電全體反對客軍入川（二）致電川中各將領請一致息爭對外（三）通電全省父老兄弟共謀自衛之法俾有確切之保障兵匪之禍自易减除當塲推定吳山韋少泉兩君起草旋復經吳韋兩君朗讀電文衆無異議時已五鐘主席遂宣告散會兹將電文録下 
　　致全國通電（銜略）蜀自鐡路風潮促進革命倐經十稔客軍亂川主軍自殺年復一年天府膏腴悉成焦土全蜀父老顚沛流離二十二行省兵燹巨刦蜀爲最巨十年血史萬衆痛心迭據報載鄂有孫傳芳滇有吳學顯秦有吳新田藉名援川實則亂川羅戴趙顧殷鑑在邇預料結果不過如斯甘蹈覆轍噬臍何及本會同人有鑒前車今特鄭重宣言無論何方客軍須爲七千萬川人留一線生機切勿爲七千萬川人開七千萬條死路須知民十以來全蜀内憂外患相煎如焚地面則草皮剷盡預剷預徵已至民十四年人民則傾家破産兵刦匪搶所經何止十次八次凄凉愁慘已達極點取之無益激成反動禍尤難測謹本愛仇如己之主義懇摯忠告任何方面客軍如有假借定亂靖亂援川等名義帶兵入川本會同人誓死與全蜀父老昆季以對付羅戴趙顧與趙端等手段對之涕泣宣言國人共鑒 
　　致川中各將領電（銜略）此次川戰起因傳聞異詞旅外鄉人莫明眞象無論藉何名義都不免殘殺攘奪之機若再輾轉糜爛不特甘爲民仇直是爲野心者創造吞川之機會揆之諸公良知當不忍爲此或亦不樂爲此也現在各方假名應援紛起謀畫使一旦實現則川民將無噍類用特警告諸公亟早覺悟速先自息爭合力對外分途建設與民休息川人之福亦諸公之幸也四川旅滬同鄕會週 
[日本選女運動家加入遠東會]  
　　文匯報云大阪消息菲列濱有女運動家數人將加入於明年五月在大阪舉行之遠東運動大會日本委員亦將於日本東部及西部選出女網球家數人加入又聞日委員擬於本年十月内舉行預選且將與菲委員商榷女網球家與會之資格云 
[又一批旅日華工抵滬]  
　　中國通訊社云被逼回國之旅日華工先後已有二批到滬共六十餘人昨日日本郵船日光丸抵滬時又有被迫回國之華工二十三人據其中之王新德云我等并非工人在日大半業傘作綢緞行商及破損修補工等而日人亦認爲華工我等自今年一月起至六月止輸往日本門司之傘計十萬二千八十一把價值四萬九千三十五元雖非正式在日本工廠作工但因日本上而内務部通電各縣謂我華僑行爲惡劣勿與交易并舉例以證明下而日本國民之與我僑民同業者更排斥不遺餘力故我等久已不能立足於日本但我僑覺理直氣壯豈可以輕易言退蓋此不特與國體有關卽與個人亦有密切利害故我等一面要求中國領事抗議一面派代表赴東京要求留日學生日本勞動黨與以援助兹二十日我等在門司接到代表消息略謂留日學生不免力不從心日本勞動黨雖允代謁日首相警察廳外務課長然此不過一種交際上之應酬與我僑商工人决無影響我等現正在東京活動十八日南千住之華工除十六名木工外其餘二百八十三人已受卽日退去之命令同日我等亦在門司接有此項命令故不得已倉卒歸國損失實不在小云云 
[紀前昨兩日之大潮]  
　　文匯報云星期四晚潮及星期五午潮俱異常之大星期四夜間九時三十分許浦江潮水高及公家花園之欄杆星期五下午二時三十分時幾及其頂水線達於外白大橋抬脚所標十三呎處 
[太平洋航務近事紀]  
　　水脚分會有復活希望 
　　太平洋航路近來營業稍佳故郵船貨輪均有增加消息美國航務部之五三五隊之總統輪現定嗣後由花旗提督兩公司永遠各駛五艘往來中美航綫該十郵船爲美國在太平洋面上至優美輪舶今將各輪之代價由美航部發布之數分記如下（一）威爾遜總統號七○四一、五五二元美金（二）林肯總統號七○○八、九六四元美金（三）克里扶輪總統號六六六四、五二一元美金（四）塔虎脫總統號七○一六、一一二元美金（五）批埃斯總統號五八八七、一一一元美金（以上五船歸花旗公司用）（一）約斐遜總統號七三一七、三一八元美金（二）麥狄生總統號五八八七、一一一元美金（三）麥慶雷總統號七○四一、五五二元美金（四）格倫脫總統號五四九四、四九六元美金（五）約開森總統號六三五三、二三二元美金 
　　（以上五船歸提督公司用） 
　　此間太平洋一路之水脚公會自日本輪船首先退出公會自由跌價後美航部船之在上海往來者亦脫離此會之覊絆近來爲水脚價日非日人頗有願再恢復公會之舉而美航部對於此舉亦表示贊同故太平洋水脚公會近頗有復活之希望果爾則運費可望一律進出口營業亦利便多多矣 
　　日郵社之印度喀爾喀特至紐約班内現爲檳榔嶼丸及甲谷陀丸兩輪行駛刻下該社將此路之航綫兼行上海且取道太平洋及舊金山巴拿巴而行斯誠特例也 
[九月份進出口郵船之預報]  
　　九月份往來上海之進出口郵船仍多計進口船有美國來者十一艘其他歐洲各國來者九艘出口船數亦復相若爰爲預報以便利旅行商客及郵務之檢查也 
　　　　　　　進口　　　　　　　出口　 
輪名　　　　　來地　日期　公司　輪名　　　去埠　日期　公司 
克里夫倫總統　舊金山二日　花旗　高爾提埃　馬賽　二日　法郵 
克雷揚　　　　倫敦　三日　大英　夏威夷丸　德古姆六日　大阪 
箱根丸　　　　同地　三日　日郵　那伏拉　　倫敦　九日　大英 
盎高爾　　　　馬賽　四日　法郵　亞細亞皇后温哥武九日　昌興 
中國　　　　　舊金山四日　中國　麥狄森總統西雅圖十日　提督 
麥金蘭總統　　西雅圖五日　提督　倫敦丸　　倫敦　十一　大阪 
坎拿大皇后　　温哥武八日　昌興　熱田丸　　同　　十一　日郵 
波斯　　　　　奥意國十日　意郵　大洋丸　舊金山　十三　東洋 
西比利亞丸　　舊金山十日　東洋　哈威倫　漢寳　　十六　亨美 
靜岡丸　　　　西雅圖十二　日郵　克里扶倫總統舊金山十六花旗 
麥雪第尼　　　倫敦　十三　大英　哈佛那丸　同　　十七　大阪 
諏訪丸　　　　又　　十七　日郵　中國　　　同　　十九　中國 
盎奇司　　　　馬賽　十八　法郵　亞姆森　馬賽　　十八　法郵 
尼羅　　　　　舊金山十八　中國　波斯　　意奥　　二十　意郵 
約開遜總統　　西雅圖十九　提督　亞拉白姆丸西雅圖廿一　大阪 
麥司太倫　　　漢寳　廿日　亨美　坎拿大皇后温哥武廿二　昌興 
惠爾遜總統　　舊金山廿二　花旗　麥雪第尼亞　倫敦廿三　大英 
俄羅斯皇后　　温哥式廿二　昌興　鹿島丸　　　又　廿五　日郵 
亞拉伯丸　　　西雅圖廿二　大阪　西比利亞丸　舊金山廿六東洋 
冒德乃　　　　倫敦　廿七　大英　盎高爾　　　馬賽卅日　法郵 
　　綜計九月份各國在滬之進出口郵船爲各二十艘其他之貨輪而不運郵件與載客者猶不在内 
[亞洲皇后號已抵吳淞]  
　　英商昌興輪船公司亞洲皇后號由温古華開來於八月二十五號晚間十二點鐘抵吳淞接客小火輪二十六號上午九點半鐘到上海新關碼頭再開往小吕宋·香港送客小火輪禮拜六上午十點鐘離新關碼頭云 
[贖路儲金第十四星期報告]  
　　本埠各華商銀行接收贖路儲金其第十四星期之收數業已報告兹列如下 
　　行名　户數　金額　　　　行名　　　户數　　金額 
中國　　　七　　四三·○○　中孚　　　二　　　　一○·○○ 
上海　　　十　　二七·五○　農商　　　五二　　一五九·五○ 
中華勸工　三　　　八·○○　南市金城　　二　　　　三·○○ 
浙江興業　四　　　六·○○　中華　　　　一　　　　五·○○ 
四明　　　四　　一六·○○　蘇州　　　　一　　　二○·○○ 
東陸　　　一　　　三·○○　東南植業　　四　　　二八·○○ 
華大　　　七　　　七·○○　勸業　　　　一　　　　一·○○ 
浙江地方實業二　　三·○○　共計　　　一○一　三四○·○○ 
[預誌南京路之新建築]  
　　永安公司擴充店基南京路永安公司東首大新街路口旁之市房數幢本係哈同洋行産業該公司因是處地段爲滬上最熱閙之市街車馬往來異常便利且適與原有房屋相連故特向哈同洋行訂約租定三十年由新仁記承造計分七層面積約計一畝左右所有門面式樣即照現在大門惟向東北開門取其美觀内部裝飾亦照原有式樣目下已經動工至速明年九月左右始可工竣建築後各部份畧有變更惟尙未擬定建築費大約需三十萬元倘此屋建成後該公司所佔地位殊大計東至大新街（卽湖北路）南至九江路西至英華街北至南京路云 
　　廣生行購定行址廣生行原設於南京路四百七十五號因是處房屋翻造故於今正遷至四百五十七號經理林煒南君因感於地位狹小且係租屋深爲不便故於五月間在南京路石路口覓得朝南大市房一所即大生南貨店原址出價六萬五千兩購入擬於明年正月間開始建築五層樓新式市房大約一年造成云 
[銀行公會與北京往來電]  
　　致鹽務稽核所電北京鹽務稽核總所史會辦鈞鑒一四特種庫券上屆還本迄未履行以致人心惶惑曾於前月巧日電詢貴所基金是否業已撥發未荷裁畣日來各方面疊向敝會探問消息市面更形恐慌務乞迅電示復以安人心不勝盼禱之至上海銀行公會有 
　　財政部快郵代電上海銀行公會鑒關於整理公債基金由關餘項下變通撥付辦法業經國務會議議决照辦兹特抄録條文及附加聲明電達貴會即希查照接洽財政部箇（條文）第一條政府正式飭令總稅務司於關稅項下除扣存約計足供償付外債及庚子賠欵數目外隨時由内國公債局及銀行方面代表與總稅務司酌商提撥可提之欵專爲整理公債基金之用第二條此項可提之欵如有不敷總稅務司仍得向鹽稅項下請求協助如有盈餘仍由政府隨時提充政費「附註」其原有政府此後不再以關餘抵撥政費一條議决删去（附加聲明）（一）此項辦法以本年爲限（二）將來實行二分五附加稅時所有增收應作别論（三）所有向來在關稅收入項下提撥指定之各機關經費仍須照撥（四）現在政府正與外交團交涉中之撥欵應暫先提開以俟解决（五）年内實行切實值百抽五後所有至本年底增收之關稅應否照原定條例歸入九六公債之基金抑即一併歸入現議之整理公債基金暫行不提但仍保留隨時可以提出討論 
 
 

Page 14

 
 
[財政部覆總商會電爲免釐加稅事]  
　　上海總商會接財政部來電云陽日代電悉查釐金病商政府方面早具裁撤之决心按照華府會議關稅條約第二條載立即組織特别會議以便從速籌備廢除釐金並履行一九零二年九月五日中英商約第八欵·一九零三年十月八日中美條約第四第五欵·及一九零三年十月八日中日附加條約第一欵·所開之條件以期征收各該條欵内所規定之附加稅等語是免釐加稅之原則已經各國承認將來應如何實行俟特别會議時自應妥爲協商以副衆望先此電覆財政部 
[公共租界重定北區地價表（二續）]  
地皮號數　　　每畝價值　　地皮號數　　每畝價值 
２８１　　　　８５００　　２８２　　　１１０００ 
２８３　　　１１０００　　２８４　　　１００００ 
２８４Ａ　　１１０００　　２８５　　　１００００ 
２８６　　　１００００　　２８７　　　１００００ 
２８８　　　１０５００　　２８９　　　１０５００　 
２９２　　　１１５００　　２９３　　　　７０００ 
２９４　　　１００００　　２９５　　　１００００ 
２９６　　　１００００　　２９７　　　１００００ 
２９８　　　１１０００　　２９９　　　２１０００ 
３００　　　２２０００　　３０１　　　２１０００ 
３０２　　　１９０００　　３０３　　　１１０００ 
３０４　　　１１０００　　３０５　　　２００００ 
３１０　　　２００００　　３１２　　　１４０００ 
３２０　　　１０５００　　３２１　　　１１０００ 
３２２　　　２１０００　　３２７　　　１９０００ 
３２８　　　１２５００　　３２９　　　１１０００ 
３３０　　　２４０００　　３３１　　　２１０００ 
３３２　　　１２５００　　３３４　　　１２５００ 
３３５　　　１２５００　　３３８　　　１５０００ 
３３９　　　１１０００　　３４０　　　１３０００ 
３４２　　　２２０００　　３４３　　　１００００ 
３４８　　　１００００　　３４９　　　１００００ 
３５０　　　１００００　　３５１　　　　８０００ 
３５２　　　　９０００　　３６２　　　１２５００ 
３６５　　　１０５００　　３６６　　　１２５００ 
３６７　　　　８０００　　３６８　　　１１５００ 
３６９　　　　８０００　　３７０　　　１４５００ 
３７１　　　１５０００　　３７２　　　１３５００ 
３７３　　　１４５００　　３８１　　　１１０００ 
３８２　　　１００００　　３８４　　　　７５００ 
３８７　　　１００００　　３８８　　　１２５００ 
３８９　　　１００００　　３９０　　　　９０００ 
３９１　　　　９０００　　３９２　　　１００００ 
３９３　　　　９５００　　３９４　　　　９０００ 
３９５　　　１００００　　３９６　　　１００００ 
３９７　　　１００００　　３９８　　　１０５００ 
３９９　　　１０５００　　４００　　　　７０００ 
４０９　　　１００００　　４１０　　　１０５００ 
４１１　　　１０５００　　４１２　　　１０５００ 
４１３　　　１００００　　４１５　　　１００００ 
４１６　　　　９０００　　４１７　　　１００００ 
４１８　　　１００００　　４１９　　　１００００ 
４２０　　　１００００　　４２１　　　　９０００ 
４３３　　　１０５００　　４３５　　　１０５００ 
４３６　　　１０５００　　４３７　　　１０５００ 
４３８　　　１０５００　　４４０　　　１１０００ 
４４１　　　１９０００　　４４７　　　１０５００ 
４４９　　　１０５００　　４５０　　　１１０００ 
４５２　　　１０５００　　４５３　　　１０５００　　 
４５４　　　１０５００　　４６２　　　　９５００ 
４６４　　　１０５００　　４６５　　　１０５００ 
４６６　　　１０５００　　４６８　　　１００００ 
４６９　　　１０５００　　４７０　　　１０５００ 
４７１　　　　７０００　　４７２　　　１１０００ 
４７３　　　　７０００　　４７４　　　１０５００ 
４７５　　　１２０００　　４７６　　　１１０００ 
４７７　　　１１０００　　４８７　　　１００００ 
４８８　　　１００００　　４８９　　　１０５００ 
４９０　　　　９５００　　４９０Ａ　　１０５００ 
４９２　　　１１５００　　４９３　　　１１５００ 
４９４　　　１２５００　　４９５　　　１１０００ 
４９８　　　１１０００　　４９９　　　１００００ 
５００　　　１１０００　　５０１　　　１１０００ 
５０２　　　１００００　　５０３　　　１０５００ 
５０４　　　１１０００　　 
[友華銀行滙市報告]  
　　昨日友華銀行匯市報告云二十四日倫敦大條銀價近期長三七五遠期二五紐約銀價長至六角九分六二五倫敦紐約間匯價未動仍爲四元四角七分半今日此間各國掛牌匯價僅佛郎長至九百九十枚開盤時市况微有不定之勢其後漸見堅定早晨英鎊成交價近期三先令五便士半遠期三先令五便士五六二五美金成交價近期七十七元五角遠期七十七元六角二分半其後市况見堅至下午英鎊成交價三先令五便士八一二五美金成交價七十八元收盤時英鎊美金購進價近期俱照此遠期亦或可至此其售開價自近期至年終交貨英鎊三先令五便士七五美金七十七元八七五下午日金稍有成交價六十一兩三錢七分半照此價購進者多於售出上午有數起英鎊匯票以三先令六便士二五成交美金匯票以七十九元成交下午銀行定價英鎊匯票三先令六便士半美金匯票七十九元五角佛郎匯票無人購買昨日中國在倫敦購銀印度售出倫敦收盤時市况穏定紐約市况亦穏購進較售出爲多 
[上海商業市况彚録]  
　　金融 
　　昨日上午銀幣市價仍漲爲七錢二分三釐二毫半午市收盤爲七錢二分三釐一二五比較前日大二毫五 
　　銀拆上下午皆爲七分拆息頗平穏滙豐銀行收欵五十萬兩其餘花旗麥加利正金等各銀行收欵四十萬兩 
　　昨日銀洋大條進出稍多有花旗銀行東洋公司紐約來大條八十條中國銀行裝至杭州造幣廠大條一百條又來洋十六萬元又裝至漢口洋十五萬元交通銀行無錫來洋四萬元蕪湖來洋一萬元各客帮由大連來俄國銀角子二百萬角大通銀行囑泰亨源等銀爐熔去大條一百條各銀行進出倉畧有麥加利銀行進倉銀十五萬兩出倉洋十萬元花旗銀行出倉銀二萬兩嗬囒銀行出倉銀八萬兩各錢莊多存銀二十五萬兩多存洋十五萬元交通銀行進倉洋五萬元友華銀行出倉洋二萬元華義銀行出倉洋八萬元 
　　昨晚止中外各銀行共存現銀三千九百六十二萬兩現洋三千五百八十九萬元大條四千八百四十九條 
　　金市與滙價 
　　昨日星期五大條近期長三七五遠期亦長二五標金開盤三百零二兩四錢最高至三百零三兩五錢最小至三百零一兩四錢先令揭曉弗動英美兩滙市况較星期四收盤價爲稍硬惟東匯仍爲相仿銀行賣出九月份先令價三先令五辦士四三七五至三先令五辦士六二五買價三先令五辦士五六二五至三先令五辦士七五又賣出九月份美滙價七十七元半至七十七元三七五又至七十七元六二五買進七十七元七五至七十七元六二五又至七十七元八七五又賣出九月份東滙價六一七五至六一八七五又至六一七五買進六一半至六一四三七五又至六一半標金爲三百零一兩七錢收盤 
　　午後標金市况尙屬平穏開盤三百零一兩六錢先令弗動標金最高至三百零一兩七錢各滙市况步硬銀行賣出九月份先令價三先令五辦士六八七五至三先令五辦士七五買進三先令五辦士八一二五至三先令五辦士八七五又賣出九月份美滙價七十七元七五至七十七元八七五買進七十八元至七十八元一二五又賣出九月份東滙價六一半至六一三七五買進六一二五至六一一二五所以標金收盤跌至三百兩零零八錢綜計全市先令交易十萬鎊之譜美滙三十萬元東滙二十萬元其餘稍有零星交易較上日爲稀人心仍疲標金或將至三百兩之内也 
　　國内滙兌 
　　昨（二十五日）各滙來電價格漲少跌多京津洋滙各漲一元銀滙均高五錢北京公砝爲一千零四十五兩銀元爲一千零二元天津行化爲一千零五十三兩銀元爲一千零一元烟台銀兩爲一千零四十四兩較「二十四日」疲去一兩二錢五分銀元仍爲一千零八元漢口洋例低二錢五分爲一千零三十三兩半銀元降一元爲一千零八元九江南昌銀元同縮一元爲一千零七元半蕪湖銀元遜去一元爲一千零六元安慶銀元亦跌一元爲一千零六元五角蚌埠銀元低五角爲一千零五元半其餘如宜昌宜平仍爲一千零三十七兩銀元爲一千零二十元南京蘇州鎭江揚州無錫常州常熟等銀元久無變動仍爲一千零一元五角徐州温州銀元各爲一千零五元清江海門銀元各爲一千零四元南通宜興各爲一千零二元杭州寗波嘉興湖州紹興餘姚等銀元各爲一千零三元蘭谿銀元爲一千零四元半福州一千零十元厦門一千零八元哈爾濱一千零十一元重慶九七平銀爲九百八十二兩　錢五分成都九七平銀爲九百九十五兩萬縣九七平銀爲九百八十五兩重慶成都萬縣等銀元並無上落仍與申洋相同云 
[米市]  
　　本埠連日米價逐小新粳已陸續上市昨日南市已有同里河灘新秈見市惟未經開盤北市某米行接得崑山快郵謂該地新粳於即日見市售開十元零八角又新杜籽秈價八元市上陳破雖尚售十三元而此項高貨殊爲有限沔下南帮新粳已小至十元零五角及十元零三角矣 
世界商業電報（特約路透商業電） 
[倫敦銀價（八月二十四日倫敦電）]  
　　　　　　　上日價　　　　本日價 
現期　　　　　三四便士七五　三五先令一二五 
遠期　　　　　三四便士七五　三五先令 
　　印度因補進購入中國各銀行或購或售市况不定 
[倫敦金市（八月二十四日倫敦電）]  
　　　　　　上日價　　　　　本日價 
金每盎斯　四鎊十二先令一　　四鎊十二先令二 
[倫敦對外電滙（八月二十四日倫敦電）]  
　　　　　　　　上日價　　　　本日價 
向柏林　　　　六、四七五　　　八、八五○ 
向北京　　　　五九·九二　　　六○·七二 
向亞姆斯特丹（荷）一一·四九　一一·四五 
向米蘭（意）　九九·七○　　　一○一·三○ 
向瑞士京　　　二三·四九　　　二三·四七 
向西班牙京　　二八·六六　　　二八·六八 
向紐約　　　　　四·四七三七五　　不動 
向巴黎　　　　五六·八五　　　五七·六三 
向上海　　　　三先令五便士五　三先令五便士七五 
向孟買　　　　一先令三便士六八七五不動 
向横濱　　　　二先令一便士六二五　不動 
[紐約滙兌市（八月二十四日紐約電）]  
　　　　　　　　　上日價　　　　　本日價 
　　　　　　　　　元角仙　　　　　元角仙 
銀　　　　　　　　○·六九一二五　○·六九五 
向倫敦電匯　　　　四·四七六二五　　不動 
向日本電滙　　　四七·八七五　　　　不動 
向上海電匯　　　七八·一二五　　　七八·八七五 
向柏林電匯　　　　　·○七一二五　　　·○五二五 
向巴黎電滙　　　　七·九二五　　　　七·八七 
金利　　　　　　百抽○三·五　　　百抽○三·七五 
[孟買滙兌市（八月二十四日孟買電）]  
　　　　　　　　　上日價　　　　　　　　本日價 
向倫敦電匯　　　一先令三便士五九三七五　　不動 
向日本電滙　　　一六四　　　　　　　　　　不動 
向紐約電滙　　　三四五　　　　　　　　　　不動 
[最近之馬克價]  
　　二十四日倫敦電云馬克價現九千枚合英金一鎊 
[紐約生絲市（八月二十二日紐約電）]  
　　　　　　　　　上日價每磅　　本日價每磅 
關西特别飛切　　　七·六五　　　七·七○　　　　　　　　 
關西良一番　　　　七·一二　　　　不動 
關西一番　　　　　七·○七　　　　不動 
廣東特别Ａ一四│一六　七·六○　七·七○ 
上海機械絲金雙鹿　八·三七　　　　不動 
[紐約棉市（八月二十四日紐約電）]  
　　　　　　　　　上日價　　　　本日價 
十月期　　　　　　二二·六四　　二二·四四 
十二月期　　　　　二二·六二　　二二·四三 
一月期　　　　　　二二·四五　　二二·二六 
三月期　　　　　　二二·四七　　二二·二七 
五月期　　　　　　二二·三二　　二二·一三 
米特林現貨　　　　二二·九○　　二二·七○ 
最高價（十月份）　二二·九○　　二二·五五 
最低價（十月份）　二二·四二　　二二·二四 
　　棉價因南方抛出及清結故跌落旋因商家購入遂復漲 
[倫敦棉市（八月二十三日倫敦電）]  
　　　　　　　　　上日價　　　　　本日價 
埃及棉　　　　　一八·二五　　　　一八·○○ 
平加而　　　　　　九·五五　　　　不動 
[孟買棉市（八月二十四日孟買電）]  
　　　　　　　　　　上日價　　　　　本日價 
十二月一月期平加而　三六六　　　　　三六五 
九月期奥姆辣　　　　四七○　　　　　四七四 
七八月期白落去　　　五一九　　　　　五二二 
[利物浦棉市（八月二十四日利物浦電）]  
　　　　　　　　　上日價　　　　本日價 
十月期　　　　　一二·九六　　　一二·六九 
一月期　　　　　一二·六八　　　一二·四一 
現貨（米特林）　一三·七六　　　一三·七八 
[埃及棉市（八月二十四日亞力山特里亞電）]  
　　　　　　　　　　上日價　　　　本日價　　　　 
八月期　　　　　　　三五·一○　　不動 
[倫敦糖市（八月二十三日倫敦電）]  
爪哇生蔗糖（存稅關倉庫）　　每一百十二磅 
　　　　　　　　　　　上日價　　　　本日價 
　　　　　　　　　　　先令　便士　　先令　便士 
　　　　八月期　　　　一九·三　　　不動 
　　　　九月期　　　　一八·九　　　不動 
車白糖　八月期　　　　二一·六　　　二○·三 
　　　十二月期　　　　二一·七五　　　二一·○ 
[英倫銀行金融週報（八月十七日倫敦電）]  
　　　　　　　　上週　　　　　磅　　　　本週　　　　磅 
生金銀總額　　一二七、四○○、○○○　　不動　 
公共存欵　　　　一六、二○○、○○○　　一四、二○○、○○○ 
一般存欵　　　一○四、五○○、○○○　一一一、六○○、○○○ 
政府證券　　　　四三、○○○、○○○　　四二、六○○、○○○ 
一般證券　　　　七五、五○○、○○○　　七九、六○○、○○○ 
紙幣金貨　　　　二○、三○○、○○○　　二一、六○○、○○○ 
流通紙幣　　　二七八、四○○、○○○　二七五、六○○、○○○ 
準備率　　　　　　　　百分一六·八二　　　百分一七·一七 
[美國之生鐡價]  
　　二十四日白明漢電云美國生鐡價格每噸二十五元此爲戰後之最高價格 
[美國鋼價將漲]  
　　二十四日紐約電云商界意見鋼業現加工資百分之二十可見鋼銷路之增加鋼價不久或將漲起 
[印度蔴袋市（八月二十三日喀爾喀特電）]  
　　　　　　　　　上日價每百雙　　　本日價每百雙 
藍線（廠交貨）　　四二盧比　　　　　四一盧比五 
緑線（同上）　　　四八盧比　　　　　四七盧比五 
[紐約股票市（八月二十四日紐約電）]  
　　　　　　　　　上日價　　　　　本日價 
美國鋼鐡公司股　一○三元七五　　　一○四元三七五 
股票市塲人氣不定成交數共一、○○○、○○○股 
[倫敦證券市（八月二十四日倫敦電）]  
　　　　　　　　　　上日價　　　　　　本日價 
五釐息中國善後借欵　　七六鎊二分之一　不動 
滙豐銀行股　　　　　一一八鎊　　　　　不動 
麥加利銀行股　　　　　一八鎊四分之一　不動 
怡和航業公司（優先股）　四鎊四分之三　不動 
怡和航業公司（普通股）二九鎊四分之三　不動 
有利銀行股　　　　　　一二鎊　　　　　不動 
一九○七年日本五釐息借欵八六鎊　　　　不動 
五釐息中國鐡路金借欵　　　　鎊　　　 
一九一二年中國五釐息金借欵　鎊　　 
大英銀行股　　　　　　　一四鎊八分之一　一四鎊四分之一 
大英輪船公司股　　　　三○五鎊　　　　　不動 
[東京株式取引所股價]  
（八月有二十五日東京電） 
　　　　　　　　　前市開盤　　　後市收盤 
老股　　本月期　　一一二·○○　一一二·三○ 
　　　　下月期　　一一三·一○　一一三·二○ 
　　　　遠期　　　一一三·八○　一一四·○○ 
新股　　本月期　　　八六·七○　　八六·三○ 
　　　　下月期　　　八七·六○　　八七·一○ 
　　　　遠期　　　　八七·七○　　八七·四○ 
[大阪股票行情（八月二十五日大阪電）]  
　　　　　　　　　　　　　　前市開盤　　後市收盤 
大阪株式取引所　本月期　　一○二·九○　一○四·○○ 
　　　　　　　　下月期　　一○三·八○　一○五·五○ 
　　　　　　　　遠期　　　一○五·六○　一○七·○○ 
同上新股　　　　本月期　　　七二·九○　　七四·三○ 
　　　　　　　　下月期　　　八五·六○　　八七·八○ 
　　　　　　　　遠期　　　　八六·一○　　八八·三○ 
鐘紡股　　　　　本月期　　三○八·二○　三一○·五○ 
　　　　　　　　下月期　　三○九·四○　三○九·五○ 
　　　　　　　　遠期　　　三一○·○○　二○九·五○ 
同上新股　　　　本月期　　二八九·九○　二九○·○○ 
　　　　　　　　下月期　　二九一·○○　二九二·○○ 
　　　　　　　　遠期　　　二九一·六○　二九三·四○ 
日本郵船會社老股本月期　　　八八·五○　　八九·七○ 
　　　　　　　　下月期　　　八八·八○ 
　　　　　　　　遠期　　　　八九·六○　　九○·四○ 
[大阪股票現貨市價]  
（八月二十五日大阪電） 
　　　　　　　　　　上日價　　　　本日價 
日華股　　　　　　　四一·一○　　不動 
同興股　　　　　　　　　　　　　一八·三○　　 
東華股　　　　　　　　五·二○　　不動 
鐘紡（新股）　　　二八六·四○　二八六·○○ 
日本信託銀行　　　　一三·五○　　不動 
上海取引所（新股）　一八·六○　　一六·三○ 
大日本製糖公司股　　八四·一○　　 
漢口取引所　　　　　一六·六○　　一六·三○ 
　　今晨大阪股票市塲開盤前人氣堅定 
[大阪棉紗現貨市價]  
（八月二十五日大阪電） 
　　　　　　　　上日價　　　　本日價 
鐘紡　　二十支　二七五·○○　二七三·○○ 
赤戎　　二十支　二四八·○○　二四七·○○ 
船美人　十六支　二五六·○○　二五四·○○ 
三馬　　十六支　二五四·○○　二五二·○○ 
[大阪三品定期市價表]  
　　（八月二十五日大阪電） 
　　　　　　前　　　　　　　　市　　　　　　　　後　　　　　　　市 
　　　　　　開盤　　　　　　　收盤　　　　　　　開盤　　　　　　後盤 
八月期　　　二五八·五○　　　二五八·一○　　二五九·○○　　二五七·三○ 
九月期　　　二五六·八○　　　二五七·六○　　二五六·六○　　二五六·七○ 
十月期　　　二五五·九○　　　二五五·八○　　二五三·九○　　二五五·七○ 
十一月期　　二五四·四○　　　二五三·六○　　二五三·六○　　二五三·六○ 
十二月期　　二五三·○○　　　二五一·二○　　二五一·一○　　二五一·三○ 
一月期　　　二五○·一○　　　二五○·○○　　二四九·九○　　二五六·二○ 
[三品行情]  
　　八月二十五日大阪電云今晨三品市場開盤因本地股票市有力及小户購入市况穏定收盤呈不穏之勢各户現皆靜待發展昨日成交數共二萬三千九百二十包星期三日爲二萬六千七百六十包 
[美國對外貿易報告]  
　　八月二十三日華盛頓電云美國商部今日發表七月份美國對外貿易報告兹將本年七個月之總額列下 
　　　　　　輸入總額　　　　　　　輸出總額 
　　　　　　　　　　　　　　金元　　　　　　　　金元 
一月份　　二一六·○○○·○○○　二七九·○○○·○○○ 
二月份　　二一七·○○○·○○○　二五一·○○○·○○○ 
三月份　　二五八·○○○·○○○　三三二·○○○·○○○ 
四月份　　二一七·○○○·○○○　三二一·○○○·○○○ 
五月份　　二五四·○○○·○○○　三○八·○○○·○○○ 
六月份　　二六○·○○○·○○○　三三四·○○○·○○○ 
七月份　　二五一·○○○·○○○　三○五·○○○·○○○ 
七月份出超五四·○○○·○○○金元 
[美棉收成私家預計]  
　　八月二十三日紐約電云紐約J.W.Jay　＆Co.估計本年棉收可及尋常百分之六十共可收一一·○○○·○○○包按該公司上次於七月二十四日發表報告可及尋常百分之七三·五共可收一一·九五○·○○○包 
[生絲定期市價（以下日本電報通信社電）（八月二十五日横濱電）]  
　　　　　　　　　　前市收盤　　　後市收盤　 
八月期　　　　　一八七·四○　　　一八七·一○ 
九月期　　　　　一八八·○○　　　一八七·九○ 
十月期　　　　　一八八·七○　　　一八八·○○ 
十一月期　　　　一八八·一○　　　一八八·三○ 
十二月期　　　　一八七·一○　　　一八七·九○ 
[紗布現貨市價（八月二十五日大阪電）]  
　　綿紗　　金三馬（十六支）　　二五二·○○ 
綿紗　　　　赤戎（二十支）　　　二四八·○○ 
綿紗　　　　船美人（三十支）　　三三五·○○ 
綿紗　　　　雙鹿（四十二支）　　四二五·○○ 
綿紗　　　　藍魚（四十二支）　　四三○·○○ 
綿布　　　　九龍（粗布）　　　　　　九·一五 
綿布　　　　雙童（細綾）　　　　　　七·八○ 
綿布　　　　竹虎（細綾）　　　　　　八·一○ 
綿布　　　　四Ａ（細布）　　　　　一一·二五 
[神户油豆餅市價（八月二十五日神户電）]  
豆餅（現貨）　　二·二七　　小麥（日本産）　　一五·九○ 
又（九月）　　　五·○五　　又（滿洲産）　　　　六·五○ 
又（十月）　　　四·五六　　麵粉　　　　　　　　三·四二 
黄豆（八月）　　六·六五　　豆油　　　　　　　一八·○○ 
又（十一二月）　五·七○　　落花生油　　　　　二四·○○ 
[大連油豆餅市價（八月二十五日大連電）]  
黃豆（現貨）　　　五·九七 
豆餅（現貨）　　　二·二六 
豆油（現貨）　　　一四·八○ 
[正金銀行本期紅利]  
　　二十五日東京電云横濱正金銀行定期股東總會將於九月九日開會本期紅利定一分二釐案將於此會附議 
　　尙有本埠新聞等轉入後頁 
雜評二 
[遠東會之女運動家（訥）]  
　　遠東運動會向未聞有女運動員參加今之菲日各以選女運動家聞是乃遠東運動會之進步亦世界體育之進步也 
　　我國之參與遠東運動會者必亦將聞風興起選女運動家以與菲日競一日之勝負矣我國女界果有堪以應選之女運動家乎如其有之誠足增我女界之榮幸然體育之本意重在普及面不專重一二傑出之才故運動會非以比較少數人之成績而實藉此少數人以代表多數人普通之成績也我國女界之體育今始萌芽未必能遽與日菲之女界並駕齊驅可以想見則今之注意女子運動者當先力求普通體育之發達倘不求普通發達而但急急養成一二傑出之才卽所謂不揣本而齊末耳由斯以言則女運動家之參加與否非最要之先務也 
 
 

Page 15

 
 
本埠新聞二 
[木箱内女尸案兇手歸案訊辦]  
　　無賴王惠根又名小夏前在公共租界肇勤路謀斃婦人張老五將屍置在白錫包空香烟木箱内抛棄在岳州路途中現爲法捕房偵探督察員黄金榮探目韓邦達查悉前往將王拘獲抄出兇器血衣等物帶回法捕房押候解究各情已誌前報昨日將王解送法公堂經中西讞員升坐刑庭先由捕頭上堂稟稱被告在英租界犯殺人案業在捕房供認今將供單呈請鑒核繼由公共捕房西探長壳羅香同華探目張芝卿投案請求准予移提歸案訊辦聶讞員商之法副領事葛君判案已訊明屬實准予將被告交來探帶去歸案訊辦 
[全國道路建設協會消息]  
　　張學良實行兵工築路之往來函件 
　　裁兵築路之聲浪舉國一致近者各省軍閥咸多覺悟而實行之此爲中國前途之曙光殊可慶幸昨中華全國道路建設協會總幹事吳山君接奉名譽會長王正廷君轉抄奉天張學良師長來函節録如下想爲一般注重兵工築路者所樂聞也（一）王君致吳君函吳山我兄大鑒頃接張漢卿先生（張學良師長）函以東省裁兵築路正在進行希望本會月刋以資考證原函抄奉即希檢第一期起按月逕寄奉天東三省整理陸軍處爲荷王正廷啓（二）張師長致王君函儒堂督辦先生台鑒兹啓者近讀貴協會出版之道路月刋謀建設全國道路具見熱心卓識爲國家圖治安爲人民增幸福事業之偉利益之大誠爲今日之要舉下風逖聽無任欽佩敝省裁汰軍隊修築全國道路以利交通刻已延聘專門人材從事計畫着手進行惟創辦伊始事務殷繁乞不棄在遠時錫鍼砭俾有所遵循以匡不逮是所切禱張學良謹啓 
[武昌檢廳咨查漢冶萍解欵]  
　　湖北省議會議長屈佩蘭以前省長劉承恩長鄂年餘侵吞公欵甚鉅自經政府明令免職查辦後劉不辦交卸脫身潛逃迨查辦使莊藴寬氏蒞鄂劉已逍遙法外此種貪墨之吏若不予以法律上之制裁殊不足以儆將來而重公欵遂在武昌地方檢察廳提起訴訟該廳受理之後偵查得劉於任内侵吞之欵甚鉅其中漢冶萍鑛務公司年來解交湖北省長公署之鐡砂捐欵因無賬目可稽爲數究有若干外人無從知悉查漢冶萍總公司設於滬上租界欲知確數惟有向該公司查詢故咨由上海地方檢察廳照會公共公廨代爲詢問公廨准出傳單於昨晨將該公司技術課長兼英文總秘書贛人周厚坤（字朋西）傳案據周稱漢冶萍所解湖北省長公署之欵該署收條悉存在漢陽鐡廠於是即經李襄讞商之英包副領事命周厚坤隨同檢廳法警朱萬沅投上海地方檢察廳聽候質訊而去 
[南洋公司考送學生明日放洋]  
　　今晚設讌於南園歡迎 
　　南洋烟草公司曁簡照南今届第三次資送高材生赴美留學上月間仍托江蘇省敎育會考取之石杏仁陸啓先金國寳錢祥標汪胡楨張克忠葉之泰等七名准定本月二十七日乘提督輪船公司之甲克生總統號放洋等情迭誌前報兹悉各學生前昨日陸續到申刻已齊集所有護照艙位等均早備妥該公司定於今日下午六時在總經理簡照南新閘路一百八十一號住宅南園内設讌歡迎各學生並酬謝省敎育會代爲考選云 
[中國紅十字會救護汕災]  
　　本埠中國紅十字會總辦事處自接汕災消息後即派醫隊前往災區救護兹接第一隊醫員郁廷襄等來電報告謂災地甚廣災民甚衆災情甚重所帶藥品不敷應用等語該會現又出發第二次救護隊派施兆堂率隊隨携藥品數大箱於今晨搭太古公司直放汕頭之新寗輪船前往災區救護不日當有詳細報告到滬云 
[南洋大學近訊]  
　　南洋大學於前日曾發通告書於各學生家屬報告下學期學費等每年本科加三十六元中學亦加若干當卽由留校代表請求免加等因已誌前報兹悉代表已得校中允許舊生照舊繳費不再另加云又聞該校去年北遷之鐡路管理科因今年三校分立該科學生一致贊成南返今已得交通部正式公文該科决定南遷聞該校現已預備宿舍敎室及聘請敎員矣 
[武術會消息]  
　　中華武衛會第四届徵求大會第一次揭曉聞於今晚七時半舉行兼歡迎尹石權君開會秩序有演武·音樂·演說·揭曉分數等聞該會隊員已達三百餘人此次揭曉預料必十分踴躍也 
[粤僑定期追悼葉苾荃]  
　　粤僑商業聯合會會長陳炳謙以副會長葉苾荃平日所辦諸事頗具熱心此次在籍病故聞之深爲惋惜特訂於夏曆七月初五日午後開會追悼以誌哀思聞在滬粤同鄉各團體加入公祭者有潮州會館·南海會館·嘉應五屬同鄕會·大埔同鄕會·潮州糖雜貨聯合會·愼守堂·裕安堂·廣經堂·廣安堂·愼安堂·以及各錢業各雜糧等數十團體云 
[一品香之禮拜六會]  
　　西藏路一品香之禮拜六會其第二次仍定今日晚間（八月二十六）在新大廳舉行聞預定舞宴者仍極踴躍此次舞宴本定西菜而來賓有喜食中菜者故塲内陳設改爲中西並置以應定宴者之便利不過辦法與前稍異預定九時半前撤席然後會舞塲内對於未定舞宴者概不招待如欲入塲參與者須先購入塲證該證每張一元惟入場後可以購取該社價值一元之飲品或食物 
[百代公司新攝汕災影片]  
　　此次風災以汕頭受害爲最烈死傷盈萬慘不忍聞本埠百代公司因鑒於籌賑捐欵終須使人明瞭災况然此種巨災當非筆墨所能形容故於本月十四日電囑在香港之該公司攝影師速往將全埠各種災情詳細攝入影片中費時三日攝畢長約有二千尺此片業已來滬正在趕印大約四五日後即可出映滬上人士一見之後必能勃發善心羣起助賑也 
[馬橋區敎育會改選職員]  
　　本邑馬橋區敎育會照章每年八月開選舉大會於前日下午在該會舉行到者五十餘人由主席報告一年來之經過情形及進行方法末後選舉職員當選者如下會長沈澄清副會長孫康祖評議員秦汝礪朱允修何天畏鈕世英王瑞年奚憲章王承堯奚鋆張益聰沈涵清等十人選舉畢至五時散會 
[銀行公會投標造屋近聞]  
　　元元實業公司頗有希望 
　　上海銀行公會爲建築新會所事已在本報宣佈招人投標其地址即現在會所原址新屋計築六層限定投標價格爲二十萬元擇一最滿意者委以建造故中外各大建築公司刻正在暗中競爭聞華人所組織之上海元元實業公司競爭最力因該公司所有主幹職員均由歐美學成建築學經實地練習然後回國者學識旣好經騐又富如南京東南大學齊孟芳紀念圖書館之全部圖樣與工程及本埠著名之大來洋房其中所有電器建築四川路大禮堂並最近花旗銀行一部份房屋之改築等均爲該公司所承辦故此次銀行公會招建新屋將來投標結果大約該公司最有希望並聞新屋六層建築後另有屋頂花園並於最高一層作俱樂部以供銀行界人之休息其餘五層四層則出租各大商行爲辦事室最下一層爲該會辦公室云 
[呈訴阻碍交通已批駁]  
　　吳萬康在滬南工巡捐局呈訴姜衍澤堂築笆阻礙交通請求勘明拆除等由昨奉姚局長批示云據呈已悉查裏倉橋塡平浜基沿浜居户業經照章退讓該民所造房屋後牆本無餘地至姜衍澤堂所圍竹笆核與局章並無不合所稱後牆太平門被其阻塞一節應着該民自向姜姓商酌辦理可也仰即知照此批 
[三在里房東房客糾葛之縣署布告]  
　　上海縣知事公署布告云爲布告勸諭事案查前據三在里居户代表李耀庭等呈稱該房東明德公司加租不遂與洋商經理之普愛堂經租賬房串通藉口管理易人圍笆翻造限各居户於陽曆八月三十日以前一律移遷等語乃不得已詢及二十五保十圖郁炳臣調查據覆明德公司並未將該里房産移動足見該通告爲虚僞表示並聞該堂已向滬南工巡捐局朦請發給翻造執照民等不得已同時請求停發執照一面投訴地方審判廳用是叩求鈞縣咨照滬南工巡捐局停給發照並請咨行淞滬警察廳禁止除另呈外合行聲明等情當經本公署批示旣據分呈應候各官署批示在案兹又據該里居户代表余瘦鶴李耀庭等呈稱普愛堂已由滬南工巡捐局領出執照民等投訴司法衙門當由地方審判廳將通知書及傳票等送達該堂仍僱車送推泥木工料表示進行羣情憤激深恐發生衝突有擾治安傳聞房東方面有割斷電線關閉自來水之說雖屬流言然民等生命財産瀕於危險爲此叩求給示等情據此除批示外合亟布告勸諭仰雙方人等知悉此案旣經投訴司法衙門自應靜候判决房東不得遽爾興工住客等亦不得恃衆滋事有碍治安自取其咎其各遵照毋違此布 
[食物店應備紗罩]  
　　淞滬警察廳長徐國樑前日訓令所屬各區署所文云案據滅除蚊蠅會函稱敝會迭據職員報告近來各瓜菓攤及食物店仍多不置紗罩以致蒼蠅麕集殊碍滅除蚊蠅事務之進行用卽專函報告應請通令各區署嚴行取締一面請派員隨時稽查等情據此查各食物店延不備置紗罩業於本月八日據普善山莊函告當即通令及布告飭區轉令該項商店一律加用在案據函前由具見各該商店延不用罩實屬玩視公令妨碍衛生進行除分行外合再行令仰該署所卽便遵照前定辦法切實從嚴取締毋再視爲具文切切此令 
[皮箱鐡桶待領]  
　　昨日南市第一區警察署王金山署長特發招領布告云爲布告招領事案據第六守望警張學文報稱在十六舖地方見一人力車夫手提皮箱洋鐡桶各一行走倉皇無人跟隨頗爲可疑令其止步欲向盤詰不意其人見警心虚棄物從法租界奔逃尾追不及將箱桶各一件帶署請核前來據此經即啓視箱内衣衫票洋桶内零星物件除將該警帶署之手提皮箱洋鐡桶各一件存待認領外合卽布告仰該失主前來報明花色數目具領可也切切此布 
[廣肇路火警]  
　　昨早五點三刻閘北廣肇路旁某姓江北草棚内忽報火警霎時烈焰飛騰致燒去棚户數十家當由各救火會驅車灌救得熄事後四區二分所飭警調查起火情形再核 
　　又救火會方面消息云昨日（二十五號）上午五時許閘北廣肇路火警各火會聞警馳救該處太平龍頭出水不旺用帮浦擬向蘇州河打水又爲該處艒艒船及蘆扉棚子横阻道路不能馳入不得已繞道由廣肇公所内折至蘇州河及至出水關時較久已成燎原於是各會員各告奮勇盡力撲滅然已燒去數十間之多幸將長盛茶園同昌陳復昌兩船廠合興鐡廠等三蘆扉棚子竭力保全始免蔓延按廣肇路經工巡局早已築成道路不知如何又被艒艒船及江北人所住之蘆扉棚子所佔致碍交通尙祈該管警區長官力加取締爲補牢計又查該處太平龍頭係水電廠沿總管第一號龍頭出水如此亦可以想見其餘矣 
[河南正券昨日開獎]  
　　昨日爲河南救濟有獎正券第三十二次開獎之期在新北門外民國路該總局内舉行開出之五大獎號碼並承銷各票號照録如下頭獎一百八十三號本埠大善元又二千零三十九號蕪湖福利全又二萬五千七百三十二號南昌福順祥二獎四千六百六十號南昌廣吉祥又一萬四千二百十一號本埠老通源又三萬三千五百七十三號本埠廣滙源三獎五十四號本埠有利源又一萬七千零八十九號漢口振華公司又一萬九千七百八十號漢口吉祥春四獎二十二號本埠廣萬源又二萬零四百八十四號南昌福順祥又三萬八千零五十二號本埠大利元五獎四千二百七十五號漢口中華春記又四千九百八十二號漢口中華春記又一萬二千八百零三號本埠大利元 
[董炳南上訴案之訊理]  
　　顧頌剛前投寳山縣公署控稱有董康祖之妾鈕氏曾央劉姓及陶金元等向商人借去洋三百元現在鈕氏及劉姓先後病故此項借欵應向董康祖之孫董炳南追償等情當經該署缺席判决董炳南不服提出理由投上海地方審判廳上訴該廳飭吏傳到一干人證於昨日上午由施推事官開庭審理上訴人董炳南遣全權代表卜遇春投案伸訴聲稱顧頌剛所呈借據完全空白豈能作證又據董姓族長董維良投案證明已死董鈕氏在日實爲董康祖之第三妾當因其生前作事妄爲故於前清宣統三年間在上海登過各日報聲明鈕氏在外所爲之事與董姓無涉故此項借欵無論有無董炳南確不能負擔責任質之陶金元顧頌剛等供明一切問官即諭辯論終結判令退去聽候宣判飭遵 
[揑函誣控嚇詐案註銷]  
　　安徽人章瑞芬指控章鵬翥書寫恫嚇信函希圖索詐洋一百元並持刀攔路意欲謀害等情昨晨經北四川路捕房華探目歸松濤傳同原告將被告拘解公共公廨據該探目稟稱當時原告將信函送到捕房卽命兩造核對筆跡詎被告目不識丁不能握管乃令原告寫字而其筆跡竟與交出之信上筆跡相同故此種信函原係原告揑造意圖誣控稟畢將原告交出之信函與原告所寫之字一併呈由中西官察核之下以所訴不能成立判着註銷被告開釋 
[虛設字號騙貨案展期再訊]  
　　陳偉卿柯士元及在逃之盛炳笙張保初等前在法租界懿德里内虛設餘源泰字號先後騙取大陸公司鼎華經華新華等十餘户之貨物價值頗巨將店閉歇逃逸經各原告報捕由探魯錦臣先後將陳柯兩人拘獲帶入捕房昨解法公堂請究先由原告代表裴斯門律師投訴被騙情形請求嚴緝在逃之盛張兩人到案併究詰之柯士元供字號實係盛張兩人發起開設民人在内充當跑街是實中西官判柯等還押聽候展期再核 
[白鴿禁押一年]  
　　寗波人謝阿玉於去年四月間將其甥女有夫之婦張顧氏以串放白鴿手段詐嫁於同鄕張信揚爲妻騙取財禮該氏旋亦捲物逃遁近由捕房將謝獲解公共公廨判押西牢三月已誌前報而張顧氏日前復經包探譚鳳池查獲拘押昨解公堂請究原告張信揚仍延許理律師上堂聲述該氏與謝串通騙取茶禮洋一百八十元並捲去衣飾情形質之該氏將此事全推在謝一人主動經張襄讞核供商之英米副領事以張顧氏串騙屬實判押女所一年示儆 
[滬寗車搭客帶土在錫破獲]  
　　前日滬寗路夜車由寗開至無錫車站時有乘客男女二人帶一小孩並皮箱二只下車出站被站長將箱打開查騐内儲烟土四十餘斤當將帶土人送至無錫警局烟土昨已解至滬上總局矣 
[楊春郎尋獲淫奔弟媳]  
　　阜寗縣農夫楊春莊之妻趙氏於上月中背夫脫逃偕姘夫卞玉清到申同居閘北春莊即致函在滬營生之胞兄楊春郎代爲找尋前日春郎在閘北將卞玉清及楊趙氏一併尋獲鳴警拘入五區三分所昨日轉送地檢廳經檢察官預審之下判該氏與卞分别收押楊春郎退候核示 
[夫婦揪扭傷及解勸人]  
　　倪樹有家住中華路小西門口前晚與妻陳氏口角揪扭隣人李良萬上前排解不料該氏手持之鐡鉗碰傷李之腎囊流血倒地由警將雙方拘送二區二分所函解地檢廳昨午經檢察官騐訊之下以李傷極重判發送新普育堂醫治倪樹有夫婦分别收押候李傷愈再核 
 
 

Page 16

 
 
[男孩河中洗澡枉送性命]  
　　住居大南門外海潮寺前之阜寗人陳殿龍有子連喜年十三歲昨晨在陸家浜河中洗澡詎料不諳水性以致溺斃屍身隨潮氽至放生局門前河中爲二十五保十二圖地保顧愼霖查見投報地檢廳稟請相騐車廳長正欲派員往騐間陳殿龍亦已聞耗即投廳請求免騐當經該廳核准着具結趕緊收殮 
[汽車肇禍賠償損失]  
　　英美工部局辦事西人愛根之指控汽車夫張阿順前日在滬西極司斐而路開駛八百另六號汽車不愼將伊所乘機器脚踏車撞壞等情昨由三十七號西捕將張解送公共公廨原告西人投訴前情並稱修理費須銀五百兩要求賠償等語訊之張供稱實因不經心所致乞鑒經中西官核供判張押西牢兩禮拜並再賠償原告修費 
[下電車跌破頭顱]  
　　昨晚七時許海門人王志鳳在南京路自電車上跳下跌破頭顱經老閘捕房五百十三號印捕前來雇車送入醫院醫治 
[汽車撞傷行人]  
　　三千六百九十五號汽車於昨晨九時許駛經西華德路撞倒行人金赫弟跌傷頭部等處由虹口捕房一百六十八號華捕前來押令汽車載送受傷人投同仁醫院醫治一面歸報捕頭候示 
[一週間之車輛肇禍案懲罰四十五起]  
　　星期四下午公共公廨車務公堂開庭審理車輛違章案四十八起内有三起註銷成立者四十五起被懲罰之車夫併誌如次陳阿銘押西牢兩月戚阿根押三禮拜再賠償小車夫張玉明醫費洋三元陳福林罰三十元錢阿寳罰二十五元周連生罰二十元崔阿榮王金元楊根福馬根福王阿六各罰十五元葉阿桂李錫奎居阿弟黄阿根奚太生張阿二馬阿根各罰十元仇元子王筱毛朱阿三各罰五元劉夢根徐金寳夏善福各罰四元李木生陸阿東高阿四趙長生王菊芳劉財富沈榮生郭阿洪各罰三元陳侯發趙順國杜生才張小三子曾榮全徐阿弟潘新泉陸紀生葛阿泉蔡國福丁桂林各罰兩元蔣阿寳楊松喜丁根寳各罰一元以上副欵悉數充公 
[公共公廨訊案彚録]  
　　昨日公共公廨審理華洋民事訟案彚誌如次（一）某經租賬房收租人周子桐訴房客北山西路三百十三四號門牌聯泰印刷所股東兼經理徐喬笙擅將房屋内容變更私自轉租與人請追損失銀一千兩案結果着兩造於七日内互商重訂租屋合同原告請追損失及回復屋内原狀三四兩欵註銷堂費被告負擔證據一律發還（二）永興腸廠主王樹棠聲請破産案結果准照本廨理賬員八月七日報告書辦理（三）婦人蒯宗氏訴其夫蒯竹軒屢次毆打請求離婚案臨訊兩造不到未審（四）英商麥邊洋行訴新昌泰五金號經理何讚倫欠貨欵案結果着被告還銀九百三十一兩六錢三分（五）俄人卡爾通訴瑪利山的其那欠房飯金案結果改期下禮拜五再訊 
[誌謝]  
　　昨承商務印書館惠贈第二期「兇童畫報」及第九卷第八號「學生雜誌」各一册謝謝 
　　勘誤昨報所誌四千一百十四號汽車肇事一節查係四千一百十五號汽車之誤 
 
 

Page 17

 
 
   
 
 

Page 18

 
 
自由談 
[座右銘] [  彭瓊生Ben　Jonhson]  
　　不遇艱難者不知己之力 
雜說 
[蜘蛛] [  筱亭]  
　　蜘蛛蟲類也恒結網於屋角牆隅井井有條絲絲入扣亦云巧矣然獨不見重於當時何哉以其不適於用耳 
　　處今之世當求適用之學不則雖滿腹經綸亦無所用之其不同於蜘蛛也幾希 
閒話 
[京塵逭暑録（三）] [  君豪]  
　　九時許車開行炎熱萬狀道旁楊樹飄拂立月臺上覺稍凉爽然亦薰風也每過一站丐者四集呼號之聲慘不忍聞爲滬寗滬杭甬兩路所未習見售西瓜水菓者率立月臺之栅外購客必下車始能求所欲間亦有跨入栅内求售者路警見之鞭撻立下厥狀殊兇暴當夫車輪鼓動時小乞兒猶婉轉求憐隨之奔走冀得一二銅元之代價然能償其願者亦僅矣途中所見僅黄沙四野蓬蒿及尺荒瘠之狀大可想見車中尤悶檯上灰塵甚厚去之復然即汽水亦不能儘量供給余等前後僅得四瓶耳入晚車過臨城余已呼呼入睡不知經過何處天黎明時汽笛一聲驚破好夢亟起視窗外則大地俱現朝氣青山接雲峯嵐莫辨彩霞堆綺尤盡天然之美余神爽志清頗覺愉快靜波亦展其倦眸以納新鮮空氣斯際已入泰安一帶過聖人之鄕矣俄而車至濟南紅日照地炎熱更可畏濟而車站爲德人所經營爲本路中最佳美之鉅站車在此可停一小時始開行余等以車客益多思往餐室一疏精骨至則僅寥寥七八人乃傳晨餐味絕惡劣侍役亦呼應不靈非「甲姆」（梅醬）無有即「白太」（牛油）缺乏誠可恨也餐未竟丘八及欲得此席地以求安適者均續續至滿坑滿谷向隅之歎在在皆是余幸能以六時來否則雖欲充飢亦難能矣不得已仍返己車似又較餐室爲佳可見相形之下始見美惡也天時較昨日尤酷熱窗不能啓風愈不得進遂假厠所後之月台上小立覺凉風吹面稍爲快意雖足疲勿惜也車禍德州時購西瓜一絕大亦絕廉剖而食之味乃絕美較滬上市售之品有天淵之别瓜食竟黑雲四起驕陽盡歛雨師降臨片刻間凉爽之氣若有秋意天時變遷之速竟至如此耶德州滄州間乘客愈衆眞無容膝地卽月台亦爲兵士佔躂板之上復有人坐誠屬危險余力不能勝仍歸故居幸天已凉而余席仍在車應午後三時許到津至五時方達天津總站偕靜波冒雨下車 
文苑 
[蘭香新詩]  
　　昨宵薄酬聽二金歌戲作兼調卐盦醉禪是公梅花諸君 
　　昨來薄醉又重過如此樓臺喚奈何門外悲笳吹不斷青鬟愁唱大風歌（近日大風夜吼殊有猛士四方之慨） 
　　金爲身價玉爲容來自鄕嬛第二峰眞是佛家歡喜子人間結煞不關儂 
　　管絃聲裹足生涯廻雪流風舞袖斜若向三山尋艶跡臨門五福是儂家 
　　鐡撥箜篌信手彈花光摇漾影姗姗萬人爭識春風面儘許珠簾捲上看 
　　天台舊夢認依稀鉢響吟成願總違卐字闌干人獨立暗彈紅淚漬春衣 
　　翠痕雲影苦吟身一曲潯陽灑淚瀕笑我爲誰忙鼓吹逃禪可得作閒人 
　　雨聲昨夜又潺潺惆悵伊人渺未還君是蠶叢舊歸客夢魂猶是繞巫山 
　　佳人纔唱翠眉低（用鄭谷詠鷓鴣句）蓮櫂迢遥黛影迷自笑不如君遠甚朝朝猶聽鷓鴣嗁 
　　啄餘紅豆累儂多淺笑低言意則那未許人前呼妹子料應簾外有鸚哥 
　　姊妹三姝爾最奇一聲清嘯雨絲絲輊轅玉版從頭數恰是顔容纔可時（小樓長小蘭一歲現在大世界鬻歌小香生肖屬猴猴年正盈盈十五時也姊妹行中數其最穉多以小妹妹呼之） 
[  恕遣]  
 
[包圍之難解]  
小說 
[社會小說人間地獄（一八六）] [  娑婆生]  
　　第二十六回獅吼河東風塵悲再墮花開陌上湖邸喜相逢 
　　第七自從見著了儲生柏律師以後和他一商量律師的口氣自然没有什麽勸人家和好的話主張立刻替他寫信給已嫁的王芬洲聲明脫離關係倘若不答應便以虐待起訴告王芬洲一個刑事的罪名老七搖搖頭道他化了五六千塊錢不到一個月工夫我便和他脫離關係摸摸良心已經有些對不起他如果再去翻轉來告他害得他吃官司我也有些不忍儲律師道打官司的事體本來不能問什麽良心不良心如果要講究良心你還是不要來尋我的好不過有一樣如今的世界你和人家講良心人家决不會和你講良心一鉛過機會讓姓王的搶了原告你吃了虧以後悔之晚矣試問良心好到極點能換得到幾個銅錢......翠冰老九聽到這裏歎口氣道瞧不出笑迷迷的儲二少會說出這番無良心的話來程藕舲道這也不能怪他做律師的替主顧打算總是應該如此說法倘若不是這樣替主顧下辣手用毒計帮著主顧打贏官司那麽律師便是没有良心了要曉得律師旣拿了這一面的錢越是害得對面的那個人苦越是算有良心呢越是算好律師呢雪紅仙館道到底王熙鳳怎樣呢程藕舲道老七聽了儲律師的話也覺不錯但是要反告王芬洲他始終不肯他說陽世裡官司就算仗你律師的手面打贏了陰間裡閻羅王那裡如何逃得過儲律師笑了一笑道誰呌你將大舞臺的游十殿看得太多了弄得這樣怕三怕四旣然你要和平辦理我又何必做惡人我有一句話不能不問明白一聲你現在究竟還是但想出來重做還是想出來以後還要敲他一筆竹槓帶點錢出來用用你主意打定了我就好辦老七道阿彌陀佛我實在受不住他家大的壓制只想出空身體出來弄個兩無轇葛别的也不想了儲律師道這却狠不難辦公事上的話你也不清楚我也不和你說總歸我替你辦到如願以償罷了你放心點至遲三天以後給你回信在這三天之中未解决以前你馬路上少跑生意上也不要去三天以後說定了七小姐我包你自由的出堂唱没一個人敢來動你一根毫毛老七道那麽謝謝二少了儲律師道我掛這律師牌子吃這一碗律師飯你旣找上門來請我我是應該辦的何必謝謝太客氣了老七又吞吞吐吐道那麽一齊辦好一切開銷費用不知要多少儲律師道我這裏老少無欺某項要多少銀子某項要多少銀子皆有一定的行情等到辦完了下來交一筆總帳給你到那時候你再付我不遲要是生人可要先會鈔老七我和你是老朋友了還有什麽不相信嗎將來檯面上我來呌堂唱的時候你接到我的局票早點來來了晏點走不要搭架子給我老朋友看就是了老七也笑道格是加二要巴結點哉畹說罷老七出了西林里仍舊回到嫂嫂小房子裏聽信 
 
[隨便說說] [  瘦鵑]  
　　曹氏之言北京專電說張福來一度到保力言保洛不可分免中關外計曹曰吾卽子玉有敢倡分家者請赴關外投獻忠道一句話倒是開口見喉嚨很直爽很痛快的不過前幾天他還當着李壯飛大喚雨亭老弟怎麽一轉眼又把雨亭老弟喚做張獻忠在雨亭老弟本來戴着了鬍字頭銜獻忠姓張咱老子也姓張那種飛揚跋扈的行爲又不相上下正不妨居之不疑不過呌旁邊人不明白曹三哥到底意下如何啊「我卽子玉」四字細想起來倒也很妙倘若全國當局都能以此類推反對黎的說「我即黄陂」反對孫的說「我即中山」反對曹的說「我即仲珊」反對陳的說「我即競存」大多數人的心理自己决不肯反對自己的如此天下太平再也没有甚麽事了 
 
 

Page 19

 
 
   
 
 

Page 20

 
 
   
 
 

Page 21

 
 
常識 
　　（一）投稿本增刊者其材料除衛生法制道德經濟四項外增敎育科學宗敎市政雜録問答六項其語涉攻訏個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉録他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕不給酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
常評 
[鬼辯] [  老圖]  
　　孔子曰敬鬼墨子曰明鬼鬼非惡語也西人以殆物兒Devil譯之則誤矣殆物兒譯惡魔含宗敎臭味歐西士夫不忍出之口若秦言之鬼固非此之謂也鬼不過少見多怪之稱故以稱異族卽同族而習尙不同亦相呼以鬼吾國自東晋以來南北分治南人呼北人曰傖鬼故陸玩食酪小過通夜委頓乃與王導書言僕雖吳人幾爲傖鬼又陸機陸雲見范陽盧志盧問陸遜陸抗是君何物機退謂雲曰我祖父名播海内豈有不知鬼子敢爾此南人以北人爲鬼也蕭衍使陳慶之至北魏元愼亦謂之鬼故其語曰吳人之鬼住居建康小作冠帽短製衣裳自呼阿儂語則阿傍菰稗爲飯茗飲作漿呷啜鱒羹唼嗍蟹黃手把荳蔻口嚼檳榔乍至中土思憶本鄕急急速去還爾丹陽又曰寒門之鬼口頭猶修網魚漉鼈在河之洲咀嚼菱藕捃拾雞頭蛙羹蚪臛以爲膳羞布袍芒履倒騎水牛沅湘江漢鼓棹遨遊隨波溯浪噞喁沈浮白紵起舞揚波發謳急急速去還爾揚州此北人以南人爲鬼也夫南北同族而互相隔閡有如人鬼異類此中華歷史之污點更挾此偏見推而至於異族之人一例名之曰鬼實根於閉關自守之陋習不能爲中華諱然鬼字習用之義有不容誣者謂其含滑稽之意則可謂其寓仇視意則過也 
衞生 
[防疫淺說] [  李震九]  
　　時交初秋疫病最易發生一旦蔓延勢難收拾姑擬防疫之法數端以爲未雨綢繆之計聊備當局之採擇焉耳 
　　（一）飲食房屋宜清潔疫之易於傳染每以食物爲其媒介故食物不潔蚊蠅四集食之最易致病且河水臭惡飲料不潔亦爲致疫之源房屋亦然污穢堆積黠鼠横行窗户緊閉空氣不通不數日而病發矣疫生矣職是之故飲食必擇其清潔者水沸而後飲物熟而後食勤沐浴灑掃居室之内常灑以藥水洞開窗户則疫病無由生矣 
　　（二）已傳染者與未傳染者宜分離若一家之中一人不幸患疫則宜速送之於醫院爲之調治苟能病占勿藥固家庭之幸事苟已無藥可施則宜從速埋葬若病已成劇而尙不願分離以致無病者亦遭傳染之患甚至一家死亡一鄕咸受傳染而方思杜絶或預防之計者蓋亦晚矣 
　　（三）防疫之藥品宜購備夫防疫之藥品有飲者有搽者有塗者種類不一各有其用凡此種種均宜預向著名藥房或藥肆選購而預儲之適遭不測則速服之或遇鄰近及貧苦之患疫者則分贈之夫如是則旣保一家之平安而一鄉一村或因之而免疫病之傳染焉 
　　（四）就醫之謹愼及演講之必要患疫者若不擇精良之醫生爲之調治則藥石妄投輕者反劇重者或死不可不愼也又鄕村僻壤偶一染疫不知速往醫治或禱之於佛祈之於神故傳染更易死亡尤速當局者宜設立送診所給藥局爲之醫治或分派執事諸員講明起疫之源預防之計傳染之危與夫醫治之必要則發聾振瞶亦破除迷信之良法也（乙種酬） 
[霍亂續譚] [  鳳賓]  
　　余草霍亂叢譚十三篇後有素昧平生之涂衜周醫師贈余保温器一具並修尺素備圖畫說明用法且述乳酸桿菌之效用涂先生非獨益友直良導師也余甚感之謹録其翰牘如下 
　　（上略）足下注意體功水之温度浸皮帶於温水中自屬簡便易行惟鄙人竊擬寒顫狀態由於鹽水温度與體温未能一致而起乍寒倐熱司温神經一時失調明知與治愈無關但病者震恐家屬惶駭亦一憾事也往年在南洋西利伯島時曾作一器專司鹽水之温度試驗多次尙未能毫無震顫然皆顯見輕微（中略）凡逢「自中毒」不免昏脫而死鄙人以乳酸桿菌得愈數人近二年則用乳酸桿菌兼糖化菌之新製品亦得治愈數人皆參以樹膠漿及鉍類劑間亦注射葡萄糖液（中略）對此類證狀患者服藕粉類物藉之保衛胃膜雖幸得愈然已背嚴禁食物之旨矣（下略） 
　　鹽水注射後病者所感寒顫究爲温度未當抑爲異性物質釀成之過敏徵象或由其他原因余尙乏研究但無論如何鹽水之温度必須調節假使寒暖不稱之液體冲入靜脈弊病必多今涂先生所製之保温器實含科學眞諦凡注射鹽水之醫師宜視爲極有價值之一種發明品也兹將該器之圖列下 
保温器之妙處在於注射鹽水時有冷鹽水與熱鹽水二管且其熱管有活塞可司調節使病者不致接受過暖或過冷之鹽水足證製造者好學深思其研究力超過常人也 
　　余二年前往蘇州講述鹽水注射時雖提及留氣管中宜插寒暖計而事冗未竟今閱保温器益見彼此用心如合一轍而竊喜吾道之不孤也涂先生現庽上海勞合路億鑫里第二弄余并記之以便商榷醫理者知所問津焉 
 
[無聊的團結力潔貞旭光]  
道德 
[西方格言（三二七）] [  謝介子選譯]  
　　知所以辭始能知所以任（意大利諺） 
　　過乎所需卽毋從締幻想（英吉利諺） 
　　貧而誠篤必不久貧（法蘭西諺） 
　　早種者早穫（英吉諺） 
　　活用能改革天然（莎士比亞）（Sakespere） 
　　賴妄念以生必殆（富蘭克林）（Franklin） 
　　僕婢過多辦事轉少（德意志諺） 
　　豢惡者終悔（英吉利諺） 
　　劣運旣睡毋驚醒之（西班牙諺） 
　　堅築復堅築乃使牆如石（英吉利諺） 
經濟 
[商業問題之研究（續）] [  吳東初]  
　　零購學（七十四）貨物盤存（七）盤存新法（一）舊式盤存舉行時全店輟業店友檢點存貨極爲忙碌竟日不足繼之以夜其輟業時日之長短隨店中存貨多寡爲轉移少者三四天多者旬日或半月此中生意之損失若按平日均算之當不在少數此又何必勞師動衆曠日廢時哉不過向來店肆總以盤存事繁爲極重要平日同事限於門市生意或其他工作自無暇兼顧二事又做生意又盤察貨物一家作如此想家家都取同一辦法每至盤存時間各將店門關上店友須留店中或棧房盤察貨色點數者點數記録者記録寫算者寫算爲愼重起見店主或管事或主任亦須親自到場監督或帮同店友一同工作是自上至下莫不忙碌異常事畢店中爲酬勞店友計設宴欵待有些商店於盤存進行期間逐日席上加菜意在酬謝並激勵店友使奮發精神以畢其事無如用意雖佳以言經濟則殊爲不值姑不論店中輟業之生意損失即店友之用全副精力以從事於盤存恐亦未免用不得其當耳 
　　最近商業改良即於盤存時並不需停止營業而店友仍能從事於盤存也採用此法者自不能於一年中生意極盛時期行之蓋一年四季總有一季店中生意較爲清閒舉行盤存即可利用此季此正吾所謂新式盤存所舉行之時日也天下事不分大小若用而不得其法則其着手必難否則有一定秩序與一定制度所成就者必事半而功倍亦以店友平日工作之效力全恃其時間支配之得當今店中爲欲盤存而又不願因此而停止其營業白遭損失則店友之時間當善爲支配而後可善於支配店友時間之管理人所宜注意之點自多吾意莫如先就已往之經驗或他店之成法對於存貨之分類與約數加以注意然後分别囑咐店友擔任某架或某段某種貨品限以時日檢點清楚則各店友責有專司自必抽閒就本身範圍而了結其責任俾到期得交卸其責任一人如此推及其他則不幾日盤存卽可慶告全功矣 
雜録 
[暑期宜屏除酬應] [  鍾詩]  
　　我國士夫素重酬應多者日以數起少亦二三起不等席間肴饌紛陳瓜果雜食團坐一桌汗氣薰蒸偶一不愼輙易致病况當夏秋之交蚊蠅叢集尤爲致疾之媒介飛集食物殊屬可厭中國厨房素稱不潔日本秋山來華調查中國菜烹製法謂入中國厨房觀之幾至食不下咽洵非虚語也未酬應乃此往彼來費亦鉅大所謂投我以木桃報之以瓊瑤是也以有用之金錢作無謂之周旋吾未見其計之得也現當贖還膠濟鐡路期迫需欵浩大若以酬應之資轉而購置鐡路股份旣得股東之實利復得救國之美名一舉兩得亦何樂而不爲若一人能如是億萬之人皆能如是則三千萬之鉅欵不難一朝立集矣然則暑期宜作何消遣乎曰除辦事以外閉户靜居實行素食則身不凉而自然凉疾病無由生矣暇則執扇庭前迎風招凉與兒童閒話講古今中外名人軼事旣足長兒童之識見復足消磨自己之光陰雖神仙之樂不是過也世之酬應忙碌者其亦以此言爲然乎（乙種酬） 
 
 

Page 22

 
 
   
 
 

Page 23

 
 
申報汽車增刊 
評論 
[中國長途汽車營業之前途] [  毅]  
　　或問長途汽車公司前途營業若何悲觀乎抑樂觀乎余對曰審時勢之所趨覘將來之機兆處百端待舉交通孔亟之中國吾人而能積極從事其成功也什之七八其失敗也百不得一二焉 
　　今之蹙首以長途汽車營業難望發展者其推想所及全根據於目前一時之情形謂築路之障礙不一而作也營業之所獲不足抵開支也人民方面未有誠懇贊助之表示也凡此數端確爲當今倡辦長途交通者不易解决之問題然試爲縝密之觀察實無一而非暫時者耳設當事人具有堅忍不拔之决心羣策羣力以求營業之進行不旋踵所謂阻碍者將不除而自除矣 
　　凡事之初創頻遭顚沛艱阻此殆不可或免者惟其能歷盡險難百折不撓故其成功爲可貴而其所獲也獨厚按諸當年汽船火車電車等之開始通行其經過與現在之中國長途汽車先後如同一轍曾幾何時而汽船火車電車已成爲世界介紹文化之唯一利器營其業者盈獲之豐年近數百兆今長途汽車之在中國旣具有同等成功之原素又何戚戚以前途爲慮耶 
討論 
[駕駛汽車之禮讓（續前）] [  W.H.Davies.原著毅譯] 　　 
　　余聞諸此邦人士素以禮讓爲先凡來自英美各國者又未嘗不以中國人交際之共用道途者之感情也兹事行之不難而謹愼從事者其得益良非淺尠也 
　　君不見居民之無享受汽車權利之機會者每嫉視駕駛者乎此何故蓋任意疾馳者及「路豕」有以召之耳少數人之行爲致全體蒙其惡名須知道路爲公衆所有非汽車所可獨佔而不顧及他人者也 
[内地汽車轉運之利益] [  必樂思原著嵩生譯]  
　　中國内部汽車發展之機會前途眞未有艾現今中國各處道路築成者已有數處矣長途汽車亦漸漸通行惟運輸仍不覺便利何也蓋中國面積廣大鐡路極少火車不達之處行旅者極感不便是故中國之通行汽車尤較他國爲重要也 
　　通行汽車不但大有益於國家之交通亦且爲生利之最易者今舉一例以明之北京驢車每日平均約行九十里乘者如行長距離半途必須中止信宿再爲啓行故一百八十里之距離僕僕道中非二日不辦今以相等之距離改乘汽車則於五小時内即能直達且汽車每次更可多載旅客而於旅費一層亦不相上下蓋汽車取資較多驢車必須費膳宿費也 
　　現在中國各省汽車轉運公司漸見設立將來營業上之盈餘自未可限量所望者公司組織周密管理得法則繼踵而起者何可勝數焉 
　　禮貌周旋而贊嘆不置也然余所冀希者即曷不移此種美德以增進駕駛時之愉快雅趣乎 
　　然則駕駛時之禮讓何謂若有較大之車輛超過前進之車者前車宜稍稍偏向左面進行以讓之西國嘗呼駕駛汽車者之專在馬路中央駛行不任他人超過者稱謂「路豕」焉 
　　中國長途距離之道路合於駕駛汽車者尙不多覯假使將來建築成就此實爲駕駛者所樂聞者惟駕駛於長道上者尤宜有互助之精神蓋汽車機械之損壞每出人意料之外如駕駛者一遇債事即有别車經過是處者援助之則無所趦趄不前而駕駛一道洵謂樂事矣 
　　余對於在本埠駕駛汽車者非有所評駡不滿也余之不得已於言者蓋欲若輩知夫正當之行動旣能免乎危險又能增進駕駛汽車之亦宜注意者爲必須向前看清余每見車輛之肇禍每因駕駛者左右閒視面前車驟然停止於是兩車不得不有所接觸矣 
　　又有一事卽爲欲由小路穿出而入大路若在十字路口無巡捕站立則當留意大道上車輛旣絕後再行穿出 
　　余以爲若駕駛者僅略略留意於道路之章程互爲禮讓則滬瀆行路之難又奚至於若今日而汽車之駕駛者亦有優游之雅興矣 
[上海出租汽車行之組織法] [  嵩生]  
　　本埠汽車出售及汽車出租公司不下五十餘家其中組織法之完善者猶屬少數記者每日往來各車行對於其中内容頗爲熟悉兹就管見所及略書一二以備採擇焉 
　　凡資本愈小營業之發展愈難此乃盡人所知觀上海車行資本短者居多資本旣少不得不合股開辦於是集三五同志草草進行凡置一汽車者或下開辦費者卽爲該公司股車初創之時無不同心協力以營業爲前提惟如是之結合中途往往發生變端以爲旣同爲股東則彼此各有特權於是意見紛歧退回股本索還汽車中途棄業者次第發現斯時資本又減雖一二人有意進行亦不可得耳 
　　記者謂資本短者不宜一人獨辦如能合股興辦法至善焉惟合股開辦時須有一定之標凖於股東中首當推定經理一人以統管公司中事務凡置汽車爲股東者此汽車須作公司産估價若干即爲該人有股份若干經理或在行作事者當斟酌給以薪金每年餘利照股份分派之且合股時又當言明以幾年爲限如是情投意合作事始易余知上海汽車行中大多因組織法未能盡美以致發生種種原因也已發生而未决者如能聽余一言其困難或可免諸 
[辦理長途汽車之要點] [  胡會林]  
　　近查中國創辦長途汽車者頗不乏人業經成立者已有數處發起創辦者時有所聞然均不失中國人之劣慣欲以小資本而求大利於甚短之時間此中國實業不振之一大原素而深可歎息者也夫創辦長途汽車首在注重道路汽車雖無需軌道然亦須有合宜行車之路乃克有濟例如上海初行無軌電車於石路時初以馬路甚好無須再修行駛不數月始知 
 
 

Page 24

 
 
尋常馬路不合乎無軌電車之用石路自此加工修理堅固勝前嗣後如北京路一帶凡電車路線所及無不刻意經營估計其修造路費早達數十萬金投資如是之大誠非一二年内有取償之希望也長途汽車之道路雖不必如無軌車路之好然亦須有平坦結實之路則行車速率可以加車胎可以省用油可以少乘車者可免顚簸搖動之苦且無一切翻車傾側等危險凡創辦長途汽車者可不首先注重於道路乎 
　　創辦長途汽車之第二步要點卽選擇汽車是也今全球所製出之汽車不下數十種價目貴賤亦有天壤之别設創辦人目的欲求一最完美合用之汽車必願出同等之代價蓋車價之貴賤當然隨貨之高下行之遲速工之久暫節省爲斷諺所謂一分行情一分貨欲以賤價而得好貨天下寗有此理乎曾有創辦長途汽車之公司向某洋行訊問長途汽車之價格並一切辦法經某洋行爲之悉心籌畫將開車經常費用利率盈餘詳細開一預算表不料公司嗣向别行購買價廉而貨劣開辦雖經多日迄無成效可言此事足爲創辦長途汽車者之前車鑒矣 
雜録 
[馮督關心路政]  
　　西人伍特氏（一名林文治）頃由開封回滬得悉伍氏曾晤見河南督軍馮玉祥之代表范君謂河南全省路政情形調查已將告畢將來尙須編就報告書刋印發出馮督現令直轉軍隊非但注意於修養已築成之路一方面且令其建築新路是故河南路政將來定能煥然一新且馮督對於汽車事業亦頗注意及之 
[工部局公報載駕駛須知]  
　　（一）車子停駛須伸出右臂高舉或平向右面上下搖動以告後來者 
　　（二）車子右轉灣須伸右臂向右面前後搖動 
　　（三）車子左轉灣須平舉右臂向左面指揮 
　　（四）車子向前進行可伸臂作前進狀 
　　（五）車子上前或欲經過須向右面平舉右臂搖動作上前之記號 
　　（如駕駛機在左面則須伸出左臂作同樣之舉動） 
　　（六）在日出日没之時須遵照行車規例燃着燈火惟汽車前面大光燈須西自靜安寺路東自西華德路方可應用 
　　（七）救火車進行時其餘各車聞鈴聲後宜靠近路旁任其先駛以免危險 
[汽車新聞]  
　　汽車出讓現有自由神牌六雙汽缸汽車一輛向由車主自開計共駛過四千五百英里兹因回國情願將該車出讓聞取價極廉祗須銀一千五百兩云 
　　購車注意兹有自用汽車一輛可坐二人輪胎及車身新而華麗機件堅固今因車主離滬願廉價以七百兩出讓云 
汽車行消息在后面 
[（五）汽車内部之說明] [  唐觀冀]  
　　汽缸四週製有水套（Water　jacket）所以减低缸内之熱度也缸口有進氣管出氣管爲煤氣流通之孔道兩管開關全用機器主理之進氣管上有火星塞用爲點着由進氣管輸入之煤氣引擎中亦有裝置壓縮力龍頭者則在冬令可以輸進火油或搿斯令使缸中油料變爲稀薄如是則馬達之行動較爲易耳 
　　汽缸中有匹斯頓一匹斯頓外部圍以鋼圈與汽缸四面相接觸煤氣爆發時衝動匹斯頓使之往下直降如無鋼圈煤氣必至由極小之隙縫中漏去致打動匹斯頓之力量減低並增加燃料之銷耗 
　　引擎中央有一盪柱在盪柱之末端有均動輪（Fly　wheel）俾盪柱搖動時有平均之强力而引擎有穏妥之轉動也 
　　匹斯頓與盪柱相連處爲一小盪柱匹斯頓祇能垂直行動其上下之程度全視盪柱之衝程（Throw）以爲表凖故有六只汽缸之引擎必爲兩只遙遙相對連於盪柱上使成一一百二十度角度者（因六只分三對統計角度爲三百六十度適成一週）在盪柱之前面有校齒輪以運用開關心子在四搖一轉之引擎開關心子之轉動必爲盪柱轉動之一半 
[汽車行消息]  
　　中央香港路中央汽車公司新受英國Crossley公司之委託經售馳名世界之克勞司萊Crossley汽車按該事前由本埠飛星汽車公司所經售索價甚昻今該行爲優待主顧起見特將該牌汽車廉價用副雅誼云 
　　飛隆湖北路飛隆汽車行近來有數輛汽車出售於滬太長途汽車公司及另外購者聞式樣頗新價目極爲公道云 
　　百老匯路武昌路祥生汽車公司因股東無意繼續願將全部出讓有志於汽車事業者盍往詢之 
　　閘北公興路寰球汽車車身製造廠新爲同仁醫院製造紅十字看護車一輛車身造法極爲精緻聞已於日前送交該醫院應用矣 
[汽車肇禍彚誌]  
七月份工部局報告各車肇禍 
車名　　　肇事者　　受傷者　死亡者 
電車　　　　四八　　　二八　　一 
汽車　　　一三四　　　五九　　三 
其他車輛　　七六　　　二三 
總計　　　二五八　　　一○　　四 
　　一週間肇禍如左 
十八日一起　撞傷十歲男孩 
十九日一起　撞倒扛夫斃命 
二十日一起　撞倒行人跌傷首臂 
廿一日二起　被撞者均受重傷 
廿二日三起　行人均被撞倒受傷 
廿三日三起　撞倒兩男一女受傷頭足等處 
廿四日二起　輕者腿足受傷重者斃命 
[上海汽車行調查録（續）]  
　　萬國　北一○四二　北山西路八八五號 
發昌　中二八三三愛文義路一八一○號 
江灣　北二六六○　北四川路十五號 
北站　北二二○○　界路八二至三號 
美豐　北二八八六　界路二○五號 
西方　西二○○六　大通路九九八號 
三達　中七二四三　民國路 
大興　北二二七六　天潼路三十號 
中國　中二四○三　平凉路韜朋路角 
中興　中一二四四　福州路三九三號 
有利　中四九一○　浙江路一五五號 
林記　中四五八○　浙江路一二○號 
（未完） 
[問答]  
　　近有某君欲購一人坐之小汽車未悉在何處出售倘有經理此種汽車或能代製造者祈卽投函本刋開明地址價格以一星期爲限本刋特啓 
 
[時車動下行可車不電] 法界捕房近因車輛肇禍層見迭出新由商務書館印就各種國畫警告張貼街衢極爲醒目上圖爲其一種 
 
 

Page 25

 
 
   
 
 

Page 26

 
 
   
 
