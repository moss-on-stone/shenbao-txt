# 1882 - 120 - 4903236

 

Page 1

 
 
[再諭美國議阻華人事]  
本舘前爲議阻華人原情說蓋欲曲原美人之情以爲之解或恐其所以禁阻華人者以華人之往美大抵食力爲傭者居多故足以害美國土人之利而致不能相容也昨閱外國新聞紙又見美國政府亦議及此事而欲定限二十年令華人不得赴美或有以十年爲說者中國欽使因此而亦滋不悅噫美國政府之爲此議者毋乃與通商和約有所剌　乎夫美人之禁華人本出情理之外在華人或尙有心曲原美人之情而美人則不可不恪守公法若果欲禁阻華人則不啻自隳其和約也美國與各國通商立約原有利益均沾之說他國之利益美人可以均沾卽美國之利益他國亦可以　沾豈他國人可以沾美國之益而中國獨不可以沾美國之益謂華人之赴美者多係傭人故爲美人所輕此說不過於無可解說之中强爲解說而已試問美人之在他國者其果皆爲富商巨賈否也美國自與各國通商美人之足跡亦旣遍於四洲之地其中行商作宦以及行教游歴之輩固不乏人而或爲小本經營或爲扞手或爲水手再下而爲戲園看門之役何嘗無爲傭食力之人與華人之赴美者大都亦無甚懸殊也其在他國者姑不具論就中國而論美人之於時居處者豈無執役較賤之人苐華人之待美人雖屬下等之役而其工資亦較華人爲多美人亦深願爲華人所用而中國土人初未嘗妬之恨之可知中國之土人皆能恪遵和約而欲以輯睦爲事仰體國家懐柔遠人之至意其有行教於中國内地而或遭土人之欺侮者華官必爲之重辦其有遊歴中國各處而爲華人所戲弄者華官必爲之嚴懲　　商賈之列肆開張有無化居各申信義者更無論矣如中國亦有妬嫉美人之心則美牧師之行教於中國者時有民教不和之事但華官不爲之調護牧師必且遭華民之害矣其游歴中國内地者鄉人或駭而相逐苟無華官爲之解紛則　歴者必將有來而無往矣卽商賈之輩或輪船往來或開張行棧亦必有華官爲之保護而後有以安行旅而妥遠人則是華官之所以待美人者可謂仁至義盡矣而華官且並不居功也曰和約則然耳前者美人之禁阻華人雖恨之驅之甚至競欲殺之而皆出於土人之意尙非美官主見故中國亦不與之較今則政府儼然有此議論初不平心自反而遽爲此定限十年二十年之說是不特美國之民與華人爲仇卽美國之官亦咸與華人爲難也美官旣與華人爲難則華官亦可與美人爲難吾恐此議准行中美之好必將自此中絶其美國牧師之行教于中國者尙能如前此之所至如歸乎美國之游歴中國内地者尙能如前此之從容自得乎美人之行商作賈於中國者其能如前此之不必有戒心乎不特欽使之必將去美而他適卽被逐回華之諸華人其數何止動萬禁阻不得往而心懷忍恨者尙不在此數倘或皆起而與美人爲仇美人其能在中國出入自如游行自在耶卽使中朝不欲與美絶好仍以玉帛相見而不以兵戎然揆之萬國公法美人不亦深自愧恧乎其待中國如此則其待他國亦概可知他國之利益美人皆欲沾之美國之利益他國皆不得而干之卽中國不與之較而他國亦將有動其公憤者美人其將何辭以解之也美人之情中國或爲原之而他國未必皆肯原之至於人不能原羣起而與之爲難則美國危矣夫旣與各國通商則各國均可有美人之迹美國亦可有各國人之迹如曰某國之人可以相容某國之人必當相拒某國之人來者雖多而不以爲厭某國之人來者旣多而卽與爲仇是豈情理之公者哉欽使之不悅蓋亦審情度理而覺美國政府之持此議者實有未能公允之意故不禁憤激而爲是言也雖然政府雖有此議總統或不見允行中美之隙未必由此而開也姑存其說如此 
[東報雜録]  
　　前日三菱公司輪船由日本來滬帶來日本新聞紙言報所稱美國兵船與日廷遊玩之船相撞一節日廷許出賠償修理之費而美國兵船不肯收受收爲須俟審訊明確孰是孰非再行核辦也又言有西人至日本西京晚間被賊進寓所有衣服銀洋盡行偷竊一空其同行之日本人衣物亦均被竊蓋日本西京賊匪頗多去年有西人戾止亦曾被竊客寓中胠演之輩甚多現在尙未查獲也又云日本有地名烏什出茶最佳今年該茶園呈報官府稱被蟲蝕葉計損三分之一官往查視見該園茶樹虫果甚多側耳靜聽竟如春蠶食葉𥰡𥰡有聲計實損三分之一婦女幼穉之采茶者見蟲多亦頗生畏相與裏足恐今歲該處茶葉不免減色也又言日本近有三處兵丁奉日廷之命習學中國文字現已有華師十二人爲之教習矣 
[高麗近聞]  
　　日本報載有高麗信息言高麗有某大員欲至日本遊覽一切某大員係尊貴親臣此時雖有遊日之說而尙未能分身緣該大員之女配高麗太子故近日置辦一切甚爲忽遽大約嫁事旣畢方可啓行也又云高廷請於日皇聘請日本兵官前往高麗訓習兵士已聘定兵官十三人不日卽將赴高矣又云高麗刻下定向日晒購買洋槍及軍械等計洋三千萬元又云高麗擬於下月新開一口岸名曰人參以與日人通市矣又云聞高人之不喜與外人通商者聚衆至高麗日本租界滋擾日人被敺死者四五人然此信不過得之傳聞未知確否姑録之以俟續聞又云現在高麗簡定徐姓官員將出使日本因日全現欲查理稅關事務籌議稅項加減等章故高麗遣該員前往一同商議云 
[海防近耗]  
　　月之初七日海防遞來信息云法國芬花砲船於初五日已駛入海内矣又海内統帶法軍之元戎以越南防備甚嚴恐兵少不能前進特發有文書前往海防呈請法國總辦軍務處求其再撥派軍兵刻期馳赴海内以厚集其勢俾先聲奪人克奏膚功焉信息又云東京海内二艘砲船已於初六日下午三點鐘由海防前往海内矣計此二船每艘載有人八十名除營兵五十名外則皆舵工也船中又載有砲彈火藥甚夥此火藥乃是藏於地内以炸物看蓋攻陷城隍所需也初五日晚間又有沙卑士炮船由海防前往海内現道路傳說法軍定於初九日進攻海内城焉此次法軍勇氣百倍似乎銳不可當　各兵共有七百名另大炮船二艘中炮船二般小炮船數艘盖志在必勝以期滅此而後朝食也又法國遣有巴施花炮船由海防前往越南都城保護其國駐紫越南公使焉蓋兵戈旣動則勢成仇敵公使駐此深慮南人妄加凌辱以求洩忿也法人亦計出萬全　又傳法國尼德砲船由西貢再載旗兵前赴海内以助攻城而海内城中亦有兵七千名以備拒禦除越南軍兵外則有黑旗劉義所部之衆故偵探軍情者則以爲中國亦有兵以助守城焉論者謂揆　情形倘法軍於前月十五日初到之時登卽進攻或可得手今則越南已有凖備正所謂大 
 
 

Page 2

 
 
國有征伐之兵小國有禦侮之策蠭蠆之毒　軍恐難操必勝之權也聞法國之芬花砲船及沙卑士炮船現泊於海内離城不遠想必察度形勢用開花大砲以攻城也以上說見香港扦環日報 
[資遣回籍]  
　　左侯相前由口外回京其舊日從征將弁早經請假回籍近聞侯相莅任兩江又各紛紛由湖南原籍來寍意圖投効近經俟相訪聞卽飭保甲總局稽查城廂内外客棧旅寓果查得來者不少卽經札飭保甲局出示查明凡有由湖南原籍來寍投効者無論將弁一概發給川資每人銀或六兩或三四兩視原保官階大小以分數之多寡其由江寍至漢口則用輪船資送並一面知照江漢關輪船招商局曁各船行嗣後如再有湖南人趂船來寍者概不准搭自示之後倘再有在寍逗遛者一經查出卽照游勇例懲辦遞解回籍交地方官嚴加管束云 
[船局瑣聞]  
　　福州船局之河干素淺每礙舟行故近年設有挖土船一隻恒子江之上下遊往來挖濬所挖起之土另有土船裝載運至水深之處放缷上月二十五日土船載有沙泥擬運往羅星塔外適有英國帶水船泊於彼岸土船之丁夫漫不經心順流而駛碰看帶水船之舵及船尾之板幾乎覆沈洋人喝令駐行始獲平安回視船身則已破裂洋人禀請賠修船局立飭各廠赶緊夜作以慰其心焉○閩省競尙詩謎每於上元節以前沿街掛燈燈旁貼滿詩句觀者或猜人名地名藥名物名得中者則賞以湖筆詩牋磁器玩物不等此騷人雅興惟于金吾不禁之夜散步游行携伴取樂藉以暢談風月共語幽懷耳至上元後卽各事其事茲聞船政局許總監工每夜邀同羅鍾謝朱黎各員紳競鬥詩牌徹宵不倦兩月以來鈎心鬥角詩境各臻其妙洵可謂雅人深致其樂未央矣○福州船局前歲擬浩快船去春奏請撥欵製造嗣奉部覆准由南洋經費欵内酌撥十六萬以備船局試造之需旋經劉峴莊制軍咨明以粤海關應解南洋之六萬餘金先歸船局領用並請船局泒員赴粤守催去夏黎星使委卽用縣盧慶雲往粤催取粤海關以快船尙未興工原屬不急之費因先解三萬金以應其請餘俟快　開工再察情形續解茲聞左侯相因船局又禀請撥解快船經費故侯相于上月初飭新泰厚號匯解洋銀四萬兩札交船局收領當即如數兌收庫内但聞船局銀庫現尙存銀三十三萬有餘如閩海關仍每月照章解足五萬金約計至年底除開銷鉅欵外至少可存五六十萬兩存此鉅數無可開銷是以現擬將舊造之法國式鐵船槽一座廢置另行新造石船槽以備將來修船之用如此議果成則船局當又將大興土木矣○福州船局員紳薪水除星使及提調總監工動支鉅數外其餘各員紳多半每月二十兩然亦有無事閒游坐支月薪五六十兩者亦有差事極暇優給薪水四五十兩者去冬提調吕觀察訪察局中情形詳審員紳景况擇其薪水至少而辦事至勞入廠至久者約得十餘人禀請星使酌加若干以示公平而資鼓勵初聞憲意已允嗣爲旁人摇惑遂作罷論吕提調以公事不行撫心未安上之旣不能力爭其是下之又無以調劑其平心懷抑鬱加以外感風寒故抱恙旬餘尚未見客昨聞請陳太史赴工診治想因公致疾偶爾違和天相吉人定當勿藥有喜也○福州船局内各廠健丁卽小工也每廠有什長數名藉資約束俾小工不致疲惰每名什長月給銀或五兩六兩七兩不等鐵脅廠有一什長每月只得銀四兩五錢似覺偏枯故范委員片請局憲每月加給銀五錢以免不平之憾嗣以許總監工回局憲時誤稱每廠什長多有月給四兩五錢得致局憲批駁不加范君見大局如此不欲久居又適有鹽場機會可圖遂禀請銷差婉爲告退現在接辦此廠者聞安徽人張君因丁憂而至船局也 
[老僧坐化]  
　　蘇城獅林寺省中一大叢林也其常住及挂單者每百餘人規模宏廣甲於一郡有老僧居方丈十餘年六根早凈四大皆空一日登座說法畢謂其徒衆曰吾三日後當往西方矣因命掃除房室洗濯衣銓次苐佈置一一完備并作偈遍喻衆僧届期沐浴穿袈裟帶毗羅帽升蓮花寳座入定片時旋視之已湼槃矣僧衆當卽告諸護法於是善男信女絡繹奔赴觀者日紧千計各施金錢冀結佛緣僧徒環誦往生接引等咒凡三日始殯殮然彼教中以無生老病死爲念以湼槃爲離諸苦海登極樂世界是大喜歡事何徒衆中亦皆涙下承睫豈煩惱心猶未淨耶抑豈故甚其詞止冀諸檀越之布施而眞情仍不免流露耶余聞釋氏之所謂西方卽今之印度也無論印度皆人類卽極印度而西以至英法萄亦猶是人也然則佛菩薩究在何處歟 
[禁用鐵扦]  
　　蘇省各港口設立鹽卡專查私鹽偷漏又因有客船偷帶故凡貨船不論是鹽非鹽一律盤查翻箱倒籠頗爲商民之累又例用鐵扦扦子手都非善類或船戸客人不善逢迎卽將鐵扦亂扦往往衣服破損貨物敗壞其弱者任其損傷自行賠補甘受旡妄之災其强者多至口角爭論又壓于局員之勢終不敢抗忍氣吞聲但求早開而已三月初六日經兩江總督左侯相江蘇巡撫衛中丞浙江鹽運使陳都轉會銜出示諭以嗣後各鹽卡照例盤查一概不准復用鐵扦損傷貨物如違許卽扭禀仰見各大憲洞悉物情明燭秋毫其惠愛商民之意無微不至從此百貸駢臻萬商雲集蘇城市面當可蒸蒸然日有起色也 
[部章述聞]  
　　近從友人處見有都中來信云所有從前在捐輸案内捐納道府州縣須交捐免保舉銀兩始行送部引見其佐雜須補交監生四成實銀限四月十三日爲止逾期卽不能引見騐看惟在同治年間捐納者不在此例有志仕途者盍先事綢繆乎 
[飭種桑棉]  
　　准北農民向不藝種桑棉是故生計維艱小有飢饉流爲盜賊現聞淮揚海道憲桂觀察飭各屬出示令民間栽種桑棉並刊種棉法說分散鄕回委員至江南購買織布器具以便設局紡織云 
[浙撫回任]  
　　浙撫陳雋丞中丞於本月初十日回省是日文武員弁皆於黎明出城至下碼頭迎迓其各營兵弁於五皷時卽已列隊出城不期待至下午憲旌依然未至向例接送各大憲由地方官辦差承值從無備午膳之事是以司道各憲皆由本署中廚役擔壺挈盒而至若武營各哨弁則兩縣略備點心充饑而已乃時至六點鐘憲旌猶未見到沿路又報憲駕在塘栖住宿明早抵杭於是文武各員弁皆紛紛進城散去不意踰一時許而憲船已抵碼頭其時天已昏黑當卽登岸進城而一時之候探道路者報信亦都不及比及各官得信而憲駕已進署矣中丞於前月念六啓程今初十日回署往返剛半月並悉由乍浦而囘故抵下碼頭而進武林門云 
[庸醫自悮]  
　　揚州某醫士其門如市素有名望其術固非庸下惟意見偏執對症則易見效否則每爲所悮正月間其孫偶染痰疾幾被藥死幸他醫救轉得無恙前日次孫又病係感風寒某乃重用補劑家人相與力爭某大詬詈親往藥店配藥監視煎服始出門看症家人雖哭阻亦置不理及晚間歸自視藥方拍案大呌曰我豈病狂耶胡如此昏悖急診孫脉躑躅大哭曰内陷矣復延同道至共籌急救然已不及蓋八錢熟地黄泥補中宫雖神仙亦難爲力矣某復大哭曰余殺人子多矣今自殺其孫殆天之所以報也夫復何尤舉家大哭次日孫果死某自毁其牌誓將改業云 
[再丈租地]  
　　天津法或租界向來江浙糧船卽於此停泊其原定章程河帝本留地若干爲江浙糧船並長蘆鹽運商船往來之縴道去年丈量地界含明闌人其時海運已竣糧艘回南祗經長盧各商據情投禀法國領事復同海關委員丈量數次終未見有讓留縴道明文現在江浙十帮到津　就該處灣汩倘不照章留地糧船之窒碍殊多是以中西各官定於十一日復行清丈是日道府與海運各員紛紛齊集嗣以天雨 
 
 

Page 3

 
 
而止但圖址猶存册籍具在恐不容越雷池半步也 
[江西官塲雜録]  
　　二月二十八日原任甘肅安肅道王霞軒觀察必逹柩回粤西路出江省中丞以次多往祭奠蓋觀察曾歴江西饒州府及督糧道篆務於中丞原有寅誼其餘亦半屬舊僚且其介弟現尙候補江垣故吊者若是其盛也二十九日撫標右營游擊錢君玉興起程前赴贛郡看理總兵篆務藩臬以下俱送至碼頭輿馬駢闐殊形熱閙而其本營中軍哨司等復列隊而出刀矛耀日旌斾颺風想見之者當不羡班生登仙之樂而慕將軍出鎭之榮矣江西洪大宗師頃已試竣九江取道省垣按臨瑞郡云 
[鄞縣接篆]  
　　新任鄞邑尊朱桂卿司馬慶榮於十五日到寍十六日午刻接印現假察院爲公館俟舊令遷出再行進署至前報謂初七日到任係傳聞所悮也 
[覆騐緝兇]  
　　十四日報述松郡老婁縣署北首大窟内焚斃一人兹悉其人顧姓開烟膏店於府東客歲因違禁開燈爲楊邑侯拿辦及釋放後卽如患瘋狀初七晚有人赴其家邀出顧嘱妻曰予今晚歸家當遲門戸須小心于是去三日不歸妻以爲或赴上海購土亦不介意及此事出後楊邑侯先驗又禀博太守泒員覆驗博太守隨飭婁縣張邑侯驗視而顧之兄卽在婁署當書差當時察得死者情形似是其弟因赴弟家詢問其妻謂已數日未歸而其所穿之衣履悉皆吻合確係其弟無疑故禀明婁邑侯自行收殮并求嚴緝兇犯懲辦邑侯已爲飭差嚴緝矣并聞騐時仵作報稱胸有刀傷穿背確被謀死等語第不知何人下此毒手且能否破案也 
[換季日期]  
　　本埠關道憲劉觀察於昨日懸牌曉示着於本月二十日换戴凉帽云 
[門毆身死]  
　　甯人某甲與同鄉人某乙昨因不知何故爭毆乙隨受重傷由捕舁送虹口同仁醫院旋以傷重身死由捕房協保報經莫邑尊前往騐屍飭殮殮將中帶回訊辦至是案之詳細緣由容詢明再録 
[花會雅謎]  
　　本城邑廟内園於月之十七八九共三日有蕙蘭花會已列前報前昨兩日天氣晴明遊人如織園中頗覺熱閙内園正廳中新花檯上共有二十一盆以緑心水仙瓣居首其左右兩盆亦是水仙瓣再次以素心者神像前供檯上有並頭蘭一盆亦是新花兩傍檯上均係老花而分外鮮妍正廳對面清音檯上排列老花五盆當中有靈芝一盆寔爲罕見并聞今日下午兩三點鐘茜紅主人設有燈虎在玉泉軒茶室想文人雅士於賞花之暇必乘興而各鬥巧思也 
[酗酒不悛]  
　　十七日本埠英巡捕拘送水手一名至刑司署中稟稱其人酒醉滋事故爲拘解請辦問其名則稱名未里斯刑司忽憶此人似前此曾經到案巡捕亦以爲然查閱舊案則見名匣納重加詢問始知前此該水手曾以酗酒爲巡捕所拘刑司嚴加訓斥從寛免罰該水手亦謝罪而去此番又萌故態故改名以希蒙混免致兩罪俱罰刑司以其刁狡判監禁十天以儆 
[押令繳洋]  
　　開飯店之莊位生投英界會審公堂控稱隣人開烟舘之梁張寳積欠飯錢一千三百餘文向索無着反到我店逞兇毁壞盌盞我妻出爲解勸亦被毆打致失金飾適逢巡捕到來拘之送案請辦失毁物件開單呈閱梁供莊來索飯資約其略遲付給伊便辱駡我妻解勸卽被打傷莊妻與梁妻均上堂互控被毆受傷陳太守得供騐傷後判罰梁洋十元給償莊姓被欠之飯錢及毁失各件梁妻聞斷不服胆敢嘵嘵强辦太守怒押令梁姓繳洋云 
[繳錢銷據]  
　　寍婦陸張氏遞禀英界會審公堂訴稱丈夫生時在虹口開煤炭店曾借李樂氏之錢立有借據嗣經清還借據亦收回旋因丈夫故世我扶柩回籍店業托夫弟經管今據夫弟函稱李樂氏復來索欵時肆吵閙爲此檢得收囘之據來滬將李樂氏交捕送案請辦原據呈閱李樂氏稟稱丈夫亦開煤炭店用陸張氏之夫爲夥丈夫没後店隨閉歇陸夥則出外開店我子卽在伊店習業陸向我借貸當卽借給嗣陸亦亡店由其弟經管卽將我子停歇是以向索前欵彼屢次延約繼謂欲觀借據交彼後寛被勒住而轉將我交捕妄稱纒擾陳太守察閱陸張氏所呈原據知借錢　在同治初年况兩造各執本難定斷惟該氏等之夫存時原係東夥姑令陸張氏繳錢十千文给李樂氏卽將原據勾銷李樂氏已遵斷叩謝陸張氏尙嘵嘵置辨太守又勸諭陸張氏繳錢完結 
[懸樑自盡]  
　　昨聞英租界胡家宅地方有蘇人某甲懸樑自盡據傳因負債太多莫可料理故尋短見及人知覺解救已無及矣 
[義渡流弊]  
　　嘗謂關河修阻過客興悲行路蕩平遊人共樂吾滬夙多善士凡於橋梁道路無不爲之修葺故雖僻在海隅亦有履道坦垣之樂焉乃前日余因公事赴鄕由董家渡下船至對岸碼頭見僅有石條數塊欹斜傾側不能立足灘下泊有船隻係義渡之船適見一船載客開往浦西船中坐者立者約有四十餘人舟小人衆設遇風濤定受驚駭况輪舟往來接踵兩相碰撞尤有翻溺之虞種種危險何堪設想甫及登岸又見鲁子數隻由他處渡至該碼頭上岸乃義渡船帮竟不准划船停泊且云此碼頭乃我等所造豈能便宜他人於是兩造爭論幾至鬥毆後經旁觀勸解始散余因探問本處父老謂碼頭有集捐公建者有各業自建者凡官民船隻從無不准停靠之理何該碼頭獨不然或告余曰本埠南市碼頭多由城内善堂興建經理該碼頭年久失修以致坍塌如此至於義渡攔阻划船實是恃强凌弱藉衆欺生也向例義渡局員諭定每船祗載二十人每客給錢五文原爲防患起見今若輩必載至四五十人之多但飽私囊不顧他人性命及届冬日尤必倍其渡資否則百端需索詈罵交加　有定章其如未奉行何余聞之慨然因援筆誌之以質諸當道請嚴究該渡船貪利忘災之弊並望諸善堂紳董將該碼頭飭速修理以便行人是則區區之心也幸甚禱甚[  守拙閒人稿]  
[題環游海國圖册]  
　　金門美國西海口也兩山對峙如門而西向無草木山微赭骨皆呈露巉巖瘦削中璀燦若有光午後斜陽映　盡作黄金色洵乎造物於此特開異境金門之名是曰不虚復行踰刻乃繫纜云東望有異山兀然若門矗骨立不生膚何由附草木上疑逼象緯下定穿坤軸一夫試憑陵萬人盡挫衄斜陽忽映射絶似黄金築造化洵神奇行旅駭心目我舟泛溟渤東旣涉暘谷海若爲我言金門尤燿煜繫纜恣遊觀天風吹謖謖 
[客館停驂]  
　　逆旅廣大華赡西國稱最而尤以三藩城一寓爲傑出樓高九層室踰千楹容數千人車馬直逹内戸無虞壅擠客所需罔弗備亦罔弗美不苐賓至如歸雖國君信來亦恒寓焉可想知已當餐宿於是凡六日重重疊疊好樓臺萬戸千門四面開到處有人驚問訊爲言海上駕鼇來壯士車前執錦繮美人親爲酌瓊漿氍毺匝地香成海則是人閒富麗塲 
[兀敦發軔]  
　　兀敦渚美國自西而東種衢輪車發軔處也地在海中有橋若垂虹緜亘逹岸鐵路直如矢飊車迅若電往來相遇何如一擲梭余自此团車七日夜行萬五百里東抵費城 
 
 

Page 4

 
 
火力排車似水流居然陸地看行舟玉虹百丈亘波面鐵軌雙行出路頭排闥山來翻避舍當窓客遇怯凝眸穆王八駿誰曾見且道吾生是壯遊 
[色悶碾雪]  
　　色悶爲美地最高處仲夏之末積雪猶未消輪車自下而上若登天然昔人稱青雲梯苐罕譬詞耳若此閒眞白雪梯矣愈高愈寒重裘不足禦誦髯蘇瓊樓玉宇高處不勝寒句惝恍久之色悶山高毋乃太嶔崎崱屴路垂帶炎天積雪尺許深山鬼股栗猿袁吟飊車碾雪雪不化赤日翻在雪山下借叶寒威逼人毛髮竪毒虺騺戰當車迓嗟爾行人兮爲語忽驚詫丈夫壯志隘九州東西朔南罔不遊刑天羅刹且兒戲雪山千仞直平地[  江寍李圭自題]  
[題嚴孺人劃臂圖爲包曉村明經作]  
　　妾不能籲天天許精神通霍然一旦邀神功又不能岐黄自任回春手金潰良方矜肘後相知抱恙文君愁春山蹙損雙眉頭醫禱無靈力已盡廻腸宛轉如絲抽千萬患量頓生妙計何以愈郎以肉爲餌身本從夫何惜身人間此藥奇無偷盧醫扁鵲莫敢試龍宫之訣皆非新掩涙含顰出繡幕靜夜爐香叩冥漠肌膚如雪刀如霜一割殷紅血流鍔煎肉進郎郎病起郎病蠲除妾心喜不願郎亡願妾亡　慶重生妾可死妾雖死猶勝生煌煌天語褒芳名君不見腆顔多少稱男子殁後衣冠化塵宰梁溪瘦鶴詞人鄒弢稿 
[曉亭翁屬題四時閨興圖録寄瘦鶴詞人正刊]  
　　東風吹疲碧桃枝繡閣深深日到遲欲留春留不住拈毫戯寫餞春詞採蓮歸去又斜暉水色花香滿繡衣却笑鴛鴦饒艷福一生雙宿更雙飛梧桐陰裏月明多擬把閑情託素娥斜倚闌士吹玉笛憑誰重譜懊儂歌凍雲遮斷路三乂窗外梅香透碧紗幾度耐寒林下立好風吹送一身花[  飯顆山樵晋卿甫稿]  
[春夜寫懷卽呈瘦鶴竹諸吟壇同政]  
　　春宵誰說價千金牽得當年感逝吟黄土有情容弱骨青燈無照孤衾綿倩影三更涙潦倒王孫一飯心霜劍久磨留志待捫懷何日答知音 
[藜牀舊主以春夜寫懷詩見示依韵奉和并呈瘦鶴詞人指政]  
　　如水流光惜比金愁懷無那託長吟交游世少鍾情輩得志人多鐵鑄心一二更聲敲夜月萬千心事擁寒衾狐燈喜字花頻報何日傳來青鳥音[  浦左鋤月散人顧梅生未是艸]  
[補登全臺恊募晋賑第六次捐戸名册]  
　　頃接臺灣募賑諸善長來函云庚辰九月問勸募之欵雖已彚繳尙有捐戸芳名漏列因徵信録早已刋就無從增入因登報以昭公覽計開六月初三日鎭署交來南路未列名公捐番銀八十二兩零三分七月初六日彰化賴登雲捐番六元平肆兩二錢四分又彰化蔡源順經募一百元平六十八兩零四分以上三戸共捐庫平番銀一百五十四兩三錢一分正[  上海原辦恊賑公所同人謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[聚賭致禍]  
　　温郡俗尙奢靡冠婚等事其繁華固無論矣至清明祭掃亦必賃租花船預備鼓吹並邀戚友同往故每年自正月起至三月止小南河一帶終日音樂之聲洋洋黎耳前澤進巷絲線莊邀視屬等偕　省摹傍晚時始返遂留夜　各親因日間在船戲賭今見諸人咸在遂擬再叙以遣良夜不紏牌聲甫動卽被府役擁入拿獲幸一可屬係在府署充當書　　山爲調停始得息事云○又開茶坊之阿三前向陳鶴亭買租房　所爲賭地遂與姚仲　等作長夜之　不意局中有瑞安老五者著省活　能　三張俗謂之放撑稿賭至二鼓後瑞安老五故扳復萌自謂撑篙老手不大經心將牌脫落在坤姚纂着人尋覔將桌上竹牌檢　恰多板凳一　遂　老五身畔搜查頓搜山各色竹牌十七張茶店阿三遂赴三元宫唤練軍將老五飽　兹問姚某代爲調停着罰　洋銀三十餘枚所有阿三輸　盡數補還其餘以作陪禮折席之資姚某亦可謂善於讀合矣 
[食烟被竊]  
　　揚州舊城内方來客竊前日大雨時將近上燈諸客尙未全歸店東　夥正　牀對吸鴉片忽聞有推門入内者問之答云我因遭　　換釘鞋耳東夥皆不之疑旋聞其入房着屐取壺傾茶白飲放杯聲拽門聲自言自語聲皆歴歴可辨又云我不回喫晚飯矣言畢而去逾時　已過瘾始燃燈入視見房中行李什物已席捲一空揣其形迹似非一人所能爲然則此賊亦巧矣哉 
[搶火被拿]  
　　十三夜蘇城草橋頭下岸失火燒去草屋三間燒死豬十餘頭十四夜十一點鍾夏侯橋東匪徒放火燒去上下兩岸房屋三所計十餘間其起火之由先在下岸朱姓與袁姓同居之屋間壁淘羅店内夥友見其門縫内有火溢出敲門呼之袁姓已睡弗應因打門入内卽以門壓火上詎火勢迸出延及凉棚飛過對門遂致燎原袁姓係米業夫婦及子俱逃有老母年六十三歲艱於行步竟被慘焚而死有隣婦遣人背箱一只搬至街上忽有黑衣人四五個手執沈姓燈籠將箱搬去詢之稱係親戚帮心者婦細思並無此親屬不許取箱詎黑衣人卽用强搶奪婦乃大呼當被衆人擒住兩名送長洲縣懲辦餘俱逸去又上岸西鄰係機房全行搶盡其餘左右鄰搶失物件者不計其數該處在府署之東撫轅之　相距不及里許匪徒竟敢糾衆搶火殊屬目無法紀苟非嚴辦痛懲以一警百其害　於何底耶 
[送作茂才之日本]  
　　握手殷殷感别情順流江上送東瀛日升萬頃烘烟盡風挾雙輪逐浪行山逈雕盤雲氣濕水寛韻臥月光明天涯此去吟懷健一片汪洋逹遼程儘教風景豁雙眸漫說閒身比海鷗慧業可徵僧入定飛吟誰共客遨游霧消巒影　前落雨過泉聲戶外流高躅歸於蒼海倦歸來共賞菊花秋 
[郭晚香孝廉六十]  
　　四朝風月一家春六十年華兩鬢新老去鴻文受範自來龍性最難馴萬全自注謂季野謝山兩先生以後無餘子梅柳自注謂姚大梅徐柳泉兩先生而還見替人敬爇瓣香遥致祝名山珍重箸書身[  南昌萬東湖呈稿]  
 
 
 

Page 10

 
 
[光緒八年三月初五日京報全録]  
宫門抄旨一道録前○署鄂臬徐奏爲恭報接篆日期摺○川藩鹿奏爲遵旨實陳情形摺○江督左奏爲查明據實糾叅摺○東撫任奏恭報機器局經費銀兩數目片○直督李奏請給奬片○廣西撫慶奏請開復右縣夾片○護蘇撫譚奏請免騎射夾片○　督譚奏甄　知縣夾片○三月初五日禮部宗人府欽天監正黄旗值日無引見○絪貝勒謝署廂紅旗漢都統恩○謨公　縱録恩○興廉前往東陵請訓○熙敬謝授内閣侍讀學士恩○光炘增貴仍預備召見○内閣奏泒驗放之王大臣泒出怡王寳廷祁世長夏家鎬○值年旗奏泒管理新舊管房泒出克蒙額○召見軍機光炘增　○○鹽運使銜署湖北按察使安襄鄖荆遣臣徐延旭跪奏爲恭報微臣接署臬篆日期叩謝天恩仰祈聖鑒事竊臣於光緒七年十二月初一日奉督撫臣筋知　委署理湖北按察使篆務遵師於二十日　卸　篆起程赴省八年正月二十六日准本任按察使蒯德標將印信文案移交　來當　恭設　案望闕叩頭祇領任事伏念臣東邦下士知識庸愚由咸豐庚申魏士以知縣簽掣廣西存　悟州府知府　　保　未報　竢　緒六年　蒙簡授湖北安襄鄖荆道荷憲施之迭沛實兢惕之方深兹復臬事權膺益增悚懼　臬司爲刑名總匯　省居東南上游必除莠方可安良惟明刑乃能弼教如　檮昧慮　克勝惟有力矢愼勤隨時禀商督撫臣實心經理不敢以　時承乏稍　囚循以奠仰答高厚鴆慈於萬一所有微臣任事日期並感激下　　繕摺叩謝天恩乞皇太后皇上聖鑒謹　軍　大臣　旨　道了欽此○○四○布政使臣鹿傳霖跪奏　遵旨實陳鹽局　無虧　原叅傳　失實恭摺　祈　鑒　　督臣丁實　奏明循例委臣赴瀘州盤查官運鹽局事　回省光緒八年正月十五日在隆昌縣　次後灣兵部火票遁跪聆之下仰見朝　聽言必察實事求是之至意有前　司程豫遇有委署州縣　呈官册與督臣商定後仍由司詳委所委鹽局人員良由創辦官運之初　委辦鹽局各員　係督臣丁寳櫝商同道負唐烱擇能而任迨歴年辦有成效於是信其才而酬其勞籍以示鼓勵實未聞有捐錢壤虧之事又原叅鹽局虧挪藩庫銀兩臣有接任不接庫之　督臣提欵借銀勉强彌補一節尤屬虚無查從前辦理官運經督臣奏明借撥潘鹽兩庫銀兩均有原案可稽除歴年陸續歸欵尙未還銀十萬兩此外並無另借庫欵惟臣接任時因前瀋司程豫任内有傾銷號虧挪解銀四萬餘兩之案又值督臣委員查庫耒竣且程豫在任五年經手欵項繁多帳　轇轕必須　寛時日方能清理就緒勢離依限結報是以詳奏請咨交代展限嗣庫欵查明無虧程豫亦將　銷號虧欵分則追賠補交前來經臣逐一核明相符已於年内造報詳咨在案臣此次赴瀘盤查該鹽局實存銀二十二萬兩有奇餘銀皆分在各廠鹽本之内詢之唐烱詰之各員僉稱官運情形畧同各商非厚集資本不足以敷周轉故歷年贏餘隨收隨卽添入鹽本購運發商源源銷售不能全有現銀迭次辦理奏銷均隨案聲明約計目前資本已積有二百萬兩足資周轉此幾贏餘卽可實存臣當卽取具局廠各員無虧甘結並調查該局購鹽交運發商收支銀兩各底帳詳加接閱亦與所言相符果能日久行之無獘實於餉項有益伏讀聖諭州縣委缺及庫存欵項係藩司專責臣叨沐天恩畀以旬宣重任惟思力　報稱臣雖至愚斷不敢扶同掩飾自取愆尤謹將原叅傳聞未確及實在情形遵旨繕摺覆陳伏乞皇太后皇上聖鑒謹奏奉旨已録○○太子太保大學士兩江總督二等恪靖侯加一等輕車都尉臣左宗棠跪　奏爲地方官於盜刧重案延不詣勘詳報積至多起業經委查明確據實糾叅以肅吏治恭　具陳仰新聖鑒事竊臣於接管卷内查有前任海州知州廖倫於任内命盜重案並不親詣勘驗　例通詳迨交卸後由接署知州顧景濂查明禀經前督臣劉坤一飭據該管巡道委員調卷查明未報案件計十三起之多飭卽照例詳叅去後嗣據江寍藩司梁肇　署江蘇臬司郜雲鵠淮揚海道桂　慶會詳揭叅劉坤一未及核辦移交前來臣查前任海州知州廖倫於盜刦搶奪重案十三起匿不詳報實屬荒謬已極未便因其捐升道員業已離省置之不問相應請旨飭部將捐升道員前海州知州廖偷按例議處以昭儆戒除飭逐案分則會勘補詳並將匿報各案日期咨部外謹會同護理江蘇巡撫臣譚鈞培恭摺吴奏伏乞皇太后皇上聖鑒飭部查議謹奏軍機大臣奉旨廖倫着交部照例議處欽此○○任道鎔征再東省機器局需用經費向由司庫隨時提撥臣於上年抵任後將局中一切規模力求撙節但造洋火藥銅帽鉛丸以資操防其餘不急器具概行停止局中委員司事及工匠人等亦祗　要留視製造之多寡隨時增減以期節省而昭核實計上年陸續共發過銀二萬七千兩據藩司詳報均在於地丁項下動支容俟該局將用過工料銀兩細數造册呈送再行奏報核銷除咨部查照外理合附片陳明伏乞聖鑒謹奏軍機大臣奉旨知道了欽此○○李鴻章片再此次查辦張獨多三廳各旗官荒廠地二十年商辦積弊之後紛紜轇轕頭緒極煩奸商則造謡煽惑猾吏則任意把持地戶則相率觀望辦理甚形棘手且塞外風沙旣大冰雪又早逐處查丈勘審寒苦情狀逈與内地不同乃在事各員不辭况瘁悉心籌晝設法清厘操縱得宜剛柔互用卒使民心悅服將三廳數千頃之地一律辦竣永斷葛藤實屬異常出力按部定清查旗地章程如能查出百頃以上納稅升科准其請旨優獎歴經循辦有案今查田升科地至八千九百餘頃之多勸納押荒銀至十一萬二千餘兩此後每年可收糧銀一萬二千餘兩閭閻旣可樂業餉需亦稍加增洵于國計民生有裨較查出旗地僅止百頃以上者勞績懸殊自應照章酌請優奬據口北道奎斌並准升任察哈爾都統祥亨將出力旗民各官擇尤開保請奏前來臣覆核無異相應缮單敬呈御覽仰懇天恩俯准照擬給奬以昭激勸至布政使銜口北道硅斌督辦認眞擬請賞如隨帶三級理合附片具陳伏乞聖鑒謹奏軍機大臣奉旨均看照所請獎勵重併發欽此○○慶裕片再補用同知直隷詶知州吳國梁前署昭产縣任内徵存未解丁折稅契等銀四千一百八十七兩九分六厘一毫延不完解經升任撫臣張樹聲奏叅請旨七職勒追在案兹據藩司范梁臬司國英會詳吳國梁徵存未解前項銀兩已于被叅後掃數解清業經兌收儲庫請奏明開復前來臣查吳國梁于被叅後將應解銀兩掃數全完尙知愧奮所有原叅革職之案相應籲懇天恩准予開復謹會同兩廣總督臣張樹聲附片陳明伏乞聖鑒訓示謹奏軍機大臣奉旨着照所請該部知道欽此 
[譚鈞培片]  
　　再軍營人員打仗受傷不能挽弓馳騁者例准聲請免予騎射茲查有儘先都司進補江蘇撫標左營守備吕建伊前在楚軍轉戰東甘等省於同治十年隨隊攻克金積堡等處嗣復進攻三家集奮勇衝鋒左膀左脇各受矛傷一處右膀刀傷三處右骽刀傷一處均經隨時由營報騐歴年以來傷時發每交節令酸痛尤甚右膀受傷較重運掉不靈未能挽强馳逐據調署中軍參將崔萬清詳請奏免騎射前來臣查騐屬實合無仰天恩俯准將該員吕建伊免其騎射以示體恤除飭取履歴册另行咨部查照外謹會同大學士兩江總督臣左宗棠附片陳明伏乞聖鑒訓示謹奏軍機大臣奉旨着照所請兵部知道欽此○○譚鍾麟片再案准部咨嗣後道府同通州縣無論何項勞績歸入　補班人員令各該督撫卽以此項人員到省之日起予限一年詳加察看認眞考核出具初實考語分别繁簡補用等因歴經遵辦在案茲查候補班補用知縣石楙官現年三十一歲江西瀘溪縣人由監生在甘捐局籌餉事例報捐縣丞指省分發甘肅分缺先補用免試用並捐免驗看光緒元年三月二十八日到省嗣於關隴肅清案内經前督臣左宗棠奏二年二月初四日奉上諭甘肅候補縣丞石楙官着以知縣仍留原省歸候補班補用欽此三年七月在湖南黔局報捐同知升銜請咨赴部六年二月初十日經欽泒王大臣驗放照例發往二十日領照赴甘九月二十日到省繳照騐寫履歴筆跡相符咨部留省補用在案今自到省之日起連閏扣至七年八月二十日試看一年期滿應騐看甄别據藩臬兩司查得該員石楙官精則明動奮才足爲堪以繁缺知縣留省補用等情會詳請奏前來臣到任未及三月　例不加考旣據該司等查得該員堪以繁缺知縣留省補用理合附片具奏伏乞聖鑒訓示謹奏軍機大臣奉旨吏部知道欽此 
 
