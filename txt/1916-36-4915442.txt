# 1916 - 36 - 4915442

 

Page 1

 
 
   
 
 

Page 2

 
 
時評 
[西南之事（默）]  
　　今日國人所注目者西南之事也然此西南之事數日間消息沉寂即有傳者亦紛歧不一此國人之所疑也兹據路透電謂四川之瀘州確已爲雲南軍佔領而廣東之花縣淸遠等又迭有兵變暴動之報告然則除雲貴外川正在發展中湘之晃縣黔陽已爲南軍侵入粤則又有變端是西南之事已牽涉五省矣前此五省聯合之說雖不驗而今之騷動則固及於五省况乎桂尙在徘徊觀望之間是故西南之事前途正未易料也 
[專電]  
　　北京電昨開會議親決獎勵前 
敵六欵首按戰勝外國叙獎 
　　北京電今日統率處舉行軍官會議大元帥委廕昌代出席 
　　北京電登極費奉諭半充餉半儲蓄 
　　北京電湯靖武將兼任黔鎭撫使 
　　北京電劉冠雄將出巡長江上 
游擬在川另設防專司金沙江等岸防務 
　　常德電現黔軍已進佔黔陽湘 
 
 
 

Page 3

 
 
西吃緊馬司令尙駐常德湯將軍飭汪學謙派兵赴援 
　　重慶電聞四川第二師師長劉存厚全部與滇軍聯合現由永寧� 
北伐分三路攻擊瀘城並將納溪輿瀘城水上交通隔絕現正　 
在雙方劇烈決鬭瀘城異常危險守瀘司令熊祥生用萬急電請張師長敬堯派兵援救現經王團長星夜赴援 
[特約路透電] 　　 
　　上海消息本社接確實消息滇軍已佔領� 
瀘州（十日） 
　　成都電大批軍火刻由成都陸續運往南方官兵之陣線由永興場（叙府東北二十七英里）向南展至李莊（譯音距叙府十八英里）瀘州安謐（九日） 
[譯電]  
　　北京電嘉定雅州陷落消息未確官兵前鋒已抵瀘州（十日） 
　　北京電總統府開會梁士詒各總長及參政等均列席討論某某數將軍電請和平調停滇事如滇省不從則再用武力之辦法（十日） 
　　北京電參政院呈請速派大軍赴黔（十日） 
　　北京電海軍總長劉冠雄不日將出京赴長江上游調查海軍事務並奉命擇長江第二巡閱使相當之駐紥地點（十日） 
　　北京電下星期二日爲宣統十一齡生辰袁總統將派周自齊及蔭昌往駕（十日） 
戰電 
[其一（英人路透電）]  
　　巴黎電今日下午公報謂法軍在松末河南轟擊火車一輛又在亞貢轟發地雷四具今晚公報謂亞土瓦有劇烈之砲戰勒維勒東北與東南亦然法軍砲火擊散拉細尼附近及具里雅巴克北面之敵軍且重損特洛瓦容北面敵軍防禦工程亞貢地雷戰事仍利於法軍（八日） 
　　彼得格勒電今日公報謂里加境砲火甚厲斯特里巴河有小戰黑海俄國軍艦轟擊亞拉土里亞海濱土軍陣地頗獲利土國潛艇一艘攻擊俄艦未有效果俄國海面飛機一隊攻擊成古爾達克港内之敵船一艘（八日） 
　　巴黎電公報謂英巡艦一艘法驅逐艦一艘從事掩護塞軍退走六日晚間在亞德里亞海遇敵國驅逐艦兩艘敵艦均向太洛港駛逃昨日敵軍在杜拉沙外攻擊聯軍敵潛艇一艘發魚雷擊一巡艦未中的（八日） 
　　巴黎電飛行部總長裴斯拉爾君已辭職（八日） 
　　倫敦電海格將軍報稱安克河與松末河間及拉巴塞運河北南雙方發砲互轟胡巨砲戰甚爲活動（八日） 
　　紐約電舊金山德總領事波泊君副領事夏克君因與人陰謀炸毀坎拿大隧道鐵路及妨礙運麥至西抱特與英倫等事已被告發（八日） 
　　華盛頓電駐美德國大使請美政府准阿巴姆號留泊美國至無期限（八日） 
　　華盛頓電聞關於魯西台里亞號一案之草約因須稍加修改已退回柏林須六日後始能電達華盛頓（八日） 
　　倫敦電英皇本擬親臨國會舉行開會禮但御醫因皇病新愈未便操勞竭力勸阻英皇乃徇請作罷（八日） 
　　倫敦電蘇菲亞電稱布皇赴德大本營往昭德皇國内政事由大員代行（九日） 
　　雅典電德布官吏决議撤移馬其頓被佔區域之中立國領事（九日） 
　　倫敦電聞奥國海軍總司令已至柏林與德國海軍大臣會議此項消息適與基爾（德海軍根據地）活動之說同時發生（九日） 
　　倫敦電彼得格勒消息云俄軍刻在高加索進攻土軍之側翼暫時不取歐士魯姆俾與波斯之俄軍及美索波太米亞之英軍互相策應（九日） 
　　倫敦電内務部諭令英國中部及西北部亦施行限制燈火之計畫斯特拉福市政廳已决計廢去街燈白明罕市尹召集中央區域各鎭之代表開會討論防衛將來齊泊林飛船襲擊之策（九日） 
　　倫敦電政府出示定於三月十七日召集三十歲以下之國民入伍（八日） 
　　哈佛爾電比政府公報云比軍一隊已於上月二十八日抵喀麥隆之干德該處已懸挂英法比三國旗幟（八日） 
　　哇太譁電坎拿大首相波登氏今日在下議院提出决議案擬請帝國政府修正坎拿大憲法俾可延長國會至一九一七年十月七日波登謂目下戰局正在半途結束之期尙遠反對黨首領拉伯里爾氏贊成國會延長一年謂全國人民之目光應全注於戰局不可因選舉分其精神坎拿大之責任在於竭力扶持英國爲歐洲及人道作戰云（八日）　 
　　倫敦電斯丹達報謂英政府擬派一大員專理指揮飛機之事英政府並無因齊泊林飛船攻擊而國報復之意（九日） 
　　倫敦電食糖委員會主張限制糖之輸入以助船舶噸位難題之解决並主張民間節用食糖俾糖價不致增加（八日） 
　　倫敦電商船台克薩斯號刻在愛爾蘭海岸西南五百英里向昆斯鎭而行火勢甚熾（九日）　　 
　　薩洛尼加電援軍與砲隊已在此間登岸（八日） 
　　倫敦電每日電聞報云四月初將發行無限額之新戰債美國銀行家預料夏間協約國將募巨債國債委員會不久將成立以研究國家經濟並舉工黨代表爲委員（九日） 
[其二（德人德文報專電）]  
　　柏林電德軍大本營九日公報云亞土瓦德軍攻擊長八百邁當之法軍第一道陣線俘敵百人獲機關槍五枝法軍復在松末河南攻入德軍戰壕一小段德步兵在泊里斯特叢林擊中敵飛機一架着火墜地飛行家兩人均殞命（西境戰况）俄軍在伊魯克斯附近以小隊進攻並出兵攻擊德軍於二月六日所奪巴拉洛維琪至拉維琪鐵路間之陣地失利而退（東境戰况） 
　　維也納電奥軍大本營八日公報云東北全陣線天氣較爲晴朗砲隊甚活動俄軍連攻太拉波爾西北奥步軍前鋒陣地攻入片刻即爲奥軍逐出（奥俄戰况） 
　　君士坦丁電土軍大本營八日公報云六日俄軍屢攻土軍陣地及前鋒哨營均未得利中央土軍曾回攻一次殺俄兵三百餘人俘敵四十人内有軍官兩員（高加索戰况） 
[東方通信社電（日本人組織）]  
　　北京電廣東電云駐屯淸遠縣及花縣地方（北江流域）某統領所率之兵八日忽起兵變想與雲南軍必有關係云 
　　又高堤（譯音）（由省火車至此約一時間之程途）地方亦起暴動由省派往招撫之田（譯音）統領及副官有均被殺害之報 
　　廣東當局於昨九日急派兵往討伐（十日） 
　　北京電重慶來電云進出永寗方面之雲南軍其主力約有一師係於一月九日行抵大定畢節附近由赤水越雪山關至一月下旬大部悉集永寗與劉存厚之兵聯合（十日） 
　　北京電奉命守備瀘州之司令官熊祥生有待重慶派遣之援兵二千名到後即轉守爲攻之報告惟以四面之情形觀之恐究難遽取攻勢 
　　又由綦江方面而進戴戡之軍茲更轉向涪陵（譯音想係清州别名）（十日） 
　　北京電現集廣南之雲南軍即李烈鈞所統率之護國軍第三軍此軍有經剝隘向百色方面之勢（十日） 
　　東京電近有日英新訂協約承認日本在中國有優越權之風說日本外務當局以現日英兩國之間並無此類交涉全屬無根之謠此必又係德探揑造散布謠言以圖離間中日日英之間故已斷然否認其說（十日） 
　　東京電聯合國與日本之關係日益密接不特訂結單獨不媾和協約即財政的協同契約亦須締結現事實上軍事財政已經協同早晚想將再進一步而締結該約云（十日） 
　　東京電據由美國來電謂日本駐美大使及中國駐美公使以美國有亞細亞人不許不登錄之條項使住美各本國人有困難之感因已向美國務卿抗議（十日） 
　　東京電營造明治神宮獻金者已達八十二萬元（十日） 
要聞一 
[冬令之西歐戰局譚]  
　　大陸報云英政府某員自歐戰開幕以來即與英法軍事有關係者近在紐約與紐約時報記者言西境 
戰情及費蘭巨統帥去職之原因其言曰西境兩軍已造成相持不下之局今冬無論何方皆未必有大舉動每遇英法軍砲擊德陣之時德軍一察聯軍所用之砲及所發之彈即知砲擊之後聯軍將否進攻故炮彈擊毀第一道戰壕障礙物後德軍輙安置地雷而退者聯軍不察奮然衝入則地雷轟發攻兵悉殱即使未有地雷聯軍由第一戰壕進攻第二壕線然德軍利用機關槍攻者亦無以禦之德軍若進攻聯軍壕線則聯軍亦以同一方法對待之故處於此種情形之下若軍隊猛進不已則必多所損失而未必能得好結果也今俄軍彈藥已足且能耐寒逆料俄德戰區將有戰事余知德軍在里加一帶因天氣奇寒損失不少至若西境則壕壘密佈聯軍不欲在陸地上有所行動以謀逐退比境之德軍不過聯軍戰艦或將時常砲擊齊不魯巨與哇斯丹間之沿海城鎭而已去年四月新福音堂村一役 
斯密斯道倫將軍後時而至以致前敵失援喪亡殆盡坎拿大軍隊遂要求褫去斯密斯道倫將軍之職斯氏不自甘引咎愬諸陸軍部謂援軍遲至責在統帥於是費蘭巨統帥與陸軍部遂起齟齬斯氏去職後在陸軍部用其全力以攻費氏嗣後費氏又因榴霰彈事與陸軍大臣吉靑納大啓爭論蓋吉靑納主張用榴霰彈而不定製費氏所主張之烈性炸裂彈實則榴霰彈之力不能破鐵絲障礙網而烈性炸裂彈則爲戰地砲術家所急需者也政黨中人乃欲以此爲排去吉靑納之具但吉氏勢力較厚卒保其位惟其職務今將減削矣以費氏派泰晤士報軍事訪員往訪吉氏大爲吉氏所不悅不旋踵而上議院即有彈劾費氏之舉謂費氏在大本營招待愛爾蘭著名某貴婦積此種種原因費氏遂解西境總司令之職而返英倫費氏在營中無論寒暑淸晨六時必起辦公此乃吾人所不可不知者也余於兩星期前離倫敦彼時政府對於德國攻擊蘇彝士運河之謀不甚介意蓋聯軍前在加里波里半島天熱缺水大爲窘因今若德軍由巴勒斯丹邊界趨一百四十英里之沙漠地而赴運河則其中途所遇之困難當視聯軍前在達峽所遇者爲尤甚德軍𡩋不籌慮及� 
此故英政府以爲德軍未必敢冒此險也 
[貴州預備獨立之追述]  
　　字林報一月二十日貴陽通訊云此間新組織之某日 
報今日出版反對帝制詞極激烈護軍使目下兼理民政今日猶自稱不反對中央而乃任此新報之發行不加取締斯誠可異矣函電仍須檢查對於電報尤爲認眞即詞極明顯之英文電稿亦須送至護軍使署先經譯閱而後發出護軍使自己不解英文遂覓一中學校之英文敎員譯之曾有一密碼電當然非譯者所能解乃譯者竟謂電文中稱護軍使反抗中央實則電文中絕未有此言也官場雖有種種粉飾安慰之言然在記者觀之黔省宣告獨立之期殆不遠矣蓋傾向雲南之軍官似已握取政權操縱各事而護軍使之姪其大佐年在二十餘歲者尤爲顯著故護軍使縱有擁護中央之意思然亦無權力可施且不久當有滇軍到黔其數至少必有數百人他日滇軍一到� 
則黔省之地位若何定可毫無疑義商業中人慮將來之禍患對於獨立一事不甚歡迎去年商務有振興之象盜匪亦歛跡今若起事縱令有成然終不免受若干之損失此商人之所以不抱樂觀也新日報謂湖南諸省亦反對帝制其言確否讀者當能辨之此殆所謂志願爲思想之母歟外省消息此間殊無所聞黔省雖謠言紛起但頗安謐民間各事如常中央政府擢劉顯潛爲巡按使以代龍氏聞劉顯潛乃贊助中央者惟願否肩此要職殊不可必也 
[南京快信]  
　　齊使以蘇州鎭江等縣訟案素繁擬令各加設承審員一缺以資襄理丹徒昨已由高等廳委尙某充任 
　　齊使昨將本省專門學校成績品專員解京送會陳列 
　　蘇省警務廳久擬設立茲又奉部電催促經費項齊使特電財政部請追加已核准 
　　長江釐務總稽查溫紹樑昨禀辭出巡江北淮揚各屬 
　　江蘇回敎俱進會代表馬良基月前晋京勸進茲因帝制 
緩期馬已於昨日返寗 
　　律師熊垓案判處徒刑昨經張勳電請特赦已奉令照准 
　　使署敎育盧科長昨召集省立師範中學各校長在署開會討論整頓擴張敎育各議案省視學道視學均列席 
　　統率處昨將最近籌劃征滇方略電詢馮將軍陳� 
述意見 
遠生遺言　　 
[游美隨紀在舊金山（遠生）]  
　　美國之擴張軍備 
　　豫想中之破滅 
　　以極守平和主義之美國且以平和主義爲生命之民主黨代表威爾生氏爲大總統之時期今已於十二月八日之第六十四議會提出宣讀敎書主張通過軍備擴張案矣 
　　其内容則爲於現時陸軍現役之將卒十萬八千人增加爲十四萬一千人更籌設豫備軍四十萬人海軍則自本年起（一九一六年）至一九二一年止繼續建造新艦届時當得第一級戰鬭艦二十七艘大巡洋艦六艘第二級戰鬭艦二十二艘輕巡洋艦十艘小巡洋艦十八艘驅逐艦一百零八艘潛航艇百七十五艘云說者謂以美國據有太平大西兩洋之海岸南北之國境加以檀香山　非律賓　阿拉斯加海體　波得利加　之領地僅有十四萬一千人之常備軍四十萬人之豫備軍或尙嫌不足高掌遠蹗於太平洋大西洋之邊海海軍大小戰艦二百六十隻亦决非過大之擴張一般輿論之風發雲騰幾於一致贊成者誠非無因也故民主黨艱謂此非黨論乃國論云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西南軍事之戰報]  
　　南北兩軍之近訊刻下關於四川之叙州外間所傳紛歧不一眞僞難判昨據可靠一方面消息叙州現尙爲雲南軍所佔據確實無疑而曹錕所率軍隊現正經過重慶之中南北兩軍相距不遠其前列之小隊時有交施槍火之事據某軍官所談兩軍之大會戰不久即當開幕據某日報載稱滇軍之攻陷叙州實因守叙軍隊皆係熊� 
克武之部下舊兵忽爲内應是以如此要隘竟唾手而得此外川軍尙多係蔡鍔舊部下軍心頗不穩固故川省對於討滇計畫暗懷疑懼不敢放膽進行滇省攻川之軍除叙州已與川軍交綏瀘州遵義兩路滇軍亦正在進行中而遵義之軍係蔡鍔親自督率意在襲取重慶順下荊襄直搗武漢據爲根基之地然後會師北上云云又據某外報最近調查四川軍隊近日之佈置地點如下（二）四川第一師團在重慶及涪州（二）第二師團之約半數在成都其餘半數在瀘州（有若干會在叙州）（三）四川第一第四混成旅團在成都僅第一旅團向叙州南下（四）北洋第一混成旅團在萬縣北洋第四混成旅團向叙州南下云云 
　　曹氏請兵之後命軍部消息前敵曹虎威將軍有電到京請再撥軍隊兩團前往以便分紥某某等要隘藉堵黨人軍隊之前進已照准飭由新編之陸軍第一二三四各旅内挑選所有空額即將上年冬間在保定一帶招來新兵趕行補充足額一面開辦中央徴募局仍令畢公健秦鈺等（即上年派往保定徴兵者）前往近畿各處績招新兵政府又以雲南第一師長張子貞第二師長劉祖武均隨雲南軍隊從事兵戎前頒明令自無所用因特擬命征滇總司令虎威將軍曹錕遙領開武將軍兼雲南巡按使之虚銜現已致電曹氏徴其意見諒日内即有明令發表 
　　對付貴省之辦法三日東京時事新報載北京電 
云據英國公使館得有電報上月二十七日貴州省民公舉劉顯世爲將軍戴戡爲巡按使並聲明與雲南同一行動又云貴州維持中立至今日者實於暗中援助雲南之軍事行動今日忽然爲此 
聲明想其預備既已完全云云政府既得貴州此項確耗後本擬即與雲南用同一辦法立以兵力從事嗣以既及兵滇省又進軍黔南兵分力弱恐難收效果且黔事實因滇事而起雲南平定則貴州易於了結議仍以全力征滇對於黔事暫緩進兵一面設法宣撫期達和平解决之目的若終歸無效則俟滇事辦有頭緒再定辦法又聞政事堂昨奉内諭傳知各機關所有發往黔省之公文一律停止并分發貴州任用之知事以及已奉任命未尙蒞任之該省實缺人員亦由内務部通知暫緩前往 
　　熊氏調和之一說熊秉三到京之後對於滇省事件頗主張和平解决前已兩次通電蔡鍔動以利害勸令取消獨立均有覆電聲明意見據聞蔡氏之言十分强硬有滇省獨立係出自軍民公意擁護共和不負初心政府如不實行打消帝制不但無以服人心且無以對天下滇軍憤激欲戰未可重拂其意等語又據某君報告謂蔡氏已提出條件若干條要求政府承認便可取消獨立熊君以此種條件尚可磋商政府若能許諾從此不難漸趨於和平故刻下對於調和滇事運動甚忙並聞熊氏日内將有上海行亦係爲調停之一端云云惟最近消息貴州軍 
隊已越湖南邊界攻擊晃州其與晃州隣近之 
黔陽縣亦有貴州軍隊縱橫出没以上各地與 
熊氏原籍之湖南鳳凰廳相去不遠熊氏因有老母在家頗爲系念正欲朿裝歸省嗣聞其母已避至益陽熊氏乃發急電探詢起居聞昨已得復電熊遂定於今晨（八日）出京歸省 
[外交界又將有要題發生]  
　　外交部消息駐日本公使陸宗與於日昨下午三點餘及五點餘曾特致該部萬急密電兩次聞内容所陳極爲緊要大致第一電所陳者係駐日本英法俄意等國大使又於此數日間特開聯合密議討論對華帝制政策之繼續辦法第二電所陳者係最近在日本方面中國黨人之舉動及擬將發表之種種謀畫聞陸國務卿閱後未敢延擱即代爲密封轉陳矣初六日駐俄劉鏡人公使又有要電一件核閱後即存留於辦公室其情形尙須詳細斟酌方能交出會議略悉大旨係該駐在國政府數次召開閣議並三次御前會議所討論日本政府爲對華政策遞致要求同意之通牒現已决定認可與日本冀取一致之行動俾固日俄邦誼 
　　駐京各國公使日昨密以正式公文照會政府傳聞大致有與其延期何如取消帝制等語言詞間頗含有强硬意味聞政府接到此項照會已連開密議多次其决定答覆之策仍以此事出 
自民意斷非政府擅能辦到等詞爲拒絕張本初五日外交部奉政府密諭擬致外交團之件大概即係此事 
[政府最近防黨紀]  
　　嚴防接應之黨人四日大阪每日新聞述奉天專電云段將軍昨奉中央政府之密電得悉革黨黃應時等近日由上海密行經由某埠（大連）潛入滿洲内地擬結托鬍匪圖謀起事等情現經電令所屬各地方長官等嚴行防範並聞將軍署又於二日奉准中央敎育部之電令據稱我國留日學生等近來爲黨人所惑遽行請假返國勾串革黨陰有謀不軌者實繁有徒東三省所有留日學生此時如有請假回國者請嚴予取締云云此事現經段將軍電請駐日公使陸宗輿君就近諭禁東三省留學生等不准擅行請假返國又聞統率辦事處因聞黨人爲傳遞消息接應黨人往來便利起見已在各鐵路沿站地方設立機關故於日前除已札飭各路駐紥之軍警嚴加注意搜查外復於日昨另派偵探多名分赴各路站查訪矣 
　　鎗斃自首之黨人四川黨人淡宅暘因奉黨魁熊克武等密令來京悔罪自首並加入籌安會窺探内容當被旅京川人王醒吾等告發經執法處將其逮捕派員迭次研訊確係僞詐並據統率處詳陳淡氏向在滬上與黃復生製造炸彈危險品因偶失愼藥力爆炸傷及面部當將其提驗實係傷跡具在故雷處長以彼前曾倡亂蹂躪全川治安今復僞詐悔罪意圖攪擾安寗實屬法無可逭故昨日上午八鐘綁至行刑場鎗斃矣 
[滇事與帝制之淸室關係]  
　　自滇事發生以來淸室兩太妃十分關心前曾召見世總長飭通函政府詢問一切總統接閱該函當即交諭政事堂將滇事情形及政府征討計畫詳細答覆茲聞兩太妃因聞刻下南北亂事中忽有宗社黨名目發現異常焦慮但滇事主張共和與宗社二字本不相容即蒙匪之擾亂亦不過鬍匪馬賊行爲未必遽有淸室子孫誤入其中作自取嫌疑之事聞日前特召某親貴垂詢此節並飭互相勉勵安分家居不可隨意出京濫交以免陷害傾覆皇室云云並聞淸室日前又行文政府請求解釋優待條件中所謂宗廟陵寢永遠奉祀之永遠二字作何解說又所謂尊號不廢是否及身而止政府因一時不便正式答覆乃令人用口頭回答略謂此事應交參政院解釋但現在之參政院實無維持其解釋之能力無論如何解釋恐終不能作爲鐵案不如竟待將來眞正之民意機關成立再行提交解釋等語　 
[雲南通信]  
　　雲南都督府組織條例共十四條早經頒布（從略）茲錄其統系表如下都督之下設參贊顧問諮議處副官處（庶務所）秘書廳（第一股至第七股）民政廳（總務科内務科實業科敎育科）軍政廳（軍務課軍需課軍醫課軍法課）參謀廳（第一部至第六部）衛戍司令部各師旅團營籌餉局團保局講武學校憲兵司令部兵工廠製革廠軍需局測量局軍械局電報局財政廳（造幣廠銀行釐金委員第一科至第三科）各關監督交涉署（總務科英文科法文科）高等審檢廳（民庭刑庭地方審檢廳）鹽運司警務處兼警察廳（總務科司法科行政科衛生科省内外各區署）水利局墾殖局鐵路局各道尹（縣知事行政委員彈壓委員交涉委員對汛督辦路警總局沿邊行政總局長怒𤞰殖邊總辦）� 
　　雲南所定之臨時公文程式（一）令（二）飭（三）示（四）批（五）咨（六）詳（七）禀凡軍都督府公布單行條例章程以令行之對於本省軍政各官署之指揮監督委任訓示以飭行之如有關於機要者以密飭行之對於本省各地方人民之曉諭以示行之對於本省軍政各官署及各官署對於軍民陳請之准駁以批行之對於各省都督又其他軍政各機關地位相等者之往復公文均以咨行之本省軍政各官署對於都督有須陳請報告者以詳行之如有關於機密者以密詳行 
之人民對於軍政各官署之陳請以禀行之 
　　軍都督府飭軍需局趕製梯團旗式文云此次出征各梯團應即頒發軍旗以樹軍聲浦資識别茲飭擬就式樣查核尙屬妥協合行飭仰該局遵照尅日製齊詳候飭發再步兵第九十兩團業經飭編成立並應授與團旗以昭一律即由該局一併趕製詳核切速勿違擬定梯團旗式如左 
[ＩＢ]  
　　梯團旗以紅綢爲之旗長三尺二寸直長三尺上書旅長及亞拉伯文字如第一梯團書Ｂ．Ｈ第二梯團書Ｂ．Ｈ餘類推字用黑色絨製成以線 
載之旗杆塗五色長七尺五寸圍二寸六分以黃布作圓筒式綴於旗旁杆上端冠以矛形銅 
頂長七寸注七寸長之五色旄杆末用矛形銅鐏長五寸所有尺寸均以營造尺爲準　 
　　雲南軍都督府新頒發之文告（一）飭高等審檢廳長妥協擬訂減免罪犯條欵（一）飭富滇銀行嚴切催收到期放欵並將放欵各户詳細册報（一）飭大淸銀行淸理處嚴切催收各户欠欵又有一飭軍械局兵工廠製革廠迅籌進行辦法以充軍實文略云現因軍事繁要補充軍實爲目前第一要着查應需各種砲彈槍砲彈藥盒工作應用各項器具現均甚形缺乏又管退砲零件各種槍刺亦諸須完備若不亟籌趕製配别之法臨時貽悞實多應由軍械局兵工廠製革廠迅速會商進行辦法加工僱匠擴張業務立即分投趕辦以期因應裕如軍事前途實利賴之 
　　此外軍都督府尙有一照會致籌餉代表文略謂雲南爲首義區域擔負特重非大張師旅厚集軍實不足以挽狂瀾於既倒作中流之砥柱現在已編護國兩軍次第進發唯軍多用繁任重道遠爰設籌餉專局内外兼籌冀收士飽馬騰金鼓響振之效素騐執事才高望重識遠學優用特照請擔任南洋各埠籌餉代表商同某某等分道協籌柏烈武現在暫駐南洋業已函請擔任南洋籌餉總代表并希就近接洽南中僑胞豪傑輩出傾囊救國必竟辛亥前功攘臂同仇渴慕共和新治云云 
　　護國軍第一軍蔡總司令出發情形已紀前報茲聞是日軍界則有都督參謀及師旅團營各長官馬步砲工輜重各兵弁政界則有巡按使及民政財政審檢兩廳各官警界則有廳長署長及警務各科員學界則有師範法政中學農業公立私立各校及女子師範職業桑蠶端本幼稚園紅十字會女子 
愛國協會等各學校團體則有三迤總會敎育會農會商會報館等並旅滇中外人士均送至南關外聚奎� 
樓由十里舖至南關一帶綿亙十餘里觀者甚多而女子愛國協會由女生特製汗巾多方分贈各從征軍士以爲紀念現聞農業學校肄業諸女士擬聯合同志組織一女子北伐隊已請當道派員敎授編練矣 
　　司令官韓鳳樓河南人前淸來滇歷任軍界要職去歲會充� 
軍警督察長及警察廳長旋因事北上充陸軍部諮謀官現聞已决計辭職來滇護國軍總司令編練警察隊一� 
隊於各區内挑選巡警五十名高等警察學生十名由官長率領於二十六號出發昨有巡警張廷鏡具禀警廳請派赴從戎批云現在警額頗形缺乏在軍在警同盡義務自勿庸見異思遷所請礙難照准 
　　高等警察學校校長王鐵山訓詞云予與諸君共處一堂約有年餘矣今者吾滇首倡義舉諸君執鞭弭以効前軀� 
茲當臨歧不可無片言以相勗勉竊以吾國今日社會濁惡極矣在未入社會之先豈不曰吾超拔流俗克自樹立及一入社會之後遂爲社會所薰化不覺易其初心改厥常度此蓋因腐敗之政治斯釀成汙濁之社會復由汙濁之社會竟造成穢惡之人物是以觥觥士夫中能自振拔者雖有澄淸天下之志亦將朿手而無所展布匪惟不能展布且不能容於世俗非不容也蓋不爲時會所需要夙所懐抱將焉用之諸君此日甫經用世即値與民更始之時以純潔之身入茲社會負有改造政俗之責務國家前途之　　　　　　　　　　　　　　　　　　　　　　　 
所以希望於諸君者良非淺尠然處今之社會非有堅定之學識 
鮮不與之同化非有貞固之操守鮮不爲所濳移故凡事可不必問大羣且問小己小己但能自治能薫修大羣自能爲所轉化竊不自揣持贈兩言勤以持己愼以將事古人良言可爲藥石國家多難拯救需才誓淸中原同此職志前程萬里努力自愛凱旋之日當與諸君痛飲於華山翠海間也 
　　兵工廠近日添招工匠一般工人投効者甚多有自劍川宣威等處來者有自箇舊昭通等處來者赴廠報名絡繹不絕 
[江蘇最近之預算（四續）]  
　　歲出（南京通信） 
　　項别　　本年度預算核定數　　民國三年預算核定數　　增　減内務各項雜支　　四九五九九四　　二四ＯＯＯＯ　　二七五　　二ＯＯ九四Ｏ九九四○Ｏ水利經費　　　　一七ＯＯ　　一六ＯＯＯ　　一ＯＯＯＯ馬路工程經費　　一Ｏ九三八Ｏ　　一Ｏ九三八Ｏ輿地測量隊經費　一二六ＯＯ　　　一二六ＯＯ旗民敎養經費　　二ＯＯＯＯ　　　二ＯＯＯＯ寗垣貧兒敎養院經費二七六ＯＯ　　二七六ＯＯ普育等五堂經費　三四ＯＯＯ　　　三四ＯＯＯ金陵救生局經費　一八四八　　　　一八四八吳縣育嬰堂經費　五ＯＯＯ　　　　五ＯＯＯ救䘏經費　　　　二ＯＯＯＯ　　　二ＯＯＯＯ政治研究所經費　二四ＯＯＯ　　　二四ＯＯＯ省立第一醫院經費二Ｏ五六六　　　二Ｏ五六六防疫經費　　　　一ＯＯＯＯ　　　一ＯＯＯＯ禁烟經費　　　　四ＯＯＯＯ　　　六ＯＯＯＯ　　二ＯＯＯＯ典禮經費　　　　一ＯＯＯＯ　　　一ＯＯＯ按内務各項雜支三年度預算惟水利禁烟經費係列作國家支出本年已將届禁絕期間故經費亦逐漸節減典禮則今年新增者 
　　農工商各項經費　　三Ｏ四九三六　　三Ｏ四九三六農事試驗場經費　　五四ＯＯＯ　　五四ＯＯＯ墾荒水利經費　　　五ＯＯＯＯ　　五ＯＯＯＯ植樹園經費　　　　三ＯＯＯＯ　　三ＯＯＯＯ農會補助費　　　　八ＯＯＯ　　　八ＯＯＯ各工場經費　　　　一一八ＯＯＯ　一一八ＯＯＯ絲織手工傳習所經費二一六ＯＯ　　二一六ＯＯ下關商埠局經費　　六ＯＯＯ　　　六ＯＯＯ第一商品陳列所經費五八九六　　　五八九六賽會經費　　　　　五ＯＯＯ　　　五ＯＯＯ南通州商品陳列所經費二ＯＯＯ　　二ＯＯＯ磧務經費　　　　　四四四Ｏ　　　四四四Ｏ按上列各項經費三年預算俱列作地方支出惟礦務一項係新增自餘俱照原額列計 
　　臨時支出　　二三六八五八　　五二八ＯＯＯ　　二九一一四二 
獲匪犒賞　　　　二ＯＯＯＯ　　　二ＯＯＯＯ警察恤金　　　　一ＯＯＯＯ　　　一ＯＯＯＯ各項充賞經費　　六八五八　　　　六八五八軍事臨時費　　　二ＯＯＯＯＯ　　五二八ＯＯＯ　　三二八ＯＯＯ按江蘇預算前淸宣統三年九月光復召集臨時省議會始有辛亥冬季三個月之預算民國改元始有元年十個半月之預算洎規定以每年七月爲會計年度開始於是有二年一月至六月之預算二年七月至三年六月乃有二年度預算三年七月至四年六月又有三年度預算會計年度變更於是有本届預算綜其前後計其盈虚於最近蘇省行政之趨向可得其大較焉（完） 
地方通信 
[蘇州]  
　　小牡男難逃法綱去歲十一月間有鄉街前莊私宰耕牛之小牡男偷竊某姓耕牛宰殺運消來城被滸關董事查悉將船並牛肉扣留移送到縣飭警補提小牡男到案究辦詎縣警往傳時小牡男買一乞丐冒名到案代行拘押而小牡男則仍逍遙法外前日小牡男又在滸關附近朱姓家盜竊耕牛宰殺被失主追獲將人贓一併扭區解縣知事查得小牡男業已拘案何能出外犯法殊爲不解昨日特親自提訊取得原被供詞後即飭查前案底蘊以明眞相 
　　偵探在滬破拐案蘇垣元妙觀恒孚金珠店去年被住居護龍街之范喜娘拐騙約値萬元之珠花等物一案早誌報端茲悉是案於八號北區警察署長王孟龍接到偵探王金榮報告謂已在滬破獲拘到范氏一口並贓物一包刻已領憑往滬迎提歸案究辦矣 
[松江]  
　　地方自治制復活地方自治制打消已二年矣近日李知事奉到省飭令即籌備惟聞此次自治制員額有限選舉時需加倍舉出呈由官長圈認名爲自治仍偏重官治也 
　　育嬰堂開始查案育嬰堂控案李知事以耿伯齊雷譜桐鄕望素重分送照會請爲澈查雷聲言地方公事儘可助理照會則即日璧遷耿則以該堂賬目山積通盤查核精力不繼特舉李仁 
 
 
 

Page 7

 
 
裁及某君爲代表另由知事委第四科科長莊仲淸及公欵公產管理處董事鄭子崧葉桐叔帮同查理即假管理處爲辦事地點定初九日偕赴育嬰堂邀集堂中全體紳董面詢一切俾查核各賬得有把握 
　　太虚亭演講森林敎育會農會圖書館三機關公請森林學專家凌道楊君來松於初八九十演說三日曾誌本報現已遍送聽講劵届時聽者必衆圖書館實不能容已假定嶽廟太虚亭爲講演地點 
[鎭江]  
　　籌措瓜信路歀項鎭江商會前會同揚州紳商公舉代表赴京上書交通部要求將浦信（由信陽州至浦口）路線改爲瓜信（由信陽州至瓜洲）以冀振興商務旋奉部批派工程司切實調查大約此事可以照辦惟由烏衣續至瓜洲築路經費須銀一百六七十萬兩刻値庫欵支絀之時籌措頗爲不易現由鎭揚兩商會公同酌定辦法先由地方紳商籌集欵項向政府購買公債票一百六十萬兩即以此欵爲築路經費日後公債由政府陸續償還路政仍歸國有現兩埠紳商正在竭力籌畫 
　　請規復浴堂捐欵鎭城内外各浴堂前曾繳納月捐以充鎭衛學堂經費自該堂停辦後此項捐欵停收現城廂市董事王振文以學務捐欵不敷分配特於日前呈請章知事示諭各浴堂仍舊按月繳納捐項以資補助想可邀允准也 
　　警察局取締建築鎭郡警察總局袁藎之警佐以本埠街道窄狹行人往來擁塞交通不便亟宜取締建築以便交通爰出示通告略謂嗣後徒邑城廂内外凡有建築之事均須先赴警察總局報告必由總局核准方許興工以資取締 
　　袁警佐嚴禁烟賭鎭江警察總局袁警佐通飭各區區督飭長警嚴禁賭博偵緝私烟毌得稍涉疏懈 
[揚州]  
　　軍警聯合會開會揚州軍警聯合會前開第七次通常會議决定於舊曆正月初六日午後二時接續開第八次通常會並於是日摄影以作成立紀念茲悉是日馬伯梁旅長因事未能蒞會特遣其副官代表到場此外如正會長張錦湖旅長副會長周芷貞知事季光恩統領先後到會率同各職會具拍照以留紀念 
　　參謀長到揚供職駐揚第七十六混成旅參謀長趙蔭園前於陰曆歲杪請假回省接眷在揚賃屋居住茲已於日昨抵揚到部供職 
　　官醫局行將成立兩淮運使方碩輔司長前因舊城地叚缺乏官醫局當經派委揚州紅十字分會中醫瞿壽咸着手組織一俟擇定相當地點即行禀報開辦 
[南京]  
　　研究所定期考試政治研究所應課各員業經來所報名歸定課程者已由所發給日記簿以便編成日記現俞所長定於本月二十日舉行第一次考試届期各學員當按照辦事細則規定時間齊集入場聽候考試并飭於十七日將編成日記簿繳所以憑校閱其考試地點已擇定江蘇法政專門學校 
　　彌補冬服費辦法省會警察購辦四年冬季服裝溢支經費業經王桂林廳長詳請撥抵核銷茲悉齊巡按使飭將罰欵項下所餘七百餘元先行儘數撥抵如再不敷即於該廳月領經費内按月撙節以資彌補 
　　籌解部欵四十萬淸理官產處去歲應解部欵八十餘萬元經財政部屢催未解昨又電飭財政胡廳長轉催甚急且限儘本月十五日以内悉數籌解到部倘再延期將派員前來坐催等語曾處長知難推延已於六日先行滙解四十萬元北上餘俟二十日左右續行滙京 
　　夫子廟前冷熱觀夫子廟前向爲熱鬧之場每年自元旦日起至元宵節止花燈密布鑼鼓喧天紅男綠女人甚擁擠今年新年節期陰雨連綿故奎光閣得月台及各茶舫生意異常冷淡昨日天氣晴爽始稍見歡鬧 
[杭州]  
　　鐵路統捐兩稽查易人鐵路稽查何聨芳南路統捐總稽查申翰周現均期滿照例銷差刻經財政廳長遴委汪世杰充任鐵路稽查朱人昌充任南路統捐總稽查 
　　杭垣錢業上市之會議杭垣錢業同行爲各項商業領袖去年帳面平穩獲利頗爲豐潤今庚上市者大同行爲泰生晋泰惟康怡源信昌裕元泰安孚開泰生昌寅源崙源德昌謙豫交泰慶和等中同行爲裕源瑞泰永裕盈豐恒盛鼎泰義孚愼康德豐衡康泰源天源道生鉅康等貼票店爲泰康瑞和承康泰順致和等共四十餘家茲定於陰曆正月初十日在柳翠井巷錢業公所開會討論丙辰年評市方法並修正同行規條俾費遵守而利進行 
[奉天]  
　　設法招撫胡匪段將軍以東省胡匪充斥擬剿撫兼施以淸其源日前曾將最著名之匪首鑽天燕子等懸賞緝拿得由鐵嶺軍隊將中央樂獲解到省訊明鎗斃現聞當局以此項匪黨羽翼甚多難保無安分良民被脅爲匪者故亟且實行招撫昨有軍界中人條陳軍署謂在商市繁盛地方設一招撫所准令各匪繳械投誠暫給飲食俟有數名送省撥交師部隨同各軍操練如果勤奮無他即補兵糧以期改過自新而一般無業之徒亦不致再投匪黨等語叚氏擬採用其說將在省垣及安東遼瀋洮昌道地方各設一所設法收容現正在核議中 
　　盜賣官田控案奉省遼陽東南馬蜂台佃户八九十名於日前投省公署報告莊頭黃自齡擅將官田盜賣外人侵奪各佃生命財產請從嚴究辦等情茲聞此案原因係由黃自齡領得官田六千餘畝此次淸丈官地該莊頭無歀承領黃遂在城内勾通小南關永盛店執事宋敎宣介紹將該莊頭所領官地全數賣與日商大阪公司附設之五合號由該號執事范高平杜愼齋劉彥根等出名每畝價在二十元上下立有合同言明俟官地淸丈局丈放時由五合號代交地價將地領出後一併賣給該號當時交押金洋七百元有宋敎宣店號擔保並有汪魯臣王作山爲中保嗣於去冬又交洋五千餘元均歸黃自齡收用以上情形已經省吏札飭淸丈局派員澈查矣 
雜評一 
[外交之消息（默）]  
　　帝制未告延期時在外將有三次警告在内突起雲南獨立所謂事機急迫時也迨帝制既告延期外人方面其勢似稍鬆動雲南之戰機雖啓然亦尙有和解之望至於今日情見勢絀非特國内之事無可調停而外交上種種重要消息又相逼而至前此盡力於内外之疏通至是俱已朿手在國人視之眞所謂急迫之時機矣而當局猶藉詞以拒各公使之請（京報載各公使密請取消帝制）然則執政諸人自信殆尙有自全之術耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中國郵船公司之航期]  
　　舊金山華僑前組中國郵船公司資本五百萬元已購一一萬零二百噸之巨舶支那號往來中美之間曾誌前報茲悉該船不日將由滬開往美洲調查四次航期列表如左 
　　二月十五號第一次由滬開行四月十七號第二次由滬開行六月二十四號第三次由滬開行八月二十八號第四次由滬開行　　該公司總理陸姓名蓬山字潤卿在華僑中頗有勢力受船典禮係於去歲十月二十九號在舊金山舉行當時陞旗碎瓶之禮由一華僑女郎劉銀女士執行上海經理爲西人皮特羅塞里事務所現在黃浦灘五馬路口尤寗保險公司大洋房之第一層該船由滬開美途中僅在長崎與火奴魯魯二處小作停留頭等艙位乘價格外低廉對於敎士尤特别優等減收船費惟以中國人組合之公司船不懸中國國旗而懸美國國旗尙未知其原因之所在耳 
[製造局實行試砲]  
　　上海製造局現有造成之十二磅砲彈過山快 
砲三十六尊定於昨日（即十號）起至十四號止逐日試放因恐滬上商民聞聲疑慮曾經出示曉諭一面函告滬海道尹 
轉致外交團暨官商各界一體知照在案茲悉此次應行試驗之過山快砲爲數較多裝配彈藥手續尤繁故昨日未及試驗現由李總辦改期今日（即十一號）午前八點半鐘起試放惟恐内地居民或有未閱通告者故仍飭由淞滬警廳轉飭各區站崗巡士傳諭商民以免驚恐 
[鐵路接軌工程近紀]  
　　滬杭滬寗兩鐵路接軌工程泥路業已築高惟枕木與鋼軌因所定材料迄未運滬致未鋪築按杭路自梅家弄迤北至寗路眞茹爲止經過河道須建橋樑七座所需橋面鋼鐵等料亦經定購是以先築橋墩除梵皇渡之蘇州河徐家滙後之蒲葦塘橋墩均於舊曆去臘造成外餘如龍港三涇港等五座橋墩亦已由鐵路管理局鍾局長諭令匠目於昨日起招工塡築 
　　又聞寗杭兩路通車之後㭝皇渡地方應設車站旅客往 
來在該處上落者必多搬運行李須用脚夫自應設立夫頭以資督率已有商人吳四福於前日覔保具禀鍾局長請求准予承充 
[墳山路暗殺案續誌]  
　　在統率辦事處駐滬調查員米占元手下辦公之施鳳池於 
上月二十九號夜在墳山路一千三百十號門牌寓所被人勒斃經二房主胡桂生報告老閘捕房派探將屍舁送斐倫路驗尸所報請公共公廨中西官驗明諭令施之表史鄧鳳林具結棺殮聽候緝兇解究在案昨由捕房將胡桂生傳至公廨經會審員王肇之君會同英康副領事在樓上會客間安設公座研訊胡供是日出門時見死者房門已啟迨至正豐街龍園茶館啜茗回家門仍未關惟不 
聞聲息死者之傭人亦未見面我知有異即邀死者之表兄到來入房察看見已被人用繩勒斃遂同投捕 
房報告是實中西官以胡桂生所供離奇判押候請由滬海道尹行文海州地方官移緝要證解滬訊核 
[小孩拾獲鈔票三誌]  
　　小孩夏宜彬徐桂林羅玉卿於上月三十一號在新閘派克路拾起交通銀行出店所遺之鈔票洋二千三百九十一元互相玩弄旋被行人搶去數捲嗣因觀看人衆經新閘捕房包探朱子藩查見在三孩處搜得鈔票洋七百五十元一併帶入捕房解送 
公共公廨訊判各交五十元人洋並保候訊在案昨晨由廨復訊 
原告並未到堂中西官以上次傳訊該孩等均不到案實屬貌視公堂且拾物不交捕房尤屬違章姑念年幼從寛判各罰洋二元充公着令繳洋開釋 
[又須搜查客棧]  
　　松滬護軍使楊君飭行淞滬警廳略謂自滇事發生以來� 
謠言滋多上海爲通商口岸輪船火車交通便捷難免不有 
黨人乘機潛匿爲秘密察聽之舉茲奉陸軍部及馮上將軍等密飭會同盧副使從速妥議防務隨時協警嚴查客棧及往返各輪埠有無黨徒潛蹝並以滇� 
省潰兵逗遛長江上下游難免不以滬上爲寄跡 
之所尤宜在各處旅店搜查等因爲此飭仰該廳長嚴行防備並搜查客棧以杜黨人潰兵濳蹝等語昨徐廳長已分飭所屬各區署隊遵辦矣 
[補錄道屬敎育行政聯合會議案]  
　　　　提議敎育公產緩免照册費暨繳價銀案（原案文從略） 
此案議决原案由會詳送道尹轉詳巡按使辦理 
　　寺廟財產已歸敎育用者應查明備案以免後來糾葛案松江縣椽屬視學提議 
前淸辦學往往因經費或校舍無看禀准地方官將寺廟財產　　　 
就近撥充改革以後雖經五十三期省公報載都督通令嗣後地方廟產除先經立案確定爲學務用者應歸該市鄕行政機關處理云云但辛亥光復前淸舊案往往散軼無存癸丑之亂道屬各縣關於該項卷牘不免稍有散失辦學者非法侵佔固屬非是而寺廟僧道往往不體四年八月十日大總統申令用意之所在報管理寺廟條例希圖推翻舊案收回利權一處開其端他處踵其後根本動搖於敎育前途甚爲危險爲目前計擬請將從前廟產已經撥歸敎育經費者再行切實查明詳報立案以免紛擾而固基本惟是否有當應請公决 
　　此案議决原案由會詳道尹飭各縣照辦 
　　修身宜廢除敎科書案實山縣敎育會提議國民學校修身原爲注重作法以實習爲主旨初非文字上之研究也乃不明本科主旨者其敎授與國文無二是依敎科書循例講授之弊不如廢除之以求實踐勿徒託空言也是否有當謹候公决 
　　此案議决修身應注重作法並與他科目合爲一小時敎授 
　　體操宜注重各個徒手有規律的簡易行進法案體操一科保持有規律的動作使兒童身體均齊發育徒手與行進遊戲相互敎授庶爲適當有偏重徒手者失之太呆板有偏重遊戲者失之太雜亂呆板固非是雜亂之獘尤屬重大現在社會對於學校信用未深若偏重遊戲旁人見之以爲舊時之捉迷藏搶龍頭而已有何益處蓋往往因遊戲而多訾議學校者此種言論雖無價値然亦未始非學校之障礙此就旁觀者言不宜偏重遊戲之理由也再就學生一面言之凡遇兩隊决勝之遊戲兒童之競爭心是乃天賦其不顧力之能及與否總須盡力奔跑以期必勝氣喘汗流血行陡進傷害生理莫此爲甚此就學生言不宜多課遊戲之理夫也由此一偏之見要亦有所見而云然苟在敎者酌量兒童之體力使徒手與行進遊戲相互敎授毌亦較爲適當乎是否有當謂公同决定 
　　此案議决體操宜將各個徒手與有規律的簡易進行法相輔而行以上二條請道公署采擇施行 
　　請議實行改良私塾酌設巡回敎員案寶山縣視學學務委員提議按省頒暫定整理私塾規程第二條第二項謂私塾敎師對於本條所規定之敎科（即第一項謂私塾課程應遵國民小學校令必備修身讀經國文算術及體操等科目）有一科或數科目不能擔任者須另延他人代課此誠實行改良私塾之方法欲求合於國民敎育之宗旨也其附註有云或組合各塾聘請專科敎員或請就近學校敎授此果能辦到則一轉移間私塾皆學校耳豈不甚善所難者由塾師自行設法恐因經費關係塾師無此活動之思想及能力遷延日外積習依然欲求改良徒成話柄不如由各區學務委員酌量地方情形及財力於私塾較多之處商諸區董聘請專科敎員巡回敎授則實行改良數私塾較之添設一國民學校收效宏而獲益多也是否可行請公議决之 
　　此案議决俟各届塾師試驗完竣後再行酌量地方情形辦理之 
　　編輯本會年報以資印證案奉賢朱聲鳳提議道屬各縣敎育事業漸見發展凡規畫之情形進行之狀况過去之事實以及道公署各種文告本會歷届集會之成績可以紀述者不勝枚舉似不可無年報之編輯以資印證自本會成立以後道縣敎育行政界時有接觸之機會交換意見同策進行惟會時匆促恐語焉不詳即各縣縱有敎育狀况之刋行而體例不同未足爲具體之比較現届第二次召集大會似須爲編輯此項年報之籌備應如何酌定條例搜集資料爲本會留成績爲各縣資比較之處敬請公决　 
　　此案議决本會應編輯年報將本會議案紀事錄等及各縣報告實行狀况分别編入 
[中華醫藥會第四日開會]  
　　二月十號九時三十分開會報告本會會章經職員等議定暫不更改十時討論會周逵醫士讀朱神惠君之演說稿議論醫家之程度先宜定一標凖地方上宜有取締之法使程度不合者天然淘汰次由鍾拱辰醫士讀陳邦祁君寄來之演說稿申述舊醫之之弱點又次伍連德醫士講洗寃錄之研究 
　　美林士醫生主張凡吾醫家宜自行尊重以愛國觀念作標準並謂中國宜有義務醫院使貧窮無告者亦得醫藥之利益末論醫士不僅醫病且宜醫心 
　　萬乃白醫士主張醫業中人宜斟酌于自謙與自重之間梅騰根醫生主張忠心對付病者是爲最要 
　　蕭智吉瞖生主張行醫爲業者切不可以金錢爲唯一之目的以救苦扶貧爲宗旨 
　　下午二時諸會員由華安合羣保險公司供給汽車游覽上海各大醫院 
　　五時半靑年會畢德輝醫生演說衛生要旨圖畫標本光彩奪目聞者警惕 
　　八時哈佛醫學校校長胡宣德醫生宣講種種寄生蟲之爲害饒有趣味 
[調查油豆餅業之盈餘]  
　　油豆餅業爲滬埠南市各商業之冠上年度生意雖値歐戰未已銀根緊急尙屬平穩惟該業銷場向以冬令爲最旺上年入冬後因肇和暴動生意停頓加之廣東省已自行打油致生油銷路阻滯故比較往年頗爲減色茲將該業盈餘調查錄下　裕泰八千兩　聚源八千兩　駿源八千兩　長義三千兩　和泰三千兩益元二千兩　泰潤五千兩　肇康二千兩　泰豐五千兩　長豐三千兩　生泰三千兩　三泰三千兩　鼎泰二千兩　叙泰三千兩　恒豐三千兩　恒盛三千兩　恒源二千兩　晉泰二千兩　正大二千兩　元生二千兩　新豐恒興兩行未詳　 
[顏色廠布漲價]  
　　上年江陰常熟等處之本廠布春夏秋三季頗爲發達其色格布與白格條子等布之銷場以新嘉坡三堡龍及奉天等埠爲最廣月有二百餘箱至絲光布以四川一省銷數最廣不料入冬以來滇事發生各埠銀根奇緊滙水飛漲以致絲光布川帮止辦色格� 
布之銷數亦呆滯故年終每廠存貨自五六千疋至一萬餘疋雖染料未有如今日之奇昻成本略輕然暗中受虧亦已不少因此各廠之盈餘不能美滿今正紅盤各客帮除新嘉坡四川湖南外餘均略有辦進惟顏料來源已絕滬地所存者均居爲奇貨價較去冬漲一倍之多雙古線價亦飛漲故各廠之色子絲光布成本更大昨經理華洽記愛工社華昌勤德等各廠執事集議加價問題當經議决淺色絲光布每疋加銀二錢色格布一錢半玫瑰紫布加五錢其餘照舊業由各廠通告各客帮一體知悉矣 
[挽留南商會總協理]  
　　南商會總協理顧韾一蘇筠尙兩君先後辭職經董事會各議董定於十日（昨日）午後三時開臨時會公同挽留各情已紀前報昨日届期開會到者有各業議董陸伯鴻莫子經鍾星甫李詠裳葛吉卿陸崧侯穆杼齋葉鴻英干蘭坪朱子謙等十餘人顧蘇兩君即聲說辭退職務之理由各議董僉以現當奉令改組商會法一切手續日益紛繁責任綦重非賴顧蘇兩君從中佐理恐後起者不無掣肘於是竭力挽留顧蘇兩君始仍勉爲擔任 
[徐廳長升任誌聞]  
　　昨午本埠警界中紛紛傳述謂淞滬警察廳長徐輔洲君有升任江蘇全省警務處處長之說姑誌之以觀其後 
[高等檢察長蒞滬]  
　　新任江蘇高等檢察廳長王樹榮君昨晨由蘇乘火車來申至上海地方審檢廳當由袁林兩廳長迎入客廳茗談良久即經林君偕同獄官李蒓蓀所長敖振翔等引領王君至地方監獄並地方分監以及第一看守所等處逐一參觀旋又回廳午膳至一時許王君始行告别赴龍華竭見楊護軍使 
[打彈競賽預誌]  
　　旅滬西人之好打彈子（一名檯球）者每年舉行競賽一次本年之最後决賽擇於本月十九號午後五點一刻及晚間九點一刻舉行入場劵預定座每張五元餘座二元座資均捐助義舉其舉行地點則在斜橋總會 
[務商中學介紹畢業生]  
　　上海務商中學開辯以來迄今五載所有畢業生於商業上咸有完全之知識其中已爲各公司及銀行所聘用者皆稱得手且該學生等皆係身家殷實之靑年子弟經該校合法敎授非但英文書翰會話商業算術商業實務等確有把握即於商業道德待人接物無不心平氣和足爲商業家興起事業之根據據該學生等又以實地練習爲目的並不計較工資如商業家能引用此等人材兩有裨益現聞該校業已組織介紹部專爲畢業諸生作切實之保證介紹於各商業機關此誠商業家之好機會也 
[組織英文夜館]  
　　老垃圾橋南首沿馬路三百五十六號石庫門内設有工商求是英文夜館聞係孫品惇周經芳等所辦尤注重於商學一科俾工商子弟得沾實益云 
[市北公學定期開學]  
　　滬寗車站慶祥里市北公學本年添聘東西洋大學畢業生及富有經驗之敎育家主任除原有男女國民學校高等小學外復添設英德文專修科中英德法日文數學理公夜學部設有免費半費生名額定陰曆正月十六日開學 
[廣東初級小學定期開學]  
　　北四川路宜樂里後廣東初級小學暨幼稚舍創自民國元年昨日午後二時舉行同學交誼會到者百餘人聞本届初等四年級添設國語英文國技三科學費照常定陰曆正月十六開學 
[絲廠開工]  
　　美租界虹口一帶各絲廠均定於今明等日開工惟密勒路瑞綸絲廠已於前日（初七）提早工作 
[實業團之新年會]  
　　旅滬寗波實業團定於陰曆初十日下午二時半在盆湯弄該團　務所開新年談話會討論進行方法業已通告團員届時蒞會 
[飛花廠失火即熄]  
　　三和洋行飛花廠先在美租界梧州路去年與張豫記合股遷至閘北梅園路附近前日下午四時該廠忽然起火幸在白畫經四區長警等到場帮同撲滅昨由姜警正派令探警詳查起火情形以憑核辦 
[星星之火]  
　　昨日崑山路十八號洋房烟囱内火星射出救火會西人疑係火警迨驅皮帶車駛往援救業已熄滅 
[福建購辦軍馬]  
　　松滬護軍使署奉宣武上將軍行署飭開准陸軍部咨據福建護軍使電稱現派臺副官永生赴張家口購辦軍馬數十匹等因除由部發給該員購馬護照飭其前往採辦俟辦齊報部烙印過境並分行外相應咨行貴將軍查照等因准此除分别咨行外合亟行知一體查照 
[誘拐江北女子]  
　　江北女子王玉紅年已及笄前日由西鄕徐家滙來申以米票易米途遇高有仁王小林以導引領米爲由囑令同往高昌廟行至小南門外水神閣被崗警查見上前詰問王即乘隙逸去僅獲高及車夫張和尙帶至一分駐所問明前情飭送警廳司法科訊究 
[少婦被夫虐待]  
　　住居閘北太陽廟之龔趙氏因被夫虐待私逃出外逗遛南市小客棧内昨投一分駐所禀請安挿詰據氏供年二十歲被夫誣有不端任意毆辱今不願再歸等語奉飭留候傳到其夫問明眞相移送警廳司法科訊核　 
[姦案辯論終結]  
　　已閉華興洋貨號主婦曹金氏在公共公廨控告學徒李玉書姦佔寡媳曹張氏訊供詳情已誌昨報前日午後由會審員王肇之君會同美領郭君繼續研訊由兩造代表律師向見證林施氏葉顧氏證明李玉書到曹張氏處共三四次均在樓上客堂中談話中西官以兩造見證口供均已問畢作爲辯論終結判候會商堂諭飭遵 
[拐匿並無實據]  
　　　姑氏前至法公堂訴稱女兒阿虎年十七歲在湖絲廠工作放工時被蘇季氏侯阿金串同拐去請求追究經聶讞員判令交保限交尙未交出前日阿虎忽在法新租界迷途啼哭爲捕查見帶至捕房訊悉情由傳到姚氏認明昨解法公堂詰訊季氏阿金同供與原告住在前後宅因有仇隙自己將女藏匿投案誣控婦人等均無串拐之事質之阿虎供被季氏等領至灣灣曲曲地方寄藏前日見屋内無人當即逸去以致迷路是實聶讞員問寄藏之家汝能指認否答稱不能指認聶讞員以原告所控無憑判季氏阿金一併開釋阿虎交伊母領去完案 
[挿身干預]  
　　前晚有自稱在閘北警署爲巡警之鄒洪勝在北山西路弄内與女子陳阿香談話被無賴楊全處所見上前干涉致相扭毆鄒即以楊攫取金戒等語報由滙四捕房昨派包探將楊拘獲傳同陳女一併解至公共公廨經中西官訊明以楊前因向人拆梢經公堂訊辦有案實非安分之徒判押一月以儆　 
[扭控拐賣婦女]  
　　嚴華秀住閘北天保里前日扭劉祥生至四區四分所控稱伊妻梁氏被劉拐賣經蕭警佐質訊一過判解閘北司法科究辦 
[阿弟誘拐阿姊]  
　　北新涇鄕民王金秀前日扭妻弟馮小庭至四區四分所控稱伊妻馮氏被小庭誘拐出外至晚不歸四尋無着請爲究追經蕭警佐判送閘北司法科押候訊辦 
[截留被拐小孩]  
　　救濟會偵探何連寳昨晨在怡和碼頭廣生輪船二十一號房艙内查獲被拐四歲男孩一口惟拐匪已乘問逸去該探將孩解送地方廳請爲安挿 
[安挿旗台軍士]  
　　製造局浦灘海軍旗台係爲傳達兵艦與司令部旗語面設台内派有軍士十三名駐紥茲因海軍司令部已奉令撤銷此項旗台亦在取消之例故酌留四名仍駐旗台以備船塢修理船隻入塢時之傳達旗語其餘各軍士昨經海軍部飭令分撥各艦仍充打旗之職以免閒散 
[黏貼已革長警之花名]  
　　淞滬徐警廳長查得所有違法斥革之長警大都籍隸北省前曾酌給川資令即回籍以免流而爲匪並杜化名復充等弊在案茲訪悉前項革警仍有逗遛滬地及藉端招搖等事殊與本廳名譽有碍特飭所屬各區署所迅將從前因事被革各長警之花名表黏貼隨時查察如有逗遛不回者責令拘解來廳以憑處治 
[命案牽涉地保]  
　　浦東鄕民徐林生前被姜金濤姚寶安（即小實安）等挾嫌毆斃報經地方廳派員驗明飭緝兇犯脫逃未獲嗣將姜兄姜福堂　母姚傳氏分别收押交保限交正兇訊究在案茲悉此案迭經屍母徐姜氏到廳具禀請求伸雪並牽涉二十四保二十圖地保陸秋橋有將兇犯得賄縱放等情該廳林廳長據禀後曾飭警一再調查茲經查明陸秋橋似有包庇情弊遂於前日飭警將陸提案收押候示 
[相驗路斃]  
　　閘北寶山路義昌里口昨日倒斃無名男屍一具該處地保即投地方廳禀請相驗下午由林廳長委派鍾檢察官毛檢驗員等前往相驗 
[爭執即是不祥]  
　　漢中路江北人徐信記家所豢之猪前日逃至共和路菜場張福根攤上徐向索還張以爲不祥欲將是猪當場屠宰致起衝突由四區崗警到來一併拘入警署聽候核辦 
[店夥不應逞蠻]  
　　四馬路震豐泰酒店股東茅大梅控同業豫豐泰店夥章長生章長明葉阿六沈美槎胡寶華等行兇擢取金表鈔票等情由公共公廨訊判被告合交一百元人洋並保候訊在案昨晨復訊兩造均延律師到堂辯護中西官以原告所控攫物無憑廳即註銷惟被告因爭紅利不應逞蠻判令存洋五十元保釋如半年内並無事故准將存洋發還 
[行兇無可抵賴]  
　　葉李氏控被孫和尙等兇毆受傷由探將孫拘入捕房存洋保出昨經公共公堂傳訊原告因傷重在醫院醫治不能到堂經中西官訊據被告供稱實因伊弟阿四與原告之夫賭博起衅原告出外招呼巡捕自行跌傷堂上以醫生驗單確係毆傷未便狡賴判孫押候原告傷愈再核 
[鈔票貼水之爭端]  
　　新康烟紙店夥袁志鵬前至法捕房報告被仇英行兇打破頭額等情昨解法公堂請訊袁在醫院醫傷未愈故未到案仇供持交通鈔票洋四十元向該店換洋袁欲每洋貼水二分以致口角袁先動手我一時氣憤即將該店檯上茶碗向内抛擲誤傷袁之頭額是實判仇交保候袁傷痊再行訊斷 
[自述搶取首飾之原因]  
　　婦人李姚氏至法公堂控稱前日乘車行經黃浦灘被沈阿福從背後搶去金押髮一支逃逸後報捕房派探拘獲請求訊究沈供因失去朋友托帶之物必須賠償一時乏洋無奈搶取首飾以資抵補求宥判禁押六月以儆 
[巡捕追獲無賴]  
　　無賴高來法前日在福建路攫取婦人王氏之包金押髮由捕追獲昨解公共公廨經中西官訊實判高押兩月示儆 
[不認搶取金環]  
　　匪徒　連生前日在海寗路攫取馮何氏金耳環圖逃被捕追獲昨晨押解公共公廨經關讞員會同美領博君研訊不認判被告押候查明於下禮拜四再訊 
[强搶金鐲金戒]  
　　前晚有口操粤音之匪徒二人至吳淞路一千四百三十二號門牌　　　　　　　　　　　　　　　　　　　　　　　　　　 
 
 
 

Page 11

 
 
計値七百餘金搶取而逸事後投報美捕房請爲查緝 
[復訊串搶烟土案]  
　　陳張氏在公共公廨禀控周小桂陳福寶沈毛媛在廣東路串搶値洋六十元之烟土一案昨日復訊原告投訴前情訊之周小桂供稱此項烟土係向阿二出價買來有住居九畝地之陳阿三目覩並非搶取陳福寳沈毛媛所供略同中西官以沈係過犯判押西牢九月周陳仍帶回捕房候補傳見證到堂質明再核 
[竊案牽涉婦人]  
　　北河南路二百十八號門牌蘇王氏控紹興人胡阿土竊取値洋二百八十元之金飾一案昨經公共公堂復訊據案證吳鶴亭上堂證明與此案有關之婦人現在浙江上虞地方中西官判胡還押候移提人證再訊 
[私打嗎啡藥針]  
　　北橋鎭地方警察第二區警局前日下午飭派巡警在該鎭拘獲打嗎啡針之喬阿狗喬慶章潘學昌（即潘悅春）並在阿狗颺抄獲嗎啡針等物當經該區函送警察廳昨由警佐主任景君論飭將人贓押送地方檢察廳訊辦　 
[誌謝]  
　　昨承廣生行惠贈五彩月份牌二張書此誌謝 
氣候報告 
[（上海徐家滙天文臺天氣測候報告）]  
　　已過者之報告二月九日反旋風集於中國日本東北之低度甚深海濱一帶信風涼而急天寒而多雲　十日氣壓仍上升風向西北天晴而寒氣候乾燥十日下午四時前二十四小時内上海氣候温度至高四一．二至低三Ｏ．六去年同日至高三八 
四至低三四．六 
　　未來者之推測　十日下午四時三十分預測天寒而多雲天氣尙佳山東南冬季信風頗烈稍北有方向不定之涼風 
雜評二 
[平安之砲聲（訥）]  
　　今日之砲聲預先通告使人知爲試驗者也所擇演放之地無礙於商民者也故聞此砲之聲而可以無驚者也然於此隆隆之時試一回憶前次突然而起之砲聲人民奔避不遑不猶有餘悸耶更思及目前川滇間之砲聲傷殘不知幾許� 
能不令人惻然耶且此砲今日之試驗即爲交戰時擊射之用然則將來此砲所至之地砲聲一響其情形尙堪設想耶嗚呼恐矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新賭法] [  山陽宋焜]  
　　每届新年賭風最盛然呼慮喝雉博雅所譏熟聞歐人喜以世界未來之大事預先决其成敗利鈍以爲賭賽爰仿其意戲擬數則如左 
　　（一）歐戰是否今年可停若今年停時當在何月 
　　（二）各國是否可一律承認帝政首先承者當在何國 
　　（三）新皇登極當在何月當在何日當在何時 
　　（四）官軍與滇軍在川開戰其勝敗如何其將來之結果如何� 
嗚呼賭爲惡德且干厲禁然今之士大夫方且希一已之虚榮不惜以國家爲孤注之一擲者是眞可痛哭流涕長太息者已 
[釋王] [  以仁]  
　　自由談對於五等封典討論解釋屢見不一見矣獨於王字缺如僕以王原尊於五等新朝册封有人其義更不可不明戲補疏之攷中國數千年來賢聖之君必推五帝三王簡言之爲帝王名雖疊用面王實遂於帝與共和國之稱大總統副總統同意間嘗見塾師取方寸之紙書一王字玩弄於掌上以敎兇童反之倒之其形不易始知王之可以自由顚倒也又王字上加一點爲主上減一畫爲土然則既不能主又非其土任人顚倒是名曰王噫其義深矣（四） 
栩園詩選 
[歲暮雜恩] [  蔡笠靑]  
　　風潮滾滾逼人來逢暮江山劇可哀爛熳巾袍熱中客蕭條杵壘刧餘灰時窮麟鳳嗟吾道運厄龍蛇產霸才生恐靑年易辜負朝來攬鏡轉低徊 
　　靑靑桐樹山河瘁寂寂梅花歲又闌顧影共敎憐老大寄書懶更說平安風前急鼓迨迨度霜下疏燈故故寒事業無成鄕夢少中宵撫髀一長歡 
栩園詞選 
[陌上花春燕] [  吳眉孫]  
　　桃花落盡淸明寒食一天微雨辛苦歸來風裏滿身飛絮珠簾畫楝人何在不道興亡無數似微聞一曲春燈零落尙翻樂府　營巢情太急雙雙玉影竟傍尋常門户有幾多時飛舞已豐毛羽花濃葉暗闌干曲忘却當年來路更何時盼盼樓中纔得淚銷金縷 
[高陽臺春閨]  
　　淚水鉛凝眉山翠壓懋懨病裏芳春隔院笙歌無端驚起花魂天涯别有憑闌意要哀　訴與王孫漫因循畫裏他年枉喚眞眞鴦鴦線脚停緘後想雙飛雙宿應有前因悄立東風相思都化春塵低頭温　樓花影認楊花三世卿卿甚心情燕子歸來苦雨黃 
昏 
[長亭怨慢春柳]  
　　正寒食淸明時節好好春光箇中凄絕將恨腰寛替愁眉歛向誰說笛中哀怨書斷玉關飛雪問何事江南又綠遍偶條冶葉　情切道蘇家小小欲理渡江舟楫不如歸去忍孤負數聲　熓奈糢糊畫裏縷臺怎消受曉風殘月恐待到楊花恢舊不堪攀折 
[聲聲慢春雨]  
　　紅樓望冷錦瑟聲停疎疎一帶埀楊語亂風鈴黃昏小立空廊西窗昨宵紅燭話燈期孤負歡場春已半又糢糊花月夢咽春江愁說舞衫歌扇買蘭橈雙槳載酒橫塘野水通潮孤歡深淺難量情絲一般委地歎遊絲無力飄颺簾影外看嫣紅書到海棠　 
遺聞軼事 
[如是我聞室隨筆] [  覺迷]  
　　枊坃 
　　柳坃亦名養龍坑在貴陽府治北兩山夾磵潴爲深潭傳有龍潛其中土人於春夏時植柳坃畔擇良牝繫焉倐忽雷電晦冥若有物與馬交歸而謹其芻秣必產名駒明洪武四年夏明昇降獻馬十其白者言得於此孝陵乘以行夕月禮於淸涼山神駿如躡雲霧因賜名飛越峯命御用監馬晋臣圖其形而學士宋濂作贊今黔中頗產馬駔壯者絕少而柳坃尤無聞焉 
小說 
[俠情小說紅蘩蕗别傳] [  天虚我生]  
　　第九章（續） 
　　於時深卷中忽有笨重之足音直震耳鼓二人乃始一警頓然憶及此身固在危險之中白浪琪乃呼曰嗟乎亞猛吾幾忘之矣君今可趣行吾不敢以愛汝者禍汝也亞猛曰留卿於此危險亦不亞於我吾何能行白浪琪曰若我則君可勿慮我不過一女伶耳初何與國家之事縱負罪彼等亦未必忍殺我以巴黎無我實猶花圃中無名葩矣在我之心何嘗不願隨君共離巴黎唯二人偕遁轉足啓他人之疑於吾二人不利亞猛汝行矣天長地久豈遂無相見時耶亞猛忸泥曰君言亦當唯吾此來實奉吾領袖之命今果他適亦當得吾領袖同意琦尼此事實大難以吾領袖號令至嚴肅今來巴黎方進行一重要之事吾黨二十人咸蒞是其事如何雖不知唯以大局卜之當與嘉蓓太子至有關係也白浪琪驚曰此事不可爲吾非不願太子出獄唯汝眞面已爲官中識破必難再居巴黎今不如先遁倘汝領袖不許汝行則紅蘩蕗實置汝於死窟矣言次微作恨聲其恨蓋恨紅蘩蕗之不許亞猛行也亞猛曰君勿急吾居此必無險以吾領袖之護其兄弟實至周而且密必不令予遂踏危險白浪琪見亞猛惟紅蘩蕗之命是聽則不禁生其妬意現爲慍容讀者當知女子之心必不容其男子另有所愛紅蘩蕗確非婦人然白浪琪視亞猛已不啻爲已有凡其愛情與夫性命莫非已所專利之得决不願與無名之英雄分其保護權也因又曰亞猛汝聽我趨離此巴黎而去汝去者吾當掬吾之心以相贈又低言曰亞猛汝行也汝行吾必接踵而至同往坎白山中覔一精舍闢數弓地爲小花圃與汝厮守其間爲久長計亞猛汝之何哉亞猛起身曰吾愛然則吾儕行矣行乎白浪琪之心中固亦未始不願惟以現勢而言實有力不從心者在第一即二人同行必啓外人之疑且白浪琪劇場之合同猶未滿欲行者園主人亦未必遂放之行而亞猛則謂白浪琪不行已必不願舍此而去而白浪琪則謂巴黎之地斷非亞猛所宜更駐否則且遭不測因此之故二人議乃不决不得已始以紅蘩蕗之言爲决倘紅蘩蕗許亞猛行者則二人立時同行否則二人皆留亞猛以事機已迫遂欲即往見其領袖此行亞猛之休咎定矣白浪琪乃握其手曰吾祝上帝佑汝勿令彼殘忍之人以汝命爲兒戲其曰殘忍人者蓋指紅蘩蕗也又曰亞猛汝靈魂已爲我有此後宜自保愛勿過聽汝領袖之言自墮於陷阱也亞猛亟正容曰吾愛毌作此言吾領袖實大俠吾生平所愛舍君而外實唯此人白浪琪微笑曰知之唯汝之愛故吾亦愛之矣於是亞猛亦笑夫以二情人一旦握手爲别事實至難然與其坐此以待禍降不如暫别以圖永遠之歡聚故亞猛遂告别白浪琪心中此時亦得一念念此無名之大俠果具慈悲之心如亞猛所言者則又何必定阻亞猛不行致使有情眷屬墮入愁鄉苦海之中此念起恨紅蘩蕗之心乃少釋轉促亞猛趣行亞猛復止步曰琦尼吾儕再見當在何地白泿琪沉吟曰汝於明晚可見我於劇場亞猛曰嗟乎此二十五小時之光陰其何能待白浪琪曰但此間亦不可再至既而曰得矣汝可於明日下午在劇場便門之次俟予予當令侍者導君入也亞猛無奈遂别白浪琪而行相語之間又費去一句鐘矣亞猛此時心中熱念如狂恨不哀懇其領袖白拉根内男爵舍太子不救而援已及琦尼出巴黎也 
 
 
 

Page 15

 
 
   
 
 

Page 16

 
 
   
 
