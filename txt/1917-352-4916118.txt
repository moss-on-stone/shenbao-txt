# 1917 - 352 - 4916118

 

Page 1

 
 
   
 
 

Page 2

 
 
時評 
[反對之二人（冷）]  
　　停戰令且下矣據所聞閣員已同意矣督軍亦同意矣西南之唐陸與北京之馮王亦無不同意矣而其間又有二人反對者一則如昨電所云黔督之反對川劉而不肯取銷自主是也一則如東電所傳廣東莫榮新之主復舊國會而不認取消自主是也然則今日之爲和議之梗者除未傳者不計外祇此二人而已　　雖然劉之反對以其局於一隅不足輕重莫之反對東電所傳是否可靠如可靠他日或者劃於和議之外而入於前日所傳有和有戰之戰局中也然則今後即和議成戰事仍所不免也命令 
十二月二十三日大總統令陸軍部呈請任命劉藎臣爲陸軍第十六師步兵第三十一旅少校副官應照准此令　　又令都護使駐紥庫倫辦事大員陳籙呈科布多佐理專員公署監獄官陳廷熙因病辭職應照准此令　　又令都護使駐紥庫倫辦事大員陳籙呈請任命趙司至爲科布多佐理專員公署監獄官海秀爲三等秘書均照准此令專電 
北京電停戰布告俟國員副署可發參陸處先通電各路將士從本日起先期停戰聽候中央解决凡停戰區域内兩軍會設司令部監視之（二十五日上午十鐘） 
　　北京電停戰布告約三百字今晚發表（二十五日下午五鐘） 
　　北京電日人言莫榮新主張舊國會不承認取消自主　　（二十五日下午五鐘） 
　　北京電某當局言昨閣議閣員有因病未到者但停戰實已同意（二十五日下午五鐘） 
　　北京電魯軍步隊若干今日開始南下（二十五日下午五鐘） 
　　北京電小段所兼警備司令擬併提署改組衛戌騰出機關作參戰處（二十五日上午十鐘） 
　　北京電濱江擬添鎮守使張宗昌有望（二十五日上午十鐘） 
　　北京電電諭直鄂兩督將武漢劃出戰綫（二十五日上午十鐘） 
　　北京電段訂明日在迎賓館約協約中立各使茶話宣示參戰準繩（二十五日上午十鐘） 
　　北京電哈爾濱消息國軍已接管軍裝局市面則全停　　　（二十五日上午十鐘） 
　　北京電哈埠事各國極注意黑省又有軍隊十營由齊齊哈爾赴察哈爾呼蘭多倫　　（二十五日下午五鐘） 
　　南京電贛督曁議會商會均電李督請阻魯軍入贛張懷芝將來甯商榷軍事（二十五日下午九鐘） 
　　南京電張敬堯代表胡督麒已回徐（二十五日下午九鐘） 
　　廣東電海軍派艦在陽江捕獲龍氏兵艦六艘解押來省　　（二十二日下午四鐘） 
外電 
北京電南軍領袖所任湘省督譚浩明要求北軍退出岳州否則將以武力對待譚延闠令仍不允赴長沙（二十三日）字林報北京電政府因北方各督軍對於總統諮詢停戰問題之覆電不反對停戰者佔多數乃於二十四日下午三時開總統府會議祗停戰派閣員内務總長錢能訓等出席决議先命停戰旋卽通電各省（二十五日） 
　　北京電停戰布告擬今明日發表其内容略謂陸榮廷唐繼堯等皆曾電請發表停戰令今日亟宜舉國一致於對外問題不得再以内争爲事命各軍迅即停戰有不奉命者决不寛假云云（二十五日） 
　　北京電馮總統已决意發表停戰令其原因爲頃接到左列電報之故（一）曹錕張懷芝電略曰（吾人之主戰本爲促進平和之起見若中央已有和議成立之成算吾等並不反對布告停戰之一事）（二）陸榮廷唐繼堯電曰（南方已行停戰然中央未發停戰令且令曹錕等率隊南下不勝詫異）等語（三）李純王占元陳光遠電曰（若政府不發從速停戰令吾等並不擔調停之責任）（二十五日）　　北京電總統府方面消息際於開始南北妥協交涉北方或有承認臨時參議院取消之要求惟舊國會召集之要求萬不能承認云云（二十五日） 
　　漢口電曹錕部下北洋第三師第十一圑步兵兩營北洋憲兵隊一連於二十三日晚抵漢聞有約一混成旅之南下軍已抵廣水鎮該軍集中於廣水鎮後一俟南北談判决裂即將南下調往湖南方面（二十五日） 
　　東京電駐滬日本總統領事有吉明大藏省技師早川繁雄農商務省技師大山清一郎副領事岸倉松等奉日本政府之命爲中國改訂關稅委員會委員參列該會會議　　（二十四日） 
　　東京電今日召集第四十議會貴衆兩院已告完全成立二十六日將以官報公布議會開會之詔書二十七日舉行開院式自二十八日起至明年一月二十日休會然後可入預算案其他之討議　　（二十五日） 
東京電二十四日東京商業會議所開時局調查會討論中國經濟問題及其他各種貿易發展策之調查各委員皆出席熱心研究討論　　（二十四日） 
　　（以上東方通信社電） 
　　東京電日本三浦梧樓子爵評論林公便更迭問題謂寺内閣承前内閣對華外交失敗之後須講求善後方策而於大隈内閣所任命之林公使依然留任本非得計故該公使之當更調實爲當然之事云云（二十五日） 
　　（共同通信社電） 
戰電 
　　俄京電國民委員已命停止俄軍陣線之防禦工事開除工人解散工程職員醫院報告仍未完全俄京刦掠酒肆之暴動死傷者約二百五十人（二十三日） 
　　倫敦電泰晤士報俄迭薩通信員電稱城中騷亂漸定後因搶刦酒肆鎗擊紅衣衞隊首领之猶太少年一人復起風潮一日之间被刦酒肆八家内有一家存酒二萬瓶衛隊奉命恢復治安者附和搶匪狂飲後由軍工代表會及議會各派委員協同恢復治安（二十二日） 
　　巴黎電柏林亞姆斯特丹蘇里克傳來消息謂德國不日將以媾和條件通告全球德國對於比利時擬宣布無政治關係並議賠償損失以易所失之德國殖民地惟未提及亞爾薩斯勞蘭問題（二十一日） 
　　華盛頓電國務卿藍辛氏評論中立國方面所傳德國媾和意見謂國務部未接此項消息美國對於該問題之態度未嘗更變蓋仍依協約國之條件須令德國交還所佔之土地賠償一切損失也　　（二十一日） 
　　亞姆斯特丹電據未徵實之消息聲稱克虜伯廠曾失慎此間電内報載稱愛森之克虜伯廠因走電而肇焚如曾受損（二十二日） 
　　羅馬電意國公報云意軍雖處不利之天時仍在亞索龍山境得進步且敗回攻之敵軍（二十二日） 
倫敦電海格將軍報稱昨日下午敵軍藉猛烈砲火之掩蔽在伊泊爾至斯太丹鐡路附近猛攻逐退廣七百碼之英軍前鋒哨隊桀魯凡至巴香逹爾一帶有敵砲隊從事轟擊（二十三日） 
要聞一 
[東報論馮段外交政策]  
　　東京朝日新聞論馮段外交政策責寺内内閣援段之失敗并希望協商各國不必再促中國出兵於歐洲並謂爲世界各國說明中國之國情乃日本國民之任務辭鋒銳利頗有注意之價值爰節譯其要點如下　　傳聞馮總統最近因内政外交之困難將襲段氏之外交政策以對待南方原來段氏第一次内閣成立以來卽一面標榜中日親善主義與寺内内閣相提携一面主張參戰加入與協商各國相結託以此二重之外交政策爲基本以壓迫南方而採用武力統一全國之方針寺内内閣偏信叚氏以北方爲本位以段氏爲中心一味援助段氏以爲對華唯一之政策吾人鑒於北方黨派關係亦極複雜段氏對於北方尚難统一不　他顧早知寺内内閣所謂段君中心說北方本位說必歸失敗寺内苟洞察段氏之弱點極力援助以貫澈其主張猶可也乃一誤於外交上採不干涉主義不加以澈底的援手再誤於組織外交调查會以代表不統一之國論件　自縛吾人固預測其結果失敗也　　寺内内閣與協商各國皆偏信段氏過甚致中國大局糜爛禍亂相尋且阻礙其國民自由平和之幸福各國亦間接蒙其影響故吾人亦不得不反對協商各國之偏段政策也段氏之一再失敗固矣寺内最近又將對段之政策加諸馮氏聞馮氏亦將襲段氏之外交二重政策放棄其和平解决時局之苦心近時之所謂天津會議與曩日之督軍圑異名同實蓋始終不離外交之關係本年春間中國加入協商以前政争劇烈此種狀况恐將復見於今日吾人不禁爲中國前途危　　中國固已全體加入戰争但使一旦出兵恐匪特不能舉實效反導南北分裂之機與其平和解决時局之方針背道而馳益令全國糾紛亟亟不可終日此協商各國所宜體察寺内内閣固執偏見而武斷吾人殊無勇氣再爲進言第各交戰國戰事吃緊軍書旁午無暇他顧於中國國情難免隔膜故吾人不憚費詞敢爲忠告况說明中國之國情以爲世界各國告乃日本國民之任務又吾人之所深信也云　　以上皆日報之說段氏對日政策如何馮氏是否於外交内政仍襲段氏之政見讀者不難於最近消息中求之固無庸贅辭所可注意者卽日本一大部分之言論反對寺内之對華政策及中國之出兵於歐洲是也又上述之忠告交戰國和節言簡意深頗露鋒芒願讀者亦細味之 
[西報論南北勢力消長之關鍵]  
　　字林報十九日北京通訊云傳說程璧光潛遣其姪來京向政府陳說願率其艦隊歸向北京此說如果確實關係頗大第傳出此消息者爲有作用之某方面而登載此新聞者又爲督軍機關之報紙雖時事詭　莫可究詰海軍之叛離南方或非必無之事然南方必先失敗而後始可望海軍解體若今日者南方固未嘗有所失利也統閱各報浦口刻方有事魯皖軍隊已抵浦口顯欲取道江西抄擊南軍之後惟浦口魯皖軍之地位正與漢口北軍相同彼北軍者名雖赴岳作戰實則逍遥漢口並留鐡路空車於後排列若干英里以備遁走已耳今若蘇赣督軍許北軍　道前進則與時局殊有影響惟就現狀觀之李純陳光遠頗不贊成北軍之進行大有動則截擊之勢同時馮玉祥部下之一旅今將有何作爲亦吾人所欲亟知者豈將南赴閩嶠以謀北方之利益乎抑將停頓不前而爲南方出力乎馮旣不行政府乃派陸建章代之詎閩省紳商來電拒之此中有何理由未克探悉第閩省旣有此頗饒意味之廻聲則已逐漸發展其省分獨立之趨向矣劉存厚任四川督軍竟見明令如以劉逐滇軍爲有功也則川督一席似應屬劉惜劉功不掩罪如送拒北京命令慘害前督戴戡等事乃其罪之最著者中央如以爲迫於時勢不得不寵任如是罪人則中央在西方之威信尚何言哉王士珍雖任總理然辭陸軍藉以表示其不贊成主戰之意夫總統者國家之元首也總理者政府之領袖也今皆以主和著聞宜和局可定矣乃政府之後竟有一種權力能厲行其主戰政策且能用國家財力以行之此非時局之怪事耶究其實際言之此種權力者即督軍之意旨也北方督軍今仍强盛可以爲其所欲爲若南方能合長江督軍以制之則北方督軍即不足以有爲但若南方與長江分裂則北方督軍又將爲支配時局之主人翁矣叚祺瑞之任參戰督辦目前毫無意思蓋參戰之說雖喧傳於報紙而出兵問題則至今停擱也北京所可酌派對外之軍隊刻正準備南下若政治問題不克解决則派兵赴法之說不過爲報紙之空談耳 
[各公使會議與日使歸國]  
　　（二十一日）協商各使會議於英使館此項會議係應吾國政府之諮商討論停付賠欵方法應從何月開始停至若干年後再付聞各國對於年限問題意見不甚一致現先决定自明年一月起實行停付至停付年限及停付手續尚待續商並聞各國之意頗希望我政府善定用途勿將此欵濫用又新聞編譯社消息前日下午駐京協商國公使會議曾誌各報兹查其内容（一）因歐洲戰事之結果與我國有關係之問題各公使交换意見（二）哈爾濱事件聞决定一任我國政府之處理（三）庚子賠欵延期决定從本年十二月起實行（此 
說與前說不符究以何說爲確容俟探明續誌）一說尚有我國時局影響之討論惟外交界則否認之又共同通信社消息二十日聨合國公使會議主要議題係討論中國對德宣戰後所發生之各項問題即中國對歐供給物資及出師等問題其哈爾濱問題亦曾一併討論　　駐京日本林公使定於本月二十五日下午八時半由京奉線陸路歸國此行之任務外交界尚無眞確報告據某方面所傳則言日本議會即將開會日政府特召林君商議準備報告現政府對華政策於議會又言日本現政府對於林使依然信任預料其不久且將回華惟據東京朝日新聞所記載謂林公使之回國係爲寺内本野與林使三人會同協議以期將來對華政策之一致若意見不同恐不免更動則日使此行於中日國交上頗有令吾人注意價值也又聞元首以林使行期在邇特於今日在居仁堂設筵祖餞陪賓日本方面爲船津書記官中國方面爲王署總理蔭參謀陸外交張一　師景雲等八人 
[和戰形勢尚在混沌中]  
 
 
 

Page 3

 
 
昨日爲陰曆冬至令節各機關皆停止辦公國務院例會亦未舉行散關於時局之消息較爲沈寂惟聞内務錢總長曾奉召入府元首囑其向主戰閣員疏通意見並　轉詢徐世昌對於時局之主張而已此外唐繼堯岑春煊　有電來唐電謂已加派前曾爲公府秘書之陳某於十八日由滇入京面商川滇之事並携有唐氏密函岑電則謂或戰或和務請速决岑氏本由當局約爲調人今以中央忽和忽戰茫無把握亦有等得不耐煩之勢矣昨日某通信社消息謂確知前次布告係先由馮河間王聘卿同意乃草擬大略提出於閣議所謂業已蓋印及總理先副署者似無其事閣議中王總理除報告理由外曾聲言閣議係合議性質非一人所可擅專究竟是項布告可發與　請大家討論討論最後多數意見注重在有無準備一語蓋其一恐北數省督軍懷疑其二恐南方未必眞有誠意故認爲發表時期尚嫌稍早確爲事實若曰多數主戰則未之聞閣議之結果如是報告公府後於是即着手於上兩層之準備卽其一先釋北數省之懷疑其二從事於長江方面之準備若西南至其時仍無誠意則出於武力解决亦非難辦此所以表面觀之成爲不戰不和之奇離態度也解釋弱方數省督軍懷疑之電前晚確已發出昨據公府方面所聞該電甚長略謂曹張軍隊現已準備南下先處於可戰可和之地位但國内政争非敵國交戰圑體可比無所謂和戰旣有準備則應下停戰布告以示誠意切勿誤會爲求和云云至於張曹軍隊政府仍飭其南下停戰布告發表之時期當視長江一帶準備如何而定此即所謂雙管齊下之辦法謂爲卽須下停戰之令尚非眞相謂爲業已打消而主戰亦非眞相也現一面待北方督軍之覆電一面察南方之誠意以决第二步辦法陳炳焜前日有電請罷龍濟光中央覆電則謂未取消自主以前無從商議一面陸榮廷電稱前閩先入粤故此時不能阻粤攻閩軍官激昻勸阻極難岳州亦北軍日加必先北軍撤還方能相安莫榮新電則稱已飭令前敵停止攻閩請令北軍勿再有作戰行動據此而觀則雙方互責以先表示平和之意至於中央之决心南方之誠意尚俱在混　難明之境大局解决不知在於何日也　　又據某要人云現今之局勢外面擔測就似已紛亂異常甲省主和乙省主戰今日主和明日主戰首揆主和問員主戰五花十色光怪陸離令人愈深　入於五里霧中莫明眞相而其實際則元首與總揆二人確已持有一定之政策勇猛進行其政策爲何則寓和於戰四字而已元首明知北洋軍隊已多不足恃果使此時眞正與南軍繼續宣戰勝算未可必操難保其不爲傳吳王范之續且中央財政如此交絀戰端一開軍費殊難接濟其不欲極　主戰自亦勢所必然惟恐簡捷宣布停戰議和徒長西南之意氣激北方之反動而和議終難於成立故對於進戰停戰兩項命令一概擱置俱不即時明白宣布而暗中與陸榮廷一派首先聨絡已有頭緒可尋觀陸榮廷等最近之來電及中央特任李静誠爲桂省長之命令可爲雙方讓步之明證惟陸氏雖未嘗要求嚴酷之條件即所謂恢復舊國會一事已與中央宗旨大相背馳事勢上萬難辦到故一方面仍令曹張諸督率師南下以示欲進不進之勢逆料陸榮廷方面因有龍濟光之爲後患决不願再與中央搆兵大有得已即已之意使中央稍予以優先權利則此毫無實利之恢復舊國會條件不難立即取消而馮陸間之和議告成可爲預卜然陸氏不能代表西南全體亦當局所深知故雖日與陸氏周旋而其他方面具有特殊勢力之人與中央較能接近者無不暗中設法使其歸附如中央欲以海疆巡閱使𢌿程璧光如唐繼堯之電請停戰皆是設使西南大部分之勢力果能漸次爲中央所吸收則此時可和則和北方諸督因權利上無直接之衝突决不致堅持主戰可戰則戰其爲敵者僅純粹民黨之分子勢力旣已分裂不難一舉而蕩平此現政府所持寓和於戰之惟一方針似已能制取最後之勝利也云云 
[北京亦有民意調和會]  
　　近有陳嘉言歐陽弩陳遵統王乃康陳雲　等發起一全國民意調和會以根據民意調和南北大局爲宗旨據云已籌備完全不日將關成立大會昨日爲聨络新聞界起見特假座香廠桃李園以私人名義柬招京中各報記者宴會聞該會並將通電各省省議會商會請派代表來京與會並於上海設通信社會所則留設於虎坊橋西炭廠胡同阜豐南米局觀該會規模頗大似有大有力者主持其間也 
[湘鄂間南北軍行動近况]  
　　字林報十日洞庭湖通訊略云際此極堪注意之時會凡留心湘事者誠不可不一遊岳州該處居民約有四萬至六萬兹又加以二萬左右之兵士自晨至暮街中紛紛往來者無非戎裝之人迨戒嚴令頒布兵士始不輕出今通衝所見者惟衛兵耳戎裝不一惟北音常觸耳鼓北兵隸屬第二十第八第二第十一第五五師第二十師駐紥城陵磯與岳州前由吳光新指揮今歸第四十旅長范國璋統帶第八師來自北京聞係段祺瑞最信任之軍隊師長爲王汝賢第二師駐於湖北隸王金鏡部下王因鄂督王占元之力現充武岳總事司令第十一師從河南來第三師之一部刻亦在岳聞第七師亦將來此第八師現駐鄂境新堤嘉魚兩處第二十師刻由岳州自退傳說第二師亦將繼退而第十一第三與第七三師則將由岳州整隊出發以奪長沙云實則今日已非可以進攻長沙之時蓋以分裂之北方不能攻勝圑結之南方也南軍指揮得人來復鎗與機關鎗亦尚充足北軍重砲較多然不能施用於此北軍在湘全無戰略此後來兵能否有當於韜略之將帥以統帶之尚不可知記者在洞南岸蘆陵潭地方見南軍由常德來擬過洞庭向西北進發以助沙市獨立軍　擊吳光新部下自蜀東下之北軍此項南軍原係湘軍第二師本歸陳復初管轄今則由湘軍第一師軍官管帶矣 
[杭州快信]  
　　寗台鎮守使顧乃斌病久未痊堅請辭職楊督業已照准遺缺委何豐林接替　　齊省長昨委第二科兼代第一科長張鼎銘代理會稽道尹所遺第二科長以科員鄭維章升充一面電催第一科長黃慶瀾迅速來浙如黃不就擬改委收發主任查錦樅接代　　楊督軍派梅愼周耀庭陳少連張鹿聲傳贊元徐强爲第一師候差員鄭穀貽毛皋梧姚琦林式葉　飛爲第二師候差員昨分别謁見兩師長農商部咨復定海及沈家門兩商會職員名册准予備案已令實業廳轉行知照步兵第五圑三連少尉連附王鳳飛昨由鎮海來省面謁張師長報告該連現存槍彈實數以備稽核　　菸酒公賣局擬訂商民呈訴局棧員董暫行規則呈奉省令照准並飭各縣出示布告齊省長密保薦任職李文　等二十員昨咨中央審核　　錢塘道尹王守恂急欲交缷省署昨電蜀省催新任沈致堅尅束來杭履新　　寗波商會昨又電省保留警察廳長周悰省會警廳工務處及西湖工程局兩處原設總稽核員額昨奉省令一律裁撤 
[南京快信]  
　　馮總統代表蔡儒楷在粤事畢昨過寗回京復命張敬堯昨派參議長胡叔麒來寗會晤李督軍商榷軍事　　張懷芝已由隴海鐡路運兵二圑赴鄂倪嗣冲之參謀長李玉麟昨晨乘輪赴九江招撫在湘潰散之安武軍　　江寗鎮守使齊變元昨在金陵春懽晏滇督代表李宗黃師旅圑長以上軍官均陪席　　陸榮廷代表彭允彛雷慕南昨已赴滬轉輪回粤李督昨派陳副官赴滬促岑西林來寗商南北和議問題　　第七十四混成旅長陳調元昨已乘輪回宿遷防地 
　　兩淮緝私統領劉槐森已由淮南檢閱水陸各營回揚昨電李督卽來省陳報查防情形今日爲雲南起義紀念日各機關各學校均放假一日各商舗亦均升旗懸燈結彩以誌慶祝軍署高等顧問汪瑞　昨日晚車赴滬　　李督昨晚召財政顧問胡慶培到署商議某項要政聞日内即派胡赴京接洽　　黎黃陂代表孫發緒昨又面謁李督密談甚久准明晨乘輪赴鄂　　軍械局長孔慶培昨奉李督派赴北京公幹 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[吳光新倉皇棄渝之外訊]  
　　上海泰晤士報八日重慶通訊云欲知重慶戰事之實狀當略知渝城附近之形勢重慶位於揚子西岸介乎揚子與嘉陵兩江之間江之東南有高山焉高約一千五百英尺距江約半英里許又有更高之山兩重高山爲重慶之屏障足以阻遏黔軍但兩山苟爲黔軍所有則憑高攻下砲力可及全城重慶必不可保矣黔軍入川分二三路而進沿途招集匪類彼等雖稱盜匪然較北兵善戰黔軍服裝軍械不及北兵惟有勇氣知戰術能利用地勢此則北兵所不逮也黔兵若干逼近重慶吾人已早知之至十一月十二日十一時旇砲聲大作此後日夜常聞砲聲直至十二月四日始止居民始則驚駭繼而司空見慣不甚介意惟至戰事較尋常激烈時始注意耳黔軍善用計略彼等彈藥無多不容濫費故常用奇計以誘守軍糜費彈藥聞黔軍曾放絶大爆竹守軍聞之疑敵進攻乃槍砲齊施而黔軍則安處遠地静候守軍向空射擊黔軍之總攻擊起於西南城之東北有一極高之山上置防兵一日黔軍攀援直上奪獲此山遂克前後夾攻每遇黎明或黃昏濃霧彌漫之際黔軍輒衝出襲奪回鎗砲與彈藥惟黔軍之能攻陷渝城者則其堅忍之力有以致之也黔軍在西南渡江進佔距重慶二十英里成渝大道上之要塞此處得利即南北軍勝負所由分蓋得此要塞即可危及相距僅十英里從嘉陵江而來絶大糧米接濟之來源也熊克武傾向南方衆所共知其所統之第五師調駐於重慶之外周道剛與吳光新處置熊氏無異俘囚惟熊氏態度終不改變此亦黔軍獲勝之一原因也十二月三日晚事勢轉亟黔軍直撲山麓進佔旣易渡江且可由上臨下之位置距城三英里爲佛圖關介於兩江之間山勢頗高上亦置防黔軍從未攻此第守山之北兵午後紛紛退渡嘉陵而赴江北吳光新因彈藥已費去億萬自知士氣已衰戰無勝望故未及薄暮吳已决計棄城走矣彈藥旣已垂盡軍士又無勇氣勢難堅守固人所知惟吳光新之離城倉皇殊不能無責蓋當時重兵尚在猶可支持且有餘時儘可從容佈置再近城船隻不下數千不難安頓奈何於陰曆十月十九日乘夜半月起之時附聨華汽船遽即棄城宵遁置軍隊於不顧任其凌亂奔逃耶天將明時北兵狼狽奔赴江干尋覓船隻南岸遲行者至爲不幸悉被鎗擊北岸兵士數千成行携砲持械疾趨而退渝城下游江道灣曲約二十英里聞黔軍陸地攔擊截獲數百綜之北軍之行棄甲曳兵殊爲可恥苟稍有見識略具膽力則損失可免什九現聞周道剛刻在嘉陵江上遊約距此二三日路程警廳長黃某擬往從之但出城十英里即爲其衛兵所殺熊克武之部下與黔軍頗友好衆咸屬望熊師長保全重慶俾免搶刦聞瀘州及沿江各城刻仍在蜀軍之手中當蜀軍入瀘州所有俘虜及傷兵咸被殺死其倖免者惟外人醫院中之傷兵耳此種舉動徒起滇人惡感恐須有一場流血而後始克和也劉存厚與周道剛之兵以數言之較南軍爲多惟其戰　力之價值不無可疑如北方勝則南軍退出重慶時或不免擄搶質言之前途殊無樂觀之象恐武裝盜匪將較前更多矣 
[魯直出兵之聲浪]  
　　今早（二十）魯督張懷芝由津回濟特委高臯言（前五師軍需課長）爲南征參謀長又委參謀四人隨同南征並下動員令以混成第一圑第一營充前敵先鋒隊首先出發至於本省衛戌隊現已募足一營委張慶五爲營長所有各連隊下級軍官均由五師之二十圑内拔充刻已編練就緒報告成立矣津浦路線之警備昨已令警備隊統領申士奎廣加侦察無論快慢列車一律派探隨車稽查即沿站亦派員常駐隨時偵探以資防範　　駐防保定陸軍第三師師長吳佩孚現將軍械局軍需鎗械均已齊備並將出師隊伍亦均編定昨已電報曹督軍以便定期開拔公府高等軍事顧問李盛鐸現奉元首委派來津特與曹督軍會晤磋商出師南征之計畫並對於戰事秘密要務曹錕刻擬編制五營機關鎗隊以資開赴戰線現已籌備編制一切之手續軍署副官長邢德春以曹督軍出師南征所挑之精壯衛兵火夫及排長王振山張振標等計百餘名昨飭該弁兵等一律預備以便隨師護衛曹督日昨下午三鐘在本署召集屬員開會討論關於出師後維持省防之問題　　日來盛傳曹仲珊督軍旦夕蒞保誓師討湘代理陸軍第三師師長吳偑孚近有徵集部下南征策略之舉兹有某軍佐具一條陳歷述行軍利弊吳師長以其頗中切要甚爲嘉納其文略曰夫自古論兵有三要素一曰天時二曰地利三曰入和三者得一始可言戰今大局分崩南北訴諸武力軍械雖殊而用兵之法無異前自西南半壁入於敵手中央曾經屢派征討之師故前敵失利之原因即我軍繼續南征之殷鑑然天運杳茫雖多難知而時令和煖固足可憑是誠我軍戰　之一利也至三湘山環水繞箐深林密利於　引設伏不利於長驅直進旣入敵手是敵有天險可憑如欲驅之非智勇兼備之將不爲功故調兵選將實爲行軍切要之圖而非鹵莾操切者之可與言也其次莫要於用人量材授任宜核其實不厚於親不薄於友賞功罰罪一秉至公則上下同仇自不難於制勝刻下南軍所恃者地利耳天時人和實其所缺我軍雖乏地利然兩得天時人和之勝相形之下彼已見絀（中略）謹就管見所及縷陳征南策略十二條用備採擇焉一整軍隊以儲必勝之基驕兵怠將急宜除去免使作梗貽誤機要二明賞罰以作三軍之氣有功必賞有過必罰一鼓作氣自不難攻尅戰勝三儲軍火以厚三軍之勢軍火不可浪費至臨時缺乏四公交通以服民心嚴守軍紀公買公賣土人歡迎卽是勝機五察敵情以作戰　之標制人而不制於人虚者實之實者虚之不爲利誘不爲威屈攻其不意掩其不備知已知彼百戰百勝六廣交遊以作聨合之助長江一帶軍防宜逞游說以廣翼助七多設密探以明敵勢之强弱北人口音易起敵軍之疑宜以厚利雇用土人八買鄕導以熟地利之用北人不明山道宜以重利雇用土人作鄕導九行反間以亂敵人之作用南人多疑擾之則有機可乘况南方正在内訌之中此計斷不可少十儲糧秣以堅軍心乘勝追擊破釜沉舟十一設病院以收容傷亡不使傷亡無歸以定三軍之心十二妥籌善後以安殘廢兵士 
[粤閩情勢之京訊]  
　　兩廣龍陸消息時相矛盾粤局如何殊滋疑問兹據京中某派所傳陸榮廷氏近以陳炳焜莫榮新等旣出頭反對龍濟光日昨特在梧州大開會議决定對於龍濟光取攻擊態度故粤中方面已盛傳龍陸所部軍隊將於日内大戰之說又北京共同通信社所得廣州電亦謂梧州廣西軍對於楊江登岸之龍濟光軍隊已整飭戰備行將開始進擊目下駐紥梧州之桂軍共有十營默察兩軍將在羅雲附近衝突則龍陸間之戰事恐已無倖免之望矣又聞政府自得粤中反對龍氏電後昨日已覆陳炳焜莫榮新等一電略謂兩廣未宣告取消自主以前凡事無可商議來電關於龍巡閱事不能照准如果取消自主則兩方同爲中央任命官吏决無歧視果有爲難之點中央亦必設法轉圜然此種無關痛癢之電報亦未必能轉移粤局也某方面盛傳昨日（二十二）午後政府得閩督李厚基來電係報告在無線電台截接得海圻艦長林葆懌致海籌海琛等艦長無線電一通略謂袁氏利用北洋系勢馴圖帝制自爲段氏亦利用此種潛勢假名其和而實行專制現段雖下野而此種勢力依然存在吾人爲民國計勢非極端排除目前大非合力攻破閩省則吾海軍無根據也並有推程璧光爲攻閩總事令等語李督特以轉軍中央請示辦法云云又據新民通信社消息云從閩某鉅公方面得閱閩督李厚基電述林森宋淵源等自粤發致在閩海軍一電略云林仲孫蔡印秋先生鑒全密天禍民國段氏專權串引叛督脅迫元首解散國會推翻約法又復稱兵川湘聨結潮閩殘殺同胞之手段亦壓服西南之計畫迹其暴戾恣睢敢於如是壞極者一言以蔽之曰恃有北洋系之特殊勢力也袁世凱利用此勢力則由專制之總統而稱帝段祺瑞利用此勢力則由專制之總理而傾覆共和故不打破此特殊勢力民國六年大亂可四起也今者段雖下野而彼之黨羽未去禍猶未已也閩浙等省未入南軍範圍南北之勢力猶未均也西南當局有見及此爰集海陸軍合力攻閩以閩爲西南地理上所必争無論和議若何攻閩萬無中止之勢同人等誼關桑梓豈敢膜視竊以閩之安危全視海軍爲關鍵無海軍則閩應不守而李督必知難而退在粤海軍旣以護法討逆爲標幟在閩海軍諒無不引爲同調前因劉氏假中央爲擠縛不妨故與委蛇今則奸謀敗露以北洋軍人之勢力陷壓全國全國羣起而挫之此正我海軍建功立業宏濟艱難之時請得分晰言之合閩粤海軍爲一圑體可以筦全國勢力之中心利一逹護國組法之目的不背去嵗在滬宣言之初心利二以海軍維持全閩之安寗秩序使戰端早息不蹈川湘之覆轍利三有此三利伏懇諸公爲國維大局爲閩策萬全一致進行以竟全功幸甚幸甚臨軍神　竚候明敎國會議員林森宋淵源鄭愾農陳祖烈朱觀玄曹極意陳堃裘淦詹調元陳承箕丁超五潘訓初叩銑印 
[租用敵船與英倫茶禁]  
　　字林報九月六日倫敦通訊云昨日中國協會接電徵實中政府所拘德奥船十二艘其中九艘將租與英政府之說聞其餘三艘均係江船故不合航海之用今所須質問者此項船隻將載運何物乎昨日倫敦支那電聞曾載有短論曰華茶事務及其運入英國問題迄今仍未令人满意惟聞所通融者僅許綠茶入口第除運往摩洛哥外不能銷售夫英國所需綠茶爲數無多而管糧大臣與航務大臣對此區區仍不許其運銷英國本境杳英國每年所留用之華茶其數約一千二百萬磅餘均轉運出口凡此在華所購之茶葉大都業已付價故准其入口與滙兌無關而現金亦不致因以流出是以吾人敢信取消禁令實與英商有利且與茶市有益也說者謂果准華茶入口則英商將獲大利未便允許不知所得之利額外餘利稅須去其百分之八十餘二十尚須付額外銀息及棧租等欵云云 
[鄂豫時局影響之情報]  
　　湖北王督軍因武漢防務重要特電中央請將王金鏡師長調回武昌藉資臂助并保第十一師李師長奎元爲岳州總司令以專責成頃聞李師長已有電來京略稱奎元奉王督軍諭飭職師赴岳與王總司令金鏡所部軍隊换防業於昨日率隊開拔前往特先電陳以慰厪注俟抵岳後即將布置軍隊駐紮地點以及審視敵情並防禦計劃再行詳陳鈞鑒請示辦法云云又據某交通機關所得之漢口電訊謂湖北督軍王子春特於巧日（十八日）派督軍公署參謀張灼焜前往襄陽向現已獨立之襄鄖鎮守使黎天才疏通意見帶有王督軍之密函一件其函内之大意略謂患難相共業已多年誠不忍自相傾軋閣下此次宣言自主旣以維持地方秩序爲前提尚望勿遽出兵静候和議以免驚擾人民致失初意等語並聞王督軍現已飭前敵將士亦暫劃界固守不得輕挑戰釁又據國務院消息河南趙督軍周人日昨密電中央略謂自鄂省襄鄖鎮守使黎天才宣告自主後豫省南陽新野一帶居民恐慌異常已於皓日（十九日）調派第一混成旅第一圑張圑長率隊前往駐紥新野以資鎮壓並飭令南陽吳鎮守使協同辦理防務現時該地秩序尚稱安謐特此電陳以慰厪念等語元首披閱後即電諭趙督軍將邊務情形隨時報告 
[哈爾濱形勢急迫]  
　　吾國對俄國過激黨發送最後通牒迫令尅日解散已迭見報端聞此項通牒係由中央特派赴哈之何宗蓮張宗昌二中將發出現何張一君仍駐哈埠專辦此事據哈埠云二十一日來電稱霍中將周旋兩間極願允照中國所開各條辦理惟過激黨仍不甘退讓暗修戰備在市騷擾如故惟至二十晚十二點止最後通牒限期已满吾國軍隊現已開入市中預備執行最後手段吉省所派二十營已全數開到即日將有戰事聞我國前派赴哈之軍隊其總數爲四千五百人尚不足資鎮懾昨接哈埠電稱吉林續派之軍隊五千人約於今明日便可抵哈又聞吉林孟督軍昨致政府電略謂哈埠擾亂奉令派兵彈壓及布置情形并最近與吳張兩中將會商辦法迭經先後電呈鑒核在案現在風潮雖稍平静但廣義派迫交路政仍然猛力進行霍總辦幾致無權顧問兹聞外交部本有收回路政之計畫似宜由中央根據條約先派大員督辦尅日馳往以資應付事關主權應請速定方針迅予見復以憑遵辦云云　　又據國民通信社二十二日奉天特電陸軍少將陶相奎率黑吉之師至哈爾濱致哀的美敦書於哈爾濱俄國過激黨本部限四十八小時内解除武裝退出哈埠否則將以兵力迫之羅丁（過激黨領袖此時尚未致答詞中） 
國哀的美敦書中之措詞謂過激黨之舉動實違背一千九百零九年中俄條約故中政府得自由派兵代俄人保護中東鐡道及鐡路帶内中外人民之生命財産據云中政府擬派中東鐡道總辦與霍爾瓦特共同管理該鐡道之事務又云羅丁已與何張兩將軍商議中國所下之哀的美敦書此事或可和平解决以急烈黨自知其無能爲也又云華兵由黑龍江吉林兩省來者日日不絶現已有五千餘人急烈黨人數千五百餘人如急烈黨徒失敗則北满洲之安寗可以維持俄人之利益可以保護云云　　又昨日英文京津太晤士報載一哈爾濱通信亦可以窺見哈埠數日前之形勢其文曰過激黨已允不去霍爾瓦特將軍之位盜匪連日被捕者甚多惟殺人刦略之事尚日有所聞埠中華兵甚少星期日早二時某公司總辦由睡夢中驚起則聞有施放手鎗之聲者開窗視之見有夫婦二人於其門外爲醉兵所追擊兩方皆有手槍連次施放其時街上已有行人皆逃避惟恐不及矣事終有軍人一名施施而來若無事焉者前星期六有强盜二人於布里斯坦橋前共執一人令將其身上衣服脫下其人不允遂鎗斃之又云霍將軍已逃至傳家店哈埠過激黨奉俄京電拒絶外人干涉全城商務已經停止人民皆云大亂之事或不能免凡有寶貴物件者均送往他處收藏以免刦掠也過激黨已接收哈埠行政事務日内必有大變云云 
[戰禍四逼中之鄂州]  
　　襄陽黎天才獨立之說據某方面所傳黎之通電係由荆州發出其措詞謂荆州獨立以後石軍派員紛紛向我軍運動士兵俱爲煽惑不可遏抑如不獨立必有兵變擾害地方故暫獨立以應時變仍請督軍催促中央速頒停戰明令正式議和是其宗旨與石星川相同昨詢政界有責任者云黎軍防區内各縣署徵收局所有存欵前數日確爲黎派員提取一空樊城官錢分局之基金亦被搜羅而去其藉詞則謂該師有兩月未得餉銀黎部之張聨陞旅本附北系者經石星川軍一擊 
 
 
 

Page 7

 
 
即退出沙洋現未知其移向何地亦未知張是否贊成獨立惟沙洋實爲石軍所據該地當荆襄交通要道石部第二旅駐在德安初未敢響應頃聞亦有不稳行動其下级官佐多與黨人聨合擬招致裁兵擴成一師王督前三日雖已派北軍大隊馳往防範而今日風傳則謂德安城中已高懸獨立旗幟襄陽不動德安斷不敢動黎之獨立石氏獲益不淺也沙市戰事勝負屬於何方今日尚無確信政界只傳王督於派軍逼進荆沙外並發有最後之勸告電致石星川大致謂中央雖命曹張爲司令其軍尚未南下調停之議日來大有進步鄂省凋敝已極豈可同室操戈糜爛生靈貽禍桑梓務速取消自主如再侵犯他軍定當命軍進討地方受禍各有攸歸如石復電仍前委婉並不直犯王督所部則荆州或仍可免正式開戰因王督與譚浩明所訂岳州停戰之约於擔保和議成功交還岳州於湘軍外並附有南軍不攻岳鄂省不討荆之條件南軍於停戰期中亦不援荆今如實行攻荆南軍亦必如約攻岳戰禍一經復起全局俱爲牽動和戰關頭王氏宜知愼重惟軍界現傳岳州二十三日定將開戰所有在前敵北軍因不願戰已議定凡在火線之士兵每日獎賞洋一元能逐走南軍追至長沙者全軍賞洋五十萬元南北旣經復戰王督對於荆州萬不能不用武力卽省軍不攻荆荆軍亦須攻省度最後之勸告必與攻荆令同時發出且静候勝負消息可耳岳州方面十七日南北軍亦有衝突係因續行停戰之約譚浩明未即傳到前敵在前線之南軍以停戰期满遂起而攻擊嗣命令傳到即各退守原綫本日又聞武岳火車轉運軍需品及子彈二千箱赴岳係由直隸軍械庫載來又有飛機一架及軍中赤十字隊帶醫藥各項加班開車運岳似戰事已迫於眉睫者由此覘之二十三日開戰必爲不能免之事但曹錕現尚未到其軍隊亦未見來或尚有一線和平希望乎又山西之第一混成旅長商震昨已至漢口聞將率其軍回晉際兹戰禍將作晉軍忽退是亦不可解者也 
[蘇省會二十四日會議紀]  
　　二十四日下午二時蘇議會開六次會議先開談話會討論國民大會事到會議員九十六人季通主張徵集敎育農商各機關意見再行公議繼議閉會日期討論終結閉會日期决定非二十九即三十關於稅契條例尚未交會提議如再不交會即由本會捉議否認末由季通發言調查蘇省財政由本會公推數人結果公推議長代表一切遂振鈴開會沈議長主席正擬宣布日程沈競施承謨起立質問前提出之議長資格消滅案何不列入議事日程陶鍾箎王樹榛言此等議案與省議會暂行法不合不能在本會提出且議長資格並未消滅雖應參議員之選但已辭去何得謂爲消滅施承謨謂參議員應選之日即省議員消滅之日省議員已經消減尚得充當議長陶鍾箎又謂此等問題宜赴司法衙門起訴不宜在本會提出是時場中拍桌聲呌囂聲人聲嘈雜逹於户外袒施等者謂拍桌之違法袒議長者謂提案之不當只聞請議長除名之聲不絶於耳一時秩序爲之大亂嗣經某議員出而排解始宣讀議事日程（一）奚九如提議組織風凰山鐡鑛官商合資公司緊急動議案主席宣告禁止旁聽結果付審查（二）吸國藩提議請將靖江縣存留帶徵清鄕經費撥充地方保衛圑各區經費案陶鍾箎主張付審查葛夢樸反對贊成咨省長者多數（三）蔡責善建議泰興江都插花地方酌定辦法案馮士奇主張咨省長任桂森主張付審查結果咨省長（四）蔡璜提議請查辦滬海道視學並遵令裁撤道視學案董承成請付審查陳裕仁贊成付審查遂通過（五）范瑢等提議被災縣分暫抽繭捐一年以維敎育案馮士奇屠宜厚均主張不成立結果否决（六）趙應榆提議徵收忙漕擬請省長依據本省議决方法配設分櫃以杜浮收案咨省長（七）黃申錫提出浚浦局測量内地支流劃定省水利範圍以保水道主權緊急動議案陳大猷许蘇民主張咨省長通過（八）閔瓛提議請裁撤上海棉花查驗局案咨省長許蘇民提出整頓貨物稅案請變更議事日程贊成者多數討論無多結果咨省長接議九案請願審查會報告上海劉愼餘請議代還閘北水電廠洋債准歸華商租辦案主席以成立付表决起立者少數未通過（十）請願審查會報告宿遷王國賓請議抽收蛋捐補助敎育經費案否决（十二） 
請願審查會報告阜寗張社燠請議實行改良監獄設立罪犯習藝所案咨省長（十三）請願審查會報告泰縣周系順等請議根據前案督促實行裁釐改稅案咨省長（十四）朱議員淵等提議查辦丹陽縣知事胡爲和違法殃民案（十五）請願審查會報告丹陽張應軫等請議查辦丹陽縣知事胡爲和違法殃民案均咨省長（十六）請願審查會報告江甯朱積祺請議將茶捐咨省轉令警廳仍照學警平分原案辦理案結果付審查（十七）請願審查會報告吳縣沈德章請議整頓江寗濟良所案蔡璜蜚永成請付審查結果付審查時已五鐘遂宣告散會地方通信 
[松江]  
　　刦案頻聞全盛等民局刦案未破而金山衛之張鑑全家又以盜刦傷人至縣具報略謂本月二十晚二時許有口操土音與江北音之盜匪數十人各持刀械用巨石撞開後門而入將全家老幼一併綑縛内有一盜因向伊女逼說藏洋處所不遽實告又被砍傷左目房中衣洋飾物搶刧一空携贜而去幸左右隣人聞警鳴鑼追趕始在附近港邉獲住泅水奔逃之本地盜匪一名迨詢悉餘盜從漕涇方面而去循徑跟蹤又續獲江北盜匪兩名當即併解金山衛保衛圑轉由亭林警所送請歸案訊辦並懇咨請水陸警察跴緝已逸各盜盡法懲治 
[蘇州]  
　　吳縣知事點騐法警吳縣吳秀芝知事近以本署法警大半舊時差役以及無賴改名混充亟應分别整頓實行淘汰特於前日親坐二堂傳集各法警二十四名逐一驗看並詢問年藉出身服務時期何人保充及歷來辦事情形中有法警十餘名服務最久應對一切尚能詳盡尚有朱漱石顧仁許源等十餘名或則照片面貌不符或係前清差役馬快屢革屢充聲名惡劣且應對言語頗多支離吳知事驗畢特以硃筆各批考語諭令退去聽候選錄榜示凡錄取者給發諭軍制服聞須汰去十之四五故各法警日來頗形恐慌 
[無錫]  
　　籌設實業研究會無錫商業領袖發起組織實業研究會昨日下午由臨時主席邀集各發起人假公園多壽樓開會集議進行事宜公决辦事簡章推舉幹事分總務會計文牘三項總務舉定榮德生鄧載臣趙子新等七人會計舉定何子楨等三人文牘舉定榮鄂生等二人分辦會中二切籌備成立諸事定於下星期日開幹事員會籌設時期以三個月爲限會址暫定王公園萬新花園云　　蘇軍駐所之波折蘇軍第二師七圑一營所轄步隊一連奉令赴錫駐防朱兼師長特派參謀長彭丙乙曁第四旅副官姚竟如偕同張亞聲營長到錫勘視地點卽由楊知事派警察所吳警佐陪同視察擇定北城外之延聖殿爲駐軍地點嗣爲布商全體所知以該殿自庚申兵燹後由布業獨資捐建管理至今已數十年屬純布業公産非國家及地方公有可比已函請商會轉呈縣署另覓駐兵地點未知能否照准也 
[揚州]  
　　警佐到差江邑警察所新任一等警佐陳均業於昨晚（二 
十三）到局任事聞趙所長面諭除各警區呈送細故案件外不得擅理民事訴訟　　所董散給冬衣江邑近日天氣奇冷乞丐貧民瑟縮路旁狀殊慘惻現庇寒所董陳際唐除發給草褥外特募集冬衣數十套昨晚（二十三）在所散給　　議决學校假期江邑市敎育會長湯浒北現以陽曆新年在卽昨（二十三）特召集各校校長提議放假時期公决縮短年假展長寒假已定年假三日寒假十八日以便習俗　　撤换牙帖委員江邑牙帖委員吳恩榮昨（二十三）經趙知事撤换另委張雨之充任又牌照稅委員吕鳳書因稅收減色亦有撤委之說 
[嘉興]  
　　催稅契據之佈告嘉興縣署日昨出有布告云案奉財政廳指令以民間置買産業凡立契在民國六年六月以前者除令納稅换契外概予免罰其成契在六年六月以後者如逾定限照章科罰業經布告在案兹查六年七月一日起所立之契至十二月末日（即陰曆十一月十八日止）已满六個月投稅期間其餘以次遞推再不投稅即應判罰誠恐各業户未盡周知合再布告趕於限内投稅以免科罰其立契在本年六月以前者亦應趕速换契納稅如再延遲即當呈請一律處罰免致漫無限制　　小學經費之會議嘉興城區來學期各校經費經自治委員陸效卿日前親赴各校調查學生多寡以爲支配標準詎有某某等校竟向就近私塾借用學生致外間人言嘖嘖陸委員特於二十三日邀集各校長在辦公處會議支配方法是日各校長一律出席有三張重行調查以昭核實者有主張以敎室計算者有主張仍照現查學生分配者意見紛歧至天已薄暮所議仍無結果 
[安慶]  
　　盜匪運刦鄕鎮當塗縣博望鎮距城七十餘里日前忽有盜匪數十在該鎮連刦二十餘家幸未傷害人口惟湯某家損失最鉅當經該鎮紳商呈報宋知事親往勘驗已派警緝拿 
[北京]  
　　高師校大火北京高等師範學校昨晨五時忽然失愼所有新造樓房已燒燬一部此樓建築費二萬九千元（保險三萬元）樓上爲文科生自修室樓下爲各班寢室約容三百餘人火起當在昨晨二三時許學生幸無生命之憂僅有因搬運書籍被服失傷者數入起火原因因煤落於樓板之上故從樓上延燒樓下一切學生書籍講義均付一炬昨日該校異常混雜消防隊至午後尚未散聞該校去年三月曾遭火災校長因此記過庶務長齋務長等分别撤差辭職以後遂設消防隊於校内昨乃又釀巨災該校辦理人員不能辭失察之各也雜評一 
[停戰令之前途（庸）]  
　　停戰布告昨電已通過閣議有於紀念日發表之說以今日局勢之變動不居政府又時欲以巧勝人示人以不測其能即時發表與否吾人固不敢預必且卽使發表而各省局部之間有無其他變幻牽動全局以損停戰令之效力尤不可知卽以鄂省言之鄂督固嘗與湘中當局訂地方停戰之契約以荆襄與岳州對舉爲相互間之保證但使王占元對荆用兵而實現則湘軍之襲擊岳州以爲牽制者必將振振有詞又豈中央停戰令之所能約束耶　　且川軍之於重麇納溪中央方日勵其規復而粤中拒龍之聲浪又萬無可以調停局部戰争在勢尚難倖免停戰令之前途已未許樂觀而况乎其未下耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會對於租船合同之議决案]  
　　上海總商會致大逹公司函云敝會疊奉交商部農商部批示所收敵國船隻雖許協商國租用仍應與大逹公司訂立合同凡可以裨益我華市面者擇要提出切實磋商等因查中國出口貨物以外國來船日少堆積日多幾致金融市面無可轉運而外國來華各貨早由華商承定者亦有逾期不到種種困難情形旅滬各國商人均有切已關係當能洞悉現在中國所收敵國船隻爲協商國租賃嗣後往來於中美中英各航路使我中國商人與協商各國商人轉運存積之貨物疏通彼此之金融當爲中西各國政府所贊成貴公司與本國政府訂約在先此次租出應請於訂立租船合同之時提出條件詳細加入要知輪船往還互裝貨物彼此商人均受利益敝會於本月十七日邀集滬埠華商會議議决條件三端要求敝會函致貴公司加入租約（一）大逹公司租與英國之利格抹斯喀帝希林尼西克司大四艘必須指定二艘航行歐洲與中國口岸租與美國之支那西來西亞兩艘必須行駛中美太平洋裝載中美貨物租與日本國之波海米亞阿爾本加掘拉姆夫三艘必須行駛中日之間（二）上列各船行駛中國及各該國之間必須爲中國出口各貨多留噸位（三） 
裝貨運脚必須與租船租價比較相宜不可按照現在時價加價太貴以上之條與中外商業關係匪淺除由敝會會同各該國商會電致英美日政府外想應將公議情形函布務祈貴公司查照辦理爲荷 
[商輪運兵之思患預防]  
　　閩省前派專員分赴安徽等處添招新兵陸續來滬已商由輪局撥派海晏等船裝運往閩編練成軍兹悉招商局股東内有人慮及局中派船載運軍隊設有危險誰負其責擬卽聨合多數股東函致該局聲明嗣後輪裝兵須提股東會公决方可照撥以免意外損失云 
[盧護軍使對於和戰問題之意見]  
　　聞松滬盧護軍使近接馮總統來電徵集和戰問題最後意見務仰迅復以資取决等因盧氏曾轉商浙江楊督軍會銜呈復其内容言不反對停戰布告但一經布告後如有要挾應即聲明中央威信武力討伐云云 
[租界民局信件亦須檢查]  
　　松滬護軍使函致交涉署謂接郵務管理局函稱近因我國對德奥宣戰檢查郵件上海則在郵務管理局辦理惟查民局信件僅在南市者施行檢查租界則否不但未能劃一且實難免遺漏情事應請飭租界各民局信件移入檢查等晤請卽轉令租界各民局信件以後概移歸郵務管理局一併檢查等因聞薩交涉員昨已令行英法兩公廨一體遵照辦理矣 
[地方捕獲審檢廳成立續誌]  
　　此次政府在滬設立地方捕獲俘虜審檢廳任命莊景珂爲廳長業已會同所委推檢評事各員來滬組織廳所於西門外王家關新建之上海地方審檢應内曾於十五日宣告成立已紀前報兹悉該應於昨日頒發第一號佈告云案奉國務院令開高等捕獲審檢廳地方捕獲審檢廳均於十二月十五日開廳此令等因奉此本廳遵於卽日開廳除分别呈報函咨外特此通告此布　　又聞該廳設立於新建地方審檢廳之内乃另　後埭房屋組織之廳址坐北向南設有正門惟捕獲審檢廳因處北首後埭故於東首沿馬路開關一門由門入内第一層中設廳長辦公室左右設評事評議兩室（據云將來捕獲俘虜解送到廳須邀集交涉員及外交海軍陸軍各委員在評議兩室會同推檢評議後判决之）再次爲推事檢察辦公室及會客會計等室連日正在分别佈置其第二層正中卽審判俘虜法庭兩側設各種辦公室惟俘虜收押所尚未設置妥當而地方審檢廳所造之看守所亦未竣工是以莊廳長擬將内部布置妥當再行相度押所地點云 
[修改稅則委員會主任抵滬]  
　　修改進口稅則委員會正主任曾霽生君於昨晨（二十五日）由寗到滬暫寓英大馬路東亞旅社副主任李石芝君亦准於昨晚到滬由曾主任預備汽車在站等候昨晚卽由駐滬印花稅分處郭炎君在小有天菜館宴請曾君聞曾君謂白克路登賢里内安定里之辦公機關諸多不便尚擬另擇相當之所云 
[海軍對於雲南起義之慶祝]  
　　海軍饒總司令以本月二十五號爲雲南起義重造共和之日自應懸燈升旗以誌紀念故於前日電令駐滬楚有永健永績建安等艦一俸升旗慶祝所有士兵水手休息一日停止操演惟不得上岸閒遊是以浦江各軍艦均於昨日升旗誌賀 
[續誌仁智里之兇劇]  
　　粤人楊生於本月二十三號晚在北四川路仁智里内二百五十七號門牌附近被同鄕人歐熾許慶祥吳阿森谢長成鄧元開鎗擊傷當經美捕房包探沈阿炳粤探江標與西探目利扶司及三百七十五號二百零六號等華印各捕將歐等拿獲搜出子彈多粒一併帶回捕房並將受傷人送院醫治翌晨將歐熾等解送公堂訊判押候查明澈究在案兹悉楊之傷勢頗爲沉重據醫生云共受鎗傷二處一在左腰一在腿部其子彈均深陷在内因卽先將腰間之彈設法鉗出昨日午後復將腿際之彈取出用藥敷治未識能無性命之虞否 
[謀斃秦洪炤匪徒已獲]  
　　嘉定縣鄕民秦洪炤於九月間來滬被匪謀財害命棄屍新涇河澄橋地方經官檢驗收殮飭緝兇犯其屍屬曾出赏格洋百元購緝迄未破獲兹聞本埠某探夥據眼線朱春山報告謂此案係王金寶（卽朱老四）姚發小閔高成等所爲王姚二人因另案拘禁南通縣署等語該探夥卽通信嘉定縣偵探鄧錫卿禀請畢知事備文將王姚二犯移提歸案研訊得實收禁縣監聽候詳告省署請示核辦 
[通惠學校將開遊藝會]  
　　打鐡浜滬紹水木工業私立通惠小學校定於本月二十九日即舊曆十一月十六日午後舉行游藝會並將學生成績臚列展覽現正着手布置邀請各校董曁學生家屬等前往參觀想届時必有一番熱閙也 
[請給赴美學生川資之指令]  
　　徐家滙工業專門學校校長唐文治前因赴美實習學生晋京報到曾呈請交通部傳見給發川資昨接該部第四八三三號指令云查該校畢業生陸銘盛等六名先後到部傳見並派員引導參觀各校各路機廠業經竣事令回校遣發放洋在案所有川資另行滙寄至留學津貼應照向章支給以　劃一仰卽遵照此令 
[耶蘇誕辰之慶祝]  
　　麥家圈仁濟醫院昨因耶蘇降誕男女治病處停視門診一天以誌慶祝天安堂自理會同人上午十時舉行恭祝典禮計到男女敎友學生五百餘人由虞思才牧師主講聖跡旣畢各隨意樂捐其欵撥充龍華孤兒院公用是晚八時聖節大佈道由龐子賢君主席今日（二十六）午後一時半開同樂大會有幻術游藝等節以爲慶祝 
[天主堂舉行典禮]  
　　昨日爲耶蘇誕辰俗呼外國冬至法國旅滬官紳商民在敎諸人均於黎明至新北門外法租界天主堂隨同神父舉行彌撒禮捕房因車馬擁擠深恐肇事特派三道頭中西捕頭督同各捕至該堂左右妥爲照料 
[最近之商業調查]  
　　本埠米市每届冬至前後内地産米各區來貨必旺市價亦必逐步鬆動故一般囤户類多大事收羅以待來春善價出售今冬各路運貨來貨者仍極擁擠市價跌落上星期頂高白米跌至六元六角次者五元七角一般囤户以爲機會又到疊向行家收買聞上星期内打包堆存浦東各棧者有八萬餘石之多　　荳油本以冬間銷場爲最多惟北地封河後來貨缺乏市價必增然亦不過加至一兩左右今冬市價每擔竟漲起四兩有餘尚無大宗貨品可購昨日該業又接大連來電報告荳油又漲兩二元故采菽堂牛莊豆油開盤又漲銀三錢計十三兩六錢半各種小麥豆油亦隨之增漲據云此種市價爲數十年所僅見云　　北貨名目繁多今嵗到貨均甚缺乏較諸上年約減半數蓋因北地水災出數頓少且貨身類多低次惟物希爲貴價格增漲其中以胡桃紅黑棗瓜子用途最繁自新貨上市到今價格逐步抬高現在每擔較開盤已漲起三四兩之譜昨開天津挑八兩紅棗六七兩至十一二兩高低不一 
[廠布營業之減色]  
　　江陰常熟嘉定及本埠閘北浦東等處各布廠所出之絲光布向銷哈爾濱與四川等帮今春以來川滇兩軍屢起争端哈埠則因羅卜票價大跌以致絲光布之銷路一落千丈各廠如日升艶記等廠均改織絲呢銷於北者尚稱發逹其色格布除杭嘉湖一帶暢銷之外本埠銷揚亦見減色其價已每疋跌至一兩九錢五分白條白格一兩八錢絲呢每碼銀三錢四分幸目下原料四十二支雙股線價尚合算鶴鹿牌現售二百二十三四兩較上月間已跌去銀十六七兩云 
[天津新紡織廠開幕之遲延]  
　　昨有友人自天津來滬述及該處自遭火災以來人民異常困苦因此商業不振河北地方新築之裕源華新兩紡織廠本擬陰曆年内開幕乃廠屋爲水所阻須至明正完工機器引擎現雖到齊亦須來春布置况該處所産之棉花往嵗總額可出五六十萬擔今届祗收十餘萬擔大半已爲外人訂購其價較滬上之花衣爲昻每擔現售公砝銀三十三兩故該兩廠開幕之期須在春末夏初云云 
[松江何司令升任消息]  
　　松江防守司令兼第八旅旅長何豐林已由浙督楊樹棠保升浙江台州鎮守使業奉中央覆電照准不日當見明令至所兼第八旅長一缺仍令兼任惟何赴任時隨帶軍隊本由楊督主張於第四師編成一混圑何恐多帶軍隊易啓地方誤會故定祇帶衛隊一營並機關鎗砲隊各一連刻下何已預備行裝定陽曆新年首途履新至松江防守司令員缺聞將下令裁　所遺松江防務卽由第四師十五圑圑長劉永勝擔任而填防松江之新招補充兵一圑亦將到松云 
[廳長獄官偕同晉省]  
　　上海地方檢察廳長林仲立模範監獄典獄官敖雲亭均因要公於昨晨偕赴蘇州謁見高等檢察廳長面陳一切 
[選舉花界總統之掃興]  
　　公共租界静安寺路西藏路轉角新世界游戲場日來别出心裁發起選舉花界總統國務員督軍省長等種種名目召集滬上各名妓登台唱曲比赛色藝一時風聲摇傳哄動一般游客争購選舉票填冩妓名希冀所好者得選總統博占羣芳之冠聞有醉心花叢之某甲購買選舉票有二萬餘張之多詎至前晚十時許開筒檢票之際忽有年約四旬这西裝華人突登選舉台大呼民國約法五年選舉總統一次何物狂奴將妓女選舉爲總統國務員如此侮辱民國諸君旣爲國民一份子何竟緘默凡屬國民理合同伸義憤言次拍案不已並將檯上茶壼茶杯向下飛擲嗣由被選舉之各妓女向之再三解勸其人始下檯悻悻而去 
[軍界年終犒賞之預備]  
　　松滬盧護軍使以陽歷年終例有犒賞士兵夫役之舉今届自應仍照舊章辦理故於昨日通令所部各長官飭將該管士兵夫役人等造具花名清册送候給賞 
[電飭軍艦保護航商]  
　　海軍饒總司令以浙省温台處嚴所屬洋面時有海盜刧掠航海帆鈞各船自當派艦遊巡保護惟海軍各艦邇因長江各口防守緊要無船可調故於日前電令外海水警第一廳長温幹臣迅飭策電建威兩艦駛往江浙兩省所轄之外海各島嶼往來遊弋以保航商 
[緝私營長查勘防卜]  
　　兩浙緝私第二營營長自經蔡統領改委盧治堂接任後以所轄境地内上南川太倉寶山嘉定等處均爲産鹽海口每有私梟偷販佈置設防自應周密惟恐防卡或有不周及軍裝師船未能合符軍制爰特令調所部五隊師船定於今日（二十六號）齊集浦江聽候親自點驗畢督率第一隊隊長王玉　分往各防卡查勘所派防守各師船地點是否均在扼要以昭愼密而防私販 
[常熟蕩口小輪之停頓]  
　　近日天氣嚴寒内地河港均已結冰昨日泰東内河小輪局由常熟蕩口開回之小輪拖船均未到埠故開往該兩埠之小輪亦均暫停 
[築路造橋之贊助]  
　　南市西廟橋路曾由工巡捐局規定放寛路線邑人程霖生所有之地産先後劃入路線者計十畝有零惟該地係由洋商掛號轉契且經日商轉租營業歷經工巡捐局一再交涉未允照讓兹由杜梅叔局長轉商程君請以公益爲重程君已一律允讓並將劃入路線入地畝悉數捐助不取地價又該處豫豐橋前由程君之母捐資建築現杜局長以路線旣經入寛橋梁亦擬改築以便交通聞亦商允程君繼承慈志捐助建築費數千元爲實行開工之需云 
[工巡捐局長飭修道路]  
　　工巡捐局杜局長近悉本城小東門内天官牌樓及縣東街縣西街四牌樓外鹹瓜街等處道路均已崎嶇不平故於昨日飭匠按段修理以利行人 
[浦東火警]  
　　浦東陸家嘴禮和貨棧昨日失火自三點鐘起至九點餘鐘止火勢甚熾隔岸觀者甚衆損失義何探明續錄 
[崗警檢查印花]  
　　船户徐再春昨在滬城購得鐡絲數綑帶至浦東春發票上之印花貼不足數被三區崗警查獲帶署判令罰洋二元又海門人康鼎臣昨日買布數疋發票漏貼印花被崗警查出帶署罰洋三元仍令如數補貼 
[貨摺少貼印花]  
　　檢查印花稅委員每日會同第一區警察署巡官長警在境内各商舗實行檢查各情迭紀前報昨日查得萃豐碼頭協隆昌煙紙店與天泰祥焑店往來取貨經摺並未貼足稅證當將摺子帶署後傳到天泰祥店夥徐某問明着卽依法補貼足數並着繳呈罰金洋五元充公 
[輪船撞壞駁船]  
　　前日下午四時許有駁船二艘停泊浦東其昌棧碼頭適有開平局煤炭輪船一艘由外洋開駛來滬因司機人不愼致將該駁船撞破幾乎沉没事後由船户投報海關水巡捕房請求賠償損失梅捕頭諭候飭探調查被撞情形復候核奪 
[閘北警署調查保險舖户]  
　　閘北四區警署署長姚石蓀以年來閘北市面日盛火警亦較前增多凡境内舖户曾經保有火險者自應先事調查以杜流弊故於前日起派巡官陳作霖將境内各舖户挨次調查曾否保險以便取締 
[請拿擾害鄕農之客民]  
　　兩市高昌廟迤西日暉橋南草堂一帶地甚鄕餌居户務農者爲多近來忽有客民成羣結隊擁至該處身藏利器拆毁竹籬砍伐墳塋樹木並强割田間菜蔬農民偶與理論輙遭蠻毆訴諸國董向之理諭亦仍無效故特集議保衛之法聨名公呈松滬盧護軍使曁淞滬警察廳長請即分令所屬軍警各官佐轉飭就近崗位軍警隨時捕拿務獲解究 
[要索卹欵之匿名信]  
　　日前華商十一號電車駛至南市三泰碼頭外灘適有十二嵗江北女子顧光和（卽光武）由裏街奔出從車前衝過電車司機人張芝南不及停機致將該女撞跌滾入車下立時　斃報由地檢廳派員蒞驗後經檢察官預審口頭宣判將張司機拘留兩月又撫卹屍屬洋一百元候提起公訴與同級審判廳公開辯論在案旣而屍母顧鄒氏迭次至電車公司索取卹欵該公司以無此定章不允給發詎該公司前日忽接匿名信件内云若不照給恤欵將以炸彈對付云云末有全體華人具緘字樣該公司業將函件送至地方檢察廳請爲查究矣 
[東溝警所申送烟犯]  
　　浦東東溝人蘇海榮前日在滬購得烟土數十元回至該　被各流氓向之索詐不遂報告巡警當將人證拘入地方警察第六分所經湯潮海所長提訊一過備文連同人證於昨申送縣警察事務所訊究 
[押店請償當本]  
　　西門外某押店日前收押男女皮衣七件計當本洋三十元嗣由淞滬警察廳偵緝隊長撥派隊士持該隊字條至該押店内將前項衣服一併吊出發回隊中事後該押店因隊士前來吊贜未持質票亦未帶同竊賊到場指吊僅用字條一紙來店查吊似非正當辦法當即遣夥投廳請追當本旋據隊士言此種衣服係南市某警所署員被家丁乘其夫婦有事他出之隙潛進内室扭落衣箱之鎖竊取後携贜從後門逃逸當時未知其下落旋接郵遞信函述明原贜質在西門外某押店得洋三十元以爲歸家川資嗣後當再奉還始悉底蕴故僅用字條往弔云云刻由該押店邀同業集議以警所内被傭人偷竊持贜付質係屬該署内幕之事贜雖弔去當本應向追償議决後業已公禀警廳請爲给償當本不知徐廳長如何批示也 
[陳述經收律费之原委]  
　　粤人譚合前因其胞兄譚牛在滬私販烟土由捕拘解公共公廨訊供判押西牢二年特携欵來申托北四川路某藥店主梁振才與方兆平代延奥國律師斐斯具禀公廨請爲復訊時適中國與德奥兩國斷絶邦交該律師不能出庭遷延迄今而譚合以斐律師旣已停止職務不應　不交還律費即投捕房指控梁方兩人設計騙洋九百六十五元業經捕房將梁方兩人拘押並傳同斐律師質證明白判着斐律師於二十四小時内將律費銀三百兩繳呈公堂梁方二人各交三百兩人銀並保候補提經收律費等項之金文彪到案再核在案前日由探將金逮案請究即據金供與梁振才相識方係梁之夥友此事由梁等介紹卽至梁處與譚合會面當時談妥先付開辦費銀一百兩因所付者係屬支票斐律師不甚信用囑爲掉現以故一百兩之收條由我代出詎掉到現銀後朱將收條帶來迨斐律師至廨調查明白可以代辦復向譚找銀五百兩正在預備一切手續詎中奥絶交問題發生律師停止職務介紹人雖屢次來催無如律師不能出庭謂須俟拍電至京呈請特准出庭再行辦理嗣乃另托羅傑律師向斐律師交涉本擬轉託羅律師接辦因律費纠葛事遂中止我所出之百兩收條蓋有斐斯律師事務所之圖章斐律師諒能承認蓋繙譯共有六人事務所均用此種圖章然是項銀一百兩已由梅華銓來函索去原函現存公堂我前奉堂諭後已遵改别業並不干預律師之事請爲鑒原供畢復經俞襄讞與美白副領事及被告代表律師反覆盤詰良久堂上宣判金交五百元人洋並保梁方各交原保候禮拜五再行訊核 
[雉妓請求援救]  
　　揚州女子曹玉寶被人拐賣於福建路公陽里一百零一號門牌雉妓院内爲娼因被鴇凌虐於前日午後逃出自投老閘捕房訴明前情請求救援經捕頭得禀諭令包探居阿巧將曹女送留濟良所候解公共公廨訊核 
[丈母與女婿之互控案]  
　　成衣匠俞阿奎於去年冬間憑媒娶浦東爛泥渡寗波婦人黃七姊之女黃氏爲妻過門之後俞因該氏每出不歸加以訓斥詎該氏之母七姊即於日前投上海地方檢察廳禀控俞阿奎虐待伊 
 
 
 

Page 11

 
 
女經該廳將俞阿奎俞黃氏夫婦傳案訊得並無虐待情事將案却下當堂諭飭俞阿奎將黃氏領回俞遂携同黃氏擬回浦東北蔡附近家内迨行經塘橋鎮該氏忽然狂呼救命當由該處巡警查見將俞與黃氏一併拘入該管淞滬警區訊悉前情仍着俞將該氏領回乃該氏不願隨夫回家行至六里橋時適有某甲家之小孩在橋上游玩該氏竟將該孩推入河中希圖害俞當由旁人瞥見將孩救起知照某甲將俞阿奎及該氏重復扭入塘橋鎮警署訊問一過以該孩幸未滋斃將俞夫婦交保出外俞遂領妻回家詎於翌日該氏又潛逃無蹤該氏之母七姊乃以俞阿奎將伊女出賣無蹤等詞投控地方廳請爲提究俞阿奎自失妻之後訪悉伊妻實被妻母串同伊表兄某乙等藏匿因於前日亦投該廳具禀請究林檢廳長閱得兩造呈詞各執諭候傳案訊奪 
[皮絲同業涉訟]  
　　林裕隆皮絲莊延穆安素律師代表至法公堂控告同業董焕文假冒牌號等情昨日傳訊董亦延逖百克律師代表到堂聲稱本律師承辦此案手續尚未完備請爲展期開訊中西讞員准如所請展限十四天訊理 
[花衣纠葛案和平解决]  
　　沈仲軒前與汪彩章因花衣纠葛在法公堂互相控訴昨日傳訊沈由其叔沈榮卿代爲到案聲稱仲軒回籍娶親汪彩章已央人出場理勸已經妥洽請求銷案中西讞員准如所請將案註銷 
[此控拆梢彼稱索欠]  
　　江北人潘日新住居閘北藥水廠地方前日扭吳萬順至四區警署控稱吳欲向伊拆梢洋六元請爲訊究當經姚署長質訊據被告供稱潘前曾借去洋二十四元歷久不還日前見伊誘拐泰州小溪鎮許姓婦人來滬變賣得價故向索還舊欠並非拆梢姚君以兩造各執一詞判押候查明實情再行核辦 
[脚踏車不點車燈]  
　　沈阿興前晚乘坐脚踏車經過白克路並未點燈被五百八十三號華捕查見以其違章將沈帶入捕房存洋三元保出着投公堂候核 
[印人討債]  
　　印度人不郎五生在公共公廨呈控朱根珊不還借洋一案前日由廨傳訊據原告投訴被告於去年借洋二百元立有字據屢索不還請求追繳訊之被告承認欠洋屬實經關讞員商之英領卓君判朱退去設法還洋如違傳究 
[追償房租類誌]  
　　明德公司收租人至法公堂控稱房客沈長子虧欠租洋九十六元向索延約請求訊追等情沈由金元子代爲投案聲稱沈有因事往北京未回房屋内祗有眷屬居住已函催沈長子來申請爲寛限措繳判限七天繳清又魏汝林前控房客紀正桂虧欠租洋三十九元判紀交保限期繳還嗣因紀挺押無保昨又提訊原告仍求嚴追紀供實因一時無力核措求宥判押十四天了事 
[先繳五分之一]  
　　法籍婦人華潘氏至法公堂控稱作頭陳阿江虧欠洋二百五十元請求訊追當經中西讞員訊供屬實判陳限期措缴在案昨日届限重復傳訊陳由其夥陳友生代爲到案聲稱阿江有事往南京約七天可回現先交洋五十元中西讞員判令陳友生退去候阿江回申再行訊追 
[誘賭外國紙牌]  
　　匪類蔡阿二葛洪仁在虹口蓬路某弄口誘人賭博外國紙牌被美捕房一百九十號西探與華探侯松山查見當將蔡葛二人連同賭具一併帶入捕房禀明捕頭押候解廨請究 
[九人同被拘押]  
　　王阿四周長福范阿毛張阿四孔茂記陳阿福彭和尚等前晚同在福建路鄭家木橋附近被老閘捕房西探奎兒查見以其形跡可疑向之盤詰言語支吾遂將王等七人及在旁觀客之楊龍卿劉全林一併帶入捕房禀明捕頭押候解送公共公廨訊究 
[婦人購物行竊]  
　　四川婦人許陳氏昨日午後至山西路二百六十二號門牌某綢號購物乘間竊取線春十二碼國逸被店夥張華生瞥見鳴捕將人贜一併帶入捕房經捕頭詢明飭送公共公廨拘留候究 
[庽客偷竊被面]  
　　蔡金泉庽居靖遠街七十六號門牌某小客棧内前晚拆下被面一條竊取圖逃被棧夥董阿和所見報捕將蔡與贜帶入捕房押候解送公堂訊辦 
[日人被竊烟土]  
　　日本人某甲昨投滙山捕房控被蔡如生在滙山碼頭貨棧内竊去烟士兩箱捕頭即飭華探目蔣榮生協同西探前往將蔡如生拘獲帶回捕房押候解送公堂訊奪 
[劣孩偷竊紗管]  
　　劣童康章林王和尚陳阿二康阿狗前日在浦東陸家嘴鴻源紗廠内竊取紗管四十一個當經該廠巡丁查獲報告經理飭將人贜併解三區警署經解警正訊據該孩等供認竊取不諱並供偷竊紗管已不止一次向買與該處香烟廠附近陸根富襪店内得錢化用等語當即飭派長警前往將陸傳署詰訊之下判令停止營業限二星期遷移出境該劣童等發往該廠門首示衆二日期满交其家屬領回管束紗管給予該廠具領 
[贜賊均被查獲]  
　　李德生前至法新租界某洋貨店以買物爲由乘隙竊取本廠絲光布一疋而逸後由該店主報告捕房飭探將李拘獲吊出原贜昨解法公堂請究原告投訴前情詰之李供認行竊不諱判押一月以儆 
[加認屠宰稅額之縣批]  
　　上海縣公署批商民熊飛呈爲遵批加認屠宰稅額仰懇照准轉詳由來呈僅稱認繳屠宰稅欵至按月如何認繳試辦如何年限各屠户稅欵執照如何填發該商預繳保證金若干有無殷實商舖具保均未叙明詳細辦法着即妥議另呈核奪此批 
[中華職業敎育社通訊]  
　　職業敎育研究會加入職業敎育社敬啓者本年八月江蘇省敎育會附設之職　敎育研究會大會議决加入本社共同研究原有研究會即行取消以期一致進行查研究一項本爲本社事業之一兹經訂定簡章寄奉台察如蒙志願加入研究部務請於七年一月十五日以前開示姓名以便豫備選舉職員尅日進行不勝感荷專此藉頌台安中華職業敎育社啓 
[中華職業敎育社研究部簡章]  
　　第一條本部以本社社員中有志研究職業敎育者組織之第二條本部專研究關於職業敎育上種種問題以及實施之　　方法第三條本部得設職員十五人分司評議編輯及各項幹事由　本部社員互舉之（得通信選舉）並由職員互推主任一人均　　一年一任第四條本部研究事項如左　　（甲）關於理論方面之研究（一）職業敎育正確之解釋（ 
　　（一）職業敎育設施之範圍（三）職業敎育上疑難問題　　（乙）關於實施之方法（一）實施職業敎育前各種調查之　　方法（二）職業陶冶實施之方法（三）職業敎科材料之調　　查與支配（四）其他關於職業敎育實施之事項第五條本部所究方法如左 
　　（甲）通信研究研究問題或由職員會提出或由本部社　　員提議經職員會認爲確有價值者均得分發各社員共同　　研究　　（乙）集會研究收集各社員研究意見後由職員會整理　　再行召集本部社員開討論會共同研究第六條本部職員會每月開會一次討讑會得臨時酌定第七條本簡章在各省區通訊處亦得適用之專件[江蘇省議會咨省長議决籌濬蒲肇河案十二月二十一日發]  
　　爲咨行事查蒲肇一河界連上海松江青浦三邑從上海西門外之日暉港納黃浦潮流迤西至松青兩邑所轄之泗涇鎮東爲止綿長有五六十里之遥輪埠未通以前係上海直逹松江郡治之要河今則爲松青兩邑（如泗涇角里諸米埠）運米到滬所必經之要道向例開濬上邑除去三林鄕等二十個　份外其餘各圖一例帶徵松青兩邑則僅向沿河得沾水利之各保圖按畝帶徵以作開濬是河之經費乃自前清宣統元年開濬以來迄今八載納潮港口時被法工部局役夫私將垃圾乘意傾倒雖由工巡捐局與之交涉依然置若罔聞以致水性滯頓渾潮淤積每逢冬令河水乾涸不特商船淺擱有礙交通即水利農田亦關係甚大本會於十九日提出會議僉以蒲肇河旣爲三縣運輪要道自應從事開濬多數决議應咨省長令行滬海道轉飭三縣知事邀集紳董會籌辦法續行開濬以興水利而便交通實爲公便所有議决籌濬蒲肇河緣由相應咨請查照施行此咨 
[又咨省長議决松江添設第十工場案十二月二十一日發]  
　　爲咨行事准貴公署大咨聲叙第三工場辦理情形並請議决第十工場設於松江一案本會於十九日會議提出討論僉以上届議决案原議將第五工場移設松江現在第五工場内藴業經改组自無遷地之必要而第三工場資本預計年底已可自立其七年一月至六月應支經費六千元自應移作開辦松江第十工場之用以便規畫進行討論結果多數可决相應咨請查照施行此咨來函 
[救濟被拐婦孺之苦心]  
　　夫救濟之方法與被拐之情形前已言其大概然猶有未盡者特再縷述以告當世大凡青年婦女被拐者皆由拐匪黨羽誘至各小客棧姦宿之後復串同該黨帶往東三省賣入各妓院爲娼經該會設法救回者指不勝屈至於男女幼孩則誘拐之法更易或予食物或予銅元用言哄騙無不隨之而逸甚至覻其父母他出乘隙將孩抱去者有之似此行爲較之强盜擄掠又何異哉此種小孩多半由老婦携帶出口運往福建厦門廣東汕頭等埠該會在輪偵獲時婦或稱丈夫在汕當巡士或稱丈夫在汕開店挈子往投迨至函查則並無其人可見純係拐販毫無疑義此就拐匪及被拐者而言至對於旅客尤不能不有所買獻焉上海各公司輪船每日必有開駛者不法匪徒往往冒充該會偵探敲詐行客如上述迭次破獲有案然旅客衆多焉得人人盡知聞該會調查員三人偵探四人各執有該會所發憑證粘貼本人相片於上各輪買辦執事無不相識每日於輪未啓椗時詳爲偵查其假冒債探者到船較早一則可以從容敲詐一則不致被該會偵查人破獲旅客匆匆不及細察難免受愚今欲祛此公共之妨害各旅客若遇有此種情事儘可當場報告輪船買辦立時將其人扭住通知該會解送法庭懲辦各輪船買辦執事具有熱心莫不贊同尚望各界旅客格外注意及之 
[閘北水電廠來函]  
　　逕啓者連日報載商人租辦本廠消息誦悉一一粤商劉愼餘迭赴省長公署呈請均未允准此次省議會提議係劉愼餘自向議會請願并非省長公署提交至本廠本年應還大倉洋行之債欵前奉省長公署撥放業經如數交清本廠現正着手添池换管就經濟力量所及切實整理以資應付事關本廠名譽恐滋誤會應請登入來函一門俾明眞相江蘇省立上海閘北水電廠啓雜評二 
[紀念日感言（步陶）]  
　　昨日紀念除學校與公共機關外國旗片影殊不多見何我滬一般商民對此紀念若此其冷淡也豈大多數人心不贊成回復共和耶勿亦南北商會未早通知與然而傾向共和之表示乃吾民各個份子之自由意旨初不必有待於他人之通知蓋事之待人發蹤指示而始見諸事實者無論若何熱心終不免爲機械行動之一種矣夫豈足以覘眞正民意之所在哉然則今此之現象固未可以疏忽責商會惟民與國隔閔之實情借此機會乃以和盤托出耳　　余昨乘民國路電車遇紳士裝束者三人甲曰今日某校何升旗乙曰此誠怪事丙曰乃因外國冬至耳車中人遂争言耶蘇事嗟乎此誠一般滬人所以冷落紀念日之眞因也夫民可使由不可使知乃三代以上之治法絶不宜於二十世紀之民國且爲民國之國民凡事當爲自動的不當爲被動的固不僅在於紀念形式之一端要而言之民智若不速求啓發則民國前途蓋未可遽言樂觀也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[民國六年辭職通電] [  徐勵吾]  
　　春官夏官秋官冬官各守夜總司令各司晨將軍月份牌先生時辰鐘先生同鑒敝年自視事以來於今已三百六十日矣回首興思感懷靡已撫心自問漸德良多命運逃遁太息殊累乎時局光陰倐忽驚心將遍乎年關回溯暮春以後國會旣受圍攻之嚇内閣又呈解散之觀則由敝年流年之欠亭也入夏以還督軍先宣獨立之言大帥繼頒復辟之詔則係敝年值年之不利也至於津沽偏地波浪連天湘蜀各區烽煙匝地天災人禍居然紛至杳來秋去冬臨仍是時乖運蹇他茗煙民私吸總長犯貪將軍潛逃議員買選統計將盈一載歷數何止百端無一佳音俱爲敗象是豈人謀之不臧哉抑由天時之不順歟敝年自司時令將届期年無限憂傷屢加修省無如或和或戰渾沌殊覺難明一北一南争持依然未能再延五日不知現象如何必满一年殊覺慚顔無已爲此趕速抽身免遭非笑不待新年到任先託陰曆兼司時運凶而苦累羣倫尚乞寛其旣往晦氣去則慈祥併至且私祝乎將來特此宣言從今辭職恕不負責敬請崇安民國六年叩馬（五） 
家庭常識 
[除面皶鼻] [  梅士] 　　 
余弱冠時面上發現一種如痱之小瘡久之漸大蔓延面部幾無隙處皮肉浮腫作癢破之内含小粒如米遍試方藥或外敷或内服均無效驗如是者年餘復得友人秘傳一方照方合服一劑不十日浮腫盡消瘡亦結痂迄今十餘年並無復發洵奇方也方用枇把葉（去毛剌）八兩酒炒黃苓四兩生甘草一兩荆芥穗一兩天花粉四兩生山梔四兩共研細末白蜜和丸如桐子大每服三錢開水送下空心服 
[南瓜粉餅] [  非我]  
取燒熟南瓜和以白糖調入粉内（須糯米粉）拌之然後圑粉成餅實以洗砂饀剪小圓箬襯其底置鍋内蒸熟食之甘美異常色略帶黃亦頗美觀 
[鷄脹食] [  振回] 　　 
鷄販每以豆穀强餵鷄食求增重量以致購者有越宿卽斃之患預防之法察其鷄有食過量者可以胡椒和菜油灌之卽免此患 
[鎮江元宵] [  吳秉恬] 　 
吾邑家製之元宵最爲精美俗呼鎮江元宵爲他處所不及其實製法極簡並無巧妙用茶食店所賣之薄脆餅（卽芝麻餅）碾極細更用熱猪油拌透候半冷時揑作圑如梅子大揑時以桂花蕊瓜子仁少許納入此即饀心然後用水　濕在糯米粉上擂之庶米粉不致過厚過薄擂成不宜隔宿若饀心則儘可多備雖由冬至春亦無妨也 
[凍瘡藥水污衣] [  栩園] 　　 
凍瘡藥水内含鹽酸沾着顔色衣服立時褪色可用安母尼亞水以棉花　而拭之立卽復原 
[凍豆腐] [  天際孤鴻] 　 
凍豆腐和魚煑食味極鮮美誠佐食品中之佳而有益者也其製法極簡便即於冬日將豆腐用清水洗浄以刀剖半寸左右厚再撒清水懸之户外越宿卽氷 
詩囊 
[得秀山督軍十二月五日書以詩代簡答之四首] [  南湖]  
　依依鍾阜識威名戟寢森嚴正厭兵半壁東南看公在却容世外聽泉聲　　求珠浛海百靈訶斜日沈吟髩已皤莫倚天南望天北故山重疊戌旗多　　温夢歌呼醒亦狂劍鋒摧折尚騰芒青雲那有酬恩地爲寄鄕心雁一行　　旅館飄零嵗又闌珥貂枉自鏡中看一從范叔綈袍贈飛盡梅花雪不寒　　 
[題中洲太傳繪原村莊圖] [  章宗祥]  
　　中洲先生提倡漢學創立二松學舍四十餘年及門弟子凡七千人南湖居士以繪原村莊圖見示爰賦二絶爲先生壽　　荏原草木識天香老謝朝參獻壽觴專對未能負尊俎高風幸接魯靈光　　富山積雪大森煙更挈千秋洙泗賢白髮傳經元老在雲松高臥不知年 
[酬傖夫老友見贈原韻] [  劉拱環]  
　　天涯王粲又登樓纔自傷春復感秋莽莽風塵力逐鹿茫茫身世等浮鷗幾行疎柳新亭涙一夜微霜短　羞跨馬出郊怕廻顧長淮猶自向東流　憑欄拭目望長安天末孤鴻吊影寒凄絶神州起塵障劇憐人海有波瀾是非北闕渾無定顰笑東鄰效總難莫訝杜陵甘遁跡傷時涕涙不勝彈 
集益錄 
[第七十三問] [  徐相宸]  
　　高麗參西洋參産自異國軍亞病夫以其補力偉大需用甚繁每嵗漏巵爲數至鉅不可不亟圖補救昨閱工業須知載高麗參種子種法誠能仿而行之未始不可挽回利權惜土性及種子選擇種子收藏及栽培所需之肥料尚未詳盡夫藥之爲物以土性爲第一因得土之特性遂成藥之特性土性略異成效卽過然各别以吾國土地之廣豈無一地之性與高麗合者又豈必無一地與美國合者曩民立報於西洋參曾譯成專件登十餘日而後盡極其精詳惜敝處此報已爲友人索去世有留此稿或其原譯者敬求複譯一通重行發表於世復將高麗參各法補全以俟有土性學經驗者覓得地點從事實行不亦善乎敬韾香禱祝以求之 
長篇小說 
[二城風雨錄] [  英國卻而司常覺小蝶迭更斯原著天虚我生合譯]  
　　卷中　第八章（三） 
證人言時侃侃而談理由似至充分足令律師無辯驳之餘地其次克利亦上自言兩年以前即傭於犯人之家初與遇於法蘭西海口船中犯人方獨行無伴遂央其爲傭顧心殊懷疑以其主人行跡殊詭向人輒不道其眞姓名而更衣之頃時窺見袋中有秘密紙張且時時與法人往來卽聚斗室中作密談出袋内之紙互相傳觀夫我英人也焉能坐視賣國之人行其鬼崇於光天化日之下遂乘其弗覺竊得數紙初不敢告密以犯人爲吾主主僕之義固在吾奚能背之及後遇志士白莎乃知犯人實犯叛國之罪權衡輕重則知恩小而公義大也遂敢首告於公庭言時横目作鴨視聣闌中犯人似鳴其意之得而犯人满腔冤仰苦無發言之權則唯自囓其唇作恨態而已此時蠭聲又起警吏朗聲傳證人勞雷勞雷上態已龍鍾鞠躬以向堂上檢察長曰勞雷汝非泰爾生銀行中人乎曰然曰一千七百七十五年之十月杪禮拜五晚汝亦乘度佛郵車自倫敦以赴度佛爾乎曰有之曰客有幾曰三也彼二人不待天曉卽已下車我則逕抵海埠檢察長曰然則汝試觀犯人亦是車中之一人否乎勞雷凝目視之摇首曰此不能辨矣曰肖乎勞雷曰則吾亦不敢决爾時三人皆重衣密裹又在昏夜未嘗交語即見亦不復相識檢察長曰然則汝再視之其身材之高矮亦相似乎曰不能决矣然則汝能立誓此人必非曩夜之人乎勞雷曰識之不眞殊不敢誓曰然則汝亦疑其似矣曰否吾安敢以疑似之詞供之堂上惟我憶之當時二客似皆膽怯而犯人今臨大審猶鎮定不驚則其態度似有不同檢察長曰安知當時不僞爲膽怯耶曰或如長官言然而證人殊不敢必檢察長曰洵如汝言則汝固不識此犯矣勞雷曰否若犯人則吾固一遇之卽是年自法國歸在卡勒同舟者也檢察長曰彼登舟以何時曰在夜半是夜行客稀故吾憶之檢察長曰後此卽不復見乎曰遇於曼萊家中曾相交語且約爲朋友檢察長曰曼萊爲何人耶曰卽吾歸國同行之伴也曰一人乎曰交女二人也今日在庭備質檢察微點其首因傳曼萊父女呼聲一出衆目又盡廻注於證人席中則見曼萊方盈盈起自座間半身微　緊貼其老父臂間眉心乃現一種可憐之色態益柔媚老人則白髮盈顛目視犯人而其心乃廻向二十年以前心念此少年亦將入獄乎是真不幸矣 
 
 
 

Page 15

 
 
[國民編譯局函授學社商業科不韝學費]  
本局爲因果勢之要求幷造就商業人才起見特邀熱心商業諸志士敎起商業函授請江季子先生爲主任先生學　淹博於商學尤有經驗曾畢業於日本商業專門學校並請日本商學士張　日本商學士周澤日本高等商業學校畢業生楊伯恒日本早稻田大學商學士劉偉美國紐約大學商科畢業生陸蘭生日本大學商學士鄭洵諸君爲敎員又以隣邦富於商學人才特請日人小野吉田君爲顧問君爲日本有名之商學士於本科之發起甚表同情故願負有問必答之義務因思我國有志之士　備巨費往東洋遊學者亦無非欲得其學問今本科人才濟濟何弱專門商校面信扎往來講義敎授尤較渡洋跨海爲便實研究商學之好機會也本科經費由本局發起議華僑　任一切學費講義費故不收納祇於報名時收取報名費一元別無他項費用商界諸君有願問業者請向本局索閱詳章可也 
上海實昌路一百九十號洋房國民編譯局啓 
 
 

Page 16

 
 
   
 
