# 1890 - 81 - 4906082

 

Page 1

 
 
[停收振物] [  申報舘恊振所謹啓]  
　　啓者本舘自開辦江浙賑捐以來蒙遠近諸君次第送來珍物前已編成彩票目今將次售完而續助者更源源而來不可數計仁心仁術感激同深但微物零星一時甚難出售而珍奇骨董又無從估値價錢任其堆積如山未免有辜盛德因擬將已收者設法求售此後卽截止不收諸善士軫念災黎請自行變價交來代爲散放可也順頌善安伏惟垂鑒 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[詩句題解韻編减價出售] [  申報館主人啓]  
　　本舘所印詩句題解韻編四五集選擇必精搜羅益廣芸窗雪案拾閲良便而又紙墨精良字蹟頗大不似他本之蠅頭攢聚者閲之目易昏花兹物格外取値從亷俾人家易於購置計每集减收工料洋二角五分購者請至埠申報舘帳房申昌書室及各外埠經售申報處可也 
[書黔礦告成記後]  
　　余以中國此時欲圖當强必自興辦礦産始故凡於中國先後一切礦務嘗私心悉數之以資考証前明之弊政不必言矣然中國礦地不知凡幾所謂地不愛寳惟中國足以當之卽西人之入中國周歴各地者亦皆知中國之地大物博出礦極多中國之人前數年大興礦務紏集公司裒聚銀錢何處開一銀礦計其利若干倍何處開一金礦計其利若干倍至於煤鐵諸礦無處無之一時聞風興起舉國若狂股分之票日有巿價咸以爲此正中國　開風氣之時識者固已竊竊焉憂之謂其進太鋭者恐其退亦速也天果其進鋭以致退速猶可解説而其後各礦務股票之紛紛跌價極而至於一錢不値考其實半由於貪多務得半更由於自欺欺人自時厥後言及礦務幾於談虎而色變至於今公司股分一節不啻爲中國所羞稱吁可慨也雖然不有敗者何以見夫成不有廢者何以見夫興自諸礦旣廢礦務悉敗而卓卓然數處礦産遂灼然爲天下所共見雲南之銅礦本爲中國久已開辦之地第近　易人工以機器出銅益多取礦益捷較之從前倍覺蒸蒸日上又有箇舊廠之錫運以出售者絡繹於道朝廷視爲重事特簡大員爲之專辦此則本朝所創有之舉也然吾猶惜其運路不便不若開平之煤礦開平煤礦久已著名又得唐景星觀察爲之悉心籌畫鋭意創設鐵路以便運道至於今則駸駸乎將由此處鐵路而漸見推行是以煤出多而銷路暢煤之用足以利濟乎天下臺灣之基隆亦然基隆之煤去海口略近煤質殊佳以故前者法人覬𧢢於此現經劉省三宮保宏謨碩畫興其利以除其弊更以鐵路通其運道大約當不在開平之下此外又有徐州之利國鐵礦則近來久不知耗大都因資本不足不免使英雄無用武之地其餘如山東之礦去年聞經開辦張朗齋宮保極意振興悉心權度雖曰小試費已不貲而卒以督理無人經辦不得其法以致開井已成仍同棄并如是者竟有數處詎不大可惜乎山東之利管敬仲之時全在魚鹽而今非昔比矣而礦地獨多如臨淄濰縣等處則其顯然埏也龜蒙鳬纆之間鍾靈甚厚若得人而理之吾知其所以裕國而便民者當不外此也貴州爲古黔中地遊其地者每爲余言其地方之瘠苦出産之寥落而孰意乃於靑溪之地得鐵礦焉昨讀胡君悦彭郵示黔礦告成記不禁快然者久之是爲潘偉如中丞所創議爲其介弟鏡如觀察所經辦鏡如觀察前在上海製造局時曾一見之於洋務礦務言之井井爾時尙不聞有靑溪開礦之説也繼而締交於胡君竟挈以赴黔抵黔後胡君時以魚雁相往來或以照相片子郵寄則類多不甚明晰盖所照爲礦局之地址以及煉鐵之機器爐房與夫馬路等類紙上雖極淸爽自恨足不出兩省不曾身歴其境以與圖中一一印証嘗以爲憾又聞去年山水驟至逼近局屋又不禁深爲之憂今讀此記而此心釋然矣乃知古人有言有志者事竟成洵不誣也夫貴州地多不毛與雲南爲隣近雲南銅礦從前早已開採至今數百年矣而貴州未聞有人焉起而效之此其本地之人不自振作已可槪見又安知貨之藴於地者已久必有發洩之一日今乃假手於中潘丞昆季而一發之也雖然凡事創始爲最難守成亦不易創始之難難在疑阻守成之難難在變通今靑溪礦務已創始矣將來出鐵日多銷路必廣而一切售處運處及爲發爲收時時皆有不同處處不能執一此中權衡非深明乎此者不辦此則尤宜儲之於預者也未識當軸者以余言爲何如 
[本館接奉電音]  
　　昨由京友電傳上諭一道敬謹譯登○閏二月初七日奉上諭四川提督宋慶着加恩在紫禁城内騎馬欽此 
[京師瑣事]  
　　上虞備用處懸有拜唐阿九缺曾經騐看各旗營送挑之人留名以備揀選刻値圍差啓變在邇卽宜揀補以便承備要差訂於上月二十六日奏請欽派王大臣在東安門内南池子正白旗侍衛教塲揀選己咨行各旗營轉令騐留入排之人於是日黎明各備弓馬前往該教塲預備欽派揀選○每遇皇上啓鑾行幸某處曁謁兩陵翠輦所經之地凡在四十里以内如有國朝功臣及往古名賢墳墓應由行在禮部隨時奏請派員往祭以示聖天子眷畀勛耆至意本年閏二月間上謁東陵所有沿途經過功臣墳墓循例派祭刻經禮部祠祭司查照光緖十二年成案行查蹕路旁各功臣墳墓以便隨在奏聞派祭並行知該功臣後裔應於墓前接旨○禮部爲行查事照得喜起舞大臣侍衛年例備舞應得賞縀應由本部查明請領歴經辦理在案所有去歲除夕以及本年元旦上元等日該喜起舞大臣侍衛備舞若十次應行領侍衛内大臣處逐一查明咨覆本部以憑行領賞縀○庫倫地方前調駐防練軍之營帶湖南卽補叅將郭洪保自調防以來於彈壓巡緝以及操防各事認眞經理不避艱辛尚屬著有微勞惟該叅將在防得力一時未能到湘歸標序補而遇該省應補該員缺出致因該員帶練駐防過班另補未免冋隅等情經庫倫辦事安大臣德奏懇天恩請飭湖廣總督湖南巡撫遇有應補缺出卽將該員先行補授以昭激勸已奉俞允矣○厢藍旗蒙古都統榮爲移會事本旗六甲互管佐領格圖肯於光緖十六年二月二十日病故據報該員垷無子嗣相應移會上諭館查照○户部爲片傳事所有八旗各固山應領本年孤寡養育兵小甲米折色銀 
 
 

Page 2

 
 
兩本部庫於二月二十八日已刻開放爲此片傳各旗派員於是日赴部支領○軍機大臣昨奉諭旨盛京將軍裕祿着於二月二十六日預備召見欽此當由樞垣知照裕壽山軍憲卽於廿六日丑刻趨詣西苑門先將膳牌交由樞垣呈遞旋由内傳令於第一起入見上召詢裕軍憲約及一點鐘之候至退値後復傳諭旨着裕祿於二十七日仍預備召見欽此至垂詢向要務尚未得悉其梗槪云 
[蠻觸相爭]  
　　廓爾喀番人與後藏番人藉途刼牲物等故尋釁致彼此各糾番衆持械以鬥駐藏大臣長壽伯得報後迅委妥員率帶通事馳往該處查辦秉公妥斷以期各安生業而杜紛爭等情盖因升竹珊幫辦現在邊疆與英人議商印藏交涉等事故迅委查辦惟恐鷸蚌相爭漁人乘間得利耳 
[譯錄美報]  
　　二月二七日美國喀祿呢克新聞紙載有基加哥地方信息云有華人兩名在該處商量購辦機器運至中國山東地方以爲開礦之用此礦甚有出息該處人及業礦務其貲財者一聞此信無不歡欣鼓舞該礦離烟臺計英里三十里離上海計英里七百里該礦名曰金牛山離礦不及一里路有一鄉村名水道礦中辦事諸人均住此村其礦師前在美國舊金山熟悉礦務姓戴現在中國約已三年爲該礦所延聘礦務總辦係李方伯籍隷廣東常駐金牛山現有輪船從水道地方啓行回國載有戴君渣里夫人該報舘卽飭人前去探聽信息其夫人持戴君信札相示其信係戴君於西歴正月四號所寫信内言甯海金礦在山東省之東南邊在該處諸礦中最爲饒沃開見礦脉通扯計算有二丈之闊敢闊之處有七丈五尺礦洞之脉有五丈闊每礦質一墩約可得金計銀數十五兩至二十兩礦洞係在上面斜插而下所掘礦質宛似蜂窠其質甚鬆現已挖出礦質五百墩之多專俟新機器到以上皆信中語又問戴君夫人據云在中國住一載有餘動身時六個禮拜以前彼處天氣甚爲寒冷彌望皆雪過美國舊金山時該處外國人聞此信息亦皆歡抃有許多人至中國領事官署中向之探間情形均欲入股云 
[大閙戯園續聞]  
　　上月十八日報登寍波大閙戯園一事其情形已供衆覽兹據該園主函稱其起釁之由實有與前報大相逕庭者爰照錄如下據來函云初二夕有客四五人進内坐於六角頭椅位看淸友向其收票並不交出囑他讓坐邊位當卽起身口請買票而看淸友李阿尙跟至櫃邊不料該客預在門外佈守十餘人一聲呼喚將李阿尚拖至傅家道頭幸途遇行人勒回李阿尚惟身已受傷管門巡捕一見如此當卽拿來一人係乍浦營水操勇劉阿星園内執事友王梅生將受傷李阿尚等一併送交捕房誰知該營勇仗勢凌人霎時間招集多人各持器械打壞圍屏櫃頭洋燈及櫃内收錢友陳先生頭頂出血當時昏倒在地幸請醫調理始得漸愈其時禀請捕房由美領事照會道臺道臺亦委員來查察將拿到之勇劉阿星由捕房送縣究辦至打壞什物等件由鄧大人出來修理 
[辦差恭記]  
　　閏二月十五日皇上恭奉皇太后祗謁東陵蹕路經行之處如通州三河薊州等處地方均須修墊道路以昭嚴肅近日辦差文武官員均由通州經過往來輿馬絡繹如梭客店中幾有人滿之慮總統皇差事務苗大人寓興盛店嚮導處宗大人寓永茂店永協鎭茂大人寓大生店寳坻行營徐都戎寓同興店鑾儀衛前店站寓榮升店街巿上但見翎頂輝煌騶從煊赫直隷藩憲裕壽泉方伯於二月二十六日由東陵查道回通寓江蘇海運通局隨員寓浙江通局跟隨夫役散寓貢院輿馬盈門路爲之塞李傅相於二月杪遵陸赴通前一日許觀察倭協戎率同屬員前往碼頭遠迎憲駕是日傅相卽在碼頭公廨住宿次早乘白馬帶小隊五百名赴通行至離城十二里之張家灣地方將小隊派駐此處預備聖駕出京時沿途護從傅相當日只帶戈什哈二十餘名於一點鐘打抵南關裕方伯及闔城文武各員通永鎭練軍馬隊通協左右兩營步隊均在火神廟前排齊隊伍鵠立道旁笳鼓齊鳴恭迎憲駕傅相入座少憇換緑呢紫襻行轎排導入城赤面蒼髯精神矍鑠居民爭先快覩憲駕暫住鼓樓後曰馬關帝廟二十八日拜客二十九日出城騐橋三十日進京入覲天顔傅相因差務紛繁委裕方伯代查御路方伯於三十日起程東下可謂王事勤勞下遑啓處矣 
[北通近聞]  
　　二月二十三日東門外工部户部兩税局同日開關是日報到河麥雜糧米豆三萬餘石張家灣碼頭於開河後十數日内 
報到米麥一萬二千餘石從此河道暢行南中貨物源源而來當日有起色矣○髙麗國王於去冬遣員入京齎献貢物兹於二月二十三日由京起程回國路經通州買舟南下○山東逃荒難民某夫婦挈子女四人沿途乞食冷炙殘羹未能果腹窮途灑涙援手無人遂將三歲幼童五歲幼女插標出售見者莫不憐之○近來天氣寒暖不常陰晴倐變上月二十一至二十五日狂風怒吼河冰又結聞北山大雪約深尺許二十六七日天氣稍暖二十八九日仍復陰霾瘟疫雜症尙未少减云 
[虎林火患]  
　　上月三十日之晚杭州孩兒巷内封小藩錫箔鋪柴房失火立兆焚如幸霖雨連朝茅龍積濕祝融氏不能暢其所欲僅燬後屋數椽然失物已不少矣 
[湖上春游]  
　　杭州信云上忙尙未設櫃開征盖因去歲四處被災民食惟艱是以尚須查明核辦也○某君屢試不售納粟入官聽鼓蘇臺宦况艱苦客臘告假回籍將家務料理一淸隨於前月某日大雨時持傘着屐出湧金門枯坐凈慈寺中竟日不去寺僧不解其故至傍晚促令入城某君卽濳至凌家池投水自盡輕生若是殆有必不得已之苦衷耶 
[庖代有人]  
　　京口糧捕分府趙司馬素有疾病時愈時發邇因醫樂無靈遂致膏肓不起延至上月二十八日夜間仙逝其兩公子均已入泮料理後事哀慟逾常旋於次日棺殮如禮所遺糧捕分府缺暫由海防廳榮司馬代理云 
[中流遇風]  
　　本月初二日揚子江中有小划船一艘裝搭客六七人由鎭江開赴瓜州口甫至半江狂風陡作波浪如山舟子進退維谷急欲落帆已無及矣船卽翻覆舟子與客同占滅頂幸經六號救生紅船瞥見揚帆駛救先將衆人救起然後打撈船隻同往救生局報功一面發給棉衣與衆人更換有親友者聽其自便如無親友由局送往客寓暫住房飯錢由局開銷俟濕衣乾時方行給還任憑他往救人救徹誠莫大陰功也 
[吞針斃命]  
　　揚城東營地方有某氏婦偶因細故忿不欲生於上月二十八日將繡花針三枚用燒餅包裹吞下以圖畢命迨其家知覺赶急延醫救治有用吸鐵石外吸者有用吐瀉之劑者皆不效纏綿三畫夜竟爾香消玉殞有見者謂該婦死後頭皆腫腹大如五石瓠殊可憫也揚郡前歲曾有吞針自盡者亦因無方救治宛轉呼號而斃不知吞此物後果有良法救之否錄之以質諸深明醫理者 
[吊贓給領]  
　　靑浦縣境搶刼盜犯曾丕林陳老九前在滬上被會捕局探勇拿獲解至靑浦歸案辦理屢列前報日前該縣馬快趙祥等至法公廨投文據稱該盜等供出贓押在去界並城内安生當務請飭差吊贓葛同轉諭俟吊到各贓來案具領現在贓已吊齊趙祥投案禀請給領同轉卽命王李兩包探將吊到之元色湖縐羔皮馬褂一件二馬車水烟袋一枝釘靴一雙銀鈕扣五粒夾袄一件係陳老九之物又烟鎗兩枝燒烟銅鍋兩隻銅壺一把短衫一件長衫一件汗巾一條係曾丕林之物均交馬快檢點同轉已租界之贓現已吊齊惟城内安生當不肯交出贓物今日已由縣署傳問大約再遲一日可以檢出該馬快禀小的來申多日請將吊到之贓先行給領餘贓可否由信局寄至靑浦同轉准如所請 
 
 

Page 3

 
 
先將各物交趙祥領去 
[作夥胡閙]  
　　洗衣作夥鄔阿五等六人因私穿西人交洗之衣由西包探拘案察太守以作主約束不嚴判各罰洋十元鄔阿五等着俟具結後始准保去疉列前報兹悉各作主尙未具結是以鄔阿五等暫留班房昨日下午突有同業各夥至班房門口胡閙差役喝阻不依旋由巡街印捕帮同拿獲甲乙丙等三人帶至捕房諒當解案訊究也 
[欠項續訊]  
　　湯東海控被蔡叙挺借洋一百四十八元與妓女馮文林贖身久欠不還反欲圖賴經葛同轉着湯邀到中証人來案對質已列昨報昨據湯邀到馮文林之傭婦沈王氏聚樂園酒館夥沈福靑蓮閣酒館夥周雲卿並賣繡鞋之沈謝氏到案各呈發票聲稱妓女馮文林積欠各帳去臘向索據云俟嫁人後卽可理還及至今春嫁人避匿不見向蔡催討置諸不理今知爲媒之人在公廨有案爲此來案禀追同轉詰沈王氏曰爾向在誰家帮傭答稱要尙仁里陳曲祥妓院内跟馮文林小姐約有四節同轉問何時做起答稱前年五月初十日起至去年八月二十日止問爾知馮文林欠人債否答稱約有一千元之譜問向人借過洋否答稱曾欠小婦人洋三十四元言明嫁人時理楚後來向索置之不問今將借據呈閲問除欠爾之外另向别人借否答稱去年八月十七日借湯東海英洋四十八元立據時小婦人在旁眼見問尙有别項否答稱該妓每逢債期親到湯家泣訴苦衷湯常周濟併問爾於去年八月停歇後文林何時嫁人答稱八月間結帳共欠外面洋六百餘元因文林屢次向湯商請代爲料理是以一切債項均由湯姓担認問其時文林已嫁人否答稱尙未嫁人由尙仁里遷至百福里新嫂嫂家問在百福里時誰人跟隨答稱小婦人已辭歇另雇王家媽李家媽又雇錦山爲男相帮至今春正月十七日嫁與蔡叙挺所有大票借户早由湯姓理楚惟小婦人等之欵延至今日不肯理還同轉卽問周雲卿曰爾等被欠若干周稱欠錢十千零五百三十五文去年底收過洋三元今年向索蔡置不理文林避在後面小的亦不能入内尋視沈謝氏稱被欠繡鞋手帕袋等洋十餘元並有水菒攤被該妓欠洋十餘元聚樂園稱被欠錢十千零一百九十文同轉問爾等可知該妓女虧欠人家多少錢沈謝氏稱去年在文林家據伊言節帳幸有湯姓代爲料理同轉曰爾等討錢可卽向文林討何必來案着暫退當飭包探將馮文林　進問爾究竟欠人多少錢答稱欠錢均已理楚同轉曰爾欠湯東海之洋内有四十八元有人作証答稱小婦人不是賴債之人問爾去年共欠若干答六七百之譜由湯經手折實洋四百十元均已料理明白同轉曰爾已嫁人别債已經還淸目下另有數項亦應料理答稱並無未了之債同轉曰爾不必强辨欠人之錢終要還淸着將湯東海傳進謂文林所供執定不欠爾錢湯稱文林雖賴然天日難欺沈王氏卽向文林曰小姐爾欠湯洋四十八元有我目親湯待爾眞如親生父母一般小姐嫁人原要冋上若賴别人之錢後來斷無結局文林稱嫁人後所欠之債均已由湯理楚沈王氏曰爾正月十七日嫁人先逃至周師母家後往寗波至今始回所有債户無從尋爾同轉着傳蔡叙挺至案謂據湯東海禀内稱借洋　曾由翁姓出塲理處許過還湯洋六十餘元因湯不願來案控告究竟如何蔡稱翁姓向未見過湯之借票係伊自已造就湯與蔡嘵嘵置辦同轉曰此處非鬥口之地着察等與文林仍交原保湯邀翁姓來案質對湯稱翁姓係生意人不敢來案同轉謂如翁不來着伊具禀亦可湯唯唯而退同轉復謂周雲卿等爾等之錢卽向馮文林索取可也 
[縣案彚錄]  
　　薛敬齋控韓朱氏朱妙容等阻殮圖詐一案曾紀前報兹悉韓朱氏投案伸訴裴邑尊飭交官媒看管候訊○前日有浦東廿四保廿四圖鄉婦二十餘人投縣求減升科裴邑尊飭提徐曹王等六名到案管押候訊○張陸氏因於前年被孫周氏控賣養媳一案訊發普育堂留養前日陸氏之叔投案求領回家裴邑尊准予具領○胡德盛因向葉成忠滋詐逮案訊押昨經裴邑尊升堂訊究胡稱小的業已知悔嗣後决不向葉姓滋擾叩求開釋董阿有傅隆生情願保胡邑尊准予保去着具改過切結存案備查○徐阿悌因賭博訪拿到案訊責已紀昨報兹悉昨晨復經裴邑尊升堂訊究地保薛少雲禀稱賭棍張阿德聞風逃避尙有賭徒數名均在十五圖内叩求明鑒徐稱小的開設茶館並無聚賭情事惟各賭徒硬要在小的茶館内戲賭小的阻止不依叩求鑒宥邑尊飭將徐鎖示頭門候傳十五圖地保并提張阿德等到案集訊核辦 
[英界公堂瑣案]  
　　陸其懷稱爲錢莊夥在櫃檯上數錢時突有王阿寳前來攫取六百文當卽追獲交捕送案王阿寳供崑山縣人流落在滬飢寒交迫不得已而竊錢蔡太守判王阿寳管押十天錢交陸其懷領去○高廷松稱廣東人與同鄉人邵阿達等合租樓屋居住不料被卲阿達邵阿池等乘間竊取衣箱兩隻用繩索從晒臺上縋到外邊因而接取時在白晝報經巡捕房包探查獲人贓送案現求給領卲阿達邵阿池同供與高原屬同鄉行竊已蒙訊明以後不敢再犯蔡太守判邵阿達邵阿池均發捕房各押二月贓交高廷松領去○開生號錢庄之文子仁訴稱夥友顯寳世以小洋五十個兑換大洋被阮階平誑騙蔡太守飭候查明再訊已列前報昨據文子仁投案聲稱是紹興人與阮同鄉且同爲錢業不欲追究惟請諭伊不再前來尋釁阮階平仍供不敢與伊尋釁太守謂旣據文子仁求免深究姑准阮階平覓保嗣後不得尋釁○長利洋行收租洋人稱被王長富積欠房租洋二十一元潛自逃逸先將伊之東洋車三輛扣住并將伊夥施春江指交巡捕送案訊供今王長富已蒙傳案東洋車聽憑收回惟請追還房租洋二十一元王長富供崇明人欠租是實並無二十一元之多况被扣住東洋車三輛只求公斷蔡太守飭王長富覔保赶緊料理房租所有東洋車三輛如有妥保方准給領或自行變賣償還房租亦可 
[法捕房瑣事]  
　　田世英帶銅洋來申住在名利客棧被捕夥看破赴法捕房控訴起出銅洋八十三元一案迭紀前報昨晨葛同轉莅八仙橋捕房時飭包探往近處銀樓内喚到匠人二名隨帶鐵墩大剪刀當堂將銅洋逐一剪碎給田具領並諭曰此洋若不剪碎深恐别人受累田領洋叩謝而去○包探夥章秋汀被舟子沈雨春吳阿虎等毆打勒烟錢七百餘文經葛同轉訊明情節將沈吳二人押候質訊已列昨報昨晨章投案伸訴前情同轉着沈吳兩人帶案　已探夥在外查訪爾等胆敢毆打勒索烟錢眞是目無法紀沈稱小的裝火油二百箱是晚正欲開船往吳淞適買得樹柴一紥搿在手灣章誤認爲竊致相口角欲與章同至天成昌烟舘言明情節不敢拒捕同轉着將沈帶下笞責一百板旋有天祥碼頭小船埠頭張樹春投案禀吳阿虎實姓陳向來誠實不致犯事同轉謂二人本應一體枷責姑念埠頭代求着一併保出嗣後再有前項情事定當嚴辦不貸○三茂醃臘店主　長林偕前開吉星公客棧之周文珍投案同轉詰嚴曰吉星棧之保租是爾否答並不做保問保租上有爾名字且有信大蛋行圖書答稱小的與房主並不相識况信大蛋行亦非小的股開保租名字均係揑造同轉詰周曰着爾自向房主料理目下曾否了結答與陳芝卿言過伊竟言小的認賠同轉曰爾等均有筆據店章終須及早料理着包探王榮培於下午二點鐘仝周嚴兩人至經租帳房當而淸理○拐匪朱東生屢經懲辦去臘在英公廨釋出不出一月連騙數次復經法包探拿獲經葛同轉斷以枷號三月期滿笞責五百板在案昨日枷期已滿同轉着疎枷照前斷笞責畢帶案詰曰爾在英廨辦過幾次答稱三次第一次責二百板第二次管押三年第三次斷押一年未滿四個月經人保出同轉曰爾在法界連犯數案城内客棧夥被爾所害拉至局内受責一百板豈非禍首答稱以後定當攺過問爾是何處人答稱東高家行二十二圖同轉着押候將連年英法兩租界所犯案情查明送縣核辦○松江人楊寳卿屢次偷竊捕房並公廨西人處物件經包探拘案笞責枷號昨已期滿同轉着開枷　押候備函送縣遞解回里 
 
 

Page 4

 
 
[分發人員騐看名單]  
　　鄭工掣籖分發郎中花翎四品銜丁麟年山東○新海防掣籖分發郎中潘斯燎廣東員外郎熙彦正白廣潤正藍主事世襲輕車都尉郭人凱湖南按知事錢心潤安徽鹽知事周以敭順天○鄭工指省分發府經歴陳文炳廣東江西劉崧祥江西甘肅王石麟山西江蘇州吏目何培光廣東甘肅巡檢宋應昌安徽江蘇舒培元貴州雲南曹登瀛安徽江蘇朱繩直浙江江蘇從九品顧慶瀾浙江直隷典史戴筠新湖南江西林鼎晉福建直隷陶乃豫浙江江西未入流黃承琢順天山東○新海防指省分發道張詡宸江蘇直隸監掣同知閣廼玨陝西河東知縣游禮賢山東陝西同知銜周衍齡湖南江蘇周塏修四川直隷蕭宜元貴州四川陳文藻順天江蘇直隷州州判郭芝生山西河南董系和江西廣西鹽經歴李俶順天山西府經歴丁嘉璠浙江山西馬家芝浙江山西李垣直隷山東察堂江蘇山東縣丞徐國厚四川直隷胡昺猷四川湖南陳正常浙江廣東鄧廷魁河南山東王有壽浙江四川裕宗正藍山東陳曾翰浙江直隸周潤錡江蘇北河州吏目李壽祺順天四川何厚基四川潢東鹽知事曾承榮江西廣東府税課大使許開伯江蘇浙江鹽巡檢丁同春江蘇長廬巡檢把允中安徽江蘇顯傳嵩湖南糊北張炳泰湖南廣西喬農蓀山西四川王化行山東河南陳祖望浙江四川師振棨河南山東張光沛四川湖北張文浩浙江廣西黃德基浙江四川魏搢倫陝西北河趙龍章河南湖北徐俊傑四川湖北楊光鎬浙江江西馮彦法浙江廣東張賡颺河南山東史繼曾江蘇安徽從九品于鼐鄕順天山東余廷瑞安徽北河徐國炘四川直隷楊乘驊浙江安徽鹽茶大使沈炳浙江四川典史王憲曾河南山西劉助五四川貴州周學鳷浙江湖北陳晉三浙江雲南土藴章直隸山東甘嗣銘順天山西黃濟湖南江西黃繼鉞江西廣東錢志銘安徽江西○海防指省分發縣丞王柄四川北河○籌餉指省分發同知張國樓安徽浙江通判趙莊湖南四川汪壽椿浙江貴州鹽大使惲永元江蘇長蘆縣丞潘金甡廣東浙江陳謙順天東河巡檢劉啓宸江蘇直隷鄧士壎四川廣西從九品李其新浙江廣東典史陳憲浙江山西陳儀保安徽直隸劉箴山東安徽驛丞徐皋浙江四川○勞績指省分發知府花翎李樹人湖南貴州知縣張渭順天吉林巡檢魯敦曾浙江四川沈春泉浙江直隷○議敘指省分發縣丞顧秉鈞浙江江蘇典史李棟臣浙江山東○恩廕呈請指省分發通判劉厚基湖北安徽○應補呈請分發知州朱閏葆浙江直隸通判王琴心湖南陝西　 
[上海文報局祈賑收解處會同各公所起解第十批賑欵啓]  
　　謹啓者敝處自二月初九日解出第九批賑欵後迭接浙中放賑諸君來函僉謂春撫以工代賑需欵甚殷請爲解濟等語兹敝處會同各公所籌解第十批賑欵規元一萬兩於本月初六日仍託滬上協康元甡兩庄由杭城愼裕庄甬江瑞康庄匯解同善　籌賑總局兑收轉撥災區散放此批内計絲業賑所規元五千兩高易賑所規元一千兩申報館賑所規元一千兩文報局賑所規元三十兩合併聲明 
[新書助賑]  
　　浙江趙伯遲大令服官山左夙著賢能近　出其緒餘箸爲隷有六卷集漢碑之字悉照字典部首編輯成書　自繕成付諸石印纂輯槪極詳盡查檢亦頗簡明洵乎漢學　功臣於隷原隸辨隷釋隷續後别開生面者也　由蒲君作英以五十部送交本館協振所囑爲出售以佽賑捐計每部兩册價洋六角所望諸君子速臨購取刀錯紛投庶難災民實惠均沾俾無負大令之善願乎 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路高易公舘内籌賑所陳詠南經收山東江蘇浙浙二月十一至二十日第一百五十次賑捐淸單]  
　　十七日楊州厚生寳號寄來聊　萬一人借花　物人代人行善各四元懷蔭堂壽記慶堂祝記　記各一元共捐洋十六元閩垣恆新號郁文氏募昧經　花　元濟善三元郁文氏富潤書屋惇叙堂各二元詩竹山房　經草堂謙福堂敦厚堂積善堂貽謀堂樂韓堂寛記泰記各一元帶草堂半元共捐花洋廿二元五角北海洋關濫芋　善士募陳炳　洋五元硝礦廠二元温耀垣陳仁興梁永貞彭樹　慧卿氏陳子石姚敬堂各一元徐春繁勞水泰杜廣豐益成棧陳紹堂各五角共捐十六元五角合規元十一兩八錢八分　　宋瑞庭無名氏補過子姜瑞廷鄭文秀各一元原憲孫吉貴包旭山陳寳銓趙雲樵戚致和　韓山泉堂史裕隆堂曾春林各錢一千無名六百無名三户雙合堂含　堂李榮甬姜者玉王堯蜂德本堂德順堂懷德堂種義堂無名各五百茂亭兄四伯共五元錢十六千五百合洋十六元五福堂銀五錢公修堂兆園川各三錢明德堂二錢共銀兩三錢合規　一兩四錢一分代姪求愈病一元○天津陽羡丁之梅翁募言汪氏銀十兩言徐氏五兩陳敬翁言區影言丁氏各四兩言敦椀登棣雄時各二兩共文三十五兩合規三十五兩一錢五分三厘○十八日李黃各一元李六角亞炳若愚氏各三角亞蘇玉英亞心李陳氏布三姑陳氏馬景堂亞喜周記無名無力人新記各二角月英梁氏鳳義玉寳一角保如等十三户合洋六角五分總捐洋六元六角五分○陸立天三角金佩生吳升記各二角力不足黃秋記各一角碧雲仙福記各五分總洋一元濟陽氏五元陳姓五元　商局交廣東　育善堂第八批山東賑欵規元一千四百四十兩○十九日漢口茶業公所寄到吳縣嚴壽田求病愈二元徐詩定維楊楊立生各銅洋二元江亞爵二元○二十日言巽記求父康安洋六元安樂子三元梅山氏一元五角○以上總收規元一千五百十一兩八錢另五厘英洋二百廿四元七角五分花洋一百零五元五角銅洋十元錢五百七十文 
 
 
 

Page 10

 
 
   
 
 

Page 11

 
 
[光緖十六年二月二十九日京報全錄]  
宮門抄○諭旨一道錄前○發抄硃批四道○直督李奏請簡放知府摺○又奏福建藩司病難速痊呈請開缺摺○蘇撫剛奏典籍遵故父遺命捐田贍族片○皖撫沈奏調署知縣片○蘇撫剛奏考試知縣片○護新撫魏奏總兵請免騎射片○又奏揀補叅將員缺摺○署閩臬奎奏謝恩並請陛見摺○二月二十九日刑部都察院大理寺廂紅旗値日無引見○麟書馮爾昌各假滿請安○順天學政周德潤請訓○恩全等演放水師炮位覆命○伯王請假五日○豐公請假十日○都察院奏派專司稽查派出奕秋○召見軍機皇上明日寅正二刻至朝日壇上祭禮成後還梅○發抄○李鴻章奏候補知縣陳忠儼仍照原保給奬奉硃批吏部議奏欽此○張之洞奏臬司成允署湖北藩篆各缺奉硃批吏部知道欽此○又守備唐天元因病休致奉硃批着照　請兵部知道欽此○張曜奏連通米石截留備賑奉硃批户部知道欽此○○大學士直隸總督一等伯臣李鴻章跪奏爲知府邊俸期滿内地無員可調照例請旨簡放恭摺仰祈聖鑒事竊查定例熱河承德府知府三年俸滿於内地旗員知府内揀選對調如無員可調請旨簡放將撤回之員送部引見候旨簡用等因今承德府知府廷杰三年邊俸期滿飭據布政使裕長按察使周馥查明内地無員可調具詳請奏前來查廷杰現年五十歲正白旗滿洲慶麟佐領下人由光緖二年丙子科進士引見奉旨以主事用簽分刑部歴升督捕司員外郎調掌直隷司印京察一待引見奉旨記名以道府用十二年二月題廾江蘇司郎中是年十一月初八日奉旨補授熱河承德府知府十二年二月初三日到任十四年因拿獲土匪馬賊出力保加鹽運使銜嗣因委審咎熊氏京控伊弟熊得山被杜懷忡等毆傷身死刑逼伊子昝永誣認謀毒之案平反得實保奏經部調取給咨赴部復因會辦武列河工出力保以道員在任候補十五年八月初八日由吏部帶領引見奉旨廷杰着交軍機處存記錄用欽此兹自光緖十三年二月初三日到任之日起連閏扣至十六年正月初三日三年邊俸期滿例應在於内地旗員知府内揀選對調查内地僅有永平府知府福譧合例堪調惟福謙在任七年輿情愛戴現有地方經手要事未便遽易生手勢難更調此外刖無可調之員溯查光緖五年前熱河道英謙邊俸期滿因内地無員可調經臣奏請墏英謙送部引見候旨另行簡用熱河道府俸滿章程事同一律該員廷杰篤實廉正吏　精詳自到任以來整頓地方著有成效洵屬不可多得之員歴保以道員在任候補並加鹽運使銜前因平反重案奉旨交軍機處存記錄用現届三年俸滿内地旣無員可調核與英謙成案相符自應將該員據實保荐照例送部引見候旨簡用所遺承德府知府員缺並請旨迅賜簡放以重職守除履歴册咨部並咨正白旗滿洲都統查照外理合會同熱河都統臣謙禧恭摺具陳伏乞皇上聖鑒訓示謹奏奉硃批另有旨欽此○○大學士直隸總督一等伯臣李鴻章跪奏爲福建藩司病難速痊呈請開缺恭摺仰祈聖鑒事竊福建藩司張夢元前因行抵天津原籍舊疾復作未能北上經臣據情代奏奉旨賞假兩個月轉行欽遵在案兹又據該司禀稱抵津後調理多日筋骨痠痛有增無减醫者謂風寒入骨歴年忆久氣血已衰斷難速效伏思福建係沿海要區藩司爲理財劇任未便久懸現在假期届滿請代奏懇恩開缺俾得專心調理該司甫踰六旬從容醫治或可漸愈一俟病體復元當赴都起病不敢自耽睱逸等情前來臣查張夢元起家州縣屢蒙恩摧歴任船政大臣廣西福建布政使廉正勤能卓著政績實爲兩司中不可多得之員兹因病難速痊呈請開缺查係實在情形理合恭摺由驛具陳伏乞皇上聖鑒訓示謹奏奉硃批另有旨欽此○○剛毅片再案據常熱縣人國子監典籍銜李佩珩禀稱故父監生李旭初每歏族中貧乏恒切解推之念生平銖積寸累有膳田數畝遭粤逆之擾單契遺失賴有積産舊簿可查得以淸理贍族之議未克遽舉於光緖十四年病故臨終以割産贍族纘承先志爲嘱兹職遵父遺命將坐落常熟縣不等都圖則田五百八十二畝二分計絶契價銀六千一百一十兩零捐作贍族義田又捐附莊祭田一百四十九畝五厘計絶契價銀一千五百兩零歲收租息除完賦祭掃等用外其餘悉爲贍助族中孤寡貧乏之資又捐坐落常熟縣南二塲四十三都十一圖飛字號瓦屋二十餘楹計絶契銀二千五百二十兩零以作莊房應卽呈報建莊以完先人素志呈乞奏請旌表立案等情經前護撫臣黃彭年飭縣查取田號莊規册結詳辦去後兹據蘇州府轉詳請奏前來臣查士民捐田贍族銀粟准値千兩以上例得請旨建坊今常熟縣已故監生李昶初情殷任卹誼篤本源常存贍族之心未遂建莊之願其子國子監典籍銜李佩珩恪守遺徽纘成先緖從此恩周貧乏腴割良田遂令惠及孤寒歡騰廣厦葛藟之本根斯庇梓喬之美陰綦深允推孝義能全洵屬旌揚宜沐相應請旨將已故監生字旭初旌表立案維風化除抄奏咨明禮部曁將送到田號莊規各册結咨移部科查核外理合附片具奏伏乞聖鑒訓示謹奏奉硃批禮部議奏欽此○○沈秉成片再靈璧縣知縣楊士玉現經調省察看所遺員缺應卽遴員接署以專責成查有本任懷遠縣知縣單光祿精明穩練堪以調署該員本任内並無承緝已起四叅案件據藩臬兩司會　前來除檄飭遵照外謹會同兩江總督臣曾國荃附片具陳伏乞聖鑒謹奏奉硃批吏部知道欽此○○剛毅片●再現任候補州縣以上俊秀監生出身之捐納勞績兩途前准部咨行令一體考試甄别經前撫臣吳元炳兼擬月課章程奏明舉行歴將考過人員附奏在案兹復據蘇州藩司飭調卽用知縣王友桂呈送甄别經臣考試該員王友桂取列二等應照章留省委補除咨部查照並將未考各員續行調考外謹會同兩江總督臣曾國荃附片陳明伏乞聖鑒飭部查照謹奏奉硃批吏部知道欽此○○魏光燾片再打仗受傷人員如實不能練習弓馬例准見其騎射又准部咨嗣後請免嗣射人員卽令攺習鎗炮等因兹查有署巴里坤鎭總兵湯彦和於同治五年攻打陝西長安縣屬雨花寨右骽受矛傷一處是年攻打朝邑縣左骽受矛偒傷一處是年攻打甘肅金積堡屬馬家灘左手臂被飛子洞穿筋骨俱捐歴經醫治每逢陰雨時作疼痛挽弓維艱呈請奏免騎射前來臣親加騐看委無揑飭情弊合無仰懇天恩俯念該員受傷深重賞准免具騎射攺習鎗炮以示體恤出自鴻慈除咨部外謹附片具陳伏乞聖鑒訓示謹奏奉硃批着照所請兵部知道欽此○○頭品頂戴護理甘肅新疆巡撫新疆布政使臣魏燾光跪奏爲揀員借補叅將員缺以重操防恭摺仰祈聖鑒事竊新設喀什噶爾提標中營叅將員缺業經奏准作爲題缺亟應揀員請補以專責成查有留甘肅新疆儘先補用提督現署該營叅將講阿巴圖魯萬勝常胆識優長辦事勤奮在新帶隊有年巡防　綀均能認眞以之借補斯缺洵堪勝任合無仰懇天恩俯准以該員借補喀什噶爾提標中營叅將員缺如蒙俞允並懇勅部先給署劄俟防務大定照例給咨送部引見除飭取履歴册咨部外謹會同陝甘總督臣楊昌濬喀什噶爾提督臣譚上連恭摺具陳伏乞皇上聖鑒訓示謹奏奉硃批兵部議奏欽此○○署福建布政使新授山西布政使奴才奎俊跪奏爲叩謝天恩籲請陛見恭摺仰祈聖鑒事竊奴才接奉閩浙督臣卞寳第行知准吏部咨光緖十五年十月十七日奉上諭奎俊着補授山西布政使欽此當恭設香案望闕叩頭謝恩伏念奴才滿洲世僕知識庸愚本年夏間展覲回任重陳臬司未報涓埃暫攝藩條益深統惕兹復渥承寵命擢授晋藩聞命之下感悚莫名查晋省爲畿近安區藩司繫旬宣重任奴才自維駑質懼弗克勝惟有籲懇聖恩俯准入都陛見庶幾親承訓誨獲有遵循奴才現奉督臣檄行奏請署緩交卸篆務辦理本年計典一俟辦竣卸事當卽起程北上所有奴才感激下忱謹繕摺叩謝天恩伏乞皇上聖鑒謹奏奉硃批已有旨飭令卽赴新任矣欽此 
 [ 
 
 

Page 12

 
 
[光緖十六年二月三十日京報全]  
　　宮門抄○諭旨一道錄前○發抄硃批四道○署豫藩賈奏報接篆日期摺○署豫臬曹奏報接篆日期摺○豫撫倪奏江浙義紳分任散賑請傳旨嘉奬片○陝撫張奏委署藩臬等篆務片○江督曾等奏揀補省會要缺知縣摺○又奏揀補要缺知縣摺○二月三十日工部鴻臚寺正藍旗値日無引見○崇歡謝烏里雅蘇台叅替大臣恩○召見軍機○發抄張之洞奏齊河令王敬勳迅速堵築口門仍留任免其開缺奉硃批着照所請吏部知道欽此○李瀚章奏續借修理廣州旗營兵房銀數奉硃批該部知道欽此○又守備馮玉德廾補新會營遊擊奉硃批兵部議奏欽此○又湖北候補道蔣銘勳發往廣東委用奉硃批着照所請吏部知道欽此○○署理河南布政使按察使臣賈致恩跪奏爲恭報微臣交卸臬司接署藩篆日斯叩謝天恩仰祈聖鑒事竊臣於光緖十五年十二月二十日奉撫臣倪文蔚檄行以布政使劉瑞祺遵旨陛見奏委署理藩司印務所遺臬司印務委彰衛懷道曹秉哲署理等因當於本年正月初八交卸臬司卽於是日准布政使劉瑞祺將藩司印信文卷派員齎送前來臣恭設香案望闕叩頭謝恩祇領任事伏念臣東齊下士知識庸愚陳臬事者頻年未效涓埃之報攝藩條於元祚先荷雨露之施兢愓滋深銜感無旣查豫省地稱繁庶藩司職任旬宣當此災祲之餘民間元氣尚未全復撫綏疲弱整頓地方在在胥關緊要如臣禱昧深懼弗勝惟有力戒因循勉圖報稱於用人行政理財大端隨時禀商撫臣認眞經理不敢以暫時權篆自蹈愆尤以期仰答高厚生成於萬一所有微臣交卸任事日期並感激下忱理合繕摺恭謝天恩伏乞皇上聖鑒訓示謹奏奉硃批知道了欽此○○二品頂戴署理河南按察使彰衛懷道臣曹秉哲跪奏爲恭報微臣接署臬篆日期叩謝天恩仰祈聖鑒事竊臣於光緖十五年二月二十一日接奉撫臣倪文蔚飭知以布政使瑜棋遵旨陛見委按察使買致恩署理藩篆所遺臬司篆務委臣署理等因旋於十六年正月初八日准正任臬司賈致恩將印信文卷派員齎送前來當卽恭設香案望闕叩頭祇領任事伏念臣粤東下士河朔備員溯通籍於詞垣旋　班於諫院仰蒙寵命外擢分巡前由蘭州道署甘肅臬司此次蒙恩補授河北道頻歲宣防涓埃未報兹復蒙奏署河南臬篆自維譾陋惶悚彌增查豫省爲腹地要區治平匪易臬司乃刑名總匯决讞宜明禱昧如臣懼難勝任惟有倍加策勵益矢愼勤隨時禀商撫臣實心經理斷不敢以署時權篆稍涉因循以期仰答高厚鴻慈於萬一所有微臣任事日斯並感激下忱謹繕摺叩謝天恩伏乞皇上聖鑒謹奏奉硃批知道了欽此○○倪文蔚片再豫省自光緖三年各屬旱荒深賴江浙義紳捐集鉅資來豫助賑欽奉諭旨嘉奬在案此次鄭工事起上海籌賑公所集欵來豫助賑維時國子監助教嚴兆霖首先來汴其後刑部郎中劉瀚候選教諭孫傳鳳中書科中書銜經文等接踵而至分赴災區親查抽賑均係自行散給錢文同時京師籍豫各員亦復多方集腋江蘇舉人潘民表爲之經理散放截至今春據報共收上海匯欵規平銀三萬三千兩厙平銀二十一萬二千兩京師匯欵京平銀八萬二百兩又雜欵銀六千八百餘兩除散放支銷外尚餘銀三萬五千七百餘兩値山東武定靑州等處告災該紳等卽携欵赴東助賑洵屬急公好義風義昭然兹當賑務核奬之際未便壅於上聞所有江浙義紳嚴兆霖劉瀚孫傳鳳經文潘民表等五員曁管理滬局候選道李培松二品封職施善昌知府王松森同知陳德熏直隷州謝家福經元善員外郎陳煦元和縣葛繩孝楊廷皋謝庭芝等十員在京官紳内閣中書高文欽陳嘉銘連文冲翰林院編修高釗中馬吉樟刑部郎中關國光主事錢錫晋史緖任順候補通判朱溍等九員一併仰懇傳旨嘉奬以彰義舉其隨同江浙義紳遠來分任散賑計十六員另繕淸單擬請奬勵理合附片具陳伏乞聖鑒訓示謹奏奉硃批嚴兆霖等均着倪文蔚傳旨嘉奬欽此○○張煦片再布政使陶模奉旨護理陝西巡撫所有布政使印務自應委員接署查有按察使唐樹楠老成沈細堪以署理所遺按察使印務查有督糧道錫光明白穩練堪以接署所遺督糧道印務查有西安府知府文啓謹飭詳明堪以委令兼護除分檄飭遵外謹附片具陳伏乞　聖鑒謹　奏奉硃批知道了欽此○○太子少保兩江總督臣曾國荃江蘇巡撫臣剛毅跪奏爲揀員調補省會要缺知縣以裨地方恭摺具陳仰祈聖鑒事竊照元和縣知縣程其緖陞補太倉州知州奉准部咨於光緖十五年八月初一日奉旨第五日行文按照限减半計算扣至九月初一日作爲開缺日期歸九月分截缺所遺元和縣知縣係冲繁疲難四項兼全最要缺例應由外揀員調補該縣地當省會五方雜處兼管驛站政務殷煩時有發審案件在在胥關緊妥必得精明練達勤求吏治之員方足以資治理臣等於通省現任正途出身知縣内逐加遴選查有溧陽縣知縣李超瓊年四十一歲四川合江縣人由廪生考取優頁朝考二等以教職用投營剿平股匪出力保俟選缺後以知縣選用通溝等處邊務出力保加同知銜光緖五年在滇捐局報捐免選訓導以知縣分發省分試用已卯科順天鄉試中式舉人九年量呈請分發簽掣江蘇經　派王大臣騐放於九月領照到省遵海防例加捐新班卽用免試用請補溧陽縣知縣奉部覆准於十二年八月十八日到任十四年遵鄭工例捐免歴俸調署元和縣知縣十五年七月十八日任事覆查該員才具穩練辦事認眞以之調補元和縣知縣要缺知縣洵堪勝任人地實在相需該員歴俸業已捐免與例亦屬相符據蘇州布政使黃彭年會同江蘇按察使劉樹堂詳請具奏前來臣等覆核無異合無仰懇天恩俯念員缺緊要准以溧陽縣知縣李超瓊調補元和縣知縣寔於地方右裨如蒙俞允該員係舉人出身現任知縣請調知縣銜缺相當毋庸送部引見調補要缺一切因公處分例免核計該員係初次請調所有應完罰俸銀兩仍飭查明依限完繳淸楚造册咨銷至溧陽縣任内並無積案未淸及欠解錢糧承審案件曁承緝盜案已起革職叅限情事合詞恭摺具奏伏乞皇上聖鑒訓示所遺溧陽縣知縣員缺雖應歸部選補惟江蘇省現有應補人員容俟奉部覆截缺後另行遴員請補合併陳明謹奏奉硃批吏部議奏欽此○○太子太保兩江總督臣部國荃江蘇巡撫臣剛毅跪奏爲揀員請補要缺知縣恭摺仰祈聖鑒事竊照丹陽縣知縣凌焯調補吳縣知縣奉准部咨於光緖十五年三月十二日奉旨後第五日行文按江蘇省照限减半計算扣至四月十二日作爲開缺日期應歸四月分截缺所遺丹陽縣知縣係衝繁疲難四項兼全要缺例應由外揀調前以卽用知縣王齊海奏請補授該員於十五年八月初四日在江寗病故計在尙未奉准部覆之前自應仍按原出缺日期另行揀調該縣地處冲途兼管運河驛站民情瘠苦差務煩重爲蘇省著名累缺非有守有爲能耐勞苦之員不足以資治理臣等於通省現任知縣合例人員内逐加遴選非現居要缺卽人地未宜一時實無堪調之員惟查有卽用先知縣查文淸年三十七歲浙江海寗州人由附生中式光緖乙酉科本省鄉試舉人丙戍科會試中式進士引見奉旨以知縣卽用欽此遵海防例捐指江蘇十二年六月初五日領照是年九月二十一日到省復遵海防例加捐本班儘先補用奉部知照於十三年五月二十日行文扣至六月十五日爲本缺先到省日期復查該員年力富强勤求吏治以之請補丹陽縣要缺知縣人地實在相宜洵堪勝任與例相符該員係進士出身照例毋庸甄别考試據蘇州布政使黃彭年會同江寗布政使許振褘江蘇按察使劉樹堂詳請具奏前來臣等覆核無異合無仰懇天恩俯念員缺緊要准以卽用先知縣查文淸補授丹陽縣知縣實於要缺有裨該員係進士卽用先知縣請補知縣銜缺相當毋庸送部引見亦毋須查造叅罰謹合詞恭摺具奏伏乞皇上聖鑒訓示謹奏奉硃批吏部議奏欽此 
 [ 
 
