# 1902 - 143 - 4910455

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宫軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象乂成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以佽助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸維德鑒 
[特延名宿赴浙江文瀾閣校勘九通啓] [  圖書集成局謹白]  
　　本局用新鑄大號鉛字排印九通全書原本浙江局刻嗣經勘悉浙刻本校對未精訛舛甚夥登報訪求武英殿本疉承四方藏書家惠函相告得有杭垣丁和甫孝廉家藏杜氏通典鄭氏通志馬氏通攷元明兩刻本字體精美足佐校讐而各處賜假殿版九通類多殘缺不全尚難訂正全書以饜藝林之屬望因思杭州文瀾閣貯有殿版九通全帙特延沈師徐雷君曜兩孝廉爲總校唐益吾拔萃李梓青方蒓秋兩明經瞿五飛茂才爲分校同赴西湖重加校訂俾是書得成完善無别風淮雨之訛已印訂發出之皇朝三通他日當另印校正之紙附呈諸君子重行裝訂或有破碎缺頁希先開示明晰交原售書處轉寄補呈本局區區之心想薄海士林必能同垂鑒亮也此啓 
[書英員問答後]  
　　本月十六日本報紀英員問答一則譯自英京倫敦來電云某日英員卑利士佛君在下議院致詞曰中國增收貨稅以抵償欵恐致激成變亂將奈之何大員波路科君答之曰僕現未得官塲消息惟政府曾議及此事擬與各國互商選用銀行主及衆商人所陳善法務使中國清償此欵不致過於局促則變亂可以自敉云云執筆人閱之不禁喟然曰兩君之言其殆能洞明中國情勢而藉以弭目前之禍患固將來之邦交乎夫自中外通商中國各省無不有西人蹤跡種族旣已有别耦居豈能無猜在明於事理者或能體朝廷懷柔遠人之心縱有猜嫌亦不敢遽生釁隙而性情鹵莽之輩往往憑恃意氣時肇事端甚或佈散謡言無端擀釁以故各處教堂之被毁教士之被戕一歲之中不知凡幾中國官吏深恐激成事變一經肇禍無不立予賠償雖爲數未必甚多而合數十年計之已無慮數千百萬至甲午庚子兩歲疆場有事遽啓爭端喪師辱國之餘又不能不忍氣吞聲議償兵費爲數之巨雖從前普法之戰亦不過如斯夫天之生財止有此數國之所入豈能有餘况中國自粤匪亂後閭閻元氣大傷朝廷庫儲益絀今乃因賠欵之故每歳驟增出項數百千萬樞府無可措置則責之於疆臣疆臣無可圖維則諉之於州縣州縣無可籌措則派之於小民於是辦房捐加雜稅以羅省掘鼠之計爲挖肉補瘡之謀外人之慾壑未盈閭里之脂膏早竭弱者坐以待斃不惜爲溝壑之填桀驁不馴之流則竟攘臂而前濳謀作亂卽如直隸廣宗之變其初亦因勒捐而起迨至羽翼已衆一發難收雖藉國家威靈得以漸次戡定而勞師麻餉所損已屬不貲夫中國人民旣因歧視外人之故而肇釁端外國政府又存預防後患之心而多要挾勢所激卽亂所成况乎當時肇禍者不過若于人而此日派捐者竟及各行省民心尤何能遽平事　尤安能遽弭耶今者英廷慮及於此擬與各國政府互商選用銀行主及衆商人所陳善法務使中國清償此欵不致過於局促雖不知所謂善法者究竟如何辦理然竊謂欲平中國民心弭中國事變必須將應賠各欵設法减輕或多匀數年攤還俾中國民力稍紓則雖輸出巨金或不遽激而思亂蓋甲午庚子兩次兵事西人所失財産固屬不貲卽平時各處猝遇變端凡教士被戕教堂被毁苟有受虧之處固不能不向中國取償然與其索之過急而或致生意外之虞何如待以從容而仍不失和好之誼此中孰得孰失想明智如西人必有能辨之者至於爲中國籌長治久安之策則非廣濬利源終不足以濟事濬利源之道闢荒土興樹藝精製造皆足以富國而裕民而其要尤莫急於各處多開諸礦蓋中國地脈豐厚五金煤炭西北各省最多倘使經理得人聘請礦師設法開採則以大地菁華之藴供國家採取之需雖歲幣日增猶可將齎補绌否則外人則任情逼索中國則竭力搜羅再越數年勢必至民怨沸騰禍生不測斯時中國固一敗塗地而亂源旣肇貿易必衰恐泰西諸國亦未爲得計也明於時勢者其亦念及此而深思所以自處哉 
[本館接奉電音]  
　　昨日午前京師飛電傳來上諭三道敬謹譯登○四月二十日内閣抄奉上諭會章奏假期屆滿病難速痊懇請開缺一摺理藩院右侍郎會章著准其開缺欽此同日奉上諭調補福州將軍崇善著速赴新任江寗將軍著額勒春暫行署理欽此同日奉上諭此次京察一等覆帶引見各員宗室墨麒著以四五品京堂候補朱延熙劉若曾穆特賀弼良成和樂平清泰榮霈斌俊瑞豐劉恩翥景清齋普松武錫恩潘江何汝翰武玉潤文冲丁象震三壽連升雙壽黃曾源均著記名以道府用欽此 
[謀弑奥皇]  
　　香港香海日報譯登英京倫敦來電云近有無君黨中人謀弑奥皇某日之夜奥皇欲乘灣拿火車臨幸畢打卑省先十分鐘時御前大臣忽在火車中搜出炸砲一枚事遂敗露然亦險矣 
[償欵計數]  
　　天津直報云本年西歴五月爲中國第二次交付償欵之期計五號卽中歴三月二十八日付德華匯豐兩銀行各英金三萬磅二十號卽中歴四月十三日付德華匯豐兩銀行各四萬磅三十一號卽中歴四月二十四日付道勝銀行上海關平銀四百十萬兩同日又付道勝銀行銀三百三萬兩 
[鐵路被毁]  
　　保定友人函告云月之初九日直隸新樂縣知縣謝大令鑑禮申禀上游略謂縣境鐵路局所架鐵橋陡被匪人焚燬並掘去路上枕木甚多上憲聞而勃然卽將大令記大過一次責令將匪人拿獲正法以贖前愆 
 
 

Page 2

 
 
[隨州告警]  
　　漢口訪事友人云本月初九日鄂省喧傳隨州忽有匪警大憲已檄調武愷營馬隊數百名前往剿撫至若何細情則尚無從查悉也 
[分制福軍]  
　　香港香海日報云福軍五營統領劉淵亭軍門現經上憲委署廣東瓊州鎭總兵篆務又以福軍駐紥之處距任所過遠勢難呼應靈通因飭先撤去一營尚餘兩營歸惠州府節制一營歸廣州府節制砲隊一營則歸柯都閫管帶軍門則祇帶親軍一百名赴瓊日前已由督憲陶芷芳制軍分札各官遵照矣 
[再續廣西巡撫丁大中丞奏辦省垣大學堂章程]  
　　一曰算學考古則算書十經而以天元玉鑑爲至精從今則欽定數理精藴而以梅氏叢書爲至博西法則以幾何原本爲入門而以代數術微積分微積溯源代微積拾級爲至深數學啓蒙最便人門近人行素軒數學論之最詳天文地理各學皆從算學入通算猶識字也若夫周髀爲古書孫子算經海島經皆入兵家不可不知一曰各國語言文字學宜兼通西國政俗通語言文字而不通政事下之爲通事上之亦祇備舌人之選耳故如西事類編西俗雜志西國學校論略德國議院章程鐵軌道里表此外各使遊記皆當博覽郭嵩燾薛福成所記有學識考據餘稍一涉犰可矣一曰法律學萬國公法外國所公用星軺指掌使臣之體例最要他如公法會通公法便覽等皆宜講究中國律例太繁業經奉旨刪定宜另立簡明則例一圖二表二章程由法律出身者卽入律科一切胥吏刑名可廢矣凡約章稅則附焉凡此數類雖不能徑造專門然不可不先習其大概應各審其性之所近專心致力某門以立專齋之基其他儀器旣不易購且現無此鉅費以聘各專門教習至於工程製造非入西國機器廠歴練不可或興辦二三年後察溥通學及淺近之專門學卒業再行舉辦或送出洋學習此皆專門學之大略也以上當讀之書旣列大略宜倣西學課程彚編例如某一期應讀某書某書讀畢揶應得若于分數或將應讀諸書編爲級數應由監督與分校臨時斟酌再查山東學堂章程應讀諸書編有級數惟書名有標出者有未標出者兹將其引而不發者按目開列一曰歴代史鑑二十四史篇帙繁多驟難全讀擇其要者如史記前漢書後漢書此正史之良也至於編年紀事若資治通鑑宋元明史紀事本末聖祖仁皇帝御批通鑑綱目高宗純皇帝御批通鑑輯覽皆宜徧讀一曰國朝掌故事蹟則九朝東華錄人物則耆獻彚徵典禮則大清會典則例則大清通禮大清律例謨訓則十朝聖訓文章則經世文正續編近年名臣奏議及聖武記通此數書兼及皇朝三通國朝掌故可知矣至於淺近政治學如學治雜錄學治臆說宦海指南作吏要言庸吏庸言蜀僚問答讀律心得牧令書輯要等皆中學政治之淺近者也如佐治芻言富國策續富國策新政策等又西學政治之淺近者也以上就山東課程新編級數應讀之書但舉大綱未詳細目者開列大概於右仍多未盡俟監督分校臨時榜示二時刻課程古者學有三時一日中之時故時刻課程宜定也今倣江南學堂每日七點鐘擊梆學洋文者上堂九點鐘止十二點鐘擊梆習算學者上堂兩點鐘止再擊梆政治學上堂四點鐘止燈後將日課温習亥正燕息逢星房虚昴日放假惟習洋文者又須分日以免口授難周現定正齋用剛日備齋用柔日間日上堂口授洋人字音餘非口授之日卽由分校出題或默書或繙譯退堂呈閱一按月甄别各書院舊章或一年一甄别或三年一甄别凡無長進者得以濫竽其間其害有二虚糜膏火一也後起之士末田推升二也今擬每月膏火分上中次三等上等三兩中等二兩次等二兩由監督按月甄别以分數增减爲升降則頭班諸生有所警懼末班諸生有所興起益爭相勸勉矣備齋甄别倣此 
[游歴須知]  
　　漢口訪事友人云日前湖廣總督張香濤宫保查悉邇來時有泰四商賈及男女傳教士游歴内地並不報請地方官保護爰即照會駐漢各國領事大致謂外人如欲赴内地游歴當赴洋務局掛號以便轉飭地方官沿途派勇保衛否則如有風波不任其咎等因蓋亦思患預防之道也 
[西人爭地]  
　　寗波采訪友人云自江北岸新浮橋沿江至各輪船碼頭百貨雲屯巿廛閙熱去歲法人於此間闢馬路設巿塲經之營之迄未工竣此地向有同一木行近已閉歇法人意欲購其基址祗以索價太貴事尚未成邇者駐甬英領事聞之亦欲購有其地允於法人所許價值外酌加若干法人忿不能平起與英領事爭閧聲言欲各調兵艦以决雌雄提道兩憲恐釀事端急向勸和始復言歸于好然其地之究竟歸英歸法則刻尚未有所聞也 
[推廣租界]  
　　漢口訪事友人云此間英國租界福員本不甚廣向章所造洋房均歸西商賃居華人不得過問近日工部局將馬路開拓並准華人在租界中雜居經之營之行將大興土木矣 
[德艦抵漢]  
　　漢口訪事友人云本月初九日午前有一德意志國兵艦由下游鼓浪而來下碇漢口五碼頭聞須小作勾留然後向荆沙進發 
[示期錄囚]  
　　漢口訪事友人云月初湖北撫憲端午橋中丞牌示轅門云臬司批解應入本年新事秋審絞犯龔子甲等均限於本月初六日聽候本部院會同督部堂率同司道審錄 
[催繳房捐]  
　　寗波訪事友人云邇者浙江大憲通行各屬開辦房捐甬郡城廂内外各商人雖經府縣官誥誡諄諄猶自懷肄疑觀望本月某日鄞縣主黃鞠友大令出示通衢催令遵繳其文曰爲曉諭事案奉憲飭遵照部議創辦房捐先後頒發告示票照並奉府憲委員編查遵經貼示曉諭一面由各委員塡給執照兹准各委員檢同照根造具鋪户捐數清册請轉報前來除照造清册呈請府憲核轉並將木年正二三等月捐欵禀請府憲札委原辦委員督同地保經收繳縣彚解外合行出示曉諭爲此示仰闔邑鋪户房主租客人等知悉爾等如遇委員收捐卽照原查捐欵連房主應繳一半捐貲統歸租客分别錢洋算交委員轉繳聽候塡票給執其有以錢合洋者悉遵府憲現定洋價計箱毋得高擡致于啓戾其各遵照毋違特示 
[津郡官塲紀事]  
　　天津直報云本月某日黃花農廉訪由滬上乘安平輪船抵津以備入京陛見○奏調襄議新稅之張戟門觀察由津南下日來當已行抵滬江矣○已故直隸提督聶功庭軍門之眷屬由滬上乘新豐輪船北上本月十五日行抵大沽隨乘火車至省○浙江遺缺知府尹太守良於本月十四日午刻乘火車赴塘沽附新豐輪船抵滬以便折赴浙江○錦州佐領繼君端臣於本月十四日午刻乘火車至津暫寓祥順客棧聞不日卽須取道入京迎新任副都統秀統制履新 
 
 

Page 3

 
 
[鄂省官塲紀事]  
　　漢口訪事友人云湖北候補道殷觀察前奉上憲委赴荆門州查辦售票激變情形近已旋省禀覆矣○江夏縣屬白湖山閘水勢暴漲非大加修蕺不足以資保障而利農田現由上憲委常大令豐前往查勘一俟將情禀覆即須工役大興矣○湖北候補縣王大令秉壽前奉上憲委赴沌口查辦釐卡及保甲事宜近以别有所謀將差使概行辭去想須另易賢員矣○日前鄂省大憲以秋試伊邇鎖院亟宜修整以壯觀瞻札委陳二尹澤潤勘估工程○近日傳聞候選郎中陶部郎在寛奉湖廣總督張香帥委赴日本游歴大約蒲觴泛緑時卽須就道矣○近聞官塲傳述督銷鄂岸淮鹽總局沈幼硯觀察已奉上憲檄飭接辦一年然尚未見明文○日前湖北藩司瞿賡甫方伯牌示荆州府理事同知篆務詳委以武昌府通判祥泰調署武昌府通判篆務詳委以新選漢陽府通判宋鼎勲隨州吏目事務詳委以本任圻水縣巴河巡檢嚴寶齡均署理 
[保陽新語]  
　　聞之保定友人云日前署直隸總督袁慰庭宫保扃門課吏不准携帶書籍應課諸君多有皇然失措者是日所命者爲洋務財賦河工三題合計六十八人中作政治題者五十八人此外各題作者僅十人○省城河道年久失修日形淤塞直督袁宫保擬大加疏濬俾源頭活水汨汨而來并于沿堤立碑禁人作踐城南隅則創建花園一所卽將河流引入植柳種荷從此紅塵十丈中又增一勝境矣○直督袁宫保所募新軍屢屢逃去因行文原籍四出查拿獲則立卽就地正法屈計一月之内陸續正法者已多至一百三四十人矣○津防捕盜營現駐保定城内本月某日在蘇家橋一帶查獲盜犯十餘名押解省垣交清苑縣訊辦 
[禁捕青蛙]  
　　日來巿上漁人公然出售田雞毫無顧忌事爲上海縣主汪瑶庭大令訪悉以此物能食田間螟螣實於禾稼有功因查案出示嚴禁一面責成地保傳諭各漁户不許捕捉如敢故違定行提案重責 
[移文協緝]  
　　浙江仁和錢塘兩邑宰備文飭差齎投本邑法租界公廨内開前據貴廨移解竊犯胡阿義楊勝寶二人研訊之下知所竊各户贓物價值甚巨尚有同黨施小牛朱阿全仍匿跡上海租界中請派差協提歸案訊究云云讞員杜枝園大令因飭包探嚴拿務獲以便移解赴杭 
[娼寮命案]  
　　本月十九日英界棋盤街新長春堂么二妓院中妓女鮑巧雲忽患急痧勢頗沈重龜奴老銀德鴇兒金姐見已一息奄奄料無可救不待氣絶貿然納入棺中事爲捕頭所聞昨已派令某包探前往查察矣 
[馬路工程局瑣案]  
　　船户金時起失去鐵錨一具報捕請查嗣在元泰押鋪内查獲原贓備價贖出訴請工程局總辦翁子文太守核辦并控水更夫陳標緝捕不力等情太守備襄讞委員黃衡堂二尹研訊判令將陳所雇夥役童子舟笞責四十板以儆○日前偷兒陳連生濳入復記樹行竊取衣服事後拘獲處以私刑巡街捕見之拘解工程局襄讞委員黃二尹升堂研訊諭令押候吊贓昨日復提研究判責手心一百下起獲之贓給失主具領○日前屠夫王連生驅猪過馬路中經巡街捕解送工程局襄讞委員黃二尹判枷號三天昨日期滿著帶案疏枷人交保出○吳雨生投工程局控賈月松糾衆兇毆并攫去洋銀五元襄讞委員黃二尹研訊之下飭將賈押候杳明復訊詎料其兄吳某迫不及待貿舁然雨生至上海縣署訴請騐傷縣主汪瑶庭大令飭差至局移提總辦翁子文太守遂倩黃二尹錄取供詞移縣訊辦 
[英美租界公堂會訊案]  
　　前者英商祥利洋行主控石工應文森虧欠銀兩讞員張柄樞司馬會同西官研訊諭候行中寫字之某西洋人來案訊核前日午後升堂覆訊祥利行主延律師哈華托應文森延律師博易到堂伸辯哈律師稱目下祥利寫字西人因事回國須遲一月方可返滬應請改期訊核博律師聞之即互相辯難哈律師稱應文森現方有事欲往他埠請早定案以免覊延司馬商之迪繙譯官謂如一月内西洋人不到則照前者偉君所斷辦理○老船塢西人控廣帮木工恃衆停工勒加工值一案前日會訊時原告律師哈華托被告律師博易伸辯良久旣而哈律師聲稱此案實由廣帮工頭串通寗帮工人所致請將挾制停工之甲乙丙丁戊五人提案方可訊明司馬允之隨商之迪君訂期禮拜四午後覆訊核奪 
[三續分發人員騐看名單]  
　　從九品王爕湖南陜西鄒燊午湖南雲南熊鋆陽湖南江西朱寶麟湖北江蘇趙鼎湖南江蘇鄭逵江蘇安徽許德沛浙江江蘇鮑德聲浙江直隸周祖義浙江廣東蔣紹銘四川江四鹽茶大使馬肇慶湖北四川尤世謍江蘇四川典史廖孜福建直隸楊寅清廣東湖北蔡毓麟順天廣東傅寶樹直隸山東張鼎元順天貴州祝治平湖南陜西向鴻年湖南四川曾昭鈴山東河南蔡炯文山東直隸喬慶遷山西山東胡賢炳湖北江西何炳庠安徽直隸江廷謀安徽貴州包允榮江蘇廣東汪時薰安徽江蘇張明德貴州四川汪鵬遠江蘇安徽管栢宸江蘇山東崔繼昌安徽湖北那椿廂黃旗貴州蕭澤霖四川貴州靳宗鈞河南直隸王乃心陜西山西孫紹苦浙江四川潘玉麟浙江直隸秦賁和四川湖北朱效忠河南安徽任慶源浙江山西長官司吏目李玉華江蘇貴州○勞績掣籖分發道花翎三品銜趙鶴齡雲南○勞績指省分發道汪雲浙江廣東知府張久頭江蘇江西直隸州知州四品銜左棠正黃旗廣東蔣慶頤江蘇知縣張學鵠鄧簡圭湖南江蘇陳嘉蔭湖南安徽嚴正琯江西山東郭慶祺安徽江蘇長齡廂曰旗河南陳兆祜雲南安徽狄紹梁江蘇山東于敏才正紅旗廣西縣丞藍翎陳楚英湖南江蘇○同文館保奏指省分發知縣同笞升銜亭燊止白旗福建○議叙保奏掣籖分發知縣劉以桐山西○議叙掣籖分發同知李宗洛安徽通判蔡濟襄浙江知縣祁榮綬直隸姚詩馨廣東蔣楙瀚江蘇秦匯生江蘇胡裕芳河南張蓉鏡四川郭維藩四川夏璜四川鹽經歴王定沅安徽○議叙指省分發知縣陳克焜湖北江西陳登庸湖北江西龔慶霖安徽直隸謝剛國四川福建鹽大使鄔烜浙江廣東州同曹恭安江蘇安徽章宜壽江蘇安徽縣丞袁衡萬直隸湖北龔燧湖南廣東曲侃陳慶福安徽江西○思廕呈請分發通判盧震鏊江西江蘇○俸滿敎職呈請掣籖分發知縣洪爾謐四川○揀選呈請掣籖分發知縣七襄廂白旗文濬正白旗○教習呈請掣籖分發知縣徐永棨山東郭鎭彝山東程維清江西李作樞四川蕭方駿四川○拔頁詢問呈請掣籖分發直隸州州判唐榮第直隸○優頁呈請掣籖分發知縣厲式金江蘇劉郁福建○應補呈請分發知縣濮賢恪江蘇山東劉朝焜安徽湖南戴書銘江西山西州判林邦憲江蘇山東州吏目王爲棟浙江雲南從九品姚德均山西河南郭延基山西河南鮑增滎浙江直隸施世熊浙江福建典史馮其慶浙江直隸余世勲江蘇山東未入流何振海江蘇江西余寅恭江西浙江俞進江蘇安徽伍文藻江蘇湖南 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　粤人盧逹卿投道轅控稱嚴其章即煥之以僞捐照騙銀反赴英美租界公廨朦控等情蘇松太兵備道袁海觀觀察批飭讞員張柄樞司馬將嚴送縣訊斷前晚縣主汪瑶庭大令升堂研訊盧供職員向在揚州貿易近來治下股開長發客棧曾欲由同知銜改捐知　銜同鄕嚴其章自稱候選道經辦振捐前來兠攬富即籌備銀四百一十餘兩交梁友生過付並被借去金鋼鑽石約指一枚值銀一千餘兩詎料迄今並無捐照交來及向索還銀兩嚴竟揑造與職員合販火油虧本等詞赴公堂朦控求卽訊追梁友生供認過付屬實嚴供收廬捐銀四百餘兩是實然前者合販火油虧折資本盧應派銀一千餘兩除收尚欠五百餘兩求卽追還大令以嚴稱合販火油毫無証據遂謂盧曰此事爾亦自不小心目下滬北頗有誠實可靠之捐局何致悮受其騙遂叱令退去兩不准追○日前諸翟鎭民人諸生全被吳阿弟等挾仇戳斃大令飭差將在逃之從犯吳阿弟阮錫堂謝阿田拘獲研究五圖地保陸雲根禀稱諸生全向來販賣雜貨本月初九日收帳回家與小的在途中相遇同行至王家石橋忽有五六人從麥田中躍出手執兇器將伊戳仆小的與諸紀根駭極奔逃惟見謝手執尖刀阮手執鐵槍剌伊之腹尚有多人蜂擁毆擊旋卽知照伊家次日舁至諸翟司巡檢署控奉諭令舁至謝家醫治延至十二日身死諸紀根供小的係生全之姪是日與叔同行目見謝等行兇吳初供刁賴迨鞭背五十下始供生全與謝阿田素有仇隙知伊初九日出外收帳因於初八日預邀小的與阮錫堂張阿毛徐阿海吳硯生伺於王家宅小的因事到遲見謝執尖刀徐掣鐵义阮挺長槍張舞單刀吳掄鐵钂伏在麥田中少頃生全經過謝率衆種出諸械齊施小的懼而逃逸不敢帮兇至各兇器均係謝物求恩寛宥謝一味抵賴大令命鞭背二百五十下始供稱此事係吳爲首小的雖執尖刀並未行兇阮錫堂亦抵賴不認大令命鞭背一百下堅執如前復上天平架良久始供小的用長槍横戳一下不知傷在何處訊至此時已三鼓遂命分别收押所中聽候訊明定罪 
[上海巡局瑣案]  
　　前日張慶來將銅質僞銀臂釧持赴南巿大馬頭慶餘銀樓囑照式製造兩枚銀樓夥不依以致互相口角扭至十六鋪巡防中局備訴情由局員黃衡堂二尹研訊之下張供此釧由友人託小的携來小的實不知其眞僞二尹命暫時存案限期交出其人以憑訊究○日前江蘇海運局司事楊某家中失去衣物因卽開單報諸二十三七鋪巡防局後由地甲在局後茅屋内查獲原贓遂將窩贓之劉寶福及其妻徐氏拘解請究局員盛二尹研訊之下飭押候覆訊前日徐氏忽患痧症地甲禀請核示二尹諭令交妥人保出以便延醫療治劉則押候移送上海縣署訊辦 
[英美租界公堂瑣案]  
　　積賊王少卿行竊梁悅生等家氈毯綢料等物報經包探胡瑞龍拘解請究讞員張柄樞司馬商之迪繙譯官判責五百板管押一年贓給還失主○林阿寶行竊裕興洋棧所儲羽紗若于件報經包探沈阿岳拘解請究司馬判責五百板管押二年○前日雲南路許姚氏家遺火積薪幾肇巨禍經捕頭查知派包探張寶成傳案請究司馬判罰洋銀二十元○潘香林行竊某姓家被火燒毁之銅器計重八十磅售與沈劉氏報經包探倪順全拘解請究司馬判責潘五百板管押三月責令沈劉氏賠洋銀三十元再罰三十元以儆○潘榮卿行竊西人史蒂林家鐵柱十八株報經包探劉阿炳拘解請究司馬判責三百板管押三月○張阿三行竊陳文標家馬褂一件報經包探張阿五拘解請究司馬判責五百板○流妓金玉蘭陳寶仁因錢債案被人控諸法界公廨讞員杜枝園大令移請司馬派令包探協提司馬准之昨由包探解送至案法界包探王金富投案禀請帶回歸案訊辦司馬曰諾遂將二妓交王探帶去 
[法租界捕房瑣案]  
　竊犯吳阿根張三寶前經讞員杜枝園大令訊明判令各枷號一箇月昨已期滿命將枷開去各責三百板然後釋歸○偷兒王金友前經包探拘解到案大令飭照存小影然後驅逐出境前日又潜入浦東某姓家竊得衣服數件携之來滬卽被包探緝獲解請訊懲大令著重責四百板仍驅逐出境○馬阿大楊老二二火匪乘寶興里某姓家被火時混入鄰近薛陸二姓家搶取衣物被包探拘獲解送至案大令著各責三百板○偷兒高寶成攫取某姓小孩臂上所籠銀釧當塲拿獲解送至案大令著笞責三百板驅逐出境○王阿毛借宿李姓店内乘間竊錢被店主扭送至案大令著重責二百板以儆○某店歇夥張仁金向店主張監衡索借不遂以穢物抛入店中控經大令訊明著枷號一個月期滿責釋 
[美租界捕房紀事]  
　　昨晨有偷兒小羅海四者混入某姓駁船上竊取布被等物携之登岸適爲包探劉杏卿所見連贓帶入捕房捕頭令押候轉解公堂禀請讞員張柄樞司馬訊辦○昨晨女郎紀阿鳳行經楊樹浦路被曹阿桂所御小車撞仆於地碾傷纎趾負痛而啼某號華捕見之將曹拘入捕房捕頭令人送阿鳳至送同仁醫院求治曹則押候解送公堂禀請懲辦○昨日午前馬夫朱阿惠篤車至西華德路馬忽驚逸不止一百四十七號印捕見之恐朱肇禍拘入捕房捕頭詰悉情形從寛斥釋○前晚有某甲者貿貿然至黃浦路解帶就樹上雉經適爲一百二十九號巡街捕所見解送捕房捕頭令轉送公廨禀請善爲安插 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年四月初九日京報全錄]  
　　宫門抄諭旨均錄前○安徽巡撫聶奏爲蕪湖新關第一百六十五結征收洋稅船鈔銀數摺○閩浙總督許奏爲承襲世職彚開清單摺○又奏爲盤查鹽法道庫徵存銀兩摺○又奏爲閩省光緒二十六年上半年稅釐收支數目摺○密雲副都統于奏爲密雲等六處官兵操演情形摺○直隸總督袁奏爲陳明密雲兵餉缺乏請旨飭部籌撥摺頭品頂戴安徽巡撫臣聶緝槼跪奏爲蕪湖新關第一百六十五結征收洋稅船鈔等項銀數開單奏報恭摺仰祈聖鑒事竊照安徽蕪湖添開通商口岸應照成案將所徵正半各稅按三個月奏報一次遵自光緒三年二月十八日開辦第六十七結起至二十七年八月十八日第一百六十四結止均經按結奏報在案兹據督理蕪湖新　徽寗池太廣道吳景祺詳稱蕪湖新關自光緒二十七年八月十九日起至十一月二十一日止第一百六十五結期滿所存本結徵收各國商船及華商船隻正半子口各項稅鈔銀兩曁遵　支提出使籌欵經費俄法英德還欵辦公薪水各項銀兩並實有數目分别四柱開單造册詳請奏咨等情則來臣覆核無異除册分送外務部曁户部科查照　謹繕清單會同南洋大臣兩江總督臣劉坤一恭摺具陳伏乞皇太后皇上聖鑒謹奉奏硃批該部知道單併發欽此閩浙總督臣許應騤跪奏爲承襲世職彚開清單恭摺仰祈聖鑒事竊照留閩儘先千總升用守備葉琛原任治安營把總在林漳州鎭標左營外委鄭朝蘭閩安左營外委蘇輝五品軍功儘先外委陳士秀報捐從九品職銜周建藩六品軍功汪鴻珍丁兆中梁祖勲陳常籌學習雲　尉世職陳俊原任江西龍南縣調署大庚縣知縣黃榮庚報捐司知職銜林秋蟾蔡存仁按察使司照磨職銜王騰彬從九品職銜李必揚林紹蔭林奎曜張大元江蘇補用縣丞丁鴻標原任台灣縣南路營把總喬觀海　路提標後營外委蘇安武報捐府經歴職銜葉廷章原任桐山營揌總吳步蟾報捐詹事府主簿職銜徐資行道庫大使蔡占魁候補教諭戴玉昆報捐從九品職銜謝芳華或海防禦敵陣亡或剿匪辦團殉難或因公落水淹斃均經部議給雲騎尉世職襲次完時給予恩騎尉世職罔替如文生詹錫綬吳金漿吳台三季賢基率聯禦賊被害經部議給雲騎尉世職又原任衛標遊擊蘇耀隨征雅克薩城陣亡原任浙江杭州防禦顧治國隨軍金華陣亡均經奉恩旨賞給恩騎尉世襲岡替兹據各該地方官查明難裔葉永藩等三十四員請襲各世職訊取族鄰圖册供結分别檢同勅書加結具詳前來經臣考驗得葉永藩任鑫鄭春蘇漢忠陳文儀周樹椿江金宣丁大榮梁訓盛陳訓滋堪准承襲雲騎尉世職蘇允又新猷堪准接襲恩騎尉世職均檄發水師標營學習陳國恩黃本善林爲年蔡麟王貽谷李修庸林光祖林本豪張廷勲丁閎詹式鵬吳鎭邦吳毓麟堪准承襲雲騎尉世職喬金聲堪准接襲恩騎尉世職均檄發陸路標營學習附生葉廷楨堪准兼襲雲騎尉世職經予俸銀吳倬球徐世祿蔡淼如戴兆慶謝祖蔭季作舟堪准承襲雲騎尉世職顧學鋆堪准接襲恩騎尉世職均給予半俸各該員期滿及歲另行照例辦理除將圖册供結送部外謹繕清單恭摺具陳伏乞皇太后皇上聖鑒飭　議覆分别填給勅書發領施行謹奏奉硃批兵部議奏單併發欽此閩浙總督臣許應騤跪奏爲盤查鹽法　庫徵存銀兩恭摺仰祈聖鑒事竊照前准户部咨欽奉上諭嗣後督撫於所任及奏銷時盤查司庫實力清查併著於每年封印後親赴藩庫將每年收支欵項逐一詳查取結送部其有之庫河庫地方亦照此辦理等因欽此轉行　遵在案兹據福建鹽法道鹿學良詳稱查光緒二十七年年底例應盛查鹽庫遒將自一十七年十一月十九日視事截至二十八年正月二十二日堂期止經收正雜鹽課並票運課耗釐同接收前任流交存庫銀兩除支解外實存銀三十萬四千五百四十一兩三錢一釐三毫四絲七忽八德三纎造具册結詳請具奏前來臣覆查無異除循例加結分送　科外理合恭摺具奏伏乞皇太后皇上聖鑒飭部查照施行謹奏奉硃批户部知道欽此閩浙總督臣許應騤跪奏爲閩省光緒二十六年上年年稅　收支數目恭摺具報仰祈聖鑒事竊照閩省稅釐向章每屇半年奏報一次查上屇業經報至光緒二十五年十二月止兹據福建藩司周蓮會同稅釐局司道詳稱二十六年正月起至六月底止共收銀八十九萬五百四十九兩零以之撥解京協各餉並給本省兵餉勇糧修製軍裝師船及切善後經費謹敷開支其前此不敷之數應俟續徵撥補等情詳請奏咨前來除將數册咨送户部外理合開單繕摺具陳伏乞皇太后皇上聖鑒謹奏奉硃批户部知道單併發此奴才于珊跪奏爲查閱密雲等六處官兵演情形恭摺具奏仰祈聖鑒事竊奴才仰蒙天恩簡調密雲副都統當將接印任事日期奏聞在案所有任内應行查閱各事件奴才於到任後自應逐辦理當經查得密雲庫存官兵俸餉等項銀兩均與應存數目想符閱看八旗官兵步射騎射均屬可觀點騐額設官馬四百五十四俱屬足額查騐官兵軍器並無虧短隨於本年三月初三日自密雲起程前往燕郊等處接送聖駕差畢便道前往管轄之三河　玉田縣順義縣昌平州古北口等五處挨次巡察各處官兵軍器均尚堪用點騐馬匹亦足額數各處官兵步射騎射均尚中平鳥槍兵丁演放鉛子中靶者尚敷成數古北口官兵操演上陣演爬雲梯及玉田三河二處兵丁演爬雲梯各項技藝均尚嫻熟奴才卽嚴飭該防守尉等官平日卽須勤加　練務期一律精熟以資得力奴才分巡完竣於三月二十一日回營隨卽分日閱看密雲官兵　演大陣進退連環甚屬聯絡整齊寅爬雲梯及馬上三槍三箭小過堂各項技藝甚爲便捷馬隊操演亦甚嫻熟演放砲位擡砲馬槍打靶中靶者均敷成數新添洋槍步隊練革所演步伐陣式亦甚整齊所有六處官兵　演其槍箭中靶及技藝嫻熟者奴才隨時别分奬賞生疎者當而責飭以示勸懲之意查密雲駐防近來生齡日繁兵丁多係年力精壯頗堪造就值此講求武備之際奴才惟有與協領等將所屬兵丁嚴加訓練務期精益求精悉成勁旅以期仰酬高厚鴻慈於萬一所有查閱密雲等六處官兵操演情形理合恭摺具陳伏乞皇太后皇上聖鑒謹奏奉硃批知道了欽此 
袁世凱片再准密雲副都統于珊又稱光緒二十九年八月間奏准挑　洋槍步隊一營每年需餉一萬五千兩遇閏加增銀一千二百五十兩由支應局按年籌撥業由該局領過二十六年春夏二季餉銀七千五百兩詎至秋令變起非常以致練餉中輟嗣於是年九月蒙前大學士李鴻章咨商户部撥銀三萬兩接濟年餘以來得免譁潰此項練軍已經　練純熟若一旦廢棄未免可惜請自本年春季起照案籌撥等因經臣飭據北洋支應局核議詳復前來伏查密雲挑練洋槍步隊所需餉項經前　臣裕祿飭局在於裁併淮練軍節餉項下籌撥原議必須各省協餉照額解足邕有節省可以匀籌二十六年春夏二季已　勉强應付現在直隸正　彫敝之餘籌辦畿防應需淮練各餉均按現存營數奏請由部指撥較從前核减甚鉅並無節餘之欵况各省紛紛來電仍皆解不足數是更　顧不遑實難代籌寧雲之餉惟據該副都統聲稱　練純熟廢棄可惜能否由部設法籌撥擬懇飭下户部酌核辦理謹附　具陳伏聖鑒訓示謹奏奉硃批户部知道欽此 
 
