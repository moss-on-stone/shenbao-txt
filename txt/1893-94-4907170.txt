# 1893 - 94 - 4907170

 

Page 1

 
 
[重印鄕會試應備各種書籍啓] [  點石齋主人謹啓]  
　　石印昉自泰西而創行於中國者則自本齋始二十年來所出書籍不下數千百種早蒙内干林同聲稱賞今届慶　宏開查歴年售缺各　習數己不少理宜重爲補印以便諸君採購謹將其目略列於下計開經策通纂乃戊子年所出縷析條分包羅富有固己盡經生之能事集策學之大成矣當時其印一萬部現己售罄仍照原式開印不敢縮小以省目力又大題觀海初二集亦於是年告成其初集係國初名作二集則皆近時名人窻稿及各省課藝并本齋自請名手補題一萬篇其得文四萬首裒然鉅集出色當行爲石印文中别開生面揣摩家久己奉爲圭臬又五經文準係本齋自請名宿精選而成凡己見於宏括淵海戞造等集者概從割愛今更重選將稍不愜意及雜見於三五萬選者全行删汰益以華藻矞皇諸作因於原名上加精選二字以示區别又大題多賓船乃本齋印文之　矢海内風行己銷十餘萬部其美善處姑不暇贅以上各種並横行佩文韻府均於去冬開印不日卽可出書尚有大部書籍爲他家所未見者己由名家編輯成書現復請經學生詳爲校正容俟續出基餘試帖策府凡有益於文塲者概行重印兹不細登有欲躉購若干部者請來面議可也 
[近人所嗜鼻烟考]  
　　余向者著有焉録考淡芭菰所自始知烟之由來實出自荷蘭然後西班牙法蘭西從而效之漸傳於日本而盛行於中國塞上其價昻貴至以馬一匹易烟葉一斤謂可治塞上人寒病當時設有厲禁厥後禁弛而播種遂廣幾至家喻而戶曉薦旣不爲民害而鴉片烟一物遂入中國我朝道光中葉議欲設法嚴絕之寘之峻刑重典卒不果行而其間又有所謂鼻烟者王公貴人多好之其佳者價比鴉片昻數十倍嗜之者其費不貲而自來莫有議禁之者爭相崇尚競侈精美以相誇耀粤東陳君蘭甫曰鴉片烟鼻烟皆外洋物也口之於鼻其間不能以寸而嗜之者貴賤好惡大相懸絕抑獨何哉語雖詼諧而實有深意存焉淡芭菰出自荷蘭吕宋鴉片以罌粟製成出自印度獨鼻烟一物無有人爲之徵考以故知之者鮮按西洋意大利諸部多産蔫草國人碾而製之曰布露輝盧英人名士那富以鬱藴旣久而香氣乃醇相傳彼國有人藏烟葉甚夥數十年後發視變爲塵土嗅之有異始仿製而爲鼻烟歐洲人服之者以俄羅斯法蘭西人爲多氣辛以辣與中土人大有嗜好酸鹹之别顧近日鼻烟至者亦者非舊質歐洲人云往時産烟處己起造室廬至中國者己非昔種是以質不如前印度波畢日種日繁士那之來大非昔比信夫利所不居害亦不及也百餘年後廣陵散恐自此絕矣死於論烟之品上者曰飛烟次則鴨頭色緑而厥味微酸謂之豆烟鼻烟究以深緑爲上鴨頭緑次之深緑歴百年變爲深紫有近墨色者爲最上乘鴨頭緑久則微黄漸亦成紫紅者質薄而氣烈有白色者亦爲佳品其種有以洋行名爲别者曰天寶素罐則南海梁氏所開西商初次鼻烟入粤所收者也油重色深曰怡和素罐南海伍氏所開西商二次鼻烟入粤所收者也色淡油輕顧烟質略粗烟味略遜遠不及天寶所藏曰十三太保以十三瓶爲一箱今日求一箱全璧者千金莫得其罐有大小金花紅黑花枝而以素罐爲上素罐則又以小罐爲貴罐小而削肩玻璃瑩潔與各種罐不同美其名曰美人肩希世寶也烟之佳者辨色辨味辨氣辨質色以深爲上淡爲下黑爲上黄爲下味宜羴宜酸氣貴靜質貴舊四者旣備乃講收藏其性畏濕畏燥畏洩宜納靜室毋近風日時其扃鑰除其塵穢瓶無隙捶宜實能愼乎此庶幾不失論其爲用通百脈逹九竅調中逐穢惡辟瘴疫愈頭風明目至於貯烟者謂之瓶又謂之盒載烟者謂之壺取烟而注之壺者謂之漏烟在壺撥諸器以餉客者謂之疉剌於缾以别美惡者謂之挑挑疉以象牙爲之若夫壺之爲製非一端矣甚至一壺千金貴同彞器競侈珍寶以相耀炫珠玉甆石晶木無不兼用蓋時值承平萬物殷富工執藝事咸求修尚或五采重疉雕鏤精細康熙中所製渾樸簡古光豔照爛如異寶乾隆以來刻畫遠過詹成矩鑿所至細入毫髮捫之有稜龍鳳盤螭魚雁花草山川彞鼎千名百種淵乎淸妙其有大不逾寸小如指節或務寛廣浸至盈握口窄股廣以使容納而氣不旁洩論烟至此亦殆盡之矣嗚呼自泰西通商輪舶錯至海島百物幾徧寰宇奇技淫巧用相煽誘世俗競異趨之若鶩不必問物之良楛得失利害損益也惟詭異之是眩風氣移入智愚一轍漏巵莫塞識者憂之然終莫能禁焉鼻烟亦産海外考熙朝定案云康熙二十三年聖駕南巡汪儒望畢嘉進獻方物上命留西臘西臘卽士那一音之轉紀於會典者雍正三年意大利教化王伯納第多貢方物有鼻烟及各色鼻烟壺五年西洋博爾噶爾國王若望遺使麥德樂貢方物鼻烟乾隆十七年國王若瑟復貢方物有赤金鼻烟盒勇盧閒詰乾隆二十二年孝聖憲皇后 
南巡賜淮北惠濟祠鼻烟壺一五十二年賜安南王鼻烟二瓶自是外藩陪臣若朝鮮南掌越南暹羅琉球諸國先後來朝皆賜玻璃鼻烟壺賞麥有差後遂爲常例一時士大夫爭相競尚燕會贈答互想饋遺迄今二百餘年矣下逮賈人牧豎莫不競蓄趨時若詢以源委得失瞠然莫知所對縱有分别異同審求眞僞尚矣窮源竟委未有聞也爰節士那補釋一書以録於篇夫世之好奇尚異者苟能物物以求其得失源委不狥於俗不囿於習不鶩於詭斯豈可巧所得而眩惑哉彼囂然徒知嗜鼻烟者其亦可廢然返矣 
[本館接奉電音]  
　　昨由京友電傳上諭一道敬謹譯登○二月二十二日秦上諭吳大澂奏耆　重遇嚴鳴懇恩與宴一摺三品卿銜卽選員外郎徐棻四品誥職候選通判彭申甫早歳發科在籍主講書院陶成後進現在年逾八秩鄕舉重逢洵屬藝林盛事徐棻著加恩賞給二品頂戴與彭申甫均准其重赴鹿鳴筵宴以惠耆年欽此 
[京洛衣冠]  
　　戶各爲批駁存案事據正藍旗賡瑞佐領下内閣侍讀學士宗室奎郁遣抱告劉永維范永謙呈稱有祖遺祭田坐落臨榆縣水龍灘小核桃溝靠山村地方向交莊頭匡廷奇張逹王觀海李慶餘經管自光緒五年以後每年互有拖欠迭次催取置若不聞查知張逹將地押典於廣增號當行扣恩飭縣勒追並開明被告住址地數租數欠數等因到部查據該抱告呈出光緒六年租帳内開租銀收數並未開明欠數又開各佃乃豐渭縣並非臨榆縣與所遞原呈逈不相符並據該抱各呈出宗室奎郁親供内稱帳内口外莊頭卽臨榆縣莊頭等語查口外卽係歸臨榆縣管轄租帳乃開明豐潤縣各莊頭坐落村莊地名均未註明但籠統稱爲口外己屬牽混不淸且此項地畝每年應收銀若千兩均未開列尤屬無憑究辦本部辦理一切地畝案件必須有確據方准收理該宗室奎郁遞呈租帳並非確實憑據碍難核辦除將租帳發還外相應將原呈存案呈堂批駁○禮部示頭傳景山官學候補教習李靑蕃限三日内赴部騐到並携帶筆墨以備當堂填寫親供核對筆跡○會典館示傳吏部送到漢謄録官薛肇基雷元芬郜恒元陳彭瑞汪廷 
 
 

Page 2

 
 
袞趙光祚限於本月廿五日親身赴館騐到○西珠巿口大街某雜糧店購得一驘匿不報稅經左翼務務衙門吏役訪聞禀知委員某君前往稽察店中掌櫃人某甲疑爲無賴冐名訛詐正色拒之吏役怏怏而回禀由某君請敬賡兩榷使出票交北城吏目王君傳訊王君卽選派内班皂役三名持票往中西衙署掛號然後會同本地總甲某乙前往傳甲到翼問話甲仍疑爲冐名訛詐喝令徒夥將諸人一燕捆繫倒懸幸乙得間竄沈禀知中副指揮張君派練勇三十餘名奔馳而往見店中徒夥將皂役三人推置車中不知裝往何處因卽押令　放並拿甲解回坊署看管候城期帶城訊鞫○北城滿漢察院因内坊所轄之地竊案層疉如山迭飭查拿迄無一獲捕務廢弛一至於斯因傳令八鋪總甲捕頭捕役等人統於本月十一日城期齊集署中聽候點名比捕兩城憲點名旣畢擬分别轉告各鋪内被竊一次者蹟大板廿下二次者責大板四十下三次者氏大板六十下合計八鋪總甲捕頭捕役不下百餘人無不身受笞責云○某氏婦百結鶉懸禦貧無計遂賃屋沙土園三巷内邀得二三中年傭　塗脂抺粉作半掩扉生涯不知因何開罪於某宅僕人時往肆情吵閙龜奴恨之剌骨某日竟贈以老拳僕人抱頭鼠鼠而歸禀家主以無　遇毆求得名剌赴北吏坊署哭訴情由坊主王君卽派捕役多人拘獲某氏婦及龜奴到坊分别押候帶城訊究 
[京師火警]  
　　本月十一夜京師正陽門外肉巿迤北天章醬園廚房失火吳回氏逞其威燄大肆猖狂燃及窓檽聲勢甚張以致左衝右突甚於燎原左隣瑞增祥瑞生祥兩洋貨店堆房俱被延及兩店徒聞聲馳往將貨物搬運一空移時各水局中人舁水龍齊驅而至由北孝順胡同拆毁墻壁竭力狂澆逾時火勢漸衰得以撲滅計焚去天章廚房瑞增祥瑞生祥兩堆房共四五楹並拆毁幾椽其餘雖受虚驚尚獲無恙 
[曲譜求凰]  
　　德國派駐中國京師之欽差巴蘭德君早年奉使亞洲或在日本或在我華其任領事及使臣者己歴三十四載辦理交涉事務井井有條不特國人戴德弗諼卽中國官塲亦頗和衷共濟兹者簿書之暇念切求凰文定美國派駐高麗使臣之女公子爲妻詹吉成禮德廷以人臣無娶於外邦之例不准奠雁親迎巴君琴瑟情深竟爾掛冠以去昨接天津西友信言日前己由京南下小住天津擇期二月十九日赴高麗就婚德人士之旅津者擬於十八日設席戈登堂爲之祖餞并柬請李傅相及諸華官命駕而至各獻離觴柳折江亭愁聽陽關之曲花濃翠閣新開合卺之筵夫亦宦海中一叚風流佳話乎至是日祖餞情形若何熱閙且俟駐津訪事人函報再列報端 
[桂撫抵津]  
　　桂撫張丹叔中丞入都陛見於十一日乘新豐輪船行抵天津下椗後文武官弁以禮連接砲聲隆隆震動遠近中丞以時己黄昏未入行轅即卽在船中憇息翌晨舍舟登陸拜會李傅相小駐數日再行北上 
[戎斾旋津]  
　　北洋水師提督丁禹廷車門每年於水凍時率領兵船巡閱南洋迨東風解凍然後回津謁見傅相面陳洋面一切情形此向例也此次於十五日前率同右翼劉鎭軍借補提標中衡嚴叅戎等回津因所坐兵輪碍難進口仍在大沽界外停泊軍門乘小輪船入津在水師營務處暫駐旌麾卽偕鎭軍等趨詣鈴轅禀見傅相並拜會同官班荆道故把酒談瀛何快如之 
[接辦電局]  
　　總辦天津電報商局余毅生太守思詩由出使美日秘大臣楊子通欽憲調充叅贊太守於初八日驅車入京己列前報兹聞津郡電局事宜由督辦盛杏蓀觀察遴委朱明府寶奎接　以專責成 
[行期將届]  
　　新疆巡撫陶芷芳中丞奏調京師神機營官兵及北洋大臣親兵各一哨備帶槍砲前往充當教習此己紀諸報章矣兹悉神機營官兵於本月初七日成行北洋親兵前營派去親兵四十名經營官禀白李傅相造具花名淸册呈求電察至帶去之凱得乃士槍四十桿由軍械所總辦張楚寶觀察預備齊全惟行砲六尊尚未運到故啓行尚未筮期也日内督帶藺湘亭鎭戎飭備騾車一百輛一俟行期擇定卽須裝槍砲至西安然後另換他車長驅而往帮帶袁千戎原係親兵前營前哨哨長刻由統帶王少卿協戎禀請摧作哨官云 
[堆貨定限]  
　　向來輪船裝載貨物到津交卸堆積碼頭之上原有限期不得逾越無如貨客旣己起卸均置之腦後以貨致物儼如山積今年冰泮後由英工部局出示以十日爲期如或逾期當代運入棧所有棧租運費均向貨客取償事在必行各商富不致如前玩泄矣特録之爲往來營蓮者告焉 
[會首成擒]  
　　前月之杪安巡撫沈仲復中丞札飭皖南牙釐總局許小巖觀察沿江緝拿會匪觀察奉檄之下卽選派驍悍弁兵帶領綫人跋涉江湖微服跴緝本月望日太古洋行鄱陽輪船駛抵京口探悉有疉次漏網之巨魁周老五卽周一楚匿跡船中因亦　坐其船沿途伺察旣而察知屬實時時謹愼隄防將近十二圩始一擁擒拿拘以黑索次日解至蕪湖局内委保甲總辦吳太守升座研訊一時觀者甚衆幾如海湧潮翻伍伯揮以蛇鞭不准探聽是以所供來歴外人概不能知惟有官人役稱去年大通拿獲解省正法之金老五曾拜此匪爲師擁衆數千獨樹一幟各大憲迭次訪拿未獲此次始得入我彀中當被擒時尚有羽翼數名因弁兵注意在周未遑兼顧致被乘間逸去暫緩刑章云迨訊畢觀察飭通班兵勇各執刀械前後簇擁解送蕪湖縣收入内監辦理如可俟有續聞再録 
[太平蝗患]  
　　鎭江蝻孽復萌前己録登於報兹以聞安徽太平府東鄕小丹陽一帶　孽蠕蠕而動愚民憚於搜捉相率匿不報官官各無所聞權作宓子賤之臥治若若然則不但秋戎無望卽麥苗亦將壞於垂成矣可慨也夫 
[鎭江火警]  
　　本月二十夜二鼓後鎭江小碼頭釣魚臺西正隆柴廠所貯薪蒸猝然火發摧枯拉朽銳不可當廠主急出鳴鑼各洋龍飛馳而至無如連日風乾物燥封家姨復來自東南輕薄顚狂横行無忌以致四圍噴薄幾如火上添油頃刻間延及春生柴廠轉向東北並乾源泳興等家亦俱化爲灰燼城外叚委局員亦俱率勇臨塲彈壓幸是處祗四柴廠四木廠此外别無居隣木廠高踞上風所燬無幾柴廠則收拾凈盡滿地刦灰矣有善謔者曰去年釣魚臺東柴廠悉數被焚今者臺之西邊又遭火刼祝融氏左顧右盼具有權衡抑何公平乃爾 
[巨匪成擒]  
　　漢皋信云聞哥老會匪中有綽號剪蝗者常冒充官長遨遊各處招摇撞騙無所不爲大憲屢次訪拿迄未弋獲今在某地被地方官偵知蹤跡派兵密拿解至省垣訊辦聞該匪將十餘年中稔惡諸端和盤托出遂命繫諸犴狴冉候核辦 
[江流九派]  
　　初廿日午後三點鐘雷雨交作距九江三十里之沙河鎭地方有車三乘迤邐前進忽霹靂一聲將中間車夫擊斃一震之威乃至於此○九江總鎭何采臣軍門明亮飭令前營周梯山遊戎後營邱雨亭遊戎各率所部及選鋒左右兩營曁城守營管帶新勁營之范守雲遊戎帶領哨弁兵丁每日黎明赴教塲操演槍砲刀才等技藝鎭日砲聲隆隆如遇隂雨則習步射以期訓練精純○總辦招商局務黄梅西太守瑞元史習之司馬悠祺管理躉船事務廖鶴軒司馬景鴻以茶巿在卽飭令工役人等將碼頭一帶填平夜間燈光照耀渾如白畫凡赴局附輪者莫不殷勤欵接故商旅皆願出於其途○城外保甲委員王紫綬少尹祖蔭見張官巷内龍池寺一帶齷龊堆積臭味薰蒸遂捐廉俸雇工挑淨并出示曉諭居民不得將龌龊倒棄街旁免致溝渠閉塞隂雨時積潦滿街也○九江育嬰堂係道憲捐廉創設委官紳辦理去歳涂仲昉觀察札委渚溪司王潤民少尹傳澤專辦及誠果泉觀察履新仍委少尹照常辦理少尹仰體憲意於千百嬰孩中督飭乳媪盡心鞠育每月經費千餘貫當堂給發不染一塵遠近翕然稱頌製送萬民傘一兩文曰誠求保赤德政牌四扇文曰恩深赤子德被蒼生愛留冬日樂躋春臺○九江茶巿在卽浮梁賈客措備貲斧進山買茶所有銀兩向由張瑞豐信局運解前日發往寍州朱提七十二石陸續前行以備運用○初八日下午五點鐘持 
 
 

Page 3

 
 
有湖北武昌帮船與襄陽帮船同進龍開河口因爭先恐後遂致用武各有損傷武帮受傷較重有一人劈破頭顱不知能保性命否砲船劉哨官當卽派勇彈壓怱促間未穿號衣亦受窘辱迄今船戶等赴縣稟請騐傷羅明府片言折獄兩帮中人欣悅而退 
[翹盼旌麾]  
　　升任福建水師提督楊西園軍門入都陛見在津度歳兹己駐節海上水師中軍劉叅戎特派差弁赴前途迎接嗣聞軍門擬於二月十二日由滬乘招商局輪船先赴福州然後赴厦接印闔厦軍民聞此消息無不引領以致標下將弁特於初四日派巡捕人等遵陸赴省以迓旌麾 
[濬河誌異]  
　　金陵太平門外元武湖周圍數十餘里每當夏日樹色參天荷香似海危橋飛閣掩映波心誠足以供遊賞快登臨近年淤塞日甚水深不過一二尺蓮藕所出無多承管湖稅委員於是雇鄕民去葑草挑浮泥淺者濬之塞者通之日役百餘人猶恐不給忽一日見湖濱有穴大而滑深黑無所見探以竹竿莫窮其底方欲抽回覺堅不得動數人曳之乃出視其末齒印宛然復易長竿縳以利刃戅力剌之甫入丈餘有物飛出腥臭逼人衆駭而奔回顧見一大蛇長約二丈粗如巨椀口吐紅信三尺有奇向湖波深處冉冉而没次日各携鍬鋤復至其處見沿口如故特無術誘之使出有黠者擔沸湯二桶在穴口灌入俄頃聞震動有聲一人逼視其穴忽一尾掃來如中鐵棒顚蹶十餘武盖蛇己躍在河漘目灼灼向人怒視光鋩閃閃不似向之畏避狀羣揮器逐之昻首掉尾矯健非常良久其威稍殺鄕人出其不意洞穿背腹負痛欲逃而首己碎矣剖而視之雞魚骨纍纍在焉數年以來附近居人失雞不少初疑爲黄狼所害不知己果此蛇之腹也穴爲蘆葦所覆故曩時人不能睹然則此役也謂非天假手於人以除害歟 
[火警未成]  
　　十六日金陵東花園王姓在廚下料理羹湯遺火積薪中微風吹之濃烟頓起幸在白畫得以立時撲滅十七日北門橋某姓因節届淸明祀其先祖焚化冥鏹上有蘆棚一座枯燥異常借此星星之火居然吐燄騰光家人無從施救幸保甲局相去不遠巡勇携長桿火鈎將木架拆倒始免成災然亦險矣 
[竹行被焚]  
　　本月二十日午前蘇州閶門外洞橋圩某竹行忽被回禄勢甚猖獗立卽鳴鑼告警城内各水龍飛馳而至吸水噴救俄而地方文武各官到塲彈壓幸救火諸人異常踴躍始得將火撲滅計焚去竹行房屋四五間延及左右隣五六戶云 
[吳中小志]  
　　蘇州閶門内祥符寺巷某姓家姑媳二人時時口角媳年方二九藁砧素以篙楫爲生泛宅浮家終年不得回桑梓本月十六日媳操作之暇不知因何觸怒於姑詬誶之聲逹於戶外媳自念命途多舛生趣全無遂潛購阿芙蓉膏沿途吞服歸卽和衣而臥默無一言姑未之知也猶時作申申之詈逾時毒姓忽發呻楚牀頭鄰人問悉情由多方灌救並延請西法醫生施治奈毒己深入臟腑非藥石所能奏功延至黄昏遽爾香消玉殞翌日母族興師問罪騷擾萬分其姑知咎無可辭暗地倩人關說賄以番佛一百尊併許從豐棺殮逢七延僧道超度母族始首旨而歸○閶門内潘宦未悉其名其子仕於閩嶽嶽頭銜頗爲顯赫近年訪各處宗族重脩家譜藁旣脫正欲付諸手民日置案頭細加讐校本月中旬某夜忽有宵小踰垣而入潛至書房將所儲古磁器及揷架圖書盡行竊去家譜藁亦不脛而走無處追尋遂開列失單報請總捕府惠司馬及各路總巡嚴緝聞磁器價值頗巨而家譜别無副本在失者異常焦急而得者無可易錢是以連日禀催請速爲破案云 
[戎旌己蒞]  
　　昨日午後本邑提右營叅將廖楚才叅戎由崇明來滬丹泊小東門外吳淞碼頭本邑城守營李千戎守備程守戎署提右營傅叅戎均至江干迎迓叅戎定於今日上午十點鐘入石皮弄長壽菴公館暫駐行旌 
[滬瀆潮音]  
　　音立卿生有一女年逾二八小家碧玉風貌娟然幼時字與浦東人曹阿春爲室邇者曹以年將及冠屢央冰上人說合意欲迎娶成婚無如音祇此一顆掌中珠不忍使遠離膝下梗其議者己再三矣前日淸晨九下鐘時曹忽約同陸家浜著名地棍楊家將七人並浦東人四五十名一擁至音家攫女出門納入轎中如飛而去搶回家内草草成親音跌足咨嗟寢食俱廢然己如諺所謂生米煮成熟飯無可如何矣○昨日午後有方某及名福林者偕二友至南巿順興館用膳旣醉旣飽酒保向索酒飯錢三百餘文二友給之而去其時方等尚在座酒保忽言君等飲酒八碗其價未收請解腰纒以消此帳方等疑其冐收價值始而角口繼而揮拳館中人手衆多將方頭顱擊破方誓不肯息堅欲赴局控陳後經比鄰義園荼肆主薛和尚調停令館中饋以淸音一堂酒筵四席并以洋銀九元償方爲養傷費始了其事○每日下午四五點鐘有無賴子弟短衣窄袖羣聚西門城下或托仙人擔或舉石鎖石吊當自恃男兒好身手每每藉故逞强打架拆梢事所恒有安得良有司高懸禁令使若輩知所儆懼不敢忌憚全無乎○浦東高家行人某甲年二十有九向業縫衣雲錦七襄翦裁合度昨日方在城中龔姓家縫製忽患時症宛轉呼號龔倩人舁至並育善堂求醫甫及堂門己體冷於冰氣絲不屬矣檢其身畔存有洋銀一元二角並符籙一道卽著人報知甲家候家屬到來再行棺殮○今日爲製造局左近高昌廟寶會之期聞會中人擬舁偶像游行大南門小南門倉橋花衣街大關鹹瓜街郎家橋等處迤邐至徽州會館邑厲壇然後回廟中有擡閣高蹺馬上戲劇之類適逢禮拜觀者自必盈途也○某甲現在滬城開設零翦店前日出外收帳得洋銀三十五元雇坐某乙東洋車行至小東門下車付給車資將洋銀遺坐墊上忘未携取怱怱入城乙見甲去遥急將洋銀藏匿拉車而去逃逸無蹤甲行至長生橋始悉洋銀遺失急回至吊橋畔尋訪則乙己杳如黄鶴蹤影全無矣乃擲足長吁而返○著名地棍萬高頭高毛毛迭經縣署訪拿到案懲責一經釋出卽又遇事生風怙惡不悛殊堪痛恨日來大開賭窟以罄人腰纒前晚在郎家橋某烟館糾得數十人至麻皮阿大家賭博呼盧喝雉逹旦通肖有地方之責者其亦耳有所聞否○前報紀海運貨捐兩局庖丁阿四之妻某氏與隣嫗賭錢輸去洋銀若干被夫及翁訓斥自知羞忿吞服洋烟阿四延醫施救得痊不致殞命至二日忽自言自語有類瘋癲藥餌無靈延至前日午後斃命是亦異己 
[重修大殿]  
　　浦東洋涇鎭附近有欽賜仰殿者不知建於何時亦未明其何所取義俗呼爲金絲娘殿或曰唐貞觀時東征駐驆於此命秦叔寶親自督工大興土木此則齊東野語不值識者所嗤也邇來物換星移日形凋敝若邪没共嵩來布階昔之月牖星題漸變而爲荒蕪瓦礫董事王君稼梅朱君吟香見而生慨深恐前朝勝迹後人無可稽查因募集貲財重行修整東嶽行宫十殿閻王殿之類約需銀三萬兩始得重復舊觀因商諸施少欽封翁請代爲籌勸日來捐欵己源源而至行將擇日興工矣然竊謂各省沈災未澹山西又告洊饑餓殍盈途慘不忍覩傳聞災重之處竟有臠内以療飢者與其以有用金貲興此不急之務何若用以助振或可使飢民性命苟延乎質之在事諸君其不以斯言爲河漢乎 
[煤船沈汨]  
　　昨晨潮漲時有駁船一艘裝載煤炭駛至蘇州河垃圾大橋左近狂風忽起波濤洶湧舟子力不能支登時覆没旋經鄰船將舟子救起得慶更生又雇小舟數艘將船打撈惟煤己沈失不少矣 
[車夫被毆]  
　　甲乙二人籍隷寍波素行不法專以敲詐爲事昨農行至廣東街見某丙將小車一輛停在路在路旁兠攬主顧甲乙不問情由突將丙之髮辮扭住拳脚交加致傷眼角等處鮮血噴射丙極聲呼救甲乙見勢不佳卽欲逃遁行路者見之代抱不平上前追赶將甲扭獲送久捕房捕頭騐明丙受傷屬實飭送同仁醫院療治 
[依舊發堂]  
　　江灣女子曹秀英早年孤苦童養夫家祗以衣食難謀不能兼顧被其姑於去年淸明節挈領出外棄於中道當經賣布人 
 
 

Page 4

 
 
帶至法界經捕房扣留解案後飭送善堂己詳去歳報章昨據堂董將曹秀英送交公堂謂現有其姑來堂具領送請發落同轉又將曹秀英研訊供稱年僅十四由母親作主配與江灣迤北三里吳銓銓爲童養媳嗣因翁姑家計貧困售與鄕間算命先生家爲婢閱五月又被姑領出委棄中途被人領至法界問爾夫今年幾歳現在何處爾願去否供稱丈夫廿一歳尚在鄕間現翁姑兇惡異常不願前往願往算命先生家同轉商諸魯繙譯以該女年尚幼穉言語無倫其翁姑亦未到案著仍送堂留養再候核辦 
[求領養媳]  
　　崇明女子宋華郎早年失怙由其母配與同鄕人陳金甫家爲童養媳挈以來滬在虹口拉車度日媳則藉敲石子爲生每日約得錢四十文翁嫌其懶惰褫去衣服百般凌虐遂於夜間冐雨遁逃行經法租界被巡街捕查獲解送公堂經葛同轉送入善堂安揷此十六年十一月間事也曾載本館報章迄今數載並無道及此事者昨日始據陳金甫偕妻徐氏子仁郎投法公堂遞禀聲稱媳宋華郎與姑口角深夜脫逃當經大老爺發往善堂近由兒子往堂中認明屬實堂中司董囑令投案特來禀請給領同轉謂董事如允給領應有信來今無信可知其中尚未妥洽復問爾在滬幾時答稱己有八載媳僅十九歳謂爾媳發堂時爲何不來具領答稱一時不知下落謂此事屢登申報爾豈不覩不聞乎若欲領媳須請堂董繕函知照聽候核奪 
[貨眞價實]  
　　輪船水手王茂堂控稱由張徐氏與姘夫施阿二爲媒娶孀婦朱趙氏爲妻嗣被指使捲逃有王阿根等帮同行兇一案卽前報所稱老山貨也昨據王茂堂投案禀追捕房亦將老山貨張徐氏及王阿根朱趙氏施阿二等解案同轉問施曰爾是否爲王茂堂作伐答稱此說無憑不可聽信問爾曾代償倆欵洋廿五元否答稱小的於前年二月間到過礦局作工今年始行歇出無暇來滬作媒且小的與朱趙氏素不認識王茂堂又稱在叙泰祥烟館說合書立筆據今伊等通同一氣飾詞抵賴同轉問施曰爾與王茂堂何時認識答稱同在輪船上約十載餘又問老山貨曰如何與朱趙氏認識供稱伊與王茂堂姘識去年二月間朱趙氏披頭散髮奔至我家稱被王茂堂毆打己將姘頭拆開欲尋死地小婦人見其困苦薦至城中金公館爲傭朱趙氏供丈夫朱仁忠於前年病故無所依倚故與王茂堂姘識王歇業後由小婦人供給食用問爾曾否將王茂堂衣服取去供稱王衣服係小婦人所給並未見有綢衣問因何時時打架供稱王誤信浮言痛加箠楚去年六月後被驅逐出外小婦人問此後尚有紏葛否王茂堂言明永斷葛藤如有纒擾非大丈夫也問爾等打架阿根何以助爾阿根供小的間明係姘夫姘婦故勸令歇手免傷和氣不料王茂堂反誣小的同轉問朱趙氏曰爾今願隨王茂堂度日否答稱如不加箠楚情願跟隨王茂堂稱庚帖己被朱趙氏取去同轉謂察閱情形爾實謊告王稱小的如係謊告情願永遠監禁同轉以其執迷不悟著管押捕房十日朱趙氏亦應究辦姑念己押多日從寛辦理丙人屢次打架終非好相識此後各自度日不准再姘老山貨施阿二王阿根等交保王茂堂一再苦求聲稱打架時在寶心園茶寮衆目共覩同轉令包探查明禀覆朱趙氏軋姘未久遽爾拆開張徐氏雖匍匐公庭依舊逍遥無事此亦貨眞價實之明效也稱之爲老山貨誰曰不宜 
[上海巡局瑣案]  
　　山東人張金生踢傷小孩陳金生由十六舖地甲拘送巡防中局請懲己詳前報前日局員李蘭史二尹升堂提訊陳訴稱小的係本邑人年甫十二前日閒游至揭普豐會館門前張忽向索錢小的力斥其非致被踢傷叩求騐視張供稱小的係山東人賣西洋鏡度日陳到來觀看不給分文小的向之索錢不敢行兇足踢二尹騐得陳並未受傷遂判令將張笞責五十板具結交人保出○前日著名地棍小六仔薛福裕在南巿糾合多人向姚二姚三訛詐兩姚被擾不堪扭小六仔等赴十六鋪巡防南局請究局員鍾偉臣二尹提訊之下小六仔及薛無從狡展俯首求恩二尹以小六仔迭次犯事罪不容寛喝令笞責一百板鎖示局前薛笞責一百板從寛具結交保 
[法界公堂瑣案]  
　　楊春寶訴稱前晚八點鐘經過帶鈎橋三角塲地方忽有素不認識之洪海福自後奔來拳擊一下又被扭辮按倒在地搶取帽子洪之羽黨又來脫鞋正在窘急時適巡街捕至將洪　案洪供在城中香花橋周順泰烏木作學業是晚出城聽書回至三角塲與楊碰撞口角不敢搶物通事禀十七號巡捕目覩情形謂洪海福凶横己極同轉謂黑夜打搶本應重辦姑念在店學業判責一百板待傳店主到案再核○包探王榮培禀黄阿尺於深夜時持皮箱一口在金利源相近停歇箱上之鎖己被扭落情有可疑將人贓拘案同轉問箱從何處竊來黄供係本地人阿能向寗波糧米船上竊來因爲時過晚押店己閉阿能囑我看守再尋押店去久不來致爲巡捕查獲同轉問糧米船在何處阿能可否指交黄供此箱係友人某甲之物甲住滬南平安街以聚賭爲事我與阿能常往閒坐乘其不備竊取衣箱欲至押店押錢故將箱鎖扭落因箱中並無長物正在找尋押店適被捕拘同轉以無失主到案著押候再核○招商裕報關行夥陸長林控稱代客報稅在碼頭裝米時被王和尚竊米兩擔漢口元和米行夥控稱同日被王竊麥一袋人贓並獲送案請究同轉以王和尚竊物屬實判責二百板枷號一月示衆○朱華氏徐北寰糞局轇轕一案昨晨兩造偕股東吳桂芳吳竹軒等投案各具領結同轉將徐兆寰等所繳洋三百五十元一角七分交朱華氏領去尚有各帳著各人同往鄕間收取 
[筵資助賑]  
　　周蓮塘大善士母太夫人七十九歳大尋命其喆嗣曰毋開壽筵爲我作梁王懺三日并明賑費以救期人足矣善士恪遵慈訓交來洋五十元又接方菊仙大善士函云小女于歸承諸公厚貺隆儀今將筵資澤三十元賑濟鎭邑柴橋等處以代諸公積福云云翻天姥之雨澤及枯魚行少女之風恩沾庶草祗領之下莫罄心儀乞登報章以伸謝悃浙江寍波府鎭海縣虞景璜范多玠伺啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潯郡官紀事]  
　　九江關道誠觀察札委王建亭二尹懋漳辦理景德鎭窑廠於十三日俶裝就道○卸辦姑塘厘卡委員施直剌葆修奉補寍都直隷州知州因二豎爲虐來潯醫治不料藥餌無靈竟於十一日仙逝眞除未卽鬼籙遽登數耶命耶不可得而知矣○城守營守備熊蔚亭守戎鍾秀奉檄調充撫轅武巡捕己於十五日由水路晉省本營兵丁公製萬民傘五柄德政牌四面設筵祖餞者二十餘處依依不舍所遺守備缺調建昌平總陳千戎鑲者理○卸辦督銷江西淮鹽總局李觀察家驊由水路至潯小作句留卽於十六日附江永輪船東下○道憲誠觀察札委楊少尹光鎬稽查兵輪業己到差○九江稅務司穆君升調他缺於初六日附輪東下中外官商趨送者甚衆爆竹聲震耳欲聾握手臨歧大有離别可憐之色也 
[鄂垣官報]  
　　候補道曹候補道彭俱奉撫憲委辦蠶桑總局事務候補州兪寶瑛候補縣潘誦捷俱委專辦蠶桑總局事務在任候補縣漢陽縣縣丞黄新鍔候補從九品宗承祐俱奉委帮辦蠶桑局事務委辦仙桃鎭釐局候補縣王奎照赴兩院禀辭委辦島口釐局分卡候補巡檢祝慈望禀見辭委辦宜昌鹽局稅課候補縣陸繼高赴兩院辭赴少巿調署按局獄卸署圻州大同巡檢鄒振淸卸代理漢川縣小里譚巡檢金浩俱回省禀到准補蒲圻縣典史劉慰祖赴兩院禀謝飭知撫標操防營後哨左營千總梅光裕奉委帶兵赴羊樓峒彈壓禀辭藩轅牌示崇陽縣知縣印務詳委卽用知縣夏時泰署理署理荆州府事同知赴兩院謝委准補襄陽府同知唐華國奉藩司糧道會委代理襄陽衞事赴兩院禀謝 
[蘇臺賽會]  
　　十八日爲淸明令節吳中循例舁城隍神出巡名曰振濟孤魂是日晴旭麗天纎塵不動會中人興高采烈繞道遊行共有十餘起旗幡飄颭鼓樂悠揚齊集虎邱壇上蘇州府魁太守率領長元吳三首縣詣壇行禮旋卽呵殿回署各會首重舁神像取道回廟時己暮色蒼茫當遊行各處時觀者人山人海擁擠不堪行至閶門外山塘附近某甲所乘之馬不知何故驚躍將道旁水果攤撞翻紅芋靑蔗狼藉滿地又渡僧橋堍擺永果攤之某甲不知因何開罪於會中輿夫被數人扭住攢毆直至頭破血流衆始釋手又有某乙在山塘凝神閒朓忽被剪綹賊竊去皮夾一個内有五十元洋票一紙現洋二元當卽馳至該錢鋪知照作爲廢紙又某姓孩年甫七齡隨父至養育巷看會偶一疏虞竟於人叢中失去迄今尚未尋獲也 
[英界公堂瑣案]  
　　包探唐寶榮禀稱蘇州人朱錦山時時持僞銀首飾至各質鋪質錢昨又至某處圖質經質鋪夥覷破送押捕房吳嘉甫李雲谷同訴稱朱專質僞銀首飾各質鋪有曾受其愚者因此互相咨照格外留神昨日又來圖質是以交捕送案朱所供支吾不及備録蔡太守判令笞責一百板管押一月期滿遞解回籍僞物存候鎔毁○六十一號印度捕禀稱土蘭香劉明三滿小工被裘阿多方阿發毆傷頭面是以拘送案下王劉同訴稱有人雇小的等做工裘方突來爭奪與之論說竟新兇毆裘方同供稱小的等皆係小工因被霸佔生涯故與口角蔡太守騐得王劉傷勢甚微判令將裘方各管押兩禮拜○二百四十八號華捕禀稱昨日小的見張阿全毆傷杜寶仲是以拘張送案杜訴稱小的夙與張相識是日張向小的稱貸小的不給伊卽行兇張供稱小的本與伊爲友故向熟商旣不借錢又遭辱罵是以向之爭閙如今只乞施恩蔡太守判令罰張洋銀二元給杜爲養傷費然後覓人保釋○粤婦陳連安訴稱家中失去雞一頭查知王阿三所竊是以投案聲訴情由王士能訴稱小的失去絨衫一件亦被阿三竊售今己將贓吊出乞准領歸某號華捕禀稱阿三己屢次犯竊阿三供稱小的係寍波人行蹤己露以後不敢再犯矣蔡太守判令管押一月期滿遞解回籍贓給男女兩失主分别認領○沈甲遣家丁胡乙禀稱家主失去銀水烟袋一枝由包探查明長隨劉吉所竊將贓質在濟安質鋪得洋銀十八元是以送案訊辦劉供稱小的係天津人自知作事不端求大老爺曲爲寛貸蔡太守判令笞責一百板枷號兩禮拜期滿遞解回籍贓給胡乙領去○包探江阿三禀稱龔六隷在某輪船上失去皮衣四件約價洋銀五十元兹經小的查獲專竊各輪船衣物之賊犯劉錨順詰之不認竊衣惟稱曾竊他客洋銀十八元今特送案請究龔申訴前情劉供稱小的係安徽人疉在治下犯竊死有餘辜然並未竊取皮衣尚求電鑒蔡太守判令笞責一百板管押一年洋銀如無失主認領則給償龔所失之衣仍著包探將贓查吊○某號印度捕及華捕同禀稱挑米小工王阿三等與王來仔等爭閙其中以來仔等人尤爲兇横是以一併送案請懲阿三及張阿生胡阿六陳坡淸葉仲意葉仲桂同供稱小的等皆江北人昨有南巿某米行中人至某洋棧提米雇小的等挑運來存及陳阿元等突來爭奪與論逞蠻來仔及陳等同供稱小的等亦是江北人昨日米行先生雇小的等挑運陡被阿三等爭奪故與忿爭蔡太守飭將來仔及陳交人保出查明米行中究竟先雇何人再行核辦○某氏鄕婦斃命於懷芳閣茶肆中經肆主投報捕房爲之棺殮此己列諸報章矣昨日包探黄四福禀稱鎭江人王六至懷芳閣向肆主吳品山言此婦是伊之親屬今特來領屍棺且言身死不明欲同至某烟寮理論相面人陸竹亭更同聲附和串合訛錢問死者年歳若干衣服何似則胡言亂語均不相符顯係冐認屍親是以拘拿送案吳訴稱死者係本邑鄕間人王是鎭江人當圖詐時有錢長江目見錢供稱王冐認屍親圖詐小的確曾目擊情形地保徐小弟禀稱此巡死在懷芳閣後由小的在塲棺殮今王所言情節皆不相符王無可置辯俯首求恩陸供稱小的賴看相度日是以　向小的言及領棺事小的與之閒談並非串合訛錢尚求鑒宥吳又稱陸開燈過癮偪令小的給貲蔡太守判令將王笞責二百板管押一月期滿遞解回籍陸管押一禮拜○二百七十三號華捕禀稱王錦全至王仁昌飯店具餐分文不給向之索取吵閙不休適小的巡至門前拘拿送案仁昌訴稱錦全應需菜飯錢若干食畢奔逃窮追扭獲錦全供稱小的枵腹難堪故設計以圖一飽自經受此懲創以後不敢再作考饕矣蔡太守判令枷號一禮拜○八十四號印度捕禀稱小的巡路時見老丐顧紀元顧雲珍沿街求食深恐被車馬所撞是以拘入捕房今特送請大老爺安揷二顧同供稱小的皆己年近七旬原籍登州本亦好人家子弟不料暮年落魄竟入卑田麥捕頭稱願給川資送之回籍蔡太守曰諾○三百零二號華捕禀稱王友鵬竊取王子香家棉被一條追獲人贓扭交小的今特送案請懲子香投案領贓友鵬供稱小的初次犯事尚乞施恩蔡太守判令管押一禮拜贓給子香領去○某號華捕禀稱昨日小的出外巡邏見陸阿寶所駕馬車並無捐照爲此拘案請罰陸供稱有客自備馬車忽然損壞暫借小的之車乘坐並不兠攬生意故未向工部局納捐蔡太守判令罰洋銀三元仍著補領捐照 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
