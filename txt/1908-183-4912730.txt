# 1908 - 183 - 4912730

 

Page 1

 
 
   
 
 

Page 2

 
 
   
 
 

Page 3

 
 
上諭 
 
 
 

Page 4

 
 
六月十一日奉 
　　上諭多羅貝勒載濤之第二子著命名溥隹欽此 
　　上諭此次驗看之游學畢業貢士程宗伊著給予進士出身欽此 
論說 
[論兩廣水災之可慮（賢）]  
　　甚矣哉。天時人事之相逼而來者。未有如今日兩廣水災之可慮者也。廣東素稱富庶。風俗最爲繁華。廣西則地極磽瘠。一切辦公經費。皆賴廣東以爲挹注之資。兩省雖形勢毗連。而一富一貧。相去殆不可以道里計。於是廣之人心。以安樂而召。隠憂。廣西之人心。以愁苦而生他變。官斯士者。捕務又極廢弛。所以西省之亂。兵與民雜處其間。岑雲帥督粤以後。雖竭力敉平。而餘孽實未盡净。延至前年。東省欽廉匪徒。又如潰爛之。癰四散而不堪收。拾嗚呼。兩廣果如是其可患乎。欲弭其患。當注重於。教育實業二事。爲東省計。以敎育爲急。不使其因逸而思淫。爲西省計。以實業爲先。不使其因貧而坐困。加富加敎。然後可以化兩廣之人心。而潛消巨患。所謂倉廩實而知禮節。衣食足而知榮辱也。而奈何其天不厭亂也耶。 
　　今日之水災。實爲數十年來未有之慘劇。東西北三江潦水。同時漲發。沖決圍隄。合計被其災者。南海一水清遠高要高明鷄山四會等縣爲最重。新會東莞順德香山等縣次之。曲江英德花縣等縣又次之。斯民蕩析離居。其情形必有目不忍睹。耳不忍聞者。夫諸縣同在洙江流域。洙江本兩省公共之門戸。此次疉遭水患。則兩廣之受創己深。所更可懼者。兩省匪勢本盛。揭竿斬木之雄。所在多　。雲南之革黨。又近在肘腋之間。革黨新挫其鋒。方圖再舉。設有一二桀黠之徒。利彼飢民。多方勾結。施之以衣食。助之以資財。授之以器械。則　　者氓。或幸其新脫於死亡。而樂爲之用。此不得不預爲防者也。 
　　夫今日固力圖賑卹矣。自張安帥入奏以來。業經發給帑銀十萬兩。并著該省官吏。設法補籌圍隄。朝廷己饑己溺之隠衷。凡在災黎自宜同深感激。所患者。無知愚民之未喻耳。近日該省紳界商界。呼號求救。函電交馳。或集欵以爲解囊之需或買米以作汛舟之役。而上海紳商。亦奮起而遥爲協助。粤民於此詢可以轉危爲安矣。雖然就。賑務而論。其關係大勢者。尤有端。吾國每遇災荒。往往有外人越俎代謀。出財力以爲施濟。彼果何愛於我民哉。其援救之名。則至爲可感。其要結之實。則甚爲可憂。而且吾國施賑。大半假手胥吏。弊竇多端外人則反實力推行。不肯稍有假借。使今日之。兩廣。而辦賑亦循此道。則人心之。離散。有不可問者矣斯又該省官。紳所亟宜注意者也。 
　　夫補救兩廣之策　無過於教育。無過於實業。然而吾國經濟問題。異常困難公家之財力。大有日不暇給之虞。爲今之計急則治。標政府諸公。莫如乘人民請。開國會之機。奏請明發諭旨飭令兩廣地方。速開議會。興辦地方自治。兩省。紳商旣握辦事之權。則能集地方之資財。以興地方之利益。而洙江流域。一切疏濬洩之法亦舉以之。非特水患泯於無形。而人心亦從此無反側矣。古人。有言。迫饑寒而爲亂者。其亂必成。今日兩廣之民。迫於饑寒者甚矣。猶幸未爲亂。者固賴有賑卹耳。然而賑卹之術易窮。必以教育實業爲基。而後可以永無後患。教育實業。非一時所能奏效。與其出國家之力以爲之謀。孰若合該省之力以自爲謀乎。故救目前之厄則除實力賑濟之外無他術。欲救後日之危。則非區區振欵。所能有濟。非提倡實業整頓敎育無策矣。 
專電 
[電一（北京）]  
　　軍機處奏辦漢檔己派張口趙口爲總纂 
[電二（北京）]  
　　溥倫等於初十日奏擬訂資政院章奉旨依議其餘八章着迅速妥訂具奏請旨 
[電三（北京）]  
　　吕海寰奏派汪懋琨充津浦鐵路北叚會辦奉旨知道 
[電四（蕪湖）]  
　　江督爲糖捐事派陳維彦來蕪查辦 
緊要新聞 
[電請督撫密報國會年限北京]  
　　政府各王大臣以憲政編查館各科員國會說帖敢擅自決定現由軍機處電致各省督 
 
 

Page 5

 
 
撫略云開設國會須先從諮議局與自治局入手然各省人民願迅速設立國會請求宣佈年限者陸續不絕是時政府若不研究年限宜速宜遲是不足符人民之望而俾人心之安貴督撫等深體此意於所屬各地方認眞審察輿情以民智之程度果若干年始宜開設國會詳細咨報至其年限尚宜愼密勿洩恐一經洩漏人民因年限之長短而起爭端也故咨報時務須秘密至多以六個月爲限云云 
[吳御史奏請變通外官掣籤章程北京]  
　　陜西道御史吳緯炳奏稱河南撫臣林紹年奏請同通以下分發各員槪免廻避本省原疏援古証今委曲詳盡業經奉旨飭下吏部議奏臣維設官原求其稱職王道不外乎人情查定章銓選曁分發各員向須籤掣省分惟親老始准掣分近省名爲防弊起見而捐資指省改省人員則又漫無限制辦法本未允恊徒令初登仕版之員瞻顧旁皇蹙蹙靡聘而欲其恤民隠勵官箴盖亦難矣况近年疏通舉貢凡舉人揀選及各項考職多以佐貳等官分發各省此項人員家多寒畯焉有餘資報捐指省不得不照章籤掣往往吳越之士或薄宦於滇黔閩粤之人反捧檄於秦隴室家多累資斧維艱迨勉强到省語言習俗之異宜風土人情之未悉賢者孤懷抑鬱　有才盡之嗟不肖者恣意貪婪預作歸田之計兹事雖微其隠害於國計民生者非細故也在昔比長閭師周崇里選嗇夫游徼漢重鄕官近來改定新官制佐治各官槪聽辟舉是迴避本省之成例本已意在消除臣愚以爲佐貳等官宜准其服宫本省有願指他省者聽之槪令自行呈明免繳指省銀兩此所損於捐項者無幾而末職微僚登進之初省此一項旣使稍紓困累抑且可免生疏較之强令籤掣不可知之省分似爲有利無弊至道府同通州縣等官責任較重雖未與佐貳一律亦應比照告近之例槪准其籤掣近省其有願指他省者或酌量仍令照交指省銀兩以示區别其京察截取及外省明保道府人員凡出自特簡者與自請分發不同應仍照舊章辦理五月三十日奉旨吏部議奏 
[奏叅東省股票奬給實官北京]  
　　某御史具奏略云捐納停後仕途漸清乃東三省股票一再展限至今仍得請奬會官實於仕途學務大有關碍擬請飭下各該省迅即查明存數若干立限請奬逾期即行作廢即興學振濟各欵往往數逾萬兩輙專摺奏請破格奬勵而各該欵均係建造學舍或振濟災黎並非全數繳納者此中不無流弊亦應嚴定限制 
[學部會攷進士館遊學員及外班等第單]  
　　最優等八名黎湛枝劉遠駒沈秉乾熊坤張則川龔福燾陳正猷陳蜚聲優等十八名楊允升陳熙朝張恩壽顔楷陳國華李湛田沈澤生彭運斌隨勤禮岑光樾范振緒甘鵬雲舒偉俊程宗伊田樹櫌鄭冐竺麐祥曹典初中等三十名朱點衣陳賡虞李言藹歐陽紹祁叚國垣 
孫智敏李景綱鍾剛中方貞狄樓海李德鑑賽沙敦季龍圖張國溶張詒陳畬張履謙陳度郭壽清許業笏 
陳世昌馬步瀛王慧潣李澤蘭張介孚葉大華萬寳成 
史之選何毓璋胡家鈺下等一名張世畸 
[日本西朝鮮灣水産公司與中國漁民所訂之條約]  
　　自朝鮮受轄日本歷來關東漁戸每歲納保護稅金若干近頃西朝鮮灣水産公司與中國漁戸己訂漁船賣買契約原文錄下 
[漁船賣買契約全文]  
　　漁船一隻定價銀一百八十圓（船名畢恒興）凡每隻漁船買賣兩造議妥以後即照以下所訂之條約而立買賣契約（第一條）該漁船之所有權若契約一成即時統歸於購船漁夫之手該購船者可以任意用之）第二條）漁船之價金限本年陽歷十月之末一律交齊（第條）未交價金以前該船雖歸買主使用然該船所獲之利須出十分之一交付賣主以爲價金之担保第四條）凡己立賣買之漁船至十月限期而船價金不能交齊則賣主仍可以將原船收回凡以前所受之担保金即斷歸賣主作爲負約之罰欵决不償還以上數條共書契約二紙兩造均簽名於紙上各持紙爲憑 
大清國光緒三十四年月日買主西朝鮮灣水産有限公司 
大日本明治四十一年月日 
[中國漁民誓約書]  
　　我等此次爲貴公司傭役凡我等向有之漁船仍歸我等借用從此朝鮮西海間經營漁業當誓守以下之條約永不相背（一）遵守貴公司所定之章程而聽指揮之令决無稍違（二）捕魚之區域悉聽貴公司之告示以西朝鮮海灣内之鶉島圓島爲中心點四周劃十五海里爲境界（三）凡所獲者十分之六歸於漁民十分之四歸於公司每日所得之貝類均送至公司查點凡漁民食物雜費等項均須自備决不累及公司（四）凡漁船損破沈沒流失等項均歸漁氏自行賠補（五）誓書一立每名漁夫先納銀十二圓交　公司以作將來十分抽四之保証金以上數條均須確守不背若稍違反一條則公司將保証金全行乾沒且將背約之漁 
 
 

Page 6

 
 
民即行革出公司議罰之時決不許該犯者抗辯不服若悔過之後復欲爲傭時仍須補交誓書証金 
大清國光緒三十四年月日 
大日本明治四十一年月日立誓書人漁戸某某 
[江督蘇撫奏定滬錫火車運漕章程北京]  
　　江督蘇撫會奏蘇省各屬漕糧向由無錫雇船運滬前因滬寗鐵路告成試行車運十萬石頗臻妥善並准度支部咨令轉飭糧道即將新漕改歸車運詳細情形就近切實考察會同招商鐵路兩局通盤籌議擬具專章奏　辦理等因均經轉行遵辦去後兹據江蘇布政使瑞澂江蘇督糧道惠綸詳稱遵經派委海運局員候補知府萬立銳等赴滬與招商鐵路兩局妥籌會議擬定章程十七條訂立合同詳請奏咨立案前來臣等復查蘇省每届起運糟白二糧六十萬石其中各州縣倉兌之米勢難全歸車運現據議明凡在無錫常州一帶採辦之米約以四十萬石爲率歸於車運當可有贏無絀其餘所擬各節均屬周妥可　應即飭令照辦惟張華浜棧屋碼頭須本年十月間始得完工除由臣等飭催迅速建築以便起運光緒三十四年新漕時即照合同所訂章程辦理並分咨度支郵傳二部查照外理合將蘇省冬漕改由無錫火車運滬章程開繕清單恭呈御覽六月初四日奉硃批該部知道單併發（章程十七條明　續登）今日因告白過多尚有緊要新聞接入第二張 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
　　要摺移入第三張 
[浙省提議國會請願四誌杭州]  
　　國會請願一事原擬本月初十日舉行大會日來吳太史等籌商多次卒以浙省地方遼闊各府縣傳佈需時况此事爲國民人人應有之權利須挨集合外府縣有公民資格之人多數贊成方爲正當要求現己改期七月初十日開全省公民大會擬假師範學堂爲會所昨己通函各府縣敎育分會請其提倡運動並按縣頒發簽名册一本一俟各府縣代表舉定人數統計在萬人以上即訂草案聞近日與在京同鄕函電往來者日有數起云 
[江督飭勦徐屬匪亂南京]  
　　江督端午帥接江北提督函開徐邊不靖有人報告悍匪頭目姓名七十餘人均有快鎗馬匹盤踞銅蕭等處明目張胆搶刧殺掠擄人勒贖悍然與官軍爲敵徐屬西北各鄕其風尤熾大刀會匪因曹州辦理清鄕無所容身遂勾通徐屬土匪潜匿結黨四出刦掠亟應早爲訪拿昨已電致道鎭統領並派員赴徐查探情形至清鄕爲地方官之事伏乞通飭舉行等因午帥接函後當即通飭各屬略謂此事應即責成楊鎭袁道陳統領督率馬步營哨各弁分别購線查拿如能於一月内將各悍匪按名擒獲准將最爲出力弁兵從優奬勵倘任意疎縱貽害地方定即嚴行參辦决不姑寛至保甲以清内訌團練以禦外侮如果辦理認眞即可實收清鄕之效而無警擾良善之虞速由徐州袁道田守嚴飭八縣各牧令督董將保甲團練事宜切實舉行遇有窩藏匪類銷售盜贓及外來游匪竄入立即指拿送案訊辦倘有大股匪徒力不能制即密赴營縣報告以憑派隊兠拿此係爲該紳民等自衛身家之計全在地方官竭力勸導提倡共著成效其餘一切辦法仍由該道府督縣體察情形妥爲籌議 
計開悍匪頭目曹獻魯賀三子曹玉春曹獻汝李敦得李兆科劉大娃留老大馬奇孫歪子孫傻子高太昌高二（餘未詳） 
[京師近信]  
　　洋礮圖式之參考外務部咨送愛嚇特野戰快礮圖式一册曾經會議政務處代呈諸王大臣閱看現悉袁鐵兩尚書商之張中堂擬將是圖分寄直隸兩江兩粤楊端張三制軍轉飭製造局員詳細參考能否仿造繕說咨報再行核辦 
　　洋昌觀操之預備日昨陸軍部咨行外部略云十月杪在皖省太湖地方秋操請轉告各國駐京公使可否前往叅觀祈先將銜名員數開送到部以便派員接待惟每國不得逾三員 
　　陜甘電綫之後利志都統奏請整頓陜甘電綫曾由郵傳部派員前往密查在案兹聞一經整頓以後歲可增收欵項五六十萬之譜 
　　堃公戒烟之認眞禁烟王大臣擬實行查驗邸第吸烟一節聞堃公因素染烟癖决意禁戒日前出京赴西山碧雲寺靜養以便服藥戒烟並己嚴飭邸宅内外一律戒烟違者即行逐出 
　　巡警道員缺之簡放民政部近因各省巡警道爲全省巡警之樞紐非素諳警察人員不足勝任擬奏請此項道缺專爲民政部郎中升階嗣後各省不得率以候補道請補 
　　農事試驗塲之内容昨有友人游覽農事試驗塲内有動物植物園東西洋式樓房乂中國花園中有松風蘿月幽風堂假山瀑布萬字樓來遠樓咖啡館照相館鬯春堂等處沿路櫻花芳草圍繞不斷長廊複字蓮花盈池盡曲折幽勝之致又有游船肩輿人力車足以代步而榖麥蠶桑蔬菜菓木雜花雜草等分區植標統計不下三百餘畝之廣桑林多至一萬五六千株洵農事之大觀也 
[赫德演說中國前途]  
　　字林西報載初十日倫敦電云倫敦中國公會昨晚設宴欵待嚇德在席者有中國考察憲政大臣汪大爕及英國外務部次官費慈瑪利司等諸人會長海軍大將斯考脫君奉觴上壽稱本會今日貴客光臨爲未有之盛舉赫德答言中國養精蓄銳啟發新機由來己久他日將昭然共明於世此彼所深信者也故中國終必能列於世界强國而爲歷史上之一大原力赫君並謂中國海關獲有利益大半亦由華人竭忠助理之故旣而費慈瑪利斯君答謝各客宣言一八八五年赫德君未與於外交宫之列因當時搿蘭維爾君曾委以駐華英使之任赫君堅辭不允所以有此並非外部之過也 
分類新聞 
政界 
[奏設三省總支應處奉天]  
　　東督徐菊帥以奉吉黑三省雖均立度支司然不過總一方面財政之機關一遇三省公用事項不無掣肘之虞特擬於奉天奏設東三省支應處一所握三省之機關爲財源之總匯凡關三省要需務得酌盈劑虚通融理辦旣冺疆界之見庶公益事舉而財政疏通昨己專摺入奏矣 
[批究縣令劣跡浙江]  
　　黄巖縣萬令被人控發劣跡多欵經台州府許鄧太守委費典史昌祖查覆轉詳撫憲兹奉批示云查萬令宗林被控各節雖據該府委令費典史昌祖查明貪酷頑三項均無確據而押斃 
 
 

Page 11

 
 
人命濫用家丁究屬咎有難辭該令業己調省應如何懲處案己飭司委查究竟費典史所查各情事是否確實萬令有無積案不結命傷不驗盜匪不訊情事仰布政司會同按察司飭令委員明查暗訪並吊案卷切實查明禀復到日迅速核議詳奪至家丁徐漢清即徐石經理錢粮詞訟事件即與門丁無異是派人收發徒有其名實屬故違禁令徐漢清輒敢招摇撞騙尅扣監犯口粮胆大妄爲殊堪痛恨應即飭府提辦如敢逃避着萬令交案澈底根究從嚴懲治以儆其餘一縣如此各屬亦在所不免禁革門丁名目改派委員幕友專司收發原爲杜絕弊端起見最爲善政乃竟陽奉陰違在該員祇知若輩奔走承順易於使令殊不知此等小人味於事理惟利自圖在本官身旁貌似馴謹在外倚托官勢遇事生風需索擾民罔顧法紀迨經事敗累及本官甚爲該牧令等所不取并即通飭所屬重行嚴加查禁嗣後如果再以收發員幕爲掛名仍令家丁從中用事一經查出或被告發官則撤参丁則重辦决不寛貸 
[商務總會查復印花稅之難行杭州]  
　　杭州商務總會爲查明印花稅事移商局文云查印花稅創自荷蘭盛於英吉利今則各國均已仿行然與中國情形各有不同中國於稅關外向有厘卡抽收各種貨捐浙省更設有各項專捐商家營運幾己無利可圖兹奉頒示部定印花稅則章程當經分司研究雖取數甚微而分類極繁其中各項應貼之件關於貨物上之交涉者居多是常稅及釐金之徴收者未賣貨以前而此稅則在賣買旣成之後名目雖異而按之商民之輸納不免有重徴之弊是以論者僉謂釐金未裁再加以此項印稅不特跡近繁瑣轉恐承辦者未得其宜或多滋擾揆之今日時勢及浙省情形似覺民窮商困一時尚難施行必不得己惟有於前項條類中擇其事較簡易無碍民商者酌量一二先行試辦以期逐漸推行敝總會有代逹衆情之責况國家本不欲擾民故博訪周諮期於盡善用敢據情移復 
[吸烟人員輪傳查驗奉天]  
　　奉省官吏禁烟查騐所業經開辦由錢参贊會同民政司使發交前曾吸食鴉片各該員銜名諭令分期傳知按班查驗己於上月廿八日將首排各員傳知到所派同醫士切實查驗 
交涉 
[日人毆傷皮匠鎭江]  
　　鎭江大馬路左近日商旭壽堂藥房於初九日喚某皮匠修縫舊履言定工價小洋一角丁畢日人祇給銅元八枚該匠向之索補乃該日人非但不付反糾同兩日人上前將該匠扭住拳足交施肆意兇毆受傷甚重維時觀者如堵咸抱不平當經洋務局委員李大令承陸總巡周錦堂聞信馳至彈壓當即勸散一面將某匠舁送丹徒縣署請騐並飛禀常鎭道劉觀察據情照會日領事核辦 
[請廢樟腦簡章杭州]  
　　日前駐杭日本領事吉岡君照會撫院以前張撫曾飭浙江農工商礦局議定試辦樟腦簡章與西歷一千八百四十五年所訂中法條約第九款一千八百五十八年中法條約第十四欵一千八百四十四年中美條約第十五欵一千八百四十七年中與瑞諾兩國條約第十五欵均屬不符請速撤銷而敦睦誼聞馮中丞現巳札行商礦局查明條約核議詳復 
[邑宰晋省商議敎案浙江]  
　　諸曁翁家山民敎閙事一案前巳由院派委會縣議結惟所議各節邑紳雖無異言而外間旅學諸人均不謂然該縣何蔭楠大令特於昨日晋省面商撫憲聞所有議定各節尚需酌改一二云 
軍界 
[電請奏卹陳管帶南京]  
　　淮北緝私定字旗管帶陳有才在海州被戕各節迭誌前報兹聞蘇撫陳伯帥自接營務處沈期仲觀察電禀後當即電請江督將遺誤事機之管帶營弁等核明嚴辦並請將陳管帶奏請議恤江督端制軍接電以該管帶死事甚慘除電飭運司籌給撫卹銀一千兩交該家屬具領外並將失於救護之什長劉懷玉等均交查辦是案之沈道查明禀辦其定字營馬隊龍管帶贊綱不即親往督隊有失事機亦即摘除頂戴聽候叅辦並將哨官王輔臣等先行記革勒限嚴緝至疏防之江北巡防隊盛劉兩哨官及哨長何之銘等均經午帥電請徐提帥一併撤差看管並一面飭令各文武赶緊懸賞購綫務將兇匪王其官等勒拿到案從嚴懲辦今將蘇撫致江督電附錄於後 
沈道冬電及第二電想己並逹鈞處陳管帶被匪戕害隨從弁勇一無死傷兇匪又一無拿獲己屬畏葸無能不知患難相共之義而各營弁齊集圍捕相持甚久竟致各匪乘間掘墻而逸其失誤事機尤堪痛恨所有各管帶什長勇丁應如何分别懲處請鈞處核明辦理至陳管帶捕匪捐軀情殊可憫如須奏請議恤並乞鈞處主政挈銜會奏爲感啓泰 
[徐副戎不允覓保蘇州]  
　　蘇省飛划營統領前太湖協台徐輔臣副戎前因梟匪供有通匪情事經藩憲瑞方伯飭發長洲縣押候澈究各情迭紀前報現聞上憲有不欲深究之意特諭飭徐副戎速覔一的實保人釋放了事乃副戎答稱我係通匪之人無人敢保是以無可覓保云云 
[罰欵賠修兵房鎭江]  
　　江督端午帥前委文案李君曁兵備處總辦許伯銘觀察確查鎭江南門外全標兵房工程是否足恃嗣據禀復謂工程委員高杰任意侵蝕公欵現視工務以致房屋蓋造未久即有坍倒之勢等情現午帥己電傳高委來轅責令罰銀一萬兩赶雇妥匠賠修矣 
學務 
[公立女校暑假蘇州]  
　　蘇城公立女學堂由張月階部郎彭頌田太守籌集基本金於前年秋組織成立自去冬彭太守作古後公推江霄緯觀察接辦觀察以原有經費尚屬不敷更添籌公欵力救擴充昨日該校暑假展觀各科成績咸有進步聞下學期定於七月十六日開課尚擬增聘敎習添招新生以圖普及云 
[籌撥女學堂經費湖南]  
　　湘鄕縣駐省中學堂前年經該縣二品命婦李曾氏捐助南洲田畝约值萬餘金即將田租作爲常年經費業經禀請省台批准立案現該縣程紳希洛等在該縣籌辦女學堂一區以中學經費較充擬將李曾氏捐出南洲出租一項撥充該女學堂經費曾與 
 
 

Page 12

 
 
該縣紳董集議妥商日前具禀提學司請予立案昨奉批示略謂中學欵目現在能否支持此項田租能否全數提撥仰湘鄕縣查明並再會集該紳等妥議具覆再予批示立案 
[中學開理化補習科常州]  
　　常府中學師範班原定不放暑假赶習各科以便本年畢業嗣以所請日本理化敎員迄未到校己經停課昨因村上陸菊兩君業己到堂故師範生又於昨日上課 
[女學師範生畢業常州]  
　　粹化女學原有簡易師範班開辦至今已届五學期於昨日舉行畢業下午一時開會男女賓到者三百人（一） 
唱歌（二）校長劉荀八君報告成績（三）監督楊錫綸女士給發文憑（四）王步瀛太守袁潛之大令及劉校長訓嗣（五）畢業生答詞（六）唱畢業詞（七）同學送畢業生歌（八）畢業生答同學歌（九）來賓徐果人君徐景澄君演說（十）校員楊芝亭演說 
實業 
[咨查浙江行輪區域浙江]  
　　浙省寗紹杭嘉湖各内河航業曾經商民次第籌辦漸見發逹近聞郵傳部有咨來浙以部中擬興辦十一省内港行輪浙省行輪區域仍指定杭嘉湖寗紹各府咨行查復但以上各屬均係商辦著有成效不知上台如何答復也 
[義泰恒倒閉之牽累鎭江]  
　　鎭江義泰恒北貨號倒欠巨欵己誌前報兹悉錢莊因該號執事卞子安係揚州宏德錢莊執事劉君之外甥且號中房屋由劉君出名賃租遂疑劉君爲股東赴揚向彼追欠劉君堅不承認鎭莊乃聲言如劉君一味諉缷則與宏德聯號之鎭江宏仁錢莊即由錢業公所公議不通匯劃緣此劉君大憤謂各莊似此任意牽累必須禀官究懲故目下頗有相持不下之勢 
[豆油行乂有倒欠鎭江]  
　　姚一灣益記油行爲張某所開設素稱殷實各大錢莊均與往來有年詎目下忽然倒欠各莊欵擬照七成清償聞各錢莊尚未應允也 
[各典商不欲改用洋碼蘇州]  
　　蘇城典商福泰等十二家擬嗣後各典當一律改用洋碼免致受虧公禀蘇撫已蒙批准乃其餘各典商等藉口並未公議咸不遵從仍用錢碼聞各該典商之所以不欲改用洋碼者因目下巿面每洋兌價錢一千二百二十文而典當洋價一千一百六十文每洋可沾錢六十文尚有每洋三文扣頭若洋價縮短仍可照此類推一經改用洋碼進出一律分文無可沾染是以咸不遵從 
雜記 
[謙泰輪船觸礁被救烟台]  
　　謙泰輪船觸礁沉沒己譯錄前報現悉初三日八句鐘救出搭客六百八十餘人同時抵烟當釜山附近撞毁時幸有毓璜頂敎堂魏先生隨輪來烟浮水登山以䋲索繫石客遂緣䋲登山未致溺斃登山後棲宿兩日又值大雨搭客僅以野草充腹至共同丸駛到乃得附船抵埠又聞謙泰輪船觸礁時先有英國船一艘從威海衛駛來者裝米七十件麫粉五十包到此往救該輪遂將船主大副及華人數名帶往威海據稱謙泰船雖全未沉沒然祗剩後艙浮在水面云 
[蘇省祈晴蘇州]  
　　蘇省近日陰雨連綿各處田畝勢將淹沒現經長元吳三縣趙魏王三大令於本月初十日起在城隍廟設壇求晴 
[海岸裸浴之取締烟台]  
　　東海關道徐觀察告示略謂接得各國領事併稅務司函開每逢夏令新舊碼頭以及海邊多有華人赤身裸體在海濱沐浴任意滋閙海岸時常有各國婦女上下杉板不成體統函令出示嚴禁今當夏暑炎熱之時各國婦女多有在海岸納凉者赤身洗浴未免不便自示之後若有無恥之徒仍敢在海邊露體洗浴倘被巡崗人拿獲從重嚴懲决不寛貸 
[浙路貨車之損失浙江]  
　　日前浙路江墅線貨車載米在拱宸跕登雲橋缷載不知爲何與車頭互碰鐵軌驟斷致將米車二輛墮入河中並將受載米船壓沉當經該跕員司招集小工用盤車將貨車撈起沉船己破碎不堪又因連日大雨米色　爛共計損失米約三百担現每担減售三元　角尚無人顧問聞此項損失均由公司認賠 
雜評 
[高种與于式枚之比較。]  
于式枚爲德國考察憲政大臣。而反對立憲。高种爲憲政館編制局科員。而延宕國會。其事同也。然于式枚前次不過隨李文忠出使歐洲。並未受過法政敎育。阻撓憲政本無足怪。而高种則畢業日本法政大學。考職入館。乃亦冷視憲政。與頑固者同一見解。豈東洋漆一經試用。即易剥脫。而還其本來之而目歟。 
[連甲與朱福詵之比較。]  
朱福詵以開缺翰林院侍講學士。而請開議會。連甲以丁憂安徽布政使。而主速開國會。其事同也。然朱福詵以烟癮開缺。臨去時敢言議會。亦大丈夫不得志之所爲。而連甲丁憂守制尚爲北京電報局總辦。乃竟會議年限。與熱心國會之留學生。同其宗旨。嗚呼國會之有利滿人。彼連甲殆已先知之矣。 
小說 
[寓言小說新三笑（十三）]  
枝山道。你料定什麽。我先要試問你。你肯會死人兒一塊具名麽。伯虎道。這倒不能。枝山道。你旣不能。他們爲何能的。難道他們不是個人麽。伯虎道。人是雖人。他們不曉得鐵坐生是死是活。他們聽了鐵坐生三字。有不肯與他具名麽。枝山道。死人你雖渾充過了。這以曲作直的事情。他又如何肯做呢。伯虎道。這個源流甚長。請你不用追究了。我也不好意思再說。總而言之。你不必憂他們不肯幹就是了。阿二道。這個法則。妥當不妥當。伯虎道。不是我老唐誇口。我老唐两個拳頭。弄到了九房妻室。這種區區小事。那有不成功的道裏。枝山道。法子旣經爲他想了。幸現在日子狠長。吃了半天老酒。尚未大暗。我們且趁電車到愚園游玩去罷。伯虎道這個使得。阿二道。二位相公爲小的想了法子。實屬感激不忘。但尚有一椿事情。索性求二位成全小的。唐枝二人不知阿二又要想出什麽事情紏　。連忙說道。阿二。我們素來不幹外事的。因爲你什樣懇求。所以爲你想了個法子。你又要我們替你成全什麽。阿二道。非爲别事。不過要問明去尋那一位熱心人。伯虎道。你去尋一位牛大叔罷了說華。就立起身要走。阿二待欲再問下去。他二人已經出了店門。阿二。阿二赶到門前。兩人已杳無縱跡無奈。只得垂頭喪氣面返。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[度支部奏酌加鹽價抵補藥稅摺]  
竊查本年二月二十日内閣奉上諭外務部奏籌擬禁煙辦法另籌抵補藥稅各摺片著民政部度支部迅即會訂稽核章程其藥稅指抵各欵由度支部另行籌等因欽此嗣於四月二十四日經臣部會議覆奏業於摺内聲明抵補藥稅由臣部另籌奏明辦理等因奉旨允准在案現查藥稅指抵各欵以練兵經費及各省額欵爲大宗今實行禁烟稅項日減向時指抵各欵亟應另籌抵補以備應付雖印花稅一項前經奏明辦理現在甫議開辦恐未必驟收成效臣等日夜籌思際此財力奇窘苦無長策必不得己惟有酌加鹽價尚可集成鉅欵議者謂東西各邦通例凡爲國家必要之需無不由國民共其擔荷就鹽攤派天下無不食鹽之人即無不同盡義務之人其說頗中肯綮兹擬按照向來加價之數酌中核議無論何省通行每斤暫加四文實屬輕而易舉倘各省實力疏銷每年當可得銀四五百萬兩以一半解部抵補練兵經費以一半劃歸産鹽銷鹽省分匀撥濟用雖於練兵經費及各省額欵未能全數抵補亦可暫濟目前之急如各省疏銷不力以致舊日課厘等項或有短絀即將應撥該省此次一半加價先行提補課釐等項原額有餘再撥給該省應用其有委員等辦理不善激生事端者即由該管督撫從嚴參辦此次酌加鹽價係爲抵補藥稅而設各省務須一律遵行不得彼此參差致有畸輕畸重之弊如蒙俞允即由臣部電咨各省限於本年七月初一日通行照數加收以濟要需所有酌加鹽價抵補藥稅緣由理合恭摺具陳伏乞皇太后皇聖鑒謹奏五月二十五日奉旨依議欽此按度支部通行各省督撫原電己見初一日本報 
本埠新聞 
[國會期成會定期開會]  
　　國會期成會成立廣告己見前報兹定於十四日下午二時在四馬路西首三山會館對過本會事務所開成立大會己先期傳知各界矣 
[六誌洋人在寳山縣境購地之交涉]  
　　前美副領事白保羅君之花園被寳山鄕民毁壞一案兹滬道蔡觀察查得虹口租界章程第三條内載凡有洋商及工部局築造公路如遇華人坟墓及義塚等地非由家屬允准不可擅自搬遷在白君造屋之時亦知此例是以未曾圈入乃事隔數年忽又將棺木遷移無怪鄕民忿恨况該處係寳山縣境洋人造屋已屬約外通融爰特照會美總領事田君飭令白君暫勿遷移至白君之基地與該處義塚應如何劃分界限之處業己札行會丈局勘丈妥議具復矣 
[强盜在租界殺人]  
　　搶匪葉小弟（即葉廷忠）昨日午後四點餘鐘持刀闖至英界浙江路三百九十號門牌俞周氏家搶取氏之金挖耳逃逸氏追至偷雞橋附近有拍呌貨之顧園卿見而攔阻被葉用刀戳傷腰際顧即倒地葉復奔逃氏仍狂喊又有途人林雲福攔阻亦被戳傷頸項旋由印捕將葉拘獲解入捕房捕頭立飭蔣葉兩探將受傷人車送仁濟醫館醫治詎顧傷及要害立即斃命捕頭即飭將尸車送虹口斐倫路驗尸所飭保報縣請驗 
[飭議官契局有無流弊]  
　　本邑附郭西北鄕一帶逼近租界時有洋商在該處購買田畝漏完地稅事不能免近有周文彬等擬設官契局嗣後凡有洋商購地須由該局給契責成地保督催得主完稅業經議定章程禀陳關過昨蔡觀察已札行上海縣飭議有無流弊限令即日具復 
[租界命案問題]  
　　文匯報云租界人命案件前經滬道飭令移入城内審訊而巡捕房及各國陪審員雖己照辦仍不甚願意今晨會審公廨王襄讞與美國陪審員巴君訊案時適有殺人案犯一名巴君問此種案件究竟應在會審公廨抑歸城内辦理華員主張移送城内定罪而西捕及巴君抗議片時卒未決定遂將該犯還押未及訊問此事須請領事公會公議云 
[詳參嘉定高令之由]  
　　蘇友函述嘉定縣高令被滬道詳請撤參係由蔡觀察訪聞該令辦事　頇特委黎大令昌俊文大令永譽前往查辦其詳文所叙黎文兩令查覆紀王廟鎭民人毛鳳祥等掘賣墳石一案尤爲駭人聽聞非發覺之早幾釀重大交涉特節錄查覆情形如下 
竊昌俊永譽於五月十三日親至紀王廟鎭詢訪此事鎭人衆口一辭僉謂確有其事叩以詳情所述皆與鎭紳陳德懋等所禀情形相符當即親往近鎭一帶鄕間閱看見墳塜纍纍被掘者觸目皆是可爲怵目痛心有墳内被掘之石擱置田間以待運往他處者約計二三里之内巳不下數百方石面皆黏有灰泥確係於墳内挖出之舊石其後昌俊永譽等往黄渡鎭見該處河干亦有此等石多件蓋即由紀王廟鄕間掘出運往售賣者是陳海懋等所禀毛鳳祥譚咸和掘賣坆石一案殆屬確實無疑訪聞毛鳳祥係嘉定縣屬耀行鄕人平日行事狡險因見近來各處工作頻興用石極多而蘇省境内山少石料缺乏遂異想天開思掘取墳石售賣耀行隔一小河即屬青浦縣轄境毛鳳祥於去年即嘗越河至青浦縣境内掘墳取石蓋恃係隔縣倘事經告發逃回後例須關提文移展轉稽遲易於乘隙竄匿故也後因得有敎民包庇其膽愈肆本年春間竟公然在其本鄕紀王廟鎭附近一帶掘取墳石始猶一二人私爲之繼且雇人助役始猶於夜間行之繼且白晝開挖（聞三四月間如此現被控告始稍歛迹然仍於夜間發掘）其雇人掘取墳石每石四方共酬洋一元而運往泗涇（婁縣屬）七寳青浦屬）北洋涇（上海屬）黄渡各處售賣則每石一方可售至一元三四角之多據開該鎭附近跳橋天主堂堂主敎民陳國祥實竭力包庇毛譚二人並有分取其利情事而南翔天主堂敎民堂主李成章青浦莊家村天主堂堂主敎民陸興順亦皆爲之包庇紀王廟鎭地方公會曾致函與南翔敎堂請其勿干預此事李成章復函竟謂以銀易物以物易銀乃屬公理而莊家村敎堂竟公然致函於該鎭董陳某單開該堂在某處某處定購各種石若干須約束鎭民不可損壞挪移云云此皆不肖敎民包庇此事之明証也至毛鳳祥等所掘各墳其子孫已絕無人過問者固多亦有子孫尚存憤欲控究者但該鎭距嘉定縣治中隔吳淞江聲息阻蔽嘉定縣高令每遇該鎭民控訴之事率皆函請鎭董查辦而現充鎭董之陳某趙某庸懦畏事於此等事率多模稜聲覆故被掘墳之家苦於無從訴直聞該鎭巡防局員胡永清前因訪悉有人正在鄕間掘墳當即率勇往捕至則掘墳之犯已棄器而遁該局員飭地保引導追捕竟被衆犯拒捕毆辱其後由鎭董出爲調停令衆犯向局員鳴炮點燭服禮了事夫案關重犯拒捕毆辱官弁而爲鎭董者乃出於調停則其畏葸敷衍不知大體已可槪見官旣遠隔紳董又皆坐視無怪犯者益悍然無忌檢查案卷本年四月十六日二十六日兩奉憲台批行太倉州速飭嘉定縣從嚴查禁但遍歷該鎭未見該縣出有示諭禁止此事因何延滯未悉其故然此層似必不可少也竊思此事駭異爲從來所未有毛鳳祥譚咸和之頑惡兇殘神人共憤而　民竟 
 
 

Page 19

 
 
爲包庇斂怨尤深及今尚不悛改召變實在意中涓哨不塞將成江河毫末不拔將煩斧柯目擊情形未敢緘默 
[醫界主張拆城]  
　　前晚醫學研究所各職員開會討論城垣問題主張不拆者仍以水火盜賊及扞衛外侮爲辭主拆者則謂今之城垣猶人身生有贅瘤非徒無用且於一切設施反有阻碍不如拆通以暢血脉如曰扞衛外侮砲台己拆門戸洞開何况城垣果能將警察衛生及時整頓則雖與租界接壤外人亦無可藉口議畢推舉代表散會 
[查禁私鑄銅元]  
　　蘇州商會近因蘇滬銅元充斥禀請滬道查禁私鑄蔡觀察即札飭公廨切實辦理昨寳讞員己照會英總巡卜羅斯君請飭中西包探一體密查解究以維巿面 
[洋藥同業集議籌振]  
　　粤帮洋藥業董事鄭實卿陳植三等以粤省水灾待振甚亟特於前日午後邀集同業在東棋盤街洋藥公所集議籌捐認捐者頗爲踴躍繼復提議九江嶺南會館演戲酬神傷斃學生一案逾兩時始散 
[洋貨同業上控苛罰三誌]  
　　洋貨同業因河南路廣章洋貨號失火後被公堂苛罰洋五千元赴道上控己兩誌前報昨該號延穆安素律師投廨請將在押之店夥葉亦池保釋襄讞李萼仙司馬商之美巴副領事判葉亦池存捕房洋一千元交保候下禮拜二再訊 
[城内]  
奇貨可居○張泰通扭蕭蔚如到縣控告張供前在廣東將黑璞石交蕭蔚如帶至上海出售言明除歸還資本外餘利匀分詎蕭僅寄來資本一百四十元用洋十元今查悉伊將該石售洋四百餘元餘利悉被吞沒且有水晶玩物寄在伊處一併求追蕭供此石係向張購買價洋用費均已清訖且無水晶等物寄來來察判兩造各繳玉器董事理處 
老婦無恥○張嚴氐控吳根大掯覇方單由縣提訊嚴氐供有方單一紙於去年二月託吳持往工程局核對遂被掯住又被收去復記樹行股本請究吳張氏供嚴氏是婦人繼母父遺資産被繼母給于素不認識之尤召生蕩盡後又將故父及生母坆地盜抵於地保錢阿三處得洋三百五十元曾由婦人控經工程局訊斷召生不准再到繼母家内繼母因此懷恨誣控丈夫掯單求察吳根大供與妻同訊之尤召生稱坆地由張嚴氐自行出抵李大令以嚴氐年老無恥大加申斥判各退去候移取工程局原卷核示 
賭棍兇惡○張順弟控曹林林詐洋由縣提訊張供前被虹口賭棍曹林林喚至伊所開之客棧内勒詐不遂曹與同黨二人將小的梱縛曹持刀恐赫詐去洋十六元今知伊因犯賭訪拿到案故敢控告訊之曹一味狡賴判責二百板還押 
罪犯圖逃○王阿寳在常州武進縣境犯案與竊犯王阿順遞回上海原藉昨由嘉定縣派差押解過站行經新閘北首王阿寳突然逃逸旋仍被該差追獲押解到縣收押候訊 
官　○湖北候補道嚴開第到道辭行晋京引見試用巡檢皮錫琛禀知赴蘇並呈履歷委辦上海鐵路厘捐局候補知縣汪紫瀾。上海縣李超瓊浙西鹽捕營安瀾輪船管駕陳丞壽均到道禀見京口駐防新軍馬隊營督隊官致先辭行回防署理上海縣右營叅將楊彦臣定十三日午時接印 
[南巿]  
安揷艒艒船戸○浚浦局前請滬道轉飭工程局將南巿停泊之艒艒船限令遷移業已由局出示略謂查各該艒艒船都係貧苦食力就近營生自當格外體恤就廿五保十五圖日暉港北首租借蘇路公司地三十畝爲各該船戸棲息之所業在該地劃定界址編釘椿木以便遷移除飭淮揚划船總幇頭及艒艒船幇總工頭分别傳知限令即日遷移該處租地上居住外仰該船戸等一體遵照不得抗延干咎並不准遷泊别處河浜阻碍河道爾等自遷該地後仍聽該總幇頭等約束毋得任意滋生事端如違嚴究不貸 
定期還債○本月十五日爲第三次發給公債票本利之期昨巳由工程局通告各商届時持票到局驗對給發 
修築橋欄○西門外斜橋欄杆年久朽壞昨由西區報知工程局由路政處勘明修築船夥欠洋○協記竹行控朱洪泰沙船夥沈三觀欠洋七十三元延約不理由工程局傳訊判沈覔保先還一半餘限八九月歸楚 
[閘北]  
寛釋巡士○浦東二路一區巡士王幹泉因姦佔陳子良之妻唐氐由巡警局取押在案昨復提訊蓋將文憑交出具悔過結開釋提究拐匪○張景芳控江秋寳誘拐養媳一案昨由巡警局孫裁判諭飭偵探提究 
[英租界]  
小工上控案訊結○江北小工張小三子殷殿彩楊正芳在道轅上控工頭高長興董福安尅扣工洋一案前晚由廨奉飭傳訊董等供各小工工錢向章每名三百二十文業巳加至三百四十文並不尅扣判董等以後再加給二十文不准尅扣並諭各小工以後不得聚衆滋擾两造均遵諭而退 
復訊火案○三馬路仁記永綢緞號失火一案昨由　房將該號主吳小舫父子號夥蔡　生張祥生張金奎程瑞生程梅生一併解廨復訊工部局延高易律師投稱該號保有火險銀三萬一千两惟存貨無多實屬可疑被告延費烈律師辯稱該號已開設十餘年火由號夥蔡靄生碰倒洋燭燃及蚊帳實係無心失火請爲註銷判候下禮拜一復訊核奪 
姦徒宜究○新閘路和昌小錢莊夥金貴章向吳阿根混用私鑄銅元由探查獲解廨請究據供係原箱兌來判押候補提莊主到案再訊 
抵地紏葛○日商日東洋行延菊池律師控姚葉氐抵地紏葛一案昨由公堂會訊原告律師投案求追姚葉氐延佑尼干幇辦律師到堂代辯判两造退去聽候查諭 
車夫倒斃○東洋車夫何全羣前日在四川路倒斃由捕軍送虹口斐倫路驗屍所飭保報縣相驗昨由死者之母舅吳大明投縣求免大令准之飭即棺殮 
控告經理○方王氏偕子雲生控經理人翁培之吞沒資本洋七百餘元前晚由廨提訊氏投案求追翁供經理永大米店被各戸拖欠甚巨勢難收回並未吞沒判限一月内將洋繳案如違押追 
拐案彚誌○顧陳氐偕見証陸周氏控將松林陳張氐拐賣伊女桂寳昨日由探查獲解廨請究蔣與陳張氐均供認不諱判各押一年孩交顧陳氏領回甬人張阿祥控夏張氐王周氏串拐伊嫂張胡氐至崇明價賣一案兹已由探將兩氐查獲昨解公堂訊究判一併押候移提張胡氏到案再訊周玉林控宋友由拐匿婢女阿仁一案昨解復訊供認屬實判宋押西牢二年期滿逐出婢交周領回 
公堂瑣案○唐筱章控傭婦許陸氐竊取金戒訊無証據交保候查任金財騙李阿孟之行李押捕房兩禮拜小工張阿四在洋人處無端吵閙枷示七天李小四圖竊王順康家衣物押一月沈德生搶金姓小孩銀鐲押三月曹炳坤竊朱春生衣物押西牢半年逐出陸文寳竊張周氐衣物押西牢半年 
[美租界]  
何故怨命○住居塘山路之婦人沈招弟　日不知何故吞烟圖盡幸經隣婢李袁氐偵悉送入捕房轉送同仁醫院救治 
調戲女工○馬夫高阿大在揚樹浦路調戲紗廠女工楊小妹侯招弟口角互毆由印捕一併拘入捕房押候解究 
竊磁盆粤人陳阿維行竊王阿三妓院 
 
 

Page 20

 
 
内磁盆二隻由探拘獲人　解入捕房押辦竊銀洋○長江積竊王福壽在某輪船竊得銀洋數十元由探查獲拘押捕房 
[法租界]  
蟻棍狡供○董廷臣前控著名蟻棍張世忠王顧氏串拐伊孩經公堂判令押追在案昨因挺押不交提案復訊張與顧氐仍狡賴不認判均還押候再訊究 
車主罰洋○車夫羅阿根前日駕車不愼碰撞電車經捕房將羅及車主任道士一併傳至公堂判任罰洋五元充公 
贖還贓物○殷炳年前因代銷歸化城副都統失竊之寳石戒由公堂判押二月殷願代贖珠圈從寛交保在案兹圈已贖出昨遣伊子代爲呈案判令　去着殷自行到案候核 
拘獲匪徒○李毛毛身藏小刀與同黨在途遇見包探情虚奔逃當被追獲解廨請究李供在逃之同黨一名小蘇州松泉一名王阿囡判枷號二星期補捉同黨再辦 
國外新聞 
[俄使抵日]  
　　初十日東京電云俄國駐日第一大使曼利維克君己於今晨行抵東京曼君自述此次奉諭來日係取消戰爭之餘撼云 
[俄艦被焚]  
　　初十日東京電云海參威電稱俄國義勇艦隊中之汽船奥塞號忽兆焚如現己半沉 
[英國商業衰落]  
　　初十日倫敦電云西六月份英國商業入口之貨較前月减少一百六十六萬九千二百六十三磅出口之貨减少四百十五萬七千九百三十磅内鋼鐵貿易減少一百萬磅棉紗及織品減少一百二十八萬一千七百八十一磅 
[毒斃歐兵之員定罪]  
　　初十日倫敦電云有安南退職官員三人巳定死罪因毒斃西貢歐兵之故 
[西印度島大火]  
　　初十日倫敦電云西印度島奥潑林斯口岸近有大火延燒兩日之久燬屋三千餘座流離失所者約數萬人 
[英國海軍大操續聞]  
　　初十日倫敦電云英國海軍己在北海及海峽舉行大操有海底潛行艇十七艘自杜佛口沿南海岸鼓輪前進互較速率以上譯字林報 
[德國發明家之高年]  
　　初十日柏林電云德德國齊潑林伯爵（即發明空中飛行艇者）昨日爲七十七歲誕期德國首相蒲羅親王亦致電祝嘏 
[美艦隊赴火奴魯]  
　　初十日栢靈電云美國艦隊昨巳自舊金山啓程向火奴魯進發 
[德國發行借票]  
　　十一日倫敦電云俄政府擬借國債羅比二百兆彌補預算案虧欠一節聞此項借票現己發行以五釐起息每百實收九十五迎以上譯文匯報 
[美國民政會主張排亞]  
　　初十日紐約電云美國民政黨議會己在丹佛開會開列福利亞省國會員培爾君經衆舉爲臨時會長培君於受任時演說有大平洋沿岸之幸福全賴排斥亞人之舉等語 
[美國酷熱續聞]  
　　初十日紐約電云美國酷熱仍未稍殺因此殞命者復有九人以上譯泰晤士報 
小說 
[社會小說滑稽生（六）]  
我道。這個人。須從新學界中揀的。王衡甫道。我看新學界中人。往往意氣囂張。妄自尊大。這監督管理全校事務。必須斟情酌理。所以我頗鄭重呢。我道。不然。新學界中人。無論如何。形式先自好看。如今有一位東洋卒業回國的李醉歐不知閣下合意否。王衡甫道。我亦見過這個人。只是不曉得他的脾氣。我道。東洋卒業生。是萬無不好的第一樣。好在去了一條辮子。當下我又把李醉歐推贊一番。王衡甫便有允意。我出來。忙夫告知李醉歐。約他次日。介紹與王衡甫相見。他們遇後。談了辦學情形。李醉歐大言炎炎。說東洋地方初等小學是乍樣的。高等小學是怎樣的。師範速成科。乂是怎樣的。女學怎樣的發逹。實業怎樣的講究。好像東洋人。個個有聖賢作用。我聽了。幾如孔夫子筆削春秋。我做了不敢贊一詞的游夏。王衡甫因此極佩服他。我亦落着一個薦　賢的名譽。說時。提起書籍儀器等物。王衡甫道。這種東西。宜乎上海采辦。我想勞你大駕。陪李先生走一遭。可好呢。我道。只消有銀子。不要說上海。就是下海。也去得。王衡甫道。銀子自然要付給你的。我此時心中。十分快活。於是又談些别話。同着李醉歐告辭出來。主人送至門外。剛走三步。李醉歐忽把我的肩架一拍。我回過頭來。他對我微微的一笑我亦還他一笑。連說兩聲妙妙。李醉歐道。得了。明人不必細說了。遂各分道而去。過了數日。兩人又同至王衡甫家。領着鈔票四百元。現洋一百元。欣欣然同赴上海。李醉歐道。我們鄕下地方。眼眶兒小得很。像王衡甫這種人。己經驚天動地。若在日本人。興辦一個學堂。也看得平平常常不在話下呢。原來我們都住上海鄕間。離城尚有五六十里這本小說。沒有表明往址。在下故特點醒一言。免得看官煩悶。閒文少叙。書歸正傳。且說。李醉歐自到上海後。並不赶辦正事。終日坐馬車。吃大菜。聽戲叫局。擺酒碰和。我跟着他。閙得不亦樂乎。幾乎忘却生年月日我猛然想起學堂物件。問道書籍儀器。究竟怎樣呢。李醉歡道。你别問他。丢到東洋大海中去了。我笑道。是啊。你的學問。從東洋大海中來。所以你的錢財。也從東洋大海中去。李醉歐道錢財是王衡甫的。我道落在你手就是你的李醉歐道。還在你箱子裡呢。我道。那就是我的了。（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
