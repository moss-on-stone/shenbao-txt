# 1912 - 92 - 4914057

 

Page 1

 
 
評論 
[蘇閶兵變後之平議]  
　　蘇閶兵變忽忽十餘日矣幸告弭平未釀奇禍然而當時商家之損失貲財無算連日人民之流離遷徙無算事後兵士之槍斃正法更無算向使身膺公選之長吏得以弭患機先俾錦繡繁華之江蘇仍不改其光復前後之常度則蘇閶人民自當於今受其賜耳即日禍變之來倉卒莫測然苟鎭懾有方爲禍亦不至若是之烈乃以數十百人之亂兵搶掠焚刧横行終宵閉城坐守莫敢誰何都督公出也民政長蝟伏也不聞有一騎一卒達於城外以爲靖亂之計此在今日尤不得不追原禍始而痛定思痛者矣 
　　或者日蘇大吏於此别有用意當日之不敢輕出而閉城坐守者蓋亦以形格勢禁不得不然者耳夫以蘇垣江防營之與選鋒營勢不兩立已非一日光復前後之紛争久已昭昭然在人耳目此次第九旅自　州調囘所部半係江防營舊人來蘇以後旣艷羡於蘇閶之繁富復不忘夫前日之深仇其搶刧也特尋仇之導火線耳幸也選鋒營是日適在城内而城門緊閉隔絶不通否則當日不以選鋒營之出隊釀成全蘇之浩刧者幾希然則蘇城大吏之閉城坐守殆亦以保全民命之故不得已而寗思其次者其罪乎實其功耳 
　　記者日噫嘻胡爲其然也此蓋莊都督脫卸干係之設辭耳果使該營軍人積有嫌怨則前次旣奉命調壽即不應聽其歸蘇以敷毒於蘇民况都督爲一省行政長官受衆民之公推以爲人民財產之保障此其責任之重大爲何如者當日都督雖因事蒞滬然亦當有次官在蘇以代負其責任赫赫民政長所司何事一任城外之亂兵焚刦安坐城中熟視無覩平居則憧憧往來於蘇滬間高爵厚糈坐食兼人臨時則伏處一城噤不出聲民人之財產生命直付之於散無友紀之亂兵以搶刦之而焚殺之保障民命維持秩序之謂何而顧聽彼蘇閶人民之荼毒流離一至此耶 
　　且吾所尤竊竊不解者都督膺一省之軍政民政必其威望幹濟雄視於一時方足以勝任而愉快耳今姑不必問其事前之失察事後之飾卸以致釀城蘇閶如是之慘象第聞當前次江防選鋒兩營小月衝突時莊都督正肆筵設席酬酢主客間驀聞警耗而神色蒼皇繞席徘徊莫知所措則彼囁嚅無能之狀態早已有以流露於居恒乃平日之一舉一動猶若自負其不可一世之才者然此次之兵變威望如何幹濟又如何當亦足以啞然而失笑耳 
　　要而論之此次蘇閶之兵變僅每營中少數之兵士初起時不過百餘人耳出城圍捕至易易也乃坐令其亂兵先驅江北人繼起搶掠終宵飽颺而去事後猶復通電各處一再掩飾日兵士細故衝突匪徒乘機刧搶然試質諸當日蘇州之人民起釁者果系何營之兵士刦搶者又系何營之兵士是非之道歷久愈明尙願蘇省之大吏一静思之 
[大總統命令]  
　　四月九日 
　　臨時大總統命令任命任毓麟補授直隸提　　 
法使此令 
　　四月十日 
臨時大總統命令任命張元奇榮勳爲内務次長此令 
　　任命王人文爲川滇宣慰使此令 
[專電]  
　　新簡俄國駐華公使克魯班斯業於四月二號抵哈爾濱不日來京履新 
　　比國借欵又在京交三百萬兩未交者祇一百萬左右 
　　趙秉鈞决議裁撤提督衙門將兵弁改編外郊警察 
　　京師人民聞唐總理及各國務員將带兵一師團來京大爲反對 
　　外交團討論上海拘捕宋漢章一案决議贊助各領事力請華官釋放並議維持租界權限不令他人侵犯 
　　政府議於新曆十月以前召集國會 
　　袁總統决議採兩院制下議院議員人數以上議院爲比例各省同等下院議員以四年爲滿任上院六年　(以上北京） 
　　直隷紳士議舉王芝祥爲都督全體一致擬派員赴京要求袁總統下令委任（天津） 
　　某國人向商界招攬保險並掛洋旗如有損失由某國要求新政府賠償商家頗爲所動 
　　（烟台） 
　　統一共和黨今日（十一號）下午一時在古銅井巷事務所開成立大會並選舉職員　（南京） 
[公電]  
　　北京蒙古聯合會電唐總理國務員諸君參議院諸君公鑒聞諸君北來將以兵隨都人驚惑當此共和初建在北同胞方日夜跂盼統一政府之早日成立乃諸君旣遲遲我行又復有引兵爲衛之謠果有此 
 
 
 

Page 2

 
 
事是南北歧視開自諸君畛域旣生惡感遂起統一之治觀成益難且歧視之見旣中於南北之人心軍隊相接必生衝突則中央魚爛全國土崩矣諸君本心豈願有此而發端於徽流極至烈勢有必然誰尸其咎計自共和宣布迄今兩月政府未成外交且未公認國家之危孰逾此時諸君爲五族所託命負全國之職任証以向來風義方將救國而忘身寗至謀身以害國是殆有奸人之鼓惑否則爲道路之謠傳惟望英斷在心翩然來賁速成政府立拯危機若果以北京爲險地萬金之軀未便跋涉則本會願以我蒙古全部人民相保設有幾微之未安可惟本會是問伏望垂察蒙古聯合會青 
　　黎副總統電袁大總統黄留守各都督各司令各埠報館轉唐總理新舉各部總長公鑒元洪爲組織政府涙竭聲嘶南北告哀函電盈寸廼言者諄諄聽者藐藐一悮再悮遷延至今明令已頒征颿未發禍機四起誰實爲之而令志士蹈於山林嫠女憂於機杼以言外患則京津一带徧布外兵合約簽名分圖繪色近復多方煽惑飛短流長離間我軍心淆亂我輿論漁人収利顧盼自雄莽莽平原將無葬土以言内亂則煙騰臾嶺火熾蘇臺貴溪有壓陣之雲秦隴有迷塗之霧加以權利相競意氣相争魯難甫平潯憂未弭皖江南北已成戰塲鬼瞰明陵神謀曹社茫茫浩刦靡有孑遺雖稍具墊忱者猶冀於一息尙存之時力圖統一而袞袞諸公乃或猜心藏忌潔志鳴高瓦解棋分夷然弗恤哀我生之不造痛大命之將傾瞻仰昊天曷其有極夫共和宣布南北一家雖稍抱野心斷不容於千夫交指之世我當軸諸公正宜瀝膽披肝和衷共濟縱萬一所如不合權見相乖亦可藉議會爲中堅恃人民爲後盾福民利國有何猜虞若必躑躅鍾山徜徉滬瀆甚或欲虚張聲勢隨扈重兵空谷嘯而狼乘暗室驚而鬼至微論北兵悮會釁起冠裳亦恐宗黨隨興變生肘腋稍一疎虞豈堪設想此猜心之足以亡 
國也國本未定民心動搖扶顛持危匹夫有責昔宣尼去魯猶望龜山靈均懐楚竟投湘水諸公遠徵古訓近察時艱藎識公忠豈忍膜視縱使材力綿薄自懼弗勝亦當遺大投艱勉求成立徐圖引退未爲失時以全局之存亡較個人之榮辱孰輕孰重無待解人若必假田園以藏拙託泉石以鳴高時日久稽禍變日亟國家淪喪身亦殉之豈有首陽爲公净土此退志之足以辱身也竊謂一髪千鈞事機危迫羣策羣力尙難圖存若一部缺席則顓司之職旣不成立連带之責亦不完全險象環生莫可究詰而况各部之俱虚懸乎諸公如必以滅種爲樂觀以覆邦爲快事則元洪惟垂手待斃夫復何言若肯圖憐昆弟顧念子孫振已死之人心扶初生之國脈卽請查照前電在京總長先行籌辦在南總長輕騎減從迅速啓行如其冐昧直前致遭危險請罪元洪以謝諸公如其擁兵自衛致啟禍端亦當罪諸公以謝天下倘五日以外猶事稽延則是諸公甘棄我民國也畇畇禹甸載我萬民斷不能隨數人 
之身載胥及溺惟有懇袁大總統先行派員署理以圖補救情迫氣哽言盡於斯注首江雲鵠俟電覆元洪叩佳 
　　又電　北京袁大總統各省都督公鑒號電諒達皖事危急全局動搖敝處特派張振武薛天保徐祝平三君乘楚貞兵輪赴皖調和仍希鼎力勸解尤爲厚禱元洪叩青 
　　安慶孫都督電　上海全皖同鄕會鑒電悉馬 
張二君盛意可感大通事通電計達中山先生並未入城徽州並無派兵之說此復毓筠青叩 
　　大通自治公所等電　袁大總統黄留守黎副總統各報館轉各都督曁旅滬皖同鄕會諸公均鑒大通自黎宗嶽盤踞以來箝制言論機關搜刮地方膏脂水深火熱民命不堪黎自知栢軍長奉政府命令取銷該軍政府即於四月六號夜捲欵潛逃軍隊持鎗向商會索餉甚急躍躍思逞危險萬分同人等一面竭力借籌會同該軍官發給一面卽電省乞援以免地方糜爛幸孫都督先派軍隊到通與楚觀軍艦嚴爲之備得弭鉅禍兩岸商民受賜不淺現楚觀已去柏軍長又口口口軍隊蒞通鎭壓兼籌善後事宜各界歡迎人心大定理合電掦藉似感戴再大通電局爲黎派人監視已久前以商會等名義疊發各電俱黎揑造合併聲明大通兩岸自治公所商務總會同叩隹 
　　江北都督府電　各報館公鑒蔣都督請改江北爲行省電文如下北京大總統鈞鑒前接臨時大總統卅電行省制度未遑猝議變更倘江北分省則浙之浙東豫之河北紛紛效尤江北改建行省未便照准云云等因當將鈞意轉達本日復由地方各團體公同議决江北與江南利害不同即如去年水災江南尙慶豐年江北已經道殣相望又如上年災民之乞食崑山者被崑山之人焚死七百餘名更加滿清時代江北之諮議局動以多數壓制少數江北議案十九不得通過故當時有專制議會之說似此種種不便勉强結合終非幸福從則踡伏於專制政府之下明知之而不敢言此次共和成立所有江北人權利自不能讓江南任意侵奪故擬請建江北爲行省别無意見存乎其間蓋以兩方面均有不便之處蘇省人土亦有此議登諸報章與其彼此牵制一事不辦不如畫分江北爲行省於政治民情上均有充分之方便上月十七號民聲報登大總統通電所有滿清議員資格一概消滅各省組織臨時議會須另行選舉是蘇諮議局議員資格已經消滅乃蘇州招集滿清議員組織議會已由統一黨江北支部通電各報宣布絶不承認並電召江北議員　浦　　　江花議會現已陸續到齊倘參議院議員五人由蘇州議會公舉是江北已無代議士矣按諸法理江北如不出代議士是出代議士而非江北人民所公舉是江北人之權利已經剥削净盡所有參議院議决法江北自不能遵守實行之義務况江北爲古重鎭言歷史者首重江淮徒以交通不便爲江南人輕視致所有權利極不平等現更壟斷把持江北非自選叅議員到參議院實不足以代表江北人民現招集江北議會議員來浦照舉參議員五人刻日到院雁行承乏江北事事悉從衆情無非以謀地方幸福爲宗旨此次江北議建行省自舉參議員五人實出自江北人民之共同决心與他省情形不同絶不退讓若稍依違恐釀巨患爲此據陳伏乞俯允江北改建行省自舉參議員以慰與情而謀國福切盼切盼江北都督蔣雁行叩庚印江北都督府機關處青 
　　又電　各報館公鑒關於江北選舉參議員電文如下蘇州莊都督鑒江蘇省議會議員係前清時代選舉且已届三年任期前次開會江北已有公電不承認議决之案現蘇州兵變江北議員紛紛返里其到滬者居最少數更無庸接續開會前次江蘇參議員辭職貴都督會電達該院不承認其議案今淮徐海議員多數不在省議會如再開議江北亦斷難認可請即電知該會并電復爲禱江北駐浦十九縣代表吴涑等公叩萬急蘇州莊都督鑒接號電知尊處參議員已於今日由蘇省議會選舉此間業由各團體决議召集江北議會議員刻日選舉參議員到院尊處參議員請儘蘇屬人士選舉無庸分配江北致出兩歧除電達袁大總統外特聞江北都督蔣雁行叩火急蘇州莊都督鈞鑒江北議會指日成立尅期選舉參議員到院頃聞蘇省議會今日選舉參議員請悉由蘇屬人士票選江北議員之在蘇省者此間已屢電該會不承認爲議員萬一當選江北人民誓不承認請轉電該會切盼除電達袁大總統外特聞江北駐浦二十二縣代表曁參事會全體公叩萬急北京大總統鈞鑒議員爲人民代表蘇省議會議員係前清時代選舉敝支部爲政黨機關按照本政綱第一條固結全國領土釐正行政區域命義改建江北行省已屢電該會取消江北各議員現蘇省議會仍羅致江北少數議員票選參議員江北人民斷不承認已召集江北議會議員刻日到浦照舉參議員五人至京會議請轉電蘇州都督蘇省議會并公布天下萬福萬福統一黨江北支部曁駐浦二十二縣代表江北參事會各縣議會迫叩萬急江北二十八屬民政長曁各縣議會并各團體公鑒頃由江北地方各團體議决江北面積廣闊户口殷繁確爲一完全行政區域前清時代爲蘇屬人士輕視致江北權利與江南人極不平等現旣共和成立蘇屬人猶龍斷一切漠視江北此實我江北列祖列宗之恥抑亦我江北人萬世子孫之大隱患也現經决計召集江北議會議員每縣二人於本月十五日前到浦已有代表在浦者即由各該縣民政長補給正式公文與地方團體加推一人其無駐浦代表之縣即由該縣民政長會同地方團體公推二人統予正式公文火速來浦缘江北各要件旣須從速議决進至而中央叅議院每省定額五人須於本月二十號舉定到京會議江北存亡在此一舉萬勿稍有片延雁行承乏江北事事悉從衆請無非以謀地方幸福爲宗旨并無私人意見存於其間願地方人士共諒鄙意切盼切盼至議會經費已由鄙處籌墊除由各團體分電大總統蘇都督并登報公布外特聞江莊都督蔣雁行虞印江北都督府機關處庚 
　　北京袁大總統電　章太炎程雪樓趙竹君湯蟄仙諸先生鑒國基甫定凱以棉薄謬荷公推夙夜兢兢深懼始謀弗藏無以範垂久遠倘非大雅宏達匡其不逮何以廣集衆思裨補缺漏兹敬屈先生爲顧問以資矜式而備諮詢庶幾勉策進行幸無隕越伏望念國步之艱難不以肥遯而忘天下非凱一人之幸海内同胞實共賴之臨風延佇敬迓高賢袁世凱青 
　　杭嘉湖鹽商電　北京袁大總統鈞鑒浙鹽官收商賣一案蒙大總統電令浙都督暫緩實行衆商咸感而鹽政局奉令後並不取消前議又嚴催各商註册其註册限期以四月六號爲止如逾期不來註册即將引名革除另招新商等語商等不勝駭異查商等引名册籍度支部有案鹽務旣經繼續前清辦理則此項册籍不聖視爲無效今鹽政局强令註册且兩浙註册費需五十餘萬之巨以商力之艱窘烏能猝辦然不允其註册則數百千萬之資本拱手讓人若服從其命令則又大違大總統暫緩實行之明訓期迫情急公懇鈞座迅賜再電浙都督轉飭鹽政局查照姑循舊章前令辦理以全商業萬商九頓杭嘉湖鹽商公叩支 
[譯電]  
　　拉薩達賴喇嘛之官吏盛傳藏人已與華兵開釁據言華兵在拉薩附近攻擊一喇嘛廟剌嘛亦痛擊華兵以報復之現正交戰（倫敦） 
　　聞日本允認加人四國借欵時會聲明該借款須不與滿洲日本之利益抵觸始能擔任代募（北京） 
　　歐洲中央一带迭降大雪損失極巨（栢林） 
　　俄國外務大臣薩薩洛夫各報同聲詆其對於巴爾幹及調停意土戰争諸問題外交失敗大約俄政府將召駐土大使沙里柯夫充當外務 
（海參威） 
要聞一 
[俄蒙聯合之近狀]  
　　呼倫貝爾蒙兵於上星期在租界俄操塲與俄軍會合演習馬隊新操二次近來小學堂院内（蒙人新改設營務處於此）竟已佔爲操塲日有俄教員三名教練步操凡當演操之際蒙兵必在外嚴守不准華人進窺其用意可知 
　　陰曆二月初五俄軍突赴城内即假道廳兩署附近空地演習野戰兵操各持槍械兩軍互攻並有大砲四尊助陣一時槍聲并裂如百萬轟雷倫街商民驚駭異常半日而畢即將砲位 
存貯蒙古西屯觀俄人之狀態大有示威之勢 
[北京參議院場所已定]  
　　参議院致袁大總統電北京袁大總統鑒本院議决遷至北京辦法已電達在案祈將場所先行指定並届期派員招待請電復 
爲盼叅議院歌印 
　　袁大總統覆電參議院鑒北京參議院場所已定象房橋法律學堂并派章官祥會彛進二員先行料理届期妥爲招待請紓錦注世凱陽 
[都察院與欽天監之存廢問題]  
　　内閣成立都察院本在裁汰之列惟憲法上行政裁判機關尙未成立日前袁總統擬卽將都察院改爲評政院特命籌備處擬就章程俟交叅議院通過後再行發表或言將改名察禮院未知孰是 
　　袁總統前曾函致欽天監邀請監正恒安陳壽彭左監副徐洪塘右監副常海至迎賓館委任修改中華民國二年新舊合歷聞該監各堂現正籌議除按新舊曆合訂外計存者爲干支節氣月令星宿廢者爲前清紀年忌辰及種種迷信添者爲星期革命大紀念日及日月蝕之原理與新天文之說略等項約於日内先將草案送呈袁大總統核准後即行人手修纂說者謂該衙門本應淘汰今得此一舉又可苟延殘喘矣 
[國務卿之争議]  
　　中法新彙報云北京各團體對於陸軍部總長一席頗爲注意據云此次段祺瑞之當選因軍界統一會電致南京力争非段不可始得南人之同意又云叚自國務卿發表後深慮南軍不易節制欲圖統一南北軍界非黎公不可故有擬請副總統兼任陸軍部之說惟是否確實尙須詳探 
　　又云國務卿發表後北京議論紛紛謂所舉各員南人居多黄河以北竟無一人佔席但袁大總統係河北人有一於此已足自豪寄語北人不必再以此存南北意見也 
[蒙古亦要求公舉都督]  
　　總統府近接新撫袁大化來電一道略謂屢得電諭令設法解散蒙古獨立已遵命多方勸慰並將五族平等種種利益詳細解說惟蒙古各機關來電藉口中國所有獨立省分皆由本地公舉都督旣云五族平等蒙古爲早經獨立之地自應一例亦由本地公舉都督等語應如何答復請速電示機宜聞袁總統已將此電交籌備處迅速妥議矣 
[京華短柬一束]  
　　總統府密議財政電詢盛宣懐已誌前報兹又探悉此事與新債舊債互有關係盛在郵傳部任内經手事件内容甚秘非彼此面晤不能詳晰所達盛電實係召其來京 
　　滿清皖撫朱家寳自離皖後卽來京師運動多日毫無眉目敗興而去又外部侍郎曹汝霖極力營謀次長曹在清廷時逢迎滿洲勢要那桐等不顧喪失國權北方人多反對者想新總統必不復受其欺矣 
　　前日謠言宗社黨與某鎭兵勾通約定舊曆二月十五夜起事不根之談各處傳遍有因之先時遷徙者是日城内外居民人晚即閉户不敢安睡以窺動静實則一無所事此種浮言有識者明知其無稽而警署率無從禁止 
　　清太后及清帝不日將遷頤和園據政界傳述舊日宮廷除以三海子爲公園外其他殿宇有改爲總統府及各部署之說果爾則中華總統府與美國伯理壐天德所居之白宮不相上下矣 
　　北京共和憲政統一會於虎坊橋迭次開會會長靳雲鵬等有運動叚祺瑞趙秉鈞人會之說聞段趙二公已有允意 
　　大清銀行自易名中國銀行一般存款者莫不欣然色喜以爲該銀行旣重張旂鼓必立見活動故提欵者實濟濟有衆豈該銀行仍以暫停提取對之日前有人質問原委該行執事以現欵無幾正在籌畫爲詞亦可見其窘矣 
　　駐日公使汪大爕近有洋碼密電一件致總統府約二百餘字係預報日政府現有密派外交大員赴美運動與中華民國始基最有關係之問題因電陳甚密無從探其真象 
　　有人上條陳於袁大總統請裁去崇文門稅以便行旅袁總統以此事尙辦不到然重念守關之吏過於病苦客商擬責令該管人員重行組織切實整頓否則卽如條陳所言將稅關撤去 
　　張勳日前有文到陸軍部自署賞加黄馬褂署理兩江總督世襲幾等輕車都尉銜名要求洋鼓洋號陸軍部以其所署官銜公文中不便回復乃用函答以無有蓋段意在敷衍故用此不明白之裁答 
　　袁大總統之夫人及其眷屬已於初三 
 
 
 

Page 3

 
 
日由河南抵津蓋袁當時人京除携其二子外未 
带家中一人也 
　　中華民國之新幣一面鑄二獅及一圖二字一面鑄中華民國通用銀圓八字並繞以花邊其樣幣已經袁總統認可即將照樣開鑄郵票不日亦將改樣云 
[趙都督電請另添回部議員]  
　　中華民國臨時約法第三條中華民國領土爲二十三行省内外蒙古西藏青海又第十八條參議員每行省内外蒙古西藏各選派五員青海選派一員後大總統因外蒙西蒙領土廣大地接强鄰又將青海改稱西蒙亦選叅議員五人已電商參議院修改在案今聞甘肅趙都督特電大總統略謂民國共和原本合漢滿蒙回藏五大民族而成同族八部雖雜處西蒙伊新之間然風俗政治互有不同且亦未附和外蒙獨立似亦應有選舉參議員特權以免向隅倘蒙允准即當轉致新疆袁都督知照各部選派云云至大總統如何答復容訪再誌 
[西報借欵續譚]  
　　大陸報載北京通信云借欵問題日來仍無動静四國公使之質問書政界莫能答覆即唐氏來此恐亦未必有善法也現外交團及銀行家均歸咎中國政府 
　　此事始末詳情迄未宣布所指唐紹儀違約一節此項約文外交家及銀行家均不肯洩露惟聞四國呈遞質問書時曾留於袁總統處 
　　新政府之内閣總理於此阽危之時遭人詆其失信此實國際重大問題理應將關於此案之公文明白宣布以釋外人之疑慮蓋華人頗此視此舉爲外國之干涉者各國當力避此名何庸再事秘密而外交家銀行家卒無一承認宣布者何耶將來調停此事勢必大費周折因比欵合同嘗經袁總統唐紹儀及駐京法使簽押且經南京叅議院議准今該欵已將付清如中國欲註銷以謝四國則比將責中國以失信其理由之足將遠勝於四國且詰責者不僅比使英法公使及與此事有關之各國人民均將羣起責言 
　　比欵旣不能取銷則解决之法惟有聯合然此舉恐難辦到蓋四國銀行團代表不願容納比公司比公司之代表亦不願屈已從人且比代表謂彼等所求者爲正當之竸争銀行團力量雖大彼等甚願於中國經濟界窮力一戰究視誰家勝敗 
　　由此觀　聯合一舉大約須由中國提議然即聯合面派欵問題亦殊難决蓋四國大借欵如加人日俄將作七股攤借聞比公司視此區區殊不嬮心據比人云彼等另有團體如果聯合則比須攤全數之半此豈各國所能承認乎比公司力量之巨似大逾前之預料因該公司在倫敦勢力最大英商有名之財政團體加入者頗多如英政府贊助銀行團英國而致比公司英商失敗則兩方面之英商在華必開經濟之戰争比公司駐京代表爲特伏斯君任北京華比銀行僅及數月四國銀行團經營日久自謂已佔優勝不意此君竟不費巨力馳人陣地其進行極鎭静及至事成宣布人人爲之驚駭此君才力亦可稱矣 
要件 
[剏辦民國江漢大學呈中央教部文]  
　　爲創辦民國江漢大學呈請批准立案以宏造就而奠國基事竊以任賢爲立國之本興學爲育才之原民國肇造百度維新對内則庶政待理對外則交涉紛來雖有歷驗之士鴻博之儒然棼絲難理獨木不支非籌設大學宏維造就誠恐不足以應時變而策進行鈞聲等痛軒裔之日微悲杞憂之無補俯察現勢博採輿論敬爲大部縷晣陳之我國數千年來崇尙專制蚩蚩之氓只知倚賴政府無所謂自治制度更無所謂議院政治一旦躍升共和參預政權誤解平等自由之真精神不知權利義務之真界說　猶無舵之舟泛駕之馬鮮弗顛蹶此大學之宜早設者一也列强覬觎我國已非一日財政則思監督法權則思干涉均勢之惡潮殖民之政策愈演愈烈苟無應變之才辦理一或失愼則一髮偶牵全身俱動瓜分豆剖卽在目前此大學之宜早設者二也建設之事萬緒千端中央政權何以能期統一地方規制何以調劑公平貿易政策何以發達金融機關何以完備民族何以融化邦交何以對等種種問題莫不借重於人才一着失算滿盤俱錯試問我國能負千鈞之重任者寗有幾人耶此大學之宜早設者三也軍興以來士多　　青年有志之英非　於偉進主義而急於自媒卽墮於悲觀主義而甘於自　人才消乏國維誰張大學設則可使深造者資研究而精進淺嘗者得鞭策而興起此大學之宜早設者四也武漢矑一國之中心地勢視南北兩京爲尤重以交通計之則輻輳甚便以文化計之則進步較速各國著名學校多發生於繁盛之地域者誠以人才薈萃之區制度詳備之地觀摩　易爲力研習亦易有功也以吾國幅　之廣人民之衆苟於發詳之地無堂堂正正之大學數所或十數所豈所云共和國之文教乎此大學之宜早設者五也况當遇渡時代全國動機　躍欲發政界中之人才下焉者初無何等政治之目的不遇如附磴之蟻投火之蛾趨赴權利已耳上焉者則持不健全之政見據未　固之政　張皇補苴措施失當卽所稱富於政治經驗者又持個人萬能主義勢不惜舉先進國之良法美意剥蝕面欋殘之以完我非驢非馬之政體而反走專制之極端非急興學校廣爲造就羣策羣力指導維持其不蹈法蘭西三次大革命之覆轍者幾希矣此大學之宜早設者六也揆諸數端徵諸心理大學之不可緩也昭昭然矣鈞聲等用敢約集同志擬定簡章恭呈鑒核伏乞准予立案並頒發關防以昭信守夫萬事成於希望匹夫有　興亡鈞聲等眷念前途何敢自棄天職謹布下忱無任翹企待命之至 
　　附公啓啓者吾國共和政治之先聲已遍傳於五大洲矣共和者其法理至精其手續極　概言之卽全國人民對於國家之前途同負責任咸守秩序之代名詞也獨是吾民數千年來婘伏於專制淫威之下一切法津思想與政治能力　削殆無餘燼一 
旦由專制而躣共和以與世界各國争峙於潮流孔急之日必非少數英雄之易爲力也昭昭然矣今日者民國雖云成立而建設方始發　對内則有國家統一之問題政治革新之問題社會改良之問題財政整理之問題邊潘改制之問題對外則有列强均勢之問題機會均等之問題遠東殖民之問題財政監督之問題法權收回之問題種種方面俱待解决千鈞一髮魂悸汗淋而環顧吾民又偏於個人權利之惡根性官僚政治之舊習慣譬猶泛無舵之舟於大海無涯之際黑雲重幕之中萬濤争吼猝飆四鳴欲其不覆溺也幾希同人等惄焉心憂爰集同志共矢宏願擬定武昌首都組織民國江漢大學規模必取其宏闊設備須盡其精密用思造就通才引爲救世寳筏但五鳳之樓非一木所能造九仞之山豈一簀所克成願我同胞共肩斯鉅某國公使有言中國人民若能共和則我合衆國將無價值德人亦言中國人宜自審度其人民大多數之程度已逹於共和否或其改爲共和後於政治及經濟各方面有長足之進步否彼雖肆其謔嘲我當引爲殷鑒嗚呼優勝劣敗天演之公例難逃楚泣杞憂旁觀之浩歎何補一線生於起點萬事成於希望惟望北地悲歌之士南方鴻博之儒有浩然勃然起而贊成者乎同人等不禁馨香祝之矣 
發起人　李執中　周汝翼　李鈞聲　宋運清　戴修治　李世　　申建藩　梁柏年　戴修瓚　李鷗躍　梁家義　翦　南　王炎　張惟一 
小說 
[俄王之偵探] 　　（四十七）（無名） 
　　檢察官又問道你究知道這近方有認識這屍首的人麽余答道據知道卻没有檢察官道那麽只好請你寫至賴方問他父親他在倫敦的住址了余道這樣甚好我便寫信至賴方請我老友黑汲生問他父親等到問着了便可打電來回覆檢察官道如此我便十分感謝你了這事我幸喜遇着了你纔有這一線光明不然真在黑暗中了從來那些外國人的暗殺案都是這樣古怪的自後余與檢官又相談了多時大概都是議論這件事情我又略述屍首以前的事郤不說及在倫郭引我人險地一節検察官又語余將於明日宣布大衆只是屍首的真姓名仍當秘而不宣只名之爲無名之屍首余又告檢察官自後請勿至余母舅家亦勿來尋余如有問余之事可寫一信來余當自至檢察官向余看了一看問道你爲什麽這般懐疑心中若有所懼余急答道我不爲别故只爲這意大利人報仇的心十分利害倘若知道了我他們决不放過的余口内雖是這般說心中却是想道我什麽不懐懼這被害的忠僕在倫敦時他不是當面對我說了麽他的仇敵便是我的仇敵現在這仇敵旣殺害了他什麽不來殺我我雖衣袋常带著手槍却也不可不留意的檢察官向余說道這樣看來或者這屍首的仇敵便是你的仇敵也未可知余因笑道我在意大利時或者無意中得罪了人也來可知但是我自已却不知道 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[卾豫兩軍廣水交戰紀]  
　　駐紮湖北廣水車站之北軍近已經袁大總統調歸北方原紮地點所遺廣水柳林新店武勝關李家寨各京漢路綫所經之地仍派河南威武軍六營接守由李統制節制此事已由袁大總統特電聲明兹將河南張都督上黎副總統電錄下（武昌黎副總統鈞鑒頃奉袁大總統電令河南威武軍應即分駐廣水武勝關新店柳林李家寨五處交李統制調遣等因除已電飭該軍遵照並分電李統制查照派員接洽佈置外謹此電聞鎭芳卅）頃聞北軍退出之後駐紮花園（亦京漢路車站）及應山諸方面鄂軍第三鎭將校見北軍退去以該地面如廣水等站皆屬鄂境自應由鄂軍接管於四月初五日派兵兩營前進繼戍詎卾軍甫到豫之威武軍接踵而至於是鄂欲豫退豫欲鄂退在豫軍則謂係奉袁大總統命令而來在鄂軍則謂廣水係我鄂屬土争持不下遂各以武力爲解决之後盾矣豫軍带有砲隊鄂軍皆係步隊因此大敗退回聞死傷者共有二百餘人黎副總統聞報大駭且因卾軍界請調大隊欲將豫軍擊出武勝關深恐因此釀成南北惡感特飛電袁大總統及河南張都督立將威武軍撤　並將該統領等嚴加處罰以平卾軍人之氣未知袁大總統若何答復也所有已死之鄂軍均於初六日由火車運漢每屍盛以蔴布袋其傷者已分别送至各國醫院就診矣　　初六日有鄂軍千餘人由武昌開至漢口以火車裝往孝感應山一带據軍人言此行恐不免戰禍然以黎副總統之賢明豈肯因此小故重啓南北戰釁諒因此次與豫軍誤會肇釁深恐軍人報復故特調他軍前往瓜代以防再釀戰釁該軍人所言必係揣測之詞不足爲據　　漢上近日謠言極盛有言瑞澂鐵良輩已統蒙古八旗勁旅逕攻武勝關此種讕言稍明事理者固不之信而愚蒙之商民聞初六日廣水開仗鄂軍大敗之信造謠者益張其說謂卽係瑞澂所带之兵也又因火車裝來死傷軍人甚多人民益深信不疑適是日午問市上復謠北兵又到劉家廟各商店遂紛紛遣人向車站探聽嗣知毫無影響衆心方安至廣水之戰因報紙未曾揭載不悉其原因若何故均疑懼莫釋也現由駐漢陸軍王統制國華派兵在市彈壓秩序得以未亂然人民已飽受虚驚矣 
[意人私裝軍火之交涉]  
　　漢鎭火車站内搜獲炸彈手槍已略紀昨報兹又將詳情錄下四月五號有西人三名華人四名在漢口大智門車站報裝皮酒數十箱運京時因開車在即匆匆不及搬運尙遺九箱擬俟二班快車再裝時車站稽查員見該西人監視酒箱甚爲鄭重必俟裝上火車始去情形已覺可疑後經某稽查將該酒箱親手搬動甚爲沉重决其必非皮酒因操西語詰之且言必須拆箱查騐該西人等言語支吾某稽查遂啓視一箱内藏七響手槍二十四支而該西人等已乘間逸去其二祗獲一人其華人則全數就獲立將該人犯等押至江漢關監督辦公處一面飛電沿途各站於該快車過時務將所裝皮酒箱截留查騐旋據該西人供係意大利人在漢口開郭只洋行意國駐漢領事當日已將該意人索去交捕房看管查獲手槍八箱暫存車站至華人四名卽日押解省垣聞鄂省交通外交軍務三司以此案必與宗社黨有關爰禀明都督與意領事交涉未知如何結局也或云黎都督已商允意領將該西人解往武昌親訊以便與該華人對質云 
[貴州二次革命後現狀]  
　　取消各公口貴州都督唐爲剴切示諭事照得集會結社人數衆多包含危險故各國法律雖多特許之例而限制甚嚴監察尤密用意至爲深遠吾國人民徎度遠遜列邦取締不早爲患奚窮本省自反正以來各種結社層見疊出究之實際甚少虚名徒懸旣罕政見可言又多私心自用間或發爲言論則此亦一是非彼亦一是非徒長紛争鮮資採擇即隨聲附和人云亦云有如斯會亦奚以爲至於公口之設究其最初之用意殆爲推倒滿清而起就使有利無害滿清旣踣卽爲目的已達亦應立時解散何况末流之弊罄竹難書燒殺淫掠往往而有共和國家豈容兹事存在殊本省反正以後轉見繁滋大自省垣小而鄉邑莫不公口林立棍徒遍地人民因而受害雞犬爲之不寗其初不過因一二人勾結徒衆爲自便其私之計上好下甚一倡衆隨遂演成黔省亂象且貽匪國之譏言之令人髪指本都督非不知公口之中亦多自好之士虚與委蛇藉免危害更有目擊時艱心存大局見法律命令之無效知盜寇奸宄之將興非租利用公口無以戢弭於一時不惜於衆謗羣疑之地犠牲個人名譽圖挽救於萬一本督在滇時詳加調查一省之中如此之類不知凡幾此等苦衷本都督豈不爲之原諒無如公口流弊旣已積之愈深妨害治安摧殘人道使最初倡設之人猶在當亦不願其再存若不急行剗除何以奠民生而絶亂萌爲此仰闔省人民知悉自示之後以前所有各會凡非關係學業及農工商業者均著卽行解散以後非在民政司呈請立案得其准行亦不得擅行團結紛立名目公口一項無論其爲害地方與否均著即日取消永遠不准成立存在曾經入公口之人迅將所得證據燒燬不准隠藏但能從此力務正業苟非積惡匪徒本都督亦不予深究爾等須知公口爲法律所不容匪徒爲人民所痛惡世界愈進化此等行爲愈在淘汰之列天演所棄誰能獨興倘敢故違本都督决不能寬貸也切切勿違特示 
　　解散耆老會耆老籌公會日前宣布解散其廣告日省垣耆老會純以求安社會爲心衰朽餘生決無他圖久爲人民所共見當兵隊疑争危亡如髪之日奔走呼啼不憚萬險識者信其苦衷無識者疑有他意毁我譽我皆所不計二三父老亦只求其心之所安現在軍界秩序昭然設再錯雜其間實爲多事用於陰曆正月二十二日自行取銷心力交瘅之餘初不料得此休息之一日也合會幸甚亦深代合省幸甚特告 
　　粤都督飭查洪秀全後裔花縣洪顯初自稱洪秀全後裔寄居安南近聞推倒滿清民國成立昨特回籍以祠宇廬墓祀產於亡清咸豐三年間盡被焚燬抄没充公特禀請軍政府查明給領都督據禀以該民是否洪氏後裔及所請應否照准候行知花縣縣長查明核辦 
[大通戰事記]  
　　大通警耗已疊誌本報兹又探得連日戰事彙紀如下 
　　蕪湖劉醒吾旅長前派駐廣德巡防四營管带傅竹崖（卽傅家珍）率領該營駐紮銅陵縣屬之順安鎭詎該軍隊抵順安後除搶刦典舗姦淫婦女外又波及該鎭教堂本月初六日下午劉旅長得信即向財政局索取出發費銀二千兩親率二標二營管带李南山带兵百餘人連夜封船開赴該鎭彈壓孫都督得教堂告急電後亦於初七日電蕪湖孫品驂師長派員查辦 
　　蕪湖第十五師長孫品驂君初六日接池州青陽諜報云胡君萬泰前住五溪地方於初四晨進攻青陽約戰二小時黎軍潰走散降各半又有吴管带率兵向五溪進發時於林子塔之東近地方突遇黎兵攔阻接戰數分鐘黎軍潰退現青陽軍民均各安靖 
　　同日孫師長又接孫都督電略云頃接南洋陸軍部黄總長電開接黎宗嶽電願自引退請由部派員接收軍隊本部已派柏軍長即日由寗赴皖 
會同尊處妥爲辦理等語望速派胡軍曁顧軍嚴密防堵静候柏軍長辦理爲要 
　　近因大通戰事上下游防備尤嚴寗師長孫品驂君初六奉到南京密電開有前次大通所派第一混成旅隊官汪廷秀排長黄某带有兵士三十餘名赴煙台恊同北伐今仍旋通有無别項情事仰即嚴查等因孫師長因論龔稽查梓樵確實稽查時適招商江新過埠龔稽查照會　水巡調查明確係因南北統一取消北伐兹新豐回滬由滬改乘該輪回通並無軍用器械及違禁物件比即據實禀復始 
准放行 
　　蕪湖紅十字分會接大通黎君電云敝處醫院已經成立又兼沿途分駐水陸軍隊稍有不愼即生危險請暫緩派人來通又接安慶孫君電云敝軍隊敬守陸軍部命令駐紮池青銅陵一带彈壓潰兵土匪並不進攻大通有無戰事應由陸軍部主决 
　　柏烈武軍統於初七日下午四句鐘親率軍隊五營分乘江貞楚同兩兵艦及江寬商輪外加小輪三艘共拖带民船三十餘隻到蕪停泊江干次晨（卽初八）卽抵大通聞江寬商輪共載軍隊一營旅長葛應龍步隊第一團團長傅家傅營長吴章藩均乘是船赴通 
　　大通初五下午四句鐘在上游五里路地方有皖廬軍隊與黎軍小戰槍砲之聲不絶於耳至夜二更時始息夜間忽有大聲發於本鎭勢如山崩地裂一時居民惶恐異常不知所措大聲之後繼以竹爆聲歷久始息嗣後探悉前次大聲係黎軍所埋地雷爆發竹爆聲係某隊步兵向軍政府開槍其意欲得軍政府所儲之十餘萬現欵以致秩序大亂商民遷徒者甚夥 
　　現聞黎宗嶽已於初六日離大通乘江新上駛矣 
[蕪皖往來要電]  
　　安慶孫都督鈞鑒微電敬悉蕪湖鹽米各項人欵專濟軍餉前因鹽委迭更兩會東電呈明原爲地方生命財產並非踰越權限旣奉鈞電劃清權限自應遵辦頃據財政局長報告已電辭職當經兩會宣布從本月起蕪湖軍餉應請電飭各軍隊由省直接給領並請迅速示復以維軍用而安衆心不勝迫切待命蕪湖臨時議會議長吴雲商務總會協理崔法曁全體仝叩 
　　蕪湖臨時議會吴議長商會崔協理鑒東冬支三電均悉數月以來蕪湖商民困於供應久在本都督念中駐蕪財政局之設原以力謀統一合全省而並籌之即蕪湖亦可稍紓財力東電拳拳以兵餉爲詞於意良厚惟查臨時約法調遣兵隊爲本都督特權兵餉籌晝自有專責貴會性質不同財政局毋庸代爲多慮本都督暫置不答職是之故冬電指控孫汪二委是以就事答復並非答非所詢統觀前後各電未免逾越權限貴會諸君皆明達時務斷不致因疑生誤肆爲非法之責問總之本都督撤俞委係爲整頓蕪湖鹽政起見若財政局對於蕪湖對於本都督應負完全之責任不得牽及地方公舉之事自經此次明白宣示之後貴會諸君當曉然於權限之所在與本都督加意蕪湖之用心矣此復都督孫毓筠微叩 
[皖政黨會議反對新選参議員]  
　　皖議會選舉參議院議員五人各政黨大起反對經紀前報兹又由各政黨刋發傳單佈告在省六十州縣諸同胞公同議决辦法兩條如下（一）臨時議會違法互選參議院議員其原有之議員應失其資格（二）在省各州縣同胞擬開大會公同討論原有議員各州縣應否追認其缺額議員如何補選特訂於四月八號在北門内龍神祠開會研究 
[贛垣之風聲鶴唳]  
　　又受虚驚贛垣陸軍步隊二標統带方先亮(安徽合肥人)愚弄部兵暴動經紀昨報兹悉李都督除槍斃官兵八人外復於五號早晨召集軍隊長官及各界首領到府會議善後方法當經責成軍警極力維持地方秩序得以漸次回復惟方先亮懸賞千元尙未拿獲復派軍隊往筷子巷查抄方氏家產并另派兵駐守至五號午後五時樟樹下六一第内有多數匪徒在内聚賭形迹可疑當由憲兵司令部派令各支部會同往拿並携有機關炮同往衆匪見憲兵擁入有登樓者有上屋者有避匿者有拒捕者共計數百餘人經憲兵上前捉拿忽聞門外槍聲大作當由憲兵執事官孫君滌源返身外視見係護衛軍放槍搖手阻止憲兵在門内疑係匪徒所爲亦列隊燃鎗還擊嗣經孫君奔馳於槍林彈雨之中雙方說明會同捉拿内有叛兵開槍拒捕幸經軍隊向前奮鬭始將叛匪捉獲三十餘人解案訊辦李督在行署聞有槍聲深恐有變特發急號召集護衛軍隊持槍戒嚴並派大隊兵士扼守高等學堂後牆及三道橋洪恩橋靈應橋狀元橋各要隘阻止行人惟樟樹下附近居民因聞槍聲隆隆一時婦孺號哭各街停市幸李督商同軍警極力鎭静并發臨時命令每遇夜更停止鳴鐘放砲以免居民誤會以故四號夜深方標統庽所起火水龍奔往救息外間尙未之知也　　懸賞拿方　李督五號發出懸賞捕拿方先亮文云已撤第二標統带方先亮勾結匪黨圖謀暴動事敗逃遁業經通電各省各屬嚴密查拿在案查該匪係謀亂首犯與脅從附和者不同斷難聽其逍遙法外如有知該犯行蹤報知拿獲者賞洋一千元其窝藏不報者一經查出即與該犯同罪 
慰勞將士　李督五號又發出命令云本月三號夜匪徒密謀放火乘機搶刧擾亂治安幸經該各標營將士先事查覺分區防禦首要擒獲脅從解散地方安堵是徵該各目兵服從命令恪盡責任各官長受教有方處置恊宜均堪嘉尙兹派軍務部正長俞應麓前赴各標營傳語慰勞其各知 
照省城爲根本重鎭應仍由各官長督飭目兵隨時嚴密防範毋稍鬆懈以恪盡保護地方人民之天職本都督有厚望焉此令 
[粟養齡解部審判]  
　　常州司令趙樂羣妄殺陳士辛（卽大復）一案因趙延不到省以致未能復審即經部派員劉文錦親赴常州傳趙來省乃趙即電省要求大開法庭届期到省面質劉文錦始有電請解部審辦之舉已得莊都督復電照准日内即將粟養齡派員解寗審辦矣兹將各電錄左 
　　蘇州都督鈞鑒聞近日報章所載此次會審尙不能表白羣之心跡無愧於天下似此群之寃屈何伸務請大開法庭於蘇届期羣卽往面質一可以白陳之死一可以証粟之殺陳使生者死者兩無遺憾也羣亦可從此歸農矣常州軍政司令長趙樂羣叩虞印 
　　蘇州莊都督鑒趙司令已電請開庭親來會審可否派法官及送粟養齡來部定期審判以期早日了結望速電椱劉文錦在常州軍政分府叩虞 
　　常州趙司令轉劉君文錦鑒虞電悉粟養齡解部審判以期早日了結自屬正辦遣派法官及解粟到部會審應於何日起程希電復都督莊印 
[蘇都督指令一束]  
　　酒捐　崇明酒業商人曹同興等具禀請認酒業捐稅等情奉莊都督指令云查崇明貨物稅業據該民政長呈請仍令原辦各商董减成接認在案惟業外之人包攬認稅本非正當辦法據呈倪錦泰欠繳稅項控案纍纍並請將酒捐按照原數認包究竟所呈是否屬實該商是否確係本業共有同業若干家能否全體允洽有無揑冐情弊仰崇明民政長秉公確查呈候察奪原呈抄發此令　　夏布捐無錫商人唐渠鎭等具呈都督府以無錫所銷夏布擬認辦統稅等情奉指令云查錫銷夏布從前歲認捐錢一千二百千文今該商等循章八成接認原可准其照辦惟分銷各處應完捐稅向無在錫併認之案碍難照准仰無錫民政長轉知遵照此令呈抄發 
　　礦務井口稅徐州礦務賈汪公司袁世傳等具呈請飭地方文武妥爲保護等情奉莊都督指 
 
 
 

Page 7

 
 
令云據呈已悉仰候照會第九師團鄭師長並訓令銅山縣民政長妥爲保護可也井口稅在新章未頒行以前應仍遵向章照納此令 
　　開明社會團　蘇城開明社會團具呈都督府以新劇相繼發現請調查嚴行取締等情奉莊都督指令云據呈已悉比來新劇團相繼發現誠有如來呈所云多則易濫久則弊生或宗旨不良藉爲歛錢之計或品類不齊難期收效之良者自應嚴加取締以杜流弊而彰實益除訓令巡警局隨時查察辦理外該團員旣以改良新劇爲社會教育之一端務當確定宗旨切實進行倘查有他項劇團編演有碍風紀之新劇可加忠告告規勸俾於官廳查禁之先默爲化除惡習是所切望此令 
　　平民習藝所　蘇州實業協會會長章世菼等具呈都督府擬請借前蘇總捕署寳蘇局房屋開辦平民習藝所等情奉莊都督指令云呈悉該會擬設平民習藝所旣稱籌欵及辦法確有把握自可准行惟平民工藝係市鄉善舉之一所需工塲房屋應向市公所商定辦理此令 
　　蘇州工業會　蘇民高悟卿等具呈都督府以組織蘇州工業會議定試辦章程呈請立案等情奉莊都督指令云呈及章程均悉察閱所擬章程尙屬妥善應逕向蘇州民政長呈請備案此令 
[南京黄留守示諭]  
南京留守統轄南方各軍黄告示云照得南方統一政府現已成立從前臨時政府各部均移往北京衛戌總督亦經取銷兹奉大總統令特設南京留守統轄南方各軍以資鎭攝現本留守 
府業已組織完全所有關於南方各軍隊及商民等事件均由本府照常接管爲此仰各軍隊及商民等一體知悉其各安堵勿違切切特示 
[浙省近政紀要]  
　　預備歡迎凱旋軍浙軍全師將次由南京凱 
旋業經蔣都督特派參謀長夏超君預備慶祝及金銀勳章犒賞等物並設事務所於陸軍小學各股辦事員昨奉都督加派石鐸君爲總務股長徐君季枚爲籌備股長汪君稿基爲犒股長准其指調各局司分别襄理所有歡迎慶祝地點擬用武林門内梅東高橋大營操塲以資列隊而壯觀瞻 
　　民政司愼重民食　浙省米缺價昂以致人心浮動民政褚司長惄焉憂之連日商由都督飭知財政司續撥洋三萬元於九日派交通科長黄廣庶務科長吴文禧即日馳往南京面商支部長朱軍長指定鎭江一口派員押運俾得星夜　趕接濟以重民食 
本埠新聞 
[伍廷芳復滬軍都督書] （續） 
　　爲宋漢章事 
　　至誘捕二字執事似不承認豈知未將罪狀告知本人而偵其不備突加捕獲此强盜之行爲而非官吏所應爾比褚誘捕其罪尤重又謂本府組織之始南京尙宋光復臨時政府尙宋提議組織貴部更無雛形卽欲妄干行政之權而無所藉手云云此論更爲誤會當臨時政府未成立以前對於一切事務應如何設施自不能不聽貴府之命令若臨時政府已成立各部已組織完妥則當分權辦事宋漢章一案無論發現在各部組織伊始之時固應各有專司卽使此案發現之時各部尙無雛形而至今日各部業已成立仍須分别移交辦理萬不能以組織先後爲詞卽欲侵越權限也總之執事對於此案旣不能任意受理卽不能任意捕獲監禁及審問判斷廷之所以斤斤争辨者皆爲保護民權起見決非出於沽名冀博流俗之虚譽執事以大才而居高位充權力之所能及亦何施而不可但恐政權濫用效尤者衆都　可以濫捕人民總統卽可濫捕都督專制時代廷杖大臣腰斬督撫之風何難復見於今日執事卽不爲全國計曷並不爲一身及子孫計耶執事又謂宋漢章會受委任與之尙未斷絶關係因指廷所引清帝退位與各官斷絶關係之譬爲不確此言雖似近理抑思宋漢章即會受委任但至今日則已改隷於中央政府執事卽欲清查必不能直接處分蓋所以明政治統系也執事安得猶以爲尙未斷絶關係惟所欲爲乎綜核執事辦理此案始末情形其大錯之點首在司法與行政之界限不明遂以爲行政官司受人民之訴狀因受訴而捕獲因捕獲面監禁而審判毫厘之羞謬之千里實爲此案争辨之根原又因争辨之故欲廻護已短遂謂尙未斷絶關係得就該經理捕獲之而清查之又謂不得以私人財產爲比例又謂作爲軍事上之裁判此皆委由掩飾之詞而非磪切不易之論據竊願執事愼於發言也尤有一事廷戰慄恐怖有不能已於言者來咨謂吾輩革命事業本以積極爲進行之手叚甘冐不韙非一日矣云云夫積極云者破壞之謂也滿清政府未推倒以前愈積極愈破壞足以速進行其時國爲滿清之國盡力破壞之是也其時以破　爲不韙者乃滿清黨忌我民黨之詞冐之亦是也今日滿清已倒民國乃漢族自有之國自南京政府成立以來孫大總統以次羣策衆力方勞心焦思日夜以求收拾破壞之術而不可得執事猶持此論母亦將持前此破壞主義以施之滿清者施之吾漢族同胞而破壞我胚胎方新之民國耶宋漢章一商人耳勿論持何主義均易處置若夫民國全體之關係則不能不望執事眷顧大局稍一降心廻意也至前此兩權不能混合及得已不得已之辨此次執事咨復未蒙齒及當荷采納不勝感佩之至 
[覆訊陳仲瑀案之嫌疑人]  
　　前清浙江鹽運使玉麟卽陳仲瑀被拘一案閘北第一旅第一營副長曾振卿犯有嫌疑經滬軍陳　督命令華洋裁判所長許繼祥君秉公審判業於初八日上午九時開庭　訊飭傳証人六名並准被告曾振卿延請律師辯護訂期復訊已詳昨報昨晨十時復經許繼祥君升座集訊先由被告律師担文帮辦沃沛带同被告曾振卿到堂聲請堂上准爲代表辯護許君領之當由秘書張君重向被告律師宣布被告罪狀繼由公訴律師林行規先操英語陳述案由復操華語伸說略謂所控被告曾振卿之案情與租界毫無關涉係　該被告在閘北未奉長官命令擅自拘禁多人之故但民國法律尙未正式頒布現當援引江蘇　會議决之第一次刑律草案第三百二十八條所載無故私自將人拘禁侵害人民自由當處以三等以下徒刑惟此條並未分析官民一律包含至於第三百二十九條則專指警察人員以及行政長官等濫用職權等項應處以二等或三等徒刑若在大局未定之時軍隊固每有代警察執行戰務等事與平時情形不同設或軍隊遇有應行執行之公務亦應奉有捉票或上官之命令倘有外省交來之公文亦須經過地方行政官　辦理應爲正當查被告曾振卿乃閘北混成第一隊營長四月初三日下午有陳清泉及其黨羽多人在新閘路附近用馬車將陳仲瑀拘至閘北途次經過麥根路二號陳仲瑀庽所内有陳仲瑀所僱之印人（波生）見主人被拘跟同前往當與陳仲瑀之書記郭仲明同禁第一隊營房該印人當日卽經釋出郭仲明則不知何時釋放查被告曾振卿拘禁多人並未報告該管上官據云當時擬用輪船解至滬軍都督府不知如何改變方向遂不用輪船旋經外交團訪悉向滬都督嚴行交涉初四日十二句鐘卽打電話到閘北查問一點半鐘又派外務科員王指南到警局并向被告詰問據云陳仲瑀已被陳清泉带去等語責以不合如此辦理被告無詞以對滬都督因此案大費周折始將陳仲瑀解回上海足見此事當道長官並不知情雖傳聞湯都督會有公牘欲捕拿此人其實不確卽電詢柏文蔚君亦不知情且有　端足以証明滬軍都督之不知此事一并未接到外省公牘一並未出有拘票可見此事爲一二人私自爲之或無賴等欲圖敲詐所致云云述畢傅見証于懷寅訊據供稱在閘北警局充當第八岡巡士四月初三日午後出差在外約五句半鐘見租界上來一快馬車飛駛過橋有五六人擁護車中被拘之人有一足拖在地上辮子結在車上向之訊問據前面步行之兩人來打招呼說奉有公事正向阻止突來游擊隊多人刧奪而去巡士隨卽跟同前往不料他們將營門緊閉祇得回局報告區長車上之人不知姓名至他們所說的公事乃一蓋印白布掛在身上布上恍惚見有鐵路二字這橋的那一邊就是租界過橋幾步卽向阻止的游擊隊許多人侯在梅園里左近該處離營約半里該隊一時竟招集百人光景並云若再攔阻卽當冋營携取槍械等語吾等巡士只有四五人衆寡不敵只能任其刧去供畢又傳見証王步瀛訊問供是第八區區長四月初三日下午往接孫大總統四點三刻回局約五句鐘在樓上聞警笛聲見有多人園一馬車内有游擊隊多人並巡士等跟隨在後當派司法巡警去查所派之人未回馬車已到總局門口據巡士報告云他們說南京有公事母庸爾巡警干預向阻不服竟欲回營携取槍械當時恐肇禍端不敢再阻等語吾卽往見警務長報告一切並派偵探察訪此事次日並書有報單現在林律師處請堂上察閱事後查得被拘者乃前清浙江鹽運使仲瑀拘陳之人至今不知姓名該隊此種舉動實屬不守規則嗣據偵探蔣長卿云此事奉有公文並會同游擊隊辦理故警局母庸干預云云訊畢復由律師及問官向該証人等反復研訊大致相同因時已過午判候今日午前十時復訊核奪 
[西報紀陳仲瑀案之疑竇]  
　　大陸報云上海陳都督之設法釋放陳仲瑀徒令巡捕房滋生疑竇蓋初次誘拘租界居民之舉外間皆知爲陳都督設謀租界西員皆不直之此次乃竭力設法令陳仲瑀復得自由彼等遂疑第二次之舉動陳都督亦必預聞至事發覺後方始變計令其部下之人將陳釋回今此案尙未了結聞領事團及工部局官員尙在澈底調查云 
[安慰人心之文告]  
　　滬軍第二十三師師長黄滬防全軍統領李陸軍第九旅旅長陳光復軍統領李滬防福字全營劉陸軍第十師師長吴昨日會同出示云照得滬上繁盛之區華洋雜錯之地羣居萃處良　不齊比來謠諑繁興肆無忌憚甚至揑造種種無根之談誣　我軍人名譽漫不加察轉相傳播無怪人懹恐懼各有戒心不知此　謠言顯係匪黨散布蓋欲謠惑人心使之先自復亂方能逞其　懐之私快其搶刧之欲倘爲所動適墮術中試思上海光　以來秋毫無犯鷄犬無驚現在南北統一國是已定凡我駐滬各軍旣約東嚴明足資鎭攝各區巡警曁各商團復整理有加精神煥發豈難維持秩序保衛治安尙有竟外之虞此固必無之事也除業經都督通飭嚴拿造謠之人務獲究辦并由各軍隊協力巡揖外合行會同出示曉諭爲此特諭商民人等一體知悉須知造謠感衆法所不宥以訛傳訊亦爲無　務各安居樂業處之泰然母信浮言自相驚擾是爲至要 
[恢復莊票信用之動機]  
　　前年正元兆康謙餘各錢莊倒欠外國各銀行之票欵會由前清上海道向外國銀行九家借銀三百五十萬兩爲之清理并救濟市面惟各銀行所執之中國莊票至今尙未解清當時道署會收人押產甚多今聞唐紹儀君抵滬後各領事曾與議及此事唐君已允將來由新政府照付卽以此項押產爲抵當以期恢復中國莊票之信用云 
[巡捕報警之捷徑]  
　　英美捕房華捕張正巡官昨出示諭云照得界内遇有重大案件該叚在差巡捕應卽迅速由電話禀告本管捕房世得稍有遲延 
近來界内屢有重大案件出現在差華捕往往不能迅速從事一經譴責該捕等以就近未有報警處爲諉過地步似此放棄責任殊屬不成事體用特明白曉諭嗣後設再遇有此項緊要案件無論就近有無報警處所得能用以報警者儘可在出事之處就近向商家住宅内所裝之德律風借用禀報該管捕房無有不可之理自示之後倘再疎忽從事定必嚴究不貸爲此通行曉諭仰各凛悉母違 
[呂月樵忽演怪劇]  
伶人呂月樵前日將北京路同興舊貨店主戴和尙誘至静安寺路二十六號屋内私押被老閘捕房捕頭偵悉以租界内時有冐充軍隊誘拘私押情事實屬妨碍治安該伶人旣未奉上官命令且非公役尤爲不合爰卽飭探張金林將呂拘人捕房着存洋五十元保出聽候公共公堂傳訊 
[移提嫌疑犯]  
　　夏榮才近由蘇州携带現洋衣物來滬被探查獲疑係叛兵拘解公共公堂押候函致蘇州檢察廳查復核辦在案昨由蘇省軍政府派員持文投廨聲請提回聶襄讞商之英翰副領事判夏准交來人带回歸案訊辦 
[又是一個嫌疑犯]  
　　法捕房昨將蘇州人金伯順解至公堂聲稱金在新租界遇見蘇州地保卽奮命奔逃當由包探獲住詰知與蘇州叛兵搶案頗有關係請示核辦判送市政廳辦理 
[法商索償損失]  
　　蘇省兵變一役商店居民被害非淺閶門外馬路四百十三號門牌法商利大所開之刷染店亦遭蹂躝損失甚巨兹由該商禀請駐滬法總領事喇伯第君要求賠償喇君准卽委任公堂會審副領事李畢利君带同譯員徐仁才迅往查勘以便向華官交涉兹李君已查明回滬據情禀復矣 
[查禁損壞電線]  
　　南市電燈公司查得各路電燈時當不明因有鐵鈎等物吊於線上致生阻力爰於前日移文警務公所請飭各路崗巡隨時查察遇有壇將電綫毁壞之人立卽拘局究罰現穆警務長已出示諭禁矣 
[兵艦絡繹不絶]  
　　前泊租界浦江之美國兵艦乃思白利玉號及英國夫矮兵艦均於前日由滬駛出外洋兹於西曆八號又有法國兵艦一艘一名　司太裝兵一百名並戰砲十尊一名道不蘭伊司裝兵六百三丨名並大砲十二尊刻均停泊浦江保護租界洋人財產 
[憲政黨舉定職員]  
　　中華民國憲政黨現將第一任期職員開會選定以伍秩庸君廷芳爲正領袖李平書君鐘珏爲副領袖鄭允恭君爲總務部長費玄韞君爲交通部長陳福民君爲編　部長戈　雲君爲宣講部長業於前日發表 
[輪船賬房之賠累]  
　　江海關幫辦倪文炳與弟文德會於二月二十七日在某輪船官槍内遺失銀洋物件除由該船賬房在貨艙内搜出首飾一盒日本五等寳星一座貂皮馬褂一件顯皮馬褂一件外尙有現件六育四十元羔皮袍棉袍寗綢單褂狐皮女　未經交出日前由倪文炳控奉滬軍都督批令執法科轉咨華洋裁判所於昨日上午九時經承審員徐紫峯集訊徐君以輸船貨客各　茶房人等全歸買辦帪房僱用搭客遺失物件自應責令賠償至於被告呈騐告白祗有漢交英文如有他國人搭趁輪船此等告白不能適用且被告旣認船中貨物如有遺失歸帪房賠償則搭客行李豈可置之不理應着被告於十天内賠償原告洋七百五十六元五角如被告能將衣物交還再行核減至於此案訟費並着原告開單呈案查明再核 
[徐軍借用礟彈]  
　　潘君月樵前以關外事急爲藍都督向趙念伯君處借得機關砲二尊運烟並禀請軍都督趕造子彈四十萬個現子彈已由製局造齊惟關外事已大定藍都督不日同南並不急需徐州三十九旅旅長陳君幹來滬開有此項礟彈擬欲借用商于潘君復經張君静江懇滬都督電告關外已蒙藍都督電允借撥一面另電潘君囑令交由陳君運除矣 
[石皮弄刦案已破]  
　　城内石皮弄王有常家被形似軍人者刦去衣飾物件一案兹由滬防福字全營偵探長周春山查有此案盜黨孔昭勝李老二卽陳阿二匿居閘北陸家莊四十四問地方當卽密往拿獲就近解交閘北警務公所暫押一面回營報告由劉司令長親往閘北警務公所商請派撥小輪於前日午後由水路至大碼頭起岸進城提回該營昨日午後二點時經劉司令長升堂研訊據孔昭勝供稱前曾當過營兵並充警察巡士破革之後偶遇在逃未獲之陳五說起貧苦難堪遂由陳五起意搶刦石皮弄王有常家物件同夥共有八人我在外面把風並未進内所刦之衣飾物件均在陳五處事後祇分得銀洋三元銀鐲二付嗣在义袋角仁康當内質洋七元業已用去又據李老二供稱前在他處犯過搶案二次惟本城石皮弄一案實未同夥訊至此時適劉司令另有要公遂卽判令暫覊本營容俟訊明再行禀候陳都督請示遵辦 
　　又聞劉司令長於昨晨將孔昭勝提回後遂卽親自带領該犯同至石皮弄王有常家令其指認是否此處　孔昭勝當面認明伊在後門把風嗣又在孔之住所起獲衣服及布料三十一件另有大子彈十二粒現均存儲營内 
[恐嚇索詐之信函]  
　　住居有恒路三十三號之徐某昨報捕房云接到郵局送來匿名信一封稱欲借洋數千元限日來取語多恐嚇捕頭諭令退去聽候派探查辦 
瑣聞 
[城内]  
　　都督府批示○本埠鐵路車站外脚夫李榮奎禀批此次滬寗光復之役凡直接効勞於民國者本府皆分别給獎以酬其勞諒外脚夫役等係受總管理處雇用之人雖亦間接効勞於民軍究係分所應爲之事况未據鐵路總管理處轉呈所稱是否屬實無從查悉所請未便照准滬防水師第八營五哨隊官王太和禀批禀悉　營長王楚雄被隊官李華喜等控告現由本府派員澈底查究俟查明虚實本都督自有辦法該隊官等其各恪守軍紀盡心任務無庸多凟學生胡伯衡禀批編制初改滬軍各營官有減無增萬難設法位置旣曾受軍事教育儘可速往他處効用幸勿蹉跎自誤前閘北騎巡長朱雲橋禀批該員以和議告成束裝歸里急流勇退志愿堪嘉至擬効用一層現值大局粗定此 
間人員擁擠方苦無法疏通一時實唯位置俟有相當職務再行酌予委任北段四區巡長盛守源巡士俞永康禀批該區區長沈海觀並未來府禀報據稱十一月間該巡長等呈請獎勵未予批示亦查無此事現在獎案旣經停辦所請碍難照准前浦東四區一級巡長羅學易禀批該員於光復製造局時二足受傷頗着勞漸今旣醫愈都卽逕赴警務處直接効用無庸本都督函荐　曆存 
　　檢察廳批示○唐祖鏘呈批訴呈已悉候傳原告梅　張秀峰到案質訊王帥氏呈批訴悉爾控子媳有兇一節旣請撤銷復來呈訴本廳以無此辦法卽行明白批示兹據前情如爾子等實有不法確據准其隨時扭送到廳聽候訊奪可也 
　　審判廳批示○趙冠慶呈批該商於乙未年取得債權當時錢伯藜尙開有布號非毫無資力者可比若訴官追索雖不能全數清償亦不致積欠巨欵乃任其拖延且任其徑自出門貿易病故之後亦未卽行赴蘇向相續人追索已屬放棄債權當時旣稱代墊自係由爾交出何以又與老公茂交涉未清旣稱巨欵何以後以珠花作抵又僅以九百兩之少數卽能取出與爾定約代墊認息何以逐年計息利上加利以致兩倍於本錢妻得欵後爾仍不訴追僅以函索旣未復函復不追求雖作爲厭認而還欵無期種 
種情形殊難索解裕源珠號並非餞氏所閒何以舍錢不問而押裕源之珠狀稱面允並無書　無怪有刑事告訴之轇　也涉訟後　經和解狀稱並不承認當時何以不卽向公堂聲明乃公堂涉訟後年餘突以將近二十年前之債權主張追訴並主張翻從前之和解之案昔何其弱兹何其强情節支離不可究詰顯有不寔不盡碍難照准 
[南市]  
　　民政總長批示○農民姜炳坤禀攢禀悉城外東區糞穢向係售與糞船何嘗作灌園之用據禀後會親曆近鄕見菜　菽麥生機蓬勃毫無枯稿之象則所禀均非確實該農民等勿徒以朦蔽前清官場之手叚肆其欺罔也北蔡鎭紳商團隊長衛聲變禀批呈及簡章均悉設立巡緝隊清除盜風爲保衛鄕里起見具見浦江已設有水巡警其權限若何劃分旣據並呈候上南兩縣民政長核示可也 
　　定期演講○小南門外水神閣學商公會定子陰曆二月二十五日晚間六時半請王立才君演講共和國民之自衛昨已通告會員届時一體蒞會 
[閘北]  
　　支吾以對○范阿四姦拐西門外醫生柏桂生之妻王氏一案昨經裁判長孫君提訊原告供稱娶氏已有六年素來和睦於去年六月間被范誘逃訊之范與王氏供詞支吾判氏交柏領回咎東范阿四收押兩月以儆 
　　勒追押欵○陸森林控王咸富不理押欵一案昨經孫裁判提案質訊判王交保限一月理處 
　　領回逃妻○王秀卿控隣人金竹屏拐逃表姪媳王氏前經孫裁判提訊屬實判金押三月王氏留候其夫投領在案昨日氏夫沈錫林投案求領孫君准之 
　　不准自由○住居閘北二區境内之江北女子小羣子因其父趙國煕將伊許配與陳姓該女不　吵閙控由二區警局轉送裁判所經孫君提訊明晣將女訓誡一番判交其父領回婚配 
[英租界]  
　　拖累保人○蔡沈氏控龐晋生不理伊夫蔡舜臣担保定購鉘砂銀一萬四千八百五十兩經公堂傳訊交保限理在案嗣因龐避回吴江縣屬同里鎭原籍抗延不理復經沈氏禀奉公廨於前晚將保人吴菊舫傳案訊據沈氏供稱龐於當時由吳菊舫化名吴玉舫朦保出外久抗不理應求究追質之吴供玉舫係已故堂兄當時投案將龐具保出外後因龐避回原籍堂兄在日會一再禀請移提有卷可稽不敢化名朦保並據沈蓉如朱伯英上堂証明吴玉舫實非菊舫化名已於去年病故等語聶襄讞以龐之保人吴玉舫旣據沈朱二見証供明實非吴菊舫化名判吴交保一面候補傳保戳增泰店主並移提　晋生到案再行訊究 
　　不認强搶○張周氏控徐阿林徐桂生在北西藏路弄内持刀攔路搶去現洋五十餘元並被戵傷手指等情昨由　房將爾徐拘解公堂訊供不認聶襄讞商之英翰副領事判　還押候補提人証再訊 
　　須問見証○龍德標控呂福生誘拐伊妻張氏一案昨經公堂復訊仍無實擅判呂還押限原告於七天内邀見証到堂再核 
　　混用銅洋○七浦路三百五十三號烟紙店控施陸氏徐張氏許阿四混用銅洋等情昨由捕房將三人拘解公堂訊供推諉判押候查明於下禮拜一再訊 
　　被告待訊○姜質甫控趙如生不還貨欵又陳德林等控程和記不理墊銀等案昨由捕房將被告兩人傳至公堂分别交保過堂候訊 
　　斥革巡捕○匯山捕房二百五十七號華捕邵學英因向人力車夫羅阿根等勒索規費被捕頭查悉於昨日傅同難等各車夫將該捕拘解公堂質訊屬實判仍带回捕房斥革以儆 
　　殃及比隣○前晚十一句餘鐘公共租界北浙江路第一百十五號門牌德豐烟紙店起火殃及比隣恒　雜貨店正大盛賬薄店等共燬樓房六鐘事後捕房杳得該店保有火險派探將該店學徒一人及樓上同居一人一併拘人捕房押候解廨訊究 
　　乘車跌斃○陸阿大前日乘八十六號電車至海寗路下車跌傷送往醫院醫治無效旋卽身死由捕將尸舁人虹口斐倫路驗　所飭保報請公廨王襄讞會同美强副領事蒞所驗明傷及内部因無家屬由善堂棺殮厝壇候認 
　　小　迷路○小孩許祥生因不辨路徑由捕带人捕房昨送公堂請示據供年十六歲松江人父名加祥現在原籍判留候函致松　　察廳移傳其父來案具領 
　　不期而遇○常熟女子陶阿林向在蘇州帮備近因該處兵變　主人來滬避亂旋被人誘至西門轉荐爲傭前日在英租界忽　其嫂遇見疑係私逃扭人捕房昨解公堂訊悉前情判女留候函請常熟民政署移傳其母來案領回 
　　聚賭受罰○賭徒楊福生顧桂生前晚紏合同類趙阿寳鄧和尙等十四人在江西路五十四號屋内聚賭捕頭被捕查獲昨將各人併解公堂訊明判楊罰洋十五元顧罰洋七元餘人各閘五元一併充公賭具銷燬 
　　賣良爲娼○蘇州人王阿雙控揭州婦人　高氏誘拐伊妻蔣氏來滬押娼昨由捕房將高氏王妻一併拘解公堂訊供屬實判陸高氏押女所三月蔣氏交本夫領回 
 
 

Page 8

 
 
[美租界]  
　　匪徒攫物○魏王氏住居北江兩路二百四十六號昨日上午行經北河南路被匪徒搶去金押髮一只當報捕房請緝　 
　　訛詐宜究○陳仲儂住居新紀汝略昨報捕房云有名小岩者來家訛詐捕頭論令退去候查 
　　婢女私逃○西華得路四百八十二號　姓家之婢女秋喜年十四歲前日私逃無蹤昨報捕房請爲查究 
　　不安於室○馬清子住居南市其妻顧氏私逃出外昨由馬在 
篷路尋見交捕解送捕房捕頭准予領回管束 
[法租界]  
　　誘拐少婦○寠人任吉金高金如高裕林等在淮城縣誘拐年輕婦人呂胡氏葉王氏二人來申借住客棧向人兜售該棧主以其來歷不明報告捕房一併拘解公廨請究兩氏供稱在淮求乞並無家屬被任高二人拐來是實訊之任高等俱支吾以對聶讞員判任押三月高金各押半年裕林押兩星期兩氏發堂擇配 
　　推得乾净○法商二多前有皮鞋兩雙託丁榮華修理詎丁携去後店卽閉歇人亦不見兹於前日尋見送廨請究旋有某英商投稱亦有皮鞋三雙交丁修理未還詰之丁供店係顧姓所關我是夥友該店盤與唐姓時我已辭歇須問顧姓判交保將顧交案否則賠洋三元再送英廨訊核 
來件 
[津浦鐵路南叚同志公會緣起並簡章]  
　　緣起 
　　津浦鐵路南叚自創辦以至民國軍興風潮迭起變故多端同事數百人如散沙之不能團聚開辦三載餘致路事上毫無起色推原其故實惟私與利而已矣何以言私前清總辦以一人鈐制數百人凡應興應革之事一人以爲是數百人即不敢以爲非雖合數百人公辦一路實不啻總辦一人之私路也至於利則津浦原定薪水獨優全國之人視綫所集局員到差未久往往將有所設施而謀之者已隨其後故三年之閒總辦三易其人每易一次各科重要人員亦必因之更動利之所在人争趨之理固然也殊不知外人投資數千萬營造斯路以拓其勢力範圍於我江皖齊直之間是實病者心腹之患宜如何集方合劑以袪除之以補救之而乃惟私與利之是務不亦大可痛哉現值民國建設易專制而共和言論得以自由矣女子且欲得參政權矣凡我同人應急起直追争相濯磨以正已者正人視路事爲已事凡從前專制時代所爲悉舉而屏除之改絃更張是不得不屬望於我今日共事一路之人乃集合同志於下關旅館開臨時公會公舉吴鏡寰爲臨時會長張信侯許懐閣爲臨事書記議定簡章如左 
[簡章]  
　　一定名津浦鐵路　段同志公會 
　　二宗旨以互相勸勉扶助及一致聯絡進行爲本會唯一之宗旨 
　　三會員人會資格凡在本路辦事人員均得人會人會時先通函於書記員由書記員登載名簿分别報告會長及本會會員 
　　四會員職務會長一名副會長一名招待員一名書記員二名會稽員一名 
　　五會員責任　對於個人以自治爲主義對於同人以扶助爲主義對於辦事以積極爲主義對於言論以持平爲主義對於權利義務以平等爲主義 
　　六集會　集會分常會年會常會每兩禮拜一次年會每届年終定期召集如有特别事件須臨時開議有三分之一之會員贊成者得由會長 
臨時召集無論常會年會非得臨會會員二分之二贊成不得議决會務 
　　會所　隨時指定 
　　經費　暫由發起人担任俟公會成立後再定　　分任辦法 
　　進行辦法（甲）設立討論科請各處推一二人爲代表（須本會同人認可）擇期討論凡論定事件交本會議决後應請鐵路行政機關認可施行者由正副會長代表全體陳請實行（乙）各會員如有意見隨時可以報告本會寄交書記員於下次會議時提議公决 
　　十附則　簡章本發起人擬定未妥處俟開成立大會改正　發起人吴鏡寰徐金森趙笠農張貺生童　秋華秋生錢頡生張信侯許懐閣 
[嘉定民政長之通告]  
　　嘉定縣民政長許爲通告事蘇民不才爲我父老兄弟作臨時之公　盡服務之天職於今蓋四閱月矣自惟躝陋日懼弗勝一再求退竟不獲命私幸前奉省令舊曆四月爲選舉民政長之期計日息屑用自慰回念任事　來措置乖方愆戾山積惟區區强勉擔任之初志實以鼎革時代危於過渡蘇民亦嘉定一分子旣荷公衆之付託何忍不相與維持秩序互保公安因之矢願犠牲個人之光陰犠牲個人之精力并犠牲個人之名譽以保特我純潔高尙爲本鄕服役之初心天良督我何敢渝越假使蘇民或稍自顧惜其名譽挾硜硜鄙夫之見角勝於日誅筆伐之場影響所及如地方何蘇民但知爲地方計故對於一已名譽之關係輕於鴻毛嘲駡之來無非善意横逆相待盡是我師黎副總統之言日（與長淪於異域寜暫屈於同胞）闔境父老兄弟試平心察之邑人所撰謬報中種種記載批評不盡不寔之處累牘連篇蘇民會有一言一字之剖白乎人有恆言義務者欋利之代價也盡一分之義務卽應享一分之權利蘇民以爲任事本鄕但當懷義務思想而不容參以權利思想以故近十年來隨諸同志之後奔走地方誓不願佔取一有給職之位置况值萬方多難滿目瘡痍乃欲乘問抵隙掠取民脂以自飽蘇民雖不肖亦何至自私自利若是之甚乎前奉省令民政長俸給嘉定列人第二級每月應支一百二十五元蘇民　荷臨時之委託義務所在自當犧牲一切勉圖報稱不願受薪水一文惟是一介寒儒斷難久肩重任民政長一職照章固不以本邑人爲限卽求之我邑中其學識富經驗深與夫生計寬裕勝蘇民萬萬者不可以數計伏願我父老兄弟秉公物色爲事擇人准於舊曆四月初一日舉行初選舉二十日舉行複選舉一切遷章辦理庶被選者出自闔邑公民之同意其措施一切必能利國福民而不才如蘇民亦得退爲共和國之公民而與我父老兄弟優游桑梓矣除將省頒民政長選舉章程繕印公布外合行通告云 
 
 
 

Page 9

 
 
   
 
 

Page 10

 
 
自由談 
游戲文章 
[醫生祭藥死人文] 　[  愛]  
　　維年月日具祭醫生包送終謹以蜜拌砒礵之奠致祭於真該死君之靈日嗚呼公死矣嗚呼公真死矣嗚呼公其真死矣嗚呼公若不遇僕其死安有如是之速哉是僕之薄技實大有造於公也公之生時呻吟床褥饑不思食渴不思飲寒時如飲冰熱時如熾炭頭眩目暈天旋地轉不但無童於酒色亦且恨及乎妻子覺世間百事之困苦未有甚於病者也由是而延僕欲立離苦境也僕脾腎所未識也參苓所未辨也脈訣所未知也湯頭所未讀也以未臨戰陣之將驟人萬馬軍中未知其所設施也以未經航海之舟忽臨千層浪裹未知其所把握也僕之藝從學如是之疎公之病待愈如是之速與其搪塞以延君之苦何如藥死以免君之痛之爲愈也公如有靈幸勿以僕爲無良也且人誰無死不過遲早之間耳與其生而憂患何如死而安樂公達人必不依戀陽世而爲厲於人間也是僕之早日結果於公者實大有造於公也公又有何憾而不瞑目乎哉嗚呼哀哉尚饗 
[避嚣零咏] 　　[  罷了]  
　　安得聊齋陸判官盡將鼠子換心肝盲人瞎馬深池闖莫怪文明過渡難 
　　驢鳴鴉噪一團糟飯袋錢囊謚爾曹頑石居然頭也點竟思髯客借歐刀 
　　欲覔而今真社黨須教有病在神經移文欲作愁難遍吩咐山靈不許靈 
　　不煩辯口若懸河天上將軍正挽戈快絶一勾紅勒帛勝他點鬼簿多多 
傀儡牵絲我太痴送人作郡幾多時從今願曳名韁斷追得亡羊出路歧 
　可憐滋味爲誰嘗竊取浮生夢也凉門巷枇杷深院静看人簾底暈鉛黄 
海外奇談 
[女權之膨脹（再續）] [  龍]  
　　歐洲女界欲得議會選舉權者不惟英國數年以來於法於伊及其他各國所在有人提議特無運動之大力泊英國女子要求之勢燄日長一於是各國皆爲所動受影響最大者莫如隔海之法 
蘭西要求女選舉會之會員曾屢次欲闖人議院惟彼會組織幼稚響應者尙不及英國女界之多故此等闖閙議院之舉當時尙能爲門吏温言所勸阻 
　　歐洲女子之權利竸争非紛若散沙爲無意譏之蠢動要皆爲教育發達之結果主張者多爲抱大學問之名家故聲息貫通機關完備途有萬國女權會之設會旨即在要求選舉等諸大端曾集會於巴黎會長英國扼北亭伯爵之夫人是日出席之會員共代表女子一千萬人云 
　　龍日我國女子其亟求相當之學問母貽譏無意識之舉動以冀加人於萬國女權會而箝男 
子之口雖然今之得有參政權之男子其學識程度果何如曾不一省而竊竊焉議女子之不宜叅政是亦妄人也已矣 
[回教之休妻再娶例] [  慶譯]  
　　成齊排前王西以特阿里數年前休其妻妻係墨司茄某教士之女且係貴族女公子各部大臣對於此舉咸不滿意於王然王妻亦不責其夫行爲之無理今春王又欲娶之爲妻而回教例凡婦女被休者須經他人娶後又被休棄始得重嫁前夫幸王妻已曾嫁於王之表兄而被休遂得與王重修舊好焉 
尊聞閣詞選 
[和珠溪蔡選青風筝詩] [  桴海居士]  
　　借得吹噓便上天御風高出衆山顛干霄漫自誇輕捷人世何由脫挂牵指顧騰空疑羽化脚根無定似蓬旋青雲有路休行盡進退宜防未雨前 
心直口快 
　　女子要求參政權矣要求叅政之機關且有教育部法部外交部財政部等名目儼然一政府之雛形也則何不更選一女大總統而組織女子國（願深） 
　　試問中華民國是否已具共和之真相無亡清之舊態乎 
　　試問中央財政部担保之軍用鈔票蘇州商店何以不通用 
　　試問閱申報者何以争先看自由談（亞元） 
　　滿清官吏於婚禮極事奢華是其劣性使然固無足怪吾願民國公僕婚禮當從節儉 
　　兵者保國衛民之具也若用以助親迎之熱閙乃大大錯誤 
　　尹都督親迎時輝煌華麗並用軍隊送迎（見三月三十日民立報）討厭不以爲然（討厭） 
　　我望各店櫃友遇本國人購物莫嫌輕微應與遇見外國人同樣恭維如逢男客購料應與遇見年少女客同様耐心 
　　我望各女學生梳頭穿衣尙潔净不必新奇觸目 
 
 

Page 11

 
 
倘無目疾免戴眼鏡 
　　我望各洋務人員勿將中國之壞處講與外國人聽 
　　我望各慈善家將齋僧建醮之費送到災區先救眼見之飢民慢救未見之餓鬼否則飢民餓死後餓鬼更多　（半新） 
　　蘇閶遭刦八希奇　（由塘十四號王難民） 
　　一希奇吴民汗血金錢買的子彈滿天飛二希奇渡僧橋上立的兵官大呼弟兄們要搶那邊去三希奇贜物載到標營裏四希奇城中長官聞警無主意五希奇當場格殺叛兵屍身無人見六希奇詳禀總統不說叛兵說土匪七希奇亂兵弗懲倒把洋鈿賞撥俚八希奇被難商民大家勒浪呌悔氣 
戲攷[  健兒]  
[雉尾生戲]  
　　白門樓 
　　曹操攻呂布於下邳布日與貂蟬飲酒取樂不以軍務爲意出兵屢敗怒責諸將不力將士俱出怨言擬降曹操陳宮知之屢欲人内諫勸俱爲内豎� 
所阻後宋憲魏續侯成盜出布之赤兎馬獻於曹操張遼撞門而人報知呂布布大驚親出接戰布雖勇猛率以衆寡不敵敗回城中布知事急親自巡城操又命軍士决水以灌之布軍益亂布至白門樓飮酒解悶醉倒樓中宋魏乃盜其畫戟擲於城下縛布降操曹兵一擁而人陳宮張遼貂蟬爲水所阻不得出走俱爲曹兵所擒宮見操直立不跪無乞憐意操竟不顧中牟援救之恩遽命斬之及布至操見其英雄蓋世意欲收爲爪牙時劉備在座恐不利於已以丁原董卓故事動之操意决遂命斬布布大罵備忘恩負義而去遼見操謂濮陽火太小不得焚死汝殊爲恨事操大怒下座欲親斬之關羽出而解救請免其死操即親釋其縛而赦之遼感其恩遂降毛韻珂周鳳文間串此劇聲調尙可惟抬步做工總不脫花旦氣自舍本逐末吾甚不取 
[小說]  
[皖江血傳奇] [  六合孫兩林]  
[第十一折株連]  
（西地錦）（旦扮秋瑾上）懊恨英雄輕喪一宵千種悲傷早來樓上懶梳妝午餘玉粒誰嘗 
　　儂秋瑾志在排滿前與徐君伯蓀定計俟伊皖江起義攻克南京儂再集同志于杭垣以定東南半壁不料天不助漢徐君雖剌殺恩賊反爲同種所擒絶世英雄剖心而死儂得此惡耗慘目驚心（歡介）悠悠蒼天幾時還我河山呀 
（綿搭絮）歡黑奴紅種結局總凄凉我漢族何心甘奉他人作帝王最可惜徐君呵心血灑雲陽壯志難償儂秋瑾呵願爲同胞而死青史流芳雖此後孤立無援隻手能争日月光 
　　儂雖一婦人然旣爲黄帝子孫同悲故宫禾黍現徐君捐軀爲國宿計未諧儂繼起有心誓從徐君於地下也　 
　　（前腔）看古今烈士各有好収塲含笑重泉讓後世悲歌慨以慷願同胞我武惟掦争回那河山錦繡厯史榮光須記取世界竸争人種由來弱役强 
（旦下介）（淨扮貴守上介） 
　　（鵲橋仙）一麾出守人民共仰炙手威權誰抗黄堂獨坐細思量用何術寵錫天章本府貴福是也秩尊五馬斾擁雙旌藉大憲之威嚴行風雷之號令窮奢極欲無非行樂及時陞官發財何必聽天由命頃接撫台密札飭本府將徐錫麟家產就近查抄伊之親支暫行管押本府此次雖可於中取利究難越級超升查徐錫麟在籍之時曾與女學生秋瑾往來不如將秋瑾牵入革黨之中明正典刑以爲邀功之地（冷笑介）秋瑾秋瑾本府急求功名顧不得你的性命了（净下介）（旦愁容上介）頃本堂號房報稱貴守親率營兵多名查抄徐君家產并將徐之老父押送獄中父因子囚環顧五洲惟清政府有此虐政也（旦坐介）（雜扮衆學生抱頭紛上介）秋····先生不····好了（旦）爾等何故如此張皇（雜）貴知府現率無數兵丁來至堂中一擁而進我等適在門内該兵丁一見我等之面卽開槍猛擊以致受傷多人不知何故（旦）如此行爲直同盜賊爾等速避待我獨當其鋒（雜急下介）（旦起立欲行介）（浄率衆持槍急上見旦介） 
爾是何人（旦）我是本堂教習秋瑾（淨大笑介）好了好了秋瑾在此了爾等火速上前將秋瑾身上細細搜查恐懷炸彈（衆解且外衣搜查介）（）旦大呼介）我身爲女子且出名門爾等如此野　寗死不甘受辱（淨冷笑介）本府只知搜查革黨那管女子不女子名門不名門（旦散髮披　爲衆擁下介　） 
（前腔）（浄）奇功獨建生擒革黨此次定邀上賞一人屈殺又何妨咱只望榮任封疆 
　　害馬都空報我皇　誰知妙計個中藏　　今朝革黨休輕縱　一點丹心在帝鄕 
 
 

Page 12

 
 
   
 
