# 1912 - 166 - 4914131

 

Page 1

 
 
評論 
[超然内閣與混合内閣之評論] [  寒]  
　　一國政治之良惟政黨内閣見之政黨内閣云者謂以一政黨之人物組成一完全之内閣對内則爲一致之進行對外則有相持之毅力政策旣定期之以行夫而後政務有敏活之機國事有斡旋之望也雖然以是　之吾國則猶病未能 
　　吾國第一内閣爲混合内閣之組織相將從事蓋數月矣近自唐總理避居津門爲最後决心之辭職而内閣之組織勢不得不爲之一變於是論者推本於唐之辭職謂與異黨之國務員意見不合而政黨内閣與超然内閣之議又興 
　　政黨内閣之説凡屬有勢力之政黨力能任組織内閣之重者無不主張之而實際上頗不能行近因同盟共和兩黨黨員交訌之故而兩黨之間均不敢極端主張一政黨組織内閣之説何則兩黨旣有爭持内閣一局勢不能爲一黨之人所獨占爲同盟所得則共和黨員必有所不甘以盡力攻撃苟易其位而爲共和黨所得則同盟黨員之攻撃必更甚於是無論其爲同盟會員爲共和黨員爲兩黨以外之人員無不主張超然内閣之説幾一致矣 
　　雖然超然内閣之制與政黨内閣將無同其説雖美而决不能實行也超然於黨派關係以外者僅僅求一總理其人焉已屬不易舉國務各員悉脱然於黨派之外無所牽掣而能得之於今日是緣木求魚之計畫也求閣員於政黨之外無論有才難之歎也就令人才可得彼閣員之派屬某黨而學有專長者其能悉盡棄而遣之野乎論者欲以脱黨之法救濟之則彼派屬某黨而學有專長者皆於其所屬之黨爲扶翊擁護之功臣其不肯舍其所屬以守此雞筋之閣員有斷然矣故曰超然内閣之制之終不可行其勢然也 
　　不特此也陸以外交總長暫代總理陸固無所屬也超然内閣之朕兆見焉雖然以吾國今日之内閣衡之得一無所屬之總長或者猶可希幾而欲得無所屬之國務各員其勢决難倖獲况僅僅得一無所屬者爲之總理而國務各員仍不能無所屬則依然非超然内閣也依然與唐總理之内閣無異也其間國務員與國務員衝突或國務員與總理衝突均仍不能免恐此後黨派之爭猶未息也 
　　以人才論超然内閣之制亦不能適如吾人之願如學識如經騐如才具皆不可缺而後可以管一國最高之行政吾國人才之缺乏如此而稍稍具焉者亦皆散處於朝野各黨之間不能以一政黨吸收之亦不能於各黨派之外以求之也故延攬人才以組織内閣惟混合内閣爲宜袁總統之言蓋純由經騐得之也 
　　陸爲總理固輿論之所贊同然恐其未必受於是外間乃有徐世昌總理或段祺瑞總理之説此亦超然内閣之説有以致之也人才多萃於政黨而就政黨以外求之必不能適副乎吾人之期望此 
種現象自在意中不可不察也 
要件 
[國務院官制修正草案]  
　　第一條國務院以國務員組織之 
　　第二條國務員爲國務總理及左外各部總長 
外交總長内務總長財政總長陸軍總長海軍總長司法總長敎育總長農林總長工商總長交通總長 
　　第三條國務總理爲國務員首領保持行政之統一 
　　第四條國務總理於各部總長之命令或其處分認爲有碍前條之規定得中止之取决於國務會議 
　　第五條國務總理依其職權或特别委任得發院令 
　　第六條國務總理就所管事務對於地方長官得發訓令及指令 
　　第七條國務總理就所管事務於地方長官之命令或其處分認爲違背法令或逾越權限者得停止或撤銷之 
　　第八條臨時大總統公布法律發布敎令及其他關於國務之文書關係各部全體者由國務員全體副署關係一部或數部者由國務總理會同該部總長副署等屬國務總理所管者由國務總理副署 
　　第九條左外事項應經國務會議（一）法律案及敎令案（二）豫算案及决算案（三）豫算外之支出）四）軍隊之編制（五）條約案（六）宣戰媾和事項（七）簡任官之進退（八）各部權限爭議（九）依法令應經國務會議事項（十）叅議院咨送之人民請願案（十一）國務總理或各部總長認爲應經國務會議事項 
　　第十條國務會議事件以國務員之同意定之會議時以國務總理爲議長 
　　第十一條國務總理臨時遇有事故得呈明大總統以他國務員代理各部總長臨時遇有事故亦同 
　　第十二條本制自公布日施行 
[財政部騐契章程建議書再續]  
　　騐契章程二十條 
　　第一條本章程專爲查騐舊契確定權利關係而設其新契投税方法仍暫照前清度支部整頓税契章程辦理凡訂立契據在本章程公布前者爲舊契公布後者爲新契 
　　第二條凡不動産之舊契無論有無民國新印均須呈騐另粘騐契執照并於騎縫加蓋印信 
　　第三條呈騐舊契時無論賣契典契均按照契價徵收查騐費百分之二但已經出典之賣契得除去典價計算已經轉典之原典契得除去轉典之典價計算承典人所繳之查騐費出典人贖回時應償還其半數 
 
 
 

Page 2

 
 
　　第四條凡國有公有不動産之舊契呈騐時免收查騐費但以收益爲目的者不在此限 
　　第五條徵收查騐費均以貼用印花方法行之貼用印花時須由騐契處於各印花與紙面騎縫之間加蓋騐訖戳記 
　　第六條印花由財政部頒發空白騐契執照由各省按照部令格式印發不另收費 
　　第七條騐契事務即歸向來經管税契之機關辦理無庸另立局所以節糜費 
　　第八條驗契之期自本章程施行之日起以六個月爲限但因有障礙不能遵期呈騐者准其於限期内到騐契處聲明事由酌予寛限 
　　第九條凡抵押借欵之舊契應由債權者代辦呈騐其查驗費歸債務者負担 
　　第十條凡逾限呈騐之舊契每逾限一月按照應繳查騐費數月加收十分之二其聲明事由酌予寛限者限内免其加費逾限一體照加 
　　第十一條凡逾期未經呈騐之舊契遇有訴訟事件始行發覺者應俟判定權利後照第十條加倍處罰但不動産在呈騐期限未滿以前因有訴訟糾葛未經判决者應俟判定權利後按照第三條辦理 
　　第十二條凡逾期未經呈騐之舊契等騐查官及利害關係人向騐契處報告查實後照前條第一項辦理 
　　第十三條本章程施行後凡買賣不動産其舊契未經呈驗者買主除照第一條新契投税方地辦理外并應補繳舊契查騐費 
　　第十四條凡不動産向無契據者應按照申告表式逐一塡註並由隣近不動産之所有者二人以上署名簽押以爲保證送呈騐契處由該處會同公正士民五人以上調查明確核定價目塡給證據並附粘執照其限期及收費辦法准用本章程之規定前項之公正士民由該處行政長官會同地方自治團體遴選之 
　　第十五條凡無契據而有官給管業執照者准用關於舊契各條文之規定執照上未註明價値者其估價之法照第十四條辦理 
　　第十六條凡已經呈騐之契據候登記法施行時免收登記費 
　　第十七條各省接到部頒本章程後應卽通飭各屬示諭人民一體遵辦卽以出示三日後爲施行之期 
　　第十八條此項騐契章程各省均須實力執行如有借端擾民或違章浮收者按律懲辦 
　　第十九條此項查騐費之收入得由財政部提撥十分之二補助各該省地方行政經費 
　　第二十條騐契辦事細則由各省行政長官以命令定之但不得與本章程相抵觸 
[專電]  
　　外交團云各國承認中華民國國書已由各政府寄交駐京公使惟未正式呈遞 
　　巴黎會議日俄加入銀行團條約（一）四國承認日俄在滿蒙條約上之特權（二）承認日俄在歐美出售債券除託付四國銀行外他國隨意指 
定銀行卽行發售聞俄代表回國後卽來磋商 
　　今日（二十四）熊總長又與銀行團會議借欵問題 
　　黎副總統電致袁總統舉徐世昌爲國務總理袁注意伍廷芳蔡元培陸徵祥伍尤爲袁所重 
　　同盟會組織内閣之意又熾與統一共和黨相合事機已成熟如袁總統不允則凡袁所提出者悉不予表同意頗有無政府狀熊　　宋敎仁辭職表有母病須急歸省等語 
　　袁總統對於各國務員之辭職擬盡行准許 
　　内務部分民治等數司留舒鴻貽等一百十四人 
　　江蘇程都督電保岑春煊王人文任四川都督 
　　有人保陳璧爲交通部長（以上北京）　　杭縣勒派船捐錢江船户罷市今又有嚴拿業董等説羣情愈憤過塘茶業各行商全體罷市（杭州） 
[特約路透電]  
　　二十四號北京電銀行團今日與熊希齡因墊欵會議竟日未就緒政府現擬將急需欵項逐一清釐然後竭力整頓各政 
　　國務院預備今晚會議總理繼任問題據半官報稱張謇不願擔此重任北京日報云黎元洪電致參議院之共和黨及袁總統大致謂委任總理一職不必拘於黨派中人并甚贊成徐世昌繼任有多數參議院與少數國務院均主張陸徵祥惟與總統同意者主張徐世昌各執一見兩不相下然表面上仍和平商酌以免决裂故今晚會議外間極爲注意 
　　北京日報接奉天電云省垣平靖北門梟示亂匪首級七顆馮國璋所統之兵士六百名大砲三尊已入城防衛烟台地面仍不安靖惟尙未見亂事 
　　叅議院開第一次讀會通過關於國會章程之議案 
　　某參議員提議自唐總理離任後各省致有惶惑宜宣告中央狀况現經該院議决謂業已信任政府可勿干涉 
　　參議院會議關於選舉國會議員之議案討論甚久茲探悉如下一國會議院分二曰上議院下議院二議員分四等（甲）每省議員共舉十人上議院五人下議院五人（乙）蒙古西藏各舉一人（丙）華僑舉六人（丁）中央敎育會舉八人三下議院議員每八十萬人數舉一人惟不滿八百萬人數之省分例舉十人四上下兩院同日開會五開會時期四個月爲準六任期下議院四年上議院六年七未宣布以前仍用臨時約法俟正式宣告後乃依新條件 
　　二十三日芝卡哥電共和黨黨員旣分舉塔孚脱羅斯福兩君爲候選總統民主黨明日在巴爾的摩亞開會亦極可注意蓋該黨保守與進步兩派亦如共和黨之分裂聞進步派可佔優勢韋爾生君最爲有望已得有三百票之譜白利安君電請阻止推舉巴克君爲大會臨時議長以其爲保守派並由韋爾生君宣言謂此次大會當爲積極的會彼亦抱此宗旨按白利安君於一八九六年一千九百年一九零八年均經選爲民主黨候選總統此次共和黨大會爲某新聞總社任會塲記者曾在會塲受羅黨歡迎今白氏因須至巴爾的摩亞舌戰民主黨保守派閉會前即行出發當起立際羅黨黨員一再向之高呼祝其成功此足見兩黨之急進派皆互表同情外間且有兩派合併爲一之説恐未必有此舉耳 
　　塔氏被選共和本黨候選總統後羅黨即在他處開會擬獨立推舉羅氏羅斯佛宣稱彼非受新黨之推舉實由共和本黨多數守法律黨員爲人掠奪權利故不平而舉之云云各領袖亦言今日時機已熟正好以新進步黨包羅全國 
　　羅斯佛暫受各員推舉時宣言謂凡守公誼私德者今已有加入新黨之時機各代表可各行回里廣求同情然後擇期開會正式推舉進步黨候選總統届時如舉定其人彼必竭力助之乂謂共和本黨實爲不良政黨領袖之傀儡彼等與五十年前共和黨之精神宗旨全不相合末勸各員當守聖經戒竊之訓言 
　　施肇基已回京 
　　二十四號香港電台維搿來司號拖船馳赴潑列塞而斯島拖救德國商船琴大（譯音）因該商船擱淺之故 
　　駐港德國水師提督據僑商禀告因恐不靖請派砲船保衛但該砲船魯袪司（譯音）不能即離廣東 
　　廣東某領事署徧發傳單於該管商民囑令勿入城中因恐時局或有變動 
[譯電]  
　　六國銀行團代表定於今日（二十四日）熊希齡開第一次會議 
　　孫中山七月一日可抵北京 
　　謠傳唐紹儀今日（二十四日）回京小作勾留大約尙有數事未了之故（以上北京） 
　　六國銀行團擬再開會討論將來辦事手續因觀勢不得不豫爲綢繆之故會議地點尙未决定大約不外倫敦巴黎柏林三處一面並將在北京續開談話會以探詢中國意見及需求眞相各國雖均將於本國市塲集資然按合同條欵仍有集資他國市塲之權（倫敦） 
　　六國銀行團現與中國續行會議中國已呈出借欵滿意之擔保物總額英金六千萬磅現擬先行發售若干六國意見大略相同現遵各政府之請與中國會議俾得中政府之允諾 
　　俄皇欵接國會議員二百四十人申謝彼等解决防務問題而以贊成重興海軍之計最爲注重 
　　德國南海測量船泊萊痕號報告謂海中所經測量之地以菲列濱東部海面爲最深計深九千七百九十米突云 
　　德國庫欵上年盈餘二萬四千九百萬馬克 
　　土耳其駐屈里怕里腹地諸山之大軍聞已撤退意軍逐步前進（以上栢林） 
　　昨夜（二十一日）駐比德國公使信箱内有炸彈爆發其聲甚烈幸未傷人（蒲魯塞爾） 
[公電]  
　　濟南周都督電各省都督均鑒六月十三夜敝處守機局防兵驟然作變於十四早衝入城廂間有焚掠經陸軍衛軍分頭勦辦當日卽止衙署局所商埠領署均無恙業將各情電逹諒蒙鑒察即日設臨時善後局安撫商民因查此次受損者被燒各家外惟錢莊等爲最故祇訂購大批銅元接濟市面他如糧米一切仍由商民自運照常貿易日來糧價漸落各舖店均已陸續開市各軍隊亦皆安謐人心大定秩序早復昨已解嚴恐前電未詳各報傳載失實特再電聞以慰厪念自齊叩 
　　北京陸軍部電各省都督各軍司令鑒日來濟南奉天兩省兵鬨派員調查濟南因全省軍餉不繼有减餉二成之議看守機器局巡防第六營遽行譁變當經駐省陸軍九十四標撃斃大半餘正拿辦地方秩序即時平復奉天係混成第三標第二營因官長指派國民捐兵丁不服致行潰散常有匪徒勾結乘間焚掠經巡警防堵殲除殆盡現安謐如常因恐傳聞失實特此電知陸軍部養　　北京陸軍部電蘇州程都督鑒本月初八日本部呈大總統議覆前南京黃留守電咨江蘇常州軍政分府司令長趙樂羣參謀粟養齡槍斃常州中學堂陳大復案一件内開爲呈覆事本月初一日奉大總統諭南京留守黃興電陳訊明趙樂羣粟養齡槍斃陳大復案請核奪施行等因趙樂羣粟養齡同惡相濟濫殺無辜情形極爲可惡應援律嚴懲以儆效尤原電鈔交陸軍部從速核議呈覆施行等因奉此查暫行新刑律第三百十一條載殺人者處死刑無期徒刑或一等有期徒刑又第二十九條載二人以上共同實施犯罪之行爲者皆爲正犯各科其刑於改施犯現行之際帮助正犯者準此案陳大復無辜被害旣由南京黃留守派員組織高等軍法會審審理明確並將該犯趙樂羣粟養齡二人擬請依殺人者處死刑律辦理並聲明按粟養齡犯罪之心理而論一因誤認陳有賺錢之罪前提已誤一因懾於趙威承意執行故决意幫趙殺陳法律上亦得酌量减輕等情是就犯罪之性質論趙與粟同犯殺人之罪而推究犯罪之心理粟視趙尙有一隙可原擬請將該犯趙樂羣判處死刑粟養齡判處無期徒刑均依法執行是否有當理合呈候大總統核准批示施行須至呈者本月十八日奉批據呈已悉著照所擬將趙樂羣處死刑粟養齡處無期徒刑均依法執行此批奉此除另咨外相應電咨貴都督查照於電到日將該犯趙樂羣卽行鎗斃粟養齡照章永遠監禁並希將該犯等執行槍斃及監禁開始日期咨部備案陸軍部號印 
要聞一 
[總理出亡後之政海潮]  
　　唐總理濳蹤赴津已見前報茲探悉京師近日政界情形續誌如下 
　　唐總理之近况自唐赴津後翌日梁士詒奉袁總統命追蹤而往越宿回京述唐語决不回京謂因外人旣不信任軍隊又多欲謀殺其言似有腦病袁大總統又命叚祺瑞赴津邀之證明軍士並無謀殺之意唐乃提出條件第一卽爲非王芝祥爲直隷都督不可其他尙可商辦此則事實上絶對辦不到非袁之故意推絶也唐在津又云將赴上海袁無法挽留乃命陸徵祥暫行代理而謂唐赴津就醫暫假五天陸初不允以精神不能支持繼經趙内務總長竭力勸駕始勉允暫代初因陸不允擬命叚代理嗣有人謂叚不如陸之四面平穩且得外交團之信用議遂定昨電所告非無根也大約唐於五日後必再請假不過唐並無正式請假書國務院爲之彌縫硬派其爲請假而已請假若干日當可准其開缺至正式更換内閣或在一月之後繼復俟墊欵事有結束也蔡子民昨語人曰少川在南京時大言炎炎不可一世覺天下事皆可任宜玩弄及到北京非但毫無手叚抑且動輙得咎同盟會中異常失望今此私行出京尤屬笑談即令回京我蜚斷不願仍戴爲總理矣云云又聞同盟會以唐敗壞該會名譽有宣告除其黨籍之説果爾則唐於政界上不啻宣告死刑從此永無翻身之日矣 
　　各國務員之熊度總理日前出京各國務員皆未與聞旣經發覺國務院中乃發生去留問題雖各國務員對於唐之潛逃皆不贊成然以此次臨時政府係唐所組織自應一律提出辭表以完立憲國國務員連带之形式至同盟會之國務員則以特别關係更不得不同此行動 
　　大總統之焦灼總理出京與黨派及參議院確無關係其總原因在總統閙意見即外間所傳爲爭王芝祥督直一事但此事總統總理皆有不得已之苦衷即總理負氣出京只爲個人問題在總統方驚爲事出意外惶急異常前後兩派梁士詒一派叚總長赴津追挽一方慰留各國務員照任常事一方又委陸總長代理總理乃外間誤會有謂唐之辭 
 
 
 

Page 3

 
 
職因有政治上暗潮者其説只可認爲加一倍寫法非眞確有其事也蓋唐素性傲慢又好爭意見其在前清時代如爲聯美專使赴藏議約及在奉天巡撫任内往往因意見不合恒至斷絶來往停止函牘此稍知唐者皆能言之今次出京仍爲故熊復萌非有他項問題也 
　　同盟會之會議前晚同盟會特開幹部會議其黨員爲國務員者皆出席聞其對於唐之私自出京皆極不滿意而各國務員限於共同組織政府之關係不得不决計全體辭職惟此係該黨内部會議情形於國務院内並未有形式之提出至對於將來改組問題聞亦多主超然主議云 
　　共和黨之宗旨此事發現之初共和黨即認爲總筒人負氣問題於政治上生何等惡劇故其熊度穩靜對於現政府雖未表示應全體改組抑一部改組但其力持超然主議可以斷言 
　　外交團與資本團之淡漠總理出京外間多恐外交上必有惡影響實則不然當資本團昨日交欵時略詢及總理赴津一節當局答以委陸徵祥代理資本團亦無他疑問卽簽字付欵又外交團於唐出京後雖曾往總統府及各國務員處探詢情形但聞唐不再回京亦無何等之駭怪其神情甚爲淡漠云 
[叅議院討論國務院官制修正案]  
　　十七日參議院開常會是日議案平常而旁聽席有人滿之患且有女國民五六人大約因知日本貴族院議員之到院旁聽來觀熱閙也九時十分開議日本人坐僅刻許即全體退席第一案爲國務院官制修正案（見本日要件欄）之第二讀會議長逐條朗讀無甚精采至第三條彭允彜欲加定大政之方針一語反對者甚多政府委員亦謂保持行政之統一責在總理若定大政之方針則非總理一人之事討論良久表决主張不加者多數第六條於訓令指令譁辦不已開口日本如何閉口日本如何記者嘗云在日本所學之法政處今日民國皆爲關店貨因政體旣改不可適用也而若輩猶曉曉不已聞之作惡竟日第九條第三項原文爲預算外之支出審查會加一案字討論之結果或主全文删去或主如審查報告或主如原文此却關係甚重如原文政府可自由去出在預算案以外但須通過於國務會議至將來應得國會之迫認自屬憲法問題政府伸縮之力甚大濫用亦復可虞如審查報告則政府僅能提出預算案以外之支出案仍須待國會之議决此於實際甚不便如全文删去則行政之力係竟不能伸縮在記者之意欲得一强有力之政府宜照原文懼政府之濫用宜全文删去若審查報告實無當也表决如原文者多數第十條本無疑義而彭允彝忽云各部總長有事故時何人代理宜在各部通則中規定因有時宜以次長兼任也劉成禹　然起立曰彭君之言實係笑談明明爲王正廷説情斷斷不可於是黨彭者大怒幾乎擾亂秩序楊廷棟謂總長爲政務官次長爲事務官斷無兼署之理本條爲當然之結果無討論之餘地况第一二條明明曰國務員次長能認爲國務員乎故總長有事故時自應以他總長代理衆贊成遂通過下次開三讀會文字上或有更動 
[民國新禮制將次披露]  
　　民國禮制草案刻已由國務院議定即日通過提交參議院茲探錄其章程如左第一條男子禮制爲脱帽鞠躬第二條慶典祀典婚禮喪禮聘問爲脱帽三鞠躬第三條公宴公禮式及尋常慶吊交際爲脱帽一鞠躬第四條尋常相見爲脱帽但軍人警察定有特别禮制者不適用此制第五條女子禮制適用第二條第三條之規定但不脱帽 
[日本游歴團來京原因]  
　　日本游歴團來京屢紀本報茲探聞該團柳溪保惠諸君此次來游中國係因日本黨派分爲二派一爲贊成中國共和派一爲反對中國共和派兩派不能空言解决遂議舉該團來華實地考察情形隨時報告本國以定對待我民國之方針該團此來蓋實外交覘國之深謀非尋常游歷之可比耳 
[清談（平子）]  
　　國用不足賦債於民與貸債於外同一債也然出自愛國者之兩兩間等量齊觀恍若此中之利害逈乎不同 
　　乃吾風聞第一次民國公債票我小民悉索敝賦以供之於公家今則紛紛爲大有力者所肩荷轉以七折廉價而出售於洋商一轉瞬間洋人坐收三成之利我政府又不啻以内國之債接受制於外人矣 
　　噫嘻其爲公債乎其爲外債乎吾不得而知之矣 
　　然吾獨不解夫民國之偉人猶兢兢焉發起國民捐主行不兑換券爲足以救民國之危而爲外債之後盾者 
小説 
[俄王之偵探（一百六）（無名）]  
　　接着又見那俄官説道鄧方先生倘若你能將這件事原諒我我以後無論何事苟有所命無不竭力奔走先生此次來此有何事故鄧方道我要尋一個人你能爲我秘密探訪麽俄官道是甚麽人鄧方道呌做華勃男爵俄官一聽華勃男爵的名字不覺變了顔色沉吟道華勃男爵華勃男爵這個名字我似乎在那裹知道過和又道這個我可替你的探訪探訪之後我便報告於你你今夜住在那裹鄧方道我們今夜便住在你們前次拘捕我這朋友的客寓裹説罷便笑指着我起身與我出來和那俄官别了到那客庽裹去這次我郤放心擔大知道决不會再被他們送出國境了便安心住着諸事已畢余問鄧方道你有什麽法子能使俄官這般恐懼鄧方笑道我也没有别法只爲着這個説罷便將方纔給那俄官看的信也給我看余接了後忙打開看時只見一封俄國皇帝的手諭諭上寫着道 
　　鄧方先生是予一人之良友在我俄國境内無論何地凡我百官臣僚遇之均以上客相待不特稍有簡慢此諭下署俄王尼古喇斯 
　　余看完那俄王手諭心上又起了一種異念細想鄧方因何得了這俄王手諭的一時却又不好問他只將手諭送還了他説了一句原來如此的話 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[奉天兵變詳紀]  
　　駐紮奉省大北關外混成協三四兩標於六月十九晚（舊暦端午）十時三標全營忽然暴動約留小半守營餘分三組一組赴東關外造幣廠一組赴南關外軍械局一組卽就近在北關外先搶交通及黑龍江分銀行曁各票號錢莊搶後並縱火焚燒房屋一時人聲鼎沸槍聲連珠不絶火光燭天幸城内聞警入門堅閉趙都督下令戒嚴飭先鋒隊至北關防剿巡防各營除城内分布扼守外並分隊馳至造幣廠軍械局防守以致叛兵未能得手激戰不及三十分鐘卽潰北關外先鋒隊與叛兵互相攻撃各有死傷相持至天明由巡防兵協助拿獲二十餘人立時正法人心稍定而北關外熱閙市塲半成灰燼矣至焚掠地方雖僅城北一隅然已連及東門外計被焚者百餘家被搶者四百餘家銀洋衣飾不下六七十萬兩房屋什物約値三十萬兩而商民之慘遭轟斃者七名傷者不計其數叛兵死者二名先鋒隊巡防各死一名傷十數名二十日城外未搶各舖一律罷市城内尙有開市者後經都督示諭大商家於十二時勉强一開至下午二時即行收市矣 
[濟南兵變善後辦法]  
　　山東臨時省議會於六月十六日十鐘召集特别會議議員出席者九十二人統籌省垣兵變後維持市面及善後事宜茲將議决各條列左（一）焚掠之後現錢奇絀昨電北洋暫借銅元百萬以維持市面深合機宜惟此次損失現銀爲多銅元居少運數過多恐形擁滞反令物價昂貴可否酌量少借但資周轉足矣（一）亂後商賈裹足民食維艱昨由丁守馬統制担任採買米麵事宜暫可免呼庚癸然而究非長策應亟調查城内外未被焚搶米麵舖令其從速開市一面飭巡警道嚴行保護以免疏虞（一）市面周轉全賴銀行現在官銀號均因焚掠停閉亟應籌設以維金融機關藉以流通紙弊救現銀之窮實爲目今要務應卽連夜開辦不容暫緩又現有人舉發官銀號實未被搶係各司事裝飾揑報希圖分肥如果屬實實堪痛恨請飭藩司嚴密調查勿在潳網（一）大亂之後人心疑懼風聲鶴唳草木皆兵蛇影杯弓動成市虎宜飭巡警道嚴禁謠言并諭站岡警兵約束行人無任聚積成團聳駭觀聽致流惶惑並一面張貼白話告示切實曉諭以息驚疑（一）被搶商號狼狽堪憐現値庫欵支絀暫時不能籌撫恤宜飭勸業道會同商會切實調查損失數目登記存案以便陸續商定辦法（一（現時局面粗定外間未知妄事猜疑應請會街出示曉諭各安其業勿自驚擾（一）商號歇閉最足搖惑人心被搶各家暫無庸議其餘無事各號宜令從速開張以釋羣疑宜飭勸業道切實勸導一面飭巡警道切實保護以期工商歸業漸復市面舊觀 
[庫倫近况談]  
　　張家口某君由庫倫歸告云庫倫活佛於四月初一日聚集各王公等會議政事即在廟内請出極尊大之金佛一尊令人一齊爲之叩頭並出誓言我人宜同心協力决不能取消獨立活佛又向衆宣言爾等不可違此誓言有神力保佑待二十五年後蒙古可以得志於亞東爾等若違誓言神必怒汝不久必有大禍等語現活佛以海珊爲顧問大臣海係内蒙古喀喇沁人隷籍直隷朝陽縣曾在喀喇沁王貢桑諾爾布府當差多年深通漢文小有才智上年拐騙鉅欵逃往庫倫今活佛倚之若長城且以公爵賜之日前有宣化練軍李營官在庫倫被蒙人拘留置於木箱内手足不得自由行動僅露首領於上時加以種種虐待今已三禮拜有餘其受此種酷刑視前清之站木籠爲尤難過也 
[十六團體公推皖都督]  
　　皖省自前都督孫少侯因病請假由柏軍長烈武兼署後已逾兩月現孫公假期早滿回行尙無定期而栢君又以第一軍職務重要兼顧爲難因之都督一席幾同虚懸省垣之内人心惶恐近來議論紛紜有主張挽留柏君者亦有主張歡迎孫君者且有電舉范君鴻仙者一國三公莫衷一是茲經本省十六團體以都督爲全皖安危所繋亟應特别討論以維大局頃已廣發傳單定於陽暦六月廿三號下午一時假臨時議會會所開全體大會公議取决推定一人并研究一切進行方法云 
[蘇閶商民要求恤欵之結束]  
　　蘇州閶門外被害商民代表鄭杏元等前將各户報失原數另行增減析併擬定分等支配辦法造册呈明奉都督指令云遽呈已悉該代表等擬請將公家借欵連同贓物變價分别等差酌擬配給能使經紀小民多沾實惠具見分配周緻旣經衆意僉同自應照擬辦理至以分配外零餘銀元提給救火被損之祥隆刀店準之情理亦似平允惟此次兵匪肇禍各國商民同遭損失自應一體攤派以彰公道並此外有無遺漏之户應由該代表詳細查明毌使向隅致生枝節是爲至要聞該代表等奉令後又經呈請先撥洋八萬一千四百元全數分給小户其餘三萬留俟來年三月間再行給領大户等情亦奉都督指令云據呈公欵支絀展　領欵具見急公好義良堪佩慰自應准予立案惟本年先行給領之八萬一千四百元仍應照各代表面議辦法本月分先給現欵三萬元又贓價洋一萬一千四百元一併發給此另給七八兩月分期各二萬元嗣時給領支配分給餘銀三萬元如呈留俟明年三月給發攤派除照會商會查照外仰卽知照此令現都督府已　欵候領惟該代表以衆意未必僉同深恐有人反對擬仍公懇商會出面　領云 
[蘇都督指令兩則]  
　　私立上海女子中校校長王蘇本　以學校　費無着禀請撥欵維持奉程都督指令云該校長創辦私立女子中學已及五載熱心敎育深堪嘉尚茲因補助停止勢將不支呈請撥欵等情省欵苟可挹注本都督無不樂予補助维臨時省議會議决本年預算未據列入現在公家經濟羅掘已窮各項急需之欵尙難應付該校長諒亦深知所請碍難照准此令 
　　蘇民公權研究會總幹事章世　具呈請嚴飭查禁米商偷運貿利並抬價居奇以維民食奉程都督指令云據呈已悉米價騰貴小民生計日艱所請預籌辦法不爲無見本都督前頒稽查私運米石章程嚴禁出洋並限制出省比來無錫等處米價漸平當不至再起恐慌仰卽知照此令 
[光復軍調赴江北]  
　　江北護軍使劉君之潔以江北淮徐海一带盜匪充斥迭經派隊剿辦未能得手擬請將蘇軍第七十九團步隊全數調赴江北帮同剿辦以資臂助特電呈都督請示聞程都督以七十九團各營隊駐紮蘇州省城内外各處防守未便遽行抽調擬將滬上光復軍酌調兩營開赴江北助剿盜匪已電商滬軍陳都督即日飭調並電復劉護使查照矣 
[周莊鎭法官知法]  
　　蘇州周莊鎭民吳文林前因塡佔公共水道由受害者提起公訴云該鎭初級審判廳有剥奪上訴權之事茲接該廳來函知有不盡然者據云吳文林一案該廳於四月二十日移請同級檢察廳起訴旋由檢廳訊明屬實起訴到廳傳訊兩次至五月初十日諭知判决並無迫令該原告等具結之事惟刑事判詞據刑訴律第二百五十五條應由當事人繳納費用始能發給副本該原告等於十三日來廳繳費請求抄發判詞副本次日卽由書記課抄給安有壓據不發之事及十九日下午始據該原告等延請陳則民律師代理控告郵寄訴狀聲請上訴該處當以上訴期間已過决定駁斥其請求二十六日原告代理律師不服該廳决定呈請抗告該廳當卽添具意見書咨呈地方審判廳核辦六月十一日奉地方審判廳照會認該抗告爲無理由已决定駁回此吳文林一案之始末情形也是該廳始終依據法律辦理而無剥奪上訴權之事可知矣 
[鎭人力爭瓜清路線]  
　　六月二十二日午後二時鎭江商學各界假鎭舞臺開會籌議力爭瓜清路線問題蒞會者約千餘人首由胡君健春報告宗旨略謂現在無日無會其開會宗旨均有莫大之關繋惟今日之會尤爲重要因瓜清鐵路爲吾鎭人所必爭否則商務前途將不堪設想現聞瓜清將改爲清通主動者爲張君季直伊祗知爲通州人謀幸福而吾鎭人之生計絶矣 
今欲挽回鎭人生計非爭回瓜清不可云云報告畢卽公推李君竟成主席李君演説主張行行質間張君季直然後籌議人手辦法大致先主平和若通人不允則以决裂手叚對待之並謂日後爭回路權所有進行一切非空言能了應請諸君决定辦法然後與張君交涉次由殷君森圃演説謂今日此會吾爲吾鎭江人痛哭流涕吾鎭江數十萬人之生計竟爲一人奪去而我等數十萬人竟不能對付一人豈不慚愧我想從前津鎭鐵路忽然改爲津浦鎭江商業已大受損失然猶望瓜清鐵路告威可以失東隅而收桑榆不料郵傳部已定之路線竟憑張某一人之私見破壞之我等此次應向蘇路公司力爭仍以當日原案爲主今事已急迫我等應先舉代表至各處直撲交涉不逹目的不止柳君衍齋演説云主持此議者卽爲鎭江人公敵應組織决死團先　此人於死地衍齋願犧牲生命以爭之胡君健春演説謂今日第一義當要求蘇路公司仍照原議第二要求該公 
司兩路並築第三由鎭江人籌欵交該公司代辦主席云胡君所擬辦法極是如不能逹到目的當會商徐寳山君以最後之法對待之惟今日須先舉代表柳君衍齋云如瓜清鐵路爭回須先籌欵請諸君公議集欵辦法符君月樵出席謂鐵路係保全商業要着應由商會擔十分之七再由各界開會研究李君仰彭云適綫柳君所議集欵之法最爲重要若爭之得手卽須速行建築故籌欵萬不容緩任君兆霆云辦事須集團體集團體須先設一機關鄙意聯合揚州一带協力舉辦名爲挽回鐵路會暫附設商會内以爲辦事之總機關衆贊成乃公推代表四人常川駐會擔任各事（一）李竟成（二）趙淑六（三）柳貽謀（四）吳佐卿推定散會 
[延長油礦前途之希望]  
　　陜西北山延長縣境界油礦最佳曾經日本技手試騐分揮發油凈油重油三種其油渣内含有石蠟可製爲燭油質高於美孚之上蠟質亦不亞外洋洵属關中至寳之土産自丁未年創辦先後開鑿油井四眼第一井每日出油二百斤上下第二井每日出油五六百斤之譜三四兩井正在挖掘油苗尚旺迄今數載頗著成效久爲晋豫秦隴等省各商販所歡迎銷路甚廣因客歲九月光復之後軍務倥偬兼之軍欵支絀暫行停止今大局平定已奉張都督命令着將石油解省業經送到五六十箱交南院分局發售已誌前報茲聞尙有六十餘箱相繼運來聞實業司已委任張星嵒君爲總理楊鶴卿君爲協理並委任舒吉甫楊逵雲兩君辦理熬油事宜先撥銀三千兩以資彌補大約陽曆七八月間即可開工 
矣果能源源接濟廣闢油井誠爲全秦天然大宗利益愛國同胞當無不以手加額也 
[六河溝礦産借欵合同]  
　　立合同華法公司（下稱公司）河南六河溝煤礦有限公司（下稱礦局）公同訂立條欵如左礦局聲稱六河溝礦産　其營辦係於光緒三十三年二月蒙農工商部頒給礦照鈐記嗣經彙奏奉旨允准辦理在案并稱此項礦産未曾抵押與歐人或爲歐人所設之洋行是以現在決無他人或能干預此項礦産之權今更擬定於借款項下先代籌還舊欠計銀二十萬正此礦産開辦以來迄今十年漸著成效兩年前已用新法開採礦局將來承認爲磪當報告書係公司代延之礦師從詳勘查者以爲於報告書内細陳礦中各項應設之機件並此礦所佔之地位此項報告書將來粘附於此項合同後開辦以來用於此礦之欵已逹計銀七十四萬之譜大致爲各地面上各項設置所費用者據礦局預算尙需金二十萬磅之數是以此次徑向公司商辦而公司承允代爲籌備借欵按照下開辦法（一）由公司借與礦局英金計二十萬磅具至磪欵數將來當視礦師勘辦此礦時所仿實數爲斷（二）此項欵項將來專爲開採六河溝礦産並添置礦中需用各件應行合照公司礦師報告及其指示辦理此外於借欵項下計籌銀二十萬兩正以爲礦局得以償還舊債之用（三）此項借欵定期二十年周年七釐計息自正合同簽字日起扣足於第六年間每年攤還計十五年如數清還（四）前五年内應付息金並應還本欵亦照此辦理但開辦之始於三年内應出之煤或有不敷於交付將來公司可收現欵一半其餘一半利息以煤作價後十八年内公司任便自採或付現欵或付以煤斤作價究竟現欵或取煤斤公司須於每半年之始通知礦局（五）煤斤之價按照第四條交貨應於每半年之始彼此和衷議定訂立價目後六個月内均以所定之價計算如欲更改須彼此再行議妥倘礦局賣與公司之各種煤價彼此難以議定則以煤之成本加以成本之七釐計算至將來第一期應交之煤如塊煤碎煤並煤末等項俟將來借欵兑付後再行公同各照訂價（六）如公司願以煤斤作價以抵應收之欵須於每半年之始聲明願用塊煤若干碎煤若干並煤末若干三項合計適符應收欵數取煤時公司自須體察於本年礦上之時令及人工並轉運三項（七）公司當派礦師一員駐礦以爲察查并覆驗應交煤斤之成色與分量俟礦師將煤驗收後其成色與公量之責 
任礦局不再擔任（八）借欵期内所有礦中購用各項料件等項均歸公司代爲辦理但物品之良窳及價値之貴賤須與他處相同如不歸公司承辦另向他行訂購則礦局應照在津在漢訂購貨品之價付與公司百分之五爲補償生意之用金（九）所購新式料件之價及一切裝設之費均由公司於所備借欵項下代礦局照爲支付至選用何種料件及如何裝設俱憑礦師指示施行此項礦師由公司延聘薪金由礦局付給此項礦師或其他人之職司係經理機件并管理開採事宜將來無論何時能以任便到礦之各處以爲得心察查財政並通報等項於借欵項下不拘何項用費非經礦師承認不得提用（十）爲擔保此項借欸並息金起見礦局將礦中一切如各項機器及各項建築存儲之煤斤車頭貨車鐵軌凡各項機件爲動産者並提取煤機修飾煤機以及轉運器具等項爲一面産業者一併抵押與公司在借欵期内礦中無論何物不得再行抑與他人設或此時所借之欵不敷於用須另籌新欵一經公司查明應再借用者如願借用若干仍照此項合同辦理（未完） 
[錢江船業罷市風潮]  
　　錢溏江船捐於上月間由杭知事創辦當時羣情不服一再上控經省議會質問指爲越權違法始作罷議現在議會解散主動船捐之江干紳士王梓聲竟欲逞隙强行突於六月廿一日朦請城内巡警丗名會同江干長警督收船捐先從徽帮船埠入手適有茶葉船兩艘巡士等喝言繳捐船户猝不及備謂客人不在船内無錢可否待至明朝巡士不允竟欲將　索等物携去適有茶商公所司賬樓某經過該船户情急請敎樓云似須從衆不料巡警正欲發難即誣指樓某阻撓恃　拘入王紳住宅致茶商大動公憤謂王紳并非行政官何敢带警拘人立舉代表詰問王某一面入城赴法院起訴其時船户等人羣聚控詢人聲異常鼎沸王梓聲慮爲代表所辱急思逃避方出後門茶商代表已跟踪追到王紳　急誤踹滑石失足跌入溝内不料王家巡警誤會暴動竟敢開放空鎗注射諸代表大聲喝駡各代表慮遭慘禍卽行退出馳告同行羣情愈憤沿江船隻數千艘不約而同於念三日起無論上下水一律罷市矣 
[共和黨浙支部成立]  
　　杭州民社民國公會黨统一黨三團體迭次協議各推代表合謀歸併共和黨進行辦法嗣因统一黨意見紛歧　遲日久洎該黨章總理通告發表羣情愈形渙散贊成兩袒者亦各居多數故特訂於二十三號下午一時召開成立大會不問統一黨名義之存在與否姑且先行合併是日三黨會員先後報到計得二百十五人（聞三團入社名册約得一千五百人以上）規定會塲秩序（一）開會（二）推舉臨時主席（三）報告合併情形（四）宣布本支部推定幹事（五）選舉支部長用記名投票（六）决議支部暫定簡章（七）來賓及會員演説（八）閉會三時入席首經會衆推舉軍界汪以鈁君爲臨時主席委任孫江東君（卽耦耕）報告三團體發起歷史及現在合併宗旨臨時主席發表三黨支配基本幹事十八計虞廷呂公望諸夏俞丹屏蔡汝霖童學琦朱鴻　馬叙　王復高銘孫俶仁孫江東王晋民陳公俠湯　和張　富張偉文李薌望次發票選舉支部長計第五軍長朱介人君得一百三十四票當選次研究支部章程逐條討論約費兩小時通過十餘條嗣因天氣酷熱會衆紛紛散去經某君提議付之幹事會全體贊成遂散會 
[河南楊議長逝世]  
　　河南省議會議長楊君勉齋少年諳練學問道德俱爲一時之冠去歲投筆從戎潼關戰捷擘畫良多今春歸來被舉爲省議會議長對於建設事業尤能獨見其大惟事事躬親以致積勞成病醫藥岡効竟於六月十八日早四鐘　志以没聞者莫不傷之翌日上午楊君靈櫬專車返鄉各學校各團體均整隊輓送以表崇拜而誌哀忱云 
[隴右要聞錄]  
　　蘭州函云甘垣剪髮者學界尙多商界則寥寥無幾官界則不特無人剪髮且翖頂袍掛依然滿清舊染甚有乘此過渡時間鑽營運動剥削民脂較前更甚幾不知道德廉恥爲何物者聞有一候補員何某將其親生十八歲之愛女配於署甘州提督八十餘歲之柴某爲妻因得署檢　廳肥缺甘垣人員無不傳爲笑柄至該省鴉片無處不種較前更甚蓋因價昂利厚官塲無如之何也且因甘垣交通不便糧價賤而傷農近日白麫雙秤（每斤三十二兩）每斤不過大錢十數文故人多不種糧而種烟云 
　　蘭州電云六月四號夜間城外炮隊一營勾結各軍以索餉爲名聚謀變亂幸早爲趙都督所偵悉當令嚴加防範及是日夜半出隊果連放排槍勢將暴動幸附近振武軍鎭扼其前計不得逞城内伏匪亦未敢發該營見所謀失敗延至黎明爲首各人紛紛逃潰其被脅附和者亦經分别遣散現已一律安靜矣 
[端陽節之武漢]  
　　六月十九號爲舊曆端陽節日武漢政學軍商各界仍循舊例慶賀各署局軍營學堂雖未放假而到署辦公者殊覺寥寥軍人非請假出外卽在營置酒酬酢學生則多曠課不到該管長官及敎員以習慣所在恐一經約束引起風潮莫敢阻禁最可異者各行政機關辦事人員竟要求借支津貼薪水以爲過節之消耗費所以市上售食物者十八九兩號生涯極爲暢旺商店亦多踵例停市半日漢口租界以内妓院酒樓日未午已見各司人員幢幢往來叉麻雀跑馬車興高彩烈勝於往常漢陽地方賽龍舟迎神會者且明目張胆置官廳煌煌示文於不理該處沿途貼有駐漢一鐀統制黎本庚禁玩龍船告示而玩龍船者招搖過市亦未見拿辦吁可異也茲將一瞔黎統制所出告示錄下以見文告之爲虚文焉 
　　照得近奉副總統黎命令時届舊曆端午往往有無賴流氓聳恿愚民開龍船大會爲歛錢之舉於風俗治安兩有妨碍該統制駐紮漢陽有保衛地方之責着即嚴行示禁勿得玩延等因奉此本統制查五月五日節號天中三間屈原是日投水後人景仰前賢悯其愛國捐軀投粽果於江以弔之此事曾見於書至龍舟竸渡古人雖有行之者有識者早非議之降至今日無業流氓假慶賀佳節爲名賽會筏船醜態百出在前清時代尙宜革除况在中華民國舊染污俗咸與維新豈容再蹈此惡習爲此出示嚴禁倘敢抗違一經拿獲不分首從一律嚴辦其各凛遵 
 
 
 

Page 7

 
 
本埠新聞 
[鄕民反對清潔所四誌]  
　　西門外園地帮糞夫將西區中區清潔事務所門窗打毁並毆傷多人業經滬西商團會葛呂二君在西門外白雲觀開會邀同各鄕民勸勿滋閙並議定章程數條担任代求撤銷西區中區清潔所各鄕民已各允洽不料昨晨仍行罷市不賣菜蔬並不許倒糞嗣經民政總長訪悉立即請葛呂二君至市政廳會商辦法令即傳知鄕民先行照常賣菜倒糞聽候和平商榷 
　　南市市政廳批承辦西區中區清潔事宜之宋如玉禀云禀悉中區西區清潔事宜前經諭令該商先行聯絡鄉民仍使舊有糞夫按段承挑不失生計並不失灌園之用等因示諭在案嗣因該商擅發廣告經警務長諭止並經本市政廳批飭將開辦日期取銷案牘具在可以覆按乃該商並未開辦各鄉民何以聚衆至數百人將清潔事務所全 
行搗毁並毆傷警備隊長地甲人等殊不可解旣據並禀仍候民政總長民政長警務長核示 
　　另一訪員報告云滬南市政廳於昨日午後三時半開會集議先由陸松侯君報告各鄕民肇事情由並宣讀民政總長照會與市政長警務長之告示畢卽經王引才君起言曰此事之發生實因宋如玉私出傳單辦理不善以致激動鄕人擾亂地方今日諸君到會集議以和平補救爲方針且有滬西商團出而調停自應從長計議一則清潔事宜應如何妥辦二則各鄕人生計如何顧全三則宋如玉辦理不善如何處置至於各鄕人打傷各人則係刑事問題應由地方審檢廳辦理次張鐵民君起言此次鄕人擾害地方旣由地方司法議辦此節毌須提議至於清潔所事宜現有滬西商團議定章程六條應即照此妥商辦理遂與王引才君反復商議請陸松侯君主持辦法答復該商團旋由周采臣林康侯郁屏翰宋少蘭葉惠鈞臧連生姚紫若陸伯鴻張嘉年蘇筠尙諸君聲請議長主持議决由滬西商團公舉一人照議會議定章程辦理中區西區清潔事宜各鄉民如不遵照即另招妥人承辦議決散會已六句餘鐘矣 
[僞軍用票之異點]  
　　昨有向爲絲廠生意之沙順廷持中華民國軍用鈔票計洋三百元至南市中華銀行兑換現洋該銀行夥某甲因内有假票十二張計洋一百廿元不允兑付其餘一百八十元即行照兑並在假票上加蓋假票二字之戳記沙不應允謂此項鈔票眞假無從區别須請都督察閲該夥遂卽同至都督府因都督尙未到府即由執法科長楊君略加詢問據該銀行夥稱假票顔色深淺不同且花紋下面第七排有白路一條其鈐記亦較眞票略小尙有黃帝紀元四千之四字一撇出頭以此分别楊君恐尙不足爲據着將該票仍交沙順廷領去並諭將該票號碼抄下留出俾日後遇有同號之票兑換再分眞僞 
[南市籌辦電車之討論]  
　　滬南市政廳議員吳叔田君昨日刊布對於南市華商籌辦電車案之意見書其文如下專制之國主權屬君共和之國主權屬民故無論爲國家爲地方凡關於公共安危之事必合乎多數人之心理而熟察夫社會各方面所受之影響預爲計畫然後興辦方無阻力南市籌辦電車一案對外足以杜覬覦而保主權對内亦能利交通而興實業且市鄉制所規定之而舊議會亦提及之故議員對於此案極表同情非常贊成絶無絲毫反對之意見但其中有危害之事商榷之處不可不預行籌及以期完善而消障礙否則徒予以三十年專利之權利而絶不議及借路築軌種種應盡之義務及日後不測撫卹人命等之約規第憑長官一紙之批准貿然開辦竊恐雖從前滿清時代之專制而地方人民亦未必能應允謹提問題數則請與諸君一討論之 
　　一南市電車可辦洋工程師可雇而洋股决不可附洋資斷不可借應令該公司先行具結而市政應担其責任庶免　葛而息群疑 
　　一南市旣行電車而兩旁徒行路車行路修築費必鉅該公司應如何分認 
　　一電車旣行小車東洋車必逐漸減少貧民生計所在應如何安置本應車捐所入應如何貼補 
　　一沿浦灘馬路地質極鬆能否載重最狹之處不能設雙軌道應如何布置以防危險 
　　一南市電車似宜先從城圈入手而沿浦灘從緩如必須興築應將沿浦灘石駁先行塡築堅固而北叚又只宜設單軌 
　　一將來與法界軌道接通後是否法電車亦可通行入華界 
　　日後如有不測損害或傷斃人命等事該公司應如何賠償撫卹 
　　一將來與該公司所訂之合同必須經議會通過方能承認 
　　一宜調查英法兩界電車公司對於工部工董局所訂之合同以資參考 
　　以上各則雖有爲對於將來訂入合同之準備然其前提大綱萬不可不與該公司先行議妥令其承認訂立草約方允開辦總之議員之對於此案絶端贊同實以關於公衆利害之處不能不特爲提出作爲研究之問題願諸君子勿悞認爲反對之件致失本題之眞相此尤私心之所竊幸也 
[維持國貨之請求]  
　　中華國貨維持會見報載服制草案内有或用呢一層恐致空谷來風之漸已於昨日開會電京力請主持純用國貨並公舉呂君葆元爲該會全體代表進京陳請參議院注意此點電文錄下北京國務院參議院法制局議長議員鈞鑒閲報載法制局服制草議圖説博考古今保存國貨無任欽佩惟禮服或用呢一層應請改作或用中國自製呢務乞主持力挽利權全國幸甚中華國貨維持會叩漾 
[聲明工程司之誤會]  
　　上海民政長吳懷疚君日前函致法領事略謂法工程司現將電桿竪立於法界毗連之華界内是何原因請爲示覆等語茲經法領事查得該工程司因該處設有得律風箱子誤爲隷屬租界之内致有此舉並無别情業已將情函復吳君查照矣 
[劉司令想望丰采]  
　　滬防福字營司令劉福彪上孫中山先生書云民國初定措施伊始百廢具舉萬幾待理我公復歸祖國其愛同胞之至意眞可稱無量佛矣億衆仰戴不勝翹企風雲之至福彪供職滬防理合拱立江干敬接釣駕奈前以國事犯一案今年四月又一牽連是以未便入租界論此等案情不但福彪個人之恥愴懷時世何日當强菇苦含辛尤深隱痛惟有默視我公奮起精神爲四萬萬同胞之先步福彪不才藐然一身雖太倉之一粟滄海之細流正不敢自甘抱棄竊願竭駑駘敬聽我公驅策耳 
[張天師願入宗敎會]  
　　世界宗敎會去電龍虎山張眞人鑒信敎自由萬國所同民國約法所許目爲迷信悞矣本會持大同主義聯合儒釋道耶回各敎爲一大團在滬成立總會維持法律灌輸道德如公願入會請復電世界宗敎會 
　　張天師復電世界宗敎會鑒來電敬悉願入會一切乞示遵龍虎正乙道敎張電復效 
[太倉旅滬同鄕會紀事]  
　　昨日太倉旅滬同鄕會假城内萃秀堂開第二次正式大會會友到者甚衆先由正會長唐蔚芝君登臺演説大旨以聯絡鄕誼圖謀公益爲重繼由會董吳挹峰君宣布會章并演説進行方法曁副會長朱欽六及會董汪譜薰顧潤甫諸君與各會員提議事務所地址等事以陸籛士君爲起草員嗣因爲時已晚不及提議現事務所仍設石路靑溪旅館 
[查頌修上控之理由]  
　　查濟鐄控族兄查濟宏（即頌修）冐用查二妙堂墨牌一案前經原告延請穆律師至公共公廨伸辯奉判令查頌修於一月内將墨牌自行取銷如尚有不服准其照章於一禮拜内上控等因查頌修當堂聲明不能遵斷故於日前聲明上控復經王襄讞會同奥領事傳集兩造到堂據查頌修禀稱原告查濟鐄即程益生伊父程啓昌異姓亂宗冒名查仁基覇繼三房爲嗣强佔查二妙堂牌號之權利曾於前年在蘇州吳縣朦控應繼三房之長房次子查仁茂爲冒牌賄通吳縣陳令刑逼勒結違法蔑理已爲親族所不平茲又在申控商冒牌以遂鯨吞殊不知該店實由先祖傳慶公墊本創辦以來業經三代且執有查濟鐄之祖四弟兄列名簽字之遺據允有享用查二妙堂友于氏牌號之完全特權於前清道光二十六年由濟鐄之祖四弟兄邀同親族在原籍公同畫押證惰確鑿至今具在若以祖父心血經營之事業一日穔遭取銷非惟心所不甘實亦不孝爲此具情上訴王襄讞與奥領事會商之下以查頌修所陳不服理由尙近情理卽應照准著查頌修暫時交保照常營業一俟上級官廳成立再行起訴 
[公堂將發旁聽券]  
　　公共公廨會審各西官以每届訊理訟案到堂觀審者實繁有徒漫無限制且有並非辦公之人任意出入辦公處所殊非鄭重之道茲擬於陽曆七月一號起給發旁聽券以示限制 
[兩淮借運蘆鹽]  
　　駐滬兩淮鹽政處近以淮鹽缺銷借運蘆鹽八十萬担以資接濟業與鹽商訂立妥章赴蘆購備除在滬雇定　南等輪船開往載運外並禀請張總理轉咨財政部通電經過各海關一律放行以便運往揚州十二圩交卸濟銷 
[國旗須用國貨]  
　　民生國計會總部以滬上人民習慣常以舶來品爲日用之需甚至各商號之國旂亦均以洋布爲之不特利權外溢且辱國體爰囑余萬成布號先製本布國旂若干面分送各行政署懸掛俾各商號一律行用想滬上商民夙富愛國心經此倡導必能幡然感悟也 
[張園歡迎會紀要]  
　　前日下午滬上各團體在靜安寺路張園安愷第内開會歡迎孫中山黃克强兩君男女來賓到者約數千人三時許黃君蒞會孫君因事未到卽請黃君代表是時會場卽奏軍樂歡迎而招待員乃導黃君入座衆起立歡迎李君懷霜即宣布開會理由歡迎團向黃君行一鞠躬禮李懷霜代表讀歡迎詞黃君起答謝演説注重國民捐及組織内閣問題反覆推詳約一小時餘始畢李君懷霜旋以除固卿君係光復南京之功人介紹與歡迎團相見行一鞠躬禮次張竹君女士率生徒登壇唱歡迎歌次戴天仇君演説國民捐及政黨内閣與黃君之言互相發問次李懷霜柳大年楊錦堂呂天民諸君演説大致皆謂崇拜英雄宜終始一致卽有黨爭亦當以國事爲前提等語次導黃除二君休息片刻撮影而散 
[中法學堂之區别]  
　　新北門外天主堂街舊有之法文書館前因生徒衆多房屋不敷另在新租界寳昌路建造大厦一所專課西國生徒中國學生則另賃尙賢堂舊址爲校舍嗣於八仙橋捕房搬住　山路後卽由巴神父將尚賢堂内之中國學生遷入八仙橋捕房空屋内肄業然界限雖分名稱無異以致新招之中外生徒時常走錯茲巴神父有鑒於此已將八仙橋之華童書館改名中法學校寳昌路之法文書館則仍照舊稱以示區别 
[五族共和聯合會分會成立]  
　　五族共和聯合會上海分會前日假滬北徐園開成立大會到者約三百餘人首由北京代表李燦東君報告開會宗旨略謂本會旨在融化五族成一堅固之國家所最重者全在國計民生此四字之培植擬以敎育實業爲着手並提倡語言統一裨可聯絡五族盛请等語次由來賓梁君廷柱演説旋推陳潤夫君爲臨時主席以無記名投票法選舉正副會長陳潤夫君得七十六票當選爲總理陳英士君得六十四票當選爲協理並推徐霽生君劉竹軒君爲幹事長曾孟鳴吳豹軍高鳳棲三君爲交際長陳梓徽君張叔輔君爲調查部長　亞雲君爲編輯部長陳梓徽君爲文牘部長董斌卿君爲會計部長高鳳棲君爲庶務部長並報告事務所暫設五馬路鼓舞報館内事畢散會 
[偵探緝獲强盜]  
　　滬軍都督查得浦東二十四保四圖夏家嘴地方居民屢遭匪徒搶刦特飭福字營司令派探蔡子卿李茂林吳春山傳長松周志銀等於昨日密往該處緝獲盜犯陳阿全一名並搜出長槍一支鐵鑿一柄一併解回本營轉送都督府嚴辦尙有盜犯王福生一名早已聞風遠颺未經拿獲 
瑣事城内 
[催繳漕糧]  
　　上海縣民政長昨出示諭云爲諭飭事照得各催徵吏承催各圖漕糧於六月二十九日卽陰暦五月十六日結賬完清者賞千分之七每百元賞銀圓七角逾限不賞展限十日不完者察核平時之勤隋催數之多寡酌罰辛工該吏等其各趕速催完勿得懈怠自悞 
[民政長批示]  
　　捆業商民陸鑫齋禀批爾故父陸春橋旣未欠繳忙銀何以該拒書開單催征吏胡揚貴往催已不可解嗣爾故父繳同該吏與爾堂叔陸秋橋在洋涇茶館計算實係秋橋名下積欠當已承認何以爾父故後秋橋忽稱付過五十元交爾故父之手有無証據旣未聲明爾又　爲不知訴經鄕董潘光賓喚秋橋理算不到反敢造謠忙漕轄免更不可解此中實在情節究係何人所欠曾否付洋應着催征吏胡揚貴先行查確據實禀復以備傳同對質不得稍有含混致干未便 
[地方審判廳民庭批示]  
　　談蘭庭辯經潤山控訴僞單欺騙一案批查此案業經會丈局函復并吊册核對該單印文實有不符據訴前情候傳同得主經潤山地保王慶坤到庭復訊察奪　張江聲辯黃子垣控訴欠欵一案批查此案前曾諭令檢帳清算現已逾限未據繳到仰仍赶緊呈候核算察奪所請先由該民自赴商會核明帳目應勿庸議 
[地方檢察廳批示]  
　　茹吉甫呈訴陳朱氏等串騙捲逃請求着保交案由批此案前經本廳豫審押交張學文將該民之弟婦方氏交出並着陳朱氏朱張氏二人取保出外訪是陳朱氏並未脱離此案關係如何無着本廳自可提案訊追勿以他詞牽涉也 
　　唐少生辯訴陸金聲一案聲明窒礙延期半月再行到庭候訊由批訴悉查此案本係民事範圍惟陸金聲所呈之田單果由沈尚之處竊來必在赦令以前則公訴權當然消滅如係砌詞揑飾而爲虚僞之告訴應有誣告之罪此時尙難决定案經飭傳候訊究係如何情形自不難水落石出據稱因病聲明障碍延期半月着准所請辦理可也 
南市 
[袪除污點]  
　　小南門外小天台僧院内僧尼同居被市政廳户籍科查知函告南區查獲女尼功耀卽陳殷氏及带髮焚修之老媽張福壽揚州女子高鶯兒等已誌昨報昨日解送裁判所研訊該院僧人道明供在内看守並非住持所有該尼功耀由五台山僧雲西領來暫居並無别事雲西僧亦投訴前情女尼轼耀供稱因師父挾資回江北是以暫待張福壽供爲照料高鶯兒同住該院鶯兒有父母在滬陳裁判查得該院前因犯賭罰辦有案今又有此怪狀殊爲社會之污點命卽發封交地方董事收管改辦公益所有女尼功耀及僧人道明等暫留候查明發落張福壽及高女均交保候示雲西僧斥退 
閘北 
[女孩被拐]  
　　女孩王意興日前在新閘橋迷路爲崗巡查見詰問據稱被匪拐至滬上匪已逃逸因卽带入一區經張區員訊知該女有叔王新發住新馬路父已故世母住寗波江北岸當送市政廳請交惠兒院留養候其家屬認領 
[裁判所批示]  
　　民人左文標呈批銀錢往來全憑帳據爾借郭復泰之洋並租帖開行均立借據合同爾付郭復泰之欵必有賬據收字可以稽核不容信口狡執着遵前判邀請同行公正人清算理明倘兩造各執意見爾應將賬摺收據呈案聽候復訊酌判　　民婦周張氏呈批氏女月琴夫故婦守已經七年忽於上月出外不歸應卽會同婿家親族上緊訪尋毌庸先請備案以免多生枝節商人沈德泰等呈批查錢成全因事主薛師家被竊曾在伊家搜獲原贓多件迭經提訊供詞前後不符贓據確鑿碍難遽准保釋着候復訊察奪 
英租界 
[冐名募捐]  
　　無賴朱仲甫冐充蘇州工藝局司員僞造該局圖章在租界内募捐茲被該局司事張善仁等偵悉於前日來滬尋見扭控捕房搜出僞圖章等物着朱管押昨恳解送公堂質訊屬實經聶襄讞商之英翰副領事判朱押候移送蘇州檢察廳訊辦 
[男孩待認]  
　　寗波男孩仲華前日在虹口徘徊顧盼由捕查見知係迷途當卽带入捕房昨送公堂請示據供年七歲家有父母餘語不清判留侯懸牌招領 
[乘隙逃逸]  
　　王福祥偷竊福建路周金祥家衣物由探陸桂山拿獲昨晨解送公堂侯訊詎看守華捕不愼被王乘隙逃逸卽經陸探禀明中西讞員諭着赶緊查緝 
[引人入勝]  
　　王阿三向在虹口賭檯上望風前日因至租界内誘賭被捕拘獲昨解公堂訊實判押一月示儆 
[大失體面]  
　　金順山控翁大焜在福建路書場内竊取金表金練等物昨由捕房解廨訊據翁供前在滬軍都督府爲招待員與金爲友並非行竊讞員以已經捕房查明實係竊取未便狡賴着押三月贓交原告領回 
[查究來歷]  
　　虹口茂海路五百二十五號陳巧生家留有揚州女子徐小女子艾小带子曹阿林高阿林四人被比隣九百八十六號華捕報告捕房昨派包探將四女與同居之李阿四王松林等一併拘解公堂請究據王供近由北京來滬暫住陳處欲向友人索欠實被悞拘訊之四女供因家貧來滬欲圖帮傭李供該四女於初八日由王带來關讞員商之英康副領事判李交保王收押四女暫留濟良所侯查明來歷於下禮拜一再訊 
[乘間行竊]  
　　陳阿狗前晚手持菜館局票以叫局爲由闖入山東路三百二十三號妓院竊取銀器具當被龜奴扭入捕房昨解公堂訊實判押一月 
美租界 
[延燒比隣]  
　　前晚百老匯路福和里八百號某工頭帳房灶披内起火延燒七百九十九號樓房共燬兩幢由救火會救熄 
[拐失小孩]  
　　王劉氏住西華得路三百五十七號有五歲子名正子前晚被匪拐失昨報捕房捕頭允爲查緝 
[奄奄垂斃]  
　　小販林少卿昨在嘉興路被流氓二郎紏合多人揪住蜂毆受傷甚重迨由路人報告捕房飭派中西探往拿早已遠颺當將林車送同仁醫治然已僅存一息矣 
法租界 
[巨匪候究]  
　　巨匪陳阿四（卽陳錫奎）小三子（卽李友三）福毒子（卽徐壽山）等前在英租界搶刦各店舖銀洋及在法租界廣慈醫院傷害陶煥卿君經英界包探緝獲後法捕房會飭包探赴公共公堂禀請提回訊辦茲悉該三犯已於前日移提至法公堂經讞員略加詰問着卽收押候訂期嚴訊 
專件 
[江蘇敎育總會職員會議决案]  
　　一件會長分配幹事員職務學校敎育部仇採買豐瑧馬其驥蔣炳章社會敎育部伍逹王引才楊擇只志調查部黃炎培袁希洛夏仁瑞邵長鎔庶務部書記沈恩　姚文枬會計龍傑夏曰数 
　　一件公推駐會幹事姚文枬 
　　一件大會交議洪君鶚意見書（研究學務專員資格）議决將左列三條咨請都督府通行一學務專員以其有下開資格之一者爲合格甲畢業於師範學校者乙曾任小學校校長或敎員者二學務專員得以本區域内小學校校長或敎員兼任之三兩市鄕以上得合設學務專員 
　　一件組織圖書審查會甲召集會員事宜四條一咨復都督請通令各縣民政長並轉告省視學一知會各縣敎育會並請其轉告境内師範學校中學校一會員赴會憑証應按規則第五條支給川資旅費之各機關出給之一赴會會員均須開明向所研究之科目塡入憑証乙徵集圖書事宜三條一第一次舉行應以小學敎科爲限一徵集期以七月一日爲始以八月二十日爲止一徵集啓刷印分送並登報廣告 
　　一件提議一年度以内對於社會敎育之辦法議假定費用一千元列入預算由社會敎育部擇要舉辦 
　　一件提議改常任調查員爲流通講演員議照辦推袁君希洛担任應先分定區域流通講演 
　　一件對於臨時敎育會議之意見一學制系統贊成敎育部系統草案第二表一高等敎育用國家費中等敎育用省費初等敎育用縣市鄕費右二條以本日討論之意見轉告赴會諸君不必用本會名義請議 
來件 
[珠葑市公所呈靑浦民政長文]  
　　爲收支册欵目不符事 
　　爲呈請事竊照貴署一切財政自經陳前總務長登報聲明未經該課核轉槪由主計課祕密管理後貴民政長幡然改　節次將按月收支報告各區具見賢長官居心行事至公無私君子之過如日月之食而復明曷勝欽仰惟敝公所對於此項報告尙多疑義茲特提出應行質問者五條開列於下查報告内警務學務兩課按月支欵但列總數並註明細賬由該課另行報告按主計課操貴署財政全權警學兩課向該課領欵如係逐欵開單請領耶則主計課中已有細帳何必由各該課另報多此一番手續如係每月躉領大批之欵由警學兩課存儲待用耶則主計課支出該兩課之欵均係整數不應結有零數且將來結帳時該兩課對於月支之欵或用勝若干或用透若干勢必由該兩課中各設一小部分之主計課辦理而後可不特此也旣稱另行報告則此舉究在何時實行主計堂阊署之用度欵目較繁該兩課堂本課之用度欵目較簡繁者已經報告簡者反付缺如聞該兩課職員各有三人加之以書記人多則事易舉又何靳而不將細帳披案耶竊謂報告財政所以取信於人也今主計課開列之欵於收支細數尙未完全欲昭大信反啓羣疑又安貴有此虚文報告哉此應行質問者一查報告内正二三四等月各有支出總務課會計處一欵下註細帳由該課另行報告五月有支出會計處一欵已删去總務課三字下註細帳由該處報告似已與該課無涉聞貴署會計一職兼充庶務名雖隷於總務實則爲獨立機關此職本由采君担任因貴民政長爲鄭重出納起見添派令壻夏君爲助理員稽查一切曾向陳前總務長詢及此節亦復云然並謂該處與民政長室同在署之東偏而總務室則在署之西偏相隔甚遠向祇由民政長就近指揮總務本不負責等語按各課事宜當然由課長負完全責任乃檢閲前後收支報告於支出會計之欵始則註明由該課報帳繼則註明由該處報帳此項另行報告之細帳究竟責成何人夫公布財政爲人民視聽所關不應前後兩歧致與通行官制抵觸此應行實問者二查第一次報告内有支出審判廳經費檢察廳經費兩欵又有支出徐前任付賸司法長陳挹　薪水徐前任付賸典獄課趙薪水兩欵按經費兼薪水额支雜支各欵而言若薪水則不過經費中一部分之欵名目本難相混敝公所現准陳前司法長報告去年向貴署函請領欵時係叙明爲歸墊署用各欵其薪水一項至今尙未支領此次主計課列此薪水一欵不識何所依據且於審檢兩廳支欵項下不署姓氏名號於典獄課支項下則但署姓氏不署名號於司法長支欵項下則旣署姓氏復署名號凡此四項同爲支付司法經費何以書法有詳有略是否别有深意寓乎其間主計課筦全邑財政自必熟諳簿記法有以定整齊畫一之規諒不至如雜貨店中日流草簿可以任意塡寫字不成文敝公所知識淺　於此種書法索解無從此應行質問者三（未完） 
 
 

Page 8

 
 
   
 
 

Page 9

 
 
自由談 
游戲文章 
[西瓜大少傳] [  愛]  
　　西瓜大少之始祖在秦時已頗聞名東陵侯邵平愛其才深加培植族益癀大五代史則云蕭翰破回紇而得西瓜似西瓜非中土産也李時珍本草則云胡蟜征回紇而得此兩説不知孰是其人面團團若富家翁性復圓融冷雋不露圭角然體畏寒交夏始出與荷花大少極友善富貴熱中人飲其人中白人中黃可以愈病炎威相逼時得其人在座煩渴頓解其族内多名人有云雪釀者即閨秀雪娘也有云老虎黃者即俠客老夫黃也南瓜北瓜東瓜木瓜黃瓜翠瓜香瓜蜜糖瓜白洋瓜皆其支派族類之廣布滿寰球西瓜大少庽居海上有年當火傘張空之日正大少羽扇紗衫平生得意時也凡狎客登妓樓而作消夏計者西瓜大少無一次不預其列久之有人謂其儲黃白物甚富於是刺之而分其財又有一説謂其吸收民膏中飽甚富人皆恨之刺骨故殺其人而分食其肉云鳴呼西瓜大少以内荏故團體不堅遂見欺於人彼立國未穩而人心煥散者常借西瓜大少之結局爲鑒也 
心直口快 
　　姦宿三宵監禁六月林鶴回眞眞不値 
　　周自齊爲今日都督中之佼佼者而一聞兵變倉皇出走其情形有若瑞澂 
　　偶至大馬路啜茗隔座有衣裳楚楚編白髮爲小辫高懸豚際之二老者談興方濃細聆之一老曰昨聞有人將來舍勸助國民捐乃書一聯曰各人自掃門前雪休管他家瓦上霜二語貼之於門卽逃遁來滬一老聞之撫掌嘆曰滑哉此二語喚醒夢夢不少余聞之不禁拍案二老大驚目余曰此人殆有神經病者余憤極而奔[  虎痴]  
　　維持國貨所以挽回利權然國貨豈易言維持也無奬勵之道則何以啓竸爭之心而使國貨發逹無勸導之方則何以開愚蒙之智而使國貨暢銷是奬與勸導爲維持國貨之根本計也 
　　當此米價飛勝提倡食麵雖爲抵制之計何如禁止釀酒以化無益爲有用並奉勸有酒德者每日節省酒資若干積以助國民捐[  吳德涵]  
滑稽談 
[新醫具] [  虎癡]  
　　近聞西醫某新發明一種照相鏡用皮带從喉際通入腹中能將病人五臟拍成照片以覘病根之所在擬不日移往北京將各國務員心肝一一照出供人研究 
　　又製一種愛國藥水使凉血奴飲之愛國之心油然而生誠民國今日必需之要藥也 
[新相法] [  太覺]  
　　頭尖主常有差使眼大主財寳不缺鼻長主得婦人歡耳軟主受人愚弄口闊主東道厭惡舌綿主常有口臭肩低主性情柔賤腰曲主善作小官指鋭主地皮遭殃腿粗主不能自立脚掌厚主謀事易成 
 
[近視眼看報] 嘴里啣的香煙透過報紙去了有人向他報紙為甚麼穿了個窟窿他道我的眼光好不過這種薄薄的報紙就被我看穿了 
戲劇指南[  健兒]  
　　烏盆計一劇去張别古者例用丑角張别古憫劉世昌慘遭毒手含寃莫白卽赴包公處告發沉寃賴以昭雪古道俠腸此老可風飾以丑角未免誣慢前雪台小隱客串此劇孫菊仙去張别古臉上不塗粉墨此雖爲爺們客串高抬身價起見而名角用意畢竟有獨到處 
　　健兒謂去張者一定要用掃邊老方合身分 
　　小福安張德祿雖伶而唱武生者也然武生戲往往與武淨搭配合演武戲雖身段伶俐工架老當而與魁梧奇偉之武淨相撲反占優勝之勢似出乎情理之外令人無從索解 
　　健兒謂此等小武生去四杰村之余千𧈢蜡廟之賀人杰搖錢樹乾元山之哪吒最合戲情餘俱非所宜也 
　　蘆中人一劇去漁丈人者亦用丑角子胥逃出昭關爲大江所阻一籌莫展賴漁丈人渡至彼岸得以脱險酬以寳劍慨然辭之囑其勿洩即投江以絶其後慮如此救人之難濟人之急施恩不望報誓死以明心迹之人求之士大夫中尙不可得豈可以丑角飾之 
　　健兒謂漁丈人之俠誼高風與東𦤎公並隆千古亦應用掃邊老去之方不唐突隱君子 
小説 
[滑稽短篇月下老人辭職] [  瀑石]  
　　願天下有情人多成了眷屬月下老人終年忙忙碌碌無非爲了此事 
　　無如月下老人年紀大了不免有點悖晦 
　　每天坐在懶椅裹只管儘翻他的因緣簿也不把兩面男女略略對照對照 
　　因此巧妻配了拙夫美男娶了醜婦弄得世間男嗟女怨極樂的家庭變成個反目養成所 
　　這也罷了還有些男女打破因緣要想自己出點主意把個意中人厮守終身 
　　月下老人却大爲反對偏不肯將赤繩繋上偏把毫不相干的男女牢牢繋定 
　　这還不打緊倘月下老人能自己認定職守却也罷了無如月下老人與痴男怨女雖無一點感情却與那些父母媒妁狠有些鬼鬼崇崇肯偏聽他們的言語 
　　拿了一根赤繩只要父母媒妁有了意思他也不管那配夫婦的男女是個甚麽男女便將赤繩去牢牢縛定了 
　　因此世間痴男怨女都暗暗與月下老人反對暪過父母媒妁自己私行將赤繩緊上 
　　月下老人東奔西跑見有些男女並未經過他手都已縛了紅絲詫怪萬分又恐專利的主意被他人冒了商牌便在什麽報上登了一個廣告 
　　廣告上的話頭什麽無耻之徒什麽魚目混珠什麽本老人世代專業什麽拿獲冐混之徒賞洋三百元的説了一大篇 
　　廣告登了許久毫無消息月下老人拿了一綑紅絲東也奔西也跑却見世間男女都已好好繋上似乎説道不容勞駕費心了 
　　看官月下老人手下也有多少科長科員經此一番打撃那個不閙恐慌 
　　於是四面分頭打聽知道月下老人出了一個大大對頭呌做自由神原來月下老人的商標呌做赤繩繋足自由神的商標呌做自由結婚 
　　月下老人得此報告以後氣得發了幾次昏便到天上玉皇大帝處辭職説玉皇大帝不該再放自由神下去做他對頭 
　　玉皇大帝道善或善哉吾皇那曾放下自由神去那都是世間痴男女作成的罪過現在仍望老人下去待他們自由説定之後你再去縛上紅絲也 
是一樣的 
　　月下老人道這等敷衍之事臣不願做 
　　玉皇大帝道你又來你儘管去敷衍你受的職算吾皇與你的乾修罷 
[短篇小説衣食飯盌] [  禮]  
　　好好甚好甚好放心放心在我身上你現在議員已到手可知道我的力量了　　是是費心費心請請 
　　這酒甚好菜亦大佳哈哈 
　　堂倌堂倌添酒添酒添菜添菜 
　　夏耘夠了不要了 
　　九戒先生不要客氣那訟事必要請你帮帮忙　 
　　自然自然何須説得没有不竭力的　 
　　喂樂北頌虞釀邪來來來這裹坐請請 
　　酒菜快來酒菜快來 
　　酒聲嘖咂菜聲帖噠笑語諠譁杯盤狼藉 
　　算帳算帳是我的是我的 
　　我來我來還是我來明天算你今天我 
來罷 
　　算了算了多是夏耘先生的 
　　費鈔費鈔請請再會再會 
　　喂九戒先生那事不要忘記 
　　知道的放心放心 
　　九戒先生你天天吃夏耘的酒爲什麽不還 
敬他一次 
　　哈哈這一些算什麽我給他弄成了一個議員他不該請我麽他煩我的事狠多這種愛充紳士的鄉下人不敲他敲誰的你們跟了我也吃了他幾次這是我們的衣食飯盌儘管放開肚皮吃下去好了哈哈哈哈 
 
 
 

Page 10

 
 
 
 
[觀音閣碼頭日生電燈公司 
本公司選運老牌電燈材料撿廳長工包要電燈一切事宜價廉物美代表燈十盞一月之費三兩可以包定五十支新泡一元一角如代裝燈件一百支光並不加價通信處請至　四馬路春風得意樓帳房不悟此佈 
[止痛斷根心胃氣痛散]  
玉樹神油本窩專用茄楠珍珠等品精製為散耑治各種氣痛不論新久等症立服立止大瓶一元小瓶六角另售大瓶一元中瓶五角批發克已舖在上海二馬路書錦里口認明鐵拐李為記 
廣東仙壽窩啓 
[一瓶全愈立止白濁丸]  
本窩秘傳良方不惜工料清製丸散耑治三淋五濁等症立服見效每瓶五角十寳搽疳散每瓶五角另售散花柳解毒酒每瓶一元婦科白帶丸每瓶四角 
上海二馬路書錦胃口廣東仙壽窩啓 
[（真正上等）痧藥紅靈丹]  
本軒精製夏天要藥志在救急扶危俾用者藥到回春焉痧氣丸紅靈丹大一角小每元百念瓶白痧散行軍散臥龍丹大角半小每元八十瓶純陽正氣丸每元八十包午時茶每元六匣如意油玉樹神油甘露茶痧氣藥水等均備購施批發取價極廉 
上海拋球場北首廣東杏林軒啓 
[永年公司新法保壽出現]  
啓者本公司將發行新保單一種為中國前此保未有名曰還費保壽單保後如遇不測除賠償單欵外並將所付之保費盡數歸還按此類保壽所別公司從未在中國發現然而利益甚厚人皆藥保欲知詳細請認明廣東路十號向經理烈士詢問可也　烈士啓 
[人造自來血　環球第一補品]  
一小兒乳水不足先天已虧常苦多病或四五歲時尙未能行走此即氣血不足之明證疳積童癆即因之而成凡二歲至五歲小兒可於每飯後服自來血一小羹匙每日三次開水沖服自能身壯骨健百病不侵幼時血足到老無恙　一婦女經水不調或經痛經冷服之非但調經且能種子孕婦常服臨產平安而所生之子日後必少疾病因先天旣已受補則血氣必能充盈且乳汁又佳小兒體質自然強壯　一婦女向缺運動血氣不如終日悶坐憂傷抑　致肝火上升腰酸腳痛能常服此自來血則血分充足肝火上升腰酸腳痛能常服此自來血則血分充足肝火不升胸懷愉快決無　悶煩惱之苦而腰酸腳痛諸患亦即消化　一中年先天不足後天失調或房勞過度血液消耗致有面黃肌削頭暈目眩腰痛腳軟四肢無力腎虧肝旺腦空耳鳴等患連服一月則面色必漸紅潤以前消耗之血液至此巳能補足則諸患悉除自然身壯而力健矣　一文人刻苦用功思慮過度以致心血耗盡面白如紙骨瘦如柴服之心力漸壯血氣漸充心廣體胖獲益匪淺　一年老之人血氣衰耗精神困頓常服之能烏髮黑髮健骨潤肌精神日見強旺反老還童操券可待 
大瓶二元小瓶一元二角大瓶每打二十元小瓶每打十二元 
總發行所上海五洲大藥房 
[鷄納補髪香水　止癢去垢有奇功]  
男子髪既剪短血氣暴升最能發癢女子有碼多垢膩亦能發癢又髪既得補而茸生亦能發癢此水滋養髪根故能使舊髪不凋新髪易長光潤而無油污萬妙在搽之立能止癢使全體爽快垢膩亦隨之盡去真飾髮第一佳品也 
上海中英大藥房啓 
[（警船告示）]  
大中華民國各口巡工司戴　為　行曉諭事照得航海避磁章程刊印成帙曆經本行並前出之三百八號三百七十八號四百七十三號示諭各等因在案現奉　總稅務司杞飭轉奉　中華政府命令內聞一千九百十年各國頒出之航海避　章程均已遵行中國亦願行知江海洋式兵商船隻一律照辦其餘華式各種不在此例現經海關造冊公署將該章程譯印華洋合壁頒發各口 
民國元年六月二十日即壬子年五月初六日第五百三十四號示 
[彚司公司　新奇時式夏貨　大减價]  
啓者本公司今將各種上等夏季所用時色新樣各色貨物一概特別減價出售特此佈告南京路江西路 
彚司公司啓 
[失票聲明]  
今在途遺失五月十七期李興記向正康十四號聯票元五十兩刻已掛失望中外等號幸勿收用特此登報聲明 
萬昌泰白 
[新出華產預告]  
胃病聖藥太和胃氣散起死回生民寶丹救急良劑醒獅神丹常備要藥富華千金丹 
本堂主人揀選馳藥材悉心精製四大靈藥廉價發售以便全國同胞衛生之需準擇陽曆七月一號在本總售處發行倘蒙各界同胞諸君熱心推廣預定購辦自當酬以替別利權以副寶意○上海後馬路長蟲里內三百十七號門牌事務所 
萬麻堂大藥房廣告 
[新出華產預告]  
胃病聖藥太和胃氣散起死回生民寶丹救急良劑醒獅神丹常備要藥富華千金丹 
本堂主人揀選馳藥材悉心精製四大靈藥廉價發售以便全國同胞衛生之需準擇陽曆七月一號在本總售處發行倘蒙各界同胞諸君熱心推廣預定購辦自當酬以替別利權以副寶意○上海後馬路長蟲里內三百十七號門牌事務所 
萬春堂大藥房廣告 
[救急常備衛生靈藥清快丸]  
總經理上海四馬路日信大藥房 
人身之康健能作非常之事業與成功 
中暑　中寒　時疫霍亂惡心嘔吐肚腹疼痛目眩昏倒神心餘結船車眩暈酒醉昏迷等諸癥有効 
價小包六分中包一角二分大包三角　　　　觀子二角五分小盒六角大盒壹元貳角　各處　面各大藥房並洋貨舖均有發售 
[安住蚊煙香]  
人身早起夜眠為衛生第一要務當此夏日炎天蟲鳴嗡嗡最擾清夢況蚊叮有毒易灑疾病本堂有鑒於此特費數年之研究殺蚊蟲於無影凡居家客旅一日不可少之妙品也 
本鋪大阪北區富田町　安住大藥房　 
電話長東五二九番 
批發處大阪安住藥房經理上海小林洋行 
[廣東仙壽窩夏令要藥]  
本窩揀選上等藥料不異王本精製麝香痧氣丸每洋百瓶○萬應午時茶便元七盒○八寶紅靈丹○時癥白痧散○臥龍丹每洋冷九十瓶○諸葛行軍散○　慶保和丸○蕃香正氣丸○紅白痢癥丸○立止腹痛丸 
諸君光顧取價克已上洋二馬路　錦里口鐵拐李為記 
[德國滿克藥廠廣告]  
本廠現有以下各種花學藥料出售　山道年　灰石典　秘淡養　衣打三強水或酸　泐烘酸　沖照相片用 
凡購藥或問價目者祈就近向上海英界大馬路三十七號科發藥房接洽可也 
[五福眼藥]  
橫井軍醫監大人秘方戶緣山本兩軍醫總監證明 
五福目藥各藥房均有發售凡人有患眼疾即用五福目藥木立見神效無論何樣眼病永無復發靈驗異當全球無二價每瓶大洋一角二分 
批發處大阪安住藥房總經理小林行洋 
[上海經理順亨洋行廣吿]  
啓者那威國著名電機廠製造各種電話機交換機以及電話應用各件製作精良價目克已歐美斐洲各處久已馳名近年京津粵話機皆向該廠購買極蒙稱許上海係歸本行一家經理倘蒙紳商賜 
顧請至上海三馬路一號本行接洽無不格外歡迎 
[（一瓶斷根）心肝胃氣痛]  
此散不論何種心肝胃氣痛痛極雖忍一經服下馬上止痛縱有遠年幾無可治之頑症以及結核成塊胸腹腫脹等氣痛即服此散限定一瓶包能斷根每瓶一元小瓶半元 
上海英大馬路畫錦里廣東杏濟堂啓]  
 
