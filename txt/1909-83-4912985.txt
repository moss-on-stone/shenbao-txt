# 1909 - 83 - 4912985

 

Page 1

 
 
   
 
 

Page 2

 
 
上諭 
　　監國攝政王鈐章　閏二月初九日 
　　上諭占鳳奏懇請開缺終制一摺内閣侍讀學士占鳳著准其開缺終制　欽此　軍機大臣署名奕劻世續張之洞鹿傳霖那桐假 
[宫門抄]  
　　閏二月初九日召見軍機　夀耆　達夀　恩順 
論說 
[論厦門辦理戲園交涉之失計]  
　　我國勢處積弱與外人交涉。僅憑公文之理論不施决裂之手叚。以故一事之起。倘與外人有糾葛者。無論有關國權之交涉。如土地鐵路礦産等。祗得含糊應允。任其侵蝕。即推之個人交涉。亦每不問是非曲直。之誰屬。而横。遭屈抑。縱有其是在彼。其非在我者。我固負荆謝罪之不遑。至於明知其非在彼。其是在我者。則以强弱之勢不敵。亦甘居下風。彼族仍得勝而去。其所以如此者。一由於國勢之不振。一由於治外法權之未收回。彼國之民。僑居我國。不守我國之法律。仍爲彼國領事所治。宜其横行不法。加以國勢寢衰遇事又不敢從嚴理論。此其所以益肆行無忌也。雖然彼國之人。藉其國勢以欺人。固不足怪。獨怪我國無知之民。不務自强。以恢復國力。反移心外向。甘棄國籍。改入外籍。以爲魚肉鄉人。抗違國法之護符。嗚呼斯眞喪盡天良。毫無心肝矣。於此何誅。竊歎其道之無由而得也。前月廈門天仙戲園主瑪甘保。以中國人改隸日斯巴尼籍。於國喪期内關檯演戲。地方官以其有違禁令。阻止開演。禮也。亦法也。彼悍然不顧。照 
 
 
 

Page 3

 
 
常開演。巡警入園勸阻。彼竟率衆相抗。膽敢放鎗擄人。（其事歷載前月本報）。行同匪賊。雖誅以大辟。猶不足以蔽其辜。乃法領事假代理日斯領事之名。出而干涉。閩督以事關交涉。即電飭漳州何道。馳往查辦。法領事要索多端。甚至以罷斥厦門道爲請。以一卑微之優伶。而至罷斥堂堂之道員無理已極。誰堪忍受。乃何道含糊應之。瑪甘保逍遙法外。且鎗傷巡警之事。亦置不議。當時記者竊疑何道。辦事之懦弱無能。而益憤弱國與强國之不可以遵公理而處事也。私衷鬱鬱。方欲一鳴其不平。豈知事有大謬不然者。前月念九日本報補錄厦門劉道照詰法領之不解八欵。皆言之有理。足間法領之口。乃何道急於建。功置此不顧。自請法領與劉道不必辯駁。可與我直接交涉。以致釀成失敗之結果。噫私心之足以敗壞公事有如是。今復據訪員來函。松督經外部申斥。乃電責何道挽回。但已鑄之錯雖極力磋商。終難得完全之結果。記者不嫌過去之陳。迹爰追論此事辦理之失當。以警告當道。俾於後此之交涉。可稍留意焉。。 
　　當此事之發現也。瑪甘保旣違禮犯法於先。巡警出而禁止。又敢放鎗擄人其曲顯係在彼。法領無端出而干涉。正可嚴詞拒駁。蓋以瑪甘保之改。籍小民。决非眞確之外人可比。以戲園在中國之地界内。亦非租界可比。以法領之代人理事。亦非本國之交涉可比。况去歳上海日斯總領事已將改隸彼國籍之中國人。悉數削除。有案册可查。則此事非重大之交涉可知當此之時。閩督極應責成厦門劉道與法領事直接談判（劉道照會且有不認法領爲代理日領之語。）法領亦知公理不容。反於閩督前極詆劉道辦事之失宜。閩督理宜直言嚴拒。乃不察其事之眞。相如。何貿然電飭何道馳往查辦。示人以曲在劉道之意。設計可謂左矣。即使兩造相持不下。則劉道雖辦理不善。法領亦必有所不合。應由閩督與上海日斯總領事各派一員。公同查辦。今不出此。彼仍爲法領。我已易劉道爲何道。非示人以其曲在我之意乎。但何道到厦。苟能與劉道會商辦理。尚不至大張法領之氣熖。乃何道自恃已能。并藉憲寵。非特不與劉道一氣相聯。反置劉道極關重要之詰責照會於不顧。此固法領所求之而不得者乃何道竟不待其要求註銷。而先以不必辯駁答之。是誠何心宜其後此之種種棘手問題層出不窮也。彼族不顧公理。徒恃强權。我以正言責之彼且不認。而况我先不認乎辨事之鹵莽至此可謂已極。匪特此也。何道一面結法領之歡心。一面必以劉道之辨事不周。上禀閩督藉誇已。長此亦事理所必然者。故閩督有以何道調補厦門道之意。且劉道亦以此後交涉更難辦理。有告退之意。（均見報載）何道不顧國權之凌夷。不憤外人之强暴。而專爲個人顯達計。甚矣其居心之險詐有如是者。嗚呼往事已矣言之何益。特念前車之覆。乃後車之鑑。故不憚饒舌。以凟清聽。竊願當道之支持外交者。鑒往事之失敗。而策勵方來。至事到臨頭。宜以勿固執。勿放縱。勿阿容。勿拘牽爲主。不宜倒行逆施。予人以可乘之隙。尤不宜私心自用。敗壞大事。其或可稍挫外人之氣焰。而存公道於强權之下乎。 
　　天下之藉以折衡事理。維持和平者有二。在人與人之間曰公道。在個人曰天良。彼恃强之外人。忘本之籍民。不肖之官吏。均不足責。獨哀我蚩蚩無識之小民。不知國權國恥爲何事。愚昧成性。難動義憤。誠可痛也。彼瑪甘保旣違國制。於百日期内。藐視禁令。開檯演劇。倘我民念國恤之當哀。憤演劇之非禮。父戒其子。兄勉其弟。人人相約不往。則該園雖鑼鼓喧嗔名角爭勝。其如無人賞識何。雖其心不願停演。勢必出於停演。而放鎗刦人之舉。亦或可免。惜無人敢倡此義。以致釀成至恥奇辱之交涉。其咎不得不歸諸當地一般之士民也。且聞當天仙開演之日。以警察勸阻。遊人往觀恐無人賞光也。特廣送戲單不取分文。以爲對敵之計。我民於此苟稍明是非。正以相約不往爲是。何意貪耳目之欲。忘君父之憂。甘吞釣上之餌。徒貽外人之笑。甚爲我民惜之。今天仙戲園藉外人之庇蔭。而得勝利之結果。勢必重振旗鼓。以示威權。切望當地諸人追念往事之痛。痛定思痛。而以入天仙戲園爲戒。庶我民之義憤。足使外人起敬。又能使彼忘本改籍者知所愧赧乎。記者跂足望之矣。 
來稿 
[南洋勸業會說畧（三）（續）]  
　　三曰﹃預備機關﹄中國自來無賽會故中國之賽業界。自來無有形之競爭。一旦驅之而入競爭場臨時張皇失措者無論矣。其不失措者必有不能盡善盡美之恨。本會之組織預備機關也。﹃有對於各省者。﹄近年各省赴外國賽會者。亦必派員採集物品。另籌經費以勵商家。南洋勸業會本國賽會也。則各省襄助之踴躍。必有可觀者。﹃有對於南洋各屬者。﹄各國之開賽會。嘗就一府。或一縣。先開小賽會。藉以鼓動商情。檢查出品。日本之共進會品評會。其先例也。今本會亦師其意。先開南洋各屬小賽會。而又就寗蘇二屬先開。以資各屬之模倣。而藉與人以賽會之常識。其對於各省者名曰﹃出品協會﹄對於各屬者名曰﹃物産會。﹄此本會極力所預備者也。四曰﹃審查機關。﹄賽會者奬勵發達實業之原動力也。審查者執行奬勵實業之總機關也。故其國不開賽會則已。未有開賽會而不注重於審查者。中國實業界無賽會。故無審查。無審查。故政治上不見奬勵實業發達之顯證。審查之對於本會也即本會之結果也。又即出品者之最大希望也。今本會另組織審查部以審查出。品其優者分别奬勵。其審查者專請公正之專門名家。其權則以之屬諸農工商部焉。此皆本會籌備之大綱也。至於節目尚更僕而難罃。然吾國初開賽會。知 
 
 

Page 4

 
 
者少而望說明者甚多。兹再對照學理。参攷德國伏伯施博士所編工藝叢書中。關於賽會之論說。法國巴黎大賽會義大利米郎賽會美國聖路易賽會及日本屢次所開之内國博覧會各報告。分爲總論經營佈告出品結論五章。别述於下。作者意在說明。故文不計工拙。閱者幸寛恕之。若夫本會之詳細說明書。則讓於第二期通告。（未完） 
專電 
[電一（北京）]  
　　昨日寄諭東督徐世昌昌圖守查富璣新城守陳作彦究竟能否勝任新政能否切實興辦詳加察看據實奏覆 
[電二（北京）]  
　　直督楊奏謝京察奉硃批卿其勉副朕倚望之隆可耳 
[電三（北京）]  
　　晋撫寳奏口礦車運費過巨請飭覆加核減奉旨郵傳部議奏 
[電四（蕪湖）]  
　　英國礦務工程師田汝達昨乘威特利兵艦赴大通爲銅官山事 
[電五（常州）]  
　　武陽重選舉今日（初九日）開票當選姓名錄下（武進）錢以振　莊　洪　惲佩華　趙祖抃　莊鼎彝　吳振　程鴻起　徐鴻　姚宗聖　屠寛　丁述義　盧正衡　趙晋年　張定謨　吳　敏　吳宏澍（陽湖）徐嶲　姚祖泰　叚彦偉　奚廷選　錢選　唐策鰲　卞士元　王鴻惠　丁固育　白炳勳　惲彦彬　吳鈺　吳以成 
[公電（南潯）]  
　　各報館鑒初四報登曹纉明一節震五區並無公電特此表白震五區全體啟 
緊要新聞 
[川督查覆參案錄要]  
　　周善培參案　御史　史培奏参署四川勸業道周善培深刻險詐肆行跋扈一摺刻已經川督趙爾巽按照所叅各節確切查明據實覆奏略云奴才　稽博訪該司道等所查各節的係實情如該員周善培果有實在劣跡奴才斷不敢因保奏在前心存徇隱惟其舉事斷在必行意氣未能稍遜誠不能無才高意廣之過要實有理繁濟變之長歷任督臣資其肯任勞怨仍時誡其力主寛和奴才待遇僚屬向以開誠布公勸善規過爲主於該道尤三致意焉誠以應世需材而全才難覯斥退一人易成就一人難計毁譽人多負責任人少舉世皆明哲保身之流庶政成江河日下之勢覂駕而致千里折節迺爲名臣此中消息甚微影響甚遠川省人材本乏如周善培慮事之詳斷事之敏任事之勇事實不多覯似未可以已往之憎兹多口遂視爲全體之無所取材該道近亦深自刻責隨時矯正原參各節雖非該道之事實實足爲該道之鋮砭現察其於勸業一職實心籌畫精力又足以副之實業可望起色奴才仍當隨時督察俟試署一年後量其成績之多寡番其進德之盈虚再行奏明辦理至於該員出身係由監生應光緒甲午丁酉等科順天鄉試兩次中式副榜查其呈報咨部履歷並無揑冒奴才原奏稱爲舉人實係聲叙錯誤已另片自請議處奉硃批知道了仍著該督隨時查看倘有辦理不善情事卽行奏叅毋得稍存徇隱欽此 
　　路廣鍾叅案　張御史又奏叅四川巡警局提調候補直隸州路廣鍾指揮警兵砍傷學生並有傾陷善良朦混揑禀情事一摺亦已由川督查覆略云川省教育會員開辦中學堂以上運動會到會學生共計三十餘校警察局提調路廣鍾正警官賀維夔等均帶巡警在塲彈壓是日午後三點鐘開演障礙物競走教練所學生胡廷英先至障礙處所適府中學堂學生黄光顯曾及城踵及將其掀開胡廷英揮拳報復彼此互相爭閙隨經教育會長評判以該生等各有不是遂令散去移時府中學堂學生復集合多人至教練所駐紥地段尋釁遂致大起爭鬥是日因有兵式體操各校均備帶鎗枝警官學堂鎗枝因已不用均搭成鎗架庋列憩所不意互鬥之際人多手雜競取架鎗擲撻以致教練所學生楊少平等府中學堂學生鄧林筠等均各受傷經華陽縣鈕傳善先後驗明各生受傷雖有輕重確無刃傷緣是日會塲鎗枝皆未帶刺刀即警官隊長所佩指揮刀旣無鋒刃亦無拔刀指揮情事而警官賀維夔因在塲奮身解勸致左太陽左眼等處均受有鐵器重傷路廣鍾手腕亦致受傷是當時警官彈壓未嘗不力至警官學堂架鎗被折抛散當經路廣鍾禀陳嗣以即在當場清獲未加根究並無大索之事奴才一一處以鎭靜旋即相安釁起互鬥各受有傷非一方面之事外間但知學生受傷而不知警官警兵亦有受傷按查原叅各節與事實大相懸殊自係遠道傳聞之誤請毋庸置議 
[議覆浙撫請由地丁等欵動撥學員杭州]  
　　浙撫增子帥奏撥助上海中國公學常年經費曁京師女學建築費擬於地丁鹽觔加價各欵項下動撥請作正開銷一摺刻已由度支部議復略稱據浙江巡撫奏稱歳助上海中國公學經費銀三千兩擬於地丁欵内 
 
 

Page 5

 
 
動支又籌助京師女學建築經費銀五千兩在地丁欵内動支銀三千兩鹽觔加價欵内動支銀二千兩均請作正開銷查地丁爲國庫正供歳入均有常額向來京協各餉莫不待以撥濟若令任便提用將各省紛紛援照側正供一項幾成爲隨時動用之需殊不足以愼重正欵前項上海公學曁京師女學建築各經費應令於司庫外銷閒雜各欵支用所請由地丁項下動支作正開銷之處碍難照准至鹽觔加價于項係臣部奏定以一半劃歸産銷省分勻撥濟用盈虚質劑該撫當有權衡所請動用銀二千兩作爲前項女學建築費自應准如所請在該省應得一半欵内動支 
[議結藉商演戲抗官案詳情厦門]  
　　嗎甘保一案種種凶横中外皆知乃省委何道賴守來辦此案着着退讓損失主權不少而於嗎甘保違制演戲開鎗抗官擄人毀局各情不敢一言題及貿然與法領事議訂五欵　一厦道請督憲嚴加核辦　一招商局仍歸嗎辦　三嚴懲巡官巡士　四　商各界不准反對　五以後演戲由厦道允准方可率外部見此電約大加申斥并責松督以不顧國體委任非人松督接奉部電乃電責何賴兩員挽回此約何賴大恐以前約已押如不翻悔又恐功名有礙乃决計往法領事署各索前約重行斟酌并將督電取出呈法領事閱看謂前押五欵督憲不允云云法領事未經許可何賴二人乃無可如何而回近法領事又電致松督往來交涉聞昨已了結矣所定之約　一厦道免議　二招商局改歸他人辦理　三罰嗎甘保二千元抵還巡士（打毀物件之欵兩不找賠）四巡官巡士免懲處　五演戲歸厦道出示方准開演松督法領事均簽押完案何賴二人亦已於閏月初一上省復命然識者謂如此於國體主權仍未挽回不過較何道前五條之損失差强人意云 
[京師近事]  
　　訓練禁衛軍大臣濤貝勒等前經奏陳訓練禁軍非有陸軍精詳之員難期臂助故攝政王飭於陸軍部内調取軍諮官數員俾資襄贊現聞所調之軍諮官係鎭國將軍溥侗軍諮處副使哈漢章徐致祥章遹駿田献章文華等六員並聞該大臣等已會議就緒擬定於本年内編成混成一協其訓練處先已暫假東城西堂子胡同現濤貝勒等又以該處不便擬遷至西城城嘠胡同内因彼處房宇寛敞地勢適宜已派員查勘動工修理不久即將遷移 
　　陸軍部現擬定京外四省設立陸軍中學而於京師設立陸軍大學分步兵馬兵工程輜重等科專門教授由畢業陸軍中學各生挑選升轉畢業試驗時奏請特派大臣會同本部評分甲乙兩級照奏定出身章程恭候欽定所有學術資格學業年齡修業學期見習時期學級等第教授課程即另訂詳章數十條奏請核准照辦現聞已將以上籌設大學原摺及各專章一併咨會各省查照矣 
　　總布胡同鐵路俄文學堂開辦以來略有成效日前外部諭令該堂塔吳二監督偕同本部二等繙譯官范君於上月二十九日在該堂考取甲班學員五六人由官費送往俄國大學堂肄業以備回國襄辦外交 
　　學部日前通咨各省略云法政學堂係爲已仕人員而設無論實缺候補均須入堂肄業惟肄業期内不得兼充各項差使俾得專心向學以收實效 
　　外務部梁尚書因四川候補道李國瑜於交涉情形頗爲熟悉特於前日奏調到部當差幫辦交涉事宜 
　　政府近議在福建鼓浪嶼等處酌設交涉專官已紀前報聞此事因日前閩浙總督有電報告某國情形並請改前督許應騤所訂萬國公地約章等事故復提議及此 
　　間島問題磋議經年迄無頭緒前由東督奏派吳祿貞協領與日人交涉現在提歸外務部辦理吳協領仍備顧問聞已議有端倪外部以此事自始迄終吳之功居多擬俟完結後保吳以副都統記名簡放 
　　御史黄瑞麒前奏興築鐵路征收各欵宜明定期限作爲股本一摺已經奉旨由軍機處片交郵傳部現該部查原奏内稱各省鐵路往往加征各欵以充路用有奏明辦理者有並未陳報者應請凡各省鐵路加征各欵路成即行停止其所收之欵悉令塡給股票照商股給息等語當以粤路公司究竟有無别項征收名目均應詳查會核覆奏除照曾粤路公司外一面恭錄諭旨刷印原奏咨行兩廣總督張安帥查照 
　　加稅裁釐一事歐美各國要求實行政府爲羣議所逼暫爲許可惟聞某國現復提出多欵大致謂洋商須格外體卹多加保護嗣後不得再巧立名目以累洋商並請中政府再爲詳細磋商以免將來再生交涉 
　　日前民政部咨行各省略云御史俾夀奏請嗣後京控案件發回原省應由督撫親赴審訊以免原問官迴護致滋寃抑等情奉旨允准應即咨行各督撫遵照辦理 
　　土藥統稅大臣柯逢時因山西藩司丁寳銓於本年議定將該省所種之土藥一律禁絶惟該省尚未能將所抵烟稅之欵籌畫有著故經柯大臣會同度支部行文咨飭晉撫寳中丞轉飭藩司速籌抵欵又聞禁烟抵虧方法澤尚書提議加烟捲酒捐等項以資抵補世中堂亦賛成是議 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[東三省通信]  
　　吉撫札拿胡梅仙　已革刑部主事胡煥去年在吉林爲紳士張松齡等聯名數十人羅列數十欵在督轅控告徐菊帥震怒即咨飭吉撫嚴拿懲辦胡聞耗回南故當時無從拿辦近日胡又返吉爲吉撫偵知特札民政司巡警嚴拿歸案辦理 
　　寗古塔加捐之風潮　寗古塔加抽轉輸捐之風潮頗爲劇烈其原因該處車脚捐向有九文七四釐等名合言之即每吊抽二成也今驟增每吊加收一百文故各車户多不畫諾常廳官移文商會時孫輔廷曾以民生疾苦不堪重徵駁之詎竟率爾實行遂演成十八日巡警攔截載車百有餘輛十九日又拘執車户數十名之怪劇云　二十六日欽派致祭大員慶都護接塔城電有商會已被封之說聞該處市面非常搖亂　又聞綏芬廳電稟公署後當道即以該廳辦事操切電覆申飭昨該廳又復電覆到省略稱前云解散商會不過諭令各商家不得入會議事撤去會長另行公舉如必須會議須由巡警局派員監視並非將商會發封各商家均已承認並無暴動亦不敢操切從事車捐現亦停辦餘均詳細禀報俟奉批再行遵辦 
　　日人自尋短見之交涉　長春有日人伊藤某與匪類聯絡近被人在巡警五局告發巡官遂將日人傳至局中再三問訊日人堅不承應巡官怒責之日人以爲羞愧難堪回寓自尋短見日領事松村君遂謂華人將伊打死現聞孟太守已將五局巡官送入獄中不知如何了結也 
　　江撫派員磋商路礦輪船誌詳　黑龍江省李道希珍爲利便交通曁開售甘河煤礦預定銷路與購添輪船暢行江運三事起見於本月初三日至哈爾演與東清鐵路監督霍爾瓦特商議接辦濱泉支路並要求該路設站築場之區當經該監督首肯允以東清鐵路道外隙地退讓其原築現行之松花江鐵橋亦許借行以省工費至甘河煤礦則該監督之意如煤質果足供二十年之用始可開議將來定議後尚可先付訂金江輪現有五艘隨帶拖船各三艘價值約計羗帖萬餘張 
　　按濱泉支路即由哈爾濱經呼蘭抵拜泉之路 
　　長春之金融近况　長春銅元每枚作價十五文天津營口奉天等處每枚作價七文十文不等奸商乘機謀利近竟販運大宗銅元抵寛使用孟太守於日前查知此弊後特出示諭速將銅元落價　長春銀價較他處少平故近來奸商每多運之出境以致價日增高孟太守亦已出示禁止以故近二三日内銀價驟减三百文 
　　營口巡弁尋殺商會協理詳誌　上月二十六日上午十一點鐘營口巡警一局巡弁胡國恩戎裝執手鎗懷利刃跨駿馬率領妻妾三人一老者一中年一少年乘坐驢車各懷小刀並有隨從六七人皆手持鎗械如赴大敵由東營行經巡警總局直至西營老爺閣觀者不下數千人及抵西義順西棧門首即下馬領其男女人等一擁入内搜尋協理李君序國並肆口叫駡聲稱殺之方能甘心幸李協理外出得免於險該號見勢洶湧不敢上前阻問繼因搜尋不得復直奔西營商務總會至則令其妻妾上樓騷擾已在樓梯上咆哮如雷口稱與李協理誓不兩立其羽翼人等均手執鎗械擁護左右當時商會中人均莫知所措後經四局巡弁陳君雅泉得信帶領警兵赶至勸其回局始散事後全營驚愕咸抱不平謂警官原保治安而設今如此舉動與刦賊無異當行過總局及三局時耀武揚威該局均不攔阻眞奇事云 
分類新聞 
政界 
[江督通飭速理訟案南京]  
　　江督端午帥札司道文云宣統元年二月初三日電局鈔奉上諭都察院代奏學部叅事江瀚條陳請清訟獄等語據稱自停止刑鞫以後殘酷之風雖減拖延之害愈深因證據未備兩造爭執遂以不了了之民間逮累無窮各省訟費名目繁多百端需索寃縱獲理家産已傾若如所陳情形實堪痛恨著京外問刑各衙門將一切弊端認眞釐剔等因欽此查小民之累以訟獄爲大端而訟獄之弊以拖累爲最甚本部堂蒞任以來每於各屬呈報命盜案件及上控呈禀無不批飭迅速審結綜核各屬稟詳雖間有審明具復者而積壓之案居其多數推原其故由於各州縣性躭安逸畏難苟安並復吝惜招解之費或云犯供狡展或云人證未齊一味敷衍搪塞以致正犯瘦斃囹圄人證多滋拖累種種積弊不可勝言甚且有京控上控及專飭提審情節重大者亦復經年累月任意擱延實屬不成事體今旣欽奉諭旨嚴切誥誡應卽通飭各州縣先將宣統元年以前一切積案立即振奮精神悉心研鞫統限兩個月之内審明詳辦嗣後遇有命盜及上控自理各案均須依限審結不得再事逾延如有實在難以審結者准將爲難情形據實禀候核奪斷不准以尋常犯供狡展人證未齊空言塞責了事臬司爲刑名總匯之區應飭將各州縣積案應如何隨時設法考查清理俾不致於視爲具文仍前延宕之處迅卽妥籌辦法詳候通飭遵照其各道府提審京控上控 
 
 

Page 11

 
 
案件亦即嚴飭承審委員趕迅悉心研訊確情錄供詳辦至各州縣訟費及一切弊端責成該管府直隸州督同澈究查明認眞釐剔據實禀復核奪經此次嚴飭之後各州縣務各痛改前非黽勉從事倘敢陽奉隂違因循玩忽定行從嚴参辦决不姑寛 
[訪實會匪歷犯各案清江]  
　　桃源縣拿獲會匪石慶隨及其妾二皇姑等經李大令迭次研訊異常刁狡雖刑勸兼施堅不吐供禀奉院憲批由江北巡防營務處沈觀察洽委員前往訪查即據稟復以馳往桃源崇河鄉附近一帶密訪會匪石慶隨妾石劉氏即二皇姑子石養翠等搶刦累累其尤著者有强搶石寳岫一案石慶隨等率徒黨十餘人先後搶石家三次搶去牛驢衣物抬砲等件又有抬架陳良駒一案石慶隨父子及二皇姑將陳架至翁家圲勒索不遂抬至荒野殺死毀屍滅跡又有搶刦魏曾傳財物殺死其妻並救護之隣人又搶陳保全家一案搶去財物轟死其妻李氏以上各起桃源縣均有案可稽又二皇姑率徒十餘人在朱家集見一人身穿短衣疑是眼綫使徒架至西北河灘殺死毀屍滅跡此案係過路之人無屍親報告等情經沈觀察以該匪石慶隨等歷經委員查訪確係著名積匪搶刦殺人犯案累累豈容一任狡延致稽顯戮擬出巡時順道前往桃源親提審訊明確錄供禀請懲辦已由觀察禀復兩院憲查核矣 
交涉 
[東沙調查之方法廣東]  
　　粤督派委員王仁棠林國祥乘江大兵輪往大東沙調查交涉案兩委員已於前日赴港刻聞此次調查法擬傳集日前被逐各漁户錄取供詞及目擊日人拆毀廟宇時各證據以便與日領交涉云 
[西沙測勘之風傳廣東]  
　　粤督日前接某員電禀謂風傳現有某國兵輪泊於西沙島派兵上岸測勘所聞如是未知確否（按西沙島在東沙島之側） 
[咨請保護英人游歷安徽]  
　　外務部日前咨請皖撫以准英使函稱該國西波姆狄克斯滔耳鍊鋼廠代表裴得斯傑密司二人擬赴皖贛等省游歷等情業已發給護照由該領事轉給該代表一俟到皖時請煩飭屬妥爲保護以免疎虞而教邦交 
軍界 
[催造陸軍統計表册南京]  
　　江督端午帥准陸軍部電開統計調查表本部亟待核辦屢准館催勢難稍緩希嚴飭承辦各員尅日赶辦聲復等語遂札飭各司道局所及各營云查江寗京口兩防及長江水師各營應造陸軍統計表已經江寗將軍京口副都統長江提督造齊逕行送部其督練公所兵備叅謀教練三處及混成協糧餉軍械局沿江四路砲台要塞工程營各表亦經本部堂咨送陸軍部查照其餘各標營及各司道局所表册有送本衙門飭發兵備處復核者有自行移送該處彙辦者間有各營送到表式僅有糧餉而無軍械不合體裁者亦經發還另造此外各司各營並有未經造送者實屬任意遲延旣准陸軍部一再電催目應飭令趕速造辦未便再事延緩仰即遵照迭次檄飭並部頒表式分門别類餉項軍械各列各表詳晰塡造限奉文三日内詳送核辦毋稍片延 
[將弁學堂之老大學生福建]  
　　閩督松鶴帥以體操算學一切課程必恃年力稍壯腦氣完足方能合格是以各國均令少年子弟充伍乃觀將弁學堂盡是老大之生未免虚有其名何足以備干城之選現擬汰老留强聘訂海軍名將來堂授課以資整頓 
學務 
[奉邑派定勸學員寗波]  
　　奉邑勸學所今春由王孝廉序賓接辦内容大爲整頓現已派定周君駿聲孫君雲澄竺君景崧李君宗鑑王君彬麒張君康達蔣君錫候爲各區調查員聞諸君均盡義務祇領輿金不取薪水 
[禀辦半日學堂安徽]  
　　銅陵縣屬之大通和悅洲鎭董汪廷楫以該鎭雖經設有小學堂一所而貧寒子弟無力就學者頗不乏人自未便聽其向隅當經該紳稟由皖岸督銷局批准在於鹽斤項下月籌經費銀六十兩創辦半日學堂廣收貧寒子弟入堂肄習遵章授課俾資教育普及刻經該令將開學日期並擬訂章程詳請皖撫批示立案 
實業 
[鄂藩批查土商困難情形漢口]  
　　漢口土膏商人福康祥豐厚具禀鄂藩以土膏牌照捐章有碍營業並種種困難情形懇將章程配改維持商艱李少東方伯以禁煙乃奉旨飭辦要件諸色人等罔不欽遵力戒期除痼疾漢口爲中央名埠自應首先嚴禁以爲倡率而禁烟之方法非由限制營業不能使吸烟者悉就範圍該職商經商有年必能仰體此意恪遵新章辦理如章程内有須斟酌改良者候飭夏口廳會同商會確切查明妥塡酌辦 
[組織農業學堂安慶]  
　　休寗縣農業公司自光緒三十年稟奉批准開辦裁種桑秧等樹木頗着成政惟未有專門學堂藉資研究現經該公司員董等籌議擬附設農業學堂以及蠶桑速成科招生肄習並延聘熟諳農務蠶學教員照章教授各項科學以期多得通曉農工人才預備將來推廣森林任用刻經該縣據情上稟當道查核矣 
[香山又將有第二三香洲埠出現廣東]  
　　粤省三面環海最利於開闢商埠近年如公益埠香洲埠皆已次第經營漸著成效現李水提又查得香山縣屬之南水地方亦最合闢作商埠已派委吳叅將敬榮前往查勘矣 
[飭查推廣漁業浙江]  
　　職商胡品第等稟推廣漁業奉撫批據稟籌集資本五千元置備漁具漁苗擬於左家橋一帶河道講求新法創興漁業固爲振興商務起見第於灌田行舟有無阻碍必須確切勘明方能籌辦繪呈之圖甚屬草率不堪依據仰農工商礦局派員查勘繪圖附說會同仁錢兩縣核議辦法詳細稟復察奪聞商局已札委候補府照磨張汝衡前往會同仁錢二縣查辦矣 
 
 

Page 12

 
 
雜記 
[牙釐局督辦之憲眷蘇州]  
　　正任淮揚道督辦牙釐局務朱觀察之榛禀請銷差請另派大員接辦牙釐局務等情已記前報兹悉此禀已奉撫憲陳伯假批示云閱禀情詞懇摰具見退志甚堅惟該道在蘇年久司榷已十有徐年不但情形塾習考核精詳抑且守正不阿處膄勿潤歷任撫部院無不資爲臂助本部院前在藩司任内與該道同官共事相知尤深上年特會同督部堂奏請留蘇辦理要政從緩赴任實以時艱方亟任事需才其所以屬望於該道者尤不僅在于任勞任怨也雖任事者之苦衷每不能求諒於旁觀更不免見嫉於同列頻來蜚語亦難怪該道之寒心然公道自在人心自問但求無愧悠悠之口不妨聽之卽如本部院自撫衰庸久抱引年之志徒以受國厚恩值此時事艱難豈能自躭暇逸勉此職守即所以圖報涓埃願與該道共勉之所請委員接辦牙釐局務之處應毋庸議 
[邊氓困苦之一班貴州]  
　　省外各州縣會匪盛行分上中下三等上者謂必清水袍帶立黨建會借以營私有時遇事生風敲詐鄉愚中者謂之昏水袍帶專以刦掠爲生開某山立某堂到者常數百千人最下者卽摸包剪綹鼠竊狗偷之輩長其儔者謂之掌拕子各州縣團首幾於非具此三項資格不能充當蓋會匪黨羽旣多非該黨中人斷難立足甚至紳衿之屬亦同流合汚借以保室家全性命遇有要案或洩漏消息以示恩惠近來四鄉被刦盜者幾於日有所聞而捕獲匪黨甚鮮以故匪熖日熾鄉人頗有資財者率遷移入城詢之皆畏匪逃徙云 
[恭維教員之無恥山東]  
　　省城師範畢業生丁某于畢業時考倫理科其卷内有云中國一孔子外國一内掘並抬三頭及揭曉卷得百分大受同人攻擊近聞該生已作教員其授業學生恒以是語相質証云 
[小輪炸覆慘聞續誌漢口]  
　　漢口利漢小輪鍋鑢炸裂船身沉没慘劇已紀昨報兹悉該輪係利記公司之産是日甫鼓輪下駛火艙内工人因事上岸倩小工二人生火火力猛而鍋鑢朽鍋内又水滿汽盛遂致炸裂當時鐵片亂飛沸水四射遭之者無不立斃又有鐵片一大塊被蒸汽冲入鄰近湘泰輪船大受損傷現撈獲炸死溺死者之屍已有十餘具由善堂代殮招人認領 
清談 
[拆字（望衡投稿）]  
　　松人某徜徉黑籍出入紳班聞選舉將届心熱如火洋烟房裡吸丸藥袖中藏聯絡窮措大巴結土富翁宿查驗所兩夜便算合選舉格充監察員也算懂選舉事開票日居然當選志得意滿穿梭放府縣兩明倫堂議論風發意氣甚盛同里某生羡其運動有效而不解其具何能力歸過東嶽廟見拆字人小諸葛設灘於十干殿廊廡舌本瀾翻生涯不惡即書某姓氏令折之並問其人謀事效否流年若何小諸葛睥睨良久告某生曰此人原質。本一牛耳。裝做個人。便成了姓。尾巴上。有勺鈎。所以上條陳。領公欵。忙個不了。腹中如亂絲數。堆紛不易　。左邊像塊爆魚麫　頭。右邊又像個投票匭。言至此。忽拍桌大。呌曰。幸耳幸耳。本届此人若所謀不。成不是出家做和尚。便要套上汗巾做吊死鬼了。乙喟　曰。掙得半個資政大夫。半個朝議大夫。就死也瞑目矣。遂付錢去。 
[小萬柳堂寫經圖]  
　　鄭蘇戡京卿題吳芝瑛夫人手書楞嚴經卷 
　　多才眞墮落。何術堪自度。云何謗汝隨。正坐高名故。謝庭傳家學。四海驚詠絮。工書亦茂猗。簪花足天趣。傷心古懷抱。好事表秋墓。誰知挂彈章。雖解有餘怖。寫經信宏願佛力必潜護。因思起浮圖。更借湖山助。世人方造業。自謂殊不誤。是非置勿辨。功德積有素。書成定圓滿。巧腕生妙悟。他年比彩鸞。唐韻難獨步。孝胥 
[蘇州雨（瞻廬來稿）]  
　　雨曷爲書。曰爲其可以作紀念也。曷爲冠以蘇州。曰爲其可以作蘇州之紀念也。 
　　閏二月初一日。蘇州諮議局初選舉期也。城鄉學校。停課一日。爲選舉人投票之豫。備而是日竟雨。是日竟大雨。 
　　闔廬城中。千門萬户。都在烟霧迷濛之裡。檐唇之漏聲。街頭屐聲。喧闐一片。驚破吾人蘧蘧之睡夢。造物狡獪。若故降此竟日之雨。以覘吾三吳人士之毅力何如者。 
　　泥塗傾。跌衣履盡沾。匆促而前進曰。（努力努力。投票投票。勿棄權利。勿墜資格。天縱雨鐵。吾亦毅然而往矣）。此固選舉人也。 
　　趦趄不前。狀有難色。審度良久。中道而折歸曰。（投票誠佳事。然衝風冐雨奚爲者）。此又一選舉人也。 
　　友朋三兩合尊促坐。酒酣耳熱。起坐而言曰。（雨窗排悶。賴有此耳。僕僕雨途中。投事不干已之票。毋乃愚甚）。此又一選舉人也。 
　　瞻廬曰蘇州一日雨。而選舉人之眞相見。雨眞絶佳之試騐噐哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行初選舉投票]  
[江蘇寗屬（揚州寳應）]  
　　寳應初選舉監督陳習謨大令於本月初一日出示曉諭投票日期并由事務所刋發傳單云本届選舉投票日期定於閏二月十一日由午前八時起至午後六時止風雨不更凡本區合格諸君届期希親赴本區投票所投票投票不拘本區他區如第一區人可舉本區人並可舉二三等區人餘仿此萬勿遲誤云云所有設匭投票所列下 
　　第一區　本城學宫（第一區之所屬學前通湖南湖） 
　　第二區　北城泰山殿（第二區之所屬縣前仲家通義中街北城） 
　　第三區　陶家林（第三區之所屬均師六灣白垜獐獅兎避） 
　　第四區　射陽（第四區之所屬射陽天平草績决溪蘭亭） 
　　第五區　汜水萬夀寺（第五區之所屬瓦溝槐樓瓦甸氾水相旺蘆村　　　　柘溝扛橋泥甸中八五中十五大官莊小官莊）　　第六區　黎磨都天廟（第六區之所屬黎磨瓜山白水氾西時安） 
　　第七區　丁寗雙福菴（第七區之所屬傳寺蘆台丁寗衡羡） 
　　第八區　黄塍溝（八區之所屬蜆　松袁龍首殷黄） 
[舉行初選舉開票]  
[江蘇蘇屬（松江奉賢）]  
　　奉賢縣應選十二人以二十七票當選計當選者四人（姓名錄初七本報）須補選八名照章將次多數加倍開列示期初十日重行投票兹將次多數十六名列下　莊禮柔　莊仁鎭　范鎔　徐鳴臯　徐元惠　莊登瀛　陸渠　吳振寰　唐昶　唐安瀾　徐元杰　徐元音　朱贊臣　朱復　楊曾初　宋傳第 
[舉行重選舉投票]  
[江蘇蘇屬（闔屬）]  
　　初七日蘇垣籌辦處電飭各屬内開現在各屬業已開票應將辦理情形及初選當選人足額與否詳報如需重行投票極遲以初十爲限定章原有投票人不專指初次實到人當選票額應照館復寗電以每次投票實到人數核算即轉電或專差飭屬遵照辦理爲要 
又（松江華婁） 
　　初七日華婁投票重選凡列次多數者先期多爭相運動婁縣次多數沈致實逢人便懇如患狂熱病初七前曾往城内某高等小學檢問婁籍之有選舉資格者向其丐票華亭次多數陳潘兩莊董亦不滿人意惟錢孝廉同夀雖列次多數因將赴安徽辦學自行聲明不預選舉故由初選監督摘去另易譚翼珪此次重選據華亭第一區投票所職員言投票人極寥落較上届祇有四成也 
來函 
[初七日婁縣重行投票紀略]  
　　貴報前日所謂某丙自當選後意氣飛揚初七監察時與同時被舉之某乙巡視投票更覺周密其注意則在烟癮錢孝廉也 
　　是日有某選舉人入所投票甫進門突被曾遊東洋之朱幫察員執其兩手曰爾今日是否舉錢某某選舉人謂選舉權操之自我子毋鹵莽朱謂今日不舉錢余定欲干涉某乃曰諾投票旣畢出所又有到過日本之張某曳其裾曰爾且緩行今日现票上是否書錢名應之曰是乃許離所　某劣生者錢之司機人也平日招徭武斷莫不藉錢以歛錢錢有疑難事亦藉某劣生爲謀主是日某劣生在投票所前逡巡累日見有將入所投票者或向笑語或向鞠躬或正色立談或附耳絮語因人而施非常靈警見者掩口鄙之某則坦然曰現在西郊能任地方公益而有資格者非錢不可錢雖犯消極資格亦曾到所投騐况錢之烟癮本較朱某（即某乙）爲淺近來面色亦較朱清白朱已得選今不舉錢是選舉人太不公平矣　原按錢之運動隊四出其鄙已甚但較之某乙之徧謁親知毛生自薦　某丙之廣請茶點四鄉演說猶覺彼善於此 
　　投票日西郊鄉人之册上有名者莫不狂窘懊喪謂前日朱老爺來說初一西林寺投票時須寫□□□三字（另有格式一紙）照此寫法將來如有官司我老爺可以伸寃正堂官决不敢欺侮否則决不保護云云隔日錢老爺又派一戴眼鏡之朱老爺（非某乙）來說錢老爺向來不待虧你即使你有時化幾塊洋錢送一些土物都是你們的誠心並不是錢老爺勒派你的就是閏月初一日投票事我想你們自然不得不報効錢老爺須將他的姓名寫在票内將來送到省裡還要到北京不但我們同鄉百姓受其節制省城裡紅頂子也要來商量商量况他前年到過蘇州撫台大人本是至好交情比别個紳矜不同若選舉時你們寫了他人名字不但他十分動氣就是我朱老爺也不答應你們太没得良心將來服滿到省見撫台時將你們壞處一本直奏看你們吃得住吃不得住鄉人一想祇得將朱錢兩老爺姓名一齊寫上選舉票免得顧此失彼及至初一投票時想起當日朱老爺先來先將朱□□三字摹寫成功再想落筆寫錢某名字朱老爺已灣了背睜着眼急將手持白玉香烟嘴指揮曰不得多寫去投去投鄉人見中間坐着老爺甚多且正堂官及差保均在場不敢一聲鼠竄而出及問他人知錢老爺亦坐在投票所替正堂官辦事不覺心胆欲裂即到前來說合之戴眼鏡朱老爺家裡急急磕頭伏禮陳明不能如願之故戴眼鏡者怒目大呼曰罷了你去也及至初五日早晨戴眼 
 
 

Page 19

 
 
鏡者又來按户招呼曰你們運氣還好初七日再要投票你們到時須牢記第一字（是百家姓上第二姓）第二字（是保正的保字上加半個碗架）第三字（是最易寫的四四方方一個大號□字中間是簽花押的十字就是了）如再不照寫後悔莫及初七日鄉人結隊到投票所前戴眼鏡之朱某早已等候遙遙望見招以手曰來來即向稍黠者謂汝輩進去無須慌忙祗要記得清楚鄉人各各遵式寫畢投訖出門戴眼鏡者一一細問筆畫誤否答曰不差不差乃令退去鄉人至是重負始釋乃至某茶室煮茗暢談謂自後有人再來調查我等萬萬不願入册此次投票東來招呼西來招呼票上姓名又祗准寫一個有了張三就少李四假使今日不能再投錢老爺心上决不肯過去朱老爺又是面上黄胖嘴腫獃頭獃腦說什麽日本新戲法新戲法有事時恐更要幾多使費將來悔氣必定不小余適啜茗應之曰老爺的運氣本是小人的悔氣鄉人疑余錢黨也相顧諤然急付茶資相率低頭直下樓梯去（未完） 
本埠新聞 
[商會董事公留新協理]  
　　嚴子均觀察與各議董書　敬啓者義彬承諸君子不棄謬舉爲本年商會協理事關公益但爲材力所能及無不勉效奔走之勞然鄙見三端不能不奉達於都君子之前者並非不中台舉務祈亮鑒商會之興衰在乎辦事之得人與否義彬自先君見背後追隨學習却不敢目安暴棄惟去年派爲理案議董自知資望不足閱歷未深竭蹶之處時深惶悚以理案一部分之事猶且如此何可再加重任致多貽悞此其一也上海爲通商總匯商會爲商務中樞商於滬者各省各幫不乏資望隆重之人總理恊理皆屬甬人未免偏仄偶然一年不足爲奇連年如此頗涉嫌疑雖事屬公舉並無成見而處此地位之人總覺歉然此其二也協理非議董可比必須常川到會方不負推舉之意義彬私事較多馳驅南北迨無暇時負虚名而寡實濟此其三也有此三端辜負雅愛務祈格外見諒准其告退另行舉補義彬非不肯效勞再求寛假數年深以閱歷惟諸公驅而策之可也 
　　商會各董復函　日昨由會中傳示台函備述尊意三端展誦之餘且佩且歉在執事深思遠慮固懷謙抑然上海爲通商總滙商會爲商務中樞誠如尊諭非得大君子出而協助則弟等將何所依歸謹就我公所慮三端詳陳而解釋之可乎伏查上年本會理案偏勞宏才審愼精詳久所欽佩凡有評判無不悅服協理爲總理輔佐綜諸事之大綱無案情之瑣屑現蒙大部電允挽留金翁加箚續任得閣下相助爲理房謀杜斷必更相得益彰此第一端之不足慮也至於總協理皆屬甬人未免偏仄此尤君子之過慮本會選舉向用機密投筒法上月兩次開筒惟我公與金翁得票最多係各幫所公舉即係各幫所公認旣非甬人之私舉有何嫌疑之可涉此第二端之不足慮也如因公務殷煩恐負虚名而寡實濟然孫蔭翁爲丁未年協理赴皖赴津不常在滬上年李雲翁改任協理因恐有南洋之行亦曾稟奉部復准俟出洋有期再自舉員代表將來台駕如或因公他出而總理在滬會事自無虞叢脞此第三端之不足慮也尤有進者本會成立發源於商業會議公所實尊翁所手創擘畫之精詳規模之宏遠久爲各省所取法公熱心公益衆望素孚務祈上承先志下慰衆情力任其難勿再謙辭此則弟等所仰望盼禱者也　陳作霖　樊　棻陳　猷　祝大椿　郁懷智　焦發昱　吳慶第　丁維藩　王　震周廷弼　席裕福　陳　薰　金清鑣　貝仁元　林世傑　沈懋昭楊兆鏊　席裕成　丁駿照 
[滬道關心民瘼]  
　　公共公廨讞員寳出示云奉道憲札開書差之役藉以供奔走而給使令初無干涉官府之權晚近以來吏治漸弛地方官少不留意動轍受其所愚日久因循寖成風氣或舞文弄法以欺鄉愚或擅作威福以凌良懦或主唆挑訟以傾富室之家或通匪養奸以爲分肥之計至於把持衙署隔閡官民攔案不送藉票開莊尚其餘技思之實堪痛恨而鄉里愚民又以若輩穴社憑城不敢控訴吞聲忍氣爲狀至不忍言本道到任以來隨時留心查訪知所屬各府廳州縣以及會審公廨此風正復未息因恐小民仍前瞻顧兹特製就木櫃一具略如郵政信箱安設洋務局頭門以備各屬百姓控告奸胥蠧役之用嗣後如有不肖書差敢於魚肉良民應准受害之家自行具詞投入木櫃之内一經查實嚴治書差即該管吏亦併干咎以爲馭不下嚴者戒但此舉意在除蠧而伸民氣故於尋常詞訟分别辦理惟不准挾嫌誣控亦不准牽引遠年舊事以圖嘗試等因奉此合行出示曉諭爲此示仰鄉民人等一體知照 
[創設戒烟藥局之批斥]  
　　道銜黄廷悅知府黄朝棟王有才等擬在上海創設普濟戒烟藥局具禀蘇撫請給告示保護等情兹奉陳伯帥批示云察閱來禀語多拉雜該職等果有戒烟方法本可自行製售何必禀官設局且率請奏明立案殊屬荒謬本部院窺其用心該職等僞稱秘方以藥和膏實則有藥無藥不得而知特欲藉此售賣烟膏惟恐經人告發且現在膏店非有牌照不准添開故以戒煙藥膏爲名希冀朦准耳所請斷不准行並候札行上海道轉飭縣廨隨時訪查毋任該職等私售藥膏是爲至要 
[契地抵押之催贖]  
　　壳件洋行買辦陳志雲前將通和洋行掛號五千一百三十五號之道契地三畆連同房屋於三十二年九月間抵押與大清銀行計銀二萬七千兩後又加抵銀三千兩議定一年爲期今已逾限延不贖回又未將利付清故由該銀行黎部郎日前函請滬道札飭公廨查提陳志雲到案勒令贖回如再延緩定將所押契地房屋一併拍賣備抵以清糾葛 
[謝劵]  
　　四馬路中國品物陳列所現到各種飛禽走獸均爲目所罕見昨承惠贈常劵兩紙書此誌謝 
[城内]  
[約期會訊]  
　　華友洋行前控陶子卿不付船租一案前因被告不在滬上致未由道訂期會訊現由蔡觀察飭廨查得陶子卿約在下禮拜到滬即當定期會訊業經道憲轉復德總領事飭知矣 
 
 

Page 20

 
 
[密查防營]  
　　滬道蔡觀察訪悉寳山縣境之羅店鎭所駐淞滬巡防隊之武弁田某劣跡多端擾害鄉民甚屬不法故於前日移文該隊官徐太守嘉霪密查究辨以肅軍律 
[各債主共控乾坤和]  
　　城内登云橋堍乾坤和南貨店前日倒閉虧欠約千餘金現經各債主將該店主秦某扭至西四區請究 
[九流氓大吃鴻興館]  
　　老北門内薩珠巷新開鴻興飯店前晚有流氓九人進内點菜約計一千六百餘文食畢八人早已兎脫其一人不及逃脫被店主扭送北區請究 
[賖腐干主客割蓆]  
　　徐掌書挑賣腐干爲生與西門外荳腐店主何廣生往來賖貨昨因論帳口角被何喝令衆夥毆打受傷徐即投縣喊控 
[道批]  
　　道憲蔡觀察昨批殷樹森禀云候給示諭禁並飭常昭二縣一體保護照會陳醫士葆誠知照可也　批陳宗月禀云前禀批廨復訊斷結何以久尚未訊仰公共租界會審官速遵前批辦理具復　批張小毛禀云此案前據該民曁親族張頌清奚妙合等先後具禀情詞各執業經瑞前升道批縣提証復訊飭遵時閱半年何以尚未了結仰上海縣迅速核案辦結具報母任纒訟爲要　批陳曹氏等禀云據稱氏子陳瑞林被庵尼誣竊送局係因索找工价而起究竟是吾屬實當時曾否質訊明確有無切實証據仰游正巡官迅即據實查復察奪 
[縣批]  
　　蔣容才等禀批查此項提艙於光緒三十一年據該船業擬章禀請設立公所提艙錢改充公益之用經汪前升縣批准給示曉諭在案若以小夥血汗之資假公濟私固屬不能但閱原擬章程船夥落水身亡或遭風遇害者有撫恤停工回家者資遣又每年報效總工程局公費洋三百元以作修築停船處河岸之用並聲明積有盈餘擬設烏山船同業學堂則凡船夥仍行享受此項利益在爾等苦力營生用其力自當酬其勞惟並不央懇船主向公所婉商率有夏言林等聚衆滋閙恃繕妄爲實屬不法業解提案訊懲並諭飭船户議明禀復核定旋據夏傳土等禀以公所經費並無浮開悉照章程實力奉行董事夏元夀等十二人均自食其力並不支取分文現議船到上海賣貨每次每夥除發辛工之外加給酒資洋一角義務捐仍歸公所辦理各夥允洽均已列名簽字簿上並據夏金明等禀倘銷貨較多再行酌量議加酒資等情旣經議定且呈有船夥簽字列名之簿何以又有爾等四人出名具控殊不可解業於夏金明等稟明批飭遵辦著即知照毋庸多瀆　盛麟書禀批縱放羊隻踐食禾稼固屬有妨農務惟遽行牽獲召變未免過甚應候查案示諭禁止可也　高鴻山禀批此案果因誤認計訟現願和平了結何以事不干已之沈毛毛輙出干預横生阻力據稱因與徐良圃挾嫌慫慂求逞果如所禀尤屬狡獪著即秉公理導毋任紏訟亦無偏袒干咎切切 
[南市]  
[詞各執移籍訊理]  
　　日前鎭江藍永泰過　行歇夥孔繼興扭控船户居在先於光緒二十二年份代裝烟葉運至山東大生順昌等行内被潮濕九件短交一件避炒理明等情由南區解至總工程局提訊供詞各執判居船交管帮看守着居自赴該行理明在案昨由孫明府復訊仍行各執判移送上海縣轉遞至丹徒縣就近訊理該船仍交管帮胡學陶看守候示 
[跑街夥私収客帳]  
　　恒源米行執事朱德明扭控跑街沈運濤私收客帳銀三百餘兩洋一百三十餘元陳參軍訊供被人紏至隆興棧等處賭博輸負所致判留候傳訊該棧主察究着沈交保赶理 
[成衣匠扭控親弟]  
　　成衣匠唐耀佐與妻劉氏扭其弟耀廷至工程局控因口角被耀廷用熟水潑及氏之頭面燙傷陳裁判訊明判耀廷戒責二百下押候傳其母具領管東 
[閘北]  
[截斷馬路之交涉]  
　　巡警總局在鐵路旁築造馬路一條以便行旅詎業已工竣鐵路公司近在該路中間裝置鐵栅將馬路截成二叚該處係四路二區轄境前日蕭副巡官親往諭阻洋工程局竟置之不睬當命巡警拘獲裝栅工匠六名管押局内一面禀請總憲核奪昨日該工匠等已由鐵路張正巡官暫請保釋矣 
[朶頤之兇]  
　　閘北茂林里寧波人王開元賣糖度日一貧如洗前日因吃河豚魚過飽至晚斃命由親友等集資成殮 
[英租界]  
[押西牢爲其行兇]  
　　匪徒李阿根戚阿四因搶創婦人朱周氏等衣飾拒傷唐大生並戳斃事主陳文生拿獲訊押在案昨解公堂復訊官以李係過犯並經各事主認明判李押西牢五年出境戚從寛押捕房三月 
[控圖奸由於細故]  
　　寡婦王張氏控夫弟王掌坤圖姦行兇一案昨奉公堂訊得事起細故判王開釋諭後安分 
[火案罰銀]  
　　牛皮掮客葛楚香起火一案昨奉公堂復訊葛延博文律師上堂聲稱無心起火請將此案註銷中西官判葛罰銀三百兩賠償未保險之被災各家 
[収贓被獲]  
　　殷正榮尹紀川因收買賊贓由探查獲昨解公堂復訊判尹交保殷押限兩禮拜交贓再核 
[邢小毛掯單不贖]  
　　邢兆周控邢小毛掯單不贖一案昨由差探將邢小毛傳廨判交差候訊 
[袁愼生扣銀不交]  
　　瞿松記控袁愼生扣銀不交一案昨由探將袁傳至公堂請究判袁過堂訊核 
[拐女一]  
　　甬人鄔錦祥控陳忠炳姦拐伊女阿香一案昨由捕房將陳與鄔女解請公堂研訊判仍分别還押候禮拜六解究 
[拐女二]  
　　許德先控沈金夀誘拐伊妻劉氏一案昨奉公堂復訊判沈金夀押捕房一月見証董羅卿開釋劉氏押棲流所一月期滿准許領回 
[美租界]  
[美員赴粤旅行]  
　　駐滬美按察蔡協爾君昨偕其夫人乘輪赴粤公幹約三星期可回上海云 
[日領回任視事]  
　　日本駐滬總領事永瀧君前請假回國刻因期滿已於昨日回滬入　視事矣 
[盜風熾昌]  
　　楊樹浦鄉人辛協福家前晚一時被盜匪二十餘名破門入内刦去現洋衣飾等物辛子金林被盜擊傷昨晨投報捕房請爲查緝將受傷人送院醫治 
[印捕狡猾]  
　　虹口捕房二百號印捕前至卜總巡　銷差領取回國川資數十元詎該印捕近在滬寗鐵路當差昨經卜總巡查悉飭探拘獲押候解究 
[西牢斃犯]  
　　提籃橋西牢五年押犯徐阿祥昨日病斃由獄官知照捕房飭保查殮 
[法租界]  
[彙文局拒絶印報]  
　　博利律師以彙文印刷局違背合同悔印報紙等情具控公堂經中西官節傳該局主金榮生至案原告稱託該局刷印報紙每月先付洋五十元立有合同詎於十三號又付洋取報竟拒不收請究金倩開達律師代表聲稱該局並非與博訂立合同所訂者是密司瑪松因該報所載專事汚衊已爲日斯領事傳去公共公堂數次該局不肯承印實緣被累等語官判訂期再訊 
[泰豐棧從寛罰洋]  
　　永安街同安里泰豐北貨棧日前失愼經公堂傳提棧主夥訊判候查明核斷在　兹經查明並無别情復於昨日傳到棧主胡祥元至案從寛罰銀一千兩示儆 
[吞押租]  
　　吉祥街申天福等十七家日前聯名禀控經收房租人許炳奎勒加房金霸吞押租等情昨日傳訊各原告投稱租屋時向同茂源許炳奎所租俱預付押租洋五六百元不等給有收條詎許後又串祥茂洋行出面非但將前付押租吞没反欲横加房金許堅不承認司馬判候兩詢祥茂洋東核奪 
[欠房金]  
　　肉莊主潘　德因欠愛爾德洋行房金四十四元被控公堂飭傳審奉判限十四天還洋 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（三十一）]  
　　第六回　吃番菜曲辮子坍檯　應堂差紅倌人出局 
施雨田道。認得不認得。倒不要緊。兄弟薦一個人給松翁就是了。包管面貌身叚。唱工應酬。樣樣不差。包松濤聽了。暗想來得正好。我正要想嘗嘗這個窰娘兒的滋味。便答道。雨翁賞識的人。想來一定不差的。請雨翁費心薦一個就是了。施雨田聽了。便薦了一個東薈芳的陸佩芳給包松濤。替他寫好了局票。自已又叫了一個兆富里的范彩霞。一個西公和的花麗娟。剛剛寫了局票。正要發時。早見侍者引着兩個客人。走將進來。包松濤舉眼看時。原來都是同鄉。一個周六橋。是個什麽經租公司的經理。一個蕭雲峯。還是包松濤的内親。在輪船局裡頭。常着個文案。一見了包松濤。便笑道原來你這個夀頭碼子。到了上海。我原說施雨田這個人。平日是一毛不拔的。怎麽無緣無故的今天請起客來。施雨田聽了也笑道。你這個人。眞是三句不脫本行。客客氣氣難得見面的人。一見了面。就是這般賊忒嘻嘻的模樣萬一個别人和你認起眞來。你又怎麽樣呢。蕭雲峰哈哈的笑道。這個算不了什麽。他若和我認眞。我便和他取笑。他若對我取笑。我便和他認眞。正說着。施雨田攔住他道。算了算了。不用說了。等一會再開話箱罷。你們叫甚麽人。好寫了局票。一起發下去。蕭雲峰呌了迎春三的汪月蟾。周六樣呌了西鼎豐的花小玉。施雨田道。你們都只呌一個麽蕭雲峯道。没有第二個看得上眼的人。可怎麽樣呢。施雨田笑道。罷了。你的大話又來了。你們這位貴相知。也不是什麽國色天香。傾城傾國的人物。不過你情人眼裡出西施罷了。說着就替他寫好局票。呌進侍者。發了出去。周六橋就和包松濤叙了幾句寒温。包松濤忽然對着他們三個人道。我有一件事兒。要請教你們。你們都是老上海。一定没有不知道的。三人聽了。便問他什麽事兒。包松濤便把坐車子的事兒。一一的說出來。剛剛說到一半。蕭雲峰已是哈哈大笑。周六橋道。你不要只管笑。聽他講下去。包松濤又恨恨的說着那車夫巡捕。大家欺生的情形。正說到進了巡捕房的時候。忽然門簾一啟。走進一個婷婷嬝嬝的麗人來。剛剛走進房門。那幾步路兒。就如楊柳當風春雲出岫。慢慢的走過來。 
國外新聞 
[美日商界之酬酢]  
　　初八日東京電云西脫爾塔柯買撲脫倫並斯撲康四處商會决議敦請日本商會代表三十員商民八十五人商販十五人於西九月西脫爾開博覧會時赴該處游歷將饗以官宴並預備專車以供各員乘赴東南中央各省工商塲游覧　同日紐約電云日本博覧會總理田君委員阪井君近經日本博覧會美國委員羅米斯君及前任該會美國書記員洛林君在鈕約城欵宴 
[美將實行禁烟入口]  
　　初八日鈕約電云美國財政部已嚴訂章程以期實行禁止鴉片輸入美境 
[議長嘉讚美總統]  
　　初八日華盛頓電云開倫議長近在某處演說深讚塔孚脫總統爲美國之大人物 
[前任委總統行止]  
　　初八日紐約電云前任委納瑞拉總統開斯屈洛現已行抵西印度惟並不知其託跡何處 
[巴黎郵政罷工已免]  
　　初八日倫敦電云法政府接郵政辦事人公禀後决議不復拘辦罷工張貼署名之人 
[英皇嘉謝新西蘭國民]  
　　初八日倫敦電云英皇飭殖民部大臣克里維伯爵轉電新西蘭國民謂承貢奪雷諾脫式戰艦一艘臣民熱心愛國不惜資財無任感謝云 
[近東大變局百二十四誌]  
　　初八日倫敦電云奥京維也納電稱奥政府已承允英國外務部大臣葛雷對於塞爾維亞服從公牒修改之意見各國業已結定條約承認奥國歸併巴斯利亞與赫在戈維拉　同日柏靈電云塞爾維亞問題已由各國結定條約維也納聞此消息大爲滿意　塞京伯爾格萊特目下諸皆安謐塞王彼得次子亞劣山現年二十已經宣布立爲嫡嗣外間所傳俄國外務部大臣伊斯華克行將辭職之說現已較前益甚 
[德首相演說外交政策]  
　　初八日柏林電云德國首相蒲羅親王今日在議院演說德國外交政策大旨謂英皇游德實爲最有成效之舉英德兩國對於和平事業可稱匹敵德國之訂定摩洛哥新約並未有所操切又謂欺詐之政策最可憎惡德國對於奥國同盟邦之忠誠始終不渝後此之事亦大爲可恃歐洲維持和平之舉大可阻止世界之戰爭云 
[英議院討論海軍問題]  
　　初九日倫孰電云英國保守黨議員李君在下議院提議詰責政府謂海軍政務全國注意非興造奪雷諾脫式戰艦八艘不足以壯國威外務部大臣葛雷答稱就時局而論德政府旣竭力擴張海軍英國未便落後惟英德邦交近已漸有進步政府因艦式造法兩事尚須斟酌故不能遵請即建奪雷諾脫式戰艦八艘 
[土爾其聯日要聞]  
　　大阪某日報接西三月二十號土京君士坦丁特别訪事電稱土爾其某官報載稱日本似已承認兩國簡派大使並不要索治外法權特别利益土爾其深感日本之態度並以得與日本之强國締交自傲又謂日本可以協助土爾其整頓海軍政務並倡議將在華土爾其僑民歸日本保護其餘各報亦謂日本條約現已由駐英日土兩國大使協商矣 
 
 

Page 27

 
 
   
 
 

Page 28

 
 
   
 
