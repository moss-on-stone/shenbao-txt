# 1908 - 92 - 4912639

 

Page 1

 
 
   
 
 

Page 2

 
 
論說 
[南京宜開賽會以興工商議（文淵來稿）]  
　　竊維今日之世非勸丁興商以圖富强不能爭存已爲議者之口頭禪顧乃愈言勸工。而工無利益。愈言興商而商無進步此。無他欲爲抵制他人之計。而不先求自救之原。寗有濟乎。泰西各國。所以富强者。不恃兵。而恃商。不恃商。而恃工。蓋商人之所貿遷。無非工人之所製造。製造日精。商務日盛。而推其所以致精之道。靡不根於搜羅物品。庽競爭於比較。已所有者加意以攻之。已所無者。如法以傚之。凡有異種。奇植。新器妙術。悉萃其類。區其品。而以褒獎之術進而勸之。工商鼓舞。日起有功。此賽會之所由昉也。賽會之說。始於歐美。其範圍則有市府内國世界之别。其名義則有賽珍炫奇共進博覽之異。凡此所以不同者。大都視其國工商業發逹之程度之爲衡。歐美賽會。羅括全球工商物品。絜長度短共求進步。其名義與範圍曰萬國博覽者居多。由本國商工已發逹也。日本初開賽會。臚陳之品。限以本國。各國無赴賽之件。蓋未有國内不興工商。而能開賽會。工商不名於地球。而能開萬國賽會者要之會無大小。其便於工商之直接攷察。明乎彼此盛衰之故。而有以樹趨舍之的。爲利一也。中國深知其益蓋亦久矣。美之開賽會也。見同治十二年。法之開賽奇會也。見光緖四年英屬雪犁之開賽珍大會也。見光緖五年。德開捕魚會。和開炫奇會。英開賽魚會。德開牲畜會疊見於光緖八九年間。近年東西各國開會之舉。不可勝數。吾國官商赴賽。踵趾相接。歸而稱道其事發於言論者。不知凡幾其在閉關時代。工商未興。交通未便。提倡仿辦。力有未能。今則朝政維新朝曰勸工。夕曰興商。以南洋各省之物力豐阜。風氣大開。而猶狃於故常不能就天然之便利。組織一新世界。以增工商進步之速率。夫亦江南士庶之羞矣。惟開賽會。有不可缺之要素三。曰交通曰物產曰地勢地勢不適當。不足造商埠。物產不富饒。不足食攷究。交通不便順。不足廣招徠。求三者之畢具。以中國論。莫如南洋各省。以南洋論。莫如金陵省垣。金陵地大物博。冠於各省。城南市塲之窄狹。雖難補救。而自北極閣以北。紫竹林 
 
 
 

Page 3

 
 
以。南中間地。面平中通。逹竹樹蔚然。不知幾千百畝。如能就中規畫會塲將來必引城南市面悉趨於是。道路坦平。地租增漲。於地方自治。更有裨益。此金陵地勢之便於賽會者一。金陵絲緞兩項。爲出產大宗。至若蘇府之繡品。通海之棉布宜興之陶器。揚州之漆器。徐州之玻璃。皆本省工藝之卓然可觀者。南潯之絲。杭皖之茶。大冶之鐵苗。九江之銀器。景德鎭之磁器。又近省工藝之卓然可觀者。且皆銷暢於外洋。今如羅列比賽。精益求。精則江南物產。必能頡頑五洲。挽回利權。此金陵物產之便於賽會者二金陵位長江中流。上違荆湘下通蘇滬。航路之便。無過於是。加之寗滬鐵路。適告厥成。津浦鐵路。行將興築。而省垣枝路。復環於會塲之右臂。鐵路不足。則航路濟。之航路不足。則鐵路濟之。遠道而來。如履一室。此金陵交通之便於賽會者三。得此三便而不爲。毋乃坐失時機爲已甚乎。雖然賽會問題起。而經濟問題生。以今日江南財政之因難。能爲是乎。曰不然賽會規制。當視本國工商發逹之程度爲廣狹。中國工商。尙在幼稚時代舉行賽會。則其財力物品。必不能閎溢闐衍。且事屬創辦。義取苟完。一切規模。無與宏鉅。其必不可缺者。若農林院。若工藝院。若教育院。若牲畜院若水產院。若美術院。若參者院。若辦事所。以曁敷設運道。裝飾會塲。建設花壇。豫算種種工程。不過四十萬元。即可舉事。此欵擬先由商家擔任。而公家補其不足。或先由公家籌集。而商家補其不足。但能官商合辦。白易爲力。又何經濟困難之足慮乎。抑中國舉行賽會。將來收效。必數倍於外洋。何以言之。工爲商之本。而農又爲工之本。中國以農立國。殆數千年。今欲遽進爲工商之國。其收效必不敵先農事。而後工。商也。我國地產之饒冠絶全球。一切原料。無所不備。一經。開會比賽。必取人之長補我之短。不僅農事興也。農事興則工自利。工業利則商自盛。此又我國賽會占優勝之特點。實自救之本源也。否則凡百物產無從研究。不能見人之良。即不能知我之窳。無比較則無競爭。無競爭則無進步。雖日言勸商。日言興工徒費國帑而己耳。曷若謀此而能影響於全局。此金陵之開設賽會所以不能不爲各省先也。 
專電 
電一（北京） 
　　外務部奏覆孫寳琦條陳外交事宜（一）添派使臣由部隨時酌定奏派（一）改頭等使因多窒礙且須增加經費從緩改（一）添派官員學習語言應請照准如何考派之法由部另定（一）改易服式照議奉旨依議 
[電二（北京）]  
　　又奏變通司員補用章程本部郎中員外除截取京察保舉照舊外如在部滿八年得力者准以關道記名請簡奉旨依議 
[電三（北京）]  
　　政府決議飭唐紹儀回奉不日當即出都 
[電四（北京）]  
　　民政部議將警廳各屬員一律改爲烏布薪分六等不論品级已飭内外廳丞擇尤出具考語定期試驗實行陶汰 
[電五（南京）]  
　　江督端制軍猝然口不能言聞係中風 
緊要新聞 
[東省督撫奏准抵借美債北京]  
　　東三省擬借外債 
一事創議半載因抵款難覓遲遲未行此次唐紹儀召見時曾將正月間在奉與徐督及程朱兩撫籌商辦法面陳天聽當蒙諭飭再與樞臣磋商辦理日來唐與軍機處王大臣一再唔商均表同情遂復電致東省督撫商量定奪特於三月初二日專摺請旨辦理原摺係東省一督三撫會銜具奏茲節録大要於左 
東三省開辦各事需欵孔殷惟有暫借外債以資措手業經縷晰陳明奉旨著即陸續籌借奏明辦理欽此仰見我皇太后皇上顧念陪都之至意感悚莫名第茲事重大非反復推求難期斟酌盡善正月在奉天省城臣等曾將此事會議數次竊查歷次借欵成案必須先籌抵欵如借欵逾於抵押之數另籌有着的欵備抵因思辛丑賠欵美國應攤二十四兆金現美國撥還該國紳商之外尙餘一千一百六十五萬磅按目下磅價約合洋一千五百萬元美國議院擬卽如數退還己有成議此係按年遞减之欵數甚奇零非同整欵可資挹注孰若以之抵 
 
 

Page 4

 
 
借外債鉅欵可籌且東省關繫緊要臣等公同商酌擬即以此欵作抵向美國借二千萬元蓋美國與我國睦誼久敦磋商亦易其不敷之五百萬元由東三省另籌的欵作抵仍飭各省於籌解賠欵内撥還其餘本利各欵亦由東三省自行籌還臣紹儀到京後仰蒙召見曾詳晰面陳奉諭飭令與樞臣熟商再行奏明辦理臣連日與軍機處王大臣晤商意見相同合無仰懇天恩俯念東省待欵甚急俟美國退還賠欵得有明文即向美國抵借二千萬元伏乞聖鑒訓示謹奏當日奉旨著照以請該部知道 
[澳門又獲大帮軍火廣東]  
　　目二辰丸案議結後拱北 
關稅司又在澳門附近之中國地方緝獲私運軍火一大批計快槍五十桿彈藥三千顆昨已申報督院悉數充公惟私運之人均被逃去此項軍火聞查由澳門運入以接濟内地各亂黨茲將張督宣佈此案告示録下照得辰丸一案甫經外務部議結現復由拱北關稅務司緝獲從澳門運入内地大批槍碼一帮全數充公在案查粤中盜匪充斥貽害商旅滋擾閭閻無非恃械而逞欽龍一带邊匪尤非嚴斷接濟軍火難望肅清現旣與英日兩國議允協查澳門實爲私運軍火奸商所巢窟亟應重申禁令從嚴查緝凡有華洋輪船船隻駛入廣東廣西所轄海港河道等處務須遵照約章恪守例禁毌得將鎗械軍火違禁輸送如有此情一經查悉即行將船貨拘究充公本部堂爲地方清盜源謀治安即爲各國在粤貿易商人實行保護起見萬不能因噎廢食稍涉鬆懈寛縱除通飭所屬文武遵照辦理外合行牌示曉諭爲此示仰諸色人等一體知照 
[度支部覆准江寗代收捐輸展限一年北京]  
　　度支部遵旨議奏江督奏江北災賑息借部欵懸欠過鉅請將代收免保留省兩項捐輸展限一年一摺略謂據兩江總督端方等奏稱江北災賑借用農工商部息銀一百萬兩專恃兩項捐輸歸墊因去秋直隷亦准代收部捐兩省分辦收數頓形短絀息借部欵關繫重要斷難久懸請將江南代收免保留省兩項捐輸展限一年以資彌補等因臣等查所奏各節尙屬實在請形擬請准如所奏將江南代收免保留省兩項常捐展辦一年限滿停止不得再行請展以示限制俟命下之日即由臣部行知遵照二月二十七日奉旨依議 
[江浙防匪彚聞]  
　　瑞督辦出巡抵湖瑞督辦擬出巡江浙等處梟跡並查清鄉事宜已誌前報茲聞瑞督辦出轅後先赴浙江定於初七日到湖張統領已赴南潯迎迓 
　　馮撫巡湖之舉作罷浙撫馮星帥前曾電約蘇撫會於蘇浙交界處商議布置緝梟善後事宜茲聞星帥以新奉上諭調任贛撫亟應料理交卸遵旨迅赴新任是以巡湖之舉已作爲罷議　 
　　又獲梟黨先鋒著梟薛阿四係已誅梟魁夏竹林之心腹爲華境後崗鎭人前年犯案被覊由伊叔薛鑑林保釋前日華邑張步青大令查閱案卷知伊叔現爲圖董勒令將阿四交出惟阿四業己遠颺僅獲王書堂一名稱係薛之先鋒已解交華署收訊矣 
　　鎭道清查寺觀鎭道劉觀察以寺觀尼菴最易藏匿梟匪特札行丹徒縣諭飭僧綱道紀兩司無論城内鄉間一律詳細編列牌號造册具報　　札委李游戎赴眙防匪皖北盱眙天長等縣與蘇省高郵寶應等處相接該處時有梟匪滋擾曾奉馮撫札飭李兆祥率带卓勝巡防四旗前往防堵並令會同該縣張令認眞巡緝現聞張令等禀覆該縣境内現尙安謐並無梟匪蹝跡云 
[京師近事]  
　　改編密本電碼軍機處以陶顧一案議將原有官電密本酌改十成之五六以免洩漏并擬嗣後此項電本准每年更換四次或每月一換現已由外部飭令儲才館人員編訂日内即可完畢 
　　東省與新疆之土稅度支部咨行土藥統稅柯大臣略謂土藥稅局雖從緩裁撤惟東三省及新疆未辦統稅運入内地之土未貼部局印花者應由第一局卡照章每擔徴稅一百兩並經費十五兩以重國課 
　　赴蒙採辦軍馬陸軍部咨照理藩部稱本部查近畿各鎭需用軍馬擬在塔烏兩城西北蒙境採買二千五百匹並調孳生馬二百匹派員赴西北各蒙古部落應由各處派蒙員帮助辦理其沿途經過地方並希派員保護請轉行各該處遵辦 
　　留學武備生考前之議論此次留學西洋武備學生回國均歸陸軍部考驗部議以列優等者授以正軍校衆議大譁謂前次歸國武備學生何以相待如彼之優部中并擬派某君爲考官衆以其爲東洋留學生也大不滿意要求將前次歸國學生一併入考比較程度高低並非僅爭此出身之優劣也 
按前此東洋學生回國未經考試而副使而協標統而參謀而總司武學而監督留學陸軍今之西洋學生僅僅得正軍校宜乎應考者之嘖有煩言也 
[西報譯要]  
 
 

Page 5

 
 
　　俄國議在遠東築路初七日文滙報倫敦電云俄國民議院現方提議在黑龍江流域築造鐵路問題其中以俄國防護事宜委員主張尤力因此路與軍事上有重要之關係故均議從速興築云 
　　俄報反對輔助中國初六日太晤士報紐約電云哈爾濱美領事斐萱反對日俄兩國在滿洲各城干預治權美政府亦甚許可初六日文匯報柏林電云俄國各報對於美國輔助中國維持哈爾濱至海拉爾利益問題皆有告誡之詞 
　　日人治理滿洲問題初六日字林報東京電云日本官塲論滿洲治權問題謂鐵路界内與各通商口岸之租界相同故不得謂爲有違機會均等主義東清鐵路條約即以廣義言亦非有國際條約之性質故亦非有最惠國相待遇之條欵云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[江督端奏設南洋方言學堂摺]  
　　竊查奏定學堂章程内稱譯學爲今日要需向來學方言者於中國文詞多不措意不知中文不深則於外國書精深之理不能確解悉逹且成就必不能遠大等語誠以五洲交通譯才重要若使略無根柢僅識西字不特於彼中兵刑食貨張弛治忽之大無從深求即文詞語氣輕重緩急之問推算格物制器尙象之法亦不能得其本旨所在而閱其未譯之書近年以來京師有譯學館之設外省如直隷湖北皆有方言學堂兩江爲江海要衝儲養辦交涉教譯學之人材較他省爲尤亟上年八月間經奴才飭署江寗提學使於省城創設南洋方言學堂一所略仿京師譯學館附學章程變通辦理先招德文法文兩班學生各六十名以年齡在十六歲以上二十歲以下國文通暢口音清利品行端正者爲合格考其程度稍優者作爲甲班五年畢業其餘學生分作乙班每一學期大考准其推升至於不任推升者畢業時再定年限令其補習其普通學之目九曰人倫道德曰中國文學曰歷史曰地理曰算學曰博物曰物理及化學曰圖畫曰體操專門學之目三曰交涉學曰理財學曰教育學所有分年學科程度悉遵奏定章程辦理其英文一科因習者已多俄文一科因行用不廣俟財力稍充再行增設以期完備開辦經費需銀三千九百兩常年經費務從撙節計每月額支需銀一千二百兩每年活支需銀三千兩均即飭由江南財政局撥給動用據署江寗提學使陳伯陶詳請具奏前來奴才覆核無異除分咨查照立案外所有辦理南洋方言學堂緣由謹恭摺具陳伏乞皇太后皇上聖鑒謹奏二月二十九日奉硃批學部知道欽此 
[又奏贛省協撥練餉飭部核議籌解摺]  
竊照江西藩司糧道兩庫向有協撥督標營餉每月銀六千兩協撥漕標營餉每月銀二千兩歷經照數撥解前因江西撫臣瑞良奏請將兩項銀兩全數截留經部臣議以江西係兩江兼轄省分能否准其停解行令妥籌辦理等因即經奴才會同署江北提臣王士珍將江南江北練餉竭蹶情形縷晰具奏請仍責成該司道照數籌解欽奉硃批度支部知道欽此欽遵恭録咨行在案茲准江西撫臣咨此項協餉現照每年九萬六千兩之數解足三分之一等因自應查照辦理惟此項協餉係前督臣曾國荃前漕臣松椿任内先後奏准協撥己歷多年江南改練新軍欵項無著當將原定舊餉額裁節歸併藉資抵補而裁節舊餉中每年又撥濟江北銀十六萬兩以是展轉騰挪虧短愈甚今江西省應解協餉又短解三分之二但使稍能挹注亦何敢一再瀆陳無如新舊各軍均已編爲常年額欵稍一脫誤譁潰堪虞查江南向有自强軍餉每年銀二十二萬兩經北洋改練新軍編入第六鎭充作練餉按年由江南照數籌解誠以計授要需旣經列人歲支何敢稍分畛域均經督飭司局隨時照解惟查此項銀兩與江西協解江南營餉情事相同而核計銀數尙多至一倍以上江南應解北洋之餉旣須照數解清而應收江西協餉驟令短至三分之二揆諸情理似有未平奴才一再籌思惟有仰懇天恩飭下度支部核議或將江南應解自强軍餉酌予減免俾資周轉或將江西應解之九萬六千兩全數撥解北洋仍由江南將不敷之十二萬餘兩照數籌補其江北應收之每月二千兩另由奴才飭局籌撥庶軍餉要需不致或有貽誤關係大局實非淺鮮至江西省欠解銀兩仍請飭下江西撫臣嚴飭該司道迅籌補解以應急需除咨部查照外謹會同署江北提督臣王士珍恭摺具陳伏乞皇太后皇上聖鑒敕部核覆施行謹奏二月二十九日奉硃批度支部議奏欽此 
分類新聞政界 
[部咨塡送商輪簡明表武昌]  
　　鄂督近准郵傅部咨謂現在輪船 
一項奉旨併入本部旣經奏設專司其理船廳章程業經咨取到部所有沿海長江内港各關進出華洋商輪名號艘數大小尺寸曁各省華商設立輪船公司之船名船數並該公司從前及現時所定各項章程俱應詳細彚齊報告本部嗣後商家購置輪舶糾集公司旣經農工商部註册後仍須報明本部立案以憑稽核而重航政茲擬就商輪簡明表請飭各關遵式塡報以昭劃一等因當將表式通飭各海關遵照辦理（音） 
[閩督飭禁詞訟私費福州]  
　　閩督松鶴帥日前札飭各屬略謂州 
縣爲親民之官當此時局維艱民生困苦宜如何潔已奉公默培元氣以期無負父母斯民之責乃聞各屬詞訟案件除期呈以外又有傅呈名目索費較巨及至批准以後差查有費差傅有費過堂有費即民間自願息訟和息又有費種種名目無非飽丁役之慾壑本部堂到任後曾嚴飭各屬查禁但積習相沿陽奉陰違者仍所難免其尤甚者不肖胥役遇案輒牽及無干之人擇肥而噬人數則愈傅愈多私費則愈索愈重倘不遂所欲竟敢私押班館任意凌虐百姓始意本求伸寃到此寃不得伸訟不得息吞聲忍氣蕩產破家言之深堪憤懣若不嚴行查禁擾累伊於胡底除分行外合亟札飭該道府立飭各州縣將以上各項私費一律禁革并不准再收傅呈其濫傅私押諸弊尤應實力查禁倘敢仍任胥役舞弊一經查實或被告發定將本官嚴行參辦胥役人等盡法懲治决不姑寛（而） 
[飭查船户盜售客貨鎭江]  
　　關道劉襄孫觀察前准稅務司戴樂 
爾君函開船户盜售客貨大與稅項有損請嚴行整頓等情旋又據各商董面呈船户爲害客商最爲市面之蠧恐從此運貨行號皆將裹足不前云云觀察因即札飭洋務局李令樹生以後無論華洋票船如有盜貨情事槪責成該局提案訊究如船户不能賠欵即將船隻變價抵償（庶） 
[改委諮議自治兩局坐辦武昌]  
　　湖并諮議自治兩局坐辦試用 
道梅光羲現己調充教練處總辦所遺事務委試用道喜源接辦（今） 
[札催輯要局編纂政書安慶]  
　　皖政輯要局開辦以來已閱四月 
局中辦事各員多係兼差僅於會議時到局故編纂尙未成書現皖撫馮 
 
 

Page 11

 
 
夢帥札飭各員務須常川駐局勤奮從公以期早著成效（賢 
[印花稅開辦天津]  
　　开津印花稅局己於初一日在北馬路洪述 
祖觀察公飹館内開辦 
[整頓贛省火政江西]  
　　贛臬慶廉訪諭警察局云江省素號繁盛 
之區街巷通逹烟户稠密從前墨守保甲舊規籌備欠周每遇火警往往臨時張皇延燒多家自開辦警察以來特立消防一隊挑選消防壯兵六十名水夫一百九十六名購製洋龍高設瞭樓聞警奔赴以故數年來城廂内外間有失愼之處然登時撲滅惟近聞該兵等閒散日久暮氣易生嗣後每月派定六操逢五則施放激筒逢十則演習步伐當期無論何項要事該兵等皆不准借端規避亦不准倩人代班（工） 
交涉 
[接收英國捕房天津]  
　　直督蓮帥派委海防營務處李鼎新會 
同提調劉傅授督院中軍劉晉於三月初一日由津乘早車赴蘆台接收英國兵房至晚回津銷差 
[保護德國游歷學生漢口]  
　　德國現有學生五十一人往内地遊 
歷　漢關道己經塡給印結并飭各州縣保護 
軍界 
[統制改編新軍福建]  
　　孫統制現奉閩督憲札開准陸軍部電催 
訓練新軍照奏定章程派員來閩考騐等因惟查閩省去年裁撤標營至六七月始竣所有改編新軍各營尙多未妥應即從速訓練等因孫統制奉電催後定於日内到厦泉各處查看各營以便編入新軍行伍并委武備畢業生督率教練以成勁旅（口） 
[武員游學回國之鋒茫武昌]  
　　湖北督標右營游擊紀耀章經前 
督張中堂飭令赴日學習陸軍憲兵經理科刻始畢業回鄂將所著憲兵服務及偵探術禀呈趙次帥核示大蒙嘉許己飭督練公所三處存記聽候擢用（音） 
[贛省軍備之增加江西]  
　　江省兵備處購到機關砲六尊奉護院 
沈中丞諭查此項砲尊可抵一軍隊之用應以二尊運赴萍鄉二尊運赴贛州二尊留省爲防守之用其陸軍兩標應否購置卽會同營務處議覆核辦（工） 
[札飭火藥局停工武昌]  
　　鄂督趙次帥因新軍各標營所用鎗械 
皆結後膛無須製造土藥擬即將火藥局裁撤嗣因各防營曁水師營尙用土藥特札飭保安火藥局暫行停工俟議定辦法再行裁撤（止） 
[查辦兵站衝突情形鎭江]  
　　兩江糧餉局兼兵站總監孫詞臣觀 
察近委蔣大令赴鎭駐紮專管火車過境兵站事宜上月杪有某兵士因事與蔣委大起衝突蔣即報由孫觀察轉禀徐紹楨統制札飭司令部正執法官吳忠信赴鎭查辦（庶） 
學務 
[存古學堂改章武昌]  
　　存古學堂自去歲開學以來各學生均習 
普通科學趙次帥以此等辦法與升任張督原奏不合特飭該堂提調高澤畬文宗與該堂總教曹元弼君遵章分課教授己於日前商定自三月初一日起將全堂學生一百二十名分爲三堂以經學史學詞章爲主課任習一門其功課鐘點略録於下（星期一至星期四爲主課）如專習一門每星期各二十四點鐘（星期五爲補助課）如專習一門即於是日補習他兩項各三點鐘（星期六爲通習課）算學三點鐘外國史一點鐘輿地一點鐘體操一點鐘（生） 
[痞徒焚燬學堂殺斃學生續誌湖南]  
　　湖南東安縣痞徒燒燬學 
堂殺斃堂長一案已誌前報茲又接該處訪員詳函云先是堂長雷發聾假該地花山寺開辦小學痞徒孫大儒等即疊次赴縣控爭縣允候勘定奪繼聞該地痞黨有統衆毆毀學堂之謠言遂借防盜爲名移營駐紮不意該營忽奉寳慶檄調撤回本境該學堂又於去月初五日開學痞徒於初六日乘虚糾衆持刀直入將該堂什物打毀一空幸是日星期學生在堂者僅六七人均被擲入塘内有三名現已埀斃堂長雷發聾被痞徒追及圍砍斃命監學雷鳴盛逃走痞黨追至二里有餘幸居民竭力保護僅被割斷脚筋而保護之人竟有三人亦被斫去手指者該縣彭大令士荃聞信往勘痞黨數十人持刀相向未驗而歸直至初十晚永州派防到縣始行就驗現兇手已遠颺無蹤府尊德太守泰聞之立即移請本鎭張紫楓軍門慶雲派營赴縣彈壓並委員馳往查辦一切又電復省憲云憲台鈞鑒有電敬悉花山菴案出當卽面商張鎭軍移防嚴密會緝務獲懲辦除仍飭縣嚴拿並委員馳查另禀外卑府秦謹禀宥（如） 
[厦門教育會開辦福州]  
　　厦門公立小學堂教員盧君文起以厦 
門學堂林立不下一二十所尙未建設總機關部未免散漫不能一律乃禀請就中學堂内設立厦門教育會於上月廿二日開會提議組織事件（田） 
實業 
[浙路保存會第二次開會紀事杭州]  
　　浙路保存會由旅杭湖屬 
商學公會邀集各屬代表於本月初三日下午一時仍假白衣寺開正式大會是日因非星期到會人數較寡惟十一府代表均蒞會先由臨時幹事員將二月廿九日北京代表致兩公司原電及開會秩序七條逐一榜示（甲）臨時議長蔣抑之君因病託張右企君爲代表登台布告開會詞（乙）代湯總理報告並布意見書（丙）决議暫定本會草案計共十一條經張君逐條宣告請會衆互相研究改正旋由會衆决定待本届股東大會後再行提議故至第七條即行截止（丁）公舉會長正副各一位用投票選舉胡紳藻青得十六票最占多數爲正會長次舉副會長以湖州俞寰澄君得廿票最占多數當選（戊）討論本會進行之方法及提議事件 
 
 

Page 12

 
 
兩條仍由正副會長委託張君代爲主議大致以舊年拒欵本以集欵爲宗旨不幸借欵鑄錯我浙人爲保土地主權計不得不聯合大團力圖補救擬公函各府縣城鎭之拒欵會團體改名保存勸導繳股云云會衆皆贊成蔣抑之君起言現在本會宗旨仍主集欵購回債票謀廢合同萬一　 
償此目的固爲我浙人莫大之幸否則全浙鐵路公司非指滬杭甬一線而言其餘浙皖浙贛各線固完全無缺集欵踴躍分段赶築數年之後未嘗不可收回固有之全權况滬寗一路現爲外人所有聞其築造費約需四千萬金路線僅僅六百餘里而滬杭甬路較滬寗長逾百里而公司估價及新舊股欵僅一千四百萬金相形之下不可謂浙路毫無把握合同期滿如數歸清　失磅虧年息爲數亦微我父老兄弟能力合大團努奮振作桑榆之補固易易也張右企君又言現在當要求公司將新舊股欵劃分爲二老股東力謀滬杭甬新股東專注金衢嚴上通皖贛各線併力合作誓竣全工惟繳欵仍須分作十年繳若干築若干我父老同胞爲土地國權計更行爲子孫長養計也云云全體均拍掌贊成其時五句鐘决議待全浙股東會後或初八九等日再開大會一次決定進行辦法（木）附湯總　意見書 
自聞借欵之警浙人非浙人萬衆一心駭汗奔走若不克須臾之安其生上年十月初五日旅滬浙人一集而分認至二千三百餘萬天下壯之即銀公司年會報告亦稱進步表同情矣夫所惡於借之　者以抵押耳折扣耳干涉耳今改爲部欵撥存抵押折扣一切歸於郵傅部擔任訂明不干吾浙事偉哉拒欵之效也何也彼滬寧九廣津浦欲謀一郵傅部章程之間接而不得也或猶以總辦總工程司爲疑旣由公司選派總副理得而命令之即得而進退之保干涉之有且滬杭甬有總辦則總副理不才正可刳其心以規畫滬杭甬以外之路宜亦吾伯叔兄弟所矜其瘁而許之者也至錢塘曹娥兩江橋工之　尤非可以孤注爲延洋工程師以理董之更足以昭愼重即無借欵久已有此主義者使我浙人而或有所涎於借欵也則非所敢置　矣誠視借欵如　毒如蛇蝎欵到部時即以存之部設之銀行借息五厘目前中國市面七厘可操劵按期給息浙不損一錢滿十年即以所存者還之璧猶是焉今不敢多所求於我浙人也求不改上年十月所分認之數滬杭甬可不動一文之借欵滬杭甬以外各浙路亦次第舉矣若藉口部借各渝初志上年認股時壯我者固　亦有笑我爲空言爲泡幻者願我浙人發憤一　此恥也 
[派員赴漢磋議路政廣東]  
　　粤督張安帥因鄂境粤漢鐵路將次 
開工特委施子先觀察赴漢查勘動情形並與路局各員磋議辦法 
雜記 
[中日商人開聯合會漢口]  
　　二辰丸交涉失敗以後兩粤人士紛 
紛抵制日貨并開國恥紀念會通電各省請爲協助乃漢上商界對於此事漠不關心商會總理廬鴻滄等近與各日商組織一中東聯合會於初一日成立是日各華商到會者共六七十人日商約三十餘人并撰頌詞祝日華商務之進步有識者竊駭怪之（生） 
[收支員貪利之一斑武昌]  
　　鄂省兵工局役人車某日前在城内 
西湖採藕拾得金葉一大盒計重三十餘兩當被收支員王令奎照所見始而恐嚇謂該金葉係已所失之物繼以七百金向車購買車心不甘服據情赴巡警道署禀控馮少竹觀察當飭王令將原金退還詎王竟取去五分之四僅退還六兩餘馮觀察以金葉旣祇區區該令何得出七百金購買其中顯有不實不盡之處當即禀明鄂督趙次帥飭王令迅將金葉如數交出違嚴究（生） 
[巡士不法之一斑福建]  
　　上月念三日廈門水仙官站崗巡士某 
甲妄拘無辜夫婦二人當經街鄰勸阻并斥其不應干預人家閫内之事該巡士膽敢出所佩刀剌傷勸阻者頭面血流被體一時闔街公忿罷市經鈕廳憲聞信赶至問明情由將巡士笞三百收押一面又勸慰各店照常開市（由） 
[妓院亦張掛洋旗耶漢口]  
　　漢口南城公所一带上等妓院共六 
十餘家每年捐欵約有二萬元之譜現巡警道馮少竹觀察擬設法取締並籌辦濟良所以安插妓女之不願爲娼者青香堂董事許海山得悉後恐權利有碍爰特開會集議令各妓院一律張掛洋旗遷入租界以圖抗繳花捐（今） 
[撫卹大員後裔江西]  
　　江西鐵路前總辦李薌垣方伯上年赴潯 
覆舟殞命當蒙瑞中丞奏奉硃批飭部從優議卹以慰幽魂旋經吏部議贈太子少保銜廕一子入監讀書期滿以知州註册候銓日昨撫署復准陸軍部咨擬援提督總兵因公殞命之例減半給予卹賞銀四百已奏奉諭旨依議沈中丞准咨後當即轉行欽遵辦理（水） 
[文廟工程之草率漢口]  
　　漢口改設夏口廳後文廟工程係委學 
務紳董周君應臣承脩計共費銀五萬餘元刻始落成詎木料磚石等項均極單劣何石策司馬不肯驗收與周紳大起衝突不知如何了結（今）雜著 
[尤氏女傅（忍）]  
　　尤氏女。某省縣人。美姿首。嫁蘇氏子名鐵江爲婦早寡。蘇本大族。至鐵江而式微已甚尤氏自鐵江殁。不穿羅綺。不施鉛粉。居恒不苟言笑。冷然不可犯。慕古貞節女。嘗讀烈女傅。慨然久之。有殷姓子。雄於財。横行里中。艷尤氏女。遣媒挑之。不動。迫以勢。不動。誘以利仍不動。殷氏子無如何。乃就商於氏父。氏父名才翁。老而昏悄。素畏殷暴　。且嗜利。許以再商。初氏之未遣嫁也。氏父曾與殷有婚約將行聘而蘇氏之媒至。蘇與尤有戚誼。乃就蘇氏聘故殷氏子執此爲詞。且以重金誘氏父。復威以權勢。氏父不得已。　書於女。諷以意。并道委曲。女得書泣。仍不稍動。報書辭之氏父具以女意告殷氏子。殷再二强之。詞愈厲。賂益厚。氏父乃毅然應之曰。區區弱女子余豈。不能作主乎。立作書召之來。將刦之。女得書。知父意。又不敢不往。乃召族中父老及親戚妯娌子女僕役輩而語之曰。父命召。不俟駕。然此行未可知。所不全璧以還我蘇氏者。有如日。父老聞而涙下嗚咽曰。蘇氏諸孤賴子矣。汝第往勿。易初志可耳。其親戚妯娌子女僕婢輩數十人送之門。依依不忍别。氏女揮涕相約曰。必不辱我蘇氏門第。黯然久之登輿去。（未完） 
戲談 
[小木梳]  
　　出鬚老者。身畔每懸一象牙小木梳。於洋洋得意時。其梳鬚最忙。青年女子。髮上亦常扣一象牙小木梳。於衆目共覩時。其梳髮亦最忙。余擬將二者合給一男女裝飾圖。必有可觀。 
[長鬢脚]  
　　翠屏山一戲。潘巧雲臨殺時。束髮銜諸口内其摹擬淫婦之惨狀。可謂至矣。今青年女子其鬢脚之長。亦過頰及吻。余不解其何故。客曰此何難解。不過效顰潘女之醜態耳。余曰能令長鬢者再作一斜目視。則更　善 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說偵探小說奈何天一名身外身（十二） 
　　克洛夫方暴怒不可忍。聞此雪蘭之數語。忿怒至於極地。以拳力抵坐具之背。坐具立翻。克洛夫大怒曰。汝一柔弱之女子。乃敢抵抗吾之命令。汝以我爲遇眚而狂。汝乃眞遇眚而狂矣。實告汝。汝以爲可者吾。如是行。汝即以爲不可者。吾亦如是行矣。天下安有女子而不從家長之命令者。語已。悻悻遽去。 
克洛夫旣去。雪蘭乃大怪詫。自念此克洛夫。殆鬱怒而癇發矣。不然。胡以出此野蠻無禮之語。忽又念克洛夫平日。從未有如是之舉動。今忽一變其平日之狀態。强欲吾與佐克結婚此何爲者。雪蘭方懸想克洛人之與舉動。忽見女侍密林。自内而出。密林者。至爲雪蘭所重。凡雪蘭有不决之意見。必以問之密林。密林見雪蘭獨立草地之上。力縱其步。至於雪蘭之次雪蘭呼之曰。密林乎。汝見頃克洛夫之狀態否。乃以克洛夫適間之語。悉以告之密林。密林驟聞此語。覺神經之中忽有非常之剌激。立變其色。呼曰。密司雪蘭。敗矣敗矣。 
雪蘭無意之頃。忽聞密林之語。乃大驚異。不知密林所言者。爲關於己身之何事。急呼謂密林曰。密林何故乃作如是之狀態。此密林者倉卒之間不自覺其出口之驟。旣聞雪蘭之語。亦覺頃間之語。乃至可笑。徐徐謂雪蘭曰。密司勿驚。吾頃者言之過急。請恕吾之冒昧。吾之所以言敗矣敗矣者蓋主人克洛夫之財產也。雪蘭驟聞此財產之二字。覺一息之間。心經中乃有天然之感。覺似已知克洛夫之博負。木然不語。約二十五分鐘許乃謂密林曰。汝所言克洛夫之財產。何故乃有失敗之事。密林曰。吾聞諸主人之御者威尼。謂主人日日至俱樂部中。與人縱博。所負至鉅。計此數年之間。已博負九十萬磅。密司亦知老主人遣產之總數乎。語至此。雪蘭忽兩手激動。如電汽之一振。疾聲以答密林曰。吾父遺產之總數。共一百七十萬磅。吾與克洛夫各得其半。密林不待其言之畢。遽曰。老主人遺產一百七十萬磅。今主人克洛夫。已博負九十萬磅。所餘者。僅八十萬磅矣語至此。少止。又續語曰。密司應得老主人之遣產。計有八十五萬磅。而主人克洛夫之手中。所存者止八十萬磅。雪蘭聞密林之語。心至不懌。立搖 
其手。以止密林之語曰。密林言確否。何所見而言此。密林曰。吾安敢有一字之誑。密司苟不信者。可詢諸御者。斯時之雪蘭。立俯其首。眶中之淚珠自頰而墜。長嘆曰。海倫家之名譽休矣 
要事 
[外部與梁道來往電文]  
　　梁道致外務部電巧電敬悉浩蒙恩内用備員典屬關篆卸後理當刻日到部惟宦遊卄稔先人邱墓瞻拜闕如今幸南來且得瓜代興懐桑梓戀切松揪用敢瀆請准假三月俾得回籍修墓稍展私衷如俗務早完不俟假滿即當入都供職帡幪幸託無任籲懇如浩叩豔 
　　外部覆梁道電豔電悉部務需人佐理亟盼早來仍勿請假外部東 
[陸軍部飭給姜軍電费]  
　　陸軍部以姜軍奉命南來辦理江防凡 
有緊要事宜非由電遞不可所需電費議定應歸江海關出使經費項下開支特電飭滬道嗣後姜軍門請撥電費飭即隨時動支放給 
[電飭照料外國禽獸]  
　　滬道近接農工商部電略謂京師奏設試 
驗塲及博物院曾請駐德欽差採購珍禽異獸陳列茲准電復計購各色飛禽走獸共銀十七萬兩有奇日内即可裝輪運滬等情如前項山鳥野獸到滬當即派委迅速運京沿途妥爲蓄養以免致斃去 
[移復驗放日商運蘇小刀]  
　　日商某洋行前由東洋運滬之小洋 
刀兩箱業由滬關驗放進口該商即轉運蘇州銷售爲蘇關扦手查獲作爲軍火不允起岸將刀扣留並將刀樣移送滬道核辦經前道粱觀察函詢新關稅司查復此種小刀並非軍火可比已經梁前道移復蘇州關道迅即發還以免交涉 
[諭飭造報民數册籍]  
　　上海縣李大令昨日諭飭傅差略謂案奉 
憲行以各屬民數册籍向以上年九月初一日起至八月底止一年爲斷每于十月内結總詳辦等因當經歷届遵辦在案茲届造報之期合行諭飭爲此諭仰該傅差立即遵照督同各圖地保速將境内居民自前年九月起至八月底止按户查明男丁婦口分造細册定限五日内呈縣以憑結總詳辦 
[委員預備請鄉事宜]  
　　蘇藩瑞方伯現因親赴松江辦理清鄉各 
事電致滬道請派向在上海差遣之補用從九應寳宗先行赴松佈置已由蔡觀察札委該員赶速起程往松矣 
[救火會開職員會]  
　　初八日午後二時城廂内外救火聯合會假 
南市總工程局爲會所開職員會提議組織事宜 
[快頭舉薦偵探]  
　　高昌廟巡局委員李葆初二尹昨至縣署拜會 
李大令商請快頭薛貴舉薦熟悉公事精明强幹之偵探二名專辦局中 
 
 

Page 19

 
 
公事大令准即諭飭薛貴赶緊選派 
[准予鄉民具結領婦]  
　　一路一區巡警分局游正巡官批民人羅 
天章禀去旣據禀稱羅潘氏係屬伊婦即着取具妥實保結來案認領倘有假冒情弊一經查出定干嚴究不貸 
[謝券]  
　　本月十四日尙賢堂開音樂大會以入場券購入之資悉 
數充作該堂經費誠義舉也昨承贈券書此誌謝 
瑣事 
[城内]  
　　無力還債○靝成磁器店主邵渭卿控蔣長壽沙船主張永元拖欠貨銀六百餘两昨奉李大令提訊張供賒欠磁貨遭風抛棄入海又因連歲虧本欠債四十餘户共銀一萬餘两祇存沙船一艘情願變價攤還判交保限十天將船變價攤償各債如違千比 
　　小工尋釁○小工狄八來等二三十人至浦東張家樓地方尋仇被該處董保拿獲狄等八人扭至總巡局解縣經李大令訊判各覔妥保無扣遞回原籍 
　　折散妍頭○李錫生去年妻亡後即將妻寡妹王潘氏勾誘覇佔氏翁王二和往領不允控由本縣李大令提到潘氏等訊提氏弟潘福卿亦有串謀與李一併喝責復諭潘氏守節八年且有子女仍宜安守爲是判潘氏交王具領李潘斥釋 
　　官事○候選道孫傅　徐銳楊士鈞前刑部主事陳秉鈞招商局文案湖北候補知縣羅運崍致仕知縣劉濟清分省縣丞梁家溱縣丞王祖恕江蘇候補主簿麥　徽昨均到道拜會稟見候補知縣唐光晋禀辭赴省海防同知秦錫鎭禀請展假三天英廨帮審讞員王斯沅禀請病假三天寳山縣知縣胡調元禀辭回任本縣李超瓊法廨讞員　宗羲昨均奉道憲飭傅到轅問話 
[南市]  
　　防盜○總工程局董以盜案迭出告警務處知照各巡士每逢落差時不得遠離并須穿齊警裝伺候緝捕差遣違者記過 
　　審賊○南區巡士查獲積竊陳贊先倪阿龍陳惠光等解區後又在王家弄周姓處搜出各贜解案陳參軍判陳倪各責四百下惠光責二百下均押辦周氏戒責二百下發押善堂三月 
　　瘋婦又來○南區前送瘋婦張毛氏由局送堂留養已經發落回家現又至南區境復由巡士送局交家屬領回 
　　孩子迷路○男孩王掌生在路迷失巡士带至總工程局詰知年十一歲伊父在小東門内彈花店當飭候伊父認領 
　　十二千仍歸原數○小錢店司王阿三前晚竊錢十二千負至西門外與楊金山滋閙由西區獲解到案錢店主王小仁投稱阿三竊錢逃出孫明府訊判阿三戒責一百下錢交店主具領楊戒責二百下 
　　百餘元尙待公估○丁韓盛魚船舵工陸景揚控金萬和沙船撞壞船尾失去船物值洋一百餘元孫明府訊判两造自投報稅行估明理處 
[閘北]  
　　小客棧留人姦宿○洪安里泰豐客棧近因容留四路一區巡長徐芳蘭與西街烟紙店内某女姦宿三夜事被該區巡官查獲斥革并據情禀請總辦汪觀察飭提該棧主到案澈究 
　　衆工匠用刀傷人○森康里隔壁李宏遠木作内昨有工人數十名互相毆鬥旋將張慶雲手足砍傷當即報由總局奉孫裁判飭將受傷人車送醫院醫治一面飭傅該作主到局着交滋事人到案訊究 
　　失竊車輛○婦人朱陳氏失竊東洋車一輛報請四路二區警局往　昨由偵探隊在張阿寳車庽内查獲將人贜一併解區經巡長李正言著氏具結並出洋二元氏因不愿出洋昨復投報總局請究 
　　開除偵探○閘北偵捕隊一號偵探趙興隆因辦公不力當由偵探課員汪禹臣少尉禀奉總辦汪觀察即將該探開除 
[新租界]  
　　搶銀表○蘇婦張氏昨日午後行經新閘附近陳家浜被流氓搶去銀表一只當由三百五十三號印捕帮同追赶未曾緝獲 
　　肇火災○前晚九點鐘時又袋角裕源紗廠南首某小車庽失愼即澆息幸未成災 
[英租界]  
　　出示諭預禁行私○英總巡卜君昨示諭各捕房辦公人等略云現經本總巡查有廿三號四十七號兩華探私受謝儀違犯定章業經嚴加申斥嗣後凡捕房辦公人等如有餽送謝儀必須預先呈明如再私受一經察出定予革究 
　　先關照恐防釀禍○英總巡卜君近以北海路即　馬路幻仙館電光影戲團因電裂肇事昨傅諭福州路一带電光影戲團主嗣後務須加意防範並着於電筒外另加鉛皮桶套以免肇禍 
　　迷途○女孩吳春大迷途由捕解訊中西官研訊供甚含糊判留廨懸牌招領 
　　拜會○昨午和國領事别恩思君命駕至英公廨拜會王肇之襄讞會商和商皮酒紏葛一事 
　　住房屋有意遷延○婦人姚　氏因租日商日東洋行房屋延不遷讓被控公廨氏昨投案候質奉飭交保訂期會訊 
　　撑柴船無心傾覆○昨有柴船一艘由鄉來滬停泊福州路口浦灘忽然沉没幸未溺斃人口現經該船主雇珍打撈矣 
　　不肖子忤逆老母○婦人陳倪氏控子陳根寳違忤由探解究王襄讞商之西官從寛判押二月 
　　小流氓偷竊大盆○吳阿榮行竊洋人大菜盆等物由探解訊不認判押候查明於禮拜四復訊 
　　嗎啡針○莫小毛打嗎啡針由衛生局洋人查獲解究判發　流所三月醫治 
　　金首飾○婦人蕭李氏控陳生記紏黨搶取金飾一案昨由差探傅到見証婦人焦胡氏解請訊究判候禮拜四早堂核辦 
　　吞巨欵○德商裕通紗廠延担文律師控同茂花行經理人薛山樵朱培甫李韻　等串吞巨欵一案昨午後寳子觀讞員與德師副領事會訊由探將薜山樵等解案請訊原告担文律師與被告所延禮明律師在堂互相駁詰良久判李朱仍交原保薜還押捕房候禮拜六再行會訊核斷 
　　搶銅元○江北人劉登之搶取吳光德銅元二千由探解訊劉不承認王襄讞商之西官判押候查明於禮拜四訊辦 
　　失髮　○夏小弟　夏葉氏誘匿伊妻小姝等情由探錢盈堂解請訊究王襄讞與西官會訊判押候查明於禮拜四復訊　　竊大土○俞和尙行竊楊忠鶴土二十两消贜於王阿虎由探解究經中西官訊明判俞押一月王罰洋十元 
　　賠修費○聘白爾電車公司洋人控馬夫陳阿生撞壤電車由探解究經中西官訊明判陳賠修費洋十元另罰洋三元充公 
　　冐偵探○女巫王阿妹控林阿根冐探拆梢由探查獲解究經中西官訊無証據判林交保開釋 
　　拐女孩○婦人張楊氏陳李氏穆譚氏串同潘洽祥將士歲女孩阿王賣與粤婦穆朱氏得洋七十元分用由探朱子藩查獲解究王襄讞與西官會訊判穆朱氏交保餘人一併押候提齊人証於禮拜四再行訊核 
　　追妻子○包車夫葛阿順控劉朱氏劉阿三串逃一案由探解究王襄讞與美白副領事會訊劉阿三供與葛婦識因被母知悉回家後已配丈夫求鑒劉朱氏供與伊女略同葛將媒帖呈案中西官判朱氏母女還押候查明於禮拜　再訊 
　　偷洋紗○劉阿三邱德煥張三串竊唐瑞卿洋紗消贜於周阿萊一案昨解復訊判劉阿三張三各押半年邱押三月胡押限一禮拜交出洋紗十五疋再核 
　　公堂瑣案○王阿桂行竊李金桂等衣物判押二月洋人控楊德興竊繩判押三禮 
 
 

Page 20

 
 
拜周銀安竊取何云卿等衣物判押三月洋人控沈銀道行竊皮鞋判押两禮拜出境洋人控王昌甫摸竊錢物判押捕房三月田香之控陳明松劉連山串竊鈔票洋八十元判陳押二月劉押三月日人控徐子峯李子安串竊絲巾等物判各押兩禮拜過犯馮長發復來租界竊衣判押西牢半年逐出 
[美租界]  
　　祝融○前晚天潼路六百十四號亨得利洋貨店在樓上失愼由比鄰帮同撲滅捕房以其保有火險銀一千五百两特飭西探查明覆核 
　　婦女黄浦路十一號胡姓走失十三歲之婢女名順蘭昨報捕房請緝 
　　好打架均非善類○唐阿榮徐元山吳仁林等三人在海寧路口角互毆由捕一併拘獲捕頭以两造均非安分之徒一併逐出 
　　撞壤車一不小心○陳阿四所駕馬車在百老匯路撞壞五千九十號人力車由印捕带人捕房斷賠修費若干了事 
　　两賊○崇明人胡郎竊某甲金戒王阿來竊某乙銀表由探先後拘獲押候送究 
[法租界]  
　　中西官緩審放火案○鈞昌洋棧放火一案經公堂專訊九次尙未定讞中西官本訂於昨期專譸茲因費繙譯另有要公故飭捕房將一千人暫停解訊候禮拜四期會判去　　寄庽客遽作黄泉人○鄭家木橋南首第七十七號門牌某客棧内昨有某甲倒斃店中擬自棺殮爲包探查知報明捕房候報縣蒞驗 
　　龍華寺○西鄉龍華寺每年三四月香汎甚盛近有一種土棍專伺荒僻之處遇見乘坐馬車婦女進香即上前攔阻索詐洋一二元即坐東洋車者亦索詐四五角不等如不遂意即出利刃相向搶簪拔珥往往而有云　　唐昇泰○寳興里口唐昇泰洋鐵店日前失火有許陳氏所開之烟間生財尙未保險亦遭一炬氏以該店起火不實具禀公堂曾將該点主唐鑑庭夫婦拘入候解公堂訊核　　偷竊○過犯范巧生又竊某姓家銅刁陸　阿二偷途人洋傘均由包探拘入捕房押候解辦 
國外新聞 
[英報對於新舊首相之感情]  
　　初六日倫敦電云英國首相彭内 
孟退職之事英國各種報章莫不有愛惜之言并有望其辭職後速行痊愈者其對於大藏大臣愛斯奎士之簡爲首相亦均贊美歡迎之而於其精强之心意獨立之德性尤所崇敬故聯合黨之報章均盼望其能對於自由黨極端主義派之勢力稍加遏制云 
[俄陵紀念物被盜]  
　　初六日倫敦電云俄京聖彼得堡有聖彼德 
聖保爾大寺院即俄皇凌寢所在地中藏歷史上戰勝紀念物甚夥有波蘭蔡奥寛司克砲台之巨鑰一柄近被盜黨竊負而去 
[法國建築工人失業]  
　　初六日倫敦電云法京巴黎城各建築業 
近將工人大加開除致賦閑無業者有五萬人之多 
[法國又添攻摩兵隊]  
　　初六日倫敦電云法國政府近又命駐紮 
斐洲愛爾權之法軍加派兵士五百五十八名前往摩洛哥之克薩孛朗卡以增軍勢以上譯字林報 
[美陸軍大臣之演說]  
　　初六日紐約電云美國陸軍大臣塔孚脫 
在芝加哥地方演說謂美國在東方領事之職務必須擴張 
[英相入覲]  
　　初六日倫敦電云英相愛斯奎士約於今日前往皮 
愛理治謁見英王以上譯泰晤士報 
[英國興工建築船塢]  
　　初六日柏林電云英國議在羅斯資地方 
建造海軍大船塢現已開工 
[德王游蹤]  
　　初六日栢林電云德王及后現在雪西蘭島柏雷馬 
地方約於初十日可抵希臘之高甫地方 
[俄國改革海陸軍]  
　　初六日柏林電云駐俄法使土嘉曾在倫敦 
泰晤士報上刊登一論謂俄國近將海陸軍重加組織並將俄法兩國軍事上之改革報告互相交換於法頗有利益云 
[英國政界大更動]  
　　初七日倫敦電云英國新相愛士奎斯在下 
議院提議暫停會議至十四日止惟其時又臨復活聖節大約須再行停議現上議院亦已停議矣據所得確實消息謂藩部項官崔琪爾陸軍議會魯西孟將入内閣商部大臣喬治將補大藏大臣之缺理藩大臣愛爾近將爲掌理國璽大臣内務大臣格來世登將爲冷克司推郡公爵大臣以繩福雷之職以上譯文滙報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
