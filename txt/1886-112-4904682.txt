# 1886 - 112 - 4904682

 

Page 1

 
 
[敬摹御製耕織圖成書] [  點石齋主人啓]  
　　聖祖御宇政重農桑幾務之暇繪有耕織圖各二十三幅幅系以詩自始事迄終事茅篋之况瘁悉入天語之謳吟本囊敬憲摹印惟妙惟肖詩　　間分裝兩本背托襯頁面用硾箋准於廿四日出書定價一元本埠託南北申昌六合堂文瑞樓各　坊及各　申昌皆可購昌蔓買者到上海二　　橋同泰號議價可也 
[乙酉科十八省闈墨出售] [  點石齋主人啓]  
　　山陰傳越石先生選有乙西科十八省闈墨二百五十餘首殿以試帖刊板行量據　家惟恐求之弗得本齋意在慶播用特箭人緒寫一憑何　石　其評語圈點一仍舊貫未敢竄易今已竣工分訂兩本准於十八日出售收回工料洋三角五分快覩爭先是所望於　練　摩之君子此布 
[七十四號畫報出售]  
　　閩絲屬之龍溪鄕民在海濱網得一魚頭如稱錘尾如蛇四足高搴鱗紋斑剥市人詢名於老漁老漁亦不能對本齋特圖之以供人觀覽淞聲漫錄　說一則仍附畫報之末准於二十六日出售此佈 
[論鹽梟亟宜痛懲]  
客有自南匯來者謁子而言曰子亦知浦東鹽梟將釀成巨患乎子曰略有所聞前論捕務亟宜整頓篇中曾三致意　願示其詳客曰鹽梟之聚也類非土著大半被裁之營勇旣斥之巡丁始則同在一營欲其患難相扶死生與共於　聨盟結契誓老死不得背棄迨經遺撤游宕旣慣服用復奢所給欠餉不踰時而告罄乃憶及某人尚在某營某人尚在某卞皆與吾稱莫逆交今伊等如常自顧貧窮何能鬱鬱久居此計不如出門訪友倘有機緣便謀温飽然或訪而不遇或遇而無補有出門之費無回籍之資且空手歸來更當爲鄕隣所姗笑本來桀驁又迫之以無聊歧路傍徨進退維谷不得不入鹽梟隊襄焉且鹽梟非土著苟無土著之人以爲居停主必不能公然作惡日異而歲不同况浦東民俗素强又多旱道猝難藏身非若江浙毗連之區湖蕩汪洋號稱澤國駕扁舟一葉便堪出没縱横徒以土着流氓刑爲私販不安本分近更由巡緝之嚴無所施其伎倆遂假外來匪顛爲逋逃主萃淵藪揣人家之肥瘠而魚肉之已亦得其河潤豆剖而瓜分焉授以室廬暗相呼應知案之將破則知風報信早已遠　事得遲延輙復改姓更名仍於左近再尋棲止行蹤詭秘愈集愈多上之人付諸不見不聞可奈何四五六日之間一二十里之内奸案盜案層出不窮愚懦無能者飲恨呑聲不敢呈報卽或入城呼籲則冩狀有費也踏勘有費也守候審訊有費也諺以被盜報案爲倒上利信不誣矣而又駁斥者居其半延擱者居其半展轉訪查苦累而自不投催者復居其半噫時事如此其不至釀成巨患也幾希雖然處今日而措置鹽梟豈貫無術哉欲除外賊先清内匪使若輩無可窩頓仍在嚴行保甲凡村中勾留異頓鄰右非不知之或慮其　扳或懼其兇横雖有面生可疑之輩隱忍而無敢聲揚致其膽愈粗其燄愈烈涓涓不塞將爲江河保甲法未嘗不通行也特有其名無其實不過按户收門牌錢派燈燭費黄昏未到鼓聲鼕鼕循行一徧謂之巡查三更而後聞某處有盜警皆噤不出聲任其劫人取貨飽而颺去又稍稱殷實家平日不卹貧困一絲一粟不能爲告貸者周旋一遇事故旁人反爲趁願誰肯出死力以相援是則守望相助一言又非地方官所能爲力特不爲挽救此後恐更難收拾子其爲吾縱筆及之以諗夫留心民瘼者庶幾采及芻蕘耳子曰子何見之小而識之拘也方今之患豈徒鹽梟哉豈徒浦東之有鹽梟哉自經兵燹各大吏軫念遺黎其所以生聚而教訓者未免流於姑息凡有重大案件又悞於救生不救死之一言避重就輕以小易大鹽梟輩亦習見而熟聞之讀朱廉訪自請記過詳文尤爲切中時弊相沿成習變革殊難勢必如子太叔興徒兵盡洗萑蒲之澤而後盜可少止寛以濟猛猛以濟寛古人之言豈迂疎寡效哉况乎各省營勇但聞遺散别無安插之方坐令游手好閒到處煽結其貽患於民者將以數十年計當軸諸公方謂天下已治已安力圖自强豫籌欀外而目前急務若鹽梟及會匪都匪潜滋暗長於隱微之中無人焉未雨而綢繆之一二無權無位之人徒咨嗟太息爲杞人之憂亦終于無補爾世復有大庖西上十事者乎當必剴切陳之區區鹽梟不足論 
[冠裳晉接]  
　　美國欽差至粤省帶同兵船上兵官及繙譯等官拜會張香濤制軍制軍卽于本月廿一日往沙面答拜衣冠肅穆兩國睦誼有加云 
[劇盜劫官]  
　　粤省盜風之盛無出其右上憲知捕務廢弛由於地方官之不力乃叅革數員始力加整頓時有所獲天后誕日誅殺數名然盜則尚未歛跡也昨觀香港西字報言有某官被盜所劫緣某官坐民船至某處中途遇盜登舟肆掠立將其僕人砍斃將某官擄去意欲勒贖繼而知其爲官乃不敢爲勒贖計設法釋之先以被蒙其首而捆之載之舟中汎乎中流又易置丐船上羣盜遂去某官悶甚漸聞人聲頓息問船上何人送我何往則丐者亦不知但云頃有多人將爾送在我船上而去因令丐者爲去其蒙再鬆其縳時飢火燒心無從覓食因囑丐者速駛至前村乃質衣易食并酬丐者而去某官迤邐自回省垣盜風如是亦可異已 
[馬戯將來]  
　　車利尼馬戲登告白於香港西字報云有戯士五十人大馬廿二匹小馬十四匹象兩隻獅虎各一籠并零星各物約計七十墩欲請一輪船裝運來滬由是觀之上海不日又將開演馬戲珍禽奇獸復得一擴眼界矣 
[法員北上]  
　　聞法國駐紥上海之總領事官現須晉京緣法欽差戈君别有要公他往將以代其任也 
[學憲按臨]  
　　王益吾大宗師於二十三日早按臨松江合城文武各官均詣祭江亭碼頭迎迓旋於午後登岸進院排單照錄左方三月廿四日行香放告廿五生古廿六童古廿七府華奉婁四學生正塲廿八金上南青四學生正場廿九覆生古兼補歲考三十奉金上三縣童正塲四月初一覆一等生考教初二提覆初三覆奉金上新生初四南青二縣童正場初五提覆初六華婁二縣童正場初七覆南青新生初八提覆初九覆華婁新生初十外塲十一步射十二技勇十三覆内塲十四總覆發落十五起馬 
[拐孩待認]  
　　厦門好善士投書本舘云本月初有輪舟自上海來厦船中一婦携帶幼孩三人内一孩僅三歲 
 
 

Page 2

 
 
旋被鼓浪嶼蟻媒吳客又名小客者侦悉該婦在上海與同黨林姓婦人販買來厦而吳在上海時該婦曾串通捕房包探獲案嚴懲至此意圖報復遂告知海防局巡勇至五灌地方將該婦並七八歲幼孩二口帶回私押意圖劫去事經鼓浪嶼委員曹芷沅司馬訪知擬移請地方官拘提究辦吳知事不得了因於本月初八日將孩送交稅厘總局提調鄧少雲别駕别駕保赤爲懷將孩暫留局内暇時詳加詢問孩言語不清無從指實提訊該婦據稱一孩姓王名阿三年八歲江蘇木瀆鎭人一阸姓姚名福連年七歲原籍甯波生長滬上及吊閱賣身契據皆本年二月間所立據上一書姚得成將子福連出賣係鄞縣望春橋人中保皆兵勇並無該婦姓氏身價十九元書王老三將第三子王阿三出賣係木瀆鎭人身價二十元亦係兵勇作中並無婦人及其母之姓氏然此種契據必係拐匪僞揑不足據以爲徵也後該婦逃匿無蹤臨行語其所知云此次我回上海必設法託人出面俟該孩返申定仍領回云云所望滬上各當道留心訪察拘案嚴懲幸勿任該婦妙手通天串人出面冒領更祈諸大善士託招商局輪船執事到厦時將各孩帶回上海訪明親生父母囑其認領回家俾得全骨肉而承宗祧則功德莫大焉 
[上海招商文報局内協賑公所接嚴佑之先生山東報災急信]  
　　初六日奉上四號信初九又發電信諒先後逹覽東省水災已成不可收拾之勢初七八日南北民埝大堤冲開不計其數濟陽縣之王家圈侯王家畢家集等處惠民縣之王棗家姚家口魏家集茅根李家等處章邱縣之五家寨以及齊東縣之堤埝隨在沖開濵州蒲臺利津三縣地居下游適當其衝百姓蕩析離居慘不可言轉瞬桃汛日長堤埝不能堵築被水之區春麥無望秋稼亦不能種小民絶無生機作霖助賑十年自河南山西以外無如山東之苦者若不妥爲撫卹竊恐民窮思盜大局可憂江蘇與山東接壤休戚相關執事與諸善長欲立不朽之業務祈大聲疾呼篇求天下仁人義士速籌十萬廿萬巨欵共拯東省災黎上抒君父宵旴之憂下貽子孫無窮之福多派妥友星馳來東分局辦理是所切禱濵州蒲臺南岸災區現已放完不日放青城縣賑利津尚未查清二十外分友查高苑縣齊東開口後水勢直冲高苑博興樂安等縣一到高苑卽走不開濟陽惠民濵州亟望拯救弟不能兼顧奈何奈何執事其何以教我自下黄河正溜南北分流濟陽齊東以上水不見消惠民濵州以下水日見小據土人云二十以後蒲臺利津一帶正河必致斷流若趁此時先將下游尾閭挑濬河益深而堤益高一舉兩得此不可失之機也執事有欵可籌否急切奉布百不盡一賑欵非十萬廿萬不濟人手非十人八人不濟愈速愈妙愈多愈妙引領南望朝不待暮專此飛布卽請台安[  愚弟嚴作霖頓首三月址四日蒲台發第五號]  
　附啓者頃接嚴佑翁隨四百里加急公文飛遞前函到所其情形之急切逈非往時可比然此時此勢欲籌萬金之欵且不可得而况籌十萬廿　萬巨款乎同人力小任重智窮力竭儘此數日籌借之力亦祇能湊得數千金或萬金於月底起解無論區區之數正如杯水車薪卽後此爲日　方長其何能繼後顧茫茫難安寢饋伏求各省仁人義士顯宦殷商大發慈悲趕集巨欵或借或墊或捐愈多愈速愈妙敝所收足五千卽解一　次早到早解功德尤倍盻切禱切伏乞公鑒[  王松森謝家福等拜啓]  
[烈婦慘死]  
　　金陵城北虹橋某翁者家小康素有漁色之癖妻殁後置一妾而心猶以爲未足嫡子某年方及冠娶媳某氏德容兼備操持井臼亦井井有條翁涎之思效衛宣公所爲媚以諛詞每謂吾早知有婦如此當不復需簉室侍執巾櫛也自是凡起居眠食扶持抑搔之事必責之婦婦初不知其計以分所應爾弗敢引嫌久漸覺焉稍稍拒拂翁更强使滌穢器食唾餘以覘婦之從違婦益羞慚不自勝用是遭捶楚者屢矣婦之母家甚懦弱且顧惜面目隱忍不言翁子復棄家雞而戀野鶩琴瑟之閒亦非篤好婦惟有暗嗟薄命飲泣呑聲而已日前翁因子自外厲見所着鮮衣爲雨沾濕横施鞭撻婦適在爨下間啼聲不忍哀庶姑緩頰翁弗聽遂上堂躬自跪求代夫掌責翁一見婦觸平昔之恨不禁大怒掙婦髮按諸地拳足齊下力盡始釋婦冤憤無所訴又念良人不可仰望終知乃私取翁所吸剩阿芙蓉膏呑之以殁此本月初九日事也先是婦旣誓死訣别於庶姑與夫前皆置若罔聞及毒發知不能救翁卽收拾細軟避往他處安排已定始報知母家婦只一母曁兩兄聞信率衆至翁處將室中打毁一空地甲巡差以案關人命鳴官勘騐母家恐女屍暴露非泉下素志攔於門官取結而返嗣經戚友調處令翁與夫齊衰執杖殯殮加豐延僧誦經七七無虚日現聞猶有餘議故未封釘然翁之貲已傾其半老而不死是爲賊誠翁之謂也而如婦者獨能完名全節甘以身殉豈非巾幗中之佼佼者哉爰紀其事以待闡幽之君子 
[女尼惑婦]  
　　熊弁籍隸合肥弱冠時娶金陵某氏女爲妻逾年生一女適左文襄公募勇剿西陲熊遂應募臨行謂妻曰昔晉文公將適齊謂季隗曰待我二十五年不來而後嫁今與若約如吾不還此語卽朱翁子之離婚卷也婦聞語惘惘且失聲旣去緘金歲三至食有餘粟衣有餘布婦得無内顧憂第深閨閒歳月無可消遣聞菩提庵某比邱尼善譚口頭禪乃就之聽說法尼見其可誘而致也指其上座高弟子曰是曾侍某軍門爲使婢因高着眼孔不願事凡夫而遁入空門者若自視孰爲火坑青蓮孰爲日邊紅杏婦益惑日謀所以割截情緣者適熊歸自隴上尼迹遂絶婦之妾念亦消熊覩女髮鬖鬖已覆額矣亟欲葺衡茅畢向平婚嫁願方庀材忽奉火急符調入閩熊意婦操井臼惟謹不虞其有他時已積慶氏之木百車於莊謀諸婦令其召匠氏營華屋賃租以給饔飱婦唯唯詎尼闚熊去急持醍醐灌婦頂婦得尼一惟尼命是聽尼惎婦輟華宇之椽就布金地上創雲房四五間持香火已卽授出家衣鉢婦心旌摇摇然轉咎熊輕别離無伉儷情又信渡仙霞者多不返一日聞道路傳言熊已瘴死因决計乞尼爲披剃尼禮請臥佛寺方丈來代刀上年某日將三千煩惱絲一揮而盡婦合十頓現歡喜相更欲髠其女女謝曰不見吾父此身不敢自主也婦知不可奪始罷今歲二月間熊忽南來叩其户則室猶是而人已非問之知入菩提菴乃尋至倉巷果見婦則凡綠已絶不願再事良人熊無可如何先携女出次日呈其事於官官不爲理熊冤無可雪乃號哭於大雄氏之門後亦不知所終 
[私擬申文]  
　　文徽臬司丁濳生廉訪近有公文申詳制府揭叅一司獄一巡檢一縣令令王姓誤作黄制府以其單銜疑之適新藩司張方伯陛見出都道經白下制府示以此件方伯亦謂未經會銜恐有不實不盡且王令執中頗有用盖方伯在院久故云然也洎抵任首以此事面詰廉訪廉訪果茫然日前廉訪交卸篆務附輪前詣金陵面禀一切前日已回本任聞大憲以事關重大定須澈底根查云 
[雷異]  
　　月初漢臬某錢莊因乏錢鈔飭某學徒携寳銀一錠往别店易錢該學徒見財起意取大寳一錠藏廚房相近暗陬及易錢回欲取所藏寳銀則已羽化　然不敢聲張至晚間結帳司事者查少寳銀一錠急向學徒盤詰學徒無可推諉祗得照數認賠但其家中祗有一妻及薄田數畝不得已將田典鬻尚不足數乃將妻押入青樓始償逋欠之數痛定思痛終不知所藏寳銀入何人之手也初七日雷雨大作忽聞霹靂一聲將莊中某出店攝至天井旁跪而自言竊銀之事卽向腰間取以示人已而豁然如夢初醒雷止而人亦無恙莊中旣得寳銀卽以錢還學徒使贖妻回家再諧伉儷諺所謂舉頭三尺有神明不信然乎 
[惡客]  
　　蘇州歌薰橋堍徐姓酒店于數日前突有三人據座酣飲需買醉錢三百數十文飲畢嘱暫記帳店主以素昧平生爲辭三人卽脫舊棉褂作抵店主婉謝令其明日送來但無爽約而已詎三人竟拍案呌罵凶横異常甚至跳入櫃中將椀盞任情摔毁其所掛洋油燈擊碎落地店中飛滿火星四隣及行路者羣抱不平有呼令捆縳者有從而扭結者適總捕𠫊王司馬及南路總巡經過三人飾詞擱控訊係有功名人當卽慰以好言暫將店主帶回翌日勸令前往認錯店主不敢與較遂備香燭鞭炮向之賠禮三人愈爲得計誑稱失去衣服洋元表戒等物請司馬 
 
 

Page 3

 
 
勒令賠償司馬大爲忿恚將兩造移縣訊究馬漁珊明府訊出各情將三人大加申斥管押待懲一面諭令徐照常貿易聞明府意欲回明上憲　示懲戒閭閻懽聲雷動莫不頌鋤强扶弱之德不置云 
[滬北瑣言]  
　　昨日下午一點鐘時有馬車駛至四馬路西首碾傷一四十餘歳之人隨加鞭向南飛駛逃逸巡街捕追赶不及遂將受傷人舁至捕房送入仁濟醫院醫治諒捕頭必飭緝拿科罰也○前日午後天朗氣清游人如蟻麗水臺茶寮左近長仙堂妓院内五月卿校書偕儲婦楊氏倚欄眺望消遣閒情鳥語花香致足樂也忽　然一聲欄杆中斷二人竟如金谷緑珠墮樓而下經人扶起半晌方甦隨舁送仁濟醫院請醫爲治此亦旡妄之災也○前日洋藥局二十四號巡丁袁鴻高在十六舖查獲漏捐川士二十四塊當將送私人某甲交該處地保看管土則解候局示並聞洋藥局現擬在本埠新閘地方設立分局稽查倫漏云 
[盜犯歸案]  
　　前報疉紀青浦縣捕役來滬緝獲盜案要犯陳文明卽朱德明解經莫邑尊研訊供稱在鹽快趙茂春船上爲夥云云業由邑尊查明並無其事實係妄供因批差解往青浦歸案訊辦云 
[賠銀免究]  
　　前報列身死不明一事前晚經莫邑尊補提王丁氏升堂研訊陳浩生供稱小的原籍廣東在滬爲洋行生理生有一子曾娶陸姓女秋蘭爲童養媳月前失去無蹤嗣經英捕房包探查悉被天順帽舖主薛成林拐往蘇城及勒令交出則秋蘭已噤不能方閱時而斃薛供小的在城内老學前開設天順帽鋪此事實由妻子顧氏所爲顧氏向來不安于室前年曾涉訟案下奉斷領回初尚相安邇來復萌故態　時出外不歸秋蘭之事在外所做小的實出不知顧氏供稱秋蘭由王丁氏領來寄養數日後小婦人送胞妹往蘇王丁氏稱欲同往遂將秋蘭領至船中伊託稱上岸買物一去不來船户急欲解維無奈將秋蘭帶去後經丈夫來蘇始知被累其實由王丁氏所爲叩請明鑒可也王丁氏供稱小婦人傭工度日並未與顧氏同黨實係被誣邑尊謂爾等均非善　何必彼比推諉秋蘭究竟如何斃命顧氏答稱實因出天花而死邑尊謂陳曰秋蘭想係因病身亡决非伊等謀斃爾現在有何意見答稱叩請免驗惟聘定時曾費財禮洋六十元被拐之時足上有六兩重之銀釧一對手上有四兩重之銀釧一對卽請追還邑尊謂薛顧氏王丁氏曰爾等拐賣人口例應重懲今姑從寛限五日内合償陳姓財禮洋六十元並兌還手足釧兩對一面着陳將秋蘭棺殮兩造各具遵斷切結而退 
[捕房命案]  
　　前晚三點鐘時法捕房所押小竊拆梢等犯糾聚十人撬開鐵欄圖逸適管門之二號華捕入内查看該匪遂一擁而出　將衣服蒙該捕之首四散逃奔該捕竭力狂呼經捕房内諸人四面兠拿有五阿毛者因竊水烟袋一支於初三日進押所是時從大自鳴鐘門前大門東首扒出洎巡捕趕到王已扒在鐵欄上倉卒中失足墜地旋卽僵臥另一華捕見之亟從邊門轉出雇車舁進腦後早己跌開越時斃命其索詐花烟館之湖北人陶金標彭公仁一同逸出陶在老北門外河沿拘住彭則一去無蹤又在老北門口拿獲杭州人小竊陳阿喜又在鐵門口附近捉到偷新泰昌刀义等物之王阿福以上三人均跌仆受傷旋送仁濟醫院療治尚有行竊城河浜聚興衣店之王桂生被獲時與捕爭扭畧有微傷仍押捕房未送醫院至在逃未獲者共有六人係金阿金張阿陸桂英等捕頭以王阿毛身死不明飭包探王榮培赴縣禀報昨日午後三點餘鐘　邑尊親臨捕房相騐讞員翁子文太守曁祁繙譯官亦命駕而來邑尊飭抬屍檢騐仵作喝報該屍腦後一孔係跌在石塊上致受致命傷胸前雖非致命亦有傷痕旋據包探禀稱所有判押之湖北人陶彭兩名前晚曾將王阿毛鼓撲呼救經捕頭進内喝止邑尊傳該華捕詰問至再復親自出座坐馬閘子上令仵作反覆細騐并將屍身衣服查看見背後果有血跡遂飭棺殮粘封發壇標記隨偕翁太守備捕頭祁繙譯親臨仁濟醫院騐視受傷之陶陳王三人仵作報稱均係皮傷詢之醫生亦云並無大碍不日卽可告痊邑尊爰排道回署翁太守曁祁備二君亦各散歸其時已近七點鐘矣 
[巡捕被拔]  
　　昨日傍晚六點鐘後法捕房新雇之三十七號華捕巡至老北門外河沿忽被多人扭進城内其時捕頭方隨上海縣莫邑尊法讞員翁太守及祁繙譯在仁濟醫舘騐傷聞報卽飭包探及會捕局勇前往查明核辦 
[着婦交夫]  
　　前報列八仙橋捕房對面德順里某姓婦疑薙髮店主婦林吳氏誘拐伊兒一事昨該婦陳王氏投案訴稱小婦人家居德順里丈夫已死生前由妾生下九歲女兒小字桂福林王氏時時誘至樓上給以果餌前日欲將桂福領往鄕間小婦人向之攔阻伊夫竟糾集　髮匠多人到家吵閙因卽鳴捕來拘翁太守研詰林吳氏該氏供稱小婦人亦有哺乳小孩何必拐人之女此事實係被誣太守以該氏拐孩毫無証據惟糾人打架理合究懲遂着將林吳氏交保出外交到伊夫以便訊究 
[仙人染病]  
　　仙人沈陸氏本已抱病自經羅太守判令荷枷病勢益形沈重是以並未鎖錮頭門昨日原差將情禀明太守太守法外施仁飭卽開枷保出一俟病愈補枷夫該婦旣號仙人則錬氣歸神諒必有長生妙訣何至災生二豎祈禱無靈然則其自詡爲成仙者實亦惟搗鬼而已矣呵呵 
[誘賭被拘]  
　　昨報法公堂瑣案内細崽湯阿東竊洋一案供出由同益烟館堂棺阿坤誘往英界某處賭博等情捕頭信致英捕房旋經英包探將阿坤及窩賭之三婦一併拘送法捕房管押今日當可解訊矣 
[藍橋路阻]  
　　蘇婦某氏挈一及笄女郎傭工滬上女先已許字同鄕某甲刻甲欲擇吉完姻先期由父偕媒証前來領女氏謂非得番　二十翼斷不能捨此掌珠豈十餘年撫育長成白白送人家作媳耶甲父言財禮一層可至鄕間再論目下佳期已近幸勿水阻監橋路不通也氏不允漸致互毆由巡街捕將各人帶至捕房捕頭略加詰問命送公堂旋經氷人說妥氏亦自願送女下鄕值日差遂禀明羅太守縱之使出 
[英界公堂瑣案]  
　　劉順昌訴稱小的素與方春濤相識方屢經借擾昨又强索酒資因此紛爭由捕拘案包探張阿五禀稱方係無業　氓專門訛詐方供小的與劉爲友偶因嬉戯口角羅太守判方押三月以示薄懲○印捕禀稱昨見陳少卿在公和祥碼頭竊鐵二塊當塲拿獲人贓陳供爲小工餬口鐵在碼頭下來羅太守判管押三天贓交該捕帶回給還失主 
[拐匪又見]  
　　昨日下午三點鐘後本城西姚家弄内金壽齋家失去四歲小孩小名素英身穿花布綿襖外罩緑綿綢衫秃頭未裹足口操滬音金中年無子祗此一顆掌中珠尋訪無蹤幾至肝腸寸斷所望樂善大君子代爲關注得能合浦珠還則感激之忱瀹于骨髓矣 
[上海北市六馬路仁濟善堂來啓]  
　　謹啓者今奉到梁金池兄來函交到黄不留名大善士樂助英洋一百四十元核計幫助十日施粥經費無告三千貧黎十天受惠無窮現因各處施粥停止惟有敝堂一處施粥以致四處到廠求吃施粥者更多本月分經費無着幸承運漝帳房并今黄大善士連助鉅欵如得仁漿義粟敝堂定於四月終告止除今助外尚少經費洋六百餘元叩求在滬大善士垂憐六馬路施粥廠前扶老携幼鳩形鵠面悽慘不堪宛如地獄中之變相也如能早上八九點鐘奉請駕臨敝堂一觀始悉實在情形也不拘大小隨緣樂助以全善果功德無量[  教弟施善昌等拜啓]  
 
 

Page 4

 
 
[助賑彚登]  
　　啓者接誦彭岱霖太守來函悉復信賑捐收條已塵台覽今以賓朋所贈文孫戈印折價洋五十元委濟山東賑欵分明　急屏玩好以成仁賙恤流離合情文而種德家庭聚順戚友臚歡取義戈印詒厥孫謀文武兼嫺當不讓曹武穆專美矣○接讀四明樵者惠函井賑洋共二十元得悉文郎臨院試患症許願助賑卽獲喜擷芹香功名發軔氣體康强感荷仁施欣賀無已沐兩番之拯濟用意良殷賙瘠壤以　祥運籌兼至除備函賑捐收單外謹列報章以攄感悃○浙杭楊晋庭兄挈眷來滬承各親友賜賀理應肆筵伸謝俯念山東需欵孔迫謹爲諸親友造福卽將菲筵撙節移助洋十二元以充賑需翹企鶯遷汰繁文而拯濟良殷燕賀集成數以轉移萬望仁人接踵而興於災壤不無神益云局禁禱祝深之[  上海北市絲業會館籌賑公所少欽施善昌謹誌]  
[書畵助賑]  
　　兹有章玉笥陸小洲兩先生願以書潤助賑李雌天先生願以花卉助賑扇山俱每仵百文墨　减半託敝局代收匾對　幅單條别有成例爲登報章以廣聞見 
[書潤助賑]  
　　謹啓者今本埠德泰莊攜來湖郡吳慶餘參軍印念椿惠函捧讀之餘得悉晤姚守梅封翁囑移書潤助賑賜寄洋五十元銀一兩五錢委解災區此次秃筆重攜以千件爲願業經寄蘇滬電局洋二百元約以暮春爲期過期婉辭實因紙件堆積已溢千件行草揮冩計須盛夏始行告竣仗管城之保護樂善彌殷撫蓬牖之蕭條行權悉當良朋剴勸端憑惻隱苦心災户銘恩渥荷維持妙手祗登報牘用抒感忱上海北市絲業會館籌賑公所少欽施善昌謹誌 
　　酬毗陵醉墨生并引濮君明泉毗陵佳士也余耳其名未之晤昨爲太痴餞行邂逅於復新園一見傾心聆其言知亦懷才未遇者近歸　　自臺北將謁當道謀一席地惟是過江名士多若鯽魚焦尾無絃賞音罕遇懷愁王粲與有同情珠玉先施瓊瑶媿報謹和元韻錄請夢里　　生政刊○毗陵佳士濮明泉瀟洒渾同陸地仙幕府頻年爲揖客春江此夜集羣賢佯狂入座輕元白攬恨登橒狎仲宣脫手新詞先永我果然書記是翩翩[  離恨天多愁司使小藍田懴情侍者草]  
[江督轅門抄]  
　　三月十六日提督楊文彪到見越南來○十七日知縣王恩培禀到銷邵伯厘捐差回候選通判朱式錫謝禀帮辦牛痘局○十八日直隸州楊朝鐸叩謝題補海州直隸州缺○十九日新選江浦縣程辭赴任通判梁榮錫銷下關厘捐差並辭赴六合厘捐差知縣黄玉昌禀知到下關厘捐差縣丞王錫章禀知由蘇分寗夏雲集交缷代理六合典史事回○二十日新授湖北撫憲譚辭行赴任知縣林之涵銷善後局銀錢所硑並赴孔家涵厘捐局藩轅牌示桃源訓導王春旭請咨會試中途因病致悞現已折回自應當回本任 
[蘇省撫轅抄]  
　　三月廿二日府經歴王福坦禀知奉飭派蘇差委○廿三日請補吳縣陳汝欽赴荆溪候補縣姚詩聲赴江北均禀知奉委公幹葉保慶禀知奉飭分寧差委未入吳捷元缷署丹徒縣高家司巡檢事回分發江蘇海防先典史戴源灝湖北人由京驗看來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[名噪梨園]  
　　優人人十兒武旦中之出色者也出入某大臣之門歴十數年客歲某大臣去世某公子重賞優人白鏹數千使其他去不准復來並將某大臣生前所製燈彩戯具一切悉以贈之八十兒旣得各物乃自立慶順和班在諸戯園輪流演唱三月十二日該班飛籖演唱水簾洞一齣傳言見齣彩切卽某大臣之故物金碧輝煌以玻璃作成水法新奇異常爲外間戯班所未有故是日觀戯者蜂擁而至鮮魚口天樂園幾被撐破何逐臭者之多也 
[清江官報]  
　　新授江蘇督糧道成月坪觀察於十二日抵浦小作勾留○十七日有官舫數艘高懸新授江西布政使調補四川布政使旗號停泊大橋口碼頭○委署秫陽縣張金門大令於十四日白省來浦謁見各憲旋皀赴任履新 
[邗上官場紀要]  
　　新任江蘇糧道成月坪儲憲桂於本月甘一日由京南下抵揚闔城文武官員均至河干　迓憲舟小泊一宵隨卽解維赴任○十九日程尚齋都轉至安徽會館行團拜禮館中雇有菊部演劇二日以聨桑梓之情○子嬰閘漕捐委員周大令士鈺於廿一日抵揚公幹○二十二日經知大巡四班共廿四員委押運北鹽起程 
[展限勸捐示]  
　　欽命湖北承宣布政使司布政使總理海防捐務　爲通飭曉諭事照得湖北省於光緒十一年二月初一日開設海防捐局　經出示曉諭通飭知照在案兹奉署督部堂署　部院裕札開光緒十二年二月初四日准户部咨議覆閩浙總督楊咨臺灣巡撫劉奏海防捐輸請展限並本部請因部庫支絀及各直省海防捐輸一律展限一年一摺光緒十二年正月十九日具臺本日奉旨依議欽此自本年二月初八日起普行展限一年除去封印日期京外皆限光緒十三年三月底限滿停止以資接濟而歸一律仍按月造册咨部請奬各等因咨院行司奉此查此次展限原專爲海軍衙門及東三省練兵餉需而設須藉官紳商富之力踴躍捐輸俾資接濟除委員仍在本司衙門原局督收捐項外合行出示曉諭爲此示仰各官紳商富人等知悉凡赴本局報捐應卽親齎實銀遵照新定核减章程上兌並須呈明三代姓氏履歴年貌籍貫指捐何項官職以憑塡給實收按月開報按　造具清册詳咨户部奏請奬叙俟核准換給執照該捐生等務須依限先期赴局報捐毋得觀望自悞切切榖示計開舊捐人員過海防新例准以原捐例銀作二成抵冉按新例减二成交銀一報捐實官按籌餉銀數减二成交銀一貢監封典虚銜等項均按　例銀减二成交銀一海防新班卽用各花樣按照籌餉例分缺間銀數减二成交銀一海防新例分缺先用分缺間用本班儘先銀數减二成遞减四成交銀均庫平庫色上兌 
[上海四馬路文報局内恊賑公所經收賑捐三月下旬清單]  
　　廿一日急單七寳鎭不留名募不留名有心無力人隱名氏雲林氏隱名氏力不從心子平陽氏梁國氏浪川氏棉力子四人勉力氏世氏十二户各二百文蒲溪旅氏八百文安定氏一百文合收洋三元巨豐庄交來省過子無名氏二户各五元金陵招商文報處悵房交來隱名氏四十元莊椿記五元蕪湖招商局交來古溪隱名氏四十元又交來誠德堂漱繭軒承德堂三户各一元實收三元内有銅洋一元合記一元二角吳江雲記邗江孫記二户各一百文旗昌洋行交來隱名氏二户各一元詹方寰墨局募清瑞二元沛民雙榮二户各一元春夏嘉魁慶林德麒四户各三百文長愛二百六十文國寶春興富興巧福榮祿旺登壽伯廣能英元社華根林松榮開春松盛慶雲杏雲容甫福能灶春成發迎春添佑廿二户各二户文全意廣慶全娟昭弟春鳳富珠子伯義亨八户各一百文實收英洋十元巨豐出交來善慶典募無名氏四元王店鎭仁興當衆友節省立夏酒席移賑四元又恆錩典衆友四元又餘昌典節費兩元德泰庄交來有心無力子十元錢五百五十文嘉定有心無力人藥資移賑求病速痊兩元○嘉興盛孔氏求保夫子身體康健祈合家平安三元○本日共收英洋一百四十三元銅一元小洋二角錢七百五十文 
[上海四馬路文報局内恊賑公所經收賑捐三月下旨清單]  
　　廿二日急單厚德堂陳葉氏二户各一元漢口春華祥同人募松蔭書屋疲梅華舘靈巖椎子暫和尚吳　人氏五户各一元松年氏伯鈺氏尤記潛記　記徽記六户各五角王冠千氏劉塞碧主人曾永康堂三户各二元造紙局募林日崖金蓉奎二户各四角沈梅亭尹孝風蘇餞消罷廣滔無名氏無名氏陳池培蘭堂許鄧憲　九户各二角錢朝仁潘吉修二户各三角張擷芳無名氏馬庚福三户各一角崔約之蔡信軒趙藹如三户各五角蘇城富中郎蕎無名氏十元常熟信泰號吳冠亭　士募吳蔭甫吳陳氏吳思節三户各一元守信　一元四百五十文吳冠亭兩元吳高氏四元程楚峰仝室吳氏五角周張氏黄君玉孫小姐三户各二百文吳道生五百文吳邵王氏一元五角孫程氏洪孫氏不書名青爭子戯永暉五户各五角九齡童子孫鑫寶一百文實收洋十六元章練　公秦號怡養子募世善堂朱二元巨豐庄交來蕪湖懋泰號募醉月軒平安堂劉履成兆泰福無名氏無名氏六户各一元無名氏　劍堂二户各兩元程益齋半癲生琴瑟生悔過氏四户各五角墎溪生太原生二户各三角祁東生楊柳生二户各二角又交來陳隆興號募五元又募金周福幼　滕胡氏兩元李胡氏李滕氏陳呂氏劉禳氏翟袁氏王俞氏無名氏七户各一元李張氏翟王氏二户各五角實收　洋九元本洋一元○常州　生號交來鎭江高長恩善士三元楓經吳禹門善士一元詹氏觀順求病速愈兩元黎里毛泰江翁募求安室主人八十九元錢一百文又募未泰手五元又募求水陸平順子五元○本日共收英洋一百八十一元本洋一元錢一百文 
[上海四馬路文報局内恊賑公所經收賑捐三月下旬清單]  
　　廿三日銳册天順祥號交來全芸軒翁募金事醫士規元一百另三兩二錢○急單漢口華記洋兩二錢○急單漢口華記洋行吳朗珊翁募坦記攸記二户各二十元黄記香記三省堂三户各十元寶善齋元亨利貞廣福生有恒五户各五元至誠信二元王次任漢口福記二户各一元君實氏延陵寄舘二户各五角又募票餘記洋例銀四兩八錢裕昌隆茂興隆三户各一兩愼成泰昌二户各一千文德興里一千四百文實收洋例銀十兩王楷記善士募恩榮堂四元三槐堂貽榖堂二户各兩元存心堂餘慶堂二户各一元隱名氏無力人不從心趙善圵四户各五角烟台求冥福三元蘇省愚拙子爲室人求羲平安二十元又募西魯無名氏東魯無名氏古吳無名氏無名氏四户各一元新市同茂永號募沈合興謝祥發倪正裕同茂永四户各一元宋昌盛永泰祥隱名氏三户各五角實收洋五元虚對開一個巨豐莊交來鄭振威第一元一百又　歸虁樓一千二百文實收洋兩元庽鄂省方仁堅善士募江夏鄭楊氏本洋三元庽鄂困頓客一千文力不足子一百文實收本洋三元英洋一元杭省忠清里何符峯善士募陳依村思過子有心人鍾松懷鍾合壽五户各五角鍾啓孫一元泰汝卿袁永記二户各二角何小湖鍾衡琯二户各二角五分無力子一角實收英洋四元虚對開一個乍　　隆昌號募毘陵比銅洋二元楚記銅洋四元陳元興銅洋一元永記振和盛二户各五角實收銅洋七元英洋一元電報總局交來蘇電局募蔭記一元○申單電報總總交來宿州何敬甫善士房無名氏共助英洋十四元三角七分三厘一毫九絲又交來李幹臣善圵募姚本寅劉錦章魏春台林錦賢李仕元邱道忠張廷春林有賢季吉祥劉玉廷丁先恒李光華盧　善李國柱李國棟羅元熙羅德潤李國泰李振江冷永和任湧源二十一户各本洋一元唐春廷本洋四元許鄧賓于許鄧瓞絲李振募三户各本洋五元卞公泰錢四百文王裕成錢五百文王永鹽一千文實收英洋四十三元三角九分五厘六毫四絲○蔚長厚票號交來江西求安親樂女子規元六百兩無錫顧山樵善士房了願氏銅洋一元者海二千四百文三　開泰撞芙絲一元銅洋三元高小松一元盧漢卿永興同和信裕四户各五百文實收英洋六元銅洋四元武陽保嬰局交來慶生善士曹平銀九兩七錢延室杏酬願保速卽痊愈四元電報總局交來浦城電報局募力不足者十元浦城電局專力盈餘三元友恭堂四千三百廿文金薇津五百文裕德堂一千文八斗書屋二千另五十五文實收英洋廿元無名氏求濕氣病速愈四元鐵沙倚松子一元○本日共收英洋二百四十五元七角六分九厘規元七百另三兩二錢洋例銀十兩曹平銀九兩七錢虚對開二個本洋三元銅洋十一元 
 
 
