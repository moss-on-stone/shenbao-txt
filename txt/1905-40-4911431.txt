# 1905 - 40 - 4911431

 

Page 1

 
 
   
 
 

Page 2

 
 
第二版[電傳諭旨]  
　　正月十一日内閣抄奉旨乾清門行走爾中斯貝子圖門巴雅爾之次子三等台吉清齊拉巴圖著加恩賞戴花翎欽此同日奉旨理藩院奏年班在京之敖汗札薩克郡王勒恩札勒諾爾贊在京身故一摺敖汗郡王勒恩札勒諾爾贊在乾清門行在當差勤奮兹聞溘逝悼惜殊深加恩賞銀五百兩由廣儲司給發　著該衙門照例辦理以示軫念蒙古世僕至意欽此 
[中國無事君人説]  
　　我中國丁此至危極困之時日日盼望政體之更新而其影響之寂然也如故日日盼望國勢之轉機而其現象之蕭然也如故各國要索我各種礦權路權兵權財政權日進而未已推其原因千端萬緖而究其要點則在於大小臣工之以容悦爲義務然其所容悦者非容悦其君也作中國無事君人説 
孟子曰有天民者有大人者有安社稷臣者有事君人者論者謂三代後無天民大人而安社稷臣則歴代叔季之世皆有之今之中國則惟有事君人而己愚則謂今何嘗有事君人哉外而司道守令止知謟事疆吏耳不知有君也内而閣部司員止知謟事堂官耳不知有君也外而督撫内而王公大臣止知事太后耳不知有君也然則今日中國内外獨有事太后人何嘗有事君人耶孟子所謂事君人者以事君爲容悦者也愚所謂事太后人者以事太后爲容悦者也舉朝患得患失以容悦太后爲宗旨而皇上可以不問疆土可以不問一切礦權路權兵權財政權可以不問祖宗三百年之社稷可以不問戊戌何以推翻新政何以收回士民上書成命何以請皇上駐蹕瀛台曰以悦太后也已亥何以立大阿哥曰以悦太后也太后卽有高曹向孟之盛德而亦不能不誤於容悦之人因悦太后而聯兵入京師因悦太后而鑾輿幸秦晉因悦太后而賠償兵費四百五十兆而中國之財力竭因悦太后而洋兵駐京城而中國之主權失因悦太后而大沽北塘砲臺毁而中國之門户洞開因悦太后而俄人據東三省致釀成日俄今日之戰而中國之國步益危論者率以此歸咎太后吾以爲非盡太后之咎乃容悦者之咎也國事敗壤至此務爲容悦者可以變計矣而乃猶未七旬萬壽慶典何以爭言報効禮親王之疏何以言普天同慶薄海臚歡簡放雲南攷官何以取明年吉慶四字郷會試逐科減額何以不以甲辰恩科始而待至内午皇上詔工部内務府停止不急工程部臣覆疏何以言頣和園奉宸苑不在停止之内辛丑回鑾以來菊部梨園歌舞日聞安危利災外人齒冷中外大臣何以無一諫疏歴溯從前種種之原因演成今日國勢愈弱利權愈喪之結果國勢愈弱是以英德法俄各國逼索之事復起利權愈喪是以借公債借英德奥各國外債之事又起凡此惡果無一不根於容悦之人此眞可歎息痛恨　也鳴呼以孟子之言　之舉國無天民大人社稷臣猶可言也舉國無一事君人不可言也有天民大人可以王可覇有社稷臣可以轉弱而爲强轉貧而爲富有事君人則可以亂國可以亡國乃并無事君人而祇有事太后人則國將如何國將如何 
[俄政府威嚇中國]  
　　正月初十日英京倫敦來電云美國紐約黑爾特報之駐中國天津訪事人謂現在俄政府恐嚇中國倘當道不禁私運禁止品以助日則俄將在中國北方及新疆境内有耀武之舉動譯太晤士報 
[俄人並無願和之意]  
　　正月初十日英京倫敦來電云駐俄華伂電致中國政府謂細察俄人情形現在並無願和之意且俄皇已敕令滿洲俄軍從速决戰譯太晤士報 
[俄國改良治民之法]  
　　正月初八日英京倫敦來電云俄國鐵業中人已禀請隈得大臣將治理工人之事設法改良凡百姓在律例之界限内者皆係平等業之工人各有停工之權力民間演説與報中議論亦皆可自由惟全國人皆須入學學肆業云譯字林西報 
[俄皇邀普親王觀戰]  
　　正月初八日德京栢林來電云俄皇已邀請普魯士非特力勒伍普兒親王前往東方戰地觀戰日内已預備起程赴滿洲矣譯德文報 
[俄國推廣水師展期]  
　　正月初八日日本大阪來電云今日本埠接奥京維也納所發電音據有勢力之俄國某水師武員謂俄國所擬之推廣水師政策本定於十九年内辦齊者現因有戰事須設法展期矣譯字林西報 
[俄水師不服約束]  
　　正月初十日英京來電云俄波羅的海艦隊之第三隊有不服約束之事初八日某水師兵用刀刺傷副艦長現已將此水手治以槍斃之刑矣譯文匯西報 
[俄提督與德船齟齬]  
　　初八日英京倫敦來電云駐馬立血斯島抛脱羅以思埠之路透訪事人電稱據由馬達加斯峽至諾奢培埠之輪船報稱波羅的海艦隊尙在彼處又云俄水師 
 
 
 

Page 3

 
 
提督羅是提斯脱文斯開於載煤　德國公司輪船有齟齬之事因羅提督之意欲此輪船隨艦隊而行而船中人因日兵艦在近處將欲以裝煤輪船作爲戰國之艦故勢不能允從也譯字林西報 
[俄國亂事十三]  
　　正月初十日英京倫敦來電云昨晚俄京聖彼得堡馬黎戯園内有滋閙之事戯園中人皆大呼專刺政府應卽除滅並出辱詈俄皇之言後將肇亂之人逐出各戯仍復續演又電云波蘭各境危險情形現仍如前又電云俄皇已下諭勅派委員數人查察工人不滿意之故並擬定善後章程所派之員係政府關繫工務之各部代表人及工藝與工人之代表人譯字林西報 
[沙河戰務十三]  
　　正月初十日日本東京來電云官塲出示消息謂日軍在顯廠　譯音之西八英里將俄馬兵二十人圍困俄人之受傷者十一人死者三人有牛多頭爲日軍所獲沙河近地日兵右翼軍及中央軍前面之俄國砲臺於初八日起連日用砲向日軍攻擊極左日軍前面之俄人現均築濠溝以自衛并築有保護砲隊短牆二十四處譯字林西報 
[日拘德船]  
　　正月初九日日本東京來電云裝載軍需之品赴海參威之德國船名派羅司者於初七在北海道洋面爲日軍所拘按此船載重二千三百九十八墩譯字林西報 
[日釋英船]  
　　正月初十日日本東京來電云上禮拜爲日軍在北海道洋面所拘之以思脱來英輪船已於初八日在橫濱釋放矣譯太晤士報 
[日示禁止品]  
　　正月初九日日本東京來電云官塲已出告示所有燃料九種如火油之類現日本已作爲禁止品矣譯德文報 
[日本定造火車頭]  
　　正月初十日英京倫敦來電云日政府已在美國定造火車頭須五十具譯文匯西報 
[美總統欲廢調停約]  
　　正月十一日英京偷敦來電云美總統羅思福爾因美與日英及歐州數國所議之公証人調停約與上議院意見不合此約係美政務大臣海約翰與各國所議定上議院議紳特在約内加增一欵謂美國倘與各國有齟齬事將案未交與公正調停之前議院有權可以干預此事以此爲然者有議紳五十人非者九人羅總統忿上議院之專擅因决意將所議之各約作廢然民間意見則頗與上議院有同心也譯文匯西報 
[美員查無失過]  
　　正月初八日美京華盛頓來電云前駐滬美總領事古納君困被律美師柯鐵思在美政務部控告由美政府調回本國現查得並無過失古納君因定於十一日起程由美赴華或謂美廷擬將古納君調往古巴並擬派哈福特大學堂新柯立渠君爲上海總領事二説未知孰是譯太晤士報 
[英使不允交還威海衛復文京師]  
　　外部近因旅順已非俄人所有曾照會英使申明舊約索還威海衛旋得英使照覆大意謂旅順非俄人情願交還貴國現在該　已爲日本所得將來歸還貴國與否尙不可知貴國不能申明前約但此事本大臣亦不能作主須俟敝國政府覆電再商 
[潮汕鐵路閙事彙述廣州]  
　　去臘潮汕鐵路滋事被匪戕斃工人一案商部已電屬該公司暫行停工聞駐汕日本領事照會督撫憲大旨謂　要保全已死日工二人之屍首二要緝拿首從兇匪三要撫恤已死日工四要查明損壤物件若干未損壤物件若干五要保全房主家小六要保護已築路工已由督撫憲　飭地方官照欵查辦旣而岑督憲特派温欽甫觀察前往該處查辦鐵路案件又派莊允懿大令查勘路線均於去臘杪到汕温觀察卽往菴埠查辦聞刻已將情形電覆督憲潮州鎮吳鎮軍在惠聞警後先撥常備軍二百名山崔子靑太守管帶去臘二十七日乘輪抵汕二十八日赴菴埠地方駐紥吳星亭鎮軍於二十九日到菴埠卽傳諭該處紳士綑送要匪并計畫善後之法擬折回潮普交界之處彈壓旋於本月初二日四下鐘返署海澄胡杜兩大令均奉上憲摘去翎頂勒限拘兇連日會同委員在菴埠駐扎胡大令於去臘二十八夜一下鐘時始行回署○聞初二日由海澄兩縣大令在菴埠拘得兇匪一名經懸賞格一千五白元者至半途爲郷人搶奪而去初三日又獲匪數人聞卽係搶匪之人是日至公館探聽消息遂被弋獲 
[柳州匪情廣西]  
　　柳州地方大股匪黨已經潰散惟零星土匪尙多刦掠之案聞大憲以濮太守辦理不善檄飭撤任委統領武匡軍王太守署理王太守接印後卽偕新任署馬平縣周大令琦帶勇下郷勦捕匪類 
[御史奏参西省貪吏京師]  
　　近聞有某言官專摺奏參左江道與梧州府及候補同知各員因其帶隊攻剿匪黨時沿途騷擾郷民大受其害以致民怨沸騰並有掠奪財物等情若非嚴爲查辦則貪員益肆無忌憚將來更不可救藥現已奉廷寄卽着廣西巡撫李仲帥嚴行查辦矣 
[誌伍侍郎被叅事京師]  
　　傳聞粤漢鐵路一事前有梁主政條奏旣而給事中熙齡上封奏揭叅外部侍郎伍廷芳受賄并以某某信稿錄呈請飭查辦又言侍郎此時不宜在部辦事云云前後二摺均未發鈔其故因連日召見樞臣兩宮詢及此事某邸奏對云此事外間傳論該侍郎收受某國賄銀三十萬兩一節實係報館揑造亳無實據至某孝廉之信或因挾嫌亦不足憑信該侍郎爲人謹愼且受恩深重决不至如此貪婪况此事關係使館多人如有受賄情節豈待今日宣明太后聞奏默然良久諭云此事須令該侍郎明白回奏邸某又爲之代求此事不惟關係該侍郎名節且恐碍於交涉可否仰懇天恩無庸明發上諭准令該侍郎明白回奏等語已蒙太后允准矣 
 
 

Page 4

 
 
[端午帥舉劾辦理學堂各員蘇州]  
　　現任湖南巡撫端午橋中丞撫吳時以辦理學堂一事曾奉諭旨列入州縣考成故於蘇省辦理學堂各員最爲留意當去任時以蘇州府知府許祐身署通州知州王仁東泰興縣知縣龍璋本任元和縣知縣金烺署常州府知府許星璧署陽湖縣知縣王念祖前署六合縣知縣施煃均因辦理學堂有效奏請傳旨嘉獎至本任太湖廳同知程良馭署華亭縣知縣孫友萼准補無錫縣知縣藍采錦准補新陽縣知縣俞熙均以不能實力舉辦奏請將程良馭孫友萼摘去頂戴藍采錦則開缺另補俞熙原品休致以爲效尤者儆聞已奉旨俞允矣 
[星使北上餘聞漢口]  
　　欽差大臣鐵寶臣欽使於去歲臘月蒞鄂擬將公務部署稍清定於本年元宵後啓行嗣因有廷寄到鄂飭令迅速入京覆命欽使遂於元旦辭行是日火車未開緩至初三日啓節遵陸北上 
[紀常熟漕務特别訪稿]  
　　常熟素稱魚米之郷額征漕米在十萬石以外然自粤亂以後因書吏蒙混紳莗把持征漕從未足額光緖二十四年剛毅南下納朱竹石觀察　首以清賦爲務常昭兩縣漕額增至九萬石以外較前每年約增五十萬金國賦雖充民間已十室九空市情一蹶不振去年冬米價跌至三元以内而效方伯狥州縣之請完米一石定以三千六百文較市價約大一元以外常昭向例米折兼收完米則民利而官害勒折則官利而民害常邑尊鄭大令定以額征米五萬石許民完米三萬石完折二萬石昭文縣張公則反是額征米五萬石僅准民完米一萬石餘俱勒折於是民情不服邑中紳士羣向理論張令翻然改計凡運米上倉者百般挑剔卽頭號米色亦復重篩且須淋尖其意俟糧户受累必至完折而後止十二月二十一日邑紳楊邵諸公赴省聲訴復經童某等聨名禀控效方伯及許太守派員密查委員謝李二公於二十八日抵常張令得信卽將篩具匿報并將前貼廠滿停收硃諭塗銷至是民困稍蘇然受累已不少矣又蘇省三首縣完漕洋價每元作制錢九百文常昭離省不及百里而洋價減至八百八十文迨委員到此頓增錢二十文説者謂去歲陽湖武進丹徒等縣均以完漕滋事人皆歸咎於州縣之辦理不善然使上憲所定之漕價與市中米價相去不遠决不致此處此國事岌岌之時上憲猶不以卹民爲念竊恐廣西之亂不久將見於江南矣𪱩� 
[政務處覆奏請定會議章程摺]  
　　奏爲遵旨妥議事光緖三十年十一月初六日准軍機處鈔交户部右侍郎戴鴻慈奏請定會議章程一摺奉旨政務處妥議章程具奏欽此查　奏内稱當今事機孔亟内而新政待舉外而交涉日繁擬嗣後凡　政外交其有建革之大疑難之端由各衙門請旨飭下政務處摘錄事由標明要領持行閣部九卿翰林科道定期會議速者三日　　遲者十日繁重者十五日各抒所見别紙錄陳併令傳知屬官咸得論列編檢部員以下呈掌院堂代遞不必沿會銜之例徒襲具文届時由政務處詳實覆奏仰候宸裁等語臣等伏維立政必重乎疇咨圖治宜資乎公論我朝大政事大典禮歴來皆奉特旨下臣工集議所以博采異同折衷一是好問察言之盛昭然可徵該待郎以時艱日亟請舉内治外交建置之大疑難之端皆下廷議蓋欲竭羣僚壤流之獻廣朝廷採納之資執兩用中有裨政治揆諸時勢洵稱切要仰蒙鑒察令議章程臣等參考成規衡以事理謹擬章程七條繕具清單恭呈御覽如蒙俞允嗣後遇有特旨飭下會議事件及臣工條奏併如該侍郎所奏由各衙門請旨飭下會議事件均俟奉旨後由臣處通行知照一體欽遵所有遵旨妥議章程緣由是否有當伏乞皇太后皇上聖鑒訓示謹奏奉旨依議欽此 
[謹將遵議會議章程七條繕具清單恭呈御覽]  
　　一嗣後奉特旨飭下會議事件曁臣工條奏並各衙門請旨飭下會議事件應遵上年諭旨凡京員三品以上皆令與議此次擬推廣實在四五品京堂科道一併與議届時由政務處知照其奉旨指明政務處及會同某部某衙門議奏者仍照冋章辦理　　一原奏所稱内政外交建革之大疑難之端查内政之關係者官制之增裁如京外一二品及全衙門添裁及新設行省等類國幣之輕重如定金銀本位改鑄銀銅圓式及設銀行行鈔票等類工商之振作如中國自辦路鑛等類土木之營造工程在白萬以上者民教之爭競地方官不能辦結或言官叅劾者以及釐税之更易徵歛之創行科舉之興廢營制之建革刑律之變通等類外交之有關係者如洋欵之出入路礦之承攬界務之區晝口岸之開通税則之修訂旅民之保護等類以上各條由各該衙門審度事理重輕臨時請旨會議或專降諭旨舉行其有事關秘密或立待施行由各該衙門請旨或奉特旨徑行者廷臣仍不得干預 
　　一定例九卿會議覆奏有行查者限三五日無行查者限十日原奏所擬限期未免過促擬嗣後會議事件應速覆奏者仍限十日其一時難於决議者均准酌量寛予限期以免草率 
　　一會議之意原取集思廣益恭繹列朝聖訓於一人主稿諸臣晝諾之弊申誡再三擬令嗣後與議臣工皆令各具説帖直抒所見其有數人願同具一説帖及一署願自爲一説帖者均聽務於會議後陸續送交政務處彚齊以憑採擇具奏 
　　一會議務求切當凡本省官紳自於本省利病體訪較確擬嗣後凡會議事件關涉何省者卽由政務處知照該省京官　崇之員傳知同郷官令各具説帖轉送政務處酌核 
　　一初次會議事件未能遽定應准再行訂期會議倘再議論紛歧各執一是應由政務處擇其洞達時勢明切事理者酌核具奏請旨辦理 
　　一翰林院講讀撰文以下及各部司員嗣後遇有會議事件皆准由翰林院堂院學士　部堂官傳知各該　有願獻議者呈遞説帖由各該堂官擇其可行者轉送政務處查核以期詳備 
 
 

Page 5

 
 
[更定萍郷礦路大槩辦法接十一搞]  
　　六製造處經管機器木　翻砂打鐵各廠每日應具報單將修理製造之件分派某項工匠領用何種材料各數件數以及斤重價值逐一分别報明並自編每月考工表按照各廠工匠每人半頁上層平列某匠姓名分註月支工食照大小建計日分攤之數下分六行每行二十格一三五行較窄刊列三十天之上上午下午每天分作上下兩格二四六行較寛分塡該匠製造修理之件起工完工請假歇工之日均須按日按月分别送局轉發總稽核處查核所有製造處盈虧另由各該廠自行核計應先查估購運各項機爐器具建造廠屋等欵並經用年歲酌加歴年修理添置之費合共廠木銀數於工價内按成分攤每銀一兩應加此項廠本銀若干遇有修造先由管廠監工員　核計工料及應攤木薪水等項開具估單呈核完工之日製造處委員卽查據單表細加覆核册送局轉發總稽核處查照估單有無出入縣殊之數卽於册内聲明年終彚結以定廠員司友功過 
　　七造磚處廠本亦應照製造處辦法核計每年分攤銀數按三百日匀入每日所成火磚價内管廠員友須將日用土石燒煤及工匠小工等數目價值所做大小磚坯入窰成磚各數逐項開列報單送局並即編立月表以日爲經各項爲緯月底塡齊加入廠本及員友薪水統結各項報數照磚大小分别計算成本送局轉發總稽核處查核 
　　八各山分礦須仍照舊章開具日報單送局每月底於報册外另將出煤煉焦之數並支用薪水工價油米竹樹器具鹽菜等項錢洋總數分項摘抄清單送局以備比較每年總册結見盈虧應將井本列入收欵八折作存現在局用莊欵拆息甚重各分礦通年領欵亦應照認按月一分利息分别支收 
　　九鐵路進欵以裝運煤焦車價爲大宗而搭客運貨亦日漸增多鐵路處應將逐日煤焦車數及貨票客票等價分别列單報局出欵以修車養路爲大宗嗣後遇有應修之路務須隨時報局先估後修修車則與製造處會估工竣核實各自造册報局倘係赶急要工萬難停待應一面動工一面估報凡開車匠均由製造處於機廠工匠内揀派如費巨欵修車而開不數日又復損壤惟製造處監工是問倘係開車人等粗心所致察看輕重分别罰革 
　　十本礦每年所用材料爲價甚巨非特冐濫宜防卽或查檢偶疏匠人斵而小之以圖就用則工料俱屬糜費嗣後各處憑單領料務必確實估計逐件注明何用總稽核處認眞覆核分别准駁至材料處發料則必給予發票開明價值遇有應行添辦之料由該處塡具三聨批單以中左兩聨一併送局並聲明查照舊帳需欵若干核准後由局將左聨寄漢購運中聨發總稽核處存查漢局運料到萍須將發票一併寄到由局隨時發交材料處照票騐收將價注册開具收單連發票繳由總局發交總稽核處查對批單支付價銀其在本地湘潭采辦者亦同如有由總礦師在滬漢自辦者亦應由譯員將單譯交材料處照此辦理庶無各不接頭之誤每日材料處所發各處料件須繕單報局並按造賫四柱清册另由該處繙譯以洋文繕報總礦師以便互考用料之多寡價值之低昂 
　　十一大洗煤機告成礦外造築工程約已漸次完備以後當專顧礦工盡力於根本之地礦内如有新開巷路須由總礦師陳商會辦核准方能照行至於礦外一切工程俱從緩辦如遇局廠辦公房屋有必須修理改造之處應候總局派人查照做法將應用工料價值撙節核估開單送請核准後方能動工工竣仍核實造報未完 
[委署廳篆漢口]  
　　去歲臘月十二日漢口日報登有慶安錢店空虚一則店係道勝銀行買辦陳衍慶所開陳以有礙聲名糾衆至報館滋閙館主禀知省憲張香濤制軍以夏口廳馮少竹司馬調停未得其法因卽檄令交缷所遺篆務委胡慈圃刺史接署 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
申報第二張第九版 
[粵東官事]  
　　藩司牌示徐聞縣知縣何炳修准調揭陽縣知縣遺缺以坐補斯缺之葉叔亮請補俸滿饒平縣典史吳懋華飭回本任○某日又牌示云陸豐縣知縣吳葆眞撤任遺缺委補用知縣趙承炳署理署石城縣知縣黄雲飛撤任遺缺委優貢知縣楊恕祺署理○正月某日撫憲牌示調署潮州府李崇洗到任需時所有潮州府知府篆務現委惠潮嘉道褚道成博暫行兼理藩司牌示布政司經歴沈琳病故遺缺以大挑知縣盧方林借補 
[宜昌]  
　　去歲臘月某日地方官發出督憲張制軍所頒吿示遍貼通衢略謂各錢店須要五家取保一家倒閉五家分賠並先查其家貲能否賠償方準開設一遇倒閉先查封其家貲不足則五家分認蓋因近日宜漢兩地錢店倒歇者多故商務局議定章程俾以後愼之又愼也○去歲有洞庭輪船由漢上駛行至城陵磯下七八里地方撞於石上貨艙洞開一穴水汨汨而入將下層棉紗等各貨均被浸濕事後由宜昌雇人前往晒掠計貨物二三百件每件須錢一千二伯文 
[鎭江]  
　　滬寗鐵路副工程師白克禮君於去年冬間帶同洋　及繙譯官由滬來鎭將鎭江至金陵沿途軌　逐一丈勘繪圖貼説大約本年二月間卽可開工興築矣○署丹徒縣張大令曾於去冬就城郷各處設立蒙學堂數處兹猶恐未足更擬添設十處以廣教育現定於正月二十日在小學堂傳攷各教員○新任京口副都統奎仲連統制芳以八旗練軍營務廢弛多延素嫻注操之教習爲之訓練以期改觀○郡屬溧陽縣城外裕興信局於去歲臘月杪遣夥某某二人用車載得信件並洋銀二千餘元前往丹陽行至半途荒僻處突被盜匪將洋銀悉數攫去并被用刀將二人斫死署丹陽縣洪鷺汀大令聞報蒞勘後已飭捕拘獲盜匪一名解縣審辦矣 
[蘇州]  
　　蘇省銅元局所鑄當十銅元向由七枚警察總局設櫃兑換每洋銀一元兑銅元八十八路每日每局祇兑洋銀二千元開兑以來已將一載而市上銅元仍不見多署藩憲陸申甫方伯因飭七路警察總局撤櫃止兑另委候補知縣王大令候補縣丞王二尹就蘇署附近財帛司堂内設立專局於去臘二十五日起任民間隨時往兑其價仍照囊例○客臘小除日有煤炭船一艘由某處載炭來蘇行至寶帶橋忽遇狂風船遽翻覆甲乙丙三舟子均墮入水中事後設法打撈僅獲甲屍一具乙丙二人尙無踨影○寗波某縣人施某向在道前街小石橋畔某烟館爲夥附近老萬年銀樓司爨人曾司務者與之同郷憐其落魄薦至某銀樓充當雜役詎甫經三日頓起不良竊取金片三十二兩乘夜濳逃翌農持金四兩至閶門外渡僧橋畔某當鋪質得洋銀一十五枚欣欣然至馬路中某烟館開燈過癮適爲銀樓中人尋獲搜其身畔原贜宛在曳之回鋪想須送官究辦矣 
[浙臬來申]  
　　浙江臬司李幼雲廉訪由杭來申再行入都陛見昨日詣道縣兩署辭行卽日北上 
[飭查失竊]  
　　道憲袁海觀觀察接得英總領事照會内稱據英商老公茂怡和兩洋行東禀稱在浦東建設之紗廠花棧邇來時有失竊洋紗子花情事雖已報緝鮮有破獲去臘歲暮怡和花棧又失竊花衣兩小包　賊無獲應請札飭嚴緝查究云云觀察接函後卽札飭上海縣汪大令及浦東總巡謝明府一體飭差嚴緝務獲　賊究辦 
[俄兵被劫]  
　　江北人孫克寶糾集同黨狙伏司各脱路伺隙行刧途人受其害者僂指難終雖經捕房迭次查拿迄未悛改日前孫又糾得同類甲乙丙數人在彼處魯鱗洋行洗衣作相近見俄兵某甲酒醉可欺因扭住大加搜索當被攫去俄國鈔票洋銀九百元及甲酒醒後投報捕房昨日包探倪順泉將孫拘獲押候解辦 
[俄兵滋事]  
　　昨日午前十下鐘時俄兵某甲在密勒路一帶恃醉横行經巡捕上前拘拿甲恃强抗拒幸經他捕幫同擒獲送入捕房捕頭令解送駐滬俄總領事署禀請訊懲 
[俄人苦况]  
　　前晚十下鐘時有由旅順載來之俄國人某甲及其婦某氏因飢腸鹿鹿又之棲止之處躑躅美界百老匯路一帶見人乞求無如言語不通無人顧問致在彼處弄内放聲大哭亦可憐已 
[行賄受懲]  
　　邑廟豫園内各茶館新正以來雇得無賴彈唱淫詞小説以冀聳動遊人事爲警察東局委員郁少甫二尹查悉卽于昨日午後親帶巡勇將第一樓茶館執事劉瑞生羣玉樓劉士榮船舫廳沈錦軒等一併拘局旋有李楚臣持洋銀四十五元至局行賄二尹大怒將李等一併移解總局總巡朱森庭明府提訊之下判李重責手心一百下賄洋四十五元充公劉等三人共罰洋二十元判定後明 
 
 

Page 10

 
 
府復將一干人移縣請汪大令訊奪 
[脱離火坑]  
　　大馬路巡捕房包探劉光震投案禀稱昨日有福州路一百十號妓院内妓女高彩林奔至捕房聲稱慘被惡鴇凌虐不願爲娼捕頭令送濟良所昨日由女董包氏帶同彩林投案並由劉探傳到惡鴇朱林氏求究襄理讞員孫耳三明府會同美繙譯官安立德君向高妓訊問供年二十有二常州府人並無父母被匪人拐誘售入妓院慘被毒刑務求超豁復據西探禀稱朱林氏尙有如意金鳳二妓亦時被凌虐請傳案訊究朱林氏稱如意金鳳均有親生之母已於昨日四點鐘時領去明府得供商之安君斷將高彩林交包女董領去朱林氏飭具嗣後决不買良爲娼切結存案備查 
[惡鴇遊街]  
　　凌虐妓女賽桂芬之惡鴇陳阿金卽陳老三經縣主汪大令獲案訊供判令枷示遊行前晚提案覆詰數語判用蘆蓆枷枷示交捕帶往城内各街示衆一日再發英界遊行三日南市遊行三日再在濟良分所前示衆三日期滿再核 
[南市瑣詞]  
　　船户錢金生錢金川夏阿福顧培根承運江蘇漕糧攙水舞獘爲總辦吳太守訪悉飭提到案判各責五十板枷號一月示衆局前○無賴陸根林向承運各糧船需索銀錢經各船户禀知海運局總辦吳太守飭提到案會同松海防同知沈補梅司馬研訊以尙有同黨培卿在逃候補提到案核送改過局禁押○南市薛家浜年久淤塞去年經各叚董禀奉道憲袁觀察上海縣汪大令批准擇期疏浚兹經大令示期本月十八日祭土築壩然後咨移滬軍營奇兵營管帶撥兵開浚○道憲袁觀察以薛家浜河道將次開浚爰扎委南市紳董秦錫廷封翁會同營中管帶照料河工等因封翁昨詣滬軍營拜謁管帶龍鎭軍面商一切 
[上海縣案]  
　　三十保一圖郷人劉明甫投縣控某圖地保姚啓全誣竊詐洋縣主汪大令飭提到案於前晚研訊姚供去臘初三日據圖内胡金全訴稱伊家於上月杪被竊失贜約值洋二百餘元刻在鎭上遇見劉六第所持包袱確係失贜命小的解縣請究劉叔明甫知之央圖董胡月樓劉逹全轉託小的向金全商免送究情願賠償失物洋銀六十元另罰修廟費洋四十元六第當付現洋六元餘約臘月十五日交齊到期向收反被投案控吿大令判候傳原吿質訊察辦○章蔣氏舁媳徐氏到縣求騐蔣氏供與兒子阿狗俱駕小舟渡客籍以爲生前日阿狗將竹篙悞撑陸朱氏之船稍彼此爭論朱氏邀同伊夫將媳徐氏毆偒求驗提究大令飭仵驗得徐氏受傷屬實判令舁回自醫候查明起釁情田核辦 
[馬路工程局案]  
　　日前有袁姑娘者在崇明附小輪船來滬失去棉被兩條帳子一頂裌袄一件圍裙兩條報經馬路工程局總辦翁子文太守飭探捕查獲竊賊陳阿三起獲原贜存局以待失主認領○前日顧仁元蔡瑞林在南碼頭合園茶館互毆爲巡街捕拘入捕房捕頭禀知馬路工程局總辦翁子文太守飭卽交人保出理處 
 [P會審公堂案> 
　　美界捕房捕頭督同中西各包探於前晚在虹口武昌路九百五十三號門牌内拿獲賭徒梁阿根李阿川戚阿寶李阿英康阿章謝阿怡李炳良戚阿沖陳阿良李阿邵戚阿日俞阿紀等十二名并起出賭具一併拘入捕房後梁阿根與俞阿紀各存洋二十元保出餘犯於昨日解案襄讞委員孫明府商之美繙譯安君判每人各　洋銀四元賭具銷毁○裕源長控執事人柯郁榮虧空銀一萬七千餘兩黄司馬准詞飭差將柯提案押候過堂提訊核辦○前晚某號華捕在漢口路見王春山以便壺從樓窗下傾有違定章特傳案請究襄讞委員孫明府判責五十板○馬夫張阿四所駕馬車加鞭疾馳越過馬車四輛爲巡捕拘案明府判罰洋銀二十元○前晚有周吉財者在四川路春江里自縊爲巡捕解救送案明府向之訊問周供鎭江人向爲帽業去年底携洋銀至滬購貨不意爲歹人所騙不能回里是以尋此短見明府著暫留本廨候給資遣送回籍○包探何阿春解張明奎至案禀稱張混入四馬路巡捕房行竊侍者王阿德錦元二人衣服物件請辦明府判責二百板營押二月贜交失主○某甲投美界捕房控王仁蘭於上年十二月十六日以僞票購去洋烟三百三十二元現在王在寗波府鎭海縣請爲提究捕頭據情禀請公堂移提到案訊辦明府准之○上年豐泰洋行陸仲良控姚守臣不交洋燭價銀一案尙未訊結日昨原吿洋人與陸仲良又投案聲稱現在姚挽友來説以銀五百兩了事惟尙有六十元一欵言明另行出票等語明府著趕緊清理了案並諭陸向洋東勸解不必苛求陸諾諾而去 
[法租界捕房]  
　　前日有流氓數人蜂擁至新租界慈葆里某姓家恣情索詐攫去洋銀五元對時表一枚經某姓鳴捕拘獲甲乙丙三人送入捕房管押昨日包探又獲丁戊二人捕頭命分别押候解送公堂禀請訊究○前晚新租界長浜左近張姓所開小茶館内有人在彼搖會適徐家匯巡防局勇甲乙等行經是處疑係聚賭掣取佩刀毁門而入附近人民又疑爲劫盜當場拿獲甲乙二人送入捕房捕頭命押候解送公堂訊究○偷兒某甲在城内竊得椿凳一條携至法界求售經包探拘入捕房捕頭命送城内總巡局訊究 
[美租界捕房]  
　　浦東怡和棧房碼頭每遇輪船卸貨時被賊 
竊去貨物甚多虹口捕頭有鑒於此特於前日輪船抵埠時派出包探數名前往看守務至貨卸畢始返○前晚東洋車夫瞿金生在百老匯路見西人某甲手持洋銀十枚陡起不良尾隨其後意圖乘間奪取被甲察知喚一百二十九號印捕拘入捕房捕頭以甲不欲多事隨卽開釋○前晚有張全生者在提籃橋畔西獄附近東張西望形跡可疑適爲四百七十八號巡捕所見拘入捕房捕頭詰知張尙未犯事立命釋出○前晚無賴葉四榮周小法在西華德路某茶肆内將一質劵售與甬人顧定法嗣以論價不合起而兇毆顧力不能敵致被撃破頭顱血流如注二百零七號印捕見之一併拘入捕房捕頭見顧受傷屬實令送同仁醫院求治葉等押候解送公堂禀請訊辦○前晚甲乙二俄兵在虹口一帶酗酒滋事經巡捕拘入捕房捕頭姑念尙未肇禍令押至天明酒醒卽行開釋 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
張曾敭片再居官首戒荒嬉察吏宜懲澆薄仕習人心所繋糾劾不敢不嚴臣查有巡警局提調候補知府崇源性情輭滑素工彈唱近有不肖佐雜曁家丁無賴人等在省城設立演戲票局崇源每與狎處爲之提倡教導以致營謀差委者多欲　此進身敗壤風氣莫此爲甚又試用知縣張庚林賦性暴戾酗酒使氣致虧孝道同官不齒尤屬有傷風化均未便稍事姑容除佐雜各員已咨部斥革外相應請旨將山西候補知府崇源試用知縣張庚林一併革職永不叙用以警官邪理合附片具陳伏乞聖鑒訓示謹奏奉硃批著照所請吏部知道欽此 
盛京將軍增奏爲懇恩可否將該員雙綸交軍機處存記聽候簡放以示獎勵片二十日 
增祺片再准兵部咨開議覆奴才增祺奏保光緖二十七八兩年經徵税釐出力人員請獎案内花翎二品銜河南儘先補用道雙綸請以副都統記名簡放該員非軍營戰功所請升階與定章不符應令另核請獎等因於光緖三十年八月初五日具奏奉旨依議欽此欽遵知照前來奴才自應遵照另核請獎查該員雙綸器識閎遠年富才優委辦東邊税釐尤能認眞綜核俾徵欵繼長增加未便没其微勞合無仰懇天恩可否將該員雙綸交軍機處存記聽候簡放以示獎勵出自鴻慈謹附片具陳伏乞聖鑒謹奏奉硃批雙綸著交部從優議叙欽此 
浙江巡撫聶奏爲彚陳浙江省抽提奉派練兵經費情形摺二十一日 
頭品頂戴浙江巡撫臣聶緝槼跪奏爲彚陳浙江省抽提奉派練兵經費情形恭摺仰祈聖鑒事竊照浙江省練兵經費欽奉諭旨祇提差缺浮收銀二十萬兩整頓烟酒兩税銀三十萬兩並由户部就公家固有之利奏定除弊節流各條先後咨行飭催到浙業經臣於光緖三十年八月初四日先將差缺烟酒各項約可提銀三十萬兩擴充銅元餘利項下擬提銀六十萬兩每年約共可集銀九十萬兩電請軍機大臣代奏聲明裁併差缺各項一時尙未核定在案初六日欽奉電旨户部知道欽此數月以來督同各司道盡力搜求欽遵籌辦雖左支右絀窘迫萬状不避嫌怨期以必行大致差已就緖謹將奉飭各條内爲難各節與浙省現議抽提湊濟情形縷晰陳之近年銀價低落折徵錢糧誠有盈餘惟浙省各廳州縣所收丁漕光緖二十四年間先已核减錢二十七萬串續因開設學堂經費無出又經提錢十萬串兩次提减合銀已在二十萬兩以外目下照成熟之年而論所入平餘已遠不如昔出欵則署中開支以及團練保甲緝拿要犯在在皆不可省他如學校工藝巡警諸新政交涉保護游歴各用項正在日漸加增支持自亦非易設遇歉歲錢糧蠲免平餘較少辦公更形竭　差使向以釐卡爲最優光緖二十五年釐剔中飽案内已將各局卡盈餘酌提歸公銀十七萬兩現辦認捐大宗貨物多歸商認局卡更無所餘昔之所謂優差者近亦僅僅自顧此外向無經徵欵項之零星各差更無論矣浙省釀酒之處祇紹興一隅原收酒捐不過二三萬兩本不能與直隷燒鍋相比前議加重税則飭令先　鈺捐再繳罎捐統計年增收銀十五六萬兩業已抵作賠欵之用烟葉浙產有限向由鄰省販運近因釐捐迭次加成大率改用開單納税避釐每年不過收銀四五萬兩現在民間生計日絀市面蕭條釀酒之家因捐重利薄輙多停釀外洋捲烟諭入華烟銷路亦復鋭减若再格外加徵深恐商力難支轉與已籌賠欵有礙田房税契各屬塡用紅簿連同尾裉送司查驗尙無徵多報少之弊籌抵賠欵案内議令每契尾一張捐銀一兩每年已徵抵銀六七萬兩自未便再加餽送應酬等費本非額欵自經差缺一再提减各員已目顧不睱更可不禁自除他如部議之嚴核錢糧清丈沙洲地整頓鹽務各條固不敢堅執浙省絶無此項可增可節之欵但相沿旣久勢已積重難返如欲澈底清查固非大舉不能奏效卽僅爲目前去甚之計亦非倉猝所能濟事至浙漕閒欵大率均已歸公此時百計搜羅亦無遺漏大宗雜税及土藥税等項凡此各節無可設法者固不必置議間有可以整頓之處要非尅期所能集欵應用此皆奉飭各條内浙中實有爲難之情形也籌欵旣如此之難需欵又如此之急爲今之計惟有通力合作欽遵諭旨於别項内籌補督飭司道躬行節儉先爲表率一面曉以皇仁責以大義以期各發天良共圖報稱統計臣　各司道前已奏明節省辦公經費報　共銀一萬四千餘兩酌提各廳州縣丁漕節省三成役食各局卡盈餘約銀二十萬兩烟酒兩税推廣整頓約銀四五萬兩另摺奏裁各官所省俸廉役食約銀一萬兩計尙不過二十七八萬兩再將裁併局所鹽務節省裁撤書役各項湊濟又民間典契向不報税典產之家均尙有餘擬令一律加税每年總期湊集銀三十萬兩此外目前已無可提之欵惟鼓鑄銅元餘利與民生元氣均尙無礙所惜浙省機器過少現已添購新機增造廠房認眞擴充明年夏間如能一律開工廣鑄暢銷利益自可加增擬令按年先提銀　十萬湊作練兵要需此外如尙有餘應留作撥還官本及開辦本省各新政之用不得再行動提第恐房屋赶造不及訂購各機一時不能齊到遲一日開工卽當遲一日提利容再隨時認眞飭催以期無誤餉需此臣前電所稱年可集銀九十萬之實情也惟是事　之來初無一定以上各欵果能如臣預計辦理順手固可源源解濟所慮年榖歉收則丁漕盈餘卽需短少裁釐改税則局卡盈餘卽歸無著烟酒兩税亦須以銷路之衰旺爲斷銅元一項各省紛紛鼓鑄銅價自必日增往後本重利薄固在意中各省鑄足之後銷　　　亦勢所必然此等短缺之數將來或另籌撥補解數祗可届時酌定非目前所能逆料者此又臣所不能不先爲聲明者也時局　　至此朝廷宵旰憂勤臣與各司道身受殊恩正愧無補萬一如此關係緊要之款仰蒙諭旨一再訓誡果有可以設法之處何敢不力籌圖報間有事開大局迹涉擾累值此人心浮動之際言之似易行之實難則臣亦不敢鹵莽從事惟有盡其力之所能盡以期徐圖補救而已除分咨練兵處户部查照並將部議各條督飭司道隨時妥議切實辦法另行覆陳外所有浙省現在辦理抽提練兵經費情形是否有當理合恭摺彚陳伏乞皇太后皇上聖鑒訓示謹奏奉硃批户部知道欽此 
降三級留任調補黔撫柯奏爲微臣假滿病痊籲懇陛見摺二十一日 
降三級留任　補貴州巡撫臣柯逢時跪奏爲微臣假滿病痊籲懇陛見恭摺仰祈聖鑒事竊臣蒙恩調補貴州巡撫因病請假兩月回鄂就醫於光緖三十年九月二十六日抵鄂加意調治現已就痊自應馳赴新任惟臣自已亥年以道員引 
 
 

Page 16

 
 
見迭被殊恩叨竊至此久未入覲天顏貴州爲邊要之區未易治理惟有仰懇聖慈俯准趨詣闕廷跪聆訓誨庶得禀承有自藉伸瞻就之　所有微臣假滿病痊籲懇陛見綠由理合恭摺具陳伏乞皇太后皇上聖鑒訓　再此摺係借用湖北巡撫關防拜發合併陳明謹奏奉硃批毋庸來見欽此 
湖南學政支奏爲恭報微臣到湘接篆日期摺二十一日 
湖南學政翰林院侍講學士臣支恒榮跪奏爲恭報微臣到湘接篆日期叩謝天恩恭摺仰祈聖鑒事竊臣蒙恩簡放湖南學政荷蒙召見訓誨周詳莫銘飮感跪辭後遵卽束裝就道於本月十五日行抵長沙隨於十七日准前任學政臣吳慶坻將關防交卷齎送前來臣當卽恭設香案望闕叩頭祗領任事伏念臣京江下土備職詢垣去年闈棘持衡愧涓埃之未報此日拌芹　士更兢惕之彌深且湖南爲文明素著之邦學政有董勸兼施之責如臣檮昧懼弗克勝惟有恪遵聖訓嚴密關防期於拔眞才而端士習隨時隨事益矢愼勤以冀仰答高厚鴻施於萬一再臣經過地方麥苗暢茂民情亦俱靜謐堪以上慰　厪所有微臣到任日期並感激下忱謹缮摺叩謝天恩伏乞皇太后皇上聖鑒謹奏奉硃批知道了欽此 
大臣載等奏爲司員三年期滿請銷試俸摺二十一日 
奴才載潤全榮慶福跪奏爲司員三年期滿請銷試俸恭摺具奏仰祈聖鑒事竊據昌陵禮部在任候選知府員外郎熙鈞呈稱係正白旗滿洲成福佐領下人由三品廕生報効昭信股票銀兩移獎以員外郎用並賞戴花翎光緖二十七年十二月十二日選授今職二十八年二月初八日到任十一月因辦善後出力保獎四品項戴二十九年閠五月經欽派承修西陵要工大臣奏保在任以知府不謂雙單月遇缺卽選連閏扣至三十一年正月初八日試俸三年期滿又據昌陵禮部員外郎銜主事富勒恒額呈稱係廂黄旗滿洲恩均佐領下人於光緖元年十月補放景運門筆帖式十一年二月補放掌稿筆帖式七月補放額外委署主事十五年正月恭辦大婚慶典二月保奏賞加員外郎銜二十三年十月補放委署主事二十七年十二月十二日補授今職二十八年二月二十四日到任連閏扣至光緖三十一年正月二十四日試俸三年期滿各等情具呈前來查例載滿洲人員由各項議叙陞用者亦照捐納人員之例試俸三年准其調陞等語今該員等三年期滿核與調陞之例相符應行請銷試俸歸部銓選伏候命下奴才等咨行吏部照例辦理理合循例具奏伏乞皇太后皇上聖鑒謹奏奉硃批吏部知道欽此 
湖廣總督張奏爲職官寓宅失愼救母殉身籲懇旌表以彰孝行摺二十二日 
太子少保湖廣總督兼署湖北巡撫臣張之洞跪奏爲職官寓宅失愼救母殉身籲懇旌表以彰孝行恭摺仰祈聖鑒事竊據湖北武昌府知府梁鼎芬詳准補用知府蔡琦等文稱湖北分缺先用典史方炳垣原籍福建閩縣由監生報捐典史指分湖北同治十三年九月到省迎飬其母在鄂寓居省城紅情巷地方光緖二十九年十月二十日家人失愼寓宅被焚方其初起之時始覺之際火光迸裂未至四面延燒僕婢奔呼不難一身獨出而方炳垣惟知有母不復顧身迥旋叩關負舁出室不虞火勢猛撲烈焰環攻正樑旣傾前楹並墮母子環抱骨肉俱灰同攖嘻咄之災甘蹈鬱攸之禍報親恩於罔極遑恤焚身悲天道之難知皆爲酸鼻該　等　在寅僚誼兼桑子咸感至行願表遺芬理合開具事實清册出具印結送請查照轉詳等情由府加具印結詳請奏懇旌表前來臣伏查該孝子方炳垣素履克修白華　絮微官奉母方懐毛義之心大節殉身遠比介推之烈倉皇間寢慘酷焚巢念　勞而舍命不渝資矜式而盡倫無忝允稱孝行宜荷　　合無仰懇天恩俯准將孝子方炳垣給予旌表出自鴻慈除將事實册結咨送禮部查照外謹會同湖北學政臣李家　恭摺具奏再湖廣總督係臣本任應無庸列銜合併陳明伏乞皇太后皇上聖鑒謹奏奉硃批著照所請禮部知道欽此 
湖廣總督張奏爲審明在籍衛守備嚴中甲因爭淤田妄稱三等侍衛擬結遵照部咨摺二十二日 
太子少保湖廣總督兼署湖北巡撫臣張之洞跪奏爲審明在籍衛守備嚴中甲因爭淤田妄稱三等侍衛擬結遵照部咨恭摺吳陳仰祈聖鑒事竊查接刑部咨覆前湖北撫臣端方咨稱湖南華容縣在籍衛守備嚴中甲妄稱三等侍衛一案部臣以查核情罪尙屬相符惟查衛守備係五品武職俱係專奏請旨革職歸案訊辦之件案已審明應令該省奏結以符定制到日再議等因當經行司查照臣查此案前據湖北公安縣知縣王國鐸禀稱湖南人嚴中甲自稱侍衛來至該縣强佔淤田搶毁方奉章家米物並有主唆詞訟情事禀請查辦卽經批飭該管荊宜施道督同荊州府確切查覆一面提案審辦旋據荆宜施道濮子潼荆州府知府舒惠會禀稱提到犯卷查訒嚴中甲供稱湖南華容縣人由武生中式光緖二十年甲午科武舉戊戍科會試中式武進士授職三等侍衛丁憂回籍守制强佔淤田搶毁方奉章家米物以及主唆詞訟各節委員查訪與公安縣原禀大致相符而訊之嚴中甲堅不認供顯係恃符狡展日查前奉行知光緖二十四年十月初四日奉旨嚴中甲著以衛守備用欽此今自稱爲三等侍衛其爲假冒無疑禀經前任撫臣端方覈明奏叅革職歸案審辦奉硃批著照所請該部知道欽此欽遵行知查照濮子潼未及覆訊升任卸事該道余肇康到任接准移交與荊州府知府舒惠核明卷宗提集人証督同覆審緣嚴中甲籍隸湖南華容縣由武生中式光緖甲午科武舉戊戍科武進士授職衛守備丁憂回籍守制嚴中甲住居之原籍華容縣與湖北公安縣毗連公安縣屬大興垸地方濵臨大江地勢低窪咸豐年間垸隄被水冲潰田盡坍埸不計畝數業民報縣有案近年漸次淤復經垸首田守乾等禀准集費照舊修復垸隄光緖二十八年春間該前縣王光棣諭紳邱洪疆田書設局清丈淤田原坍業户持契赴局報騐按契丈給墾種管業嚴中甲因聞大興垸淤田價賤先後前往該處買得廖東三等各户田八百畝憑中議價付給立有約據是年十月十九日嚴中甲督率佃户余 
 
