# 1888 - 214 - 4905498

 

Page 1

 
 
　　 
[分設各省售舖告白] [  點石齋啓]  
　　本齋創行石印於今已十一年矣歷稽十一年來印出書籍不下數百種概蒙嘉許徧處通行近則各省皆設分鋪以便士商就近購用南京則設　院西狀兀徑京都則在興隆店內粵東寓雙門底湖南湖北寓省城福建江西山東諸省皆在貢院左近本齋每逢大比必出　　數種卽爲經策通纂一　包羅之富有不必言而其中珍本秘册他人懸重金而不得者無不一再　入洵爲獨出冠時非他種經策　可比其餘如大　觀海之美　五經文準之新穎均屬傑作購閱自知○再者本齋所定各書價目向極减讓碼洋旣短折扣自然無多所願購書　君與他銷核實比較便自知本齋之格外克己也此佈 
　　 
[戰績圖稿石印告白] [  點石齋啓]  
　　丙戌夏兩江制府曾公召畫史吳嘉　　中興戰績曁文武功臣諸　將以進　　呈　御覽煌煌乎鉅製也逾年全圖告成吳君歸出其稿凡若　幅其畫戰績也某將由某路進攻某帥從某處策應悉按當時實事而于山川形勢壁壘規模道里遠近方隅向背皆親至其地依　　幕瞭如指掌焉其畫功臣也或對寫真容或追慕遺像莫不添頰上毫　阿堵神杜少　丹青引曰　公鄂公毛髮動英姿颯爽來酣戰吳君此作當與曹將軍後先媲美焉自軍務畫清以來迄今　三十年當時之謀臣勇士偉績豐功雖二三父老猶能追述未若是圖之詳且實者　是　　御　深宮非　　所能窺也而鋪張駿烈亦　盛世所許可也謹以此稿付諸石印自六月十六日起冠列畫報按期出書　薄海內外咸知我　國家武功之　草　隆古未始非潤色鴻業之一端云吳君字友如三吳之名畫史也 
　　 
[大婚典禮]  
　　納采之禮內務府官備文馬四匹鞍轡具甲胄十副緞百匹布二百匹是日早禮部鴻臚寺官設　節案一於　太和殿內正中內閣官自閣捧　節陳於案內務府官以龍亭分載甲胄緞布陳於丹陛上左右陳文馬於陛下左右正副使祗俟於丹墀東鴻臚寺厈班二員立正副使後授　節大學士一人立　殿東檐下宣　制鴻臚寺官　員立大學士後均朝服西面鳴贊官二員朝服分立　殿東西檐下欽天監官報吉時屆鳴贊官贊齊班序班引正副使就丹墀東班立北面西上贊進少進贊跪叩興行三跪九叩禮興序班引正副使升東階至丹陛上中路左北面立鳴贊官贊有　制正副使跪宣　制官進至　殿中門東　西面宣　制曰　皇帝欽奉　慈禧端佑康頤昭豫莊誠皇太后懿旨納某氏某女爲皇后命卿等持節以禮納采宣畢大學士進　殿左門詣案捧　節由中門出至丹陛以授正使止使受　節偕副使興前行降自中階之左內務府官率校尉舁亨自中階下衛士牽文馬隨行　御仗前導由　太和門中門由　恊和門　東華門各中門出詣　皇后邸是日後父飭子弟潔掃邸第有司豫設案一於廳　正中南嚮又設案二於左右東西嚮正副使持　節至邸后父朝服跪迎於大門外道右候過隨入正副使入中門升中階正使陳　節中案偕副使退就案東西面立龍亭至儀門外止內務府官捧甲胄緞布入陳於左右案衛士以馬入陳於中階下左右后父升自西階於　事中門外正中北面跪正使傳　制納采后父祗受行三跪九叩禮興正使詣案捧　節出偕副使復　命后父跪送於大門外如初內務府官皆退是日內務府等官詣　皇后邸設納采宴　皇帝特命大臣命婦六人宴后母於內　命內大臣侍衛八旗公侯以下滿洲二品漢一品以上官宴后父於外外宴后父爲賓席東上屆時內大臣等朝服畢興鴻臚寺官引入升堂就席行一叩禮坐司茶捧茶衆受茶飲茶畢行一叩禮坐司筵捧果食酌酒三巡畢行一叩禮興鴻臚寺官引衆官詣堂下望　闕序聽贊行三跪九叩禮興退內宴后母爲賓席西上屆時命婦等吉服咸集內管領妻引升中堂就席行一叩禮坐內管領妻捧茶衆受茶飲茶畢行一叩禮坐內管領妻捧果食酌酒三巡畢行一叩禮興內管領妻引衆詣堂下望　闕序立行六肅三跪三拜禮興退　大徵之禮內務府官備黃金二百兩銀萬兩金茶筩一具銀茶筩二具銀盆二具緞千匹文馬二十匹鞍轡具間馬四十匹　甲二十副備　賜后父后母黃金百兩金茶筩一具銀五千兩銀茶筩一具銀盆一具緞五百匹馬六匹鞍轡具甲胄一副弓一韔矢一箙朝服各二襲衣各二稱皆冬一夏一貂裘各一領帶各一束備　賜后兄弟及從人服物有差是日早禮部鴻臚寺官設　節案一於　太和殿內正中內閣官自閣捧　節陳於案內務府官以龍亭分載禮物陳於丹陛上左右以綵亭分載　賜物與馱馬並陳於丹陛下左右正副使祇候於丹墀東鴻臚寺序班二員立正副使後授　節大學士一人立　殿東檐下宣　制鴻臚寺官一員立大學士後均朝服西面鳴贊官二員朝服分立　殿東西檐下欽天監官報吉時屆鳴贊官贊齊班序班引正副使就丹墀東班立北面西上贊進少進贊跪叩興行三跪九叩禮興序班引正副使升東階至丹陛上中路左北面立鳴贊官贊有　制正副使跪宣　制官進至　殿中門東旁西面宣　制曰　皇帝欽奉　慈禧端佑康頤昭豫莊誠皇太后懿旨納某氏某女爲皇后命卿等持節行大徵禮宣畢大學士進　殿左門詣案捧　節由中門出至丹陛以授正使止使授節偕副使興前行降自中階之左內務府官率校尉舁亭　龍亭在前彩亭在後自中路行衛士以馱馬隨行　御仗前導出太和門中門由　恊和門　東華門各中門出詣　皇后邸是日后父飭子弟潔掃邸第有司豫設案一於堂正中南嚮又設案於堂左右階上左右均東西嚮正副使持　節至邸后父朝服跪迎於大門外道右候過隨入正副使入中門升中階正使陳　節中案偕副使退就案東西面立龍亭綵亭至儀門外止內務府官入陳禮物於堂上左右各案陳　賜物於階上左右各案衛士以馱馬陳於中階下之南后父升自西階於堂中門外正中北面跪正使傳　制后父祇受行三跪九叩禮興降自東階率子弟於中階下之東北面西上行三跪九叩禮衆王大門外祇候后母率諸婦於中階下之西北面東上行六肅三跪三拜禮畢退正使持　節出偕副使復　命后父以下跪送如初執事官皆退　大婚前二日　遣官各一人恭祀　天　地　太廟後殿　奉先殿以　大婚告禮部如常祭儀　大婚前一日行　册立禮是日早鑾儀衛設　皇上法駕鹵簿於　太和殿　陳步輦於　太和門外陳五輅於　午門外陳馴象於五輅之南陳仗馬於丹墀中道左右俱東西相嚮樂部和聲署設中和韶樂於　太和殿東西檐下設丹陛大樂於　太和門內東西檐下均北嚮　以下行禮各官及執事各官咸朝服祇候禮部鴻臚寺官設　節案於　太和殿內正中南嚮設　册案於左西嚮　寶案於右東嚮工部設龍亭二座於內閣門外鑾儀衛掌衛事大臣鑾儀使帶領鑾儀校安設　皇 
 
 

Page 2

 
 
后鳳舆與　乾清宮陳　儀駕於　太和門階下及　午門外內務府官陳冠服龍亭於　儀駕之南內閣官禮部司官捧金　册金　寶及宣讀　册文　寶文分置龍亭內禮部堂官捧　節校尉舁亭禮部司官前導由中路入　太和門至　太和殿階下亭止內閣官禮部司官捧金　册金　寶隨　節升中階入　殿中門陳　節中案陳　册左案陳　寶右案退正副使於丹陛上另班東旁西面立授　節大學士一人立　殿東檐下西面宣　制鴻臚寺官一員立大學士後鳴贊官內閣禮部　　册　寶案各官序立東西檐下是時後扈內大臣二員率豹尾班執槍持衛十員佩刀侍衛十員於　乾清門外禮部堂官二員於　乾清門階下前引大臣十員於　太和殿後階下咸左右序立祇候欽天監官於　乾清門外報吉時禮部堂官奏請　皇上具禮服乘輿出宮 
　　 
[皇姪游華] ○俄羅斯皇之猶子某君由俄京聖彼得羅堡乘兵輪來華遊歷各直省郡縣抵上海卽改坐商輪泝長江而上遊徧鎮江金陵蕪湖諸口旋乘招商局江永輪船抵九江帶有水帥提督醫生及護從者數人九江英俄領事官曁各洋商次第詣招商局碼頭恭　旋命駕登岸暫寓領事公署次日各西人陪往廬山遊覽至上月二十六日復乘江永船至漢皋駐漢俄領事率同諸商站班迎接時洋街口已預備馬車六乘旣登岸領事等皆脫帽爲禮導以徐行乘車至公廨 
　　 
[軍憲過鄂] ○荆州將軍祥軍憲晉京　陛見奉　旨回任當節麾南下時先請幕友抵鄂小作勾留卽附　陵輪船前往至上月十九日招商局江裕輪船抵漢軍憲挈同官眷及一切扈從人員附之而至地方文武員弁均在碼頭如禮恭　軍憲駐節電報局次晨渡江赴省拜會督撫各憲旋飭電報局代訂江通輪船於二十四日抵埠乘之而赴任所 
　　 
[鳩水官塲紀要] ○新委督辦皖南牙釐總局孫樹人觀察政躬偶爾違和因在省會延醫調攝現已喜占勿藥於上月二十六日乘舟抵蕪湖僚屬投剌請安觀察隨進公館接受總局關防次日復親赴文武各衙門拜會○前辦皖南牙釐總局維幹臣觀察之太夫人壽終途次靈輀現抵蕪湖觀察卽在舟次設靈自六月二十三日起文武官紳及　僚之詣舟中吊奠者素車白馬一望如雲觀察擬俟秋凉然後扶柩北上云○湖南粮剝船沿江下駛將抵蕪湖雙錫五觀察訪悉船中水手曾在潯江滋事查照上屆剝船過境成案示飭該船灣泊大關上游瀂港鎮聽候查騐所帶貨物均須按照稅則納稅給照放行水手人等不准上岸滋事並扎飭蕪湖縣會同營　妥爲彈壓日期先派關道親兵護關砲艇前往瀂港保護江口則咨調水師各三板爲之護衛至查船完稅事宜則札飭稅務廳德大令督同委員詳慎辦理 
　　 
[松江鯉] ○嘉定汛弁楊某與李某有戚誼李籍　常州以蔭生投入提標所得俸銀均由楊一人經領昔年李束裝旋里旋卽云亡今春發給辛俸時楊仍貿貿然前來領取劉叅戎以其形跡可疑訪查確實移知該營王游戎提楊研訊飭記大過一次以爲不法者戒○婁縣房書某甲素性鹵莽辦事每似是而非本年所造徵銀圖册按戶稽之舛誤者十有七八邑尊大怒立卽提案叱令笞責六百下○奉賢縣屬青村鎮有一乞兒雖吹吳市之蕭慣竊上宮之屨一日被奉署甲乙二捕役所見擬卽縛送琴堂乞兒計無所施遽爾躍入水內甲乙窘甚欲救無從嗣於附近某木行木牌下橯獲屍身該圖地保恐于未便將甲乙看住以便報官後經某差調處令出洋三十元事始寢息嘻人命關天而竟可以孔方兄調息天下事尚何不可爲耶地方官諒非阿家翁何竟癡聾乃爾 
　　 
[赳赳共憤] ○昔有愛玉者于項下繫一蒲璧珍惜若性命一日謁强有力者示以意欲得之愛玉人卽屈其膝之半而言曰生平惟拙荆與此區區不願與人共他惟所命可見自憐碧玉親教舞不惜珊瑚持與人此固人之同情耳乃近日竟有意而用之者其度量當加此人一等金陵石壩街有黑牡丹者半老徐娘已非復當年之國色朝酣酒天香夜染衣時候矣深恐門前冷落乃於十年前栽新柳數株始不藏鴉繼能棲鳳急就釣魚巷之曲徑幽處穩築香巢而命子與媳主其門楣媳固解語花之最出色者平時一笑一嚬能令公喜能令公怒故與相識者無不纏綿其意眷戀其情幾乎香不單薰枕常抱尋芳者以其論交在杯酒之間銷魂在筌蹄之外無勾欄中洛水易通巫山雖夢惡習由是咸願爲苟奉倩之情死焉上年忽有以保扎抵夜合資者其必不降心以相從也詎曳尾者久思耀其首覩之甚喜更謀諸其婦惟恐不得婦卽爲之枕上訂定從此綠頭巾上又加一條氷者皆婦扶持之力也向例武職投標學習必由兵房注册後卽可隨考月課此人得札卽浼兵房王姓者代爲經理每課必邀上酌魯酒以謝王初以爲君子之交也常思設筵答其厚意上月因相約在某枇杷門下聽花褪紅彈霓裳六么以消溽暑旣入座麗者忽失檢徧酌客而後酌首座者又時時爲項伯之以身翼沛公若不欲人之接樊素口搦小蠻腰者破綻悉露有指麗者而間王曰子亦知佳人之有沙叱利乎花間蝴蝶卽是被底鴛鴦張全義之誨淫不足惜所難爲情者芙蓉如面柳如眉太被我不卿卿誰當卿卿者過於輕薄耳於是衆乃知王所觴者實黑牡丹之子侑觴者卽黑牡丹之媳爭鼓掌一哄而散適六月廿五日爲武職月課之期同試者多延頸以望相約如此人彈冠于于而來我輩當以漢高祖之溺儒冠者待之然竟不至聞有人已具稟中協衙門請王軍門出示令屬下各清流品庶冠履不至混雜云云或曰此所謂室於怒而市於色者矣終未見其益也然乎否乎 
　　 
[袁江雜錄V○福建主考黃呂二星使於上月十八日由京抵浦易舟南下○前任江寍織造廣樂山尚衣於上月十六日由金陵來浦易車北上○張邑尊接到釘封文卽於上月十六日會同蕭都由監提出盜犯二名押赴市曹正法尚有一盜已經倒斃於二十一日戮屍○永康錢店倒閉後店主歷經研訊自願設法歸償爰卽央人保出俾得四處張羅○上月十九夜趙家樓某姓被賊竊去衣服約值錢十餘千現雖報案尚無消息也 
　　 
[湖上延秋] ○吳春泉廉訪前在杭州府任內蒙　恩升授福建興泉永遺缺道隨卽秉節赴閩旋經衛靜帥奏留辦理海塘廉訪遂於上月二十一日由閩回浙次日卽詣撫轅稟到○本歲係奏銷之期衛靜帥於上月二十六日親臨藩庫稽　先期牌示管庫員役一體遵照○秋闈伊邇衛靜帥有臨臨之責日來頒貼告示宏網細目備極周詳并傳諭房考各官遇有通房之弊務須據實稟明倘有徇私舞弊等情官則嚴叅士則斥革再行從重治罪以儆效尤○瞿子玖文宗通飭各府州縣學凡有科舉生員親赴該學書一到字以便送核蓋爲取遺人數故也○邇來考客均未來省深堂廣厦早已有人租定房價之貴駭人聽聞蓋皆賭徒不惜重資賃爲賭局也 
　　 
[飛帖打網] ○飛帖打網者何歛錢肥已之別名也其初祇各科醫士居人之未酬藥值者藉此以便取償嗣後衙署書差汛兵防勇地方混混相率效尤若輩諱言之曰開賀他人則名之曰飛帖打網其法或揑稱父母七旬或祖父母八旬祝嘏筵開飛箋速客每帖一副葷席歛錢一千文素席半之每年開賀不止一次每次開賀不止數百人每人之帖由一二副至十數副不等無論赴席不赴席其錢按帖收取不容　欠分文遲延則登門索之急於星火受其害者往往敢怒而不敢言前報紀天津正法之窩匪王傻子當讞定時天津道胡雲楣觀察細心推鞫除自認用洋鎗聚衆鬥毆外並飛帖打網爲害閻閻觀察大發雷庭稟請明正典刑懲一儆百云 
　　 
[瘋子傷人] ○高郵人劉桂露年約四十左右一妻一子操舟泊本埠南市瑞豐碼頭暇時爲各木行搬運木植兼挑水爲生上有二十六日在源茂木行替人代作小工至月杪而止昨日晨起登岸忽發瘋癲突至聚豐廚房內攫取菜刀兩柄將出店陳信福砍傷隨卽向外飛奔遇司 
 
 
] 

Page 3

 
 
帳人茂林夥友汪祖浩各砍一下復傷行內三人然後奔至潮惠會館前將刀舞動見人卽砍當有賣瓜之鄉人　萬　被傷額角太平弄某茶館挑水夫沈旭林被傷手臂更傷王阿茂張阿二張桂春林徐氏等共十九人一時人聲鼎沸驚駭狂奔各店鋪互相閉門以避　橫十六鋪地甲曹錦聞信飛稟巡防局員祝明府立飭勇丁往捕見劉向北直竄曹在後赶上將其挾住招呼勇丁上前執住其手奪下菜刀隨絏以大練　其妻李氏子阿五曁受傷之陸沈王張等五人一併解赴巡防局轉解到縣裴邑尊升堂訊究李氏挈子阿五訴稱丈夫向來食力今晨不知因何發瘋致傷多人小婦人實在意想所不到陸稱今晨小的自鄉間挑瓜來滬行至潮惠會館前突遇該瘋人砍傷頭額沈稱小的籍隸山東今晨在太平弄口啜茗　被砍傷手臂王稱小的句容人在該處薙髪店爲夥今被刃傷叩求驗視張阿二稱小的家在江北現在太平弄口老虎灶挑水度日突遭瘋子刃傷張桂春稱小的崇明人在滬御車爲業今晨行經瑞豐碼頭忽遇瘋人以致被砍地甲稟訴前情邑尊飭值日差送劉至普育堂禁　醫治李氏及阿五令暫退其餘受傷人自往傷科處醫治如果無力就醫亦可發堂醫療俟劉瘋愈再行訊辦 
　　 
[馬戲將到] ○澳大利亞馬戲將至申江開演本報前曾略紀情形茲悉該戲班已於香港附英公司輪船啓行不日可至滬上定於本禮拜之晚裝束登塲惝　迷離騰　超躍驚人絕技定有可觀諸君子　乘此秋凉一恢眼界乎 
　　 
[差保受賞] ○前晚二十八二十九三十保各圖地保將本屆上忙錢糧照數清完裴邑尊升坐大堂大加獎許每名賞給銀牌一面紅綢一方并照完數賞給錢文計共賞錢七十餘千三保值圖差柴勝金　吉祥三名亦有獎賞并驗以各地保如能照此踴躍清完定當一律獎賞各保各差咸領賞叩謝而退 
　　 
[上海縣署瑣案] ○前報列符春榮控孀婦沈計氏佔地一案裴邑尊親臨履勘後卽於前晚升堂質訊符稱小的有祖遺地基租與唐杏寶造屋唐以計氏房屋出檐椽有佔小的地基鋸去其一該氏卽與小的理論旋經九圖地保胡炳理勸該氏尚不肯干休該氏稱父親耕元買符地基起造房屋三間已二十餘年矣符姓從未說及佔地今春忽　自稱董事之唐杏寶向符租地造房遽指小婦人房屋出檐椽有佔符地不問情由將椽鋸去向之理論反遭辱駡唐又聳令符誣控小婦人佔地寶屬恃勢欺人唐向在西門外貧民咸　蹂躪人人側目務求秉公究斷邑尊着明白具詞呈候核辦○前日阮阿弟偕地保周殿邦控稱姪孫阿全等糾衆拆毀小的房屋叩求提究裴邑尊着候訊供察奪 
　　 
[英界公堂瑣案] ○老船塢管門人吳瑞永訴稱昨有粵人梁正才等三人欲至浦灘回伊此間不便經由梁恃强欲入向阻遭毆因之報捕拘案梁供小的係某輪船火夫頭因欲至華利輪船路經船塢見前面有人行走管門人獨將小的阻止是以與之辯論不敢嗣毆吳稱伊等三梁在前面並無他人入船塢西人亦申訴前因蔡太守判罰梁洋二元撥充醫院經費○昨報列小王控婢女王桂寶被大北電線公司細崽張阿大誘姦蔡太守飭分別押候小王到案再訊昨日小王卽王維明投案訴稱先父在日有人欠洋五元將小寶抵下今既犯姦不願領回請爲發落張及桂寶各執前詞太守諭桂寶曰爾主人旣不欲爾爾思嫁何人儘可直說答稱小婦人並無可嫁之人叩請大老爺作主太守謂爾年紀祗十五六何胆量如此之大今姑連張管押俟過堂懲辦後再行發堂擇配又　王曰該婢供爾行止不端雖難憑　然爾之爲人究未可恃後當規矩營生王唯唯而退○沙遜洋行西人控稱馬夫乘馬在泥城外往靜安寺馬路上有客雇大川馬房楊阿桂之馬車自行拉韁以致碰撞將馬擦傷蔡太守訊供之下判俟將馬傷醫愈再行訊究昨日西人偕馬夫投案申訴前情并稱醫馬之費計銀二十五兩請爲追繳楊供李老爺有馬車寄在大川行由行雇小的爲馬夫是日李老爺自己拉韁以致肇事大川行主某甲申訴前情太守問西人醫馬何費銀如許之多該西人將字據呈閱稱前有西人撞傷馬匹曾賠銀二十五兩太守飭將楊暫行管押着大川行主向李取銀繳候給償○前紀陳虞氏控稱因倒便壺被隣人郁積　　毆以致失去金簪等物報捕拘郁解案蔡太守升堂訊究郁不認行兇太守飭郁交人保去着該氏邀同証人再訊昨日該氏訴稱腰旁等處受傷寶和里管門人稱是日該氏在後門外倒便壺有一婦人惡其臭穢向之辱駡以致紛爭有一男子帮同該氏踢毆郁執定前供太守謂據管門人所供有一男子帮同婦人行兇男子非郁而何隨判罰郁洋三元給該氏爲養傷費○寶泰銀樓夥吳蓉齋訴稱昨有人　兌銀釧一對說價時其人取釧奔逃適有同事李良卿在櫃外追赶之下其人從某老虎灶而入因卽入內　尋見其人坐浴盆內作洗浴之狀細視之盆內無水及報捕拘其人則釧已不在其時有學徒姚松年在塲目覩今蒙送案請卽訊追李　供與相同又有德華銀樓夥稱亦有人藉兌物爲由　將銀釧搶去其人卽薛秀林供稱浦東人向業錫工並無　釧奔逃之事昨正洗浴平空被拘又有某甲上堂稱係　店主用薛爲夥可保其决無攫物事情蔡太守飭將薛交捕房帶回查明實在情形再行解候覆訊○沈陸氏訴稱小婦人住在施春林薙髪店樓上因事出外回家不見皮箱向施查問據言有吳某者偕何渭秋何王氏等三人取去箱內衣飾甚多爲此報捕拘何及何王氏送案何供該氏向在妓院爲傭吳係妓之狎客由該氏留住家中小的亦躭擱在此曾見吳用鐵絲開鎖未成小的卽告知舅母何王氏該氏言伊等皆自己人爾可休管閒事隨卽遷居別處　箱之事小的並不知情何王氏供與相同施供小的開薙髪店樓面轉租與沈陸氏出入之人甚多該氏出外時箱由吳何及何王氏搬去蔡太守飭將何暫押着何王氏出外帮同沈陸氏找尋吳某到案再訊○包探張松樵稟緝獲竊賊王順金搜出押票起到自鳴鐘衣服等件詢係繆金　吳炳初沈恒山所失曾報捕房今將人贓送案繆吳沈各報失竊請爲給領該竊俯首求恩押鋪夥請追押本該包探又稟王　犯行竊前經獲案究懲蔡太守判發捕房管押三月期滿解候笞責百板押鋪收押竊賊　不准追押本起案各件着各失主分別認領○包探陳阿九　稱昨見周郁氏茶館內聚賭賭徒共有四桌該氏從中抽頭爲此傳案請究周郁氏供稱丈夫久病臥床小婦人開設茶館偶有茶客　牌消遣略取頭錢蔡太守判罰該氏洋五元如再聚賭定　重處 
　　 
[招領屍棺] ○同仁輔元堂來函云六月二十九日巡船在下海浦浦面帶來屍棺一具紅行櫃式素和無字當經本堂扛埋義塚如有親屬來堂認領可也 
　　 
[仁濟醫館來信] ○霍亂之症每起於夏秋之際醫治稍緩勢必無救甚可憫也現悉本埠業已漸起是症敝館向有　妙藥餌歷年以來試之甚效危而轉安者實屬甚衆故用敢自信如患此者不論何時宜速送來醫治毋猶豫不决以致自悞况敝館爲救治起見凡來就醫者不取分文實可共諒并祈閱報諸君更相傳布是幸 
　　 
[更局施藥] ○法界普元善局冬施衣米夏施醫藥以及常年義塾恤嫠惜字等各項善舉辦理有年不遺餘力所有經費概歸當事者自行籌撥　近來同人相繼病亡局務幾致不支　凜於有善莫廢之訓不忍中止今復另邀好善者數人更名普濟在法界餘慶　設局仍照向章接辦於七月初一日開診施藥并分送甘露茶四時及各種痧氣丸藥所有普元局應發恤嫠孤老月支款項手摺必須向該局倒換新摺以清眉目仍按月給發惟祈賜登日　俾便周知　法界八仙橋餘慶　普濟善局司董謹啓 
　　 
[游歷日本經叙] ○　今日而談洋務非身之所履目之所繫不足以爲異身履目擊矣而或不能著書著書而或浮聞剿辭寡要　實與不能施於政事君子所弗尚也鄒衍之談天也得海外九州形似惟其未嘗身履目擊故止於怪迂之變而已張騫雖鑿空能躬自應募傳至大 
 
 

Page 4

 
 
宛大月氐大夏康居遂通西域三十六國之跡而傳聞大宛西旁國五六其言至今可覆騐衍之智豈出騫下哉而一則以供游談一則以開漢業成就各殊者見與不見之分也德清傅懋元駕部博學多通精攷据往年纂順天府志爲表多至數十余頗善其書蓋表者史之要自遷固而降世多難言之此非好學深思不能也然以觀今日歐羅巴人之經國精粗巨細無不有表又益悟此卽孟子條理之謂智者之事也懋元　顧比部少逸奉　命游歷其國有六先之以日本少逸措意新政懋元則兼及古事軼聞時方六月成書二十六卷分目一百七十而表居十九屬章稿未定又將有美利堅之行嗟乎余見懋元之游也舟行車息文酒談讌鉗紙　筆叩擿不休夜則篝燈賡續　　目眵勤亦至矣昔司馬子長二十而南游江淮上會稽探禹穴闚　疑浮沅湘北涉汶泗講業齊　歷鄒　鄱雪彭城梁楚以歸奉使西征巴蜀略邛笮昆明反覲父於河洛之聞始有史記之作今懋元足蹟遠過史公而學又足以經緯所見美之郊東西萬餘里輪車自金山七日行至紐約願益翔核茲事利病　爲　天子獻余卽以此弁君書附贈言之誼可乎光緒十四年四月黎庶昌序於日本東京使署 
　　真悔道人由都中郵寄照相一紙皆菊部中之翹楚中左盤膝坐石上者爲六兒　同春部中右立石筍側以花自障者爲春馥別字秦雲 
　　隸四喜部石旁抱膝作唾態者爲咏和又號怡雲　三慶部林下側耳若有所聽者爲咏華一字桂鳳與六兒同部莫不丰致嫣然不僅令 
　　 
[人作十日想爰賦柳梢青一闋卽用題徐介玉小影韵以誌謝] ○有影皆生無花非幻案解何人一笑開缄空空色色阿堵傅神　大都明月前身遮莫是人　種情西壁生春璧人相伴誰假誰真　鏡中花史倚聲 
　　 
[感懷徐君文燦君順卿勉成一律錄請高昌寒食生丈削政] ○咫尺天涯感索居畫欄冰　夢醒初月明詩思羈人共水淡交情君子如契合十年心已照圖傅三及願終虛　二君與余曾欲拍一三友圖故云　相期　　秋風裏金谷同遊莫棄子　浦左龍沙懶農葉惠鈞稿於海上退思室 
　　 
[蘇省撫轅抄] ○二十四日新委代理吳江縣蔣一桂稟知　飭改署吳江縣事卽用縣孫念曾稟辭解餉赴都候補縣帥遠　稟辭赴滬管解制錢赴都○二十五日委辦上海法租界會審兼辦會捕局候補同知王賀上海來從九葉　　署嘉定縣諸翟司巡檢事回○二十六日　明縣吳稟到並　奉委　差○二十七日藩轅牌示照得現奉撫憲而諭華亭縣知縣楊開第捐升因病請委署理所遺華亭縣知縣一缺以丹陽縣知縣凌焯調署　遺丹陽縣一缺以候補班儘先知縣葛培義署理又荆溪縣訓導　之恒因病開缺業經輪委試用訓導王恩溥署理今據因差　札前來應卽另行政委查有試用訓導趙克恭堪以改委署理候補同知敖式金睢寗審結京控回並稟知奉委兼會辦待質公所差調署丹徒縣　星　稟辭赴任縣丞李嘉榮稟知奉淞滬厘捐總局札委　河　局差並銷監放長邑孤貧口糧差卽　赴滬 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　 
[刋江官報] ○六月二十二日吳鹺尹永照委泗源溝緝私差二十三日代理儀徵縣李大令春藻稟知赴任湯鹺尹福琛銷南京餉二十四日丁憂運判龍分轉澤鈞稟到二十五日督標守　董　戎玉棻由　水來解賑米過　 
　　 
[助賑彚登] ○無錫明德壇徐鏡莊善士曁華遜甫雷鑑堂二善士經募二百五十四戶共來洋一百零二元二角四分唐蓉石司馬求合家平安洋一百元裕長行洋五十元蘇州　源局寄來　霞　求病速愈五十元趙紫春徐氏求　速產洋五十元承　堂蔣　西平紋四十兩又凉郡市三隱者隨善山人二善士募四十戶計平銀三十三兩共由蔚豐厚寶號　蓉生先生交來規銀七十七兩六錢五分鐘佑子爲妻　氏產男完愿洋五十元又求保室人産後平安十元蘇州　孚銀樓頭子　善士　來銅井山民洋六十元翁寶珊先生五旬大慶將壽筵資移賑以爲諸君造福洋一百元萃昌順寶號周守慎先生交來陳奕德堂求保合家平安洋二百元懷仁堂郭因前鄰右失慎得保無恙來洋四十元晉安何五十元華民誠心子求病轉機洋　百元蘇城濟三女士洋一百元又三戶三元讀畫　主人洋五十元湖南灃州津市張同人布號來朱半崖明府經募三十八戶共足銀五十六兩二錢申規銀五十八兩二錢四分五厘以上來欵均已　解矣諸大善士情殷施濟功德無量合先登報以鳴謝悃　上海三馬路與昌恊賑公所竹坪陳煦元謹誌 
　　 
[勸貧病] ○謹啓者本局敦請內外諸科醫士共十二位皆是拆肱妙手特爲貧病之人而設蓋貧民行生市上櫛風沐雨受盡苦辛所獲之利蠅頭微細以之養家尚嫌不足一旦有病更　能延醫服藥乎以故同人創立此局於三月間起始每逢雙日在虹口天后宮開診給藥每期求醫之人不下四百餘號當給藥劑亦有四百餘帖之多惟本局力乏難支入不敷出恐難久遠因將仰祈殷紳富商仁人君子大發慈心或向各藥鋪勸捨九　藥料或愿出藥　等費以濟急需以惠窮黎况當酷暑炎蒸得　燃眉之急從此良方普濟羣推倡首之功善與人同恩如再造本局亦不勝欽謝之至而貧病之培德其能述乎凡愿捨助比這請赴虹口鐵馬路寶順　第七弄內領給是爲啓　虹口天后宮施醫局敬啓 
　　 
[奉和止可室主人自題止可室一律錄呈小樓主人郵政] ○寒暑催人老境忙回頭兩鬢易成霜碁爭全局情難了酒到半酣趣更長千里懷思應不異　年交好總　常知君尚有　心處月滿中秋桂子香　鸚湖舊主陳開欽拜稿 
　　 
[獨坐書懷錄呈諸大吟粲政] ○歲月　如梭吾生可奈何不能勤苦學徒望掇巍科問字車難歇鈔書筆更多而今都夢破高枕想南柯　　滴梅時雨窗昏夜半燈悶難爲我解學已讓人增世運窮誰挽　情冷欲氷此心何　慰樽酒億良朋　甬上楊炳翰文蕉氏未定草 
　　 
[游涵碧樓讀林湘君詞史卽用其意琴室主元均錄呈惜紅生斧政] ○攜琴海上滌煩憂訪勝兼尋涵碧樓錦字清吟容我讀瑤箋俚奏爲君留那堪香夢瀟湘雨無　新愁歇浦秋　反　　歸去也此行端不負重游　湘陰夢蘅侍史　舟呈稿 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
