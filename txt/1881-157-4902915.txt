# 1881 - 157 - 4902915

 

Page 1

 
 
[聲明翻刻] [  點石齋主人啟]  
　　本齋前用石印照相法印成蘇瀋司屬府應州縣全圖出售描體精細工巧絕倫久為仕商所珍賞豈近有無恥之徒覺將此圖用木板翻刻并冒用本齋字樣彼問隱圖射利然模糊漫漶大失本真實與本齋聲名有　要知石印法得自泰西於凡圖畫不差壘黍所以為新奇巧妙若木板　刻即有　本樣書亦必點　訛舛而況地圖之字細若蠅頭其能不失廬山真面乎用特亟為聲明務望購此圖者勿為所欺在上海須向申報館間壁之昌價購各外埠向代賣申報處購閱庶無魚目混珠之懅此布 
[書都統恭奏請烏城都都統領隊衙門加給費摺後]  
　　先民有言儉以養廉誠以廉之一字砥礪極難貪黷無厭之人其平日志在貨利未必皆欲藏而不用以富厚自詡也亦以奢侈相仍兾償具揮霍之願而已故必先以節儉自失酌盈劑虛量入為出使終歲所需取之於所得之數而當見有餘不形不足然後意外之財　來之物能見之而不動色雖然亦視其所處之境何如耳人生飲食居處室家婦子丁口至多不過以一人而贍十餘人恒產之所入恒業之所營一歲之中能有若干勻分攤用以期足乎　歲之資此無論農工商賈皆有一定之程即使意外營求亦未必即如所願有欲不廉而不得不廉者若夫身入仕途則其所需有固不僅一家之日用已也日用則可預計其出入不止日用則斷不能逆料其盈虛平人無分外之財可營而仕途則無往非分外之財故其不能廉也非不能儉也勢位愈　則氣局愈大豈惟計較於米鹽瑣屑已哉　國家之於內外臣工俸米俸銀按品級而與之其數正自有限　朝廷知其不足於用而又時有議罰處分至於終歲所得者後又特增養廉一欵凡外省自督撫以至佐貳各給有差其數或倍於俸或十倍數十倍於俸大抵因其衙門愈大開銷愈繁而定為數目稱之曰養廉顧名思義亦可知　朝廷之用意矣然難有養廉而仍不免有意外之求也蓋近今風氣不如前之質樸身為貴官頣指氣使役於我益若干人皆須食之矣宗族親戚侬於我者又若干人亦必養之矣公事煩重一幕友之脩而歲費數千金服色之矜貴即衣裘之價而又歲添數千百金即如督撫養廉往往萬金有奇亦可講大矣然以憲節衙門而典藉此萬金以開銷足乎不足乎當見有進京陛見而所送　金預備數百封者其指名結納者猶不在此例也然或者曰此外省之督撫則然以其著名肥缺故有此應酬若新疆之都統大臣等則無督撫之開銷矣塞外烟沙風氣純樸起居服御何必若是闊綽而且駐防邊徼不若內地封疆著名苦差京中大老無所望乎應酬敬能撙節支用則養廉亦綽然有餘乃閱恭都統所奏則有大不得已而必為陳請者蓋督撫之養廉既不足用而其每歲開銷之侈及任滿而猶有盈餘者以其有陋規也烏城之都統領隊事事殺於外省皆可撙節然雖有二千餘兩七八百兩之養廉而不免借借貸騰挪心志份擾者以其無陋規也有陋規則奢侈而猶有餘無陋規則儉嗇而亦不足此其氫不得已也夫陋規本非彰明較者之財依法應行禁革豈外省匪擾以後猶有未經裁浄之陋規然榷其為外省而陋規乃不能除或更有甚於未革以前者若口外之陋規本典內地不同誠如摺中所云從前都統領隊衙門取給所屬一粟一絲皆由廳州縣官供給且於供給之外濫收節壽規禮而該廳州縣放餉尅扣採買浮冒甚而科斂商民賄賣詞訟恃為補腐取盈之計者今一旦以矯除積習整飭地方則此等風氣全行革除即此外分釐無從設法初不若外省之有除陋規之名而仍有收陋規之實者其不足於用可知矣都統如督撫體制領隊與司道同試思督撫司道所辦者何事而都統領隊所辦又何事督司道所居者何地而都統領隊所居又何地一則養之者厚而收受者終有一則養之者少而收受者絕無其加增公費也宜乎不宜左侯相請設行省之議　朝廷未有定見即令如其所議而滿員之專轄駐防者應如舊制於此而稍示體卹焉吾知該大臣懋著勞而邊防且以日固矣 
[弔祭誌盛] ○蘇撫憲吳中丞太夫人於初五日仙逝初六日安殮是日除僧道諷經外不升炮不鳴金不設鼓吹不列依仗遵　國制也殮後僚臅紳耆絡繹赴轅祭奠因是中丞分請各候補按日輪班陪賓先期開單邀請至月之念四日止逐日各有委員數名在轅伺應人謂太夫人年踰八秩菩提證果固已臻福壽而全歸而中承位冠百僚賣謝歸真尤足備榮哀而無憾云 
[浮屍續述] ○前述蘇闖外湖田小橋浜起得浮屍一具茲悉死者某甲向為樂行生理年祗一十九歲先住湖田與同居某婦有私其母知之遷居城內而甲不能割葉藕斷絲連時往續舊婦則另有他好得新忘故前月間甲往婦處為人所辱因是懷醋更甚忿火中燒計與拚命先告其母母不能禁本月初十日果見屍在河中傷痕遍體另有白布腰帶反縛其手稟報元和縣署十一日湯邑尊前往勘騐並拘到所私某婦當場究問無有確據及騐屍身據仵作喝報浮傷數處皆不致命所縛曰帶亦已被人解脫屍母青年守節性本溫柔即亦不敢申辦具結領棺而某婦亦當場開釋相騐之翌日山塘桐橋復有僧屍浮於水面赤身裸體不掛一絲該處亦係元和縣境其屍有無傷痕尚未知悉人詣邑尊執法尚寬故被澤者多而玩法者亦多命案疊出未始不由於此此子產所以有水火之喻也 
[添造巡船] ○前報登蘇垣整頓鹽巡一節茲已由韓叅戎張守　添募勇丁分別水陸各要隘駐縶以斷來路惟水中巡哨從哨從前船隻尚不敷用故現從鹽公堂際欵添造巡船若干號如炮船之式已在胥門外開廠與工云 
[水手鬧事] ○福州來信云華四月間揚武兵船之水手與永保商船之水手上岸飲酒賭錢因而角口滋事彼此控訴船政局各執一詞無從憑斷雖審訊教堂仍未定案聽訟之難於此可見而水手之好事游蕩亦可見矣 
[覆勘礦] ○福建臺北府屬奎隆地方出有煤油礦油歷年無人承辦故置而勿問昨聞大憲已泒人邀同洋師勘視據覆稟云從前開孔未正故出油無多如另挖一眼對正來源則出油必夥但油色不甚清浄須多蒸兩次方能除去穢氣顯出清光等語有心礦務者當必留意於斯矣 
[仙藥壯生] ○楊州城內之教場茶舘櫛比各行　集而最不可輕信者江湖賣藥之人近聞有票鹽販某甲　 
 
 

Page 2

 
 
湖北人本縣人子車與時投管十數年來居然巨富保有翎項出則高車駟馬人則美妾狡童真始念所不及者惟思古人有富貴神仙之說今富貴已極如再得成仙方為真藥因而常與城隍廟關帝廟羽士中之年老者談內外丹之術前日行至教場與友人在碧羅春茶社門首見一蒼顔曰發老翁賣藥於布棚下一華服者與翁議價逼視之乃一成形之何首烏也甲思首烏成人形定千年物服之即可飛昇豈可交臂而失即與友人謀將以四千文購歸友謂此首烏必假如真物雖四萬金恐亦不售彼何弗服成仙耶甲笑曰此緣也卒購之囘又恐其弟與妻欲分食私於花園中食之當夜不入內室家人大疑次早入園至臥室問訊呼之不應破門而入甲已七孔流血竟如屍解矣眾大號適友至告以故急至教場尋賣藥翁早跨鶴遠去云 
[槍貓致禍] ○楊城永勝街後小巷內有王陳二人合開一小雜貨鋪所蓋一貓色澤頗美愛若奇珍今春一產四貓皆如其母彌月後跳躍於地行者恒注目覓端節邊陳因購物他出王因討帳辛苦寢息店中祇陳母王妻及一小徒看守時有三四人向買零物將櫃台圍滿突一褐衣少年自後繞入櫃內攫二小貓而去陳母大號王驚醒呼喊追赶近　有一茶爐會向索定一小貓聞之助道至東營地方陳亦和信飛奔而來少年度不可脫棄一貓於道左當爐者携回王陳仍追直至東營杲巷又棄一貓兩人方抱貓而歸然貓已就斃矣其時少年奔急神昏氣促疑背後仍有追者依然奔跑至三義閣地方覿面一孕婦來不及閃避被撞倒地少年不能收步即從婦身踏過婦登時昏暈街隣大嘩拘住少年呼婦家人來婦夫為帽鋪夥即時鳴保視婦生死如何再與理論夫搶貓小事或將傷及兩命亦未可知斯亦奇矣雖然古有介雞啓覺者不更甚耶 
[京師雜聞] ○京師自四月初得雨後已一月不雨忽於本月初七日午後四點鐘時天大雷電以風雨雹齊下勢甚急驟所幸頃刻即霽不至為災云○京師南城西南角有金魚池者係一姚姓所　種類貴賤不等有每對值銀十餘兩者都人喜其地方爽潔暑天每到彼遊玩納涼人跡雜沓第遊人携往之小孩或疏於照應間有跌入池中走失被柺者本月初三日有南城某姓携女孩往遊孩方六歲名喚三姐某正注目於魚轉舜間孩已不在旁出外尋覔不見左近之永通嫁妝鋪某與相識遂邀其店夥分途追尋並廣讬隣近鋪戶察聽當日無信某回告家人闔室驚哭有謂為怕花者所怕有謂被奸人所拐終宵擾亂翌晨即赴關帝廟求　其　素著靈應某　中有若遲一步便成災之語又云信即至某得　甚喜仍邀同嫁妝鋪掌櫃王姓訪尋正向途人問訊間忽過一賣掃帚者聞知其事即云聞沙鍋門內李姓於昨晚四點鐘光景在街閑步忽聞左近有孩啼聲就視則一女孩且哭且跑問其名姓住址茫乎不知遂留焉爾家所失者毋乃是歟某聞之趕即往認果係已孩節欲領歸李姓不肯據云先時亦來一領孩之人因無保未與領去已往覔保爾如欲領須有的保當親送至家某知其謹慎之故遂相邀進南城認保李乃交孩而去是　語變可為靈矣夫當忽迫之際探覓尚憂不到而乃分神思工夫向冥討信宣帝君之戒令勿遲也○狐仙治病之說北省人最為信服一聞某處有狐治病即趨之如騖具果靈應與否不暇究問如近日都中一事足以引徵焉京師西便門城角樓上近有狐仙治病閙動遠近聞實係一守城營卒患病家貧無力醫治念樓上有狐仙牌位姑一試禱乃取清水一盂供諸神案叩求賜咒禱畢將水一飲而盡沈疴竟以霍然於是逢人便告互相傳說旬日間都城徧知爭來祈求因城樓出入不便就城下設立神位　方畢具往禱者踵相接聞獲效者頗多第治病以切脉定方為正理某管卒原因不得已而出此彼攘攘者何不求諸實而求諸虛耶 
[多言被累] ○金陵某氏婦僅一子自幼溺愛不務正業讀書則逃學習業則逃店年十五六一無成就近又改在新橋船板巷口學習剃頭手藝仍不時逃匿其師某甲始猶嚴加訓飭既以孺子終不可教親送囘家囑其母善為管束另行從師詎母不責其子之非反謂師督責過嚴師亦不辯隱忍而返一日晚間從復至店借宿甲以師徒之誼未便固卻留之次早便去越日其母忽來索子謂子數日不歸甲會留子宿必為拐匿甲謂曩輕送回何得向索前日伊自來借宿非我招來則去亦聽其自去何能強阻不料該婦頗不講理竟邀其戚某乙率同悍婦數人到鋪大閙毀其什物並將甲扭住毆打甲眾寡不敵被眾婦拖倒拳腳交施受傷頗重登時昏暈適江寍縣陸春江大令公出經見登時停轎詢悉情由將該婦並乙帶至轎前當街重責並將在事眾人一併帶囘縣署訊辦於是觀者同聲稱快適旁有某丙素性好事專抱不平當邑尊訊問時丙立於人家門口凳上高聲大言曰老爺打得好豈有眾人打一人之理似此行兇這還了得邑尊聞之命將丙一同帶去於是丙着谎曰無干我事我不過說幾句公道話差役曰我老爺正因你會說公道話故要你同去說幾句耳乃一併擊之而去 
[皖垣官報] ○藩轅牌示按司獄缺著候補按司獄俞光烈署理 
[違　制演戲] ○上海西南之馬橋鎮離縣七十餘里離松江府二十餘里茲聞前月十二三四五等日該處城隍廟中演徵班覷頗形熱閙刻下又復開演今當　國制期內音樂一切禁肅該處何獨敢顯違豈以恃在鄉僻不妨肆行無忌抑借名敬神遂云可以從權耶 
[假公濟私] ○新閘鎮之大王廟設有巡防局奉道憲派委文武員弁井巡勇數十名常川查緝原為戢暴安良起見茲逢　國制奉憲禁止薙髪該處地屬鄉間犯者較多聞該勇等稽查殊覺認真甚至察及幼孩并獲薙頭傢伙不少地未聞解局發落所傳如實則勇等不免假威生事當是任者可不嚴行查辦耶 
[知明處當] ○蘇婦王楊氏年已花甲外前日投英會審公堂喊冤稱遭逆子王忠亭毆打求為提辦陳太守節差提到王忠亭庭訊王楊氏稱氏因為無後以侄王忠亭為子以為子已為婚娶今我年老賴伊供養伊卻不為承順畧加訓斥反敢回嘴我欲責打伊竟將我推倒王忠亭則稱並不敢毆母伏求施恩太守問王楊氏爾子或欲判押或欲判責爾當自說答稱請判押七日以儆將來王忠亭又求告曰小的上有老母下有子女賴我一人贍養一日舍棄一日難度若奉押七日全家奈何太守謂汝當求母汝請免方可允准王隨向母求恕母始回嗔作喜曰大老爺洞鑒下情實深感戴尚求加以訓飭太守謂王曰汝雖非王楊氏親生然嗣子義無二致況成童授室撫養恩深亦與親生無異嗣後不得再遼母意致干咎戾又諭王楊氏設汝子再有不合情事可隨時稟候提究隨令子扶母回家母子均叩謝而出夫案關骨肉之間最馺判斷有不可執一以求而須委曲善全者觀於此案服太守之知明處當矣 
[續起臟物] ○昨報攫取官土一案茲悉經包探陳阿九緝得小紀生家住居老閘西首門已鎖閉隨稟明惠捕頭一同前往啓門搜出大土十三隻又包探康阿順緝獲原賊大土一隻方子林報失八十四隻今捕房共起獲七十七隻祇少七隻矣包探等獲臟如是之速其勸能殊可嘉也 
[遠離暫押] ○法公堂據修馬車作之沈華卿扭送夥計徐奎榮稱徐不依說話歇其生意而彼持蟄不肯出作求斷翁太守論徐謂人　 
 
 

Page 3

 
 
家用人不合自當辭歇汝何得硬欲在作嗣後不得再往詎徐答稱我既不行竊又不滋事因何不准去我無噉飯處定要去的太守以其倔強喝責二十板復問尚去否答稱憑大老爺笞責我總要去的官復喝責打至八十板徐竟不求恕太守嚴加申斥釋放豈沈尚未歸家而徐已先往沈復行扭送於禮拜六解訊翁太守又訓斥開導着沈華卿帮貼錢數百文俾做小生意沈稱莫云數百文便給伊洋元亦願惟乞斷令不許再來隨於身畔取出洋一元呈案包探授與徐奎榮詎徐不收洋蚨稱不會做小生意別處亦無可托身定要沈家去的任憑處死亦所情願中外官酌核暫押十天到期再為開導包探將徐帶出翁太守問沈家人幾口夥計多少徐奎榮可有別情答稱家中惟妻兒四人夥計四個徐奎榮一向相安未有別情今求大老爺將伊多押幾日願貼飯錢太守諭令退去再候核辦按此案情形甚覺離奇徐奎榮甘受責禁執定要去世間敗類亦鮮有如此者而沈華鄉又供無有別情此真不可解矣 
[故智識破] ○前有人上衣莊買衣講定價錢在身畔取出他人托帶之家信信內有洋二元囑為暫押信固不便開拆詎去後杳然不至疑而拆信則銅餅兩枚耳前日法包探在途又見一人手持洋信向店家押物察見信面寫洋七元亦係托帶之家信上前盤詰其人知為識破欲待逸去被包探獲住拆信的係銅洋拘押解訊據供名陳繼雲現寓十六鋪元與小客寓初次犯事求寬翁太守飭令管押諭包探往其庽所訪查有無同黨詎所供盡屬虛言經查明稟覆實名王紀園其庽亦非元與乃是同豐裕由張德寶作保留庽太守昨臨捕房時飭實三百板枷號一月示眾 
[祭蔣幼節文] ○幼節卒之明年其友扶風萬釗謹以隻雞絮酒為文以告於君之靈曰胡骙有言曰古今人皆死惟能文章者不死君故能文章者其死耶其不死耶古今之能文章者眾矣多有煙沒不彰者然則能文章者之不死又奚可盡信耶君與余為同歲生而為學晚於余先世多業賣非能知書者以故年二十猶馳逐於狗馬聲色之場罔知所為學既而奮然起曰昔徐元直周孝侯皆少年放蕩輕剽近俠一且折節讀書遂成名士夫人之不能振與自立有以表見於世者不字故耳遂鍵戶屏出入悉取周秦以來諸子百家之書讀之多所貫通而於呂覽水經註尤篤好焉於史熟三國志於集熟楚詞文選故下筆往往有逸氣屈曲奧　句鈎字棘古所謂詞必已出者君其有焉嗚呼可調難矣時道州何子貞獨山莫子偲兩先生來寓吳中一時推為壇坫君從之游於金石碑版文字窮流討源能得其解甞登焦山賦周鼎詩數十韻攷証精詳句法遵古又過雷塘為文弔隋煬帝開闔排　縱橫自喜時人比之仲則促瞿君集雖不多而卓卓可傳者已如此然則君固不死耶君游歷不甚遠前年游杭州寓湖上得詩數十首余悉和之去春客吳下有當道將招之為忌者所沮余適至遂同游靈嚴虎阜諸山弔関廬之墓訪姑胥之臺相與憑弔古今悲咽叱咤酒酣岸幘往往變羽聲為慷慨俯仰身世益不自聊悲復繼以泣也旋別去余歸未一月而君訃至矣嗟乎君之才誠奇矣遇亦嗇矣天又靳其年使不得稍伸其志亦可謂文人之至不幸者矣又何羨乎秋萬歲身後寂寞之名也耶錫山秦澹如觀察能知君者先一月以書抵君招游浙以不能治裝未赴卒因旅病窮餓憂憤以死吁亦酷矣遺集委棄逆旅中蔡君寵九急遣人馳取僅得什之七近聞觀察將謀醵金以刊是又安知非君之靈於無可望傳之中自為之地而冀有一日之傳也亦未始非不幸中之至幸者與喝呼幼節其不死也嗟乎去日多而來日少故交沒而新交稀追念曩游徒呼負負瞻望邱龑宿草已滋王逸少云俯仰之間已成陳迹魏武所云車過三步輒復腹痛者揆之往古寍無同情謹獻拙文用交道魂其有知來歆來饗[  東湖居士萬釗稿]  
古今人才不一類多憂愁窮困不得志於時以死豈天之欲成其名必使之困頓抑　處人生極不得意之境遂為千古不可破之例耶如樂安將子者誠不數數覯也其文出入諸子其詩上窺騷選下追蘇陸求之當世罕見其匹秦澹老稱其詩為兩當軒後一人洵為知言倘天假之年其成不當不止此今歿僅一年朋儕中鮮有道及者憶去秋有夫已氏卒海上識與不識爭相吊輓一倡百和稱許過當其詩具在較之樂安奚止上下床之別雖傳與不傳固不藉此悠悠者之一言而因以見世人之好尚寍有真知灼見其不為眾情之所搖惑者亦鮮矣此仲翔之所以致概於知己也夫茲因讀東湖文而為之附誌於此[  梅隱生謹跋]  
[光緒七年五月初五日京報全錄]  
宮門抄○發抄　旨五道○御史文等　奏遵保各官請　旨量予獎敘摺子○大臣溥等　奏收發銀兩數目摺子○湘撫李　奏請　旌表　夾片○都統崇　奏請補口外知縣摺子○黔撫岑　奏請　飭部更正夾片○御史文　奏請獎敘夾片○五月初五日兵部太常寺太僕寺正藍旗值日無引　見○棍公等各謝署缺　恩○尚賢承翰各謝左右庶子　恩○內閣奏派騐放之大臣　派出董恂麟書敬信許應骙○ 
　　太常寺奏派充署對引之大臣　派出瑞聯○又奏派告祭　天地宗社之王公　派出睿王怡王克王絪貝勒○召見軍機　○發抄　丁寶楨奏請以杜瑞徵補酉陽牧軍　旨吏部議奏欽此○慶裕奏部駁知縣李文雄等保案另核請獎奉　旨吏部議奏單片併發欽此○又候補守未錦洲改獎道銜奉　旨覽欽此○又補用副將蔡簡宸請免騎射奉　旨着照所請兵部知道欽此○劉錦棠奏候選訓導史自培高照暄請照原獎獎奉　旨吏部議奏欽此　○○巡視南城御史臣文敬臣周開銘跪　奏為遵保拿獲隣境持械強刧盜犯出力之司坊各官請　旨量子獎敘恭摺抑祈　聖鑒事竊照光緒六年十月初九日臣城吏目在任候選正指揮張士傳首先會同正指揮候選知州沈文濬揀調委用副指揮梅啓善等督同練勇局哨官率領捕役勇丁在於通州所屬之于家衛何家坟地方拿獲持械強劫廣渠門外　南苑東小紅門內買賣街西恒興錢鋪銀錢等物臨時用刀砍嚇事主盜犯秀七即秀沅彭五節王三又名馮三李順兒即楊大知情銷滅之顧二即顧拴兒又名楊三等四名並犯婦楊張氏秀李氏二口起獲原臟賊械等件到案隨即批飭錄供詳解先行移交刑部訊辦等因查該犯等胆敢紏夥械在於　南苑禁地內用刀砍嚇事主強刧多臟實屬目無法紀當經臣等奏明請　旨飭部嚴行審辦至拿獲此案首夥盜犯在事出力員弁緝捕尚屬認真可否由刑部審明定案時聲明請　旨量于獎敘以示鼓勵欽奉　諭旨允准嗣經刑部審明將該犯秀七即秀沅彭五即王三又名馮三等均照律擬斬杲示李順兒亦屬同惡相濟按照夥盜被獲供獲夥盜新章擬以斬候分別定議罪名奏結其逸犯楊二一名飭緝務獲究辦並請將拿獲此案員弁遵　旨聲明應由該衙門自行保獎等因光緒六年十一月二月十七日奉　旨依議欽此欽遵旋據該吏目等轉據練勇局詳報逸犯楊二已會同續獲飭據秀七之妻秀李氏質對無異送部審辦在案嗣經刑部訊明將該犯楊二依律擬斬杲示等於光緒七年四月十六日具奏奉　旨依議欽此欽遵先後知照到城臣等查該司坊官等不分畛域首先會同拿獲隣境持械強刦臨時用刀砍嚇事主首夥盜犯多名悉數弋獲緝捕尚屬得力自應量千獎敘合無養懇　天恩俯准將臣城吏目捐納分缺間用在任候選正指揮張士傳俟補正指揮後以應升之缺升用前任指揮捐納不論雙單月候選知州沈文濬仍以知州選用揀調委用副指揮梅啓善加五品銜以示鼓勵而昭激勸　 
 
 

Page 4

 
 
出自　逾格　施理合恭摺具　奏伏乞　皇太后　皇上聖鑒訓示謹奏奉　旨已錄　○○奴才溥楙載燦紹祺跪　奏為廣恩庫光緒六年分收發銀兩數目恭摺奏　聞仰祈　聖鑒事竊據管廣恩司員稟稱各欵項下光緒五年十二月底通共存庫銀七千三百四十九兩九錢一分八厘八毫五忽七微九織二沙票銀一百八十兩光緒六年新收各處共解交銀一萬二千二百六十七兩六錢六分九厘開除通共用過銀一萬五千六百七十五兩三錢六分三厘五毫二絲內除戶部奏准撙節減半減成平銀九百六十九兩六錢四分外實用過庫平實銀一萬三千七百五兩七錢二分三厘五毫二絲奴才等照數盤查覆核無異謹將一年收發各欵及現存各數目敬繕清單恭呈　御覧俟命下之日奴才等造具細冊咨送現管內務府查核並咨直隸總督除將戶部　奏准樽節賞項銀九百六十九兩六錢四分轉飭布政使由本年解交總恩庫租銀六千四百兩內坐扣轉解部庫外所有廣恩庫一年收發銀兩數循例具奏伏乞皇太后　皇上聖鑒謹奏軍機大臣奉　旨該衙門知道置併發欽此　○○李明墀片　再查貞女王楊氏係山東膠州人已故湖南候補知州楊元祖之女自幼許字江西廬陵縣人前任四川川東道王廷植次子憲勛為室未及于歸憲勛於上年七月初一日病故該氏聞信泣請於母矢志守貞母未即許該氏屢欲自經其母嚴為之防該氏遂絕粒三四日母許諾而後食復經戚黨再三勸慰該氏堅執不移母遂信知王宅迎接過門成禮持服現年一十九歲鄉黨無不稱頌之又孝女趙祝氏係河南固始縣人已故廣東開平縣知縣祝慶符之女歸貧困徽太湖縣人湖南候補知府趙環慶為室咸豐九年其母陳氏身患痼疾該氏時尚未嫁侍奉湯藥衣不解帶母病增劇該氏禱天願以身代潛持利剪剪臂肉猶恐少難致効復口銜臂而力割之約寬三指許血注衣襟淋漓至地不自覺其痛楚婢媼有竊窺者莫不股栗失色太息泣下和藥以進母病頓瘳咸以為至孝所感也母愈後見其創痕深為驚訝氏秘不肯宣詢之婢媼始悉其故後適趙氏復以孝聞嗣於光緒五年十二月初三日病故茲據江西同鄉官湖南候補道劉鎮等河南安徽同鄉官湖南長沙府知府何樞候補知府徐淦等各造具事實冊結稟請核奏前來臣伏查該貞女王楊氏未歌桃實即矢柏舟百折不回貞操爾勁該孝女趙祝氏一體　旌表以維風化而闡幽濳除事實冊結送部查核外謹會同湖廣督臣李瀚章湖南學政臣陶方琦附片具陳伏乞　聖鑒謹奏軍機大臣奉　旨均着准其旌表禮部知道欽此　○○奴才崇綺跪　奏為遵照定章揀員請補口外知縣要缺以資治理恭摺具奏仰祈　聖鑒事竊查憲平縣知縣張裱芬巳奉部復準其調補建昌縣知縣業經飭赴新任所遺滐平縣一缺例應在於口外揀員請補查部議章程內開嗣後滐平豐甯二縣缺出毋庸定為一調一補由該都統會同直督臣先鳨口外揀發及勞績保留熱河補用人員按照名次請補等語今　平縣知縣一缺按照章程應即在於熱河揀發及保留補用各員內揀補查有留熱補用知縣呂景熙现年五十九岁係浙江紹興府餘姚人由監生遵壽餉例報捐未入流咸豐八年九月分發直隸到省札分承德府差委嗣加捐府經歷因獲盜案內經前任都統騏業保奏於同治二年十一月十四日奉　旨若俟補缺後以知並盡先補用欽此八年三月遵例捐免補本班並免保舉經前任都統慶春給咨赴部騐到是年十一月二十七日由吏部帶領引　見奉　旨着以知係仍留直隸鳨先補用欽此十二月初五日領照初九日到省仍分承德府差委九年正月二十九日到郡十月遵例甄別以煩缺知絲補用嗣因剿捕豐甯縣土　滋事異內經前任都統庫克吉泰保奏留於熱河補用十一年八月十一日奉　旨依議欽此十三年三月在皖省捐輸米石議敘同知銜該員呂景熙在郡當差多年諳練老成實心任事以之請補潔平縣實堪勝任與定章亦屬相符由熱河道真成具詳前來合無仰懇　天恩俯念邊缺緊要　准以留熱補用知縣呂景熙補授潔平縣呂景熙補授潔平縣知縣於地方洵有裨益如蒙　俞允茲員從留熱備用知縣今以知係請補毋庸送部引　見所有遵照定章揀員請補口外知縣要缺以資治理緣由理合會同直隸督臣李鴻章合詞恭摺具奏伏乞　皇太后　皇上聖鑒謹　奏軍機大臣奉　旨吏部讀奏　此　○○岑　英片　再分寄補用知縣楊緩係貴州貴筑縣民籍由附生報捐貢生加捐主事分部學習並加捐員外郎銜同治十三年間因　省上下游肅鴻案內在事出力經前撫臣會璧光保奏由主事免選本班以知州簽分省分歸候補班補用光緒元年正月十六日奉　旨允冷準在案茲領匐以原保清單內因傿選主事經繕為候遷州同字樣稟由善後總局司道詳請更正前來臣復查原案無異合無仰懇　天恩　勅部將分省知州楊紱保案前次誤繕州同字樣改為候遷主事本班以符揖案謹　片陳明伏乞　聖鑒訓示謹　奏軍機大臣奉　旨吏部知道欽此　○○文敬等片　臣等再查吏部　奏定章程五城水局紳士如有拿獲斬梟盜犯者無論名數多寡准保官階班次　照尋常勞　章程辦理又進士舉人恩以副歲優貢生有本班可歸人員准其按照本班保舉應得官階等因光緒元年九月初一日奉　旨依議欽此遵通行在案今臣城水局紳士候選典史張述傅等會同練勇局哨官陳鴻春等拿獲罪應　梟盜犯秀七即秀元等經刑部審明定擬　奏結並聲明獲盜員開准其保獎等因臣等　練勇局哨官陳陽春水局紳士張述津等會同拿獲鄰境搶劫盜犯緝補尚屬勤奮自未便沒其微勞相應請　旨可否將臣城練勇局哨官守備銜儘先選用衛千總陳鴻春俟邊缺後在任以衛守備用水局紳士候選典史張述傳給予六品頂戴捐納不論雙單月選用州判余正衰仍歸本班儘先選用眾人張桐以教諭選用捐分缺間選用副指揮蔡錦泉加五品銜捐納不論雙單月選用典史馬祖望仍歸本班儘先選用以示獎敘是否有當理合附片陳明謹　奏奉　旨巳錄　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
