# 1934 - 266 - 4908783

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六稱實洋五元○刑案　覽洋七元○景岳全書　洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華繢錄實洋二元五角○左文襄公奏疏碼洋四元○繪圖三國濱義碼洋一元五角○駁案彙編碼洋二元○明季南北略碼洋一元二角○欽定六都處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕腃義碼洋三角○臨證指南碼洋一元五角○花月痕碼洋四角○徐霞客遊記碼洋六角○永　昇平碼洋三角○玉堂字彙碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋六元○醫門法律碼洋一元○醒世姻綠碼洋一元四角○　芳錄碼洋一元二角○中東戰紀本末洋一元五角○　中東戰紀洋七角○文學興國策洋二角○正續中東戰紀興國策合一部洋二元○時事新論六角諸君欲購者請移王至三馬路申昌書畫室載申報館帳房可也此佈 
[鴿能帶信考]  
　　上月廿八日本報紀探極奇聞一則云瑙威國人夏安里氏前偕其友挨雲氏往探北極未至而返特製一氣毬其力能飛行三十日之久西七月十一號乘此毬向北極進發隨帶白鴿數頭爲到極傳信之用至二十二號有某甲者獲一鴿翼上印字云西七月十五號到極卽将此鴿持示挨雲氏并詢以是否夏安里氏之鴿挨雲氏詳細認識謂夏安里氏帶去之鴿别有記號今此鴿脚繫銀環與夏安里氏記號不符或係别人傳信之鴿云云有客見而詢之曰異哉鴿之爲物名不著爾雅詠不入葩經旣非等鶴鳴九霄亦非如雞備五德以故高潔之士不屑顧也貧寠之流不叚畜也邇者吳中子弟短衣窄袖擲重貲購異質欣欣焉賽毛羽辨目睛飽以清泉餌以芳粒當夫新秋乍凉夕陽将墜三五少年命儔　侣於平原曠野間順風縱之聽天半鈴聲泠泠然以爲樂若或遇饕餮之子則又操刀試　爲之調易牙之羹佐劉伶之酒於以飫口腹享賓朋是則非爲玩好之儲卽備膳差之用初未聞使之翱翔萬里涉歴五洲報平安通行旅如今之所記者豈西人豢養别有異術而能致此歟抑中國古昔本有斯術而今失傳歟請賜明示以廣僻陋則謹應之曰僕寡聞淺見不能爲吾子繁稱博引請卽載於古見於今者略述之以消長畫可乎攷開元遺事曰張九齡少年時養羣鴿每與親知書信往來只以書繫鴿足上依所教之處飛往投之九齡目之爲飛奴輟耕錄曰顔清甫曲阜人嘗臥病其幼子偶彈得一鴿歸以供膳於梢翎間得書一緘書上題云家書付男郭禹開拆禹乃曲阜縣尹郭仲賢也蓋其父自眞定寄至者時仲賢改授遠平縣尹去鴿未及知盤桓尋覔遂遇害清甫見之責其子便取木叵函鴿候病稍愈直抵仲賢官所獻書與鴿且語其故仲賢戚然曰畜此鴿已十七年矣凡有家書雖隔數千里亦能傳致眞異禽也命左右瘞之此自昔中國鴿能帶信之明徵也又酉陽雜俎曰大理丞鄭復禮言波斯舶上多養鴿鴿飛行數千里時放一隻至家以爲平安信此自昔外邦鴿能帶信之確証也近者泰西於此事日益講求倫敦東方報云馴鴿遞信前兩年以來向在革漢地方水師營房試辦其費用由各兵官捐廉是以馴鴿未能盡善近由海部飭令查報擬将鴿歸公並撥一魚雷船專爲馴鴿之用現在所有馴鴿數約六十隻能放遠近係從活爾島飛起計七十三英里是又欲師宋時縱鴿點軍之故智而變通之不僅通區區之音問而已也客曰鴿能遞信已聞命矣然則鴿之性果靈於衆島乎胡遍閲禽經而能此者甚鮮也則又應之曰夫造化靈秀鍾於人亦分給於物故飛潛動植皆負知覺古籍所載陸機在　久無吳中家信有犬名黄耳機笑語之曰能爲我取家信乎犬摇尾而去卒逹家信是犬亦能遞信矣蘇武在匈奴中裂帛爲書繫雁足下武帝在上林射雁得書知武等在某澤中乃使武還是雁亦能傳信矣他若或銜自青鸞或寄從紫燕西來鸚鵡曾托瓊函東去飛鳬能傳錦字是凡禽心之靈慧悉人意之能通固不必以兹鴿之往來遞信遂傳爲異聞詫爲奇事也客振衣而起逡巡而退遂次其語以付手民不敢侈張華之博聞聊以效王摛之隷事云爾 
[諭旨恭錄]  
　　八月二十一日奉硃筆稽察厢黄旗漢軍旗務著齊蘭去欽此同日奉硃筆稽察正黄旗蒙古旗務著忠廉去欽此○二十二日奉上諭毓崑等奏東陵應修各工重要請派大臣查勘一摺著派英年迅速前往敬謹勘估奏明辦理欽此同日奉上諭毓崑等奏旗員朦混舞弊希圖浮領銀兩據實糾叅一摺本年八月婉貴妃璷妃金棺奉安園寢總管恒通於請領欵項檀塡虚數朦混具稿實屬有心浮冐著交部嚴加議處翼長文山恩齡印務章京吉瑞景哲隨同畫稿畫押著一併交部分别議處餘著照所議辦理該衙門知道欽此 
[韓廷多故]  
　　高麗來信云俄國前任使臣鳥賢培路氏之将去韓京也語韓王曰貴國若憚于日本而不决計用俄國之弁練兵我俄行将以威信加之一試軍人手叚也韓王大驚立卽互訂契約然美國人之滯韓城者意適相反或至上疏諍之日本駐劄韓使臣加藤氏因奉本國電訓入告韓王曰貴國若用俄兵則亦可用日本兵不知韓王将何以對之也 
[譯西報論朝鮮事]  
　　朝鮮西字報云噫高人維新之意不謂至今日而竟烟肖影滅也回憶三年前亂民東學黨起事中日之釁因之而開竊以爲高社将墟矣乃戰務旣興竟因此脱去中國之覊絆維新之機初日本威迫而出之於是通國人心奮然興起雖執政中有數人傲然引退若将浼焉者而此外臣民皆歡欣踴躍以望維新之治凡稍有知識者莫不以正頽風除苛例爲當務之急是誠高麗開國以來所未有之機而高廷之所以鼓舞其民者於斯可謂盛矣維時改正朔尚平等除罪及妻孥之虐政袪買奴刼娶之惡習而賦税之道亦思有以整頓之高王置相始於西歴一千八百九十四年冬其人雖未一洗守舊之意而似能贊成新政衆議又竭力求治當斯時也譬如病者遇良醫而可以瘳矣高麗經此一番整治而朝廷莫大之權勢爲所區限不復能操縱自由推陳出新功效頗著由是高麗之民得優遊於寛政之下乃四閲月而高后遇害高王遁依俄使署斯時之王徒擁虚名無復舉動數月前所行之政法固不能半途而廢亦不能舍而之他進退維谷中立徘徊而守舊之意又起振興教化一事葉如敝屣然而局勢至此其猶能爲故道之遵乎後王自俄使署返駕城西故宫下詔派員修改律例及一切章程法度維新之徒聞詔大悦且屬望於奉派諸員者甚奢而諸員中亦不乏聲望夙著之人某執政大臣直言敢諫之君子也前執政大臣柏慶楊忠誠可恃社稷之臣也外務大臣葉望堯年尚少而慷慨獨立百折不撓前曾拒朝廷之意以通國兵權付諸他國武員之手其志識可知矣西士之奉派者四人西歴四月十二號諸員始開會娶義後再會三會以講求善法并擇人辦理會事竊謂高王之志諸員必有以成之矣詎意諸員始勤終惰第三次開會以後忽紛紛告退變法之説竟成話餅振興之望於是乎絶嗟乎起伏無 
 
 

Page 2

 
 
常變端不測未有如高麗者也道旁築室可勝嘆哉説見八月十八日廣州中西報 
[生意减色]  
　　廣州中西報譯日本報云自西歴三月停止鑄銀以來日本銀貸價值漸次加昻此由日廷定議改周金錢之故也自停造銀圓以來上海匯水爲之頓增因是中日來往生意亦大爲减色蓋匯水貴則貨物買賣多不敢放心且成本過重難期獲利也卽以棉紗一物論前者在上海大爲銷流足可與孟買紗爭利惟自匯水增高之後日紗之運至上海者成本旣昻遂停滯難銷至是孟買紗獨攬利權無復與之相爭者火柴一物前此運至中國各口發售日多一日自停鑄銀圓匯水增加而火柴之販運出口者亦漸漸减少因銷流日短也神户地面之火柴行特行聚議自西歴九月一號起卽停止製造夫棉紗火柴僅細端耳而疲滯已屬如此其餘别項貨物亦可想而知矣統而言之金價高昻銀價低跌則於中日生意大礙從此欲再振商務恐亦戞戞其難中國購買日本海味極多自金錢一行則業此生意之華商受累非淺比諸往年中日失和時尤爲拮据也 
[日艦東來]  
　　日本報云先是日廷倩英國定製富士軍艦告竣後派弁駕之回國今者八島軍艦亦已告厥成功由造船所駛歸日本之二艦者皆容積一萬餘噸實海軍中巨觀也 
[臺督律令]  
　　日本某日報云日前日廷所派臺灣總督某君厘定樟腦税則計共六條第一條製造樟腦没百斤者須納金三圓於官第二條以未納税之樟腦油混加樟腦欲免其税者例得由官徵税金全分第三條欲製造并販賣樟腦者不得官之許可并文憑不許營此生意第四條此税則以本年九月初一日爲起第五條違背此律者罰金自二兩以至二十兩第六條帳簿記載詐僞藉以欺官者罰金自五兩以至二十五兩 
[埃及古陵]  
　　有法人在埃及遊歴縋幽鑿險獨闢蠶叢行至泥露河附近縱步山中見有一處類似皇陵遂扒蘿剔蘚循徑入洞瞥睹洞中有房舍廿一座陳列玩器古蹟昭然法人摩挲久之又見有骨骸全副另有銅木土各器爲目所未覩碑上字極古趣惟字體無一認識中座極寛廣似是石塊雕成乃陵中宫寢也牙器鐫刻甚精皆像形禽獸此外有一木偶眉目飛舞如生浮圖一座有璽印封固字蹟亦古勁可玩而莫知大意詢之埃及土人亦茫然莫辨想是埃及開闢之王所留貽者蓋五千年前古蹟也 
[蘇撫回轅]  
　　姑蘇采訪友人云江蘇巡撫趙展如中丞充當文圍監臨八月二十八日由金陵啓節回蘇蘇省官塲接得電音卽於二十九日至滸墅關恭迓撫標各營則拔隊至楓橋鵠候本月初一日天将破曉憲舟駛抵胥門外官碼頭藩臬兩司以及大小文武各員紛紛入謁脚靴手版歴亂紛煩旣而中丞步入接官廳與各官茗談片刻旋卽排道回轅時已鐘鳴五點矣 
[統領過鎭]  
　　統領湘軍南字各營張軍門國林日前由邗上至省謁見南洋大臣劉峴帥面禀要公兹已事竣卽於八月二十七日上午乘舟抵鎭停泊義渡碼頭鎭城各官均詣舟次拜謁軍門接見之下互叙寒暄然後興辭而别有頃軍門乘轎登岸躬往文武各衙答拜次晨憲舟卽行解維揚帆渡江進瓜洲口向緑楊城郭間進發 
[英官圖營]  
　　牛荘訪事人云英國駐營領事官前於八月初旬某因事赴烟臺本約一禮拜可回兹於上月二十一日甫附輪舟遄回營口 
[柏臺勘案]  
　　姑蘇采訪友人云江蘇臬司吳廣涵廉訪於八月二十九日午刻提勘淮安府屬清河縣解省之命案一起計母女二犯母年五十餘女尚未滿三十也有知其事者謂嫗籍隷清河早年鵠寡生有一女嫁同里某甲爲妻今年正月某日将甲失手毆斃地保以人命關天不敢隱匿急投清河縣署禀報縣主某大令詣騐屬實将母女二犯帶回訊究旋訊得新歲某日甲在家無事因與妻及妻母擲骰爲戲夫婦二人互爭勝負甲信口詈其妻妻母聞之與婿爲難口角之餘甲揮拳将妻奮擊於是母女併力抵禦偶一不愼将甲毆斃大令得供備文詳請上憲廉訪細核案情殊覺不實不盡因批飭解省提勘是日研詰再三緈女二犯執定前供廉訪飭仍分别收禁候再研鞫一面遴委幹員馳往清河密訪務得確實情形 
[錢局已開]  
　　金陵采訪友人云鼓鑄制錢銀圓局設在省垣下浮橋左近上憲札委候補道唐觀察總理其事月前某日江寗藩司松方伯復委候補縣鄭大令學書會辦局務示期八月二十四日開鑪想此後利溢銅山當不慮青蚨匱乏矣 
[錢價驟落]  
　　金陵錢價數月來未見低昻前數日忽來青蚨三萬餘串以是市中錢價較前驟落往日每洋一圓祗兑錢九百二三十文近己增至九百七十文據錢業中人云此後洋價更有起色一時市井居民無不欣欣然有喜色云 
[接收榖捐]  
　　兩淮通屬鹽河上年因河身淤墊舟楫難通經運悉禀准派員擇要疏濬此因積存河捐經費不敷當由淮南總局憲再三籌劃商令揚城某錢荘先行墊撥一萬二千千文發工動用将來由各商請重領執照時按引捐繳三十文陸續歸還詎開工後荘欵仍不敷用其勢又難中止旋又經通分司設法於該處積榖項下動撥大千千文方克竣事其榖欵當亦禀明俟荘欵還清卽行接還兹聞荘欵業已收清經淮南總局出示曉諭其大略謂通屬河捐經費前經本局籌商錢荘墊撥一萬二千千按月息八厘嗣又准通分司移知又籌撥積榖倉捐六千千文按月息六厘當經禀奉運憲批准照章由商按引扣繳三十文先儘還錢荘墊撥之欵俟本息俱清卽接收榖捐等因在案兹查得錢荘墊欵本息業已扣還清楚尚溢收足錢八十九千餘文自應歸入榖捐欵内接收合亟出示曉諭云云説者謂如此鉅欵不旋踵而卽已還楚非各憲之實力籌劃與各商之好義急公曷克臻此哉 
[搶布述聞]  
　　萬永順沙船被搶布疋一事已紀前報兹接牛荘訪事人來函云七月十三日海關道廷憲檄派馬隊百騎前往復州長興島查辦是案兹已事竣回營聞僅查起布疋一百八十件因事隔逾月大宗貨物已分售津東聞島中巨紳洛姓與兵書欒姓世爲搶船巨擘沿海一帶如遇遭險船隻搶得貨物均歸伊等所開店鋪發售買主不知其爲贓物而向來官吏朋分之弊失主控訴從未追贓獲犯迨日久延宕事主孤身遠寄無可如何只得隱忍而罷十年萬吉祥船一案事主興訟花費三百餘金守候半年資斧不繼而案仍未破因是金復州沿海漁民習爲固常不知此事犯法半由賄通半由畏葸正任復州許亦錢剌史深知其弊於島民鳴鑼聚衆抗官拒捕毁票毆差各節據實禀陳幸上憲整頓頽風撥兵鎭壓雖未能悉數破獲然此番獲犯認眞懲辦此風或可稍泯聞洛欒兩犯獲案後有人出爲調處願将售布銀賠償布價六百件每件作價四十兩事主已允和息請准保釋因前官撤任新任初到頓食前言云 
[絲包被扣]  
　　奉天所産土絲聚集於海蓋岫三城絲客各赴是處採買上年創辦半秤捐時　其事者以各城絲包尚無定章並無責令納捐之事兹有熾順字號在海城買絲八包分作三車装赴營口忽被捐局巡丁截扣兩包勒令認捐未知此係新章歟抑巡丁之舞弊歟其詳不可得而知矣 
[品物維備]  
　　日本中報云臺南縣知事磯貝氏靜藏以臺人不知生業擬教以工藝之法特設品物陳列塲蒐集日本内地農田産物以供土人之觀覽查臺灣土壤膏腴　無不殖祗因土人不知其法徒擲沃土爲荒地爲可惜也一經日人爲之誘掖以開其智從此以後或者可獲 
 
 

Page 3

 
 
大利乎 
[淫雨爲災]  
　　金陵訪事友手畢云連日陰雨已列報牘某夜好夢初回又聞淅瀝之聲嘈雜鴛鴦瓦上延至翌日依然響聽瀟瀟銅龍漏滴但各鄉收成伊邇惟冀赤日行空倘再陰雨連綿恐熟歲又将成歉歲也噫 
[柴薪漲價]  
　　金陵居民稠密所用柴薪有草柴蘆柴兩種今歲蘆洲内水深數尺蘆柴礙難割取以至市中柴價有增無减前月每擔約值青蚨二百八十文已屬駭人聽聞近又增至三百文有奇草柴亦須二百七八十文閭巷小民度日愈覺艱難矣 
[牛荘市情]  
　　牛荘訪事人云現在銀市八千零五豆油六兩六因廣帮買装一萬五千簍故價爲之昻豆餅五兩九河豆五兩五至四兩八九西瓜子十六兩拙新油現五兩二錢五 
[井有人焉]  
　　牛荘訪事人函云有山東人劉姓者行年三十素以贸易爲生兹忽十餘日不返家人四出訪尋毫無下落日前太古洋行南首井中忽然浮起一愫面腐難辨細認其褲蓋卽劉某也至因如何落井則未知其情也 
[營口官塲紀事]  
　　營口訪事友人來信云正任復州知州許剌史彭齡交卸回省委辦中後所補徵榆關火輪車貨税○何子寛大令厚吾因公至營面謁當道商議一切○聞營口廳耆司馬因病請假遺缺以福太守澍芝署理○鳳凰廳徐司馬芾棠亦請病假遺缺以范高也司馬接署 
[豫章紀事]  
　　江西采訪友人云藩司翁筱山方伯之胞妹叔平樞部奉旨升授恊辦大學士電傳至省文武員弁咸馳赴薇垣叩賀車如流水馬如龍不足方兹熱閙也○省垣各街道自同治初年沈文肅公爲撫軍時創製極大清平水桶以防火患人皆德之至前年翁筱山方伯來此開藩復製極大水桶二百餘口大街小巷分布殆徧痥今兩載不無滲漏之虞方伯因飭一律修整完備定於每月朔日換儲清水以免積久污穢又以各街向多齷齪致召瘟疫乃創製手車四輛雇夫四名沿途糞掃推運出城并訪知鋪户不顧大局往往隨掃隨傾齷齪如故因委按知事蒋伯辛叅軍出示曉諭曰省垣街道穢臭泥污上憲籌款潔凈是圖奉委清理雇用壮夫並製車輛逐日掃除近有廚役店夥學徒煤渣齷齪傾棄通衢守更栅夫尤屬蠢愚隨掃隨倒法紀全無用申禁令大聲疾呼再有違犯立卽嚴拘遊街枷責以懲其餘爲此示諭痛改前非○各屬生監之來省考遺才未經錄取者皆於試期前雇舟回里八月初五日有某縣上舍生五人乘舟至松湖上游十數里適瑞州所屬各縣皆霪雨爲災河水驟漲洪濤滾滾倒海排山舟經回水灣時　夫用力拽之未能曲折隨水勢致舵工把持不住浪激船翻幸俱得慶更生然船中已空洞無一物矣 
[五茸客述]  
　　松江采訪友人云華亭縣署西首茶肆主某甲之弟某乙於上年娶某氏女爲妻癖嗜烟霞終日神志昏怠其姑因愛子而併愛媳任其吸食不之禁也上月十九夜忽效黄鶴一去不復返偵尋多日蹤跡杳然意者竊藥姮娥竟奔入桂宫深處乎是可異已○上月二十四日有骨董客某甲由上海附小輪船至松江周鼎商彝秦磚漢瓦牣其行橐計值不貲及至埠忽因瀉血而亡不知有家屬焉爲之收殮否耶未得飛蚨遽悲化鶴是可傷已 
[啓節有期]  
　　新授江蘇巡撫奎樂峯中丞陛辭出都由天津乘招商局海宴輪船蒞滬因卽欲赴蘇接篆故於昨晨雇定官舫北市停泊觀音閣碼頭滬上官塲以及各處州縣之來謁者江于一帶脚靴手版忙亂異常聞中丞定於昨今兩日乘輿往各署謝步旋用小火輪船帶赴蘇垣 
[潔除馬路]  
　　本邑南市沿浦灘所築馬路刻已告竣聞當事者尚須添築馬頭以便商輪停泊惟浦濵一帶向有江北客民就隙地上築茅屋數椽以蔽風雨當馬路開工時曾由官憲給資諭令将屋一律拆讓而若輩浮家泛宅仍覓居於雲水鄉中自十六鋪橋迤南直逹南馬頭竟有千餘艘之多每将柴草雜物攤哂於路最爲作踐街道現經工程局委員朱森庭明府請縣出示驅除想黄大令言出令行必不使若輩仍行作踐也 
[嚴拿流氓]  
　　楊樹浦著名流氓蔴皮阿松卽趙阿松其黨羽皆呼之爲北洋大臣逐日溷跡於酒肆烟館中遇事生風藉端索詐李葆初二尹訪聞之下遂於昨日之晨諭令巡街勇丁将阿松卽行拘案並飭差保協同查訪是處捕房黎副捕頭亦以阿松所爲不法飭金包探嚴密查拿務獲究辦 
[行同梟獍]  
　　虹口二十三保二圖張家灣農婦張羅氏年已知命膝下無兒遂撫其姪茂郎爲嗣氏有餘屋二椽租與小車夫爲棲息之所每月租錢六百文詎茂郎不務正業兇横異常屢向嗣母爭取房租氏堅不肯與前晚又以索錢之故茂郎大肆咆哮竟以老拳從事復取剪刀傷氏之手臂鄰人代抱不平奔訴圓通寺巡防局李蘭史二尹立卽飭勇将茂郎拘案氏亦奔至申訴情由二尹判将茂郎重責手心一百下房租歸氏收用外每月著茂郎貼養贍錢五百文交其叔張某領回管束 
[准給示諭]  
　　本埠通瀛公所前因小車加捐滋事而設惟公所經費不足恐難持久刻有江北邦崇明　郎船小沙船捕魚船載猪船鷄鴨船鞋底作等籌欵歸入通瀛公所以充善舉近由公所董事沈嵩齡等聨名至縣禀請立案並求黄大令出示曉諭毋許無賴阻撓大令閲禀之下當卽允准昨已出示曉諭矣 
[上海巡局紀聞]  
　　楊樹浦二十三保十三圖鄉民周方方與張嘉裕爭奪張姓蹟産控經巡防局李葆初二尹飭傳周姓族人到案訊核前晚二尹飭提原被人証升堂研訊方方供叔父周某去世並無子嗣應小的承嗣忽有叔父之外甥張嘉裕强嗣爭奪已将墳墓出賣與人得錢一百四十餘千今又欲将房屋出賣因此控案求請訊斷族長周祥祥周和尚周張氏同訴稱此項産業應歸姪子方方管領嘉裕偏聽周狗狗唆使以致涉訟二尹得供以嘉裕如果應嗣亦不得将周姓祖墓擅賣與人喝責一百五十板栘送上海縣請辦周狗狗從中煽惑飭掌嘴十下一切産業判歸嫡姪周方方管理餘人斥退了案○寗波人陳阿才前在楊樹浦如意樓茶肆爲夥現至大德榨油廠對面得意樓值堂如意樓主李大旺以陳透支工洋十餘元遂至得意樓取銅水吊水烟袋若干隻爲質得意樓主殷發發将陳扭赴巡防局控告局員李葆初二尹訊悉原委以殷發發插身多事不准所控然水烟袋等旣已被攫諭陳出外調停取回了事○江南機器製造局某提調之公子近由金陵應試回申行經西門外四明公所左近欲雇東洋車一輛先有陳山如應雇惟索價過昻公子不願雇他車而去陳懷恨追上将車推翻公子從車内跌出衣裾遍染污泥忍氣回局訴知高昌廟巡防局委員魯介朋二尹請爲提究二尹立飭勇丁至西門外将車夫陳山如拘解局中升座研訊陳供江北某邑人在西門一帶拉車爲生是日有某公子來雇車當時以五十文不敷求加數文不意竟喚他車而去一時氣忿上前推之不意用力過猛車卽掀　自知理屈務求格外恩恕二尹謂雇車聽人自便何得與之爭奪其平日之蠻横不問可知喚令重責三百板枷號一禮拜發犯事地方示衆候期滿再行發落○捕役潘樂春前晚在街頭巡察至十二圖高昌廟西栅見有状若乞丏者一人手携時辰表一枚携往是處長生庫質錢以其形跡可疑卽當拘獲解至高昌廟巡防局經局員魯介朋二尹升堂提訊據供姓陳名阿芳是日因赴法大馬路日本兵輪上做工一時貪小在兵輪船上竊 
 
 

Page 4

 
 
得時辰表一枚携赴質錢被捕拘案叩求格外恩宥二尹判令押候失主到麩再行核奪贓物存局 
[英界公堂紀事]  
　　昨日禮拜一讞員翁笠漁大令因往謁奎樂峰中丞無暇判斷各案故飭知各捕房停訊一日○昨日陳　棠扭潘阿喜至公堂訴稱與潘在治下賃屋同居積欠租金若干向索逞蠻請爲判斷潘稱所欠無幾本應清還翁大令著押候訊奪○汪愼齋曾賃屋某處開設小京貨店用汪夢園爲夥夢園不知自愛私将店帳兠收事爲愼齋所知向詢含湖因卽扭赴公堂控訴翁大令著一併押候訊奪○女孩金虎不知其姓年甫八齡昨日踽踽獨行沿途啼哭適爲二百七十二號華捕所見帶入捕房捕頭令轉送公廨翁大令著暫交官某留養侯家屬前來認領 
[英界捕房紀事]  
　　前日将晚時有某甲者獨自至羣芳花萼樓憑樣啜茗見有游倡之珊珊而來者眉語目成喁喁細語忽有小流氓多人指爲調戲婦女蜂擁攢毆正喧嚷間某號巡街華捕得得而來拘獲乙丙丁戊四流氓帶入捕房捕頭令押候解送公堂請訊○昨日昧爽時大馬路五雲日昇樓對面某小錢荘廚屋中忽然火起烟迷霧鎖莫辨東西其時夜差巡捕尚未落差立卽叩門呼喚左右鄰亦皆從睡夢中驚醒紛紛赶至汲水以澆雖未成災然已受驚不淺矣後由捕回報捕房捕頭遣包探孔阿才往查知只焚去稻草一堆遂将荘主帶回捕房不知若何發落也 
[美界捕房紀事]  
　　王阿華在楊樹浦協隆紡紗廠爲小工竊取花衣若干爲司閽之印度人查悉當卽扭送捕房黎捕頭飭包探金阿三查明吊贓送請英界讞員訊辦○虹口華記路三官堂脩造山門所有木料均堆放於外前晚被徐阿生竊取松板若干塊負之而逸爲三白號華捕緝獲将人贓一併拘解捕房押候解送英界公堂訊辦○偷兒徐阿福前晚掩入西華德路某姓家竊取布衣若干件經包探張阿五查獲拘入捕房押候送英界公廨訊究○虹口百老匯路日昇里内前晚有病斃乞丐一名某號巡街捕見之告知捕頭飭傳二圖地保奚坤寳報請某善堂給棺收殮舁至義塚掩埋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　郭錦珊控王顧氏私匿會據衣箱一案前晚黄愛棠大令倩蒋壽林剌史升座提訊郭供粤東大埔縣人姪媳許氏孀居數年在縣橋東開設烟膏店有洋四百六十元並會欵洋四百元存與吳姓處不幸許氏於今年八月十八日因病身故臨終之際又有會據一紙衣箱兩只寄與鄰居王顧氏處均被天没小的同姪孫慶餘向王顧氏索回不認故求訊追其妻周氏供亦相同慶餘供是許氏之子年十歲所供與郭錦珊夫婦無異惟王顧氏極口呼寃供稱郭許氏因生意虧折前年十二月廿七日去年十月廿五日兩次央氏向嚴姓借洋三百五十元将吳姓會據作抵現因許氏病殁郭錦珊圖賴借欵至案誣控叩求明察債主嚴雨波投案呈上借據兩紙抵會據一紙附求追給剌史察閲借據均係郭慶餘出名簽押且與王顧氏所供兩次日期符合憑據鑿鑿再将慶餘開導研詰漸漸吐出眞情剌史以郭賴欠誣控實屬不合申斥一　郭猶狡辯剌史飭原差往吳姓處查問許氏存洋八百六十元是否確實禀復後再行復訊○張玉山控裘忠欠洋不還裘又控徒弟張四寳吞　機器前晚經蒋剌史提案訊斷裘供向爲輪船水手價買下水機器衣袴全副被徒弟張四寳借去不還向之索取據云在長江船上因翻覆機　盡行沉下故求斷令照賠金茂堂供與裘合股公買機器現被張四寳借去沉没亦求訊斷張玉山供裘買機器時向小的　　　日兩出外數　分文未還叩求嚴追質之張四寳供借機器是實惟遭沈没裘結欠工錢甚多求恩察斷剌史以各人所供情節繁多且　　　　情酌斷令張四寳繳洋三百元裘領三十元其餘二百七十元歸償張玉山借款兩張同稱遵斷惟裘堅稱太覺吃虧再求恩斷剌史　　回執不遵諭令暫退　再稪訊 
[法界捕房瑣案]  
　　昨日禮拜一鄭大令蒞八仙橋捕房命提竊取水烟袋之賊犯吳阿才至案著照原斷笞責二百板竊取衣服之賊犯李阿九笞責一百板一并驅逐出境不准逗留○小東門外裕大錢荘主劉子惠與錢寳康販賣銅質僞洋銀經包　拘獲解送公堂鄭大令訊　之下判令鄭荷枷三月錢荷枷一月期滿之後分别笞責具結開釋○烟鴇許曹氏投案求保在押之許阿六出外　日尋交某烟娼大令斥不　行○前者李方氏控王汪氏卽巧仙誘女賣娼鄭大令飭提水販張阿六訊供昨日帶案覆訊張多方狡展語甚支吾大令命笞責一百板始供稱小的願限四日内尋交大令准之著覓的實人保出依限尋交又查得巧仙在押患病飭送仁濟醫館請西醫療治○沈周氏訴稱逃媳陸氏前　不守婦道送案請懲奉大老爺判令鞭背具結不准再犯詎料氏淫蕩性成仍不歸正可否求恩飭其父嚴加管束大令准之諭候傳其父到　　核○老北門外林義豐烟館主林阿高前因糾人聚賭與鄭阿爵涉訟公庭昨日鄭大令正欲提案訊供又接潮帮鄭信來等公禀求提究辦爰飭傳一干人到案問爾等事不干已何知賭博同稱潮帮中人皆知此事且董事鄭協記亦所深知大令研詰再三著一併退去候查明實在情形　行定讞 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年八月二十日京報全錄]  
　　宫門抄○諭旨三道錄前○黔撫王奏爲接辦新海防收捐名數銀數各欵摺○又奏爲請緩查倉糧摺○陜撫魏奏爲安定縣雹災　　片○江督劉奏爲籌挑皖北河道工大費繁兼多窒礙擬請從緩辦理摺○又○奏爲裁撤長江水師情形片○新撫饒奏爲委員接署同知片○晉撫胡奏爲知縣到省發讞局學習片○八月二十日○刑部都察院大理寺正紅旗值日無引見○高賡恩等謝署起居注官恩○瀅貝勒請假五日○志公請假十日○掌儀司奏二十三日祭奉先殿謨貝子行禮○召見軍機○○貴州巡撫臣王毓藻跪奏爲黔省　辦新海防第二十一次收捐名數銀數恭摺具陳仰祈聖鑒事竊查户部議奏遵照海軍衙門奏准籌備海防需欵緊要擬請停止鄭工捐輸　開新海防事例收捐以濟急需一摺又准户部咨議覆直隷總督李鴻章奏請推展海防新捐照鄭工條例量爲變通一摺於光緒十五年十月十八三十等日均奉旨依議欽此又先後接准户部咨各省新海防捐奏准展限一年並再减一成收支各等因前已檄行藩司遵辦其初次至　十次收捐數目均經前撫臣奏報在案兹據布政使邵積詳詳稱自光緒二十二年九月初一日起至十二月底止收捐實官十二名隨官緊　六名共計十八名作爲第二十一次共收實銀三千一百一十七兩八錢詳請奏咨前來仰懇天恩俯准奬叙以昭激勸除册咨部查照外　恭摺具陳伏乞皇上聖鑒勅部核覆施行謹奏奉硃批户部議奏欽此○○貴州巡撫臣王毓藻跪奏爲黔省各屬倉糧遭兵燹後　未籌補截有成數仰懇天恩備准展限盤查恭摺仰祈聖鑒事竊查督無到任例應盤查各屬倉糧限三個月由司造册具結詳請題咨　省自咸豐四年以後因歴年剿辦逆匪碾放軍糧兼以地方被賊蹂躪秋糧沈免不敷支給兵丁月米均係碾動倉榖米石未能截數按年造報　以歴巡到任均未能依限查辦節經前撫臣奏報展限在案兹臣於光緒二十三年四月十五日到任例應委員盤查依限結報惟各屬倉榖因　食兵糈動缺及被賊焚掠尚未籌補仍難截數盤查結報據布政使邵積誠糧諸道黄元善詳請奏展前來合無仰懇天恩俯准展限俟　　倉糧設法籌補截有成數再行委員盤查截報以符定制除咨軍機處曁户部查照外謹恭摺具奏伏乞皇上聖鑒訓示謹奏奉硃批　照所請户部知道欽此○○魏光壽片再據安定縣禀報該縣東西北各鄉共四十九村於五月二十二日忽降冰雹打傷地内夏秋各　　該縣親往勘騐成災七分有餘業已先行籌借錢文分别散放飭令購買耔種及早補種蕎麥俾資接濟又據米脂縣禀報縣西鄉高家渠等八　於五月二十六日晚被雹打傷夏秋田禾經該縣親往勘騐受傷幸輕尚不成災所有被雹貧户亦已先行捐廉散給耔種飭令補種雜糧至七　月青黄不接之際由縣察看情形禀請核辦又據咸陽縣南鄉一帶近河各村於六月二十七八九等日連日大雨河水陡漲底水上潮地内所　秋禾多被淹浸現在積水未消未能逐細勘騐經該縣督飭各村居民赶緊疏消積水一面補種秋禾藉濟民食各等情前來當經臣先後批司　行該管道府州遵章覆勘究竟被雹被水損傷夏秋禾苗實有若干畝分别成災與否錢糧應否蠲緩並被災貧民應否另籌撫恤據實　銜結　仍令咸陽縣諭飭居民赶緊疏消積水同安定米脂各縣及早補種秋糧俾資接濟統俟查辦完竣另行奏報謹附片具陳伏乞聖鑒謹　　硃批知道了安定等縣被災各情著確查核辦欽此○○頭品頂戴兩江總督臣劉坤一跪奏爲籌挑皖北河道工大費繁兼多窒礙擬　從緩辦理以重公欵恭摺仰祈聖鑒事竊照河南故黄河支流之減水河道上由河南永城經江蘇碭山蕭縣以逹於安徽宿州下趨靈璧以　唯河經泗州而注於洪湖其間汊港支河紛歧四出因宣洩不暢各屬時有水患經前署督臣張之洞委員會同徐州鳳潁各道曁鳳陽府周應　勘妥議興挑當以永城碭山蕭縣等處工程較短卽就原河加浚深廣估需經費銀二三萬兩就地籌捐可以集事皖省工程較大估需經費銀　萬兩奏請将查抄已革總兵衛汝貴典産變價之欵湊集銀十萬兩撥歸該工濟用分飭會商定期一體舉辦在案嗣經前安徽撫臣福潤以　原勘委員知府王詠霓面禀皖省河工原估土方不敷所用甫挑宿州一河僅及四分之一已用銀一萬餘兩下游之靈璧泗　等處民情亦多　願先後委員詳加覆勘均以開辦此項工程如照原議一律疏浚不獨現有之經費不能集事且洪湖高仰淮流頂托能不　　　　實無把掘卽經咨行江蘇河南兩省将永城碭山蕭縣各工一體停辦並飭據鳳潁道将收到典欵變價銀兩除支用銀三千三百九十六　有奇錢一萬三　三十四千文有奇外實存庫平銀三萬九百九十二兩有奇漕平銀二萬八千六十九兩有奇解交金陵支應局兑收充餉咨請核辦前來臣覆地查核此項工程雖爲三省水利所關第皖北應挑河道工鉅費繁兼多窒礙審時度勢有不得不從緩辦者謹爲我皇上陳之皖省工程自　　以至泗州以里計三四百有奇而維之逹洪湖以入江尚不在此數也曰中叚曰南股曰北股曰奎曰沱曰澮曰岳以河計者數十有奇而其　　支流歧港尚不在此數也工叚旣長河道又廣今必一律疏浚非有數十萬之帑斷難告厥成功若僅恃原撥之十萬兩必難敷用卽如宿州甫　一河用欵已至一萬餘兩尚無頭緒其他可想而知當此還欵孔急庫儲極絀之時實難别籌鉅欵其宜緩辦者一也此欵工程非同時並舉不　宿州爲永城蕭碭下游靈泗又爲宿州下游若上游開辦而下游不一律興挑水無所歸上游仍受倒灌之患據鳳輰府知府馮煦禀稱原勘　　前議引睢入沱以至於澮逕由五河以入洪湖亦未始非變通之法惟所議開宿州沙溝閳下之十八里新河該處神耆僉謂議開之處直注州　且多廬墓情勢顯然未可輕率從事舍此别謀睢沱交通之路實未易言是該處旣難興辦各處應挑之工卽不能　因而力阻其宜緩辦者　　凡治水之法先謀去路溯自黄河改道之後淮水之尾閭不暢洪湖之積淤日甚無論此項工程力難興游卽使上游各河一律開浚深通而下　五河等處爲衆流所歸恐成澤國民情不願将來必致滋生事端且洪湖不能容納必從蒋壩灌入高郵寳應諸湖運河　西　提岌岌可慮　　揚州裏下河一帶水患不堪設想其宜緩辦者三也總之此次議挑挑蘇皖豫省河道能否舉辦以皖省工程爲衡皖省　　　　並興皖省不　辦則三省均應停止得失利病旣不能確有把握一或不愼所損實多現雖用欵一萬兩尚可從此中止若再接續開挑　　　　巨勢必用欵書虚擲而於全局仍無裨益臣反覆籌思應卽查照安徽撫臣來咨将議挑各工一律從緩辦理以重　欵除咨部外謹會同　　　撫臣趙舒　　徽巡撫臣鄧華熙恭摺具陳伏乞皇上聖鑒敕部查照謹奏奉硃批著照所請該部知道欽此○○劉坤一片再　　摺間臣坤一　奉光緒二十三年七月初四日上諭給事中龎鴻書等摺内所稱長江水師不宜輕裁一節著劉坤一等酌量辦理等因欽此仰見皇上捕　衆論愼重江防跪誦之餘莫名欽感伏查長江水師分布五省就原定兵數及地方情形而論本難遽行議裁惟當此用繁餉絀之時苟可設法　苴亦不能不力求撙節現經臣會同湖廣督臣張之洞長江提臣黄少春一再籌商抽裁兵丁一千七百三十二名業将裁减情形另摺覆陳按　現議辦法於長江巡防事宜似尚不致偏廢而於餉需不無稍資裨益理合附片陳明伏乞聖鑒謹奏奉硃批知道了欽此○○饒應　　再署庫車直隸廳同知劉澄清卸署遺缺查有實任温宿直隸州知州陳希洛堪以委署據新疆布政使丁振鐸鎭迪道兼按察使銜潘效蘇會詳前來除由臣批　給委外　會同陜甘總督臣陶模附片具奏伏乞聖鑒謹奏奉硃批吏部知道欽此○○胡聘之片再新選孝義縣知縣蔡鋆現已到省繳　本應　赴新任惟孝義縣民情好訟現又舉辦民練種植水利等事政務較繁該員甫經到晉情形未能熟悉應　　　留省委赴讞局學習藉資歴練據藩臬兩司會洋前來除該員文憑另行咨送吏部查　外謹附片陳明伏乞聖鑒謹奏奉硃批吏部知道欽此 
 
