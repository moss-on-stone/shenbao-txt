# 1900 - 213 - 4909810

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞　 
[論英俄兩國用心不同]  
　　英吉利以商務立國雖亦開拓疆土收取屬地然要惟注意於經商故其國之富冠於環球各大國中國地大物博爲泰西各國所不及惜乎拘守舊例不知𠮓通器用則不求精良物產則不知培植昔年閉𨵿自守不與外人交而外人則已察知中國土地有可以致富者於是請闢通商口岸而以西洋之貨懋遷於華捆載而來者無不獲利而去而英吉利尤擅能事蓋以英人於商務最精也今者北方拳匪肇事仇殺洋人中外失和致成交鬨之局英美俄德法意日本諸國分調雄師聨軍攻我大沽之砲臺失天津之郡城陷近且各派軍旅進逼京師時局艱危正不知日後作何底止草茅憂世之士或恐西人瓜分中國之説將見於今茲卽不然而政柄外移君權旁落僅存守府之號致貽半主之羞悲憤塡膺深� 
歎挽回無術而尤恨各國之𩦵𦗲鶚顧視我中國如砧上之肉釜底之魚不肯稍留顧惜之心而惟以蠶食鯨吞爲事殊� 
不知此次各國成連雞之勢環以相攻卽中國兵弱財貧不能抵禦而各國欲割取土地終不能如五雀六燕彼此均勻以致互懐猜忌之心陰存牽制之意况中國商權之重惟英爲最商務之大惟英爲最商利之厚亦惟英爲最若中國果爲各國所分則於英實所有損非僅無益而已也顴其外部侍郎布得力氏宣言議院謂已核定措置中國之方一曰我英宜速與各國聨軍入京保護駐京諸使二曰中國旣不能剿除亂匪我英不得不遣兵保護本國官商兼平匪亂惟一切費用將來必向中國索償三曰我英惟向中國索償所費別無他求或他國欲將中國土地瓜分我英必竭力抗拒四曰外間謠言謂我英欲照治理印度章程與他國治理中國我政府决不如此五曰上海一隅我英定當竭力保守决不妄動干戈六曰長江一帶或有匪徒生事各督撫無力敉平我英必助之剿撫若此則英國於中國北省匪亂一事辦理尚屬和平日後言和尚非十分難事不過欲向中國索償一切費用而已餘可保其無甚深求也而英國某領事亦𠹉語諸兩江總督劉峴帥云英國首重商務人言意圖兼併然我英之意但能經商獲利民樂其業更復何求中國苟能保護各國人民產業非但英國無異詞卽德法俄美日亦斷不多事且言大沽一役各國咸欲用砲轟擊此實各國之違背公法英國及美提督勸阻不允因將兵艦開向口外其意以爲英實不欲與中國開爨也然吾闻大沽之役英亦開砲轟擊或且言攻陷天津時英人開放毒氣砲致我軍傷亡殆盡忍心害理未有若此之甚者事非親歴不敢决其確否顧其不欲兼併中國土地而但求經商𫊧利則似非虛語讆言也或曰英雖無瓜分中國土地之心烏能保各國之不存此意應之曰各國中惟俄以兼併爲心且北省之地又與俄近各國皆知其計故不欲以漁人之利讓俄俄人亦知各國之意不與已同而又格於衆人公言不能不隨聲附和因於黑龍江別開釁隙與中國相爭俾他國不能阻撓俄人得獨收其利蓋英人之志在通商故不求分地俄人商務不甚興旺故志在開疆勢有不同故用心亦各異然則今者各國聨軍入京中國雖危他日和議告成或尙可無削地之慮而俄人於黑龍江一事則他日重尋盟好恐中國邊鄙又爲俄人所蹙矣此可爲中國歎息者也 
[英籌兵費]  
　　昨日本埠英商匯豐銀行總經理人得倫敦來電云英國政府以助勦中國北方拳匪供億浩繁　　　　　　　 
特令戶部籌借英金一千萬磅約合洋銀一萬萬圓每年利息三釐期以三年本利一併付楚刻己印成借劵頒發民間矣 
[美簡使臣]  
　　香港循環日報云美利堅國伯里璽天徳麥根利氏簡派大員駱希路氏爲全權大臣兼署理駐紥中國使臣前赴京師辦理中美交涉事務 
[意船過港]  
　　香港循環日報云意大利國輝刺麽士架戰船於上禮拜六由新加坡鼓浪至香港前赴天津攷是船係意國二號巡洋艦製於西歴一千八百八十八年冊註三千六百墩機器抵馬力七千七百匹砲臺鐵甲厚五寸船面鐵甲厚一寸半船上配置九寸八分口大砲兩尊六寸口快砲六尊二寸九分口大砲一尊二寸二分口大砲五尊一寸四分口大砲八尊墨禪快砲兩尊水留管四枝每一㸃鐘時能行十七海里有奇船上弁兵共三百一十五員名誠海軍中大顴也 
[式好無尤]  
　　金陵訪事友人來函云英國水師提督西摩氏由大沽乘某兵艦抵滬後句留數日卽於本月初八日展輪赴白下謁見南洋通商大臣兩江總督劉峴帥傾談一點鐘許訂期詰朝再見迨初九日午前十點鐘時西摩氏命駕詣督轅峴帥以禮欵之旣入座西摩氏命舌人致詞曰貴大臣旣與粵鄂兩督憲同遣道員與敝國總領事官訂約互相保護南洋不啓兵端何以仍各遣兵北上峴帥答之曰自北方釁起至今本大臣從未遣一兵一卒赴京津卽粵鄂兩省各派大軍星馳赴北亦祗保護使館助剿拳匪實非與貴國曁各國鏖兵貴提督幸勿懷疑致失中外頻年睦誼至於貴國教堂之在省垣者本大臣早已嚴飭地方文武各官妥爲保護現又尃委某道往查各處教堂令教士來寓省垣以免鞭長莫及之慮可見本大臣力顧和局始終無異心也西摩氏聞言復與峴帥握手爲禮歡然吿退竊意戟轅兵衛何等森嚴賓主傾談局外烏能洞悉兹之所述殆亦想當然耳然亦足見中外式好無尤並無爾詐我虞之意也爰志之 
 [P縷述牛荘近事 
　　昨得華歴本月初六日卽西歴七月三十一號牛莊西人來信云初五日有俄兵二百名阑入此間租界旋紛紛投病房小住當華俄啓釁時西商團練兵在街口裝置柵欄分投把守及俄兵至卽商請代爲守衛以拒匪人是日有俄國運兵船二艘來自旅順口載到俄兵一千五百名營於俄國租界綠自牛荘達旅順之鐵路刻已毀壞故改由海道前來也某日距牛荘約四十五華里之某處華俄大戰華兵死傷者約一千五百名俄兵死傷甚少目下俄國租界内約共駐有俄兵四千名安置大砲一十二尊機器砲若干尊華兵現方屯紥城内將各門堵截以免俄兵闖入俄領事官見兵釁已開遂不復與道憲來往海岸泊有俄國砲船及水雷艇各二艘日本亦駛到砲船三艘商船則 
 
 

Page 2

 
 
祗剩某某二艘並無貨物裝運傳言數日内俄兵將往占城池 
[遵諭保護外人示]  
　　湖廣總督部堂張湖南巡撫部院兪爲曉諭事照得北省民教尋仇匪徒乘機燒搶致開外釁本部堂本部院節次欽奉上諭現在京城仍竭力保護各國使館并徐圖補救曁各省督撫相機審勢保守彊土各等因是釁端之啓原非朝廷本意且並無發約之文則所在教堂教士與游歴洋人仍應欽遵歴年諭旨照約保護特恐民間未能深明事理徒逞意氣自詡義勇或悞聽浮言托稱忠愛別生事故亟應明白開導以期保境安民吾民須知住堂教士游歴洋人爲數無多如或恃衆欺凌不足以稱義勇一旦搆成釁端上貽聖主南顧之憂下累宗族鄉鄰受無窮之害自蹈罪魁禍首尚何忠受可言湘省士民率多明達必能深喩此義匪類奸人造謠生事希　因利乘便固不待教而誅除責成文武官弁將所有教堂及游歴洋人照常保護外合行出示曉諭爲此示仰　省士商軍民人等一體知悉父兄子弟務各交相勸誠切勿誤信浮言召釁生事致礙大局倘有痞匪造謠逞兇定飭兵勇嚴拿盡法懲辦决不姑寬各宜凜遵毋違特示光緒二十六年七月日 
[遵旨保護地方示]  
　　重慶訪事友人云六月二十五日成都將軍綽留守會同四川總督奎樂峯制軍發出吿示一道其文曰為遵旨保衛地方出示曉諭事照得北方近因拳匪滋事各國紛紛調兵到京保護以致亂民乘機肆擾本將軍本部堂欽奉諭旨飭令保守疆土自應妥爲辦理以期地方安靜現經兩江湖廣總督部堂劉張會同與各國領事官約定各國兵艦不入長江凡内地各國人口產業均歸地方官保護業經妥議電奏在案誠恐民間未知此次辦法或有土匪莠民造謠生事藉端騷擾轉貽地方之害爲此特行曉諭一切軍民人等知悉� 
爾等須知此次北方開釁本非朝廷意料所及現在長江以上各省外洋商民旣經與各國商定仍舊歸我保護川省係長江上游自當一律� 
辦理况我國出使官員及人民之寄居各國貿易者各國均照常保護則各國官商教堂及遊歴洋人之在中國者自應按照無論何國一體保護� 
俾地方安靖如常爾等務須安分守法互相勸誡切勿受人愚弄輕啓釁端倘有匪人造謠生事煽惑人心藉端肆擾者定卽嚴拿重辦决不姑寬其各凛遵毋違切切特示 
[委購軍裝]  
　　香港循環日報云廣西與越南接壤山崇嶺峻地棘天荆亡命之徒視爲逋逃淵藪兼之强鄰逼處外患宜防現値北方多事之秋警報頻聞人心震動防内攘外在在均屬要圖撫憲王植庭中丞前已委某員至粵東請大吏協助軍械某日又札委候補同知張吉曙司馬光翽赴羊城採買新式洋槍及火藥槍彈各若干解回應用蓋以司馬籍𨽻東莞熟識洋務現方請假旋里故委當此差也 
[誼篤梓桑]  
　　香港循環日報云拳匪肇禍洋兵深入天津戰鬥頻仍所傷不少旅津粵人之得保生命者大都避匿地窖以期殘喘茍延前經香港東華醫院諸紳禀蒙卜制軍致電英國統兵官將遇難粵人約二千名保護出口所有費用胥由港紳支出制軍願擔保洋銀五千圓茲者東華醫院諸紳復函商省垣各善堂協籌經費旋由廣濟醫院撥出洋銀三千圓崇正善堂撥出洋銀二千圓並刊發小啓勸捐聞自六月中旬英國統兵官已准租界華人南下故連日輪船到港粵人之歸自七十二沽間者已絡繹不絕第多屬自備貲斧至於貲財蕩盡逗留津郡餬口無貲者尚不乏人斯則專望諸善董竭力扶持俾出水火而登袵席也 
[倡寮刼案]  
　　杭州訪事人云三天竺某寺僧香積廚中頗饒積蓄久爲匪類所垂涎本月初五夜突來强人二十餘名毀門而進手持兇器直入僧房僧衆見勢不能支乘間躱避强人任意窮搜僅獲洋蚨三十餘翼制錢十餘千而已蓋此僧日計素工所積貲財俱存放在外寺中並不多藏也 
[浙省官塲紀事]  
　　杭州訪事人云浙省地丁奏銷於六月二十八日由撫憲劉景韓大中丞具題派委轅下戈什哈齎送入都旋查照成案示期本月初八日親詣藩庫盤查是日辰刻中丞命駕遙臨府縣及庫廰等官咸率同書吏伺候中丞卽升座卽命書吏將庫存銀兩逐一查㸃事畢乃呵殿回轅○紹興府屬會稽縣兪振巖大令鳳岡現奉藩憲惲菘耘方伯飭回本任金華縣縣丞陳二尹金聲奉部文准其補授准補長興縣典史王少尉耀煒俱由方伯飭赴新任於本月初六日下札○省垣艮山門外保甲總辦秦大令覲榮隨同李鳴九顴察赴衢州辦事所遺差使由臬憲榮伯衛廉訪委候補縣黃大令在申接辦擇吉本月初六日到差至中五叚分巡另委從九品劉少尹培元接辦○浙省護軍右營現奉撫� 
憲劉中丞札委馬守戎連科接統� 
[皖省官塲紀事]  
　　安慶訪事友來函云本月初五日藩轅牌示試用巡檢李丙枬委署懐遠縣主薄○新選池州府祥太守順奉藩司湯小秋方伯飭赴新任本月初五日詣各憲轅禀辭旋登官舫向池陽進發 
[珠江放櫂]  
　　廣州訪事友人云近日省垣大憲以謠言紛起各城門稽察甚嚴午後五點鐘卽鎖閉至天明六點鐘始開來往行人頗多不便○日前省河到有法國兵艦二艘悞與載絲艇相撞幾釀爭端幸營弁極力調停始得相安無事翌日沙面領事官函知兵艦統帶請飭兵士不得上岸以免滋生事端○何軍門所帶安平輪船向在砲臺左近寄椗上月下旬某夜有由澳來省之某輪船衝波激浪飛駛直前安平司機人見之急放氣筒二響來船不及避讓以致撞沈幸船上各人均經救出祗溺斃親兵一名事後某輪船主自知不合認賠洋銀七百元爲修理之費○虎門各砲臺經前督憲李傅相𣵚派營勇千餘名分布各要隘嚴加防守兹者何軍門尚嫌兵力單薄不足以示聲威擬再招勇丁二營以資防守○某日學轅奉到電傳上諭本年粵省恩科鄉試緩期至明年三月舉行學憲張大宗師爰卽出有示諭略謂本年七月錄科事宜遵改於明年二月初舉行所有應試士子一體遵照并行各府州廰縣所屬各教諭欽遵辦理几多士之思染桂枝香者當又須稍稽時日矣○粵省商人承充小闈姓自經上憲允准卽在省城開設西盛南昌兩廠每條擬收洋銀二元凡領牌承辦者須先付押櫃銀二百兩定於本月初一日開辦想届時必能利益宏收也○某日有營勇多名押解一犯乘某輪船來省由新基渡頭起岸詢之知其事者謂犯姓張爲新會著名巨匪此次經上憲懸賞千金始得拘獲想訊實後當卽明正典形矣 
[八閩雜記]  
　　褔州訪事人云自北省拳匪猖獗到處謠說紛傅人心浮動閩中相距雖遠然亦商務减色市景蕭條各錢鋪因𨍭運不靈漸有無力支持之勢兼之大水之後田廬屋舍漂失良多薪桂米珠生計異常艱窘幸省中官憲籌辦振務餘力不遺圑練保甲諸事宜亦能認眞辦理地方安謐如常亦居民之幸也○南臺銀湘浦教民某甲素以餅餌爲生涯上月某日游民某乙持小洋銀向兌靑蚨因鵝眼過多强令調換以致口角不休是處適與教堂爲鄰各教民聞信而來助甲理論乙亦反辱相稽任情辱詈時顴者如堵咸以爲教民恃衆欺人好事者復從而和之聲勢洶洶幾釀巨釁幸閩縣主劉汶樵大令聞信親臨彈壓城守協周協戎海防同知呂大令亦先後駕臨諸人見勢不佳始默然散去不致釀成事端 
[傅相行轅紀事]  
　　昨晨傅相之從子名經畬者由行轅乘馬車拜客○盛杏蓀京卿及劉部郎盛芾均詣轅禀見○美總領事古纳君偕副領事海格思君詣行轅拜會傅相延入晤談良久始握手而别 
[保護華民示]  
　　本月十一日滬上閩浙贑粵諸省十八會館董事應工部局總辦之招會議保護租界之法和衷商槯意見相同旋由工 
 
 

Page 3

 
 
部局出示曉諭曰照得北地京津一帶拳匪擾亂警信傅來以致上海租界人心浮動紛紛遷去徒自驚慌殊於市面有碍業經本局遵奉南洋大　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
臣與各國總領事訂定章程互相保護華洋一體但期合力維持况南方離北方甚遠水陸兩有不便拳匪斷不能插翅飛來上海通商口岸卽爲商務根本重地允宜加意安全斷不至如天津戒嚴有不准擅出租界派作苦工等事南北判若霄壤其理自可共明乃近日本埠華人哄傳各國西兵官欲向華官索借吳淞砲臺并云欲借製造局及海容兵船有云本局將於租界内各橋裝設鐵柵欄等語其實以上各節均屬謠言並無其事現經本局與各會館總董妥議辦法如有商民同居上海租界者應照章與西人一律𧗊力保護設或届時有不甚放心仍欲遷徙者本局不但决不阻攔并可爲之代雇船隻照料一切其有情願請給護照本局亦可照給如此妥愼籌辦度爾商民等必可安居樂業誠恐未𧗊周知合行剴切示諭凡在界内民人各有身家務須各安生計勿再輕信謠傳驚疑自擾本局和衷共濟亦深望人心堅定藉得挽回市面也其各遵照毋違特示聞此示已於當日分懸工部局及各會館門前昨又刊印數百張遍貼各租界中俾華人見之各自安居樂業免致心驚烽火𧗊室以行蓋亦維持滬市之要術也 
[擴充製局]  
　　本邑南市江南機器製造局創建於同治七年迄今歴三十餘載製造槍械日益繁多總辦潘芸蓀觀察以各工廠地勢狹隘不敷展布諭令局旁各鋪户一律遷去以便出資購取将廠屋推廣至楊家橋昨日已移建牌樓并聞工竣後尚須在四圍高築土城藉資防衛云 
[移緝逃犯]  
　　丹徒縣莫嶼香大令葆辰移請上海縣汪瑤庭大令協緝逃犯其文曰爲移請協緝事據典史徐銘勳面稱據禁卒李坤等報稱本月初七日夜四更時分有内監犯人曾國章扭斷鐐銬挖開墻洞由夾道赿獄脫逃伊等驚覺追捕無蹤報請勘緝等情由典史轉報到縣卷查該犯係聽從𨓜犯張有舜夥劫事主劉宗初家因病不行事後分贓案内擬遣改軍監候待質之犯當經前詣監所查勘屬實一面飭捕嚴緝通禀在案迄未弋獲誠恐遠𩗺合行移緝爲此移會貴縣請煩查照希卽飭捕嚴緝逃犯曾國章務獲解究仍祈轉移前途一體拹緝望切須至移者計開逃犯曾國章年三十六歲身中面光無鬚湖南寗鄉縣人� 
[斥革團勇]  
　　本邑十六鋪巡防中局甲乙兩圑勇及北局圑勇名阿虎者不守局規時有出外滋擾情事邇經局員查知商之董事一併斥革另召妥人接充 
[小孩待領]  
　　前晚小孩何阿水徘徊於本邑南市新馬路中某號巡街捕見之恐入匪人之手爰卽帶至捕房捕頭轉解馬路工程局總� 
辦程雨村大令研訊之下孩供原籍寗波府屬某邑現居虹口父名侯甫在協隆機器廠做工今日隨兄出外閒遊忽爾散失以致欲歸不得大令命留候家屬認領 
[上海縣署瑣案]  
　　前者王欣甫大令綰縣篆時民人陳應堂控姪孫錦元串同地保顧掌生盜賣祖墳餘地未經訊結陳卽赴臬轅上控署臬司朱竹石廉訪批發原縣秉公訊斷前日縣主注瑤庭大令提案覆訊陳錦元供小的家有墳田係合族公產前被叔袓應堂典與王姓今已三十三年前年叔袓向之贖回囑小的說合售與某洋商議定地價洋銀一千八百元先收定銀若干贖回田單迨購地遷葬棺木用去洋銀七百元叔袓以小的贖取田單時所付利息太鉅兼之聽人唆使誣指小的盜賣求恩明察陳應堂供姪孫錦元贖回田單盜賣墳地私遷棺木等事小的皆未知悉大令謂之曰此事非一時能成爾豈有不知之理及傳訊地保顧掌生禀稱陳錦元自願賣地小的祇憑田單蓋戳並無串通盜賣情事求鑒大令問陳錦元所得地價究有若干供稱現存小的處洋銀四百餘元尚有六百元未向洋商支領大令判曰陳錦元不應私賣祖墳遷移屍骨著笞四百板限五日内將所收田價洋銀四百餘元並往洋商處領齊洋銀六百元一併繳案核斷○李子潤虧欠瞽者周丹陽銀兩周索之不得投英美租界公解控追經讞員翁笠漁直刺移縣訊押後有衛某者保李出外淸理詎料李一經保出卽私往蘇州日前縣主汪大令因李日久不理提保人著交衛不得已乃尋李交案大令研訊之下李供小的前爲某洋行買辦結欠周丹陽銀四百七十五兩惟係洋人所用後洋人回國行遂閉歇前蒙會審公堂大老爺斷令减還二百兩實因無力籌措求恩再减若干大令怒其有意刁狡命責三百板收押限卽繳銀三百兩衛省釋○前者王寳訓控沈文彩欠洋銀三百五十元前任縣主戴子遇明府諭令按月還四十元具結在案詎料第一期沈卽延約不付前日王復扭沈至縣喊控汪大令研訊之下王供沈不遵前次憲諭一味延約意圖吞沒是以扭請究追沈供小的已付洋銀六元實因为有未逮但能每月拔還數元大令命責四百板押候嚴追並飭差將沈所穿綢衣脫下給王領去 
[英美租界公堂瑣案]  
　　前者江海新關舞弊簽役沈亭彬事發脫逃旋經包探拘獲昨晨捕頭令解送至案沈俯首求恩獻員翁笠漁直刺飭帶回捕房候移請上海縣查明再核○周小谷訴稱方小言將匯豐銀行五元鈔票塗改十元來店混用經小的看出破綻指交巡捕送請究懲方俯首無詞直刺判押捕房一月○西婦愛立生禀稱傭人張小褔竊取洋銀十元請卽究辦張堅不認竊直刺判押半月○前者某西人曾失金表一枚及金約指金練等物報捕後捕頭令某包探查得在逃之傭人張阿生所竊因禀請直刺派差赴寗波定海廳關提到案研訊之下張供認不諱直刺判責二百板管押一月○趙松濤禀稱小的家中失去錫燭臺及綢衣等件報捕後包探查係張𥜪卿所竊吊到原贓送請究辦張供詞一味支吾直刺判責二百板枷號一月○有江北流氓混名拖基駁者向鄉人劉雪康硬借洋銀三百元不遂所求將劉曳至荒僻之處處以私刑昨經包探沈阿新拘獲送究劉供小的新賣田畝收得洋銀千餘元拖基駁聞之卽借端訛詐尚有羽黨瞿龍龍朱桂生江北阿三王阿二等助之兇毆請爲究辦直刺判責拖基駁八百板管押捕房二年○粵人唐正山禀稱未婚弟婦談氏已擇吉本年十一月某日完姻忽於前日病故女母談某氏糾同歹人姚雲林硬索洋銀一千元並欲厚備棺衾盛殮以致吵閙不休不得已交捕送案請究直刺以姚情近訛詐判令管押一月○前日已故富商葉澄衷之次子高坐馬車疾馳至大馬路撞倒劉照雲所拉東洋車碾傷某氏婦曁小孩兩口經五百九十號巡街華捕拘拿解案葉延律師侯魯公到堂謂撞傷車輛願照價賠修惟華捕不應將馬夫王阿昌毆擊請究直刺判罰葉洋銀五元充公另出修車費洋銀四元給劉具領 
[美租界捕房紀事]  
　　昨日著名流氓瞿阿炳不知緣何與同黨某甲起釁各糾羽黨手持利器互肆兇毆巡街捕見之恐釀禍端立卽訴請捕頭派包探馳往拘拿則至若輩早已聞風逃𨓜遂令嚴緝爲首之人以便解送公堂禀請讞員翁笠漁直刺懲辦○昨晨偷兒許阿才混入吳淞路某姓家竊取衣服適爲事主所見扭入捕房捕頭令押候解送公堂禀請究辦 
[正悞]  
　　昨日本報所登英刑司威金生君邀請各國領事商董集議云云查無其事大約各領事有會議之件訪事者不察遂致以訛傅訛也至謂西弁逝世各輪船均下半旗實則逝世者係某國兵船上軍醫並非武弁合併更正於此 
[申報館恊振所經收山東河南江西皖北浙紹閩省振捐七月初一日至七月初十日止第十九次清單]  
　　七月初一日無名氏洋五元浦氏求產後平元安洋十元○初二日恆雲竹尹山莊閩省洋一百元○初三日蓮花館主福州洋一百元○初四日篤行堂銅洋六元二角○初五日　江改過氏福州洋二百元武林太原氏求合宅平安福建洋廿元曁陽徐介眉求小兒病安洋十元○初十日全昌仁來京口周先魁洋一元代司小洋二角以上總共收洋四百四十六元二角銅洋六元二角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粵商公啓] 　　　　　　　　　　　　　 
　　廣州訪事人云粵省自商人包繳貨釐後餉源不旺挹注良難商因出有公啓日前以設廠抽繳弊竇滋深爰妥變通章程改行爲坐藉免留難滿冀各行開誠布公爲一勞永𨓜之計乃奉示准辦後其踴躍增認者固不乏人而隱匿遷延者仍所在多有昔因連月籌繳預餉百忙交集未及遂行詳核切實勸增現蒙憲德寛洪准将前欠預餉尾銀概免追繳飭令尃籌每月餉按五日勻繳一次約繳餉銀五萬� 
餘兩使餉需不虞積壓卽商力可免艱辛仰荷成全莫名感激竊思現定釐費四百萬兩案經具奏在前縱使商局不成將來無論紳辦官抽勢難復减與其授人以柄而受累無窮何如自我定衡而率由有准昨公同集議僉以前欠預餉銀三十萬兩旣蒙憲恩寛免亟宜同心共濟一意增輪務足四百萬兩餉𢿙現議無論某埠某行已認者鼎力圖存未認者悉心核定統限五日來局認足遵照憲諭所有釐金經費均准五日一繳以顧� 
餉源至某廠某行現在商貨若干實可抽捐幾許成數具在衆論難逃倘以盈絀靡常未便從實增認亦望開誠見示如實不能辦卽将該行行坐釐費改歸公盤卽就省河六口及現留東西北三江等廠將該行貨物應輸釐費彚并一次抽繳發照放行決不給與外行承抽致滋紛擾俟公盤代辦一兩季後辦有起色仍聽該行查照代辦收繳𢿙認足領還公盤收有盈餘除支用外仍按各行認餉銀數照𢿙攤派抽不足額亦不再向該行補追其願歸公盤代辦行戶從前曾繳預餉及借欵多寡按分四箇月本息淸還卽還之後仍予永息蓋以衆人之利當與衆人共之昨經公同妥議事在必行單到限五日復如尚懹疑莫决延置不復勢難置餉空懸惟有遵照憲示見貨抽釐依限彚繳諸公維持大局諒有同情速望匡持無任翹禱專𪶚布達敬請均安企候德音不卽 
[馬路工程局瑣案] 　 
　　浦東人王金虎深夜徘徊於馬路中巡街捕見其形跡可疑拘解捕房捕頭轉解工程局總辦程雨村大令研訊之下判責二十板以儆○上月某日黎明時駁船戶周阿妹潛至張九所駕船上圖姦其女被張妻周氏扭獲控經工程局總辦程大令迭次研訊因周額上受傷暫緩發落現己痊愈爰命提案略訊口供判責五十板著具改過切結然後交人保出○前者劉金秀冐充江海𨵿巡丁向周鉻軒藉端訛詐周不服扭控工程局程大令研訊之下判將劉笞責一百板枷號一月兹已期滿差役解案請示大令命將枷開去覓的實人來案保釋○前者東洋車夫李阿美應吳正甫之雇載行李至十六鋪橋行至中途乘間𨓜去吳報捕後經巡捕緝獲人贓解至工程局程大令研訊之下判枷號一月以儆兹已期滿前晚大令命提至案前略詰𢿙語諭令從寛開釋○船戶龔楊榮積欠元來油麻行貨價洋銀四十六元有奇行主沈映泉屢索延約乃使王金生前往搬取船上器物龔不服投控工程局程大令研訊之下限龔於十日内措齊洋銀四十六元六角交沈具領並著沈將所取各物撿還王金生事不干已插身其間顯見不安本分判枷號二十日以儆 
[英美租界晚堂瑣案]  
　　王褔金控兪海亭誘匿女兒前晚讞員翁笠漁直刺倩襄讞委員張柄樞司馬研訊王供小的係河南某縣人向　　　　　　　 
來挑擔售舊貨女兒年纔八歲在籍時由岳母許字兪海亭之姪收受聘禮洋銀十元過門童養日前小的到滬卽至兪家探望兪不肯容留連岳母逐出爲此扭案求斷兪海亭供稱小的係湖北某縣人向開麪店王福金因貧難度日託趙某將女許字小的之姪付過財禮洋銀十元王之岳母常住小的家王亦時時來往近忽欲將女領回小的並無毆逐之事求鑒司馬判令王付還財禮洋銀十二元將女領回另行擇配○前者野雞流妓顧盛氏卽素娥控惡鴇凌虐等情經讞員翁笠漁直刺訊取口供發堂擇配卽而此鴇賄串妓夫顧樹林投案冐領前晚直刺倩張司馬研訊顧樹林供顧盛氏於三年前由内兄成壽生領至上海謊稱做工實不知其作皮肉生涯今蒙令斷發堂故特來滬具領叩求恩鑒顧盛氏供小婦人前被丈夫賣入妓院迄已三年現欲領回顯係揑飾丈夫向在滬上不務正業小婦人已恩斷義絕决不回家叩求恩典司馬著交官媒收管仍候發堂顧樹林斥釋 
[法租界公堂瑣案]  
　　去年四月安徽人鄭培根至常州收蘭將孀婦孟氏勾引至滬結爲露水夫妻上月某日大婦某氏由原籍尋蹤而至鄭恐滋口實令寄宿西新橋南首某客棧孟氏微有所聞遂相爭鬧鄭怒喚令巡捕拘入捕房昨晨解案請訊鄭投案訴稱小的向在老閘新泰公司執業祗以門衰祚薄兼　四房故奉母命娶孟氏爲妾入門後卽不安於室小的碍於顏面隱忍至今讞員朱森庭明府謂爾與孟氏是否明媒正娶供稱小的先與私識後作小星明府謂爾不必藏頭露尾本委觀爾行徑决非安分之徒孟氏供稱小婦人家住常州北門由父母遣嫁某姓嗣以薄命遽賦孤鸞光緒二十二年鄭至常州收買鮮蘭詐稱某洋行買辦將小婦人勾引成姦被誘至滬據云家中並無正室小婦人受其愚弄致所帶衣飾被騙一空今知大婦業已來滬小婦人甘居側室不意鄭竟思拋棄小婦人進退維谷悔莫能追求恩矝察繼又呈遞鄭所立筆據明府閱之謂鄭曰爾不應誘騙孀婦中途拋撇遂商之陸繙譯判令押候交保出外孟氏暫行發堂留養孟氏供稱小婦人有胞姊在此求恩交伊保去明府准之○錦名洋行收租人李漢卿稟稱前者正泰漆店欠租房洋銀四十八元脫逃後鄰人兪桂記窺知無人看守乘間攫去屋内所存各種生財閽人朱阿寳見而喝阻兪無可掩飾允代償屋租不料事後頓悔前議今屋内所存器物僅値洋銀十餘元無可抵償爲此扭案請究兪呈遞存摺禀稱小的之妻有洋銀五百五十元存於正泰溙店今被逃𨓜無處索逋故暫取器物作抵明府謂李卽目擊其事何不及早阻止直至事後始報捕顯有不盡不實候查問左右隣再核屋内所存各物著眼同包探查檢明白先登告白三天然後拍賣作抵○小販蔣樹生禀稱前晚小的肩負水菓行經興聖街義和客棧門首突遇流氓周金生將西瓜皮擲入某花烟館反誣小的所爲突出利刃刺傷面部血液淋漓經巡街捕拘獲解案請辦周供小的在興聖街水煙筒作執業不敢胡為明府判責二百板○車夫陣阿順禀稱前晚小的行經城河浜被流氓陣阿二搶去官紗長衫一件當塲追獲反被行兇爲此扭案請辦明府判將陣枷號一個月答責三百板○某小輪船水手杜阿芳禀稱前晚船泊浦灘時偷兒陣麗榮竊去衣服二件當塲拘獲送案請辦明府判責陣三百板○包探禀稱十六鋪栅夫李妙生追逐竊賊朱阿四至租界始得扭獲巡街捕以其越界拘人一并拘請究辦明府判責朱四百板李責一百五十板○包探禀稱賭棍陸阿二在城濠畔設攤誘賭犯案已非一次今又怙惡不悛是以解請重辦明府判枷號一個月發犯事地方示衆期滿重責四百板 
 
 
 

Page 10

 
 
   
 
