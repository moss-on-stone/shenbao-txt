# 1917 - 275 - 4916041

 

Page 1

 
 
   
 
 

Page 2

 
 
   
 
 

Page 3

 
 
時評 
[今年之雙十節（冷）]  
　　今年之雙十節我全體人民之雙十節也蓋我人民者惟知愛民國惟知感念民國之成立而不知其他 
　　今雖因民國而有紛爭者然爭者之中同爲民國此雙十節者固爭者所同行感念也去年之帝制消今歳之復辟滅而此雙十節之障礙去而今乃仍得安然而無恙 
　　雖然感念今年雙十節之得以無恙爭者其亦可以稍讓乎是蓋雙十節之所以爲雙十節之微意也 
[專電]  
　　北京電雙十節馮親蒞南苑閱兵段今日先往檢閱閣議今日停會俟十二開會（九日下午六鐘） 
　　北京電段今晨九時赴南苑檢閱警務總監步軍統領均隨行陸次長未到（九日下午六鐘） 
　　北京電湘傅督陽電稱據衡山行營王旅長報告於陽日上午六時開始攻擊劉林衆約二千佔山頭直路約十五里戰三小時北軍稍勝（八日上午七鐘） 
　　北京電傅督來電告捷據旅長王汝勤自衡山行營魚電六日開戰奮鬭三小時叛軍二千人敗退我軍已進佔十五里 
（九日下午五鐘） 
　　北京電確息中央與武鳴又有調和之望現兩方條件各自退讓進行極速惟升陸爲三省巡閱尚在爭持中（九日下午五鐘） 
　　北京電某方消息陸榮廷並未表示贊成參議院惟要求先解决湘省軍事問題（九日下午六鐘） 
　　北京電政府擬以第八師長王汝賢爲湘南聯軍總司令以旅長王汝勤代師長（九日下午六鐘） 
　　北京電處分清室中事去帝號遷宫兩問題巳與徐東海解决條件如舊有國慶日發表說 
（九日下午七鐘） 
　　北京電軍界爲張鎭芳求赦甚力昨推某上將入府馮云甯得罪老友不能違法輕許 
（九日下午五鐘） 
　　北京電津水災段主以工代振已命孟憲彝議復（九日下午七鐘） 
　　北京電京漢路定删日通車（九日下午七鐘） 
　　北京電八日協商各使會議我所答覆彼之希望條件未决而散（九日下午六鐘） 
　　北京電日置益氏於七日由東啓程來華（九日下午六鐘） 
　　北京電朱英使今日謁馮段（九日下午六鐘） 
　　北京電財政金融學會昨下午五時在公園水榭開成立會該會聘崛江博士演講明後日可到京（九日下午六鐘） 
　　北京電馮周夫人十四家祭十五舉殯（九日下午六鐘） 
[外電]  
　　北京電今悉天津之水乃由晋省清水河洩出流入衞河經運河而至其進行之程限視黄河之水流入清水河者之多少及能否設法約束其出口爲定中外工程師現正聚集研究堵塞清水河决口及阻黄河水流入之法清水河乃昔時黄河决口而成嗣因農田水利起見故未塡塞或謂黄河水流入衞河者旣大加增則其更大之水量不致流至天津但將東向潰决出運河而直趨大海若黄河北岸果大崩潰則水勢將趨向何方殊難逆料但大約將在天津以南出口耳此間華人刻正組織有勢力之團體募欵賑災月杪將開賑濟大會以彩票爲特色某華字報載一極慘新聞謂某村居民千人乘木板等渡水避難中途遇暴風悉數溺斃（八日） 
　　北京電湘省消息不佳衡州辰州之湘軍似已投入獨立軍方面而湘人對於傅督所調入之北軍皆抱仇視態度（八日） 
　　北京電聞中國與瑞典將互派公使駐紥兩國京城當條約未定時應辦公事由代理公使執行（八日） 
　　北京電星期六日協約國公使接中政府覆文中政府國協約國願予中國以某種有價值之讓與權覆文道謝以示嘉納至於協約國希望條件中政府覆文於某某數事頗能令人滿意但於其他數事則所覆不充分切實各公使刻向中政府續求意見因是庚子賠欵停付之日期尚未解决中政府覆文關於處置德奥船隻一層公使不能視爲滿意（八日）以上字林報 
　　北京電交通銀行董事决定兌現先在某兩省開兌豫省將爲此二省之一該處兌現事宜想必無甚困難（八日） 
　　北京電華字報云陸榮廷程璧光陳炳焜譚浩明聯電到京要求數事其最要者爲傅良佐之撤回並謂第一艦隊可歸附中央籌備新國會召集參議院懲辦孫文之命令可承認云云政府如何措覆尚未探悉但聞撤回傅督確難辦到惟湘蜀解决事宜南方可得與聞又一消息謂政府願以陸榮廷所保薦之人任爲湘省軍務會辦（八日） 
　　北京電徐州消息謂徐州西面之匪業巳剿除惟東面之匪今又活動蘇省當道請張敬堯派兵會剿巳在蘇省邊界某縣接戰匪敗逃刻官場方設法堵剿潰匪（七日）以上路透電 
　　北京電八日大總統命令略云本年入秋以來近畿一帶水害之甚爲數十年來所無災情極重其餘各省亦多被害災民困苦現當國慶紀念之日軫念民生深滋慚愧所有國慶日應行慶賀典禮及筵宴等着一律停止（九日） 
　　北京電九月份鹽税餘欵二百萬兩六日由銀行團交付中國政府（九日） 
　　北京電日本長野縣實業團昨日出京農商部特電該團所經各省督軍省長妥爲保護照料與以便宜（九日） 
　　北京電財政金融學會昨開成立大會財政總長梁啟超蒞會述其對該會之希望曰甚望集國内之有學識者爲一團樹立有統系之計畫輔佐當局並於改革行政有所貢獻云云（九日） 
　　北京電湖南督軍傅良佐急電中央速派援軍來湘（九日） 
　　漢口電此次奉令移駐岳州之第三旅第六團於昨日始輸送赴岳（九日） 
　　漢口電在漢日本人現正募集天津水災賑欵（九日） 
　　東京電日本外務省應中國政府之請爲復中國北省水災被害工事擬定特派内務技監冲野原田二工學博士及三池内務技師等技師三四人赴華預定十二日出發（九日） 
　　東京電華盛頓電云南美秘魯政府於六日宣布與德國斷絕國交（九日） 
　　東京電此次暴風雨災有圖高抬物價者故日本政府特發管理令即倘遇水災及他事變之際有謀高抬日常生活必需物品價值而圖不正之利益者處以拘禁或罰鍰之罪本令自公布日起施行此新勅令由警視廳發表並遵令續續檢舉犯人又東京爲暴風雨死者九百九十人失蹤者二百七十五人負傷者千百五十五人各慈善團現在極力從事救恤而當局者且恐災後惡疫流行現正設法準備防疫（九日） 
　　東京電紐約電云石井特使赴每夕郵報社長之招待宴時嘗於美國東部諸新聞記者之前演說曰關於日本之對華政策竟被以孟羅主義之名殊屬誤謬蓋日本旣不侵害中國之權利且從開放門户及機會均等主義之約合衆國關於中南美諸國實未曾與以如斯特殊之保障云云 
（九日） 
　　東京電海軍省發表彦山丸船（三千五百五十四噸）爲敵潛水艇擊沉船員三十八人於十月六日由西班牙卡芝司上陸其詳報現尚未到 
（九日） 
　　東京電俄國前爲償還軍需品之代價在日本募集臨時國庫證劵五千萬元又新由日本預全部承受一千五百萬元總共六千五百萬元近俄政府爲换償此欵發行大藏省證劵由日本政府承受巳於今日調印（九日） 
　　東京電美國禁止金鐵出口一事曾經日本政府向美政府交涉緩和因美國之態度强硬緩和似已絕望（九日） 
　　東京電東京米穀交易所因市價沸騰暫將一部分交易停止（九日） 
　　以上東方通信社電 
[戰電]  
　　倫敦電海格將軍報稱戰地終日有大風雨敵軍圖在勒台爾南面前進爲英軍砲火所阻今日薄暮敵軍猛轟白羅特桑特與化勒白克間英軍陣線之大部分但未以步兵出攻昨日天氣雖不佳英飛機仍隨時出擊敵軍要害未回者一架星期四日夜間有飛機一架載炸彈飛出至今無下落（七日） 
　　巴黎電今晚公報云今日無步軍戰事比境愛恩河陣線末斯河右岸砲戰時轉劇烈（七日） 
　　倫敦電路透電社得意軍大本營消息本月四日夜間意飛機隊於濃霧中飛過海面四百基洛邁當以炸彈襲擊奥國加太羅海軍軍港敵飛機猝不及防未能盡力抵禦敵軍所發之抵制飛機砲亦無效果意飛機旣達目的物安然飛回（八日） 
　　俄京電政府與全俄民治大會並中等階級代表對於政務完全同意故克倫斯基氏現巳着手組織混合政府（八日） 
　　希爾新福電宣布芬蘭共和及規定芬蘭與俄國關係之議案業經發表擬交俄國民選國會核議案中載明俄國與芬蘭仍當根據芬蘭之自治合爲一體云（七日） 
　　倫敦電瑞典京城電稱波恩化姆及斯土克化姆羣島外發見德國强大之海軍足微德軍擬進攻希爾新福與彼得格勒之說並非無因現信德軍擬先由海陸進攻希爾新福（八日） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[東京通信（）心危]  
　　石井大使之使命 
　　收買中國之鐵鑛 
　　日本石井氏之至美也所銜使命雖未發表而於各方面消息所得者大致（一）日美提携解决對華問題（二）日本保持其南洋新領地求美國同意並解釋其無野心於斐島（三）要求美國供給鐵料（四）移民問題（四）金之解禁石井氏抵美後大受美國之歡迎沿途留滯至華盛頓後始與國務卿會見其所有使命如何美報亦未發表惟在各處受美國各團體之歡待而巳故日本報紙已多評論及之以爲石井大使到美後無日無宴會於杯叉交錯之時僅以外觀上之辭令相交换故尚未護及正式條件如日日新聞所載華盛頓電則云前次石井特使與美國務卿交涉一切尚無正式發表惟探聞所得對華問題特使因非其時機故迄未提出况該問題須使英國參加方生效力至美國方面則以爲美國將來須與中日兩國漸進於協約地位於未達到該時期以前美國仍基礎固有條約爲友誼的行動其他問題亦未提出第據石井氏之演說及美國務卿之答辭則可知日美兩國於戰時取協同之動作而已至若所謂金鐵問題者原夫日本自昔最缺乏者爲鐵蓋鐵不輸入足以生其困難今雖得漢冶萍之鐵供給於日本而近年工業發達造船業興盛鐵之供給缺乏愈甚故要求美國之供給顧美國因宣戰後禁止輸出日本鐵料飛漲竟有難以支持之勢石井氏此行擬與美特約供給日本以鐵料而此事如何絕無消息故日本輿論已極沸騰以爲美國産鐵四千萬噸日本僅欲其供給四五百萬噸而尚無答復石井氏無能之聲已喧然朝野矣金之禁輸問題乃近日所發生日本欲其特約輸入而亦尚無答復也 
　　日本鐵料缺乏已如前述民間因起而經營鐵鑛者頗不乏人日本内地新開之鑛亦日見其多然所産旣少而劣乃不得不就近而謀諸我國高昌公司爲日人高木陸郎所經營五月間與蕪湖之寳興公司訂立契約收買該公司所有鐵鑛之鐵近巳得北京農商部之許可該鑛在太平府近采石磯距揚子江約四英里寳興公司已得有十餘處之採掘權此次將所有産鐵悉售與高昌公司矣該鑛鑛石所含燐質極鮮純鐵約百分之六十二至六十七高昌公司於今年掘出二三萬噸計來年可採十萬噸粗鐵售與北海道製鐵會社及其他二三會社該處雖無碼頭而可泊三千噸之船隻待來月即可運至日本該公司更於江蘇境内發見鐵鑛一所現已與中國所有者談判若收買鑛鐵之契約成立則將於東京設立製鋼廠一所云云日人現注意在我國發見鐵鑛後即設法收買旣有益於國復有利於己若關係較大則更將如大冶之巳事矣我國人旣有鑛産因不善經營輒售與外人待外人着手則無不有獲利數倍者嗚呼工商不競寗勝浩嘆哉 
[中國銻商失敗之原因]  
　　英國鑛業雜誌云去年中國輸出純銻生銻（含銻質百分之七十至七十四）共二萬二千零八十八噸又銻砂一萬一千五百七十二噸查銻砂散見於湘贛滇粤各處而銻業之集中點則在長沙武昌有煉銻廠一所規模尚大每年提煉銻砂爲數不少銻爲製造軍火之要品自歐戰發生後銻之需求大爲加增華人深知國内銻鑛之富與銻質之良乃在紐約設立售銻之公司初頗發達得利甚豐但銻之銷路旣佳市價旣高世界他國自必從事開採銻鑛迨出産旣多價值自落中國銻質雖無可訾然華商於一九一六年間因市價大跌遂大受損失矣是年一月漢口税關所定之銻價純銻每噸爲關銀八百八十兩生銻每噸爲關銀五百兩迨至是年十二月江漢關所定之銻價則較前大減純銻每噸僅爲關銀二百十八兩生銻每噸爲關銀一百十三兩蓋自一月以後銻價無日不遞減也溯其重要原因厥有數端（一）購辦大宗銻者團體堅固不肯放價收買而以紐約爲尤甚（二）西班牙銻業勃發以大宗銻砂供給英國（三）南美波里維亞國亦以銻砂運入市場（四）當市價高時中國運裝紐約之銻爲數甚鉅託人代售以致紐約存銻太多有此種種原因華商乃大受影響國内銻鑛與煉銻所因輸運不便資本不繼多停止營業而大公司數家以爲銻價不致低落而他國未必有銻供給者至是乃轉運不靈相率倒閉矣 
[山東德縣運河又决]  
　　山東德縣地鄰運河於本月初九日城西南角豆付巷河水漲溢經村民齊力保護幸未潰决乃於十二日晚城南盧莊忽然潰决淹没數十莊村被溺之人不計其數水勢滔天村莊禾田盡成澤國該縣城巳被水圍内外交通現已斷絕被災之民哀鴻徧野慘不堪言即城東南土橋之趙王河向來乾涸今亦大水逐日增漲惟尚未横溢隣近居民巳甚恐慌矣又聞該縣境運河决口之日水勢巳將没城全城人民朝不保夕城北八里常莊後原有北支河一道爲向來德縣洩水之區經過吳橋由海豐入海惟該河久巳淤墊直境人民亦以有碍種田不欲洩水曾將常莊東西堤口均築新埝晝夜堅守以致洩水無從增漲無己該縣知事無可如何刻以居民被淹不能束手待斃特由縣公民電禀省長並飭令駐德右翼巡防商統領即刻督隊將吳橋所築堵水新埝扒去引水入海全城生靈始得無恙也烟台商務總會及外國商會接天津中外各商會急電謂該埠被水之處共有三十方里平地水深七尺有餘中外難民約計一百餘萬急待救濟務望設法暫運杉板若干隻來津以資拯救烟台各商會接電後即會同青年會曁各機關於次日運去杉板二十隻並聞尚有第二批運往也 
　　津浦鐵路爲南北之樞紐運輸敏捷商旅稱便自該路告成後由津至滬之海運業頓見冷落今自該路被冲膠濟路及津滬航路業務增進三分之一以上彼方旣得大利則津浦路之損失可想見矣 
　　强兼省長以本年各縣旱澇成災二麥收穫俱薄加以土匪滋擾人民不堪其苦况近來各處復被水災對於賑恤救濟種種善後需欵尤急東省庫空如洗勢難應付日前曾將困難情形電告中央請求撥給欵項以濟急需聞昨接中央覆電准撥欵七十萬元内由中行撥紙幣二十萬公債票四十萬元外並由財部籌撥現洋十萬元 
[宜昌通信]  
　　入川北兵到宜以來地方尚安堵如常惟商業稍爲減色實由鄉人上城稀少懼被軍隊拉去也蓋鄉人以前車爲鑒耳 
　　吳光新於二十八號到宜次日即派前到十三混成旅步兵二團所部一營由張團長帶領及沿途設站人員共計八百人乘前扣之蜀亨號出發日内巳將抵渝 
　　其所以急派軍隊前進者蓋因汪參謀長所乘之蜀通號有被匪截擊消息急赴援救而蜀通號已於吳光新到宜之日到渝則中途無意外可知矣 
　　吳光新到宜已經六日並未出示佈告今日始有六字佈告云川省屢遭兵燹人民久困塗炭政府憫念遺黎特派本使查辦現正統兵入川專以救民爲願士卒經過城鄉嚴禁絲毫擾亂責成地方官吏會同辦理前站偶有僱用脚夫專爲搬運糧彈照里定價給錢官吏監同付現不准强勒拉夫尤禁尅扣盤算買賣飮食貨物彼此公平交换貨物貼寫價錢務使衆人共見旣免誤會爭持商民公私兩便爲此佈告大家各宜遵守勿犯 
　　十三混成旅所部陸續到宜今日到者約計三營内有司令衞隊兩連其輸送隊昨亦巳到三中隊現均暫住候船隻齊備卽行出發聞吳光新候蜀亨回宜亦即上渝 
[湘當局注重寳慶]  
　　湖南寳慶近傳有不穩之說確否尚未徵實兹聞湖南守備隊第二區司令官周次功（偉）昨有電致督署略謂衡永相繼稱變寳慶毗連南路深恐匪徒乘風嘯聚擬撥三五兩營分派寗鄉湘潭湘鄉各交界處駐紥以重防務云云又聞第二師四旅旅長朱澤黄奉令移防寳慶一帶朱於一日抵湘鄉後卽派員分赴郵電各局依法檢查頗爲嚴密昨特電告督署查照觀此可見寳慶一帶情勢之重要矣 
[永衡緊急中之鄂防]  
　　永衡獨立而後湘南風雲日緊惟雙方是否開始攻擊消息閃爍莫明眞象鄂省與之接壤是以王子春督軍對於鄂州防務格外愼重種種布設近日益形嚴密如望山文昌漢陽保安通湘各城門以及武岳路車站原派兵士於客商行李箱籠之出入起卸必須檢查近更益加勤密即微軟包裹亦須檢閱而對於湘鄂間之郵電則飭令各局郵電檢查員認眞檢驗不可疏忽一面又下加緊戒嚴命令通令各軍隊於鳳凰山楚望台兵工廠諸要地及各城門江河各岸碼頭軍署以及關於軍事之機關皆派遣軍隊通夜巡哨而軍署四週尤加放步哨出入均須口號每夜十二點鐘後如遇行人須嚴爲盤詰督署則派憲兵一連輪班分區巡查至天明始止各旅棧學社均係旅客居住來往不常流品甚雜逐日必由各區警署派警稽查遇有嫌疑時即居民房屋亦得入内檢查以防微杜漸故并派軍警幹員便服裝束伴作旅客於衝要地點之客棧居住以便查出溷跡匪人隨報該區軍警拿辦絕無疏漏又據中央迭電稱據偵探報告民黨潛運軍火藏匿租界勾結軍隊希圖擾亂秩序等情特飭漢口稽查處武漢兩警廳及所屬軍隊派員嚴密調查以期凈絕根株消弭亂萌 
　　吳光新所募輸送隊迭次由商輪裝運來鄂者均駐紥大公館相國寺洪山長春觀等處刻巳發給灰色軍服徽章口糧擬派二千名赴湘爲湘省輸運軍需之用日内即乘武岳路出發又駐紥綏遠之軍隊混成第一團長李名山本係吳光新舊部兹因川湘多事自告奮勇願爲前鋒聞吳氏以湘事不難指日敉平湘省平靖之後蜀中之困難當可立解刻巳婉言拒絕聞中央擬增派第五師某團軍隊來鄂協防南來之期尚未確定又駐湘海軍艦自楚有開赴上海修理目下寄椗岳州城陵磯者爲江元江犀建中宿字魚雷寄椗鄂江者爲江利拱辰湖隼魚雷湘鄂相離咫尺有此七艦足敷江防兹聞當道以岳州以下防務甚形緊要刻又將前駐岳陽江面之楚謙號調回該艦昨已抵鄂不日開往岳州 
[鄂省一處四局之裁撤]  
　　漢口辛亥兵燹全市付之一炬共和成立各商帮清理人欠及欠人之欵達四千數百萬元之巨糾葛頻繁訴訟踵起元二年間此項債務案件皆由商埠地方廳判斷然以與商情隔膜裁判每失平允而又手續紛繁難期速結於是漢商會乃有要求鄂當道組織商帮清理債權債務處之舉由官委任督辦坐辦裁判各員以商界領袖分任評議所有債案皆歸處理如有不服判斷或狡騙抵賴然後移付地方廳依法辦理該處係於三年春成立曾經咨由司法部立案法部原以該處有侵法權特限一年爲期嗣以債案未清一再展限遂至今仍得存在兹司法部林總長檢查舊案以該處設立巳逾三年債案何以猶未清結爰咨請鄂省長於今年底務將該處裁撤所有未完案件移交法庭辦理昨省長巳轉令該處督辦趙道尹趕於本年内將積案清理完畢依限結束 
　　湖北各處過境銷場税徵收局係沿前清釐金之舊制全省共設二十八局分卡星羅棋布客商運貨無論水陸皆難漏偷繞越張夀鏞任財政廳長後因各局卡員司每有賣放客貨及税不足額情事特增設東西南北四路稽查局以查偷漏補税額爲職責該四局均無一定比較緝卡巡船亦無一定所在設立以來對於商貨無論税足與否一經覆查即勒令加捐稍有抗違則遭苛罰實爲當局叢怨之府然亦爲司其事者之絕大財源此次省議會開會未久接收各地商民陳訴稽查局濫罰苛徵之書共有三十餘起經該會逐一審議彙咨省長查辦現聞王兼省長以該局有百害而無一利巳令財廳長將四局一律取消以輕商民不正當之擔負矣 
[贛省近事]  
　　贛省向設有軍用民船承雇處以爲載運軍隊之用乃因近來軍隊封用民船旣無限制所給船資亦不敷應用於商業民生均有影響日前特具節略於總商會轉懇督軍維持並請恢復元年軍政司雇用民船辦法經龔會長屢與軍務課磋商擬具辦法呈由督軍核定所有船價仍照李前督在贛時所定之辦法凡雇用民船應先由該軍隊長令知該處經理照數雇定請封不能延誤至發給船費則由軍務課與商會各派員會同分别付給後將數目榜示於水巡廳門首以杜少給之弊承雇處原有費用仍舊照給但所封用之民船該處應負完全責任龔會長昨已將上項辦法轉告該處涂經理頗表滿意惟尚要求酌量加價藉免虧累乃復會同龔會長赴軍務課請求未知能否有效也 
　　戚省長昨訓令豫章贛南潯陽廬陵四道尹云准教育部咨開立國之道首重教育開通民智培養人材胥於教育是賴業由本部遴選富有教育經騐各員呈請任命爲各省教育廳長辦理全省教育事宜以專責任除令催各員領憑到省組織外理合咨請通飭各縣知事及省立各學校嗣後凡關於教育事宜可直接呈請該廳核辦等因准咨除通令外合亟令仰該道尹轉飭所屬一體遵照 
　　贛當道以近來隣疆不靖匪徒乘機蠢動騷擾地方近如南昌新建遠如撫州安義崇仁大庾德安等縣屢次發現搶案彼匪徒之匿居民間者數必不少特擬再行清鄉一次以除隱患所有清鄉手續擬參照民國二年清鄉章程辦理俟妥定後即訓令各道尹轉令所屬遵辦矣 
[牯嶺德僑下山之波折]  
　　江西九江牯嶺德橋業經潯陽道尹九江關監督擬具處置辦法凡離境者須先報明廬山警察分署發給護照轉由分署報告九江商埠警察廳俟德人下山時派員監視繳换護照方准旅行乃於日前廬山警署文署長報告警廳謂是日有德人七名來潯分赴他處當由總務科辦就護照七張俾便發給屆時僅有德人六名下山其餘一名因事未到是以護照只發出六張其一張置之篋中並未注意該廳長韓振山遂根據文署長報告不加詳察轉以離潯德人七名報告潯陽道尹公署道署旋卽電達各鄰境交涉員在案詎廬山所餘德人一名次日僅持廬山警署護照逕赴上海警廳並未前知而安徽交涉員以電報德人名數與所來德人名數不符特電贛省長潯陽道尹詢問道尹接電後立飭韓廳長調查眞相始悉此中波折惟廬山所餘德人則云已下山不知去向當即電詢各埠有無德人到境旋接上海電覆謂該德人業已抵滬惟未持有潯警 
 
 
 

Page 7

 
 
廳護照此間正滋疑竇潯陽道尹以此事關係匪輕該廳長竟爾失察頗爲震怒立將韓廳長傳署申斥省長公署亦派交涉處交際員曹懋鼎警務處督察長陳其達前來查詢刻巳將韓振山記大過一次聞韓以此次獲咎實由總務科之疎忽特將交涉事件改歸行政科辦理又警廳前派檢查郵件員張某因不諳德文遇事亦多舛錯現巳改派楊某充任矣 
[福州短簡]  
　　閩省新兵巳到四千之多聞尚有在後未能卽到者閩民知之相顧而駭以爲地瘠民貧胡能養此重兵且兵招之易而散之難今日閩省土匪蜂起皆民國元二年所招而遣散之游勇其人半屬湘皖兩地人也故閩民憂之然亦敢怒而不敢言李厚基以新兵旣到乃將十一旅之閩軍全數遣出剿匪第一旅之北兵亦遣出一半將新兵安置屯地以便操練其新兵之槍械則撥印花税欵十萬滙滬漢兩兵工廠購辦 
　　省議會議員自獨立時停會後絕不復聞而應得之薪俸則照領無遺近數日來都覺無事可爲頗引爲憾特於日前茶話議决謂會中對於六年預算至今未决欲請召集臨時會議頃已公函兼理省長其函云本會議員陳孝新等五十七人僉稱本省六年度地方預算案前因常年會期侷促未及議决原定俟開臨時會議决之兹閉會巳逾兩月應請求召集臨時會審議預算以重職權等因查與省議會暫行法第二十二條所規定適合相應函請貴省長查照辦理云云未知若何答覆 
　　水警廳長自經警務處長兪覺生兼理後已將前林葆忻所用之人悉行撤去以署中親信可靠之員接充蓋以林爲粤海艦長林葆懌之弟以所用之不足靠恐其擾亂地方也又將水警署中之槍械悉收之入城其防節可謂周密矣 
隂曆八月十六日爲李厚基母氏七十夀誕李爲之特别做夀事前即以大紅紙印成事略徵集詩文届期凡福建全省文武官僚雖遠在邊縣之知事亦棄職來賀其在閩垣之紳商各界之送禮祝賀更無待言其揮霍滋甚即優伶一種已盡福州所有而徵集之一連三日日夕未停其他種種可以概知質言之開閩省未有之盛會而巳 
　　福州城内新出一毒殺髮妻案兩家皆當時之縉紳主人即連羅菸酒公賣分棧委員吳某其父則海軍部技正也住南營李某之屋因與李之長女有染久而情切遂起毒殺髮妻之心卒至成爲事實然其家庭並不出首告訴或有特别原因事爲報紙詳載因而爆發然吳妻之伯心甚痛之曾作輓聯而略洩之其聯云汝死旣甘心且有母有兄予復何言問餘事我聞不忍述任或哭或笑姑留老眼看將來此聯可見一斑兹由警察廳四處偵察並由檢察廳入室檢察略得人證將尸棺封好並逮捕吳某押候人證具齊卽行開審 
[皖省大批知事更動]  
　　安省各縣知事前本謡稱有大批更動嗣因倪前省長有病致擱而未發者累月矣現黄省長蒞皖當將倪氏夾袋中人物逐一發表計委各縣知事如下署渦陽縣知事唐豫桐因病辭職遺缺以黄佩蘭署理繁昌縣知事吳克俊調省遺缺以關建藩署理宿松縣知事張鍾武調省遺缺以盱眙縣知事寗祖貽調署遞遺盱眙縣一缺以宋紹璋署理潛山縣知事徐榮桂調省遺缺以晋恒履署理舒城縣知事劉傳經調省遺缺以李萬基署理貴池縣知事王一德調省遺缺以英山縣知事劉鎬調署遞遺英山縣一缺以李樹芬署理合肥縣知事李誠調省遺缺以石埭縣知事左海濤署理遞遣石埭縣一缺以劉玉田署理青陽縣知事錢鱗書調省遺缺以李建基署理旌德縣知事孫鶴年調省遺缺以修思永署理績溪縣知事方以南調省遺缺以李懋延署理婺源縣知事曹九疇調省遺缺以葛韻芬署理廬江縣知事洪迺文調省遺缺以柳汝霍署理宣城縣知事袁勵震調署郎溪縣知事郎溪縣知事章識言調理宣城此外尚有大批知事釐金發現或謂俟新廳蒞省再同時宣示云 
[招撫毛匪中之所聞]  
　　毛思忠確已受撫 
　　張敬堯尚在爲難 
　　徐州通信云頃聞督辦署中人云毛思忠確已受撫其部下人數約有兩千一律改編爲補充營四營皆自帶槍械現在豐縣編制一俟編齊即調赴各處塡防毛思忠已於日昨來徐晋謁張敬堯力辭團長之職謂志願已償情願解甲歸田云云張氏極爲嘉許連日在署歡讌並請各上級軍官軍佐等陪席賓主酬酢極盡綢繆惟有一事爲張氏所爲難者即中央迄未承認是也刻聞政府又急電張氏决不承認此事蓋因四營兵餉無從籌撥之故聞張氏接此電後頗爲焦灼未知如何辦理也 
[江北匪患之最近消息]  
　　淮隂北鄉曁沐泗邊境之匪患日益猖獗淮揚馬鎭守使由省歸來特召剿匪各長官痛加激勵一面决定親率所部前往迎擊日來運送槍彈輜重人力車被雇一空馬氏已於十月七日拂曉督隊出發聞預定一週肅清匪患不知能否如願也淮隂五市接近匪剿昨該市紳董徐作霖王化南湯龍門等十餘人將最近匪况報告淮揚鎭守使署文云舊曆八月十五日有大股土匪在淮隂第五市宋家集一帶刦殺焚掠縱十餘里受其蹂躪幸得大軍抵禦匪退泗陽似尚未受重創近有被擄災民等匪中逃回者僉謂該匪准於舊曆八月二十一日在泗陽王集地方爲故匪小青龍開弔並謂將於一二日内先佔泗陽包家圩以窺淮隂之漁溝漁溝若被佔據西壩（距浦十餘里）王營（距浦數里）勢難支持大局即不堪設想聞該匪中確有潰散之辮兵數營在内槍械子彈均甚整齊似與尋常土匪不同若不及早痛剿恐燎原勢成撲滅殊非易易某等痛等切膚現聞鎭軍親率重軍迎頭痛剿庶聲威所至斯小醜跳梁不難指日掃平而淮泗兩邑數十萬人民受賜多矣云云淮揚鎭守使前定十月六日在南校場試放地雷是日午後馬氏親往其他各界往觀者甚多計演八響聞將携去以爲剿匪之用云 
[江北近事]  
　　淮揚鎭守使馬玉仁於十月四日由寗返浦以淮沐匪患甚劇連日與各官佐計議擬親赴各地指揮進剿未知果實行否 
　　浦中軍界將開會追悼此次匪亂死難之將士營副楊坤寄棺南城碧霞宫其家屬已來浦治喪 
　　此問法界私人消息江蘇高審廳長莊景珂將於十月中旬來江查勘分廳地址以便早日組織 
　　淮紳王化南前上淮揚道尹意見書請將本縣警備隊增廣名額改歸紳辦王道尹以是否可行令向該管縣知事商酌辦理 
　　淮隂縣商農教育會長王文藻等分呈道尹警局請核減警費二千餘元以補取銷妓捐損失一案迄今十餘日尚未批答 
　　海防訊留守員陳鴻章被控撤差　繳鈐記疊經道尹公署訓令淮阜兩縣嚴拏在案現陳巳將鈐記繳銷王道尹諭令從寬免咎 
[南京快信]  
　　李督昨下午三時由日領高尾氏邀赴下關參觀日本偶田兵艦江甯齊鎭使軍署何參謀長歐陽副官兪代省長江寗吳縣知事與李督偕往六時入城回署 
　　江西旅寗同鄉前擬在莫愁湖歡讌李督當時李督因政躬稍有不豫且誕辰已届故辭未赴約現聞李督特約贛同鄉於十五日在莫愁湖開一談話會不備筵席 
　　雙十節李督在小營行閱兵禮式並致祭盡難諸將士以慰英魂各機關則懸旗誌慶 
　　江蘇教育實業兩廳經費昨兪代省長已决定照前提學使勸業道决算動支辦法呈請教育農商兩部核奪 
　　全國教育聯合會在浙開會聞蘇教育界已公推沈恩孚黄炎培郭秉文赴浙參與會議 
　　省署通令所屬禁止米穀出境以維民食 
　　財廳現已着手籌辦農工銀行擬定銀行簡章二十二條電部核示 
　　長江巡閱副使公署擇定當塗縣前長江水師提督衙門昨已派參謀劉敬臣副官馬興貴前往繪圖以便改造 
　　李督電請中央任省警廳長王桂林爲江蘇警務處長 
　　軍署參謀長何恩溥副官長王健飛保薦本軍署副官苗啟昆趙金城杜錫楨三人充兩淮緝私營長李督尚未核示 
　　徐州鎭守使張文生昨由徐乘車來省李督於午後二時在署設宴欵待 
　　軍署各界今日下午一時假花牌樓青年會開籌賑大會拯救天津災民 
　　奉直會館開津災籌賑大會李督擬親臨演說爲災民乞賑 
　　聞此次選派參議員係由督軍省長會同指派五人不經過地方選舉手續較前袁政府時代選舉國民會議代表尤爲簡便 
　　邳縣窰灣商民以前遭兵變損失匪輕呈請撫卹已經兪代省長核准 
　　清理官産處昨由中國銀行滙銀至京計三千一百四十九元 
　　警察傳習所訂於十一日在省公署續考警察生 
地方通信 
[蘇州]  
　　委員查點鹽捕營兩浙鹽務稽核所長派委松江孫運副及沈有林分赴兩浙緝私統領蔡和林所部各營按營查點官弁兵士有無老弱充數及缺額情事並檢閱軍械服裝有無釢壞破爛列表報候查核辦理孫沈二君奉委後卽於前日來蘇會晤蔡統領後蔡卽將所部十一營及兵艦等項照造表册並加派司令部軍需長芮殿臣隨同乘坐鵬飛兵輪分赴駐蘇屬木凟滸關之鹽捕第六營各船逐一點騐今巳事竣明日卽須開赴吳淞江隂各處按營查點矣 
　　吳縣監獄逃犯續聞吳縣地方監獄罪犯石小弟陳祥耕二名於中秋日脱逃各情已記前報兹悉此案業經高等檢察廳飭行該典獄官馬啓權勒限十日緝拿該逃犯務獲解究并令將看守警士趙玉樓先行拘押俟限滿不能緝獲即將趙警士送交吳縣公署審究一面巳由廳特懸賞格洋三百元通咨水陸警察一體協緝矣 
[松江]  
　　知事親勘螟災本邑自發現螟災後已由李縣長派遣第一區員尹子蓮等赴鄉勘驗並將被災情形電呈省署聽候派員會勘兹李縣長復擬於明日（九號）起親赴被災各鄉查看災狀九號先至楓涇由楓涇至五庫再由五庫至亭林前崗張澤等鄉然後回勘近城各圖聞預定之勘查日期在十日以上并聞兪代省長與胡財政廳長均已派委專員來松查勘故縣署中已預備一切並擬另派專員引導接洽矣 
　　查復新設繭行楓涇新設繭行十二家前奉省令限期將繭灶建築完備方准登錄領證旋該商等因省限太促呈請展期由縣轉呈省署核奪當奉省長批云行灶旣未預備何必先請登錄顯係爭先領證意在把持應函該縣農商兩會查明實在情形呈復核辦李縣長奉令後當卽函請農商兩會長調查呈復現縣農會長吳步蟾已查竣復縣兹將其呈復情形略志於下德昌順康兩廠在楓涇近市鐵道附近德昌有廠屋十間順康有廠屋五間兩廠各有繭灶八副元興嘉綸裕農協寳昌等四廠在楓涇之荳腐浜元興有廠屋五間繭灶八副嘉綸有廠屋十間繭灶八副裕農協有廠屋九間繭灶八副寳昌有廠屋三間繭灶六副恒利廠在楓涇之新橋堰有廠屋五間繭灶八副裕源大經兩廠在楓涇之慕字圲裕源有廠屋五間繭灶八副大經有廠屋十間繭灶八副（該廠所用均係炭灶建築形式與地廠之柴灶不同）豫源同裕興業三廠在楓涇之許家橋豫源有廠屋五間繭灶八副同裕有廠屋十間繭灶八副興業有廠屋五間繭灶八副以上新廠十二座其房屋上裝修雖未甚完備惟廠灶一項則已建設完竣云云 
　　城廂中白畫行刦城内豐樂橋日豐金店於九日上午八時來一口操北方音身穿灰色衣褲耳根上生一毒瘡敷有藥水花衣之匪人稱欲兌换分量較重之金戒並囑多取數枚以便選擇詎店夥將每枚三錢重之金戒四只送至拒上即被劈手搶奪向東狂奔經店夥跟蹤追趕見其過佛字橋由下塘在煤炭店門前失足跌撲該店夥正欲上前擒拿已經不及仍被起身往東過楊家橋出大街轉瞬間即巳不見現該店經理巳報由商會轉請軍警協同跴緝以免遠颺 
[鎭江]  
　　國慶籌辦此次國慶紀念適值戒嚴期内鎭城軍民長官曾奉省憲飭知除懸燈結綵並停止辦公一天外提燈會等一律免行當道遵即飭行各機關各就署所懸燈結綵以誌慶賀自所屬以下均各停止辦公一日各學校停課各商舖懸燈大致如此而巳 
　　防兵互調駐鎭陸軍十九師之軍隊祗有七十三五兩團向分防城鄉各處均限以三個月對調一次兹届三月期滿應卽更番遣調以均勞逸昨由司令部頒發命令飭令駐紥城内之七十三團與分防各鄉鎭之七十五團互相對調已於七號彼此接替矣 
[揚州]  
　　體育場開幕紀本邑公共體育場業經築垣平地接收房舍逐漸籌備器械惟因經費係逐月籌集祗能先其所急從事籌備昨日（七日）午前九時巳先行開幕略仿上海體育場辦法以各校生徒選手爲體育場基本會員是日入會簽名者以甲種商業學生及安徽旅揚學生較多其次爲第二高等學校等開幕禮節甚簡單只用軍樂環行運動場及學生運動蹈舞游戲之屬午時閉會 
　　太平洲義渡太平洲地方濱臨大江向有義渡船兩艘惟渡客擁擠時有覆船溺斃人命等事現聞其地士紳胡碧江張少如等特請鎭江救生會撥出義渡船二隻來往該洲渡客亦捐資二千串充作經費巳禀准丹徒縣署立案昨倪知事咨請江都周知事出示佈告矣 
　　運商晋謁運使西岸運商代表沈成一昨日來揚聞係因整頓鹽引事宜面謁兩淮鹽運使張子蔚氏磋商入手辦法 
[杭州]  
　　慶賀雙十節十月十日爲國慶日省城中國交通興業殖邊華孚地方實業各官商銀行均于是日放假一天並懸旗結綵以伸慶祝甬江錢市因上海南北兩市是日停市一天特定於十一日亦停市一天惟杭市因營業繁盛衆議仍繼續評市並在柳翠井巷錢業公所升旗三日藉誌慶賀又聞雙十節例須致祭光復陣亡將士忠烈祠昨巳由楊督軍委派第一師副官長章世嘉第二師副官長蔡源届期前往主祭恭代行禮 
　　政務廳長之交替省公署秘書長馮仲賢前由齊省長委其代理政務廳長因政躬不豫暫緩交替兹悉馮代廳長現巳病愈即於昨日（八號）上午九時將秘書長職務交卸清楚至政務廳履新當諭各科人員照常辦事又原任沈廳長亦於昨日起改任秘書長職務聞已由齊省長將廳長交替情形電達中央矣 
雜評一 
[民國六年之國慶（一子）]  
　　自民國成立以來無日不在風濤震撼之中而共和之傾危亦屢矣然共和傾危一次國人寳愛共和之熱心亦激增一次蓋凡物得之愈難寳愛愈甚乃自然之常理故去歳推翻帝制後之雙十節較前更爲熱鬧斯即國人表示寳愛共和之誠意也由此以論則今日推翻復辟後之雙十節將不更較去年爲熱鬧耶 
　　然而今日情形則恐有不然者官廳以戒嚴故而不許舉行提燈會猶不足爲國人意興上之阻力也國人意興上之最大阻力則爲時局擾攘未定川湘之爭依然未决滇粤各省依然自主統一之望無期民生之憔悴益甚加以亘古未有之水災徧地皆是之匪患國人且哀之不暇其將奚以鼓動其意興以舉此非常熱鬧之盛典耶 
　　雖然天下事要在人爲千辛萬艱之來以困我身我必奮其百折不回之精神以擺脱此艱辛之境而達最後希望之目的萬不可因此而入於消極也况乎此後之責任尚鉅所以傾危我共和之魔難未已卽有賴我國人以戰勝此魔難之責任未已而顧可以消極出之耶嗚呼國人而知此則所以奮起其精神者尤不僅在一時之慶祝也巳 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[祝賀雙十節國慶紀念]  
　　今日爲雙十節國慶紀念之期除軍警兩界以爲現在戒嚴期内慶祝情形不甚熱鬧外其餘如政紳商學各界均以今届雙十節爲推翻復辟後之第一紀念彌可寳貴故預備慶祝不減於元年及去年之景象是亦可見人心之寳愛共和矣兹將各界預備慶祝情形彙紀於下 
　　本埠行政司法軍警各機關以今日爲雙十國慶節各在署内外懸燈懸旗並停辦公事一天以誌慶祝 
　　昨日江蘇特派交涉員飭令自署中大門起至大廳遍掛各國旗幟惟德奥兩國因斷絕邦交例不懸掛並於禮堂上陳設鮮花業巳布置妥貼聞巳函致淞滬警察廳届時請派音樂隊蒞署以襄盛舉云 
　　公共公廨亦以今日爲雙十節國慶紀念循例停理讞政一天以誌慶祝昨由關正會審官預行照會輪應陪審之駐滬英副領事卓白兩君查照 
　　兵工廠謝總辦以今日（十號）爲雙十節國慶紀念之期自應循例慶賀惟今届因在戒嚴期内一切鋪張概行删免除會同本廠會辦曁各廠主任人員定於今晨八時在公務廳恭設國旗謹敬祝賀外並飭各廠工匠一律放假一日以示休息是日工資仍各照發 
　　第六區救火會昨發通告略謂頃接救火聯合會十月十日雙十節舉行提燈大會祝賀國慶紀念惟奉江蘇淞滬警察廳函開案奉護軍使盧傳諭本年雙十節國慶紀念刻值戒嚴期内恐有亂黨滋擾與往年時局不同所有是日提燈會一概停止以維治安等因到會奉此查現在地方旣已戒嚴自應遵照辦理現擬將是日改爲操演洋龍以資區别爲此通告貴區知照各會員整齊器具於十月十日准下午一時齊集本會會同游行街市後卽至滬杭車站後面操演火龍洋龍惟路由另案通告四時由操場分别各散所有各區預備之燈彩惟有統請移至本會紮挂藉資慶賀等因到會奉此查十月十日提燈會旣不舉行改爲午後演龍是與本會日前開會議决於九日酌派會員數人伴同迎匾議案情形不同自應變通辦理爲此通告全體會員十月十日准下午一時以前按照聯合會所訂整齊服裝辦法齊集本會會同辦理事關要政萬乞勿延至禱至盼專此即頌均祺其整齊服裝辦法如下是日准一時齊集本會游行街市三時至滬杭車站試演火龍洋龍四時分别各散惟是日不獨外埠來賓甚多抑且多在白晝關係重要會員銅帽鈕扣板頭帶銅字斧頭務必揩擦制服號褲長統皮靴須洗刷潔淨以壯觀瞻惟白膠布褲現在换季巳不適用短統皮鞋形式不合云云 
　　南市工巡捐局門首用蒼松翠柏紮成國慶紀念四字縣商會在毛家弄東西兩口均紥翠牌樓高揭國旗内地電車電燈公司自來水公司中國烟酒聯合會二區烟酒公賣局税務公所等均預備慶賀華商各電車亦皆遍揭國旗 
　　今日之國慶紀念本埠因值地方戒嚴所有各學校舉行提燈會已奉令阻止改爲各學生手持國旗於上午九時出發至十一點鐘時休息下午一時起至四時爲止游行各處各學生抵南市時縣商會已預備茗點藉以憇息 
　　江南中學夜校於雙十節午後八時舉行同樂會又請演說家演講唐明皇游月宫古事並請音樂耑家獨奏音樂是亦該校之國慶紀念也 
　　私立進德乙種商業學校本擬舉行提燈嗣被軍署禁止是以於上午由職教員率同學生在禮堂舉行慶祝典禮晚間宴會該校門首紥有燈彩頗有可觀 
　　上海總商會因本屆雙十佳節爲復辟後第一届國慶紀念之期自宜舉行慶祝是以於前昨等日巳布置一切門前懸燈結綵滿揷冬柏鮮花綴成共和萬歳字樣並於議事廳陳設一新定今晨舉行慶祝典禮 
　　今日南北市各大商號均停市一天而南北兩市錢業公所今日亦不開市以誌慶祝 
　　西門外斜橋甡元里增盛蔴線球廠二年前由陸星莊發起仿製洋式各種花藏線球頗受購者歡迎現陸君以此次雙十節適届該廠三年紀念之期是以在廠特備茶點開三週紀念大會藉以慶祝雙十節於昨具柬分邀各界前往參觀並於晚間設筵廠内邀請來賓歡叙藉資慶祝 
　　基督教天安堂佈道部同人於昨晚七時三刻舉 
行國慶佈道由部員韓宗主君演講題爲神恩之浩大天國眞理之奥妙聖教救民之切要聽者莫不傾心悦服今晚（十號）八時協贊會會員開大會由柯駿行牧師宣講協贊會對於教會應盡之責任繼由各員祈禱欵茗慶祝而散 
　　城内外各教堂亦於昨日遍紥冬青懸掛旗燈籌備均各妥貼並於上下午邀由各教友開禱告會以資慶祝 
　　淞滬警察廳昨致上海縣公署函云敝廳長奉護軍使面諭以本屆雙十慶節聞有人提倡開提燈會等事當此地方未靖謡諑孔多之時飭即禁止以免滋事等因遵經布告禁止在案嗣據教育會來函謂本年雙十節議由各學校學生各組小隊由職員導引分隊游行用以動社會之觀感等情敝意各學校舉行雙十紀念固爲慶祝起見惟際此戒嚴期内難保無匪徒乘間竊發擾害閭閻此項慶祝最好停止舉行爲是如果各該學校必欲舉行亦須將時間縮短以下午三時爲限且一切儀式務取簡單不得有旗燈等物致涉鋪張相應函達卽希轉飭查照辦理是荷 
[委定籌備省議會選舉所長]  
　　内務部艷日通電各省於本年内籌辦第二届省議會選舉事項上海縣知事已奉省長轉令一體遵照迅速籌辦在案兹悉縣署得省中消息省長公署巳着手組織籌備省議會選舉事務所業經省長委令本署諮議長蔡寳善兼任籌備省議會選舉事務所所長云 
[宣戰中檢查路電之辦法]  
　　滬寗鐵路管理局致上海電報局函云逕啓者前承貴局鈔送交通部寒電令知中國對於德奥宣戰期内規定檢查電報辦法除遵照外查鐵路車站雖亦承接官商電報然爲數極少且鐵路不過轉線仍須送經電局傳遞則鈔送地方官派員檢查一節自可不必惟原電所定條文鐵路電報處固有須共同遵守者亦似有可以變通者敬就管見奉質高明如原電丁項密盋商電外國人須蓋用公使或領事印章本國人須蓋用各地行政機關或商會之關防印信並須將密碼本交局核閱一條查鐵路所以承接商電者原爲利便搭客起見今定章對於密碼商電手續旣如是之繁爲搭客計可以交鐵路者何不可交電局故鐵路對於此條不如定爲（凡密碼商電不論其爲華洋人或華洋文鐵路概不收發）較省周折又原電子項扣留之電報應由檢查員會同局長簽名備文說明理由呈部核辦一條查鐵路旣無檢查員若有扣留電報擬即送至距離最近之電局代爲呈部以上各節是爲妥洽敬請裁酌賜覆以便轉飭洋總管遵照如有不合務請切實指示具級公誼 
　　附電報局覆函逕復者頃准公函以宣戰期内對於檢查電報擬定變通辦法二條具見於愼重公務之中仍寓便利商民之意至堪欽佩當飭敝局總管領班妥議去後兹據復稱查路局所定凡密碼商電不論其爲華洋人或華洋文鐵路概不收發一節華洋人等可逕向就近電局拍發誠屬較省周折惟路局扣發電報擬送距離最近之電局代爲呈部一節總管領班商諸檢查員僉謂路局旣有專司電報總管遇有扣留電報自應由路局電報總管會同局長簽名呈部核辦不必送由電局代呈以清界限等情前來相應備函復候采納是否有當尚乞裁奪爲荷 
[收管之德國商輪業已修竣]  
　　我國收管德國之狄克立克媽斯及阿爾培搿（均譯音）兩商輪素係行駛外洋之商船此次中央允准由商承租敵輪該二商輪亦在出租之内惟該二輪泊於南黄浦爲日巳久機器鍋爐均巳鐵銹業經商由江南船塢修理巳誌前報兹悉該塢派令冷作機器鐵匠等往修已將一月刻巳一律修竣約於三四日内照章先行試水較準速率後即當歸商定期開班聞仍須行駛外洋云 
[新造兩軍艦工竣下水]  
　　海軍部前在滬南造船廠添造兵艦兩艘命名永績永健刻巳將全艦裝置竣事呈報部處派員分别騐收聞定於今日午前行下水禮海軍部巳派員來滬參預典禮並由司令處先期柬邀各界登艦觀禮届時由南黄浦開駛至吳淞口外折回以驗速率所有正副艦長及輪機長員役艦兵等預由海軍部與司令處並海軍學校中分别選派妥貼聞下水後即撥歸練習艦隊從事練習以期純熟後歸入第一艦隊或第二艦隊差道 
[覆請詳查奥人履歷]  
　　俄總領事函致交涉署擬將旅滬奥人喬塞夫法司達白全家由俄總領事署保護交涉署以該奥人在滬幾年曾執何種職業前在俄境時經辦何事何時脱離奥籍均應詳查請俟俄政府批復時再行見復核辦昨巳函復俄領查照矣 
[鄂代表對於漢冶萍公司提出之條件]  
　　鄂省議會曁清理處代表李宗唐張國恩余德元胡潛李法五人爲漢冶萍事抵滬於本月二號與漢冶萍公司開始談判是日該公司出席者爲董事會副會長李經芳董事沈敦和楊綬卿正經理夏偕復副經理盛恩頤箏當由鄂代表等說明來意繼由沈董事歷述該公司要難情形及前途危險狀况雙方略有辯論旋由李副會長要求將所有條件詳細開列以便討論鄂代表遂致函該公司詳列條件兹錄原函於後 
　　漢冶萍公司執事諸先生大鑒日前晋謁蒙各位殷殷賜教欽佩莫名唐等當場提出股權地權二項承屬將所有條件逐一列明送貴公司查議兹將關於鄂省股權地權各條件及理由詳列如下（一）股權（甲）股本查漢冶萍公司自剏辦以來約分三時期初爲官辦時期次爲官督商辦時期今爲純粹商辦時期在官督商辦時期本有噸鐵兩銀歸還官本之奏明今旣爲商辦時期鄂省剏辦之股本不能一時歸還自應遵照公司章程辦理一律塡給股票與老股東享同等權利（乙）股息股本旣經塡票所有股息應照公司章程辦理（丙）事權事權亦由股權發生鄂省爲開始剏辦之老股塡給股票後所有一切亦應照公司章程辦理（一）地權（丁）鐵捐查鑛業條例使用他人土地應給予地主及關係人以相當之償金大冶鑛山漢陽廠址均係鄂有故奏案亦有報効之明文今因維持實業起見將二種合併減輕辦理仍以每出鐵一噸繳銀一兩以爲酬償（戊）砂捐砂者鐵之母無砂則無鐵鐵旣抽捐公司售砂亦應按照漢廠化鐵成分折合一例繳納以上所列均按照法理事實條舉彼此推誠布公當無難依法解决希卽查照從速賜教是荷李宗唐張國恩余德元胡潛李法啓十月二日 
[最近進口之銀洋]  
　　前昨兩日並無現銀出口是以昨日銀拆巳跌至八分而大連與長江一帶及内地蘇錫等埠運來墨洋與龍洋不少今摘錄於下彙康鐵莊從大連裝來現洋四萬元又各錢莊三萬元又蘇州來洋五萬元絲帮由無錫來洋三萬元交通銀行由蕪湖來洋四萬元中孚銀行由漢口來洋五萬元 
[浦江停泊木植問題]  
　　浚浦局總工程師海德生日前帶同局員前往南市浦灘察勘各木商停泊之木植見多係越出界限之外與定章不符乃再致函工巡捐局略謂查此事於本年五月四日本局致前交涉員朱函中巳詳晰言之矣除將原函抄送一分外特再附呈如下（一）本年四月十日在南碼頭察勘時與木商以發展意見之機會並未有解决此事之問題（二）暫准堆放運卸木植之六十尺臨時界限係由駁岸之上口起算（三）在此六十尺界限以外不准停泊木植（四）浦江内無論何處均不得常行停放木植以上各節祈查照轉致爲荷云云兹將該局致朱交涉員原函錄下逕啓者接准大函據木商會館呈稱南市堆木一節已悉種種兹請尊處將下列兩端轉知各木商爲荷（甲）海工程師於四月十日在南市會勘時曾聲言各木商南市浦灘堆放木植不能擅自取决此事須俟本局局長察核定奪（乙）本局照四江或浦灘本局萬難照准然爲擬一臨時辦法准各木商可將運卸堆棧之木植依南市駁岸線六丈以内轉爲停泊使各木商得有時間籌一較好之辦法堆放木植庶與浦江無所妨碍至留出六丈之處當立水門汀椿以爲標記而資識别 
[商界所得天津水退之消息]  
　　天津駐滬分莊祥泰順商號接津埠總號來電謂近兩日如海大道河東瀛村一帶水勢退盡而日英德租界較前亦稍退日租界水勢最深昨日不過一尺餘現商市往來始稍回復速將米糧運津以備行銷該號接電後昨向南市長裕裕太等號購辦秈米四千五百包蠶豆二千包有某會運往散放賑濟之客秈二千五百包昨報裝怡和洋行之景星輪船赴津該輪准今晨八時由滬開駛尚有麵粉一萬餘包係源泰津帮滬號運往云 
[報告石家莊水災詳情]  
　　本埠紅十字會昨接放賑員蔡吉逢報告石家莊水災詳情並議决急賑辦法照錄如下石家莊地本高阜向無水患隂曆六月初六日晚天忽大雨三日不止初八日街巷巳水深三四尺宣洩無路房屋地址稍有窪下者已淹倒數百間初九早山洪暴發（九里山又名蓮花山）河流泛濫（滹沱河）每過一小時水漲四五寸房屋坍塌之堀不絕於耳傍午尤甚男女扶老携幼爭相逃命此時馬路街衢已水深六七尺不等其有逃避不及者多淹斃水中並有拴繫長繩全家遭刦者屍身浮沉蔽流而下墳墓並遭飄泊棺木縱横水中白骨零星隨波逐浪而婦孺啼哭聲房屋倒塌聲呼號求救聲以及風聲颯颯雨聲淙淙水聲潺潺當時人雖鐵石亦不能不聞之泣下也惟北後街水勢稍淺逃難者絡繹其間又正太京津兩車站地址較高人爲之滿並經正太鐵路公司騰出貨房數十間容納數百人婦孺則佔居該公司俱樂部樓上樓下亦約數百人而兩站旁露宿者尚有數千餘人是晚水勢更猛風雨交加商民以腹内無食身上無衣兼之大水滔天一白無際驚恐之餘相視而哭幸初十早雨霽天晴災民始獲出險爭往鄰村被災稍輕之親友家投覔衣食兩日間並坍塌房屋一萬數千間淹没傢具貨物無數被災者一千四五百户（石莊居民共一千九百餘户）僅於西北一隅地勢稍高尚存居民四五百户此皆鐵路迤西被災之大略情形也鐵路東係七月初五之大雨又復坍塌民房殆盡至今合鎭所存在者除各大機關大公司外（此數處均樓房牆址純係磚砌異常堅固故免於災）其餘民房幾無數椽整飭也斯時上中之家變爲貧户窮民更無論矣沿街兩廊多有支搭蓆蓬暫爲棲息者（指上中之户而言）而鐵路橋下麕集以蔽風雨者奚止數百餘人邇來天氣已寒旣嗟無食又嘆無衣來日方長其不成爲餓莩也幾希本地旣無公欵官振又復無多義振之來亦屬車薪杯水哀哀蒸黎奚以生存惟有歎蒼蒼之不德也已 
　　附錄議决散放急振辦法（一）調查災民以冲塌房屋爲標準（一）現在聚積之災民爲數尚多無衣無食待振孔殷先以工代振修理堤壩橋梁道路等處（此事已實行二月）（一）災民無地棲身除次貧户尚可支搭蓆蓬外其極貧之户多宿在雨站兩旁以及鐵路橋下邇來天氣已寒勢必釀成疫症决議藍造茅屋二十餘間以爲災民棲息之所（此事已擇好地址今日興工）（一）石莊内有義塜兩地經此次大水冲刷屍棺大半損露白骨纍纍無人收葬又淹斃之人亦多未葬擬購地代爲掩埋（一）决議由正太車到夀陽榆次等地購買小米三百石（約滬斛四百五六十石）已會同正紳赴晋（一）石家莊災民調查散放後再行查散其餘各村莊 
[偵探口中之黨人舉動]  
　　松滬護軍使盧永祥近據探報謂滬地黨人近見湘省劉林獨立擬赴某省希圖運動舊部定期舉事爲首之某某等業巳陸續前往請爲加意防範等語盧護軍使據報後於昨卽飭本署稽查各員前赴滬杭車站對於往來旅客加意偵查並飭路警留心密察勿稍疎懈至水路要道亦已轉令水上警察第一專署加派鎗划逐段嚴查以資防範 
[水路梭巡之嚴密]  
　　鈞和差遣艦艦長董仲發因該艦年久朽窳稟准江蘇督軍駛回滬埠入塢修理已誌前報兹悉董艦長以該艦現 
 
 
 

Page 11

 
 
正修葺落水需時所有舵工砲手人等無所事事當此戒嚴之際防務緊要未便任其閑居故每晚特派砲手二名水手十六名備帶槍枝子彈分駕舢板兩隻由小輪拖帶於入夜八時出發在白蓮涇龍華灣製造局等南黄浦一帶分别梭巡以輔軍警之不足 
[游巡第二隊發生命案]  
　　淞滬警察廳游巡第二隊係駐在老北門梨園公所内前日午後該隊劉巡官在某巡長臥室揩擦手鎗不料鎗中之珠未經取盡偶觸機關珠即飛出適中某巡長肚腹其時該巡長本適熟睡迨受傷後頃刻血流如注正欲舁送醫院救治無如巳傷要害頃刻殞命俄由郝隊長得悉立卽禀報徐警廳長徐廳長恐有别情遂派督察員前往澈查事實以明眞相一面飭傳該巡官到廳嚴行詰究 
　　又一訪函云滬城西馬橋梨園公所駐有游巡第二隊巡長某甲向有防衞所用手鎗一支昨晨在臥室玩弄不料誤觸機關突出鎗子適中門口崗警某乙當卽飮珠倒地登時斃命該隊隊長郝采章聞警馳至將甲拘留一面申報徐警廳長函請地方廳派員相驗下午林廳長委派賀檢察官等蒞場驗明乙委係鎗傷要害而死塡明尸格判由該隊棺殮至某甲現留該隊候送警廳訊供後再送法庭訊辦 
[滬西暗殺案四誌]  
　　住居滬西哈同花園附近六百六十八號門牌之紹興婦人金仙於上月二十六號夜被人用手槍擊斃後業經靜安寺捕房華探目鍾星南西探煞竦文將死者之同居人陳成照並跡涉嫌疑之汪祥松李桂富王泉榮婦人王孟氏等五人先後拘解公共公廨諭飭分别管押在案昨晨復由捕房將陳等併解公廨請究經會審員王肇之君商之美博副領事以案關暗殺捕房尚未調查明白判陳等男女五被告仍分别還押候查明眞相於下禮拜二研訊 
[嚇詐女巫案續誌]  
　　女巫舟山人楊氏（卽阿香）向在美租界七浦路六百零四號門牌開設佛店中間供奉楊大仙三老爺神像妖言惑衆騙人金錢積資漸裕七號忽接郵局遞到恐嚇信函希圖索詐洋五百元該女巫報捕請緝各情已誌前報兹悉滙四捕房捕頭麥搿雷搿（譯音）察得該函由興華公司劉天聲具名内有限卽日將現欵送至法租界八仙橋首安里某號門牌當給收條勿誤並指該女巫專事勾引良家女子藏垢納汚等語故於昨晨派包探陸連奎與九十八號西探會同法捕房中西包探前往按址查拏詎該處係屬空屋並無劉天聲其人該探遂據情歸禀捕頭請爲核示 
[研究鐵路編制之呈復]  
　　滬寗滬杭甬管理局呈交通部文云爲呈覆事案於八月二十一日奉到鈞部訓令第二五七零號内開國有鐵路編制通則及專章並員司月薪分級章程一案通飭詳究利害逐一簽註限文到十日内呈部並應各就該路情形及時局趨勢改良宗旨擬一各該路編制專章草案從速送部以供參考各路應有棄小異求大同及舍舊謀新之意向方可見諸施行並收實效此外各該處所機關首領及員司對於此事皆可條陳意見藉備參稽該局長幸體斯意依限條上勿稍延緩是爲至要等因奉此仰見鈞部博訪周諮實事求是之至意欽佩莫名謹查接管卷内上年九月間奉鈞部令頒國有鐵路局編制通則下局飭即依據通則並斟酌該局情形妥擬編制專章遵經分别擬訂滬寗滬杭甬兩路局編制專章開槢呈請鑒核在案考其原訂專章與通則不符之點甚多業於原呈内分别聲明蓋當時即巳感覺通則之不便故不能不就該路原有組織斟酌損益以求合於現狀然按諸實際究不免削足適屬之嫌所幸呈覆以後未奉鈞部批飭遵行尚不見有何等障礙故擬就滬寗滬杭甬現有狀况暫仍舊貫期以適宜容俟詳加審察妥爲研究再行擬訂兩路編制專章草案另文呈報兹將簽註一件條陳四件錄摺呈送仰供採擇懇祈鑒核施行 
（摺略） 
[確定官荒範圍之訓令]  
　　上海縣署昨接兪代省長訓令云案准江蘇省議會咨開案據省立第一農學校校長過探先請議確定官荒範圍一案本會依法受理僉以本省自洪楊兵燹物證多燬官公私各山地混合難分由來巳久現當提倡森林之際動輒掣肘該校校長言之甚悉但若絕對以無現時糧劵或印照一概作爲官荒恐各地情形不同或致損害公私權利窒碍難行惟各地每有無賴之徒毫無證據冒認荒山破壞公共山林誠爲可惡公决應請省長令行各縣凡買賣荒山荒地若無印照糧串證據作爲無效並禁止契税庶可保護公益而息爭端等因當以此案關係確定官荒咨請財政農商部查核兹准咨開查人民買賣荒山荒地應以持有印照印串爲憑若無確實證據應　認爲無效一律作爲國有准許人民承領該省議會議决辦法與國有荒地承墾條例尚無牴觸相應咨復查照等因准此合行令仰該知事一體遵照辦理 
[救火聯合會懸匾紀]  
　　昨日爲上海救火聯合會恭迎黎總統所頒功孚旣濟匾額到會懸掛之期會内各處均懸燈結彩遍掛江蘇李齊兩軍民長官浙江楊督軍松滬盧護軍使淞滬徐警廳長上海縣沈知事袁林審檢兩廳長以及紳學各界公共團體各埠救火會等所贈之聯對軸幛至上午九時許各區火會所派之會員至門首站隊恭迎來賓來賓到者紳界爲李平書張逸槎等警界爲警廳長徐國樑二區警正余炳文軍界爲第四團砲兵團長王銳政界爲縣知事沈寳昌等以及各界紛紛來會道賀均由該會會長毛子堅莫子經穆杼齋三君招待分别延入客廳欵以茗點未幾各區火會全體會員到會道賀畢時巳向午由毛會長命設席宴請來賓席散即分道出發齊集縣公署由毛會長率同全體會員晋謁沈知事將匾迎置於二區火會之皮帶車上覆以綢彩雙馬駕駛然後出發其所排次序（一）該會馬隊（二）一區火會會員（三）二區火會會員（四）三區火會會員（五）四區火會會員（六）五區火會會員（七）六區火會會員（八）七區火會會員（九）惠兒院音樂（十）警廳馬隊（十一）警廳軍樂隊（十二）警廳游巡保安隊（十三）普益習藝所音樂（十四）匾額兩旁由憲兵馬隊擁護環行中華路民國路外馬路進董家渡將匾迎迓到會懸掛又由來賓等道賀該會答詞伸謝始各分道而散時已鐘鳴四下矣 
　　又該會會員嚴永汀前日午後在鐘樓接續懸燈繩索緣梯而上忽爾從高墜下受傷内部巳紀昨報兹悉該會員當跌仆後車送公立上海醫院醫治經醫生施治後内腑受傷尚無大礙惟右臂肘骨巳經跌折恐醫治不能復原或致成爲殘廢云 
[學生積資助賑]  
　　北浙江路華安坊二弄私立萃英學校學生徐福祥王則鄭王炳元高御天女生馬素絹陳麗娟等聞主任高紉秋演講今秋北方水災慘狀頓發惻隱之心議設一賑災筒於校中勸各同學每日節省果餌之費投入筒内以期積少成多俟滿銀元後由該校送往水災義賑會助賑 
[大學比賽棍球]  
　　滬江大學曾與蘇州東吳南京金陵二大學約期比賽棍球本月六日滬江棍球隊赴蘇與東吳比賽其結果滬江勝昨日滬江隊員又赴寗與金陵比賽其結果金陵勝 
[同濟會之發起]  
　　公民周野公等因鑒於近年天災人禍民生凋敝特約同志組織一同濟會取同舟共濟之義其宗旨不涉政治不談宗教一以節省廳費聯絡感情而濟生活之困難學問相切磋道德相勉勵而策生計之進行現已草訂簡章分送同志暫假派克路一百四十八號爲臨時事務所閘北永盛里一百九十號爲通信處凡有正當職業注重社交者均可入會云 
[飛艇改期再演]  
　　美國飛行家阿脱斯密士君本定於十月十日雙十節及十三日禮拜六兩天下午在楊樹浦盡頭處之大廣場内試演飛行機刻因雙十節日紅十字會在江灣舉行大會及本月十三日又爲上海救火聯合會在泥城橋跑馬場内舉行試演救火各種技術之期適此兩日與以上兩處大會均有衝突故决意改期一俟選定日期之後當再宣布 
[定期演放氣球]  
　　氣球爲戰爭時之利品其效用與飛艇相同今有意國伊頓君擇於本星期日即陽曆本月十四日下午在法界霞飛路法工部局花園内（即以前德國花園）演放氣球并親自隨球上升至五千尺高以後斷線落下用網傘御風在空中飛舞緩緩而下并在空際棄去一傘倐而下墜再以隨帶之第二傘撑開飄忽而落地 
[盛杏蓀定期舉殯]  
　　泥城外盛宅訂於舊歷九月初三日爲已故杏蓀公出殯所有一切儀仗概從豐盛聞已備資三十萬專備出殯之用 
[侯魯公律師逝世]  
　　美國著名律師侯魯公於上星期舊病復發赴公濟醫院療治奈該律師年老氣衰西醫束手延至前日溘逝惟其身後蕭條且滬上並無親屬遂由駐滬美國各律師蒞場代爲棺殮擬再訂期追悼 
[殖邊債主聯合會近訊]  
　　麥家圈交通路催兌殖邊債主聯合會自成立以來報名者頗爲踴躍現在展限十日又將截止聞該會發起人中之某某業巳預備北上向該行正式談判並巳函致該行許總理俟其如何答復即籌對付方法惟外埠報名各户中有數目未曾確切者現巳函催迅速報明齊集後方可進行 
[魚雷艇入塢修理]  
　　海軍之辰宿列張四魚雷艇爲前清創設海軍時之老船内中魚雷及艦身汽鍋與艙内各種砲械均購自外洋頗爲優良邇因江海各要隘防務緊要宜將該四雷艇挨次輪修故由海軍總輪機處令飭列字魚雷艦先行進塢興修業於前日來滬駛入江南造船所由劉所長昨飭工匠妥爲修理 
[鄉婦抛孩溺斃之殘忍]  
　　本邑二十七圖鄉民潘阿二之女朱潘氏前在閔行普安保赤局領得甫生數月之女孩一口作爲繼女嗣該氏見該女孩忽有疾病竟於前日將該女孩抛入竹岡河中致遭溺斃經人報由保赤局司董吳某知悉令朱潘氏罰洋四元了結現該鎭各紳商以該氏殘忍若此安可任其薄罰了結故巳就近呈報地方警察第一區轉報上海縣核示昨由沈知事指令該區姚警佐速將潘阿二朱潘氏等拘案解候移送法庭依律嚴懲 
[外人打鳥誤傷鄉民]  
　　前日有某國人甲乙兩名各持鳥鎗行至浦東高橋附近鄉間打鳥不料子彈飛出悮中某鄉人肩膀手臂等處痛極倒地一時激動各鄉人將該國人圍住甲知肇禍突出重圍向西奔逃各鄉人在後窮追經該處釐捐分卡中人鳴警追獲連同傷者併送寳山縣署核辦 
[輪船搭客私帶烟土]  
　　海口輪船此次由營口來滬於昨日上午十一時抵埠停泊開平碼頭由新關水捕房探目何春生等上輪搜查當在朱信仁行李中抄出烟土六磅董永祥七磅潘才奎十二磅邁婦田刁氏一磅遂將朱等四名口連同烟土帶入水巡捕房經梅捕頭略詰一過諭飭一併解送檢察廳訊辦烟土存棧候燬 
[賣煙人控訴煙鎗被搶]  
　　無頼王阿福王萬裕葉茶生等三人於前晚九點時至葉招生私設烟榻處（俗稱燕子窠）欲强借銀洋不遂即將烟鎗搶取而逸經葉出外鳴捕將王等三人拘獲抄出原贓帶入捕房昨解法公堂請究原告投稱王等前來拆梢並搶取烟鎗當有夥計在場目覩可證求究詰之王等稱前往找尋朋友有之並未搶取烟鎗中西官判王等還押候傳到原告夥計訊明被搶情形再行核辦 
[襪廠訟案之結束]  
　　浦東南滙縣境新場鎭啓昌織襪廠前因尅扣工資與各女工大起衝突受傷多人致釀罷工風潮嗣又牽涉同業日新廠互相涉訟經南邑知事判决後女工與日新廠方面因曲直未分聲明不服倩滬上某律師代表赴上海上級機關起訴在案兹聞此案雙方爭持良久現啓昌自知其曲特倩城鄉紳士等出而調停妥洽願將工資如數發還並賠償日新與各女工等損失傷害等費業巳寢事聞該廠曁女工等將該費充作地方公益之用云 
[和尚醫治無效]  
　　僧人羊加全因乘人力車至南市滬軍營舊址附近適遇華商六號電車由南駛北相與避讓間人力車因之顚覆僧即從車跌仆磕傷面部當由一分駐所問明飭送新普育堂醫治已紀前報兹聞該僧舊有疾病以致送堂後醫治無效延至昨日午後在堂病斃由堂董函報該所張警佐飭地甲報告地方檢察廳請爲相驗 
[婦人控訴逆子]  
　　浦東張家浜湖北婦人陳王氏昨偕胞弟王興發赴楊家渡三區一分駐所訴稱伊子陳發狗不務正業棄妻愛妾經氏訓導不改反被兇毆請求提究經許警佐核准飭派長警前往將陳發狗拘所押候解送地方檢察廳訊辦 
[逃妻與表弟同居]  
　　杭州人盛啓祥住居城内九畝地富潤里其妻金氏於本年三月間逃走四尋無着前日盛在閘北長春坊尋見該氏與表弟時振聲賃屋同處當卽鳴警一併拘入四區警署據時供稱在南林里朱斯芾律師處當書記云云署員諭令押候解科訊辦 
[日商控告跑街夥舞弊之復訊]  
　　南京路二十號門牌日商羅公司日本人谷田方太郎田口邦子助延代表律師在總巡捕房指控跑街夏梅堂私用帳銀二萬六千兩並竊取支單及洋碱棧單逃逸等情由捕將夏拘解公共公堂研訊判押各情巳迭誌本報嗣巇原告查得某洋行經理鎭江人王潤生與此案有關報捕派令華探目王松濤將王潤生獲解公堂判交五千兩人銀並保候訊在案前日午後由廨復訊先由原告代表律師上堂譯明案情請究即據被告夏梅堂之代表律師到堂辯稱原告所失之棧單計洋碱一千零七十擔實係由王杏生賣與被告由被告轉賣與田口邦子助由田口再賣與羅公司所有定銀二千兩被告承認賠償但此係民事訴訟原告不應以刑事控告應請堂上准予被告交保開釋而王潤生亦延律師到堂聲稱原告所控夏梅堂案如堂上訊無犯罪行爲則王潤生案毋庸再訊應請將案註銷否則將夏案訊結後再行將王潤生案訂訊兪襄讞得供商之林日副領事判夏梅堂交三千兩王潤生仍交五千兩均各人銀並保候再訂期復訊 
[懲罰花會賭棍]  
　　賭棍鄔　實等在南市十六舖及小東門華法交界處所開設花會大廠串令同黨甬人張阿才紹興人何才榮在美租界三泰路二百八十一號屋内分設花會聽筒廣招無賴四出誘賭被滙司捕房包探施金生查悉於前日禀明捕頭往將張何兩人拘獲押至昨晨解送公共公廨請究經兪襄讞會同美柯副領事研訊明白判張何各罰洋三十元充公如無力罰洋改押一月示儆 
[三人均不認串拐]  
　　湖北人羅保臣羅有本李老四因被羅善甫在湖北檢察廳呈控串拐伊妻李氏逃匿上海公共租界楊樹浦地方由該廳移請上海檢察廳備文派警協同楊樹浦捕房中西包探將被告三人一併拘解公共公廨奉飭收押在案昨晨由廨提訊先由中西包探上堂訴明前情訊之羅保臣供在怡和紗廠對面開設湯　店巳有二年並無串拐婦女情事又據羅有本供稱來滬十二年不敢違法質之李老四供稱在滬營業有三十年之久並未回籍求察中西官核供判被告三人各交五百元人洋並保展期一月候原告到廨質訊再核 
[破獲收贓機關三誌]  
帮匪陳和尚（即公司和尚）張奶毛（卽大頭金發）等在浦東西溝馬姓屋内私設收贓機關經該管縣警察所第六區飭警破獲抄出贓花百餘斤拘獲黨羽沈得貴施金甫二名帶所押候訊辦巳兩誌本報兹悉該收贓人昨日託人持某花行發票一紙投局請領贓花聲稱此項棉花係由花行中購來擬軋好包裝轉售等語湯區員察得該發票情節不符且以該收贓人屢犯不悛亟應嚴究故除派警查明該發票情節外復飭各長警嚴緝首要務獲解究 
[索債互毆]  
　　紹興婦人王陳氏住居閘北長安路昨向同鄉郭阿秈索討借洋十元無着致起爭毆由崗警一併拘入四區警署候訊核辦 
[賭徒分别懲罰]  
　　兪金生（即施金生）因糾合陳榮生吳榮根張春廷李卿仁金甘仁徐永生王阿寳並婦人王陳氏張王氏等二十二人在山東路三百三十五號屋内聚賭抽頭前晚被老閘捕房捕頭偵悉率同中西包探協往將施等男女二十四人連同賭具一併帶入捕房着將施陳兩人收押餘人准各存洋五元保出昨晨由廨傳訊保出各人祗王阿寳到堂經中西官訊知施係過犯判押西牢一年期滿逐出租界陳榮生押兩月王阿寳罰洋二元其餘保出不到者著將保洋充公賭具銷燬 
[禁錮男女竊犯]  
　　住居法租界之蘇州婦人沈趙氏因先後竊取靜安寺一百五十八號門牌一百五十四號門牌一百九十號門牌各西人家及小沙陀路十一號門牌華人王文記愛文義路一百三十一號門牌傅仁等值洋數百元銀器衣物串同姘夫梁老老質洋花用被靜安寺捕房中西包探查獲於昨傅同中西各原告將沈趙氏梁老二併解公共公廨請究經中西官研訊屬實以沈趙氏前曾犯案實屬怙惡不悛判押女所三年期滿逐出租界梁押西牢一年分别示儆起案各贓着各原告認領 
[勒詐十元收押三月]  
　　船户王福夀控同伴李根桃將伊軋至北西藏路二百三十九號門牌小茶館内藉端勒詐洋十元等情昨由捕房將李拘解公共公廨請究先由包探施金生投訴被告所詐原告洋十元當在其身畔搜出等語繼由原告王福夀偕妻王郁氏禀明被詐情形訊之李供詞支吾中西官核供判李押西牢三月贓洋交原告領回 
[道尹公署批示兩則]  
　　崇明外沙代表施滋培爲呈送公擬外沙清丈簡章環請轉呈核辦以速進行國民兩利由呈及簡章均悉查該縣舉辦清丈簡章前由該縣倪知事呈奉省長令經本道會同財政廳核議呈復並於該代表等九月九日呈内明晣批示在案兹據擬呈外沙清丈簡章能否採行候令飭崇明縣知事確體情形妥議復奪仍候内務部省長曁財政廳指令此批 
　　陳集益等呈爲法政抵觸業囦不堪環請仍照前令飭縣遵辦由旣據逕呈仰候省長示遵此批 
雜評二 
[祝雙十節（步陶）]  
　　六年中之滬上雙十節元年最盛其次則五年亦較有生氣此外多循例奉行别含有一種難言之隱而今届謡言未息戒備方嚴尤覺於慶祝聲中微帶有幾分懍懍危懼之思焉夫當道之所以防曰防黨人也曰防黨人之乘雙十節起事也然而雙十節之所以成爲國慶日者豈非當時先烈流血成功國人因之以永矢弗忘乎易言之蓋卽不忍使起事而成功之黨人或致湮没爰特刺取其舉事之日期以爲紀念云爾然則國慶之令節常在卽國與流血之黨人常有密切之關係也但使執政者清夜無慚於先烈謡諑之來奚必常以縈懷否則黨人而苟不忘情於起事日期又豈必拘守於此一日顧瞻寰宇載捲國魂滬渚商學各團體今雖處於廻黄轉綠之危疑期會而猶必婉轉曲折以各達其追念先烈之至意此亦可見羣衆趨向之一斑矣嗚呼人心未去則眞理常存自今以往我民國之雙十節其將永永爲舉國思潮之所環繞也乎我其安得而不銘篆深之 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[國慶日賦傲阿房宫賦] [  趙仲熊]  
　　革命畢南北一五族合共和出追念武漢首義十月十日人民懸旗而慶祝以誌不忘張燈結綵喜氣洋洋六週紀念十分滿足三覆帝制永免束縛各盡天職共享幸福正正焉堂堂焉中華民國誰不羡其地大物博携燈列隊宛若游龍國旗飛揚不霽向虹賀電絡繹來自西東亞陸主人樂也融融歐洲戰爭傷痍慘悽一天之下一地之上而苦樂不齊漢滿蒙回藏族苗民不分畛域一視同仁保我中華共慶昇平明星熒熒燈光爛也綠雲擾擾松柏青也魚貫雁行遊街市也響遏行雲唱歌聲也雷霆乍驚軍樂過也徐徐進行杳不知其所止也老幼男婦呼羣引侣翹首駐足而擁觀焉有未見過者詫爲新鮮學校之生徒商界之團體愛國之人民集資設會備此新燈頗有可觀一至變十節提來其間火樹銀花肩摩穀擊嚴肅整齊同胞觀之興高采烈嗟乎中華之慶四萬萬人之慶也南北人民共戴一國家宜乎寳之若拱璧護之如好花使天津水災化爲雨露之膏澤川滇兵氣化爲日月之光彩謡言之興等於消滅之烟火戒嚴之令改作吉祥之文字愁歎之聲化爲歡愉之祝頌慶賞之典勝於往年之舊例使復辟之徒不敢言而敢怒政潮旣定國基永固洽和風翔甘露同我太平凡民率土嗚呼舉提燈會者國民也非政府也禁燈會者防黨人也非防良民也嗟夫使黨人而不煽亂則不妨提燈使政府面能開誠布公則雖黨人可化南北而爲一誰得而擾亂也政府不欲開會而國民欲之國民欲之而復禁之則將使外人而笑我民國也（四） 
家庭常識 
[去木板油跡] 　　 
凡木板上染有油跡欲除去之可用熱灰撒上則油跡得熱氣而化即吸入灰中然後以水洗之即可清潔 
[艾綿製衣] 　　 
如以陳艾製造成綿用以襯貼寒衣其温暖較絲綿尤過二十倍且能袪濕除病如漂白之直不知爲棉爲絲眞奇製也其製造之法甚爲簡單人人皆可爲之法將艾葉折下晒乾不可過焦或舂或碾或搓俱可以極絨爲度用以裝衣一面可稍鋪棉花不鋪亦可價廉物美於衞生亦頗有益貧苦之人尤爲適用誠能組織完美洵可衣被萬方也 
[冬雞生卵] 　　 
人家所畜之雞每至冬時欲其生卵殊覺其難今得一法俾母雞冬時下卵其法積馬糞地下高約一尺糞性發酵故熱甚四周又置飮食槽雌雞居於煖方自下卵焉 
[治貓秃毛] 　　 
家貓有秃毛之疾甚不雅觀法以煤烟墨研粉及樫木究又硫黄末調和塗於患處每日三次三四日後即復生毛 
[滅胡蜂] [  張育甫] 　 
胡蜂一名蜜蜂一名馬蜂不能釀蜜而善螫人滅之之法俟其臨晚進房將松香油注入其房約二三兩以他物封之使油不洩則蜂嗅其油氣皆斃 
[吃白果醉] [  梯雲] 　 
小兒食白果子過多則口中吐出白液狀如酒醉宜以白鮝頭煎湯儘多服下可免劇害 
游戲問題揭曉 
[答第九問第一題] [  鵑湖漁郎]  
　　算法云周三徑一方五斜七第考其實周三與斜七固均有零數本題與周徑無關姑置不論方如爲五則斜爲七○七一强題中之紙爲一方尺則其斜線爲一四一四二强將紙四角緊密對摺每邊之長適等於未摺前斜線之半故圖中之七○實爲七○七一强若以此數自乘求其面積則爲五○適得二分之一推之以下摺後每邊之長爲七○七一强根據前法而算其斜線爲一○再將四角重摺之每邊之長旣爲未摺前斜線之牢則爲五無疑以五自乘求其面積爲二五適得四分之一由此推算雖至數十百摺亦不致有毫釐之差　中謂缺少一寸者殆以普通服光所不及察故有此說但細審之固不難迎刃而解其用意正以校世人算術上棄零就整之弊耳 
　　栩按本題答案以此爲最淺顯任人能醉故錄之其餘以幾何八線解答者似非普通人所能領略兹錄其最簡明一紙如左周孝哉君答題云以紙一方尺四角緊密對摺照幾何原理本來恰得二分之一即尺紙之半是也謂求其平方面積少一寸似是而實非其故因初摺之邊並非七之準數證之八線對數張内之９０度角５，數半徑之正弦即知其無誤再摺後仍準２５何也因再摺後之邊與未摺前之邊作並行線其數的準５，也謂算術有一不足恃是何言歟是何言歟附參考圖如下 
　　此外答　爲周起鵬君讓竹君吾眞子　恂如君不及備錄議各贈長篇小說二種第二題答者僅　鷗侣君係就琴學立論與栩之就音學立論者說異而道同容於明後兩日接續披露謹贈拙著詩詞曲稿一部請各寄郵票二分半並附地址卽當寄奉不誤 
工業須知 
[製黑板法] [  墨蟹]  
　　木材以樟爲最佳若檜朴若杉樅則又次之但因樟物少價昻杉樅多脂不合於用故以檜朴爲宜製成黑板時必擇其鋸藏已久紋理密緻者尤須囑咐匠人務求板面平凈板縫緊密板厚當在八分以上乾厚密三者皆備自無屈曲之患塗黑漆後取砂紙磨去其表面之光澤可適用矣一學期終加漆一次磨光一次可耐久矣或以硫酸　五倍子之混和溶液塗之最爲省費　有以漆布懸壁者亦能合用拭板之物用濕布或含水之海綿則明潔而易書寫卽粉末亦難黏留而無模糊難辨之弊若用乾布等物不特易致模糊有傷學生之視力卽粉末飛散積几累案偶入耳目口鼻中又不潔之嫌疾病之原也 
長篇小說 
[社會小說貪嗔小史] [  常覺小蝶天虚我生合譯]  
第十七章（二） 
　　少頃聞有車聲　憐及門而止則醫生至矣愛梨方坐起屋室中捧面而泣見醫生至即曰博士李克病狂矣奈何醫生蹙額曰否吾昨診其病狀實爲憂傷其心然不致於成狂夫人且自休息容吾往視愛梨本不以李克之病爲意則但唯唯任醫生自入書室久之醫生出面有憂色曰李君病勢甚重患在神經愛梨曰死乎曰雖不致死然欲望其全愈則難就我診斷則病者心中實受非常之激刺否則不致現此凶兆愛梨面頳曰此則吾未前知蓋我方自倫敦歸耳言次則放聲而哭以示其言之非欺醫曰夫人勿悲容我再往視之但得早甦則事猶可爲也醫生去愛梨仍獨坐而思潮起落乃知旋風之卷落葉殊無定向初念李克果死則己將何如旣又念　白倫之千鎊則又自慰曰李克果患神經病者必則不能更省人事吾代納蘭簽字又誰能證之哉念至此則又竊竊自喜轉恐李克之病得痊則至書室　次呼瑪瑟曰主人病如何矣瑪瑟未答而奈自外呼曰白倫先生至矣愛梨大驚立避登樓急啓納蘭貯物之橱覓得契紙及平日納蘭之簽字遂返寢室匆匆預備及瑪瑟來請見客則其衣褶之中巳藏有一千磅之交换劵矣下樓接見白倫涕泣而道李克病狀白倫亦作憂容曰其病之來實乃至驟今據醫生言尚不致命渠方施以手術吾殊不忍靦耳然夫人可悲吉人天相自當早痊明日當令内子來助夫人爲治湯藥愛梨乃作感謝之詞白倫曰吾當更入病室以視李克先生然而倫敦之行果如何哉愛梨赧然曰此事巳告成矣白倫聞語遽見喜色曰然乎愛梨即探懷中契紙曰此契吾已收來並經納蘭簽字今渠巳結婚赴巴作蜜月之矣君且視此當知非僞一千磅之代價如何哉白倫接契亦不展視但曰然然　　時無暇及此而吾身畔亦未携多金今且　視　克先生吾甚望其病之早痊也夫人且再見言次竟納契紙於衣袋自入病室愛梨不禁愕然（第十七章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之游戲文章鄉場篇（見本報乙亥年八月初四日）] [  聽蟀山房]  
　　秀才於鄉場欣欣如也無不能中者其在歳考遺才約約乎惟塗爾考與外教者言侃侃如也與内教者言痎闈如也師在跼蹐如也默默如也師命使考色白如也手氷如也拉所與送左右手顧前後紛如也挨進　　也考畢必怨命曰考不得矣入龍　彎弓如也如不容立必中門行必履閾接卷耳轟如也手擎如也其聲似不聞者背包提籃彎弓如也喘氣似不息者進踏一級逞本事欣欣如也没階趨搶如也尋其號狼狽如也看題近視如也如不明上如論下如孟次如戰國手搓搓如有影翻書有難色私背格格如也考客不以袍套進華麗不以爲考服當雨着油衣必表而出之袖子墨迹褲子灰迹鞋子泥迹考袋長套右臂棉袍之厚以困赴考無所不髒非官卷必脱之辮子腰帶不以拖出場必易服而洗考必有銀衣布必有考褥長一身之半考必變食座必搶板飯不嫌粗肉不嫌臭湯冲而油蛋霉而肉餞也吃飯冷也吃粥冷也吃不餓也吃不熟也吃吃不落也吃不得其菜也吃食雖多不必太客氣惟酒無壜不及暢燒酒蔴餅也吃不能白吃夠吃搶於官不煑飯官飯不過三頓過三頓没得之矣吃不飽困不醒雖醬瓜小菜必吃必光如也板不平不要號軍寫摺别人寫斯寫矣號軍筆繳卷而出於考籃尋人於他號再三而送之號官打戳爭而授之曰某未謄丕敢遲題至隣來問曰有文乎不問書頭場書必窗課先翻之二場經必凑成之三場策必抄之偷看於隣隣至先走抄隣視之掩卷加銅尺蓋包號門啓不收拾去矣本號至無可推曰於我號關號之後雖號官非監臨不避困不直坐不平見頂替者雖熟必避見鎗者與抄者雖知必以瞞先完者嬲之嬲吃乳者有先生必執卷而改添註塗改必多繳卷必老等蓋戮卷中不汚墨不曳白不缺稿人斯舉矣暮而後出曰三場大考苦哉苦哉榜後思之三年而再２３ 
尊聞閣筆記 
[談瀛小錄（續）]  
　　予初解縛時人皆不敢相近後習見膽乃稍大有數兵率向我嬉戲張弓射中予面大員探知甚怒先欲定以死罪沉吟間得一辦法將其中五卒驅至予身旁擬以刃其意似欲予之自辦之者予以兩手捉得持向唇邊似有吞噬之意其人惶遽無人色並不能出一聲旁觀亦皆爲之失色予即置之於地揮手令速去衆見我如此始知無相害意俱各欣喜鼓舞漸相習熟矣又一日予因久未更衣中多垢汙漬水拖泥即外面亦穢不可解遂卸去上下　衣意欲浣濯之遂赤身起立忽衆人齊聲大呌咸仰面視予若大爲驚怪者中有作婦女裝者咸紛紛避去惟恐不及一時勢如潮湧彷彿劇場將散看者自看去者自去也初國人見予身衣服冠履羣忖量其何以紉綴輙往來上下其旁用相諦視忽有貴官率卒數十持詔至令予具言姓名里居展一綠　小册細註之並檢閱腰間佩帶各物見素巾一方詫曰是樓艦之風帆也見裁紙刀刃長寸餘則以爲勇士入陣之龍雀環也見開元通寳錢則曰是可鑲作月洞窗以方孔取明竭力舉之人僅可捧一枚也見裝鼻煙之水晶壺又譁然曰吾王宫中揷花瓶尚無此鉅製也中藏何物試以手探之雙臂齊入壺中掬出僅一刀圭而香氣觸腦諸人噴不可止咸涕泗滂沱愈駭怪焉又見小金錢時辰表愈愕然不解予開視之但觀其輪齒交互恍然悟曰吾國内所製舟車之火輪不能過也因疏奏乃主共爲神怪始則地釘木椿以　攬繫予足兹則益加防範深恐予之逸去者如是約一月有餘派以五百人輪流服役其浣洗載水擔載遺穢等　每日用馬車三十輛士女聞信來觀以廣眼界者日數千人萬餘人不等以至廢時失業趨於惰游王患之諭令各處禁止無得跋涉而來日荒耕　之務由是耳根大得清淨予遂亦安之矣２３） 
文苑 
[咏菊（見本報甲戌年九月二十一日）] [  補蘿山人]  
　　老　黄花一徑通疎香瘦影鬪西風捲簾人立清霜外載酒秋延落照中冷艷未堪諧俗侣孤芳端合探幽叢秋容如此休嫌淡想得高懷籬落東 
　　爲惜秋光日易斜坐來松下浥清華隆殘騷些沈瑶夢譜就山容冷書紗翠寒侵三徑月青蘿幽護一籬花霜姿素鬢閒相對疎籟遥碵未厭譁 
　　何慮枝高出手寒摘來猶是對霜看最宜瓶供秋添几且喜　開月近欄清影　聊依帽側孤芳有伴怯衣單鷹飛蛩語休多絮眞意忘言欲辨難 
　　春花不惜惜秋枝勁節疎香出世姿逸士性情原酒落佳人遲暮肯嗟咨偏宜雅淡能移俗若較清狂豈嫉時誰遣霜叢香國涙折腰籬畔繫人思（２２） 
神話 
[五通作祟（見本報甲戌年十月二十四日）]  
　　五通之爲禍也於江以南爲多近且移而之甬江焉鄞城北郭外何姓者門内共居三家忽來有五通日夜作祟室家不寗門内有婦年約三十許頗美豐姿頓爲五通所祟白晝昏迷言淫無度醒後自愧不能告人恨欲自尋短見密告其夫請巫覡　壇逐之無靈是後其夫進房反被五得所驅迫時有空中大言曰汝妻已歸我供奉是禁臠也凡人寗得再近身耶汝速去别娶可也此事喧傳有鄰居某者夫婦同床夜語述及何姓家邪祟事因自言五通當怕張天師之說少頃睡熟則己將男婦赤身扛至門外露臥矣夫婦爲冷氣逼迫而甦張眼視之驚見滿天星斗不知如何同睡階下而門户反扃也夫婦只得洞窓而入遂作忿忿聲忽帳上烈燄飛騰矣驚駭不己喊人撲滅燄亦漸熄則實未焚灼一物也又聞空中言曰狐婢汝老鴉臭我尚不屑御幸云云次日遂往請龍虎山天師府下之汪法官前來驅逐方欲結壇作法纔入門間虎子穢巾飛空亂擲汪法官不敢停趾隨即抱頭鼠竄云（２３） 
雜錄 
[來函照登]  
昨有宋君就診敝廬手出老申報一紙云是閱報所載特來問　細覽報中爲劉采其君所述鄙人治留美學生目疾事云以木賊草拖磨眼瞼實覺失之毫釐謬以千里不得不走筆辨正蓋弟所用者爲光明草非木賊草光明草莖柔質細用以治目易見功效木賊草性質粗糙磨括眼瞼疼痛發腫别症滋生兹特呈上數莖希爲鑒閱免致嘗試者非徒無益而又害之也（子珊弟吕祥瑛）按光明草又名阿羅漢草俗名狗尾草鄉間田邊有之夏末秋初採取細而柔者去其上節留莖盡處長可五寸用甘草舖其下匀排此草於上待三年後可用如眼皮翻　上有細粒如粟以此草平擦出血色赤者一二次痊色黑如墨者重若眼皮色紅黄而無粒者不可妄用（２３） 
[疳疾奇方] [  郭子佩]  
症見面黄肌瘦腹大如鼓且極堅硬腹愈大而食愈多時出大恭腹仍如故頭上短髮用指可以摘落並不知疼痛或眼白珠昏肫此症自週歳起以至十有五歳止皆爲疳疾如　病確切卽投後方屢試屢驗其效如神（末藥方）木賊草三錢淘淨夜明砂三錢穀精草三錢紫邊蚌彀三個打碎炒醋七次共爲極細末男孩用母雞肝一副女孩用雄雞肝一副勿見水忌鐵器用竹刀剖開即將末藥戥七分拌入雞肝内仍加豬油將油各酌料蒸好每於吃飯時卽與之作菜每吃至第四日即間服後開湯劑一帖（湯劑方）米炒北條參三錢焦冬术二錢炒淮樂二錢芡實米三錢雲茯苓三錢粉草五分 
 
 
 

Page 18

 
 
   
 
