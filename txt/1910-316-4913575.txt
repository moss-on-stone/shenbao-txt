# 1910 - 316 - 4913575

 

Page 1

 
 
   
 
 

Page 2

 
 
上諭 
　　監國攝政王鈐章　十月十九日内閣奉 
　　上諭福建鹽法道員缺著楊正頤補授欽此　軍機大臣署名奕劻毓朗那桐徐世昌 
交旨 
　　十月十一日軍機大臣欽奉 
　　諭旨御史石長信奏振撫奇灾須籌巨欵請飭部併案辦理一摺著該部議奏欽此 
論說 
[中國中央官制改革案] [  （憲志日刋譯北鬼氏稿）]  
　　中國中央行政組織。十一部之外。有軍機内閣政務處等類。皆係光緒三十二年諭旨所改定又同時擬議設立資政院審計院。其他如翰林院宗人府内務府太醫院欽天監等衙門。則一切皆未議及。是蓋存其舊制者也。 
　　要之三十二年中央官制改革之主眼。不外乎廢滿漢箝制之法。改各部尚書爲一人。及官衙裁併增設之數點。惟中國官制。歷代相承。無甚損益。孔子所謂殷因於夏禮。所損益可知也。周因於殷禮。所損益可知也。其或繼周者雖百世可知也。此蓋於古今改制之原則。一語道破之矣。故欲知中國現制。不得不按之明制。且非溯之千餘年以前。不易得其眞相。以是知制度之由來。如此其遠且久。則足徵一朝改革之非易言矣。故期中國改革現制。一躍而以立憲諸國爲模範。固易言而不易行。然以現情。測之。尚有種種。改善之餘地。可斷言。也即如。滿漢衡平之觀念。由根柢上撤。消之一也。圖政務之統一。二也。明定責任。三也。嚴宫府之别。四也。廢止冗缺。五也。增加官俸。六也。此數事。皆於中國現情。有不可一日忽之勢。苟改革現制。而不於根本上求之。僅僅裁併二三局課。以爲改革之道在是者。竊恐徒有改制之名。而無改制之實。固不俟識者而知矣。 
　　一滿漢箝制法之撤消。　滿漢箝制之法。肇於太宗朝之政綱。謂以滿人與漢人對抗。防漢人勢力之偏重。邇來二百餘年。奉爲國憲。以至今日。故囊者改革之上諭。謂滿漢不分。初視之若不泥於祖訓。而爾後大臣任命。尚不免稍露形迹。似仍墨守祖宗之遺法。則後日之不起調和其界限。而永留爲立法上之污點。可無疑也。竊以爲中國際此危急存亡之秋。尚拘守此陋習。不啻阻害。國家之。進運。而實擾亂國家之基礎。中國官民盍一籌議之。 
　　二政務之統一。　三十二年之改革。不注意於政務之統一。甚爲遺憾。軍機也。内閣也。政務處也。地位職權。皆居行政各部之首領。而其職掌於實際上無大差别。有其一已足以統率大政。是故於統一上不一爲籌及。徒膠守舊制。而不能化。未見其可也。初議之草案。有改併軍機處於内閣。置總理大臣使任統率百官之職。及置左右副大臣。恊同總理大臣。賛理庶政等規定。無足怪矣。使該案果見實行未。始非改革上之一進步。惜乎議未行而中止。誠國家之憾事也。蓋由來軍機處本爲合議之府。更使各部尚書。組織一内閣。則政務之統一愈難。故其治績不舉。證之舊例。彰彰明矣。不一念及此。而恒介於模棱兩可之間。豈非一大缺點耶。或謂配置總 
 
 
 

Page 3

 
 
理大臣。以左右副大臣爲之。與以數人之軍。機大臣爲之。於實質上無甚差異。固然此不宜徒拘名義。惟求一簡約之組織。使舉庶政統一之實而已矣。今據現行法制。一旦有閣議則先由軍機處合議。更交軍機大臣與各部尚書聯合會議。苟合三大衙門而爲一。則使各部。尚書組織内閣。不惟無此煩累。而政務自能統一。且責任明而。無推讓之弊。亦必至之勢也。曩者官制委員總裁奏議中。謂行政之事。則專屬之内閣各部大臣。内閣有總理大臣。各部尚書亦爲内閣政務大臣。故分之爲各部。合之皆爲政府。而情無隔閡。入則參閣議。出則各治部務。而事可貫通。如是則中央集權之勢成。政策統一之效著。此言甚中窽要。若三大衙門。依然存立。則終不可爲訓也。（未完） 
來稿 
[國會代表能告組織政黨書]  
　　國會期限。朝命旣下。念荃蘭之終悟感靈脩之濡時。天閶不可復叩。而忠愛未盡昭鑒。三年爲期。日有綿。邈時局。瞬變憂來萬端。請籲不誠。良用媿疚。而馳電各省。連翩來告。勉所未至機會可乘。誠願復求哀君父。以盡棉薄。今當少俟。敬告同胞。代表名。義理難存在　。夫組織政黨。左右國家。人民之職務也。研錯政治之綱要。發揮。民黨之。精神。國會之先河也。以吾國幅員。西至崑崙。北毗阿爾泰。東南瀕海。吾人民宅居緐息。魁偉鴻達。所在皆有。際今時會。要當川騰。壑躍。合渙爲羣。政黨之發生。意在斯乎。意在斯乎。顧綱要所在　。精神所屬。不有規定何從進行。而會之處所。總部安宜。京師爲中央。政團所集。勢不可不設機關。同人智能媕陋。迷於所向。甚望海内偉士。達人。指示進行方針。則同人不敏。奔走。疏附。固所願也。謹馳書以問。即請裁决請願國會代表團同人公啓。 
專電 
[電一（北京）]  
　　攝政王飭令樞臣通諭各督撫憲政籌備務須振刷精神詳核趕辦有自料不克勝任者准其告退免致貽誤 
[電二（北京）]  
　　蘇撫程德全電奏政見（一）速設内閣以昭大信（二）人民負擔太重須與權利並行（三）内閣章程貴簡單除繁碎 
[電三（北京）]  
吏部議奏變通内閣中書章程二條奉旨依議 
[電四（北京）]  
　　外務部决裁丞參上行走人員 
[電五（北京）]  
　　四川旅京官紳憤甘大璋奏摺無效决議集欵五十萬開設銀行所有川路股欵槪歸該行存儲 
[電六（北京）]  
　　喇嘛商卓特巴挾金謀去三多將成熟 
[電七（北京）]  
　　德督士沛祿定二十日入覲 
[電八（北京）]  
攝政王以資政院秩序棼亂無紀諭令倫總裁趕緊維持以免别項擾亂 
[電九（北京）]  
　　資政院質問外務部事件該部如遇迅雷惶急殊甚苦難對付 
緊要新聞一 
[江督仍以速開國會爲慮北京]  
　　近日樞府又接江督張安帥密電一道洋洋數百言仍以閣會速開恐有流弊爲慮大致謂九年籌備之旨出自先朝皇上俯念各省督撫及人民之請特頒縮短召集之旨凡在人民無不忭慶惟人駿尚有不能已於言者前各省督撫電商國會時已將閣會病弊詳細電陳此事係屬創見粤省調查户口曾起風潮前車可鑒良以議院驟開恐議員識解未純擔負無力政黨從違鮮據監察多疏内閣權位太重亦不無流弊已通電各省躊躇商榷兹得錫良電請各省諮議局及代表等籲請速開國會一節具見民氣奮發衆論僉同自必於人民應負之責確有把握錫良並援日本國會開後歳入之數目原額八千萬增至六萬萬以借証我國地廣人稠何止十倍以之謀國何謀不臧具此時機誠宜亟起直追統籌猛進不知各省歷籌借欵雖勉强循途可赴究難日起有功且無米之炊勢難久待莫若飭資政院趁此未閉會以前將預算案提前議决頒布施行并趕訂國家稅地方稅規則倘能行之無碍逐漸收效則可於宣統五年内閣與國會同時並舉實與大局有裨云云此電委宛陳詞處 
 
 

Page 4

 
 
處隱含反對速開閣會之意聞電末尚有向者以籌備爲國會之先導今也以國會爲籌備之權輿二語似是而非不知其意何居也 
[安有權貴而不反對國會者北京]  
　　聞某某兩權貴日前談及國會問題謂舉國無知天下大計之人其稍通治理者只慶那兩軍機耳而監國不察竟偏聽濤朗洵三少年躁進之言誠所不解又云前日提燈會之事係督學局受民政部意旨藉此解散國會代表并非各學生本意云 
[蘇路虧欵尚須股東擔負耶北京]  
　　自葉恭綽調查浙路後蘇路改歸官辦一說久已喧傳衆口聞上月杪該路公司特請某代表進京與郵部商議辦法惟蘇路虧欵甚鉅郵部謂此項虧欵仍須商股擔負部中斷難分認但各商血本攸關歷年未見微利而先受此損失亦非事理之平磋商多日迄無成議故該代表業已回南俟與公司各股東籌議妥善辦法年内再行入都與郵部商訂一切 
[洵邸出洋後之智識北京]  
　　海軍大臣洵邸日前晋謁太福晋詢對有兩小時之久探聞是日太福晋垂詢洵邸行經金山埠遇險情形詞意殊帶憂慮囑以嗣後再有奉命涉洋出巡必須嚴加防範庶免懸念洵邸對稱爲國分勞在所難辭但能潔身自愛待人以公必無前項之虞並陳述慷慨釋放行刺黨犯之情狀及宗旨温慰太福晋良久始退 
　　又聞洵邸召見時監國曾垂詢列强現在對于我國之實在情形貝勒奏對甚詳内有數語監國尤爲動容貝勒云西人對我之狀况率皆表面之周旋至探之彼中政治家外交家之評論實有足令人驚省者大抵皆謂中國在國際法上實無可認爲獨立國之資格蓋因種種義務均無負担之能力即不能享國際間之種種權利也我若不持急進主義速謀改革恐各國對我之眞相漸將揭露云云監國憮然者久之 
[纂擬憲法權限問題北京]  
　　倫貝子澤公簡任纂擬憲法大臣以來已經多日尚未見有何種舉動兹經詳細探聞其中頗有糾葛之處係爲憲政王大臣對于此事深不贊成以爲有妨憲政編查館之特權擬使該兩大臣事事仍須禀承憲政王大臣之命令解决而該兩大臣亦不承認日前會議已極齟齬恐將來必尚有許多葛糾之問題發現云 
　　另一訪函云憲政編查館一切事宜與纂擬憲法大臣權限頗有牽混樞垣昨又集議辦法朗貝勒徐軍機之意擬將該館即行撤裁惟某邸頗不認可仍主持酌改館制留爲督察憲政進行之機關說者謂某邸乃受某某等之運動非出其本意云 
　　又聞澤倫兩貝子與憲政編查館王大臣議定於星期一在政務處會議關於憲政分權辦法并調取憲政館一切編訂事宜以便妥擬繼續進行之策 
　　澤公前日蒙旨召見時力言部處政務繁要治理尚艱再兼纂擬憲法要差實屬才難勝任倘有疏誤關係至重擬請另簡大員專司其事裨資完備云云當由監國温諭慰留仍囑其奏保精幹大員襄理一切 
　　慶邸昨在樞垣提議憲法大臣已經間設乃倫貝子以院務紛忙屢言不暇兼顧澤公亦以部務紛忙勢難兼顧爲詞大抵基礎不立必難督促進行目下應於何處爲纂擬憲法會議辦公之所必須先行擇定聞慶邸擬將實錄館之蒙古館地址暫作爲纂擬憲法辦公處所各樞老亦均賛成日内商之倫澤兩大臣即可定奪 
　　又前日倫貝子澤公在三所面謁監國時曾奏稱宣統五年開設議院各部應辦憲政事宜均宜提先赶辦然各部各省延緩已成積習届時恐有貽誤堅請明降諭旨嚴爲責成俾免因循故有十一日之上諭云 
[資政院議員質問種種北京]  
　　羅傑質問度支部　一聞上海近因市面銀根緊急度支部借與二百萬大清銀行借與一百萬兩江總督及上海道各借與三百五十萬廣東亦因市面恐慌借欵三百萬此項借欵是否外人貸與抑内國人貸與其償還金已準備不致失信否總之經濟界如斯窘迫若不未雨綢繆長此舉債勢必影響及於政治　一幣制則例業經奏頒自應於一年内將新幣陸續發行以立改換計數名稱之標準頃聞造幣廠已造成之四百餘萬元因數目字在廓輪之邊令廠鎔毀改鑄停工造模查幣制一宗重在爲信用之媒介不在形式之盡合某國若果鎔毀改造費工耗質其害一也現幣呆存坐耗利息其害二也市面少四百餘萬元之流通惹起恐慌其害三也此次借債本可以少借四百餘萬因形式不合而多借四百餘萬即多四百餘萬利息其害四也造幣廠因待祖模停鑄數月少鑄若干應鑄之幣即虚糜若干設廠之費其害五也各造幣分廠均未開鑄造幣總廠前曾停鑄本年年底出銷必減估計之額約償之債將何以應流通之貨將何以供其害六也萬一明歳換發新幣之期已至無以應之大信一失萬事不行其害七也有此七害度支部有何補救方法財政攸關實深惶惑　一國家銀行爲操縱全國市價及維持市面而設大清銀行是否爲國家銀行亦請答覆 
　　陳瀛洲質問外務部　一東三省爲根本重地治亂安危關係全國自日俄恊約日韓合邦而後人心惶恐奔走呼號有岌岌不可終日之勢外務部對於此舉是否確定方針爲相當之措置　一東三省地方遼闊爲盜賊出没之區商民時受其損害近聞日俄兩國藉口保護商務有派兵 
 
 

Page 5

 
 
帮勦之說果有此舉名爲恊助實欲侵我捕權能否照約拒絶以杜外人之覬覦　一東三省逼處兩强國界屢起交涉以無確實之地圖及一定之標識即不免外人任意侵佔無從究詰現在我國各行政官衙門亦曾測繪明晰製成圖式否　一安奉鐵路日人抱定自由行動之主義背約改修將次告竣一旦遇有徵調由該國至我奉天僅需四日旣不能阻止於前又何容疏忽於後外務部注意此事否　一日俄兩國對於東三省竭力經營欲實行其殖民之政策據最近之調查報告吉江兩省及蒙古地方俄國居留民約兩萬餘人奉天一省日本居留民約五萬有奇長此不禁勢將源源而來演成强賓壓主之惡劇曾否密派妥員詳細調查以籌備抵禦之方法　一璦琿江東六十餘屯均被俄兵佔據久假不歸金州全境四萬餘户盡隸日本版圖無人過問他如延吉廳呼倫貝爾滿洲里各地方越界侵佔之事層見迭出能否與各該國使臣嚴重交涉指日索還以保主權而固邊防 
　　孟昭常質問學部　一學堂奬勵實官流毒所至可使中國無一可用之材又可使中國無一用當其才之地可使國内無一濳心學術之士又可使一二有學術之士消毀於無形其禍如洪水猛獸一日不可忍而學部殊無廢止之意保此成規忍不能去其理由安在　一各省高等學堂優級師範學堂調京覆試疲敝不堪誘之以官而適以敝之是虐政也學部不以爲虐政而行之不倦樂此不疲是否亦有不得已之故　一存古學堂迂謬可笑學部忍詬而存之懶散以將之不以爲非亦不以爲是是何政策　一中小學堂章程支離錯雜大爲普及教育之害人人以爲不可學部已知之否 
[澤公不擔湘省公債案責任北京]  
　　湖南巡撫楊文鼎不交諮議局議决擅自發行公債一案由資政院公决違章而樞臣堅不加以處分經資政院議員屢請軍機大臣質問未據答復兹聞度支部澤公亦不賛成軍機此舉日前在部提議略謂此案雖經本部議准而楊撫仍須交諮議局公議方爲正辦今該省諮議局之陳請與資政院之議决均爲合法蓋資政院與諮議局應有决議公債稅則之特權乃軍機處因欲壓制資政院反以此責歸之本部以前經議准爲詞本部决不擔負此責云 
[外部照催俄使速派勘界人員北京]  
　　中俄勘界一事前經宋小濂觀察往滿洲里一帶勘查因俄武員一味持强即行折回而俄國亦迄未派員會勘前日外務部照會駐京俄使略謂前經兩國政府爲敦睦邦交起見互相議定派員清勘西北中俄接壤邊界在案迄今月餘貴國所派勘界人員尚未如期　程但敝國西北邊地天氣嚴寒氷雪滿地有時不便履勘測繪必須由本月卽行起程行至該處其時方届春暖於測勘各事諸多便利庶免棘手相應照請貴大臣查照迅速照覆盼切施行 
[畢業生停止奬勵之實行期北京]  
　　學堂畢業生停止實官奬勵一事學部唐春卿尚書於初九日召見時曾蒙監國垂詢明年文官考試任用章程頒佈後學生畢業奬勵實官應如何加以限制宜即妥定章程奏明施行當時唐尚書面奏俟考試任用章程頒佈即將學堂畢業奬勵一律停止等語兹聞昨已通電各省及京師督學局清查現在各學堂肄業各生於何時畢業造册報部備查酌量給予奬勵以示體恤其自宣統三年正月開學日起以後各新班學生即行停止給奬畢業時祗發給文憑云 
[東京通信]  
　　數萬華商界之救命燈　近年以來留日華商其生計幾爲日商所絶緣華商素無商學智識故日人設種種調查會以研究中國之商業而我華商坐以待斃不知抵制頃者國際新聞協會中國會員王蔭藩君邀集商界同志組織一中國殖民學會專以調查中國出産能合銷於日本者及中國出品不適於日人之行用而亟須改良者力圖中國殖民政策之發達以挽華商之利權凡在留數萬華僑皆得爲該會會員其章程已付刋内容分三大部（一）調查部（二）出版部（三）研究部其經費由王君一人募集會員不收會費云 
　　忠於陸軍者出獄矣　陸軍學生胡學伸君去年因向日人買收日本第九師團戰時秘密書擬以餉祖國之軍界爲日本政府所探知捕拿入獄判定懲役六年近經汪公使盡全力向日本陸軍省交涉已於陽歷十一月十一日特赦出獄矣 
　　日本社會黨之死運　日本社會黨人公憤日本立憲政體之不善意圖破壞擬於前月在日比谷公園暗殺日本天皇隂謀未發而爲日本警吏揭破一律捕拿入獄查該黨被拿者共二十六人業已豫審完事昨已判决公判按照大逆之例一律處以死刑 
　　中國留日海軍學生卒業　明治三十九年日本始收我國海軍學生送入商船學校入校者共七十名今年十月均已卒業頃又經汪公使與海軍省交涉保送入横賀須之海軍砲術學校其中有八名願入軍艦實習亦由公使送入津輕軍艦聞砲術學校須一年畢業再入海軍艦練習半年始行回國目下在商船學校留學者尚有二十五名皆習機關科成 
 
 

Page 6

 
 
蹟亦甚民好云 
　　我國民其諦聽日人之言　有久居北京之某日人昨日回東謁訪日本某報詳述中國之現狀經該報揭載如下　清國將來之運命如何不特清國民有直接之利害即我鄰邦亦必受無限之影響予從各方面的觀察知清國終不能得樂觀的幸福其必爲朝鮮波斯之續可無疑也世界各國不問其主義如何凡能獨立於世界者其國民必有愛國的思想今觀清國民利已思想最爲發達而國家的觀念殊缺乏真心篤愛邦家之人寥落如晨星故無論何事雖於國家有益而不利於已者彼等斷不實行我是以知清國之前途不致四分五裂不止也 
[京師近事]  
　　昨日上午陸軍部特發滇督密電一件聞其内容係查詢滇越邊界等處有無匪徒滋擾情事並現在籌防一切情形請其速行電覆核辦 
　　海軍處譚參賛已將擬定明春水師會操辦法呈由洵薩兩大臣覆核當由洵貝勒請薩軍門擇要簽註以備公同斟酌具摺入奏 
　　農工商部刻接魯省各處商會報告現在魯省金融界危急異常各商凡向大清銀行通融者均被拒駁因是德商德華銀行大施籠絡之策凡屬妥實商店無不息借欵項資助接濟魯省金融權已落德人掌握大清銀行如同虚設恐不足以維持商業請速提倡設立商業大銀行或可挽回等語未知商部如何覆之 
　　新國幣明年一准頒發現度支部製造印刷局已將新國幣各項紙幣造成極爲精緻前日業經進呈御覧並聞明年發放春俸時即可搭放此項新紙幣矣 
　　鹽法改就塲征稅本爲鹽政處所反對前有某議員倡議請就塲徵稅事尚未决爲鹽政處某京卿所知當即往長蘆鹽商李商處密商爲之畫策屬李聯絡各省鹽商起而反對並充從鹽政處暗中維持一面運動某議員將前議取銷聞已有效 
　　度支部會議桂省礦産借欵興辦一案以未交諮議局公同决定率行具奏本部雖有意議准將來本省斷難允行故澤公擬暫行奏駁嗣後如果需欵當由本省官紳自行設法辦理 
時評 
[其一]  
　　危哉中國也日俄協約之患方深而日美協約之惡耗又至中美聯盟不成一變而爲日美協約危乎殆哉中國眞亡無日矣然而起視政府則國會之縮短僅許三年起視國民則感激涕零之諛辭遍於大江南北 
[其二]  
　　政府電飭汪使調查日美協約内容以備妥籌對付試問汪使果有調查協約内容之手叚乎政府果能妥籌對付之辦法乎縱令汪使能調查協約内容而詳細電告矣然而政府之所妥籌對付者記者敢决其不過仍在政務處研究鬍鬚問題而已嗚呼政府如此國又焉得而不危且亡 
[其三]  
　　政府籠絡民選議員之計劃不過略露端倪耳四品京堂某項要差之奬品雖有是說尚未實行也然而民選議員中已有甘效政府犬馬之勞至箕豆相煎而不惜讀者試一揣初八日散會後奔走某親貴門之某某三議員之心理其患得之迫切爲何如 
　　或曰某議員方倡議將來民選議員果有受政府籠絡而得優差顯秩之報酬者吾輩必以最激烈之手叚相對待好音甫至而惡耗横來然則某某三議員雖拭目以待恐未必安然如願以償耳 
　　記者曰無慮也某某三議員當開院之初固不嘗頭角峥嶸而鋒鋩軒露乎然而竟如何也則今日之反對者安知不一變爲異日之贊成縱曰否也亦不妨好官自我爲之 
[其四]  
　　蘇路開辦數年各股東曾未沾有何種之利益而今年則並股息截止矣 
　　記者曰猶未已將來改歸官辦以後尚有應擔當之各項虧欵在 
　　我思拒欵風潮劇烈之時各股東抱一點熱誠爭先認股斷不料有此種結果者也 
[其五]  
　　昨日有論論温肅今日有評評温肅僅僅盲御史之一奏值得再三評論如此温肅可謂有價值矣 
　　或曰價值幾何曰值銅元二枚譬如曝背簷下聽沿街唱盲詞也 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[資政院接收各省要電彙錄]  
　　滇督來電　滇諮議局以國家行政鹽法含有專賣性質之事使混於他方行政人民擔負之條文謂有議案處决之權迫將試辦文告立即取消理解已誤先一日具呈後一日即停議批答未頒全體辭職已先遍發報告此尤誤也桂局所爭理正辭職已非然彼猶數月之久不得已而始行此則四日之中不俟覆而先挾此風若行貴院亦有難處之日若論此案事實整頓鹽法因而增减鹽價核免課釐有取有予其取之故則因䭾脚輕减稍加䭾脚鹽價仍減於前若論原理歳虧一百八十餘萬鹽法日壞加虧更鉅内政奇險天下所無取民爲民亦非得已至謂商販預買圖利原爲加價常弊此次發表迅速道遠䭾力難施屢經出示派查但杜商奸不關民病前電已陳大槪館院章制具在鈞衡自有核奪所不能已於言者諮議局以不綜財政全局有議無行遂專爲國民爭拒之代表不復念政費擔負之艱難行政官以政體不善有力難施始則詬士論失平而藉爲抵制終則持消極主義而亦難相安逆料明年風潮愈烈官不能治民民亦不能自治兩蒙重謗共速其亡合省皆然邊愚何責此經羲所以聯銜懇立開國會希冀國權民權相維而不遽及亂也經羲尸位經年半籌莫展外迫鄰交内憂窘政一身有責而不能負諸官有任而不負責上窮呼籲於政府下難求諒於議紳終日所爲皆得罪君民之事避賢何足蔽辜重譴或寛内疚耳謹聞經羲冬 
　　滇諮議局來電　滇局因鹽斤加價案停議企批三十日奉批减半仍於初二日開議再行懇求滇局叩東印 
　　贛諮議局來電　艶電敬悉贛省豫算册迭催尚未送齊須延會詳查申覆再地方豫算册交議不列歳入欵項雖國家稅地方稅尚未訂明然以一部分歳入應兩部分之歳出不敷亦鉅旣名豫算案形式不具何從議决請催飭編製完備速日交議以重豫算江西諮議局叩陽 
　　滇諮議局來電　豔電謹悉豫算案僅交下地方行政經費歳出册無歳入册且係總數無細數其多少遺漏之處無從查明除已呈督部堂將細數清册發局研議再覆合先電覆滇局冬印 
　　奉諮議局來電　本省豫算業於初四日交議查局章第三十二條第二十五條所載此項豫算應於開會之初交議現電交議而會期已過大半所餘不過七日即再照章延會十日併計仍僅十七日以四五十日應議之豫算案而欲以十餘日議决實難畢事擬於會期七日以外照章延會十日並於應延會期以外再延二十日至十一月初十日閉會事關變通會期應請核議除將詳情合呈並呈本省督部堂核示外乞迅示遵奉諮議局叩庚 
　　閩諮議局來電　冬電當蒙察會期届滿懇即電示辦法否則無事可議全局將自散迫切待命閩諮議局呈支 
　　桂諮議局來電　九月陽日政治官報載館咨對於諮議局辦法五條均在局章以外現鈞院已成立乞要求交議以臻妥善桂諮議局叩陽印 
[邊省亦苦仕途擁擠矣甘肅]  
　　甘督長庚日前具奏略謂甘肅素稱貧瘠差缺無多入官界者恒苦經濟困難光緒二十三年道府同通直隸州僅三十員州縣五六十員佐雜一百六七十員猶患人浮於事補署無期經前督臣奏停分發二年在案近年各項候補並本籍佐雜人員遵照新章源源而至綜計正班共二百餘員佐雜四五百員比前加至三倍人員則紛至沓來差缺則祗有此數或五六年不得一差或十餘年不得委署或終其身不得補缺現在歸併局所裁員減薪無差人員勢必日形其多財政旣清苦少津貼之欵流品日雜難免奔競之風若不停止分發實於政界前途大有妨碍臣去年到任接見僚屬留心諮詢道府以下率多未具輿馬其佐雜賦閒困苦尤屬不堪言狀而遵例到省者仍復絡繹不絶臣與司道再四籌商與其分途並進無所事事孰若暫行限制逐漸疏通官塲或有澄清之日合無仰懇天恩俯准將知府以至佐貳雜職除即用改選保留丁憂起復及例應簽發人員仍照舊辦理外其餘捐納勞績考職等項應請一槪停止分發二年至先行到省未准騐看引見人員擬即催令起咨赴引如捐指甘肅尚未到省情願改指者亦請免繳離省銀兩以示體恤十月初九日奉硃批該部議奏 
[東三省通信]  
　　錫督前因奉天各屬鬍匪猖獗派張俊生觀察等會同各路防營分路兜勦現在又接日本領事照稱南滿沿綫仍時受鬍匪之害擬自行派兵保護等語錫督以此事主權攸關甚爲重大除飭交涉司據理力爭外並嚴札各屬官吏無分畛域一體認眞協勦免喪國權 
　　吉林公署前派謝委員調查東邊一帶森林以便招人砍伐兹據查覆東至延吉全境分水嶺與俄接壤西至長白山哈爾巴嶺南至圖門江韓界北至老爺嶺寗古塔擬砍伐時分爲六大區十八小區一小區足資砍伐三年而六大區則足資砍伐五十四年東省森林繁富甲於全國洵不虚也 
　　京奉火車運貨價額較廉於南滿火車兼以各商知識漸開開有愛國之心故奉天南境貨物之轉運强半歸於京奉南滿路日總裁日前在奉邀請各商董告以嗣後南滿之運貨價當比前減少十分之二云云日人眞不肯退讓一步者 
 
 

Page 11

 
 
分類新聞 
政界 
[蘇省籌設審判廳之進行蘇州]  
　　委署蘇省高等審判廳鄭廳丞以省城新設各級審判廳需才甚急京中考試錄取之法官迄今尚未派發到省特向京師調取地方審判廳錄事李林檢察廳錄事所官上行走夏仁灝二員來蘇委用該二員已于日昨到蘇矣 
[發審局應即裁撤蘇州]  
　　蘇撫程中丞昨接憲政編查館咨略云各省高等審判廳成立後凡未設審判廳之各州廳縣一切命盜案件解省勘轉及翻供提省各項案件均應改歸高等審判廳審辦其省城所立發審局即行裁撤現蘇撫已分飭遵照矣 
[鄂督考試新登仕版人員武昌]  
　　湖北爲交通最便局差極多省分一班醉心仕途之人多指分前來故候補人員自道府以至巡典多至六千餘人近瑞制軍以現當澄叙官方之際特將本年四月以後到省各道府州縣佐雜各官共一百二十餘員於十三日在兩湖師範學校大講堂考試制軍親臨監督並委藩台爲監視候補道梅光羲武昌府趙毓楠爲稽查員以杜傳遞槍替等弊題爲無宿治則邪官不及爲私則於民說次題爲人有不爲也而後可以有爲說以一藝完卷不准繼燭奈各員多有不識題之出處者幸高藩台憐其窘迫當將題旨再三演解各員始敷衍成篇並聞制軍之意擬將此次考列優等者送入新辦行政裁判所肄業其餘則勒令入法政學堂不准規避 
[鄂督禁絶煙害之政見武昌]  
　　湖北禁烟公所司道近將吳令文炳條陳烟禁各節悉心核議具詳督院當奉瑞制軍批云據詳已悉所議改售官膏次第言之成理第能否辦到仍須體察情形隨時禀請試辦未可率意逕行各區烟户已由巡警協同認眞調查應俟清查竣事卽行禀請飭遵另訂烟籍門牌以便巡警不時檢查至斷癮後取消俾示激勸其旅客往來私携膏土沿途旣有專局任其稽查住歇復有客棧担其責任而檢查客旅又係巡警特權防範已密毋庸再飭看城營兵籌餉捐局兼司查緝致滋紛擾限制牌照實爲禁烟要圖該公所務須從嚴查察按章遞减勿任再有冒領增領情弊土膏捐項按時加收庽禁於征莫善於此應如所擬明春再議加增此外如有禁烟良策並望切實研究猛力進行必得事事着實痼疾方可早除勿待他人有一條陳該公所多作一篇敷衍文字尚冀勉旃 
[海鹽自治變更選舉浙江]  
　　海鹽自治選舉定於本月初十日甲級投票十一日乙級投票十二日下午開票所派管理員九人法政人員及自治研究所所長講員學員均在其列奈章程均未看透致開票時甲乙級票數分算合算一時猶豫爭論不休後經坐辦富敏安一言解决竟將兩級票數合併計算當塲宣佈當選姓名惟報告錄未曾繕就習日在事務所擬具報告錄并塡寫知會書適有朱某在旁謂票數合算已無兩級當選之人何以章程明明有兩級當選任憑本人應受何級等語坐辦瞠目無以應遂將上日已經宣佈當選人之姓名更換又恐外人責問云已派人晋省詢問籌辦處矣然至今已一星期並未見宣示也 
軍界 
[通飭各標專研軍學武昌]  
　　第八鎭統制張虎臣軍門以軍學至爲每賾官弁兵丁於操課餘暇祗應研究軍事學術以期日有進境若涉獵無益之書非惟耗喪腦力抑且虚負良時乃近查各協標營官室兵棚竟有將猥屑小說雜置案頭未免廢時喪志大碍軍隊之精神因持通諭勸導各官兵略謂身隸軍界爲國干城責任何等重要即用心研究軍學各書尚恐爲日苦短今乃溺志浮詞甘於卑陋實堪痛恨嗣後所有一切無關軍事書籍均不准私自閱看本統制當不時派人檢查如有陽奉隂違者查出無論官兵一律嚴行懲罰 
[武陽官紳會議冬防事宜常州]  
　　武陽地方遼闊冬防尤爲要緊昨聞武陽兩邑令在籌備縣自治公所與城鄉紳董會議擬電禀江督加派防營以資鎭守聞各紳董均贊成此舉當由某巨紳等聯名具禀督院請飭撥第四營四棚分紥卜弋橋瀀溪以安人心 
[湖墅集議創辦鄉團杭州]  
　　杭州商會以初六夜城北連出刼案該地各商鋪頗有枕席難安之勢倡議招募强壯設立鄉團以輔巡警之不逮遂於十六日特開大會到者寥寥延至許久祗有二十餘人總副理皆有事故不到旋有劉虞卿君佈告畧謂今日因到會人數頗少不能籌商創立鄉團之舉俟十九日常會之期再行通告集議繼有某議董創議擬增添巡警通宵站崗擇咽喉要區重建栅門另派暗探數人巡梭查察以免疏忽并議及經費事均各面面相視頗有躊躇難决之勢又由劉君一再婉勸各業董必代爲設法遂振鈴散會 
學務 
[女學聨合運動會紀盛常州]  
　　武陽公立女學曁分校與錢氏私立半園女學開聯合運動會已誌前報現該兩校於十六日仍假白雲渡育志爭存外操塲爲會塲先期用松柏燈彩紥就牌樓等件裝飾一切極壯觀瞻是日官界自府尊以次文武均到會外賓則松滬蘇錫均有至者本地團體曁男女賓到者約達萬人席次則分男東女西秩序尚屬井然運動節目共四十餘節其材料約分四種（甲）普通體操如徒手球杆棍棒啞鈴諸類（乙）游戲如各種跳舞之類（此類最多）（丙）應用體操如二分間間薙刀小彩圈之類（丁）競爭游戲如烹飪競爭縫紉競爭挽回利權諸類其所操演者精神活潑形式優美觀者無不嘖嘖稱道來賓運動如粹化爭存本已預備因時間不早竟付闕如殊爲可惜惟滌氛蒙養院稍爲點綴觀者耳目又覺爲之一新云 
[高郵學堂核减經費揚州]  
　　高郵州文生吳雲書等以該州育才等學堂學務腐敗爰具禀寗學司請撤換校長核減經費等情現奉批云據禀該校長尤鏡堂各節如果屬實應即撤換以資整頓仰該州會同教育會曁勸學所員紳秉公確查並酌量核减育才淮海贊化三學堂經費以爲推廣簡易識字學塾之用仍將辦理情形一併速復以憑核奪姚牧奉文後已照會教育會勸學所遵批查辦矣 
實業 
[江督通飭各屬調查官荒鎭江]  
　　江督張制軍以中國致貧之由皆緣貨棄於地以致外物灌輸利權外溢現值商戰時代非爭競無以自存勸業會開幕數月所陳農工物品發明極多自宜趁此時機爭存競進以樹富强之本從前商務局對於農林樹藝墾礦本事非不詳細調查諄諄誥誡惟不免託之空談終鮮成效刻下勸業公所成立亟擬着意振興 
 
 

Page 12

 
 
以農工兩項爲興商之先務除分委前往考察外日前並一面通飭各屬將該管境内山川原隰礦産墾牧及物質土宜詳細列表說明禀候彙核爲興辦各種實業之預備鎭江承瑞卿太守奉札後當卽轉飭四縣一廳遵照辦理矣 
[籌建揚泰鐵路之復活鎭江]  
　　揚子縣十二圲瓜棧爲淮鹽聚藪惟淮鹽由泰州各塲運來向由河運奈水逆載重運轉爲難前經某商發起興築揚泰鐵路嗣因股本難招遂成中止日前部派主事包國麟莅揚後與各商妥議定爲官商合辦刻已勘測路綫預備一切事宜如果逐漸進行尚可望其成立也 
[湖墅米價驟增原因杭州]  
　　湖墅米市素稱熱閙每至九十月間買客販户異常擁擠米之價值必有减無增且今歳秋穫頗豐農民皆大歡喜不料近五日内每石米價竟驟然增高四五角之譜頗滋疑竇旋經悉心調查始知有兩大原因一因浙東諸客均親赴泗安購辦由舟運至拱埠復由車運往江干渡江一因蕪湖口有奸商販米出洋宜荆淮巢之米販均趨之若騖有此兩因以致湖墅米船不甚興旺兼之就地囤户任意暢銷以致米販遂漸居奇耳 
雜記 
[歡祝縮短國會年限松江]  
　　松郡商學界聯合各團體刋發傳單一體於十七八九三日支蓋燈棚慶祝縮短國會郡城西門外燈棚極盛四鄉士女聞風來觀者甚衆各士紳於三日内羣在東嶽廟月台登壇演說本届歡祝理由警察局全班巡士分叚照料並將現在學習之兵學生派出試用府中學堂學生十七夜開提燈會繞行市一週十八夜華婁懷新城西三高等學堂踵行聯合提燈會士民頗極鼓舞境内人數爲之驟增云 
[警務官紳衝突下塲湖北]  
　　湖北宜昌郡城警局坐辦舒直牧承蔭因欲加抽警捐未與該地議事會商酌又擬裁郡城内外保甲局以擴充巡警致宜郡全體紳耆齊與爲難又因舒直牧笞責爲紳造謠之地甲諸紳謂巡警無刑人之權遂以違章苛捐濫刑無辜等詞陳請諮議局核准紏舉瑞制軍當札飭宜昌川鹽釐局李道孺查辦舒直牧以此後事愈棘手自願交卸李觀察以舒牧辦事不無操切紳亦迹近把持等語禀復到院瑞制軍特飭巡警道將舒牧撤差並飭警道會同宜關道酌察情形迅將保甲局裁改警區不准劣紳把持 
[監理財政官負氣結果武昌]  
　　湖北清理財政正監理官程京卿利川於本年夏間因裁减行政經費事與鄂督大相衝突京卿無顔而退即乘快車往京訴於度支部延不返鄂近有人出爲調釋由某司發電促其回鄂故程京卿於日昨乘車到省矣 
[請奬審判研究所職員安徽]  
　　皖省審判研究所開辦簡易科招考本省候補人員百餘名入所肄習以一年畢業預備省城商埠高等地方審判廳成立之時擇尤委用計自上年七月間開辦起扣至本年七月間已届畢業所有該所職員教員刻經該所監督上詳皖撫懇予酌委各一次以示鼓勵 
[富桐鄉民爭水械鬪案近聞浙江]  
　　桐廬富陽二縣交界地方之青石橋鄉民前因灌田互爭水道由該處土霸申屠爲首鳴鑼聚衆與詹姓率黨械鬭兩造傷亡二十餘人兩縣令聞變下鄉督兵彈壓一面電禀撫院嚴飭拿究詎申屠極力運動久未到案復敢於上月下旬紏黨與詹姓爲難搗毀房屋搶失倉穀並擒去長年勒令回贖日前由該姓族長詹茂見等聯名具控撫院業奉增帥核准以申屠濟臣紏黨尋仇擄人勒贖實屬愍不畏法批飭提法司迅速札辦外一面嚴飭縣委會同防營限期拿辦押釋 
紀事 
[三日間之汗漫遊（十七）]  
　　四川館之觀覧　四川館卓立勸工院南爲東列中最北之一館其東南爲水族館其南爲福建浙江二館其西南爲江西安徽二館環抱一大池錯落　峙風景絶佳游浙江館後即遶道至四川館參觀一週建築爲方形占地僅三十方丈有奇陳列品共分六部曰教育品曰農品曰礦品曰工藝品曰美術品曰西藏品而鹿蒿廠仿製之火油燈打箭燈手工學堂製造之蒸汽機關凹凸鏡噴水機農業學堂仿造之葡萄酒含英工廠仿造之吕宋烟成都製革廠之仿造西式皮箱及提鞄提花絨毯類皆今日抵制洋貨之急要品物爲内地各省所未見者吾於以知川省之工藝畢竟加人一等觀畢出門不禁距躍三百 
　　水族館之觀覧　出四川館至勸工院前爲一大池池内架一長橋迤邐數十丈東南以達於水族館爲大冶水泥廠之建築品於橋之半建一獨柱亭陳列夀器一具獅子一對高搭模型一座見者幾不辨爲水泥也達彼岸後即入水族館館内陳列分二部左爲水産室右爲標本模型室水産不多僅内河各品鯽魴蟹蛤之類寥寥十數種惟中室建池貯一玳瑁系海産然亦該族中出類拔萃者矣標本模型室廣陳魚類標本漁船模型及各種漁具中國漁界圖頗有可觀聞此館僅係江浙漁業公司陳列出品之所其他各省内地如湘鄂如皖贛如吉黑如滇桂沿海如奉直如山東如閩廣皆爲産魚之地絶不聞有望風踵繼者亦獨何也 
　　各館之參觀至是已畢其他若勸工院則爲各處出品人售貨之塲若博山玻璃館江西磁業公司商店景德鎭磁器商店則爲各業特建之地以資陳列而便貿易若金陵緞業别館則又徧懸南京各緞業之牌號以紹介佔客者類皆無關宏旨槪不論列（完） 
雜著 
[陳臥子先生安雅堂文稿叙]  
　　往余讀陳臥子先生制義英奇磊落心恆佩之以爲非常人也旣聞吾婁張天如先生主持復社一日大會於姑蘇艾東鄉踞高坐睥睨諸名士臥子不能堪徑趨前毆之一時相傳以爲快盛氣直道心更佩之以爲非常人也旣又聞柳如是擅詩名搢紳皆傾倒嘗以女弟禮謁臥子臥子拒不得見如是怏快去危行剛德心尤佩之以爲非常人也爰迺游松江歷華亭訪幾社之風流求先生與夏彜仲徐孚遠諸君子之遺蹟文人故老尚有龍流涕而道之者嗚呼政治衰而清議盛清議盛而社會興雖氣節之說拘墟愗士或以爲不祥不幸之事然而成仁取義之儒則往往趨之若騖有明之季其以文章理學鳴者大都能以氣節表襮於當世社會得人之盛非特遠過宋元抑且踰越東漢是豈運會之偶然歟抑一二賢人君子提倡之使然歟嗚呼士氣者國家元氣之所寄也士氣盛而忠君愛國之念庶有以漸漬於人人之心故自古聖君賢相知國家爲社會之所積常思愛護而維持之以保我之子孫黎民及其衰也社會與宗社相爲維繫之誼寖衰寖微士大夫之氣節日朘月削或銷於旦夕或毀於無形迨夫社會摧殘人心益以離渙譬諸兄弟鬩於牆外侮不旋踵而已入其室於斯時也雖固結之其不解乎周易大義上下交則爲泰上下隔則爲否苞桑之繫不能無望於碩果之僅存悲夫悲夫吾讀臥子先生中興一疏輒爲之三復流涕不自禁也會陸君規良携先生安雅堂文稿乞余爲叙因舉平日區區企仰結轉之忱書諸簡端竊冀吾吳山川盡淑之氣旁魄鬱積復社幾社之秀尚有繼而起者宣統二年十月後學太倉唐文治議叙 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十一日議事（續）]  
　　學部特派員范源濂出而演說謂學費一層光緒三十三年始有規定多至若干少至若干一切學堂俱應徵收不徵收者僅師範學堂而已前已通飭各省照此辦理牟琳謂此事實不能贊成若只收外籍學費而又加限制此省如此彼省亦如此於事實上旣有不利於教育前途窒礙亦多故贊成征收外省學生學費而不必加以限制語極透到頗得多數歡迎李文熙謂此事應分兩層言之此種思想全爲部落時代思想爲科舉時代思想即所謂冒籍之說若此可以不令本國人到東西洋留學又近年各省興辦教育本省人才不足借材他省者時所常有據此以推則本省人亦須作本省官方可外籍學生亦有本省其本省學堂佳則到本省學堂外省學堂佳則到外省學堂此爲應有事實若徒加以限制於輸進文明一說大相刺謬此就普通言之若據巡警學堂而言全爲本省人固佳至謂高等巡警學生只限本省人試問此事於事實上能做到否試問近來各省巡警皆以本省人充當否今旣欲爲立憲國尚有此種觀念實所不取且恐貽笑外人層層駁詰措詞極爲透澈（大拍掌）邵羲謂限制外籍學生本不贊成然巡撫旣已公布諮議局旣已議决此案是否仍可取消所謂限制一事尚須請民政部改正之雷奮請將此項公文宣示各議員陳懋鼎亦請秘書廳將此案公文提出宣示各議員汪榮寳忽起立倡議此案卽作爲討論終結有賛成者否全塲有一二人起立餘無應者雷奮謂本員於此略有疑問所謂以本省人爲主體所謂宜有定額所謂宜收學費此事何以僅爲民政部章程所規定何以僅限於高等巡警學堂邵羲謂此事於事實上不詳細宜請起草員說明胡家祺謂此事審查係遵民政部章程審查因尊重法律起見不得不如此若以爲不然先請修正民政部章程否則此報告仍屬有效沈林一言勿庸加入外籍一語可以改爲應守民政部章程辦理陳懋鼎報告桂撫札復諮議局文雷奮謂若以桂撫爲然則照桂撫主張辦理今旣議决而又公布似乎不能取消隨付表决贊成多數邵羲所加勿庸加入外籍六字及報告書均已通過 
（未完） 
本埠新聞 
[移請給發公債票]  
　　商務總會移復滬道文云案查本月初二日接准大函以原奏通用官債票但言所餘之息并入還華洋欠欵之用是此項債票必須收足現銀三百萬俟抵借放出之後再將所入餘息彌補華商所執三莊倒票意義甚爲明晰今改爲提出票本代償倒票五成貴署無案可稽囑備印文移知以便詳請兩院憲核示即照日前洋務局官商會議情形而論領票應繳現銀改以産業抵借亦當由會齊集應押二百二三十萬之實産先行送道估收方可將全分三百萬債票送交派給押户及所執倒票之户若先償倒票而不兼籌其餘債票之出路則所墊公項將來從何歸補殊與前議不符等因准此查此事係六月間正元兆康謙餘三莊同日倒閉全市恐慌洋商所執三莊倒票被在滙豐借欵内扣除銀一百四十萬兩而華商所執三莊之票絲毫無着商情愈形憤激市面又極奇窘貴前道因於無可設法之中擬辦上海通用債票三百萬兩除付給華商所執三莊倒票五成約須七八十萬外尚餘債票二百十餘萬原議擬分給各錢莊及各華商銀行各官銀號分别買領其銀即仍交存買領之莊號由公家照章給與債票利息四釐由存銀之家繳還存息九釐似此兩相抵除每年可餘五釐以六年計算約可得銀五六十萬其餘不敷若干即在三莊股東應認墊欵及收回欠欵内撥補此即所餘之息并入還華洋欠欵之意先由貴前道禀呈商督憲電奏由道擔放債票以資周轉情形奉旨照准另詳議大綱範圍性質效用限制各節刋入債票共資信守嗣因市景蕭條所繳現銀仍存原繳之家勢已難行又經官商會議改以産業抵借然必須照會各國領事轉飭各洋商銀行通用受抵並照會大清交通通商曁華商各銀行各省官銀號以及錢業董事務使華洋一律通用方克有濟藉救被累衆商之眉急兼籌其餘債票之出路此即在洋務局會議辦法面禀商督憲允准之情形也應請貴道察核移復以便轉致各商將應抵産業妥爲預備至於認眞估計免致虧耗一層原議亦曾計及惟各商所執債票不能即作現銀尚須設法轉抵則所出月息愈重估計之折似難過苛准函前因相應備文移復爲此合移貴道請煩查照核奪示復正在移復間據執票各銀號各錢莊於午後齊至敝會開會詰問此項債票爲日已久究竟何時可以給發當經敝會出示貴道來函對衆宣布僉稱若須應押之二百二三十萬實産齊集送道估收後方始派給則尚遙遙無期華商所執三莊倒票爲數甚鉅本届九月底期往來收付均因此延擱不結支持之苦有若倒懸一轉瞬間年關又届要求切懇貴道格外體恤先將付償倒票五成蓋印發給一面陸續估計分做押欵俾商困得以稍舒而公家亦不致受虧實屬公德兩便等語合並移明統希裁覆望速施行 
[工部局宣示防疫辦法]  
　　英美工部局昨日旁晚發出告示云爲曉諭事照得昨晚由商務總會所舉各帮代表與本局特别聚會在局商議如何實行防脥核疫辦法以與醫學相符而平時順照輿情此法與華商董事公議允洽按項明白宣布如下（一）所有規例專指鼠疫一病而言（二）調查患該核疫者在傳染之地須由自設中國醫院所派華醫執有西國文憑者辦理另有女醫帮同調查所有調查地叚僅施於南至蘇州路浜東至北河南路北至海寗路其餘各處本無疫氣皆不調查期限以一月内如鼠疫已清卽行停止（三）調查以後如果確係鼠疫應即送入界外中國按妥善新法辦理之自設醫院醫治萬一不幸不救一切棺殮等事悉照中國風俗辦理（四）清查老鼠一節須由居户及衛生處辦理其法如下（甲）多蓄貓捕鼠（乙）多用捕鼠器具（丙）所有鼠穴應一律封塞（丁）多用辟疫臭水　此事係俯順輿情消除一切疑惑仰一切人等遵照勿違切切特示 
 
 

Page 19

 
 
[十誌租界檢查鼠疫問題]  
　　華董言詞之和藹　前月廿九日浜北甘肅路卽源昌里口所有被工部局檢查鼠疫薰染房屋各鋪户七家因紛紛遷移出外現在房屋修整雖已遷回而損失衣物等件不勝怨苦又有阿拉巴司德路二家北山西路五家泰安里内九家均以貧苦遭查無衣無褐苦不勝言趁日前沈仲禮觀察在怡和源棧房演說時紛紛遞禀環求撫恪日來又復至沈寓禀催昨日二時沈觀察邀同商董邵琴濤蘇葆笙二君親往各該處挨户履勘查悉情形中以染疫死於醫院之徐恒生陸左亭顧阿尺等三家爲最慘紛紛對沈邵蘇三君哭訴三君惻然憫之允將各户門牌一一抄錄一面代懇各房東免付租金一月並商准工部局免付本季巡捕捐外其最苦者仍籌欵撫卹各店户歡聲雷動蘇邵二君竭力勸導後此工部局不再來查惟我們紳董自開醫院派出中國醫生前來調查爾等不必驚慌鼠疫害人甚烈爾等各家已受其害總要望你們大家帮動將鼠疫根源除盡租界居民可以大家平安衆皆欣諾 
　　授人口實之可恨　英美租界檢查鼠疫一事業經中西官紳議定善後辦法風潮已靜詎厦門路一百五十三號史源記木作及比鄰某成衣店仍不愼重衛生積穢不治昨晨被衛生處西人經過查見以該兩家所堆霉爛各物甚多卽飭工役人等將積穢一律搬出遍澆去疫藥水並令將鼠穴設法塡塞以防釀禍 
　　馬夫滋事之罪狀　馬夫趙阿四前於英租界查驗鼠疫時乘亂攫取法租界西新橋堍陸阿大所開之鐵店内鐵鎚奔往英界擊傷探捕已經英公堂訊辦枷號一月收押西牢兩年在案兹法捕房捕頭以趙旣於事前硬搶界内店舖物件未便置之不問致失政體爰即商由總巡移會英捕房將趙移提至案押候解送法公尝訊核 
[婦人被害續誌]  
　　巡警總局騎巡隊副隊官周洪勝之妻邱氏被人謀斃放火焚屍已誌昨報前日下午由捕廳趙少尉到塲相驗先傳房東周曹氏至案研訊氏供昨晚三句餘鐘先聞鎗聲繼聞小孩啼哭婦人赶即起視見邱氏房中起火急以面盆盛水將火澆熄旋見邱氏倒斃床前不知如何被害少尉謂兇手開槍之後又敢放火度必越時甚久此中情節甚爲可疑遂令曹氏暫行退去復傳周副隊官到案諭曰騐得所遺子帽實與馬隊所用者無異爾與屬下長警平日有無嫌隙合稱本副隊官素以和平待人並無仇讐惟檢點首飾計失去金戒押髮等約值洋二百元必係謀財無疑旋據仵作喝報死者頭面受有刀傷三處槍珠由背後穿入下身已被灼傷少尉親驗一過飭塡屍格存案備查並飭十一圖地保嚴緝正兇以憑究辦嗣經馬隊正隊官范都戎召集統隊長警逐一點名惟週番巡士孟有才（又名長才）已不知去向檢視其槍柄上尚有血跡鎗頭槍機均已損壞顯係畏罪脫逃當將其母拘案看管一面由警務科長嚴飭偵捕隊官立派長警分頭跴緝務獲究辦 
[臨時查悉定章]  
　　英國商人馬海美國律師禮明同控住居法租界之甬人應文生不理欠銀等情迭由公共公廨會訊斷結應不甘服具禀上控兹奉滬道劉襄孫觀察准詞照會英美領事訂於前日午後在洋務局復訊是日英美兩領先後蒞局正擬升座觀察因查照定章凡遇上控案件祗有一國領事會訊今與兩領同時訊判不合定章因即商明英美兩領候再分别訂訊惟應係過犯未便逗遛租界遂諭差探將應帶回總巡捕房轉送法捕房留候定期再行帶案候質 
[焚斃多命之慘聞]  
　　前晚一時半美租界天潼路桃源坊九弄一百五十二號門牌某粤人所開之泰昌籐店突然起火延燒比鄰福泰來號貝振興粗絲號共燬樓房五幢事後查知該籐店内有彭姓同居男女大小十一人聞有六人焚斃在内籐店夥亦焚斃五六人昨日已在火塲内檢出屍體五具當由捕房飭送騐屍所傳諭地保報縣請騐　又新閘温州路三十七三十八兩號門牌王仁奎家前晚起火有一女兒名桂寳年八歳不及逃出致遭焚斃昨經捕房查悉將屍車送騐屍所報縣請騐 
[王三究犯何案]  
　　匪徒王三與張傳和因在滬北犯案逃至靖江縣境當由該縣捕役在輪船碼頭拿獲解送靖江縣訊明張係英捕房九百五十八號華捕托詞請假回籍因即函致公共公廨寳讞員於前日派差協同探目李星福前往該縣將兩人一併移提來滬暫押總巡捕房候訊　按前日外間謠傳謂金琴孫案正兇係凊江縣人混名王二已由新陽縣緝獲等語觀此似王二即王三之誤惟究犯何案因公廨捕房均守秘密無從探悉俟後續聞 
[賭棍妄思保釋]  
　　虹口著名本帮賭棍高金生即開花金生前奉蔡前道札飭公共公廨讞員寳子觀大令設法拘拿商允西官移送縣署收押在案兹由其妻高張氏禀請保釋免辦奉田大令批斥云著名賭棍應候嚴辦種種飾詞置之不理 
[時報館幸未成災]  
　　時報館十六夜失愼僅焚燬二層樓板壁地板已經保險公司查明賠該館司事行李銀一百七十五兩有正書局六十六兩查該館房屋保五千兩機器鉛字生財及同人行李等件共保銀一萬九千五百兩有正書局之書籍圖畫保銀六千兩估計所值實浮於所保之數幸未成災否則受虧不少矣 
[謝劵]  
　　城東女學社定於二十六日上午九時起至十一時止下午二時起至四時止開第八次游藝會並設商業部昨承惠贈入塲劵四紙書此誌謝 
[城内]  
[添設崗巡]  
　　西四區崗巡昨日拘獲剝奪衣服之匪徒二名帶局訊辦楊副巡官以凈土路時有匪徒搶物所派巡士不敷巡緝即於昨日起於亭橋路口添設崗位一處以防匪類 
[盜黨待罪]  
　　小西門内黄泥牆地方某姓家上年春間被林阿二金根仙陸小萌王梅亭等深夜搶刦經前署上海縣李大令勘明緝獲盜黨金根仙林阿二陸小萌等四名收押在案嗣經田大令提訊認刦不諱解府過勘兹於昨日由松府戚太守發回原縣收所候辦 
[縣批五則]  
　　盛嘯林等禀批于紹祥前次 
 
 

Page 20

 
 
庭訊供有穿心街萬興米店担保是以諭令原差交該米店具保嗣據呈到保結並非萬興店截條查未復到前次保結未曾核准原差母得擅自釋放昨據張玉書等呈催業已批飭帶比現呈請業已保出顯係該差擅權又稱于紹祥患病爲開脫該差延宕不帶于紹祥地步實屬刁玩已極候帶原差訊比限交如延斥革嚴辦　楊原建禀批贅婿依老例所准行惟異姓不能立嗣未便立案　張玉書等禀批于紹祥係交差之人保結與堂諭不符未經核准擅自釋放弊在原差已于盛嘯林等呈内批飭帶比限交如延定將原差斥革嚴辦　徐鼎昌禀批將寡姪媳贅夫傳後無異異姓亂宗所稱斷絶楊氏之後殊屬不當原議族親又未具禀仍不准理　謝書生禀批爾初次揑情朦控存心不善可知迨奉批詰又以中途被毆來告此等訟技將來必至喊控驗傷而後已顯係有人包攬且現准馬橋汎以賀耀良私售燈吃移縣請提是否一線相因查黄浦司徐巡檢尚明政體亦曾申送原案候札飭確切查明據實禀復核奪 
[官事]  
　　寗紹台道桑鐵珊觀察寳昨日到道拜會　太倉州知州姚炳熊　試用巡檢徐垣昨均到道禀見 
[南市]  
[預防火患]  
　　自治公所路政處以城廂内外各店舖於夏間所搭凉棚迄未拆除恐讓火患昨特諭飭各地甲限期拆缷又查知老北門外第二百九十號至二百九十一號門牌所裝披水板有違定章因著十二舖地甲赶傳匠頭到局究詰酌罰一面限令拆除 
[欺侮寡婦]  
　　寡婦倪張氏昨將夾板船出海人姚奎泉扭至工程局控稱氏夫在日曾將洋五百元存於姚處託帶小貨取利由表親嚴起明担保不料現被吞没向索逞兇求請追還詰之姚供該氏轉嫁某姓小的之欵早已還清陳裁判以姚欺寡圖吞從嚴申斥判押候覓交人銀並保赶緊措還 
[姦佔孀婦]  
　　蘇州婦人薜宓氏之寡媳杜氏被賣粢飯人袁勝誘姦懷孕並霸吞老虎灶店基昨由宓氏扭控南區解至工程局訊究氏供該媳所生孩兒三人竟置不顧向袁理說反被行兇求究請之杜氏供年三十五歲與袁苟合成孕是實判袁戒責二百下押十月杜氏責一百下押一月 
[夫婦反目]  
　　五十五號巡士昨日查見江隂婦人唐阿妹在十六鋪地方迷路帶至工程局由陳裁判提訊據供年十七歳前被寄父領出賣於浦東六里橋唐阿炳之子海林爲室得洋一百餘元兹因夫婦不睦私行來申招尋叔父判留候飭探查明再核 
[捕房弔贓]  
　　法捕房捕頭昨日派探至總工程局禀請協探至王家馬頭同和押店内查吊棉被等贓旋即一併吊案交給來探帶回 
[閘北]  
[推諉不認]  
　　江北人鞠秀林控妻父殷盛開妻兄殷順子藏匿伊妻前晚經四路分局黄正巡官集訊二殷供多推諉判盛開交鞠帶出帮尋順子收斩候核 
[懲辦搶火]  
　　成衣匠陸阿二於十五夜茂盛里起火時搶取蔡少廷之皮箱一只前日由四路分局黄正巡官訪悉將陸及贓一併帶案訊供屬實判笞責六百板枷號一月贓給失主具領 
[英租界]  
[變産還債]  
　　英商裕源紗廠控已閉怡德莊股東姚勤記石惠記邵厚村等倒欠鉅欵由廨判將各股東年追在案兹該被等挺押不理案懸莫結昨奉寳讞員諭飭一併交保着將産業變價湊償以免訟累 
[傳訊被告]  
　　英商愛爾德控張昭雲抵單不贖由廨判張交保限兩月清理在案兹因張延擱不理復由原告禀奉英領事照請公廨飭追故昨日寳讞員特飭差探傳諭被告及南十二圖地保張三甫着於今晨投廨候訊 
[畫影圖形]  
　　粤人李耀芝前在德商亨寳洋行内爲式拉夫因虧空鉅欵潜行逃匿曾經該洋行控奉捕房飭緝未獲兹卜總巡深恐日久遠颺昨特開明李之年貌籍貫通飭英美各捕房捕頭轉飭中西探捕人等一體留心偵緝務獲解究 
[斥革巡捕]  
　　英總巡卜君以美捕房八百三十四號華捕管阿榮誣控良民一百四十六號張阿林私匿竊贓均屬不法昨特諭飭華捕張正巡官着將該兩捕卯名斥革以肅警規 
[車夫不良]  
　　北京路一百四十五號門牌寳泰和絲號昨被車夫車失值洋二千三百元之白絲五包當由經理人朱裕玉投報總巡捕房派探嚴阿慶偵緝 
[查獲原贓]  
　　住居新閘成都路四百二十三號屋内之林瞿氏前在南京路被匪攫去金挖耳一只報請老閘捕房查緝未獲昨經總巡捕房包探李阿三在法租界某押店内查獲原贓當卽吊至捕房傳諭失主領去 
[人贓並獲]  
　　朱世泰昨在江西路摸竊卞祥雲袋内洋銀當被包探陸根山查獲人贓拘入捕房押候解究 
[美租界]  
[混用鉛洋]  
　　王貴熒要盛發頭二人專以鉛質小洋在市混用昨被西華得路雜貨店夥周仁章察破鳴捕拘入捕房押候究辦 
[自不經心]  
　　某洋人昨乘電汽脚踏車至茂海路自不經心撞於四十號石子馬車上致損車輪遂即自行拖回修理 
[請緝車夫]  
　　王卿太昨在英界雇一小車裝運行李至揚子碼頭被車夫中途脫逃報告捕房請緝 
[偷兒何多]  
　　張阿二竊招商北淺舊鐵刁久卿余紹勤串竊剝船上蓬布董炳祥竊斐倫路某姓銅器張漢卿竊南陽丸輪船乘客王光成之綢衣寳石先後由探捕拘解捕房分别收押候辦 
[法租界]  
[膏店違禁]  
　　華捕頭潘七寳前日在吉祥街查見洽豐烟膏店私售燈吸有違禁令當將店主陳子香及烟具一併帶入捕房押候解廨懲罰 
[捕房改章]  
　　法界各捕房遇有捕頭出缺向章須以兩道金線副捕頭拔升遞遺兩道金線一差則由一道金線查差捕頭升任兹聞法總領事以似此辦理未臻妥治自後如有捕頭缺出按級升充亦須當面考試即西捕拔升一道金線查差捕頭者亦須一律考試合格者方准拔升 
[更替捕頭]  
　　法捕房曾於前年在安南西貢等埠招募安南巡士一百餘名來申分發各捕房由安南捕頭督率當差頗著成效兹該捕頭期滿返國所遺之缺由總巡遴選一道金綫四十八號安南捕拔充 
[來函聲明]  
　　十八日報載冐認祖坟一節敝會非特無其人抑且無其事想係貴訪員之悞聞或與敝會名稱相似者亦未可知因與敝會名譽攸關務祈登報聲明以免悞會 
[  商餘學會啓]  
海上閒談 
　　此次中西董會議防疫問題華董所公議之辦法四條西董多表同意惟華人自行檢查一層西董反對甚力迭經華董全體之堅持歷三小時之久始勉强承諾磋議之困難如此亦可見工部局西董對於檢查問題之愼重矣 
然則吾同胞於此辛苦爭得之檢查權殆不可不通力合作以速竟一月之功而杜意外之爭執同胞須知華董所能爭回檢查權者實藉口於俯順輿情之一語毋使人順我之情而我轉拂人之意此記者效忠於同胞之微意也 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[論鴉片廢約之迫不及待] [  （萬國改良會丁義華稿）]  
無論辦甚麽事有可緩的有不可緩的有可急的有不可急的總當因時制宜隨勢應機方保乎辦事的規則而不至憤事戾咎如事情本不必忙而辦事的人東馳西撞奔走號呼急急惶惶的一趕羅無非是徒勞心血也無補於時局若事情本不可緩而辦事的人反優遊颟頇觀望因循（這是我們中國人常犯的病）趕到機會過啦事情遭啦後悔也晚啦（我國坐失機會自貽伊戚之事歷歷可考）但是這鴉片廢約一事是可急呀是可緩呢（同胞們自想想吧）要按事理時勢揆度揆度可說是可急不可緩可速不可遲一言以蔽之鴉片廢約迫不及待（同胞們醒醒吧）因爲鴉片條約乃主權所關性命所係條約一日不廢則我國一日如屠塲之羊緊縛固束靜以待死無分毫自由保命之權（立憲國民固如是耶）如今廢鴉片條約乃保命救亡的事又焉可言緩呢（大家趕快努努力吧）諸位同胞有誰看見人失足落海在自已跟前有個救生圈不趕緊的往下擲反說慢慢不忙呢（凡具人心的絶不出此）大槪没有那樣的人吧這樣我們本國同胞沈溺烟海之中性命危急存亡莫保不是我們當號呼拯救的嗎（恢復禁烟主權即是烟海中的救生圈）在美國有一個尼阿哥拉大瀑布於瀑布上遊水勢流得很急所以凡有過海的船隻總要就此瀑布五里之上並且還得格外小心不然稍一失愼則順流冲下定遭不測一次有一隻小火輪在瀑布上遊過渡船至中流因水勢過猛輪機損壞這隻輪船就失却自主隨流亟下眼看看急趨於死亡衆位當那時候船上的人有不急力速謀挽救反說遲遲不忙的嗎（没有没有絶然没有）今中國大烟毒流的吸力比尼阿哥拉瀑布的吸力尤大）（噯呀）我國在此毒流之中失却自主過渡的權衡（險的很哪）並有印度香港的大力烟商很命的往下拽我們嚇煞我也）同胞同胞而今是甚麽時候（要命的時候）還說十年斷盡咧年年遞减咧（通通日瞎白）不必作那個夢啦禁烟主權若是不能恢復你七年十年一百年也斷不了所以說廢棄鴉片條約乃是件迫不及待的事以上所說一人一船遇險爲救少數人的性命尚且刻不容緩何况我們全國四萬萬人並世世子孫無數萬萬的性命豈不更當破出死力急速的去救嗎（應當應當）况且如今英國的仁人君子發起國恥紀念會要求政府釋放中國禁烟的自由權（感謝蒼天）又有美國總統招請第二次萬國禁烟大會於明年聚集在海牙要實行世界禁烟主義（感謝蒼天）這誠然是中國人恢復禁烟主權一個絶妙的機會我國同胞可千萬不要錯失呀（諸位父兄聽見了没有）義華不才爲籌畫這恢復禁烟主權一事常有時夜不成寐（我們中國人想想自已）若爲使中國恢復了禁烟主權呌我斬斷右手流周身的血作爲代價亦所甘願此心此志敢以質諸天地神明（旁觀人如此當局者又該如何）諸位同胞們哪趕緊的恢復禁烟主權吧不要說我的事體太忙（還有比救命忙的嗎）人無論多麽忙還不能寫封信嗎還不能簽一簽名嗎（不費之惠）自要我們大家肯寫信肯簽名肯組織恢復禁烟主權會一而十十而而百百而千萬全國四百兆人結成一個大團體抖搜精神奮勇直前向英國要求廢棄鴉片條約以救我國内的同胞脫離大烟的流毒出死入生去亡就存此不獨爲中國之幸也是世界天下之幸了但是我愛國的同胞對於此事應當出捷急敏銳的手叚不可稍事因循因爲鴉片廢約一事實在是迫不及待的現在恢復禁烟主權會已經創立於天津暫借南開私立第一中學堂爲臨時事務所凡有心賛成的請急速寫信簽名吧（大家有分） 
[浙諮議局議員樓守光辭職書（續）]  
　　始則停議待旨繼忽停議待奏不奏力主待旨旣奏不復問旨一不解也前因停議他案而并停議路事今已開議他案而亦停議路事二不解也主張停議則詆開議力爭者爲受官廳運動希冀開議則又輾轉間接以運動官廳三不解也交議不復議懼咨資政院也迨欲求咨資政院而不可得旣不肯辭職又不甘解散惟日希望資政院之維持而路事反置之無何有之鄉四不解也同爲議員同爭路事同一諮議局名義乃自身之諮議局並談話會而亦不容開而張蒼水祠開會錢武肅王祠開會梁議員工巡局開會褚議員私人寓所開會五不解也停議待旨亦爲路事緊急耳徜徉三十日僅僅博一取消代奏之代奏一若代表輿論止此已足者六不解也撫院旣認爲諮議局議定可行事件力主開議者亦祗專議路事耳乃咄咄逼人曰表决不可取消議路事亦取消表决獨開會辭職之簽名則可取消并可代人取消不開會辭職之簽名又可取消又可代人取消無何爭先奏而不敢爭待旨則取消停議待旨無何非代奏而亦自認爲代奏則取消停議待奏七不解也諮議局之呈文請撫院代奏撫院之電文請樞府代奏然今撫院所代奏者代奏其未便代奏碍難代奏之理由而一般議員欣欣然有喜色而相告曰撫已代奏撫已先奏八不解也議長勸開議不議議員爭開議不議人民電要開議不議資政院浙籍議員函電紛請開議不議見撫院擬電入告之函則允開議矣經兩次停會而又婉勸之後則竟開議矣九不解也呈資政院文曰停議爲諮議局内部之事與外國議會之休會以待處置者事同一律是不受懲罰也而下文又曰若以不受勸告爲言則議員於二十三日到會已受撫院前次之勸告是又明明自認悛改矣誰主是稿竟代一百十七議員同具悔過書十不解也有此十不解而官廳之對付吾諮議局乃得施其種種之手叚矣明明不肯代奏而對於呈請事件則曰極表同情明明目擊停議而對於議事日程則曰何未配送欺人耶自欺耶其敢以愚弄人民之慣技愚弄諮議局者亦謂議員程度不過爾爾也彼其心目中尚有一諮議局乎此可痛者一也浙路公司及浙路股東會可爲代奏而諮議局全體議員决請代奏則不能代奏是諮議局不如一公司也諮議局全體議員决請代奏不能代奏而張議員美翊曁盛徐兩紳往返私商則又函允代奏是尊重之機關不如一二私人之資格也此可痛者二也允奏則竟奏矣議員曰先奏而後開議撫院亦曰先開議而後奏斤斤然索貨物論價值爾虞我詐若恐被紿雖市道之交有時尚不至此而官廳乃以之待諮議局此可痛者三也屢次勸告屢經停會凡局章所應有者撫院固已行 
 
 

Page 27

 
 
之矣则終不肯爲最後之解散是豈有愛於諮議局哉毋亦以解散諮議局爲社會心理所反對於已亦有不利而又逆知一般議員之易與於是即以議員之所要挾者轉而要挾議員夏楚之施果餌之誘如玩嬰兒於掌中而吾神聖不可侵犯之諮議局此恥殆不易洒矣此可痛者四也撫院江日之電告一報告停議開議情形耳謂議員若何要挾若何强迫若何逾越權限因而勸告因而停會其所謂未便壅於上聞者玩其文義亦不過曰彼有委曲苦哀旣經懲罰可請免再置議矣是撫院非爲路事陳情直爲議員乞憐也誰實造因結此惡果而猶趾復高氣揚詡詡然自誇爲人民與督撫之大激戰敗壞路事辱没人民吾不忍再與相見矣此可痛者五也守光始終以路事爲念吾謀不用負罪實多不言則無以對人民不去則無以告衾影受此種種感觸神經爲之不安未飲狂泉如有心疾謹援局章第十九條第一項繕具理由書提出於議長伏乞諮議局許可 
小說 
[義俠小說盜俠（三）]  
　　吾書中所叙之老屋。主人。蓋爲密色司小侯之裔。此道克司堡。即爲小侯之采地。迨腦門豆人入英。即舉此東偏之巨堡一區。小堡二區。悉以封格蘭那極將軍。此密色司小侯之家財采邑。遂爲格蘭那極所得。小侯之子特克密色司。尚得此當年老屋。以避風雨。而家財奴婢。雲散星飛。已非復曩時之繁盛。特克無子。僅有一女名麗榴。人人稱之爲密司密色司。貌乃至美。卽吾書中所叙之客室女郎也。特克有故人之子。名康吉討克。少年英雋。與麗榴至有情愫。膊廣而多力。且善射。武技至精。其人雖亦爲撒克遜人。然猶有采地。足以自給。康吉旣與麗榴至愜。遂求麗榴與之訂婚。麗榴立允其請。特克之家産。雖爲格蘭那極侯所得。而尚餘數頃之荒田勉支其用。康吉則時時恤之以金。特克亦至感康吉之慷慨。一日。格蘭那極侯聲言查詰奸宄。并搜視堡人室中。不得私蓄軍械。此私蓄軍械之禁令。本爲佃人而言特克家固不在其列。格蘭那極乘馬馳過特克之門。忽見麗榴微步。草塲之側。美乃無蓋格。蘭那極心房大動則引馬入門。呼特克出見。特克無已。鞠躬出迎。執禮至謹。格蘭那極又。欲見其女公子。麗榴雖甚怖。而不敢不出。格蘭那極大喜。起自座間。力抱麗榴。欲接其吻。麗榴大驚而逃。不肯再出。格蘭那極意至怏怏。忿然而去。特克及麗榴明知後此必有禍患之及。亦僅能聽之而已。 
　　明日。康吉討克來視麗榴。麗榴延入客室。一一告以昨日之事。康吉怒極。周身之筋皆製。毫毛。盡豎。大聲呼曰。彼腦門豆之獰狗。必有一日戮之殆盡。以爲我撒克遜。種人報仇。麗榴宛宛。謂之曰。君勿躁怒。此時吾種勢力不敵。非報仇之時。吾意吾二人訂婚已。六月麗榴語至。此遽止。不言紅暈於頰。俯首自理其袖。康吉曰。吾二人結婚耶。此固我所日夜求之而不得者。麗榴微舉其目。以視康吉。似有至深之愛情。流露於形聲之外。康吉見此即力親麗榴之頰曰。以我言之。即老人。亦宜居。。我堡中。胡爲。鬱鬱居此。爲此輩獰狗所侮。且今日老人安往。胡以吾不見其人。 
來函 
[請減房租事務所致謝懷遠公司減租通告]  
　　敬告者敝所自發起僅一月雖未經多數之房主贊成已蒙陳君菊生提倡於前今元昌當來信報告懷遠公司之房産已經核减東西華德路門面市房上年每幢原價十三元今已减至九元公平路之住宅房屋每幢原價八元今已减至五元並荷該公司報告以後隨市减讓以顧大局足見該公司熱心公益敝所欽敬無量刻調查華洋房産各公司亦有减讓之議乞卽登報宣布以慰衆望 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
