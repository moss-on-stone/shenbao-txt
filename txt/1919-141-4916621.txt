# 1919 - 141 - 4916621

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[我之論調（一）（冷）]  
　　我之論調平時閱我報者自能知之無待我之自述也然而今而疑我論調之人我可再明以相告 
　　我對於近時之情形大抵以爲禍患之原由於段祺瑞徐樹錚曹汝霖之徒勾結日本以致有種種喪權辱國之事故一方當一致以拒外一方又當盡力以清内清内之說勸段徐曹等之自罷以謝國人也不肯則請北京政府之罷免段徐曹等也又不能則請國人之一致要求北京政府之罷免段徐曹等也言雖和緩而其意固甚顯明者也 
然而段祺瑞徐樹錚曹汝霖之徒之爪牙因是大懼焉平時受人豢養臨時又不敢明以相護於是不得不用卑劣之手段以誣陷我報而暗中又爲段祺瑞徐樹錚曹汝霖之徒洩恨而擁護此疑我諭調之所由來也 
[專電]  
　　北京電段通電對歐約力主簽字政府對膠澳案决定分第一步第二步做去先儘第一步設法如不簽字萬做不到再進行第二步要求英法當局保證交還照簽（二十七日下午三鐘） 
　　北京電院部頃得探報某國軍艦分兩組一由佐世保出發到秦皇島一由敦賀出發駐閩浙洋面（二十七日下午三我鐘） 
　　香港電陸榮廷在龍州開會數次討論時局北代表亦列席結果未洋但各方面咸勸陸親來廣州解决一切傳說岑春煊遣李根源赴桂晤陸面商要事某方面消息謂唐紹儀日内將返粤（二十七日下午八鐘） 
　　香港電學生大會電請北京挽留蔡元培（二十七日下午鐘） 
　　揚州電昨夜雨風雷電毁物傷人（二十八日下午一鐘） 
[各通信社電]  
　　北京電朱啓鈐專員赴白戴河摒擋行寓定午節後卽前往休憇 
　　北京電外交當局照會各外使當此中國人心浮動時期所有宣艦游弋等情請預先通知免生疑慮 
　　北京電吳總監承認留職至京師實行改設衛戍之日爲止 
　　北京電海關稅則經各國派員會同在滬改訂後迄未得各國政府一致承認稅務處請外部致催以便履行 
　　北京電興辦屯懇消納裁兵計畫政府現仍派員進行衆信對南無决裂之意（以上二十八日）以上中孚通訊社電 
　　北京電昨日内閣會議散會後卽開總統府會議决議下列二件一對内問題仍採用和平方針二外交問題無論山東問題能否保留必簽字（二十八日） 
　　廣東電聞軍政府交通部將在廣東設置中國鐵路分院以便統一已成鐵路及修築未成鐵路爲裁兵善後策且爲西南各省鐵路統一策已出囗囗囗（三字電文不明）向軍政府建議所有西南各省之裁兵盡充作鐵路工役聞此項計劃多參酌李根源之意見將來實行時軍政府某要人將任爲總辦 
　　廣東電此間接得消息數日以來在鄂省之唐克明軍與吳醒漢軍自相衝突雙方交戰甚烈至今未已軍政府因於昨日開政務會議决議電命雙方迅速停止内訌同時政電在其附近之南軍囑爲調停（以上二十八日）以上東方通訊社電 
[美國電]  
　　倫敦電每日新聞聲明原定以五萬元奬給第一飛渡大西洋之飛行家兹定飛行家甲必丹霍克及格利芙士不幸死於中途或失踪則該欵應作二人之卹金云 
　　巴黎電歐和會議對於士耳其問題頗難解决因欲保持士耳其帝國縮減軍備而不引起一種宗敎戰爭故也 
　　巴黎電四國會議關於俘虜事答復德國公文大至謂協約國對於尋常俘虜自當釋放而已定罪者則當處罰云 
　　巴黎電四國會議曾集議保加利亞及土耳其問題四國會議又曾討論比國要求之關涉荷蘭者 
　　巴黎電自勃里斯將軍（最高軍事會議美國代表）視察萊因河上美軍返國後威爾遜總統與潘興將軍曾討論最後撤退駐法美軍問題潘興將軍已通告華盛頓陸軍部謂舊常備軍第四第五第六第七四師已解役預備回國將於六月間啓程又第十九師及第八十一師亦將於同時離法云 
　　萬歲里電德總代表藍超已由斯巴回萬歲里在斯巴時曾會見德政府之代表又與藍氏同返之德代表倫斯般及奇司般兹二氏曾到柏林一行 
　　華盛頓電國會依威爾遜總統之召集已開特别會兩院均由共和黨控制公舉參議員根明斯爲參院臨時主席衆議員傑來蒂氏爲衆院主席旋即宣告延會以待威總統之告令 
　　華盛頓電商部通告自七月一日起凡半時通商之國所産硝酸鹽及苛性鉀許其無限制輸入美國路透電 
[歐洲和議與德代表]  
　　二十七日巴黎電德國最後答案將於明晚交與和會德國特别印刷機一架日夜印刷此項答案 
　　二十日巴黎電和會各部分之大問題爲答約一事衆意德國必簽約如雙方不起頓挫則六月十日左右可以簽定 
　　二十一日柏林電社會黨今日在維廉街大舉示威抗議和約飛機於天空抛散傳單施特滿氏演說謂彼望德國提出答案後可以協商告成和局德國如能加入國際同盟而與各國處平等地位則和局始可有望國際同盟會爲必要之舉惟照現式實以奴隷視德國末請大衆歡呼國際同盟會萬歲後此演說爲自樂園而來經過維廉街之獨立樂園社會黨游行團所阻黨員曾在樂園演說反對和約要求速行世界革命 
　　二十日巴黎電福照上將自來因區歸來由克勒滿沙氏接見克氏後卽往謁威爾遜總統四代表會議贊成福照上將之報告協約軍現準備隨時進兵 
　　二十一日柯洛恩電英軍司令勞勃森將軍今日閱視柯洛恩之美軍明日將與比軍司令會商協約軍今處處已作準備此實無庸爲諱所可注意者德報論調近漸和平 
　　二十一日巴黎電謡傳德國總代表藍超氏舉鄧堡博士自代 
　　二十二日丹京電柏林之丹麥訪員電稱維廉街之示威人民與會者僅五千人不見興奮獨立社會黨在樂園示威主張簽約與會者至少十萬人 
　　二十二日紐約電共同新聞之柏林訪員曾接德政府特許之文告申明德國不欲簽字和約蓋旣簽之後德國必致經濟破壞政治汚辱道德墮落歷數代之久且謂和約條件毫未含有威爾遜總統公布之大綱美國必須從而干涉使十四條大綱得以實行否則須宣布彼不能或不願爲此云云 
　　二十二日巴黎電協約國與共同作戰國關於戰俘事答覆德國牒文不允釋放犯罪之俘虜且謂德國關於從寛待遇戰俘事宜並未提出特殊意見而協約國則尙恪守戰爭條例施行人道主義故未能再事從寛關於恢復個人産業查報失蹤人員照料墳墓三事協約國願給予完全之保證惟充分互惠要求則以彼此並非匹敵故未便照允協約國擬酌量情形以佳好之狀况遣送俘虜回國惟以本國人民與解除束縛各地需求甚急故未便予以所欲之衣服協約國允俟和約簽定後即設賠償委員會 
　　二十二日巴黎電協約國與共同作戰國關於國際同盟事答覆德國牒文謂所提各節非俟同盟會成立不能討論覆文中又述及德國關於建設公允委員會制度運輸自由各民族間經濟關係等事之建議謂德國之建議非不能加入同盟公約内有數端他日將提文同盟會核奪 
　　二十二日倫敦電協約國决定限德國於五月二十九日提出其對於和約最後之觀念 
[各國與歐洲和會]  
　　二十日巴黎電和會各代表均接美國色種人抗議一份蓋以和約中無條欵規定各國應以平等公民權利給予色種人而發 
　　二十一日馬黎電歐蘭杜氏已赴意國擬以調停方法取决於内閣意國願放棄按倫敦條約應得有巨哥斯拉夫人十五萬人居住之土地以交換協約國之承認意國享有阜姆主權意國在阜姆將具極大之經濟與政治保障且准有關係之各界參與地方自治 
　　二十日巴黎電英國雖主張保留君士坦丁爲土耳其主權所在之地然協約國將不與土國訂約一節事已確實 
　　二十一日丹京電愛沙尼亞國會通過决議案宣布爱沙尼亞乃獨立民國在國際同盟會中應佔一席並稱愛沙尼亞之抗過激黨將堅持到底 
　　二十一日巴黎電阜姆·逹爾瑪希亞·土耳其·三問題仍未解决 
[歐洲之過激戰事]  
　　二十一日末滿斯克電援軍業已安抵此間士氣甚佳 
　　二十日柏林電里巴消息天氣漸暖過激軍開始進攻波羅的境自十九日起希洛克至巴斯區全陣線有劇烈之戰事 
　　二十二日倫敦電末滿斯克公報云二十日協約軍迫令敵軍委棄米特夫伊雅哥拉北面之總陣地意國援兵刻正開抵敵軍仍在向南退走協約軍方追撃於後 
　　二十日巴黎電士麥拿消息大局較安惟難免不續起事變各敎堂希臘敎士皆請尊重回敎徒意兵已在亞達里亞等處登陸 
　　二十一日丹京電里特倫公報云十八十九兩日過激軍之攻勢均失敗敵軍初曾得利我軍即從事反攻加以重創 
　　二十二日倫敦電協約國曾願以糧食接濟俄國而以過激黨停止與協約國及俄國其他政府作戰爲條件里寗氏拒不之納故俄國時局已爲一變協約國現復考慮承認柯爾恰克海軍大將及其他抗拒過激黨之政府事 
[各國近事紀]  
　　二十一日倫敦電昨日不列顚帝國俱樂部開會由西登漢貴族主席提出决議案主張於一九一二年開不列顚帝國博覽會以示帝國之統一及藉以發達全國之工商業各屬地之代表皆宣言贊成該决議案遂通過 
　　二十二日倫敦電哈姆斯韋斯氏今日在下院質問之時宣稱據受蘭貝將軍報告蘇彝士運河用人於五月十三日罷工旣而濮特賽工人亦全罷工罷工風潮現已延至蘇彝士河此事關係重大蘇彝士河航務必加維持現得陸海軍之輔助可無他虞 
　　二十二日倫敦電下院今日討論印席預算案時印度事務大臣孟台格氏極讚印度於此次歐戰中之出力又謂彼嘗安慰回敎人民巴黎媾和代表决無一人愚魯而思干涉純屬回敎之問題末稱印度改革議案將於六月初旬提出 
　　二十二日倫敦電四月三日由孟買開出之斯巴逹城號輪船内有兵一人患鼠疫殁於途中該船於四月二十九日駛抵利物浦即經當道隔離清疫但至五月十六日又有水手一人染疫而死 
　　二十八日墨爾邦電澳洲航業罷工風潮已轉　 
　　二十五日倫敦電郝克氏耶道回倫敦蘇格蘭婦女羣集各車站以歡迎之爭與接吻 
[公電]  
　　北京學生聯合會公電（由天津發）各報館及全國各界均鑒五四運動未終救國初衷未遂學生等不得已於皓日罷課巧電宣言諒邀明鑒於今七日猶待三失望之回復未能上課然日來鑒於政府對外交涉之棘手已於養日起暫停露天講演及五七日刋此種體諒政府　苦心當爲邦人士所共諒乃政府卽乘此時酷施威壓梗日以來軍警密布於各校而梗日之高等師範逈日之北京大學有日之工業專校皆顯有被包圍之象軍警之外益以馬隊荷槍實彈如臨大敵追日開商學兩界懇親會於北京大學亦被警察彈壓解散此七日來之實情也惟學生等不畏强禦力持堅决鎭靜之態度擬舉各事仍積極進行非至三失望之回復不止務望各界一致主張期遂我外爭國權内除國賊之宗旨不勝誠摯懇切之至北京中學以上學生聯合會叩宥 
　　漳州國民大會通電分送和會唐朱兩總代表總商會商業公團時報申報時事新報神州日報曁　社會各團體均鑒山東問題交涉失敗凡有血氣同深悲憤然欲禦外侮必息内爭際此存亡危急之秋忽來和會破裂之訊國民痛心敵人冷齒乞一致主張盡情互讓繼續開議力促和平否則全國罷市直至雙方覺悟而後已福建閩南國民大會全體泣叩養 
　　舊金山中國國際同盟研究會電廣東軍政府上海全國報界聯合會轉各報公鑒請全國一致反對日本山東問題之要求並除賣國賊舊金山中國國際同　　盟研究會叩五月二十八號午後三時到 
　　軍政府致唐總代表電唐總代表鑒皓馬兩電均誦悉（中略）務懇擔當鉅任力底於成幸抑高懷拯兹浩刼非獨同人等之幸也披瀝陳詞希惟亮察政務會議漾 
　　成都熊督軍政唐總代表電頃奉政務會議删電敬悉唐總代表曁各代表因八項條件北方未肯同意電逹軍府聲請辭職捧讀之下莫名欽感我代表諸公卓見宏識苦心孤詣昭然揭於天襄克武其何敢以繁瑣之詞重凟清聽唯是和會爲國家託命之機關歷千廻百折方始成立當兹外禍危迫人心恐怖之時一經破裂則全局騷動國本民命將何所依前途險狀殆有不堪涉想者應請代表諸公眷顧大局共濟艱難萬勿稍萌退志軍政府各總裁曁護法各省各軍一至竭力挽留雖各代表個人與和會本身不相牽涉然全國屬望和會正賴有代表諸公之毅力主持而會議續開以來成績已得大半萬一更迭頻繁荏苒愆期致令大局中變一簣功虧不啻和會之根本推翻是豈諸公始終維護之本意耶務懇終始維持以救大局仍望諸公剴切賜敎不勝盼切待命之至熊克武敬 
　　雲南省議會電廣州參衆兩院軍政府北京徐菊人先生上海和議會鈞鑒頃聞歐洲和會議决關於處置山東我國完全失敗舉國人士義憤填膺并激成北京學界焚曹毆章之舉足見人心不死尙可爲恃請一面電令赴歐各使嚴拒簽字並提出正當理由再向和會力爭一面開釋被拘學生將段祺瑞徐樹錚曹汝霖章宗祥陸宗輿等賣國鉅奸嚴加懲處以慰人心而救國危即使事終决裂而擾亂東亞罪在日本我國人寗爲玉碎不爲瓦全危亡在即急不擇言萬祈鑒納滇省議會敬 
　　武進公民來電各報館轉各縣商會農會敎育會鈞鑒靑島失敗國人共憤抵制日貨意美法良惟抵制必先謀化用品方免五分鐘熱度之誚如洋傘洋釘火柴梗洋鐵鍍磁琺瑯等日用必需國産缺如人民倡辦冒險不敢嘗試集欵提倡官廳責無旁貸乃江蘇省立工場已成立者凡九處究其内容悉一織布廠耳非特虚糜金錢抑且與民爭利官廳一味因循議會熟視無覩徒令吾民徒手抵制試問何以持久竊願我父老兄弟投袂而起聯合要求省長迅令各場長按上列各日用要品尅日改組藉維良法於不敝率貢管見無任嚶鳴武進公民呂督元叩有 
 
 
 

Page 5

 
 
   
 
 

Page 6

 
 
   
 
 

Page 7

 
 
國外要聞 
[懲戒德皇之商榷]  
　　法國無線電社巴黎通訊云四月八日四國會議討論懲戒德前皇問題其結果似德皇威廉第二可免死刑初戰事責任審查會多數主張處以極刑以爲英國之查理第一法國之路易第十六等昏暴無道終受死刑凡兹史事可爲前例德前皇殘虐不仁貽禍全球其罪尤重允宜宣佈死刑以戒後世之君主惟審查會長美國國務卿藍辛氏獨排衆議力言此種前例不能適用於今日疊經討論卒一致决定根據法理不能使威廉獨負戎首之責各審查員對於此點咸無異詞至於德國海陸軍破壞戰事規則之行爲多數審查員爭以威廉應負其責爲言而藍辛氏則謂凡各暴行以德皇名義出之者皆爲德國人民所應許故以法理言亦未便獨歸罪於威廉審查會繕具報告主張將威廉交付軍事法庭審訊藍辛氏則另附以個人之意見書送交四國會議現美總統威爾遜法總理克勒滿沙英相喬治意相歐蘭社方愼審考慮之聞一般審查員威以威廉若得行動之完全自由定爲世界之患故擬運動和會以處置拿破侖之方法處置威廉卽藍辛意見書中聞亦無德皇等無罪之主張第審查員嚴守秘密報告内容未克全知而四國會議將以何種懲戒加諸威廉今亦尙未决定也 
[西比利亞政府承認問題]  
　　大陸報論承認西比利亞政府事略謂協約國之承認柯爾察克政府愚智若何則往者不追言之已晚今猶事後批評恐匪特無益且有害焉顧事之結果不妨逆料兹特預言數端以取騐於將來記者敢謂不出二年協約國咸將恍悟對於俄事又鑄一大錯旣未解决俄國難題且使其愈增紛擾旣無補於俄國秩序之恢復且使愈趨黑暗其所扶助者苟不爲已斷之蘆草即爲黑暗俄國之勢力此乃今可預言者也無論柯爾察克將軍之才具若何第在其左右者者翊贊之者率爲官僚派前以野蠻手段管理國事奴隸人民者卽屬此輩一九一七年準備背棄協約國以聯德者亦即此輩也彼等抱帝制主義正不遜於德國危及歐美自由傷害世界民政今不得以戰局告畢而遂諱其前事也過激主義或可爲自由之危害但翊贊柯爾察克者其危害亦不滅於過激主義吾人助此而攻彼徒使穏健俄人受追而傾向過激黨耳俄國之農工雖憎惡過激黨之專横然俄皇之淫威妖僧之兇燄警察之黑暗與夫西比利亞囹圄之慘毒猶未忘懷過激黨之前途雖不光明然非絶無希望固不若舊帝制派之絶望也若柯爾察克政府得勢則期所成就者除恢復舊制外無他事業今協約國所行者無異予過激黨以三軍團之兵力耳讀者試記以上預言不出二年將見協約國懊悔於不已也 
國内要聞 
[北京通信（桂生）]  
林長民之辭呈 
　　五月四日學界之風潮及今者全國抵制日貨之壯舉駐京日本公使小幡酉吉日前特用正式公文照會我外交都指爲林長民前在國民公報及農報刋布之論文有（山東亡矣國不國矣願合四萬萬衆誓死圖之）等語煽動之力有以致之聞政府得日使照會後曾由總統派人轉告林氏請其對外言論稍加謹愼而警備總司令段芝貴亦託人轉逹林氏謂彼與林君個人并無意見惟彼有維持地方治安之責萬一外間風潮涉及林君彼實無法辦理故敦勸林君凡事不可出頭云云此次外交事件彼等皆矢集林君一人良不足怪蓋自鐵道統一案發生後雙方爭持不下林君屢次發表長篇論文不啻與彼等宣戰也故欲借此次外交事件得林而甘心焉不寗維是曹汝霖曾有密呈上徐總統稱此次風潮純由汪熊林等鼓動而來務請嚴究主謀呈中有外間謂汝霖賣國其實涒霖舉凡經手一切借欵訂約事件無不事前禀命於我總統今汝霖獨受其禍設我總統不爲主持豈非昔人所謂飛鳥盡良弓藏之類乎况鳥今尙未盡乎等語其恃寵要挾之隠情躍　現於紙上然林非政府中人應有言論自由絶非外國公使所能干涉况林在報上所發表之言論純爲對本國人而發并非過於激烈又何所用其干涉乎林因此大憤日昨特呈總統懇請辭去外交涉員會委員及事務長之職同時并緘錢總理有所表示兹將其辭呈照錄如下 
　　林長民請辭外交委員上公府呈敬陳者長民待罪外交委員會者五閱月矣該會仰備顧問陳力就列職責較微自初次議决一案由國務院電致專使經月之後當局意見忽生紛歧雖經再三遷就枝節横生久已不能開會長民兼任事務無事可任本應早辭徒以荷我不總統之眷厠於幕僚之列非尋常居官有所謂去就者故亦遷延以至今日外者日本公使小幡酉吉君有正式公文致我外部頗以長民所任之職與發表之言論來相詰問長民憤於外交之敗發其愛國之愚前者曾經發布論文有山東亡矣國不國矣願合四萬萬衆誓死國之等語激勵國民奮於國存天經地義不自知其非也但無加危害於日本人之據彼日本人絶無可以杭議之理由且有國者不諱亡長民措語未爲過甚膠州租借於德國者二十年當時實爲暴力所屈今日乃高唱正義人道之世尙有襲德國之政略繼承其所得者我猶甘之是我承認其舉動爲正義爲人道也非亡而何藉曰交還然擇肥而噬得步進步滿州前事二十一欵前事能無寒心勢力侵凌利權日失空擁領土所存幾何山東亡矣國不國矣長民尙欲日討國民而告之也若謂職任外交委員便應結舌於外交失敗之下此何說也聞閣議後曾將日使原文送呈鈞座用意所在得無以公府人員難於議處無以謝鄰國而修睦誼乎長民上辱我大總統之知究不敢以憑恃府職予當局以爲難兹謹瀝情上陳務乞大總統准予開去外交委員曁事務主任兼差俾得束身司敗以全邦交不勝迫切待命之至抑長民更有所欲言者日本人發表關係山東問題之言論彼爲其國等於長民之爲吾民國或有加甚者兹特列舉於後未諗政府曾否訓令駐使向彼政府質問望我大總統加察之肅請鈞安林長民謹呈五月二十五日附呈日本人關於山東問題之言論五月二日國民新聞載法學博士高橋作衛議論略云靑島不還附乃原則也租借地即爲讓渡前者還附之宣言爲日本之好意中國旣不解此好意應依原則不還附之按高橋博士前爲大隈内閣之法制局長現任貴族院議員乃倡此極端之論調非侵略主義而何四月二十九日東京朝日新聞載某將官談話有山東絶對爲日本禁物之語並謂非徒膠州問題非徒山東問題實日本存立問題案禁物二字應作如何解釋非有領土野心之據耶山東問題何以爲日本存立問題較之長民山東亡矣國不國矣等語輕重如何四月三十日東京朝日新聞又載文學博士建部遯吾議論略謂此次巴黎和會議及山東問題侵害日本之旣得權爲國際之過激派紊亂世界之秩序以上所舉但就一兩種報紙中節錄之其他危言聳聽者不勝枚舉我駐使不能不注意也 
[武力箝制下之京學界]  
　　北京學生界情形京中各報處於軍警箝制之下已不敢有所紀載兹據外人消息略述如下中美通信社云昨晨十時高等工業學校學生開會討論進行事宜爲政府知悉派遣馬隊四十名警察若干馳至該校勒令學生散會聲勢洶洶如臨大敵學生等出以鎭靜秩序非常整齊日昨國務院曾開會討論對等學生辦法警察總監吳炳湘步軍統領王懷慶敎育次長袁希濤等皆列席袁希濤自告奮勇謂限學生於三日内一律上課否則重懲聞袁氏從前反對田應璜長敎育甚力近頗覬觎總長一席甘心折節以媚武人而壓學生態席一變云京津泰晤士報云自日本公使對於學生之舉動提出抗議日來捕學生圍校舍封閉報館禁止開會等情日有所聞學生等對於此舉異常憤激誓必逹到最初之目的而後已乃昨日早八時忽有警察二百餘激緝隊百餘將高等工業及北京師範團團圍住聞其原因係高等工業擬於是日開一全體大會事爲便衣偵探所聞直欲入内門房阻止之便衣偵探歸報警廳引來警察多名王懷慶聞信亦大怒立派兵至持槍實彈如臨大敵大欲捕學生以去學生等曉以大義動以至誠慷慨陳詞放聲大號者有之昏然倒地者有之軍警見狀始歛錄縮跡而去旋因學生鼓掌相送帶有譏諷之意大發雷霆復招軍警前進大有用武之勢且揚言曰學堂風氣不佳我盡當代爲管理學生答云學校爲敎育機關斷不容武人干涉即云維持秩序學生開會有無擾亂秩序處亦何至以武力恫嚇直視學生如土匪如亂黨凡稍有人心者必不肯出此軍警聞之無如之何而去聞北京大學今日又開一代表會議對於現狀有所討論恐壓制愈大抗力亦愈大甚非國家及敎育前途之福也又昨日北京大學方面聞有軍警八百餘自後門起即行嚴重包圍法科禮堂之商業懇親會有警官二名及警士多名嚴厲監視致商界代表到者僅十數名開會未終致該會未得圓滿之結果同日聞高等師範法政專門高等工業北京師範先後均有武裝軍警前往查察勢甚洶洶羣情恐駭正不知若何結果也 
　　附北京中學以上學生全體來函上海各報館各團體鑒此次學界風潮震蕩全國推原在痛外交之失敗乃愛國熱忱之表現實吾國新氣象之發端政府受國賊之强迫肆意壓制取媚外人最近情形并牽及於政潮其專制限度益世報已經被封學生所組五七愛國日刋勒令停版代印該兩日刋之文益印刷局亦被封閉晨報國民公報監視發稿各報館禁止登載學生愛國事業學生之救國演講勒迫停止二十三日前赴警廳交涉五七愛國兩日刋立案之學生代表四名截留至今未釋販賣該日刋之學生連日被拘二十四日商學界聯合會在北京大學開會突來武裝警察二百餘名包圍該校捕去學生六名總之政府對待吾輩學生之手段實與日本待遇朝鮮國民之情狀相等學生在約法上所有人民得享之言論刋著集會結社書信秘密之自由及非依法律不得逮捕拘禁等種種權利已剥奪殆盡往來信件固須檢查拍發電報當然扣留故藉此一平常書函訴之吾全國同胞之前紙短情長臨筆不勝唏嘘北京中等以上學校全體學生泣叩五月二十五日 
[益世報被封後之消息]  
　　益世報被封而後連日美使署方面迭與當局交涉未有結果前日英美旅京記者在王府井大街某宅爲非正式之會晤對於益世報停版一節當時有某君引日人所辦之某日報在項城時代之謾駡謂以彼例此尙不及什一可證中政府厚此薄彼頗爲不平 
　　昨日新衆議院議員王文璞等關於政府停止益世報之發行及救國五七等報之出版提出質問以政府此等舉動究竟持何理由若根據戒嚴令則大總統尙無明令發表且戒嚴不得國會同意大總統亦須宣告解嚴並聞政府尙有禁止女界鐘之代印等等顯與約法抵觸應照議院法提出質問限期答覆聞該質問書已於昨午提出 
　　日昨京師警察總廳有通電一道分致各省區軍民長官曁各省政務警察各廳略謂此次京校學生於本月四日突有踰越常軌之舉動本廳有預防維持之責當即拘留學生二十餘人政府曲予原諒即准由各校長保釋領回督同上課以期消弭前日復有大學校學生四人來署詰責此次學界刋發五七日刋警廳不應阻上言詞憤激理喻不聽不得已即將該生暫予留置一面通知敎育部設法領回以維敎育乃京中益世報登載各節意存挑撥午後接到警備總司令部函稱該報館附和學生確鑿有據實屬妨害時機應按警備令令其停版以儆摇惑而安地方現在京師秩序安謐如常特電奉聞 
[山東問題决定簽字續聞]  
　　膠澳問題英法當局保證交還府院迭次開會研究簽字與否之利害交換意見昨已决定辦法大致分第一步第二步做去先儘第一步設法如第一步做不到再從第二步進行前日即據以通電各省徵取同意又聞關於此問題當局曾一再往詢段合肥之意見合肥昨已親擬通電一紙發出力主應行簽字中有追叙中俄外蒙交涉及責備舊議員之言對於簽字一層措辭甚爲堅决 
　　昨日新衆院開會劉恩格主席秘書長報告文件後鄭萬瞻提議以爲外交問題日前政府已將關於膠澳租地及附屬權利問題備文提交本院微求同意事關緊急應變更議事日程提前開議主席付之表决贊成者多數遂分布政府送來之咨文電報後有人主張請國務員出席說明理由鄭萬瞻主張省略說明主席表决多數遂閉門討論鄭萬瞻吳文瀚黄雲鵬克希克圖等均發言鄭提議咨逹政府贊成政府提出咨文内所云（現由專使在會議提出抗議如果無可轉圜政府熟權利害對於此項草約大體應行簽字惟山東問題應聲明另行保留以爲挽救地步）之政策進行並以政府以送院者均係電報并無約文難於開議亦無從審查俟將來約文提出再行討論云云主席付之表决多數通過 
[西藏問題開議說]  
　　西藏問題久懸未决此次英國公使朱爾典君催促開議吾國以四川連年有事關於西藏方面消息阻隔現在電詢川省須俟各處文電到齊方能開議惟因英使催議日内或將先爲大體討論又據二十五日法文北京政聞報云西藏問題中英有續行開議之說甚盼雙方均能得滿意之結果英國方面要求推廣西藏邊界并西藏之獨立而中國方面頗願保存西藏歷史上之境界并西藏爲中國領土之一部分其向爲中國領土之關係繼續無間此爲中英兩方面不能解决此案之要點也聞外交部現正齊集擋案研究適當辦法 
[財政部之發行國庫劵冷眼]  
　　龔心湛氏前議發行八年公債雖遭各方反對然卒逹其目的此事忽忽已兩月矣無如財政窮困借債無門而此四千萬元之公債依然無濟於事京津各銀行各銀號無不挪借俱窮多則數十萬少則十萬苟能承借雖出一分餘之重利亦所不惜其實總共合計不過三四百萬元（期限甚短）尙不敷支半月軍費所有四千萬元之公債大半變作各銀行之抵押品至委託各銀行代募者尙未有人問津薪俸中搭放者除財政部本部外無一處能實行近因軍政經費四處逼迫無法籌措忽又想出發行國庫劵一千萬元之策以補充軍政費之不足日昨龔氏已呈請大總統交國務會議矣 
　　財政部之國庫劵向來發行甚多視爲一種例文大抵對於外債爲多而各機關次之查國庫劵之用途大都因外債到期無欵償還爲保全信用計填發一種國庫劵爲借欵展期之憑證額數甚巨然償還到期不能不照數克付且有展期利息因外人關係故有此特别權利至對内之國庫劵爲數無多其發行之用途大半屬於積欠各機關經費因無欵照付爲一時彌補之計此項國庫劵到期大都不能照付甚至一再展期喪失信用財部視之泰然債權人亦莫可奈何惟民國三年因搭發各部經費曾發行一種六釐之國庫劵計數約三百餘萬元到期本利均付大得人民之信用此亦財部僅有之事也 
　　今龔氏因國庫空虚財政竭蹶發行此一千萬元之巨額美其名曰流通有利國庫劵分爲一元五元十元三種利息六釐期限六個月到期本利償還規定用途專以供給軍政經費市面通用不准折扣按其實際無異一種之不兌換劵不過由財部直接發行不經中交兩行發行而已然財部欲發行此不兌換劵中交兩行尙有無量數之停止兌換劵欲救濟一時之窮則取諸中交兩行不過一舉手之勞尙可省去數萬元之印刷費何不舍彼而就此 
　　現在中交兩行京鈔買賣價格每元尙值六角有餘此次發行之國庫劵旣不准折扣而信用又甚薄弱試問市面上能流通乎各部行政經費尙可强迫施行急如星火之軍費能搭放一二乎靳陸軍前因搭放公債已結惡感今能預爲疏通不生反對乎夫八年公債四千萬元迄今尙無結束兹又試發行此一千萬元之國庫劵貽害人民之痛苦喪失國家之信用豈理財正策乎按財政部發行國庫劵搭放各機關經費民國三年周學熙氏長財政時曾一行之查其辦法係按照各部員薪俸之多劵分配成數由財部填發證劵准持劵人自由讓渡爲數無多故償還較易不致有失信用此次發行巨額之國庫劵如將來軍費不能搭放則各部經費亦安用此巨數爲且名爲國庫劵額數必在數百元或數千元以上今發行此一元五元十元三種已失國庫劵之性質今又美其名曰流通曰償還期限六個月將來果能名副其實耶民國三四年公債與新華銀行有奬儲蓄票旣到期不能抽籖或不能還本矣此次發行一千萬元之國庫劵將來期限到時財部無力償還恐亦無非一再展延而已 
[京華短簡]  
　　政府昨接唐少川自滬來電略稱個人去留與和議無關另簡賢員仍可繼續進行惟所欲忠告者在法律問題未解决南北未統一以前無論何項借欵均請停止進行否則枝節愈多和局愈難成立 
　　敎育總長傳增湘辭職之後部長一席迭起問題日昨政府擬暫以敎育次長袁希濤代理在内閣未改組以前决不提人 
　　内務部重定懲辦烟犯條例内容較前爲嚴（一）凡無業游民應籌備工廠收養（二）私種私售私運者均處死刑（三）私吸者處徒刑分爲三等年滿三十五歲者十五年未滿四十歲者十二年未滿四十五歲十年 
　　某國軍艦除長江艦隊嵯峨等艦已出動於蕪湖等處外尙有艦隊兩組一由佐世堡出發到泰皇島方面一由敦賀出發向閩浙海面巡邏昨日秦皇島已有水兵登陸 
　　中美通信社消息近日曹汝霖陸宗輿等頗欲恢復名譽四處託人向議員疏通意見且對於山東議員討好謂彼等能向日本交涉收回高徐順濟鐵路若託以全權定能辦到有人問從前該路借欵作何開銷曹答云該路欵項三分之二爲段祺瑞用於參戰軍而三分之一爲徐世昌就職時用去曹氏又云中國能自組織公司辦理鐵路藉以抵制鐵路其同管理之說則日本絶不反對但此欵非得各省任籌不可擬請各省議會發起籌得大宗欵項以爲自辦鐵路之用未開辦之先該欵存之銀行勿作别用云云 
[中美新聞社北京雜訊]  
　　中美新聞社二十五日北京通訊云馬可尼無線電公司駐北京代表勒曼氏現又代表該公司與中政府訂立一合同雙方合辦一公司資本六十萬金鎊各出一半專以中國材料製造中國所用無線電器具此舉計畫廣遠將來效果必宏大且可限制日本人在中國壟斷權利之野心也 
　　華人排斥日人之舉動日益擴大日本當局爲勢所迫不得不加以注意日使小幡已照會外部抗議對於華人日來習用之敵貨與倭奴二詞均提出反對京中著名言論正直这益世報已經封閉殆亦小幡交涉之結果學生所辦五七報亦遭同一運命然學生運動之精神能力曾不因此稍减運動之組織極爲完善抵制日貨有進無退此番大日本之人不免受中國人之累也財政部通告八年内國公債即行停募以便抽籤惟三年内國公債之贖還應於五月十五日舉行而財政部迄今未有宣示不知何故吾望期有以解釋之 
　　直隸督軍曹錕已提出辭呈據外間所傳辭職之消息頗予人以驚　惟據通信員調查曹之辭職不過因軍餉問題因曹所部軍隊欠餉已久曹恐摇動軍心故以辭職迫政府使不得不速籌欵項撥發 
　　南北局部講和之說政界中愈傳愈盛聞朱啓鈐亦主張此說惟南方是否贊成此種苟且解决大局之方法且此法果能實行否皆屬疑問也 
[黑龍江省學生理團之通告]  
　　黑龍江省學生團通告全國省議會敎育會各團會學校云此次外交之得失實繋我國之存亡凡有血性者誰不欲爭北京學生首倡義舉各省繼起人心未死公道終不可泯江省久攖膚痛崛起宜先祇以地處邊隅消息遲滯對於各地同志抱愧良深今閱各報痛中生恨特聯合各校組織學生團各本天良以生命人格爲擔保誓與全國各團會聯絡共趨一的以爲政府外交上之後盾以保我元元蒼生死生義不返顧以後關於時局還望時賜敎言臨書不勝迫切翹盼之至 
[西南對和局主靜觀態度]  
　　自軍政府去電挽留唐總代表後又接唐總代表皓電與馬電重申辭職之意謂北亦已允准北代表全體辭職則我有不能不辭之勢且聞北京近日政潮醖釀甚深滬上和會態度恐有急劇之變動望軍府預籌對付之策至紹儀個人去留無甚關係云云聞昨日政務會又去電慰留矣昨日張代表伯烈詢問軍府謂近日報載有軍政府電留北方代表一節是否有無期事據冷部長金秘書長云絶無是事想係傳聞之誤 
　　自代表辭職消息逹到此問後兩院議長本擬邀集議員開兩院聯合會討論應付方法乃日前北京政府遽將代表撤回是目前時局已由代表去留問題一進而爲和戰問題在和戰問題未解决之前西南應爲冷靜之觀察作縝密之研究未可輕易發言致蹈輕率之譏以故延遲至二十四日始開兩院聯合會 
　　昨二十一日國會議員在石行會館俱樂部關談話會討論滬上和會代表辭職問題當推年長者谷嘉蔭主席由劉治洲報告褚寓代表來述事件並上海來電經王葆眞張魯泉彭建標張光煒等十餘人相繼發言討論結果僉以北代表現已撤回所提條件應付暫緩討論之列至總代表辭職業經軍府去電挽留當此和議未定期間更不必多此一番表示總以暫取靜觀態度爲宜主席以此付表决全場一致贊成當推王張兩君面覆褚寓 
　　旅滬國會議員來電云北政府代表辭職離滬時局劇變今日同人開會主暫取靜觀態度先求南派統一特聞莊廷藩徐蘭墅張清樾陳則民揭田訓王紹敖楊銘源張駿烈張漢章陳允忠劉楚湘彭允彝楊肇基魏肇文張佩紳劉彦段雄杜華同叩篠印 
[陜西是非之爭尙未已]  
陜西陸軍騎兵旅第二團團長田維勤致張瑞璣函云衡玉先生鈞鑒頃奉井鎭守使轉奉督軍令開國務院沁電敬悉查宜君係我軍防地王知事尙文係省長所委硬匪近盤踞宜君新寨仇殺民團綁票至三百餘宗王知事飛函請救日明數起勤恐此剿彼竄致起糾葛迺該匪奸虜燒殺殘酷益甚拉票遠至中部東境距洛甚近中宜知事同難民匍匐來洛先後逹數千人環跪泣懇叩頭出血勤始派駐宜君店頭之紀營前往追剿迺于電謂攻彼宜君試問新寨除新發生數百硬匪外有一家居民乎知事不知下落縣城失守等語現王尙文知事依然供職倉村治城依然完好該電又謂田部向駐洛川近忽南竄查新寨雖在宜君南境爲職部紀營防地距紀營長駐在地之店頭六十里防境剿匪職責所在南竄云云義實費解故侈厥詞顚倒是非事實俱在無妨對質曹老九於二月十九日攻陷我宜川紳商難民紛紛來洛請救因假靖國軍名義故隠忍至今未嘗一矢相加致宜川曹未有之奇刦若匪首王伯亮二月間尙爲宜民趙生華傭工純粹近今初出之土匪擾害轄境不能不徇難民之請紀營驅逐該匪後仍回駐店頭奉令謹敬請鈞安 
　　陜西公民張智等來函云上海唐朱總代表及各代表廣東軍政府國會北京國務院各省督軍省長均鑒前者南北停戰陜西獨罹兵火之苦者四五閱月報我代表諸公及各方要人關切陜禍不忍秦民獨死於砲火之下遂約雙方停戰派張銜玉爲停戰劃界監視員至是關中垂斃之人民始有再生之轉機諺云救人如救火關中人民望張使之來如大旱之望雲霓甚盼其早到陜一日早將一日安寗也不意喧傳至兩月之久始見使節西來及入關之初即有不劃界之聲明智等猝聞之下如墮五里霧中悶葫蘆不知賣何藥意石陜事果從此絶望耶夫張使唯一職責劃界也非調查軍隊也抵陜時即宜履行職權不當涉及也事乃竟出人意料放棄劃界而不爲反越出範圍指某某軍隊也某某土匪也枝節横生殊非所以救陜西而弭亂源之道至今他處戰雖停而乾縣以未劃界之故圍猶未解紛糾日甚禍機以伏此張君之功也且乾縣旣明明認爲靖國軍矣而張使必曰以人歸許以地歸陳奪之一方與之一方豈靖國軍之地與人靖國軍不能處分之須勞他人代爲之處分乎不然豈劃界員所宜出又據道路傳聞張使在渭北猶有運動軍隊之嫌疑雖其言不可盡信要亦絶非無因夫所貴能排難解紛者在消患於無形非添薪以救火苟若袒護一方必引起他方之反感是不止亂適以助亂智者絶不爲也智等泰人也秦省之治亂安危有切膚之利害關係我民望之殷不覺責之深謹將經過情形約略陳之即知張使入關以來 
 
 
 

Page 8

 
 
所謂劃界興停戰者固如是也陜西公民張智倪實初李成安王一劉倫黄浩然席厚安王子餘黄越等一千二百餘人同啓 
　　陜西賈東園致舊國會陜籍議員函云西堂可亭二兄及同鄉諸先生鈞鑒兄等爲國爲民呼號奔走者數年熱心毅力欽佩莫名近閱報載外交失敗全國恐惶而兄等屢以乾縣之戰相詰責申報五月六日又載有唐總代表諮詢乾縣戰事之文是乾縣有無戰爭爲　會一大障碍但别縣有戰事與否弟知之不悉未敢妄言今弟遊幕武功去乾甚近於乾事知之最詳當張衡玉先生初抵陜時固有徵調醴興武（要八百人只去一百餘人他縣同）民夫在乾城四面掘壕以爲久困之計及張君至興之日已將民夫遣回停止工作又數日張陳白各軍皆由原駐地點退後數里乾城郭王兵士隨領城内百姓將所掘之壕一律填平此四月問事也迨至五月乾縣城門日開數次城内之兵有在附近徵收糧草者且有至數十里以外者自四月中旬以至今日不惟無戰可言即衝突亦未之聞弟與諸兄爲同系與佑任爲同學與伯生爲朋友數年均未通信决不敢飾詞妄報自取咎戾特以渴望和會速成清鄉早辦使土匪無藏身之處人民免遭搶刦擄贖之苦則全秦受惠多多矣特此奉聞以紓關懷桑梓之至意　 
[湘城之最近情狀]  
　　駐湘北軍之搶刦本已數見不尠但前此之搶或因戰勝而搶或因戰敗而搶此皆大隊之搶也至平時之搶不過一二人侵入民家略搶數種貴重物品以下則翦徑而已近日之搶則大異尋常而足以令人驚駭不已者如最近北門外福壽橋之搶據事主恒大染坊呈報謂昨晚二時有暴徒多人身着軍服口操北音破門而入有持快槍者有身掛指揮刀者先將更夫綑綁衝入賬房當將本店經理張炳炎槍斃傾箱倒篋肆行刦搶並將樓梯扯去以至店内樓上之人不得下樓其舖房睡臥之人驚醒即以槍相向街鄰云外面亦有多人持槍守住要道不准聲張以致聽其搶刦一洗而空云云據此以譚是此次之搶不僅數人且有大隊以督軍駐在地之長沙竟有此搶殺巨案可謂異矣 
近日湘省市面忽發生一種謡傳謂本月初間發放上月軍餉因係紙幣折合幾至譁變幸經加们發給始保無虞現在本月餉銀又須關發而湘政府仍是妙手空空絶無現欵軍界已在密議如仍發票幣則須自由行動云云因之商民大起恐慌深恐果有其事殊屬危險加以近日省城又破獲所謂黨人機關者數處各界因靑島問題暗潮又頗激烈張敬堯爲防患未然起見連日就省城密佈軍警嚴爲防範人民覩此情形又以軍人行刦案兩相印證遂以爲謡傳非盡無因實則本月軍餉已由中央匯到現欵三十萬元可决無鬧餉情事不過軍人之肆行刦搶爲可慮耳 
　　湘省已死之新票近又有復活之說此說之所由來則以節近歸陽舉凡一切政費均須開銷湘省旣别無財源惟有仍乞靈於新票並聞此項主張係出於某銀行之建議並自願即以該行小票爲維持新票之基金聞政府甚爲嘉納即將照准商民聞此消息又大爲恐慌足見新票之害人尤過於洪水猛獸至該銀行之所以願將本行小票收兌新票者實别有作用除欲趁此推廣其票額外並欲移轉湖南銀行産業之主權云 
[潯商會大會紀]  
　　二十三日九江商會開商民大會以提倡國貨爲標題自午後一時至二時商界到者約千餘人會場及場外空院站立幾滿首由正會長陳君宣布開會宗旨係徵求各業同意銷用國貨以挽利權次由副會長演說語長心重多數拍掌正在演說吃緊之時會場地板以人多踏陷轟然有聲秩序稍紊旋卽回復次夏會董登台宣讀各業停進日貨條陳或限五月五日爲止或限五月十日爲止過期各帮自行巡查議罰次天津國貨維持會會長宋君登台演說經衆要求改在場外空院演講以便傾聽宋君遂與陳會長移步外院在半梯月台爲層次之演說主旨爲組織國貨維持會利用民氣多集會員實銷行用國貨並言天津國貨維持會可爲採辦各種必需品物如洋傘毛巾棉紗面盆之類歷陳辦理數年之經騐及團結之艱難總在辦事人能自家吃虧方能收合羣之效力不必激於一時客氣昌言抵制日貨一心堅忍抱定中國人用中國貨之宗旨久而久之自然都用國貨起來又言南京亦有二萬餘會員可以聯絡一切章程三數日内可以寄取參考在潯仍有數日勾留諸君有意組織儘可不時談談最後有同文生方某演說此次外交失敗人人以救國思潮發爲抵制外貨之表示總在出以文明無滋外人口實爲最堅决最穏健之抵制清眞校長完君演說以地板傾塌爲譬喻謂地板猶如中國地板上人好比外力壓力太重以致猝然傾塌必求不傾必須底下材料堅固以資撑持總在人民頂天立地力爭生存無爲外力所壓服着語不多極有理致陳會長見各帮商人熱心赴會站立好久遂宣布閉會時已四下十五分鐘矣附各帮條陳如左（綢緞洋貨棉紗帮全體議决不進日貨辦法十條）（一）請商會電請院電訓巴黎和會全權代表堅决維持務將靑島交還中國取消一切不平等密約勿屈於强權萬不可忍辱求全終遭國禍如公理莫伸毅然拒絶簽字並盼懲辦無恥之徒寛免學生以安天下人心（二）請商會請北政府南軍府消除意見挽留宋唐兩代表亟早議和一致對外而慰人民切望和平之心（三）各號所存有日貨自由平市清脫顧全血本（四）有定期貨未出者可退則退不得退者早日料理以陰曆五月初十日到潯爲限此後决絶不辦日貨毅力進行勿貽五分鐘之誚（五）議决後如有陽奉陰違私運日貨進口查出每件罰銀五十兩不貸（六）决議不收日本各行鈔票（七）警告同事並互勸親友不坐日本輪船（八）請各號從速函咨申莊水客貨物概不裝日本輪船（九）　貨亟應提倡設有不齊全者得函歐西各友邦友愛之商人接濟免礙商業（十）請電旅申商帮協會轉各國貨公司各紗布廠敬告不得投機壟斷故昂價值以自殘務須平市以廣招徠而資挽回以上十條以昭信守凡我商人不在形式激烈貴在精神堅持恒久各憑良心盡我天職以鎭靜堅决而冀挽回爲目的（糖業議决辦法五條）（一）請商會電逹府院轉咨巴黎全權代表維持靑島取消二十一條挽同危局以安人心（二）凡我糖業所存日貨急宜售脫如有定貨在申可退則退否則以舊曆五月五日前如數裝治平價而沽以顧商本（三）議决後如有陽奉陰違者無論何人查出除將貨物焚燬外並罰金五十兩（四）如我業中所限期外有私運日貨進口者若被查出隨人任意抛棄仰即報告本業公所以罰金酬謝半數餘者作存本業公益（五）所有各號進出口各貨概不裝日船併警告同事不買東洋物件及不用東洋紙幣以上五條務期公認信守警持到底勿以五分鐘熱度而貽笑外人 
[浙學生亦决定罷課]  
　　學生之决議浙江學界罷課醖釀已久省垣中等以上學生聯合會連日開特别會議二十三日議决爲北京學生郭君欽光開追悼會由一師一中蠶業商校籌備之地點在西湖忠烈祠時間定星期日（三十一日）下午二時到會人數由各校自定祭文追悼歌由文牘任之二十四日議决罷課後規則十一條如下 
　（一）罷課後無論校外校内諸同學必須照常來校（二）由本班幹事調查本班同學是否來校（三）遇有婚喪大故得向幹事處請假（四）罷課後校長若辭職學生當死力挽留如敎育長官免校長職時學生亦當死力挽留（五）星期日得自由出入遇有會議事須先一日通告（六）各種運動照常（七）校外同學生午八時到校下午三時出校（八）各班幹事每日下午七時到幹事部報告情形（九）每日點名一次如一次不到處以一角之違約金二次不到類推（十）凡强抗不認違約金者立請校長除名（十一）以上各條自公佈日施行並議决罷課後各專門校對於實習有速効　國家當繼續實習二十五日議决罷課自星期四（二十九日）實行罷課前當發宣言書電知政府請求懲戒國賊挽留蔡傳山東問題不簽字（致政府電擬請敎育廳長代發派出江陰二校代表赴敎育廳請求義勇團由各校自行组織本會出一種日報日報草章由法政校任之本會並設日貨調查部由各校調查部部長任之草章由商校任之派之江一中二校代表與商會接洽請其函勸各國貨店不准加價及沿鐵路一帶設立國貨廣告有派之江一中二校代表與車站站長接洽請其勿干涉各國貨號沿鐵路設立國貨廣告不收租金一面函知有名藥號及委請中醫西醫廣濟各校製造各種痧藥抵制仁丹等並派法政工業二校代表與樓外樓影戲園接洽將抵制日貨廣告裝入影戲片内附學生聯合會致浙江中等以上一學校函敬啓者外交急迫内政紛紜靑島問題簽字在卽瞻望前途杞憂何極在上者復無眞切懇摰之表示封報館拘學生退賢士任侫人本會鑒時局之阽危非悉心救國不足以救危亡連日開緊急會議决於本月二十九日（星期四）起一律罷課一面分電大總統一面分發宣言書將以促醒政府喚醒社會並謀所以積極進行之方法焉貴校同學諒必同意務請一致進行先此奉聞餘容再告又致北京電北京徐大總統鈞鑒此次外交失敗皆由曹汝霖草宗祥陸宗輿賣國所致北京學生首倡義舉反被權奸仇視横加摧殘甚至傅蔡二公被迫去職功罪顚倒莫此爲甚生等惓懷國事向學無心已定艶日全體罷課倘鈞座主持公道能於三日内將上列各項滿　答覆則各校學生自當照常上課否則大義所趨當别謀最後對付臨電迫切不勝待命浙江中等以上學生聯合會泣上宥 
　　官廳之抑制督軍省長公署昨通告各校學生云自靑島問題發生以後羣情憤激文電紛馳我浙各校學生亦復揭　意旨同聲呼籲良以愛國之念人人所同抱此熱誠堪爲嘉慰乃流弊所及舉動漸軼範圍近且有迫脅要求希圖罷課情事本督軍省長有維持地方治安之責且深慮靑年學子爲人蠱惑利用將自誤其終身而悔之無及也不得不以懇切之言爲諸生告學生以專心求學爲天職一年之中費用幾何一日之内光陰幾何父兄之所以期望者何在國家之所以培植者何在固冀其大有所成就也正應勵學之年惟日孶孶猶虞不足豈宜干預校外事務國交重大政府負責現正力圖挽回本督軍省長體察輿情併當隨時入告諸生因感受激剌表示意見雖蹈出位之咎猶可鑒其愛國之誠乃因過聽傳言甚至以國家用人行政之大權而亦昌言干預紀綱紊矣豈愛國之道乎近來人心浮動地方不逞之徒往往藉端煽惑設或釀成事故予外人以口實貽鉅患於將來名曰愛國適以禍國熟權利害能無疚心夫國勢積弱至此諸生皆有志之士正宜臥薪嘗膽潛心鍥志成就所學爲國大用以雪我國恥而揚我國徽有倡爲罷課之說者是奚啻躬攖積病不謀所以診衛之道而乃濫用鳥附以求速死直自殺而已其不爲人所訕笑者幾希尙何愛國之可言爲此剴切詰誡自今以往各校學生責任各校長認眞約束務令遵守校規安心向學力圖上進如再不率訓誡即行查明斥懲倘有逾法行動妨害秩序併即遵令依法逮治不稍寛貸本督軍省長爲保護公安計爲愛惜學生計掬誠相告幸速省悟愼母河漢斯言自貽後悔 
[蘇議會閉後之反對加薪電]  
　　江蘇省議會第三次臨時會作日閉會已誌前報茲悉上午十時舉行閉會式後省署即於下午將預算案咨送省會已來不及寗垣公民團大爲焦急昨特發出一電致張審唐文治省敎育會及各國民大會其電文如下張季直先生唐蔚芝先生省敎育會各法團各國民大會公鑒天禍吾蘇不幸出一班敗類議員摧殘省政破壞風俗幸賴諸先生函電紛爭力挽狂瀾展誦之下感佩無任詎料議員旣無心肝復多詭詐二十六日省長咨交覆議二十七日忽然閉會揆其隠衷一則恐各界興問罪之師一則恐加薪案不能得三分二以上之贊成遂託言已逾法定五日之期（省公署二十二接到咨文二十六交覆議並未過期）而兎走鳥飛置覆議案於不顧夫覆議之手續未完預算之收支不合全部碍難公布所議應歸無效擬請公電仿照七年度或照原支議案執行并乞聲明預算旣不成立議員薪水仍照七年度數目開支預備費縱有餘欵亦不得移作議員加薪之用庶可破議員之詭謀逹取消之目的以維省政而挽頽風不勝盼切待命之至江蘇國民大會代表方警我等三千二百八十人公叩 
[南京學生罷課之表示]  
　　南京中等以上學校致北京電云北京大總統國務院敎育部鈞鑒同人痛國是泯棼外交失敗謹隨國人籲請數事一靑島問題應電歐會專使非得英美法確實保證無條件之歸還萬勿簽字二罷黜曹汝霖章宗祥陸宗輿三人三國内和議望讓步速决四挽留傳總長並確保蔡校長地位以後更易敎育部總長事須尊重全國敎育界公意五令全國軍警不干涉國民有秩序之言動凡此各端同人再三討論一致决議認爲救國急務倘不獲請是政府心目中已不知有國民不知有亡國同人將復何心向學惟有一律罷課各行其是死生以之泣血陳詞竚盼於本星期六以前賜覆南京中等以上二十四校學界聯合會全體同叩沁 
[蘇州學生議决實行罷課]  
　　蘇城學生聯合會於昨日（二十七）在謝衙晏成中學開緊急會議到會者爲英華女子中學慧靈女子中學崇道女子中學省立第二農業英華中學省立第一師範中華體操學校萃英中學省立第二工業桃塢中學東吳大學省立醫學專門學校福音醫學省立第二中學晏成中學英華附屬縣立二高桃塢附屬東吳第二小學縣立三高一師附屬培養小學等各校代表當經一致議决於本月二十八日起中學以上各校一律罷課罷課期限由聯合會隨時决定並發佈宣言書大要分爲六點（一）懲辦國賊（二）挽留傳總長（三）留蔡孑民校長倘政府無誠意則請在南方組織大學（四）保持學生一切自由權（五）保持北京報界言論自由權（六）爲虐待留日學生事請政府對日提出嚴重交涉繼又議定罷課後由各校學生擔任演講演講時穿本校制服用聯合會名義所有印刷品亦用聯合會名義附註校名並訂定罷課規約數條（一）保持本會名譽（一）不妨碍地方治安（一）不引起對外交涉（一）各校學生不得無故告假（一）除上課外須遵應守規則（一）凡在會學校學生如犯以上規約應由本會責任該校予以相當懲戒一面並將罷課理由通告各界散會時已鐘鳴八下矣又前日該聯合會學生曾致電北京政府兹將原電補錄於下北京總統府國務院敎育部鈞鑒外交失敗人心惶惶學生等憂時局阽危悲憤交集乃者大學諸君迫於愛國熱忱罷課請求情非得已京校所呈各節仰懇俯憫學生苦衷准如所請以順民意而維敎育生等與京校學生境地相同危亡所迫亦將無心求學矣急不擇言惶恐待罪蘇州學生聯合會叩 
　　蘇州學生聯合會草綱補錄如下（一）本會由蘇地各校學生組織定名爲蘇州學生聯合會（一）本會宗旨在盡學生之本分共謀有益國家社會之事凿業（一）本會由與會各校學生生校推舉代表二人（各校職員經學生推舉亦可列席爲代表）組織之（一）本會職員定會長一人總理會務副會長一人襄理之庶務司庫各一人書記書啓各一人均由代表公舉之（一）本會有議决本會綱第二條所規定以内應行事項之權唯以不妨碍與會各校之校規爲範圍（一）參與本本之各校學生有循行本會議决事項之義務（一）本會議决事項關於全體者由各校代表協議行之關於各校者由各校代表報告本校學生執行之（一）本會開會時與會時與會各校職員得旁聽并有權向本校代表提出請議事件（一）會費暫定臨時費二百元以上依入會各校人數平均攤派（中學以下各校例外作特别捐）以後有他校加入照每學生現攤數算經常費每人每年六角分兩期繳納第一次國恥紀念日第二次國慶節（一）常會期每兩星期一次於星期六舉行之時間下午四時地點在縣敎育會特别會無定期署假期間及半數學校考試時期暫停（一）有入會三校以上代表之請求得由會長召集臨時會有三分之二以上代表出席方得開會假期内一切事項由本會職員擔任（一）會綱有未盡妥善之處得由各校代表之提議經出席代表半數以上之同意修改之（一）本會議决後發生效力 
[南京快信]  
　　政府前日致長文電於軍民兩長述學生風潮經過情形今仍要挾罷課此風萬不可長密令此後　學生應取嚴厲態度以保治安 
　　各校罷課風潮現因官廳强制迫脅風潮更烈 
　　南京學界聯合會議决自今日（二十八）起中學以上學校一律實行罷課 
　　直魯學界聯合電蘇聯合會通告中學以上學校自有日（二十五）起已一律實行停課 
　　近日崗警　學生三五成羣在路散布傳單者卽上前干涉驅散因此學界尤形憤激 
院電各省查禁無政府印刷物品省署昨論警廳注意查禁 
　　自抵制日貨風潮起後城内外各商店均懸掛國旗表示歡迎學生之意昨晚八時警察某區巡官至大功坊三山街黑廊街一帶勸諭各商店下去國旗各商店僉謂懸掛國旗無碍治安堅持不下巡官大怒擬將各店主帶區究辦以致激動公憤不一時集有數千人某巡官見衆怒難犯遂匿入某鐘表店内由後門逃去人衆至十時始散 
　　東海派趙炳麟南下昨過寗赴滬 
　　省警廳加派警察四十名保護省議會錢議長已請假回籍 
　　財廳長胡翔林因公赴滬昨日晚車回寗 
　　滬交涉楊晟昨來省謁軍民兩長准今日午車北上昨晚十一時驟起狂風飛沙走石秦淮花舫翻沉數艘房屋電桿倒塌無算至十二時大雨傾盆狂風始息聞下關江中亦壞民船十餘艘溺斃二十餘人 
[杭州快信]  
　　省城中學以上十四校聯合倡議停課軍民兩長得信後立出布告嚴行誥誡并令各校長一體勸阻現聞商業等校擬於日内舉行暑假試騐提前放假 
京師大學學生郭欽光舉行愛國運動時竟被摧殘身殉現此問各校聯合會决議定六月一日假西湖忠烈祠開追悼大會以表哀思而醒國魂 
　　杭縣上忙地丁准六月一日開徵已派各經徵員赴鄉設櫃 
　　省城壽安坊巷迎安旅館昨夜九時許失愼消防隊與廣福集義龍因爭水啓釁大起衝突各義龍夫受傷頗衆齊擁至省會警廳署要求懲辦釀禍首要愈聚愈衆幸保安隊極力彈壓一面慰以好言始各分道散去 
地方通信 
[蘇州]  
　　市立電燈廠之進行蘇城自振興電燈公司風傳抵押與日本人後市公所即籌議創設市立電氣廠嗣因議無結果致停止進行現在外交失敗各界抵制日貨之熱度頗高故電廠一層已由市民協會會員丁椿之約同陳公孟陸守墨陳則民等積極進行議决先由發起人墊欵七萬五千元向上海愼昌 
洋行定購二百啓羅米突電機一架計銀五萬兩業經過付一千兩本月底再付一萬兩期餘陸續交付將來即將此合同赴部立案并聞路燈一項已與市公所商妥一俟該廠開辦有期即行劃歸經理 
[鎭江]  
　　商學界協力救國鎭郡糖雜貨業於二十七號午後二時假新河街安仁堂集議東洋各雜貨以用至夏曆四月底爲限嗣後全體不得續進另議定章程九條函請商會備案又商學愛國團亦於今日（二十七號）假信逹公司開第三次籌備會到會者約數百人公推李雁湖君爲臨時主席宣佈開會宗旨次由許君道君相繼演說其辭至爲悲痛最後公衆推定各業代表調查洋貨疋頭業推胡健春君王金業推楊光宇君煤業推江選靑君廣貨業推滕儒清君京貨業推夏竹秋君雜貨業推王小泉君均已承認分頭辦理又鎭城東鄉一帶自大港鎭首先開國民大會議决抵制日貨一致進行外其他各鄉鎭亦多繼起日昨新豐鎭開國民大會到者約三千人羣情一致議决即日實行 
　　鎭郡新絲土市鎭郡城内堰頭街一帶絲行林立本届薪絲業已上市各行均於日昨（二十六號）開秤購進價格上白細絲每百兩計洋三十七八元肥白絲每百兩計洋三十四五元惟銷路未見暢逹 
[金山]  
　　張堰國民大會自山東問題發生本鎭學界已有種種舉動略誌前報兹又聯絡各界於五月二十五日下午一時借座城隍廟内開國民大會到者約五六百人首山倪半福君宣佈開會宗旨繼有干糾夫方鑿氷等諸君演講靑島之關係并陳亡國之慘史快痛淋漓聲淚俱下次有商界王韻生君演講勸用國貨等事辭旨亦哀痛異常 
[安慶]  
　　知事虧欠公欵之勒追現任潛山縣知事吳蘭生前在陜西南鄭縣任内於征存地丁耗銀項下中飽甚鉅交卸後不辭而别查無下落嗣經陜西省長查悉該知事在皖署理潛山縣知事迭次來文催缴而吳均置之不理刻聞陜西省長又咨請省公署　飭勒追業山呂省長勒今遵照矣 
[徐州]  
　　銅山學生救國團發起銅山縣立第一高等小學校美敎會立之培心書院中小兩班及省立第十中學第七師範全體學生約數百人於二十三日在第一高小校内開學生聯合會籌議抵制日貨進行方法因時急事　即怱怱議决數條實力照行定名爲銅山學生救國團　纂白話及文言哭告親愛同胞傳單多種分組於課餘時貼發並分組遊行街市隨時隨地勸導並以一高小爲學生團辦事處微集各界函件故連日街中白制服學生無處無之而愛國傳單亦無不片片作蝶舞云　　徐州學生連日之愛國舉動徐州學界於陰曆四月十一日由耶穌敎立之培心書院學生發起函致通城各校組織學生聯合會即時開幕以培心書院某課堂爲會址各校代表咸蒞公推安子明君爲會正出席演說抵制日貨事諸代表極表同情遂即醵金印刷傳單數千張徧張城市並函致各地學校一致進行十五日在城南泰山會舉城全體學生數百人聯合赴會手執白旗分組演說旗上所書皆危迫字樣罷會返又復分隊游行街市查點商店之貨品詳細勸告二十三日培心書院學生顺某校展覧覧假便游行二十六日禮拜復事游行意在調查商品並備有白話告白隨便分給學生所過巡警皆舉槍立正以示崇敬之意 
[嘉興]  
　　國貨倡導會消息嘉興顧紹鈞曹維墉顯紹镛施致祥尤杰劉敦厚等數十人發起組織中華國貨倡導會一節會誌昨報兹將其簡章露布於下一定名中華國貨倡導會一宗旨實不振國貨滯銷利權外溢財府内虚商敝民貧債中國弱本會以提倡國貨興導實業治標　賈務本於工以圖弩末之挽回而商戰之勝利爲目的一會員凡不背本會宗旨之同胞經本會會員之介紹均得入會爲會員一職員設會長曁總務交際文牘庶務會計各幹事其人數以事務之繁簡時會四種會議規則另訂之一經費暫由發起人熱心捐助一會所暫設嘉興北門塘灣街一附則本簡章如有未盡事宜得由大會議决修改之中華民國八年五月九日訂 
　　布業之繼起自國貨倡導會勸告各業提倡國貨後醃　業首先贊成現布業亦已繼起兹將其通告錄下逕啓者敝同業因觀外交失敗時局危艱凡屬抱愛國熱忱者無不痛心疾首悲恨呼號以圖挽救於萬一也夫挽救者無非抵制日貨而已故决心集議倣滬同業式有出無進凡已進之貨業經統一查覈幸所存無多因血本攸關不得不雙方並顧祗以售罄爲限業經簽字蓋章立約訂規自本日起不再購販日貨如敢私違依約處罰藉以挽回利權擴充國貨願我商各界一致提倡到底堅持民生幸甚邦基幸甚嘉興培德堂洋貨布業公所啓 
　　烟雨樓已限期工竣嘉興南湖中之烟雨樓於去　經官紳界募欵興修以壯觀瞻等情已誌前報兹悉該樓工程原限陰曆二月底竣工現因裝修尙需時日故已延至本月杪竣事所有樓中陳設之檯椅等已由張知事指派金福田潘靜淵等二人携洋五百元赴滬採辦來嘉以便布置縣公署定於下月初派員前往騐书 
　　學生罷課風潮之響應嘉興中等以上各學校因北京各學生實行罷課後上海杭垣各校亦有繼起之消息故特决議擬派人赴杭接洽後再行决議進止方針 
[奉天]  
　　南滿洲之野繭去年秋季（一九一八年）南滿洲野繭收成預算可收六十二萬筐不幸窪雨連綿新繭損壞不少重量减輕致不能銷售産額亦不及預算之數至十二月二十日核計安東市場中到貨不過三萬筐統計産額相差在一萬筐以上足見是年秋季收成歉演而安東一埠繅車增多因新繭短少致多數絲廠缺乏生料不得不減少工作或暫閉歇且價格亦有繼長增商之勢 
雜評一 
[無辦法（默）]  
　　今日之北京政府已無辦法矣靑島問題何術以圖挽回乎無辦法也南北和曾何術以謀再開乎無辦法也全國學生之要求何術以應付之乎無辦法也雖然天下事决無無辦法而止因無辦法而常以敷衍搪塞之則事益危無辦法而任意倒行逆施之則事更危今日國人急欲知政府之辦法而政府絶無辦法之表示人民所陳之辦法旣不能從而左右宵小之徒日以搗亂辦法進而又不能拒則將來即有辦法亦决不能滿人民之意國事前途尙有善果哉 
 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[上海學生罷課之第三日]  
　　學生聯合會二十八日學生聯合會評議部開會到者有四十七校代表議决事項如下（一）從速聯絡各地學生聯合會成一總聯合會（二）聞商學兩界聯合會（三）池過日刋之組織法並舉定程學愉李果爲正副編輯長（四）電致王專使及廣州請對於靑島問題萬勿簽字又該會接得杭州消息該處亦已罷課又北京中等以上學生聯合會代表楊健於昨日到滬又滬會代表鍾震桂勗剛已偕京津代表方豪楊興夏於昨日起程赴粤又昨日新加入該會之學校如下（一）中國女子體操學校（二）靑年協會體育專門學校（三）上海英文學院（四）明强中學（五）羣賢女學（六）務實中學 
　　浦東中學浦東中校罷課期内之自治與義勇隊之組織法如下（甲）校内之整肅罷課期内各會員均當遵守下列規則違者以大會議决之懲戒法懲戒之（一）不得無故請假出外（二）會員如有萬不得已之事必須請假出校由事務所給以憑條再向監學處請假惟須限時回校（三）每日須自修四小時自修時間爲上午八時至十時下午七時至九時（四）會中職員執行職務時得免自修自修時每點鐘由糾察員點名一次（五）禁止絲竹與非鍜鍊體魄之游戲及一切不合校規之行動（附罷課宣誓書）緊我學生丁茲運厄停課要求並非無識一日四時母曠厥職敬遵斯言義無或忒浦東中學全體學生宣誓（乙）義勇隊之組織國勢阽危非空言所能挽救同人有鑒於此爰集校中同志組織義勇隊冀獲軍事上之智能作最後之整備其組織法如左一編制（一）本校義勇隊暫編爲一大隊隊長由司令兼任之大隊以下分三中隊全大隊分九小隊第一至第三小隊屬於第一中隊第四至第六小隊屬於第二中隊第七自第九小隊屬於第三中隊每小隊隊員約三伍半至四伍（编制表列後）中隊長由司令委任小隊長由中隊長選派呈報司令委任之（二）司令部人員司今兼大隊長一人司務長一人軍樂長二人書記長一人衞生長一人大隊長以下人員均由司令委任之（三）識别法本隊以金星爲徽章並以之别階級本隊人員階級及號數均由領章分别之右領章别階級左領章别號數司令兼大隊長綴四顆金星不綴號數惟綴一五色星於左領中隊長綴三顆金星以金色羅馬字别號數小隊長綴二顆金星别號數以金色亞拉伯字隊員綴一顆金星别號數以金色中碼字司令部屬員之階級與小隊長同惟右領綴一五色星以示區别（金星五色星金色字碼軍服店均有）隊值日須佩值日帶俾易識别（四）隊員人伍手續志願入伍者於囗日囗午至囗囗處簽名擇日行宣誓式二宣誓證及信條如左（誓言）凡我軍人誓去國賊服從命令至死不忒効忠國家恪盡天職有渝此盟神明共殛浦東中學義勇隊全體誓言（信條（一）對於國家誓盡忠誠（二）對於國仇誓不戴天（三）對於本隊命令規則誓願服從遵守（四）對於各種勤務誓願耐勞忍苦雖死無悔（五）對於社會義舉誓盡扶持之職三週番守衛及操練義勇隊之编制規令悉如軍隊每日清晨操練一小時下午二小時凡校中大門義勇隊司令部隊本部及一切出入衛要之處皆由隊長督率隊員更番守衛晝夜不輟二十七日夜由第一隊當值雖風雨交加而精神不懈軍國民之資格固應如是也 
　　省立第二師範江蘇省立第二師範學校學生聯合會分會成立宣言書略謂（甲）對於政府之要求（一）懲辦國賊（二）爭回靑島（乙）對於國民之運動（一）抵制日貨（二）提倡國貨（丙）關於自已之决心（一）積極的演講發傳單以喚起國民之愛國心組織義勇團以又種種總暫貫澈前項主張把望給國家多盡一分力（二）消極的政府現在的情形正是「麻木不仁」因爲促政府之覺悟就是犧牲一切也情願的所以有二十六日的一致罷課照上述就是本分會的主張本分會同人旣在国華同國國旗之下宣誓以後便當合同人等羣策羣力一致進行總結一句就是合團體的能力謀國家的幸福生死以之義不返顧這就是本分會成立日宣言 
　　省立第一商校省立第一商業學校致全國工商界書云昊天不弔降此鞠凶竟令吾二十二行省大好之河山外而强鄰抉拆我藩籬内而權奸斷送我國脈我至親至愛之同胞正不知死於何所矣北京大學生近水樓臺鑒權奸之賣國悲祖國之將亡固結團體痛 
責曹章要求政府力爭靑島而政府則厚彼而薄此於曹章則極力褒嘉於學生則層加束縛是以北京各校不得已於本月二十三日一律罷課以冀政府之一悟而政府箝制學生之嚴令又下滬上各校學生悲憤填胸奔走呼籲迄無要領不得已亦於二十六日六十一校一律罷課願犧牲寶貴之光陰盡匹夫救亡之天責國貨力求提倡抵制出於文明國讐誓不戴天舉動仍循常軌猶冀政府之或可一悟也乃政府則竟爲有力權奸所把持寗亡外人之手不顧國民之命敎育則不惜摧殘矣靑島則力爭簽字矣近閱報章二十二省學生呼籲無門人同此心心同此理勢必釀成全國罷課風潮而商界熱心諸君子亦後先接踵不惜犧牲血本抵制日貨人人憤懣共起救亡工界同人亦不乏熱心愛國之人不日將有驚人之表示爲護國之後盾爲此通告全國工商兩界諸君當取同一之主張夫而後知衆怒之不可犯示堅决之態度夫而後知我民之不可欺聽四面之楚歌我政府其或知所歛跡乎哀此露布諸維朗照江蘇省立第一商業學校全體學生同啓 
　　上海公學白克路上海公學學生分曾早已成立自罷課後校中秩序完全由學生自行維持其遊行方針以演講一事尤爲注意前日派員在本埠四出演講星期二派甲組演說團至吳淞寶山温藻浜諸也演講外交之失敗亡國之痛苦人民之責任昨日又派崔文成楊應藩舒道明等七人至眞茹南翔黄渡等處演說聞明後日將派員至松江莘莊等處演說茲探得該校義勇隊章程如下名稱上海公學學生義勇團宗旨受嚴格的軍事訓育養成軍國民资格以使國家有事時能効力疆場組織遵照本國陸軍組織法編制之資格凡本校中學及預科生年滿十五歲以上者均須入伍暫定編制法本團暫編步兵一連訓練課程（一）關於内場功課戰術野外勤務學射撃學軍法軍制軍禮大要（二）關於外場功課兵式敎練器械體操劈剌術新式學（或技撃）夜間敎育野戰旗語 
　　時間每日上午七時至八時下午四時三一分至五時三十分爲敎練時間至内場功課由敎練員臨時規定之規律以聽令服從爲主要以下規律團員均須遵守（一）不得無故不到（二）不得違背命令（三）不論何時聞集隊號音均須整齊制服齊集操場聽令（在十五分鐘以内）團員對於團隊各上級官佐均須遵照定章軍禮致敬（四）如有病請假必得醫生之證明書懲罰如違以上各敎練員得施以相當處分一請校長記過二斥責 
　　南洋路礦學校霞飛路南洋路礦學校自上海學生聯合總會成立後亦即組織一學生聯合分會其宗旨亦以總會之宗旨爲宗旨並舉定各項職員又按照聯合會决定罷課之議亦於本星期一晨全體學生二百人一律罷課並往西門公共體育場宣誓遊行昨早九時該會長余家溥召集全校學生會議罷課後之積極進行方法並報告聯合會情形兹將其議决辦法列下（一）組織義勇團（二）組織演講團（三）組織分會評議部（四）組織印發傳單團該校罷課後之秩序全由學生自出維持每室舉室長一人辦理甚爲得法云 
　　中西女塾中西女塾服務於罷課問題之意見第一項罷課目的（一）解釋外人誤解及誘起世界正義人道之同情（二）喚起並輔助國民實行對於求國種種淺近可行之方法令對於國家各擔負一分救國的天職第二項逹到目的之方法以下方法皆就本校同人能力所及的言並分二欵說明如下第一欵英文方面（爲逹到第一條目的而言）（一）訂閱西字各報如看見有誤解的外論應隨做文字投函該報並其他各西報說明之並擇其有關係者加了按語送登中國各報促國人的注意（二）隨時做些文章紀事送登各西字報說明中國國民此次舉動的本意其界線祗在對日並非對一切外人並且對日也祗有對其軍人官僚爲陰謀於中國國家的並非對日本全體民族所以抵制日貨的緣故仍欲打破其經濟的侵掠與以一般的痛苦令彼全體民族生一種覺悟自去其軍閥政策（三）隨時致函美國商家等促其速與中國商會聯合爲有秩序有調查有組織的方法推廣商務發展中西合辦的實業（四）隨時致函各公使各領事及各重要人物說明中國國民此次舉動對内只除賣國賊刷新國家的外交政策對外打破日本的武力與陰謀要求世界正義公道之同情與贊助對内除内奸是中國國民的責任　外監視外交一切不正的陰謀侵掠是世界正義公道的責任申明證實中國國民有建設共和治理國家的能力（五）上條的辦法並隨時致函及宣言書請願書等向世界各國的重要人物要求其贊助（六）隨時致函各敎會團體的西國領袖申明此次國民及學生等舉動的本意勿令誤會並求正義的贊成（七）在本校成立繙譯文件部爲向做日本生意的行家改做西洋貨一切文件由本部盡義務爲彼等繙譯第二欵中文方面（爲逹到第二條目的而言）（一）隨時印送傳單勸告等說明此次舉動國民應各就地位能力的所及各出方法對内除賣國賊對日促醒日本國民的覺悟令其自已驅除其國内軍人武力的陰謀（二）抵制日貨爲打破日本經濟侵掠最要的方法也是與日本全體民族與以經濟上的痛苦令其反省覺悟的惟一方法務望國民百出計畫堅持到底（三）如何勸商學聯合爲一致救國的行動並逐步除日貨的方法（四）如何勸能課不散學的學生應積極救國切勿冶游使精神散失（五）勸各游戲場影戲院等於每日開幕之先至少請一人爲救國演說並報告淺近可行的救國方法（六）勸國民勿爲錯誤及無意識的妄動或中日人之計（七）編輯各種戲曲時調歌唱等文字送與從事該項生意令其演唱有時亦可自已排演什麽送與彼等（八）如何勸令自已團内及一般學生界并自已家族師長等請求其誠切正確的贊助總之方法種種寫不盡許多隨時隨地隨人而異有了精神有了熱心方法自來國亡矣望同胞大家努力望家長鑒其苦心 
　　民生女學上海學生聯合會民生女學分會自罷課後各生對於調查一部格外注意前日下午該校生張令君往德泰豐紙號購紙時勸苦該號切勿購買日貨並詢問日貨樣式該號當即申明日貨早已止辦並於昨日寄來日貨樣子數種以資辨認自市北公學組織學生儲金團後該校頗表同情已由校長胡藴吟女士提議於昨日繼起組織云 
　　啓秀中西女校本埠啓秀中西女校學生自聞外交失敗異常憤慨於前聯合會召集時卽加入一致行動並組織分會推定職員計分交際演講幹事調查文牘五部取良心的愛國以提倡國貨不購日貨及勸化未受敎育之婦女明白責任共同救亡爲宗旨並聞該校余胡諸女士自罷課後日往各大商號調查不辭艱勞以女學生而能如是洵可欽也 
[旅滬魯人表同意於學生]  
　　本埠山東協會昨有電致京津學生聯合會云北京天津上海學生聯合會公鑒奸權賣國外交失敗北京學界倡義於前津滬學界繼起於後士氣方張民心未死國家前途尙有希望諸君愛國熱誠國人無不欽仰敞省同人尤切感佩更望諸君堅忍從事實力衛國同人不敏願爲後盾爲國努力諸惟表重山東協會叩儉 
[國院電飭消弭罷課風潮]  
　　盧護軍使昨接國務院加急密電云上海七十餘校同時罷課學業治安兩有關碍務希貴使設法消弭嚴密防止云云昨日盧使電召沈護道尹到署密商良久回署後隨卽分派道縣兩署人員分往各校勸導 
[關於和議之消息]  
　　和會會場近狀自南北和議决裂後北代表先後紛紛北上雖由各方團體從中斡旋以冀續議難逹目的茲聞和會會場及北代表寓之德國總會已由德華清理處全部收管矣 
　　平和通信社消息頃有新自京來之某君記者（平和社）以其深悉北方政情特往訪之便叩其北方當局對於和議今後進行之方針究屬何如某君答曰當局現除挽留朱總代表外表面一若毫無辦法者實則暗含有兩種用意第一北方某派現正張牙舞爪大肆活躍卽令和議再開此輩亦必極力破壞不如姑讓某派在此和局停頓期間盡量發揮其伎倆使其智窮力竭無可如何時當局再表現主張方能使彼就範第二法律問題在北方意旨尙未能一致現正從事考量必使此案研求有一定之限度然後先與南方疏通殆南北意見接近不相牴悟時卽定續媾和之方式庶幾和議再開一舉奏效矣記者又問朱總代表抵京後之態度某君曰朱來京對人言談間頗謂南方代表並無實力代表二字名實不稱至於南京制憲之說乃南方之一種詐欺手叚萬不可信必不得已亦當由新舊兩國會共同制憲云在京之接近民黨政客聆朱所言均謂其觀察不明如仍使朱留職則和議亦必無結果故近日對朱甚表示反對云云又一消息北方政府擬將和議各條件先與軍政府直磋接商俟南北兩政府意見從同後即由錢總理親自出馬爲形式上之决定此說在京傳播極盛或竟成爲事實亦未可知云 
　　聯合通信社消息昨聞唐總代表日來疉接軍府來電内容秘密未能宣佈以意測之大約多爲堅决勉慰之詞至外間喧傳南方有以岑代唐說詢諸熟悉南方情狀者則謂此種傳說或出於反對唐公之人亦未可知但就事實上之觀測南方决無於和議重停之後更易代表也又據私人消息云北方近接各處報告知外間形勢日非恐釀變端故當道對於和議已不復若從前之堅持除一再慰留代表召朱進京協商外并設法由第三者爲之轉圜撤消八條俾保威信消息如實似北方已稍有悔禍之心惟吾誠恐其言不能行也 
[國民大會幹事反對新押欵]  
　　國民大會幹事部通電云各省省議會商會農會敎育會各團體各報館鑒兩年以來我國鐵路鑛産森林及其他各種收入被賣國政府拍賣殆盡僅除了地一項爲國民託命之源前北庭擬借四萬萬之大借欵以各省丁地擔保經全國反對和會未敢簽字幸而中止今連接京電北庭又改頭換面欺騙國民以二萬萬之新公債抵押日本仍以各省地丁爲擔保不日且交新國會議决發行此事若成不啻舉我四萬萬人民財産子孫廬墓悉入於日本之手國亡矣可奈何稍有人心誰甘忍受危機迫切一髮千鈞乞迅速通電反對無任叩禱上海國民大會幹事部啓 
[日本水手不服華捕之兇劇]  
　　前晚夜半一句鐘時有日本水手四名乘坐徐阿福倪阿根陳阿卿徐金生等之黄包車到虹口東洋公司碼頭下車不給車資以致與車夫衝突經匯山捕房六百四十三號華捕王文鈺七百九十五號華捕李忠朝五百六十八號華捕張阿三等聞聲趕至上前解勸詎該水手等不服拔出刀剌行兇將該華捕等眼目胸肋等處戳傷旋經二百四十七號三道頭西捕滿得勝聞警而至詰悉前情一面回禀捕頭先將受傷華捕車送同仁醫院經西醫察得王捕之目珠已受重傷立即代爲取出以便療治外尙有李捕戳傷左肋張捕則僅傷及眼皮似無大礙因卽轉送工部局醫院調治昨日午刻英美總巡麥高雲君得報除禀請駐滬日本領事署派警帶同見證車夫徐阿福等至各兵輪指認行兇水手外復令代理華捕正巡官惠爾生親詣同仁工部局兩醫院慰問一番而返 
　　文滙報云二十八日午前夜間楊樹浦路發生一極不幸之事其結果工部局中國巡捕三人皆因受傷送往醫院療治據聞係爲日本水兵所剌傷今已拘獲二人二十九日午前將在日領署公堂起訴此事詳情現尙未會探悉但聞午前一時左右楊樹浦路有日本水兵若干鬧事互相毆撃在崗華捕慮其擾亂治安趨前干涉日本水兵乃向三華捕開戰日本水兵佔勝三華捕皆受傷聞係爲刀所剌日本水兵則相率逃去受傷華捕後被送往捕房醫院面部受重傷者二人一在胸際受傷内有一人後入同仁醫院以便特别療治其眼傷但醫治無效一目遂瞎其他二人傷勢漸有起色聞日本水兵用刀剌撃肇事後即逃散但午前已拘獲二人大約餘人亦可就浸云 
　　英文滬報云二十八日午前一時江中日本軍艦之水兵若干在楊樹浦路滋事華捕三人聞聲馳至冀阻其滋擾日本水兵不服拔刀衝撃將華捕剌傷數處旋即逃散迄今未獲一人但日領署刻已向日艦調查英文滬報記者午前往晤日署某員據稱日領署午前接到此項消息當即派警赴軍艦調查現尙未得其報告云受傷之三華捕先被送至匯山捕房後送至同仁醫院療治醫士檢得第二百四十七號華捕受傷甚重其右自已被剌破爲二當由德克醫生將眼睛取出其他二人傷勢稍輕第六百四　　號華捕石腋與右肩皆受傷腋下傷勢較重且頗痛在同仁醫院裹後轉送工部局醫院療治其餘一華捕左眼皮受傷不重於醫士檢視後已出同仁醫院云 
[各方面提倡國貨之昨訊]  
　　北京學生聯合會函本埠國貨維持會等昨接北京中等以上學校學生聯合會國貨維持股函云敬啓者西方之暴德初除東方之暴德代興世界波蕩從此復起吾國適當其衝受禍尤酷旣取吾滿洲又奪吾山東國人聞之靡不髮指而吾男女學界更爲激昂奔走呼號人人有時日曷喪及汝偕亡之慨乃由北京大學發起組織北京中等以上學校聯合會再自津滬而及全國聯合一致共籌對付總之不逹目的寗爲玉碎不爲瓦全第徒托空言無裨實際爲今之計惟有與之斷絶通商以表敵愾同仇之意數年之後彼國雖狡必致自斃聯合會有鑒於此而有國貨維持股之組織蓋維持國貨即斷絶通商之一種手段也今者本股已告成立進行方法首先設立國貨陳列所蒐集國産物品由各校輪流陳列以引起國人愛用國貨之觀念并可用以識别以免混珠素仰貴會維持熱誠敢乞轉致各商號將國貨出品價目商標出産地點所用原料詳細註明賜寄數件以備陳列專此敬頌進步（覆函請寄北京馬神廟北京大學内本會本股） 
　　國貨維持會中華國貨維持會昨接江陰集裕綢布公所來函云逕啓者敝公所因各界熱心愛國勸用國貨爰集同業專以推廣國貨爲宗旨藉副愛國諸君之雅意惟須設法製造方足供社會之應用否則徒事虚文决無久持之希望然吾中國出品見僅紗布爲一大宗夫布之原質皆出自紗而紗之來源維東洋爲最多紗之價值亦東洋爲最賤我國雖有熱心諸君提倡實業創紗廠以挽利權凡有貧苦之民藉布爲生活者莫不沾其惠也現在專用國貨之際尤望業紗各廠顧全大局平價出售萬勿因銷路之暢率爾暴漲致作爲淵毆魚爲叢毆雀之舉倘資本過重敝公所亦未便率請平價致傷血本現在開支一切以及花衣原料均遜於前卽守定前價諒無虧本之憂且織工全係寒苦之民若本紗價過昂貴則貧民何惠在業紗者亦何忍也敝公所爲愛國起見用敢不揣冒昧函請貴會力勸各紗廠俯念民情顧全大局平價維持商業幸甚民國幸甚云該會復函略謂頃展大函爲紗布漲價事有所商榷案查敝會前届常會曾爲此事討論辦法經公决致函布廠公會及紗廠聯合會勸導同業顧全大局業已分别去函想承採納也云云 
　　國民勵恥會國民勵恥會通電云各報館轉全國學生聯合會曁公私立各學校全體並各界愛國志士公鑒吾人此次對日表示愛國運動原欲廢止民國四年五月九日被日迫脅承認亡二十一條件及對德宣戰後被日利誘訂立之中日軍事協定軍械借欵合同並高徐順濟等鐵路合同換文又吉會南潯路線延長合同並在進行中地丁作抵之四萬萬大借欵曁種種密約此種密約有一存在與吾國立國根本即有動摇而此種密約之由來皆爲國賊利用外分對内之結果是以北京大學學生首先創義徒手撃賊全國稱快而各省區埠學生羣起響應開會演說從事於愛國運動各界亦聞風繼起民氣不振實爲吾國歷史開一新紀元然惡政府之迫壓方仰承日人意志隨愛國運動而加烈苟或持之不堅則此方新民氣未有不爲爲虎作倀之惡政府所摧殘而中華民國之生命將自此而斬外人不察或加我以五分鐘熱度之譏誚是可忍孰不可忍吾人迫不得已而有抵制日貨之舉兾以促日人之覺悟翻然變計而順吾民情還吾靑島廢止上述種種與吾國立國根本動摇之密約實行中日國民之親善然而與虎謀皮其效幾何若不别謀所以救濟之道恐不旋踵而有淪胥之痛同人杞憂所及願與諸公協力而籌維之謹貢芻蕘佇候明敎中華國民勵恥會黄奠華等叩通信處設在上海法租界愷自邇路惟善里 
　　南洋華僑華僑學生會接南洋電云上海華僑學生便鑒誓去章曹及其餘國賊取消密約提倡國貨萬衆一心堅持到底南洋雪蘭莪二十四校華僑學生沁　　少年宣講團少年宣講團前日（二十五）在龍華孤兒院開第二次演講大會到者八百餘人除宣講外並化裝演講醒世亡國等慘劇觀者涙下中西音樂亦頗受歡迎兹聞該團又定星期日（二十五）下午假本埠城内也是園開第三次演講大會宣講國民天職化裝演講醒世事實通欲歌調欲與會者可至嵩山路該團索取入場劵 
　　丹陽同鄉會丹陽同鄉會二十八日下千三時邀集旅滬同鄉開會當由主席報告主張抵制日貨提倡國貨各會員相繼演說僉以靑島問題發難外交一髮千鈞吾人具國家興亡匹夫有責之義决議不用日貨勸勉同胞各本良心上之主張一致堅持到底衆贊成相與立誓簽名爲决絶之表示散已七時矣 
　　棉業聯合會棉業聯合會昨日接得鐵血團函云貴同業乃有將貨物售與日商之事現各業均已一致風從不與日商交易乃貴業何得甘心破壞請速即嚴行拒絶等情該同業開會公决後即行通告各該同業切勿再事破壞免貽口實 
　　呢絨公會呢絨公會啓軔堂同人於昨日開全體大會議决抵制日貨不裝日船惟向各洋行以前所定各貨以七月末號爲限以後外洋來貨不再裝日船如果再裝概不收受業已分函各行關照再議同業自經理以下不准私購日貨倘經察出歸經理完合員責 
　　運輸公會滬寗鐵路之各轉運公司昨日邀集同業在北火車站均益里口運輸同業公會開會討論到者如悅來匯通清記華盛義銘記勝記中國瑞泰恒恒泰協豐㨗運公益公興存利興翔茂同益通違協商同興即元生來廣匯長運繭處共二十一家公同議决各條如下（一）議决由各轉運公司勸各客商勿進日貨堅持到底（一）議决客商從前買進日貨能退儘退其實不能退還自陰曆五月初四爲止凡有日貨委託裝運一律不裝（一）議决自停止裝運日貨之日起由本派友案行檢查如有陽允陰違仍然裝運一經查出卽公同議罰其處罰方法照貨本提五成處罰並將處罰之公司登報申明（一）議决凡有日本紙幣一律不收（一）議决由各公司刋一圖章爲同業公議原件貨物内夾有日貨一經查出如有意外損失歸客負責將此圖章蓋入提單及收條回單等據（一）議决麥根路及上海棧房母論何人查有日貨隠瞞裝運者即行報告本會由罰欵中提出二成作爲酬勞（一）議决未入會之公司如有裝運日貨查出後應以該公司提單爲證（一）議决未盡事宜仍由各公司集議酌定之以上八條經同業二十一家全體簽字散會時已下午七時矣 
　　花業公所本埠南北市各花行同業共五六十家平日所收之花均打包出洋消於日本者爲數亦鉅兹經花業公所議决自即日始與滬上日商各公司斷絶交易如有人違背者察出議罰云 
　　北市錢業北市錢業前在滬北總商會三層樓議事廳開會公决抵制日幣並不與日本商人往來及勸同業一律均用國貨等情已紀前報兹聞該業董朱五樓等接滬上鐵血團來函内稱貴同業之夥友入敝團者亦多近發起抵制之事原屬有愛國思想起見乃由貴董事壓力所迫請極力屏除所見務須一致進行云云昨日該業又開大會重行公决以後莊票上應加戳記不與日商匯劃所有往來之户所出之票如有日商來兌現者應將該往來之户立即却除 
　　華商電氣公司華商電氣公司查得電燈材料如燈泡等件現因止用日貨所有材料外洋購求一時不及是以規定凡各几户之報請添裝燈盞者一律暫緩一俟原料運到照常支配云 
　　燈籠業南市紙燈籠一業所用紙張以日貨爲多數兹經該業裕祥泰主戚嘉祥發起勸告同業改用中國紙張惟原本較貴則可取償於主顧昨日邀業南北市同行開會集議决定實行倘有私自違犯者同業公議處罰 
　　染坊公所大南門内靑藍布疋染坊公所董事等昨日召集同業各坊到會宣布抵制日貨宗旨並討論杜絶日本靛靑辦法經衆磋議後决定將各坊所存染料調查存底用罄爲限自此次開會後即不准再自私進並防各顔料行靛行將日貨商標混充他國舶來品之弊同業互相糾察如有同業私用私購公司議罰决定照議實行 
 
 
 

Page 12

 
 
　　商校校役省立第一商業學校學生因外交失敗奔走呼籲校役亦爲之感化愛國之心繼起一律不買日貨前隨該校學生發散傳單勸告各商店不批日貨現該校役自行募捐印刷傳單及組織救國十人團内有智識較高者曰吾等寗爲校役不願爲賣國賊而爲全國所指駡也茲將十人團列名如下陳順福姚錦章葛煥鼎楊文模仇彩榮張志亭陳乃寅張百俊張百倫王貴金 
　　茶肆面盆改用國貨本埠城廂内外大小各茶肆所用白磁洋鐵面盆大半來自日本兹悉該同業爲抵制日貨起見刻已議决將該盆一律屏棄不用改用銅面盆或木面盆前昨等日邑廟中已有數家茶肆首先提倡矣 
　　西報之紀載字林報曰據長江流域各處傳來之報告排斥日貨之舉動進行頗力日本貿易將大受影響杭州提倡排斥者雖爲學生然杭人亦熱忱赞助之九江訪員且信抵制潮流遍於金贛頗有堅持到底之决心上游日輪客貨俱缺頗感困苦武倡方面消息亦同該處學生聲稱凡各商舖苟查見出賣日貨者定燬其舖綜之各大城邑皆有排斥日貨之游行並散發排斥日貨之傳單目前日商損失之確數今殊未能估計但若稍久則日本在華之貿易行將落至減無可減之最低額矣字林報云據香港電報新聞載稱近數日來頗有傳言謂上海抵制日貨之舉動傳至香港但香港迄無排斥日貨之顯明證據詳加調查則知香港華商早已不動聲色屏絶日貨之買賣矣某洋行日得拍賣某日輪船壳乃華人相率不來拍賣塲中竟無一惠顧者該洋行不得已遂停止拍賣若在平時此種拍賣華人到者甚多且競買甚烈也某重要華商於新聞記者詢以詳情時謂香港華商雖决定不買賣日貨然非出以有組織的運動之性質蓋華商住於英人屬地自知公然運動將使英員爲難然買賣自由法律不能禁華商之拒絶日貨也華人對於山東問題憤怒已極今不過藉抵制日貨稍洩其忿耳云云頃發見華商所簽之定貨合同載有不用何種日本材料之條件卽此亦可見華商態度之一斑矣 
[有志紡織事業者注意]  
　　香港路十號華商紗廠聯合會定於陽曆六月二日卽舊曆端午下午新鐵三時假座靑年會開講演大會敦請怡和紗廠經理扣福君演講（紡織要義）扣福君辦理怡和紗廠已歷多年紡織學頗精對於中國棉業及公益等事尤著熱忱比因眷懷故國辭職旋里該會特請其講演學術以誌紀念届時扣君本其經騐所得必有一番偉論饗我國人除由該會邀請中西各紗廠職員技師列席外几本國人有志紡織事業欲前往聽講者可先向該會報名以便預留座位又聞是日晚六時半該會將設讌爲扣福君祖餞席中扣君亦有演說題爲（中國紡織業之前途）云 
[新稅則貨物漢名之查詢]  
　　上海總商會接滬關稅務司賴發洛君函云逕啓者案奉總稅務司令開奉稅務處令以據總稅務司呈據前修改稅則委員會副主任稅務司賴發洛譯成華英合璧之通商進口新稅則底稿送呈到京並據聲明此項新稅則譯出漢文印成華英合璧俾能識英文不甚諳練英語之華商用爲繙譯貨名之字典報關時可自譯報單母席經報關行之手惟其間所載貨類之漢名未經專家指點難免有不確之處擬請轉呈稅務處發交各專門家妥爲查考等語合將原送新則底稿呈請審定示復等情到處當將該底稿轉送農商部審查茲准函稱底稿内漢文貨名現經核閱完畢所有擬改曁填譯均己粘簽註明茲特送請復核此項稅則漢文本爲便利商家查考起見所列貨名自應與市面通用者不相違反而國内各大埠對於同一貨物名稱多有參差整齊劃一殊覺困難上海上埠爲經營進口貨之中樞漢文似以遷就滬市所常用者爲是若在滬辦理此事就近派員携帶貨樣分赴各行逐項查詢其名稱可望完全符合現在京中此層自難辦到此次所譯漢文貨名是否完全無誤殊不敢謂有把握可否交由江海關稅務司飭員就近查詢審訂再行刋印以期完善等因前來本處復查此事旣准農商部函稱前因所有底稿内經部簽註擬改卽填譯之各項漢文貨名應卽由總稅務同發交江海關稅務司再就滬市查詢明確後再爲刋印現在賴發洛已任爲江海關稅務司即可責其一手經理等因轉令飭即遵照辦理等因並附新稅則底稿到關本稅務司查前送譯成華英合璧之進口新稅則底稿内列貨物漢名因未經專家指點恐有不確之處是以呈請審查兹奉稅務處將該底稿轉送農商部審查完竣發交令再就滬市查詢明確再爲刋印自應遵照辦理此項貨物漢文名稱關係商務極鉅考訂自不厭求詳滬埠誠爲經營進口貨之中樞各業中不少富有經騐之人辦理物名當有常例稱謂合將簽發之新稅則底稿一本另檢九本備函奉送即希貴商會查收迅即分發各業公所按照則内所列貨名詳細審查確定名稱分别簽註彚齊後連同部簽底稿一併轉送來關以憑核辦實紉公誼附新稅則十本 
[最近商况一斑]  
　　茶今届祁門新紅茶已到滬一千餘件昨日始由北市謙泰昌茶棧第一次開盤由協和洋行買進聲安牌一百零六件價四十二兩同孚洋行買馥安牌一百零六件價四十兩怡和洋門買祁貢牌七十八件價四十七兩據云此次之貨開盤雖較去年頭盤爲高惟貨身毛糙係做工草率所致欲求完全好茶實不多得且各英商洋行視此情形態度沉靜故由各茶棧電致皖省産茶之地諄囑以後做工務求完美俾華茶之對外貿易不致受人指摘窒碍消數云 
　　米米價稍漲已誌昨報昨日因到貨甚稀且南市某某等米行打包裝運出口故機白粳昨日每石漲洋一角有零最高須六元八角五分至九角設打包米不見停止今明日之米價須七元以外矣 
　　菜子昨日某商行接浙省平湖來信云此届新菜子身分甚桂初開盤售洋五元旋因滬上之三井湯淺野澤組等日商洋行均派人至該處放價廣爲搜羅故二十八日已漲至五元五角至六元嘉善新菜子亦已上市惟出數不多價與上述相仿寗波新菜子昨已到滬由北公會杏花樓售開四兩五錢昨晚接崑山茜墩快信謂新菜子自上市後由上海來此之某日商放價搜羅故今午（二十八日）已漲至六元又接朱家角快函云新菜子（二十七日）已開盤每石五元今日）二十八）滬上三井野澤組等洋行派人至角收買數百石價已漲至五元八角云 
[浙省乾繭紛紛運滬]  
　　日來浙省各處乾繭報運滬杭路火車來滬漸見增多前昨兩日由閘口拱宸臨平長安嘉興楓涇各站頗多而尤以拱宸楓涇嘉興三處車站爲最多數計四十餘車共四千八百餘包已於前昨兩日到滬經江海關檢騐員騐明即由滬杭甬鐵路運送處派撥塌車分送裕宸協新豐公記等各廠 
[滬杭路新訂之派車規則（續）]  
　　（五）轉運憑單及派車憑單會同檢貨員裝貨裝畢將其月日時填人會同檢貨員簽字該欄完畢仍將該憑單交還檢貨員（六）何車内裝何貨若干件乃其重量概應由檢貨員記入於其報裝單簽字連同派車憑單送交貨員（七）貨員照檢貨員所載者開出票後將貨票號數填入該欄簽字仍連同報裝單送交站長（八）站長將報裝單保存於站將車掛出之月日及第幾次車填入該欄簽字按句彚報本處存查（九）鮮貨動物及普通貨同時索車者所有車輛悉數儘派予鮮貨動物次及普通貨（十）每日派車幾次及每次應何鐘點均由各該段巡察斟酌各該站情形規定揭貼該站又貨棧並抄一份送本處存查（十）（一）照總管本第八號通告凡貨車已經派給倘該索車者接到派車憑單不於工作之六點鐘内裝貨則應按照該車之容積每噸每日或不及一日須繳逾期費洋五角但因大風雨或别種阻碍或特種貨物致於工作之六點鐘内不能裝貨者得隨時呈請運輸總管殿限（十）（二）本規則自本年六月一日起實行設有未盡事宜得隨時更改之 
[英國取消中國白册之知照]  
　　江蘇交涉公署昨致上海南北市兩商會公函支逕啓者兹准英總領事函開本年四月二十八日起中國白册即行取銷惟仍不得與敵國互相貿易須俟歐洲和議大會决定如何辦法後再行核奪等因查自歐戰發生我國商務因受種種限制未能發殿今白册業經取消嗣後華商儘可自由往來英屬貿易祗須聲明不與敵國貿易具保來署轉知英領即可通行無阻現值各國皆以全神致力於商戰之時吾國亦應急起直追免落人後尙希貴會協力進行俾國貨得以暢銷商務日益發逹有厚望焉 
[敵産屬於交通事業之調查]  
　　江蘇交涉公署昨接外交部電開准交通部咨各省接收德奥兩國財産凡屬於交通事業如鐵路輪船艦艇各項應即交由本部管理以專責成現在此項財産除已交接管者外尙有若干種亟應調查明晣造册報院希即查照轉令所屬各交涉員遵照查明列報以便彚核等因仰即遵照云云 
[沈定一反對浙議員加費函]  
　　旅滬浙人沈定一致浙議會函云議會之尊嚴爲人民之作用非對於人民而妄自尊嚴也今以人民反對議員加費案認爲干冒尊嚴誤矣由此誤認而有增設武裝警察之决議尤謬矣誤謬之原因於不明設立議會之本意而發動於加費案之受反對豈吾浙百五十二人中絶無明白事理者定一之言非爲明白者而發爲不明白者而發也請先爲諸君言加費案吾浙歲入千數百萬元除國家歲出不計外屬於省議會支配者僅三百萬强此三百萬之省歲出大多數屬於俸給項下查此次議員加費之理由以生活程度增高一說較爲合理然凡生活於吾省歲出之俸給者與議員諸君同處於生活程度增高之時代議員公費旣議倍增則凡百俸給無不當倍倍費而追加七年預算則凡百俸給無不當追加如果加費案依此生活程度增高之理由而成立而通過而公布施行於是凡生活於俸給者咸據此理由以請願於議會諸君果一一受之否乎如其否也何以爲辭如其可也則八年預算幾增兩倍量出爲入則人民於八年度當驟增五百萬元左右之擔負其有不惶駭失措者乎當提案之初鄉交老奔走相告郵書電信惟希望是案之不成立旣成立矣猶希望審查會打消及審查會通過於是知口舌反對之無效而發生反對之舉動會場外之包圍旁聽席之騷動是皆吾浙人呼號痛哭之聲即惶駭失措之表現也如此表現對於主張加費之議員而發非對於議會而發也但視其對於反對加費議員而表示敬愛即可知其無傷議會之尊嚴及至事發亟宜開誠布公以維持秩序而乃倉皇出走乞靈軍警君等殆將加威於吾民乎何自喪其尊嚴而不自覺耶其甘自外於人民而一反代表之作用耶有何不可告人之處而秘密通過武裝警察通過加費案諸君實甘自銫於人民矣區區武裝警察果足恃耶要知誤認尊嚴遂有此失或謂經此擾動面目難堪定一以爲浙人浙會之羞吾儕人民實利賴之再朱議員文爲反對而費案之一聞於秩序擾亂之際傷其肩此旁聽席諸君所當抱歉而引以自戒者國勢危矣好自爲之母多譚沈定一啓 
[靑年會體育遊藝大會預誌]  
　　靑年會定於陰曆端陽日（即陽歷六月二號）星期一下午二時在該會操場舉行體育游藝大會並嬰孩遊行會以振尙武精神其節目如下婦孺救濟會音樂盲童學校全體演藝愛國女校跳舞及體操中國婦女靑年會體育學校演技精武體育會拳術操演嬰孩遊行靑年會會員扮演檯擱及各種體育遊戲 
[崇明發生鹽兵撃斃鄉民案]  
　　滬海道屬崇明縣地方於本月二十三日下午有鹽巡隊長胡秀文與排長張文成率兵士向捕魚回港之顧長順船上搜私無着索費三十元不遂開槍示威斃一人又受傷三人（内有二孩）激動公憤經王清穆等六十三人公電北京府院江蘇軍民兩長與浙運使請予澈究原電如左北京大總統國務總理南京督軍省長浙江鹽運使鈞鑒崇明産鹽納課向不設引近有引商昂價勒買浙鹽輿論怨苦迭呈請復舊章在案而鹽務署堅執不變甚有緝私水陸巡兵假端勒詐多次前月陳稽核員擅索金　順銀一千元案尙未結今月漾日鵶鴣港船户顧長順捕魚回港鹽巡隊長胡秀文排長張文成同局員上船搜索無鹽猶勒交銀三十元不服與論適鄉民上市同聲附和胡張惱羞成怒奪巡丁槍枝開放鄉民駭避復喝令巡兵疉放排槍立斃一人在崇一日崇民無安生之望合亟電請立撤引商並將該巡隊排長等盡法嚴懲以安地方立盼覆示江蘇崇明公民王清穆等六十三人叩寢 
[松江偵探來滬緝盜]  
　　松江西門外包家橋已故富户張東蓀家於本月二十一夜突被盜匪二名越牆而入肩門搜刦殺死張母張妻又刀傷張之妾女各一口並以蔴繩紥縳傭婦復又縱火燃燒一案曾經該縣勘騐緝兇在案茲悉此案兇匪内有蕭杏鄉（即張杏卿）前在上海石路同慶里開設烟館閉歇回松自殺人放火後因偵緝嚴厲現已潛滬匿居滬北某紗廠内故由松江縣公署特派偵探王慶昨來滬地跴緝不知能否拿獲也 
[委派鎭興輪船主]  
　　鎭興輪船公司經理徐忠信以我國航業駕駛人員向操外人之手大權旁落設有戰禍束手無措是以函請江南造船所選派航務華員充當鎭興船主以資提倡該所劉所長當與本埠海軍藍總司令商妥委派海軍軍官江寶蓉爲鎭興輪船船主江君奉委後已於昨日前往接辦矣 
[商務書館之英語正音講習會]  
　　商務印書館附設函授學社英文科定於本年署假期内開設一英語正音講習會會所借上海寳山路寳興里尙公學校現已决定授課期間爲二星期由七月二十七日起至八月十日止每日每班授課一小時以輔助該函授社學員及其他靑年之欲求英語發音之正確爲宗旨會長　富灼學問淵博爲當世知名之士主講員周越然係萬國語音學會會員於語音一道頗有心得欲知詳細章程者向上海寳山路商務印書館内英文函授學社函索即寄云 
[監獄學校畢業生練習職務]  
　　江蘇第二監獄典獄長敖雲亭前接江蘇高等檢察廳訓令分發南京監獄專門學校畢業生任翼等五名到監練習一年期滿後由監考核成績分别填給證書呈請錄用敖典獄長即將報到各員分别延見面試一次旋即分配服務任翼沈應鈴派赴第一科譚煦派赴第二科王繼周陳乃强派赴第三科分别練習現各員已到科辦事矣 
[抄獲利濟劵適中頭奬之辯論]  
　　法租界瑞源善中廣萬源等各彩票店前被捕房抄去經售違禁之利濟等劵詎内有瑞源經售利濟劵第四萬四千三百零六號適中頭奬計洋六萬元昨日滬上各慈善團倩巴仁律師代表至法公堂聲稱敝律師代表各慈善團請求堂上着利濟票行將此項中獎之頭彩奬金六萬元呈送公堂轉發紅十字會等各慈善機關作爲善舉逖百克律師稱今巴仁律師勿然出而干涉此事敝律師甚爲奇怪巴仁係屬代表慈善團應與此案無關須由公堂判决後方能出而干預總之此票是否認爲没收應請公堂决斷再請堂上着巴仁律師暫緩干預候解勸後再行干涉况此案係售票違章已經公堂判罰理應將此中獎勝發還被告巴仁律師又稱被告乃係轉售人故此項所有權不能作爲被告所有現今此票已經充公請堂上着將此項奬銀送交公堂山公堂轉發貧民爲貧民造福云云中西官詰之瑞源票號之張雲昌曰此票未開奬之前是否可以退回張答稱此項彩票商人店中共買若干張價洋已經付清不能退回訊至此時已過午中西官判令退去候改期再訊 
[成義公材會演劇籌欵]  
　　滬南薛家浜一帶客民叢集類多貧苦工人一經病故往往之資收殮倩殊堪憫民國六年曾經旅滬客商馬再源等聯合同鄉集資在該處租賃房屋創辦成義公材會購備大小棺木多具施送兹因經費竭蹶勢難支持故定於夏歷五月十一日假法租界共舞臺演劇一日所得劇資悉數充作該會經費藉以維持 
[龍華僧人呈請另建軍房之不准]  
　　龍華住寺僧人文遠以龍華寺爲漢代勅建古廟歷二千餘年自光復後始駐軍隊近來寺房坍毁廢棄古跡殊爲可惜故擬修理寺房及寺場七層寳塔以保古跡曾於日前具奉護軍使署要求在寺場隙地劃出數畝請山軍署咨部給欵另建軍房俾將廟内軍隊移駐出外等情兹悉慮護軍使以值此内外多故之時國庫支絀無欵籌建應俟大局平定再行核奪所請殊難照准昨已批示僧知照矣 
[第四師更動執法官之知照]  
　　陸軍第四師執法官田懋爽因事奉令撤差遺缺現經該師長揚浙督軍業於前日令委執法處副執法官寗子銓升任昨已到差視事一面由師通令松滬各軍一體查照 
[松江防守司令丁艱回籍]  
　　陸軍第四師砲兵第四團團長兼任松江防守司令王精甫接到津電得悉乃父在籍逝世王君聞耗後除報由該師長令委砲四團團副官暫代外昨出松乘車來滬立即赴津料理喪務 
[西砲臺定期試砲]  
　　上海兵工廠造成過山砲數尊定陽曆六月三號起在西炮臺地方試騐藥力性質及射撃之　準深恐試砲之時居民驚駭昨特函請盧護軍使出示布告矣 
[麫粉公會遷人新屋]  
　　上海自設機器麫粉廠以來麫粉公會之買實日增月盛該公會向在公共租界福州路江西路之東首洋房内現因房屋窄小不數應用特在華界新開河民國路丹鳳樓舊址新建四層樓洋房兹已工竣該會業已遷入定於二十九日（今日）舉行落成會由會長備函邀請滬上軍警兩界　各官廳及中西紳商學各界蒞會參觀並預備西點酒茗以饗來賓 
[詐欺取財罪請緩行]  
　　湖州人沈士成前因化名王天則將虹口蓬路十六號門牌德發五金雜貨店主瞿伯和家兩逃婢廣東人來喜旺花誘往法租界林發小客棧内用言恐嚇將該婢等所捲其主值價六百金之珠飾金器騙取匿贓於愛爾近路九百九十二號門牌其友家中嗣經瞿伯和尋獲兩婢詰出根由控由虹口捕房派令中西包探將沈士成獲解公共公堂訊實當以被告詐欺取財罪已成立判押西牢一年詳情已誌前報兹悉沈士成之父沈志雲曾充德商拔維晏等洋行買辦乃援新刑律請緩執行之規定延律師具稟公廨於昨日偕捕房律師投案先由沈之律師上堂訴明前情要求將沈士成開釋俾可隨父同往内地收買鮮繭繼據捕房代表律師起稱曾聞王天則因多行不端已經其父逐出今其父旣又爲其請求應令至案盤問口供至此堂上命沈志雲站入證攔由捕房律師向其詰據供稱沈士成係我兒子王天則乃其化名今年二十八歲前因其吃食鴉片烟令其戒除不依遂負氣而出並非驅逐云云李蕚仙襄讞核供商之英副領事包君以前科被告刑期情眞罪當本無可貸惟新刑律旣有暫緩執行之條本公堂當格外從寛諭令沈士成存洋五百元保出交其父沈志雲領回三年内不得再犯刑事如違除將保洋充公外並將被告提案仍照前斷執行 
[生財作抵房租]  
　　興安公司昨遺收租人至法公堂控稱房客許本新虧欠租洋若干元逃逸無蹤遺下雜物所值無幾報明捕房請求核示中西官以被告旣已逃逸判將遺下生財作抵 
[控訴仿造牛乳商標]  
　　美商柏頓煉乳公司在公共公廨刑事科呈控公共租界九江路（即二馬路）二號門牌日商中澤洋行式拉夫周永祥私造仿單粘貼牛乳罐上冒充日本廠家所製混售漁利損害營業等情昨由捕房將周傳至公堂請究原告柏頓氏偕代表律師哈華托上堂譯訴前情並將被告仿造之鷹牌商標呈案請察訊之被告亦延穆安素律師投案代辯聲請准予交保出外候訊王襄讞核供商之英卓副領事判被告交五百元人洋並保候展期研訊 
[烟土送關銷燬]  
　　崇明人王掌郎前日身帶烟土一包計重十四兩行經黄浦灘被七百七十一號華捕查悉搜出烟土一併帶入捕房押至昨晨解送公共公廨請究即據七百七十一號華捕上堂稟明前情將烟土呈案請騐訊之王供稱實因年老多病素有烟　要求成全中西官得供姑寛判王開釋烟土送海關銷燬 
[迷路男孩交母領去]  
　　四歲男孩王阿囡日前在法租界八仙橋迷路啼哭爲捕查見帶入捕房昨送法公堂請示正由中西讞員詰訊年歲住　之時有婦人王馬氏禀稱王阿囡實係婦人之子因在途失用幸蒙華捕查見送案請求准予給領等語中西　員察得實係母子無訛遂判准予交氏領去 
[失女控婿]  
　　大東門新衣店主王某之女阿秀已嫁與高阿根爲室夫婦時常反目該女衣飾被質一空日前該女奔回母家由母送回夫家前日夫婦又起口角該女負氣出門一去無蹤昨日女之父母聞信向　理論復起衝突乃由王至地方檢察廳禀請提究 
[逃婢圖盡遇救]  
　　水巡捕房探目何阿春前晚查至二白渡橋蘇州河港灘見一幼年女孩欲圖自盡立即上前救起其鞋襪褲子等早經透濕該探目當向詢問據稱年十歲名秀林寗波人於六歲時父母將我價賣與老靶子路陳姓木作内爲婢邇來迭遭主母等敲打受苦不堪爲此乘隙逃出意圖投水覔死等語該探自將孩帶入捕房昨日梅捕頭諭着函送地方檢察廳請爲安揷下午由檢察官提案研訊該孩一味哭泣聲言不願再至陳家恐被毒打等語問官遂諭將該孫送往救濟會留養候示 
[誘逃婢女案之敗露]  
　　前日有胡瑞芝在北火車站搭坐火車欲往蘇州被五區崗警上前檢查抄出烟泡二個及值洋數百元之金珠首飾帶回區署誥其來壓據供伊子胡向榮近將住居北四川路之粤人鄭少南家婢女春蘭誘逃出外此項首飾即係鄭婢所有昨日已先將春蘭送往蘇州云云王警正得供傳到失主檢點起案飾物並無缺少嗣失主又將胡向榮尋獲扭案請究王警正諭解司法科候訊 
[失妻扭控同鄉]  
　　住居閘北义袋角之江北人李根華其妻某氏近忽失蹤四尋無着李疑係住居信餘里之同鄉人戴小實子所拐前日將戴扭控四區二分所經倪署員質訊一過命解司法科核辦 
[過犯竊取紡綢]  
　　嘉興人陳永林前日混至南京路水安公司綢緞部行竊紡綢一疋携贓圖逃被該公司用人所見鳴捕將人贓一併拘入捕房昨解公共公廨經中西官訊知陳係過犯判押西牢三年期滿逐出租界 
[淞滬警察廳批示兩則]  
　　劉雲峯批據呈已悉查苗永盛欠租行凶損壞房屋各節傳訊苗永盛係於屋面改築尙非故意損壞按其程度尙不涉刑事範圍至其欠租覇屋當庭訊時幾經附帶勸諭以期免於涉訟詎該被告異常刁狡藉口將全部生財抵賣房主希圖敲詐鉅欵其情雖堪痛恨惟本案主體屬於民事非警察職權所及仰即自赴上海地方審判廳正式起訴請求核辦可也 
　　吳鹤富等批呈悉查該董等與朱紹文彼此互控糾紛殊甚旣據報稱董事部旣在地方審判廳正式起訴仰即靜候法庭解决可也 
[誌謝]  
　　中華基督敎靑年會全國協會建造香港路口博物院路新會所定於六月四日午後五時行安置首石禮昨承束邀參觀又商務書館贈第十一卷第五號教育雜誌一册書此併謝 
來函 
[震旦大學院出校學生來函]  
　　逕啓者敝大學院於本月二十五日夜間得院長許可自二十六日起與各校取一致行動實行罷課並參與宣誓典禮兩日以來相安無事昨日且經同人公訂纂台規則不准私自離校以維秩序且一律仍照院章考試以免怠慌不料二十八日晨八時三十分突聞上課鈴聲相率奔視則見院長牌示謂諸生願於署假前考試者須即日上課否則限本日午前一律出校等語同人等不勝駭異以校長旣已許可於前何忽反汗於後且事前與學生無一言之商榷突出此迅雷不及掩耳之手段尤難堪者各教員分守宿舍孔道强迫上課羣情憤激齊集操塲商議對付方法一百六十五人立時簽名退學某甘心留校者不及四五十人後院長復懸牌謂前示係言願署假前考試者須即日上課不願者提前放假暑假後考試等語同人等均莫肯返顧出校之後即時聯合賃居新垃圾橋蒙古路北公益里小菜場斜對面民舍一切經費皆由同人自行攤派後顧茫茫罔知所届然同人誓以堅强之團體眞誠之魄力自衛衛國生死不諭夫同人罷課無非以時事艱危莫禁愛國之心聯會誓言死守同仇之志迺院長不諒一意壓制同人求貫澈最初目的不得不出此决絶之舉深恐外間不明眞相致滋誤會敢祈貴報據實登錄以仲公論再此次變故推原禍始實由於少數害羣之馬懷挾私見播弄是非賣友復以陷師不恤以國事會規爲兒　致令光天化日倐蔽陰　同人謹援鳴鼓之義誓爲割席之仇恐淆觀聽合并聲明專此敬請公安震旦大學院出校學生一百六十五人啓 
雜評二 
[二萬萬元之内債（庸）]  
　　今日之民力視民國三四兩年何如現今北京政府之權力視袁政府又何如固盡人而知其不逮然三四年之公債用盡種種勒派方法而債額尙不過千萬今乃以四千萬爲未足而擴充至二萬萬元視三四兩年增至二十倍即使以軍警之威力就其所轄各省沿門勒派亦斷不足此數彼豈眞以募集内債爲事耶 
　　善後借款非南北統一决無可望以地丁抵押外債更足招全國之反抗思之思之而間接之妙計生焉以地丁擔保内債旣無喪失主權之嫌疑更以内債暫抵外債又可避正式借債之阻礙北京政府有此計劃此上海和會所以不妨棄置也 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百十四）] [  一之]  
　　觀察一國報界現象亦有若干事足供吾人之研究其第一事即在一國之中必有一類報紙能對世界占勢力更有一類專對本國占勢力也其專對本國占勢力者在辦報人自身著想未嘗不足以享盛名成巨富然爲國家計終以對世界占勢力之報紙爲足左右大勢以記者近數年間之身親目覩允有一事足資左證美國當一千九百十六七年間（在我民國五六年）紐約各報反對德意志最力者爲世界報及紐約時報次則屈理平報（Ｔndune原意爲正義之保護者譯名爲屈理平蓋以諧聲而兼會意者也）等數種亦主張力掊德國此外若晚郵報戰時竟蒙親德之嫌若日日新聞及美利堅報日以排黄種爲主旨對德尤鮮惡感驛傳晚報爲德國學者所歡迎其對德之緩和大可不言而喻凡此數者即或對内已能十分占勢力然其左右大局之功必不能與首列者相比擬也吾人因此美德一戰大足以覘兩類報章之盈虚消長焉 
　　其第二事則如美國報紙按其實際而言却不能逃兩項公例吾人正不必放言高論以過譽彼邦之言論界也美報界最大陋習即爲過事鋪張響如某街某屋忽兆焚如或所焚者僅止數間而此類黄紙新聞（一作黄報）必侈陳共被災區域之擴大與焚燒時情狀之可驚異又如電車或火車相衝撞死者不及百人而此報必曰死傷逾千人爲空前絶後之浩刧云此類記載其主旨在鼓動下流社會之人心於銷數上占有數十萬或近百萬之巨額也鋪張旣盛所占篇幅自多銷數旣增所獲贏利自鉅在辦理此報館者目前利益有時未嘗不十分優厚但在有識者眼光中視此辦法終覺不值一笑此一類也其自待不薄遇事不能苟且從俗者其記載之方法大抵實事求是在淺識者見之固若不甚歡迎但其信用常存不失對於一國之縉紳名流恒能使之視此片紙爲大政大計之徵信錄或更反復玩誦視之爲座右之寳鑑焉尊之爲枕函之秘笈焉故凡美國政界要人如總統總督閣員議員大使公使之屬無日不有閱報時間無人不有彚輯成巨帙之珍藏本也此類報紙銷數不多即可有大勢力若其銷數復甚則鉅必涵蓋一切籠罩 
一國矣此又一類也 
老申報 
[論近事（上）（見光緒二年七月十九日）]  
　　古人有言人之度量相越豈不遠哉余亦有言人之境遇不同 
亦相左也安可一概而論乎同一貴官也有深喜人知其爲貴官者即有不願人知其爲貴官者同一美缺也有任之而富有多金者即有任之而不名一錢者在當局者自實難言其故而有識者從旁觀之早已了然於心矣日前與二友閒步二友皆曾實任觀察者年未五旬均已歸田來游滬上布衣芒鞋銷聲匿跡不欲人知者同茗談於麗水臺旋有同鄉與一徽人至皓然兩叟皆市隠於洋場者亦欲品茶見坐客已滿方欲下樓余素識二人邀留同坐曰君舊識無妨二公皆貴人不甚方便余强留之告曰兩君亦皆貿易中人子何誤也曰君　我仁宦人不能假作貿易猶之貿易人不能冒爲仕宦也其中自有難以形容之妙閱歷久者自知之今二公雖衣履儉素語言樸質然余觀之皆曾任方面以上者第大家子弟與胸有學問者不欲以富貴自炫非比暴發户惟恐人不知也兹與諸君談二事以爲證余日前由鎭江回同舟有湖南魏先生者當與同舟談論一切其服飾亦與二公相似余告同人曰此人非常人也雖混跡於舟中然其氣度固與凡人不同衆人尙未之信當有湖南客告余曰子眼力不差此公乃彭宫保也其與人少異者惟長衫不去身耳 
 
[山東勞山紅羊洞前竹景]  
（古蹟圖一○三） 
新拾遺 
[歐美早婚之習俗] [  南屏]  
（譯美國科學雜誌） 
　　婚期之遲早與人類之壽夭頗有密切關係蓋早婚之害必致戕賊男女之生殖力流弊所至莫可究詰歐美兩洲之人早婚者甚多試觀印度種族婦女在十二三齡者已各有其尫弱瘦瘠之子女提携捧負相屬於道而　種族之日見衰落是爲一大原因美洲之印甸人以及散處各島之土人其俗亦皆尙早婚智識之蒙昧民力之薄弱未始不由於此歐洲如『臼喀』『訥瑪』『伊西密邇』諸民族其結婚之早生齒之繁爲世罕覯然欲求一偉大人物卓然自異於流俗者卒不可得美國早婚之俗雖未嘗風行全國已略見於各州有四州之人其法定之結婚年齡爲十三歲又有三州田子至十五歲即許其娶婦汲 
　　蘭意大利之習俗女子尙在髫齡便已遣嫁故其國中婦女年至三十即已形容憔悴昔紐約州著名之生理學家曾發抒偉論曰吾曩於「范特卑爾脫病院」中見來院就醫者頗多十四五齡之婦女問其家世則已爲人母矣其病都患血枯面色蒼白在稍諳生理學者可一望而知其受病之原至於男子往往以生殖力之運用過早遂致銷磨其壯氣斵喪其精神發生種種危險之病其論若是可見早婚之遺患無窮矣 
　　芝茄哥之譜系學家萊特菲爾特氏於世界各人之家世綜覈至詳其所記載者則謂奇材異能之士其父母生子之年均已逾四十齡生理學家恒執是以爲研究壽矢問題之一大要點社會人士果皆競尙早婿極而言之將使童子未屆成人之年已有妻子之累於是家境日困生計日艱遂往往得不良之結果且少之時志氣未定其擇耦也亦不知審愼結褵不三載已中道葉捐少年夫婦乃以此爲世人詬病矣 
　　哥倫比亞大學生理部敎授羅賽爾氏之持論謂男子至少須在二十五歲以上始能結婚其論女子結婚年齡謂二十歲而嫁亦不致有過早之弊耳 
當今之世風俗日偷人體日弱苟爲强種强國計不得不革除早婚之弊吾望世人取生理學家之言而一研究也 
小說 
[騙術奇談（續）] [  碧梧譯述]  
　　更至餐室燃捲烟吸之移時莎兜得導戈爾至并爲紹介曰此即密司脫威夫來得威爾頓曰吾名威爾頓兩人旣握手威爾頓諦視其面似曾相識者惟曾於何地見之則不復能記憶時戈爾曰剖割之後病勢力有轉機深信此夫人當無危險吾并針以嗎啡寗其心神威爾頓曰然則可逐漸告痊矣戈爾曰然言時目語莎兜得莎兜得似已會意即至威爾頓之旁曰密曰脫威夫萊得之醫資君代付之否威爾頓曰是安可者密司脫立得萊旣未歸拍電往亦無回音莎兜得不容畢其詞接言曰彼終必返特少遲耳君今代付當可向之索還且吾叢均非其家醫而欲欠醫費於理似覺未合威爾頓曰醫費幾何莎兜得曰一百金幣（原名Ｇuiueg）合值二十一先令英國昔時嘗通用之）威爾頓出袖珍簿填一銀行支票與之莎兜得復授給戈爾戈爾曰吾今將去午後再來診視言即與莎兜得同出威爾頓亦於附近餐館中進中餐復返詢看護婦曰夫人曾少肖醒否曰未也莎兜得頃亦來此去尙未幾威爾頓曰密司脫立特萊有信來否曰否威爾頓曰發去電信恐未逹到待夫人清醒時汝必詢明確定之住址看護婦諾之威爾頓復揚其手中之花曰汝可置於病室中明晨十時吾再來此更出一名剌曰此乃吾之名片若有所需於吾依片上地址往尋可也至吾室中電話號碼汝檢閱號碼簿當可得之翌晨威爾頓如期往莎兜得已先在曰頃者電局送一電信至威爾頓曰或爲密司脫立特萊所發擅閱私函法律不許然今惟有拆閱之或有所囑也信中寥寥數語曰考洛得之風景畫確爲眞蹟吾得之至快慰如格蘭脫至可照價付之威爾頓曰電信雖至仍不知其往址奈何莎兜得曰信中無具名或非立特萊汽發威爾頓曰决然無疑立特萊夫人昨日嘗告吾考洛得之事吾故必其無誤立特萊或於今晚歸矣言已納身於椅莎兜得去病室未幾威爾頓自念留此亦無所事曷出而散步少間更來方欲行忽聞門鈴大振知有人至遂復留移時婢入曰有欲面密司脫立特萊者并有要事相詢威爾頓曰肅之進客即徐步入室曰密司脫立特萊何在威爾頓曰赴巴黎猶未歸客曰渠未遣有留言否威爾頓曰言爲何事客微愕曰君殆立特萊之友乎威爾頓　之客復曰吾名格蘭脫爲買賣名畫之掮客吾嘗以考洛得之眞蹟風景畫售諸立特萊彼果中意者今晨必兌價威爾頓曰彼猶未返其夫人又病莫能興將奈何格蘭脫以手撫頷下視地板曰此畫價值絶巨爭購　雲集立特萊苟遲至日中而不付欵則畫必入美商之手若輩出價頗高甚於立特萊惟賣者不忍使此名畫流入異國故密願售之立特萊少頃更曰立特萊旣不能立時付價吾恐終不免讓諸美商威爾頓出頃者立特萊之電信授與觀之格蘭得揚聲曰彼已囑付君安可遲之威爾頓曰然其銀行支票何在吾莫之知立特萊夫人沈迷不省人事縱得支票彼亦不能簽字格蘭脫四顧室中曰然則奈何早知如此昨日兌價爭已了結奈立特萊必欲遲至今日深恐係贋鼎然吾必須於日中付欵與售户吾雖不急急彼恐不願少待也威爾頓曰吾亦末如之何言時念及立特萊夫人途中所言今脫果知盡被奪未有不憤懣欲絶者病方未瘳豈堪受此言念及此不期然而然曰君必不能待至明日否格蘭脫决然曰恕吾不能允此美商方以不得爲恨有此間隙必鑽營求之吾爲立特萊故方若此急急 
[自由談之自由談] [  不冷]  
　　事　中國人往往有一公共事發生有一種人即先自計我於其中若何可以得利並若何可以誣陷破滅在我之上者我得取而代之試問其人於公共之事有益乎有損乎凡公共事每至挫折者皆此輩之故也我無以名之名之曰事　 
 
 
 

Page 16

 
 
   
 
 

Page 17

 
 
   
 
 

Page 18

 
 
   
 
 

Page 19

 
 
專件 
[中華民國七年通商各口華洋貿易情形總論（三）（讀）]  
　錄最新海關貿易册 
　　一船隻本年噸數更少共計八千二十四萬七千七百六噸較上年少六百六十五萬九千三百四十三噸其中以英國爲最計少三百六十六萬四千八百四十八噸次爲中國計少二百二十四萬一百三十噸此因沉失及軍事所需之故俄國少六十三萬三千六百七十一噸法國少三十五萬四千六百六十八噸腦威國少二十一萬六千六百八十噸葡國少十三萬九千八十八噸和國少十三萬六千六百八十二噸丹國少五萬五千三百九十一噸日本國多七十萬一千七百二十六噸美國多八萬九千七百六十六噸意國多一萬三千八百八十四噸上年輪船已感缺乏本年則又加甚一月間英船出口祇有一艘一月三十一日英政府亟需船隻裝運特别貨物益形短絀致商家無論運載何項貨物絶無噸位可得由日本船裝運雜貨至買賽而每噸運費需一千二百先令五榖類每噸亦需一千先令運費實屬奇昂即戰事停後運輸依舊困難緣英政府仍需船孔殷而日本船旣因來往又少更因相隔太遠年初赴美運費每噸五十五金元以美政府有取締貨物章程具領進口執照不易且章程隨時改變以故往來太平洋面之運輸寥若晨星嗣有消息三月十五日以後美國進口執照截止不能再領故各貨急切裝運至美擁擠異常從此運費又漲雜貨每噸漲至六十金元因章程不定貿易復覺停頓至七月間滙價又漲是更增一層障碍然仍有貨物運赴美國者直至九月間另有新嘉坡船隻加入太平洋航路運費始减至每噸五十金元十月間美國重頒進口新章使上海出口貨物幾爲絶跡停戰簽押以後運費則跌至每噸四十金元貨物之運往雖屬無幾但此項禁令至年底尙未取銷 
　　一金銀本年金子進出一百二十二萬八千兩銀子進口三千六百十二萬四千兩金子出口二百二十八萬二千兩銀子出口一千二百六十二萬九千兩上年金銀凈出口共一千二百十三萬六千兩與本年適成反比例金銀凈進口則共有二千二百四十四萬二千兩聖瑪利亞女校學生五月二十二號跳舞會攝影 
（其一） 
其中銀凈進口雖有二千三百萬兩内有一千五百萬兩由美國運入者但金凈出口却有一百萬兩銀出口至印度上年二千九百五十八萬三千兩本年減至二百三十四萬兩大都出口全數之金大半之銀係運往香港而香港所存之數仍可列入中國貿易界内 
一雜論修改進口稅則爲本年政商兩界至關重要之舉上年秋季經各國允將進口稅則改爲切實值百抽五一月初間華洋委員就上海組織委員會會述棨爲修改之正主任但此舉雖經有關係各國允准按照切實值日抽五而究應以何年分貨價爲修改之標準彼時並未成議此固應請外交部與各國駐使决定之實非委員會權限之所可及者當未奉决定之先該委員會曾擬暫訂一種臨時稅則立即實行以新稅則成立之後爲止奈各委員對於佔價一層意見紛歧旋即作罷嗣於六月問由外交部會同各國駐使决定以民國元年至五年之貨價作爲修改之標準惟此項新稅則祇應於歐戰媾和後之二年内爲有效時期會述棨旋因病辭職繼其後者爲稅務處會辦蔡廷幹迨至貨價旣有根據各委員意見亦復一致即於七月至十二月時間將稅則修改完竣以俟各國政府簽訂卽可頒行各貨分類大致與前清光緒二十八年所修改者相同其中最要者係棉紗按照支數抽稅重原色粗細布每方英寸在一百十線以外較一百十線及一百十線以内者抽稅爲多鋼鐵除器具用鋼外同一稅率紙之分類完全改訂木材分别砍伐鋸解製成爲三類其各貨中有係加倍抽稅有係減輕抽稅所以按新稅則此次修改所得之利益究爲若干殊難計算大約比照前清光緒二十八年稅則增有三成至三成三之請以進口貨而論内有二成係按從價抽稅是此項二成從價之聖瑪利亞女校學生五月二十二號跳舞會攝影 
（其二） 
　　貨與此次修改並無出入若再改照從量抽稅政府豈不受虧何則因從量抽稅自民國元年至五年平均核算所有貨價較現時爲少故進口稅此次修改之利益僅實得二成五如以六年分進口稅之一千六百萬兩計算應多收四百萬兩中國各處鐵路以國内戰爭用度過鉅財政告之完全不能發展尤有甚者所有鐵路不但不能發展而且佈置一切不事整理以及辦事程序任其紊亂凡裝運貨物常有充分之耽延况有幾處幹路客車情形旣然如此使來往行旅殊有不適之狀態海關各口巡工司署屢經測量各口岸及沿江沿海各要段歷有年所自民國四年起所有測量之經過者業由該署製就海道圖說在上海印行查此項繼續進行之有益工程因測量日廣則此項圖說亦印行日多此外並將各河流圖樣重加修正其印行亦在數百以上本年開始全國分裂爲二戰爭區域卽係南北戰爭所謂南北戰爭者乃武人曁政客之領袖戰爭一般人民除身爲兩方軍隊鋒鏑之餘絶無捲入漩渦者南方聯軍包捲廣東廣西貴州雲南四川全省據有湖南江西福建一隅之地復在廣東省城設立軍政府統收各項捐稅而關稅之未爲收去者因已認抵外債之故其餘各省仍在北京政府治轄之下長沙旣陷南軍得此湖南之省垣於是逐北軍於省外沿揚子江右岸長驅而進繼又渡江越入湖北省中堅城多爲割據沙市陷落宜昌附近又被困圍即省垣武昌亦有風鹤之驚情勢之兇險如此故武漢之居民突起恐慌携財帶貨咸趨避漢口及下江各處瞬息間戰機捩轉湖北湖南復入北軍之手干戈擾攘兩省之民痛苦備嘗殊可恐怖惟百姓無辜對於雙方戰爭軍隊未加忤犯其豐都大邑一再被掠所在皆是軍人蹂躪之區大而且廣掠奪之舉於商務及民人生計極爲窒碍漢口宜昌間嘗有散漫廣西軍隊似紊無統轄者竟向江輪施槍轟撃甚至外國兵船亦有波及上江宜昌重慶間亦有同等舉動外人生命間有被戕漢口上游江輪終乃停頓幸喜此等不法行爲者終被逐離江岸輪船之駛行得以復常然方其擾亂時嚴重結果幾爲釀成刻以和平期成者之力干戈漸戢其中或以長江流域之三明逹督軍卽湖北督軍王占元江西督軍陳光遠江蘇督軍李純之力爲尤著大總統徐世昌就任之後平和之熱忱流露卒以望治之切飭令北軍一律停戰並延南方共同策畫庶底圓滿融洽之調和此上海和平會議之所以開將來奠定國基以爲統一强有力而有進步之政治或可企望而得似此競爭互相爲害生命財産以及人生幸福因而損失者其數甚鉅工業商務亦然况又使國家增絶大而且無益之債累幸中國恢復之能力人所共知倘有完美政府以爲之治其興盛正未可限量民國八年四月五日通商海關造册處稅務司歐森謹呈署副稅務司丁艦仙譯漢文案陳道謙撰述（完） 
小說 
[面具中之人] [  譯者永松]  
（美國鮑爾文原著） 
　　昔法蘭西有一聲威赫赫極具權勢之君名路易氏人稱之爲大專制主彼之前會有同其名之君十三人故伊在史籍中爲路易十四也此皇堂人主旣有華美之宮室復據堅强之堡壘宮中則凡賞心悅目之物靡所不備而堡中則多爲陰風慘慘之牢獄凡拂其意而見憎者悉投入焉中有一堡内設監獄建於一小島之上島名散特馬家銳堡傍海岸而立故囚犯自狹窗中外視第見寥天闊水而耳之所聞則唯風濤　寒石作澎湃之聲而已當路易氏爲幼稚之童子時髮甫埀頰一異人卽投入此獄彼何人斯及何由來此罔有知者其中秘密唯君與二三人與聞耳蓋人民均嚴禁與語且其而常有黑色之面具障之人云係鐵製者其上有孔目可由孔外視唇部可以推移以便飲食唯無論晝夜從未卸去人之泛舟近斯堡者或見彼於鐵窗之下或憑窗長坐目覩大海如是者常歷數小時焉有時臨窗危坐彈六弦琴歌聲哀楚然其面具决未見須臾也時人相與問曰鐵面具中果何人乎竟無能說者或有意度其爲路易氏之從兄偶因事觸其怒而被囚者或謂君與彼爲雙胎手足者又有云係英國之某某太子國人惡之而驅除之者然迄於今日究未能確道彼爲何許人蓋秘密之甚矣以意揣之此犯或會謀逃遁或竭力欲去其面具奈禁卒看守嚴密恐雖有上述之行局外人亦莫由得悉也一日有漁人放棹過堡下適有一皎白圓形之物墮其舟中拾而閱之則一銀盤也盤之底面書字殆徧似以小刀尖刻成顔色燦然固新刋就者　　之時貧民多不知書故漁人勿解其字然雅知盤出於戴面具之犯以獄吏常用銀盤盛食供其餐膳也盤乃出其私藏當彼隻身一人時即書其心史於其上由窗投出冀爲憐之者所拾也乃漁人見之驚訝幾絶自思曰若爲君所聞必謂余與犯同謀矣則罪豈堪問哉蓋不幸而下暗獄者衆矣考其罪固輕於此也乃極鼓枻返岸直奔堡中求見其官而獻焉官覩盤大駭訊其自來漁人即悉告其隨入舟中事官問曰汝曾讀之乎漁人曰大人乎若小民者安知書言時惶恐戰憟官復問曰他人曾讀之乎漁人曰無余藏之衣下一馳而入唯恐遲也後官知其言之非妄始命之出且曰汝不知書汝誠幸矣苟汝悉此盤底所書之密史則休望再出斯堡矣事後此戴面具之人遂不常見於窗下而所鼓之琴音乃益哀痛寂寞之情日愈一日厥後而疾病纒身矣一醫士應召入獄以視其病此事之見筆於書者即此醫也然彼未覩其面貌亦不識其姓氏據云彼乃一俊秀之人也皮色略黑而聲調和雅旣不道乃其身世亦不怨訴其遭遇後在獄二十五年卒其名其史則將互千古而無知之者矣（完） 
此處作爲廣告地位顯豁呈露極爲動目如欲登者請與廣告處接洽 
 
 
 

Page 20

 
 
   
 
