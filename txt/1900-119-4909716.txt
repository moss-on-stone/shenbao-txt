# 1900 - 119 - 4909716

 

Page 1

 
 
[新印萬國新史大事表] [  圖書集成局代啓]  
　　於詔迭頒士崇實學有志上進者當於正經正史盡心揣摩是書於古今政治得失中外學術流列廣搜博採考証詳明學者　　　　而研究之則塲屋條對之功獲益當非淺鮮也現由本局代爲刋印裝訂十六本每部洋二元欲購者向上海棋盤街紹先書局　各書　　取可也 
[廣學會精輯中東戰紀本末三編每部一圓李傅相歴聘歐美記九九新論各三角半新學彚編八角翻刻罰懲]  
　　中東戰紀初續編售出萬餘部美不待言今精輯三編冠以綸音繼以新政奏疏章程皆不朽之鴻業而以英兵部觀戰紀實作戰紀官書華使美使電報作和戰定論條約公牘作戰後關鍵中西論議作和後箴言是皆林樂知進士蔡芝紱徵君之精心結撰中國久安長治實括於此四十萬言其與初續編文學策合釘十六本者定價二圓八角○九九新論亦林蔡二君所作取九九見齊桓之義且適作於一千八百九十九年也懲前毖後安内和外苦口良藥斷推此書○今連本題所開新書及會中各書悉在棋盤街廣學會總局及美華書館等處出售[  圖書集成局代啓]  
[平鹽梟說]  
　　鹽梟之横行於江浙兩省也非一日矣近則羽黨更多勢燄愈甚擄人勒贖搶掠錢財鄉間富厚之家畏之如虎而彼黨中人往往黏匿名之帖投無姓之函大言炎炎虚聲恫喝謂某日須搶奪某富室某日須擄掠某商人雖有其言未必果有其事而身家計重者未免聞而生疑安肯鎭靜如恒以身嘗試或孑身遠引或盡室偕行閭閻煩擾情形有非筆墨所能盡者遠處吾弗能知卽如崑山縣鐸塲一事受鹽梟之害蹂躪者非止一村居民一日數驚幾有八公山草木皆兵景象以致附近十數村莊人民遷徙雞犬無存如遇大兵荒凉滿目近雖稍稍安輯略有膽　者已安處如常然梟匪一日不除則鄉民一日不能安枕欲除鹽梟之法大都謂宜飭水師巡船嚴行緝捕庶梟黨知所畏懼不敢恣意横行昔年趙展如司宼之巡撫江蘇也亦不過飭屬下標防嚴爲巡緝而三吳士庶卽得以高枕無憂今者大憲以鐸塲被擾之故赫然震怒思欲剪滅無遺嚴飭弁兵拔隊前往以便相機進剿一鼓殲旃梟匪懼被擒拿遂將所擄鄉民一律釋之使返是梟匪雖殺人越貨視若尋常尙懼兵弁之緝拿並非無法之可治在上者苟能留心捕務則梟匪必不敢蠢然思動騷擾鄉村而愚獨竊以爲不然蓋鹽梟中半係無業游民半係裁汰舊勇與標防兵弁本有相連一氣之情卽如此次鐸塲被擄鄉民雖得釋歸田里窺其情似畏官兵之剿捕而究其實無非因統帶者暗中商懇使之釋回冀得銷差保全爵祿昔年趙司宼撫吳之時雖嚴捕務究之梟黨之伏而不動亦不盡因此蓋所懼者有民間格殺弗論之諭言也是故今欲靖鹽梟之爲害不徒在嚴飭標防勤加緝捕而宜使民間圑練實力舉行給之以火藥槍彈董之以公正紳耆耕作之餘時加訓練一村有警羣出相攻倘有殺傷槪不論罪如此則梟匪不敢正覷自然安堵無虞氓庶鼓其雄心自然互相保衛苟能處處如是可不煩官軍巡剿之力而已不啻張四面之羅彼爲梟匪者旣搶奪之不敢逞復遁避之無其方安得不革面洗心反惡爲善此不剿之剿不滅之滅靖梟之法固無有善於此者特恐鄉愚不知利害僅貪目前之安逸不爲日後安靖之圖視圑練若具文畏籌費之不易虚行故事毫不經心致梟匪得以出没隨時肆意恣横是無異厝火積薪之上而不知身罹其災此則在上者所宜董之勸之督之責之而不可須臾忽者也或曰鹽梟者皆販鹽之徒國家鹽禁綦嚴若輩無計謀生遂致流爲匪類欲平其患莫如寛販私之條然私鹽充斥於途則官鹽必有滯銷之慮鹽商折本鹽課必虧當此國庫空虚定能寛其禁令此不可行者也或又曰鹽梟在鄉不過藉賭博以爲生計在上者苟能稍弛賭禁亦可相安然賭而勝鄉民有傾家蕩產之憂貼不勝鄉氏仍受劫物擄人之害此亦不可行者也然則欲平鹽梟非設圑練不可旣設圑練非有格殺不論之示亦不足以爲功芻蕘之言未知有當否敢以錄之報牘備當軸者之採擇焉 
[本館接奉電音]  
　　昨日午前京師飛電傳來硃筆一道上諭一道敬謹譯登○四月初六日奉硃筆崇壽補授光祿寺卿欽此同日奉上諭本日召兄之前荆州將軍祥亨著以都統候補充大阿哥清文諳逹欽此 
[日俄兵力]  
　　香港循環日報云邇者日俄交涉之事益亟恐不免相見以戎衣歐美議論家有箸輯成書比較兩國兵力者名曰俄日海陸軍記事其言曰俄國曾於某年支出盧比五億萬圓爲新製軍艦之需其躍躍欲試之心固已昭然若揭矣就中尤著者爲近日籌畫新造戰艦八艘復倩大蘭圃造船公司製造容積六千五百墩之一等巡洋艦命其名曰白玲攷俄國曩日製造船械硃少利益今則竭力整頓明係欲與他國爭衡其海軍員弁實繁有徒兹擇其最要者開列於後計海軍總督一員大將十二員中將十九員少將三十五員大佐九十一員少佐二百三十四員大尉六百三十三員少尉二百三十四員總計將校一千二百三十九員加以機師二百九十名水師四萬一千九百十五名軍艦二百四十艘容積三十九萬四千八百二十墩砲一千五百四十五門若日本自甲午以後整軍經武人所共知其海軍將校總計一千七十七員下士二千五百七十九名水師一萬五千名軍艦七十艘容積十萬六千六百六十五墩大砲五百四十五門至陸軍則俄國有將校五萬二千一百員兵士六百七十九萬八千名日本有將校二萬九千一百十三員兵士三十七萬三千七百二十名兩相比較日本雖不及俄然當亞東有事之秋日本似乎獨占形勢云按以上所紀皆用日本官名大約得自日本報章宜其詞氣之間不免抑俄揚日也 
[力圖自强]  
　　廣州博聞報云暹羅國主自前年遊歴歐洲諸大國後奮發自雄竭力鼎新革故於國中農工商三事尤所留心生有世子數人俱遣令遊學泰西各國客歲有一世子已畢業而還刻下度地距曼谷二百餘里之老城建一武備學堂招募强健子弟習練泰西行軍布陣法及測繪之術購置各國軍械圖籍每月考校一次擇其常居優等者派赴泰西遊歴閱一兩年始回暹効用似此勵精圖治何患國之不强誠可法也 
[逆臣妄語]  
　　香港循環日報譯登東報云某日康有爲語倫敦泰晤士報館派赴新加坡之訪事人曰余刻下默觀大勢所趨歛手不籌畫一事日後英搭戰局已定南阿復靖則英人必將拓鴻圖於東亞余俟其時卽可挺身出謀想英國决不余棄云云嘻似此幸災樂禍尙得謂之愛國忠君耶 
[御下有方]  
　　武昌訪事友人云調署湖北武昌府余堯衢太守履任伊始查得某書吏支發欵項尅扣多端因之立予斥革聞者爲之肅然意若輩當從　革面洗心不復敢輕爲嘗試矣不意差役中有某甲者恃其狡獪依然怙惡不悛近日竟因某案私向原被告恣情勒索以飽私囊事爲太守所聞大爲震怒立卽開除卯名重責數千板仍發交漢 
 
 

Page 2

 
 
陽縣澈底根究按律嚴懲似此嫉惡如仇彼蠹役之舞弊營私者庶可稍奪其魄乎 
[示安民教]  
　　鎭江訪事友人云常鎭通海道兼鎭江關監督長久山觀察目擊邇來各省教案繁興深恐所屬羣不逞之徒見而效尤或亦蠢焉思動爰於上月下旬某日出示曉諭略謂查近年鎭屬民教和睦兩無嫌隙甚覺相安必不致無端生事惟念人心浮動良莠不齊誠恐有外來匪徒乘機煽惑愚民無知或致隨聲附和不可不切實告誡合行出示曉諭爲此示仰軍民人等知悉爾等須知中外和好素重信義打毁教堂之案恭奉諭旨嚴切一經獲案訊明卽應正法自示之後務各父誡其子兄勉其弟各守本分而安恒業愼勿輕聽浮言與匪徒爲伍自罹法網其有造言惑衆之匪徒本道督飭所屬營汛州縣圑甲隨時嚴拿從極重治罪决不姑寛勿違特示等因似此約束氓庶柔懷遠人眞深得未雨綢繆之道哉 
[押所被火紀餘]  
　　浙省遷善所火焚業已三誌於報兹又接杭州訪事友人手函云所中未逃各犯經杭州府林迪臣太守逐加察核内有五名罪案較輕且已將届期滿因傳諭仁和錢塘兩縣主取保釋出其餘各犯亦復從輕發落在逃之犯自行投首者只二名均准開釋旋由差捕拘獲十二名内有一名自稱前經犯案拘禁去冬已蒙放歸並非此次逸出錢塘縣沈大令隨命差役押至所中辨認實係已釋之犯爰命傳原保人具　保出其餘十一名供稱是日火發後恐遭焚身之厄隨衆出所並非有心脫逃大令核其情節尙有可原飭照常管押並不加等重懲亦法外施仁之意也 
[武林火警]  
　　杭州訪事友來函云省垣錢塘門外昭慶寺爲四大叢林之一内有戒壇每年浴佛日及臘八主僧例必傳戒一次本年四月初八日循例舉行先於初一日開壇每夜由主法僧人升座說法受戒者環坐聽受聽畢復演習　儀至三更住持僧備雙弓米餉之然後安寢初三夜庖人取柴煮粥遺火法乳堂之後柴房中比鼉更四轉火星突發諸僧從睡夢中驚醒紛紛擾擾各自取衣缽而逃受戒僧尼及諸大護法之聽經者更惶急異常無異蟻旋磨上寺中備有洋龍立卽吸水灌救城内義龍亦接踵而來約歴一點鐘時火始熄滅計焚去房屋五間所損約值二千餘金 
[贑省官塲紀事]  
　　南昌訪事友人來函云日前江西湖口鎭總兵許總戎雲發因公來省禀見松鶴齡中丞越數日卽回防次○三月二十四日松鶴齡中丞督同司道提勘本年秋審人犯計共十七名每名賞給制錢一千二百文痧藥一瓶蒲扇一柄循向章也○袁海觀太守前在上海縣任内丁艱回籍及服闋捐升知府分發江西兹在景德鎭釐卡差次接奉電傳上諭補授天津府知府○日前撫轅接日本駐滬總領事小田切君函開江西前設明逹公學聘請牛島吉郎爲東西文教習並無違背不經之事乃誤聽人言啓學有期遽行停歇現擬由同文會另派人來江開設同文分會兼設公學代爲培植人材云云撫憲松中丞以江省氣風未開婉詞辭謝 
[津橋鵑語]  
　　天津訪事友人貽書本館云前者單街等處失火河北聚善水局人夫與閘口勝水會中人鬥毆天津縣主阮大令聞之飭拘爲首肇禍之人管押未幾火又起於河北聚善水局赴救時頓觸前嫌意圖報復適爲鐵橋及浮橋各夫役所見恐釀巨禍拉開橋面使兩造不得越雷池四門汛弁曁天津府聞報均帶役至河北彈壓當人衆手雜之頃水會中人竟將府役刴傷四門汛勇亦有被衂而逃者未識有人焉爲之排難解紛使此後言歸于好否也○上月某日河東火神廟後脚夫劉某與季家樓脚夫郭老同在火車站爲人挑運行李不知因何互相爭鬥劉力不能敵被郭所挫旋又鬥於火神廟前劉仍復勢窮力絀突出雙义扎郭左肋郭受傷而踣適有鄉甲局勇至將劉獲住而郭已腹破腸出恐性命不克保全矣 
[粤東譚屑]  
　　廣州訪事人云省垣番攤賭館自呈繳海防經費後劣紳地痞以無漏規可收多方撓阻十八鋪德興橋翻攤館與第十鋪洪聖廟前長升烟絲店後門遙遙相對店主巫桂芬向收規費不遂因將橋門堅閉不許往來翻攤館主惡之浼紳士吳福鍾禀控督轅督憲李傅相批示曰巫桂芬聚衆閉栅索詐生事殊屬不法飭南海縣查明斥革懲治以儆效尤○上年各商之赴廣西貿易者惟杉木獲利最豐南海縣境裏小和順鄉人某專運杉木至省垣計一年中贏至二十餘萬金之多刻下省垣木料高積如山而價值仍未從廉亦可知銷路之廣矣○逢源新街何宅門首貼有賞格云某日本宅失去銅錢一枚係洪武字樣爲小孩在門前玩弄以致失落無蹤如有人尋獲者謝洋銀一百五十元决不食言云云一錢之微而如此寳貴眞難索解人矣 
[六橋烟柳]  
　　杭州訪事人云三月二十九日子時省城十字路某姓銅器店鑑灰遺火幾兆焚如幸卽救熄不致成災○近日米價略平市上次等米每升僅售錢三十二文貧民無不色喜惟上等者仍須每石四千有奇○仁和縣獄所禁德清解省候審之要犯李明旭感患時疫官醫生診治無效延至三月二十五日倒斃縣主陳吉士大令禀請臬憲榮廉訪委隣封錢塘縣沈劍芙明府往騐二十六日明府帶同刑仵書役人等親赴仁和縣獄管獄官方少尉迎入旣升座卽飭仵役將屍身審騐旋唱報並無傷痕委係因病身死明府復親自查勘然後飭吏塡明屍格取具禁卒及官醫切結藥方回署備文申送臬轅 
[新令將來]  
　　昨日署理上海縣戴子邁明府得省中消息知前署長洲縣調補上海縣汪瑤庭大令定於四月内來申接篆遂飭書吏料理一切事宜以便届時交卸 
[讞政仍停]  
　　前日英美租界公廨讞員翁笠漁直刺探知署理兩江總督鹿滋帥交卸後遄回江蘇巡撫本任將次過境理應偕上海縣主戴子邁明　隨同江海關監督蘇松太兵備道憲余晉珊觀察赴江干迎迓因之暫停讞政一天嗣以憲節尙未遙臨昨日仍須隨班鵠候清晨飭丁知照　捕房依舊停訊所有各案統俟禮拜一解案訊判 
[巨棍成禽]  
　　巨棍張掌華張順華昆季二人前因糾黨向浦東美孚煤油棧滋閙用槍擊斃魏月卿案發脫逃日久未獲前日英美租界公廨捕役凌振探悉兩張匿跡美界楊樹浦一帶禀請讞員翁笠漁直刺多派夥役告知捕房協同五十號西包探及華包探朱阿高等於晚間十一點鐘時前往緝捕兩張見勢不佳各持刀槍拒敵幸中西探捕眼明手快上前奪去始得俯首成禽帶入美界捕房管押一面由凌捕據情回禀直刺直刺諭候解送公堂訊辦 
[解犯過站]  
　　前年五月某日木商徐連年運木料至南匯縣境黃沙灘遭風擱淺旋被土人糾黨搶到及報縣拘拿突由陶全春張考三等人擁入署中逞强劫犯縣主汪蘅舫大令因將陶張拘獲訊供解省大憲批飭將陶正法張則科以軍罪解往山西鳳臺縣安置昨日縣主吳次竹明府　差押解到申起上海縣署投文過站署理縣篆之戴子邁明府飭卽寄禁獄中聽候備文轉解 
[移提歸案]  
　　前者周詠春投上海縣署控鄭華華貽累其姪鴻孫賠償巨欵請卽提案究追等情署理縣篆之戴子邁明府訪知鄭僑居英租界中因之移請英美租界會審公廨讞員翁笠漁直刺派差前往協提昨日公差在四馬路將鄭拘獲帶　公廨禀知直刺押送縣署歸案訊供 
[步武靈均]  
　　粤人某甲向在某西人處服役前日午後隨同西人由浦左乘某小輪船回滬正欲上岸失足墮入浦江時適潮漲水急霎 
 
 

Page 3

 
 
時間已從三閭大夫以去至今屍身尙未撈獲慘哉 
[盍往觀乎]  
　　馬戲卽唐時蹀馬之遺意西人華倫氏以此擅名中外邇者航海來申就美界百老匯路支篷開演西樂旣作華燈大明馬則鹿超而龍驤人則星流而電掣飛騰迅疾觀者神迷他若錦帳花明妙呈蹴踘綵繩霞艷藝擅鞦韆以及緣十丈之竿儛百尺之絙穿花小蝶無此輕盈戲水遊龍方兹夭矯奇情異采衆妙畢臻若夫犬解打球驢能飲酒佐以東方先生之諸謔恍覩西京雜戲之恢奇目眩神飛殊歎觀止滬濵人士何不趁此良宵一恢眼界乎交臂失之得無懊惱 
[春賽三志]  
　　昨爲寓滬西商賽馬之第三日共賽九次第一次六馬共賽瑞記洋行大寫洋人首至第二次九馬共賽順全隆洋人首至第三次九馬共賽祥茂洋人首至第四次三馬共賽順全隆洋人首至第五次七馬共賽工部局洋人磅首至第六次十四馬共賽洋人榜顏首至第七次十馬共賽怡和洋人首至第八次八馬共賽祥茂洋人首至第九次九馬共賽仍祥茂洋人首至聞禮拜一尙有超乘之舉卽諺所謂跳浜者是又賽馬之尾聲　人士所爭先快覩者也 
[上海縣署瑣案]  
　　周樹熙控曹安卿王子江等盜賣生財吞没存欵前日縣主戴子邁明府倩帮審委員吳端甫明府升堂研訊周供去年王子江在虹口開設淞　烟館糾合職員入股每股計洋銀五百元後又存洋銀五百元未及四月淞園卽閉歇一切生財被曹安卿盜賣以致股本存欵盡歸烏有務乞嚴追王供淞園烟館當時共計八股每股洋銀五百元周得兩股共付一千元房屋向曹租用議定十年爲期不料開甫四月資本耗盡遽爾閉歇被曹罰去頂首銀四百餘兩尙須照付四月租金小的因無洋銀可付曹遂將生財取去其時周亦在塲並非小的一人專主曹供小的充當某圖地保玉向小的租屋開設淞園烟館每月租金六十元言明租定十年現旣閉歇須向索取十一個月租金王不肯照付故將生財售去抵償明府謂淞園祗開四月已將頂首罰去尙欲收足十一個月房租未免太過著將透收者交還一面飭周王速將帳目理清限三日内呈案聽候復訊○三十保六圖地保姚夢蘭控侯洪濤攫取糧串前日吳明府升堂研訊姚供小的持糧串往各花户收取條銀中途被侯攫去並失小銀錢十四枚有張奎發者願爲見證求恩究追侯供小的並未攫取糧串實被挾嫌誣陷明府察閱姚原呈有被攫洋銀兩元之語今祇稱失去小銀錢十四枚顯有不實不盡遂飭暫行管押著姚邀到張奎發訊明再核 
[馬路工程局瑣案]  
　　前日掮客朱春山與周坤元在馬路中爭毆由十二號巡街捕拘入捕房捕頭移解馬路工程局總辦程雨村大令升堂研訊朱供小的係常州府屬無錫縣人向操米業此次同鄉人龔偉臣囑代辦落花生若干小的轉倩周坤元購就後因卡上被罰釐捐洋銀二十五元應由周出周不肯認以致齟齬周供周供監生係江甯府人向在原籍開設錢米店前由朱托監生代買落花生尙欠銀二百三十兩久不算給是以向之理論至罰捐已由監生承認矣大令斷令將所罰銀十六兩二錢由朱周及船户吳芳壽分賠各具切結呈案○日前駁船户莊金海在恒生馬頭浦中糾集同黨多人將蘇州米船户孫阿泰沈阿全攢毆直至遍體鱗傷始止事後孫投訴捕房捕頭將莊拘解馬路工程局總辦程雨村大令研訊之下莊金海供稱沈實被金林所毆大令命管押捕房著交出金林並罰洋銀八元爲孫等養傷之費莊挺押不繳大令遂於前晚覆訊莊供小的奉諭後倩人尋覓金林奈已避匿無蹤大令命還押限交金林到案訊究未幾有宏元米行中人投案具保願將金林依限交案大令准之○前日江北船户陳大牛與其妻某氏口角突以白刃從事氏負痛將陳扭至工程局控訴總辦程大令研訊之下飭將陳收押至晚陳母張氏投局禀請具保出外俟氏傷痊送案請訊大令准之諭以氏傷勢平復卽須交案不得遲延○日前船户龔長林俞新廷盜賣嘉善縣漕糧經浙江海運滬局總辦送請程大令研訊嘉善縣主某大令亦移文上海縣署請辦昨日縣主戴子邁明府派差至工程局移提大令飭傳經承姚泉到案訊明再核 
[英美租界晚堂瑣案]  
　　上年王菊泉控惠連生圖賴借欵讞員翁笠漁直刺倩襄讞委員張柄樞司馬訊供斷令年内先還洋銀二百元餘限明年二月内一律繳清不意惠出外後置之不理王因復具禀求追前晚直刺仍倩司馬研訊王供被惠欠去洋銀三百二十四元去年蒙斷結後彼僅還一百元尙少二百二十四元延約至今抗不遵繳惠現開聚源小錢莊並非乏力求恩押追惠供聚源小錢莊乃小的之壻所開與小的無涉所欠之欵苦難籌措尙求寛限自當陸續歸償司馬著交的實人保去限一月内如數清償違干嚴辦○祝吳氏控王志桂卽謝志　誘拐女兒巧金改姓洪名如玉在同安里某倡寮賣笑直刺提王訊供令將巧金交案迄今置之不理前晚直刺倩張司馬提案比追王供巧金曾赴天津現雖回滬聞已從良小的無從交案今願帶同祝吳氏前往相見至前所斷賠財禮洋銀已付十九元叩求明察祝吳氏供女兒旣已得人而事小婦人亦復何來惟請大老爺著王交出藉慰相思感恩無旣司馬怒王供詞刁狡著掌頰二百下責令帶同祝吳氏至其女處理明禀覆核辦 
[輪船招商局第二十六届帳略]  
　　綜結該股分資本規銀四百萬兩天津存欵六萬二千八百兩往來存欵五十一萬四百十二兩四錢三分九釐股分存息五十七萬四百五十三兩股商餘利四千七百十兩一錢二分五釐船棧折舊四千七百二十兩九錢八分七釐自保船險一百三十九萬五千十三兩六錢二分一釐自保躉船險五萬五千兩開平股票售換項下六萬六千七百四十四兩三錢六釐舊帳股票產契抵欵八萬二百二十七兩八錢二分二釐籌發股息四十萬兩歴年公積八十七萬三千三百二十八兩一錢八分五釐共計結該各欵規銀八百二萬三千四百十兩四錢八分五釐存户部借欵規銀八萬二千二百兩户部昭信股票五萬四千八百兩淮徐振捐墊欵二萬兩分局往來六千一百六十二兩四錢一分七釐往來欠欵三十四萬六千三百六十兩二錢七釐各户欠息三千八百三十八兩九隨貨匯欵一萬九千一百九十六兩七錢九分七釐買存煤炭九萬一千六百十五兩六錢四分八釐朝鮮本息欠欵二十萬九千九百二十六兩通商銀行股分八十萬兩上海和豐船塢股分十萬八百七十二兩九錢湖北鐵厰股分十萬九千六百兩萍鄉煤礦股分十萬九千六百兩遇順協和船價十六萬八千六百十九兩五錢九分七釐津沽駁船十八萬九千五百二十八兩九錢六分定造西江輪船一萬兩各户押欵二萬四千六百兩現銀洋錢一萬四百八十九兩八錢六分九釐備發輪船保險股息六十四萬六千兩共計結存各欵規銀三百萬三千四百十兩四錢八分五釐存永清船本規銀一萬兩豐順三萬五千兩江寛七萬兩江永七萬兩海晏四萬五千兩海琛二萬兩海定二萬兩江天五萬兩江孚三萬兩江通一萬兩致遠三萬五千兩圖南四萬兩普濟二萬兩江裕五萬兩富順九萬兩廣利七萬兩美富三萬兩廣濟一萬兩新裕六萬兩固陵五千兩新豐六萬兩新濟六萬兩快利五萬兩公平十三萬兩安平十三萬兩泰順十三萬兩飛縣四萬兩共計結存船本規銀一百三十七萬兩存各小輪船規銀四千兩各口躉船四萬五千兩各埠駁船一千兩共計結存船本規銀五萬兩存總局局房規銀十一萬兩上海東棧二萬兩北棧五十九萬五千兩中棧十三萬五千兩南棧一百十一萬兩楊家渡棧二十五萬兩十六鋪產三萬三千兩華棧二十一萬五千兩華產十六萬兩吳淞地產三萬兩天津局產十八萬八千兩塘沽十萬五千兩通州五千兩北戴河地產一千兩營口局產二萬二千兩烟臺二千兩宜昌一萬兩沙市六千兩漢口二十萬五千兩九江七萬五千兩蕪湖二萬二千兩金陵二萬兩鎭江五萬五千兩甯波一萬八千兩温州一萬兩福州二萬四千兩汕頭三萬六千兩澳門六千兩香港八萬五千兩廣州七千兩梧州七千兩杭州地產三千兩共計結存成本規銀三百五十七萬兩存各局生財規銀一萬兩漕米麻袋二萬兩共計結存成本規銀三萬兩統共結存各欵規銀八百二萬三千四百十兩四錢八　五釐　　帳　　　日續登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
 [G 
[香港太古糖局]  
拍賣車糖 
本行由港自運ＢＡ唛五温Ｂ唛四温半ＣＷ唛四温二五OＸ唛四温HＸ唛三温七五Ｈ唛三温車糖準每逢禮拜二五早十點鐘在本棧房拍賣拍定即收定銀限兩禮拜出清如過期不出將定銀罰去下期另拍特此佈聞上海老太古洋行謹白 
[禮拜三拍賣]  
准於十一日一點　本行拍賣細巧磁料花挿花盆各樣玩物數百件　蓬釵甘箱帶扣一箱藍絨珠　箱大小衣鏡　鐵面盆紅絨毯小洋刀水手刀機器墟呂宋烟合香皂　檯燈火　布牛油洋　數十包脚踏車餘貨不計此佈　倍發行啓 
[失籌聲明]  
兹於去年六月初十日有四十茄　金牙扇一把托城内王星齋糊　計修費洋五　當時有對籌一根早　毁失恐有捨得不作爲憑乙孫吉雲告 
[提單被失]  
兹有二月廿二漢來華利進口I烟提單十二件途中被失當向棧中報明作爲廢紙恐各　未知特此佈告　　彙記　啓 
[上烻泰火酒批發]  
本　火　業經各埠馳名其　格外公道加工重　眞正精益求精本　之司本係上海始創老手　可　退回換由萬源生號寄售 
[俞騰夫男婦方脉]  
前因丁艱回且今仍來滬寓後馬路　首盆湯弄門診洋三角出診二元路遠照加貧乏者不計過午不候此佈 
[奇遇]  
僕受烟之害日　十餘年今得上海吳二馬路泰和里啓　　堂容堂先生秘襲之槍上戒烟三香　每兩二千五百　十文和入烟中調匀呼吸烟癮由漸而减僅廿四天將　　根感　艱名用報鳴謝　招商局胡金生小舫氏啓 
[大補虚勞功勝參茋百倍]  
麥精燕窩糖汁 
本草載大麥能消渴除熱益氣調中補虚損壯血脈益顔色久食頭髮不白令人肥健麥益如此而况精乎本公司用格致法提麥中之精和入燕窩純汁補益尤大香味更美連服十日夙疾頓除精神倍旺服至一月身體可長肉廿磅足見功力絶倫妙在異常適口老少宜用凡房事色傷先後天不足及咳血陰虚面黄肌瘦四肢乏力年老無子陽事不舉等症尤宜餌服誠却病延年補身第一聖品較參茋不啻百倍其功也上海四路馬迤北望平街口朝東紅磗洋房内大隆燕窩公司啓函購信力自理大瓶四元小瓶二元不扣 
[嫩面玉容散]  
此散治男女面上油賦黑氣烟色酒剌雀功暗晦等患每晨　擦自然嬌嫩滋　清秀　　顔妙品也每瓶三角每洋照拆四瓶　上洋二馬路中市京都天寳齋仰是 
[華倫馬戲]  
上海虹口百老匯路水手會館對門 
啓者本班馬戲久已馳名中外所演各劇無不簇簇生新神妙無匹見者皆嘖嘖稱賞均謂從來未有所教各獸馴熟異常馬能開箱取物驢曉說話摇鈴猪狗亦能耍献百技善解人意最妙者美人打鞦韆踏純索勇士骑馬越布跳圈能在頭上隨意耍弄諸般戲劇眞有飛簷走壁之手叚且有美女歌舞小丑打諢言動引人歡笑種種奇幻戲法甚多不及痛錄兹到本埠除禮拜日外每晚九點鐘開演禮拜三禮拜六下午三點鐘開演頭等每位三元二等每位二元三等每位一元四等每位五角起碼每位三角禮拜三六下午幼童减半餘日之價均照一例尚希諸君光臨一覽便知所言不謬也此佈光緒二十六年四月初五日華倫馬戲班主謹白 
[合衆發財票]  
英五月票華四月廿八月彩另售五元分條五角　得彩實足立兌　發克已信願卽奉實善街大　利 
[叭喇國文康造糖有限公司]  
本公司於五月一號卽華初三日開派各股友利息　每　二兩五錢　在股諸友持　到江西路廿二必卽老公茂洋行内收取可也甲　經理人卡白 
[永年人壽總公司啓]  
啓者兹本公司在虹口西華德路一百廿五號另設分行請單子恆先生經理其事倘蒙惠顧該分行自賞遵照辦理乙 
[遺精奇騐]  
僕身體單弱久想　遺小便時常帶濁求遍醫藥終鮮見效月前幸購自來水橋北首廣東益三堂神童二仙丸三茄固精延壽膏二張内服外貼不及十日斯病霍然其靈丹也　滬上不忘子陳姓具 
ＳＥＮＩＣＴＤＥＭＳＮＩＡＤＢＥＢＭＡＨＯ 
[曾伯亷各藥料]  
曾伯亷所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故 
曾伯亷所製痧藥能治大小腸各病用過之人盡皆稱妙蓋能一服卽愈也如人發痧立卽服下無不告痊 
曾伯亷所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛刀割火灼凉瘡皆可用此藥治之 
分寄各藥鋪出售每小瓶洋五角大瓶洋一元丁上海新晉隆洋行總經理 
[如購燕窩糖精請移玉趾]  
本公司所製燕窩糖精其功力實勝别種牌子十九倍之多因此門常如市惟原處房屋狹小購客　集幾無容足之地是以擇於四月初一日遷至上海四馬路中市迤北望平街卽新聞報館斜對門朝東紅轉洋房内交易賜顧者請移玉爲盼上海大隆燕燕窩公司董事謹啓 
[告白 < ] 
本號新到白鷄皮帶時欵文房四皮專印各項仿單鐵常有彩票信套零沽承印廣濟廣益對號單如蒙光顧價值公道以廣招倈　三馬路順利號啓 
[合衆大票]  
英五月大票四月廿八十總公司開彩全張五元分條五　半得彩　兌批發公道函購卽班奉上二馬路利元祥票行啓 
[泳記湖申輪局]  
請領股息 
啓者不局輪船現　泰昌施穉吟　辨　局中植欠正項　　　添招新股籌欵酌付兹定四月終起限一月内倒　股單給發官利務祈　諸股　屆期將泳　股單息摺持　湖州泰　　　總騐1屆官利卽倒　泰昌新股單息摺執號如逾限不換槪作應紙恐未週知將此佈聞 
[京都天寳齋]  
包愈肝胃氣痛 
此散專治男女九種諸痛初染緊痛一服霎時立止久患時發三服永遠除根謂余不信痛時當面可試各症服法仿單諸痛詳明每服一元鋪設上洋二馬路西鼎新　石庫門 
[專售義賑大票]  
每月批　格外克已全張六元分條照算廣東馮了性藥酒黄祥華如意油各种蠟丸發兌杭州大井巷　大發祥長發號聯橋永利源 
[公道開剪]  
虞　記今遷上海縣　朝南門　專　蟒袍顧繡時式花　　織紗羅綢緞湖　杭紡聞剪比衆格外克已恐未週知特此申明遷移告白 
[合衆發財票]  
英五月票出售卽華四月廿八日在公司開彩全張五元條五角半函　　月路口大有利 
[失票聲明]  
今遺失硤石萃卒康莊本票第三十八號四月初十期洋八百元已向該莊說明作廢望各寳號留意勿用硤石晋裕莊]  
 
 

Page 8

 
 
   
 
 

Page 9

 
 
[法租界公堂瑣案]  
　　自總領事署繙譯官何世剛君任滿回國新任裴君尙未到申由使署文案陸公德君暫行署理昨日禮拜六陸君詣公廨偕讞員朱森庭明府升座會訊○陸生揚稱小的係浙江湖州府屬烏程縣人僑居南市陸家浜前年由某姓爲媒曾出財禮洋銀四十四元聘揚州人趙四龍家年甫十一歲之女孩過門爲童養媳本年三月二十五日被趙領去越宿送回不料二十九日又被領去不知藏匿何處反向小的索人肆行滋擾是以扭請訊究趙供小的與陸聯姻已閱三載前因妻子患病將女兒接回次日卽送歸陸家今旣不知所之願卽帮同訪尋求恩明察明府諭令交人保出限三日内將女交案延干追比○浙僧智能遞禀聲稱三月二十九日僧人由南潯隨趙文初來滬僑寓英租界聯升棧後趙探知僧人將建寺院携有多金擬購木料因卽糾同騙子李少亭張明發向僧人誑稱李夙擅點金之術如以金銀置其所携金沙之内卽可獲利十倍僧人察其金沙層層封固莫識源流遽爲所惑持洋銀一千四百七十元偕趙至鳳祥銀樓兌換赤金十六兩計七百九十二元又持洋銀四百零八元至城内桂花廳茶肆由趙張二人經手付李未幾李卽不知去向僧人情急因將趙張扭案請追趙供小的籍隸黔中來滬謀就與此僧同寓聯升客棧中李先與張相識小的並不知李種種詭詐情形請大老爺向張研詰張供李泊舟老閘及騙金事發小的卽至老閘找尋已無蹤影尙求恩宥明府著將趙張押候比責二百板限交李到案究辦○三道頭捕王佐才查知護城河畔紫來街口萬興槽坊專以石灰點清之棉油攙入豆油向各餅攤兠售每洋銀一元得油九斤十二兩並在福馨茶樓門首所設餅攤搜獲原贓因告明捕頭同包探前往萬興搜出石灰點油器皿將坊主張阿二夥友陳德蘭餅攤主張隆福帶入捕房昨日解案請訊張阿二供此項棉油向大德公司購以然火有發票爲証叩求電鑒明府商之陸君判將張陳還押飭包探至萬興將石灰器皿帶回捕房聽候復訊核辦○新太平馬頭開設利記船局之謝梅卿禀稱前日代隆生煤棧雇船裝運烟煤被賊竊去數十墩報捕後查獲陳東生一名計原贓六墩共值銀四十八兩今已解案求恩究追明府飭將陸交保限三日内將煤歸楚○浦東隆茂洋棧夥高子卿禀稱某日棧中失去牛皮一百餘擔報捕後在褚家橋徐嘉元硝皮作内查獲原贓二十二張拘徐請訊徐供此皮向不識姓名人購得並非竊贓求鑒明府飭交的保限三日内將賣皮人交案○邱正林禀稱小的在法界開設林發客棧王林富前來借宿乘間竊去烟槍一枝向之盤詰言語支吾旋逃至英界爲巡街西捕拘獲送入捕房英界捕頭以事在法界令包探送還今已解案求恩嚴追王不認行竊明府判責二百板○浦東陸家行淫棍王寳寳强姦婦女案發脫逃其黨宋掌掌宋掌全皆與王同惡相濟掌掌聞王事發恐被株連匿跡法界某小客棧旋爲包探拘獲昨日解案請訊川沙廳差役陳榮持廳尊所給信票投案禀稱宋掌全先經拘獲收禁所中今聞掌掌已由包探獲案求大老爺准交小的帶回歸案訊辦明府飭將信票暫存著卽回禀廳尊陳司馬備文移送法總領事署方准帶回○前日離周浦鎭約二里許有年甫志學之沈阿秋隨其叔來滬習業行至法界迷失路途巡街捕見之因卽帶回捕房昨日解案請爲安揷明府著給盤川洋銀一元送回周浦○興聖街開珠花店之楊根甫禀稱流氓陳小毛藉端訛詐叩乞究懲明府判令責一百板○流氓錢阿毛混名捋光王瑞生混名甯波瑞生陳阿生混名還俗和尙在鄭家木橋設攤聚賭佘山某姓子駐足閒觀遽被慫恿入局屢戰屢北罄厥腰囊復軋至英界寳善街王大吉藥肆畔小弄内鴻興小客棧恣行不法并褫其衣服質錢旋遣人告知其母令速備洋銀取贖事爲捕頭訪聞派包探將一干人拘獲起出單刀揷子尙有手槍一枝藏匿未獲昨日解案請訊陳供某姓子被彼等軋至棧内卽由阿四阿金恣行無禮小的並非同黨且亦被玷污明府著一併押候補提窩留不法棍徒之棧主到案從重究辦○包探禀稱竊賊周阿二徐丫頭陳金生竊取衣服經小的緝獲人贓解案請辦失主單星安周鶴廷沈成榮各呈失單請領失贓明府著將贓物分别給領周等押候各責二百板追比餘贓 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
