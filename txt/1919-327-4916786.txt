# 1919 - 327 - 4916786

 

Page 1

 
 
   
 
 

Page 2

 
 
時評 
[靳之地位（冷）]  
　　靳之地位僅就北方而言將於此次組閣之結果定之 
其能力至若何限度其决心有多少力量對於各方面之信用力共有若干皆將與此組閣事表露者也 
然則安福部之以是較量之也亦大有意 
[命令]  
　　十一月七日大總統令任命稽炳元試署湖南實業廳廳長此令 
令財政部呈殺虎口税務監督向瑞彝調部任用請予免職向瑞彝准免本職此令 
又令任命關冕鈞爲殺虎口税務監督此令 
又令調任王守善爲東海關監督此令 
又令調任王濳剛爲蕪湖關監督此令 
又令陸軍總長靳雲鵬呈核呼倫貝爾副都統勝福請以達們達勝玉勝高齊倫沙克都爾札布補公中佐領均照准此令 
又令王嵩儒給予二等嘉禾章韓光祚李厚祺易迺謙均給予三等嘉禾章一衍曾汪澐查雙綏歌賡陛均給予四等嘉禾章此令 
又令曾樞進王容川林華郭則范惲寳銘均晋給四等嘉禾章此令 
[專電]  
　　北京電安系據郭則澐送閲國員名單與原擬不符大憤詰責當局謂項城以來通例總理提出必附閣員草單此番靳在提前由段督辦接洽同人以信段者信政府卽予通過乃任命甫下名單夕改若貿然提交國會與政府恐發生問題願早自覺悟以保信川（八日下午六鐘） 
北京電安系對閣員擬否决内田財周敎夏農張四長又派人赴保求曹錕來電拒周自齊 
北京電安系對閣員執定靳未通過前名單而靳堅稱祗奉任命後交部出示一單以前並無擬定雙方相持不下頃徐派吳秘長任疏通允田繼任農商以張志潭長内務周自齊長財政作交換條件安系仍拒不納新國會與現政府將引起重大問題（九日下午一鐘） 
北京電王揖唐電劉李云閣員名單原開甚妥何以忽變轉達芝老仍執前議（九日下午八鐘） 
北京電安福大會結果對内田財周敎夏農張一致否决推參衆議長復部轉達政府 
（八日下午八鐘） 
北京電安系推李盛鐸劉恩格曾毓雋見靳報告昨日大會一致反對情形靳答政府未提出前國會無權干涉俟提出時贊否聽便語氣决絶曾出調停請另提財長餘均可通過最後表示請仍維持李思浩財次由政府任便簡放靳尙未允 
北京電安系大會議時於周之財政張之農商反對最烈謂周係帝制餘孽並破壞選舉副座首惡張爲靳私人斷然不容通過田如繼續農商尙有磋商餘地（八日下午十鐘） 
北京電閣員仍未提出安系今午後二時在太平湖開大會爲最後之决定曾毓雋向周自齊關説加入安福承認黨費被周拒絶靳對安系態度絶强硬安系激烈派主提不信任總理案（九日下午八鐘） 
北京電閣員問題靳畏多數黨反抗不覺軟化現擬財政自兼陸軍以田中玉升任海軍改沈壽堃以示轉圜（九日下午一鐘） 
北京電紛傳靳語人寗解散新會不改閣員某系已急電庫倫促徐樹錚速返商榷（九日下午三鐘） 
北京電今日上午李川劉三議長赴府報告昨會結果安系一部仍聲言全體否决不必顧朱曾諸人（九日下午三鐘） 
北京電倪嗣冲曹錕電對於提出閣員皆一時之俊極表贊同（九日下午四鐘） 
北京電曹錕復電贊成周復入閣（九日下午八鐘） 
北京電朱深昨向靳聲言辭職謂今日可上辭呈（八日下午六鐘（ 
北京電潘復運動財次甚力李思浩將專任幣制總裁 
（八日下午十鐘） 
北京電陸使電告二十七由馬賽歸國（九日下午八鐘） 
北京電薩鎭冰復電辱以提挈媿勿敢辭請飭部滙欵清理俾早日北上（九日下午四鐘） 
北京電藍建樞庚電聞劉總長辭職乞賜慰留（九日下午四鐘） 
北京電徐派某武官赴正定請王士珍來京主持裁兵事 
（八日下午六鐘） 
北京電王士珍有下月來京説（九日下午三鐘） 
北京電院覆粤政府煙酒借欵並無此事（八日下午十鐘） 
北京電煙酒借欵有下月一號交付五百萬説中美銀行亦限年内成立（九日下午八鐘） 
北京電徐恩元回國偕美資本家同來政府命京奉局車往迎今晚可到（九日下午一鐘） 
 
 
 

Page 3

 
 
北京電古林電戊通公司之南翔船由廟街赴伯力俄匪沿江進擊俄人旣阻我砲艦復襲攻商船請向俄使嚴重交涉 
（九日下午四鐘） 
北京電政府得外人報告喀什噶爾提督馬某不顧防務軍事廢弛特電楊新督加意整頓（八日下午三鐘） 
北京電鮑電中東鐵路公司東日召集各國代表曁商會銀行各代表集議新舊俄弊及金幣折價辦法均一致反對中英尤力（八日下午三鐘） 
北京電院電管金聚鳳留防務吃緊准給假百日在營持服（八日下午三鐘） 
北京電孫烈臣通告奉軍總司令部現附設黑龍江駐京辦公處委諮議秦華宋文林爲駐京辦事員（八日下午三鐘） 
北京電參部員控陸錦呈已五上陸部軍需司員查帳後復靳亦謂有不實不盡但辦法尙未定（八日下午六鐘） 
北京電汴督趙將調京曹銀保吳佩孚繼段意屬吳光新（九日下午一鐘） 
北京電院電飭新楊督戒備俄黨（九日下午一鐘） 
北京電敎部將頒奬勵小學敎員法令（九日下午一鐘） 
北京電粤軍府來電不撤湘張敬堯卽以譚延闓在永州執行職權（九日下午一鐘） 
北京電姜桂題堅辭决以王懷慶調任提署卽行裁撤 
（九日下午一鐘） 
北京電義大利飛艇到京將借航空學校裝置試演飛行但非中國購入（九日下午三鐘） 
北京電津滬請願代表全體釋出今日各界假法科大學開會歡迎（九日下午一鐘） 
[各通信社電]  
　　廣州電趙恒惕陳炯明李烈鈞王天縱莫榮新均又來電勸阻西林勿萌退志詞旨尤爲懇切 
廣州電廖希賢等以議長違舞弊提議請議長飭秘書廳趕速將二月以後收支决算案交付審查經多數通過 
廣州電莫督昨赴軍府面勸西林勿辭職並請西林今日（七日）赴督署宴會藉商大計（以上七日） 
以上平和通信社電 
北京電裁兵委員會第一二三路蘇皖奉陜川熱河所派委員先後報到 
北京電十月份鹽餘三百三十七萬撥交政府北京電徐恩元自奉來電日内到京 
北京電陸錦有調陸軍次長消息 
北京電昨午後安福部在太平湖開大會討論閣員先表决司法朱外交陸海軍薩交通曾增贊成次表决内務田財政周農商張敎育夏均杏决推李盛鐸曾毓雋往靳報告（以上九日） 
以上中華通信社電 
北京電安福今午開大會對於周自齊財政夏壽康敎育張志潭農商均反對派代表謁靳要求改提北京電政府已將閣員咨文備就因安福方面尙未就緒暫置不發約遲一二日方能送出（以上八日） 
北京電夏壽康之敎育本未得本人同意現聞夏有不願入閣説 
北京電閣員問題經答派人疏通以内田農張財李互相容讓蒸（十日）可望提出 
北京電有人主張犧牲新國會爲和議上之讓步羣料國會如因閣員與政府衝突必受影響段昨召曾毓雋王郅隆向各議員疏通令勿固執致生内訌 
北京電唐繼堯代表韓鳳樓與桂粤軍界要人接洽後來京政府已接通知 
北京電曹張兩使請設參謀長聞參陸部擬核准北京電王揖唐電告已專員入京爲靳向安福疏通閣員支配問題 
北京電何豐林護理松滬護軍使王賓調署台州鎭守使即日發表 
北京電農部電魯省長轉催現辦山東路鑛維持會陳幹迅赴實業廳新任 
北京電川邊代表陳天俠李寳楚以劉成勛逼走陳遐齡於邊局極有關係請當局維持 
北京電外部以日人在南滿有開廣路綫强購民地信息令特派員關海清照約預阻免生交涉（以上九日） 
長沙電連日宜昌吳司令湖北蔣參謀直隸范師長經過此間分往東南各路調查近情（九日） 
以上中孚通訊社電 
[里昻無線電（路透電社送）]  
　　八日巴黎電高等議會於昨晨開會由畢勛氏主席即以英代表關於西里西亞之提案移交波蘭事務委員會該會行將切實解决該問題又以兩提案移交比國事務委員會一爲比代表提出一爲德代表提出乃關於猶班與瑪爾米第事件者遷移丹齊屬於德政府之材料問題已移交賠償委員會 
八日巴黎電高等議會議决派委員會將各國提出德國犯戰爭罪惡之人名表編一總表俾要求德政府按表交出各犯該委員會且將草定審訊各案之法庭組織條例進行手續並指定會集地點 
八日巴黎電蘇里格電稱德國國防總長下令派兵佔據柏林獨立社會黨之總機關聞當道已搜獲文件甚多證明獨立黨與共産黨協謀主張罷工又據柏林消息稱迄今尙未發生事變其産黨發表請願書懇請羣衆於明日示威惟國防總長已通告組織此舉之人謂政府不許示威如有集會等舉將以武力解散之八日巴黎電小巴黎人報得悉高級司令不日將有更動員丹將軍將任爲陸軍參謀總長該報又謂福煦統帥已受委託研究協約國國際軍事機關組織事宜該計畫今仍爲協約國間之談判問題 
八日巴黎電據何京消息協約國特别代表克勒克爵士所開組織匈政府之談判進行颇爲順利 
八日巴黎電各報皆表示贊成俄日協約某俄報謂此非承認或不承認柯爾恰克問題實爲沮俄羅斯政府與其强鄰所决定之聯盟 
世界路透電 
[美國大罷工記]  
　　二日紐約電據最近消息鑛工罷工者共有四十三萬五千人聞諸領袖皆遵守當道命令惟主張當道雖禁分派罷工經費工人仍當實力罷工未入聯合會之工人之照常工作者估計其有一二十萬人機車技師同胞會幹事部發表文告擔任輔助政府恢復實業狀况惟殊不以當道所下禁止罷工命令爲然謂足延緩和平解决幹事部建議立即於華盛頓召集實業委員會 
三十一日華盛頓電遏制罷工之計畫内有恢復戰時分配煤斤條例 
一日紐約電譬資堡各鑛除抽水夫外餘均停工伊里諾伊斯今日午後罷工者估計尙有八萬人西浮其尼亞等處已召集軍隊戒備一切工黨領袖戈泊士氏謂當道禁止罷工之命令足以引起事端且非僅限於工界云 
一日芝加哥電美國鑛工職員聲稱鑛工賦閒者令有四十萬人迄今甚爲安靜鑛工領袖因當道下令禁止罷工皆不參與指揮罷工任何舉動 
三日華盛頓電當道仍以壓力施於罷工領袖命取銷罷工迄今尙無效果當道已告諸領袖謂威爾遜接見與檢事長一俟罷工命令取銷即將設法調停爭端目下並未發生騷亂但此非礦工業已分裂之徵 
四日倫敦電美國礦工罷工已使英國出口貿易大受影響而尤以羊毛橡皮及製造爲甚目下運美者僅限於必要之用品某輪船於一日赴美原定載貨三千噸後僅載貨一千五百噸 
[俄國戰事記]  
　　三日倫敦電十月三十一日台尼金將軍發表公報對於過激黨自稱所獲之勝利略有徵明桐河大軍右翼已爲過激黨援兵所迫稍向後退過激黨之兵一師在米特維第察河流域被圍者已在東北面突圍而出喪失二千人北部布蘇魯克河與柯泊河問有過激軍屢次攻擊桐河大軍中部輒受重創而退哥薩克兵俘某勞兵聯隊中之兵三中隊及其他俘虜二百五十人諾伏柯泊斯克之南有過激黨之兵三聯隊向北敗逃被俘者千人失砲八尊全陣線今自雅萊斯起至西夫斯克止長一百八十哩過激軍屢攻不已其在哇里爾東面者屢攻屢敗大受損失 
二日希爾新福電西北俄羅斯總理里亞諾索夫氏正式請芬蘭派兵助攻彼得格勒並重申承認芬蘭獨立之約言 
[各國近事記]  
　　四日倫敦電昨夜發表白皮書謂自休戰條約簽定後英兵參戰俄國者約需經費英金八千萬鎊内有三千五百萬鎊乃供給俄人非售賣之軍火與軍需之價值 
三日倫敦電今日下院議員特萊爾氏質問政府曾否對放不正當亞細亞競爭籌思保護之策吉特大爵士答稱日本製造家之輸入除食物外六月份爲英金七十萬鎊七月份爲六十萬鎊八月份四十三萬鎊九月份一百萬鎊政府不久將提出議案臚列首相近所陳述政府議定之完全商業政策其中若干規定或將影響日本吉特士又稱日本輸出之貨品大半皆屬賤價之物英人如製造此類貨品則不若製造高等貨品以供輸出之得利吉特士又答覆其他問題謂禁止壟斷謀利之條例現已施行尙稱滿意不久將請議院擴張其範圍云 
二日倫敦電工部大臣與工業聯合團代表因十一月二十一日終止暫時工資條例事迭開會議工部昨日宣布該部大臣明日將提出議案設立久遠實業裁判法庭以代仲裁法庭因强制仲裁之不適用　爲衆所公認故擬由實業裁判法庭得雙方同意解决實業上之紛爭該案授權與工部大臣許其派員審訊爭端惟條文中規定實業法庭有權判斷全業應於何時悉受判詞之約束者及禁止工業聯合會接濟罷工反對判詞者現已撤銷因工業聯合會代表對於此項條文反對甚力以其侵犯一九○六年工業爭端案也三日倫敦電路透社探悉接收西南斐洲金剛石鑛德人利益之新公司業已成立資本爲英金三百二十五萬鎊新公司由英人與協約國人管理 
三日倫敦電今日下院質問時海軍部大臣華特朗氏稱德艦戈朋號業已讓與協約國且已略經修理依照休戰條件現由土國防衞艦兵看管協約國隨時加以注意防其自行毁沉 
一日　羅電昨日亞歷山特里亞之暴動死埃及人六名今日諸均安靜 
三十一日開羅電前埃及士紳推舉代表進見總督擔保此後不再發生示威行動或騒擾行爲故亞歷山得里亞之軍警皆即撤退但十月二十九日午時車夫罷工集衆游行復有數千當地人民附和隨行而入歐人羣居之處當有陸軍救傷汽車一輛由一埃及人司機衝入游行隊撞死一人傷數人羣衆憤怒沿途大肆掠搶亘一小時之久後由士紳出場勸解始各散去昨略有衝突英兵數人被毆軍官汽車被衆投石擲擊四日倫敦電泰晤士報謂阿富汗軍隊仍占據碼蘇特華齊爾境之華拉陣地此舉實違議和前之休戰條約故英國遠征軍將在華齊里斯坦前進取更嚴厲之狀態 
三十一日紐約電徐恩元回國途中道出温哥武據稱紐約現設一資本十兆金元之銀行並將於温哥武西特爾華盛頓孟特西爾舊金山設立分行此舉會得中政府之贊助紐約財政界得悉美人將供給該行資本之舉 
[太平洋路透電]  
　　九日哈爾濱電謝米諾夫現已將沃木斯克政府寄往海參崴之現金交與當地中國銀行謝氏電告沃木斯克謂現金東運屢遭危險故决計留金於赤塔 
九日哈爾濱電銀行與中東鐵路之代表會議决定下星期之盧卜價率如下一盧卜之老票等於五盧卜之克倫斯基票或十盧卜之西比利亞票盧卜現金一枚定價約值十盧卜之老票 
七日沃木斯克電司令部報稱俄軍已委棄伊希姆鎭鐵路橋已經炸毁彼得巴夫洛夫斯克方面之俄軍反攻後逐出布格羅加村之紅衞軍而佔有之南方俄軍向後稍退 
七日沃木斯克電自沃木斯克起至多木斯克止之路線及外貝加爾均已宣布戒嚴陸軍部交通部糧食部辦事人員下至工人均經召集歸東陣線總司令遣調 
九日北京電政府前擬任夏壽康長敎育今已决定任前奉天省長張元奇爲敎育總長安福部於星期五六兩日開會决計反對政府提出財内商敎四部長之人物但總理堅持不允更動 
九日北京電劉鏡人保舉前漢城總領事馬廷亮　東京使署參贊 
九日北京電英商會聯合會在滬開議頗引起中國政界與新聞界之注意北京導報登載辛博森氏關於此會之論文其言頗足驚人著者請人嚴重注意於中國境内絶對自由貿易之必要主張除運入口岸所收之税外商經應絶對自　毫無障碍所有釐金與子口税一律廢除並主張改造税關庶運入口岸附設詳價估值所之計畫得以實施辛博森又主張改良交通謂除隴海外各路未曾改良已有數年辛氏尤注重速造粤漢幹路開始川路工程問此種需要皆甚明顯但有一事亦甚重要然不聞顯者則爲英人在華之代表權問題辛氏謂渠能向中政府陳述其懇切之期望此最老之立約國願爲先導略增中國代議制之地位使中國得臻一種等級旣可以其廣大之幅員繁庶之人民相適合且可使世界咸知英國已正式承認中國前途所有幾無窮盡之機會矣 
[公電]  
　　崑山請另派員勘荒電南京省長財政廳長鈞鑒蘇屬水災崑邑最重統計收成不及半數憲委會勘不實增高成色率行具報罔恤民艱亟電鈞座撤回原報另派賢員覆勘分别蠲減迫切待命崑山十八市鄉經理員李節等叩魚 
國内要聞 
[北京通信（穆）]  
　　中義之銀行軍械兩交涉 
歐戰終了以後各國賸餘之軍械旣以我爲尾閭借欵問題又成競爭之焦點而素日競爭絶少之意大利忽嶄然見頭角以與英美日本相馳逐此一般人所不深知而不可不注意者近鄰某國注意尤甚今以吾所聞於外人方面者言之蓋凡涉外交軍事者政府方面從來諱莫如深也 
（一）中義銀行問題此問題之起距今不滿一月外間罕能詳者語其内容則義大利實欲着手於中國方面之投資而有此銀行之組織其對於退還賠欵已主張用諸實業與美國之提倡用諸敎育者不同故外間頗傳有以賠欵合辦銀行之説也至銀行之組織則聞外交部已與義使談判數次内容雖未能詳然以吾所知則義使對於銀行主張爲商人之組合不用政府之性質自此訊到京以後財部某次長立致電陸徵祥囑其在義大利斡旋俾依中法實業銀行中日匯業银行之先例改爲半官的而陸徵祥復電則謂探諸義政府此事已付全權於駐華公使請就近商量某次長商諸陳籙與義便交涉而義使則仍執商人組合之詞以爲答至今尙未得要領也至於創辦此銀行之由來則西人間所傳亦有兩説其一謂此次歐戰義大利之加入最後一切戰費皆受協助故戰事終了以後由從來之貧一轉而爲殷實且戰後經濟狀况之比較元氣之恢復英國必須十年法國必須十五年義國於此反較有力量故欲於此時投資中國其二謂以上述原因英法旣不能擔負借欵日本遂有包辦之勢歐美所大不欲也美國雖昌言投資我國而美國政情與各國不同有時鎊價低落亦以資本界之不願而自告中止如一九一四年烟酒借欵之懸案即其前例惟義爲君主政情與美不同受牽掣者殊少故此義國之對華經濟活動仍美國之暗中作主不啻美國之替身究竟二説孰是吾人亦殊難判明惟義人之組織銀行爲投資起見爲中外人所同認而已 
（二）義國軍械問題義大利有大批存庫之軍械爲預備歐戰之用而未曾用及者歐戰了後即將售諸我國其運動不止一日今年春夏間即已有之且曾至陸軍部接洽一次而爲徐樹錚諸人所聞以與日本有軍械密約恐購義國軍械受日本之責備也從而拒之然中央以外之各省皆未受中日軍械密約之拘束故在今夏一般軍裝　客甚努力於義械之兜售而各省督軍乃漸有問津者説者謂政府方面亦因各督之購入尙有附購者也然以此之故義國軍械究竟購入若干買主幾人一時難悉確數至最近一星期内忽有義大利二軍艦駛抵秦皇島紛紛傳説即運送軍械而來者使團方面非常注意因爲詳細之調查據某國使館所傳出謂此次運到之義械總數爲二萬一千七百箱所運品物分爲六種大砲小砲機關槍快槍砲彈槍彈一切皆爲新式但其詳數尙未能知現已有三百箱運赴奉天一千四百箱運至北京其餘二萬箱尙未分配閲者須知各國自歐戰以後無不對我爲軍械之競賣日本有軍械密約尤恐人之妨害其專利權於是即以前此各國互約於中國内亂未息前不得爲軍械之供給爲詞表示反對之意他國亦主張此説今日使團方面開一會議聞有重要辦法則爲暫時由國際共同保管非俟内亂平息以後不得交付至於分購此軍械之人奉天之有分已無待論而奉天以外則湖南安徽直隸皆爲購入大宗者浙江欲加入一部分而未克如願夫皖湘之於南方本有搦戰之心如果由國際扣留成爲事實則有造於中國人民者實不少矣又聞軍械以外尙有飛艇係日前議而未定者今亦附運來華有人謂運京之千四百箱即屬此物而自英國維克斯公司飛艇借欵成立後又成一飛艇競賣之形勢矣 
此二者之外又有商約問題即義大利欲擴充商務於我國而謀商約之改訂者據聞外部與義使之談判將爲有利於我之謀故義大利之新加入於商戰已爲事實如國内息爭之後能設法以利用之亦未始非策也 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞二 
[閣員支配仍在相持中]  
　　自閣員名單擬定後靳氏意思非常堅决昨日派院秘書長郭則澐分訪兩院議員副議長及秘書長等正式接洽一面分電在巴黎之陸徵祥在上海之薩鎭冰兩氏促令來京靳氏聲言現值内外多故之秋閣員皆須負重致遠不能輕徇何方請求遽有更動現國務院已預備咨文决定今晚或明早提出惟安福方面自前夜九時幹事會會議結果一致反對靳之閣員名單會於昨日公推吳某尹某光某將此意代述於靳氏之前謂本部同人之意必須回復總理同意案以前的名軍方可順利通過否則請不必卽日提出以免否决之虞靳氏謂予早説總理同意案之前不便表示人名何來名單必係貴會方面所誤解者須知此回名單乃係予之名單也予於事前與總統及段督辦費許多之考慮方行决定至同意與否之權在國會予不能勉强予當斷然提出悉憑諸公之自酌耳吳等乃云請於八日本黨開大會後再提靳氏不置可否聞靳氏意見閣員提出後如有不通過即改爲署理以命令發表之態度甚爲强硬因此段祺瑞昨午特召曾毓雋王郅隆入見命曾王疏通議員勿太固爭致釀内訌説者謂此次組閣内財兩部本爲安福所最注意乃内務旣謀之而不得財政又入於周自齊之手而敎育農商兩席又畀諸該派素不接近之人以野心勃勃之安福而覯此極端失望自覺不堪昨該部議員對人言謂周自齊長財政之由來因有烟酒借欵關係此項借欵刻正接洽尙未妥協已爲各方面所反對况前此國庫奇窘時代羅掘俱窮猶未敢以烟酒抵借外債而周竟奔走此事置輿論於不顧若遽使其長財政實非所宜云云亦足見其憤懣之態矣尤奇者昨竟有兩種謡言一則謂周之長財政由於某國之主張一則謂周氏恐財長通不過已準備花錢買同意票夫組閣爲我國内政豈外人所能過問又閣員通過竟須花錢亦爲前此所未聞此等謡言之傳布愈足見反對者情形之狼狽耳 
[十七省督軍自請裁兵電]  
　　裁兵問題爲近日北方武人之口頭襌據聞參陸辦公處附設之裁兵委員會業已成立靳翼青自兼委員長參陸次長爲專任委員此外各省各軍所派軍事委員已報到者第一路委員李鴻舉第二路委員王永壽第三路委員胡景光江蘇委員何恩溥安徽委員王郅隆奉天委員劉恩鴻陜西委員郭涵四川委員吳敵熱河委員張秉彝其餘各省尙未報到又各省區所標榜之裁兵通電已由曹錕領銜（計十七省）電呈到京政府擬將原電刋登公報一面即着手組織裁兵會議召集各省區軍事長官討論實行方策大約近畿各處之督軍都統届時均將親臨其距京遼遠及防務緊要地方則一律派遣代表參列會議至何日實行裁兵及裁減之程度如何則尙無人敢下斷語亦姑妄聽之而已曹等原電如下比因國家多故中央財政奇絀軍費實居多額各省軍隊林立餉源不充專恃外債一途已難免破産之慮近且爲時勢所迫告貸途窮後此將何以爲計餉需爲軍中命脈所關稍有延誤在在堪虞矧當大局未寗人心浮動奸徒煽惑防不勝防設軍心一有動摇危險尤不可思議一省有變勢必牽動全局兵猶火也不戢自焚古訓昭然能勿悚懼銀等職膺疆寄利害切身不籌救濟之方奚以負維持之責側聞中央財政本年度預算不敷之額約達四千萬元左右之鉅當此難關如各省徒責難於中央匪特於事無濟抑且於義未安展轉思維苦無良策將欲權宜濟變勢不外開源節流兩端如就各省現有軍隊裁減二成以之鎭懾地方尙可敷用約計節省之數歲可二千萬元一面由中央責成各省督飭財政廳於丁漕契税各項曁一切雜捐切實整頓涓滴歸公假定大省歲增百餘萬元中小省分年約百萬或七八十萬元共計增入之欵亦當在二千萬元左右雖各省情形不同未必能如預期之數惟各就地方現狀竭力設籌對於經徵官吏酌定奬懲之規嚴杜官吏侵漁之弊但使地方能多一分補助則中央即可減一分困難確定用途暫充軍費一俟和議告成裁兵之議首由我北方實行用資倡導即或曠日持久而餉源亦有所挹注現狀可賴以維持凡兹計畫關係全局若僅由一省試行恐難奏效自應由各省區同心協議一致進行錕等往復商榷僉謂共體時艱庶可力扶危局以地方之與中央休戚相關義難漠視祇欲救然眉之急非敢爲越俎之謀方今時事艱難理財之道經緯萬端中央爲庶政總樞凡關於開源節流興利除弊諸大端自必能通籌全局次第施行銀等奚敢妄參末議兹鑒於餉源匱乏職責攸關管見所及其就裁減兵額整頓税收兩端公同籌議意見略同謹合詞陳請大總統鈞鑒酌予採擇詳加核議施行是否有當伏惟鈞裁曹錕張作霖倪嗣冲李純王占元陳光遠盧永祥鮑貴卿孫烈臣張樹元閻錫山趙倜張敬堯李厚基陳樹藩張廣建楊增新姜桂題田中玉蔡成勲齊耀琳吕調元何佩瑢齊耀珊戚揚屈映光劉鎭華吳光新曹鋭叩歌印 
[中國之實業譚（靜觀）]  
　　染料業之現在與將來美麗之觀由於色采字宙萬物靡不如斯但其中有成自天然者亦有出於人造者人造之品則取植礦之所産制之以染綿絲毛木竹等物即所謂染料是也我國染料之發明由來已久卿雲之象重於天斯藻火之服成於下史册可考不難詳矣惟普通所用一依舊法科學製造瞀然不知若持與歐美所産者以相較與其謂爲人造母寗謂爲天然蓋從未經過化學製造雖由於人取天然之生物以爲用而終未能脱天然之範圍也兹試就我國所固有之各種染料略述如次 
我國染料就其純而不雜者分之可得七種（一）紅色染料普通皆用紅花紅花係一種植物據史册所載謂傳自西域由漢張博望使西域時持來後遂蕃殖於中土現在該物之産地爲鄂川兩省皖蘇亦間有培植者其他則爲茜草爲鳳仙花但鳳仙花須合明礬石方能變爲純料之紅色（二）紫色染料普通由紫草製成紫草在黄河流域各省所産頗多且可用爲藥料（三）黄色染料多由槐樹製成用之最廣亦最久但自有龍眼樹黄顔料之發見而槐樹之黄色乃覺瞠乎其後該樹産於四川西藏及廣東等地取之以製成細粉可爲一切絲綿染色之用（四）綠色染料由七葉樹製成（五）藍色染料藍草一項用爲製成藍色染料之大宗我國所産最廣而用處亦最多就種類分之有蓼藍槐藍馬藍三種由藍以製靛亦需加以簡單之人工（六）鳶色染料係由薯蕷之一種名（ＹＡＭ）者製造而成該物之主要産地爲雲南廣西南省凡絲綿麻等布皆可用之以染色（七）黑色染料通常皆用五倍子此種植物各處皆産但染用時欲求色深而有光須先染藍色一次且必雜以明礬石 
以上所述七種皆爲我國所固有且多爲單純使用而不必雜之以他色者如欲染成絳色則須用五倍子和紅花如欲染成灰色則須用五倍子和其他各色至於用鑛物爲染料者如紅色之硃砂等則用之於油漆顔料者多而用之於染料則甚少也明礬石雖爲重要但係輔佐之品而非爲獨立之用 
兹再述製造染料之工廠我國工業極形幼稚製造染料大都不能應用新式化學方法僅僅取植物本料略加以人工而止惟聞現在上海廣東等處問有新式製造染料廠之創設其詳尙未能知若檢查農商部所編農商統計表其揭載製染料顔料之工廠全國合計有二十七廠職工有三百零一人廣東尙有五廠江蘇乃無其一此二十七廠中不知是否有新法製造者在内未經實地考察未敢遽加臆斷也再就製藍靛一項以言據農商統計所揭載全國共有三萬三千零六十一户從事於製造之男女職工共有十萬餘人惟靛之製造極其單簡嚴格以言仍係農作上之一種加工手續尙未可遽入於工業製造之林此不僅藍一種爲然也即其他紅黄綠黑蔦等色之染料亦可武斷之曰（所有製品多屬於農家副業之産物）至若大都市中有所謂（染坊）者則似乎爲染色之專門行業矣其染色之初須取染料入甕加以濾過沈澱諸作用自可屬於製造之一種近來如北京上海及其他大都會間此項染業極形進步惟其中用舶來染料爲數甚多而用中國舊式廉價之染料者則轉居少數就中尤以藍色爲大宗蓋因中國中等以下社會所用之衣服仍以藍色佔多數也兹據農商統計表所揭載全國染工及漂白業工廠共二百五十一户男女兩項職工共七千九百六十五人就中以江蘇浙江兩省爲最多北京染業近來亦復著名而表中僅列四廠恐有疏漏又漂白與染色不同表中混列爲一以致無從劃分亦屬遺憾 
若就染料與染業兩項分析言之染料屬於生産一方面近來則有日見衰退之勢染業屬於消費一方面近來則有日見發達之觀以常理論消費旣多需要日衆生産自當因之發展何爲吾國獨異於經濟學之原則耶細尋其故乃知外國染料紛紛輸入染坊購用日益增多而國内固有染料乃因之大受排斥以致銷路日狹夫有貨而不能暢售則培栽與製作之人自當因之減少一落千丈亦何足怪試證以海關貿易册記載染料輸入情形在歐戰未興以前人造藍一項輸入之數已達九百餘萬兩此項染料大宗係德人所製造色彩實較土靛爲佳故國人最爲樂用此外若染綠色之（亞尼林）（ＡＮＩＬＩＮＥ）一種歷年輸入增加之額亦極爲可驚戰事旣興輸入鋭減而存貨之在中國者售價之漲更出人意外據聞有染紅色之一種染料係德人的製在戰前每兩僅售二元至戰時則漲至二十元以上至中國染坊所以樂用我國染料不樂用本國染料之故無非以其一係由化學方法所製成一係由舊式土法所製成色采旣殊花樣亦異愛美之心人之所同染坊爲發展營業起見自不能不有所取舍此亦大勢所趨無可如何者也今則歐戰旣停外貨輸入必較昔益夥加以國内織業日見振興所需染料視昔不啻倍蓰若盡采用舶來之品而不顧土貨之行銷則國内固有染料將來必至絶跡於市場思之寗不可懼今欲保國内染料之生存當以改良培植爲入手之方以采取新式化學製造法爲抵制之具舍是以外殆無他項辦法之可言矣 
此事關係國貨之盛衰殊非淺鮮農商部早見及此月前因有振興染料染業之文分行各省先由實業廳設法調查染料之産况列表立説彚齊報告再據以定改良製作之方果能由官廳積極提倡多方勸導社會一方面再起而應之羣策羣力共圖改進染業前途必有無窮之希望也 
[旅京湖南學生力爭湘礦]  
　　日前有旅京湘籍學生爲張敬堯盜賣湘鑛事呈公府文云呈爲張兼省長盜賣湘鑛抵押外欵飾詞蒙電詐欺取財懇請先行褫職照律嚴懲事竊學生等前聞張兼省長敬堯押抵全湘鑛産此間已據軍府電詢轉電詰問以爲該兼省長縱不惜全湘民命對於中央威信猶或偶存顧忌據實聲復寢彼隂謀乃據該兼省長虞電否認謂係譚延闓造謡誣罔一則曰所謂二十餘條果何所據再則曰推其用心無非欲聳動中央之觀聽激動湘人之憤恨希圖達彼湘人治湘之私願三則曰保全湘鑛之事實確鑿可據各等語推其種種設詞不惟直無其事且彼於湘有功不知該電係上月初間所發其草合同已於九月二十間簽字似此矯詞欺世豈復尙有人心且據學生等調查所得該兼省長盜賣湘鑛確證有三一押鑛合同二十條有湖南實業廳長吳躍金與英國鑛務工程師葛蘭特爲雙方出名訂約之人並有湖南水警廳長朱舜卿及該兼省長之弟張敬湯之介紹二據某國洋行之報告與該約全文相同其契約分存於漢口英國領事館者該領事亦確認其事三吳躍金有簽註該契約全文密報農商部是該兼省長盜賣鑛産抵押外欵事屬確鑿無可掩飾即報載關於此項交涉所云報酬張督二百萬兩運動省議會及朱介紹人報酬費一百五十萬兩又另與張敬湯一百五十萬兩諸説亦决非無因而來又其事實之彰明較著者也查礦業條例第四十七條第一項内載以礦業權作抵借債非經農商總長核准不生效力等語該兼省長果其羅掘俱窮不惜賣礦借債以應付軍政各費何妨按照條例陳請核辦然必秘密進行並敢飾詞欺罔中央者利在得欵自肥而已即如最近之勒運軍米私收紙捐强賣紗廠以及與美商定約合辦鍊廠等事皆其違背職務詐欺取財之犯罪行爲也頻年南北失和政多疑忌彼固隱窺中央所忌即在湘人治湘故其電中即利用此語以聳惑中央觀聽暫保權位不知現駐湘南之吳師長佩孚馮旅長玉祥皆爲中央所派並非湘人也人民頌戴異口同聲何獨於該兼省長疾首痛心不可終日中央若猶庇此貪得無厭之夫聽其蠧國殃民而不之恤誠恐因此而失全湘之民心者猶小其影響於内政外交者更大學生等處求學之時代痛身命之無依干政明知被嫌呼救實根天性爲此合詞呈懇俯念湘艱整飭國紀立褫該兼省長各職盡法嚴懲内以立中央之威信外以延湘民之生機一面飭下農商部嚴電駁斥並令外交部照會英使轉飭該銀公司立廢前約以免交涉而維主權不勝迫切待命之至 
[新衆院議停直隸等省附税]  
　　新衆議院武繩緒等提議咨達政府自九年度起直隸等九省田賦附加税一律不得再徵已於前日大會議决咨請政府施行其原文云查本年度預算歲入臨時門内第一欵田賦第二項所列直隸山東河南山西陜西安徽江西湖北四川等九省附加税一項數共四百八十三萬五千四百零九元其加徵之始均因各本省特别用途中央無法籌措不得不暫假民力以資挹注並於部令一再聲明期滿即行截止决不繼續徵收加徵之原因雖各不同其爲偏重之負擔則一也爲一時權宜暫行補助本省並非絶無理由若劃歸國家收入未免負擔不公租税以平均爲原則此等不平不均之加徵似應即日停止方足以彰公允國家政費不敷應歸全國人民平均擔負斷不可習焉不察使九省人民有向隅之歎兼之民智日開人民競爭權利之心日益發展設因此發生誤會政府將何詞自解况部令已有聲明亦應保持信用方可使人民信仰政府不生疑慮綜以上各種情形非將直隸等九省田賦附加税迅速停止徵收實不足以彰公道而平人心但本年度上忙已過下忙現亦開徵如令將已徵之欵再行退還事實上亦恐難能且各省期限不同尙有至本年年終始届期滿者擬自九年度起截止所有直隸等九省田賦附加税一律不得再徵實與政府信用大有裨益 
[京華短簡]  
　　頃得某處消息庫倫活佛對於取消自治之意見已提出條件七條如後（一）中國軍隊駐屯該地原爲保護蒙古境界但須有限制不得駐無定額之兵數（二）待遇活佛其位置須爲大總統之亞（三）蒙古得訓練民兵（四）減免課税（五）王公優待法悉照舊例（六）中國政府尊重喇嘛並加以保護（七）未詳 
駐日公使劉鏡人於七日上午赴衍慶樓晋見東海詳述西伯利亞方面外交情形並請示將來到日後之外交方針東海諭以親善兩字爲主旨辦事總期不抗不卑適合其中現外交部正在繕寫國書於明後日可以交付劉氏聞劉即定於十二日出京赴任 
海軍部與交通部爲租船一案爭持頗久後經閣議幾度磋商始行解决兹聞海部日昨已經去電駐滬海軍總司令請其飭查德奥船艦以何號爲海軍所最適用迅即詳復以便函致商通部指撥以備應用昨日又函致交通部催請租船盈餘付欵從十月分起按月由海軍總司令處派員領取務請行知租船監督遵辦 
全國烟禁瞬即滿期届時倘未禁絶我國所受損失盡人皆知惟年來和議未决邊遠用兵省分羣雄割據各謀搜刮藐視功令往往藉軍餉無着擅弛烟禁從中抽税者如陜西一省每畝税銀竟抽至六七兩之多以致中外人士嘖有煩言尤以萬國禁烟會攻擊爲最力政府爲顧全成約故重申禁令聞東海於此事非常震怒决定取嚴厲手段干涉並以南北對外向來一致已通電南方一律從嚴查禁 
政府近接新疆當局電告前於六月間有中纒默海暇爾等十一人赴特克斯貿易被俄馬兵刦殺至今案懸莫結該商家屬前來請求嚴重交涉除電伊犂道尹就近與駐伊俄領交涉外請與俄使交涉以重民命 
據中美通信社消息陸錦因控案不久將脱離參謀本部現經張懷芝與靳雲鵬會商擬俟閣員定後請以陸錦調任陸軍次長靳微有允意不知有無變動也 
[東三省之裁兵説]  
　　所裁者何在此次三省會議對於裁兵問題據聞奉天軍隊雖有四師六旅然因地位特殊邊防重要而且在西南方面負有重大責任大局未定邊警未靖礙難裁撤吉林前本一師五混成旅將來擬重加訓練改爲兩師兩混成旅黑省當邊防之要衝擬將現有陸防軍隊改編三師已照此項計劃電覆中央果如是説則奉省不裁吉省自高士賓去吉後只有六旅今改爲兩師兩旅仍未裁撤黑省現僅四旅若改編三師是非裁兵而增兵矣不知所謂裁者固何在耶 
[唐繼堯反對改組軍府電]  
　　廣州軍政府岑總裁伍總裁林總裁各部長各代表）餘銜略）鑒昨致廣州國會一電文曰頃閲貴院有提議改組軍政府及不信任主席總裁之説滇處僻遠未悉詳請如何惟念西南自興師護法幾經締造艱難始成此總匯機關以南北庭樹對抗之勢今忽改組易轍恐意見未能齊同全局因而渙散至主席總裁岑公聲望夙隆外省推服此次勉任艱鉅尤今北虜膽寒若不諒其處境之難致令飄然引退適足以虚各省之望而快北庭之心誠非計之得者近北方自靳氏登臺先謀統一北系直皖携手已見端倪乃彼亟謀團結之方而我日趨乖離之勢成敗當無待蓍龜我西南當此風雨飄摇之時誠宜有强固之政储庶内足以蒙罩全局外足以抗禦羣姦今軍府威力之不振固無可諱言但以各省合組之機關不能不以各省之意嚮爲基礎而攻府進行之濡滯亦緣形勢使然惟冀諸公協力匡扶俾得從容就理至軍府内部應如何整頓和戰大計應如何確定容當擬具意見另電奉商若驟議更張而不暇平心商榷則和戰方針未定而全局已有瓦解之虞是慮北庭之不能平服西南乃先縛手以自斃矣諸公遠謨當計及此特竭誠電商尙祈明察等語特以電聞并祈一致主張爲禱繼堯卅一印 
[軍府改组案之調停難]  
　　近日國會議員突然提出改組案牽起政潮數日來表面上似覺疏通漸有轉機惟究其實際即政學會與照霞樓兩系根本上絶不能相容民黨方面提出不信任案以打擊岑氏其歸結在改組軍政府故不信任與改組案是二是一而該系所主張改組二字之意義必要於七總裁中有所變更次則當組織正式内閣等至政學會方面則第一步旣設法將不信任案交付審查以事延緩第二步即運動所指定之審查員數人連續辭職俾能於無形中將該案打消今已一一見諸實行而對於改組案仍不肯承認蓋以他黨提出此案全爲對待該黨首領岑氏而發岑倒則全系在粤將無立足地而軍府七總裁中惟岑氏最爲衆矢之的遂不能不出全力反抗故照現時形勢論照霞樓與政學會兩系實立於絶對相反的地位據國會中某議員所談謂政學會已暗中宣言如國會中有提出妨害彼系之議案决定全體缺席行消極的抵制法而照霞樓方面人亦言如改組案不得良好結果必全體離粤等語刻下褚寓各黨系人以兩走極端恐妨碍國會一切制憲行動已决定出任調停矣兹再錄兩政團意見於後 
褚寓政團議員最近之决議如下（一）憲法會議積極進行昨日（二日）褚寓政團議員在褚寓開會咸以國會最大職責厥惟制憲現已定十一月十八日爲憲法會議開議日期凡兩院議員中猶有覊留於上海及各省者當再以個人名義分頭電促務期於十八日以前回粤（一）法典編纂會組織成立是會前由褚輔成發起以同政團議員長於法政學者組織之内容分三部第一部附屬憲法法律地方自治法律各項行政法律官廳組織法律行政訴訟法屬之第二部各項賦税法律各項實業組織經營及奬勵之法律各項勞動保護法律屬之第三部刑法民商法典民刑訴訟等法各級法院組織法屬之昨由各議員分部擔任起草作爲將來國會制定各項法律之預備（一）改組軍府意見明白宣示褚寓政團議員對於改組軍府意見上兩次開會已有一種抽象的表决即改組之原因由於現軍政府制度不良政務廢弛主張改組之用意非欲排斥某人亦非欲擁戴某人改組之程度以不動摇西南根本及各省各軍之地位爲限所謂彌補缺點適可而止也國會自决定改組後曾推定起草委員二十餘人共擬改組方案近聞大體已漸次决定其中有數點與褚寓上次表决不相容者因共提出討論並加以表决一不贊成聯省政府名稱二不贊成總裁再經國會選舉三不贊成改组方案中規定不信任投票四主張各省代表仍得列席政務會議所以不動摇各省各軍地位也聞已指定起草員將此項意見用電報方式明白宣示矣 
石行會館政團宣言如下運使撤換之令朝下軍府改組之議夕興憧憧擾擾幾如晋師宵濟終夜有聲同人等覩斯現象惄然心憂蓋改組一案揆之時勢按之法律無一而可楝折榱崩僑將壓焉竊比斯義用以質陳慨自安福首領王揖唐到滬後和議經年幾成泡影我護法同人處此飄摇風雨之舟應悟相忍爲國之旨自固不遑忍言自擾改组之議詎屬其時且軍政府爲西南各派勢力之結晶體舍此以外能别有特殊勢力以搘柱西南全局者在乎藉曰無也則日謀改組亦所謂百變而不離其宗無謂紛更於事何補近觀滇粤湘桂海軍等處來電均紛紛反對西南輿論槪可知已專欲難成古訓具在此同人等認改組爲不合現勢者此其一矧曩者時機危迫不得已用聯合會名義表示緊急狀態會議人數雖無明文然如委托軍府攝行職權等亦必有兩院過半人數方始開議此先例也迺者制憲期定常會頻開日月出矣聯合會已成爝火改組法案即欲提出有常會在有不易法例在聯合會烏能久假不歸且是日該會列席人數僅二百餘名不及兩院總數三分之一以先例言其會議亦當無效乃竟臨時動議率爾可决爲示威計則得矣其如違反先例侵犯兩院常會之職權何此同人等認該案成立爲不合法定手續者又其一聯合會通過改組案旣不合法定手續矣然所表决者亦僅改組已耳乃起草委員會竟取銷軍政府特創聯省政府之新名詞是不第改組且改造之矣不更軼出委託範圍以外乎况聯省二字有以自畫即科以破壞中華民國統一之律亦百喙莫辭至該會表决國務員對於聯合會負責尤爲紕繆離奇夫聯合會無法律之根據又無最低之限制充類至盡有三人以上之議員即可開一聯合會以兩院人數計之同時直可開什百以上之聯合會不使國務員對過半數之常會員責而使對三人以上之聯合會負責啓少數專制之漸剥國會固有之權此同人等認該案起草爲破壞統一蔑視國會常會職權者又其一總是以視改組案之不適時勢旣如此不合法定手續又如彼而起草委員更變本加厲專擅萬能同人等一再疏通愧乏寸效規之不可和之不能默爾而息又於良心不許幸制憲期届同人等惟有一意制憲完吾輩積年未了之夙願建國家萬年不拔之長基區區之愚如是而已大法定後兩院同人果有澈底之覺悟而爲統一政府之組織堂堂旗鼓壁壘嶄新同人不敏視此息壞至如此次違法改組同人等祇認爲少數人快意之豪舉絶對不認爲法律上有效之行爲謹此宣言統希亮察 
[粤學界與各界聯會代表]  
　　廣東中等以上學生聯合會昨接上海學生總會請各界實行互助與黑暗勢力奮鬭之電後以此事關係要緊即一面召集會議討論以便電覆一面通函各界各團體及各縣學生聯合會請一致主張該聯合會并於昨日二號通請各界在東園開會歡迎滬總代表韓致祥君籌商组織各界聯合會聞是日敎育會西洋留學生聯合會總商會省會學生聯合會機器總會華僑工業聯合會孔敎會外交後援會華僑實業協進會等二十餘團體均派代表赴會當衆推陳肇樂主席宣佈開會理由隨由韓代表報告京津滬經過情形及組織全國各界聯合會之必要將來之希望旋即討論進行辦法其結果先推舉宋以梅謝英伯熊長卿李芝畦張啓榮鄧鈞古伯荃七人草訂章程并定期五號下午二時再在東園開各界聯合大會表决章程及議定具體辦法韓致祥致各界團體書云貴會諸同仁鈞鑒五四以來全國風靡民氣别新於兹爲最今則各省機關之組織雖已告成然自爲風氣不相系屬同一目的互有歧異蓋無統系之組合難企進行於一致斯同人中華民國全國各界聯合總會發起之所由來而其不能不成立之原因有四可槪言焉歐戰告終環境更新世界潮流頗易趨向以萬波巨浪之中國自應捲與俱下武力旣失其萬能神聖盡屬諸勞動則中國經濟民生最應注意然年來武人專横各省民生備極凋敝犧牲全數之同胞作一二私人之芻狗戰禍方延實業安顧田園飛草遑云敎育詳覈國體凌夷之現况何堪共躋歐美於康平若夫新社會之組織新生活之預備彼賣國者遑暇籌此全國人士責無旁貸一也溯自風潮之起本於密約路約山東青島諸問題數月以來不祗未見挽 
 
 
 

Page 7

 
 
回機會大勢且愈趨險惡時至今日無武力爲後盾已難言外交有一息民氣猶力施摧殘南北尙未統一友邦復難扶助聯盟將開解决在即每憶及慘亡之痛能不思貫澈初衷欲挽危局須合羣力二也北廷賣國違背民意邇來彌形加厲雖吾人奮鬭已四五月之久請願至六七次之多不祇毫無覺悟之心而又益加兇暴之力不與奮鬭則痛苦方長尤賴全國解决者三也山東戒嚴慘莫名狀槍斃愛國志士蹂躪男女學生他如集會結社三數人在所不許偶談巷議亦横加干涉不祇一省已也鄂直人民均不得自由請願代表至今尙被囚禁應合全國之力亟籌對付之方者四也總此四因全國各界聯合會之成立寗容再緩約而言之治標則先求治本對内即所以對外貴乎羣策衆擎並行不悖貴省地當護法區域各界素號熱心往績斐然何勝佩仰引次舉動當蒙贊同刻代表赴滬者已有六七省之多所最盼者厥爲貴處務希各界連袂迅派代表刻期蒞滬俾便共定一切方針解决國是敝代表無任翹企待命之至敝代表本應恭詣貴會詳道來意奈以初臨粤省均不熟習特此函懇諸希鑒原肅此順頌公祺上海中華民國全國各界聯合總會代表韓致祥啓 
[關於大陸公司之張謇通電]  
　　聲明公司内容解釋贛人誤會 
北京農商部鑒大陸製鐵公司於上年九月間組織訂立創辦合同呈部核准有案近以代辦之江寗靜龍山鑛量不足不能不另覓相當之原料適江西吉安永新等處發見煤鐵鑛先經張擇屠冠等請領有案公司與之商妥派鑛師前往研究調查詎贛省人士不明眞相羣起反對報載各節極爲離奇頃由謇致電江西督軍省長實業廳省議會鑛業維持會商會轉各報館各團體其文曰南昌督軍省長實業廳省議會鑛業維持會商會轉各報館各團體均鑒報載贛人士反對大陸製鐵公司語多離奇失實查大陸製鐵公司係上年九月間訂立創辦合同爲謇與叔兄及滬上各商所組織贛人周失九父子均爲創辦人同時簽字呈部批准有案棉鐵爲國家基本工商業十年以前國人留心者尠謇與前農商次長劉垣討論有年曾著棉鐵世界一書冀喚起國民之注意近年謇在蘇省對於紡織植棉汲汲進行略著成效惟鐵業尙無萌芽私心引以爲憾又鑒於鳳皇山之糾葛知不由華商自設製鐵所恐長江流域鐵鑛將盡落某國人之手不揣棉薄冀組織公司爲國人倡組織之始先代南京新豐公司辦理靜龍山鐵鑛冀即以此礦礦石設立小規模之製鐵所豈知發掘半年量薄質劣完全失敗公司不得不另覓其他相當之礦爲原料適聞吉安永新兩處有煤鐵礦發見業有張屠等商請領遂與商明派英國礦師煤鐵專家墨司格雷夫前往調查研究該兩礦是否適於採製尙非實地研究一二年不能知其眞相研究結果而佳然後能定辦法此時調查伊始與張屠等商尙無關係可言更何來外股之説下走從事實業二十餘年組織各種公司如紡織鹽墾等以數十計資本總額幾達三千萬元是否有外資外股彰彰共見即贛商周君扶九在下走所辦實業投資亦鉅周之歷史贛人所知彼曾否有與外人合辦之事業贛省諸君熱心擁護利權下走何嘗不諒但欲論一事須先調查明確再加論斷不遲否則以華人拒絶華商辦礦徒足爲仇我者所笑下走老矣創辦實業祗冀其事之成初無黨派省界及個人權利之見所經營之各公司何黨何省悉任投資下走兄弟所入或僅百之一二事不必自我成權不必自我操贛省諸人熱心礦務尤爲下走所歡迎今敢正告諸君如吉安永新兩礦研究結果實有開辦製鐵廠之價值自當將各項報告曁所籌辦法刋印分送請贛省諸君協力提倡光天化日之事有何秘密可言總之製鐵事業關係國家生存歐戰已終列强眼光全注集於東方我不自謀地下之藴藏寗能終秘贛省礦産素豐願諸君爲積極之進行勿爲消極之拒閉謇雖無似近於九江紗廠亦稍效贊助之力今此鐵業尤願從諸君後稍效愚誠以完棉鐵並峙之希望督軍省長實業廳均有維護實業之責祈隨時加以保護更請社會諸君平心靜氣加以討論如有懷疑或見敎之處最好派人至南通面談下走平生辦事皆主公開絶無秘密倘諸君能鑒諒此恉羣策合力相與有成豈惟一人之幸張謇陽云云理合鈔錄原文電請大部察核請大部埀念製鐵事業之重要與創始之不易力予維持不勝盼禱張謇陽 
[晉閻督注意禁烟]  
　　山西閻督軍以師範傳習所各學員畢業在即將行回籍服務除擔任敎育上的責任外對於政治及社會上尤不可不負一種附帶的任務故於日昨爲各該員等致訓話時並以勸人退烟及戒食金丹事相囑託其言略云諸員畢業回籍後要切實勸人退烟及戒食金丹並將禁烟的關係痛切説明現在金丹一項由火車輸入晋省者計其價值每年約在七百餘萬元再連同其他各路輸入之金丹與輸入之鴉片每年損失總在千幾百萬之譜而山西全省的地方負擔不過七百餘萬因有人吃鴉片金丹至使全省地方受若大之損失豈可不速爲禁絶諸員歸籍後務要體貼長官禁烟的苦衷與人民生計關係的深切實心勸禁云云各學員頗爲感動當卽磋議勸禁辦法謂此次勸禁吸食鴉片金丹時每員所擔任勸禁的人數當以所聆受於督軍訓話之次數爲準計自入所上課以來所聆督軍訓話者十一次則每員回去必須勸禁十一人全所學員約千餘人則所勸禁的總數可有一萬餘人每一吸食鴉片或金丹之人以年需三百元計尙可節省二百餘萬所補亦匪淺鮮衆意僉同遂决定依此辦理而散 
[湘商會之救濟市面辦法]  
　　湘省商業以受時事上之影響本已異常停滯加以近數月來銀根益緊拆息益高於是停貿暑乃項背相望即幸能勉强支持然不虧累者絶尠當秋節時長沙總商會恐金融擱淺曾屢次召集會議擬由該會發行一種信條（辦法已誌前報）以資流通業經具呈省署請予核准施行旋因省署對於此事加以批駁謂發行票幣爲政府特權人民不准擅發湘省市票久經嚴禁此種信條實與市票無異所請决難准行云云該會奉到指令後以信條旣難發行而市面情形又日趨危險不得不另定辦法爰復行開會議决辦法六條一俟各方面通過即呈請旋行（一）本城各行業及申漢各來往賬項已該未結之欵及存欵每月轉息不得超過二分（二）以後每比臨時拆放之欵拆息按照漢口行情加三釐（三）所有以前往來交易上未到期而立有抵票或摺據上之利率者以後須照所議改換契約（四）此次平息辦法原以減輕債務者擔負債務人仍應照常陸續解比不得誤會藉口拖延（五）凡公家放欵如各局各銀行均應按照所議辦法（六）本議案隂曆九月半起實行俟金融活潑時再行呈請取消又長沙錢業公所亦同時决議减平拆息辦法二條已通知同業一體查照其辦法如下（一）九月半以前凡外行所該錢業之欵即從九月半起至冬月半止自作五比歸還月息一律遵照商會議定二分計算以輕各業負擔而維市面金融（一）凡各界所存錢業之欵及錢業互相拆放仍查照本公司所章程第八章第三十二條根據漢鎭行情酌定拆息以全商界信用而免社會紛糾 
[濟南各界歡迎美新聞家記]  
　　美國新聞家惱爾頓ＮＯＲＴＯＮ氏來東亞遊歷由朝鮮北京於一號到濟南中西俱樂部於三號在公園開歡迎宴會中西人士到有五十餘人均係重要人物西有英美領事及各牧師齊魯大學敎授中有省議會議長議員及敎育界人首由部長王洪乙君致詞歡迎次由王君樂平（省議員）演説略謂今天我們同人來歡迎惱爾頓先生因爲我們對於中美兩國前途有狠大的盼望對於中美兩國國民的前途尤有狠大的盼望惱先生是新聞記者是代表美國國民的所以我們今天就代表山東人民的意思陳述於先生請介紹於貴國的國民現下我們山東人民對於日本是狠反對的對於美國是狠表同情的但我們的意思并不是反對日本人是反對日本的（大亞細亞主義）（侵略主義）也并不是歡迎美人實在是歡迎美國的（世界主義）（人道主義）我們中國國民以前多持（排外主義）自庚子以後智識漸開都有了覺悟就持（開放門户主義）了對於東西各友邦一視同仁狠願意互相提携共進於文明日本和我們是密邇的鄰邦如果誠意提携我們那能反對他呢不料他們終日在那裏做（大亞細亞主義）的迷夢要想獨吞獨咽作亞細亞的主人翁日人在中國的行動英美各報紙上記載狠多我們今天單説他在山東六年來的行動已足綸我們山東人一箇大大的敎訓就是没有一人不曉得日本人的政策是（領土的侵略主義（和（資本侵略主義）這種政策是不僅危害中國實在是危害亞細亞的和平并且危害世界的科平所以我們中國人一齊反對他我們山東人先受其害所以更反對他再我們國民對於貴國所以狠表同情的緣故表面上的原因是因爲山東問題貴國主持公道援助我們而精神上的原因實在是因貴國是主持一人道正義主義）的（民族自决主義）的我們認定這些主義不但可以保持中國和平實所以保持東亞的和平及世界的和平所以以我們國民的眼光看來中美提携并不是單由（外交政策）上的關係實在是要有精神上的提携外交政策什麽（遠交近攻）不過一時的利害關係親美親日雖手段不同根本上并没有區别所以我們中美國民必須發生精神上的關係那才是眞正的中美提携我們中國地大物博是狠有富力國民的性質純厚仆誠也狠有立國的本能不過自清末至今政治黑暗敎育不興所以國家的富力不能發展國民的本能也就湮没我們同人對於貴國人有兩種大盼望第一就是（文化的提携（美國是共和先進國所以美國的文明傳播到中國是最相宜的如現在杜威博士來到中國不過演講了半年他把我們中國人的思想移轉了狠多對於改良社會的效力是狠大所以有些人提倡中美大學交换講座組織中美敎育會這些事實在是狠重要的并且以後狠盼望貴國有學問的人（和杜威是的）常常到中國來傳播文化發展我們中國國民的本能我們實在是狠歡迎的第二就是（經濟上的提携）我們中國狠有富力但因着資本技能缺乏不能發達所以（開放門户利用外資）是我們國民一致承認的不過是反對那（懷着資本侵略主義野心的）罷了若美國的資本家眞能拿着世界眼光以美國的資本和中國的原料共同發展中國的實業我們同人也是狠盼望的若這兩層眞能作到將來中國的文化日見進步實業日見發達社會也就改良了政治也就上軌道了這才算是眞正中美提携這才是眞正世界主義至於青島問題我們自對於德約拒絶簽字以後我們是已經下了决心無論如何决不能承認日人繼承德人的權利只認爲日人以暴力暫時佔有仍俟國際同盟會開會時請各邦爲公平的裁判如各友邦仍不能爲公平的裁判時亦只有作爲懸案俟諸將來仍望貴國國民予以正義的援助也是狠盼望的以上所説是代表我們山東的人意思并不是我們少數人的意思是狠誠懇的因爲惱先生是新聞記者是代表貴國國民的所以我們對惱先生講的話京是對貴國國民講的話對與不對還望惱先生指敎并望惱先生將貴國國民對於中國的意見告訴我們聽聽 
惱爾頓氏致答詞大意謂今天蒙大衆歡迎狠感謝的今天聽著王君所説的話尤其歡喜至於美國人民對於中國我敢代表他們答覆一句話就是（一定狠誠意的扶助）美國人的本性原來是主張（和平）和（人道）昔林肯當大師律的時候他見一箇小鳥由巢裏落在地下他就快把他送到巢裏去有人説他爲什麽關心這些小事林肯説我不忍的看見他死了可見美國人對於鳥獸尙持人道何况對於世界的同胞所以世界上凡有不人道不正義以事我們美國人一定要糾正他的所以我們要努力做去達到目的我這回到東亞調查也就是這個意思此次山東問題我們這報是主持竭力鼓吹的我回國後把東亞情形要詳細記載供我們國人的研究再中國國民的前途我們是狠有盼望的就這回在巴黎和會的幾位代表看來就知道中國人進步狠快在世界上是狠有價值不過我有一句要緊話奉告諸君中國若要進步非從一普及敎育）入手不可敎育普及人民才有知識社會才能改良欲行普及敎育非用（强迫敎育）不可因小孩子和他的父母往往是不願上學的多就美國説我的夫人（惱夫人同在座）辦了一個兩級學校有二百多人有時有些小學生忽然不去了親到他家裏去勸他他的父母説我願呌他作工吃飯不願上學了我夫人極力勸説有時就强拉了他去美國的法律規定凡小孩子不上學的他父母要負責任美國國民尙且如此中國就不問可知了所以非强迫不能普及非普及人民的知識不增進那能知道愛國這是我狠喜望於諸君的至於王君所説精神的提携我們是一定要去作的我回國後一定要和我們國民勢力的云云次美領事阿樂滿君演説謂中美兩國國民誠意提携我們政府是和國民一致的又次廣智院懷牧士演説謂我在中國二十多年就和我的家一樣我是英國人英美兩國同文同種和一國一様惱先生回國把東亞這些事情記在他的報上不但美國人要注意英國人也就都曉得了英美兩國是自由之家所以我希望英美兩國的人共同提携使中國人的自由和英美一樣時至三鐘始散會聞惱君四日即赴上海由上海到印度云 
[蘇議會紀事（三）]  
　　蘇省議會截至昨日爲至簽到者才及半數松太海之舊屬到者不過一二人前日下午簽定席次並開談話會到者不過四十餘人談話會凡五問題（一）議員不到省已由會中函電催促者三次望已到者勿離省並各以交誼敦促（二）江浙皖鄂水災議員應效些微勞分些公費請隨意樂助（三）山東電請協籌高徐順濟鐵路還欵（四）四川來電請協爭西藏交涉（五）本會預算覆議其結果（一）（二）無討論（三）向山東問明辦法再商（四）發電協爭（五）以盧瀚蔭主張爲最得體謂本會預算係咨會可由本會復之現在趨勢當然是減少減下的歸入内務預備費項下至其他預算係咨交則日期已過當退回贊成其説者頗多旋决提出大會定議兹錄盧瀚蔭意見書於左以慰關心議會者前函所謂另行提案者此其先聲也徐州議員盧瀚蔭對於省署咨交預算案意見書云今夏閉會後省署有咨會咨交兩案本届開會聞將於談話會解决之竊意對此兩案當分兩種辦法其咨會一案關於道德上問題自應修正至咨交一案關於法律上問題未便盲從也省議會法第十六條第二項議决本省預算旣爲本會職權則收入求增支出求減方可完審議之手續今省署來咨謂其提交原案增無可增減無可減似欲强本會以勉就範圍無可異議者所持理由本會固不任受惟其咨交根據係照省議會暫行法第三十八條之規而按諸時效已越五日内之期限本會若冒昧復議又不免違反法文受本法第三十九條之制限也查三十八條原文省議會之議决省行政長官如不以爲然時應於五日内聲明理由咨交復議在法律旣有五日内之明文卽爲預定時期如至五日外决不能生本條之效力今八年度預算案本會於五月十七日議决二十日咨送二十六日下午十二時始據省署咨交若照時間計算無論雙方采用發信受信何種主義本會與省署同城咨文於二十日午後送達原可自翌日起算但法文未云以五日爲滿而於五日加一内字則不得合始點終點而求其滿足如以二十五日爲星期即應於士曜日先發不能復以末日星期爲藉口且凡扣除末日者皆於月曜日午前履行何以延至午後况查省署於重要事件亦無星期停止之慣例未嘗與商民交易相等乎歷年省署咨交文中皆未明言收到時期此獨標明二十一日又不附加以超過五日之理由準諸法定期間當然逾限無效本會以法律爲軌道不敢不依法而行也本員對於此案認爲時效之錯誤伏冀諸君子詳加討論如得多數同意卽在仍執前議之列逕由本會原案咨覆以符法律而保威信云云而江寗議員徐堃錫亦有公旅費宜照舊開支之意見書提出於是觀之蘇會其迥黄轉緣之兆乎 
[紀南京青年會講演會]  
　　美博士講演大放幻燈 
實業廳及南京總商會請美國博士華君於七日晚八時在青年會講演中美兩國工商業之關係並放幻燈影片實業廳長張軼歐及省議會議長錢崇固副議長鮑貴藻孫儆及省署職員商會人員到者約二十餘人青年會會員及家屬到者約近千人可謂一時盛會由張實業廳長主席報告宗旨大致謂中美兩國出産之富均爲世界所公認姜之棉與煤油在列國爲第一中國絲茶在昔年亦居第一以工商上種種影響遂失以前之地位但能力圖改良以美國爲先導仍不難逐漸恢復舊觀又中美爲東西兩大國感情素洽尤須互相提携增進國家富力此即今日講演會之本義至華博士本美國實業調查會人員實業上經驗極富又喜游歷在中國數年在北京福建等處甚久於吾國工商狀况頗爲明瞭今日講演當可與吾人以多少之研究資料云云繼由金陵神學學員唱詩並攝影畢華博士乃偕譯員登臺演説略謂此次承商會並官廳邀來講演並諸君招待之殷非常感激非常榮幸近來在貴國於工商狀况頗有所得願貢獻之於諸君請觀幻燈影片大家研究遂開放幻燈影片共約數十張第一片爲（無新中國民不能有新中國）十一字次（蘇州塔）博士謂中國塔或七層九層惟此塔八屠次（西藏喇薩廟）謂此爲中國有數之大建築次（中國業田狀况）次（美國業田狀况）割麥打稻均用機器次（美國紐約城（屋宇建築均極壯麗鐵路有四線相並次（美國肉類製造廠）狀况次）中國肉舖狀况（其中多含有比較的意味頗足發人猛省並有各種飛機各式橋梁均足顯其工藝之精巧最後爲（欲救中國須改良政治振興實業提倡敎育）數十字之影片及演畢已十一句鐘不及請來賓演説遂散會 
[南京快信]  
　　確息省長已保徐國樑王桂林堪任江蘇警務處長請中央擇一簡任王以徐名次在前較爲有望已飭科預備交代俟徐發表後即行辭職 
沐陽縣知事戴仁以控案有更動説 
崇明今歲棉稻歉收災情較蘇松各屬尤重現由該縣士紳張模等瀝陳省署擬將本年忙銀項下滯納金准予展限半年以抒民困 
常熟江蘇省議員徐宗鑑電省署常邑災區廣闊懇請援吳江崑山二縣辦法籌借冬漕銀二萬元以工代振惠濟災黎等情業奉省長令准暫借一萬元應急需 
太倉縣呈准省廳在牙行營業附税二成項下帶收敎育經費以資抵補 
[杭州快信]  
　　王芝祥前日抵杭寓清泰二館連日各機關公請飲讌（軍民兩長前在西湖烟霞洞柬請午讌實卽王芝祥外間訛傳爲王克敏）現定明日起程回京 
陸軍大學畢業裘紹與前充某營管帶高紹基因鈔票遺失互控不已現已組織軍法會審派參謀厲爾康爲審判長 
財政廳昨委吳志鶴充鐵路統捐總稽查　 
此間法界接滬電稱司法部特派調查員監獄司長王文豹將於明日抵杭已派員預備招待 
衞戌司令部本擬停撤現聞盧督以時届冬令俟過冬防後再定辦法 
[地方通信]  
[蘇州]  
　　各界聯合會籌備情形蘇州各界聯合會先由學生聯合會發起已於前日在舊皇宫内開籌備會預先通告各界到會討論一切兹悉是日計有學生聯合會敎育會女子公益團警鐘社臨北臨南道養各公社各派代表到會下午二時開會公推主席首議起草問題當時各界公舉學生聯合會與敎育會代表會同起草經衆一致贊成遂决定次議下次開會地點由敎育會代表偶議暫借元妙觀方丈爲臨時會場由敎育會擔任前往接洽經衆表决通過末議下次開會日期衆决於星期日下午三時再開第二次籌備會並先期仍請學生聯合會發出通告遍請在會各國體當由主席宣告此次所發通告中如有遺漏之各團代表應提出以便下次補發當時遂又添入救火聯合會商團公會等數團體乃宣告散會 
蘇州市電燈問題蘇人前以振興電燈公司有外股關係相率停燃曾由市公所迭次開會討論復加以市民協會之督促决計自行籌辦早已登報招股乃以入股者不甚踴躍近已宣告結束終止進行兹蘇州總商會會長龐天笙君頗不以爲然謂以區區一電燈廠吾蘇如許市民不能自辦豈不被人恥笑遂出而擔任籌辦業於前日在商會開會籌議進行手續務達辦理完善目的以表示蘇人之自治能力頃又有李公弼在道養市民公社開會發起籌辦小引擎電燈宣告此次招股先儘本社各舖投資外不足之數歸李擔任妥籌進行請求同意衆謂此舉誠善本社所轄約計祇需電燈六百雙所納燃費亦祇有此數將來能否持久必須預計方得妥善現着李將出納之數列表後再爲妥議云 
[鎭江]  
　　金壇通俗敎育之進行金壇縣立通俗敎育館現由邑人陳君家鳳主持内分圖書講演博物揭報花圃等部成立後迭經省縣視學視察認爲成績優良分别報告前月陳主任以代表金邑孔敎會赴曲阜謁聖之便購得聖蹟圖及物産多件不日即將陳列館中以供衆覽陳君又擬下月初於館中添設音樂部城東城西籌設露天學校各一所一切經費槪由陳君擔任並不支及公欵若陳君者可謂熱心敎育者矣 
西商購買繡貨近聞滬上西商欲購上等中國繡服在滿清時製者爲最佳長短不拘餘如繡花席掛屏等亦在搜羅之列鎭埠各衣莊各　貨店得此消息連日已將繡服等物運滬銷售矣 
[杭州]  
　　章嘉活佛抵普陀蒙古章嘉呼圖克圖六日由滬乘江天輪船赴甬七日下午即由甬改乘砲盤向定海進發當晚即安抵普陀以該山望海樓爲行轅除派軍警到山嚴密保護外寗台鎭守使外海水警廳長定海縣知事皆進山拜謁省署已得寗波電告矣 
[揚州]  
　　日輪局交涉案已了兩淮緝私江靖官輪水手顧文卿等前因撤物至日商戴生昌輪船分局與該輪局衝突打傷茶房范有貴等二人經縣署騐明送醫院療治並由該局據情轉報上海總局派日人井上凉平來揚與緝私方面交涉經江都佟知事雙方調解日人退步酌給傷費聲明道歉了案 
[寗波]  
　　漁業技術員出發定海城内農商部漁業技術傳習所主任李士襄君因現值漁汛期間各帮漁船出洋採捕非實行勸導不足以收效果特租得大捕船一艘三月爲期派技術員張某於六號出發至黄大洋從事網捕俾一般漁民知所觀感其旗幟藍質黄章中繪鐸形蓋寓木鐸警衆之意云 
槍斃兩隻臺鹿寗波寳生藥行臺鹿一案自隂曆本月初七日議决充公並死處置後該行聞信即將鹿分藏秘密之處前日有人報告謂君子營張姓家藏有此鹿即由學生圖十人團逕向該處找尋果在張姓家查獲鹿二隻立即雇人抬至草馬路由某校學生用鳥槍槍斃後復雇舟將死鹿裝至下白沙江而用石投沉至其餘臺鹿亦正在秘密偵查云 
[開封　]  
　　陸軍拿獲巨匪汴垣頃有巨匪數人窩藏於南書店街路西忠義泰紙店内爲探偵悉昨晚九點餘鐘時由某軍派便衣兵士二十餘人身藏利器潛赴該店左右埋伏一面使奮勇者入店拘捕該匪見來勢不佳首先開槍拒捕幸經各軍士奮勇上前刀槍並舉格傷二匪餘匪始各俯首就捕窩藏店主某亦經軍士帶去當時街上各店　聞槍聲頗覺驚惶後經查悉原因始各恢復秩序 
來函 
[松江襪業公會來函]  
　　主筆先生公鑒貴報今日新聞欄内載毁店案結束一則謂由襪業董事交賠洋五十元實無其事此事由陸君規亮及各界聯合會會員張君蔚丹託沈君夢蓮閔君瑞芝居間調停兩方消案專此聲明松江襪業公會啓九月十七日 
雜評一 
[崑嘉請易勘荒員（默）] 　 
　　今日之官吏能眞心爲民者吾敢斷其必無也其能眞心顧國課而不問民生如江委員所言者猶今日之賢官吏也何也雖不恤民尙知爲國也今之官吏大抵皆借爲國之名以禍民耳或且借利民之名以行其禍民之實耳如勘荒之舉本所以謀有利於民而實際上乃皆借爲搜索之計崑嘉兩邑公民之紛請易委另勘固出於迫不得已然而官吏皆一邱之貉奉上官命唯謹能有眞心爲民者哉嗚呼今日之民尙有何望 
[東三省之裁兵説]  
　　張作霖爲倡議裁兵之一乃三省會議之結果非特名裁而實不裁且有增焉者豈不大可怪耶或曰倡議裁兵者倡裁他人之兵也而己固無與也吾則謂亦非眞欲裁他人之兵不過欲借裁兵之名以欺人或且藉博裁兵之費而已某使評希望裁兵無異虎口委肉嗚呼豈但虎口委肉哉直張虎口索食耳 
 
 
 

Page 8

 
 
   
 
 

Page 9

 
 
   
 
 

Page 10

 
 
湖北水災圖（十七）眼前之水勢（二） 
天門和七座台　日堤内水勢向潰口外洩　狀十月三日少穆　 
　　本届鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[上海商界致朱英使函]  
　　商界各路總聯合會及商業公團聯合會昨致英國駐華公使朱爾典函云敬啓者竊查上海租界章程自訂立迄今已歷多年其間時勢之變遷不知凡幾值此公理戰勝强權之後中外輿論僉謂國際間一切不平等之待遇斷不適用於今日之世界敝國各界人士至此亦均有所覺悟今年六七月間上海公共租界敝國商人對於要求參加市政權一事曾派代表與租界當局有所表示當蒙領袖總領事曁納捐西人顧順輿情予以同意并由楊交涉員交稱領袖總領事復稱上海地皮章程須得史改並謂據納捐西人之意租界倘有一事須當更改無不更改使界内人志滿意足等語敝聯合會爰集界内全體納税華人開會討論會議數十次歷時三閲月始將修改租界章程草案逐條表决總商會亦一致通過月前商會會董聶雲臺君面述伊在京時曾與貴爵大臣談及上述之事頗承　許並允加援助等語敝會同人其深感佩今幸貴爵大臣因公蒞滬實子敝會等　良好之機會爲特繕具公函敬祈察照事關全體納税商民之公意根據正誼之請求不逹目的不止伏願篤念邦交主持道封於修改舊章予以充分之援助使　内華人獲享同　之權利以世界之眼光應潮流之趨勢實惟貴爵大臣是賴除將修改租界章程草案由全　商民蓋章正式送請貴國總領事轉呈外先壯奉達事機迫切急盼施行實　睦誼 
[美商贊成工部局加入華董]  
　　大陸報云上海美商會通過議案贊助租界華人所採關於請求加入工部局議董之地位上海外人之公共團體有此表示者以此會爲第一 
[交涉員欵宴美議員紀]  
　　大陸報云楊交部員八日晚間在中國海軍聯歡社設　欵侍美國前　　員裴頓氏及美總領事克銀漢氏而寳者五十人　係中美政商兩界人物　頓氏即席　　謂日本苛不　行其交還青島之約　受累者爲日本　非中國美國對於中國　遠東之關係在　視公理正道不爲人罷　中國十　不爲人　　有無論他國强盛如何美政府决不屈從美國願與各國爲友而尤注意於弱國國際同盟將來或可成功美國西岸將成美國要衝遠東將爲世界政治之關鍵中國必須自助中國必須自謀國内安寗蓋外國不能越俎代謀爲中國解决内政也中國由帝制而共和其事匪易國人奮勉竟告成功可見中國文化之力亦可使注意中國統一者爲之興奮云云美總領　起述感謝欵持之意美人公會會長禮明律師繼起演説略謂裴頓氏來游乃中國目的得爲美人所知之又一機會裴頓氏將以中國境内中美親密交誼爲美國人民一一言之夫友誼隨政策而生政策適當友誼乃生美國不向中國要求特殊利益或屏絶他國競爭之權利美人與美政府皆極主張中國門户開放領土完全美人贊助建設而反對破壞美人且爲中國要求平等待遇云云王揖唐起言稱讚美國對華之關注指陳美人在醫學上與敎育上之出力並謂中政府極重視美政府之友誼裴頓氏於之日午前乘鹿島丸離滬前赴香港　在港會晤前上海美總領事薩門斯氏同往澳洲云 
[全國各界聯合會消息]  
　　今日開成立會全國各界聯合會定於今日（十日）下午一時假四川路青年會開成立大會并柬請各團體代表與會所定秩序如下（一）振鈴開會（二）奏樂（三）賓會員起立向國旗行三鞠躬禮（四）奏國樂（五）主席報告開會宗旨（六）讀本會中外文宣言（七）中外來賓演説（八）主席致答謝詞（九）奏樂（十）撮影（十一）茶點（十二）散會 
前日之籌備會前日（八日）全國各界聯合會開第二十二次籌備會到會代表二十七人公推馮驥駿主席由主席按名册介紹各地代表姓名次報告浙江處州來快郵代電報告該處各界聯合會已成立並已派王賓君等蒞會又報告陜西西安各界聯合會來函特派代表李耀南劉吉菴蒞會又派赴廣東韓代表來函報告情形又報告石家莊各界聯合會來函已　代表戴念一李亞夫蒞會又蕪湖學生聯合會來函報告該地各界聯合會情形並已派代表李宗鄴蒞會又派赴江西代表毛一豐來函報告該地各界聯合會代表九日可到申又報告北京學生聯合會來電謂被拘各省請願代表已於虞日全釋故當已復電詢問釋放後情形各函電報告畢即請派赴南京代表施洋君報告所到南京蘇州等處辦理情形又初到安慶代表王奠華報告該地情形畢散會 
[商界聯合會之特函]  
　　本埠一路商界總聯合會因公共租界寗波路商界聯合會尙未成立乃特致函該路商界素著聲譽之秦潤卿聶雲台陳光甫諸君請贊助該路分會早日成立其函云敬啓者各路商界聯合會分會業經次第成立加入敝會貴路各商行號在本埠實佔重要部份敝會同人均盼貴路分會早日成立藉增敝會聲援用特肅函奉達即祈台端力爲提倡尅日告成俾得一致進行期　同胞之目的事關全體商人公共利害倘蒙登高一呼必能使衆山響匯也 
[上海學生聯合會消息]  
　　出版科開會昨日（九號）上午九時上海學生聯合會出版科開第二次常會由主任張駿良（南洋代表）主席因書記江億平（復旦代表）未到暫推尹之任（南洋路礦代表（爲臨時書記通過各項列下 
（一）主任報告各校代表未嘗到會視事者今已由總務科來函將晏摩氏東吳第二中學南洋女子師範競雄女學南洋醫學補充至抵制聲中日貨進口表現已編就付刋約一星期後可以出版暫定一萬本作爲非賣品（二）修改各校代表值日到會日期（三）主任提議須推出編輯股廣告股印刷股及發行股股長各一人以便出版時各種事務有所接洽當卽由衆通過被選一校校名如下東吳法科（編輯股長）澄衷中學（廣告股長）務本女學（印刷股長）愛國女學（發行股長）（四）黄維榮（澄衷代表）提議因本科出版品頗少除年刋外須加出半月刋一種出柴志明東吳第二中學代表）附議通過（五）主任張駿良提議半月刋之各種手續如何（一）定名上海學生聯合合通俗半月刋（二）宗旨促進人民普通智識及提倡國貨（三）内容演壇世界大事記科事常誠小説隨感錄揷畫國貨及日貨調查表（六）由主任提議半月刋之編輯長須另行選出由衆附議通過滬江大學爲半月刋之正編緝長省立第二師範及中國公學爲副編輯長 
實業科常會昨日（九日）下午三時半上海學生聯合會實業科在事務所開第五次常會出席者十三校代表南洋路礦代表龔家豐主席中華工業代表俞仕銘記錄主席報告本科細則已由評議部議决交來公佈所有前時所發臨時章程作爲無效約翰代表吳林提出修改細則中第六條（常會每星期一次日期定星期日下午三時半）謂上次議次本科常會每兩星期一次今應將修改理由　明會長轉咨評議部重議有澄衷中學代表邢仲藩上海公學代表胡翼天中華工業代表俞仕銘浦東中學代表韓鐘林東吳第二中學代表徐志堅等附議通過主席報告評議部議决牙籖工場山籌備員辦理本科輔助監督之約翰代表吳林提議本科有監督之權惟以科員人數過少不另派代表出席籌備會通過上海公學代表胡翼天提議俟上條經評議部通過後本科應備有管理本會各工場細則通過各　認定值日日期後散會 
調查科開會前日（八日）上海學生聯合會調查科聞第七次常冒主席第一商業學校代表湯成辛紀錄中華工美專門學校代表李嘏眉到會代表二十四人議决各事如左（一）主席報告本科正主任同濟醫工學校代表周明棟因病缺席是以本席暫行代理（二）主席報告謂本席到會日少是星期本科經過情形不甚洞悉請書記將本星期事報告（三）書記南洋路礦代表孫驥方報告本科經過情形（甲）致函五洲大藥房勸渠此後莫再買某貨（乙）大同學院徐關洪君寄煉乳商標一紙託本科調查此種牛奶是何國出産（丙）甬學生聯合會復信謂堊字粉筆製造廠已停工年餘（丁）陸伯周先生託本科調查廣大昌細布（戊）清江浦來電託本科調查中和洋行洋布大祥洋行漂白布（四）中華工業專門學校代表李嘏眉提議請交際派人到各路聯合會要求寫永遠不進劣貨志願書存在本科作爲本科調查證據通過（五）南洋女子師範學校代表趙子方提議派人到永安公司調查通過（六）中華工業專門學校代表李嘏眉君提議本科已議决每星期六下午三時開常會已到之代表此後無須再發通告未來之代表照常發通告通過（七）南洋路礦代表孫驥方報告調查情形 
（八）中華工業專門學校代表李嘏眉報告調查先施公司一切情形 
[學校演説團沿途宣講]  
　　昨日（星期日）本埠某某等學校所組之露天演説團分赴各要道如民國路中華路九畝地福佑路邑廟豫園等處宣講提倡國貨敦勸國民切勿懈怠進行並發沉痛之言聽者甚衆該管警區各署所恐人多擁擠各派長警分途照料 
又函云昨日（星期日）下午二時中國公學民生女學中華工業專門學校育才公學友誼中學南洋公學學生百餘人齊集南市九畝地先由各校推出代表二人會商一切均以爲各攤頭出售劣貨已再三勸其以後勿再添購今彼等置若罔聞應取何種手段對待多數主張先用勸導如仍不聽當取適當處置遂整隊往城隍廟一帶演講見各攤頭所陳各種劣貨即勸其自下星期始勿再出售以保利權否則當一律焚毁時中國公學第二組宣講團在城隍廟前宣講良心救國及抵制劣貨環而聽者路爲之塞不意一二狡獪小販聯絡流氓乘機暴動謂學生攫物毆人野蠻不堪各校學生聞之大憤遂互相爭論旋由警察將中國公學第二組宣講員及他校學生數人同小販一併拘入警廳各校學生亦共集警廳門前要求將被拘各宣講員立時釋放一面派人赴總會報告經過情形總會遂派代表赴警廳交涉五時後警廳將被拘學生全數釋出小販二人暫拘看守所俟明日各赴警察廳審訊聞各校已預備於明日各派代表二人往總廳交涉云 
[莊百俞演説山西敎育狀况]  
　　寰球中國學生會前晚請郭泰祺君演説（歐洲和平會議之空氣）又請莊百俞君演説（山西省敎育狀况）莊君百俞爲全國省敎育會聯合會江蘇省敎育會代表此次聯合會在山西舉行莊君甫自山西歸深悉該省敎育情形是晚郭君演説畢後即由莊君演説其演辭如下近年山西省敎育耳聞目見無不稱揚其善發達亦最迅速按山西爲中國古時建都之地人多樸實與上海迥然有别故辦理各事較易着手自閻督兼任省長後山西全省氣象一新外間所傳有六種善政三種爲興利（一）水利（二）蠶桑（三）森林又三種爲除弊（一）禁烟（二）放足（三）剪髮大抵閻督之政策以發育民德民智民財視爲最要之圖近年來尤注意於敎育事業其初入手分作三步（一）建築（二）師資（三）内容現已逐漸完備成績頗優查全省敎育皆甚發達今分述如下（一）全省現有師範學校三所又設國民師範學校每年招收學生千二百人限二十年爲期各縣又設立傳習所以造就師資（二）中學校敎育全省計有三所五台地方另設一川至中學此校係閻督自辦一切規模較宏（三）小學敎育都屬義務閻督限定在省城要於民國七年八月完全成立各縣限八年二月各鄉限八年八月又五十家以上之村莊限九年八月期至均須一律辦齊（四）社會敎育計有數種（甲）洗心社（專講道德）（乙）自省堂（每值星期須到堂默想二十分鐘在此星期内有無過失之處）（丙）宣講所（丁）督署演説會（戊）注音字母傳習所（己）通俗報（庚）宗聖會（五）敎育行政凡屬政界領袖必須兼任校長職務其軍政學界聯絡一起由省公署爲之指揮敎育廳代爲奔走路各界人員均甚勤懇遍觀各處竟無一人游戲賭博洵屬難得（六）特别敎育名（學兵團）現有學生一千二百人分十五班每班約七八十人一班即一連有長官四人其編制悉仿陸軍章程惟課程則照中學校辦理日課定五小時二年畢業後又升入斌業學校二年畢業程度與普通中學相等凡畢業生出路計有四條（一）升斌業學校（二）即派在軍界服務（三）充作憲兵（四）在家養老月貼一元可至老死爲止一連中有運動場二處另有器械操場設備甚完整校舍就操營兵房改建現住學生均按每營每連每排安置所有書籍被褥等亦甚整齊（七）留學問題亦有四種（一）各省（二）海外（三）貨欵（四）公欵其畢業生出路共有五處（一）充佐治員（二）任縣視學（三）派作各區區長（四）作實業技士（五）當各校敎員以上種種皆爲今日山西之敎育狀况實較各省辦理完善故諸君欲振興本省事業當自改良社會始其希望實無限量也演遘畢經朱少屏君答謝致敬而散 
[乘坐南京號赴美之學生]  
　　前日（八日）下午四時放洋之南京號搭乘赴美者有敎育部官費生吳祥鳳楊振聲程干雲王榮光保君建王懷明劉振東安奠磐程經遠張澤熙徐恭典馮友蘭牛榮聲秦瑜等十四人及自費生山西焦芳澤女士廣西李沛鈞等二人此次赴美學生均由寰球中國學生會出書介紹故到美後不致有困難云 
[湘西軍政代表之宴會]  
　　昨日（八日）午後一時湘西軍收長代表李勁第五軍司令代表荆嗣佑程如蘭等假三馬路小花園都益處柬請旅滬湘紳張孝準陳家鼐陳强易象林祖涵王淮君等數十人會宴在該花園中共同攝影且於席間討論湘省善後彼此感情頗融洽時至五鐘而散 
[救國宣講團宣講紀]  
　　八仙橋商界少年救國宣講團於七日晚在小東門舉行七十六次幻燈宣講首由劉樵仙演説救國四法即（除軍閥）（逐國賊）（抵制劣貨）（提倡實業）聽者三四百人當時講場秩序由團員二十餘人維持沿裘天寳銀樓階石爲限路上一槪不准行人駐足恐妨交通後至講員何福春與吳夏畦二人作辯論演講時忽來口操北語者一人自稱係本區警員奉長官命令到此執行逮捕一時聽者羣起不平皆曰（要捉他們去我們也大家情願跟去）講員姚工箴盧華德劉樵仙等急一面勸告保守秩序一面詰問彼自稱警士者旣奉長官命令到此逮捕何以不穿制服必係棍徒冒充即指交崗警送區崗警謂彼確是本區警員現以落差故未着制服盧劉等謂旣爲警員必知警律吾儕宣講非違法之事何得揑稱奉命越權行事嗣經路人出勸乃去該團王逸公倪森根等遂繼續演講至十一句鐘姑整隊而返 
[南市救國志成團常會紀]  
　　南市救國志成團於昨晚二時開第五次常會到者四十餘人首由主席沈詠青報告歷辦經過情形並提議速組評議部以策團務進行並選舉評議員當由各團員討論决於下星期日正式選舉次報告全國各界聯合會成立本團應通告各商界届期一體懸旗云 
[華商織襪公會成立]  
　　華商織襪公會前日下午二時假工商研究會舉行成立大會投票選舉董事同業到者四十餘家首由主席鄭少峯報告該會籌備經過情形畢即開匭檢票計吳愼之得三十三票謝渭清得三十一票鄭少峯得二十七票蔡峰三得二十七票何秋士得二十五票胡仁甫得十八票方導泉得十七票胡滋畹得十五票尹鶴林得十四票爲最多數均當選董事遂由董事全體公推鄭少峯宣布公會辦事大綱次來賓沈九成演説略謂貴會成立鄙人躬與盛舉竊有三事貢獻期諸君子進而求之（一）原料吾國天然原料本極豐富而加工原料則缺乏殊甚今爲提倡國貨計自以多用本國製品與多採本國原料爲要道（一）商標吾國以未曾加入萬國商標同盟往往有商標被人仿冒之事而我國商人則决不能仿冒他人故於商標同盟一事必須注意（一）關税與商工業有最切之關係吾國工商受不良關税之害以致尙極幼稚不見發達此節尤宜設法改良云云次來賓馬樹周及同業代表熊介圭松江代表程祝深等相繼演説後合攝一影略用茶點散會 
[報關公所大會紀事]  
　　昨日（星期）蓬萊路南北市報關公所開全體大會到者五十餘家首由評議員石芝坤報告上届議决之查賬因所董徐菊如先生稱因賬未結束祇能查至民國六年爲止經衆討論之下决於五日内先將已結束之賬查對又報告公所房屋租賃問題衆謂須立租契由某評議員提出契底交與徐董閲看徐董以條件太苛决計他遷惟須俟六個月後方可遷出衆謂在未遷以前照章亦應書立普通租契規定金額徐董並不表示反對繼由王文孝起立上届大會勸告徐董菊如先生脱離促成統一會今日菊如先生有無納勸聲明之表示徐稱此會已早解散與我無干又經王文孝宣言迭見報載統一會廣告招全國分會何謂脱離解散可否請徐董登一廣告聲明脱離統一會徐董謂我之入統一會希望和平並無分文利益脱離便是云云旋由石芝坤報告今日爲選舉司年司月投票之期諸同業已未投齊衆謂悉已投票當將票匭向衆打開由徐董監票唱票員將所有之票唱畢計選出豐順以三十五票永慶昌二十六票源生二十六票餘順公二十票順利公十九票甬和公十八票乾大昌十八票裕和公十七票合興公十八票南陽同十六票祥和公十五票東興源十四票復興公十三票計推豐順公司年尙有備選之泰源永十三票永益公十三票以備辭當司月之推補惟永慶昌朱子景祗投九票未及合格同業以朱爲評議長不應投不合格之選舉票聞評議部尙　　付議畢散會 
[杭州交通行長調任滬行長]  
　　上海交通銀行行　陶蘭泉自調任後行長職務暫由錢副行長兼代兹悉浙江杭州交通銀行行長王子松（杭人）接到北京總行來電呈田銀行管理處奉部核准調升上海分行長聞王君定舊歷十月初旬來滬就職眷屬亦擬同來所有杭地經手事宜現已通函各處務於月内一律理楚以資結束 
[預紀約翰大學四十週紀念]  
　　極司非路聖約翰大學定於十五號（星期六）行四十週年紀念大會上午十時同學會員舉行懇親會十二時半同學聚餐二時行紀念斯斐德體育室落成禮三時在同學廳請名人演説並贈送學位四時半圖書館内茶點聞得博士學位者爲黄炎培李登輝顧維鈞施肇基顔惠卿張伯苓等九人云 
[紀小學敎員體育研究會]  
　　本埠各小學校體育科主任敎員於昨日上午十時齊集西門外公共體育場會議室開體育科研究　與會者（巽與）周士熊（浦東附屬）沈梅君一閘北市立第一第二）皇甫日新（縣立一高）龔志瀛朱有章顧潤章（二高）夏子寅（江境）張榖心（養正）章明葉袖東陳味腴（萬竹）顧蔭千（比德）王定誠（梅溪）黄驥良（和安）劉士林（旦事）徐子璇（虹鎭）湯克儉（隆德）宋履祥張泖三（貧民）袁頌豐（龍華）錢京兆叢審兹等二十二人開會後由二師附屬主事楊聘漁主席報告先後收到各校交會提議事件經衆討論表决如下一件討論課外運動辦法（一）程志超龔志瀛錢京兆送到調查報告皇甫日新報告調查情形（二）整理報告准備宣布計分二層（甲）引起全體兒童運動方法（二）酌分等級歷舉運動種類請公共體育場管理員起稿一件報告顧潤章送到體育及格標準表一議至此時已逾午振鈴散會各敎員就所中午餐而散 
[師範附屬小學運動會紀]  
　　尙文路省立第二師範附屬一二兩部學校學生原定前日在一部學校操場上舉行秋季運動會因值天雨未果延至昨日午後補行兩部學生齊至校内來賓觀者有各小學校校長敎員兩部學生家長男女約五六百人操場内預派男女招待員導引來賓入座一時振鈴開會由司令員令各學生照規定節目依次表演（節目已見前報）迨各種運動畢時已入暮即由評判員核計報告總平均運動分數分别判定給奬第一名（甲組）陳寳善計十一分（乙組）田春江九分各得奬　壳表一只第二名（甲組）朱關福八分（乙組）郁鍾　六分各得奬白銅墨匣一只第三名（甲組）俞宗銓五分（乙組（葉爲怡五分各得奬畫圖用各種顔料一匣第四名（甲組）監宗達三分（乙組）沈寳鑫四分各得奬白銅押尺一支以上奬品俱經楊主事分别面給各生遂宣告散會已七時半鐘矣 
[華洋人力車公會開臨時會]  
　　昨日公共租界白克路華洋人力車公會開臨時會議到者華洋會長代表劉繩武陸德泰曁會員等約三分之二當由華洋會長代表宣布開會宗旨（一）議討論會員兼公會辦事員吳桂林楊杏生報告迭次被竊失車情形並云失去之車雖即查從謀一獲並討論外間有人專事勾串盜竊車輛膽敢指名送信勒索諸如此情極應整頓應請公會會長禀請官廳設法取締以安營業（一）議討論本會應興應革事宜（一）議催繳應扣送繳公會之捐照（一）議俟下次開會時應將公會應繳賬目預算决算宣布各報以昭大公議畢散會 
[烟酒聯合會常會紀事]  
　　中國烟酒聯合會昨開星期常會首由主席陳良玉報告自烟酒借欵發生以來全國各界羣起反對函電紛馳絡繹不絶誠以國内和議未成以前苟一方單獨借欵阻碍和平實非友邦愛我中國之誠意此次借欵之成否實爲國内和戰之關頭正不徒我兩業生機絶滅已也金印侯起言外間風傳此欵借成之後北方允撥一部份以濟南方冀杜其口今見報載岑春煊取銷烟酒借欵之電可見南方實居反對借欵地位金拜仁起言前日報載駐京美使對於此項借欵曾有一度之聲明我兩業同人萬不可因此自懈總之公賣税則未經合法國會通過本無承認之理以未經合法國會通過之税則而爲抵借外欵之用無論何時發生當然不認俞葆康起言國家收税爲保護人民之用今全以國内所入充爲軍用不足則更生抵押是以衞民者害民保民者殃民矣應函京師切實調查徵集全國兩業意見速圖根本解决衆皆贊成次報告合肥烟業全體代表王海波等來函報告該處烟酒公賣分棧恃有奥援專事朘削額外加收一成盡歸私囊所有牌照亦歸該局兼辦私造通知證以代聯單種種營私情形業已詳列欵項呈請省局澈底清查要求本會設法維持俞葆康起言趁此和局不定商民困苦之際徵收人員無所畏忌任意剥削侵漁欲爲根本解决非税則統一不可議畢時已五鐘乃散會 
[江慕洵之頇]  
　　本届江蘇財政廳派委江慕洵等分杜滬海道屬寳山 
 
 
 

Page 11

 
 
金山嘉定南匯等縣勘辦秋收不料江委出發後沿途躭擱初由嘉定地方紳董公呈該縣知事電廳飭催後南匯縣知事又有同一電報請求迅飭江委　縣查勘兹江委因受財政廳詰責遂於日前含怒赴嘉到時各鄉人環請下鄉蒞勘該委并不下鄉聲言收成狠好你們打電報我要重征國課旋卽赴南滙責備該知事何事倉惶一如嘉定并要求會印呈復昨該縣地方人民以委員　頇至此民不堪命將公電省道財廳另委勘辦以平衆怒云 
[滬杭路紀事兩則]  
　　貨棧幾肇火災前日（六號）滬杭甬火車由杭開滬駛至長安站時山通達華轉運公司報裝器具十餘件車抵上海南站卽由夫役缷入該站貨棧房内延至夜間八時許經附近之轉運公司夥計察覺　房内似有火光彼時棧房已經停止辦公門窗均已加鍵遂急告知車站人員立將棧房門開啓見火已熊熊嗣田該站夫役用消火器灌熄檢查之下知係器具内帶着火星所致計焚壞椅子二張及網籃等件其餘零件亦稍受損該棧房之板壁已經焦黑幾肇巨禍當經該站長將詳細情形報告車務總管前來察看一週以憑核辦恢復司事例假滬杭甬鐵路前因滬上時疫盛行鐵路人員請病　者幾占半數以致原有各項替班人員不敷分派該路車務總管爲從權計特發通告將全路各項人員每月應給例假三天暫行取消計自陽曆九月一號起至今已二月餘矣日來請假者漸少替班人員漸見充　惟替班站長仍缺故自本月一號起所有各站司事（如貨員票員等）之例假由該路總務科知照准其恢復原狀　站長仍須候在假人員到齊再行恢復 
[學校消息兩則]  
　　中國女子體操學校閘北寳山路寳山里中國女子體操學校自丁己年恢復以來展長修業時期定爲兩年畢業現共學生四級頗爲發達定於本月十六日（星期日）下午一時在該校舉行第九次運動會所選用之材料聞新舊各半不務新奇不尙虚榮一以實用爲主云 
育英國民義務學校法租界巨籟達路善樂里陸鐵華女士創辦之育英國民義務學校迄今三載遠道來學者日多該校長因於里中另租房屋二幢用作宿舍刻已佈置就緒至該校所設之職業科係高等性質教授各科悉主實用所組之義勇隊本學期新製陸軍武冬季制服東裝一新與舊右之海軍式春季制服堪稱並美定下星期一換穿近又得棉蘭僑南梁福屏君捐助並代籌欵募有成數於此足見僑商關心祖國敎育之熱誠矣 
[基督敎會紀事兩則]  
　　中國耶穌敎自立會總部會長俞宗周偕同羅店分區自立堂主任龐子賢旅行閩浙巡視敎務考查成績定於今日（十號）附寗紹輪船由甬過甌再往平陽等屬入閩之莆田各處昨日義品里總堂由韓鏡湖講平民政治問題 
布道國與團員及新記名友等開交誼大會益賽會因袁怒菴牧師升授松江連環司之職履新在邇開會歡送均於今晚（十號）八時假座三馬路慕爾堂舉行請青年會協會演講部幹事韓鏡湖演説昨已佈置　塲届時招待敎界同志入座 
[青年會注音字母班之發達]  
　　青年會注音字母班自陽曆九月成立以來已閲六星期第一班六十人業已畢業今已有沈甫霖在坤範女子中學擔任敎授女學生六十人曹仲淵在閘北公民義務學校敎授學生三十人徐可陞在景林堂敎授主日學學生一班浦惠鄉在三一堂敎授主日學學生一班更有長江上游總司令步兵第二旅第五國第一營來函索取印刷品本埠各團體如有欲請此項義務敎員者可與徐可陞君接冷下星期一（十一月十號）晚八時該班將開交誼會試演誦讀繙譯等技術並行第二班正式開班禮 
[杭州同鄉會董事會紀]  
　　昨日下午三時杭州同鄉會開董事會於寗波路中旺弄錢江會館到會者徐博泉徐申如二副會長外丁和甫等會董十九人所議事項如左（一）訂正會章（二）推舉名譽會董汪伯唐第二十九人（三）討論建築會館内舍購買義地募捐事項（四）討論留學外洋招待所事（五）討論保墓會事七時散會 
[青浦同鄉會秋季大會紀]  
　　青浦旅滬同鄉會昨日下午在貽德里會所開秋季大會到者甚衆首由會長陸達權報告經過情形繼由多數會員籌商發展方法結果推定陸鳳竹方炎初張子良三人從實地調查以便刊印會員錄分發入會會員會員中有未繳費者並由該三人於調查時順便收取 
[西商賽馬之照料]  
　　旅滬西商本届秋季賽馬已擇定今明後三天舉行中西人士往觀者勢必擁擠代理英美總巡張生氏誠恐匪人混入人叢作不法行爲故特諭令該管新老兩閘捕房捕頭於此三天内加派中西探捕分赴跑馬廳一帶嚴密梭巡以資照料並飭知虹口滙司等捕房亦派中西包探前往協同防範以期周密 
[垃圾碼頭造竣]  
　　淞滬警察廳長徐國樑前因裝載垃圾不便特在十六舖寗碼頭旁興造專運垃圾之碼頭一所函請滬南工巡捐局經辦招工承造已由文記包定營造以來迄已數月現始告竣其造法四面圍牆防止穢氣外洩門口加以鐵棚門藉以啓閉該工頭於工程畢後呈請姚局長騐收聞須請徐廳長派員來局會同前往勘騐云 
[浦東警察巡邏周密]  
　　浦東三區警署曾警正以沿浦一帶廠棧林立小工雜居人類頗爲不齊值此開辦冬防之際巡查自應周密故於前日會同一分駐所警佐黄國長二分駐所警佐王簡文騎巡隊長李靜齋等即日起各按轄境加派長警認眞巡邏其二分署轄境毘 
[英美烟公司女工加價]  
　　浦東英美香烟公司老廠葉子聞女工前日要求增加工資聲言倘不允許立將同盟罷工旋經該廠允加三分其事遂寢 
[控追借欵案之研訊]  
　　北京路某茶館主汪萍卿在公共公廨呈控婦人朱吳氏不還借欵一案前日下午由俞襄讞與美約副領事升座會訊飭捕傳齊人證先由原告之律師上堂略述案情次據原告供稱民國五年七月借與被告洋五百元以駁船一只爲抵押品山王佐良作保陳仲賓代書借據一年爲期限滿被告曾來償利並未還本積欠至今應計本利洋七百六十元抵押品查無其物是以控追又據陳仲賓供稱當時在原告茶樓上由朱娘娘（指朱吳氏）囑爲代書借據得筆資兩元是實堂上訊據被告朱吳氏供稱在愛爾近路高壽里開設老虎灶素來不操船業何有駁船向原告抵欵惟王佐良之母周氏前曾託我借欵未允故此次奉傳後我心疑周氏所爲向詢據周氏言汪萍卿處之欵係伊借用將我作債務人命子王佐良在我名下簽字是此事完全爲周氏母子所弄請求明察並延律師向王佐良詰據供稱欵係我母借川借據係汪在伊之茶館樓上寫好持至伊之臥室命我以中保名義簽字借欵人朱娘娘名下之押當時奉母命冒簽但此欵已於前年還三百五十元去年還一百九十五元因尙欠尾找洋七元六角故汪萍卿不肯將借據還我前已具稟呈案我向在亦舞臺戲館爲賣票云云又據王周氏供稱命子在該借據上書王佐良名是實復由兩造律師辯論良久堂上核供以案情離奇諭被告仍交原保王佐良無保收押候商明堂諭展期宣佈 
[請追定購花籽之損失]  
　　日商瀛華安部中澤三洋行環控倒閉源順花行股東宣一順（即宣曉帆）胡賡庭方忠源定購花籽一千七百包到期並不出貨請追損失及欠定價銀共四萬五千一百五十五兩等情宣胡二人已由另案在押方則抗傳不到前日下午由張襄讞與日副領事林出賢次郎飭將在押之兩被告提訊據原告之代表律師譯稱查第一被告宣曉帆在安慶開有祥泰海味行本埠南市之某雜糧號宣似亦有股份故請求堂上分别移請各該管地方官廳查封海味行協傳雜糧號經理人到案再訊云云宣胡兩被告各延律師到堂辯護問官磋商之下判兩被告仍帶回拘留所候移請安慶地方審判廳查封宣曉帆所開之祥泰海味行備抵並移請上海地方審判廳查傳南市某雜糧號主到案再行訊核 
[被告交保候訊]  
　　歐陽茂堂在公共公廨呈控蔣濟川不付猪油價洋一千八百八十九元七角又葛福泉金源商同控雙溪旅館主金少梅立據借洋三百六十八元到期不還又滬江印刷所控朱世輝立據受買印刷公司營業不付生財價值及損失洋六千二百元等案由廨准飭探捕於上星期六將該被告等先後傳至公堂稟奉中西官諭令分别交保過堂候訊 
[不理賬洋之質訊]  
　　蔣三喜呈控黄耕梅不理賬洋一千七百七十元前日午後由公共公廨將兩造傳案經李襄讞會同美丁副領事質訊之下判黄耕梅除繳到洋九百餘元外着交人洋並保將簿據繳存公堂候派員查明賬目再行訊核 
[欠欵限四個月還清]  
　　海寗路銘德煤炭店經理陳榮麟呈控長豐泰煙紙店主徐克昌不理往來欠銀三百二十兩零九錢八分一案迭經公共公廨傳訊因徐供曾與該煤炭店主陳惠堂斡旋某事欵係酬金有見證李松庭可以作證故判候將李傳案質證再核在案前日午後續訊據李松庭供稱徐於去年託伊介紹向原告煤炭店挪欵維持烟紙店務報酬一層係另一問題且未允許云云襄讞俞奠孫核供商之美約副領事以徐與陳如有何種糾葛不妨另案起訴本案業經證實判徐限於四個月内還清 
[王式標無力償債]  
　　義商茂和洋行前控寳昌號主王式標不理貨欵銀五千二百兩經公共公廨訊明判决被告照數償還並賠償原告律師費銀五百兩在案嗣王未遵諭繳欵山廨拘押前日原告律師投廨稱被告弟兄皆係大商家被告實有意挺押不理云云經俞襄讞與義副領事羅斯飭將王式標提案訊據供稱無力歸還等語堂上遂諭王式標旣不履行堂諭又無舖保應仍還押 
[華竹林已逐出租界]  
　　本邑人華竹林經老閘捕房包探陳維坤查悉專在公共租界内串黨書寫恐嚇信函向富商巨賈勒詐將華拘解公共公廨經中西官訊悉華前雖押辦此次並未犯案判令逐出租界後帶回捕房經捕頭查得華前次亦犯嚇詐案經公堂訊辦二年甫經釋出恐刑期不足仍將華送至提藍橋西牢補押管理西牢捕頭以未奉長官示諭着華暫押候再稟請公堂核示在案兹經西牢捕頭知照駐廨檢察西員轉稟原審中西讞昌着即逐出租界以故前日下午由該捕頭通知老閘捕房派捕將華帶回略詰數語飭送至總巡捕房稟明捕頭另行派捕將華押逐出境 
[地通法警緝獲案犯]  
　　南通縣法警察洪昌前日在閘北叉袋角地方緝獲張長壽徐五二名解送四區二分所據云張徐二人係在該縣犯抗捐案逃來上海云云經倪警佐略訊一過即送司法科暫押候該縣來文迎提歸案核辦 
[浦東盛氏家祠之秋察]  
　　浦東南滙縣境大團鎭盛氏聚族而居者數十家男女老幼約三百人自明以來代有聞人今歲家祠秋祭經盛礪甫等提議改良儀注以祭祀宜敬須别老幼改於重陽後之戍日上午九時舉行一切跪拜儀注迎神獻酒讀祝飲福等悉遵古禮是日與祭者將近百人祭畢後但見白髮黄童青年俊秀一堂團聚大有樂也融融之槪 
[穆姚氏縊斃案查明撤消]  
　　滬城東俞家弄邁婦穆姚氏前因氣忿自縊身死經穆姓同族穆湘瑶具稟上海地方廳請究梅檢察長即派法警將該氏之子媳穆再鈺穆曹氏與鄰人紥草甏之婦人倪氏等一併傳案研訊判令交保候示在案兹悉此案業由該廳熊檢察官親詣東俞家弄詳細偵查得悉穆姚氏委係自縊而亡與人無尤回廳後已於前日諭飭將案撤消在案一干人一併開釋 
[脱離夫婦關係]  
　　王宗寳呈控岳母華張氏藏匿其妻一案前日下午届宣判之期原被兩造及王妻華氏與原被告兩方律師朱斯芾等均到堂候示旋經陸襄讞與美約副領事升座民庭諭曰准第二被告王華氏與原告王宗寳脱離夫婦關係 
[驅逐李四仙人]  
　　淞滬警察廳長徐國樑前曾通令所屬各區著所警正佐注意查禁男女巫覲南市第一區署及一分駐所派　分别傳諭各該巫覡另圖别業勿得再以師巫邪術騙人資財違者拘究等情迭紀前報兹爲一區一分駐所王署員查悉境内荳市街有李四仙人仍不改業爲人包醫病症歛錢惑衆殊屬故違禁令除派警查傳外限令即日遷移出境不准逗留 
[汽車傷人兩則]  
昨晨九時許有某號汽車駛經公共租界江西路撞倒寗波人吳厥森受傷頗劇經老巡捕房一千二百九十八號華捕警見前來抄錄汽車號數另雇車送受傷人投醫院醫治據情報告捕頭請究又昨日午刻有某號汽車駛經公共租界南京路撞跌寗波人沈明洋碾傷腿足當有老閘捕房四百六十號印捕趕來喝令汽車停止押同載送沈明洋往醫院醫治更復帶同該汽車夫入捕房稟請捕頭核辦 
[小車碾傷孩足]  
　　閘北义袋角裘金泉之子小八子前日在門前嬉玩被小車夫徐金海推車經過碾傷右足由崗警將徐拘獲倪署員質訊之下命解司法科訊辦 
[監犯瘐斃]  
　　陸阿金前因略誘案發由地方審檢廳訊明判决監禁六年送監執行在案兹悉該犯在監染病醫治無效於前晚倒斃監中即經敖獄長報告地方廳委派沈檢察官毛檢騐員等蒞漕河涇江蘇第二監獄騐明屬實令山善堂棺殮騐畢仍坐馬車返　稟復 
[修路工人毆傷殞命]  
　　工巡捐局修路工人辛德林日前在外工作與同伴王三郎口角起釁互相扭毆經旁人勸散後辛即返局報告被毆受傷當時由局將辛函送新普育堂醫治一面函請一區警署緝拿王三郎解究在案兹悉辛到堂後醫治無效延至前日上午氣絶該堂除函致該局外又報請地方廳派員相騐下午該廳委派賀檢察官沈檢騐員等蒞堂騐得辛德林實係受傷身死塡明屍格令由該局備棺成殮王三郎俟獲送到案再行訊辦 
[菜刀砍傷頭部]  
　　眞茹鄉民浦桂松前日投四區三分所報稱民之伯父浦樹卿前曾出繼與陳姓爲後業已故世遺一子名阿囝仍接陳姓香烟詎有同族陳阿壽與阿囝爭奪地産手持菜刀砍傷阿囝頭部請爲提究經藍署員傳集兩造略訊一過命解司法科訊辦 
[出店吞烟自盡]  
　　東棋盤街民新里成利洋貨號出店廣東人鄭哲子前晚夜深不知何故潛服生烟圖盡比經同事察覺送往醫院救治已屬不及延至昨晨身死即山店中執事通知其家屬備棺收殮 
[帶土人收押候究]  
　　楊福生由福建興化等處販運煙土一千零四十兩藏入蜜棗簍中夾帶來滬寫水巡捕房探目何阿春破獲梅捕頭諭飭將烟土先送海關候燬楊於前日函送地方廳請究下午沈檢察官將楊提案研究一過判令收押候究 
[私賣燈吸案兩起]  
　　劉漢章在法租界私設烟榻容人在内過癮事爲法北捕房捕頭偵悉於前晚親督包探等前往抄出烟具甚夥連同烟客數人一併帶入捕房又小東門捕房捕頭查得婦人王謝氏家私賣燈吸亦於同時前往抄出烟具等物拘入捕房當由捕頭詰訊諭各烟客罰洋斥退劉及謝氏各存洋保出候解公堂訊辦 
[捕頭親自捉賭]  
　　法租界大自鳴鐘捕房捕頭阿而風西君日前查得界内居民楊增緣每至晚間邀集多人在家聚賭抽頭漁利乃於前晚親自帶同包探及喑差捕數名前往楊家抄出賭具拘獲賭客數人連楊一併帶入捕房當山捕頭將各賭客逐一詰問着各罰洋斥退楊來保出外聽候傳解公党訊懲 
[小茶館聚衆賭博]  
　　滬西安南路五十七九號門牌某小菜館内因聚衆賭傳被靜安寺捕房一百五十五號西捕四百二十三號華捕查見以其違章當將賭具帶回捕房稟明捕頭稟請公共公廨出單候傳該茶館主邵滄全到案訊罰 
[兩雉妓違章拉客]  
　　雉妓楊二媛王仁寳前晚同在南京路强曳狎客被六百三十四號七百四十八號兩華捕查見以其違章當將兩妓帶入捕房稟明捕頭諭各存洋五元保出聽候傳究 
[狎妓失竊控告棧主]  
　　昨有某甲投法捕房報稱民人前晚行至法租界東自來火行街轉角當有某旅館棧夥聲稱該棧内有一鄉婦初來上海糾合民人至該棧住宿民人受愚入内後由該棧夥喊來雉妓一口與民人住宿造至夜半該妓乘民人睡熟之際將衣袋内之銀表銀洋等物竄取而逸嗣經民人覺察該妓已不知去向即向該棧主顧竹卿理論置之不理故此投案請求提究捕頭准詞立飭包探前往將棧主顧竹卿並該棧之循環簿一併帶入捕房略詰一過諭令交保出外聽候傳解公堂訊辦 
[兩過犯復來圖竊]  
　　過犯陳根福日前深夜時潛至法租界菜市街希圖行竊適包探巡緝到來瞥見陳飛奔圖逃當由該探急鳴警笛山巡街捕到來邦同追獲又過犯王阿金前晚闖至徐春泉家行竊衣服數件當被事主察破喚捕到來將王人贓並獲拘入捕房捕頭向陳王兩人略詰一過諭令管押候解公堂訊懲 
雜評二 
[商界對英使之請願（庸）]  
　　上海商界聯合會等致朱英使之函可以代表租界全部華人之意思者也 
租界市政權之當與華人以參預不特爲全部有智識華人之共同願望即主持正義與公道之外人亦多表示同情朱公使對聶君旣有允加援助之諾言自必惓惓於寸臆之間此次使節蒞滬當能　踐斯語以慰多數華人之呈而無俟　人之喋喋也 
况乎美商會已通過議案贊成華人之請求中英友誼素篤又豈讓美人專美於前哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談三字皆用當代名人字跡每星期調換一次今日係吳景蘧先生手書 
實談 
[倫敦船埠之今昔變遷譚（上）] [  蔣夢芸]  
　　ＳＲＴＡＲＡＵＰＩＴＭＡＮ原著 
英國大詩家（考白）氏ＵＯＷＰＥＲＳ於其一七八五年時所著ＴＬＴＥＴＡＳＫ（工作）一書中有句曰（偉矣哉倫敦船舶往來軸艦相接商貨雲集遐邇咸至勃勃振興之氣象觀難止焉誠不愧稱世界之第一繁盛市塲）當氏執筆作此時距今將百四十年當其時旣無如今日航駛海洋之大汽船出入泰晤士河之口更無一船塢如今日之西印度者（船塢名）彼用以爲運輸貨物者僅至陋之帆船其每年貨物輸出入之總計僅及今日數十萬分之一耳矧其時警制未備全國縱横之河渠無一非海盜之藪出没摽掠商賈苦之而無以爲計當商舶滿載貨品入口每有未及海關税吏檢騐而貨已失其所在者此種事實在在足以損害商旅而阻碍倫敦市場之繁盛是故其時之倫敦山吾人今日觀之殊不足以稱繁盛也 
及一七九三年倫敦最孚人望之泰晤士警局ＴＨＥＴＬＡＲＮＥＰＯＬＩＣＥ成立防護維勤刦案得以少减市塲商况亦因之而安全稍臻發達然攷其實際其功效亦僅及十之五六貴重商貨時猶慮爲盜刦掠此其故非由於巡警之怠於職守及不稱厥職實緣裝缷貨物無特建之船埠及無良好船港以停泊貨船致巡警防不勝防终有千慮一失之設耳是故欲使倫敦商貨日富運送安全非注意及上述二者不可否則倫敦市况終無發達之望更不能有今日之盛况此則我敢斷言者 
人後幸有二三船王及業進出口之商人注意及此乃集議籌建船埠及開濬河道二事羣旣知是二事實爲不可或缓會議結果遂决計實行其計劃之第一步即開浚西印度船塢并建築一船埠於其旁不數載西印度船埠之大建築告成時則一八零二年之夏也八月二日行落成禮商務大臣ＷＩＬＫＡＭＰＩＴＴ氏主此盛典此空前商業上之大建築英國商業史上實闢一紀元亦倫敦市　進化之第一時期也 
西印度船埠旣成英國進出口之商舶咸滙集於一地向之以倫敦爲全國市場之中心地者今則西印度船埠更爲倫敦之中心點諸若ＴＲＩＭＦＬＰ之糖ＨＯＵＤＷＥＳ之桃本ＪＡＭＡＩＣＮ 
之酒精以及其他各地輸入之食料品工業用原料品英國人民之所恃爲命脈者及一切輸出之製造品靡不同此埠製載缷落全國進出口之商船停泊於此者實占十之六七其時西印度商况之繁盛實臻極點　全世亦無與其匹者考其面積水面計一百零三英畝而陸上則達一百四十畝而有餘其容積之大與夫規模之壯與其盛况實相符合且其盛况歷久而未嘗變直至東印度倫敦維多利亞ＳＮＲＲＹ以及聖堪送林史等諸船埠相繼告成後始稍衰然其爲英國船埠之鼻祖與開拓海外商業之最有功者則無論何人咸承認之 
雜錄 
[塵寰古艶志（上）] [  枕綠]  
　　密斯海蘭謂予曰聞子近頗從事小説家言爲述吾美小説家事信與匪信不可知父老傳言姑妄聽之貴邦人士侈説風流以儂所談補爲小説讀者或賴以得眞自由之旨與則亦何傷風雅當十八世紀之末葉有陸軍中將名馬陵者家於支加哥附近之某村以居其母若妻已則風塵僕僕度其歲月於金戈鐵馬之場惟一年一度一歸來叙天倫之樂耳某歲之春桃花紅遍矣景物可人小説家泛兒萊即鋋生於其家將門之子似宜赳赳昻昻度殊凡家焉而不知其柳樣雙眉波樣　迺類婦人女子是可異也秀水明山郁爲鑿氣花香鳥語助其情恩於是乎泛兒萊不學劍而只學書與人亡違得天獨厚十年折節一旦成功而泛兒萊年方十五口頭猶帶乳花香焉伸紙爲文則又郁然有蘭椒氣尤以作言情尺牘能於微端着墨不期入情爲儒林所推許情書聖手稱重一時豈上帝欲使蚩蚩者氓知其賦情於人之初不因年齒而異故特令泛兒萊開其先河示以信徵與斯意微茫人所難測矣支加哥之平旦報者專刊青年之著作以新思想餉國人者也發行彌月哄動一時主其事者以泛兒萊爲才不以其年幼爲嫌羅而致之委以筆政於是平日報中獨多閨秀之作不乏香豔之詞銷塲更暢而泛兒來譽益蜚焉緣彼之表裏並美良足令名妹淑女顚倒夢想以至魂銷乙乙而有餘投文滿案正勝擲果盈車宛宛言情微微寓意心思一樣趣好亡歧迺使局外之人妄涉個中之想以爲瓊詞遥讀不啻馨欬親承也雖然泛兒萊誠篤君子也能知乎情更能自用其情鶯嗔叱豈在心頭流水行雲只存眼底獨庫陵女士能以尖尖筆頴制其崛强之情機猶化百鍊之鋼柔斯繞指則其魔力亦可謂不小矣哉 
 
[新大陸美景三十五　　影婆娑（四時樹景之一）（春景）] 　　美京西北市各街長林夾道其規畫之美善惟德京柏林可與頡頏尤妙者莫如早春三四月淺碧之葉映入蔚藍之天自遠凝望彷彿清明前後之梨花也有圖爲美京十六街北望　街之景　　三月下旬至六月下旬爲春是　爲一九一八年四月六日正新大陸入春後半月也[  一之]  
詩錄 
[仙籟氏在古詩錄又選詩章十餘闋投自山談再博閲者之一粲] [  仙籁氏簡]  
洗耳池富貴無心長九州　　洗耳碧池頭葉飄久已抛凡事牽犢胡爲飲上流凛凛　　從古昔滔滔逝水自春秋金獅巷土可巢路常有詩人載酒游九月游蜀山重巒極望樹千章欵欵柔風趁夕陽叢竹修籐無定境黄榆烏柏有微霜雲間梵宇疏鐘遠山下人家晚稻香却悔數年游宦拙等聞濡滯負秋光金山寺游客金山竹蔭幾千秋雲自高飛水自流萬里長江　玉帶一輪明月滾晶球遠觀南海三千里近看西河八百舟好景一時玩不盡天缘有分再來游八月十五 
夜半歸來月正中滿身香帶桂花風流螢數點樓臺靜孤雁一聲天地空沽酒喚醒茅店夢狂歌驚起石潭龍倚欄試看青萍劍萬丈毫光透九重（此闋以時序而論固似明日黄花而其詩詞實屬絶妙故亦入選）丐夫貧性生來似野牛手持竹杖過通州餐籃帶曉餘殘月彈板迎風唱晚秋雙足踏開廪世界一肩擔盡古今愁從今不食嗟來食村犬如何吠不休未婚烈女晝虎雖成未點斑百年夫婦一宵難歡聲未歇悲聲起賀客來臨弔客邇孔雀堂中燈閃閃鴛鴦枕上淚汪汪今生寞遂姻緣意空惹浮名在世間李鴻章威威車馬據征鞍臨事方知一死雖二百年來作國亂八千里内弔民殘秋風寳劍孤臣淚落日旌旗大將寒海外干戈猶未息英雄莫作等間看 
續選絶詩列后 
游朝霞丹井猶存人已邈白雲如故跡全非浪游不覺秋風晚且趁漁舟泛月歸古人菴幽谿邃谷亂峯問雲鎖禪扉秋色闌洞口寒烟松一島岩前清籟竹千竿家具無多載一舟綠　青笠興夷猶　溪清絶誰來往雲影天光幾白鷗當年樓影認糢糊倚徧山肩興自孤海鵠灣前好風月吟魂終古傍西湖吳江冷處夜如何一葉扁舟月下過花影備身人未睡櫓枝聲襄聽山歌（聽吳歌）楓葉蕭蕭冷露凝滄浪風景占松陵游人不覺歸來晚秋夜吳江到處燈（滄浪亭） 
小説 
[骷髏（三）] [  鳳生譯]  
　　曰如此則事述之太難要之我必言之醫士旣略具實騐即於樓下設一室名之曰會商室予嘗戲詢醫士某爲藥某爲毒藥某藥或某藥若干可以置人於死此種問題本屬相連故醫士答之娓娓予因是於死一道具有知識而予小世界中祇有愛與死兩物予所述之故事將終矣所餘蓋無幾矣予喃喃曰夜亦將終矣曰嗣後予窺見醫士往往心不在焉似渠有物使我知之而色赧者一日彼盛服而入賃吾弟之車以備晚用予心滋異乃往探之吾弟晤談有頃予卒詢之曰今夜醫士假汝之車其何往歟曰死耳予懇之曰其告我果何往者曰婚耳予失聲而笑曰果不出予之所料嗣後予知新娘乃承繼者享有財産甚豐醫士亦因之而富雖然渠阻我知而辱我者何歟予豈平日求其勿娶謂如是遂斷予之腸耶世間男子眞不可信託予生平祗識男子一人乃未幾已爲予發覺誠哉此輩之不足信中醫士旣畢其務將行予大笑告之曰醫士汝今夜婚歟予言旣出醫士不僅失色彷彿予惱之者予曰何以無燈燭歟軍樂　歟醫士喟然曰汝以婚爲樂事殿予又笑曰否否絶不能之雖然又誰聞　婚日而無燈燭及樂聲乎予乃　予弟爲渠備之弟於是飭人增設婚期中之類飾具予每鐘輒譚及新娘念我見之當如何予又問醫士曰汝猶爲人按脈理耶醫士不答予嘗言人心所欲爲之事他人恒不能見尤以男子爲甚然予適頃所言則又明明剌醫士之胸不啻投之以箭也是夜婚禮舉行甚晚未去之前醫士猶與吾弟於平臺上飲酒此蓋習以爲常之故時明月初升予　然曰醫士汝忘婚回耶可以行矣予下樓潛人藥房取粉末少許乘間投入醫士杯中醫士猶不知也立乾其杯則又注視予曰予必去矣音樂倐奏予乃歸予室著曩昔作新婦時之金色絲服又自鐵櫃中取所有珠寳盡御之然後於樹下備我之床是夜景色極佳南風吹來令人樂而忘倦茉莉花盛開香滿一圍及乎軍樂之聲漸低明月之光漸晦世界若與我而訣别者予乃闔目而含笑理想中以爲脱有見我者必以我朱唇微啓有若玫瑰之酒我將徐人我永久之新婦房中常留此嫣然之矣雖然新婦之室何用歟新婦之衣又何用歟比予醒則見頑童三人方以我之骷髏爲彼輩官學之試騐而敎長方指骨之名類以示學生予最後之憨矣汝得其影耶子之小史完矣汝喜聞歟予答曰極佳 
雞初鳴矣予問曰汝在是耶顧然人答我時則曙光已入室（終） 
[自由談之自由談] [  不冷]  
　　貪小失大貪小失大人人知其不可也然而苟當其時類多不能免者何也蓋以所貪之小即在面前而所失之大則在後也質言之即人多有近見而少遠慮也 
 
 
 

Page 15

 
 
   
 
 

Page 16

 
 
   
 
