# 1906 - 142 - 4911892

 

Page 1

 
 
   
 
 

Page 2

 
 
[論鹽捕營亟宜整頓]  
　　方今大患。在内地各種失業流民。趨而歸之於梟匪之藪。聚賭劫掠。騷擾商民。最爲地方隠害。故留心民事之宜吏。或爲之謀生計以清其源。或爲之嚴緝捕以治其末。咸思所以鋤而去之矣然其間最有害於民生者。莫如販私之鹽梟。而最難清理者。亦莫如販私之鹽梟若輩出没靡常。無惡不作。然苟有得力之官兵營弁。猶可設法以勦除之也。至若鹽捕營。陽托緝私之名。而陰實與販私爲一氣。陽爲捕梟之官弁。而陰實與梟匪爲同黨。進則梟匪卽緝私之官弁。退則官弁卽販私之梟匪。忽官弁。忽梟匪。故整頓最難鹽捕營不能整頓卽私。梟不能勦除假令恃若輩以捕梟。匪是使鹽捕營自戕其手足縛其羽翼而謂其能盡力。乎夫梟匪猶懼有緝捕者。而未必敢公然横行。鹽捕營則毫無顧忌。而爲惡更甚。是以鹽捕營不法之舉動。或竊或盜或賭。甚至眞販私眞梟匪不一捕。而鄕船良民。反誣爲販鹽抛贓勒索搶劫戕命。此等案件。筆不勝書。雖有風厲之大吏而無如何。豈不痛哉。卽以近日本報所載兩事論之。如松江府屬金山縣汆來廟卡所駐之鹽捕中營中哨某號鎗船艙長李某。誣金山衛某鄕船以曾載私鹽。私刑毒。毆追偪投河斃命。營主領哨等爲之私和了事。（見初四日報）又蘇州某鄕。有鹽捕後營陳姓領哨所帶之某號巡船艙長劉某。冒稱醫生。將某姓鄕嫗用針戳。斃陳姓初擬掩匿後經屍屬指出。交縣訊。辦（見初五日報）連日鹽捕營艙長。犯有人命重案。殊爲駭人聽聞。在若輩素屬無賴。兇悍蠻横。本視人命爲兒戲。然既任營弁之名。理宜歛迹安分。乃仍敢逞其舊日恣横之習。無稍忌憚。而領哨。等非但不加懲儆。反爲之多方諱。飾則若輩將益無所畏擾亂治。安更何底止。安得不望賢有司有以懲治之耶然從前之地方官吏。往往礙於營主之情面。其麾下兵弁犯案。一經營主請托。卽消歸烏有。是以鄕民畏鹽捕營如虎。狼疾之如盜賊鹽捕營乃益逞其虎狼之心肆其盜賊之行以欺侮。鄕民而不敢與較。至於此極今民智日開。圑體日固。自衛其身家性命也亦日力。非若前此之以勢力壓制。隠忍吞聲而不敢稍動者。倘不嚴加整頓。一任鹽捕營之横行民間。則相逼相激。必有鄕民與鹽捕營大相衝突而釀成巨禍之一日嗚。呼鹽捕營既不能緝匪以衛民。又反助匪以擾。民則民將安忍。我蘇省大吏。苟爲整頓鹽務計。爲嚴治梟匪計。爲保全地方治安計爲消弭後日巨禍計。均宜有所懲創以儆其餘也。 
[好稅司覆上海道函（爲並無米糧偷漏出口事）]  
　　啓者昨接來函以上海米糧截至三月底止照常封禁早經函致在案茲聞封禁後仍有米石出口情事是否屬實應請確查見示一面嚴行查禁母任偷漏等因准此查本關出口米糧一項早經准照貴道前次函示卽於三月三十日截止一概不准再報出口惟有三月三十截止之日間有所報之米因其船已满裝剩下未運者准於次日另船出口而已此外則有運由鎭江來滬轉口者當經本稅司由電詢准鎭關電覆據稱本口米石奉有上諭仍准出口云云此雖由滬出口並非本口放行之米也抑且近日本口非但無出口之米而反有進口之米乃係由牛莊厦門兩處復運來滬共約數千擔此蓋因目前本埠米價反貴於别口之故耳茲准前因除准卽格外嚴行查禁外相應函覆貴道請煩查照爲荷（容） 
[揚郡米市安靜揚州]  
　　日前此間米價稍漲有不法之徒遍貼匿名揭帖煽惑愚民希圖擾事江甘兩邑宰聞之特出簡明告示曉諭云照得現值農忙米榖來源不暢市價一時稍增民食尚無大傷現已設法平减應各安業照常如敢造言生事定卽提訊到堂一面又諭飭米董傅諭各行本處食米每担價值不得過五元以外連日仙鎭邵伯各埠均各安堵照舊生涯（詳） 
[杭垣閙毁米店事已平杭州]  
　　上月二十九日杭垣閙毁各米店一事已迭紀報端茲悉當晚張撫立書解散民衆出示平價八字派役持燈傅知後衆卽散歸而被毁之米店四十七家卽連夜具禀到縣習晨杭府世伯先太守出示定價發貼各米店門首遂仍照常貿易當事初起時卽有地痞無賴布散流言貧民聞之驚恐紛至米店購米於是莠民乘機搶物旋由役拘獲王雙發謝秋生鄭錦發陳小毛王桂生張壽生高桂生等七名解交程大令提訊鄭錦發等三名堅稱在塲觀看准予保釋陳小毛等實係造謠搶物陳責二千板王雙發等各責數百板押候核辦既傅米業董事吳子卿到縣諭令平價并頒府示略謂薦橋等市因高抬米價不肯多賣致各買户麕聚向閙業經彈壓解散并查無錫等處存貨尙多米有來源内地更不應驟漲應先平價十日凡起碼米每石准售洋四元九角二號米准賣五元三號准賣五元一角餘俟十日後察看來貨多寡再准禀明酌定該買户等亦母得藉端尋釁致千提究其各遵照云云（的） 
[蘇臬詳蘇撫文（爲詳復刑事民事訴訟法事）]  
　　修律大臣奏訂刑事民事訴訟法一摺（原摺見四月十三日報）奉旨飭各省體察情形據實復奏等因由蘇撫陳筱帥轉行到司現經署臬司朱竹石廉訪先行詳復撫憲茲將詳文錄左（前畧）竊維法久則弊弊則必變然必樹之以基行之以漸始著大效若驟欲更張轉恐有窒碍難行者考日本維新首以攺纂法典爲 
 
 
 

Page 3

 
 
入手要義却亦幾費經營又賴瀛島人心奮發衆志齊一甫得攺觀與歐美各國並駕齊驅固非一朝夕之故也中國刑律原有訴訟一門惜止懸越訴誣控者之罪名而無官吏辦法之條目凡有司衙門自投呈以迄出票拘搏禀到過堂其間丁胥書吏之朦蔽留難問官幕友之粗疎草率其弊不可勝言益以刁徒譸幻訟棍唆使播弄案懸莫結比比皆是雖遇勤能之吏亦幾有無可如何之勢偶有摘奸發伏得以定斷而被告人証已拖累不堪諸般虧損無可索償未始非行法未善所致今奉頒刑事民事訴訟各法並附訟費表條分縷晰纎悉靡遺無不仁至義盡其刑事訴訟法如竊盜人命等項可仍按常行律例辦理不過拘提訊斷之間具有規則其民事訴訟法如告錢債田十等項必確有契約証據親自投訴方可准理迨審訊時准兩造及証人互相質辯並准延律師代爲剖論由書記生照錄供詞令兩造同聽又有陪審員秉公持議問官再從中衡斷倘係原告妄控所有一切訟費及被告人等虧損之處均須原告賠償或另行罰金甚至酌予監禁曲在被告亦如之使刁徒無所施其伎俩不敢輕爲嘗試而出票傅人抄錄原卷皆有一定公費卽陪審人員亦有一定酬勞不至枵腹從公亦不得格外需索投訟後傅人過堂飭令復辯均有期限如定案不服原斷雖准其上控但亦定有期限過期卽不准行以杜狡訟之拖延此外種種立法或杜其弊或清其源綱舉目張可稱盡善盡美所慮者中土風會澆漓積習已久無論官與民類多自私自利之心存乎其間以未受敎育之人而卽欲其行眞實無妄之事竊恐一時難以取效况乎警察尙未實行半皆虚應故事則巡捕之難恃也律法未設學堂何處覔卒業而兼品行端正者則律師之難恃也紳士自愛者每不肯任事任事者又未必公正則陪審員之難恃也然值茲時艱孔迫國家力圖自强以期早日收回治外法亦未便因噎廢食致貽畏難苟安之譏惟今日國民程度實有不足若遽用律師代剖陪審員參預深恐平素以唆訟爲生涯者愈肆其包攬詞訟手段師心自用者難保不偏執已見枝節横生其弊亦不可不防茲事重大既奉上諭垂訽殷殷自應博訪周諮再行詳請復奏應請先行飭令各州縣振刷精神屏除私見務將衙門一切舊習掃除凈盡查照新法可行者切實行之其一時難以遵行者如律師陪審兩項應否暫緩俟有合格之人再爲議行統限一月内各將如何試辦情形妥細籌議禀由該管道府州彚齊通禀察核一面仍將新頒條例摘叙大概明白曉諭並將印本條欵照抄多本分給城鄕紳董閱看俾衆周知一面赶緊認眞辦理警察以冀得寸則寸得尺則尺爲漸逹目的之計（後畧）（等） 
[蕪湖巡警局照會各董文（爲創設會議所事）]  
　　（前畧）自世風不古政治日偷階級之判太嚴上下之情斯隔官吏知擅威福而不知修紀網商民知便私圖而不知謀公益其道蓋兩失之蕪湖通商日久五方雜處爲治較難開辦巡警以來于今數稔不但精神不能完備卽形式亦欠整齊固由措施之未盡得宜抑亦財力之未能足用也木督辦前蒞斯職甫及十旬任事匆匆難塞羣望（中略）因思上海地方除租界外已立自治基礎所有城鄕内外警察及南市工程局事宜公舉董事承辦蕪湖警費半屬商捐督辦未易得人原可公舉紳董辦理無如縣城曠隔租界新開營兵未就範圍敎民不無競爭事煩責重恐無願承斯乏之人是以體察情形不得不歸官辦然而商會成立民智日開如能遇事相商正可集思廣益擬請貴紳董設會議所一處凡地方應辦事件隨時晤商關于局事者由本督辦爲發起人邀貴紳董會議關于民事者貴紳董爲發起人邀本督辦會議向背贍之輿論可否决之羣言其宗旨在通官民之情以求地方之益庶幾百廢具舉而百弊全清應如何明定簡章俾垂久遠之處希貴紳董迅速尅日舉行本督辦不勝厚望爲此照會卽煩查照辦理須至照會者（州） 
[飭速查詳學務公欵蘇州]  
　　漂陽縣學務公所紳士沈士林等擬遵照定章將賓興等欵提撥應用詎被舊董反對把持沈等遂投學務處禀請告近當蒙批示云查地方公欵如公車賓興等項以及卷册費府縣考試費書院膏獎費等或係置田收租或係存欵生息凡屬關涉科舉者均應撥作學費業經本處詳定裒集公欵章程通飭各州縣奉文兩月内澈底清理詳報一面督飭舊管經董移交學務公所紳士一手經理仍候詳准動用旋查該縣宗令迄未遵辦卽經専札嚴催復據該紳等先後禀陳籌款方法七條并將縣捐月課獎賞撥作學費等情到處又經迭次抄發原禀飭縣併案督紳商妥辦法詳候核奪在案半載以來未據該縣一字復處殊屬玩延頃閱來呈據稱賓興一欵經該紳等會議提撥賓興舊董等反對把持因欲知難而退等情查前項公欵若使宗令遵照處定章程從速清理督交何致釀成現象仰漂陽縣查照先令批飭併案迅速確切查辦詳候核奪一面由縣慰留該紳等顧全大局始終維持期於和衷共濟俾益學界母再違延致干未便（接） 
[兵工廠又起衝突武昌]  
　　前次兵工廠防兵與工匠冲突事後黎元洪提調將鎗廠監工唐坤朋撤差並聞砲廠監工何千總衣亦撤差之說茲又聞兵工廠黑山一帶照料修理下廠工程委員馮處有石匠某於某日向晚搬遷石塊防兵指爲盜石毆之次日石匠罷工羣集該營棚問罪幸營兵不敢與較未激他變然現在尙未了結也（公） 
[趙軍帥與日領事籌議開埠事宜奉天]  
　　日本派駐奉省總領事官荻原君已於四月下旬到奉暫住日本俱樂部趙軍帥親往拜謁面談許久聞係籌議開埠事宜（丙） 
[史都護赴營口籌辦督銷官鹽法奉天]  
　　奉天屯鹽官銷法雖籌議日久迄未實行近經趙次帥電調營口督銷總辦章幼樵觀察來省面訽開辦遲緩之由章道詞多支吾顯有不實不盡之處次帥隨將章道撤差照會財政局督辦史都護卽日赴營點收該局欵項清查卷宗並布置開辦督銷事宜惟都護所管財政局事極繁鉅約期旬口卽須返省（丙） 
 
 

Page 4

 
 
[批究塘棲巡檢劣迹杭州]  
　　塘棲巡檢李鴻勳向與朱濬狼狽爲奸近因分肥不匀致啓齟齬李子分浙鹽經歷李祥麟又與朱妒奸積嫌勢成不解適值各店鋪以李經收房捐銅元抑作九文相約罷市李卽指爲朱所恿慫與这爲難朱恃與某相國有戚誼不稍退讓竟致互扭撃破李之頭顱當被詳縣提押革衿候辦并賄嘱與朱挾仇之勞某揑具多名證朱之惡殊覺離奇茲由朱母朱張氏赴撫轅上控撫憲張筱帥批示該氏所禀伊子附生朱濬被塘棲巡檢李鴻勳挾嫌串同歸安訓導徐琮賄托仁和學官朦禀褫革究竟是否冤抑彼時具禀之仁和學官究爲何人歸安訓導徐琮平日是否安分該巡檢署内弓兵門丁因王姓訟案在途中向唐姓索費顯係千與詞訟致令書識門丁毆傷生員尤爲荒謬已極一併仰杭州府札行確切查明詳復聽候核奪母稍贍徇此繳（的） 
[袁克定擬奏補副參贊奉天]  
　　盛京新官制將次議准聞副參贊一缺趙次侙帥擬奏請簡放袁宫保之公子无定以資臂助云（丙） 
[議築烟濰鐵路山東]  
　　烟台至濰縣向無鐵路運輸不便商務頗爲受虧現由在籍紳士劉觀察麟瑞王太史季樵萬太守坤山等創議築一鐵路以利商民刻主籌議招集股本之法此舉若成於山左商務當大有裨益也（顚） 
[集議蕪廣鐵路購地蕪湖]  
　　蕪廣鐵路坐辦蔣冠羣於本月初二日假太平春設讌請本地各紳董集議鐵路購地事宜商會總董李伸絜觀察亦在座（九） 
[七續修律大臣編定刑事民事訴訟法]  
　　第一百三十二條凡左列各項以違例論 
一　密案時未經該物主或代表人在塲聽審無詞辯覆卽發封禀者二　未奉有合格公堂之封票卽行查封者 
　　第一百三十三條　擅將被告妻拏家人戚屬人等拘留者亦以違例論　　第一百三十四條　查封產物後除被告外如有他人索取該產物不能和解者雨造可赴發票之公堂呈請判决該公堂詳細研訊至應否揭封衡情酌量辦理 
　　第一百三十五條　凡發票查封之產物由查封之員或委員看管如被告不能償還欠欵則將該產物拍賣 
　　第一百三十六條　於未拍賣該產物之前十日將該產物之大畧及拍賣之時日地方開具　單懸貼於發封之處並登載本地之新聞報紙　　第一百三十七條　拍賣後所得之欵卽用以清償原告欵項開支拍賣發堂費其他應使之費如有盈餘繳還被告或代表人并附籛詳細清單 
　　第七節　　判案後監禁被告 
　　第一百三十八條　凡公堂判斷被告理曲被告不能遵判詞辦理署一係原告呈請公堂卽發拘票將被告拘提監禁票内宜聲明監禁日期 
　　第一百三十九條　監禁日期按照左列以被告應繳之數定其長短期满釋放一　　逾一百圓者其期三月以下二　　逾一百圓在五百圓以下者其期自三月至六月　　第一百四十條　被告監禁期内繳清欵項或經原告呈請開釋者公堂卽將被告釋放（未完） 
[江蘇學政考查上海各校分别等第表（續）]  
　　公立羣學會附屬義務小學校諸紳董同心集欵専收貧寒子第用意堪嘉以五敎員課三班勞累殊甚學生程度雖不深亦尙可造就獎給額（私立時化初等小學堂（此校由經理人盡力籌欵爲培義貧寒子第起見查章程内學科一門所訂各科敎法専爲引導兒童設想以淺近明晣爲合法獎給匾額（私立時化初等小學堂）校長祁紳祖鑒創設此校専收貧寒子第不收學費用意可嘉學生俱幼尙有活潑之致獎給匾額（文明小學堂）校長董紳瑞椿譯述之倫理敎科範本淺近眞切兒童敎育鑑抉出種種惡德均足爲敎育善本學堂有靜穆之氣知守學規各敎員勉盡義務開辦業已三年洵屬難得獎給匾額（公立滬學會附屬義務小學堂）此校由諸紳熱心義務不取學費筆墨書藉操衣概由本會供給惠及貧寒子第法良意美深堪嘉許敎員講授及批攺均尙合法學生亦能恪循禮法獎給匾額（公立崇實商學會附設小學堂）管理規詳明整飭此校已立商學之基礎其所用公司論錢業論商學總會洋貨論俱新穎足以啓發心思甲乙兩班學生程度亦有可觀獎給匾額（私立瀹智小學堂）校董金紳齊聲獨力擔任籌欵培義冲齡兒童用意可嘉敎法記分數極詳挑選各生年歲俱合格亦多聰穎靜穆之氣將來自易成材獎給匾額（私立正誼小學堂）校董顧紳鴻逵與朱紳啓新合力籌欵創成此校培養貧家子第志甚可嘉業學世界地理蒙學地文條理明晣適合階級敎員批攺亦妥適學生國文算學畫稿頗多可採獎給匾額（私立啓秀小學堂）此校開辦有年校長王紳銓撻擔任經費年年賠墊補助有裨蒙餋深堪嘉許學生亦知恪守堂規獎給匾額（私立東明小學堂）管理規條詳盡嚴密承辦人鍾紳浩志自行　欵實屬難行學科完備敎員無缺將來可望收效獎給匾額（衣業公立小學堂）此校開辦未久各生程度　尙無足觀面俱有清氣敎員攺甚筆甚合各業能照此辦理學校自易推廣獎給匾額（金業公立小學堂）此校去年開辦高級生國文可觀餘亦有可採處敎員于發問諸條極得引導兒童之法同業熱心敎育創成此舉爲各業之倡深堪嘉尚獎給匾額（花業小學堂校董程紳鼎苦心籌欵創成此校俾同業子弟同受敎育意甚可嘉敎　講授頗得法學生俱有靜穆之氣獎給匾額（水果業華實小學堂）此校考察品行甚屬切寔將來學生品行必有可觀敎員攺筆妥適學生亦安靜程度雖淺尙可造就獎給匾額（公立飛虹義務小學堂）敎員攺筆平妥學生程度畧有可採此校以地價四千元之息爲經費不數尙鉅由經董籌墊不收學費可嘉之至獎給匾額（公立七鋪小學堂）此校程度尙淺學生能守規矩上課時日稍久當有進步（私立十六鋪小學堂）管理合法敎員攺筆亦妥學生國文漸可成章地理畧知五洲形勢算學有知聞方者字可學獎給匾額（私立二十鋪小學堂）敎員講授頗肯盡心學生作文畧有明權上課時日漸久當有可觀（公立第二義務小學堂）管理尙合法度學額宜增學科亦宜求完備（私立初級小學校）此校雖名小學尙近幼稚敎員管理隱寓家庭敎育之義最屬得法兒童多聰慧甲班尤佳諸女士苦心籌款尤屬難得獎給匾額（公立幼童學堂）中學兼蒙餋院一切布置均合半學生聰頴居多手工發巧體操晿歌漸能合拍獎給匾額（公家警務學堂）警務爲當今要政諸紳董苦心經營以開風氣以培人才法良意美所訂章程俱妥善學生年力壯盛頗有精神獎給匾額（公立商餘學會）此會爲商圑之起點開辦未久形式已漸有可觀來會者年力俱甚精壯照此辦去必能日見整齊獎給匾額 
　　又女學堂（女校無多未便分别等次茲將評語宣示以爲鼓勵） 
　　（私立務本女學堂附幼稚舍）此校開辦有年形式完備各科具見精神敎員整齊敎法詳密足爲女師範之基礎敎員所編講義均合階級敎育地理兩科尤勝學生程度頗有可觀幼稚生遊戲孄熟豆工靈巧獎給匾額（公立天足會女學堂）校長章蘭管理規則整肅嚴明此校科學固有特色尤重德育根抵於開通風氣之中寓保存國粹之意有志提倡女學者取法此校可也獎給匾額（私立城東女學堂）校長楊士煕管理合法苦心提倡已開辦四年殊屬難得學生程度頗有出色者獎給匾額（公立女子蠶業學堂）校長吏家修管理規則謹肅指授蠶法昕夕勤勞學生進步甚速課本敎科均佳學生國文有清氣綉工精緻獎給匾額）私立啓秀中西工藝女學堂）此校講求科學工藝開通智識法良澺美延訂洋敎員至五人之多尤屬不易學生程度頗有可觀者獎給匾額（已完） 
 
 

Page 5

 
 
   
 
 

Page 6

 
 
   
 
 

Page 7

 
 
[上海新開嚴乾德雲記葯號擇於三月初十日開張]  
本號丙午年分設小東門外大街中市坐南朝北石庫洋臺門面剔選各省道地正藥發兌參茸飲牌虔修丸散膏丹杜煎虎鹿龜驢諸膠各種藥酒沙甑花露秘製戒煙靈丸戒烟梅花參片一粒金丹及一切香料細藥等凡仕商賜顧者須認明雲記招牌南北只此兩家庶不致悞　嚴乾生雲記謹啓 
[聲明假冒]  
茲訪聞有無耻之徒僞藥假冒文明戒烟丸在崑山城内玄壇衖口設肆朦售漁利欺騙自稱向蘇州同仁生堂批來夫文明戒烟丸係上海大甡堂獨家總理批發曾經英美工部局國家衛生醫土紷有執照確系戒烟第一良藥今查蘇州同仁生堂從未向大甡堂批過文明丸顯係假藥冒充無欵實屬贍大妄爲况且眞藥之純良假藥之覇雜如隔天淵在購者則性命攸關在敝社則聲名有碍故不得不從重嚴懲以儆將來除一面禀請查辦外合先登報聲明以防諸志土司購假藥也愼之上海三馬路文明戒烟社總經理大甡堂啓 
[順發洋行經理火險公司]  
本行開設上海已五十餘載專辦進口如洋貨疋頭呢絨五金雜貨各種洋糖等類價值克己定期無悮辦理妥善早蒙中外紳商稱許茲爲裕豐行拼入小行所有各寶行號前曾向裕豐行保險者刻絨歸小行經理如遇到期等情祈卽向小行關照轉單爲要至小行經事各友無不妥善辦理及賠欵一節特别快速倘蒙各寶行號賜顧者請駕至三馬路十三號與本帳房接洽可也特此聲明 
[春桂茶園]  
　　初六夜演特煩名角好戲 
　　　大水一條黑魚王玉芳打皷罵曹麒　　金剛大廟蔣翠芬劉永春陳彩林四　燈李春來趙春庭孩兒紅呂樵五齡童劉全瑞接三本普天同慶鍘判官大紫霞宫紳商獨騎煩演救駕煩戲愛學二迷名角本傳好戲打破氣球 
[丹桂茶園]  
　　閏四月初六夜准演拿手好戲 
　　毛仲琪目蓮救母夏月珊小子和七盞燈林步靑孫菊仙小連生夏月潤張順來孫菊仙七盞燈小子和小保成新排改良頭二本庚良戲馮志接奎一將難求接連後部戲三四本庚娘 
[天仙茶園]  
　　初六日戲檯包每位大洋一角 
　　小慶發滾鼓山小文奎白虎堂小瑞堂探寶川小彩雲打扛子小春奎羣臣宴小金鐘罵曹探金鑲翠明月珠小慶官玉娃娃水上飄賽月樓飛來鳳小鳳雲紳商迷捉拿煩好戲人館九花娘小鳳雲 
　　初六夜戲大减價正廳每位三角 
　　趙洪小趙延求壽玉娃娃天献銅橋萬盞燈　爺做媒大奎官謝雲奎筱榮祥李長勝金牡丹紅牡丹小孟七徐春發趙小亷李福祥筱喜祿搜孤救孤取榮陽代焚紀信馬飛珠雙紫霞宫大十八扯趙小月春翠來全本　蜡廟 
[春仙茶園]  
　　閏四月初六夜戲名角合串 
　　謝水福除去三害想九霄兄妹上堂沈韻秋大長獨騎劉廷玉板　救主周鳳文邱鳳翔、彭春芳趙如泉一陣風龍長勝周鳳文趙如泉邱鳳翔姜善珍問病倫時劉坤華大白水灘靑面虎目連救母過路官長煩演請看放氣球 
[壳件洋行]  
　　拍賣告白 
　　啓者今有榨油機器及皮皂機器全付准定在新閘江蘇藥水廠内拍賣日期再行登報特此先行佈聞壳件洋行啓 
[聲明遷移]  
　　本號向開寶善街因翻造房屋遷移英後馬路西致遠街交易承蒙光顧請駕光臨倘有往來信件亦望送至未及週知特此佈聞永森昌鞋店啓 
[尋人]  
　　陳國祥過繼于外舅家姓王年卅歲江西人在上海老　北楊福祥板箱作爲夥因與作主　見不合於四月廿六日午後出外至今未回不知存亡敬求仁人善士如知其下落者祈請告知楊　　山悅來坊利順洋茶箱號即當酬謝决不食言王氏嫂啓 
[禮拜一拍賣　魯意師摩洋行始創自同治十三年即英一千八百七十四年]  
　　准於初六日十點鐘在巴子路第一百十二號拍賣書樓大菜間房廚房一應不器洋琴什物不計此佈魯意師摩洋行啓 
[壳件洋行]  
　　禮拜一拍賣 
　　准於本月初六日下午二點鐘在浦東怡和西棧拍賣樂生船之水漬餅干留聲　器洋燭磁器油爐磁杯磁盆洋線團毛冷針金菜木耳靑笋桂圓肉蓮心大紙黄表紙大包米約二千數百件又拍洋板鐵元條馬腳鐵招牌鐵紫銅皮白銅及數箱届期一點半鐘请至美最時碼頭同趁小輪前往面拍特此佈聞 
[禮拜一拍賣　瑞和行]  
　　准於初六日十點鐘在本行拍賣各色靛青六桶草帽六包香烟五箱件奶粉三箱藥水二箱藥粉二桶硝黄二箱湖羊皮二包肥皂四百三十箱各色洋酒數十箱汗衫雪茄烟紙烟一應食物等不計此佈 
[禮拜一拍賣　魯意師摩洋行始創自同治十三年即英一千八百七十四年]  
　　准於初六日下午兩點半鐘在本行拍賣頂上麫粉一千餘包此佈魯意師摩洋行啓 
[香港太古糖局]  
　　車糖出售 
　　本行由港自運　唛氷糖　唛五温Ｂ温唛四温半　唛四温二五唛四温唛三温七五唛三温車糖出售如貴客欲買祈請到本帳房面訂買定即收定銀如過期不出將定銀罰去特此佈聞上海老太古洋行謹白 
[禮拜二拍賣　魯意師摩洋行始創自同治十三年即英一千八百七十四年]  
　　准於初七十點鐘　威海衛路第十二號拍賣書樓間大菜間房間橱房傢生一應另物不計此佈魯意師摩洋行啓 
[禮拜二拍賣　魯意師摩洋行始創自同治十三年即英一千八百七十四年]  
　　准於初七日十點鐘在本行拍賣各種新紫白銅茶色生菜斗全姆架白塔盅四味架磁哭擺式烹銀刀义色各種夏天衣料　鏡銅擋鐵床一應什物不計此佈魯意師摩洋行啓 
[曾伯廉痢疾痧症藥]  
曾伯亷所製之痢疾痧症症藥水凡紅白痢疾及時下痧氣如　螺絞腸霍亂吐瀉等一切極重極危之症用此藥水治之無不應手奏效其餘如胸痛腹瀉並各種腸胃病亦皆功效如神異常靈騐有患以上等病者祗須服此藥一次痛者已能不痛卽最重之症亦不過服至三四無不全愈此藥在東西各國己經治愈多人不可屈計故地球之上咸稱爲獨一無二之神品購者寶之各藥鋪及各洋貨鋪均有發售每小瓶五角大瓶一元 
[禮拜二拍賣　瑞和行]  
　　准於初七日十點鐘在本行樓上拍賣各色絲絨數十疋各色花緞數十疋料器水壺各種玻璃杯花旗寫椅雪芥烟打字機器千里鏡一應另物不計此佈 
[禮拜二拍賣　瑞和行]  
　　准於初七日兩點半鐘在江西路新棧内拍賣茂和蓬萊圖採芝圖馬上發財漂布飛龍斜文頭號人槍　布仁記品三鷄洋藍羽綾豐太安居五路色椒地花羽綢美人色花羅緞泰和九鴿紅羽毛豐裕花其野牛粗布愛禮司色花羽綢元羽綢百利金黑牡丹漂布義記縐地色絨花布竹布清水漂藍竹布捷成愛連圖市布義沅人槍　細布對開藍竹布三古線本　粗布餘貨不計此佈 
[拍賣頭等良馬]  
　　今有金山新到點班靑大馬一對光彩奪目顔色鮮明單馬雙馬均可拖帶此馬眞正海上罕見之馬准於初八日即禮拜三下午在本行拍賣如貴紳商有意欲購者請移玉至本行面拍可也龍飛有限公司啓 
[禮拜三拍賣　瑞和行]  
　　准於初八日十點鐘在虹口百老匯路第一百廿三號住宅内拍賣書樓大菜間臥房廚房木器一應另星什物不計此佈 
[同慶堂戒烟各藥　吉祥参片一粒金丹如意参片]  
　　本堂戒烟各藥早以風行各省四遠馳名而一粒金丹加料製煉更爲靈妙批發定做無不克己光顧者請至棋盤街外鹹瓜街北口便是 
[密采里西菜館告白]  
　　啓者本舘設在上海法租界精製法國大菜刻下大菜間重加裝飾另設一房名曰京廳凡官紳巨商請客極其相宜每日正午至二點鐘午餐每客每餐洋一元每晚七點鐘至九點鐘晚餐每餐每客洋一元五角酒帳另加倘諸客欲另定餐房或點菜由客自便密采里經理人啓 
 
 

Page 8

 
 
   
 
 

Page 9

 
 
[擬創實業學堂寗波]  
　　鄞西作新學堂敎習王某等擬於布政市地方創辦實業學堂招集股貲仿照泰西有限公司辦法購置民田種桑育蠶以期實業發逹聞辦有成效卽禀當道立案（具） 
[考試法政學生題寗波]  
　　甬郡法政學堂投考學生三十餘人初二日由寗府在堂扃試命題錄左漢宣帝置廷平鄭昌以爲不若删定律令論（具） 
[阻撓學堂公禀批寗波]  
　　奉化縣紳士趙霈濤等五十七人前在甯府署聨名公禀該邑虞庠阻撓學堂當經喻太守批示云虞庠被控抄案累累既已由縣添撥兵差獲案發押豈容輕縱仰奉化縣迅速遵照前檄查明開單各節逐一研訊務得確情詳革嚴辦至縣書嚴聿初卽翼偑差役單英竟敢洩漏通風並蔣國才領衆庇護均屬胆玩藐法情殊可恨並由該縣提案究懲一面將奉文遵辦情形於十日内先行禀復母稍狥縱違延干咎（具） 
[寕波官事]  
　　浙洋水師鎭防統領吳吉人軍門前奉旨補授衢州鎭總兵現聞浙撫以鎭海防務緊要已奏留軍門暫緩晉京○甬郡官塲傅述寗紹臺道缺聞以杭州府世伯先太守署理所遺杭州府缺以寗波府喻庶三太守調補遞遺寕府缺以紹興府劉海臣太守調署傅述如是尙未見有明文（具） 
[俄國道勝銀行派員赴奉奏天]  
　　聞俄國道勝銀行因奉省將開商埠刻已密派該銀行幹練人員赴瀋陽布置一切俾免爲他國捷足惟定主意甚爲秘密云（丙） 
[東邊稅局將歸財政局奏天]  
　　奉省東邊稅局向歸東邊道 
管理收數甚微而保獎極優刻經趙次帥札飭歸併財政局以一事權而資整頓（丙） 
[警察局虚設議員鎭江]  
　　常鎭道陶觀察欲以地方自治之權予各紳士特派吳紳蘭賓劉紳鞏伯等爲警察議員無如兩紳放棄職務從不議事既失地方屬望之殷又負道憲委托之重說者謂不如攺任熱心辦事之紳士較有實濟否則又焉用此告朔之餼羊爲也（曜） 
[推認絲捐不准寗波]  
　　甬郡絲捐向由懋和行認繳現因絲 
收不佳日前在會辦牙釐甯府署具禀呈請推辦寗府喻庶三批示云此項絲捐該行等承認已歷有年自應接續認繳豈容率瀆據禀寗波絲收不佳查寗波絲收較昔年尤旺禀詞頗不屬實所請推辦之處着不准行（飯） 
[新蠶現象寗波]  
　　鄞江橋一帶向爲育蠶之區今春因天雨過多年種桑樹葉皆受濕不佳各育蠶家採飼新蠶大失所望是以頭二蠶起眠頗不應期恐將來絲收未免減色矣飯 
[官設戒烟局揚州]  
　　醫生王炳南以揚城烟室林立吸食日多禀請運憲由官設立戒煙局以救時弊趙都轉飭江甘二縣會議究竟有無裨益是否可行詳復核辦（聞） 
[會議認籌巡警經費蕪湖]  
　　蕪湖巡警自黄潤九觀察到差後遇事認眞警務日有起色奈因經費短絀前日在湖南會館邀集本埠各幫紳商會議一次各紳商均力認籌欵觀察遂擬將巡警度支列表曉諭以昭徴信云（九） 
[電燈將次建廠蕪湖]  
　　蕪湖明遠電燈公司經理張性存擬集股十萬金開辦已在商部註册立案惟自去冬至今僅得股金六萬金刻聞有徽人程次濂獨認三萬金故擬於五月開工（九） 
[嚴究冒牌蕪湖]  
　　蕪湖西門外大街吳順興申祥和二洋貸店近因販賣劣品紙烟裝入英美烟公司之品海球牌派律等空盒内希圖漁利經公司辦事人查出搜獲証據函請英領事照會關道札飭蕪湖縣嚴究該商人自知不合挽人向公司懇情免予罰辦嗣後不再以僞貨冒牌未知公司辦事人能允代爲銷案否（九） 
[煤業振興蕪湖]  
　　蕪湖近來小輪暢行専駛廬州者有八艘駛安慶寗國者有兩艘每日需用東洋煤甚夥上年祇有瑞記洋行一家爲東洋煤生理獲利頗豐以致本年華新公司泰昌正等煤號接踵而起目下上海富隆公司又來蕪開設分號十六日由德公司昔士打船運來世村快煤一千五百墩聞煤質頗高定價又廉（九） 
[示招埠夫報名充工杭州]  
　　浙省江墅鐵路現已繪勘卽將鳩工開辦因城廂各埠夫役人等疑爲有妨生計頗出怨言并有徐伯榮等冒充公司中人在外兜售招工小票茲由湯劉二京卿行文到縣准招各埠夫報名充工以杜前弊仁錢二縣主已於日昨會銜出示曉諭矣（的） 
[札飭各營畫一軍械鎭江]  
　　兩江督練公所近奉京師練兵處札文以各省軍械式様未歸一律爰訂歸併之法如各省步隊或一標歸成一律馬炮工程輜重各隊或一營歸成一律不准一標一營之軍械間有兩式等因當卽通飭各營一體照辦故駐鎭常備六標巡防第八隊統領袁煕龍已於初二日飭知各營照辦矣（再） 
[嚴禁仇敎安慶]  
　　省中自建德匪徒滋事倡言仇敎謠言四起大吏深恐又滋事端特出四言告示分發各屬張貼云西人傅敎載在約章敎不一派人不一邦無非爲善設有敎堂諭飭保護憲示煌煌庚子暴動創痛非常前車可鑒後患宜防軍民人等各勸各鄕民敎一體和氣勿傷敎堂所在保護周詳匪徒謠諑最害地方勿被煽惑致釀禍殃報官拿辦除暴安良睦鄰和衆永保安康諄諄告戒凛遵勿忘（士） 
[搶案駭聞漢口]  
　　漢鎭永寗巷上首楚月樓弄内土妓曹琴家突來游勇十餘人手持利刃破扉直入劫去衣物重件併刃傷龜奴四人馮韻軒司馬蒞騐後隨卽飭差按名查拿（千） 
[擇地築營漢口]  
　　漢防營故址已讓築馬路另在雷祖殿旁擇地起造營屋需銀五萬兩目下該營暫在城外支蓬寄居併聞營屋落成後須添募兩營以厚兵力云（千） 
[職婦禀請捐產興學嘉興]  
　　嘉興職婦周王氏投禀縣署聲稱先夫周方霖在日曾籌興學堂有志未竟現願以所遺田二百畝捐入學務公所爲提倡敎育之助請准立案舉董承辦以便交產刻已由縣轉詳到省頗邀大憲嘉許卽當専摺奏請給獎（的） 
 
 

Page 10

 
 
[關道接篆餘聞蕪湖]  
　　蕪湖關道係與湖北鹽法道互相對調馮星垣觀察交卸湖北鹽法道事回籍掃墓未能履任上月下旬童瑤圃觀察晉省禀請交卸蕪湖道事故皖撫恩特派安慶道毓鍾山觀察來蕪署理毓道於上月二十八日蒞蕪初一日在湖南會館行轅接事前報紀馮觀察來蕪接印係屬傅聞之誤（九） 
[標營開差不受管朿蕪湖P ] 
　　蕪湖江口駐防常備一標二營現奉督練公所調省裁汰攺爲留防營所遺營房卽攺爲徴兵營前日開差之際一標二營兵丁頗有不受隊官標統約朿者幸巡警營加派巡勇站街致未肇事（九） 
[僧道同謀詐騙揚州]  
　　華大王廟淫僧廣遐勾結屠道士冒稱來自肅邸衣履道裝而頭戴紅頂花翎乘綠呢大轎　客趙都轉察知其僞發縣收押遞解湖北原籍（引） 
[粵督電飭照料裁勇鎭江]  
　　粵督岺雲帥現因攺練新軍將武健軍老弱弁兵裁汰三百七十一名派伏波兵艦載送蘇皖湘鄂等省遣散回籍業於初二日抵鎭先期雲帥電飭常鎭道陶觀察轉派水陸總巡周錦堂妥爲照料登岸之兵計二十一名由押送委員李电雲會同協戎給發恩餉遣歸故里翌晨該輪卽溯江上駛（再） 
[紀吳淞學堂運動會吳淞]  
　　吳淞學堂於初四日舉行春季運動會是日假外海六營校場爲會場來觀者有寶山縣學堂復旦公學學生其四鄕揚行月浦江灣城東城西師範等十餘學堂亦皆入覽由上午十點起至下午五點止（川） 
[寶邑徴兵定期起程吳淞]  
　　寶山縣徴兵合格者計四十餘人逐日在徴兵局訓練步伐赴省之期聞定於本月十二日（川） 
[示定渡船價目吳淞]  
　　吳淞浦江行風小船每遇停泊三夾水之兵商輪艦唤渡者半途必倍索船資且有扣物行兇等事事爲寶山縣王大令所知特出示諭明定水程渡價最多不能逾二元昨已傅飭東西二帮小船頭目王金秀趙阿壽轉屬船户遵照矣（川） 
[上海官事]  
　　滬道瑞觀察昨因要公傅上海縣汪大令候選同知周秋江司馬日本工藝留學堂張祖繩等到道問話○奏調使和隨員候選縣丞王吉甫二尹廣圻江西採辦書籍委員候補縣丞唐搏九二尹文壽昨均詣道轅禀見○本城守備葛岐山守戎鳳齡擇於本日接印○滬軍營管帶龍葆珊鎭軍鎭國昨日由蘇回滬詣道轅銷假○商稅大臣吕尚書盛宫保滬道瑞觀察及李伯行京卿定本月初八日午後假洋務局設席公請升任順天府府尹袁海觀大京兆船塢督辦蕯鼎銘軍門楊杏城京卿張季直殿撰魏蕃實李叔倫許苓西徐孝餘等諸觀察劉宇泰閣學等飲宴（合） 
[第一次徴兵定期赴蘇]  
　　滬城火神廟徴兵局聞定於十二日先送第一批徴兵赴蘇（宜） 
[滬道不允英商運米出境]  
　　關道瑞觀察接准駐滬俄領事羅君來函謂現有英國商人西皮利特欲裝載食米一萬石前赴哈爾濱地方以應華工日食之需請爲發給護照咨關放行觀察覆以運米出口現已封禁所請斷難准行（宜） 
[履勘佔地續志]  
　　上海縣派委水利廳詣唐姓互控佔地一節已紀昨報茲悉孫少尹奉委後率同丈手人等並傅同三鋪地甲前往丈得連同營地方足以符原契已於昨日禀覆縣尊汪大令核斷矣（事） 
[松府將來滬督驗謀斃案]  
　　劉錦松與婦人王沈氏謀斃王錫卿一案上憲札委松江府戚太守督同原騐官前南滙縣張明府及承審官上海縣汪大令將王之屍棺踏底相騐茲悉戚太守與張明府定於日内由松來滬至劉與王沈氏等一千人証昨由汪大令飭差赴松提回矣（宜） 
[催解冬漕]  
　　江蘇海運局總辦童米蓀太守因開辦冬漕以來各屬漕未均未解齊禀由糧道陸申甫觀察行文各府州縣催解定於本月二十日爲止務須一律解齊（尺） 
[局員紀過]  
　　二十三七鋪巡防局員朱江兩二尹青龍橋馬土生將學徒顧木全用石灰塗瞎雙目一案並不預先禀報昨已由滬道瑞觀察分别各記大過一次矣（尺） 
[沿浦沙地不准私售]  
　　滬道瑞觀察前接駐滬領袖領事照會謂開濬黄浦事宜由中國政府與各國駐京公使籌議妥洽遵照西歷一千九百零五年九月念四號所定章程辦理至沿浦一帶沙地爲濬浦應用處所不准民間私相賣買等因觀察刻已准照核辦矣（宜） 
[罰款須到局繳納]  
　　總工程局前由副裁判陳良玉參軍帶勇赴各段稽查垃圾如有居民違章掠晒衣服及傾倒垃圾者一律罰洋三角當塲繳出充公邇由總董另定章程以後如有查獲違章之人必須帶局判罰後給以罰票一紙以昭信實（尺） 
[抄案呈道察核]  
　　錢鼎成控朱海郎王毛毛陸頌和應桂馨等誣控拆稍一案已經中西官會訊二十餘堂因意見不合未能定讞由關司馬詳請道憲核示前日司馬接道憲札飭着將此案全案供詞照錄一分送核司馬立卽飭胥連夜赶抄呈送矣）力） 
[禀請懲辦擅用私刑兇犯]  
　　兇犯馬土生擅用私刑致傷學徒顧木全雙目等情已紀前報日昨上海縣汪大令飭提馬女翠英卽翠林及其子夢生到縣訊究先據翠林供稱二月初三日由父許字蔡姓後卽於二十八日被木全誘至周浦住宿一夜復至該鎭董事胡姓家居住旋由胡函知父親到來尋歸餘均不知訊之馬子夢生供稱向不在家父親擅用私刑各情均不知悉質之馬供稱于前月二十二日將顧尋向後用私刑將顧指軋住然後用練將手足捆縛以石灰搽其面目以致目瞽而肌肉潰爛大令詰其有無帮助之人答稱並無别人大令以衅由伊女翠林所起判令掌頰一百下斥退伊子無千開釋馬判還押候禀道憲照例擬罪懲辦（事） 
[流氓移縣禁押]  
　　閘北著名流氓郭松松屢經中西官拿辦迄不悛攺邇又専在閘北一帶結黨横行由巡局員唐二尹訪聞飭拿到案該處被害者紛投巡局控訴前日二尹將郭松松訊供之下判重責三百板備文送縣請爲從嚴禁押（力） 
 
 
] 

Page 11

 
 
[美捕房密拿花會]  
　　美捕房查得西華得路桂芳里十八號房屋有開設花會情事特於前日傍晚帶同八十四號西探及華探倪順泉朱桂生前往密拿當塲拘獲胡興章胡阿榮王阿芳何才有鄭永祥暨婦人陳戈氏陳周氏朱陳氏等八名並起獲賭具等一併帶入捕房奉飭男犯管押捕房女犯送廨押候堂期訊罰（似） 
[鄕民環控糞頭]  
　　上月間本埠英美工部局訪聞西鄕青浦黄渡一帶鄕民相約不至上海租界購糞因恐與清潔章程有礙特派中西包探至公共公廨禀請移文至青浦一帶鄕間查訪情形旋經各探回滬禀報各情已詳本報茲悉昨有青浦縣鄕民數百餘人聨名公禀到廨環控工部清潔局糞頭朱德春卽和記恃勢行兇蠻横敲詐私立罰欵種種不法等情關司馬閱禀之下飭差查訪屬實前日據情函致工部局謂該糞頭既查有以上不法各節並有抑勒洋價情事應請將朱德春卽和記革除另招承充以免滋生事端不知工部局如何辦理也（力） 
[上海縣案]  
　　西鄕北橋謝施氏被族叔謝書堂霸嫁一案前晚汪大令飭提地保沈加惠及柴秋生到案研訊柴供由書堂說合將施氏許與小的爲室當付英洋六十元迨往　娶由董黄云生謂施氏已經再嫁故未娶回現已另娶乞鑒訊之沈供亦相同大令因提在押之謝書堂到案喝掌頰五十下候再嚴辦○警察西局函送陳高郎毆傷周忠海一案到縣亦經汪大令升訊陳供爲紅木業周因時來滋擾故與扭毆訊之周供爲扇業被陳無端毆傷大令核供判陳給周餋傷費洋六元了案○閘北巡防局送擅持手槍向族弟拆稍之無賴郭松松卽郭吳松到縣汪大令向之研訊一味乞恩判令重責籐條二百下發攺過局禁押二年○小么四即金龍生向人訛詐由道發縣前晚經汪大令提案判責四百板叱退○陳高禮控楊金元欠洋九十餘元請究前晚奉汪大令升訊判限五日先繳廿元餘欠着按月拔洋三元了案○蔡子明控黄王氏騙珠　銀一千餘兩請追前晚汪大令提訊以供多含糊斥不准追（事） 
[總工程局紀案]  
　　常州婦人丁馮氏去年被夫凌虐潛行逃出其夫丁某疑鄰近陸王氏之女引誘曾投控原籍常州縣署已將氏女拘押前日陸王氏來鴈訪知丁馮氏匿迹南市龍德橋塊陸海山家卽投報總工程局飭探往提到局由總董着將氏暫行發堂候伊夫來滬具代領○張春山扭陸少卿至總工程局控稱外甥彭蘭耕文定王姓女爲室由陸爲媒擇吉初八近娶當將財禮洋一百元送至陸處陸稱均被彭師取去佁爲謝師希圖吞没求請究追正裁判孫明府飭所丁帶同前往將原洋取回給張具領○大馬頭裕康　行司帪周茂興去冬捲逃帪洋一萬元有零行主陸子山等禀控總工程局當將周父錫榮及薦人黄順康拘局訊明押令尋交既而黄求請交保限期尋周在案至　仍未交出前日飭提黄順康未獲當將黄父江林帶局由孫明府提訊姑念年老判交保限兩禮　内務將周交案○去臘城内益大綢莊夥錢子才將松江帽作夥蔡嘉福扭控總工程局謂蔡之股東張春生欠益大緞洋五百餘元當將帽貨扣住由孫明府訊明判將帽變價抵償一面限交張到案前日已將張提獲解案明府提案復訊錢供稱前經奉諭將扣貨除去尙少洋三百九十二元請追張供所欠之洋實因無力　恩减斷明府判限兩禮拜交還洋二百元（尺） 
[巡局𤨏事]  
　　廿三七鋪一帶賭風甚熾近爲局員朱江兩二尹查悉帶勇往拿在馬路橋東園茶館内見有抺牌之豆腐司徐四壽流氓彭洪義即雌洪寳二人帶局訊明判徐責二十下罰洋兩元彭責一百下斥釋○十二圖悅來訊茶館内有賭徒陳阿四即嘉定阿四等正在聚賭被局員朱江二君往拘各賭徒聞風逃去祇獲阿四一名帶回研訊判責籐條一百下交保限交同黨賣魚增壽喬全福等訊究並飭地保傅店主傅阿三到案嚴訊究罰（尺） 
[英租界捕房事]  
　　某號巡街華捕至捕房報稱前晚十一點半鐵蕪湖路第四十號房屋有坍塌情事捕頭立飭包探劉光　前往緝查旋據查得婦人周金氏所住披屋一間綠年久失修忽然坍塌幸未壓傷人口○包探王阿巧拘獲行竊英奉街龔阿松家衣被銅器之積竊陳紀生又行竊西藏路六十二號雉妓院衣物之陸阿雙等二名捕頭飭將各贓吊齊於今日解廨請究○前日下午三點餘鐘英界南京路浙江路東首有某洋人汽車飛駛而來將陳奇芳之東洋包車碰毁幸人未受傷洋人即偕陳至捕房允爲賠償當即簽名而去又五點鐘大新街迎春坊口有溜韁馬車向北狂奔至南京路爲五十號西捕拘住帶入捕房聽候解辦（力） 
[法租界捕房事]  
　　前晚有方某者在某戲園觀劇而回乘東洋車行經法租界鄭家木橋突來流氓甲乙二人自後曳住其車手中各持小刀强搶取金鋼鑽戒一枚約值銀二百兩始各逸去事後方投報捕房請緝捕頭允之○前晚陳士春至某小烟間吸烟乘間竊取烟槍爲店主覺察追獲連贓一併解入捕房捕頭命押候解堂訊究○昨日小流氓朱阿金至城河浜攫取車子上竹布一疋當卽逃逸由車夫報捕飭探查獲入贓拘入捕房諭令押候解廨訊究○昨日小竊張阿三竊得木植數支在法界求售被包探拘入捕房捕頭命押候解堂訊究○前晚蘭芳里某花烟間某某二烟妓串同私逃龜鴻投報捕房請緝捕明准之（深） 
[美租界捕房事]  
　　某偷兒竊蜜勒路童福昌家綢布衣服多件由探陳三林拘獲押究○王品蘭董子英昨至北四川路昌大洋貨店購物串竊蜜臘香烟嘴數枝由店主察出報由包探陳二　及一百零一號西探將王董一并拘入押候解辦○王金華蔣桂林因賭互毆蔣被王毆傷頭面由捕一併帶入奉飭王押候送辦蔣送醫院求治○王金謙張星其及婦人朱葉氏均在西華得路傾倒垃圾違章由工部局西人報知捕房函請公廨出單傅罰○粵妓梁阿芳張天娥在斐倫路索欠互毆由一百十五號印捕一併拘入捕頭以事涉錢債斥不准理（似） 
[商會經收急賑湖南水灾第二次清單]  
　　嘉興商務總會總理盛萍芝太六恊理張右企太守經募顧芷佩翁再助三元吳立藩翁四角味耕翁五元董政服翁吏元錢伯愚翁二十元崑新商務分會總理李筱康先生經募洋一百元蘇州陸叔記助四十元苕南學界扶風子助二十元閏初五日鳳純祥翁洋七元陸維鏄翁洋五十元合亟登報以揚仁風 
[鉅欵振饑]  
　　正心善堂諸善士交到撥助湖南賑捐洋一千元淮安自道齊主人洋一百元灾祲迭告正愁呼籲無門惠澤覃覈恰喜陽春有腳拜登嘉貺合展謝忱仁濟善堂司董謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
