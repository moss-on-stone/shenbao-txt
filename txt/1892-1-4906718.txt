# 1892 - 1 - 4906718

 

Page 1

 
 
[滬語]  
　　滬凟一隅本彈丸黑子耳自沙衛各船南北往來於是貨物雲屯誾闠鼎沸自小東門以至董家渡浦中賈舶銜尾停泊帆檣若林駸駸乎一時稱盛矣厥後泰西諸國通道東來相地滬城之北翦荆榛闢草萊築康莊以騁輪蹄起廣夏以延商旅昔日荒凉寂寞之區一變而爲繁華境界年復一年賈人之屬赴者日以多房舍之鳩建者日以衆百貨之駢陳者日以華加以輪舶暢行裝貨載客愈形便利沙衛諸船遂不覺相形見絀於是滬南市面遂大孫於滬北剥復相乘盛衰相因其中盈虚消息之故雖曰人事爲之亦由天運宰之也今之滬北喧闐日甚雖未能與英之倫敦法之巴黎德之柏靈奥之維也納美之華盛頓相頡頏然踵事增華有加靡己固己爲通商諸口之冠長衢夾巷舞榭連雲夜月笙歌香街寳馬選聲微色足以極視聽之娱醉月飛觴酒樓似櫛麒麟作脯樓荀名廚適口分甘足以辨中西之味雕輸畫轂怒馬如龍春雨看花秋風睹賽東馳西聘足以流覽風光火齊木難奇珍列肆鮫綃霧織鸞鏡波澄選擇購携足以誇示崇愷洵己萃古今所未有蔚宇宙之大觀宜乎擔囊負榼者願出於其途挾母逐子者願税於其吉及時行樂者願止於其處矣顧吾謂滬凟一隅賞心悦目之事固多緾人敗興之事亦不少約略計之盖有三端一則乞丐之沿街索錢也時當曰畫卑田院中人懾於巡捕之威尚不敢公然作崇一至夜静更深便如室中之鼠伺猫奴之他去蠢蠢然思動見馬路中有行客便喃喃絮絮隨諸其後甚或齩文嚼字滿口之乎者也不予以錢則相隨不捨予以錢則一丐甫去衆丐紛來直與邑廟豫圍情形相類而尤可憎惡者則在章臺北至豪商富客衣履翩翩乘興而來無非以載酒尋花爲事一遇夫衣衫藍縷面目黧姤者一圑高興己銷入瓜霪國中而彼口乞布施者偏絡繹於街頭弄底討人厭而取人懀無過於此巡捕雖有捉丐之舉然每晚拘數丐入捕房聊以塞責翌晨即縱之去日日如是捕以拘丐爲足以畢乃事丐且以巡捕爲不足制我命無怪丐跡之充斥於途也一則流氓之糾黨肆虐也滬上流氓之多甲於他處誠以市面繁盛游人坌集若輩生財之計易於措手故不特本地流氓盤踞不去即别處流氓亦無不相率偕來黨羽衆多威名赫奕刦搶妓女包打宫司揚揚然頤指氣使一呼百應是謂大流氓茶寮烟館狗黨狐朋陰布圈套遇鄉人之初入城市者伺隙挑衅或剥其衣或攫其錢既得所欲紛然四散是謂小流氓作勢裝腔大摇大擺甘言以作餌設計以騙財鬼蜮其心彬雅其貌是謂文流氓窄袖緊身鑲鞋大辫横行狹巷逐隊深宵片語偶乖老拳遽奮是謂武流氓但就流氓一項而計其中分門别類己有如許之多安得不使聞者咸有戒心有時包探巡捕拘獲流氓送案請辦不過以笞責枷押了事遂致流氓之膽愈大流氓之黨愈多似宜另立新章以處各流氓亦衛商保民之一道也一則扒手之乘間竊發也扒手各處皆有而英法兩租界申茶肆烟寮其門如市日夜喧闐尤爲扒手注意之處稍一疏虞則馬褂眼鏡早己不翼而飛風帽手巾亦復不脛而走實令人防不勝防也如路中間行櫃上買物若輩亦耽耽窺伺於其旁苟使精神有顧不到之處則袋内銀錢襟邊時表己不復爲我有此輩神通廣大幾無法可以禁絶惟有隨時隨地加意防維庶不致遭其妙手大凡熱閙之區皆有扒手中國京師扒兒手卓卓有名即外洋諸國通都名鎭亦旨有扒手混跡其間盖無此輩便不足以見人跡之輻輳都會之繁盛也嗟乎蒼狗白衣須臾變幻桑田滄海遷徒靡常苟能處其盛而思常保其盛則不特居是邦者之所深幸抑亦游是地者之所欣欣跂也己 
[本館接奉電音]  
　　昨由主友電傅諭旨一道敬謹譯登○十二月初一日奉旨廂藍旗滿洲都統著德隆調補廂紅旗蒙古副都統著廣忠補授欽此 
[肅清吉電]  
　　昨接天津來電云得捷報口外己於上月廿七日一律肅清捷書夜到甘泉宫當必天顔有喜矣 
[瀛客新談]  
　　華歴十一月廿二日日本三菱公司肥後丸輪船自俄屬海參嵗裝貨返有華客附之而至長崎述及向例華人之往海參嵗服賈作工者惟於進口時由關吏檢查行李間或搜其身畔蓋防有夾帶禁物及漏税故也若出口則並不搜查此次出口時因市中銀行被竊計失銀數逾百萬賊從地道入掘地至長里餘又有人言其穿山而過者事後各處緝查久未得其蹤跡故特派捕在碼頭守候遇有各國人出口即須搜查一遍其查北地人尤爲嚴密然劇賊具此手叚豈果容易就擒乎又云公司船回日本必繞道高麗此次有山東某商在高購得金砂若干值銀八百兩之譜隨附此船轉赴申江不料行至長崎金砂己不翼而飛一時如醉如疾止不知若何措置也 
[詔罷議政] 　 
　　日本議院之設仿泰西通例略爲變通上議院係親王及文武大員名曰貴族院下議院公舉各府縣屬民人名曰衆議院原以通逹民情保衛國計故凡民間利獘宜因宜革必先衆議員大發議論然後逹諸貴族院貴族院如以爲可始得上聞本年開院迄今僅届一月近日近衆議院正會議各案勢如破竹迎刃而解不料東歴十二月二十五號夜十點鐘時有急電逹長崎云帝國議會忽奉日皇詔勅曰朕依帝國憲法第七條命衆議院解散又接續電云日皇命衆議院於本日午後七點鐘時解散按開會閉會均有定期今未届期忽奉此命殊令聞者爲之驚駭云 
[漁人遭刦]  
　　琉球與日本壞地相接人皆環海而居耕作餘間頗擅網罟答箵之利東歴十二月三號旦志頭王城兼城三間切各處漁船共九十九箏由兼城皆切噝滿村之東南倭子麥感海面駛出打魚忽起暴風船俱漂没有三十餘箏出没波濤間閲一刻鐘許始沈溺祗二人萬死倖免至六號午前十二點鐘時得逹絲滿村哀告間切人民傅信至各處一時妻慟其夫子哭其父兄哀其弟號泣之聲慘動天地開之會祉大有丸輪船聞之急出洋查探向嘉屋部　東南而進搜索十點餘鐘僅見破船五箏浮於水面又向别處尋求仍無所見始悟事越四日尋亦徒勞遂廢然而返近日杳知各船共載二百八十六人除二人生還外餘悉葬於魚腹矣慘哉按琉制省轄間切間切轄村省如郡治間切如鄉鎭云 
[中路番情]  
　　臺灣中路埔裏社一帶生番素稱頑梗同有屯兵駐紥以備不虞管稰爲葉渭泉恊戎永輝近日 
 
 

Page 2

 
 
北港一帶生番由通事來營納疑恊戎即赴蜈蚣崙等處與之約法數章示以功必賞罪必誅然後准其歸化另有一萬霧社者内分二十六小社番丁不下數萬人刻有二十五社願降其一社素極兇惡尚在游移恊戎諭知通事謂如欲投降必循例以小番五口大番五名爲質凡物公平交易每日食鹽按人數酌給不准餘留彼此畫界分疆無事不得過雷池一步五日准一出入手執和番旗幟爲憑夜問不使擅自遊行如違立即正法云 
[受賄傅聞]  
　　由臺北至基隆火輪車日行二次定章附載貨物論擔收價司車人向不稽查某日車己將開突有數人舁木箱三具至不知内裝何物惟見形甚沈重上車時抗不買票詭稱基隆銘軍所運其時搭客某甲見有銘軍差弁在旁詢以爾營中是否囑運此物答曰無之甲知其有弊深疑箱内恐裝軍火立即扣留禀請上游開騐正相持間忽來乙丙二人其一口操金陵音一則面黃有鬚似是安徽土著倉皇奔至票房左手袖洋銀二百枚右手持阿芙蓉一盒向甲長跪而言曰君等不問箱内何物但不聲張當以區區者奉敬否則請畢命於斯甲見無人在側遂納其洋令將原箱運去戒之曰不足爲外人道也嘻利令智昏天下人大抵如此獨甲也與哉雖然火車之站衆目昭彰而甲竟敢納賄勞私此其妙手通天誠非他人所能及矣事據訪事人函述如此是眞是假執筆者未經目覩不敢置詞惟有照録報端以符新聞體例而己 
[蘇試紀事]  
　　蘇州府魁太守示期上月廿六日在貢院扃試吴江震澤崑山新陽四縣文童正塲吴江己冠首題顚而不扶則將焉用彼相矣且爾言過矣虎未冠而願立於其朝矣市震澤己冠首題穀不可勝食也數罟不入污池魚未冠而願藏於其市矣關崑山己冠首題未詳未冠而願出於其路矣耕新陽己冠首題會計當而己矣嘗爲乘由矣曰牛未冠而願耕於其野矣廛通塲次題是以惟仁者宜在高位詩題賦得耐寒石硯欲生泳得寒子五言六韻 
[鄞縣考試] 　　 
　　鄞縣縣試日期前己録報兹悉頭塲與考文童約有二千名左右第文風雖盛而積習相沿牢不可破頭塲並不點名於塡册時先納試卷試期先一日校士館大門洞開各考寓預派工役人等先佔坐號一切閒雜人等均人内如酒飯點心食物等攤無不畢具其熱閙情形與戲塲無異雖楊大令嚴防傅遞除出示曉諭外又派幹役多人内外巡綽而不知各童可就近僱搶也是日黎明封門二更放牌至五鼓尚未掃塲己冠首題如五六十至安見方六七十未冠首題如會同至宗廟通塲次题人人親其親長其長而天下平通塲詩題賦得冬嶺秀狐松得松字五言六韵 
[水族奇形]  
　　香港報云上月初七日有人手持一物略如鼈有裙無足有尾無首背色青黑文如龜腹純白有九口中惟一口有牙二枚巨如人指權其重幾二十斤道經粤垣寳慶新街陳姓之鬥家人怪而問之則曰昨泛舟鵝潭舉網得之詢諸老漁亦莫能知其名陳以其狀異必非尋常鱗介可比遂以二金購之命人放諸鵝潭此物爲山經爾雅所不載想邇來格致日精必有能知其名者録之以俟博物君子 
[因賭爲妓]  
　　粤東賭風甲於他省一經沾染無論男婦莫不身敗名裂是誠民間之大蠧也東莞某氏婦年未花信貌僅中人生有賭癖一日與某妓博負數十金不能償妓時加逼索後竟誘婦至惠州使之倚門賣笑有栽藥肆主約友買醉邀婦侑觴見其舉止語言時形羞怯叩之具以情告肆主意良不忍出資爲之脱籍送歸夫家時夫己有所聞以破甑難完閉門不納婦遂大歸母氏噫賭之害人有如是者而謂可不禁哉 
[巴馬確信]  
　　香港循環日報支俄人佔踞巴馬事事傅説紛紛莫衷一是兹閲某人於西歴十月廿七日由亞士杜城致書於印度太唔士報所言原原本本有條不紊特爲譯登如左據云前數月有英統領得楊夏士濱奉印度外務暑之命赴中國所屬他基士丹地主幹辦公事本年夏間楊統領在耶近處忽接消息謂有俄兵一隊至中國所屬巴馬地方其時適有英兵總名爹威臣止在他基土丹遊玩楊統領遂委令往大巴馬之北向俄軍詰問蓋以該地係中國缺屬俄國不應無故加兵也楊統領飭令兵總去後旋即自往小巴馬西南邊境以窺俄人舉動既抵巴馬遂由此折入華近河此河之上游爲中國所屬下游則爲阿富汗酋長管轄統領泝流而下但見村舍寥落路鮮行人沿途所經祗遇兩人而己旋抵一處地名波世金巴村即見俄兵駐於村從前本有人居惟久己抛荒祗餘殘碑古塜滿目荒凉俄兵约共百人中有一半係弋行人其餘多屬步兵爲恩那恊戎所統管楊統領即往拜會寒暄數語隨即告别俄員亦親到回拜彼此暢談頗形親睦至翌日晚間統領正在帳中憇息忽俄經到有弁目兩名堅請統領起來有要話奉禀統領急起叩其來意則謂現奉他基土丹俄國總督魯士奇之命着統領即寫退約尅期離小巴馬不得從某關隘經過擅入俄國新得土地否則拘解往馬希蘭城發落統領聞言甚爲駭異然以其官之命而來姑與簽寫退約而去旋至中國所屬之德担巴士巴馬處暫住從而細訪消息始知俄兵不獨侵入中國屬土旦己干犯阿富汗及芝棣剌之土地矣繼而帶兵在波世金巴駐紥之俄恊戎亦拔寨由華近至北加村取道高立謁關隘渡軒都高士山直抵芝棣剌地面所過之地並無居民想己聞警先逃未幾俄兵取道波維基關復過軒都高士而回華近之沙弼村此村在阿富汗界内村内之人見俄兵之至出聚村外欲行抗拒惟是軍裝無幾卒不敢要截兵遂疾趨而過仍返覆世金巴小住未幾即拔營回俄屬之亞禮巴馬處屯聚蓋知各關隘不久即行封閉也是時英兵總爹威臣亦至中國所屬之亞利渣巴馬地面探得中國武員張統領統帶士卒以此設立營汛建築砲臺扼守要隘遂往見之勾留數日甚形親暱詎俄兵由波金世巴言旋經過是地肆行無禮聲稱此地係歸俄人所管堅逼張統領退去並將爹兵總拘押解往馬希蘭城是時有英國駐俄京欽差衙門之隨員名義欲　在城中俄官遂將爹總交其發落義律旋勸兵總返加士加利城回見楊統領爹兵總當即起程行至德巴士巴馬處即遇見楊統領及張統領兩人張統領言俄官所行甚屬無理大馬忿怒且謂該處確係中國屬土今被俄人無故侵奪來春中朝定必命將帥兼統大軍前往駐紥以見臥榻之側斷不容他人鼾睡也於是楊統领與爹兵總旋向張統領告别即返加士蔑地方至十月十四號行抵基路浙城暫駐襜帷即回印度覆命云 
[神山鶴語]  
　　蕪湖米市於十月間粤商減價收買四路來源漸形支絀日内又有轉機米船排泊江于待價而沽者鱗次櫛比各粤機亦皆重門洞啓並蓄兼收日前江濱德厚祥棧房正在進貨馱米小工魚貫而上米包己高積如山不料堆脚未稳署然坍倒有小工二名逃避不及被壓其中急行施救己氣息奄奄迨後翻至極底又見一人壓斃其下頭身己成虀粉因係外來　民無從悉其家屬遂由棧中市札收殮瘞諸荒郊僅費洋蚨五枚即了却一個窮漢矣○育嬰堂工程係成端甫觀察在任時捐廉倡率集千腑以成裘度地於西湖池畔鳩工庀材不及一年居然有峻宇雕墻翬飛烏革適逢觀察重回本任遂會同署關道彭受臣觀察議立規模選擇地方公正紳士數人在堂執事並雇乳母哺育人家棄嬰至城廂貧民生女無方養育者儘可覓保到堂持號俀月領取津貼意美法良可垂久遠現己擇吉開堂並出示城鄉市鎭俾窮檐赤子咸得以生以養功德洵無量哉○署蕪胡縣王宇春明府於上月十一日因公赴金陵謁見督憲禀商公事旋於十九日乘坐招商局江裕輪船回蕪○時届隆冬道憲必派佐雜小班赴皖南二十三州縣城鄉稽查保甲所以戢奸宄而安良善也本届彭觀察每縣派委一員於日内給札貢途他日歸來圍爐笑語探囊相示應共説憲恩高厚矣○江口鶴兒山下舊有雄觀亭邑中人八景之一紅羊歴刧畫棟成塵久己鞠爲茂草春秋佳日載酒尋詩惟見雲影江光荒渚斷岸而己去春有一老道士婆婆山下詭稱夢神指示來此與善男信女結香火因緣俾古蹟不致淪亡聞者不察眞僞此唱彼和磨崖别蘚重興土木名爲規復古蹟貴側山門抵小僅供羽士棲息廟旁空地素爲外來貧民結茅圑處道士指爲廟基按户收租房有 
 
 

Page 3

 
 
天曹廟住持李道士見而不平謂何物遊民竟敢喧賓奪主由是擦掌磨拳互相鬥法己非一次日前雄觀亭羽士雲遊山外留傭人羅姓守門薄暮時羅啓門喚犬呶呶訾詈大曹廟望衡相對李道士謂爲指桑罵槐奮然突出敬以老拳羅遂一蹶不振急覔住持回廟方欲舁赴縣署喊寃不圖甫舁下榻羅己一命嗚呼王邑尊聞報於翌午帶領刑書仵作詣騐惟見小腹略現青色餘無傷痕遂飭當塲備棺收殮一面將李道士及附近窮民帶案以便訊究如何定讞尚待續聞○蕪湖一帶今年秋成中秢胼手胝足者歲晚務閒相與人市置辦歲事長街十里終日攘江熙來如入山陰道上雜貨布疋等鋪無不利市三倍而操三隻手生涯者亦混跡人叢中乘間竊發中其計者無不頓呼負貨保甲總辦袁觀察因此派委武弁十餘員分頭帶領勇丁荷戈執戟巡查街道除暴衛良可謂無微不至矣○城内西南偶保甲委員王采卿少尹城外北郭鋪分叚巡員包維九少尹均因他事辭差由成觀察遴委錢晉江少尹接辦城内陳小浦少尹接辦北郭均於日前到差矣 
[南屏雪影]  
　　前紀錢塘縣伍大令路經珠寳巷將吕宋小票店輪船招牌收去一節兹悉小火輪八隻係由戴生昌具禀前署浙藩龔仰遽方伯批准後凡由申至杭遇有厘卡停輪船騐均有定章近因富太芝等十七家編列輪船名目包攬客商希圖漁利業經戴生昌廳請臬司及保甲局札飭兩縣封閉不准添設輪船己由縣派差曉諭各號不料誨爾諄諄聽我藐藐反添開紅多利等兩家伍大令遂將輪船招牌收去並會同仁和縣高大令出示巖禁大略謂凡小火輪之往來申杭者戴生昌八隻而外不准另列名目兠搭客商恐有遇卡偷漏等弊即有客輪來杭隨到隨開不得多停時刻拖帶民船至於各鋪自示之後一律閉歇倘敢故違一經查出將開設輪船之房屋充公嚴行究治○某氏女年己及笄其父母於數年前憑冰上人言許字某甲之子爲室行聘後知甲子一貧如洗遂有悔婚之意復羡某乙之子貌美而多金俏人説合將女改字乙子爲室擇於上月廿四日合卺事爲甲子所聞邀同媒妁同於路側待彩輿過而要之不料與中並無新人蓋初由男家迎親新娘尚未登輿也甲子不暇辨晰將空輿舁至家中怒甚將輿打成虀粉復至女家意欲搶親偏處尋覓新人己化黃鶴而去忿無所洩乃將燈燭餚饌抛擲滿地始悻悻而去世態炎凉古今一轍出之姻婭尤覺難堪無怪甲子之忿忿也某氏視女爲奇貨暮楚朝秦二三其德豈能不見擯於清議耶○張勤果公靈柩入城後設幃於華藏禪寺己登報牘兹擇於十一月廿一日開吊是日自撫憲以下及在籍紳士咸往弔唁車馬喧闐旌旗赫奕上至横河橋下至普安街皆爲輿夫跟丁所塞行路者幾無插足之地可謂極盛一時矣 
[潯陽雜記]  
　　前報載廣東主考抵潯一節兹悉所到者係翰林院編修景太史方昶非廣東主考徐周兩星使也聞星使於上月廿一日由南昌乘坐官船東下近日北風大作在鄱陽湖爲在尤所阻稍遲一二日諒可抵潯也○十一月廿三日十點鐘時九江對岸火勢飛騰照耀如白晝後探知北關外鄉村失愼此處鄉民大半結茅爲屋編竹成墻望衡對宇約十數家有李某因夜寒烘火臨睡時餘燼未熄火爐邊又有茅柴失於檢點遂致延及蘆壁烈烈轟轟不可嚮邇時己夜深人静又在荒僻之處並無水龍祝融氏遂得大肆猖狂將繩樞甕牘收拾一空惟人口尚無損傷可謂不幸中之大幸也○潯城内劉某於前日娶妻將晚時高燒紅燭伴婆扶新娘入洞房作坐床撒帳之舉有戚友四人手擎花燭并有男婦十數人隨之而入肆意笑謔謂之閙新房詎料此房年久失修地板忽然塌下但聞嘩拉拉一聲男的女的老的少的早己跌在一處壓成一堆迨挣扎起來則己氣喘神悸目瞪手顫不復能惡作劇矣閙新房最是惡習若以此法處之豈不妙 
[蘇州綺語]  
　　上月十七日午前嘉興秀水兩縣王劉兩邑尊排齊全副儀仗各赴漕倉行開倉之禮六房事吏皆衣冠叩賀頗極整齊○十六日北門外北麗坊諸紳董製就匾額二方及萬民傘德政牌各兩對衣冠翎頂送往秀水縣署浼號房將手版投入劉邑尊衣冠出暖閣速入花廳隨命將匾額懸掛大堂各紳始欣欣然興辭而出○前報紀新塍台州客長楊高虎爲某甲霸相釀成命案云云邑宰訪得楊劣跡多端升堂研訊喝令從重笞責釘鐐收禁以待從嚴懲辦○邇日依舊天時和暖時而細雨霏霏緑蟻新醅酒紅小火爐之詩可留待他時再詠也 
[蘇垣决犯]  
　　上月廿四日蘇州省垣奉到刑部釘封公文吴縣凌鏡之大令立即會同撫標中軍盛君帶兵數哨在本監中提出犯婦一口綁赴市曹凌遲處死二十五日復在司監提出盜犯李湺濮一名當上綁時尚與同獄各囚拱手爲禮談笑自若毫無畏懼情形當由邑尊會同守備從護龍街押至大教塲斬决 
[吴諺]  
　　蘇州西路保甲總巡調委郭别駕廷沛接辦按别駕需次己久上年曾辦此差云○每年冬令必有江北無業游民藉饑荒爲名三五成羣沿街强索不遂其慾動輒攫物速颺民間受累實深畏之如虎現爲長洲縣沈期伸大令訪悉出示諭禁如有前項人等入境著地保概行驅逐不准逗遛俾免匪類混跡潛蹤地方得以安静云○上月二十五日之夜三更己盡窮賊鄒阿金在南採蓮巷康濟局行竊適值西路總巡帶領局勇巡緝至此聞其聲息遂於黑暗中捕獲搜出衣服四件及火撚自來火撚等物葭局訊間供認屬實判令枷責示衆贓俟失主具領 
[恭賀新禮]  
　　今日爲西國元旦本邑道營廳縣及英法讞員循例至駐滬各领事及英刑司署天主教堂新關税務司公館賀禧 
[憲示照登]  
　　欽命江南蘇州等處承宣布政使司布政司鄧爲出示嚴禁事照得商人開設錢鋪往來銀錢原爲便民起見乃近有一種奸商始則廣爲招徠及至存疑既多暗將資本移匿他處驟然倒閉在奸商固爲得計而受其欺者大都傾家蕩産甚有孤兒寡婦短見輕生爲此陰險害人正所謂大盜不操戈矛者也查例藏匿現銀逃走照誑騙財物律計贓准竊盜論立法何等森嚴無如各處錢鋪相習成風一至年終紛紛倒閉上海地方爲尤甚如果該錢鋪實因贸易清淡自思閉歇儘可先行告知存户次第清釐然後停閉各存户自不得藉端逼迫反致有虧存本若移匿資本席捲而逃則是有心倒騙揆厥情非較白晝搶奪尤爲兇惡若不申明例禁此風不知伊子胡底除通飭各屬一體嚴禁並將以前匿疑倒閉各案嚴追毋許徇縱外爲此剴切曉諭仰各錢鋪知悉自示之後爾等切勿效尤存心匿騙如敢故違仍蹈前轍一經存户告發無論鋪主店夥一併立提到案押追盡法懲辦本司言出法隨愼勿以身嘗試也其各凛尊毋違切切特示光绪十相年十一月二十八日發上海縣署前實貼 
[武試内塲]  
　　昨日自辰至午各武童衣冠楚齊集上海縣署大堂鐘鳴一下學師宣廣文命駕到師宣廣文命駕到來升座點名畢扃閉大門各試步箭三枝並默寫聖諭廣訓至四點鐘後事竣袁大令因有清恙故未會同閲看 
[飭拘蟻棍]  
　　本邑西鄉顓橋鎭民婦孫氏孀守家中潔清自矢十月初忽被近處蟻棍何浩榮糾集多人逼令再醮閔行司訪聞飭緝地保董古山庇匿不交遂由司備文到縣請提圖董孫鴻藻亦遞禀請辦袁大令以此事傷風敗俗立飭縣差下鄉將一千人拘拿到案聽候研訊 
[泉臺暴骨]  
　　有某氏者綽號塌科菜盲於目而不盲於心每喜勾引游蜂浪蝶恣意宣淫近與滬南石某相識沆瀣一氣賃居阜康里矮屋一椽招集無頼子弟以鬥麻雀爲名藉以漁利近以生涯落寞另圖生財之道念及小南門外有祖塋先世素稱富厚當下窆時凡附於棺者附於體者類多珠玉珍寳今雖代遠年湮然寂寂幽宫寳氣鬱而必發得此一宗財物何患不作富家翁遂商諸木作頭某甲詭言欲將祖柩遷移改造陽宅甲信之鳩工從事掘至下面見有棺木數具業己腐爛不可移動石令工匠遠離獨自檢點將古玉若干件古錢數百枚取之而出以此外别無寳器不覺爽然若失次日即令各匠停工某甲以工價尚無著落邀同男婦數人向石理論石以榻科菜爲護身符在烟館茶寮理論數天直 
 
 

Page 4

 
 
至前晚始有成議不致興鷸蚌之争人即利慾薰心何忍暴露先人肢體冀得意外之財乃竟毅然爲之是豈尚有人心者哉今之營營於利者充類至盡不至爲石所爲而不止吁可歎也 
[差傅候訊]  
　　本城俞家弄人張静山勒斃其子南堂己登昨報上海縣袁大令訪聞其事飭差往查昨日縣差己静山傅到候示矣 
[解犯起程]  
　　去春鄉人徐錫卿被汛捕陳桂夥役潘山誣良爲竊時己革縣裴大中尚綰篆務訊明情節判令收入獄内擬定罪名旋經上憲照例擬陳軍罪潘徒罪除陳業己起解外潘亦于昨日經袁大令備文飭差押解起程 
[仍無確供]  
　　鎭江關聽差楊大昌因西人美生私販軍火解案由上海縣迭次研詰己詳前報前晚袁大令在内花廳覆詰楊所供與前堂大略相同大令以其狡展判令用竹杖鞭背二百下仍還禁所 
[逃犯即獲]  
　　張春森投上海縣控李朱氏誘拐伊女一案中有要犯楊生忠前日由差拘到派夥看管至晚楊乘人不備飛步奔逃差夥見之追至三牌樓北首始得拿獲 
[英界公堂瑣案]  
　　包探禀稱昨夜徐宗揚等投捕房訴稱被長春堂妓院中某龜奴毆擊捕頭見徐等均己爛醉命小的往查據云徐等醉後胡閙自將馬褂眼鏡抛置龜奴隨即交還後徐妻忽到妓院忿争回來即稱失去金表至捕房聲訴時並未言及失表小的亦查無証據徐供稱小的係嘉定人在治下行醫昨晚至長春堂找尋匠頭宋阿大龜奴勸令設宴小的未允即被兇毆馬褂眼鏡確己交還然尚少金表金練請賜追還未供稱徐確來尋小的致被兇毆失去金表等物王慶春供稱小的係蘇詶人現在治下長春堂可夜度帳徐是熟客當時由宋領來昨夜伊等在泰和館飲酒深入醉鄉深夜至院中適龜奴等倚在欄杆旁小的恐欄折而仆告以歲將盡矣各自小心不料徐等悮聽此言即將小的毆擊自己脱下馬褂解去眼鏡隨由龜子交還並不見有金表金練宋二尹謂徐醉後滋閙娼家即有所失亦屬咎由自取姑飭將王交人保出俟捕房查明金表証據再行察斷○江北人楊阿六訴稱小的現在某小火輪船執役被賊竊去棉被絨毯各一追獲人贓交捕送案賊犯黃春壽供稱小的亦江北人初次犯竊尚乞施恩宋二尹判令笞責五十板贓給楊領去○包探禀稱平和洋行機房木匠張炳泉竊取螺螄釘一枚搜獲原贓交捕送案張供稱小的係上海人作工時見有人遺下螺螄釘是以貪小拾取宋二尹判令管押三日贓存捕房給還失主所有張身畔搜出之對時表竹尺訊係己物存俟期滿開釋時給還○包探禀稱小的緝獲賊犯王金山起到衣服三件水烟袋一枝詰知竊自羅仁生家查得王曾在别處犯竊今將人贓送案羅投案領贓王供稱小的係甯波人行竊該死務求老爺格外施恩宋二尹判令笞責一百板飭捕房神下輪船回籍贓給羅領去 
[法捕房瑣事]  
　　天津人某甲乘新裕輪船來滬帶有衣服數包忽被同伴之某乙竊取向茶房追究據稱乙本在蘇州某公館當差甲追至蘇州果在某公館查見乙不認行竊同至滬上昨日送入法界捕房當經包探盤問乙供認明白立即吊到原贓押候解案請究○偷兒某行竊車寓中物件昨經包探查獲人贓送入捕房管押○某甲前日在碼頭上行竊客人所買家鄉肉五十餘斤被客所見扭獲人贓交捕管押○維羅洋行前控某車夫竊取猪鬃一件今由洋行夥前往江北將該車夫尋到帶至滬上送入捕訳管押○福建阿福前日竊得洋傘瓜皮小帽向押店質錢當被包探查獲送押捕房聽候解案請訊 
[仰募年終施米]  
　　謹啓者敝堂歴年常規每届歲之暮之際散給米票憑困苦者得以隨時領取每藉衆擎之力俾資撲振之需竊慮今庚市景蕭條覔利維艱自慚無由而堪告署德福者宏慈普濟也伏思世情較清爲窮黎更形支絀屢見飢寒交迫竟有難認於膜外矣是以敝堂不揣冐昧用敢環求大寳號大君子慈惠性成交游道重念救貧莫先施米諒樂郊多有樂輸設蒙紳富巨商春風到處憐窮途之哭泣嗟異鄉之流離自愿隠名樂施儘堪預向敝堂易取樂據式憑分付届時代爲散給庶免斗量升分之勞得願寳號善士甘露頻濡憫徹骨之清零恤伶仃孤苦慷慨解囊助金俾得早購米石以以期接濟不特敝堂傾心向日即困苦壁立者更爲之望雲稽首也上海鐡馬路廣益善堂同人謹啓 
[補注]  
　　昨日本報代登滬報老玉筆再啓一告白内僕試南都句之僕字姚餘其書句之其書二字據稱漫漶不清又末後有陽月晦三字漏未排入合代補注如有 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　 
[赤嵌官報]  
　　月前臺灣藩轅牌示以現署淡水縣之孫蕚齋大令調署臺灣縣而以前辦鹽務文案之吕幼漁大令接署淡水又忽牌懸改委以孫大令仍留淡水吕大令則另委臺東直隸州缺 
[鄂城官報]  
　　候補縣葉熙錕赴黃安催錢僅候補州判左佩韾赴宜昌禀辭詹瑞雲禀辭赴麻城催漕候補巡檢姚鴻基自黃陂催漕回候補通判林源赴興國州催錢糧禀辭布經歴托補奉藩憲給予提前拔委繁缺州縣一次即用縣回長廉銷假奉委赴荆州衛催錢糧禀辭夏時泰奉委交代局幫辦候補巡檢余祉館王步鰲俱奉委留查漢循禮坊俱赴兩院禀知謝候補縣徐嘉祥赴濳江催錢漕吴世璜赴兩院禀知赴藩署閲卷委辦樊口釐局候補府黃仁黻解釐金來省赴兩院禀到徐家幹赴兩院銷交代局並隄工捐輸差候補同知直隸州朱式程奉撫憲給咨捐回安徽候補通判梁承潤赴隨州催錢糧俱赴兩院禀知辭管帶知津輪船補用千總王恩平禀辭赴湖南候補縣寳豐禀謝赴孝感催錢糧禀辭候補典史韓炳南鎖武左衛錢漕差 
[䢴江官報]  
　　　十一月廿四日分發巡檢王鹾尉樹禀到廿五日陳分轉宗旭禀赴泰屬查探水勢李鹾尹實解海分司餉來廿六日正任揚州府陳太守由省回楊翁鹾尹慶麟辭回吴家集差次 
[蘇省官報]  
　　十一月廿三日首府魁禀知本日考試常昭二縣文童正塲陸冠瀛禀知奉委赴崇明勘估隄工差即辭縣丞張毓華銷催提常昭二縣漕項差巡檢杭福清吴邑崔潤澤元邑均禀知奉委監放貧孤口糧差典史胡道成由上海回銷順直賑捐文案差並禀知奉委河運差藩轅牌示照得太湖廳角頭司巡檢申士林署事一年期滿撤回遺缺查有試用從九品萬毓桂堪以委署廿四日知縣葉大莊禀知奉委盤查常鎭太三屬積穀差又郁保章由江陰釐局回縣丞倪煥章禀知奉委武陽催兌差未入潘友成禀知奉委催提太倉鎭洋奉賢等州縣漕項差指分江蘇試用縣丞陳毓楠浙江人由京騐看來省禀到家人禀報家主江蘇候補知縣姚棟雲於廿三日在蘇寓病故又鄭國華於廿一日在孟河就醫途次病故廿五日知府沈鳳韶禀辭回滬孫詒紳禀知江陰任内應解地漕掃數解清知縣湯曜解餉赴江甯回郁保章禀辭回江陰厘局縣丞俞世球禀知交卸華亭縣縣丞事回巡檢文濬禀知奉松滬局札委瀏河厘捐差即辭林韶貽禀知奉委海運津局差廿六日首府魁禀知本日考試江震崑新四邑文童正塲知府譚泰來銷假並禀知奉委總辦海運滬局差即辭元和縣李禀知下鄉公幹王肇嵩由滬來朱江禀謝文闈對讀查出弊端蒙奬記大功一次又金山張運河工完竣蒙獎記功二次並禀知奉委盤查蘇松二屬積穀差即辭張晸縣丞沈善發均禀辭赴海運滬局差李湘禀知奉委監放長邑孤貧口糧差理問趙善培禀知奉藩憲委催昭文縣徐令泰興任内徵存銀兩差即辭分發江蘇試用者庫大使蔡珍培安徽人由京騐看來省禀到從九朱瀛禀知部准廻避浙江廿七日知府吴道中辭赴海運滬局差吴江縣李金匱縣王均禀到杜仁榦禀知奉委催提崑新吴淞江河工經費差即辭施沛霖禀知奉委解餉赴金陵即辭又麟恒禀銷常昭催兌差縣丞俞軾禀辭赴滬局差正任平望司巡檢俞龍盤禀知奉吴邑委兼辦保甲差從九萬毓桂禀謝委署太湖廳角頭司巡檢事道庫龍韜禀知交卸代理震澤司巡檢事回並禀和奉妻海運津局差分發江蘇試用縣主簿蔡珍培騐看來省禀到因昨日悮登藩庫廰理合更正廿八日靖江縣張嘉　禀知會算吴江交代來省王肇嵩禀謝飭知十四年分蘇皖賑捐案内蒙保補缺後以直隸州用韓國楹禀辭解淮餉赴揚州 
 
 
 

Page 10

 
 
   
 
