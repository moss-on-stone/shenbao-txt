# 1882 - 168 - 4903284

 

Page 1

 
 
[論高麗和約自明爲中國藩屬]  
　　高麗之爲中國藩屬久矣中國知之高麗知之而他國有知有不知今高麗與美國訂立和約首言已爲中國屬國大書特書於和約之前於是他國亦莫不知之此言也其與中國有益乎無益乎或者謂中國藩屬高麗而外如琉球安南緬甸暹羅之類無非爲中國屏藩而乃琉球則爲日本所滅安南則爲法人所攻緬甸暹羅諸國亦或岌岌焉爲泰西各國所覬觎而中國鞭長莫及殊有不能兼顧之勢此其故皆由於中國雖以各國爲屬而並未昌言於衆故他國雖明知之而故作不知以逞其虎視鯨吞之志若早知爲中國之屬或尚有所顧忌而不至若是今高麗一國亦頗有覬觎之人高人惄焉憂之欲藉中國聲威以自張其國勢大書於和約之首日高麗向爲中朝屬國或者他國以中國之故而推愛高麗則有不與高麗聯和者見此和約知高麗與中國本屬一氣相關今聯合與國而先自明此節亦將有所顧而不敢逞高麗安則中國亦安是有益於中國者非淺鮮也或者又謂高麗之先爲此言其意盖有所注也高麗前者曾與日本通商傳聞約中有高麗自與日本通和之後若與他國往來必須日人爲之介紹之說則是高麗初亦未嘗有仰賴乎中國之意迨日人相待高人漸不以禮恐貽後日之患始傾心於中國藉中國以通欵於美國其勢必將漸事擴充徧與泰西各國通好以分日人之勢旣藉中國以通各國則不得不以此語冠諸約首一則以示恭順中國之忱一則以爲他日有事相求之本夫旣彰明較著自明爲中朝屬國則中國亦無可推辭事事當以瀋屬之禮待之休戚當與相關憂樂當與相共然中國有事未必能借助於高麗高麗有事則必當借助於中國中國亦不得不有以助之何則名分所在斷不可以坐視也若中國有事而欲借助於高麗則據情理而論高麗亦安得不聽中國之征調但高麗國小而兵希自顧尚且不暇又何能爲中國出力此亦勢之顯然者也然則高麗之有此言高麗自爲計則得矣中國反恐將來有疲於奔命之患又何益於中國乎此二說者亦各有理然竊以爲高麗之恭順愈甚則中國之仔肩愈重在高麗方且依中國以托庇在各國亦將以中國爲觀瞻吾恐高麗此舉固爲極聰明之事而中國之憂則方興未艾是正不可不先爲之籌及也雖然思患預防固屬上策而欲保護屬國則亦不可不昌言於衆也卽如日本之滅琉球筱豈不知琉球向屬中國而欲得其地則故爲不知反曉曉焉置辯以爲琉球舊爲日本分支今特收入版圖初非取之中國此由於中國未曾明示之故也又如法兵之攻安南中國傳電信屬曾襲侯就近詢諸法國而法人以爲與中國無涉彼法國豈眞不知安南之屬中耶亦以中國未曾明言之故而肆然無忌至於如此故吾以爲中國計宜將已之屬國某某知照各國俾各國昭然知某某諸國爲中朝之屬國侮屬國卽無異乎侮中國輕肇釁端有違公法或者有所顧慮而不致狡焉思逞亦未始非保衛屬國之一法也夫高麗與日本通商則其言如彼與美國立約則其言如此其意固不可臆度然其明言爲中朝属國一語則可知高麗未嘗無人高麗有人而中國顧反無人耶所願當軸諸公勿但以高麗此言爲中國榮也可耳 
[本館自已接到電音]  
　　本館於昨日接到在津友人專發電音到本館有五月初五日上諭一道敬謹譯登 
○五月初五日奉上諭御史陳啓泰奏各省考試官員請仿照閩省章程辦理等語着吏部議奏欽此 
[電音彚錄]  
　　倫敦於本月初五日發來電報言埃及之意思麥意里亞地方近亦有滋亂情事亂黨皆在蘇彛士河邊來往未識其作作何了結也又云英人恐阿爾蘭地方之民仍有不靖故特預備泒兵駐該處以資彈壓也 
[德宮毓慶]  
　　前日英公司輪船帶來外國新聞言德國皇孫於華三月二十日誕一皇曾孫伯靈京城内升砲一百零一門以示敬賀之意德皇壽考康强四代孫曾芝蘭毓秀懿與休哉 
[巨艦神速]  
　　本舘西友接到英國電報云斯德林蓋斯德里船由漢裝茶於初六日晚十點鐘已至英國初七日早五點鐘抵码頭計該船自吳淞開行到英僅歴二十九日零十一點鐘可謂神速之極爲從來所未聞也 
[羊城信息]  
　　香港西字報載有廣東消息云廣省近日風狂雨驟勢極迅厲封姨肆虐港中舟楫未免罹殃小船上諸人殊多吃苦也又云端陽競渡本爲粤中舊例去歲因在國服中故未舉行今年擬爲興辦踵事增華較去歲更熱閙也又云省中擬定於本月十一日考試幼童取其才質聰明者送往瓊州所設之水師堂内肄業習練兵法以備將來爲國家効力所考者仍係中國文字其人年紀皆須十二歲以上十六歲以下逾此不錄其肄業諸童食用所需則皆由官頒給是亦備材待用之要務也 
[黑夜墮江]  
　　招商局之江永輪船昨從漢口來滬知其管機器之西人於途間跌入江中該船停輪施救無如洪流湍急本難打撈加以時在夜間黑暗中尤難辩認是以未能撈獲葬身魚腹不亦慘哉 
[專祠官祭]  
　　道光間洋船進吳淞口陳忠愍公諱化成時任江南提督在砲台防禦殉難馬革孤忠軍民感泣朝廷嘉其志卽愍其陣亡寵詔特頒美名永錫並勅於殉難地方建立專祠春秋祭祀以報忠誠祠在本城淘沙塲果目堂間壁今日爲公授命之期前後數天有各業董事醵貧設宗清音欵待十分熱閙今日例由地方官致祭衣冠蹌濟爼豆馨香蓋天子固已褒忠而士商亦知致敬也 
[馬戯四誌]  
　　前晚車利尼馬戯照常開演觀者仍未少減盖海外奇觀人人快覩演者興愈高而采愈烈看客亦日有盛而夜有增也祗以是晚天氣蒸悶觀者或不耐久坐出外散步觀玩各獸其所畜之巨猴極爲馴良睡於籠中踡曲如人西人呼之曰味良矍然驚起問其欲食否則啾啁作聲似答應狀予以荷蘭水一瓶捧之作人飲復照視其瓶承之以口涓滴不遺藏其瓶於籠旁又一西人以皮酒一瓶予之亦吸飲如前毫無醉意見者莫不嘖嘖稱奇以爲教之者殊費苦心也 
[控告陰狀]  
　　昨日午後本城邑廟前有年約六十左右之寍波口音婦人背負寃狀一紙在頭門膝行跪拜至大堂欲告陰狀傍人問之據云被族叔名某者吞没財産在寍波本籍衙門控告屢控不准故含寃來申求城隍爺顯應耳噫是固愚婦之所爲也然其情則可憫矣 
 
 

Page 2

 
 
[枷責舟子]  
　　前報舢板舟子毆打局勇一則不料舟子係福建人姓林名阿龍至泉漳會館向董事論理謂董事不予保護出言挺撞因　 
此會舘中之司事董重共怒卽將阿龍送請總局懲辦局員將阿龍杖責二百又掌頰一百二十因怒其屢次滋事也責後卽時枷號發會舘前示　 
衆兩月云 
[訊問投河]  
　　端陽日有人在虹口虹橋浜投河尋死由捕阻救解送英界會審署陳太守飭候發落等因已列前報兹由陳太守訊明其人供姓王名昌士浙寍定海縣人向在原籍耕種因嗜烟故難度日來滬尋做小工苦無所就光景更不如前欲思還里又乏川資故致尋死云太　 
守謂王滬上可有親友答稱二馬路開箍桶店者係屬親戚現在情願送我回籍太守隨飭差查該店願否送其回籍稟候核辦 
[投河復見]  
　　初六日午後本埠白大橋上又有一少年身穿白布短衫者投河自盡橋北　下小茶館内有船帮諸人吃茶瞥見斯人落水羣赴河濱撈救斯時潮正大漲但見此人向上一竄之後卽復滅頂赴救　急用竹篙打撈而屍身亦無着矣查白大橋之投河自盡者層見疉　 
出然率皆年少輕生足　滬上花天酒地易致沈迷虧空銀錢求生不得亦惟年輕人爲尤甚耳 
[同居搆釁]  
　　本埠有甲乙二人俱在虹口駕船爲業甲住頭埠者街乙則轉租甲屋而同居本月初五日甲忽誣乙以瞹昧之事勒令遷徙乙以事無証據不服且謂甲日旣欲逐我須將余代賒米洋二元八角付清我卽遠去甲不能償致相爭論詎甲甲突將乙之髮辫剪落逃逸乙遍　 
尋無蹤直至初七日早晨始獲遇見乃互扭至第一樓茶館評理其如何了結容俟續聞再錄 
[無辜被擊]  
　　初七日上午虹口外國馬戯圍棚外有羣兒在竹笆窺視另有一兒年約十餘歲在笆外路上行走戯園諸人深惡羣兒滋擾用石擲逐不料殃及池魚竟將行走之兒頭顱擊破一孔頓時倒地血流滿面昏不知人後經從旁認識者送至其家卽往捕房投訴捕頭令兒　 
指明何人所擊以便往拘兒則茫然莫對捕頭亦不能爲力也 
[鳬水喪生]  
　　本埠近日天氣驟熱前日午後五點鐘時英租界新橋地方有羣孩赤體到河中洗澡鳬水爲樂旋有住居對河法租界地方寍波口音之孩年約十二三歲亦脫衣下水與羣孩互戯詎該孩下水卽占滅頂羣孩呼救經人救起已氣絶矣羣孩驚慌紛紛散歸當卽報知　 
該孩之父母到來撫屍大慟隨備棺成殮矣 
[棺殮車夫]  
　　前報列一千九百十三號東洋車夫在英租界西金隆里口驟然倒斃一節兹悉由捕房傳該處之三圖地保查到車主傳問知該車夫名施阿大係蘇州人滬上並無親屬由車主爲其置辦衣服報明保安堂給發棺木成殮發壇車歸車主領去矣 
[逃妓續聞]  
　　昨報列妓女明逃一節兹聞妓名朱紅卿在英租界四馬路新永慶内因朱姓鴇負債三千餘金大半係男女各傭所代借者該鴇祗憑紅卿一人作錢樹子視爲奇貨然所進不敷所出該妓現有陳姓客與之贖身另居已言明價洋一千一百元而各債戶殊不敷分泒　 
妓亦自知債多錢少定難過去深恐不能脱離苦海故商之於客借復新園侑酒遂行此計客卽出塲悉照前議付洋第未聞鴇及債戶之允與否　 
然照此情形理無不合則名正言順可也何必故作此狡獪哉 
[覆訊侵吞]  
　　盤記號主控馮雙梅在泰興洋行司帳侵用去洋一千五百餘元避匿一案已列前報昨據該號主投案聲稱線氈茶葉鈕扣均已起到并鳴捕到馮家柴堆裏搜出表實有二打計二十四只呈案又稱馮别無生理家中所有典押已罄玆據潘世惠云馮自到泰興行以　 
來祗四個月已令潘代贖當物共有一百四十餘元顯見其心早懷不良陳太守謂馮妻馮金氏前不承認有表今已搜出殊屬狡猾該氏惟涕泣　 
求恩繼稱馮在紹興原籍本有妻室今明明抛棄我與二女而歸矣太守又問原告除起到之件作價外尚少幾何答稱照算尚少一千一百元光　 
景然泰興行内馮另有存项三百二十兩此欵雖似是而非總須馮到始可核奪太守隨飭潘世惠父保馮金氏仍交官媒着交出馮雙梅起案之　 
表父原告領去 
[停妻再娶]  
　　浦東趙家樓人某幼訂南市某姓女爲室尚未完姻某好作狎邪遊現又浼其長親鄭姓作伐私娶徽州人吳姓女爲妻正在親迎合𢀿被前聘之原媒偵知赶到將某拉出評理并邀女家人同來幸女家尚稱明白不肯到場但謂憑某自謀安置吳女等語聞目下吳某　 
亦與鄭講理尚未議妥噫已聘雲英天台復入若某生司謂咎由自取者矣 
[追索纒頭]  
　　本埠晝錦牌樓地方某生家本富有故年届登瀛家中尚延師課讀無如性好游戯常在北里勾留以致局帳纍纍債臺高築與歌妓楊玉林尤爲情密故楊處節帳欠至四百餘元端節各債上門索討楊亦遣傭婦往索不知被何人指引該傭婦竟至某書房索逋爲師　 
者以禮門義路竟來蝶使蜂媒大爲不然着人轉告主母詎陳母不肯付洋置之不理致索逋人在書房咆哮肆閙師大窘逸去而楊之傭婦久閙　 
技窮恨恨出門揚言再不料理當闔家上門往索云 
[啜茗行竊]  
　　小東門外花衣行夥陳玉林赴法界會審公廨禀稱因有事往北在新街口一園茶館啜茗旋來一人與我拚卓繼後在樓窓又招呼一人上來搭語旋向我身畔擦過不意腰間之時辰表一隻已被剪去故將其人鳴捕送案翁太守詰之杜茂生據稱隨後上樓之人實　 
不認得並非由我招呼而上翁太守着將杜茂生管押候辦 
[車戶案斷結]  
　　本埠順利東洋車公所與工部局結訟一案各情節經錄報昨日十點鐘時兩造所延之訟師各詣㺯領事署聽斷經㺯國德總領事會同德英兩國領事酌核以查察彼此情形原告車業公所所控固在情理之中此後悉各循向章餘如原議至招人投函認捐各節　 
概毋庸議在工部局固可酌議加捐惟須斟情酌理遂各遵諭完結一時置車各戶莫不欣感云 
[失犬案又訊]  
　　英商某控追失犬一案昨日英界會審署據某洋人同克姓及投到克稱是犬之母犬毛色大小無異惟母犬已帶回本國潘錦堂帶黄色母犬到堂仍執如前薛捕頭謂潘帶來之母犬毛色黄而鬆是犬毛色黑而緊决非黄犬所生况捕到潘處查犬時潘將犬藏起再四搜尋始見顯係情虚兩造又互相辨論潘稱洋人實是冐認旣屢煩大老爺屢訊情願將犬送彼陳太守謂潘旣願送犬可毋庸議薛捕頭謂　 
此犬如果係洋人須辦潘竊犬之罪不然則洋人冒認亦當議處此事總須澈究冉請限一禮拜查訪再行訊斷太守允之 
[避犬溺斃]  
　　法界新橋南吉慶里有某姓之孩年十三歲於前日仝衆孩全滬城浜玩耍旋來一犬向該狂吠不休竟有撲咬之勢該孩懼極逃人浜内竟然不起待衆孩喊呌詎已淹斃隨卽報知其家前往撈起收殮犬與此孩豈有宿孽耶 
[案情支離]  
　　前報述楊寳林控案昨經法界會審署覆訊捕房將張蓮桂卽張㺯桂解到旋有徐萬春上堂呈張美桂盤店據一紙稱張將此紙父我抵去洋三十元翁太守見紙上載明店由陶福泉盤下而初訊時楊寳林稱由羅家灣錢姓盤下出洋三十五元張美桂供詞亦如楊　 
故駁其情節不符張美桂是粤人未能明白陳詞太守令張覔保著於禮拜六邀同陶福泉又着楊寳林亦邀錢姓一併投案候訊 
 
 

Page 3

 
 
[聚賭懲辦]  
　　法界會審署據捕房解到賭徒一起共計十人係法包探聞信往獲並起到賭具骨骰兩顆竹牌三十二隻大洋七元四開八開洋各三枚訊據九人供稱均係竹匠住彩視街不敢犯賭止爲接龍之戯某甲供在洋人處當轎班東人交我洋五元付帳因未見其人將洋帶轉路經乙門首進内小憇旋被悮捉翁太守以各人均不肯認飭將九人帶出祗留某丙細詰始認某甲聚賭而丁等三人多未入局太守將該　 
三人傳進研詰一過先行開釋某甲爲首斷難寛容飭責一百板枷號一月以儆餘六人各着罰洋一元無繳則各責八十板云 
[病臥被拘]  
　　九號華捕昨至法會審公堂禀稱前晚十點餘鐘奉差巡緝見鹿鶴春茶肆門前睡臥赤身一人將其唤醒詰問何不回去安睡而臥于當街詎其人以爲清夢被驚卽起身趁我不備從背後極力一推致合面跌撲號衣均破而膝盖及手指亦俱受傷故將其拘解候訊　 
翁太守詰之其人稱名葉阿生住頭擺渡手藝營生因素患羊顚瘋病時隨地跌撲連自已多不知情翁太守着法包探將葉帶到仁濟醫館騐明　 
病之眞假再爲核斷 
[揶揄受罰]  
　　西捕送粤婦三人至法會審公廨稱彼等三婦在路行走作手勢駡我烏龜故拘請懲辦翁太守詰之三婦人據供陳姓姚姓吳姓住虹口禮拜堂後因到船上去尋人路過法界不敢駡人翁太守謂若不罵人决不拘係本應懲辦今姑從寛各罰洋一元充公 
[貪飲被責]  
　　小工潘同生與管阿五各分得工資錢二百文潘以管多分五文不平爭毆將錢並棄於地另有小工王阿三何子行二人謂人乘不妨我取竟携錢赴酒家暢飲及潘管二人氣平追索王何乘酒興逞兇被捕一併拘送英界會審公堂請辦陳太守訊之情確着王何二　 
人繳錢則俯首答稱無力太守怒甚飭押候各責四十板噫梨花飲罷竹板聲催是蓋唱拾金醉打而繼以苦肉計者絶妙崑徽合演也 
[竊案瑣誌]  
　　法巡捕房准英巡捕房移送到陶勝年陳印亭兩人以在英界小押店質押烟鎗觀其形跡實屬可疑故拘到訊詰供稱鎗係法租界小東門地方偷來故送請懲辦法捕頭將陶陳兩人解案請究翁太守詰訊陶陳兩人初則抵賴嗣供認在小東門外之盆湯間壁偷來　 
翁太守斷將兩人各責六十板烟槍存捕房招失主認領又法包探獲到吳阿二一名并麻袋數隻將人賍一併解案請辦經翁太守垂訊據供認　 
在米船上偷來因無原告故麻袋着暫存捕房吳阿二斷責六十板以儆又據新義泰夥徐子生擾稱有王耀者來店已四五次凡他來過店中輒　 
少物伴前日又被竊洋傘兩把當場捉獲原贓俱在爲此報明捕房將其解案據法包探禀稱此人係新到滬上者據稱由湖北而來翁太守詰之　 
王耀供稱南京人太守以其口音不類金陵卽詢其到底何處人則稱住裕泰客棧自湖北來於五月朔方到等語太守詰其還竊何家物件則矢　 
口稱無太守着管押嚴辦云 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[網盡財源]  
　　江右年來省垣錢價之昻貴較外府州縣爲特甚而總核省垣現錢之聚集則較外府州懸爲獨多似宜跌而反長者此理殊不可解盖各卡釐金盡解制錢來省殆無虚日錢源已屬旺相而更加以州縣漕丁之定征折銀者大半改征制錢如某邑漕石原征洋銀二兩三錢乃自去冬起及刻征上忙皆改征十足制錢三千六百六十五文合之近年省内市價竟可兑換紋銀二兩四錢零若洋銀且將二兩七錢矣一轉移而獲此大利彼安得不取錢舍銀藉一水之便封船捉夫運省兑銀納庫一邑如是他邑可知則就此計之省外之錢勢已幾幾盡入省垣内在各屬不惟一無來路　去路固已若此似缺錢宜彼則然而此不應有是患也詎竟不然數月來省市錢價反覺有漲無跌絶不解來源若是其廣者果從何處銷却至價反獨高也是必有人焉高下其間持其源面遏其流作一網打盡之想嗚呼民生衣食岌岌矣獨有黄金高北斗亦安用哉又奚忍哉 
[督課勤苦]  
　　江右范某學中老宿也一子年二十餘而夭遺兩孫長者現十三齡次者十一齡范欲令世其業自督課之惟驕養過甚性復疲玩好嬉游而不耐拘束范每於蚤起携之人學閉其門設一方桌已居中而使兩孫左右坐同讀一經書則共備三分已前亦置其一蓋以讀而導之也乃兩孫不甚開口其聲音若斷若續聽之不聞問之不答而又有所碍不能遽施夏楚因是枊鬱漸　瘋狀導孫讀時惟自張口朗誦十數句後卽自催日快讀快讀則聲益加大讀益加急雖汗如雨下亦不顧兩孫俱視之笑而范若弗知者自催如前久之輒昏迷偃息坐椅而寐兩孫乃自啓戶逸去依然游戯迨范覺再招之至訽以前　熟未或試令之自誦則茫無一語范又以前法教之人有以自苦相勸者范殊不以爲然甚至斤斤與人辯論竊謂中人之資可以成可以敗固應自幼教導庶可爲鄉里之善人然如范之教孫亦太自不逹矣爲之孫者安得一旦而幡然悔悟乎 
[寄棺作閙]  
　　○杭之鳳山門外萬松嶺地方有四明公所係寍人寄棺處也本月中有甲乙兩棺先後停厝於此管所者每夜聞鬼語啾啾似相爭論初亦不以爲意數夕後其聲更属甚至敲臺拍案如相扭結之勢每更餘起直閙至四鼓後方止無夜不然闔所之人聽之皆毛骨竦然不敢安臥有胆壯者夜起而細聽之知作禍者卽甲乙兩棺但其故終不可解次日管所者向某甲家細言其事其家人聞而愕然曰是誠有之然不料色之靈爽如斯也蓋甲生前爲泰安當夥乙係其中表弟前年乙以臥病向甲借洋十元未曾歸楚今春甲往索取遂致兩相爭執甚至以老拳從事不意乙隨手一拳適中甲之要害當時均不及覺及甲歸而臥床數日傷重殞命其易簀時曾自言曰吾爲乙所傷而死然乙亦不久於人世當作厲鬼以索其命言罷卽死甲死後數日其棺卽停厝公所未及半月乙果相繼而逝其病中亦自云爲甲索命現其棺亦在公所停放想必兩棺同在一處故夜夜作閙云按此事實無稽之言不足取信惟該公所中人言之鑿鑿姑照述之以當東坡之說鬼耳 
 
 
