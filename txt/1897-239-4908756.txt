# 1934 - 239 - 4908756

 

Page 1

 
 
[鄉試條對秘書○中東戰紀恭摹御容懿範曁中外人地電六萬言秘書也翻刻送究]  
　　慶學會著中東戰紀八卷本忠愛之忱上治安之策今第三次重印恭事皇上御容皇后　　　　如見雲日　符更　中外名流曁黄海戰地諸圖以資考鏡價仍一圓五角○戰紀　編四卷載李中堂東征電報六萬　百　君子　　　十　曁名都　密約各西報　諭之屬合諸初編所錄皆萬金不換之秘本百思不到之畏詮取價七角○文學興國策二卷爲振　新學者先　之導卽爲光昌文治者榮業所基取價二角○　例鄉會試第三塲歲科試經古場皆兼時務題目風檐角藝首忌襲謬承訛以上三書於中國重大新政東洋搆釁資跡歐洲交涉隠情考核謹嚴搜羅宏富合爲一套取價二圓○若更合泰西新史攬要及時事新論圖説以揣摩各國百年來之政策中國十年來之情形悉人　對之中元魁　此其選也上海在申報館申昌書畫室格致書室美華書館大吉樓古香閣飛鴻閣出售外埠託考巿售書處寄售[  圖書集成局代啓]  
[論報紀提辦家丁事]  
　　中國今日官塲之蠧書辦而外厥惟家丁家丁之名目繁多如州縣衙門則上焉者爲稿案錢漕簽押次焉者爲用印書禀值堂辦差接帖管監管所又次者爲跪上房值簽押房值帳房值花廳内跟班外跟班大約多至四五十人少亦二三十人其用事者爲腹心其奔走者爲爪牙盤踞勾結魚肉良善磨牙吮血殺人如麻上至府道衙門院司憲署更有坐京坐省坐關諸名目大約官之勢力愈大卽家丁之狐假虎威不法尤甚督撫之家丁司道與之通聲氣焉其視府廳以下蔑如也司道之家丁府廳與之接禮貌焉其視州縣以下蔑如也若輩前身本非人道轉世或自地獄中出或自餓鬼畜生道中來童而習之儼有衣鉢非小忠小信足以固結主人卽便辟側媚足以逢迎主人迨至大權在握則炙手可熱下僚莫不趨承結納惟恐失若輩歡而若輩遂習爲固然能謟人者能　人讀明宗考功報劉一丈書窮形盡相不值識者一哂其在爲之主人者能清心寡欲整躬率物則若輩固無從逞其鬼蜮其次庸庸循謹蕭規曹隨不敢違心以虐民不欲立名以異衆圭角不露揣摩末由則若輩之惡亦不至一發而莫遏最可患者其主人表裏不一言行兩歧盜跖其心伯夷其口明裁僚屬之陋規暗飽一人之欲壑若輩乃得上下春手牟利而樹怨長惡而附奸徒觀其文告之頒無異一清如水不轉瞬而左右宵小之以貪墨敗者雖欲掩盜鈴之耳而措手不及此可見直道之難欺而凡服官之人不可不於家丁嚴其約束也上月初二日報錄杭友來函云織署家丁王某素有力强横異常居民畏之如虎呼以王爺某日晚間與素識之某婦在梅花碑同春園啜茗有甲乙丙三人亦與該婦相熟因代會帳王不覺醋意頓生肆口大駡三人不敢與較相率遁去王欲根究三人蹤跡向婦窮詰婦辭以不相識王怒舉盞飛擲衆茶客咸抱不平羣起而攻拖王至保甲分局究辦巡員某二尹正欲訊問卽有僕黨多人手持尚衣名片前來討保二尹不允衆僕不由分説將人奪去并將公堂各物毁壞二尹禀知總巡及提調郭太守首府林太守同詣織署禀見請尚衣將人交出帶回審訊而該僕等朋比爲奸詭云王某已被巡員痛　身受重傷不能起床尚衣謂該僕業已被責何必再提拂袖而入太守等又至臬署禀告丁廉訪以惡僕横行斷難寛宥遂上院禀請撫憲派委差弁往提始將該僕提到交縣審辦云云夫織造一官明以前所未有也明制蘇杭二省織造以内監充其任名不列於搢紳其入率權　之義兒其官本勝朝之稗政本朝因之增設江寗一闕與蘇杭爲三膺斯任者係内務府包衣佐領下人其實官不過四五品而體制儼然與督撫並重重欽命也論其階級介在關差税務之閒核其品流實居媚子諧臣之列二百五十年來三省織造未聞有以政績人名宦者至於此案之王某旣爲織署家丁公然携蕩婦憇茶寮流連長夜誠不知法度爲何物迨恣横而犯衆怒爲巡員所訊究猶敢糾黨强刦省會之地憲署之人如此舉動詎不駭人聞聽所尤可異者織憲輕信宵人之言拂衣悻悻必待撫憲赫然震怒差弁委提而後無可躱閃和盤託出則亦何爲者耶吾知一經定斷王某固罪不容逭而凡在黨同强刦之家丁亦何可付之度外哉請以斯言爲他日定讞左劵 
[本館接奉電音]  
　　昨日上午京師飛電傅來上諭一道敬謹譯登○八月初二日奉上諭春秋之義日食必書况值歲首履端歴代引爲天戒我朝康熙乾隆年間正旦日食曾經再兄兹據欽天監題奏二十四年正月初一日食朕寅畏之餘允宜參稽成憲明年元旦於乾清宮受禮不御太和殿受賀停止宗親筵宴將屆日食時卽換常服仍於内殿恭設香案虔申祈禳用體昊穹垂警之意至慈冕宮慶賀係尊養隆儀普天錫福自應循例舉行著各該衙門敬謹預備欽此 
[星使抵寗]  
　　江南主試行轅向例假西華門毘虞寺所有應用各件已由供結所備就以俟文旌戾止今歲劉朱兩星使均於初一日由陸路晉省旋乘緑呢大轎詣行轅居住時已鐘鳴四下矣 
[巨梟就獲]  
　　蘇州訪事人染翰云著名梟匪董必貴卽趙大中丞懸賞購拿之一也近偕黨羽管老窩子卽管新一潛蹤於相距溧陽縣三十里之枯廟内爲浙西鹽捕前營及撫標蘇防左營偵悉二營官遂率領健兒多名密至彼處於深夜時破扉直入將二匪一併拿獲卽於本月初三日解至省垣由胥門外大碼頭登岸一時遠近哄傳競來觀看所經之處途爲之塞當解至臬轅吳廉訪飭發蘇州府訊辦桐太守卽倩發審委員宗大令能述董大令觀瀛劉大令樹仁升堂會訊董匪供稱素來安分並不爲匪三大令喝令笞臀五百下始稱曾與施老窩子摇船餘不知情三大令復飭鞭背五百下供仍游移想該梟旣經擒獲斷不能倖逃法綱矣供詞若何容俟探明續錄 
[意法鬥力]  
　　英京來電云昨電所言意國王姪株鄰公爵潛至巴梨與法前親王軒利較武一事已在巴梨城外相較各持一劍以决雌雄二人狠鬥甚兇直至二十六分鐘之久而軒親王之肩及腹下均受重傷株公則手腕略有損傷而已然則勝負已分在西俗衡之可算意王姪爲得直矣越日又電云法國奥里安親王軒利與意王姪株鄰公爵較武一事僅鬥五合然每合約至四分鐘之久計第一合軒王之肩已被所傷然不過損及皮膚惟其少腹則受傷甚重猶幸未破膀胱迨鬥至最後之時軒王已因傷仆地未幾卽略起踞地與株公握手爲禮以示不復爭鬥旋卽起行登車而去至株公爵之傷則極輕並無所礙鬥畢之後卽於是日下午登車言返意京矣 
[領事更換]  
　　鎭江英領事慈必佑君近奉駐京欽使札調上海領事所遺鎭江領事卽以胡力穡君接任現慈君躬往中西各官處辭行道憲曾經郛觀察在署内盛設西式酒筵爲之祖餞中西輯睦於此益見 
[日相病篤]  
　　陸奥伯爵十數年前罹肺疾屢次危篤當因調養得宜得以時發時愈兹以身居樞要掌握大權心力交勞病遂加劇諸醫博士戒其親戚以病重不可輕視晝夜奉侍進以藥石稍雖平復然尚不能保其就痊也 
 
 

Page 2

 
 
[條陳時務]  
　　奉天岫岩州人于某前數年偕天津人張某借開自來水公司之名在營口招摇撞騙高鶴友天利德張子鑑信之破費多金後爲軍督憲札道驅逐此前升任海關道善星垣京兆任内事也近又有人在總理衙門呈稱奉天岫岩等處可開金礦營口等處創行小火輪設自來水等事咨交北洋大臣轉行海關道查明議覆由道札廳會同海關委員並諭各帮商董隨同籌議具覆惟查内外兩河節節淺塞若行小火輪非大加深浚不可鉅欵何從取資至自來水一節前數年兩次擬辦均以人口當開河極盛之時不過六萬封河後减半所得水價不敷經費因是中止且營口冬寒時水凍至三四尺厚天津冬寒較營口暖八九度取水又甚近便且屢創未成營口更無論矣 
[海濱民横]  
　　前報營口胡常裕及高姓等船攫取萬永順沙船布捆兹悉萬永順沙船在復州長興島被土人刼奪禀道札州派役帶同商夥前往查搜嗣接夥友回函云此事先經許刺史派捕盜馬隊三班幹役往獲布三車犯三名至半路被土人聚衆刦去拒傷兵役並被擒去數人僅有二役逃回州城地方官卽率通班差役親往查拿土人卽鳴鑼聚衆三百餘人各持田漁器具公然捕敵經兵役放槍上前奪得鑼三面器具二捆獲住三人帶至城中被紳士保去允交還各貨大約土人聚衆勢將抗官故借此息事否則恐釀巨禍耳 
[竊賊宜防]  
　　金陵中正街有寓考某姓家於前日晚膳後忽來甲乙二人詐稱清河縣考生欲在此間假庽言定房屋一間租金二十元復詭向某姓云余等行李尚在西門外舟中擬於明早雇夫搬至今晚請將居停臥具假用一宵主人慨然允之詎料夜半時甲乙將某姓室内所有席捲而去此二十七日事也越兩日又有某甲赴信府院某宅詭稱租庽乘其不備將水烟袋携之而去某姓聞而趨出則已不知去向矣寄語居民不可不愼防宵小也 
[搶刦頻聞]  
　　粤垣近日搶刦之事層見疉出幾於書不勝書上月十六日西關文昌廟巷合成泰於初更時候有匪徒多名持槍入内搶去衣物等約數十金又十七早大雨滂沱時慶雲里合昌燒料店被匪十餘人蜂擁而入將各人噤嚇所有衣物銀兩搜掠無遺事後檢查所失約值百金又是夜二鼓時晚景大街檯椅店被匪賺門而入亦刼去銀物約值百餘金時事多艱盜風日熾不識高坐堂皇者其何以爲弭亂之方耶 
[請歸原籍]  
　　台灣自歸日人管理内渡諸生有志觀光者原可歸原籍赴考有邱茂才赴學轅遞禀呈請考試蒙學憲批准云内渡生員邱樹甲著於廿一日來轅聽候一體考試云云惟刻下復又牌示云現據海陽縣申送由台灣改歸原籍生員吳承恩考遺前來查此案現准禮部劄准軍機處交出閩浙總督邊等奏台灣内渡諸生請准入内地考試一摺原奏内稱内渡諸生如内地有籍可歸者准其各歸原籍責成地方官會同學官查明住址取其親族鄰右切結加具印結今本生開明年貌三代入學年分曾應過科考及鄉試幾次詳請咨部核對相符再行收入原籍州縣學一體考優食餼等因該生吳承恩呈請地方官詳准有案現在本衙門無案可稽碍難收考除將卷册扣除外一體遵照特示似此則内渡諸生欲歸原籍應考殊非易事矣 
[運米平糶]  
　　前月譚制軍以粤垣米價太昻小民難於度日緣飭善後局籌欵并撥輪船二艘前往湖北採辦米糧運載回粤現該輪業已抵省卽發交西關安勇大營及多寳大街華林寺等處平糶擬以每斤大錢廿六文每人只買十斤爲限各處窮民絡繹往　無不歡聲雷動頌制軍之軫念民艱云 
[輪船獲利]  
　　沙巿訪事人來函云怡和洋行昌和輪船行駛漢口至宜昌一帶長江歴有年所今歲爲丁酉鄉試正科該船特減價三成以廣招徠計由漢至宜共水脚銀三兩六錢欲附者卽到該行交銀書票自七月初五日起至十二日止買票者已二百餘人收銀八百餘金以後接踵而來者當源源不絶也 
[徒自取辱]  
　　浙省徐大宗師舉行錄遺上月二十三日考試杭台二府題爲欲知舜與跖之分無他杭府考生某文中有云人苟肆行無忌自可上企夫聖神二句荒謬異常學憲將文摘出牌示仰教官重加戒飭其餘文理不通及策不對題詩失黏多俚句者三百餘卷槪行扣除二十四日考俊秀貢監册上共塡五百餘名不到者九十四人二十七日發案共取一百有零其中有可欵者八人示期於二十八日提覆面試又未到諸貢監亦於是日補考 
[詩賦緑衣]  
　　金陵採訪使者遞來雁帛云省中有錢業某甲向居太平里地方於去冬憑冰上人聘某氏女爲室雖汝南碧玉出自小家而姆教夙嫻未嘗輕於顰笑然甲視之弗善也近與某妓狎頗有購金屋𫏎阿嬌之意婦知之謂甲曰郎欲置妾請爲賦三五之詩但庶嫡攸分名分宜正無使妾生緑衣黄裏之悲也甲大怒曰爾欲置彼於小星之列耶爾試引鏡自顧蓬頭　齒果可受五花官誥乎於是奮臂相爭繼以毆擊經人勸解始勉强各散然婦終以實命不猶了無生趣因潛購阿芙蓉膏吞服冀了此生孽障幸有人知覺灌救得生事後親鄰咸怒甲不良意欲控官懲治甲聞而大懼遂寢前議 
[整頓捕務]  
　　寗郡竊盜之案層見疉出居民夜不安枕昔人詩所謂月明無犬吠花村者眞覺此風不可復睹兹聞鄞縣楊大令力爲整頓明定賞罰章程特諭通班捕役知悉其文云照得竊盜之案速捕則易破過五日十日之限犯蹤愈遠破獲愈難當失事之初往往意存觀望居心實不可問故明定賞罰章程以除宿弊合行曉諭自諭之後卽將章程互相參閲各自聨絡機宜無事嚴加防範有事力圖振作毋再玩泄自蹈愆尤所定章程開列於後一遇竊案十日内將犯贓並獲者逾貫每名賞洋二十元不逾貫每名賞洋十元首犯倍給别坊捕役將贓犯並獲者加二成給賞俱俟定案後發給一遇刼案將犯贓並獲者斬罪每名賞洋四十元軍流每名賞洋二十元盜首倍給别坊捕役將犯贓並獲者加二成給發俱定案後發給一遇竊案五日内不破重責一次再限五日不破又責一次值捕遇案停標坊捕值捕按限提比六個標期滿不破將坊捕在失事地方枷號逾貫者兩個月不逾貫者一個月一遇刦案五日内不破重責一次再限五日不破又責一次值捕遇案停月坊捕值捕按限重比至四個月期滿卽行斥革將坊捕在失事處荷重枷三個月如後能破獲准其復充妄拿無辜照例治罪 
[渡船救難]  
　　鎭江江上創設義渡局經各商董事與局員司事妥籌良法平時往來渡人不取分文若遇風狂浪湧則在江面游弋以救舟楫之遇險者本月初二日上午理湳風大作上水各船順風揚帆勢如箭激有一船行至蒜山江心船桅忽被封家姨折斷船在江中如轆轤之旋轉十分危急渡局司事卽飭巡勇喚一號義渡船開帆搶救用篙鈎住船身帶回南岸該船户咸救生之德詣局叩謝局員卽將一號船記大功一次賞水手錢二千文並諭該舵工不許索取船户分文立法已善又得局員之實心經理宜乎行人之稱頌弗置也 
[貞操可風]  
　　寗婦某氏寓居鎭城山巷其夫某甲向爲漆店生理日前忽患急痧而死氏器之痛由是神塊顚倒如醉如痴不料本月初一日上午遽將金飾吞下欲從夫於地下家人知之急爲設法救治始得轉危爲安此其伉儷情深貞操不改固有足爲薄俗風者 
[潤州秋色]  
　　鎭江采訪使者手畢云東鄉有管堂村某甲年將不惑兇悍異常人皆爲之側目某日不知何故與鄰右某乙兩相口角唇槍舌劍大逞威風旣而各以老拳從事初時乙咆哮如虎甲竭力支撑繼竟被甲毆倒登時斃郚甲卽投丹徒縣署自首王大令升堂訊供飭責六白板釘鐐收禁翌日帶往屍塲檢騐旋據仵作喝報騐得死者身受致命傷一下的係悞傷大令離座親視一週傳諭屍親備棺收殮當將兇手照例懲辦諭畢遂鳴騶而返○王伯芳明府以串客空手强丐賭棍义桿五等人最爲地方之害因出示防拿又大張簡明告示謂訪拿空手串客驅 
 
 

Page 3

 
 
逐江湖流　　禁聚賭窩娼以除地方之害每日飭役肩牌遊行街巿以冀觸目驚心云○鎭地五方雜處良莠不齊拐匪多溷跡其間本月初一日有某姓男女二童嬉戲門前男名林子才及甘羅爲相之年女名小春已屆木蘭從軍之歲不知爲何人誘去蹤跡杳然家人踏破鐵鞋仍無覓處童父母以掌珠雙失晝夜悲啼屢思身殉幸賴親友竭力解勸尚不致變生意外噫該拐匪洵罪不容誅哉 
[之江官話]  
　　文闈内監試官前撫憲札委候補府劉太守宗標辦理其内收掌一差委嚴州府同知吳司馬蓉充當司馬現已交　赴省於廿九日禀到○内外簾官均於廿六日進所嚴加關防撫憲示期於八月初一日辰刻命各員備帶筆硯赴署扃試○貢院工程均已告竣上月廿七日由藩臬兩憲及提調監試親臨閲視兹由總理科塲仁錢兩邑尊禀請撫憲復閲廖中丞定於初三日親詣貢院閲視一切○正任烏程縣徐大令現奉藩憲飭知回任卽赴各轅叩謝 
[調勇彈壓]  
　　潮州擾亂傳聞不一或有無莫衷一是惟在省之安勇已抽撥一千名由江恊戎統帶日前已由輪船前往兹聞實因西人要地方建設教堂該處土民不肯與他爲難地方官拴力單薄不能禁阻故特調安勇千名前往彈壓云 
[待釋疑團]  
　　日前本埠日報載有金匱縣幼犯一名解至蘇省犯祗十三齡聞因戲嬉用竹凳誤擲其母適中要害當卽斃命由府縣審實口供解省聽候過堂西報譯登其事各西人見之以爲此事卽確亦係無心之失童子何知詎忍遽加以罪何以中國刑法竟若是之嚴紛紛向西報詢問果否屬實抑係傳聞之訛並有西士踵本館探問實情當答以本報未載是事未知究竟容令駐蘇訪事友探問詳明紀載於報以釋諸西士之疑團可也 
[水手行兇]  
　　呂宋人某甲向在北直輪船爲水手昨將買辦某乙用刀戳傷一時血如泉湧痛極而倒旋經同船諸人投報捕房當經捕頭帶同包探馳往將呂宋人某甲拘獲帶入捕房轉送該管領事署究辦某乙送同仁醫院敷治 
[會訊拔石案]  
　　前美副領事易孟士君赴領事署控鍾南橋私拔界石美總領事佑尼干君函請翁明府訂於昨晨十點鐘傳鍾會訊原告禀稱購買新閘北首基地一方擬欲造房忽被鍾私將界石拔去意圖侵佔請爲究辦鍾供被洋商佔地四分餘爲此將界石拔去求恩鑒察明府商之衛繙譯以兩告供詞各執判俟丈量後再核 
[請追會洋]  
　　長洲縣生員謝彬耀刻在楊樹浦某紗廠司帳前日投巡防局控被沈茂財結欠會項洋二十六元請提追究李葆初二尹傳沈到案詰訊沈供係會首此項會洋實被會中錢永棋拖欠求請提錢到案訊追二尹飭傳錢到案訊問錢認欠不闈惟一時無力歸楚二尹判當堂先繳洋十元其餘十六元出期票陸續歸楚兩造遵斷了案 
[何故輕生]  
　　前晚有年約二十餘歲之某少年衣服頗形華美於八點鐘時至虹口篷路第一千零五十一號門牌張永泰客寓内投宿寓主並無他疑及至昨晨日高三丈少年門尚緊閉寂靜無聲棧主大疑約人破扉窺探少年僵臥在床近前撫之體已冰氣已絶矣察得預服鴉乍烟毒發身死不禁大駭立卽奔告捕房捕頭以人命儆關未便率爾傳二十圖地保周老關令投上海縣報請黄大令相騐 
[解犯過站]  
　　川沙廳前解刨棺凶犯張小云韓勝全至松江府訊招擬辦前日由府發回原廳監禁候示昨午道經上海該兩犯行至本城縣西遇見一少年持紡綢洋傘韓犯卽乘勢奪取少年向其理論該犯尤敢口出不遜少年祗得怏怏而去押解差役禀明黄大令請爲另禁黄大令　飭暫收内監候撥護解差役再行解回川沙廳 
[矢竊求追]  
　　無賴趙子瀛趙子仙等在洞庭山馬頭開設順興小客棧上月廿二晚有崇明人薛某來滬找尋生意旣賃居該棧當時帶有小　裹一個内有竹布長衫一件夏布蚊帳一頂洋蚨兩翼其餘短衫袴等衣服十餘件俱交明櫃上至次晨意欲更衣向櫃夥索取據稱昨晚棧中失竊約值錢十餘千爾之衣包亦被竊去矣薛情急與之理論趙出爲緩頰稱願爲賠償至前日又向索取趙竟大肆咆哮一味逞强薛不得已開具失單報知十六鋪地甲請追地保令自行投局薛遂赴十六鋪巡防中局喊控當由局中勇丁詢明原委以所控無憑揮之使去薛於昨日往該棧欲將趙扭局請究詎被趙扭住毆打因而心有不甘又赴局中喴控矣 
[上海縣署瑣案]  
　　　　前報載英公堂移送索欠行凶之陳炳對及受傷人崔何氏同子洪寳三名到縣前日黄大令升堂訊問崔洪寳供姓蔡湖北人來滬數年在英界盆湯弄開設瑿髮店前有急需向同鄉人陳炳對借洋五十六元已還過二十元尚欠三十六元小的已將店盤頂與人得價後思欲付清詎陳一味持蠻爭論之下卽用刀將小的母子戳傷求請騐究崔何氏卽蔡何氏供與其子略同陳炳對供亦湖北人在英界五福弄開設薙髮店蔡洪寳前向小的借去洋五十六元已收過二十尚欠小的洋三十六元此次向索並不行凶大令惡其刁狡喝令重責始供認行凶大令飭仵騐得蔡何氏蔡洪寳左手各受微傷著自行醫治陳炳對收所飭蔡將所欠借洋繳清再核○昨報紀鄉人某甲在甘露寺身死經該處地保報由善堂備棺收殮旋有自稱死者之舅詣上海縣請騐黄大令飭差傳集一干人証先據地保張信奚供上月廿四日圖内甘露寺有一無名男子身死後經小的查明死者張秋堂身上並無傷痕卽報善堂備棺收殮寄厝義塜張秋堂之母沈氏來與小的説伊子被人毆死故來案禀報求鑒金來卿供做泥水匠與秋堂是親戚有康同生來説秋堂在甘露寺身死令吾通知伊家張沈氏供閔行人丈夫已故長子秋堂現年廿三歲向爲木匠度日金來卿來説兒子死在甘露寺已由地保報堂收殮小婦人同北沈阿昌前往領棺途中有人説兒子被人打死查詢地保匿不見面是以來案求請伸寃康同生供張沈氏是親戚上月二十八日有友人潘某説起秋堂已死據云發痧身死其餘不知大令得供以張沈氏所供毫無實証姑候補提各人再核 
[英界公堂瑣案]  
　　伶人霍春祥偕父克明禀稱被成衣匠玉元富毆傷頭面並有葉永大童長卿等爲帮兇鳴捕送案請爲究辦王供被結欠衣帳洋五十餘元屢索不面昨始遇見向之索取由伊父母出塲硬霸不敢逞兇翁明府商之衛繙譯判押候過堂訊核○施包探禀稱徐阿明竊取姚隆順牛亂棚花餅一百廿塊起到原　請究明府判責五十板○孔包探禀稱張何生失竊皮馬夾一件查被王阿根所竊請究王俯首求恩明府判責二百板押捕房二月期滿遞籍○青蓮閣茶博士嚴仁玉禀稱陳阿富李積雲來店尋釁打毁茶盌等件請究明府判李押三天賠毁物洋四元半　無干省釋○五層樓堂倌吳樵生禀陳阿全陳信鶴周吉慶無端打毁石檯面兩塊請究陳等俯首無詞明府判各押三天各賠洋銀八圓○顧包探禀王仁桂行竊施運生布衣等件請究明府判責一百板○沈包探禀張成德雇坐朱長桂之東洋車遺忘綢洋傘一柄由小的查獲請究明府判押一天○石包探禀徐永興失竊皮箱一只内有綢衣廿餘件竊賊將贓抛棄墳旁爲江洪全拾取故將江送究明府判押一天○倪包探禀吳桂卿行竊胡海興銅鍋兩只起到原贓請究明府判責二百板 
[法界公堂瑣案]  
　　提標右營勇丁陳金章於上月初三日在小東門王雙喜花烟間内與沈阿木吃醋爭風將沈軋至浦東勒　洋四百圓爲烟妓楊金珠脱籍旋經沈阿木扭訴捕房解經鄭大令訊供禁押捕房一個月兹已滿期昨禮拜二堂期包探將陳金章楊金珠解請鄭大令何繙譯會判楊供鎭江人父名金海將小婦人送至王雙喜家爲妓大令與何繙譯會商著將楊發普育堂留養擇配陳金章送回提標右營交營官辦理○烟鴇劉周氏控女婿王子林　拐寡媳劉王氏經大令訊供吊到婚據以情節不符押候復核昨日堂期劉周氏偕已嫁長女劉氏投案 
 
 

Page 4

 
 
禀稱王子林百般哄騙先令寡媳劉王氏將箱内衣服陸續運出求恩究辦王子林供娶劉王氏爲室有婚據爲憑大令諸婚據並非劉周氏所出亦無花押爾與劉王氏私相授受顯干例禁又謂劉王氏曰爾背姑私奔殊屬不合遂與何繙譯會商何繙譯以此輩均非安分之徒著還押再核○本年二月間淮安府屬山陽縣婦人施王氏爲趙小山誘出鬻入小東門外沈金海花烟間内爲娼改名王金寳因事逮案經大令訊供發普育堂留養待家屬領回上期施國祥偕其子施析林投案禀稱土氏卽小的之媳被趙誘出音信杳然據友人閲視申報始知涉訟案下投案求請領回大令著覓保准予領回昨日堂期施偕其子投案禀稱人地生疎無處覓保大令著將施王氏送縣施國祥父子著自行投縣備質○袁桂林汪海山誘拐吳淞營勇汪某之妻汪周氏來滬住小東門外某客棧爲包探拘獲解經大令訊供交本夫領回昨日堂期袁桂林汪海山二人帶案訊判大令著各枷號一個月期滿各責三百板○湖南人彭彩賓在新街三十五號蔡金標小烟間内以形跡可疑爲包探拘獲並在破竹箱内搜出票布一方注有姓名僞印解經大令訊問彭供詞含混昨日堂期帶案復訊供認在蔡處吃烟至十點鐘後投來安棧住宿研究票布何來矢口不承大令與何繙譯會商著將彭彩賓送縣並飭傳烟館主蔡金標到案申斥再三判罰洋五元具結不准容留來歴不明之人違干重辦不貸○蘇鄉人　鳳岐與呂李氏姘識偶因細故口角潘遂吞烟自盡經其母潘葛氏將呂李氏扭訴捕房解經鄭大令訊供飭探查明委係吞烟身死且往仁濟醫館查明並無别情潘葛氏亦不欲終訟昨投公堂呈具自願領棺回籍埋葬求准銷案切結大令准如所請呂李氏著交人保出○田夢書前因冒用洋商牌號報關以他貨調換爲海關察出將貨扣留究辦洋商阿密達據情控訴公堂經鄭大令提案訊供飭具改過切結以後不准再冒旋因所具切結尚未合式昨日堂期著保交案具合式切結送案備查○包探禀稱長江積竊董廷祖前經犯案遞籍今又潛來行竊拘案請訊質之董供去年來滬謀事未成隨卽回家七月由鎭江來此找尋胞弟鶴鳴現在縣署旋據董元恩投案禀稱與廷祖係同胞兄弟現住新北門外悦　客棧大令以其兄弟所供互異著一并押候交保○包探禀稱竊犯宋玉卿甫經釋出將捕房侍者之袴乘間攫去當塲拿獲送案請辦大令以該竊怙惡不悛著枷號一個月期滿重責二百板○包探禀稱偷兒丁阿全在浦東竊得布衣一包行經租界爲巡捕拘獲送案請訊質之丁阿全認竊不諱大令著押候笞責一百板贓存待領○包探禀稱偷兒周林來在江裕輪船行竊拘獲後抄出當票十餘張解案請訊大令著押候笞責二百板○包探禀稱偷兒史根郎在某輪船竊取鋪蓋一個當場拿獲贓已交還失主解案請訊大令着押候笞責一百板 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　游勇李洪貴前在高昌廟巡防局中因犯竊被局員魯介彭二尹懲辦冀其改過自新詎李前日又蹈故轍在南巿恒生碼頭手携絲二把在途東張西望被十六鋪汎捕陳金撞見當卽拘解至十六鋪巡房中局請究當經局員蔡蓉卿二尹立卽提案研訊李供原籍湖南某邑人向在金陵某營當兵刻已流落在滬覓食無方不得已流爲竊類今旣拘案惟求開一線之恩二尹謂絲從何處竊來迅卽供明免受刑責李一味含糊喝責數次始稱在製造局左近某姓家竊得欲往北巿求售行至恒生碼頭卽被捕役拘解案下小的嗣後當痛改前非不再爲竊矣二尹以李洪貴屢次犯竊殊屬可惡判令笞責二百板函送至保甲總巡局請究○日前十六鋪汛捕陳金之夥在滬南王家碼頭長順昌烟館中拘獲冐稱捕役之王炳生陳春橋向偷兒吳妙生陳妙元等訛詐當卽拘解至巡防中局請究經局員蔡蓉卿二尹升堂研詰陳金役案禀稱小的在王家碼頭途中聞人聲鼎沸駐視之下知有王炳生等在長順昌烟館中將吳妙生等在三層樓碼頭某姓崇明船上竊來之繭綢褲硬行拆梢吳等不肯以致爭閙是以解案請訊詰之張春橋卽陳春橋據供本邑人向以小販爲業小的自知不合惟求格外超豁王炳生供詞略同二尹判將張春橋重笞二百板所穿之褲存局候失主具領王炳生不應帮同冐騙咎亦難辭喝令重責嗣由其父王桂榮投案再四叩求免責二尹謂姑念爾父苦求免究遂判罰洋銀八元撥修十六鋪局前街道各具遵斷改過切結存局備查 
[美界捕房瑣紀]  
　　偷兒江洪全竊取吳淞路某姓家布衣若干件經包探石金榮緝獲拘解捕房押候送廨訊究○前日下午有陳阿大陳阿春二人在西華德路经相爭毆阿春之頭已被阿大擊破尚不肯休因喚交四百九十九號華捕將阿大拘入捕房禁押候辦○舟子陸正坤奚阿才周德富三人向以撑駕駁船爲業前日爲鴻安公司裝煤三十五墩送至某處交卸詎被將煤盜賣當時報捕嚴緝未獲昨經包探張阿五查獲拘入捕房旋因該公司不欲多事投案訴請免究釋放○童子林銀全在斐倫路胡小村所開成衣鋪内習業胡萬分虐待時交夏令常以污物逼令吞食林不堪其苦因於昨晨躍入虹口港中欲圖自盡三百八十七號華捕瞥見之下當卽遣人撈起帶入捕房捕頭飭傳其師胡小村到案領回並諭不得再行凌虐 
[金陵官報]  
　　七月二十八日藩臺松禀知今日看水師學堂會辦上海機器局直隸候補道林志道見叩謝安徽沿河直隸州丁文炳到見奉安藩司札請補泗州直隸州飭赴憲轅聽候者騐知縣張義澍見鹽巡檢周祖岐奉示騐看委署太湖左營副將劉先文叩謝同知樊炳濓安徽縣丞朱明田蘇州來均奉委文闈差玉　縣楊汭建縣李延慶安徽知縣顧仲安萬祖恕馬德光陳祖綬郭集馨宋本均奉調簾差知縣蔣子蕃張俊基撫轅文巡捕准補長洲縣主簿王祖麒武巡捕把總李福海均隨撫臺來江西知縣王正輝解新湘營餉來鎭江税務司李華達均到知縣鹿潯理專丁禀知奉蘇松太道委赴川守催償欵監臨江蘇巡撫趙到會新授江寗副都統額勒春由京來會同知宋振麟禀課　　加考行知○二十九日知府王仁東由京引見回同知葉大莊上海公幹回崑山縣諸可寳奉調簾差均到○三十日叅將徐洪貴謝委先鋒官理問許廷森奉府委赴溧水勘　災敎諭章舜卿訓導張杞生張懋政單嘉銘楊潤江鹽巡檢馮業官均奉示騐看崇安輪船劉德輝辭赴浦口　主考水師左營哨官周鴻盛派送馬鳴利靈柩赴湖南 
[蘇省官報]  
　　七月二十六日蘇關道錢志澄通知本日交缷代理蘇州關監督篆務通判孫毓驥禀知前署太湖任内交代於初限算結又郭廷沛禀知奉飭編騐十五七六兩甲　船差崇明縣竇禀辭試用知縣吳兆林由寗來禀到奉督憲委來蘇公幹縣丞張輔廷禀銷海運津局差花翖兩江儘先遊擊署平望營都司世襲騎都尉許和生由平　來藩轅牌示　得金山縣衛城司巡檢員缺前以候補前巡檢張文泗請補業奉部覆准補自應飭令該員前赴新任○二十七日署理常州府督糧通判李　冕專丁來省禀謝　飭以前辦海運奬保得知府後加鹽運使銜補用主簿吳樹楷由京騐看回省禀到從九陳葆和禀銷海運　局差胥門外武巡武舉人王祖蔭禀謝留辦藩轅牌示照得八月分　試在省候補佐職月課定於本月廿九三十兩日考試○二十九日同知吳其昌知縣梁慶桂請江北措資假縣丞陳毓楠禀謝飭知廿一年分冬防案内蒙給予記功四次從　　　烈禀謝飭知廿一年分冬防案内蒙記功四次請補元和縣典史熊飛禀謝飭知廿一年分冬防案内蒙給予勞績班前先委署一次記功一次○三十日知府袁恭宏禀辭赴　　就醫知縣鍾鴻鈞禀銷海運津局差府照磨張爾欽禀謝飭知二十一年分冬防案内蒙給記功二次 
[邗江官報]  
　　七月二十六日湖南高叅戎明經江西張千戎朝鏞各解鹽課銀來分發知事姚鹺尹希鼐禀到○二十七日何鹺尹脩鑑由豐掘稽收來揚○二十八日　鹺尹文俊辭赴丁溪閘差汪鹺尹丙炎辭赴許坎關差張鹺尹仁芬禀辭赴省程鹺尹文瀚王鹺尹文理同銷北鹽差 
[上海陳家木橋電報總局内籌賑公所收指明助富順縣義賑第一次清單]  
　　席志前翁經募無名氏將醫藥費移助洋六十元洞庭鄭氏規元八十二兩六錢七分無 
名氏洋七十元○以上共規元八十二兩六錢七分英洋一百三十元正 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
