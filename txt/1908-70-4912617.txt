# 1908 - 70 - 4912617

 

Page 1

 
 
   
 
 

Page 2

 
 
[上諭]  
　　二月十四日奉 
　　上諭三月十四日祭先農壇朕親詣行禮欽此 
[宮門抄]  
　　二月十四日召見軍機郭曾炘 
論說 
[論預備立憲後官之利益（間）]  
 
 
 

Page 3

 
 
　　世之言立憲者。莫不謂立憲利於君。利於民。而獨不利於居間之官。蓋以立憲之精神。在乎組織國會。而國會之作用。在乎以意思機關。言論機關。爲監督行政之機關。故憲政成而凡在行政機關中者。祗處於奉行公衆之意思。實踐國民之言論之地位。而頓失其自由活動之權。此不利於官之說。所由爲政界所醉心。社會所公認也。乃吾今觀於豫備立憲政府之行爲。而有以知其大不然。 
　　内官制之改。所以爲立憲入手辦法也。乃官制方始變更。而各部院之調用人員。可以不拘資格。各行省之道府牧令。可以運動内遷。而且某部撥經費若干萬。某班派津貼若干金。升轉旣寛。俸給尤厚。即到裁缺京秩。亦得視其應升之階。分發各省。較諸浮沈郎署。鬱鬱以終者。亦覺差勝一籌。然則升官發財之前途。舍預備立憲外。又孰有便於此者乎。此所以利於官者一。 
　　資政院之設。所以立上議院基礎也。吾國組織議院之法未定。雖不能盡由公舉。亦當照原議欽選會推諸法。擇其有才望而識時務者以實其中庶上足以備詢保顧問之資。下足以爲通逹民情之助。乃自有名無實之資政院立。而一般耄老無能。曾歸淘汰之官吏。均得濫竽於其間。向之碌碌無奇。爲世所輕者。今則一躍而爲新政界之人物。居然得以握政事之樞紐。持當軸之短長。設非豫備立憲。其果能聨袂而登乎。此其所以利於官者二。 
　　然此特就官界一方面言之耳。若夫各省之諮議局。則純然爲採取輿論。溝通上下之機關。宜若無與於官矣。乃自諭設諮議局以來。其因循而不辦者。固可弗論。即素號開通。爭先舉辦之省分。亦莫不以總辦會辦提調種種之官。握其權而扼其要。所謂士紳者。不過爲其傀儡。供其指揮。是各省多一諮議局。即司道守令各員。多一盤踞地也。此其所以利於官者三。 
　　至於鑒官治之失。而舉行地方自治。則顧名思義。自應舉地方團體内應辦之事委託之於地方人民。而官第盡其力以贊成。不爲出其力以干涉。夫然後官治自治之權限。乃截然而不相淆。不謂自治之萌芽。甫經發現。而各處自治局之督辦總辦。提調文案諸名目。又皆爲應運而生之官吏。捷足以先登。借自治之名。行官治之實。是吾國之興辦地方自治。惟恐地方民事。尚有官力所未到之處。而急急焉擴其範圍。且恐地方事宜。尚有紳民所獨裁之處。而亟亟焉侵其界限也。紾臂爭食之謀。無非取諸彼以與此。政府之爲官計。詎不自今而益周密乎。此其所以利於官者四。 
　　綜上四者觀之。則可知不利於官一言。在泰東西實心立憲之國。容或有之。至於僞立憲之政府。則秉政諸公。握定管子欲取姑予之恉。以運其思慮。竭其智謀。角其勝負。眞能使官塲一切權利超越乎從前。而内外大小臣工。莫不盡占優勝之地位。其神化不測之妙用。設以各國分權於民之官吏視之。當亦驚歎爲不及也矣。 
　　雖然國家所以必欲立憲者。爲欲求其於民有利。於國有利耳。乃國民尚未享絲毫之幸福。國家尚未得改革之效果。而官吏已實獲攬權。罔利之時機。就其表面觀之。不可謂非官之厚幸。矣然無如不利國。不利民。而官界旦夕之利。終亦同歸於不利何。 
專電 
[電一（北京）]  
　　十二日憲政館議覆報律略有增改 
　　第十三條（原文密旨密摺未經官報公布者不得揭載）改爲諭旨章奏閣抄未經官報刊出不得揭載 
　　第二十一條（原文違犯十二條十三條及十四條之第三第四節者罰編輯發行人金百元監禁二十日或至六個月暫禁發行）改爲犯第十四條一二三節（一詆毁宮廷二淆亂國體三擾害治安）除科罰停報外如情節重大得按刑律辦理 
　　第四條押費（原定月發三回以上者一百五十元四回以上者三 
百元）改爲二百五十元及五百元 
　　第七條報樣（原定發行日送地方衙門及民政部存查）改爲限前一日十二點鐘送巡局核正再排 
　　第三十三條言論准自由句删去 
　　不遵報律各報（原定郵局不准代寄）今加輪船鐵路亦不准遞此外又加不得挾嫌誣人一條共四十五條餘亦稍有改動 
[電二（北京）]  
　　憲政館擬定開會結社律三十條政社以一百人爲限非中人不得入社其餘各會以二百人爲限非中人不得倡立先報警署違者罰金警署得派人監察如有 
 
 

Page 4

 
 
謬語害俗及持械到會得以禁阻如違監禁三月以下禁止秘密開會違照刑律辦理無論何種會社官署得飭令解散違者監禁 
[電三（北京）]  
　　鹿傳霖有赴甘安撫董福祥部兵之說 
[電四（北京）]  
　　旨派寳熙沈雲沛帮辦資政院開辦事宜 
[電五（北京）]  
　　十三日召見澤公等垂詢幣制澤公反對鑄兩又詢海軍事極久 
　　以上各電京局于十三日下午六點十五分鐘發出而滬局則于十四日上午七點鐘送到是以昨報未及排出 
[電六（寗波）]  
　　鄞縣西鄉十八墺鄉民聚衆數千人在黄墺市閙事官已調營彈壓 
緊要新聞 
[籌議藏事近聞北京]  
　　政府迭接西藏大臣張聨兩大臣來電均稱印度所望極奢再不預籌抵制之法必貽後患目下交涉亦甚形棘手云兩宮覽奏異常關念初八日召見時面詢樞臣應否酌派熟悉外交之人前往世張兩公以唐紹儀對而袁則謂聨芳熟悉外交若令前往必可就範慶邸則謂僅有查辦之人而無辦事之人有何濟益盈廷聚訟莫衷一是退值後旁人私相議論謂袁保聨侍郎爲西藏計耶爲外部騰缺計耶非個中人不能知其用意也 
[蘇路公司規畫北綫]  
　　蘇路公司近咨郵傳部農工商部督辦津浦鐵路大臣曁江督蘇撫文云竊蘇省鐵路前年商部原奏自江以北由海州經徐州以逹於豫亟應首先籌築其餘路綫亦宜次第開辦等語奉旨允准轉行欽遵在案當時因津鎭鐵路問題尚未解决故北路海開而外僅聲明次第籌辦自津鎭改定津浦並明奉諭旨簡派大臣督辦本公司遵照通行部章規畫路線應分最要次要故北綫方鍼不得不於原有範圍之中爲之明定緩急此上年十一月間所以復將規畫北線咨呈大部鑒核之實在情形也今正月初接准去臘二十九日大部照會内開淸江至瓜洲一段原係津鎭路線亦須細核暫勿測勘等語本公司復於正月初八日電呈大部内稱（原電見正月二十五日本報從略）嗣接准大部鹽電開此案已咨呂大臣查核應俟幹綫定後方能核辦路綫圖說速繪呈等因承准此茲遵繪具蘇省北綫路圖開具說略伏乞俯賜核准立案總之蘇省人自築蘇路上遵諭旨下孚輿論蘇省南路幹綫滬寗覆轍痛甚剥膚桑榆之收所爭僅此在股東過計仍恐外人狡謀百出或有牽混津鎭之嫌想津浦合同旣經奏明則路綫所經與津鎭自截然兩事原無容鰓鰓過慮但本公司二月間照章舉行股東常會應布告本年營業之方鍼且去年激於外界風潮集股極形踴躍今南路松滬業已通車松嘉土方亦已告竣北路自亟應籌辦以副衆望而赴時機本公司以實業攸關在在與地土主權相爲維繫上念朝廷宵旰之勞下負股東付託之重用敢瀝陳北路規畫詳細情形並附路圖一紙說略淸摺一扣伏乞鑒核示遵除呈農工商部督辦津浦鐵路大臣兩江督部堂蘇撫部院外相應咨呈大部俯賜核准示復施行（說略明日續登） 
[蘇撫覆江浙兩公司電（爲滬杭甬合同）]  
　　蘇撫陳復江浙鐵路公司電云庚電悉尊論各節旣經分電三部及督院且觀部意如何再行會商辦理先此奉復 
辰丸被捕問題 
[日使與外部之議論]  
　　日本三月六日時事新聞號外載北京電云日本三月四日午後三名鐘（即華歷二月二日）駐淸林公使至外務部訪晤那桐袁世凱聨芳梁敦彦鄒家來開議辰丸事件談至七時尚未解决外部之意先將辰丸釋放並聲謝侮辱日本國旗之罪惟軍器彈藥等件尚須暫存稅關如數目果與稅關證明書相符及拿捕之地果不在淸國領海之内可由二國政府派公正委員明白調查再請第三國仲裁決之惟林公使絶對的不承認答以事理明白無庸調查乃彼等頑固性成執迷不悟反覆開導終未許可今日午後林公使又奉日政府命特派阿部書記官至外部商議現林公使已决議自由行動保護本國人民之權利 
[日使要求四大條例]  
　　時事新報得三月六日午後北京特電云昨日午後林公使要求外務部開列四大條件（一）速釋辰丸及裝載物件（二）支那政府須聲謝侮辱日本國旗之罪（三）嚴懲此次拿捕辰丸之不法官吏（四）對於此次辰丸之損害賠償以上所開外部倘不允從林公使以保護帝國之威嚴及人民之權利起見不得不自由行動對待頑弱之淸國 
 
 

Page 5

 
 
[字林報紀此案之結局]  
　　十二日東京電云中政府爲二辰丸事答復日本之文於數日前接到聞有人宣言日本對於辰丸一事可無須用其嚴厲之手段現日本巡洋艦和泉號仍停泊香港十三日東京電云上星期五日駐京日使與外部袁尚書磋議良久計日使要索四欵（與時事新報所載略同惟第一欵有中國欲阻止軍火之販賣可將辰丸所載之軍火盡數收買云云）星期六日外部已用公文照答日使所請各節一律允從此事遂即議結據日日新報得北京電謂英使朱爾典於此事盡力甚多頗足稱道按辰丸之事其結局頗類日美移民問題日本已得逹其目的所謂允將軍火出口之事從嚴限制則猶之限制移民出口云　　按日日新報旣稱道英使之盡力則我國民所持第三國仲裁之主義猶能得公平之結果耶（叔） 
[答復日本公文之内容]  
　　文匯西報十四日東京電云辰丸被捕一案中國政府答復日本之公文由北京日使團遞日政府者於昨日接到大致如下（一）中政府對於缷下辰丸船旗一事業已向日政府道歉並曾聲明下旂之員當由粤督懲處中政府並依日本政府之請將命中國兵船至辰丸下碇之處於駐粤日領之前鳴砲賠禮（二）辰丸卽將釋放（三）中國官員深恐辰丸之軍火轉售入匪黨之手日政府亦表同情而辰丸船上所裝貨品之原主亦以日政府之訓令允將軍火售與中國政府故中政府將繳價日洋二萬一千四百元收領該船所裝之軍火（四）中政府將此事詳細攷後查當將各官員之有拘捕此船之責者處以相當之懲罰（五）中政府允賠償辰丸拘留後所受實在之虧損其所賠付數目由廣州日領與粤督商定 
　　按此公文業由林使轉遞到日而我人民猶日日哀懇外部曰伏乞垂憐伏乞堅持哀哉外人目中固未嘗有中國政府目中又曷嘗有人民耶（叔） 
[郵傳部奏覆疏濬南北運河北京]  
　　御史沈潛前奏開辦郵政宜濬運河添駛小輪一片又直督楊魯撫吳先後覆稱各節均見前報茲經郵傳部一併覆奏略謂疏濬運河開通航路不獨郵遞便捷並可振興商業惟運河通貫數省情形不一迭據各省查覆惟江南之裡下河淮揚三廳地窪水深雖有淺灘數處酌加疏濬行駛小輪可期便利應由該督臣速飭勘估辦理山東南運河所擬修濬八閘江南運河廳三汛所擬堵閉七閘各加挑濬雖未能行駛小輪究於商船有益現在山東撫臣業將修濬八閘需銀十二萬五千餘兩並查明舊十字河沖貫運河不加修治運河仍受其害應即一併挑濬需銀九萬兩均已奏明分别辦理俟工竣再行核實造報其江南運河廳三汛所擬堵閉七閘亦應由該省督臣迅派妥員早日興工仍將勘明辦法詳悉奏報至直隸南北運河均見淤高山東北運河除東昌至臨淸前已奏修外其餘幾如平陸據稱同時並舉籌欵爲難自屬實情但聽其湮廢殊於交通有礙擬請仍由各該省督撫隨時體察情形擇要興辦如此分别辦理庶鉅欵不致難籌小輪商船可冀逐漸暢行實於郵政商務均有裨益恭候命下臣部遵即分咨辦理二月初七日奉旨依議 
蘇浙防匪彚聞 
[金山縣又解梟黨]  
　　昨日金山縣蔣大令派差齎文解送梟黨何明山趙雲生兩名到松略謂該梟均安徽人由呂巷王汛弁拘獲送縣轉解來松奉戚太守飭發華亭縣收禁 
[松府接受鹽捕關防]  
　　府尊戚太守奉藩憲瑞方伯委充鹽捕營分統以鹽捕中營爲坐營各節均紀前報現悉太守定十五日到省接受關防 
[紳耆代革弁求恩]  
　　十三日晨松府戚太守致祭武聖回署有岱山沿海一帶耆民呈遞公禀代已革淞南營遊擊孔德陞及鹽捕前營管帶王士志乞恩並有柘林漕涇山陽迎龍廟等處紳董聨名禀稱孔王兩革弁在海濱二十餘年兵民相安通梟一節係莫須有之事求爲保全云云太守傳諭紳耆茲事重大本府無力爲之成全爾紳耆等事不干已各宜回鄉安守耕讀勿得多瀆 
西報譯要 
[日俄治理滿州近狀]  
　　十二日字林報載東京電云接寛城子來電謂俄皇已以遠東行事全權畀東淸鐵道總長哈華特大將至寛城子日商則以該處中國文武各官均有排日之意見甚爲煩惱 
[開放大孤山之阻礙]  
　　字林報云東督徐世昌奉政府命令將南滿大孤山情形詳細奏報意欲開放爲通商口埠惟此舉於日本在安東之商務必蒙巨大之影響故日使已設法阻止此舉聞徐世昌曾獻議外部請求助于美以遏制日本在東三省之舉動北滿華商亦以日本之舉動無異于閉户主義頗有訾議惟外部對于此事仍一籌莫展耳又聞政府已准吉撫之淸撥銀六十二萬兩以備本省施行一切新政之用 
[春丕英兵撤退實信]  
　　駐藏大臣張蔭棠報告政府謂駐紥春丕之英兵業已退至印度故該地已移交中國管理 
 
 

Page 6

 
 
   
 
 

Page 7

 
 
[招租]  
老靶子路西首同樂里現有三樓三底三層樓洋式房屋一所自來水電燈火爐洋檯晒檯一應俱全如合意者請向靶子路一百三十六號黎宅面議可也 
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[補錄江督奏覆上海總工程局叅案摺]  
　　奏爲查明上海工程局董被叅各節遵旨覆陳恭摺仰祈聖鑒事竊臣於光緖三十三年七月十五日准軍機大臣字奇光緖三十三年七月初四日奉上諭有人奏局董藉端苛歛病商害民列欵紏參一摺着端方按照所參各節確切查明據實具奏原摺著鈔給閱看鍧此遵旨寄信前來當卽派委江南蘇松太道瑞澂奏調江南差委辦理上海巡警局候補道汪瑞闓按照原參各節逐一查明詳細具復茲據該道等按欵查明具文詳復前來查原奏内稱上海總工程局自升任蘇松太道袁樹勛開會舉董革紳李鍾珏等私相勾結得居首列自接辦後勒捐苛罰在原有房捐外另加重捐照明季間架捐法逐間計算雖貧户亦不能免偶與理論即拘局押繳下及船捐車捐雜捐無一不捐接辦甫及一年怨咨交作民不聊生等語查上海工程局係於光緖三十一年七月間由升任上海道袁樹勛改歸紳辦照會縣紳開會公舉經紳土等兩次投票舉得及格者七十六人復由該升道就公舉中派定辦事總董李鍾珏曾鑄朱佩珍郁懷智莫錫綸等五人議事經董姚文枬等三十三人該紳董等於十月十五日接辦局事將從前官辦時原有之工程局巡警淸道路燈各項雜捐歸併爲一名曰地方捐無論自産租賃店舖居民一律按月收取因馬路向無房捐約照房租抽收一成其餘約收五釐仍按市面之繁簡定捐數之多寡自銀元一二元至一二角不等悉充淸道路燈路工巡警等項之用貧苦之户向皆免捐至房捐係由上海縣收取解交藩司備撥賠欵與工程局無涉所有車船各捐均在未經改歸紳辦以前由官核定紳辦以後悉仍其舊車捐係仿照租界章程船捐係屬包認按年更換此外各種雜捐現均歸併地方捐項下尚無另立名目勒收捐項之事現在所收各捐每年約五萬餘金而局中所需警察薪餉修築道路然點電燈及裁判所各項用欵每年約需銀七八萬兩兩年以來已虧五萬餘兩皆由公債及紳商錢莊借墊均有年月表簿可查似無濫收情弊又原奏謂米販張嘉年請開米禁運動商會由商部咨南洋大臣札諭商務工程兩局張嘉年賄草錫綸鉅欵遂得議准並議由該局發給護照每擔抽捐一錢半充英租界公廨費用半充工程局費用嗣是米禁大開由德發洋行運至日本海參威者五百數十萬担内地積榖一空等語查米糧一項由此口運到彼口本屬約章准行前因内地欵收市價貴而來源少民食艱難當經上海道禀定暫禁出口迨三十一年冬間内地存米較多常昭紳士力請弛禁由藩臬兩司禀經前江蘇撫臣陸元鼎會同前署督臣周馥奏准施行旣非由商部咨行核議自無由張嘉年賄送莫錫綸等鉅欵文事且弛禁六個月内華洋商人報運通商别口之米共祗一百餘萬擔均有印照給令報關限期回繳不准運出外洋海關稅司稽查嚴密斷無准予德發洋行運往日本海參威至五百數十萬擔之理至米捐一項係仿照蕪鎭辦法每擔收關平銀一錢留充地方公用自開禁以至封禁除洋商報運出口之米不收外共收華商捐銀十萬三千六百餘兩三十一年十二月准户部感電上海中牢修費奏准動用米捐升任上海道袁樹勛遵即酌提四萬兩充作會審公廨中牢修費餘欵撥補上海平糶局虧耗曾據報明有案委係涓滴歸公所稱半充工程局費用殆係傳聞之誤又原奏内稱上海城廂街道寛狹不等欲令畫一自應先事丈量預定丈尺乃該局於業主動工時擅自酌定得以上下其手爲勒索地步新碼頭戴姓之屋藉口與照會不符勒訊鉅欵北門城根楊姓之屋因未行賄以致被勒半年小普陀橋劉姓之屋謂礙路工硬令拆去其餘新造之屋或讓進二三尺或讓進七八尺以賄之重輕爲斷其苛罰之法在動工時佯作不知俟工程將竣突遣道探捕將匠頭拘押房主因工敗垂成不得已認罰了事等語查上海城廂内外街道旣寛狹不等房屋亦參差不齊自光緖三十一年間馬路工程局及上海縣先後示諭屋主興動工作城外馬路一帶須收讓三尺城内則收讓二尺工程局改歸紳辦後復經明定章程由上海縣曉示遵辦嗣凡新建翻改均須於未動工前赴局報明勘騐給照方准建修間有不先報勘者照章拘罰然罰欵定章載明執照至多不過五十兩無數百金之鉅其收進尺寸城内外一律改爲二尺並無工程將竣拘匠苛罰之事北門城根楊姓原基係屬城壕公地因屋被焚時值議浚城河預備堆泥之用曾令緩造旋因浚河展緩楊姓仍行起造並未抑勒新碼頭查無戴姓造屋罰金之事小普陀橋並無劉姓房屋或係外倉橋之誤該處因闢路造橋屋主自願拆讓當時契價兩交並無硬拆强佔情事又原奏内稱黄浦河道向爲萬商起運貨物口岸沿浦灘塗自十六鋪以南爲華商起落各貨碼頭完糧升科由來已久乃工程局與大逹公司私立合同租與灘塗歲收租銀一萬兩大逹以外迤南一帶議定洋尺一丈每年收租銀五十兩如不出租各業不得起落貨物擬馬路以外塡地二丈由局出資借爲取租地步各業户紛議懸掛洋商牌號以圖抵制黄浦比同治年間已塡小十之七近來潮水時時溢上馬路若再塡築沿浦必成澤國現因各業控告該董等又以浚浦爲名禀請上海道欲將樹業木業竹業驅逐他往以爲有礙浦工按工限期開到南市樹木竹三業之地處約在光緖四十六七年分何至遽行驅禁且十六鋪橋北亦各業户管業何以並不向洋人收租亦不令其輪船碼頭他遷等語查十六舖南一帶岸綫光緖六年曾經設立界椿不准業户居民將界外漲灘私塡佔用嗣因振興南市商務於二十二年將界綫開拓就界椿積漲淤灘塡築馬路以内寛留餘地以興市廛並於路中建設官輪兵輪碼頭前經奏咨在案此項路工係由出使經費借墊將馬路餘地變價歸欵旣非沿浦業户捐築則岸綫以外權利自應由公家主持不得再圖管業惟路工竣後别無餘欵以致碼頭遲久未建迨至二十八年内港行輪載諸條約洋商紛紛索租南市岸綫以築碼頭升任上海道袁樹勛議將原留建築官輪兵輪碼頭之處由華商墊欵興築作爲公共碼頭准華洋商小輪公用以免洋商另設三十一年商部顧問官修撰張謇等創設大逹公司係屬遵照奏案其歲收租銀係抵還工程局推廣路政息借用欵亦經袁樹勛詳由前署督臣周馥批准並非私自租借且大逹指用岸線工程局祗議准租至滬南海關前爲止其關南至董家渡一叚已經收回准衆商租建碼頭復於大逹所租岸線内議酌留餘地歸局築造小碼頭以備各商家照常起缷貨物於民船商業生計似已兼籌並顧惟招商局以原議官建現歸永裕墊築之公共碼頭適在局産前面上年秋間聨合該處業户以岸線與業地子毋相生請令工程局交銀收回由其自行轉租冀得歲入租金經上海道瑞澂詳細批駁此外未聞有懸挂洋商牌號抵制之事三十一年冬間上海浚浦開辦准稅司查開南市竹木等行沿浦堆積竹埠有礙浦工迭經諭令遷移並指定地叚畫明界綫俾各行自行開挖水池堆積木值迄未准辦據工程司奈格意見須將河道寛狹收束一律工程則約期四年告竣經費則先行借足應用以約載二十年額撥之數抵還並無遲至光緖四十六七年完工之事其工程辦法情形經上海道瑞澂繪圖詳報在案臣伏查上海工程局之設誠如原奏所謂開自治之權輿爲立憲之基礎任大責重當以得人爲先其局中紳董分議事辦事两層凡有興革之事先集議董姚 
 
 

Page 11

 
 
文枬等三十三人開會議决禀淮上海道批准後由總董行之其總董五人確以李鍾珏爲領袖會鑄郁懷智朱佩珍莫錫綸輪流到局李鍾焉旣爲領袖無事不與各董磋商訪諸與論尚無不是現在屢奉明綸預備立憲各省州縣逐漸講求自治以地方之人辦地方之事不能不取資於地方之財但使實屬因公自應量予維持俾辦事者不致爲浮言所惑今該董等所辦事件均爲公益並非私計原奏所參各節大都得諸傳開略無左証惟擬塡南市灘岸一節旣經各業户禀訐有案似屬不洽與情此事已著從緩舉辦外應請無庸置議所有查明上海工程局董被參各節遵旨覆陳緣山謹恭摺具奏伏乞皇太后皇上聖鑒訓示謹奏 
分類新聞政界 
[官電彚錄]  
　　護川督致軍機處請代奏電四川建昌道一缺轄境遼闊地居邊要責任綦繁溯查舊章歷歸外補現值朝廷眷殷西顧巡方一職尤賴得人昨閱電鈔恭悉補授斯缺李經楚已奉旨改授郵傳部左參議遺缺緊要可否仍照向章由外揀員請補以資治理而重邊疆請代奏爾豐歌 
　　調補鄂督陳致軍機處請代奏電恭閱電鈔奉上諭湖廣總督著陳夔龍調補速赴新任等因欽此聞命之下感悚莫名前此蒙恩准假三個月回里修墓當將各墓擇要赶急修理約計月杪可以完竣一俟竣事即行馳赴鄂任除另摺謝恩外先此電陳謹祈代奏夔龍肅叩歌 
　　駐美伍大臣致外務部電已抵美都初六日接任另摺謝恩乞先代奏廷芳叩魚 
[法政學堂投考規則武昌]  
　　鄂藩李方伯近奉督憲札發法政學堂官班紳班各學員投考章程大綱榜示官廳照錄於下 
　　一官班通飭各司道各派同鄉官徧行知照豫備 
　　（甲）到省在前各員 
　　凡在部咨以前到省各員除正途出身及高等以上卒業學生歷任重要差使各員外一律於三月初一日起初十日止親赴法政學堂報名聽候檢查有無嗜好由學堂造具淸册聽候本督部堂示期考試其列入三四等者一律按照名次先後入堂肄業 
　　（乙）新到省各員 
　　凡在部咨以後到省各員無論月選分發均於三月初一日起初十日止赴法政學堂報名聽候檢查列册由該堂先行示期考試再候本督部堂覆試考試官班之法應分兩塲第一場論策各一道二塲判牘二道如人數過多應分日考試以免搶替等弊 
　　二紳班通飭各府轉行各縣 
　　（甲）保送大縣五六人小縣三四人凡年在三十五歲以下二十歲以上品行端正文理優長在籍著有聲望由各府選送報考限三月初五日以前人文到省親赴法政學堂報到聽候檢查列册由法政學堂先行示期考試再由本督部堂覆試 
　　（乙）招考各縣向有住省城之紳士如年齡品學合格亦得於法政學堂招考期内報名投考考試紳班之法以論策爲主判牘作爲隨意或加律例問題或加經藝臨時由法政學堂酌定施行 
[續請挑河銀兩]  
　　魯撫前委張運司等大挑汶運兩河並規復何家壩工程共需工料十餘萬金茲定議除何家壩石工尚未興辦外其挑河經費需用甚急又請借支藩運兩庫銀四萬兩以資挑濬 
詳記信船被刼案之辦法蘇州 
[督批]  
　　去冬永義祥信船在昭文縣境被刼一案經該縣張春泉大令立飭警勇追獲贓洋一千四百六十六元現大令以該船户不遵禁令擅自夜行以致被刦除已追獲外所有未獲贓銀一千兩著該信局主來案賠償以昭炯戒當卽詳奉江督批示云此案共被搶去洋銀二千五百餘元業已追獲一千四百六十六元雖眞盜並未拿獲然捕務尚稱幹練惟近來搶案迭見且江浙梟匪尚未綏靖亟應設法赶緊緝拿併飛移營汎一體恊拘此案眞盜究辦 
[撫札]  
　　蘇撫陳中丞因去臘永義祥信船被刼後特於日前通飭各屬略謂行船夜行向干例禁訪聞江蘇地方航信各船貪利冒險側視功令依然夕駛以致搶刦行船之案層見迭出雖由船户自取風波第官斯土者不得不嚴申禁令以衛商黎亟應通飭各屬一體曉示務使各船户勿蹈覆轍自保身家（間） 
交涉 
[謀殺西人凶犯就獲厦門]  
　　厦門租界司理燈塔鳥西人被殺一案當時洋醫生驗係跌碰傷腦致死當即塡明屍單完案近聞已拿獲凶犯并牽涉英領事舘之裁縫一名并謡傳該西人被殺之由實係謀財所致云（甲） 
[英國麥監督到杭浙江]  
　　英國前派杭州助敎慕監督歷有年所現因慕監督年老自行辭職由英國另派向在印度麥監督來杭接任已於昨日到省 
軍界 
[改定委充隊官章程南京]  
　　江南選補隊官排長向章由統制官分别詳請委充現經江督端午帥札飭嗣後自排長至隊官由該鎭詳請督練公所札委補充督帥當親自接見詢考事蹟以示優異自管帶至協統由督帥給委若在外有眞知灼見之人才或在隊多年賢勞卓著者准統制官詳保再行酌量委充並由統制官加札以維秩序其臨時委署代理之隊官排長悉由統制官札委詳報察核施行一俟陸軍部奏請點驗之後即當彚造將校成績表咨送陸軍部分别奏請選補（十） 
[蕪道解繳軍火到省安慶]  
　　蕪湖道以去年拘獲輪船私運之軍火存儲已久亦不方便昨特派員解繳到省詳請皖撫點驗列表如下 
 
 

Page 12

 
 
第一箱至二十九箱各裝子彈三十二個第三十箱子彈二十八個第三十一箱子彈二十七個第三十二箱子彈十二個第三十三箱銅火帽四十三顆總計繳子彈九百九十五個銅火帽四十三顆大小木箱共三十三口 
[欽廉軍需准照覈實報銷廣東]  
　　欽廉自去歲匪亂以來所有薪餉軍械賑撫卹賞及籌辦善後各費多至數十萬均由善後局設法籌解支用現聞大吏已報部核定准照覈實詳細開列淸單報銷並已分飭司局遵照辦理（如） 
學務 
[禀請學員津貼安慶]  
　　民政部高等巡警學堂安徽學生王鍾槐等四人以三十二年考取學堂留京日久旅費匱乏具禀省台懇恩酌給津貼俾得安心嚮學（女） 
[水産學堂招生山東]  
　　魯省漁業公司内設有水産學堂於初五日已將新生面試即於前日開學惟人數尚未足額故擬續行招生定十五日當面考驗（若） 
[新編閩厦鄉土志厦門]  
　　厦門公立小學堂敎員吳君斌文近時箸有閩厦鄉土志一書作爲敎授小學課本共四五十帙内容甚爲詳細擬禀呈提學司存案并轉飭各小學堂一律購用（午） 
[請勘官荒充作學費安慶]  
　　盱眙縣刑書徐兆瀛任意侵佔該境沈家窪紀家埽無主官荒現經李承壽等赴省具禀上台請飭墾牧局勘丈提出充作學堂經費以興學務（友） 
[組織女學校厦門]  
　　厦門懷德保黄廷元近在厦梧桐堤組織女學校報名者已有二三十名俟聘定敎員購齊書籍即當開校（丑） 
實業 
[又請承辦佛山電燈自來水廣東]  
　　粤紳江孔殷前曾具禀農工商局請承辦佛山電燈及自來水公司當經該局札行南海縣體察地方情形禀覆核辦在案現又有潘元浩等禀請承辦奉局員批謂該職等復請集股辦理究竟該處地方情形何如所擬章程何如較爲妥善仰南海縣查明禀復察奪（卯） 
[商會公舉總理山東]  
　　濟南商會創立之初僅委總董在會辦事迄今四年應照部章選舉總理現各商開會選舉者爲汪瑶庭觀察觀察以筮仕蘇省垂二十年歸田後性極淡泊今旣大衆公推聞須出而任事云 
[車絲行集議維持絲業廣東]  
　　初八日爲粤省車絲行集議維持辮業之期到者約五十家僉以停工爲然磋商至四點鐘始散惟同業尚未齊到擬於初九初十兩日接連會議取决已出具公啟佈告全行矣茲將提議各條錄下一議以四月初一日仍復開工倘絲市忽有轉機再集行另議一議四月内如有私絚新繭之店確有証據罰銀一千兩正以五百兩賞給指証之人以五百兩歸行公積如有三月内絚新造繭者不在罰例内一議明日敦請各代莊店孖氈司事齊到協議斟酌妥當一律舉行無論已未入行俱由代沽絲店担任照例議罰（有） 
雜記 
[六紀誤搜革命黨案杭州]  
　　紹郡金葆穉被誣案已五誌本報茲悉濮中丞湯京卿亦有電致支學台云杭州支學憲鑒請恙念甚遽請開缺殊爲失望寗道以人告金葆穉爲革命黨圍搜學堂有無實據兩應澈究否則學堂職員留東學生人人自危矣潼潜叩佳（遠） 
[嚴懲壯頭松江]  
　　去冬東北鄉太平橋富紳倪錫麟家被盜肆刦報由華亭縣張大令蒞勘勒緝迄今未獲一名昨夜報大令提壯頭沈四至案怒其久未破獲欲將夘首革除並將四季所給飯食二百數十元另給他人經沈叩頭苦求乃笞臀數百勒限五日務獲 
[都司冒領委札奇聞杭州]  
　　杭州撫轅前日有虞韶者自稱都司投禀晋謁謂奉海門曹統領命委以接帶紹防一軍今持曹禀來轅請領委札等情馮中丞即結以委札一面電飭曹統領知照乃未幾接曹統領復電謂都司虞韶素昧生平遍查營幕亦無一面並不知係何處人黄管帶金貴巡防得力紹商賴之標下實無禀撤黄金貴以虞都司韶接帶之事閱電殊勝駭異特懇將虞韶禀從何來澈查嚴究以杜假冒云云中丞接電大駭飛電曹統領飭該虞韶來時將其委札扣留并乞飭虞韶解省聽候詳辦尚未知如何發落也 
淸談[  泖浦四太郎]  
[古道可風之政府]  
　　列强之於外交也。無一不以擴張權利爲目的。故其對於外交。不肯有毫釐之退讓。自大津丸問題起。以私運之軍火。確鑿之証據。扣留之搜起之。旣無可逃之法。而彼乃百端抵賴。萬方爭持。政府不能實力堅持。於是粤督復電拒之。復電拒之不得。於是粤商發電爭之。在粤商可謂盡愛國之義務矣。而政府以其語太切直。電飭粤督查辦。旣曰切。必非虚言。旣曰直。必非妄語。然則政府之惡切直而悅虚妄也必矣。古語曰。其責已也重以周。其待人也輕以約。政府其有古之遺風焉。 
[横行無忌之姜軍]  
　　兵者所以止亂而安民也。政府以南方匪亂之故。調姜軍南下。將以定亂也。而姜軍駐紮。未及數月。騷擾平民。毆辱官長。其害且甚於盜賊。以致居民逃避。商店罷市。此眞天下所希聞。古今所鮮有。詩曰。使人將王命。豈不如賊焉。請直捷斷之曰。使臣將王命。竟有如賊焉。 
理想小說新理想國（一續） 
[例証一]  
　　支那聖人大同的理想國禮記禮運篇云。天下爲公。選賢與能。講信脩睦。故人不獨親其親。不獨子其子。使老有所終。壯有所用。幼有所長。矜寡孤獨廢疾者。皆有所養。男有分。女有歸。貨惡其棄于地也。不必藏于已。力惡其不出于身也。不必爲已。是故謀閉而不興。盜竊亂賊而不作。故外户而不閉。是謂大同。此淸國古聖人描寫一種大同世界之理想。而欲以社會主義造成全國之幸福者也。蓋孔子抱以禮爲國之思想。故於禮記一書。述其種種之制度。其中行政各機關。及裁判所之搆成法等。亦均見之於禮噐篇。可見歐洲各國現行之法。在孔子當時早已理想及之。而欲實行於春秋時者。此支那古聖理想國之一証也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（四十一）]  
　　有頃。始低聲謂紳士曰。勸妾與君結婚。充聖白治君之意者。以爲妾當彼時入獄裁判之際。妾之生命。尚不能自何。何論他事。妾之得以出獄無事。而保全一生之名譽者。皆出格雷先生之賜。在勢不當拒聖白治之請。然妾有不可告人之秘密。不能與君結婚。君幸勿罪。此女子言已。注視紳士之面。欲聽其口中作何語。詎料此少年之紳士。不知何故。激刺其腦筋中之思想。驟聞結婚之一語。入於耳膜。若疾雷之一震。立俯其首。涙已被其頰輔。顧恐爲女子所見。力回其首。出衣袋中之素巾。潛拭其涙。不虞此女子目光之視線。銳利無倫。已窺見此少年紳士之舉動。驚問之曰。格雷先生。君何事如此。得毋妾頃間之出語。有開罪於君者乎。此少年之紳士。聞此女子之語。强忍其心經之苦痛。立舉兩手。　上掩其滬。而謂此女子曰。子爵夫人勿疑僕之見怪。惟僕之前妻美芬。因僕之故。欲使僕復回一生之幸福。遂不顧其至可寳貴之生命。投海以死。以是之故。僕之冤苦隐痛。茹結於心經之中。永永乃不能銷滅其萬一。立誓此一生之中。不再與他人結婚。適聞夫人之語。適中僕之隱痛。回念此可憐之女子。......紳士言至此...俯仰欲哭。不能出聲。惟力舉其手執。此女子之皓腕。良久良久。始曰。子爵夫人。幸恕僕之直率。此女子聞紳士之語。乃大感動。遽以手掩面而哭。謂少年紳士曰。格雷先生。君與妾乃有同病。自今以後。請與君爲惟一無二之密友。 
　　吾書至此。更當述彼老年之伯爵。以告讀者諸公矣。此伯爵弗利森格雷者。自屏斥華特恩之後。卽以世爵及財産。授諸勃恩士。勃恩士乃大喜。勃恩士者。少與諸無賴爲伍。流品至卑。今得此意外之財産。且爲數至鉅。乃力改其平日乏嗇之狀態。窮力揮霍。數月之間。已博負至二萬五千金磅。伯爵亦微聞家衆之議論。然心至不信。以爲勃恩士者。謹愿人也。何至如是之失算。一日。伯爵忽得一女子致勃恩士之手札。 
本埠新聞要事 
[日領事爲高慶棠案再覆浙撫電]  
　　杭州撫院馮君鑒電悉限十日高不到案例可取消等語殊深詫異查高案關鍵在違章誘拿理應究辦不法官員至余委員劣跡貴撫院自有監督屬吏之責况案非由高控告豈有照訴訟事例之理此等情節前經靑電詳逹今來電又復翻異故爲眈延之計乖謬已極諒非貴撫院之初意執事實有意和衷即望速派公正委員來滬以便議辦可否併望電復爲荷滬日領永佳 
[蘇路公司開會秩序通告]  
　　本公司於二十七日開股東常會由董事局公同參酌浙江上年開會章程及公司現行詳章訂股東會規則二十條另行刊布其關於修改章程各條茲摘錄列入提議事件項下順序如左 
　　甲報告一滬嘉工程之成蹟二收支之總數三代表在京之狀况四北綫之規畫 
　　乙提議事件一統籌南北路線組織内部之問題二修改章程之問題各處股東意見書關係修改章程者先由董事局公推起草員（在股東中公推不以董事局爲限）折中擬就草章三日前豆報俟開會時議决三股銀貼水之問題其有臨時交意見書者俟以上提議事畢再行續議 
　　丙選舉一選舉董事二選舉查帳員 
[農工商部札商會文（頒發銀行則例）]  
　　爲通飭事光緖三十四年正月二十九日接准度支部咨稱具奏釐定各種銀行則例一摺奉旨依議欽此相應刷印原奏淸單咨行貴部欽遵轉飭各省商會遵照凡與銀行相近各商號即飭遵守則例按期赴部註册等因前來爲此札飭札到該商會即便遵照布告各商並移咨各分會一體傳知可也此札 
[美國贊成租界禁烟]  
　　文滙報云本埠美總領事署昨得美國國務大臣魯德氏來電謂美政府當竭力贊成上海公共租界禁烟之舉 
[搜查梟黨住宅]  
　　閘北巡警局偵探在南市捕獲梟黨張波濤即張伯陶一名並其姘婦彭戴氏同子女等搜出票布解由總工程局訊明由警局提回後昨又派委孫明府到局請派探至已封三十九號房屋搜查一週 
[又有鄉民造謡生事]  
　　浦東南碼頭迤東一帶近日復有鄉民至各村莊鳴鑼造謡希圖滋事昨爲本縣李大令訪聞爰即派差前往查禁 
[粮道來滬電音]  
　　江蘇粮道惠觀察電告海運局准今日由蘇乘火車來申致祭海神 
[江督電召製造局總辦赴寗]  
　　江督端午帥電飭製造局總辦張觀察赴寗面詢要公觀察當於前晚乘輪起程南北洋海軍總統薩軍門亦同船赴寗 
 
 

Page 19

 
 
[探目禀報匪情]  
　　本埠西鄉廿九保等處現有梟匪出没該處土棍私與交接茲經上海縣探目查悉特於昨日禀明李大令核示辦理 
[蘇藩滙解賠欵]  
　　蘇藩瑞方伯以蘇省應解光緖三十四年第三期新舊賠欵共銀七萬三千三百餘兩現已期迫亟應籌解因於昨日飭令在司庫項下如數動支發交銀號匯至江海關道衙門交納以便彚付 
[派探梭巡交界處所]  
　　英法租界毗連之長浜地方乾和南貨店被匪搶刼已誌昨報昨英捕房總巡卜羅斯君特諭捕頭轉飭中西各探務於深晚至晚處嚴密梭巡如有形跡可疑之人即拘解捕房解廨嚴辦 
[盜案又見]  
　　公共租界靜安寺附近方家宅方阿虎家前晚二點餘鐘突來盜匪十餘人各持力械撞門入内刦去金飾衣物約值洋一百餘元事後投報捕房飭探往勘查緝 
[緝獲行刼典當之盜夥]  
　　長江緝捕營哨弁白慶元帶同眼線來申在南市石街胡姓家查獲行刼陶公泰典當案内盜夥邵正南一名解至工程局經孫明府提訊邵供年三十二歲今正來申並不爲盜判押候移送上海縣訊辦 
[巡警局復訊盜案]  
　　閘北巡警總局偵探前日在浦東楊家渡緝獲行刦楊州仙女廟之盜犯曹勝有昨由總局孫裁判提訊仍不認爲盜判還押候再嚴鞫 
[首飾店發封抵欠]  
　　法商利喊洋行投該管領事署控告英界大馬路長盛外國首飾店取去金銀首飾器皿值銀七萬三千七百餘兩洋二千八百餘元减價出售屢索無著等情由法繙譯官費君照會公共公廨寳司馬於昨日函致總巡捕房派探前往發封備抵 
𤨏事 
[城内]  
　　女子照片○王香林闖入剃頭店樓上女子王阿二臥房取去照片後由女父王文炳扭請西區解由工程局移縣訊押今提復訊香林抵賴不認判還押追到照片始准酌釋　　差役現形○何似蘭王晋生二人合當縣差茲因所得利益被何獨佔王心不甘服於昨日禀明縣令求請退卯李大令當將諭單吊銷并除去卯名靜候提究 
　　家相傲慢○陳義興擬充西北鄉陳家渡夫頭出洋數百元挽托朱坤之子朱效興及道署譯員萬翰香司馬之家丁方桂生等轉求司馬舉荐前日方持家主信函到縣不知因何胡閙致觸李大令之怒當卽飭令差役將方押交伊主收管 
　　象牙漲價○暹邏象牙邇來價甚昻貴貨亦不多向來每担祗須銀五百餘兩現加至七百餘兩該業各號主因於日前邀集同業會議照從前定價加漲三成藉補虧耗 
　　合股紏葛○金利明傅臻記與陸雲洲股開協源豐記米行由陸經理今虧欠莊銀三千一百餘兩金傅調查帳據有放出帳洋一萬七八千元司帳章煥文侵用七千餘元逃往漢口金等赴縣控告由帮審李明府提審陸與伊子章文供章已病故並無浮揑串通情事判兩造各請公正同業算淸帳目禀候復訊核斷 
　　竊案○一區警局函解朱錫卿並皮褂一件到縣訊知與在逃之某甲在梳子衖王姓家竊得皮衣三件惟並無金鉏扣在内判責五百板押候查辦又龍華汎官解小竊潘小和尚到縣訊有同黨二人判責三百板押究 
　　官事○江南商務委員候補道袁淦昨至道署拜會督轅法文繙譯候選同知岳昭烱禀知奉諭飭止飛利濱調查歡迎大會事畢到滬道署發審委員李善徵禀知赴南滙公幹南滙縣王念祖來滬禀見滬道救生輪船委員通判陶鳳威禀知由松公畢返滬北洋大學堂畢業生候補同知孫保圭到道禀見 
[南市]  
　　探夥得賄○程巡長在洽興街查獲賭徒周興隆顧福生解至工程局判各戒責二百下周交保旋由顧供出探夥陶金榮得賄洋十元提陶質訊屬實判戒責二百下限交賄洋顧因有另案被控押候補提人証再辦 
　　捉賭○本縣李大令訪悉十六舖同昌酒店樓上有鄔松茂紏賭抽頭當即派捕協同工程局偵探拘獲送縣究辦 
　　爭産○丁信卿丁如松爭奪家産控由總工程局孫明府集訊判自邀族親理處 
[閘北]  
　　越界妄控○殷韓氏莊魏氏控王阿四欠會洋二十八元昨由巡警巡局孫裁判提訊因原告均居租界一併斥出不理 
　　誣竊行兇○郁阿春控錢景賢冒認洋紗誣竊行兇由巡士解至警局訊判洋紗交郁領去錢交圖董保出不准滋擾 
[英租界]  
　　馬車溜韁○馬夫張坤金李春寳前日在北河南路駕車不愼致馬溜韁撞壞東洋車七輛並將行人金阿東撞倒碾傷頭額直奔至閘北華界由巡警局巡士攔住馬復回至租界由捕拘獲昨由包探將張等解廨請究判張李賠修車醫傷各費洋三十元限一禮拜繳洋如違將馬充公 
　　塗改郵票○江海關管理郵政洋人控管龍生將用過郵禀塗改復用昨由公廨提訊管供在關當雜務此票在地上拾起並不塗改求宥判先行枷示七天期滿再押捕房三禮拜 
　　拐案○揚州人張徐民控龜奴華阿大拐賣伊媳張金姝爲娼昨晨由探陳金標解廨請究氏供庽居蘇州馬弄街前年七月間被匪將媳婦拐出今在華阿大花烟間尋獲請爲訊辦金姝供年二十歲被鄰人許麻子即張炳生誘拐出外初到鎭江寄居客棧後被押在妓院爲娼去冬患病來滬醫治又被張串同王雙喜等將婦人賣於華處爲娼是實訊之華阿大供金姝由張炳生等領來稱是張之髮妻情愿爲娼當由王雙喜等爲中小的出洋二百九十元求鑒中西官判張金姝暫發濟良所華交保候禮拜三再訊 
　　欠銀○英商怡和洋行控朱鑑廷欠銀不理昨由公堂傳訊判交保訂期會訊核奪 
　　不認强搶○邱陳氏偕証人劉金標劉阿三控江北流氓張大喜子紏黨持刀搶去洋十元昨由公廨提訊張堅不承認判押候查明再訊 
　　尚待質訊○搶匪施培祺前與同黨何某在叉袋角分贓不均將何戮傷由探陳雲忠陳永康查獲一併解入捕房飭將何送仁濟醫院醫治施收押候訊在案昨日解廨請究施不認爲匪判令還押候何醫愈解案質訊　　公堂瑣案○倪興順控施阿順崔發串竊白鉛三箱昨由包探解究判施雀各押捕房三月侍者李洪生徐阿四串竊總巡捕房三道頭西探金表鈔票判李押捕房一月徐從寛斥釋吳桂松竊譚文光馬車上什物押三月李經堂竊沈筱香銀表皮衣押西牢半年驅逐出境已革華捕夏阿堂前因犯事逐出有案前日復入租界判押一月再行逐出張阿二竊何金壽張來元家縫衣機器押一月王德泉竊招商局司事許蘭生綢皮衣服押六禮拜王阿林葉小弟竊取金戒等物押候查明失主再訊朱來生桂福生陸福泉黄春甫串竊銅噐押候查明再訊 
[美租界]  
　　監犯瘦斃○提監橋西牢昨又瘦斃押犯王寳林一名當傳地保徐慶發查明棺殮 
　　和尚飛碗○塘山路居民邱和尚與同居關金全口角將碗擲破頭額血流如注當即舁入捕房飭送同仁醫院醫治 
　　香爐何用○俞三鴻投報捕房稱在乍浦路某西飯店售賣古銅香爐因少某西人找洋二元被取去香爐一只向贖不還求追捕頭准飭西探往查 
　　絨毯何來○塌車夫胡金全携有絨毯八條西捕見其情節可疑拘押候查 
[法租界]  
　　木匠倒斃○木匠王阿毛在寳昌路某洋商住宅工作昨晨忽然倒斃報請上海縣蒞騐委係氣閉身死遂由善堂棺殮 
　　水手犯竊○立茂輪船水手沈阿坤私竊船内織毯絨毯五條爲捕拘獲送廨請究該船大副帶同細崽陸阿福投案領贓判沈枷一月贜給領 
　　可憐人○雛妓小金鳳時被惡鴇王趙氏凌虐前日逃出爲捕拘獲送廨金鳳供年十六歲去年由胞姊賣於該鴇求恩超豁聶司馬見該妓滿面傷痕判送善堂留養醫治氏從寛罰洋二十元充公 
　　未了緣○法界後新街鼎康客棧昨有某僧偕同尼姑各裝假髮在棧姦宿旋被人窺破密訴捕房拘入押辦 
　　倒欠○筆篤洋行延律師博士控同昌莊倒賴本莊票銀二千六百十三兩二錢昨由公堂提莊主錢晋甫到案錢延蒲石律師並同該莊經理陳晋卿徐耀臣等投案候訊中西官判候原告到案再行訊斷 
　　圖賴○薛王氏控陸家石橋陸稿荐醬肉店主韓晋坤圖賴欠洋昨經公堂將韓及伊妻母楊王氏提案命交保候傳原告訊辦 
 
 

Page 20

 
 
國外新聞 
[德國籌築藩屬鐵路]  
　　十二日倫敦電云德國聨邦議會已決議以英金七百五十萬磅建築各殖民地之鐵路又栢林電云德國議院已准撥一百五十兆馬克爲六年中在各殖民地敷設鐵路之用 
[睡眠症研究會閉會]  
　　十二日倫敦電云睡眠症研究大會業已議畢法意兩國委員因不欲將該會總機關設在倫敦而欲以巴黎爲總會之地致意見不合 
[美艦隊東行之航綫]  
　　十二日倫敦電云美國海軍大臣聲言美艦隊自抵舊金山後將先往檀香山及薩摩島雪梨美爾蓬三埠然後至呂宋歸途則取道蘇彝士河此次艦隊擬不赴日本故明年即可回抵紐約現英政府因美艦隊須遊歷雪梨美爾蓬已代澳政府向美代逹謝忱 
[議減馬基敦駐兵]  
　　十二日倫敦電云聞英政府爲議置馬基敦總督事致列國之文内尚有一條即欲裁減馬基敦駐兵以輕减其預算案并保其土地之完全云又電云馬基敦各國所派駐紮官現經土政府允許續行七年 
[英國工黨議案失敗]  
　　十二日倫敦電云英國工黨在下議院所呈失業工人議案因反對者居二百六十五票而贊成者祗一百十六票遂未通過中以財政大臣愛士寛虚及地方自治局總理裴恩氏反對尤力雖有國民黨急進黨少數贊成之而反對者仍居大多數云 
[德英商業競爭]  
　　十三日倫敦電云英國自由黨議員萊佛君在聖拉脫埠演說謂自英國新訂專利條例後今遂有德國貝遠公司挾資本金十三兆磅在崔夏郡購置地基之事將來可成爲國中製造之中心點云以上譯字林報 
[瑙威内閣辭職]  
　　十三日柏林電云瑙威國内閣總理大臣魯佛蘭於一千九百零七年西十月就職現在已經辭職 
[俄皇游英消息]  
　　十二日柏林電云格魯報謂俄皇將於西五月中偕皇后同游英倫 
[奥王有疾]  
　　十三日柏林電云奥王約瑟現又得病 
[英國公司募集鉅欵]  
　　十二日倫敦電云英國所設之南斐洲公司現將募集第二次公債計英金一百七十五萬磅常年五釐起息以上譯文滙報 
[謝贈]  
　　瑞華烟公司開辦迄今規模已具所製雪茄烟種類甚多昨蒙惠贈大小四種氣質色味均甚美善 
　　利順烟廠所出之烟選葉陳嫩調味純正其式樣尤爲奇雅蒙贈錫包美女牌雪茄烟一盒書此誌謝 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
雜箸 
[二十世記新本草序]  
　　漢平帝紀。詔天下舉知方術本草者。本草之名。始見於此。蔡邕本草七卷。見於七錄。神農本草三卷。漢志無。始見於梁錄及隋志。採藥僅三百六十五種。而書中有後漢郡縣人名。盖東漢人之僞書也魏李當之本草三卷。吳普本草六卷。梁陶宏景增修本草。謂之名醫别錄。其後宋唐愼微撰證類本草。元王好古撰湯。液本草。明李時珍薈萃羣說。撰本草綱目五十二卷。凡十六部六十二類。一千八百八十二種。明史方技傳盛稱之。盖集本草之大成者。李氏之後。編算成書者。日益繁夥。（如本草備要本草從新之類）然大率等諸自鄶以下。 
　　綜觀諸書之論藥性。半由臆造附會。瑕釁百端。古之人譌言於前。今之人剽。竊於後。謬種流傳。伊於於胡底。嗚呼。吾懼夫吾國之少者壯者老者。將澌滅於自古碩士之宏編鉅著也略。發其凡以。告來哲。 
　　石膏本謂能治傷寒壯熱舌焦牙痛等症故醫家不敢輕用世人每多信之。不知石膏無淸熱鎭燥之性。又無發吐攻瀉之力。僅可作器。不堪入藥。試以石膏十兩。煎水服之。於生理上必無更變。與未服等。即倍服之。亦如故。而醫家以石膏爲劇烈之將藥。吾如彼何。 
　　人參本草謂甘温大補。益肺氣通血脉。治虚勞内傷中暑中風及一切症。故醫家視爲聖藥。昔有化學家數人。將人參分析。實驗其性質。言其功用入平胃藥類。尚不及蘇打與金雞納霜。又有英人稻惟德者。不信其功用。如華人言。擇其最佳者服斤又六兩。服後如故。有粤督某。瘁於王事。恒服其最佳者。價銀積至萬數千兩。服後亦如故。所謂補益者不見其效。且不覺其飲量之過。而醫家以人參爲起死回生之上品吾又如彼何。（按或有服人參而頓覺病輕者此乃精神上之作用與心理學有關係非人參眞能治病也） 
　　黄連與龍膽草。本草謂其性苦寒。益肝膽而瀉火。虚弱者宜禁用。不知此二藥。爲開胃要齊。西人列之於補品。試於午膳前一時。服黄連末或龍膽。草末各五六分。少時卽覺飢餓。其效能加餐。虚弱人服此。可助消化之力。而醫家乃以黄連龍膽草爲苦寒敗胃者嘻是誠何言。 
　　秋石内含尿酸尿底。别無功用本草謂有消痰退熱治虚勞滋腎水之力。云母石滑石赤石脂代赭石陽起石鎭乳石白石英紫石英等。均礦物中之不堪入藥者。本草所言之功用。皆嚮壁虚造。不勝枚舉。今之略通藥物學者類能明之。 
　　本草家之注解。大概以色味配五行。分屬臟腑。如白入肺。赤入心。靑入肝。黄入脾。黑入腎之類。豈知葉物之入胃也。有色化爲無色。有味化爲無味。斷無因色味不同。分入臟腑之理。又有謂食猪腰則補内腎。食腦則補頭昏。食脚則補足力尤屬臆斷。盖食物之消化也。由胃至小腸。與膽液液會合。化爲糜粥。由乳糜管吸入。逹於心臟。變爲血液。如所食之物。果爲有益。則全身皆與其功。斷無獨益一處之理。至如龜尿滋腎。紫河車滋水。金石鎭虚。兎屎温血。眞珠安魂魄等。非附會無稽。即妄言虚誕。雖有其書。不如無也。 
　　余少習本草。略知紪繆久欲評定之。而南北奔馳。卒無須臾之暇舊。編有藥品數百種。詳言藥之産地製法形性色味以及療治上之作用。其間藥品。有爲吾國所固有者。有來自他國者。因分爲兩編。初編有中國藥品十之七。他國藥品十之三。二編盡爲他國藥品矣。所論中國之功用。與舊本草不同者十八九。窮源竟委。力闢穿鑿虚妄之習。一以正先民之舛誤。一以開後學之徑塗。是亦闡微顯幽。當仁不讓之意與。知我罪我。還問讀者無錫丁福保序 
東京通信 
[商船學校招考]  
　　商船學校招生三十六名一時公私費報名者甚夥聞使館保送二十餘名云 
[振華書社開幕期]  
　　留學日本明治大學生許畏三等組織一振華書社專售各種圖種設立神田今川小路二十目一番地准於陽歷三月五日開張云 
[留東會館選舉名單]  
　　會館定例半年選舉一次刻已屆期昨由同人另舉名單如左 
　　幹事長辛漢副幹事褚嘉猷 
　　庶務員張之仲楊少俊趙連璧張殿璽 
　　書記員劉成志朱德權習良樞吳永珊戴彬仇熬黄爲基收支員尹騫劉𢡟昭謝家鴻曹仇 
　　學務員鍾鼎陳應龍 
　　調查員劉志憘王鳳翹許欒董榮光張壽榮張志若姜金和招待員趙伸谷思愼 
 
 

Page 27

 
 
   
 
 

Page 28

 
 
   
 
