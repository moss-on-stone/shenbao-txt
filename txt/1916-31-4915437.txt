# 1916 - 31 - 4915437

 

Page 1

 
 
   
 
 

Page 2

 
 
時評 
[相持（冷）]  
　　歐戰之局勢已成相持之局勢矣雖他日或究有分勝負之時而今日則仍在相持之期也 
　　反觀國内之戰事南軍與北軍雖僅僅數星期而相持之機亦已見雖兩方均有勝負而均未越叙州雷池一步是則叙州相持之第點也雖他日或有以其他變動而或有勝負之分而今日之勝負相持之勝負而已 
相持之久暫須視本身之力量及各方面之情形然必能相持然後能相戰然後有勝負故相持者戰爭兩方表示力量之第一步也 
[專電]  
　　北京電　聞某要人獻策請發行征滇公債票若干萬以裕餉源）一日（ 
　　北京電　中央年關缺欵總統擬捐五十萬元徐陸兩相均五萬元各部院總次長量力捐助）一日（ 
　　北京電　政府通電各省徵求籌餉意見前擬派撫軍使分赴川桂湘粤等省現因所需金額過鉅暫緩惟川省軍事吃緊先令胡景伊星夜前赴（三十日） 
　　北京電　政府擬以交通中國新華儲蓄三行獎勵金充作軍費又擬於鄂屬通山通城及嘉魚一帶湘屬岳州長沙等處建立軍路約需欵三十萬元鄂湘酌任交通部擬派羅士俊督辦該路預計三閱月完工（二十九日） 
　　北京電　湘省電請抽撥陸軍赴岳州駐防 
 
 
 

Page 3

 
 
昨經軍事會議處電令鄂省第一師第三旅長盧金山率兵前往）一日（ 
　　北京電　聞總統親擬手諭表明心跡日内發表政府通電各省保送熟悉滇省地理及軍事人員特派統率辦事處參議姚寳來赴滇宣慰并便道與馮張兩上將軍接洽一切聞中央軍政政議處昨議支配征滇軍隊擬電令第六師馬繼增第七師張敬堯直赴重慶第九師黎天才開赴宜昌以第八師李長太撥一混成旅會同鄂軍第一師暫駐鄂垣長沙岳州荆襄一帶分派第十一十二兩師張永成東光遠扼要駐防（二十九日） 
　　北京電　聞政府昨議川省軍報及劉顯世某項事件外報載陳宦辭職未准 
（二十九日） 
　　北京電黎天才所統第十一師改爲第九師充征滇後援）二十九日（ 
　　北京電　第八師赴鄂擬調第二十一師張作霖來京重慶明碼電尚通成都電線有阻滯之說（二十九日） 
　　北京電陳宦與曹錕籌商治兵之策首重紀律（二十九日） 
　　北京電　亞細亞報發行號外云龍濟光克復蒙自關不確）二十九日（ 
　　北京電　蒙自道周沅逃粤將滇情禀龍轉報著迅即來京面詢）三十日（ 
　　北京電蒙自道尹周沅已抵粤政府電召來京面詢滇情（三十日） 
　　北京電　擬派袁乃寛張鎭芳督總兵站（三十日） 
　　北京電　爲舉行各種考試將設典試院（二十九日） 
　　北京電派姚寳來赴滇宣慰軍隊昨帶十隨員出發）二十九（ 
　　北京電　京蜀電線京支一經叙州一經重重慶線昨有中斷之說（三十日） 
　　北京電倪嗣冲派邱錦昌所統四五兩營赴贛駐防）三十日（ 
　　北京電内史監編成新朝金鑒錄三卷以變更國體對待滇事爲前提）二十九日（ 
　　北京電陸參兩部請設征滇總司令（二十九日） 
　　北京電財政部電粤嚴催本月解欵昨張使復稱防務吃緊無力供給若背條例願獨任咎）三十日（ 
　　　北京電　軍事命令改由統率處擬稿（三十日） 
　　北京電肇和案結黃鳴球刑期四年楊砥中六月練習生三名各三月餘告無罪）三十日（ 
　　北京電派陸部副官沈尚樸調查湘鄂川桂等省軍隊）一日（ 
　　北京電新疆楊巡按電請酌加防餉以勵軍心照准（一日） 
　　北京電内史近編就新朝金鑒錄内容分三卷）一（論民國成立各種原因（二）論共和不適用於中國之理由）三）比較共和與帝政及中國前途利害關係（五日） 
　　北京電調查各省釐金趙田二員刻因謠諑繁多恐商民誤會暫緩出京）三十日（ 
　　北京電電促前駐法使劉式訓來京）三十日（ 
　　北京電政府以塔爾巴哈台地勢緊要擬設一都統調熟悉蒙情之畢桂芳往任（二十九日） 
　　北京電袁英案經某要人保證已結（二十九日） 
　　北京電劉冠雄袁思亮均已回京（二十九日） 
　　北京電劉冠雄覆命（一）陳在滬巡閱情形（二）南昌最近狀况）三（調遣及防衛方針）二十九日（ 
　　北京電　駐馬店徑（二十五）日查獲黨人鄭某三名並搜出岑春煊委狀等件當解往開封訊辦（二十九日） 
　　北京電　交通部訂定鐵路官制呈候公布）二十九日（ 
　　北京電周學熙自十二月艷日後並未到部視事昨晨攜全眷赴津（五日） 
　　北京電　吉巡按王揖唐冬日電政府痛詆聯邦說）五日（ 
　　北京電　郵便儲金委員會定採奥制）三十日（ 
　　北京電　交通次長麥信堅昨赴津（三十日） 
　　北京電　政府前通電各省定五月前舉行道試（二十九日） 
　　北京電　統率處議定臨時募兵條例通飭各省照辦聞條例内容注重兵士出生地及入伍保證兩項）五日（ 
　　北京電　海軍司令改輪機總管理處劉總長保處長多員首列乃弟冠南圈出爲陳光鏘（二十九日） 
　　北京電　總統面諭溥自本星期一加入政務會議）一日（ 
　　北京電　賀日俄使隨員喀蕯郭父事竣便道來京拜謁當道據外界謂喀氏此行銜有特别使命（五日） 
　　北京電　熊希齡近謁總統貢獻頗多惜内容未詳　）三十日（ 
　　北京電　舊曆年關各官署休息三日報館七日交通部核准正月一日起八日止減少火車次數）一日（ 
　　北京電　政府飭内部轉知各報館正月二日一律出版）二十九日（ 
　　北京電總統擬於嵩山廣植林木並建立極大園囿臺池邀嵩山四友移家其間）二十九日（ 
　　北京電　日陸軍將在東三省演習汽車戰術）三十日（ 
[太平洋電]  
　　　成都電　四川事態近有重要之發展官兵刻沿兩路向叙州進發謠傳滇軍刻退回犍爲路）犍爲乃岷江之一鎭介於叙府成都之間（聞重慶熊將軍刻在叙府擬招集舊部爲雲南聲援鹽井尙安聞官兵萬人由宜昌向叙州而進今已經過重慶成都安靖）一日（ 
　　蘭州電　全省兵隊之行動僅關於防衛計畫至若瓓州等處有亂之謠言絶對不確）一日（ 
　　彼得格勒電　奉天電稱近占據山西省歸化廳之蒙古革命黨已增多二萬人内有華兵一旅砲十四尊刻向北京進發（三十一日） 
彼得格勒電　奉天電稱蒙古革黨之先鋒隊刻已圍攻大同）一日（ 
　　北京電　中骨政府電飭直晋兩省速派軍隊赴大同以剿山西北境之盗匪俾免亂事延及他處（二日） 
　　香港電　香港賀立克氏一月二十六日電致雲南英領事詢問滇省情形茲得覆電謂 
省完全安靖旅行安穩如常）三日（ 
　　北京電　官場承認龍軍占據蒙自之說不確據南方傅來最近消息革軍刻向瀘州進發而中央政府則謂官兵在叙州附近擊敗革軍山西亂黨刻在陽高縣附近村中張家口大同府豐城已派兵會勦聞陽与附近有匪千人官軍已　騎兵五百步兵千五百前往迎擊張家口目下駐兵甚少多諾爾之軍隊刻調出若干將赴西方多倫諾爾蕭將軍亦將赴西）四日（ 
　　北京電　京中慶祝陰曆新年熱閙不減於前官場宣稱奉天傳出蒙軍先鋒隊圍攻大之說完全不確且外蒙游勇千人前掠搶蕯齊及山西北境他處者已被驅退蒙古秩已規復云張敬堯之軍已於一日抵重慶三師已離重慶向南進　　富順伍將瀘州馮）譯音（將軍已於二日率領部下出境以期會同川軍攻擊革軍）四日（ 
　　北京電　華人消息云大典籌備處不久將取銷中政府此舉不獨爲節省經費起見且欲使協約國知中政府關於恢復帝制一事之誠意云）二日（ 
　　香港電　二日夜間太古船臨安（譯音二二一一噸） 
與大阪郵船會社大貞丸）譯音一五七六噸（在距汕頭八十英里距賽岐角六英里處互撞大貞丸旋即沉没遇救者二十一人船長與三副及日人一華人十八溺斃者約一百六十人臨安船亦大受損傷不得已駛回香港）四日（ 
　　香港電　二日午前夜間十二時十五分鐘臨安船與大貞丸在香港北面九十英里互撞臨安向北駛行大貞丸由汕頭開赴香港撞後五分鐘大貞丸即沉没臨安船長波定格氏即放下救生船兩艘但在深黑中僅救起齋藤船長與三副而已日人侍者一名中國水手十一名與中國船客七名在大貞丸救生艇中救出失蹤者爲日人六中國客九十及大副二副與總副機師三人中國水手四十七印捕四臨安載遇救者至香港臨安船首受重損亦入太古船塢）五日（ 
[東方通信社電）日本人組織（]  
　　北京電貴州於一月十八日開大會推舉劉顯世爲將軍戴戡爲巡按使當時秘而不宣而向中央政府要求軍費三十萬元政府不得已按照匯撥貴州旣於二十六日收到此欵即於二十七日宣告獨立）一日（ 
　　北京電聚集岳州待船之第六師由二十八日開始輸送該師第十一旅之第二十一及第二十二團則向常德此軍爲防溯沅江由貴州東下之獨立軍又該師第十二旅之第二十三第二十四團開向宜昌）一日（ 
　　北京電　某國公使館接到雲南電云雲南省内之情况仍無變化目下以唐都督爲中心協同任巡按使統一省内之軍事行政維持秩序一般均極平穩 
雲南軍約二千名爲援貴州於一月初旬出發目下計已行抵貴陽某省將軍府之參謀長劉氏前月上旬來滇即於是月下旬由省出發歸任劉參謀長之使命想即爲謀兩省聯絡之事云 
李烈鈞氏組織新護國軍不日將向廣西方而出發蒙自道尹某前者逃亡現以第二長劉祖武氏兼任）五日（ 
　　北京電　某國公使館接到重慶電云在永寗之四川雲南兩軍交涉内應問題業已妥協成立該地遂於一月三十一日歸雲南軍佔領易樹軍旗 
　　又熊克武之舊部數百人忽現於隆昌内江兩縣現兩地方均爲彼等佔領即將電線毀斷北軍第七師長張敬堯有已於一日抵重慶之說北軍之至重慶者約有三千五百名又聞北軍預定於五日開始向瀘州進軍）四日（ 
　　北京電四川電云雲南軍出四川方面之部署同貴州向永寗）在瀘州之南方約二百十里（之軍似係中堅之主力以由貴陽向綦江方面之軍爲右翼出叙州之軍爲左翼）二日（ 
　　北京電　據報由宜昌溯江之北軍至一月三十一日止到重慶者爲北洋第三師之兵約二千人（二日） 
　　北京電　某處電云龍覲光部下之廣東兵約一千五百名奉命出發討伐雲南已於本月二日由水路行抵廣西省之南寗惟南寗以西河水減少除小輪船之外不能通行輸送軍隊甚爲困難（五日） 
　　北京電　武昌宜昌等處輸送軍隊徵發汽船民船以致船夫等多逃亡欲赴宜昌第八師之一旅目下猶在武昌不能輸送至目的地（五日） 
[譯電]  
　　北京電　官中宣稱官兵六千今戰於滇省東界志在占據蒙自斷絶滇越交通該地除駐有新兵若干外似未設華字報亦謂羅平一役官兵獲勝但事猶未明不過桂省軍隊似尚忠於中央政府而已叙州一帶日來未有消息惟知攻軍乃新在昭通募集其數約六千人故能迅速攻入川境蔡鍔似於一月六號由雲南府赴黔省西境之威寗親率大軍進窺重慶）二十八日（ 
　　北京電　據滇省消息謂黔省已於一月二十七日宣告獨立桂省亦將響應云云按黔省此舉早在意料中惟政界現望桂省不致響應且信桂軍今方遵中央訓示作戰滇邊川省則寂無消息僅知征滇軍刻方徐集重慶官中宣稱官軍已占領蒙自附近各地均降聞此軍乃龍濟光由粤遣往者此說與桂省行將響應消息不能並容（三十一日）　　北京電　據官場消息謂官軍屢戰輒勝今將進窺叙州官兵占領蒙自之說未經私人方面之消息徵實）一日（（以上譯字林報） 
　　北京電　袁總統命各部停止籌備登極諸事大典籌備處呈請暫裁局所以節經費此舉將於二月十日實行順天時報所載肅政史擬彈劾政事堂各員及籌安會領袖楊孫等不識時務議復帝制一節中國政界否認北說（三十一日） 
　　北京電　華人方面謂五國銀行團已將鹽稅餘欵四百萬元交與北京政府）二日（ 
）以上譯德文報（ 
戰電 
[其一（英人路電）]  
　　薩洛尼加電　港内英法俄意戰艦之水兵若干今日黎明時在内灣口東股之加拉布吕半島登岸當即占據該處希臘口岸之希兵未曾抵拒（二十八日） 
　　羅馬電　意公報云二十七晚奥軍砲戰後三次衝攻伊森沙河上游意陣但皆受重創而退意軍占據二十四夜所失之地一部分並佈置防務以固陣線（二十八日） 
　　彼得格勒電　俄公報云俄軍在高加索續獲勝利美拉士奇特西面俄軍擊潰土軍一大隊俘數百人奪軍械彈藥等甚多追逐土軍入歐士魯姆與穆施中間之克尼斯加拉鎭俄軍在該處獲彈藥與食物不少土軍刻向穆施而逃　波斯境烏爾米亞湖南面大隊土軍亦爲俄軍敗厥兵與古爾兵被俘頗衆俄軍又得許多軍械及牛千頭俄軍又在哈瑪丹東南擊敗俄軍里加境内砲戰活動敵軍以飛機指導其砲線並炸彈轟擊數處齊泊林飛船數艘攻擊特文斯克俄砲擊散在斯文登湖境内進攻之德軍斯特里巴湖境内波英北面三處地雷陷穴之敵軍已爲俄軍砲彈擊退）二十八日（ 
　　其二）德人德文報專電（ 
　　柏林電德軍大本營宣布公報如下一月二十八日　法軍在勒維勒以炸彈進攻失利受創甚重德軍地雷陷穴一處仍在法軍之手德軍於二十六日續獲機開鎗十四枝汽球兩具法軍炮轟德軍陣線後數處德軍亦回擊萊姆德軍在拉區亞拉特東北二八五高地附近占據敵軍地雷炸陷之處敵飛機乘夜攻擊自由城一節尚未接有完全報告）西境戰况（維特細河兩方面杜拉堡南斯待洛恰特河與斯蒂爾河間　均有小戰德軍獲有敵兵及戰品若干）東境戰况（ 
[公電]  
　　泗水來電　申報館鑒北京財政部來電謂本會曾派陳　某爲代表云云查本會旣不識陳君爲何人且始終未派 
本會除電告政府聲明此情外已一致决議將所繳救國由滙豐銀行滙回二月二日泗水華僑商會發 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[川中戰事之京訊]  
　　臨時動員之支配中央臨時軍務處於二十八日上午會議支配征滇各軍隊之臨時動� 
員令議經一小時據聞其大綱除川省原有之各師旅並前派赴川邊之第四混成旅伍祥禎並第三師長曹錕所統之全師已赴川邊外並令第六七兩師馬繼增張敬堯等先後由鄂入川現擬即令該兩師逕赴重慶候調又第八師李長　仍令進駐鄂省與該省第一師長石　川駐省會防又擬以新改之第九師（即前駐鄂之第十一師）黎天才率全師繼續第七師之後路進紥宜昌并擬分調張永成所統之第十一師及陳光遠之第十二師分駐湘南長沙岳州及湖北荆襄一帶候令聽調聞當日即有通令 
　　兩方軍情之報告刻據某方面報告在川邊兩軍情狀如下官軍方面襲者溯航長江而抵萬縣之征滇第一軍）即第三師全隊（中之兵士三千四百人已進抵重慶其先鋒隊約有二百名業經於二十三日進至瀘州東方數十里之某地點以待後方續進部隊齊到又征滇第二軍即第七師之兵隊亦於二十一日㧞隊離宜昌乘民船溯江入峽原擬定月底行到重慶惟因萬縣至重慶間水涸灘高不便運兵恐難望如期進行滇軍方面蔡鍔等所率之軍於二十一日完全佔領叙州後更派兵東下其先鋒隊驅逐官軍一小部隊已入瀘州以待大隊到齊又由叙州㧞隊北行赴自流井犍爲方面者係爲牽制成都軍隊而阻其南下又聞成都軍隊旣受統率辦事處電諭向瀘州進軍而與征滇第一第二諸軍合隊之命現時該地兵士已有若干向瀘州進發矣 
　　兩處要隘之軍報　現聞中央於前日午後三時又接四川將軍陳宦緊急軍報一道内容似甚重要當即譯呈大元帥旋奉批令交軍務處詳議速覆或謂漢軍已侵及某兩處之要隘電請迅飭某某軍兼程前進之事又據駐京某國公使館於二十六日接到重慶所發之電報略謂雲南軍攻取叙瀘等處其一支隊又在瀘州西方擊破防軍二隊後乘勢向自流井進發該隊司令爲羅佩金等語按自流井在叙州北方一百華里地方係著名産鹽之區如該處失守則滇軍可以長驅直搗資州於作戰上大有關係又據某京報載稱四川自流井及瀘州已失陷一節原係傳聞之詞確尙不可知惟聞北京某銀行得電亦係關於此事銀行中人紛紛議論並聞重慶分銀行已將所存鈔劵妥爲寄頓云 
　　迭次告急之軍電　近數日來因滇中軍務緊迫四川陳將軍每日均有密電到京報告軍情昨聞二十七日下午七點至十點間軍務處曾接到火萬急軍電兩道宇碼均屬甚長略聞甲電係報告金沙江沿岸之緊急軍防布置與所調派各路軍隊之人數及情形乙電係報告瀘州宜賓燕子坡横江等附近各要區之軍防緊急情形内有川軍不可不恃然亦不可全恃務請請迅飭曹軍溯流進攻是爲至要等語該處因兩電均關重要晚十一點餘封呈内辦事處轉遞未知如何批未二十九日午刻飭承宣官　　政事堂統率辦事處召中央重要各大員及梁士詒李盛鐸等各參政並諸高級軍官等即在居仁堂召開緊急密會議據聞爲四川陳將軍並廣州張巡按使均有萬急密電到京密陳重要軍事聞川省軍報大致係瀘州江安等處失守重慶將有戰事勢甚危急等情是以特開緊急會議討論分示機宜議經兩小時旋由統率辦事處拍發該兩省大吏及武昌王將軍極長密電令各一道 
　　陳宦辭職之風說　公府于三十日接四川將軍陳二菴密電略稱自獨立軍入川後該省軍書旁午日加緊迫萬難兼任巡按職務請速另簡能員接替以免貽悞軍機聞政府本擬特命王鐵珊肅政史擔任斯職惟王氏素知川政棘手力辭不就現經總統派某内史前往勸說如此次王氏仍不認可即電令陳氏密電保薦以期兩長官處事和衷共濟又據英文京報載稱刻下京師發生一種風稅略云日前四川將軍陳二庵向中央政府來電請願辭職然中央政府未許所請覆電云刻下正是各官吏盡忠於國家之時不准所請云云 
　　輸送軍隊之飛划統率辦事處張廳長以各省軍隊由漢口赴宜昌經宜昌抵重慶水涸灘高舟行甚緩殊於軍事上多所障礙因查長江水師向設有飛划船專事在内河支河　港巡緝私梟盗匪此項船隻如行走川河甚爲便捷已飛電長江巡閱使及湖南北將軍調查前項飛划抽撥若干艘前往宜昌重慶一帶運送軍隊以期早日奏捷 
　　赴蜀慰軍之專使　政府擬派撫軍使分赴川桂等省宣慰軍隊一節現因經濟窘枯異常宣慰軍隊所需獎金過巨萬難籌措故有暫緩實行之議惟川省已發現戰事數次滇軍聲勢甚熾政府極恐征滇軍隊被滇軍所誘不服中央命令特擬先派四川撫軍使赴蜀慰軍并賜以獎金藉資籠絡軍心一致内向昨已密召毅威將軍胡景伊詳詢川境軍政並特派胡氏星夜赴川宣慰軍隊以免發生意外之患聞胡將軍明後日即行起程 
[川中最近消息（特别通信）]  
　　叙府未失時之防範　　大獲黨人案滇事發生以來陳將軍以與川省接壤特嚴爲防範自去年十二月三十一號開軍事會議後無日不在籌劃之中成都五方雜處先宣布戒嚴令以將軍署參謀長張聯芬爲戒嚴總司令在軍署設戒嚴總司部并在少城及六門設稽查處東門爲東南進省通衢陳將軍復派郭金友率軍警憲兵在距東門五十里之龍泉驛設處稽查往來行人近日成都軍警稽查較上年熊楊亂時尤爲嚴密各種營業如製造服裝舖火器舖銅鐵舖及一切茶社酒肆客店等均經警廳特别取締每日進城之煤油亦不准過三十桶各機關派出之偵探無處不有每日拿獲造謠者談國事者甚多一月十二號晚軍署偵探在少城通順橋下楊剛宅内拿獲黨人六名次日又在提督街三義廟四川監獄學校内拿獲一名益州新報社毘連該校亦被搜檢各區巡警城内者均一律領五子快槍城外則領九子快槍成都軍隊雖無多但稽查之嚴密則爲從來所未有也陳將軍除將省城布置完密外復派大兵於川滇交界各地防守并電請中央密保第四混成旅旅長伍祥禎氏爲川南鎭守使率北兵防守瀘縣一帶伍氏於一月一號出發至六號行抵叙府此時叙府空虚謠言日甚知事公署人員大半星散僅知事徐恒芳一人未走伍氏乃草草布置一切復前進赴瀘瀘縣原有川軍第二師陳將軍又將該師調駐叙府師長劉存厚氏奉令後即於一月七八九等日將師移到叙府所有該師現在各縣清鄕之軍隊亦絡繹調至叙府與滇接壤一帶扼要防守重慶所駐之川軍第一師亦奉將軍命令預備一切以便萬一有變立即出發一月十一號陳將軍派軍署諮議官李光漢解快槍五百枝子彈四十萬與重慶并派參謀穆文心到渝慰軍隨帶去手巾肥皂甚多以爲發給第一師各士兵之用十二號陳又派四川承審處處長陳應昌軍署顧問劉益清等赴叙稽查一切因近日謠言甚重多有謂川軍不穩者故陳將軍對於防滇之川軍又加以防範也 
　　雲南事變後四川防範極嚴各機關派出偵探甚多連日查有黨人由宜乘輪到渝及由萬到成都等消息故偵查甚爲認眞日前將軍署偵探查得黨人在成都運動監獄學校學生龍淵乃於一月十一號傍晚時由軍署偵探長范增福派隊往捕適該生出校未歸各隊士略爲搜檢而出即遇龍於學校對門之一小酒館内蓋該生回校時見有多數軍隊乃暫匿酒館中不意爲眼線所見立時捕獲并在身畔搜出七子手槍一枝復入校内逮捕學生二十餘人并檢查一切在龍衣箱内查出證據多件其他各學生及敎職各員衣箱等類均大搜而成都益州報編輯所與該校相連亦經搜檢但均無他物各軍隊去後該校大起恐慌次早即懸一牌大書特書日本校學生龍淵品行卑劣應即斥退云云連日軍政執法處提訊各學生龍淵直供不諱執法長訊以同學各生同謀否龍供稱這些孺子不足與謀復問同舍者有知情否稱同舍各生均不深知雖略有知者亦未與共謀因彼等無膽等語執法長復遍訊其他各生均無口供龍已於一月十六號在西門外槍斃當綁出時坐一炭兜内所有書罪名犯名之標子龍淵自行持於手内毫無懼色到刑湯執行槍斃時龍猶大駡當道不置其時觀者如堵皆稱贊其膽大執法　亦未宣布罪狀現被逮之一十餘生尚拘留在執法處聞將一一再行詳訊果無同謀嫌然後取保省釋至於該校此數日間當道封之雖無何等舉動然其敎職各員已如坐針毡外間傳說者亦紛紛不一謂校長被逮矣學校將封閉矣一日之内謠言數起人皆代爲危懼又聞該校歸併岷江法政云 
[西北不靖之消息]  
　　新疆黨人密謀頃聞三十日上午十時中央軍事會議處曾開大會議一次據聞所議爲新疆巡按使楊增新電陳青海一帶現有黨人密謀煽惑防軍幸偵知尚早極力防守雖不致　事惟該省欠餉甚多請即撥欵若干萬迅滙到新分别開放並酌加防餉以勵軍心等情當日已有電令拍覆矣 
　　山陜連電請兵　二十四日總統府開特别大會議聞當日所議者不僅屬取消即位問題即蒙匪問題亦有種種討論謂綏遠之蒙匪漸迫晋境并與陜匪連絡勢甚猖獗不可輕忽綏遠都統潘矩楹確有失策釀寇之責宜速付高等文官懲戒會議罪云云據官場消　息謂政界接有綏遠報告稱綏遠股匪自經官軍擊散後竄至河曲偏關又經官軍擊退散匪復合馬賊成股内竄至墩口於本月二十二日上午十二時擾及平魯縣當日午後山西警備隊分統孫秉彝率馬步二百餘人前往督隊奮擊至夜半二時匪隊四散現在分途勦捕地面尚稱安靖而某日報則云聞統率辦事處接陜西將軍陸建章秘電一道係陳述宗社黨魁升允黨羽多人來陜甘邊境之地意圖起事并告該省危急情形請飭就近撥兵赴陜協防山西亦有急電云該省盗匪閃避官兵竄奪平魯縣現正進窺大同勢燄　漲亦請速派大軍嚴防聞政府得此兩電已撥軍隊若干尅日前往該兩省防堵 [P口北告警後之晋垣防務 
）特别　信（ 
　　晉省自滇事發生後軍政兩長對於所屬地方即暗中戒嚴惟以滇晋相去尚遠一時影響鮮及民間尚爲平靖一切情形已誌前報乃自口北土匪滋擾薩拉齊包頭鎭等處以來民間謠言四起人心始稍浮動當道爲鎭攝起見一切佈置乃不得不更加嚴密茲將最近情形分述如下 
　　大同爲晋北巨鎭鎭守使即駐節往來信息最貴靈速故由省垣至大同一路於上年卽設有軍用電話茲因省北一帶時有土匪蠢動所有未經設立之處消息仍多遲延當道深感不便特於日前復在河曲岢嵐朔縣等處遍爲添設務使到處靈敏無稍隔閡 
　　陸軍定制除馬隊外餘如步砲工輜各營向無馬兵一旦有事傅遞消息殊多困難軍政兩長特於日昨會議决定各將所屬軍隊無論砲步每營一槪添設馬兵二十名專爲哨探軍情及傳遞消息之用郵政電報爲互逹信息之總滙當道曾委沈壽颺爲檢查郵政專員茲因來往郵件綦多非一人所能辦理因又加委葛能奇英銳二君分任檢查之事商報局中亦由將軍派委本署譯電處書記謝圖麟爲檢查來往電報專員 
　　陰曆年節民間向例於祭神之日燃放花爆警署恐因此惹起火災及搖惑人心因公布廳令嚴爲禁止然昨晚）陰曆二十三日（俗稱爲竃君上天奏事之期各處嗶　之聲仍時觸吾人耳鼓云 
[廣東征滇軍出發紀]  
　　征滇粤軍司令部左翼統將龍運乾昨午出發隨行軍隊一營五百餘人先赴南寗會同桂師籌畫方略龍使則遲二三日俟布置妥協方能出發 
征滇軍發時各兵輪赴梧者除寳璧運艦外尙有江大江固及四等淺水兵艦十餘艘聞抵梧後因隆冬水涸巨大兵艦不能逕抵南寗無需用之必要除將淺水各輪拖運軍隊及留寳璧運艦駐泊蒼梧預備調遣外其餘江大等艦一律遣回又聞四江兵艦所以遣回之故係因軍用各品尚須陸續運載赴梧故日内即須返省兩省聯軍辦法曾經陸將軍擬定方略電由龍將軍表示贊同預行布置各事已先期派出鮑參謀赴邕協同籌畫一切頃聞龍鎭守使以前鋒軍隊即日首途軍械子彈須隨同押運赴桂因於星期五日咨請龍將軍由軍械總分各局撥付軍用品二百餘箱搬運落船由先鋒李黃兩統領押解前往其餘軍衣帳幕及罐頭糧食馬匹等項即由大隊押運隨後出發 
　　龍鎭守使連日與當道籌畫進行方略以兩軍交鋒全賴鎗炮　利現擬除步兵三團工兵輜重各一營外另帶砲兵一連開花砲六尊開花砲子母彈二十箱以作後勁惟此種開花砲身頗形笨重輸運爲難昨已將機件砲身車輪先行拆卸僱匠包裹以利遄行征滇軍出發後本省當道以軍糧一項需用最爲緊急已將接濟辦法電商桂省大吏在案頃聞陸將軍復電以西省米穀豐腴價廉省費軍用米石統由西省就近購辦以資直捷惟軍用茶磚及軍衣革履等項粤省採辦較廉請由番粤省陸續運解以資接濟 
　　征滇軍費需用浩繁即廣東軍隊出發預算非逹一百萬元不可聞已電准中央先在國庫撥銀八十萬元不敷再由本省籌墊昨龍使已領到此項軍費矣 
　　征滇粤軍司令部以隨征人員未敷支配昨又加派車瑞生李明彝爲軍需員汪步雲爲軍械員李恒忠爲隨營文案李乃森爲副官其第一師部軍需長以龍椿補充軍械科長以譚廷槐兼任龍將軍頃有急電致陸將軍榮廷以粤省防務吃緊各處軍隊將領萬難抽調此次征滇軍事人材需用孔亟查貴部周司令耀山籍隷雲南老于軍事夙請將略擬請借調隨入滇以資得力如蒙允諾請飭該員挑選舊三營在邕聽候全師同赴前敵云云聞陸將軍已有電回一切照辦惟周司令所部之軍餉械等項請由粤省擔任接濟龍將軍亦已復允照辦 
　　刻聞雲南察辦使龍覲光亦已於昨日夜間十時乘輪出發繞道北海入邕故今日鎭守使署衛兵已一律撤防矣 
[武漢之中外軍事紀]  
　　盧司令統軍往岳　滇事發生王將　即擬遣一旅之師爲征軍後援駐紥湖南聽候調用刻聞此旅軍隊已經編配完全係以湖北第三旅所屬步兵第五團全部第六團一二兩營與北洋第二師所屬步七團第二營共成一旅仍以第三旅長盧金山爲司令聞第五團於滇事初起時已開往兵州茲盧司令於二十四日始帶六團乘楚材兵輪拖帶民船數隻往岳 
　　英義軍討論自衛　漢口英國商團義軍因爲預備回國從軍並鑒於中國時局之危險須籌自衛起見已將所有步隊盡行改爲機關砲隊昨義軍司令官在英界維多利亞會堂召集各新舊砲兵討論操法之改善及防衛租界事宜英總領事亦往慰勞聞該義軍不日須演習合操以備非常又聞前任司令官巴爾馬氏去秋辭職回國從軍刻已在法境陣亡故旅漢法商聯合英義軍於昨在法界聖約翰堂開追悼會以誌哀感 
　　日戍軍統領易人　漢口日本陸軍守備隊統領倉知大佐刻奉日政府命令調升日本陸軍七十二旅團長所遣漢口守備司令已命日本駐戍福州守備隊統領顧德中佐來漢接任 
[對外公文之年號問題]  
自國號改爲洪憲元年後關於與各國之公文等項莫不書寫紀元而有約各國因未聲明正式承認是以槪行退回并聲明凡有公文中無相當年號者俱歸無效致政府陡增種種困難討論數次迄無要領昨聞二十五日爲此會議其大多數之主張僉以國體雖改建帝政而元首尚未辭却總統職任暫且曲從對外仍用中華民國五年字樣俟各國承認帝國後再改用洪憲字樣免生枝節又有最有力之主張以對外若再仍用民國字樣核與現制難免不有非驢非馬之譏莫若即用舊曆乙卯似較爲妥當至會議結果以何方面主張爲是尙未得悉 
　　公府内遐矚樓於昨日召集特别外交密議議案係爲陸國務卿密陳意見特開密議以便公同解决聞所議爲海外黨人接濟滇中餉欵及軍火應如何設法交涉及對外之公文照會在各國尚未承認以前應如何變更辦法等問題結局於對外公文一層仍擬暫用中華民國字樣 
[袁英有保釋說]  
　　袁乃寛二公子英日前爲新華宫事件被拘送 
 
 
 

Page 7

 
 
　　軍政執法處按律懲辦聞英在該處身體無恙飮食如常茲因有公府要人　某等從中說項代懇保釋經總統特别俯允聞昨已由該執法處保出交乃父嚴加管束 
地方通信 
[北京]  
　　法官定期甄錄之通告　一月十九日司法部通告云查司法官考試令曁關於司法官考試令第三條甄錄规則業於上年九 
月三十日奉令公布十月一日刋登政府公報在案現在司法官甄錄委員會本部業已依法組織成立定於本年四月間舉行甄錄試驗凡具有關於司法官考試令第三條甄錄規則第一條所列各欵資格之一而願應司法官考試者務於本年三月十五日以前遵照甄錄規則第二條及第三條之規定赴部按照部定格式塡具親筆履歷書及願書并將足資證明各項學識或經驗之書類文憑隨同送驗其在外省者亦應届期親身赴部報各一俟甄錄委員會審查後認爲可受試驗者再登公報通知届期來部面試特此通告 
[漢口]  
　　鄂省大風所受之損害　湖北前日大風水陸損失甚重茲經詳查武漢江面上下數十里及襄河内所沉民船共有六七百隻内以夜行小船爲最多該船多裝菜蔬來武漢趕農市者半途遇風載貨又重故十九傾覆無數次日江中飄流之蔬菜甚夥輪船之沉者在武昌文昌門外漢口有小輪三雙在漢口江岸英日租界碼頭各有一隻又馬王廟一隻房屋吹倒者三鎭不下百數十處茅棚則不知確數江岸棚户貧民有凍死者數人房倒壓死者亦十數人傷者更多將軍署二門牌樓吹倒三道街關帝廟亦倒牆武昌電燈公司因損壞二日未開燈各行商業亦均受損失誠近數年未見之風災也 
[安慶]  
　　探訪局又獲黨人　皖垣學兵營日前拿獲黨人多名經軍法處研訊供出蕪湖地方尚有黨人匿跡當由探訪局長王福堂派探員帶同眼線赴蕪在長街某洋鐵店拘獲店主唐建章一名又在小滄浪浴堂對門捕獲一人聞係省中派來送信者一併押解來省經該局研訊聞唐已供認一切信件均由伊轉遞專待上海欵到即行赶事云云現聞王局長已票請將軍核辦矣 
　　皖省又調換軍艦　頃聞海軍司令以皖省處長江之中心防務最爲重要前次調駐皖垣之舞鳳軍艦尚無無線電信故又將建康水雷艇調皖駐守而以舞鳳軍艦調往大通云 
[杭州]  
　　關監督赴京　新簡杭關監督程恩培日前來浙就任並赴拱宸橋及嘉興分關接收稅務情形曾誌報端茲悉程監督自到差以後當將本署職員更委就緒並分詳屈巡按使曁財政部稅務處察核備案現因有特别要公須赴京都一行因於昨日（二十八）下午乘特别快車起程先赴蘇州勾留二日再搭滬寗津浦火車北上聞須陰曆歲首返杭 
　　軍署舉行團拜　頃聞軍署參謀長金華林政務廳長張弨昨用紅箋通知各同僚略云一月三十日午刻在將軍行署公讌朱軍帥屈按使凡我同人藉作團拜敬列台銜云云並開是日公讌後文武官僚尚須全體攝影以作新年紀念 
　　槍斃黨人　昨日有黨人蔣陞龍一名由軍法審判處審訊明確詳請軍督判處死刑已於二十八日下午二時在陸軍監獄署執行槍斃矣 
[揚州]  
　　層稅委員撤委　江邑東鄉宜陵鎭徵收屠宰稅委員姚子和因鄉民售賣煮熟羊肉令其繳捐鄉民不肯承認致被拘押該鎭商民公禀縣公署局知事以該委辦理不善當即撤差委人接替　　槍斃匪徒八名　前搶刧興化課船之盗匪李某等經該處防營拿獲解送縣署訊明禀由將軍巡接使核准按律槍斃爰於昨日午後將該犯八名押赴二郎廟刑場正法以昭炯戒　　禀設高等小學　江邑公道橋市敎育會會長阮次垣以敎育逐年籌備該處應設第八高等小學校一所以便初等小學畢業升送地位特禀縣公署轉行欵産經理處核議具復撥欵開辦 
　　鄕民聚衆可慮　江都縣東鄉與嘶馬鎭毗連地方之五洲楊家橋等處有號稱南北二斗刻聞因公債票曁沙田繳價等事糾集鄉民開開約有二十餘里之遙聯絡抵抗意欲以武力解决云 
[鎭江] 　 
　　臘底年頭錢莊營業觀　鎭郡錢莊陰曆去年生意雖因歐戰未定時事多故未能十分發逹然該業年來均抱穩健主義敢濫放賬欵躉做虚貨故本届生涯尚稱不惡迨年底商界歸朿之期絲綢咸有餘处油米紙糖亦堪勉敷開支尚無延欠之虞故各錢莊皆獲有盈餘今春並有新開之錢莊三四家 
　　尼庵塌屋之傅疑　鎭郡新馬路福蓮尼庵於日前有房屋震塌一事發生外間傅說不一或謂該庵容留匪徒炸藥暴發致將房屋炸燬次日有兩柩舁出疑其中必有違禁物件或謂該尼庵住一獵者儲有火藥一時不愼猝遭轟裂曾傷一老嫗斃二男子轟燬房屋等惟據該庵尼則云實係房屋倒塌並未有炸藥火藥暴發等情事其中究有别項原因否待探續誌 
　　恒富小輪沉溺記　上月三十號上午十一時鎭郡永和公司 
之恒富小輪由鎭載客四百餘人開往仙女廟行經黄港江面不遠突有一寗波釣船揚帆而下該輪以黃港有客上下讓彼去路駛近岸邊時值江潮盛漲水勢奔騰加以該船載客多船小載重全體欹側以致江水灌入後艙舵工見事不佳急開快輪直駛江灘冀免江中危險並呼黃港駁客之船速　輪旁引客渡岸倉猝之間輪身偏堕水中幸駁船水手迅速將各客救出僅淹斃五人餘皆無恙聞各客所帶行李物件大半沉溺現聞該公司已派江利輪船前往查勘情形以便撈獲沉輪 
　　米市近况　鎭郡米市近日上中白米市價甚爲平穩而蕪湖九江安徵　米自滇省警耗以來該處人心恐慌近日來貨踴　鎭埠各米行觀此情形不敢大批購辦加以銀根緊迫故客之價值頗疲 
[蘇州]  
　　烟案統歸縣署核辦　蘇垣檢查私賣鴉片曁私吸各户均歸警廳委派檢查員執行職務所有查獲烟犯移解警廳司法科判罰刻因判罰時有與條例有符故崔廳長擬於二月一日爲始烟案槪歸縣知事判罰 
　　鄉民追獲盗匪　蘇鄉滸關二都上十一圖農民陸松其家於陽曆一月三十號夜被盗匪多人打門入内將現洋二十四元及衣服等項盡行搶去經事主喊集村人追獲盗犯翟卿望一名綑送至滸關驚察所經林芍屏所長往勘情形旋即親率警士會同保衛團將翟押解至吳縣知事署收審 
　　軍警謁賀新使　殷道尹於舊曆十二月二十七日接率政府命令兼任蘇常鎭守使缺此問軍警各界人員聞信咸赴道署謁賀一時轎馬紛陳頗爲熱閙 
　　假冒查烟攫物　蘇城張思良巷内獅子弄鄭芝田者洞庭山人富有資財而素性吝慳又極頑固至今腦後髮辮長垂自謂不問世事之人也舊曆上年十二月二十七日下午三時突有無賴五六人前往鄭家以二人守住大門餘數人逕入内室揑稱查烟鄭之家人信以爲眞任其搜查乃被攫取金珠飾物多件及現洋等）約值二千元（各人分携而去口稱查烟無着聞鄭現正自行密探蹤跡俟有下落再行禀官究辦 
[松江]  
　　市况平常　去臘市况以銀行錢莊綢莊等可以獲利外餘則表面雖尚平善而賬情非常困頓鄉賬更無起色城内顔大昌烟紙冥洋店二十八驟然閉歇行家麕聚統計約虧四千金稽其店貨不滿三百金店主遠避家室騒然說者謂爲無意識之狎友代謀破産所誤 
　　凶盗鎗斃　除夕前一日由獄綁出江北凶盗周金林周金平兩弟兄係冬初在西鄉連刧兩户拒傷事主案訊實詳准正法遂押赴左營校場鎗斃 
　　清除廟場　從前每届新年官紳往來賀歲與馬絡繹今已無此積習惟　廟中仍糖攤玩戲洋畫等麟次排列遊人如　往往滋生事端李知事遂派警驅逐至江湖賣解者流那警佐鑒於前年擾事已先於臘底示禁矣 
　　除夕楓涇大火　楓涇鎭爲浙之嘉善蘇之松江接界之處路線緊接市應繁盛永興坊一帶爲松境最熱閙之處除夕二鐘時曹長泰南貨店陡然失愼烟燄狂竄瞬穿屋頂一時洋龍水龍齊集灌救奈火勢過猛延燒北福泰烟紙店永豐染坊合興酒館余益和藥店何姓水菓店恒泰京貨店森記肉莊峰大典舖包同泰鹹貨店沈長生藥店翁協昌布莊楊姓酒店義順麵館公昌鹹肉店惠安茶樓沈萬興鮮肉莊公泰鹹貨店被焚門面二十餘間而兩進樓屋居多起火之曹長泰尚有焚斃幼孩之說惟峰大典因内進圍牆較高僅燬頭　父老言紅羊刧後此爲第一次鉅災云 
雜評一 
[一星期間之沉寂）默（]  
　　七日之中直可謂無一重要消息非特歐洲無重要之戰事即我國内四川之軍情亦僅知滇軍急赴重慶征滇軍亦徐� 
集重慶除官報外消息頗沉寂也桂省響應雲南固未籢實而龍軍占領蒙自之說更不足信蓋據報載龍軍甫由粤出發赴桂合計路程須半月後方逹滇邉也 
　　所最可注意者惟貴州宣布獨立一事貴州自雲南起事後態度久不明瞭或謂貴州忠於中央恐不敵滇軍故佯與聯絡以俟北軍之至或謂貴州和從雲南恐湘之北軍進逼故暫不發表以俟滇軍之至外間雖有此二說然深知時局者皆料其必表同情於雲南故今之宣布獨立亦一意中事此外東北方面若歸化大同之警信則一星期前早有所聞不遇今更危急故亦非意外之新消息也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[道尹不復兼任交涉員]  
　　滬海道尹與駐滬外交部特派交涉員劃分獨立業已實行茲將改組情形詳誌於左 
　　改組之文電　江蘇齊巡按使飭周道尹文云爲飭知事本年一月三十日奉政事堂艷電開奉策令滬海道尹周晋鑣政務繁重母庸兼任外交部特派江蘇交涉員此令同日又奉電開奉策令任命楊晟爲外交部特派江蘇交涉員此令等因奉此合電違堂印等因承准此除分行外合亟飭仰該道尹遵照並將交接日期改組情形分别呈報核辦切切此飭又外交部致楊交涉員電云承准政事堂交片本年一月三十日奉策令任命楊晟爲外交部特派江蘇交涉員此令等因奉此特交等因承准此合亟電逹該員即便遵照並將接任日期呈報備核外交部艷印又周道尹楊交涉員於交接後分電政事堂内務外交兩部曁軍巡等署云本年一月三十一日奉文奉電（見上文從略）等因奉此晉鑣遵於二月一日交卸外交部特派江蘇交涉員職另行組織滬海道尹辦公機關晟遵於是日接交涉員印任事除分組情形另文呈報外謹先電呈晉鑣楊晟叩冬 
　　交接之情形是日）即二月一日（上午八時楊交涉員因接到周道尹移交交涉員公文隨即帶同秘書馬羣亮等至靜安寺路交涉員署接印任事所有各科人員大致凡楊君舊屬均仍留用其餘道署人員則仍由周道尹任用惟尚未發表 
　　機關之確定滬海道尹公署辦公機關自奉命分組後四處尋覓一時實無相當地點茲聞已覔得閘北華興坊住屋一所）即前裕寗清理處舊址（爲辦公機關日内即將遷入 
　　内部之組織　兩機關内部組織從前合署辦公均多兼職現經分組均須分别規訂茲將兩署組織大綱略誌於下道尹公署（一）總務科（二）文牘科（三）實業科）四（敎育科（五）會計科）六（庶務科（七）内務科（八）調查科交涉員署（一）總務科）二（交際科（三）秘書科）四（機要科（五）財政科）六（庶務科）七（譯務科其餘尚在規訂 
[炸彈一聲除舊]  
公共租界廣西路寳安里第四百九十四號門牌旅滬粤商潭同興家於陰曆去年除夕七點三刻鐘被人抛擲炸彈一枚炸聲甚猛房屋震動炸傷看門印人手足並毀玻璃窗五塊旋有八百九十六號巡街華捕聞聲馳往當將受傷人車送老閘捕房捕頭飭即送至公濟醫院醫治一面督率中西探捕前往肇事處詳加察勘當在弄内檢得炸彈壳數片帶回捕房禀報總巡麥高雲君請爲查核 
[墳山路發生暗殺案]  
　　住居墳山路一千三百十號門牌之胡鳳池）即施鳳池（聞在統率辦事處駐滬調查員米占元手下當差於上月二十九號夜回家安睡至三十號午後房門未啓其時由二房主胡桂生扣門不應知有變故即報老閘捕房協同華探石仁信及一百九十六號西探等破門入内見胡頸有麻繩已經氣絶而胡之傭人某甲已有知去向即由該探等將屍舁至虹口斐倫路驗屍所於三十一號午刻報請公共公廨關讞員偕英領康君蒞所驗明委係被人勒斃塡明屍格諭令死者之表兄鄧鳳亭具結棺殮旋即升坐公案向二房主胡桂生及中西包探略詢一過諭着趕緝兇犯解究 
[抄獲手鎗子彈]  
　　江北人彭招川曹正郎倪朝沈大王六等五人同庽公共租界梧州路四百八十六號屋内時常同淘出入經美捕房一面零一號西探目壳羅香查悉以其形跡可疑於上月二十八號午後禀明捕頭協同華探數人密往該屋内搜出實彈手鎗三支鎗珠十六粒即將彭等五人連同二房主婦人朱王氏帶入捕房分别收押於二十九號上午押解公共公廨請究即據該西探目上堂禀明前情並將手鎗子彈呈案請察關讞員商之德領師君判被告分别還押諭令查明曾否犯案再行解訊 
[舊曆年終之刧案]  
　　劉徐兩家之損失公共租界新閘路四百七十七號門牌劉萬高家於一月二十九號夜（即舊曆十二月二十五晚）十時突來盗匪五人各出手鎗嚇禁聲張當被刦去現洋十六元而逸又上月三十號夜十時許有盗匪四五人擁至新閘白克路八百三十七號門牌徐曉南家出示手鎗恐嚇刦去值洋八百餘元之金鐲三副事後由該事主等報告新閘捕房立飭通班中西探捕前往追拿未獲當向事主詢明該盗等年貌服式回禀捕頭轉禀麥總巡通飭各捕房中西探捕一體留心偵緝 
　　石子當作過年禮　本月一號夜七時有盗匪七八人同至公共租界北浙江路福安里四百八十一號門牌孫宏逹家託詞張姓送禮賺開大門入内各出手鎗恐嚇圖刧梳頭傭婦見勢不佳即奔至後門外大聲喊捕該盗等始情虚逸去遺下滿裝石子之洋鐵罐兩個事後由孫報告滙四捕房派令華探目馬阿美協同四十號西探目潘林士前往察勘並向事主詢明該盗等年貌服式以便偵緝 
　　黑夜中黑衣黑面法新租界南陽橋西首十一號門牌五康米店於舊曆十二月二十五夜一時突來盗匪三人面塗黑色身穿黑色短衣二匪入店嚇禁聲張一匪在外把風店主等均甚畏懼任其搜刦大小洋銀銅元約數十元逃逸事後店主投報捕房當由石總巡傅齊各探捕諭令查緝 
　　閘北亦連出兩案十二月二十八日晚間閘北四五兩區境内連出盗案二起一在延緒山莊之北支江廟後陳姓家被盗二十餘人毀門而入刧去衣飾銀洋約值百數十元一在鐵路北夏家觀音堂被盗圖刦未遂聞該廟僧人釋銘稍有積蓄去年秋間曾被盗匪刧去千餘金並被砍傷多處此次因盗匪勒令指出藏銀之所該僧不允又被刀傷六處鎗傷一處勢甚危險事後同二事主投報實山縣公署曁該管警署請爲勘緝 
[拘獲黨人類誌]  
　　黨人吕幹臣即吕德明湖北人上年經宣武上將軍通緝未獲上月二十九號淞滬警察廳偵緝隊士據線人密報吕匿居閘北义袋解附近遂往拿獲由閘北水巡隊押解到廳當經司法科提案研訊據吕幹臣供出同黨四名復派隊士往拿未獲徐廳長以吕爲馮上將軍飭緝之人昨特解往南京訊辦 
　　宣武上將軍行署駐滬巡緝員劉某等於二月一號午後在滬寗火車站查見趙錦芳石銘志二名謂是黨人檢其所帶皮箱皮匣内藏有炸彈二枚炸藥一包並在身畔抄出裝彈之白郎林手鎗一枝訊知欲往南京轉赴漢口遂即一併拘獲解至附近警署旋即押登火車解送南京 
[肇和案又斃一人]  
　　肇和軍艦暴動案内捕獲之人均經海軍司令部訊明判决陸續槍斃茲悉海軍司公部因肇和水手劉之遠亦曾附和自緝獲後節次提訊判决死刑電奉海軍部核覆照准已於上月二十七日午後二時將劉之遠提出押赴西砲台槍决 
[嚴查私製彩票]  
　　上海縣公署淞滬警察廳同奉巡按使公署飭開據滬海道尹兼特派江蘇交涉員詳稱接准駐滬奥總領事函開茲交上蘇省中興公司彩票一條想係南京發行只以該票冒用奥國國徽本領事查此項彩票無非騙人之具素稔貴政府必嚴厲茲擬辦法四條於下（一）請嚴究主張發行曁印刷所）一（請禁絶陸續印刷發行）一（請彚查存餘彩票無論印刷所及發行舖户一槪銷燬（一）請出示勸阻商民勿購即希查照示復並移還原送彩票一條爲盻等因並送彩票一條前來查發行彩票早經懸禁此項蘇省中興公司彩票並無公司地點定係好民私設機藉以圖利且濫用奥國國徽爲標記尤與交涉攸關相應檢具原送彩票一紙備文詳送鈞使察核祈通飭各警廳嚴究發行之人抄毀機關票紙俾免遺害民間等情據此除批示外合特飭仰所　各縣知事各警廳長嚴查私製彩票曁發行人一體拿辦並出示曉諭以免愚民受騙並將遵辦情形具復臘底春初之滬濱警務 
[（一）公共租界]  
　　英美總巡麥高雲君以舊曆除夕爲華商結朿賬款之期收賬之人往來不絶恐有匪徒乘間搶竊故於是日清晨傳諭各捕房中西探捕日夜分班按叚梭巡以資保衛 
　　公共租界内各當舖因除夕付質取贖者倍於尋常恐有匪徒混入滋事聲請捕房派捕照料捕頭即諭各探捕至各當舖門首加意巡查以故搶竊之事未有所聞 
　　麥總巡以每届舊曆新年有等年輕無賴專在福州路南京路湖北路福建路熱閙處所茶肆内憑欄遠眺見有婦女乘坐車馬經過將一種着地作聲之東洋花爆向車中抛擲以爲取樂而馬路兩旁駐足觀看者尤密若堵牆不但車馬往來不便且恐馬受驚跳躍致肇禍端因飭各該管捕房捕頭於元旦日起多派探捕分往查察如有此種惡習許即拘究 
　　每届舊曆新年一般無業流氓每在街頭巷尾設攤誘賭欺騙人財茲届公共租界内由捕房諭飭該捕分往驅逐故元旦午後各馬路即一律肅清 
　　英大馬路保安司徒廟）即虹廟（每届舊曆新年一般迷信之人爭燒頭香甚爲擁擠今老閘捕房捕頭因鑒於去年踏斃老婦之事預派探捕至該廟内外妥爲照料且將大門首之木棚拆除故雖仍擁擠未聞肇事 
[（二）法租界]  
　　從前法租界每至陰曆新年弛禁賭博三天今歲法捕房石總巡以賭博最易肇事不准設攤聚賭並飭探捕四出查察如敢抗　即須拿究 
[（三）閘北]  
　　陰曆新年閘北四五兩區姜薛二警正預先出示嚴禁賭博及燃放鞭炮故華界地方並無牌九擲骰賭局至放砲一層因居民狃於習慣一時難以禁絶然較之往年家家燃放徹夜不絶者已大相懸殊矣 
[（四）南市]  
　　一區二分駐所二區一分駐所王杜兩警佐因本城邑廟於舊曆除夕及元旦二天男女燒香者極爲擁擠並以民國路一帶除夕日夜商民來往不絶而本所警察不敷差遣故特先期禀請徐廳長加派巡警分投防護徐君准派保安游巡騎巡偵緝各隊士持械梭巡松滬護軍使楊君與徐廳長以是日各隊士異常勤勞每名賞洋半元以示獎勵 
[棉紗洋布兩業之盈餘]  
　　棉紗　本埠大小棉紗號共有數十家上年營業因地方多事人心　惑頗難措置年終結賬所獲盈餘多少不等開本年各號除三四家尚有觀望外餘均照常開市且有新開之振興（經理陳秘庭）愼裕（經理田少梅）厚康（經理江靄齋）協興（經理孫盤溪周品三）裕興）經理姚維章（五家現已組織就緒擇日開張茲將上年各號盈餘據探詢所得者列下源盛十五萬五千兩福泰十萬兩　崇德六萬兩　裕亭四萬兩　葆昌二萬兩　亞東二萬兩　南公茂一萬五千兩　吳仲記一萬五千兩　惠泰一萬兩　盛康祥一萬兩　北公茂七千兩　立大長六千兩協太升五千兩　壽昌五千兩　嚴蘭記五千兩　賈永興五千兩　懋昌五千兩　承德五千兩　中興四千兩　華泰四千兩　華盛四千兩　振源四千兩　頣康四千兩愼康三千兩　榮豐三千兩　興盛三千兩　寳豐三千兩　聚裕三千兩寳裕三千兩　聚昌永二千兩和豐二千兩龔義和二千兩　源太昌二千兩　恒隆二千兩　怡興二千兩　合興二千兩泰康二千兩　阜康一千兩　源大一千兩　配昌元豐堃記未詳 
　　洋布　自前年歐戰發生以來外貨進口日見減少是以本埠業洋貨疋頭呌莊者莫不利市三倍去年入冬以後又因先令長至二先令七辦士八七五各洋貨號趁勢結價者十之八九雖銷數不如前年之旺而獲利則甚豐其中尤以做花色布者更勝一倍綠顔料存貨將罄來源無望也今將上年各洋貨號曁做呌莊貨者之盈餘探詢錄下　大豐八萬兩　久大昌二萬兩　益昌十萬兩　大源祥三萬五千兩　陳星記十五萬兩　錦泰三萬兩　元昌成四萬二千兩　順泰昌一萬兩　可大二萬三千兩　大昌祥五萬五千兩　李柏記五萬兩　裕康三萬二千兩同豐泰　四萬三千兩　敦裕六萬五千兩　日新增一萬五千兩　德泰祥一萬五千兩　日新盛二萬兩　啓新四萬七千兩　鴻盛三萬五千兩　協和恒四萬六千兩　恒豐瑞四萬千兩　恒源七千兩　寳泰五萬一千兩　同盛一萬五千兩　德昌一萬五千兩　渭記二萬三千兩義豐七千兩恒記八千兩　寅記四千兩協和盛二萬兩　艷記三萬五千兩　聚慶六千兩　劉楨記二萬五千兩　大康三萬兩　春和二萬兩源豐祥一萬五千兩　王宗記四千兩鈞康二千兩 
[紗廠營業之擴張]  
　　本埠某紗廠昨得天津來信謂裕亭紗廠今在天津購地一百七十餘畝建設廠基預定錠子四萬其一萬五千錠子之引擎係由赫直林敦廠包辦尚有二萬五千錠子之機器鍋爐係美商包裝包辦定今夏運津大約新花成熟時可以開車云云又聞本埠三新德大及通州之大生等紗廠今春均須加添錠子布機擴張營業茲將各廠所定開工日期就調查所得者附錄於下　怡和新老兩廠陰曆初四日瑞記老公茂及上海第一第二兩廠初五日德大初六日　三新南北兩廠初八日　蘇州蘇綸元宵前後 
[中華醫學會定期開會]  
　　中華醫學會經敎育部於民國四年七月三號批准立案茲定於二月七號至十二號假座四川路青年會開特别大會照錄部批曁歡迎來賓詞於后 
　　敎育部批據中華醫學會會正顔福慶等稟稱組織醫會請予立案等情已悉所擬章程尚屬妥洽應即准予備案惟會員資格條中有在中國间經本會承認之醫學校畢業者一項該會所承認之醫學校所指究係何等學校仰即開單禀候核辦可也此批 
　　中華醫學會歡迎來賓詞敬啓者敝會同人具利濟羣生之志本痌　　抱之懷曾於上年乙卯新正邀集游學歐美之醫家海内畢業之同道組織斯會以聯絡醫界感情交换同人智識溯上年孟春同人初集約以翌年再圖大叙韶光荏苒瞬又新年同人等擬即日舉行大會除東邀東西各國旅華名醫蒞會指敎外謹將後開各條掬誠布告倘蒙嘉賓戾止無任歡迎 
凡我醫家請舉芳躅聯翩蒞會錫以蘭言俾草創之團體吾道不孤展久遠之宏圖同聲相應 
　　敎育大家紳商各界若蒙惠顧全體增輝薄技片長賴匡扶之大力崇論宏議期攻錯於他山 
衛生之士學界中人報館宏才璇閨女史敝會敬謹候敎一體歡　　迎或討論而切磋金𫓜指示或參觀而展覽玉趾偕臨如枉高軒 
自當倒屣 
　　會所　假上海四川路青年會由童子部大門入 
會期　陽曆二月七號至十二號（即舊曆丙辰正月初五日　　至初十日）除提議會務之時來賓隨時請進 
中華醫學會通告部兪鳳賓謹白 
[學校紀事四則]  
　　翕濟學校　英租界墳山路中華翕濟會附屬翕濟兩等小學校鑒於各處方言互異旅滬就學者每有言語不通之憾故敎授 
均用官話上月二十九號午後一時行寒假休業禮首由校長謝强公君報告一學期學務並以孝親勤學敦品等詞訓勉諸生次爲敎員周亦蘭君等演說會長賈凌雲君給獎得上獎者爲張思明許統輝賈元奎三生繼行謁聖禮師生暫别禮禮畢諸生合唱寒假歌然後相對一鞠躬而散本學期定陽曆二月十九號即陰曆正月十七日開學尚須添聘敎員加放學額云 
　　城東女學　南市竹行弄城東女學爲提倡女子職業先設縫絍一班額設十人上午讀書下午作業不取學費專取膳宿費半年二十五元二年畢業學習一年後膳宿費槪免二年畢業後擇尤留用給以相當之俸金以開風氣而樹自立之基其外文藝科普通科初等科照舊於陰曆正月十六開學 
　　光華女學　城内舊縣東光華女學於書畫手工向本注重一載以來成續昭著聞自今年起添租校舍特開一美術尃修科其所聘敎師均頗有經驗云 
　　南越女學　武昌路粤僑所設之南越女學開辦數載校務日臻妥善所定學額恒爲之滿茲該校員董爲培植女界起見特於本届大加擴張並添設幼穉園及文學刺繡各科以宏造就 
[公共公廨停訊五天]  
　　公共公廨每届舊曆新年例須停理刑民訴　茲於元旦起至初五日止停理讞政五天除經關讞員分别函致英美德三國領事外並於除夕諭令檢察處條示公堂門首俾辦公員役及當事人等一體知悉 
[法公廨定期開審]  
　　法公廨向於陰曆年終及新正初旬停訊數天今届於二十八日起停訊後當由中西官擇定於下禮拜一即初五日開庭訊判業已飭知捕房遵照 
[摘釋西牢輕犯]  
　　法公廨於陰曆年終例有恤囚之舉所有西牢押犯除搶刧拐案等重犯外擇其案情稍輕在押守法勤愼工作者摘釋若干名並無定額上年底中西官駕蒞西牢由管牢捕頭將工作勤愼之犯十餘名開明姓名呈請核示中西官察閱各犯案由並無盗拐等案在内准開釋 
[工巡捐局循例休假]  
　　工巡捐局長朱壽丞君循照舊例於陰曆元旦爲始停辦公事數天曾知照各司員務於初五日一律到局辦事 
[修理川河輪船之催促]  
　　蜀亨蜀通二輪船係行駛川河之平底商輪因已損壞曾於去年歲終駛滬歸江南造船所修理茲因旅客甚多川河輪船不敷乘儎故由川商於前日電致該二輪船經理請即磋商造船所趕緊修理以便駛回川河營業 
[丐規改充濟益捐]  
　　上海縣知事公署出示據普益習藝所董事朱佩珍等詳請諭飭丐頭收繳丐規以充習藝所經費一案當經批據南商會復稱事屬可行惟酌留丐頭應由習藝所隨時查察嚴行取締等情復經飭據該習藝所董事朱佩珍等詳稱當即邀集本所開評議會公定取締規章酌留丐頭取銷丐規名目改稱濟益捐責令丐頭婉言勸募並將取締收捐規章送請察核前來除批准照辦並函知淞滬警察廳外合行出示曉諭爲此示仰圖邑商民人等遵照 
[焚化紙錠之禍殃]  
　　陰曆臘月二十五晚東有恒路老街口九十八九號牌德泰昌烟紙店樓上因焚化紙錠起火延燒左右及對門得意樓炒麵店老奎記花砲店恒泰康泰茂昶二煤炭店吳炳記京貨店順和染 
坊陳同順麵坊福記水菓店某肉莊某鹽店等樓房十三幢由救火會到場救熄 
[飯館失火即熄]  
　　滬南關橋南堍正源飯館於陰曆去臘二十八夜半忽然失愼幸由隣居帮同救熄僅焚去柴薪等物餘未殃及後由崗警報告第一區署傳到店主王長生問明無心失火交保候示 
[閘北迭報火警]  
　　陰曆十二月二七七夜二時閘北賓興路崇福里某姓家不戒於火延燒鄰居樓房共六七幢又二十八夜夏家弄張振榮家突然起火幸即撲滅尚未冒穿屋頂惟鄰居于慶有之妹已被火灼傷由其兄送往仁濟醫館請求療治 
[匪徒硬剝皮衣]  
　　住居浙江路貽德里之沈某於舊曆除夕行經北蘇州路愼餘里突來匪徒四五人將沈攔住各出利刃恐嚇致被剝去干尖馬褂一件逃逸事後由沈報告捕房飭探查緝 
[緝獲持刀攔刦之匪徒]  
　　匪徒陸金標）即阿會麻皮（曾於陽曆上月一號夜與在逃同黨三人各執利刃在大沽路截刦程寄洲值洋三百元之金鐲金表逃逸經程報告新閘捕房於二十八號午後由華探目陳雲忠包探毛伊文周小弟將陸緝獲於二十九號上午押解公共公廨經會審員王肇之君會同德裴副領事略詰一過判陸押候查明他案並補提同黨再行解究 
[縣署起解錢糧]  
　　江蘇財政廳前曾電飭所屬各縣知事着將應解錢糧迅速解廳以使解部應用一面又委楊公雨君於去年歲杪來申至上海縣公署催令速解聞沈知事業於除夕籌洋八千元雇車派警送往銀行滙解 
[浦江船捐易人包認]  
　　工巡捐局出示略云滬南浦江船捐即船隻稅向有商人包認收繳以一年爲期茲因承辦人談景祥辦期届滿經本總局招商投標商人邱志祥按月認繳捐款洋二千八百六十二元係屬多數得標應歸接辦飭據預繳三個月捐欵並出具認包切結加具沈元來商號保狀前來除給諭並詳報巡按使護軍使道尹察核備案外合行出示曉諭爲此示仰浦江大小各帮船户知悉所有各項船捐於二月一日起歸邱志祥包認收繳此項船捐係撥地方公用各該船户務須遵照向章分别繳捐不得違抗承辦商人亦須妥愼辦理不得浮加勒索致干未便 
[馬營長以功抵過]  
　　兩浙緝私第三營營長馬國棟前因辦理遣散上海租界食鹽棧巡緝隊弁兵一案因公獲咎曾經統領蔡和林着記大過一次茲以馬營長緝私出力松屬官鹽銷數亦甚暢旺爰由蔡統領咨請鹽運使准予功過兩抵以資鼓勵昨奉胡運使復文允准已飭知馬營長查照矣 
[屍親不累無辜]  
　　杉板船户史林生於舊曆去年十二月十九日被人謀害抛尸浦中嗣將尸身撈起報請地方廳派員往驗委係被人戳傷咽喉致命而死當據史之同業葛昌龍證明是日有祥生廠小工朱晋生蔡家華雇史船過江等語旋將朱蔡拘案預審不認押候核示在案至二十八日該廳鍾檢察官正在預審他案時忽據婦人史徐氏投案訴稱今年五十二歲鄞縣人史林生係是兒子婦人向居原藉此次兒子被殺氏在籍聞耗特携媳婦來申借居虹口親戚家查在押之朱晋生等本與兒子交好並無嫌隙兒子實被他人所害與朱蔡無涉氏已查明請求省釋問官命提朱蔡二人到案略詰之下判令交保候示史徐氏着令具結 
 
 
 

Page 11

 
 
[竊賊持刀傷人]  
　　滬南董家渡同豐南貨號於舊曆十二月二十七夜半被賊從屋　翻開瓦片探身而下潛入賬房將賬箱撬開竊取鈔票一千五百餘元現洋一百元旋爲店夥所覺當場掩捕被賊持刀刺傷手臂仍被上屋脫逃後經該號報告第一區一分駐所當由巡官往勘轉移警廳偵緝隊一體飭緝現徐廳長以案關持刀傷人非尋常竊案可比業已通傳各區署隊上緊查緝矣 
[養媳怕懼完婚]  
　　住居閘北之施張氏有女名小丫頭自幼許與虹口張曹氏爲養媳現年十九歲曹氏欲爲其子完婚詎該女忽於年底逃回母家由其姑投報四區警署經姜警正傅到施張氏母女押候訊明核辦 
[索討柴價之衝突]  
　　潭子灣鴻順柴行主張道坤於舊曆除夕向虬江某牛奶棚索討稻草價洋十餘元與棚夥朱木生口角起釁互相扭毆張投四區警署報告稱被朱搶去鈔票十元姜警正立飭長警將朱逮案質訊朱即供明前情並稱有同伴楊阿毛目覩可以證明判押候查明核辦 
[竊賊寄還當票]  
　　滬城姚醫馬弄某姓家於去年歲杪被賊竊去綢皮衣服並金押髮等物約值洋二三百元事後即投報二區一分駐所請求查緝不料該竊賊忽於昨日將當票三張共計當本洋四十六元附入信中寄還失主聲明金飾已兌洋三十九元信尾以王愼之三字具名某姓接信後當即報告警局仍請查緝 
[油麻號失竊]  
　　洪生馬頭亦來仁油麻號於客臘被賊穴洞而進竊去大小洋銀七百餘元鈔票一百餘元當報第一區署由董警正派警勘明移請警廳偵緝隊一體查緝 
[誌謝]  
　　華僑合資水火保險公司惠贈月份牌二幀滬杭甬鐵路營業所亦贈一幀均甚可觀書此誌謝 
[氣候報告]  
　　（上海徐家滙天文臺天氣測候報告） 
　　已過者之報告　二月四日越南東京有深低度福建與臺灣間有低中心海濱一帶凉風方向甚爲不定天陰本埠有陣雨五日天陰有霧氣陣雨片刻即止氣壓降至累年平均度之下五日下午四時前二十四小時内上海氣候至高五二丶四至低四五丶四去年同日至高三○丶六至低二三丶六 
　　未來者之推測　五百下午四時三十分豫測上海仍有細雨烟霧中國臺灣琉球間有旋風 
[雜評二]  
[平安經過（訥）]  
　　炸彈案也暗殺案也搶刧案也查獲手搶子彈案也在平時有其一已爲重要之新聞而在今日雖同時發現亦不足爲奇故此陰曆年關之經過雖謂爲平安經過可也然吾不能無感焉者則以積去年一年之險象而成此年關商民過此年關之困難不待言也困難之年關甫過而今歲之困難又將若何前途之險象又將若何皆非今日所能預料是則所謂平安者亦僅矣哉 
來件 
[調查各國情勢酌定本國敎育方針詳敎育部文（陸規亮）]  
　　詳爲請求調查各國情形酌定敎育方針冀合時勢而競生存事竊按國勢之强弱基於人才之優劣人才之優劣胎於敎育之盛衰謹按世界探厥本根德國以中等程度爲普及敎育而横絶地球）詳搗譯德國敎育之特質一書拙譯附呈（日本國民有百分之九十七八人入校　而稱雄東亞）詳大正五年國民年鑑（他如英美法俄墺大利意大利等國無不以敎育之盛衰爲國勢强弱之正比例斯道也優勝劣敗之道如數理中之公式如地球之繞太陽系久爲人類所公認者也迺者歐戰横生相持年半而世界各國因德國以寡擊衆開從古未有之釁負以一服八之勢向之所謂勢均力敵者至是皆股栗膽戰於徐伯林之飛行艇四十二糎徑口之野炮新型流之偵探氣球悶殺人之毒性氣地中海蘇彝士河等處之十段落潛航艇之威不獨墟比利時領荷蘭英法俄各大國均有疲於奔命之勢倫敦巴黎等處向推爲錦繡燦爛不夜之城者倏變爲黑暗地獄而已也是以列强嫉之詈之而心實佩之且必思所以勝之旣欲勝之則種種之科學不得不專心研究冀駕德國而上之由是各國之敎育不得不乘世界之潮流而酌改其方針焉邇來英國盛傳德國式文明之語究其原因德國各種物質上與精神上優於英法俄日各國之點甚多一言以蔽之德國敎育之冠絶全球也去秋以來各國敎育家風起潮湧爭相研究敎育之改良隨潮流而猛進於是有主張職業敎育爲義務敎育者有主張職業敎育與小學敎育分爲兩途者有主張小學敎科當養成一般兒童職業思想以指道其趨向鼓舞其興會豐富其辨别物體良窳之能力爲宗旨者有主張徧設理化傳習所以養成製造軍械火藥人材者有主張普及軍國民敎育者德墺兩國近時竟以戰鬭勝敵之新聞紙敎授小學生以培養其殺敵致果之志氣焉）圖說附呈（議論紛紜意見各别何則戰爭未息趨向猶未充分大定也而日本國則文部省中方編輯（關於時局之敎科資料）一書尚未脫稿印行（見大正四年十二月東京敎育雜誌）又内閣命海外各領事研次關於時局的政務及經濟之狀况爲敎育界參考之資料力求敎育之改良不背世界之潮流彼國政府之注意敎育可見一斑我國邇來朝野上下亦皆知敎育爲國家根本之圖屢屢集議力求進步大部登高而呼全國響應努力提倡切實進行規亮僑寓東瀛聞風傾佩固嘗額手以相慶希望國運之轉機茲因近覩東國之現情遠考列邦之計畫彼國於破天荒大戰之後必有斟酌情勢刷新敎育之宏規我國似亦宜乘此時機調查列國之情形藉作參考之資料規定一不背本國國情吻合世界大勢之敎育方針是以不揣凟冒上請鈞部飭東西洋留學生各監督詳細調查所駐國敎育狀况切實詳報并懇轉咨外交部咨東西洋各國大使公使兼飭各領事調查所駐國目前政務之狀態經濟之現况實業之趨重社會之情形臚陳報告以供敎育界研究參考之資由大部總攬機宜斟酌審定弘此遠模如造希馬拉亞最高之峯而顧盻亞歐則兩洲之與圖瞭如指掌如駕德新式之飛行機而持鏡俯察則貼地之都市朗若列眉以此所定之方針逈異索途而摘植視彼局守一隅枝枝而議之節節而爲之齗齗而爭之而卒不脫閉户造車之故態者豈可以道里計哉規亮檮咊之見是否有當伏祈鈞裁所有請求調查各國情形酌定敎育方針冀合時勢而競生存綠由敬詳敎育部長鑒核裁成 
來函 
[工部局立華童公學招生通告]  
　　康普君曾得英國大學師範證書現任本公學監院並有西敎習四人華敎習十二人西曆一千九百十六年自二月二十一號開學日起至十六年七月止爲上學期本公學監院於二月十八號禮拜五自上午九點至十一點收錄舊生十九號考收新生凡未習英文欲入本公學肄業者須年在十二歲以下方爲合格凡來學者無論班次高下均須先付鈔票洋二十元此欵僅係本學期學費授課時刻除星期六及星期日外每日上午八點五十分至十二點下午一點二十五分至四點學生凡患目疾及身體衰弱者不錄新生投考時須自帶筆墨新生年歲合格者須酌帶洋數元以便購買書籍等件各學生於入學時須付小洋四角爲運動會費本公學設有體操一科新生皆須置備操衣一套服制須遵本公學定章本公學學生品行端正者均有入中華童子軍資格 
[補錄命令]  
　　一月二十七日政事堂奉申令　蘇常鎭守使一缺前經裁撤現據督理江蘇軍務馮國璋江蘇巡按使齊耀琳奏稱蘇城防務重要請復設蘇常鎭守使員缺以資鎭懾等語應照准此令 
又令　陜北鎭守使一缺前經裁撤現據督理陜西軍務陸建章奏稱陜北地方遼關請復設陜北鎭守使員缺以資鎭懾等語應照准此令 
　　一月二十七日政事堂奉策令　任命殷鴻壽兼任蘇常鎭守使此令 
　　又令　任命陳樹藩署陜北鎭守使賈德口署陜南鎭守使此令 
　　又令　茲制定文官高等考試令施行細則公布之此令 
　　又令　卜郵特給予三等嘉禾章黄鼎趙國材給予四等嘉禾章此令 
　　又令　丁傳紳給予三等文處章此令 
又令　黃仲訓給予四等嘉禾章此令 
又令　調任吕春綰爲廣東嶺南道道尹此令 
又令　任命梁邁爲廣西田南道道尹此令 
又令　調任趙會蕃爲梧州關監督此令又令　任命王懋賞爲陸軍第八混成旅旅長朱廷燦爲陸軍第二師第四旅旅長此令 
又令　任命朱奎元爲陸軍第十一師步兵第二十一旅旅長蕭安國爲陸軍第十一師步兵第二十二旅旅長劉啓垣爲陸軍第十二師步兵第二十三旅旅長蕭廣傳爲陸軍第十二師步兵第二十四旅旅長此令 
又令　任命趙文濬爲陸軍第十一師騎兵第十一團團長周蔭人爲陸軍第十一師砲兵第十一團團長高文貴爲陸軍第十二師騎兵第十二團團長陳寳琮爲陸軍第十二師炮兵第十二團團長此令 
又令　任命張綸璜爲陸軍第十一師步兵第二十旅第四十一團團長張敬湯爲陸軍第十一師步兵第二十一旅第四十二團團長王蔭棠爲陸軍第十一師步兵第二十二旅第四十三團團長魏清和爲陸軍第十一師步兵第二十二旅第四十四團團長張之傑爲陸軍第十二師步兵第二十三旅第四十五團團長陳光逵爲陸軍第十二師步兵第二十三旅第四十六團團長王維城爲陸軍第十二師步兵第二十四旅第四十七團團長兵兆麟爲陸軍第十二師步兵第二十四旅第四十八團團長此令　 
又令　胡商彝進授爲上大夫此令 
又令　趙傑授爲陸軍騎兵上校此令 
又令　財政部奏稅關監督增收鉅欵擬請援案給獎等語臨清關監叔朱芾煌增收稅欵在十萬元以上辦理克著成效着給予五等金質單鶴章以昭激勸餘如所擬辦理此令 
　　又令　國務卿奏據銓叙局詳稱遵核駐外各領事資格續請叙官等語富士英伍璜張鴻均授爲中大夫曾宗鑒胡礽泰均授爲少大夫此令 
　　又令　國務卿奏據銓叙局詳稱遵核京師高等審檢兩廳各員資格續請叙官等語顔希魯授爲中大夫王登乂授爲上士此令又令　蒙藏院奏請將試署編纂陳敉功叙列五等應照准此令一月二十八日政事堂奉策令江蘇滬海道道尹周晋鑣政務繁重母庸兼任外交部特派江蘇交涉員此令 
又令任命楊晟爲外交部特派江蘇交涉員此令 
一月二十八日政事堂奉申令　司法部奏核議定武上將軍張勳電請特赦熊垓一案擬請准赦等語應依照約法二十八條熊垓准予特赦復用並准其調軍差遣以策後效此令 
　　二月一日政事堂奉申令　茲制定著作權法註册程序及規費施行細則公布之此令 
　　又令茲制定商會法施行細則公布之此令 
二月二日政事堂奉申令　茲修正勳章令公布之此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新年祝辭 
[丙辰年之希望] [  覺迷]  
　　乙卯年過去丙辰年始來故所有一切希望希望於乙卯年者悉隨乙卯年而過去希望於乙卯年者既不能得則希望於始來之丙辰年作丙辰年之希望以當祝辭 
一希望外人弗提出某欵某項之條件弗提出滑稽的哀的美敦書 
一希望外交家弗視土地權利爲禮物輕送於人一希望上下官吏弗苛　吾人民須爲吾人民一謀幸福 
一希望理財家弗增出新名目之稅捐一希望偵探勿亂捕無辜人民 
一希望蝗　絶跡弗如去年之横行大江南北一希望天心慈善勿起颶風勿助旱魃爲虐 
一希望上海弗再聞鎗砲之聲 
一希望全國人民人人安居樂業 
一希望全世界人民人人享和年之幸福上列種種希望竟能如吾言乎要不可必然當此一年開始之際不能不存此希望讀者得母笑吾爲痴人說夢乎 
游戲文章 
[今年之預言] [  劍秋]  
　　泰西各　之　言家能知未來之事人皆嘖嘖焉奇之其　何足奇諸君如不信在下亦有今年之預言數則聽我道來一今年必有許多官員授爲上卿中卿少卿亦必有許多官員授爲上大夫中大夫下大夫 
一今年必有許多人謀得飯碗（不專指官吏言）哈哈而笑亦必有許多人打碎飯碗哀哀而哭 
一今年必有許多人吃飯吃不下斷送老命必有許多人撤扃撤不出塞住肛門 
一今年必有許多嫖客生楊梅瘡亦必有許多新婚者犯夾陰傷寒症 
一今年上海灘上必有許多姨太太借小房子亦必有許多大少爺拉東洋車 
一今年申報上必定有自由談在下必定爲自由談中投稿之一人 
　　閱者諸君在下雖非諸葛軍師和耶穌敎中的先知聖人然而以上的預言不是在下誇口一定可以拿得穩的如有半句不驗算在下放屁是了 
小說 
[俠情小說紅蘩蕗别傳] [  天虚我生]  
　　第九章（續） 
　　夫使亞猛竟於此時告辭則吾書以後之事或竟無有即白浪琪姑娘心中亦但留一些些影事如在愛情詩中更添一紫羅蘭之情歌可也無如亞猛深情欵欵愈入愈沾減頂不但忘歸亦且不復思歸其一臂正圍白浪琪之腰私念美人眼角倘有涙珠迸出者則必以已之唇吮之使乾嗟乎亞猛此時心中已無隙地更容他事嵌其中者惟一愛字然而天下禍樂相兼愛神之後往往隨以憂眚當亞猛仰面欲與白浪琪親吻之時忽有一陣呼喊直度簾幕而來呼聲之後雜以無數足音垂幕倐啓一中年嫗坌息而入面色驚悸至無人狀但聞其銳聲呼曰琦尼琦尼可怕極矣奈何其聲哭且顫不能自持則立以圍裙自掩其面顧亞猛二人竟猶木若無聞一則長跽地上一則嬌歌榻畔相對有如偶象一若未見媪之至者顧雖未見而其耳膜中已聞樓梯之上有一陣步履之聲及門而止即有一粗暴之聲呼曰以國民名義命爾啓其牢門二人聞呼愛情之夢立醒蓋凡此種呼聲其後幕但有二事其一爲逮捕又其一則上斷頭台耳於是二人面面相覷知現時雖尚覿面其間實有死神已伸其手直奪愛神之席而去亞猛乃舉目以視心愛之美人期期不能作一語白浪琪亦痴注亞猛曰馬利亞姑母此語蓋呼老媪聲堅决而沉毅而其目則注亞猛全身瑩然幾欲泣下此時馬利亞尚以圍裙蒙首觳穀如見刃之羊白浪琪復銳聲呼曰馬利亞姑母馬利亞未應而門外一粗厲之聲答曰以國民名義開爾囚門馬利亞大駭直仆於地白浪琪時已坐起復曰馬利亞姑母姥倘自愛其性命并卹兒命者趣自振作馬利亞乃大哭曰上帝鑒臨吾無罪也且哭且下其圍裙匍匐而起兩股抖顫如螽斯及見其女姪昂然之態與從前嬌婉羞怯之琦尼判若兩人則大愕疑有魔鬼附於其身白浪琪又言曰姥振爾神志如吾言而行母駭悸母恇怯言時語氣堅决態度從容馬利亞爲白浪琪容光所照膽始少壯股顫亦止白浪琪曰姥可往啓門馬利亞駭曰來者乃保安會小隊也白浪琪曰知之汝不啓彼亦且破關而入不如啓之壯而膽示以從容可告以姑娘在繡閣中彼等之矛雖利無故不能遽洞而胸也 
[滑稽短篇脫龍袍歟剝衣裳歟] [  逹奇]  
　　昔周赧王爲債主所迫避居臺上卒無一償後之除夕逃債者俗遂沿稱爲做皇帝 
有滑頭碼子與壽頭麻子二人同室而居壽頭碼子戇而滑頭碼子貧每逢除夜向滑頭碼子討債者踵相接滑頭碼子襲赧王故智避於屋後之破廟神龕内歷來蕪有知者債主無如何率贈以年年皇帝之徽號滑頭碼子甘受而不辭動以皇帝自居壽頭麻子顧而樂之嘗欲效其所爲去年壽頭麻子適以嗜賭故輸負甚鉅索債者日緊一日臘將盡求計於滑頭碼子滑頭碼子曰國帑空空無以卒歲寡人遑顧及他人事如區區之皇室經費而能爲余擔任則寡人之宫殿猶在權讓於君君可高枕無憂也壽頭麻子諾欣然以是事告家人家人欲有以懲其後也故洩其謀於各債主使及時伺之以爆竹爲内應各債主遂如期而環伺於破廟之側 
更漏初動壽頭麻子家正吃年夜酒滑頭碼子至捧觴上壽謂壽頭麻子曰乘時應運捷足先得天之曆數在爾躬往欽哉無違朕命受禪臺無須再築大典籌備刻已完全請即早正大位不然恐外間大有人圖儂也壽頭麻子笑頷之别家人趨赴破廟甫出門有聲起自室中似炸彈而連環作二響壽頭麻子躊躇返顧曰莫非家庭革命乎此聲何自來也各債主聞爆竹聲知壽頭碼子將至各伏於破廟之一隅須之壽頭麻子果至昂昂然入將入　對神祝曰願寡人即位以後風調雨順國泰民安言未畢債主如雲突出執壽頭麻子之手而褫其衣曰請萬歲脫下龍袍　 
 
 
 

Page 15

 
 
   
 
 

Page 16

 
 
   
 
