# 1905 - 318 - 4911711

 

Page 1

 
 
[電傳上諭]  
　　十月十四日奉上諭十一月二十六日冬至大祀天於圜丘朕親詣行禮四從壇遣黃永安鐵麟錫明恩輝各分獻欽此 
[諭旨恭錄]  
　　十月十七日奉旨分發直隷補用道許引之王銘謙浙江補有道周鴻遇河南補用道徐士培湖北補用道存燾廣東試用道陳壽椿浙江試用道張辰江蘇試用道石淦浙江補用知府錢誦槃浙江試用知府吳學莊山東補用同知籍忠宣山西補用同知尙椿莪東河試用同知陳樸直隷試用知州夏繼泉山東試用通判祝雲翔廣東試用通判劉長齡直隷補用知縣姚致遠江蘇補用知縣汪澤山東補用知縣胡煒馬惟逵山東試用知縣郝崇峻山西補用知縣張文楷河南補用知縣章炳燾恒豫浙江補用知縣翁長森直隷試用知縣孫纉緒江蘇試用知縣張蔭柟干維登安徽試用知縣陳延昌郭子蕃山東試用知縣梁廷揆張翔珂張炯田德基山西試用知縣姜士棻吳錦榮范恂河南試用知縣程用傑張家駺陜西試用知縣孫鑑藻甘肅試用知縣李祚長浙江試用知縣羅濟美劉祖錫金國楝鄧國霂福建試用知縣高爵江西試用知縣魏堃何 
 
 
 

Page 2

 
 
慧曾湖北試用知縣吳立峯余雲驤譚文定湖南試用知縣侯斷宗廣西試用知縣王兆豐四川試用知縣王聲溢山西試用鹽大使程世龍浙江試用鹽大使時寳璐両淮試用鹽大使鄧廷撰于世楨廣西試用布庫大使洪鐘俱著照例發往擬補福建道監察御史楊聖淸著准其補授截取内閣中書趙世駿任肇新兵部司務童燕謀俱著照例用擬補内閣中書張錫恩潘毓椿西安將軍衙門筆帖式成勛俱著准其補授保舉山東補用知州徐仲哲在任候補知縣涿州州判熊濟熙江蘇補用知縣曹杰山東補用知縣張城韋宗渭浙江補用知縣陶緒興俱著照例用欽此 
[電傳宮門抄]  
　　十月念四日召見軍機紹英寳棻 
[張尙書袁宮保約章成案匯覽序代論]  
國於大地皆必有其自有之權利義務他國不得損害而干涉之要必藉法律以爲之衛國家乃得依據以互保其安全國際法卽緣之而超條約者國與國自表其權利義務公仞之以爲信据者也凡研究國際法必先審吾國勢何如國力何如始足以騐吾權利義務之完闕故紬條約之文可以覘其國力範圍之所至條約涵義至博而求其合於國際公法者則蘄両國之平和使引之彌長以互伸其權利平　之通義必使智識物產相爲挹注兩利並進而權利義務皆足以相消此五洲進國所爲善用其通濬已國之利以增其光寵也夫交通者天地自然之用也界山河以成國無論别以種族别以地勢其由漸而演進者則必有其特異之端以自顯於他國天然之物質與人擇之精神相蛻而成進化地運之周轉與人事之接觸相會而成交通當其塞也地勢閡之人謀閼之及其通則危嶺不足以爲障重瀛不足以爲阻蓋交通者天地自然之用也瀏觀往蹟恆匪一涂而通之之勢自動與被動又畫然而異自動者其勢順其獲利益均被動者其勢逆乃轉視其國力之盈絀以爲衡而不必純歸於两利故洞明時局者沈幾以觀其變而恒以敏銳相先者有由來也研究本國之國際法必先探其條約之起原實驗吾權利義務之關係若何第其易約年限以較其銷滅與賡續者之孰利乃得以量吾國力而對待之則條約者實据已然之權限以謀將來利益之準繩也交通逾廣條約滋繁欲使通國瞭然於自有之權利義務各盡吾力以保衛之則宜有專書以爲之宿復慮其漫衍有排比鈎稽者以盾其後則弗勞而可穫項城宮保深知其故病前人編輯或有漏略無以收挈領頓裘之助乃成茲編以告通國連平顏韻伯觀察實理董之韻伯治斯業最勤訂補譌闕損益條例釐然而各當又北洋當交涉之衝文牘成典秩然備具復躬詣外務部嬮其蒐討考訂加詳薙煩舉要洵足爲研究國際法者所依據求所以保權利義務之安全者吾知其必　助也抑据已然之權限以謀將來之利益者能獨無裨耶光緒三十有一年歲在乙已七月旣望長沙張百熙序 
公法家之言也凡一國之法律必有立法者以裁制之惟國與國交際之法律則無人能擅立法之權故居今日國際法之主位者莫如條約蓋操縱離合之故成敗得失之林於是乎在彼東西各國法津專家童而習之皓首而不輟而吾士大夫尠所究心其何以懲前毖後乎自北洋有彚纂類編之刻桐鄉勞氏輯爲纂要湘中又廣續而廓大之爲分類輯要一書世之言交涉者賴焉顧其書止於已亥距今又六年矣時局日新人事遷貿錯綜變化月異而歲不同有倍蓰於已亥以前者闕而莫述來者何觀爰嘱顏韻伯觀察踵湘刻之後續纂成案都爲是編蛻故而存新訂訛而補闕商榷體例增益圖表旁註年月以便考證上提綱要以省繙　蓋不獨致力之勤其用心亦良苦焉書旣成命曰約章成案匯覽將以諗世之言交涉者俾資觀覽且議嗣後歲輯一册仿英國藍皮書之所爲方今環球大通世變日亟詰戎練武之實與講信修睦之文二者相爲表裏前車已逝來軫方遒杜漸防微陽開陰闔詎復有常轍之可循雖然語不云乎不習爲吏視已成事又曰不知來視諸往誠由此而進讀外交諸史以蘄登夫法學家之堂而嚌其胾則是編其猶大輅之椎輪也夫光緒三十有一年歲在乙已夏六月項城袁世凱序 
[日本提出之滿州條約]  
　　二十四日北京電云日本提出之滿洲條約共十二欵其中如請中國承認日本有尞東半島之租借權東淸鐵路之主權築造自長春至吉林支路之權利及駐紥鐵路防護兵等四條最爲重要中國行將允准其滿州建設軍事電線及軍事郵政日本要求各欵中另有請中國讓與建築自新民村至奉天自奉天至義州之鐵路權及在滿洲南北各都市開放商埠並請佔領該區處之礦山叢林等此外尙有數條譯字林報 
[盛宣懷籌贖滬𡩋鐵路辦法]  
　　探聞盛宣懷以滬寕鐵路用欵太多爲京外官紳訾議迫於衆論不得不另籌减本贖路辦法第江南如銅元彩票等項皆經指爲他項專款未便於此中籌撥思維再四只有江蘇各項發典生息之公項較他省爲多兩淮鹽務著名饒裕擬在此両項内酌籌二百萬另再力勸紳富籌集一百萬無論爲減本爲贖路皆著易手不日擬將咨呈商部請示酌奪云（劍） 
記者按盛旣欲减本贖路則宜於如何核减之處籌畫辦法盡力與銀公司磋商方足見其眞心減本之意今乃專思集欵之策而於實在核減之處並未提及則雖欲免京内外官紳之訾議其可得耶盛豈未知我江蘇人之不易欺飾耶 
[五大臣出洋日期北京]  
　　五大臣出洋考查政治迭紀前報茲悉五大臣約於下月初啓行（日） 
[教堂教士在内地購買民地不得以白契爲憑江寗]  
　　日前蘇松太道袁觀察照會租界領袖德總領事克法總領事喇云爲照會事照得敎堂敎士在内地購買民地每有奸民擅立白契情事一經涉訟人証避匿曠日持久糾葛橫生流弊無所底止亟應設法預爲整頓查前奉行文傳敎士買地建其賣契内只可載明賣作本處敎堂公產字樣若係洋人在内地 
 
 

Page 3

 
 
置買私產與條約不合仍應禁止又奉通行嗣後各敎堂置買公產雖不必先報地方官買妥之後仍收地方官蓋印稅契各等因歴經遵照在案以後敎堂置買民地務須查照約章成案辦理一面根查老契單串須照新章領用官格契紙照章赴縣投稅立戶承糧不得仍以私契成交致受欺騙若有以白契購買田產者不得執爲確憑庶幾盜賣諸弊不禁自絕敎士亦不致受累本道爲防患未然永杜糾葛起見相應備文照會爲此照會貴領襀總領事請煩查照轉致各總領事分諭傳敎各司鐸遵照望切施行又函致法主敎函啟者敎堂敎士（照前云云）永杜糾葛起見合亟奉佈卽祈貴主敎轉飭各司鐸遵照爲荷總理江南天主敎姚宗李函復蘇松太道云敎堂置買田產除契載賣作本處敎堂公產字樣外其餘各項均與民戶買產無異自應照各處隨地民戶一體辦理除卽飭照會外特此函復云云袁觀察照錄以上各案禀請南洋大臣周玉帥察核轉咨外務部備查玉帥當卽照咨外務部查照並通飭各府州縣一體遵照（基） 
[柴令請派員查辦教案廣東]  
　　番禹縣屬騎馬塘村幾釀敎案一節經柴大令查覆略謂該處敎民葉滋昌從未到縣呈禀全恃敎士殷德敏函辯以致無從集案究結此次實由敎民先向葉姓挑釁以致枝節叢生若非澈底查明曲直設法了結無以安民敎而彌隱患特商請委員試用通判黃瀛前去查辦併請出示切實保護敎堂以免再生事端云（列） 
[連州閙教原因與拒约問題無涉廣州]  
　　美國敎民童李兩君向在連州美醫院供職此次閙敎情形爲两君目睹隨同來省美領事再三詰問起釁之由两君謂此事有三原因一則土人迷信神權以美敎士取去花砲爲不吉利二則有别敎敎民從中煽動三則土人見醫院中有藥浸孩具以致釀此慘劇實與拒約問題無涉云云又十二日洋務處總辦温宗堯赴沙面美領事署會審美領事以事因拒約爲疑麻義士力言該處并未聞有拒約之事隨將起釁始末詳細禀陳與地方官禀報略同又聞美領事現已接奉駐京美使訓電屬爲澈底審究然後定罰如淸國官吏或有牽涉無論大小湏一律撤任嚴究索賠巨款云（空） 
[紀美商邀請華商會議詳情廣東]  
　　十七日美商邀請省港華商在沙面威林别墅會議抵制苛約互商和平辦理之法省港華商到會者六七十人自二句鐘齊集開議彼此甚爲和平計提議事款八條（一）要立人生所有之自由權（二）要知一國所設之政府究爲何因（三）抵制美貨其帮因何而生（四）華人所想何事因而成此抵制（五）美人務將華人所希望之事以對待之（華人所希望之事是必要書寫明白或再演說以伸明之）（六）如彼此聨成一氣何法於事有濟（七）如中美聨禀務要公衆署名（八）如有再會議之意務要預早聲叙明白美主席先將第一條演說（詞未及載）華商答以人生自由之權爲人之所固有我華人何嘗不欲保守（第二）答云中國爲君主之國我等今日來會議者皆商人故於政府無有關涉（三）答因華人到美駐美不得自由而生（四）答凡無論何等華人到美與各國一律看待彼此尙未議决至五句鐘乃停議再定十八日自一句鐘起至四句鐘止在廣濟醫院集議以竣乃事散席後邀往三達公司茶點後始散美商主席三達公司大班金馬倫另議員名保囉士又麵粉公司大班美華英公司大班尙有三四位名不詳華商主席潘景文譯員謝屺原崔詠秋羅少翶周東初譯員鄧琴齋張潤生（張） 
[議派宗支出洋學習武備北京]  
　　日昨兩宮面諭慶親王云貴胄學堂立法甚美惟此外尙湏揀選近支王公子弟聰頴精壯者十餘人派赴外洋瀾習武備兼資考察兵學俟三年卒業回國可備任使聞此事已飭慶邸妥議辦理矣（火） 
[贛撫選派出洋學生江西]  
　　贛撫胡中丞近以出洋留學日本者有七千餘人而江西官費學生祗十二人自費學生祇三十餘人殊爲相形見絀爰特挑取四十人爲一班作爲官費生將來各縣考送者爲二班擬用公費計第一班挑取高等學堂學生二十名龍欽海陳鴻鈞胡廷樞王善基甘人瑞黃紹魯巢廣源趙寳鴻李建鼎曾幹楨朱汝霖王理基王懷民李紹忠陳家瑞龍淸標胡廷玉王有蘭陳佑淸葉韻萊備取三名歐陽樛黃光曦蔡安邦挑取師範學堂學生十名熊汝翼曹震王壽彭熊錫晉羅文蔚鄧林雋游錦榮蕭仁晸鄒汝圭余掄元備取一名李芳挑取武備學堂學生十名蔡懋鈺周希頤吳安伯龔師曾黃裘戴作楫余邦憲王賡言李璜王鋆並限各學生十一月初旬到省由委員帶赴東洋留學五年卒業（信） 
[崇實學堂教習與堂長之衝突北京]  
　　本月十五日崇實學堂某敎習於午飯後率領生徒練習體操適爲堂長文石泉遇見文以两邊人數不均且云飽腹操練有碍衛生某敎習甚爲不悅互相口角文謂余爲堂長有管全堂事務之責旣以我爲多言又何用爲遂携行李出堂某敎習亦卽力辭於是全堂敎習相率一律辭退事爲總理所聞當卽傳飭學生照舊上堂不得散學以俟設法調停云云（鳥） 
[鑽謀貴胄學堂差使之傳聞北京]  
　　日前練兵處奏請開辦貴胄學堂所定薪銀較優並限五年請獎比之部署尤佳是以各署司員夤緣奔競者甚衆慶王府第所積之官員銜條高幾盈尺惟慶邸以此事關繫皇族振興武備起見槪不徇情遷就如無實在才能不提濫充其任云（帝） 
[咨飭要缺州縣先仿山東例添設裁判北京]  
　　日昨政府王大臣議商近日山東省州縣署内添設裁判己有端倪自應通咨各省查明衝繁州縣要缺各添裁判一員先行試辦俟有成效再行一律添設以資治理（龍） 
 
 

Page 4

 
 
[陳璧有實授侍郎消息北京]  
　　據政府人云署戶部侍郎陳璧整頓財政稽核度支頗有條理慶邸已擬奏請實授戶部侍郎以專責成惟未知能邀允准否（火） 
[兩宮優禮大臣北京]  
　　裕壽田相國前因患病屢蒙賞假兩宮不時埀訽日前遣世相國前往視疾並憶及現屇蒙古王公年班理藩院事務繁恐裕焦急遂改派世續管理部事務較簡著裕總理俾得安心調養並聞裕相國病體一時似難就痊决計奏請開缺兩宮已擬俟其假滿仍當賞假如果實不能大愈俟明年再准開缺（火） 
[委驗仕學館工程蘇州]  
　　蘇省仕學館設在城中海紅坊卽舊時管糧通判署前以房屋狹窄且多朽壞爰特雇工興修現己一律告竣經撫憲陸春帥札委善後局提調候補知府葛太守德潤前往騐收工程太守奉委後於本月二十三日騐收銷差（首） 
[皖藩俟赴𡩋囘後接印安慶]  
　　新授安徽布政使司馮夢華方伯於二十日晚蒞皖駐節行轅二十二晚方伯乘江寬輪船赴寕聞面謁周督後卽日遄返并擬於二十八日接印（詩） 
[浙省農民以銅元納賦衝突杭州]  
　　日前浙省上泗鄉農民因以銅元持向完賦糧書拒而不納各農民以曾奉藩憲出示准予納糧繳捐一體通行聚衆爲難當將書役等毆傷并搗毁房屋勢勘洶洶錢塘縣主汪半樵大令知之急親自赴鄉查勘彈壓未識作何辦理也（知） 
[公司輪船肇禍彚誌鎭江]  
　　鎭郡利濟小輪公司永清輪船於十月二十一日午後由金陵載客駛抵十二圩江面突將王姓划船撞沈溺斃二人該處划船幫遂聚集多人到鎭與該輪局理論肆意喧譁水陸總巡局委員周錫堂恊戎親率差勇馳往彈壓善言勸慰衆始散去一面禀報常鎭道由郭觀察諭派協戎馳赴十二圩查勘速覆核辦○大阪公司輪船於日昨駛抵蕪湖下游江面突將某姓載米船撞沈船中有七人均被溺斃是亦慘矣（此） 
[陳列所開辦有期北京]  
　廊房頭巷商部建設之陳列所大工將次告竣各省土產貨物亦已陸續到齊昨經各堂憲會商振貝子定於十一月望間開辦（火） 
[德皇派艦保衛挪威新皇]  
　　二十四日倫敦電云德皇己派普魯士亨利親王乘旗艦前往保衛乘載挪威新君楷爾斯親王至革利斯第阿那之戰艦譯字林報 
[交換批淮之和約]  
　　二十五日倫敦路透電云日俄和約批准之文件准於本月二十五日在華盛頓互換 
[英簡船廠總理]  
　　二十五日倫敦路透電云英西部鐵路總經號英革利斯君現已簡爲新加坡船廠總經理 
[英將廢除建造新加坡船塢之策]  
　　二十五日香港電云斯脫來泰晤士報竭力稱述謂英政府將廢除建造新加坡船塢之策譯文匯報 
[德國之膠州預算表]  
　　二十五日栢林電云一千九百零六年之膠州預算表計帑銀一千三百六十萬麥克（本年爲一千四百六十六萬麥克）總督俸銀五萬麥克（現祗四萬二千）造船費三百四十一萬麥克（本年三百四十七萬三千）築造公屋及馬路等費一百九十九萬麥克（本年一百九十　萬四千）共計一千九百零五十萬麥克 
[德國駐防遠東兵隊之預算]  
　二十五日栢林電云千九百零六年德國駐防遠東兵隊之預算費計一千三百萬麥克（本年祇一千零二萬零十三麥克）其進欵中有應收之第五期息銀一千一百萬麥克及中國應償之第五次賠欵銀五十萬麥克　德文報 
[滿洲饑荒]  
　　二十四日倫敦電云滿洲糧食異常缺乏俄兵大有行將餓斃之虞譯法文報 
[海参威與聞亂事之兵]  
　　二十四日倫敦電云海參威與聞亂事之兵隊共計六千名譯法文報 
[長崎俄兵亂事續志]  
　　二十四日東京電云日本因俄兵在長崎擾亂特派戰艦四艘防守俄艦俄國運送之俘士艦上皆有日本警察看守俄海軍提督魯特司文斯開亦在艦中極爲憂慮 
[日韓新約之條款]  
　　二十四日東京電云日韓新約共計五欵（一）日本管理韓國之外交（二）駐韓日使及議員等有代表韓國利權之任（三）日本有商　韓國與各國商約之責（四）駐紥韓京之日本各代表咸得主張韓國之外交政策 
[運船撞沉續志]  
　　二十四日倫敦路透電云撞沈之運船希爾達號因於距離泊船處約三英里時忽遇大霧致觸石而沈其時水手及搭客等正值熟睡迫不及備遽遭溺斃溺斃之搭客大半皆法國人英人祇有二十人云 
[巴拿瑪運河之開鑿問題]  
　　二十四日倫敦路透電云會議開鑿巴拿瑪運河之事務所近得各處傳往之報告咸願贊成開鑿使該運河航行無阻 
[列强與士皇之交涉]  
　　二十四日倫敦電云法國特派戰艦楷爾門（載重一萬一千二百六十頓）及巡洋艦克勒伯（載重七千七百三十五頓）自都倫起程前往土國米德倫地與各國海軍大會聨合共商管理馬基頓財政事宜而與士皇大志交涉 
[英國火警]  
　　二十四日倫敦電云搿臘斯哥之新旅館因事失火焚斃旅客三十九名 
[中國派艦往海參威保護商民]  
　　二十四日北京電云中國政府己派商船両艘於二十一日前往海参威救護中國商民及其財產譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[練兵處擬訂陸軍軍官軍佐任職等級單]  
　　謹將擬訂陸軍軍官軍佐任職等級繕單恭呈御覽上等第一級陸軍正都統職任總統官上等第二級陸軍副都統職任統制官上等第三級陸軍協都統職任統領官總叅謀官砲隊協領官中等第一級陸軍正叅領職任統制官正參謀官工隊參領官總軍械官護軍官陸軍同正参領職任總軍需官理醫官總執法官中等第二級陸軍副參領職任敎練官一等參謀官正軍械官中軍官陸軍同副參領職任正軍需官正軍醫官正執法官總馬醫官一等書記官中等第三級陸軍協参領職任管帶官二等參謀官副軍械官參軍官陸軍同協参領職任副軍需官副軍醫官正馬醫官二等書記官下等第一級陸軍正軍校職任督隊官三等參謀官查馬長軍械長執事官陸軍同正軍校職任軍需長軍醫長稽查官軍樂隊官副馬醫官三等書記官下等第二級陸軍副軍校職任排長掌旗官陸軍同副軍校職任司事生醫生司號官軍樂排長馬醫長書記長下等第三級陸軍協軍校職任司務長陸軍同恊軍校職任司號長醫生司書生以上所列係專按軍隊現設軍職擬定軍官軍佐職任係以相當之官任相當之職如實無相當之官亦可按授職章程變通辦理至練兵處各司科及各省應設之督練處曁陸軍各等學堂軍械製造糧餉軍醫馬醫等局所用人員皆屬軍職至弁目一項上承軍官指揮下爲兵丁領袖亦應分别階次附於軍官之後應俟此單奉旨後再行續擬具奏請旨辦理補官體制章程明日續登 
[法總領事回滬]  
　　法總領事喇伯第君因公赴漢刻已事畢昨日附乘美大輪船回滬（居） 
[掣造局紀事]  
　　周玉帥札委來騐試製造局新式車砲之砲臺敎練官吳回範守戎前日偕提調陳霽南别駕又赴西砲臺試騐新造毛瑟槍二百五十枝試畢乘江新輪船返甯製造局船塢總辦吳副戎現因開挖船塢工程將次告竣電禀督憲請派委員來滬騐收（欣） 
[批准薙匠禀設學堂]  
　　日前有薙髮業首事周尙洪等具禀公共公廨請設學堂昨奉讞員關司馬批示照錄如下業薙髮雖屬微業同爲聖朝赤子旣當振興學校之秋該業等有志興立小學堂自未便阻其向善之心應准在該公所隙地添建小學以廣敎育並給示曉諭仍候詳明道憲備案可也十月二十五日（見） 
[批飭照繳繳房捐]  
　　城廂内外地甲因房捐洋元定價過短聨名到縣具禀請示茲經縣尊汪大令於昨日發出批示一道錄後查房捐錢欵奉總局憲從本年五月分起仿照厘捐局收捐洋價按月塡明印票發縣照收其時市價每元值錢九百四五十文而總局定價每元作錢八百八十一文六月定價作八百九十五文較之市價懸殊誠恐照收有累吾民曾經本縣瀝情禀求錢款收錢一面將五六等月已收捐錢由本縣照局定洋價賠貼足數合洋批解迨奉院憲批局議復雖未能邀允而准將錢欵以五成繳錢五成合洋完繳是局憲于籌維償欵之中己寓體䘏捐務之意所定洋價恐捐戶或有異議一面詳禀院憲照准立案一面於九月間繕發告示多張飭縣遍貼曉諭捐戶於此益見局憲令出惟行功令旣頒力難挽回本縣不得不遵章照收蓋此項房捐係抵償賠欵要需而賠款係屬銀數以今視　錢價懸硃合銀太少則賠款不敷是不得不重累商民共濟時艱在捐戶似覺合價偏枯而局憲籌維誠非得意各捐戶食毛踐土挾資營利素稱急公尙義區區捐數必不校及錙銖除將縣中禀辦實在情形函致曾紳少卿勸導外該保等其卽一體勸諭將九月捐錢遵照憲頒定價每元九百三十文按捐數以錢洋各半收繳以副報解要知局頒洋價蘇松常鎭太各州縣一律辦理並非上海一邑獨然該捐戶等如果罔知義利意存觀望抗違憲章本縣責有攸歸斷不能稍從寬恕該保等卽將此批　給各戶閱看可也 
[總工程局訓練巡士]  
　　總工程局各董事刊印巡士上差規則二十條於前日每名發給一帋以備照章辦事母得違背並延陸某督率落差各巡士至校塲敎練步伐及各種操法（欣） 
[道憲札飭廨員詳報己結案由]  
　　英美公廨讞員關司馬日前接奉道憲袁觀察札飭將華人控案及華洋交涉各案之己經判結者詳細開明案由禀覆司馬當卽飭承照辦（見） 
[狎客猝斃報騐]  
　　英界石路同慶里第二家裁縫小寳妓院内前晚十一點鐘有向爲洋布掮客之甬人李姓至院小坐未幾見其神色有異當卽著人通知家屬由李妻得信赶至李卽氣絕當經院主投報捕房李姓家人以死由急病旋卽備棺收殮惟捕房恐有不實不盡飭傳三圖地保唐全坤於午後投報上海縣請驗（見） 
[大令騐屍]  
　　昨報紀公共租界戈登路浜内有受傷男屍報縣請驗一則縣主汪大令於午後四點半鐘蒞驗靜安寺捕房派包探邵仁初到塲照料旋經仵作騐得頭面刀傷八處右耳後一刀甚深委係致命大令飭書塡明屍格因當塲查無屍屬由堂棺殮發壇瘞埋聽候緝兇嚴辦（見） 
[車夫猝斃]  
　　某日人昨雇湯掌羣東洋車至南潯路湯忽倒斃由捕報知捕房飭探往傳車行主張和尙將湯屍舁回棺殮（古） 
[火警類志]  
　　英界望平街前晚火警已志昨報查火起於西國坆山對面二百零九號門牌錦華祥坐褥店延燒南鄰文成彩刷染店秦生順皮箱店樓面共屋四間○又是晚一點鐘時美界漢璧禮路永祥里四百九十七號門牌失愼僅燬披屋一椽卽息（合） 
[縣案彚錄]  
　　西局解攫取秦樹本金戒之沈桂生卽小松江與陸全福至縣訊究秦供金戒在穿心河橋北首被沈桂生陸福全等攫去沈供秦在鄰家與己嫁婦女調笑故與陸福全及在逃之張阿四斥問秦將金戒當洋八元五角賄嘱不可聲張陸張各得兩元求鑒大令將秦申斥數語判沈責六百板押改過局八月陸責二百板押令罰繳洋四元再核○西局又解縱火之王阿金至案訊究王供在西倉橋金連生扇作學業前月不合竊貨質押被金辭歇回鄉由父賠償了事昨日來滬尋友故至金處借宿詎金不允小的衣單身冷燒一柴把烘火延及竹笆是實大令判掌頰五十下斥釋○舊校塲街郁姓翻造市房鄰人控佔官道汪大令委水利廳往勘諭令遵照新章收進抗不遵諭大令飭提木作頭唐阿金訊究唐供比前己收一尺令判再收一尺如違定提郁姓與唐一併嚴究近 
[總工程局記案]  
　　太平弄安康棧寓客張立品前日掩入隔房魏姓客房私取洋七百元被棧夥瞥見扭交七十七號巡士拘解總工程局請究副裁判官陳二尹提訊之下姑念生意中人從寬判押七天○久大馬頭船戶許關順挖竊所裝之棉花由花業董事函請總工程局提訊由正裁判官孫大令訊明屬實判罰洋二十元以儆○前在中華樓行兇拆梢之薙髮匠傅德財陳壽明及行竊宏濟衣莊物件之張仁生在路打架之陸順申均奉訊押在案昨已滿期由陳二尹飭捕帶案分别保釋（欣） 
 
 

Page 10

 
 
[英美公廨晚案]  
　　車夫張錦榮控袁阿三奸拐伊妻趙氏前晚奉讞員關司馬研訊張供通州人趙氏娶已有年生有両女長名阿娥次名齡子鄰人袁阿三歟趙氏苟合己經年餘初未知悉前月初十夜三更回家長女阿娥稱母被阿三及袁卿江喚去妹亦隨往當卽至阿三處尋覔不見翌晨阿三來稱該氏己回母家顯見串匿求請追究質之袁阿三一味游供司馬判押交趙氏訊奪○毛金奎張安增控高有根圖吞合開興增泰野味店股本洋元亦奉司馬研訊毛張同供本年正月高糾小的等各出洋一百元合開興增泰生意頗佳不料所有盈餘被高任意浪用向說不睬因將股分拆去除收尙有找洋圖賴不付叩求究追質之高惟求展限理還司馬判限二十天交保繳洋覆奪○張竹庭控李阿弟抵單不贖亦奉提訊張供李父正華於光緒二十四年央中借洋一百十九元據上書明過期不贖地歸小的管業迄今逾限已久本利無著求請訊追李供父在時所抵之地並未知悉今願取贖惟求將利洋减斷司馬判李交保限一個月還張本利洋二百元贖單了案○六齡男孩趙老四迷失歸路由捕送請安插司馬研訊之下供詞頗甚含糊後由其母趙王氏投案具領判著具狀領去（見） 
[英美公廨早堂案]  
　　美商費顯洋行控買辦戴子嘉虧空銀両奉訊判令交保在案昨日早堂襄讞金鞏伯大令會同美安副領事略一覆訊判仍交保理帳再行禀覆核奪○美商光裕洋行買辦陸仲良控賈永生不還貨銀前訊各情已詳本報昨亦提案覆訊賈求展限理處大令判還押本廨限一禮拜内繳銀七十両違干比究○德商泰來克控倪榮華賣地反悔請追奉訊交保理處在案昨又著保倪月亭將營華交案畧訊判仍交原保帶去俟禮拜六訊奪○方興福竊陳阿裕家衣服由探解辦判押捕房三月○新閘某烟紙店夥王慶福瞿阿南前日與王阿三購物起釁毆傷王之頭面由捕拘解捕房各存洋十元保出昨日臨訊未到判各將保洋充公○翁春福竊王阿三布衣由探解辦判押捕房三月○朱阿祥竊劉東記舊鐵由捕解辦判押捕房三天○楊阿木控岳東森竊衣由捕解究判押三天○陳公館茶房蕭桂亭失去衣服疑同事周金平所竊報探解辦大令以所控無憑斥釋○甬人周自新竊正金銀行門房内銅鑪當塲拘獲由探解辦判押捕房五天○吳阿土陳福生至仁壽堂徐明耀家火場上竊取錫瓶等物由探解辦判各押捕房三天○車夫陳阿林控周成記竊包車一部由探解辦判押捕房二禮拜○陳阿二竊黃雲昌布衣馬阿二竊李新根布被由探解辦判各押捕房三天○苗桂生摸竊路人銀表王阿毛在碼頭上竊紫銅由捕解辦判苗狎十天王押三天（見） 
[法租界捕房發落]  
　　船戶陸阿舟陸永生控裕和東報關行主唐寳山結欠駁船洋七百元唐在英廨歧控致將永生管押後唐又因另案被控避不到案阿舟投法廨求陳大令著保將唐交訊保人陸延生情願賠償奉判交保與原告商議在案昨日大令駕蒞捕房發落飭承備文赴英廨將永生提回歸案訊理○吳姓已歇傭工趙同泉前日掩入灶屋圖竊獲案請辦昨飭照斷禁押五天○竊車墊之吳伯慶竊硬柴之朱阿炳均飭照斷吳押五天朱押三天○積竊趙老五前因犯案發攺過所監禁一年現已期滿由局送回大令命提案開釋（居） 
[美租界捕房事]  
　　塌車行主高桃子行至西華德路因病倒地由八十二號印捕投報捕房捕頭當飭包探查明家屬舁回醫治○包車夫何來寳在西華德路被開車庽之阿開兇毆傷及右眼報捕請究捕頭著自投公廨控告○朱阿祥竊取舊鐵由探拘入捕房押辦○林阿寳陳來芝串竊北四川路洋東洋四十二元報由六十六號西探拘獲押候送究（古） 
[更正訛字]  
　　二十二日公共租界晚堂許星垣控應承炳一案堂諭所有息股攤派不足之三百餘兩應認六成許認四成誤作應認四成許認六成合爲更正（容） 
來函 
[朱稼秋勸立振武宗社崑新支社啓]  
　　沈沈大地莽莽神洲國民乎國民乎亦知我支那帝國何以貧弱至此乎實業商業工業農業近日雖大夢初醒力求進步一洗從前之積習然非以眞精神相貫相注磅礴鬱積以屏除此六七十年之最毒物則欲於二十世紀競爭最烈之時代圖存於亞東大陸無論神權君權貴族權如何勢力如何手段亦無能爲力也 
　　所謂最毒物者何曰惟鴉片是流毒至今蔓延幾遍貴而官紳賤而奴隸富而大商振而窶人同胞四萬萬人其中是毒者不知幾何而黃帝神明之胄具完全人格可以窮尙武精神者所得幾何若復流連忘反嗜疢毒而不知毒燄滔天伊何底止我恐此七十二萬方里中無人不中其毒而爲印度之續矣 
悲哉悲哉世界黑暗浩刦沈淪長夜漫漫彌天憂患彼中其毒者涸腦漿塞心智惰肢體耗精神　尸居餘氣耳安有轟轟烈烈蓬蓬勃勃建絕大事業之幸望乎 
卽以我崑邑論庚申以後殷實之戶十無二三城北一隅荒凉更甚以安分主義爲獨一無二之大法門而薄有資本者相率以吞雲吐霧穩過光陰爲　旨以故學業商業工業農業無一足道氣息奄奄束手待斃我邑如是他邑亦何獨不如是 
近日有張頑民氏運幾許能力鼓舞人心開通民智婆心苦口喚醒國魂於崑邑學業商業工業農業卓卓攺觀（如縣學堂樾閣學堂高林學會私塾　良會商務演說會工藝局墾牧公司等）然欲振刷全邑人之精神則非力袪此最毒物不可 
袪此最毒物將奈何曰人人完個人之天職盡地方之義務結團體合羣力由少數以達多數組織一社會毋意氣毋委靡毋散漫毋廢弛但使達其目的俾人人遠之避之屏之棄之蛇蝎視之硝䃨等之深惡而痛絕之務使烟消霧滅根株盡凈以還我飛揚跳脫之眞精神則不獨我崑民之幸福實中國前途所認爲無限之幸福也 
何以故曰立憲政體在地方自治地方自治在尙武精神尙武精神在自禁鴉片始善哉善哉海上馬相伯氏曾少卿氏提倡於前（見本月朔報）内地各郡亦復聨絡同志贊成於後擔任勸導開會演說務必屏絕此最毒物爲地方自治之先聲爲立憲政體之起點從吾崑民表面上之現象觀之斷不甘認老寺病夫之徽稱而不以此爲密切之關係 
自今以後凡具國民之一份子者發達其理想擺脫其縛束以鴉片爲敲　吸脂之大魔力以鴉片爲野蠻無理之綠氣砲以鴉片爲殺虫驅蠧之巴黎碌以鴉片爲除蠅捕虱之夸爾他相規相勸相禁絕示食者勿犯已食者立戒斬釘截鐵毅力精心安見至貧極弱之中國不能跳躍於舞塲一演活潑國民之手段 
如是則巵漏旣塞民氣自强學業商業工業農業不至僅具形式而有冒險進取之眞精神種族生存在此一舉我爲我崑邑賀我爲我中國賀 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
