# 1893 - 268 - 4907344

 

Page 1

 
 
[赶印京報放大附張啓] [  申報舘主人謹白]  
　　臣工章奏薄海願聆偶一濡遲無不延頸跂足　以本舘特倩妥友每日在内城赶緊抄寄印人報章卽凡邸抄及摺報中所偶遺者亦必設法抄來按日排印務期較尋常京報從速有時奏摺過多每本非一頁所能盡則擴爲二頁以饜觀者之心至於各處新聞益復旁搜博訪遠而海外近　目前上逮官場下迄閭巷瑣聞佚事纖悉靡遺綴錄報端多至倍蓰是以將公堂案牘及一切巷語街談酌量列入附張以冀多多益善敬告閱報諸君尚其俯賜鑒察爲幸此啓 
[新印六部處分則例告成] [  圖書集成局啓]  
　　是書臚列各種處分事例進呈列聖睿鑒條分縷析詳盡無遺凡有新例增添者更隨時附入所以嚴官守定考成若準繩然無所偏倚誠居官者所不可不讀而佐治者亦須融會貫通者也坊間雖有木板流傳而亥豕魯魚殊多紕繆本局悉心校勘積日累月訛悞胥刋然後用新鑄鉛字排成印以雪白連四紙分裝八册盛以錦匣核定每部碼洋一元二角賜購者請移玉上海申報館帳房及各埠申昌書室均可 
[論譚太守密拿痞棍拐匪]  
　　官府每逢下車伊始必有告示頒發遍貼通衢名曰例示其文則雷厲風行其實則虎頭蛇尾以此爲名而人之見之者亦既目笑存之以此懼頑而聞者又弁髦置之然則此等告示雖十百紙亦何益哉譚少柳太守新署鎭江府以代王可莊太守之任日前有友人述及蒞任以後出示懸貼通衢大旨嚴拿積惡痞棍及拐匪一切不法之徒並出貲購線嚴密查拿如有前項棍徒再行生事擾害者無論何等之人一律鎖拿到案盡法懲治决不稍從寛貸云或曰此猶例示焉耳夫鎭江地方爲通商馬頭五方雜處良莠不齊且長江上下此爲必經之路故匪徒之薈萃者尤衆經前任王太尊執法懲治巨細不遺而地方爲之略靖而此輩匪徒投間抵隙虎視眈眈者盖防不勝防一見夫新　兩太守交替之時法網未免稍鬆卽乘機而蠢然思動諺所云止有千日作賊不能千日防賊者也譚太守而欲上爲國計下爲民生則當起而行不但以坐而言者爲了世事之計顧署任不過一年後任已有請補之人則譚太守亦不過五日京兆又將有優哉游哉聊以率歲之志一官若傳舍期滿卽去其地方之利害若無與已事也則或者故爲虚張聲勢以博勤能之名未可知也然吾觀太守之意則不但不　以五日京兆自居而且直欲起而行不惟坐而言已也夫官府例示嚴拿地棍禁止聚賭窩娼禁止小錢禁止私宰煌煌然大張曉諭者固不足爲異也往往一官到任該處訟師必有一試其手叚者中其計則後將狎而玩之衙門中差役　吏亦然聞况伯律爲蘇州守到任之後鬻鬻無所短長吏以爲此無能爲也乃上下其手任意舞弊五日之後况太守飭吏至前詰之曰某事兩若何舞弊某事爾若何枉法揭而出之無可抵飾惟有俯首伏罪太守乃出璽書立置之法盖况太守固奉有璽書得以便宜行事者也由是吏胥皆股栗不敢逞其伎倆譚太守之出此例示者或亦此意也乎然以爲例示則不過曰嚴拿地痞已耳其曰出　購線　密查拿則非例示中之其文可比矣太守總辦海連往來江海之間已閱數次於沿海尚江一帶情形最爲熟悉駐滬日久閱歴尤深念及近年以來沿江一帶匪徒滋多哥老會黨濳伏於莽疉次拿獲皆在沿江等處而鎭江實爲上下江之鎖鑰輪船往來則竊匪扒手每爲行旅之害誘拐子女沿江而下鬻入上海花烟娼寮或淪入戲班流爲下賤若此者指不勝屈倘能於要口數處認眞稽查密察嚴拿則若輩雖狡獪亦安能逞其鬼蜮况太守示中其所指者則曰積惡痞棍及一切拐匪不法之徒而其所注意者則實在尚江之哥老會黨試觀其示中言出資購線則可知其命意之所在矣連年密拿哥老會匪計獲到正法者已不下數十人而根株究不能净絶鎭江地方伏莽尤多捕冶不易然尋常棍匪未經破案又何線之可購其曰購線則其意專在乎會匪可知會匪之爲害日益深人心　懼禍日益切既不能朁爲解散使反側子自安又不能有　無患俾小醜不敢跳梁則惟有盡其力之所能爲購線密拿有獲卽懲獲到一匪卽地方少受一害雖此等匪徒誅之不可勝誅然與其留毒以害人不如鋤而去之之爲愈猶之參劾貪官　吏雖使人一家哭較勝於使人一路哭也　太守之用心意在斯乎顧願竊有進焉鎭江之地　漸繁華妓館賭場所在皆有祗以地屬租界華官不復與間遂無人焉爲　鸇之逐此則大有害於地方之人心風俗觀乎上海一隅人心風俗至今日而其壞已極皆職此之故也鎭江則近數年來新染之習倘能與西國官商和衷共濟則爲人心風俗起見四國官商亦决無執意阻撓之理如能返樸還純痛除積習則其所以造福於地方者更非淺鮮而於國計民生不吏大有裨益也哉 
[本館接奉電音]  
　　昨由京友電傳上諭二道敬謹譯登○八月十九日奉上諭李鴻章奏順直各屬被災請將京旗各屬莊田照案减收租項一摺本年順天直隷各屬驟補水災民情困苦朝廷憫念災黎迭　賞撥米石以資賑撫所有王公貝勒並各京旂莊田著卽自行體查災歉情形蔣如何减收　　之　行知坐落見縣出小　　不准莊頭屯頭等將已减之租蒙收舞弊其内務府各項地租步軍統領衙門地租　著　照成案一體减收以紓民困餘著照所議辦理該部知道欽此同日奉上諭直隸天津府知府員缺著沈家本補授欽此 
[帝京例載]  
　　吏部爲示傳事現出有成區石　塲鹽大使一缺查有在部投供之新　防分缺光鹽太使余世恩一員應行擬補相　傳令該員務於三日内親身赴部騐到並將執照携　呈騐毋違特示○吏部爲知照事現在江甯府理事同知出缺應行帶領引見查有勞績保舉以理事同知通判用之禮部律帖式長勇又以理事同知通判用之禮部筆帖式玉順文治相應知照貴部傳令該員等卽日赴部技對詩細履歴現在有無老親及存　實在年歲祖父是否原任現任一二品大員兄弟是否現任一二品大員有無保有　戴翎枝銜階以及應行廻避之處一併片覆可也○戸部福建司示傳承領直隷練餉銀兩委員候補　縣何紹庭　　　於本月十二日卯刻赴庫關領毋得違悞此傳○神機營爲咨行事本營現在擬設霆字隊擬由八旂滿蒙固山驍騎營抽調練兵列入頭等者分别挑補成軍相應咨行八旗滿蒙固山卽於抽調　等練兵中滿洲各　三十人　古各送二十人擇其年力精壯之人開具旗佐花名册先期咨送本營總理營務處並派員於八月初五日辰刻管帶所送練兵人等赴煤渣胡同本營公署内聽候挑補莫　可也○總管内務府大臣爲知照事頃由總管趙來福口傳奉旨皇后於八月初二日前往頤和園皇太后前請安所有應行導引扈從以及跟隨　防侍衛官員人等均於是日寅刻在德昌門外預備等因奉此相應知照各衙　凡 
 
 

Page 2

 
 
有應行傳派預備之處查照辦理可也○軍機處并交吏部光緒十九年八月初二日軍機大臣面奉諭旨本日引見截取道員用戸科給事中吳光奎截取繁缺知府用刑部郎中潘祖年楊晉笙等三員著於八月初四日預備召見欽此欽遵相應片交吏部轉行遵照可也 
[估修城垣]  
　　内外城垣牌樓應修各工業經勘估大臣崑廖二堂憲將查勘各工應行拆砌修補情形分繕清單其摺覆奏奉旨依議欽此惟單内所開内外城墻牌樓各工應需工料錢糧例由工部銷　房核　應需若于奏明交由承修大臣辦理刻聞該　房謂此項工　應需工料一切錢糧撙節估計需銀一十六萬三千數百兩照章應按五成實銀支給云 
[豫藩入覲]  
　　河南布政使廖方伯壽豐遵旨入都陛見業交藩篆由豫起程於二十八日進京暫假東安門外賢良禪院駐即繕其安摺綠頭銜牌於二十九日夜子初專差賫往西苑交由奏事官遞入廖方伯於初一日寅正趨入西苑於奏事處少憇卽由内監賫出點心一盤賜食方伯嗣由軍機處發出傳單召廖壽豐第一起入見上御勤政殿召詢河南地方要政數端方伯敬爲條奏畢退出晋謁樞臣後即出西苑乘輿歸寓午餐畢卽往諸要津禀安矣 
[鹽課解京]  
　　浙江鹽連使司委員管解鹽課厘稅奉撥京餉等銀四萬兩分裝木鞘解運來京抵部當由原解丁役赴當月司挂號訖遂雇夫分將銀鞘扛入後庫院内堆存鎖繫原解丁役于彼住守看護聽候銀庫示期兌收云 
[拿獲私錢]  
　　聞南營珠巿汛弁兵於南横街米巿胡同某烟鋪捉獲販運私鑄當十沙板錢一案傳聞是日有車五輛上插順天鄕試字樣黄旗進右安門迤邐而抵該鋪將行裝卸載葢由車夫尚途暗賣消　致行裝入及全卸卽經汛弁雍入由行裝翻出麻袋内盛私錢共起獲私錢一萬數十串當將士子五人鋪夥二人連私錢一併解赴珠巾汛弁署訊供以便詳送提署訊究云 
[致賀俄節]  
　　八月初二日卽西歴一千八百九十三年九月十一號係俄羅斯國皇命名令節所有北京各使署均於是晨各將本國綵旗高挂竿上以伸賀悃我中朝相與立約講信修睦際此令節宜爲致賀總署王大臣　總辦章京各具名片專弁投賀而俄公使等亦以紅柬答復矣 
[統制接篆]  
　　新授京口副都統保頤　統制日前蒞鎭赴寍各情已登前報兹悉統制於十三日上午自金陵起節乘招商局江永輪船順流而下午後三點鐘駛抵鎭江滿營官兵均往江十迎接統制令駕登岸暫駐　浮橋佛照僂行臺於十五日遷入都署擇吉十六日寅時接印是日天將發曉滿營兵丁齊集頭門外列如雁行惟見旌旗耀日戈戟凝霜印房之内蔭營總及八旗官員皆衣冠整肅翎頂輝煌俄而吉時已届遥聞角聲嗚嗚然鼓聲鼕鼕然鎗砲之聲　若連珠　頃統　　簽押房朝衣朝冠緩步而出其時大堂上恭設香案統制望闕行三跪九叩禮更換公服升坐大堂啓用關防文武各官依次行禮畢統制退入花廳接見地方印委各員是日轅門内外輿馬喧闐老幼來觀者不可數計聞統制定於十七日往各衙門拜客云 
[恭送行旌]  
　　護都憲文翰青統制瀛卸篆後於十六日排導赴義渡碼頭登舟滿營兵丁預往江干排列隊伍俄而文武各官鳴騶戾止登舟晉謁統制接見後一一慰勞别緒離悰咸有依依不捨之意迨至兩點鐘憲舟始行解纜望金陵進發瀕行時文武各官及各營兵丁均在江干恭送如儀 
[粤東塲事]  
　　廣東文闈頭塲於初十日午刻開放頭門諸生紛紛交卷而出至亥刻一律清塲監臨剛中丞塲規嚴肅各生領卷後卽須各歸號舍不能任便往來故槍替傳遞等弊一掃而空連日北風習習天氣甚凉士子雖在矮屋中絶無所苦塲内共病斃三人有陳某係瓊州人年約四十餘病斃後差役將屍放出闈外棺木甫到方欲盛殮而陳忽復生如大夢初覺取回考具自携回寓竟能無恙斯亦奇矣○某廪生學足三餘文名頗著頭塲題紙既下卽振筆疾書三藝皆已完備所欠者只一詩耳忽然心中迷惘如醉如痴遂怱怱交卷而去回寓後始悟未曾完卷然已登諸藍榜追悔無及矣聞甲平日好以刀筆謀利故有此報云 
[湖北塲事]  
　　湖北每届秋闈士子多則一萬一千數百人少亦九千有奇今届孔少霑學憲恐人數過多坐號不敷故錄遺才每縣必黜數十餘名嗣見今年士子少於疇昔又將所黜者盡行續錄約計尚不滿九千人頭塲闈中尚屬清泰　黄陂縣蕭作桐者年六十餘入闈卽病某委員見而知之與以高麗參食之延至初十日放頭排以竹床抬出龍門不過數武而卽氣絶又崔某者不知何郡何邑亦由闈中起病出闈始斃至越規列在小榜者祗十五名而蕭亦在焉或墨卷或曳白或未完卷　蕭獨將卷紙劃裂又聞二塲有百餘本卷無人接領或謂有頭塲得病未入二塲者亦有爲領賓興費祗過頭塲不考二三塲者彼　北士子極少之州縣賓興　頗重或每人三十五十兩者不等必執頭塲題紙方可領得此費既有題紙獲此小利卽不終塲此百餘卷所以無人承領也至二塲闈中死亡之事絶無而越規小榜有無向未　聞候查明續報 
[日婦奇産]  
　　大坂江戸町掘北通道居住工人之妻某氏年三十歲懷孕逾十月於本月十號分娩産勢甚艱嗣　得産科名　施展妙術漸漸産出但見一兒似男而形殊奇胸次又有一首手環抱于大者之身臍下聯爲一體足共三隻内一足在足根又义爲二手共四而指皆九啼哭無異常兒産婦亦健旺一時傳爲奇談東京每日新聞特倩大坡訪事友繪　寄京又貼說紀其事登諸十五號報中以供者者一粲 
[蛉州瑣綴]  
　　野口小蘋女史夙工繪事今歲美國西加哥博覽會女史寄往鹽　實景之畫婦人館中博得一等好品評聲名由是雀起此次土方宫内大臣囑繪所需十二美人圖女史於繪着色美女尤爲擅　穠繊合度修短得宜五官流動自如無不栩栩　沽詢傳神之律傳世之技也○勢州度會郡中島村木匠河兵又兵衛年六十四所生之子名留吉年十七啞不能言而偏習於竊盜又兵衛叱懲不改懷恨　極隱懷殺機遂於上月中于自有山林間密掘一穴乘留吉酒醉之時同至山林推落穴中用泥塡好外人罕知其事本月初忽焉事洩十一號警吏獲送又兵衛投裁判所未知生理不肖之子　本律例作何處分○已故子爵相馬誠允係舊藩之後累世富貴誠允年尚少襲父爵家私富有二百萬以外家中大小事因主人少皆由家臣檀權家臣甚衆忠奸不一誠　故後忽有某家臣出首以主人誠允實被某家臣串通外人欲謀取資財致將主人毒殺等情告於東京裁判所裁判官准牂當將被告及見證等人傳質案中牽涉繁洶遷延至今成爲疑獄甚至搜查家宅後又於本月八號黎明岡田豫審判事官率人夫赴青山發掘墳墓掘出開棺將屍體解剖盛腦　血液於二瓶送醫院細騐一面逐日提极告及牽涉人証審問　誠允始被用藥致其成癲狂病繼則慫恿送醫院終則用藥毒死通同受賄者高爵大員俱有　　家私已　殘六七十萬而獄仍未决議者謂此案爲百餘年來僅見之大疑獄云○各國派員赴他　遊歴皆有之獨未聞派及女子者今日本併女子亦有之華族女學校教授下田氏名歌此次奉宫内省許爲在官出洋遊歴人員其費用賜金六千元奉命後　整束行裝定於九月十號搭法公司船由横濱起程先到法國將轉赴歐洲查取各國婦女學業并叩帝室内廷觀看君夫人王妃等規模體制限一年回國又有屈江氏名義爲同伴屈江氏擬在歐洲留學俟學成而還誠奇女子也又十月十六號北美西加哥世界博覽會中美術館開萬國婦人矯風會之第二紀年會日本婦人矯風會　派代議員前去盬席　已派定櫻井女史卽定於十五號由横濱乘美公司船動身矣世有鬚眉男子拘守鄕里而無志四方者能無對此巾幗而生愧乎 
 
 

Page 3

 
 
[兵輪到宜]  
　　英國兵船自春三月開往滬江現已於上月由漢開來宜昌多時未見抵埠忽於前日在途中見昌和輪船擱淺同沙巿輪船相助拖扯乃沙巿之船亦不能拖出幸得兵船上駛拖帶出險兵船隨卽來宜已於前日安抵宜埠仍在宜駐汨保護該國官商教士也 
[封閉茶肆]  
　　宜昌某茶室在城外開設不久每日招邀多人以烹茗爲名實則盤踞賭博被地方官訪悉押令封閉不准冉開一則禁止賭博二則恐藏匪人滋生他事亦善政之一也 
[禾中天氣]  
　　嘉郡天時連日晴暖客帮尖米早經登巿本鄕晚禾亦須收刈價值無甚漲落云 
[預備供張]  
　　上海縣黄大令探悉出使英法等國大臣前四川布政使龔仰蘧方伯將於日内乘輪抵滬卽飭丁差地保人等赴碼頭同候並在出使行轅中預備一切 
[二尹接鈐]  
　　前報紀兼攝捕篆一則昨日午前捕署各書役以及地甲人等早經伺候鐘鳴十一下水利廳林二尹命駕而至陸廉捕將鈐記交受訖林二尹卽就大堂香案上謝　恩拜受鈐記禮畢升坐公案受各書役地甲等叩賀旋卽退堂午後糧廳吕少尉上海縣黄大令等均至廳署道賀一時車馬紛紜頗形熱閙 
[獨力難支]  
　　浦東陸家渡爲東鄕洋涇鎭曁高陸兩巷數十里鄕民來往之要道該處道路雖已鋪砌石板惟每至黑暗之夕行人殊覺不便且橋港紛歧時有傾跌之虞去年有該處圖董創議設立路燈旋以經費無出事遂中止有孫某者向爲船業家道雖不豐裕惟爲人忠厚長者見善勇爲以路燈爲必不可緩之舉獨力首創自陸家渡起迤邐至東鄕建立路燈數十盞雇人然點所需洋油燈料悉由孫某自備並不勸募分文行人受惠不淺交口稱頌無如孫某力量有限年復一年資斧不繼邇來竟至典衣質物以供路燈經費毫無倦態該處不乏富商大買何以竟無一人襄助其事是可怪也 
[各分其半]  
　　糖果中之紅瓜絲綠瓜絲向由切烟司務所切每五十斤得工價錢一千六百文此向例也近有切烟司阮德隆自願讓價二百文向各糖果店兠攬生意有泰昌祥豐等三家由阮承接同業鍾連桂以其蓮章取利向阮饒舌嗣至大馬頭渭水樓茶肆評理阮喚地中同往地甲言爾等貿易人當各安本分阮能讓價爾亦可讓價何得妄興口角鍾心不甘服至十六鋪巡防局控告局員李蘭史二尹訊供之下阮伸訴前情求請整頓行規二尹謂工價高下本無一定今阮讓去二百文諒不能復加本委衡情酌斷將泰昌之瓜絲歸阮承切尚有一家二人各分其半不得攙奪致啓爭端阮鍾二人唯唯而退 
[女伴墜河]  
　　滬南小南門内某姓家眷屬前日傍晚時約同親串意欲赴北巿觀劇出小南門雇小車三輛循墻往北轆轆行來其中兩車夫頗善推御惟一夫年邁力衰行至小東門南首城脚中推入圾垃堆中以致車上三婦盡墜城河路人見之大譁幸潮水未漲不致兇占滅　惟如花美貌已不免鬢亂横後由其家人扶至鹹瓜街親戚家換去濕衣狼狽回家乘興而出敗興而返其懊悔爲何如耶 
[堂倌吞物]  
　　韓小泉者在輪船爲水手前日至外虹口新興園浴堂作沂水之游將銀表金戒指交與堂倌某甲收藏及浴畢向索甲僅以銀表歸還而將金戒指吞没韓遂投捕房控告由包探王阿二將甲拘至捕房盤問之下初則不認繼願賠洋詎被開浴堂之魯駿卿出頭霸　捕頭惡之着將甲押候解案研究 
[起解有期]  
　　英界公益馬車行夥羅阿大駕車不愼撞倒鄭一桂碾傷致斃一案當經三圖地保報縣騐訊屬實將羅收禁在案邇經黄　令申詳上憲將於日上備齊文卷解松過堂遂於昨日委兼攝捕篆之林二尹提案騐視面貌以便起解 
[拐逃被獲]  
　　陳阿男者向業花米生意住居吳淞地方娶士氏爲室年近花信性類萍飄與該處人林郎者有私暮去朝來已非一日陳固不知也該氏貪得無厭又與江灣人張阿大姘識如膠投漆視林郎若陌路常以曰眼相待林郎知之頓含醋意欲得張而甘心張遂與氏密議以燕巢幕上終非久計且恐仇人尋釁萬一疎虞性命休矣不如避匿上海氏從其計遂將金銀首帥蓆捲一空與張同坐馬車行至　界鐵馬路舊址被林郎偵悉紏合無賴緊隨而至將兩人阻住去路適被包探唐寳榮撞見以事涉拐逃而兼含酸一併拘入美捕房一面追陳阿男來滬以便解案請究 
[差查禀覆]  
　　昨報記飭傳屍親一則兹悉此案業經縣差下鄕查傳因碍駁馬橋一帶並無是人昨已據情禀覆矣 
[拾槍歸案]  
　　日前有某甲肩負洋槍十二桿欲下某輪船適被查艙者所見甲卽將槍抛棄從人業中逸去檢點洋槍已缺其四僅剩　桿後又在法界查獲三桿將拾槍之某解至法公堂據供尚有一桿係在滬南呌化廠中之小山東小剃頭處此前日事也當日卽有法界探夥往該廠拘拿小山東小剃頭不料一到廠中羣丐以其越界拿人將探夥蜂毆探夥寡不敵衆大受損傷回禀公堂曷同團卽於前日備片至廿三七鋪巡防局請爲恊提局員黄衡堂二尹立傳丐頭阿春責令將小山東小剃頭及管廠之丐頭丹陽阿二等三人一併交出阿春同勇丁到廠當卽提小山東小剃頭二名其管廠之丹陽阿二適有事他往事罷歸來卽當投案備質二尹准之命先將小山東小剃頭二名解至法公堂聽候懲辦昨日葛同轉在捕房發落時包探禀乞丐宋阿四卽小山東張阿金卽小剃頭二人業已拘案並將金利源碼頭擺茶攤之何元生傳案　訊宋張同供手槍由江阿根交下售洋四角同轉謂探夥前來拘提爾等何以行兇供稱不敢行兇實被探夥毆擊兩下如今只乞施恩江阿根陳桂寳供詞與前相同又問該探夥蔣福生禀稱奉諭持片至南巿施粥廠查問適丐頭不在遂至該廠提人詎被宋張二丐阻住出路糾黨行兇求請研究同轉衡情判斷以張阿金宋阿四毆人屬實判各責一百板江阿根責手心八十下陳桂寳責四十下一併逐出又將蔣福生等申斥一番所有代付贖槍洋四角可於次日至公堂具領蔣叩謝而去 
[瘋人送回]  
　　包探秦少卿至英公堂禀有朱兼伯又名式金者在租界中偏貼匿名揭帖被巡捕所見拘至捕房一再盤詰言語含糊解案請訊朱供係青浦人在原籍與人有隙且時有瘟氣下降蔡太守問此等印板紙張何來供托人鐫刻每字三文又問刻字店在何處朱良久不答太守商之薩副領事以朱似患瘋病飭送青浦縣訊辦 
[移文請緝]  
　　松江城守營曾千戎於本月初一時委新兵副營外委徐定源來滬支領火藥抵滬俊舟泊南董家渡碼頭晚間被賊竊去銀洋衣物文憑等件該弁卽赴廿三七鋪保甲局具報局中允爲飭緝日久未獲前日由曾千戎移又至上海縣請爲勒捕嚴緝云 
[法捕房瑣事]  
　　昨日午後二點鐘時葛同轉蒞八仙橋捕房會同謝副捕頭發落各案命將行　江裕輪船衣服水烟袋之李茂松解案着照原斷枷示一月期滿笞二百板○廣安棧主汪小春侵吞棧客董紹成存洋二百元一案昨據潤康莊主江子春遞禀訴稱被汪父星卿欠洋二百十元將法華鎭地方平屋三間作抵由金敦甫爲中並無契據求請追給房契田單以憑執業同轉命提汪小春至案供稱欠江銀洋是實有房作抵問房契田單何在供由父親經手求請出外料理謂房主控爾欠房租洋三百五十元肯歸還否供無力歸還謂爾將棧客董紹成之存洋二百元吞没可惡已極究竟爾欠如許洋銀將何料理供須俟出外設法歸還同轉以董紹成等未到判將汪小春還押著江子春　同　中金　 
 
 

Page 4

 
 
甫於次日投案覆訊○包探將竊表之薙髮匠徐炳根解案同轉問爾行竊已有幾次供表係向彼借來當錢還債不敢行竊旋有張紀榮投案請追前次所失之衣同轉將徐一再嚴究不認行竊判掌頰一百下還押着交押本洋一元錢五百三十文再核○孔蘭亭行竊陳長林衣服並翡翠蝙蝠一案已載前報昨日陳長林投案求追同轉質之孔蘭亭供詞遊移陳又稱當時目覩孔行竊衣服拘獲盤問反敢指小的爲拆梢幸巡街捕至拘入捕房轉解案下孔仍不認竊同轉以孔狡猾異常命責一百板供表由王之友人黄吉芳囑小的押錢不知是竊表小的祗得錢二百文同轉着將孔還押○汪文錦控甥女文卿被蔴皮阿四之弟白螞蟻小阿四卽黄阿四及周小皮匠等售入花烟館爲娼一案昨日汪投案候示並稱小的之甥女文卿嫁夏蘭春爲室賃居滬上與小的同居緣前年夏至揚州謀生一去不回小的於本年三月間仍至揚州找尋甥婿回滬時甥女忽失所在查訪之下始悉被白螞蟻黄阿西卽麻皮阿四之弟同周小皮匠等售入英界平和里花烟館爲娼嗣又調至鷄鴨弄花烟館小的得信前往果見甥女當欲領回突被黄阿四出頭覇阻又遭兇毆並將甥女藏匿爲此拘案請究黄阿四仍執前詞供稱二寳向金寳借洋十元恰由小的爲中至該女調頭之事實不知情同轉判將黄阿四交保尋交二寳金寳到案覆訊汪喝退著補禀候示○包探解行竊恊康洋布二疋之王阿　至案問官判照原斷掌頰八十下釋放 
[上海六馬路仁濟善堂彚解順直第五批賑銀啓]  
　　謹啓者敝堂奉前通永道憲楊藝芳觀察面稱通州被災極重已撥庫　五千兩交其大公子蔭北中翰邀約查戸同人擇尤散放約計尚短五竿囑卽照數撥濟等因并據經辦武清義賑之褚敦伯先生函稱該縣災重戸多萬金不敷查賑祈卽設法捐解及時湊放前來兹於八月十六日湊集第五批規銀八千兩解交津局飭撥通州五千武清三千交由楊蔭翁褚敦伯分别領放俾濟要需是批申報館一千兩絲業會館五千兩敝堂二千兩合併聲明施善昌等啓 
[上海北市絲業會館籌辦順直新災賑捐滬局瑣記廿一]  
　　十七日承慈谿馮錢氏伯母求身體平安助洋一百元十九任樹德堂善長助洋五百元又募周啓承堂洋三百元夏芰舲善長募助京四平銀七十兩合規元七十三兩五錢九分憫鴻嗷之待哺倚駿惠之遥　分别拜登同深感謝是日接京都籌振局同人電開天漸寒需棉衣望速登報廣籌速寄查前承錢劉兩善長各助新棉衣褲五百套則敬酌撥振欵另製一千套適於十八日掃數騐收因卽分捆八十包於二十日函懇商局裝新濟輪船運津禀請局憲轉解通州交周申之太史查收散放又籌集奬捐第七批規銀二千兩同於是日解津交南紳謝嘯谷兄擇尤散賑並將捐生吳文超等二十名請奬頁監銜封等項造册禀請咨部給照以示鼓勵仍祈有志顯揚者及時上兌賜助源源俾億萬生靈同資全活感盼無量[  八月二十日錢塘施則敬子英甫謹啓]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[曉地主]  
　　虹口賭檯林立早經英公廨蔡太守會同英捕房將爲首之何何寳卽蔴皮阿寳並瞿桂寳等拿獲送　　　現在上海縣黄大令與蔡太守會商之下以賭之爲害最烈小則傾家大則覓死公堂之上時有所聞推原其故皆緣各地主貪利出租以致若輩有容身之處欲絶其害須清其源業已飭差傳諭各地主不得再將基地租與賭棍擺設賭檯如違將地充公卽由黄大令蔡太守會銜出示曉諭想若輩當　而知敬矣 
[英界公堂瑣案]  
　　秦包探禀稱張彭南誘拐戎馬氏之幼子在浦難行走因孩啼哭由捕拘　捕房今特解案請究戎馬氏抱孩上堂訴稱現開佛照樓客棧有金姓客借住十六號房内所帶家丁張彭南於昨日下午三點鐘時將兒子抱出四緝無踨嗣由捕來知照現請訊辦張供稱係揚州人主人金姓係安徽人現住佛照樓該氏之子小的時抱出外游玩昨又抱孩出游並非誘拐太守判將張押候傳伊主來案具保如不來保聽候備文遞解○秦探又禀蘇人夏松泉由蘇來滬在船時失去衣包一個值洋八元投報捕房現經小的緝獲竊犯周根富且查周竊取夏物後又至朱三福船上偷竊衣服等物今將人贓送究夏朱投案領贓周認竊求恩太守判笞一百板遞解回籍秦探又稱夏松泉失竊後初疑他人行竊旋被自稱探夥之徐芸香曹二寳李阿二陳大龍等以夏愚懦可欺遂訛索洋二元四人瓜分曹得六角徐得五角李陳各得四角尚有一角當時惠去茶鈔夏不甘心報明捕房現經小的將一千人拘獲洋銀二元亦湊齊交出夏訴稱曹等揚言若不酬謝須將小的拖上茶會　欲押入捕房不得已措洋付給旋知假冐報知捕房求請訊究曹徐李陳同供不敢冐充探夥夏失竊後央小的等找尋伊自願出酬並非拆梢太守察得曹陳等曾經犯事判將曹李陳各笞三百板徐笞二百板並備文將曹遞解回籍○三十七號西捕解行竊陳惠祥衣服之張邢氏到案請訊陳投案領贓張邢氏供詞支吾太守判押三禮拜贓交陳領○包探李金堂禀稱朱倫才遭吕廣來毆打解案請訊朱訴稱昨日在張阿篷烟館吸烟有吕廣來與人爭執小的爲之解勸吕忽遷怒小的屢被兇毆吕供稱不敢行兇朱自仗某包探之勢與小的尋釁小的願備香燭服禮又據見證王阿和供稱朱實被吕毆打此實因他人與吕掉邊吸烟致釀釁端張供稱此事吕實有不是太守判將吕管押三天以示薄懲○莊官文訴稱在碼頭當小工昨有馮高池到來爭奪向論反遭擊破頭顱爲此鳴捕送究小的之傷由醫生看明言四禮拜可痊見證馬左林供稱見馮行兇是實馮俯首求恩太守判將馮押候莊傷痊再訊○耶松船廠西人訴稱被喬火金竊鐵五條鳴捕送究太守判將喬押候下禮拜三再訊○包探張九意禀稱竊犯陳阿春劉田發屢在長江輪船犯竊此次又在元和輪船行竊拘案送究查陳於去年八月初九日在法捕房逃出陳劉泥首求恩太守判將劉管押三月備文遞解陳送往法廨核辦○流氓馬德芳與伶人小阿福滋生事端被捕拘案蔡太守訊供之下判將阿福管押馬則枷號期滿笞責二百板已紀前報昨日馬枷期已屇由捕房解至案下太守以馬現由陳姓在法廨具控欠銀不還一案卽著疎枷送往法公堂訊辦○包探王阿二禀稱大沽輪船生火人葉阿金助沈阿炳行兇將陳裕仁毆傷沈亦受微傷曾送醫院據醫生云陳須十四日方可痊愈沈二十日可愈今特解訊陳供係寍波人在大沽船爲水手昨因將水悞撥沈之足上沈卽與葉行兇葉持鐵錘將頭擊傷沈之傷痕係由小的持鐵杓毆傷沈葉供詞支吾太守判將葉管押一月陳沈姑念受傷從寛斥釋自投醫院醫治○某西人訴稱被張劉氏串同李阿福等行竊時表眼鏡各一報捕吊贓送究張劉氏供稱在西人處帮工每月給洋四元邇來家中缺少脚桶一隻且無錢購買火食是以向索工資西人自願將表交押錢文小婦人遂令陳桂福押表得洋一元眼鏡得錢四百文李供稱前去尋友不敢與該氏串竊太守商之薩君判將張劉氏管押一月贓給失主領去陳姑念年幼從寛斥釋李曾經犯事未便姑容仍交捕房帶回查明再訊○某號印捕控曹阿金袁阿昌辱駡一案已列報端昨據包探顧阿六偕三百三十六號華捕投案禀稱查得曹袁二人實無辱駡印捕之事太守判將曹袁交保○包探楊阿炳禀稱粤孩戴寳華由伊兄在原籍携來欲赴天津海關伊父處詎料抵滬之後忽然走散旋由虹口廣東街開設廣恒信洋藥店之張子震收留今特解案請訊寳華伸訴前情並稱父名昌樂現在津海關上太守着候覆訊 
[廣東官報]  
　　七月二十九日委署南韶道顧禀見禀辭赴任雙恩場王禀謝委接管一年禀見○八月初一日鹽知事吳炳麟插委候補鹽巡檢李禧麐禀謝超委○初二日補用府何禀見禀辭解蠟貢進京從九品黄體敏禀到京來○初三日候補府聯禀到由京引見回○初四日候補縣丞汪拱宸禀辭回卡○初五日海甲栅趙霖肇慶府經歴姚俱禀謝委禀辭赴任○初六日潮陽縣丁墉禀辭赴任○初七日淡水廠秦鳳墀禀謝委禀見○初八日候補典史陶念杲禀銷學轅巡捕差○初九日卽用縣蔡鎭禀見○初十日歸善平山司蘇禀辭赴任 
[福建官報]  
　　七月二十一日署石碼通判陶濟福缷事禀到通判張元鼎禀謝題補石碼通判行知新海防試用通判陶聞遠自京禀到鹽塲吳廷銓缷辦石碼釐局禀　縣丞孟慶倫禀　　日接辦北嶺釐卡○二十三日委辦船政塢事宜知府朱宗炳禀到禀見從九品顧宗駱奉裁缷辦厦門何厝鄕分卡回省禀到銷差○二十四日委辦船政塢事宜知府朱　　　見禀辭知縣彭光湛禀謝奉給蕭厝稅厘分局長征記功飭知船政帮辦支應處補用典史譚富光楊邦榮俱自船政工次來省禀到禀見禀謝委○二十六日典史倪長齡缷辦　武揚塘厘卡禀到○二十七日永春州沈受謙缷事禀到奉調簾差進慶城寺關防所有任内徵收正雜各欵銀兩解押到省掃數解清典史楊學淵禀明接電音丁父憂藩憲牌示照得連城縣知縣馮興猷撤任遺缺應以本任寗洋縣汪臣洽署理又署德化縣典史俞恆照署事年半期滿遺缺應以試用未入流張履泰署理特不○二十九日同知翁傳煦管解京餉進京並順差引見回閩禀到○八月初一日新選永定縣曹學禮自京來閩禀到福鼎縣丁芳缷事來省禀到巡檢羅光鼐禀謝委浦城五里塘厘卡○初二日本任寗洋縣汪臣洽禀明福安縣任内正雜各欵掃數解清委署際門巡檢王嗣羲禀謝委 
[蘇州馬大籙菴直東善賑公所桃埠同人彚報蘇復昌滬信昌杭公信寗文茂粤會館各收欵七月中旬清單]  
　　藩署交來求是堂募具慶堂山東直隸各七十元培字册六齡童子點省八齡童子點省二戸各三角清河李子月課奬四角常平安齊膏火浣雲生樹滋堂沈待香程移存德堂福記李圭田程移補過子續求路平安子九戸各一元吳樹德棧續詒盦先惠焑資壽德萱　主人詒盦决科移花紅知足居士後人五戸各二元詒芬書屋三元病魔子陳同敏求却病延年四元朱軼帆爲室求病愈六元無名氏十元潘蔣氏求病速愈三十元代收理字册無名氏八百文自求齋一元無名氏二元代收永字册無名氏五百文不列名一元代收大來堂桶捐二元小洋五角錢六百三十三文太和堂桶捐錢二百廿一文伯年長桶捐銅洋一元錢四十二文人和震記桶内善記十元無名氏六百文以上三十二戸共收洋二百三十九元銅洋一元小洋五角錢二千七百九十六文共合規錄一百七十兩二錢七分九厘○蘇州中布復昌莊徐君健齋經收復字册姚院課膏火五角陳川吉葉瑞之壽萱堂無名氏懷德堂讓會者合黄壽平揚陸院課膏火徐永森三陽春合九戸各一元讓會提捐三元八角二分張爾常五元錫山無名氏感莪氏病愈節省醫藥費二戸各十元無名氏三十元懷善居士四十元無名氏無名氏二戸各五十元代收理字册還續廬頒鼻那室伍際記鄒太補拙山房夏俊卿武記李德記錢蓉初施俊記孫孝友成記費菊生鑑記源豐成記龔有記萱壽堂德暖堂清眞書屋靜怡書屋汪子記無名氏愛蓮堂二十三戸各一元伍漱記伍秉記吳至善堂合設顧晉卿沈蓉記耕心堂七戸各二元沈蓉記手三元思源室五元雨吳記七元事有悞九元又銅洋一元麗記十元觀孝二十元以上五十四戸共收洋二百九十九元三角二分銅洋一元共合規銀二百二十兩三錢七分九厘○上海書錦里信昌珠號陳君養泉經收信字册恆記劉桂峰沈文贊陳劉氏戴湘琴張延隆六戸各一元無名氏喜西郭葉捧官夏文仙恊記謝如記朱叔記祥記七戸各二元薛長發瑞隆號守貞三戸各四元陳春仁隱名氏求病愈一生康　二戸各五元章心銘陳鶴官二戸各六元周葆堂無名氏吳復初顧湛豐爲母病求速痊四戸各十元無名氏喜十七元黄媽超宫二十元無名氏一百六尤嚴芝翁募信字三號册譚詠梅何潤梅鍾萼雲葉錦初周瑞莫麟甫鄭瑶山七戸各五角無名氏王新之袁松濤梁子碩羅曉園譚雲卿裕太新七戸各一元怡和泰鄧石軒蘭卿居士新記蔡錫寳陳望記六戸各二元沈松　二元五角桂德堂三元恆茂和四元周姓五元趙陸氏求孕身平安十元以上五十二戸共收洋三百八十四元共合規銀二百八兩三錢九分五厘○廣東金陵會舘周君樹三經收菊字册李氏六分無名氏沈氏二戸各七分二厘潘梅生仇懷軒顏氏黎兆棠張氏黎蘇甘第子張景生八戸各一錢四分四厘馬花仔一錢八分王錫康樂龍泉二戸各二錢一分六厘顏樹德堂梁氏黎兆俊黄棣儂劉逹敏樂雲標關厚德堂戴國顯戴國明蕭叢生十戸各三錢六分龍宅何宅大德堂陸梅耦梁簽石陳仰卿黄杏初何蕚穠八戸各七錢二分林梧桐居一兩四錢四分黄　屏七兩二錢以上三十四戸共收規銀十九兩九錢六分八厘○南京宋文茂號宋愼安經收培字册張春生劉階平李世興翁長泰四戸各二百文徐春元三百文陳尚美毛耀記春元坊張鑫記同興祥張德記鄧定財杭楚記八戸各五伯文馬吉甫運貨十位王順炳三戸各一元江兆昌行二元黄太太十五元以上十八戸共收洋二十元錢五千一百文共合規銀十八兩一錢九分三厘○杭州公信號經收下旬併登○本旬共收規銀六百三十七兩二錢一分四厘連前共收規銀二千五百八十二兩零四分○二十四日起解順天賑規銀三千兩 
[上海六馬路仁濟善堂籌賑公所施少欽經收山東山西賑捐五月十五至十九日止清鄲]  
　　金陵勸捐山西恊賑公所第五批洋六百元三山施寳熙洋一百元武陵姚氏心求子亘心室主人章恆彬補拙子四戸各洋五十元邗東逸氏四十五元山東恆升號經募東海隱士四十元崔瀾諸位合助朱隱名二戸各三十元經川隱名氏吳理卿二戸各二十六元嚴不留名求母病速愈安定氏求父病速愈隆昌莊來無名氏隱名氏袁聲大宜興萱壽室主人陸戸各二十元保嬰堂十一元二角五分平田鄭隱名求母身康健又求配妻六甲平安二戸各十一元平田鄭隱名求合家平安十元零五角五分金陵魏文泉爲得文孫湯餅移助義能記祈興寳小孩速愈不書名求妻病愈鄭喬氏求病愈鮑隱名求父病愈成興鄭榮記代募劉世恩堂來叔咸記張萱蔭堂本洋孫敦仁堂朱謙吉堂嘉興福泰升無錫楊德記章隱名隨緣子倪三如陳唐階浦逸亭程梅修顧明顯二十戸各十元太倉錢俞氏祈子病愈八元徐邦彦新巿陽泰當中缺諸合助二戸各七元黄子細濟源當二戸各六元錫山長興泰强善生江上漁隱字紙會鎰裔氏顧陳氏趙隱名鮑隱名章衡三沈鍾麟錢敬莊林雪山吳鶴儔鄭文波十四戸各五元祈佑慈親壽而康人胡魏氏完愿魏氏完愿王祥裕號周元昌張遵義余逹齋朱靜齋悟蓮久戸各四元錢萬昌三元陶介臣陳　之二戸各二元五角洽和同二元一角宋緝夫范耘芳吳容甫黄選卿合助一元陳善甫項漱芳吳恂卿劉靄瑞合助一元周安槁爲妻葛氏耳聾求愈杜琪樹堂完願求清吉人　　有心無力補拙子甘棠不肖子玉山張博雅堂漢口太古晋信局木犀香舘心原人神家江上漁隱無名氏無名氏孔顧氏無力子半壺軒雲中君錢銘王同善梁庚三陳士光馬梅　陳桂英朱小湖劉一山不留名朱介石二十七戸各二元西門外銀河里衆姓公醮餘資移助一元三角五分金光裕堂俞鳳儀李義和李和大劉子宣崔少六朱如勳七戸各一元二角五分程蔭亭孫蘭生汪籃生合一元潘耘耘陶菊泉程璧如合一元六合居士得彩移助赤花逸士章棟臣支小圃鮑龍光楊吉堂朱邵臣翟純夫劉　臣起　 
 
 

Page 10

 
 
天劉瑞雲趙長慶程禹聲華文淦王同德郭長流何紫輝粱賀貞劉柏齡彭成候曹韻笙姚治堂余養功張仲三嘉善顧怡然朱宜振錢鈞慶昇相億泰相乾泰蔣信士無名氏無名氏汪潘氏孫俞氏俞氏隱名氏沈氏保保堂退修齋金沙浪跡生不書名不書名不留名玉記四十六戸各一元汕窶價九角蔡執夫杜永盛李諧笙劉少艮班端甫孫　康王壽民七戸各六角二分半單紫卿張石生二戸各五角八分半單雅泉五角二分半朱壽山五角銅洋一元蕪湖老順記黄梓記文記施元亨德泰和宏泰和陳閣卿鮑昆夫馮輝如黄鴻元洪佐成范桂生周杏生不書名十上戸各五角李弼臣三角七分半王海仙三角一分二厘程崑生鄭長壽孫燿亭三戸各二角五分安珍二角張豫吾規銀五十兩南州求克齋主惜隂齋主合紋銀十四兩嚴雲峰陳品翰朱賡堯許少祺朱采章推人氏合錢一千八百文唐金生五百文許振興惠季賢岳康廷森泰容朱厚棠五戸各二百文李樸齋錢應春李旭如劉仲馨王仲英黄孟壎施金官七戸各一百文以上共收洋一千七百四十三元一角銅洋一元紋銀十四兩規銀五十兩錢四千文 
 
 

Page 11

 
 
   
 
 

Page 12

 
 
[光緒十九年八月十三日京報全錄]  
　　宫門抄○諭旨兩道錄前○東撫福奏查明經徵商灶課未完一分以上各員摺○又奏爲壽光等州縣被潮村莊懇恩緩徵糧賦摺○陝學政黎奏恭報歲科試一律完竣摺○河督許奏清理河工冐領欵項片○晉撫張奏查明旗員堪以留任片○八月十三日兵部太常寺太僕寺廂白旗值日無引見○廖壽恒樊恭煦文瑞各假滿請安○齡公請假十日○敬信續假五日○火器營奏派蘆溝橋潢放砲位派出敬信○召見軍機廖壽恒容貴○○尚書銜山東巡撫奴才福潤跪奏　查明光緒十七年東綱經徵商竈課未完一分以上各員開單恭摺具陳仰祈聖鑒事竊前准戸部咨經徵各項錢糧辦理奏銷之時應將未完一分以上各員先行開單奏報以嚴稽覈等因歴經遵照在案查山東鹽務徵收謀欵銀兩無論官辦商辦而歸商課案内造報屯運票價歸竈課案内造報現辦理光緒十七年商灶　奏銷據鹽運使李希蓮查明未完一分以上各員任卸起止日期及額徵已未完分數開册詳請具奏前來奴才覆查無異除飭將未完銀兩嚴催清解並赶造册籍詳送具題外理合繕具清單祗呈御覽　此案奴才於本年六月二十日據該運司詳報合併陳明謹恭摺具奏伏乞皇上聖鑒謹奏奉硃批戸部議奏單併發欽此○○尚書銜山東巡撫奴才福潤跪奏爲壽光等州縣被潮村莊懇恩緩徵糧賦以恤民艱恭摺仰祈聖鑒事竊東省沿海之壽光樂安昌邑濰縣利津等五縣上年冬間猝被潮災冲　民廬田舍淹斃人口異常困苦富經奴才撥賑銀棉衣委員解往散放壽光樂安二縣並由直隸津海關道盛宣懷籌橃義賑銀兩交南紳嚴作霖查放未完錢糧卽飭停徵另行禀請調劑已將辦理情形附片具奏在案嗣據平度州掖縣禀報尚海村莊間亦被潮復經飭令妥爲撫恤今春青黄不接之時仍各就地方情形或散放春賑或出借積榖災黎藉資補救所有應徵上年下忙及本年上忙錢糧兹樣該管府督冋各州縣確切查明除災前已經完納及本係無糧鹻廢地畝不計外擬請將未完各項分别緩徵以示體恤禀由藩司湯聘珍彚核詳請具奏前來合無仰懇天恩俯准將昌邑縣濱海等社下營莊等五十五村莊及同太莊等三十六村莊濰縣馬頭等社泊子莊等六村莊掖縣海倉莊等二村莊平度州大苗家等二十一村莊富國塲坐落昌邑縣境内東西灘池厫裏莊等六村莊及東西鍋面二處應徵光緒十九年上忙錢糧倉榖民佃灶地鹽課票價灶課等項均緩至光緒十九年秋後啓徵又壽光縣秦城等鄕任家莊子等五十五村莊官台塲坐落　光縣本塲官台莊等三十村莊又坐落濰縣境内高莊一莊王家岡塲坐落樂安縣境内東北鄕東六戸等九村莊又坐落濰縣境内坡子莊卽泊子莊應徵光緒十九年上忙錢糧臨德倉民田灶地鹽課等項及光緒十八年未完民欠灶欠錢糧均請緩至光緒十九年秋後啓徵又昌邑縣續報被潮後麥苗枯萎之交昌等社姚家莊等十三村莊及坐落平度州境内寄莊辛河街一屯應徵光緒十九年上忙未完錢糧臨德倉民田灶地鹽課等項並光緒十八年民欠錢糧均請緩至光緒十九年秋後啓徵其光緒十七年以前凡有歴年未完民欠各項錢糧併請緩至光緒十九年秋後各按最先年分遞年依次帶徵一年又壽光秦城等鄕東西宅科籌二十村莊官台場坐落壽光縣境内央子莊等五村莊應徵光緒十九年上忙錢糧已於青黄不接案内　請緩至麥後啓徵應請展緩至光緒十九年秋後啓徵又樂安縣端六保小許等三村莊濰縣馬頭等社嶺子等莊十村莊又大灣口莊等十村莊常寨等社官莊等三村莊馬頭等社周家官莊等十八村莊常寨等社柳科莊等三十一村莊統共七十二村莊王家岡塲坐落樂安縣境内東北鄕北辛　　二十三村莊應徵光緒十九年上忙錢糧倉項民田皂課等項已於青黄不接案内議請緩至秋後啓徵今因復被潮災與尋常水旱　傷不同應請同以上各州縣及鹽塲被潮村莊地畝統俟秋間由各地方官勘明潮氣有無退盡能否翻犁翻種是否不致鹻廢或應　限啓微或歸人秋災案内隨同下忙錢糧議請遞蠲遞緩或應專案請豁糧額冉行分别核辦至坐落各州縣民田灶地寄莊錢糧均請隨冋民田一律辦理除咨部查照外所有壽光等州縣被潮村莊議請緩徵糧賦緣由謹恭摺具奏伏乞皇上聖鑒訓示誦奏奉硃批着照所請戸部知道欽此○○陝西學政臣黎榮翰跪奏爲恭報陝西歲科各試一律完竣仰祈聖鑒事竊臣於上午歲試西同鳳乾邠五屬畢後卽按試北山榆延緩鄜四屬續試南山漢興商三屬至今年二月蕆事業將南北山歲科並試情形於三月十三日專摺具奏奉硃批知道了欽此查陝西通省歲科分試者惟西同鳳三府乾邠二州臣於三月十五日舉行西安科試次試冋州次試乾州併調試邠州次試鳳翔均循例錄士如額至六月十八日各屬試畢馳回三原所試人數亦不减於歲試土風素稱紬樸自愛者多間有匿冐頂替等弊經臣於歲試時屢爲嚴懲咸知畏法不敢輕於嘗試故此次科試弊端更少臣尤不敢稍涉疏忽按臨所至必預飭提調官督率教官禀保認眞查察有犯必懲臣復終日坐堂悉心防範仍於生員之優等覆試童生之榜前提覆嚴密面試各士子尚能恪守塲規均極安靜通計全省歲科各試已經一律完竣至各屬文風以西安同州興安爲最漢中鳳翔榆林綏德乾州商州次之邠州延安鄜州較遜臣每於發落時朂以敦品勵學勉爲有用之才復飭各學教官按章訓課諸生之資學優異者仍隨時調送味經宏道兩書院疑業俾見聞益廣造就可期庶幾仰副聖主培有人才之至意本年恭逢恩榜現歲科試竣凡新登　序得遂觀光倍形慶洽臣拜摺後當於本月中旬赴省錄遺如例送科所有陝西通省歲科各試完竣情形謹繕摺具奏再臣經過地方春夏之交雨暘雖未甚應時幸四月以來屢得甘霖渥沛之區收成有賴民情安謐堪以上慰宸厪合併陳明伏乞皇上聖鑒謹奏奉硃批知道了欽此○○許振褘片再從前河工積弊皆係紙上浮文每歲總報工用不敷力求奏請添欵及得添欵仍無實濟今歲添數萬來歲復添數萬河道不能郤廳員之禀河督卽不能郤河道之禀紛紜膠葛祗便私圖此弊不除則公事何由核實所以臣前奏定新章將從前浮冐文牘一概銷除專以此次之實用實銷爲準計每年定支陸十萬兩此外無論歲修搶險均不準忝欵廳員亦不准再立交代名目試辦三年屢經防險培隄並無不足以此次所辦之實工實用而論則從前之不免虚冐自難逃聖明洞鑒頃查開歸道文卷尚有光緒八年借用辛已霜後防險銀四萬五千兩又動用戊寅己卯庚辰等年工欵不敷銀二萬九千數百兩共銀七萬四千數百兩未能彌補又劉前署道任内借撥糧道庫銀五千兩未能交還爲數共近八萬臣不知當日所辦河工迄今亦無應領此欵之人而展轉存記不過留爲異日冐支地步此風斷不可長不知改章以後凡從前河督之批均以作爲廢紙臣等督飭道廳共辦實事何能將有定之正欵以還虚冐之漏巵此時固無大胆妄爲冐領此欵之人誠恐日後乘其不備得以濫請補發所有開歸道庫所存記應彌補之七萬四千數百兩應卽概行銷除不准存記分文至當時以一署道曾借糧道庫銀五千兩借雖屬實用恐虚縻目下開歸道庫既無虧空亦無存蓄此欵無從清償應由糧道庫自行銷除不准再向河庫索取臣爲斬斷葛藤一清積弊起見合無籲懇天恩飭部查照立案自改章以後河工第領銀六十萬兩修防搶險不得求添而從前河院兩道各廳所存檔册凡有涉往來支發概行銷除不准援以爲言前任各廳員亦不准私存昔年河督河道之批無恥冐求冀飽私槖以杜乘間濫領之弊自經此次奏明清理以後若該員再有揑造各欵妄求補發情弊應由臣叅革嚴辦事關庫帑碍難姑息理合附片陳明伏乞皇上聖鑒訓示祗遵謹奏奉硃批著照所請該部知道欽此○○張煦片再定例内外旗員五年舉行軍政一次若年齒雖老精力未衰由該管大臣詳加查騐秉公甄核奏請留任供職等因歴經遵辦在案兹查光緒十八年例應舉行軍政經前護撫臣胡聘之奏准展緩至十九年辦理現已届期自應補辦所有太原駐防各旂員例應歸臣考察據太原城守尉宗室溥蔚將各旂員造具清册加具印結並聲明鑲藍旗蒙古防禦哈豐祿年雖逾歲精力尚强訓練無懈堪以留任供職除循例造具册結加註考語送部查核外所有旂員年逾六旬精力尚强堪以留任緣由理合附片具陳伏乞聖鑒謹奏奉硃批兵部知道欽此 
 
 

Page 13

 
 
[光緒十九年八月十四日京報全錄]  
　　宫門抄○閩督譚等奏報春季分臺灣省并無委署州縣員缺摺○臺撫邵奏甄别知縣片○又奏辦理基隆金砂抽厘情形摺○又奏營勇裁撤日期及調紥地方請勅立案片○江督劉等奏查明十五年蘇省海運出力人員分别請奬摺○川督劉奏請准夔關徵收雜稅展限題銷片○又奏重慶關士項出入欵目請展緩造報片○又奏勦辦建昌鎭屬夷匪情形摺○又奏委署司道片○又奏甄别知縣各員片○河督許奏搶辦各掃工情形片○雲督王等奏報銷徵收各井鹽課並開支各欵銀兩摺○八月十四日刑部都察院大理寺廂紅旗值日刑部引見九名○睿王謝賞壽物恩○翁同龢等塲内專摺請安○浙江總兵張其光到京請安並謝恩○克王繼公各續假十日○兆伯續假二十日○召見軍機張其光阿克丹奕年○○頭品頂戴閩浙總督臣譚鍾麟頭品頂戴福建臺灣巡無臣邵友濂跪奏爲光緒十九年春季分台灣省并無委署州縣員缺恭摺仰祈聖鑒事竊案准部咨欽奉上諭各省州縣無論奏調委署代理著每届三個月彚奏一次欽此業經先後奏報至光緒十八年冬季分止在案兹查十九年春季分台灣省并無州縣缺出無從開報署代據台灣布政使唐景崧詳請具奏前來除咨部外臣等謹恭摺具陳伏乞皇上聖鑒謹奏奉硃批吏部知道欽此○○邵友濂片再定例捐納分發各官俟到省試用一年後方准題咨補缺又准部咨嗣後無論何項勞績歸入候補班人員以到省之日起予限一年詳加察看出具切實考語分别補用等因兹查候補班前先補用知縣林清漪試看一年期滿自應照例甄别據台灣布政使唐景崧台灣道兼按察使銜顧肇熙會詳前來查該員林清漪年力富强辦事勤敏堪以知縣留閩按班序補除將該員履歴咨部外臣謹會同兼管福建巡撫事閩浙總督臣譚鍾麟附片具陳伏乞聖鑒謹奏奉硃批吏部知道欽此○○頭品頂戴福建台灣巡撫臣邵友濂跪奏爲基隆金砂抽厘辦理情形及官辦期内收支數目曁改歸商辦緣由恭摺具奏仰祈聖鑒事竊照上年基隆廳轄龍潭堵一帶金砂顯露在地殷實　　雇工淘洗由官派員會同地方官設局試辦抽厘業經臣附片奏報旋准戸部咨查此項金砂抽厘究於何年月日開辦並如何　局薪水局用如何開支曁仿照何項章程抽厘每月每日可抽若干并由何營撥勇若干糧餉是否仍出原營支給行令查明聲覆又准　部咨將應用一切器具名目件數造册送部查核各等因均經轉行遵照去後兹據台灣善後局可道詳查基隆龍潭堵一帶金砂顯露於光緒十八年二月初一日在基隆設立總局又在瑞芳暖暖報雙綏四脚亭龍潭堵六堵七堵等處各設分局委派員司試辦抽厘就地招募勇丁一哨並酌撥原駐該處之銘字左營勇丁一哨稽查彈壓淘洗工人每名每日領牌一面酌抽厘金七二番銀一角仿照百貨釐金章程開設至局用一成嗣因産金漸少洗工日稀正擬另籌辦法間適有商人金寳泉禀請承辦每年　繳厘金銀二萬兩其一切局用及新募勇丁口糧均由該商人給發並聲明如果將來金苗枯竭淘洗無人准其退辦等情禀蒙批准自十九年正月初一日起歸商人金寳泉承辦將原設各局一律裁撤其自光緒十八年二月初一日起至十二月底止官辦期内計共收釐金番銀二萬七千五百五十六圓八角按七二折合庫平銀二萬七千一百一十二兩八錢九分六厘内除開支局用一成銀二千七百一十一兩一錢八分九厘六毫又支給新募一哨勇丁薪糧銀五千九百五十六兩九錢又支給勇丁領用帳房衣器等項折價銀七百八十二兩五錢九厘外實剩銀一萬七千六百六十二兩一錢九分七厘四毫容俟彚入光緒十八年分海防報銷案内列收造報至銘字營勇丁口糧係由原營支給理合將基隆金砂抽釐開辦情形及改歸商辦曁官辦期内收支數目支給勇丁口糧衣器等項分别造具册摺詳請奏咨核銷等情前來臣覆核無異除將册摺咨送戸工二部核銷外謹恭摺具奏伏祈皇上聖鑒飭部查照辦理施行謹奏奉硃批該部知道欽此○○邵友濂片再台灣留防各軍或駐守口岸或撫馭社番在在均關緊要惟自閩省協餉停解以後經臣飭將駐紥澎湖之宏字副左兩營於十八年九月十七日給清餉項裁遣回籍除支過薪糧公費柴草小口糧等項彚入光緒十八年報銷案内列册造銷外至北路自定海正副兩營裁撤後較嫌空虚又經紥調原駐台南之鎭海中軍副營移紥台北仍改名定海正營以資防衛據善後局司道將裁撤日期及調紥地方詳請奏咨立案前來臣覆查無異除分咨戸兵工各部外謹附片具陳伏乞聖鑒謹奏奉硃批該部知道欽此○○兩江總督臣劉坤一江蘇巡撫奴才奎俊跪奏爲查明蘇省海運光緒十五年分漕曰二糧辦理逕運出力員弁書吏開具清單懇恩分别給奬恭摺仰祈聖鑒事竊照蘇省光緒十五年分冬漕内除蘇州府屬被水停徵外計松江常州鎭江太倉四府州屬徵收漕白二糧共實運交倉正耗米四十六萬六千一百七十九石零照案派撥沙衛各船并招商局輪船分運承裝由海道運赴天津經蘇松糧道景星馳往督飭承辦各員斛兌過剝分起轉運前抵通州於光緒十六年三月二十九日開兌起至五月十五日止將正漕米石籌備等米一律交兌完竣承辦各員俱能踴躍從公實心任事用能上供天庾辦理尚稱周妥兹據蘇州藩可鄧華熙會同臬司陳褆蘇松督糧道景星蘇松太道聶緝槼查明天津通州蘇州上海等處辦事出力員弁書吏曁輪船水師各營出洋巡護出力員弁遵照新章開造年歲籍貫官階履歴清册詳請奏咨給奬前來臣等復查光緒十五年分蘇省海運漕白二糧除蘇州府屬被水停徵外實該交倉正耗共米四十六萬六千一百七十餘石循案由沙衛各船並招商局輪船承裝運抵天津後由糧道逕運通州交兌其籌畫南北各局用欵分司天津通州等處雇剝運交實屬任重事繁所有在事各員弁或辦理轉運彈壓稽查或鈎稽銀米兼籌運費或銀米首先承完或出洋認眞巡護均能任勞任怨實力實心洵屬急公奮勉倍著辛勤謹將辦理海運出力各員弁書吏擇尤酌擬奬叙等差開繕清單恭呈御覽合無仰懇天恩俯准給奬以昭激勸除抄奏同詳細履歴清册分咨吏兵部查照外理合恭摺具陳伏乞皇上聖鑒訓示謹奏奉硃批該部議奏單併發欽此○○劉秉璋片再據布政使龔照瑗詳稱竊照夔關征收雜稅銀兩歴係按年題銷前因重慶設立洋關興設掛旗船隻裝運洋土各貨入川銷售行抵夔關騐票後一律免稅核與子口稅戰無異應請分咨轉飭江海關將入川洋貨江漢關入川土貨此免彼征確數核明據實咨川劃抵方昭清晰已蒙分咨飭查以致光緒十七年分夔關經征雜稅銀不能依限辦理業經詳請陳明展限在案今據夔州府知府誠瑞禀稱前奉兩江督臣劉坤一咨聖夔關劃抵全案當將十七年分騐免上水旗船各貨數目造册咨送迄未核覆則劃抵之案仍屬無從辦理兹届光緒十八年一年期滿所有經徵雜稅仍難依限請題等情由司詳請奏咨展限前來合無仰懇天恩敕部將夔關十七十八兩年分經徵雜稅之案均予展限一俟各關咨覆到川再行核辦出自鴻慈除咨部外理合附片具陳伏乞聖鑒謹奏奉硃批着照所請戸部知道欽此○○劉秉璋片再據川東道重慶關監督黎庶昌詳稱計自光緒十七年正月二十一日開關起爲各關第一百二十二結至十八年八月初十日第一百二十八結止共解過征存各項稅餉銀十八萬八千三百九十七兩八錢一釐二毫九忽七微三塵又解總理衙門三成罰欵銀八十兩六錢四分三厘按照核准章程統共應支解費銀五千八百四十二兩八錢三分一厘七毫七絲與部中指撥十九年京餉銀七萬兩均在第一百二十八結所徵關稅銀兩内續行支解在案並聲明應解出使經費現奉部覆准在以後所徵關稅銀内提解自應遵辦其一百二十八結以前徵解指撥各項稅餉均經按結造册奏咨有案所有土項出入欵目毛册請免造送以省案牘卽片一百二十九結爲始每届肆結一年期滿再行仿照宜關章程彚造在關員役名數額支經費並出入欵項毛册呈送用符關章等情詳請奏咨前來臣覆查無異除分咨查照外謹附片具陳伏乞聖鑒謹奏奉硃批該衙門知道欽此○○頭品頂戴四川總督臣劉秉璋跪奏爲建昌鎭屬夷匪出巢焚掠謹將勦辦情形恭摺具陳仰祈聖鑒事竊建昌地方緜亙二千餘里猓夷環繞種類繁多夷地向資洋芋蕎麥爲生一歲不收立形饑饉去春至夏先旱後潦洋芋蕎麥全壞饑困迫切河西夷民時出騷擾經建昌鎭總兵劉土奇甯遠府知府唐承烈會派兵役彈壓撫綏隨卽歸巢案靜本年入夏　夷地遍處饑荒各夷四出搶糧漢民受害距郡城三十里之大興塲一帶頗被焚掠輕 
 
 

Page 14

 
 
該鎭府飛札土司帶領土練防禦而北山夷酋何甫沈等接踵紏搶勢甚猖獗據該鎭府禀報以制兵各有分防之責而省土勇營相距窵遠不得已先行募勇二百名請發洋槍藥彈以資應用等情當經臣酌發後門洋槍一百桿藥彈二萬顆並批飭酌量情形如勇力不敷不妨多募期速蕆事毋任蔓延旋據該鎭府會禀北山夷酋何甫沈輙敢糾衆焚掠附近郡城之村堡甚至踞聚相距郡城五里之烏歸塘日以搶糧爲事民心驚惶該鎭府慮已募之勇不敷分布隨又添募勇丁連前共成一營於六月初六日夜分飭弁勇銜枚疾進四面圍攻該夷猝不及防遂將何甫沈及其弟兄族戚等擒斬十二名餘匪散逃近日該各夷支仍復踞聚附近村堡時出掠糧不肯退散復經該鎭札調中左兩營兵丁分札陳家堡等要隘該府亦飭建甯營勇兩隊分札大坡烏歸塘等處以防竄擾而安民心所有兩營兵丁請酌給行糧與新募建甯營勇口糧均請作正開銷等情前來臣伏查川省邊夷支類紛繁一支猖獗衆支起應一逢荒歉往往糾衆出巢苟不大加懲創决不遽肯就撫向來辦理夷務所由必先勦而後撫也至川省勇餉去年因撥三營專護土卡其餉卽於土稅項下開支籌餉局停支之三營勇餉按月解存藩庫作爲籌邊經費亦經分晰奏明在案現在建昌夷務吃緊添募一營應仍查照東勇章程於成軍之日給發口糧與兵丁加給行糧均按月卽在籌邊經費項下撥支以免另籌支絀倘添募一營仍不敷用亦卽檄令再募一二營俾資調度除札飭該鎭府妥商勦辦並飭酌調土兵團練助勦以期迅速蕆事勿稍虚糜外所有建昌鎭屬夷匪出巢焚掠現在勦辦情形理合會同成都將軍臣恭壽恭摺具陳伏乞　皇上聖鑒訓示謹奏奉硃批知道了卽著督飭該員弁等實力勦辦毋任蔓延滋擾餘依議該部知道欽此○○劉秉璋片再光緒十九年五月初二日欽奉電傳諭旨著劉秉璋傳知藩司龔照瑗迅速來京陛見欽此欽遵轉行所遺四川藩司缺查有現任臬司文光老成練逹堪以調署文光遺缺杳有現任建昌道張華奎精明强幹堪以調署張華奎遺缺查有候補道安成安詳穩練堪以委署除由臣分飭遵照外理合附片具陳伏乞聖鑒謹奏奉　批吏部知道欽此○○劉秉璋片再查通行内開嗣後道府以至未入流凡有曾任各官保舉並非應升之階行令試看扣滿一年分别奏咨甄别後方准按班序補又業經在省人員勞績保舉補缺後以升階用者如係咨補以堂稿畫齊後第五日行文按該省照限减半計算以奉到准補部文作爲升階到省日期又道府丞倅州縣等官無論何項勞績保歸候補人員卽以到省之日起予限一年詳加察看出具切實考語奏明分别繁簡補用各等語兹查有在任候補直隷州知州宜賓縣知縣國璋在任候補同知直隷州璧山縣知縣羅振漢同知銜候補班補用知縣文褆候補儘先補用知縣周國楨均到省一年期滿例應甄别由藩臬兩司分别造具各該員履歴詳册塡註考語會詳請奏前來臣查在任候補直隷州知州宜賓縣知縣國璋才具開展在任候補同知直隷州璧山縣知縣羅振漢辦事平穩同知銜候補班補用知縣文湜年壯才敏候補班儘先補用知縣周國楨年富力强均各到省一年期滿均堪以留省照例補用除册送部外理合附片具陳伏乞聖鑒謹奏奉硃批吏部知道欽此○○許振褘片再本年黄河兩岸各廳歲修搶辦加廂掃工現已廂修高整者係上南河廳屬鄭州步汛頭堡邵家寨頭掃上首空檔掃工十叚中河廳屬中牟下汛三堡順隄藏頭二掃上首頭掃至四掃又藏頭頭工掃並頭掃至四掃共掃工十叚下南河廳屬祥符上汛十九堡新挑壩掃工四叚二十堡挑水頭壩上首空檔順隄掃工三叚又該堡挑水壩下首空檔托二壩掃工三叚共計掃工十叚北岸黄沁廳屬武涉沁河汛龍王廟掃工六叚西街口掃工五叚　家後掃工二叚又師家後上水掃工三叚共計掃工十六叚衛糧廳屬封邱汛西圈埝第九叚下首土壩前六掃迤下掃工七叚係光緒十八年緩修祥河廳屬祥符上汛十五堡挑水壩頭掃並五六掃又十六堡第二道挑壩下首曁第三道挑壩下首各順隄掃工三叚共計掃工九叚下　　廳屬祥符下汛二堡挑壩迤上空檔五掃迤下順隄頭掃至十掃掃工十叚係光緒十八年緩修均因入伏前後沁黄兩河水勢迭漲溜勢圈刷不移先後匯塌刷蟄情形緊要經各該廳等赶卽分投搶辦加廂現已一律按叚盤壓堅實高整穩固足资抵禦理合附片陳明伏乞聖鑒謹奏奉硃批工部知道欽此○○雲貴總督臣王文韶頭品頂戴雲南巡撫臣譚鈞培跪奏爲報銷光緒十八年分連閏征收各井鹽課並開支各欵銀兩恭摺仰祈聖鑒事竊查前准戸部議覆滇鹽雜欵勢難全徵不敷開支擬由鹽厘撥補一摺滇省十五年徵收正雜鹽課除正課照額征足計征起雜欵銀三萬餘兩合計兩項征收較前已有起色惟雜欵一項前經議令自光緒十三年起予限三年限滿照額征收此次所稱未經征足雜欵隨時復額未免漫無限制應照案予限三年以期早復舊規並令督飭實力䟎煎䟎銷按年加增務於限内卽將雜欵照額征足造報毋任短絀以重課額至該年現征雜欵不敷開支銀兩請由鹽厘撥補一節應暫如所奏辦理等因咨滇轉飭遵辦已將光緒十七年分收支鹽課等欵造册奏咨報銷准部核覆在案兹據鹽法道普津會同布政使史念祖祥稱查光緒十八年分連閏各井應徵原額正課銀二十八萬三千四百四十八兩七錢八分二厘五毫又應徵各井開支照額不及六成廉役雜欵及修費等欵鈒六萬六千八百八十六兩五錢六分九厘六毫二共實計應徵銀三十五萬三百三十五兩三錢五分二厘一毫迭經嚴定章程清理引岸督率井員培修滷脈䟎煎䟎銷杜絶緬各私嚴禁竈丁透漏商販夾帶事事竭力整頓徵解年有起色現已徵獲十八年分連閠黑元永三井白井橋後井麗江老姆二井喇雞鳴井石膏井磨黑井雲龍井安寍井阿陋井草溪井只舊井抱母香鹽二井按板井恩耕井景東井彌沙等二十二井鹽課並維西通判沙鹽稅課共銀三十三萬一百四十二兩八錢一分八厘一毫核除前項應徵原額正課銀二十八萬三千四百四十八兩七錢八分二厘五毫徵足外計徵獲廉役雜欵銀四萬六千六百九十四兩三分五厘六毫較之十六年分連閠只徵獲雜欵銀四萬一千六十一兩六錢六分二厘八毫之數則又多徵雜款銀五千六百三十二兩三錢七分二厘八毫惟較之前項實已開支减成廉役雜欵及修費銀兩之數實尚短徵銀二萬一百九十二兩五錢三分四厘遵照部議在於釐金局所收各井光緒十八年分鹽厘項下照數撥補列入新收項下作收解支又收獲元永白喬石磨抱按阿陋等井各竈繳還光緒十六年十七年分柴本共銀三萬二千六百兩又加舊管存庫銀八千三百七十九兩五錢三厘七毫統計光緒十八年分連閏管收共銀三十九萬一千三百一十四兩八錢五分五厘八毫開除項下共咨解司庫各井鹽課沙鹽稅課共銀二十六萬八千兩又撥解司庫由鹽厘撥補道庫十八年分短徵廉役雜欵及修費等銀作爲道庫撥解司庫十侂年分正課銀二萬一百九十二兩五錢三分四釐應由司分别報銷又發過鹽務項下各官養廉共銀三萬九百五十七兩一錢三分六釐七毫均係查照咸豐七年部定章程减成核放又發過井學廪生廪餼棚費各井刊刷引票紙張硃墨解課馬脚滷書巡役井兵書役紙張工食塔橋修路築隄工料祭需東租盤關道署大小差費督撫各房書吏鹽菜督撫道署各房書役紙張工食各屬緝私盤費造辦報銷册費報銷解部飯食及黑井修費等項共銀三萬五千九百二十九兩四錢三分二厘九毫亦係遵照部議摘要支給統照舊章不及六成其　章所無新增銷欵一律裁除又奏明發過白喬石磨抱按阿陋琅井等井各竈借領十八年分柴本銀一萬八千二百兩應由道飭　各井員督灶按限繳還歸欵以上總共開除銀三十七萬三千二百七十九兩一錢三釐六毫外計實存道庫銀一萬八千三十五兩七錢五分二厘二毫照造清册詳請具奏並聲明比較光緒十七年分除閏月加徵不計外多徵短徵各員遵照部議由外分别記功　過以昭激勸等情前來臣等覆核無異除清册分送部科查核外所有報銷光緒十八年分連閏徵收各井鹽課並開支各欵銀兩緣　謹合詞恭摺具陳伏乞皇上聖鑒敕部核覆施行再此案向規年例具題因雜欵尚未徵足是以改題爲奏合併陳明謹奏奉硃批戸部議奏欽此 
 
