# 1896 - 393 - 4908507

 

Page 1

 
 
[新印素靈類纂汪注出售] [  圖書集成局代啓]  
　　素問靈樞爲醫學家之鼻祖後世方伎之書雖汗牛充棟總不能出是範圍休寗汪訒菴先生嘗手輯素靈類纂一編以意　合條分九類而參的諸注尤爲詳略得宜誠黄岐之功臣靑囊之寶筏也惟原板漫漶閱者憾之茲有人倩本局代印出售紙墨精良校　愼密裝訂兩本定價碼洋二角四分欲閱者請向各書坊購取可也 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其說多　浮襲取之詞難誇心得梁溪鄒翰飛先生時下通才喜習經世有用之學平生與中西名士交抗談經濟凡有心得輙筆記之因成洋務叢談全部此書共一種也凡天文地輿及泰西各國沿革風俗兵刑禮律敎化盟會編年新政之涉於考據者備　其精嘹如指　茲託本局代印每部實價洋七角託鎭江文寶閣上洋申昌文瑞樓寶善分局各書坊寄售 
[與客談中西律例之各殊]  
　　有客語於執筆人口亂臣賊子人人得而誅之誠以作亂之人犯上興戈窺竊神器蹟其圖謀不軌斬木揭竿較之越貨殺人尤爲罪不容赦以故普天率土凡有血氣　誓不與之共戴天也謹按大清律例凡謀反及大逆但共謀者不分首從皆凌遲處死祖父父子孫兄弟及同居之人　分異姓有伯叔父兄弟之子不限籍之同異年十六已上不論篤疾廢疾皆斬註謂刑至凌遲無可再加而法猶未盡乃緣坐其親屬若是則天下之罪大惡極者誠無過於謀反如粤東逆犯孫文卽孫逸仙糾衆至數千人聚軍火至千萬件約期舉事謀叛聖朝國有常刑萬不得稍寛一綫乃太吏旣縣萬金之賞而孫逆仍潛逃海外得以漏網經年迨至逃赴倫敦經駐英大臣龔星使禁諸使署之中擬卽解回辦理而英外部乃移書詰責堅詞索回致極惡窮兇無計加以斧鑕何西人之好庇罪犯竟至於斯耶執筆人曰是豈西人之好庇罪犯哉實中西律例不同故耳攷之西律殺人放火刦物圖財者謂之私犯罪在不赦重則施以繯首之刑其輕者或監禁終身或流諸荒島嚴加禁錮罰作苦工獨至謀反叛逆之人謂之國犯亦曰公罪其意謂作亂者係衆人之公見其謀非獨發之一人不過推一人爲逆酋衆皆聽其號令而已故一經逆蹟發露逃至他邦他邦雖無庇護之心亦從無交還之例試卽昔年回逆曰彦虎一事言之白彦虎者逆回之酋長也當咸豐之季竊據新疆弄兵潢池歴十餘載迨左季高相國綏輯回部反側全消白逆乃逃至俄羅斯以冀苟延殘喘其時伊犁一帶歸俄人代爲典守我朝特遣曾劼剛襲侯由英銜命而往索返伊犁議旣成欽奉上諭劉錦棠奏首逆逋誅請飭使臣向俄理論解回懲辦一摺劉錦棠以曾紀澤已與俄國另立新約白逆等如何交出未聞議及急應執約理論不可置之度外等語曰彦虎一事前於二月間據曾紀澤電寄總理各國事務衙門詢及辦法當以此事自須論及應否卽議或俟換約後再議由曾紀澤審度辦理經該衙門由電報傳旨寄覆曾紀澤接奉此旨當能相度機宜妥爲籌辦俟曾紀澤奏到時再行諭知劉錦棠遵照欽此及襲侯遵旨與俄外部再三議論請按照兩國交犯成法將白逆尅日交還旋由俄外部覆稱曰彦虎等犯係屬公罪不在條約所載之列雖該犯所爲之事本國亦深惡之然不得不認各國容留公罪之例惟本國亦不得不認其責成設法防範以杜越界謀爲不軌情事是以本國飭將白彦虎禁錮於離距中國邊界較遠之地嚴加管束如此辦理諒貴國國家洞悉原委必以爲然而本國設此嚴防免致白彦虎等再滋事端係爲安謐中國邊疆起見務望鑒察此情等語今兹孫逆之起意謀叛大致與白逆相同惟一則謀叛已成一則初現反形逆巢遽覆耳彼星使之執而候解固屬分所當然而英外部斷斷與爭亦爲守定彼國之例子固何所懷疑於心哉客曰西國之例小民固無自而知然星使則膺皇華之選者也平日外交有素豈於外帮之例尚屬瞢如何乃貿貿然拘之卽貿貿然送還之獨不顧及外人之齒冷乎曰子言誠然然苟不貿貿然拘之而必移書英之外部大臣請其設法拘拿解歸治罪外部安肯自壞其例將孫逆拘解使署之中亦惟有倣照俄人辦理白逆章和留心禁錮使大逆不道者依然得逭刑章萬一朝廷詰問緣由星使能辭其咎乎計不如設計拘禁庶得釋然無憂此正星使之苦衷非外人所能共喻者也客曰今旣釋之矣他日尚望其能入我網羅明正其罪耶則答之曰是在總署與星使之得行其權與否與夫英外部之肯破例曲從與否鯫生固不敢擬議於其間然恐難矣客爲之憮然握手而别執筆人困錄其問答之語於簡端以見中西律例之各殊如此 
[雁陣驚寒]  
　　江西訪事人南浦寄語云江西撫憲德靜山中丞日前大張告示嚴查保甲拿辦賭棍驅逐娼妓前已列報邇日署臬憲裕竹邨廉訪又有示諭重申禁令不啻舌敝唇焦第未知巡丁地保兵役果能仰體憲意奉行惟謹否耳兹將示言錄左示云省城爲四省通衢五方雜處稽查稍有未週匪徒卽易溷迹至若妓館賭塲尤爲匪類藏身之地刁徒滋事之區迭經本署司督飭府縣及各保甲委員稽查禁止在案兹際冬令正宵小竊發之時乃訪聞城廂内外有不法之徒窩賭窩娼以致無業游民乘機擾害殊堪痛恨若不加意訪察認眞整頓何以戢匪類而安閭閻除札府曁保甲總局轉飭嚴查保甲隨時訪拿外合亟出示曉諭爲此示仰省城内外鋪户居民人等一體知悉窩賭窩娼均屬有于例禁且呼朋引類衣莠不齊爾等俱有身家貽害實非淺鮮嗣後如有前項不法情事以及形迹可疑之人凡爾附近鋪户居民卽令地保立時禀官嚴拿照例懲辦地保如敢包庇卽由該鋪户居民報縣拘案革究爾等固不得稍仔徇隱致貽後悔亦不得挾嫌誣指致干反坐本署司愛民如子不憚誨爾諄諄嫉惡如分非敢自矜察察倘敢有心故犯一經訪聞或被告發定予嚴懲决不稍從寛貸其各凛遵毋違特示○南昌府江訒吾太守舉行府試所有南新靖豐進奉六縣正塲均列前報兹太守親將各卷昕夕披覽逐一校定計竭六日夜精神備極勞瘁見者恐其心刀用過勸少息太守不以爲苦十月二十六日初覆南新靖挑取前列數十名另坐堂號重門嚴扃終日親坐門旁隔絶内外故無一人敢至門隙窺探者一時鎗替杜絶各卷於早晚時親蓋小戳二次塲規嚴肅爲近年所未有外號則委員蓋戳稽查亦嚴南昌題敢問夫子之不動心與告子之不動心新建題敢問夫子惡乎長至敢問何謂浩然之氣靖安題敢問友通塲詩題賦得蓬萊文章建安骨得章字○章江門外向有安濟渡爲省城一大義舉前經吳竹莊中丞柏莊觀察倡捐數千金禀請當道籌捐數萬金設法生息以備多置渡船數艘並嚴定章程多條委員分駐兩岸管理往來渡夫首士經理出入帳目雖係官督紳辦而官不問銀錢可謂盡美盡善近因首士兼管别項義舉照料不周當道另委某紳接辦定能不負委任整頓維持也 
[晴川夕照]  
　　漢口訪事人云武備學生開考已登前報兹聞主試者除儲憲岑馥莊觀察外另有廣東候補道 
 
 

Page 2

 
 
王觀察監塲有張明府炳聶明府廣澤學生領卷時各給條一紙上有　圈分一二三是爲暗記塲　極緊考者約七百餘名聞此卷由自强學堂某分教參閱云○漢陽與漢口接壤華洋雜處雖有發審委員爲之佐理獄訟之事奈邇來四鄉控案日益加多因禀上憲加委張明府爲帮審現聞張君因事撤差替人尚未到也○漢口五碼頭十大家一帶均係華民居址前有某西商議就此間續闢租界嗣因地價高昻不果刻聞已商請地方官爲之出塲主賣給價從優不卜地主能遵諭否○漢鎭緝捕營傅竹湘太守所拘新選陜西知縣唐君一案本館已據所聞三列報章矣兹悉某憲已電奏唐某原有武職尚未注銷住居客邸不受盤查狎妓飲酒逗留忘返等情奉電覆暫行革職查明從重核辦臬憲委武昌府施太守紀雲漢陽府逄太守潤古保甲局黄太守國璸江夏縣徐大令嘉禾會同發審局員就武昌府署同訊由撫中衡　參戎玉處將唐某輿迭歸案有見者云唐君年約廿四五風神俊秀面貌魁梧不類歹人受傷處業經完好同時由武功營解來差弁王金彪一名對案據王供稱此人確係唐奇改名朦捐前在關外時曾作會匪頭目散放標布我無知曾悮投羅網云云唐稱汝所云有何憑據衆問官亦問王弁謂唐某係上月十九日被獲汝何不先投案且標布安在王稱有事覊身故未首報我現改過自新標布已經焚廢衆問官照供錄畢將唐及王仍解臬署分别管押此本月初四日事也聞臬署於初五日提王單審並聞上憲已電達某省提前與唐奇同案匪首某甲來案質證一决眞僞前數年江南省曾有李洪一案未知此事同一榜樣否也 
[教案已敉]  
　　蕪　采訪友人云今春六安州蘇家埠鎭天主堂有車夫帮聚衆滋閙將西教士戴君及教民數輩　入某廟拷打逼令出具自認毁壞神像律據然後釋歸事後州牧王直刺拘獲數人予以懲辦教士未能滿意屢向上游饒舌後又經駐紥上海之法總領事白君乘某兵艦赴皖致詰適撫憲方奏請病假未克晤談因而益形扞格至上月下浣始由南洋大臣劉峴帥札委蔡和甫觀察赴上海與法總領事商辦就緒除卽日派員護送教士回蘇家埠優加體面外並將董事朱家振于長發兩人功名斥革車夫帮前因此案致送王前牧匾對一概撤毁復令董事公賠被毁器物銀一千五百兩出具切結聲明此後設法免再滋事並由撫憲出示嚴定該埠車夫逞兇滋事罪名各等因書立條欵各執一紙法總領事卽偕兵輪船統帶及教士費君等人乘高美德大戰艦駛赴皖江拜會撫軍商照所議切實辦理聞高美德已於初八日行抵金陸俟會晤劉制軍後卽當展輪向皖江進發 
[東報譯登]  
　　日本某日報云岐阜縣屬連日大雨以致洪水横流安八本巢二郡民人家産房屋均被水浸以致無可安居○某日幽館地方狂風猛烈吹倒房屋甚多○印度地方旱災甚酷自西歴一千八百九十五年起至一千八百九十六年止一年之内餓死一百餘萬人誠可慘也○朝鮮平壤近有亂民蠢蠢欲動是以日本駐韓代理公使加滕氏特派仁川警部三名赴彼保護○小呂宋叛徒勢甚猖獗西班牙軍屢戰敗北居留是處之日本人民恐有不測已陸續附船赴香港暫避矣 
[俄國船政]  
　　中外新報云俄國政府飭輪船公司遇有戰事須聽海部大臣調遣並定新章每年局事各雇水師兵二百名充富各船水手以五年爲限限滿仍遣回兵部此舉誠兩有裨益一水師兵丁籍歴戎行均妥實可靠公司各船用以充當水手定爲得力一水帥兵丁充當水手一切海面情形及各船器機位置駕駛各法日益熟悉異時有事則公司船隻卽可備佐兵艦洵善策也 
[招考官醫]  
　　金陵采訪友人云省中愛育善堂向有施醫義舉醫由官設每人月給薪水銀十五兩不爲輕矣顧每庸醫濫厠其間藥性未明脉理罔識胡亂診治貽害無窮邇經地方紳董投府署控陳柯太守逢時批示後復牌示頭門大略謂凡醫學家願來投考者無論男婦内外十三科准其一律應試等因及屆試期各醫齊詣府署課程科報名塡册太守點騐畢分類命題局門面試不准翻閱書籍限本日繳卷繼又覆試一次計題目共十有八道 
[學堂補考]  
　　金陸訪事人云江南陸師學堂前經招考錄取六七十人總辦錢琴齋觀察德培以尚未滿額亟須再行續考月之初二初七兩日始集考生在學堂考試黎明時觀察公服坐於大堂上命各學生魚貫而入凡年貌履歴無不細加察騐點名給卷畢握管命題黏貼楹　初二日題聽其言而觀其行論初七日題君子欲訥於言而敏於行論派委員數人在考桌旁往來巡察以杜槍替之弊並飭庖人蒸作餛飩按名分送以免諸考生枵腹從事繳卷後卽飭當階搬舞靑石試其膂力石之輕重不等自三十斤至數十斤各隨量力而試以百斤爲度試罷閱數日評定甲乙先後發案榜示分正取副取次取三等計兩次錄取三十餘人刻已傳取保結分别入堂肄業矣 
[勇丁不法]  
　　蘇州訪事人云盤門外靑陽地起造繅絲廠屢紀本報是廠落成後卽日開工所需機器等件亦已一律整備齊全昕宵工作軋軋之聲不絶於耳本月初九夜忽被梁上君子惠顧竊去贓物甚鉅是夜商務局亦爲宵小者流胠篋而去聞二處所失殊屬不貲翌晨開單赴長元吳三縣署報案縣尊王李項三大令皆命駕詣勘當飭差捕等赶緊躧緝務期人贓並獲不得遲延各差捕唯唯而退迨勘畢之後三大令分道回城不意吳縣項詩侣大令道由　門左側突有某營勇丁數十人横衝直撞而來略不避讓差役等喝令偏行若輩非但不從反出惡言相向彼此爭閙之餘赳赳者遂買其如熊如羆之勇欲與差役爲難並擁至輿前恣意哄閙大令令從者不必與較俟回署後再行查究當嘈嚷之際長隨某甲見若輩兇横恐釀禍　立卽飛騎回署喚集公役人等前來護持及至半途見大令已呵殿而返遂隨之回衙但不知大令將追究否也 
[租界開車]  
　　盤葑二門外靑陽地建築馬路現已工竣有楊姓人製備東洋車三十輛禀知巡捕房在馬路中招攬坐客馬路兩端計長　里許定價葑門至盤門每次需小洋銀一角三日後已减至五六十文近日天氣暢晴纎塵不起見所未見咸欲一試往來馳驟之樂故生意亦頗不冷落也 
[粤東防盜]  
　　欽加同知銜署理南海縣事饒平縣正堂黄爲出示曉諭事照得縣屬城廂店鋪多趁夜市通衢生理類至宵深或黄昏後虚掩鋪門留待客伴進去匪徒白晝遊行伺知殷實薄暮蹈隙竊發俗謂之跴燈花推門而入關門而刦械禁聲張隣右不知本爲防警掩門轉類引盜入室現值冬防本縣除舊署前廠勇外男復籌欵添募壯勇一百名專就省城各街道酌量劃叚分布早夜輪班巡防衣械燈籠各項亦　由官備衣字爲南海縣防勇遇有盜警責成嚴拿惟是街頭巷尾終覺備多難分雖另諭城廂街正等一律照章舉辦冬防惟各該鋪户仍宜留心門户設法防範如高第街各店皆縣繫響鈴貫索左右鄰鋪直達閘門有警連拽俾閘夫閉閘街衆赴救視古人連村置鼓之法尤爲加密實無街不可仿行又如城廂鋪户間於門首櫃前遮以鐵木栅欄酌留窓洞以通交易并無門户重疉之嫌足杜盜匪取携之便凡宜於仿辦各店亦勿苟安惜費貽悔補牢合亟出示曉諭爲此示仰城廂鋪户人等知悉爾等凡入黑收市各店卽有要事出入門須隨啓隨關勿虚掩疎防如工伴無故夜遊被盜乘機伺刼許店東指名控究其赶趁夜市鋪户如果可於門首櫃前酌用鐵木栅欄亦各及時仿置以昭嚴密若烟館則定限二更關閉倘敢故違及有存留面生可疑之人查出立子封拘并提街正更保分别革究至各閘夫每閘必須二名庶便日夜輪守并責成各街正等選募老成壯勇不得徇情濫充備數嗣後盜案查有閘夫聞警不閉致令盜匪逃逸立卽提訊有無通匪情弊從嚴懲治倘本縣分佈各街及署前勇廠膽敢索擾滋事并着各街坊　拿解辦絶不稍涉廻護其各凛遵毋違特示 
[麋臺望雪]  
　　蘇州訪事人云有渾名爛膀阿柄者無賴也不知因何與同黨某甲結成不解之仇本月初九日下午在西貫橋不期而遇 
 
 

Page 3

 
 
彼此見面之下卽以老拳從事時甲黨羽甚多喝令帮同下手將阿柄按倒橋上拳脚兼施幾如雨點阿柄謂與其被毆而死不若投河自盡遂乘　向河中一躍但聞撲通一聲已占滅頂觀者不忍袖手爰爲之設法援起而某甲已早遠颺矣○東美巷朱姓子曾習洋貨業嗣以吸食洋烟爲店主辭歇妻黄氏年方花信頗能義命自安事姑以孝事夫以順數載以來鄰里皆稱爲賢淑本月初九日不知何事偶拂藁砧之意遽占脫輻之爻朱大肆咆哮詈駡不絶氏氣忿塡胸以爲生不逢辰遇人不淑不如自圖畢命完此孽緣遂以夫吸剩之紫霞膏背人吞服至夜半毒發呻吟床第轉側有聲姑聞而疑之盤究逾時始得其實急卽設法灌救終以中毒過深不克收效延至天曉遂玉殞香消泉臺永赴矣嗟嗟紅顔薄命夫也不良黄土傷心魂兮不返其死旣可慘其情尤可哀焉 
[札委督工]  
　　浦東三林塘河工楊溜河年久未經疏鑿鄉民苦於篙　難施近由董事秦月汀封翁禀請上海　派工開濬黄愛棠大令准之特飭黄浦司障星伯少尹移駐河上督工二尹奉飭後已於初十日到差矣 
[會議欠案]  
　　法界洋行街鴻興係日叻人李錫卿所開隸入英籍本年九月間以虧欠晉成晉餘等各莊銀十萬餘兩聽人指使投英領事署告窮以爲可含糊了事旋由律師威金生函致被欠各莊囑往英領事呈帳到堂訊問各莊以虧欠莊銀應照中國律例辦理不能任其告窮含糊了事且有碍將來大局因將各情告知錢業董事陳笙郊倩繙譯官小谷往英領事署與威律師辨論並請領事將告窮之案注銷方可核辦由英總領事邀請陳董叙談允至中國錢業會館訂期會議本月十二日南北各同行齊集會館鐘鳴三下英領事偕繙譯官乘坐馬車而至由　夏二君延入内廳先將公堂節略宣讀一週謂鴻興行主李錫卿亦知告窮與理不合轉輾面懇陳董轉圜現擬公舉陳董將李　　家　罄其所有合帳分派秉公辦理領事允之謂本領事並不庇護李錫卿今旣來案亦須彼此通融秉公辦理今日係初　尚須另訂日期公舉見証之人復議定奪今李所欠各莊數目與所報二萬三千之存數是否確實夏君謂所欠各莊之數相去無幾至所報存數現在貴領事已將帳簿盡行吊出無須細查惟大致銀有四萬之多須將帳簿送交陳董方可查核領事謂須待公正人到塲可將帳簿交付旣查有四萬之多其有心少報亦須查究夏君謂當李呈報之時實以經手虧欠避匿不及細查並非有心少報領事謂總之除李錫卿一身衣服外盡其所有分派可也但現歸　董辦理一俟將貨欵帳目查清共得若干將該欵送交陳董分派與各債户屆時須由公正人經手兩造簽字照收以昭公允夏陳二君謂其女眷房中首飾亦須取出分派方得謂之秉公領事謂本公館當派一英捕前去看守不得絲毫藏匿又謂此案旣了李仍可開行否夏君謂若照貴國例李旣告窮等於無用之人今旣通融辦理一經了案仍可開行此初次會議之大略旋於禮拜六英總領事偕繙譯官與威律師並所帶之繙譯曹君吉甫公舉之中閒人英商特勃爾皮及密生錢業董事陳君及夏君小谷偕南北各同行齊集會館復議將所欠各莊數目呈上並威律師所致各莊之信囑開欠數簽字一節各莊以西國文字不敢擅簽卽將原信奉還領事謂已允將此事歸陳君主裁若不簽字焉能定局因將此單囑曹君念與衆聽謂此單係被欠之數與債主呈報之數有無差悮並無疑義如其相符卽可簽字於是陳君遂令各莊簽字領事一一照錄約夏君於禮拜一往英領事署將鴻興所存之帳箱領出以便陳君核辦並云結清帳目派定銀兩之後須登中西各報以供衆覽云云迨議畢已鐘鳴五下矣 
[根究羽黨]  
　　總巡鍾壽伯明府日前面諭虹口圓通寺及楊樹浦二局員訪查巨棍張桂卿之黨羽二局員遵飭後各遣巡勇嚴行查緝日昨午後楊樹浦巡防局委員鄭厚餘二尹帶領差役親往鄉間搜查旋至朱家木橋某茶肆内　歇飭役喚地保奚坤寶至詢其可知八十個黨各流氓蹤跡保對以首惡成擒餘黨均已避匿不知去向二尹復謂如著名之張順金張阿慶時達山等數人可知其住址否保答稱張等均住二圖内時等諸人不知住處二尹以張等旣住二圖應由圓通寺巡局緝捕遂回局署知照圓通寺局員飭勇查緝 
[提訊屋主]  
　　本邑楊樹浦著名巨棍張桂卿經署江海關道吕鏡宇觀察訪拿研訊本報已迭紀情形兹悉張曾供認糾合八十個黨六十個黨等　觀察遂飭總巡鍾壽伯明府務將賃屋與張糾黨蟠踞之奚炳生獲案訊辦明府奉諭後立派勇丁緝訪奚已聞風逃避勇丁爰將奚妻張氏獲送局中明府研訊之下張氏供稱此事小婦人實不知情明府問張所結羽黨在爾家中爾將細情供陳毋許抵賴氏供稱本年二月二十五日張糾合共黨六十人來家借屋設筵請客適　夫因事出外小婦人見來人過多不敢不允只得任其進屋伊等前大排筵宴虎咽狼吞明府問爾見張等拜把否供稱小婦人畏其兇狠不敢入視惟在門隙中偷觀略見伊等各持利刃興高采烈如强盜一般明府著將張氏交差役看管一面據情禀覆觀察候示施行 
[蘭玉云殂]  
　　昨報紀名士西歸一事共實逝世者爲傅蘭雅先生之令嗣傅君紹蘭當日本館接得訃音係用西文刊印適先生父子姓同而名亦一致以致悮譯其詞又聞紹蘭年甫二十有五學通中外頗有雛鳳之稱本年八月間偶染傷寒之症卽移居北蘇州路公濟醫院醫士爲之秤藥量水頗極周詳無奈正氣已虧萬難挽救延至本月十三日竟致不起蘭摧玉折殊可哀已 
[行主待保]  
　　同昌泰煤炭行主徐松堂因賣火油不將棧單交出涉訟公庭經鄭大令訊押在案昨日葉薇生投案求保大公謂此案銀數重大非爾所能任著將保單擲還另覓殷實店鋪方准交保 
[買地案待訊]  
　　道勝銀行買辦宋維翰投法領事署控楊葆鏞卽子京置買地基房屋　勒不交領事准詞出票飭探至英界移提適楊乘坐馬車至張園遊玩包探亦雇馬車至張園守候楊知風潜遁回至家中避匿不出包探復投英捕房請派探至楊家將其妾父陸士林帶回　房旋經西人致信倩法界鴻運樓保出者於禮拜二將楊陸二人一并解訊 
[議加車捐]  
　　上海爲通商衆埠生意之盛甲於天下卽小車一項之投巡捕房報捐者不下二三千輛之多按月每輛納捐錢四百文此向章也兹據工部局首董議得小車往來租界最易損壞馬路現在工部局每車修理街道需費浩繁故議定於三個月之後每輛加捐錢二百文照按月六百文捐納等情業已議定函致英公廨請爲出示曉諭别駕接准來函以小車夫大帮是江北窮黎食力維艱若遽加捐錢二百文未免力有不逮因函商工部局可否酌减每月加錢一百文以示體恤一俟商定然後出示未知工部局能諒别駕之一片婆心否 
[令節停]  
　　今日係長至令節英讞員屠興之别駕循照向章知照薩副領事及英美各捕房停解公事一天 
[巡局瑣事]  
　　江北船户金王氏與同帮周某昨日在滬南大關碼頭爭裝竹布一箱以致口角繼各用武該氏力不敵周竟被毆傷卽至十六鋪中局喊控李蘭史二尹准詞立飭甲勇拘周到局審訊判責周二百下交保釋出○前日總巡鍾明府帶同丁役巡夜至小南門外大栅前傳該栅夫訊以冬防各局夜間出巡否該栅夫據實以陳答稱某老爺等近日并未出外巡夜明府立命該栅夫傳冬防局委員責以目下冬防甚屬緊要何以尸位素餐如是申斥再三命輿而返 
[英晚堂案]  
　　巨棍張桂卿擒獲後經道憲呂觀察督同上海縣黄大令訊供收禁詳辦情形迭詳本報前日有鄉民曹瑞卿洪雲福茅登發等投美捕房控被張勒詐綑縛等情經黎副捕頭立飭施包探將曹洪茅三人送請英廨訊供移解到廨屠興之别駕卽行提訊先據曹供上海縣廿三保十三圖人　務農爲生圖内巨棍張桂卿魚肉鄉民本不敢攖其鋒詎料今五月初七八等日有張之羽黨許茂元在張棍前播弄是非誣說小的父子背後說他歹話張卽糾集羽黨數十人各持刀械鐵尺洋槍等凶器蜂擁來家將小的兒子搶去吊打性命卽在呼吸小的央人 
 
 

Page 4

 
 
向張討情被許去洋廿元始將子釋回曾投上海縣控告批斥在案今聞張爲道憲懸賞訪拿到案小的始赴捕房控告蒙送案下求恩究辦洪供本邑廿三保十三圖人耕種度活張乃圖内惡棍向不敢與之交談今五月初八日因事路過楊樹浦洋布局門前忽與張遇張喝令羽黨名金三達三六　等各土棍將小的拉至北首鄉間綑縛在樹上向小的勒索洋銀五十元酒筵十席始肯釋放小的以無端被詐不　卽被吊打無人救援不得己允出洋三十元始得脫離虎口今聞張己被獲故敢投案伸訴求因究辦茅供上海縣廿三保十三圖人種田度日五月間在鄉路遇張桂卿卽喝令羽黨六眼宇春等十餘人將小的拉去北首鄉間吊打勒詐去洋廿五元復搜小的身畔帶有銀時表一只金約指兩枚一併被張强取而去張之黨羽身畔均藏有洋鎗刀械鐵尺等兇器事後投捕房控告曾奉拘獲羽黨沈桂卿管押兹聞張桂卿被道憲懸賞　拿獲案故小的等受其擾害至今始能投案求恩伸雪别駕得供後遂謂曹等曰張桂卿現已收禁爾等旣受過擾害判著將擾害吊打勒詐各情明曰補詞呈候備文移請上海縣究辦曹等均叩謝再三而退○家丁朱福扭控大亨棧　房夏寗五串竊主人衣飾等情屠别駕於前晚升座提訊朱供家主徐楨係前任浙江新城縣黄史因返藉修墓携同官眷來滬寓居大亨客棧十月初八日起鄉掃墓將房中行李衣箱等件存儲房中鎖固鎖匙卽交該茶房夏寗五收藏囑令謹　防範至十六日來申點查房内金飾衣物缺少甚多顯係監守自盜開明失單求恩究追訊之夏供在大亨棧充當茶房鎖匙由小的轉交與司帳名蘭生者聞所失之物均已歇家丁張玉所取餘供支吾别駕以夏旣收鎖匙不應私自轉交喝責二百板押候查傳蘭生等到案復訊究追朱斥退○　夏氏扭控王阿和滋鬧等情屠别駕前晚提訊氏供山東人在申小本營生因見李氏在路啼哭查詢云無撫養小婦人卽將其收留欲作兒媳數日後忽有王阿和來認領爭論之下交捕送究訊之李氏語無倫次狀似痴　質之土供李氏是髮妻曾經生育一子不幸夭殤因而積想成痴婚帖現在不敢冐認乞鑒别駕得供之下判著原差押　王阿和前往果有婚帖卽將該李氏交領如無禀候復訊研究○　送拐　蔡昭生女孩之吳協三張孟郎等請究屠别駕前晚提訊原差禀原告及女孩未到張供在某姓家拉車度日蔡昭生之幼女阿毛被吳協三誘出向劉　介家兠賣經小的瞥見欲想阻止而劉亦因吳言語不合指交巡捕現在女已　蔡領去不敢串賣乞鑒訊之吳供　舊貨攤度日幼女蔡阿毛係小的商同包車夫張孟郎兠賣於劉爾介家被其察出拐賣交捕送案倘　恩施嗣後不敢乞鑒　駕訊得吳恊三　賣幼女雖未成交情殊可惡喝責六百板張孟郎本擬薄責姑念苦求從寛判各具改過甘結一併斥釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[縣署瑣案]  
　　嫠婦王徐氏訴稱媳婦張氏捲物而逃請爲懲儆前晚黄大令倩蔣刺史升堂訊鞫王徐氏訴稱小婦人年五十有五丈夫仁照去世多年生子三人次者娶張氏爲室未幾卽物故某年張氏忽托故而逃携去首飾衣服约值洋銀四五百圓小婦人尋至三年之久至本月初三日始遇諸八仙橋某茶館中訪悉茶館係金行南所開向金領歸金堅持不允小婦人遂將張氏暫交地保吳桂仁次日吳稱可否將張氏賣與金姓肯出洋銀一百圓如不依從不能領去小婦人心有不願是以扭案控陳徐阿咸供稱徐氏係小的之姊張氏係小的之外甥媳外甥物故後張氏不守婦道捲物私逃與金姘識及姊尋見交與吳保至習日向領吳保勒令賣去今旣到案請大老爺公斷可也吳保禀稱王徐氏之媳張氏匿跡金處王徐氏訴知小的小的卽向張氏查問據云並不捲逃實在金處傭工小的爰令金將張氏交王徐氏領去不料徐忽投案誣控張氏供稱小婦人年三十有四丈夫錫榮於十五歲時由父母招贅在家至十七歲成婚生有一孩早年殤斃丈夫故後已歴七年小婦人貧苦異常故在城内傭工後歇出又至金家並不捲物私逃叩求鑒察金供稱小的在治下八仙橋開設小茶館某年母親患病由阿金薦張氏來傭工並不與伊姘識刺史判令將張氏掌頰二百下金笞責二百板吳保從寛免辦隨將張氏交王徐氏領回管束○嫠婦馬姚氏控沈再三無端毆辱黄大令倩蔣刺史升堂提訊馬姚氏訴稱小婦人年三十有三家居治下二十八保十一圖丈夫已故兒年甫七齡馬沈氏與小婦人爲妯娌行再三係沈氏之胞兄本年二月初六日小婦人因事至沈氏處瞥見沈氏與回春堂藥鋪中人沈洪生同寢因而退出沈氏見之突將小婦人欄住給以小洋銀十六枚令小婦人不可聲張小婦人不受伊將小洋銀置兒子衣袋中兒子未及知覺至初十日再三驀至小婦人家扭住兇毆小婦人情急奔告地保十六日小婦人因事歸寗及回途遇再三强借洋銀二十圓小婦人不遂其求致被毆傷旣控案卽經黄大老爺騐明傷痕諭令將再三等人提案研訊現知再三等人已到案叩請訊懲再三供稱小的年三十有二家居治下十一圖冋爲染匠姚氏所訴皆屬子虚沈氏是小的之妹小的並未　姚氏强借洋銀姚氏前曾將母親揪住小的向之解散不敢兇毆姚品連訴稱妹子姚氏被再三毆辱請爲訊辦陳月亭供稱小的充富地保再三素來不安本分專以打架爲事此次姚氏被毆是實刺史判令再三從重笞責五百板著具改過切結存案備查○錢兆雲控蕭阿　冒用金線牌號前晚黄大令倩蔣刺史提訊錢訴稱原籍常州府屬無錫縣現在治下新北門内開設順興仁記金線店父親見背已歴十年蕭係店夥近忽在外開設金線作冐用錢順興仁記牌號是以投案請訊求大老爺一斷是非蕭供稱錢父是小的之表兄開設錢順興線店已有三十一年之久小的向在伊店爲夥當伊父在時曾冋小的說過如欲另開一店其牌亦可用錢順興仁記五字今伊父已物故十五年矣不料伊　來案控告猶紀本年三月二十五日伊叔錢錦三曾從中理勸命小的將錢順興改爲蕭順興伊堅持不允現旣涉訟惟求恩斷刺史諭令蕭改　　爲蕭順興以後如再有人冐牌准扭案懲辦 
[英界瑣紀]  
　　日前黄家　捕房自失洋槍後捕頭每日派令包探一人至泥城外細心查緝前日午後包探趙銀河又往巡緝適見沈榮生西望東張　卽上前盤詰始不肯認再三根究始認曾在某洋人住宅竊取銀烟盒銀鹽缸各一只均當在周浦當票業已撕毁至捕房所失洋槍實不知情當卽帶回捕房旋又至英廨禀請屠别駕備函往周浦查吊原贓然後再行角案○日前四馬路巡捕房第四層樓上某洋人房内不知如何失去銀飾多件曾經麥總巡飭探加意嚴緝昨據包探秦少卿在胡家宅某野鷄娼院中緝獲積竊周春山一名向之盤詰始知所失各物卽其所竊因卽帶同起吊原贓押候解送公堂懲辦○瑞生洋行遣司帳尤葛明扭地主陳煥章陶景興馬長發到英公廨控稱洋東曾向陳等贖有地畝延不交　向理支吾故而扭案請爲訊究等情值日差詢明情節禀知屠别駕著押候公堂會訊○寗波人李阿六前晚與其妻吳氏卽李文卿深夜在歸爭吵且將阿六之手指咬傷經人解勸不散嗣由巡街華捕將男女拘入捕房轉送英公堂别駕著分别押候訊奪 
[美界捕房紀事]  
　　楊樹浦八十個黨流氓頭目張桂卿横行不法罪惡滔天業經關道憲訪拿親提訊供屢登本報現在此案尚未定讞楊樹浦捕房黎副捕頭以張棍未擒之前鄉民曾受其害投報捕房未經發作者案有數起因於前昨二日專派包探施奎江傳諭各原告至令其投道署續控並命將原告姓氏及口供等錄請英界讞員轉呈道憲核辦○百老匯路萬源槽坊間壁有張某有以開設飯館爲業已則司跑堂之役而令妻坐櫃局面雖小生意頗佳前晚七點鐘時座上客滿酬應正忙不意夫婦忽然反目張素有季常之癖一聲獅吼慴伏不前詎此時怒不能平遂令夥伴將牌門關閘座客見此情形皆一鬨而散該飯館曾欠萬源酒鈔一千餘文萬源悮以爲閉歇遣夥前往搬取生財因之與飯店夥互毆適一百十一號三道輦捕巡至將兩造拘送捕房捕頭詢知曲在萬源擬卽送究後以再四求饒始一併釋放○積竊沈渭生昨日上午潜至漢壁禮路蔣姓木作内竊取棉被一條行至中途經包探竇如海緝獲拘解捕房捕頭命押候送廨訊究○江北小工柏金子某日在虹口華順碼頭與同伴倪瞎子爭奪生意互相兇毆旋經工頭匡某出爲解散事將匝月亦已相安現在柏忽患病頗覺危重家人以爲被毆而起向匡　舌糾纒不休不堪其擾匡乃於前日之晚以藉端滋詐等詞投控捕房捕頭諭投英公堂喊控 
 
 
