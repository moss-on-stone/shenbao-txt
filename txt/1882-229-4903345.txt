# 1882 - 229 - 4903345

 

Page 1

 
 
[購求書籍] [  本館告白]  
　　皇清經解與經籍籑詁兩書本館購覔多年苦無善本兹故再出告曰如海内藏書家有以上兩書係白紙初印者乞卽見示本舘當不吝重價向沽也 
[策高麗通商事宜靖亂第七]  
　　蒙策高麗通商諸事大旨謂高麗民俗拘守古法一旦改絃更張未免有驚世駭俗之概而朝野遂以不洽且非特朝廷與民間意免不融卽朝臣之中亦各樹其幟兩不相謀故必須素所信服之中國爲之派駐大員代籌一切而其事則尤以化俗興學爲急蓋通商之利非改革其政令更立其規模不能收效而國中上下以爲是者　以爲非者亦半凡籌辦一切勢必多所阻撓中國位尊望重之人駐於境内則以數百年來臣服之心推之自能見其舉動而漸改初心而不合者於是乎司合矣顧目下爲裁酌　欵聯結與國粗定通商之規制而未可遽言通商之利蓋化　興學皆隨時收效未可以旦夕期之者也而孰知内訌忽起竟有使人不及施行者噫此殆天之降禍於高麗使其五百年社稷二千里河山就此淪胥　抑日本近年有志富强仿效泰西天欲覇於東海特以高麗内亂十之隙而示其機歟若云中國久屬高麗而高麗不克自振徒啓日本窺伺之心使我東鄙無有寧歲而降禍於高麗令中國行兼弱攻昧取亂侮亡之計乘此機會以收入版圖而日人從此可以絶望則非特中國素以字小爲懷不肯棄盟府之載書而取藩邦之土宇卽按之事理揆之時勢相之地利準之人情亦均不出於此然目前高人之亂亦旣辱及日本使臣至於死傷逃匿則使臣回國請日廷之令以興聲罪致討之師在日人豈曰無辭卽中國使臣與各國之人見之亦不能阻日人之兵謂可以禮諭而不必以力爭也夫高之辱及日使亂黨之所爲也高王與主通商之臣皆無惡於日人當夫亂之初起聞日廷大臣曾有致書於花房公使者請其準備勿爲亂人所乘似高王可告無罪於日本此番日廷發兵討亂黨而已倘高之臣民有出而靖亂者誅具渠魁散其黨與以謝罪於日人如曩年臺灣之役中國剿辦生番以謝日人仁至義盡之中而又有形格勢禁之情則日人亦必首肯兵船雖往而不至有戰殺之事高之幸也卽或曰人無從遑志多方要挾則亦止於倍償兵費厚恤死傷拚得罄其所有國帑民財盡數搜括以饜日人之欲而於宗社無虞也然揣高麗之勢國主被拘則事無主也宫眷被戕則讐難復也朝臣如閔謙鎬台鎬曁成通商之議者多及於難則或撫或勦誰操其權而任其事也大隱君居然簒奪彼黨方熾則誅亂以謝日本可决其無是事也然則日兵一至其能免於戰乎日兵欲戰而中國之兵船未至則日人一勝高已爲日有矣日兵甫集而中國之兵船已來將與日兵共剿亂人乎抑日不欲存高而卽與日兵戰乎現聞山海關載兵前往船名鎭東續又有多船銜接而東此兵葢卽前年設防者就近移調海面直對較之由天津煙台上海撥調至便且速或能與日兵先後到高但統帥何人則未之知竊謂此次出兵大是棘手日人學習西法以來自製之船自造之器充牣極矣從旁揣度謂日本外强中乾國用空匱船炮雖多大都可以飾觀而不足以濟用然數年來鋪張揚厲自謂無敵於天下而未嘗有戰伐之事究之船精不精噐利不利無從揣測高麗旣無船械守舊黨人硜硜然守其成法自命聖人垂教忠信爲甲胄禮義爲干櫓不難盡奪敵人之利顧以空言而不見實事不必智者而知日人之摧枯拉朽也所患者日與高戰則高不如日而中與日戰不知孰勝耳日之遣兵平高亂也而未必止於平亂中國之發兵亦平高亂也而恐其不及於平亂何也日兵至高亂人懼矣且被誅矣然欲其復高王而仍踐通商之約此中國之志而非日人所欲爲也日不欲爲而並不使中國爲之或中國强日人之爲之則一高麗之故而中日之釁成矣日欲亡高而中國務存之相持不决必出於戰兩國皆在亞洲泰西諸國不願與聞其事而同在亞洲者尚有他國苟日本乘高之釁而他國又乘中日之釁將何法以處之耶故曰難也 
[本館自已接到電音]  
　　本館於昨日接得在津友人專發電音到本館有七月初六日上諭四道敬謹譯登○七月初六日奉旨陜西道監察御史員缺着魯琪光補授豐烈着以四五品京堂用伊緜布着照舊供職欽此同日奉上諭給事中樓譽普奏浙江杭州等府同被水灾請飭速籌撫卹一摺前據陳士杰奏杭嘉湖各府屬雨水過多田禾被淹飭令該地方官確切履勘妥爲安撫兹據該給事中奏稱本年五月下旬餘杭縣之苕溪水勢驟漲冲坍塘堤田廬被淹臨安於濳等縣均發蛟水仁和錢塘二縣農田亦被浸灌湖州府屬之霅　同時泛溢嘉興府屬之海塘决口多處以致各州縣同被水患等語覽奏被災情形甚重殊堪軫惻着陳士杰迅速泒員會同各該州縣勘明被灾地方妥籌撫恤分别辦理母任失所用副軫念民艱至意欽此同日奉上諭丁寶楨奏查明叙永廳等處被災情形分别酌量撫恤等語本年夏間四川叙永涪州彭水奉節巫山綦江等處大雨冰雹河水陡漲冲没田廬淹斃人口並資州所屬地方不戒於火延燒民房二百餘户覽奏實深憫惻業經該督委員會同各該地方官查勘被災輕重分别籌欵賑濟卽着督飭認眞撫恤毋令一夫失所用副軫念災黎至意餘着照所議辦理欽此同日奉上諭丁寶楨奏叅劾知縣請旨革職等語四川什邡縣知縣張惟一徇縱書役不念民隱且於酌定差規一事故違功令幾釀事端辦理厘局委員候補知縣徐世潢屢次舞弊迨經追查見敢抗置不理張惟一徐世潢均着卽行革職以肅吏治餘着照所議辦理該部知道欽此 
[印度鹽多]  
　　前報載印度地方减收鹽稅因而鹽銷暢旺兹閱外國新聞紙稱西歴今年五月一月之中鹽之抵印度者計有五萬零八百墩去年是月内止有二萬一千八百墩其數多至一倍有餘至所收之稅則去年五月内收稅銀十九萬羅比今年五月則止有十二萬羅比鹽較去年爲多而稅反較去年爲少想係减稅太多故也然而鹽之來者如此之旺則滯銷之患可無虞矣 
[美國莊數]  
　　美國　聞紙言美國在西歴一千八百五十年間業田者計有一百四十四萬九千零七十三莊至一千八百八十年則有四百萬零零八千九百零七莊每百莊計有九十五莊皆自已耕種其倩人耕稱者不過五莊而已三十年中繁盛如此美國之興未有艾也 
 
 

Page 2

 
 
[小竊成羣]  
　　前報載厦門多賊一節兹閱厦門西字報言該賊等成羣結隊人數頗多專以竊取西人之物件爲事本月初一晚有西人宰牛羊之所被竊去羊十一頭又有人家衣服等件被竊初二晚有賊至某西人家意圖胠匧後爲西人所覺喊衆起視賊皆逃逸内有一賊頎然而長面上塗黑不可辨認是晚又有一賊上輪船竊取船内貨物爲人見而捉獲之用鐵鍊鎖住俄而仍被逃去并鐵鍊而失之初三日又至河泊司西官處河泊可臥室内置洋槍於床側裝好彈藥以備不虞該賊不識何以偵知先將洋槍竊移他處而後傾襄倒篋搜括物件河泊司驚醒知有賊行竊伸手至床側摸其洋槍不得恐一經山拿該賊反放槍拒捕遂不敢出但作聲以驚之該賊等携贓而逃所失頗不少也該賊猖獗如此有地方之責　曷弗早籌良法哉 
[美員假旋]  
　　今日三菱公司輪船開在東洋美國駐滬美國總領事官附輪回國聞告假六個月期滿仍復來華辦事滬上美商公同作書簽名以頌陽德政亦可見美總領事平日之　人者深矣 
[試燃小燈]  
　　本埠電燈因裝置機器暫停數日此已列報昨晚由該公司前經過見門外大燈尚未點燃而門内小燈燦若繁星約計有數十盞卽將來居家店舖室中所用者長僅三寸許粗止一握而光芒四射輝煌奪目誠大觀也現在所添機器較前稍大則燈光之分布者又當增出數倍也 
[輪船閙事]  
　　上洋輪船進口每在退潮之際若乘潮而入則勢順難收恐致撞碰昨有輪船名抱斯委蓋斯德利未諳進口之章遽爾順潮直入主金利源碼頭方欲就泊忽船頭鐵錨鈎住江永輪船船傍轉側間將江永船之鐵闌扯落船面房艙船傍懸掛小艇均被碰壞并撞翻港中小船而該船復順流直至董家渡地方是處中國商船櫛比被其撞毁殊多旋因該船被各商船錨索帶住輪葉方得停止云 
[奢願難償]  
　　前月有將西歴八月分三千八百三十八號之吕宋票全張寄交本館謂俟開彩後如得倖中無論多少囑代收取其銀悉數送電報局彚解災區散賑昨日對號單到滬檢查此票號碼竟亦如秀才康了可見奇兵不足以制勝如此婆心彼蒼尚難感格而世之欲以香燭楮錠謂可盖前愆而資晚福夫亦可以憬然悟矣 
[難民可疑]  
　　初六日午前聞有操江右音者男婦八九十人手持陽湖縣范邑尊所給之路照至婁邑之七寶南鄕照上則載一百六十餘名乃本年五月所給到鎭並不滋事但住於城隍廟内據稱係江西南康府新建縣人因今年三月間水灾故携老提幼出外逃荒現從上海而來卽經鎭上之青浦縣閔二尹劉外委紳董等籌得大錢數千文限暫宿一宵明日卽須出鎭該難民亦各遵諭但此種人並無饑色并公然在廟吸食洋煙鬥紙牌其爲首之人亦有身穿紡綢褂袴者手上則或帶漢玉鐲難民而如是富麗是誠不可解也 
[奬銀給領]  
　　虹口捕房華捕捉拿天津盜犯韓四等因被開放手槍拒捕致八十一號八十二號華捕及助捕之木匠邵天喜均受彈傷在同仁醫院醫養旋據天津匯來銀二百兩交與陳太守奬賞出力之華捕及邵等各節迭列前報兹悉華捕傷已略愈由太守先分給銀百兩昨據捕頭平總經帶邵天喜到堂邵傷較重今亦醫痊請給銀兩太守准將銀兩交捕頭賞給出力捕盜之邵天喜等以獎其勞 
[租地案覆訊]  
　　法界醬園非租地涉訟一案於昨晨由翁太守覆訊供詞各執如前翁太守再三開導謂蔡吳各姓必欲租地當與地主妥商公堂碍難核斷至於定銀一百六十兩朱阿明不認定銀稱係租金爾等亦無憑證如要租地可向地主自去商酌其以前房租着朱阿明情讓三個月前收之銀亦着歸還具已造之房屋着爲估計倘願價賣者當令給價如不願者准其自行拆去云 
[泥匠行竊]  
　　開生泰紙鋪之蘇婦劉氏投英界公堂禀稱因屋漏修理有泥匠唐新新屢從屋上探看内房已經留神防察旋因有事下懷曾嘱女孩看守於當晚仕洋鏡抽屉内取物詎所放金銀各飾均已空空問諸女孩知唐照過洋鏡顯被乘間竊去爲此開單報捕獲唐送案失件共約值洋四十五元質之唐新新堅不認竊女孩則指唐照鏡包探康阿順禀稱劉氏報失之後工尚未竣而次日唐新新推病不赴及拘至捕房傳劉氏看認則唐向繫之肚兠解去詰之云交與作頭朱桂方陳太守得供遂飭將唐押候傳到作頭朱桂方再行訊究 
[傷斃驗]  
　　持篙傷人案情迭列前報兹悉鍾雙桂之子新生年十七歲在同仁醫院醫傷於昨晨因傷斃命由醫院知照三圖地保同鍾投英公堂禀報陳太守查得戴土金管押在案着鍾同地保報縣請騐旋據地保帶鍾又至堂上聲稱奉諭赴縣報案奈鍾不肯同去惟願在屍所候騐太守冉三開導令其報縣鍾堅執不往太守遂用名片書明案由令地保曹裕昌報請上海縣詣騐范邑尊隨帶刑仵出城於四點鐘時至該醫館騐據仵作報稱肚上戮傷斃命屬實卽飭該屍屬具結領棺而屍父鍾雙桂以四房惟此一子今遭慘死不肯具結一時屍塲喧閙竟將地保曹裕昌扭毆巡捕喝阻不聽急赴捕房喚集通班巡捕至塲彈壓從傍附和者見中西捕大至隨卽散去該尸屬等乃情愿自行買棺盛殮邑尊許之富將兇手地保一併帶回縣署詳訊核辦矣 
[英界公堂瑣案]  
　　乾通錢庄夥曾伯雲禀稱連次失竊昨夜此賊又混進門來躱在停放轎内幸即覺察獲住交捕送案前失之物想必亦是此賊所竊故開單請究顧雲舟供昨因撞見債主急避到他錢庄裏躱在轎中不敢圖竊陳太守遂判荷枷一月發頭門示衆○沈夏氏至英界公堂遞禀云初遇華吟泉自稱米行生理因與苛合曾托我向張雲峯借洋二十五元立有借票復被借去金師各件向索無着旋知華係妓院傭人怪其誆騙與論爭毆父捕送請究追借票呈閱華办具禀稱沈夏氏卽名阿巧與妻相識因有友人阡銷烟膏烟灰阿巧見而買去計作價洋十元屢索無着致相爭執詎伊一味胡言故扭到捕房今蒙解案伊又揑據飾控請賜察核究追欠洋十元其妻供與同陳太守細閱兩詞均屬支離口供又皆悖謬且債主張姓並不到案顯有不實不盡因斥退不准理○公和祥碼頭洋人訴稱被賊竊靛青一桶當卽看見人贓並獲交捕送究該竊犯陸阿三認竊求恩陳太守判陸阿三荷枷二禮拜發曠門示衆贓交失主領去○華捕禀稱王阿二大醉吵閙横臥當路往拘復敢持蠻被扭落號衣鈕扣送請騐罰王阿二供在洋行生理實因酒醉無知只求施恩陳太守判罰王洋一元撥充醫院輕費再押七日以示儆 
[法界公堂瑣案]  
　　法租界永安街首善堂基地凡有人租其地基建屋者不准開設烟館妓院歴久如此今該堂在虹口橋相近有地出租與石世記訪得租住粤妓五家是以知照法公堂轉飭捕房着包探將石世記傳到於昨晨訊理據石世記供租妓五家三家已知照令其另遷向有兩家乃美國人所包定不肯遷去屢催不理可否請公堂押遷等語翁太守謂彼等旣租爾屋汝以情理說之無得推諉○法捕房昨解唐保卿曹福兩人請訊謂竊平和洋人絲頭三次賣與福興泰之甘海山元順之顧巧大兩家因將甘顧兩人亦爲傳到并將元順店之學徒顧金榮一同傳質翁太　研訊之下唐曹兩人供認而甘海山顧巧大初則不承旋認復賴太守乃着爲管押云○前報滋事解訊一則於昨日復訊翁太守不暇細詰謂林阿才林阿記兩人乃小東門外著名流氓罪有應得着卽移送縣署請爲嚴辦吳陳氏則聽其自便云○花烟館鴇婦高王氏投案訴稱有山西流氓到來借錢不允有一年老者欲思圖詐旋取阿芙蓉膏吞服意圖華命當即　覺將伊送往仁濟醫舘兹獲其同黨人楊阿順解訊翁太守着爲管押候住醫院者痊可再辦 
 
 

Page 3

 
 
[照錄常州同人致桃塢同人書]  
　　敝處前月因被風潮自黑沙魏邨漁塘孟河一帶沿江五十餘里淹斃人民不能計數田屋廬舍蕩然無存人民避居高阜現在無歸災民約七千餘人江北及靖江等處尚未在内死亡日以百計敝郡同人不欲求援他處先行湊集萬餘千請李玉甫姚彦聲惲竹坡諸君子馳赴賑濟隨帶藥餌棺木遇事籌辦必得養至明春始能遣散然搭造茅屋及發給耔種等欵尚須續籌其悽苦情形與來書皖况相仿因同室之急不得不緩鄕隣之援敝郡災况可否於申報中略一述之非敢望賑於他處不過使他處知敝郡亦有災也○天災流行詎知敝處自小河黑沙洲起直至江隂沿江而下沙田均被淹没桃花巷等處爲最刻下該處災黎家産蕩盡夜宿露天待哺嗷嗷情形可慘現幸郡城諸善士送米麥麻糕藥物等件速行運往接濟昨日邀請姚彦蓀莊俊甫李毓甫於今早前往查户散米設厰似此情形移近捨遠皖賑更形支絀奈何 
[協募賑捐]  
　　現聞安徽省及江浙各屬均罹水災死亡徧野慘不忍閬蘇涙各公所已敦請善士嚴佑之明經前往賑卹函屬設法接濟敝處誼不容辭仍代司取解倘有樂善君子慨助賑欵福州一路城内請交登俊里普安堂南台請交大嶺裕昌洋行臺灣一路請交府城協賑公所均卽掣給收票彚寄上海電報局轉解災區散放並登申報爲憑[  福建協賑同人拜啓]  
[接錄上海電報局六月下旬收解江皖賑捐第二次清單]  
　　蕉窗善書會九元九角壽萱生九元餘慶堂保平安敬和祥錫觀記石子三户各八兀修南病者心愿望兒安人陸向記解阨氏李壬錫成錫膺錫徐子琴餘生氏七户各六圓世德堂海陽同安氏昭文夏寶善爲子病求愈曹予錐仔誠氏春雨山房吳興病愈了愿子樂眞堂莊俊晨春源馥省瓜費坦直橋信昌典公和梁安周敬誠堂無名氏虞四本堂源軒記屠鎭逸名氏吳引之徐蔡氏子六餘求身挺徐周氏子少亭求身挺錯遠堂姚姚麟記難上文行忠信嚴念二户各五圓鹽官憫災人二閑别堂餐菊士求病痊人通州不留石惟口不足齋施新泉前新愿八户各四圓海陽愧不留名李氏綿力人嘉興梧桐銜沈公舘粤東無名氏梁安胡省堂知愧軒孫冠記炳記餘生氏節西瓜勉力氏寗遠氏梁溪勉力子泗水求安居瀏河勉力氏上海樂安氏蘆雪書屋十五户各二圓補餘氏兩圓五角不鳴氏氏弟求嗣娱親懷惝慈文安居士愈曰疾愿梁貽德堂莫仁德無名氏劉鄭增記無石氏顧小築山房晏壬山房林雲坡友記企古松軒瓜費栘賑不留姓名勝春信豐超山無石氏維店無力叟張竹坡延月軒馮姓公記興起氏止和仁號侈設醮資全盛和記鍾彬園白沙居士南翔顧氏求病痊得一善生子記芸記心記三餘堂劉崇禮堂共二十五户各兩圓不鳴氏代求姑母病速恮不嗚氏求次女病速痊吳心田王受之大塢鎮戴唐大鵬楊履卿隱名氏趙謝氏求疾愈愧留名涵記斗記省西瓜費無名氏楊後半半氏慶餘生何衍爵棉力人美仁生顧　郁生　　命卽瓜費葉紙新求子病愈京兆氏頓邱氏病愈栘助觀音燈油蘇五七二册王吉甫募王鏡堂共廿二户各一圓補餘氏五角○以上内有次洋一圓除水六角又無名氏周本洋五圓求子愈心病本洋兩圓以上内有次洋一圓共換見英洋六圓五角又收養　居士金戒指一个重二錢一分兌見英洋六圓統共收見英洋二千七百四十二圓七角二分以七二九五合見規銀二千七百三十兩三錢一分四厘又收沙永濤錢十千又換見規銀六兩四錢五分一厘二共合見規銀四千七百四十九兩六錢一分五厘○又收蔡同德霍杳丸一千包臥龍丹五百瓶蟾酥丸四百瓶辟瘟丹四百锭行軍散二百瓶如數匯寄皖省嚴佑之助敎周裁五觀察散放 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[移醮充賑]  
　　節屆中元常年舊例蒙樂善諸君公同輸欵延請僧道設醮俾孤魂得所饗祀以期合境平安消災禳福此盂蘭勝會古禮自不可廢世第冥漠之事難知而饑溺之懷同切今值蛟水爲災流行數省念賑需之孔亟實心動之維殷爰將此項經費多購冥鏹焚化節省經懴浮文計得洋四十元移充賑用庶死者旣殘魂之無餒生者亦實惠之同沾倘蒙各處效而行之集腋亦可成裘涓滴不無小補是則私衷所切禱者爾[  永安街司事太古昌棧長原泰棧同啓]  
[安素主人致電報局書]  
　　諸善長大人閣下昨閱申報見桃塢同人登有助賑愈病一節讀竟因念妻病纒綿日久雖經調治未見輕可當卽對天默　愿將醫藥之費移助皖賑次日病果霍然要知一念之誠天必佑之感應之速捷於影響今特送上英洋二十元至乞台收轉解災區并求代登申報伏願患病諸公效而行之於賑欵不無少補於病者毫無所損一轉易間兩有裨益總之醫藥無效久困床褥何如解襄助賑立起沉疴實有事半功倍樂得赶緊爲之病者幸甚災黎幸甚 
[同仁書畫助賑]  
　　近閱貴報屢記江皖各省均遭水災爲之惻然爰集仁和顧鴻錢塘楊天錫杭郡馬孝徵仁和陳昌陛仁和姚文倬仁和顧應檀仁和姚文俊仁和高逹杭郡閔漟錢塘周鏞减潤助賑一月爲期或書或畫隨號挨次潤筆先送約日取件遠處寄來信力自給城内在四牌樓老同春箋扇店城外在寶善街西公順里文海堂書局兩處代收所得潤資俟收齊日彚送電報局轉解災區所有潤格開明如右紈摺扇一角楹聯四尺二角五尺三角六尺五角堂幅同上條幅減半畫潤照書潤加倍 
[將之秣陵前一日雷雨大作若爲客子助逰興者欣然成詩]  
　　月前來自臨安區蜚廉爲我效馳驅今日將自平陵發阿香爲我戒僕夫傾盆倒峽雨不止又若爲我洗塵途天意待人良不薄不識碌碌奔走何爲乎讀聖賢書學何事三代下本非吾徒手挽銀河擎天柱立功立德稱鴻儒不然便作鯤溟圖朝躡滄海暮五湖姓名終日混廛巿短衣逐虎隨屠沽腰間玉龍時一吼高歌醉倒黃公壚朅來濯足凌八荒安用磊落抑塞拍案呼喁喁鯫生抱此未克遂狂言無乃鬼揶揄回思此事亦易易所誤仍屬數卷書經濟文章謬沿襲遂使千古沈淪胥倉頡以前未造字不知其世昌何如削竹爲簡始後世文辭亦未皆荒蕪居今反古誠莫解或者古說成虚誣我今結習亦未除疇云落落與世殊但念身乏長唇術安能大海撈珊瑚又念手無烏獲力焉敢持弓射天弧此理人疑我獨憂人爲其巧我爲愚直擬學步淮南王携家飛昇雞犬俱思之思之不可得且整琴劍毋踟蹰明朝扁舟掛帆去便乞旭日開晴烏尤願神助馬當風送我直至廣寒都[  嬾禪氏脫稿於平陵旅次]  
塤衡茅守拙浮生有類蜺蜷筆硯隨身餘事偏躭蚓唱其於天涯騷客海上詞宗雖蕭艾情深早動三秋之慕而蒹葭路阻曾無一面之縁長夏無聊偶成四律竊願鸞箋賜和慰抛磚引玉之思還期鯉信頻通訂報李投瓊之好伏祈雅鑒并乞指疵○天南遯叟經綸蓋代遇偏乖遯迹天南鬱壯懷才到能奇天亦妬世無可問玉寧埋軍中槖筆鴻文富先生著有普法戰記海外看花老眼揩先生曾至歐亞諸國慚愧蕪詞邀謬賞蒙采拙詩入豔史叢抄瓣香私爇思無涯○江南悔遲生宏才綺思讓君全獲向蓬茅守硯田捫虱談兵王景略君曾入李伯相幕看花側帽杜樊川文人有例遭磨蝎旅舍無聊獨聽鵑君原藉皖江作客白下者已七年矣贏得莫愁湖上路弓衣團扇萬家傳○藜牀舊主早年家學富青箱旅食何堪寄四方寶瑟夜涼渾别鵠尊閫潘孺入已故桐華秋老泣饑凰依人王粲謀終拙營奠微之願未償讀到哀弦吟一集不禁雙淚爲滂湟日前承郵示哀弦吟○茂苑賦秋生姚郎年少最風流慘緑翩翩孰與儔投筆終軍欣破浪君從馬觀察奉使高麗多愁宋玉易悲秋文章着帋源泉湧花月逢塲綺思留想見雞林聲價重零縑斷墨費搜求[  申左夢畹生黃愶塤稿]  
[内子以紈扇索題戯成三絶]  
　　微風敲響竹竿竿半臂初添怯嫩寒理罷殘妝無氣力碧桃花下一憑闌一曲清溪柳萬絲含情獨立故遲遲牛憎花底雙飛燕訴盡春愁總不知誰從紈素貌仙姝洗盡鉛華態更殊一笑詩成容我否眞眞偷向畫中呼[  申左夢畹生稿]  
 
 
 

Page 10

 
 
   
 
 

Page 11

 
 
[光緒八年六月二十九日京報全錄]  
　　宫門抄○旨四道錄前○發抄旨四道○將軍崇等奏圍塲請添設文武學額摺○又奏請添設廪增缺額片○署直督張秦借補都司片○閩督何奏安插遭風難人片○兼署湖督彭奏請暫緩總兵引見片○閩撫岑奏甄别知縣摺○大臣清奏委員起程囘原衙門日期片○將軍銘奏特叅驍騎校革職片○六月二十九日禮部宗人府欽天監正紅旗值日無引見○劻貝勒請假五日○禮部奏派搜檢之王大臣派出莊王克王恩承耀年王之翰陳蘭彬敬信常星阿長春德克吉訥○又奏泒監臨之大臣派出嵩申周家楣○召見軍機○皇上明日卯正至太廟行禮○發抄左宗棠奏併案接閱江南營伍分别舉劾及順閱兵輪砲台情形奉旨着照所請兵部知道單併發欽此○又署海門營副將王清和請免騎射奉旨着照所請兵部知道欽此○又接開淮北乙卯新綱日期奉旨户部知道欽此○何璟奏請以儘先守備沈榮富補太平營守備奉旨兵部議奏欽此○○臣崇綺松林朱以增跪奏爲圍場請添設文武學額以興文教恭摺仰祈聖鑒事竊查圍揚前因劃清界址查丈地畝完竣經署將軍岐元等奏請設官添兵分司治理並聲明圍内居民生齒日煩其中不無有才堪以讀書上進之人回籍應試道路遥遠資斧維艱附入厺省沿途各縣又無甲社可稽自應先設義學啓導傳知禮義法守將來察看情形再行設立學官添設學額等因經部議准行知在案嗣據試署圍塲撫民通判楊文圃詳據貢生張謙吉等聯名呈稱以居民均有學塾應請免設義學奏添學額俾士知進取文教日興並由該通判觀風考試生童竟有八九十名之多詳閱試卷其中不乏可造之才擬請仿照東邊外新設各縣章程奏添學額以鼓士氣等情具詳前來當經札飭該管驛巡道妥爲核議兹據驛巡道廣敏詳覆以該廳缺係新設規模尚未大定設立學校原属無欵可籌惟觀風試卷殊多可造之才自應開以登進之路查東邊新設通化懷仁等縣當因籌欵維艱未設學校曾蒙奏准每縣先定文學額二名武學額一名由該管同知考試後送至省垣由學政錄取該廳事同一律請援照通化懷仁等縣奏定章程先定文學額二名武學額一名如逢考試之年由該通判考試後造册蓮卷送至省垣歸軍粮同知府試就近送學政錄取以昭愼重俟將來文風日盛再行推廣學額設立學官等情詳請具奏前來臣等覆查圍場地處邊陲民間結廬墾種歴有年所生齒日煩化導爲先原奏請添設義學本屬權宜之計今據該通判查明鄕皆有學士多成材亟應援照新設各縣成案添設文武學額以廣登進之路合無仰懇天恩俯准圍塲添設文學額二名武學額一名每逢歲科考年分由圍塲撫民通判考試後送至省垣歸軍糧同知府試就近送學政錄取俟將來文風日盛經費充裕再行廣增學額建設考棚學官以臻全備所有圍場請添設文武學額緣由是否有當理合恭摺具奉伏乞皇太后皇上聖鑒勅部議覆遵行謹奏軍機大臣奉旨該部議奏片併發欽此○○崇綺等片再查興京鳳凰廳曁新設通化懷仁安東寛甸四縣文武學額均已奏准惟各學廪增缺額尚未議及上屈科試保認一切暫由别城改歸各廳縣廪增附生代爲辦理本屬權宜之計亟應援照添設廪增各額以示經久當經札飭東邊道督飭興京撫民同知鳳凰廳妥議詳辦去後兹據東邊道陳本植呈據興京撫民同知許之泰鳳凰直隸廳同知屠立成會同詳稱擬請興京鳳凰廳兩學各添設廪額三名增額三名　屬通化懷仁安東寛甸四縣每縣添設廪增額各二名所添廪增各缺卽以别城改歸本籍之廪增附生内考取充補五年一貢新進各生照下屇考案先後帮補照例俟食餼十年後方准出貢等情詳請會奏前來臣等覆查該廳等所請添設廪增各額核與昌圖府屬新設奉化懷德兩縣奏准成案相符合無仰懇天恩俯准將興京鳳凰廳兩學額各添設廪缺三名增額三名通化懷仁安東寛甸四縣每縣添設廪增各二名所設各缺卽以從前附考别城改歸本籍之廪增附生内考取仍定爲五年一貢如無改歸生員卽以上次新進各生俟下屆歲試照考案先後挨次帮補新補廪生照例食餼十年方准出貢至應食廪餼按　額支銀數卽在東邊徵收地租一分耗羡項下動支按年歸入奏銷册報理合附片具陳伏乞聖鑒敕部議覆遵行謹奏軍機大臣奉旨覽欽此○○張樹聲片再張家口營都司額勒和春病故遺缺經前督臣李鴻章請以記名總兵陳維熊借補旋准兵部議覆陳維熊係記名總兵借補都司與限制未符應令揀合例儘先人員請補等因臣查張家口地居邊關華洋雜處原設副將已移駐多倫所有該口巡防緝捕事宜專歸都可經理責任煩重必須幹練耐勞之員方可勝任兹查有儘先補用遊擊王金榮年三十六歲江穌上元縣人同治二年投効軍營隨剿粤捻各匪迭著戰功歴保儘先遊擊光緒六年奏請留直隸補用臣到任未及三月例不出考惟查前督臣李鴻章曾以該員勤幹耐勞熟悉營務考核有案前在外省並無朦保等弊現時亦無事故以之借補張家口營都司員缺實堪勝任核與例章限制相符合無仰懇天恩俯念邊關要缺需員准以儘先遊擊王金榮借補張家口營都司期於操防有裨仍俟准補後再行給咨赴部引見除飭取履歴咨部外理合會同提臣李長樂附片具陳伏乞聖鑒勅部議覆謹奏軍機大臣奉旨兵部議奏欽此○○何璟等片再據福防同知王冕南詳稱浙江温州府送到琉球國遭風海船一隻難人平有賀等八名並隨身行李物件於本年三月十八日晉省當發館驛安插一面飭傳通事譯訊據供平有賀是船主向光仁是官吏仲村渠是舵工山城等五名都是水手通船八人俱係琉球國那覇府人駕坐小海船一隻於上年十二月二十日在本國與那原津開船來閩因風不順收泊八重山迨本年三月初一日復行開駛在洋突遇大風漂至浙江温州洋面蒙該處地方官詣船查騐賞給米炭酒肉等物派撥兵役隨同護送於三月十八日到閩省館驛安插等情由藩司沈保靖核詳請奏前來臣查該難人平有賀等航海遭風情殊可憫應於安插之日起每人日給米一升鹽菜銀六厘回國之日名給行糧一個月並照例加賞物件折價給領以廣皇仁所有各欵銀兩統於存公項下動支事竣造册報銷將来如何回國另行查看辦理除分咨查照外臣等謹附片具陳伏乞聖鑒謹奏軍機大臣奉旨知道了欽此○○彭祖賢片再署湖南綏靖鎭總兵本任永綏協副將劉超勝光緒七年經前督臣李瀚章於該員永綏恊本任内考列一等兹經兵部奏奉諭旨允准行令赴部引見本應給資送部惟查湖南綏靖鎭總兵一缺地屬苗疆控馭巡防均關緊要非精明幹練熟諳苗情之員不足以資鎭壓前因本任總兵李勝署理提篆奏委該員接署斯缺情形熟悉苗民悅服現在整飭營務正資得力未便遽易生手合無仰懇天恩俯准劉超勝暫緩送部引見一俟營務整飭宗竣卽行給資送部臣爲要缺需人起見是否有當謹會同陞授湖廣總督湖南巡撫臣涂宗瀛附片具陳伏乞聖鑒訓示謹奏軍機大臣奉旨着照所請兵部知道欽此○○福建巡撫臣岑毓英跪奏爲知縣試看期滿甄别留閩補用恭摺仰祈聖鑒事竊查定例大挑分發各省之一等舉人於到省後該督撫切實甄别詳加察看其能勝民社之責者卽以知縣用又准部咨嗣後無論何項勞績歸入候補班人員以到省之日起予限一年詳加察看出具切宣考語分别補用等因遵辦在案兹福建大誂試用知縣梁亨吉劉敦華先後到賓試看期滿俱應照例甄别據藩臬兩司會詳前來查該員梁亨吉才具安詳劉敦華年强才裕均堪以知縣留閩按班序補除將各該員履歴咨部外謹會同閩浙督臣何璟恭摺具陳伏乞皇太后皇上聖鑒謹奏軍機大臣奉旨吏部知道欽此○○清安等片再奴才等據前調委員四品銜兵部候補郎中聯魁並候選員外郎刑部主事松山呈稱現在防務已撤請咨回原衙門當差等因禀請核辦前來查該員等在科並無經手未完事件自應　如所請該員等擬於五月初二日由科起程除照案各發給兩个月日分銀五十四兩以作川資曁分行查照外理合附片具奏伏乞聖鑒謹奏軍機大臣奉旨知道了欽此○○銘安等片再前據拉林民人趙廣有在省呈控委叅領領催哲山誣拿平民拷詐錢文等情一案當經批交全營翼長會同營務處提訉兹據稱緣哲山風聞趙廣有爲匪情事拿獲後令披甲全凌刑拷趙廣有始終呼寃經趙廣有胞兄趙廣陞央詑王果治等向哲山保釋並許送盤費錢文遲日措給哲山允諾趙廣有於釋放後因被誣受刑錢文無措心懷氣忿來省呈控飭發研鞫所供相符應卽擬結除將披甲全凌斥革示懲趙廣有訉無爲匪應與訉無不合之案内人証一併省釋外哲山職官禀請核辦前來查領催哲山風聞趙廣有爲匪情事並不訪查虚實拿獲後輒妄用刑拷雖許送盤費尚未人手究屬昏瞶貪鄙任意妄爲殊難寛縱相應請旨將佐領銜儘先防禦記名驍騎校領催哲山卽行革職以肅捕務而儆効尤是否有當謹附片具陳伏乞聖鑒謹奏請旨軍機大臣奉旨着照所請該部知道欽此 
 
 

Page 12

 
 
   
 
