# 1884 - 25 - 4903878

 

Page 1

 
 
[本館告白] [  申報館主人拜啓]  
　　桃符煥彩栢醑凝香年關在邇歲務增忙從明日起暫停報章斯是舊例非敢更張新正六日分送如常不文滋愧仍乞包荒肅此布臆兼頌官商迎年喜溢百福千祥 
[奉送月分牌] [  申報館主人謹啓]  
　　本館託點石齋精掣華洋月分牌準於明正初六日隨報分送不取分文此牌格外加工字分紅綠二色華歴紅字西歴綠字相間成文華歴二十四節氣分列於每月之下西人禮拜日亦挨準註於行間最易查　印以厚實潔白之外國指而牌之四周加印巧樣花邊殊堪悅目諸君或懸諸畫壁或夾入書氈無不相宜伏祈屇時賜覽爲幸 
[論粤省防務]  
　　粤東自彭大司馬蒞止之後凡屬海防事務無不悉心整頓近日法人揚言擬發兵船奪取瓊州以爲將來索賠兵費地步省中聞之亦經派兵四千馳往守禦以瓊州四面界海口岸紛歧節節須防度非四千兵所能濟事現派往者尙爲頭隊繼此必更有重兵前去合之瓊州鎭標額營之兵自足以扼守海口抵禦敵軍遠人聞之不禁快慰然則粤東防務據現在情形觀之亦可謂算無遺策矣法人雖欲分兵犯邊圖索賠償孤拔提督業己統帶兵船二十餘艘前來中國海面然聞粤東有備其必不敢輕於進取也又况省城要口扼塞之區防範尤爲嚴密法人雖强亦不易攻故由前而觀黑旗屢敗法人法旣不得逞志於越南或者乘中國之虛分兵東向吏中國自顧不遑必不遣兵出關助劉團以拒法圍魏救趙之計法人豈無深心中國海防縱已辦理二十年船堅炮利未嘗不可一試而苦於口岸之多正恐不敷控制一旦有警殊覺可危今見彭大司馬如此布置乃知中國自有可守之道苟各省海口均如彭大司馬籌畫周詳尙何慮乎法人哉盖法兵遠來其數必不能多無論其國中之法兵現在續行調赴越南綜前後計之猶不滿萬宣泰雖己得手而北寍險隘華兵與劉團合力固守法人攻之斷不若他處之易目下師期未定滿志躊躇正不知從何入手必不敢遽撤越中之兵以旁擾中國海口至於阿非利加之黑兵與招募越南土人爲兵在越中與劉團搏戰有時船不足恃舍而登陸肉薄於鎗林彈雨之中則黑人蠢如鹿豕越人畏法人之威不敢不衝鋒陷陣置生死於不問若向中國則重在攻擊要口未能遽與華兵陸戰此輩之衝頭陣者自覺無所用之舍此而外而謂盡以法國調來之兵從事於中國吾盖未見其多也孤拔敗軍之將前者畏劉如虎藉詞與夏文意見不合乘間辭歸今復統中國海面兵船以圖進取竊謂彼於一劉永福尙不敢輕意肆志自取敗亡矧當中國大臣治兵要口謀士如雨猛將如雲之會而顧得而藉手乎吾故以爲粤東防務目前正有無懈可擊之勢也雖然論敵情則粤東一時未必有他患而論事勢則粤東此時不可不預防彭大司馬於省城統己布置周密各口砲台雄關屹峙敵軍望見自足生畏而懲道光年間之失尤當加意水道俾敵船不能驀然闖入前日議將虎門黃埔一帶凡平日輪帆出入之處堵塞其兩旁以便安置水雷中間僅留九十丈之闊俾各船得以出入如往來省港之某船其船身闊有七十餘丈駛過之時苦於偪仄卽如某船五十丈闊者亦覺有礙此正彭大司馬有備無患之意軍務吃緊之際固不暇爲商船便利計也有西友從而論之曰以現在事勢觀之北甯之攻尙無消息華兵之在越者未與法人交綏卽孤拔統帶兵船謀奪瓊州亦僅有其說而未必果有其事是中法之失和與否究竟在疑似之間而省港往來之船無日不有中外商人貨物進出關　非淺若於此處堵塞水道安放水雷深爲不便且無論中法之局終出於戰抑出於和必待事定而後撤防正不知遷延幾時商人貿易有無不可一日無所經營其能懸待如許之久乎竊謂諸口不必堵塞水雷亦無庸安放商船進出一如平日如慮法人驟然闖入可由港中西人合力具保書立議據倘有疏虞由各西商賠償如此則法人幸而不來而粤東生意不至因之以减色不幸而法人果來僅僅於開戰之後停止貿易嚴絶出入爲時旣不至太久於各項生意捐耗亦屬無多豈非兩得其宜也耶顧此說也僅爲商人計耳假令眞立合同議允賠償如其法兵不至和局保全固屬萬幸若有不測吾恐賠償尙屬細事而軍務得失間不容寸一旦疏忽其大於省港往來數月間之生意者奚止萬倍也故亦徒有其說而不敢居然以爲請耳要之粤東軍務愈加吃緊法人狡謀不能妄逞而越事又復得手彼且知難而退不敢再作奄有全越之想吾知和局保全而粤防不久亦撤矣其損於商務者蓋亦幾希焉爾 
[諭旨恭錄]  
　　十二月十一日奉上諭御史　錦奏無論題選咨留保案請嚴定章程及司員保舉道員應開底缺各摺片着吏部議奏欽此同日奉旨張英麟補授司經局洗馬欽此同日奉上諭御史陳錦奏武職保舉儘先班次請飭嚴定章程等語着兵部議奏欽此同日奉旨西安將軍着吉和補授祭哈爾都統看紹祺補授欽此同日奉上諭恭鏜奏假期己滿病尙未痊懇請開缺一摺西安將軍恭鏜着准其開缺回旗調理欽此同日奉上諭懷塔布着補授泰寗鎭總兵兼總管内務府大臣欽此 
[越事可慨]  
　　西貢烟地邊丹報云越王之確爲其臣所殺己無疑義據傳法人之攻順化旣入其城遂逼越南與之立約所有條欵皆法人預擬草稿囑爲繕正畫押俾昭信守越官當時逐欵辨駁不肯允諾法人因懾以兵威乃隱忍從之越王見此情形自念旣爲一國之王竟不能自主反受法人拘制心甚不甘怪責廷臣不爲運籌退敵遂至君臣不協遭此慘禍且被殺之由實因越南向例外國之人不能謁見越王而法人與立和約則竟有一欵謂嗣後法國駐劄順化之官可時常往謁越王不得託故阻拒前日法官湛波士因事請見越王雖己應允而故延其時日俾無會晤之期湛波士乃屢請不已且援新約爲詞王無以應因許其相見越臣苦苦勸阻謂祖制不可踰越王不欲失信於外人竟連羣臣之諫定於西歴十一月二十七日召湛波十相見而二十八朝越王遂薨於寢室是王之死皆由於湛波士之必以 
 
 

Page 2

 
 
得見王爲快也王被殺後越臣欲以計令湛波士他往湛波士知之卽由宣安調兵一百迅速赴順化駐守故今使署共有法兵一百五十名法人謂湛波士此舉甚關緊要蓋越人欲將法軍來往順化及宣安信息斷絶故有此謀觀於順化由陸路以通至會安等處之信息今己不能傳遞祗有水路可通宣安則順化安可無兵駐守哉十一月二十九日公使德理固親到會安充作全權大臣復與越廷商議新約矣又順化信息謂前時駐紥東安砲臺之法兵現奉有羽檄著進順化城駐紥並添撥軍兵五百名俾資守助越南新君自爲其臣所弑國中無主經大臣擁立前王之姪暫主社稷尙未奏聞中朝爲請册封蓋年僅十有五齡不能親政皆由臣下斷理法國公使德理固奉有法廷之命着其暫充駐越南總督因奏請法廷馳赴順化乘新君初立人心未定再與訂立和約及晤越王復將新約添入條款數則逼脅越王親爲畫押越王畏法之威不敢不從十一日德理固己回河内以其事告知提督科壁擬逗遛數日卽旋法國據德理固聲稱越王之被弑實因不聽臣工之言以致上下之情不洽而遂以毒鴆之越南宰臣現因和約己成擬往東京安撫民心噫越臣之所爲如此殊令人聞而眦裂矣說見循環報 
[法人擬攻北甯]  
　　海防遞到西字信息言法軍之在越南者現經營務處備有文書移咨糧臺著速備糧食足供五千兵十四日所用俾應支需觀其情形似將於月之下旬往攻北寍矣然是處中國兵勇雲集兼得黑旗爲犄角想亦有備矣法軍卽持十四日之糧豈能操其勝算哉 
[西藏近信]  
　　孟買新聞帋言印度尼婆羅地方之商人數月之前被西藏之拉薩城喇嘛刦去貨銀十七萬羅比尼婆羅人向之索還拉薩人止允還四分之一西藏之官從中調處令垃薩人付還四分之一西藏亦出四分之一再由官賠墊四分之一如此則　婆羅僅失上分之一矣而商議至今終無成說現在尼婆羅巳預備用武所出之米縠不准出售留作兵餉日夜趕造軍裝查前一千八百五十五年時該處有事曾集兵五萬五千並有大炮四十尊聲勢頗盛守禦頗固目下倘然招兵亦不亞於前時恐中國近來他處有事不能顧及惟願西藏早以銀還尼婆羅則可消弭此患也 
[東瀛瑣事]  
　　日本東京去年歲底禀請考騐狀師者總共一千零十七名其中考合格式者五十三名不取者九百四十七名後經覆考允給狀師執照者十七名而己○箱館英國領事署向來領事官他出則停辦公事兹於十月初一日領事回署業己咨照地方照查矣○十二月中旬由東京派出馬上巡查四百名附輪前赴大坂駐紥○近聞黑田内閣願問及大藏省松方卿不知因何公幹期於十六七日前赴西京會井上外務卿及駐華全權櫌本公使於西京也○大坂府一月二日夜一點鐘二十分時忽然地震查騐地震針二十三度震動約三分時候民居均無傷損○大山陸軍卿行將帶同隨將出洋故於初九日前往群馬縣山上州岩舅火藥製造局察勘局務後囘京又朝鮮竹添公使近因政體違和於初五日請　前赴熱海温泉浴身謡傳有調　中國公使之信未知確否也 
[工價驟昻]  
　　朝鮮元山津地方向爲日本人首開通商之埠今值歐美各國商人雲集驟形熱閙建築行店百務俱新是以工作人等不免缺乏工價昻貴實爲近來所罕聞有木匠從日本去者每日工價銀一元半然工價雖貴尙得濟事若坭水銅鐵成衣鞋等匠甚少諸形不便如果有此等工藝人往彼斷無不獲厚利者也 
[同時山崩]  
　　十二月十一日新瀉縣下之三島郡井鼻村内新田脇山上突然崩潰致陷民戸十四家負傷者九名卽死者五名同時旅屋烟地山上亦崩陷入民戸十二家捐壞棧房三座戸口十家受微損者四戸崩潰之地計有畝餘云 
[三韓瑣志]  
　　朝鮮上月念四日發來信島稱朝鮮年荒飢民流離失所而該政府乏力救恤束手無策因此各港商務益形清淡又值貨本昻貴所以各項食物少有過問卽如元山津一港日國居留商民八十餘戸大半皆係店頭生意逐日買賣一無進出酒每　價半圓醬油海升三角白糖每斤二角半布類每疋一元七角左右現聞高國政府所設新聞帋館以來所載俱係政事條例及告示等類無裨民聞智識所以京城有志者倡設什報新聞專以學事工藝農務等事曁錄官報業有成議刊行當在不遠也又稱竹添公使回國之後聞接其後任者爲田邊元志院議官也 
[徵兵有弊]  
　　近來日本政府將徵兵條例改正頒行之後驟然民間改換戸主之人非常之多其中密與戸長處倒填月日於頒令之先亦不計其數尙有許多規避弊端等事後經西京府訪知卽派兵事課委員下鄉查辦戸長册籍忽接滋賀縣來電稱該縣民間以徵兵令下戸長串同民戸滋弊業將戸長舞弊者收押一十七名等語故西京府亦飭令地方衙門警察衙門一律嚴行探訪查拿所以西说街巿皆因徵兵之故毫無交易日事奔走是殆有所未便者歟 
[粤臬到省]  
　　新授粤臬沈廉訪十六日到省公署在衛邊街 
[吳會瑣言]  
　　本年夏秋雨水盛漲鄉里老農命謂收穫必難豐稔幸而秋冬之交天氣暢晴遍野黃雲竟有九成大熟城鄉人相顧色喜詎刈割後礱碓之下頗有暗耗每畝不過一石七八斗而城中租棧折價甚昻每石定價二千二三百文不等適值新榖登塲未巿驟跌每石不過售一元七八角洋價短至一千零七十文鄉民載米出糶持洋完租以洋作錢三過其門吃虧不少大都挖肉補瘡但顧眼前殘年催逼食用所需幾無升斗以饁婦子鄉間典舗每年冬間向例收當農具嗣以棧房不敷堆放一概止當騰挪之法旣窮凍餒之憂立見益以城棧帳船追呼如火村墟債戸繁密如星至有一家數口棉被質盡而互抱通宵者其情形之慘惻眞不忍聞亦不忍覩以視城市之窮氓猶有活水源頭與澗底寒泉者不可同年語矣農田之苦如此○齊婁兩門油巿向推生意大宗而菜油必隨豆油之價互相低昻夏秋間以牛莊來路太多每担跌至二兩八九錢封凍後來源旣竭加以産地囤戸居奇致巿價飛騰有存貨者獲利甚豐而巿面爲之一甦詎歲闌將屇木瀆驟倒油車數家各數萬金於是婁齊門外各行無不被累凡冬間所獲贏餘著手成空有被其牽倒者聞現在己有數家收帳矣巿道之艱如此○撫字心勞催科政拙古之良吏也乃觀於近來吳中州縣竟無往而非良吏今冬三首縣開倉徵收漕米各皎往年僅收六七成不等迨設　示完條銀城中紳戸例不肯年内上櫃鄉戸則雖催呼呌囂亦急公者少甚有略抬洋價以期或稍踴躍而收數總形减折然白糧漕米均須年内購定藩庫地丁及輕漕賷項司道復環檄催兌向年均有墊解全恃各錢莊爲周轉現在各莊以銀根緊迫大半祗收不放於是各州縣無不日處窘鄉莫名焦迫雖來春徵數必可旺相其如緩不濟急何正不獨考成難望生色卽賠累亦覺難堪宦塲之窘又如此○省城自禁開烟館以來不第小竊之案無日無之卽觀前一帶驟增流氓數百輩每當燈火昏黃茶酒上巿則此曹藍縷瑟縮摩肩接踵無態不作或於人叢中拔搶簪珥或於食肆中拆梢鄉愚苟能呼其姓名卽託名借貸情同敲詐三五成羣追蹤不已不滿其壑不止而又黨與朋從狐鼠一氣旣不能送官請辦而差保邏察熟視無覩巿廛之害莫此爲甚近聞更有深夜守候僻路伺行人過而剝其衣服者日前平江路南首己出案數起好秉燭遊者無不聞之寒心省垣重地荆棘叢生人心之險如此○有人在小茶肆摇會少頃骰子錚然點色亙判某甲得會計洋三十七元甲固小康不需此以度年關旁坐某乙嗒焉若喪靦顔向甲購去 
 
 

Page 3

 
 
觀其色竟有不得會不能得命者甲謂會金可讓汝先收然需讓價洋八元衆會友皆以爲太昻乙固婉商甲不願貶後仍如數提付乙而乙祗餘洋二十九元携之以去此眞所謂漏脯救饑迫于無如何者矣通財之難如此○通商以夾滬巿之盛甲於天下逖聽者不啻視爲風月之淵藪粉黛之江山至今歲而若輩生涯無不悲興末路或倩台高築等性命於鴻毛或遷地圖良構門庭於蝸角大都思以姑蘇爲壑乃三吳固稱上國而一勺草載孤舟究非此中人問津地現在曲院風光雖較曩昔爲佳然祗此晨星三兩己覺氣象萬千有所謂空心大老官者有所謂無敵大將軍者舉凡酒妖花賊灌夫䵬伯之倫皆不速而來居然其門如巿問有揮金豪甚用情摯甚吐屬韵甚者結交得一二乎僉曰未之或聞歲云暮矣客興闌矣但聞某郎負侑酒資数百元何足音久不至某店需菜筵費數十元具節帳將安出某圖索年節規數元己門前久立待通盛籌算仰屋吁嗟龜歟鴇歟將雛鳳歟哀哉怨哉何以卒歲歡塲之惡如此○如此巿景如此人心宦塲如此艱窘農民如此凄其則凡縉紳先生受一命之榮爲一鄉之望者宜加何急思挽救以免時窮世促日卽沉淪乃國課旣不肯早完衣米復靳於施捨隣省薦　曾何有涓滴之惠佃農帝欠反加以敲撲之恩曰人皆如此我何爲不如此彼仰望者　夫夫也而猶如此豈我獨不宜出此於是賢士大夫之林紈袴乳臭之子綺筵常開或爲九九消寒之會或品雙雙胡蝶之肴十千沽酒一石亦醉黨太尉無此豪華石季倫方其突兀當夫圍爐雜坐紅燭高燒上座者曰如此美酒其能免長夜之飲乎中座者曰如此名花其能靳一紙之呼乎下座者曰如此良會其能罷明日之舉乎諺曰富人一席費窮漢半年糧聖嘆有云惟其如此所以如此早知如此何必如此 
[查享花會]  
　　革弁林某係台州黃巖縣人近在樂清西鄉上下堡地方懸掛花會日前被鳥牛某甲押中紅子十餘千林某當卽賠洋數百元尙少百餘千囑同赴郡中錢庄匯付某甲遂與偕往詎林早巳將洋在錢庄兌錢甫抵郡郎備酒席請某甲大啖然後往各錢庄匯付清楚並着人送去該處鄉人因謂今年花會師大有貲本且　各錢　交往如能多中紅子復有酒席相請故連日各處鄉人愈押愈多每日竟收至三四百千之數花會之風可謂盛矣張靜薌邑尊素知其弊下車伊好卽籖差馳往各處緝拿花會師並著名賭棍陳光泮翁婿二人初十日又在柟溪巖坦地方獲花會賭犯一名帶回衙署遂笞責枷號以示炯戒若張邑尊者盖得爲民除害之意矣 
[營口郵音]  
　　復州知州奭召南剌史印良京旗貴胃也在任九年頗有政聲而賠累亦復不少兹聞於前月念八日交卸復州篆務在營海卡倫小住半月卽赴岫岩廳新任其接任復州者廣東　君云 
[書畫遭刼]  
　　江省城内馬王廟廖家巷某木匠店於月之初六日下午五點鐘時失愼延燒店房二十餘家幸對門各公館俱是風火墻不能燒進惟隔壁一表畫店所存名人書畫極多概付焚如爲可惜也 
[江西官報]  
　　十二月初六日藩憲劉牌示建昌縣董沛请假回省就醫所有該縣印務以候補縣馬賛清署理龍京縣丞楊善成准補萬年縣縣丞員缺應　飭赴新任所有龍泉縣承事務以分先巡檢奏以鼎署理初八日示署新昌縣大姑司巡檢羅純绪准補德與縣丞員缺應行飭赴新任所有新昌縣大姑司巡檢汎務以試用府經歴王家鼐署理學憲陳於初六日回省尹自芬委解第六批漕折銀進京唐基桐委解第七批漕折銀進京初十日示奉部咨候補班前縣丞劉柔遠准補安仁縣丞缺應行飭赴新任倫常委解第八批漕折銀進京 
[接辦春賑]  
　　近日連接施子英孝廉東省來書謂直東被水之區今冬斷難退淨雜糧麥子無從下種來年春熟定己無望而數百萬飢民嗷嗷待畎情何以堪故春賑萬不能不辦其尊甫少欽先生得此信息更爲焦灼深恐功虧一簣爲德不終己决意接辦春賑專望遠近仁人共發婆心襄成此舉要知多一分錢卽多救一命此是眼前實在功德卽不求福報諒亦諸仁人所樂爲也而况乎天之報施固彰彰在人耳目間乎 
[誤收銅洋]  
　　華生洋行大菜司務傅　軒作投法公堂稱東人要開發車資等零用囑兌八開小洋我到三茅閣橋蛋行内換得八開洋二十二元詎盡是銅質正在爭執適巡捕到來拘彼解案法包探將搜到八開小洋五十八員呈案翁太守詰之戚瑞元據稱是東洋婦人買蛋陸續收下實不知是銅洋又據蛋行夥李阿高投訴供與戚同翁太守詰共可有帳簿答稱簿中俱載明收付數目太守著將戚瑞元暫押令李阿高將悵簿提到捕房查閱再爲核辦 
[控追押欵]  
　　自來火洋行之西人某投英公堂稱十圖地保陳惠曾將田單向我抵押洋一百三十圓旋聞是田業價賣與洋商將轉道契此單作廢無用爲此催索借項祗還過洋四十一圓餘則延約無歸爲此控請傳案照追陳惠供將田單托與該洋人處經收地火價洋之華人楊阿炳借洋一百三十圓是實因其催索先劃付錢庄票銀五十兩且當借　楊亦用洋三十員所欠無幾云云黃太守商之哲副領事飭原告洋人帶同楊阿炳　質再行覆訊 
[窮黎苦况]  
　　本埠常年至歲暮時有善士沿街察看極貧孤寡老幼散給米票頗不乏人今年終在邇每於午後至深夜東奔西走欲候散給米票之人者成羣結隊莫不空手百返徒唤奈何巿面之衰斯可見己 
[經費支絀]  
　　前任英會審員陳寳渠太守創立棲流公所由紳董司事向各業勸幕捐欵或按月或常年去歲至年終總核計有一萬串有零除一切開銷經費外有盈無絀今屇年終在邇　核本年捐項約祗七千串光景盖因行號店鋪倒閉者多而增開者少以故經費尙難敷衍又有數項有助捐之名而銀洋尙未交下者不禁爲流民跂踵望之 
[小船軋]  
　　虹口琼記碼頭向多停泊舢板船昨日高陞輪船抵埠時各舢板紛紛逃避致被軋損一艘頓時傾覆人亦落水幸各舢板赶爲撈救未罹滅頂之凶然亦險矣 
[停宜審]  
　　福建人陳某弟兄二人兄年二十餘歲弟僅十五歲於九月間挾資來滬擬謀生業借居於法租界某友處後與開設小錢店之寍人某甲相識甲有友方某在英租界大馬路着餘里開設泰和土棧係廣不潮陽人中遂導陳某兄弟二人躭擱土棧且許爲其弟薦生意陳某年少以致墜其術中在該土棧躭擱未及一月遂被方某借去英洋一百六十元詎料方早己虧空日前潛逃無跡該房東卽欲釘門而各債主不麝至陳某始恍然大悟欲將箱籠物件搬出　被各債主把持卽以陳某爲棧主陳某寃誣難辨昨早赴英公堂稟控黃太守鑒其年輕遠客被驅情眞准卽泒差恊同往取行李然則作客他鄉者可不審擇所主　 
[上海電局致各電局節省年費助賑電音]  
　　年例加膳念圓有謂宫廷减膳宜以移賑事關大衆未敢定議　捐皆或全數或减半當交賑局掣奉收照爲難者不勉强敝局當從衆也[  應善福求]  
附啓者各電局歲除酒食現巳移賑如蒙各局號一體酌助並省明年春酒移賑亦一大宗捐欵節口腹以救生靈仁人必有同志焉同人敬啓 
 
 

Page 4

 
 
[陳家木橋賑所催請各善士明春籌賑書]  
　　敬啓者敝處疊接潘嚴諸君來書催解賑欵業己隨時登報年矢每催不敢貢書上瀆惟災區情狀慘難爲懷明年春賑方長事非得巳所冀諸大君子迎春納福還卽造福寰區或設法勸籌或解囊相助躋斯民於壽域登赤子於春臺禱祝私恍無任迫切同人承宣德惠經理轉輸不過與信局匯莊同其効力成事因人乞隣滋愧乃荷厚　疊頒書來引譽捧誦之餘殊令人浹背汗流自容無地欲伸愧謝之情以遠隔仙居無從郵致擬上新聞之紙以詞連虛譽未敢示人是用懷藏笥篋鐫銘肺腑非委隆誼於草莽也兹附數言望慈雲而叩謝同申善禱惟新歲之迎祥恭請年安並賀春禧[  蘇揚鎭滬賑所江浙閩粤同人桃塢同人拜啓]  
[來信照登]  
　　輪船救生局於本月念五日初更時在立德碼頭前救獲自行投水之老人一名　姓名金寳現年七十一歲浙江餘姚縣人據稱伊子殿春向在滬地爲掮客久未還家近因尋子來滬曾於路中尋遇同至天仙戲園近側之新泰客棧寓后月餘不料伊子又經他往一去不來旅資無措故至情急輕身等情本局卽爲換穿乾衣並飭送善堂暫行收養嘗念此老人於歲暮途窮之際投水自盡實爲可憫民可怪者伊子殿春亦旣奉父安處寓中何又棄之不顧然猶幸其父遇救得生倘或問諸水濱竟與波臣爲伍側人子之心其能安乎爲特備述其事請煩貴館登入報中惟願此老人之子得聞是信速來本局奉父以歸盡力孝養則本局所深望焉[  輪船救生局具]  
[詠史二律]  
　　虎頭山外路嵌巉偃鼠循河濜放饞魏絳和戎原有利衛青制敵不同凡陪臣尙挾終軍志元老翻　從事衫舊績似堪青簡策何須麟閣再書銜邊上烽烟不斷聞祇緣中夏重修文紛爭從此虛銅柱事業何堪問塞氛奪疊古稱小豎子度遼今乏大將軍哥舒半段槍如在白首還當報聖君[  蕭梁王孫江寳芝田氏稿]  
　　黑牡丹七律前八章錄請霧裏看花客雙清閣主乃亨翁郢政並求海内諸吟壇玉和僕向有綠牡丹之作謬見賞鉅公嗣讀袖海樓黑牡丹詩有閱世究誰知守黑是花從此不名丹神仙界裏爭妍少富貴塲中養晦難句驚歎久之晴牕濡墨成詩十六章非敢嗣響袖海妄冀抛磚引玉以廣管窺都爲一集公諸同好云[  藝闌生誠之甫未是稿]  
元圭寵錫拜花王霧盖烟幢出未央七寳妝成鴉鬢濕九華燈放麝煤香門庭艶說烏衣巷京洛蜚聲翰墨場紗帽籠頭眞貴顯漫誇魏紫與姚黃○黑蛟螭鎭玉闌干犀合濃香好辟寒永德發祥徵夏后天工作色配冬官班從絳灌文全歛調進清平墨未乾莫笑鍾雛膚似漆齊宫翻得兩相歡○元武門當閬苑風黯然王氣歛花叢美推黰黑隣仍氏相選昆崙冠晉宫北里雙聲翻絳樹東皋九錫重旅弓一作玈矢榮封文九錫黛鬟低拜曲三終俯看挑李如黔首皁纛尊嚴深殿中○紫綃步障迓非烟一朶烏雲落影圓忤到金輪須養晦飛來瓊島合談元　春夢繞　園蝶啼夜魂棲蜀帝鵑老眼摩挲宣霧裏輕陰漠漠護香禪○香風黯黯吐奇葩霞彩雲芳未足誇天上神仙看墨戯洛陽女子嫁盧家蘭紅己斷三春夢知白還爲六出花試問開元傾國技　推黑黑善琵琶○百兩金迎薛夜來色分魏后後塵陪罡風吹墮仙人劫暮雨携行神女臺如此文章無俗艶知君富貴己心灰黃袍竟把青衣換花石綱邊醉一回○一抹斜曛罨畫樓鵶父蟾滴集時流君王長得埀青眼宰相由來屬黑頭蕊榜題名融麝墨華堂啓宴擁貂裘當春勝賞　豪富奇想天開到水牛○香車繡轂訪元都選色端宜重鼠姑飛燕倚粧新掃黛盤龍鬪富儘呼盧簪花初學夫人格濡墨閒題貫客圖枝葉扶疎惟默守吾家美譽擅董烏 
[贈謝淡清太守]  
　　久欽雅望與鴻裁倒屣　門幾度來卓識持衡明鏡徹豪情拔俗素襟開論交共結芝蘭契濟世早儲梁棟材時務深諳推練　令人想像築金臺[  小樓主人王恩薄本定草]  
[浙省撫轅抄]  
　　十二月十八日奉化縣恩雲和縣陳俱禀見叩辭赴任卽用縣楊崇欽禀知防軍局委湖南查硝磺差禀見叩辭鄧子鍈服滿來省禀見補用縣丞邵同　拳委　游厘局　禀見○十九日補用道盛禀奉憲委署理杭嘉湖道事禀安禀謝並差人謝步正任烏鎭同知瞿永嘉禀知藩飭回任叩謝何毓　禀知本日聞訃丁母憂並銷通局盖 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接錄蘇州天庫前電局内順直山東沙洲賑捐公所經收十二月二十一二十二二十三二十四日清單]  
　　二十一日崑山正心崇善局盛巽卿先生來王受謙募蘇字二伯八 
十二號三元茅不留名嚴田李氏三戸各三元筆耕氏深柳書堂張培夫三戸各二元寄傲居儉德堂張嶲甫世德堂夏知遠存古堂徐敦厚堂致遠堂陳榖貽陳　星廟涇周王福壽堂陳鳳鳴蔣福堂仙桂居徐尙志十六戸各一元品蓮居士力不從心陸賓來顧稼夫盖有子姚禮本孫宏裕標記布庄七戸各半元張益志椽書草堂二戸各三角着手成春二角經募人湊三角二戸合對開一個張炳昌二角陳賓鴻對開一個以上三十五戸實來丹六元對開二個○皖南靜寄軒三元金新慶一元○廿二日金匱學署可園公寓殷君還甫楊君叔廣來續字第八起沈芳齋手募十六元又來第九起鄒陟卿募徐福生洋二十元鄒佐堯楊朱氏朱鄒氏各五元鄒明記蔣煥庚袁乃駮袁縕山各一元張潔齋顧菊芳各五角袁儀亭五角　五百四十文共來洋四十元錢五百四十文○潘仲溪先生來第廿四起醬六十五號張芹圃募祥泰仁二元一百三十八號馮溪橋募沈孟檢四元衣一百四十號潘德興募無名比　敬夫無有氏怡記各三百文錮疾三百六十文翰墨林程巨記葉善慶各二文以上共合洋二元邦八百五十八號陳菊廷募韓慈壽洋十元徐績卿五元陸松齋三元褚少松江雲韶奥少白各一元以上四册共來洋廿九圓○無錫唐時長來吳巡第基族裔謀售收到折成典價洋十元免害人鑴洋六元潤州錢氏求舊病不發四元○廿三日京都吳芷林農郭募國心源侍讀京平銀四兩合蘇漕平三兩七錢七分○譚方伯發來慈蔭軒繼志堂各六元友愛堂四元繼善堂二元四戸均旨直賑又卿補吾過齋八元祖德堂椿茂堂各六元勤德堂四元敦厚堂盡心齋敬勝書屋各二元七戸均指東賑又來萱慶堂六元裕後四元知足齋二元○大有恆來澹志齋募旌生願移賑洋三十元求産平安還願人十元汪恩培求病速愈延年三元李古漁募二元康記付鞠禪社鐫章潤資助賑二百三十文顧愼翁永隆典三元乾源典四員○崑山正心崇善局盛　　先生來叙倫堂李指捐東賑四元又竹陰軒聶二元○廿四日金匱學署可園公寓殷君還甫楊君叔賡來續字第十起五十九戸十三元錢四百四十五文○鎭江吳巽儀先生來楊字四十七號慶餘堂心虛主人各八元福記七元柳汝金六元甘棠主人秀記各三元無名氏三元五角詠花舘五角甘泉周氏二元遵訓草堂一元以上十戸共四十二元無錫唐時長來張涇橋芮大興銅水籠作一元又無名氏一元○蘇州府署侯釐廷先生來陳以恭爲龍寳女天花危險时願助賑卽刻轉機灌漿結痂洋十元又陳以恭爲寳駒兒出狀元紅如法結痂洋十元[  原辦桃塢協一同人謹啓]  
[上海北巿盤湯衖絲業會舘主施少欽經收順直山東江浙等處十二月廿二日第一百六十九次賑捐清單]  
　　小西無名氏捐洋七元金　梁　由本埠恆陸慶杭庄交來五元居易軒五元震澤不留名無力辛求雙親康健兩元○常熟怡順興號由同德泰庄交來助白銅小手爐一只浙江温州府敎授戴鰲峰山廣文由本埠朱養齋年姪交來名周初集五十部每部四本原定價三歸入助賑彩票册内○第十五日出售助賑彩票太倉任姓二百六十四號六十五號兩引太倉劉姓二百六十六號六十七號八十八號三張許姓二百六十九號至七十三號五張寗波陳姓二百七十四號一張本城錢姓二百七十五張一張　鄉周旨先年姪二百七十六號一張青村港恆記號寄日升來二百七十七號二百七十八號兩張杭州楊香記全盛局來一百七十九號八十號兩張湖州陳信昌寄全盛局來二百八十一號一張共售十八張計三十六孔合併聲明 
[上海北巿盆湯衖絲業會舘主施少欽經收順直山東江浙等處十二月廿三日第一百七十次賑捐清單]  
　　平望黃鳳神堂由南小衍源豆行交來指捐直賑十二元本埠　記棧代無名氏交來十元○上海全盛信局主人鄭姓同人卽將局中敬神謝年之資移助祈保諸同事順遂局務平安五元竊思杭嘉湖信局　全盛永和正源永泰豐等信局每　外埠助賑來往公文信圠公議一概不收信力帶資統歸捐助信局生意小本經營尙且急公好義　格捐助集腋成裘不勝欽佩之至登報代災黎叩謝如能大商賈　報後能仿而行之籌捐中不無小補盼切禱切○了然子指直賑洋兩元雪南省平安人求母親康健庽萬樓交來一元雙李君蓉一代募不量力主人捐來錢五百四十文寗波不留名炷神前許願送善書五十本今移助一元○江孚輪船帳房代募湖北無名氏捐助順天九八五它紋十兩又無名氏捐九八五它紋二兩五錢○漢口永吉錢庄黃小舫　代募義門堂陳助山東洋兩元鄂省不留名捐九八五它紋二兩于錢九江同源和茶棧李耐三元代章臨滁知足子求妻病愈捐　元以上江孚輪船回申帶來○修德記來銅洋廿八元　又　坯一元候歸併代爲鎔化○第十六日出售助賑彩票沈蓮記二百八十二號一張王琴甫二百八十三號一張王山厚吉錢庄二百八十四號一張杭州沈　記寄順成局來二百八十五號一張鎭江黃彦齋二百八十六號八十七號兩張此兩號來信如能獲中仍盡數助賑册上註明共售六張計洋十二元合併聲明 
[上海北巿盆湯衖絲業會舘主施少欽經收順直山東江浙等處十二月廿四日第一百七十一次賑捐清單]  
　　竹西徐士範久病未痊内人叩禱灶神祈保祐夫君速痊續　順天賑十元山東賑十五元因一介寒士未能應解内人典衣併溱如數寄全泰盛信局來新倉劉健齋求病體康健寄永泰豐局來十元父　逸名氏兩元武陵萍寄室分助直隸山東由本埠粮台局來十元廣豐吕宋票店交來雙木氏三元徐春生兩元崇氏兩元刋上無名氏一元○南海唐家兠姚恕亭助舊拓玄秘　碑帖一部舊拓雲麾將軍碑帖一部估價歸併助賑彩票册内○第十七日出售助賑彩票杭州蛛記二百八十八號一張絲記二百八十九號一　杭州乞巧記二百九十號九十一號九十二號三張匯豐銀號來寳記二伯九十三號一張己記二百九十四號一張川沙琴岡主人二百九十五號一張全盛局來周萬覲江釣叟二伯九十六一張本城黃姓二伯九十七九十八兩張協源局來　經阮銜仁二伯九十九一張共售十二張計洋廿四元合併聲明 
[上海北巿盆湯衖絲業會舘主施少欽經收順直山東江浙等處十二月廿五日第一伯七十二次賑捐清單]  
　　吳幹廷求合家平安五元　興馬蓉仙交來過齡人指分順直四元榮陽濤指山東三元李秦氏花甲一過供奉壽星資移助振揖洋兩元南潯册氏祈保水陸平安一元洞庭西山隠者節省謝年　財神費移助山東振捐洋五　又開　賀年勉坐轎費移助順天振捐洋一元清河映事生求雙親康健移考書院膏火助振洋一元本埠費公正木作主人助來寄外埠募捐冊子　木夾軱二十副註四十　祈保生意　隆○第十八日出售助振彩票震澤沈芝生三伯號一張滬報舘來養閒仙舘三伯零一號一張南潯邢姓三伯零二號一張印溪顧姓三伯零三號一張清芬書屋三伯冷四號一張怡和　來　銀　姓三伯零五號一張胡萬昌信扁來荆楚不留名三伯零六七兩號二張來字關照能中彩者仍請變價一併助振共售八張計洋十六元合併聲明 
[上海北巿盆湯衖絲業會舘主施少欽經收順直山東江浙等處十二月廿六日第一百七十三次振捐清單]  
　　山西賈虎臣兄交來聊盡心堂助直隸捐二十元本埠益記日貨號節省謝年酒席移振廿元漢口者福興信局寄來新安心願氏助二元又來英正月分吕宋票一條第一萬四千三百九十一號○錫山秦聚齋祈保　陳男恩寳身體康健助四元許浦公吉順助三元上虞陳壽康助三元許浦潘敦仁洋二元孔拔萃洋兩元葉容德洋二元隆涵之洋一元趙月濤洋一元土翰卿　一元顧秉元洋一元隠名氏戒食蜜資洋一元北蘭生洋半元程芝香洋半元曹雲溪洋半元陳春木洋元以上十五戸蘇州西美巷金山如司馬代募共計洋念三兀寄通裕局來○本埠如意里張敬甫兄交來吳思本堂助紅　套匣洋問鐘一隻估價併助振彩票冊内○第十九日出售助振彩票王子冶兄三百零八號一張九江同源和茶棧三百零九號一張沈　生兄三百十號一張九江同源和三百十一號三百十二號兩張永泰豐信局來杭州陳嘯霆三百十三號一張共售六張計洋十二元合併聲明 
[接錄上海陳家木橋金洲礦務局内順直山東等處賑捐公所經收十二月廿四日第三十六單]  
　　安慶吳仁圃寄到四省水灾圖册皖字四十九號吳猷　募宣子逹　樹候吳猷卿吳春帆楊伯衡五戸各一元王昭權春陽孫錦堂孫元增仁和王志道王榕和七戸各五角王昭獻裕豐王隆和裕　仁無名氏方懷遠胡天順宋奎宫任敦復堂全城堂宜遠堂三陽知遠堂十三戸各五百文韓桐蔭堂一千黃曉山高益貞各四百文又四十一號張惠　二元兩共交來本洋五元英洋十一元○南潯電報局募嘉興俞秀溪兩元恩補室二元菱湖錢宏順二元○保家行周積楨經募周種楨保家行大班譚佛使各十元保家行太冩潘使福保家行銀洋大冩八論保家行二班施入克三戸各五元謹記存濟堂無名氏經　草堂德茂號五戸各四元存善氏二元不爲善一元以上十二戸共五十八元○常熟周少泉寄到寳塔圖　字一千一百五十二號楊廷章徐濟生經募徐綸香室孫子謙各二元承蔭　　守詹居士各一元以上四戸共　元○相炳南三元五角日新增陳五元吳學餘求妻産　康健二元　心堂懼顯名氏本洋四元○上海電報局助發天津報費洋八元元五角五分 
[接錄上海陳家木橋金州礦務局内順直山東等處賑捐公所經收十二月今五日第三十六單]  
　　杳　拓商局張經募四省水灾圖册粤字一伯廿一號廣安和募二戸共三十元又一伯十二號廣永信募六戸共十三元又一伯十七號穗隆號募十戸共十元五角又一伯十三號　順昌募八十戸共七十六元又一伯五號陳星　翁募六戸共廿七元又一伯十九號新典隆募五戸共念一元又一伯十八號萬隆號募六戸共十一元又一伯十四號　和隆募十戸共七十八元又一伯廿五號怡生　助十元又一伯四十二號　門募念五戸共銀十兩又一伯三十號澳門助五毛又一伯三十五號　門莫五戸共四十九元又一伯三十七號　門募十一戸共十二九又一伯三十八號又六戸六十五元又一　三十九號助五元又一伯四號六戸十五元又一伯四十三號十戸五十五元又一伯四十四號七戸共十五元又一伯四十五號五戸共十五元二年又一伯廿七號榮記號募三戸共十五属又一伯十六號廣昌和募十戸共六十一元五角又一伯廿八號張祿如翁助今員以上今二册共合規元三伯七十一兩五錢四分八厘由　商總局王心如扇　來○厦門招商局王　如觀察助規元一伯兩由總局文報處王心如翁交來○　文田五員○茂直來第十八桶損六十二員銅洋一員錢九千五伯四十五文　對開一個四開十四個八開四個○上　電報局助發濟寗報費洋十四員二角公分○以十廿一起第卅六單共　規元五伯九十二兩一錢八厘洋三千一伯六十七眞七角二分三厘合元二千二伯八十七兩九分六厘　洋十一員烊見元一兩五錢錢十六千三伯四十七文合元十兩八錢九分八厘四共合規元二千八伯九十一兩六錢二厘 
[上海陳家木橋賑捐核奬加捐清單]  
　　馬義彪庫平銀三十四兩五錢六公　文灼庾平銀三十四兩五錢六分朱嘉　庫平銀卅四兩五錢六分陳湧年庫平銀十二兩八錢 
[上海四馬路西中和里直賑捐輸總局錄第七次收欵]  
　　浙江藩　德籌解英洋二千員並承致書云○雲楣仁兄大人畧下月前　　來杭幸獲親承丰采怱怱判　金念良殷昨奉惠書並頒到○傳相諭函一件袒領種切就諗籌全大局飢溺厪懷仰望仁　莫名缺佩浙省情形日窘一日前經執事囑爲勸募賑捐當卽分　各屬廣爲勸助迄今　數寥寥因念灾民待哺刻不容緩兹先義措　洋二千員解赴貴局以濟要需俟有續行繳到再當源源批解附去復呈○傅在禀一扣乞爲轉　是何各省所集捐數共有若干嚴冬己屆棉衣亦須給發明年春撫尤非容易弟　誼攸關惜無能爲力徒深焦灼等因仰見○方伯救　恤鄰力籌全局並殷殷注　各　捐數爲來歲着賑　不獨畿輔災黎恩深　　卽敝局亦拜荷無旣也又接○長洲縣金螺青大令來信○江蘇彛台譚方伯亦深以直賑爲念不日卽籌解鉅欵來局是皆北直之福星也所望江　等省各賢邑宰仰體憲意力爲歡募　源解濟以蘇近畿重困並望江浙等省由直宦歸及北人服宫内省者皆如前任山東撫憲任並前署津海關道孫浙　德方伯寗約台道瑞觀察或垂　　桑或感懷舊治溉捐巨振俾明　春撫早有指望不勝禱祀求之矣再本局自十月間奉扎設局後除敝道先倡捐銀一千兩于十月初解訖外當十十月三十　由百川通票號　解庫平寳銀一千兩本月廿六日又由日昇昌票號匯解庫平寳銀二千兩又共解過棉衣六千件合併登明 
[上海官銀號浙紹協賑收解公所十二月廿一至廿五經收第廿二單]  
　　道署交來退恩軒主人一百元力不從心人十元許少記四元王芹記潘經記兩戸各三元○歸州知州沈經募儉養堂沈銀四十兩六順堂八兩周春　日玉六兩劉成五兩劉芝　吳選聖　遠堂四韻堂何憲　五戸各二兩王良臣聚星堂周吳氏三戸各一元以上合規銀七十四兩三錢五分七○福泰交來謙仁恆助一百元○金沙　陳經募念元○戴有因翁兩元又經募　花居士兩元馮毓慈土叔昭倪朗山棠憩艸堂方蘭賓持心小室長慶堂　拙　吳春農九戸各一元戴聨奎戴　舲合一元高子衡　花舘蘭芬　三戸各半元○俞麋咸酈滌甫二翁合十元○陳瑞翁騐　規費移助一元四角○以上共收規銀七十四兩三錢五分七洋二百六十六元九角 
[昇茂莊經收第十次桶捐清單]  
　　石路口錢二伯無名氏一人助四開一個華衆會一員錢四十二閬園二員四開一個微生高求事從心助十二員錢行轉角李姓示病愈助一員珊記碼頭錢九伯零文胡家閘錢四伯五十八生泰十助一員虹　錢一伯四十四德　里門口四開二個裏角郎三員銅洋一員錢二伯西門錢二伯十一小南門潘氏六　四開一個八開一個錢二伯三十五新北門錢三伯廿沉香閣四開一　錢一伯廿七裏虹橋錢二伯三十二外虹口四開一個錢一伯三十三抛　塲一員兄對關一　八　一個錢六　五十二華衆會四開一個沛國仲助一員石路上二伯十五文吉　街錢二伯零五萬安樓匹開一個錢四伯六十五　泰代收罰欵三十員錢行轉角五員四開二個八開一個　　里四開一個錢四十五虹廟錢三伯華衆會錢一伯五十閬園一員錢一伯六十三仁濟醫舘錢四伯八十九棋盤街一元四開二个浙紹公所門口錢七十五大東門二元　二伯六十　德橋錢六伯八開一個有心無力子求妻　氏分娩平安助一元誠記助錢四伯十六鋪一元國家石橋錢八伯五十五小東門錢一伯十二省悟氏錢五伯五十新開河錢一伯　六十二元對開一個銀洋一元四開十四個八開四個錢九千五　四十五以上如數解交金州　務局賑捐公所 
 [ 
 
 

Page 10

 
 
[光緒九年十二月初十日京報全錄]  
　　宫門抄○上諭一道錄前○雲督岑奏爲遵旨查明據實覆陳摺子○十二月初十日兵部太常寺太僕寺正藍旗值日無引見○值年旗代奏八旂兵丁謝賞半月錢粮恩○奎潤温紹棠各假滿請安○内閣奏派騐放之大臣派出額勒和布瑞聨張之萬許庚身○周家楣張緒楷各請假十日○值年旗奏派查城之大臣派出鳥勒喜崇阿○吏部奏派考試漢廕生派出閱卷奎潤福錕孫毓汶擬題薛允升○召見軍機○○雲貴總督臣岑毓英跪奏爲遵旨查明貴州撫臣曁藩司各員被叅各欵據實覆陳仰祈聖鑒事竊臣於光緒九年八月初四日承准車機大臣字寄光緒九年七月十三日奉上諭岑毓英奏接奉諭旨現飭貴州藩司沈應奎就近將該省藩庫收支各欵有無侵挪冒銷情弊逐一清查一俟查竣再行覆奏等語等因欽此同日又承准軍機大臣字寄光緒九年七月初七日奉上諭有人奏特叅巡撫貪黷營私一摺等因欽此當經臣遴委候補道吳其楨候補知府蔡信義改裝馳往貴州省城及貴定縣等處不動聲色逐欵查訪並由臣密飭貴州各屬教職紳士採訪地方弊政業將辦理緣由於光緒九年八月十三日恭摺奏報在案又於九月初五日承准軍機大臣子寄八月十四日奉上諭岑毓英奏遵查貴州藩庫存欵覆陳一摺等因欽此仰見朝廷愼車庫欵澄叙官方之至意臣跪讀之下悚惶莫者伏查林肇元被叅各欵内有擅耗庫儲一欵雖經世密委候補道吳其楨等前往查訪恐於出入欵目難得其詳必須將藩庫及善後局存收支底簿調來查對方足以昭核實復經檄行去後兹據該道等將查明各情節據實密禀並據司局將收支底簿呈送前來臣細心查核内開光緒七年正月初一日起至五月十三日止林肇元在藩司任内庫存舊管項下一存地丁等欵銀七萬九千一百五十五兩一錢四分六毫一絲八忽一存協餉銀三十三萬八千七百七十三兩三錢一分八厘新收項下一收各屬地丁稅契等銀一萬一千九百八十三兩七錢二分一收安平縣典史嚴傅清繳囘前借支銀一十兩一收各省關協餉銀一十四萬六千四百八十二兩四分管收共合銀五十七萬六千五百零四兩二錢一分零開除項下一支各營兵餉馬干養廉世俸並撥解善後局應支各款共銀二十七萬八千三十一兩三錢三分六厘一支各屬驛費津貼公費等欵銀八萬二千一百八兩六錢三厘實存地丁恊餉共合銀二十二萬二千四百六十四兩二錢七分九厘六毫一絲八忽移交署貴州藩司糧諸道松長接收造册報部在案又查有光緒七年五月十三日松長接署藩篆日起至光緒八年八月十八日交卸之日止收過各省恊餉及本省條丁稅契等項銀五十五萬三千九百一十兩八錢七分一厘連接收林肇元移交各款總共收銀七十七萬六千三百七十五兩一錢五分六毫一絲八忽除支過各營廉俸兵餉世俸馬干並各屬驛費及文職養廉津貼公費等項共銀七十七萬六千三百四兩六分二厘外實存銀七十一兩八分八厘六毫一絲八忽移交現任藩司沈應奎接收亦經造册報部在案又查底簿内開光緒七年五月初七日司庫存協餉銀二十九萬三千九百三十六兩八錢六分三厘又存地丁等欵銀六萬一百九兩二錢一分六厘一毫八忽另存歴年攤損藩粮兩署書吏承辦奏銷　册費銀四萬四十兩　共有銀三十九萬五千二百九十兩四錢一分四釐六毫一絲八忽與原奏所稱臣調撫福建時司庫存銀數目相符彼時因節屇端陽各營官俸兵餉必須補發且臣奏帶黔軍二千六十五員名赴閩差遣該官兵等積欠薪糧銀兩亦須補發是以出款較多除支發各欵另存攤欵另外開支外實存協餉地丁等欵銀二十二萬二千四百六十四兩二錢七分九釐六毫一絲八忽與林肇元移交松長之數亦屬相符所有開支各欵均有細帳可稽由黔按季造册報部諒無侵蝕浮冒至原奏内稱林肇元以給役食散勇營爲名擅取庫欵等語據吳其楨查覆林肇元于光緒七年五月護理撫篆因各屬地方尙有巳撤之楚勇川勇滇勇藉稱盤費不敷到處逗遛恐臣赴閩後難資鎭定並與司道籌商將舊子歴年攤捐藩糧兩署書吏承辦奏銷册費銀四萬餘兩提出酌發盤費分投驅遣出境書吏因册費被提顚生怨望人言嘖嘖似非無因所謂密子鉅金彌縫消盉查無實據惟庫書底簿所列開除各欵雖均是應領之項亦有緩急之殊非一概迫不及待林肇元松長當餉項奇窮不能破除清面量入爲出庫儲一空本屬咎有應得又原奏林肇元侵冒捐輸一欵内稱黔捐皆林肇元主持局員四出任委非人等語查黔省前因軍務吃緊餉糈奇絀經前撫臣曾璧光奏准開辦黔捐委員分往各省隨地設局固非創自林肇元其時林肇元尙爲臬司不能獨自主持至分委各員因黔省地方窮苦兼之軍務未平人皆視爲畏途候補人員不敷差委凡投効候選在籍各員有人地熟悉者皆酌委勸辦林肇元胞弟林載亨早年來黔投効迭次隨營出力歴保知府經前撫臣曾璧光於同治十一年夏間委同候補知府曾彦銓前往江蘇揚州府辦理捐務林載享於同治十二年在京加捐大八成指發江西曾彦銓携照在蘇因緣罔利一切禀報仍與林載亨會列銜名卽無侵蝕正欵難免不同沾餘潤且後來明知爲撫臣胞弟不辭差廻避究屬有關政體又原奏林肇元任用劣員一款内稱林肇元倚爲心腹耳目者則有羅應旒汪元慶兩人等語查羅應旒素性誇詐此次由直隸囘黔經林肇元委辦省城巡防局頗有虛糜林肇元悮聽其言以爲有才委署　東道事措施未能裕如致招物議汪元慶前在京賭圾演劇黔省無從查訪惟該員以實任道府與本省巡撫胞弟聨姻跡近員緣實屬不知遠嫌又原奏林肇元敗壞吏治一欵内稱林肇元自擢任黔撫志得意滿頗以聲妓自娱藩司沈應奎附和撫臣瞻徇寮屬絶無振作等語查林肇元素來不喜聲妓其齋僧祈禱聞前因其繼母在江西患病沉重許願求神事實有之屬員接見稍稀亦祗在此旬日之内後聞母病稍愈仍照前接見其與屬員嬉酣朋飲乃從前勇營陋習而非近時之事藩司沈應奎附和瞻徇查無實據惟該藩司上年甫經到黔以爲黔地肅清多年百姓己經復業飭各廳州縣認眞清理田賦胥役藉此比追嚇索百姓嘖有煩言此謗之所由來也又查林肇元家丁並無黃德培只有董德培聞該家丁前因提書吏册費與書吏互相爭閙敘外間傳聞異辭並非獵取庫欸挾制主人但跟隨日久舞弊營私恐亦難免郎岱同知蕭榮椿孫廣西平樂府賀縣人與林肇元實係同縣該員始勤終怠聲名平常雖查無招摇實據亦屬不能稱職又原奏林肇元縱豢盜賊一欵内稱黔省游兵散舅甚衆剽刦爲害川滇嘓匪相率入黔民無安枕劉金山向大五餘黨出没如故等語黔查省光緒七年至九年各屬辦過搶劫各案己獲案犯共計九十一起未獲案犯共計四十二起均經照例開叅勒限嚴緝其著名匪首如黃麻秋林馬五虎祿巴子鮑有保成子江李潰程蘭猩胡黃狗子科等均陸續拿辦在案惟黔省山深林密奸宄最易藏匿　黔之嘓匪與他省之會匪名異實同往往此拿彼竄地方官不能隨時緝捕事或有之若民己縛盜送官官亦不敢故爲寛縱　劉金山向大五餘黨係遵義湄潭綏陽龍泉等縣之人聚散無常臣巳咨會撫臣林肇元提臣羅孝連並嚴行該管鎭道府廳州縣及統帶練軍之總兵何雄輝等認眞拿辦以安閭閻倘敢疏縱定從嚴奏叅不敢稍涉　護又原奏林肇元虐待殘黎一款内稱林肇元以承平日久腴熟必多地丁錢糧一律苛徵貴定父老以糧重至撫署泣求林肇元怒而訶責率置不理等語查此案因貴定縣知縣鮑存賢於光緒七年九月初一日開徵收糧巧立名目分忙按邜加徵百姓不堪其苦於十二月初一日約集百餘人晉省沿街號泣喊禀適林肇元拈香回署執事人役不無喝逐而林肇元並未訶責且唤鄉老問明情由飭司將鮑存賢撤省奏叅革職在案亦非置之不理其官吏勒取開荒規費及架糧等弊查無實據只有思州府百姓控告書差舞弊浮收錢糧及龍泉縣紳民控告縣令饒履豐浮收累民等情臣均己委員密查俟查明另行叅辦以上各情節據委員禀報並採諸輿論大致相符臣伏查黔省民貧地瘠賦稅無出入欵不及出欵三分之一且久經兵燹戸鮮蓋藏無業游民往往流而爲盜撫兹土者上念國帑維難當如何留心節省下睹民生困苦當如何加意撫綏俾盜息民安元氣方能斬復撫臣林肇元由道員隨營入黔讓助歴任撫臣共平黔亂目擊時艱非不知閭閻疾苦無如賦性優柔遇事遷就加以協餉不繼諸事竭蹶地方未見起色紳民嘖有煩言實難辭咎前署藩司糧儲道松長疎於計畫不知緩急致庫儲空虛亦難辭責應如何分别議處恭候聖裁藩司沈應奎雖查無附和瞻徇實據而人地未甚相宜應否更調出自天恩貴州候補道羅應旒誇詐不謹貴陽府知府汪元慶跡近夤綠候補知府曾彦銓藉差　利江西南安府知府林載亨不知遠嫌郎岱同知蕭榮椿聲名平常均有應得之咎相應請旨交部分别議處以肅吏冶家丁董德培遞籍管束不准逗遛生事所有遵查貴州撫臣及藩司各員被叅各欵緣由恭摺據實覆陳伏乞皇太后皇上聖鑒訓示謹奏奉旨己錄 
 
