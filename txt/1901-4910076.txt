# 1901 - 121 - 4910076

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○稱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書盡室或申報館帳房可也此佈 
[讀本月初三日] [  上諭恭註]  
　　嗚呼吾今而知顚倒紛更從來無此政體而鹵莽滅烈不足以建治功也當戊戌新政之方行也皇上念國步之艱難憫生靈之塗炭皇皇焉汲汲焉延攬人才如或不及周咨利病彌厪虛懷以爲國家早臻一日富强卽可與民間早謀一日樂利故凡臣下有所箴規獻替苟可曲加采擇罔不立予施行此足見宫廷飢溺之懷非僅示盛德謙沖之度已乃有少年荒誕之徒揚厲銪張未平矜躁不論大體不計萬全不扼本原不權利害逞其私意恃血氣以憑陵卒至弔詭務奇尋以僨事而原其禍始要由於變法之始其立法未經盡善使奸惡如康梁輩得以竊神枘淆國是甚以欲盜竊兵權妄冀非分致言新學者恐加以不美之名而不敢策富强功效亦越於今因循玩忽振作無期白事衰頽酿成奇禍　梁之肉其足食乎乃吾讀設立督辦政務處上諭而不禁躍然起已何以言之蓋國家頻年變故紛乘生機垂盡幸逢明盛下詔求言當不乏奇才異能懷抱瑰奇足供馳驅而備諮訪者然好爲創論借徑弋各之輩亦卽因之而起設權衡不審抉擇不嚴朝廷目耳偶爲所淆則國計民生俱蒙其禍今上諭謂各疆臣使臣多未奏到而此外陸續條奏已復不少其中豈皆能切中肯綮規時勢以立言今由督辦政務王大臣分别可行不可行自必反覆審愼明備周詳而隂蓄異謀畔道離經之說無慮其搖唇鼓舌而來自不至有前此顚倒紛更之弊矣從來處事因循之爲禍固大而不知躁急之爲禍亦大粉飾之爲害固烈而不知浮夸之爲害更烈法積弊而必更政欲速則不達揠苗助長非徒無益而又害之國家舊制有急宜變者有不能遽變者有不易變而不得不變者有可以變而不妨不變者不可一律論也戊戌之變一在無本如民智未開人才未集而許士民上書言事一在無序如紀綱未立教術未興而裁官署廢寺院迨訓政以後暫仍初制太后豈有所好惡於其間哉扼要以圖將以務其大者速者故不肯鹵莽滅裂爲之耳今上諭謂上禀慈謨隨時更定回鑾後切實施行可以仰見太后垂簾訓政以來直無日不以變法爲心宵肝憂勤孜孜望治昭然若揚言之猶覺語長心鄭重也論者謂督辦政務王大臣如慶王李相偉略匡時勛名蓋世旋乾轉坤之任自非二公無與歸而其餘諸大臣私心測度未必以變法爲然不知數公何嘗不亟亟望中國變法前此之未嘗輕議更張者亦以時無可乘權不已屬將徐以俟運會之至耳今朝廷知人善任明詔特頒吾知之數公者倚畀旣專指撝立定當此主憂臣辱之秋共矢戮力同心之效方將嚴袪新舊之名渾融中外之跡以弼成我皇太后皇上維新之治况有劉張兩制軍碩德鴻猷遥爲參預諸大臣謀猷於内兩制軍勤勞於外上下相承一氣貫注如身之使臂臂之使指内外更無虞其隔膜朝野自易見其從風蓋國家舉行新政至是而規模如立體制始崇操縱咸宜弛張有據懋矣備矣無遺憾矣我儕草莽之臣行且珥筆而紀其盛可毋爲痛哭流涕之睘長沙亦毋爲憂傷顦顇之屈靈均自强之基在此一舉不禁欣欣然喜色相告也 
[試事紀聞]  
　　京友來函云國子監欽奉諭旨據兩江總督劉坤一奏請將恩科歸倂正科舉行並稱同治年間各省軍務未竣歴經辦理有案庚子恩科鄉試展至本年八月初八日與壬寅補行庚子正科鄉試歸倂舉行再於次年歸倂會試一體仿照辦理庶於恤士節費兩有裨益等因奉硃批著照所請該部知道欽此業已傳知應行住監各生定於三月初旬開課五月錄科一切應辦事宜均查照成案辦理幷聞議和條約中雖有停止考試之語然祗就直隸深州良鄉通州等而言至大興宛平兩縣係首善之區卽有外來拳匪煽惑良民實與本地人民無涉刻已照會各國准將試事照常舉行矣 
[違約被詰]  
　　日本報云俄國政府索租高麗鎭海灣後雖罷議然左近馬山浦仍留駐水師十五名日本外務大臣聞之備文照會駐日俄使略謂俄兵仍駐高境無論因何事故總之違背約章務乞早行撤退云云大約日内俄官已俯如所請矣 
[兵船計數]  
　　天津直報云本月十四日駐泊大沽口内外之各國兵艦運船計共三十二艘内英國三艘美國兩艘德國十艘法國九艘日本國兩艘奥國艘俄國兩艘義國兩艘中國一艘 
[新艦東來]  
　　香港循環日報云日本海軍省情英國某船局新製一載重一萬五千二百四十墩之鐵甲戰艦名之曰初瀨已於西歴四月十五號安抵横須駕另有一載重九千九百零六墩之頭等巡洋艦亦已由英行抵印度洋矣 
[輪船失事]  
　　香港循環日報云有輪船名蘇布倫者於本月初旬某日行至福建東湧山因霧觸礁而没初九晨由滬派海新輪船會同法國某巡艦前往救援聞蘇布倫雖失事然受寄之信皆未損失當在香港啓行時船中有上等搭客十七名小孩五口二等搭客四十名小孩十三口貨物中有洋銀二千元細絲八百一十八包絲頭五　一包草 
 
 

Page 2

 
 
帽邊二百五十墩生皮及雜貨各一百五十墩其船甫於西歴去年告竣册註七千三百八十二墩機器可抵馬力六千五百匹長英度四百五十尺廣五十四尺一旦遭此意外之災誠可惜也 
[改辦海運]  
　　昨經金陵訪事友人致書本館云江南安徽兩省光緒二十六年河運漕糧經江安督糧道效述堂儲憲辦齊將次解運嗣由兩江總督劉峴帥漕運總督松振帥擬改由海運抵京具疏上陳請旨定奪近聞官塲中人傳述此奏已蒙兪允所有江安河運漕米應用兵輪船裝載赴津峴帥因於本月十五日派南琛南瑞兩兵艦分别承運日内儲憲方料量一切事宜大約下月初旬卽當督運北上本館意兵艦除機器軍械之外所餘地位無多斷不能裝載漕米或者另由商輪船載運而沿途以兵艦護之外間不察情由遂致以訛傳悞乎請質之身親其事才 
[議加鹺課]  
　　揚州訪事人云目下和議將成除將釐金地丁作爲賠欵外傳聞各省鹽課亦在抵還之列初議由洋員親赴各塲灶産鹽之區自行征榷嗣經全權議和大臣慶邸李相竭力斡旋始作罷論現仍擬按引加征銀一兩八錢雖由商繳呈將來大約仍取償於食戸本月初九日各商在曾公祠集議刻尚聞意見若何也 
[邱縣災情]  
　　天津直報云頃聞山東邱縣一帶赤地數百里飢民剥食樹皮以延殘喘其轉徙至直隷河南境内者扶老携幼慘不忍觀誰是有心人當亦爲之悲凉矣 
[整頓營伍]  
　　金陵訪事友人云兩江總督兼南洋通商大臣劉峴莊制軍訪聞目下標防各營缺額甚多現當整軍經武之秋未便漫不加察爰於本月某日特派正任福山鎭總兵節制南洋各營楊鏡巖鎭軍通查何營缺額若干從實造册具報予限一月照數補足勤加訓練不准仍前玩延如敢故違定卽從嚴叅辦鎭軍捧檄之下定於本月十六日爲始分蒞各營認眞點騐彼慣以缺額扣餉爲能事者至此當亦技無所施矣 
[嚴鞫旗丁]  
　　金陵訪事友人云前者京口駐防旗丁十一名夥同行劫經兩江總督劉峴帥江甯將軍崇佑帥委員提解來省札飭江寗府會同恊領理事各旗員迭次研訊各犯狡展不承遷延至今仍未定讞本月十六日府尊王太守復偕各旗員研訊各犯咸稱小人等雖略知其事並未入夥行劫太守意欲從寛辦理恊領不允謂若輩恃符妄作已非一朝此案若再姑容日後必犯法更多爲害尤烈曷若早爲未雨綢繆之計俾頓失所恃不再敢作奸犯科遂會銜詳請大憲奏請將各犯旗檔銷除然後加以刑求務必從嚴懲辦 
[票匪喬妝]  
　　武昌訪事友人云本月某日傍晚江夏縣陳介菴大令率領差役至斗級營左近某棧房拿獲自立會匪四名加以鐐銬解往督轅聞四匪假扮小家女子赴各處求售玉器藉以句結良民事經大令訪聞是以親往邏緝并就行篋中搜出手槍炸藥及富有票多張刻已由湖廣總督張香帥發交武昌府余堯衢太守訊辦矣 
[票匪解鄂]  
　　漢口訪事友人云湖南某邑匪人方紫臣自稱正任廣東提督方友升軍門之姪招搖撞騙無惡不爲事爲陳慶門都戎訪聞設法拘獲細加研鞫竟有勾通康梁餘孽當有票匪各情因卽解赴鄂垣禀請上憲從嚴究辦 
[劇盜候訊]  
　　蘇州訪事友人云吳江縣柴介眉大令於本月十七日親率差勇押解拒傷事主之劇盜甲乙丙三名來省禀經署臬司朱竹石廉訪發交蘇州府田太守訊辦太守奉文旣偕發審委員某君升堂研訊三犯供詞閃鑠加以五木仍不實供因飭釘上脚鐐分發長元吳三縣獄中收禁聽候訊供核奪聞三盜在江浙一帶犯案纍纍此次被獲時膽敢與官軍拒敵致官軍受傷多人兩犯亦身受重傷是以起岸時憊不能行經人舁之而走 
[揚試先聲]  
　　揚州訪事人云江蘇提督學政李大宗師於上月之杪行文揚州府飭卽轉行各屬一律於三月十五日舉行縣考四月十五日舉行府考府尊沈碧香太守奉文後立卽通飭各縣一體遵行江甘兩邑宰正在出示曉諭旋查得泰州高寳試院滲漏傾頽亟應鳩工修理未免爲期過迫因詳請展限十日於三月二十五日開考 
[蘇試十二志]  
　　蘇州訪事人云江蘇提督學政李大宗師按試蘇州宗師示期本月十七日覆試各邑新進文童黎明時諸所進已齊集貢院前少頃宗師升座點名扃門考試是日四書文題夫義路也至出入是門也經文題藹藹王多吉士詩題賦得五字擢英材得材字五言六韻 
[下關興旺]  
　　金陵訪事友人云下關一帶開闢商埠以來東西洋各國官商轂擊肩摩商務頗有蒸蒸日上之勢嗣以拳匪之亂人皆裹足遂致一切工作暫置緩圖近者議和將次告成各國次第派領事來駐是以日來各洋商咸就所租界内鳩工庀材土木大興會見不久當翬飛鳥革矣 
[花底魂驚]  
　　金陵訪事友人云寳應二子者二十年前烟花翹楚也近以馬齒日增無人問鼎蓄得姊妹花三四株築香巢於東牌樓黨家巷口枇杷門巷依然軍馬常盈本月十一日有客秉燭夜游欵二子之門與某姬叙舊相見之下私語喁喁驀見羅幃中徒現紅光蓋客籠燈而來貿然懸之帳鈎情話纒綿無暇他顧致爲祝融氏所乘繡被錦衾立成灰燼淫威烈烈幾欲破壁而飛一對可憐蟲驚悸狂呼乳燕嬌鶯紅驚緑駭幸鄰人奔集恊力救熄僅燬屋宇半椽 
[鄂省官塲紀事]  
　　漢口訪事友人云近者湖廣督憲張香濤制軍以本屆庚子科恩正鄉試轉瞬將次屆期所有供給事宜不可不預爲佈置爰委候補知府齊太守耀珊候補同知黄司馬秩柄會同辦理○候補同知雙司馬壽近奉督憲張制軍委辦經心書院提調事宜兼善後局文案○本月十五日藩司瞿賡甫方伯牌示云歸州知州印務詳委以大挑試用知縣孔繼鎡天門縣知縣印務揀委本任江陵縣知縣劉秉彝鶴峯州州判事務詳委以試用縣丞劉裕霖黄岡縣陽邏巡檢事務詳委以補用從九品葉文蔚均署理○大智坊某委員因事撤差漢陽府趙楚江太守檄委吳少尹壽慈接辦 
[蘇省官塲紀事]  
　　蘇州訪事友人云武進縣知縣施大令沛霖近爲且竪所出示禀請藩憲陸春江方伯給假調理方伯俯如所請本月十七日牌示以候補知縣竇大令鎭山酌委署理○奉賢縣學訓導晏廣文振祜本月某日因病出缺藩憲陸方伯得報卽於十五日牌示以試用訓導傅成林輪委署理 
[荆沙巷語]  
　　沙市訪事人云本年係各省歲試之期湖北江陵縣楊葆初大令示期三月十二日縣試○某縣人某甲向在某鎭開設雜貨店恒數月不歸其婦某氏頗饒姿首對門藥店主某乙涎之商諸與甲同室之成衣匠某丙婦謂事諧富酬以百金丙婦雖百般引誘而甲　終不爲惑今正乙又浼内婦誘之丙婦囑乙購迷藥邀甲婦飲潛滲藥酒甲婦昏不知人遂墮其術中迨醒後怒向内婦理論内婦危詞恐嚇乙則許月貼銀錢若干甲婦無可如何曲爲隱忍詎知乙事成置丙婦於腦後丙婦銜之月前甲歸丙婦歴訴巓末甲僞爲出外也者藏於丙室囑丙婦往覘至夜乙果施施自外來丙婦告甲甲持刀而往破扉直入貿然將婦砍死先是乙聞門外有步履聲卽匿身牀下迨甲破扉時已穴壁逃往鄰家 
 
 

Page 3

 
 
洎中殺婦後見無姦夫在室正在皇急間適丙婦遣丙來助甲遂倂殺之鄰居某丁婦亦有外遇丁頗有所聞欲捉之而未得其隙是夜乙穴壁處適在丁牀下丁聞有喘聲舉燈燭之見一人蜷伏以爲奸夫也拳足交下傷重而斃旋又將其婦擊死於是甲丁皆投縣自首縣主某大令詣騐後不予深究飭各瘞埋按此似小說家言未必實有其事然筆而記之亦足爲鑽穴踰牆者作炯戒也○鄂督張香帥面諭統領沙防全軍朱惠之觀察將沙防前後兩管裁撤上月下旬某日觀察乘快利輪船抵埠召集諸勇給發恩餉二月遣散歸農○某甲素行無賴其婦某氏頗知大義屢諫弗聽日前不知何故攖甲之怒拳足交加婦以遇人不淑欲尋短見命其子購紫霞膏擬拚一死子甫十一二齡性頗靈敏以母向不嗜烟恐生他變而母命又不敢違爰購紅糖和温水進婦一吸而盡蒙被偃臥洎甲歸子告以故甲呼之不應揭被視之則已而紫唇靑施救不及矣而其子所購實係紅糖盒内餘瀝仍留甜味其死也眞有令人不可解者 
[江漢炳靈]  
　　漢口訪事友人云前者内河外江水極淺涸長年三老方切杞憂迨至本月初旬川江水勢汨汨而來大有高屋建瓴之勢水巡捕報稱已漲至三丈有奇是以刻下川湘各貨船已源源而至惜湍流甚急時有失事之虞所願行舟者皆引以爲戒也○武漢三鎭典鋪多至一十七家議定此後遇有新設者必由三家連環保結並向保甲局納捐否則不能從事近以和局大定長袖善舞者爭攬利權故自萬年街新設吉和一鋪後接踵而起者尚不乏其人也○由義坊紳士方翼堂近被人列欵控諸漢陽府署被府尊趙楚江太守斥去改由張保淸茂才接辦一切事宜○日前市上喧傳武襄營勇丁擁至襄陽轉運分局滋閙不休局員某君擬卽電禀督憲張香濤制軍請示辦理嗣經鄧玉峯軍門一再調停其事始寢 
[皖北鴻音]  
　　蕪湖訪事友人云安徽盱眙縣賓興之費向最充裕因前川督吳勤惠公棠前直隷提督李果勇公長樂前烏魯木齊提督金軍門運昌共捐銀一萬有餘存典生息以故每屆大比之年入塲士子每人可得銀蚨約二十餘翼今因日久弊生其中不無侵蝕諸士現擬設法淸查不使若輩從中染指○去歲北方拳匪事起南中各省公牘往來急於星火以是驛馬之例斃者相屬於途邇者定遠縣曾旭初大令擬倩人前往臨淮一帶購買馬匹以補其缺惟世無九方皋騄駬驊未必能爭先効用也 
[五茸雉雊]  
　　松江訪事友人云本月十一日傍晚西門外吟風玩月樓茶博士某甲修理洋油燈偶不經心幾釀巨禍附近各鋪戸恐遭殃及立卽閉門幸卽設法灌救登時熄滅不致成災○本月某日爲東門内痘神廟左近縫工某甲娶婦吉期入晚親友相約登樓效世俗閙房之舉詎料人多屋小霎時椽柱戞戞作聲衆客驚竄之餘樓已砉然墮地新婦幾如緑珠之墮被壓受傷者不一其人幸尚無大礙翌日由甲置酒壓驚是殆所謂樂極生悲歟 
[嚴申門禁]  
　　昨日上海縣汪瑶庭大令保甲總巡朱森庭明府會銜出示曰爲出示曉諭事奉道憲袁面諭以城關之設鎖鑰宜嚴庶免奸宄混入現訪聞各城門於關閉後往往夤夜私自開放閒雜人等任意出入殊非愼重之道除傳諭各城門限於每晚十點鐘關閉不准私自開放飭卽會同出示等因奉此合行出示曉諭爲此示仰諸色人等知悉自示之後爾等務於十點鐘前進城不得在外閒蕩自悞守城人等如敢私自開放任其出入一經查出定卽從嚴懲辦不貸其各遵照毋違特示 
[嚴緝票匪]  
　　近日蘇松太兵備道兼江海關監督袁海觀觀察連接兩江總督兼南洋通商大臣劉峴莊制軍電札内開富有票匪頭目某某等由長江而下匿跡滬江號召羽黨意圖擾亂著卽嚴密緝拿等因遂於昨日傳上海縣汪瑤庭大令至轅諭令留心查緝以弭隱患大令唯唯遵照刻已派出公差薛貴全順沈翔張康恊同公廨差役會拿解究矣 
[監司鞫犯]  
　　日前蘇松太兵備道袁海觀觀察示期本月二十日提勘太倉州徒犯李阿龍張老全已登前報昨晨觀察飭差至上海縣署傳齊刑招書役人等並帶犯到轅迨亭午升坐二堂勘訊兩犯供認行竊某姓家巨贓不諱觀察核與詳文及供詞一一相符飭在供單上蓋印指模仍發交上海縣監禁聽候備文解回太倉 
[邑宰催科]  
　　昨日上海縣汪瑤庭大令以本屆上忙錢糧已定於本月十九日開征特飭糧差傳諭闔邑地保於本月二十八日來署聽候諭令催科 
[查報教堂]  
　　上海縣汪瑤庭大令前奉兩江總督兼南洋通商大臣劉峴莊制軍飭查境内教堂若干處遇有添設及遷移他處者均按四季造册詳報等因已於去年冬季遵照辦理目下時屆暮春正須詳報甲飭差傳齊闔邑各圖地保詳細稽查各保查與上屇相符爰於昨日據情禀覆大令飭吏彚造淸册以便詳報督轅 
[廨捕獲盜]  
　　匪人林大辮子及張翼卿丁根柱迭犯盜刦及戳斃常州阿二等巨案屢經大憲通飭緝拿終於漏網至前日始由英美租界公廨捕役凌振探知若輩潛匿黄渡因卽帶同役夥十餘人前往旣至有人言及林等黨羽甚多遂投分駐黄渡之滬軍營禀請營官飭派勇恊拿得將林張丁三匪擒獲聞將解赴靑浦縣訊明然後解省核辦也 
[英界火警]  
　　昨日三點鐘後天色尚未黎明寗波路第二百三十七號門牌謝姓家無端火起瞭望臺上鳴鐘報警隨經救火會各西人驅軍往救而熄然已焚去樓屋六間矣 
[火未成災]  
　　前日本邑美租界北山西路泰安里某姓家不知如何失火幸左右鄰汲水灌救得以應手而減未致成災然已受警不淺矣 
[春賽二志]  
　　昨爲寓滬西人春賽之第二日計共賽十次第一次十二馬同賽怡和洋人勝馬及衣帽皆黑色二次十一馬沙遜洋人勝馬棗紅色衣大紅色帽紫色三次五馬小科子同麥葛里格洋人勝馬黄色衣紅色帽黑色四次五馬立豐洋人勝馬靑色衣藍色帽及背心皆黄色五次九馬小泰興代會德豐洋人晉甫勝馬黄色衣桃紅色帽及背心皆紫色六次五馬皆金山大馬揚子保險洋人强克生勝馬黄色衣帽皆淡紅色七次八馬順全隆洋人勝馬黑色衣黑色帽及背心皆白色八次六馬洋人克明代瑞記勝馬黑色衣藍色帽藍黄色背心花色九次十三馬馬醫生苟老格勝馬黄色衣帽皆紅色背心黄色十次十二馬洋人胖同抛克司勝馬黄色衣帽皆花藍色第二次共賽時有三西人跌於馬下其一名培培者受傷送至醫院求治 
[南市瑣聞]  
　　前日午後有一年約十餘齡之童子持物至新馬頭喚渡挑夫某乙負擔而來不及避讓互相碰撞致童墮入波心幸經旁人援起未占滅頂之凶然已一息奄奄索然無生氣矣○前日浦東楊家渡渡船戸某甲載客二十餘人駛至中流忽與某乙爭論渡資以致揮拳互鬥各渡客大驚狂呼救命幸經附近各船駛近排解不致大起風波 
[籌辦順直振捐二誌]  
　　則敬前奉直隸閣爵督憲李札飭籌辦順直善後振捐當經乞登貴報設法勸籌兹於三月十四日由通商銀行轉託匯豐銀行電匯庫平足銀二萬兩合規銀二萬一千九百二十八禀請局憲列收作爲則敬第一批報解之欵所有匯費規銀三百五十二兩一錢七分二釐卽由則敬照數籌付不另開支公欵其業經上兌捐生亦卽造册禀請咨部查照以期迅速而淸經手合倂聲明統希公鑒上海絲業會館恊振公所施則敬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　黄阿海山阿北錢阿挑三人同竊沈金　家衣物捕役解經縣主汪瑤庭大令研訊黄阿海供去年十二月二十六日之晚小的與山阿生在某烟館過癮起意選同阿桃往沈家行竊共得布衣三包分給小的一包計衣三十七件典去十四件其餘在阿香弟婦處山阿生供稱小的携贓至七寳鎭典得洋銀五元當票業已售去錢阿桃堅不承認大令喝責二百板始稱小的在外接贓所得之物携至浦東金匯橋售與路人得洋銀七元大令見其言語刁猾顯係積竊判令再責二百板一倂還押候比○前者卜小毛糾黨劫米戳傷米船戸陸福生一案大令飭捕拘獲同黨唐松林即野蜘蛛屢經訊供不認諭令分别收押飭差查緝餘黨前晚提案覆訊卜供某日連發等人邀小的至小東門遊外間及抵南市見陸福生在船竊米因卽何之訛詐攫取米十二包同竊共有五人事後將米售得洋銀二十一元小的分用四元唐松林確未分得唐松林稱小的實被卜小毛誣攀大令飭上天平架良久仍不供認遂飭一倂還押再究○黄炳文訴請騐傷大令訊究之下黄供稱小的係本地人日前在某茶肆品茗有素不相識之胡歸南稱小的賭負無算强借洋銀十元小的不允至十五晚糾同多人來家滋閙旣毁器物又將小的毆傷爲此訴請究辦大令飭仵役騐得黄受有微傷著退去醫治聽候後查明核奪 
[上海巡局瑣案]  
　　前日汛捕陸升拘獲竊賊羅阿毛沈阿毛解至二十三七鋪巡防局局員邱友林二尹升堂研訊羅沈認竊不諱二尹判各笞責一百板解送保甲總巡局請朱森庭明府訊辦○日前浦東招商局棧房司事某甲以所儲鐵木時被宵小竊取訴諸斗姆堂巡防局請飭地保查明境内窩戸若干家從重　治局員程二尹准之即飭差保詳查禀候提究○竊賊李子成潛至浦東招商局棧房竊取檀香一株經管棧西人拘解斗姆堂巡防局程二尹研訊之下判責三百板 
[英美租界公堂瑣案]  
　　包探王湘舟解王桂生到案票稱此人屢犯竊案遞解八次今又潛入租界經小的拘解請懲讞員張柄棍司馬商之偉繙譯判令管押捕房半年期滿再行遞解回籍○包控竇如海解王甘水到案禀稱此人行竊童昌海家坎肩一件經小的拘解請究司馬判令笞責一百板○包探李四春解張金松到案禀稱此人行竊蔣長生家衣服三件經小的拘解請究司馬判令笞責一百板○包探張才寳解頑童楊鴻生張明郎到案禀稱伊等二人行竊仁記洋行玻璃窗等物經小的拘解請究司馬判令各責手心一百下○包探劉阿炳解王阿三到案禀稱此人行竊竺闌房船上絲頭一束由小的拘解請究司馬判令笞責二百板○包標張阿五解王炳榮到案禀稱此人在曾齊榮處學第竊取金戒指銀練等物質錢使用經小的拘解請究司馬判責手心二百下著曾繳運當本方准將物領去○包探石錦榮解吳金寳到案廪稱此人不知在何處竊得鐵管一條經小的拘解請究司馬判令笞責一百板○包探胡瑞龍解鄒阿東到案禀稱此人專在各戲圍行竊經小的拘解請究司馬判令笞責三百板管押捕房三月○包探金立生解顧壽林張才珮到案禀稱伊等二人行竊洪生琴家金銀首飾經小的拘解淸究隨有洪氏者投案訴請追贓顧張同供小的等並未行竊伊家首飾　由洪氏所私之余淸如抵與小的等求恩明鑒旋由包探趙銀河禀稱洪氏曾於去年經其母控伊從余捲逃有案司馬著將顧張押候過堂覆訊 
[法租界捕房紀事]  
　　由本邑西門外斜橋至徐家　一帶法國新闢租界中馬路兩旁由工部局董雇工植柳緑隂如畫妙景天然近日時有人砍伐爲薪捕頭知之令各包探留心偵緝昨日某包探查獲甲乙丙三人連所斫之柳帶入捕房押候解送公堂禀請讞員杜枝園大令究辦○昨日某甲扭某乙至捕房聲稱被竊物件乙稱前充包探夥役甲係積竊當時曾經拘送公堂究辦是以挾嫌誣訴捕頭令一倂押候查明然後解送公堂禀請訊辦○昨日某米店夥某丙扭某丁至捕房聲稱被竊衣服等物請爲追究丁稱向在興聖街某紅頭繩作爲夥並無行竊情事捕頭令押候查明再核 
[美租界捕房紀事]  
　　裏虹口楊家灣人蔡某之媳殷氏素性悍潑本月十一日與姑勃谿恣行辱駡其姑向之斥責致被撞仆於地家人急扶之使起早已一意奄奄延至十七日斃命氏懼罪逃赴母族中人以禍由氏起投訴捕房捕頭將遣包探拘拿氏情急浼人央親族竭力調停自願身入空門爲候冥福族人遂不復有言○昨晨九點鐘時粤鴇楊王氏投捕房訴稱賃屋頭灞路開設妓院流氓李阿仁等數人突來借擾不遂所欲恣意行兇陡將家中器物擊毁請卽查拿捕頭允之○昨日午前無賴范阿大在西華德路與所私蕩婦王阿二互毆事爲六百四十四號巡街捕所見一幷拘入捕房捕頭令自投公堂禀控○前晚積竊王桂生陳何順倪福生至西華德路第二百八十號門牌曹阿金家行竊衣物旋爲包探石金榮拘獲連贓解入捕房捕頭令押候解送公堂禀請讞負張柄樞司馬懲辦○昨日小車夫王阿二由某處載荷　水數百瓶行經北河南路突被某國兵攫飲王不允兵舉木棍亂擊致王頭破血流倒臥於地事爲三百五十六號巡街華捕所見睂吹號呌召集各捕將肇事之兵拘送捕房捕頭騐得王傷勢非輕令送同仁醫院醫治兵則押送該管領事處禀請訊辦 
[金曉官報]  
　　藩轅牌示徐州府張預丁憂遺缺查有候補班前知府　掌請捕又　邳州學正　覲恩因病請假遺缺查有候選罰導李鳳章堪以署理日本兵艦海軍中佐木廣勝駐甯通商事務天野恭太郎海軍大尉原要次郎又中繼關士鈴木重士又少尉迎郵一均會興化縣謝元洪專丁來省叩謝昭信股票案内　曉在任候補知府孔家涵釐捐知縣劉佐成到州同陳方鏞禀知臯　防局委隨局差遺鹽大使章榮本辭回揚轅下先鋒官田興洛叩謝 
[蘇州官]  
　　三月初八日候補道杜　兪由甯回通判朱正輝知縣徐淸鎭均禀辭管解京餉赴陜西巡檢盧炳元禀謝奉委上海貨捐局查騐差州吏目丁志　　謝　委　門早關差委署元和縣周莊司巡檢祝牗年禀辭赴任並銷崇明縣保甲差初九日臬轅牌示本月分輪應考試在省候補佐籍無差各員月課定於十七十八兩日在道前街臬署分班扃試先至牙厘局呈遞　　　署鎭江府許　辭辦理江甯籌餉捐務候補知府朱其昌由甯來委署奉賢縣典史王桂　禀辭赴任典史應德麟禀知奉飭分松差遣商務局差遣委員前任武進縣典史吳祖蔭禀辭回滬 
[維揚宫報]  
　　三月初三日金分轉耀忠辭赴泰屬總巡差初四日萬壽司署少尉到揚公幹稽鹺尹繼銘銷西岸聽差朱鹺尹凱勳辭回泰屬○初五日運憲公座掣　　棧總辦龔觀察抵楊丁分轉苪袥禀知赴省署角刹　　　尹文　辭赴新任吳鹺尹勤修委總局聽差 
[上海六馬路仁濟善堂籌振公所施子英經收順直陜西振捐二月初一至十七日第七十次淸單]  
　　初一日敬心氏大善士規銀五十三兩六錢七分半　翰仙求脅　平安心奢力微子各洋十元沈師宋龍洋二元卅角銅角廿二角王植　　病求愈輪興堂各洋一元餘慶堂銅洋二元○初二日陸丕善陸惟善各洋五元無名氏洋三元承德堂小洋五十角鄭慈心堂銅洋一元○初四日陳忍　爲岳父母六旬大慶壽儀移振求祝福壽綿長杭城保善堂同仁各洋二十元無名氏洋十元楊隱名洋五元留候張小洋廿四角人瑞堂黄耀　　力子三戸各洋二元五位合洋二元無名氏四角曹坡記馬駿記丁敬記丁世澤懷橋堂數倫堂六戸各洋二角畢姓現回幼科醫書一部洋二角半○初五日靑　張隱名爲慈　七旬冥壽懺資移振求資冥福洋二十元王汪氏求病愈洋十元灌　叟爲女姻緣祈早結洋五元○初六日無名氏洋一百元綠霓智淸氏洋廿四元綠霓性誠子卄元焚疏求母病愈人無名氏無名氏貝門江氏四戸各洋十元可人氏五元江孚輪船帳房爲客遺漏冬笋四笠福桔一桶已屆三月未見來取變價移振洋四元小洋十三角錢五百文喻義堂洋四元高平如西河氏轉運漢無名氏四戸各洋二元忠記十一角徐枝珊忠記無名氏三戸各洋一元心及堂四角樂義堂銅洋十元無名氏銅洋四元無名氏東海力不足子各銅洋三元無名氏銅洋一元○初七日義泰祥號來史徐張三姓英洋廿六元銅洋十四元李灑生洋十二元五角容安堂洋四元杭城保善當來王德馨堂洋二元又汪淸甫汪壽卿　　吳有心無力人不書名五戸各洋五元○初八日楊尚　堂洋十七元蕪湖蔚豐莊來無名氏各戸洋三十角許瑞卿日本洋二元○初九日董氏還 
 
 

Page 10

 
 
心慮洋三十元　城韓門錢氏爲三周懺資移振求資冥福洋十二元錫堂求慈　　健子女平安易養林永和善緣會各洋十元蕭城韓曹氏求保病愈韓寳華求消災厄各洋國元□□楊帚古姓氏洋二元龍洋二元王三餘堂田信堂各洋二元姜氏太太　孫兒　　　明求合店友順遂入各洋十角善緣會募不書名七角王鈕氏曹吳氏各五角程　　銅洋八元○初十日淸江何承德堂龍洋三十元無名氏洋一元○十一日角直無名氏洋一百元安汕主人蕪湖隱名氏各洋十元王氏閨氏求病愈金戒一枚兌洋八元五角隱名氏洋五元隱名氏四元隱名氏隱名氏各二元五角曹渭淸二元隱名氏隱名氏隱名氏隱名氏隱名氏隱名氏六戸各洋一元○十二日胥臺不欲留名氏規元一百五十　　　軒采　茂號　洋十元醉神移助洋五元餘慶堂龍洋四元銅洋九元○十四日無名氏洋二百元金邑樂善生洋四十元杭城保善當經募七戸洋十四元韞記洋四元　氏洋二元○十五日陸子瑾洋四十元承德堂華鶴書屋爲印書資查移助幷求晚上　　二十元王桂英兪錦山均求身健洋十元馬駿安求身健二元○十六日胡泗亭爲子病　愈洋二十元楊隱名五元○十七日蕭山韓仁壽堂三戸洋十元湶涇高平　募龍　先訢　　平安金恊堂曾雲弟三戸各洋十元誠敬年小洋十四角薛芝卿十一角李□根洋一元陳心田十角季馥齋趙仲涵葉子璋余娘娘四戸各五角力不足四角 
 
 
 

Page 11

 
 
   
 
 

Page 12

 
 
[奏疏彚錄]  
　　頭口頂戴貴州巡撫臣鄧華　跪奏爲黔省餉項匱乏無欵可籌籲懇天恩敕部咨催各省應恊黔餉赶緊撥解以濟急需恭摺由驛具陳仰祈聖鑒事竊維黔省僻處巖疆最爲瘠苦應征錢糧釐稅爲數無多不敷支用所有練練各營餉項全賴各省恊解以資接濟光緒九年前督臣岑毓英奏准部議核减恊餉每年湖南浙江九江關各恊銀四萬八千兩江西恊銀十二萬兩山東恊銀八萬四千兩東海關恊銀二萬四千兩江蘇福建湖北兩浙運司各恊銀四萬八千兩廣東恊銀三萬六千兩四川應解恊餉及代征鹽稅鹽釐等銀四十九萬兩統共銀一百九萬兩作爲黔省的餉必不可少之數查本年惟四川省源源接濟廣東省祗解過銀二萬兩九江關祗解過二十四年秋冬二季分銀二萬四千兩江西福建兩省向由黔省奏准應解部庫土藥釐金内提撥現因庫儲空虛不敷支放三次提　過光緒二十四五兩年土藥釐金銀十五萬一千四百七十四兩零此外湖南湖北江蘇浙江山東並兩浙運司及東海關等處均未撥解來黔以致各營月餉無欵支發積欠甚鉅兵練異常困苦待用孔殷兼以粤西游匪竄擾與貴州興義貞豐羅解荔波獨山等處在在毘連沿江一千餘里均須設營派團擇要嚴防於今三年不敢稍涉疏忽似此需餉甚繁恊餉缺解各營計口授食斷不能枵腹從事若再無餉散放譁潰堪虞據藩司邵積賊詳請奏催前來相應仰懇天恩敕部轉飭恊黔各省督撫臣飭令藩運司關道務將應恊黔餉迅速撥解以安軍心而維大局不勝迫切侍命之至除各省欠餉開單咨部查照外謹恭摺具陳伏乞皇太后皇上聖鑒訓示謹奏奉硃批戸部知道欽此 
會辦陜西振務署刑部左侍郎臣薛允升頭品頂戴兵部尚書銜陜西巡撫臣岑春煊跪姜爲運道疲滯籲懇特飭速辦分運以供行在食用而拯灾區恭摺仰祈聖鑒事竊臣春煊前以陜省需糧孔亟專恃龍駒寨一路挽運無多曾於光緒二十六年十月十四日奏請特飭南省速議分運並擬分懋城亳州周家口龍駒寨四路水陸並運當奉硃批另有首欽此欽遵在案現在南省督撫想已早經議辦惜是災振所需急如星火目前龍駒寨運到之漕糧及采辦米石共計尚不及一萬石數十萬石之米若零由此一路挽運計非年餘不能竣事緣紫荆關以上至省皆係山路不能通車故運道不能大暢如以後南米來者僅有此數轉瞬開春飢民愈多加以農田籽種更去其半本地之糧必至日少隨扈之萬乘知騎食用從何取給又况災黎百數十萬嗷嗷待哺者更刻難延緩乎臣等再四　商惟有籲懇天恩特飭部臣及南省各督撫臣速行設法赶辦分運明知陸運費重事艱南省庫帑亦非有贏猝難籌兹鉅欵特此項米石終須挽運莫早運到一日災區卽早受一日之賜各督撫臣皆體國公忠必能迅速圖維也臣春煊現已派員在潼關設局招集車䭾一俟分憑之米石到潼卽行接連臣等爲行在食用灾區賑需起見是否有當謹合詞恭摺具陳伏乞皇太后皇上聖鑒訓示再此摺係臣春煊主稿合倂陳明謹奏奉硃批戸部知道欽此 
頭品頂戴湖廣總督臣張之洞湖北巡撫臣景星跪奏爲勘明各州縣被淹受旱情形懇請緩征漕糧恭摺仰祈聖鑒事竊准戸部咨緩征漕糧於地丁摺外另摺候旨遵辦又准戸部頒發釐剔錢糧積弊章程内載災區初報卽令聲明免緩銀糧數目以除積弊等因遵辦在案湖北省本年被水受旱各區已飭該管道府確勘輕重情形現經臣等另扭奏請緩征錢糧南米等項惟嘉魚夏口漢陽黄陂孝感河陽黄同蘄水羅田黄梅潛江天門應城江陵公安石首監利松滋荆門等十九廳州縣尚有應征本年及節年漕糧若責令照常完納民力實有未　據署湖北布政使瞿廷韶署督糧道凌卿雲轉據該管道府會詳該緩前來合無仰懇天恩俯准將被淹較得之夏口廳北塔兒頭等三區漢陽縣白　池等八區黄陂縣牛湖等十九社沔陽州周老湖等八十四官垸黄岡縣道觀河等四處圻水縣古河等三十六區羅田縣尤河等二十四區黄梅縣考田謝漢二鎭内之白馬寺等三村莊濳江縣張家等十七垸天門縣淖潑等二十八垸内之四十八甲半石泉等十六垸内之三十一甲趙家等十六垸内之三十三甲上古下等四垸内之八甲應城縣葉嘴等五團區江陵縣築支等六十六垸公安縣毛一等六里並東一等二十一里内五十八甲石首縣十義等十七坊垸並一都等十二坊垸内之二十四甲松滋縣下八上八二都並下五等十都又受旱較重之嘉魚縣邵陵等十二里内四十七甲黄陂縣許察等三十八社孝感縣永安等五十一社内各甲區黄岡縣藥顯崗等八區潛江縣長湖等八垸天門縣方嶺等四十六垸内之二百二十六甲半江陵縣船舟等七十一垸監利縣徐劉母等八十五垸荆門州平四等十七圖内之團林鋪等四十八區共應征光緒二十六年漕糧正耗米二萬二千五百九十三石一斗五千一合四勺緩至二十七年秋　限一年帶征原緩節年漕糧緩至二十八年秋後遞展一年帶征又廣濟縣泰東鄉内之童司牌等八十二村莊永東鄉内之李家團等六十三村　靈東鄉内之鳳嘴港等六十七村莊永四鄉内之武山湖等五十五村莊靈西鄉内之花園巖等六十村莊原緩二十三年漕糧展至二十七年秋後帶征又孝感縣尚有民欠未完光緒二十五年漕糧正耗米六百二十二石五斗九升七合八勺又沔陽州尚有民欠未完光緒二十四年漕糧正耗米四百六十六石九斗二升九合又黄岡縣尚有民欠未完光緒二十四年漕糧正耗米一千八百一十四石六斗八升九合五勺又蘄水縣尚有民欠未完光緒二十三年漕糧正耗米三千四百八十石四斗一升一合均因迭遭水旱無力完納請一倂緩至二十七年秋後限一年帶征以廣皇仁而紓民力所有勘明各廳州縣被淹受旱較重情形請緩漕糧緣由遵章開具各屬請緩漕米細數淸單合詞恭摺由驛具陳伏乞皇太后皇上聖鑒謹奏奉硃批著照所請戸部知道單倂發欽此 
河南巡撫臣于蔭霖跪奏爲京員在籍守制服滿照例起復恭摺仰祈聖鑒事竊森在籍前奉天府府丞兼學政張仁黼於光緒二十四年十月十一日到固始縣本籍守制當經前撫臣劉樹當附片奏報在案兹准張仁黼資稱請府丞自光緒二十四年八月初四日聞訃丁親父憂之日起扣至二十六年十一月初四日不計閏二十七個月服滿適值奉旨在省會辦□練就近請奏咨起復等情前來除咨部科查照一面查取供結另文咨送外相應恭摺具奏伏乞皇太后皇上聖鑒謹奏奉硃批知道了欽此　 
丁振鐸片再據雲南布政使司李經　詳據署昆明縣知縣謝宇俊詳稱案查接管案内光緒二十四年十一月前署縣李良年任内有縣民羅家榮請襲嗣父羅德淸雲騎尉世職一案於二十五年正月詳報具題後卽訪有詐冐情事傳詺羅家榮恃無質證堅不承認當卽關提羅馬氏未到卸事該署縣謝宇俊到任提訊馬氏供稱故夫胞兄羅德淸由儘先外委於同治十一年打仗陣亡無嗣蒙奏准前夫德程弟襲兄職於同治十二年在差次病故蒙奏以游擊病故例請卹聲明俟子及歲承襲在案其時氏子廷祿年僅四歲家貧無依攺醮後夫已故現子成丁正擬送子回滇請襲卽蒙關提到案始知此職被大功堂姪羅家榮冐襲懇求更正等情質之羅家榮恃符狡展稱由族長議明承嗣等因除將羅家榮押候飭傳該族長提同馬氏等質審　供再行照例詳辦等情詳請奏奉前來臣覆核無異相應請旨飭部將冐襲雲騎尉世職羅家榮先行褫革歸案審辦以便訊究除咨兵部查照外謹附片具陳伏乞聖鑒敕部查核施行再雲寗巡撫係臣本任毋庸列銜合倂聲明謹奏奉硃批著照所請該部知道欽此 
 
