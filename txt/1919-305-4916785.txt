# 1919 - 305 - 4916785

 

Page 1

 
 
   
 
 

Page 2

 
 
時評 
[爭與不爭（冷）]  
　　有人謂世界無不爭之理主張爭者爭也主張不爭者亦爭也即不主張爭與不爭者亦爭也何也主張爭者固知其爲爭然主張不爭者必以爭爲非而以不爭與爭爭也故曰亦爭不主張爭與不爭者必以主張爲非而以不主張與主張爭也故曰亦爭此雖戲言然以中國近日時局合之却有此象 
　　不觀乎靳初上臺即以統一北系爲志而以聨合南北爲言者乎然而至於今日與最近系之安福且以爭閣員故而漸有不相容之形勢矣 
 
 
 

Page 3

 
 
[命令]  
　　十一月六日大總統令財政部幣制局呈南京造幣分廠廠長武濬源調京任用請免本職應照准此令 
　　又令財政部幣制局呈請任命王克均爲南京造幣分廠廠長應照准此令 
　　又令財政部幣制局呈武昌造幣分廠廠長金鼎另有任用請免本職應照准此令 
　　又令財政部幣制局呈請任命郭幹卿兼任武昌造幣分廠廠長應照准此令 
　　又令陸軍總長靳雲鵬呈請任命高鳳亭爲冀南鎭守使署副官長應照准此令 
　　又令兼署内務總長朱深呈准兼署奉天省長張作霖咨請任命劉效琨爲省會警察廳警正應照准令又令兼署内務長朱深呈准安徽省長呂調元咨請任命席元英試署省會警察廳警正應照准此令 
　　又令徐鎭淮晋給二等大綬寳光嘉禾章方先亮晋給二等寳光嘉禾章申振林張家藩均給予三等寳光嘉禾章高志忠喻毓西均給予四等寳光嘉禾章此令又令程昌恒晋給二等大綬嘉禾章王學彦晋給二等嘉禾章余晋龢吳師善楊杰王得志均給予三等嘉禾章富連瑞王興文蔡鴻成均給予四等嘉禾章此令 
[專電]  
　　北京電今晚安系太平湖大會議决反對周長財政張長農商夏長敎育田調内務卽以會議結果覆靳（七日下午十一鐘） 
　　北京電安系遣人商國院緩一二日提閣員謂如雙方不待商量更增惡感靳允俟至星期一再提（八日下午四鐘） 
　　北京電安系原定昨晚開會因表决方策未定攺至今午昨晚幹部密議達旦（八日下午四鐘） 
　　北京電靳就職後密電陸唐岑云時局艱危和議萬難延宕鵬謬出長閣亦欲和局速决不辭一己毁譽深望羣公開誠相商俾利進行（八日下午四鐘） 
　　北京電陳烱明復靳支電執事渴望和平勤求解决用心良佩法律宜先决和議可速成辱承明敎聊布區區（八日下午四鐘） 
　　北京電靳電召呂公望入京會商局部謀和（八日下午六鐘） 
　　北京電各省派出裁兵委員報到者巳有蘇皖陜川奉吉六省及察熱二區（八日下午六鐘） 
　　北京電裁兵減費案俟委員會議决卽咨達新國會（八日下午六鐘）　　北京電入江砲艦被擊交涉案昨外部再電李家鏊以爭到能達防地爲目的（八日下午六鐘） 
　　北京電陸錦控案將了有調任陸次消息（八日下午六鐘） 
北京電軍政府歌電報載向美借二千五百萬以煙酒作抵乞明示（八日下午四鐘） 
[各通信社電]  
　　北京電曹經略領銜電巳到京一致贊成裁兵政府擬將原電刋登公報一面召集各區長官來京會議邊遠地方亦須派代表列會 
　　北京電朱深對靳巳面露辭意聞辭呈即遞 
　　北京電熊督辦呈請守制准假一月治喪 
　　北京電劉鏡人今日謁徐報告崴埠現狀定月内東渡履新（以上八日）以上中華通訊社電 
　　北京電劉冠雄不願入閣海部攺提薩鎭氷巳去電徵同意并促其來京（七日） 
　　北京電安福部幹事會開會認靳閣所擬閣員與總理未通過前迥然不同主張全體拒絶 
　　北京電己未系主張張弧長財政反對周自齊靳知周難通過有容納安福意思攺提李思浩之說尙在斟酌中 
　　北京電徐聞安福己未均反對新閣員恐萬一全體否决於靳固屬難堪於大局亦不利特邀段疏通并囑靳讓步 
　　北京電各省呈請裁兵電昨巳到府由曹銀領銜主張實裁二成 
　　北京電院電廣州軍政府據鄂督王占元電王懋賞并未在巴東大支坪等處增兵前以川軍内鬨潰兵四竄鄂軍因之戒備唐克明報告未免誤會請轉飭勿生猜疑 
　　北京電王天縱不容於川謀返豫其舊黨將與響應豫防因此頓嚴 
　　北京電楊新督主以武力禦阻俄黨假道塔城令伊犂爾泰抽隊前往 
　　北京電南北將開軍事會議北派巳聨絡成熟南派桂系亦表同意（以上八日） 
　　廣州電攺組軍府案經實力派反對議員各懷意見一時難决預料憲會因此亦不能開（八日） 
　　以上中孚通訊社電 
[里昂無線電（路透電社送）]  
　　七日巴黎電高等議會昨日在外交部開會由羣勛氏主席議决奥國代表團與協約國於對奥和約簽字前來往之文牘可以宣布並通過决議案前因德國不實行撤退波羅的各省軍隊所施之强迫計畫不能取銷該議會繼乃討論清理斯萊斯維格德國財産事宜後又議决在德辦事協約國委員團人員之俸金應向德政府收取 
　　七日巴黎電巨哥斯拉夫代表團致文克勒滿沙氏提出巨哥斯拉夫全權代表所不能簽字對德和約之　問題 
　　七日巴黎電奥國宣稱擬以誠意履行和約各條欵奥國總代表昨夜以所簽和約奥國國會議長蓋印批准之文送交和會秘書長杜太斯太氏並附以致和會議長書一通通告各國謂奥國不待和約實行卽將修攺憲法使適合各國於和約中規定之原則 
　　七日巴黎電據柏林電稱戈爾資將軍之弟因慫恿遣派援兵赴波羅的省業巳就逮聞曾搜出公文靜明其曾與德外交部中數員陰謀一切該數員大約在將被拘柏林曾拘獲俄員數人抄出欵項若干 
　　七日巴黎電據亞拉消息法政府决議撤回在　日戰區工作之華工大約於十一月十五日可以全數遣送回華 
[世界路透電]  
　　七日巴黎電法美事務高等委員泰狄歐氏巳任爲脫除束縳區域之辦事總長 
　　七日巴黎電西班牙皇昨於游英之歸途中閱視亞土瓦戰場 
　　七日巴黎電法國軍法裁判所巳於此間開始澈查曾充俄羅斯勞兵民國委員之薩杜爾氏薩氏被控通敵現仍居俄國法國社會黨方以蕯氏充候選國會議員 
　　三十日巴黎電克勒滿沙氏力促高等議會延長凡爾塞高等軍事議會之職務謂各管理委員團於和約實行將赴德國仍須有協約國國際軍事機關監視一切且藉此可使協約國軍權仍集於福照上將掌握萬一德政府有抗拒行爲則即可有以對付之 
　　一日巴黎電前任總理白里安氏昨夜在南台發重要演說詳布國會選舉中共和黨大多數之政綱初述法國戰勝德國之經營繼謂往日政府常因各黨互爭竟見而陷於極困難之地位故政府屢有變更今必有同民同德之大多數以保持將來政府處於穩固地位又謂法國必須考慮應否修攺憲法俾得依更廣大之基礎選舉民國總統且須於憲法中加入防杜立法部與行政部相混之保障民國總統須操視前廣大而有實力之治權紙幣爲生活昻貴匯率低落原因之一今急應設法減少流通之數額妨礙出産之諸稅須加取銷官僚舊習必須消除俾曾遭兵燹之區域得恢復舊觀勞工問題須由僱主與工人協同研究白氏並述及軍備問題主張德國完全解除軍備 
　　三日紐約電大來輪船公司宣布將以輪船取道巴拿馬運河直接來往於紐約上海之間 
　　三十一日紐約電現有值美金洋四十萬元之現金運往舊金山轉運前往遠東 
[太平洋路透電]  
　　八日香港電香港特發公報内載英國國務大臣來電轉述英皇佈告全國人民之文諭令英帝國處人民於十一月十一日午前十一時（即去年歐戰休止時）號砲鳴後即停止各項工作两分鐘屆時車輛一概停駛務使萬籟無聲全國肅靜藉以追悼陣亡勇士而作戰爭終止公理得勝之紀念香港將遵諭照行届時鳴砲俾衆咸知 
　　八日香港電某公司紗市報告云印度匯率倐漲紗市大受不良影響買者皆不暢進蓋預料價將跌落也賣者因印席價賤誘令買客定購遠至明年一二月之期貨聞其價格頗低收市時狀况穩定計賣出五千包存貨未售者一千九百包未出者一萬九千包 
　　八日香港電張兆興（譯音）向高等裁判所請求結束大新公司之呈文現巳撤回 
　　六日沃木斯克電俄國電社發表消息如下外患侵偪人心不因以沮喪且反興竭力守城以盡公民責任之决心義勇兵今源源而來人民皆以擁護政府爲務最高執政多出示諭告軍農重申實行國會選舉之約言並謂一俟過激黨治制消滅卽將給地與工人人心因以益爲興奮 
　　六日沃木斯克電伊爾庫次克回敎徒在伊爾庫資克市議會開會由末薩里諾夫大佐主席回敎徒到者二百人内有各區之代表行政員庫士尼查夫氏代表總督歡迎到會諸人後謂莫斯科之過激黨將被逐出若輩行將侵入西比利亞今必須設法保衞宗敎末薩里洛夫大佐贊成此見謂若不逐退敵人則城邑將成荒墟今國家方需援助回敎徒當以保衞榮譽拯救國家爲其天職云云卒經全體通過抗拒過激黨之决議案宣告散會 
　　六日沃木斯克電司令部報稱俄軍苦戰後巳在雅魯土羅伏斯克與古爾干方面稍退 
國外要聞 
[印度之對外貿易]  
　　中美新聞社云印度一國本爲外國競爭之一舞臺自英國以行商而據有其國其貿易及實業上遂不啻起一大革命印度在古時本爲一美術與實業發達之國貨品之出口正復不少迨東印度公司突然崛起於是印度貿易上之情形爲之一變一切依賴外國不復振　前此本以其精良之製造品輸往各國市場今則但以原料輸出而巳自一千八百年以來印度之進口品　大增　　　以疋頭爲多時英國梅爾維爾貴族忍提出一議案限制東印度公司商業上之地位凡利物浦格拉斯哥及其他英國諸名城之商人均得與印度在來貿易坐是疋頭之進口益多然當東印度公司未成立以前其情形適相反印度疋頭輸出極多台加之棉紗蘇拉之絲織品均能於歐洲諸大商市中佔一位置前後相比逈然不同矣考之孟買地方誌當十九世紀初葉印度之貿易幾全爲印度一二商人所操持爾時在孟買之歐商代理處僅有五所歐人酒店四所一八○五年間則有波斯大商店十六所波斯與中國之商人代理處二所葡萄牙商店三所美國商店四所其餘則盡爲印度商店惟當時印度商品運輸極緩商人等每以牛及駱駝駄之赴市其疋頭及較精之貨品率任加之拉及挨米士白二地製造以手織機爲之需時頗多即蘇拉有名之絲織品亦由手織機挑織而成比及近年始代以新式織機惟貧人所用粗魯堅實之品或細針密縷之富家用品仍出手織機製造蘇拉本爲印度要埠在商業及製造上頗關重要今則巳爲孟買奪其地位退爲一安閒之區凡退職官員及性耽靜逸之人士咸雜居其間而昔年最先來印度之英國士夫亦多安其骸骨於此至今遂爲歷史中一勝地矣印度各省之間本將天産之原料互相接濟今有鐵路運輸益便印度之顔料頗有名以菜蔬製成其洋紅一種由孟買輸入加之拉爲數極夥椰子則多由麥爾曰及卡那拉輸入孟買然後轉運國外受歡迎印度之香料向爲歐人所重故南部沿海一帶香料之運往歐洲者頗不少棉花爲近今出口品之大宗而先是則殊寥寥一般商人往往四出搜求也印度之貿易無論對内對外初極簡單惟遞嬗至今巳大有進步且呈繁複之象前此年僅入一二十萬盧比今則增至百倍以上而鐵路輪舶銀行及商人代理處等亦蒸蒸日上頗形發達矣印度進口貨品大半爲棉製品棉紗糖鋼鐵各種機器機器用調帶石腦油絲（原料及製造品）化學用品藥材鐵器食料紙紙版酒汽車自田車鹽鐵路用品及火車貨車等其出口貨品則大半爲苧蔴及苧蔴製品榖類豆類麵粉生熟皮革茶葉及油類等印度在世界中可稱一農業國其人民百分中之八十咸從事於農業其出口貨品雖亦不少然終不得其法且其國人好出外就事每年餬口於外者殆千萬人而所求亦不奢又每年外國貨品之輸入印度者爲數其鉅計值可一萬萬鎊苟印度能於實業及製造上竭力整頓則舍一二物外其餘均可自行製造印度藥材有極名貴者均裝載出口由外國製藥者製爲有益之藥品索值甚鉅迨運入印度印人爭購之以爲神品雖價格甚高不顧也今雖有四公司專製主要之化學用品而取求於國外者仍多總之印度有原料而不知製造其於商業上終不能脫依賴性質也或謂印度之所以至此者實爲國力及氣候所限然西方及日本之實業家均謂此二者不成問題但須努力進行初無關於氣候及國力世固有以實業衰落之國而今日駸駸乎與西方諸大邦齊驅並駕者矣事在人爲未有不如願以償者况印度古代文明昭昭在人耳目初非一實業完全衰落之國也當四年以前大戰肇始英國全國騷動汲汲焉爲戰事上之籌備於米索波太米及阿非利邊境等處均須設備一切而此項軍事用品英國不暇自造則不得不求助於印度於是有印度軍需部之組織叩以湯麥司霍蘭德勳爵爲主幹其急需之軍用品多在印度鳩工趕造試後頗切實用可知此邦製造前途正大可樂觀也今所切望於印度者望其政府與人民能和衷共濟壹志於實業設法促其猛進則必能復其舊日商業上之位置行見印度之製造品得暢銷於白斯拉及白格達市上而倫敦巴黎紐約諸名城中亦且大表歡迎即持較吏方島國之貨物銷行於中國西比利亞及澳洲者亦無媿色矣 
[美國將開對外貿易會議]  
　　在舊金山舉行 
　　中美新聞社云美國對外貿易會議將於一千九百二十年五月十六日至二十日在舊金山開第二屆年會此爲美國注意對外貿易之最重要團體據各董事言其所以擇舊金山爲會議地點者爲便於調查太平洋商業俾得設法擴張之故該會議辦事人巳與太平洋郵船公司特約派郵船伊奎受號於三月二十七日由上海出發載遠東等處之美國商人代表赴會中國各埠美國商會所派代表者並無定額將來人數必多故美商之欲乘該船赴會必須早日報告上海美商會書記以便預定艙位一俟美商艙位派定後如尙有空位當留作上海華人總商會代表赴會之用華商代表巳有數人舉定並巳起程赴美矣美國對外貿易會議以會員約一百人組織之各會員均爲各業最大公司代表如銀行煤油打包造鋼機器電氣橡皮棉花五榖食品金類器五金桶工麵粉木材菜油代學品匯兌製紙印刷農田收穫機器鐵路裝備皮革煤汽車及進出口業等皆有之一切討論皆公開會議畢後將會議情形編印成册分送各處所有議决之各案多關於美國商界對外貿易之政策將呈送國會以便採取頒布施行在華美國商會極盼美國商人踴躍赴會多多益善因此會議之結果於中美两國商務關係之增進極關重要凡在華美商擬於一千九百二十年作回國之行者務宜籌備加入該會議也 
[英人之罷工補救策]  
　　中美新聞社譯英國哈密爾頓少佐之罷工補救策云自罷工問題起工人責難資本家資本家責難工人當局者復互相責難最後則復責難政府然徒知責難而不知計之所自出亦復何益或有謂提倡革命者或有謂不妨聽國家破産者然坐使國家陷入此不幸之二境又何爲哉吾人於世界大戰中巳獲勝利矣犧牲好男子至一百餘萬所耗金錢爲數亦不資卒乃不得不負擔巨債苟以戰中獲勝爲頗足矜貴者則當設法恢復前此之所失所負大戰中之巨債應如何爲償還之籌備償還之法則惟有通國力作以期增多製造品而爲國家生利而巳近聞德國有數種工事中人人皆願爲每日十一小時之工作俾助其國家還人軍債意大利之鐵路工人亦願每日爲例外之工作一小時不取工資意亦在少舒其國中之窘困此二事均足爲工人作模範詎吾英國正人乃不能出此耶吾知此言一發國中之礦工鐵路工人輪舶中之卸貨工人造船匠等將一一奮起願效德意二國之工人爲國家助特此等工人必且起而問難謂吾輩協力以助國家固爲分内事然彼政治家者又將何以助國家乎即吾輩爲例外之工作或將令資本家從中侵蝕而利其個人之囊槖乎此等問題固爲情理中應有之事然爲國家鞏固基礎計國人將人人奮發其愛國之心工人提倡於前以愛國大義號召全國則各界人士亦必繼起效法彼政治家及資本家同有人心安得袖手旁觀而不爲國家謀福利哉况今日之足以救吾英國者實端賴工人等有此一種精神政府之於工人必有感激之表示而對於資本家方面亦必限之以例凡工人例外工作之所獲悉用以償　債决不令資本家據爲己有此勢所必至者即於工人前途當亦有多少利益也輓近以來工人與資本家多少爭執仲裁者頗難措手竊有三種意見可供研究者並誌於下（一）吾人於大戰中旣掊敵而獲勝利今後工人與資本家宜互相諒解勿但爲個人自身着想當謀國家之福利（二）工人與資本家所訂合同宜雙方遵照如律實行（三）工人與資本家之關係界限頗明如無背於國家法律地方有司不必干預致起糾紛此三者雖近常談亦宜加以審度抑又有說者地方法庭其有法律也外矣凡於民事刑事均有制定的處置此等法庭在昔巳著功效惟當今日工業大發達之時代尤宜於各處地方上組織一特别之法庭專事處理工業上一切事務其充法官者爲無給職如歐洲和議代表例擇其有工商業智識而熟諳其地工商業之情形者公舉以充之陪審官等則由資本家及工人雙方舉代表以任其職如工人就僱訂立合同須由此法庭中辨其條件之是否公允然後批定而於合同上加印花以爲憑後此雙方如有一方面背此合同者可訴之法庭法官即有權處罰此違反合同之人或罰鍰或别定他法凡資本家方面之違反合同者須定有專條罰鍰之多寡以其資本爲比例有不服者可由此法庭訴諸高級法庭予以更重之科罰以後資本家旣不能任意薄待工人工人方面亦不復有不平之處則罷工之事亦差可倖免矣余頗願工人中有一二領袖能起而提倡如余所陳意見從事實行則於補救罷工之道其庶幾乎 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[靳雲鵬組閣之波折]  
　　將興安福决裂 
靳雲鵬自通過新國會後即著手組閣其所定閣員名單與彼同意案未通過前安福所提而靳氏含糊答應者絶異即内務易爲田文烈財政易爲周自濟農商易爲張志潭敎育易爲夏壽康是也海軍一部亦以某種關係劉冠雄立脚不住不得不自行張退現巳决定易以薩鎭冰業經致電閩中徵其同意外交陸徵祥在歐亦巳有電徵求同意此次内務田文烈財政周自齊皆爲總理同意案完全通過後始行决定者安福部對此非常失望大有拚命力爭之勢然靳氏態度亦極强硬不易爲安福所要挾安福首領徐樹錚旣遠避庫倫王揖唐又僵坐上海曾毓雋得了交通亦不敢再多說話於是昨日祇由王郅隆氏召集幹事員在太平湖會議大家皆憤憤不平有謂此事未免上當者有謂如此辦法應予以全體否决者有謂財政非李思浩内務非吳炳湘不可者有謂當局之以田文烈調内務明明爲張志潭塡缺非反對不可者有謂此項組閣與本系勢力消長至有關係不可忽視者議論紛紛無所取决遂决定明日（七日）再開全體議員會議從長計議此安福部對於閣員問題之態度也至在新國會占二十餘人之新己未俱樂部此次成立伊始曾由張岱杉聲明條件謂須爲安福之支店在國會中須與安福取一致行動今者閣員問題安福部旣視爲與該系勢力消長至有關係己未部何敢不帮忙故己未議員對於財内問題巳决定與安福共同反對之蓋即所以履行支店之義務也因上述種種原因聞閣員同意案提出於新國會至速尙須两三日云 
　　據另一消息閣員問題自前日公府會商由靳氏提出名單之後現正在分頭接洽之中此次名單除田文烈長内務外間事前尙稍有所聞外其他如周自齊長財政夏壽康長敎育之議皆决於前一日張遠伯宅中之會議出於各方面意料所不及在前日公府會議之時由靳氏將預擬名單提出此次内閣旣完全由靳組織故靳氏持之甚堅當時東海及合肥等亦未參加意見昨日靳氏即派秘書長等分頭向各方面接洽但財政及内務两席安福部極力反對聲言如果提出必與否决而靳氏則謂巳擬定之閣員不願再有更動設議會方面不予通融惟有以命令派署其態度亦頗强硬又此次新閣競爭次長者亦非常之多大有地狹人稠之象如陸軍海軍財政敎育外交司法等部之次長以種種關係皆有難於更動之勢所餘者只内務交通農商三部而各方面覬覦此席者皆欲染指其間故此事亦爲一種難題現亦正在分頭接洽中 
　　又據安福機關報消息云此次組閣在提出總理之先合肥頗預聞其事即衆院投同意票時以至參院通過後靳氏關於閣員之事均與東海密商决定内務初定吳炳湘合肥會託某要人赴吳私宅勸駕及最近擬定閣員時忽攺田文烈田初不肯擔任靳於上次國務會議後向田若勸甚久始行决定至吳之不能備列閣席據人傅說政府方面因吳任總監處置學生風潮過於寛厚故以田更調此爲原因之一爲張志潭騰缺爲原因之二財政初擬李思浩東海壽日合肥入府祝嘏曾與靳面談此事昨忽昨爲周自齊聞係以周如不做閣員美國不肯借欵爲理由内財两席爲此次組閣之關鍵安福部昨開幹事會其結果多數以爲與總理同意案投票前靳所表示之閣員名單不符一體拒絶請政府顧全信用考量攺提並定於明日開全體大會討論此事己未俱樂部日前對於財政一席全體千張張岱杉升任對於周君之財政亦多數反對又安福某議員言當两院未投總理同意票之先本部要人訪晤靳氏時靳君所表示之閣員内務爲吳炳湘財政爲李思浩敎育爲張志潭交通爲曾毓雋其餘大約仍舊即衆院通過總理案後内務攺定田文烈參院通過總理案後財政攺定周自齊變遷叵測不可思議吾人對於靳氏好意扶持者實因靳爲合肥之親信乃靳於總理案通過後突然變卦未免失信且其所約之閣員有向來反對合肥者故吾人對於靳閣之閣員單不敢贊成云云以上所述皆爲安福方面之意思就此種現象觀之恐靳翼青與安福破　之日會當不遠也 
[高等文官考試之暗潮]  
　　據國務院方面消息高等文官考試内幕發生種種意見緣此次高等文官考試主試者注重國文四十分即爲及格第一試錄取一百餘名第二試則錄取九十餘名第三試則取七十餘名前後共計爲數不下三百卷其餘即由各專門科學内揀選以補足其額當第二試國文題下應考人員之知其題旨者聞僅有三人此三人之試卷極爲主試者所賞識大加圈點其餘試卷笑史甚多且有竟至所問非所答者襄校官不得巳亦須核定分數彚送主席鑒定以充其數惟在主席一方面以襄校官閱卷不僅在評定分數巳也必須圈點批評核其優劣始盡其責在各襄校官方面對此所閱各門試卷許多無法加以考語於是内中意見隔閡即由此而生主試官與襄校官意見發生後關於各科名額多寡之分配亦爭持頗烈實業工業農業醫學等各科之評議者要求二百名所評定之試卷每卷分數均在百分上下無如按法令額定之四百八十名計之則舉貢巳佔額定百名左右再將實業各專門試卷佔去五分之二則所餘之法律經濟各科不過佔據一百餘名而巳似形大少因此遂又發生暗潮聞取中文官試卷中佔最優勝者即屬山西其次東三省及豫魯等省餘省則寥若晨星矣揭曉之期大約即在九日左右 
[京華短簡]  
　　昨日（六日）閣議討論俄國加米科夫部下砲擊吾國砲艦案結果定出辦法四端派員密齎奉天交張作霖查照辦理又議覆顧維鈞一電略謂國際保工會資本勞工两代表業經各方面核覆僉以不派爲是所有執事出席該會請申明吾國援照印度提議三條辦理云云又議决某軍事機關官制案一件詳情未悉 
　　中意飛機購約所有成立經過情形歷誌前報茲聞意國巳將此項飛機由軍用艦運載來華業於前日行抵秦皇島所載飛機及附屬件重量約共八百磅即由該島上陸分送奉天山海關天津北京四處聽候點收 
　　昨日某君晤銀行團關係人言十一月份鹽稅餘欵三百八十三萬二千一百元依中政府之希望銀行團一致可决於本月七八两日在東三省之長春及上海天津三處撥付决不愆期又云徐恩元巳於一日由紐約起程同行者英國實業家三人取道日本朝鮮奉天回京此次徐氏經手之烟酒借欵美資本家不過任一時墊欵之勞將來仍公諸新銀行團以踐美國歷次聲明不單獨投資於中國之宣言外間不察認爲單獨借欵蓋不知内容耳云云 
　　新國會議員吳劍豐等所提裁兵開墾移民實邊一案國務院曾去電新省請楊增新查核見復昨聞楊氏巳有覆電表示反對原電略謂查内地派兵出關不論以屯墾爲名即以防蒙防藏爲名均有百害而無一利其他姑不具論即以經費主之新省自前清迄今逐年增收稅捐人民負擔甚鉅各縣清理財政搜刮無遺雖每年收入三百二十餘萬然開支軍政費尙有不敷倘以各省派兵移殖屯墾經費不足安保其能不生譁潰即各軍官遇此清苦之地亦安能保其不生怨望縱使罄全省經費養此客軍尤虞不給務請政府取銷此議以免邊民驚疑再查瓣彊蒙古回彊薩拉各王公對於内地派兵來新全體否認自應一併轉達統希明察 
[濱江通信（鴻）]  
　　俄羗禍發之始機 
　　商店閉門三小時 
　　俄亂靡所底止羗帖漫無保障其將禍害及於我國商人明眼人早巳料及之此一月以來之濱江形勢受羗帖之創巨痛深危險達於極點錢糧停市百業凋敝熱閙繁華之地一變而爲蕭條慘淡之場近復謡諑紛紜今日謂某種羗帖不化明日指某項羗帖落價而千元及二百五十元者挑選極苛非新鮮者不能行使昨日（二號）忽然五毛小票（軍用手票）不用今晨（三號）復傅霍爾瓦特票（未經各國及其政府同意市價與老帖等）鐵路不收街頭小本經營又不知受何人指使而拒絶老帖之一元及二十五者俄頃之間竟至　市譁然羣情憤激若决江河哈埠本多游手好閒之人富於破壞性值此衆怒勃發之際自易釀成意外之變搶搶之聲於是以起一時風起雲湧不可遏止秩序因之大亂商店遂爾閉市楚歌四面大有草木皆兵之概嗣經護路軍司令部調遣馬隊步兵多起扼守要區以備譁潰幸防範得早尙未演成浩刼張總參謀長煥相復單騎演說於稠人廣衆中謂大帖巳與俄中將交涉妥協照舊收受萬弗惶恐自擾繼即以此意發貼公布閱三小時而驚濤怒浪始行平息商店照常開市說者皆歸咎於商會之不善處置又責其爲中交两行刋布勸用大洋國幣廣告所激成其實非也俄帖之害政府力爭且不生效力區區商會何能爲哉其勸用大洋國幣者正爲羗害之創巨痛深耳顧謡諑之所自來爲商民之抵制鐵路公司攺金本位所致聞該公司巳擬定以低價收受羗帖法術無論何種紙幣一律以美國新印之羗帖易換換價由公司訂定老帖一元抵一元大帖五元抵一元黄條子十元抵一元而霍爾瓦特票不與焉多數商民皆存大帖故此極力反對黠者遂借霍爾瓦特不使用爲名以致幾釀巨變刻風潮雖暫平息而存票如何辦理尙無善後之法恐終不免於疽潰之一日也 
　　附錄吉省當局通電聲明原文如下支日接駐哈總司令部曁傅道尹徐參贊等江電稱本日上午哈埠道外商會發布傅單有攺用大洋本位之說不提俄幣仍可行使商民因此誤傅拒便羗帖苦工無處購食聚衆喧擾塡塞途巷道内外商店相率閉市當由總司令部立飭各營隊分途梭巡彈壓一面由道縣知會警察廳局飭警維持并出示佈告解釋及派員挨户曉諭當於午刻一律照常開市等情查行用大洋係爲救濟市面並非一經行用即可將羗帖廢止除電令傅道尹等督同商會銀行將行使大洋曁折換羗帖辦法從長計議呈候核奪并電總司令部督飭軍警嚴密防範外深恐道遠傅聞失實謹電奉聞鮑貴卿歌印 
　　另據路透社哈爾濱四日電云中東鐵路區域内之金融形勢現甚困難華人乃議定分别各種俄幣之兌換價昨日即因此事哈爾濱舊城各街市面竟起衝突時有中國苦力數人在飯店欲以霍爾瓦特紙幣付給飯錢店東不肯收受苦力等憤怒搶掠該店復潑油於地板放火焚之中國軍隊巡警趕到極力彈壓始恢復秩序嗣各牆壁貼有通告云凡私行議定各紙幣之時價者應處以死罪但此等威嚇之詞迄今亦未甚發生效力也 
[松花江之本年航業談]  
　　哈爾濱消息本年江水之淺頗出意料然江中各輪船在初開江時及封江之前無不因運費過昻獲利甚鉅若通盤合算本年航業不至有何虧損據俄國輪船家云本年除鐵路公司官輪稍受損失外其餘各俄輪皆敷開支惟某航業公司每月開支大洋五六千元魯布五六十萬且裝運各貨因中途被刦或包賠水浸之貨每超過運費之外因之本年所受損失不下一百四五十萬大洋若照魯布市價折合約達一萬四五千萬云 
[京綏路之新發展]  
　　京綏鐵路於民國四年即巳通至豐鎭嗣因工欵艱絀久未展修年來該局對於修築幹路枝線均積極進行幹線之由豐鎭至新安莊一段巳於本月一日開行工程車并售客票年内即可通車至駐離豐鎭百二十餘里之平地泉由平地泉至綏遠一段聞亦巳計畫進行其由綏遠西至包頭并經蒙古大草地以達新疆哈密一線年前派出邵工程司帶同測勘隊費十餘月之久昨巳草測完竣矣 
[南北戰機之預測（平）]  
　　自和議中斷北廷紛紛備戰南北戰戰釁幾有復開之勢軍政府迭據湘閩贛邊防報告僉稱北軍有進逼狀態除一面嚴詰北廷外並飭各路前軍愼守防線以免爲敵所乘茲將各路報告情形略述如下（一）贛邊李根源昨據報贛州巳派兵三團前往南安駐紥又由南昌派出第十九師移駐贛州以爲後援其大梅關之北兵每日放哨至仙人嶺及新路口等處小梅　駐兵連日放哨至三將軍嶺地方顯係有意挑撥當飭前方各軍厚集兵力堅壁以待並報告軍府以北廷無故増兵殊於西南大局大有關係應請察核施行等語軍府復電云北軍增兵南安據靳雲鵬電復並無其事惟片面之詞究難憑信即希轉飭前線各軍嚴密防範此一事也（二）閩邊李厚基日前報告北京謂南軍有軍事行動遂即準備作戰并調應瑞江亨二艦駛往泉州港外福清灣往來游弋意在示威厦門方面亦有新軍千數百名派往駐紥延平沿線各地閩軍兵額日有增加又將防地盡分九區處處增兵陳炯明以敵軍進逼日緊立電軍府請示辦法此又一事也（三）湘邊張敬堯近日在實慶攸醴方面節節增兵由長沙運輸大批軍械前往寳慶並將寳慶砲隊開赴前線湘局形勢日趨險惡最近盛傅湘中巳有戰事發生南北軍曾經交綏惟軍府要人否認此說謂巳向北廷嚴重質問據答覆張敬堯尙無何等行動此又一事也要之南北和局若即若離决裂與否實難逆料在表面觀察似開戰之機甚速因各省軍代表開議和戰問題咸以不戰不和於軍事確有不利非一致决戰不可此事巳討論解决但以南北雙方現情觀之實無再戰之理北方軍費純以借欵借給現巳借無可借押無可押軍費竭蹶盡人皆知惟主戰者以南方現勢亦復相同故特虚張聲勢藉以恫喝南方探知此種心理亦即藉各省軍主張促進軍府决心使北方恫喝之謀失敗而巳非眞能棄和言戰也聞軍府最近消息擬於日間對北廷爲最後忠告如北廷仍無覺悟誠意即正式宣佈北廷破壞和議宣告中外蓋非至不得巳時决不開釁云 
[軍府攺組案之反對談]  
　　軍府攺組案據反對方面報紙所載之消息云連日攺組案起草委員會中某樓與某寓各逞其舌鋒筆戰以期貫澈理想上之主張鬧得五十號與石行會館起草員全行退出其巳表决大綱介紹於左一定名爲聨省政府（孫派主張）二總裁仍保存其地位專執行約法上大總統職權應否再選未决（褚寓照霞樓皆同）三設政務院採用國務院官制組織之另加不管部閣員（褚寓主張）四政務院對两院聨合會員責任（褚寓照霞樓同）五政務院長由两院聨合會選出以得票過列席員之半數者當選（褚寓照霞樓同）六政務員之任命由政務院長經由總裁會議提交两院聨合會同意（褚寓照霞樓同）七政務院及政務員有違法失職時两院聨合會得以過半數爲不信任决議决議成立時應即解職（褚寓照霞樓同）八政務會議與總裁會議政見不同時得開聨席會議决定之（褚寓主張）九軍事代表職權之範圍以軍事爲限軍事代表之性質以備負責玫府之諮詢爲主軍事代表關於軍事計畫得建議於政府（褚寓主張）此外尙有起草員以聨合會太不像樣須定一組織條例尙待續議 
　　前日某寓爲攺組案開會討論由副議長主席提攺組案大綱討論多時其結果（一）密電各省軍解釋攺組之内容（二）發表宣言指定常某汪某等五人起草主張與上述相同惟其所反對者（甲）聨省政府之名稱（乙）各總裁再選（丙）不信任案之提出按所反對之乙丙二項即照霞樓分子亦并未嘗積極主張此種無的放矢之說誠不足以邀社會之同情惟其主張之數事質之某庽從前决議以不動摇西南根本爲限度之議亦覺予盾過甚也 
　　雲南唐督軍代表韓鳳樓君來粤下榻於長堤亞洲酒店某君特往訪之爲長時間談話據云此行係由安南經廣西與陸總裁譚督軍有所接洽日内謁見各當道後尙須赴衡州一行與吳子玉師長有所接洽次談及攺組軍府問題韓君曰此事唐督軍極不贊成余動身前一日特開軍事會議表决一致反對曾經電達粤中各省各軍及此間當道想巳有所聞矣至廣西方面陸武鳴對余言當和局旣破之後正當一致對外萬不可自相携貳現聞國會有不信任西林及攺組軍府之議實在是胡鬧他們以前在北京開會人家都說國會搗亂我還不信今當風雨飄摇漏舟共濟之時他們不趕快制定憲法盡他的責任偏來與軍府爲難實在是自殺云云即鄙人意見對於不信任案亦殊不以爲然試問西林果去尙有誰來擔負責任余實想不到可以繼任之人萬一軍府塌臺大局瓦解國會亦必同歸於盡云云 
　　昨日下午二時某報記謁岑總裁於軍政府叩其對於時局之感想及應付方法岑總裁曰余自涉世以來無一事不可以告人在前清時屢經憂患而余岸然不爲所動入民國後又　　國民公意以與專　者抗卒覆其謀而國體無恙此次西南興師護法余曾居問調停者數月嗣以孫中山離去廣州敵人侵入廣東西南當局及各將領强余南行余以公誼私情萬不可却乃於護法形勢危急之中毅然决然以從護法諸君之後余生平不慣討巧假使余終優游海上於個人安閑得多而西南局面如何誠有不可知者離去南北居間者之地位而願與護法諸君同其憂患一年以來雖無顯著之成績而自問良心實對國家對西南對護法同人而毫無愧怍者上月初曾託文紹雲先生與林吳褚三議長商量未來辦法欲以西南爲東道主綢羅全國聰明才智之士於護法救國而外兼擔政治革新之責任三議長欣然贊同正擬進行而以更換運使一事致遭中阻殊爲可惜余之去就在個人利害上看得鴻毛不如惟如何而後對得住國家又如何犧牲方有價值當再三考慮余甚望國會諸君速將憲法制成爲國家了一件大公案非獨西南生色余亦與有榮施云云 
[粤局内幕之披露（續）]  
　　一不信任案之經過十月十八日两院聨合會張知本何陶等對於主席總裁岑春煊突有不信任投票之提議關於此案主動者爲新新俱樂部贊成者爲照霞樓而當時反對最烈者不在號稱政府黨之石行會館及五十號而在中立派之褚寓景象迷離非詳爲剖解幾令局外人莫名其妙蓋是日聨合會之開實根於十七日東園俱樂部談話會之議决原定討論鹽運使問題以謀對待之法石行會館及五十號議員因不欲加入戰團是日多數不出席褚寓一派於不信任案事前亦毫無聞知及入會場主席林議長始將新新俱樂部提出之意見書分佈褚寓派事前旣不聞知臨時頗爲失措然上次在褚寓開會討論關於攺組軍府方針時曾有一種表决即攺組用意不牽涉對人問題攺組範圍要以不動摇西南大局爲限故當時褚寓派議員對於不信任案雖多同情之感而因與其表决相衝突多數遂有期期不可之意同時又有一種感想以褚寓在各派中向稱多數此等非常提議事前秘不以聞而欲利用熱度膨脹之際施行强姦手段尤所不能受也故當張何說明提議理由後趙世鈺等即力與抗辯舌鋒相觸勢頗洶洶卒由褚輔成想出一調停辦法以交付審查付表决多數通過至二十一日聨合會各派以協商結果决定攺組案此不信任案幾等於無形消滅矣一攺組前途之樂觀自鹽運使風潮發生後各方益感軍政府攺組之不可緩二十一日两院聨合會巳將改組案决定究其攺組至何程度進行有無滯碍尙非局外人所能判斷記者日昨往訪衆院副議長褚輔成君詢問究竟褚君曰軍府成立年餘以來於制度上巳發見種種之弱點因制度不良致政務廢也若不謀攺絃更張於西南大局將益形不利故此次攺組之有意係求制度之攺良絶非對人之排斥換言之攺組系善意的非惡意的係跫固軍府的非破壞軍府的至攺組程度予與吳議長蓮伯及本派同人曾開會决定一個標準欲以總裁行使大總統職權其下取内閣罅精神組織一負責任機關網羅各方面人材共肩國家得任如是則西南之根本不動摇而軍府之力量加厚現在國會聨合會推定之起草員尙未提出具體的方案然大致總不外此各省各軍如能了解國會意思必且各抒偉略贊成此舉安有滯碍之可言云云自攺組問題發生後一般希望速成者固我而慮其引起内部紛擾者亦不少觀褚君之言則知國會攺組軍府意思係就軍府職權上劃分並不動摇根本自無引起紛擾之可慮且經一度攺善必有一翻新氣象湧現發揮光大進步無疆記者將拭目以俟之 
[軍政府之两要電]  
　　覆馮玉祥電常德馮旅長鹽皓電敬悉民國八載擾攘不休台端悲天憫人之懷爲痛哭流涕之言凡有血氣孰不動心雖然禍患之來必有其故雖日言挽救終愈趨而愈遠台端追述明季之事以較今日謂爲空前巨變誰曰不宜顧此中得失之故有不能不爲台端一陳者國於天地必有與立專制之國威信是也立憲之國法治是也專制之政雖不容於今日然當其存在之時豈無其所以存立之故明季乾綱失墜權奸奄監相繼竊柄以致於亡其流寇徧地清人内犯宗社爲墟南服播　皆其數十年之惡政有以致之今吾國號稱共和政爲立憲其所以維持國家之生存者法紀而巳乃統軍將領地方長吏竟至稱兵犯順脅迫總統顚覆國會綱維不張惟力是尙以致豪强秉政藉名參戰征服國民卒演成两年以來傷心慘目之慘史台端痛心外患之交迫其所以如此之日危一日者果孰使之而孰致之耶他人之伺隙觀釁者猶復暗中挑撥使同室之人操戈相向糾紛不讓誠如尊論但回溯六年政變之後高築數萬萬之債臺締結不要告人之秘約斷送無量數之權利受人挑撥殘害同室者果誰何也台端歎息時艱不覺思及辛亥革命之先烈辛亥先烈流無數熱血以成此民國而民國之組織今日惟在國人所護之臨時約法吾人苟不忘昔日殺身流血造成民國之賢豪惟有對於組織國家之國法矢志行其愛護維持之道母令强暴之徒異日再加以破壞可矣尊電謂謀統一以救危亡誠是誠是今日之國中孰敢倡言永不統一者但以國法求統一不言統一而自致以强權求統一日言統一而分崩日甚觀夫約法安全時代南北一家約法破壞時代南北對峙可以見矣唐總代表所提八條衡以中外輿情並無過當之處乃北廷代表竟不加討論悍然而去南中代表坐候滬江至於數月舉國望和迫不得巳乃以國民公仇之王揖唐爲總代表陷議和於不可能之勢今唐總代表雖請辭職軍府專員往留但求北庭反省不忍輕言破裂所謂謀和誠意果孰有而孰無耶總之南中以議和謀光復法紀北庭假議和以欺罔中外長此遷延横生枝節當必有尸其咎者矣岑春煊伍廷芳唐繼堯陸榮廷林葆懌孫文東印 
　　致靳雲鵬電北京靳翼青先生鑒頃接湘籍國會議員李執中唐支厦等梗電稱湘省敎育會本届攺選業經該會核定籌備員並通知全省各敎育機關依法辦理乃張敬堯不遵定章另委湘江道尹王丙坤爲該會籌備長民意機關攺歸官辦實屬駭人聽聞此等非法選舉執中等誓不承認敬懇諸公一致反對極力維持敎育前途實利賴之等語查張敬堯斯舉顯違悖法定手續希即查阻見示岑春煊伍廷芳唐繼堯林葆懌孫文卅印 
[廣州制憲譯]  
　　國會廣州制憲至今未有確期頃查两院在粤議員均巳超越法定人數茲將確數分析錄左（一）參議院議員全額二百七十五名三分二爲一百八十三名現計未離粤者一百二十八名由京津滬領川資返粤者七十一名統共一百九十九名（一）衆議院議員全額五百九十七名三分二爲三百九十八名現計未離粤者三百三十二名由京津滬領川資返粤者一百七十五名統共五百零七名聞多數穩健派議員意見僉以此次两院議員之聨翩返粤實以廣州制憲爲目標現在法定人數巳足自當决定時問開議制憲事業以定大法而慰民望 
　　國會議員董慶餘等請議長速開憲法會議以維國本意見書云立國基礎最重憲法西南護法軍興志在保護法律大法未定本易動摇我國會同人集會廣州計將两載扼要这圖首在制定憲法爲根本解决前因和議初開同人奔起國事漸致法定人數不足制憲大業因而中梗自七月間東園開两院談話會决議從速制憲於是函電交馳並派代表前往京津上海分途招待可緩之圖議員等有見及此應請憲法會議議長從速訂期續開憲法會議母稍猶預俾大法早日觀成倘再遷延時日同人或又星散竊恐制憲大業絶無希望將何以固根本又何以對國民乎管見所及用敢掬誠奉告凡我两院同人諒亦共表同情焉 
　　國會議員李爲綸昨提出請停開两院聨合會案云查两院聨合會法律上本無此種名目前因两院人數不足遇有事件發生不得巳藉此會爲一時救濟之法所有開會一切手續如提案表决議决諸端雖爲法律所不禁然以爲内部一種意思之表示則可對外則不發生效力以本身無法律之根據故也今以此無根據之會而解决重大法案及關於政治上爲两院職權所應分别行使者微特違法且侵及两院常會之職權同人護法反先壞法其將何以自解今两院均巳足法定人 
 
 
 

Page 7

 
 
數有何案件儘可提交常會議决何必再開此無根據之會自蹈違法之嫌疑乎爲此提議請即停止两院聨合會以維大法而昭信守可否敬請公决 
　　國會議長吳景濓等近因憲法會議定期召集關於議員請假一事而須嚴行敢締以重職權昨特提出議院决定將議員請長假之例取消巳逾两個月尙不到院者即行除名俾遲疑觀望南北奔走之　無所取巧昨日并先將請長假之梁善濟黄序衡两議員宜佈解職另行依法遞補以資儆惕 
[湘中雜訊]  
　　湘事自两張迭電告急並索餉械後一般國人遂深信湘局果巳緊急陸軍部之軍械駐鄂之奉軍遂紛紛而至迨吳佩孚迭電聲明湘南安穩湘人士尚不肯深信實則就南軍方面言非取得江西必不向長沙進逼因前年之所由失敗實緣江西未得也現鄂王督以張吳两方各執一詞莫明眞相因派參謀官蔣秉權來湘飭親赴湘東湘南詳細考察昨蔣巳乘長武車抵省進見張督並定三十一日先赴湘東考察畢再赴湘南取道返省預計往返日期約在句日以上 
　　鄂王督前曾電湘謂上游警備總司令吳自堂氏將於二十九日乘長武車來湘調查收束軍隊等語張督即派二十六團軍隊届期就火車站及至軍署各街道分配守衞下午並親率各師旅團營長出城至車站迎迓三時許吳氏始至二十師長范國璋奉有他項使命亦隨同到省均暫駐軍署將於三十一日乘株萍火車前赴醴陵與張宗昌接洽然後轉道湘南會晤吳佩孚氏並聞吳氏此行名爲收束軍隊實則調和張吳意見至范氏任務則爲定慰軍隊又據另一消息吳氏來湘勾留南日即赴衡寳查視軍防情形果否發竽衝突聞吳氏昨在衡陽方而致電鄂王督以長沙寳慶衡陽等處安謐如恒南北两軍並未發生衝突之險象惟對於張吳交惡之孰是孰非則未加以判斷 
自旅京湘人探悉湘政府與中英銀公司締結湘省鑛山條約事即分電各方反對農部亦來電向張督詰責張雖覆電否認然條約原稿旣巳揭露湘人熊秉三范靜生等又呈請轉飭張督廢約靳閣因派國院僉事李蔭青來湘調查昨巳抵省 
[九江近事]  
　　上海各界聨合會派毛一峰來潯組織九江各界聨合會毛與各團體接洽惟商會會長辜葆誠因與某銀行有關不肯承認現毛又央九江縣敎育會長馬祖楨出而組織馬擬邀商界之中强有力者協同辦理 
　　米商抗繳地方公益捐欵商會明知理屈醖釀日久不肯正式宣布現經人出而調解米商亦願繳捐惟要求地方擔任平糶費數百元聞地方士紳以此事屬公益頗表同意可望和平解决 
　　永昌順官銀號號東鄭裕慶虧欠公欵二十三萬餘两業經地方推定代表呈請省長迅飭九江縣知事選派代表向法庭起訴聞袁知事晋省巳與省長商就預備即日起訴又九江地方審判廳近日發出佈告禁止鄭裕慶將曾經作抵之房産變賣遍貼街衢忽被人撕去地方士紳疑係前鄭裕慶訴訟代表李積菴所爲刻巳向地檢廳起訴 
　　九江商學两界轉體檢查某貨甚爲嚴厲近又查獲由上海購來多件約值銀三千餘两經衆議决一律焚燬貨主到場拼命然卒以理屈詞窮復經人多曉以大義亦默然無語 
　　江西菸酒公賣局爲加繳菸酒公賣分棧押欵派第一科長黄松爵來潯與分局委員曁各分棧接洽　 
[江西各界聨合會成立]  
　　江西全省各界聨合會於二日在百花洲沈文肅公祠開成立大會各團體代表到七二餘人午後二時開會公推錢志銘爲臨時主席報告開會宗旨略謂今日爲江西全省各界聨合會成立之期同人發起斯會實因大勢所趨就國家論各種外交均賴民意爲後盾就地方論一切公益皆以團結爲要圖有此二層本會所以不得不設立也以言本省公團雖多而意見各殊縱有對於國事之表示都非多數人之意思有此各界聨合會庶可發揮眞正之民意在本省組織斯會巳經數次其所以不能成立之原因蓋有二種其一因本會之宗旨無權利無黨派不能爲一人所利用其二則因不明瞭本會之趨向以致遲疑觀望欲俟本會宗旨揭破之後再行加入鄙人無論外來如何之激刺總希望到會諸公切實做去庶幾本會無不發達之理云云報告畢宣讀簡章略有討論通過遂選舉職員總幹事錢志銘副幹事楊錦垣金士玨文牘李劍胡照藩吳朝鼎及某某四人會計吳叔同余寅生庶務喻奎卿吳仲濤　鎭廷周之楨萬國珊盧蕙芳交際傅競仁梅矅春吳士賢徐國璋吳斯圯劉友蘭章景昭劉淑德祝志爃呂公治辛承勛劉野樵赴滬代表廬任華于振寰熊蕴華（女界）茲錄簡章如次（一）本會由全省各團體共同組織之定名曰江西各界聨合會（二）本會以宣達眞正民意不涉黨派爲宗旨（三）本會會址（未决定）（四）凡本省各界有與本會宗旨相同者得以加入惟個人加入須職員會通過（五）本會設總幹事一人總理會内一切事宜（六）本會設副幹事二人　理會務遇總幹事有事故時副幹事得代行其職務（七）本會評議由每團體各舉二人任之評議本會一切進行事宜（八）本會設文牘四人辦理會内往來文件撰稿事宜（九）本會設害記四人專司本會繕寫及保管文件各事宜（十）本會設會計二人管理會内一切收支欵項各事宜（十一）本會設庶務六人辦理會内雜務事宜（十二）本會設交際十二人擔任各方面接洽事宜（十三）本會職員除評議由各團自舉外其餘均須經衆推舉以得多數之贊成者爲當選（十四）本會職員任期以一年爲滿連舉者得聨任之（十五）本會開會分大會職員會臨時會三種（十六）本會會期大會每年一次召集全體舉行之職員會每月一次由幹事及評議組織之臨時會無定期遇有重要事故發生時由總幹事隨時召集或有四團體代表以上之請求亦得開會（十七）本會議决事件以出席人過半數表决之可否同數取决於主席（十八）本會職員如有違背本會宗旨者一經開會議决即宣告除名另行推舉（十九）本會經費聽各團體自由捐助遇有重要事故發生得開會議决臨時募集（二十）本會職員純盡義務但雜役人等酌給工食（二十一）本會如召集開會各職員不得托故缺席自失信用（二十二）本會收支各數每月由會計編製收支報告於職員會宣布以昭核實（二十三）本會簡章經成立會通過之日實行有效如有未盡事宜得由職員會通過半數修正之 
[蘇議會查辦金陵道尹]  
　　近日外間喧傅金陵道尹俞紀琦有受某廠局長共買 
一妓女送之爲妾事昨由省議員張福增等提案查辦文係駢體照錄如下竊維國家設官分職代有常型有司治事臨民先宜守法是以歷朝對於凟職官吏糾參有御史之臺民國法制變更查辦爲議會之職皆所以整飭官方澄清吏治也茲查有金陵道尹俞紀珂者本屬幕僚隨齊公而來蘇佐治繼蒙簡任以備員而觀察金陵宜如何圖報感恩整躬率屬乃竟縱情溺職納賄攬權三千金則說項稅差六十縣皆位置故舊營私植黨舞法弄文省公署惟彼獨尊政務廳如同虚設致令一般廳長局員稅所知事趨奉惟恐不先獻媚無所不至買來摩托汽車哉送樊家素女尤復八圈雀戲一榻鳥烟日以爲常人言不畏在省長乃躬清白何必受過因人該道尹違法辜恩實屬官箴有玷以上種種事實昭彰按之官吏服務令則違犯規程律以文官懲戒法則允宜澈究用特依據議會法提出理由擬請卽咨省公署嚴行查辦以肅官常而防多口是否有當仍候公决 
[南京快信]  
　　省議會議員至昨日止巳到八十一人適足法定數下星期一（十日）開大會間彈劾省長案因提議人田震東巳請病假加籍可望打消 
　　省議員朱紹文提議請咨中央速定治運方針督促施治案即日列入議程付大會討論 
省議員儲南强王贊臣均提出辭職書 
　　本省裁兵下月即實行李督亦擬裁減二成 
　　李督王夫人今日誕辰軍警政各機關長官於午前十時赴軍署祝賀自昨日起演堂戲三天 
　　省立各學校擬定期在胡家花園舉行菊花聨合會售劵募欵助賑 
　　省立第一中學罷課風潮尙未稍息學生堅持非撤換校長决不上課胡敎育廳派員勸解無效 
　　省立第一女師範學生昨有七十二人赴無錫旅行 
財政胡廳長以此次息借冬漕各縣知事曁廳委多辦理不力擬分别予以記過處分 
　　財政廳科員王一襲王坦在廳供職八年辦事勤奮經胡廳長呈由齊省長保准以薦任職分蘇任用 
　　省署昨准司法部咨略云盜匪案件審判之權屬於司法公署及軍隊駐在地之高級軍官非地方團體所得干預齊省長昨巳訓令各縣知事遵照辦理 
　　太倉鬧荒案齊省長昨巳電縣查明依法辦理 
朱熙崔鳳舞趙會鵬昨均因公來省謁軍民两長 
[杭州快信]  
　　北京大學浙籍學生吳文苑王褒等三十七人請願省議會援農業專門學校等成例追加預算酌給津貼巳付大會公决 
　　派員出洋考察敎育動用鎊餘經費本係奉部通咨辦理現齊省長因議員鄭邁等一再提出質問昨特咨請敎育部核辦 
　　昌化知事陳培珽違法舞弊民怨沸騰經省議員方殿華提出事實八欵請由該會查辦 
　　財廳昨委許同蘭辦理長興統捐局長 
　　駐閩厦門浙軍第一團長石鐸奉令調充一師參謀長另委劉體乾充團長 
省垣警察服務時間現因天氣日短向章二五八鐘更替自昨日起攺作三六九鐘至訂期會操責成敎練官臨時酌定 
地方通信 
[松江]  
　　毁店案之結束履和襪廠工人搗毁廣大昌綢莊一案雙方均曾起訴現此案經沈陳陸三紳調停襪廠方面允認賠償廣大昌損失費二百元本月七日由襪業董事交賠欵五十元商定两方即日自向縣署陳請銷案各襪廠並定八日起照常工作聞各襪廠自罷工後祗女工薪資一項巳損失五千元　　縣公署會議冬防李縣知事於七日午後召集各警佐各公所長各分駐所巡官在縣公署會議冬防議定以本月二十號爲冬防開始之期期内責成各分所各分駐所各於所轄區内加緊防範對於各處駐軍水警尤應互相聨絡俾厚實力而資聲援 
　　奉賢阮巷鎭大劫案奉賢縣阮巷鎭於六日千後四時許突來匪船五艘匪徒百餘人携有快槍四十餘枝上岸後即分守要隘禁人出入然後挨次搜刧全鎭殷户當舖警局等無倖免者刧後綑載所得從容逕去現正由水警第一專署飛飭各處防警立率師船會同追剿惟匪勢浩大未知該水警等果能緝獲否 
[蘇州]  
　　擬組西山前鄉會桐庭西山旅蘇人士徐瑞芝等發起組織西山旅蘇同鄉會覓定胥門外永安弄内房屋爲會址現正着手籌備極力進行俟籌有端倪即行開會選舉職員云 
　　盛柩運蘇出殯故紳盛艾臣靈柩夏曆九月十五日由滬運蘇十六晨八時暫泊蘇州洋關家祭後上岸發引行至絲廠門首路祭胥門大洋橋上路祭間門馬路苦兒院門首路祭畢逕赴留園内停靈一應儀仗略與前年乃翁出殯時相仿經過馬路等處茶館酒肆樓座均停止營業一天以免觀者擁擠 
　　男女两師範附屬小學遊藝會江蘇省立第一師範附屬小學校巳開游藝會七次茲又定於八號下午一時開第八次游藝會又江蘇省立第二女子師範附屬小學校亦定十三日開第五次游藝會均於先期遍贈入覺券於各學校各團體請於届時前往參觀云 
　　警員查烟之嚴厲蘇州城廂内外仍有私販私售鴉片者聞此項烟土來原均出自閭門觀前數處之同業機關閭門第六介駐所巡官張世　對於烟禁辦理頗爲認眞故南濠一帶各燕子窼均稍歛跡業巳紛紛遷避他處又觀前之第五分駐所李巡官風聞該處巳閉之某土棧仍然私販希圖厚利又某漆店及平安坊等處均有販運烟圭匣烟情事故特親往該處一帶秘密偵察云 
[無錫]  
　　高小聨合運動會紀無錫各高等小學校七日上午九時開聨合運動會先唱國歌及運動會歌後開始會操男女各校均集塲中由總司令顧拯來君司令與會各校計男校有省立三師附屬等十七校女校有縣立女師附屬等八校到塲參觀男女來賓不下萬人會長楊畦韭午前到場三科主任錢孫卿勸學所長秦頌石縣視學張杏邨均先後到會塲中維持秩序有公益童子軍故頗整齊運動成績最佳者爲縣二之新武術排敎練縣五之易經筋擊鈴第二部縣六之新徒手益友之柔軟操積餘鴻模之拳術經正之倒棒游戲振秀之木鞋舞清陽之壘毬操競志之古巴舞個人競技甲組跳遠三師附屬占優勝百碼預賽甲組第一爲三師附屬及益友高小第二爲縣一縣五縣六其餘各項田徑賽運動因稍有爭執暫行停止下午五時因田徑問題由三科主任錢孫卿君召集各校校長體育敎員開臨時談話會到會者除鴻模作新两校外其餘各校校長敎員全體出席討論結果一爲停止田徑賽運動其理由因事前未能妥爲佈置認爲不得巳而停止一爲停止五十碼團體運動其理由同上一爲各校自由表演田徑賽運動成績於餘興時間内表演一爲唱國歌時當有莊重氣象而同時同地不可有两處奏樂以致參差不齊云討論至七時始散 
[鎭江]  
　　基督信徒傅道會基督敎浸禮會各傅敎士昨在南馬路浸會堂集會到者約數百人上午報告各處敎會狀况及傅道情形下午請趨信光君演講宜添用女傅道員以佈福音於女界並討論一切敎進行方針六時散會 
　　省令嚴禁濫罰齊省長以各所報罰欵充公若干提賞若干多有不實不盡之處特通令各縣署嗣後人民罰欵必須恪遵法律規定數目辦理如或隨意苛罰又或罰多報少含糊從事者即以贓論决不寛貸云云 
[揚州]  
　　運使知事均公出運使段各香現以鹽署更攺稅率運商因加重運本大爲反對特於七日乘輪至浦攺車晋京面謁鹽務署長接洽又縣知事佟雨亭昨亦赴省而稟地方公務署中公牘暫委一科長婁同書暫代 
　　通俗學校開學旅外學生會假舊城倉聖祠内組設之通俗學校業巳籌備完竣七日行開學禮式柬請敎育界人員前往參觀 
　　五師組設自治會省立第五師範學校近特組設自治會推學生莫萬年爲執行部幹事李希燾爲評議部幹事並組設自治週刊不日即可出版 
　　公賣局員之釁端前辦烟酒公賣局支棧經理陳次生因與酒商感情不洽且復虧空稅欵被前丁乃宏局長撤換委馮德茂接充陳以押金未退不肯移交日昨陳乘丁赴寗之際在輪埠碼頭與丁爲難追償押金適省垣總局來文至縣追陳繳還圖記及單照丁遂將陳送解縣署追究矣 
[寗波]  
　　嚴警廳長留别紀念會寗波警察廳廳長嚴友潮蒞任两載現奉調去職僚屬等公餞於竹州攝影留别地方士民及各學校多有製贈傘匾及文辭者嚴君所辦之敎養所藝徒亦製澤及孤寒幛贈之趙芝寳陳屺懷勵建侯三紳特於上月二十六號在府學明倫堂爲嚴君開留别紀念會是日到會者有學生聨合會鄞縣敎育會勸學所工業研究會翔熊工廠縣自治辦公處城自治辦公處小學聨合會等各團體學校則有第四中學第四師範效實中學甲種商校女子師範佛敎孤兒院縣立第一高小匾立二十一校曁私立柳汀學校崇敬學校宗文學校軔初學校等合計三千餘人唱歡送歌來賓演說嚴君贈言卒乃合攝一影以留紀念重陽日嚴君起程官紳均往輪埠送别沿徒爆竹不絶頗爲熱閙云 
[杭州]  
　　浙議會選舉審查員本月七日浙江省議會續選庶政建議两股審查員到會議員一百零九人二時開會由書記依法分票設　先選庶政股審查員三十一人投票畢續選建議股審查員十三人仍照章分票設匭各議員投票畢後遂紛紛離席所有該两股審查員及六日所選之財政股審查員姓名准九日揭曉茲錄法律股審查員姓名如下陳樹基鄭邁九周書呂衡林茂修何紹韓姜恂如何宗武馬鴻圖王侃陳益軒会鳳岡凌慶雲駱瀛周元達王以銓陳幹阮性存周廷杰柳景元金夑秦炳漢盛在珩包溥張維熊阮尙傅戴志南 
　　火車傷人彚聞滬杭路一百十一號區間車六日開至望江新城門相近尾後箱車怱然脫鈎栅夫周洪祥待客車過後正在關栅之際脫鈎之箱車如飛而來致將該栅門及栅夫盡行撞倒傷勢頗重旁有小孩一口亦被撞傷吳巡官得報後當即帶警飛駛前往查勘即將該傷人舁送廣濟醫院救治又閘口車站七日上午八句半鐘時在亞細亞火油棧房線内搗掛車輛機車行經該處適有一年近花甲之老人跨越軌路避讓不及致被撞倒將左足碾斷血流如注當由站長飭將傷者由四等車運送杭站醫官察騐備函轉送廣濟醫院療治 
[嘉興]  
　　洪勝浜農家被盜縣屬洪勝浜農民施進發家頗當有久爲盜匪所垂涎前晚二鼓時有匪徒二十餘人明火執械破扉而入闖進内室翻箱倒篋任意刦掠約一小時之久始呼嘯而逸事後檢查失物共計被刦衣服飾物等不下五百餘金現由失主開單報知就近警所轉報到縣飭屬協緝矣 
[南昌]  
　　西大街三次大火紀三日下午六時省垣西大街第二號門牌新華磁器店樓上失愼一時火勢猛烈烟霧冲天警鐘亂鳴人聲鼎沸經閣處長督率長警馳往施救時火巳燎原施救未違幸有消防隊及商團先後駛駕水龍分頭截住火路上燒至德盛醬園店爲止下燒至一層樓裕華磁器店爲止並殃及西轅門森太等四户共燒去舖房二十三户拆去一層樓永茂德盛裕興厚松竹軒五户由第一區警署將起火之新華磁器店店夥陳德祥飭警先行帶署訊據供稱本日六句鐘樓上失眞不知如何起火等語惟此項火災延燒迅速爲前所未見緣火頭左近爲洋油店黄煙店蠟燭店皆係引火之物是以一經燃著火勢猛烈不可嚮邇以致一刹那間焚去二十三户之多調查各户損失約在六萬元以上茲將焚燬户數錄下西大街十九户裕興木器店乾豐米店周春森玻璃店鍾堯風補牙所源茂京菓店三順肉店德盛醬園兆興隆烟店新華磁器店聚豐米店全茂隆椅子店元侯記洋鐵店光亞公司磁店胡開文墨店一層樓茶店永茂洋油店裕華磁器店信太蠟燭店歇業米店恒興成衣店瑞昌利對聨店益衞生嫁妝店裕隆錢店西轅門四户森太豆乾店祥太染店德昌鍋店徐祖鵬店屋 
[湖北]  
　　鄂議會請開臨時會鄂省議會前因鹽斤加價添印官票各重要問題關係人民負擔非開會討論不足以求正當之解决由李繼膺等八議員聨名函請三議長於三日開茶話會出席者五十八人劉錫侯主席該議員等僉以两案闌係甚大宜開常會討論以資鄭重然查省議會定章同年不能開两常會卒决議開臨時會並定期十一月十五日召集由秘書起稿咨請省長查照矣 
　　陽夏傷軍之請願辛亥陽夏之役各鐵血軍經黎前總統在鄂督任内按照官階騐明受重傷者四百三十八人分别頭二三等給予終身卹金及段芝貴蒞任始則减去卹金一半繼則攺給三年現傷軍除陸續取消後僅有二百四十人外加湖南撥來六名共二百四十六名民國六年因卹金截止生機中絶公推代表赴京請求回復終身卹金得准加給二年今年期滿又復截止雖曾摧代表胡海山至慈善會募得寒衣六十五套終不能同免凍餓現值秋盡冬來均各肅瑟可憐仍舉代表胡海山等請願省議會咨行省長請將漢口貧民工廠空間機件酌給傷軍等開辦俾得自食其力云云未悉鄂省長能念其爲國効勞而予以核准否也 
雜評一 
[相爭中之財政部（默）]  
　　今日内閣問題之爭除内務外以財政一席爲最力蓋財政爲養命之源關係靳與安系两方立足之根本當然出全力以爭之者也然吾謂其爭不僅關係靳與安系之勢力問題而實亦關係親日親美派之勢力消長問題將來當局借債之趨嚮與夫從前紛爭不决之事如新銀團鐵路統一等皆將視此席之誰屬而生變化故周自齊之是否得任財政實一重要之問題也觀他方面表同情於周與反對之人或推或挽巳可窺測一斑矣 
 
 
 

Page 8

 
 
   
 
 

Page 9

 
 
   
 
 

Page 10

 
 
湖北水災圖（十六）眼前之水勢（一） 
本屆鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[英商會聨合會閉幕]  
　　文匯報云八日英商會聨合會之委員會議長福克斯氏向聨合會長報告大會經過之結果衆無異詞會長麥克萊氏乃向英使朱邇典爵士致詞希望英使將大會議决呈送政府之各案轉送英國外務部大臣朱使當即答覆謂對於此事願履行大會之志願並略批評議决各案中之問題會長俟其言畢提議朱使親蒞大會應請會衆道謝香港代表約翰斯通氏贊成其議並稱頌朱使在華歷年政績朱使答詞遜謝後全場表示敬悼大戰中陣亡英人弔慰陣亡者家屬及感謝海陸軍人之意至是大會乃告終畢 
[英官商宴朱使紀]  
　　文匯報云駐滬英總領事七日夜七時关在上海總會正式宴請朱邇典公使與宴者數十人宴畢朱使由印捕騎馬護送至斜橋總會該處點綴華麗朱使到時軍樂大作奏國樂繼由英正領事延入計歡迎朱　者約五百人旋開跳舞會八日晚間英商會在匯中旅館宴請朱使 
[楊交涉員欵宴英公使]  
　　昨日（星期六）爲江蘇特派交涉員楊小川假海軍聨歡社歡宴駐京英公使朱爾典氏陪宴者軍政商各界共五十餘人 
[十五團體歡迎英公使通告]  
　　江蘇省敎育會等各團體昨日發出通告云啓者英國駐京公使朱爾典君因公來申本會等謹訂於十一月十日下午四時四十五分假黄浦灘仁記路口前德國總會開歡迎會務望各會員届時蒞臨同襄盛舉茲附上郵片請於九號以前賜復以便預備　點警請大鑒江蘇省敎育會上海縣敎育會上海縣商會中國紅十字總會上海基督敎青年會上海基督敎聨合會上海學生聨合會寰球中國學生會中華職業敎育社上海歐美同學會華僑聨合會上海鐵案公會華商紗廠聨合會上海商學交誼會上海救火聨合會同啓 
[九大團體電拒烟酒借欵]  
　　江蘇省敎育會等九大團體昨爲烟酒借欵事致駐京美使電云北京美代理公使鈞　報紙喧傅烟酒借欵全國驚疑敝國國民對於國外偕欵苟手續不正當用途不明瞭則任何來源舉非所願中美邦交歡洽國際間尤感提携深信貴國政府必能了解敝國國民對於此項借欵之驚疑實本於尊重法律愛好和平之誠意今願以極忠懇明决之態度向貴公使前鄭重聲明凡未經敝國南北統一後正式國會通過之借欵徒延長内亂時間者概非敝國國民所敢承認也願貴公使有以宣佈而解釋之江蘇省敎育會上海縣敎育會上海縣商會寰球中國學生會中華職業敎育社上海歐美同學會華僑聨合會上海基督敎聨合會上海救火聨合會齊 
[全國各界聨合會籌備會紀]  
　　前日（七日）全國各界聨合會開第二十一次籌備會推馬少奎主席馮驥駿紀錄由主席報告（一）施郭两代表報告南京各界聨合會情形（二）毛代表報告南昌各界聨合會成立即遣派代表情形（三）廣州電請拒飛機借欵事（四）胡代表報告蕪湖遣派代表情形（五）南昌學生聨合會函告各界聨合會成立並派代表來申情形是日三原代表史米丞蕪湖代表李宗鄴安慶代表王奠華蒞會胡代表克勤回申馮驥駿提議杭州各界聨合會旣巳成立應由本會派員赴杭催派代表來申當推定張敬之赴杭胡克勤報告安慶蕪湖情形次議定十日開成立會臨時職員之分配遂散會該會昨接北京電云全國各界聨合會籌備會請願代表巳於虞日全數釋放特聞北京學生聨合會齊 
[上海學生聨合會消息]  
　　致各分會緊急通告查近日以來各商號之進日貨者有增無減若長此以往則中國前途危亡可慮故本會聨合各界商帮組織抵制日貨維持　籌最後之辦法請貴分會於抵制日貨一層如何補救徵求高見無論如何於此星期内答覆俾總會易於進行庶不致辜負從前罷課之犧牲救國之熱誠也千鈞一髮在此一舉此請公鑒上海學生聨合會啓八號 
　　致商帮協會函外交失敗惡耗傅來凡有血氣者同聲以爲抵制實爲今日救亡之舉斯足見民心不死中國尙有一線生機惟我國民程度不齊熱心呼號爲各界倡者固多陽奉陰違者亦復不少似此情形不至國破家亡而心終不死據各方面詳密報告謂貴帮少數不良份子乘機漁利私運劣買實爲破壞之罪魁敝會默察情形殊不敢謬五聽信蓋國事蜩螗實千鈞一髮岌岌乎不可終日之勢苟再事蹢跎不及時而奮起直追以挽旣倒之狂瀾則將何所待貴帮之不忍冒大不韙謬然出此者即是故耳惟言之者振振有辭苟貴帮無具體之辦法以圖補救則國破家亡身受其禍痛定思痛將謂貴帮即亡國之罪人其將何辭以對爲今之計貴帮欲以自白於天下不如自集同業設會以範圍之互相監督有陰謀破壞者嚴行議罰庶能仰不愧於天俯不怍於人更可爲他業倡國利民福何樂而不爲除派專員與貴帮領袖詳細接洽外謹掬誠更修片言以爲先容國家興亡匹夫有責苟能及早實行以觀厥成敝會敢馨香祈禱爲中國前途請命 
　　交際科常會昨日（八號）午後三時半上海學生聨合會交際科開第七次常會到會代表十七人主席徐雲岳書記顧祖銓記錄議决各事如左（一）陳介祿報告商學两界各團體組織維持抵制日貨事現正與全國學生聨合總會劉振羣着手進行陳琮心事關重要切不可輕率從事顧祖銓提議再舉三人襄助陳李两君極力進行通過潘卓吾陳琮王思方當選（二）王席報告日前與中國銀行經理宋漢章先生接洽請其維持抵制情形並由陳琮報告上期錢業公會巳贊成相助維持刻可先函與該會商議通過（三）會長咨本科派人與某大進劣貨之海味行交涉派李峻華陳琮前往（四）書記顧祖銓派定值日員（五）主席報告以後凡本科科員或派出外接洽或值日時有人來會接洽須塡報告書寫明接洽詳細情形報告本會（六）主席報告本科細則巳經評議部通過本科科員當一律遵守（七）散會巳七時矣 
　　營業科常會昨日（八日）上海學生聨合會營業科開第二次常會到者八校由主任華童公學代表徐全生主席青年會夜校代表王虞卿紀錄今將議案錄後（一）議决本科徽章證書(二)上海公學代表韓守恒提議日刋發行權當歸入本科舊有職員當山本科聘爲助理並致面會長請評議部議决(三)嶺南中學代表提議以後常會攺爲四時(四)青年會中學代表俞百慶提議本科細則由書記起草下次常會修攺 
　　(五)青年會夜校代表王虞卿提議未到會之科員當致函質問理由(六)上海公學代表韓守恒提議今日到會者下次常會不發通告(七)散會 
[日貨進口調查表]  
　　十月份日貨進口情形屢誌前報惟尙未有總數茲錄於下 
　　十月份日貨進口總數 
色布一九九二○六九两東煤四九三○四三两棉紗四五二五六九两白糖二二四一六○两五金一九八六二九两香烟紙料八四三二七两色紙一一四○○六两呢帽襪手套毯八三九九八两電具玻璃磁器一一二六一四两 
藥材顔料一一六八四○两海味二一三三○九两火柴燐質一九二五四五两毛絨衣針粉袋二三四○八五两雜貨五二六八六八两總數五○三九三七八两 
　　最近日貨進口調查表 
買　號　船名　來埠　　物名　　件數　　　　　　　價值 
愼　記　山城　神户　　錫塊　　八十二擔九十四斤　六千二百五十元 
又　　　又　　又　　　又　　　又　　　　　　　　六千二百四十八元 
又　　　又　　又　　　又　　　又　　　　　　　　又 
又　　　又　　又　　　又　　　八十二擔八十八斤　六千二百八十元 
又　　　又　　又　　　又　　　八十二擔六十五斤　六千二百六十五元 
乾元泰　八幡　大阪　　帽料　　三百五十打　　　　八十五元 
五洲藥房松川　東京　　藥料　　二百五十磅　　　　一千九百五十元 
又　　　竹島　大阪　　藥料　　五千磅　　　　　　二百廿元 
愼記號所買進之錫塊現存滙山碼頭由日本運各貨來申之正班船十一艘副班船九艘專運煤糖木料鹹魚來申之船十六艘共計三十六艘共值貨價關銀五百○三萬餘两由各國運西洋貨來申之日本船及在中國口岸來申之日船計一百五十四艘云云 
[上海物價指數表(三)]  
　　財政部駐滬調查貨價處十月第四週曁十月份上海物價指數云本週指數比九月份漲千分之一比第一週漲千分之六比第二週漲千分之三而比前週跌千分之四(參照前表)四週平均(即十月份)比九月份跌去千分之一蓋糧食疋頭燃料等貨雖繼長增高而其餘各類大抵日趨低落也就中傾跌最甚者爲化學藥品及顔料疋頭之貴半由各國生産界不靖市塲供給不充半由棉紗奇帛來貨缺乏查吾國棉紗向來供不敷求時須仰給外洋民國八年全國進口價額凈值關銀五千三百五十餘萬两而近來反有大批華紗運銷海外致上月中旬市價暴騰爲從來所未有江浙各廠期貨竟有開至明年秋季者燃料漲價亦緣日煤稀少水脚增高之故雜糧昻貴由洋商收買出口增多所致然自新米登場米價亦稍鬆動矣本期指數表列下上海物價指數表(本表以九月份物價作爲百分) 
類别/期間　　八年十月　　　　　　　八年十月 
　　　　　　　第四週　　　前週　　　(四週平均) 
　糧　　食　　　一○一四　一○二六　　一○○四 
　其他食品　　　一○一一　一○一四　　一○○六 
　疋頭及其原料　一○二九　一○二七　　一○二○ 
　金屬　　　　　　九六三　　九六三　　　九六四 
雜貨 
　燃料　　　　　一○二九　一○一五　　一○一二 
　建築材料　　　　九九七　　九九七　　　九九七 
　工　用品　　　　九四二　　九七一　　　九六九 
　其他物品　　　　九九四　　九九八　　　九九七 
　雜貨平均　　　　九九○　　九九五　　　九九四 
總平均　　　　　一○○一　一○○五　　　九九九 
[一週間之金融調查]  
　　本星期内（三日至八日止）外洋輪船來滬除昌興公司外其餘寥寥故所到祇有美金洋一百六十萬元大條銀八十六條而出口裝赴國外者（香港）美金洋二十萬元國内天津濟南漢口等處裝去銀洋較前週間約多一倍且湖南亦有現洋裝去而來源僅有洋五六十萬元與少數之大　銀故市上銀根益加緊迫茲將此七天中來去銀洋數錄下（三日）中國銀行從杭州來洋十萬元　豐銀行裝往漢口寳銀二十五萬两交通銀行裝赴南京銀五萬两本街錢莊與銀號裝往天津銀三十萬两又洋三十萬元大德銀號裝赴厦門洋十萬元（四日）交通銀行裝往天津銀十萬两又裝南京去銀五萬两中國銀行亦裝南京去銀五萬两（五日）金城銀行由南京造幣廠來新幣十四萬元交通銀行從漢口來洋十萬元金城銀行裝往南京銀十萬两中交两銀行各裝南京去銀五萬两本街商號裝往湖南現洋十萬元匯豐銀行裝天津去銀五十萬两又裝漢口去銀三十萬两（六日）交通行由南京來洋七萬元又裝去銀五萬两又裝烟臺去銀二萬两中國銀行裝南京去銀五萬两道勝銀行裝烟臺去銀五萬两又裝香港去美金洋二十萬元本街銀號裝天津去銀十萬两（七日）本街銀號由南京來洋十萬元本街商號裝赴濟南去洋七十萬元中交两銀行各裝南京去銀五萬两（八日）昌興公司輪船進口儎來正金銀行大條銀八十六條又美金洋五十二箱計一百六十萬元匯豐銀行裝往天津寳銀五十萬两中國銀行裝往南京銀十萬两交通銀行亦去銀五萬两金城鹽業两銀行各裝南京去銀五萬两本街花商裝赴南通崇明海門洋十五萬元住友銀行裝赴漢口銀十萬两 
　　上届調查時（十一月一日）洋釐巳回小至七錢四分六釐二五豈料三日因濟南湖南天津三埠有特殊用途在市搜羅現洋一百數十萬元以故是日午後洋釐驟漲至七錢五分所迄今未見鬆動最小之價（五日）爲七錢四分七釐半至七錢四分八釐昨日下午收盤仍漲至七錢四分九釐二毫半秋末冬初市上現洋之缺乏爲向來所未有緣墨洋巳舞來源國幣日鑄有限實不敷全國之支配年内之洋釐恐不易有往日之七錢三分市價也 
　　七日以前之銀拆仍在六錢至四錢蓋此一週間國外所到金洋雖值銀一百餘萬两而前星期間各華商如恒孚同豐永泰亨源裕豐水等向麥加利道勝友華住友花旗等銀行訂購之金洋正在籌銀出清且道勝滙豐等銀行裝赴北地之現銀絡繹不絶故銀根忽緊忽鬆變遷無定昨日略回小上午三錢四分下午二錢四分蓋今日係星期日無洋商解欵之故 
　　鎊價自五號攺長爲六行令七辦士近期大條銀六十七辦士遠期六十四辦士半紐約滙水（美金）一百三十八元東匯三錢六分六二五迄今祇有大條銀變更近期六十六辦士七五餘均勿動 
　　遠期標金價（十二月份）一號尙售一百七十三两七錢後步步跌落據云與銀行結進之匯率價有關係兼之現貨烚金價亦跌至一百六十五两六錢五分每條驟跌銀八两零五分昨午收盤爲一百六十五两九錢現貨烚赤市上滿佈於是銀根難鬆金價日跌自一百七十七八两昨巳小至一百七十两零五錢所有恒孚等足赤金跌至二十六元泰亨源等二十四元半後日（十一）三馬路寳裕金舖開幕恐須再跌一二元也 
昨日爲星期六調查中外各銀行所存現銀現洋大條銀之數錄下麥加利存銀一百二十九萬洋八十五萬匯豐存銀二百零八萬洋七十萬大條銀一千五百九十條道勝存銀一百六十一萬洋六十五萬大條五條通商存銀三十萬洋五十萬東方存銀一百五十萬洋三十八萬花旗存銀五十九萬洋四十八萬華比存銀七十萬洋十七萬和蘭存銀十七萬洋五十八萬中法存銀九十五萬洋三十八萬住友存銀六十八萬洋五萬中國存銀一百十一萬洋二百五十八萬各錢莊（北市）存銀二百八十萬洋一百二十五萬交通存銀三十萬洋一百二十萬有利存銀三十五萬洋二十萬友華存銀四十萬洋五萬大條二條滙興存銀十五萬洋五萬大條銀四條匯業存銀十萬洋十萬菲律濱存銀二十萬洋五萬以上華商方面共存銀四百五十一萬洋五百五十三萬洋商方面共存銀一千零七十六萬洋四百六十九萬大條銀一千六百零一條尙有華商銀行聚興誠等十餘家所存銀洋不在其内 
[裴頓氏在青年會之演說]  
　　上海泰晤士報略云美國前參議員　頓氏在四川路青年會演說略謂余素主張民治帝王漸將绝跡俄德即其明證歐洲某國帝王曾語某總統曰吾當訓練吾子使爲共和國總統此晤亦可見政體之趨勢矣惟人民必須有政治良知愛國血忱與國民精神否則雖有民治政體亦無益也余願見各級人民互有良好了解階級之名詞余所厭用因階級者人民中分畛域也今日世界趨勢乃求貧與富相互間僱工者與被僱者相互間之了解而巳余見中國可憐勞動家日夜辛勞爲之憐惜諸君學識湛深當可爲此輩苦力中之明星中國現有蒸蒸日上之勢中國幅員廣大儘有容全國人民經營拓展之餘地余殊不以主張移民於外者爲然也吾輩當爲人勿爲己青年會之眞精神在施於人如我望人之施於我吾輩爲青年會員當以助人爲眞樂吾輩必尊重人道此次戰爭如何有造於中國余抱一種活潑之觀念余今挾對於中國人民愈爲欽佩之心而歸國矣諸君勿作訾議時局之念但宜承認中國人民之偉大可能性並承認自己當有以助之之責任云云 
[電催舊國會議員赴粤制憲]  
　　舊國會議員通訊處接廣東憲法促成會電云上海國會議員通訊處董堯封君分轉各同人均鑒十八日開議急需人數務請即來免致延悞歲費業經政府議定籌足並聞憲法促成會支 
[維持地方之辦法]  
　　近因和局停頓政府訂定維持地方辦法三項電令各督軍知照昨松滬護軍使署亦接到此電（一）中央地方財政無不交困應速設法維持金融（一）大局未定之時恐各省官吏無意盡職應即派員出京考查（一）各處軍隊均須安慰期以和局雖無進步亦不致發生意外 
[調取歐戰期鐵路損失表册]  
　　滬寗杭甬两路管理局前奉交通部令將歐戰期内鐵路一切損失列表呈部當經遵辦在案茲悉交部以前送表册中並無確實簿册等件足資證明故特電飭該路局趕速檢送以憑核辦昨經該路局長任小山氏電復以两路歐戰損失實以營業停滯與夫橋樑等料停頓两項爲損失之大宗是以計算所得之數皆屬確實可靠此外並無簿册單據堪以檢送云云 
[鐵路人員請求加薪]  
　　滬寗杭甬两路人員近以生活程度日高所支月薪不足以資事畜而華洋職員之月薪又相差甚遠殊覺不平爰於上星期六日秘密會議决定聨名請求加給工薪當經舉定起草員擬具同樣請求書數份交由車務機務工程材料帳務等處各同人聨名逕向各該管領袖處同日遞呈聞昨日（八號）巳經一致進行矣 
[製傘工人加價之解决]  
　　滬上製傘工人要求加增工價迭誌前報昨日己由各店主邀同該工人代表王長生鄔永林等在水神閣茶肆會議决定工資略爲加增糊傘面者此後每百把加給工資洋三角穿骨者每百把加洋二角六分現在雙方業巳允洽矣 
[火車茶房私運烟土之發覺]  
　　前日（七日）滬杭路夜班快車在上海南站出發時有車上茶房肩負木箱數只上車經該路稽查陳某瞥見上前盤詰該茶房心虚棄箱逸去稽查愈起欵心即將木箱開騐係藏貯梨橘水菓等件其中一箱以敗絮重重包裹烟土烟膏等四大包價約千餘元當經陳稽查將該烟土等於昨日（八號）轉解總局呈候局長核辦事經任局長得悉以茶房私運禁品甚爲震怒擬飭車上茶房包頭將私販茶房勒送到案從嚴懲辦 
[密查私接電燈線請警保護]  
　　華商電氣公司前因電力不足議攺交流電並從事整頓所有新機尙在裝置未經妥貼曾於陰曆六月間聲明停止添裝燈額邇來機上電表忽逾常度以至開關時危險可虞由於燈户之私行接線或攺換燈泡所致現爲杜絶後患起見特派司員秘密調查一面函請淞滬警察廳長令飭所屬各區署所一體協助保護茲將原函錄後敬啓者敝公司舊機電力不足添購新機在新機未經裝竣以前斷不能再增燈額本年陰曆六月巳登報聲明停止裝燈詎閏七月間機器電門忽然燒壞查係燈線上用電逾量之故修理數日始復原狀然巳雙方受累各有損失近日機上燈電表又忽逾過常度開關爆裂危狀萬分派人四出調查皆云燈户之非私自接電即攺換燈泡幾無處不有否則停裝巳三四月何至供電有若是之多再三籌商非實行查燈不足以弭後患惟往年查燈時燈户每每衝突不明眞相反謂公司有意多事此次敝公司仍派妥人秘密調查遇有衝突之事就近告訴警區證明究追此爲防患未然起見爲特函請廳長俯念電燈爲地方要務設或總機損壞全市黑暗有礙治安敝公司斷不能獨任其咎應請令飭各區遇有公司查燈人執有公司記號赴區告訴者准卽派警偵察一體保護實紉公誼 
[浦東各處電燈之調查]  
　　近來浦東一帶地方實業降襪廠毛巾廠布廠等外電燈事業亦漸露萌芽茲將各處電燈狀况略述如下（一）南匯縣境大團鎭電燈公司開辦巳數年近因缺乏資本勢將難支乃由團紳韓鴻生出而維持攺用柴油機器重振旗鼓從事擴充（二）該邑周浦鎭近有常州商人徐某獨力創設其機器亦燒柴油於中秋夜放光街道路燈暫設二十餘盞費由商會擔任半價（三）該邑城廂一帶有人發起巳經數月現正在籌備之中（四）該邑新場鎭初由黄友林發起繼經葉慶濤等着手組織始克成立現正從事測量樹桿（五）奉賢縣这南橋鎭自縣治遷設以來市面益盛該鎭電燈公司開辦最早年來營業狀况亦頗發達（六）該邑青村港某軋花廠内近亦開關電燈營業該項機器日間專事軋花夜間即充燒燈之用街道路燈三十餘盞悉爲該軋廠義務裝設每夜放光概不以資（七）上海縣境洋涇市由童世等發起現在張家浜購地建廠約須明春放光其所定計盡較諸以上各公司範圍爲大一切規模設施亦甚爲宏遠 
[閘北水電廠長易人]  
　　閘北水電廠廠長單毓斌近接江蘇齊省長訓令調往南京電燈廠長差所遺閘北水電廠長一缺以南京印刷局長蔣宗濤調補聞單蔣二君巳接到省公署委狀將於日内分别就職云 
[滬南工巡捐局近事两則]  
　　滬南工巡捐局長姚石蓀查悉南市鹹瓜街裕元藥材行修理房屋有違局中定章特令路政處派員勘明事實即傅十六舖地甲諭令轉知該行主迅行停止工作拆除去後該地甲久不禀復繼又查得該行仍未遵辦實屬違抗功令而該地甲亦藐視長官昨巳條諭飭令該地甲限於星期一日來局問話 
　　滬南工巡捐局路章程前經董事開會規定在案南市老馬路因地形曲折規定路面四丈以後凡遇業户將两旁房屋翻造應照章將柱脚收縮近該局查得董家渡以南一帶間有因外面圍築木栅或竹笆内將房屋翻造並不將外間木栅竹笆地位照章移進是以由該局長知照路政處工程處等嗣後有人報告在該處地方興造新屋請領執照者務須勘丈明晰然後塡給執照責令遵章收進不得抗違云 
[勒閉同和押店之請緩]  
　　淞滬警察廳徐廳長接上海縣商會公函云押業鼎豐同和互控一案前由省長派員查辦曾由敝會核復上海縣公署擬以鼎豐攺爲按月二分取息不准違章同和請限一個月以内擇地另遷其餘同業請限三個月以内一律攺組等情函縣呈道會轉省長核示案經逾期鼎豐一方又復赴省呈控同和藐抗功令仍未遷移飭縣勒閉其取息違章之同業四十户應一併查案辦理等因令縣轉催到會并悉此案現巳由縣函請貴廳即將同和勒閉等情查此案疊經敝會一再磋商勸令雙方曁其餘各同業遵章取息以重功令祇因同和遷徙問題牽涉全體固結不解致難結束在敝會向以保商爲惟一之天職此次若僅同和一家勒令停閉卽未免牽涉押業全體之利害是以敝會統籌大局對於同和勒閉一節擬請暫緩辦理仍望和平解决以免决裂且不致影響及於全體押業想貴廳長主持公道而於保護商家又不遺餘力當荷俯如所請姑緩執行除將和平解决方法議有頭緒另行函縣轉呈外合先具函 
 
 
 

Page 11

 
 
奉達請煩貴廳查照施行 
[桂圓尙須漲價]  
　　桂圓新貨上市巳有一月價格極貴近來較前日又漲起每擔十六七两現在各行開價每擔銀一百三十两門莊每斤售洋一元八角其昻貴之原因實因福建産地迭遭兵燹十室九空即有種者收數亦歉是以滬上到貨甚爲稀少據云以後價格尙須增漲云 
[荒地上發現無名男屍三誌]  
　　陽曆上月二十八號楊樹浦八埭頭後面華盛路荒地上發現身空藍布長衫腦後垂有髮辫两足一穿皮鞋一着布履被人謀斃之無名男尸一具經捕查見報由該管捕房飭令中西包探馳往察勘將尸車入斐倫路騐尸所禀請公共公廨中西官會往騐明無名男巳委係生前被斧砍傷腦部致命塡明尸格因查無尸屬到場諭着地保報堂備棺收殮厝壇候認並飭捕房嚴緝兇手澈究等情經两紀本報茲由楊樹浦捕房華捕季立仁蔣阿二與一百八十二號西探偵悉死者名樹卿此事與往居楊樹浦路七百五十四號門牌屋内之江北人顧有金傅桂蘭頗有關係據情禀明捕頭於前日協往將顧傅二人及要證陳萬高婦人陳謝氏並顧同居劉克讓王春有朱臣婦人潘段氏朱裘氏朱李氏一併帶回捕頭諭令分别押至昨晨解送公共公堂即由承辦此案之中西包探上堂禀明前情以調查手續未竣請求攺期開審陸仲良襄讞與日副領事林出賢次郎核禀以案關謀命自應澈底查明諭以上獲案男婦各人均仍分别還押候展期七天解訊 
[約翰大學組織拳術研究會]  
　　梵王渡約翰大素重體有育平日各種運動如　　足球網球之類無不具備惟拳術一項尙付缺如近日由學生徐雲岳葉子華胡欽之陳漢清潘志傑黄漢昭等六人發起一拳術研究會報名入會者巳達五十餘人該大學社會學敎授朱友漁博士亦加入練習上星期開成立大會該校體育敎員沈嗣良君朱友漁博士精武體育會技擊部主任盧燁昌君均蒞場演說公舉朱友漁博士爲名學會長徐雲岳爲正會長葉子華鄭　爲副會長陳漢清爲書記張茂林爲會計張紹載胡欽之爲　事敎師爲精武體育會敎員霍東閣君及昌明技擊傅習所所長金殿傅君現巳開始練習徐雲岳葉子華潘志傑等均習練拳術有年將來此會成績必有可觀也 
[坤範女中學添授注音字母]  
　　新閘梅白格路頤康里坤範女子中學校於本星期六日開第四次敎員會議校長俞文耀女士臨學梅頌先君等均列席對於管理敎授法悉心　　嗣由敎務長錢印等提議謂注音字母足使讀音統一允宜如入課程列席各敎員均韙其說遂决定於下星期起每一週問加授各級生徒注音字母一小時請沈甫霖主講又該校於秋季始業時添設之女子義務學校來學者甚多是以俞校長益加注重增請王愛芳女士擔任敎課該義務學校學生將近百人大有人稠地滿之感俞校長巳預備組織第二校云 
[青年會會食堂耶敎徒之會議]  
　　旅滬湘鄉中華基督徒曾季融邀同本埠耶敎徒前晚在青年會會食堂開討論會到十九人議定通告徵求全國自立會調查表事並編行年刊當時推定聶雲台范子美胡宣明馬文衡俞宗周柴連福誠敬一陳春生曾廣鍾趙志清十人爲執行委辦員並由會君欵以茗點而散 
[三路工商聨合會夜校開學]  
　　愛而近路克能海路界路三路工商聨合會附設義務夜校一節曾紀前報茲悉該校敎員八人中文敎員承王書陳志青英文敎員龍權鄭慕賢修身敎員沈頌南珠算敎員蔣耀泉陳家寳騐看銀洋敎員戒明昶現報名入學者巳逾定額故於昨日（七曰）下午七時行開校禮公推費良衡爲臨時主席戚承　爲臨時書記秩序如下（一）敎員學生向國旗三鞠躬（二）學生向職員一鞠躬（三）學生向敎員一鞠躬（四）主席報告聞會宗旨（五）來賓戈朋雲宋誠彰杜椿蓀王維民王繼陶余仰聖相繼演說（六）職員鄭慕賢答謝來賓時巳九鐘遂散會 
[二師附屬小學運動會攺期]  
　　本城尙文路省立第二師範附屬一二两部小學校原定昨日午後一時就校内操場上舉行秋季運動會所定節序業誌昨報昨日該校以天雨不克果行順延天晴再行開會 
[貧兒院開第十一次園游會]  
　　西門斜橋上海貧兒院定今日起開第十一次園游會陳列貧兒所栽異種菊花四千株並有大麗新花五六畝佐以茶點音樂以娛來賓售劵每人四角以充該院經費慈善家盍往一玩賞乎 
[簡照南之謝電]  
　　本埠湖北義振會董事簡照南捐銀二萬四千元由會函請湖北軍民两長電呈政府奬給二等大綬嘉禾章巳誌昨報茲聞簡君巳專電鳴謝原電錄下武昌王督軍何省長鈞鑒本日恭讀大總統命令簡照南給予二等大綬嘉禾章此令等因聞命之餘悚惶無地伏念本年鄂災奇重照南勉竭微忱略輸振欵此亦國民應盡之義務乃蒙鈞座善善從長電請懮加奬勵寵施逾分踧踖難安所有照南感激下忱理合肅電敬謝簡照南叩陽 
[軍隊舉行野外演習]  
　　陸軍第十師陳代師長命令所部駐滬各團營自本月五日起舉行野外演習計步兵第四十團所部三營開往寳山縣境選擇平坦地方按照頒定演習表式（列後）挨次操演砲十團第一營砲兵隨同往操又步兵第三十七團所部三營開往嘉定縣境選懌寛闊之地開操機關槍連一連隨往合操又步兵第二十八團所部三營曁砲十團之第二營並帶機關槍連一連開往上海縣屬西鄉漕河涇擇地操練又步兵第三十九團所部三營及砲十團之第三營曁帶機關槍連一連同赴表浦縣境之鄉間擇地開演除分令各該縣知事妥爲照料佈告該處鄉民勿傅議會並派員監視外昨又嚴令各該團長等約束士兵謹守紀律茲將舉行野外演習表錄後（一）出發由本營長率領全營官兵應於上午七點時携械出操（二）入陣地（三）戰鬥開始（四）連對抗（或以一連對抗一連或以二連對抗二連）（五）營對抗（原係一營假設一營作爲營對抗）（六）戰鬥結局應於午後五點時率隊回營（七）由本團長親率全團各營官兵及所帶砲兵營並機關槍連等集合會操一次以上演習均於操畢後將所操優劣詳細呈報 
[巡士站崗時刻之攺訂]  
　　淞滬警察廳所屬巡士站崗時刻現由徐廳長重行攺訂每日仍分四班更調上午五時至八時爲一班由八時至十一時由十一時至午後二時由二時至五時按班更替夜間一律昨巳分令各區長等一體遵照矣 
[三誌娶親無着之奇聞]  
　　浦東吳家廳婦人張章氏爲其子張揚貴完婚女家在洋涇鎭東栅口張榮華家租賃禮堂預備嫁女詎乾宅彩與臨門而新娘無着遂將媒人孫阿土孫陳氏及姚阿仁等扭控檢廳等情巳两誌本報茲悉該新娘前日由媒人家族前往崇明地方尋獲扭赴浦東先到爛泥渡繼赴洋涇鎭在品香樓茶館啜茗意欲向乾宅陪禮懇求收領即可送入彩輿舁歸蓋采輿迄今猶停坤宅也嗣張姓以旣經控訴官廳理應送案訊奪故當晚即送地方檢察廳發落新娘年二十許服裝並不時式頭上包藍手巾是日沿途觀者擁擠異常街談巷議咸資爲笑柄 
[側室圖逃之追獲]  
　　浦東張家浜鄉民奚桂卿因乏子嗣憑邱子香說合出洋一百八十元納婦人陳侯氏寫妾於今年八月初六日過門前日午後奚偕妻張氏携同該妾來滬游玩但陳侯氏係句容人本有夫之婦聞其夫在白克路爲薙髮生理陳侯氏行至老北門内意欲奔逃爲奚追獲在途爭執由崗警一併拘送二區一分所昨日轉送地檢廳訊辦 
[蘇籍女孩迷路]  
　　昨有十三歲蘇州女子姚巧雲在虹口兆豐路迷途由行人史桂揚瞥見告知一千二百六十三號華捕帶入哈爾濱捕房稟明捕頭留候送　請示 
[陳憶德案之昨訊]  
　　滬南工巡捐局前路政員陳憶德詐欺取財一案陽曆十一月六日經上海地方審檢廳辯論終結判將陳及牽涉之郭連生分别還押原告吳怡石與嚴某等亦判令收押聽候宣判在案茲悉吳嚴两家屬及親友等得悉前情大爲詫異以原告出首呈控豈有判押之理是以各央商界有力者於昨午各投地方檢察廳聲請將吳怡石等暫行取保聽候判决詎該廳以案經辯論終結尙未宣判所請礙難照准却之不理 
[三華捕索賄被控]  
　　前日下午有閔行路捕房某號華捕密往公共總巡捕房華捕正巡官毛鼎氏處報稱在閔行路捕房充八百三十一號巡捕山東人康廉明八百八十六號巡捕山東人趙維强一百零七號巡捕崔炳炎三人在界路内某處索得賄洋至某處分肥等情毛鼎氏得報立飭華副捕頭趙辛樵邢紫垣率同四百九十號一千二百十號两華捕往將康趙崔三捕拘獲沙出鈔幣一百六十八元現洋一百九十七元小銀圓五十餘角帶回收押昨解公共公堂請究首由捕房代表律師陳述案情次由三被告華捕代表律師譯稱捕房律師請求攺期敝律師並不反對但本案情節虚實未明故要求准各被告交保出外云云捕房律師復起抗稱被告律師請求交保敝律師代表捕房極端反對因被告所犯之案與捕房名譽關係重大云云陳仲良襄讞與日副領事林出賢次郎會商之下以案關索賄未便准予被告交保論仍帶回捕房收押候澈底查明特别訂訊 
[大和尙弔打小和尙]  
　　眞茹鎭明聖庵僧人雲魁領有徒弟名萃梁年十六歲前日不知因何該僧將徒私刑吊打該徒痛極呼救爲鄰人所聞咸以該僧手段殘酷報由四區三分所請究藍警佐據報飭將師徒一併提案研訊據該僧聲稱被徒竊去銀洋二十元故加責罰等情藍警佐以該僧將其徒毒打徧體受傷實屬殘忍除將該徒送院調治外將僧人雲魁先行送請司法科究辦 
[汽車傷人两則]  
　　浦東人王林生昨日上午行經南京路被某號汽車撞傷倒地當由老關捕房六百二十二號巡捕到來抄錄汽車號數另雇車送王林生往醫院醫治一而歸報捕頭候示又有某國人於昨晚駕乘汽車駛經蘇州路碾傷江北人陳三子足部跌倒於地即經某國人扶入汽車載送醫院醫治并予養傷費若干 
[南京路開駛快汽車之科罰]  
　　汽車夫夏壽亭前日在南京路開駛一千三百十六號汽車甚速經總巡捕房四號副捕頭戤畢生查見以其不應在熱鬧處開駛快車殊屬危險當即抄明號碼稟請公堂出單於昨派探將夏傅至公共公堂經中西官訊實判夏罰洋十元充公示儆 
[串黨冒騙案攺期再訊]  
　　福州路三號門牌日商安部洋行在總巡捕房指控安徽人程玉嶺串黨於上月三十一號本月一號私刻圖章揑寫字條两次冒騙洋九十六元等情業由包探將程拘解公共公堂因原告係屬日商故諭被告收押候日領堂期解訊在案昨日（星期六）由陸襄讞與日林副領事升座提訊被告延律師上堂請求准被告交保攺期再訊而原告之律師起而反對以此案關係極重如准予交保須有相當保數否則殊不滿意等語堂上遂諭程玉嶺遠押候查明實情於下禮拜六解訊 
[姜忠翹交保另訊]  
　　日商遠籐保雄在總巡捕房指控虹口狄思威路司卡子橋堍永安里七十三號門牌居人姜忠翹與民國路二百五十三號鼎泰銅號内之張延寳於本年三月三十一號十月四號两次用延忠記字號名義將四明銀行之空支單　取值銀一萬四千一百两之紫銅五百擔等情業飭包控尤阿根將姜忠翹一名獲解公共公堂諭交五千两人銀並保候展期七天解究在案昨由該探將姜解至第二刑庭請訊因瑣案太多不及審理經中日两會審官諭姜仍交原保另行訂究 
[婦人攫取小孩銀鐲]  
　　婦人陸王氏日前在法租界攫取蔣阿三小孩手上所戴銀鐲一付圖逃當爲事主察悉喚捕將氏拘入捕房昨解法公堂請究先據原告上堂禀明被攫情形話之王氏供實因婦人貧苦無奈作此犯法行爲以後不敢再犯求宥中西官判氏押七天以儆贓給原告領去 
[搶洋押禁六月]  
　　安徽人胡金榮前日在虹口菜市街强搶某西婦現洋四元經該西婦喚捕將胡拘入捕房押至昨晨解送公共公堂請究由中西官研訊胡不認搶洋質之原告西婦譯稱被告行搶時我手牢握不放致被將我手咬破云云堂上以證供確鑿判胡發押西牢六月期滿逐出租界 
[搶挖耳禁押一月]  
　　寗波人陳阿慶前日在虹口東有恒路搶取婦人王張氏金挖耳一支而逃經行人沈阿榮帮同將陳攔獲扭交巡捕帶入捕房押至昨晨解請公共公廨質訊屬實判陳押西牢一月以儆 
[孩子成丁攺送棲流所]  
　　海州人名小孩子者於幼孩時期在七浦路迷途由滙司捕房送請公共公廨發交塘山路濟良分所留養邇巳成丁不在幼稚之列故由該所送回滙司捕房昨復轉送至廨請示經中西官訊明前情以小孩子旣不知親故所在着攺送棲流所留養 
[定購花子案歸民事訊理]  
　　朱筱園昨投法捕房報稱商人前次向陳碧塘定購棉花子至期延不交貨向論不理今查得陳希圖逃逸請求提究當由捕頭飭探協同朱前往將陳拘入捕房昨解法公堂請究先據原告禀稱商人向陳定購棉花子時立有定單當付定洋六百元屆期延不交出致受損失洋四百五十元陳旋即避匿至今始行遇見故報捕拘案請求訊追詰之陳供認收取原告定洋六百元後因該貨市價漲落不定故難以交貨請求寛限料理中西讞員判陳交一千零五十元人銀並保出外聽候歸民事堂期訊理 
[私設挑膏店之科罰]  
　　王阿金謝秉成两人在法租界鄭家木橋街某號門牌私設挑膏店事爲大自鳴鐘捕房捕頭阿而風西君得悉前晚親自帶同包探前往各該處抄出巳經挑就之烟膏數百盒一併帶入捕房諭令王謝两人各交保出外聽候傅解公堂訊辦昨日飭探將王等傅至法公廨請訊先據捕頭上堂禀明前情並將烟膏呈鑒詰之王謝同供認私賣洋烟不諱中西讞員以王等两人違背租界定章着各罰洋二十元充公以儆起案烟膏没收 
[包探破獲燕子窠]  
　　甬人徐易生在西華德路寳和里一百四十五號門牌屋内私設烟具容留陳杏生黄興烏何寳生岳阿四開燈吸食鴉片烟被包探張林泰與西探目柏生查見將以上各人連同烟具一併帶入捕房押候解廨訊究 
[監犯跳窗圖逃]  
　　地方分監收禁之搶匪張杏生前日午刻在該監工場樓窗口躍下圖逃當爲看守警士追獲禀明李獄官着送地方廳請究昨日午後陳李推檢各官飭提研訊張供因天時寒冷不堪其苦跳窗意欲自盡並非圖逃問官得供當庭宣判張杏生圖逃未遂除照原判監禁十一個月外再加二個月應共執行刑期十三個月以儆判畢飭令加釭雙鐐送監執行 
[控妻竊鈔票案原告不到]  
　　談雲堂延代表律師在公共公廨刑事科呈訴其妻楊氏行竊鈔票洋三千元等情由廨准飭捕房將氏提解公堂訊諭被告退候原告到堂質訊在案昨晨由廨傅訊原告與其代表律師均不到堂即據被告代表律師偕被告上堂譯稱被告先以民事在公堂起訴奉諭飭傅不到被告反以刑事呈訴今臨訊不到應請察核張襄讞核供商之義副領事羅君判被告且退候傅原告到堂質訊再核 
[公共公廨訊辦竊賊併紀]  
　　顧阿二前日在寗波路十八號門牌銅匠作内竊得紫銅一塊携至天津路銅匠作求售詎該作係寗波路分設當被失主張惠鈞認出原物喚捕將人贓一併帶入捕房押至昨晨解送公堂請究經中西官訊知顧係過犯判押西牢一年期滿遂出租界 
　　湖北人楊士奎前日下午在福建路無軌電車内摸竊王林桂袋内現洋鈔票當經王察悉喚捕將人贓帶入捕房昨解公堂經中西官訊供不諱判楊押西牢三月贓交原告領回 
　　張子興前晚在福建路撬開三百十四五號門牌張載之家大門入内竊得值洋二十五元衣物携贓逃出適包探李明泉經過查見當將人贓拘入捕房押至昨晨將張解送公堂經中西官訊實判張押西牢三月贓交原告領回 
[淞滬警察廳批示四則]  
　　胡少耕批據呈内眷雇車出門被匪攫取珠花宵小横行情殊可恨該處崗警疏於防範尤屬咎無可辭業巳嚴令該管警所曁偵緝隊從嚴查拿並通令一體協緝矣 
　　張志祥批據呈談小弟無故侵擾各節果如所呈殊違警法第三十五條十二項之規定應准令行五區警察署傅案訊明核奪可也 
　　陸少雲批呈及匿名信封均閱悉查該押店失竊當户衣物茲據一區三分所勘騐呈報後即經通令一體協緝該竊得贓質當後復敢將質票由郵寄還膽大藐法殊堪痛恨應再嚴今該管警所及偵緝隊查緝務獲解究至該處爲新塡浜基守望巡選誠有百密一疎之憾准即飭區加班梭巡可也 
　　倪桂良批呈及失單均悉查該划船遇盜地點係屬於水警範圍業據報請跴緝當必設法破獲淞滬爲五方雜處之地該盜得贓後難保不至内地潛藏准即一體通今協緝務獲解辦可也 
[介紹智識大全]  
　　此書内容包羅萬象不能殫述目擊此書自能知其完美字體清晰書形美觀便於翻閱書中材料以次編制檢查極易全書共分十六門六千五百八十二頁彩色圖三百五十頁圖畫十萬門類二萬五千後附檢查表一百三十頁此書可作成人用之書如歷史生理天文文學各門皆有但亦可和青年故事書用短而合宜如各種民族生物地球驚人之事偉大書智及當世名人皆有内容爲科學性質而不專門旣能解答青年之疑問凡年長之人亦可瀏覽以增智誠其中所載讀之能增人神智鼓人與味擴人見解而皆以淺顯之語句出之小說寓言及事實無不包含古今人類生活之狀况及天地動植聲光化電之理應有盡有書中尙附有許多名畫之縮木多爲世人所未見者帮纂此書者多著名學者誠爲家庭學校及藏書室所必備之書也 
[誌謝]  
　　昨承中華書局贈第三十二期英文週報一册謝謝 
雜評二 
[反對烟酒借欵（庸）]  
　　徐恩元向美國大陸銀行訂結烟酒借欵不特各方言之鑿鑿即美人方面亦絶不諱飾中美新聞社北京通訊且言爲美國計爲中國政府計宜及今將此借欵内容正式宣布可知美人輿論亦不以秘密爲然乃北京政府諱莫如深於巳經顯著之事實竟公然否認其暗昧不明之態度與毫無誠意之手段愈足啓國民之疑憤此連日以來各省反對之聲所以益紛然而起也 
　　夫我國民之不承認此借欵非根本上反對外債也誠以北就政府年來財政之紊亂不可究詰旣無合法之國會以舉監督之實吾民安能承受此不應承之債務又况當茲南北和議相去日遠戰機四伏軍閥飛揚之際苟無外資輸入以財政之篐逼和局尙可不至破裂此二千餘萬元之借欵雖不足供背城一戰之費然近來北京當局之無債可借正以列强曾有宣言在中國未和平統一以前絶不貸欵有此國際間之約束故雖懷抱政治借欵之野心者亦不敢顯然獨異一旦此例動摇恐美國以外烟酒借欵以外源源而來且倍蓰此數而不上觀於最近某國輿論對烟酒借欵有變抗議爲競爭投資之說實令人不寒而慄總之國民此際無論任何一國對南北两方投資皆所反對切膚之痛絶非挾以感情願渴望中國和平之美資本家一省察之也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係吳景盫先生手書 
史談 
[安迪生SosephAddison傅（二）] [  許嘯桐]  
　　歐美文學家小史 
　　英吉利上流社會風氣頽壞女皇愛立才帛斯末季巳開其端寢假而至乾姆斯一世每况愈下但終無過查理斯二世之甚者惟此亦非查理斯王一人之過禮法凌夷自以彼當國時爲最然使賢者處此能否極其智慮以挽旣倒之狂瀾恐亦有難言者際此道德淪亡政治混濁社會墮落之時欲求一思想高尙言論純潔之女學家亦頗覺其難能而可貴蓋文學家應運而生天賦俊才者固不乏其人而每爲世風時尙所轉移而左右之者天下比比也文學者一種高尙優美至可尊警至有勢力之職業也然當俗世仳　人且以敝屣視之故查理斯朝之　爵　婦固亦嘗與屈里騰白雷叢縱横闊論宴飲酬酢矣但正所爲不特不足以增益彼等之價值而反以貶之蓋一以博好名之譽一以爲維護之具聘孰甚焉氏則矯矯不羣敻乎尙矣維時政府所許之年金巳不能源源供給乃返祖國消耗其光陰於私塾敎師數月中坎坷殊甚一千七百○四年歐洲各國二次聨盟以戰法英實主之帛倫漢之役英名將麥巴潞公爵創敵甚鉅一時消息傅來舉國若狂都下名士歌功頌德何可勝道而氏則吐葉凡庸冥心獨往以少些勝人多些其於公爵麥馬潞也則不佩共勇毅而特欽其德行所謂獨具隻眼者初英有保守黨與急進黨者積不相能至是稍稍和緩及麥巴潞之捷音至於是急進黨遂代起執政柄氏固急進人物也則亦因之儕顯位由外交官轉任國務參贊時施提爾方創討論報於倫敦内容精審包羅宏富有短論時評文學宗敎劇話閒談及國外消息等安氏亦頗樂此然非其至友再三敦勸者亦不肯貿然加入也討論報發行僅一年適大選舉風潮起遂共議組一新報推安施及潘其爾三人主筆政定名曰旁觀日刊蓋討論報只每週三次也氏之稿件皆抱攺良社會之决心淹博精湛益以歷年周游海外之經騐其所表見類爲常人所不能道者且處於政治旋渦之中而能運其慧眼深究默察以貢國人則亦非庸俗腐儒所能及也至於氏之性情雖譎而不詭於正雖靜而銳以察物故其議論風發當時善辭令者無有能過之者大詩人朴泊甚至自爲天才可以知其傾倒矣且氏之規人細行也不以惡謔怒駡而以談笑揮灑出之往往被規者不覺其感極而悟也旁觀報風行一時後無來者當時報稅甚苛他家之因是停版者彌復甚夥而彼獨碩果僅存若魯殿靈光其魄力可知也一千七百十二年四月耶穌復活節氏演其著名悲劇卡士觀者雲湧嘆爲絶唱雖一時受祖國評論家之攻擊然極爲法蘭西大著作家福祿達爾所稱許焉　旁觀報而起者曰指導報然巳不若旁觀之經意而名亦稍稍遜矣氏四十四歲妻杜惠傑伯爵夫人翌年擢升内務大臣惟不久棄職蓋爲政敵所忌而其荏弱之軀亦不復能任重矣歸里後十五月遂卒時正一千七百十九年也 
詩錄 
[道過曲巷簫鼓漫爛幽唱過雲僕野人也佇聽有懷於是感述] [  蔚心]  
　　幾處樓臺燈影長檀槽喧沸雜華觴座間花氣連雲活檻外霜寒拂鬓凉索醉紅裙應念我聞歌清涙忽成行吾悉未許旁人覺侷促猶能作市　 
[重陽後一日與從叔伯均家兄莪心游邑買茗市樓] [  前人]  
憑關一覽湖光小便覺秋風入我懷（石遠句）輩鼓劇憐　子　（廟外有兒童獻拔鼓吹嘘天）市聲聞烏言佳（飲客皆　鳥鳴聲可喜）茶甘語妙交來往地拂情孤有我儕自是逢塲成一笑抵凡無念脫形骸 
　　附蔚心君來函（一之君鑒於報端讀　可先生詩以爲與宋人者也嘆總近今人海藏而外無此佳矣往時見石遠笙詩話中有數首但恨其少此則通章妙造不可說也尊詩三聨較　結亦悠然嘗論近人五律散原太夷最稱傑出先生以爲然否僕平日持論推崇宋人所作間有可喜不敢自棄錄二詩呈政） 
雜錄 
[藝文談屑（九）] [  瘦鵑]  
　　大食故宮故冋王宮也美國女豪歐文革說部Alhambra其叙宮中舊日樂事幾如清都天上而今則宮花寂寞宮草不春殊令人有上帝無言美人何處之懕蓋亦如印度緬甸故客徒供世人低徊憑弔而巳友人小蝶詩筆絶清雋近綴拾歐文說　　美國學校生活之四 
　　合宅Apartments 
　　美國之有Apartmens猶中國北京之有大同公寓等建置也法於大樓中分爲若干號每號爲一宅舍其中多者十餘間少者两三間美國留學生有不能住校者咸就此公寓中租賃一室或包住一全號住宅以居之右圖爲美京十七街加州公寓距中國使館最近亦代表上流社會住宅者之一也（丙辰五月一之） 
　　部中事作大食故宮詞見示云鏡殿森森蝙蝠飛塔中曾見美人衣琴娥夢斷簫聲咽銅將星沈烽火微尙有夜鶑啼月色美無神姥說天機可憐聖鑰門前望不見蒙塵帝子歸蟎蛸塵滿夜來愁道是梳妝舊日樓地底玉笙娥有恨月中青馬鬼無頭蕭蕭石殿秋來早寂寂銅溝水不流一卷可蘭金字史當年曾說覇歐洲蒼凉感慨可誦民 
　　讀曲歌本爲吳聲歌曲迄於今而體乃大變其初實濫觴於宋代爲彭城王義康所作古今樂錄云元嘉十七年元后崩百官不敢作聲歌或因酒讌止竊聲讀曲細吟而巳以此爲名長洲王韜有讀曲歌二首云願爲蝴蝶襦勿作鴛鴦帶襦貼郎身邊帶擊郎腰外　下見郎來抛個青梅子郎莫嫌梅酸妾心亦如此意雋語永深可玩味又丹徒葉中洽有新讀曲歌云愁難解開門見白山開鏡見紅海懊儂歌郎居喜望峯妾居多惱河儂心不能稱自去探北極萬里見冰蠶情絲又如織蒲冠簇繪花颺以　絲毛臨水忽見影萬子心摇摇贈儂絞綃衣低頭不願著持底拂歡情爲渠太輕薄白山紅海喜望峯多惱河北極均地圖中名詞信手拈來自然人妙　船一過恍見一西方美人失意情塲有搔爬不着之苦也 
　　文文山亮節孤忠炳耀日星其所爲小札清如水濯知文公　中　泳河山正氣不染織　偶一着　故自清絶也如答謝敎授云寒　積雨抖撇無徖得書而讀之昏眼爲拭天祥落落曰雲間一　春綠自飯吾犢浮世榮辱事付之山外裹惜所蒙君言過矣又與耀知府云茅屋三間在萬山深處借　沽酒外一毫不以爲公私擁獨蒔松百畝日騎牛扣角其間天惠仁候自此吏不打門犬不夜吠猿呼虎嘯各適其適則某受賜多矣 
小說 
[骷髏（二）] [  鳳生譯]  
　　問曩昔貯有予璀燦之黑睛歟予又何能使汝相信此骷髏中之露齒笑者固曩昔櫻唇之　啓歟欲假此一塊枮骨而示汝以我當年之麗容思之不禁失笑且使我不悅我當日最負盛名醫士亦萬萬夢想不到我之骷髏克用作骨學之試騐品也汝知有一少年醫士擬我於金（淺拍）花歟彼意我爲美中之花有人曾以爲我之骷髏爲（淺拍）花耶予行步時則覺予之一舉一動莫不具有美之觀念如鑽石之光彩四射予嘗注視予手以爲可動男子之念而今則此骷髏弗克呈其美歡我又弗能辨其非是此世間男子予所以切齒於汝尤甚者也予願驅去汝眼内之睡魔示汝以我清麗之眞影使汝腦中不留絲毫骨學試騐品之影像予曰予敢矢之予腦蒂小無織微骨學之形影所充滿者惟此可愛之幻影予言止於是矣曰予鮮女友予祇有弟一誓不婚娶閨　中惟我一人予嘗獨坐花園中樹陰之不夢全世界皆與我而相愛衆星凝其眸十醉我之美風掠我而過爲我憔悴草地經我之踐失其知覺予自以爲世間青年男子皆立我足下如地上之草而予心乃悲傷特甚殊不解其由來予弟之友蟹卡卒業於醫學校遂爲吾家醫士吾嘗一晤其人惟予弟素與人殊不以明眼問世事日久更與世相背無有知这者蟹卡爲其友人故我所見青年惟彼一人而己吾於園中設晚會之時每思青年之人輒以蟹卡擬之汝聽我言乎汝以爲何如予太息曰予願予爲蟹卡曰一日天雨予方患病醫士來診予須知此爲初次之會予背窗斜立晚霞之天射余顔而醫士旣入注視予面予試立醫士所立之處設想於巳則覺夜光中露出蒼白之面顔色灰敗如垂萎之花憔悴可憐　髮披額際眼蓋低垂令人爲之增感醫士低聲詢予弟曰予可一診其脈理耶予乃伸予腕至被面而自忖曰只餘寳石釧矣予從未見醫士按脈若是之笨渠手指按予腕時震顫殊甚渠又量予熱度予則量其心之跳動汝信我言乎予曰然人之心部怔忡可以探知其心事曰予時病時瘳旣而予知予理想晚會中之臣下逐日減少以至於一人終乃我之小世界中祗餘醫士病人各一此數夜中予慣著金絲雀色之（紗呢）挽予髮作白素馨花球形手小鏡一坐樹陰下原位汝以爲自思其美久而即意耶否予不僅自觀予賞不啻以身代作两人予嘗自忖予居醫士之地位予覩此美予必爲其所惑　入情絲顧予雖愛我若是之甚而予心嘗懷憂鬱愁歡之聲晚風彷彿似之自此以後予無索居之感偶一步行輒垂目注予之足覺予趾之織小可愛脫醫士見之者不知其作如何之感想日中日熖方張寂然無　惟聞紙鳶嗚嗚之聲圍牆之外鷂　爲清越之鳴若曰（出賣手釧出賣晶手釗）予則展白巾於地上以臂枕手而臥又一臂則輕置軟巾之上當時予又設想以爲人見我手者必將合堂踟　徐徐而去予言至此可以止乎予答曰適及其半何爲遽止予願悉其全事請以餉我 
[自由談之自由談] [  不冷]  
　　誇言誇言後必難副其實王氏代表之南來其所以至今無下落者當初誇言之故也今靳氏組閣恐亦不免蹈此覆轍耳 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
老申報 
國内舊聞 
[裁兵善後之奏案]  
　　（同治十一年七月十六日） 
　　江西巡撫劉坤一片奏再查各省均有散勇不盡係湖南之人各省均受散勇之害亦不獨湖南一省即以江西而論游勇刦搶之案遞經州縣破獲或本省人或湖南人並有籍隸河南安徽廣東福建浙江各省者踪跡之詭秘情形之凶横迥非意料所能及方其結黨入境多係販運貨物而來逢關納稅過卡抽釐苟遇各處稽查輒以印票呈騐及其貨物賣完收貲入槖則擇殷實舖户乘機刦搶多贓晝夜奔馳而去各州縣文武選派兵差或追過隣縣甚至追至隣省僅能及之追及之時該游勇等將身藏有短桿洋槍等項併力拒捕往往犯未全獲而兵差相繼受傷致多漏網所獲之犯訊明每係武職爲首且有曾保參游都守之人江省如此他省可想而知即哥非會匪中亦多係此輩爲厲夫短桿洋槍便於携帶最易傷人然非軍營弁勇亦不恒有至以曾爲營哨官之武職流而爲盜其黨與更易招呼第非迫於饑寒當亦計不出此不可不思所以救其弊也伏查同治八年奉上諭軍營道撤勇丁例應將軍裝器械在營呈繳等因欽此臣查軍營弁勇每有自行製備洋槍短刀臨撤並不呈繳私自帶回統兵者以非給之於官不及覺察或明知之亦不過問竟不知其爲禍如此之烈可否飭下各省凡撤遣營勇無論員弁勇丁所有此項洋槍短刀務須一律查明收繳如係自行製備亦應給價收回無使利器在身不敢横行無忌卽統兵大員自行製備之洋槍等項均應繳存省局不准私帶回籍以防散失貽禍將來又查同治七年准兵部咨開嗣後遣撤員弁例應收標者即行咨部註册以昭愼重等因具奏奉旨依議欽此是收標章程巳不爲不寛惟是軍營武職起於鄉曲細民奉撤回家多無力以自達因之遂甘廢棄或至出外爲匪可否飭下各省凡遣散營勇之時查明保舉員弁其在該省歸標者卽由該省督撫分别咨奏其回籍歸標者無論應咨應奏亦即造册分咨各該原籍督撫核辦俾免向隅如有員弁不願歸標仍應自行原籍州縣以備稽察師標員弁或照揀發人員給予半俸或照江南月課籌給賞銀所費亦屬無幾而該員弁月得數金差足自給又有上進之路希冀補缺署事應知自愛且日置身於禮法森嚴之地亦足以生廉恥而消其桀驚上副朝廷愛恤戰士之心下爲地方隱除匪盜之患其中雄傑之材並可備干城之選所全巳大固所得實多臣爲一時救弊起見謹附片具陳伏乞聖鑒訓示謹奏軍機大臣奉旨兵部議奏欽此 
　　記者曰兵匪之禍民所謂自古巳然於今爲烈者也當局於此亦曰收其械贍其人而巳矣夫械固不可勝收苟有以杜其來源猶可冀其日減今乃百方開其散出之門而國外秘密輸入之便利又百倍於曩時矣軍人之俸給固非創例也然窮日之力以製造恒河沙數之無資格軍人安所得爾許民膏以豢此且其受此豢者遠不逮其爲匪所獲之豐是卽有以豢之猶難禁其爲匪矧未之能豢乎今之當局者巳揭　收縮軍隊主義矣我願聞其何以處此也 
國外舊聞 
[西國新造鐵樓兵船]  
　　（同治十一年七月廿六日） 
　　英國講求兵船之制精緻堅固甲於天下無他國能及之者蓋其國四隅濱海無藉陸兵捍敵揚威舉於兵船乎是賴故能精益求精以成爲水犀勁旅也今其兵船又創爲新式於艙面立圓鐵樓一座樓内安置大砲四面開有砲眼以備禦敵之用其樓并有樞機可以旋轉如意倘一面攻賊則四面之砲眼皆可旋至此面任意轟擊使砲身無炸熱之失敵船無躱閃之時鯨波　浪中豈不足大逞其威也哉惟此船新製未曾用以迎戰因慮及鐵樓苟不十分結實則敵之砲力轟至或無以勝之也遂於上月間將有樓大鐵船一艘碇於海濱而令他船遠遠駛來將近二十丈之外以六百磅之火彈裝入大砲連轟二次正中此樓飛彈所及其勢千鈞而此樓屹然如故毫無損傷夫彈至六百磅之重路及六七百里之遥其力之猛烈何如而此船能任受之而不動則其力之堅厚又何如耶英人聞此番騐試之後則往觀而欲乘駕之者當不知凡幾矣然船主未許人站立樓中而匿羊犬之類以試之迨砲聲一震則羊犬均巳倒地昏絶蓋其聲若巨雷在樓中者必不能勝其大震也噫西人之製兵船誠可謂但求其精不計其費矣文藝 
[鷦巢夜話聨句（嘘雲）（縷馨）]  
　　（光緒二年十月二十九日） 
　　今夜月輪暗言宜秉燭過簾前風力緊屋角雨聲多蠟屐閒容谷寒燈此浩歌打窗驚淅瀝離畢兆滂沱煑茗情悰洽飛觴酒政苛詩腸清似水愁思湧如波閉户温前夢濡毫遣睡魔人疑湘瑟杳曲斷玉簫和春老君知否秋歸我若何幽懷仍縷縷華髮漸皤皤北里鵾絃雜南來鴈帛訛良宵惜孤負密約幾蹢跎慨昔抛書劍憐予悞綺羅香痕憑滅没艶句費吟哦猶幸鶯遷木眞同蔦施蘿望衡聨雅集琢玉藉新磋簷溜三更急隃麋半晌磨推敲連巷柝組織和鄰梭韻險山靈避才荒島佛訶硯池任揮灑花管久摩挲雪未登樓賞冰須下筆呵篇成且回寢童背錦囊駄 
[海上蜃樓詞（續）]  
　　（同治十一年七月二十四日） 
　　靈符授得玉眞居爲指仙源萬品儲日月編年量氣候陰陽博物闡機樞傅神影捕雙鸞鏡窺管天開五岳圖笑我層霄無力引枉敎奇麗眩雲衢 
　　一自銀河一葦航朝來變態更蒼茫現身魔可波旬懾作勢風驚颶母狂艶說瑯環眞福地那知塵世有滄桑雨雲但使無翻覆便作蓬壺住不妨 
軼聞 
[萬昌公司輪船焚斃華人案]  
　　昨接横濱來信有萬昌公司一最大輪船於英上月二十四號在彼處失火船名亞美利加大可四千五百五十四噸爲該公司極美之船製造資費不下一百六十萬元今船艙中載銀四十萬元並金山裝來貨物及附搭華客一百餘人船身與銀貨等項皆燬於火或沉於海所載華客雖經救起多人然倉猝之際葬魚腹者亦正不少矣查此船於英上月初一日由金山動輪共搭載華客一百七十七人西客三十五人洋銀一百五十萬員雜貨五百噸皆來東洋及中國者旣至横濱即將載來横濱之銀貨概行搬之上岸竟日無事至夜十一點鐘掌船之人及水手搭客皆入睡鄉有一人睡未熟忽聞烟氣觸鼻心大疑急令一水手起視見後艙黑烟騰上繚繞如雲知必有變即將報鐘摇動須臾船上一切人驚醒均束手無策聽船主之指揮而巳船主見事巳危急奮不顧命亟謀所以救之之術而烟霧迷漫咫尺不相見究不知火起何處於是以水龍管激水向烟密處澆灌希冀撲滅約半刻許毫無動靜而火力漸發又連澆數四而火勢愈猛烈燄騰空船主爲火氣所偪不能耐不得巳稍稍退避然尙携水龍激水不輟及至火光四發始知船之無救矣又恐燒及艙中火藥轟擊堪慮欲以水浸濕之而亦不能及也是時船主在船尾旣無救法欲至船頭設法救治乃火烟猛烈隔斷於中船主一時情急竟奮然衝火而過及至船頭見滿船皆烈熖無法可施遂趨至船側跳入水中思逃性命而身爲火氣薰蒸異常煩燥入水後乍遇清涼未免冷熱交逼竟泛泛波中不能自主將有沉溺之勢幸有克打里加火船之小舟在旁見其如此遂手捉其項援之上船民昏悶不知人事養息二日始愈此船主救火及得命之情形也至船上之司事者知船巳無救亟謀救人即將小船下水懸梯船旁令搭客衆人皆入小艇以避火災乃諸客心急擁擠爭下梯上約立五十餘人人多梯重忽然中斷諸客紛紛落水幸先下者均得救無恙然被溺者巳不知其數矣其餘人尙在船中梯旣被損而火復逼近不得巳均躍下小船其中失足入水之人亦爲不少諸客均巳離船司事等然後躍入水内亦有二人未得救者此皆船主在船上以前事也時火燄冲天横濱本地民人與西人均在岸上聚觀港面之小舟雲集蓋皆欲相助救人云此船羣知無救擬於船旁鑿一孔使沈於水而火烈不能近船乃以兵船大砲擊之而船身堅固砲彈不能入紛紛皆落水中火力因而愈猛横濱遍地照耀如晝先是船面盡焚後又燒斷船之後桅桅斷落水忽砉然一聲前桅復折次又燒及船上鐘樓鐘爲火氣冲動摇漾有聲旋墜於水食頃忽轟然作響蓋船上所用之火砲炸破飛星滿天也船錨鐵鍊亦消化無踪烟筒則紅熱如炭旋炸於水至火藥巳被水濕幸不致轟云自夜間十一點鐘至次日下午火光尙不息也今横於海灘上存有木塊半成灰燼者異日經過覩此亦有撫摩指點知爲亞美利加輪船火中之餘物者乎是亦斯船之一大刦也聞該公司於十一年之前曾有一大船被焚彼時且有搭客三百餘人皆未能逃避云（同治十一年八月初三日）（未完） 
 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
紀載 
[一週間世界問題之經過]  
　　勞工問題本問題之最緊迫者今爲美國蓋鋼鐵業之罷工迄未解决而煤礦又大罷工也煤礦工之不穩巳述諸前期矣其發動之始蓋在上月中旬其所要求曰三十時間制曰增資六成（見本報七日外電）而礦主方面則置之不理爰有十一月一日全體罷工之警告美工部總長威爾遜邀集礦工礦主之代表訂於二十一日會議乃二十日之夜礦工聨合會會長路意斯突發如期罷工之通告且聲言曰非悉數承認其條件則此項通告决不撤消而礦主總代表薄羅斯透亦宣言曰敬不撤消罷工之通告則礦主方面决不與礦工開議於是二十一日會議無可着手矣礦工會長路意斯更宣言曰我等初非過激主義亦且無他主義不過處於現在之地位爲身命計不得不罷工耳以我人觀之鑛主所獲利益之中儘有增加工資之餘地也云云同時鋼鐵工方面及世界工業勞動協會IWW皆巳遥爲之聲援而鋼鐵業會長高萊仍堅持其不承認工人團體之態度二十二日之夜華盛顿産業協議會之結果美國勞工聨合會會長根帕斯與其他工人代表憤然退出會場臨去時聲言曰諸君能破我所提議諸君不能破我等運動之精神云云旋聞鐵路工人深表同情於鋼鐵工擬於十一月一日提出增加工資之要求亦以罷工爲要挾而紐約船埠工人復業者亦殊不多也根帕斯之提案與高萊之强硬態度輿論殊不直高萊即鋼鐵業主會議中曾經一度之表决與高萊同意者九票而不與同意者有五十票特其會議規則須全會一致乃可通過議案故根帕斯之提案雖得多數而無效也根帕斯等旣退出會場産業協議會當然中止臥病中之美總統亟欲令賡續開議二十四日以第二書詞致工部總長與議長藍恩然終無挽回之策當礦工定期罷工時威爾遜總統主張提效産業協議會謂倘協議不决當再提交公斷而産業協議會先巳中止礦工不允與議於是勞工協謀形勢益激據紐約時報世界報所載謂將有三角同盟者出現即美國勞工聨合會鐵路工員會及晨工聨合會三團體將於十二月一日（一作三十日）開會於華盛頓以議政府鐵路管理案及煤礦國有等案也此會若成事實則聨合會有三百萬人農工一千二百萬人路工三十萬人而坎那大之工會亦遥相應和益將不可收拾矣二十六日威總統更由病次發嚴令斥礦工罷工通告之不法責令撤銷謂萬一實行則余爲保護國家利益計不得不用法律上之必要手段以兵權管理煤礦而密西根哇哈哀哇阜其亞尼三省長亦决以其職權爲總統助礦工方面乃於二十九日開聨合大會以决定對於總統此令之態度總統所斥爲不法者蓋指二端（甲）有關係之各礦工並未令各自投票表决而遽發罷工之通告（乙）此次罷工違背高非爾特協定所規定也（見美國平和宣言卽一九一七年十月之協定聲明在一九二○年四月一日以前煤礦工决不同盟罷工）然在礦工方面則謂戰事告終事實業巳消滅十一月一日當然爲協定期滿之外故不以總統之嚴令爲然於是限期旣屆而六十萬礦工同時　業矣舉要言之美之鋼鐵工煤礦工全體俱罷者也紐約之船埠工早巳全罷今猶未盡上工也路工農工女工皆有躍躍欲試之勢而今尙未罷者也然工業國之命脈惟鐵與煤煤鐵之關係如此其重而迄未得一線解决之曙光所冀爲調停機關之産業協議會又巳决裂誠不知其所届也英國工黨議員以外交問題窘其政府具如前期所述矣最近所聞則煤礦國有之運動又在曼哲斯德着手勞工黨領袖霍奇力言此舉之必要且謂並非毁損礦主之權利云政府負責問題則外交總長貝爾福有與樞密院議長寇仁互調之說殆即所謂一部份負責之法以免内閣之更迭者歟所尤可注意者俄過激黨魁特羅斯基之宣言謂英國爲我人之仇而英之勞工爲我人之友云云然則爲英抱杞憂者初非神經過敏也法國亦有煤鐵之罷工似尙限於局部抑亦未得其詳耳日本小規模之罷工今仍續發未巳要皆增加工資問題也 
　　過激黨戰况宇登尼克將軍進攻彼得格勒驟遭停頓具如上期所述閱本週内電訊則非徒停頓而巳直退走矣過激軍則反守爲攻矣宇軍前嘗進抵俄都南十哩之布爾柯伏Pulkuvo要隘者也然未幾即爲激軍所奪回自是着着退走凡八月中間所佔之俄京近郊諸要隘若克拉斯諾伊塞洛KrasnoieSelo若柴斯柯伊塞洛TsarskoiSelo俱先後失陷僅保加吉那Gatchina以南之陣線芬蘭電訊謂其巳無續取攻勢之能力即英報訪員之報告亦均稱宇將軍之挫敗巳無可諱言云宇將軍之所以進而復退其原因實在後援之斷絶而後援之斷絶則其原因有三芬蘭恐柯爾恰克台尼金宇登尼克三軍獲勝而危及己國之存在故拒絶援助一也愛沙尼亞以台尼金柯爾恰克二將之拒絶承認其獨立故表示願與過激黨議和二也英國下院質問政府不當以軍需接濟宇君且反對政府封鎖俄國過激黨之政策三也（路透電雖不登載質問書而讀二十八二十九倫敦電英國外交次長答覆議員之詞氣即知當初質問之嚴重也）宇將軍方面有此三因以致軍需匱乏後援斷絶而在過激軍方面則北俄英軍盡撒芬蘭社會黨反對繼續向過激黨作戰故過激軍於亞昌格爾墨滿斯克及芬蘭之陣綫可告無事因得移軍南援奮其全力保全巢穴此宇將軍之所爲輕進於前而失敗於後也南俄陣綫戰况本週内報告極少倫敦宣布文告謂台尼金將軍仍在前進而過激黨無綫電訊則謂台軍地位巳屬無望且謂烏克蘭全境紛紛起事蔓延於台軍陣綫後方是台軍後顧堪虞而陷於進退維谷之境遇矣西比利亞方面之柯爾恰克將軍自退守烏拉嶺東麓之庫爾干Durgan（歐亞邊陲）後迭受過激軍之高壓力陣綫之東退者日有所聞前月杪本月初沃木斯克傳來之太平洋路透電訊稱俄軍巳退守伊希姆Tshim河畔（額爾齊爾之支流）之彼得巴夫洛夫斯克Petropovlovsk距沃木斯克不及二百英里沃木斯克城中之文官冗民巳陸續出城僅留最高執政官及國務院之代表留駐城中井　集義勇軍爲背城决戰之計是柯爾恰克將軍之根基巳動摇而過激軍之勢力將　及北亞矣　　巴黎和會近事近來巴黎和會之消息至爲沉寂蓋德奥和約巳經英法意日四大國批准最高議會之重要人物若法總理克勒滿沙則宣告不預政務現巳東巡阿爾薩司美代表團除總統先巳回國外國務次卿以次諸代表亦將回國英意日之領袖代表均巳離法最近所議之事一爲對德俄封鎖波羅的海此事巳接德之抗議書二爲强制德國履行凡爾賽和約及休戰條欵此節僅有討論而無解决三爲答覆布國代表對於布約之意見遞交牒文限其於十日内决定接受與否以速布約之簽成四爲决定國際聨盟執行會應以巴黎爲第一屆開會地點觀和會近來情形似有俟布約簽字即行告終之勢一切未了之問題若阜姆若羅美利亞非和會所能解决者將交國際聨盟辦理而對匈和約則匈國未有正式政府以前决無簽成之望新疆界將由毗連各國問互締附約解决之此觀於美國務次卿樸克之演說而可以推知者也 
譯聞 
[美人之我國商業經濟觀]  
　　此文爲美國駐華商務參贊安諾德所著載聨太平洋雜誌中譯之以餉國人 
　　中華民國地廣而民衆就幅幀言之連蒙古滿洲東三省在内大於美國六分之一大於歐洲八分之一佔亞細亞洲土地四分之一（亞洲面積約佔全地球陸地三分之一大於南北美洲全部面積十六分之一）就人口言之民衆之數額幾等於歐羅巴洲全部之人數超過美國人口四倍超過南美人口七倍超過南北美合併之人口两倍有奇（全亞洲人口約占全地球人口百分之五十一） 
　　若將中國地圖覆於美國地圖之上就緯度言則其最北之一點適合於阿拉斯加之最南一點其最南之一點適合於墨西哥城此略足以表示中國之氣候與生産之範圍矣就經度言則中國幅幀之横距離恰與美國幅幀之横距離略相等惟有大不相同之一點即中國東部疆界濱臨大洋本琣疆界則在中央亞西亞而美國東西两面皆濱海也中國之天然孤立大半由此中國之山部大平原即揚子流域有許多方面與美國中部大平原相似中國之中部大平原爲揚子江所灌漑此江廣袤略等於美之密西西比河所不同者揚子江自西向東流發源於中央亞細亞南部密西西比河則自北而南也揚子江每年有八個月可通行航海之汽船直達漢口爲止漢口距江口約六百英里等於密西西比河從紐奥連斯至聖路易間之一半距離 
　　中國人口之在揚子流域内者占全國人口半數以上質言之其人口七分之六乃聚於其土地三分之一以内即南部東部沿江沿海一帶是也而其他土地一半以上至今人烟稀少有待於移民與發展此項區域爲北部與西部而西部尤甚因缺乏可以通入富於天産之中央亞細亞之水道也北部天然富源尤豐亦需移民墾關 
　　中國因與西方諸國天然隔離故其各項發展之趨勢大都　西國不同而西國之科學上社會上及經濟上各項活動進步中國效法甚遲其大原因亦在此然中國民族之文明其發生之古遠在今日存在之任何民族之前其文化浸淫於全國各社會自最高階級以至最低階級莫不受其支配 
　　中國民族實具有世界各進步民族所具之能性特隱而未彰耳西人之覘國者若不以此種能性許華人實爲觀察大誤西人恒稱中國人爲（異敎的中國人）若鄙夷不恤道者實爲侮辱華人之至世界各民族文學之精敎化之富過於華人者殆不多覯也 
　　有人以受歐化較深之日本與中國相較就中國目下之發展情形爲斷遂覺日本優而中國劣不知日本爲一島國與聨合王國（按即英倫蘇格蘭愛爾蘭三島之合稱）相似天然與外界容易接觸再則日本全部幅幀包高麗在内尙不及加利福尼亞一州之大當其脫離封建制度之時適與西方文明相接彼時自有一種武人貴族容易爲施行各項歐化攺革之領導國土旣狹中央權力自易普及而收整齊劃一之效中國則爲大陸國圭地廣大决無日本革新之便易况日本革故鼎新亦非一朝一夕之功直至今日日本内部尙有許多歐化不逮中國之處乎 
　　中國由中古文明而至近世文明其遞　所以困難之故大槪有三（一）爲缺乏一種階級或貴族以領袖自任故中國民族在根本上實爲平民政治的民族其各級社會一律平等並無階級與貴族以致發展須由下而上非由上而下此項進行程序雖較穩固却較爲緩慢（二）爲敎育制度之陳舊而不知變化中國之敎育制創始於數百年前直至二十世紀之初尙死守不變其實殆不得謂之制度其特殊之點在不設置學校而惟定一敎育之標準與奬賞任人自謀受敎育之便利國家定期舉行考試以經書爲基礎爲希望政界職位者進身之階各級之人一律皆可就試凡希冀富貴尊榮者皆須經過此惟一希望之門即文官考試是也敎育之制如此全國人之心思財力自然爲一模型所鑄成積之數百年遂成凝滯不化之象假使美國人之聰明財力即於一短期之内全從事於研究希臘及羅馬古書則吾敢言我美之男女人士决不能表顯其善於創作之特性如今日也中國於一九○五年由上諭廢除以經書爲考試資料之舊制而迎接西方學術從此新敎育進步甚速如演說報紙等亦隨之發達惟進行之速率尙未能如吾人之希望耳（三）爲交通方法之缺乏中國人民之進化遲鈍以缺少相當之交通方法爲一大原因中國各方面有種種特異現象如至今尙未有一强固之中央政府人民國家觀念之發達遲鈍各地方言迥異一國之人不能互相了解一地方之人民患饑欲死别一地方則存有多餘之産物一地方以重價輸入外國煤而相去數英里外存有上等可用之煤甚富一地方人烟稠密約一千人佔一方英里生活情形頗苦一又地方則富於天産平均一方英里祇居人三四名此外特異之象尙多無非由於缺乏相當之運輸及其他交通之便利而巳 
　　中國未角决之根本問題甚多大抵可以興建鐵路大道及其他交通方法解决这此等交通法在西方人爲尋常普通之環境幾如空氣之於呼吸爲天然不可缺者而中國交通方法之缺乏乃爲世界文明各國之最其土地大於美國六分之一人口大於美國四倍而鐵路祗有六千五百英里美則有二十六萬英里也良好之大道祇有一千英里電報線祇有一萬一千英里美則有一百六十二萬七千英里也電話線通全國祗有二萬五千英里而美國紐約一城即有五十五萬英里矣電車道祇數百英里美則有五萬英里矣水電力之潛能至爲可驚然尙未開發美國則巳開發者有六百五十萬匹馬力矣至於大洋之上尙未有懸中國旗之輪舶往來也 
　　中國國内之水道頗爲運輸所利用中國之水居人口殆較任何他國爲多無論小河淺港皆有某種之舟楫通行南方運河交錯幾若蛛網因之人民聚居於東南者爲多因其交通便利也國内肥沃之地不下數千萬方英里其毘連各屬地沃土尤廣不但富於農産且富於礦産及森林與其他富源然因缺乏鐵道等交通方法致此等廣大之沃土人烟稀少且視美之塔克蕯斯州爲甚且有多處猶不及阿栗索納州中國雖有種種須解决之問題如國内擾亂幣制混雜敎育缺乏商品通過稅之逾量與不規則方言不通之困難農作之簡陋等等然較之交通問題此等皆爲次要矣蓋交通方法一經發達足供國中之需要則上述許多困難將自然解决至少亦將較易解决也 
外人企圖投資我經商於中國者無不百計覔取機會獨於上述之一事實似未嘗重視殊爲可怪以前外人在華造路之計畫顯然專顧自己一方面之路權專利儼若於本路之四周環築一鐵絲網而通以電流以阻他人之行近者且大半含有政治作用實爲不思之甚假使中國今日有鐵路二萬五千英里而不僅區區六千五百英里則其對外貿易勢且增至平均每人佔銀十元而不僅如目下之二元五角而中央政府亦不至遭每月財政短缺之窘矣澳洲對外貿易平均每人所佔之數六十五倍於中國假使中國之貿易等於澳洲則進出口之價銀當達六百五十億两（六五○○○○○○○○○）而不止如目下之十億两也 
是故中國最重要最當先决之問題厥爲交通方法之發展而此項問題倘欲予以相當之解决俾中國與有商務利益之各國均受其利則鐵路之統一或國有政策必須實行也 
　　中國雖遭種種困難與不便利之境地而於三十年内其對外貿易增至十倍其他許多方面亦有可異之進步從可知苟將此等困難與不便利設法移去則其發展更將不可限量 
　　交通與運輸旣便礦業必隨之發達此自然这勢也目下礦業之活動巳不少徵狀中國人民漸悟開發鑛産可獲大利且有裨益從前風水之迷信爲聞鑛之大阻力今巳逐漸破除矣 
　　煤與鐵爲近世工業進步之两大元素中國皆富有之實爲天賜之幸運中國煤之數額計算不一據木雪爾凡尼州大學費來瑙爾脫講師所算中國煤約有一 
 
 
 

Page 23

 
 
二○○·○○○·○○○·短噸美國則祗有四·一二○○·○○○·○○○·短噸又中國地質學測量團團長丁君計算中國所有之煤照現時世界銷煤之量可以每年供給十億噸至一千年之久目下中國用新法開出之煤每年計有一千五百萬噸全部出産約近三千萬噸美國在一八八○年出六千萬噸一九一七年約出七億噸耳 
　　常例中國進口之煤多於出口之煤惟一九一八年進口煤一百零七萬五千噸出口煤一百七十萬噸求其出口增進之原因大約由於日本煤價大漲與運費奇昻之故目下中國在礦地之煤價每噸自墨銀二元以至二元五角（合美金一元八角至二元三角）美國礦務部副部長邊氏計算中國之煤現約有四億噸可用新法開採又有三億噸可用土法開採 
　　一九一八年用新式機器産出之生鐵儉計之約有五十萬噸美國於一八八○年産出三百六十萬噸一九一六年産出三千萬噸中國一九一八年出口鐵砂四十二萬短噸生鐵近二十萬短噸 
　　中國旣富於煤鐵人工又廉巳具有發展爲一大工業國之元素近來熔鐵之爐到處勃興預料此後一二十年内中國造鋼業將突飛猛進中國政府正圖將全國之鐵産歸爲國有巳頒布章程以期實行 
　　關於煤礦之開發英日两國資本輸入中國者甚多太平洋之運費倘能低廉則美國太平洋沿岸一帶需用之煤似大可仰給於中國美國資本向來對於中國煤業所貢之利便不甚重視顯然因美國現在不從中國輸入煤之故其實縱使美國絶不輸入中國煤而投資於中國煤礦亦足以助美國機器之暢銷於中國匪特售諸煤業並可售諸與煤業有關之許多實業也 
　　世界所産之安的摩尼（銻）中國佔其一大部分當歐戰數年内中國出口安的摩尼甚多計一九一七年輸出純粹安的摩尼一萬六千短噸含有雜　之安的摩尼二萬二千短噸在此數額之内美國所輸入者約佔百分之四十二中國安的摩尼工業之中心爲湖南省中國資本所投甚鉅其用諸熔煉與購置新式機器者不下數百萬元湖南居中國腹心當三十年前風氣鄙　開礦之事絶對不可能今則爲中國鑛務活動之領袖以開鑛爲主業之城鎭續續湧現大有美國西部許多所謂（鑛城）之景象焉 
　　中國輸出之錫塊年值一千二百萬元一九一七年輸出之數達一萬三千短噸此品大半産於雲南省 
數年以來日本資本投入中國開鑛事業者甚多尤以在滿洲及東蒙古者爲夥中國全國饒有從事鑛業之機會開鑛用之機器及設備吕大可暢銷於中國市場中國之專門技術及工程學堂大有購置美國開鑛機器之機會美國人對於一般開鑛企圖恒率先倡導對於中國此項廣大機緣可以消納美國資金與美國機器者自不應膜視之也 
　　中國在一般製造事業上其前途殊爲光明華人現巳漸傾心於新式工業中國富於廉價之工作與原料其消納産品之市場尤爲廣大凡見過華人之機械品者莫不贊歎其富於匠心咸謂中國人民具有製造機器之天能尤以廣東人爲特甚云 
　　近年中國紡紗業大發達足爲其一般工業皆有進步之證中國試種美國長纎維之上等棉種巳經證明成功華棉繊維短不能與外國棉合種然用擇優汰劣之法亦可使其大爲攺良一九一八年中國産出生棉二百五十萬包（每包五百磅）美國則年産一千二百萬包也中國關心棉業之人士現正從事攺良此原料之品質與數量並訂定辦法聘用一美國棉業專家會同金陵大學之農林科規畫一切中國現有錠子一百五十萬枚機器織架七千具此外全國所用手摇織機殆不止數十萬具若日本則有錠子三百萬枚機器織架三萬三千具美國有錠子三千四百萬枚英國有錠子五千八百萬織機九十萬具 
　　凡設立一錠子二萬五千之紗廠約需資本七十五萬元中國各紗廠大都獲利有年利高至百分之三十者有某紗廠於八年之内平均年付息百分之二十六○五又一廠平均付年息百分之二十歷十二年現有美國式機器之紗廠十家正在建設中棉業前途未可限量中國每年輸入外國棉紗值價六千萬元茲列棉紗疋頭貨之輸入價值如下 
原色布　　　八○○○○○○元 
原色粗布　一二○○○○○○元 
白色布　　一三○○○○○○元 
粗斜紋布　　五○○○○○○元 
細斜紋布　　一○○○○○○元 
標布　　　　三○○○○○○元 
印花布　　　三五○○○○○元 
染色布　　二五○○○○○○元 
紫花布　　　七○○○○○○元 
雜件　　　一三○○○○○○元 
由此可見中國每年輸入棉紗與疋頭之價約共有一萬六千萬元矣 
　　中國人民之購買力目下尙低將來國内實業發達則購買力必隨之而增是故輸入棉業機器不必視爲減少外國所製棉貨銷售於中國之機會蓋中國人口有四萬萬祇須平均每人略增銷耗棉布之量則除本國出品外外貨之銷路决不至減少或反加增目下中國所存之棉貨與棉紗額非常之低一九一八年中國所爲紡業共值價六千萬元而上海爲目下棉業之中心漢口次之 
　　中國之麵粉業受歐戰之鼓勵大爲發達中國每年産出麵粉約二萬萬布希約合美國出産四分之一惟運輸一事於中國麵粉業之發展極有關係西北各省産生之小麥年以數十兆布希計若運至東部各省市場可得三四倍之價乃因缺乏運輸方法不克輸出在陜西用土法運輸每噸每英里須運費一角五分以至二角若在美國鐵路運送小麥每噸每英里祗須運費一分之十分之七耳故陜人産麥愈多在本省不能暢銷受累愈甚陜省土地肥沃雖巳開墾至三千年以上因耕培得法尙能每畝産麥三四十布希中國産麥之區凡具有新式運輸方法者其麵粉業發達必迅速然中國之麵粉製造家必從許多掮客購麥故於購置原料上頗感困難苟能去此困難則發展必更迅可知也上海及其附近共有新式麵粉廠二十所日出粉一萬零五百包滿洲麵粉廠之數相等全中國共有麵粉廠約七十所日出粉約三萬五千包全國各廠每年用小麥約五千萬布希至全國所有家用磨粉石磨不知凡幾用水輪或牲口推牽之舊式磨粉器亦甚多中國去年（一九一八）出口麵粉價值近一千萬元約等於前由美國輸入麫粉之額 
　　中國其他新式製造業如肥皀洋燭汽水（俗稱荷蘭水）雞蛋産品衞生衫襪糖菓食物水泥磚化學品修船造船電燈家用器具玻璃磁器冷藏食品硝皮製革榨油製紙印刷石印鐵路工程碾米鋸木繅絲煉糖菸草自來水毛織物及兵工廠等各項製造業莫不漸臻重要地位以前十年以至十五年間中國設置電燈廠巳近百所其發展尙無限量華人極喜用電燈並樂用電力以運動工廠中之機器以其省費也英國通用電器公司在上海設一廠專造電燈泡據云爲時未久其法國東北侖斯Lens鎭戰前有居民三萬餘人大都營棉織業捕燹後市廛皆爲廢墟居民清除舊日街道支帳道旁設架爲肆購物者亦復絡繹不絶然不勝今昔之感矣 
　　所用華工於製泡技術巳頗熟練上海英租界工部局電氣部以廉價之電力供給上海公衆於造成上海爲一大工業中心厥功匪細也 
　　電車一項中國部會巳敷設者尙少其主因在街道狹隘人物擁擠然此後一二十年内吾人殆可拭目以觀電車事業之發達不獨城市爲然即鄉村區域亦將有電車軌道之出現焉 
　　中國雖尙無一商船隊然其造船事業巳達極重要地位上海一華人造船廠爲美國航務部造貨船五萬噸將次竣工厦門廣州大連福州漢口哈爾濱香港奉天上海天津等處皆有船塢及造船廠其規模雖較外國船廠狹小然大有蒸蒸日上之象預料將來必可於新工業之中國佔一永久顯要之位置 
　　中國旣造鐵路必須設鐵路工場其全國各鐵路線殆無有一不附設有修理及建造之工場者其中如大連之南滿鐵路工場及唐山之京奉鐵路工場其内容巳 
臻於非常重要之位置矣 
　　中國北部産生羊毛甚多每年出口值價約一千二百萬元一九一八年中國出口羊毛輸至美國者佔全額百分之六十四至製造羊毛貨物尙在幼稚時代罕有進步 
　　中國毛革出口年約值二千五百萬元其中輸入美國者近百分之七十五設有規模較小之製革廠多處現有人擬在上海設一大硝皮製革廠規模頗大足以發達以前中國此項工業之阻碍在無人投資且不聘用製革專家也 
　　中國所用火柴從前大都爲日本製造品日本以此爲對華貿易之一大宗近來中國自造火柴之廠漸多舶來品漸減少矣 
　　關於鷄蛋之工業二十年來大有進步目下製造鷄蛋産品之工廠其數甚多每年出口蛋品值價約一千五百萬元輸入美國者居半其種類爲蛋白蛋黄冷凍蛋及鮮蛋 
　　中國牛乳工業尙未勃興故爲罐頭牛乳之一大買主一九一七年輸入此項食品價近一百萬元以後恐尙須繼續輸入歷若干時日也其他罐頭食物及菓品製造廠厦門烟台重慶福州上海及汕頭皆有之凡食品幾無一不用罐頭製法者 
　　冰凍貯藏工廠設立亦頗不少專冰凍野禽雞鴨肉類等輸至外國戰事旣終此項工業將重臻盛况將來蒙古及中國西北部交通便利之第牛羊冰凍保存工業必大發達而打包廠亦將隨之勃興矣 
　　中國向來製造植物及菜油邇年出口之額漸鉅其中最重要者爲豆油一九一八年出口價值近二千五百萬元輸入美國者約佔百分之七十五豆油工業之中心點爲大連該處設榨豆廠極多上海漢口亦爲此業要地中國豆類貿易近年突飛猛進豆與豆産品之出口價值巳居各項出口貨中之第二位一九一八年出口價值近八千萬元次於豆油者爲落花生油亦爲出口要品一九一八年價值八百萬元重量四萬噸落花生與落花生油在中國出口貿易中亦爲新發展而大有繼長增高之象桐油出口價值達六百萬元其中輸入美國者佔百分之七十五作漆及油畫繪料之用 
　　菸草工業巳漸臻重要位置漢口哈爾濱香港奉天牛莊上海及天津均爲規模甚大之菸草工廠據云中國各菸草公司每年造出紙烟之數在一百萬萬枝以上肥皀與洋燭製造業均能發達亦頗獲利上海爲此項工業之中點他處亦多有較小之製造廠中國從外國輸入之肥皀及製造肥皀之原料在一九一八年值價一百萬元同年輸入洋燭值價一百二十萬元而製燭之原料值價三十萬元 
　　中國巳能自造上等塞門德土此項製造漸成一重要工業廣州漢口香港唐山均有塞門德土製造廠其産出總額甚鉅唐山塞門德土廠平均每年出品五十萬桶漢口廠每日可出一千桶廣州廠每日五百桶香港廠每月出五萬以至六萬桶 
　　印刷及石印業自一千九百年以來大爲進步因報紙事業逐漸發展新式敎科書及各種印刷品之要求亦迅速增加印刷業遂應時而進化也上海殆爲中國此項工業之最大者成績非常之佳其營業種類爲印刷裝訂書籍及各種印刷物製造鉛字文具儀器玩具繪印地圖月份牌及種種畫品此項同樣營業之公司數家營業皆不弱云 
　　中國蠶絲事業正在進化時代舊式繅絲機與手摇織機均漸代以新式機器絲業爲全中國最重要之工業一九一八年出口之生絲值價六千八百萬元野絲六百五十萬元絲織物一千四百萬元絲頭一千萬元總計各種形式之絲貨價近一萬二千萬元中國出口之新法繅成之生絲輸入美國者占全部百分之二十舊法繅成之生絲輸入美國者佔全部百分之五十六美國在一九一八年輸入生絲三千四百萬磅值價逾二萬萬元美國絲業協會會派代表赴中國勸華人攺良其生絲以期適合美國高速度織機之需用華人從之亟起攺良現巳大有進步預料數年之内中國生絲之輸往美國當較現時增至數倍也廣州上海均設有攺良蠶業委員會與中國政府及華人各絲業團體協力設法攺良蠶種金陵大學之農林科對於此事極爲出力不獨從事攺良蠶種且研究攺良桑種之法中政府每月撥欵四千两供該委員會之用美英法三國之絲業團體每年各捐欵五千元以助其成當該委員會最初成立研究時查得中國養蠶家所用之蠶種其患病者約占百分之九十現在病蠶逐漸減少預料一二十年内可以滅除病蠶之大部分也 
　　中國南方産某蔗甚多但新式製糖業尙鮮發達一九一八年外國糖之輸入中國者總價額近七千萬元其中大部分來自香港（該處有两大製糖廠）爪哇及台灣滿洲現有人栽種甜蘿葡并設有一甜蘿葡製糖工廠資本一百萬元預期此業可望逐步發展 
此外各項工業亦正在進步之中如設置各種公共利用品亦其一端凡此皆足見中國人民巳漸覺悟新式機器與科學研究所貢獻之利益凡爲情形所許之時即甚願抛棄其舊日之家庭工業與简陋方法而採用新式工業之組織也 
　　中國於發展新工業上具有一大便宜之點即中國無須陸續廢置舊式機器而逕可採用西國最新之方法購用西國最新之機器也西國機器與各種設備品行銷於中國之機會非常廣大中國商人從前不明合資經營之利益今漸巳了解上海及廣州均有極大之華人股分營業成績極佳足徵華人經營大商業之能力矣上海爲中國商務工業之中心點近來凡百歐化非常迅速新式房屋逐漸建築預料此後一二十年内投於建造新式商店工廠及住宅之資金當有數千萬元而其大半當出於華人之手也上海銀行公會者爲華人所辦十五銀行所合組其會員每日集於俱樂部討論華人銀行業之前途於上海之發展大有關係焉 
　　中國農業之發展於各項新式工業之發達極有關係因中國爲農業國其一切興盛要以農爲本根中國農民殆占全國人口百分之八十農務學堂近年各處勃興適應農民間之新需要吾美之敎育機關對於中國農業有竭力從事於指導奬勵事務者質言之美國在華之傅敎徒實爲中國一切攺革之福星在華美國僑民中敎士佔百分之五十以上每年用於辦理學校醫院及其他建設事業之金錢不下一千萬元也 
　　美國自建國以後迄於今茲其對中國之政策始終以誠直公平爲本並務期有助於中國之發展而中國人民對於美國亦特致其優厚之友誼遠過於其對於任何他國者此乃美國所有一種精神的財産其實際上之價值美國人民殆猶有未能洞悉者蓋我美國所予菲列濱羣島之可欽佩的政治組織在華人心目中實爲美國文化制度上一種大信用之表示吾美之克享華人之善意固非倖政者也 
　　吾人恒聞日美提携之說言之者若津津有味而獨罕聞中美提携之論華人於此深爲不解蓋華人固極願美之資本家與實業家贊助華人以發展中國種種方面之事業凡西方所有之新物品新中國莫不相需甚殷將不惜鉅價以易取之其需要尤甚者則爲機器五金貨品各種設備品生熟及衞生應用具摩托汽車發電機原動機公其用品織物機以及各種工業機器凡足以助成中國社會之革故鼎新者莫不在需求之列目下中國工廠中工人約十萬人學校兒童約四百萬人預料一二十年後工廠工人當增至二千萬人學校兒童當增至四千萬人也 
　　各國就中國廣大不可思議之市場從事於商業之競爭儘有人人參加各沾利益之餘地但須各以公平交易爲本彼此顧全他人之權利全尊重中國之權利如此則和平貿遷各得所需全世界蒙其樂利正不必相忌相嫉以行陰謀排擠爲事也中國種種革新之事業莫不需其友邦之助如築鐵路也攺幣制也開鑛山也重造城市也攺良行政制度使人民受相當之保護俾收合法工商業勞働之報酬也施行公共敎育以期發展一種必需之開明與論也一言以蔽之中國需外人之匡助以開發其人與材料两項之濳力此等潛力一經開發則奇妙不可思議之商業機會將勃興怒發而不可遏其範圍之廣大將爲世界任何地處之市場所莫逮也 
　　中國而孱弱不能自立將爲文明世界惟一之危害反之中國若能强固興盛卓然自立且抱持協約各國所奮鬭爭求之理想與主義則將爲人類之一種幸福之源是故凡與中國有關係之西方各國應以廣闊之心胸同情之態度遠大之眼光待遇中國勿專顧目前一己之利益而務求將來共同之幸福也須知太平洋者將有一日爲全世界商業之中心點而此次之同業必須以國際之友誼與善意爲基礎始能確有價值而於各國皆有利益也 
 
 
