# 1906 - 179 - 4911929

 

Page 1

 
 
   
 
 

Page 2

 
 
[告浙江金衢嚴三府同鄉留日學生來稿續昨報]  
夫所謂普及者全國民皆曾入學之謂也。將使全國民莫不入學。則在學生徒。與總人口之比例。必不可小於什一之比。竊嘗計之。日本人口四千三百萬。在學生徒五百二十萬。八而得一。德意志人口五千六百萬。在學生徒八百六十萬。英吉利人口四千二百萬。在學生徒六百五十萬六而得一。美利堅人口七千六百萬。在學生徒一萬七千萬四而得一。以是觀之人口百萬者。其在學生徒。必十萬而後可。不如是。不得言普及也。金衢嚴三府。人口不下三百萬。應入學者。少亦以三十萬計。欲授敎三十萬之生徒。則應設能容百人之蒙學三千所。入小學者。準蒙學　而減爲十之一。應設能容二百人之小學百五十所。入中學者。更準小學而減爲十之一。應設能容千人之中學三所不如是。不得謂之普及。不如是普及。則國民人格。仍有所未完也。而今者則大不然。三府中學。生徒纔數數十人耳。課目半缺。程級不符而歲耗至數千金。等而下之。至各縣小學。且多未建文。建亦不中度。形式不備。遑論精神。具數未能。焉分優劣有與無等耳師範學校。更無聞矣。是以好學之士。欲研究敎育之方曉暢筦理之術。無所取資。力稍裕者。乃遠而就學省垣。及額溢見擯。則不得已。權時在庽所組班。延師授課。然困於財。岌岌未可久恃也。於留學此邦者。全浙各府中。則又以三府人爲最少數。嗚呼吾三府之現象若此。若再不求振興而欲不居人後。是何異南轅而北轍也。 
雖然。此不得徒爲有司責。興學者。吾人對於國家應盡之義務也。對於鄉土利害至切者也。以利害切膚者。而漠然不顧。而轉望之於逆旅傳舍之官。安得有如許通達精幹之良吏。熱心而爲吾三府造福耶。卽有如許之賢良有司。而又適來官吾三府。彼一二人之身。又烏能專力於是。而家喻户曉之耶。 
且三府之地非生而瘠也。三府之人。非生而愚也。以地利言。則農産林産礦産之富。非遽不如他府也。人格言。則勤儉誠樸之風非遽不如他府也。然而近百年來。三府人士。建功立業。揚名後世。爲鄉里光寵者幾人。修德立敎。開明風化。爲鄉里師法者幾人。貿遷有無。致富鉅萬。爲鄉里模範者幾人。而兵農工之不競。更無論矣。卽偶有一二特才傑出。不幸而没。更無繼者。亦不能久也。處全國未甚進化之日。而三府且無人焉。以自顯於政界。學界。軍事界。實業界。此後敎化日開。國力愈進。一旦立憲詔下。而三府才富並缺。重稅不能荷。徵兵不及格。代議士不得選。民我三府對於全國。未能盡國民之義務也。未能盡國民之義務。則何以自立於國。而國亦何賴有此此不足重輕之三府耶况泰東風雲。變幻莫測。一旦魚肉横陳。刀　競下。吾恐他府他省。尚有抵禦之方。我三府人。則束手待斃而已。同人等言念及此。驚心動魄。懼來日之大難。且爲我三府人士羞之矣 
先民有言。以先覺覺後覺又曰。縉紳耆碩鄉黨表率雍乾時代之江浙。咸同以來之湘粤所以能卓然自顯而見重於國人者。豈不以其鄉賢先達。二三明德之士。爲之鼓舞提倡。父詔子勉。師友相規迺能時尚開明。蔚爲風氣。而成此佳果乎。然則吾三府不思興學强國則己。苟思興學强國。則舍我諸伯。叔兄弟不起而任提倡鼓舞之勞。更誰任之乎。未完 
[西人關心滿洲商業]  
　　字林報云上海西商公會會長德眞君因滿洲商務曾遞禀駐京領袖公使略謂上海公會會員某近往滿洲游歷曾將該處商務情形調查報告茲特將原稿錄副寄呈原文内所述日本貨物由滿洲鐵路運往内地旣不繳稅亦不完釐一節敝公會各董事皆願貴公使俯賜省覽日本貨物以此法由大連灣運往滿洲於貿易之道太覺不公敝會董事深信貴公使當催令中國在大連灣設立稅關按例收稅並速請中國防堵不使貨物由高麗邊界私行運入滿洲且查某會員之報告尚謂遼河孔道現爲鐵路橋梁所阻民船往來不便於商業亦有障礙應設法除去敝會並望各公使於此加之意焉云云 
[英公使反對袁京兆之傳聞]  
　　日本紀事報載倫敦電云倫敦泰晤士報訪事謂英國駐京公使竭力反對順天府府尹袁海觀京兆聲稱袁京兆應將前在滬道任内所出大閙公堂案辦結後方可履新任事譯文滙報 
[德國籌款在滬建立德文學堂]  
　　十一日柏林電云德國漢姆堡上議院請下議院籌撥馬克一萬元以助上海建造德文新學堂譯文匯報 
[署甯紹台道喻禀浙撫電]  
　　（爲拯救華工事）杭州撫憲鈞鑒頃據稅司辛盛函稱見士林西報載雲南鐵路招去天津華工七千人靳給工資用兵壓制死多生少受苦異常而新自寗波米者則往往三五十人踵門跪求生路應如何設法救援卽請裁酌等因查去臘今春該工等自甬出口共一千一百零四人初時領事送有招工章程本尚公允今乃令食臥失所無計逃生似非文明辦法所當出此除鈔報具禀外合亟電達可否懇恩電咨外部會商法公使設法拯救同深感禱兆蕃叩禀庚（容） 
[浙撫派兵勦匪杭州]  
　　浙撫因接新城新城警報卽派三守帶隊前往新城等處勦辦幇匪並責成三事一保護敎堂二保護城池三保護生民（盛） 
[詳紀新城縣匪徒焚掠戕敎情形浙江]  
　　杭屬新城匪警本館業得專電錄報該邑居省垣上游四面環山向多懇荒客民類皆帮匪餘黨本己日形猖獗上月因米價騰貴糾衆集頑民搗毁城廂各鹽米舖當道並未嚴加剿辦是以匪燄益張月 
 
 

Page 3

 
 
初以來謠言四起散播揭帖語多狂悖民心惶惑四鄉當户紛紛遷避該縣沈思齊大令密加查訪得悉匪首高某係台州巨匪王錫彤之死黨現正混匿城内因卽會營密拿於初七日上午擒獲沈大令深恐匪黨劫監立將高匪按律處斬以冀懾服衆匪不料衆匪因此激起到處肆掠縱火焚燒頓成巨亂敎堂學堂尤爲仇視松溪鎭敎堂首先掠刦被焚該鎭左近敎民相率奔逃奈匪黨中大半士著概能辨認被其追獲立時戕害計殺斃敎民七人餘如婦孺及富户學生等之受創者尚無確數居民紛紛遁入城中沈大令因兵力不足急令水陸各城一律嚴閉飛報大憲請兵初八日旁晚省中聞警張筱帥卽諭飭督練總辦袁觀察立派參謀處陸軍學生六名爲偵探裝作商旅星夜馳往偵察初九日飭調武備小隊百名由郭相士盛開第二隊長率同於午後備足軍火馳往查勦復據臨安富陽等鄰邑警報幇匪延擾情形大略相同且亦閉城乞援故又於初九十日續調省防常備軍分頭嚴剿矣（的） 
　按新城縣幇匪聚衆刦掠鋪户焚燒民屋上月己甚猖獗三十日本報詳紀其事記者曾謂若不急加剿辦必致不堪設想不料忠言不入致有今日嗚呼誰爲厲階而至於此可勝歎哉 
[紀新徵兵士與常備軍鬨鬥情形蘇州]  
　　初十日盤門外附近有新徵兵士與常備軍大起衝突互相鬨擊幾釀巨禍至當時啓釁及毆鬥情形據蘇函報告則有兩說均照錄於左 
一說謂是日下午五時二馬路附近有徵兵數人與常備軍馬兵因爭坐馬車啟釁揮拳毆鬥初時徵兵受窘舉手一揮登時聚集數百人馬兵亦號召數十人各出利刃鬨擊肇事之馬兵某甲力不能支避入護城河中卽被徵兵拖起併力兇毆計馬兵身受重傷者二人畧輕者三四人徵兵亦受傷數人惟較馬兵爲輕當徵兵舉刃亂揮之際有一某廠工人在旁觀看竟被誤砍數刀倒臥於地旋經捕房用電話告知該二營管帶立卽飛馳到場各將所部喝止將受傷者一併舁向本營刻聞有數人傷勢頗重故已報案請騐矣 
一說謂是日寳帶橋新徵兵士由排長督隊行至盤門左近見有常備軍數名在花烟間吸罷洋烟後出門時尚與該妓嬉謔兵局排長因向勸導謂軍士吸食洋烟已屬犯禁何况花烟間詎料常備軍老羞成怒驟卽用武將烟間門首之長凳抛擲其後常備軍愈聚愈衆均帶有木棍器械隨卽毆斃排長一人五營管帶身受重傷當由同營舁回兵士之在河邊者亦被推倒因之溺斃兩人自八下鐘志至九下半鐘常備軍仍不散隊將兵士回營之路截住各兵士均不敢歸營甚至有露宿者有欲投客寓而無資者一時殊形惶擾未識有監督之任者將如何處置也 
　按以上兩說情形迥異是非驟難懸斷俟探查確實再行續錄紀派兵辦理劣僧煽惑鄉愚與學生爲難事蘇州 
　　蘇撫陳筱帥前接浙撫張筱帥電開南潯鎭慈蔭庵僧長慶容留婦女毆打入庵游觀之學生致動衆怒經該鎭通判責逐該僧煽惑鄉愚與學生爲難邀約各圩團民意欲潯滋閙請飭震澤縣速卽驅逐劣僧解散鄉民各情已迭紀前報茲悉陳筱帥接電後立即飭派飛划營統領郎桂林帶隊前往經郎統領轉札飭派飛划右營管帶米占元守戎飛划副右旗管帶凌秉忠率隊馳抵南潯會商震澤縣楊大令及該鎭通判孫别駕浙江委員姚文清查明相機理解分别安撫驅逐所有肇衅之慈蔭庵僧長慶業己逃逸其餘庵院僧衆令其各守清規鄉民亦皆服化不敢再生事端復經各圩董同具切結地方安靜惟學生温調孫等禀請封庵一節應候姚委員會同孫通判及烏程縣張令禀請浙撫憲核示遵行米凌二管帶己於前日旋省禀復矣（永） 
[嚴拿會匪漢口]  
　　近因米價昻貴湖北内地常有搶米等案其實皆因會匪從中煽惑鄂督張香帥深恐釀成意外之變飭王仙舟游戎馳赴黄州圻州武穴一帶嚴拿首要以靖地方（千） 
江督蘇撫江北提督會覆户部及財政處電江寗 
　　（爲商覆歸併銅元廠事） 
奉號電以各省銅元若照前章普通限數匀鑄將至機力盡閒餘利全失擬酌定歸併辦法俾資調劑等因仰見集思廣益之盛意竊思歸併一策難處甚多廠屋固不能搬移卽機器一拆一裝所費甚鉅若此省停鑄彼省多鑄非疆吏所能决議以江蘇情形而論清江一廠或可暫停寗蘇兩廠可隨時酌限鑄數而不可停若合各省通籌盈絀似應歸部主持由部派員管理庶集散爲整機括緊湊不必歸併而自收歸併之效至各省原欠官商之成本應解練兵處之餉項與夫外省每月新政之開支前皆指望餘利應如何分成匀撥彼此相通鈞處鈞部全局在握即可酌量調劑雖此後餘利漸微亦惟有儘其所有以濟急需是否可行伏請裁奪至承詢是否别有補救良方馥等愧無方畧不敢不畢其愚鈞處鈞部所以限制鑄數之意原爲錢多銀貴之故而其實非錢多之患乃壅積一隅不能普及之患何以言之初辦銅元各省原爲錢荒鑄成之後乃專運上海以致銀價翔貴今各省偏僻州縣少見銅元遠省竟未見銅元馥有鑒於此弊是以上年奏請暫禁出省並准需用之省自行派員赴領嗣鈞處鈞部亦有此奏乃得實行數月以來此間銀價停頓未漲乃皖贛二省忽漲忽落有時反比江蘇更昻推求其故皆因市商隨時販運隨意漲落馥等遂有兌換局之設以官操其權而調劑之大要辦法有三一限制領銅元之數或某縣數萬枚某市數千枚擇其錢少之處由官逕運該處發商其不願領者不給二限制領銅元之人凡遠近商人到局求領者一概不發以免私運三限制發銅元之時每月只准數次並不准任意多運如此分别限制較之專限鑄數更覺有益將來察看如果銀價再漲卽行減鑄或竟暫停鑄此係蘇省辦法道員劉世珩經手籌畫有效似各省亦可仿行若如本省銅元漸充而以此法漸推於不鑄銅元之省未嘗非濟錢荒之一法惟是治本之圖尤在訂金銀銅三幣畫一之制與夫鈔票銀行二事諒早己籌畫 
 
 

Page 4

 
 
而開銅礦以濬利源尤爲當務之急統乞採擇核奪施行（甲） 
[户部電催各省速解備荒經費南南京]  
　　日前户部致各省督撫電略云據順天府咨京畿一帶日久不雨亟應豫籌振撫貴省應解本年備荒經費務希速解勿延爲要（甲） 
[彙錄粤路要電廣東]  
　　（爲請詹道辦理工程事） 
廣東岑制台鑒本日奉旨岑春煊電奏請飭詹天佑回粤勘辦路工等語著照所請欽此樞支○天津袁宫保鑒粤路奉旨歸商接辦早日興工此路直接京漢爲全國第一幹路工程浩大聘用工師首在得人並據該公司總辦鄭道官應等禀請電懇台端飭令總工程司詹道天佑回粤辦理路工該道籍隷粤省桑梓公益誼無可辭我公垂念大局亦必俯如所請務望敦切勸駕早日來粤以慰衆望盻先電復煊東○廣東岑宫保鑒東電悉詹道天佑爲京張路總工程師又兼會辦全路事皆其一手經理詹道去則該路卽須停辦此路照俄議不許用外人英國亦曾聲明外人不得干預若無華員經理工程便無辦法旣承尊嘱容再與在路人員詳加考核但能有接其手者何敢吝惜務乞鑒諒凱江（暑） 
[京漢鐵路照常開車漢口]  
　　鄭州鐵路被水冲壞後往來商旅諸多隔絕茲經洋工程師赶將軌道修理完好定於本月初十日照常開車（千） 
[鎭道電復議妥開採香山石辦法鎭江]  
　　日前鎭關道陶觀察奉督憲電開接唐侍郎電峴山石不敷用工程師覔得香山石佳乞飭鎭道會紳速定免誤工程等因陶觀察連日督同府縣與紳民議妥每方定價洋二角運脚在外刻己禀復督憲轉復唐侍郎矣（左） 
[奏調李定明巡緝長江奉旨允准江寗]  
江督會同蘇皖贛三撫電奏米價昻貴出有搶米案件並請調前狼山鎭李定明來蘇巡緝長江情形己紀前報江督現奉軍機處勘電奉諭旨周馥等電奏悉著照所請該署督等仍隨時妥籌辦理欽此刻已由江督分别移行遵照矣（永） 
[政府擬實行溺職律北京]  
　　聞政務處各堂憲以各省督撫往往於奉飭應辦時務要政多踰定限不辦不覆殊屬不成事體現由各堂聚議大致謂嗣後各督撫如再於應辦要政推諉廢弛擬奏請照溺職律實行議處（閏） 
[蘇省督練公所復松太紳士函蘇州]  
　　敬啓者奉撫憲發交松太紳士姚君印文　黄君印世祚王君印樹聲袁君印希濤聞君印宗潞沈君印彭年等來禀以常備第二標各營有虐待徵兵情事飭令確查具復披讀之下惶悚莫名蘇省徵兵管區風氣素稱柔弱此次分途開辦迭據各州縣曁徵兵官來禀均稱諸紳董并學界中人多方演說極力勸導且有製匾旌門優免學費者用能踴躍偕來早日徵集熱心軍界感何可言邇以道路傳聞致使家屬惶惑上書報告代達下情弟等謬掌戎機若不確切查究不特負諸君子勸導之熱誠且於軍界前　自生阻力捫心内省何敢自安連日就原禀各情嚴密訪察其中有事非無因亦有　聞失實者查第二標營房尚未竣工現正添匠趕造新徵之兵暫就寳帶橋舊營棲止徵兵未到之先早經雇匠修理檢盖本年霪雨過多卽完整之屋亦多滲漏現均隨時繕葺一律竣工臭蟲繞害或亦不免刻下第六營己遷居新賃之洋樓第四營所居己由該管帶將門扉壁板床架雇匠拆洗各營兵士患病甚少間有一二小恙均另居房舍軍醫隨時診治醫務科正副長又以時檢視之前飭官醫局揀製午時茶痧藥等藥品製就卽行分發两標兵房惟講堂飯廳備辦棹櫈寢室則援照各項學堂之例未另備設火食輕重由於兵士自奉豐非不同四六两營火食每人每日月洋銀八九分一角不等徵兵入伍參差暫時勢難劃一油米菜蔬均由副目帶同火夫赴市購買報告本隊官長登記用數由司務長每日開單宣布一次第四營每週閘又總宣布一次尚無尅扣之斃第六營排長李瓚基司務長徐均鐸均僅澹任敎育管理并未與聞火食用賬徐均鐸早經調升四營前隊排長菜蔬穢濁火夫吃烟强横逐細訪查實無其事己飭該將校認眞經理火夫如不勝任隨時更換禁阻寄信一事無論公所命令不能行於郵局且防民之口甚於防川旣非戰陣之時有何秘密軍情懼共洩漏况各營來信多不注明何營何隊以致無處探投故每日由營專人赴郵局取回分送來信且爲收遞豈發信反爲禁阻來禀云曾赴郵局調查想係以告者過總之開辦徵兵原屬創舉蘇省財力奇窘經營組織艱苦萬端一切内容未能驟臻完善騰謠致謗良用疚心伏思就地徵兵藉矯從前賤武之習各營將校固當隨時檢察優待軍人徵兵初來暫不施嚴重之敎育若干犯軍紀則是目喪其資格必實行其懲罰之權至各兵士投袂從戎尤宜共體時艱刻苦自勵必去宴安之思想而後可以振尚武之精神日本軍士之飲食起居有自廿於簡陋者民兵主義賴以擴張側望東　願與三吳兵士同深惕　尤望諸君子爲各家屬廣爲宣導也除禀復撫憲并飭各營將校隨時檢查外諸君子台篆庽址均未得悉用特登報奉復敬請台安惟希亮照杜俞劉體乾肅復（容） 
[南美洲小有不靖]  
　　神户西報載華盛頓電云南美洲巴拿瑪小民主國民人因選舉事忽起暴動是役死者一人傷者九人倘美國巡洋艦馬勃爾海得號之水兵不登岸彈壓勢必釀成大亂 
[法國對于俄國之感情]  
　　神户西報載巴黎電云法國政界皆以俄國殘殺猶太人足見俄政府情形之不可信任法國内部大臣克雷明索君宣布謂俄國近立之憲法如仍有名無實則俄法邦交恐將斷絕云 
[英國治軍方方]  
　　十一日倫敦電云德列褒因報章探息英國陸軍部預擬將步兵砲隊騎兵砲隊共撤去三十六隊又將本國步兵裁减三千人至蘇革蘭兵第三隊及柯爾得史脫離姆衛隊亦將酌量遣散云 
[英國海軍操演情形]  
　　十一日倫敦路透電云英國海軍操演其攻軍己占領司喀玻並聲稱將握有該海峽之權其守軍則于斐尼斯德海南與敵軍交綏後奪取海軍少將密爾恩君之旂艦維克多利曷思號（載重一萬九千四百　）及他艦數艘譯字林報 
[俄政府籌欵救災]  
　　十二日倫敦電云俄國政府聲請國民院籌集英金十兆磅爲賑濟二十七省災荒之欵 
[德艦回國有期]  
　　十一日靑島電云德國兵艦漢森號定于七月四號起椗回國 
[法與西班牙商約之交涉]  
　　法報云法國官場現駁斥與西班牙所立商約 
[俄國貴族懼禍遠颺]  
　　十二日倫敦電云有輪船一艘從俄國歐弟薩開往羅馬尼亞國之克史丹基地方船内載有俄國貴族人甚多盖彼等皆懼俄國南境再有革命之舉也 
[法派外交人員]  
　　法報云法人德朗克耳君己選充外部人員 
[俄將侵用公欵]  
　　十一日栢林電云俄國彼羅勒姆報指摘俄將任能克姆夫于滿洲戰事曾侵用公欵爲數甚巨云 
[法意交通之便捷]  
　　十一日柏林電云法京巴黎與意京羅馬現己有德律風可通 
[德皇游歷瑙威]  
　　十一日栢林電云德皇己行抵巴次丹姆勾留一日以視其太子明日將起程前往瑙威譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日本兵輪離鄂漢口]  
　　日本工程師爲當道所聘在鸚鵡洲一帶測量粤漢路綫愚民不察致起風謠日領事保商爲懷特調兵輪一艘停泊干茲以禍事潛消遂將兵輪開去（千） 
[婁縣令定期接篆松江]  
　　婁縣屈吉士大令前以患病爲辭禀請委員接署上憲准卽派委李大令嘉福來松署理已紀前報現聞定期於十九日接篆（夕） 
[南昌江大令出殯江西]  
　　南昌大敎案近己由京議結原任南昌縣江大令停柩在署己五閱月昨家屬筮期五月二十四日出殯暫厝義園（用） 
[續議江蘇鐵路附股松江]  
　　江蘇鐵路附股松郡城内經楊君至文錢君選青等偕同志十人分任勸股己記前報茲悉初十日西門外張伯賢孝廉亦遍發傳單集衆演說當塲認定者計有二千股聞尚需擇期續勸此外如朱許兩明經等亦各擬踵行集股松人風氣之開於此可見一斑矣（夕） 
[示禁運米出口并暫免内地米厘九江]  
　　江西稅務總局禁止運米出口暫免内地米榖釐稅出示云照得現據省城商會紳董會同在籍各紳禀稱以春夏之交淫雨爲災日來各處米價輙漲倍於疇昔民食維艱懇准暫免内地米榖統稅一面札委幹員馳赴湖口一帶嚴行查禁各等情呈奉撫憲札行到局查江省米榖抽收稅捐係奏明專爲抵還四國洋欵而設本難遽議寛免惟値大水爲災米價翔貴居民鮮食亦非細故不得不審時度勢爲救濟灾荒之計現經本總局酌定自本年五月初一日起凡有商船販運米榖行銷本省内地一律暫免統稅一個月仍俟一月届滿卽行照舊抽收俾得歸還洋欵除另文會同兩司詳請撫憲具奏并委員前往湖口一帶認眞稽查凡有商船輪船販運米榖一律提貨充公曁通飭各局遵辦外所有本省内地販運米榖均自五月初一爲始暫免統稅一月以擴來源一俟屇滿照舊抽收以重庫欵各府廳州縣亦不得閉糶居奇致干嚴究合亟出示曉諭爲此示仰商民人等一體知照母違特示（本） 
[鄂省禁米出口漢口]  
　　武漢米價甚爲昻貴鄂督張香帥因爲自保民食起見准於本月初十日起禁米出口藉平米價（千） 
[華婁兩縣禀請運米官給護照蘇州]  
　　松江府屬華婁二縣趙沈二大令通禀各憲畧云迭奉札飭禁米出口内地仍准流通等因昨得滬上消息米價飛漲至六元數角松郡與浙省嘉善平湖等處毗連若紛紛來松販運漫無限制且松屬各縣均係濱海之區在在可以繞越出口嘉興之乍浦更爲著名海口松郡地處隔境無從防範如不加稽查任其販運則奸商藉内地流通爲名繞越偷運乃意計中事惟有與鄰近各廳縣約嗣後各處辦米必須官給護照塡明米數到松呈騐方准購運於流通之中寓稽查之意使奸商不敢嘗試再浙江糧米半係來蘇購辦鄰省糶糴固宜流通第地處隔省奸商藉口偷運尤屬易易更宜預爲防範應否咨請浙撫憲無論官商來蘇辦米概給護照塡明米數以杜私運而重民食等情請爲核示（永） 
[委員查運米榖九江]  
　　稅務總局札委聯敷靑太守震前往淞口一帶嚴查商船輪船載運米榖出口于上月念八日到差（本） 
[絲市紀聞漢口]  
　　湖北如黄州沔陽等處向係産絲之區本年因雨水過多産繭不旺收成短絀操是業者頗有虧折之嘆（千） 
[茶市紀聞漢口]  
　　両湖頭茶不甚得利惟子茶來源充富價値頗佳有利可獲可謂失之東隅收之桑榆矣（千） 
[鎭江官紳擬設息訟公所鎭江]  
　　丹徒縣郭子華明府前與在籍諸紳士再四籌商擬於城中設一息訟公所除命盜重大事件仍由縣審理外他若口角鬭毆婚姻財産等案概由公所理處公同擬具章程開辦即以夏紳爲總董何紳爲駐局董事其餘司書司計以及分班調查各員概由該紳等公同舉派現已擬定章程通禀各憲核示矣（特） 
[批飭查究區董蘇州]  
　　蘇垣滸墅關二都區董監生徐文師與八都區董朱祖暉狼狽爲奸勾串門丁汪姓遇事生風索詐招搖收取賭規並經辦該處保甲團練侵蝕捐欵甚鉅現經該鎭生員張冕傑王維德等及商鋪等十餘人查開實迹繕具公禀請各憲飭縣撤革嚴究等情署臬朱廉訪以該區董種種劣迹如果屬實亟應革究批飭長洲縣逐一查明嚴究詳辦勿稍寛縱（永） 
[川東道示勿仇敎重慶]  
　　日前拿獲仇敎匪徒一事曾紀本報茲奉川東道出示曉諭畧謂月前南川縣有匪徒余化龍堯惠川李太元喻松栢等結盟仇敎經官拿獲到案訊供明確復由本道提訊確供禀明大憲於閏四月十二日將堯惠川李太元喻松栢等正法并行文各處嚴拿余化龍黨羽務獲懲辦爾等須知法不可犯敎不可仇以後若有甘從匪類不畏法紀一經訪拿定予重懲（古） 
[蘇省官事]  
　　蘇粮道陸申甫觀察赴滬與瑞觀察商辦截漕事宜於初十日回蘇辦理撫署文案丁憂候補知縣伊立勳現　服滿故特請假一月回籍辦理起復到省於初十日啓程（吉） 
[委勘淹消鹽船揚州]  
　　本月某日有出塲鹽船行至白塔河淹消經白塔河卡員飛禀到揚隨由淮南總局委莫天使如滋前往履勘卽日禀辭就道（超） 
[錢商控告訪事九江]  
　　江報駐潯訪事胡子雲招搖撞騙物議沸騰經錢商豐泰號赴道轅控告玉觀察批示云據呈江報妄登該莊虧空倒閉任意指毁殊屬不合惟旣據該莊前向理論并電請駐漢日領事查究應聽候日領事查明究辦黏件附悉作案着卽知照（本） 
[川沙木案解府松江]  
　　川沙奚姓失去一木指爲陶蘭亭竊以架屋隨由舉人王家彦拘陶吊打勒令出洋五百元事爲廳王左司馬所聞兩次派差役團勇往查均被窘辱後乃拘王等到案發營汛管押竟被先後脫逃昨日司馬解通案人証二十一名并贓木一株到府戚太守卽飭分押華婁兩署聽候訊辦（夕） 
[擬結賄差誣控案松江]  
　　金山縣圖董職員嚴恭卽嚴守初 
 
 

Page 10

 
 
與嚴福生有嫌卽賄串縣差林升卽衛雲卿誣拿福生指爲土匪沈子祥黨羽鎖禁索作一案現經撫憲批飭松江府戚太守親提審訊明確本應嚴　乃嚴守初再三哀求願罰洋一千元撥充修整張涇大木橋並松隱小學堂經費並將差役林升擬以監禁五年由戚大守通禀各憲核示矣（永） 
[受騙喪貲揚州]  
　　日前有江寗藩署某吏書之孫號哲夫者來揚詭稱可代人辦理奬叙官銜儀徵吳朶臣廩生頤昌家本小康遂先與之結交以一千三百金得奬叙知縣並花翎同知銜由是周廩生恩吉　增生立齋詹廩生石秋詹附生怡生等計江甘儀三學諸生二十餘人無不羅掘報効均得奬叙府經縣丞通判典史敎職等實官迨知遭騙追往南京蘇州上海遍尋無蹤共一萬三四千金己付東流矣（引） 
[斥革包攬詞訟生員寗波]  
　　慈谿縣洪祖禹茂才喬寓甬郡多年因包攬詞訟被人控告經浙撫張中丞密飭寗府喻庶三太守訪拿到署發押經廳諭令嚴加管束一面通禀浙撫核辦日前己由撫憲札飭寗府將洪茂才衣衿褫革外復須示以薄懲（故） 
[揚郡命案揚州]  
　　廣儲門吊橋口車行邵姓偵知妻與流氓季姓私通初七夜邵率領多人掩捉季聞聲逸去邵追至魚業公所都天廟旁季與某飯店夥名小五子者互撞遂對小五子心口一刀當卽殞命李乃兎脫而逃次日報縣宋大令尚未詣驗（引） 
[店夥自盡相松江]  
　　西門外長橋塊某京貨店夥友某甲近忽無端將其辭歇甲進退維谷向借川資五元又不肯給乃吞烟自盡越日甲之母妻聞耗奔至經人排解許給洋二百元爲養育費並爲死者誦經超薦其事始寢（歌） 
[來函]  
　　放振員劉君愼之潭來第四函○滬上籌　諸公鑒前月念四日奉第三函并電信定均送覽在潭念五日開手查户至五月朔止共查八千餘户人數四萬餘口近城十餘里業己查清今將出遠查湘屬鄉脚有遠至一百五十里者此行必須雇船分頭辦理約略計之二千左右可以查清儘其所有按口分派發給麵粉亦按人口分派以　公允大約月底蕆事事畢南旋長沙湘陰不能兼顧己由撫帥另行遺放此次查振同人異常踴躍足慰遠厪湘潭民風純厚尚無强悍之氣所以災清雖重並無搶刦情事近水居民房屋己無存者所幸未傷人口然鳩形鵠面到處皆是四鄉禾稼尚可補種大公做美時若雨暘則農民雖困可望轉困回蘇所難者近城河邊一帶素無恒業之難民不下三萬人將何了局此則不無爲難耳　來市面安靜如常四鄉設有平糶四處城内粥廠二處紳董辦理得宜饑民大受其惠頃接衡山放振同事卞君裕章來函附錄於後至請察覽湘潭官振亦巳發放計銀二萬兩作錢三萬二千串極貧大口三百小口二百榖每名九升小口減半次貧大口二百六小口一百六無榖盛宫保放振各員刻已到潭隨卽轉往衡州此地並不躭擱有我等在也昨日四鐘大雨至今未晴據老農云此雨並不礙事明日　好卽可出行查户惟此去日查日遠如無要事恕不照約奉信（後略）五月初二發○卞信錄下念二日由潭拜别當晚十一點展輪於念四日抵洙同人移住錢船一路逆風上駛爲難直至念八日方到衡山因夜深未便上埠今晨先拜張邑尊繼謁籌振紳董詳詢災况據云湘江兩岸災民五萬餘口官振己經放過極貧大口四角小口二角次貧大口二角小口一角第二次劉志濤觀察來放則極貧大口八百小口四百次貧大口四百小口二百至我儕來此已第三次矣照丁計欵當與劉放相若擬於端朔開手據官紳云水災雖重理應振恤惟曾經兩次查放己救目前之急而内地客歲歉收荒象更甚於水災言詞之間欲令改放荒區然我輩來衡爲水災而來未便擅改宗旨况内地地面較廣非數十萬不辦卽欲改放帶來之款亦無濟於事故君房有言丹未之許目前此間米價六千三四且無米可購人心惶惶衡州以上災情尤重聞滬上已專撥輪船由蕪辦米前來接濟故日來人心己稍安靜矣（後畧）閏月念九日發　　湖南長沙籌振局司道來電○呂欽差盛宫保曾少卿施子英諸公鑒長沙岳州中間極淺之黄茅灘現水深二丈餘愛仁圖南若僅至岳州駁載需時己備民船八十餘號惟雇小輪拖運總不如在漢口交太古怡和日本各輪轉運之速嗣後或交漢口湖南官錢局張令惟馨轉運之處乞察奪籌振局叩卦 
今日尚有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[ 
[綦江擬辦鐵礦四川]  
　　綦江浦渡河由紳士楊君禀請開辦煤礦業已稍著成效茲又擬開採鐵礦以爲川漢鐵路工程之用派遣張國維前往調查一切聞此處煤鐵孕藏甚富惟素用土法開採故收效較遲（古） 
[擬設製硝公司四川]  
　　彭縣所屬之紅宕子地方有硝井數處近爲鄉人察見皮硝芒硝多處當卽取以晒製頗爲可用爰由該處鄉紳擬設立公司以新法製煉將來辦理得法必有效果也（古） 
[日本創設火柴廠漢口]  
　　爕昌火柴公司係華商宋煒臣君所組織歷年獲利甚豐某日商涎之遂在喬口左近擇地建一火柴廠由日領事照會道備案華商利權又不免爲外人所奪矣（家） 
[密拿擄贖匪徒鎭江]  
　　江北裏下河一帶港汊紛歧久爲匪徒窟穴高郵寳應各屬擄人勒贖之案時有所聞日昨省憲因派新勝水陸各營管帶徐寳山都戎前往密捕以靖地方（再） 
[滬城官事]  
　　管帶浙西鹽捕水師右營王效賢遊戎士志由閔行防次至滬舟泊南市猪行碼頭又候補道劉申甫觀察國邭由蘇至申住祥發棧又候補縣丞尹芸齋二尹祚遠因公到申住海防署又北市馬路工巡局委員雲參軍鵬昨均到道拜會禀見○綢捐南卡委員魏明府允濟昨日因病到道請假五天○道署收發委員潘二尹榮光奉瑞觀察調辦籌防局稽查捐欵差昨日到道謝委並禀知卽日到差所遺收發一差由道札委曹二尹昌熾接辦（合） 
[暹羅親王倦游回國]  
　　十二日字林報云暹羅親王到滬後作數日之勾畱己于昨晚乘德公司郵船西由號由滬起程回國 
[傳旨嘉奬學堂]  
　　去冬商約大臣呂尚書奏上海民立中小學堂辦有成效請飭學部立案酌與奬勵一摺奉旨學部議奏近已由部議復擬准立案並請旨嘉奬四月二十日奉旨依議欽此計開民立南洋中學堂王維泰王植善民立上海中學堂蘇本立蘇本災蘇本銚蘇本浩三林學堂秦榮光周希濓湯學釗楊履福文明小學堂董瑞椿俞復杜嗣程許士熊丁寳書强恕學堂顧言（南） 
[西節讌賓]  
　　今日係美國立國節期美總領事在署設筵讌客蓋常例也（力） 
[晤商要公]  
　　道憲瑞觀察昨在洋務局接見虞洽卿觀察和德蔡和甫閣學之第三公子國棟字柱臣曁道轅法文繙譯萬翰香司馬晤商要公（宜） 
[函飭整頓巡士裝束]  
　　警察總巡汪大令昨日函諭各警察局略謂巡士上差之時極應裝束齊整以肅觀瞻乃近來各處站崗巡士往往衣帽不整且新靴頒發未久並不穿著僅以白襪穿鞋殊屬不成事體亟應改換等情各局員奉飭之下當即轉飭各巡士遵照辦理（宜） 
[縣尊嚴禁茶館聚賭]  
　　上海縣汪大令昨日發出嚴禁各茶館聚賭告示略謂無論大小賭博不准容留倘敢故違一經覺察定干嚴辦房東知而不首按照所得房租罰繳一年租息如係自己房屋卽將該房發封充公董保得規包庇併干罰辦不貸（宜） 
[局批節錄]  
　　淞滬釐捐總局督辦陳亦漁觀察昨日發出龔榕蓀禀批一道略謂崇邑厘捐後屇換結各商來局紛紛具禀加認請包湏由地方官查明殷實方能准認不以加認爲准且縣宰係民社之主耳目甚近訪查較確該商來局具禀加成願認何不於楊令查復時禀請核示現已由縣查復核准認辦斷難就該商加認區區之數更易承認所請應母庸議（事） 
[檢查推放租界地圖]  
　　西門外方浜橋起至斜橋止之馬路一條法工董局意欲興工修理經道憲瑞觀察照會阻止屢志前報茲悉觀察查得昔年法界推放租界時本有地圖由法廨讞員及會丈局測勘繪呈有案故飭房書詳細檢查以便按圖核辦（宜） 
[牛肉不准再行運赴外洋]  
　　法商龍興洋行有牛肉二千餘墩擬于日内運往海參威地方昨日請法總領事巨君函請關道轉致新關稅司騐放瑞觀察以牛肉一項照章不准運往外洋前次各洋商所運係屬格外通融此次碍難再行照准故已函復法領事飭知矣（宜） 
[禀請撥款修建庇寒所]  
　　新閘庇寒所邇因屢遭天雨以致房屋坍損故由英美公廨讞員關司馬禀請道憲撥欵興修奉瑞觀察准如所請（宜） 
[西南二區開辦警察道示]  
　　滬道瑞觀察昨日飭承繕發西南二區開辦警察告示數道至西門外及二十三七鋪界内懸掛略謂上海華洋雜處良莠不齊保衛之道總宜實行警察以爲久安長治之基南市一帶馬路己經改歸地方紳董辦理居民安堵樂業已有成效可觀惟西門外及南城根一帶尚係巡防局員辦理彈壓不能得力以致拆梢搶刦之案時有所聞勢非推行警察不可現經商准總工程局分立支部挑選巡警學堂畢業生派往站巡並將一切應辦事宜妥爲籌欵認眞董理議定西區分辦處西門外方浜橋起社稷壇止南區分辦處設在小普陀均暫以警察派到之處爲限而皆隷屬於總工程局定於五月初十日同時開辦合亟出示曉諭仰地方軍民諸色人等一體知悉云云（寳） 
[禀遷殯房]  
　　新租界溧水水爐公所殯房工部局以其有碍衛生一再請縣飭遷該公所司年徐順卿傅于興均因公所乏欵議將殯房出租王姓得價在日暉港另行購地起造新屋以便遷入至義塜則仍在原處不再移葬昨經禀縣請示矣（事） 
[遺火卽息]  
　　前晚十二點鐘王家馬頭同昌洋貨店學徒偶一不愼遺火帳中幾肇焚如幸卽撲滅不致成灾（寳） 
[大令騐屍]  
　　小車夫瞿利甫被胡阿福毆破腦門斃命由三圖地保報縣請騐己詳本報昨午十一點鐘縣尊汪大令帶同刑仵蒞同仁醫院騐得腦角受傷甚重滿身顯露痧經係受傷後發痧身死飭由屍兄徐全甫自行棺殮標封發壇胡仍收押捕房候送廨後移縣訊辦（似） 
 
 
] 

Page 18

 
 
[戲言釀命]  
　　某洋棧出店林良鳳住南市蘆蓆街其妻方氏人案端莊前日被附近之賣鴨甬人沈阿胖以戲言相謔爲林偵知將氏嚴加呵斥致氏羞憤交併吞烟斃命林因移屍至沈家内圖詐洋三百元沈懼逃逸由其弟小方投上海縣喊控汪大令派差往查詎該差勾串二十三七鋪地甲葉瑞香附和屍親詐擾小方力有不逮又欲赴縣喊禀竟被差保阻止欲令出洋一百二十五元爲該氏棺殮了事乃屍夫尚不滿意以致攤屍未殮該差甲尚未報騐聞者詫之（尺） 
[上海縣案]  
　　新閘巡局拘獲形跡可疑之高二並搜出單刀等件解縣請究汪大令立予提訊高供弟兄两人兄名高三俱推小車度日並不犯事大令以該局函稱前晚三點鐘時高等夥同八九人持械在途行走且查去年新閘萬生醬園盜案緝獲副盜花十景卽花似錦到縣供出由高同刦何得狡賴喝重責二百下又責籐條二百下押候再究○駁船婦姜王氏承裝竊贓生鐵十擔被獲訊押前日接准道憲札飭准漢陽鐵廠咨稱被竊生鐵千磅請緝等因故提王氏復訊該氏仍供由不識姓名之甬人雇裝不知竊來喝掌頰五十下始供囑裝至南碼頭專收竊贓之徐姓處交缷是實大令判仍收押候再嚴訊○薛陸氏喊控伊夫炳全被人毆傷求請騐究汪大令准詞傳訊氏供撐周浦航船度日前晚氏夫偕劉掌全在南市飯店吃飯失落英洋一元俯身欲拾被流氓藉稱由彼遺失行凶肆毆求恩提究大令飭仵騐得稍受微傷命退再核旋據值日差禀稱此案被毆後曾由工程局包探年全福船埠湯杏林經勸不洽至案喊控大令判候飭差查明　情復核○職董王增禧有地一畝餘向由徐明山租種被欠田租數十千向索不付近徐又將骨罈一個埋厝田内意存圖詐禀由虹鎭巡局移縣究辦徐供該田係小的祖上賣十王姓四十餘年向有祖故在内大令斥其謊供判交保限十天内將骨罈遷去違干嚴究○駁船户曹金寶裝祥泰行黄荳十石私竊數袋寄藏陸福生船上被縣捕陳昌巡獲解請訊究曹供因母臥病難籌醫藥竊荳數袋是實陸供不知荳係竊來故允暫寄陳昌禀稱祥泰行曾遣夥杳點己被賣去黄豈两石計洋八元乞追大令判曹責三百板交保賠洋八元斥釋（合） 
[總工程局裁判案]  
　　江啓振前將大東門外祥順小烟館租與黄錫奎當收押租洋六十元後因錫奎退租江即央中鍾金記議盤與錫奎之叔黄阿利計洋一百五十元除將伊姪所付押租扣除外找洋九十元立據成交前日江忽以黄阿利欠價爲詞扭局禀控經孫明府飭呈帳簿檢閱察得江誣控屬實大加申斥姑念貧苦堪憐着黄加給洋十元以後不准滋詐完案○業柴炭之王瑞生控被同業乾元行主夏桂堂虧欠貨價洋六十九元請追明府提訊之下判夏先還二十元其餘交保分期拔還○大東門大街務本堂書坊主趙信臣積欠總工程局巡士月捐洋两元掯不繳付前日更將收捐司事扭毆當由巡士將趙拘局明府嚴加申斥姑念係體面商人免加究責判將捐洋照繳從寛開釋○俞道元欠巡士月捐三月計洋一元二角由收捐入禀知董事派巡士拘究明府諭飭照繳不准延抗（尺） 
[會訊案二則]  
　　英商增裕麵粉公司與華商永愼和買賣麥子麫粉互有往來此次增裕洋人以永愼和所交之麥與原樣不符且有麫粉應出不出永愼和以該公司至期不交定貨不收所交之麥以致互啓齟齬該公司延高易律師投該管領事署控告前日午後由關司馬與英副領事會訊被告延担文帮辦古柏律師伸辯原告高易帮辦瓊司律師將原被往來交易全案總綱申說畢即傳增裕總經理洋人夏司詳詰被告到廠售麥購麫一切情形夏司答稱此次被告定麫粉三萬袋分期出貨後因公司中有向該被告定買之麥貨樣不符因此不收被告麵粉亦卽不出現聞該被告之証人言及本公司因無貨可交藉詞推托本公司不能承認且某日被告來麥數船停泊廠前由騐麥洋人騐得船面一尺固係好麥下面均係次貨乞鑒傳訊管廠洋人供公司向該號定貨說明每日用麥約一千擔磨出上棧後因麥次不收以致無貨可磨每日耗銀甚鉅中西官得供之下著原被一併退去訂二十三日再行覆訊○美商茂生洋行延哈華托律師控協昌泰洋貨號主葛茂常等定貨不出經中西官屢次會訊葛供己將該號推併與朱文德朱己逃逸以致案懸莫結昨晨美副領事安君又與關司馬復訊被告延高易律師到堂候示中西官會商至再判謂朱文德久提無著葛茂常不能置身事外所供推抵一節當時並不登報聲明斷難深信葛茂常著人銀並保限一月内將朱交案違干併究判畢廨差禀稱奉諭屢次傳葛與李亨記抗不到案今惟股東李愷記在堂司馬又與安君互商改判李愷記交人銀並保葛茂常李亨記延不到堂著各先罰洋十元一面傳保人榮紹鍾張梅庭到案著交（力） 
[公共公廨晚堂案]  
　　瑞大升大两錢庄執事徐順榮控己閉鼎和莊股東胡綏之鄭幹卿鄭觀誠鄭子餘徐守覲等吞没往來銀两一案前晚奉襄讞孫明府提訊徐供鼎和實係胡等殷開今己倒閉欠商往來銀三千四百餘两向論不睬請追馮清一供鼎和欠銀數千两示恩附追訊之胡供向開鴻裕仁號鼎和僅有存銀並非股東有存摺呈電鄭幹卿鄭觀誠亦供均係存銀徐守覲供鼎和股東實係胡與两鄭小的經手店事共收股本銀五千两各號往來約四五萬明府得供判將徐守覲等仍交原保候移商會清理並查明胡等是否股東再核○顧浩徐士瀛控陸淡成舞弊吞銀亦奉明府提訊顧浩造丁顧桂供家主交銀與陸淡成開雲錦綢莊詎被嫖賭浪用致虧各帳數逾鉅萬求請究追徐士瀛因事未到質之陸堅求交保出外料理明判准交妥保限一日清理違干未便○又訊鄭廷禎控翁奇清吞没存欵本案鄭供有洋五百元存於翁處向索不睬求追訊之翁供祇有洋一百六十餘元未還其餘早經算楚明府遂判翁先繳還洋一百六十九元俟查明鄭廷禎是否鼎和莊股東再奪（當） 
[英美公廨早堂案]  
　　蔣炳生之妻莊氏與姦夫沈金生租房住宿由蔣弟報知投控新　捕房飭探拘獲解究蔣投訴前情氏供被沈誘姦租屋是實關司馬商之美安　領事判沈押捕房一月莊氏押官媒十四天准蔣具領管束○過犯王阿三又在租界滋事爲包探拿究王供至界購物不敢停留司馬判押捕房半年○流氓吳夫泉呂玉年藉端將洪福生之對時表金戒等攫去報探拿究判各押捕房三月○出店陳又根與張英才康紀召私　字林西報售賣與人爲洋東查獲解究判陳押捕房五天張康從寛省釋○周巧泉前犯竊案押辦昨送食物於某押犯爲捕拿究判押一禮拜○王阿甽將李延洪毆打由捕拘獲存洋十元保出昨日解究判罰洋十元充公○李和尚小便違章由捕拘究反被撕破號衣行兇解案請辦中西官判押捕房七天○馬夫李阿法快車違章將顔福順馬車撞壞由捕解究判罰洋十元充公再罰修車洋廿元○劉阿三高函生之塌馬撞壞洋人馬車由捕解究中西官以原告未到判押候再訊○船户黄福田竊瑞綸　子由捕解辦判押两月○吳阿記攫郭阿珠綢褲衣服由捕解究判押六月○徐正林竊吳順盛綢衣褲由捕解究判押七天○曹安桂將任公館放靑之馬用稿　傷由捕拿究判罰洋五元醫傷○捕解沈東葉竊孫儀卿等四家衣物請辦判押兩　○徐增林違章聚賭由捕解辦判罰洋三元如違改押七天○王阿根藉端回　妓王陸氏拆梢由捕辦解判押一月○衛和尚攫陳阿炳衣服由捕解辦判押一月○李阿五吞没伶人毛芝其衣箱押候飭傳見証剃頭小陳等覆訊在案昨又解究司馬以各証並不到堂聞見吞没無疑判押捕房四月○徐順興包造洋人活治房屋糾轕一案己詳本報茲徐仍未完工由原告控請傳訊徐供照據須西八月方可完工今未到期叩求寛限司馬馬判徐交保限一月完工違干未便（當） 
[法租界捕房事]  
　　法大馬路西首聚成飯館昨有甬婦購魚一盆回家食而腹痛當由家人向理詎被店夥多人毆逐囚投捕房控告捕頭允爲飭探查訪如該飯舘果售不潔　餚害人提究不貸○瞿阿福在英租界竊踏車一部避匿法新租界爲失主投法捕房報失經捕頭飭探拘獲移送英捕房歸案訊辦○馬夫楊阿林葉順車沈阿六前晚在大自　鐘總捕房後面洋涇浜日乘凉睡臥被捕頭查夜尋見拘入捕房從寛各罰洋两元斥釋○王阿根在英界竊某洋人家白鉛管子數根避匿寳興里内被該洋人偵知報探拘獲捕頭亦飭移送英捕房訊辦（興） 
[美租界捕房事]  
　　某西人乘醉雇王阿二東洋車至百老匯路不名一錢向索被毆由捕將該西人拘入捕房奉飭照給車資了事○李成章與周振記在梧州路互毆力傷周臂由捕一并拘究以周不願多事飭李給費養傷了事○沈阿二闖入裏虹口周金山家行竊衣服由探拘獲押候送辦○馬夫應阿生在馬車磕睡違章由捕拘獲存洋十元保出候訊○　浦路婦人應胡氏報稱被同居婦人陳郭氏無端凶毆請究捕頭飭探陳洪得往查旋據復稱事涉暖味斥出不理（似） 
 
