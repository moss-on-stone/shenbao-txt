# 1882 - 262 - 4903377

 

Page 1

 
 
[官道行車宜加約束論]  
　　世有白晝殺人而吏莫能抵之於法旣不能防患於事前復不能免患于事後者其人其地惟巨奸大猾其能之荒原廣漠或有之初不意肩摩轂擊之塲其事竟層見而疉出而其人又非巨奸大猾之比乃爲執轡擁蓋此馭爭道之僕共僕夫何能殺人曰出於無心夫狹路相遇猝不及避無論致死致傷事旣出於無心法重情輕以之論抵不得也前報復詳述月之初五日本埠英界馬車撞擊東洋車一事雖車夫並未殞命坐客僅受微傷而因傷致死者無歲無之歲或數見被其碾踏徒行者有之乘輿者有之豈惟小車班班前推後挽與夫安坐車中者受其覆壓也已滬濱自設埠通商之後立租界築洋塲市面遼闊熙來攘往步履維艱行必以車車因之而日廣車之製亦因之而日多隻輪中凸是之謂小土車雙毂輕馳帷張油碧是之謂東洋車厥後則輕車快馬夾道而疾馳是之謂馬車始則賃車而乘繼則臨衝以後行則方軌聨鑣止則填街塞巷是之謂野雞馬車其駛甚速其價甚廉是以人樂就之而忘其害信石至毒人猶採取而服用之者以其有療疾之功也馬車旣捷於行驟思禁止固有未便然妥議章程從而約束之亦綏靖地方之一道也婉爲籌策聊獻芻蕘越俎代謀則吾豈敢其令同向者分道而行乎如直衢爲南北則南行者就東北行者就西直衢爲東西則東行者就南西行者就北乘輿者徒行者皆出中道或曰道分爲三廣者狹矣狹者愈狹輪毂相望僅得銜尾而進馬車與東洋車雜出其間人行徐馬行疾固矣言乎馬材有駿駑之分行有遲速之别前徐　疾必至相厭又將何以處之余曰不然兩車相撞者十之七八直搗其背殆二三焉蓋以兩來之車其行更速勢若相就其相撞也力至猛其被害也傷亦至重若猶以爲未能盡善其令同類者各出一途乎直衢爲東西則馬車行就北東洋車行就南直衢爲南北則馬車行就西東洋車行就東乘輿者徒行者悉出中道倘值最狹之途則乘輿者曁肩挑負販者從中道往來徒行者出兩廓下或又曰類别途分翼如而　雜糅之患庶幾可免然人與人相撞馬與馬相衝又將何以處之余曰不然以入敵人以馬敵馬其力侔其傷均其爲禍也不至過烈所患者十字之交衢縱横相擊猝不及防宜爲之備凡車經交衢岔路以及轉旋之處宜稍作停頓振鈴擊鐸或吹號筒而後進他車聞聲則舉號相應先事預防殊爲周密然此猶僅以地以車言之也尚非正本淸源之論夫御亦有道得居六藝之一非孟浪者所得爲也欲其循途守轍必先控馭有方是以昨報以前月下旬英界大馬路盆湯衖口被野雞馬車撞翻乘坐東洋車之婦人孺子近聞共母雖僥倖獲痊而其子傷仍未愈推原其故謂宜選擇馬夫卽此意也按西例凡學成一技必須考驗如果才堪致用給與文牒而後羣相信任得食其技於四方例至嚴也爲今之計宜略師其意由英法領署知照在滬各洋行家之富商大賈公舉良御數人逐加考騐給有　 
准據始克充當苟御得其人所保全者多矣更有翩翩年夕携妓冶游有女同車左擁右抱效賈大夫之御者甚或彼美揚鞭韁垂軌亂是誠全無心肝又在所宜禁者矣 
[本館自已接到電音]  
　　本舘於昨日接到在津友人專發電音到本館内有八月初十日諭旨二道敬謹譯登○八月初十日奉上諭頭塲四書題子曰雍之言然日省月試旣禀稱事所以勸百工也伯夷聖之淸者也伊尹聖之任者也柳下惠聖之和者也賦得松風含古姿得松字五言八韵同日奉旨這所叅疏防監犯越獄之管獄官山東署夏津縣典史候補巡檢趙祥曾着卽革職拿問交任道鎔提同刑禁人等嚴訊有無鬆刑賄縱情弊按例懲辦有獄官署夏津縣知縣候補知州胡春華雖經先期公出究未能先事預防着交部照例議處仍勒限將犯婦范李氏嚴緝務獲倘限滿無獲卽行從嚴叅辦該部知道欽此 
[照譯東洋新聞]  
　　東京新聞云日本在高麗之元山釜山兩港領事公館向只設巡查差役並無護衞兵士現因變亂後擬設護衛兵于領事館之傍以備保護居留商民因額兵不敷泒遺乃就各鎭標下募集載赴其由陸軍省泒定將弁將送往朝鮮駐防者各員官階姓氏開列於後計開高島少將掘本大佐比志島大佐寺島少佐杉山少佐籐井大尉比志島大尉瀨户大尉綾瀨中尉福島中尉磯林中尉菊地中尉伊籐中尉共將弁十三員云日本前因朝鮮之變外務省特設分署於馬關名曰外務分署今擬於八月初將該署裁撤所有駐高兵艦本擬卽行撤囘無如該地民心未定尚須察看情形一時似難驟撤而花房公使擬入高京後暫留數日再回東洋將查辦始末情形面奏日廷也○長崎報云山田内務卿前已定期出巡北海道等處適朝鮮事起是以暫緩舉行今和局已成卽擬啓節先赴箱館次第巡視云又云居留元山釜山兩港商民向來與高人交易通行賒帳當變亂之際日商被高人拖欠貨金計值十餘萬元其時分文不能歸還各商擔　殊甚幸得大局議和漸次可以收取今議改爲現金交易云又云大坂地方近來貴顯紳商大興餵養猴子此風甚盛内此猴價騰貴五島所產之小猴每頭亦售三十六七金蓋買之者多也又云生野鑛山局自採掘以來日見起色故朝倉局長擬再擴充創設銀銅製造所已於七月念六日禀請政府頒給資本金五萬元云○西海日報云該處兩三年來隨地創立黨會在會官民爲數甚衆東京之自由黨尤當首屈一指其餘若大版之立憲黨九洲之改進黨皆公然集衆會議飲宴結盟以敦親睦爲名八月十三日大版立憲黨由電報至信九洲事務所云聞貴所大會特泒委員河津永田雨氏前來臨會等語適其時九洲大會業已過期會中人均次第囘鄉當由該所覆稱敝會僻處九洲承貴會不以遠而見外派員來臨以敦親睦曷勝感幸現在各處會員尚有一二未行者自當預備遠接云 
[奥人被戕]  
　　南洋婆羅洲之北境有奥人帶領從者數名前往遊歴因素知該處民俗馴良故不作備詎竟遭土人殺害且將屍首刃割數處舉而棄之於有洋人處所可謂悍而且野者矣 
[首縣接篆]  
　　蘇省長吳兩首縣調動已見諸省抄兹悉調署長洲金爐靑邑尊新委吳縣陳心農邑尊均　於十三日接印視事長洲於辰刻公座吳縣則未刻云 
[胙肉臭敗]  
　　蘇垣本月初四日爲丁祭之期次辰頒胙向係元和吏房王某經理乃牛羊胙肉直至初五日下午始行送至府署連日秋陽燥熱胙肉臭敗畢太尊大怒以其丁祭大典並不勤愼將事致以色臭兼惡之品沿襲搪 
 
 

Page 2

 
 
塞當卽兩請元和陽邑尊從嚴懲儆邑尊痛加訓斥並令罰捐院賑十元以贖其愆該吏一再苦求始從寛罰洋三元送交電局賑掣問完結云 
[創立西塾]  
　　近來洋務需才我華人究心西法固已風氣大開滬上除各國教堂及中西書院廣方言館外洋塲一帶凡華洋人之設立西塾專課英文英字者已難僂指數而内地未通商埠地方尚多隔閡亦缺典也近閱蘇城王樞密巷之電報局内新設西塾一所專教西語西文西算設綫按報測電諸學定額僅收十徒每日下午二點鐘到館五點鐘散館館中只備茶水不留膳宿每月修金洋三元按月先送西書西紙洋筆墨水等均須自備亦可代辦現巳貼有告啓在外凡商宦家有聰俊子弟盍速行送入俾致力有用之學爲他日洋務英才也 
[浙關内簾單]  
　　會稽縣兪鳳岡第一房餘姚縣高桐第二房補用縣施振成第三房卽用縣王壽相第四房大挑縣余香祖第五房補用縣徐傳冕第六房大挑縣王嗣喆第七房秀水縣朱啓鳳第八房卽用縣倪望重第九房嘉善縣胡文淵第十房卽用縣周繩武第十一房卽用縣林乃檉第十二房卽用縣龎慶麟第十三房補用縣陳詩友第十四房補用縣秦簧第十五房補用縣章甫第十六房 
[狂草被斥]  
　　今科浙江張霽亭宗師録遺甚寛因考生不多號舍敷用故遇文字稍有疵病苟可從寛靡不補取惟嘉府某生卷中首藝小講猶以正楷謄冩迨入手以下及策詩均以狂草塗抹完卷張宗師惡其乖謬是以衆人皆補而某獨見遺噫淋漓醉墨昔傳草聖之名游戲神通今有病狂之客若某生者可謂自貽伊戚矣 
[台守調任]  
　　現任浙江台州府成梓臣太守久統楚軍聲威夙著自攝篆巖疆後台匪之燄適值大熾太守認眞兠勦匪黨陸續就擒惟金滿一酋卒未邏獲夏初省憲恐海濱小醜日久蔓延亟欲得其渠魁解散餘黨以抒九重宵旰曾嚴劄飭令成守赶緊將金滿設法捕獲勒限三個月如限滿未獲當予撤任云云無如自夏徂秋該匪陰鷙悍狡我軍殊難得手僅生擒悍匪渾名獨角者嚴加訊鞫一面詳報省憲而省中恐係　鼎特派　委員前赴台郡會審該匪果然翻供游移鶻突語言無序刻尚覊禁再當審明梟示惟黄堂一席已奉憲檄調撤委現任湖州府郭太尊式昌接署矣 
[法曲猶存]  
　　同治年間崑班盛行京徽各班不能與之並駕齊驅盖有士大夫提倡于其間也迨後國制停演迄今已八年矣文人雅士之徵歌選　者未免有今昔之慨近有舊日老梨園聚集數人在淮上狀元樓茶寮開演雖脚色不多所演不過一二人而笛韵歌聲俗耳爲之一洗故座上之客常滿云 
[逢人便捉]  
　　今年浦上盂蘭會甚爲蕭索故遊人亦覺寥寥乃上月二十念一兩日北門口較他處稍勝遊人遂絡繹而來蟻聚蜂團幾無容足之地有小家數孩誤撞于某總兵之少公子公子歸喚營勇數輩至幾有逢人便捉之勢一老者偶插一言遂將其人攅毆並有出刀砍其臂者幸爲絮襖所格未致受傷管門委員見其洶洶不已當着兵丁解勸復被羣毆擁回行營意欲痛打後經委員婉言求釋始各罷休 
[温郡近聞]  
　　新任永嘉捕廳黄君祖耀已於七月二十日午後抵温遂擇二十四日接印任事温郡楊羲臥太守管帶楚軍已歴多年兹聞浙省各處楚勇改以三百三十人爲一旗故温郡楚軍今已改作左右二旗左旗已委記名提督滕君管帶右旂已委撫標補用副將李君管帶按此事前已述及因未詳兹復補叙之 
[械鬥釀命]  
　　温郡沿江塗田動輒　鬥相爭上月二十日永嘉塲一都王姓十九人前往塗間刈草突有黄李二姓紏集多人手執器械赶至該處竟將割草之人戳傷十一人當卽赴縣喊報輕傷者四人重者七人但七人之中有一人胸前被刀戳開其傷最重石邑尊立卽學堂訊問相騐之際親自下堂逐細看視傷痕其留心民事可謂至矣聞此案張黄李與王姓結訟已十餘年之久是塗踏勘亦不止一次似此纏訟行兇則將來定必釀成巨禍故石邑尊驗畢卽面諭值日差諸兇手必須拿獲到案倘有一人逃遁定將差役嚴提重究云云而重傷七人之中有三人不能醫治聞念二日已死一人念二日報明於縣石邑尊卽傳差役人等於次日早晨下鄉相騐矣 
[失竊待查]  
　　寧波江北岸張誠記新棧於上月某夜失去白糖十二件未知何人所竊現經該棧徧貼知單如有通風報信者謝洋六元將貨緝獲送到者謝洋十元但未知能查獲否也 
[村婦遭刧]  
　　寧郡自宗太守莅任以來發奸摘伏燭照如神宼盜固已歛跡乃近聞村婦遭刦一事知盜蹤有不免竊發者寧東韓嶺寺傍某姓婦於上月杪將歸家省親因附趁航船而船已開行遂舍舟而步行至半途暫就凉亭小憩突遇匪徒見婦獨行無伴纎弱可欺四顧無人遂將婦撳倒拔其首飾勒其手鐲而遁婦卽蓬首狼狽回家姑又嚴斥之謂年輕婦女不宜踽踽獨行且裝束過奢不特誨盜抑且敗名婦聞言更抑鬱無以自伸赴水覓死者數次幸皆遇救得不死然亦可謂无妄之災矣 
[老尼可惡]  
　　揚州舊城優婆尼最多而老尼輩大率口念彌陀心同蛇蝎如近日誘惑某女一事有足令人髮指者有候補縣丞某無子止生一女前年妻死某聽鼓省垣留女在家又無戚黨爲之約束尼往來其家女惑之固請出家父始不許繼亦聽之女初到菴中老尼待之甚厚自女父死後女身畔尚有千餘金尼乃攫爲已有近又逼以賣俏令作華嚴色相中人女不從遂以鞭撻從事體無完膚女不堪其虐屢欲自盡旋有某生知其事卽約鄉老數人禀諸官令老尼繳還原銀俾女還俗擇配先遷女於立貞堂蓄髮並逐老尼出菴公禀如是想賢令尹必能投奸尼於烈燄拯女子於迷津也 
[大盜就擒]  
　　揚州舊城三元客寓初三日半夜忽有一客夜起開大門放數十人入内有縣中馬快保甲叚差弓兵巡勇等一湧而入至一單房縳一人出其人約三十許身穿秋羅小褂褲官紗套褲左手金鐲右手玉鐲房中陳設無不精美寓主及同寓客咸不疑其爲匪其人口操北音頗不俗雇有大小二僕當就縛時惟大呼曰我不走不要打到案我自有說房中物件不得動動則有禍衆不與語以白布包其頭面一擁而去一寓大驚以爲咄咄怪事也次日訪之非本地案或云南京之大騙子或云某府署拐逃之長隨或云詹啓綸之長子不知孰是姑俟續聞 
[死後墮胎]  
　　院垣某甲住石家塘邊不知因何事與妻反目妻懷忿服毒自盡然固有孕數月矣甲備棺方欲盛殮見屍腹鼓動多時血水流溢死胎墮地甲毫無悲悔意將胎並裝棺内腥穢之氣隣近皆掩鼻而過聞甲妻係楚北人氏父兄均在恐尚有口舌也 
[誤傷服禮]  
　　院垣東門内大街有開設豆腐店某甲一日提壺持椀赴茶爐買得開水回店轉灣時恰與某宦幼子年約十餘歲者相撞椀中滚水澆潑宦子身上皮肉赤腫痛極而啼甲大驚逃回避不敢出某宦將子舁歸用藥敷治幸無大碍因尋甲不見大怒欲送諸官甲聞信凂人偕赴宦寓乞免事方了結云 
[僧人驟病]  
　　温郡大南門外七月念二啓建普利道塲夜間施放焰口共有三十餘座正在熱閙時内一和尚倐患腹痛卽昏迷不醒及拖下焰口臺灌以紅靈丹臥龍丹等痧藥吹救多時寂無見效諒欲隨蓮池大師共證佛果也 
 
 

Page 3

 
 
[外孫涉訟]  
　　蘇垣有殷某者娶顧姓女爲妻顧病故復續鸞膠顧之母女中無賴也貧而悍悲其女之死日來滋擾殷允助養贍資每月若干顧始安息如是者已數年矣今年殷亦物故其子非顧氏所出以爲父旣去世顧家養贍資可以停給矣顧憤極至殷處大肆咆哮且言爾父欠我錢若干其子見勢難料理現已涉訟矣 
[鷹架失足]  
　　凡建高屋起層樓者必先用長木爲架令匠人得以歴級而升謂之鷹架而搭此架者另有一種人非木工中盡人而能之也揚州西北郊諸名勝兵燹後逐漸興復小金山之工已十得八九大約十月中可以告成諸紳士復公禀請重建蓮性寺白塔晴雲爲此地名勝之一景滄桑變後白塔尚巋然獨存是以禀支公欵接踵興工徐仁山觀察捐廉三千兩以助之本月初一日於塔之四圍先用長木搭鷹架三日將成忽一匠失足從空跌墮若鷹隼之下於層霄離地約七八丈一匠亦驚墮同時斃命適有挑窑貨担之佟叟道經此處見之嘆曰惜我壻不在此若在此可無虞也衆卽邀其壻　係湖南人姓邵年約三十許熟視跌斃之二人命取二小猪縳之邵卽以粗盌十三隻盛水畵符吸水噴之噴至五盌人始動猪卽伏而不動至十盌目始開呻吟不已至十三盌兩人皆大呌一聲而猪亦大嚎邵曰無憂命可保矣當調理百日勿動氣言畢而去　以錢不受惟言此二猪不可殺宜待其自死或謂邵姓之術殆卽祝由科也 
[騙中遇騙]  
　　秦淮爲烟花藪澤當全盛時異香嫩蕊蟻附鱗萃兵燹以來雖未能遽復舊觀而各處土娼流妓亦有稍稍至者今歲又逢大比之期各娼妓亦趁考市而來裙屐少年探幽選勝蓋未嘗不神往於淸溪幾曲也有寳香者揚州土妓以其姊寳玉得名有某公子者父以顯官致仕卜宅維揚頗擅林泉之勝公子自識寳香心甚眷戀而性又揮霍不吝纒頭而寳香憎公子俗陽與爲驩而心弗從也公子有變童林某者密知之因約寳香盍多囮公子金而與我偕遯寳香亦不善林陽諾之而陰與某名士訂白頭之約某爲浙中拔貢年二十許才貌出衆而貧無立錐池現丁内艱未得與試寳香厚資之有日矣公子主僕弗知也七月間寳香與公子謀作别墅於金陵蓋以公子父嚴妻妬恐不能容也公子本筮仕湖北寳香勸其改發江蘇而需次江藩因以爲家聽鼓藏嬌兩得其便公子樂甚近忽接父書令迎眷來揚寳香乘公子去卽與某生謀盡室而行而告房主人曰公子遣人接我也房主不疑聽其去聞所居之屋乃公子償寳香身價後賃居於此者甫及半月且知其將赴金陵不過暫賃故不致疑三日後始知有桑中之約驚駭無惜然又無從根究只得俟公子回再定商榷此事蓋聞諸寳香舊僕婦云 
[令節停公]  
　　本埠海關因十五日爲中秋令節出有告曰照舊停辦公事一日云 
[委員新政]  
　　本埠新閘地方離城較遠官憲耳目難周地非租界巡捕不便查緝是以向多流氓拆梢之輩而賭博尤爲極盛雖設有巡防局泒員巡緝無如賄賂通行差役苟且了事現聞新調委員某君精明練達深知該處刁俗非嚴厲潔已不可以治且新蓋房屋甚多市面日見興旺故大加整頓風氣一新賭博之揚拆梢之輩均各歛跡遠避矣 
[匠人受傷]  
　　昨晨外虹口有浦東泥水匠孫蘭生正在工次做工不料所搭架上木板忽然落下打傷該匠胸脇當送同仁醫館調治諒不致大碍也 
[疑拐被拘]  
　　本城道前街之某甲家計頗窘妻復患病一子尚幼前日欲至虹口討取欠帳恐幼子無人照看因邀其友同抱出城行至白渡橋北　又遇一友遂同立路隅班荆道故巡街捕見之疑爲蟻販拐孩上前盤問某甲等復言語支吾巡捕將三人并所抱幼孩一併帶入捕房解送公堂請辦云 
[縣差實革]  
　　上海縣皂快班差目葉生被浦東陳家巷之二十四保三圖地保及鄉民等聨名赴蘇省藩司署呈控該役下鄉催漕藉端索費及做壽發帖抽豐情事由譚方伯准詞札行上海縣訊明詳報現經上海縣訊得該役發帖抽豐有據先將卯名斥革不准復充至案之詳細當俟續聞再述也 
[小票案覆訊]  
　　日斯巴尼亞麥譒譯照會陳太守請查小票各情節經列報前日午後四點鐘時太守會同麥君庭訊天利和之陳阿三廣發之胡淸桂捷富之倪鴻鈞利豐厚之劉文萬均執如前開鴻福來之傅雪香供發本開張一切生理皆由執事人沈少圃經理沈供在傅處爲夥已於七月初停歇現在之事並不相干太守問傅雪香寄存捷富之白皮箱内存各式小票多紙此票從何而來傅稱此票係前印刷而不合用者旋據開積文印字館之西洋人亦投案將某印若干逐一禀明麥譒譯謂利豐厚之劉文萬稱小票係自利和號拆來今已查明無訛應請先行交保其餘請爲暫押再行商罰太守從之 
[誆物續訊]  
　　十一日報列冒取物件一案經法包探帶同張成炎往押店起贓一家稱初七日當初八贖去一家稱初四日當初十日贖去有簿可查而前日所供當在城内者則以地非租界故未往問昨日捕房復將張成炎王勝德解案原告周李兩人亦投案請迫法包探將情禀覆翁太守詰張王兩人則稱實係李之學徒邱坤觀所爲質票在伊身畔翁太守着將王勝德管押張成炎交保出外將邱坤觀交案再爲核辦 
[領女回蘇]  
　　前日法租界三河樓茶肆倐聚多人喧閙異常靜聽之不脫拐誘花烟間五字當時爭論不已及扭入捕房惟婦女而已昨解公堂請訊據原告婦人楊馬氏禀稱家住蘇鄉大儀亭地方有女名金珠年已二十六嫁與陶姓爲妻陶在家耕種而金珠忽於本年六月十五日走失徧尋不見婿家來索女不堪其擾近得蘇州航船周阿大交到金珠一信洋一元信中言人在申江囑我到申領回遲則被人賣去我卽到滬探悉人在趙金寳處尋至伊家則言人在金和娘處不知金和娘爲何等人故將趙金寳送案翁太守詰趙金寳據供姓周住新街二號　内楊金珠雖到我處亦有來歴伊住十餘日卽往城内唐家弄華宅帮傭翁太守問來歴究係何人金珠現在何處答稱係朱阿姐與船户阿三領來日前通信至蘇亦是阿三楊金珠現在外面太守着傳進卽據金珠供稱夫陶姓在家耕田我在葑門彭宅帮傭工資按月一元有船户阿三者素常見面勸我不如到上海去傭工按月可得二三元不等是以同彼來滬於七月十六日到申阿三領我至五福弄朱阿姐家朱阿姐亦係在鄉時相識伊開花烟館勸我入夥我不肯翌日卽到趙金寶家住宿嗣經荐頭領至城内火神廟相近范宅傭工今願隨母回籍翁太守謂汝曾用過趙金寳銀洋否寫過筆據否答稱筆據未寫惟借過洋五元太守謂汝願隨母去甚好隨詢楊馬氏能領女回去否答曰能太守諭汝出外倘有人攔阻卽可鳴捕又謂金珠曰好好從母回籍如再有人領爾到花煙間販賣者亦當報捕母女叩謝而退趙金寳或有賣娼等情着交保以便根究 
[送縣安置]  
　　昨報列投江可憫一則經法捕房將胡松華解案翁太守再詰胡松華仍照前供翁太守謂年輕之人何至生路毫無顯係不知自愛遂將胡松華送縣轉發善堂安置云 
[英界公堂瑣案]  
　　嘉定人陳阿大至英公堂訴稱在滬出租婚喪應用衣服器皿爲業前有粤人翟殿華云有鄉友黄阿二因往凌氏招贅托租鳳冠霞帔令送至凌家言明租洋二元及事後向黄收洋據稱凌家因嫌舊勿用當交爾同去之人帶回如何尚要租洋等語聞之駭異同 
 
 

Page 4

 
 
到凌家理說而凌氏言亦相同然我當時並無人同往向之索賠價洋二十七元不允爭執訴捕拘案請追太守訊之翟黄二人與凌氏則供詞與陳所禀緣由無異惟凌氏又稱陳實有人同來當卽交與此人另租衣冠之新者應用亦給租價洋二元等語翟又稱曾勸凌氏與黄合償洋十元然皆云無力陳太守隨判凌氏與黄繳賠洋六元給陳完案○昨報列押犯覓死一節兹悉案由及名姓各情均有不合之處蓋覓死之人非王崇山係鄭順三甯人而爲木匠者前被同業人張小狗控鄭竊取布衫褲人贓並獲交捕送案由陳太守判鄭管押二禮拜發虹口捕房收管薛捕頭泒捕押令各犯做工至仁濟醫院門前鄭忽稱肚痛狀似霍亂當卽開銷送仁濟醫院候醫不料乘問脫逃前日在大橋　被作工之犯撞見將鄭順三指交巡捕帶回鄭於當晚解帶自縊仍被各犯看見呼喊由捕解下卽送同仁醫院由岑春華用藥救治無恙交還捕房昨解公堂薛捕頭申訴前因并稱鄭之患病尋死均係假揑嚇人請責懲以儆鄭順三俯首無詞陳太守飭將鄭押候過堂懲責○惠捕頭禀稱昨有鄭鳳山持銀鐲一只到福祥質舖質錢該質舖察係銅鐲包銀當將僞物及鄭交捕又搜其身畔尚有洋三十一元内有銅洋三元據鄭稱鎭江人現在揚州開京貨店每年春秋二季來蘇滬辦貨今從蘇州購得銀鐲來滬典押自亦不知僞物等語當令將洋五元及銅質三元與銅鐲併存捕房其餘銀洋給還着於今日投質故將銀銅洋元及鐲呈案鄭亦投案申訴前因陳太守訊供之下謂鄭身帶銀洋如許豈有質鐲之理明以僞物混押隨判押鄭半月交案之洋五元罰充善舉銅洋銅鐲存毁○富捕頭稱由捕獲竊犯李阿九起到自鳴鐘二架錫燭臺一副查得係秦有萬鄭安高汪阿滎等三家所失之贓今均傳案請爲究辦給領并稱該竊犯李阿九前在法租界犯案枷責遞回寧波原籍今復來滬竊及三家應請重辦該犯李阿九默無一語陳太守商之夏代領事隨判李責百板發捕房管押至年終贓交各失主分别認領○寧波寡婦李王氏訴稱開設小客庽餬口有庽居車夫鄭阿奎欲佔我爲妻因令其别處住宿詎伊昨夜手持黄石擲我頭上未着當時呼救由捕拘鄭送案請究鄭供江北人李王氏曾與友人拚識今忽欲拆拚我因不平向之理論李王氏又稱孀守撫孤五六載從無邪念豈容混說陳太守以鄭所供不實押候過堂答責再着具結不得向該氏饒舌違干重處云 
[法公堂瑣案]  
　　昨日法公堂據通事禀稱有馬車一輛在小東門外碰撞小車以致小車壞裂今晨小車夫在捕房訴請賠錢四千三百文而馬車夫不到今馬車夫投案小車夫反不來翁太守詰馬車夫　據張阿勝供稱向來馬車歸我駕馭近因患病故託胡德根代庖見　撞壞小車遵斷繳洋四元餘錢請找出太守着明日到捕房候領胡阿根駕車肇事判管押三日○昨日法公堂據淸芬堂之值堂周元福控稱有兩人於昨晚八點鐘時開燈吸烟至十一點鐘時一人先去而一人又欲逸去卽詢烟鎗何在則茫然不答爲此送捕卽據馮啓和供稱係南京人昨在茶舘遇一人招往烟館吸煙約有一點鐘時伊稱向櫃上換鎗濳携槍出門而去此人係初遇並不知其姓名住址也翁太守謂實屬糊塗旋諭周元福出外訪查如查出卽當報案否則將馮啓和釋放 
[蘇州鎭江電避核獎移賑]  
　　啓者光緒五六年直省水災幸賴諸善士好義濟賑所有捐欵業蒙直督憲奏准給獎虚銜封典在案迄今尚多未獎之欵現奉直隸籌賑總局發到空白實收議請諸善士原捐直賑庫平銀百兩者再請加捐皖賑庫平銀十六兩開明三代履歴交由敝局核掣實收卽將加捐銀兩除去部飯外統解皖省兌收濟賑并將履歴彚册移送直局轉詳直督憲咨部照案給獎所收加捐皖賑銀兩事竢截止刊登申報此啓 
[附烟台同人募第二批淸單]  
　　保陽無名氏四元梁業耕堂十元梁應添三十元洗禮業堂廿元洗光裕堂四元幽篁山館余十元晚晴書屋廿元怡順寳號念元利泰寳號一元榮昌泰號二元恆茂寳號四元元豐號一元利珍號一元公記十元裕和昌廿五元怡順泰廿五元李香溪十元泗合成十五元和合利十五元乾豐泰廿五元餘厚堂十五元永同泰十五元廣陞隆十元葉子芳十五元梁蔚如十五元順泰號十五元源敬愼堂二元張星百十五元譚吉慶堂十五元福源長十元廣德泰十五元晉陵逸士十元浙寗吳子記五元共計英洋四百零九元正 
[附招商潯局孫楚卿手勸募賑捐三十二户淸單]  
　　謙豫堂捐錢一百千文李耐三廿千文培德堂李十千文益記潯棧十千文同源和棧六千文陳夢熊四千文李廣記十千文春華祥十千文隆泰昌十千文森盛恆六千文寳泰源六千文濟美堂謝四千文孫楚卿三十千文陳季生五千文孫麗生五千文王建亭五千文疊捐生四千文韻香書屋十二千文餘生修德軒四千文閔棣臣五千文黄梅西十千文余彦廷十千文周哲常四千文陳幹廷六千文劉秋崖五千文黄亷西四千文江六安四千文郭存眞堂四千文周星齋五千文柯鳳巢五千文謝祥甫十千文復馨昌四千文共捐錢三伯三十七千文一六扣二四曹紋二百十兩零六錢二分五厘九三一合規元二伯廿六兩二錢三分五厘 
[附匯豐席胡經募二十四户瓜捐淸單]  
　　無名氏八十元席縉華十元胡布莊十元匯豐帳房廿元周佑卿十元福生泰十元公泰莊十元億大莊十元恆利莊十元貞吉莊十元乾通莊十元延生莊十元泰吉莊十元晉裕莊十元逢源莊十元源泰莊十元延康莊十元升和莊十元崇德莊廿元德大莊十元萃和莊十元裕昌莊十元李松麟十元魏力如二元共三百廿二元 
[附寗郡籌賑公所第一批募四十四户淸單]  
　　乾源土棧廿元樹滋堂丁念元自心知三十元乾亨土莊十元乾豐土莊八元丁積昌二元丁欽堯二元廣潤三元萬順行三元鼎豐行三元鼎元春三元茂勝棧五元鼎元三元萬昌號二元源昌號二元茂源號二元任恆泰三元英記二元乾源行二元珍豐行三元允大號三元晋和行三元萃豫行三元寳和行三元大懋行三元益和行三元鼎和行三元大新行三元恆裕行三元豫大行三元餘生一元晋源行二元大泉三元潘正美二元廖祥和二元姜隆興二元武記一元毛和順二元李隆大一元黄元和一元復源甡一元徐恩記一元林和茂一元李少介捐洋五十元共解到洋兩百廿八元 
[蘇雀撫轅抄]  
　　八月初十日翰林院檢討鄭壽熙赴浙工部主事勞啓恂赴都均辭行同知孫晉恩常熟知縣姚棟雲句容均奉委公幹候補道蔡世保之老太太於本月初九日戍時壽終十一日巳時大殮直州何光綸於初八日申時病故 
[浙省撫轅抄]  
　　八月初六日補用總兵成德源禀辭赴菱湖彭大光接帶遊擊賈萬春交制俱禀知長龍水師差○初七日知縣莊鳳啓禀知軍需局委估計憲轅東中園房南首墻垣工程差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[書畵助賑]  
　　各處各災死亡相繼隨願樂輸功德無旣僕等力綿心存利濟書畵濟荒不辭慚愧吳一山墨蘭扇册每五十文三尺條每八十文四尺條每一百文陸小洲行書同李仁林花鳥倍託邑廟園内十二樓箋扇舖代收五日取件又霽雲仙館書畫助賑紈摺扇繪松猴每隻英洋一元摺扇繪草蝶英洋一元起碼行書紈摺扇半元楷書紈摺扇一元七言對行書洋八角楷書洋一元八言聨行書英洋一元楷書洋一元三角條幅四尺四幅每堂二元五尺三元六尺四元八尺六元尺方大字每個一元二尺二元半三尺四元四尺五元半五尺八元中秋節後起九月底止以上各項潤目因助賑概行减半筆資叨現先惠祈請光顧諸公務交申江石路中久安棧弄内第三庫門胡公館收付不悮 
[村居感懷用前韵寄味馨室主人索和]  
　　難免花枝笑索居仙源許住武陵漁九州鐵鑄千秋錯萬斛愁消一醉餘追遠莫憑無鬼論慨時應廣絶交書憐他傀儡登塲處只合隨人自毁譽○亂鴉深樹夕陽村萬頃平田緑到門遠塞霜飛鴻逐影小園花謝蝶離魂懷鄉客有風塵感石眞東海均有歸思擊壞民沾雨露恩連日晴雨得宜新闢軒窻面塲圃不妨耕稼雜琴尊藏鋒逸史未定草 
[再和藏鋒逸史村居感懷原韵]  
　　舉世渾如燕雀居浮蹤笑我雜陶漁敢云憂樂關天下已悟繁華似夢餘旅客悲秋原有例故人官貴久無書平生傲骨終難貶不善逢迎學面譽○何時歸隱緑楊村稚子歡迎日候門故國雲山頻入夢凉秋風雨總銷魂無才不信偏遭忌知已難 
[逢况感恩咫尺幸君相見易酒樓同約倒芳尊] 味馨主人未定草 
[單君黼卿以詩寄懷依韻奉答]  
　　鳳樓難望手中修到處名山着屐游幸有品題勞月旦敢將吟詠託風流神交兩地情逾切壯志平生愧未酬放櫂剡溪如有約碧天翹首月當頭壬午八月味馨室主人未定稿 
[打麥謡]  
　　人夏才聞炒麥香瞥眼又見麥上場老翁入市買　板吩咐家人打麥忙連日水田正多事晨起喂牛利田器自率傭工把犁鉏仍呼婦子埽塲地埽得塲完日已紅一輪杲日天無風東西攤遍數行麥手忙脚亂頭蓬鬆老姑入廚作羹飯筋力還須新婦健翻來覆去打未休汗流遍體不言困小姑今年甫及笄腰身彷彿與嫂齊登塲木肯小示怯緊隨緩和高還低老翁歸來見麥多不覺深喜動顔色笑問老妻索酒嘗有　難買佳兒媳記得去年官索租鄉村日日走吏胥人家糶麥貼差費我家無麥典襂儒差喜今年收數好小者如菽大如棗估客更番去又來千艘載出茸城道欲語兒子運風車當塲颺去泥與沙蠆者上棧零者糶雞鶩狼籍爭籬笆須臾塲空事已畢一家老少都安逸多收十斛何足奇眼底秋成未可必吁嗟苦爾田舍翁非力不食古所崇我今有子十四五讀書不就教爲農干麓漁人華亭孔憲煌花潭氏未定草 
 
 
 

Page 10

 
 
   
 
 

Page 11

 
 
[光緒八年八月初二日京報全録]  
　　宫門抄○上諭兩道録前○發抄旨四道○尚書景等奏爲遵旨核議緣由摺子○川督丁奏爲擬請籌給同通州縣公費緣由片○大臣文等奏遵咨挑選官兵赴奏換防起程日期摺子○八月初二日禮部宗人府欽天監廂紅旗值日無引見○莊王假滿請安○英文預備召見○祁世長徐郙各謝放學政恩○潘衍鋆謝授陜西潼商道恩○麟徵續假十日○英俊請假二十旧○志和陸潤庠各講假五日○啓泰續假一月○禮部奏請換戴暖帽日期旨着於二十四日○太常寺奏改派祭先師孔子廟 
[泒出文中堂]  
　　神機營奏十六日兵丁駐紥南苑○召見軍機潘衍鋆英文○發抄裕禄奏蕪湖新關第八十七結徵収洋稅等項銀數奉旨該衙門知道欽此○又奉撥東三省壬午年官兵俸餉委解一半起解日期奉旨知道了欽此○又請將儘先卽補叅將張興元留於安徽收標補用奉旨着照所請兵部知道欽此○曹鴻勛奏恭報科試長寳衡永郴桂岳常澧各屬一律完竢情形奉旨知道了欽此○○經筵講宫户部尚書臣景廉等謹奏爲遵旨核議具奏事前任右翼監督耀年奏光緒八年分關稅期滿短收稅銀一摺光緒八年五月十一日内閣奉上諭耀年奏右翼關稅期滿正額無虧盈餘未能足額一摺着户部核議具奏欽此欽遵於五月十四日由内閣抄出到部　原奏内稱自光緒七年五月十三日接任管理起連閏扣至八年四月十二日止一年期滿遵照户部奏定章程銀錢並徵共收牲畜稅銀一萬七千五百七十三兩九分六厘西山牲稅增銀四十兩房地稅銀三千七百十一兩三共收銀二萬一千三百二十四兩九分六厘例交户部正額銀一萬五兩一錢二分内除免過直隸等省戰馬稅銀六十二兩四錢外應交户部正額銀九千九百四十二兩七錢二分西山牲稅增銀四十兩房地稅銀三千七百十一兩本年准各部院來文採買祭祀猪羊牛隻價值除照例由正額及西山牲稅增銀並房地稅銀全行動用不敷外動用過盈餘銀三百二兩四錢七分五厘下存羡餘銀七千三百二十七兩九錢一厘循例發過犧牲所草豆銀八百兩河南道刷卷飯銀一百三十二兩户部廣東司更差飯銀五十兩貴州司付咨飯銀七十二兩書吏人等公費飯食等項銀四千五十四兩九錢一分心紅紙張銀一百二十八兩照例發給書吏等辦公銀八百五十八兩張家口南口書役人等盤費銀一百二十二兩以上共用羡餘銀六千二百十六兩九錢一分均係核减搭錢給發除交部庫及動用經費並扣除上任不敷銀一千四十三兩八錢九分一厘外下存盈餘銀六十七兩一錢查右翼定額盈餘銀七千三百二十一兩四錢除動用辦差及扣除上任不敷銀並現存盈餘銀外計短徵盈餘銀五千九百七兩九錢三分四厘寳因去冬雪澤稀少今春雨又愆期所來羊馬無多又兼京外銀價與京城大相懸殊商販均裏足不前以致盈餘未能足額所有現存盈餘銀六十七兩可否照例交廣儲司抑或應交何處等語臣等伏查右翼原定正額銀一萬零五兩一錢二分盈餘銀七千三百二十一兩四錢又隨徵經費銀六千二百十六兩九錢一分西山牲畜稅銀四十兩共銀二萬三千五百八十三兩四錢三分今該翼自光緒七年五月十三日起連閏扣至八年四月十二日止一年期滿計共收牲畜稅銀一萬七千五百七十三兩九分六厘西山牲稅增銀四十兩房地稅銀三千七百十一兩三共收銀二萬一千三百二十四兩九錢九分六厘例交户部正額銀一萬五兩一錢二分内除免過戰馬稅銀六十二兩四錢外應交户部正額銀九千九百四十二兩七錢二分西山牲稅增銀四十兩房地稅銀三千七百十一兩本年准各部院來文採買祭祀猪羊牛隻價值除照例由正額及西山牲稅增銀並房地稅銀全行動用不敷外動用過盈餘銀三百二兩四錢七分五厘下存羡餘銀七千三百二十七兩九錢一厘循例發過犧牲所草豆銀八百兩河南道刷卷飯銀一百三十二兩户部廣東司更差飯銀五十兩貴州司付咨飯銀七十二兩書吏人等公費飯食等項銀四千五十四兩九錢一分心紅紙張銀一百二十八兩照例發給書吏等辦公銀八百五十八兩張家口南口書役人等盤費銀一百二十二兩以上共用羡餘銀六千二百十六兩九錢一分均係核减搭錢給發除交部庫及動用經費並扣除上任不敷銀一千四十三兩八錢九分一厘外下存盈餘銀六十七兩一錢查右翼定額盈餘銀七千三百二十一兩四錢除動用辦差及扣除上任不敷銀並現存盈餘銀外計短徵盈餘銀五千九百七兩九錢三分四厘實因去冬雪澤稀少今春雨又愆期所來羊馬無多又兼京外銀價與康城大相懸殊商販均裏足不前以致盈餘未能足額所有現存盈餘銀六十七兩可否照例交廣儲司抑或應交何處等語臣等伏查右翼原定正額銀一萬零五兩一錢二分盈餘銀七千三百二十一兩四錢又隨徵經費銀六千二百十六兩九錢一分西山牲畜稅銀四十兩共銀二萬三千五百八十三兩四錢三分今該翼自光緒七年五月十三日起連閏扣至八年四月十二日止一年期滿計共收牲畜稅銀一萬七千五百七十三兩九分六厘西山牲稅增銀四十兩房地稅銀三千七百十一兩三共收銀二萬一千三百二十四兩九錢九分六厘例交户部正額銀一萬五兩一錢二分内除免過戰馬稅銀六十二兩四錢外應交户部正額銀九千九百四十二兩七錢二分西山牲稅增銀四十兩房地稅銀三千七百十一兩又准各部院來文採買祭祀猪羊牛隻照例由正額及西山牲稅增銀並房地稅銀全行動用不敷外動用過盈餘銀三百二兩四錢七分五厘下存羡餘銀七千三百二十七兩九錢一厘循例發過犧牲所草豆曁本關各項經費共銀六千二百十六兩九錢一分除交部庫及動用經費並扣除上任不敷銀一千四十三兩八錢九分一厘外下存盈餘銀六十七兩一錢計短收盈餘銀五千九百七兩九錢三分四厘據稱寔因去冬雪澤稀少今春雨又愆期所來羊馬無多又兼京外銀價懸殊商販裏足不前以致盈餘未能足額等語查右翼光緒五年分短收稅銀臣部奏請减免四成光緒六年短收稅銀較之五年分多收銀五百九十餘兩臣部奏請减免四成五厘光緒七年分短收稅銀較之上届短徵銀八百餘兩臣部奏請减免四成賠繳六成在案今該翼光緒八年分短收稅銀五千九百七兩九錢三分四厘據原奏陳虧短各節核與歴届情形大致相同短收尚不爲無因且所収稅數亦較上届稍多臣等公同商酌所有該翼短收稅銀五千九百七兩九錢三分四厘擬請仍照上届成案减免四成銀二千三百六十三兩一錢七分三厘六毫以示體恤其餘减剩六成銀三千五百四十四兩七錢六分四毫内有短收額内盈餘銀六百十六兩二錢四毫核計在一分以上例應罰俸一年惟查該關短收稅銀旣屬有因可否仍照該關歴届寛免處分之處出自天恩至减賸六成銀三千五百四十四兩七錢六分四毫應着落該監督耀年照數賠繳該員尚有應賠該關光緒七年分短收稅銀六百八十一兩八錢五分一厘八毫五絲三忽三微三塵三纎四渺前後共應賠銀四千二百二十六兩六錢一分二厘二毫五絲三忽三微三塵三纎四渺遵照定例一千兩以上至五千兩予限二年完繳應令自奉旨之日起按限完繳以符定例並請飭下右翼監督嗣後務宜實力稽徵以期規復原額不得恃有减免成案稍形疎懈致于叅處再所稱本年採買祭祀甡畜等項照例將正額及西山牲稅並房地稅銀全數動用外動用過盈餘銀三百二兩四錢七分五釐應令該翼另行造册送部以憑核銷其現存盈餘銀六十七兩一錢查前任監督徵存盈餘銀兩經臣部奏奉諭旨着交廣儲司欽此此次該監督奏交所存盈餘銀兩是否仍交廣儲司恭候命下知照該翼遵辦再署户部右侍郎臣耀年係屬本任監督例應迴避是以未經列銜合併聲明所有臣等核議緣由理合恭摺具奏伏乞皇太后皇上聖鑒訓示遵行謹奏請旨奉旨已録○○丁寳楨片再臣前准部咨以戊寅綱奏銷案内開除雜支各歀餘平項下内有津貼道府同通州縣公費銀兩一歀檢查原奏籌給公費摺内僅有道府及兩首縣並未議及通省同通州縣行令查覆奏明辦理等因旋經轉行去後兹據滇黔官運局新授雲南藩司唐烱詳查川省各道府向來除養廉外别無津貼之欵而養廉又有扣平搭票及本省應行攤捐各欵層層减折所剩無幾辦公實多竭蹶不得不藉所屬陋規爲補苴之計而同通州縣之情形瘠苦亦復相同且道府收受屬員陋規何以資表率臣因於光緒四年奏請裁革節壽一切陋規復查黔邊官運鹽局所收平餘項下尚有積存遂定爲酌給各道府及兩首縣公費銀兩已蒙允准在案而當時未經議及同通州縣者實因創辦伊始籌欵維艱誠恐定議後出欵過多難以爲繼迨試辦期滿徵平餘存積足可敷衍自未便令同通州縣枵腹向隅是以分别缺分煩簡酌照從前裁革該同通州縣等致送道府陋規並核減數目銀兩俾道府同通州縣各該員均無可藉口庶以飭勵廉隅並將分給道府同通州縣各銀數造册咨部存案委無冐支濫銷情弊至前項道府同通州縣公費每綱共銷銀一十九萬五千四百五十六兩原係外省撙節盈餘並不關涉分毫帑項實與江西河南等省公費取資於州縣漕羡者尤有區别應請按年准開總數彚銷免其造册以省案牘等請具奏前來臣覆查無異相應仰懇天恩俯准勅部立案並予按年照數核銷以淸欵目除咨部外所有陳明籌給同通州縣公費緣由理合附片具奏伏乞聖鑒訓示謹奏軍機大臣奉旨户部知道欽此○○奴才文緒禄彭跪奏爲遵咨挑選官兵赴奉換防起程日期恭摺具奏仰祈聖鑒事竊奴才等于本年四月十四日接准盛京將軍崇綺咨開查得江省馬隊在奉防勦年久又有老病軟弱官兵共計十九名飭令委防禦勒泰管帶歸伍當差更換寔缺防驍官一員兵十八名　緊赴奉頂補缺額等因咨照前來兹該官兵均巳到省飭令歸伍當差惟所換官兵爲數無多卽就近由齊齊哈爾省城選派精兵十八名並選派曾經出師之卽補佐領記名防禦花翎驍騎校富色布一員管帶于六月二十一日由省起程仍照歴辦成案自茂興站出境由蒙古草地進法庫邊門以期迅速並嚴飭逾恪遵紀律不准逗遛發給該官兵等整裝銀兩另行奏明外所有奴才等遵咨挑選換防官兵起程日期理合恭摺具奏伏乞皇太后皇上聖鑒謹奏軍機大臣奉旨知道了欽此 
 
 

Page 12

 
 
   
 
