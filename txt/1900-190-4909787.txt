# 1900 - 190 - 4909787

 

Page 1

 
 
[新印各籍發售] [  圖書集成啓]  
　　欽定二十四史全書實洋五十六元○欽定四史　實洋五元○十一朝東華錄實洋十元○潘頣福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醇廣義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹纸玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繒芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書　室或申報館帳房可也此佈 
[論日德二國簡使來華事]  
　　拳匪之起事於北方也初不過小醜跳梁殄之甚易易耳乃西人則占砲臺攻郡治毁官局奪雷船華匪則戕教士焚教堂害使臣轟使署紛紛擾擾漸成一中外交閧之局而幾於一發難收竊意為使臣者必遵守定章偃旗出京以示邦交割絶乃不特在京者行旌未發而日本及德意志二國反先後遣使來華豈外人尙不欲與我絶交歟抑絶交後有如常遣使之例歟曰此足見外人之深心也外人之於中華陽雖協力同心陰實互相猜忌彼夫俄固久欲執亞洲之牛耳者而有日本以躡其後卽不免跋前疐後未能為所欲為是以此次派兵俄旣先著祖鞭日卽立時集至銀幣五千萬圓以圖大舉蓋俄之利卽日之不利故防閑不容一刻疏也德與法本世仇邇者又刻意經營欲奪英人在華之商利英本於商務中首屈一指一旦利藪被德人所奪能無憤懣於心德素以越圖鄙遠為難今旣得有膠州灣水師卽可以立足安見不觸英人之忌而時思有以抑制之且夫兩國交兵無歴久不和之局矧以一至弱之國而驟失衆强國之歡心豈有不力盡筋疲俯首而議納欵者我華之與外人釋嫌修好其期當匪遥矣一旦匪燄衰京師定冠裳玉帛壇坫雍容使日本僅一駐使西君恐無以抑俄國雄心而亞洲之權力必漸减德使旣被拳匪所害而不復有人焉如尸祝之治庖恐英人於商務中得便宜而已獨抱向隅之憾具遣加虅氏及史華增祥氏來此者蓋别有深意存乎其中而非卤莾者所能窺測也然則外間流傳某日諭旨著義和圑民同心戮力禦侮效忠及欽奉懿旨賞神機營虎神營義和團民銀十萬兩迨本月初一日上諭又有朕今泣涕以告宗廟慷慨以誓師旅與其苟且圖存貽羞萬世何如大張撻伐一决雌雄等語仰見皇太后皇上赫然震怒誓絶邦交安所得大力者為之轉圜得以徐圖和好曰此則出自奸人僞繕固顯而易知者也歴來欽奉綸言必由電局飛傅各處卽本報亦輸貲購電敬謹譯登自拳匪作亂以來京津之電雖難傳然由保定以逹申江依舊往來無阻五月十五及十九兩日諭旨曾經由電傳來登諸報章中外共覩乃以上所傳諸詔令詢之電局絶不得知而輪船久不開行旱路亦節節被阻排日邸報欲寄無從豈非奸人任意僞為以以淆惑愚人之觀聽且王言如綍宜何如正大光明乃所傳者有仰托神聖之護持及大則侮慢神聖等語語涉左道無異五斗米教之流至謂二十一二三等日撆毁兵輪兩隻攷大沽砲臺之戰在五月二十一日天未明時叩之北人之南來者及中東西各報所載二十二三日並未交兵况斯時砲臺上已遍布西兵我安所得而將輪船擊毁此殆拳匪黨羽自為誇張無識者悞聽而悞信之耳總之京信雖不能通然觀目前各國欽使尙存可知皇太后及皇上並無絶交之意使果欲交情永絶則各使方危城坐困早已被戮無遺故愚以為日德二國之遣使臣蓋為日後議和地步惟如何而可使匪燄息如何而可使和議成如何而可使國體仍尊如何而可使後患永杜則小儒識淺斷難逆億於事前惟望袞袞諸公覩兹時局艱危益復竭忠盡力而已矣 
[寓滬洋人記數]  
　　徐家匯匯報綜計作客上海之洋人縷析條分如指諸掌方今北地拳匪起事南省互籌保護中西恊力煞費苦心特照登之以為關心時事者告計上海英吉利人二千六百九十一葡萄牙人九百七十八日本人七百三十六美利堅人五百六十二德意志人五百二十五法蘭西人一百七十六西班雅人一百十一奥地利亞人八十三丹墨人七十六瑞典人六十三意大利人六十俄羅斯人四十七瑙威人四十五土耳其人四十一荷蘭人四十瑞士人三十七比利時人二十二希臘人六波斯人三巴西人二印度人二百九十六南洋各島人一百五十七秘魯人二高麗人八其餘各國人七都六千餘人 
[弭患無形] 　 
　　温州訪事友人云自京津義和拳匪兇燄日熾各處士匪游棍皆有蠢蠢而動之思瑞安平陽兩邑之少年喜事者不免沾染腥風府尊啓迪齋太守恐滋事變商之道憲王觀察署鎭憲胡鎭軍擬將此輩設法招徠團為練勇遂於本月初十日親詣各屬查察情形傳集為首之許阿雷賞給六品軍功著開列羽黨花名送請點騐俟著成效再行從優给奬刻已大張示諭俾若輩去邪歸正不致首鼠兩端是亦弭患無形之策也　　　　　　 
[西人懼禍]  
　　温州訪事友人云自北省義和拳匪專與洋人為難各處謡言蠭起泰西人士咸有戒必寓甌傳教之霍山咸劉謝諸牧師均於本月十六日附招商局普濟輪船赴滬江暫避洋關辦公西人亦懹去志擬散给各司巡薪水四個月俾得各謀歸計旋經道憲王觀察一再慰留始得行旌暫止 
[諭止移家]  
　　浙江寗波府鄞縣正堂徐為曉諭事照得本縣訪聞現有棍徒揑造謡言謂台匪來寗滋擾以致煽惑人心紛紛搬動寗台相隔甚遥台匪斷不敢遠道而來况寗郡嚴密巡防布置周妥本縣久歴戎行身經百戰招募練勇現已成軍卽或有跳梁小醜立時撲滅定能保護爾民安枕無擾一面嚴拿造謡惑衆之匪立正典刑以定人心爾等切勿驚慌妄自搬移切切特示 
[示靖人心]  
　　杭州訪事友來函云自北地拳匪肇亂浙省謡四起昕夕驚惶前由杭州府朱守保甲提調王太守先後出示查禁兹又由藩臬兩司會銜出示曰北省拳匪素與洋教為仇土棍游勇乘機竊發焚燬教堂戕害教士津沽一帶洋兵雲集亦師戒嚴現已疊奉諭旨嚴飭各軍統領帶兵入内分别良莠剿撫兼施此等醜類不難指日蕩平惟警電傳來居民不無驚惶市面因之日壤現經各督撫憲與各國領事妥為籌商力任保護教堂教士以期兩不相擾俾免百姓滋疑本司等亦以居民身家性命為重誠恐土棍遊勇乘機竊發禀請撫憲調兵駐紥要隘以備不虞現聞省地謡言四起煽惑愚民揆其伎倆無非以仇教為名隠遂其搶劫之心現已飭差密拿從重究辦似此委曲辦理　 
 
 

Page 2

 
 
内地决無紛擾之患惟恐爾等未及周知合行出示曉諭為此諭爾諸色人等一體知悉無論為士為農為商為工均宜各安生業切勿悞聽謡言倘有造言生事之人一經拿獲立卽正法决不姑寛各宜凛遵毋違特示越日仁和錢塘兩縣主亦出示曰案奉府憲朱札開轉奉撫憲劉札　照得北方匪徒仇教戕害洋人各國調兵助剿津沽戰釁已開東南各省豈容再生事端現經南洋大臣會同兩湖總督部堂札飭上海道與各國領事妥爲籌商力任保護洋人家産性命洋兵必不輕入内地俾免百姓驚惶等因本部院接准電咨後合行通飭各屬仰地方官會同紳董將各教堂及西商住宅妥為保護以期兩無相擾并出示曉諭倘有揑造謡言煽惑鄕愚及游勇土匪乘機竊發者卽行拿獲正法等因奉此合卽轉飭該縣遵照辦理本縣奉此後除會同營汛紳士派勇飭差嚴加保護并訪拿造言生事之人盡法懲辦外為此諭爾居民人等一體知悉毋得輕信謡傳致生疑慮倘敢以無據之言妄為傳播一經訪拿獲咎匪淺各宜凛遵毋違特示 
[示安民教]  
　　蘇州訪事人云自北直義和拳匪肇亂以來蘇省大憲嚴飭地方文武官員保護各處教堂及各西人寓所已不啻三令五申矣本月十四日護撫憲聶仲芳中丞接篆後又出示曉諭飭屬保護教堂并勸令民教相安勿生猜忌大旨謂北省雖有拳匪滋閙業由各督撫與東西各國互商保護之策訂定章程南省可安如磐石爾商民人等儘可高枕無憂務宜照常貿易勿生驚疑等語可見中丞之無刻不以息事寗人為念也 
　 
[衆志成城]  
　　蕪湖記事人云關道吳季卿觀察邇因防務吃緊特就北岸湖南會館設立　防局每日會集地方文武印委各員公同籌畫以期集思廣益布置周詳日前復敦請商務局提調劉子運大令洋務局委員程子雋大令及僑居蕪湖之前出使美日秘大臣崔惠人星　　江候補知府李鼎臣太守前無爲州知州章幹臣直剌叅酌機宜俾得衆志成城收安内攘外之效　　　 
[浙省調兵]  
　　杭州訪事友人致書本館云浙江撫憲劉景韓大中丞前因北省拳匪猖獗特派瑞字營統領李副戎世祥帶兵助剿原擇吉六月初十日起程嗣接閩浙總督許筠菴制軍電咨知已調定海鎭總兵余鎭軍朝貴統率所部北上迨某日鎭軍行抵杭州暫在鳳山門外駐紥旋趨詣撫　拜會中丞接見後卽命副戎隨同往北其軍亦歸鎭軍節制以一事權所遺定海鎭總兵缺奏請以嚴州協曾副戎署行署理至新復軍統領雷副戎芸桂曾於日前由防次來省中丞命添招軍士五百名以備土匪竊發兹中丞將復軍全營命副戎統帶其新招之軍留駐洒安舊壘 
[實力辦團] 　 
　　寗波訪事友人云艱縣徐大令目撃時艱勸諭商民實力興辦團練已將章程錄登本報嗣聞此事卽於本月十六日為始初擬令團丁曾駐天甯寺嗣以屋宇不敷改驻校士館連日延聘教習勤加訓練俾成勁旅為國干城 
[襄治軍書]  
　　蕪湖訪事人云此間新設保衛營勇左右兩營除已由統領委定營哨各官外兹復添委按司狱婁君午峯按經歴陳　晴溪為營務委員遇事禀白營官以供指臂之助　　　　　　　　　　　　　　　　　 
[造宜究]  
　　蘇州訪事人云現在省中謡言仍未能息雖經地方官出示嚴禁而好為簧鼓者依然任意造謡某日胥門外有由乙二無賴在某西人宅邊指手畫脚信口開河適為西人所聞扭送長洲縣署縣主蘇大令研訊之下甲乙俯首求恩大令飭各笞責數百板釘鐐收禁候再重懲 
[統帶回防]  
　　蕪湖訪事人有云月前蕪郡屢有匪人遍　揭帖約期閙教省憲聞之卽飭駐守攔江磯砲臺之精健左營統帶李葆副戎駐守東西梁山之精健前營統帶劉華堂都戎星夜帶隧來蕪妥為彈壓兹者謡言已息且另由皖南調到大營是以劉李二君已於月之初十日各帶大軍馳回防次矣 
[恭迎恩詔]  
　　宜昌訪事友人云本月初五日文武官員正徒步至彌勒宫祈雨忽報都中頒到恩詔遂更易朝服敬謹至官馬頭迎入城内大關廟宣讀現已謄黃張貼蓋係皇上三旬萬壽加惠士庶之綸音也 
[客兵肇事] 　 
　　蘇州訪事人云本人月十七日有浙定勝營勇數百名由某管帶督同北上道出蘇垣午後甲乙等數勇閒游於靑陽地各戲園妓館恣情行樂不名一錢旋經某戲園中人喚巡街捕至將甲乙拘入捕房各勇奮力攢毆中有一勇被某捕順手推入河中他勇遂飛步奔回振臂一呼糾集百數十人蜂擁至巡捕房滋閙紛紛擾擾不知若何始得敉平出　 
[鹺尹收禁] 　 
　　蘇州訪事人云正任江蘇巡撫鹿滋帥前署兩江總督時某鹽商控揚州海分司徐鹺尹通同鹽董鄧孝廉串呑某欵銀十餘萬兩遂飭將　尹撤任與孝廉併發蘇州府訊理一面委陳觀察至府署會同濮紫泉太守錄取口供現在此案已結以鹺尹呑没公欵罪有應得詳革功名收禁府獄孝廉則解回揚州府某縣原籍 
[盗犯成禽] 　 
　　嘉興訪事友人云前者高家橋左近高宦家被盗行劫報經縣主履勘屬實飭捕會營嚴緝旋經緝捕營勇丁拘獲一犯研訊之下知同黨尙有若干人正在勒緝而某營解又到吳三一名特未知是否此案正盗也至曹莊鎭搶劫京貨醃臘兩店之犯已由縣主劉大令飭捕先後獲犯四名矣 
[浙省官塲紀事]  
　　杭州訪事友來函云温州洋廣貨捐局總辦何黼庭令黻章前奉藩憲惲菘耘方伯札委署蕭山縣篆遺差委候補縣戈幼山大令石麟接辦台州府同知姚子祁局馬調簾遺缺委現辦大錢釐局葉司馬祖巽代理所遺大錢局差委候補縣李大令鍾祜接辦○本月某日藩憲惲方伯牌示云嵊縣知縣缺委候補知縣侯康田署理嘉善縣縣丞缺飭部選是缺之劉寳鋒赴任○署理温州鎭總兵白海珊鎭軍在任病故現奉督憲許筠帥咨文飭本任是缺之劉吉　鎭軍回任本月十四日鎭軍由石浦防次來省謁見撫憲劉景韓中丞次日卽束裝前赴新任 
[甌郡官塲紀事]  
　　温州訪事友人云此間自前月杪霪雨浹旬田禾皆苦淹没道憲王心齋觀察特於本月初四日率同文武各官詣郡廟求晴閱三日迄未能感格上蒼初七日淸晨觀察齋戒沐浴由道轅步行而出每三步一拜直抵齋壇虔誠默禱次日兩點漸稀如是者三日天遂暢晴於此見天人感應之理在至誠不在浮文也○前署温州鎭白海珊鎭戎因病出缺後近由長公子擇於本月初十日開吊十五日舉襄附招商局普濟輪船回籍○本月十四日淸晨護理鎭篆之胡星貴鎭戎乘永靖輪船詣龍灣磐石茅竹等處查閱砲臺並籌備藥彈槍械事畢而近已日墮崦嵫矣○洋廣貨捐局委員何黼臣大令黻章近奉藩憲惲方伯牌示委署紹興蕭山縣缺不日卽須赴任所遺局務尙未知上游委何人接辦了也 
[禾中人語]  
　　嘉興訪事友人云日前任秀水縣熊大令由省蒞禾舟泊東門外官馬頭旋命駕詣府署禀到翌日頒發紅諭擇吉本月十五日接印至日排濟全副儀仗赴縣署行謝恩拜印諸禮禮畢卽詣各署禀知履任日期○邇來時有運兵船過境銜頭接尾絡繹如梭詢之船中人稱奉上憲調赴淸江浦土著各船戸紛紛逃避差役封船接運頗覺爲難 
[彝陵雜錄]  
　　宜昌訪事友人來函云此間溥安公司肇通輪船於本月某日開往重慶旋聞途中碰壞貨船兩艘並有捐人口情事現被川東道扣留須與公司執事人商妥方準開行也○往歲楊泗將軍誕期極爲熱閙江邊一帶停泊之船皆懸燈慶賀今年天氣亢旱地方官出 
 
 

Page 3

 
 
示禁屠加之北方多事人心皇皇是以會中人意興闌珊河下燈光亦殊寥落○近日江水漸漲入川各船多遭損壤本月某日有某旗船裝貨百餘件駛至宜昌上游三斗坪以上毛坪遭風撞破貨物入水漂没無存又某旗船裝運棉紗三百數十件駛至黃陵廟白洞亦無端失事其餘或失貨留船或船貨俱失亦可見行路之難矣○現因雨澤未降各鄉民之入城求雨者紛至沓來數日中計由河西來者多至二千餘人由蘭鄉來者多至一千數百人皆手執香炷榔枝喃喃默禱亦可見農民望雨之殷矣○本月初八日府學前懸有示諭云奉宜昌撫憲札奉潘臬兩司札奉督部堂巡撫部院札開准蘇皖江川鄂湘六省督撫飛章奏請本年六省恩科展緩等因奉此合行曉諭合屬紳衿文武生監貢等知悉○北地拳匪閙教謡言蠭起本月初七日地方官飭役將督憲所出四言示諭遍貼通衢其文曰北地拳匪妖術惑人一經槍砲立殞其身此等邪說斷不可聽安分守已乃吾良民造謡閙教卽作匪論嚴行查拿立正典刑 
[九派江聲]  
　　九江訪事友云潯郡亢旱已久德化縣應莘臣明府特於本月十三日禁止屠宰設壇求雨是日卽稍得甘霖雖未沾足而　　　　　　　 
四鄉禾稻已有渤然而興矣○客有自豐城來者謂本月某日彼處山内突發蛟水衝刷隄埝甚多○本月十四日德化縣應莘臣明府赴小東門相騐輪姦致命之案其中細情傳者未能詳盡也○管帶圍防營趙晉卿千戎近奉道鎭兩憲札調帶領新砲臺營其遣差札委黃海門把戎與孫衡山都戎挼帶 
[上海官塲紀事]  
　　昨為觀音大士誕辰淸晨本城道營廳縣各官均詣沈香閣觀音殿拈香行禮○昨日統領滬軍晉字營顔鎭軍瓊林命駕至上海縣署拜會縣主汪瑶庭大令茗談良久而别 
[查夜認眞]  
　　前晚稽查教堂委員朱森庭明府保甲總巡傅星崖明府親率差役勇丁往十六鋪二十三七鋪十二圖等處嚴密巡查旋至二十三七鋪巡防局與局員邱友林二尹晤商良久而返　 
[准緩繳捐] 　 
　　本埠杭綢捐釐向由錢江會館包繳曾因缴數不足禀蒙批减若干兹因北地拳匪作亂綢貨滯銷遂禀請緩期缴足總辦錢怡甫觀察批示云前所批减五釐缴足尙不致為難且定案未久安得再有異詞第所稟市面日壤係屬實情姑准將所减五釐緩至事平繳足以示體恤不得預計一年仰貨捐局傳諭遵照 
[拘獲匪徒]  
　　前日浦東十三圖民人李顯華駕一葉扁舟至滬北天祥馬頭卸載貨物甫駛至南市生義馬頭突有小流氓四人乘林許氏所駕划船迎面而來躍至李船圖詐并出手槍向之轟擊李未及隄防彈中肩際受傷頗重後由家屬舁至捕房聲訴捕頭令水巡頭目緝拿兇人一面禀知馬路工程局總辦程雨村大令大令飭將李函送仁濟醫館求治至昨日水巡丁拘獲形跡可疑之朱春泉及林許氏兩人解至捕房捕頭令押候轉解工程局禀請大令訊究 
[流氓㓾刃]  
　　著名氓謝掌華前因見財起意戳斃南市某錢莊出店人報經前縣主迭次嚴訊照例懲辦迨奉恩詔赦免依舊怙惡不悛某日船戸李瑞華泊舟小東門外巡捕房左近謝向之索借李堅執不允謝遂突出手槍開放致李中彈暈倒迨巡街捕聞聲而至謝已乘間逃逸爰將受傷人舁送捕房捕頭令送至仁濟醫療治一面令各包深嚴拿兇手 
[大令騐屍] 　 
　　前日本邑小東門外法租界花烟館鴇婦張文卿卽張周氏之夥妓陳小紅購得花鞋一雙不知因何被鄰妓沈富寳抛入陰溝致相口角既而沈妓復邀同鄰妓王四寳及某號華捕向小紅爭毆小紅忿甚卽於是晚取阿苵蓉膏吞服迨毒發呻吟始經鴇婦察知奔投捕房聲訴捕頭命舁送仁濟醫館救治無奈受毒已深延至天明溘然而逝捕頭爰遣包探投上海縣署禀報昨日午後三點鐘時縣主汪瑶庭大令帶同刑仵胥役人等臨塲旣升座三圖地保張仁跪禀前情大令命提鴇婦張周氏妓女沈富寳王四寳研訊張周氏卽文卿供稱死者姓陳名小紅原籍江北某邑先在滬北盆湯弄賣倡本年五月由蟻媒沈干與胡小辮子薦至小婦人處為夥由伊之叔立契取去押契洋鋃六十元前日購得花鞋一雙鄰妓沈富寳偶向戲謔抛入街心因之口角王四寳卽强盗四寳素與某號華頭名阿小者姘識恃為護身符當日竟喚同阿小向小紅饒舌并被兇毆是晚小紅卽呑服洋烟迨小婦人見伊神色有異投報捕房舁送醫館施救不及而斃大令命將屍身舁出飭仵役如法相騐旋唱報死者項下有爪甲痕想係扭毆時抓傷餘無别情委係呑烟身死大令離座親視無訛飭將屍身棺殮交地保發壇標誌鴇婦張文卿妓女沈富寳王四寳飭包探帶回捕房俟解送公堂然後移解縣署訊辦 
[飭遷票店]  
　　日前江南義振票廣濟公司經理人王肇嵩函致馬路工程局請飭差查禁和濟等彩票以符專利六年之議總辦程雨村大令准之查得德商愛勒在新馬路十六鋪二號門牌房屋開設和濟分公司出售中西彩票因卽會同上海縣汪瑶庭大令飭差前往查禁并將情形禀明蘇松太兵備道兼江海關監督余晉珊觀察旣而愛勒亦函致道轅請勿干預觀察以定章未便混淆特於昨日飭大令飭差協同地甲往和濟分公司傳諭卽日遷入租界之中 
[斥革劣甲]  
　　本城十二鋪地甲瞿瑞卿卽金文辦事疲玩聽鋪内烟館深夜開燈容留匪類事經縣主汪瑶庭大令查明飭傳至案嚴加申斥喝令重笞四百板出示斥革永不准化名復充 
[掩骼埋胔]  
　　前日傍晚時有一無名男子倒斃於南市鹽馬頭附近十六鋪地甲裘鎭見之投報同仁輔元堂由堂董派入查得上海並無屍屬因卽給棺收殮暫厝荒阡 
　 
[思患預防] 　 
　　英租界老巡捕房柏總捕頭訪悉近日楊樹浦一帶常有流氓持械攫物擾害行人除派中西探捕馳往悉心彈壓外復于前日傳語各捕房所用華捕落差後不准遠離以便遇有事時機可以協同防守又恐浦江及蘇州河等處或有匪類濳踨乃派包探陸阿九密往查緝如舟中置有槍砲之類立卽扣住以便解送公堂禀請讞員翁笠漁直刺訊辦 
[搬物受懲]  
　　本邑南市貨捐局委員嚴君欠付租界中同順泰木器店租價洋銀十五元前日店主朱德生糾同夥伴强將紅木桌椅搬回僕人阻之致遭毆辱嚴君大怒函請英美租界公廨讞員翁笠漁直剩提朱懲治直剌允之至晚倩襄讞委員張柄樞司馬研訊朱供小的被嚴老爺欠租價洋銀十五元屢索無著是以取物作抵並無毆辱僕人之事叩乞恩寛司馬謂嚴委員所欠無多爾乃輙敢糾黨逞强殊為可惡著責手心二百下令原差帶至嚴委員處服禮并赶緊將所搬物件交還所欠租金著卽如數付給 
[失火卽熄]  
　　前日天明時英界六馬路左近玉壺春茶肆煤爐中火星飛出延及儲煤之處登時轟轟烈烈勢若燎原幸茶博士竭力救援得免蔓延無際 
[美租界捕房紀事] 　 
　　昨日江北人王庭桂丁大郎在吳淞路口角馴至互相毆撃適為包探卲潤初所見一併拘入捕房捕頭令押候解送公堂禀請讞員翁笠漁直剌訊究○前晚積竊胡金標至蘇州河某姓航船上竊取衣服若干件携之登岸適為一百號三道頭印度捕所見拘入捕房捕頭令押候解送公堂禀請究辦○昨日跑灘賊張銀和混入外虹口公和祥馬頭某號貨棧竊得舊鐵若干磅旋由三百二十六號巡街捕查獲解入捕房捕頭令押候解送公堂禀請訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海署案] 　 
　　昨報紀上海縣主汪瑶庭大令於巡夜拘獲形迹可疑之連阿妙陳杏春何春生並深夜開燈之烟館主潘丫頭烟客最桂　　　　人並　　堂　堂　訉通　小的家住新閘為泥水匠近在城内九畝地某姓家做工夜間借宿馬弄某宅昨晚出外納凉並無則　　　　　借宿　姓家　　　　家名姓大令怒其狡　喝　掌頰二十下陳供小的在阿二所開玉器作為夥何供小的在玉器公所貿易旋　　供其時小的等均　　乘凉並無他意大作詰之曰爾等旣　納凉何至慌張逃逸同稱實無别情叩求恩典大令遂判貢連二百板陳掌　　　　　　　　　　　　 
頰四十丁何從寛免責一併飭差看管候有的實人來案方准保支及提訊潘丫頭供小的在馬弄内開設烟館用王桂卿為夥計黃關炳係比鄰老虎灶所雇挑水夫昨晚小的所開烟館已於十點鐘時關閉至夜半母親忽患急症命王喚人挑痧并邀黃帮同救治致未閉門並不容留烟客王黃供詞相同大令判責潘一百板與王一併斥釋黃掌頰四十下著候伊雇主來案具保○前晚汪大令飭役傳到七鋪地甲劉貴入鋪地甲陸福九鋪地甲李升二十二鋪地甲金茂升坐二堂諭以爾等各地甲晚上並不巡查疲玩已極例應立子斥革劉貴陸福金茂同稱小的等嗣後當勤愼巡查不敢懈怠大令喝令各責二百板李升供大老爺查夜之時小的適隨巡防局老爺在别街查夜致失迎候大令亦喝貴一百板諭令以後認眞巡查如違斥革 
 
 
