# 1886 - 350 - 4904920

 

Page 1

 
 
[新印漫游紀略出售] [  申報館主人啟]  
　　漫游紀略一名瓠園集雲閣王勝時先生澐所著共四卷俱紀其平生游歴處凡山水名物以汲土風鄕俗有足存者輙筆入集中以資談　　考古者所當流覽也本館現巳排印竣工訂爲一本卽日出書每部計價洋一角正售處照舊 
[新印石印雲程必備] [  點石齋主人代啟]  
　　自石印之法行各家選印大小題文往往博採廣搜以多爲責誠盛舉焉然博而雜何如約而精蕉綠軒主人藏有名輩窗稿及近時試　千篇　　慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿　絶技豈可聽其湮没視同覆　乎爰　　　印以供同好然文藝而外古學爲尚故復精選近時舘閣賦百餘篇分韵試帖四百首重編分類文料初二集二本額之曰　程必備至選校之　　紙墨之晶瑩大雅自能鑒别無俟　陳分訂十本用綢匣裝池每部價洋一元八角徑寸明珠精雅罕四于本月廿三出書倘蒙惠順　向　上各書坊曁南北申昌如躉售希至申報舘帳房及鎭江申昌書畫室面議價更從廉此佈 
[招股石印阮刻十三經注疏并校勘記] [  點石齋主人代啟]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由　入明遞有　　　　板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟　阮刻　　已越七十年難保無潦草翻刻者轉有魚目混珠之憾春及軒主人藏有初印書本不自私秘特倩點石齋以石印法　爲巾箱直行本紙取深白　益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於募志芸窗者實有裨益但工本較鉅書成須每部洋廿元可售現擬招股開印酌定每部洋銀十二元願附股者先　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房錢江　　當石門城寳成當海甯城謙吉當蘇城宏豫錢庄杭州申昌號廣東省城楊仁新街德昌乾號常州恆生德錢庄内法馬路　讀樓福建招商局　　處　　簡香齋書坊躉售向抛球塲後惠泰庄内晉升號面議 
[論厘卡之積弊]  
　　咸豐初年粤匪倡亂蔓延各省其時大江南北宼烽屢警井里騷然雷鶴皋侍郎與賊轉　於淮　苦軍需之不繼也有錢東平上舍生倡設卡抽厘之議此誠出於一時之權宜而各省遂相率效之當此之時官軍與賊頻年苦戰而無譁潰之患者恃有厘捐一項源源接濟也各大憲初意俟軍務　清後卽將各卡裁撤及曾文正殁而封　大吏又以地方善後諸事費用浩繁一旦將厘卡裁撤經費必至支　於是厘卡遂相沿至今而莫之能廢竊謂設卡抽厘無非以　　用乃因積弊叢生致使商民交怨行旅裹足烏乎可哉厘卡之弊至今日而愈甚久欲著爲論說以告當道　有傷心時事人貽書本館歴言其弊類覺深切著明因　錄其　　綴鄙意於末其書曰僕　游江湖問　見較多各厘卡之專收青錢不知始於何人夫商賈納稅之錢或兌自錢莊或取自行鋪或得諸貿易所入大抵市上通用之錢斷不能逐串抉剔效選錢之劉寵各厘卡之巧立青錢名目者祇欲竭衆商之脂膏以飽一己之私槖何嘗於國家正稅有裨萬一耶每見商船過卡携錢上兌時卡中司事不問錢串之缺足錢質之大小而概指之曰此非青錢不能上兌商人於一時不能另覔所謂青錢者以應其誅求勢不能不於額稅之外多出錢若干美其名曰補水凡完稅一百串者補水至十餘串之多商船稍拂其意則卽多方留難甚有停泊江干數十日而不准開放者致道路之間怨聲交作上無裨於國而下有害於商此非一朝一夕之故矣至若巡丁司事之無弊則更有不可勝言者司事以巡丁爲耳目巡丁以司事爲護　表裏相濟狼狽爲奸如商船備載貨一百石者彼必指爲一百二三十石商人雖有儀衍之舌亦不能與之爭辯又不能久泊江干將所載之貨秤量多少以取信於彼則惟有陰饋銀洋以償其欲而塞其口彼見阿堵物則亦無不轉怒爲喜變倨爲恭卽使每船果載一百二三十石者亦不難以一百石報稅吁積弊如此何怪商民之交怨哉就湖南而論岳州卡最爲公正誠以該卡委員欲矯各卡之弊故於局中司事巡丁約束頗嚴司事巡丁受制於委員而心有不甘遂轉而遷怒　商人查艙之時雖無私貨必曰有私從船頭而至船尾必須逐層搜檢苟船中載有婦女則便衣圓桶之中亦必用手翻視雖曰查艙不得不嚴然於不必搜檢之處而亦肆意搜檢此其用意盖有在矣就湖北而論則北河口爲入湘入川之要道前月有一陜客採辦官貨過卡報稅其稅錢係由湖北粮臺發出者兩頭封串依然司事見錢謂其缺串不肯收兌及後細數不少一錢則又謂其錢色太毛客不服相與爭辯聲逹於内局員聞而趨出以司事爲是而斥陜客之非陜客無可如何乃於正稅外補給錢數串始得揚帆而去其他如樊口武穴兩卡尤爲優差司事巡丁之得利較優於他處而商船過客之怨忿亦較甚於他處遂致坦道而視爲畏途查各卡專收青錢其利有二其收之於商船旣得補水於前而其存放於錢店又得補水於後譚序初中丞撫鄂時深知其弊出示嚴禁無論青紅兩色錢總以兩頭不見砂中　不見薄砒爲度不准專收青錢序帥之除蠧恤商洵屬法良意美當時各卡仍不免陽奉陰違今序帥去鄂勢必公然復蹈故轍未知商民之受累何時能免此皆傷心時事人之言也其論厘卡之弊專指湖南北而不及江浙江浙各厘卡之有無獘竇不可知而綜核厘務者總當悉心整頓以期有則改之無則加勉夫商船之多寡無定額厘稅之旺絀亦無定額上之人無從稽覈不得不視厘稅之旺絀以定卡員之優劣卡員旣　考成亦不得不飭司事巡丁細心搜剔此固必然之勢也然搜剔應完之稅則可搜剔不應完之稅則不可多取應完之稅以供國用則可多取不應完之稅以飽私槖則不可要使無害於商有益於國斯爲兩全而無弊其道何在亦在乎得人而已矣 
[日人防禦]  
　　日本西字報言現因英國與中國商妥將高麗之巨文島讓還中國一事日本大爲驚惶卽派各將軍大臣等查勘本國各處海島以便調兵守禦日人之忌中國也如是其情抑何可笑 
[蓬瀛仙語]  
　　西歴十二月十一日長崎縣日下義雄之夫人可明子仙逝次日禮拜用西裝入殮各國領事均親臨弔唁下午送柩至皓臺寺所有屬下官員及裁判所各員警察署各巡查本地紳士各學校生徒執紼以送者不下千餘人更有教中西婦數人曁美國教師在彼諷誦以祝昇天盖曰下素從西教故行教禮也當舉襄時前導旗數對蓮花燈數盞紙花數枝香爐數對位牌前有糖製雜物數十種其柩則似凉亭形云○日廷派來辦理打架案之鳩山外務 
 
 

Page 2

 
 
局長自停審後已於禮拜一乘公司船横濵丸回京長崎縣偕之而去聞因打架一事日皇欲面詢該縣故也○時届仲冬崎陽居人尚未號寒天公晴雨不時往往白晝下雨夜仍星辰滿天且雷電時作計上月晦日至今已聞雷四五次矣○日本報屢載琉球一事中國有向索回之說風聞李傅相謂琉球爲中朝屬地裔出中山王之後自應獨立一國然照日人揣之中朝富有十八省更有滿洲蒙古西藏青海　屬版圖廣大區區琉球如九牛一毛耳何若力爭哉○又載明治十七年十二月朝鮮京城變亂時所有殉難之各大臣韓王追念忠忱特賜憫台鎬趙寗夏閔泳穆謚文忠韓圭稷謚忠肅尹泰駿李祖淵謚忠貞死有重於泰山者此之謂歟○西歴十二月十四日長崎醫學校在縣獄内昇出死囚剖腹取其臓腑研究致病至死之由旋用西法以藥水浸玻璃瓶内備學徒參考聞該囚因肺病而死云○東報又載每日寅時彗星現於東方本月初三日内務省地理局員登觀象臺測量星之位置初四日辰時三十五分二刻測得赤經十五度緯三十六分赤緯北十八度二分有五云○琉球南部八重山　瘴癘甚熾居人中毒而死者　多昔年長崎稅關就該島設立分局派去關吏二名小使一名旋卽染病小使云亡二吏則幸獲安全兹届瓜期關長又雇監吏二名赴彼知者咸爲危懼云○朝鮮舊制行將改革現今第一辦理警察署分派各處仿日本各地創設之法政府特委官吏數人至神户港購辦石灰材木以充建造之用並雇大匠數名前往云 
[奏捷詳述]  
　　香港報云馮宫保子材統領軍兵剿撫瓊州亂匪近日頗爲得手均經登報兹聞該處黎人本屬無心作亂但散勇客匪嘯聚其間遂挾之以爲名耳今黎人盼望官兵速至爲伊除害馮宫保又得一素熟地方形勢者爲之引導故大軍一到勢如破竹獻功者不能盡取首級祇割耳以爲據則殺戮之多可想見矣聞日前尚有三洞匪等仍倚爲負嵎之固前數日已被官軍攻破一洞所餘二洞諒不難指日湯平矣 
[香港火警]  
　　二十日早五點鐘松秀西街口失愼起火之由因九十一號茶箱店司廚之人不小心在頂樓遺燼於板片以致延燒共燬屋宇九十一號九十三號丸十五號九十七號八十九號共五間開拆火路亦有數間九十四號押鋪雖未殃及然貨物多遭淋濕至七點鐘則火全熄聞港内夜行者於數夜之前見火秧墜地已憂回祿不虞其卽應也錄港報 
[送舊迎新]  
　　前德化縣周雲耕明府交卸後於十九日坐紅船數艘往高安縣覆新當明府起程時前導有德政牌十餘對萬民傘三頂縣署書役燃爆竹以送行旌烟火迷漫途爲之塞各紳商設筵祖餞者數起明府均下輿稱謝拱手而别 
[九江洋藥近聞]  
　　九江洋藥厘稅自三月間商董設立公所包辦以來厘稅疉旺大有蒸蒸日上之勢近因開利吉昌兩洋行走漏私土該公所賠累日甚因添募巡丁查緝該洋行司事華人忽持洋槍木棍在大街小巷找巡丁等尋釁經洋藥局員禀明關道由李亦青觀察出示嚴禁兹將告示錄左爲再行剴切曉諭事據洋藥局委員禀稱昨據洋藥公所商董容敬喜鄭仁傑等禀稱人江洋藥稅厘歸商等承認包辦原議每月所繳稅厘須按新關進口箱數核對如有短少應責令商等補足自三月初一日承包以來查核所收稅厘與新關馬口洋藥箱數不甚懸殊賠補尚少惟近新關吉昌開利洋行走私日多賠累日甚不得已添募巡丁二十名各處查緝不料十月二十八日夜有吉昌洋行華人何秀齋喝令多人手持洋槍木棍在大街小巷找尋口稱捉拿巡丁如此强横恐　不　禀請轉求關憲出示曉諭轉禀前來查加徵洋藥稅厘作爲籌辦濟餉商民販運行銷自應奉公守法遵照完納至於私走偷漏前奉部定章程督飭地方官役人等拿獲將貨充公定卽與私賣鹽引治罪同體等因定章綦嚴兹據該委員所禀拒捕各情殊屬目無法紀爲此再示仰諸色商民人等知悉嗣後倘有拒捕情事許准扭禀照律加等治罪本道言出法隨各宜凛遵特示 
[潯陽雜誌]  
　　前報有兩人僞造中和錢店票往開利洋行購買廣土經該行覷破送分府署究辦一節兹悉兩人一係沙河街地痞某甲一係現應童試之某乙經董司馬訊實各笞數百板枷號洋街示衆以儆將來○江防府署差役數人於夜間呌開長發棧門藉端訛索嗔鶯叱燕毁物拍臺不堪其擾旋經董司馬查悉將該差傳到分别懲辦其爲首滋事之兩名立予斥革永不准充其附和之三人均責數百板聞者無不頌司馬之廉明○有王姓者僑寓新壩多年媒有蓄積今年覔得西人護照遂效西人裝束往江西各處遊歴實則包攬客貨以牟利也道經南昌時與新建縣某差相識借錢數十貫倩同伴張某作保約至九江兌還詎至九江時忽又翻悔差與張向伊理論反遭毒手心實不甘次日乃各聚黨多人將一决雌雄幸遇查街之某營官極力勸解令王出錢七千文了結而王尚不肯差與張遂往德化縣控訴金明府已飭差提王以便究辦 
[虐斃養媳]  
　　寗郡冷靜街范祠弄内有名阿三者忘其姓充當緑頭勇舊挈南門内某姓之女爲養媳年十三矣阿三之妻某氏平日視媳如婢妾朝暮鞭撻體無完膚女母聞之不忍意將迎回無如四壁薰然饘粥且有不繼何　養女乃向氏理論氏謂汝女旣許我家不涉汝事女母怏怏而　由是氏恨媳益甚日事夏楚又以滾湯泡其足以致雙足潰爛艱于步履媳患痛舉步稍遲氏又撻之不止隣右竭力解勸某氏愈怒將門緊閉不令人進初猶聞媳呼救之聲後絶無聲息是夜女母夢中知女巳死及次早突至氏處探問則雙扉虚掩入室視之闃其無人而女巳倒斃頂有一孔鮮血滿地詢問某氏何往隣右皆云不知女母當告地保將赴縣喊冤阿三夫婦畏罪挽人理處願出洋六十元又許厚殮始得寢事然而媳　枉死矣 
[剝船抵蕪]  
　　湖北頭帮糧剝船一百五十艘沿江下駛于本月十七日齊抵蕪湖灣泊距蕪關十五里之瀂港　聽候查騐放行水手等人無事不准登岸人咸頌督運官魏觀察號令之嚴明時蕪湖關憲亦早派員往彼照　至十八晨魏觀察乘船抵蕪關拜會雙錫五觀察並合城文武各官其剝船所帶貨物應納稅厘　卽由雙觀察札委稅務員吏前往稽查一俟納稅給票卽可連檣東下也 
[鳩水寒鱗]  
　　蕪湖自舉辦冬防而後各叚巡員戴月披星不稍懈怠雙錫五觀察時或輕騎减從親出巡邏是以捧檄者巡行于風霜雨雪之中無敢高枕而臥云○土棍流氓往往遇事生風持刀恫喝錢孟超邑侯下車伊始卽出六言告示云諭爾青皮土棍速宜改過自新或工或耕或賈各執一業營生本縣寛其旣往愼毋　罹典刑倘敢持刀滋事定十拿辦施行所望明白士子細細開導與聽○某日之晚有賊入英領事署文案房巡捕房門房所有什物被竊甚多當經報請蕪湖縣查追錢明府飭捕追拿嚴比數次迄今尚未有端倪也○新關南卡專查洋票漏巵日前卡員韓詒齋少尉病故差次雙錫五觀察聞報遴委陸秋帆二尹進昌接辦韓君曾權蕪湖典史身後蕭條一切棺殮之資皆由同寅資助亦可歎矣○粤客在蕪購米者因錢日高抬洋厘　易洋盤歸銀價嗣以公議未定急欲運米赴粤因卽照常赶辦數十萬石出口旋于本月初十日停斛議改銀價十餘日來粒米　經下河公議紛紛迄今尚未定見也○自十月初二日後五十餘日中雨師未經稅駕農田龜坼菜麥皆不得入土兼之風高物燥城中火患頻仍邇來染患目疾之人亦指不勝屈未審高高者肯一降甘霖否 
[楚江水勢]  
　　楚省久不得雨江水日見消退輪船之大者已不能行駛不能不用提駁矣 
[淮北瑣言]  
　　烟館中俾夜作晝往往爲竊盜所藏身趙邑尊限每晚三更時閉門不得容留烟客彼以烟霞爲生活者雖不能恪遵令甲然亦稍稍留心矣○楊蓮甫庶常爲疉雲漕帥之文孫才高倚馬名噪木天本月初十日衣錦榮旋僑寓浦上親戚申賀者填咽門庭亦盛事也○某甲因案株連售其艘田以供使費其孫固無賴子也趁田價過付之時盜取寳銀六錠一去無蹤家人慌急四出尋歸則朱提巳用罄矣○新　 
 
 

Page 3

 
 
海州知州楊和齋直刺捧繳蒞任于十五過浦叅謁上游旋卽就道聞涓吉本月二十四日履新視事云 
[吳下瑣言]  
　　蘇屬徵收本年　閏漕糧吳縣擇于十一月二十五日在大堂設櫃每石折價二千六百文外加水脚公費一千五十二文如有于五日内赶完者每石减讓五十文以示體恤○佃户欠租不納向由田主禀請本邑遵提案比追今冬各田主以紛紛禀請提辦不特異常煩瑣抑且時日遷延爰聨名禀懇蘇州府專設追租局另委幹員辦理以歸省便兹奉府憲批　就元妙觀特設一局每日下午蘇總捕王司馬及各糧廳到局訊追從　兩部肉鼓吹當益洋洋盈耳矣寄語諸佃户尚其及早輸將免令三時作苦之餘更受笞臀之痛哉○葑門外烏龍橋某甲欲就屋旁空地築室先伐去某所種之樹鄰人某乙以方向不利爲詞與之滋閙甲惟隱忍不言不數日乙子吐血而死乙遂與　理論甲忿甚與之互毆旋經鄰佑調停令甲爲之厚殮事已寢矣甲餘忿未釋復以乙藉屍訛詐控諸琴堂馬漁珊明府庭訊之餘將乙與地保各責六百板着繳還棺殮之資 
[令節朝賀]  
　　昨爲長至令節黎明時江海關道龔仰蘧觀察提右營陳鈺卿參戎率同文武屬員齊至西門内萬壽宫行朝賀禮禮成命賀互相拜賀駐滬西官亦紛紛至華署拜賀蓋循華俗也 
[興脩馬路]  
　　本埠西門外馬路迤西　逹徐家匯其間羅家灣肇嘉浜口一叚砂石鬆浮經雨坍卸關道憲龔仰蘧觀察委翁子文太守會同法工部局西人履勘興修工巳逾半惟沿灘木駁須挖開地道以鐵條直貫裏樁方能經久不壞聞須臘月望前後方可竣工故日内所有馬車東洋車均須繞道云 
[店夥受笞]  
　　某甲不知何許人僑　本城新北門内其妻年逾花信丰韻已非猶喜艶裹濃粧臨風献媚前日忽失所在訪知爲比隣銅匠店某乙　藏因訴知巡防東局局員劉司馬派勇拘拿乙巳聞風避匿因將店夥某丙拘送局中司馬研訊之下丙支吾推諉司馬飭笞一百板限三日交乙 
[嚴查舞獘]  
　　前日松滬捐厘局督辦朱竹石廉訪訪悉有李某者奉貨捐局督辦派在集水碼頭水巡船上爲司事貨船來往必由李騐票放行近日乘機勒索某商洋銀三十元因立將李反聽差船户等三人一併函送上海縣究辦 
[會訊販私]  
　　富順輪船水手人等夾帶軍械硝磺一案前日下午龔仰　觀察札委洋務委員葛蕃甫大令赴縣會同莫邑尊覆訉云云昨報已紀大端祗以供語太長　經備錄兹悉邑尊先詰水手頭陳泰火夫頭袁阿龍曰此案情節重大爾等屢訊不肯實供豈妄想糊塗　事乎况各項禁物在繩索艙鐵練艙木櫃火艙等處起出　最多此等地方均爾兩人專管豈容諉爲不知再三盤詰陳袁堅執如前邑尊謂此事卽非爾等所爲然旣有他人　匿則數百件之物佔去地方甚多爾等豈有不知之理兩人仍前狡展邑尊復將各水手各火夫分别帶案研鞫亦無確實口供遂令帶出又詰更夫陳阿好等諸人同稱小的等專管艙門且有四人換　輪管寸私不得入船此等物件想自船梢及葉子板等處私行運入邑尊又鞫細　李阿林龔明瑞董萬有等諸人供詞亦均堅執邑尊謂火食房氷箱房等處係爾等庖丁細崽所管冰箱中之禁物究係何人放入速卽供出免受株連否則物在何人所管地方卽將何人治罪各人仍狡展不承邑尊遂商之葛大令仍將各人分别帶回管押候據情禀覆道憲然後核辦 
[英界公堂瑣案]  
　　前紀長至令節例合停公訪事人抄送前晚讞詞因卽照登如左○袁如來控胡開述徐阿多勒惠烟鈔硬剝衣服云云胡稱小的與袁皆業裁縫袁誘城内陳姓之妾且被積欠工資蔡太守飭一併押候派差往城内問明陳姓家有無失妾及查明是否欠錢覆候核辦昨日該差帶同人証至城内黑橋浜查問陳姓家並不失妾惟前雇袁成衣袁帶胡爲夥後主人因袁所製不佳令胡搓乎胡以有違行規不允袁　之以爲被胡佔去生理爭擾不休該差問徐阿多何人胡言徐係馬夫該差卽將人証帶回據情禀覆太守命仍行管押候訊核辦○日本商人竹南萬三投該管領事署控稱有煤值洋一千六百餘元交華商倪詩窖運至寗波託殷韭墅消售據倪言　殷呑没叩請傳追領事據情照會蔡太寄傳倪到案倪具禀申訴被殷吞價且帳上共被欠洋二千餘元太守禀明道憲咨請甯紹台道札　鄞縣傳殷來滬歸案訉理　訴稱被倪欠銀因將煤價扣住　外　被欠銀五百餘兩太守商之日本領事飭將倪管押着殷帮同料理嗣竹柬萬三深　　實無力情願拆償而倪　多所　延日前太守又提案覆訊兩造各執前詞太守　日本商人且知倪無力情願析償殷旣與倪素有往來何得扣其煤價以致事不　了旣云帳目不清　　邀同公正商人　　理處至倪之苦衷不問可知　殷殷倪同鄕理合先了日本商人控　之價　再　執定予送縣殷叩請暫停三日妥商禀覆刻已逾　前晚遂由　催傳到案矣 
[法界捕房瑣案]  
　　前日有金線作工匠甲乙兩人互扭至捕房甲稱被乙强褫衣服兼攫去身邊金線若干乙稱與甲素識前欠我洋八十元找尋無着今日途遇扭之送案並不褫衣捕頭查得兩造住居英界著一併送歸英捕房○各碼頭所泊杉板船　輸捐欵于工部局以　停泊之所各不混淆前日有某杉板從英界移停法公館碼頭巡捕見之以爲並　月捐照會兼之公館碼頭例不准船停泊因向稽查適船户與他船户口角紛紛擾擾中有一人失足墜浦幸急救起得免禍端巡捕因將不遵規矩之船户拘押捕房昨晨有巳報捐之各船户伸訴情形捕頭着投公堂請示 
[索玉梅花館主手冩墨梅便面寄贈調梅四弟戲題二絶錄請夢畹生政]  
　　氷霜骨格月精神半在山巔半水濵除却掃眉才子筆憑誰冩出十分春耽吟雅愛句傳神槖筆頻年歇浦濵漫說阿兄無别贈隔江先寄一枝春○余君魯卿以玉梅花館主手冩墨梅　題率成一十字冷豔别成趣横斜三兩枝此花誰得似韻絶美人姿[  東武惜紅生初稿]  
鐵道士招飲一家春酒樓卽席有作錄請正和并博高昌寒食生倉山舊主天南遯叟雲林後人海上浮查客蓬萊小謪人曁諸大吟壇一粲○翻覆波　悵海涯招游情海興偏賒同爲天上神仙侣分占人間姊妹花坐中一賓一主及王佩蘭瑞卿秀英姊妹凡五人清照印心圓皓月醉痕泛臉　紅霞觥籌交錯舉座盡歡佩蘭瑞卿皆有酒意樽前畛域何須問中外於今且一家意琴室主梅士甫草 
[高陽臺贈王佩蘭眉史錄寄若萊生玉可盫主怡儂正拍]  
　　紅褎飄零青衫落拓茫茫業海情天小别重逢泥人琴畔樽前桃花依舊春風面放春愁一寸眉山可誰憐不見時多得見時難宵來密叩心中事只無言默對有涙偷彈逐絮隨萍怕提歡喜因緣徘徊偶與香肩並倚西樓明月闌干更無端醉裏含羞夢裏含酸[  意琴室似曾相識人寄聲]  
高昌寒食　閱徧羣芳情鍾兩小藉陸氏如花姊妹寄何郎傳粉懷思以孟劬仲勤命其名性期返本以夢蕖誦琴别其字樣巧翻新莫道 
[色卽是空須知周原非蝶傳來佳話費幾多月旦閒評紀以小詩留一宗風流公案]  
　　共謪情天未染塵漫提絮果與蘭因蹁躚小鳥知親客窈窕雛鬟總絶倫有約待爲雙下管無猜分作兩邊春品紅題翠渾忙煞終日勞勞爲美人[  意琴室主未是草]  
 
 

Page 4

 
 
[蘇省撫轅抄]  
　　廿二日候補同知翁慶龍禀知辭奉委赴江北公幹○廿三日蘇總捕同知王恩晉禀知奉委管帶水勇指發江蘇新班試用縣丞唐鶴年浙江人禀到從九陸應祥服閱回省禀到家人來轅禀報蘇松糧道庫大使曾承愷於本月廿二日在任病故 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[恭祝施少欽封翁六旬榮慶第四批壽儀移賑]  
　　十一月十九日朱少梅一元沈芝庭洋四元鄭仰山洋一元徐山樵二元陳震伯一元○二十日葉如荍二元董　善四元葉曉蓮一元○廿一日鄭友三一元徐古春率子庾香二元梁金池二元平江退省居士二十元○廿二日王培珊二元蘇夢漁同弟紹鏞紹柄一元○周詠春胡聽喬合洋十元劉永之四元蔡永基四元程景亭二元周國珍潘樹軒合二元嚴　雲余九如合洋二元金子鴻子懷二元謝松山甸甫二元鮑用和周蓉舫合二元潘仲堯吳桂芳合洋二元嚴志荃翁正夫合洋二元陳雲　二元錢廉卿二元葉葦艇一元邵翰臣一元馬信臣一元俞作舟一元李仁軒一元聞愼生一元漢口招商局黄小舫六元以上由江寛船孫菊畦兄交來張韶　洋四元○廿五日徐子靜洋十元[  同人拜啟]  
[上海北市絲業會舘核奬籌賑公所施少欽經收山東順直賑捐十一月初一二三四日第一千一百八十四五六七次清單]  
　　種德堂九八申規銀一百零七兩七錢五分薇垣主人洋二十元萃屏書屋求女彩嬌病愈洋二十元靜存堂主人求保平安二十元陳薌泉十五元免刧子由蘇州老正大局來十元寓如潘諫草由虞公興昌號來十元盧敦實病愈完愿十元學圃氏酬　八元山陰四空子勉力助願五元　門汪氏由蘇州丁代寄全盛局來五元廣昌崑記五元無名氏四元慈竹三房程四元章復秋壽禮移助四元萱茂氏二元王少春直隸棉衣捐二元甯波無名氏由益康莊寄託協源莊來二元　楚善求老幼安健一元王懷訓求病速愈一元無名氏一元殷王氏求病愈一元顧錫卿爲妻分娩得子平安完愿洋一元日本洋一元李介壽坟消灾降福闔家平安錢五十千文合來洋四十七元錢六百文吳姓錢二百文○金鼎求遂志願洋一元愧無能二元二户由蘇州全盛局來○陳柯氏求喉症速愈洋二十元陳姓求母平安十四元黎立元黎懋昭黎以銘黎以輝黎以旺五户各五角共七户由俞順章合來洋三十七元以上初一日○泉晉隱名氏由恆豫莊來九八申規銀一百八十二兩五錢無名氏指捐直隸由九江老福興局來九八申規銀一百零七兩武陵氏續助棉衣叩求神佑由恆豫莊來洋三百元新安吳朱氏求夫病速愈由廣陵義安居士寄全泰盛局來三十元如豊子求母平安由蕪湖政大源局來十元章偉　十元北野山樵求小孫益壽延年將湯飭貲移助由揚州寄鎭江全泰盛局來十元桐蔭館主人由蘇州惲寄鴻源局來四元飛布山莊指捐直隸四元閔西亭求妻病速愈節省禮斗貲移助由南匯日生局來四元衍餘堂由鎭江老福興局來三元蔡繼祥求生意順利合家平安三元陸寳記求生意茂盛二元鄭增記　喉症洋二元○天佑祥求水陸平安花洋十元無名氏求丁口平安花洋二元無名氏求丁口平安花洋二元三户由漢口復昌元號寄福興潤局來以上初三日○章正華病愈完愿由杭州章聚昌寄協源局來洋三十元莫厘今心堂將許本境中天王神袍靴帽願移助洋三十元吳志緯求損傷卽痊二十元行吾索齋永保安康十元無名氏十元黄德明五元莫厘蔡小谷六十六慶籌禮移助由常熟永義昶局來三元金記二元雲間謙吉子爲祖母壽誕節省燭麵貲移助一元王懷訓求病速愈由乍浦寓公昇朱寄全盛局來一元蛟川隱名氏病愈完愿由甬江永義昶局來一元陸薛氏求平安一元以上初三日○江右隱名氏求家宅平安九八申規銀二百兩心願子棉衣捐洋五十元鼎豐爲小兒病愈完愿五十元陳　香爲母壽辰節省筵費移助三十元汕頭老廣昌二十元太原女氏二十元洞庭羅氏子求母病速痊十元錫字求保子病卽愈十元姑蘇史謙儉堂由德泰庄來十元朱補經由青浦王步香託陳善士來七元六一老人心求三事足錢十千文由坦直橋日生局合來洋九元錢六百四十文○　州潘仲溪第九十一次來祁正泰號募蔡振記洋二元又吳同甫募吳椿慶洋二元曹松茂一元徐沈祈嗽速愈二元丁門張氏二元江雲記十元成德一元共七户由元大亨合來洋二十元○坦直橋莊南書屋來八千五百二十五號救灾圖同字一次册王學基唐芷卿喬國士三户各洋一元吳文史錢七十文力綿子錢二十五文五户由日生局來洋三元一角以上初四日 
 
 
 

Page 11

 
 
[邗江官報]  
　　十一月十六日常鎭道陳觀察欽銘到揚公幹程都轉卽於午刻在署設讌以伸東　之誼孫鹺尹振豫委瓜洲口緝私安豐場餘東塲各繳課銀一千餘兩均兌交運庫十七日新委泰州營都司章都戎宗瀚過揚赴任前伍祐場大使章鹺尹縝卸事回揚二十一日運轅牌示開辦西岸甲申秋綱衛少尉林樞解湖南餉來揚海分司項分轉禀辭回署二十二日正任豐利場高鹺尹元錫禀知赴任萬分轉同倫委赴淮北騐收壩工二十三日東臺縣黄大令承暄由省來揚禀知回署保甲總辦趙小溪觀察之夫人帨誕合城文武印委均往祝嘏衣冠濟濟極盛一時所饋壽儀一概璧謝 
[鄂渚官報]  
　　十一月十一日候補縣吳應霖奉藩委赴咸甯查　尾陸繼高禀知奉委解高錫赴京十二日准補武黄同知傅屺孫禀辭赴任候補通判洗廷瑜奉蕃憲委赴榖城催錢粮候補縣譚澤湘奉臬憲委赴武昌縣會審案件藩憲牌示應山縣平靖關巡檢員缺詳請以海防新　先卽用巡檢孔昭咨補十三日藩憲牌示蒲圻縣縣丞事務詳委試用縣丞陳重耀署理督憲於十五日辰刻校閱北提標五營並襄陽城守等營雜技十四日調辦北河口厘局候補縣劉葆源卸辦東津灣厘局回省銷差候補通判廣隆奉善後局委赴廣東公幹候補巡檢臧藩臣奉善後局委赴山東公幹候補縣聶培源奉臬憲委赴鍾祥縣守催新舊積案清册補用巡檢陳建寅赴黄梅縣催漕十五日署咸豐縣李九江見辭赴任陳彥綬見辭會修江夏堤工蕃憲牌示竹山縣知縣缺飭新選之俞成慶赴任十六日署江陵縣事本任大冶縣林佐禀見謝委武昌府李奉委辦理直隸賑捐事務委辦沙市補厘局候補同知吳國傑解駐宜分厘卡金來省禀到並銷代管宜昌厘局差候補縣姚庭煇奉臬憲委赴鄖西竹谿保康等縣催查積案清册禀辭候補典史崔昌斌禀謝儘先提前拔委優缺一次十七日候補縣洪誥禀辭回沙市淮鹽分局候補同知徐敉禀辭赴荆門州催漕藩憲牌示巴東縣野三關巡檢員缺飭本任之許鑾回任 
[小竊繁多]  
　　寗波自前月至今城廂内外之被竊者指不勝屈尤可憫者小本營生之户僅有儋石之儲時近歲闌方慮債臺獨上一遭胠篋不免有性命之虞然則有巡查之責者宜如何格外認眞耶 
[助賑捷效]  
　　吳門江夏子于月初忽患虚症旬日間藥石無效焦急萬分因思及堂兄三年前因乏後　憑夢發願巨欵助賑後果連舉二子效騐之捷無過於斯且見各日報所登助賑愈病者亦指不勝屈乃於竈神前暗中立願俟病痊後量力捐賑不數日間果獲無恙卽極綿力來助賑欵並囑代登報章以爲欲起沉疴者勸[  上海絲業會館籌賑所施善昌謹啟]  
[來信照登]  
　　有友人自嘉禾來述及江浙釐卡林立議者往往以爲弊政并以司巡舞弊輙歸咎於委員袒護竊謂素餐尸位之輩漫不經心其受謗也固宜至於勤愼從公不遑寢饋者恐亦不乏其人昨余道經青浦訪友小住　有巡船一只游弋大東門外抽查　過貨船其旗幟爲虹橋釐卡詢　土人知自秋及今委員不時梭巡親到司巡疎忽　時更　客商繞漏照章補捐毋苛毋縱於整飭之中仍寓恤商之意聞之不勝嘆服第思虹橋界乎吳淞閔行之間近　河道淤塞際此冬水涸捐數未　起色現聞比較甚嚴恐執事者　勞而　功也 
[紀翁外婦事]  
　　烈婦姓翁　系出常熟相公之族候選中書科中書翁君瑶峯女也自年二十來歸震澤吳君耕堂事翁姑以孝相夫以禮生一女今年秋耕堂患瘵疾氏侍湯藥未嘗頃　離繼因家宅不甚吉氏隨耕堂借寓母家耕堂病日劇氏誓以身殉不以告人見耕堂笑語寛解　纎毫怨及耕堂疾革氏仰藥畢命時則十一月初十日也氏年二十八歲鄕黨擬　大　請　旌焉 
[哭輓張鷺先生代張君芝田作]  
　　馳譽文壇何足論先生品望洵稱尊十年賓　徵同氣一旦分離易斷魂忍使老親悲曰髮那堪稚子哭黄昏西齋今夜團圞月寂寞欄　空涙痕○壓線頻年爲貧傳經一席屈君身循循善誘師心苦欵欵深情友誼眞死後嘉名應有屬生前惡夢豈無因君叔繩玉弟麐史今歲相繼逝世曾于秋間夢與二公堂聚首醒後自知不祥豚兒全仗栽培力薄挹芹香己幾春○凌雲氣　獨推君杖履追陪未忍分那料耆卿留别纖君病前兩月作秋柳詩有殘月耆卿留别恨之句枉教京兆赴修文懷才空負摶鵬志灑涙何堪索雁羣往事從頭一回溯不禁搔　立　曛○生平濯濯好丰裁誤認參苓等草萊君生平偶有小恙力疾支持最喜勿藥驀地竟成長吉病老天偏厄少陵才文章無敵人咸服孝友傳家志不灰翹首芙蓉城闕裏高歌一曲泣顏回潯溪怡雲館主徐麐年玉臺初稿 
[次許旭初茂才送趙雪潭别駕韵]  
　　江河日下孰安流飄泊漁師一葉舟文字擇腸成磈礧雲山過眼起悲愁臨岐征馬憐途遠彈鋏思魚愧我留二十年來談出處意中絶境夢中遊[  三十六峯草堂舊主胡琪稿]  
[題畫四首]  
　　在山不出山長此絶塵鞅洞庭與雲夢扁舟時獨往得意每不還飄摇寄莽蕩明生湖頭坐我鏡天上結屋松間住久與世事違白雲如有意時隨野鶴歸冬飽青精飯夏製芰荷衣元言偶欣賞會衣在杳微睡起閑呼酒清風滿座隅　隨雲出没烟共雨模糊遠樹底如薺平溪碧似湖狂濡顚老筆醉冩米家圖凍雲飛不起快雪漫山來極目白無際遥峯青未回饑鴉憐病鶴老樹着寒梅可有袁安宅何當笑語陪[  三十六峯草堂舊主胡琪稿]  
[振孫誕生喜而賦此]  
　　仗履曾隨侍太公而今竟作阿家翁瓜綿入夢欣符瓞去冬曾夢瓜瓞枝老生春快長桐湯餅辱承親友賀栽培還賴祖宗功含飴得遂從前願未到桑榆樂已融梅開庾嶺小春晴喜集重闈慶逹生髫秀自應易長人岐嶷能否振家聲熊祥有兆爭先列燕翼無謀冀晚成但得分甘娛蔗境何須奢望到公卿[  硯鋤增壽未定稿]  
[柳長春題葉玉泉桐陰課子圖]  
　　素月輝流清風冷送蕭蕭落葉驚秋夢碧紗窗裏一燈紅凉宵增課　緗擁燕翼謀深鯉庭春永伏生口授雙肩聳從今努力上青雲家聲繼起誇雛鳳○念奴嬌夜坐感谓玉樓人倚聽丹霄鴻鴈一聲聲咽棖觸平生　限意訴與多情明月碧海茫茫青天夢夢好事偏磨折幾回回首傷心豪氣消滅冩出幾許牢騷無人問我問我何堪答身比彊蠶　縛住羡煞穿花蝴蝶欲暢胸襟思澆磈壘　把香醪呷銀燈相對綺愁幽恨重疊[  七十二峯浮槎仙子草]  
[和趙雪潭别駕韻]  
　　故人西去溯江流百歲光陰感逝舟未見同心終不别爭如握手更多愁風前緑螘憑君勸霜後黄花特地留一語臨歧牢記取高車駟馬約重遊 
[索解人未定艸]  
僕旣以滬北　詠就正於天南遯叟曁霧裏看花客謬承付刊兹在鶴江舟次靜坐無聊復得十絶句錄請諸大吟壇粲政至王佩蘭花湘 
[雲朱筱卿李鳳仙諸詞史頗艶其名惜未謀面不敢妄評也]  
　　陸家姊妹占羣芳春雨梨花秋菊香忽見月中仙舫過令人翹首羡王郎陸月舫○嫖姚原是故將軍幽雅風流迥山羣太息馮唐仙去早不堪重望涨東雲姚雅仙○扁舟一葉訪淞南饒有吟情　脉含松際濤聲清度曲持螯就菊酒初酣葉吟濤○徐娘未老耐尋春緑蕙紅薇好比鄰多謝檀郎珍重意不妨倩作畫眉人徐蕙珍○蕭閒林下想丰姿却怪污泥產紫芝鬢影衣香都入妙紅闌干畔唱新詞林芝香莊周一夢寄南華幼婦詞章塞外笳人愛繁穠卿愛　風流不讓越溪紗周幼卿○珊珊風韻氣如蘭記取兒家舊姓潘桃李新陰楊柳嫩背人倫把四絃彈李韻蘭○微渦巧笑善周旋倚翠輕盈劇可憐一曲秦娥簫引鳳緑窓小坐對神仙周翠娥○花王莫問牡丹開氣似幽蘭韻似梅仙桂一枝雲外影好風徐送異香來王桂香○儂家嶺表白雲多江左依人唱粤歌唱出紅腔音戛玉瓊樓相約品松蘿左紅玉[  萸菴退叟戲草]  
[蘂宫花史詩三十六首之二錄呈天南遯叟霧裏看花客粲政]  
　　陸月舫春思滿瑶京春風理玉笙忽聞歌雅調知是董雙成照座眞無色逢時悔有名何如鴛牒上好好注長生○顧蘭蓀似花兼似玉種得此温柔未許輕如願無念莫愁夢回星在户香燼月移樓只合瞢騰憶何因問蹇修[  花影詞人待定稿]  
[玉笥山樵招飲緑梅花館同人各賦詩贈王月仙史卽席口占二絶題壁]  
　　燈前勸酌酒盈巵手擘蠻箋笑索詩漫　倡提風月慣當筵我獨較枚遲席間惟太痴最敏捷眉痕炎掃遠山春風度飄然擬洛神最愛酒闌銀燭畔雙渦紅暈一團春百尺浦上惜紅生○朱筱卿詞史久耳香名未經識面昨於緑梅花館筵上獲睹芳姿落落有大家風吐屬亦雅而不俗宜其獨山冠時爲名流　競賞也卽席口占二絶以贈紙閣蘆簾位置宜暗香疏影想丰儀聞名已覺心如醉何况金尊酒滿時自甘冷淡守天眞夢裏香中别有春撲去俗塵三萬斛玉梅花底話前身太痴生○卽席贈玉梅花館朱筱卿詞史翰墨清華宼綺羅最難歌館解吟哦何當購盡鵝溪絹索冩梅花不厭多海上忘機客 
[酬梁溪瘦鶴詞人卽次來韻]  
　　有才人果極憐才一語慰余愁病來久矣姓名崇泰嶽渺然仙　在蓬萊曾從月地留珠履可有風流繼玉臺何日同憑江上閣看花共醉酒千杯[  海上浮查客鷗所生初稿]  
 
 

Page 12

 
 
   
 
