# 1909 - 146 - 4913048

 

Page 1

 
 
   
 
 

Page 2

 
 
上諭 
[監國攝政王鈐章四月十五日奉]  
　　上諭禮部奏崇上皇太后徽號恭進奏書册寳並頒詔吉期應於何時舉行一摺著欽天監於本年十一月内敬謹擇吉舉行欽此 
　　上諭京師入夏以來雨澤稀少現在節逾小滿農田待澤孔殷朕心實深寅盼允宜虔　祈禱本月十七日派恭親王溥偉敬謹前詣大高殿恭代拈香時應宫派貝勒載洵昭顯廟派貝勒載濤宣仁廟派貝子溥倫凝相廟派貝子銜鎭國将軍載振同於是日分詣拈香以迓甘霖而慰農望欽此 
　　上諭甘肅蘭州府知府員缺緊要著該督於通省知府内揀員調補所遺員缺著英勛補授欽此 
　　上諭禮部奏耆紳會榜重逢籲懇恩施一摺二品頂戴三品卿銜前署山東督糧道郭鑑襄早年登第晋秩監司前因重逢鄕舉賞給卿銜茲届該員　試之年適週花甲洵屬藝林盛事加恩著賞給頭品頂戴以惠耆年欽此軍機大臣署名奕劻續張之洞假鹿傳霖那桐假 
　　宫門抄四月十五日召見軍機程德全 
交旨 
[四月初九日軍大臣欽奉]  
　　諭旨貝勒載濤專奏改訂禁衞軍領帽服色一片着依議欽此又奉 
　　諭旨戴鴻慈奏酌調隨帶人員一摺　議又奏開用關防日期一片知道了欽了欽此又奉 
　　諭旨署殺虎口監督汪　溥奏齎交盈餘　兩應交何處摺着交廣儲司該部知道又片奏征収大青山木　例應隨摺奏明等語着度支部知道欽此又奉 
　　諭旨署殺虎口監督汪德溥奏報明殺虎口税徵收實數摺着度支部知道欽此 
[四月初十日軍機大臣欽奉]  
　　諭旨農工商部奏順直官紳籌設京師蠶業講習所由部撥欵補且并請飭各省酌量仿辦一摺着依議欽此又奉 
　　諭旨郵傳部奏　議陜西設立鐵路公司選舉　理分别准駁一摺着依議又奏勘　洛潼鐵路路綫股資大概情形一摺知道丁欽此又奉 
　　諭旨右翼　督棍布奏關税一年期滿正額無虧盈餘未能足額開單呈覽請飭部核議並盈餘銀兩應交何處一摺著度支部議奏盈餘銀兩交廣儲司又奏撥還部墊銀兩一片着依議該部知道欽此 
論説 
[論銅元充斥之害（文）]  
　　近日江蘇士民。呼號奔走爭相籌議者。一爲徵銀問題。一爲銅元减折問題。徵銀問題。發之於上。銅元减折問題發之於下。求其發生之原因皆由於銀貴。錢賤。銀貴錢賤。由於銅元充斥是銅元充。斥之。害上及於。州縣。下及於四民。一省多銅。元則一省受其害。全國多銅元。則全國受其。害如流水之。氾濫。不爲之提防以殺其。勢必有滔。天之一日。記者默計歷年物價之增漲小民生計之艱難。有不能默爾而息者。請就一般平民生活之現状。與其所受銅元之影響。分别言之 
　　吾國以農。立國四民之中。農占多數故受銅元之害。亦以農爲最多。或謂農産以米麥爲大宗。米麥售價向以元計。似於銅元無涉然其副産物如柴薪蔬菜雞鴨之類。其傭工如春米插秧耘草之類。皆以錢計值。鄉間雖 
 
 
 

Page 3

 
 
號産米。然納租後所餘無幾。往往有家無擔石。反賴傭。工及副産物以支持門户者。是米價之貴。不過虚有。其名錢價之賤。實身受其累。此害之中於農者也。 
　　銅元之　源不一。而盈千累萬。要皆以商市爲尾閭之洩。近數年來。各業受銀貴錢。賤之影響。已漸改錢碼爲洋碼。惟南貨槽坊烟紙等業。其所售均係零星小物。故仍以錢計。而進貨則需銀元或需規銀。一出一入。虧折甚鉅。以每日售貨百千計。昔日可易銀。一百數十元。而今則祗值七十餘元。将取償於物價歟。則節節增漲。銷路必呆将减折行使歟。則毁店罷市風潮立。起且積。此夥多之銅。元一旦銀根緊急。無銀可易錢。店得任意操縱之。於是有因銅元擁滯。貶價易。銀者有因運掉不靈。中途閉歇者。此外肩挑負販。資本愈。微受害亦愈甚。使長此不改。鉅商之虧折愈多。小販之營運。将絶。是害之中於商者實較農爲甚。 
　　以言乎工。其受害又。有甚於農商者農有田畝。商有貨物。非毫無憑藉者也。而工則一身之外。幾無長物。一飽之外。更無餘蓄。日獲工資一二百文而衣食之費。房屋之費。仰事俯蓄之費。皆於是乎取之即使物價低廉。工作無間。已有朝不保暮之。勢當此米珠薪桂。稍一輟業。有不。槁餓待斃者乎。有不流爲匪類者乎。猶幸今日工界。愚懦者多。否則同盟罷工之騷擾必有甚於銅元減折風潮者。害之中於工者又如此。 
　　嗚呼。農丁商。病矣而物價因之昻貴傭率亦因之增漲。其害遂并及於不農不工不商之平民。何則農工。商受銅元之害。猶得提高其物價傭率以相抵制。而此不農不工不商之平民。無在不賴農工商。即無在不受物價昻貴傭率增漲之害。質言之即無在不受銅元之害。中人之家。向用百金而裕如者。今必倍之。或倍之而猶不足。自此以往。銀價之增漲無已。生計之艱窘。亦與爲無已。日虧月耗。而吾人之精液。遂将銷鑠於洪鑪巨冶之中。吾人之膏血遂将吸收於。銅塊鋼模之内興。言及此。可爲寒心。方今賢王在上。小民之疾苦。均在深宫寤寐之中。前日京中曾有停鑄銅元調查幣制消息。蓋政府亦已洞悉流弊。誠能速籌挽救之策。使銀銅有相準之價。貨物無飛漲之虞。其裨益於小民生計界者何可勝數。記者不禁。馨香禱祀以求之矣。 
專電 
[電一（北京）]  
　　攝政王昨諭樞臣飭各省正監理官從速出京 
[電二（北京）]  
　　洵貝勒等召見時歷陳陵工情形攝政王諭云用欵固貴節省然斷不可因節省而涉簡陋 
[電三（北京）]  
　　伍廷芳奏公斷條約互換日期奉旨知道 
[電四（北京）]  
　　外部奏調劉玉麟在本部丞参上行走奉旨依議 
[電五（北京）]  
　　陜撫恩壽奏陜省實行禁烟計已戒者共十五萬六千人從前種烟之地共有五十三萬畝現已改種者十八萬畝餘均限本年一律改種 
[電六（北京）]  
　　荷使徵祥奏於便館内設藏書樓一所請頒圖書集成奉旨照請 
[電七（北京）]  
　　新奉無程雪帥今日（十五）奉攝政王面諭奉省内政紛繁外交困難爾與錫良協力圖之當能濟事爾可速赴任所 
[電八（杭州）]  
　　今日（十五）仁錢现縣舉行初選舉投票城區選舉人到者得十分之七　十八日在兩縣大當分别開票 
[公電（福州）]  
　　各報館鑒南合天安寺　閩人公産現爲閩南救火會塲所證據確鑿前經官紳勘明駁覆在案英領混爭外部電催勘辦近反有偪遂之信乞持公論以保主權閩人電 
[公電（福州）]  
　　各報館鑒本日合紳商學界組織福建出品協會 
緊要新聞 
[江督奏陳創辦南洋印刷官廠情形（續）]  
　　又設廠規則名雖官辦而實重工商欲求廠務之振興必盡去官塲之習氣故該廠所定章程悉仿日本工塲之例将全廠事務畫分爲商務工務 
 
 

Page 4

 
 
兩大部商務專管營業工務專管製造商務部之下則以會計書記庶務營業四課隸之工務部之下則以製版圖案活版印刷四課隸之各部之中又分各系部有部長課有課長系有系長而以總辦提調總其成另設寗蘇發行所委會辦以分管之務使全廠之中各有統屬權限旣不相侵事機亦無隔閡此釐定章程之大槪情形也該廠經費創辦之初飭由財政局隨時籌撥計購置機器修改廠房共用湘平銀六萬五百九十三兩七錢九分二釐六毫又自籌辦至今薪資廠用等項共用湘平銀二萬五千一百八十餘兩該廠本屬商業性質自應權衡本利力戒虚糜惟印刷用品未經發行以前是該廠尚無入欵之可言而月支欵項仍須陸續籌付擬仿商業公司之例以所用機噐廠房等項湘平銀六萬五百九十三兩零作爲該廠資本週年七釐官息年終結算解交財政局收存並飭另籌營業活本湘平銀二萬兩作爲該廠購辦印刷材料周轉之用其業經陸續支銷薪費之欵槪作爲該廠借欵俟該廠印品發行獲利漸豐則此項借欵即於每年餘利項下提還此劃定資本之大槪情形也以上各端均由奴才督同廠員反復籌計雖明知目前財政支絀籌欵維艱然旣關於改良行政爲除弊興利之要圖又何敢故步自封存惜費畏難之成見現在印刷機件大致完全官民用品次第籌備擬定於本年六月初一日爲發行之期以後仍當督飭該廠委員認眞辦理以期風氣開通遥爲部廠輔助四月初八日奉硃批該部知道 
[銅官山礦抵制會成立記事安慶]  
　　（一）發起諸人之姓名　組織此會之發起者聞頗不乏人兹将姓名錄下鄧藝孫郭緝熙宋玉田馬光祖段光宗劉瀛濱潘怡然楊轡龍胡遠勛産紹泗程濱遺江雨時藍晉琦方佐良管笠劉文虎李衡韋聲祥朱葆祺劉照青朱菱溪湯昭楊韞臯傅紹説何煐稽爍然胡維燊吳慶龍施普方道和儲莘查介杰徐嵩陳鳳棲何震孫多祺商界四百餘人未獲全錄　　（二）公啓措詞之激烈　公啓大旨謂諸君諸君今日何日今時何時正吾皖人榮辱生死間不容髮之秋也自銅官山礦之問題旣起一般人之視線皆求逹廢約自辦之目的今則代表入都已有日矣商之外務部曰難　難　難詰之凱約翰曰否　否　否夫銅官山礦一過去之艸合同耳考第五條揭載自奏准簽字之日起限十二個月如逾限不開即将合同作廢報效銀兩亦不得索還今相去　五年矣證之公理揣之事機久無辨論之價值不幸而國弱求與屈商竟致寸則寸尺則尺强據我土地姦汚我婦女搶殺我人民舉波蘭印度人所未受者而我受之其恥辱較蘇杭甬何啻千萬倍乃殉路有人殉礦無人集欵以爭路有人集欵以爭礦無人拒家賊以存路有人拒家賊以存礦無人據此同舟共溺之勢諉之政府諉之代表吾輩寒蟬仗馬作璧上觀将墮甑而不顧耶抑揮戈之無力耶嗚呼莽莽濳嶽滾滾江潮其價值竟出於蘇浙妓女販夫下此某等所扼腕當亦諸君撫之而心酸者某等不自揣訂於本月十二日一時假縣學明倫堂爰集紳商學界共籌抵制之方法博𤍽血千萬丈爭最� 
後十五分保吾礦以保吾皖保吾皖以保吾國誰無身家誰無廉恥存亡呼吸盍興乎來 
　　滬嘉鐵路行開車禮攝影之二 
　　在滬開車時之景 
[（三）提倡集股之𤍽心]  
　　又路礦公會公啟略云頃接京代表電督撫已電部力爭現在官紳聨絡一氣持之至堅正須合力預備解决此問題後之辦法今日（十一日）孫亦郊觀察到會宣布願以田三百石約值三萬元變價入股以爲本省集股自辦之倡明日到會諸君皆係𤍽心毅力務請在會竭力認股勿爲空言以抒皖難爲禱　 
[（四）同人演説之大旨]  
　　銅官山案至今示結皖人憤極十二日假縣學明倫堂開銅官山礦抵制正式大會届時紳商學界齊集者五千餘人途爲之塞首由主席郭啓人君宣布宗旨謂今日開會一爲爭廢約一爲謀自辦代表入京凱商氣沮然合同雖廢必有資本乃能開辦願諸君贊助 
 
 

Page 5

 
 
次由程曉蘇君謂今日開會爲皖礦之存亡即爲皖人榮辱生死之關係以蘇杭甬之事例之彼爲廢約此亦爲廢約彼舉代表此亦舉代表彼有汪大燮之賣路此有李經方之賣礦情状似相仿彿然我之恥辱尤甚千萬倍吾輩皆皖人一分子若不同負責任是江浙妓女販夫之不若也郭君宣布集股核諸現在情勢以五元爲一股份公司成立即行彙繳換給股票此欵非合辦之欵非贖礦之欵求自辦而已今日到會者數千人足見人心未死吾礦可以不亡諸君斷非逢塲作戲旣爲皖人必赴皖會既赴皖會必認皖股願諸君極力提倡並致函各州縣使之聞風興起民氣旣舉何事不成銅官山礦不過爲吾輩結合圑體之導綫耳次由孫亦郊君演説謂今日開會到會者如此之事足兒民氣之盛然欲廢約自辦非集股不可鄙人宦遊數載今日返里適逢此舉擬将三百石田代價約三萬元以爲之倡諸君各自量力雖三文與三萬無異何也其保礦之心一也次由來賓琥仲英君演説謂我浙江人皖亦我浙江同體今日之事不在口舌不在勢力而在以一束錢爲抵制要素妓女資格之最下者蘇杭甬之事起亦知贊助諸君寗此之不若鄙人更有進焉到會者雖多猶未及皖人全體此事必使人人知之方能有濟至經手人尤宜力袪弊竇乃足以昭大信而協輿情不然則事敗垂成關係尤鉅願諸君注意次由陶壽銘君大致謂認一股即出一股不可以空文塞責後由孫純齋君謂今日之會爲總會補助機關願力固圑體母稍懈演説畢即行認股除商學界分途担任外當塲認股已至六千餘股之多旋以擁擠爭先復决議由勸股員彙齊報告遂於五句半鐘榣鈴散會 
　　（五）分致各處之電告　北京外務部鈞鑒銅官山案懇速解决飭奎離山以慰輿情皖銅官山礦抵制會全體公叩文北京安徽銅官山案代表諸君鑒今日（十二日）抵制會成立請堅持勿懈致各處路礦會電云今日抵制會成立赴會者五千餘人認股者六千餘股皖抵制會全體公叩文南京督帥鈞鑒銅官山案皖人以廢約自辦爲唯一宗旨至死不渝他則不敢奉命紳商學界鄧藝孫宋德銘郭緝熙公叩眞 
[關係銅官山礦要電彙錄]  
　　燕湖路礦會再上外部電　北京外務部干爺中堂列憲鈞鑒接京電稱銅官礦約現經督撫同意力爭具見省憲洞悉輿情决非廢約不可且凱旣理屈詞窮大部正可曉以利害令速廢議免生枝節麥奎兇淫情形幾無人理現據該縣會委復查禀案若仍不飭速離山衆憤難平恐釀巨釁務乞大部上顧國權下全民命極力主持大局幸甚蕪湖路礦會叩文　　皖代表致皖路礦會曁各分會電　安慶路礦會曁各分會語電悉外部以京紳代表堅持述彼言並函探皖紳意且将卸責督撫實係英政府昔年廢函無關係彼言均面駁氣沮並無英政府正式公文斷不牽入國際公　勿疑勿授督撫柄臨城係洋商已開之礦銅官爲應廢之約性質各别萬難認可現京紳彙請樞府主持外部有所顧忌公等但能極力堅持不令督撫鬆口并促将草約咨回作罷則案可速結此確有把握并非空言即望分電外部催廢約飭麥離山至要中等虞 
　　壽州李鐸致駐吳公使李伯行電　倫敦中國李欽使鑒銅官礦約逾限作廢公主合辦喪失國權是盜送皖礦者公戕害皖民者亦公公亦皖人竟爲虎倀鐸不知皖人何負於公英人又何德於公也况前旣誤路今復誤礦乎若不早悟将率全皖鄉人待公以野蠻手叚公勿悔 
[京師近事]  
　　法德日三國駐津領事要求直督楊蓮帥云天津華商欠各洋行之債共有一兆半須要中政府代其償還楊蓮帥力拒之謂華商欠洋商之欵不能由中政府代償猶之洋商欠華商之欵不能由外國政府代償也其後日本駐京公使又聨合各國駐京公使向外務部要求此事英美兩公使不以爲然故刻下此議尚未實行 
　　山東人李二泥欲獻古刀於張南皮相國以求差使當時疑其行刺送交内廳審訊現擬遞解顺籍并聞該刀口背均已鐵銹外用綢巾重重包裹不像行刺故双又疑爲瘋漢擬即解回原籍云 
　　樞府昨在軍機處會議各直省添設參贊問題謂各省財權已由度支部奏歸藩司經理事體繁重應先設叅贊一缺專任行政用人以分藩司之勞刻下尚未議决度支部澤尚書以本部爲總握各省財政之機關責任甚重籌畫不易擬選擇深悉財政之監理官派爲本部諮議官以資助理監理官前次會議不負責任之第一事即爲對於清理財政局之文件當立於事外不爲畫諾刻聞此條業已更改凡清理財政局之文件必須監理官葢用鈐記惟鈐記尚有由部頒出之説不知確否 
　　外務部聨侍郎以部務煩難辦理不易近因抱病難支故有擬告病懇請開缺消息度支部陳侍郎邦瑞近有調動之信傳聞擬以周樹模調補是缺 
　　振貝子前往日本答謝聞奏天交涉司陶大均亦派充隨員 
　　目吏部收攬權利以來事事欲規復從前舊例故新設各部司員統須 
 
 

Page 6

 
 
由吏部掣簽各新部不得逕行調用奏補此例允行後學部正值經費困難以吏部旣設新例統歸該部掣籤則以前以後之司員皆係循例供職自不必另給津貼不日即将津貼銀兩槪行裁撤 
　　硃圈京察一等名單聞當日漢員中百五十人圈出者五十名滿員中七十一人圈出者六十名其供職都察院者無論滿漢統行圈出惟江御史春霖未荷圈出蓋以重視言路之故特留之以樹風聲 
　　商議東清鐵路沿綫各埠自治制絀章外部擬以北京爲會商之地而俄欽使則擬由兩國訂約人員在哈埠簽押以便察看該埠情形外部以國事繁要難期出京仍執前議故哈爾濱關道施肇基現尚留京候将該約絀則在京簽押後再行出京 
　　日昨政府會議時世張兩中堂提議各省籌備憲政要摺現已陸續奏聞惟籌畫監督責在督撫而實行舉辦則責在州縣亟宜明訂考成章程其實力奉行成効卓著者應優予奬勵因循不力者亦應從嚴參處以昭懲勸各大臣均極賛成已决定議奏頒布 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[道員誑騙存欵之結果北京]  
　　漢口大信銀行擅行貿易經關道齊觀察派員查辦已紀前報兹悉此事業由鄂督陳筱帥片奏略謂據漢黄德道齊耀珊禀稱本年春間檢閲報紙載有漢口大信儲蓄銀行廣告當經考查案卷並未接奉部文行知亦未據該行禀請立案即飭夏口廳傳諭該行務須遵章赴部註册俟部文到後由地方官驗資禀報核准再行開辦乃該行竟違抗不遵擅與商民先行貿易因復派員調查該行流水簿據已陸續收儲銀八百八十五兩有奇票錢三千一百八十餘串銀圓一萬三百餘圓並已任便訂刷錢鈔票多張其簿内股東均係某記某堂字樣察核情形顯有不實不盡當将該行經理人尹湘琳傳案發廳看管查詢據尹湘琳呈遞親供内稱已於閏二月間赴部呈請立案各司事等豫收存欵有千條例目下惟有停辦等語及詢其所收欵項現在何處則實存各錢荘有著者僅銀二千五百兩其餘放出之欵大都惝恍支離股東何人亦復不能指實股費則全屬子虚查尹湘琳平日聲名本屬平常此次開辦大信儲蓄銀行自已毫無資本又無實在股東乃敢赴部朦請立案並於部咨未到之先即行印刷紙幣收受存欵至八九千金挪用已及太半猶復諉過司事實屬行同無賴膽大妄爲據尹湘琳呈稱係指分湖北試用道應請奏叅歸案查追審辦等情臣覆查中國銀行正在萌芽時代儲蓄又係慈善事業乃尹湘琳竟敢藉此立名誑騙存欵其妨害閭閻者已顯然共見其敗壞市政者更在於無形萬難稍事姑容致令刁風日長相應請旨将指分湖北試用道尹湘琳即行革職以便歸案審訊追欵究辦至該員在部呈稱糾集資本十萬圓現甫接准部咨飭由地方官查騐取結咨覆核辦兹旣先經覺察自應由部将案撤銷四月初十日奉硃批着照所請該部知道 
[鄂督奏陳現辦警察情形北京]  
　　鄂督陳筱帥奏云鄂省警察學堂業於光緒三十一年經升任督臣張之洞就武昌省城籌欵開辦額選學生四百人分甲乙丙丁四班每班一百人定期兩年半畢業於三十三年冬間該堂學生畢業三百零二人一律飭赴各局見習三月期滿先後派委襄辦省城曁各屬警務頗著成效兹准部咨即将該學堂改爲高等巡警學堂賡續開辦惟鄂省幅𢄙遼闊警政需才孔多部定每省學生須滿五十名就鄂省而論此數不敷派遣因增定爲一百名以五十名由省城考選爲甲班業經招試如額以五十名由各屬申送爲乙班已取定四十名於本月先行開學宜施鄖三府離省過遠尚未申送到省因留額十名以待補試甲乙兩班名殊級同均遵章三年畢業其分年應習學科查照部章所列名目分科敎授惟查原章第七條内載高等巡警學堂爲目前警官需人計得附設簡易科以一年半爲畢業期等語鄂省現用警務人員皆取材於原辦警察學堂畢業各生該堂原定兩年半畢業較部定簡易科一年半畢業之期已屬加增其學程旣以稍優其人才尚足敷用所有簡易一科自可暫不附設此遵章改辦高等巡警學堂之情形也溯查湖北舉辦警政始自光緒二十八年其時百事草創新募警勇率多不諳警章因先派警務學生赴日本學習警政於二十九年回國光緒三十年復經選派文武員弁四下七員赴日本入警視廳學習一年旋改入警察學校於三十三年八月畢業回國又於三十二年春間考選候補正佐各官三十一員人省城警察學堂學習定兩年畢業至三十年冬間省城警察學堂甲乙丙丁四班一律畢業計先後派赴日本畢業回國者凡兩次本省官班及學生畢業者凡兩次均經分别錄用規模粗定因議擴充辦法先就畢業各生中選赴各屬以爲先導自上年十月派荆州一府學生十一月派襄陽一府學生本年二月續派漢陽德安各府並補派武昌黄州各府學生閏二月派安陸宜昌施南鄖陽荆門州鶴峯廳各處學生計大縣二人中小縣一人通商大埠及華洋雜處之區如荆州之沙市光化之老河口襄陽之樊城曁宜昌府等處加派五六人三四人不等現已一律派竣隨同地方官襄辦警務按各廳州縣禀報已具規模者計五十一廳州縣其設巡警在一百名上者六縣八十名以上者四縣六十名以上者三縣五十名以上者三縣四十名以上者四縣三十名以上者五縣二十名以上者十一縣十名以上者五縣其餘十八廳縣甫經籌設尚未具報就目前警政詳加考核雖成立有先後之殊員弁有多寡之異而皆出於省城所派遣之學生爲之提倡爲目前謀統一已見其端爲日後求擴充尚易爲力此鄂省現辦警政之實在情形也竊維民政爲憲政要領而警政尤爲民政之根本然必立有初基而後可謀進步　省現擬辦法即以派遣學生爲推行警政之基礎各屬需用警員以此即各屬應辦巡警敎練而需用敎員亦以此俟布置粗定應由臣札飭各屬将遵章應設之巡警敎練所一律尅期舉辦四月初十日奉硃批該衙門知道 
分類新聞 
政界 
[皖撫設立書吏法政講習所安慶]  
　　安徽撫署軍政科書吏求入法政學堂肄業禀奉朱經帥批云該堂二班學員開學旣久講授之功課已多若再插班必至課程懸殊而該書等向學情殷未便阻其進步是以擬在本署另行組織法政講習所一區祈令該書等自行檢理房屋一所其開辦經費延聘敎習等事悉歸官爲籌畫刻已飭令該書等擬具章程并擬稿札行府縣一體揀送書吏附堂聽講大約五六月間即可開學 
[丁溪塲之控案撤脱矣揚州]  
　　泰州分司禀吳都轉云奉前憲趙札准江寗提學司移據江南蠶桑學堂肄業生袁元禀控丁溪場包大使榮德串同差役羅織誣陷各節移請運司派員密查辦理等因到司准此查袁子龍因逆犯熊成基案内前據東台縣申稱係由該縣訪提袁子　到案現已據詳保釋何以袁元於該胞兄已釋之後至提學衙門控告包 
 
 

Page 11

 
 
大使羅織誣陷各節是否屬實業經運判札委巡檢吳嘉澍前往丁溪摥嚴密訪查禀復在案伏查包大使親督縣塲差役往拿袁子龍父子准東合縣移請拿解有案可稽其非包大使串同誣陷自無疑義吳巡檢所稱袁姓係住灶境又有垣産疑塲官未能護庇　商因之成隙恐亦意中之事合将禀飭查訪情形禀復察核 
[讞局改良章程辦法南昌]  
　　贛省讞局向章各委員發審之案僅書一堂諭自謂已盡責任而擬辦歸諸幕友謄錄付諸寫生一切不問也自王大守接任以來各員承審案件均須擬議辦法開具説帖親呈核辦讞員熟習例案才工裁判者尚不難著筆否則瞻顧徘徊茫然無所措手惟錢大令撫辰係法政優等畢業出身所具説帖尚爲太守嘉許計分六則一原案事由二原案辦法三憲批指駁四現訊供詞（與原招不符者標出）五謹擬辦法六如限清結 
[嚴追革員潜回原籍浙江]  
　　浙藩顔方伯以前署寗海縣曹元愷虧欠多欵延不完解即經奏叅限追詎該革員弁髦公令胆敢潜行回籍置之不問應請咨明蘇撫嚴查押解來浙以重正帑等情具詳浙撫昨奉增帥札飭准即咨行蘇撫轉飭藩司派委幹員會同浙委張令紀雲馳赴溧陽縣及寄居之常熟查提革員曹元愷押解來浙以憑追辦 
[批斥人民訴訟之嘵凟江寗]  
　　江督批江寗民人馮雙林禀云此案旣經張發審委員斷令夏雨人償給該民洋四十元該民母子業經領訖自是案已完結該民因先時無辜受責情有不甘復行上控亦尚可原惟昔賢云忿恚可忍縣官不可入誠有鑒於訟則終凶之義也且此四十元爲該民之母将來身後喪葬之費該民必欲洩前此之忿控告不休而訟費何出勢必将四十元花銷罄盡該民自爲計則得矣如垂暮之老母何古人身抱不共戴天之仇而以老母在堂有忍辱含垢以相終始者該民貿易營生自明義理須知縲絏非罪聖人亦且諒之又何事喋喋不已耶但吳悦之係巡警局書辦旣被控告虚實均應澈究仰巡警總局確實訪查如該書吳悦之平日果有不安本分以及此案確有受賄朦官情事即澈訊嚴究母稍庇徇干咎此係官中應辦之事該民此後不得千預倘再嘵凟定即併究不貸 
交涉 
[日領請禁石子船沿途抛棄浙江]  
　　浙路杭嘉通車以後自嘉輿以下接連滬軌各叚土方工程早已完竣現正載運石子以次設軌所有石子船均由太湖等處運來路過石門灣等處近因河水淺涸石船重載不能暢行輙敢沿途抛棄致杭滬來往小輪時有損壞輪葉釀成種種危險經日清公司聨合戴申昌各局公禀領事請迅與地方官交　昨經日領吉岡彦一君拜會洋務局申請從速禁阻當好由局函致浙路公司轉電嘉站材料員妥速查辦並電致石門縣迅派妥員沿河查勘如再有前項情事即将舟子嚴行罰辦一面迅即估工将河底石子起出以利行輪 
[日軍艦開戰勝紀念會漢口]  
　　停泊漢口之日本兵艦明石音羽二艦因中歷四月初九爲日本海軍戰勝我國之紀念日特柬請中外各官商及日本旅漢商學各界在兩艦設筵慶賀武漢官塲之往賀者甚多若輩亦知日本之紀念日爲中國如何中而竟靦顔往賀耶 
[勾串法人索詐之道員解蕪蕪湖]  
　　道員陳明遠客臘勾串法人羅克賴來蕪向崔故紳所開之匯隆典索詐礦股一案業經江督通咨各省協緝練明遠解蕪歸案免釀交涉兹悉陳明遠於月初由滬到皖又復禀控關道郭觀察對於此案未能持平辦理皖撫朱經帥即飭懷寗縣王令派差将陳明遠解蕪歸案已於初九日到蕪隨羅克賴之繙譯朱蘭舫同來寓萬安棧蕪湖縣彭令亦派差役在該棧看守以昭愼重 
軍界 
[派員赴廬相度馬營基址安慶]  
　　皖省新軍騎兵營於上年兵變後復編成立其舊有駐紥之地已爲巡防營屯紥該營則暫住於東門外砲隊營房兹朱經帥以砲隊現雖暫付缺如然亦急待徵補将來成立則騎兵即乏駐紥之地惟從前本有馬營移駐廬州之説爰即會商督練公所决計實行特派委馬輜科委員洪勳尅期赴廬查勘地勢俾便先行建造營房以免臨時倉皇不及 
[革員求開復不准浙江]  
　　已革太平營守備楊雲生禀浙撫文云伏思革職自光緒十六年蒙奏補太平守備員缺到任以後整頓營務不遺餘力迭獲土匪均蒙存記撫心自問有功無過於三十一年奉文行知以職營務廢弛奏請革職維職實非營務廢弛因秉性剛直以致上干鎭怒寃抑下情無從伸訴今逢皇恩普被故敢上凟聰聽仰求恩賜逾格准予併案附片奏請開復俾圖報効旋經浙撫批云查該革員楊雲生前在太平營守備任内營務廢弛漫無紀律經前兼署閩浙總督部堂崇奏奉諭旨革職咨行到浙當經聶前部院札行司處移行欽遵在案所請開復之處核與恩詔條欵緣事降革者不同碍難照准 
學務 
[奏革聚衆要挾之舉人湖北]  
　　鄂督陳小帥片奏云訪聞荆州府屬學務廢弛士氣囂張當飭湖北提學使高凌屬分派視學員前往澈查詎有江陵縣舉人鄧裕厘附生關棣李警烈王化隆等糾同該縣高等小學堂敎員廪生謝步瀛藉詞滋閙不服調查迫令視學員繆綸藻将未滿學期之學生一律給予畢業文憑查定章學生畢業文憑必候學期届滿考驗合格方准發給今該舉人等旣非辦理學務之人輙敢挺身干預　衆要挾謝步瀛身爲敎員乃亦隨聲附和萬難姑容據藩學臬三司會詳請奏前來除将廪生謝步瀛附生周棣李善烈王化隆等咨部斥革外查鄧裕厘係光緒癸卯恩科湖北鄉試中式第十三名舉人相應請旨将該舉人鄧裕厘即行斥革以儆刁風而維學務四月初十日奉硃批著照所請該部知道 
[頑民誤會閙學寗波]  
　　奉化縣王大令目奉禁烟命令後飭差分赴各鄉調查烟户封禁烟館凡種鶯粟各田悉令拔去鄉民無知以爲此項禁令皆由辦學士紳向縣禀請故紛紛與學堂爲難日前上蹕駐地方有頑民多人擁至該處成志學堂喧閙學董陳君與之辯解竟被毆打旋即詣縣禀訴聞王令已飭差拿究矣 
 
 

Page 12

 
 
[贛省初級商業小學堂成立南昌]  
　　贛省近有𤍽心志士發起組織初級商業小學堂日前成立在状元府開辦學生六十餘人敎員等十三人皆盡義務不支薪水閔煥章任修身兼算術王思衞任英文兼商品袁崇瓚任校長兼商　實踐商事要項楊緒蕃任東文兼手工趙士燊任國文兼簿記梅肇瑞任管理兼總商議王承楚任管理兼商議趙文匯任管理兼商議吳文鑾任珠算兼籌費程式任地理兼歷史諶仲衡任體操兼理化蘇眉裕任圖畫兼唱歌吳江清任司事兼籌費以上十三人兼擔任開辦經費惟蘇眉裕擔任校舍常年資金 
實業 
[商餘學會批准立案漢口]  
　　漢口商餘學會幹事劉維慶葉墉等刻将該會一切章程禀請夏口廳轉詳立案當奉馮司馬批示云中外各口互市已閲五十餘年大利外溢商務迄無振興之一日推原其故皆由素無商學又不知聨合圑體組織公司即有一二倣效外人從而創辦而章程未善自私自利之見又多横亘於中以致一敗塗地不可收拾人皆視爲畏途商務愈無起色該職等聨合同志創設商餘學會屏除一切惡習以合羣講學爲入手方針去損受益爲将來目的洵屬識見宏遠𤍽心公益現在日事擴充復公立一商業學堂查閲章程均臻妥協應准據情通詳立案以謀久遠 
[嚴禁米糧出口鎭江]  
　　鎭道劉襄孫觀察以近來天氣亢旱米價飛漲人心皇皇恐奸商私運米粮出口爰於日昨派員分赴沿江下游一帶嚴密稽查一面出示嚴禁如有私運米糧出口船隻一經拿獲一半充公一半充賞 
雜記 
　 
[縣令赴鄉勸慰開市松江] 　 
　　浦南葉榭鎭因銅元減折激成風潮後鄉衆以鹽捕營兵不應拘拿朱阿五送縣憤懣不平故被毁之聚源等六店仍未開市華尊張大令遂於十三日傍晚乘舟到鎭向鄉衆諭解並勸慰開市聞須繞道亭林開導利害以免再滋事端 
[奉賢又起銅元減折風潮松江]  
　　奉賢境阮巷鎭聚成山貨店生涯頗盛爲曹心甫所開店務均由凌綬臣操縱上月二十七凌倡議銅元當九與瑞記胡幼賓元豐郭近仁協興王若愚聨爲一氣遍發傳單並持簿摺令各店蓋戳簽字揚言鄉民不遵當九之議當捉送官裡詎凌平時頗作威福素不滿於衆口初三日該店遂被打毁幸所損無多當經奉邑趙大令聞報立委南橋司巡檢蒞鎭彈壓一面勸諭各商家照章行用惟凌以損失顔面竟　各店罷市並妄指打店者多人以圖勒賠不知能逹目的否也 
[標統欠債之糾葛武昌]  
　　鄂軍馬隊標統杜長榮前因修建砲標營房虧扯公欵因向省城和濟錢荘先後挪借錢六千二百串有奇延掯不遺經和濟管事朱守謙在督轅禀控當奉陳小帥批飭張統制據實查復並飭杜標　迅連自向該錢荘核算清結不得再事延緩 
[飭緝捆毆營官之私梟揚州]  
　　運司吳都轉以如臯三里廟緝私拒捕捆毆弁勇等情禀奉江督批云查此案前據如臯縣騐訊具詳即經批飭蘇臬司會同該司核明飭遵并飭勒拿邵濤等究辦在案據呈此案毆傷哨官搶奪軍装事在白晝董保在塲不得諉爲不知持論甚爲切要應即飭由通州牧就近委員馳往訪查明確一面會提袁五等覆加研訊另擬禀復核辦其捆毆哨官營勇之邵濤等責成如臯縣勒緝務獲究　除行通州如臯縣遵辦並蘇臬司外仰即遵照 
清談 
[雨錢]  
　　諺有之。天上三尺雨。民間　萬錢是言大旱之獲雨。猶獲錢也。今我蘇非但不憂無錢。并憂銅元汎濫之禍。　少者三尺之雨耳。苟降三尺雨。勝獲數萬錢。安得蒼蒼者将民間累累之銅元。化爲絲絲之甘雨。以徧灑人間也哉。 
或曰。天殆知民間已有錢。故不復雨。 
評事 
[銅元之禍]  
　　銅元之爲禍烈矣。其所以充斥而致此現象者。原因甚　雜。非一言所能盡。各省　鑄也。官之私鑄也。奸民私鑄也。外洋私鑄販入内地也。有此種種而小民於。是受銅元泛濫之禂禍。銅元本輕而利重。故私鑄多。銅元愈多而價愈賤。於是官場之抑使不收。商人之减折行用。而風潮遂因之而大起。此所以成此今日之現象也。然則謀所以補　挽回之道。千端萬緒。亦正非一言所能盡。停　鑄也。嚴禁土私洋私也。所以絶銅元之來源。速定幣制也。收拾此充斥之銅元種種方法也。所以謀銅元之善後。而此拒絶來源維持善後之方法。尤甚繁雜而不易著手。夫豈僅丁漕釐税准用銅元。即可弭銅元泛濫之禍。又豈僅嚴禁商人减折。即可平罷市鬧事之風潮也哉。 
潘傑小史 
[（四）抉術]  
　　有梅立克者。與黎姆司隣居。年六十餘矣。有二孫。其子經商於鎭。故其孫亦往焉。惟夏秋間。居鎭不適於衛。生而　又逼窄。亦不能舒敞。欲賃居焉。顧附近居屋無出賃者。南禪曾微聞其事。 
　　南禪語其母曰。梅立克先生。欲賃居久矣。　以居其二孫。顧未有當意者。我母曷往詢之如何。 
　　黎姆司。即往詰之。果如南禪言。旣訂約矣。南禪即修書於奇南。請擇一茅舍。惟須寂寞　凈。空氣醇鮮者。正封固間。適契來入 
　　黎姆司曰。爾來甚隹。固欲與汝商之。余輩将有遠行。房已賃去次。 
　　契來曰。何處房屋。 
　　黎姆司曰。是屋。 
　　契來曰。何故。 
　　黎姆司曰。並無他意。南禪欲於夏秋間居響數月。爲經濟計故賃去耳。惟非蘭租賃金。亦爲其平日所蓄貯之物。 
　　南禪向其兄唲視。亦並不言語。 
　　契來曰。将焉往。 
　　黎姆司答曰我輩将於北非蘭賃數椽茅　居焉。 
　　契來聞。言顔色頓紅。默不發語。南禪已察知其意。惟其母則茫然。尚莫知其故。 
　　黎姆司又曰。南禪已經修書於奇南矣。事若果成。詢屬甚佳。余問北非蘭名久矣。亟欲一償疇昔之願。 
　　契來依舊默無一言。南　心中頗爲不安。以契來尚未知棒中緣由。恐有憤怒之意。默視。 
契來良久。又顧而之他。亦默不一語。 
　　黎姆司又曰。汝於秋間将有兩星期之　假。汝亦可於此時之彼處。與宛南夫人及潘傑等晨夕相聚。亦一樂事也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[預備初選舉投票]  
[浙江（杭州仁錢）]  
　　四月十五日爲初選舉投票之期各學堂敎員職員等之有選舉權者均須赴各區投票以故各學堂公議十五日放假一天已奉學憲照准矣 
[江西（袁州萬載）]  
　　萬載縣司選員張少芝君由省出發蒞縣即會同印官金心農大令及初選舉事務所各紳籌商一切辦法並會同演説多次昨復将初選舉投票方法摘要刋刷分布以便選舉人不致誤犯規則 
預備舉行複選舉 
[奉天]  
　　奉天籌辦處札各屬文云照得前飭各屬初選監督舉行初選舉於三月十八日一律開始投票當經各屬将初選當選人姓名票數陸續呈報各在案現初選将次完竣亟應趕辦複選事宜兹已擇定四月二十四日作爲各屬複選舉開始投票之期該府務即按照本處前發事務期限表及各項文牘章程迅速預備以免臨時歧誤其籌辦投票開票情形並被選人姓名票數仰該府隨時呈報前來藉憑稽核是爲至要 
確定選舉人名數 
[江西]  
　　贛省各屬初選舉確定人數照錄如下南昌府南昌縣二千一百二十一名新建縣一千一百三十六名豐城縣一千一百九十二名進賢縣一千零十八名奉新縣六百六十九名靖安縣四百十二名武寗縣六百零五名義寗州一千二百二十八名瑞州府高安縣七百六十八名新昌縣八百三十二名上高縣四百五十三名撫州府臨川縣一千二百八十九名崇仁縣一千零二十八名樂安縣一千零五十九名東鄉縣七百三十一名金谿縣一千零五十七名宜黄縣六百八十三名建昌府南城縣八百二十七名南豐縣八百二十九名新城縣四百四十九名廣昌縣五百十七名瀘溪縣二百六十七名袁州府宜春縣二千零零四名分宜縣六百六十三名萍鄉縣一千六百七十四名萬載縣四千零九十九名臨江府清江縣一千零四十八名新淦縣四百零二名新喻縣五百十四名峽江縣三百二十三名九江府德化縣七百餘名德安縣三百十七名瑞昌縣四百十七名湖口縣四百三十八名彭澤縣四百四十九名南安府大庾縣三百十五名南康縣七百十二名上猶縣三百九十一名崇義縣五百名廣信府上饒縣尚未報到鉛山縣四百十八名貴谿縣五百零六名興安縣二百三十名廣豐縣九百九十名弋陽縣八百十一名玉山縣七百七十五名南康府星子縣四百零一名建昌縣四百五十九名安義縣四百十二名都昌縣七百零五名饒州府鄱陽縣一千零三十七名餘干縣九百八十九名樂平縣五百三十六名浮梁縣八百餘名德興縣二百四十五名萬年縣四百二十七名安仁縣四百三十名吉安府蓮花廳四百十五名廬陵縣一千一百五十八名吉水縣九百十九名泰和縣一千零三十名萬安縣一千零六十六名龍泉縣尚未報到永新縣九百五十八名永寗縣一百五十六名永豐縣四百三十九名安福縣六百二十五名贛州府贛縣一千四百四十名雩都縣六百六十八名信豐縣尚未報到興國縣尚未報到龍南縣五百八十八名虔南廳二百零六名定南廳三百十五名安遠縣一千六百三十名長寗縣六百七十六名會昌縣三百二十六名寗都州寗都州尚未報到瑞金縣五百五十五名石城縣五百零三名 
本埠新聞 
[蘇路滬嘉通車祝詞續錄]  
[江蘇敎育總會頌詞]  
　　宣統元年四月十二日爲商辦蘇省鐵路滬嘉綫告成行開車禮之期計自蘇路發起於奏准商辦以來迄於今幾三年矣北綫締造伊始而南綫百十有二里甫觀厥成中間歷英公司强迫借欵之困難蘇浙兩公司之滬杭甬路局承受郵傳部存欵之委曲風雲譎詭險巘起於人心耗財費時衆意沮喪而蘇路任事員役履危不怯黽勉赴功卒使坦蕩平夷之道涌現於睽睽萬目之前可謂壮哉蘇路公司成立後於浙滬杭甬綫有兩省同甘共苦之關係今滬嘉綫幸先杭甬而蕆事旦暮且通軌營業發逹蓋可預劵蘇省值税釐交困商務彫敝之餘明逹之士節衣縮食投資公司者猶累數百萬内地得風氣少遲持重者雖稔知大利在後或趦趄不前顧聞自春徂夏客車收入額鋭增而購股者遂踵趾相錯是誠社會知識之漸進而亦公司之成績昭著有以移易遐邇之視聽也吾知北綫觀成而後股東之聞風騰躍有萬億倍於今日者此特其發軔云爾頌曰坦坦蘇路其車如龍長橋虹互有聲隆隆滬首嘉尾客貨雲從蘇之尾兮浙之項維王道其大同爰自南而跨北亦尅期以竣工嗚嗚汽笛兮鳴此邦之雄風 
[新縣令接篆]  
　　新任上海縣田春霆大令昨出紅諭云照得本縣現奉調補斯缺奉憲檄飭先行赴任兹擇於四月十六日午時接印任事爲此示仰所屬官吏及書役人等知悉届時一體謁見均無違誤 
[覆訊印捕淫兇不法案]  
　　東洋車夫黄世仁被四百四十九號印捕雞姦不遂戳傷腿際曾由英署巡按廳經君提訊狡賴不認昨日上午十時又奉覆訊原告傷勢稍愈到案對質該印捕延某律師上堂辯護訊至十一時半始行退堂至供詞若何因現係預審阻止旁聽無從探悉惟聞此案已略有端倪一俟選定陪審西董尚須定期開正式裁判云 
[代理美總領事到任]  
　　美總領事田夏禮君現奉彼國政府調任駐奥領事遺缺以香港領事韋爾逹君代理昨已來滬入署視事 
[生員考職改期]  
　　本縣生員考職本定於四月十六日在署考試刻已届期而報考者甚爲寥寥昨由李司馬牌示改於四月廿六日舉行 
[請給華婦出洋護照]  
　　華人潘和尚之妻二妹現擬隨同浚浦局技師萬逹芬之妻前赴南洋爪哇地方避暑因恐滬關税司阻止出口故 
 
 

Page 19

 
 
由該技師禀奉和總領事照會滬道請給護照現聞蔡觀察已允准照辦 
[預備放寛馬路]  
　　高昌廟巡防局員李錫年日前禀陳滬道請将該處馬路放寛曾誌前報現經蔡觀察核准業已飭縣出示諭知該處居民人等以後翻造房屋務須讓進四五尺或六七尺預備将來展放馬路之用勿得抗違 
[思患預防]  
　　浦東高陸行鎭巡防局員以金家行鄉民大都持鎗打獵恐有匪類混雜其間乘隙滋擾現擬刋刷執照由各獵尸邀同董保到局具結領照以便稽查業已禀陳滬道請示遵辦 
[紀哈姆斯登馬戲]  
　　哈姆斯登馬戲自在張圍開演以來中西人士往觀者莫不同聲稱美兹定期星期五日晚間與寓滬紳商之馬匹在塲比賽跳高勝者贈送奬牌一面星期六日下午並擬開演日戲星期日晚間擬演特别戲劇 
城内 
[未便减捐]  
　　淞滬釐局督辦朱觀察批寅大餘記禀云此案昨奉撫憲批開該職商等　辦米捐甫及六個月滬上市面何至衰旺懸殊即小麥一項先由他商承認於上年八月初六日開辦該局曾經詳報寅大餘記認辦米捐案内一再聲明更不得謂開辦後始知所請核减之處斷難照准批局飭知等因除轉行貨捐局遵照外着即遵照憲批辦理 
[又獲盜匪]  
　　初二夜搶刦姚小和姚錫林家之盜匪除拿獲四名解縣外其餘逃匿之盜匪仍由南洋淞滬巡防第五營總查李祿勳帶同眼線周金山以及稽查曾慶連哨弁楊保如幫同協力帶營兵二十名於十四日下午七點鐘至二十二保二十九圖馬略橋陳家宅陳姓家内拿獲盜匪　品元尹長郎王聖保三名李總查於十點鐘将盜解至東溝營盤章管帶豹文派黄藍旗帶兵十名於十五日上午八點鐘押解至縣請爲訊辦 
[欺侮寡婦]  
　　寡婦曹李氏昨日到縣喊寃即經李司馬升訊氏供婦人出外傭工前日回家被堂叔　阿弟阻不容納且将丈夫所造田房霸佔雖經親族地保理勸阿弟恃蠻不　求　司馬判候飭差查明理處 
[寃抑已久]  
　　押犯徐連生託人在外廣貼寃單昨日由縣提訊徐供兒子於去年十月被隣人余姓拐去售賣小的當赴總選局控訴反斥小的誣告送案管押小的無可伸寃是以貼單佈告判覔保省釋 
[小孩私逃]  
　　一路巡　分局巡士於前晚一點鐘在縣署頭門口見有小孩迷路啼哭隨即帶至局中詢問據稱江北人姓王名小連生年九歲因被父毆打逃出巡官諭飭暫爲留養候親族認領 
[不認拐孩]  
　　寡婦馬周氏将陶彩生　至一路警局控稱夫故四年遺有一子年甫五歲前日被對隣清泉樓堂倌陶彩生誘拐避匿求恩追究訊之陶抵賴不認判查明再訊 
[道批二則]  
　　葉范氏禀批此案前據該廨禀復又經批飭移提張星橋提同大阿姐質訊究辦在案據禀前情仰公共公廨會審官迅遵前批辦理廨差王瑞果有賄捺情事并即訊明究報母稍徇延鄔張氏等禀批前禀批縣照案飭遵迄逾一月何以尚未遵辦仰南匯縣令速遵前批辦理該差果有賄捺情弊并即訊明究報母稍徇延 
[官事]  
　　部委電政局監理財政統計官陜西特用道姚福同四川候補縣丞李繼常昨均到道拜謁新委江蘇撫橋滬軍營幇帶湯國才到道禀見新委前哨哨官把總何篤臣左哨哨官千總鄒文彪後哨哨官把總曾憲忠到道謝委候補縣丞吳德培禀謝奉委綢捐北卡差 
南市 
[望雨孔殷]  
　　邇來天時亢旱農民望澤甚殷總工程局各紳齋議即斷屠並知照各猪行暫停開秤以防私宰 
[愼重衛生]  
　　總工程局董以現届夏令天時漸熱昨特援案示禁出售濘檬永冰塊冰忌淋凉粉等物如違拘 
[侵佔水道]  
　　總工程局路政處查得西門外羊尾橋附近山東會舘沿浜駁岸近正興工修築未領執照又佔水道特傅九圖地保到局諭将匠頭傳案究問 
[追獲拐匪]  
　　住居南京街之陸周氏有一六歲男孩名金因昨被皮匠彭雲祥誘拐逃逸追至董家渡始得扭住送至南區轉解工程局訊明屬實判彭戒責二百下押七天孩給周氏領回 
[副探獲賊]  
　　積竊陳杏林前日竊取靜安寺附近某姓之銀表衣服行至南市被副探拘獲解至工程局判戒責二百下押七天贓存局待認 
[背夫私逃]  
　　戚壽生之妻陳氏於十二日捲物私逃由戚之學徒張金福窺見該氏與兩男子同于小東門城脚六十號門牌内戚往找尋内係小工羅雨亭及潘長友二人同居惟陳氏不見當将二人挜至工程局經陳副裁判提訊羅供陳氏係小的之表弟媳被人拐逃來申其日曾在城内四牌　地方見過一次未與交談此次逃逸亦不知悉潘供小的與羅局住不知其事判羅潘一併交保着羅尋交陳氏到案訊奪 
閘北 
[查明下落]  
　　朱炳奎控周蘭庭拐賣其媳楊氏四路分局正巡官因訊供不認判周拘押飭朱自行找尋在案昨朱復投局訴稱探悉被周賣於嘉定顧姓家請将周蘭庭暫押小的自往該處将媳扭案巡官准之 
[女孩待認]  
　　女孩蘇扣子係江北人昨在閘北迷路由四路分局巡士帶局留養待認 
[販賣私鹽]  
　　張仁荘販賣私鹽由緝私營巡丁查　解至四路分局押候查明核辦 
[不認冐牌]  
　　美孚火油行洋人控仁記火油棧将新牌火油冐充美孚老牌售於祥泰洋貨店昨羅巡警總局飭傳仁記經理人徐雲章到案訊供不認判交保候查 
新租界 
[承認通姦]  
　　侍者張東生與華榮卿之妻陳氏私姘被華偵知以致陳氏吞烟斃命等情已紀昨報前日下午上海縣李司馬聞報蒞驗華偕其母華楊氏訴稱陳氏與張姘　曾從姦所捉獲由張出立不再往來筆據将就了事詎仍暗中苟合昨由小的往領氏即吞烟身死質之張東生供認通姦惟求寛宥判張還押捕房候移提訊辦並准華榮卿具結棺殮免予檢驗 
英租界 
[漠視衛生者鑒]  
　　工部局控虹口高士榮家房屋不潔有碍衛生曾由公堂論令存洋三十元限期修理在案昨已修竣由捕房将高解廨官以旣已修竣判高開釋存洋發　 
[查明匪徒履歷]  
　　徐鳳嗚（即梁鳳山）趙女寳（即楬如海）唐立發等因身帶六門手槍經過租界被浜北捕房包探楊掌生查獲並查得梁任梁家荘曾将其姪梁正延殺死逃逸並在阜寗縣境犯刦其同黨周三周石林已被該處西門外蘇州會舘警局擒獲收押在案爰於昨日将梁等一併解廨請爲訊究判押候函致阜寗縣查明再核 
[鄉民保護糞坑]  
　　靜安寺左近鄉民吳炳七家門首設有糞坑工部局小工金榮春前往拆除反被　打旋即拘入捕房昨解公堂請究判吳開釋著赶将糞坑拆去以重衛生 
[曾否藏匿小孩]  
　　談阿三談楊氏控王連生王韓氏串拐小孩藏匿賓邑捕役湯錦所開之客棧内當經公廨将湯移提到案訊據供稱客棧係伊母所開昨日又由據房将湯母儲氏傳案據供實不知情判分别交保候查明再訊 
[限期繳清欠欵]  
　　英商義記洋行控胡伯英欠銀七百兩昨由　房将胡傳至公　據供已經繳過四百元今復當堂繳洋五十元餘求寛限判胡交保限一月内繳清 
[限期出淸定貨]  
　　英商喴利洋行控同興號主鄧輝記不出定貨昨日午後由　會訊判鄧交五百兩人銀並保限兩個月出清 
[原被一併送局]  
　　沈會卿沈高氏偕見　 
 
 

Page 20

 
 
沈阿金沈阿大沈阿二等控王申文拐匿六歲小孩昨由捕房将王解廨請究中西官訊得原被均住界外判一併解送閘北巡警屬訊明核辦 
[聽候宣佈堂諭]  
　　西洋商人鳳加山延某律師控告粤人葉錦春違背合同一案昨日午後由慶復訊原告洋人偕見証投稱去冬在北四川路開設呌貨店葉爲買辦立有合同不料葉竟悔議致受虧損葉亦延律師伸辨良久判葉交原保候兩禮拜内宜佈堂諭 
[妓女烏可爲妻]  
　　西装華人王植三控伶人汪笑儂及婦人玉蘭香　使伊妻玉文香捲逃一案昨由　房将兩婦一併解廨先據原告投稱妓女玉文香係在棲流所娶出曾在禮拜堂婚配爲妻今被唆使捲遴是以控告玉文香供因王欲帶往天津圖賣不遂已被　傷是以不愿同居判兩婦暫留女所候提集人証於下禮拜三再訊 
[自有領事管束]  
　　英商新沙遜洋行控虹口百老匯路無領事管束洋人沙鈔力特欠租不付昨經公廨實讞員與英巴副領事曁值年領袖總領事薛福德君會訊被告延律師譯稱沙鐵力特係法國商人有文憑呈電判将案註銷著原告照章赴法公堂控告等 
[拐匪收押西牢]  
　　蔡言元偕妻閔氏控吳奎林将伊女拐至蘇州串通陳周氏賣於鴇婦金和姐　姚朱氏一案昨日由廨復訊朱氏遵斷繳洋五十元周氏繳洋五元判一併開釋吳金林判押西牢四年期滿逐出 
[妓女苦楚不堪]  
　　妓女小金媛因被湖北　吉慶坊龜鴇李金林即李阿大等凌虐昨由濟良所解廨請示判留候提集人証再訊 
[控人者反被人控]  
　　沈祝林前被李芝卿控告騙取縐紗經　堂訊無証據将案註銷嗣沈以李行竊朱小榮　表羅祥雲收贓等情訴知捕房捕頭即飭包探往查屬實昨将李羅兩人解廨請究判各押四天表還原主 
[婢女暫留良所]  
　　濟良所昨解婢女范鳳卿到廨據供家主在克魯森洋行爲買　母住虹口判留所候查明再核 
[搶取金挖耳]  
　　周王氏偕傭婦王袁氏控過犯許兆春在三馬路搶取金挖耳由探查獲解廨請究判押西牢九個月期滿逐出 
[收押三禮拜]  
　　嚴寳榮控流氓王阿四攫取小孩手鐲昨由捕房将王解　請究判從寛押三禮拜 
[脚踏車傷人]  
　　顧小連乘坐脚踏車将陳來生撞傷昨由捕房解廨請究判罰洋五元再還陳傷費洋十元完案 
美租界 
[幸未燎原]  
　　北河南路唐家衖某姓家前晚一時失火幸即撲滅皮帶車半途折回 
[俄人行騙]  
　　俄人畢申夫騙取某舗鑽戒值洋千元昨由西探查獲拘解俄署訊辦 
[誘匿圖賣]  
　　張阿二昨至捕房報稱被妹徐張氏将伊妻揚氏誘匿圖賣捕頭即飭包探将楊氏帶入捕房給張領回丁案 
[形跡可疑]  
　　粤人梁阿九形跡可疑被粤探鍾鐸拘解捕房押候查辦 
[因何被毆]  
　　黄英濤昨至捕房控被同居黄陳氏毆傷捕頭飭令退去候查明因何起釁再棧 
法租界 
[捉老鼠起火]  
　　吉祥街臨平里慶餘雜貨號日前失愼昨由捕房将店主倪子香倪杜氏夫婦及夥倪安金解廨倪夫婦同供保有火險銀二千兩此次失火因棹上置有捕鼠鉄絲籠杜氏聞籠内有鼠跳躍持燈　視以致　及　帳迨子香驚覺已不及施救中西官以情有可疑判候傳到隣人再訊 
[捉臭虫起火]  
　　大馬路德銘里曹全吉宣紙號失愼一案昨由公廨将店主曹延柱司賬趙琴傳案訊究曹供因趙琴搜捕臭虫以致失火該店開設數十年向來保有火險銀二千兩店中存貨值銀一千二百餘兩求鑑判趙琴仍交原保廷柱収押候再訊究 
[何可勉强]  
　　孀婦張趙氏之女名阿囡年甫十四歲近被木匠楊掌桂欲據爲妻趙氏不允楊遂勾通趙氏之姊楊張氏倩人寫就婚帖封儲禮洋兩元由楊張氏送去勒令允從趙氏仍屏拒不理兹由楊朦報捕房飭探将趙氏母女一併提廨經中西官訊知實情並察出婚帖確是一手所寫張氏亦供認受愚判阿囡交其母領回擇配張氏押捕房牢月楊押三月 
[負欠而逃]  
　　三洋涇橋通逹船局主李小湖積欠廣茂和房租洋八十八元控由公堂出要往提李已逃逸遂由廣茂和将棄下之物收管抵欠一面仍飭探查拿 
國外新聞 
[日本派定傅覽會會長]  
　　十四日東京電云伏見宫親王業已簡爲英日博覽會會長 
[日本火災]  
　　十四日東京電云舞鶴軍港於昨日午後失火燬屋二百七十間傷人二十名 
[英員演説海軍問題]  
　　十四日倫敦電云英國海軍部某大員近在某處演説謂德國至一千九百十一年奪雷諾脱式戰艦十七艘未必能告竣其已定造者僅有十一艘 
[德國飛船之成績]  
　　十四日倫敦電云齊泊林伯爵飛船在胡曷丹堡省喬平干地方降地装油之際撞於樹上毁飛船木架九十尺前舵亦受損傷此次飛遊於三十八點鐘内駛行八百英里之遥德人聞此成績異常歡樂 
[香港汽船撈獲水雷]  
　　十四日香港電云政府輸送汽船維多利亞號在香港船港之南六英里航道之間撈獲浮水雷一具計重七十二磅係英廠所造香港海軍官吏現正查其來路大約係前時安置水雷時飄失者 
[土國政界近事]  
　　十四日栢靈電云土爾其前任内閣總理大臣吐菲克已奉使德奥俄各國報告穆哈默德第五登極事宜土皇已諭飭戈爾孜将軍整頓土國陸軍 
[土爾其占據波土]  
　　十五日倫敦電云叅晤士報駐德黑蘭訪事電稱土爾其常備軍已在邊陲附近蘇其蒲拉克地方占據波土路透訪事自德黑蘭來電謂有土爾其大軍一隊聞将占據波斯西部之克化薩爾買斯宇魯米雅三處其地悉在台勃里附近 
[澳洲内閣解職]  
　　十五日倫敦電云據澳洲美而邦電稱澳洲總督特勃萊伯爵不允下令解散議院故工黨内閣已於本月十一日辭職前任首相台京氏現正組織新内閣 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[法部會奏庫倫添設理刑司員仿照𤍽河變通章程辦理摺]  
　　奏爲庫倫新設理刑司員擬仍查照𤍽河司員變通章程辦理以昭畫一恭摺會陳仰祈聖鑒事宣統元年閏二月初九日内閣抄出庫倫辦事大臣延祉等奏庫倫刑案日多擬請添設理刑司員專司其事以免參差一摺初八日奉硃批著照所請該部知道欽此欽遵抄出到部查原奏内稱庫倫章京等未諳刑律是以覈覆各案挂漏殊多擬照𤍽河都統辦法添設理刑司員一員法部於正途候補人員揀選熟習例案數員上理藩部帶領引見奉旨圈出後由部發給勘合烏拉票赴庫專理刑名其差限資俸以及差滿甄别奬留均仿照理藩部司員筆帖式等滿届時查看覈實辦理該司員旣不兼他項差使自應優給薪水藉以養廉擬按月籌給薪水銀一百兩各等語業經奉旨允准自應遵照辦理惟查該大臣原奏旣稱擬照𤍽河辦法添設司員又稱由法部揀選數員由理藩部帶引差滿仿照理藩部司員筆帖式辦理等因前後兩歧似於𤍽河辦法未能深悉查理藩部則例内開𤍽河都統衙門理事司員三年更換遇有缺出先期由該員呈請該管都統備文報部由部於司員内揀選擬定正陪出具考語保送吏部由吏部帶領引見等語歷經辦理在案又查法部於光緒三十三年十月二十六日奏變通𤍽河司員章程摺内聲明𤍽河地方衝要蒙民交涉之件日益繁多嗣後不分正途捐納勞績擇其熟習例案者擬定正陪照章咨送吏部帶領引見且該員等承乏邊隅供差清苦辦理一切奏咨案件以及秋審事宜在在皆關緊要三年差滿其勞績誠有足多者因仿照從前提牢官期滿移咨吏部遇缺具題補授之例一體奬叙當經奏旨依議欽此欽遵亦在案今庫倫係添設理刑司員與𤍽河事同一律擬即專照該大臣原奏所稱将庫倫理刑司員一員查照𤍽河章程辦理任滿時如果得力即由庫倫辦事大臣咨行法部照章奬叙俾資鼓舞至該大臣奏稱按月籌給司員薪水銀一百兩亦應如所奏籌給以示體恤如蒙俞允臣等即行文庫倫辦事大臣並由法部擬定正陪咨送吏部辦理以符定章臣等爲畫一辦法起見是否有當謹恭摺會陳伏乞皇上聖鑒訓示再此摺係法部主稿會同理藩部辦理合併聲明謹奏宣統元年四月初三日奉旨依議欽此 
專件 
[皖銅官山代表與凱約翰第一次到外部會議辯答詞（旅滬安徽路礦公會來稿）]  
　　皖銅官山代表方太史玉山吳太守季白江觀察湘嵐偕督撫所派任輔臣太守曁繙譯錢李魏三君到外務部俄頃英商凱約翰亦偕繙譯梅爾思君同來彼此詰論甚久代表諸君均理直氣壮侃侃而談直至下午一鐘時凱氣沮詞窮無可置辯而去兹撮其辯詞大略錄下 
梅譯凱約翰云你們安徽人知道開礦利益呢若是找們能在你安徽地方開礦我固然是得了利你本地人亦狠佔便宜的我同你們安徽人交情狠好所以我這幾年來午方百計總想把這鑛辦成先在安徽撫台　訂有草合向後到外部訂有正合同所有花費的錢約去英金四萬磅只是爲成本過鉅找一人没有這許多錢所以定約後我就回英國去招股找大家朋友去湊錢這也不是容易的在你們看我没有在山以爲找是未辦哪其實我心裡天天在那裡辦呢你們説安徽人民情不服其實那地方人狠願帮著做工説他們不服的話我是不信這都是你紳士們住在省城離那地方狠遠的不曉得那地方的情形只聽著謡言看著報章就説是民情不服了其實是没有的我這次來的時候有些朋友送我説是安徽人待你很不好的總説你未開辦你去也無益我説安徽人向來誠實絶不欺我的今天旣與諸公見面正好細細談談代表人云這件事是久應了結的只是貴商人遠在英京業經躭擱五年了這次來的狠好我們且不説别的先請問你兩國商務可是以合同爲憑呢凱答云那是要憑合同的 
　　代表人云旣是要憑合同這銅官山礦就應照原訂合同辦理我且先把原訂合同第四第五兩條念給你聽聽當譯出告訴一遍（第四條云開礦地叚應於未動工以前詳備圖説将開洞蓋廠挖溝處所逐一標註明白知照商務總局派員會同地方官查明果無窒碍由該公司備欵交商務局向民議購或租不得私相授受）第五條云自奏准簽字之日起以十二個月爲限如逾限不開合同即行作廢報効銀兩不得索還 
　　你聽這是原訂合同的條文不錯麽凱答云不錯這是的 
　　代表云旣是不錯條文内自奏准簽字之日起以十二個月爲限可是自光緒三十年四月二十二日起至光緒三十一年四月二十二日止就是這十二個月麽凱答云就是 
　　代表云旣是以這十二個月爲限你如何限内并未動工開辦凱詰問云條文内載的是動工仰是開辦呀 
　　代表答云第四條内明説是未動工以前須詳備圖説備欵購地自然於限期内是要動工纔得算開辦凱默然 
　　代表云旣於限期没有動工就確確是逾限未辦了這第五條説是合同作廢報劾銀兩并不發還豈不是實在廢約的鐵據嗎凱云你們説是未辦我總説並不是未辦我當那年訂草約時候我就在山上挖了兩個洞我這不是已辦麽 
　　代表云那是探驗礦苗的洞這開辦却不是空説的照原約第四條看來必須於未動工前備欵交商務局向民間購地然後纔能開辦你於光緒三十一年四月二十二日以前并没有備欵交商務局購買尺寸的山地你從何開起這就是逾限未辦的實在憑據你旣是逾限未辦這個約就應作廢是無待説的凱默然良久徐云這些話前數年都説過了來往文牘亦狠多的現在不用説罷你們就説我政府裡也未必承認往年我外務給我有一信據我欽候説這件事已面向慶親王説明了我政府是不以廢約爲然的這封信就是帮助我的憑據（當取出信來交代表閲） 
 
 

Page 27

 
 
代表云這信是你外部給你的信我們不必管但你説你欽使同我慶親王説明這是那一年的事凱答云這是三年前的事代表云你説三年前就向慶親土説明慶親王管理我外部我外部這三年内就有許多次照會到你公使那裡要飭你們廢約並要叫麥奎離山是我外部並没有允你不廢約之憑證凱默然徐云你們説是商務我説這合同是在你外部訂的曾經奏准過的這該由政府作主今你閣下四人來要談廢約難道你們就能作主嗎我們英國人凡政府要做的事百姓們祇有服從命令的不得干涉的你可知道我這次來是同你政府裡説話你們四人無逼我廢約的道理（未完） 
[蘇州府物産會事務所草案]  
　　宗旨本事務所爲組織蘇州府屬物産會籌備一切事宜之總機關以謀南洋第一次勸業會之發逹 
　　辦法（甲）本所成立後應行佈告如下一報告南洋勸業會事務所二通告蘇屬各商會及工商學各界（乙）本所成立後應請蘇州商務總會照會蘇屬各分會協力調查徵集各處天然物産工藝美術等品（丙）本所於星期二下午爲各職員常會期如遇有特别提議事件由主任先期通告各職員開臨時會 
　　職員及職務創立員二員主任本所一切事宜調查員（無定額）訓查蘇屬天然物産及工藝美術等品分别担任坐辦一員處理本所一切事宜書記一員職掌公牘函件屬草事項繕校一員專司本所繕寫事項庶務一員收受調查物産關於庋藏布置事項次及本所一切雜項會計一員專司本所開支欵項 
　　選任創立員由本地方各圑體中選舉調查員由本地方各圑體中三人以上之公推（經創立員之認可者）坐辦由本事務所選舉後公同延請書記繕校庶務會計各職員由創立員委任 
　　經費本事務所除會場經費由地方官量籌補助外所有本所按月開支等項由蘇州商務總會籌墊其不在額支以内者分列如左（甲）所地附設蘇州商務總會不取租金（乙）創立員熱心任事不支夫馬費者聽（丙）調查員酌酬公費如有𤍽心公益不願受酬金者聽其有懋著勞勩者俟物産會成立後由創立員呈請南洋大臣奬勵（丁）坐辦由商會職員或幹事員兼任不支薪水（戊）書記繕校庶務會計各職員俟物産會成立後酌予酬金 
附則本所爲組織蘇屬物産會而設以物産會開會之日爲止 
小説 
[俠情小説卿小傳（一名像片案）應著（十三）]  
[第九章密切陳訴]  
　　縵見諸人旣去。即以首招漫曰。來前漫起就之。縵出其纖柔豐潤之手。握漫之手。曰鬍公乎。抑知我思慕之殷。與夫盻君蒞止之切乎。漫時卽縵身旁。並坐榻上。曰是固人情之常態。焉得不知。縵曰。非也。公以與我晤僅數面。而我遽以稠密之情話相加。遂不能不疑我如尋常姊妹。操媚人術者之口頭語矣。然我之。與公固非若偶然之遇合。公識我於七夕。時我良不識公也。而我。彼時憔。悴落莫之形容。每對鏡輙不覺涙泚盈睫。自嘆生世不偶。致令此曾經爭。妍鬥艷於繁華綺麗之場。而獨張艷幟之人。一旦墮落至此也。乃公竟能於流水行雲一瞥之頃。識我於風塵骯髒之中。而竭力揄揚之。良非我之知已耶。然我尚漠無所知。及與燕山公接。而後知有公也。曁相晤於江西會館中。在公初不經意。而我凝視最久。知公柔腸俠骨。迥出尋常座客無一人能及。亦無一人能。知公者。故我當時已深篆公於肺。腑而欲以我椎心剌骨不可告人之身事託公矣。公乃疑我作口頭語以媚公。鳴呼鬍公妾心碎矣。言至此涙光瑩瑩。作珍珠墮。點點着衿袖間成暈。 
　　漫眞性情固極眞摯。而於交際塲中閲歷頗深。行院之技術備知。雖視縵卿之容止。知爲純厚之心性。然究不敢於其陳訴者。確信不疑。乃温語慰之曰。卿之情愫我豈不知。顧凡人有密切之情事。不可無故示人。今卿與我僅匆匆數面。而即欲以至親切之情告我。於卿似非所宜。卿能確知我不足敗。乃事耶在人之明。卿又能自信乃爾耶。縵曰。公言良是。且我知人素極不明。如明也又。何至有今日者。惟獨於公。則我自信頗眞。且亦嘗質之燕山公而許爲不謬也。故中秋之讌。妾以爲非常之幸也。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
