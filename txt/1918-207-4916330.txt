# 1918 - 207 - 4916330

 

Page 1

 
 
   
 
 

Page 2

 
 
時評 
[會（冷）]  
　　會字之義合也合衆人之身於一處合衆人之說爲一說合衆人之心爲一心也然而中國近來之景象則每因是而分離焉 
　　南北之分立豈非由於國會乎因會而竟見不一則爭爭而互不相下則分離此屢試屢驗之事也南北之分曰於國會北方各派各系之分由於屢次督軍團之會議今天津督軍團又在會議矣論者每謂將謀一致之行動而余則預料其結果將必又分孰派執系也 
　　何則今後之總統副總統總理各人無不各出死力以爭也總統副總統總理之缺有限而各人之爭之數不能遍及非分離不可得也 
命令 
[七月三十一日大總統令]  
　　任命呂世芳劉鍾英爲大理院推事此令 
　　又令　任命胡錫安朱得森署大理院推事此令 
　　又令　郝得志加陸軍少將銜關麟書授爲陸軍步兵上校傅應燕劉有德均加陸軍步兵上校銜此令 
　　又令　陸軍總長段芝貴呈請授徐鳳春張權爲陸軍步兵中校並加陸軍步兵上校銜王永順爲陸軍工兵中校並加工兵上校銜王韞章爲陸軍步兵中校冀汝桐爲陸軍砲兵中校均照准此令 
　　又令　陸軍總長段芝貴呈准正黄旗蒙古都統恩澤咨請以慶澤陞補公中佐領應照准此令 
　　又令　陸軍總長段芝貴呈准綏遠都統蔡成動咨請以蒲昌陞補鑲白旗佐領應照准此令 
　　又令　平政院院長夏壽康呈請任命孫祖漂爲書記官應照准此令 
　　又令　京兆尹王達呈請任命謝宗陶爲本署總務科科長應照准此令 
　　又令　内務總長錢能訓呈准安徽省長黄家傑咨請任命馬壽君試署安徽蕪湖警察廳警正應照准此令 
　　又令　陳光逵給予二等文虎章此令 
[八月一日大總統令]  
　　任命徐森爲蘇常鎭守使署參謀長此令 
　　又令　任命朱晏爲淮揚鎭守使署參謀長此令 
　　又令　任命趙桂成署通海鎭守使署參謀長此令 
　　又令　國務總理段祺瑞呈請任命王存爲國務院秘書應照准此令 
　　又令　參謀總長蔭昌呈請任命翟長發爲淮揚鎭守使署中校參謀朱鍾奇署通海鎭守使署少校參謀均照准此令 
　　又令　陸軍總長段芝貴呈陸軍第五師副官長高維嶽因病辭職應照准此令 
　　又令　陸軍總長段芝貴呈請任命劉麟閣爲陸軍第五師副官長應照准此令 
　　又令　陸軍總長段芝貴呈准察哈爾都統田中玉咨請以德勒格爾陞補商都牧羣翼長應照准此令 
　　又令　陸軍總長段芝貴呈准察哈爾都統田中玉咨請以阿迭雅陞補左翼馬羣翼長巴勒津呢瑪陞補踝馬羣翼長均照准此令 
　　又令　陸軍總長段芝貴呈准　白旗漢軍都統達壽咨請以緒長慶宗陞補參領元全茂常銘陞補副參領如齡雲龐安鍾愉陞補印務章京恒昌永年殿莪陞補公中佐領均照准此令 
　　又令　時愼修給予三等嘉禾章此令 
專電 
[北京電]  
　　張作霖來因不愜於徐樹錚與曹張議收拾軍事之法徐曾三次謁曹不見託曹瑛疏通無效並聞張曹擬先推翻徐仍擁段徐乃急電倪來時局將重大發已展（一日下午七鐘） 
[北京電]  
　　津議對戰事仍從原有計畫貫澈到底曹錕則表明攻粤主旨關於前方調遣輸運接濟各項已有具體辦法惟副座問題意見極不融洽由王揖唐問題意見極不融洽由王揖唐徐樹錚分頭疏通後咸願取决於倪即去電敦促倪因專車趕來訂今午正式談判 
　　（一日上午十鐘） 
[北京電]  
　　津電副座問題發生爭議由倪主張擱置專俟平南有功者王揖唐在津大宴段派督 
 
 
 

Page 3

 
 
團及各代表（二日下午一鐘） 
[北京電]  
　　吴佩孚昨致曹電絶對不能再戰勸住天津勿動如再南下必至大失敗曹意已决定不再戰（一日下午七鐘） 
[北京電]  
　　陸榮廷等近以外交危急又向北京表示願早息兵 
　　（一日下午七鐘） 
[北京電]  
　　曹錕頃有長電來京變更攻粤計畫以病體不堪再征前敵軍事仍請張懷芝暫總其成（一日上午十鐘） 
[北京電]  
　　東海聞津議交推亟派吴笈孫赴津聲明不願應選實則以退爲進别有用意 
　　（一日上午十鐘） 
[北京電]  
　　龍濟光派其子體乾携欵四十萬回瓊藉固軍心 
　　（一日上午十鐘） 
[北京電]  
　　吴佩孚電已令蕭閻兩旅包圍永州（二日下午一鐘） 
[北京電]  
　　馮再電曹張來京商决時局（三十一日上午十二鐘） 
[北京電]  
　　馮派王克敏赴津邀倪張來京接洽（二日下午一鐘） 
[北京電]  
　　赴崴之陸軍第九師混成旅定三日下午由南苑出發共千二百人係步隊尚有馬砲隊續由京奉開拔（二日下午一鐘） 
[北京電]  
　　參陸處提出之出兵西比利亞說帖（一）下動員令（二）預備兩師（三）作戰計畫（四）運輸辦法（五）經費籌備交由閣議討論結果均已可决（二日下午一鐘） 
[北京電]  
　　今日閣議討論出兵海參崴手續已决議派定林建章艦長爲海埠海軍代將節制該處海陸軍事與各國艦隊接洽一切又法律適用條例關於國際私法如對德奥及他國人民在我國之適用國内法皆規定 
[北京電]  
　　黑鮑再電告急稱謝軍又敗满洲里益形吃緊閣議决定出兵以固國防但聞日亦欲助我共同動作關係中日協定應付非常棘手（二日下午一鐘） 
[北京電]  
　　庫倫新疆均有急電報告敵情緊急參陸處昨開大會議結果决定行行出兵满洲里已將辦法提付本日閣議 
　　（一日上午十鐘） 
[北京電]  
　　張家口自闢商埠地點勘定河東土兒橋由田都統請欵六十萬飭部照撥（一日上午十鐘） 
[北京電]  
　　美國對華政策發表此間輿論一致歡迎（一日下午七鐘） 
[北京電]  
　　新議員自東西兩站來者至一日止僅及百名再電行催（二日下午一鐘） 
[香港電]  
　　莫督軍復派李福林赴肇慶請李耀漢回省親理各事七月杪國會議員支取公費者共有三百二十人再增數人可足法定人數兩院今日開緊急會議歌日可開正式會議　　（二日下午三鐘） 
外電 
[北京電]  
　　曹錕昨日用書簡向中内提出關於四省經略使之權限及組織之詳細條件且云如蒙中央允許即南下該條件内容如下一權限統轄四省軍務及關於軍事上之政務二四省經略使署經常費每月支給十二萬九千元三添二混成旅每年支給費用七十九萬三千元四設置憲兵隊及警察隊每年支給經費三十七萬元五支給以上各機關設置費若干（二日） 
[北京電]  
　　國務院昨日派專員津與張作霖商議满洲里方面出兵事宜（二日） 
[北京電]  
　　天津會議因倪嗣冲亦出席故與會諸人於徐世昌爲總統段祺瑞爲副總統之議皆意見致（二日） 
[北京電]  
　　昨日國務會議决議允俄國公使之要求所有俄國應得之庚子賠欵以後仍照舊例償還俄國（二日） 
[北京電]  
　　據國務院方面消息南苑第九師混成旅豫定明日 
（三日）上午出發由陸路赴海參崴（二日） 
[北京電]  
　　駐屯中國北部之法兵二百十名安南兵二百三十名與將校十五名於今晨由天津赴大沽擬乘由滬抵大沽之汽船盧蓬號赴海參崴（二日） 
[北京電]  
　　今日國務會議决派海容艦林長建章上校與將官之待遇令節制中國派遣海參崴之陸海軍將於明日以命令公布云（一日） 
[北京電]  
於今日國務會議通過參陸辦公處提出關於满洲里方面出兵之案件（一日） 
[奉天電]  
　　以出征中之新編旅團改爲奉天第三十師任命張如任（譯音）爲師長張爲改編赴長沙（一日） 
[廣東電]  
　　據官場消息云雷州陷落時南軍獲得山砲四尊機關鎗二十二枝洋鎗二千五百枝子彈約五萬發（一日） 
[廣東電]  
　　廣東財政廳長楊永泰爲維持鈔票市價起見擬倣照香港英國戰時彩票辦法出售廣東公債彩票其辦法如左公債彩票出售總數定爲一百萬元每一全張分十條售洋十元每兩個月開彩一次師總商會經理（此處電碼不明）託郵務局代售所得之欵以七成作彩銀兩成爲維持鈔票市價用餘一成則半充發行之經費半充零售人之酬金（一日） 
[東京電]  
　　政友會今日開幹部會議協議重要問題（二日） 
[東京電]  
　　傳聞日本政府近日將發行一億圓之臨時國庫證券以之暫墊對俄出售軍需品之代價（即日本以軍需品賣與俄國俄國所積欠之欵項）並補助正金銀行之財力 
　　（二日） 
[東京電]  
　　政友會總裁原敬氏將於數日内歸盛岡（二日） 
[東京電]  
　　日本政府爲報告外交調查會之經過且協議關係事項於今日召集臨時内閣會議（二日） 
[東京電]  
　　由日本向中國提議請免除日本應得之庚子賠欵之說日本當局聲稱不知有此事故一船人士多不信有此事　　（二日） 
[東京電]  
　　上原參謀總長决計留任今日入覲日皇面奏軍務重要事項退出後即到參謀本部視事（二日） 
[東京電]  
　　寺内首相今日入覲日皇就於内外重要事項奏請裁可並奉答勅問加藤海軍大臣亦於今日入覲日皇面奏所管事項（二日） 
[東京電]  
　　時事新報云美國政府之回答達到日本政府後日本政府之態度因已於内閣會議外交調查會告一段落故當當然不再開外交調查會即自今以後日本政府亦不另行公表此事之經過惟因問題已作一小結束將爲某種之聲明耳　　（二日） 
[東京電]  
　　陸軍中將兒島　次郎繼任朝鮮總督府警務總長　　（一日） 
[東京電]  
　　於今日下午在首相官邸開臨時外交調查會由後藤幹事長報告本閣議外交上重要事項（一日） 
[東京電]  
　　大島陸相後藤外相水野内相入覲天皇各伏奏所管之重要事項（一日） 
　　以上東方通信社電 
戰電 
[巴黎電]  
　　今日下午公報云德軍猛轟後攻擊哇爾希勒夏陀村之法軍新陣地法軍擊敗敵軍固守陣地哇克河右岸菲朗太特洛瓦東北有活動之戰事塞蘭巨村曾易手多次卒爲美軍反攻占有敵軍在美斯尼聖喬治附近芒第第愛東面泊勒特叢林末斯河右岸伏斯巨襲擊多次均未得利法軍在貝爾台萊胡爾呂東北襲擊俘虜數人今晚公報云全戰線有砲隊戰事敵軍在芒第第愛與瓦斯河間安特宇維北面襲掣未獲效果（三十一日） 
[巴黎電]  
　　德軍之抵禦現漸失其後衛之性質蓋屢以全師之生力兵與戰卒不能阻止我軍前進之故敵軍目下似圖以其衆扼守一鞏固之陣線惟法美軍今仍各東北菲斯美鎭進逼前二十四小時内曾擊敗猛力反攻之敵軍數次逼令退回出發點或退至出發點以外萊姆境之德軍大舉向聖幼發萊斯村進攻圖免左翼受逼但敵軍未能佔據此可貴地點僅向該村匍伏稍進法美軍由菲勒出發從事抄擊貝特洛將軍則沿安特河而進其結果使敵軍復漸入一協約軍所造成之凸隅　　（三十一日） 
[倫敦電]  
　　陸軍議會副會長美佛森氏今日在下院演說謂西歐陳線之英軍自三月二十二日至今共俘敵約一萬四千五百人（三十一日） 
[巴黎電]  
　　軍事專家皆謂目下之苦戰僅屬新大戰之先聲敵軍現正竭力鞏固其兩翼陣線（三十日） 
[倫敦電]  
　　昨日下午美軍大本營路透訪員電稱昨日美軍陣線戰事終日不輟敵軍抵禦極猛且調生力兵助戰故美軍未能得進步但敵軍未必能背凡塞勒河而列陣云 
　　三十一日） 
[倫敦電]  
　　今晚美軍公報云美軍激戰後繫退哇克河陣線反攻之敵軍美軍陣地益有進步（三十日） 
[羅馬電]  
　　意國公報云敵軍猛攻柯爾倫爲意軍所破 
　　(三十一日） 
[亞姆斯特丹電]  
　　柏林轉來七月三十日官電云今日下午二時德國歐區杭上將及其副官特萊斯勒氏由某俱樂部歸來行至歐區杭上將住宅附近有一人乘車過前抛擲炸彈歐區杭上將與特萊斯勒氏均受重創旋即殞命兇手及御者均就逮審訊後知暗殺陰謀實出於莫斯科社會革命黨 
　　（三十一日） 
[倫敦電]  
　　路透軍社得悉協約國在俄國之舉動其目的乃在輔助却克軍阻止德國加害彼等並不恤犧牲阻止俄國任何部分染日耳曼主義協約國於此毫無開拓疆土之志且以維持俄國主權爲主旨一俟達到上舉目的决不留一兵卒於俄土云（三十一日） 
[亞姆斯特丹電]  
　　柯夫洛電稱彼得格勒虎列刺疫症日見其甚七月二十日有一百七十起七月二十一日有二百零九起　　（三十一日） 
[華盛頓電]  
　　航務部總長赫萊氏致電中政府謂彼信中美兩國友誼可因上海中政府船廠爲美建造船舶更爲鞏固云 
　　（二十八日） 
要聞一 
[天津會議之内幕]  
　　大會議與小會議 
　　據某方面消息三十一日天津會議情形頗有發展聞曾開兩次會議一在曹家花園列席爲曹銀張懷芝張作霖龍濟光田中玉徐樹錚此爲第三次之大會議對於大總統决定舉徐已無問題副總統一席則討論結果仍一致推段然此會之外又在王郅隆宅開一小會議則列席者爲徐樹錚王郅隆王揖唐曾毓雋諸氏其結果雖未詳知但聞張作霖副總統之說頗占優勢因而大總統問題亦曾重加考慮目下又在分頭疎通中并盼倪督軍速來作一最後之解决倪昨晚已到是八月一日之會議情形蓋尤關重要也自奉督張作霖來津後皖督倪嗣冲亦擬赴津與會兹聞倪督已於前夕（三十號）十鐘自蚌動身赴津計程日昨傍晚當可抵津並聞倪督起程時曾致電政府略云因有軍事要件須與要件須與曹經略使張總司令張奉督面晤商榷准於今晚十鐘專車赴津云云别一消息奉督張雨亭總司令張子志巡閱使龍紫忱察都統田藴珊臨參議長王揖唐以及各省區代表羣集天津長江巡閱使倪丹忱又新自蚌埠出發赴會遂益引動世人注目頗有種種揣測本社三十一日所聞大略如下（一）連日會議關於重要事項僅奉督曹使張總司令田都統徐副司令等三五人聚商各省代表及龍巡閱使等尚未得與其關係各省事項則仍邀各省代表接洽（二）確聞現在商議項因關係重大尚未能即時决定倪丹忱氏資望較深擬俟倪到後取决現尚擱置未决（三）此次商議主題仍係軍事上問題惟因軍事上關係牽聯涉及政治上問題關於時局最近發展事項亦並在討論之列（四）聞奉督原定在天津商議事畢即逕回奉並不來京因元首派員邀致或須入都一行届時倪張兩氏並將聯袂來京又一消息云天津大會議之外尚有小會議大會議昨爲第三次小會議昨爲第二次在曾毓雋宅列席者爲王揖唐王印川王郅隆徐樹錚盧小嘉楊宇霆孫烈臣晋省代表趙某等據在津個中人電話云大會議討論範園僅及副應問題小會議之範圍較爲擴大但分子各有懷抱尚未一致尤以小會議之紛呶爲更甚現經王揖唐極力疏通大約形 
式上可望歸於一致某通信云天津聯席大會議雖以關防嚴密未能盡悉内容惟聞總統問題張奉督主張東海最力曹使張總司令均附和已成不移之議案至於副總統一席曹及二張均以己身在嫌疑之列表面互相推重而裏面 
則未易窺測其涯涘正賴居間人善爲疏通俾各方面咸得如願以償始可告一段落云 
[出兵之改道]  
　　黑龍江西北满洲里附近現有俄黨肆擾消息日本軍事當局又頻頻以此爲言深恐因此影響及於公共出兵地域頗望吾國未雨綢繆早爲防範聞吾國參陸辦公處連日開會壽商深以北满國防重要俄黨逼近可慮三十一日大會决定派兵出防满洲里以至蒙古一帶預算需要兵數約在兩師以上此次兵隊從何處調撥以及應行籌備各項關涉軍事外交秘未便宣洩至出兵時期以防務緊急必須派兵時方行出發現先派員赴員赴北满一帶察看看情形另提議案送下次國務會議取决 
　　出兵問題我國本擬與協約各國共同派赴崴埠須以外交上之關係已改易程途出兵於满洲里方面即以第九師之一部充當其任孟吉督三十一日亦有急電來京報告俄新黨與謝米諾夫激戰謝軍敗北砲彈及於满站我國境内張總司令現赴黑省主持無人已急電催其回防吉省兵單黑省亦乏兵可調應請中央籌畫萬全迅電示覆祇遵云云按满洲里情形緊急確屬事實我國凖備出兵亦非得已但聞此次方針决定之由來全因他國之催促其意仍不欲我參加共同出兵惟願我追隨日本實行協定此種態度非吾人所能理解也 
　　三十一日參陸辦公處之重要會議討論出兵問題除原定各軍事長官全體列席外參戰處公府軍事處外交部並另派員列席與議至上午十時開議直至下午三時許始行散會其内容非常重要即决定满洲里出兵之辦法定於二日閣議提出通過後即將通令施行 
　　前日閣議之中對於日本之某項提議擬贊成日本方面之竟見兹據某西人所報告言日本所提議者即以满洲里等處治安問題之理由中日兩國應共同防禦於各國出兵海參崴之一團體以外再由中日兩國成爲一個防禦德人之團體換方之即在實行前次所議之軍事協定此事關係東亞大局非常重要在中國政府對於日本此種提議固有未使不許之情勢然與德敵視者非僅中日兩國也東亞戰事旣與世界戰事有關亦非中日兩國間之私事也故果實行中日軍事協定則列國間必尚須經過若干曲折之手續非中國政府所提私自允許者况中國多數國民之竟見究竟如何亦爲中日兩國政府所均宜注意者乎故余（某西人）以爲實行之時機今尚不能視爲適當也云云 
　　俄國乞克軍自得協商諸國之聲援以來一切行動俱較他軍爲便利惟於交通運輸則以未便侵及我國所掌管之東清鐵道常須遶道跋涉頗以爲苦我國政府有鑒於此特决定在此戰事期内允許乞克軍通過東清鐵道此亦我國竭誡援助友邦之一證聞已通告各國查照矣前此海參崴乞克政府與四站之霍爾瓦特政府意見參商經協商國設法調停重歸於好三十一日駐京俄使所得海參崴確訊乞克政府領袖的爾貝爾辭職改舉拉符祿夫繼任各部人員亦均有更動此次親任各員與霍政府均甚親密羣科此後兩政府必能融洽無問焉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日報之對美不平聲]  
　　八月二日上海日日新聞 
　　據東京電我國民（日本）所躊躇翹跂之出兵問題之美國答覆居然於七月三十日到矣是日爲明治天皇祭之休息日而參謀本部破例以開重要部員之會議美國答覆之内容果何如耶 
　　據畢勛與吉隆博士所記憶謂日本出兵問題始倡於一千九百十五年之初當時之出兵論將使日本出兵於歐洲戰線也經駐日法國大使魯尼約爾之熱心勸誘日本人中亦有作大舉之鼓吹者乃時異勢遷迄四年後之今日而所謂日本出兵竟爲在西比利亞爲乞克軍後援之出兵矣 
　　美國下議院議員郎敦曰我美國對於他國之欲干涉俄國内政或佔領其屬地者必嚴重監視之上院議員中有評論日本之帝國主義者在紐約有附和過激派之主義理想反對日本出兵開大會而上其决議文於威爾遜大總統者美國於日本出兵反對無限制出兵而美國參加歐戰固由國家的理想上來者前此一月八日威爾遜大總統發表講和基礎條件十四條中云因俄國之必要與切望列國應本其好意超越各自之利害關係而與以無量數之援助我人於此素無間然而監視日本行動之拘束固毁損日本之名譽威信者不可不知也 
　　因歐洲戰爭日本於財政經濟上大獲利益隱然有割據東洋一隅負嵎之虎之觀交戰諸國不勝羨慕自中日日俄兩戰後日本列入一等國之班而負擔乃至日本國民應爲馬斯軍神之犧牲之高價不可不知也 
[當局耽耽相視之狀態]  
　　徐東海赴津徐東海自入夏以來時赴西山時還北京云爲個人私事與消夏納凉二十九日早晨忽由京乘坐早車逕赴天津據聞仍係個人私事惟諸要人現方集議津門東海此去是否與津會絶無關係亦難斷定回京日期現尚未悉其部下要人錢能訓之請假在表面上觀之係因政躬不適其實錢在私宅行動自如且常作竹戲據其親信某君所云錢係因時局糾紛對於仕途極爲冷淡但段總理連日已派人敦勸矣 
　　對馮之特别注意北京某報云政界密訊某巨公昨日（三十）上午曾致梁燕蓀密電内情無由探悉微聞此電係徵詢廣州形勢並促梁早日旋京解决某項問題又云公府方面傳出消息元首前晚曾接曹經略使由津拍來輔密萬急電計三百六十四字報告當日（即二十九日）軍事會議情形經元首閱畢遂將該電封存於内辦公室以備日後會議時作爲參考别一報 
云據公府軍事處消息大總統以張奉督在津與曹仲珊龍子誠諸人會議業得曹經略使正式電告兹特親擬一種作戰重要意見書專備與張奉督會面時提出討論聞斯項意見書前叚雖係主戰方略乃後段又似偏於和平解决辦法此書共長達一千五六百言九千餘字云云可知馮之一顰一笑隨在有人注視矣又熊秉三氏前此請假十日各報卽疑其啣命往湘與南方接洽乃熊於三十日有電來京銷假照常供職是前此之疑未免神經過敏乃近日又有一消息謂林紹斐於前日又有長電到京内容略述在桂與陸榮廷晤商情形及陸所提條件十條電末并述及陸氏對於妥協之提議頗願觀成而陸派各要人中則仍多抱主戰之野心對於紹斐此來異常注視因之晤陸以後卽行離桂云云某報加以按語云據吾人前此所聞林氏由桂返粤後陸氏曾電招入桂而林以待梁接洽未克成行而此次來電似又在桂所發豈林氏於最近又曾入桂一次乎連類而及乃復注意於梁更有某報則爲梁洗刷云此次梁士詒氏因家事南下對於時局極持冷靜態度外間有謂甚含有别種意味未免腦筋太敏不足深信據深知個中消息者言梁氏抵港後除嫁事以及尋常酬應外殆無别種活動且亦不甚願作政談其與各方面絶少電報來往頗聞某鉅公曾去電再四有所諮商梁氏均置不覆則梁氏之不肯說話於此可見一斑日昨某報載梁氏南下當然有重大之使命並謂早已提出議和大綱與陸榮廷岑春煊接洽妥帖云云又外人某通信社載梁士詒與王占元電謂已與岑西林有所接洽云云此等新聞似皆有爲而發未足以云知梁氏者大約梁氏之活動將在三四閱月以後此言尚爲近理據知梁氏者言梁氏之爲人極其深沈决非如時髦派之好出風頭者當然無此等通電授人以柄也以上云云非僅爲梁聲辯蓋標榜梁决不爲馮用之說藉以自壯耳 
[三十日之府院情形]  
　　三十日大總統因無公事可辦上午未至辦公室下午二時十五分延見海軍總長劉資頴司法總長朱博淵諮訽本日閣議討論邊事情形歷一小時餘劉朱兩總長出府後總統披覽孟吉督曹經略使張湘　拍來要電五件四時餘又與師軍事處長談話片刻始退歸内宅休息國務院方面是日爲星期二例會段總理因某種外交軍事秘密電報須於院中辦理故到院甚早外交内務 
仍由陳于兩次長代理列席其他閣員除交通敎育兩總長比較遲到（上午十點三十五分有奇）外餘則均於上午十時許陸續到齊是日閣議臨時提議案件頗屬不多其餘例案亦較上次爲少先由外交次長報告外交經過情形曁出兵交涉各事次由段總理報告張奉督來京與曹經略商量援粤各事曁奉直各軍分路進行部題次司法總長報告新定之司法官官俸官等法擬自八月一日起實行又大理院代理推事劉鍾英何錫安等四員改爲署理均經通過復由財政總長報告最近財政情形然後議及例案中之稍形重要者（一）爲江南造船廠海軍總司令部請編海軍陸戰隊案查此案爲海軍部重行提出之案討論結果核准添編二連（一）爲海軍部提出駐外海軍武官臨時經常兩費確定預算案經諸閣員參酌討論議决照准交由財政部海軍部查明辦理（一）爲前敵請撥現欵案交財政部核覆（一）爲任命官吏案無甚討論旋即照例通過此外即臨時報告之案據其知者所談即係援粤軍事問題蓋正會議時由參陸辦公處交來萬急電兩道段國務總理即就閣議席上提議爲時頗久聞即以密電答覆散會時已下午兩點鐘矣 
[外交紀聞]  
　　渤海漁業之中日合辦聞中日合辦渤海漁業公司不日即將成立其基本金定爲一千萬元中日各半並已劃定塘沽新河青島葫蘆島爲四大漁業區至中國應出資本亦由日本籌出而以利權爲交換云 
　　電賀協約軍最近德軍以大隊猛攻協約軍陣線雙方鏖戰至八日之久法美英義協力反攻大破德軍現尚在追繫中德軍此役傷失之鉅爲三年來所未見吾國政府接到觀戰員報告决定發電往賀三十日已擬定電稿呈由元首閱定後即交外交部分電英法美義四國駐使由駐使逕遞四國政府矣 
　　國際通信機關之岑寂外交部新設國際通信機關本由各部派專員前往辦公者以資接洽惟近日各專員跡蹤日見稀少查其原因有二一緣於巴爾幹消息不通一緣於委託與巴爾幹通信社接洽之唐在禮中將至今並無電來該機關無事可辦故進行不免遲滯前此唐中將曾有一二次報告歐戰大勝利情形而參謀部及軍事外交委員會則謂唐行蹤無人能知其確實所在地現在政府屢次去電詢問尚未見唐之覆電蓋甚盼唐之早日有電報告祥情也似此則唐君一二次電報之來路不能不待考察始得知其眞相之所歸但聯合國戰事勝利情形固確然見諸路透電耳 
　　軍艦傳達信號問題外交部近爲軍艦傳達信號問題致函駐京各使館云准陸軍部咨稱准浙江督軍來咨據浙江鎭安總台官呈近日砲台向外國各軍艦傳達信號時有不答者因應良難請核辦等因當經本部咨行海軍部查詢准復以各國海軍通語書專爲本國之用他國海軍原無從知悉惟各國軍艦向均備有萬國通語書爲達普通信號之用現各軍艦往來通商口岸經過所有要塞地點允宜依照該書爲互通信號之標準應請轉照駐京各公使通告各國軍艦一律照辦以免誤會等語查陸軍部咨稱各節自係爲免除誤會起見除分行外即請各使通告各軍艦知悉爲荷 
　　外人私測鑛區交涉三十日外交部函覆農商部云貴部函告那威人槪卜在京西齋堂一帶樹標私測礦區各情形已由本部擬具節略預備與之交涉矣 
　　改良蠶桑經費問題中國政府日前允助改良蠶桑會經費兩方面均經議定頃聞該會以爲數少不敷開支請各該國公使函致外部交涉三十日外交部函復駐京英美各公使云補助改良蠶桑會經費四千兩業已决定未便變更前議云云 
[財政消息彙聞]  
　　公債近訊財政界確息七年短期及六釐長期公債除中籖債票與售出債票不計外兩行尚各存二千四百萬元之譜聞公債局現已商知財政部作爲該兩行擔保金矣 
　　所得稅與遺產稅關於所得稅遺產稅業經財政部編訂則例呈送國務院請付閣議討論惟中有不甚明晣之點由國務院發交法制局修正一面發還財政部將各項條欵申叙理由加以簽註故三十日閣議未經提出大約下届可以付公决矣又聞某國務員於所得稅之施行略有意見陳述下届閣議能否通過尚爲一問題 
　　鞏縣兵工廠之擴充費鞏縣兵工廠長陸軍中將蔣廷梓前奉總理命蔣該兵工廠最近製造成績列表呈報以備撥欵擴充聞蔣中將於二十九日來京三十晨晉謁總理詳陳一切並將該廠製造鎗砲詳表一律呈遞合肥核閱將來該廠之擴充預定爲五十萬元刻總理已交財政部籌備 
　　又一批軍人索欵參陸處咨財政部自八月一日起凡屬前敵軍費務請前五日一律撥清不得遲延日期以免有誤軍用江西陳光遠致電參陸處財政部請將本省財政廳墊出軍費二十三萬八千元早日撥還以濟要需張樹元電覆財政部謂嗣後魯省截取省收無欵報解中央福建財政廳電陳財政部稱福州船政局七月份經費三萬元已於二十七日撥清財政部三十日電滙現欵十二萬元給湖南張督軍暫作臨時特别軍費 
[駐俄比使演說改期]  
　　駐俄比使戴司德來氏學問淵博言辭辯論歐人宗仰之嘗因運動議員演說政見於通衢頃刻而集者數千人遂以當選此次蒞華經外交部及英法二公使館先後敦請演說中外要人俱以得聆宏論爲幸大學校長蔡子民君等以戴公使之演說不能普及於一般國人爲憾擬於本星期日在中央公園邀請戴使爲公開之演說而戴使感國人歡迎之熱忱雅不欲草率從事今已决定先往青島避署卽在彼處預備演稿并譯成漢文裝訂一册以一月爲期再來京師抒其偉論即以印就之演稿分送到會諸君戴使曾云華人程度現已大進極願相與周旋其盛意極可感也 
[張懷芝赴津前之戰局（赤水）]  
　　徘徊漢口百無聊賴之援粤張總司令因曹錕遲不南下張作霖託名勸曹赴津於是亦即以勸曹名義赴津各方同聲勸曹而實則勸曹其名蓋今日所注重之問題殊不在此而前方戰事早已置之腦後矣二三日前湘鄂戰事似漸有生氣曹雖不來而奉軍前敵司令孫贊堯已允擔任作戰業就醴陵開軍事會議决不暫時停戰於是奉軍乃開赴前敵戰線其任務專在攻郴以通湘粤之道然獨此一路進攻不易湘南不清終難入粤於是又與吴佩孚商議聯合攻永此路攻擊之軍隊爲陸軍第十八師王承斌以張學顏旅長副之兩路凖備前進以取攻勢然南軍亦甚活動據軍事探報南軍得北軍大舉攻粤之信即爲先發制人之計分兵三路向酃耒祁進攻别一路向新武以側圍邵陽湘粤桂滇約共七萬人近更新增王永隆之十五營及陳炳焜之軍四千人其餘趙恒惕林修梅劉建藩等之殘軍均經補足又得廣東之大批接濟其力至雄惟又據探報譚組菴新來南軍前敵後方及各方面都稱歡迎於是湘軍總司令程頌雲深抱不安因之辭職湘軍前敵或將因意見而牽動北軍擬乘此隙進攻現北軍均已輸至前線專俟後路接濟配齊即行開始戰爭又因天氣酷熱前敵時症大起盡將後路衛生隊悉調前方並來漢口各製藥廠配置小瓶藥水輸送前方以防時症故目下衡陽道區内戰雲與愁雲密佈殺氣與怨氣衝霄旬日之内將見誰勝誰敗之報告矣若湘西方面馮玉祥不負責任周則范合黔軍五營反攻常澧張敬禹與王正雅禦之昨日消息北軍爲黔軍所迫已向鄭家店白馬渡退去而王正雅與林德軒交戰亦不得利灃州方面果危則南軍或將進迫常德也鄂西之戰近亦愈演愈烈吴光新頗能知兵以獨力支持鄂西者屢月今尤有入川之計劃然而人困馬乏其疲已甚惟與鄂督相洽一切稱便所有前敵死傷之兵特派員向安徽合肥一帶陸績招來在鄲訓練一切接濟及後方安全均由鄲督擔任旋因鄲北有事各地土匪　起無力兼籌並顧於是接濟一項則由吴氏自籌曾電請中央將五六月份欠餉發給不克如願黎天才等已得川滇援助據前敵報告南軍道路熟悉均用夜行拂曉作戰日則藉森林休息别遣士軍小部擾其兩側巴東建始恩施之軍隊均受逼迫現吴氏與王督電商以全力對付施南方面後方運輸接濟仍請王督設法未知能否如願也鄂北襄鄖隨一帶勢亦緊急當道前調王汝賢一部入襄鄖今又商調岳州第二十師范國璋之七十七團來鄂入棗陽大絇鄂北之黨人又將乘機活動耳 
[張作霖赴津之奉信]  
　　奉天消息云國務總理段祺瑞因有軍務重要關係與奉督來往電商有所不便故於二十六日午後來電囑張迅速來京商辦一切張接電後於二十七日午後一鐘飭令衛隊營長俞沐潭督帶衛隊兩連機關連一連憲兵混成連一連馬弁四十名先赴京奉新站預備保護事宜午後二鐘並飭令軍需課付衛隊連川資大洋三百六十元機關連軍費大洋一百六十元憲兵營軍費大洋一百二十元軍長用費大洋一千元交通中國兩銀行紙幣四千元至四鐘時各機關官長均赴車站預備送行而城内巡警林立由小西門至車站皆係百六團百五團營兵保護至於赴京之隨員爲張叙五旅長汲副官李副官李巡捕趙參謀十三團單團長憲兵營王營長軍署稽查長等數人迨至下午六鐘張乘坐電車赴站與送行之文武各官長拱手而别即乘特别專專西行擬定至天津下車赴奉軍總司令部檢閱一切並與曹使等會唔商解决時局之各重要問題然後由津赴京面謁段總理磋商軍務至早須待一星期回奉省中軍務各事委張作相兼代師長代爲辦理至省公署事務師袁秘書長代拆代行又一函云張奉督現因關於大局上一切策略須與政府磋商乃於日前（即二十七日）乘午後七點專車入京其隨行者爲汲海峯師長張叙五旅長衛隊營長俞沐潭一等副官馬炳南軍需課一等課員黄伯華並其他多人帶衛隊三連是日關陶顏姚四課長均在署内送行而各文武官吏均送至車站其啓行時間爲五點許張督抵京後即下榻於奉軍辦公處又一函云張督此行迅速實緣段總理以瞬届選舉總統時期究竟何人繼任須先商定而討南戰事又迄未進行究竟主和主戰亦須預定大計職是之故特招張督入京一行以資解决換言之即擬藉各督之口以解决今日之時局也但中央來電則藉口出兵問題以爲西北邊防東省適當其衝請即來京一行以便面商張督遂應中央之招於二十七日下午六時匆促晉京惟際此軍務紛繁地方不靖之時設無素具威望者坐鎭不免有貽誤之虞故將督軍事宜暫委孫烈忱師長代拆代行如遇重要事件電請張督辦理至省長職務歸史政務廳長主持而實權則歸諸秘書長袁金凱操縱焉 
[吉黑借欵風潮益大]  
　　自政府以吉黑林鑛借欵之事發生後吉林各縣人民聞信之下憤激異常以故各縣除組織團體聯合會協力抗爭外更由各縣公舉代表進省加入省城團體聯合總會以便就近討論挽救辦法近日各縣代表進省者甚衆前日各該代表等齊集團體聯合會要求主席于慕忱代爲介紹而謁孟督軍以便陳述各縣人民之憤激情形請求孟督　協力爭持以達取消之目的當由主席慨允昨日下午三鐘各縣代表齊集該會即由于君偕同赴督軍公署孟督軍即時接見首由于君一一介紹繼由各縣代表依次報告該縣人民反對借欵之激昂情形畢各代表同聲請求督軍援救大略謂吉省人民以森林爲生命森林不保生命即絶我督軍治吉有年對於人民愛護不遺餘力雖家人父子亦未必若是也此次政府以吉黑兩省森林金礦借欵是不啻絶我全省民命代表等此次進省係受全縣之委託務懇督軍垂憐拯救吾全省民命孟督告以自此事發生卽極力反對並連電中央請求取消諸君此來足見此事關係重大本督軍蒞吉十餘年多受全省父老垂愛本督軍亦不啻爲吉林人矣痛癢相關休戚與共吉林人之害即本督軍之害也自必協力爭持以期保全主權維持生命請諸君將此意告知本縣父老也云云並聞省長亦允爲協力相爭 
　　吉林團體聯合會以林礦借欵原擬達到完全取消合同目的日前（二十五）接劉廳長電告及孟督函商後以旣不能達完全目的亦應討議補救方法仍以不損主權以救民命爲主昨（二十六）特開緊急討議俾資對待首由于君慕忱當衆演說以我吉民反抗林礦借欵相持多日終未得好結果迭接吉林代表函電紛馳而總理主持甚力僅予以修正條約之餘地打消一層萬難作到等等惡耗傳來令人不禁髮指伏思我吉林團體反對借欵之初曾先籲請軍民兩長代爲請求繼又公舉代表赴京婉懇是我吉民對於反抗手續按步作去奈政府心如鐵石雖有秦庭七日之哭管無咸動尤有告者前次吉長路借欵我吉紳民亦曾抗議有始無終貽人笑柄此次反抗林礦借欵若再虎頭蛇尾豈不羞死無怪乎外人譏我中國國民僅有五分鐘之熱度良可寒心情屬同胞語忘其戇且政府得寸進尺吉長路借欵成後即提起林礦借欵倘此欵借妥又將提起他項借　斷　吉林柴米前路茫茫不知所屬我最親愛之同胞生於斯長於斯性命財產祖宗墳墓皆在於斯不爲團體計亦應爲個人子子孫孫計也言至此哭不成聲衆鼓掌于君復言爲今之計只得另謀一救亡辦法以鄙人愚見吉林永衡官銀錢號本屬於地方財政機關此次關於救亡問題該號當亦負責任擬由官銀號會同中國銀行刋發洋票三千萬元藉以抵償政府務達打消合同目的而後已云云各界極表同情即日具文籲請軍民兩長核准矣又聞團體聯合會以此事挽回辦法旣須另籌首宜徵求公民同意昨（二十七）幹事會議决定二十八（星期）日上午十二時於省議會再開公民大會宣布一切並討議辦法昨已出公啓通知矣 
　　長春前日上午十一時團體聯合會又招集開會首由主席于君將該會辦事人妥爲支配以便分部辦事各負專責計分評議幹事兩部評議員丁家駒等十五人幹事員楊蓮舫等二十人以便逐日辦公秩序非常齊整並於該會門首（即燕春茶園）設立報到簽名兩處日昨（二十五）上午十一時又招集各界開會届時到會者不下數千人羣情憤激岌岌乎有不可終日之勢開會之際有女生十餘名亦來會參觀中有一女生楊君年約十五六歲當衆宣言尤爲憤慨長春警察廳田廳長以現在鄉民聚衆紛紛赴會满街皆民路途塞满計今日來城鄉民不下數千人難保不發生他故變起倉卒警察有保持秩序之責不能不預爲防範特將一切情形電請警務處究應如何維持請示祗遵 
　　吉林森林借欵十代表晉京以後會叚總理及曹田兩總長時雖有痛切之請求然於根本取銷一層皆以萬難作到四字爲對兹聞該省各聯合曾羣謂此事旣無好消息應再各縣分會推舉代表作二次之呼籲如再無效則唯有履行第三步之抗捐罷稅甚或别有驚人之舉據稱將省内外政府簡作薦任大小官員一律排斥由地方民選主持政務並一面宣布范胡罪狀因搜查其公館時檢得許多溺職之證據其憤慨熊度已達極點記者其願政府稍收民心勿使其鋌而走險致釀成不可收拾之局面又願該省人民顧全大局勿出極端之行動吉省地位異常重要萬一有不可預料之事變發生則易 
 
 
 

Page 7

 
 
發難收前途何堪設想此爲今日政府與該省人民所宜三思者也 
　　黑龍江各團體已開公民大會電知二十八縣六設治局協力進行近據團體會中人云全省縣局自治團體已聯合電呈省長誓不承認各縣中尤以綏化呼蘭通河海倫爲激烈已派代表來省又拜泉公民孫蘭昇前充省議會議長近充餘慶溝金礦局長聞吉黑林礦借欵特於二十日來省聯合各團體誓死不認并請鮑督軍速電中央取銷合同以順民情鮑督軍甚表同意一再電致政府并分電奉吉兩省會銜電請中央聞以加急電拍致中央者已有二十餘件刻又派遣代表晉京偕同人民代表一致進行矣並聞前所舉定之代表譚瀛多刻由望奎來電謂有要事不克抽身請辭去代表職另舉他人以免遲誤故另舉議員梁聲德范永毓二君爲江省代表梁君被選即於二十日早車赴京范君於二十一日赴京一時至齊昻車站送行甚衆 
[江西之軍事與敎育]  
　　陳督軍前擬二次赴灣再往廬山避暑特電報告中央詎正凖備起行之際忽奉中央復電以省會爲政治中心值此軍務繁興之際督軍未便遠離遥制仍請駐省治理一切云云陳督奉電後赴潯之舉不得不暫時終止聞前次入湘李傳業所部之第一路安武軍業已奉令改調援粤其隊伍現駐湘東酃縣李統領奉令後即將所部由酃退出湘境移駐贛西繞道寗岡縣境聞已陸續逕向贛南進發其馬聯甲所部援粤第六批之安武軍後隊昨又由皖續運到省者數營均駐車站聞准於二三日即行開拔馳往贛南援次日來贛粤戰事依舊停頓但聞贛軍總指揮贛南鎭守使吴鴻昌日前電告軍情據稱粤軍在小梅關曁虔南臨江五里亭等處日事增加虔信危急催促援軍速拔云云然則贛南邊域情勢依然緊急矣 
　　敎育廳長許壽裳前以徵集各屬勸學所長至省開全省敎育會議於是各屬勸學所長遵即陸續到省許廳長遂於二十六日假省長公署交涉處洋樓開會省公署敎育主任馬慶龍敎育廳長許壽裳率同本廳科長程時煃會議主任吴樹枬蒞會是日各縣勸學所長到四十餘人至八時振鈴開會各會員及行政官依次入席互行敬禮首由主席蕭斯報告開會宗旨畢省長代表致訓詞許廳長訓詞次主席答詞（詞長不錄）誦畢各依次演說許廳長演說略謂敎育一端須勿存黨派之見勿徇區域之私集思廣益羣策羣力以勵進行務使都邑敎育繁興學校林立無地無學而後已此予對於前途實有無限之希望也云云演畢遂散會 
[九江近事]  
　　廬山石匠迎賽太平龍燈業得警察分所許可其時陳督軍在廬亦不禁阻嗣木泥漆匠等又援例舉行要求文所長核准並有各帮店主出具甘結保不發生事端文所長以結内署名過多此事只須二三人負責令其另換新結不料新結未遞而龍燈已迎賽矣警所立即派警前往阻止迎燈人不服警士以鎗柄擊之致令彼此互毆警士傷二名迎燈人傷十餘名警察又捕人帶所管押遂動公憤文所長立用電話報告潯警廳請示辦法韓廳長又請示道尹汪代道尹令派警察六名警備隊八名由警察隊長某排長前往排解該隊長等到山後與文所長磋商派警往各帮店傳店主來所領回受傷之人並勒令具結以後不准迎神賽會而各帮店主相率遁去文因無法了結仍用電話報告警廳復由警備隊營長向得高率隊一連警廳督察長閻蔭棠司法科長汪夢九率警多名上山辦法如前而各帮店主等以警察無故傷人不肯和平解决不得已只得將拘留所内三人以索縛其手帶回警廳酌辦韓廳長仍希望和平寢事不料各帮店主等已赴法庭呈控矣昨奉批云是否屬實候咨行潯陽道署警察廳查復核奪聞此事某機關中人均肯作證並有强有力者暗中主持此案恐一時不易了結也 
　　安武軍輸卒在李元泰滋事一案經吴帮辦去電力保准貸一死兹聞日前復奉倪督電請解蚌詢究旋由江蘇同鄉及商會前往陶司令處請求免解經陶司令說明公事不能不解惟三人均不至死僅一人或須監禁半年請轉達商家無慮云云 
　　潯人感吴帮辦之德政因集欵一千餘串爲吴建立德政碑聞已購就大石一塊刻正飭匠刋字不日即可告成擬建樹於鎭署之四轅門 
[浙商會請力維烟禁]  
　　政府收買鴉片製藥指銷之說傳布後昨杭州總商會呈軍民兩長文云呈爲鴉片製藥指銷浙省有妨大局懇乞轉呈以維烟禁而免流毒仰祈鑒核事竊查鴉片一項經前清政府與各國商定辦法頒布禁煙章程期以十年使洋藥與土藥同時禁絶原所以除烟民之痼疾免苦海之沉淪當時各友邦善士尚多倡設公會勸禁栽買廣施藥方每以中國鴉片不除引爲深憾浙省地方官紳及商學各界又復籌集巨欵創立禁煙局上下一致積極進行即舊温台屬夙稱產烟之區未及十年已無土藥之發現收效之速冠於他省故烟毒亦先全國而肅清詎料浙省人民對於鴉片深惡痛絶力自振拔始達肅清之目的迺常軸忽准鴉片製藥指銷蘇鄂贛三省兼及浙江雖係得諸傳聞未敢信以爲眞萬一竟成事實則流弊所及能使浙民復陷於烟毒之中富者日貧强者日弱職業於以廢弛奸宄因之叢生殊非地方之福大局所關難安緘默爲此具呈請求仰祈鑒核俯賜轉呈以維烟禁而免流毒實爲公便　 
[杭州快信]  
　　各屬紳商日來紛紛電省以鴉片製藥案關係浙民利害要求電部設法挽回 
　　高審廳昨令各廳案查各級廳廳長推事凡奉部委派署满六個月如成績優美者應即造具成績書及履歷表呈送到廳報部任命兹查六月已届爲此令仰轉令各推事迅即依照前項辦法辦理 
　　部派杭州交涉員林鵾翔赴台辦理姜敎士案現已回省晉謁軍民兩長面陳經辦情形及結束辦法 
　　臨海余光啓私藏軍火案發經督軍飭屬查辦屬實昨又令行何鎭守使督縣依限訊結 
　　杭縣繭業分所現經實業財政兩廳奉飭會議已准設立呈候省長核示 
　　一師砲兵第一營連附徐寅現奉童副司令調充師部差遣遺缺委候差員毛輝忠充補 
　　高審廳昨委本廳推事郎國棟充杭縣地審廳推事 
[南京快信]  
　　倪嗣冲因接某當局電怱促赴津聞倪足疾已愈 
　　李廷玉中將昨電李督報告天津連日會議經過情形聞尚無具體解决 
　　熊希齡昨通電於陷日回湘辦理災賑 
　　贛督陳光遠電贛南軍事吃緊沿途已設軍用特别電話以便軍事進行 
　　長江巡閱副使王廷楨日前派于副官長赴長江上下游查勘要塞業於前日事竣回浦王使即據以電陳中央報告長江上下游最近形勢 
　　蘇常鎭守使朱煕水警第二廳長趙會鵬會電軍署報告太湖梟匪猖獗業經巡艦會合水警撲滅 
　　徐州張守使由碭山來電報告豐碭蕭沛等縣匪已潰散現正會合各路防軍追擊不日全境可望肅清 
　　部咨軍民兩署請通緝瓊海關監督王懋務獲解案究辦 
　　省議員選舉第四七八等區覆選監督昨均電省署報告業於一日舉行投票二日依法開票 
　　第一區省議員覆選改期現因有新加入競爭之郭某等數人聯合票團組織每票願出三百五十元以故原組織之顧某鄭某恐歸失敗 
地方通信 
[蘇州]  
　　馬路難行汽車蘇垣商民汪杰英擬集股購製大號汽車在馬路行駛自胥門馬路至閶門由閶門至錢萬里橋火車站等處往來專儎搭客按站收費請定簡章具禀警察廳核示崔怡庭廳長以蘇垣馬路不甚寛廣且各橋樑亦不甚堅固若行駛汽車諸多危險前據商人路遠義呈請開辦汽車公司當經批駁在案兹據所請仍難照准業已批飭遵照矣 
　　調查私塾吴縣知事接敎育廳長函准齊省長令准敎育部資現爲　備普及敎育及搜羅師範人才起見擬將各縣現有之私塾塾師令入師範傳習所肄業研究敎育事宜并應由敎育廳組織傳習所辦理等因令飭先行調查現有私塾地點數目塾師名姓列表報候核辦吴知事已分飭各學務委員按區調查矣 
　　部員考察警務之先聲内務部特秀高僉事分赴江浙等省考查警政高業已至寗會晤齊省長後先至上海考察警務日内卽可來蘇警廳崔怡庭廳長已傳令各區隊各在辦公地點守候高委員親臨視察一面飭派騎巡保安各隊預在火車站恭迎吴縣吴知事亦已分飭各巿鄉警察所一律預爲籌備聽候考察　　預防蝗蟲吴江縣屬平望八㘮嚴墓等處業已發見蝗蛹生化甚速該處一帶由禾均被殘害雖經實業廳委員會同縣知事竭力搜捕恐難尅日盡絶兹吴縣知事因與轄境毗連恐遭殃及已訓令各鄉鎭警所留心查察母任滋蔓 
　　查究活佛葑門外大蕩里章某將其父屍首割交漆匠塗抹泥漆揑稱活佛出現惑衆歛錢閧動城内外一般無知男女前往祈禱並用種種詐術騙取錢財實屬有關治安兹聞主管官廳已會同營警各機關前往察勘果係不法舉動當經拆毁封閉 
　　第二區選舉省議員揭曉蘇垣第二區省會議員覆選於八月一日在盤門新橋巷浙紹會館内投票習日（二日）經覆選監督蔣蘭江君督同監察管理各員仍在原處開票揭曉計實投二百九十九票依法按議員名額十五名除之以十票爲當選額兹照錄當選名單如下　龐志芸（常熟）得二十票　錢崇固（吴）江）得二十票　徐鳳標（常熟）得二十票　錢鼎（吴縣）得二二票　孔照晋（吴縣）得二十票　楊彥（常熟）得二十票　金樹芳（吴縣）得十九票　邵玉銓（常熟）得十九票　朱毓賢（崑山）得十八票　周積偉（吴江）得十九票　宋銘勳（吴縣）得十九票　屈嗣奎（常熟）得十九票　王鴻飛（常熟）得十九票　馮世德（吴縣）得十八票　徐宗鑑（常熟）得十五票以上十五名均當選爲省議員王湛霖（吴江）得十一票當選爲候補省議員尚缺候補省議員十四名定於明日（三日）再選 
　　松江 
　　省議員覆選投票記省議員第四區覆選於本日（一號）在圖書館舉行投票各縣運動當選人均於投票所附近設立事務所招待其所屬之初選當選人内中尤爲可笑者爲上海姚某姚於本日頭班車抵松後雇肩輿馳赴事務所輿前另雇一人掮黑旗二面旗上大書上海姚某事務所在荷池弄某宅字用白粉書成招摇過巿見者無不捧腹投票所於上午八時起開始投票所内之監察招待各員增係運動當選人預行布置之心腹選舉人入所後先至簽到處驗證簽到由管理員在證上蓋一驗訖圖章然後給還本人並另給竹簽一個持赴發票處換取選票至寫票處塡寫投匭選舉人自入所至出所均有同系之招待監察各員暗中監護是日各選舉人所推舉者其計一十四人姓氏已載昨日本報開票期定明日仍在圖書館舉行兹更探錄各被選舉人實投票數如下章紀綱二十徐承禧十九陸以鈞十九閔讞十八沈維賢十八朱世瑾十八黄炎培十八黄申錫十八葉理封十入盛元音十七朱祥紱十七錢銘銓十六姚明善十四葉秉常十附投票所職員名單簽到處（管理員）莊正本翁肇源（監察員）周廷珍姚玉孫唐安鏞顧開棟（招待員）陳邦傑錢葆磐陳佐漢發票處（管理員）邵霖程勁（監察員）逃堯衢陸松侯張筠徐承禧（招待員）廖麟年鍾桓蔡鍾秀休息處（招待員）鄭錫康郁懿生唐如紳沈龍光寫票處（管理員）袁瀛傅德堪（監察員）葉平之吴中朱廷揚李維翰陸以鈞葉其鑒毛子堅（招待員）倪宇昌張瑞芝沈明　換票處（管理員）顧葆康（監察員）陸渠吴銳投票處（管理員）松江縣李知事章廣祺（監察員）莫子經王開照記錄處（管理員）甘桂林蔣少春（監察員）蕭祖蔭李修達出口處（管理員）彭澍懋（監察員）吴家麟 
　　鎭江 
　　省會覆選投票八月一日爲省議會議員覆選之期投票地點在城内萬壽宮舊鎭屬丹徒丹陽金壇溧陽揚中五縣初選當選人均已先期求鎭投票所附近設招待機關四處是日上午八時第七區覆選監督程學恂曁丹徒縣倪知事曁委定投票開票之管理監察各員紛紛到所駐鎭憲兵第一營一連戴禹聲連長警察總局沈警佐等亦各帶兵警到場照料九時開始投票至四時結束本届舊鎭　投票者計有二百六十人共得議員十二人每議員平均須得十八票方能當選定於二日開票揭曉云 
　　節錄團長示文駐鎭陸軍步兵第七十五團兼鎭江一路要塞司令張辛朔明長於日昨出示略謂訪聞上年楊師長查封京江日報館案内各惡棍潛來鎭地謀爲不正櫌亂治安當兹各方不靖戒嚴期内亟應嚴密跴緝以安地主除派弁偵緝外合亟出示仰軍民人等一體知照倘有知查封京江日報館案内惡棍准其來轅報告立即派弁往緝如敢藏匿不報一經查覺該容留家同干未便云云 
　　揚州 
　　省會覆選紀聞省議會第三區覆選於一日假城内萬壽寺舉行投票覆選岑監督除令江都趙知事派警察警備隊到場彈壓外復商准駐揚巡緝隊派第二營軍隊一連共同維持岑監督江都趙知事及五區警員均蒞場監察上年八時開始投票初當選人持證魚貫而入由管理員驗證年齡相符發給入場劵復經招待員（按各縣均有招待員二人）領至書票室塡寫循序投票入團故全場秩序頗佳約至四時即可完竣明日即在該處開票　　杭州 
　　第一區省議員覆選記八月一日上午八時省議員覆選開始投票計投至十一時完畢下午二時開票計當選者八人候補者一人兹錄其姓名及履歷如下阮性存字荀伯杭縣人原籍餘姚日本早稻田大學法律科畢業現充杭縣律師公會會長祝紹箕字新吾杭縣人浙江巡警學堂畢業曾任嘉善縣及鄞縣知事高維魏字夢貞杭縣人雙陳巷高白叔之姪孫前浙江財政部長高爾登之族姪曾留學日本多年丁文炳字香山杭縣人前清附生曾任杭縣縣議會議員西鎭地方之鄉董方殿華字植三昌化人日本高等鐵道學校畢業曾任昌化及山東某縣知事項岱年字山壽新登人浙江公立法政專門學校畢業許祖謙字行彬海寗人浙江高等學堂完全師範科畢業前任浙江省議會議員吴清字小魯海寗人前清附生曾任本省嘉禾孝豐兩縣知事現充海寗硤石區身治委員其一候補者爲海寗人張競勇字健秋履歷從略 
　　嘉興 
　　省會覆選投票紀嘉興於八月一日在舊嘉邑明倫堂舉行嘉屬六邑省會覆選投票其投票場即於前一日由覆選監督孫智敏派員佈置即投票方法亦於先一日通告各當選遵照辦理惟本屆希望省議員者在嘉興共有十餘人依票額分配嘉興可得八人半嗣因票價飛漲（投票之前一日票價竟由五百元而） 
漲至八百元）一般運動者漸漸放棄於是歸併者師併轉賣者轉賣至一日上午十時始行支配定妥遂即蒞場投票是日投票者因天氣炎熱均坐籐輿而往下午三時投票完竣即由覆選監督孫智敏督同各員依法開票計選出省議員十五名候補省議員一名依法尚少候補當選十四名即由孫監督通知各初當選人於二日上午繼續投票兹將已產出之省議員錄下陳宜慈陸維鋆陳樹　蔣世芳顧振庠徐清楊朱線瑩沈宏燮盛時屠善生任鳳剛金燮馬新義陸能秦炳漢候補當選李開福 
　　安慶 
　　省會選舉雜談此次省議會改選皖省長官恐有特别分子得膺其選致不便於官廳行政爰由黄總監督通電各縣知事嚴加愼重倘或漫不經心致有暴烈之徒謬膺其選貽害將來惟各該縣知事是同云現選舉事務所以皖省三道區（計六十縣）選民額支配畫分十區即以最少選民縣分計算應有當選額一名聞已經官廳指定六十名其餘則由各縣選民選舉潜山縣知事晉恒履到任未及一載現已辭職聞係預備就省議會議長之職云 
　　添募新軍十營倪督軍近以皖北各屬邊境匪徒充斥防務吃緊所有新舊安武軍因援湘伐粤業已征調一空爰擬派員赴魯招募新軍十營以補兵力之不足已咨請陸軍部核准矣 
　　武昌 
　　省會選舉日期參衆兩院選舉已告終結省議員改選正在積極進行一般醉心省議員者手忙脚亂到處運動兹聞選舉期間業經决定以八月十八日舉行初選至覆選之期擬定爲九月八日 
　　濟南 
　　龍濟光改地招兵龍濟光派員來東招募振武新軍迭見報端兹張護督因龍濟光派員在山東招兵於剿辦土匪之事實上不免多所窒碍因特電龍氏請其改地招募龍電復張護督略謂示悉現已電知招兵委員勿在剿匪區域開招惟無匪地方仍希准其繼續招募俾得早日招足成軍云 
　　膠東兩大架票案膠東海盜近復猖獗最近黄即兩縣發生兩大架票案殊足駭人聽聞如黄縣境中村黄某日前被匪架去久無消息昨忽接匪徒匿名函令其速備日本鈔票十萬元麫粉二百包肥猪兩口燒酒四簍乾粉百斤王瓜二百條限三日内送至虎頭崖贖票黄某家屬遵即如數備齊前往贖回矣又卽墨縣東鄉周家町李炳和之子前爲匪架去竟索一百萬兩否則裂票李某現正託人要求減價放贖未知如何了結也 
　　取締紙煙辦法省公署頃准内務部來咨略謂近來紙烟流行如水銀瀉地無孔不入若不急爲取締恐受害較鴉片爲尤烈兹特規定辦法三條希即飭屬遵照嚴行取締（一）應飭警察凡遇人十八歲以下之青年童子吸烟捲時應即禁止（二）陸海軍人不得吸食紙烟（三）學校學生應禁阻其吸食紙烟云云聞省署已通令軍警各機關及各學校一體遵照矣 
　　北京 
　　續誌近裝大刦案京東香河縣屬劉宋鎭於十四日被馬賊搶刦全鎭損失甚鉅已誌前報兹悉劉宋鎭在寳抵城西三十里是日早晨八點鐘突有大股賊匪一百餘人將該鎭警局圍困搶出鎗械遂卽大肆搶掠除剃頭舖藥舖燒餅舖外其餘舖家無一幸免者十室九空傷人無數斃命者七人如以本地土匪趁火打搶至十一點鐘始止聞賊匪載去洋元七䭾一車共納洋六七萬元至今買賣家關門閉户不能集巿該處成爲廢鎭不知香河縣若何辦法現在寳抵附近京津大道頗爲不靖 
　　厦門 
　　戰地人民之訴苦永定平和龍岩各處駐紥之閩軍與粤軍擊戰兩星期雙方互有死亡據聞閩軍於七月十八十九兩日攻克粤省之大埔縣城粤軍已退守三河壩由永定至大埔沿途鄉民所遭兵燹之痛流離失所狀至可慘兹將長洽鄉民致厦門某報函錄下可見戰地人民之苦痛矣敬啓者敝縣大埔自軍興以來人民受無窮之痛苦最慘者莫如敝處長洽一方陰曆前月二十八日粤軍奶守分水凹北兵佔據水珠東隘上五百嶂及伯公凹犂頭寨虎巿各要隘近各山隘之鄉如高田甜竹裏蕉葉坪茅坪石痕新村嚴背畬華祝黨坪花驄鄉仁厚鄉坪上湖塘裡洋門等十餘鄉被北兵擾搶高田茅坪焚燬房屋數間現下鄉民逃避深山正值青黄不接之際又兼粤軍把守分水凹各處隘口不准以上之鄉民出入交能斷絶前日有鄉民越嶺到埔糴米者均被粤兵攔回嗟嗟上被北兵阻絶下被粤兵把口十餘鄉數萬生命坐而待斃前日民等具禀司令官處懇求無效言防線以外不准交通今呼籲無門哀懇無路伏望貴報登錄所信俾上峯得閱早賜生路小勝感德之至 
雜評一 
[勸曹（默）]  
　　因曹錕不南下而有張作霖張懷芝之赴津勸曹因張作霖張懷芝之赴津勸曹而遂有諸要人之天津會議因天津會議不能决而又有倪嗣冲之赴津一方面更有吴佩孚電勸曹住津勿下 
　　夫此次之天津會議暗中固爲總統問題而表面則勸曹也特不知所謂勸曹者將以何勸之乎今一方勸曹南下一方又勸曹勿下更以曹自身言之一面表明攻粤主旨一面又表示不堪再戰一若兩勸而兩從者亦可謂滑稽之甚矣 
　　使此問題而不即解决則天津之督軍將愈聚愈多繼倪嗣冲而來者安知無人天津之議會亦愈議愈忙大會議與小會議之外安知不更有他種會議前途變化益將不可測度矣其實所不易决者總統問題耳總統而决曹又何待勸哉 
[ 
[嫩面白肌露]  
每瓶二角每打二元 
如日搽此露不特粗糙枯黄之膚穏收香艶光嫩之功縱有雀斑汗斑酒刺粉刺凍瘡熱瘡烟容油光狐臭痱子刀傷鼻血耳爛目赤湯泡火泡鷄眼濕氣風癬躍咬等患搽之無不奏效如神若每晨用以漱口則聲音宏亮口角生香搽於目間則視線光明永無目疾之苦誠化粧品中獨一無二之神品也　上海經售處晝錦里吳榮泰香粉號○祥雲壽香粉號○戴春林久記香粉號總發行所上海卡德路任文孫藥廠電話西字九千三百九十六號凡與本廠電話接洽請將西字說在號碼之前免致錯誤 
[老白濁可醫]  
白濁初起時用最新科學醫治不過一星期均可痊愈斷根往往治法不良加之注射器皿不潔將前尿道病移至後尿道而成老白濁矣此病并無十分痛苦惟尿中含有膿絲早晨封口有一點白膿褲上常有膿跡每逢天氣更煖或身體疲弱飲食不愼膿水尤多此症積久不醫不但陽具倒痿見色流精而且尿管變窄小便不通致成尿毒損害已身貽禍妻子危在旦夕矣本醫院有鑒於斯特聘歐美專科畢業之醫學博士精醫白濁倒陽等症無論新舊輕重均可限期包愈治法全無痛苦功效極其神速永無後患就醫者請駕英大馬路泥城橋東首勞合路對過大慶里口愛仁醫院便是醫例門診一元二角出診五兩二錢　電話四七一八　院長余啓]  
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[浦江船隻遭風失事彙紀]  
　　連日江風大浦江中船隻撞壞傾翻及溺斃人命之事已有多起兹據所聞彙誌於下（一）昨日清晨八時許浦東陸家嘴春江碼頭有舢板一隻内載搭客男四人女三人由東渡西駛經中流大風驟至而某公司小輪適鼓浪而來該舢板不及避讓致被撞翻搭客舟子盡行落水嗣經鄰船到來救起男女三人聞已有男女四人慘遭溺斃屍身尚未撈獲海關水巡捕房梅捕頭現正飭探調查禀復核辦（二）船户楊林昨日午後承裝永新轉運公司豆餅四百餘張駛經金利源碼頭時適風浪大作船上只有舟子二人撑持不住以致撞於某輪錨鍊上所載頭餅盡行傾入浦江並溺斃舟子一人旋經鄰船趕往援救該船未致沉没惟豆餅已損失三百餘張現正雇用網船設法打撈（三）船户某甲承裝某洋行麩皮一千餘包轉輪出口駛經其昌棧碼頭被風浪冲激不能前進勢將覆没舟子大聲呼救適有某公司小輪經過將船拖近捕灘幸得出險然舟子已受驚不淺矣（四）張阿妹之碼頭船承裝滬南某糖行紅白糖一百餘包於前日午後駛往吴淞詎至楊樹浦八埭頭浦面適有某公司輪船進口波浪冲激又值風力甚緊該船支撑不住幾遭傾覆經鄰舟帮同救護幸獲無恙 
[禁遏米糧出口之謡言]  
　　滬海王道尹昨奉江蘇齊省長訓令云案查蘇省禁米出口已歷多年本年因滬寗等處有出口之謡米價騰漲經本省長重申禁令在案現訪聞滬上又有米糧出口之謡以故南巿某董儲米三萬餘石爭相趨購每擔竟漲八角五分旣有如此謡諑亟應從嚴查禁以杜奸商藉此壟斷滬地如此他處亦恐因而誤會除分令各關卡從嚴偵查外特令該道尹立即轉飭所屬各機關切實查禁母稍疎懈 
[香港烟土運滬]  
　　太古公司潁州輪船前日午後四時許由香港開駛來滬停泊浦東華通碼頭除載貨物外並載有烟土四百零二箱碼頭上人見者多不知來歷議論紛紛事爲三區警署曾署長得悉委派巡官劉恩誠前往調查烟土來源據該輪執事人聲稱此項烟土共有二千五百箱係土商存於香港現已出售與政府以故報關運滬擬送繳海關監督等語聞現已雇船拖運赴關交卸云 
[匪徒持鎗搶洋]  
　　昨日下午四時有公共租界大安棧内坐莊號客將洋三百七十元送往法大馬路東首興聖街對面五十八號門牌鎰康錢莊存放入内時有身穿白夏布長衫匪徒一人尾隨入内尚有一匪在門外把風該匪乘該號客取洋交莊夥估看時即出手搶嚇禁聲張將洋如數强搶而逸旋由莊主投報捕房捕頭立飭探目黄金榮張掌福帶同各探前往追捕匪已遠去嗣由捕頭傳同事主詰明兩匪年貌服裝諭令各捕從速查緝務獲嚴究 
　　又一訪函云昨日午後三點五十分鐘法大馬路興聖街口對過沿馬路坐北朝南門面五十八號門牌鎰康錢莊正在檢理收下往來各號鈔票現洋之際忽從外面竄入兩匪均年約二十餘歲頭戴草帽身穿白夏布長衫足着緞鞋竄至賬台旁即由甲匪袖出手鎗向莊夥舉示嚇禁聲張維時櫃内祗有兩夥餘均在後該兩夥見有兇器即向後逃避乙匪見檯上天秤中有現洋三百七十五元即由甲乙兩匪分攫入袋從容出門向南入興聖街行未數步適有兩黄包車停歇某東洋莊門口兩匪一躍登車囑令車夫向華界快跑該車夫等不知其故遂向興聖街過民國路疾馳入新北門向南經大街折向勸業場路而逸惟該莊夥等自盜出門見向興聖街登車向南而去即由兩夥暗隨後面窮追本擬沿途喊捕深恐盜有兇器不敢作聲追至新北門内福佑路轉角始由一夥報告崗警仍追隨往東崗警亦帮同追上並吹警笛招喚前崗攔截豈料盜早已防範且勸業場前車輛行人往來甚夥追捕者稍一轉眼兩盜已從車中跳下向人叢中逸去迨莊夥與警士追來詰詢兩盜已不知去向兩莊夥以該盜是否入勸業場抑或竄入廟園難以逆料故祗得返莊報告執事開具失單投報該管大自鳴鐘捕房請求追緝後經該捕房派西探目阿而風西華探目黄金榮帶同各探馳往該莊察勘一週並詳詢盜刦時及追入華界各情形以憑回禀捕頭核示 
[九畝地發生刦案]  
　　寗波人沈春林向唱攤簧家住九畝地富潤里一千五百零一號門牌前晚十一時許沈出外未歸忽有匪徒三名内有二名塗飾花臉以送物爲由賺開大門一擁而入沈妻某氏向之詰問即被若輩綑縛袖出手鎗小刀嚇禁聲張遂入内室搶去現洋五十七元鈔票二十五元金戒二只又在該氏頭上搶去金荷花板一隻復將男婦衣服打成一包似欲一併攫去乃臨行時不知何故並未携取即大踏步而去迨沈歸家得悉後當即開明失單投報二區一分駐所請爲追緝馬警佐即率長警並游巡隊馳往勘明允許偵查贓匪務獲嚴究 
[胡寳怡在滬逮捕續誌]  
　　浙江督軍署參謀長趙聯璜去年在浙被人暗殺案内牽涉之胡寳怡（即清江人胡抱一又名胡永才胡國樑胡愚）前晚在福州路（即四馬路）青蓮閣茶樓内被老閘捕房特别機關華探目陳雲忠張炳成西探目売羅香拘獲帶入捕房並經查得胡與江北桃源縣某案跡涉嫌疑因着押候解廨訊究在案兹經捕房於昨晨將胡解至分共公廨由中西探上堂禀明前情並請展期開審以俾調查關讞員商之英卓副領事判胡押候查明於下禮拜五解案研訊 
[法領與英員回滬]  
　　文滙報云駐滬法總領事韋爾德君及英國商務委員福克斯君今日均由威海衛回滬 
[葡人騙案要犯行將起解]  
　　英文滬報云葡人股票大騙案要犯迦尼羅等三人將於星期日附乘太古公司某輪船解往澳門 
[美國煙草業注意在華營業]  
　　字林報云美國南部與煙草業有關之參議員哇佛满氏與史密斯氏等於六月十五日偕同外交委員會主任參議員希區柯克氏謁見國務卿藍辛氏謂日人近謀干涉美國烟草在華銷售請向日本交涉以免每年三千萬金洋之營業爲日人破壞藍辛氏答稱美日條約規定開放中國門户烟草業中人母庸恐慌彼信日本並無此意此事自當交由駐日美國大使與日政府交涉藍辛氏並述明進行之辦法惟諸參議員鑒於數年前美棉銷路嘗爲日人攘奪自此門户半掩至今未全開放故恐烟草業亦將蹈此覆轍藍辛氏乃言英政府今亦注意此節將與美國協力維持中國門户之開放禁售烟草實爲兩國利益相關之事云 
[日本銀匠被控]  
　　英文滬報云日本銀匠尼亞基（譯音）今晨（二日）由日領事署提訊後押候明日覆審蓋其被控者係於星期三夜在吴淞路某弄侮辱中國婦女數人並以硝鏹水一瓶傾於彼等之身致衣服身體均被灼傷卒以該瓶擲擊彼等而中一華童之腿致受重傷據捕房聲稱當日此數婦女若非温和體面之人則將借端引起重大之騷動維時華人聞聲攢聚但即由西捕解散該日人事後即從其友人動告逃入日總領事署殆爲欲免除日人之重大困難計且知自行投案罪可減輕耳目下虹口境内自晚間七時起無華捕巡邏由日捕代之每出以八人爲一隊每兩小時換班一次總巡麥高雲所編七月十九日虹口騷動報告大約將於今日葳事呈交工部局云 
[美人對於虹口警務之議論]  
　　有署名美利堅者投函於大陸報曰當余作文抗議日僑居留會關於虹口警務之要求時余知余所言者乃代表旅滬美人大多數之意見也華人無待言矣即上海全部外人亦無不因割據公共租界一部份另屬一國之謀而受影響美人於此則尤有特殊之注意蓋美人在虹口永遠有感情上之關係也虹口舊爲美租界（原按界石尚有存者）美人放棄其租界然後現有之公共租界始克告成故美人自信組織現有之公共租界美人與有力焉美人從未因其政府放棄虹口而有憾意但若化爲日人租界則美人必極嚴重反對之工部局警部原不應容有日人如日人有要求招用日捕之權則當時何不招用數十美捕或招致葡萄牙人耶若各國人互欲用其本國人爲巡捕則工部局警部必有代表各國之人多寡偶有不均此國人較他國人爲多則爭論妒忌必因之而起此乃勢所必至者也今余欲舉一往事以告神經激動之日本友人曰日本通商後數年日本暴民焚燬東京美使署殺死美參贊而美政府並不以要求分握東京警權爲必要然則今之日人竟不能捨美人所讓與公共租界之地而使之無擾耶 
[催促新國會議員北上]  
　　滬海道尹接齊省長電云頃准内務部電七月十二日奉大總統令（中略）兹定於民國七年八月一日以前所有此次當選參議院議員衆議院議員一律齊集京師定期開會用副國家尊重立法之至意此令等因奉此相應通電查照希即敦促當選兩院議員務必如期抵京庶可早日開會用副大總統勤求法治之心並慰全國人民喁喁之望云云合即電仰該道尹速即敦促兩院議員如期赴京開會 
[營地交還業主後之手續]  
　　江蘇特派交涉公署據上海縣知事呈稱滬軍營租用民地發還業户一案奉盧護軍使面諭聞業户出租洋商飭速查復知事遵即查明業户朱紳開甲沈紳照無出租外商情事曾經呈報使署在案兹據沈紳照呈前奉發還地畝方單不全將二十五保十二圖滬軍營租用舊址所有單契呈縣註銷換給印諭以憑執管等情除將原單契存案註銷按照丈見實地畝則發給印諭載明該處係屬内地不立洋商道契並令行册書專案立册照丈見畝　承糧呈明道署立案外特請鑒核立案並轉許會丈局查照等情陳交涉員據呈後業已轉令會丈局知照矣 
[匪徒送還軍官失竊之文件]  
　　松滬護軍使署副官崔某因有要公往漢禀明盧使繕給護照於日前携帶行李皮夾等件搭乘滬南十六舖鴻安公司德興商輪上駛詎登輪覔定房艙進内布置時有皮夾一個移放外窗口擱板上忽被匪黨用器將玻璃窗敲碎强攫而逸迨崔某瞥見窮追業已不及崔因皮夾中除銀洋十餘元並金銀飾物外尚有契據與護照在内故即開具失單並將跡涉嫌疑之茶房阿榮交警押解一區署勒追一面飭役將行李携回岸上暫緩啓行該區趙署長據報後當將該茶房嚴加訊詰不認串竊押候再核詎至前日該公司賬房内忽接由郵局遞來一函拆視之下即係崔某所失之契據護照一束該公司當即持呈一區趙署長請核並將被誣茶房保出所有護照契據送由軍署轉交失主收領 
[實業廳調查商會情形]  
　　上海總商會昨接江蘇實業廳張廳長公函云逕啓者案奉省長公署第二五四九號訓令開案查修正商會法及施行細則早經先後奉令公布並通令各縣一體遵照在案乃各縣商會有久經逾限未報改組者有業經改組尚未請領鈐記者有已報改組並未依法辦理者有職員期满應行改選尚未呈報者按之法定手續均屬未符合行令仰該廳長分别查明咨道行縣尅期遵照定法辦理呈報核咨事關要政母得遲延此令等因奉此查令開各節本廳無案可稽兹特擬表式請於十日内將貴會情形按表查塡並將奉部核准章程曁歷届選舉職員名册一併錄案見復以便彙案核報是所切盼此致附表式一紙 
[徵收攤捐之督促]  
　　滬南工巡捐局姚局長查得本局轄境各項攤捐實行開徵之時各小販即集衆抗議停止營業曾經商會會長分投勸諭並商由本局減半徵收以示體恤在案乃上月間各攤户仍有不將舊捐照遵章繳捐倒換新照者按照應收捐數祇得四份之一與各户底册原數大不相符顯係有心違抗與本局公欵頗有關碍不得不力求整頓爰又函請縣商會傳知各該攤户公舉之代表人顧某等務向各攤户切實籌勸迅即遵章繳捐領照營業如已經捐照者可携上月舊照來局納捐倒換新照母再違抗致干咎戾云 
[護軍使署開茶話會]  
　　松滬盧護軍使因有關於地方之要政須與各界商議爰定於三日（今日）午後三時在署開茶話會柬請本埠紳商學各界人士又陳交涉員王道尹上海縣沈知事淞滬警察廳徐廳長并水陸各旅團長官等届時到署商議 
[鎗斃盜犯之布告]  
　　松滬護軍使署昨日午後槍斃盜犯三名旋即發出法宇第四十六號布告照錄如下爲布告事案據公共公廨呈解拿獲結夥持刀先後在桃源坊綏德里祥春里仁智里等處搶刦行路婦女楊陳氏等金飾並持刀結夥侵入吴淞路福德里祥和烟紙店内搶刦銀洋戳斃店夥之盜犯李阿成一名曁夥同在途攔刦之共犯陳金權卓文恩二名到署發交軍法課訊據李阿成即阿黄陳金權卓文恩三名同供於本年四五月間先後在途持刀攔刦行路婦女金飾共有四次並據李阿成供認於二月二十四日另與在逃之同黨二人持刀侵入吴淞路福德里祥和烟紙店强刦財物並戳斃店夥不諱各等情查該犯李阿成即阿黄已觸犯刑律第三百七十四條第一欵之强盜罪四次並觸犯刑律第三百七十六條之共同强盜殺人罪一次陳金權卓文恩二名亦係四次觸犯刑律第三百七十四條第一欵之罪均屬兇惡昭著罪不容誅應即按照懲治盜匪法第三條之規定將該犯李阿成即阿黄陳金權卓文恩三犯一併判處死刑以昭烱戒除將該三犯依照軍法執行鎗斃外爲此布告軍民人等一體知悉此布 
[萃英學校定期開學]  
　　北浙江路華安坊二弄協字六十八號私立萃英學校成立七載本年由寳山縣公署批准立案後學務委員汪味腴縣視學王詠仁曾先後蒞校視察均認爲辦理合法創人高有耀雖失其夫人無錫競志女校師範生劉儀整女士之臂助（於陽曆七月七日病故）對於校務仍積極進行聞定陽曆八月九日行秋季開學禮屆時並請前江蘇省視學劉仁航君演說云 
[江南中學之擴充]  
　　靜安寺路江南中學創辦以來頗爲發達現以報名者紛至杳來於前日（一號）特開敎育會議由敎務長劉立人主席兹將議决事項錄下一添置校舍二訂定課程三聘訂敎員須多常川駐校者四廣收免費生以期敎育普及聞該校定於陽曆九月一號開校 
[滬北公學之進行]  
　　老靶子路北四川路三多里滬北公學係俊民同昌兩小學合組而成現推鄭馮二君爲臨時校長日夜館原有學生已及定額之半尚須添聘敎員數人冀達中學地位在此暑假期内力事推廣一切布置漸臻完善新生之報告者亦日見踴躍並聞定於朽巧月朔日午後開成立會請名人演說刻正登報招生分贈入場劵並請當地士紳及各生家長蒞會共商進行辦法届期備有茶點以表歡迎云 
[武術學會遷移]  
　　馬霍路德福里武術學會爲湖南柔術專家鐵夫君創辦雖僅半年成績優美敎授方面注重實際用法拆法其程度較高者兼授擒拿術按擒拿爲我國千年絶學能者極少該會以發楊國粹體育爲宗旨定能爲武術界光也兹聞該會因場所窄小已前日遷至梅白格路醬園弄口尚德公　内並擬添設率角一科每月學費仍收二元有志武術者盍往報名 
[西菸進貨機關又將恢復]  
　　民國路新開河裕通公司爲本埠西烟同業德隆彰一林豐協和成義源厚等同行之進貨機關去年同業中因有不便遂將公司解散仍由各行自行辦貨詎時勢變遷陜西甘肅等處來源缺乏各行生意參差不一又由同業於日前集議似以恢復公司較爲有益俟得同意即須實行云 
[家庭工業會成立會記事]  
　　天虚我生發起之家庭工業會昨於福州路萬家春餐室開成立大會議决照股份兩合公司辦法定名爲家庭工業社由天虚我生報告經過情形所製無敵牌牙粉出品在三四月間銷數僅四十餘萬至本月間銷數已達一百二十萬以上現在每日出品二萬猶有供不應求之勢故已自設鍋爐裝置蒸汽烘房及冷熱水龍頭化合洗滌等槽採辦苦滷自行開製炭酸鎂原料以資接濟色澤分量已與舶來品無異現有女工一百六十餘人均係左近鄰里各在家庭中從事製作内中人手最多者當推七十九號每月所得工資恒在三十元以上實爲家庭職業中一大紀念其在社中調粉女工僅十餘人而已按包給價其手術優者月得工資可二十元監工人員則係天虚我生之眷屬每月僅支薪水八元耳故每月開支不過四百五十元但銷六千袋一日卽敷開支現在房屋已添用兩石庫門係靜修路二十四二十五二十六號門牌公司成立後尚須擴充新製賽洋鐵瓶一種係眞論底蓋而用紙板爲身故成本較輕定價極廉銷數頗旺遠至川滇粤桂及東三省均有大批出運揭算四個月試辦期内盈餘已得一千餘元而目前支社增至三百餘家銷路如春潮之漲尤有蒸蒸日上之勢預料不必兩年足以徧及巿面爲獨一信用之牙粉股銀總數一萬元查核已認繳者九千五百元僅有五百元餘額當場由股東認足訂定詳細章程以陰曆七月朔日歸公司接辦仍由天虚我生經理負無限責任股東人數共三十三人到會者二十八人投票選舉監察員二人王鈍根得五十三票李常覺得五十三票最多數當選郁慕俠得十六票爲次多數候補當選人當經無限股東聲明監察人係無給職被選當選人是否願盡義務王李二君稱無給職係純粹義務自不容辭如爲有給則當敬讓賢者衆鼓掌自下午七時開會至散時已十二下鐘矣 
[閘北救火會被選職員之推辭]  
　　上月二十八日閘北第二段救火會開第八次選舉大會當選各職員姓名已誌前報兹悉此次被選定之書記員王賚生捐務員李嵩寳二人均因營業關係無暇兼顧先後函請辭職該會遂於三十一日開常會時經衆討論照章以得票次多數之宓潤甫爲書記員謝福康爲捐務員已得二君同意擔任職務矣 
[路局内務科長請假]  
　　滬寗路局内務科科長俞壽田兹因有事請假三星期業經任局長批准所有一切公務由任局長委滬杭甬文牘科科長梅豫棖代理已於前日任事 
[通花恐將荒歉]  
　　本埠花業同行昨接通州海門等產花之處來函謂新花現正盛發之時詎連朝東風海潮太漲各花田中皆被鹹水浸入花本發生一種青蟲爲害頗烈將來收成必受影響云云並聞本年各該產地皆購美國種子改良播種是說果確則通花又有荒歉之象矣 
[愛護鐵路機件]  
　　滬杭甬鐵路機務華總管孫嘉祿通告全路文云查起動螺絲必須用螺絲版載在定章豈容疏忽乃查近來各司機及機匠人等起動螺絲往往使用鑿子殊屬有損機件特此仰本路機廠人員認眞督察凡有起動螺絲務須用螺絲版以符定章 
[裁撤船浮之通告]  
　　中國化理各口巡工司額君通告航商云兹查瓊　關稅務司所屬界内木蘭頭石龍地方曾設黑色警船浮一個係爲指明抱虎山之北暗礁之用現將該浮撤去代以水泥警船樁一座設在該礁極北之處即名木蘭頭石龍樁寛八尺半高五尺有零上置長圓管式　帽高六尺八分徑一尺七分自樁　抱虎山爲南四十 
 
 
 

Page 11

 
 
　　二度西相距一海里又百分之十九於朔望潮满時樁在水上一丈有零再該暗礁界限以内另有不相連接之暗礁數塊凡船隻必須離開該樁海里百分之二十五以外行駛各處船隻務宜留必詳記以免疏虞 
[滬南工巡捐局長明日宴客]  
　　滬南工巡捐局長姚志祖訂定四日（明日）假滬北三馬路醉和春餐館設筵柬請地方紳商如李平　朱葆三虞洽卿施子英沈仲禮沈聯芳穆杼齋莫子經姚子讓陸伯鴻顧馨一蘇筠尚陸崧候沈潤挹朱子堯　漁三趙芹波江確生姚紫若等會讌以聯感情 
[成都路之火警]  
　　昨日清晨五句除鐘新閘成都路九號門牌經華絲廠内起火登時冒穿屋頂當經工部局瞭望台鳴鐘警告救火會西人各驅皮帶車到場灌熄已燬房屋七間事後該管捕房捕頭飭令中西探前往詳查起火緣由禀候核奪 
[車站上查獲男女煙犯]  
　　黄渡婦人章俞氏（即張于氏）私藏生箬烟膏五百三十包計重十三兩四錢又烟膏一百匣計重十二兩八錢爲滬寗車站巡警查獲拘送五區警署轉送地方檢察廳訊辦又陳景峯私帶烟膏五匣計重一兩五錢亦爲五區巡警在車站查獲押送地檢廳訊辦 
[不認誘拐藝徒]  
　　住居浦東其昌棧向開剃頭店之揚州人范榮培昨日扭同行王六金至三區警署訴稱店内藝徒陸成安年十六歲被王引誘出外匿於十五間盧永興家中兹經尋獲扭署請究質之王不認誘拐曾警正判將陸成安交范榮培領回管束王六金盧永興交保開釋 
[淞滬警廳招領小孩]  
　　淞滬警察廳今收有男女孩各二口姓名等項列後各孩親屬速往認領（一）（姓名）李桃寳（年歲）十三（住址）大東門外（特徵）頭上有瘡（迷失地點）西門内（迷失月日）五月二十二日（到廳月日）五月二十四日（留置處所）普育堂（親屬姓名）李桂林（親屬住址）大東門外鹹肉店（二）（姓名）未詳（年歲）約十歲（言語）啞（衣服）赤膊赤脚藍布褲（特徵）額有疤痕（迷失地點）城内西倉橋（迷失月日）七月二十八日（到廳月日）七月三十一日（留置處所）新普育堂（三）（姓名）未詳（年歲）五歲（住址）新垃圾橋（面貌）頭梳小辮兩支（迷失地點）义袋角（迷失月日）六月四日（留置處所）閘北慈善團（四）（姓名）朱丹海（年歲）九歲（住址）不知（言語）海州口音（衣服）耳帶金圈灰洋布小衫上月墨漬藍雙條洋布褲白花藍緞鞋（特徵）頭髮全留梳小辮（迷失地點）二區署高昌廟派駐所醫院門首（迷失月日）七月二十六日（到廳月日）七月二十七日（留置處所）新普育堂（其他供述）五歲母親已故父在有兩個姐姐在姐姐家住今被姐姐打出 
[凌虐女孩之結果]  
　　住居虹口吴淞路一千四百二十一號門牌之婦人潘王氏因將八歲買女阿生百般凌虐遍體鱗傷經人代抱不平函報捕房飭探往查屬實將氏與女一併拘解公共公廨訊判阿生暫留濟良所潘王氏存洋五百元保出候再訊核在案昨晨由捕將氏及女解廨復訊先由中西探上堂禀明往查情形並將西醫驗單呈案請察繼由濟良所西女士投禀該女在所述及被虐各節訊之潘王氏延律師上堂代辯良久中西官會商之下判女孩阿生發濟良所留養潘王氏從寛斥釋 
[婦女脫離訟累]  
　　甬人郁慶善曾於去年正月七號在原籍徐文炳所開之某號内爲司賬私用洋一千二百五十元携妻汪氏潛沈來滬匿居租界被徐偵知控由原籍地方檢察廳備文派警來滬會同捕房將郁夫婦一併拘獲解送公共公廨訊供管押在案昨晨又由捕房將郁與汪氏解廨經中西官訊據原告代表委師譯明案情請將汪氏控案取銷被告亦延律師到堂代辯問官以旣據原告律師請將郁汪氏控案註銷應即照准判氏摘釋郁慶善還押候下禮拜一再訊 
[鐵鎚擊傷背部]  
　　揚州人崔遐榮在海寗路弄内手執鐵鎚將杜銀慕背部擊傷杜訴知四百九十四號華捕將崔連同兇器一併帶入捕房經捕頭詰問一過飭將受傷人送院醫治崔押候解廨請究 
[强搶女子之控訴]  
　　住居閘北义袋角仁祥里鹽城婦人何祁氏之女如意子年已二十一歲近憑媒妁許字陳姓尚未文定詎該女與經放黄包車之朱廣義有染前日陳姓前來下聘朱預先與女約定在門前等候届時糾同多人到來强搶該女以汽車載之而去該氏追趕不及遂投報四區二分所將朱及如意子一併拘獲昨解司法科訊辦又一訪函云住居閘北婦人何祁氏之女如意子年二十一歲尚未許字每日至絲廠工作邇與朱廣義私識朱擬聘娶該女爲室女母不允朱乃於前日雇一汽車乘該氏不防將該女搶登車上而去該氏四處探聽知該女匿居楊樹浦附近乃密報該管捕房立飭中西捕前往該處將朱與女一併拘獲當以事出華界轉送閘北司法科昨午函送地方廳經檢察官預審一過判如意子朱廣義分别收押何祁氏退去候示 
[男婦言語不符]  
　　昨有呂福元呂沈氏呂王氏男婦三人同乘通州輪船擬往某處爲救濟婦孺會探員王緯文查見以其形跡可疑向之詰問彼此言語不符乃一併拘送地檢廳訊辦 
[茶館主聚賭受罰]  
　　楊樹浦路八百四十二三號門牌茶館主呂鳳亭聚賭抽頭被八百三十二號華捕查見即將賭具帶入捕房昨日將呂傳至公共公廨經中西官訊明判呂罰洋五元充公賭具銷燬 
[深夜賣酒之處罰]  
　　韜朋路一千一百七十二號門牌某酒店主金榮方深夜賣酒被捕查悉昨將金傳至公共公廨經中西官訊供之下以金不應違背工部局取締章程判罰洋三元充公 
[鐵管來歷不明]  
　　人力車夫劉鳳陽前晚由某甲雇運生鐵管子五根行經閘北楊家石橋崗警見其形迹可疑上前盤詰甲乘間逸去該警遂將劉拘入四區警署聽候偵查再核 
[冒簽支單之澈查]  
　　戚龍全前將支單冒簽某西人之名向滙豐銀行騙取洋八十元嗣被該西人查悉控由捕房將戚拘解公共公廨訊供管押在案昨晨又由捕房將戚解廨經中西官訊供一過判戚還押候下禮拜一查明再核 
[客棧不領執照之科罰]  
　　甬人鄭阿順在派克路一百零三號門牌開設客棧未向工部局捐領執照被捕查悉禀請公共公廨出單傳案判鄭退去聽候查明再核在案昨經中西官傳鄭到案復訊之下以其違章屬實判罰洋拾元充公 
[佣金糾葛之辯論]  
　　本邑　蕭耕垣延代表律師在公共公廨禀控前在恒豐洋行爲副經理之王星齋佣金料葛洋六萬餘元等情由廨迭次訊供經紀前報前日午後又届復訊之期先由被告王星齋之代表律師投廨譯稱原告蕭耕垣之子亦在該洋行擔負職務是以被告不能獨負完全責任且原告於西曆一千九百十五年與總經理西人弗亞扶司（譯音）在美公堂發生控案因其終結不得勝訴於是遷怨被告發生此項佣金問題然與被告名譽頗有損害况此佣金當時何不詳查責問是已不能顯明原告確點云云質之蕭耕垣由代表律師逐曆辨護並將各賬據呈請察核張襄讞與美副領事德君以爲時已晚諭令兩造退去候再訂期訊核 
[索償損失之辯論]  
　　同興昌主邵南屏昨延逖百克律師代表至法公堂控稱原告前有山芋粉二百三十餘包堆存小東門外洋行街捷興糖棧内後該棧主周玉友周實甫虧欠信成等莊欵項私自逃逸信成等不報捕房擅至該棧將原告之存貨搬去故由原告具控到案奉訊屬實諭府貨物歸還原告在案現原告因被信成等莊拖延日期且山芋粉業已缺少致受損失銀一千兩查當搬貨之時曾由信成莊主陳梅伯出立收條給與該棧出店故此項損失應請向陳訊追陳梅伯亦延穆安素律師代表辯稱被告因不報捕房擅自搬貨前由公堂判罰後已將貨物歸還原告現據原告律師聲稱貨物缺少甚多旣有缺少何以當時原告並不向被告聲明應請堂上將原告控案撤銷中西官判各退去候再復訊核奪 
[田單糾葛案展期訊理]  
　　蔡元卿前延逖百克律師代表至法公堂控稱胡樂案前將田單向原告抵借洋二千餘元逾期不贖後蔡將單持往會丈局轉換道契詎被莫李氏具禀該局阻止轉契胡得悉後始則向蔡約期料理繼則避不見面李氏亦向蔡聲明該地係李氏之產抵與胡樂安故此阻止轉契當時蔡言如能將本利歸還准由李氏贖去詎李氏因胡已避匿希圖空手取回田單應求堂上登報布告限期到案料理如逾限不到請將單據拍賣作抵中西讞員判令退去候再訊核在案昨又傳訊據捕房禀稱莫李氏現亦延請巴和律師爲之代辯惟巴和已往某處避署請爲展期訂訊讞員准之 
[天和洋行之債權]  
　　天和洋行昨延逖百克律師代表至法公堂控稱原告被恒愼號虧欠往來貨欵銀二千兩又被楊子餘虧欠貨款爲數亦鉅請求訊追並聲明楊子餘前在總領事署亦因欠欵涉訟惟與此案實係兩起今所具控者與領事署控案無關可否請由堂上派洋人賽德（譯音）爲查賬公正人乞即核示等語恒愼號由范勉卿投案聲稱商人已延巴和律師擔任人辯現巴和出外避暑請爲改期再審又據楊子餘供商人亦延巴和律師代辯現在原告所控之欵商人不能承認豈能遽派洋人查賬應請鑒察中西官判范勉卿交銀二千兩人銀並保楊子餘退去聽候復訊核辦 
[拾獲鑽戒之查究]  
　　包車夫陳阿二在文監師路拾得值洋一千四百元之金鋼鑽戒一隻囑令婦人項王氏抵洋三百元分肥被探查悉將陳與工拘入滙司捕房昨解公共公廨經中西官訊供一過判陳與項王氏分别押候下禮拜五吊贓再核 
[竊賊監禁兩年]  
　　皖人黄秀國前晚闖入虹口漢璧禮路五號日本巡捕寓所竊取日捕衣服皮鞋等物逃出被捕拘獲昨解公共公廨經中西官訊實判黄押西牢二年期满逐出租界 
[竊賊消贓被獲]  
　　江北人陳大候子昨在龍江路華租交界處之鄉人房屋内竊得楊阿四之布衣兩件携至楊樹浦路圖消適被包探蔣阿二查見將人贓帶入捕房押候解送公堂訊究 
[巡捕拘獲積竊]  
　　積竊王二在元芳路被捕拘獲帶入捕房經捕頭詰得該竊曾經竊取梧州路七百五十八號門牌王沈氏家及鄧脫路四百四十號門牌史兆豐家衣服等物諭飭押候查明吊贓解廨訊究 
[不認摸竊皮夾]  
　　安徽人張德生前日在福建路摸竊行人王金標身畔皮夾一隻内有鈔票洋五元正欲奔逃被王覺察喚捕追獲昨解公共公廨經中西官訊供不認判押候查明再訊 
[偷竊陰溝鐵蓋之破獲]  
　　閘北各馬路旁之陰溝鐵蓋邇來時被小竊撬去前日由四區巡長蔣占奎查獲積竊徐發元陳立德二各向之詰問承認行竊此項鐵蓋銷贓於新民路王彩英所開之裕興舊貨店當至該店吊到原贓鐵蓋兩個連同店主一併解送司法科押候究辦 
[淞滬警察廳批示三則]  
　　品記新批呈悉查該商前因攬奪客貨時起釁端曾由劉洪海等公禀取締當以同業爭執殊非所宜卽經當庭諭飭自行妥議入會辦法以資久遠而息爭端在案且居奇壟斷與恃蠻攬貨均非營業之正當仰仍凛遵前諭妥速協議辦法具復存案母許多凟致開健訟之風切切此批 
　　徐朱氏批呈悉查徐金小尚未據警區呈解到廳無從核辦應俟解到後再行覆奪此批 
　　張和尚批據呈已悉仰候據情函致招商局查明俟復到後再行飭遵 
[滬南工巡捐局批示兩則]  
　　陳振記呈爲呈驗警廳執照請求給照由呈及執照均悉查該茶樓演唱蘇攤核與定章尚屬符合應予照准仰即來局繳費領照以便營業惟須恪遵取締章程辦理不得陽奉陰違致干查究此批執照發還 
　　商人毛維卿呈爲組織戲園請求給照由呈悉該商人開設鑑華劇社應准給照營業惟須恪遵取締章程不得演唱淫　戲文致碍風化違則懲究此批 
來件 
[勸告諸父老贊助防除螟害書]  
　　蘇省稻作害蟲以蝗螟爲最烈蝗蟲屢經搜捕幸未爲災者已數年矣惟螟害有日益加甚之勢去年松江等十縣統計損失在一千數百萬元探先奉省令研究防除方法雖蒙採錄通令實力奉行者蓋鮮惄焉憂之復上陳省長由實業廳組織考查團專以考查各處有無螟蟲及其爲害之程度發生之時期爲職務并隨時演講勸導農民實行簡易防除方法恐各團員尚有隔膜也先期開會研究討論會竣出發實行職務奈有數縣規定經費掯而不發團長無從進行農民智識淺陋依然雖經團員竭力開導猶持螟害爲天災不可挽回之見在考查範圍内者計松江金山青浦崑山常熟太倉吴江吴縣武進宜興溧陽十一縣察閱報告内容除太倉外均有螟卵發現被害重者十分之四輕者十分之一其他如江陰無錫雖不在範圍以内聞見亦不少即經實業廳開會討論扼要防除方法建議省長收買螟卵省長并委專員赴各縣會同辦理今年螟蟲爲害之程度視各縣果能實心辦理與否爲斷夫螟蟲有二化三化之别二化者每年發生（即孶生）二次三化者每年發生三次第一期被害即有十分之一至十分之四則二次三次衍生旣繁必至顆粒無收其防除方法以焚化稻根爲根本方法於冬初行之在春夏宜施以救急之方法其法維何即用烟汁洗秧採卵以及捉蟲（卽截去受害稻莖）是也目孶生者已　蛹期不日即將化蛾產卵遲生者亦已孵化應自即日起實行截莖採卵二法補救尚不爲晚伏願各界盡力贊助俾農民得免饑饉之虞防患於未然勝於受災後施賑萬萬也某團員告知事之言曰如能將螟害剷除盡絶亦爲德政之一萬一經費不發團員不能進行考查本盡義務於團員無絲毫之損失所苦者無智識之農民耳爰敢撮其大要警告不關民瘼之縣知事以及有切膚苦痛之諸父老過探先言 
[上海公學夜校章程]  
　　第一條定名本夜校定名爲上海公學夜校 
　　第二條宗旨補助日校學生功課之不及以及各界有志青年日間無睱求學者授以應用之學科養成學識兼全之人才助國家社會之發達爲宗旨 
　　第三條學科本夜校學科暫設英文算學二科如欲添設他科須有十名以上之學額 
　　第四條年限英文算學二科均四年畢業 
　　第五條學期每年分兩學期陽曆九月一日至翌年二月爲第一學期三月一日至八月爲第二學期 
　　第六條納費每科每學期六元在本校日校肄業者每科每學期五元 
　　第七條資格入學資格須品行端正身體健全能守校規者爲合格 
　　第八條報名有志來學者於本校招考期内來校報名先納報名費一元取後在學費内扣除不取給還如取而不到者槪不給還 
　　第九條考試考試分入學考試臨時考試學期考試畢業考試 
　　第十條升級每學期學業成績满六十分者爲及格准予升級不及格者留級 
　　第十一條畢業凡學生於本夜校課程肄業完畢後考試及格者給予畢業文憑 
　　第十二條奬勵凡學生品學俱優者一學期後給予奬憑 
　　第十三條請假凡學生如有病假事假須得家長之信函爲憑 
　　第十四條退學中途退學學費槪不退還 
　　第十五條規則本夜學一切規則悉照本校日校學則施行　　第十六條附則本章程如有未盡善處得隨時更改 
雜評二 
[經濟戰爭（訥）]  
　　世界大勢武力戰爭之後必繼以經濟戰爭而經濟戰爭又即爲武力戰爭之導線蓋互相爲因者也自來經濟力膨脹之國必擇一弱國爲尾閭之洩合數經濟力膨脹之國而灌輸於一弱國其問利害不能無所衝突於是此所謂弱國者乃眞爲各國經濟競爭之場而益將無以自存矣 
　　今世界之武力戰爭雖未已而經濟戰爭之潛伏已有汪洋淜湃而不可遏抑之勢其爲各國經濟之尾閭者誰乎我國人何尚夢夢而不悟也 
 
 
 

Page 12

 
 
[ 
[商務]  
國外滙兌　八月二日 
上海滙至倫敦（以上海規銀一兩計算） 
銀行電滙　四先令九辦士二五 
銀行即期　四先令九辦士五 
銀行四月期　四先令九辦士七五 
銀行買進四個月期滙票　四先令十一辦士二五 
帶根電滙四月定貨　四先令十一辦士五 
又六個月滙票　四先令十一辦士七五 
大條銀　四十八辦士八一二五 
上海滙至法國（以上海規銀百兩計算） 
銀行電滙　六百五十一佛郎五 
銀行四個月買進　六百七十六佛郎五 
上海滙至紐約（以上海規銀百兩計算） 
銀行電滙　美金一百十三元五 
銀行買進四個月期滙票　美金一百十六元七五 
上海滙至香港（以香港百元合上海規銀） 
銀行電滙　七十兩 
上海滙至印度（以上海規銀百兩計算） 
銀行電滙　三百十八個羅比 
上海滙至日本（以日本百元合上海規銀） 
銀行電滙　四十六兩八七五 
[金市]  
昨日星期五磅價曁大條銀價均未改動本月標金之價張落相差五六錢今將上下午開盤之價列下 
現貨標金　二百八十兩 
沙金合赤　二百八十八兩 
足赤條金　二百八十七兩 
八月份標金　上午開盤　二百二十六兩四錢 
又　又　最大之價　二百二十六兩八錢 
又　又　午刻收盤　二百二十六兩五錢五分 
又　又　下午開盤　二百二十六兩四錢 
又　又　收盤　二百二十六兩一錢五分 
恒孚銀樓上足赤飾金　每兩四十三元 
又　本牌兌進四十一元 
又足飾紋銀　每兩一元六角、 
永豐餘眞字足赤　每兩四十二元 
又　本牌兌進四十一元 
銀樓大同行足赤飾金　每兩四十三元 
銀樓門莊足首飾紋銀　每兩一元六角五分 
[錢市八月二日上午收盤]  
墨洋　七錢二分二厘二五 
龍洋　七錢二分一厘二五 
廣東小洋　六錢五分一厘五 
江南小洋　六錢四分五厘五 
銀拆　一錢七分 
銅元　一百八十二千七百文 
又下午收盤 
墨洋　七錢二分二厘七五 
龍洋　七錢二分一厘五 
廣東小洋　六錢五分一厘五 
江南小洋　六錢四分五厘五 
銀拆　一錢三分 
銅元　一百八十二千七百文 
錢找　一千二百文 
衣牌　一千三百二十文 
市錢　一百五十千文 
角子　一百十七文 
貼水　十五文 
[股票證券昨日交通公司報告]  
藍格志　買　十六兩二錢五分 
公益紗廠　又　十六兩六錢 
德力風　又　八十二兩 
橡皮　又　四兩一錢 
松耶　又　一百二十四兩 
上海證券交易所報告 
四年六厘内國公債　售出大票六十七元小票六十五元五角 
三年六厘内國公債　售出大票六十五元小票六十四元 
八厘内國公債　售出　八十三元五角 
招商局航產股　購入　二百十五兩 
交通銀行（庫平）購入　三十二兩 
通商銀行　購入　四十三兩 
漢冶萍　購入　三十四元 
浙路證券　除八期　售出　十六元五角 
蘇路證券　除十期　售出　二十一元五角 
浙江興業銀行已繳四期　購入九九折 
[米市]  
昨日滬南米市到内地米船三十八艘銷場清淡價仍看疲茲將開出大盤行情錄下 
南帮廠機新礱薄稻　七元二角 
北帮高機白破　七元一角 
常帮廠機白粳　每石　七元一角 
錫帮廠機白粳　七元一角 
又　機白粳　七元四角 
常帮廠機白　七元四角 
角里晚粳　七元 
松江廠機白粳　七元零五分 
常帮河下機粳　七元零五分 
錫帮河下機粳　七元零五分 
蘇同雜牌河下白粳　六元八角 
周莊航船晚白粳　六元六角 
六直河下機白粳　六元三角五分 
棧貨宿機粳　六元 
陳慕河下機白粳　六元三角 
[油荳餅]  
昨日滬南釆菽堂祗有中和興號開出牛莊荳油二百二十件新記公司開出牛莊籽油卅件北規貨計有大有廠豆油十件源記廠荳十件本廠餅五千片大連餅三千片其價列下 
牛莊荳油　十一兩一錢 
牛莊籽油　十九兩六錢 
（以上南規貨） 
大有廠荳油　十一兩一錢 
旗昌廠荳油　十一兩三錢 
本廠餅　八錢六分 
源記廠餅　八錢七分五厘 
大連餅　八錢八分 
（以上北規貨） 
[麵粉]  
昨日麵粉市面平平客帮交易不甚湧流市價較前日每袋小一二分左右公會售價列下 
老車牌　每袋扣盤　二元三角三分 
全綠車　二元七角五分 
全藍車　一兩六錢 
綠雙馬　淨盤　一兩六錢 
紅雙馬　一兩六錢 
綠山鹿　一兩六錢二五 
紅山鹿　一兩五錢 
綠兵船　現出　一兩六錢二五 
又　期貨　一兩六錢四五 
紅兵船　一兩五錢 
綠鷹球　一兩六錢二五 
紅鷹球　一兩五錢 
綠礮車　一兩六錢 
紅礮車　一兩五錢 
綠麥根　扣盤　一兩六錢 
紅麥根　一兩四錢七五 
[茶市]  
昨日各茶商售出珍眉三百三十二件大帮一百二十二件元茶二百七十六件鳳眉一百二十二件娥眉四十八件蝦目七十五件其價錄下 
履泰洋行買震祥娥眉九件又益昌三十九件價均二十一兩　怡和洋行買蓋華香蝦目八件價四十五兩　以上榮吉祥售出 
禮昌洋行買眞一春鳳眉三十二件價二十五兩五錢特别鳳眉十件價三十二兩義興鳳眉十六件價三十一兩　愼昌洋行買永記珍眉六十三件價四十兩　同孚洋行買愼昌蝦目三十四件價三十四兩　以上恒記售出 
祥利洋行買隆泰珍眉三十七件價四十二兩又董同昌三十三件價五十六兩　惠利洋行買董咸宜大帮一百二十二件價三十二兩　以上同春售出 
禮昌洋行買沁芳鳳眉六十四件價三十四兩　此係永盛昌售出 
禮昌洋行買第一艸珍眉四十六件價三十七兩永芳蝦目三十三件價三十六兩五錢　怡和洋行買源太蝦目二十件價四十兩惠利又買化芽二五元茶一百零八件價三十兩零二錢五分　愼昌又買奇香二五元一百六十八箱價三十一兩五錢　以上洪源永售出 
愼昌又買永豐珍眉四十六件價四十兩又合興七十件價四十二兩　祥利又買隆泰珍眉三十七件價四十二兩　以上謙泰昌售出 
[絲市]  
昨日洋商交易甚少祗購去川廠經二十擔其價如下 
開利洋行買懋源金雙鹿頭二號川廠經二十擔每擔價扯六百九十兩 
[花衣]  
昨日因棉紗價跌花衣亦疲軟内外紗廠買通州花衣二千擔三新紗廠買太界瀏河花衣二千擔又沙溪花衣一千擔廣帮買餘姚雙象美人兩牌約六七百包其價錄下 
通州新花衣　期貨送廠　三十八兩 
太界沙溪花衣期貨送廠　三十七兩 
太界瀏河花衣期貨送廠　三十六兩 
餘姚上等花衣　現貨　三十五兩九錢 
又　美人牌花衣　貨現　三十四兩九錢 
[棉紗]  
昨日近期三品紗價跌洋一元八角印花美花均漲三四個鎊音日商三井收進文明丹鳳等紗均有一千包價銀一百五十九兩後各紗號皆欲脫手惟洋商及客帮等均無交易是以最小之價跌至一百五十四兩半尙無人過問至下午因江商台維等行收進本紗二千包左右故價復漲銀二兩有零今將紗價列下 
十六支文明十六支丹鳳　本月份扯價大包一百五十九兩 
十六支水月　大包　一百六十三兩五錢 
以上三井洋行收進一千包左右 
十六支文明十六支丹鳳　扯價　一百五十六兩五錢至一百五十四兩五錢 
以上係庚興沙遜臺惟三行於下午收進一千數百包本月底出清 
十六支文明十六支丹鳳　扯價　一百五十五兩至一百五十六兩五錢 
以上江商洋行收進六七百包本月底出清 
十六支文明十六支丹鳳　扯價　一百五十六兩至一百五十六兩五錢 
十六支雙虎　小包　一百五十一兩至一百五十四兩 
十二支紅大班　一百六十兩 
以上公會及競智團成交三四百包 
[輪船進出口日期]  
八月二日禮拜五進口 
新寗紹　由寗波　寗紹 
新北京　由寗波　太古 
盛京　由烟台　太古 
華大　由長江　招商 
南陽丸　由長江　日清 
怡生　由秦皇島　怡和 
建新　由泉州　安記 
神户丸　由大連　南滿 
八月三號禮拜六出口 
建新往泉州興化　安記 
江天往寗波普陀　招商 
八月四日禮拜日出口 
華大　往長江　招商 
八月五日禮拜一出口 
江裕　往長江　招商 
泰順　往香港　招商 
大利丸　往長江　日清 
八月六日禮拜二出口 
長安　往長江　鴻安 
瑞陽丸　往長江　日清 
鳳陽丸　往長江　日清 
八月九日禮拜五出口 
岳陽丸　往長江　日清 
[開往舊金山]  
過長崎神户横濱火奴魯 
南京　八月　十日 
中國　九月　十日 
以上中國郵船公司 
西比利亞丸九月　三日 
天洋丸　九月　九日 
春洋丸　十月　五日 
以上東洋汽船會社 
愛瓜多　八月　十七日 
以上太平洋郵船公司 
[開往香港]  
中國　八月　念二日 
以上中國郵船公司 
高麗丸　八月　三日 
西比利亞丸八月十四日 
以上東洋汽船會社 
可倫比亞　八月念四日 
以上太平洋郵船公司 
[四時可服最高級之補血品人造自來血]  
語云救人一命勝造七級浮屠雖屬寓言實有至理存焉藥房本慈善之事業任衛生之天職製藥出售治病卽所以救生也人造自來血發行以來活人無算爲最高級之補血藥功效卓著不待言贅専治血虧氣虚病後失調衰年多病中年脫力小孩乳養薄弱婦女經水不調赤白帶等症常服開胃健脾助心房發力自來血性質和平爲確有經驗之第一補劑大小瓶二元一元二角每打二十元十二元總發行所上海五洲大藥房 
[Ｔ·Ｋ·Ｋ·]  
上海支社東洋汽船會社 
往來日本美國間自上海出帆過長崎神户横濱檀香山以達舊金山 
上海出㠶赴舊金山日期 
高麗丸　二○○○○噸　八月十六日 
西比利亞丸　一八○○○噸　九月三日 
天洋丸　二二○○○噸　九月九日 
春洋丸　二二○○○噸　十月五日 
高麗丸　二○○○噸　十月卅一日 
上海出㠶直赴香港日期 
高麗丸　二○○○○噸　八月三日 
渡船於下午三時離海關碼頭 
西比利亞丸　一八○○○噸　八月十四日 
各船皆完全新式裝置無線電報海底信號洗濯室育兒室婦女消閒室及一切新式安舒器具備有樂隊影戲並可於甲板跳舞至於伺候周到烹調適口尤與衆不同所過口岸旅客均可小住且可改乘花旗輪船公司及興昌火輪公司之輪船　本會社且代客辦理長崎神户横濱間之鐵路運輸事務經理T·N·ALEXANDER謹啓 
（在四川路七十一號出入）電話三二二九 
[永昌洋行新到藍牌白蘭地]  
本行近從法國羅平名廠運到最上品藍牌ＯＰ白蘭地酒性和純味美而香在巴黎久已名馳遐邇滬上從未到過今本行主爲推廣營業起見特辦此酒爲滬上諸君之口福功用之大能順氣化痰止泄瀉而利濕開胸和胃有此數大功用爲滬上各白蘭地之冠眞所謂醖釀功深衛生中之再妙品也門售克已批發從廉惠顧諸君嘗試之方知本主人之言不謬也倘蒙賜顧請駕臨英大馬路一號本行爲幸或本埠及外埠各洋酒食物號中均有代售 
[上海開至南京津浦線開至北京火車時刻表]  
上海開 
上午七點五十五分（特别快車） 
上午九點十分（快車） 
上午九點四十分（三四等車） 
下午十二點四十五分（快車） 
下午三點二十五分（滬錫客車） 
下午五點十五分（滬常客車） 
夜十一點（夜快車） 
蘇州開 
上午九點四十一分（特别快車） 
上午十一點二十二分（快車） 
下午十二點二十分（三四等車） 
下午二點五十五分（快車） 
下午六點十五分（滬客車） 
下午七點二十分（滬常客車） 
上午一點零八分（夜快車） 
無錫開 
上午十點三十一分（特别快車） 
下午十二點二十四分（快車） 
下午一點四十一分（三四等車） 
下午三點五十四分（快車） 
下午七點二十七分（滬錫客車） 
下午八點二十分（滬常客車） 
上午二點十分（夜快車） 
常州開 
上午六點五十分（常寧客車） 
上午十一點二十二分（特别快車） 
下午一點十六分（快車） 
下午三點零三分（三四等車） 
下午四點四十八分（快車） 
下午九點二十五分（滬常客車） 
上午三點十分（夜車） 
丹陽開 
上午八點零五分（常寜客車） 
下午十二點零九分（特别快車） 
下午二點十一分（快車） 
下午四點十六分（三四等車） 
下午五點四十一分（快車） 
鎭江開 
上午九點十六分（常寜客車） 
下午十二點五十二分（特别快車） 
下午二點五十五分（快車） 
下午五點十七分（三四等車） 
下午六點二十二分（快車） 
上午五點零六分（夜快車） 
南京到 
上午十二點十九分（常寜車到） 
下午二點十五分（特别快車） 
下午四點三十分（快車到） 
下午七點二十二分（三四等車） 
下午七點五十分（快車到） 
上午六點五十分（夜快車到） 
浦口下午三點三十分（時别快車） 
天津下午四點二十九分（特别車到）下午四點五十五分（特别車開） 
北京下午七點五十分（特别車到） 
[北京開至浦口滬寜線開至上海火車時刻表]  
北京上午八點卅五分（特别快車） 
天津上午十一點四十分（特别車到）下午十二點（特别車到） 
浦口下午十二點三十六分（特别車到） 
南京開 
上午七點二十分（快車開） 
上午八點正（三四等車） 
上午十一點四十五分（快車開） 
下午二點二十分（特别快車） 
下午三點三十五分（寜常客車） 
夜十一點（夜快車） 
鎭江開 
上午九點（快車） 
上午十點十分（三四等車） 
下午一點三十分（快車） 
下午四點零六分（特别快車） 
下午六點十六分（寜常客車 
上午一點（夜快車） 
丹陽開 
上午九點三十六分（快車） 
上午十點五十九分（三四等車） 
下午二點十二分（快車） 
下午四點四十一分（特别快車） 
下午七點零八分（寜常客車） 
常州開 
上午七點（常寜客車） 
上午十點三十四分（慢車） 
下午十二點十八分（三四等車） 
下午三點零八分（快車） 
下午五點三十九分（特别快車） 
下午八點二十分（寜常客車） 
上午三點零六分（夜快車） 
無錫開 
上午八點十五分（常滬客車） 
上午七點十分（錫滬客車） 
上午十一點二十八分（快車） 
下午一點三十六分（三四等車） 
下午四點（快車） 
下午六點二十九分（特别快車） 
上午四點十一分（夜快車） 
蘇州開 
上午九點三十五分（常滬客車） 
上午八點零八分（錫滬客車） 
下午十二點二十三分（快車） 
下午二點五十四分（三四等車） 
下午五點零一分（快車） 
下午七點二十一分（特别快車） 
上午五點十二分（夜快車） 
上海到 
下午十二點十五分（常滬客車） 
上午十點十五分（錫滬客車） 
下午二點二十分（快車到） 
下午五點五十分（三四等車） 
下午七點（快車到） 
下午九點（特别快車） 
上午七點（夜快車到） 
逢陽曆單日登出 
[雙妹老牌國貨化粧品]  
雙妹牌蘭花味爽身擈粉 
磅庄六角　半磅三角　小包一角 
[夏天止渴生津菓子露]  
檸檬玫瑰香蕉杏仁苹菓桑枝甜橙波羅　大號五角　中號三角　小號二角 
[清香保髮水]  
此髮水香味佳能使髮潔　大10　中80角　小118角 
發行所英界大馬路棋盤街交通路廣生行有限公司唘 
[糖汁糖汁糖汁]  
請飲各種糖汁有健脾開胃除煩降火和中消滯清心補血潤腸利便之功無花果波羅蜜新會橙水蜜桃蘋婆果雪梨葡萄枇杷𣜏檬楊梅蜜橘香蕉櫻桃豆蔻杏子� 
每瓶一律三角中法葯房發行 
本藥房發明各種鮮菓糖汁銷行以來已十有餘年其功用之偉大滋味之甘美早已有口皆碑無待贅述近有奸商仿造顧其牌號雖異而其玻瓶招貼則與本藥房一式相同未免以僞亂眞幸祈　賜顧諸君　認明本藥房牌號及萬象商標庶不致誤 
價目每瓶三角每打三元　上海三馬路中法大藥房發行　各埠中法分店均有批售 
[婦科之藥王白鳳丸]  
此丸參製得宜不寒不熱俱係中正和平之品能調和氣血倍補天眞凡胎前產後無所忌避婦科之聖藥玉液之金丹也凡婦人孕育之事操於身體若不調補則子嗣艱難豈人生之大不幸事乎故本號精製此丸以調經爲主義如勞弱婦女日服一丸則却病延年受孕種强矣 
一品每丸一元　上品每丸五角　雙料每丸二角半 
單料每丸一角　總發行所上海棋盤街普太和號披露 
治効 
調經種子赤帶白帶月事先期月事後期子宮虚冷經閉經痛氣虚不舒腰骨疼痛經來忽止氣鬱肚脹血崩黑塊漏胎黑血胎動腹痛懷胎體腫懷胎發冷懷胎下漏產後腹痛產後暈迷 
[參茸野术海狗腎補身衍慶丸]  
本草云海狗腎一名腽肭臍其性大爲養腎補身一切諸虚百損五勞七傷腰膝骨痛四肢乏力以致耳目昏花精神恍惚百病叢生此乃先天不足後天失養服則立驗本主人獨秘良方用吉林老山人參鹿茸海狗腎並各種滋補貴品上藥君臣佐使相配製成惟藥性和平不燥不熱四季可服專治男子百病雖年輕損傷之人服後轉弱爲强然白髮老翁久服此丹諸病霍然弄璋之喜指日可待且能壯筋骨强血氣補命門益丹田開胃健脾活絡培元固本養血烏鬚黑髮轉老還童却病延年益壽此丸十分靈驗敢稱第一誠非誇口與市上牟利之徒毫無實濟可比若服他家藥不靈請來一試如有虚言欺人天地難容其價每料雙料二十兩洋三十六元每兩二元每盒洋五元單料减半另有始創參茸補身衍慶酒大瓶四元小瓶二元功效與丸同如購十瓶照碼九扣關東海狗腎每條洋十元○另有小兒救命丹名曰萬應保赤散專治小兒急慢驚風服下馬上見功每瓶洋一元　舖設上海二馬路中市西鼎新里内京都天寳齋謹啓 
[廿年遺精一旦全愈]  
予患夢遺之症廿年以來調治至今百無一靈甚至身瘦似柴神迷不醒飲食無味觀物不明心甚焦灼事出聽天由命後感舍親傳敎上海三馬路鍊雲藥局秘製金剛百鍊丸治夢遺病等有中流砥柱之力得知之下當購一料計洋四元每日照法呑服七日漸見應驗食而知味精神覺安方信其丹有功嗣後又購一料隨服隨效非但夢遺全愈而且身胖體健日無倦怠此丹可稱有再造之功今則宿疾已除喜出望外則感佩之德實無可報故將靈驗實據刊於報章以告同病者鑒四明夏士釗謹謝 
[上海中法實業銀行開辦儲蓄存欵廣告]  
本銀行經收一種特别往來存欵名爲儲蓄存欵存儲總數每摺不能過洋五千元或規元三千五百兩正每户發給存摺一扣凡有付欵或存欵等項均須交出存摺所有出入由本行記入簽字爲憑（年息）年息長年四厘其算法如下除照往來賬二厘計算外自存欵後第二月起按每月結存最小之數再加二厘○兌滙欵項　該欵儲蓄銀洋能由本行滙至别處分行凡持存摺之人亦可在别處分行支欵惟預當由行知照　北京滙至天津無須補水滙至别處分行則本銀行格外克已當以最合宜之行情結算]  
 
 

Page 13

 
 
   
 
 

Page 14

 
 
自由談 
游戲文章 
[討蚊檄] [  賊菌]  
　　昔有人製　而云爲你打我爲我打你打死了你的命流的是我的血此雖脫胎於東方溯别傳格　而死主人被創之言然亦足以見人類之受害匪淺也使溝渠清潔　溼摕除又何致有子又　化然蚊旣生矣人旣被　矣任其吮血不事驅除人類受害將無底止爰製檄文聲討其罪頭風可愈願學陳琳　鬼能驅敢希工部聊借旌旗之義使知國有人焉若聞金鼓之聲或悟秋將至耳 
　　夫尤侗有討蚤之檄義正辭嚴張詠有罵　之文聲高色怒况寢皮剜肉供無厭之誅求率獸食人擾清平之世界有如蚊者乎爾賦形如粟利吻同錐始猶白晝未敢驕人黑幕聊以息影自芝草旣腐鼓翼而飛榆　乍出振足而起飛揚跋扈自號將軍引類呼朋儼然司令憑寸喙以毛求那問　　之痛據四肢而血食不　露筋之哀投間抵隙居然入幕之賓整旅治戎盡是富人之賊恃鑽刺爲生涯作威作惡以飛行　伎俩倐去倐來負山無力竟想移山作巿難成居然成巿爪牙太利禍生肘腋之間毒疫　傳患在腹心之際臥榻豈容人鼾睡聞聲各呼摇頭跳梁竟任爾么麽被　　頻頻搔背　老無幼無貴無賤固莫不受其擾亂被其毒害也彼夫茆簷野老草澤耕夫作苦田間耕耘隴上畫受烈日之炙晚無清風　來露天袒臥席　酣眠鍼剌所加悉成瘡痏雷　起處驚醒夢魘終朝辛苦之農人無一夕睡眠之安靜矣又如廠中匠役肆裏工汗流浹背已服一日之勞力疲周身欲覓終宵之夢非孫謙之儉　賬不　豈烈女之貞田舍不入祇以蚨飛難覓任爾豹脚貪求聚若螽羽其聲　蜴嚶如蠅鳴其聲隆隆嗟百工之膏血竟供爾之飮啄也若夫范蠡　營端木貨殖攀崖採藥入山買茶舟泊江頭一灘蘆葦車停山脚遍地萊蕪則爾驅遣醜類來如柳絮之輕吸取脂膏去似櫻桃之　矣至如陋巷窮儒　門寒士馬融無徒那有絳帳王粲未貴不設紗橱攢眉絞腦方思求活以賣文剌股穿胸竟受奇災於無妄芒剌在背王景略欲捫不能剝牀以膚桓敬祖舉湯難沃　所以冷嘲熱駡范成大嚙齒穿齦深惡痛絶歐陽修握拳透爪也乃猶挑撥同黨鼓引異類蠅營狗苟欲奏擁戴元首之功蟻附蜂屯儘有甘作腹心之輩指他人之皮肉爲抵押供汝曹之口吻以貪求豈知蠻　觸鬭只圖私願之償鼠竊狗偷終有噬臍之悔乎嗟嗟豺狼當道張網埋輪虎豹食人　夫設阱用是揮王猛之　尾摇諸葛之鵬翖安排蛛網好候孟獲之成禽預備火攻變化田單之舊法防爲漏網之魚大索十日母效穿墉之鼠包以四圍燒將艾葉不須螢火作烽煙焚以菊香何用蟹鉗爲斧鉞蠶國之賊服上刑殃民之流無活罪噍類不留洩我胸中之忿遲疑不信請爲壁上之觀（一） 
家庭常識 
[治耳聾秘方] [  龍眠客]  
　　活呌哥哥數隻豢過九九（從冬至起）俟其死後用陰陽瓦焙成灰和於氷片油内聾者以幅滴耳雖極聾之耳亦必復聽 
[搭瘠] [  龍眠客]  
用白川椒末塗之應驗如響 
[] [  龍眠客]  
苦杏仁焙焦磨於銹鐵上用其油塗　上即時出頭又方芝薦搗　敷之亦效（患　時如貼膏藥即生疤痕切忌切忌） 
[簡便捕蚊及蠅法] [  以皈生]  
用洋燈罩一個以紙封其一端後滴火汕一二點於罩中以手轉之使之週到向有蚊處罩之即墮入其中捕完倒於桌上觀之悉斃有貼於紙上者有臥於罩上者捕蠅亦然此法無論何時凡於帳中皆可　用惟朝夕最爲有效吾輩受蚊蠅之苦者盡一試之 
[腋臭] [  張伯英]  
鄙人向患腋臭屢購　水　粉治之毫不見敢詢問醫生亦無正方殊屬忿恨後得友人傳來一方雖難除根差幸價　而易治方用滑石五分燒明礬五分共研綑末攪和每晨洗面時塗於腋下可免一日之臭同病者不妨一試也 
集益錄 
[第一一三問] [  睡仙]  
　　僕患雀斑於鼻上巿售之汉雀斑藥試之旣　一無效驗前日貴報常識攔載有長蘆官鹽　局李蔚公君之治雀斑法見之不勝自喜以爲照法治之必可盡去因李君言之鑿鑿也乃購茄子二只切成小片擦患處三次即用刀刮破斑點再以茄探數次　結而色黑翌日用前門牌藻水肥皂洗之則　去而斑點仍存未知治法之尚有未妥抑别有故耶務乞李君等有以答我感甚 
短篇小說 
[警世短篇十鎊之紙] [  幣靜一病庵同譯]  
　　亞倫夫人者聰慧而勇敢之麗姝也卜居闌達村其地山水清秀風景如盡一日晨餐夫人盛服入座乃夫亞倫笑而調之曰美哉吾愛將奚往亞倫性寛厚而善雅謔父設公司於倫敦年獲利二千鎊父亡遂歸亞倫亞倫每週赴公司二次察視辦事員勤惰然衆知其仁慈莫之懼也夫人佯嗔曰余不嘗告汝今日欲入巿購物乎夫購物苦事也我　畏之曰旣畏之曷弗電話購辦夫人正色曰物非自擇安能愜意被昧於此理者必將謂余愛繁華好購物耳豈不大謬汝若存此種陋意宜急屏去不然新思想將不得其隙而入汝之腦矣亞倫聳然曰然則余須同往乎夫人曰汝乎可攝影垂釣爲樂區區小　不敢勞駕亞倫蹙額曰但汝孑然以往吾心終覺不安曰余已約清温女士於途可母慮也亞倫曰旣爾亦佳但遇意外勿謂吾未嘗許汝同行夫人曰君意良厚吾深感之但余非孺子何不能自顧其身哉十句五十分矣吾當行矣曰行耶旅具俱備乎曰備惟缺一物夫人言次仰面視　砧嫣然而笑其笑於羞中藴有媚態亞倫莞爾問曰缺何物者夫人曰汝之母假惺惺吾甚惡此曰吾實不知豈所缺之物即爲汝所惡者乎夫人忍俊不禁曰非也惡於啓口索求彼物耳亞倫曰不索則不得曰亞倫汝欲使余不及乘車以作收場乎曰如此收場 
亦頗饒趣味夫人不得已乃　其纎纎十指作嬌聲曰祗：祗：亞倫曰十鎊耶曰然然此非吾所自欲者余實無所需亞倫曰汝旣無所需余亦無所欲欲則不如將此行作罷夫人曰汝需物甚夥特不自知耳曰余需何物請試言之曰倉猝　奚暇詳述即堂上與諸兒亦需物甚夥其始余豫算諸物非十五鎊莫辦經余再三酌減始得此數亞倫於是出一十鎊紙幣　之曰其謹藏手　勿失夫人受而縱横摺疉之直至成一郵票之形乃已摺　謂亞倫曰君諄諄叮嚀實非余所喜汝豈尚未知余爲蘭達村中之唯一謹愼婦女乎亞倫曰吾竟非他因見汝行色匆匆故作此言耳夫人曰爲時促矣我與諸兒吻别後即當首途也言意飛步登樓亞倫旣送其夫人至車站卽授以車票一紙夫人大喜曰吾愛汝誠善體人意哉曰余以汝之紙幣已藏諸囊　取以兌換殊不便故爲汝購之但紙幣究已妥藏乎曰然已珍藏於囊底矣曰入巿尚霈易乘街車汝携有散錢乎曰有之今且請汝爲余擇一人稀而無男子之艙亞倫稱諾遂於頭等車中覓得一艙此艙僅坐女子一衣服　都面蒙厚幕手持小說而垂首於臆似已入夢亞倫因謂夫人曰此艙何如夫人曰甚佳購物畢余當乘五點四十分火車旋里汝能來迎余乎亞倫執其纎指而吻之曰余當及時來也願吾妻途中珍重夫人曰菲梨絲於昨日出閣余滋以不獲一觀其結褵之盛况爲憾報上必載此事余雅欲購一閱之亞倫曰車已動矣可俟車至瑪屯站購之言已即一躍一車夫人入座則竊視此同艙女子蓋婦女之通性也（未完） 
 
 
 

Page 15

 
 
   
 
 

Page 16

 
 
   
 
