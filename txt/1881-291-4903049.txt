# 1881 - 291 - 4903049

 

Page 1

 
 
[論日本絲業]  
　　交易之道以信義爲貴此夫人而知之也自人心不古信義二字皆借爲欺人之計而實則虞詐成風詭譎相尚機　變幻日出不窮而交易之道於是乎大壞於是而仍欲執古時市道以相繩不幾迂闊而不近人情乎然純以機心相處則亦何足以臧日本絲業新章不便一節屢見於報據西人之言則以爲東人創設此會故與西商爲難樣貨常有不符之處斤兩又有不足之時而又成交之時不聽西人過磅諸事種種不便而訴之於官又復將信發還不予剖　何怪乎相約不購其貨蓋交易之事卽曰不講信義亦必取其公平樣子若何貨色必須一律若先以上等之樣相該而議價旣成卽攙人劣貨誰復能甘受而不辭至於過磅則買爲通行之常法牙行之家知其有無弊端是必自己過磅而後始無他說如以信義相高者卽買客深信不疑猶且請其自行過磅以見其至公無私之實今乃不聽買容過磅則喝報之斤兩安能决其必信迨取貨而回自行試騐一有不符心何能甘而况設立會館議定新章情同把持意存挾制如是而欲人之心懷誠服退無後言烏乎能哉然據東人之言則西人亦實有不公之事自一千八百七十七年以前與西商交易皆以信義相尚貨則樣與貨初無參差磅則斤與肉毫無茍且但先呈樣子計定價值收貨付銀極爲簡便迄於今日此風大變交易旣成取賞以去相隔數日忽指稱貨樣不符必議減價或在銀行押銀數日一經贖出復將原貨退還東人實不勝吃虧故不得不立會定章以杜諸弊此亦東人不得已之苦心非有意與西商爲難者也二者孰是孰非外人無從遙度然其不能以信義相交以公平相與則已可以槪見矣觀中國與外國交易歷有年所其先亦多以信義爲重近來往谷不如從前定貨不出而控諸官者層見疉出夫貨旣看定價已議明何至忽焉食言久而不出度其中必有不平之處西商如洋布等類其初入中國之貨與近年來進口者大相懸殊或有同一牌子同一字號而貨之優劣不啻倍蓗者雖曰價值亦有低昂而其不能始終如一則不待智者而後知也華人之絲茶爲出口貨物之大宗而絲茶兩項亦不免有作僞之處樣貨兩歧者亦所時有此皆於通商之大局深足爲害者也傳曰爾無我詐我無爾虞必如是而後可以有無化居如先存一欺詐之心以　僥倖以圖利必非持久之道卽或有一二次偶然矇過而日後必被看出迨彼此不能深信則經營之道愈難而交易之途益窄如日本人之設會以防西人而西人殊不稱使又登信義通商之正執也乎夫我苟能揀選高貨斟酌斤兩絕無一毫苟且之處卽使偶爾虧折而人皆信之牌子必好將來自有翻身之時若以　物劣貨而欺飾以求　卽偶然爲其所欺其後誰肯信之而况人各有耳目人各有心思又豈肯受我之欺及欺之而不受則所耗當更鉅矣今日本絲商恐西人之購貨復退而段此會以杜其弊而絲之積於棧中者巳有如許之多會中支銷亦必不少絲又未能速售所耗當復甚多而西商國欲取巧而至於無可購辦曠日持久族費應亦不貲此皆以不守信義二字以至於此倘或彼此淸夜自思其有不自　自艾者乎日官之意以爲商人之事非官所與知不知官法正以濟商務之窮商務或有窒碍之處所賴官爲籌畫高懸禁令使之兩得其平如但以官商兩途截然莫混而置諸不問然則中國倘有定貨不出以及把持市面等事中西各官亦將以商事官不與聞而置諸不理乎竊謂此等事全賴爲官者統籌全局出爲調停方可有濟否則兩相齟齬相持不决恐非商人之幸卽亦非國家之福也然耶否耶 
[車路興工]  
　　○香港西字報言近來香港地方議建車路業經定規其鐵條刻巳動工鋪設矣 
[匪勢不張]  
　　○字林報言近聞台匪黃金滿盤踞銅柱山恐其勢不能復出滋擾緣浙江提憲張軍門調集兵船圍其巢穴并往來於寍温海面梭巡密捕兵威甚盛故該匪有所忌憚想久經圍勦該匪必將窮蹙自斃也 
[公廨被毁]  
　　○福州西字報言駐紥烏石山之英員以事前往南台其公廨守者並無多人致爲人所毁並直入內室毁物不少且言此舉並非無賴輩所爲係讀書人居多云 
[浙省撫轅近聞]  
　　○浙省嫵轅牌示於八月二十四日換戴煖帽是日早堂有寍波解去盜犯兩名過院聞係鄞縣劫案已由臬憲審實定罪經院審後想不久卽當處决也撫憲於二十五日巳刻啓節校閱上八府營伍憲諭渡錢江後先閱紹郡次臨寍波卽由台而之處之温查閱海防後再折往金華經三衢而以嚴州爲殿云約計須月餘方可回著然中丞辦事勤速或不需此多日也省中所有各營統須俟回轅後再行定期會同將軍校閱云 
[良捕破案]  
　　○六安州有淫掠傷人一案已歷四年事主屢控不休未能破獲地方官嚴比馬快馬快之傾家者巳十數姓愈追愈緊幾成京控乃前日此案忽破則歎良捕之處心積慮爲不可及也揚城小教場茶社鱗居其同隙地則爲俳優雜戲醫卜星相之藪每年正月外方之走馬賣解吞刀吐大者流偶息於此恒爲地方文武驅逐出境不准存留前日忽有一起人操山東河北音趁中秋節到彼設圍演戲官向未知當日二鼓後有一人到縣直至門房欲會正門管稱有機事面談門管只得出面見其人短衣窄袖三十餘歲狀貌赳赳先請管門屏退傍人方言我係某處衙門辦某案之馬快某也我家因此案父傾家兄杖死痛恨已極因思如此大盜必出於江湖戲法中遂於三年前禀明本官更姓名變土音投身山東六擋學習戲法密訪此案賊中覔賊務得眞凶今春巳訪實秋間纔與作夥奈所過之地又皆小處未便下手今來揚州正可擒捉門管大驚卽引其人見官屏衆謀定趁半夜賊黨酣睡率同壯健勇役一擁入寓羣盜就獲無一漏網當卽械桔嚴密于次日妥泒幹差附搭火輪船解往安省三日後通城始知噫官之辦事不分畛域機密神速固可稱良吏而如該捕者抱父兄之仇公私交忿立志獲盜辛苦三年卒能如願其諸俠　之儔歟充其董建旗鼓以用兵可與集事矣良捕云乎哉 
[禀請考醫]  
　　○前報述有揚州紳士毆醫生一事因其母爲彼醫死毆以雪恨今合城紳士以該處醫士類多技術平庸而自高位置草菅人命毫不介意故聨名公禀程雨亭太守請爲傳考以別優劣優者准其行道劣者不許 
 
 

Page 2

 
 
滥竽太守亦早知該處医家之弊聞閱稟後卽已批准择日出示傳考並聞有兩名醫巳賄人求情免傳太尊不允云夫響術關乎民命豈可任自施爲泰西原有考醫之例最爲善政今各紳士之請與太守之允准而不受請託其鄭重民命之意可以師矣 
[同業行拐]  
　　○寍波城中張姓婦生有一子年約十一二習薙區婦出傭工于數日前其子忽被薙匠台州人某甲拐去招尋無耗婦痛不欲生沿途哀泣見者皆爲之憫惻云 
[縣官糊塗]  
　　○刁民好訟蠹役舞弊此風到處難免而惟奉化爲尢甚兹聞宗太守批示馬松林之妻被奸人串賣一案可知差役之擅權甚大也所有批示照錄如下此案串賣民妻般控者盡係縣差乃疉控至半年之久奉化縣一似不知被告盡是本衙差捕批查批傳任其逍遙事外抗傳不到閱之令人憤懣仰該縣立提皂班馬全卽馬登發馬快童發卽童道木史章甫傳同原告馬松林一備解府訊追究辦其毛雲州水係奉捕而潛行來寗又充鄞捕者本府巳立時提押備質矣 
[遺散營勇示]  
　　○鮑爵帥今夏奉　命遺撤霆軍馬步十三營前巳陸續到楚當時撥散歸農今聞鮑帥復奉有留直霆軍馬步十四營全行凱撤仍坐輪船赴鄂如前安頓不容稍涉逗遛所有彈壓料理官員均仍其舊之一旨是以漢上近出告示諭知茲特附錄如左　欽加提督銜記名簡放奏留湖廣差遺委用總鎭畢倫巴圖魯劉　欽加三品銜補用道候補府漢陽督捕淸軍府分防水利事務總察漢鎭加二級隨帶加二級紀錄十次張爲出示曉諭事照得霆軍留直馬步十四營復經鮑爵軍門遵　旨全行凱撤由輪船赴漢分別遺散歸農昨奉湖廣督憲李湖化撫憲彭會委本鎭駐漢會同本府等安爲照料彈壓無任登岸逗遛致滋事端各等因奉此合行出示曉諭爲此示仰該頭目散勇人等知悉抵漢後凡籍　湖北者刻日分投各回故土籍　湖南四川等省者在輪換坐民船卽日開行各回原籍另謀生業毋許潛住各客棧任意逗遛或被地棍游痞引誘嫖賭以致囊資喪盡流落異鄉自攘聲名有于拏辦是爲至要各宜凛遵毋違特示 
[採訪節烈]  
　　○咸豐年間湖北全省爲粵逆蹂躪殆遍乙卯七月十八日漢口遭刦尤甚幾於闔鎭片瓦無存其中男女殉難者不可以數計貞魂毅魄迄今向湮沒不彰現聞漢陽府陳仲衡太守汝蕃念及於此隨籌商經費一面出示立局採訪建祠詳請大憲專奏俾旌節烈永列祀典兹將採訪局告條及府憲告示抄附如左　咸豐乙卯年七月十八日漢鎭慘遭浩劫殉難男女不可以數計迄今槪湮沒不彰誠堪憫惻茲禀奉府憲批准訪查確切姓名籍賞造册專案詳請　旌表并由本鎭建立祠宇永遠祭祀以慰幽魂現擬在後湖自新堂設局採訪凡有殉難之家望卽赴局具報如本家無人卽由親隣查實代報所有造册建祠各費不取本家及親隣代報者分文定限本年年底爲期毋得遲疑觀望使九京抱憾也是所禱切採訪局特白　署漢陽府正堂陳永歲紀乙卯　七月十八漢鎭地方　慘遭大刦　玉石不分　幾無遺孑　或自捐軀或遭賊殺　視　如歸　忠義節烈　發隱闡幽　採訪宜亟　殉難之家　具單報局　家若無人　親隣代述　不取分文　幸毋退縮　土著客居視同一律　期至年終　採訪完結　請旌建祠　流芳不滅 
[諭尋被告]  
　　○英公堂據廣東鄭澎仁投倥稱係拋球場地力之申源京廣貨店夥前月二十日有忠和利夥李阿芬來購紬縀呢料共計價洋十九元零送至該號價洋未收今該號業已閉歇其洋應問諸李而李亦避匿不面昨得尋見將伊交捕請追發票呈閱李供紬縀呢料係東人令我往購價洋應向東人收取陳太守問李爾東人現在何處答稱不知隨飭將李管押令鄭自行尋覔息和利東人交案候究云 
[獲賭待查]  
　　○英捕房解送楊之和陸阿慶二名並賭具銀洋至公堂稱二人犯賭請究楊供係寶山縣人爲南貨生意前日到虹口米舖探友適有賭犯奔逃我因駐足觀看却被誤獲云陸供向爲鐵匠住裹虹口前日搖會得洋歸途通捕捉賭致被誤獲陳太守問捕頭此二人究是在賭場拿住抑係獲於路間答稱差捕往拘殺控之購犯沈姓回稱到彼時人衆四散祇獲楊陸二名至同往之捕今末到案差禀此二人實在賭場獲住太守將賭具銀洋暫交捕房俟該捕到案再訊楊陸二人交保着於禮拜三投質云 
[串控覆訊]  
　　○前報列串控可惡一案茲悉經縣署覆訊詢以鄧開乾究竟作何生意與周傅氏可別有瓜葛鄧開乾仍供在製造局鐵廠中楊錫周名下作工官謂楊錫周可肯前來擔保否如楊肯保爾當爲再詢着鄧退出 
[書設立中西書院啓後]  
　　○從來有非常之人乃能創非常之舉創非常之舉乃能施非常之化施非常之化乃能成非常之功美國進士林樂知教長學問淵博識見高超前在廣方言館爲教習嗣於製造局繙譯諸書德才並著名公巨卿咸仰其風規品望兼優鴻儒碩彥亦欽其道範不惟爲績學之士而實非常之人也蓋旣以中西之學裕諸已復欲以中西之學施諸人旣欲以中西之學施諸人則不得不設一施教之地以施之此立中西書院所由防也然則書院設於何地曰卽在滬北書院設有幾處曰厥惟有三其在法界之八仙橋并在美界之虹口者乃兩分院也　在英界之洋涇浜者乃大書院也立院則規模高峻宛如鳥革而　飛讀書則功課精嚴定卜月將而日就聘延師傅擇品學之兼崇大小生　別腎愚而簡拔我知自有此書院將見英法美租界中之子弟其爲父兄者皆欲挈而就讀之矣亦自有此書院將見滬城中之子弟其爲父　者皆故携而就讀之矣且自有此書院而各直省聞之其爲父兄者如有志於中西之學亦將見令其子弟不遠負笈而來就讀之矣西學由此奐中學由此俱興而中西兩學可以並行不悖則其爲此舉豈偶然哉所謂有非常之人乃能創非常之舉者此也顧或有問予日院中所讀之書若論中學諒惟四書五經爲最要旁及古今詩文等而己至論西學則不知何書爲最要也余答之曰子盍觀啓中之言乎凡來學者先於分院教以淺學以俟二年選至大院漸教以天文地理化學理學重學數學等之書者爲西學中之最要者且最有益者也蓋學其夫文則不致被惑於星象之主何吉凶學其地理則不致滋疑於風水之主何禍福習其化學則可以隨物而無不化習其理學則可以卽物而窮其理通其重學則格致之方於以得通其數學則推算之法於以精矧中學旣已諳練仍堪博取夫功名西學復得貫通并可榮膺夫使命教化之獲益豈淺鮮哉所謂創非常之舉乃能施非常之化者此也往往有疑而沮之者矣若謂書院之設名曰中西而獨係西人立之其必偏重西學輕視中舉而就塾之徒又必令信其聖教讀其聖經而因之有裹足不前者然而不必疑也啓中明明謂半日教西學半日教中學是不欲其偏習也可知是欲其兼精也可知况國則判乎中西人則別乎中西而學問之道天下皆通又何分乎中西耶中學而西人習之卽謂之西學也可西學而中人習之卽謂之中學也可擇善而從奚容歧視詩曰他山之石可以攻玉其謂此夫至云信教啓中又明明謂信從聖教各隨己見斷不勉强毋庸猜疑觀此數言當亦恍然大悟矣方今我　國家洋務方殷需才孔亟若不爲未雨綢繆之計一旦欲供使令致嘆無人其奈之何林教長之意實有見及於此而特設立之一以造就多才爲異日用才之地一以栽培後進爲他年登進之基西儒之轉爲中國謀也其功不亦偉哉所謂他非常之化乃能成非常之功者此也况猶不止此院中另設女學卽命其令愛爲女中師教習之餘授針黹則是院之設也 
 
 

Page 3

 
 
不惟大有造於男弟子并大有造於女弟子矣余故閱其啓而樂之卽書其後蓋設此院爲非常之人創非常之舉施非常之化成非常之功良不誣矣 
　　古吳居士 
[潤資助賬]  
　　○華亭顧穎樵太守武都出牧奉諱南旋今歲薄遊滬上素擅山水蒼秀遒勁求者頗不易得現因江北被災心懷憫惻願將畫資三個月匯寄災區以作杯水車薪之助其哲弟七薌亦工山水米石倪樹並皆入妙洵稱雙絕亦願助賑如有求晝者請將紙件送交城內廟園保嬰局代收先惠筆資約期不悞所有潤格照目酌減目存保嬰局內兹不縷贅 
[光緒七年八月二十一日京報全錄]  
　　宮門抄○缺單○發抄　旨五道○提督鮑　奏請　飭速建祠祀摺子○湖督李　奏叅革叅將並泐石永禁片○粵督張　奏請　旌獎片○大臣淸等　奏請援案加增官兵鹽菜摺子○將軍岐等　奏挑補旗丁緣由摺子○閩督何　奏請仍准以前請之守備補授摺子○八月二十一日戶部通政司詹事府廂黃旗值日無引　見○六額駙假滿請　安○烏拉喜崇阿前往　東陵請　訓○淸凱續假十日○掌儀司奏二十三日祭　奉先殿劻貝勒行禮○召見軍機○○光緒七年八月分缺單　道湖北鹽法武昌蒯德標升　知縣河南虞城劉堉敏甘肅合水鈕承鈞俱丁湖南慈利朱耀奎勒休陝西畧陽何亮標河南確山李錫朋湖北武昌凌心壇俱丁　吏目甘肅狄道施以恩丁浙江慈谿縣松浦馮雲漢故湖南長沙縣橋頭盛德澄故　典史河南武安張之漢故雲南彌勒羅紹先病　○發抄　劉坤一奏陳光全等補都司等缺奉　旨兵部議奏單併發欽此○又節婦彚請旌表奉　旨均着准其旌表禮部知道欽此○又知府趙佑宸捐項移獎奉　旨該部知道欽此○又請以郝炳綸補淸河令奉　旨吏部議奏鈇此○周恒祺奏革員趙淸韶傳抄　諭旨案審擬奉　旨刑部知道欽此　○○湖南提督一等子奴才鮑超跪　奏爲祠祀久懸懇　飭速建以彰忠烈而資觀感恭摺仰祈　聖鑒事竊維曠典褒忠各殷致敬於桑梓匹夫殉義皆得附祀於春秋所以慰忠魂勵士氣　恩至渥而意至深也奴才於同治五年以將士情殷報効願損銷歷年欠餉二百餘萬兩請　旨飭下四川湖北湖南三省督撫臣於各該省城並夔州俯城均建立霆車昭忠專祠及加廣四川文武鄉試中額夔州府奉飾縣學額以昭激勸等情具奏奉　旨允准飭由奴才咨明各試省督撫遵照辦理旋經戶禮兵三部會議請建專祠一節查軍興歷年各處奏請建祠均係本家本籍自行捐建原以于城之選卽閭里之光惟該軍業巳竭忱報効自未便再合捐資請　旨飭下四川湖北湖南各督撫並轉飭夔州府縣官迅　　率本處紳富勸諭合力捐建霆軍昭忠祠以光志乘祠成並由各地方官春秋致祭以隆肸蠁等因會奏奉　旨依讓欽此咨行奴才復轉咨川楚各督撫臣一體欽遵在案今閱十餘年之久淮四川湖北省城先後建有霆軍昭忠祠而湖南及夔州府尚未庀材鳩工伏念該員弁士卒昔隨奴才轉戰東南十有餘年或冲鋒陷陣以突重園或逐北追奔而忘深入或攻克堅城要隘前者屍積在地後者踐屍而登縱力疾忍飢鱗傷徧體而一片血誠復於砲石如雨之中爭先奮勇卽文案各員均能視死如歸舍生取義其捐軀報國之心至今凛然如見統計歷次陣亡六千餘人現四川湖北落成之祠雖曾列銜名性氏同歆饗祀而考其本籍尚有闕如細譯部議干城之選卽閭里之光則夔州湖南兩處專祠未便聽其久緩且奴才督率戎行每以生榮歿顯鼓勵將士用能作其忠勇之氣合無仰懇　天恩下四川督臣湖南撫臣欽遵　前旨辦理或勸捐爲難卽另籌款項迅於夔城湘省擇地建修務期親模宏廠庶可按名列位祠成飭地方官春秋祭祀以妥忠魂則死者增銜結之私氣作河山而効悃生者昭激勸之意心傾葵藿以抒忱是否有當謹恭摺馳陳伏乞　皇上聖鑒訓示謹奏軍機大臣奉　旨着各該督撫查照奏案卽行籌欵辦理該部知道欽此　○○李瀚章片　再湖北潜江縣大澤口支河爲分洩襄水要道前因刁徒嚴士連斂費聚衆攔河　壩有碍數邑水利經臣委員前汪刨毁拿辦恭摺奏明嚴禁在案兹有沔陽劣紳王子芳勾串潜江縣民人王光炳等聚衆多人在於澤口內河何家垸地方違禁　埧不服彈壓甫經高出水面卽值汛漲冲决凈盡並帶冲揚家場新挖月隄以致下游各剅居民猝不及防受害較重據署潛江縣知縣柳正笏會同沔陽州知州鍾廷瑞禀經臣行司飭委補用知縣王培厚馳往會同地方官將王子芳王光炳拿獲到案訊據供認前情屬實詰無藉端歛費肥已情事並據王子芳供稱伊曾投陝甘軍營隨勦出力由六品軍功歷保花翎副將銜補用叅將等語由該印委開錄供摺具禀請示前來臣查該叅將王予芳違禁商同王光炳率領衆人在於澤口河內復　橫壩水漲卽潰非徒無益且又貽害地方實屬胆大妄爲相應請　旨將花翎副將銜補用叅將王子芳卽行革職以示懲儆除飭司頒發永禁　壩告示泐石河于俾知儆戒而杜後患外謹會同湖北巡撫臣彭祖賢附片具陳伏乞　聖鑒訓示謹　奏軍機大臣奉　旨着照所請兵部知道欽此　○○張樹聲片　再廣東上年四五月間西北兩江潦水同時漲發各屬沿河圍基多被冲决田廬亦皆淹浸小民蕩析流離哀鴻遍野經臣等倡率在省各官捐集銀兩並飭諭愛育堂紳董廣爲勸捐以資賑恤所有辦理情形業經奏報在案兹查有順德縣人在籍候選郎中黎國康遵其已故胞兄國子監典簿黎國庚遺囑捐助賑銀一千兩並據呈明不敢仰邀獎叙臣等伏查士民人等捐助賑銀一千兩以上例得請　旨建坊給予樂善好施字樣光緒五六兩年廣東水災曾有命婦伍俞民吳鄧氏等捐助賑銀一千兩先後奏請建坊奉　旨允准今候選郎中黎國康因上年本省災歉遵其已故胞兄黎國庚遺囑捐助賑銀一千兩實屬好義急公核與建坊之例相符據藩司姚覲元詳請具奏前來相應請　旨將已故國子監典簿黎國庚准其建坊給予樂善好施字樣以示旌獎臣等謹附片具陳伏乞　聖鑒訓示謹奏軍機大臣奉　旨着照所請該部知道欽此　○○奴才淸安額爾慶額跪　奏爲科城旗緑戍守官兵月支鹽糧不敷餬口援案懇　恩加增鹽菜銀兩以濟艱窘恭摺仰祈　聖鑒事竊維科城地處極邊窮荒沙漠出產毫無一應諸物皆由內地販運萬里程途價值昂貴數倍維因西疆　逆不靖商販稀少物價愈增科境總有屯田產糧官兵額支無多一季所領之數不敷一月之用以一兵而論每僅支鹽菜銀九錢糧三斗四升有零實屬不敷餬口曾於同治十二年間經前任大臣托倫市奏請仿照烏里雅蘇台戍守官兵加增半支鹽菜一律支給迨經部臣議准俟一年後體察情形仍復舊制等因歷年奏請在案奴才等於上年奏准加增銀兩巳截至本年三月底止一年期滿兹據旗緑各營禀稱刻不食物柴薪一切較前益貴所關鹽菜銀兩實不敷以贍其身轉瞬冬令更有凍餒之苦懇祈請照烏城章程全數加增成案一律支領俾得餬口有資勉圖報効等情前來查該官兵所禀係屬實情當此西疆軍務未竣疆　往來絡繹不斷防邊巡卡哨探差操夜任均關緊要自應時加防範之備不虞該官兵畫夜承值要差倍嘗勤苦而窘迫情狀甚屬堪憐若不量爲體恤實不足以資餬口惟有仰懇　天恩俯准援照烏重雅蘇台現在奏請加增鹽菜成案卽自本年四月起全數實支以示體恤一俟西疆底定仍由奴才等酌度情形再行奏請停止如蒙　特恩俞允仍將加增銀兩照例核明數目咨部辦理所有援案請加官兵鹽菜緣由理合恭摺具奏伏祈　皇太后　皇上聖鑒謹　奏請　旨軍機大臣奉　旨戶部議奏欽此　○○奴才岐元富陞跪　奏爲圍場前撥官兵二百名遇缺由園地旗 
 
 

Page 4

 
 
丁挑放以師簡易恭摺仰祈　聖鑒事竊奴才等前據圍場總管馬有利呈稱前由開原義州復州莫額旺淸　廠　陽抽撥官兵二百名原奏條內遇有缺出由何處抽撥仍由何處挑補實屬窒碍難行呈請變通照依攺撥額兵三百名遇缺山圍地旗丁頂補章程畫一辦理常經據情咨請兵部查核去後茲准咨覆核與前次奏准章程不符行令查照前案奏攺辦理等因奴才伏查圍場前撥官兵二百名原奏條內係何處之缺由何處挑補一年後查看情形應如何駐防可期經久之處再行禀請秦辦今該總管旣稱圍場旗丁生齒日繁足資揀選自應請照後撥官兵三百名章程遇缺由該處旗丁內就近挑補以歸畫一庶撥兵各城旣無往返川資之苦而該處旗丁又有升遷缺分乏路實係兩有裨益所有圍場前撥官兵二百名遇缺由圍地旗丁挑補緣由理合恭摺具陳伏乞　皇太后　皇上聖鑒訓示遵行謹　奏軍機大臣奉　旨兵部知道欽此　○○閩浙總督臣向環跪　奏爲外海水師守備員缺緊要懇　恩仍准以前請之員補授恭摺仰祈　聖鑒事竊照浙江乍浦恊右營守備杜鳴鑑因病出缺所遺守備係外海水師　題補之缺輪用儘先人員當經臣以外海水師儘先補用守備劉至浩會摺　奏請補用准到部覆查劉至浩名次在後雖據聲明名次在前之黃加恩林維三陳漢三員人地不宜惟尚有江輝一員名次亦在劉至浩之前是否於此缺不宜摺內漏未聲叙應令查明聲覆再行核辦等因覆查儘先守備名次在前者雖尚有江輝一員該員係保留閩浙補用因未經到省考騐其人材技藝無憑知悉日浙省員缺向應先儘浙省八員請補是以前摺漏未聲叙茲准部咨前因惟查有浙省巳收標外海水師儘先補用守備劉至浩年四十八歲浙江鎭海縣人由雲騎尉世職飭發浙江鎭海營學習期滿赴部引　見奉　旨照例用欽此又閩盜闌入浙洋全股殲滅案內保以守備儘先補用光緒二年二月二十三日奉　旨着照所請等因欽此該員熟諳洋面屢次獲盜槍砲亦嫻以之補授斯缺洵堪勝任核與例章名次實屬相符合無仰懇　天恩俯念外海水師員缺緊要仍准以該員劉至浩補授浙江乍浦恊右營守備以期人缺得宜俟奉到部覆將該員獲盜保獎之案併咨送部引　見恭候　欽定除飭取履歷咨部外謹會同浙江巡撫臣譚鍾　署浙江提督臣張其光合詞恭摺具陳伏乞　皇太后　皇上聖鑒勅部議覆施行謹　奏軍機大臣奉　旨兵部議奏欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
