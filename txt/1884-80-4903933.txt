# 1884 - 80 - 4903933

 

Page 1

 
 
[新印放大直行康熙字典出售] [  點石齋主人啓]  
　　本齋向用石印照相法照印康熙字典出售業已四海馳名早蒙賞鑒但前此所印者或釘作一本或釘作四本其書之裝漢字之大小雖微有不同而要皆平列三層非一行到底者兹則仍用石印法印成直行字比從前放大三分之一後恐行數稍密閱者自下至上其接頭處容或看在别行故每隔四行界以長墨緑以清眉目至點畫之清晣紙墨之匀稠向所印之小字已邀讚歎兹更放大可想而知每部釘作六本外仍加文木夾板準於今日出書價洋三元欲購者祈來申報舘間壁申昌書畫室價買各外埠之賣申報人亦有代售此布 
[招請訪事及賣申報與各書籍] [  申報館主人啓]  
　　江西之南昌安徽之安慶皆省會地方本舘向固有人在斯二處採訪時事現在意欲更換如有能勝此任者祈來本舘帳房　釘又香港亦華人者　　所且逼近南洋諸島國倘有人願爲本舘賣報曁代售申報舘點石齋兩處所印之書籍亦祈來本舘訂定此布 
[論行兵步伐]  
　　嘗觀牧誓武成二篇而知用兵之勝負矣武之誓衆曰今日之事不愆於五步七步又曰不愆於五伐六伐七伐乃止齋焉其軍律之嚴整如此武成叙甲子之戰則曰受率其旅若林會於牧野罔有敵於我師前徒倒戈攻於後以北血流　杵未及於戰而已陣先亂相率反奔無軍律之甚矣可知兵以紀律爲先子輿氏有言以一教民戰謂之殃民殃民者不容於堯舜之世孔子亦曰以不教民戰是謂棄之三代以前未有兵家專門之學太公陰符根本丹書亦非僅言兵法管子始著連鄉軌里山高乘馬諸篇齊之兵所以獨强於中國也然兵家之學不自齊國開之春秋戰伐最多如鄭莊公魚麗之陣楚莊王兩廣相代之法必有所本想古書流傳列國有之各師其意以訓練其兵互相雄長私爲秘授聖人修纂六經所不及訂正者也秦火之餘諸子百家爭起立言於是始有兵家之書而陣法列爲一門矣厥後用兵者沾沾於古法規行矩步自號知兵强弱相攻智計相取雖其時其地或有不能拘於陣法者奇兵正兵疑兵伏兵皆足以取勝原不專恃平原列陣兩軍相見然陣法固不可廢也孫吴之言所以歴古至今不能磨㓕者正以六韜三略必於此時見之也或者曰自車戰之法不行而古者五人爲伍五伍爲兩之制不可復觀顧弓矢刀矛之用宜於步兵後世之步兵卽古者車戰之遺雖陣法小變而兩軍相持猶講步伐自火炮之制備而後弓矢刀矛一無所用車戰之法乃不可識陣法之廢當在此時夫至行軍而不用陣尚何步伐止齊之有哉近世緑營兵丁於本標將領歲時操閱猶有天地龍虎七星長蛇諸陣演習純熟亦覺五花八門燦然可睹而臨陣則毫無所用盖火砲之力及於遠不及於近兩軍旣見則鎗砲轉不能施故敵軍方來卽須展放烟霧迷漫旌旗掩蔽兩不相見已有死傷不必對連而後戰也本朝龍興遼瀋鳥鎗之利烕震天下收满洲諸部征朝鮮不庭滅流賊服蒙藩闢新疆皆惟火噐之是資而陣法已非古制至於嘉慶川陜教匪咸　粤捻諸賊則皆烏合之衆本不可謂勁敵但追奔逐北卽不難大獲全勝而緑營坐是疲敝陣法不知大軍所過紛紜歴碌前後參差左右穿綽曾鄉人械鬥之不若矣卽統領知兵馭軍嚴整或不失五人爲伍之義而按部就班步伐終覺不齊目下海防緊急津沽練軍大率仿用西法合中國海口萬三千里惟此一軍足以扼守隘口拱衛神京然事事仿行惟兵丁之行走不能如西兵之整齊此則可惜者也蓋鳥槍舊制不及新式洋槍施放靈捷命中及遠而且藥裝後　　連數門旣有新鎗則鳥鎗可廢約計洋鎗之力當鳥鎗五倍若兵丁排列一字成行聽號齊發則鎗彈密如雨點無有罅漏其力又當參差亂放者十倍而布陣之時所以能致十倍之力者厥惟步伐止齊之故蓋兵行而能不亂一足乍移一足繼之號令嚴明應響而動雖千百人連接而至足音不過兩響如此練習假如敵方撲前則可　擊敵己倒退則可　擊行時之槍無虚發也如其兩軍布陣紥定而後戰槍則如林彈則如雨千響皆發可以折銳摧堅以視彼此不相照　先後遲速者其疏密相去遠矣此立時之鎗無虚發也或謂西兵結束謹嚴舉動便捷卽步伐亦易於齊中國之兵衣服遠不如西兵跨步遲鈍往往因人體之强弱而分其後先苟五人一排排自相聨或者尚可不紊若十排數十排而欲其兩足無有上下此誠所難不盡關於教練者之認眞與否也吾觀上海西商自爲團練旬日一操合洋塲商家之多不過百數十人而行於途間排隊而來其步伐之止齊已有銅墻鐵壁之勢試問中國練兵教砲教鎗悉仿西法而此一端　能無　於西兵否耶法蘭西銳意攻取越南屢敗之兵旁觀以爲不可恃乃者北寗之役華軍一遇法兵遽　退阻豈非法兵之步伐止齊望之而已生畏哉然則陣法之講求固不關乎用火噐與否也用西法者乃徒襲其外貌而不思其實際庸何益乎 
[調停越事]  
　　法國巴黎斯城蜚嘉勞日報謂美邦願出與中法調處越南之事蓋以中國不欲失睦於法國也西歴正月時曾聞英國駐華公使會晤總理衙門大臣言及法人攻奪東京果否不利於中國各大臣皆言兩國若因此事致啓爭端則兵連禍結靡知所底彼此均無所利倘法人能知難而退卽進攻北寗中國亦不復與戰今接到法軍捷報得悉十五日已據有北寗而駐防之華軍並弗與開仗則知正月所聞並非虚謬也且法人之奪北寗如此其易可知總署各大臣必移咨李伯相着發文書飭知駐北寗防軍不得擅與法人開仗也因此有傳李伯相着華軍退出北寗七十二里以避法軍俾便於議和想美廷旣願出爲調停將乘此時妥與中法相商以議立和約於以釋嫌而修好矣各國亦莫不翹企維殷望早日和議有成俾商務免有變局也法報所言如是若自詡有先見之明者然美廷果願爲調　何以必俟法人攻奪北寍而後從中妥商乎且英公使與總署大臣熟權利害不欲與法人開仗又何爲紛紛駐防於先乎是皆事之索解而不得者以其有關於軍國大事姑照譯之錄供衆覽說見循環報 
[補述北寍戰事]  
　　香港西字報載有二月十八日北寗來信謂法人旣得北寍卽屯兵其内拔趙幟而易漢幟 
但法人頗不以爲快蓋以華軍未嘗與之大戰耳法人初意欲斷華軍後路聚而殲旃然卒使華兵退至北邊與法人根 
 
 

Page 2

 
 
本之地相離較遠進攻殊覺費力則以尼格禮也將軍但有陸兵並無管轄水師之權致有所掣肘也先是栢里也將軍本擬由河内分兩路進兵及二月十一日早揮兵前進則並不分兩路迷祿將軍亦與之同至行二十七里至暮抵一處鄉村名雷發遂止宿焉柏里也將軍本約定十二日與尼格禮也之左軍在北寗河口合爲一處及至該處因徑路紛歧兩軍遂不能合十二日夜在海東附近鄉村住宿及十三日夜亦未遇尼格　也之兵又在别處鄉村宿焉及十四早始遇尼格禮也左軍此栢里也一路之兵也共行數日不見華兵阻礙至尼格禮也之兵則於初十日由海東起程至十一日又行左軍之兵沿河而走水路則有小輪船兩隻相綴以行及至北寍相近之河被華軍塞石所阻先是本有五輪船在該處疎通河道至是與兩小輪船會合取石然皆不甚出力阻滯不前陸路之兵已到野亭見有華兵所築土城又見山上有華兵營壘形勢雖甚堅固然法兵與華軍相接不必施用全力水路輪船但放開　砲數響而土城已崩潰另派一枝兵攻山上之營華兵卽紛然逃往北寗旣得是處而栢里也之兵尚未至尼格禮也不能獨自向前待十四日栢里也兵將到尼格禮也先向北寗進發其水路之七輪船則仍阻滯不前十五日尼格禮也已攻得北寍欲截華兵後路而輪船未到計遂不行十五夜攻北寗外砲臺時法軍喪兩兵官法兵死者三名受微傷者六十人是時北寍城内華兵已經退散北寍城後有一橋可通朗松太原鎭兩處法帥見華兵退去趕調水師兵追之及至則第見華軍殿後一隊在橋上經過已不及追逐矣其大半華兵早於十四日退去十六日早十一點鐘柏里也之軍始到北寗　祿將軍亦到同入城中士卒皆在城内外空屋住宿北寍外有一孔道名桑溝是處有山三座華兵己在山上駐紥若使竭力扼守恐未易攻耶也城外東南邊有半圈炮臺若華兵在此一戰法人亦未必能逞志柏里也兵到北寗時氣球上人亦在空中摇曳隨行離地有二十丈法軍入北寗時見城外中國大將居處惟有炮彈及兵勇號衣遺落满地號衣係藍鑲邊中有紅字者城内外房屋毫無損壞華兵死者不過四五十人看屍首面貌皆服洋烟及年少者蓋華軍與法人並未大戰也詢諸越人之老稚據稱數日前守北寍者約有二萬五千人一半係中國兵一半係東京中國兩處募來之勇黑旗不在其内法軍得克虜伯砲三行俱係簇新似未曾放過者彈子有二寸半大法軍於十七日整備戎裝十八日起程尼格禮也到朗松柏里也到太原鎭每人各領兵三千名迷祿則守北寗謂太原鎭不日可得惟朗松則離北寗有二百三十里之遠恐一時未能猝拔尼格禮也到彼姑探華兵動靜且料東京一帶自此可以平靜也倘中國不與法國議和恐兵端未能遽弭朗松至老開等處又當苦戰一二年矣法人之意欲從紅河進攻黑旗住處當俟六月間紅河水漲舟行順利始得逞志也以上皆從香港西字報譯出証以前日所接電音知太原鎭己被法人奪去不知以後信息如何耳 
[法國軍籍]  
　　西字報謂法國本年兵額據報共有五十一萬八千六百四十二名戰馬一十一萬三千三百三十四匹而軍政則計有二十等民兵自二十歲至四十歲遇有緩急皆可征　而精銳之兵有五等共七十萬四千七百十一人駐防之兵有四等共五十一萬零二百九十四人内地額兵有五等共五十八萬一千五百二十三人駐防内地之兵共六十二萬五千一百六十四人共計二百四十二萬三千一百六十四人乃總民兵編入軍籍内者故有如是之衆也蓋法國民兵遇有戰務卽聽調遣以守砲台及各口岸其實法軍之數僅得一百三十三萬人遇有戰務或可招至三百七十五萬三千一百六十四人然究難盡驅於疆場令其摧堅陷陣捐軀報國現計有兵一百五十萬是四年以前訓練者有六十萬是訓練六個月至十二個月者有四十萬乃每年訓練十餘日至二十八日者由此觀之可戰之兵祗有此數也 
[電線近聞]  
　　循環報云西字報謂雲南一境不久將設有電線以達至京都矣廣西一省爲西人最難到之地現亦設有一局以藏軍火而備緩急之用粤東之電線則由廣西以至東京若使早能變通辦理則不致今日之如此忙急也福建全境將亦建設電線矣前十年時丁禹生中丞曾有此議第因某大員以爲西國之事窒碍難行是以不果今次第建設丁公若生得不少慰哉雲貴總督岑宮保最惡西人於西國之事卽明知利之所在者亦拒而弗納惟製造火鎗則尚西法蓋以爲制勝之具無逾於此也至泰西之物卽鐘鏢之類亦屏而不觀今又擬設電線矣可知運會遷流固有不能自主者也彭宮保督辦廣東海防其軍士亦不用洋鎗常欲制梃而逐西人於境外然見粤人所用之抬鎗則嘆爲利器至於電線固不甚留意也此皆西報所言姑譯錄之俾供衆覽 
[粤團認眞]  
　　廣東向來軍興皆係民閒團練得力居多是以彭欽憲到粤卽勸各處亟爲舉辦現下各府州縣大憲均陸續派員前往督理而省城尤爲踴躍每街團集百十人或三二十人不等刻議定章程每逢朔望日初更時候齊集總局提舉官親臨看騐是晚旌旂赫濯金鼓喧塡沿途操演鎗砲彼往此來觀者如堵莫不以爲民心之固結云 
[安民告示]  
　　兩廣總督張廣東巡撫倪爲出示曉諭事現據惠州府地方文武各官𪳊報歸善縣屬稔山地方有匪徒滋事經派文武委員酌帶兵勇前往查辦該　胆敢聚衆拒捕傷斃官兵勢甚猖獗等情並聞陸豐縣後墩鄉亦有拒捕傷斃丁勇之事似此犯上不靖迹同亂民爲王法所必誅該處鄉民食毛踐土具有天良何至作此自蹈刑誅之舉必有一二積匪從中煽惑愚弄鄉民本部堂院已撥派大枝勁旅咨請署水師提督方軍門馳往會同署陸提督蔡軍門水陸並進痛加剿捕本部堂院不忍不教而誅合亟出示曉諭爲此仰惠州屬歸善陸豐各處人民知悉爾等安分良民務各奉公守法紳士耆老務各約束子弟切勿爲匪徒誘惑自作不典但能翻然改悔捆送主謀紏衆首犯者雖爲匪黨亦當寛宥如有執迷不悟始終抗拒大兵合勦玉石俱焚悔之何及剴切誥誡其各凛遵特示 
[勸捐告示]  
　　廣東布政使司剛爲剴切曉諭事照得粤省物阜民豐久稱富庶其平日急公好義亦能遠邁尋常咸豐年間疉次辦理軍需紳民皆極力捐助用能克敵致果迅奏膚功朝廷曾沛以殊恩遠近咸欽其義舉現值海防吃緊籌兵籌餉需用浩繁亟應設法集資以期有俻無患經督撫憲專摺具奏奉旨飭部議覆准照直𨽻山東賑捐章程在本省開辦捐輸咨行遵照在案并由兩院憲督同司道逮及府廳州縣皆從豐各捐廉俸以爲衆倡卽欽憲彭來粤視師并非　地方之責亦復十分慷慨助以巨資無非爲綏靖邊郵保護閭閻起見况本省紳商富尸誼關桑梓尤難袖手旁觀縱不欲藉此以博取功名亦必思自衛其身家性命輸將恐後諒有同心惟從前各省派捐每多從中舞弊或藉端以　索或暗地以分肥或某家本屬富饒受賄而密爲開脫或某家原係寒素挾嫌而故事取求種種欺朦難以枚舉此次籌辦捐務必須遴派廉幹委員會商地方官邀同本處公正紳　妥爲經理所有前項情弊一槪革除務使涓滴歸公不至有絲毫浮費至捐局用項及委員薪水紳士輿金飯食統於局内按照豫捐章程支銷不得向捐生另行科派并由本司頒發印簿及三聨印票編列字號發交各屬委員如各捐户願捐若干務於印簿内親書籍貫三代姓名銀數一俟繳清銀兩卽先給與三聨印票造册彚案請奬給予貢監封典職銜實收其前此已得宫階不願再邀奬叙及所捐銀數與例定章程不符者亦當按捐數多寡分别給子匾額以昭激勸除移行飭屬遵照外合亟出示曉諭爲此未諭紳商富户人等一體遵照爾等須知海防要務待支孔殷果能不吝資財定當立予奬叙其在事諸委員紳士認眞勸助亦當擇尤詳請給奬以期無負辛勤是捐費以助海防上可以仰荷褒榮下可以保衛閭里實於公私兩有裨益當必能顧全大局欣然樂從也兹將所定章程一一開列於後毋違特示計開一照定山東賑捐章程現任候補候選各官報捐升銜按籌餉例各本職例定捐升雙月銀减二成作爲抵銷再按例銀十成收捐造報其推廣 
 
 

Page 3

 
 
　　捐請升銜應按各職捐升雙月銀數不减至貢監生應照例定實銀報捐不能减成一每奬銀百兩外加部飯銀三兩每名照費銀二錢均隨册解部又報捐貢監每銀百兩另交國子監飯食銀一兩五錢每名照費銀二錢一分飭廉明委員前往各縣勸捐由司發給印部　寫捐户籍賈三代姓名銀數并發三聨印票編列字號票内聲明收到某人捐銀若干按數核奬字樣一帋交捐生收執一紙備查截存票根連所捐銀兩一并繳司查對以昭核實一該捐生報捐何項職銜封典貢監交齊銀兩先領印票候委員造册詳司核明給予實收俟奉部核准卽行換給執照一各捐生有能捐至千兩以上者由委員給發聨票一面會縣詳司彚案奏奬有能捐至萬兩以上者詳請專案具奏以示鼓勵一凡紳商富户已經得有封典職銜者如能量力捐助准其移奬子弟親友倘有不願奬叙及所捐銀數與捐例不合者另行分别嘉奬如五十兩以上由各州縣給予匾額一百兩以上由各府給予匾額二百兩以上由各道給予匾額三百兩以上由各司給予匾額若捐至五百兩之數卽詳請院憲給予匾額 
[逸犯緝獲]  
　　蘇臬司監於上年冬間逃脫要犯王二彭學誌等兩名當經省憲通飭各屬營縣會同嚴行緝捕并懸格重賞在案旋有迭次傳聞謂王二一名業已拿獲迨至詳細審察實係誤獲本館有聞必錄節登前報兹得吴友函稱於上月二十八日省中宫塲接到鎭江發來電 
音稟報逸犯王二業在皖省獲到刻已押解到鎭卽日轉解來省等語噫前已爲漏網之魚今復作入籠之鳥矣至將來如何辦理俟續聞再列 
[請勘藥局]  
　　金陵南門外機噐火藥局係孫仲山觀察總理其事去歲擇地興工現已工竣規模宏敞於念五日請左侯相臨勘工程云 
[春花起色]  
　　蘇城四鄉春熟歴年减色去臘瑞雪尺餘渥沾田野入春以來天氣亦多晴和今則麥苗菜甲已蓬勃田間矣迨後春花成熟必能較歴年起色偶與鄉父老閒話桑麻不覺其喜形於色也 
[蘇垣氣候]  
　　蘇垣自二月下浣天氣驟寒十十三四五等日時或風雨交作二十五夜三更時分六出飛花竟雜雨絲俱下二十六日漸覺回和二十七日朝暾放晴始見春光明媚郊遊乾寳馬香車踏青爭集矣 
[刼盜獲]  
　　某甲者居金陵觀音門外素以織機爲業家道小康惟所住之宅僻在山根離巿略遠前數日忽有盜十一人同往肆搶幸墻垣高峻大門亦堅固異常盜遂用石撞門甲父聞聲知事已急乃猱升屋頂鳴鑼警衆巿中聞鑼聲初疑火警羣往趨救該處保甲分同郭丹波剌史亦督率局勇親往彈壓維時盜已入門見有援兵卽四散逃竄當被局勇拿獲一人移交上元縣楊邑尊訊辦某甲查點家中幸未遺失一物然痛定思痛兼恐盜黨復仇遂將家眷連夜移入城中以避後患云 
[法員拜客]  
　　昨日下午法總　事李君至法國未拉司兵船拜會兵官李君登岸時兵船上放砲九門以伸敬意 
[尋夫入署]  
　　前晚有住居普慶里之妓女陳春林忽入縣署宅門稱爲尋夫而至經帮審委員蔣明府飭令發堂昨晨送堂後堂董以該婦並無原告據稱尋夫而至宅門恐其中别有轇轕未便收下仍着原差帶回暫交官媒收管其究竟如何所爲何事容控明冉錄 
[誣姦斥釋]  
　　黄元發投上海縣控被族弟黄妙福黄柏生等誣姦訛詐剪脫髮辮牽去耕牛等情黎邑尊訊據黄元發供稱種地度日有已故族弟黄木生遺妻張氏並有子女二人張氏現年二十八歲守節撫孤詎族弟黄妙福黄柏生素行無賴見張氏年輕欲圖逼醮分肥垂涎已久且與我有仇苦於無隙可乘前日將晚時我向張氏索討代買之昔餅錢因張氏在内室我在外房呌喚豈科黄妙福等糾合十餘人蜂擁而入口稱捉姦將我捆綁推至張氏房内將我髮辮剪去百般嚇詐將我耕牛兩頭牽出求恩究追邑尊質之黄妙福栢生二人供稱黄元發與寡嫂張氏有私上年已被姦孕生孩同族中惡伊亂倫本欲追究因伊將私孩抛棄毫無証據族中人惟責其攺過自新前日晚間元發又在張氏房中調情被人瞥見喚同族人在床上拖出因恐其抵賴故將髮辮剪去旋經　保調停令備香燭酒席向合族服禮當因元發稱一時無錢央我二人將牛二頭出賣不料伊反來控告邑尊問牛已賣否答稱現在族長處邑尊謂黄元發黄妙福等同族同村妙福旣稱寡嫂張氏被元發姦孕生孩當時何不將私孩尋作　據察核兩造俱有不盡不實姑免深究着妙福將牛送還元發兩造遵諭而退 
[供詞翻異]  
　　前報列法租界彩視街春順園烟館用女堂倌自破案後經翁太守將該店主張得福等分别枷責嚴辦其樓上所住之烟妓戴　林爲其當堂供明舅姑丈夫先後逝世摒擋成喪未免虧欠債項兼之母族終鮮兄弟雖有老母奈又瞽目遠在蘇城不得已而出此翁太守謂其旣有盲母着寄信到家令其到案戴愛林暫押捕房在案詎隔二日卽有某氏到捕房稱愛林爲姨甥女其母在蘇不能來滬翁太守明察秋毫知該氏定必聽人慫恿擬出塲領女因諭其姑待其母到案再爲核斷昨晨翁太守臨法捕房時提戴愛林研詰據供實　丈夫從蘇到滬本欲爲乳媪嗣以乳涸無奈爲此翁太守謂旣有丈夫縱妻爲娟早己恩斷義絶然汝母何在戴愛林稱親母生我後於三歲時已亡故太守謂今日之堂供與前日大相逕庭前供母在夫亡今則攺稱母亡夫在喝掌頰二十下着明日解案以憑發堂擇配 
[水手毆捕]  
　　外國水手酗酒滋事幾於數見不鮮前日又有水手四五人各坐東洋車至外虹橋車夫向索車資水手無以應之反肆凶横巡街捕喝阻竟被毆打幸三道頭西捕適至遂拘獲兩名解入捕房矣 
[田户情急]  
　　跑馬塲圍内之田户沈于于等求追田價經黄太守着候批示昨日該田户等又投英公堂請追太守仍飭候示 
[英界公堂瑣案]  
　　法人某稱開酒店雇用粤人趙阿友爲侍者因抽屜内失去銀洋七元疑爲該侍者所竊旋在其臥處搜出銀洋十三元不知有竊贓在内否惟搜出汗衫白巾白襪確是我前失之贓爲此送案趙阿友供被欠二月工洋十六元屢索無着自行辭歇詎洋東反搜我積存之洋十三元并將汗衫巾襪等件指爲竊贓實屬寃枉賈副領事間該法人曾否積欠二月工洋法人答稱工洋雖欠然被竊是實黄太守飭將趙阿友交捕查明再辦○張雲　稱擺裁縫　昨因同居之張沈氏與隣婦劉王氏口角爭毆累我失去女布衫二件男布衫一伴拘案請究張沈氏供洗衣餬口因潑水在門口遭該氏辱駡嗣又糾衆尋釁致累張雲溪失衣訴捕拘獲帮同滋事人三名劉王氏供做喜娘與該氏爲鄰因該氏潑水濺及我身與之爭論乃有張裁縫帮伊　兇我夫與子媳均被毆傷至獲案之三人我却不相識范阿三楊阿三朱阿明同供昨往看火燒塲道經該處見伊等吵閙駐足觀看詎被捕拘捕禀張沈氏來報有人欲拉伊吃講茶及我跟往茶館該氏指拿此三人太守以兩造各供均無實據惟范阿三等必非安分之人判各管押七日 
[廣濟醫避捐啓]  
　　竊思雨露降自上天原無區别草木生於大地豈有異殊昔敝國樂君明晰醫理内外一切　擅兼且解除烟患在杭城横大方伯街創立廣濟醫局施診贈藥歴有年所戊寅樂君回國後滕更由英赴浙接膺此事來醫寓局者甚多戒烟宿局者不少祗因房屋偪窄亦經歲久漸至　　急於整治尤須加增幾所病房添置各種器具一時艱於經費爲此仰祈中外貴官紳士以及商賈樂善衆君子推惻隱心具慈　願解囊　集同襄是舉一面發函往英敦請資助一面設簿在浙敬募輸捐俾武林省垣遠近凡有病魔纒繞者或可脫離疾苦復得康强無非體上帝好生之德云爾現蒙各　憲樂輸捐數謹登於左浙撫憲劉助洋一百元藩憲德助洋五十元臬憲豐助洋四十元運憲成 
 
 

Page 4

 
 
助洋五十元糧憲廖助洋五十元本道憲盛助洋四十元候補道憲吴唐蔣祁吴魏宋助洋四十元杭郡尊吴助洋三十元仁邑尊趙助洋三十元錢邑尊程助洋二十元[  杭廣濟局英醫生梅滕更謹啓]  
[楊州紳士請极限留養產婦天花難民禀]  
　　久叨樾蔭時切葵傾每跂矞輝愧疎祇謁敬篠溪大公祖果卿公祖大人勛祺楙著升祉絣膺属在部民曷勝肊祝敬凟者自城外留養災民側聞大公祖公祖大人延醫施藥備　周詳惠澤覃敷非特身受銜恩卽都入士無不同聲感戴昨偶相約出城满地哀鴻歌功頌德欽仰尤深惟其中因家有產婦病人及天花嬰孩言及遣散在卽當此天寒登途跋涉受病益深必有難獲生還之慮弟等目見耳聞私衷慘惻伏思數萬生靈上勞　畫者數月之久旣　撫卹於前必荷矜全於後弟等於公事大局原未敢妄參末議推念此數項病民性命攸關不忍膜　爲此不揣冒昧謹代仰求法外施仁於病民分别飭查商同太尊申詳各大憲可否恩賞展限隨同尾蓬陸續遣散則始終恩植出自逾格鴻慈不勝悚惶待命之至肅此敬請勛安伏希涵照不宣愚弟陳咸慶劉書雲張丙榮何籛同頓首 
[南匯邑尊王驛生司馬致陳君竹坪書]  
　　竹坪先生大人閣下前次在滬幸丰標感蘭教之拳勤益葵傾以嚮日敬惟福履綏和撫辰集祜引瞻德範曷罄頌私弟忝任鶴沙媿乏鳴琴之治滋慙蚊負勉思運甓之勤敝邑欽公塘外所有新漲沙地年深月久累陌連阡惟外無屏翳歲受潮患疉據各團衿業禀請興築圩岸以爲保障日前又蒙憲委履勘譸辦現擬措動穀欵二萬串先行擇日開工俾沿海貧黎藉資謀食第此項工程延袤七十餘里需費浩繁統計不敷爲數尚鉅旣無可撥之欵又乏點金之術事關善舉不得不仰賴乎衆擎一切情形前經覼縷面陳仰蒙慨允好義樂善欽佩莫名兹因開工在卽用特肅函奉懇務祈憫念瘠區量予捐助並乞廣布仁風於親友中代爲勸募庶幾面面相因共襄美舉俾得多多益善克蕆要工是不獨海　億萬生靈共頌仁人之德卽弟忝膺斯土亦感戴鴻慈永無旣極專肅敬請台安並賀新禧諸惟亮察不一[  愚弟期王椿陰頓首正月初十日]  
右啓者敝會館紳董陳君竹坪述及去冬南匯王邑　驛生司馬駕臨滬上商請敝會館代登申報勸募南匯地界欽公塘外添築圩岸計長有七十餘里據述需欵浩大屇時山東順直兩省水災敝會館正在籌募賑捐尚且不易故未能報命入歲以來又奉王驛生司馬來函捧讀之下已悉蒙大憲委勘籌辦先允借撥穀欵錢二萬串趕卽擇日開工沿海貧民薠可藉資謀食現有二萬串之外尚少大半不得不叩求衆擎之力今閱來示　　旣蒙上憲垂念代民籲告如能尅日告成不致連年被災功德實無涯涘今特將原信據情登報務祈諸大君子恫瘝在抱補救痟區解囊惠賜廣種福田億萬睡靈共登樂土如蒙樂助請交絲業會館代收代解按户登報工竣彚刊徵信謹此奉聞卽請台鑒上海北巿絲業會館董事施善昌謹啓 
[寓舍夜坐感愋]  
　　奔馳數月耐辛酸設法籌資乏要端祗願黔黎咸飽煖竟忘妻子自飢寒時庽學署屢接家言未應枯棋下手難終局苦網投身未脫竿杯水車薪無濟事傍徨中夜意何安艱鉅身膺力不禁愴懷飢溺轉愁深迂疏無補匡時策貧賤維償濟衆心秉鐸一官欣合志謂金學殷師聽琴幾輩紈知音書生悔未參仙術砂煮爲糧石鋉金[  可園居士募賑偶成草]  
[直東春賑方亟募捐維艱夙夜籌思倍增慚痛爰作詩示同事諸君並勸四方善士]  
　　救災有始愧無終退縮疇　諒隱衷感應雖知天眼近搜　只恐地毛空儒生悲憫徒存志水土平成未　功竭盡微勞難集欵實深歉疚在吾躬披覽災涙欲垂何甘募賑不追隨有錢偏令慳夫守無米難成巧婦炊縱使廣長能運古那知摩詰總攢眉倘邀善士多多助詎敢私肥致蝕虧甲甲春仲可園居士有感漫吟草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
