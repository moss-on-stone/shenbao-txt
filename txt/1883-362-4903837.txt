# 1883 - 362 - 4903837

 

Page 1

 
 
[毓秀堂畫傳出售] [  點石齋主人啓]  
　　澄江王芸階先生墀高士也晚年嗜學畵法尤工客歲曾製紅樓夢圖幾於洛陽紙貴茲復輯往古人物百六十幀題曰毓秀堂畫傳賢豪仙　畸士名　畢備洵神乎其技無美不臻矣爰亟爲石印大版裝訂成冊計每部四本收回工價洋一元售處悉遵曩例此佈 
[重印三寶太監西洋記出售] [  申報館主人啓]  
　　前明永樂時太監鄭和奉命至南洋各島國徵貢徑抵西印度此固見諸正史而二南里人遂編爲西洋記通俗演義行世鈎奇志異語多鑿空較之西記更堪悅目惜板片散佚間有存書亦漶漫不能卒讀本舘近自湖南省覓到初印者全部卽用活字照排計共一百回分訂十本於月之十三日發賣　部價洋六角正閱者祈來購取此布 
[本齋告白] 　[  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多副一俟屋宇造成機器運到立卽開工有願附股者務祈速來預定此布 
[邊防切要篇]  
　　法兵攻越有欲得甘心之志越南爲中朝藩服爲滇粵門戸中朝必不甘於輕葉則此日之力與之爭固理勢所必然無足怪者自法使臣德理固在滬與李傳相議不能决曾襲俟在外與法廷說不見從而法人一意用兵以進攻北寍雖屢挫而懐白折不回之志中朝不肯輕棄藩服則不得不興兵以撓法人一經阻撓而法人不得逞志於越南勢必反兵以向中國滇粵等省其先受兵無疑然愼省旱道多艱有險可阨不若粵地濵海法國兵艦易於駛行故論邊防於今日粵省寶爲最要此中朝所以　特簡彭大可馬赴粵督師以爲長城之倚此正如弈棊者必爭先着也顧今日之邊防其措置有難焉者法人雖不從中國之議而其注意者則止在取越南非直走中原也中國此時嚴爲之備原慮法人或以不能取越而反兵相向故不得已而爲應敵之兵倘此時法人悔禍知難而退以與中國婉曲相商則中國仍當曲意以從惟不肯自失體面此外亦無苛求非必欲與法兵相見於行陣也然自彭大司馬抵粵之後聞粵人頗多訛言大有　然思動之意人心不靖其患　深古人內安而後外攘正是此意若內先不靖則民間先自騷然卽曰民間咸懐同仇敵愾之思好義急公之志義憤所激巿人皆左袒甚至艸野之間農夫牧豎皆知奮發蓑笠以爲甲胄耰耡以爲戈矛振臂一呼萬人響應罔不勇於公戰執干戈衛社稷固邊圉仇法人若此似人人可爲兵卽人人皆可用矣不知血氣之勇不足深恃昔人言一鼓作氣再而衰三而竭今卽其氣常充不至衰竭而劍拔弩張必至僨事若輩紛然兎起鶻落紛紜驛　轉令官憲措施動多掣肘又焉用之且安保此中無匪類溷跡其間藉此爲報復私怨乘機刦掠之事故鄉保團練以自衛閭閻原屬不得已之舉非事之正者也彭大司馬自創辦水師殱除赭宼聿建殊勳以來其聲望洋溢乎中國剛方之概勁直之氣無論遠近蒼赤婦孺莫不震驚且平時舉劾彈奏正氣播於朝野而於洋務又從未涉手人但知其素來　正疾惡如仇今茲法人顯違公法欺陵越南強與立約力阻中國不令與聞其事是法人之蔑視中國亦已甚矣越南爲中朝數千年以來之藩屬冊封貢献休戚相關不啻骨肉至親法人而欺越南實無異於欺中國大司馬當必早有憤懣不平甚欲有所藉手以伸天討而洩公憤乃一且授以疆寄資以重兵此正大丈夫秉時則駕得所有爲之際故從旁　測者莫不以爲大司馬此來必無法人矣且不特無法人而已充其量直將爲中國大振兵威一掃泰西各國之　人中土者俾人心爲之一快故蠢然者至於如此也不知大司馬雖疾惡如仇而亦非徒憑血氣度其胸中必巳統籌全局可進則進可止則止可戰則戰可和則和法人而果欲棄好尋仇則自當誓衆出師激發軍民公忠以伸大羲於天下法人而能曲從和議何必以决意用兵者致塗炭夫生靈至若法人而外各國西人則皆共安敦睦之與國守法安分之商人斷不敢有所欺陵以傷朝廷撫柔遠人之至意卽使不得已而用兵亦必早爲籌䇿以冀保衛商民無失睦誼乃爲當今防邊禦敵遏亂衛商之要䇿又何致逞其而氣而貽誤要圖哉大司馬老謀深算諒巳早爲計及特恐衆人不知憲意或因有所誤會以致民間先自不靖則蟊賊內訌諸多掣肘外患倘乘隙而動必將貽害於無窮故特表而出之當知督師者自有權衡民間但當靜以俟之愼毋紛紜不靖爲也 
[諭旨恭錄]  
　　十一月初七日奉上諭前據光祿寺卿尙賢御史劉恩漙先後奏叅崇文門委員家丁勒罰妄拿各節當經諭令寶鋆閻敬銘查奏旋據御史張人駿奏瑞聨自請議處派員接充意存嘗試等語茲據寶鋆閻敬銘奏遵旨查明覆陳並審明援案及酌議章程各摺片此案　巡任福於已經納稅之吳大等梨駄及洋紙行貨車輒行妄　並敢帮同委員問案實屬任意滋擾着照所擬杖六十徒一年在崇文門枷號兩月到配折責拘役委員解任內務府郎中炦協　任聽海巡妄拿復於並未漏稅之果行洋紙行及漏稅之自鳴鐘等案濫押多人用刑勒罰實屬荒謬着卽行革職正監督兵部尙書瑞聨於海巡妄拿防範不嚴並于炦楊阿違例勒罰聲名惡劣未能查明揭叅該尙書前奏所稱炦揚阿無營私情弊意存開脫並派寶鋆之姪兵部員外郎恩壽接充委員殊屬不知遠嫌副監督廂黃旗蒙古都統克蒙額雖曾諭令炦揚阿不可任意勒罰惟未經卽行查明亦難辭咎瑞聨克蒙額着交部分別議處委員印務章京玉祥於炦揚阿勒罰各節雖經回明副監督究未能阻止伊犁委員護軍叅領英聨携帶皮貨進城並未報明玉祥英聨著交部分別查議其雲南會舘長班王福通州茶棧商人賈森呈控二案現據查明分別擬結東壩稅局委員輕車都尉英福於業經納稅之食茶單內漏未過硃實屬蔬忽著交部查議餘均照所議辦理嗣後崇文門騐貨收稅該監督務當飭令委員　親其事毋得假手書役人等致滋弊竇倘委員有貪婪劣跡定將該員及監督照現定章程分別懲處至商人漏稅自應照例議罰豈容任意勒索其肩桃貿易及眷屬車輛如查無應稅貨物概不准留難擾累着五城江南道各御史隨時查察該員役如有勒索情事卽行叅辦並着該監督常川到署嚴芭稽察毋稍疏縱　鋆等所擬章程十六條係爲裕　恤商起見卽着該監督飭令委員認眞辦理力除弊端毋得仍蹈積習致干咎戾餘依議欽此同日奉上諭錫珍 
 
 

Page 2

 
 
游百川奏全漕告竣請將出力員弁奬勵並請將縣丞沈銘勳改奬各摺片本年江蘇浙江海運山東河運漕曰粮米及奉天額運豆石先後抵通經前任倉塲侍郎繼格等督率坐糧廳等騐收完竣辦理均無貽悮繼格孫毓汶均着交部議敘所保出力及改奬各員弁着該部議奏單三件片一件併發欽此同日奉上諭太僕寺卿白桓奏因病請假一摺白桓着賞假一月所有黃村粥廠事宜着順天府府尹飭令南路同知會同委員暫行經理白桓着俟病痊後卽行前往欽此○初八日奉上諭御史恩隆奏士默特旂之家奴德木卻札布率其黨薩拉札布恩合巴雅爾冉札丹散穆精阿等數十人至伊家主索德那木葉錫所住院內肆行刼奪並將家人札隆阿搶至嵩祝寺拷訊禁錮現在聚處嵩祝寺白喇嘛院內請旨嚴拿訊辦等語着步軍統領衙門嚴拿人犯交刑部會同理藩院訊辦欽此 
[日使者旋]  
　　日本駐華欽差於本月十二日由天津乘新南陞輪船於昨日到滬卽欲回國未識有何要公也 
[生意淸減]  
　　外洋往來英美兩國之輪船公司聞近日生意殊見淸淡有某公司因此而今冬暫停行駛荷蘭國之輪船公司其股價亦緣是日跌云 
[譯西報錄彭大司馬奏摺]  
　　昨日字林西字報載有彭大司馬疏奏一道以萹幅過長不能備錄譯其大略以供衆覽據云彭大司馬受命督師粵中隨上疏言現在法人有得步進步之勢不得不以兵戎相見際此老臣宿將尙多正當一振國威臣受國厚恩前奉命爲兵部尙書祗以年老多病力辭恩命茲復承命視師粵中當此時事多艱不得不力疾趨公南洋防務左宗棠布置已周繪圖見示均極詳備北洋則李鴻章自能措置有方惟臣才薄力微恐未克膺此重任欲調集湘勇以資兵力而臣素無資財一時未易調集且卽使餉需有所出而調集訓練有需時日故已函知張樹聲裕寛請其就近招募粵勇以資趕速成軍比臣到粵勇已招集得以訓練成師較爲妥便一面函致閩浙總督何㼃致信原籍廣爲募勇一面咨請左宗棠調湘軍毅字營來粵以資調遣并咨各督撫鹽運司等籌辦軍餉俾資恊濟臣本管理水師故陸戰素非所長水戰則略有所諳現在親軍卽從長江水師挑選今此法兵已屢爲劉永福所敗攻取越南各地分兵駐守兵力愈單法國去越南甚遠濟師非易請飭雲南撫臣唐炯進軍越南以助劉永福想前此俄人逞強我朝厚集軍力欲與交兵彼亦氣餒和議克成况法國不及俄國之富強當更易於奏効當此敵氣方張不得不力圖自振惟有竭盡心力以仰副宵旰憂勞之至意云云按此摺未見邸抄就西報輾轉譯出恐與原摺大意不免微有參差閱者以意會之可矣 
[巿面日緊]  
　　杭垣自德馨阜康兩巨莊停歇後巿面日緊一日上城之各衣莊綢莊及皮貨莊本月以來門常如水路有零星交易以敷火食尙且不足各處行棧店舖往來皆須現洋概不用票武林門外之各米行已停斛兩日矣城東各絲行皆已停秤不收且聞下城之箔業亦將停歇各箔作坊之工夥回寗波者十有其六往常箔帋百張可賣錢四十左右極賤亦得三十餘文故城廂內外婦女以此謀生者約千餘人近則百張賤至二十八文且愁無帋可磨其外則砑帋一業人共數千皆係極貧苦之民一日停手卽須枵腹更不知作何布置也各扇庄所辦之貨皆須在冬季置辦現因現銀不敷亦將停手此業自削竹糊紙書金彩畫等各工人不下四五千且此輩都有烟霞癖生計尤非易易也至機坊一業自夏至今停閉者已十有五六今則幾乎十叩柴扉九不開矣總之城中各業無處不緊惟以現錢買現貨日日如除夕光景城中洋價近已跌至一千零八十文赤金價陡漲至三十餘換不知何故也 
[白門瑣述]  
　　城內溝工以秦淮河爲界分爲南北兩叚承辦者遂如分陝而治昨聞北叚粗工云在乾河沿相近處挖出大石板一塊中有跂首蛇焉形與常　相同惟無目迎寒瑟縮己不能動急爲斃而瘞之後有老工云若在炎歊之時此人性命必爲此毒蛇所害矣○邀笛步南岸有頭條胡同者是昔時結綺臨春所映帶處也近巳荒土一區縱橫菜圃然尙有門圈圈上題字古隸宛然園丁時時指示行人以爲滄海桑田佳話昨左近有數童子肩梯探取鵲鷇正在喧笑間詎門圈久經風雨殘剶用力一倚便和梯與人一併傾圮一童脛骨已斷餘皆未罹撞壓然傷者之父母尙須噴有煩言云○游方僧某拄錫於蓮花橋相近之某寺寺昔規模壯麗今僅存一片袈裟地朽梁敗柱無復金碧莊嚴後來者剪　鋤徑置香積廚廚有舊䭾　之贔屭當道而立屢經衆力共擎悉莫能移付別處僧乃從容展布綽有餘力同單者於是驚詢來歴據稱當紅巾東下時年方弱冠隨向帥躡賊　一路破竹而下　蕪湖遂分扼寗國府之竹塘地方巳積軍功洊秩總戎矣時某帥爲蜀人弟兄皆膺專　握兵符由行伍起家久閱戰陣往往恃勝而驕後以東南重寄節制數百里遂假宣城爲主將駐節之所時江以南徧地皆賊正如虞允文所謂無一片乾凈土然數年來宣城雖危如累卵而卒得無恙人人咸稱之曰福將自此趾益高氣益揚閒或以少擊多以寡襲衆所往輙能取勝無少餒帳下士動謂賊不足平日事置酒高會不復以斥堠設伏爲計甚至誘賊臨城覆之于濠畔以賭勝負一日距城十數里賊屬至已出隊血戰一日日且暮戰再勝矣收隊時忽大雨如注官軍不能成列亂次爭入城門門者方以凱勝爲諸軍賀不暇他顧詎賊早已混伏城內至是敗者亦返斾尾官軍之後銜接而進莫辦其爲賓爲主俄頃城內火起城上一片殺聲勝入者反奪門而出始知主帥已死於亂軍之中是時已殿後尙未及入城也不得已一夜走百餘里入深山乞野寺得被度爲僧計二十年矣因相與歎惜者久之 
[袁江官報]  
　　鹽運使銜新授甘肅甘凉道龍觀察仁階於十月二十六日抵浦小住旋卽赴任○籖分刑部學習陳主政采卿於念一日由揚州來浦○善後總局提調萬司馬靑選保甲總局提調何司馬賡庠均奉漕憲委留養局務總辦候補姚司馬正　候補田分轉恩厚均奉　憲委留養局務帮辦○新授福建按察使裴廉訪於本月初一日由阜寗籍來浦旋卽赴任○署惠濟閘閘官靳開泰於初二日接印○候選知縣李百魁奉淮揚海道憲委辦湖灘局 
[盜刦信船]  
　　前日下午上海縣署經營中送到盜犯一名據稱係炮船上所獲到者先是有往來蘇申之信班船四艘帶洋共有四千元光景行至野難墩地方有盜船尾之而行不料早爲砲船所見及盜上信船打刼炮船亦卽趕上輯拿盜黨紛紛逃竄祗獲一人信船之洋盡被拋棄於河中現在聞已雇人撈起洋一千數百餘元船戸戴姓被盜斫傷一臂搭客粵人莫姓係鎭江豐裕典夥亦被砍傷頭額身畔有洋十四元　辰表一隻均被搜去刻下戴莫兩人亦投縣具報矣 
[斛手斃命]  
　　南巿十六舖豐泰碼頭下灘沈萬興蒲包燈草舖因店中狹小不能堆積貨物適萬盛永米行有餘屋沈萬興遂向其　定搬進燈草數包後忽嫌房租太貴意欲退租將燈草等物搬出而被萬盛永之斛手無錫人邱奇寶　住稱若要退租須與店主　明沈萬典小主人聞言大怒兩相扭打嗣卽經人勸開而邱奇寶聞已受傷雖有傷科看治無如日重一日於十二脆斃命於蒲包店中該米行發信　屍　到來料理現聞地甲巳報縣請騐而昨午後屍親尙未到滬故尙未騐云 
[斃 [騐]  
　　東鄉洋涇鄉人昨早入巿見有無名男屍一具卽報善堂騐得衣履淸潔屍身似有傷痕未便收殮　請上海縣檢騐云 
 
 

Page 3

 
 
[樂着不倦]  
　　本埠經造房屋之　人石鋕相每至年終助棲流公所白米十五石並願常助棺木可謂樂善不倦者歟 
[英界公堂瑣案]  
　　前報列行竊輪船水管銅盖之墨西哥國人已由捕房解英刑司判押在案昨由富捕頭將開煙館之周阿五解案并稱周已將銅盖賣與王氏今已起到銅盖并將王氏送案露天通事龍如林供曾領黑人至周處吃洋烟因無烟資將銅盖抵押實不知竊賊在後黑人持錢向贖詎周圖吞以致　　豐泰收案周供黑人吃烟無錢只知將銅盖作抵兩訖不知其要贖故先賣去一个及來贖時祗交一個錢則收半詎伊不允被攫去烟筒八枝價值三十餘圓王氏供周將銅盖一个價賣與我出錢三百五十文周係開烟館者不知是來歴不明之物黃太守商之談繙譯判周及王氏各罰洋一元撥充醫院經費龍如林無干斥釋贓存捕房給還失主○華捕稱見有搖寶聚賭之處當獲爲首之人其衣袋內尙有銀洋當卽將人交與新充包探之阿福我又續獲金阿玉徐元大張阿海王阿大李阿三等五名帶至捕房詎阿福已將爲首人釋去今祗將金阿玉等解案賭具呈閱金阿玉等同供我輩皆在茶館聞捉賭出看被獲且捕將爲首之人釋去反將我等拘案太守商之談　　判　阿玉等各罰洋半元再命捕頭查明阿福是否放人再行核辦○蘇婦傳氏控被寄子陸聚生扭鎖竊金鐲一對現洋五十圓解由黃太守訉僕　差押同陸聚生至鄉間起到銀洋五十圓再行核辦等因已登前報茲悉包探康阿順同捕役張福押附至浦東王家牌樓之陸聚生家中起致洋五十圓昨晨解案該包探禀奉飭同捕役前往吊到銀洋由陸之母交出並未藏於地潭捕役張福禀同陸則仍執前詞并稱將　兌得之六早已用罄今存洋五十圓已經繳案傳氏請追金鐲太守隨判陸管押三月設能措辦銀洋償還金鐲可再從寛科罪起案之洋交傳氏領去 
[法界公堂瑣案]  
　　前報列法租界榮康花衣行經手人顧遜泉控行夥葛子俊將銀票用去一案昨晨王司馬臨捕房時提問葛子俊如何尙未保去葛答稱昨有人來但肯保人不肯保銀現在託人理處總須尋到廣東人方能清楚王司馬謂到此地步尚推　於廣東人喝　頰二十下葛稱實因我不肯與伊做假帳以致害我王司馬謂再限三日如無人保下次當予笞責○昨報列拉脫髪辮一節王司馬臨捕房時傳語郁正渭而郁仍照昨供堂責五下仍然不認詰之金寶生亦照昨供笞責四十板亦不肯認王司馬問劉文元可來保爾否答稱通信出外囑其來保 
[陳家木橋賑局來往電信]  
　　十一月初九日發蘇鎭杭揚報擬解直東賑如有欵速示指解之數卽匯下○鎭江張廉翁復電躊躇再四准墊寄佑翁千金仍懇貴局轉匯再敝局同人嚴屠徐魯墊解二百金共解佑翁一千二百兩祁○蘇州復電前墊未淸函詳覆○杭州覆電賑歀寥寥○接金苕翁電順直恊賑一萬六千後又收一萬二千五百兩衣八千件分別解交苕叩○山東撫憲電諭云電示敬悉潘嚴紳電卽發潘紳五千兩已墊發嚴紳廿七赴直○初十日發山東撫　陳電稟請墊發施潘紳申公砝銀二千兩附電求飭發○英翁振翁請中丞墊奉公砝銀二千兩濟陽五千可敷此欵請英翁收○發天津金苕翁電悉感甚嚴一萬嫌少求請周公墊五千儘此賑抵下月再說○發通州報順天尹堂周　鑒聞嚴紳賑坻求墊交規銀五千兩月半匯還嚴紳電飭發爲感○佑翁初三信到張廉翁來一千二百兩滬擬湊成五千已電請周公墊發乞　萬五賑坻下月再籌巿窮極勿大望濟陽解五千後擬解二干尚無欵○十一日發濟寗報中丞鈞鑒昨求墊發潘施紳公砝二千兩再請墊發三千共五千兩准二十五日託東關解還附電飭發爲感○十一施潘兄昨今兩次請中丞墊交公砝五千兩請收並解五千　陽可　此次五千　兩兄合辦一處萬勿分辦會館另有續解 
[天津嚴佑翁致上海陳家木橋賑捐公所書]  
　　諸善長大人閣下昨由保大輪船奉上一函諒登台電頃奉電示領悉萬金已在籌賑局領出係湘平化寶銀今見傳相道及南中助捐善士傳相囑先致謝仍望設法接濟目下庫欵支用甚繁未能專供賑用民窮思盜大可隱憂全賴外省協助深知南中多急公好義之人囑爲函致始終成全前次餘欵分撥順直各二萬款雖少而堪爲得力弟擬日內赴寶坻災區太廣無可下手祗得先擇不能種麥之處查見戸口俟尊處續欵到時開放約寶坻一縣極少三四萬如安州雄縣永淸獻縣任邸全境皆災如何辦法引領南望不勝禱祀卽請台安嚴作霖頓首十一月初五日津門寄 
接錄上海陳家木橋金州礦務局內順直山東等處賑捐公所經收十一月十二日第廿八單香港東華醫院紳董何獻墀李萬淸吳榮魁　邦成熟　　　　　李傷　趙春韶陳璋邱曾祥余兆年李汝祥郭銓瑛諸先生交來粵字三百廿五號怡昌隆募十三戸共洋一百員又三百號虛源號五十員又三百九號　成之六戸共卅員又三百五十八號水盛隆十二戸共六十員又三百世一號鮑秉鈞五十三戸共一百三十員五角又三百三十八號陳玉堂五十七戸共六十員九角又三百二十四號萬草堂十七戸二百四十二員又三百三十四號余玉珊十三戸共三十七員又三百十六號金山庄一戸三百員又三百十七號吳炳垣五戸共十四員又三百四十二號福利號五十二戸共八十員又二百八十九號李　圃一戸二百員又三百五十九號吳賡堂四十戸共一百五十員又三百三十三號趙竹軒廿一戸共四十九員又三百三十五號邱允致十五戸共四十八員又三百十三號馮銘生廿四戸共五十七員又三百廿六號永同福十七戸共一百念員又二百六十三號吳祿樵十戸共十九員又三百五十二號棄譪山十一戸共六十一員又三百六十號何昆山　十五戸共二百七十員又二百八十一號高舜琴十七戸洪一百廿九圓又二百六十九號麥鳳池一戸五圓又三百十八號葉竹溪五十三戸共一百圓六角五分又三百十五號萬安公司一戸五十圓又三百十九號馮衍庭十一戸共念三圓又三百四十九號朱永安十戸共念一圓又三百四十六號故衣行卽華豐廿一戸共四十六圓五角又二百七十九號容達舫廿三戸共四十五圓六角又二百九十二號人和公司七戸共一百廿五圓又三百四十一號泰盛五十戸共一百廿一圓五角五分又三百念九號廣福隆三十九戸共五十圓又二百七十三號陳聘臣六戸共四十圓又二百九十三號義昌行十八戸共一百廿九圓又三百三號招雨田三戸共五十五圓又三百八號長發棧廿一戸共十一圓八角又三百廿七號貞吉號一戸三十圓又二百九十四號維盛號六戸共五十七圓又二百八十三號萬芳樓二戸共四圓又三百四十三號梅燿綽廿三戸共三十圓又二百八十六號　萬來二戸共七圓又二百八十四號義維居二圓又二百八十七號悅來棧三戸共五圓又二百八十八號免得棧九戸共六圓二角又二百八十號梁炳南十四戸共三十五圓又二百七十一號胡惠翁　十六戸共一百八十二圓五角又三百三十號黃義隆六十三戸共五十五圓六角一分又二百八十五號福利源一戸二圓又三百廿三號太和號一戸二百元又二百九十九號郭雨村經募十八戸共九十四元又三百十四號鉅源號一戸一百元三百三十六號陳　堂六戸共十七元又三百十一號禮興號九戸共一百八十七元又三百四十八號永昌棧一戸念元又三百五十四號胡乃儉十七戸共一百零五元又三百三十二號羅鶴朋十五戸共念元另七角又三百卅七號李竹溪廿一戸共四十一元二角五分又二百八十九號　安棧一戸二元又二百九十號泰來棧一戸二元又三百二號顴儉卿念戸共三百七十元又三百六號顧燿堂八戸共十四元又二百六十六號趙榮三募十四戸共十六元又二百六十四號馮玉墀一戸十元又三百念八號京果行八十戸共九十七元又三百七十號京果行四十三戸共廿九元五角又二百六十一號京果行五十八戸共四十元零七角五分又三百五號阮藹如四戸共念六元又二百九十一號肇興公司一戸五元雙二百七十四號黃嘉庭一戸五元又三百四十四號廣聰泰七戸共三十五元雙三百七號蔡炳垣一戸三十元又三百四十號煬興興曾九戸共三十三元又三百五十一號韋寶珊八戸共五十二元五角又三百五十二號羅子驄九十戸共二伯十五元五角又三百四號黃翼四戸共三十五元又三五伯十五號陳述初五戸共三十四元又二伯九十六號杜炳南八戸共三十八元又三伯四十七號許蔚臣十戸共五十元又三伯廿九號華生之二戸共六元又二伯七十七號凌　泉三戸共五元又二伯七十八號梁紹泉十一戸共六元七角五分又二伯九十七號蔡鼎臣九戸共念元又三伯一號佘富庭八戸共十七元又二伯六十七號陳樹宸十三戸共六十二元又三伯四十五號金興之念四戸共念七元六角又三伯卅九號祐隆之一戸五十元又不玩號潘游氏銀五元又不列號勉而軒銀二元又不列號何燿　翁銀一元又不列號　邑陳善昌行陳仲夔翁勸捐銀一千九伯十五元六角七分以上統共捐得銀七千三伯念七元五毛二先又另一錢共合來規元五千二百七十五兩九錢一分四厘此稿未完 
[浙省撫轅抄]  
　　十一月初八日知府　　　稟見辭赴衢州厘局倒行逆施紹僑禀知臬調辦城門總查差署餘杭縣孫壽彭禀知藩司委署禀見叩謝杭府敎授陳錦藻雲和訓導何秉常俱禀見候考騐給憑赴任○初九日前署海鹽縣丞阮鳳鳴服滿來省禀到○初十日虞慶瀾稟知本日交缷洋貨局差劉康來由京騐放來省稟到鍾崇銓　知本日接辦洋貨局路保和銷海昌厘局差謝請補餘杭縣缺叩見張尊三禀謝藩委厘捐局文案差叩見主薄沙炳鋆禀謝厘捐局委江厦厘局差禀見 
 
 

Page 4

 
 
　　　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月初六日京報全錄]  
　　宮門抄○發抄旨四道○直督李奏審明辦理摺○閩督何等奏恭報被災及籌恤緣由片○陝督譚奏副將飭赴本任片○又奏揀署通判摺○又奏請升補副遊片○滇撫唐奏特叅知府摺○倉督游等奏爲請旨摺子○十一月初六日禮部宗人府欽天監正紅旂值日無引見○寶中堂高山各假滿請安○文中堂專摺謝伊子授侍讀學士恩○志顏謝授侍讀學士恩○莊王續假十日○岳林請假五日○召見軍機○發抄何璟奏兩江補用守備徐思忠親老在籍請改歸浙江海標補用奉旨兵部議奏欽此○張兆楝奏請將候補同知李聨琨之母節婦顏李氏請旌奉旨准日旌表禮部知道欽此○鹿傳霖奏本年夏季分委署州縣班次奉旨吏部知道欽此又前江蘇巡撫吳元炳服滿起復日期奉旨知道了欽此○○前大學士署直總督一等伯臣李鴻章跪奏爲審明逆倫重犯照例辦理恭摺仰祈聖鑒事竊三河縣知縣何其翔騐報民人朱潮元因瘋用刀札傷親父朱希汶身死一案經前督臣張樹聲批飭提省審　旋據臬司松椿督飭升任道保定府知府恭鈞審　擬解值臣駐津飭委藩司崧駿代審無異臣逐加覆核緣朱潮元於光緒七年染患瘋病時發時止發時不省人事其父朱希汶因其尚不滋事未令保正人等報官鎖禁九年五月二十日午時朱希汶携帶尖刀由地看靑回歸行至門外樹林下歇息睡熟將刀撩放身旁不期朱潮元瘋病復發前往拾刀將朱希汶左眼札傷朱希汶駕醒喊痛朱希汶之母朱馬氏妻朱吉氏等聽聞赶往喝住時朱潮元已棄刀跳舞帶瘋跑走朱馬氏等向朱希汶問明情由拾回調治詎朱希汶傷重延至次日殞命報縣騐訊追獲朱潮元到案提騐目瞪口呆語無倫次飭醫診視六脈洪大確患瘋病旋經醫治痊愈解省審辦據供前情不諱案無遁飾查律載子毆父死者凌遲處死又例載子殺父之案無論是否因　悉照本例問擬於審明後恭請　命若距省三百里以外卽在省止法仍將首級解回犯事地方枭示又瘋病之人隣佑人等容隱不報不行看守致殺他人者照知人謀害他人不卽阻擋首報律杖一百各等語此案朱潮元因瘋病復發用刀扎傷親父朱希汶身死實屬形同梟獍應　律凌遲處死該縣距省在五百里以外巳飭藩司崧駿於審明後會同臬司松椿督　中軍副將冷慶代爲恭請王命正法將首級解回犯事地方懸捍示衆以昭烱戒保正安庭良牌頭孫潮相隣人陸添幅於朱潮元患瘋時容隱不報致釀人命應照例各杖一百安庭良折責發落孫潮相年逾七旬陸添幅變目成瞽均照例收贖安庭良孫潮相均卽革役朱馬氏朱吉氏不先呈報係婦女無知應免置議除備錄供招咨送刑部外所有審明辦理緣由　合恭摺具奏伏乞皇太后皇上聖鑒謹奏軍機大臣奉旨刑部議奏欽此○○何璟等片再閩省漳州府城自八月十三日夜起至十四日午刻止大雨滂沱溪流與海潮互仲一時水勢驟張東南門外積水三五尺至盈丈不等所屬詔安南靖海澄各縣同時被水詔安地勢雖低隨張隨消尙無妨碍南靖地低於河全資堤岸捍衛硿口等處堤岸先倒三百餘丈續又倒鴈　鄉堤岸九丈並倒屋二十二間海澄陳平等社倒屋一百七十餘間傷斃男婦一十名口堤岸冲壞七處每處各有數丈所有被水窮民均經地方官拯救撫恤現在天晴水退糧價照常民情安謐惟硿口一帶堤岸計倒三百五十餘丈就地無可籌捐擬請撥給厘金修辦據該府縣等禀由藩臬兩可核詳請奏前來臣等查此次漳屬被水海澄情形較重經飭府委員查勘撫恤其餘各縣實在如何情形應否一體賑撫晚　有無减收飭查分別核辦南靖倒塌堤岸已多貧民無力捐修應准酌撥厘金修復以杜後患除咨部外臣等謹附片陳明伏乞聖鑒訓示謹奏軍機大臣奉旨知道了欽此○○譚鍾麟片再借補陝西固原提屬商州協副將朱正和現已交缷新旗防務並無差委事件應卽飭赴本任以專責成除移行遵照外理合附片陳明伏乞聖鑒謹奏軍機大臣奉旨知道了欽此○○頭品頂戴陝甘總督臣譚鍾麟跪奏爲揀員試署要缺通判以裨地方恭摺仰祈聖鑒事竊據甘肅藩臬兩司詳稱巴燕　格通判張大鏞　補貴德同知奉准部覆業已截缺報部所遺係煩要邊缺例應在外揀補查前奉部章　開甘肅陞調補缺變通辦理試用人員無論　佐各官如遇要缺一　准其請補等語今巴燕戎格通判缺該司等在於各項人員內逐加遴選查有試用通判傳秉鈞年四十五歲浙江山陰縣人由監生報捐州吏目分發甘肅試用同治元年八月到省五年城防出力經前督臣揚岳斌保俟補缺後以主簿縣丞儘先補用六年三月丁母憂服滿起復八年城防案內保戴藍翎遵例加捐通判分發甘肅試用十二年十月赴部騐看領照回省十二月二十二日到省年滿甄別以原官留省補用厯署秦州史目　原安化各縣缺均無貽誤署臬司向邦倬到任未及三月例不加考藩司魏光燾查該員傳秉鈞年強才裕練達有爲在甘年久熟悉邊情以之試署西寗府巴燕戎格要缺通判實堪勝任人地亦極相宜會詳呈請具奏前來臣查傳秉鈞年力正強才具明晰仰懇天恩俯准該員試署巴燕戎格通判以裨地方如蒙兪允銜缺相當毋庸送部引見仍試署年滿如果稱職另請實授是否有當謹繕摺具奏伏乞皇太后皇上聖鑒訓示再該員前署安化縣任內因交部冊舛錯罰俸三个月又因遣犯吳景檉越獄脫一案部議照例住俸此外再無叅罰案仵合併聲明謹奏軍機大臣奉旨吏部議奏欽此○○譚鍾麟片再陝西提督靖遠恊副將員缺前經臣情以補用總兵儘先副將陝西撫標中軍叅將胡得成升補又甘肅凉州鎭属俄卜嶺營　擊員缺請以留陝甘儘先補用副將永昌恊營中軍都司王有才借補嗣准兵部議覆陝西靖遠協副將員缺經前陝甘督臣楊昌濬奏請變通兵制案內裁改甘肅俄卜嶺營遊擊員缺改設都司請以該員等升補借補之處均無庸議等因前來臣維變通兵制案需費甚鉅目前遽難解辦業經專摺奏請暫　奉旨允准在案所有各項員缺自應仍循舊制請補合無仰懇天恩俯准以補用總兵儘先副將陝西撫標中軍叅將胡　成片補靖遠協副將員缺留陝甘儘先補用副將永昌協營中軍都司王有才借補俄卜嶺營遊擊員缺以期得力如蒙兪允應請勅部先給署扎俟防務一律告蕆再行給咨送部引見以符定制除該員等履歴淸冊前已送部外其所遺撫標中軍叅將永昌協營中軍都司各員缺容另揀選請補謹會同陝西提臣雷正綰甘肅提臣周達武合詞附片具陳伏乞聖鑒訓示謹奏軍機大臣奉旨兵部議奏欽此○○雲南巡撫臣唐烱跪奏爲特叅知府虧欠銅本銀兩請旨先行摘頂勒追恭摺仰祈聖鑒事竊查滇省各廠辦運京銅備供鼓鑄關係緊要况值庫欵支絀之　支放銅本運脚等項無不力求樽節發銀若干卽須收銅若干務期核實而免浮濫辦廠各員宜如何淸白自持謹慎經理以副委任乃查有前任東川府知府蔡元燮承辦東川銅廠領過　脚銀兩爲數甚鉅辦交銅斤不能足數當將該府撤調來省通盤稽核該府自光緒四年四月接辦東川廠務起截至七年十二月底交缷廠務止共領過本脚銀二十三萬八千八百二十八兩六錢二分節次辦運正耗銅一百四十三萬三千二百三十四斤除應准支銷本脚及在暫准作抵有著廠欠等項共銀二十三萬零九十九兩四錢四分外實長領銀八千七百二十九兩一錢八分臣前在藩司任內屢次勒限嚴催據先後解交銀三千兩下欠銀五千七百二十九兩一錢八分任意延宕若再姑容不特銅欵虛懸且恐辦廠各員相率効尤實於銅政大有關　茲據署布政使李德莪詳請奏叅前來臣查現當整頓銅務該員蔡元爕竟取虧欠銅本銀兩迭次嚴催逾限不繳實屬玩視公欵亟應先行請旨將前任東川府知府蔡元燮摘去頂戴勒限三個月飭將虧欠長領銅本銀兩全數完交倘敢逾延再行從嚴叅辦以重帑項而肅銅致至該府經放有著廠欠現飭署東川府照案勒追如逾限不完或完不足數仍照例著　該府蔡元爕賠繳合併陳明　　叅追知府虧欠銅本緣由謹會同雲貴總督臣岑毓英恭摺具陳伏乞皇太后皇上聖鑒訓示謹奏軍機大臣奉旨着照所請該部知道欽此○○臣錫珍臣游百川跪奏爲現任職官互相禀揭請旨交部訊辦事竊臣等於本月二十日接據通州西中二倉帶班章京岳興等禀稱每月倉甲兵餉津貼等銀例應職等眼同守護兩倉首領分放每人應領月餉一兩六錢五分七厘五毫津貼銀二兩四錢本月十六日由戸部領得本月兵餉及津貼銀兩職等眼同首領鳳山平兌分兩銀包查騐相符乃延至十八日首領始行親詣分放餉銀每人實放一兩零五錢津貼銀寔放二兩除剪揚等耗向應每分短少幾分外尅扣之咎職等不敢承當等語並將分放封就銀包四分呈出隨據該首領投遞禀單語涉支離臣等查該員等均係職官互相禀揭事關尅扣兵餉非尋常案件可比必須徹底根究以成信讞相應請旨將通倉首領鳳山　行解　交刑部照例訉辦該章京等一併聽候傳質以淸營務而儆官邪爲此恭摺具奏伏乞皇太后皇上聖鑒謹奏奉旨巳錄日昨輪船由天津來滬帶到初六至初八日京報三本其初二三四五日京報想由別船寄來一俟接到卽行補登本館附識 
 
