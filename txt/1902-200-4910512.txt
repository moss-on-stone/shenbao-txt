# 1902 - 200 - 4910512

 

Page 1

 
 
[勸募江皖等處急振] [  本館協振所啓]  
　　去年江西各屬始則洪水成災繼又旱魃爲虐高原下隰顆粒無收千萬哀鴻嗷嗷待哺雖蒙深宫軫念頒給帑金大憲推恩發施米石無奈災區甚廣普救爲難垂斃飢黎朝不保暮而皖省之和州無爲州含山縣等濱江各處亦因圩堤潰决室廬牲畜均漂没於洪濤巨浪中告振之書急如星火若不綢繆未雨曷以延旦夕之餘生伏求四方大善士救人救澈或傾囊以佽助或量力以佈施庶敝振所得以接濟源源百萬窮黎或不至盡塡溝壑作善降祥之說古有明徵他日福佑之來當可爲諸善士操劵卜也肅此禱求諸維德鑒 
[雙璞齋四書五經義大全序]  
　　嗚呼經義晦昧之害可勝道哉昧於魯論時習之義學者多能知而不克行而仕無實用證以文選東京賦注習之訓行而知王肅皇侃邢昺朱子之說非矣昧於大學親民之義在位者多有疏逖其民而愚賤之而民隱不上聞證以帝典之白姓不親五品不遜與洪範之謀及庶人而知宋儒改親爲新之說誤矣昧於小人中庸之義則不知時中之可以僞爲而模棧長樂之徒得以盜竊令譽證以後漢書之胡廣中庸而知王肅本之作反中庸者淺矣昧於孟子檢字之義則不知豐年宜斂無以爲水旱凶荒之備而野有餓殍證以趙注之訓檢爲斂漢志之引孟子作斂與李悝斂分三孰之法而知集注以檢爲制之不合矣昧於括囊无譽之義則庸臣保位之術巧證以荀子卑污俗腐之語與後漢書括囊守祿之言而知以括囊爲懷智者謬矣昧於春王正月之義傾危譎觚之士乃得以素王改制之說惑亂天下使人人有平權自由之心證以左氏春王周正月之傳而知以正月爲夏正者誤矣昧於粤若稽古之義則敬天修身之意薄而災寝多昧於便程南爲之義則治田芸耔之功疏而收穫少證以儒行注之稽爲合周祝解之天爲古南訛上下文之東作西成而知鄭注之訓同天史記之作南爲不可易矣以經證經而經義明以傳注證經而經義明以子史證經而經義愈明故　說經者貴有實證與實事實理無實證實事實理則相率爲僞而剽竊摹擬之風盛此時文之所以壞人心術禍人家國聖皇之所以决然捨棄代以經義論策者也今夫義之說曷自昉乎孟子引孔子曰其義則其竊取聖人之說經取其義而己漢書言七十子喪而大義乖故春秋分爲五而詩分爲四七十子之說經亦取大義而己章句訓詁瑣屑穿鑿之學不尚焉至漢儒治尚書有夏侯說義二篇則以注爲義梁皇侃有禮記論語義疏唐孔穎達有五經正義則以疏爲義開元二十五年六月詔試明經問大義十條宋志則曰帖經墨義則塲屋應舉之文爲義理宗端平元年九月翰林學士眞德秀以所著大學衍義上則經筵進講之書稱義今之所謂四書義五經義者宜用說義正義之例以解經兼用衍義之例以引史或用經筵講義之例徵及時事而不背經恉上裨軍國政治下正草野風教乃能大别乎剽竊摹擬之八股而不辜聖天子以實學造士之深心然此未可遽爲俗學期也滬上雙璞齋主人自辛丑七月十六日以来深慮制藝旣黜試匪所習爰采輯四書五經義若干篇皆取精深閎博有實理實事與實證而不詭於義法者書成問序於子子爲略述義之緣起與夫關係夫政事學術者特抒鄙見以弁冕其首世之學者讀此書而能心知其意焉庶不負朝廷以實學造士之深心也夫鹽城陳玉澍序 
[諭旨恭錄]  
　　六月初七日奉旨四品廕生存厚著以旗員用三品廕生載鏜著以七品筆帖式用分發廣東知縣王念萱陶履敬廣西知縣趙熙光吳寳球胡承烈姚兆樞梁祖訓楊國樑雲南知縣孔繁錫楊國棟王珣趙銓貴州知縣馮慶樾陜西布庫大使易郁英四川布庫大使高應樞福建鹽道庫大使曹友仁兩淮鹽大使馮煥圭黄鏞楊文楷福建鹽大使朱鴻頡徐瀅吳杰丁四存劉湜周楨宋維清四川鹽大使蕭毓湘王鍔廣東鹽大使宋兆年寳咸陶履恒雲南鹽大使郭樹棠龍弼馮慶樹俱照例發往截取内閣中書方裕詩著照例用吏部文選司郎中員缺著聯壽補授盛京兵部本處郎中員缺著裕庭補授刑部員外郎員缺著崇鎧補授孝東陵禮部員外郎員缺著吉拉明阿補授户部員外郎員缺著聯秀補授欽此 
[本館接奉電音]  
　　昨日午後京師飛電傳来上諭一道敬謹譯登○五月十八日内閣抄奉上諭奎俊奏甄别正佐各員分别舉劾一摺調署四川茂州汶川縣知縣如伯夾江縣知縣申麟漢州知州龔定求德陽縣知縣趙淵調署崇慶州成都縣知縣柴作舟調署新寗縣羅江縣知縣蔡承雲蓬州知州方旭據該督奏稱均屬循良之選著傳旨嘉奬眉州直隸州知州尹壽蘅年老多病聽斷無能著勒令休致南部縣知縣史亦傑遇事寡斷人地不宜著關缺另補鹽源縣知縣斯康性情拘執不洽輿情著以府經歴縣丞降補昭化縣知縣姚汝翼辦事竭蹶難期振作准補資陽縣知縣魏雲鴻才具平庸難膺民社均著以教職歸部銓選什邡縣知縣陳錫霈雙目失明不能理事三臺縣知縣張星貴遇事因循敷衍塞責前署筠連縣知縣候補知縣陳溥斷案苛罰瞻大妄爲前署銅梁縣試用知縣李瑟蘭貪鄙昏庸聲名甚劣雅安縣知縣王恩澍措置乖方罔知政體候補知縣謝本麟行爲卑鄙惟利是圖候補府經歴劉棨行止卑污酉陽州吏目趙德友嗜好甚深候補典史陳埰行爲荒謬重慶府訓導龔運文品行不端營山縣訓導于曜淵任意舞弊均著卽行革職試用知縣雷金邀設局聚賭誘害善良咨補巴縣木洞鎭巡檢陳因錫開塲窩賭行同市儈僅予革職不足蔽辜著永不叙用以儆官邪餘著照所議辦理該部知道欽此 
[宮門抄]  
　　六月初十日户部正白旗值日無引見周馥謝賞尚書銜恩出使法國大臣孫寳琦謝恩出使比國大臣楊兆鋆到京請安廣東總兵李福興謝恩裕德等考試漢廕生覆命桂春請假五日崇中堂續假五日豐伸泰請假一個月富侯續假二十日内務府奏派致祭時應宮派出成端召見軍機及 
 
 

Page 2

 
 
周馥楊兆鋆十一日禮部宗人府天監正紅旗值日無引見鍾泰假滿請安並請訓廣西學政汪詒書請訓成都副都統蘇嚕岱謝恩吉陞謝授正紅蒙副都統恩桂伯假滿請安肅王續假十日溥侗續假五日李福興孫寳琦伺候召見順天府奏京師得雨一寸有餘禮部奏派磨試卷派出松溎崇勳景灃恩順召見軍機及李福興孫寳琦汪詒書 
[俄廷畫諾]  
　　香港循環日報云中俄所訂東三省條約先由議約大臣畫諾然後寄至俄京上月二十四日俄皇己在聖彼得羅堡御筆批准施行矣 
[俄法外交]  
　　南洋新加坡叻報云此次法國大伯里璽天德之遊俄爲環球各國所注目或謂客歳俄皇遊法時曾與之有約故不能不赴俄以答之殊不知俄皇前曾致書德廷語極眞摯謂旣欲使宇内平安不得不修兩君相見之禮蓋其中利益實多也又近日法國報謂大伯里璽天德此行於俄法兩邦實有緊要關係决不可作尋常外交觀蓋前者俄法盟約旣成所辦亞洲東部事宜必須覿面商訂抑俄廷向法人募國債前經尼吕君赴俄商議尚未决定從違故此次警蹕親臨藉以互商大要也 
[違章被斥]  
　　聞之京友云日前候選通判何君紹先貿貿然具禀外務部請准與洋商合股合辦張家口礦務等情經外務部批斥曰據禀己悉張家口礦務本部己體察情形該地外界蒙藩一時未便開辦該員未經本部核准率與洋商籌議借欵核與定章不符所請應毋庸議 
[京師平糶]  
　　聞之京師友人云皇太后皇上回鑾之後京中米糧陡貴民食維艱今春沈子梅觀察遣人赴蘇皖一帶采購大米一百萬石以備京師及保定兩處平糶之需乃甫經購定而其價益昻兼之南洋產米之區一律嚴禁出口除漕糧外顆粒不能轉運以致京城内外乏食堪虞邇者觀察復設法購運越秈藉以濟急頭批八萬石己由招商局愛仁等輪船分運抵津擬卽轉運至京分設五局平糶凡往糴者人不得過五十斤每石收龍銀八圓定於本月十五日以前開局 
[馬革裏屍]  
　　香港循環日報云本年三月蔡雲階副戎奉粤東大憲檄令統帶介字營勇馳往廣西連州剿匪躍馬臨陣奮不顧身以致疉受重傷將星遽隕嗣由大憲添兵進剿地方乃得义安兹者副戎部下勇丁己將忠柩送回省會本月初八日在天字馬頭登岸哀笳悲咽素旐飄揚並以綵亭舁戰袍血蹟斑斕無異萇宏化碧蓋授命時所服之衣也按副戎何奉天方教與前任陸路提督蔡軍門金章爲昆季行忠勇性成時以粉身報國相朂是日執紼而送者素車白馬簇擁中途隨卽安葬大北門外回人墳上昔人詩云男兒欲報君恩重死在沙塲卽善終如副戎者蓋較之五福考終其哀榮誠無異矣 
[松江試事六誌]  
　　松江訪事人云本月十九日江蘇提督學政李大宗師考試華婁青三縣童生午後放牌時頒發奉金上南四縣童生提覆案兹將題目及上海縣提覆案抄錄如左華亭四書題士而懷居不足以爲士矣義婁四書題欲速則不達義青浦四書題果哉末之難矣義通塲經題今命爾子翼至無忝祖考義上海縣提覆案潘曾黌李文浦曹鎬姚明　王承綸尤桂芬丁光弼艾曾悌項鎭方東金九號姓名未悉瞿慶鴻胡光驊曹蔚深李維華趙承慤潘浩東向九號姓名未悉東衣三號姓名未悉龔福常楊德圻張之綱李景鎬王承恩周徵葛士熙唐廻孫燾王熙照陳其藻王臨垓鈕永祺邱復金㴻朱炎方彥章季鴻勳蔣宗詡周承德顧昀范永曾楊洪鈞陳爻吉 
[試事佚聞]  
　　松江試事本報己六記情形兹得訪事人来函知尚有佚聞足資　助爰再錄之来函云上海某猪行股東某甲投臬轅上控經理人倪某侵吞盈餘十餘萬金等情經臬憲效述堂廉訪札發松江府余石蓀太守親提訊鞫旣而上海縣差以附貢生汪春澍有主唆情事来松扭獲送押華亭縣待質公所翌日即帶回上海邇日汪父投學轅申訴隨奉學憲李蔭墀大宗師批示曰職耆汪其信禀批查閱抄黏王雲發控倪熙瀛一案己經臬司批府提訊該職之子附貢汪春澍於此案曾否爲其作禀有無證據亦應由府訊究該附貢旣於三月間經縣訊明釋放此時正值與考之際何以復經倪熙瀛之夥扭解赴縣並將該職之孫文生汪慶燾不准到郡科試所控縣書張釣臣及董朱璜表裏爲奸恐非無　此案姑無論汪春澍有無作禀情事與其子汪慶燾毫無干涉仰松江府遵照臬司批示提訊汪春澍究竟有無作禀證據抑係實被牽誣並飭將無干之文生汪慶燾送試毋任弊串抄黏附又某日有南匯士子来松應試略載食鹽藉資旅費旣抵南門外用小舟駁運入城砲艇勇丁見之登舟查緝舟子亟將鹽沈入河心然後與勇丁爭扭旣而士子以爭閙時失去物件扭勇丁至婁縣署鳴寃縣主屈吉士大令立卽乘輿馳往察勘情形並將某勇東送中營叅署請張華園叅戎懲治說者謂應試帶鹽與越爼緝私兩有不合未知在上者何以讞之 
[藩憲過揚]  
　　揚州訪事人云簡任江寍布政使司李方伯由京遵陸南下本月初六日午後薇旌行抵揚州府尊石太守正在舉行府試未克出迎祇由江都甘泉二縣主胡謝兩明府至馬頭謁見方伯一一延入正在互叙寒暄忽運司程雨亭都轉鳴騶到来與方伯煮茗談心閱片時而别未幾憲駕卽親詣各衙謝步入晚回舟小泊旋於翌晨揚帆出江赴曰門履任 
[邗郡官塲紀事]  
　　揚州訪事人云新任揚　府知府吳太守炳仁捧檄抵揚示期六月十一日己時履任是日清晨九點鐘後太守在東關街公館接印後隨卽命輿至運轅謁見程雨亭都轉禀知任事至署篆之石太守交卸後卽於是日午後命駕登舟○兩淮鹺曹候補者不下千餘人而差使寥寥可數上年程雨亭都轉蒞任伊始曾禀奉督鹽憲劉宫太保批准將押解甘肅恊餉一差除巡檢一項外其餘三班相間差委一時聞之者同聲感頌乃日来聞諸官塲中人謂此項協餉己奉上游飭知留作本省湊解償欵之用毋庸解甘果如所云則從此又少此一項差使矣宦途苦况良用慨然 
[鳳城瑞靄]  
　　聞之京師友人云近日各省解餉至户部繹絡如梭直督袁慰帥恐有疏虞特派兵士三十名畫夜巡防以昭愼守○六月初九日有八旗子弟百數十人在朝陽門外演習馬步射各盡其長以備挑補各缺○由前門内東交民巷御河橋達東長安街近方興修馬路鋪以石片寛約五丈有奇自東至西其直如矢聞修竣後尚須在兩旁遍栽榆柳俾熙来攘往者得以游目騁懷○近日市中銀價低昻不一大約每兩足銀可易當十大錢十二吊五百文龍銀每圓易京錢九吊文 
[保陽客述]  
　　聞之保定友人云日前直隸保定府知府因病出缺隨經藩憲周浩如方伯札委直隸候補府夏太守人傑代理己於本月十一日未時接篆任事矣○本月某日清苑縣吳大令出示曉諭曰照得省城近来瘟疫盛行前奉督憲面諭開辦衞生事宜等因業經在北門大街設立官醫局另由本縣在東門三晉會館西街楊公祠添設官醫分局并由巡警局派車拉運穢物修理厠所掏挖水井置備水桶等事所有應 
 
 

Page 3

 
 
禁各條示仰諸色人等一體凛遵毋違計開一鋪户門口必須自行打掃潔凈不准任意傾潑垃圾違者懲罰一運載糞穢田局備有車輛均應遵示辦理違者懲罰一城中旣設厠所不准在街中任意大小便違者懲罰一街市擺攤呌賣不准有不潔食物及屠宰死獸妨碍衞生事宜違者懲罰○省垣大學堂教習羅季新君經升任山東巡撫周玉山中丞招入都中襄理立約事務所遺教習之職現己由總教習丁家立君改委美人白来宴接任矣 
[沽上紅鱗]  
　　聞之天津友人云本月十三日清晨七點鐘許火車開行時有英兵數名帶騾十九頭行李若干件附之北上蓋以替回防護使館之兵也○直督袁慰庭宮保以近日津門時疫流行死亡相繼特撥銀五百兩交文報處購備各種時藥施濟病人造福津民誠不淺矣○調署直隸灤州知州朱直刺家寳於本月十三日清晨由京乘火車赴灤諏吉十五日榮蒞新任○湖北候補道繆觀察嘉玉於本月十四日由京乘火車赴塘沽旋卽附某輪船南下 
[漕米解回]  
　　日前浙江巡撫任筱沅大中丞電致浙江海運滬局總辦傳少卿太守將奉旨截留之漕米撥交招商局然後回省當差旋又飭將未解之米二千六百石一併解回昨日太守己遵照辦理矣 
[琴堂鞫盜]  
　　盜犯移縣己紀昨報前晚上海縣主汪瑶庭大令升坐一堂悉心推鞫陸文卿供小的係本邑三林塘人向爲泥水匠並未糾衆行劫引翔港萬生醬園之案實不知情大令飭傳陸所私之王李氏至案諭曰爾速　供尚可施恩寛宥氏供小婦人家住楊師橋丈夫逝世家中惟一祖母今年三月至某繅絲廠做工遇素識之陸文卿被伊誘匿提籃橋逼勒成姦本月初八日遷至靜安寺初十日係伊父故後五七之期帶小婦人返三林塘家中十一日返滬復至靜安寺十四夜捕役包探將伊拿獲伊尚敢逞兇拒捕戳傷捕役旋將小婦人一併拘拿大令曰爾與伊己同處數月必知細情今次行劫後贓物藏匿何處供稱伊在外所作之事回家均未述及亦無贓物帶歸求鑒陳桂松供小的亦三林塘人在靜安寺開烟館雖與陸文卿相識並不往来此次引翔港刼案實不知是陸爲首與否大令謂今春爾等曾在南匯下沙鎭挖去王勝奎之目是何人起意陳陸均推不知大令喝將陸鞭背一百五十下復上天平架良久大呼曰挖目搶劫之案均係大阿新與四良所爲大令曰爾何以知此兩人供小的聞人傳說盤詰再三仍不吐　大令遂命放下轉詰金寳一供小的亦三林塘人在陳桂榮烟館内傭工甫歴三日此事實不知情夏東狗供小的業裁縫父親將小的餘屋租與陳桂榮開烟館本月十四夜探捕来時適小的睡在烟鋪上致被誤拘徐錫桃供小的亦業裁縫素来安分胞兄徐關勝藏有單刀被捕起出故將小的拘案胞兄不知現在何處徐福生即閙天宮供小的住虹口向爲小工並不行刼惟錫桃與兄徐關勝卽大刀關勝素與匪類爲伍小的願作眼線引領往拿大令喝將錫桃鞭責六十下詰問關勝何在供久出不歸葉有發李阿品裘連生陳德成顧永安同供小的等俱寗波人在虹口做工引翔港刦案均不知悉大令喝將葉有發鞭背五十下陳德成鞭背四十下顧永安鞭背二十下仍執定前供石寳寳供小的係本邑人家住裏虹口現在某店爲夥並不隨衆行劫大令曰查悉爾係著名賭棍在虹口開賭可速將同賭諸人供出石初不供認及鞭背四十下始供粤人霍阿奇等向開老賭檯大榮子等則時開時歇小的並不與之爲伍及訊陳永寳堅不承認時己深晚大令飭將陸文卿釘鐐與衆犯分别收押惟夏東狗金寳二交人保出候示王李氏交官媒看管 
[整頓街衢]  
　　本邑南市十六鋪裏街前經馬路工程局總辦翁子文太守禀請蘇松太兵備道袁海觀觀察仿照馬路章程將巡防保甲事宜歸併工程局經理昨日觀察札行十六鋪南北中三巡防局員一體遵照隨又委福建候補縣丞沈伯初二尹辦理推廣馬路工程事務至電燈廠則由鮑二尹光祖專司稽察 
[禀查烟館]  
　　本邑城廂内外各烟館前經大憲訂定章程祗准停歇不准添開現經十六鋪地甲裘鎭查得境内萬祥春恊順義利三家並無執照乃禀請膏捐局員親往稽察 
[分發人員騐看名單]  
　　新海防例掣簽分發郎中李福德順天李福立順天蕭永華廣東徐鈞浙江周李驄河南員外郎蘇錫恩安徽主事金菼廣東鄭懋修廣東邵福昇順天邢榖樵廣東喬尚謙山西王棨湖南楊毓瑛安徽劉朝班安徽徐承錦貴州忻琳浙江王澤圻浙江雲騎尉世職曾聯祁浙江光祿寺署正王榘湖南大理寺評事孫家騶浙江内閣中書厲時中山西魏西垣山東吳文泰江西吳錫珍四川沈兆祉江西部寺司務徐家俊湖北姚文清江蘇王良駿浙江道花翎寳巽正白鹽運司運判郭曾鈞福建知縣同知銜李樹棻奉天廖廷銓湖南徐炳麟河南縣丞高嗣元江蘇○新海防例指省分發道羅光馨廣東廣西蔡光弼廣東福建鄧裕聰湖北江西席啓驊湖南江蘇翟衡璣湖南江蘇劉光登湖北山東周業濤湖南江蘇羅仰經湖南江蘇胡銘業湖北江蘇郭本謀湖南江蘇柳旭湖南雲南朱震安徽江　花翎鹽運使銜鈺山廂曰甘肅花翎三品銜崔来臨安徽江蘇張子采江西江蘇花翎三品銜朱錕安徽江蘇崔寳鴻安徽江蘇唐致隆安徽江蘇梅光羲江西湖北劉更年安徽江蘇徐鼎康江蘇直隸花翎三品升銜兪啓元浙江江蘇花翎三品銜徐棠浙江江蘇馮譽駿四川湖北陳時濟四川貴州王祖慶浙江廣東胡念修浙江江蘇鍾熾昌四川湖北鍾崇樑四川江西花翎二品銜王鈺孫浙江江蘇花翎金葆廉浙江江西花翎二品頂戴喜源鑲藍湖北劉安泩浙江直隸黄祖徽江西湖北慶錫庚安徽江蘇陳惟彥安徽江蘇劉廷鈞安徽湖北李光覲湖南雲南常輔清順天陜西張彬直隸江蘇李澂湖南江蘇錢炘浙江江蘇劉榮拔浙江江蘇劉經繹江西河南二品頂戴袁恭宏江西江蘇陳遹聲浙江江蘇趙受璋直隸江蘇楊覲圭湖南江蘇高廷蘭山西江蘇秦炳禮湖南江蘇花翎葉兆綱湖北江蘇朱承昌浙江江蘇張金城安徽江蘇徐炳倬浙江江蘇雲騎尉世職蕭仁揮湖南江蘇黎錦彝湖南江蘇鄧炬湖南江蘇唐郁華湖南江蘇知府花翎果濂廂黄江蘇梁冠澄廣東福建范軾湖北江西姚廷棟湖南江西余長春湖北江西王銘漸湖北江蘇朱瀾安徽廣西謝翱江西湖北蔡儒楷江西直隸馬崧生雲南四川凌培安徽江蘇丁乃澄浙江廣東丁立本浙江廣東劉藝順天江蘇榮陞正黃湖北宋壽嵩浙江廣東倪堃湖南福建鄭鴻壽浙江福建榮啓廂黄江西潘家懌江蘇貴州黄懋楨江西廣東[  此單未畢明日賡續]  
[書邦交公法論後]  
　　是書爲和國佛楷孫君原本由英儒傅蘭雅君與桐城程君瞻洛譯作華文而蓬萊欒君志讓參校刊印者也夫中外交涉近亦日就紛繁矣執中律以折外人外人固有所不願卽屈華人以就西律而不明西律之緣始與夫西律之精深亦時被外人所蒙而罔克收樽爼折衝之效此書一出而辦理交涉事務者得所印證不難以片言扼要使外人就我範圍由是而爭端以消戰禍以弭邦交以固商業以興何莫非此書爲之嚆矢哉昨承欒君以一編見貺爲書鄙見綴諸簡端 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[學捐定章]  
　　香港循環日報云日前兩廣總督陶芷芳制軍委李直繩觀察曁南海縣裴大令順德縣李大令勸捐興學旋卽會議章程呈請察核刻奉制軍批示所議均尚妥洽應准如禀辦理並刊發關防一顆文曰廣東勸捐學堂經費委員之關訪所議章程開列於後一議捐銀萬兩以上至十萬兩者奏請破格降旨優奬一五千兩以上奏請頒給御書匾額一千兩以上奏請恩准建坊給子急公好義字樣或傳旨加奬一五百兩以上由大憲書給匾額一二百兩或一百兩者泐石學堂以誌榮譽一集捐至六千兩以上者官則超委紳則泐石至三萬兩以上者分别奏請降旨奬勵一勸捐員紳並無薪水夫馬每捐一百兩准扣出五兩以資津貼 
[賭棍被拘]  
　　昨日午前上海縣汪瑶庭大令命駕赴江蘇海運局拜客行經校塲梢見馬夫阿松所開小茶肆中有流氓圑坐抺脾因之停轎喝拿各流氓四散狂奔僅拘住張阿心一名帶回縣署旋又飭差往拘馬夫阿松聽候訊究 
[同名被累]  
　　上海縣典史趙敬臣少尉訪悉有陳丫頭者　稱中浦汛兵丁向各鋪滋擾因飭十六鋪地甲裘鎭拘獲研訊之下供稱小的現在中浦汛當兵素来安分守法聞有不知其姓之土棍名丫頭者曾向各鋪索詐其人現住引翔港實與小的無干少尉乃諭令交人保出限交丫頭到案訊懲 
[狡如脫兔]  
　　英界三百三十七號巡街捕巡至福建路見有唐榮者形跡可疑因拘入捕房管押昨晨捕頭令解至公堂請訊中途乘間逃逸蹤跡杳然嘻誠狡矣哉 
[英美租界晚堂案]  
　　前者蘇人方紀福控鴇婦王張氏掯贖女兒等情讞員張柄樞司馬准詞提訊將王鴇交人保出勒交方女蘭生到案王抗不遵交司馬乃飭提保人押追至前晚始由保人交出司馬研訊之下蘭生供年甫一十有六父親姓張初被押與方處嗣由方轉押與王鴇曾携至津沽作賣笑生涯前日返滬適有王姓客欲納諸側室可否施恩俯准俾得永脫火坑司馬飭發棲流女所擇良婚配○曹孫氏之女被沈董氏串同周阿炳寄匿楊樹浦某姓家反勒詐洋銀二十元報由包探竇如海將沈董氏及周拘獲解奉司馬訊供諭候過堂復訊前晚提案研詰曹孫氏供此女寄養沈董氏處沈董氏以小婦人懦弱可欺與周商通私匿楊樹浦某姓家僞稱代爲訪尋須酬以洋銀二十元小婦人無奈允從嗣訪悉前情向論不睬情急報捕叩求究懲沈董氏供此孩向托小婦人乳哺近因無乳可喂轉寄楊樹浦姊妹行處並無勒詐事情周供詞閃爍泥首求恩曹孫氏供此事均周所爲當時并言如無洋銀定將女兒扣住司馬判責周五百板沈董氏掌頰二百下取具改過切結然後分别交人保釋女孩交曹孫氏領去 
[英美租界公堂瑣案]  
　　浙人唐友生行竊姊婿孫才堂之洋銀一百元及小銀錢六百枚逃往杭州報由包探石錦榮協同廨差齎文往杭移提到滬讞員張柄樞司馬商之美國海副領事判令管押捕房六個月○王和生王有桃設攤誘賭被巡街捕拘入捕房昨日捕頭派包探趙銀河解案請究司馬判責和生三百板枷示半月有桃責一百板免枷○積竊張東生行竊陳松林蕭世榮方阿有王阿福等家衣物由包探方長華拘解請究司馬判責三百板逐出租界○孫白堂行竊周順泰家水烟袋由包探李星福拘解請究司馬判責一百板○丁阿安行竊祥生船廠中紫銅若干售與錢慶三由包探倪順泉拘解請究司馬判責五百板管押三月錢罰洋銀十元 
[法租界公堂瑣案]  
　　上年八月吳如泰向胡德明購定烟煤計洋銀二千一百元未經付給隨卽逃避被胡尋獲扭控公堂讞員杜枝園大令訊取供詞著交人保出理處未幾吳又逃逸致保人被押捕房四十餘日繼復尋獲交案迄今一載挺押不理胡迭次求追吳供保人景仲康處小的存有洋銀二百元請傳諭景呈案昨日景遞禀聲稱吳並無洋銀寄存吳供此事有周子安目見胡稱去年吳有田單一紙欲抵與監生後因伊岳母不允是以延宕至今大令叱令景胡二人退去吳還押候提伊岳母訊核○通和洋行主控朱秦氏售田悔議大令訊究之下朱秦氏供並非小婦人悔議實被夫弟朱榮霸阻大令著提朱詰訊包探禀稱朱聞風避匿故將伊弟子青拘案請訊子青供此田由嫂出售後兄長　之阻撓現兄長另案覊押英美租界公廨大令飭將子青交人保出候函致英美租界廨請將朱榮移解到案訊核○吳庭芳稱前日向護城河畔乾元亨板箱店購取板箱一口議定洋銀一元三角付與十元鈔票一紙找出洋銀八元七角内有銅質洋銀一枚　調不允反遭毆擊因將店夥趙子香扭案請辦大令判罰洋銀十元 
[美租界捕房紀事]  
　　昨晨甬人某甲投捕房訴稱行至西華德路流氓陳某訛詐不遂遽爾兇毆捕頭允派包探查明以便解送公堂禀請讞員張柄樞司馬訊辦○昨晨江北小竊王小仔潛入公和祥碼頭貨棧中竊取鐵若干適爲司閽之印度人所見扭入捕房捕頭令押候轉解公堂禀請訊辦○前日傍晚某西人乘四輪馬車至百老匯路馬忽狂躍致將某號東洋車撞損巡街印捕見之設法扣住連馬夫某甲送入捕房捕頭詢知情由令甲償修費若干從寛釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十八年六月初六日京報全錄]  
　　宮門抄諭旨均錄前○陜西巡撫升奏報陜省試辦屯墾情形摺○山西巡撫岑奏爲請將鄉寗縣廣福王祠勅加封號列入祀典摺○又奏爲暫停鼓鑄及設立官銀錢局緣由片○御史關奏爲特叅知州不職各欵請旨查辦片 
頭品頂戴尚書銜陜西巡撫奴才升允跪奏爲陜省試辦屯墾情形恭摺具陳仰祈聖鑒事竊奴才前與護理巡撫臣李紹芬會商擬將陜省應裁營勇改充屯丁以興河套地利于上年九月初八日合詞奏懇奉硃批著照所請該部知道欽此前護撫臣李紹芬未及舉辦旋卽卸事奴才於今正回任以来首以興屯爲急務誠念時艱欵絀勢須節餉裁兵惟有速行屯田尚得寓兵於農之遺意第耕作非軍卒所習河套又逺在北邊若從彼處發端不如由近及逺庶幾行之有效風氣漸開然後人情不至疑阻奴才諏之僚屬叅以輿論查得西安所屬除將軍馬廠尚須會勘外其由草灘至咸陽一帶有督協兩標馬廠可墾之地甚多委員確查履勘共得荒地一萬一百三十餘畝可作水田者約四分之一當卽派撥步隊三旗合力開渠分叚承墾惟時節令甫届春分飭其及時播種並嚴申侵佔之禁明定懲勸之方數月以来屯兵頗知奮勉奴才旋卽輕騎親赴屯所巡行周視見夫櫟蕪盡闢疆界己分其地北濱渭河西臨　水引灃入渠蜿蜒三十餘里溉田之餘洩之於渭東西渠口設牐啓閉有灌溉之利無漫溢之憂但使三年以内旱澇無聞荒廢之區不難變爲沃壤又北山之宜川甘泉西路之邠州長武永壽等州縣荒地頗多但地氣較寒距河又逺可種旱田難興水利卽飭駐紥該處之防營兩旗步隊各就防地左近分撥試墾並擬俟延榆綏道嚴金清赴任後飭與蒙旗議定地　移車屯墾則河套一帶必能逐漸推廣以盡地利而符原奏至此次辦法約分數端一曰明定課程養兵既苦糜餉故授以田疇歸農又患無兵仍督之練兼斯二者是爲屯軍每營官一員給地六十畝帮帶四十畝哨官二十畝勇丁每名十畝無事則自食其力有事則捍衞地方耒耜干戈不可偏廢春耕秋穫農隙調操儆惰奬勤以收兵農合一之實效其附近屯所一切巡守緝捕等務仍令兼顧不得推諉一曰寛給資本闢草之始所需牛具耔種爲費不貲每田百畝借給官牛一頭耔種市斗三石一切田器發價置備均責成營官哨長連環具結向農務局保領限令一年還半二年全還遇有收成荒歉屇時酌量緩繳如或逃虧無著卽令保領人認賠以重公欵一曰分年節餉試墾三年牛耔農器尚須公中借給勢難責其枵腹躬耕故第年常餉應仍照發迨至墾種成熟先繳牛耔農器官本一半所留贏餘爲次年耕種資本至第一年常餉卽可减半發給收成後再使繳充官本半倘能兩年豐收則第三年資本充裕官本亦無蒂欠便可全裁常餉屯丁有業可守安土之心自堅一曰定限升科查馬廠本係標營公產冋免糧賦第四年營屯開熟擬定水田一畝歳納正供錢一百五十文標營地租如之旱地一畝歳納正供錢一百文標營地租亦如之均由地方官分别收解不得額外需索至民地例派差徭此係兵屯尚須効力公家自應永逺免徭用示區别以上四條規模粗具惟是創行之始百務艱難必須因地制宜不敢謂一成不易將来如有應行變通之處再隨時奏明辦理特就馬廠荒地而論屯田一事無慮扦格不行約計數年之間應裁各軍可期一律化爲屯勇無養兵之費而有可用之兵其成效固可逆覩奴才仍當認眞督墾黽勉圖維持之以恒行之以漸以期有裨國計仰慰宸厪所有陜省試辦屯墾情形是否有當理合恭摺具陳伏乞皇太后皇上聖鑒訓示謹奏奉 
硃批著照所議辦理務當認眞督墾寓其於農仍隨時考察訓練期收成效欽此 
頭品頂戴兵部尚書銜山西巡撫臣岑春煊跪奏爲請將鄉寗縣廣福王祠敕加封號列入祀典以答靈貺恭摺仰祈聖鑒事竊照和甘應候宜彰崇報之隆禮榮昭靈不限方隅之祀禮著百神之祭詩歌萬秭之豐蓋惟垂祐於民者優是以分祠於國者衆也前據鄉寗縣紳民禀稱該縣廣福王祠係於光緒十一年夏呈署鄉寗縣知縣唐安仁祈禱無應以原籍廣西臨桂縣廣福王神靈如響設壇虔誠祈禱卽沛甘霖當在該縣四門外建祠立牌嗣後遇有雨雪偶愆屢禱屢應二十六年春月久旱該署知縣黄縉榮率民祈禱得雨有收及冬無雪於二十八年正月間復經該縣詣禱獲沛祥霙春苗得以播種該紳民感戴神功請籲懇奏加封號列入祀典等情當行令查明事蹟来歴申覆核辦兹據詳稱查廣福王爲蜀漢丞相諸葛亮之稗將姓武名當隨軍南征溺於知慧源中迨後禦災捍患神靈顯應功德昭垂廣西臨桂義寍兩縣均立祠致祭其餘各處多有廟祀歴唐宋元明累封英濟廣福王我朝乾隆八年勅封顯佑英濟廣福王載在廣西通志並臨桂等縣志雖山一舊無廟祀未載志書惟鄉寍縣於城西新建祠字設位致祭己十餘年疉著靈貺神恩普惠易地皆然擬請照該紳民所禀勅加封號列入祀典由署布政使吳廷斌署按察使胡湘林詳請具奏前来臣覆查廟祀正神捍禦災患功德及民例得請加封號及列入祀典伏維神之靈在天上如水之在地中無德不彰騐應况廣福王祠祀始末歴具志乘允宜特加褒異以妥明禋昔時桂嶺来歆旣召甘風和雨之效此日鄂城蒙祐宜隆春嘗秋報之文理合仰懇天恩俯准勅部議加封號列入山西省祀典以慰民望而答神庥所有請將鄉寗縣廣福王祠勅加封號列入祀典各緣由理合恭摺具陳伏乞皇太后皇上聖鑒謹奏奉硃批禮部議奏此 
岑春煊片再據署布政使吳廷斌詳稱晉省各屬制錢日缺銀價日落市面萬分窘迫各錢鋪無法周轉皆難支持有以一鋪關閉害及多家者有以現錢匱乏盡用撥紙者以致兵丁之易餉商貨之懋遷民間之完糧完釐無一不受其累前經護撫臣何樞奏開寳晉局鑄造制錢無如購銅維艱工價太貴每月出錢無多現以銅源告竭己飭暫停欲圖維持補救自非仿照湖北陜西等省設立官錢局不可擬先於省城設立晋泰官銀錢總局由司庫借給該總局成本銀二萬兩揀派妥實商人經理俟辦有端緒再推及各屬並仿照湖北辦法由東洋刷印官局定製銀錢銀元等票紙花紋務臻精美准民間在票紙完納丁糧稅課俾利推行等情請具奏前来臣覆查晉省錢法敝壞至今而極前己迭飭籌欵由湖北搭鑄銀元以期稍濟闤闠之困無如庫儲極絀每次所籌搭鑄之欵勢不能多且道逺運艱緩難濟急該司擬請設立官銀錢局行用禀紙各節係爲濟圜法之窮起見似尚可行除批飭照辦外所有暫停鼓鑄曁設立官銀錢局緣由謹附片具陳伏乞聖鑒謹奏奉硃批著照所請户部 
知道欽此 
御史關榕祚片再署滄州知州正任安州知州商作霖貪鄙糊塗辦事操切前在安州任内聞有侵吞賑欵之事官塲爲之齒冷二十六年在滄州聞亂所徵上忙錢糧概行未解遣其官親私運回籍行至臨清一帶地方被匪搶劫傷其眷口人以爲鬼神報應不爽拳匪盛時助匪仇教匪勢己去又借剿匪爲名到處詐財在山呼莊得錢五千串海家馬頭得銀八百兩皆由錢文波李漢卿二人過付聞海家馬頭乃青縣所屬越境擾民尤爲謬妄其於城鄉各處借練勇爲名捐過錢七八萬串大半入己該州書吏事舉甫控告旂兵傅姓引洋兵入其家搜索該署牧未經訊明口供卽將傅姓正法其草菅人命非止一端似此貪酷之員豈可令其編綢謹尉片糾叅請　　旨飭令督臣袁世凱詳細查究從嚴叅處不得因與該牧同鄉爲之回護也伏祈訓示謹奏 
 
