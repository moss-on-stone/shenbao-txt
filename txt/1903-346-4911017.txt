# 1903 - 346 - 4911017

 

Page 1

 
 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尚書作續集又祗及宋元明代尚付　如讀史者每以爲憾當塗夏明府夑有見於此爰將有明三百餘年之事跡本之正史參之稗野以至諸家紀述可以訂典故之得失證史傳之是非者違絡旁搜折衷至當踵成一明通鑑一書非惟讀正續二鑑者所當蟬聯而下卽彼究心明史者亦不可不以此爲者鏡之資也茲由本齋用潔白連史紙石印告成每部裝釘十三本定價洋兩元卽日出售此佈 
[女閭防弊說]  
　　妓之濫觴起於春秋時左傳宋人使婦人飲南宫長萬以酒而以犀革裹之說者謂此婦人卽妓者之流管敬仲治齊女閭三百以興商業臨淄卽墨間誠足爲風流藪澤矣自後唐有教坊司設官以管理妓女公卿士大夫均不以狎遊爲諱政事文章如白傅而爲杭州太守時緑藤隂下紅藕花中舞席歌筵淋漓盡致蓋其時風氣使然固不以此玷官箴也明太祖定天下定制凡罪虑子女須没入教坊金陵舊院有輕烟淡粉諸樓歌詠流傳猶令人心醉本朝除累代弊政革除教坊凡平民之縱妻女爲娼者有罪官吏之挾妓女飲酒者有禁似此本淸源宜若可以政教淸明縱横　　闠之間不復有娼寮妓院矣乃嘗涉邗水乏秦淮揚燕郊之鞭解漢皋之佩遊蹤所至所謂南朝金粉北地胭脂到處如雲如荼靑樓夾道而滬上爲通商大埠富商大賈之輦金貲而來者尋芳訪豐無日不酒地花天鶯燕萬家尤稱極盛謂爲官耶稽查旣無專員管理亦無專責任令其自營賤業中西官憲並無頒定之章程謂爲私耶則六街三巿飛輿往來翠黛紅粧顧盼自喜並非若内地之暗藏春色官府尚有例禁之具文然則就滬上烟花而論雖與前代之教坊不同而亦己不啻視如官妓矣夫聚此數千萬之妓女以歌舞爲生涯於此傾人貲財傷人性命墮人志氣敗人聲名其遺患誠不可爲不巨然竟欲革而去之非特勢有所不能亦屬情有所不順僕則謂與其界乎官私之間官憲無從查察曷若會同中西官員妥爲商酌定一章程凡欲開妓院者須先報明捕房女子不足十八歳不准爲妓合格者給子應照將來或嫁或死印須將憑照繳鋪每月又須派人赴各妓院查閱一次不准抗違竊謂如此辦理有三善焉靑樓女子親生者殊屬寥寥大率必有著名蟻販將閭閻弱息由四方拐誘而來或其父母迫於飢寒則多方誘以甘詞勸令將掌珠出售迨火坑旣墮其女初雖尚知廉恥而習見姊妹行之迎新送舊亦不覺情爲之移而積久遂成習慣若嚴禁　妓而必以十八歳爲限則民間小嬌生無人爲之貲購則保全者必能稍多此藉以杜拐賈之風一也妓院凌虐養女久己相習成風當其初墮靑樓爲之梳裹教之彈唱質性稍敏者尚不致受苦不堪否則笞勵鞭　情形殊爲可慘蓋年旣幼稚則心膽更怯而龜公鴇每可以任意施威若十七八女郎雖仍不免有酷虐情形而旣懼其生心潛逃亦慮其乘間控訴酷辣手叚或可因之而稍寛以藉以杜凌虐之患二也滬上妓女之日多皆由於漫無限制或展轉誘匿或互相抵押一入若輩之手雖九幽十八獄亦無此慘苦情形每聞七十鳥以洋蚨數十翼卽可購一貧家小女孩迨歌舞教成所獲纒頭往往有十倍之利本輕息厚宜乎倚此爲業者日益其多若幼女旣不能爲娼則年届破瓜之女郎聲價自必稍貴而購買亦較爲難此藉以爲限制之方三也况乎女子而旣屇及笄之歳則知識己啓而思慮己周果竟不願爲娼雖父母亦不能相强若竟甘淪下賤亦不妨如其願以相償而每月又有人爲之稽查忽或有悔於心亦不難據情呈訴由官發養善堂是則此法果行雖不能絕其根株亦藉可稍淸積弊彼有牧民之責者不以此爲委瑣　　而一爲援手焉則誠無量恒河沙數女子之幸也 
[本館接奉電音]  
　　昨日午後四下鐘三十分時京師友人飛電傳來上諭二道敬謹譯登○十月二十九日内閣抄奉上諭本日召見之記名提督沈大鰲著仍以提督交軍機處存記欽此同日奉上諭自來康濟民生端在澄淸吏台州縣爲親民之官閭閻利病職當加意講求一切興　立教陸羞安良苟能事事認眞何患不日臻治理方今時局艱危羣生困敝宫廷軫念民瘼常若痛癢之在身大小名宫宜如何實力捕循培養元氣乃近來各省州縣眞能悉心民事者殆不多得或由　徇情面用非其人或由更替太額視同傳會　足爲地方之害著各該督撫嚴加考查隨時激勸除貪酷昏頽各員應卽立子嚴參外其安坐衙齋公事　　及專務鋪張並不知民問疾苦者均著分别撤任開缺愼選賢員補署不准徇私　委如有循良勤職之員務令久於其任　　缺分瘠苦亦當酌提律貼不得託名調劑動輒更調各該督撫受國厚恩務卽切實辦理用副朝廷視民如　之至意欽此 
[電傳宫門抄]  
　　昨日午後四下鐘三十分時京師友人　電告知本館云十月二十九日皇上召見軍機大臣及沈大鰲 
[豫計耔糧]  
　　　法文報云英國　爾代我博士近詳考自本年西歴八月一號起至明年西歴九月三十一號止各國需用糧食按照每國人口多寡土地肥瘠出産豐歉豫計其數如下英國餘本國出意外應由他國購入五千九百二十五萬斗法國除本國出産外計缺二百二十五萬斗美國餘本國出産外計缺二千八百萬斗俄國除本國出産外計缺一千六百五十萬斗南美洲各國如智利亞爾然丁烏拉圭並　洲北境屬於歐洲各國之各部落人烟不密地土較廣除本地出産外尚缺六百萬斗澳洲各島國除出産外約缺二百　斗以上豫計所缺之　皆仰 
 
 

Page 2

 
 
給於出産豐稔之區如亞洲東西南各國及歐洲北境各國 
[商學聘員]  
　　京師訪事人云商部工藝局添設商務學堂於前月問考録學生三十名入堂肄業兹己將原聘東文教習日本某君辭退另聘漢文教習胡君紹鈞接充訓授漢文則聘姚君華爲教習 
[憚學士毓鼎奏淸丈地畝未可遽行摺]  
　　奏爲淸丈地畝未可遽行謹陳愚見恭摺仰祈聖鑒事臣竊見商部奏陳振興農務一摺實事求是歸本於農具見該部擘畫之苦心富强之本計其中辨土性勸種植尤足盡地力而便民生但使經理得人自可蕃昌有象惟淸丈地畝一事最易擾民有不能不熟思而審計者請爲我皇太后皇上陳之溯自中興以來民間田畝久經釐定丁口蕃息荒田以次　耕卽以臣原藉江蘇而論三吳賦稅之重甲於天下山陬水澨無不墾之田自經剛毅辦理淸賦民田無復隱匿是江蘇一省似可無庸重議丈量矣卽以他省言之安徽廣東亦曾相繼舉辦均以有擾民之弊無增賦之利旋卽中止兩省如此餘省情形大抵相同今若概議丈量州縣之操切胥吏之需索鄕董漕總等之上下其手其弊必種種而生商部原奏雖欲責成地方宫不用差役嚴辦土棍以杜需索騷擾之弊無如州縣雖極廉平决不能徧履阡陌家至而戶到必須假手胥役倚辦鄕董經營方能集事天下無不畏官之鄕民亦無不擾民之胥役又斷不能保州縣官皆極廉平臣恐淸丈一行民間從此多事矣方今廣西匪亂未平東三省釁端方起民心惶惑己極不安若再以此擾之則游勇會匪之徒必且借端煽惑效未著而亂先萌誠不可不慮天下事立法之始雖甚嚴明而不能保奉行者之皆得其人良法美意往往滋弊况兹事體大關係非輕擬請特降諭旨飭令各督撫體察情形熟權利弊妥議開辦總以不擾民爲第一要義使天下皆曉然於朝廷愛養民生愼重如此則民心固結愛戴益深尤有裨於時局臣愚昧之見是否有當謹披瀝上陳伏乞皇太后皇上聖鑒訓示謹奏 
[兩江總督公文]  
　　爲咨會事據江海關道袁樹勛詳稱竊於本年九月初八日接新關稅務司好博遜函稱查各海關於京津匪亂後徵稅新章除中外欽差大臣進出口物件方可免稅放行外其餘無論華洋文武印委各官員一概不准免稅卽如本關郵政局凡與各商民人等所寄物件雖一冠一履之微亦須收稅均無異言乃近來時有中國游學生以及考查學校委員人等往來日本各國凡其所帶行李衣箱儀器什物由數十件以致數百件不等但於護照内混填總數並無詳細淸單請由道署函致本關免收免驗放行其中有無夾帶稅貨卽當不必過問似此辦法與章不符又妨國課嗣後凡遇此項應免之事務令委員學生等無論帶有多少件數必須逐一詳關淸單以便本關醒核究竟自無應稅之貨抑實係應免之件庶幾藉杜隱漏而昭大公函請酌奪示復照辦等因到道准此伏查中國游學各生以及考查學校委員人等往來日本各國均係奉有各院憲檄飭明文其所帶儀器什物等件請免稅放行歴經照辦在案今察核好稅務司所擬實係爲整頓稅課核實稽微起見理合詳祈鑒核俯賜咨行各省轉飭遵辦並乞批示祇遵實爲公便等情到本部大臣據此除批據詳該關稅司所擬係爲整頓稅課核實稽微起見應准照行仰候分别咨行一體遵辦繳印發外相應咨會爲此合咨貴部堂請煩查照希卽轉飭遵辦望切施行須至咨者 
[贑練新軍]  
　　九江訪事人云九江續備軍統領岳參戎嗣儀前赴湖南招募新軍附某輪船返潯隨電禀兼署湖廣總督湖北撫憲端午帥請調武備學堂畢業生來潯教習冀成勁旅而備不虞 
[川匪就撫]  
　　重慶訪事人云四川省永寗道屬郭家墳一帶匪徒麕聚爲患地方近日匪首鄧瀛洲以勢蹙時窮恐難久延殘喘己率羽黨四十餘人投誠於立字營管帶陳副戎自願効力贖罪副戎許之編入忠良隊伍中其前次拒捕槍傷岳副戎之悍匪羅海亭則尚未就擒僅獲其黨胡吉三一人然羅勢己孤恐釜底游魂不久終當殲滅也 
[更易關防]  
　　揚州訪事人云淮南總避爲兩淮鹽務樞紐承上接下事理紛繁運憲恩新甫都轉以關繫甚重攺爲提調並更易關防行知淮南局其略云照得淮南總局爲塲岸食商總匯之所非獨繳課繳銀責任綦重舉凡淮南鹽務悉歸經理遇有飭議要公通上德而逹下情尤爲愼重是以局員實爲各商觀瞻所繫允宜立名定分以副其實仍以總辦帮辦之舊而各予提調名目總辦則曰總辦淮南總避提調事務帮辦則曰帮辦淮南總局提調事務另給新刊關防一顆文曰淮南總局提調關防曰前總辦提調戴分轉文儁帮辦提調王分轉桂芬接閱行文業己呈繳鈐記並申報開用關防日期矣 
[鹽務攺章]  
　　廣州訪事人云粤省鹽務公所創自咸豐初年爲鹽商總匯之處歴年公舉商總六人經理其事另由大憲特派候補人員稽核一切近日粤督岑雲帥整頓鹽釐以公所虚糜欵項特飭裁撤攺設淸查局委員核辦以除弊賣而節度支 
[鐵路難開]  
　　杭州訪事人云浙寗富商某擬集巨資由拱宸橋左近起建鐵路上逹江干閘口栽運貨客藉以收攬利權禀由商　局督辦萬觀察轉詳撫憲聶仲芳大中丞批准辦理乃迄今事己逾月未見動靜人方竊竊焉議之嗣聞中丞之意以拱宸橋至閘口不過二十餘里運送貨物亦甚便易何必繞道至五六十里之遥况前次某紳議建此路由西湖南山開至彼處原以廬墓較多格於衆議今雖攺由艮山門沿塘興築然其中或尚有未便之處非詳加查察未便率爾興工且富紳辦理開礦事宜己昭物議因此遲回審顧幾同築室道謀也 
[委查防務]  
　　杭州訪栆　云上年桐廬縣屬土民肇亂擾及新城昌化等處事平之後省中大憲以彼處山路叢雜上通徽嚴下逹寗國伏莽頗夥爲害行人特委杭州府宗太守親往桐廬飭令縣宰某大令督同紳董勸令商民興辦團練以衞里閭并由省防分撥勇丁擇要駐紥藉輔民力之不足地方賴以敉平現屇冬令宵小易生撫憲聶仲芳大中丞深恐日久玩生虚應故事爰飭杭協郭副戎榮桂周歴富陽於潛昌化新城等處查閱各哨事畢再由餘臨等縣稽察巡防一切事宜然後經拱宸　橋一帶及三墩瓶窰各鄕鎭折回省城 
[巨欵難籌]  
　　廣州訪事人云粤東庫欵支絀每歳向香港匯豐銀行息借銀一百萬兩以應要需今歳匯豐執事人以前有庫銀數十萬存行生息較易取信近則此欵業己提去因婉詞却之嗣經當事再四磋磨始克成議民窮財匱一至於此撫懷國事能無慨然 
[書院併局]  
　　金陵訪事人云江南格致書院專治格致之學其課程一如學堂開辦己歴多年造就人才頗衆惟書院並無的欵挪移濟用每苦不敷前經高等學堂總教習禀請制府將格致書院併歸高等學堂而格致書院總辦吳可園觀察則請裁撤兩江督憲魏午帥飭派辦處學務處各司道議覆核奪旋經司道詳以格致書院著有成效廢棄殊爲可惜第未便併入高等學堂查工藝之學必由格致入門非格致則工藝之業不精非工藝則格致之效不著外國各項工藝無一非邃於格致之人今省垣旣己設有工藝局若以格致書院歸併局内最爲適宜午帥違之飭卽依議歸併並命然曰格致工藝局以節經費而免紛歧 
 
 

Page 3

 
 
[要犯越獄]  
　　有客自山東濟南至烟臺語本館訪事人云前月陽信縣獄所覊要犯八人忽盡逃逸縣主譚大令立卽通禀各大憲一面嚴密查拿典史某少尉臥病在牀驟聞此事驚懼交并以致殞命亦可憐也 
[靑浦縣試三志]  
　　靑浦友人函云靑浦縣試己二志報端兹縣尊田大令將初覆試卷評定甲乙於上月二十七日酉刻榜示署前計共録取一百二十名并定期二十九日二覆當發案時縣役名阿毛者持案黏貼詎目不識丁將案前後顚倒而又反貼一時觀者狂笑雷動錯雜喧呼大令聞之大怒立卽高坐堂皇將阿毛重責五百板命南禮房重書小案始得淸楚兹將前列二十名照録如左王永甲劉曾禧徐正常　徐寶璜　葉世昌　李元晉　金　潤　施恩霈　張世康　吕長齡　邵獻琛　仲泰雲　張澤涵　徐公明　朱思鏗　沈時昌　楊作賓　陳福濟　吳念椿　盛毓桐 
[竹西寒柝]  
　　揚州訪事人云朱小九子者儀徵縣屬著名惡棍也劣跡多端案如山積近爲儀徵縣主胡大令設法在揚子橋一帶緝獲訊明後禀奉大憲批飭就地正法傳首犯事各地方以昭炯戒上月二十三日首級傳至甘泉縣署邑宰沈大令飭於頭門外示衆一日次日卽解往他處噫作奸犯科終不能倖逃法網彼兇暴之徒覩此亦可知所儆懼矣○署泰壩監掣府杜笠安分轉際辰署事期滿例應委員瓜代運憲恩新甫都轉查有候補運判夏分轉敏功堪以札委遂詳奉督鹽憲魏午莊制軍批准隨於上月二十三日牌示轅門並檄飭遵照大約葭月初旬卽可履任矣 
[上海官塲紀事]  
　　新簡江甯將軍永子安軍帥隆前日由京來滬暫駐節麾昨晨遣丁入城赴道縣各署投剌○江蘇候補直隷州知州童洛伯直剌昨日因公來申卽赴縣署拜會縣主汪瑶庭大令○廣西左江道嚴觀察震於前日到申昨投道縣各署辭赴漢口○江西大吏派委來滬隨議商約之候補知縣張振之明府昨投縣署拜會縣主汪大令 
[上海縣試二覆案]  
　　上海縣試二覆案於昨日午後四下鐘發出兹將姓氏照録左方至終覆之期則己定於十一月朔日矣王鍾毓　周元淸　顧文濬　高壽田　黄　鈺　張冠玉　胡　祥　朱紫貴　秦之望　樊葆深　朱兆鵬　黄觀樂　黄德祥　朱家　　顧　昀　唐志鵬　倪鍾浚　葛　藩　王變功　潘鴻鈞　奚　燾　吳嘉賢　陳紹虞　張　志　潘　江　張佐辰　周才芳　高壽基　丁　烈　劉　濤　孫撰曾　楊景斌　楊光裕　孫詠曾　王文翰　葛尚杞　汪　澐　金宏璣　王枚功　朱東海　沈聯桂　瞿文彩　凌希曾　梅祖文　郭傳治　奚維塤　喬國英　陳　錕　翁　藻　王惠迪　梅　蕚　顧鏡淸　樊書勳　吳樹基　張之紀　郁鍾翰　蘇　海　楊我煥　印　鈞　于思頤 
[上海格致書院十一月份課題]  
　　策論苗疆攺土爲流中國早垂爲定制乃當時如趙文定張文敏諸人訾爲非策其說可足證歟論合羣與自由之意義及其權限算學今有一時辰表其點分秒三針均遵中點爲公心而運動之如時當甲點後其三針何時可以兩兩相合試求其公式又問過何時三針可以一併相疉試甲爲十求其同數各幾何試詳馭之　設有一格致家欲在横甲縱乙之等腰三角形地上建造一最大撱圓體形之廻聲講堂如甲爲四十碼乙爲二百碼墻厚半碼而地平面距體形之外頂爲十八碼問其中容空氣若干并淡輕養氣各幾何試繪算之均限二十日繳卷踰限不收 
[龍門甄别]  
　　滬上龍門書院肄業生每届冬月例由道憲甄别一次兹蘇松太兵備道袁海觀觀察定於十一月初七日循例舉行昨己懸牌示知矣 
[法廨停訊]  
　　昨日爲法租界公廨訊案之期適讞員魏蒓塢大令公出未回捕房遂將應訊各案暫行解判 
[匪棍行兇]  
　　著名惡棍陳金福金法兄弟二人招集梟匪多人在楊樹浦對江浦東八埭地方大開博塲抽頭聚賭並於夜間演唱花鼓淫戲種種不法罄竹難書雖屢經爛坭渡鎭總巡謝岳松明府率勇往拿無如若輩聲息靈通早己聞風逃逸至前晚陳等正在興高采烈之際不知爲何忽與彼處土棍某甲口角各召羽黨或執六門手槍或持長刀彼此相持如臨大敵後爲地保所聞恐釀巨禍出爲排解若輩始各掩旗息鼓而散 
[呈控串告]  
　　川沙人周錫忠昨投蘇松太道轅控族人周增發覬觎嗣母周陸氏田産借錢不遂串通親戚某氏控諸廳署廳尊陳司馬提母親周陸氏到案押繳田單小的心不甘服爲特股轅上控袁觀察諭靜候批示 
[巡捕串竊]  
　　英租界老巡捕房巡街捕蘇大毛因專事嫖賭揮霍奢豪以致無可彌縫唆令年甫十四之細崽葛三元及兪雙喜持剪刀撬開三道頭西捕房門竊取洋銀衣服曁同夥朱根生等衣服對時表等物質銀分用前晚又至某號西捕臥室行竊當傷拿獲交由包探李星福訴知捕頭將蘇斥某詰悉以上串竊情形昨日午前解送英美等國公共租界公堂捕頭投案聲請重辦以儆效尤葛供剪刀由蘇給與小的竊得衣服對時表均交蘇持至押店質銀與兪雙喜分用求鑒蘇兪俯首求恩襄讞委員王松丞剌史以蘇等知法犯法罪無可寛商之英總領事署繙譯官寶述德君判責蘇四百板枷號一禮拜期滿發押捕房半年兪責三百板枷號一禮拜期滿發押捕房三月葛姑念年幼從寛免責發改良所習藝一年贜分給各失主領去 
[美界小火]  
　　昨午吳淞路第一千四百九十四號門牌某姓家因煮午膳烟囱忽然爆裂火勢上炎幸覺察尚早得卽設法撲滅祗焚去樓板數塊亦云幸矣 
[惠書志謝]  
　　前日承勸學會惠賜最新萬國形勢指掌全圖一册又承商務印書館惠賜瀛寰全志一册附圖一本又奪嫡奇寃一册嘗謂與地之學最宜講求與凡政治土地物産風俗以及軍政商政諸學欲求精研無一不以地學爲始之二籍者說則簡而詳圖則明而細是誠中學教科最善之本而洞察中外形勢之要書也至奪嫡奇寃一書志苦而隱事曲而奇雖係小說家言讀之亦足使人激發天良於黑閣獄中現出光明一點非齊諧志怪等書可比也拜登雅貺什襲珍藏略綴蕪詞藉鳴謝　 
[新書快覩]  
　　昨承惜隂别墅以所印酬世全書相貽受而閱之除甲辰年華洋歴書外如輪船電報郵局火車無不詳列章程藉便檢閱而中英中美中日各商約尤校讐詳盡毫無亥豕之訛此外如各省大員之爵里滬上各商號執事之姓名依類詳編檢查極易是誠酬世之錦囊無論居家行旅均不可不手置一編者也今書敖言藉鳴謝悃 
 
 

Page 4

 
 
   
 
 

Page 5

 
 
[十一朝東華録擥要]  
東華錄爲講習　本朝掌故要書無待贅述全書卷帙繁重繙閱費時近出節本或抉擇未當或版本未精讀者不免遺憾本館覓得宜興汪氏自輯東華錄掔要剛煩就簡有條不紊全書約一百五十萬言曾費五年心力始經脫稿其精審可以想見本館現用四號新鑄鉛字排印並加句讀紙張潔白校印精良於學堂應試均屬相宜每部裝訂二十册前出股票嗣以校勘需時致逾定限現己出書凡購有股票者請向原購處取書足付找價二圓現在零售每部實洋六圓躉批從亷　　上海棋盤街商務印書館謹啓 
[全書出版政治汎論]  
美國威爾遜著日本高田早苗原譯○是書綜論歐美政治遠溯希臘羅馬以迤今世列强凡中央政府與地方制度靡不窮源竟委綱舉目張都十六章約三十萬言誠學堂塲屋必需之書每部二册實洋一元二角　上海棋盤街商務印書館啓 
[掃盡花桞毒氛天下第一良方]  
廣東陳恒德堂第一家創製眞正犀黄珠珠八寳化毒丹○假冒甚多購者認明 
本堂心存濟世獨得世祖始創治毒屢騐良方比衆不同不惜工本創製此丹專治男婦各種毒症列後○楊梅結毒○上頂下墜○週身毒瘡○下疳横痃○五淋白濁○魚口便毒○小便作痛破皮腫爛○面口鼻喉生瘡○毒藏筋絡酸痛聲啞髮落○四肢流毒作癢生瘡○以上各症服此丹全愈者難以數計無讑男婦老少初起久染速將此丹服下頃刻化毒利便去濕袪熱止痛消　生皮重者一大瓶除根輕者一中瓶包愈可保永遠不發至本堂藥内如無眞正珍珠琥珀犀黄並各種和平上藥倘口是心非藥内若有水銀輕粉罪我惟天再有之從前悞服覇藥及五毒倒提外毒果愈而内患更深積久其毒復發則上透頭面下結腎囊甚至染妻絶嗣遣累終身至此悔之晚矣推原其故均以水銀輕粉和藥升提之法收功以致其毒收入骨髓餘毒未凈其害非淺如患此症而其毒尚未復發之先亦將此丹服下能將筋絡骨髓積年之餘毒一掃面凈所妙在能包生男育女永無傳染之患眞治一切毒門並能生育之天下第一聖藥也每大瓶實洋八元中瓶四元小瓶二元○倘有男婦上下週身以及小便腐爛難以生肌收口諸醫束手各藥無效惟有内服犀黄珠珀八寳化毒丹外搽犀黄七寳收口珍珠粉大瓶二元小瓶一元可包仍復原形愈後能保永無後患也○函購信力自給○分設上海英大馬路萬康醬園對門德仁里内石庫門廣東陳恆德堂謹議 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　十月十七日禮部太常寺正藍旗值日無引見植公假滿請安滄州城守尉松鶴請訓李擢英等同鄕宫　恩道府李振四等謝恩花　分發江蘇試用道彭德超謝恩湖北補有和知蔡琦謝恩分發廣東試用知府劉濬源謝恩分發江西試用知府程堻謝恩分發福建補用知府郎慶祥謝恩朱有基預備召見太常寺奏派致祭陵寢派出　　又　派視看牲隻派出克王李紱藻召見軍機大臣及朱有基松鶴○十八日兵部太僕寺廂藍旗值日無引見山東學政尹銘　到京請安恭王請假十日葵公續假二十日沈桐預備召見石見軍機大虑及沈桐尹銘綬 
[狂風覆舟]  
　　紹興訪事人云餘姚江爲甬越往來要道現届冬令商貨如雲上月二十一日傍晚有一客船忽遇狂風舟子力不能父登時傾覆計共搭客男婦三十餘名口均墮於水當經他舟急駕　板竭力救援得將男婦二十二人挽登彼岸餘均隨放逐浪深入　宫且當月黑昏黄一時亦無從撈獲殊可慘也 
[武林多疫]  
　　杭州訪事人云浙省自入冬以來天時讥旱民間多染疾疫而患喉症及老年痰喘小孩天花者尤多不起操歧黄業者東奔西走幾於應接不遑然能著手回春者卒寥寥不數觀安得蒼蒼者早降雨雪俾民困或可稍蘇乎 
[上海縣署瑣案]  
　　前日鄕人龔維新挈孫明才控孫媳違忤　兇等情前晚縣主汪瑶庭大令提訊　供小的六十有八在鄕耕稱度日孫兒明才自幼聘定禇姓女爲孫媳童養過門己歴十載今孫媳年己十七性格不　又不展管教稍責兩下孫媳卽奔回母家向伊父妄訴遂糾衆至小的家搗毁器物小的向之理論反被毆傷叩求騐明提究明才供小的年十五餘語與乃祖相同大令著差前往理處不可重傷和氣○唐林春控張文坤經手借銀日久不還等情大令提訊之下唐供小的係本邑人家住西門前年張代王宋郁三人向小的借貸洋銀四百元將房屋田單租摺兩扣抵押迨後還過洋銀二百四十元尚欠一百六十元許久不歸又無利息嗣查知所抵房屋租摺實係空中樓閣始知被騙求恩訊追張供小的代王宋郁三人介紹抵借欵項並代寫筆據去年初次還過洋銀二百四十元二次又還六十元所少一百元小的催王等措還所有單摺係王等付來不知是僞求鑒三鋪地甲陸桂供張住小的鋪内經手抵押唐處之欵小的在塲畫押祗知還過二百四十元其六十元是否歸還不知其細大令著將張交人保出候提王宋郁到案訊核○沈阿大扭控李阿毛無端逞兇等情大令提訊之下沈供小的係本邑人前在日輝港裝運樹柴六車至西門外陸永茂花園附近將車停歇意欲覓主求售突有木匠店主李松林聲稱伊父現當船埠頭此柴由舟載到彼處登岸後未給規費爭論之下强將樹柴盡行攫去勢欲兇毆小的知衆寡不敵急回身邀得柴戶某甲重到李店理論李己他往伊夥李阿毛出塲兇毆是以扭案求究李阿毛供小的係本地人在李松林木匠店執業沈所帶樹柴因不給埠頭規費店主指爲違章將柴取去伊卽糾人來店與小的爲難並被扭案控陳求鑒大令著阿毛回去速將李松林尋獲交案以憑訊追 
[上海巡局紀事]  
　　上月二十日西門外巡防局員李二尹公館失竊古銅香爐及衣服等物隨派汛捕李福嚴緝在案前日拘獲竊賊陳阿寶帶案研訊認竊不諱並供出同常之余阿妹匿跡大南門外施粥廠曾將贜銷在附近某搪坊内二尹函致二十三七鋪巡防局請局員李伯屏二尹派勇至廠内將余拘獲候派捕吊贜再行訊辦○前日浦左老白渡民人山銀海被無賴多人軋住訛詐不遂糾黨兇毆後經地保楊顯華到場勸阻事爲楊家渡巡防局内勇丁所聞立卽率衆兠拿無賴見勢不佳乘機竄避勇丁窮追至陳家宅開槍恐嚇悮傷嚴家橋某氏樞頭　奔赴巡防局喊控旋經鎭上某鋪代爲數治始　　而去迨局員黄二尹得悉傳訊各勇飭傳楊顯華到案限將　無賴交案究辦昨日楊投保甲總巡局具禀聲稱山銀海被人詐擾小的並不在塲且肇事在十七圖内非小的所轄求恩明鑒總巡謝岳松明府諭令退去候函致楊家渡巡防局查明實情派差提究○本邑浦東陸家行一帶流氓王寶寶前因犯案禁押攺過局甫經釋出又在彼處滋生事端經保甲總巡謝岳松明府訪悉飭提到案因鎭董某某等聯名公禀請子重懲因命移送攺過局禁押一年其供出之同　姚塘生等候補提到案再行訊究○浦東入　頭近有人在彼開唱花鼓淫戯經保甲總巡謝明府訪悉飭差往查當在潘友稱所開茶肆内拘獲顧連生陸阿生兩人連潘一併解局研訊之下判責三百板枷號數日發犯事處示衆一面傳諭地保隨時稽查如有誨淫誘賭情事立卽來局禀報以憑查拿究懲○前日浦東保甲總巡謝明府查悉洋涇鎭仁和小貨行專收來歴不明之貨前往搜查當獲煤鐵若干連帳簿三册因提行主某甲一併帶回研訊隨令移送上海縣署請縣主汪瑶庭大令訊究 
[英美租界公堂瑣案]  
　　包探李星福解楊榮生朱寶山到案禀稱此二人係著名積賊楊金標之同黨曾先後行竊天寶等洋行及順康等號貨物報由小的與同伴趙銀河先將楊拘獲弔到原贜解經訊明笞責後管押西獄今續獲楊朱二人船詰之餘直認不諱爲此解請懲辦楊朱同求恩典順康等號夥投案聲稱被竊各贜除弔到外尚有餘贜聞匿在朱金奎處今己由探傳案尚求訊追朱金奎供各贓係店主兪春山所收容卽尋交到案求宥襄讞委員王松丞剌史商之英總領事署繙譯官寶述德君判將爲首之朱寶山笞責五百板發押捕房二年楊榮生責五百板發押捕房一年半朱金奎從寛押交妥人保出將兪交案訊核各贓分給失主領去○包探陳雲忠解姚隆順到案禀稱此人開牛奶作常將水攙入朦混出售有違工部局定章爲此拘案請究剌史訊知姚無力罰鍰判枷號一禮拜○前日女子李瑞英控被范春桂姦拐等情解經訊供押候查明核辦昨日解請復訊李瑞英供小女子實被胡心才拐至上海范係同黨尚求稍示懲　小女子有嫂石氏在楊樹浦絲廠工作可否函追來案具領剌史著將范交人保出具改過結開釋李瑞英暫發棲流女所俟石氏投案訊明給領○偷兒金阿榮掩入顧阿金家行竊衣服報由包探方長華獲案請懲剌史判責二百板枷號一禮拜○陳慶生王來生前經洋東疑其行竊洋銀報由包探拘案押候查明核辦昨日解請復訊洋人投案候示陳王同供實未行竊叩乞恩寛剌史以控竊無憑均著交保開釋 
[法租界捕房瑣案]  
　　車夫陳阿四竊得小車一輛挽同業某甲售與某乙爲失主知悉投報捕房捕頭飭探將陳及甲乙一併拘入捕房捕頭令押候解送公堂禀請讞員魏　塢大令訊究買主某乙准子交保候堂期自行投案質訊○扒竊某丙竊得銅表一枚某丁竊得衣服若干件均被包探所見拘入捕房捕頭令分别押候解送公堂禀請訊辦 
[美租界捕房紀事]  
　　前晚唐振夫投捕房内控稱在耶松船廠爲馬夫昨日駕車行經百老匯路外虹橋左近突被一百四十二號巡街印捕扭住兇毆致傷頭面請爲查辦捕頭令唐自投福州路老巡捕房鮑總巡處訴控○前晚有形似水手之某西人一名不知在何處沽飲在篷 
 
 

Page 10

 
 
路一帶肆意行兇三百零七號巡捕恐肇巨禍雇車送入捕房捕頭令押至酒醒時釋出○前晚八點鐘時天潼路第三百四十號門牌全興小押店主某甲投捕房内訴稱有某乙者以質衣爲名乘間攫取櫃上玻璃匣内對時表及金銀昔飾等件飛步狂奔請爲　侒捕頭　某包探　往查明實情再核 
[金陵官報]  
　　十月初五日候補道陽懿年崔寶鴻均奉示甄别署滯縣芳鎭叩謝請補武淮縣牌示泰鼎縣龍璋謝飭赴任江隂啓都司朱桂亭又守借謝瑶琳瓜洲守　王明華均由京引見回候補道劉國安辭赴蘇見撫憲署吳縣李超瓊專丁叩謝請補南匯縣初六日督轅牌示十月初十日慈禧　太后萬蕃聖節是日五　應穿朝服齊集萬壽宫拜牌前後三日俱穿麟袍補野藩轅牌示徐州府齊蘭丁憂開缺遺缺查有候補知府田庚堪以請補又寶應縣朱士俊　差事竣應卽飭回水任　分戶部考工司主事恩華到會調辦上海機器局沈見辭儲音學堂監督榮魁見叩謝科翰林院庶吉士汪昇連　辭行遊擊李大厚叩謝奏留兩江寶應縣朱士俊叩謝牌示署提右營守格敗第見辭赴任初七日如州潘彦章禀知收方守政採辦頭批新榖鈞和輸船馬廷澍見由滬裝軍裝來　初八日知府徐乃斌叩謝　别加考並奉盛宫保電調札委會辦　　　路測勘事宜卽辭候選直隸州謝祖沅由京來初九日新科翰林院庶吉士吳增甲前工部郎中蘇　第均到會營務慮夏由鎭江揚州六合一帶公幹回禀謝　别加考典史劉金　禀知解中卷辭赴京初十日知縣施賤奉准給奬儘先酌委優缺州縣一次叩謝請補沐陽縣張恭彞叩謝飭知安　知縣揚濂志由京來吏部主事思華謝委師總學堂提　　　右軍副中營彭書麟辭赴山東公幹 
 
 
 

Page 11

 
 
   
 
 

Page 12

 
 
   
 
