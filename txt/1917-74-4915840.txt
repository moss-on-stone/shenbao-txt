# 1917 - 74 - 4915840

 

Page 1

 
 
   
 
 

Page 2

 
 
時評 
[戰爭與革命（冷）]  
國家至不得巳而戰爭人民至不得已而革命蓋戰爭與革命均賭生命以相摶者也故苟非不得巳何肯遽出於此 
政然國家之不得巳惟掌握國政及參與國政者知之爲詳故即眞不得巳而欲全國一致以持永久初非易事若人民之不得巳人民均身受之故往往革命能戰勝戰爭而戰爭易發生革命蓋以爲國家不得巳故而戰爭又爲戰爲而使人民又陷於不得巳之域而致革命也 
是故國家對於戰爭不可不愼重至不得巳時尙恐陷人民於不得巳而致革命更安論原非不得巳哉 
近聞戰爭之國多革命之傳故言其關聯之點以警告主張國是者 
命令 
　　三月二十一日大總統令前政事堂存記萬嘉訓着分發安徽交該省長酌量任用此令 
又令煕鈺鶴春袁得亮均授爲陸軍中將毛繼成加陸軍中將　汪慶辰劉顯潛朱澤黄楊增炳羅壽恒劉富有均授爲陸軍少將楊祖德加陸軍少將銜此令 
又令陸軍總長段祺瑞呈准山東督軍張懷芝電稱本署副官長戴春成現經調任應請免職戴春成准免本職此令 
又令陸軍總長段祺瑞呈請任命陳寳龍爲山東督軍公署副官長應照准此令 
又令陸軍總長段祺瑞呈准察哈爾都統田中玉咨請以貢果爾林沁補協領呢瑪鄂特索爾補護軍校尉應照准此令 
又令趙文彬薩尙銘劉元堂楊文聲楊贊元黄逹聶龍江匡文漢沈同德卜淸泰楊燦成均給予三等文虎章此令 
又邻忆昭義給予四等嘉禾章此令 
又令茲制定科布多補選參議院議員日期令公布之此令 
專電 
　　北京電德使定星期六（二十四） 
上午七時由津浦赴滬 
　　北京電德使本定今日出京因各使於出境後沿途保護尙未完全承認商准改敬（二十四）日行 
　　北京電丁士源盧永祥請將滬寗漢劃爲戒嚴區域政府覆電未至第三步暫緩實行 
　　北京電上海同濟校事前雖曾付閣議擬收回接辦但預備未周致遭破壞敎育部大爲輿論所攻擊 
　　北京電協約七公使昨訪外部以我絶交後對德財産處分均取寛大主義各國視爲姑息故同一質問聞當局巳據現狀作適當之答復 
　　北京電昨日午後三時協約七公使訪外交部因前次所商各件各政府覆電陸續巳到故須面商又聞昨談話之點仍注重斷交後種種對德人處置方法而俄事亦爲談話要點之一日内外交上將漸有新發展 
　　北京電外交最後方針定今午在閣開緊急大會議即從根本上解决當日呈復元产並聞此次純爲積極加入與否之商榷關係非常重要故决定後全體閣員仍須同赴國會出席報告　　北京電我交界得俄息新政府已將俄皇褫奪公權派送回京　　北京電今日英文京報載關於俄國體問題日人方面均認爲不致變更但半係日人揣測又俄之革命據劉使報告亦謂非親德派應仍對戰事積極進行惟事實與主義能相一致與否大足研究又外人消息我政府巳電劉使令其待適當時機即承認俄之新政府 
　　北京電外交界消息俄皇帶兵四師冀復政權中途兵變解京被囚確否未詳 
　　北京電曹汝霖夏貽霆將任爲各處外交視察員 
　　北京電蒙匪分擾奉黑日來愈形逼緊昨特派陸軍第七混成旅爲勦辦先鋒隊加派二十師一團開駐奉天及張家口以杜南犯並電令蕭良臣移駐錫盟以防窥伺嚴催田中玉添編正軍塡紥要塞 
　　北京電奉天張督與湯旅長又起極大衝突前日省站停開客車專載二十七假兵七營往新民屯備與湯軍開戰並邀張作相監軍幸湯部已先退避黑山張師遂占其壘政府聞報亟電孟督就近調和 
　　北京電司法張總長對於德領裁判權亦主張收回惟國務會議尙未一致現仍在研究中　　北京電衆院連開預算審查會昨陳總長親到說明聞結果擬删財政討論會檢察徴收委員會銀行監理及顧問官等五項機關又以支出超過歲人太多主將各省長之下一級官吏裁撤惟尙未决定 
　　北京電國務院復浙長裁審檢所交部核議停止處分頃齊來電通令巳出一律實行無法遵辦惟有請簡賢員來浙接任 
　　北京電今日國務例會議浙裁審檢事張總長力言其侵越職權某又謂免職辦法太重最後决定即電令巳裁者候部呈請大總統辦理未裁者不許裁撤而司法部更電令省高等廳着不許再將未裁之審檢所裁撤齊氏如再不遵辦當即免職 
　　北京電浙裁審檢所政府巳電令停止乃齊又來電謂多已實行不能遵辦惟有自請處分褫職另簡政府以其詞近要挾抗爭將予免職而褚輔成等亦在衆院提出查辦案 
　　北京電衆院提出查辦齊案畧云浙江自觸立後見縣知一兼理訴訟之弊改設審檢所爲司法獨立豫備七閱月來成績昭然去年中央司法會議多數贊成經司法部呈奉大總統追認有案乃該省長到任以來腐敗情形指不勝屈更專權自恣不待國務院核准擅行裁撤不獨 
 
 
 

Page 3

 
 
非法干涉破壞司法抑且侵犯職權違背政府各省若起效尤成何政治查現行官制法院之設置廢止爲司法部職權該省長擅廢各縣審檢所顯係違法云云 
　　北京電褚輔成等以齊耀珊擅廢縣審檢所侵犯部院職權顯係違法提案查辦 
　　北京電昨憲法會議巳將大總統得頒布榮典一條否决並决定議員身體保障一條可决 
　　北京電張彪湯薌銘將分轄鄂湘水陸防軍 
　　北京電朱家寳辭職擬田文烈調直 
　　北京電政府特派温壽泉赴湘會葬黄蔡二公 
　　南京電省議會今日到九十八人仍未投票散會促進派議員數十人通電參衆院曁各報館畧云浮言日甚元規塵起墨翟絲悲旣不能申張正義又未能選出高才於公義無毫釐之益於私譽有邱宿之損愧堅白之未能即瓜李之宜避以此棄權暫歸假息一俟開議有期即行到會服務 
　　東京電日政府巳承認駐華德使辛慈得經神戶返國 
　　東京電室蘭日本製鋼所工人同盟罷工經友愛會長鈴木氏調停解决今已就工　　東京電據倫敦電維也納工人暴動煽動革命熟悉時事之某君謂德奥發生革命徴諸現狀當有其事德軍重要部隊自法境退駐比境土軍退趨小亞細亞諒以柏林發生事變使然 
外電 
　　北京電德使及隨員等共約二十人將於星期六日出京乘車赴滬荷蘭公司船倫勃蘭特號刻正由巴逹維亞開赴香港現巳有特别佈置使此船駛至吳淞俾德使等可以乘之前往此船於駛赴日本各口岸後即將載德使等至舊金山德使在該處登岸後再乘車至紐約立即附另一荷蘭公司船由美赴洛特丹刻另設法向有關係之各國覓取平安通行護照德使等人數無多因倫勃蘭特號之供應有限也惟下次荷蘭公司船到滬當可有寛裕地位而能將大半德領署人員載至美國轉回德國中政府巳發出待遇留庽中國德人之訓令凡商人敎士等仍可照常居住經營合法事業惟政府擬收回德人所享治外法權之利益蓋巳通諭寓華德人須向當地官吏註册遵守中國法律並須將所有之鎗械軍裝一律繳出苟不遵照辦理則應驅逐出境或加以監禁也（二十一日） 
哈爾濱電統帶哈埠軍隊一營之司令佛萊德里柯夫人佐不遵奉新政府之訓令巳由哈埠行政委員會拘捕而實行拘捕之事者卽其部下兵士也司法界俄員會議時哈埠律師議决公發賀電致俄京新司法總長檢察官蘇爾希柯夫氏亦署名於上著名律師亞歷山得羅夫氏見之不願列名謂蘇氏之手尙帶有政治犯血腥氣某裁判官提議檢察官應否署名於賀電可由衆公决之維時蘇氏即出會場此爲俄國民意之一證俄國境内現執政才悉爲穩健曾受敎育之人（二十日） 
[以上字林報]  
　　北京電中國政府近電駐奥大利沈公使着向奥政府正式詢問中國對德國潛航艇策之抗議奥政府竟見如何蓋中國政府此舉爲欲視奥國之回答如何以便决取對德同一之政策云（二十二日） 
　　濟南電駐濟德國領事前日出發前赴上海該國商人亦因前途悲觀退去者多數年來德人經營之德文學校因受斷交之影響故巳閉校 
（二十二日） 
　　漢口電湖南電云駐剳長沙德領事旣由交涉員交與旅劵然無輕易出境之勢曾向華官聲言國交斷絶之後巳無領事資格何妨個人任其居留云云譚督軍未即允許謂須呈候中央指示 
（二十二日） 
　　東京電中國政府希望改訂天津議定書删去中國軍隊不得入天津二十里以内之件目下正由協約國間從事研究徴諸中國實情則此希望實有相當理由想協約諸國或於該議定書之例外至某程度止從中國之希望云（二十二日） 
　　南京電南京扣留之德國驅逐艦Ｓ九十號所有艦員向係收容於三牌樓及省議會附近今因中德斷交督軍府特派兵員及軍警等加嚴監視又開戰之際在下關草鞋峽解除武裝之德砲艦維持蘭及赫德兩艘向許每艦留兵四名駐艦監視今自十八日以後巳令該監視兵退去易以中國水兵監視故此間之處置德艦已全畢事矣（二十二日）　　北電電外交伍總長昨日午後招請協約國方面七國公使在迎賓館協議關於中國加入協約國諸問題並處分德國人之件淮終不得要領據聞此次所議之件爲改訂關稅緩付賠欵撤回領事裁判權並放逐在中國之德國人等事（二十二日） 
　　東京電俄都電云俄國革命之後諸種事業着着進步一部之有力得主張立憲君主制面勞働黨之代表者則欲採共和制其始彼此意見相左後經妥協成立將此問題留待近將召集之國民議會决定故彌哈衣爾大公之位置暫時不過形式其實權依然在下院委員與巿會云（二十二日） 
　　北京電山東督軍張懷芝今晨出京歸任（二十二日） 
　　南京電廣東督軍陸榮廷氏本日午前八時到寗卽入副總統府駐節預定二十三日北上馮副總統今晚在府内開歡迎宴齊省長王鎭守使以次各文武官等均陪席（二十二日） 
　　東京電德國國内亦有革命暴動勃發之說惟此間未接確報眞僞尙在可疑（二十二日）以上東方通信社電 
戰電 
　　倫敦電美船孟菲斯城號之船長及水夫九人仍無下落）二十日（ 
　　倫敦電美船維吉蘭西亞號溺斃水夫十五人内有美人七人該船高懸美旗且於兩側漆船名字體甚大於星期五日晨間未受警告遽被擊沉潛艇曾發魚雷兩具一未中一中船側即於十分鐘内沉沒當解下小艇之時有二十五人落於海中救起十人餘爲大浪捲去（二十日） 
　　華盛頓電美國曾致墨西哥總統牒文一通今已宣布文内拒絶承認聯合各中立國截留　往各交戰國之出口品藉以促成歐洲和局之議海軍部巳向海軍船廠與私家船廠訂造追擊潛艇之小船各二百艘（二十日） 
　　亞姆斯特丹電比國賑濟船五艘均領有德國允准駛行之護照仍有兩艘爲德潛艇發砲轟擊死水夫七人（二十日） 
　　斯太凡格電荷船塞里恩號由洛特丹駛往紐約高懸比國賑濟會之旗號據稱曾爲德潛艇一艘所擊死八人乃開足速力逃脫（十九日） 
倫敦電瑙威帆船哥林胡特號（一○四二噸） 
十二日爲德潛艇擊沉據船長聲稱潛艇中人皆巳飲醉（二十日） 
　　羅馬電海軍部報稱十五日止之一星期内輪船之抵意者共四百四十八艘計四十二萬九千零六十噸離意者共四百五十七艘計四十六萬一千七百九十五噸被沉者僅一艘此外尙有帆船一艘（二十日）以上路透電 
　　華盛頓電大局極爲危急政界以爲德潛艇擊沉美船三艘實爲戰爭之明白舉動威爾遜總統須候盡知事實後再定對付方法國人現力促即行召集國會即尙德國宣布兩國人於戰爭地位德國另眼看待美船之希望巳絶各商船今均趕速設備武裝威爾遜總統現正與國務卿藍辛氏討論大局（二十日） 
德文電 
公電 
[衆議員張書元等爲外交事致各省電]  
分送各省督軍省長省議會總商會敎育會各報館鑒吾國圖存專恃均勢中德斷交是自破均勢舍安趨危有百害而無一利商民一業影響尤大前經外交商榷會電陳利害諒承公鑒詎灰日政府報告衆院要求贊成經同人等詳加質問國務總理答復不得要領無如有一般議員祇求迎合政府意思不顧國家存亡妨碍質問不容討論議長湯化龍拒揮警衛入場持鎗示威倉卒表决同人等主張不能貫澈竊維此次外交關係重大同人等認爲必須詳愼商榷不能率爾贊成區區苦衷原爲國命國權着想不敢依阿取容置國家前途於不顧今事巳至此夫復何言猶幸參議院尙未表决惟有仰懇我愛國羣公極力堅持平使民國斷送於政府及少數與黨之手大局幸甚衆議院議員張書元吳宗慈張大昕王雙岐王乃昌田桐王篤成曹振懋黄肇河楊樹璜鄭愾辰陳承箕陳堃葉夏聲蕭晋榮等八十七人叩灰 
[參議員周震鱗等爲外交事致各省電]  
各省督軍省長省議會商會鑒對德絶交存亡所擊同人鑒於國家世界情勢以爲不可今日記名投票表决贊成才百五十八人反對者三十七人多數政治何敢不從同人智力淺薄無可挽回此後國家地位前途遼遠未可預言國家興亡匹夫有責將來加入戰團與否尙有磋商餘地所望羣公判决利害發抒讜論用匡政府同人智力已盡用電全國藉明責任臨電涕澜不知所云參議院議員周震鱗丁象廉劉成禺王湘彭介石黎尙雯李國定馬君武董昆瀛居正龔煥辰張漢鄭樹槐等三十七人同叩 
要聞一 
[革命後之俄國情形]  
　　路透電社接十九日倫敦電云今日首相喬治在下院答　愛士葵氏之質問謂俄國近事定成世界歷史中開新紀元之大事惟因發生太驟詳情今尙未能宣佈喬治於衆人歡呼之中追叙俄國因以組織臨時政府之事實旋又繼續言曰就所得之消息觀之俄國新政府旣得全國人民之贊助又得海陸軍之擁護惟吾人所得之消息尙未許吾人謂一切危險業巳過去也所可樂知者新政府之組織以加力作戰爲其顯明目的英政府確信俄人必知自由與秩序兩者相合而不相離雖在革命時代亦復如是對於國人榮譽防禦最力者惟自由人民耳（愛爾蘭黨大喝采意含譏剌並有人呼曰君何不實行君所宣揚之說乎）喬治又言曰俄事爲世界歷史新紀元之開始且爲吾人所以趨入戰局之主義之大勝利（愛爾蘭黨又歡呼）英政府確信决不致使戰事因以混亂或見鬆懈英國定可與俄國人民及他協約國會同進行愈爲親密愈有效力共圖維持人類之自由云云 
二十日俄京電云泰晤士報俄京訪員謂臨時政府决議舉一與羅瑪洛夫皇室無關之人任俄軍總司令又云今日有馬隊隊長一員圖謁司法總長克倫斯基氏因形狀可疑經衛兵搜其身藏有手鎗一枝該隊長即出鎗扳機自盡俄京軍隊新司令柯尼洛夫中將布告全國人民請同心同德忠誠贊助前敵戰士工人與軍人代表大會擬將此交革命所死之烈士葬於冬宫前大十字路中因星期日革軍舉事該處流血最多故也 
二十一日倫敦電云俄京路透訪員紀俄皇遜位情形云皇於十四日晚抵貝柯夫十五日上午二時告羅斯基將軍謂彼巳决議允許組織責任内閣後一小時巳擬定宣佈實行此舉之詔書置諸案上羅斯基將軍即與下院議長羅翔柯氏由電報討論意見甚久羅翔柯氏謂非皇遜位不可羅斯基將軍維時又接尼古拉斯大公及前敵俄軍司令來電均主俄皇遜位之說羅氏乃以各員意見奏報俄皇促速照行以保俄國利益及可戰勝敵軍俄皇謂擬照允惟須羅翔柯氏親來羅覆電謂不能離京十五日晚間俄皇召見羅斯基將軍囑以遜位電文拍發俄京羅將軍因聞新閣員一人屬於守舊黨者將由俄京抵貝柯夫故將電文稍壓俄皇路此消息似猶希望可以保全皇位也俄京專使於夜間十時趕到以俄京事變報告俄皇俄皇聞禁衛軍亦變爲之大驚謂彼擬遜位與米恰爾大公命復草遜位詔書當以打字機作此時諸人不發一言歷十分鐘後書成於是俄皇乃署名於上復由副官佛里特里克男爵副署一小時後俄皇乘火車赴大本營退位詔以打字機書於發電紙上排行甚密僅滿一頁耳二十日俄京電云遜位之俄皇現居里斯特河之摩吉里夫皇太后曾往晤之今巳回抵基夫皇太后因其子不從其戒言　近曾移居基夫俄京革命發作之時陸軍大臣與加巴洛夫將軍均擬衛守冬宫故置勁旅於宫且排列機關鎗多架宫内官員力勸二員取銷命令無效故乃以電話告知米恰爾大公米恰爾大公即入宫令二員撤兵二員尙欲抗命米恰爾乃以大公與皇弟之身分勒令服從於是宫中衛兵乃悉退出 
二十一日俄京電云政府布告陸軍謂内務之改革全賴堅拒外敵政府深信陸軍必能同心同德遵守紀律作戰至獲勝而後已云俄京參謀本部路透訪員電稱軍隊押紅旗樂隊奏法國自由曲奉命聚集十字路口由參謀總長亞力克齊夫將軍宣讀俄皇遜位詔並歡誡兵士忠事新政府蓋俄皇之請也黑海艦隊巳宣告效忠新政府前任財政大臣巴克氏巳被捕　新政府現議募自由大借欵下議院派代表赴前敵及黑海艦隊與各省宣告此次政變關係之重要今悉前内務大臣泊洛土波波夫氏聞有携械之民一隊將抵其宅卽由後門逃逸並未告知其衛隊驅車至距俄京數英里之旭伐洛約村繼又恐追者尋跡而至令御者驅事至某鄕匿於其醫士宅中兩日之久其弟　信趕來勸令投降司法總長克倫基氏宣稱革命時逃脫或由羣衆釋出之監犯如自行投到則罪罰減半 
[參議員發起談話會]  
自動的討論外交問題 
參議員周震麟等五十餘人以對德抗議關係重大發起參議員談話會昨巳出有公啓其文云參衆兩院因政府對德抗議陷於無廻旋之餘地爲國家對外信義計不得已而勉許其履行絶交之宣言然政府與德絶交以後吾國會議員應對於因絶交所收之結果與國際間發生之情况及政府所持之外交方針國家將來擇處之地位詳加考慮以自動的判斷决定其行止然後方有以對國家而謝國民同人等有鑒於此欲就巳過之抗議絶交所發生之景象如何以研究將來有無加人之必要與宣戰之價値爲我國會議員自盡職責之預備今擬發起一參議員談話會要求議長發出通知爲自動的討論本院同人有贊同者請署名於左發起人周震鱗　龔玉崑　朱念祖　王湘　周擇　韓玉辰　吳蓮炬　朱甲昌　　應昌　龔煥胡　黎尙雯　王法勤　吕志伊　趙世鈺　傳諧　趙時欽　彭介石　引蔚森　楊渡　陳煥南　萬鴻圖　黄紹侃　宋淵源　陳祖烈　李漢丞　丁象謙　趙成恩　何畏　張光偉　邱仲靑　宋國忠　訥謨圖　蘇毓芳　祺克坦　吳作棻　盧式楷　鍾允諧　丁世　丁銘禮　恩克阿　穆爾　巴達瑪　林沁　何士果　鄒樹聲　蕭文彬　王人文　楊永泰　嚴恭　李自芳　章士釗 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外交消息]  
　　俄事研究與德使行期 
十七日國務院開國際政務委員會叚總理主席聞是日所討論之問題以駐俄劉公使之電報爲基礎即所報告關於俄羅斯革命問題是也惟劉公使之電報甚簡單不足以供精確研究之材料故專就俄羅斯革命影響於歐洲戰局如何影響於中國外交政策如何再三考究詳細討論結局决定致電駐歐各中國公使徴求關於本問題之意見而散會復聞除本月十二日劉公使所發長文報告之電報外迄今尙無來電報告政界各方面因此對於劉公使頗起非難之聲惟劉公使報告遲延個中有無障碍政府現正調查聞政府巳有電致劉公使略以俄國革命我國駐俄公使應與各國公使確認革黨爲交戰團體此次革命之始末從速調查淸楚卽行報告俄人對於中德斷交及以後之對德方針取如何態度亦探明詳報云云十九日上午大總统特召伍秩庸總長面詢俄國政變之眞相及於我國最近對外方針有無關碍陸子欣氏本在抱恙請假中因俄國革命事起總統以陸前曾使俄熟悉外交情形故特邀令進府參預一切昨亦力疾到府會議矣先是十八日晚八時總統府秘書廳發出公函數十封係邀請各部總長各顧問以及國際評議會之評議員務於星期一（十九日）下午四時齊赴居仁堂開特别會議討論外交問題聞届時大總統亦列席與議是日議會之事係因各省對说中德斷交易後之情形多所誤會恐將來釀成事端故特開會議籌畫善後之辦法又聞伍總長於前日（十八）爲第二次之辭職因星期停止辦公故國務院未與總統府接洽昨日（十九）始由國務院秘書長張乾若君到總統府詢問伍總長再行辭職如何辦理聞某方面之意尙欲留伍總長故前數日國務院呈請任命伍朝樞爲次長而以父子不能同時爲總次長之故亦未照辦云 
中德邦交斷絶以來德國公使及在華德國官憲之出境問題前因歸國之線路及輪船未能擇定弗克實行退去聞日來已决定經由美國航行大西洋歸國至於輪船亦巳擬定和蘭船燃普拉託號該輪十九日由香港開往長崎預計二十二日可抵長崎惟政府現巳向該輪船公司請求令該輪開至上海若得該公司之允諾德公使及隨員均往上海乘船歸國據聞東車站巳準備專車以供德公使出京時之乘坐公府消息昨晚十九日）八時二十分駐京德國公使辛慈派人持大紅名片赴公府向大總統辭行並聲明準於二十一日上午八時三十分由京起程赴滬所有使館善後事宜均由荷蘭公使貝拉斯淸理云云不知將來有無變更同日德公使出一佈告云現因世界政治之風潮吾等爲求國家尊榮利益之職務暫行停息吾等現雖處於無有保護之地位但乃無怨無恨樂於希望將來之一日吾等所受之辛苦犧牲及吾日耳曼種族所供奉此國之利益自有吾等之皇上國家及吾人之良心裁判之惟願上帝保護一切在華之德人吾等戰勝之尊榮皆奉獻於上帝之壇而吾等之精力堅忍亦由上帝而來云云 
[停付德欵之財部電咨]  
中德絶交後關於德國債務欵項巳由財政部分别電咨京内外各財政機關茲爲分錄其文如左致各省督軍省長財政廳長電云各省督軍省長財政廳長鑒本月十四日奉大總統令現在我國巳與德國斷絶現有之外交關係所有保護德國僑民及其他應辦事宜着各該管官署查照現行國際公法慣例迅籌辦法頒布施行此令等因查中德邦交旣經斷絶所有雙方債務關係自應查照國際慣例暫行停付除中央應撥德國各項欵業經本部停止支付外所有各省應付德國各欵應卽同時停付另欵存儲不得挪用並將停付數目開單報部以資查核至禱財政部寒 
咨稅務處云爲咨行事本月十四日奉大總統令（中略）等因查中德邦交旣經斷絶所有雙方　務關係應即查照國際慣例暫行停付茲查關於稅欵項下抵撥德國各欵計算英德洋欵續借英德洋欵及庚子賠欵三項應請迅飭總稅務司照數暫行停止支付至其詳細辦法事關重大並由本部派員盧學溥虞煕正前往貴處商酌辦理期臻周妥相應先行咨達貴處查照此咨 
訓令稽核總所云爲訓令事本月十四日大總統令（中略）等因查中德邦交旣經斷絶所有應付五國善後借欵利息之屬與德國者應即查照國際慣例暫行停止支付並將該項停付息欵由該所總會辦妥議辦法另行提存合亟仰該所遵照辦理並將辦法妥速擬議呈候核奪此令 
咨海陸軍部云爲咨行事本月十四日奉大總統令（中略）等因查中德邦交旣經斷絶所有雙方僨務關係自應查照國際慣例暫行停付除將中央各部結欠德國各項短期債欵向由本部支付者暫行停止支付外貴部如有臨時應付德國各項購貨價欵亦應同時暫行停付另欵存儲相應咨達貴部查照辦理此咨 
[華僑選舉之賄買風潮]  
　　參議院華僑議員前日（十八日）改選舉出馮自由一名次日續行選舉以投票競爭釀成絶大風潮爲誌其情形如下開會之前有人意欲以金錢買收其他之選舉人由某埠代表李炎山出頭接洽不料事爲劉芷芬所聞恐其餘黨被人吸收遂據情報與開票監察員監察員李茂之等向李炎山盤詰李炎山身上藏有某銀行存欵二萬元摺據由李茂之指麾巡警將該摺據奪出以爲當場行賄之證物李炎山係廣東嘉應州人原屬坤甸及婆羅洲代表或云　　代表之代理人然以其神情觀之似爲眞正之僑民是時粤省選舉人之籍隸嘉應及確爲華僑團體所選出者多人皆出而袒庇李炎山與監察員嚴重交涉辯論不休互相毆打於是監察員李茂之及選舉人李炎山遂均受微傷矣當時秩序紊亂管理員王治昌制止不住聞亦悮受一拳至李炎山二萬元之藏欵摺據亦落任選舉監督之手此次選舉人報到者共有三百六十餘人照法定人數須過三分之二方能開始投票昨日上午九時起代表等陸續入選舉席截至十一時止僅二百二十餘人其餘在選舉場領票室外徘徊觀望未即入席者約有一百餘人中與李炎山相熟悉者約數十人　入接待室討論辦法勢頗激烈有主張請監督懲辦劉芷芬者有主張嚴核眞正華僑代表之資格並謂前日所投之票應爲無效者有主張先赴警區呈驗傷痕後再以搶奪銀物各情提起公訴者如何議决不得詳知然選舉監督巳函請警區特派警隊將李炎山與粤人某某四人拘入警廳研訊於是選舉人之未　席者亦紛紛退出選舉監督一方延長時間一方檢點實到人數此後選舉人隨來隨去終以不足法定人數十七名之故宣告散會定於本日九時續行投票該會選舉監督昨巳發出通告矣 
[紀十九日之憲法會議]  
　　昨日（十九日）憲法會議下午一時開會議長王家　主席延至二時主席宣告參議員出席一百八十三人衆議員出席四百一十人開議報告請假議員參議員陳瀛洲等衆議員方潛等均許可主席又宣告有人對於五十六條有修正案現巳取消照議事日程開議先討論第五章標題國會委員會衆議員某君反對謂本章旣經審議會删除自無存在之必要何　主張維持原案并謂可將五十二條國會委員會委員名額修正加多爲一百三十名自無少數專制嫌欵衆議員五百七十八號主張五章全章仍删除蔣義明主張維持原案解樹强反對原案葉夏聲贊成原案修正案并規定參議院四十人衆議員八十人田桐主張全删主席以討論終局付表决贊成者多數又以五章標題國會委員會付表决起立贊成者僅十餘人否决主席宣告標題旣否决自五十一條至五十四條均在否决之列李國珍請將四十九條二項内國會委員會之規定一併删去主席云尙有修正且未列議事日程俟另期討論於是主席以六章標題大總統付表决贊成者五百八十二人超過四分三通過又以五十五條原文中華民國之行政權由大總統以國務員贊襄行之付表决贊成者五百九十八人超過四分三通過主席又宣告自五十六條至六十二條爲大總統　舉乃憲法中之一部業於民國二年議决自無庸討論惟六十二條後六十三條前有劉君動議修正加一項請說明劉盥訓修正加大總統非經國會同意不得辭職附議不足三十人不成爲議題主席以六十三條大總統公佈法律並監督確保其執行付表决贊成得五百八十一人原文通過主席又以六十四條大總統得執行法律或依法律之委任得發佈命令付表决贊成者六百零二人原文通過六十五條討論後表决原案否决（詳情巳錶昨報）主席又宣告六十六條大總統任免文武官吏但憲法及法律有特别規定者依其規定付表决贊成者五百四十九人超過四分三通過又以六十七條兩項合併付表决（一項大總統爲民國陸海軍大元帥統率陸海軍二項陸海軍之編制以法律定之）贊成者五百五十七人原文通過又以六十八條大總統對於外國爲民國之代表付表决贊成者五百五十二人原文通過又以六十九條大總統經國會之同意得宣戰但防禦外國攻擊時得於宣戰後請求國會追認贊成者五百五十四人原文通過主席宣告參議員程榮度對於七十條有修正案但程君本日未出席是否延會抑就原文討論於是主張紛紛各衷一是計有三說（一）主張延會者（二）謂程君雖未出席但修正案巳經法律手續二十人連署不能廢棄者（三）主張以七十條原文付表决者（四）謂程君不出席乃自己放棄權利者但以主張第三說者爲多於是主席宣告從三四兩說以七十條原文大總統締結條約但搆和及關係法律事項之條約非經國會同意不生效力付表决在場仍爲五百八十四人四分三仍爲四百三十八人贊成者四百四十人超過四分三原文通過主席宣告散會時巳六點 
[各政團協商兩院组織法]  
　院各政團憲法協商會昨日（十九）在衆議院憲法起草委員會開會討論兩院組織法各團代表到會者孫潤字張國　等三十餘人首由各代表報告各本團之主張大致與前在憲法會議各政團所主張者無甚出入討論之結果係議决由各政團各舉起草員一人另行起草再由協商會通過後提出大會嗣由克希克圖君報告優待條件準備提出憲法會議加以表决一節研究會代表主張在憲法成立公布後再行提出表决彼此討論正社代表主張俟憲法會議二讀會終了後再行提出衆皆贊成後說茲并將是日各政團憲法協商會到會代表列下討論會孫潤字克希克圖張國溶政學會韓玉辰民友會曹振懋葉夏聲協議會李芳康士鐸張其密益友會胡兆沂朱念祖王玉樹靜廬蕭承弼蔣羲明正社陳善孫光庭友仁社李景　大同俱樂部胡璧城國敎維持會趙炳麟憲政會湯松年民彝社鄭江灝研究會陳光　醒社李載　平社黄雲　廖希賢衡社梅光遠張嗣良羣益學社苗雨潤 
[對德斷交後之廣東]  
　　朱省長曁代督軍以中德絶交明文巳經宣布所有治安防務及保護德僑辦法自應召集討論以資取决特於十四十五兩日召集水陸兩警廳長及方總參議各警衛軍統領等在公署會議一切並由軍署發出嚴重命令通行軍事各機關對於駐防要隘各地自長官以至兵士無論何時何事不得暫離職守務須嚴密偵察如有外人窺探軍情即行　辦以重防務又接海軍部來電云現奉中央政府宣布中德斷邦交粤省爲南部重要疆圉亟須切實　防查汕頭北海海口榆林四港尤關國防重要刻經由部核定調派北洋艦前來駐守其餘各處海疆應由粤酌調兵艦分往巡防以資　固海軍部又以交涉方針决定海防吃緊消息更要靈通除電商沿邊各省添設無線電外粤省澄海之　碌瓊山之海口欽縣之白龍尾等處應即建設無線電台與京師塘沽廣縣直接通電以捷軍報頃已由部派員來粤勘設當道巳飭於各該員到時妥爲接洽至於砲台之設備亦關重要昨虎門要塞司令以捕魚大角兩台原有水平暗砲前由龍氏移往中路控制内河茲當外交緊迫亟應重視國防特電請當道擬將前移長洲沙路牛山各暗砲復行移往沙角所轄各台安配并將魚珠現存二十四生砲彈派艦運載前往俾充軍實 
外交部來電云中央政府現决定與德國絶交係爲反對潛艇政策而非仇視德人所有旅居内地德商曁敎堂敎士一切生命財産亦須照常保護免滋藉口相應電達希爲善體此意通飭所屬軍民人等一　運照 
雲南軍　後龍氏曾飭兵工廠蘇前總辦招工匠一百五十餘名趕　彈械每月增造六八鎗枝二百餘桿子彈一萬三千餘顆自龍氏去任後增加各工業巳裁去茲聞當道以武庫現存槍枝有限外交現又决裂昨特飭由該廠總辦將前招各匠從新召集以備趕鑄 
朱省長前派員赴滬購買軍裝業撥廣海兵艦隨往運載現外交緊急即去電促令回粤佈置海防聞昨接到該艦電覆准於十六號啓輪南返 
[中德斷交中之鄂聞]  
　　處置德僑手續中德絶交巳於昨日頒到電令王督軍以德國駐漢領事及官吏軍警按國際公法自有一定處分當令吳仲賢交涉員妥速辦理約定一星期吏軍民姓名人數開單咨覆註明或由地中海或由西伯利理鐡路送至荷蘭僑居俟戰局平定再行返國并各給護照一份由英法兩領事居中籨字以利遄行比日下午吳交涉員帶領洋務公所委員楊培君往領署按洽矣 
　　檢查才陸武器德國旅漢人士無論軍民官商積儲一切武器均須點交鄂政府收儲俟戰事平定再行酌辦昨由王督軍令行交涉員照會該領於一星期内繳出又德國有駐漢軍艦一艘亦派楚泰艦監視卸去武裝艦内官兵夫役亦給護照送其出境其領事署已於本日下去國旗矣 
　　派艦巡緝江面王督軍因漢口各國租界均臨江濱平日各國均派有軍艦停泊保護歐戰發生各交戰國先後將軍艦撤退現在對德斷交時局重要中央迭經來電保護租界昨特派楚同楚觀兩兵艦專資巡緝江面並指定停泊德界附近以資保衛 
[斷交後之魯省德人]  
　　濟南德領事館昨得交涉署斷交照會即將署内物品檢查由我國管理聞昨日已由督軍公署委派警察廳長帶同人員前主接收保護一切其館中　用之華人十餘名一概仍舊所有薪工每月由德華銀行墊發至德領貝斯氏巳定於本日晚八點十分搭津浦車南下轉車赴滬寗車站已預備花車一輛專送又商埠德國商人向例每逢星期及紀念日即懸掛該國國旗近以斷絶國交領事旣下旗出境所有商人於昨日（星期）亦概未掛旗津浦路養路司於昨日已張掛我國國旗矣 
津浦路局本有德人十八名自中德斷交後除該路之醫務處帳處德人仍舊供職外其餘工務機務事務等處德人十餘名巳於日昨一律解職總工程師德浦彌勒辭去所遺之缺交通部巳分别派員接充 
[贛當道對德之談話會]  
　　贛省李督軍戚省長以中德邦交巳經斷絶國民對外須謀一致特於十六號柬請紳商學界及各報館主任在督軍署開茶話會到二十餘人上午十二時開會李督軍起言對德交涉與吾國有存亡絶續之關係爲利爲害胥視國民之對外能否一致爲斷蓋國民自有國民之責任鄙人現居軍界責任在服從中央今日之事惟有謹修戰備以待後命此一刻下本無討論之必要惟因中國此次對外態度爲前所未經見之事誠恐國民見而驚疑不能不爲解釋當抗議提出後鄙人以此事關係重大曾與省長密議數次對於馮副總統亦曾提出疑問函電往來始知中國在今日實無中立之餘地質言之中者孤立也處境至爲危險欲解决此問題惟有與協約方面一致進行鄙人與省長對於此事之經過自較外間傳聞爲眞確諸君如有詢問鄙人當擇要相告云云民報記者詢以此次交涉初發生時各省督軍聞多有不贊成者而段總理必以去就爭之此必有不得巳之苦衷其理由安在督軍乃將抗議後之經過及政府主張之作用詳舉以告其内容不便披露李督軍語畢復請戚省長發表竟見省長略謂中德旣巳絶交行政方面事事宜守國際公法各國之敎士商民必須鄭重保護次復述及英領勘烟問題謂此次派員赴勘以節省爲主旨民報曾載十萬元大爲失實已囑更正現在去禁盡之期僅有半月以後當更從事於查禁私運以絶烟患云云李督軍又云滬上存土收買一事鄙人與省長反對以恐再貽毒於江西父老也後省議會議長作禱祺演述外交及歐戰大概李督軍又述歐戰將來兩方面之結果及議和時中國所處之地位與所具之資格並鄭重致辭曰此交政府用近交遠攻政策所謂兩害取輕兩利取重折衷比較純然爲自動的而非被動的國民萬不可稍涉誤會又云外間又慮新疆回纏將煽動謀亂不知該處漢回同化巳久此次歐戰又非宗敎戰爭回民何致謀叛又云德俄日聯盟與德墨日問接聯盟皆係謡言末言絶交後商業上亦無影響因德奥貨物之來華者本少吾國貨物之銷場亦在被不在此且加增關稅爲吾國　銷國貨之好 
 
 
 

Page 7

 
 
時機云云　省長復　　政府以國民爲後盾之旨新共和報主任潘震亞謂本省前巳發起外交後援會主張絶德可否由諸公簽名加入以便將來　爲討論之地兩當道均然其言　散會 
[川省最近之黨會]  
（一）政學研究會三月四號川省政學研究會假敎育總會開會是日雖天雨路渟而到會者仍形踴躍政界約二十餘人學界約八十餘人議員約二十人公推潘立三君爲主席報告該會成立之旨趣略云我國古代未嘗無研究政治者然政治學與倫理學混而爲一並未區别如謂正心誠意修身齊家即可以治國平天下卽可見專以執政者一人之賢否而爲全國政治之良否及世變遞進此等單純思想不足以應社會之要求而政學之研究在所必要然須知政治學中如關於國家之成立國家之淵源國家之目的又非本會研究之範圍本會之所研究者即在實施的政治上共同研究設法改良而巳如本會簡章所舉軍事實業財政内務敎育諸端先之以調查繼之以討論討論之結果登諸雜誌或登諸日報　　國人以憑採擇云云主席詞畢票選幹事潘立三一百二十二票熊曉岩一百一十六票唐宗堯一百零三票薛晉賢九十三票程宇春九十二票曾子玉九十二票田良楨八十五票廖旭初八十一票蕭靜軒八十票周子安五十九票黄肅方七十一票郭亮東八十一票章韻笙六十八票何其義六十三票范春膏四十六票以上爲當選人郭雲樓四十一票陳希虞二十五票謝盛唐二十五票以上爲候補人公布後時已四鐘遂摇鈴散會 
（二）民生俱樂部民生俱樂部全體否决與某團體合併該部復於舊曆二月初十日午后二鐘開全體大會公推孫澤沛主席報告開會理由首由湛一夫發言謂本部主任理事張達三君因公出省可否添舉代理以勵進行衆贊成遂舉定吳慶煕孫澤沛二君暫攝主任理事曾輯五謂欲本部進行敏活須添舉執行理事以資協助衆又贊成復舉定胡重義張吉安盧涵愼江丘主高維嵩諸君爲執行理事嚴豐文謂常駐理事戴錫九志在高蹈可否添舉衆亦贊成遂又添舉田良楨李樵聲二君爲常駐理事李君謂鄙人亡命三年備　艱苦此次便送同人眷屬回川原擬省親後遁跡峨眉不復問人間事乃　吳丁張諸君電邀來省除嚴守穩健講求實業敎育而外一概不問諸君固屬厚愛而樵聲實有不克勝任者敢辭衆議緩商劉毅文李孔淵易祝三張仁彬汪治周諸君謂各科職員如何李君云從前職員可以仍舊如本部認爲必需添置時得由主任理事照會聘請衆贊成遂散會 
[杭州快信]  
　　警務處昨委李大鈞（崇德洲泉）徐壽同（崇德靈安）殷慕戊（石門石灣）爲各屬警佐又以玉環縣一等警佐厲振宗與建德高崇善對調 
實業銀行公積金（二十萬元）部定官六商四齊省長徇商股股東之請電部變更 
財政廳委知事徐元綬赴紹密查要案 
陸軍被服廠裁撤　改設服製科　戴玉德充科長 
鐡路局長通飭各站外人乘車詳詢國籍　日電報 
財政廳呈請省長各統捐局差由省公署委任以事事　奉飭暫置緩議 
[南京快信]  
　　今日爲省議會選舉參議員之第二日曹政務廳長金陵俞道尹均到會監視自午前八時至下午四時議員祇到八十八人仍不足法定人數未投票散會 
蘇省國會議員王茂材吳榮萃凌文淵均爲改　參議員事請假來寗調停省議員暗潮 
粤督軍陸榮廷巳於今日（二十一）午後三時乘津浦　北上軍署師參謀長江寗王鎭守使警察王廳長均親送渡江 
浙督軍楊善德昨遣參謀長趙禪來寗謁馮副座會商軍防事宜 
交通部通飭電局實行檢查德人往來電報 
軍署特設臨時辦理德僑事務所昨巳成立馮國勳爲坐辦師景雲爲會辦 
駐寗德領　爾慈准今日（二十二）離寗乘車赴滬齊省長委任用道尹高毓彤充警備隊事務所會辦 
徐州鎭守使張文生昨日午車巳回徐 
海州鎭守使白　山第一混成旅長馬玉仁昨均乘車赴徐謁張勳會商防務 
齊省長昨訓令徐海淮揚蘇常金陵滬海五道尹出巡各屬 
新任滬海道王賡廷昨日晚車巳赴滬履新師參謀長日内北上參與軍事會議 
代理鎭江關監督周嗣培昨來寗謁齊省長 
地方通信 
[江]  
　　舊守署糾葛巳了城内楊家橋堍官荒十餘畝由敎育會承領備築公共體育場惟内有舊守署廢址約二畝餘被營地局誤賣於監理會某敎士曾由邑紳歌伯齊等讌請某敎士情商贖回未得要領嗣經敎育會呈請李縣長轉呈省署咨請督軍飭令營地局委員直接向該敎士交涉巳蒙督軍照准該敎士亦允予交價贖回業由原賣人營地局委員交出大洋七十九元了事 
　　揭示屠稅實征數松地　宰稅每猪一頭原征三角羊一頭原征二角並各附征敎育特捐三分之一嗣奉部令飭照原征數增收一角合之原征數每猪一頭征稅至五角餘羊一頭亦增至四角爲數旣巨誠恐肉商轉多規避現由屠宰稅經征所所長楊淸陛呈請縣署將部令增收之數准予豁免此後每猪一頭仍征三角合之敎育特捐一角實征四角羊一頭仍征二角合之敎育特捐六分亦實征二角六分六巳由縣署准如所請並示諭各肉商飭卽照數完納 
[蘇州]  
　　巨賭案結束蘇城幽蘭巷黄老四家大賭案現在業巳結束西區署長楊士奎保安隊官楊德明傳廳看管分别撤差巳委張海平袁季梅接任一面呈報省道一面派員調查所有黄宅被損失之銀洋物件等即令劉玉棠各隊士如數繳出傳黄老四到案具領各交失主黄以巳經區内科罰免予置議賭客許景汀黄燕謀　將損失收　於　亦足業　道　公署聲明　　　 
[鎭江]  
　　　徒　習鎭江　六工場　　　昨奉　少長訓令查各工　自注意　　趨重營業以來不但　　保本　且　有盈餘得此成　　可滿意　所收　徒類以　苦失學得來一技旣成智　猶　說　不　自立卽爲普及之　應由各　長基酌情形擬訂　程分班補習以廣造就而利工　如酌　經費應准列入六年度預算並限十日各擬規畫辦法且報以備採行云云 
　　視學　鎭道視學王君於日昨上午由省乘車蒞鎭二十一號午後即赴城内外官私各學校視察並檢閱各　成績詳細異常 
　　鎭江地震鎭江兩次地震早紀　端詎陽曆三月二十號下午六點零三十分　時鎭郡地又　　約三分鐘之久其聲聞自西南來以震之烈度甚微故知者甚少 
[揚州]  
　　示禁印花烟土本月杪爲禁烟截止之期嗣後烟土無論有印花與否不得收售江都周知事昨特示諭各土莊儘本月底以前一律停業如違按法治罪 
　　駐揚緝私出發兩淮緝私季統領以現在緝務吃緊之時特令駐紥運署内沈營長所部數連開赴西霸駐防已於今日（二十）由招商小輪載運前往 
　　學生嬉戲　身巿立第二小學校日昨有甲乙二生於散學後在校嬉戲甲生將乙生（易校長之弟）下部撞傷血管破裂流血不止當即抬送醫院診治並將甲生父兄（係裁縫業）送　押拘 
　　轎夫毆打崗警昨晚運署司員程某因公外出乘輿經過　門橋適有中法藥房夥友楊某　力不足未及避讓被輿夫撞倒而楊出言不遜該輿夫即停轎毆楊並交崗警押局後該輿夫復向崗警質問曾否究辦崗警以楊係生意中人且此事雙方各有不是巳將渠放去輿夫等大怒竟掌巡士之頰復回署邀集兵士及同夥多人至中法藥房索人懲辦後經鄰店排解始行散去茲聞該藥房以運司轎夫　官仗勢要求查究刻總理周君巳具函劉司長矣 
[杭州]  
　　警務處實行歸併全浙警務處與警察廳歸併久有是議茲悉警務處公署歸併警察廳内其處所即改爲　塘道尹公署其向在警務處辦公人員概行移交道尹量爲任用聞巳由警察廳而知外海水上警察廳並寗波警察廳知照准於今日（二十二日）實行歸併至省警廳長職務夏處長以蔣代廳長奉委赴京會議廳事重要不可無人負責特於昨日（二十一號）早晨赴廳接收廳印實行兼攝 
　　審檢所電令緩裁國移院昨電齊省長云文電悉由國務會議議决浙江審檢所曾經令　追認應將裁　之處分暫緩實行至該所種種碍　亦屬實情巳交司法部速擬變通辦法卽請查照院號印 
雜評一 
[國力（一子）]  
　　敎育部之訓令謂國力充實而後可以增進國　上之地位斯言誠然然而所謂國力者非可以外交策略所能致之者也又以今日之外交情勢論非可從容俟之數年之後者也國力之所謂最要者非軍隊乎東三省之征蒙可謂盡力矣而今日蒙匪之南犯又巳見告各省之舉辦淸鄕可謂盡力矣而今日土匪之爲患徧地皆是軍隊之防禦力旣如此而　加以互生意見奉天張渴之衝突幾至開戰四川羅戴之不洽勢又險惡粤之滇軍因欠餉而虞譁變魯之民軍因改編而致潰　凡此軍隊非介不能增進國力抑且自削其國力而有餘 
嗚呼國力非一端而軍隊之力爲最要軍隊之力旣若是則又將何法以充實之耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[關於同濟學校之交涉署]  
　　電請與法公使嚴重交涉 
擬借吳淞中國公學校舍處置學生 
　　十八日電北京外交部敎育部鈞鑒己密法界德人設立之同濟醫工學校前經敎育部提付（國務會議）閣議籌補經費由華董接收議决有案正在辦理中法國領事因德國國家補助經費有預算安爲證本日派捕勒閉敎員學生全行遣散查租界管理權雖屬法人究屬中國土地法國領事管收該校不於法人對德宣戰之時而於我國與德絶交之日兆莘經與辯論未克有效究竟租界以内處分德人之權租借國領事能否戰獨行使以後類此之事甚多應否先與駐京公使商明權限伏候裁奪示遵朱兆莘 
　　二十日電北京國務院外交部敎育部鈞鑒己密法國租界同濟醫工學校被法國領事管收後學生五百七十餘人失學應請向法國公使嚴重交涉將該校交華重接辦萬一法國公使暫不允交現已與華董妥籌處置學生之法查有吳淞中國公學校舍現尙空閉乞先由敎育部商准該校新校長梁任公並電齊省長暫時借用至國務會議議决補助費月八千元目前情勢變遷尙恐不敷應請加給臨時費以資開辦乞速示遵朱兆莘 
[解釋絶交後之商界悮會]  
　　江蘇交涉員朱鼎靑氏昨致南巿縣商會公函云敬啓者昨奉國務院電開滬商界誤解絶交爲實行戰爭望詳爲解釋（一）收招商局船政府决無此舉（二）紗廠業國内金融活動當不至因歐戰影響陷於停業（三）華工優待正在熟籌辦法（四）米糧出口雖係商人營業自由政府自當先爲人民生計預留地步等因奉此合亟函達貴商會查照請將此意詳爲解釋爲荷 
[德公使來滬之先聲]  
德國駐京公使辛慈氏因中德斷交下旗歸國其行期遲早言人人殊大抵皆揣測之辭茲得本埠官界消息辛公使因荷蘭郵船將次蒞滬巳准於二十四日自京起程遵津浦滬寗兩鐡道南下预定二十六日抵滬云 
又函云德國公使辛慈氏離京回國行將來滬昨由外交部來電知照駐滬軍政各機關預備迎迓並着探詢和蘭國之連布蘭（譯音）名號之公司船是否在滬即行電復等因松滬盧護軍使及上海縣沈知事接電後均於昨日各派委員往駐滬和蘭國領事署詢問德使行旌曁蒞滬確期並赴吳淞洋關調查和蘭連布蘭公司船之蹤跡以便迎送 
另函云聞此次辛公使同行者隨員眷屬等共計二三十人松滬盧護軍使接部電後除派員預佈迎迓並保護外特令淞滬徐警廳長上海縣沈知事届日一體恭迎其行轅仍借用新建之上海地方審檢廳房屋已佈置完備内均陳設應用西式物品昨午沈知事親往察看後除飭派地方巡警四名到彼照料外一面又函請淞滬警廳徐廳長令飭該管警區加派探警前往帮同照料 
[待遇德國官商之外報]  
文匯報云茲悉駐京德使辛慈氏與使署隨員人等定本月二十四日乘專車離京抵滬鐘點未能確悉大約乃在星期日夜間或星期一日上午聞同行者共約二十人已在爪哇太平洋郵船萊姆白蘭特號訂定客位該公司之輪船向由香港取道長崎開至洛特丹惟此次由中政府特别約定將駛過吳淞口俾載德使人等該船本月二十六日可抵淞口故辛慈氏大約僅在滬勾留數小時之久是否將乘特别送客船或乘火車赴淞今尙未悉駐滬德總領事克理平等則將與津漢來滬之德人同於四月六日啟程其人數頗多大約仍由特約之荷公司輪船載之離滬浦江之德船現均移泊於製造局上游龍華塔對面安然無事本埠德人究將如何處置現正由有關係之各員研究之中政府官員領事團法領事對於此舉尤爲注重大約明後日可以議决宣布聞中政府擬令德人悉行註册此舉大約可由荷總領事襄助辦成 
大陸報云上海公共租界德僑之地位問題迄今尙未議决德人之利益巳歸荷蘭總領事代理此爲衆所共知之事惟德人所享領事裁判權似未列入代理利益之内茲由可靠方面探悉上海領事團現正計議置公共租界德人辦法一二日内即可議决云 
[俄國商船失事續誌]  
　　大陸報云俄國義勇隊汽船波爾太洛伐號由海參萋取道丰崎開至上海於星期二日夜間在揚子江之口北鞍島南灣（距滬約九十英里）觸礁船中載有搭客二十八人計歐人四華人二十四及貴重貨物少許並長崎之炭若干件該船以三千四百七十六嚬註册其淨數爲一千九百二十二噸於一九○九年造成按期來往海參威與上海載運郵件搭客船長爲加斯特林氏觸礁時有領港人在在船其失事消息乃於二十一日晨間五時四十分傳至上海蓋該船發出無線電謂巳於濃霧中在鞍島觸礁六時三十分又有電至謂該船狀將沉沒請速援救九時左右又有二電至謂前艙與第二艙均巳水滿恐將淹及中艙與爐間俄國義勇隊經理處接電後即派在老寗波碼頭裝貨之本公司汽船印狄桀加號開往失事之處並與滙德豐公司商派拖船維多里亞號與亞力山特拉號前往援救又請中美軍艦艦長設法協助故美艦新新拉蒂號華艦海州號江沅號海關巡船某號均先後駛往波爾太伐號失事地點新新拉蒂號爲濃霧所阻直至下午五時三十分始駛抵鞍島下椗於波爾太伐號附近據最近無線電稱援救事務甚難着手現信該船將於夜間沉沒故設法將可移之物卸下新新拉蒂號載歐洲搭客四人約於二十二日九時可以抵滬拖船亞力山特拉號亦載其他搭客與水夫郵件等回滬維多里亞號與印狄桀加號仍泊波爾太伐號之旁從事移卸各物下午九時三十分據江沅號報稱波爾太伐號仍浮海面二十二日侵晨俄國義勇隊駐滬經理接波爾太伐號船長二十一日下午一時所發無線電謂船仍浮第一第二艙水滿天氣仍晴如持久則援救之機會汽鍋已失效用拖船亞力山特拉號已載中國搭客與郵件赴滬外國搭客已登新新拉蒂號印狄桀加號巳回不之需海關巡船仍泊波爾太伐號之旁 
文滙報云波爾太伐號之中外搭客均由美艦新新拉蒂號與拖船亞力山特拉號分載抵滬波爾太伐號能免沉沒與否尙未可必聞自二十二日晨間起該船無電到滬太約船中無線電機已毁故俄國義勇隊理巳請中國海軍當道派巡艦一艘開赴該船失事處以便代傳無線電報據最近消息該船前部水深十二英尺後部水深十二尋（每尋六英尺）因汽鍋之下曾受重損故能否救起甚爲可疑拖船維多里亞號現巳駛回到滬時當可知波爾太伐號之實在情形也 
[現銀源源而來]  
本埠金融面調查三日内現銀進口甚多星期一（十九日）有廣帮由廣大船得港裝來墨洋十六箱計六萬一千元星期二（二十日）花旗銀行由太平洋船外洋儎來大條銀一百二十二條每條一千兩昨日麥加利銀行亦由外洋運來大條銀二百十條滙豐銀行運來現洋十一箱計四萬二千元以現象觀之則銀根可日見鬆動矣 
[最近進口之美貨]  
美國對華貿易從前本極暢盛如煤油麵粉粗細布等爲上海進口貨之一大宗此外雜貨數亦不少自德國施行潛艇政策以來航路障礙來貨遂少逆料今後美貨價格必定看高茲悉太平洋郵船公司船裕開頓（譯音）號昨日由美抵滬裝來各貨如後柳條棉尖絨一箱上等絲襪一箱屏風一件花樹一件淡酒七十五箱鐡肘角五十件電機具十二件染料六件各種儀器四件方糖八十九箱聽頭糖菓餅乾水菓等食物五百五十二件留聲機具二件養風器二件女襪一件汽車具二箱土質滑油五百二十件磁器三件鐡床等二件鞋底皮一件 
[興業銀行股東會紀事]  
浙江興業銀行於昨日下午假英租界中旺弄錢江會館開股東會報告上年第十届營業狀况並改選監察人及會議董事會提議事件一時許滬行長盛竹　董事長葉揆初監察人蔣賦蓀董事沈銘淸周湘雲胡煥蔣鴻林王錫榮張鑑等先後蒞止未幾五十權以上各股東亦隆續到會約計五六十人即振鈴開會推葉揆初爲主席即登臺報告大略如下 
上年三月二十三日開第九届股東會後未逾兩星期卽奉院令中交鈔票停止兌現各地方金融風潮因此大起茲將四月十一日各行領用中行鈔卷數目與各項準備金數目分别比較述告如左（申行領用中行劵）五十萬元（津行領用中行劵）三十萬元合計一百八十萬元（繳存中行現金準備）九十萬元（繳存中行保證準備）四十五萬元（自備現金準備）四十五萬元此項現金準備在營業準備之外合計一百八十萬元更將四月十一日各行定期活期等存欵與存放他銀行錢莊之欵及自備現金分别比較說明如下（定期存欵）一百三十九萬三千元（各種活期存欵）二百六十萬零二千元（各種暫存欵）六十二萬五千元（各種票據）三十三萬九千元（合計四百九十五萬九千元）（存放外國銀行及錢莊之欵）三十八萬八千元存放中國銀行之欵）六十八萬二千元（自備現欵）七下六萬八千元（合計一百八十三萬八千元）（未完） 
[歡迎陸督軍併誌]  
陸榮廷督軍此次過滬本埠廣肇公所及潮　廓會館曾開歡迎國民外交研究會亦派代表歡迎并探詢陸督軍對於外交意見茲爲補誌於下 
前晚本埠粤帮在寗波路廣肇公所歡迎廣東陸幹卿督軍曁隨員郭松年曾其衡李潔齋蘇麟閣唐伯珊崔湘琦陳協五謝冠羣王雲峰胡淸瑞諸君粤帮之到會者約百餘人如唐少川温欽甫梁綸卿鄭陶齋郭竹樵郭　軒李少庚黄少岩黄伯齡等皆與焉並由閘北惠兒院全部軍樂隊奏樂相迎六時入座由許奏雲讀頌詞畢陸督軍起立答辭略謂鄙人此次由粤入覲道出申江承諸公開會歡迎不勝榮幸鄙人厠身軍界性情愚直自問一無所能夙夜兢兢惟以國家爲前提以商民爲帮本誠篤自矢但知爲國宣力稍盡我軍人天職去年帝制發生舉義廣西不過爲擁護共和起見叨天之福初願已償嗣奉督粤之命率師東下排難解紛勉就職務到粤數月自愧才疏未有建白差幸地方安謐秩序漸復惟因粤省尙多應辦事宜是以請假入覲面請大總統訓示俾得遵循鄙人祖籍在粤亦屬粤人對於粤事負有保衛桑梓之義務此後惟有勤愼將事以期無負我父老兄弟之盛意並盼官商合力同心以維持此共和之國家云云繼由廬興原律師面誦上陸督軍書大旨不外乎愼重國交维持國家旋由陸督軍以銀質最近小像紀念章分贈到會諸君以作紀念歡宴至八時餘始散當晚一時乘滬寗專車赴寗轉附津浦火車北上 
日前陸幹卿督軍過滬寓泰安棧内時國民外交研究會曾派代表周震勛前往歡迎至時適督軍正在午膳當由外交委員陳幼嘉代表接洽周君卽致該會歉迎之意并詢陸督軍對於加入協約與否之主張陳君答稱歡迎一層鄙人代表督軍敬爲致謝諸君研究外交均係熱心愛國督軍極爲欽佩惟督軍此次入京專爲解决廣東事宜并未含有外交意味過香港時即有中新聞記者與一般政客皆曾叩以外交意見督軍答以余本軍人惟有服從中央命令外交之事自有中央政府主持余實無何等意見之表示等語今貴會諸君研究外交詢及督軍意見鄙人亦惟有代表督軍之意答復諸君而巳云云嗣後問答數語周君即興辭而出 
[岑西林由日回華]  
岑西林处赴日後業已數月茲因接中央電令着速晉京故由日本起程回華昨日上海縣沈知事巳派探前往大阪公司查詢岑氏究乘何船來滬以便迎迓 
[丁士源赴漢]  
　　中德絶交問題發表後政府派遣丁士源氏來滬協同地方辦理交涉事宜現因諸事　已就緒業於二十一日動身前往漢口商辦一切 
[新道尹定期接篆]  
新任滬海道道尹王賡廷氏自接奉任命狀後本擬尅期來滬接篆因寗垣尙有未了公務故須勾留數日始能來滬現聞接印之期已確定四月一日云 
[警廳長注意防務]  
對德絶交問題解决之後淞滬警察廳徐廳長奉盧護軍使諭飭防務加緊故連日加派游巡保安各隊士不分晝夜協同城内外各區署巡邏巡警來往梭巡晚間十二時以後若遇形跡可疑之行人必須搜檢以保地方治安 
[工巡捐局規畫路政]  
　　工巡捐局朱局長現擬規畫南巿十六舖外灘裏外兩馬路及城内各街道路線擬定各處馬路放闊辦法具文詳奉省公署指令准行先從十六舖裏外兩馬路入手故日來令飭工程處陳畏三測量馬路現有面積昨陳君量得十六舖裏 
 
 
 

Page 11

 
 
馬路關橋以北至十六舖橋一帶路面祗有一丈六尺且灣形甚多關橋以南至滬軍營爲止路面稍闊亦祇二丈左右其外馬路之路面有二三丈之譜惟現擬放寛路面須有四丈自應規定嗣後路旁翻建房屋必須按照規定路面丈尺收進俾歸一律昨日陳君已將測量情形報告朱局長查核一面再往城内各處街道測量 
[呈文補貼印花之部令]  
本埠各官廳前奉省轉部令凡人民或團體投遞行政各官廳呈文一律貼用印花業已遵照辦理在案昨海關監督公所及道縣各公署又接江蘇財政廳胡廳長印花分處李處長會咨開案奉財政部電令内開本部呈准人民投遞呈文贴用印花以代手數料一案業經鈔錄大總統指令並印刷原呈辦法通行遵照在案查此案現當施行之初人民尙未深悉各處人民或團體向各官署所遞呈文如有未貼印花又係未註地址無從退回及經收發員開拆不能退回者應由各官署批示某某呈請某事由一案因呈文内未經遵令貼用印花碍難受理應俟印花補送到時再行核辦等語如有緊要之件亦可一面辦理一面批令補繳印花即由該廳處分别呈咨令行一律照辦等因奉此除分别呈咨令行外相應會咨查照 
[研鞫私造八釐公債票案]  
本埠中國銀行在英美總巡捕房控劉源之私造八釐公債票等情由探將劉逮至公共公堂訊據劉供出洋九千元向西門内劉巧生蔣明坤等買來因判劉交九千兩人銀並保出外着將賣票之人尋交在案劉保出後訪悉私造是項僞票之共同犯浦東人徐道生（即濤生又名長生）匿居南京南門外西街因即禀由捕房請廨備文派探馮兆蘭西探海明惠帶同眼線楊幼農投請江寗縣公署派警將徐道生拘獲移提至廨訊判押候訂訊各情已略誌本報前日午後由關讞員會同美領博君升座提訊先由中國銀行代表律師上堂譯述案情將眞僞兩公債票呈案請察繼由西探海明惠禀稱奉文後偕同華探及見證往寗將徐拘獲詰據該被告供認在劉巧生家代印是項僞票有三月之久及至案發始由蔣明坤等給洋五十元囑至南京劉巧生之姜媵家暫住等語又據要證楊幼農上堂供稱今年正月因擬至南京謀事由友人朱某（即劉源之用人）囑託順便探聽劉巧生與蔣之蹤跡我至甯後在夫子廟途遇友人孫友三由孫介紹與徐道生認識徐卽託我返滬控聽劉源之公債票案曾否了結並據徐云伊前在商務印書館爲刻字並曾學習石印劉與蔣私造是項僞票雇伊印刷每月辛工五十元由其轉雇副手一名係寗波人蹺脚姓吳每月工洋三十元機器在西門外劉巧生家共印三個月約計五萬張迨至案發劉等卽將機器抛入黄浦江中並給資與伊至寧劉蔣兩人現巳前往山東等語我返滬後以此事關係重大且受友人之託故即至中國銀行報告云云又據原告代表嚴成德投案證明公債票之眞僞又據華探馮兆蘭上堂將徐道生在寗向西探自陳代印僞票各節伊與楊幼農均在旁聽見情形分别證明中西官得供因爲時已晚不及研訊遂判徐道生還押候再復訊 
[歇探圖分賞洋之嚇詐]  
　　前充某機關暗探之朱光明於前晚偕證劉榮卿王連生至老閘捕房指控山東人孟昭山書寫恐嚇信函圖詐洋二百元不遂糾黨在小花園雅歌集總會内行兇扯毁衣服等情捕頭准飭中西包探協往將孟拘押昨晨解送公共公廨由關讞員會同美領博君審訊先據中西包探上堂禀明前情並將被告身畔搜出鈔票多張呈案請察繼由朱光明投訴被告前在伊處當差業已辭歇迭被借去洋三五元日前來函嚇詐未遂至昨晚糾黨至總會内將我扯住行兇卽給伊洋一百元尙不釋手手聲稱如不滿意將我置死因此報捕拘究並據劉王兩見證到堂證明被告行兇圖詐並赴捕房報告情形訊之被告供稱前在朱處爲偵探時緝獲民黨要人方某解往北京訊實鎗斃後由政府發出賞洋二千元我應得十分之一計洋二百元悉被吞沒因向索取朱云有錢與爾不若去吃花酒故向理論突被朱毆傷眼角傷痕尙在至於呈案之信非我所書實係揑造原告朱光明係謀剌前滬軍都督陳其美之要犯請爲明察經關讞員核供商之美領博君以孟圖詐屬實判押西牢四月期滿逐出租界 
[八字橋圖刦案續誌]  
閘北五區轄境宋園路八字橋地方鄕人凌雲山家被盜圖动未成由巡邏警拿獲管興渭一名又义袋角續獲四人等情巳紀昨報茲秘此案業經薛警正將逮獲之管興渭研訊據供由黄海三爲首與同黨朱嘉生馬延邦李文鴻朱二等均住义袋角孫友田家昨晚本擬搶刦事主凌雲山之隣居某姓家日間巳往該處看明出路不料夜色朦朧悮入凌家迨進内察看見凌家並無長物正欲脫逃被警追獲云云薛君得供後卽派探警至該匪住處捕獲黄海三朱嘉生馬延邦及二房東孫友田等四人並婦人二口惟朱二李文鴻在逃分别研鞫亦均供認圖刦不諱一併收押候解淞滬警廳訊辦 
[火車遲到之整頓]  
　　滬杭火車每日上午八點十分由閘口開滬之二班慢車照章應於下午二點二十三分抵上海南站又閘口上午八點五十五分開滬之四等車應在下午五點四十分到滬又下午二點十五分由閘口駛滬之特别快車應於六點五十分至南站茲因日來由杭所開之車均不能依時到滬甚有按照所定時刻遲至二小時以外者昨爲路局江局長查悉以火車爲利便行旅而設所定開行與抵站時刻不能逾遲分杪今杭垣每日所開班車逾限至二小時有餘非獨乘客不便且與路局定章有礙自應整頓惟因何遲延如係機器車頭損壞應由機師察勘趕緊修整巳飭杭垣鐡路機師查照辦理矣 
[致祭關岳之預備]  
　　本月二十七日（即舊曆閏二月初五日）爲春仲致祀關岳之期現經縣署飭令公欵公産經理處經理丁賡堯等按照中央所頒儀節預爲謹敬籌備以免臨期貽誤 
[烟酒聯合會致各分會啓]  
　　中國煙酒聯合會上海總事務所徴求對於公賣存廢及歸併之意見昨特致各省埠分會通啟略謂我烟酒兩業商人受公賣之流毒巳非一朝當請願之先各省來書均以取銷公賣删除雜稅歸併统一另定稅名爲唯一宗旨議會即照此通過近日財政會議亦以稅費一道徴收得多數之表决而對於盧學溥之烟酒稅與公賣費名目兩存及蘇世樟等請存賣之議則全然否决是公賣之應行取銷巳是上下一致無復異議今見烟酒事務署致各省公賣局訓令徴求統一烟酒稅辦法之意見一則旣分歸併統一爲兩層辦法而其語氣又全然注重於歸併公賣不知何以與議會通過案財政會議决案不相符合旣云統一則竟統一已矣何以必先歸併而後統一且標其名曰代收是明明各稅並存不過將徴收之權歸併於公賣局而已是名爲歸併實則集權名爲統一實則敷衍此間同人對於公賣名義之不除各種雜稅之猶存兩次開會討論全歸一致憤激竊思公賣局乃徴收機關人民乃納稅主體以公賣人員言公賣天然同具保存之决心以納稅人民言公賣方可得其利弊之所在究竟公賣存廢問題歸併公賣問題及事務者所言先代收後統一之辦法與我兩業商民利害何在如何竟見事關全國兩業休戚合亟布告徴求意旨以驗確切之商情眞正之民意務祈迅賜切實裁復不勝盼切之至 
[國貨維持會歡迎調查員]  
　　昨日（二十二號）下午中華國貨維持會邀集全體職員在會歡迎由海外回國之調查員李文權君由會長主席首先報告歡迎李君宗旨繼由李君報告國外商業狀况洋洋千餘言甚爲詳細繼由楊小報君演說謂中國商民對外向有信用此時海外貿易日有進步凡我商人便宜勉力圖爲遇事推誠相待務以保存信用爲唯一方針云云繼由陳鶴年王漢强王介安諸君相繼演說至五句餘鐘始散會 
[漢口商會長參觀工廠]  
漢口商商正會長吳幹庭君對於振興實業提倡國貨夙具熱忱昨日特行蒞滬擬赴滬地各廠參觀俾知近年工業改良狀况以便仿辦抵埠後即赴實業各團體接洽並商由國貨維持會派員指引該會業已委文牘員王伴經定今日起分投陪往各工廠參覽並先期通知各工廠届時接洽指導藉知詳細茲將所定參觀各廠錄後興華製麵公司泰豐罐頭食物公司中華興記餅乾公司利華織造公司景綸紡織廠振新染織公場德大紗廠逹豐染織工揚南洋兄弟烟草公司商務印書館求新機器掣造廠三友實業社 
[商團籌備處通過簡章]  
　　上海商團籌備處簡章現經文牘股全體職員編定計十餘條昨日開常會時付衆討論巳一致通過卽日刋印分發全體人員以資遵守其關於敎練等項之細章亦經議决從速釐訂俾得早日恢復 
[縣署更換引翔鄕經董]  
　　上海縣沈知事以引翔鄕鄕董王銓運對於沈士雲賄充西十三圖地保一案有詐欺取財嫌疑觸犯刑事已移送地方檢察廳訴辦惟該鄕鄕董一職應即行選派茲查有周文熾堪以派委故昨已飭令周文熾接充矣 
[五誌騙子冒名募賑]  
　　無賴程志英（即程傑原名程振奇）帶同黨羽梁逸仙扮作僕人持江皖急赈募捐啓赴南滙大團鎭冒名募捐經浦東同人會會員盛羹梅等跟蹤來滬鳴警將程梁拘解警廳發交司法科訊明諭着將梁交保出外程押候查辦等情巳四誌本報茲悉此案昨經南滙縣葉知事飭派法警持文來滬投廳請求移提當經徐廳長核准將程交來警帶回南滙縣歸案訊辦 
[通俗宣講社宣講預誌]  
　　通俗宣講社定於二十五日（即閏二月初三日）午後二時假座南巿裏蔑作街裏倉橋王信義浜小雲巢明新學校内開第一百零三期宣講會請單貽孫等蒞會宣講已由該祉函請葛雲韶佈置一切以便届時招待來賓並有各種印刷品分贈 
[靑年會開體育游藝會預誌]  
　　本埠基督敎靑年會定二十四兩日（今日明日）在四川路中國靑年會會場開第四次體育游藝大會每晚於六點半起演健身技藝異樣馬戲游水競爭水滿金山眞蛇出現各種雜要等藝今日午後專備學生界游觀預定劵售洋七角普通劵五角研究體育者盍往觀之 
[南洋與東吳籃球比賽紀]  
　　東方六大學比賽籃球南洋公學旣得海上錦標遂於十七號往蘇與内地優勝之束吳大學比賽結果南洋得勝昨日下午東吳隊員來滬在南洋草地覆賽公請某西人爲以正員四時三分開始比賽至五時比赛結束總計南洋勝二十四分東吳勝十二分六大學籃球錦標遂爲南洋所得聞南洋於二十四日將赴杭州與蕙蘭答賽同日并與之江大學周旋云 
[轉運公司禀催劃出租地]  
　　南巿各轉運公司擬借南車站對面空地一畝建造洋房遷入營業曾經禀由路局諭令工程處查勘並無窒碍允予租給在案茲因江局長雖允租地迄未將租地章程頒發亦未經工程處將地劃出故該公司等不能鳩工建築昨由同和愼大裕通三濟滙通公益三濟協中華捷運等九轉運公司公同禀請江局長頒發租地章程及規定租地年期並請迅飭工程處將地劃出以便尅日建造 
[煙酒公賣分局之指令]  
　　江蘇第二區烟酒公賣分局謝局長昨指令第一分棧呈三林塘萬泰運進燒酒未貼印照陳請核示由云呈悉此項燒酒印照並不實貼顯係違背定章應候查照懲罰規則第二條之規定辦理仰即轉令知照此令 
[偵探又獲拐匪兩起]  
　　救濟會偵探倪善昌虞占順等昨在怡和碼頭財生輪船上查獲廣東拐匪楊阿三拐得十七歲揚州女子名小妹一口又揚州拐匪何長林（卽張祥明）拐得十七歲通州金沙女子名戴海均擬前往汕頭等處販賣當向盤詰言語支吾遂一併拘送地檢廳訊辦 
[保釋拐案牽涉人]  
　　揚州人蔡天祥被西曆一九一五年六月三號串拐七浦路居人吳錫生家十四歲女兒桂貞販賣出口案内現押西牢之巳革華捕蕭振海王裕堂等供詞牽涉經滙司捕房中西包探將蔡拘解公共公廨訊供收押在案昨由捕房帶同在押之蕭振海王裕堂將蔡解案質訊先由中西包探禀明蔡係蕭等供出公堂出有提票是以拘案請究訊之蔡不認串拐質之蕭王兩人供甚含糊會審員王肇之君核供商之美郭副領事判蕭王兩人仍照原斷還押蔡交三百元人洋並保如一年内再犯刑事除提案嚴懲外再罰保人洋三百元充公 
[價賣髮妻之懲儆]  
　　揚州人熊增葉托蟻媒耿亭三將髮妻王氏價賣與小沙陀路薙髮匠彭貴美爲妻言明身價洋五十九元成交時被七百號華捕申雨亭所知串同何金廷向熊勒索洋十五元因熊不願致起爭執被戈登路捕房中西包探查悉當將熊夫婦與耿彭何等男女五名口先後拘解公共公廨訊判分别押候補傳人證質訊在案昨晨由廨復訊即據西探殺竦門華探目陳永相繼投案訴明前情並稱牽涉之華捕申雨亭已抛差逃逸無從提究等語中西官得禀復向各一逐一研訊之下判何金廷押西牢牢年耿押三月熊彭各押一月王氏開釋賣身據塗銷 
[串騙險銀之訊實]  
金星壽險公司控揚州人施爾忠與方玉衡串冒施之妻弟胡玉廷名義在揚州仙女廟拍電來滬謊報施妻胡氏病胡圖騙險銀一千兩業由公共公廨派協前往揚州各寺院調查並無胡氏棺木並將方玉衡移提到廨迭經訊供判與施爾忠一併收押在案昨晨由廨復訊先由原告代表律師上堂譯譤前情並稱方玉衡在江都縣知事署供認串騙之供詞業由該縣抄錄來滬請爲訊究訊之施方兩被告供仍互推中西官核供以被告串騙屬實判施爾忠押西牢半年方押候備文送回江都縣知事署發落 
[小火二起]  
　　昨日天將破曉時閘北寳山路底陸協盛花園所雇園丁之住屋内忽然失火經一二三叚救火會到場灌熄焚燬平房三間事後由五區薛署長飭探查明起火情形再行核辦 
　　前晚十一句鐘時南巿大東門外外郎家橋南首周吉昌筆店之灶間内因晚炊不愼遺火積薪登時濃烟四佈幾至燎原幸由隣居等施救旋即撲滅事後被比隣洪萬珍店主洪寳貴將筆店主周得祥扭至第一區警署請究當經董警正問明姑念失火未成從寛罰洋五元充公 
雜評二 
[征稅惡制度中之地保（庸）]  
　　引翔鄕經董以經充地保犯有詐欺取財嫌欵巳由法庭審理其眞相如何原無討索價値惟觀於是案可以知地保一役實亦縣中黑幕之一大抵征收田賦地保而負催征之義務者則地保之權重而不勞而得之陋規亦豐蓋以是爲調劑也故地保爭充之弊往往發現於征稅假手地保之縣而充費之需索亦類以統征胥吏爲其樞紐種種黑幕蓋有不可究詰者租稅不獨立征稅制度不改良其弊固不可勝言而此亦其一也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新燕子樓記] [  楓隱]  
　　客有自京師來者爲余述小鳳仙軼事云鳳仙自蔡上將逝世卽盡洗鉛華杜門謝客余心嘉之因作此記 
蓋聞人生不幸作女子身固深閨所同歎俄死事小失節事大乃大儒所埀箴若夫爲女人身而名隸平康尤　傷心之極境以完節事而責之北里豈非人世所希聞而乃有絮飛無定墮茵溷兮隨風蓮性獨胎入污泥而不染識超脂粉旣得知己於生前望斷刀環竟爲守貞於死後如客所述新燕子樓事者足以諷巳小鳳仙者浙産也若耶溪畔本産佳人西子湖邊每多麗質而鳳仙以荳蔻之年華即隷枇杷之門巷其身世蓋有足傷者矣旣而家徙津門高張艷幟班隷雲吉驟起盛名珠喉一串不數廣樂於鈞天彩袖頻翻如覩霓裳於月府於是遂以南方之佳麗壓倒北地之胭脂亦足膏巳惟是暮管朝絃賤妾原非得已徴歌選舞世間孰是解人走馬柳邊不乏豪華之子停驂花下大都庸碌之徒鳳仙心焉傷之未幾蔡上將鍔以虎豹待變之身値雷雨未屯之會上有獨夫之專制祇堪養晦於風塵下憤同列之詭隨未免寄情於風月小鳳仙一見傾心曰此非池中物也由是洞房繡闥常多傑士之蹤捧硯添香願厠侍兒之列憐我憐卿不爲狎褻心藏心寫倍致殷勤厥後袁氏欲帝制自爲恐上將之不附己乃徧遣私人施以牢籠之計密令邏騎偵其出入之蹤掉張　三寸之舌許以五等榮封合殷民四面之圍不任一隅漏網上將於是陽與委蛇免致怒攖麟逆陰謀脫兎又恐困陷鴻離乃商之於鳳仙鳳仙慨然以紅粉朱家靑樓郭解自任始焉藏趙岐於複壁聊迷追騎之觀聽繼焉載知瑩於槖中竟出巖關而遠遯而上將於是乎出險矣迨夫滇南起義燕北驚心帝制倒共和活維時有知其事者皆爲鳳仙賀鳳仙亦自以爲樂昌之鏡可圓延津之劍必合從此小喬國色永屬周郎紅拂終身長歸李靖孰意世事多幻造物忌才蔡上將以多病之身經積勞之後食少事煩諸葛因以盡瘁蠻烟瘴雨伏波以之傷身大星將隕先流四野之芒玉柱遽摧應入三更之夢蓋袁氏逝世未久而上將亦以病沒聞鳳仙聆耗痛不欲生逝以身殉於是老母驚惶同儕勸慰謂自殺爲哲人所不許小諒乃匹婦之所爲欲報知心豈必竟爲同命鳥苟能全節不妨權作未亡人鳳仙聞而頷之乃淨洗華妝屏除珍飾却帚杜門鞱蹤謝客自此柳植章臺竟變女貞之木草栽曲院忽標獨活之名春風如舊不容崔護重來流水依然未許漁郎再至嗚呼亦足悲巳或者謂醇酒婦人有累信陵盛德東山絲竹亦傷謝傳令名蔡上將以革命元勳維新志士奈何流連聲伎暱狎勾闌不知靖節高風尙有閒情之賦樂天雅量偏多憶妓之詩蘇武忠貞亦戀胡婦澹菴理學尙娶黎渦是知小德不妨出入假道學難與通方大賢亦愛風流腐頭巾豈能逹變况上將之於鳳仙賴之脫阨藉以建功免英雄於虎口直同女子壺飱佐大將之鴻勳竟等夫人鼙鼓奇人奇事夫豈可以常跡拘俠膽俠腸每不易爲庸流識或又謂白璧有瑕難稱全璧淸流受玷即變濁流鳳仙出自樂籍非比閨娃縱守不字之貞難語歲寒之節不知聖賢埀訓首重自新耶佛度人亦容懴悔試觀綠珠殉節見許通人汧國榮封且儕命婦而况鳳仙紅顔命薄賣笑豈出本心翠袖天寒捧心常多隱恨悔失身於髫歲似魏徴之事建成感知己而報恩等豫讓之遇智伯旣有晚蓋之貞安究旣往之失彼夫朝秦暮楚不乏鬚眉送舊迎新有漸巾　醜何如之方斯蔑矣或更謂女子有從人之義婦人必謂嫁曰歸鳳仙於上將盟雖堅於誓海名未正乎小星　爲守節未免矯情不知索垢吹毛昔人所戒刻舟求劍逹士所譏是以詩美共姜仲尼未予删除之列論非貞女煕甫嘗貽苛刻之譏以彼例斯何須致惑嗟嗟籌安會設偉人尙變節於中途請願書成婦女多列名面勸進茫茫天壤孰是完人滾滾塵寰誰知大義乃上將與鳳仙一則回天力鉅事功遠邁乎建封一則匪石心堅志節竟同乎關盼從此美人名士俱足千秋兒女英雄均堪萬古已僕也褊心是剌嫉惡如仇直道常存遇善必錄旣聞懿微敢沒幽芬願效傳編列女繼劉向以成書豈同景寫名山陋柳州之作記（五） 
家庭常識 
　　凡服金鷄納箱等各種苦味藥粉藥房中有製成之一種膠質藥壳出售以藥粉入膠壳連壳嚥下則口中可不感苦味惟此等藥壳内地無從購買則可用豆腐衣一小方在熱水中略浸即將苦味之藥粉包入其中置於口内徐取温水半杯同時嚥下一無所苦此法似較爲簡便也 
石灰入目宜用生菜油洗滌之更滴入糖水數滴傷輕者不久自愈 
衣服上有油污時以揮發油洗之即去其簡易之法可用食鹽溶於火酒中以牙刷蘸酒在污處屢擦之亦能將油跡刷去[  梅夢] （二） 
煑黑棗可以燈草同煑之則皮自能脫去 
胡桃肉與麩皮同炒其衣自脫[  汝舟] （二） 
戒烟丸多含嗎啡而嗎啡之害人甚於鴉片茲得一實驗法用硫酸水少許將丸磨碎化入去渣以碘酒滴入若有鮮明紅色發現必含嗎啡無疑 
文明糊可自掣將小粉加入少許硫酸（約硫酸一分半至二分水八分至八分半）以文火加熱（熱度不可過高亦不可過低）煑成粥狀時間不定嗅之覺其有酸味爲度火息後曝於日下漂白之加入少許洋蜜及樟腦卽成[  錢肇榮] （二） 
短篇小說 
[榆莊影事（愛迭勒著）] [  常覺小蝶合譯天虚我生潤文]  
楔子（續昨） 
此時侍者復叩關入則包裏已至瓊司不即啓仍斥去侍者且埀窻幕出剃刀自薙其面盡去美髯乃啓包裏則有新衣一套取以懸之衣橱更有一小包則爲绷帶白棉之屬皆醫生所用者盡取陳之桌上而以毛巾自圍其頸復對鏡坐取剃刀以指微試其鋒似利忽緊合其脣舉刃直向面上一　血頓溢刀痕之深可二分許自鼻直至其右頰瓊司殊不呼痛立取白棉自止其血顧殊不能血溢甚猛衣襟盡濡間有數滴沿嘴角而入喉際乃作鹹腥瓊司至此始慌懷亂立按鈴以召侍者顧一殺那問又自覺其策之非然侍者且入勢不能擯之勿進乃立欻然而起以一手掩創而舉綳帶之屬悉投之爐火此時侍者入矣見創乃大愕欲呼瓊司立曰止小創耳可爲我延醫勿驚動旅館中人侍者曰然則須告司事否瓊司曰母需汝可由後戶出能於五分鐘間至者犒汝兩金圓夫以兩金元之重犒又何能使其人之足不健故未及五分鐘而醫至矣醫名培克猶在少年顧極緘默瓊司自言適因薙面聞叩門聲偶爾回首遂成此創醫亦勿駁但爲敷藥加以綳帶僅留一目一口可以呼吸視察瓊司作憂容曰博士吾創尙能愈否醫曰一禮拜愈矣特是血瘢將永遠不退君面毁矣瓊司微吁而其心中實以爲快自後瓊司果居旅館中幾一禮拜絶不他出即朝晚兩餐亦膳於室中直待綳帶旣去始離旅館告司事人將趁明日海舶赴英吉利矣（楔子完） 
長篇小說 
[絶塞奮椎記] [  野鶴]  
　　第十四回挾策重來瑞葩先萎懷沙長往湘水不波却說毓忠一眼瞥見那來車便低着聲浪說道這不是漢平是誰低徊一語倒提醒了那月碎花篶扶頭啜洋的柳娘慌忙抑止了一副掬肺傾肝的情涙從那蒙茸細草中盈盈地立將起來轉着涙眼略睇了一睇力睜出一聲似哭非哭的音兒道江爺說的不訛哩言還沒了那車兒早已穿過西林風馳般的駛去接着更有十多輛緣飾都麗的車兒也冒着西風聯轡猛進車旁還有許多軍勇似的赳赳的前後左右擁護着毓忠見了心想這幾輛定是淩霞那賊子坐下的了那些自命不凡的醲胞東西可不是要他做防備吾們的麽一言未了忽的背後起了　的一聲那些樹葉便嘻嘻的響個不住接着雁也唳了雲也滯了一片狠明亮狠華爽的景兒刹那間便覺得慘黯了許多毓忠慌忙掉轉頭來眼前祇覺得白光一瞥禁不住連聲呌道奇事奇事這時柳娘正端整整的坐在一片靑滑石上手把着一方薄紙低着　　一志凝神的把玩着聽了毓忠的話纔慢慢地拾起頭來芳颦乍展淺笑勿諠分明擺出一種可意的樣兒停了會兒纔兩脚三步的趨近毓忠把那紙給了他纔破涕說道看似平平一紙却挾着幾多緊要在裏頭我們功德趕月内便可圓滿也不須仗甚麽蠻力蹈前幾次的覆轍了毓忠接了凑近一瞧祇見那紙上寫的是 
征塵錄游賞地之最勝者 
大明河 
通州 
河間府 
行杰邨 
殺虎口 
其餘各地均有羣山屏蔽阻棘不宜至此五處始障翳一空塵裾渙豁矣奉告游人勿蹈苦障阿必哥多毓忠連念了好幾遍終沒知道他含着那樣作用心裏想着這些閒話横監不過是游覽家的經騐心得我們此刻的光陰簡直是千金一刻要他這悶葫蘆來糾擾則甚不一會便翻轉又想難道我們偌大的志願當直在這一方紙裏定方針不成 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之俄國]  
　　論俄國富强之故（見本報癸酉年閏六月初二日） 
今天下士商相聚抵掌侈談四海内外之國誰最富强必皆首屈一指曰俄羅斯國夫俄羅斯國之何以富强何以能致此富强人亦不能明言其所以然但往往羡其富强嘖嘖稱道之不已也吾昔於道光末年薄游京師時聞俄羅斯國有一王子年未弱冠最喜改裝易服遍歷薄海内外諸國以觀各國朝廷之政治以察各國閭閻之風俗孶孶不怠彼時有識之人咸知其有大志不料於十數年後竟致富强如此十數年來之西報常載俄皇現往某處復由某處回國又嘗言俄皇因某事赴某國不一而足始知曠古賢王多由起自民間深知民事故西漢之才宣後唐之明宗南北宋之英孝二守其所設施究於他帝有别今俄皇留心世務自少至壯自壯至老不肯深居簡出以蹈不辨菽麥不知艱難之陋故能致此富强遂令稱羡者首屈一指彼豈肆志遨游漫無事事與秦皇漢武隋煬共蹈覆轍哉夫俄羅斯之地東接朝鮮北包蒙古西至回疆西藏連綿二萬餘里可謂廣且大矣然與中國相較亦尙未能更加且聞其地闊人稀尙多曠土業已有此富强若再生齒日繁加以耕桑工商之利豈更有所底止哉中國與俄繡壞相接之邦也蒙古與俄犬牙相錯之國也雖均和好如故然蒙古與俄尤爲唇齒之邦在昔彼此通商已歷年所故京師所設俄羅斯學皆俄國遣其子弟來京學習蒙古文理字畫言語以便彼此互巿不至舛誤故二國之往來尤爲最密曩者英國議院議及蒙古之人皆服俄國之政其歸心也巳久共望俄國之來其臣服也必速其事中國也不過貌合而神離迹親而意疎而巳倘俄國再加之以撫綏益之以煽誘而蒙古且將以事中國之禮事俄國矣英人之論如此特是蒙古與俄國雖爲鄰近之友邦蒙古與中國世爲婚姻之臣僕而且中國之待蒙古亦與滿洲相等尙非朝鮮西藏所能比擬者今朝鮮西藏尙無心服俄國之跡而蒙古先有是心豈非辜恩負德哉吾恐蒙古尙不至此抑或英人懸揣而擬議之也雖然吾聞蒙古近日亦成爲一積弱之國也剛猛之氣化爲純良堅忍之心易爲怠惰彼或見俄國近日戰無不勝攻無不克是以畏之也積畏生敬勢所必然其所以畏敬之者或恐一旦稱兵於彼無以敵之也蓋俄國幅員數倍於蒙古而蒙古兵力實遜於俄國或者以小事大之禮不得不爾亦當有以原諒之也嗟夫俄國之富强尙未及三十年也國仍是國地仍是地民仍是民昔何以貧今何以富昔何以弱今何以强不過俄皇一人振作於上整頓於下巳耳世之爲國主者曷不亦爲振作整頓之君而令稱富强者亦首屈一指也哉 
尊聞閣筆記 
[山東黑店（見本報癸酉年九月十二日）]  
　　山東道多黑店吞財殺命習以爲常有俞三者燕尾子之羽黨也妻三娘尤能媚人客有入店者必令三娘出陪淸歌侑酌狎暱備至比及醉夢糢糊則隔牗探黄麻圈套於頸上勒殺之客死無數香山會試孝廉客荔　道經其地借宿店中俞入問曰旅窗岑寂可喚唱妓來唱曲否客曰非我所好也俞曰盍煖一壺酒以爲宵深消遣乎俞曰素無蕉葉之量俞見酒色不可動而窺其布囊中藏有鐡鞭一條重倍尋常知其非常人遂返身出明日客束裝而去俞曰房錢之外别加餘費二金客曰安用如許俞曰此錢用以買命安得云貴客該其語不得巳如數償之乃得出門間語山東某令請爲逆旅除害某令憚其爪牙衆多不敢輕發也 
[曾文正軼事（見本報癸酉年十月二十一日）]  
　　昔宋范文正公剌杭州値蘇杭大饑公慮貧民乏食因杭人喜競渡好遊湖遂令設競渡公日與僚屬出遊湖上人見剌史如此均效之貧民賴以餬口者無算公復大修官廨倉敖傳舍又爲濬湖更令各寺住持曰歲饑工料俱賤汝等宜速募化趁此修造等院於是土木大興工程齊作時有劾其不恤凶荒者公復奏曰此正所以恤荒也帝亦善之後剌蘇者盡反公所爲乃至餓殍盈途流亡載道盜賊亦因之四起矣曾文下公克復金陵後弛靑樓之嚴禁設畫舫以供遊時有諫者公曰富貴有餘之家無故令其捐資以赡貧賤誰肯應者今之此舉無業小民藉此可作貿易能獲事畜之資此亦散有餘者之資財分供不足者之衣食而巳兩文正之存心行事千載如一轍　非能見其大而不務其細歟 
神話 
[石神（見本報癸酉年二月二十四日）]  
花縣附域數十里河水瀠回環絲若帶淸流激湍風景幽雅瀕河一橋甚鉅高跨若長虹橋畔一石天生若人像傴僂微　宛似老翁於是村中人咸呼之爲橋頭土地神凡値良辰令節輒斬牲設醴以祀之香火遂盛後有六女子守志不嫁相與結帶橋畔投河中死焉村人以爲石神曷爲不靈乃不能保衛此數弱女于溺職甚矣因撤其祀附近有碍窰一相距數里許窰人議舁之回奉爲窰中神是夕屋内忽作霹靂聲皆見火毬自空而下久之始滅翌日窰中所製磗因火猛烈盡成紅色窰主乃謂石爲不祥能作禍遂棄之於河濱適有漁舟維於岸側見此石颇異之甫舁置船首忽爾狂風撼　濁浪欣大檣傾楫摧幾至覆溺漁人固素知石之曾爲土神也意其爲厲卽投之水須臾漁人猝患腹痛宛轉床褥間醫不能治全家禱禳舉曰此必觸犯石神所致因購善泅者投水求得之仍置之岸際鄰邑三水縣入聞而奇之曰請神來降福於我鄕伺夜竊之去香輿綵仗鼓樂前導若取婦然尙未及境遠近士女集觀於道絡繹不絶淸宫除道迎居其中携豚蹄而往祝者　村若狂聞至今焚項燒指者百十成羣解囊輸錢者日夜不輟凡賽願祈福者俱有奇騐衆擬集資購地爲之立廟籖笤並祈神皆不許乃止 
 
 
 

Page 18

 
 
   
 
