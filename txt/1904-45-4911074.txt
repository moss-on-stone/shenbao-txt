# 1904 - 45 - 4911074

 

Page 1

 
 
   
 
 

Page 2

 
 
[賀年小啓] [  申報館主人拜手]  
　　桃板書符旭日煥千家之彩芝栭應瑞矞雲呈五色之祥靑回柳葉以春濃碧鬥茮花而頌麗恭維閱報諸君子絲牽長命佩結迎年楓陛恩承羣盼雲鴻之得路柳營令肅幸無風鶴之驚心神鍼繡福祿鴛鴦輝生翠管詞苑振文章鸞鳳謨獻彤廷鋪藻揚芬傾葵晉視敝館才慚倚馬學愧測蠡敢云問俗采風上佐輶軒之使竊願抽毫削牘附庸箸作之林敬頌新釐伏維垂鑒 
[本館告白]  
　　去臘俄日事起電信飛傳本館日報旣停復於二十九及三十日印行不列號之報章俾人皆先覩爲快特以封關期内未能郵達遐方因將戰事要言以及電傳諭旨重復排印列入附張聊免掛一漏萬之虞非蹈水複山重之誚大雅君子幸無譏焉 
[中立非易事說]  
　　俄日之戰爲中國也中國壤地與俄毘連和好歴二百數十載聘問之使不絶於途一旦俄人與日失和致以干戈從事則中國宜助俄攻日以固邦交顧俄人以亂起妖拳占我東三省土宇日以同洲之誼責令退還責之不從致興師旅則中國又宜明助日本以拒虎狼俄今者俄日交誼絶矣戰事成矣中國聲言兩無所偏嚴守局外中立之旨豈眞不顧情理祇便私圖歟夫亦自知力有未充不得已而袖旁觀之手耳雖然中立豈易事哉中國而不欲中立則已中國而果欲中立也舉其要旨約有數端一曰固邊陲前譯日本報章知朝廷已明定遼河以西作爲局外之地派兵二十萬擇要設防設或兩軍相見之時甲國師潰而奔闌入局外之境則乙國必追奔逐北越境搆兵雖有鴻溝無難飛越而干戈遍地終必塗炭生靈縱有雄師其能驅而出之境外乎此邊陲之不易扼守者一也二曰防匪徒目前廣西全省羣盗如毛長江上下游則哥匪票匪紅帮靑帮凡此羣不逞之徒罔不恣情騷擾然惟閭閻不得安枕尚未擾及外人也所難者革命排滿黨中人時時蠢焉思動藉口拒俄聨日常懐不軌之心留學日本諸生復趾高氣揚聲言欲與俄人交戰倘俄日搆兵之際有以一矢加遺俄人者他日大興問罪之師責中國以暗中助日諸公衮衮其將何說之辭此匪人之不易防範者一也三曰杜接濟按之泰東西交涉公法凡甲國與乙國一經宣戰局外諸國萬不准以糗糧器械接濟水陸諸軍中國猾賈刁商大抵貪類忘義當中法中日諸役然且私販食物售與敵人兹者俄日皆係友邦苟有所需若輩詎有不圖得蠅頭設法販售者而濟日則俄必嚴加責備濟俄則日必力爲誅求中立之局一隳國家遂自此多事雖有百喙咎實難辭矣此接濟之不易杜絶者一也四曰息謡言前者俄日尚未搆兵中國已謡言四起或稱皇太后將挾皇上以西狩或稱俄人將假道津郡乘隙而占京師或稱中國陰袒日人不助兵而助饟或稱俄人將侵入直隷以天津作戰場凡此無稽之言在有識者固一笑置之而無識者竟衆口喧傳信以爲實以致奉直　省人心惴惴皆有朝不保暮之憂雖日前欽奉綸音將妄行陳奏之御史汪鳳池嚴加申斥而滬上諸日報猶有謂兩宫將西洋秦中者摇惑民心易滋隱患此謡言之不易寢息者一也五曰嚴軍律傳聞直隷提督馬介帥已奉命總攝師干分駐山海關各處如荼如火震耀邊疆蓋一以防劇宼之伺隙横行一以杜外人之移師直入也第中國軍政不甚嚴肅赳赳桓醒之士平亂則不足釀禍則有餘關外鐵路縱横火車絡繹萬一兩軍相見鏖戰方酣而我師伺其不虞稍稍毁壞或乘民人避難奔走倉黄掠其貲財以供揮霍他日責言交至索償索懲拒之則巨禍難敉應之則苛求無饜試問軍符手握者不將左右難爲乎此軍士之不易約束者一也有此五者之難雖欲中立其間深苦無從措手而尚欲責中國之不得置身局外豈不言之甚易而行之惟艱乎然則俄日曷爲而皆願中國中立於局外曰俄之願中國中立者深恐中國偏助日本以拒俄師犄角之勢一成俄必兩面受敵不若使之退居局外得專力以攻日人也日之願中國中立者以事由俄占東三省而起使中與日互相聨合以拒俄人幸而俄不能軍一敗塗地則東三省民人土地中國必乘間收回日雖糜饟勞師無從責報也爲中國者旣整明局外中立之言自當謹守局外中立之法他日英德法奥美諸大國出爲俄日作調人則派員參預其間俾得言歸于好而將東三省之事浼諸大國秉公剖斷使之無失主權如是則師旅不興金甌無缺而身居局外者仍無殊身入局中而俄得與我解釋猜嫌日亦與我鞏固盟誓庶乎局外中立之事雖難而究亦不難乎迂曲書生蓋不禁跂而翹望已 
[本館接奉電音]  
　　昨日午前九下鐘越三十五分時京師友人飛電傳來上諭五道放謹譯登○光緒二十九年十二月二十七日内閣抄奉上諭肅親王善耆御前大臣差務較煩著同去步軍統領並工巡局差使步軍統領著那桐補授並管理工巡局事務欽此○二十九日奉上諭前因入冬以來得雪稀少朕親詣大高殿拈香並派員分詣時應宫等處拈香虔申祈禱仰荷吳慈眷佑立沛祥霙昨日復經得雪郊原沾潤朕心實深寅感允宜敬謹報謝用答天庥朕於本月三十日親詣大高殿拈香時應宫仍派恭親王載澧昭獻廟仍派順承郡王訥勤赫宣仁廟仍派貝勒載濤凝和廟仍派貝子溥倫同於是日分詣牛香恭行報謝仍冀頻邀鴻貺惠澤應時以慰農望欽此迨晚六下鐘時又飛電傳來上諭三道謹卽譯登如下○十二月三十日奉奉上諭載振博迪蘇均著補授御前大臣並賞穿帶膆貂褂欽此同日奉上諭榮慶著補授軍機大臣並賞穿帶膆貂褂欽此同日奉上諭内務府大臣增崇著賞穿帶膆貂褂欽此 
[電傳宫門抄]  
　　昨日午前九下鐘越三十五分時京師友人專電告知本館云光緒二十九年十二月二十九日皇上召見軍機大臣 
[俄殪日兵]  
　　昨有西友由旅順抵滬江備述日俄交戰情形歴歴如繪并言華歴去歲十二月二十四日有日軍一隊由旅順東邊登岸進攻俄國砲臺俄人發砲轟之日軍悉數被殲無一存者 
[俄圖大舉]  
　　昨有友人歸自旅順口述及華歷去臘俄日交兵之際伊方植立某國兵艦上觀戰突一砲彈飛至衣袖爲之灼傷眞險矣哉目下俄國陸軍之分駐旅順大連灣琿春海參崴靑泥窪諸處者祇四五萬人聞之俄統帥言刻已檄調大軍五十萬名由火車飛駛來東以圖大舉矣 
[日艦已到]  
　　華歴正月朔日得日本横須賀來電云日廷向美洲捱眞丁國所購春日日進二巡艦已於本日駛抵横須賀軍港　途十穩並未遇見敵船 
[俄艦已回]  
　　有西友之客於琿春者於昨日避兵至滬言及日前有俄兵船四艘由琿春鼓浪東行往攻日本某口岸擊毁日艦一艘刻 
 
 

Page 3

 
 
已奏凱而回旅順矣 
[俄使去韓]  
　　高麗漢京友人來電云俄日兩國業經開戰駐韓俄使已撤下國旂由日本兵士護送出境或言俄使係日本迫令去韓或言係奉俄廷之命召令回國二說未知孰是 
[辭譯旅順交戰情形]  
　　旅順之戰傳聞不一滬上中外各報多有謂日本大敗俄人者兹閱日本大阪某日報登有俄督矮立幾息夫電報政府之文大旨謂是日我俄有三艦受傷一爲之矮立華氣傷在船舷一爲立托華一爲純傷在水線以下放水氣管之邊尚有名拔路辣達者傷在船身中間相近機器之處有末弁一員水師二名中彈而殞另溺死五人擊傷八人事後始知敵人連放二水雷致有此失隨又續報曰是日日本分兵艦忽地圍攻砲從南方轟擊致我俄兵隊之列於側面者死傷武弁二員末弁及水師五十一員名另有水師九名負輕傷陸軍要塞兵隊則戰死一名傷三名日本海軍司長司電報日政府則稱我日諸兵艦結合成隊於東歴二月六日註卽華歴去歲十二月二十一日由佐世堡啓行八日註卽二十三正午敵艦大部在旅順口外我日統將先令驅逐隊奮勇攻擊以水雷艇遥擊敵人薄路他滑式巡洋艦及矮司誇路兵艦九日註卽二十四日午前十下鐘時復鼓浪達旅順冲鏖戰四十分時勝負如何未經得悉大約敵艦頗受損傷士氣不免沮喪遂漸漸退入港内至午後一下鐘時停戰我日諸艦損傷甚少弁兵之死傷者共五十八員名其中死四人傷五十四人刻仍我武奮揚毫不畏葸以上蓋據司令官瓜生氏所報 
[水雷無用]  
　　昨有友人由旅順附德國某兵艦來滬談及華歴去歲十二月二十三日爲俄人令節入晚在旅各俄艦將弁多有登岸慶賀者日人乘其無備潛師往攻暗黑之中測望不甚明瞭以致連放水雷九具中有六具斜飛至海岸祗三具擊中俄艦是以俄艦不甚受傷翌日又往環攻仍不得手乃卽次第駛回 
[譯東報紀日人邏獲俄國義勇艦事]  
　　高麗漢京來信云東歴二月六日註卽華歴去歲十二月二十一日日人在釜山絶影島牧島之間獲一俄國義勇艦約重七千墩及華東鐵路局運船摩苛倫是日午前十下二刻鐘時日軍艦見有俄國大輪船繞由元山西上急用千里鏡測之船尾高揭日本軍旗迨十一下鐘時駛近對州海峽日軍艦遂鼓浪尾追至距釜山口約十海里與之並行逾四十分時將近柏島日本二水雷艇在前攔截鐘鳴十二下日艦濟遠命之停輪各日艦隨三面合圍旋放下小艇諸武弁拔劍在手水師分執刀槍逼近彼船一躍而上太加索獲其軍械甚多及陸軍弁兵二千餘員名其船重至七千餘墩始知其爲義勇艦由烏港運送兵械至旅順深恐途中遇險以故冐用日旗至華東鐵路局運船平日往來上海烏港二處東歴二月五日註卽華歴去歲十二月二十日由烏港赴釜山載軍糧至旅順六日傍晚五下鐘時升旗起碇駛出口門日本甲乙二軍艦丙丁戊已四水雷船截其前進之路四面包圍扶桑筑柴二艦以砲遥擬命之停輪彼船遂不復前進日軍艦隨放下小艇數艘武弁水師風馳而上將彼船帶回并喝令船面水手悉入艙中逐一搜查見纍纍者悉軍中所需之物因卽簇擁而歸七下鐘時駛抵佐世堡 
[補譯日獲俄船餘話]  
　　華歷去歲十二月二十四日註卽西歴二月九號日本東京來電云本日有俄軍艦二號一名華利耶苦一名誇立之在高麗仁川口被日人所獲按華利耶係巡艦壓水力六千五百墩速率一下鐘二十三海里製自西歴一千八百九十九年艦上有六寸口砲十二尊三寸口砲十二尊愛乞幾斯砲六尊發水雷筒六具自管帶以下共五百七十一員名誇立之係砲艦壓水力一千五百墩速率一下鐘十一海里製自西歴一千八百八十六年艦上有八寸口砲二尊六寸口砲六尊四寸口砲四尊發水雷筒二具 
[譯東報論俄人冰上築路事]  
　　英京倫敦來電云俄國政府以貝加爾湖刻方冰凌厚結軍中器物轉運艱難因命鳩集工人在冰上暫設火車鐵路攷貝加爾湖每歲四歴十一月卽結薄冰迨十二月中旬以迄明歲正月寒威料峭水澤腹堅冰搓往來殊無危險每有積雪從高墜下氷爲之裂及裂而復合則重重疉疉愈結愈高然必築路行車恐難保萬全無害蓋以火車之重數十百倍於氷搓試問厚不及九英尺之氷其力惡能支拄且俄國鐵路之重倍於歐美各邦火車飛馳能無危殆若欲减其重力則必少連數車而後可我知行軍之際未見其利先見其害有斷然者抑俄人所築沿湖迂回之路刻尚未成此路須繞由伊路苦之苦西南迤邐達苦路之苦望東南進發以抵湖東米沙烏司苦綿長二百四十三俄里目前所成者祗數分而已中途峯嶺嶔崎頗不易於從事爲今之計惟有迅速大興畚鍤俾一年之内全路胥通若在氷上築路行車以期聨絡湖西拔伊卡爾驛湖東米沙烏司苦驛綿長六七十俄里則事之成否令人不能無疑也 
[擬設御營]  
　　日本東京友人來信云日人所謂大本營者卽天皇御營也此次與俄開戰營中諸務擬以參謀本部及軍令部各員任之設營之地應在東京日後倘竟禍結兵連曠日持久則日皇當由西京移蹕廣島以便居中策應首尾靈通 
[日籌公債]  
　　日本大坂某日報云日前日廷明降詔敕籌貸交戰時所用之銀計衆諸侯共認日幣三千萬圓三井三菱兩公司及日本銀行各認二千萬圓此外大小官吏凡歲得俸銀五百圓以上者悉數輸之官中約得二百數十萬圓之譜 
[貽書絶交]  
　　日本東京某日報云東歴二月六日註卽華歴去歲十二月二十一日駐日俄使洛氏與日本外務大臣小村氏把晤之後隨得小村氏决絶書其文略謂敝國政府堅盻時局穩妥且無私意存乎其間是以迭次商之貴邦以冀維持交誼詎料貴邦二三其德是以不復敢領受來文今者皇上詔下本大臣表明兩國絶交之意并命傳諭簡駐貴邦之使臣栗野氏下旗而回至於貴使行止如何本大臣仍望自行决定特申敬意順達歉忱幸垂鑒焉 
[普告友邦]  
　　日本東京友人來信云俄日絶交之後日政府備文普告諸友邦曰啓者俄人占據滿洲頗懐久假不歸之意旅順一口準備軍事惟日孜孜蹟其種種行爲大有旁若無人之概我日本直至忍無可忍始與之割絶邦交溯自去歲以來文牘往來已數十次極欲披肝攊膽保全時局和平其奈俄人枝梧其詞一味東推西諉日在滿洲備兵儲餉且擬將高麗壤地瓜分明托協商實無誠意致我政府陡失最初宗旨不能消弭東亞危機凡有愆尤應悉歸俄人承認幸各垂諒惟照不宣 
[日使行程]  
　　日本東京來電云東歴二月九日註卽華歴去歲十二月二十四日日本駐俄使臣電告政府定於明日秉節出俄京聖彼得羅堡赴德京柏林一行大約稍駐征驂卽馳回本國 
[日保俄人]  
　　日本東京友人來信云俄日開戰之初日本外務省頒發第一號訓令諭飭臺灣總督所轄府廳縣各官大旨謂今者俄國 
 
 

Page 4

 
 
使臣領事皆已撤回凡有俄人我日務必盡心保護著卽留意毋任疏虞 
[專使出洋]  
　　日本東京友人來信云邇者日本男爵末松氏宣言赴英國游歷金子氏宣言赴美國游歷實則奉命前往密商重大事宜東歷二月九日註卽華歴去歳十二月二十四日午後二下鐘時末松氏先乘火車赴横濱附美公司某郵船西上隨行者爲外國語學校長高楠順次郎及反枝大學院某學生英美兩國駐日使臣聞之於東歴二月八日午前十下鐘時各傳電報知本國政府註此事前已譯登大略惟悞金子爲兒玉兹故正之 
[疑是諜人]  
　　日本大坂某日報登高麗元山來信云東歴正月某日突有俄國捕鯨船二艘一名尼庫拉伊一名尼路幾鼓浪至元山未幾續到一破冰船載重三千餘墩名曰米卡伊魯一時地方頓起謡言咸謂以上諸船由義勇艦改裝目前戰事將興時局危殆特奉旅順總督之命來此偵察軍情船主係俄國海軍少將某氏其餘亦多海軍人員漁夫則皆雇自中韓兩國且其中有一日本人船身白色三枝桅速率甚大機括極靈蓋以俄國捕鯨船向來羣集蔚山之麓此次忽改道赴元山是以人疑其爲諜者也此外韓之長箭浦亦時有一二捕鯨船出入或曰日前各船方下椗永興灣東南隅長德島畔時方堅冰膠結故令破冰船來此將冰衝破使之來去得以自由云 
[關外兵防]  
　　天津來電云朝廷嚴守局外中立之旨已於山海關外派駐重兵計錦州有直隷八旗兵五營新民廳有淮軍三營山海關有直隷常備軍三千名 
[朝賀盛儀]  
　　新正元日黎明時欽命商約大臣呂鏡宇尚書欽命會辦電政大臣吳仲懌侍郎蘇松太兵備道袁海觀觀察江南提標右營參將周子安參戎松海防同知黄小霽司馬上海縣知縣汪瑶庭大令提標守備殷一峯守戎城汛周鑑之千戎縣學教諭邱贊思廣文縣丞楊玉書二尹主簿孫立幹少尹典史趙敬臣少尉英美等國公共租界讞員關絅之司馬法界讞員魏蒓塢大令齊集本城西門内萬壽宫排班朝賀蹌蹌濟濟盛極一時 
[募勇設防]  
　　兩江總督魏午莊制軍以俄日兩國突啓戰端深恐内地匪徒乘機竄擾爰於去歲十二月二十八日札行蘇松太兵備道轅飭道憲袁海觀觀察移會滬南撫標滬軍續備右旗管帶龍葆珊遊戎添招勇丁一百名南洋續備右旂管帶羅楚材遊戎添招勇丁二百名擇地安營嚴辦防範新正初三日己出示招募矣 
[嚴防口岸]  
　　自去臘下旬俄日開戰之後大憲以滬上係各國通商口岸防備格外從嚴查吳淞口本泊有法國兵艦兩艘英國兵艦兩艘德國兵艦三艘中國兵艦三艘遂傳諭此後各國兵船均不得駛進口内法國駐滬總領事亦知照捕頭派出包探數名在吳淞偵緝 
[愼守製局]  
　　江南機器製造局爲存儲軍火重地防範綦嚴去臘之杪大憲以俄日兩國戰事已成飛飭南琛南瑞兩兵船駛赴局前駐泊迨新正初一日又到有鏡淸等兵艦三艘 
[西官賀歲]  
　　新正元旦駐滬各國總領事帶同繙譯等官先後乘輿至道轅恭賀蘇松太兵備道袁海觀觀察新禧觀察以禮欵之蓋中西酬酢之道宜然也 
[軍節回松]  
　　去歲十二月二十七日之晚江南全省提督李壽亭軍門由金陵乘舟來滬小泊南市董家渡浦濱次日卽起節返松郡節轅度歲 
[局員交替]  
　　新委本邑籌餉貨捐局會辦兪壽田明府錫疇於去歲十二月二十八日蒞局視事前會辦朱賡旦明府卽於是日交卸局務回省銷差 
[暫弛賭禁]  
　　時屇新年各處暫弛賭禁本邑城廂内外保甲總巡朱森庭明府限於初五日一律收塲南市捕房則僅限三日有劉盤龍癖者莫不於此數日内大張旗鼓興高采烈拆稍打降所有皆有亦非地方之禍也 
[滬城年景]  
　　本年元旦雖雨師淸道路滑如油而邑廟中往來遊人依舊如雲如水上海縣主汪瑶庭大令保甲總巡朱森庭明府各派捕役前往照料適積竊某甲游行人叢中將一試探囊之　因卽拘獲連批其頰押令出城各茶館歌唱攤簧小曲先經明府出示嚴禁故絶不聞有絲竹肉之聲惟賭禁暫寛以致喝六呼么聲聞衢巷大約不久卽須申禁矣 
[志切從良]  
　　去歲臘杪妓女謝月英投英美等國公共租界會審公堂控鴇兒霸阻從良等情讞員關絅之司馬飭交官媒看管旋於晚間升堂提訊謝妓訴稱小婦人年一十有八蘇州府屬某縣人自幼被歹人誘出鬻與治下西平安里鴇婦陶氏逼令賣娼今有汪姓客欲娶以爲室陶鴇勒索萬金致難如願爲此情急投案叩求援出火坑司馬飭發棲流女所擇良婚配 
[祝融餞臘]  
　　去歲十二月二十八日之夜裏虹口板橋弄某姓家燃放花爆火星飛墮涼棚頃刻上炎化爲灰燼○西華德路第七十號門牌楊慶和鐘表店於去臘二十八日淸晨廚房内不知緣何失火幸卽覺察取水救熄祇焚去稻柴若干○去歲十二月二十八日之夜十點半鐘時新閘市浜橋東首某姓家不戒於火延燒房屋五間十點三刻鐘時瞭望臺上警鐘亂鳴旋分八下嗣查知失火處在浦東因此救火會中人未及渡浦往救○去歲十二月二十九日浦左吳家廳吳姓家燃放爆竹遺火草房至黄昏時火遂冐穿屋頂附近居民大聲呼救爛泥渡戴姓備有洋龍立卽舁往施救僅燬去草房兩間至三十日之夜一點鐘時新閘路某姓家又兆焚如幸卽撲滅及二點半鐘時靜安寺西首某姓家復說祝融之駕卽經家中人自行救熄未肇巨災 
[回祿迎年]  
　　昨晨七點鐘時虹口南潯路粤人胡竹亭家正在祀神偶不留心燭花延及神幔霎時火勢上熾其光熊熊瞭望臺上見之立即鳴鐘告警救火會各西人急驅皮帶車馳往接連自來水管吸水狂噴始得烟消火滅是役也延燒左右鄰及對門房屋十餘幢被火之家均未保火險附近廣成昌小烟館有救火會中甲乙二西人躡梯登樓從事噴激火匪伺隙肆掠致失去首飾箱一口内儲金臂釧一副金鑲藤臂釧一副及零星金銀首飾遂據情投報捕房捕頭允卽爲之查緝 
[法租界捕房紀事]  
　　租界向章嚴禁賭博惟新正弛标三四日本年捕頭克賴美令各包探傳諭各賭檯著於初二日之晚一律停止如違送懲不貸○著名流氓小蟹迭次犯案怙惡不悛去年除夕糾同羽黨在護城河畔刦奪某店夥所携洋銀三百餘元報經包探拘獲詰之直認不諱並稱曾與同黨刼得某甲所携銀鼠數十張質與某押店捕頭因命押候吊齊各贓解請讞員魏蒓塢大令懲辦 
 
 

Page 5

 
 
[金陵官報]  
　　十二月十五日損分江蘇試用直隷州戴宗齋蕪說分銷知縣李芳函洋通商坐辦直隷知縣金萃康浙江來均到知縣查　泰解美賽會貨物回謝委馬路工程差鹽大使隆益奉示寫履歷府經歷張佑到省候補道翟寳鴻叩謝　别加考同知　　澄淸江來十六日直隷州傳　章知縣陳鋭汪寳增縣丞旬錫康許恩藻均見知縣羅良縣　知奉釐捐局委赴湖南考察匣捐章程卽辭武衛新軍左翼王繼美由安徽招營回　符黄寳賢同知黄受　辭十七日前徐州道桂嵩由籍回委縣安東縣曾紀寅辭必蘇後　任十八日縣丞陳炳鑅陳方濬奉示騐看鹽大使崇璋奉示考試余　煇總兵　　緑叩謝委代運字中旂辭 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
