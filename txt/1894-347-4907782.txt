# 1894 - 347 - 4907782

 

Page 1

 
 
[新印名書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○資治新書碼洋一元五角○潘　福　豐朝東華錄實洋一元三角○王益吾咸豐朝東華績錄實洋二元五角○左文襄公奏疏碼洋四元○　　三國演義碼洋一元五角○駁案彚　　　碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○火清會典碼洋一元六角○六科準純六套實洋五元五角賭君欲購者請移玉申　　　房可也此佈 
[大字本繪圖本草綱目附拾遺] [  圖書集成局代]  
　　本草網目爲軒岐家必備之書增繪各圖并附拾遺可謂有美畢臻本局爲四保堂以新鑄大鉛字印成刷以潔白紙張每部訂成二十四本碼洋四元賜顧者可向本埠三洋經橋文淵山房煥文書局五馬路文玉山房二馬路千頃堂購取此布 
[論蠧役殃民]  
讀邸抄慶都統裕奏蠧役魚肉鄉民爲害地方請敕部嚴定罪名以安閭閻而除民患一摺而不禁慨然而歎也夫國家之於民不能家喻而戶曉則設官以治之官之於民或有事故不能一一與之親接則設役以佐之則是官之有役亦與僕從之供策遣等耳然充此役者大都蛇蝪其心鬼蜮其行旣已名列差籍遂以爲生財之道在此矣於是勾串門丁聨絡劣幕蝇營狗苟朋比爲奸有事則互相牽引得錢則彼此瓜分稔惡旣多閭里爲之側目井邑爲之騷然而役之怙惡如故官之聾聵如故自來吏治之壞未始不於此輩階之厲也然未有頭役奉票下鄉非坐車卽乘轎鄉民畏如狼虎預備公館如平泉州差役之尤甚者差役有事下鄉自係奉公差遣然其來也以車轎其居也以公館在鄉民之視之固無異於官而差役之自視亦公然自處於官以嚇鄉民任意胡行幾不知法律之可畏自有此等差役而官早退處於無權鄉民亦知有差役而不知有官冠履自此混淆紀綱因而不振此其關繫正自不小及其旣備公館卽托人關說票費自百吊以至千吊不等一時錢不湊手卽搶布糧牲畜而去夫衙門之用差役例給工食差遣下鄉乃屬分内之事何得需索票費乃以不得票費之故而竟搶奪布糧牲畜此眞與盜賊無異試問堂堂官署豈得容此輩如狼似虎之差役任其荼毒生靈耶至於需索不遂非私押下處異常拷打卽指爲擲碎牌票聚衆毆差並大其名曰拒捕以聳官府之聽加意嚴拿此輩愈得肆其毒計夫下處者非官衙也異常拷打乃私刑而非官刑也下處有私刑官衙無官刑而鄉民已幾幾乎知有差役而不知有官矣且鄉民之畏差役也如虎差役之所欲者鄉民雖賣妻鬵子亦惟忍氣吞聲斷不敢與之相較豈有擲碎牌票之理乃旣諉其過於毆差又大其名日拒捕豈不以毆差拒捕名目匪輕以此架禍鄕民雖柔懦之官至此不得不大發雷霆而此輩因得以大逞其毒坐使民不聊生道路以目嗚呼吾不解南面者何以用此等差役以戕害良民又不解國家之所以設此官者何以但使之害民而不使之養民也此次慶都統目擊頽風心傷積弊特派幹員詳查密訪拿獲徐中海齊鳳岐孟繼順等三名交承德府嚴行審訊一面奏請勅下刑部核議或嚴定罪名加等問擬或立斃杖下庶可收懲一儆百之效在慶都統破除積習力挽澆風能爲人之所不能爲苟封疆大吏皆以慶都統之心爲心何患吏治之不能整頓及讀硃批熱河地方自平定後元氣未復何可復容此輩肆行荼毒著嚴密查拿一經審實卽子杖斃毋庸刑部再議欽此大哉王言是誠足造生民之福矣嘗謂朝廷有視民如傷之念而恩膏或未下霈者由於官府阻之官府亦未嘗無愛民如子之人而下情或未上逹者由於差役蔽之凡充差役者衣鉢相傳凡一切骫法舞文殃民造惡之事皆有牢不可破之成見每遇新官到任始則小試其端以視官之能否覺察如官有明察之稱則必屢變其術故以小忠小信自結於官迨閱時旣久官且以此輩爲可信此輩始漸肆其曩日之故智如官於到任時毫無振作甘以傀儡自居若輩卽視爲掌中之物操縱從心顚倒任意官府之不尙清廉者甚至以此輩爲耳目朋比爲奸不顧清議一旦名登白簡咎由自取本不足惜其有自科甲出身未經閱歴之官爲此輩所侮弄官則昏然如在睡夢中轉瞬三年任滿瓜代有人兩袖風清竟有質衣借債以償逋負者而此輩則貲財山積已不失作富家翁役有侵吞之實官受聚歛之名嘗有一行作吏甫登仕版旋挂彈章皆此輩階之厲也昔陸清獻公作令時不用差役他人不能仿效必不得已惟於平時嚴加約束且博採輿論考察賢否以定去留此輩當稍知守法而爲督撫者尤當以差役之作弊與否定州縣之功過庶州縣不敢縱役殃民而民皆食德矣因讀慶都統摺而暢論及之以告關心民瘼者 
[本館接奉電音]  
　　昨由京友電傳上諭四道敬謹譯登○十一月二十日奉上諭副都統豐陞阿記名提督聶桂林前因臨敵退縮降旨革職兹在析木城遇敵又復潰退著卽拿交刑部治罪欽此同日奉上諭祥麟許應騤奏全漕告竣請將出力員弁奬勵一摺本年江蘇等省海運漕白糧米豆石先後抵通經祥麟等督率坐糧廳等騐收完竣辦理均無貽悮祥麟許應騤均著交部議叙所保出力各員著該部議奏單三件併發欽此同日奉上諭慶親王奕劻奏因病請續假並請開去御前大臣領侍衛内大臣掌衛事大臣各差一摺慶親王奕劻著賞假十日毋庸開去差使欽此同日奉旨秀吉現在出差正藍旗滿州副都統著芬車署理欽此 
[彤廷愛日]  
　　本年甲午科武鄉試中式各武舉默寫武經試卷内外塲箭册原註單好雙好字樣例應於發榜後奏請欽派人員磨勘經兵部開列堂銜入奏寸一月初七日奉硃筆圈出協辦大學士吏部尙書徐桐禮部右侍郎李文田都察院左副都御史壽昌欽此得旨後徐大協揆等卽赴午門前兵部朝房逐一磨勘其有干犯功令者照例黏簽覆命○新授刑部右侍郎文貢三少司宼琳涓吉本月十二日未刻履新先期經司務廳示仰闔署官員書吏以及禁卒皂役人等至期一體謁見○工部爲咨行事所有督理街道一差現届更換之期應卽帶領引見相應咨行貴院卽於旗漢御史中各揀擬一員務於卽日開送到部以憑辦理○戶部爲咨行事所有殺虎口監督禮部員外郎斌儒現届期滿例應更換相應咨行各衙門卽於一等之郎中理事官侍讀員外郎副理事官出具考語保送一員如一等不得其人或有經手未完事件准以二等人員出考保送務於卽日開送本部以憑辦理○惲中書侍郎徐大廷尉奉命視學所有稽察左右翼宗學各一缺應由吏部將進士出身三四品京官開單奏請派充兹由吏部專摺入奏奉 
 
 

Page 2

 
 
硃筆圈出順天府府尹陳彝翰林院侍讀學士文廷式欽此○雲南普洱鎭總兵一缺經雲貴總督於滇黔副將中各揀一員擬定正陪給咨到京十一月初三日經兵部帶領引見本日奉硃筆圈出雲南普洱鎭總兵員卸著屈洪泰補授欽此○雲貴總督王夔石制軍文韶奉旨入都陛見傳聞上欲令制軍暫署湖廣總督之篆然未見明文也○吉林伯都訥副都統柏英奏稱奴才三年任滿例應奏請陛見俾得展覲天顔親聆聖訓遇事得所遵循等情十一月初二日奉硃批毋庸來見欽此○新任鑾儀衛鑾儀使德統領隆涓吉十一月十二日午刻履新先期由經歴司示仰闔署官員書吏以及校尉旗頭匠役人等至期一體謁見○戶部爲咨行事查張家口監督刑部郎中明照現届一年期滿例應另行更換相應咨行各衙門卽於一等郎中理事官侍讀員外郎副理事官中出具切實考語保送一員如一等不得其人或有經手未完事件准以二等人員出考保送務於卽日開送本部以　辦理○内廷傳聞近有臣工密叅某員奉旨令某員暫緩入直聽候查辦欽此○神機營馬步各隊現由督辦軍務各堂派由各專操管帶率隊分往近畿四面各村駐紥不日卽可分起前往矣據謂八漢排槍隊駐紥薊州精字洋槍隊駐紥南黄村鎭勝字洋槍隊駐紥蘆溝橋渾河岸駿字洋槍馬隊駐紥馬駒橋捷字洋槍隊駐紥通州八里橋銳字洋槍隊駐紥清河鎭震字馬隊駐紥河西務鑲字駐紥東壩内火馬隊駐紥磨石口 
[帥節出巡]  
　　昨日清晨本館接金陵來電悉兩江總督張香濤制軍已秉節出轅赴吳淞口巡閱想節麾戾止當在指顧閒矣 
[九江火警]  
　　九江訪事人云本月十七日二點鐘時郡城西門外新壩街頭忽然失愼但見燧牛萬隊一往無前左突右衝火星亂迸此處距厘局甚近局員崔顯廷少尹一聞警信卽率丁役往援旣而水師守備王彩亭守戎亦督率兵丁奮勇施救無如石尤作崇風利如刀以致火勢猖狂不可抑遏洎城樓上砲聲五響德化縣李翼亭明府飛騎而至道鎭府諸憲及兩遊戎三守府經捕兩廳各叚保甲員弁無不風馳電掣奔赴火塲義渡局招商局各營各店中人皆指揮水龍分扼火路飛虎營各勇分投汲水陽及多人自午刻以至申牌祝融氏始歛威而退計焚燬房屋約三十餘家有一豆腐店貧苦不堪崔君給以青銅十貫其餘亦經各員分别撫卹起火者爲柯姓因炊飯遺火積薪内致肇禍端云 
[蘇州火警]  
　　姑蘇訪事人云本月十九夜四鼓後閶門内𦤎橋東首忽有火警銅鉦飛報水龍飛駛而來電掣星馳無此快捷跳珠潤玉飛灑半空旣而地方文武各官亦皆臨塲彈壓時則飛廉怒吼厥聲若雷祝融氏愈采烈興高淫威大煽霎時間延及對面鋪戶摧枯拉朽一發難收旋由總捕府捕勇將逼近火塲之房屋拆卸一二椽火路不通始得漸漸救熄計焚去房屋七八十椽被災鋪戶王十餘家迨各官呵殿回轅東方已杲杲日出矣 
[蘇州得雪]  
　　入冬以後天時和暖蘆簾紙閣不須獸炭霏紅至本月中旬始覺守威料峭十九日同雲一色紅日韜光翌日清晨滕六君忽惠然肯來傍晚時猶扯絮搓綿半空飛舞而大千世界登時一白如銀騷客文人咸安排緑酒紅爐相與賡聚星之韵矣 
[飛飭防倭]  
　　聞之江蘇官塲中人云某日韓古農廉訪接得兩江總督張制軍五百里公文内開倭奴稱兵犯順北洋現已冰凍不克用兵南洋當格外戒嚴蘇省口岸甚多尤宜加意防範遂立飭書吏備文飛飭所屬道府州縣令各將本汛緊要之處嚴加防堵如有兵力單薄者可添募鄉勇以足之備豫不虞謂非古之善政歟 
[移駐重兵]  
　　姑蘇訪事人云倭奴犯順以來各口岸莫不添駐重兵以資防守江蘇巡撫奎大中丞以吳淞口最關緊要自宜加意防衛不可稍有疏虞本月十七日面諭太湖水師營統領李質廷軍門新燕將所部太湖水師十三營移往淞口駐紥軍門奉令之下立卽飛咨各營限於十九日一律調齊二十日馳往吳淞擇地安營守衛 
[松試五志]  
　　松郡華亭婁縣於十六日在校士館三覆文童華文題孟子曰無爲其所不爲三章詩題賦得東吳山水入新詩得詩字五言八韵婁文題爲黍詩題未詳至十七傍晚兩縣懸牌示於公署門首著十八日辰刻進内特覆計各取前列二十四名華亭特覆二十四名朱樹基王嘉猷閔檝顧保圻祝君舜周治平沈錫祺許麒祥張鳳鳴祝君堯陸本曹周昌緒顧壽萱黄熙鼎顧永澂宋良佐顧增耀吳佐慶嚴智清沈賡元顧禮鐄張端瀛王紀元黄嘉脩婁縣特覆二十四名王始逹尹良史潘炳瑞潘熙澂林宗潤陳來儀許毓鵬胡常恩居承德陳文虎陳文樑沈調陽顧諟莫鴻勳陸廷槐杜式衡張端仁章本衡甘希盤王始杰楊山淵沈和逹陸祥雯俞承錄 
[浙省官塲紀事]  
　　浙省防軍局提調兼支應事務楊太守葆銘現奉藩憲札委處州厘局差務所有防軍局提調一差由撫憲委劉玉延太守至喜接辦○仁和主簿吳少尹崧生因病出缺現奉藩憲札委候補府照磨徐眙綬署理又衢州府經歴缺委試用縣丞劉裕謙署理○省城籌辦海防業捐現設局於佑聖觀巷同善堂内卽於十二日開局總辦爲通判趙别駕家鼎會辦則候補縣華大令尊訓章大令鑄○江蘇督銷鹽局總辦宗觀察現已期滿初九日由廖中丞委萬觀察福康接辦 
[憲示照登]  
　　欽命二品頂戴督理江蘇蘇松常鎭太糧儲道兼巡視漕河吳爲剴切曉諭事照得賦由田出糧從租辦業戶應完漕米卽在佃戶應還租耔之中各佃戶豐衣足食皆從田出飲水思源何肯拖欠各業戶食毛踐土世受國恩豈敢故延致虧正賦現届收穫登塲天時晴霽秋成尙稱豐稔米色必臻乾潔前奉大部奏請將光緒二十年分新漕竭力籌畫足額等因卽應按則開徵力圖足額尤應提前赶辦俾免貽悮業經飭屬遵辦在案凡爾紳民業戶人等當思漕粮爲天庾正供不能短缺遲誤况盛世滋生早沐永不加賦之詔减賦案内復又欽奉特恩永减賦額聖恩高厚耀古燦今尤應亟發天良趁此新榖登塲愼選乾潔好米爭先掃數完納現值開倉伊邇正業佃完租辦賦之時合亟剴切出示曉諭爲此示仰該處紳民業佃人等知悉凡佃戶應完租耔赶緊清完不准拖欠業戶應納漕粮及早輸納切勿遲悮如敢觀望甚或藉詞展緩則國課攸關功令具在本道不能爲爾等曲貸也其各凛遵毋違特示 
[琴堂校射]  
　　今日爲上海縣考試武童騎射之期黄大令因雪後　中泥滑不便馳驟遂牌示於昨日先閱内塲步箭清晨各武童齊集縣署大堂俄而提右營廖叅戎鳴騶戾止學師宣廣文亦命駕而來閱片時會同大令升坐大堂標封儀門逐一考校計與考者共五十一人至晚考畢叅戎及廣文卽辭别遄回 
[滬南瑣綴]  
　　江某者昨早携手巾包一個至十六鋪南首某雜貨店購辦南貨將包置於櫃上夥餉以淡巴菰閒語移時及各物配齊江欲取　給錢包不翼而飛窘急萬分出外找尋匪人已不知所之包内除銀洋外有翠環一對金挖耳一枝皆甫經兌來之物約值洋十餘元後汪托捕夥尋訪未知能破獲否○張妙發以銅匠爲業卜居南市馬家廠地方其妻某氏携六歲孩欲赴浦東親戚家行至萬裕碼頭附近水菓店中買橘數枚偶一轉瞬子已不見氏追至王家碼頭見子隨一狀如游勇之某甲行走氏遂呼子名子應之甲見氏至知事不佳遂從小弄中逸去氏亦不復追逐否則拘送官署當治以拐驢之罪也 
[僅受虚驚]  
　　滬南潘聚興舊貨鋪前日雇羽士多人在作塲中誦經禮懴至晚間焚化冥庫偶不經心延及木花幾成燎原之勢幸人手衆多提水灌救得以卽熄然已受驚不淺矣 
[聘儀難索] 　　 
　　上海縣署輿夫阿坤有女及笄許字某姓今夏新郎因病辭世其父向阿坤索還聘儀阿坤不允前日媒妁誘阿坤之子至 
 
 

Page 3

 
 
法界紫來閣啜茗某姓突糾同小蓬頭等衆流氓向之曪唣子年僅十七見人多勢横不敢與爭惟稱此事須問母親言畢忽忽下樓心急足　翻身墮下媒妁見勢不妙急設法送歸延某姓傷科爲之敷治傷科索洋銀四十圓少則不肯施以妙手阿坤怒甚控諸琴堂黄大令准詞飭候　明提究 
[記騙子]  
　　前日有人至小東門内保太衣莊選取綢縐男女衣服十一件計洋銀一百十七圓囑夥送至某公館待主人過目銀貨兩交莊夥允之卽遣一夥一學徒隨其人出小東門雇坐馬車至南誠信烟館吸烟隨喚值堂人代給車資小洋銀二角將衣包　放烟榻身畔取出協源莊票洋銀二百圓謂此票尙未到期可持往照對夥囑學徒在此看守然後持票出門及夥去卽有二人忽忽至謂其人曰爾可將衣服速送公館遂携之而去學徒坐候良久其人忽呼腹痛冋值堂人索取草紙向外出恭及夥回謂追尋半日並無所謂協源莊轉詰學徒而其人已一去不回貨亦被同黨騙去乃㗳焉若喪投報捕房不知能緝獲否也○前日有一短衣草履狀如輿夫者行至公館馬路徐輿泰洋廣鐘表店聲稱城内某公館欲購對時表請携往選擇店主知是大主顧急持表五枚隨之入城行至五老峯前忽稱此處某宅亦欲購表爾請至某茶肆稍待待我先往告知店主曰唯此人卽飛步出城復至興泰向學徒曰爾師持去之表某公館業已成交尙欲購一報時鐘爾師遣我來取學徒不辨眞僞卽以值洋銀六圓之六角鐘付之斯時店主在茶館中已坐待多時杳無消息旣知有異携表遄回則鐘已被此人誑去矣遂投捕房聲訴請捕頭遣包探緝查 
[邀人理算]  
　　英大馬路大生南貨店寳成洋貨店失火一案訊供二次大生寳成互相推諉不認起火嗣由經保寳成火險之泰隆公司將寳成之帳簿廿四本呈案請官查核昨日宋通剌將寳成夥吳友卿傳案諭曰爾店各帳本委業已查閱存貨簿上所載之數與所保之價銀雖足相抵而帳簿尙未齊全殊難核斷今先將帳簿發還著爾與泰隆自行理算如理算不明可再邀公正人理算吳唯唯而退 
[英廨晚堂案]  
　　昨報載木作頭董仁昌夏錫記控寳遠公司股東張介帆曹昌友等拖欠造屋價洋一案宋通剌於前晚升堂訊理先據張介帆供本邑人本年八月間有寳昌洋廣貨店經事曹昌友糾合小的股設寳遠公司專以租地造屋出招收租爲事當向天主堂租地若士造屋一百餘幢租契等均由小的立名擔保墊銀等事均由曹一人經理並有寳昌圖章嗣經曹將租地合同及保險單等抵押與協記石子行計銀三千三百兩並由曹陸續付過地租及木作頭工料等銀共四千五百兩均由小的出立借據邇因房屋將欠竣工曹忽悔議希圖推諉以致木作董仁昌等屢向小的催索工料銀兩伏求恩斷曹供寍波人向在治下寳昌洋貨店爲夥小的與張素稱交好本年八月因張設寳遠公司央小的至天主堂擔保租地曾向協記石子行保抵借銀三千三百兩言定十一月底歸清嗣因張急欲付地租及木作工料等銀另由小的暫借銀四千五百兩均經張立名書押爲憑邇因銀根緊急向索圖諉尙求究追董供稱曾向寳遠公司包造樓房四十一幢每幢連裝修約一百餘兩除收過銀一千五百兩尙被欠銀三千二百餘兩現在房屋將竣向索此欵張與曹彼此推諉是以扭案請追夏供小的共包造房屋六十五幢除收過現銀四千六百兩外尙欠找銀三千二百七十二兩零務求嚴追施明軒供向在森昌木行爲夥曾與夏錫記向寳遠公司擔保如夏有悮工延玩等事惟小的是問現在房屋將欠竣工張曹忽存推諉小的尙被夏拖欠木植銀二千七百餘兩通剌以查訊所供曹與張合股事非無因判將張曹交的實保人人錢並保赶緊料理延士咎戾並令董等將房屋赶緊造成董等遵諭而退○前有窑戶徐尙欽扭控徃記磚灰行駱桂元拖欠貨洋向索圖賴求請究追宋通剌庭訊之下徐供嘉興人被駱欠找貨洋九十元屢次向索一味游移日前復向索討駱竟恃蠻圖賴爲此扭案請追駱供向開甡記磚灰行欠徐貨洋因生意清淡一時無力歸還現因婚期已近向徐商懇緩至年底歸楚詎徐堅執不允致被扭案求恩寛限通剌判將駱交保具限於本月底將欠洋繳案遲士押追並令徐俟駱繳齊後投案具領徐叩謝而退 
[英界公堂瑣案]  
　　包探江杜重卿禀稱前日清晨小的拘獲竊賊五阿福一名並有一包内有皮馬褂棉襖等衣失主尙未查明現先解案請究王阿福供寍波人流落滬江風餐露宿不得已竊取行路人之衣包一個意欲變作川資籍以回　宋莘樂通剌商之薩副領事以王阿福實在窮苦著交捕房管押送回寍波贓存捕房待領○小竊　黑囝混上仁記土船竊取小土一塊報捕後由包探秦少卿緝獲人贓送究仁記土船西人投案申訴情由請將潘枷號以儆效尤通剌准如所請將潘略問數語判令枷號三天小土一塊交西人領訖○秦探又解馬夫徐老大張紀清至案禀稱伊等在途吵鬧詢問顚末不盡不實解案請究徐老大供寍波人在英租界某馬車行執事妻子住在西門前晚有小馬夫張紀清見小的不在家中闖入妻子房中欲行無禮妻子大聲呼喚適小的回家瞥見之下伊卽走開前日向伊理論以致吵閙通剌以此事顯有别情尙須詳細推鞫務得眞情遂著一併押候過堂覆訊○又解趙會壽至案禀稱此人用刀戳傷王桂生腿際現王在醫院醫傷據言須兩禮拜傷痕方可平復今特送案請究趙會壽供爲剃頭匠與王吵鬧惟求開恩通剌判交捕房管押兩禮拜候王傷痊再核○前紀包探顧阿六拘獲鎭江人王招福身帶洋銀一百八十元被周桂寳冐充探夥向之拆梢曾經公堂訊明拘周遞解而王之洋銀亦向伊叔竊取來滬游玩故將王押候伊叔來案具領此七月間事也乃王之叔父至今未到昨晨有夏立山投案訴稱鎭江人在籍開設京貨店與王係親戚此項洋銀係小的所失共三百八十元係招福之叔所取招福又取伊叔父所取之洋逃至上海求請給領招福年幼無知現患瘧病可否求恩免辦又據王招福供取洋來滬乘坐陸順和之東洋車與陸認識卽與一同花用且被借去洋三十五元陸供曾向借十五元容小的措交通剌察核案由以夏立山旣欲將王帶回鎭江當由本廨遞回陸順和旣經借洋三十五元著押捕房一個月將洋繳案否則亦須遞解回籍○陸桂春串同袁日存竊百老匯路永昌鐵行内鋼條經包探江阿三拿獲昨晨江將陸袁二人解案失主林仰之投案訴稱鋼條係小的交與陸桂春令伊截斷不料竟被盜賣尙有被竊之錫條亦已查出陸桂春供但竊錫而不竊鋼條袁日存供鋼條却係小的代伊等售賣惟非陸桂春所托通剌以陸雖無盜賈憑據惟旣已認竊錫條著先與袁同押七天候查明再核○陳阿瑞以病驢駕車在外分送牛奶經三十二號英捕所見以其有違工部局定章拘請訊究　阿瑞供在張記牛乳棚分送牛乳不知租界定章故以病驢　車現在領驢醫治可也通剌不准判戕驢送至公一馬房喂養再罰洋二元以儆○包探顧阿六禀稱昨有胡新台在途行走被剪綹賊割去銀表一枚報捕後由小的緝獲山東人張九兒在身畔搜出剪綹器具並胡所失之銀表是以解案請究胡新台　訴前情請領失贓張九兒供山東人一時糊塗竊取銀表通剌判交捕房遞回山東原籍 
[法界捕房瑣案]  
　　升和里第三弄第四十九號房屋於本月十九晚六點二刻時忽然火發延燒左右鄰事後起火之人卽避匿不見昨日葛同轉蒞八仙橋捕房發落時有葉松林者自行投案訴　小的家住升和里第四十九號房屋當起火時在英界德鄰里親串家所有家具曾倩永平行保險同轉問爾家共有若干人答稱家有七旬以外之祖母及小孩十九日小的因葬母柩至西門外楊惟橋事畢復往德鄰里及回家詢問據云火由第五十號屋中起問爾於何時知悉答稱在英界聞警鐘卽知此事包探禀稱五十號係香店同轉卽令葉退下候傳鄰人質問包探又禀稱四十九號保險銀七百兩四十八號保險銀五百兩五十號並不保險當時小的查問兩家俱云　四十九號起火葉避匿無蹤直至今日始投案　錦章投案訴稱小的　升和里已八年知葉母並非善終葉曾將祖母首飾易銀在小東門外開設小錢莊聞有縱火之事當十九晚但聞鄰屋啤𠺣之聲而屋内已閴其無人火在樓上燒起據云用火油澆蘆柴上及松林避匿其妻亦逃至香店甲小的本在湖北此次告假回來 
 
 

Page 4

 
 
同轉命將葉送捕房收押待明日傳齊鄰人質訊○花叢肇釁前已兩紀報章昨戴洪興投案訴稱小的在三茅閣橋開設德豐肉店華雲龍確係店夥是晚伊遺至太利炒麵店收帳同轉命提華到案問爾因何身穿窄袖短衣足登快靴又敢誣攀英捕華供稱小的與英捕有隙是以誣攀同轉問原告吳福潤答稱是晚小的行經弄口有流氓由第三家走出與小的相碰卽被攢毆旋經鄰人勸散同轉命帶鴇婦朱錢氏烟娼魏沈氏到案問是否此人吳答稱是魏沈氏供稱肇事不在小婦人家門前小婦人家住金匯橋丈夫於本年正月去世家中貧苦邁姑命小婦人來滬謀食旋由二阿姐薦至花烟館内賣娼同轉判令將華掌頰一百二十下交戴帶出朱錢氏押候交出行兇之雨庭並著邀到魏沈氏之叔桂堂及姑來案候示并諭令吳於下期投案備質○萬豐衣莊主陸味三之妻袁氏與店夥姜老瑞有私持刀將本夫圖害經鄰人帮同捉獲解經葛同轉訊供著邀到鄰人覆訊其情已詳紀報章昨日味三偕其兄陸本揚鄰人徐桂庭林阿奎朱阿歲沈光甫投案先由徐等訴稱本月十五夜十二點鐘時小的等聞呼救命聲一同上樓見男子赤條條一絲不掛女子則僅穿單衣因卽扭住同轉命提陸袁氏到案問兇刀由何處得來店中之貨運往何處供稱刀係夫伯所備貨在虹廟弄由伊兄弟二人同賣同轉著掌頰二百下供稱小婦人實無其事同轉著再掌頰一百下鞭背二百下帶姜到案問十五夜何人勾引爾上樓供稱小的並未上樓同轉著笞責一百板供稱小的與氏平日早日成姦同轉著再笞責二百板令覓實人何出陸袁氏禁押捕房半月然後交本去領回味三稱小的不願領回求大老爺處置同轉着邀同妻父於半月内到案再核 
[美界捕房紀事]  
　　寗波婦某氏賃居北山西路德安里第二百零七號屋内以樓面作臥房樓底則轉租與杭州婦某氏僑宿日前杭州婦遷移他去寗波婦謂其竊去帽正押髮簪等物前晚七下鐘時遇諸山西路大橋招集娘子軍軋至美華茶樓向之索取并喚包探江阿三至請弔查所失之物杭州婦堅稱並未行竊江探見兩造語言各執一併帶入捕房十三號三道頭西捕詰問情由杭州婦堅稱誣竊寗波婦堅稱實有其事西捕令一併管押寗波婦哀求再四西捕始痛加呵斥驅逐出門○法租界順德牛肉店購得肥牛皆倩斐倫路屠肆宰割前日忽言存寄之牛少去五頭指屠肆司帳人主某曁屠夫某甲盜買及玉向店主查核帳目則非但不少反多一頭乃訴知肆中總管西人闓捫請究其誣陷之罪昨晨闓捫至捕房喚包探竇如海至欲將店主解送英公堂請辦竇探謂須告知捕頭方能送辦○前晚姑蘇人某甲役篷路第六百零九號門牌周同興客棧寄宿昨晨竊去自鳴鐘一架鞋一雙棧主周樹林投訴捕房捕頭遣包探查拿送辦○西鄉人某甲某乙　一駁船載稻草至租界求售駛至虹口醬園碼頭甲剌舟登岸出恭未知租界章程卽在路旁蹲下適二百零四號華捕至拘入捕房捕頭令出小洋銀三角卽行開釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[四明聞見錄]  
　　日前由省解到　　　　交軍裝局騐收後旋載　鎭海防營以資應用○定海近有秋後處决之要犯葉小　越墻脫逃廳憲聞之詳請道憲發落當將看役　　禀率於喜押解寗波經道憲飭發　委員曁鄞縣楊大令在道者會　有無得賄　刑情事該犯一日不獲　周於二役終不能逍遥無事也○鄞縣楊大令奉浙學憲札開府考　考爲童生献藝之初例載文理明通者方准取入前列故府縣考前十名必須斟酌選取而案首爲一軍之冠尤宜加意愼重聞歴届府縣考關防均不甚嚴密傳遞槍替之弊俱所不免倖獲百列迨至院考往往文理不符大相懸絶勉强進取殊不足以昭公允本部院按臨伊邇爲此特札各府并轉飭各廳縣於考試時嚴防弊竇精　校闊其取入前列之卷必須面試二三次毫無出入方可位置前茅倘再因仍積習院考文理平庸本部院秉公去取卽案首亦置之不錄事關掄才取士相應札飭各府并轉行各廳縣一體遵照勿違可也等因奉此除移行各廳縣遵照外合行出示曉諭爲此示仰應試童生知悉爾等須知童試爲進身始基應試入塲文必已出毋得妄生希冀至於槍替傳遞卽或倖列前茅一經提覆面試如文理平庸仍須抑置在後倘或文理不符大　懸絶定行究明來歴卽予扣考事關掄才取士各宜凛遵毋違特示 
[鷲嶺看雲]  
　　浙省訪事人云海氛不靖各長生庫勸辦捐務自省垣以及紹郡各屬均有眉目兹又派候補府何太守恩　至寧波府屬勸辦○保甲第逢冬令稽查戶口給發門牌復由冬防委員逐叚清查似已核實但目下海氛不靖誠恐倭奸漢奸藏形匿跡當添派冬防時由署臬司王廉訪　諭各員務須逐叚查騐不得飭役含糊了事倘遇形跡可疑之人以及奸細藏匿者立拿查辦如稽察未能明白仍有奸宄藏匿一經察出詳請叅處毋得自悮各員奉諭之後逐一稽查非復從前之以多報少以少報多張王易姓男女倒置也○萡業當夏秋之交價值增漲兹届冬令出産日多而海氛不靖銷路又復遲滯逐日跌價每萬賤至三千二百文較前已减去八百文矣風傳需跌至三千文而後止○城廂内外各長生庫因勸辦捐務傳說照一月進出若干作爲捐輪之數業主因此凡遇有衣飾等物上櫃典質者均貶價值約以六七折以譜故貧戶愈形困苦也 
[廟貌重新]  
　　杭垣鳳山門外萬松嶺崔府君祠俗名雙吊墳相傳神生於前明時北直隷人夫婦來杭投親不遇自縊而死土人建祠祀之同治三年蔣果敏公統兵進剿粤匪駐紥嶺下一夜賊衆將刼營果敏在帳中假寐夢見古衣冠人自稱崔姓告知其事卽預爲準備不致爲賊所乘次日詢諸土人知有崔府君祠已被賊燬及省城克復蔣公卽捐廉俸重新廟貌並書匾對懸掛殿前自此香火愈盛凡有急難事往求者無不其應如響若非義之事則不然也現因祠宇將圯有吳姓者願出資修理業已鳩工盖吳　衢州人向作木客寓居閘口徐瑞甫行日前徐姓失愼吳有帳箱一隻　久竊去内有洋蚨數十元并緊要帳簿一本因此焦灼萬分聞崔君之靈遂往求籖許願得籖兆云世事本顚危勸君心　灰浮屠高聳處散步足徘徊遂至六和塔下尋找其簿果在草堆中而箱及洋　則化爲鳥有矣因　有重修廟宇之舉此亦叢林古稱中之一叚佳話也 
[和尙被熸]  
　　金陵人平泊和尙厥有　端謂一爲朝廷之懶漢二爲强盜之後門三爲色中之餓鬼四爲百姓之蛀　蓋以人多憎厭秃奴故造此言以向之惡謔不謂近時和尙竟十之八九與四端吻合者金陵某紳姑隱其姓氏因遇太夫人之喪延某叢林方丈誦經禮懴方丈於本籍劣跡多端潛逃至白下蒙某大憲青睞得爲某寺院住持當作佛事時某紳之愛妾私訴於紳云奴見方丈兩目灼灼如賊終日注視孝幃中有時問奴曾進午飯否飽否腹中脹否奴觀此種賊秃斷非好人請老爺愼之紳怒喝曰此僧低　如佛安得有此總是爾性成輕薄愛看小和尙恐招物議以故信口開河耳妾惱羞成怒初欲投井繼欲懸梁旋又謂不如吞烟之便捷登時哭聲震地難犬不寍親戚家人百船勸慰妾以頭撞壁誓死不依紳轉怒爲喜曰爾旣以方丈時向爾調　不妨將計就計一試方丈調戲之情形老夫當一面　爾負荆一面將秃驢重辦爾意何如妾拭淚曰老爺旣有此心特不知計將安出紳曰我有一繡帕術可持以贈方丈倘方丈接去卽調戲之明徵也否則爾　　佛門弟子罪不容辭妾曰敬受教至晚施放燄口班手先上臺　誦方丈在屏門邊小憇門後則如夫人也方丈見無鴉婢在側捱近身畔入以游詞如夫人笑嘻嘻出懷中繡帕授之方丈聞撲騰騰一縷氤氲早已魂靈兒飛上半天抱玩多時如獲至寳驀一小大子請姨太太用膳方丈急將帕納諸懷中紳接踵而至與之剌剌不休旣而遣人請方丈拈香方丈曰諾卽在柩前繞行三匝隨上施食臺合十和南召各種游魂來嘗甘露味不覺攢眉蹙額似有萬分苦楚情形衆人咸不解其故及念至化子來則涙如雨下念不成聲突由臺上顚下飛步出門長領内星火炎炎向空直冐且走且脫狼狽異常衆人見之急襄同將偏衫撕脫而褲襠亦已燃著幾將光光者　至糜爛不堪衆人方驚駭間紳遽鼓掌而笑蓋適所贈之繡帕中以香灰裹一燒紅炭擊也次日擬備函請江寍府唐太守重辦後得某秀才出爲排解始免聽竹肉之聲 
[鹽業勸捐]  
　　者兩淮運憲丁碩甫都轉於月初傳集四所甲商諭話盖因鹺商素多急公好義之人首先倡捐報効巨欵而息借商欵亦以鹽務爲大宗是以諭令妥爲勸辦也 
[無賴成]  
　　蘇城護龍待樂橋左近有混名飯店阿桂者無賴也近因韓廉訪查禁流氓阿桂懼而逃避旋又在城外肇禍經長洲縣王大令訪聞飭差往　該差於十三日行經樂橋適阿桂在茶肆中走出一見該差飛步奔逃該差在後追赶未及數武卽被獲住想一經解案自當照例懲辦也 
 
 
 

Page 10

 
 
   
 
