# 1883 - 241 - 4903716

 

Page 1

 
 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧處訪求近已購得紙色光潔並無缺張脫卷以此照印不特字跡一律易以動目并可省許多抄寫工貲一俟股分招齊卽可開印現在已將書樣攺作直行紙張加寬字樣放大而股銀仍每股一百五十兩掃三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大觀五易寒暑怡藏事進呈　乙覽　賜名古今圖畵集成仍　命儒臣重加編校越十餘年未就雍正時復　詔虞山蔣文肅廷錫督在事諸臣成之凡爲目四十爲巷一萬爲冊五千二十爲函五百三十二上自歴象下至方與以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲已事隔百餘年剝蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設－處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三生完工每股取書一部本齋除照股外誓不多印－部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版口之大小悉照此原樣紙其字已校點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悞也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼 
[論台匪投誠]  
　　黃金滿之在台州台人義之以其能濟困扶危周卹貧乏如豪俠之所爲所居在山重水複之間外人不識路徑無由探取而金滿廣布心腹信息潛通官軍近作何狀必纎悉以告雖四面合圍行將坐斃山中歧路糽折彼已陰率徒黨夤夜他往以故官軍規勦三年而卒不能得也台屬鎗匪到處皆有刼掠搶奪之案不一而足然匪等恒嫁福於金滿而冐其名者一則以鑫滿之名久爲土人所震其所掠之財不私已有而又擇不義者而後取之該匪僞託其名則所到之處鄰隣必以不干己事聽其飽掠而去也差人以爲眞金滿也竊忖事主之被盜殆有爲金滿所不義者或於甚劫後與沾奠惠不無小補是以鄕人聽之而匪徒得售其術也一則官憲辦理盜案旣多且久亦覺其煩自有金滿而凡台屬之盜案皆可歸罪於金滿知事別緝匪徒故鎗匪深知官憲之意亦樂得冒託金滿以卸罪而免禍也金滿之聲名於是日盛金滿之罪案於是日多而其實闔台屬計之眞被金滿之害者無幾家也且其取富家之財不外硬借勒贖二端若明火聚眾毁鬥夤夜則并無此情狀也夫硬借勒贖原不得爲非擾害鄕民也顧與眞正刼盜者比恐其情舞刼盜之重也而金滿獨以一身負闔府羣盜之名以致控案山積幾無一紙不云金滿者則冒託者之所爲也且不惟冒託之所爲嘗聞台人言金滿好行其德與鄕人往來契洽久之各屬刼案匪皆冒名事主以金滿報官官坊捕之金滿率徒黨出所過之處恒以錢米供給或止宿其家治具欵留迨明日去金滿必屬其主人以搶刦告官慮金滿去後不肖之人以某家交通金滿首於官則其家受累故以此存案塞告者之口也統計各屬所控金滿刦案不下數百起其半僞託其半亦子虛烏有之事也當時郡尊以案牘纍纍止認金滿爲積匪巨惡而不知冒名揑報之情屢促緝拿而不得到案因而激成焚局殺官刦牢放犯之舉而浙東防軍亦從此久駐而卒無成功也前年夏秋之交僕適在杭台郡官報絡繹不絕如紅巾髪逆起事金田之緊急省中張皇調兵所有楚軍盡行遣往以爲金滿不過一土賊蠢悍之風闔郡皆然其結而刼掠不足爲怪台郡防管自同治初年至今未嘗一撤獲一金滿易如反手何必調遣大兵乎繼而訪諸台人始悉金滿所爲私心忖度以爲省中大憲如此辦理必至不能歇手而亦迄無成功盖金滿所踞之地利旣非官軍所可得而人心又莫不曲庇之卽使重賞購線盛兵合圍其何能濟然大憲鄭重其事似謂不獲金滿台郡必不能安以一省之兵力而殲此小醜終不至於無功亦惟靜觀其後而已乃不意勞師費餉于今三年守令之更調幾員備弁之戕傷幾員卒至聽其投誠責成於王孝亷以觀後效而曩者張皇調兵之意一旦　消瓦解由後觀前何其愼也夫收金滿於今日何如收之謚前年如曰搶局殺官刼監放犯情非重大不可輕縱然二三年來雖未與官軍對壘亦嘗於危險之際身率徒黨突圍而竄官軍之被其戕傷有不知幾何而都守千把之被刼而去慘殺毒磔以怏復仇之志者亦有數人矣此其罪豈不浮於搶局劫監者倍蓗也耶然則何爲不可撫於前年而轉聽投誠於今日哉嘗觀前年浙無奏稿於金滿之黨夤夜入城刼監放犯－事摺中大意亦止如尋常監犯越獄之案將管獄官革職拿問有獄官起叅勒緝並不實陳肇禍情形卽此一端可知爾時奏報亦未嘗張大其詞視金滿如起事之賊匪者然則何以蹉跎二三年而始於今日撫之也意者台人所言情形直至今日甫達上憲之聽故劉中丞特變計以處之耳 
[倫敦電報]  
　　○前報言法兵攻馬達加斯加之帶麥帶尾地方英國領事之參贊被法人所拘領事亦因憤而死送葬之英員均被法人拘留一節兹閱晉源報登有倫敦本月初八日發來電音言英國大臣云接到馬達加斯加來信言此事法國已有信來云可以善爲商議不煩用武也又云法國攻馬達加斯加之水師提督現因患病業將辭職矣 
[開路議罷]  
　　○前報載英法交界之海汊底擬開鐵路以通車道一節英人詢謀於衆有謂開之爲便者有言不宜開通者其說紛紛不一兹閱外國新聞帋知此事現詢於胡思禮元帥胡帥通盤籌算宣言於衆謂此路若開殊多可危之虛英國多佛海口三等之礮臺不足以阻禦法人核砲臺目下僅有兵二千極多止能屯兵三千人必須如法國之第一等砲臺方可抵禦然第一等砲臺需兵一萬四千則兵費亦甚不貲至商人所云將來倘有戰事可將此路燬壞或 
 
 

Page 2

 
 
用水灌入此說亦止屬空言盖至有事之秋欲壞此路必須商議斟酌議尚未成而敵兵已先至矣故前者各兵弁有言此路不宜開者實深獲我心目上兵弁之中樂於開此路者不過數人而商人中則多喜此路之開然彼等但爲生意利便起見而將來貽誤國是則見不及此抑知此路設爲他國所據則英國將俯首以聽不復能逞雄於海內矣且此路一開則後來將復開歧路漸至四通八達則法兵之來更爲易易英將何以禦之不如不開之爲愈也 
[創設公司]  
　　○前在越南查探紅河地利之法人流丕及彌難兩人兹據西貢西字報稱該兩人業將行抵河內擬紏集股分創一公司其總局卽設在河內地方惟該公司所爲何事則尚未悉其詳也 
[以紙爲船]  
　　○泰西之輪船己云奇矣乃有以紙爲質者則奇而又奇頃閱美國報據云紐約地方有人以紙製成輪船一艘長二十四尺闊五尺深三　其船身重　千磅船內容二十五人全船可裝貨三墩其紙係整塊捶成計厚二分有人離船四尺以手鎗轟擊並無損傷而且毫無痕跡船內機器有六匹馬力刻下機器亦將下船矣聞其初試之時係先以帋製成一盆亦厚二分內外不加髹漆置之水中閱八月取視全無浸損形跡因是推廣而成輪船是眞可謂人巧極而天工錯矣 
[軍信紀聞]  
　　○昨有人送到一書內言安法之戰法實屬被黑旗所挫惟法人諱莫如深凡旅居越南之人苟有信札哥回其信不準封口須先由海關看過如無言及戰事許卽投遞否則壓住不發故法軍之受創外人無得而知也近有人自保勝回香港謂六月初九日法兵與黑旂小戰各損一三十人不分勝負黑旂下戰書約於月內大戰法軍批定十七日共决雌雄不料十四日卽出馬隊百名是日黑旗馬隊未出略退後以避其鋒黑旂之軍師在山頂見難以取勝卽招動左右翼將法之馬隊圍住鏖戰三四點鐘之久計斃法兵約百名又新招之客兵三百名及進教者四百名約共八百餘名黑旗卽升起招降旗於是新招之客兵四百餘人盡倒戈投入黑旗黨黑旗以善言撫慰之謂如愿當兵者則給以口糧不愿當兵者酌給川資着卽回籍然是日黑旂亦傷百餘名也次日有法兵官七人扮成貿易中人欲入黑旂營探訪消息被黑旂察出竟割去其首級將　用火烤炙如燒猪然復將頭安上載以竹牌順水放歸法營其上寫明七只燒猪太瘦實不可口下次須換肥大者來方堪果腹也云云法軍見之正不知若何痛恨也安南兵在南定亦日夕與之小戰致法軍寢饋難安計自四月初四日黑旂劉軍初與法軍戰法兵死者約百餘名被擒者五六十名初九日劉軍又殺敗法軍法兵陣亡百餘名被俘五六十名十三日法兵弁死者四名被擒五道頭兵弁一名兵卒死傷者不計其數二十五日劉軍刼法營法兵又有死傷者新陞之五道頭兵弁亦死於亂軍中五月初六日劉軍在南定擊敗法軍法兵死者三百餘名被俘一百餘名五月二十九日劉軍又殺敗法兵沒於陣者約二千名左右六月初四日劉軍與法軍再戰法兵死者約六七百初九日兩軍開仗各有死傷約均二三十名十四日劉軍殺敗法軍計法人及越南人之充當法兵者共斃約八百餘名此皆黑旂與法軍交戰之情形也以上皆來信所述但本舘檢查香港中西各日報並無是說且黑旂與法軍大小交戰約已有十次法軍竟無一勝仗恐未必如是之懦弱况法兵之在河內者不过三千五白人今照此信算來則或死或擒已不止此數故未敢信以爲確姑爲照錄以符新聞之體例而已 
[求利失利]  
　　○六月十四日有客乘温州輪船至營口雇舢板船裝載行李登岸之時忽漏出洋鎗一桿倉皇失色疾奔而去舢板上人知爲私貨乃將客之行李運至家中盡行打開則每包有洋鎗一桿雜以草束後爲蓋平縣差役所聞將舢板上人鎖拘卡倫中旋又送至海關海關將洋鎗先公而罰舢板上人束錢六十吊以賞差役在差役固收漁人之利而舢板上人則求利而反失利矣 
[粵督起程]  
　　○聞兩廣督憲張振帥定於今日坐招商局之懷遠輪船赴粵云 
[工局議事]  
　　○本月初四日爲本埠英工部局議事之期有電氣類公司來收大馬路黃浦灘下海浦三處燈費銀八百七十五兩董事議得前因電燈初燃之時恐有不盡得法故地火仍然燃點今次電燈公司帳內未將地火之費扣丟故未便照付仍將原帳發還請其將地火燈費扣除再行核付又有地火公司來收西歴七月分燈資而七月中大馬路黃浦灘下海浦三處有半月未經點燈該公司亦未扣除故亦請其扣算後再行付結又有公平洋行聲稱閔行路及武昌路兩處地方爲電燈所不及照而地火亦隱而不燃居是地者殊形不便咸來控訴請爲查察局董乃筋地火公司將該兩處之燈依舊薰燃云又有招商局徐雨之觀察來信言虹口天堂路一帶宵小繁多乞丐盈路居者咸有失竊等事請飭總巡多派西捕至彼彈壓以安閭閻局董允之 
[初訊殺人放火案]  
　　○西門外羅家灣殺人故火一案黎邑尊自蘇回滬後飭人住英捕房請將車夫潘阿四解歸縣署前日晚堂親自研問而潘阿四供詞頃刻萬變層出不窮如前在英捕房所供已與在法捕房時不同在縣署所供又與在英捕房時不同且邑尊問一句潘則答一句不問則不答也詢其當時共見幾人入門初稱見兩人狀似兵勇惟黑暗之中看去未能了了種花園人先被砍倒後又砍大司務我卽避於後面河濵黎邑尊逐層研駁潘阿四則供語閃爍邑尊以其情節可疑飭役預備刑具而潘阿四仍無實供黎邑尊謂如係强盜打刼河以祗殺大司務一人且汝親見稱花園人被砍倒地何以至今未見屍身據汝所供前後予盾顯有同謀情節何不直說潘阿四仍不肯認自前晚六點餘鐘訊案直至夜分始行退堂仍飭管押候訊 
[發落難民]  
　　○皖省難民汪炳南等江西難民潘正榮等均經先後解縣十二日午後四點鐘黎邑尊升坐二堂先詰潘正榮據供與弟正心從江西來共有一百八十餘人分道而行與法華滋事之難民不相干涉我等由大塲鎭來滬買物邑尊問洋元珠圈等物究從何來答稱洋元係在鄕時變產所得珠圈係媳婦之物媳婦已在途病故邑尊又將潘正榮之洋令王少友閱看果是爾主人之原贓否王稱主人處之洋係陸續收下　圖印未能一色且洋圖印一色非主人原贓邑尊着將　正榮暫押候查又訊法華西鄕徐家宅滋事之案據原告王少友稱王徐家司帳主人年幼不能上堂該難民等到宅先索柴米婦女上樓避之失去金戒指只被搶衣服首飾約値錢二百千光景故鳴保送案據難民汪炳南稱從　江　遷一路行來到徐家宅求給米五斗錢五百文主人已允後聞櫃內失錢因此爭競徐姓卽喚地保詎地保不善調停反誣我等爲盜鳴　　衆幾致釀事我等有路照請騐邑尊見路照載有三百數址人隨喚該圖地保到案申斥據北十二圖地保沈又成禀稱小的閱信前去伊等　經搶物當時卽呼鄕人拘解縣署汪炳南稱本來無事皆係該地保　諳事務所致我等被鄕人砍傷二十餘人今特抬騐邑尊將受傷人騐過　以爾等不可生事現於南門外搭蓋廠房由善堂給發口糧以便爾等棲止然亦不可久留亟宜設法回籍 
[會訉撞船案]  
　　○撞沉小艇一節迭經列報昨據船戶楊德寶投案申訴并稱當夜七點半鐘時除船被撞沈値價銀百餘兩外尚有所裝黃　八十担悉數落水我孫楊茂之尸身業已撈獲棺殮現已訪明救我者礁關快船上之老大周桂生周亦目覩我船被互益輪船撞沉今已邀同投案作爲見証周供當夜天色昏黑我船離楊船上餘丈確見互益輪船撞沉楊船人均落水司副領事謂爾旣言天色昏暗何由知輪船名互益周稱我等在浦江駕船常見互益小輪船往返吳淞口故能認明陳太守問周曰現由楊德寶指拘之沈祥發是互益輪船之老大否周答稱與 
 
 

Page 3

 
 
沈確不相識沈仍執前詞并稱楊串周到案爲見証旋據駁船公司之洋人復了稱我之互益輪船並未撞沈楊船然輪船上除用沈祥發爲老大外尚有華人三我今均帶案請訊楊桂林供本邑人在船司機器當夜從吳淞回埠時我在前艙內經管機器艙內本有水管氣同其聲甚遠如有碰擅情事把舵之老大應鳴鐘爲號我可出警察看然當夜並未鳴鐘可看問當時行船遲快如何楊桂林答稱當時氣筒放八十磅龍頭開半个一點鐘行四十里船不甚快司君又問輪船拖帶別船否答稱並未拖帶別船張桂堂供本邑人管後艙機器餘供與楊同顧阿和僕在船爲水手兼爲廚司當夜在後艙內劈柴燒飯確不見撞船之事惟老大沈祥發把舵司君謂楊德寶所控撞船一節殊難憑信陳太守謂何謂無憑周桂生豈非見証司者又謂亙益係駁船公司之船必欲涉訟應歸英按察司訊理太守然之飭議同楊投英按察司呈訴沈祥發着覓保候訊 
[思患預防]  
　　○閘大橋北首旗昌繅絲棧西人聞羅家灣殺人放火及靜安寺難民滋擾等事頗有戒心前日致函於平捕頭請泒中西捕各一名在該棧前後左右巡邏以資防禦捕頭卽派捕往查並覆稱此處已在租界之外必須函請領事照會道憲方可施行否則恐有窒礙耳 
[押犯猝斃]  
　　○寍波鄞縣人李阿生屢犯竊案六月初四日復因打架判押虹口捕房三月昨日早膳後李在押患痧身死捕頭傳知三圖地保該保查得死者並無親友在滬或報縣請騐或報堂棺殮尚未議定也 
[紅船案結]  
　　○前月二十三日本報列訊結紅船一案嗣經謝刺史覆訊查得紅船巡役實有索賄賣放情事而關道憲邵觀察亦已訪明遂飭謝刺史嚴辦將紅船巡役趙正趙鞠仁潘明及混名陶陶者四人各予笞責六十板枷號一月發關前示衆此案遂結道憲復訪得有所謂大倉者亦有行夥串合簽役家丁舞斃等情遂將前泒之人撤回叧派妥人經理惟肇事之行夥簽役等未經關上禀請究辦略爲申斥云 
[英界公堂瑣案]  
　　○開謙益客棧之粵人陳海雲稱有某旗婦由廣東乘福山輪船順道來滬於初八日暫住我棧初十夜由我棧中茶房鄭阿寶同去看戲鄭先回棧及旗婦回來則房門之鎖已被人扭落檢點物件失去首飾箱一只內皆金銀珠翠各首飾開單呈閱因將可疑之鄭阿寶交捕送案鄭阿寶堅不認竊并稱棧中茶房共有五人包探陸子雲稱曾到該棧查問見鄭阿寶與茶房吳錦長傾耳密語殊爲可疑爲令吳錦長投案吳供無串竊情事陳太守飭將鄭阿寶管押着棧主陳海雲趕查確據以憑究追否則着爾賠償○一百三十八號華捕稱被縫工王阿二透支工洋一元零屢索無着昨日伊將我家小孩手上銀鐲捋去一只當時搜出原贓扭至捕房王供被華捕積欠縫衣工資四千零二十文屢索無着昨在茶館索欠詎被誣指竊鐲伏乞明察司副領事問該捕何以知王姓竊鐲答稱我見孩手無鐲查問有人言錦山見王曾來過是以疑王司君着邀錦山到案該捕答稱錦山不過見王拉孩之手未見捋鐲王又稱昨在茶館相逢並未到伊家司君問王被欠工資有帳否答稱有帳司君商之陳太守飭差同王取帳呈黨再行覆訊○高麗人高亨謙稱同金錫裕等販參來灑寓寨來棧有津人龎其甫來言伊在六馬路開中西醫院兼兌丸藥欲購我參我隨交參一簍共重七十二斤當退三十斤祗購四十二斤共價洋二百八十元屢索無着情近欺騙求請提究陳大守卽提龎其甫於昨晨庭訊高申訴前因龎亦禀稱高之友金姓在我友張貴山處戒烟言及高有參欲換我烟灰當交來四十二斤退去三十斤祗存十二斤曾言每斤一元四角共値洋十六元零盖皆霉爛之參及參鬚也詎高金等同棧主周復明乘坐馬車徜徉妓院以致虧空由同圖詐陳太守飭將龎其甫管押着招張貴山投質候斷○捕解爭毆之許阿林氯士祿請訊許供帮殷做木作因患病透支工洋二三元昨殷定要我還洋用麻繩綁我殷供被許取工錢三十餘千文私遁今得尋見並未綁伊司副領事謂殷不應擅用麻繩綁許請陳太守飭將仇管押着許明白具訴殷極口呼寃太守着具禀候核 
[法界公堂瑣案]  
　　○昨晨翁太守臨法捕房時據原告婉少餘稱杭州人寓居滬城內三牌樓岳家前日偶遇友人邀至法馬路益泰烟館見對面烟榻先有三人素不相識及我將紡綢衫脫掛衣釘對面忽來一人口稱有事往某處一行乞借紡綢衫一穿我欲起身追趕藝已不及卽報明捕房捕房謂須將本人扭交方可辦理因將其同榻之人交案請究旋據蔡阿元供向作酒店生意此事非我所爲實係周三與方桂福所爲紡綢衫已被彼等質押於公和店得錢五百文並未分用錢文周三現在後新街客寓中太守着將蔡阿元管押待獲到周三等人再訊○原告姚春華稱向做糕團生意有餘屋租與許長生居住四月間許與我夥徐姓因借錢不遂幾至爭閙昨日伊等又相爭閙我復喝阻許長生竟將小刀劈我急用手奪下以致右手受傷甚重翁太守詰之許長生據供作小生意昨日正在削藉姚來搶刀致伊手受傷我之右手亦有傷痕太守謂借錢不遂何預姚事削藉之時爾不逞凶伊手斷不被砍着將許長生暫押飭法包探帶仝兩造至仁濟醫院看視傷勢再爲核辦 
[蘇州電報局勸助山東賑捐書]  
　　○謹啓者昨接滬局同人公函以疉接嚴佑之助教書歴述鄒魯水災情形業已合墊萬金趕速滙解并囑廣爲集募寓滬彚解等因夫以青齊當畿輔衝衢泰岱實中原雄鎭我聞在昔曾表東海之雄亦越於今攺𨽻北方之鄙廼者河決宣房民居澤國拍天巨浪哀哀鴻鴈之聲徹夜秋風閣閣蝦蟆之語嗟誅茅其安託亦觀秫兮無成命若游絲身蔡一髪興言及此能弗凄其伏以南中義聞仁聲久已寰温名滿晉饑豫賑初無畛域途分誼旣曲盡解推心固可質衾影是以持乞米之帖將進趦趄草告糴之文欲言囁嚅然而春秋重卹麟之義大易卜餘慶之垂雖曰竭忠盡歡爲君子所深戒究之仁漿義粟皆仁者之殊施况乎人心向善大道好還比者江浙歲榖屢登雨暘時若非其明騐聊竊願遐邇善人慈悲菩薩宏已溺已饑之願鼓再接再厲之機或以多爲貴解鶴背之腰纏或以少許勝資狐察之腋集語云救災如救火尚祈速發婆心勿曰救近不救遠馴致遽灰善念敝寓雨鐵無持點金乏術惟抱聚沙之願以効運甓之勤拜賜鴻貺實與災黎共之臨書禱切不盡欲宣 
　　蘇電局同人桃塢舊寓拜上 
 
 

Page 4

 
 
[浙省撫轅抄]  
　　○七月初七日署餘杭典史吳俊禀　藩司委署　咨補遂昌典史余寅禀謝調補　曁典史並請金華措資假　驛丞劉序禀知梟委上四叚差　○初八日王瑣成禀知𣳻委發審差　試用怖　經歴潘文豹禀知𣳻委上二段保甲差　縣丞陳誥禀知粮道委催海寧石門桐鄕漕項差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[嚴禁窩盜示]  
　　○宜昌府周爲剴切出示曉諭事照得宜郡地當孔道水陸交衝往來行旅莫辯良莠所有城廂內外現已舉行保甲業經東湖縣妥議章程挨戶編查其有客棧客寓酒肆烟館以及𤲅觀寺院凡住宿客商之所不一而足雖飭令設立簿籍按日將住來客商姓名籍貫及因何事至何處各來歴分別登簿以備隨時調核立法原極周密果能實力奉行則奸宄無從托足第事難圖始誠恐無知小民或視爲乏常或議爲煩擾並不認眞船詰轉致奸匪溷迹設經查獲拿案不免罪及窩藏卽如本年三月內省城教匪王天啓等潛匿紅墻巷王福興空寓並梳粧台尼𤲅後經常獲將該容留房主均已明正典刑　國法難逃爾小民宜常存戒懼近聞該匪餘夥竟匿沿江一帶地方迭奉覆檄飭拿在案此時編聨保甲清查戶口爲緝捕外匪第一要務除札飭該委員等輪流𥡳查外合行出示曉諭爲此示仰闔郡客棧客寓以及酒肆烟館𤲅觀寺院諸色人等知悉嗣後爾等如遇住宿客商務宜查問詳細按日登簿尚有一住數日形迹可疑卽須通知舖長密禀委員如果來歴不明隨卽查拿送案至於酒肆烟館夜間不准住客此係爲遏匪縱安地方起見棧房主等勿得視爲具文設或不服委員𥡳查一經訪聞指禀定卽嚴懲究辦本府言出法隨爾軍民人等愼勿自貽伊戚凛之愼之毋違特示 
[閱報中所選緑牡丹時或以律勝或以詞勝幾乎無美不具讀之忍俊不禁輙賦七律四章錄請海上諸君子郢玫又小兒輩各呈二律雖遺辭不免吞剝而意尚可取亦附錄正]  
　　○香國新開碧玉堂漫誇紫后與黃王繁華陡變清虛府慘緑俄登寓貴塲𡚱子整冠添曉翠媫妤研黛試晨粧宮袍色本如春草况染青蓮翰墨香　歐家晚出始知名尚恨盧陵未著評玉殿曉來天水碧瑤臺月下露華清苞含似鈿開還合花大如　掬易盈絕色動人無過此半如有意半無情　青帝當王色尚殊玉樓舖滿緑氈毺翠翹隱步加端重清氣爲文盔麗都擁髻靜憐紅雨閙豐肌華似碧雲腴買栽莫惜中人賦論價還當十斛珠　咏春宜賦緑春詞萬翠攢頭重壓枝嬌倩尤宜棚覆護　欒奚待葉扶持盛時君相多青眼舊族樓臺擅浄姿處貴計惟清第一栽培好令子孫知秀水汪守愚虎奚肅稿 
[緑牡丹]  
　　○靚粧益覺麗而端卉服蔥瓏藥佩珊羣玉山頭矜獨翠太青樓畔舞雙鸞正於緑野園林稱那見青年富貴難似笑吳娘梳髻嫩高鬟特地作螺盤　鼠姑忽作鸚哥色始信丹青變化神藍澗月明金谷夜碧城霞浣玉樓春婉黃欲覓忘年友慘緑方爲末座人唐苑竊聞工剪綵假形綃　恐非眞 
　　秀水汪坪待定草 
[緑牡丹]  
　　○爲色端宜作靚粧翠樓深處挹天香緑章新錫花封大青帝方乘木德王汝豈小家劉碧玉是眞末座杜黃裳相看自厭吟衫舊未稱春風得意塲　張錦爲棚竹作欄扶持况有葉檀欒層樓四匝皆珠翠傍砌雙棲稱碧鸞莫倚銀青誇富責轉令金紫笑清寒玉樓春色濃于酒於我浮雲渺不干 
　　秀水汪圻未是草 
[贈小樓主人]  
　　○頭銜酒國號將軍况復雄詩更畏君自笑飛蠅叨驥尾爭看獨鶴立鷄羣訂交一世情盟水下筆千言響遏雲好向睛窻頻展玩香分班馬得濃薰 
　　漁村散人禮南氏拜稿 
[客有自黔中來者談林貞伯中承善政走筆誌之爲黔中生靈賀]  
　　○舊作黔中吏深識黔中苦兵燹念餘年瘡痍猶痛楚民尚多艱食官亦空甑釜迅雷疾風後宜繼和甘雨賢哉林中丞愷悌儼慈母不示赫赫威總化以爲轉爲　國培元氣軍民同撫乳有苗亦知恩化作羽干舞冬日眞可愛　皇仁被邊土我本退院僧聞之誌欣喜旣爲斯民賀得賢謝　聖主 
　　滄浪釣叟甫草 
 
 

Page 12

 
 
[京報第五百零六號]  
[光緒九年七月初三日京報全錄]  
　　宮門抄○上諭兩首錄前○發抄　旨五道○侍郎游等　奏爲遵　旨截留漕糧撫恤並請援案給獎摺○又　奏爲欽奉　諭旨日期片○又　奏隨員已赴新任片○滇撫涂　奏調署州縣片○江督左　奏請補都司摺○漕督楊　奏委署道篆片○又　奏請展緩　軍政夾片○七月初三日禮部宗人府欽天監正紅旗値日禮部引　見四十八名兵部七名○河南巡撫鹿傳霖論　訓○莫爾粮城副都統恩合假滿請　安並請　訓○肅王伯王寶中堂各請假十日○克王燦公各請假十五日○嵩山續假十日○召見軍機　鹿傳霖　恩合○發抄　劉秉璋奏解淮軍月餉奉　旨知道了欽此○又解北洋經費奉　旨知道了欽此○林肇元奏儘先令張偉堂試署青谿令奉　旨吏部議奏欽此○又武職廉俸抵捐第十三夘請獎奉　旨戶部核議具奏欽此○又獨山州三脚𡉫州同缺請飭部揀補奉　旨吏部知道欽此　○○察看山東黃河倉場侍郎臣游百川山東巡撫臣陳士杰跪　奏爲遵　旨截留江北漕糧撫恤災黎並陳勸捐接濟情形恭摺仰祈　聖鑒事竊臣於六月十一日欽奉初八日　上諭此次山東歴城等處黃河漫溢被災甚重前經降旨諭令該撫寬籌賑項分別撫恤災黎困苦情形朝廷時深厪系着陳士杰查明江北漕船如尚在東境卽截留漕糧五萬石以資賬濟督飭屬員核實散放如已出東境並着另行籌畫辦理迅卽奏聞等因欽此仰見　聖主軫念民生無微不至跪聆之下欽感莫名當查江北漕船前於渡黃入運後據報在臨清州停泊候汎隨卽札查該地方官及江安糧道如未出境作速駛回黃河至距省十二里之樂口鎭交卸以便就近分撥散放茲據該道張富年等禀覆船隻尚在臨清因汶衛水勢高下懸殊未能過壩現己遵　旨截留卽日折回該道並自捐銀五百兩以助賑撫等情臣等伏查此次被災難民均經散放錢米乾糧以濟一時之急一面委員確查戶口籌議加賑擬由藩糧二庫所提擇要興修項下撥出銀三萬兩以資應用已於本月初八日附片具陳在案今蒙　聖恩撥給南漕五萬石又得寬爲撫恤臣等宣布　皇仁士民同聲感戴至於泣下查歴城齊東二縣被淹最重齋河長清利津次之其漫水經行徒駭河滔滔不絕近日雖已稍落而時當大汛消長靡常决口處所尚難取土施工徒駭河河身本不甚寬下游復多淤墊現因水勢過大暢洩無從以致惠民濵州沿河各庄亦遭漫溢又章邱縣受上游各處灌注之水田地間有被淹齋東船家道决口水勢下注並波及鄒平長山高苑博興等縣據各該地方官禀報察核情形以惠民濵州二處爲重章邱交之鄒平等縣又次之臣等又經撥惠民濵州銀各二千兩章邱縣銀一千二百兩委員解往備賑所有各屬漫决之處均分遣弁勇飭令協同地方官赶緊堵築查勘民情妥議禀辦統俟漕米運到核定應賑戶口及錢米數目卽行普放一次督飭賑撫局司道各員核實辦理以仰副　聖主　垂念災黎至意惟臣等猶有慮者各災區秋收已屬無望所得賑濟不過暫顧目前秋冬爲日甚長尚虞飢寒交迫雖將來興辦河工可藉以工代賑而老弱男女猶宜隨時撫恤庶免仍爲餓殍惟　國家欵有常經深恐雖乎爲繼且汎期正遠此外各屬以後有無被淹尚難逆料臣等再四籌商惟有設法勸捐以助　帑項之不足查上年至令官紳所捐賑欵已約十餘萬兩現雖由臣等倡率司道以下各員量力捐助但災區甚廣尚虞杯水車薪難資補救撥卽函告各省廣爲捐助以期集腋成裘源源接濟所捐銀兩可否援照直𨽻捐賬章程給予　封典虛銜以示獎勵而廣招徠出自　逾格鴻恩除飭印委各員赶緊查明戶口定期開放並將辦理情形隨時另行奏報外所有遵　旨截留南漕並勸捐接濟擬請援案結獎緣由謹合詞恭摺具奏伏乞　皇太后　皇上聖鑒訓示謹奏奉　旨已錄　○○游百川等片　再正在繕摺間接准部咨六月十三日奉　上諭此次山東歴城等處黃河漫溢被災甚重等因欽此並准戶部咨會奉請將本省備賑米石及奉天運東米糧一併裁免厘稅等因仰見　聖主軫念民生有加無已之至意在廷臣工亦爲多方籌畫臣等任事此邦俱有專責目擊鴻嗷遍野補救無方致勞深宮　宵旺　厪懷臣等感激之餘彌深惶悚惟有懔遵　諭旨督飭印委各員核實散放不使胥吏稱有侵蝕俾遐邇災黎羣霑　聖澤以慰　宸衷除赶緊飭查戶口核定應賑數目錢米兼施隨時再行奏報外所有欽奉　諭旨日期謹附片陳明伏乞　聖鑒謹　奏軍機大臣奉　旨知道了欽此　○○游百川片　再直𨽻候補知府朱采上年十二月奉　旨交臣百川差遣委用到東之後隨臣至銅瓦廂察看上游旋委查勘小清河嗣於五月十二日奉　旨簡放山西汾州府知府該員並無經手未完事件現已據禀請赴新任理合附片陳明伏乞　聖鑒謹　奏軍機大臣奉　旨知道了欽此　○○杜瑞聨片　再署鎭雄州事保山縣知縣劉雲章現據報丁臺除另疏具　題開缺所遺鎭雄州署缺應卽委員先行接署查有昆陽州知州吳裕昆勤幹有爲堪以調署遞遺昆陽州知州缺查有宜良縣知縣梁章冕辦事老練堪以調署又新興州知州鄧榮恩據報丁憂現已另疏具　題開缺所遺選缺聲明按咨留章程係弟二缺留外請補應卽委員先行署理查有現署富民縣知縣事晉寍州知州舒運昌心細才明堪以調署遞遺富民縣知縣查有補用知縣鄒國祺氣度安詳堪以署理據藩𣳻兩司查明吳裕昆梁章冕舒運昌各任內均無三叅限滿將屇四叅之案先後會詳前來除分檄飭遵外謹會同署雲貴總督臣岑毓英附片具　奏伏乞　聖鑒謹　奏軍機大臣奉　旨知道了欽此　○○太子少保大學士兩江總督二等恪靖侯加一等輕車都尉臣左宗棠跪　奏爲揀員請補陸路都司員缺恭摺仰祈　聖鑒事竊泰州營都司鮑瑞　勒休遺缺接准部咨係陸路題補第一缺輪用儘先人員行令揀員請補等因臣查是缺都司駐札泰州城內有倉獄錢糧城守之責該處向係產鹽之區塲灶環繞素爲梟匪出沒之藪現當整頓蹉務督率巡防嚴緝私匪在在均關緊要且係新改移駐之缺尤須精明勤謹熟賠營伍之員方期勝任臣於通省儘先人員內逐加遴選查有遊擊銜儘先都司提標左營實缺千總現署是缺都司彭楚明年四十二歲湖南保靖縣人由軍功轉戰兩湖江西安徽等省攻剿髪捻迭著戰績薦保藍翎都司銜儘先守備於克復金陵省城案內經前督臣曾國藩奏保同治三年八月二十一日內閣奉　上諭都司銜儘先守備彭楚明着免補守備以都司儘先補用並加遊擊銜欽此嗣經前督臣曾國藩奏請以原官留於兩江儘先補用奉　旨允准八年委署提標前營左哨千總十二年借補提標左營左哨千總十三年十一月內接受千總札付光緒三年委署左營守備本年二月內經臣委署是缺都司於各任內均能辦理裕如上屇兩次查閱營伍案內前督臣曾國藩沈葆楨等均以該員才堪造就先後存記酌拔該員久經戰陣才具明晰且久任緑營深明營務於操防婦緝尚爲得力以之請補是缺洵堪勝任惟所保儘先都司名次稍後與列微有不符第人地實在相需例得聲明奏請謹按部册儘先都司名次在該員之前者五十三員未便遷就請補緣由繕具清單恭呈　御覽合無仰懇　天恩俯念員缺緊要　准以遊擊銜儘先都司彭楚明補授泰州營陸各都司員缺實於營伍地方均有裨益如蒙　兪允俟部覆至日給咨送部引　見恭候　欽定除飭取覆歴咨部查核外謹會同江南提督臣李朝斌恭摺具陳伏乞　皇太后　皇上聖鑒訓示謹　奏軍機大臣奉　旨兵部議奏單併發欽此　○○楊昌濬片　再據徐州道程康熙呈報署徐州府同知于贊於先緒九年五月初三日病故臣會同兩江總督臣左宗棠查有南河儘先補用同知程清　熟悉修防堪以署理除貪檄飭委外理合附片陳明伏乞　聖鑒謹　奏軍機大臣奉　旨知道了欽此　○○楊昌濬片　再光緒八年分武職　軍政經前漕臣慶裕題請展至九年四月舉行嗣因交卸在韶未及查辦復經奏明移交到臣伏查營衛軍政　鉅興修關必須考核精詳秉公黜陟而衛所守千遠在各省尤當隨時隨事留心體察方足以別賢否而示勸遺臣到任未久於所屬武職旣未專知於例亦不應出考合無仰懇　天恩俯准展至本年十月內舉行俾得詳愼查辦之處理合附片具陳伏乞　聖鑒訓示謹　奏軍機大臣奉　旨着照所請兵部知道欽此 
 
