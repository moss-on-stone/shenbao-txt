# 1904 - 96 - 4911125

 

Page 1

 
 
[敬募山東急振] [  申報館協振所啓]  
　　去夏山左利津縣南岸漫决被災極重上游費縣平陰范縣東阿等處臨黄民埝衝漫無存隄内各村莊淹斃人口漂沒資糧不知凡幾此外東平州被淹四五百村烟臺亦大水傷人不可勝數哀鴻千百萬呼號於洪流巨浸中一飽難謀情殊可憫邇更北風凛冽飢寒交迫身命尤難倖全勢必弱者溝壑喪身强者干戈盜弄言念及此可爲寒心所望四方好善君子顧全大局慨解囊金庶敝所得免爲善不終而垂盡飢黎藉得出水火而登袵席救人救澈古有名言迫切哀求諸維德鑒 
[重印大字康熙字典出售] [  圖書集成局啓]  
　　康熙字典一書爲者求字音字善者不可不備之善本惜木版卷帙繁重不便携帶石印字跡過小又費目力閲者憾焉兹本局特將前已鑄就之鉛版重印校讎縝密髮憾無潰每部定價碼洋三元卽日出售賜顧者請向申報館申昌書室購取可也此佈 
[閱明季稗史感而書其後]  
　　嗚呼吾閱明季稗史一書而不禁悁悁以悲也夫明祖得天下之正三代以來惟漢高足與伯仲定鼎之日所頒規制頗井井有條迨成祖移都燕京大略雄才足以駕馭一切後之嗣位者雖瑕瑜互見而亦無甚暴虐之行迄乎懷宗享國祇十七年而勤儉精明亦迥殊陳隋諸君之肆行淫虐然卒國亡家破宗社爲墟論者咸歸咎於門户之紛爭奸璫之恣横藩鎭之囂張夫　數者誠足爲亡國之兆然斯民爲國家根本所繋民之原氣不致甚傷國之根基亦未致遽拔今爲推原禍始約有二端　曰撫宼叨之流宼始於陜西蓋因陜省連年饑饉民無所得食從宼者日衆其始固易翦除也楊鶴爲三邊總制欲撫安之旣撫復叛鶴逮謫戍洪承疇爲陜撫勦之甚力宼因渡河人晉晉撫許鼎臣不能禦宼復猖獗遂至河南四川蹂躪彌廣朝廷以陳奇瑜爲總督再主撫而宼燄又張朝議下奇瑜於獄而用洪承疇總制陜豫楚蜀副以盧象昇孫傳廷三人均以善戰名宼因稍却旣而邊事日棘召三公入援楊嗣昌因疏薦熊文燦爲總督文燦向在閩中幸以撫鄭芝龍得功遂謂宼必可撫特招張獻忠降之處於鄖襄肆其凶悍日侮居民熊每仲宼而抑民獻忠旋颺去其勢益張熊旣被逮而流宼駸駸乎不可復制小民遂無復寍歳矣此議撫之足以誤國者一也一曰重斂明祖初定天下怒蘇松之民爲元末劇宼張士誠等監守因之特加重賦然此外各省賦則並無增加也至其季年楊嗣昌既舉熊文燦爲總督議大發兵勦賊而户部苦於無餉於是嗣昌建議每條銀一兩加銀三分名因糧納餉共加賦二百萬兩以濟軍需詔書有暫累吾民一年除此心腹大　　　　廷特設一少司農專理其事有上　爭者　被處分夫果以民間　　用以剿宼猶可言也然考當時此　　定應撫張國維浙撫熊奮渭均相訂　徴二年已與詔書之語不合且合江南十府二十餘萬金盡人私槖故從來應撫之富以國維爲第一此外之假公濟私藉以肥其身家者亦不一而足於餉項毫無裨益而民間已賣妻鬻子申訴無門此重斂之誤國者又一也夫籌餉本期剿宼剿宼本思衛民乃税餉旣已加增徒飽貪人之私囊於時事毫無所補至是而民情愈困而匪勢愈張卒之内憂外患迭起環生而明社遂以不屋推原禍始非廟堂諸臣之咎而誰咎哉昔人論讀史之法謂宜取其時代最近者蓋以事變相類而殷鑒不遠也語曰前事之不忘後事之師子故取明季稗政之最重者論而列之俾當事諸公引爲前車之鑒至此外書中諸語或不無有觸忤我朝之處則以書皆存於明季遺逸措詞未免過偏幸遇本朝聖度寛宏毫無禁忌吾人斷章取義固不妨借勝國之遺聞爲興朝之龜鑑也若夫今之自命維新者流因是書有嘉定屠城記楊州十日記等書借此以煽惑人心藉國叛逆則其居心險詐實非本朝臣子所忍言讀者幸弗爲其所惑而自蹈於犯具和亂之徒也 
[俄拒調人]  
　　奥京維也納來電云邇者俄國陸軍極力赴亞東備戰歐洲某國駐俄星使願以調人自任向外務大臣拉磨司獨爾夫伯爵婉轉陳詞請仍與日本玉帛言歡免致兵聨禍結伯爵答以我俄爲自保國威起見必在亞洲陸上决一死戰俾勝負之勢顯分目前如欲居中調停無論意見如何本爵尙難覆答也 
[俄編義勇]  
　　旅順口俄文關東報云頃得海參崴來電悉近有已解組之武職大員氣誇夫晤愛司及馬席諾夫商之俄華銀行總理馬司林尼誇夫及希木尼希伯爵招集義勇編爲馬上偵探隊隷砲臺統將麾下軍械馬匹糗糧一律自行置備凡文官及上等紳士律師商人大有敵愾同仇之志合計不下二百餘人 
[俄艇東來]  
　　日本大坂某日報云俄國政府近又以海底潛行之水雷艇五艘由西伯利亞鐵路送赴亞東并於旅順建築極大船塢限八閱月告成 
[俄人製艦]  
　　日本大阪某日報云前者俄國艦隊還自黄海適逢各國皆宣言中立局外因寄泊夙敦睦誼之希臘國所轄海濱静候本國新派艦隊東來在地中海會合然後駛赴印度及中國各處海洋窺其行藏似注意於鯨秃華矮　及亨捕爾㕶與夫卡其伊夫三處帶有運船二十號何論駛至何地皆有人承辦船中所用之煤此說若眞則敵人當陡增艦隊之勢力矣又聞艦隊中戰船啞司拉皮耶壓水力一萬二千六百七十四墩馬力一萬四千五百匹速率一下鐘十八海里載有十二寸口徑砲四尊六寸口徑砲十二尊小砲四十七尊魚雷筒四具鋼甲厚九寸半一千八百九十八年製自　彼得羅堡至一千九百年竣工戰艦矮列幾生獨爾第三壓水力三千六百墩馬力一萬六千匹速率一下鐘十八海里載其有十二寸徑口砲六尊六寸口徑砲十二尊小砲四十六尊魚雷筒六具鋼甲厚九寸一千九百零一年製自聖彼得羅堡戰艦薄洛其諾及啞烏列而式與矮列幾生獨爾第三相同製自一千九百零二年戰艦苦尼矮是斯烏拔洛夫壓水力一萬三千五百十六墩其他與以上諸艦相同於一千九百零二年竣工其中啞司拉皮耶一艦人皆知其擬與矮列幾生獨爾第三由本國啓行惟因機器之力不充尙在鳩工葺治此外三艘甫於去年在聖彼得 
 
 

Page 2

 
 
羅堡船塢試行目下方迅速添修零件大約西歷五月内可鼓浪東行屈計新戰艦六艘一律告成卽可用以禦外侮而在中國海面爭回日人控制之權矣 
[俄兵多病]  
　　日本大阪某日報登羅馬來信云有人由俄國舊京木司科報稱俄兵之調赴亞東各處者備極艱難每當火車暫停兵士必取雪以療熱病蓋以若輩多患傷寒重症一或不愼輒致斃於車中也目下官吏方懸金招募醫師及侍疾婦女儘有富貴人家閨媛願爲兵士服役迅速俶装東者行所苦平時技術未精至此咸昕宵練習并聞旅順全地痘疫大作較之日本海軍攻撃死者更十倍之多官斯士者咸悲從中來悉心準備醫療云 
[俄兵苦寒]  
　　日本大阪某日報登俄國舊京木司科訪事人司騰逹來信云貝加爾湖一帶奇寒凛冽雪地冰天髮侖法寒暑針低至冰點下五十一度峭風來自湖之北方相距六百西里處兵士瑟縮悲慘幾不忍言輜重兵轉運軍糧尤苦無能爲役不得已由距木司料四千西里之伊爾苦司苦省借用美利堅式載貨大車藉收飛芻輓粟之效又以先時未經準備一切皆不甚精良鐵路上載客火車四圍護以氈條車中備有小煖爐以禦冷氣每車載兵士三十人途中須歷一禮拜窮苦窘迫幾不聊生當火車過貝加爾湖時深恐陷於冰窟歷經試騐始敢遄行及抵哈爾賓方有生全之望然又須馳赴戰塲矣 
[俄糧難運]  
　　日本竹敷來電云俄兵之駐守高麗會寗鏡城間者欲由陸路轉運軍糧頗非易因由海參威將食物運上駁船護以停泊港口之艦隊航海赴三韓 
[俄撤米旗]  
　　天津來電云寄居營口之美國人租賃華民房屋高揭美旗俄國官吏見之立卽將旗撤去恐俄美二國不得免於口舌相爭矣 
[俄平市價]  
　　日本大坂某日報云旅順一埠自日人與俄開戰以來糧食不敷市價非當昻貴近由俄國砲臺統帥司鐵之息夫編列物價表揭諸閙市之中羅羅清疎有條不紊諭以如有高擡市價或以僞物欺人者嚴爲之懲無稍寛貸 
[日賃商船]  
　　日本大阪某日報登東京來電云我日自與俄人開戰以來常苦輪船不足於用凡商人之以航海爲業者爭先賃自外邦首由郵船公司及大阪商船公司向某國賃定五十餘艘約共載重十一二萬墩往來各處通商最要之區俾商業與未開戰以前無異惟北海道所産鯡魚及北陸道所産米榖無船轉運愈積愈多先是各船運費奇昻較前加至二倍目下賃物甚少水脚亦逐漸從廉矣聞遞信省管船局員擬親歷各地方訪查貨物轉運形景定於東歷四月四日馳赴北陸地方 
[電述藏事]  
　　英京倫敦來電云西歷四月一號路透電局得訪事人由鐵尼拿所發電報略謂西藏人近忽商諸英國請將使臣撤回駐藏武員陽拔哈司排獨不從兩次揮兵攻撃西藏人欋紛紛遁入山中有頑固藏民五六十人據守唔爾地方會同唔爾卡司馬步兵竭力與英人鏖戰 
[口門已塞]  
　　烟臺來電云俄國遞信船他伊磨司前赴旅順口外偵察情形西歷四月一號鼓浪而回齎有俄員哈伊門文牘内開此次日人堵塞旅順口已告成功目下惟逐水雷艦尙可出入口門餘皆不克往來利便矣 
[行船須知]  
　　天津來電云西歷三月二十九號俄國海軍總統出示曉諭大旨謂無論輪船帆船日間須於檣上高揭國旗夜則代以燈火方准駛入交戰之處否則弗問何國之船皆照敵人看待立卽發砲撃之 
[宣明中立]  
　　頭品頂戴江西等處承宣布政使司布政使額特赫恩巴圖魯周二品頂戴江西等處提刑按察使司按察使總理驛務陳江西派辦政事處爲出示曉諭事光緖三十年正月初四日奉頭品頂戴署理江西巡撫部院提督軍門夏札開正月初三日准欽差北洋大臣直隷督部堂袁電開准外務部頒行中立條規除北洋業經出示外謹電述如下局上中立條規中國政府聲明局外特别事宜如後開各項一由北京至山海關各國留駐兵隊以保海道通暢係按光緒二十七年七月二十五日卽西歷一千九百零一年九月初七日各國和約辦理現仍應遵守此約原有宗旨不得干涉此次變局之事一凡寄居本國局外境内之他國人如有私行接濟兩戰國禁貨有碍本國局外之責者應由地方官設法禁止或知照該管領事等官分别究辦中國官民應一律禁止有礙局外事情如後開各項一本國人民不得干預戰事曁往充兵役一民間船隻不得往投戰國或應招前往辦理緝捕轉運各職司一不得將船隻租賣於戰國代爲安装軍火或代爲佈置一切及帮助以上各事以供其交戰及緝捕之用一不得代戰國購辦禁貨或在境内製造禁貨運銷戰國之陸海軍所有禁貨如後列各項一砲彈鉛丸火藥及各項軍械二硝磺及製造火藥各種材料三充戰用之船隻及其材料四關涉戰事之公文一不得代戰國載運將弁兵卒一不得以欵項供給戰國一船隻非避風悉不得壇入中國所封之口岸一船隻駛入戰疆不得抗拒戰國兵船搜查一不得爲戰國探報軍情一除戰國各項船隻在中國口岸購辦行船必需之物應遵守後列各專條外不得售糧食煤炭與戰國中國應享局外之權利如後開各項一中國仍得與兩戰國通使往來如常一中國得設兵防堵本國疆界　一戰國不得稍犯中國作爲局外之疆界一戰國不得封堵中國口岸一中國所發給之護照文憑兩戰國均當認准一中國人民仍得與戰國通商如常苟非用兵處所皆可前往貿易一中國人民寄居戰國境内者其身家財産均仰該國保護不得奪其資財或勒充兵役一中國人民如有借居戰國封堵口岸者本國得派兵船前往保護或接載出口一中國船隻得運載戰國公使及平民一中國船隻所載戰國之貨物及戰國船隻所載中國之貨物苟非軍例所禁者可以往來無阻一中國船隻所載軍器若係專爲自護之用者不得以禁貨論一中國船隻雖載有禁貨若係運往局外之國或運自局外之國者戰國不得截留一中國船隻倘經戰國拿獲不得逕行入公應先經戰國法衙審問如果係犯禁方可按例懲治如係悮拿應由戰國賠償損害其償額田該戰國法衙判定一中國得派官員前往觀戰惟不得有所干預戰國陸海軍如有在中國境内者應遵守後開各項一戰國陸軍如因敗逃入中國境内者應收其軍器聽中官員約束不得擅自行動一戰國逃兵在中國境内如乏衣食中國政府當量力供給俟戰事告終後由戰國如數償還一戰國之緝捕船隻不得駛入中國海口地方惟其因暫避風患或修補损傷或購求行船必需之物實出於萬不得已者不在此例一俟事畢卽當開出該地方一戰國兵船不得於中國各海口地方交戰或緝捕商船或屯留該處爲海軍根據之地一戰國兵船及軍需運船須駛入中國海口地方者如係尋常經過並無他意方准其駛入平時所准進出之口岸限二十四點鐘内退出若遇風浪危險難以出洋或修補 
 
 

Page 3

 
 
　傷未能完竣或購辦行船必需之糧食煤炭尙不足駛至最近口岸之數則應聽中國水師統將或地方官酌展期限一俟事畢當卽退出一戰國兵船及軍需運船不得帶領所捕獲之船隻駛入中國口岸惟或因避風或修補損傷或購求行船必需之物件實出於萬不得已者不在此例一俟事畢當卽退出惟停泊之際不准使俘虜登岸及銷售所虜船舶物件一戰國不得在中國海口曁陸地局外疆界招募兵隊及購辦兵器彈藥及他種戰具如遇有戰國兵船在中國海口修補損傷其工程以能逹最近之口岸爲度一兩戰國兵船及軍需運船如同在中國之口岸内其後到之船應俟前船出口經一畫夜奉有中國水師統將或地方官之命令方准前往一所有未盡事宜由各直省將軍督撫等隨時查看情形參酌公法分飭遵行以上各條候行文出示之日施行應卽一體遵照辦理毋違凱元旦印等因到本署院准此合就行司卽便遵照迅卽會同按察同派辦政事處刊刷告示曉諭各屬一體遵照毋違切切此札等因奉此合行出示曉諭爲此示仰闔省士庶軍民人等一體遵照毋違特示 
[壁壘一新]  
　　江西南昌訪事人云撫憲夏菽軒中丞以贑省水陸各軍暮氣太深非大加振作不可爰於去冬破除成格改委拔貢知縣黄大令宗敟統領内河水師左軍今因大令委署蓮花廳同知篆務遂委大挑知縣周大令先稷接統其内河水師右軍則委任茂才福黎統領常備中軍及親兵衛隊均委前陜西候補道郭觀察人璋統領不拘資格力求整頓軍事可因之起色矣 
[邑令騐屍]  
　　昨日午後二下鐘時法租界公廨讞員陳楚生大令將因事被控之女蟻棍蔡張氏移送上海縣署請卽遞解某縣原籍由小東門入行至四牌樓已病勢沈重昏不知人及入縣署頭門卽仆地而斃縣主汪瑤庭大令得報立卽傳齊刑仵人等在頭門西側排設公案如法相騐旋由仵役唱報死者年約三十餘週身無傷委係病斃大令親視一周飭差持名片至同仁輔元堂領棺收殮發交三鋪地甲厝諸義阡候傳屍親領回埋葬 
[電火宜防]  
　　前晚九點鐘時美界北蘇州路折至江西路之橋畔有電燈竿四株被風吹折電火流溢觸物卽燃捕頭聞之急派出華捕 
二名小心看守 
[上海縣署瑣案]  
　　木作頭蔡育堂控沈六寶雇造房屋短付工料價銀等情前晚縣主汪瑤庭大令升堂研訊沈供小的家在治下虹口去春由徐桂和介紹雇蔡承造房屋數幢議定工料洋銀二千零五十元至夏蔡浼徐求加價値小的不依後徐勸令加給洋銀一百五十元嬲之再四無奈勉從立有承攬及加價據詎料事尙未竣忽地停工小的迭次向徐嚴催徐遂另雇他人工作大令曰蔡已呈明爾所加工價被徐侵吞試思其說若虚徐豈肯代爲竣事耶今著爾傳　徐再償蔡洋銀五十元以了其事如不遵照定提訊懲沈乃唯唯而退○前日某老虎灶茶肆主葉錦亭扭控同業王新意違犯同業定章等情大令訊詰之下葉供小的係溧水縣人賃屋治下南市禎祥碼頭開設老虎灶茶肆已歷多年公所定章凡在同業必相隔三十家方准另開老虎灶今王之老虎灶距小的所開祗十餘家叩求公斷王供小的所開老虎灶與葉所開實離二十飭家並無違犯公所定章之處大令著交人保出聽候飭差恊同地甲查明禀覆○前有胡友昆者控徐聰甫覇屋欠租等情大令詰訊之下胡供稱徐曾將市屋一所抵借錢一百八十千旋又爲之介紹將此屋租與陸清卿開設烟館迄今兩年不特未付租金亦不備貲贖屋陸供稱小的租屋時曾有頂首洋銀一百元交徐收去徐又稱此項頂首已供修理房屋之需大令遂飭將徐收押前晚提案復訊諭令除去陸所欠屋租外找還頂首洋銀五十元限一個月内備本將屋贖回不得延緩 
[馬路工程局瑣案]  
　　泗涇船户余芝田前將丁祥甫所駕朱家角航船船纜砍斷被丁扭控馬路工程局總辦翁子文太守倩襄讞委員黄衡堂二尹研訊判枷號五天昨日枷期已满命帶案疏枷釋出○錢采生在馬路中驅豕有違工程局定章適爲總辦翁太守查見飭拘到局研訊之下判令枷示五天昨日枷期届满命黄二尹命帶案疏可交人保釋一 
[第三十届輪船招商局帳略]  
　　綜結一該股分資本規銀四百萬兩仁濟和存欵四十萬兩往來存欵六十三萬九千一百六十六兩七錢一分七釐生息存欵六萬二千一百五十八兩五錢一分八釐股分存息四十九萬七千七百二十三兩二錢五分股商餘利四千五百四十二兩六錢五分七釐船棧折舊五千西百七十六兩八錢九分三釐自保船險二百十一萬一千九百六兩五分一釐自保躉船險七萬五千兩開平股票售換項下六萬六千七百四十四兩三錢六釐舊帳股票産契抵欵十一萬三千五百八十三兩九錢五分四釐籌發股息二十二萬兩備添船棧公欵八十六萬三百二十一兩七錢一分三釐共計結該各欵規銀九百五萬六千六百二十四兩五分九釐一存分局往來規銀二萬五千七百十五兩一錢三分六釐往來欠欵十七萬一千四百四十七兩一錢九分一釐萍礦鐵廠墊欵四十七萬六千七十六兩一分一釐隨貨匯欵一千一百二十二兩三錢一釐買存煤炭二萬三千三百八十一兩七錢九分五釐朝鮮本息欠欵二十萬九千九百二十六兩通商銀行股分八十萬兩湖北鐵廠股分二十七萬四千兩萍鄉煤礦股分十六萬四千四百兩招商内河小輪船股分五萬兩大德榨油公司股分五千兩定造長江新船六萬三千六百八十三兩三錢五分三釐現銀洋錢五千八百七十二兩二錢七分二釐備發輪船保險股息五十六萬六千兩共計結存公欵規銀二百九十一萬六千六百二十四兩五分九釐一存豐順船本三萬五千兩江寛船本七萬兩江永船本七萬兩海晏船本四萬五千兩海琛船本三萬五千兩海定船本二萬兩江天船本五萬兩江孚船本三萬兩江通船本一萬兩致遠船本十萬五千兩圖南船本四萬兩普濟船本六萬兩江裕船本五萬兩廣大船本十六萬兩廣利船本十四萬兩美富船本三萬兩廣濟船本一萬兩新裕船本六萬兩固陵船本五千兩新豐船本六萬兩新濟船本六萬兩快利船本五萬兩公平船本十三萬兩安平船本十三萬兩泰順船本十三萬兩飛鯨船本四萬兩遇順船本十七萬兩協和船本十七萬兩共計結存船本規銀一百九十六萬五千兩一存津沽拖輪駁船規銀十四萬兩各小輪船七千兩各口躉船八萬二千兩各埠駁船一千兩共計結存船本規銀二十三萬兩一存總局房屋規銀十四萬兩上海東棧二萬兩上海北棧五十九萬六千兩上海中棧十三萬四千兩上海南棧一百十萬兩上海楊家渡棧三十五萬二千兩上海十六鋪産三萬三千兩上海華産十四萬五千兩吳淞地産三萬兩天津局産十六萬兩塘沽局産十二萬兩通州局産五千兩北戴河地産一千兩營口局産二萬三千兩烟臺局産二千兩宜昌局産二萬兩長沙地産八千兩沙市局産七千兩漢口局産二十二萬兩九江局産九萬三千兩蕪湖局産一萬八千兩南京局産二萬五千兩鎭江局産五萬五千兩寗波局産三萬八千兩温州局産一萬兩福州局産二萬四千兩汕頭局産六萬五千兩澳門局産六千兩香港局産十一萬兩廣州局産七千兩梧州局産一萬兩杭州地産三千兩共計結存成本規銀三百九十一萬五千兩一存各局生財規銀一萬兩漕米麻袋二萬兩共計結存成本規銀三萬兩統共結存各欵規銀九百五萬六千六百二十四兩五分九釐此帳未畢明日續登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　二月初六日刑部都察院大理寺鑲紅旗値日吏部引見七十四員造辦處四員周　寛續俄五日召見　　大臣及奕　都察院遞封奏一件初七日工部鴻臚寺正藍旗値日無引見錫公假满請安並謝加級恩德公謝賞房閱恩裕中堂等充會試正副考官謝恩吳蔭培充同考官謝恩葛寶華謝寛免處分恩恩順英俊興伯各假满請安鐵公續假十日外務部遞封奏二件召見軍機大臣及英緜皇上於明日卯初二刻進内升中和殿看版畢還海辦事召見大臣初八日内務府國子監廂藍旗値日無引見睿王等謝署缺恩洵貝勒因伊子命名溥侊謝恩崇中堂假满請安保送道府桂坫潘民表謝恩吉林府知府朱材濟謝恩廣西知府張祖祺謝恩截取道府楊士爕陶福同預備召見奎俊請假五日志公續假五日溥侗續假十五日亨公續假二十日掌儀司奏十一日祭奉先殿恭王行禮召見軍機大臣皇上於明日寅正至社稷壇行禮畢還宫小坐至坤寗宫吃肉畢還海辦事召見大臣○初九日理藩院光祿寺八旗兩翼値日無引見太常寺奏派署對引大臣派出恭王召見軍機大臣皇上於明日辦事後還宫覲見畢還海 
[浦東保甲總巡局瑣案]  
　　汛捕張忠緝獲竊賊俞小山解至保甲總巡局總巡謝岳松明府研訊之下張捕禀稱華通洋棧所失靛靑五桶小的查得係俞所竊售與引翔港某染坊請爲訊究俞認竊不諱泥首乞恩明府判令笞責四百板枷號局前俟吊到原贓再行訊核○浦東某造紙廠工人某甲與同業某乙等人格鬥致乙丙丁三人受傷由家屬舁赴保甲總巡局控訴總巡謝岳松明府諭令舁赴上海縣署禀請騐訊○鄉人袁毛毛投保甲總巡局控沈阿五糾人兇毆受傷等情總巡謝岳松明府准詞正在飭提訊理旋由袁訴稱沈自知不合已浼親串理處請卽將案註銷明府飭具結呈案以便稽查○浦東三林塘巡防局差孫聚生窩賭不法被湯徐兩鎮董禀控保甲總巡局總巡謝岳松明府函致三林塘巡防局員將孫提案研訊供訊判令枷號局前期满責釋 
[英美等國租界公堂會訊案]  
　　前報紀博易律師控華人黄利泉不交地價一案前日英總領事署繙譯迪比南君命駕詣以廨會同讞員黄耀宿司馬研訊爲黄具保之長樂意酒肆主趙榮華卽邵阿和諭以案懸日久何竟不思料理趙供稱黄於二月十九日赴太倉言閱三日卽回滬黄妻某氏供稱此事已浼太古洋行陳姓及廣維新烟館主某甲從中調處償以規銀一百七十餘兩俟丈夫回來卽可了結司馬商之迪君著將趙管押捕房俟黄到案後開釋 
[英美等國租界公廨晚堂瑣案]  
　　朝鮮人金亨玉控同吉昌藥材號主余愼齋吞没高麗參黨參等情讞員黄耀宿司馬准卽備文移請上海縣主汪瑤庭大令派差將余提到前晚升堂研訊金訴稱商人與同鄉蔡允濟及余在本國開設同吉昌藥材號前次辦有高麗參黨參兩項共七十二件運至治下交余出售詎料余卽避匿不面亦無回信到來商人是以於去年追蹤來此向余詰問余强將商人逐出顯係有心吞没現在商人資斧告罄進退維谷情急具控請卽究追余供稱收到高麗參黨參共七十二件約値洋銀三千餘元同吉昌由謝世昌督理此中轇　必謝到案方可理明司馬飭余先繳洋銀五十元給金爲旅費隨交妥人保出限三月初十日以前函追謝到來以便復訊核奪○張亦慶控鳩婦顧氏之兄顧長根誘媳捲逃向論逞兇等情前晚司馬升堂研訊張供小的兒子連生娶長根之妹爲室不遵教訓時時侮辱翁姑近更私將衣服及金約指寄存謝明高家小的向之追查長根忽糾同顧月海將媳領去并向小的逞兇叩求安辦連生所供與其父相同長根供小的之妹自嫁連生之後家用無著因是歸寗並無携去衣飾之事顧氏泥首階前叩求寛宥謝供小的家實無顧氏寄存衣飾之事月海供詞與長根大同小異司馬謂爾等旣係親串何必涉訟公庭惟該氏之爲翁姑所憎必係平日不善侍奉所致遂飭發棲流女所禁押俟改過後方准具領回家月海取具改過甘結交人保釋 
[英美等國租界公堂瑣案]  
　　禮拜三有曾入西洋籍之華人黄體世投西洋總領事署控薛寶成徐春生藉端行兇攫去金鋼鑽戒指等情總領事博君據情照會英美等國公廨隨由讞員黄耀宿司馬簽派公差恊同包探徐阿華將薛徐提到昨晨襄讞委員王松丞剌史訊案時查得黄未到案商之英總領事署繙譯官寳述德君著將薛徐交人保出俟照會西洋總領事訂期派員會訊○耶松船廠事事洋人某甲訴稱王生金陳阿三二華人在廠工作乘隙竊取銅皮十四張報經包探倪順泉拿獲起到銅皮七張今已解案請卽訊懲剌史判令將王陳各責三百板押禁捕房三月銅皮給甲領去○四百二十三號華捕禀稱賊犯王阿二竊取太古路張洪氏家東洋車上鐵件報經小的拿獲解請究懲剌史判令枷示三日○包探竇如海禀稱北漢口路王阿增所開酒肆中每至夜深重門洞開酒人满座事經捕頭查悉令小的傳王到案請卽究懲三百二十七號華捕禀稱王每於夜半一點三刻鐘時留人轟飲剌史判罰洋銀十元○積竊鄭振生掩入徐金春張阿五兩家竊取脚爐銅銚等物報由包探劉阿炳拘獲解案請懲徐張投案聲訴請准領贓剌史令判將鄭責二百板禁押捕房兩禮拜贓給徐張具領○倫兒奚全林竊取泥城外姚晉發家棉被二條及衣服布匹之類報由包探竇如海緝獲解案請追剌史判責一百板押禁一禮拜○四百八十一號華捕巡至楊樹浦見倫兒李回英肩荷鐵錨一具鐵練一條因卽拘入捕房捕頭令包探劉森堂帶之出外稽查失主李一味指東話西並無著實因於昨晨送請究追剌史判責一百板贓存捕房聽候失主來領○前日妙手空空兒伍棟生竊取四馬路林羅珍家馬褂一件報由包探唐湘舟拿獲解案請懲伍供小的賦閑四月兼患疾病不得已而行竊求賜恩寛剌史飭發捕房管押兩禮拜○小利吳昌裕竊取河南路裕昌洋廣貨店内木箱一口被店夥追獲交包探徐阿華帶入捕房昨日送案請究剌史判責一百板○粤婦梁氏訴稱正月十四日家中失去衣服首飾各若干緣婢女王彩蓮前曾竊取鈔票而逃逸疑仍伊乘間行竊兹特送請究追彩蓮供稱婢女不敢竊物尙乞原情剌史著交梁氏領回管束○扒手俞德金竊取小伶陳桂林家衣物報由包探顧阿六緝獲送案請懲剌史判責三百板發押捕房一月贓給陳伶具領○有黄姓者遣其僕黄升投案禀稱張胡氏薦姑蘇某氏婦至小的主人家傭工前日携物潛逃主人因命小的將張胡氏送請究追張胡氏供此婦逃後已由丈夫全福赴蘇查訪俟回申始有下落剌史著押候過堂覆訊 
[法租界公堂瑣案]  
　　去年九月某日金陵人朱長華之妻丁氏濳逃來滬由蟻棍趙德喜陳子卿撮合嫁沈紀暄爲妻本年正月朱前來尋獲扭訴捕房時魏蒓塢大令尙操讞政訊鞫之下沈稱小的出洋銀八十元在會香里龜子高阿六所開野雞娼院爲丁氏贖身立有筆據大令飭一并管押在案昨日捕頭令包探解送公堂讞員陳楚生大令向之詰究朱供丁氏逃後曾在原籍控告有案可查丁氏供去年九月丈夫挈小 
 
 

Page 10

 
 
婦人來滬托趙陳二蟻媒鬻與高龜小婦人不願作倚門賣笑生　求沈贖分得以脫　苦洵趙　　　小的　　　作蟻媒實被丁氏誣指大　著還押捕房飭沈邀高龜來案候核○前者吳長生控陳阿虎　　女傭小　等情大令訊究之下陳稱小妹由王仁生領來意欲　與小的事不克諸王仍領去大令著押交王到案訊核昨日吳投案訴稱小妹原籍松江已由王送回交家中人收管求卽將案註銷大令准之著將陳交人保釋○劉子標在旅順開設合順祥洋貨號去歳之杪俄日戰釁已開將店托傭人余順林看守附某輪船回南詎料余將店中値銀二千餘兩之貨物席捲而逃濳匿八仙橋左近被劉緝獲扭送捕房昨日捕頭令解案請訊余供小的因見時勢不佳避兵來滬所携貨物祗値洋銀二百餘元大令著押候劉將細帳抄呈復訊核奪○去年十一月某日俞湯氏控鄰婦蔡張氏將五齡男孩拐賣等情奉前任讞員魏大令訊供押追在案昨日俞湯氏投案求追大令著一并移送上海縣署訊辦○湯小弟收買招商局所失茶油控奉大令弔到原贓尙少六桶將湯押追在案昨日招商局執事人某甲投案訴稱湯已如數賠銀請爲銷案大令判罰湯洋銀四十元○車夫陸金開應人之雇装運竹布等物乘間盜賣控奉大令弔到原贓給還失主將陸押候笞責二百板 
[美租界捕房紀事]  
　　前晚蕩婦陳盛氏投捕房訴稱橋居天潼路靑雲里第一百九十四號門牌屋内前與縫工樂阿梅私識今已離樂時時借故來家任意毁物尋釁實屬無理之尤請爲拘拿營押捕頭告以樂倘仍前吵閙爾可喚令巡街拘解公堂禀請訊辦○前晚老沙遜洋行司事某甲投捕房報稱裴倫路第九號棧房被賊撬窓而入竊去洋紗五包請爲查緝捕頭允之○前晚有一俄國某輪船水手痛飲至醉横行於篷路一帶手舞足蹈恣意繹騷六百八十八號巡捕見之奮力拘獲解入捕房捕頭令押至酒醒時釋去○昨晨六百七十號巡捕報稱裏虹橋畔倒斃一無名男子衣衫藍縷狀若卑田院中人捕頭令地保轉報某善堂備棺收殮 
[蘇省官報]  
　　初十日署蘇海防同知孫鳳鈞由常熟來委署崑山縣俞禀辭赴任知縣震鈞禀辭回十二圩如臯縣石莊司巡檢王登瀛押解人犯來蘇禀到巡檢韓炳堃禀辭回常州十一日常洲縣蘇禀知下鄉查看圑練知縣陳樹涵由寗來禀知交卸上元縣事並叩謝奉委　署興化縣事孫玉堂禀知起服由京領照回省十二日撫轅牌示二月十八日祭中州三賢祠委沈道代行知府胡玉瀛由鎭江下游厘局來禀知委赴江陰昭文公幹吳縣李禀知由湖西漁洋山勘案回新任興化縣陳樹涵禀辭赴任知縣黄紹　京謝韋委發審局帮　差從九蕭澍霖崑新陳祖鎔常昭均禀知奉府委赴監放　貧口糧差 
 
 
 

Page 11

 
 
   
 
 

Page 12

 
 
員江際清補授鎭寗州知州如蒙俞允該員係補用知州請補知州銜缺相當毋庸送部引見亦毋庸列叙叅罰除履歷咨送部科外所有揀員請補知州緣由謹會同署雲貴總督臣于辰鐸遵章恭摺具奏伏乞皇太后皇上聖鑒敕部核覆謹奏奉硃批吏部議奏欽此 
[護理貴州巡撫曹奏請陳廷樑調署鎭遠府知府片初三日]  
　　曹鴻勛片再署鎮遠府知府曾宗彦飭赴思南府知府本任所遺鎭遠府缺查有銅仁府知府陳廷樑才優守潔堪以調署據署藩司全楙績署臬司袁開第會詳前來除檄飭遵照外謹會同署雲貴總督臣丁振鐸合詞附片具奏伏乞聖鑒謹奏奉硃批吏部知道欽此 
[護理貴州巡撫曹奏爲審明鬭殺命案按律定擬摺初三日]  
　　護理貴州巡撫兼署提督布政使臣曹鴻勛跪奏爲審明鬭殺命案按律定擬恭摺具陳仰祈聖鑒事竊准部咨嗣後外省命盜死罪案件除例内載明應專摺具奏者不計外其餘無論凌遲斬絞立决監候舊例應會題者應由各該省遵照諭旨一律改爲專摺具奏仍備錄供招咨部於光緒二十七年十二月十二日具奏奉旨依議欽此等因咨行遵辦在案臣查前據調署遵義縣知縣郎承謨騐報縣民鄒二因口角爭毆奪刀戳傷鄒占葓卽徐具生身死一案當批飭審解去後兹據署縣審擬解由署遵義府知府劉寅浚署按察使袁開第覆審解勘前來臣提犯親訊無異緣鄒二籍隷遵義縣與已死鄒占葓素好無嫌鄒占葓本名徐具生係鄒姓自幼抱養之子因三角壩有田一塊鄒占葓曾與該犯爭執經衆理明仍歸鄒二耕管光緒二十九年四月二十　日鄒占葓前往田内割烟適鄒二經過瞥見斥其不應混收鄒占葓不服回詈口角爭閙鄒占葓順取尖刀戳傷鄒二右腿鄒二奪刀過手鄒占葓撲毆鄒二用刀嚇戳不期鄒占葓撲來勢猛收手不及適傷鄒占葓胸膛倒地經唐八字赶攏喝阻問明情由鄒占葓旋卽因傷殞命唐八字告知鄒子棟前來看明報縣詣驗該犯自行投首訊供通詳批飭審解兹據該縣審擬依限解由府司覆審解勘臣提犯親訊據供前情不諱詰非有心致死亦無起釁别故矢口不移案無遁飾查律載鬭毆殺人者不問手足他物金刃並絞監候等語此案鄒二因鄒占葓混收洋烟向斥不服口角爭毆奪刀將其戳傷身死查鄒占葓卽徐具生係該犯堂叔祖抱養異姓之子例同凡論雖據自首無因可免自應按律問擬鄒一應如該縣府司所擬合依鬭毆殺人者不問手足他物金刃並絞監候秋後處决鄒占葓爭割烟士持刀逞兇本干律議業已身死應與救阻不及之唐八字俱毋庸議無干經縣省釋屍棺飭屬領埋尖刀案結銷燬該處舊業飭縣斷給是否允恊除全案供招咨送部科外所有審明鬭殺命案按律定擬缘由謹遵章恭摺具陳伏乞皇太后皇太聖鑒敕部核覆謹奏奉硃批刑部議奏欽此 
[安徽巡撫誠奏爲揀員請補要缺知縣摺初四日]  
　　頭品頂戴安徽巡撫奴才誠勳跪奏爲揀員請補要缺知縣以資治理遵章改奏恭摺仰祈聖鑒事竊照定遠縣知縣曾光煦降補遺缺業經聲明由外請補在案伏查例外官道府以至佐雜等官有經隨時降補者以奉旨後第五日行文按各省照限减半計算以接到部文之日作爲開缺日期每月初一日起至三十日止截缺一次等因今定遠縣知縣曾光煦奏請降補於光緒二十九年九月初一日奉旨坐初六日行文按安省照限五十五日滅半計算應扣至十月初三接到部文之日作爲開缺日期歸二十九年十月分截缺係屬題缺毋庸掣簽應卽揀員請補兹據布政使聨魁按察使濮子潼會查有正途曾任實缺候補知縣李延慶堪以請補定遠縣知縣具詳請奏前來奴才查定例知縣應題缺出俱先儘曾任實缺候補並進士卽用人員題補等語今定遠縣知縣係在外揀選衝繁題缺例應先儘曾任實缺候補人員酼量題補兹查有正途曾任實缺候補知縣李延慶現年四十七歳山東聊城縣人由優廪生中式光緒乙酉科舉人甲午恩科會試中式貢士殿試三甲朝考三等引見奉旨以知縣卽用簽掣安徽二十年十二月初十日到省二十三年准補建德縣知縣二十六年調署婺源縣事經前撫臣奏叅改教繼請開復原官仍留原省補用二十七上十二月初四日奏硃批著照所請吏部知道欽此隨卽請咨於二十八年四月二十八日引見奉旨著准其開復原官仍留安徽補用欽此是年五月二十六日到省詳咨奉部核覆准其繁簡統補歷奉差委無誤該員李延慶精明諳練爲守兼優以之請補定遠縣知縣實堪勝任與例亦符如蒙俞允該員由實任建德縣改敎隨卽開復引見回省候補今請補知縣銜缺相當毋庸送部引見除將履歷咨部查核外謹會同兩江總督臣魏光燾恭摺具陳伏乞皇太后皇上聖鑒勅部議覆施行謹奏奉硃批吏部議奏欽此 
[安徽巡撫誠奏爲試用知府胡大庥留省補用片初四日]  
　　誠勳片再捐納試用道府於分發到省後子限一年由督撫悉心察看認眞考核奏明分别繁簡補用歷經循辦在案兹查有試用知府胡大庥自光緒二十八年六月初三限满掣籖之日起連閏扣至二十九年閏五月初三日止試用一年期满例應甄别據藩臬兩司會詳前來奴才覆查該員胡大庥安詳練逹留心治理堪以繁缺留省補用除咨部查照外謹會同兩江總督臣魏光燾附片具陳伏乞聖鑒謹奏奉硃批吏部知道欽此 
[安徽巡撫誠奏請補用知縣孔廣籍堪以繁缺留省補用片初四日]  
　　誠勳片再道府州縣無論何項勞績保歸候補班人員自到省之日起予限一年詳加察看認眞考核如係爲守兼優堪膺民社之員出具切實考語奏明分别繁簡補用等因歷經循辦在案今查有候補班補用知縣孔廣籍自光緒二十八年十二月初七日到省之日起連閏扣至二十九年十一月初七日止試看一年期满例應甄别據藩臬兩司會詳請奏前來奴才覆查得該員孔廣箱才具開展辦事謹飭堪以繁缺留省補用除咨部查照外謹會同兩江總督臣魏光燾附片具陳伏乞聖鑒謹奏奉硃批 
 
