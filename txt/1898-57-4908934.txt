# 1898 - 57 - 4908934

 

Page 1

 
 
[蘇州當日派報并赶遞蘇屬各大埠] [  申報館主人啓]  
　　蘇州爲東南富庶之區冠蕃紛馳官商薈萃本館所出報紙行銷甚廣購者如雲兹特格外加工赶早刷印星夜飛遞前往風雨無阻傳當日即謀派送以饜先覩爲快者之心至蘇州隣近百里之邊就近購取亦較前早到一日想諸君子酒後茶餘當必爭先披閱也現在請友人在蘇經理批發閱報諸君及欲承辦代售者新移玉蘇城包衙前鳳凰衖申昌分店購取不悞購此布陳諸維鑒及 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百世餘篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻閣發兌此佈 
[報紀諭領股票一則系之以論]  
　　書稱止德利用厚生易稱何以聚人曰財豈上之人爲君子之喻義而兼小人之喻利哉良以一夫之身八口之家終　所需必在百金左右故漢文帝以百金爲中人之産由此推之小康者則歲需必倍焉推之一命之官一鄉之長則歲需必數倍或十數倍焉官愈貴家愈富其歲需且數十倍數百倍焉至於人主之尊富有四海之内則四海之内財利皆可爲其所用人主爲天下理財而有以開財之源卽爲天下用財而有以節財之流當國家全盛之時冡宰以三十年之通制國用太倉之粟陳紅内府之錢貫朽財恒有餘而無不足及夫中葉之後兵戎迭見水旱頻仍司農發仰屋乏嗟計臣告度支之匱則雖在人主而不免有左絀右支之患終窶且貧莫知我艱此周赧土所以築臺避債也觀此一事可知國債之在中國古亦有之初非西國所獨創惟是西國風氣未漓人崇信實國債之借在所易行中國則官塲積弊太多學天子聖明大臣承流宣化其如良法美意在下者不克實力奉行何觀前年商借一案海内臣民不甚踴躍夫固其效可覩矣無如時會多艱相逼而來商借旣不可發棠乃取鈔幣舊法參以新意而有昭信股票之設本報於正月中已歴紀所聞今於本月初九日報端又誌諭領股票一則據揚州采訪友人來函略謂兩淮運署接兩江總督劉峴帥排單飛遞札文一道内云頃准户部電開議覆黄思永奏息借畢欵一摺已奉諭旨允行並由部先印造股票一百萬張名曰昭信股票頒發中外每票一張銀一百兩周年五釐行息二十年本利清還在京自王公以下在外自將軍督撫以下無論大小文武現任候補候選官員均繳　領票爲商民倡其商民願借者卽責成各省將軍督撫將部定章程先行出示並派員剴切曉諭酌量領借等因除飛咨各省並續發部票外各省務將籌借辦法先行報部備撥等因到本部堂准此查收銀給票畢務殷繁寗屬應卽責成支應局經理仍檄飭藩司會辦除奉到部咨及股票另行飭遵外合先排札轉行札司遵照云云江蓉舫都轉遵卽飛飭通泰海三屬分司二十三塲南北監掣泰壩永豐壩南北批騐烏沙河巡廳四首領曁鹽捕營都司各按缺分優絀分别酌借並先自繳銀一萬兩爲之倡率又札飭淮南總局通行示諭想兩淮現任候補大小文武各官不下一千餘員果能忠忱激發宏濟艱難爲數當亦不少執筆人按自此項昭信股票奉旨准行之後恭邸首先領票繳銀十萬兩今江都轉接踵而起繳銀一萬兩爲僚屬倡倘各省大小臣工皆能如此盡力報効將數百萬鉅資不難裒集彼商民富户具有天良二百數十年食毛踐土之恩詎在官紳之下當有慨然解囊如楚子文之毁家紓難漢卜式之輸財助邊者况繳銀領票仍可用票代銀又何樂而不爲哉夫不聞明季之故事乎當思宗時國用匱乏帝命臣工捐助欲后父周奎輸銀一萬兩周以無銀固辭中涓往諭數四僅取金師交椅一事塞責中涓歎曰老皇親如此其他可知矣及後李自成破京城周被執拷打獻出贓銀一百五十萬兩明之諸臣如此宜其亡也以今視若豈不遠出其上哉 
[諭旨恭録]  
　　正月二十四日奉上諭吏部奏遵議處分一摺御史王廷相著回原衙門行走欽此○二十五日奉上諭内閣侍讀學士榮慶奏請飭培養八旗人才認眞考試一摺各衙門司員分理庶政旗員旣須考試漢員何獨不然當兹時事多艱欲求幹濟之才自不在記誦詞章之末惟講求時務明習例案亦須具有學識始克疏通證明嗣後各衙門滿漢司員著各該堂自行厘定章程無論何項出身一體面加考試並認眞訓飭務使究心實學勉爲有用之才以備朝廷器使將此通諭知之欽此同日奉上諭御史王鵬運奏請開辦京師大學堂等語京師大學堂迭經臣工奏請准其建立現在亟須開辦其詳細章程著軍機大臣會同總理各國事務衙門王大臣妥籌具奏欽此 
[不貪土地]  
　　本月初八日倫敦來電云歐洲各日報咸謂法人欲占中華土宇英國駐法使臣因將情詢之法外務大臣外務大臣答以本國全無此意幸勿懷疑 
[希王遇刺]  
　　本月初八日倫敦來電云某日希臘國王携其公主乘馬車遊幸郊外突有甲乙二人持手槍連放九下致扈從之某丙中彈受傷事後官民齊赴宫門稱賀初七日禮拜之期復齊集禮拜堂祝告上帝至甲乙二兇犯則迄今尙未成禽也 
[申斥管輪]  
　　英國兵船維多利亞司行過蘇彞士河無端擱淺此已譯列報章矣兹者倫敦來電云英署查訊情由實緣船中管輪武弁行駛不合法所致因卽照例申斥一番案遂了結 
[蒐軍確信]  
　　長江水師提督黃芍巖宫保秉節蒞長江一帶閱視砲臺并臨吳淞口觀自强軍洋操本館前已備登於報兹有金陵友人之深悉其中巓末者飛函相告云江南自强軍自内申年春成軍至今年二月爲訓練兩年限滿之期經洋統帶及洋營哨各官將馬步砲全軍攻守各法依限練放照奏定章程禀請南洋大臣親臨校閱一次是以總理洋操營務處沈仲禮觀察於正月二十二日赴省禀請劉峴帥赴淞校閱峴帥以邇來政務殷繁不克出省躊躇至再乃奏請簡派宫保赴淞代閱並加派皖南鎭總兵李壽亭鎭軍兩江營務處楊愼初觀察同往將戰守操法詳細記載以便據情入告本月初四日宫保及鎭軍觀察赴督署辭行薄暮時乘保民兵船順流而下初五日至京口宫保卽登岸履勘新招之湘勇江勝軍壁壘大約初十後啓節按臨淞口復聞沈觀察以自强軍訓練旣成洋統領來春石泰以下各洋弁今春合同期滿均將回國自應簡派威望夙著之專閫大員往淞接統俾與江南向有之各防營聲氣聯絡一旦有事免致隔閡之虞峴帥深韙其言大加贊賞已允電商總署奏派李鎭軍爲總統大約閱操後沈觀察與來春石泰諸洋員均將交卸矣 
 
 

Page 2

 
 
[勇於私鬥]  
　　蘇州訪事友人云駐札閶門外楓橋之某營爲黄德安都戎春懷管帶營中向皆淮上健兒現則三湘子弟過半矣平日雖居一營實分兩黨互矜意氣積不相能本月初二日湘勇某甲與淮勇某乙不知因何起釁併力互毆乙之什長某丙亦淮人也聞交閧聲出爲勸解甲不分皂白用拳棍亂毆乙丙均爲所傷遂至帮帶歐陽守戎前禀訴守戎與甲同鄉而且同族未免有所偏護將乙笞責車棍若干下於是合營不服登時鼓噪而起聲勢洶洶欲與守戎爲難守戎見事不妙卽潛身避去旋經幕友人等飛騎報知管帶黄都戎立卽馳至向衆好言撫慰併將甲重責軍棍數十下衆始翕服而散 
[遇匪續紀]  
　　松江訪事友來函云教士遇匪一則已紀報端兹悉事主實係步教士夫人之從學弟子羅小女事後訴知教士報縣請緝夏大令赶卽派差獲到三人邇日疊次訊供何劉二犯已經承認並在身畔搜出對時鐘質票推陳聾子耳聽不聰似不干預所獲之婦卽係陳妻其妻弟葉元寳年甫十八性極兇悍當捕役往拘時竟被破窓兎脫贓物中之戒指一枚係白金鑲成早由葉懷之而去刻下邑尊飭將各犯還押一面仍遴派幹役拘葉到案究辦 
[舟中命案]  
　　松江采訪友人云邇日郡中譁傳金山縣境方五圖有米船一號蕩浮中流地保王某雇人撑至河干入艙視之則玉粒金秔遍染血跡心知有異赴縣禀陳縣主劉大令立飭丁役前往察騐並派人將舟暫行管領此信傳出卽有浙江平湖縣差役齎公文前來稱此船裝本縣糧米二百五十石舟子八人米中旣有血痕其爲遇匪被戕已可概見大令遂擬將地保送往平湖候訊 
[蘇試三誌]  
　　姑蘇采訪友人云本月初五日提督江蘇學政瞿大宗師考試生經古經解題形而上者謂之道形而下者謂之器解絶地天通解風雨如晦鷄鳴不已古義孔子稱學在四夷說廾人注占形色知鹹淡說國子存游卒解東至日所出爲大平西至日所入爲大蒙解地氣發天不應說性理題故人者天地之心也五行之端也講義口不言而躬行論道藝分合說小學題轉注解釋新有不宜有也解春之爲言蠢也解詩賦題漢文帝歎不得廉頗李牧爲將賦以聞頗牧賢拊髀稱歎爲韻景范堂記擬進呈續修會典表擬杜工部有感五首學派至今日爲一大變論顧亭林先生論士取行己有恥博學於文二語各繫以銘史論題綜覈名實論商鞅論學有經法通知時事論輿地題吳越共三江五湖之利考書顧氏讀史方輿紀要後中俄交涉界綫圖說治事題南漕改折議茶絲衰旺原由防江議算學題今有甲乙二山東西對峙中隔大江江有一船與兩山適成直線令船向南行半點鐘用反羅經測得甲山六十三度二十六分船轉向北行一點半鐘測得乙山二十一度四十八分船行速率六分時得二十分里之一問兩山相去及船距甲乙里數各幾何今有鋼鐡銅三色共鑄一器鋼與鐡比若線與平方比銅得鋼與鐡和之半買進時每斤銅稅銀五釐鐡减其半鋼比鐡多七毫水脚一律二釐四毫但知三色稅銀連銅水脚共付銀五十兩零八錢一釐鐡鋼共付水脚銀十九兩六錢五分六釐鎔成之時銅去耗百分之二鐡去耗百四十四分之二十四鋼去耗百二十分之五問此器重若干斤中法日行有盈縮今以地毬繞日立算當用何術設如甲乙二峯甲山北極出地三十二度四十分偏東二度零八分乙山北極出地二十五度五十分偏西三度十五分中間有一方城正向東西周十八里但在城東北隅測得北極出地二十七度二十三分偏東三十分問由甲山進城東門出西門至乙山若干里試繪圖以明之西學題中國不得共享公法權利論公法列在格致學内說光器考論折光分光回光透光陰陽相摩是一氣是二氣考實六十四原質互相生尅說佐治芻言書後英以商富美以農富立國之道孰優論初七日考試童經古經解題盤庚五遷攷變風變雅說穆王訓夏贖刑解海外有截解詩賦題古史載筆賦以從於會同待以持事爲韻衛青關幕府楊僕將樓船七律不限韻史學題廣桓寛鹽鐡論史記傳貨殖論越王句踐臥薪嘗膽論至前報所記初六日歲試府長元吳生正塲題間有訛傳者兹特更正如下府學一匡天下至微管仲長洲爲命三句元和赤也束帶二句吳縣由也爲之四句通塲經題怠則張而相之三句通塲詩題賦得司農少府不知淵得淵字 
[松試七志]  
　　松江采訪友人云本月初八日恩詩農太守考試闔屬文童經古孝經題移風易俗莫善於樂論性理題知化則善述其事論經學題考磐解費惠公考史學題魏絳和戎論張浚論詞章題小赤壁賦以遊人呼爲小赤壁爲韻于山春眺泖湖春泛各七律不限韻時務題問江南海防形势算學題七政隨天左旋說中西算學異同考 
[好雨知時]  
　　江西訪事人云客冬以來晴暖日久風物乾燥土壤咸不免有龜坼之憂老農老圃之流無不望渥沛甘霖藉以潤物不意造物愛人克呼如願正月二十五日初更後膏雨淋漓雷聲大震次日開霽如常二十七二十九兩日雨師又連翩稅駕麥畦菜隴均慶旣足旣霑想今歲春苗可卜豐稔矣 
[浙省官塲紀事]  
　　杭州采訪友人云浙省向無雲南會館蓋以官於斯者人數寥寥也迨張霽亭侍郎視學兩浙適龔幼安太守任杭州府事二公皆籍隸滇中擬鳩貲營造而未果爰將所集之欵存典生息以待繼起之人嗣後張厚甫恊戎亦慨捐鉅欵并就同鄉中竭力勸募至前歲劉景韓中丞開藩兩淛卽以此事爲已任時恊戎已歸道山喆嗣子厚二尹以縣丞需次省垣乃請於廖大中丞在撫寗巷購屋增修落成之後供奉中丞長生禄位以誌弗諼本年二月初三日舉行團拜之禮先致祭先賢名宦然後詣中丞長生禄位前恭祝到者約二十餘人肆筵設席之餘并奏清音以娛神聽比酒闌人散則已紅日西沈矣○新任錢塘縣陳吉士大令希賢前經藩司飭赴新任因卽頒發紅諭涓吉二月初四日午時接印前任吳小村大令早將經手事件料理清楚是日黎明將印信文卷移交大令大令卽排導入署先行拜門禮然後更換朝服排列香案望闕謝恩各房書史及差役人等分班叩賀如儀○湖墅厘局總辦朱太守榮璪禀報丁憂經牙厘總辦委補用府正任東防同知高司馬煐承乏是差所遺東防同知缺委候補通判徐别駕樹淵署理 
[禾中人語]  
　　嘉興采訪友人云某日候補某君經藩司札委來禾會同厘局總辦邀請地方紳士及各業首事人議將厘捐概歸各業認定繳局由紳士嚴加察核以免運貨過卡諸多周折且可節省厘局開銷○客歲之杪蘇州日新昌小輪船局之某輪船開赴杭州行至寳帶橋氣鍋炸裂嘉興北門外沈君東門外倪君歴年聽鼓蘇垣是日附之回里以致同罹是厄旣而沈君屍骸經人撈獲倪君幸經他船救起而頭面俱已受傷近始醫僚就痊乃於某日束裝赴省 
[緑楊城郭]  
　　揚州訪事人云揚城東南鄉有仙女廟焉爲濵江鉅鎭廛市極繁裏下河一帶六陳商販及外來米麥客商咸薈集於此兹聞彼處米業已開盤因銀根仍緊錢價未鬆上白秈米每石仍售四元五六角小麥較客臘又漲每石售至四元二角有奇黄豆每石售三元八角菉豆價亦飛漲每石竟須五元有零實爲從來所未有個中人云以上各貨雖由於銀根太緊然亦半由外來客商不惜加價購買所致且又多係現交故各販户皆樂於從事也當此青黄不接之際本地新貨未出囤貨日漸稀少此後無以爲繼價值尙恐有增無減噫民爲邦本食爲民天果如所云則物稀價貴小民謀食更難不識南面者其亦有善法處之乎○邗上每屆春首宦途中人曁寄居之豪商鉅賈必擇期於會館中舉行團拜藉聯桑梓之歡雖曰例舉亦新年樂事也本屆倉巷内嘉興會館筮吉正月廿八日舉行詎意屆時到者祗得竹林之數候至晌午執事者見後至無人遂勉開筵宴略坐而散說者謂歴年團拜人數雖多寡不齊然從未有如此次之寂寞者○大東門外某甲負債纍纍平時幸挪東補西從 
 
 

Page 3

 
 
未受人逼迫客歲底忽以轉掉不靈所欠竟無以應付刻下年關雖過而各債户依舊紛臨坐索追呼日無寍晷甲無以爲計因思得一法將所居之屋支搭板閣一層效周赧王之謻臺避居其上飲食坐臥跬步不出一日家屬以閣上鎭日無聲布梯登視則甲挺然直臥體冷如冰蓋不知何時已吞烟自盡矣警駭之餘將屍身縋下向親友告貸草草收殮見者咸爲之歎息不置 
[潤州客述]  
　　鎭江訪事友來函云上燈節後陰晴不定忽暖忽寒至二十八夜驟雨傾盆幾似銀河倒瀉二十九日清晨晴光乍放煖氣薰人礎潤如蒸路滑如注晦日更陰雲靉靆細雨繽紛至三更後封家姨自西北方來渾如十萬大軍撼動山岳本月初一日雨絲風片鎭日不休料峭春寒不亞三冬天氣都人士裘披狐白炭爇猩紅猶覺雙肩起粟街頭小乞兒更禀寒無策瑟縮如螿說者謂春行冬令將來疾病必多究心衛生之術者宜如何愼益加愼哉○初二日爲文廟丁祭之期鎭江府彦太守理事同知錫司馬丹徒縣王大令學師汪廣文主簿張少尹叅將鄭叅戎守備李守戎以及佾舞諸生咸整肅衣冠於五鼓時趨詣文廟恪恭將事一時禮儀嚴肅冠佩趨蹌歴二點鐘之久禮始告成各官咸入側室小憇片時遂鳴騶而返時已旭日曈曈照遍大千世界矣 
[節鉞暫稽]  
　　德藩亨利親王將次來華京師總理各國事務衙門奏請欽派江蘇藩司聶仲芳方伯在上海迎迓嗣又改派撫憲奎樂峯中丞已詳本報前晚八點鐘上海縣署接到蘇省來電悉中丞已定於當晚起行次日卽可蒞滬黄愛棠大令遂連夜選派差役預備一切並令赴北市天后宫及洋務局等處灑埽行轅雇定官舫昨午乘之出境前往迎接至午後三下鐘時又接蘇省來電謂中丞來申尙須稍遲數日各員聞之遂相率命駕回署　 
[憲示照登]  
　　欽差大臣辦理通商事務頭品頂戴兵部尙書兩江總督部堂碩勇巴圖魯劉爲出示曉諭事照得近來制錢日少市廛不敷周轉以致錢價日漸昻貴商民均形困苦本部堂現在設法挽回已奏准於江寗省城購買機器開設江南鑄造銀元制錢局鑄造大小銀元其銀色輕重大小均與外洋所造銀元一律以資濟用將來市面行使自應與洋元一體通行兌換制錢亦應照洋元之價不准低壓并准商民完糧納厘凡各錢莊當典厘局以及各州縣錢糧櫃書均不准稍有抗阻抑勒除通行各處一體遵照外誠恐各處商民人等未能周知合行出示曉諭爲此示仰商民人等一體知悉爾等須知外國銀元尙能通行本省自鑄銀元自應一律照行倘有低壓以及錢莊當典厘局及各州縣錢糧櫃書有心不收故違抗阻者准其隨時赴各該管地方官或上司衙門或逕來轅指控一經告發定將抗阻抑勒之人從嚴懲辦决不姑寛凛之切切特示 
[札催詳報]  
　　已革英界捕房包探孔阿才沈金隆何瑞福黃四福等去冬因出空票涉訟公堂並有遇事勒索之公廨差役姚恒卽姚竹亭又混名要一百等各人前經江蘇臬憲吳廣涵廉訪訪聞札飭上海縣提訊詳報黄大令奉文後照會英界讞員張賡三直刺一再改期會訊在案近日廉訪以此案延宕已久未見具詳因復札催赶緊訊明詳報 
[糧船赴北]  
　　江蘇省海運漕糧頭帮各船至今尙未開行而海運局自開兌以來已有萬福來等三十五號商船一律裝齊現經總辦舒太守按號發給執照令於本月初十日行駛北上移請提右營廖楚材叅戎上海縣黄愛棠大令各派差弁護送出吳淞口 
[致祭天后]  
　　昨日係致祭天后聖母之期清晨八下鐘時蘇松太兵備道蔡和甫觀察及文武各員咸詣滬北天后宫致祭禮畢遂各命駕進城 
[捉賭續聞]  
　　上月晦日晚保甲總巡鍾受百明府至劉公祠畔民人蔡關通家捉賭一事已詳記報端昨日本埠道營廳縣及守備城汛各官齊赴陳公祠拈香致祭畢道憲蔡觀察面諭程守戎謂賈伯賢等禀控總巡一案爾等如有下情不妨來轅面禀乃帶兵往總巡局硬拽該局門丁此等舉動殊屬不或事體本道當據情禀詳守戎禀稱總巡旣知邢阿毛等爲卑職標下兵丁例應送歸本營懲辦何以屢索不放求大人明鑒觀察聞言頗有怒色遂登輿回轅午後守戎命駕至海防署拜會劉乙笙司馬商議一切未識如何了結也 
[勘丈類誌]  
　　南市十六鋪橋之外沿浦灘新築馬路擬造木橋接連法租界以便車馬往來去年由上海縣黄愛棠大令商之法界工部局會同亭耆丈量人等在橋之南北丈明北堍與法界捕房木駁接連以二丈五尺爲率南堍則寛三丈註册申請江海關道蔡和甫觀察核奪兹者蔡觀察令黄大令邀集河泊司親往丈明然後再行興辦前日午後河泊司會同馬路工程局委員朱森廷明府曁帮委姜品山明府林如松二尹偕丈量書吏前往橋址勘丈明晰俟詳定後卽當開工興造○南市興辦自來水並將水管接入城内以便居民汲飲曾經經理之楊唐兩觀察據情申請江海關道出示曉諭並由上海縣黄愛棠大令發齊本邑各紳董會議擬在南市老太平馬頭現置電燈機器處開造棧房作爲儲水之所前日黃大令派令丈量書吏偕打樣之某西人曁工程委員朱森庭明府前往丈明註册俟南馬頭電燈房屋興造完竣將汽爐機器移去後卽當鳩工建造 
[剥膚之痛]  
　　江北某邑車夫陳聾子僑居南馬頭草鞋灣年近知命貧苦異常近復爲病魔所擾遂假高某車寓内一席地爲棲影之所前晚兩鼓後陳口銜旱烟袋擁被假寐不隄防遺火於褥燃及衣衾時已深入黑甜鄉未及覺察及比鄰烟館主曹和尙以室中烟霧迷漫推門而入則陳已徧體灼傷在地亂滚曹急卽汲水將火澆滅然後訴知寓主覓藥餌敷治不識能無性命之虞否 
[覆轍之虞]  
　　小南門内某木作主前日雇籮間夫將樹數叚挑至城外雇江北某邑人名同春之小車裝往南市同春將樹裝齊後推行而前適是處吊橋畔往來人衆以致阻住去路進退兩難正躊躇間有某甲所推之小車轔轔而來與同春之車相撞以致傾覆壓傷中之右足踩血液淋漓嗣由其同類將同春扭住訴知作主某乙願延傷科爲之醫治不知能免殘廢否 
[收殮路斃]  
　　虹口迤北寳山縣頭圖裘江橋北堍昨日有路斃屍身一具年約三十左右鶉衣百結形似乞兒地保姚晉查無屍屬爰卽代爲措資備棺收殮　 
[來函照登]  
　　頃接鳳臺縣署刑錢席王質臣先生來函内開皖北鳳臺地本窮僻自咸同間縣屬下蔡苗逆踞爲老巢日肆蹂躪困烽鏑者閱十年地方愈加困苦承平後營縣遷駐下蔡而哀哀黎庶靡有孑遺迄今元氣未復加以地濵淮河形如釜底一經運遭霪雨上游英霍之水建瓴而下便成澤國上年夏秋之交霪雨爲災沿淮三十一坊東西相距百里秋收無望共冀本年二麥有收稍資補苴不意春雨連綿河湖並漲麥被淹没仍復無收且天不吊災六月間大雨傾盆接連半月上游山洪匯注不惟沿淮三十一坊地盡遭淹没卽高阜之區亦以積水過久難以宣洩現蒙撫憲垂念潁鳳泗三府州災黎奏留漕折銀十萬兩爲辦理平糶賑撫之用鳳臺亦蒙撥銀七千兩憲恩優渥口碑載道無如臺邑積年歉收雖奉憲飭設局平糶並擬酌辦賑撫而哀鴻滿野勢類杯水車薪前經居停主人逐坊遍歴共查出極貧次貧丁口計一萬一千七百有零加之近日飢民因被截留聞賑歸來扶老携幼接踵相望時逾一月聞絶糧者又增倍蓰或食豆餅以充飢或謀藜藿以餬口故卽設局平糶而無錢賣米亦徒作畫餅之充飢如提欵酌辦工撫旣恐十不獲一卽禀添官欵接濟勢必仍難普及素諗鄉臺曁諸善長已溺已飢爲各直省災黎之生佛故敢瀝陳災狀布其縷縷飛書乞糴敬代嗷嗷待哺呼籲無門之數萬災黎請命務乞從速籌欵數千金極少五六千金商請放賑善士如嚴佑 
 
 

Page 4

 
 
之善長其人來臺按户酌濟最好否則將賑欵送交鳳陽府馮太尊處求其遴委賢員帮同地方官確查極貧之老羸婦孺照欵散放妥愼辦理均無不可惟災坊太廣人口較多卽使明年二麥有收而自春徂夏中逾四月張口待食者流無一可以爲生故所籌之欵多多益善是所望於我鄉臺曁諸善長不以鄙言爲河漢大發惻隠之心共解倒懸之厄速爲代籌以資散給果蒙不棄則鳳臺闔邑災黎得免飢饉之患者皆我大善長之所賜也朴拓筆謀生毫無知識惟生長南省仁心爲質司此區區前此遊幕皖南一閱貴局籌賑書信無不竭力勸募交局飛寄今睹比飢民目擊災狀實情難自己倘需善長身歴耳境更不知如何悲慟也若云過甚其詞慷他人之慨沽譽要名則朴豈敢再本年濵淮各府所屬州縣雖到處辦賑然官欵均尚可敷衍者亦以地有殷户貧者自貧而富者自富若鳳臺紳富固絶無僅有務農而外惟有在外當兵而已故此次被災雖與濵淮各州縣不相伯仲而無可謀食坐以待斃之情形則較各屬大分霄壤也合并詳細附陳專此籲懇敬請升安鄉晚王師朴呵凍上書上海北市絲業會館籌賑公所制施則敬録 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[鄭福蘭堂]  
正獅馬老牌嗎啡批發格外公道 
嗎啡以獅馬老牌爲正近有以新牌冒充者價雖稍亷而功力遠遜本堂運自英京歴廿餘年久已貨眞價實公平批拆零售無橫雜之虞立可試騐 
[新開坤大人参號]  
本號開設上洋抛球塲後選靑里中街自運大山人參東西洋參高麗野參闢東鹿茸毛白官燕凡　仕商賜顧者認明本號招牌庶不致悞 
[上海新開]  
廣學會售書總局 
本學會創設之意志在興華至今巳有十載承諸善士襄助爲理解囊捐助業經印就各種時務要書及萬國公報通行海內文人學士見賞來購者應接不暇向來僅託各書坊代售買客諸多不便今擬在各行省自行設局售賣特於上海大馬路泥 
城橋東堍先聞售書總局專售本學會及各名人新譯時務格致地圖算學華英文等書籍俾凡賜顧者有津可問焉 
[盤店聲明]  
啓者南巿大碼頭南首承茂昌記南北拆貨店向係嚴伯記獨自開設現在伯記自願央中將店內存貨生財雜物招牌內外批發各路客賬一應推盤與葛發記管業開設銀巳交　清楚三面議定所有各路客賬歸發記自行向收應還各欠統由嚴伯記自理清還與發記無涉恐未週知故特登報聲明葛發記告白 
[丹桂茶園]  
特請山陜初次回申頭等名角小下三旦　二月初十夜准濱　梵王宫 
[請收股息]  
啓者本公司准於三月初十日開派己丑年至癸巳年之老本息又同日開派德興輪船第二屆老本息凡有股　諸君屆期請　息摺來收可也二月初五日鴻安輪船公司啓 
[壽康烟膏]  
本號開設棋盤街中自辦大小洋藥川雲碭土零躉照批並精製各種烟膏獨出心裁與衆不同今將價目開列於左九籠清膏每洋九錢正宿膏還灰二兩二大土淸膏每洋一兩正　陳膏還灰二兩六陳小土膏還灰二兩五　公膏還灰三兩正陳雲土膏還灰二兩五　冷膏還灰三兩六陳碭土膏還灰三兩二　川膏還灰二兩九凡蒙　仕商賜顧者請認壽星爲記照不致悞　　上洋壽康土棧主人謹白 
[遺失存票]  
余初五日在途遺失小皮匣一個內有海關半稅存票六張計列關口發出第一千三百八十七號黃絲六件重六百零六斤又第一萬二千九百五十八號黃絲五件重五百斤又第一萬三千五百六十七號黃絲五件重五百斤又第一萬四千六百九十九號莆絲八件重八百斤又第一萬四千三百零三號黃絲五件重五百斤又第六千九百十二號金針菜十八件重六十擔另物不計如有人拾着祈卽送到老旗昌五昌里內信和昌代收卽謝花紅銀二十大元决不食言如不送回當卽禀明海關作爲廢帋望各寳號切勿收用爲要傑記啓 
[魚龍混雜]  
命相 
京都慈松半顛僧秘授命相如神京都到滬念載友觀各省狂徒假冐半顛之名借口闊談僧是非不問諸公禍福攸關諸公心有不决或寫八字起課傳信局或來由而判得失寓寳善街天寳棧雲南候補道施保昌啓 
[新到天平]  
茲者本行出售美國名廠好厚牌天平已歴多年早　馳名遐邇今該公司專託本行經售中國各日座平每隻四百磅起至二千五百磅止並有絲廠紗局所里檯上擺平兩數　碼至十六磅爲止無不俱備其價批發格外巳　各貴商賜頋是荷　英大馬路晋隆洋行啓 
[上海華英大藥房戒烟参片一粒金丹]  
本藥房諸西藥已蒙四遠嘉許而戒烟玫瑰參片更謂良妥無匹此片方固枕秘售按成本所以遐邇紛沓門恆如巿惟仿造假藥甚多購宜留神現今新法監製戒烟一粒金丹格外精工與巿上大異黃灼光圓玲瓏可愛間其功用專治久年烟癮不論老弱毫無疾難易如反掌是故銷塲日盛顯見此丹之妙哉無窮 
[同安茶居新增飽餃點心]  
本號承辦龍鳳禮餅蜜餞糖果自製外國各式奇巧餅乾批發巳蒙士商光顧遠近馳名足見名手來滬專製各式餃子燒胃飽點准於本月廿二日開巿敬侯諸公賞鑒門面宫禮品物一應俱全如蒙賜顧請認明上海英大馬路五福弄口招牌毋悞 
[聲明]  
四馬路杏花樓生意前股友四痊自願退股每位所得本利銀兩帳目均付清楚今後杏花樓生意盈餘概與前屬以無涉　洪吉如謹白　 
[快請發財]  
每張計洋二角 
每張計洋二角五分 
頭彩得英洋三千七百五十元正 
自運逐月吕宋票比衆格外公道 
本行新到華來賜國家大票零躉批發是　國家督員議集重資初次創辦皆充善舉起見所以秉公無私亦不得禁賣等情非他項之小示可比倘有不肖之徒將他票朦混立卽送官究治若中大彩均由銀行電匯來滬對號單約遲三禮拜到申對號立兌現洋决無遲悞茲售英三月份票全張四元得洋六萬元單張半張照算得彩章程另附仿單票壳詳明小張洋二角五分批發格外公道外埠信購原班回件酒資自理紅票十二個月爲滿過期不用○賜顧者至三洋涇橋北五馬路或至棋盤街北均可　上海德商北順泰○得利甡○得彩洋行同啓 
[訪友]  
啓者在華麟又名惠南乃香山馬鞭埔人氏年方二十五歲一向在檀香山正埠誦習英文於光緒廿三年六月間由檀鼓輪往橫濱神戶等埠自伊去後不覺一更寒暑並無魚雁相通近聞人齊方華麟巳在上海逗留是以弟特搭船來此訪其下落惟見上海埠廣人稠稽查未易遂佈告報章以供衆覽倘有梓里知古華麟住處何主能引弟得以唔會者卽賞茶金銀兩大元　寓長發棧第七十號房弟古北龍文照 
[英商公裕保險]  
本公司首先開在英京一千七百十年實足資本英京金四伯萬磅合現元二千七百萬兩本行專保中外棧房絲紗　廠當質店號生財器具衣服保費公道如遇不測賠償迅速並無異言本行自有權衡如貴商欲保者請至外洋涇下麥邊洋行樓上第二號本帳房面議可也本行分設外埠天津烟台牛莊漢口九江寗波　上海總經理人蜜司法拍司買辦王明河 
[大英醫院]  
此粉用化學法取煉飲食精華而成功力頗大效騐迥别蓋人賴飲食以養生必藉身體强壯脾胃消化得宜庶幾無病此粉性味平和不燥不熱一經入胃卽成津液無論男婦老幼無病有病寒體熱體服之皆宜故凡先天不足陰損陽虧或年老嗣續維難購服此粉定許精神充足因本扶元延年益壽功難盡述每瓶售洋二元二角五分每打洋廿五元大瓶每瓶洋四元每打洋四十五元　歐州託上海香港天津順全隆洋行代售并上海大英醫院及各處藥房均有發售 
[英二月號單已到]  
亦中 
英三月票全張十二元分條照算條頭六條　批發公道兼兌紅票上海　馬路 
[二月初九日錢銀洋並匯票行情列左]  
新匯劃收巿　七錢四分七七五 
銀拆　一錢 
洋找頭　七錢四分八 
錢找頭　八百三十文 
巿錢　一百十九千文 
卡錢　一百十入各文 
及牌　九百十文 
足赤　三百九十七兩 
遠期標金　無巿 
現貨標金　三百八十八兩五 
銀行電匯銀票　二先令五辨士八之七 
銀行現滙票　二先令五辨士八之七 
銀行三十天期票二先令六辨士 
銀行四個月期票二先令六辨士 
[二月初九日進口輪船禮拜二]  
温州　輪船　由汕頭　太古公司 
益利　又　由長江　鴻安公司 
江寬　又　由長江　招商局 
富順　又　由香港　招商局 
財生　又　由香港　怡和行 
江天　又　由寗波　招商局 
[二月初十日出口船禮拜三]  
益利　輪船　晚往長江　鴻安公司 
大通　又　晚往長江　太古公司 
北京　又　下午往寗波　太古公司 
圖南　又　晚往烟台天津　招商局 
太生　又　晚往汕頭香港省城怡和行 
[二月十一日出口船禮拜四]  
桂林　輪船　晚往厦門汕頭　太古公司 
江天　又　下午往寗波　招商局 
江寬　又　晚往長江　招商局 
飛鯨　又　開往長崎　寳源行 
[二月十二日出口船禮拜五]  
鯉門　輪船　晚往香港粤省　禪臣行 
華利　又　晚往長江　麥邊行 
吉和　又　晚往長江　怡和行 
[二月十三日出口船禮拜六]  
西京丸　輪船　早八點鐘開往長崎神戶橫濱郵船會社 
安輝又　午往長崎神户橫濱利衆公司 
長安　又　晚往長江　鴻安公司 
[二月十五日出口船禮拜一]  
寳華　輪船　晚往長江　鴻安公司 
 
 

Page 9

 
 
[勸賑札文]  
　　頭品頂戴兵部尙書兩江總督部堂碩勇巴魯羅劉爲札行事照得上年江蘇淮徐海等屬被水成災前經本部堂會同撫部院奏請開辦賑捐援照順直山東湖北四川等省現行章程請獎貢監虚銜封典翎枝及一切推廣優獎各條曁捐助棉衣建坊捐免出學等項業已恭奉硃批著照所請户部知道欽此分别咨行欽遵廣爲勸導一面遴委藩司巡道支應局吳道機器局郭道在於江甯省城設局會同妥議開辦並以上海各業及織布紡紗軋花等局凡遇本省外省被災無不急公好義踴躍樂輸此次淮徐海被災較重需欵甚多自應照案勸辦已札飭上海蔡道遵照並札嚴道信厚勸募義賑各在案兹查嚴道係辦上海商務局在滬年久熟悉地方情形且各行富商巨賈大半籍隸浙江紹興該道係屬同鄉勸募較易應卽飭令會同蔡道將築捐一項一體督飭印委各員剴切勸導多多益善所收捐欵准俟事竣照章請獎仍將應給收據或由道給予印收或由金陵總局咨送印收查照前檄會同妥議辦理具復又上海義賑局向係嚴道與施守則敬經理並應添委施守會同嚴道廣爲勸募源源報解以濟災民合就札行札到該道卽便遵照妥爲辦理毋負委任切切此札[  光緒二十四年正月十一日]  
[觀劇失物]  
　　松江訪事友來函云邇屆府試裙屐雲集江湖賣技者流自命男兒好身手大開圍塲舞弄刀劍集而觀者如堵牆超距擊刺目眩神駭鼓掌稱快者聲喧如雷而宵小雜處人叢中往往試其妙手空空之技以故喪失物件者時有所聞前日某凛生自明倫堂保結歸來路經其處亦駐足以觀迨興盡而回探手身畔則友人所寄白玉烟壼已不翼而飛聞此壼爲其友所愛價值不資一旦遺失頗爲悒悒未識秦廷之璧合浦之珠尙能歸還原主否 
[華令騐屍]  
　　松江訪事友人來函云亭林鎭永陸十九圖爲華亭縣所轄初六日地保來署報稱是處河中有一無者男屍面目已經腐爛請卽蒞騐趙大令聞報後卽擬駕舟前往嗣以天雨連綿遂定於初八清晨帶同刑件人等由地保導往相騐 
[暫停讞政]  
　　昨禮拜二爲法界公堂訊案之期讞員鄭大令因聞蘇撫奎大中丞將次蒞滬須親赴滬北觀音閣碼頭恭迓憲旌爰飭丁咨照捕房暫停訊案一期 
[上海巡局瑣案]  
　　湖南某邑龜奴李老五在英租界四馬路開設妓院前日出洋若干元買得錢樹子一株係良家女而爲匪人誘拐者兹經家中人查悉控諸高昌廟巡防局魯介朋二尹飭將李誘至南布拘入局中押候提案訊究○前日大東門外大馬頭船户馮阿三因被同業人周毛囝借洋不遂携去鋪蓋遂投十六鋪巡防中局喊控經局員潘仲泉二尹升堂提訊周供自知不合願將鋪蓋交還求請恩宥二尹著交保理處○楊樹浦華盛紡紗廠小工沈阿生前日午後乘無人時竊取廠中花衣袋數只逸至大德榨油廠附近被巡防局勇丁查見當卽押解回局禀明情由李葆初二尹立卽升堂研訊沈支吾以對不認爲竊二尹怒喝笞二百板釋之使出○金陵人俞順興陳異一糾合流氓數十人日在楊樹浦一帶横行不法魚肉善良雖經嚴拿究辦無如愍不畏死仍無三尺法在其目中前日甬人曹毛虎行經是處陳家弄口各流氓見其可欺硬行索詐將曹身畔所藏之物盡行攫去曹不得已訴知是處巡防局經李葆初二尹飭勇前往將爲首之俞陳二人拘局諭令看管候訊 
[英界晚堂瑣案]  
　　嚴謝氏偕子嚴陽春扭其媳嚴方氏至案以不守婦道訴請究懲前晚讞員張賡三直刺情　理讞政之邵虎伯大令提訊嚴謝氏訴稱小婦人係浙江紹興府屬某邑人兒子陽春娶方氏爲室已十年矣祗以熊夢猶虚宗祧難續是以於去年八月買梅氏爲妾不料方氏終朝滋閙幾於攪海翻江小婦人被辱不堪不得已扭請大老爺懲儆陽春訴稱小的在治下泥城橋畔開設南貨店方氏供稱去年丈夫與孀婦梅氏私姘時將小婦人欺侮甚至幾遭攆逐小婦人安敢辱駡婆婆大令叱令掌頰一百下交陽春領回管束○前者馬許氏扭控楊朝宗將抵存之器具典押洋銀一百零五圓大令訊供之下斷令馬許氏給還楊洋銀六十五圓由楊贖回器具前晚提案覆訊馬許氏訴稱前者小婦人遵斷還楊洋銀六十五圓今特如數繳案求恩飭楊將器具贖回楊供稱小的願將質票繳案求恩寛限至本月十六日料理大令准之 
[英界公堂瑣案]  
　　包探石金榮禀稱江北某邑人楊阿大竊取美界周浦路王芝有家東洋車一輛報捕後捕頭令小的緝獲吊出原贓解案請究王投案領贓楊供稱小的以故鄉飢饉轉徙至申衣食難謀不得已而爲此襄理讞政之鄭瀚生大令商諸衛繙譯官然後判令笞責一百板○一百九十八號華捕解山東某邑人高士灘孫芳桂至案禀稱兩人在美界北河南路攤設淫畫招人觀覽實于風化攸關適經小的查見是以拘入捕房兹者捕頭令送請訊究高孫同供稱小的等所書各畫中並不描摹淫褻之事叩求鑒宥大令著遞解回籍淫畫燒燬○五百四十八號華捕解歹人許保定張阿福胡阿明至案禀稱伊等三人深夜在武昌路爭閙小的見而喝阻竟被扭住兇毆致失去護身棍是以帶入捕房告知捕頭解案請辦許張同供稱胡將巡捕辱詈以致累及小的等人然並無失棍之事大令判令將許張各笞責一百板胡枷號三日復令每人出洋銀一角賠償棍價○三百十三號華捕解賊犯姚明富至案禀稱此人竊取徐掌法家所畜鷄三頭適經小的查見帶入捕房今者捕頭令送請訊究徐投案申訴前情姚供稱小的確曾竊鷄惟求恩典大令判令笞責一百板管押半月○包探陳阿九禀稱某西人所雇馬夫陳長發近忽辭役而去西人以其違犯定章投捕房控訴是以捕頭令小的傳案請究西人投案申訴前情陳供稱主人欠小的工資洋銀十二圓屢索不付故欲辭歸西人稱所有工值業已送至捕房大令判令將陳管押三日工值十二圓諭令向捕房領取 
[法界案牘]  
　　招商局金利源棧房前日被偷兒竊取紫銅數塊爲巡丁瞥見當塲拘獲將人贓解送捕房捕頭命押候堂期解訊○小東門外四達瑞洋貨店前日被偷兒竊取洋布一疋當塲拿獲人贓送入捕房轉解大巡捕房克捕頭命押候解送公堂究辦○金陵人李裕修前投公堂控稱周某允薦至某紡紗廠可帳並許每月給辛工洋銀二十八圓爲其所惑致被取去押櫃洋二百圓求提案追給等情兹悉押櫃洋二百圓已經歸還原主應給工資亦由周出立票據兩造均各百肯已投公堂求請銷案矣○哈兆康前投公堂控趙連生以空票貼去現洋二百三十圓圖賴不還等情經鄭大令提案訊供准予交保出外理償趙自保出後兩次惜交洋一百六十圓尙少七十圓以會項作抵另立借票央人擔保請爲息訟哈已首肯昨日亦已其詞至公堂呈求銷案 
[美界捕房紀事]  
　　裏虹口崑山路口第五號洋房前日之晚室中人蝶夢方酣忽被妙手空空兒竊去自鳴鐘一架因卽報知捕房請爲查緝捕頭允之○甬人蔣瑞林向以京貨爲業生性輕薄嫖賭吃署四者無一不好因此失就落魄滬江輾轉思維計無所出遂回原籍挈同其妻至申賣與棋盤街某娼院作皮肉生涯氏不甘淪洛風塵乘間逃出匿跡虹口西華德路某氏家娼院中同蔣追尋無辭以對昨日適被將邂逅相遇遂卽扭住止爭論間二百四十九號華捕查見一併拘入捕房押候解送英界公堂究辦○虹口吳淞路顧同豐水果行主顧阿法前因貼票虧空被人禀控英界公廨昨日讞員張賡三直刺飭差知照捕房請將阿法緝獲藍副捕頭諭令包探吳玉剛前往拘獲候解送公堂懲究　　　　　 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年正月二十二日京報全録]  
　　宫門抄○諭旨兩道録前○直督王奏爲快砲子彈現在無多請旨豫籌購辦以備緩急摺○奉天學政貴奏爲到任接印日期摺○桂撫史奏爲甄别知府留省補用片○又奏遴員接署道篆片○江督劉奏爲揀員請補要缺知縣摺○又奏爲知縣到省留省差委學習片○熱河都統壽奏爲委署州縣片○鄂撫譚奏爲部選人員到省委署别缺摺○正月二十二日禮部宗人府欽天監正黄旗值日無引見○海公錫侯承侯各假滿請安○恩燾續假五日○禮部奏派知貢舉派出溥良劉恩溥○召見軍機許應騤○○北洋大臣直隸總督臣王文韶跪奏爲快砲子彈現在無多請旨豫籌購辦以備緩急要需恭摺密陳仰祈聖鑒事竊查新建陸軍武毅軍等領操快砲及械庫存儲共一百四十六尊購自光緒二十年隨砲子彈六萬二千九百餘顆除各營領用外現在所存無多深虞不繼前據天津軍械局詳請籌欵添購當經咨請督辦軍務處核辦嗣准轉咨户部核覆以快砲子彈存儲無多請撥的欵添購自係爲籌備軍實起見惟價值需欵甚鉅實無此大宗的欵足供指撥應令轉飭軍械局卽就現存子彈勉供各營操演之用暫緩向洋廠添購仍嚴飭機器製造各局赶緊設法仿造豫備緩急應用等因自應遵照辦理惟查格魯森五十七密里快砲所用子彈與尋常後膛砲子彈不同必須無烟火樂其容藥銅殻身長七寸九分圓徑將及六寸重一斤四兩非極純極淨響銅不克造成該兩局均無此項機器難以仿造卽使添辦尙須度地建廠安設考較非急切所能奏功而建廠購器尤非數十萬金所能集事此項子彈截至本年十月尙存二萬二千餘顆十一月間又撥發武毅軍備戰一萬三千六百顆現在僅存八千七百餘顆以營領庫存快砲一百六十餘尊計算每砲一尊僅存彈五十餘顆實屬無多彈少設遇有事立形匱乏又查軍械局尙有格魯森四十七密里快砲六尊原購子彈均已用罄又那登飛四十七密里過山快砲十六尊每砲僅存子彈三百餘顆亦應一併添購統計五十七密里快砲一百六十四尊每砲至少須添購子彈三百七十顆四十七密里及四十二密里快砲共二十二尊每砲至少須添購子彈五百顆共擬添購子彈七萬一千六百八十顆亦經咨請督臣軍務處核示在案以上所擬添購子彈約需價值運脚保險等項銀六七十萬兩部庫竭蹶誠所共知惟快砲爲行軍利器旣費鉅欵購得此砲設子彈不能接濟與無砲同部議飭由機器製造各局設法仿造無如津局現有機器不能造此種子彈且無烟藥津局現雖能造亦只能造槍藥不能造礮藥緣仿造砲藥另有一種機器也講求外洋軍火其委曲繁重如此臣因漢納根徑購各項槍砲奉文交存津局萬一猝有要需竟致有砲無彈臣實不敢當此重咎爲此據實陳明請旨敕下督辦軍務處户部豫爲籌畫以備不虞事關軍儲虚實理合恭摺具奏伏乞皇上聖鑒訓示謹奏奉硃批户部議奏欽此○○新授奉天府府丞兼學政奴才貴賢跪奏爲恭報奴才到任接印日期叩謝天恩仰祈聖鑒事竊奴才蒙恩調補奉天府府丞兼學政跪聆聖訓後卽束裝就道於本月十三日行抵奉天省城當卽祗謁福陵昭陵於十四日准前任學臣李培元委員將奉天府府丞兼學政關防並書籍文卷齎送前來奴才恭設香案望闕叩頭祗領任事伏念時勢多艱需才孔亟惟庠序殷裁成之術則英傑著薈萃之休陪京地重邠岐民風素厚多士功深文藝器識尤先必啓迪以經術爲宗學問始古今畢貫奴才之檮昧懼重任之弗勝惟有恪遵聖訓嚴密關防認眞考試以期仰答高厚鴻慈於萬一所有奴才到任接印日期並感激微忱理合恭摺叩謝天恩伏乞皇上聖鑒謹奏奉硃批知道了欽此○○史念祖片再前准部咨嗣後道府州縣毋論何項勞績保舉歸入候補班人員令該督撫卽以此項人員到省之日起予限一年詳加察看奏明分别繁簡補用等因在案兹有候補班前先補用知府譚國恩業已試看一年期滿據藩臬兩司出具考語詳請留省補用前來臣查該員譚國恩才識明通熟悉洋務歴奉差委均無貽誤堪勝繁缺知府之任應請留於廣西遇有繁缺知府缺出照例補用除將該員履歴咨部外謹會同兩廣總督臣譚鍾麟附片陳明伏乞聖鑒訓示謹奏奉硃批吏部知道欽此○○史念祖片再准吏部咨光緒二十三年九月十九日奉上諭廣西鹽法道向萬鑅太平思順道何昭然均著卽行革職欽此咨行到粤卽分飭交卸委員接署以重職守所遺鹽法道篆務查有記名道吳庚辛才具開展任事誠實堪以署理又所遺太平思順道篆務查有候補道倪懋禮諳練老成情形熟悉堪以署理除檄飭遵照外理合附片陳明伏乞聖鑒謹奏奉硃批吏部知道欽此○○頭品頂戴兩江總督臣劉坤一頭品頂戴江蘇巡撫臣奎俊跪奏爲揀員請補要缺知縣恭摺仰祈聖鑒事竊照丹陽縣知縣趙以煥調補吳縣知縣奉准部咨於光緒二十三年九月十三日奉旨後第五日行文按江蘇省照限减半計算扣至十月十三日作爲開缺日期歸十月分截缺所遺丹陽縣知縣繁疲難三字要缺例應由外揀調該縣地處衝要兼管運河驛站民情瘠苦差務繁重爲蘇省著名累缺非有守有爲能耐勞苦之員不足以資治理臣等於通省現任知縣内逐加遴選非現居要缺卽人地未宜實無合例堪調之員惟查有進士卽用知縣劉炳青現年四十九歲甘肅隴西縣人由拔貢生應光緒乙酉科本省鄉試中式舉人丙戌科會試中式貢士殿試三甲朝考三等引見奉旨以知縣卽用欽此簽掣江蘇親老改掣陜西光緒十三年四月到省十五年丁母憂回籍十八年服滿起復例應仍赴原掣江蘇省補用十九年正月二十日領咨到省查該員老成穏練吏治留心以之請補丹陽縣要缺知縣人地相宜洵堪勝任與例亦符據蘇州布政使聶緝槼會同江蘇按察使吳承潞詳請具奏前來臣等覆核無異合無仰懇天恩俯念員缺緊要准以卽用知縣劉炳青補授丹陽縣知縣實於地方有裨該員係進士卽用知縣請補知縣銜缺相當毋庸送部引見亦無須查造叅罰謹合詞恭摺具奏伏乞皇上聖鑒謹奏奉硃批吏部議奏欽此○○劉坤一等片再新選溧陽縣知縣曹宗周於光緒二十三年八月初一日到省繳憑該員初登仕版諸未諳練現經留省差委以資學習俟情形稍熟再飭赴任據蘇州布政使聶緝槼會同臬司吳承潞詳請具奏前來臣等覆者無異除批飭遵照外謹合詞附片陳明伏乞聖鑒謹奏奉硃批吏部知道欽此○○壽蔭片再圍塲糧攝同知介純現經奴才調部查看所遺之缺未便乏員經理自應委員接署以專責成查有平泉州知州蔡宗翰堪以調署其遞遺平泉州一缺擬以赤峰縣知縣張肇熊調署所遺赤峯縣知縣之缺查有候補知縣鍈麟堪以派往接署等情據熱河道湍多布詳報前來奴才覆核無異除分飭遵照外理合附片陳明伏乞聖鑒謹奏奉硃批吏部知道欽此○○頭品頂戴湖北巡撫臣譚繼洵跪奏爲部選人員到省後委署别缺恭摺具陳仰祈聖鑒事竊照部選建始縣知縣沈俊於光緒二十三年七月十七日到省經臣飭委代理棗陽縣知縣印務兹據布政使王之春按察使馬恩培會詳稱該員沈俊到省後未赴本任飭委代理别缺照章應以到省之日作爲到任日期請奏咨立案前來除將文憑咨送吏部查銷外理合會同湖廣總督臣張之洞恭摺具奏伏乞皇上聖鑒敕部查照施行謹奏奉硃批吏部知道欽此 
 
