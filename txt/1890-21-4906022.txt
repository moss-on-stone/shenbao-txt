# 1890 - 21 - 4906022

 

Page 1

 
 
[本館經辦江浙賑捐啓] [  申報館謹]  
　霖匝月江浙兩省紛紛報災困苦情形不堪言狀面浙省爲尤甚本舘現　經收捐欵先其所　一俟集有成數擇要往賑四方仁人君子　　　浙兩省歴年辦賑之勤勞捐助之踴躍而此時灾近　膚當必有惻然動念者請卽將捐欵送交本舘掣奉收條隨時登報以昭信　一面　　屬屬妥爲散放早辦一日多活數命不勝盼　之至 
[墨寳巨觀] [  申報館協振所謹啓]  
兹有京師隠名氏念江浙水災飢民困苦特用上品宣紙一百幅遍求諸大名公法書或屏或聨大小不一龍跳虎臥蔚爲巨觀現托本舘　賑所代爲出售悉數充入賑捐計對聨每副洋銀半元堂幅五角此係助賑價特從慶諸君子欲廣種福田并得墨寳者尚其移玉惠臨隨意選購乎 
[大裘廣被] [  申報館協振所謹啓]  
昨承惜分隂齋大善士以猞猁猻袍套統各一襲送交本舘恊賑所囑爲變價以賑饑黎當此兀冥晝生朔風砭　擁裘煖閣正宜詩酒消寒乃蒙軫念窮黎慨然布施解衣之惠豈讓古人專美於前哉尤望海内仁人傾囊購取俾災區蒼赤同慶來蘇斯實本舘所九叩首以俟命者己 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[一人元良論]  
書曰一人元良萬邦以貞言君德之所被者廣也元者善之長也良者仁之發也故虞陛賡歌亦曰元首明哉股肱良哉庶事康哉一人首出君海内而子元元天下之治忽繫之此孔子所以有爲君難之對也曠觀前代之世五帝三王尚巳漢稱文景唐稱貞觀宋稱元祐大都皆聖明在上獨握璇璣賢臣輔翼世號盛治獨我　聖清集歴聖之大成窮古今之利弊擇善而從見害卽去規模宏遠家法緜長可謂毫髮無遺憾　顧道咸之間紅羊浩刦岌岌可危幸而底平元氣未　而又通商開埠中外交涉之事日益多至前數年越南之禍基隆之變兵勢尤爲可慮乃鎭海一捷諒山再捷敵氣以餒海氛　靖如天之福不得不歸今　上當與時外人議論頗以主少國疑爲中國危而有　聖母以默運洪謨人心亦屹難動摇雖在鎗林砲火之中軍書旁午之際而言及執干戈衞社稷莫不投袂而起踴躍而興共賦同仇敵愾之風絶無徘徊觀望之意以故强敵傾心帖然就欵此則　天子之洪福人民所額手加慶者也然爾時　天子猶未親政一切庶務皆　聖母裁之天下之人雖蒙　聖天子之休尚未窺　聖天子之政也自去年　親政以來而舉世皆頌　聖德矣盖天子之職自重用人用人之道全憑賞罰自從前積習督撫之權重而賞罰之柄幾於督撫主之自有申明前制令藩臬爾司亦得以專摺奏事之　諭而督撫之權乃分至今雖尚未見有何省藩事何省臬憲奏陳地方利弊督撫過失然旣有此　諭則彼督撫究有所顧忌而不敢肆然以逞而外權不至過重可免尾大不掉之憂矣顧外權固不可過重内權亦不可過重也　國家有事皆令部臣議之其實部臣初不目議也以爲大臣不當親細事一切部政皆委之於司員司員又委之於經丞稿工以至若輩得以上下其手至銓選等事其弊尤滋自山東道員施補華保案一節　特旨申飭吏部所請撤銷保獎之處均毋庸議而天下咸曉然於　聖聰天亶至公無私而部臣自遭此次申飭之後必當小心翼翼事必躬親不敢再委任部辦以致身受其累矣江浙兩省去秋霪雨爲災顿成饑饉而　皇恩立沛經撫臣奏報者固卽刻貧　恩卽未經奏報者一經風聞亦渥沛　仁施截漕發帑准撥庫欵動十餘萬中澤嗷鴻得此潤澤不啻生死人而肉白骨恭讀　恩詔者至於感激流涕婦孺皆然是誠所謂愛民如子之　聖人禹思己溺稷思己飢不足專美於前矣中國之最大漏巵在於黄河黄河之工無可了之時卽豫齊之民無可安之宅前年鄭州决口其地甚廣幸而獲濟得以合龍而黄水去豫而趨齊則山東之禍方興未艾正不知何時得了乃　朝廷深知張朗齋宫保究心河務實力講求於河之應宣應洩應防應遏之處在在留心時時加意尤可信任而弗疑遂乃舉此重任委之不另簡會辦之大臣俾事權歸於專一而一切需用開支悉聽其動撥用人調員悉任其主裁不復爲之遥制吾知朗帥受此　特逹之知當此專制之柄當必有深感　知遇而誓以此事爲己任者從此訪求賢智之士以資佐理旁諏前人之法以資考鏡巳知者益求其知未知者無或不知而山東河務瞭然如指諸掌裕然如取諸懷不數年而黄河之患可以永絶則又　聖天子得人而理之明效大騐矣夫所貴乎　天子者貴乎　乾綱獨攬於用人之際最關緊要外權設有偏重則内輕部權若有偏重則内愈輕一旦於其偏重者而遽奪其權則重者輕而太阿之柄不至授人擇人而用之委之以專責寄之以重任使受此任者感激焉而力効馳驅更令民間咸被其澤此正皋陶所謂知人則哲能官人安民則惠黎民懷之能哲而惠何憂乎驩兠何遷乎有苗何畏乎巧言令色孔壬聖德如天頌之而不盡矣歲庚寅開報之第三日手民來索論付排同人曰新年之論必取其吉祥止止勿以陳腐淺小語塞責余曰文字之吉祥孰有過於顯揚　主德哉遂錄此以付之　　　 
[諭旨恭錄]  
十二月十八日太常寺題正月二十日祈穀壇看視牲雙奉旨遣隆懃視牲奎潤看牲欽此又題二月初三日祭文昌廟奉旨遣載勛行禮後殿遣榮惠行禮欽此又題二月初七日祭先師孔子廟奉旨遣恩承行禮兩廡遣翰林官二員各分獻崇聖祠薩廉行禮欽此又題二月初八日致祭社稷壇奉旨朕親詣行禮欽此又題二月初十日昆明湖龍神祠奉旨遣嵩申行禮欽此又題二月十二日祭文昌廟奉旨朕親詣行禮後殿遣壽昌行禮欽此又題二月十六日祭關聖帝君廟奉旨朕親詣行禮後殿遣克們泰行禮欽此○十九日太常寺題二月初四日祭先醫廟奉旨遣景善行禮兩廡遣周之梖莊守和各分獻欽此又題初十日祭惠濟祠河神廟奉旨遣巴克坦布行禮欽此○二十一日奉上諭前因京師雪澤稀少朕於本月十四日親詣大高殿拈香並派貝勒載濂等分詣時應宫等處拈香虔申祈禱　經數日尚未渥沛祥霙節近大寒彌深寅盼本月二十二日朕仍親詣大高殿拈香時應宫着仍派貝勒載濂昭顯廟着仍派貝勒載漪宣廟着仍派貝子奕謨凝和 
 
 

Page 2

 
 
廟者仍派輔國公載澤同於是日分詣拈香欽此同日奉　上諭高釗中着授漙侗讀欽此 
[本館接奉電音]  
　　昨由京友電傳　上諭一道敬謹譯登○正月初六日奉　上諭本格奏假期届滿病仍未痊懇開差使並請停俸一摺豫親干本格着准其開去一切差使加恩賞食半俸一俟病愈卽行銷假當差欽此 
[皇州淑景]  
　　某護衞家有喪事於去臘某日延釋子唪經焚化紙庫僕從一時疎忽壓倒一七八齡孩童眉髮皆被火燃幸身上尚稱無恙而頭顱則己焦爛不堪矣○貴州巡撫潘蔚如中丞查得候補府席時熙欠繳租穀銀逾限未繳具摺奏請革職嚴追奉　旨著照所請欽此刻己由户部五百里飛咨到黔矣○去臘中旬李傅相行咨户部内開查得津海關六成洋稅項下舊欠解部抵關京餉銀二萬兩東北兩路邊防經費銀一萬兩實係無欵可籌可否書行緩解一俟　春稅課稍旺赶卽補交云云部臣卽公同商議准否尚難預卜也○前報紀京師城内外烟舘多家　奉隂違依然開設差役偵探確實拿獲甚多刻經各衙門陸　多刑　究辦可員擬以故違諭旨凡舘主杖一百流三千里烟客人等杖八十徒二年半堂官以所擬太重改令當堂重笞發坊取保釋放被拿者約共百餘人巳於去　中旬完案矣○去臘初旬某日有某甲者衣冠齊楚乘車至前閂外高廟地方俄有十數人頭戴紅纓帽將車圍住揪中出擁之而去一時觀　驚詫然俱不解其故嗣聞諸人爲宛平縣差役甲爲兵部書吏至因何案被拿近日尚不訪聞詳確也○去臘初旬兩江總督曾九帥將鎭江印捕滋事民人焚毁教堂就鎭江關洋藥稅厘項下提欵賠償一案開具清單咨部查核隨由户部將清單咨商總署有無斥駁尚去得聞也○去臘初旬黑龍江將軍將該省光緒十四年征收烟土稅厘數目咨報尸部並稱本年稅厘較上年短絀甚鉅實因呼蘭全境水旱成災是以大形减巴云 
[京師盜案續述]  
　　恭土府中有王姓護衞向寓宣武閂内迤西劈柴胡同去冬十一月二十四日之夜突來明火巨盜十數人掩入臥室翻箱倒篋搶掠一空家中僕從更夫人等相約禦諸院中盜各出袖底洋鎗纷紛轟擊以致諸人受傷甚重臥地呻吟次晨查檢所失約值千金開具失單向地面官廳呈報廳官以此案情節較重卽率兵弁騐明盜之蹤跡詳報北署嗣左右兩翼官兵五營員弁奉三堂　鎭憲予限一個月速爲緝獲逾限嚴叅刻巳由差役某甲在前閂外迤西排子胡同拿獲一犯緣甲於是日路經排子胡同遇期滿軍犯某乙彼此閒談潛探問劈柴胡同之案乙云巷中破廟内有一人隠藏多日或者卽係案中人甲急邀乙直入廟中將此人拿獲搜其身畔物件甚多遂卽解交北署刑訊之下據稱實案中盜犯云按此事前巳錄報兹則更覺詳細故重述之 
[掘棺得禍]  
　　京師來信云南營雲騎尉馬翰元原籍北通州家居新城南門内自高祖至今從未析産是以家中人口最多去冬十月每當昏黑時院中時見火光一片倐現倐隠疑係金銀氣掘地尋之深及數丈忽見有棺木兩具前和字迹模糊約略爲元朝某大臣夫婦之相乃令照常掩土爲時未久家中瘟疫大作十數日中相繼而亡者多至二十六口按此事頗似小說家言難保非訪事者拾人牙慧然旣言之確鑿不妨援有聞必錄之例姑列報端爲假爲眞請質之身親其事者 
[天津紀事]  
　　江浙兩省霪雨成災官商之客天津者念切梓桑特設局全浙會舘中廣募捐咨爲災民作續命之縷李傅相更痌瘝在抱飭天津府縣設法勸捐仿照前年鄭州决口章程延請諸商董分别鉅細酌量捐輸適天津府鄒岱東太守因公在省天津縣孫小萍明府深恐稍延時日南中餓殍更多因不憚舌敝唇焦諄諄勸募以上慰傅相飢溺之憂下拯災民死亡之苦想各商董自必踴躍輸將也○銀根之鬆緊關乎巿道之盛衰尤繫乎釐捐之贏絀去臘銀根甚緊以致巿中百貨滯而不流各錢鋪遂束手閒觀無從牟蠅頭之利十一日城西日新德錢鋪驟然倒閉虧欠三十萬錢一時闔巿驛騷惶急特甚資本饒裕者無不持盈保泰截止往來至勉强支持者更力盡筋疲不敢寛放一錢多走一步至釐金出於商販向於秋後日旺一日迨交冬令便車載而來捆運而去至臘月爲極盛之時司事之勾籍數目查核斤兩徴榷銀錢日不暇給本届臘月報捐者寥落如晨星個中人均如桑者閑閑謂爲見所未見有心世道者不禁嘆民窮財盡云 
[剿番述聞]  
　　臺北府自劉爵帥數載經營生番尚未知向化上年七月間衝出大山口戕害官兵五六百名劉鎭軍與焉爵帥得信後統籌全局料非大示懲創不足以弭其狼奔豕突因援鄂西林相國在貴州征剿叛苗之例建議非厚集兵力以殺爲威不可連月調兵調餉各路統領於去冬巳齊到撫轅面受機宜冬月廿六日奉令次第前進旣過熟番地界卽步步爲營議令前敵兵勇爲開路先鋒盖山徑崎嶇就使攀木緣崖終非持久之計因此目下尚未開仗臘月初三夜生番又出將開路官軍殺斃哨官弁勇共一二百名迨各營派隊鵰追則巳無從縱跡矣生番之兇惡如此以上係金陵友人函述確否容俟續聞 
[嘉惠貧員]  
　　爲貧而仕仕而更貧此誠彈冠于于者所不及料之事然亦彈冠于于者勢所必至之事江蘇爲物力最盛之區筮仕於此者無不作五日京兆之想以爲苟得假手自可取精用宏十里横塘六朝佳麗誰見紗帽下有幾人鵠面鳩形也者不知近來宦途旣雜宦况愈奇其來也多萌取盈之念其繼也絶無償足之時迨至琴無絃而不調鶴乏料而思去則又日復一日仰長生質庫爲朝饔夕飱計者不知凡幾而中小班尤甚緣江蘇州縣向大於牛握冷銅者亦都以牛自居奔走細碎皆諉丞佐承其乏故無論印委大小皆無苦瘠亂後需次者衆中小班之差使悉爲官職較大者虎耽而蠶食以致其中有人冬曳夏衣晴穿雨屐至下求笑駡由他好官自我而不得許方伯憫其窮乃創委外縣冬防一差以紓中小班之困去歲竟委至九十餘員之多己成强弩之末江寗每届歲暮例有年終津貼錢計府班四十千同通三十二千州縣理問按經二十四千丞佐以下十六千有長差者不給短差一半丁故有家屬淹滯者亦推恩照給每歲由江甯府委各省　補中之吸幹材者爲首事先期查取各員職名到省年月以及有無長短差在省長年不在省均註於册呈府察核分别予與不予並酌奪予之之多寡又因從前首事作僞一人竟冐蝕至五六百千由是有長厚者援卑田院爲例當堂騐給如是者亦有年上年李太尊以此項津貼關係宦遊人度歲之資不貧而貧鄉黨自好者不爲况儼然在官言官而必使之之無地可容試令返巳自思當亦可巳故一切寍寛毋濫寍毋刻舊臘承上文而言巳於月之廿一二三等日傅見一百餘員其冬防粥廠曁各色短差約有二百員皆祗令挂號照例准給一半聞憲意深以長年不在聞風乍來爲非是令各同鄉查明指出或開單送閱務使冒領者少混一文卽應領者多得一文否則殊失酌盈劑盧之本意約小除以前當有以壯阮囊之色矣 
[漰江續聞]  
　　金陵觀音閂外長江繞郭江心有洲一望長數十里洲以外俗呼爲老江者卽黄天蕩之上游也去臘初八日江岸忽漰三四十丈漰時沙土騰空壓壞船隻百餘號淹者分巳斃未斃共數百人情形巳登前報矣該處距城十五里雖孔道而非冠蓋往來處所由是耳食者竟傅說不一惟據東溝之救生局禀報江寗府有云漰江之前一日章擺渡地方忽見紅水岸上人雖互相驚駭然初不知其有何災異也次日坍塌三四十丈船隻之罹難者甚衆當救起活人七十三名口連日撈著浮屍四十餘具紅船全行打壞等語此係見諸公牘者乃該處纷紛傅說則謂有一垂白老人言其當壯歲時曾見江干一日來一巨鼈圓可三四畝游泳沙際觀者甚衆越日卽不知其所往不一月該處漸露沙線逾年成沙卽今漰處也又逾年蘆高滿地以其當津要行旅　遝亦莫能道其所由來迄今計之巳歴二十餘年大抵係鼈伏歟相傅鼈伏沙底能運氣 
 
 

Page 3

 
 
不食往往伏四五十年而後出老於罟網者多能述其事因憶道光之季厘年大小太平府之金柱關圮岸數里又同治初年安慶省八卦閂外岸圮不止現距城根不過一二百步計其地則又不止里許記當圮時亦打毁滿江紅船十餘號溺人不少尤奇者一人旣沈而復上腰以卜皆陷入沙内向知以手指揮呼救一行者遥望之卽趨近接以傘思援之以起也不料反隨溺者仆於江事過人始怪呼救者當非人殆諺所謂茫茫浩刦在數難逃理或是歟現聞官府初思撫恤以無從辨别而止惟濱江仍有不完之屍身漂起經遠近赴東溝局呈報局内皆爲用棺掩埋以不知其爲誰氏之子祗得都以冥漠君標識之鄉愚聞先見紅水遂誤傳爲兩鼈相鬥有傷者故不勝其忿或又謂鹽船下椗每深數尺是日石尤風惡必係椓椓者槌傷八大王之足如前年七濠口之塌洲故事然乎否乎 
[鎭江命案]  
　　京口西閂外關門橋河下倒斃一人旋經該坊保得信前往看視其人年約三十以外元縀帽靑布馬褂宫綢背心月白洋布夾襖洋縐套褲京式羽縀鞋旁有刀鞘一把頸有刀傷腹下一刀巳洞穿血流滿地未審被何人所殺坊保不　隠瞞赶急赴縣報案丹徒縣王邑尊於去臘二十四日帶同刑仵往騐當經仵作騐明的係搠斃王邑尊親自細騐一遍方命地保權行收殮標牌爲記查明有無屍屬前來認領再行核辦一面飭捕赶緊緝拿兇手云 
[鐵甕談資]  
　　京口地方於去臘二十五日午後北風怒密布彤雲至晚細雨紛飛繼之以雪頃刻間樓臺玉琢世界銀装至五鼓時雪止約計得雪一二寸光景至二十六日晴曦又放積雪盡消○有鄉人某甲負米二斗至小街杲米行售得靑蚨六百餘文富將錢　在筐内自往大街購買零物及至該米行取錢僅有斷磚一塊靑蚨巳飛去矣甲大哭欲尋短見有某翁經過詢知其事不覺惻然贈以大錢七百文甲乃再三稱謝而去某翁可謂好行其德矣○租界領事署巡捕房去春爲滋事者所燬經道憲調處賠償房價於七月間興工起造至去臘巡捕房教堂皆巳告竣規模較勝於前惟英領事署須俟今歲方能竣工云 
[漢皋雜佩]  
　　鄂境於去臘廿三日得雪巳錄前報兹聞廿四日早巳積雪一寸有奇農人莫不稱慶以爲豐年有兆也○早年漢口雖有難民過境尚能安分守法去臘二十七日各難民竟敢搶奪巿上魚菜官憲以時近年關未暇究治然小本經紀人巳受虧不少矣 
[屬粤東官報]  
　　藩憲牌示羅定直隸州知州缺委題補南澳同知黄鎭南署理番禺縣知縣缺委署羅定州知州楊蔭庭署理瓊山縣知縣缺委鎭平縣知縣鄒之麟　　新安縣知縣缺委候補知縣王壽民署理平遠縣知縣缺委大挑知縣孫之　署理崖州知州缺委候補通判陳嵩申署理陵水縣知縣缺委碣石通判宗振署理海豐縣知縣缺委平遠縣知縣陳紹棠署理開建縣知縣缺委卸凌水縣知縣李夢堯署理新安縣丞缺委武用縣丞烏凌阿署理翁源縣典史缺委試用從九品唐漪署理開平縣松栢司巡檢缺委試用從九品陳式金署理龍門縣典史缺委試用按司獄繆水起署理清遠縣迴歧司巡檢缺委分缺先用巡檢周成業署理海豐縣鵝埠嶺司巡檢缺委分缺間用巡檢金殿超署理博羅縣石灣司巡檢缺請以海防先用巡檢趙錫齡詳補高要縣横查司巡檢缺請以卽補巡檢陳錦春詳補題補南雄州知州王煦飭令赴任准補嘉應州知州吳宗焯飭赴新任陽江直𨽻同知輔良飭回本任 
[鄂渚官報]  
　　十二月二十日候補府丁柔克發　城内貧民賑饑木石完竣候補同補知章嘉謀奉藩憲委辦新海防捐局事務候補典史李錦堂奉漢黄德道委查漢鎭玉帶閂差禀知署應山縣事趙毓楠兒辭大挑縣張清奉藩臬憲會委武昌讞局額外學習差禀知武昌府李漢陽府逄沔縣陸調署江夏縣楊禀見謝大計卓異廣東候補巡檢鄭詩鎭劉學驤俱奉委督院文巡捕差禀知謝二十一日候補縣王志章奉漢陽府委辦漢陽保甲並進局候補典史祖文煥奉漢黄德道委查漢鎭河街差禀知候補從九覺羅瑛璞奉武昌府委代理江夏縣鮎魚巡檢事禀知謝候補縣楊泳春奉武昌府委查勘漢口新碼頭差禀見知 
[閩省官報]  
　　藩轅牌不武平縣唐志爕患病請假遺缺以通判曹文昭署理星村縣丞徐愼思禀辭辭任府經婁金章叩謝准銷案給還頂戴飭知同方震委赴懷安補插竹　 
[閩中瑣誌]  
　　出南關數里許某姓婦年約二十餘藁砧逝世卽贅某甲爲婿旋又與某乙私頓萌異志現異甲猝然身死甲弟以兄被婦謀害禀請相騐閩縣祁大令准詞前往相騐未知作何辦理俟有續聞再錄○臺鹽倉局秤丁首林可華經理多年善於舞弊擁资萬金　置姬妾氣燄異常烜赫人皆望而畏之近爲龍鹺憲訪聞札飭唐鹺尹及諸委員到局般鹽林始尚多方掩飾經提調盤出破綻遂不敢强辯遠近聞之莫不鼓掌稱快聞該局秤丁等巳提到鹽署訉問想當澈底嚴究也○放火匪徒黄金保遊城後卽在北較塲梟　巳登前報兹聞該犯獲案後並未用刑自認放火并言用火藥引火等語各大憲見其一味順供尚有罪疑惟輕之意在後歴訉數堂矢口不移方行定案該犯上有父母下有妻小甘心就戮至死不悔殊有令人不可解者 
[烟臺雜錄]  
　　利津河之鐵門關年久淤塞船隻不便往來由東海關監督創議濬挖飭委熟悉機器之員繪具圖式以備今春購辦○每届歲杪銀價必昻去冬銀價反賤未知何故○連年巿面淡泊南人來北作賈者屢有倒閉之事因此贸易者時有戒心買賣貨物必須現銀交易生意益形阻滯矣○去冬天氣晴煖皮貨鋪生涯甚覺減色細毛各貨比往年跌落半折粗貨尚有可觀犬羊之皮居然與狐貉同價○榮成水師營高遊戎因事請假所遺之缺由登州營陳守戎署理技藝嫻熟果敢性成識者以爲前程正未艾也○近有僞造假銀製成首飾向當鋪質當者當鋪因噎廢食遇有貧寒之家以簪珥釵釧向質者亦不收受貧民受累不淺○各路刼案繁多時届年關宵小更易竊發由各處防營派撥弁勇沿途駐紥按叚巡查人皆稱便 
[祥霙餞歲]  
　　安慶府聨仙蘅太守以去冬雨澤　期麰麥頗難下種因筮期嘉平二十二日設壇薰沐祈霈祥霙二十三日四更時細雨霏霏繼之以雪二十四日清曉登高一望遍地璚瑶旣而見晛卽消魚　沾潤說者咸　賢太守爲民請命誠　格天一時雀抃歡呼喜形眉宇云 
[添設新輪]  
　　招商局在外洋定製一輪船於去冬駕駛來滬取名新裕其船頗爲寛暢上下房艙多至四十餘閒另設中國大餐房船身食水甚淺派合來往北洋駛入大沽可無淺擱之患主其事者爲浙人陸雨生卽前在海晏輪船當買辦者想一經開駛自必攸往咸宜也 
[慶賀華誕]  
　　昨爲德意志國皇壽駐　德領事公舘高揭國徽以伸賀悃浦中各兵艦亦遍懸五色綵旗五淡烟疎雨之中摇曳臨風頗覺繽紛有致各銀行則皆停公一日俾得娱目騁懷午前十一點鐘時道營廳縣及英法兩公廨讞員均衣冠往賀領事設筵欵之美盡東南歡聨中外巳至晚更於公館中旗竿上遍綴明燈遠而望之無異燭龍萬道云 
[提訊地保]  
　　本邑二十八保二圖地保劉善正投縣報請相騐無名男屍一案己登昨日報章裴邑尊得報後卽提劉訊究劉禀稱小的於初五日清晨見屍身倒臥虹橋西首距七寳鎭三里許年約五十左右身穿元色布馬褂靑布棉褲白襪靑布鞋頸項業巳割斷未知是否謀財抑係挾仇殺害邑尊着候初八日下鄉檢騐 
 
 

Page 4

 
 
[扛夫己釋]  
　　扛夫送局一事巳見報章旋有同仁輔元堂司事丁芝卿至大自鳴鐘法捕房述明一切備捕頭令包探王榮培赴西門外保甲局禀請局員派差偕往湖南會館查問洎至則扛夫巳經釋去後有湖南人某甲至局言某宫保將次莅滬命王劉氏在義和棧守候以致積欠棧租棧主沈明山向之逼索該氏之姑本係有病竟致斃命棧中目下湖南會館欲將屍棺舁至該棧包探查得該氏巳經避匿囑將棺暫放善堂候禮拜二禀明核辦 
[上海縣署瑣案]  
　　陸子延控劉松泉土鳳起虧欠猪價洋銀經裴邑尊提訊押追王劉仍不措繳前日邑尊飭提研究王供稱小的所開肉鋪閉歇己久實在無力措洋劉供稱小的在洋棧富小工久覊　下生意巳停現在窘迫萬分求恩鑒宥陸訴稱劉之小工生意現倩姊丈計壽根代庖實與土商妥有意拖延叩求嚴比邑尊飭一併管押候追○孫建明控趙麟泉强搶女孫搬取雜物一案昨己紀諸報端兹經裴邑尊查悉趙所糾羽黨均係寳山縣人乃移文寳山關提到案以便究懲 
[英界公堂瑣案]  
　　去歲底萬心田控弟文卿糾同天津人王沛林到家尋釁由蔡太守訊據文卿供因開酒舘之本向兄商措銀洋王沛林係股東爲之調停太守以萬心田與文卿昆弟口角與王沛林無于先行交保再候覆訊巳列前報兹由太守覆訊勸令萬心田再給弟文卿洋四十元嗣後不得冉向饒舌昨經萬心田遞禀聲請着弟文卿具結具保太守飭候批示○轎夫應春山稱抬主人出外拜客家丁某雇坐邱大木之東洋車在後跟隨邱行走太快致將車擋撞傷小的之腰由捕拘邱送案小的曾至西醫院醫傷現略痊愈邱大木供無心誤撞該家丁上堂稱主人命小的投　請將車夫邱大木開釋轎夫應春山由主人醫治可也蔡太守俯准所請卽將邱大本開釋○寍婦土李氏稱丈夫爲裁縫去年十二月小除夕夫不在家突有張存心糾同戴仁生前來尋釁失去銀飾由捕拘案張存心供與該氏併識巳久被用洋十元　該氏另與漆匠有私視我如陌路向索銀洋兩相口角漆匠暗中使人將我毆打戴仁生供與張爲友見張被該氏掌頰兩下爲之勸解不料該氏以我將張放走將我交捕張不忍累及卽行投到捕房蔡太守以該氏與張均屬無恥失物無憑不准理追飭將張交保不得再往尋釁戴仁生無于斥釋○昨報列粤人某甲在燭店攫洋等情昨由九大燭鋪夥虞順山到案稱去歲除夕有洋一百五十元在櫃檯上觀看突被粤人攫去六元及追赶時將洋抛在地上被車夫拾去旋由華捕阻獲粤人某甲卽譚阿通供並未攫洋平空被誣我兄現在怡和洋行生理一百六十一號華捕稱獲住譚阿通不認攫洋查問該店初稱被攫洋一元今又言六元然無憑　蔡太守飭將譚阿通交保俟查明核辦○開飯店之王阿榮稱有張阿生吳和尚前來吃飯醉後尋釁被毁碗盞索賠無着報捕拘案毁物呈騐張阿生吳和尚同供以後不敢擾事祭太守判張吳二人各罰洋二元給償毁物○張耀亭稱有闞德發到我花烟館住宿乘間竊去馬甲一件由捕阻獲人贜送案闞懔發俯首求恩蔡太守判闞德發管押十四天　交張耀亭領去○巡捕解送因賭吵擾之張通元忻大榮請訊張通元供新正初二日與同事忻大榮作葉子戱口角之下被印捕拘案忻大榮供與同蔡太守謂犯賭本應懲辦　念生意人且在新正初二從寛開釋再犯定于重辦○華捕穏初三日下午有殷金福扭唐隆觀至捕房控其因賭逞蠻今將唐隆觀解案原告天到唐隆觀供與殷金福爲友新年弄賭兩下爭論原是不合惟　開釋祭太守以原告旣未投案從寛將唐隆觀開釋○包探沈金隆稱吕宋公館送顧金生至捕房言被行竊鼻烟壺顧不承認今特送案請訊顧供並未行竊蔡太守飭將顧暫押俟會商吕宋領事再行核辦○包探沈金隆稱馬鳳才剪竊辫線當獲人贜交捕原告未到祗將馬送案馬供惟求恩恕蔡太守判管押七天以示薄懲○包探秦少卿稱陳阿明竊取粤婦梁阿鳳之金簪由捕阻獲入贜送案請辦梁阿鳳申訴前情請爲領贜陳供見伊簪跌落在地當卽拾取蔡太守判陳發捕房管押二月贜交失主領去○包探秦少卿稱蘇孩龔阿五行竊某甲之錢干文當被獲　交捕錢由甲收去今不到案惟將龔解訊龍供以後　再犯竊母親現在蘇州蔡太守飭將龔押候遞回蘇州交其母管束○巡捕解送因賭爭毆之金阿和陳阿毛請訊金阿和供新正初三晚在店與陳戯賭口角尚求恩恕陳阿毛供與同祭太守判金阿和陳阿毛各罰洋三元撥充西醫院經費以示薄懲○巡捕解送在路爭毆之楊坤山施仁佰請訊楊供在石印書局生理被施欠洋二元年終同索無著言明取樹柴作劃帳我先取柴約值洋一元再令友人向取施以爲不應使人代取因此口角由捕拘案施仁伯供欠洋二元本允歸償伊不應使人向我取柴蔡太守以釁起細微無庸深究惟不應　路爭毆判各管押一天以示薄懲○包探秦少卿陳阿九稱湖南人何德高至泰安棧圖竊被獲送捕搜出東洋扇子刀一把另有紙一方突被攫吞腹中今特送案扇子刀呈堂何德高供不敢圖竊東洋刀隨帶在身以防不測所吞者係洋烟蔡太守以何德高定非善類商之賈副領事管押一月期滿遞籍東洋刀存毁華捕稱去歲除夕見土阿四拖扭周桃桃一併帶至捕房巡捕頭令各存洋一元爲質釋令出外言明今日投案候訊玉阿四不到祗將周桃桃解案銀洋二元呈堂周桃桃供在水菓行生理被擺水菓攤之王阿四欠洋三十餘元向之索討王阿四以爲不應在路索欠將我拖扭毆打由捕拘拿今王阿四不到蔡太守飭周桃桃領洋開釋王阿四旣不投質卽將銀洋撥充西醫院經費 
[法界捕房瑣記]  
　　昨晨九點鐘時鄉人某甲挑菜一担行至公館馬路巡捕户轉角處有小竊某乙見菜籃内存放散錢攫取一捧而逸甲窮追不及高呼捉賊巡街捕聞之代爲拘住送理捕房○巡街捕在陳家木橋南　拘獲賭徒一名送押捕房以候堂期解訊 
[浙省撫轅抄]  
　　十二月十五日江山縣金奎雲和縣宦懋和平陽縣沈懋嘉龍游縣馬芳田俱禀奉藩司飭知赴任禀安叩謝○十六日同知錢錫珪禀辭　靑陽匯厘局通判蕭福清禀見辭赴海門厘局○十七日大挑縣楊炳灼禀知藩司委署餘姚縣事候補縣黑式濂禀知藩司委署於潛縣事○十八日郭式昌知藩糧會委探辦海運米石差叩謝○十九日憲駕辰刻升堂封印 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[老友項山人蘭谷輓詩二律]  
多時未入我門中步履蹣跚幻老翁正欲投函詢舊雨突然接訃動悲悲風囊金賣畫從前慣樽酒論書此後空酬唱將盈三十載緣何一旦斷詩筒山人擅詩書畫三絶而書法尤勝詩亦與余賡和最久○一年一度造廬來夙昔談詩請剪裁有恨偏聞蒿里曲無綠更把菊花杯憐君不肯紅塵住值我剛從白下回遺稿滿床他日梓定能傳世慰泉臺[  金匱楊殿奎髯叔甫稿]  
[榜後感懷]  
○漁郎空網半生張學海浮沈歲月長余自己未惜浙闈試起迄今巳丑巳應十一科數存未售鴈塔功名滯韋肇牛衣涕涙厄王章未能邦國爲楨幹且向家閂作棟梁垂暮不逢朱點首郤疑慌語出歐陽○塵埃依舊染衫靑堦毓靈芝讖不靈甘苦孰諳寒士况炎凉驟换俗人形清才未播趙千里困學應羞朱五經科第興衰風水繫吾家墓穴少三停[  梁溪可園居士姑苦草]  
[巳丑落卷書後]  
秋闈耗盡健精神依樣葫蘆畫最匀鬢髮蕭條嗟己老文章奇異喜猶新房批作法自合以鄉黨詁題將三畏說到夫子之身上立意甚新惟少證佐等云覽之愧極歎極五旬未脫儒生氣三畏仍修君子身莫怪藍毫輕點過朱衣遇合本前因○釋褐功名付渺茫踏槐歲月又空忙泥中蓮惜無雙士霧裏花看第十房新樣篇章鄉黨創古時彛鼎巿廛藏天心如允攀蟾桂遲我三年再不妨梁溪可園居士忘憂草 
[輓王曉滄先生聨]  
半生來見善必爲海角完人白叟黄童無間語三年中匡于不逮月輪掩魄秋風薤露總傷心袁樹勛○雅望重灜壖酒國詞塲懷勝槪凉秋驚噩耗凄風苦雨助悲聲顧蓮○料是再來人每當荆棘叢中證果三生惟好善豈眞無量佛聞道木樨香裏拈花一笑便昇天王觀光○有古人風樂善不倦是神仙侣無疾而终陸應梅菊徑霜凄憶州載交情澤留梓里槐廷月冷嗟一朝溘逝路隔蓬山王蓉生○爲南極壽星小謪塵寰片念好施功行滿是東隅善士倐歸蓬海一鄉重望口碑傅陳世玲○捉麈清談春生杖履飛鳬高隠迹渺蓬瀛黄炳奎○手擇衍槐庭共承江左風流兩地交情如水淡口碑傳梓里忽悵海濱星隕萬家愁思似秋深謝家樹 
[讀靈倩士君郵示張珊珊徵詩小傳卽希夢畹生大吟壇粲政]  
　　風雅居然志絶倫珊珊瘦骨苦吟身聰明暫應塵中刼智慧深叅象外因韵事有徴堪壽世曇花無術可回春一枝彩筆多情甚想見傳神倍愴神[  海上忘機客待定草]  
[余行將返里百感相交因拉雜成四律藉以誌别錄求諸大吟壇正和并呈桂師誨正]  
劍泊琴飄剩敝裘敢云巿隠尚風流持籌欲覓千金富投筆難封萬户候揮手蕭蕭從此去離愁暗暗幾時休歸心未必眞如箭怎奈身猶不繫舟端爲身猶不繫舟他鄉比日暫句留看窮世態常牽恨話到生機便觸憂力弱未能逢鮑叔心狂枉欲傲王侯十年轉瞬渾如夢且自毫端寫别愁且自毫端寫别愁别愁禾寫思悠悠非關故國風光好竟把申江月色休閱歴　曾增見識蹉　最易悞春秋由來每事多磨折擬證三生向石頭莫把三生證石頭須知懴悔勝焚修從令不受聰明悞此後毋勞寤寐求大夢一朝成大覺輕風數陳送乾舟會看柳緑桃紅候再到春申續舊游[  藴寳詞人善夢初稿]  
[庚寅元旦出行口占柳枝詞錄呈海内諸吟長哂正]  
欣看京象又更新方位東南喜氣親頓覺拜年年拜我依然無恙此今身萬事憑天謝强求燈花兆喜復何憂守歲點燭循俗例也花結雙枝如胡桃大翦去復開如是者四盟心敬卜慈親健只此蒼蒼爲我謀塵間依舊有相如頑健天容讀異書三字不忘牛馬走儘教鹿鹿更魚魚昔年元旦客申江愧對夐夐影一雙近喜音能諒找張君楚生獨貝隻眼道今方響是新腔聽說人間重晚晴諛詞自貢算長嗚年華老大加珍重花樣翻新博定評元日詩八屬酒杯喜心聊作賣癡獃携歸名剌勞妻笑笑問紅箋怎帶回○新正卽事天遣蘭香事唱酬賭詩忻擲狀元籌多他許襲閨銜意封拜梅花作絳候出手得二十九點馬相如 
[上海四馬路高易公舘内籌賑所陳詠南經收山東江蘇浙江十一日十六至二十日第一百四十一次賑欵清單]  
○十六日餘慶堂洋三元楊蔭廷積善堂篤敬堂藹吉堂洋三元楊蔭廷積善堂篤敬堂藹吉堂逢吉銀樓修德堂兼和堂寸隂堂各二元同榮銀號一元共捐洋二十元茂泰寳號交來烟臺不名氏兩元○無名氏三角○隠名氏三百胡茂榮一元錢飶記七角程丙初祥泰各半元龔銀槎三角共洋三元張際昌翁募還讀軒主人吟香書屋八永草堂各十元共洋三十元○岸松齡五元○劉正泰四元安孚寳號募蕪巴醬坊洋廿四元凝道堂六元大成祥洪吉合厚康仁聚厚瑞和莊各四元和鼎興豫豐厚馮集成各三元永泰昌兩元吉泰隆張元昌同奎泰公泰元怡興勝四印堂各乙洋惟一氏四角求平安二角未力子目無光各一角共捐洋六十七元八角○蕪湖鄭公舘募書帶堂一元四角成德堂一元方陳氏四印堂各錢五百厚德堂述古堂各三百共洋二元四角錢一千六伯文合洋一元六角共洋四元○十七日雲南屏葉在東洋二十元京口愼記募無名子三元徐州道署募湖上覺公錢六十千文高雲谷胡餘亭周幼川朱星齋宋亮臣楊藝林丁丙村鳴蜇俞各二千王鑑平乙千共捐錢七十七千文作文四十九兩三錢六分合規元五十二兩三錢七分七厘許晴江公泰棧廣動堂兼復棧吳壽桐福昌棧吳幼農無民百忍堂求是予鉅昌協同泰各乙洋善記汪云方各半洋共捐洋十三員○十八日普濟堂陳乾德各四洋無民裕盛號太和同茂錢順天堂豐豫亨肇昌怡茂仁信興順益泰厚邱敦義堂叙和錢德盛興盛號各二員豐泰祥無民祥盛李無民各一洋共洋四十員福建政和縣刑席陳福康募潘臯番洋十圓陳福翁二十圓葉伯超四洋李道枚三圓劉鶴堂王錦洲各兩洋楊鴻春楊述先劉雄才官獻廷各一洋共捐番洋四十五圓合英洋四十乙元五角曁紹裘翁募張旣氏番洋二圓楊宋氏福弟莊一洋錢四百楊啓光輝光運光繼忠昌林昌喬謝運順各莊一洋葉憂超六百總捐番洋二圓莊洋八圓錢一千總换番洋十一圓合英洋十圓五角閩清縣署梁間齋募梅溪書屋逸土一洋植三堂六桂室南陽齋存心居各半洋清河居蔡子敬占焦兄各四角帶呈室大珊各三角鄭通江二角總五圓○李耀林翁募林敦德堂洋十圓林龍銘銀五兩林昌忠齡林龍皇林輦林尚赤每銀二兩總捐洋七圓銀十五兩合洋廿圓郡軍分府署募馬正調銀五兩不名氏二兩耀龍邨俊各乙兩四錢八分恊成號張鳳耀各一兩二錢鐘錦堂張廷傑各一兩葛方湊胡其亷各七錢四分王慶祥七錢二分王履泰嚴仕康甘作梅各七錢同春號裕泰號楊蓮峰魏肇基梅樹芬沙仰高潘廷舉官居仁黄漢川張國章余兆南各六錢邱峰五錢四分瑞生昌五錢二分郭恕甫黄金成席英壽各四錢黄載榮三錢袁日新吉亭各二錢生記林二加永豐厚仁瑞福蘇苟仔游聚亨第一枝萬益昌游正興各錢四百文元盛榮發楊同順廖升發林茂興和成號各三百又共捐銀廿八兩二錢二分錢五千四百文换番銀三兩八錢五分七厘共番銀三十二兩零七分七厘金英洋四十三元○恆　寳號募江右四閏堂錢十千文酬恩氏求吉氏各三元李椿林二千文共共捐洋六元錢十二千文伸洋十一元施志燮半元陳玉成四角柏性記一角○公大房鶴亭氏各三角不書名痴夢子愼德堂鹿亭氏各二角無所思無名氏不似人有心人典顔子目可憐各一角共洋二元天津田寓恆二兩無名氏一兩宣如川五錢老韓無名氏各四錢劉名三錢宣都無名氏各二錢劉雨岩一元卯金二角共捐洋一元二角紋銀五兩合規元五兩二錢二分四厘徐州惕園主人漱石主人各錢五千文共錢十千文换紋六兩四錢一分五厘合規元六兩八錢一分六厘○杭城江汪氏洋二元簷受之麗靑　各洋元共洋三元漂陽正裕號募張生和洋四元同慶一元邢裕順陶乾泰各半元湯西泰建潮各三角無名氏永隆各二角共洋七元吳松吳仁記求子平安一元鹽城旦欽堯翁募楊占記十元壽壽堂趙一元屠隠名求病愈一元○○十九日蕭山通奉第韓仁壽堂洋十三元○隠名氏一元揚州江小齋募無名氏二元無名氏二户二元無名氏錢六百文無名氏二户六百文共　洋四元錢一千二百文合洋一元另錢六十四文虞陽常學洋四元鎭江廣裕和洋十元三槐堂八角守仁堂鄧錫九各半元無名氏二角共捐洋十二元○○二十日杭垣督學署募無力氏安記冷梅山人各十元凌馬鴻六元盡心主人小泉氏忠正堂各四元潘二太太三太太四太太介甫氏張慶喜沈九思堂各二元高秩卿一元潘六少七少合助一元共捐洋五十二元友笙氏五元如臯周善士募公善共助洋三十五元福祿鴛鴦室四元太原頴川氏二元無名氏錢一千六百無名氏八百文法登師四百文無名氏海賢師華岳師　長清無名氏智如師各二百文無名氏七户喬元長大海師徐兆廉清師何長貴銘成師各一百蔣元興四十八共捐洋四十一元錢五千三百四十八伸洋五元葛學豈謝筵移賑洋二十元杭州七寳寺告堂師洋八元開同法師二元五角一願和尚二元覺華師一元共捐十三元五角潮州黄聲悅洋二元○○以上總共收規元六十四兩四錢一分七厘英洋五百七十九元八角錢三百六十五文 
[上海四馬路高易公舘内籌賑所陳詠南經收山東江蘇浙江十一月廿一至廿九日第一百四十二次賑欵清單]  
廿一日巽森木行陳十元銅洋二元包仲　三口京口張尊禮堂四元珠家角合豐號募王異堂吳麗園席朗齋沈宇珊一元共洋四元珠涇大成典募隠名氏三元大成典銅洋三　江西豐城縣署培鳳晝屋　濟美堂各四元共洋八員京口愼記募無名氏三元九江華林記堂今記一元無名氏五元周德泰募徐德泰老俊成各一元協昌號馮雲槎陳雨生悅昌號正昌號邵廣川金瑞茂張德昌茂興胡銓記孫鑑記施逸訪薛同昌昇元薛厚記矛文記王同昌泰智記蔣萬和安記無名氏七户各半元共捐洋十五元五角杭省名心勒銅洋一元○　一日同善齋八元願天下太平　五元海上求安人積善　寡過未能軒主人各二元湖海之偏齋一元共捐洋二十元思補過軒三元無名氏三山寄客棉力子隠名氏代募人各元共洋五元泰子棧募張邦列三户一元五角口木子二户二元董弟弟人三户二元林官一元劉光奎愛人沈坤三各一元董紹記董弟記寳興林友瑶裕翁友謝文香沈立顺甫美鐘八沈　華蔣純齋各五角張全記四角董寳風二角陳賢記陳養記費申記周景記各一角共捐洋十五元岳州城陵幾厘局維海後人募洋十六元湖南常德府屠品祿齋募蔣萬　錢　千品錄齋錢二十千李靑蓮堂吳仁豐盛順泰各六千詹正元五千同興泰四千籌備堂吉和兼吉鼎順泰各二千大順胡裕興屠福生屠光佑屠田氏各一千共捐錢七十千申洋六十八元六角三分泰洲吳募善洋二元寳和二角○廿三日孟河費繩甫募洋一百二十元紹衣堂吳將就主人各一元朱桂庭交來京口西岸親後營同人三元慶後營同人四元錢八百文銀二兩二錢七分合規元二兩三錢三分六厘○廿四日巨康莊來西霸公積堂募種福堂不書名各十五元同仁氏十元索行氏七元怡怡軒四元求安平爲福求安氏各二元　貞堂一元共捐洋五十八元超勇快船同心軒一元銀五兩八錢合規元五兩七錢八分六厘漂陽建平鹽棧錢子記桐記善餘各二元共洋八元蘇撫署上鄭一元無錫泰源銀樓申報處募金　無名氏二元常州元聚昌治坊一元廣生藥行來桂記二角七官益記安記壽記各二百文來記生記合二百二十文保記巧記定記盈記娟記兆記恊記同記楨記無名氏各錢一百共捐洋一角錢二千另二十文伸洋二元招商局來廣東愛育善堂第二第三批浙賑共洋四千元合規元二千八百八十兩天津祝選吉汪大德各一元○廿五日勉力軒四元無名氏三元濟平安保安各二元江韶卿點易堂各一元共洋十三元十齡女淑珍三十二元屯溪全泰盛局寄來吳季候募採薪子一元六角黄氏一元四角吳松琴六角孫　四角共四圓南通州熊功甫募鐵友軒范遇門各一圓無名氏九百八十文高華卿八百文吳子琴陳兆奎胡翰香各六百文莫有餘逹剛巳莫鴻文曹萬仁書餘氏各四目文吳子斤四百二十文陳步高三百文莫萬和仁記號余春華吳良仙三益曹順卿張仲耀趙宏松程可蘇宋耀先各二百文洋二元錢八千三百文合洋八員四川重慶府易範疇募無名氏文七錢四分　規　七錢五分五厘○廿六日東來衣莊一員○楊州未遂子三元○漢口德大號募寳裕和酒棧一元○楊郡永安鎭洽源木廠洋一元錢二百吳名氏問心堂高府陸雲寛各一元頴川堂錢二千存心堂受書室各六百陳玉廣李萬春恆義昌同茂興各五百無名氏陸恊源朱明森邦記各二百合捐洋五元錢五千二百伸洋五元○泰州芹香書屋洋九元○九江　愼安募聘記洋三元江亮記一元蕭字半元合洋四元五角○恆昌八角徐裕昌七角程信昌三太號裕盛恆立各半元永興隆三角朱維禮二角合捐洋四元○江右饒州府永豐錢莊寄來江西清愼吏助震澤紋五兩又助浙紋十兩合紋十五兩合規元十五兩六錢五分三厘○宿遷恆豐號寄來葉張氏洋十元○未完 
 
 

Page 10

 
 
[光緒十五年十二月十六日京報全錄]  
宫門抄○諭旨三道錄前○發抄硃批四道○晋撫豫奏叅知縣摺○蘇撫剛　奏挾嫌謀殺按例定擬摺○桂撫馬　奏委署知府員缺片○又　奏更署知縣摺○又奏知縣暫緩赴任片○十二月十六日吏部翰林院植日值年旗引　見九十三名○福中堂等磨勘試卷覆　命○嵩申謝管犧牲所值年恩○　公續假十日○翁同龢請假十日○英侯請假二十日○召見軍機　徐中堂李鴻藻高賡恩○發抄　馬丕瑶奏續獲積匪莫母鷄出力各員可否酌保奉硃批准其擇尤保獎毋許冐濫欽此○又補用牧吕緝光留廣補用奉硃批着照所請吏部知道欽此○又整頓水陸防營奉硃批該部知道欽此○又候補道覃遠　署左江道奉硃批吏部知道欽此○○護理山西巡撫布政使世襲二等輕車都尉臣豫山跪奏爲特叅疏防城内被刼之知縣請　旨勅部議處恭摺仰祈聖鑒事竊據代理黎城縣知縣揭傳淇禀報該縣城内東街天錫厚土鋪廣源湧雜貨鋪係一門出入光緒十五年八月二十四日夜起更時分被賊闖入鋪内持械拒傷鋪夥王福仁刦去銀兩烟土等物而逸經該代理縣會營勘騐飭役追緝因賊衆拒捕格傷一賊身死餘賊逃逸追拿無蹤等情臣查城關地面防範宜嚴該縣城内竟有鋪户被刼拒傷事主重案事前旣疏於防範事後又不設法緝拿僅止格斃賊匪一名餘賊原贜均巳遠颺捕務實屬廢弛該代理縣揭傳淇現巳據報交卸仍應從嚴叅處以儆玩泄據藩臬兩司會詳請叅前來除飭勒緝贜賊務獲究報外相應請旨將前代理黎城縣候補知縣揭傳淇先行交部議處以爲捕務廢弛者戒理合繕摺具陳伏乞皇上聖鑒謹奏奉硃批着照所請該部知道欽此○○江蘇巡撫臣剛毅跪奏爲審明挾嫌謀殺期親尊長按例定擬恭摺具陳仰祈聖鑒事竊查邳州民人程繼得挾嫌謀殺胞伯母致誤價胞伯程有懷身死一案前據該州知州命賡元騐訊詳經前護撫臣黄彭年批飭審擬解勘去後兹據該州審明擬議由徐州府知府桂申行復審解經臬司劉樹堂勘轉前來臣親提研鞫緣程繼得卽程歧籍𨽻邳州巳死程有懷係程繼得胞伯蘇氏係程有懷之妻程繼得之父程有明在日與程有懷並未拆釁程有明夫婦病故時程繼得年尚幼穉隨程有懷過度蘇氏因有前夫之子李大隨嫁過門心存袒護時在程有懷前挑唆說程繼得好吃懶做程有懷聽信常將程繼得毆詈程繼得有時分辯程有懷斥其頂撞將其逐出不分給田産程繼得無奈至鄰村傭工光緒十五年正月間程繼得因無處覔工回家懇求程有懷收留否則分給産業過度程有懷尚未答言蘇氏卽向痛駡並令程有懷不許程繼得進門程繼得忍氣折回憶蘇氏相待恨毒使伊無處存身一時忿極起意將蘇氏謀死洩忿卽在不識姓名人舊貨攤上得火槍一杆原來裝有子藥二十六日夜携帶火繩潜至程有懷門首撕開笆門進内素知蘇氏在北屋睡歇卽至北屋門外見有窟窿將火槍架入窟窿對準蘇氏地炕開放一槍不聞聲喊料巳放死當卽逃跑詎是夜蘇氏因患寒疾畏北屋風大換臥南屋程有懷適在北屋睡臥致被轟傷胸膛等處蘇氏聞聲驚起往看見程有懷巳受傷身死通知夫堂弟程有恒找回程繼得欲行報官程繼得用言阻止硬行棺殮蘇氏看破情形報州究出前情勘騐訊供詳批飭審據供前情不諱究詰不移案無遁飾查律載謀殺期親尊長凌遲處死等語此案程繼得因胞伯母蘇氏在伊胞伯程有懷前挑唆將攆伊逐嗣該犯懇求收留又被蘇氏痛駡不許進門一時忿極起意將蘇氏謀殺洩忿致誤殺程有懷身死篇查律例並無謀殺胞伯母致誤殺胞伯作何治罪明文惟謀殺胞伯母與謀殺胞伯同一期親尊長自應按律問擬程繼得卽程歧合依謀殺期親尊長凌遲處死律擬凌遲處死事犯雖在光緒十五年三月十六日恭逢恩詔以前係謀殺期親尊長不准援免賣槍之不識姓名人免其查傳無干省釋屍棺飭埋兇器火槍案緒儲庫除供招咨部外謹會同兩江督臣曾國荃合詞恭摺具奏伏乞皇上聖鑒勅部核覆施行謹奏奉硃批刑部速議具奏欽此○○馬丕瑶片再鎭安府知府陳如金調省另有差委所遺員缺查有補用知府羊復禮才具明唽辦事勤能堪以委令前赴署理據署藩臬兩司會詳前來除檄飭遵照外理合循例　片陳明伏乞聖鑒謹奏奉硃批吏部知道欽此○○暫護廣西巡撫布政使臣馬丕瑶跪奏爲更署知縣恭摺具陳仰祈聖鑒事竊照平樂縣知縣全文炳調補賀縣知縣所遺員缺經前撫臣沈秉成會同督臣張之洞題請以儘先補用知縣劉潭鎭署理兹准部咨查該省陞調遺缺知縣一項上次用至第二委用正班止前出有簽掣第一之博白縣一缺係議叙到班查各項議叙班先鄭工海防分缺先銀捐分缺先前議叙正班均無人該撫等請以候補班前知縣陳占書題補又簽掣後二之思恩縣知縣一缺該撫等請以候補班補用知縣趙鎭清補授又續出之富川縣知縣一缺該撫等請以委用知縣方宗冕題署今續出平樂縣知縣一缺據該撫等請以海防候補班前補用知縣劉潭鎭補授查簽掣第一之博白縣知縣一缺輪應議叙到班查議叙試用無人應用其次捐納試用之人仍按照捐納輪用班次例章序補該撫等題請以候補班前補用知縣陳占書補授博白縣知縣係屬悞會例意其簽掣第二之思恩縣知縣一缺該撫等請以候補班補用知縣趙鎭清補綬又續出富川縣知縣一缺該撫等請以委用知縣方宗冕題署均經臣部議駁令該撫等查照更補各在案今續出平樂縣知縣一缺據該撫等仍接前出之博白縣知縣誤會例意序補班次將海防候補班前補用知縣劉潭鎭歸於海防試用本班先班内補用之處均毋庸議其平樂縣知縣員缺應令該撫等另行照例按班更署等因咨行到粤自應查照辦理查各省知縣遇有升調遺部選缺出用各員候補卽用一人委用一人本班前先用大挑一人本班大挑一人各項候補卽用一人委用一人本班前先用議叙一人本班議叙一人各項候補卽用一人委用一人本班前先用捐納一人本班捐納一人本班前先用拔貢一人本班拔貢一人拔貢補用兩班之後用本班前先用教習人一本班教習一人本班前先用教職一人本班教職一人又定章進士歸班呈請分發知縣歸於捐納之後補用一人又拔貢補用一人之後將孝廉方正知縣補用一人又優貢朝圪知縣歸於教習知縣補用一班之後補用一人又截取舉人知縣俟教習並教職知縣補用一班後用截取舉人知縣一人又新例銓補章程内開外官道府以及佐貳雜職無論何項到班仍以五缺計算先用鄭工新班遇缺先二人海防新班先一人無人用鄭工新班遇缺先人員抵補至第四缺海防卽海防新班先分班輪用一人第一輪卯海防卽人員輪用第二海防先人員海防先無人仍用海防卽人員海防卽無人用舊例銀捐遇缺先人員如無人用舊例銀捐遇缺人員再無人過班卽接用各項輪用班次一人以五缺爲一週又定章歸班文進士繙譯進士俟本科截取赴部投供後准隨時取具印結圖結呈請分發簽掣各省並准其指捐一省試用期滿照例甄别留省接照到省先後如同日到省按科分甲第名次遇有升調所遺選缺歸於捐納之後拔貢之前用截取進士一人各等因遵照在案查廣西升調遺選缺知縣上次用至第二委用止班止前來有簽掣第一之博白縣知縣一缺巳將勞績本班儘先補用知縣楊樹榮更署又簽掣第二之思恩縣知縣一缺巳將籌餉試用知縣徐雲棟更署又續出有富川縣知縣一缺巳將截取進士試用知縣左秉壎更署今平樂縣知縣一缺按班應用拔貢本班先無人應用拔貢試用人員更署據署藩司張聫桂署臬司秦煥會詳請以拔貢試用知縣邱撫辰更署臣查邱撫辰年五十八歲浙江黄巖縣人由禀生考取同治十二年癸酉科拔貢十三年六月二十日朝考一等六名七月初四日引見奉旨以知縣用欽此經吏部簽掣廣西十月初三日領照起程光緒元年四月二十六日到省業巳試用二年期滿甄别留省補用在案查該員樸誠謹愼辦事安詳以之更署平樂縣知縣與例相符相應仰懇天恩准以試用知縣邱撫辰更署平樂縣知縣如蒙俞允該員係拔貢試用知縣請署知縣銜缺相當毋庸送部引見亦毋庸核計叅罰該員係試用人員應照例試署一年期滿如果稱職另請寔援至此奉奉文更調部中坐於光緒十五年五月十六日行文按照限　半五十日補缺定限九十日又會銜三十日統扣至光緒十五年十一月補六日限滿今在限内請補並無遲逾合併陳明謹會同兩廣總督臣張之洞恭摺具奏伏乞皇上聖鑒勅部核覆施行謹奏奉　批吏部　奏欽此○○馬丕瑶片再部選陸川縣知縣劉詒曾巳經到省應依憑限赴任惟察看該員年少諸欠臬習考以時論亦未能一律明通陸川政事煩要尤非所宜應令留省飭赴讞局學習俾資歴練俟明於吏事再飭履任以重地方據藩諳　司具詳前來理合附片具陳伏乞聖鑒謹奏奉硃批吏部知道欽此 
 
 

Page 11

 
 
[光緒十五年十二月十七日京報全錄]  
宫門抄○諭旨三道錄前○發抄硃批五道○陜撫張奏州縣被災情形摺○疆撫魏奏揀員借補副將摺○又奏檄飭藩司赴任片○取奏委署通判片○又奏叅知州片大臣奎奏員外郎期滿題銷試俸摺○又奏補種樹株　○又奏修理工程摺○又奏寢陵茶上人缺公同揀選片○陜撫張奏考官請假片○又奏知縣暫緩赴任片十二月十七日户部通政司詹事府值日　年旗引見七十九名恭王等謝賞福壽字恩○額中堂等塲差完竣覆命○愛隆假滿請安○那王續假兩個月○兆伯續假二十日○黄卓元請假二十日○侍衞處奏派主宴之大臣派出　貝子○順天府具奏忠義　第一百三十七次請卹○召月軍機崇禮續昌孫詒經○發抄張煦奏守備阮大德私鑄小錢請革職審辦奉硃批着照所請該部知道欽此○又請以孫萬春秋安康令奉硃批吏部議奏欽此○又遊擊羅奇山開缺另補奉硃批着照所請兵部知道欽此○馬丕瑶奏知府羊復禮期滿甄别奉硃批吏部知道欽此○又副將楊子吉仍歸副將補用奉硃批着照所請兵部知道欽此○○頭品頂戴陜西巡撫臣張煦跪奏爲陜省綏德州等屬續報被雹被水及洋芋包谷歉收璨籌賑撫情形恭摺仰祈聖鑒事竊查陜境本年自夏徂秋隂雨過多迭據各屬禀報被災情形均經臣陸續奏明在案兹據綏德直𨽻州具報該州八月十九日風雨交作兼降氷雹東鄉郭家川延家川兩村莊被雹打傷秋禾地一千七百垧有　地内　谷黑豆概被打損只高梁谷粟問有一二分收成又卜家溝等五村莊被雹打傷秋禾也三知二百八十餘垧各色秋糧　粒無收又西安府屬之高陵縣具報該縣南鄉東漢等處濱臨渭河被水冲刷更名營田等地四頃七十餘畝河南里淹没吏名地一頃四十畝又據咸寗縣續報東鄉滻灞二河水漲附近馬家村等三村莊被水淹没地二頃五十七畝六分又　縣續報蒼龍澇沉太平等河同時漲發附近渭曲坊等六村莊被水淹浸地一百二十餘頃后林里等兩處被水冲刷地四頃有餘該三縣被水淹浸地畝秋糧全行失望冲刷地畝一時難以修復又興安府屬之紫陽洵陽白河漢隂平利各廳縣及漢中府屬之留壩廳先後具報該廳縣地處南山平原地面秋糧尚有數分收成惟偏僻山坡居民向賴洋芋包谷糊口本年六七八等月霪雨連綿該廳縣等查明山内洋芋多巳腐爛包谷亦復歉收察看民情　形拮据臣接據禀報飭司移行該管道府親詣被災各處覆勘災傷輕重分别蠲緩錢糧先行出示曉諭停徴一面清查極次貧户動用義倉糧石散放口糧籽種核實妥爲賑撫務使災黎衣食有資各安耕鑿以仰副　聖主軫念民瘼之至意所有綏德州等屬被雹被水及洋芋包往歉收現籌賑撫情形理合恭摺具奏伏乞 
皇上聖鑒訓示再漢隂廳前報石條溝等村莊被水平利縣前報龍峒河等兩處洋芋腐現爛因覆查該廳縣各鄉山内包谷洋芋一律歉收尚不僅石條溝龍峒河等處是以續尾彚報合併聲明謹奏奉硃批着卽妥速賑撫以恤災黎欽此○○頭品頂戴護理甘肅新疆巡撫布政使臣魏光　跪奏爲塔爾巴哈台屯防副將員缺擬請作爲題缺揀員借補以重邊陲恭摺仰祈聖鑒事竊照伊犁鎭總兵業經督臣楊昌濬會奏以西寗鎭總兵張俊調補奉旨允准欽遵在案臣查伊犁鎭屬塔爾巴哈台舊設屯防副將一員歴由陜甘二省緑營實缺官員輪班操防嗣經叅贊大江錫綸奏准暫行委員署理光緒十年督辦新疆軍務臣劉錦棠於統籌全局案内奏明此後旗緑官兵不須换防奉部覆准塔爾巴哈台應卽一律照辦該處地面廣袤五方雜處鎭撫不易該營甫經裁併操練屯防均關緊要非得聲威素著練逹有爲之員難資得力應講將塔爾巴哈台屯防副將員缺作爲題缺由外揀補以期人地柤宜查有頭品頂戴陜甘委用提督牟常阿巴圖魯璨署精河營叅將張懷玉謀勇兼優辦事幹練在新疆帶隊有年訓練認眞邊情尤爲熟悉以之借補塔爾巴哈台屯防副將員缺實於邊陲有裨如蒙俞允並懇勅部先給署札俟防務大定照例給咨送部引見除飭取履歴咨部外謹會同伊犁將軍臣色楞額陜甘總督臣楊昌濬塔爾巴哈台叅贊大臣臣額爾慶额喀什噶爾提督臣譚上逹恭摺具奏伏乞皇上聖鑒訓示謹奏奉硃批兵部議奏欽此○○魏光燾片再甘肅新疆布政使篆務前經陜甘總督臣楊昌濬會同附奏委現署甘肅按察使蘭州道饒應祺署　在家兹查　　業於九月十三日抵新　卽　赴署任以專實成除飭兼理新疆布政使兼按察使銜鎭迪道恩綸將藩司印信移送並將交代辦理清楚另行咨部外謹附片具陳伏乞嚗聖鑒奏奉硃批吏部知道欽此○○魏光燾片再新設伊塔道及伊犁府寍遠綏定等縣員缺業經撫臣劉錦棠先後委員署理附奏在案兹查有補用知縣莊先陞堪以委署霍爾果斯通判員缺據兼理新疆布政使兼按察使銜鎭迪道恩綸具詳前來除由臣批飭給委並刑發霍爾果斯通判鈐記祗領啓用外謹會同伊犁將軍臣色楞額陜甘總督臣楊昌濬附片具陳伏乞聖覽謹奏奉硃批吏部知道欽此○○魏光燾片再新疆北路地廣民稀全在地方官潔巳奉公培養元氣查有候補知州黄率準前在署庫爾喀島蘇同知任内一味貪猾岡恤民瘼據兼理布政使鎭迪道兼按察使衔恩綸具詳揭叅前來臣覆查無異相應請旨將候補知州黄率準革職以肅官箴謹會同陜甘總督臣楊昌濬附片具陳伏乞聖鑒訓示施行謹奏奉硃批着照所請該部知道欽此○○奴才宗室奎瑛意普志元跪奏爲員外郎三年期滿循例題銷試俸恭摺奏聞仰祈聖鑒事竊據墓陵禮部員外郎錫齡呈稱係廂白旗滿洲德珍佐領下人由貢生報捐員外郎光緒十二年簽分工部虞衡司行走是年十二月補授今職十三年正月二十三日到任連閏扣至光緒十五年十二月二十三日試俸三年期滿等情呈請前來查例載滿洲人員由各項捐納升用者亦照議敘人員之例試俸三年准其調升等語今該員三年期滿與調升之例相符應請題銷試歸部選用理合循例奏聞伏乞皇上聖鑒俟命下之日奴才等咨行吏部照例辦理謹奏奉硃批着照所請該部知道欽此○○奴才宗室奎瑛意普志元跪奏爲循例查報回乾樹株照章伐除補種恭摺奏聞仰祈聖鑒事恭照陵寢樹株回乾應於每年冬初查明奏報歴經遵辦在案今届查報之期據管樹司員等呈報泰陵泰東陵昌陵昌西陵慕陵慕東陵本年回乾儀行松柏等樹分晰限内限外開單呈遞前來奴才等復親詣查騐均屬相符其限内回乾者責令該司員等賠補限外回乾者卽令領價裁補將回乾樹株數目敬繕清單恭呈御覽爲此恭摺具奏伏乞皇上聖鑒謹奏奉○原批工部知道單併發欽此○○奴才宗室奎瑛意普志元跪奏爲應行修理工程請旨飭交工部查勘恭摺奏聞仰祈聖鑒事竊奴才等恭查陵寢每年歲修案内遇有情形較重應行修理者遵照工部原奏歸入另案奏請交部查勘辦理查上年另案奏報各項除巳經估修外尚有未修處所兹據各衙門該管官册報上年奏報未修曁本年現在應修處所均係情形較重應行修理之處奴才等親往履勘皆與所報相符理合恭摺奏請勅交騐收本年歲修工程及查勘明歲應修各工大臣詳細查勘是否應修之處應由該大臣奏明辦理謹將奏報未經理曁本年現查應請修理各項工程情形分繕清單恭呈御覽俟命下之日欽遵辦理爲此謹奏奉硃批工部知道單併發欽此○○奎瑛等片再恭查寢陵遇有茶上人缺出例應奏補昌妃園寢出有茶上人一缺奴才等公同揀選得拜唐阿延彬食錢糧八年年二十六歲堪以充補理合附片奏聞謹奏奉硃批知道了欽此○○張煦片再臣准陜西正考官翰林院編修臣劉傳福咨稱傳福奉命典試陜西八月初六日入闈九月初十日放榜　事巳畢應卽赶緊回京惟傳福本生母荆氏年巳七旬倚閭望切南北迢隔久曠定省前因本生胞兄傳祁幕直𨽻天津府城本生母北來就養在津居住傳福此次差旋道經直𨽻保定府距津不過兩三日程途往省較便咨請轉奏請假二十日就近繞赴天津藉展鳥私一俟假滿卽當星馳入朝恭覆　命等因相　據情懇乞天恩賞假二十日准其前赴天津省親以遂孝思謹附片代陳伏乞聖鑒訓示謹奏奉硃批劉傳福着賞假二十日欽此○○張煦片再新選紫陽縣知縣楊調元於光緒十五年八月到省本應飭赴新任惟查紫陽縣本年因秋雨過多洋芋失收該處客民較衆誠恐今冬及明春靑黄不接之時貧民乏食堪虞舉凡賑撫安輯等事必須諳習地方風土人情之員方期辦理得宜該員楊調元人尚安詳明白第係初任人員甫經到陜於地方情形未能熟習應請暫行留省派入發審局學習以資歴練據藩臬兩司具詳前來相應附片陳明伏乞聖鑒訓示謹奏奉硃批吏部知道欽此 
 
 

Page 12

 
 
[光緒十五年十二月十八日京報全錄]  
宫門抄○諭旨九道錄前○發抄硃　四道○滇撫譚奏總兵在任病故據情籲懇○恩卹摺○又　奏委署司道片○又　奏調補都司片○又奏查明鄉試未經申式老生緣由摺○又奏據情代奏片○又奏甄别知府片大臣長奏據情代奏摺○又奏請給奬片○滇撫譚奏請開除守備底缺片○晋撫豫奏查明鄉試年老諸生開單呈覽摺○疆撫魏奏保舉改獎片○十二月十八日禮部宗人府欽天監值日○安興阿假滿請安○雲南副考官張星炳到京請安○黄槐森課授雲南迤東道　恩○薛允升續假五日○召見軍機福中堂奎潤張星炳黄槐森○發抄譚鈞培奏開缺石膏井提舉萬靜遠補威遠廳同知　　硃批吏部議奏欽此○又候補守舒之翹署東川守各缺奉硃批吏部知道欽此○又陣亡州判鄒慶珍應得襲廕請飭議覆奉硃批該部議奏欽此○又請將在營病故之請補東川守周濟泰議卹奉硃批着照所請該部知道欽此○○頭品頂戴兼署雲貴總督雲南巡撫臣譚鈞培跪奏爲署總兵在任病故據情籲懇天恩俯准從優議卹並請於省城曁本籍地方附祀眧忠祠俾闡幽光而慰忠魂恭摺仰祈聖鑒事竊查記名提督署雲南鶴麗鎭總兵馬忠於光緒十五年八月初六日在任病故業經附片奏報委員接署在案伏查該故提督馬忠籍𨽻雲南呈貢縣沈毅果敢忠勇性成自雲南軍興以來卽効力行間轉戰頻年厥功甚俾前督臣岑毓英深資臂助歴保賞穿黄馬褂頭品頂戴記名提督希林巴圖魯剪號當杜逆大股攻撲省垣該故提督翦除内奸不避鋒鏑掃蕩羣凶保全省城每當臨敵無不裹創爭先受傷幾於徧體遂致積勞成疾兹補授該鎭總兵因傷勞時發旋卽辭退調養痊愈後因逆首馬德新蓄謀不軌又經該故提督設法殲除光緒九年委署普洱鎭總兵十三年復委署鶴麗鎭總兵正當西防吃重該故提督布置扼防益加整肅上年委巡防務新染瘴疾與舊受傷勞一時並發竟致不起深爲憫惻兹據署雲南提督蔡標咨請奏卹並請於省垣曁本籍地方附祀昭忠祠等情前來臣覆查無異相應據情具奏可否仰懇天恩俯准飭部將巳故記名提督署鶴麗鎭總兵馬忠照軍營立功後病故例從優議卹並准於雲南省城曁本籍地方附祀昭忠祠俾闡幽光而慰忠魂出自逾格鴻慈所有署總兵在任病故籲請議卹附祀緣由除咨部查照外謹恭摺具陳伏乞皇上聖鑒訓示再雲南巡撫係臣本任毋庸列銜合併陳明謹奏奉原批着照所請該部知道欽此○○譚鈞培片再雲南按察便升授湖北布政使鄧華熙經臣留辦文闈現巳事竣應飭令交缺北上新授雲南按察使岑毓寳尚未到滇查有鹽法道湯聘珍力果心精寛嚴並濟堪以署理臬司篆務遞遺鹽法道篆務查有候補道桂霖才優守潔辦事詳明堪以署理除分檄飭遵外謹附片具陳伏乞聖鑒再雲貴總督係臣兼署毋庸列銜合併陳明謹奏奉硃批吏部知道欽此○○譚鈞培片再查提標城守營都司駐紥大理管轄七屬分防十汛地方遼闊必得精明練逹之員督率盕弁認眞巡防庶奸宄不致混匿地方藉以安堵前經署提督臣蔡標咨請前經臣岑毓英以大理城守營都司定元與永昌協中軍都司王世雄互相調署兹復以王世雄署任以來深資得力擬請卽以該員等互相調補前來臣查永昌協中軍都司王世雄係雲南廣西直𨽻州人大理城守營都司定元係正紅旗漢軍廣順佐領下人互相調補與例相符於地方營務有裨除咨兵部查照外謹會同署雲南提督臣蔡標附片具陳伏乞聖鑒訓示再雲南巡撫係臣本任毋庸列銜合併陳明謹奏奉硃批兵部議奏欽此○○頭品頂戴兼署雲貴總督雲南巡撫臣譚鈞培跪奏爲查明滇省巳丑恩科文闈鄉試未經中式老生年例未符循例恭摺具陳仰祈聖鑒事竊查定例鄉試三塲完竣未經中式老生年届八十九十以上入學年分查係三科以前者方准入單具奏又鄉試之年該省有無合例老生俱限於年内奏到各等因兹光緒十五年滇省舉行巳丑恩科文闈鄉試事竣查有三塲完畢未經中式之寗州學老生趙繼泰文山縣學老生連向陽二名年届八十以上惟係光緒十年科試入學在三科以内核與定例未符此外並無年届八十以上合例老生據提調糧儲道松林監試盬法道湯聘珍具詳前來臣覆查無異除咨部查照外年有查明未經中式之老生年例未符緣由謹會同雲南學政臣王丕釐循例恭摺具陳伏乞皇上聖鑒飭部查照施行再雲貴德督係臣兼署毋庸會銜合併陳明謹奏奉硃批禮部知道欽此○○譚鈞培片再臣接准雲南正考官翰林院編修李聨芳咨稱奉命充雲南巳丑恩科正考官現巳揭曉應卽回京覆命惟聨芳久離桑　孺慕情殷查由滇至京取道四川距本籍陜西平利縣　途非遥擬請代懇天恩俯准賞假兩個月俾得回籍省視一俟假滿卽由籍星馳赴京恭覆恩命等語除咨部查照外謹據情附片具陳伏乞聖鑒訓示謹奏奉硃批李聨芳着賞假兩個月欽此○○譚鈞培片再道府等官試用一年期滿例應奏明甄别以肅官方兹查有候補班前在任補用道廣南府知府興祿自光緒十四年五月初八日到任之日起扣至十五年五月初八日試看巳滿一年例應甄别據藩臬兩司會詳前來臣查該員興祿練逹穏成堪以道員歸候補班前在任補用除將履歷清册咨部查照外謹附片具陳伏乞聖鑒再雲貴總督係臣兼署毋庸列銜合併陳明謹奏奉硃批吏部知道欽此○○奴才長順卓凌阿跪奏爲副教統因病籲請開缺回旂調理扭情代奏仰祈　鑒事竊准三姓副都統文格咨稱副都統夙有頭暈氣喘之疾時發時愈及調三姓感受嚴寒疾發更甚近來痰多氣急精神恍忽遇事健忘夜不成眠加以腰骽不時作痛動轉維艱醫者云心血太虧風寒又入經絡非安心調養一時未易　痊伏思三姓地處邊疆關係重要曷敢以病軀戀棧自悞大局再四思維惟有咨請代奏仰懇天恩俯准開缺回旗調理倘病勢稍痊卽當泥首宫門求賞差使萬不敢稍躭安逸自外生成等情咨請代奏前來奴才等伏查三姓　都統文格旣係患病自應據情代奏仰懇天恩俯准開缺回旗調理所遺三姓副都統缺係邊疆重地未便久懸相應請旨簡放以重職守理合附片具陳伏乞皇上聖鑒謹奏請旨奉硃批另有旨欽此○○長順等片再吉林分巡道瑞霖於本年五月間吉林籌辦賑糶案内捐廉一千二百數十金經奴才長順附片奏奉硃批瑞霖着户部核給獎叙欽此兹准部覆飭照常例請獎造册送部等因咨行前來奴才查捐例内開四品實職捐銀一千兩准戴花翎等語又查安徽鳳陽府知府趙舘翹於上年皖北水災内捐助廉銀曾經該撫臣陳彛奏獎花翎奉旨允准在案今該道瑞霖到任未久志切救民捐廉首倡實能公爾忘私其所捐實銀一千二百數十兩核與花翎捐章銀數有盈無绌若仍照常例核獎似非所以示優異合無仰懇　天恩俯准賞戴花翎俾昭激勸之處出自鴻慈逾格除咨户部查照外謹附片陳請伏乞聖鑒訓示謹奏奉硃批户部議奏欽此○○譚鈞培片再據儘先補用副將雲南永北營右軍守　張紹　禀稱　年出師歴保今職應請開除底缺歸副將留滇委用等情前來查該副將籍𨽻雲南例應廻避出省惟該副將熟悉邊情合無仰懇天恩賞准勅部將該副將永北營右軍守備底缺開除以副將留滇委用所遺承北營右軍守備員缺俟奉諭旨再容揀員請補謹附片具陳伏乞聖鑒訓示謹奏奉硃批着照所請兵部知道欽此○○護理山西巡撫布政使世襲二等輕車都尉臣豫山跪奏爲查明年老鄉試諸生榜發未經中式循例恭摺具奏仰祈聖鑒事竊照各省鄉試年老諸生如果三塲完竣例准查明實在年歲奏請恩施本年巳丑恩科山西少文闈鄉試放榜以後查有年届九十以上之附生皇甫榮等四名年届八十以上之附生徐同寅一名均未中式據提調冀寗道俞廉三具詳請奏前來臣調閱該老生等三塲試卷完竣文理俱屬通順當經咨准學臣管廷鶚查覆核對學册年歲與例均屬相符欽惟我皇上協五凝庥參三建極恩開蕋榜賓興普慶於寰瀛化洽相封人瑞並徴夫耄耋該老生皇甫榮等歲綿鶴算志切鵬程八九旬雲路遲廻靑燈罔懈十四藝風檐辛苦皓首尤難雖桂籍之姓氏未登而草蘆之講求有素宜付奏名之盛典無異登龍合邀尚齒之隆恩俾同附驥除將該老生等入學年歲清册咨送禮部查核外理合專摺具奏並繕具該老生等名單恭呈御覽伏乞聖上聖鑒勅部核覆施行謹奏奉硃批禮部議奏單併發欽此○○魏光燾片再候選主簿黄澤琅前於新疆六載邊防案内經撫臣劉錦棠保奏請免選本班以鹽大使不論雙單月遇缺卽選奉准吏部議覆該員係正九品所請獎叙非應升之項應令另核請獎等因當經轉行遵照去後兹據該員禀請改獎州判等情前來覆查州判係主簿應陞之階與章程相符合無仰懇天恩俯准將候選主簿黄澤琅改獎免選本班以州判不論雙單月遇缺卽選勅部註册以示鼓勵出自鴻施除咨部外謹附片具陳伏乞聖鑒訓示謹奏奉硃批吏部議奏欽此 
 
