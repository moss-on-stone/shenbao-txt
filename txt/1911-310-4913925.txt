# 1911 - 310 - 4913925

 

Page 1

 
 
   
 
 

Page 2

 
 
[閣電]  
　　宮門抄二十日召見慶親土那中堂徐中堂世中堂張英麟丁乃揚内閣奉上諭大學士徐世昌着授爲軍諮大臣毓朗着開去軍諮大臣差使欽此上諭奉天提法使著蕭應椿試署周肇祥着補授奉天勸業道欽此監國攝政王鈐章奕劻那桐徐世昌署名 
代論 
[滬軍都督府議設臨]  
[時會議機關啓]  
　　自武漢事起。各省響應。共和政治。已爲全國輿論所公認。然事必有所取則。功乃易於觀成。美利堅合衆之制度當爲吾國他日之模範美之建國。其初各部頗起爭端。外揭合衆之幟。内伏渙散之機。其所以苦戰八年。卒收最後之成功者。頼十三州會議總機關。有統一進行維持秩序之力也。考其第一第二次會議。均僅以襄助各州議會爲宗旨。至第三次會議始能確定國會。長治久安。是亦歷史必經之階級。吾國上海一埠。爲中外耳目所寄。又爲交通便利不受兵禍之地。急宜仿照美國第一次會議方法於上海設立臨時會議機關磋商對内對外妥善之方法。以期保疆土之統一。復人道之和平。務請各省舉派代表迅卽蒞滬集議盻功盼切集議方法。提議大綱如下。 
[集議方法]  
　　一各省舊時諮議局各舉代表　一人常駐上海 
一各省現時都督府各派代表　一人常駐上海 
　以上開兩項代表組織臨時　會議機關 
一以江蘇敎育總會爲招待所一有兩省以上代表到會即行　開議續到者隨到隨議 
[提議大綱]  
　　一公認外交代表 
　　一對於軍事進行之方法 
　　一對於清皇室　之處置 
（完） 
[專電]  
　　黃興以全國革命將告成功亟應設立中央機關以資統率已草就電文分致各埠華僑及各省都督協議此事黃興現派出與議委員賫公文及意見書不日來滬 
　　海外華僑皆舉孫汶爲總代表并議中央新政府地點當在武昌黃興黎元洪以事關全國須交各省决定黃興力主組織北伐軍已與張紹曾軍聨絡張願居前鋒黃主調度黎籌後路軍需一俟外交就緖 
 
 
 

Page 3

 
 
卽當進行 
　　北軍退至灄口時輜重山積多係掠自民間十七日漢陽發一大砲撃燬輜重車三十餘輛事後查檢内有紅十字會用品及婦女衣飾甚多 
　　袁軍以叚祺瑞所統八營戰鬭力最大餘營毫無戰志 
　　端方在夔州被捕拘留營中端願助軍餉自　聞黎都督已命派兵押解武昌（以上漢口） 
　　鎭江旗兵已反正忽又中變此間已預備迎敵 
　　江陰砲台聞南京防軍大戰之信又掛龍旗 
　　清江浦軍隊譁變秩序又亂鎭江將派民軍一營前往勦辦 
　　揚州府八屬均已收復 
　　揚州軍政府已招練新兵萬人卽日進攻浦口直搗南京爲寗省新軍之援助 
　　民軍二十日暫退後昨午復進駐鎭三十六標開往高資下蜀一帶連戰獲勝進據孝陵衛未幾蘇浙兩都督府援兵自朝陽門登岸斷以爲四面合圍之往通道皖軍亦進援扼據大勝關以爲四面合圍之計 
　　徐都督接奉江寗總司令新命後軍心大振今晨昧爽已聨合各援軍定攻太平門朝陽門及神策門等處鎗砲之聲不絶於耳 
　　官軍到處縱火拆屋肆行搶刦城内花牌樓一帶燒燬殆盡舊勸業會塲鼓樓朝天宮等處均有官兵駐紥（以上鎭江） 
　　内閣接上海伍廷芳唐文治張　溫宗堯等來電請攝政王遜位改立共和政體以息戰禍内閣未敢入奏 
　　聞有人向資政院獻議請其要求朝廷採納輿情員無敢以是建議者此議遂擱起 
　　保定軍民刻已停戰陳其采即出示安民惟謡傳京中旗兵有赴保復仇之說 
　　聞吉林省城已入民軍之手（以上北京） 
　　石家莊自叚芝貴攻陷後晉軍憤甚連日自太原調來軍士萬餘人奮力進攻復奪石家莊叚軍潰退光復正定府 
　　吳祿貞所統軍隊一鎭有三千人歸入大原民軍餘悉潰散 
　　黃河橋係被太原民軍拆毁北軍後路已斷 
　　長沙民軍現已組織敢死隊百餘人紛紛往漢以暗殺馮國璋王遇甲二人爲目的官軍大驚馮王二人尤進退失據 
　　湘黔交界邊境有土匪勾結官兵乘機騷亂長沙軍政府已派兵往勦 
　　湘省舊儒王闓運被舉爲軍事顧問官王力辭舉魏光燾自代（以上長沙） 
　　河南諮議局决議獨立問題寳棻不允開封現狀騷擾殊甚 
　　聞寳棻已自盡諮議局將選舉都督（以上開封） 
　　昨晚一鐘滬杭路開專車運送馬步砲隊及巡防兵共二千二百人赴寗援勦 
　　昨日旗營忽起内鬨民軍前往彈壓竟敢抗拒獲二人擬處以軍法 
　　杭州都督府財政部解改舉沈鈞儒爲部長沈辭 
　　杭州商會與錢業商妥定二十六日開巿（以上杭州） 
[譯電]  
　　鎭江於二十日午後六鐘旗兵數十人在軍政府門前施放炸彈民軍出師對抗擊退（二十一日鎭江電） 
　　昨日（二十一日）江防兵在西門一帶任意拆毁房屋備作戰塲南門外雨花台砲台現有旗兵約二千餘人駐守砲台轟斃新兵甚多（二十一日南京電） 
　　奉天於十四五十六三天每日下午有滿員八二餘人在某署内開會提議對抗漢人要策（二十日奉天電） 
 
 

Page 4

 
 
　　據領事電稱東督擬向華俄銀行借用巨欵諮議局竭力反對如不見許則將宣布獨立 
　　外間輿論皆謂清政府入稅已絶不能再負財政之重累卽此一端不日當有切實之解决蓋借欵賠欵兩事關於各國大局極爲重要因此各國已早日討論承認民國政府問題并深信該政府成立在即云（二十一日北京電） 
　　武昌軍政府近欲籌借國債以漢陽鐵廠爲擔保物東京朝日新聞評 
論此事漢陽鐵廠之財産已押於日本某公司抵借巨債若民軍不承認此項巨債日政府與民軍必起交涉（二十一日東京電） 
　　據確實消息美國已接各國意見書請其實行干涉主 
　　外交家視中國時局臻此地步各國當出阻其亂事之延長及附生之葛籘現清國山河已可公認爲全部傾覆惟尙未見有全國信任这人物以代之此亦一難事也 
　　紐約及全世界各報揭載前任美國公使伍芳博士已受上海臨時政府外交顧問官消息後人人爲之滿意咸傾向中國革命之舉動謂如伍廷芳其人亦與聞此舉吾輩當視此次革命爲可負責任者美國各報祝賀伍廷芳博士之受仟辭至謂其眞誠之意識保守之性情加以明白事理熟悉西方之制度於今日中國危急之秋最有價值云 
　　又有人謂伍廷芳今當以領袖之資格命各省各派代表開會公决組織新政府以代現時政府 
　　各報有輿論皆謂今日急當以新造之政府代滿洲舊政府尙有數報公然謂美政府當急施勢力使各國承認新政府現輿論皆以美國所處地位最宜爲萬國舉動之發起者故各國請美國干涉一說殊爲可信 
（二十一日華盛頓電） 
[公電]  
　　各報館鑒馮國璋王遇甲甘受滿奴嗾使爲神人所共憒天地所不容現已派暗殺黨百餘人非殲其全族不止湖廣公逹（長沙） 
　　各報鑒揚州已於二十日宣佈獨立惟兩淮鹽運司統轄産鹽銷鹽省分範圍甚廣由總機關部以章水天爲兩淮鹽部都督到揚與舉定鹽政長方澤山籌辦一切協助軍餉（揚州） 
　　各報館鍳揚州自獨立後八屬亦同時收服除舊軍外另招新軍一萬聨合蘇滬鎭贛豫各軍一面出水陸路進攻浦口一面直搗金陵揚屬人心　安靖揚州軍政分府參謀處（揚州） 
　　各報館鑒盛澤已宣布自保徧懸白旗人心歡舞（蘇州電） 
要聞一 
[中國光復史]  
[漢口戰報（補錄特派觀戰員初十日來函）]  
　　初六日清晨民軍與北軍大戰於三道橋與劉家廟之間民軍奮勇爭先殺獲頗衆北軍不能敵當逃退五六里民軍正擬上前直追詎子彈已盡而司軍火之軍官某不肯發給陸軍兵艦又偷掛俄國旗上駛潛乘不備開放四大砲致民軍損失數百人兩面遂各罷戰時西人爲防衛租界計特設大砲數尊 
 
 

Page 5

 
 
於劉家廟以阻北軍前進午後軍政府復派多數軍隊開往劉家廟駐守以備晚間再與北軍爭戰其司軍火之軍官某當經押解琥昌軍政府審訊方押解之際沿途軍民皆欲將其立卽斬首蓋以爲民軍此次損失皆彼一人所致也 
　　此次戰事自早六鐘起至七點半鐘步隊被薩軍水雷船之礮擊傷一百餘名礮隊第一營帶官張正樑指揮不善被北軍奪去大砲四尊砲隊兵損失尤重遂致潰散北軍一路冲殺直至劉家廟幸駐紥凰鳳山之砲隊轟沈薩軍兵艦一隻敢死隊復二次向前猛撲眇隊亦上前接應軍令部又調步隊砲隊齊至始將北軍逐回三道橋以北之雞冠山而去 
　　初人日黃興親自統領湘軍三千渡江與北軍開戰先經探悉北兵分三處埋伏一在橋口一在劉欹生花園内一在劉家廟黃興卽出厅計命首攻劉家花園一時大聲齊呼眞有山岳崩頽風雲變色之勢北軍不及抵禦抛鎗土屋即走民軍乘勢鎗斃北兵三十餘人並搶獲機關砲三尊旋命民軍數百人坐小舟由襄河上溯至集稼嘴起岸抄橋口北兵之後北兵毫未準備轟然駭走民軍開鎗轟擊將北軍殄滅殆盡劉家廟之北兵又被民兵以衝鋒殺散是日民軍可謂大捷而北兵則片四無遺矣 
　　初九日之戰兩軍互有勝負民軍亦未甚得手但是日上午北兵竊據橋口設砲數尊意欲轟奪漢陽兵工廠不意先爲民軍偵悉即屯兵大智門鈔襲其後一時槍砲轟撃敵乃不支而退 
　　又聞初九日黃興奪得之機關炮每秒鐘能放二十四出其製甚新經民軍查得係某洋行代購之物故都督府已邀同各國領事察看現此砲存美國領事處云 
[南京戰報]  
　　十七日民軍起事後先由巡警將模範監獄衆囚釋出隋往巡警總局搶取軍械未成又往漢西門糧餉局搶取軍械亦未成於是徒手往攻督署衛隊響應獄囚隨往者亦不少聞獄囚被槍死六十餘人未幾又往攻將軍衙門 
　　維時張勳聞報即派馬隊往督署抗拒除鎗死外拘獲民軍八十餘人皆被殺於督署之前餘衆逃出南門秣陵關新軍營送信而防軍已布滿城中矣　　新軍聞信後即於十八日拔隊進攻南門不意張勳已先派軍列陣雨花臺用機關砲轟撃新軍用滚地法以避之旋由隊官趨前傳急令進攻立將白旗豎起不意砲彈如雨而下民軍冒死前進死傷百餘人猶不肯退卒以砲力甚猛新軍力不能支遂傳緊急命令退下 
　　聞起事時張人駿走出督署被張勳之兵擁護而去安頓於北極閣鐵良亦同居閣内出入非有張勳黃旗令不可 
　　近聞張勳因餉銀將盡擬欲棄去南京率兵退回浦口再圖大舉然則索餉一百二十萬始允歸降之說或者别有隠謀未可知也 
　　二十日旗營開議時鐵良對旗營各員去因予欲維持人道故不力勸爾等戰攻爾等好自爲之俟朝旨一下予即他往等語無如張勳輩頑梗獷野今朝旨雖下鐵良亦不能主張而南京人之生命財産盡矣 
　　張人駿以北極閣非安身之處聞已回歸督署並對人云若軍人欲加害於我只好聽之而已此老眞是無聊使早紳士之議宣布獨立亦安有今日耶 
　　昨今兩日由城内逃出難民約五六千人出城時被擠死或踏死者不計其數其中以婦女小兒爲最夥慘哉 
[東西兩共和國之交親]  
　　據大陸報紐約電云上海新舉外交部長伍廷芳君日前前曾接美國富豪鋼鐵大王卡拿奇君海底電信述慶賀之意幷願民軍大勝云云伍君遂即電覆謝其盛意幷謂余等爲自由及改良政治而戰請貴政府承認吾黨云云昨日伍君又接卡拿奇君覆電謂敞國政府必首先承認與吾親若兄弟之共和國云 
[武漢新紀事]  
　　黎都督現新發明一種鋼板鎗砲車用四五寸厚鋼板造就三角柱形鋼板屋每方俱有出入門三面遍挖開放子彈洞下有四鐵輪可以自由行動每屋可容砲一尊（三方俱能開放）鎗十餘桿十三日下午在幼穉園門首用蘆席蓋作式樣命漢陽鐵廠工人仿造此車若成既可防敵兵子彈又便進攻敵軍誠利器也 
 
 

Page 6

 
 
　　九江早經恢復其道府銅質印信已繳軍政府銷毁另給新印應用茲該處軍政分府因九江據長江下游最要之區又爲鄂省第一重門戶故特在江口新築砲台一座安設機關大砲數尊以防敵兵攻撃出入昨有人自安慶來鄂告謂正在布設一切 
　　江西自民國軍起義之後卽行響應現該省已全行克復人民安靜如常當派新軍五千人不日來鄂以助進攻 
　　河南王天縱久效俠義之行人所共知近見各省起義業將部下健兒編成軍隊謀與鄂軍共圖大舉茲聞此項軍隊已進紥黃河鐵橋阻截北兵來漢要道幷俟鄂軍北上以便會合 
　　此次黃興來鄂係爲孫總統之代表聞黃君口述孫總統作戰之計畫擬集合外洋華僑義勇隊進攻北京之左而以鄂軍及各省軍隊合攻北京之右則燕都不難一旦傾覆云 
　　武昌城内近有漢奸四五人暗投毒藥於食水井中前日業經拿獲三名梟首示衆 
　　前日上午十二鐘湖南義軍又到三標黎都督命各部人員率領軍樂隊由保安門歡迎入城至都督府大加犒賞 
　　軍士儲蓄銀行爲便利軍人最要之圖黎都督以現在死亡軍士甚多所恤銀元應存入銀行生息以爲家屬生活之根據且近日軍士饙銀稍優平時尤不可浪費亦宜存儲銀行以備緩急爰命理財部長迅速籌畫開辦之策 
　　黎元洪答覆袁世凱講和函中有云今日國民主義大昌自謀幸福爲人道之當然如有不明此義而必以强力相壓者卽爲民賊之尤武漢義兵不過欲排除民賊恢回四百兆衆之自由幸福而已初無帝制自爲之心此可質諸天地鬼神者也來書殷殷欲保全清朝帝統詎清朝皇室生有兩頭四臂特異於漢族宜使永遠不失其尊貴高踞四百兆之上乎至以富貴利逹相餌元洪與諸將士均不敢奉命 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞一 
[長沙光復後内訌餘波]  
　　湘省自焦陳都督被戮後省城異常惶恐因焦都督向係曾匪巨魁其黨羽在省者至三四千人之多恐其挾恨尋仇必至暴動是夜常備軍請譚都督住在樓上以多人緊守樓門並將全軍保護都督府擎槍環立時放空槍中夜不絶 
　　次日常備軍將焦都督出身及其罪狀撰京公示處張貼譚都督不以爲然恐其激動衆怒因命各部員向焦之黨羽婉言相勸冀爲調停竟日磋商未能京緒外間謡言焦黨將放火殺人希圖報復故次夜仍復驚恐保守愈嚴旅湘外人均由譚都督照請英領事傳譮遷至水陸洲歇宿 
　　十二日上午始得和平議妥所有焦陳部下由湘省編成敢死隊一軍優給口糧開赴鄂省抵禦北軍以伸大志當由該部下公舉代表三人謁見譚都督都督慰以好言並出示曉諭略謂焦陳兩都督此次倡義立告成功厥功甚偉祇以創造伊始辦事殊欠手續刑政不明致有昨日之事已派人經理葬事照都督禮安葬事後擬鑄銅像二尊以爲在人敬偑其家屬應發卹銀一萬兩以慰國魂本都督才德淺薄未能勝任但因同胞因請義不克辭並非有絲毫名利之心當亦同胞所共諒至兩都督部下類皆深明大義應爲大局起見此則本都督所深信而禱祝都也云云聞焦黨已皆悅服湘省人心亦稍安帖 
　　前由焦都督委任各項官職類皆下流無賴出身人比側目幸焦陳被戮時多已逃匿不然恐此後又多一番殺戮也 
　　巡警總監俞兆龍張先正二人均係焦都督所委俞爲革退之崗警張則速成巡　學生此次奉委後擅作威福爲所欲爲警界中久已側目自焦都督被戮後警界攻之愈力二人遂先後避匿十二日張已被拿送由軍政府審訊定以違抗軍令之罪飭在府前斬首 
　　監察長沙電報局之易象乾亦係焦都督所委詎易取有電費洋六百餘元消自出局揑造軍政府印電至湘潭官錢局掣騙巨款該室錢局電復省城交通司轉告參謀部俱各詫異易以事經發覺即已潛逃現諭各州縣懸賞緝拿矣 
　　譚都督以焦陳被誅竊恐黨人行刺凡謁見都必在轅門覞陳明履歷事由並須嚴加搜檢始允接見 
　　譚都督任事後即出示曉諭云凡事均遵公道絶不稍徇偏私惟任事伊始事務紛繁俟二三日後布置清晰卽廣行佈告以昭大信 
[皖垣光復情形]  
　　皖省此次宣布獨立係由鄂軍幹事員黎宗嶽君特備照會特派代表吳爾梅來皖賫送諮議局與各紳接洽十七日紳商軍響各界即已預備故十八日清晨猝然實行民國軍入城軍警各界均至江干恭迎幷放槍一排以致敬忱既入城後同赴諮議局開　時會議舉王天培爲副都督幷舉定軍政參謀財政各部長旋就高等審判廳作爲中華民國軍總司令部以便規畫一切應辦事宜嗣又在師範學堂開軍事大會議定朱撫爲大都督於是各界即將都督印信送至撫署朱撫接見放聲大哭再三推讓始允暫受詎下午十句鐘諮議局又致信往取泉撫亦未執留當即將印送還云 
　　諮議局現改民團總機關部已將前次散兵次第招回即就原有各甲民團暫行編練成立幷遍貼傳單布告體育會新舊學員各自報告聽候選擇充任團内職務 
　　巡警秩序照常岡巡亦如前站立惟因全興已去無人統屬故軍政府特派候補縣徐耀充總務科長並於高等巡警學堂設立陸軍警察内置警視總監一員亦派徐君兼任以專賫成 
　　省城由寗調來之江防兩營昨晨已經泉撫發給川資銀二百兩飭回江寗惟諮議局當時亦送犒師之費該管帶等辭未領授 
　　當起義時模範監獄曾有犯人越獄之事嗣爲巡警巡防各兵士暼見當場追回數人現軍政府尚在飭緝云 
　　十九日各界又開議都督一席泉撫既不受任業將印信取回自應另行選舉於是各界均認王天培獨任其職毌庸正副之分矣 
[杭垣近日狀况]  
　　浙省軍政府昨晚續據滬軍都督電告謂北伐軍隊兵力尚單江寗未下亟待援師俾得早謀肅清恢復秩序等因即經湯都督會集參謀各部協議决定於二十二日檄派民軍馬步砲混成一協配足子彈軍需開赴上海會合尅期進攻南京又聞衢州府於十九日宣告獨立組織軍民兩部大局安謐不料各處土匪乘機竊發四出焚 
 
 

Page 11

 
 
搶謠傳有省城潰散旗兵在内致各屬同時戒嚴民軍單薄不敷防勦電請派撥大隊業由湯都督商請司令處札派前省防巡防隊劉忠樑帶兵一營由水首開赴蘭溪遵陸往援矣 
　　政事部長禇輔成以各部成立百廢待舉需才孔殷而民政一科關係尤重前舉陳紳窘於輿論悍不就職致内部進行因此阻遏秩序更屬紛亂特於二十晚召集各科員司及參謀部决議辦法（一）政事所屬之財政一部責任重大應歸獨立直轄於都督府（一）特别設立編制部以謀進行大綱（一）各府均設民政長一人統轄各屬（一）承認各府廳州縣城鎭鄉自治會暫准適用地方自治章程另有關於軍政者四條未詳 
　　民軍克復杭垣後各標精銳先後開差又因旗營軍火搜查未竣故城厢守衛各門駐兵多半代以巡防防務疎懈致有下三區巡警及巡防散勇分入旗營三五成羣亡稱搜查軍械擅入旗兵家滋擾衣飾銀錢任情擄搶並有波及近營漢民者昨日下午有親見一巡士服裝者在營内搶得女衣十餘件及首飾等項内有銀碗一隻嫌其不便携帶即贈之平日所匿之某小孩而去 
　　政治部成立後所舉部長半未京職辦事又因各官盡逃釐卡奉裁均須分别清釐當由禇部長設立調查科派周君志頤爲課長近日紈袴游手衙門胥吏謀充調查者多至數十名四出招摇昨日竟有某調查員手持軍政府封條赴旗營某佐領署敲詐洋四百元而去逃居營外之旗眷半多殷富近被此輩偵悉指名往探揚言奉軍政府命令拿封賄以數十元或數百元不等甚至奉差調进官署局卡亦有將箱籠雜物搬回么宅者此則軍政府亟宜訪拿嚴　者也 
[蘇省光復記]  
　　蘇州蘇藩兼提法司左孝同已將提法司署中各事料理清楚日昨和都督特派委員分赴提法署及各級審判廳將各項公欵連同底簿一併提去現銀解送藩庫收儲（藩署庫欵前已盤過）左孝同將提法署文卷器物一律點交鄭提法司接收後左即於今日啓和回籍聞左孝同臨行時查得前在藩司任内批解京餉銀二十四萬元交莊匯解尙未起行當已追回將此欵呈送都督署以充民軍餉需 
　　蘇省財政提法等司雖已下委尙未實行辦事聞因各司均非公舉恐各界不免煩言是以有日内特開大會另行公同選舉之說 
　　蘇省各學堂聘請之外國各敎員甚多各學已暫停課此項外人現均在堂居住昨經程都督特派弁兵前往保護並宣告如有侵害外人情事當卽以軍法處斬 
　　程都督昨已特派太員赴吳淞酌調兵輪開赴鎭江會合該處民軍隊開赴金陵助戰 
　　蘇省法政學堂已奉命令即行解散該堂所習法律多係清國法律現須另行議定法律再行辦理 
　　都督府程札三縣文云蘇省宣佈獨立各屬風歸順兵不血刃秩序安寗業經通電現案在値改革伊始面端待理各該府州縣有撫民之責關係重要應仍照常辦事毌庸稍涉疑慮嗣後一切文牘均暫行逕送都督府核辦仍借用原印一俟刋刻後另再頒發所有年號名稱應即反正以歸一律一面迅速會同紳商各界籌議組織民團俾與軍隊聨絡聲勢保衛治安如有大帮匪徒乘機騷擾妨害安寗立即報告本都督府當隨時派撥兵隊前往勳辦合行通飭遵照 
　　蘇省民政部張謇准二十二日早車來蘇蘇城各社會團體均推代表在滄浪亭開會歡迎 
　　閶門馬路鴨蛋橋堍有盛氏洋房一所向租與美孚火油公司現因盛氏産業悉數充公急將該洋房墻址所砌盛貽本堂界石以洋鐵皮包釘遮掩改爲美孚洋行字樣此産賴以保存赫赫郵都大臣之結局如斯亦可憐矣 
　　東路民團紳董日昨特請代理警道蔣紳暨各路團童大開筵宴慶賞菊花一時主賓酬酢采烈興高寗同在一省彼則彈雨槍林哭震地此則酣歌恒舞豪興方濃殆所謂好整以暇者非耶 
　　海門海門於二十日宣佈獨立一律懸掛白旗巿面安靜如常推舉梁孝熊爲民政長施恩溥佐治長陸同一軍政長沈臧壽財政長劉爕鈞商務長張樹典　務長現已由上海民政總長一律札委矣 
[贛省起義時述聞]  
　　贛省新軍反正早有所聞嗣又中止乃混成二十七協及獨立五十五標兩營半官兵三千餘名突於初十夜密布傳單約期十一日丑初二鐘起事各營接到傳單預備一切由駐紥城内五十五標營隊放 
 
 

Page 12

 
 
槍起事打開各城門協部馬砲工輜七隊官兵放鎗響應列隊進城一時排槍聲自遠　近旋聞馬蹄聲刀鞘觸地聲過戶不聞喧噪居民安靜俄見紅光燭天焚撫署燬皇殿燒八旗會館馮撫及司道各官漏夜得信先事逃避放火之後革軍分派軍隊駐守軍裝庫藩庫官號電局地方人民懸掛白旗及手圈白布者滿處屬目官府人民均未傷及至五時街道始行平靜十時兵官在陸軍小學堂集合會議因搜索馮撫不獲公舉協統吳介璋爲贛軍都督當時吳亦逃避即推協部馬營管帶方先亮五十五標敎練官馮嗣鴻爲臨時領袖各集軍隊分别派用並將砲營調上城樓分門駐守並電武昌接濟軍械九江聨合以保要口茲將當日宣佈各電彙錄如左 
　　發各府廳州縣電省城已於初十夜經本省國民軍光復兵不血刃萬衆歡呼現已籌議進行各府廳州縣該管地方官同是漢族務當共曉大義不准擅離職守從速會同紳董倡辦民團加意防範毌任土匪藉端滋事擾害地方所有印信暫行照舊俟本都督頒發新印後再將舊印繳銷大都督印文電 
　　發各府廳州紳商電省城已於初十夜經本省國民軍光復兵不血刃萬衆歡呼現在籌議進行及保維全省方法望即懸燈慶祝惟舉義之初深恐土匪藉端滋事擾害治安並望諸公速辦民團以資防衛 
　　致北京同鄉諸京官電北京豫章學堂泉轉同鄉諸公鑒我省父老子弟於初十夜同舉義兵光復全省諸公深明大義幸勿以曾膺僞職戀棧虜廷及早言旋同興漢族望切盻切江西全省國民文電 
　　九江馬統領電南昌馮撫台劉藩台張臬台陸傳兩道台張總辦吳協統公鑒今晨接電得悉省城於初十晚光復軍民歡祝無已公等的係漢族人豪諒必首先提倡尙祈共矢初衷堅持勿懈地方幸甚國民幸甚毓寳眞印 
　　九江馬統領電南昌民國軍轉體公鑒眞電悉比即佈告軍民均同聲歡祝但我軍起義總以保商衞民絲毫不犯爲宗旨諸公深明大體當必共表同情毌待鄙人贅述現在撫藩臬張參議吳協統及道府各官是否一律投誠有無意見請卽示知如有不明大義者宜和平勸導勿令走脫使其翻然悔悟毌稍殘暴致傷同種是所切禱毓寳眞印 
各埠通信 
[東三省]  
[鴨綠江鐵橋竣工記]  
　　安奉鐵路鴨綠江鐵橋已於日前竣工該處日人於十一日行汽車開通禮兩岸高搭彩棚招待來寳並演中日劇曲雜藝藉以誌賀中外官紳以及游覧者肩摩踵接頗極一時之盛聞該江鐵橋基礎十四中有旋轉機可以啓閉以通往來之帆楚幷聞其所定啓閉靜刻係每日上午八鐘起至十鐘止下午三鐘起至五鐘止逐日帆船通行僅有四小時一般操航業者將來頗覺不便惟鐵橋两旁修有便道可通行人及人力車兹聞行人渡江行其便道須買票每票銅元四枚人力車　加倍而往來安義之商人頗稱便利 
[外人涎羨興華公司]  
　　吉垣興華坡璃公司開辦將歷二載成效昭著自春間大火所集預備股金全行燒燬以致近來生業異常蕭條茲聞有某國人拉克郎氏特向該公司經理人閻某力說自願人股二萬元以期恢復舊觀振興實業現該公司經理人業已婉爲辭謝不知將來有無暗中勾合攙入之情弊否也 
山東 
[退伍兵奉調來營]  
　　陸軍第五鎭成立有年退伍者已非一期凡林下閑居之兵按月皆有餉銀遇事徵調來營以資報効茲因鄂軍起義現已調集退伍兵紛紛來營聽候差遣一俟操練情熟預備赴卾云 
[魯藩簡漢員代理]  
　　魯藩志森已奉清廷開缺新藩趙濱彦一時未能來濟孫憮特委吳煜代理藩篆已於初八日八鐘接和篆矣 
河南 
[豫省官标被擠]  
　　豫省自京漢鐵路通後卾省官錢局洋元票灌輪於河南日多因鉄路購票均可通用也鄂警傳來持此票者大爲恐慌爭兌現洋河南官錢局初爲維持巿面起見代爲侃發旋因兌者遇多因暫停止乃無知之流見人以湖北票兌洋莫明底藴復相率持河南官錢局票及大清行票兌取一時兌者亦頗擁擠現巿面上之湖北洋元票已不通行巿面頗爲牽動云 
[火車開行攺時]  
　　豫省自鄂軍起義以來京漢鐵路至今尙未照常開車鐘洛鐵路自前月二十七日起雖照常售票但將開行鐘點更改每早自可南府東來十點車到鄭州一點到開封二點仍回洛陽 
廣東 
[樂從民黨之失敗]  
　　粤省十一日有民黨數千人在樂從高讚南沙等處招人入黨奪獲良村絲倡銀數兩千又搶各響鎗枝十二日又搶桂平輪船一艘各鄉拖渡輪船兩艘載民黨百名意圖起事旋爲偵探飛報順德恊聞報即率勇船念餘號及江固兵輪前往追撃又派成效安順兩兵輪分路迎撃適在桂洲二角地方與該船相遇隨即開炮攻撃鏖戰多時卒將桂平打爛民黨見勢不敵紛紛鳧木逃走打斃百餘名被獲者亦頗不少 
[省港輪船加班行走]  
　　來往省港輪船自十三日起每日來往三次由港開行上午七點鐘十點鐘晚間十點鐘由省開行上午八點鐘正午十二點鐘下午五點鐘是以金山輪船特於十二日下午四點鐘開行往省俾劃一行期 
清談 
[敬告各省軍政府（三）]  
　　人多則意亂。權分則事雜。即在平日。辦理不甚緊要之事。猶不可無。統一之機關。而况軍事倥偬之際。新舊遞嬗之交哉。今各省大都督。其事權皆相若。苟不得一統馭之人。不獨對内無統系。亦且對外無主歸。不見美國人已承認舊政府爲全部傾覆而惟致惜於無一新機關。可以起而代之乎。此尤各省軍政府　宜亟加注意者也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[推舉徐紹楨都督]  
[爲進攻江寗總]  
[司令彙電]  
　　滬軍陳都督致徐都督電鎭江軍政府轉徐都督鑒拉鎭電民軍失利張勳猖狂貴都督集兵鎭江力圖恢復東南大局在此一舉蘇浙滬已派兵赴援若無主將殊爲危險敝處公議請貴都督爲克復江寗軍隊總司令凡赴援水陸各軍統歸麾下節制調遣已通電蘇浙都督府公認轉飭各軍長官遵照貴都督素孚衆望義不容辭偏仗賢勞力挽大局軍械糧餉誓當殫力以籌滬軍都督陳印 
　　滬軍都督致蘇浙都督電蘇浙軍政府鑒江寗民軍退却集合鎭江力圖恢復徐督紹楨素爲新軍愛戴此次劇戰親冒鋒鏑指揮退兵仍守紀律尤見大將偉略現蘇浙滬赴援各軍若無主將殊爲危險敝處决擬公推徐都督暫充此次克復江寗各軍總司令凡各路赴援水陸軍隊統歸節制調遣以期統一兵權早日克復南東大局在此一舉一面電請徐都督卽日任事貴都督諒表同情祈即轉飭各軍長官均應暫歸節制至接濟軍火敝處當殫力以籌電復是盼滬軍都督陳叩印 
　　蘇都督程覆電杭州都督湯上海滬軍都督陳鑒援軍推徐爲總司令敝處極表同情已飭各軍隊遵照矣都督程叩 
[江督來滬之傳聞]  
　　傳聞江督張人駿已於昨日乘某公司輪船逃來上海匿居英租界並不剃鬚易服惟一足稍有跂倚乃逃往北極閣時跌傷所致此據其隨從家丁向閘北警界人述說諒非子虚也 
[尙俠女學代表辛]  
[素貞上陳都督]  
[書]  
　　都督麾下竊維天賦人權男女本一無軒輊人自爲戰雌雄可立决須臾伊古以來娘子成軍宮人敎陣木蘭代父良玉佐夫歷史傳爲美談後人未容多讓比者滿運告盡漢命維新楚歌一聲義旗四舉有摧枯拉朽之勢無窮兵黷武之勞所謂天與人歸土崩瓦解者也上海爲通商巨埠都督乃應運挺生吊我黔黎總茲戎首華洋翕服豪俊景從商民結敢死之團學界起先鋒之隊洵哉江東子弟叱咤可變風雲行見塞北氈裘瞬息悉成灰燼矣顧健兒身手概屬男兒而與子偕行不聞女子雖有個人慷慨之勇却無團體組織之師豈兵氣不揚女子懍在軍之戒抑雄心盡死弱質無可取之材素等不肖實深恥之夫一國興亡匹婦亦肩責任同仇敵愾吾儕咸具深情篚厥玄黄豈遂盡其能事遺以巾幗相期雪此讕言茲特發起女民國軍一切如男民國軍辦法所有詳細規則當俟批准遵訂奉呈丁廿世紀風潮之衝舞臺與鬚眉分佔振五千年文弱之敝國魂偕纎手同招想滄海不拒細流知偉忱定邀諒鑒素等不任矯首頓足迫切待命之至 
[各省光復之捷報]  
　　昨日滬軍都督府接到福建等　處光復電信茲錄如下 
　　福建電滬軍都督鑒閩省已宣告獨立秩序肅全省安 
　　漳州電敝處已竪獨立旗全境安謐 
　　雲南電全省安靜商民歡舞已舉麻口口爲臨時軍政長特聞 
[文告種種]  
滬軍都督示民國軍起義以來各地響應旬月之間已克復　國大半民心踴躍振古未聞惟北京及江寗未下武漢尙有戰事本都督實深厪系茲特將保衛地方一切事宜劃歸民政總長李辦理本都督得壹意編練軍隊籌畫征討大計此後各屬凡關地方綏靖事宜應向民政處報告聽候民政總長李辦理以清界限而靖地方滬軍都督陳示本都督府係辦公重地凡辦公人員出入概以印布爲記以免匪類混入近今各界請領印布者紛至沓來幾有應接不暇之勢若漫無限制易爲匪徒所得爲害非淺嗣後凡領印布者除由本都督命令外非有正式領狀一概不發以杜冒濫而昭鄭重恐未週知特此通諭知之 
　　上海軍政分府示自漢起義各省響應凡我同胞一律剪髪除去胡尾重振漢室民政總長李通告原有之城自治公所應改定名稱爲上海巿政廳今巿長業已推定茲復推舉顧履桂爲副巿長除照會外合行通告 
[閘北種種]  
　　民政總局牔示照得本臨時部長承都督府命令閘北警察一部業經光復一切組織甫經部署查從前原有各項車捐現經議决一概豁免所立車捐等處立即撤銷以惠窮黎除照會各區長外合行牔示仰各車行主一體知悉特示前局長姚捷勳捲取公款造橋費餉銀等項共約二十餘萬乘亂逃匿租界現經軍政府查得姚在閘北置有么産多處擬發封備抵現在調查之中 
　　寳興路商務印書館經理夏君及住居三路境内之粤帮商民（以凈土菴爲事務所）均奉都督府命令另募民團各一隊昨已領到新槍子彈每日在王家宅操塲分班敎練爲民軍之輔助 
　　總局警務長一缺昨已由各區隊 
 
 

Page 19

 
 
公舉司法長吳筱珊君遞遺之司法長以笠員孫叙齋君推升聞四路一區巡官黃士灜君亦有推升該區區長之說 
　　三路區長龔肇煊日前奉都府命令派往南京籌辦軍務已於昨日公畢回滬 
　　閘北偵探隊長現由該隊長警公舉前隊官周鏡溪君接辦已於昨日到差視事矣 
[製造局紀事]  
　　製造局李總理昨接南京民軍來電謂刻下民軍營内需用砲匠十名請迅派來寗以便修理損壞槍炮茲經李總理派令砲廠工頭包松林等十名携帶鬼推砲二十尊立即赴寗聽候差遣 
　　製造局前浦港内共計集泊辰字宿字二魚雷甘泉湖鵬二兵艦防衛異常嚴密 
　　製造局與江南船塢早已劃分界限故船塢日來照常工作刻下有俄國商船一艘正駛在該塢修理 
[添招敢死隊]  
　　陳都督以北京琥漢金陵等處尙未全行克復所招敢死隊四營不敷調遣需兵　殷故於昨日（二十二）爲始飭令張管帶在南碼頭滬軍營操塲等處再行招募六百人以便編練成軍派赴前敵助勦 
[先鋒隊開赴金陵]  
　　新招之第五隊先鋒隊并兵計三百人茲奉上海軍政分府命令飭赴南京勦撫聞該隊除一律携帶新式槍械外並帶有克林炮二尊及德州製造分局所造之藥彈甚多卽於日内拔隊寗 
　　拘獲形跡可疑之暗殺黨都督府昨據偵探隊報告謂有滿洲留學生懷挾炸彈潛行來滬將分赴漢口蘇州等處希圖暗殺民軍領袖並有一般漢奸住居法租界某客棧八號房内均携有炸彈等情陳都督已函致協助會請派員咨照法捕房一體查緝一面密派民軍在南北二車站詳細搜查聞已拘獲形跡可疑者二人身傍均藏有炸彈云 
[滬城都督府招待簡章]  
　　一投效之人須有確實介紹書並　書名履歷及能任何種職務始　能由招待員接洽禀謁都督量　才位置無介紹書者概不招待二東西洋留學生及　遠地來滬　之人有確實介紹書者經本都　督府查閱後先請入招待所各　將所長隨時條陳本府量才委　任 
　　三投效者若多本府無可位置時　當由招待員面辭 
　　四投效者一經錄用當遵守命令　權限以保秩序 
　　五投營從軍者由招待員領見各　軍隊長官檢騐台格後照章編　隊不合格者不用不得紛紛請　謁都督 
　　六府外之人除有機密要事得由　招待員詢明原委禀准接見外　其餘概不接見 
[押犯亦知關係主權]  
　　駐滬外交團前日集議將英美會審公堂押所暫歸捕房管理已由領袖比總領事薛福德君出示曉諭曾誌昨報茲悉在押之男女各犯以一經捕房執管既失主權且違定例因是大譁事爲關讞員聞悉立即傳諭婉阻略謂告示雖已張貼但西文繙譯華文語氣恐多纏悞應各靜候面商比領據理力爭决勿别有爲難以維大局而保主權云云各犯始各遵諭安靜 
[商團員出殯誌盛]  
　　滬南商團公會議員俞志偉君帶隊前往南匯縣防守被匪戕害回滬成殮各情已記昨報昨日由其家屬在滬軍營畔商團公會操塲將屍收殮後即舉殯遊行各處以示忠烈前導有滬軍都督府派出之代表馬隊及軍隊樂隊花圈白布匾對又車載機關砲一架後隨商團公會各會友與商學補習會各會友均排齊全隊各執倒鎗恭送又用馬車載其被害時血衣一領其靈柩亦用砲車駕馬拖行 
[司法長照會自治團體]  
　　上海縣司法長黄君慶瀾昨日照會各鎭鄉自治公所略謂案照本司法長承准民政總長李照　委任暫　本縣司法事務茲於本月十九日上午視事二十一日開庭所有本縣民刑訴訟田十錢債一切暫照從前法律執行一俟地方會國會編定新刑伜後再行陸續更正其民政事宜則由民政長執行外相應知會貴自治公所董事請煩查照施行云云一面發出告示派丁持往各鎭各鄉會同地甲四處張貼 
[稅務司致總商會函]  
　　前日本埠商會接稅務司墨賢理君函略謂本關茲因造册事件有須以商業平時巿價單爲核辦之佐証都卽如凡由香港新嘉坡南洋一帶各埠並由日本運來爲華人素所習慣食用如海味　材以及牙木各材料等貨該業中自必逐日均各刋有價單應請貴總會轉囑各該業董務將此項巿價單按旬或按月派人分送到關以憑核辦足紉公誼云云 
[念一日都督府紀]  
[事]  
　　一議推徐紹楨爲克復金陵各軍總司令並　電蘇浙公認 
　　二派濟軍六百光漢全軍赴鎭會合寗軍助　勦張勦亂黨 
　　三接濟浙來敢死隊鎗械子彈赴鎭援賽 
　　四接濟李燮和自帶兵隊槍械餉項赴錢援　寗 
　　五陳參謀漢欽另招兵隊業已截止派王參　謀親至炮隊營點驗淘汰發餉一萬元陳　參謀改就統帶之職定即日率隊援寗 
　　六李參謀顯謨親赴九畝地　開敢死隊 
　　七顧忠琛來滬組織北伐軍 
　　八推定黃郭爲參謀　長沈翔雲副之 
　　九湯蟄仙張季直來滬　聨合都督府組成　臨時政府 
　　十敎士李佳白來府擬至江奪說降鐵良要　求本都督府承認勿傷生命本都督以人　道爲重許之 
　　十一本府設立軍事電報處 
　　十二清江恢復後秩序又亂電請赴援 
　　十三常州電告滬寗車站發現炸　手鎗大　宗經滬站扣留人　逃 
 
 

Page 20

 
 
　　十四寗波鎭海及近屬各處報告買充民軍　騷擾地方經本都督分别派人電復殘害　同胞破壞民軍名譽一律嚴勦 
[商團開操]  
　　南巿嚴軍營大操場因商團各會員畫夜出防敎已停　多天茲由朱少沂馬驥良俞澄焜三敎員會同　告各操友　二十四晨六時半照常開操兼講兵學諸科要　 
[洋商禀請開釋陳逸卿]  
　　倒欠華洋各商鉅欵之正元莊股東陳逸卿由廨逮案押追迄已年餘毫無眉目茲由怡和長利泰隆新旗昌源利利安都易茂租等各洋行以陳在押不能料理於本月初十日至英領事署上一公禀要求英總　事照會江督札飭會審公堂將陳開釋籌欵清理其禀詞略謂商等伏查陳逸卿於西歷一千九百十年七月間由前任上海道蔡乃煌出票曾經籨字收押在案迄今未放已歷十六個月之久其被押時内永未見　審陳逸卿至會審公堂控其係犯何罪且華洋商債主亦似無意將其呈核倘中國官不能將其立刻提至會審公堂公明審訊實証倒閉案中有違北法衛之咎則洋商債主似有同心要求將其釋放之意雖現時陳逸卿虧欠商等銀數共有二百數十萬兩依商等之意將其仍行久押不行審訊實無裨益是以商等敬謹禀請將陳逸卿各情形袢細查明如果控其犯罪實據請即轉飭迅急至會審公堂審訊若無犯罪實情祇有倒閉之咎則非一年内罕見之害理合禀請轉飭速行將陳釋放至陳所欠商等各行之疑前數月曾經商等照此具禀均已簽字呈送現任上海道劉燕翼在案然迄今未奉批示是以逕禀台前盖陳逸卿於生意中固爲才能之人最妙令其設法籌還欠項之策必須將其開釋此外别無他法云云 
[徐世溥之出力]  
　　民軍起事之前先由李燮和君運動滬上各團體南北警界及滬軍營吳淞炮台由陳漢卿君運動惟製造局旁泊有兵艦慮難即下幸閘北不巡區區長徐世溥君先與兵艦官弁接洽勸降一面布置防堵蘇兵一面飭巡官尹得勝胡若愚督帶滬平滬安兩小翰運送陳君及敢死　兵士水巡區精壯最警持槍助陣由此進攻製造局始得克復次日運送鎗械均係徐君担任徐字公期燕錫人系南洋水師畢業生曾留學日本海軍九江炮台縐統徐世法之胞弟此次舉事暗中深爲出力 
[浦東警界之人物]  
　　本邑浦東原有之各區巡警分局現仍照舊設立五區駐防　察昨由上海警務長委定王詔爲一區區員吳　漢爲一區巡員許　　爲二區區員孟荃孫爲二區巡員郭文元爲三區三員禹　爲三區巡員宋潤瑞爲四區區員部魯爲四區巡員王國楨爲五區區員魏光照爲五區巡員又馬長連爲馬巡隊巡員刻俱分别下札委任聞區員月餉六十四元巡員月餉三千元書識等亦須另行委派其城外向設之東西南三區亦復另行加札矣 
[繳呈槍械]  
　　本月十三日民軍攻撃製造局時附近人民取去洋炮甚多曾經自治公所傳諭各舗地甲轉諭居民將前項鎗械繳呈公所以便照賞洋銀計連日　呈新舊炮械共有二百三十餘支發去洋一千二百三十餘元昨因有要公暫行停收准於明日干後再行收缴 
[包探以嫌疑被拘]  
　　公共租界老巡捕房特派包探顧連生程旭初周小弟前赴西鄉閔行鎭等處治途緝訪軍情事宜如何動靜隨時報告不料現爲民軍拘住以其先未通告指爲奸細解至滬上軍政府轉發南巿裁判所請訊昨日捕頭得悉立派探目李星福揩二十七號西探逕投裁判所索回自行辦理旋由當値員向之駁阻謂先時未有知照未便准行况奉軍政府發下拘留是否奸細尙未訊得原因更難允請應俟禀明軍政府查察實在理由務得確情　能送還自辦該探等亷得其情立即回復捕頭請示矣 
[婦女宣講會開會]  
　　本埠竹行弄城東女學社於本月二十二日下午一時開第九次婦女宣講會先由王立才先生講救傷隊之經驗自述所見足以喚起女界責任心繼由王引才先生講此次上海成就獨立之源委及諸死事之忠勇　得居民安堵我居民當如何各盡熱心聞者咸　末由吳逸才女士講女子資任　發起　買軍　府軍事公積劵幷勸助餉以盡勸　義務言語切實娓娓動人散　已三時半矣 
瑣聞 
[城内]  
　　報告被盗○二十六保十一念七圖内澧河涇口某米店主朱鑑俟昨偕地保泉世昌投上海縣司法處報稱前晚（即二十一）十一句鐘時被本地口音之盗匪二十餘人手執凶命火把撞門入内搶去銀洋衣飾物件價値數白餘元開單報請緝拿等情當經司法長黃君立飭偵探前往　緝務獲　盗到案究辦 
　　發封守府署○城内守府署十三晚已經民軍焚燬該　印官現亦逃避故由上海縣民政署於昨日飭將該署發封其地另候撥作别用 
[閘北]  
　　覆訊船戶○渡船戶石芝祥將看管之鳥山船上器件私賣與陳福昌船　被偵探隊查獲已記昨報昨經審判員孫叙賫君覆訊石供此項器件係水巡小火輪上水手陳竹卿令伊看守後又囑伊寄放該船廠内餘不知情奉判還押候傳該水手及陳福昌主到案訊究 
查獲小竊○小竊張阿根竊某木行木料被商團會員巡邏至永　里口查獲解送　局昨經審判員訉寳判張拘留七天以儆贓候失主認領 
[英租界]  
　　失去公文徽章○武昌民軍都督黎元洪特派將弁龔濟安持緊要公文一角並徽章一個來滬投交滬軍都督署詎昨龔抵滬後即至南京路兩宜公司内購物因不留心均被賊竊去即投總巡捕房報　派探查緝捕頭允之 
　　捕房添招新捕○英美捕房華捕張正巡官以各處亂事未平來滬避難者日益增多租界内更形熱鬧舊有華捕不　差遣擬再添招新捕以資防範昨特通諭各捕房探捕人　　　　　　　　　　　　　　　　巡捕房聽候驗看合格者即行錄用云 
　　招充洋務聽差○公共公廨洋務聽差一役逕前繼員寳子觀裁撤茲悉歸關員接　後因　會西官睹多不便昨復招充　令開明各國領事往址並着導往各署拜會云 
　　防範火患○代理英美總巡麥　雲君近以避亂人多租界内大小各旅　均爲之塞房屋亦租賃一空除經嚴　中西探捕加意防範外深以火患堪虞昨又專諭居民及各旅　於火燭一　各宜格外小心以資謹　而保治安 
　　爲夫鳴寃○洋人西門子處之西忌胡和尙因奸騙木作頭王福奎之飬媳阿娥由廨訊寳判押西牢二十個月並賠繳原告金飾洋八十元嗣胡以案遭牽累曾延衛師愛理司到廨申辯前情請爲核釋未奉照准仍飭還押在案前日胡妻張氏以伊夫被寃難甘又投公堂禀求恩釋中西官諭氏且退候切實食明再行帶常復訊酌核 
　　電車擅人○女孩張阿妹昨在寳善街行走因不經心被二十二號電車　倒跌傷頭面等處由捕查見帶入捕房據稱近　主人由漢口來滬避亂寓居某旅館内奉飭送　仁濟醫院醫治候愈再核 
　　失竊○唐長生唐少卿同居江西路七號屋内前晚被竊値洋七百餘元之衣物鈔票昨晨察覺即開單投餚總巡捕房派探偵　　　誑騙○包車夫陳阿四向在新閘孟納拉路四百九十七號門牌王姓家拉車前日拖王出外乘隙奔回王家向王妻誑騙得値洋五百餘元之衣箱一只逃逸迨王回家始悉即投新閘捕房報請派探馬阿美前往偵緝 
[美租界]  
　　爲何自縊○江北人張紀銘信茂海路後五埭頭五百念三號前晚不知何故至隔璧空屋内自縊斃命昨經捕房車屍至驗屍所報請關讞員會同英領事蒞驗 
　　調戲女工○絲廠女工姚姜氏前晚行經密勭路壽椿里口被流氓某甲攔路調戲該氏高聲呌喊甲即逃逸當報捕房捕頭允爲查緝 
　　迷路○女子阿順年十五歲前晚在西華　　　　　　　　　　　　　　　　 
[法租界]  
 
 

Page 21

 
 
　　副領事病假○本埠法總領事署繙繹官兼公堂會審副領事白鼎黹君近因政體違和請假調理所有一切公務及公堂案牘均由帮辦繙繹花君庖代 
　　新病院落成○大自鳴鐘法捕房西側之療病室前因房屋窄狹將靠南馬路隙地接造新病院數間曾誌前報刻下該屋業已落成嗣後凡遇巡捕患病者俱至該病房療治若遇危險重症則另送廣慈醫院醫治 
　　整頓路政○法界大馬路自苪浦灘起至新租界止馬路兩旁之街沿雖經工部局路政處將緊要各叚改築水門汀泥然尙有多處仍是亂石所砌現工部局已飭工匠將舊有之石塊一律剷去改舗水門汀泥以示畵一而壯觀瞻 
　　售票人覇持○鄭炳卿葉茂生姚震元等五人皆在電車公司爲售票人近因互相覇持停工爲該公司西人查悉一併函送捕房請究經捕頭逐一研詰俱不承認故判一併交保候查再　 
來件 
[都督府宣布第二批助餉清]  
[單]  
　　朱鑑棠助餉五百元陸維鎕助五百元嚴汝霖助五百元丁漢民助拾元王渭生助一百元漢民勉力子助念元萬義助拾元丁璋助拾元蔡君助一百六十四元乾大助六十元稻香村錦記助二十元大豐永勘麫包二百磅戴竹卿助麵包六百磅程　章助紅綠茶兩大箱麻綫業董程惠卿經募恆大泰瑞大義大成德泰成元亨協五家合僵洋五百元 
[來函]  
　　敬啓者據參藥業商團聲稱二十日申報載敝曾與十九二十舖保安團爭奪也是園爲會所一節與事實不符　爲剖白等語查十九日有該商團擬借也是園爲休息之所確曾報告敝署並經該團申請都督府認可自無所謂爭奪惟也是園早經十九二十舖保安團借作會所在先彼此未經接洽致外間謠傳有互相爭奪之語現已由都督府派員查明和平解决彼此毫無意見合行據情畢逹請　貴報來函門以符事實專此敬　卟安上海民政署啓 
[海上閒談（鈍根）]  
　　十九日南洋大學堂學生軍二百人。荷槍鳴號而往。佔據李公祠。可謂小題大做。 
　　是舉也。謂之爲克復李公祠歟。抑謂之爲李公祠失守歟記者不能下筆。乃拊掌大笑。 
　　李公祠看守者倉皇出迎。亟茶點。學生隊竟不費一彈唾手而得李公祠。于是大加設施。改爲學團駐紥所。民國軍克復各處以來。其奏功之神速。孰有過于此者哉。 
　　日來李鴻章之銅像。頭蒙白布。如包西瓜。手執大學堂旗識。書夜不倦。嗚呼李公。生爲清廷忠臣。死爲漢族執旗。功罪亦足以相抵矣。 
 
 
 

Page 22

 
 
   
 
 

Page 23

 
 
昨承紅十字會分醫院鄧笠　君經收第二三批捐欵謹將藥助　諸善士台衡列合裕大糖行同人經募陳望坤君李殿雲君日忍堂陶華瑚君方仁欽君毛叔荃　兩金書屋以上各助洋十元裕大恆自助洋十元又洋五元愛日軒竺洋五元無名氏洋四元胡　蓮君李伯賢君陳裕仁君以上各二元淂崇厚堂洋二十元無名氏洋一元　東平君洋一元特此登報以揚　仁風　　　　　紅十字會理事總長沈敦和等同啓 
[驥製萬應虎骨熊油膏]  
此膏通三十六處血脈鎖二十四道骨節専治風寒濕熱手足拘孿骨節酸痛久年痞塊女子血虚以及腰疼心痛痰核瘰癧胸膈脹滿小腸疝氣夢遺滑精陽事不舉心胃氣痛脾胃虚寒負重傷力遍體作痛楊梅毒瘋白帶赤下五勞七傷月經不調一切跌打損傷等症此膏一得人身煖氣藥力即從毛孔透入功能通經活血止痛驅風凡百疾病應手奏效雙料每張洋一元用舊後送到本廬每張作洋三角單料七角不　包退還洋留心假冐須認明藥紙包上註册商標天馬爲記并轉角五開間門面方是的眞切記切記　上海盆湯衖絲業會館寗波路口五開間門面瓣香廬驥雲氏發行所謹啓●外埠來信須請寫寗波路一百十五號 
 
 

Page 24

 
 
自由談 
[徵文告白]  
　　海内文家如有以詩詞歌曲遣聞軼事以及游戲詼諧之作惠寄本館最爲歡迎卽請開明信址以便隨時通信惟原稿恕不奉還 
游戲文章 
[游戲小說催眠術（鈍根）]  
　　催眠術家某。革命軍中之催眠部長也。執其催眠絶技。徧游各省。見某督頑固。某卽施催眠。術暗示之使死。翌晨某督果自盡矣。又見某撫欲從民軍而猶豫。某即暗示之使决。翌日某撫果宣告獨立矣。某又養天眼通。默窺某處軍心將變。急伎人招致之。某奸臣逃匿何處。亟使人俌逮之。虜酋坐困危城。將以死守。某於數百里外催眠之。暗示曰。汝於明日清晨。開城迎大軍。泥首乞降。至明。日虜酋果依其言而行。不能自主也。於是革命軍大功告成。整頓京師。安置虜酋於東鄙。其餘或殺或宥。宥者爲奴恐其生報復心也。乃悉催眠之。暗示曰若輩出身野蠻。合爲奴隷。其各忠乃主。勿生異心。於是餘虜水無反側者。國中有老學究。自命忠臣。袒護虜廷。誹謗民軍。某暗示之曰。汝祖本漢人。屈服於虜數百年矣。今子孫能一。洗其辱。汝祖當嘉汝。老學究在催眠中。若見祖宗作奬勉狀。於是幡然悔悟。稱頌民國。幷勸其親友。咸戴民車不置。某國者。道德卑鄙之小國也。乘民國初立。興師來襲。某出陣施催眠術。頃刻敵軍皆僵立若木偶歷。三晝夜。飽受霜露而死。由是列强無敢犯民國者。 
[老馬語（愛）]  
　　有老馬少馬同伏於櫪中。小馬因，受覊勒之苦。暴怒而亂蹄。鐵脫砰硼之聲。響震四壁。大聲嘆曰。吾具有千里之能。奈何使吾蟄伏於此。不使吾揚眉吐氣如天馬行空乎。老馬見之慰曰。子毌然。子有才能而性暴若此。正見子之無才耳。夫有才能者。必剛勇貯於内。各馴現於外。靜待孫陽一顧。而驥足克展。長駕遠駛。負重若輕。戮力行陣。以汗血功勞。佐名將安邦定國。此吾輩應盡之天職。亦一生吐氣得意之時也。小馬曰。然則孫陽不遇奈何。老馬曰。此恨不獨吾輩所有。人類亦多有之。使管仲不遇鮑督之薦。則一匡九合。無地展其雄才。使孔明不遇昭烈之三顧。則臥龍岡上。終老一耕夫耳。人尚如此。况吾輩乎。小馬曰。汝老杇。志在聽天由命。如吾少年英駿。豈肯同汝伏櫪終老乎。老馬曰。子毌小覷吾。吾亦日行千里。如無所事。事祗以世多肉眼。無人相骨。故而冷落至此。吾聞伯樂相馬。不但取其能行遠。亦取其有忠人愛國之心。若一味逞其雄心。馳騁當世。必致僨事。故吾深願汝一朝得志。當以剛毅存心。和平在貌。出爲世用。則妒忌消。長才展。以之効力疆塲。保衛國家。而萬民蒙福。其功不在賢相良將下。勿以不入人類而自輕也。汝其記之。小馬聞言悟曰謹受敎。 
[某道台搬家告示（皖生]  
　　爲出示曉諭事據十房夫人姨太太小姐等公禀。稱現因各省民國軍起事。所到之處。專與官府衙門爲難。焚燒之事。慺有所聞。本道衙門。不得不先事預防。今由上房總管當家娘姨等。公同集議。擬將上房靠東之墻挖一犬洞將貴重物件。衣箱行李。由墻洞内搬出。其夫人小姐等。亦由墻沿扒出。免致居民看見效尤等因。所議尙屬可行自應照准。除批示外。合行出示曉諭。爲此示仰鄰近居民。一體知悉。爾等不得自由搬家。本道搬運時。不許聲張。致干例禁。切切特示。 
滑稽譯談 
[乞丐思作富翁（欽）] 　 
　　某國有一乞丐。手携舊袋一。沿門托鉢。常自語曰。世上當人。多不知足。何耶。即此屋之主人言時。手指路旁一矮小之屋曰。此人之歷史。余甚明晰。初務正業。頗積資財。若能安分守已。終身可以安樂。爲猶圖得大利。冒險至外國營商。船至中途。顚覆而没。資財性命。皆歸鳥有。若余能食飽衣暖。即已知足。更何他求。語至此。有某甲者至。謂乞丐曰。余欲濟汝已久。速張汝袋。余有金子傾入汝袋中。但切不可使之墜地。一墜地卽變爲坭土也。乞丐急答曰是是。甲曰汝袋已舊。不宜載之過重。乞丐不答。惟以袋索金。如不及待者。旋見金圓滚滚入袋中。袋漸沉重。甲曰足乎乞丐曰否否。甲曰有破裂聲矣。乞丐曰不妨。不妨。未幾袋益沉重。乞丐之手震顫不定。然未嘗言止也。甲曰汝今爲天下最富之人矣。乞丐曰。雖然。請益之。言未已。豁然一聲。袋底洞穿。黃金墜地悉變爲土。乞丐一無所得。且損其袋。 
 
 

Page 25

 
 
下酒品 
[還我河山此四字係岳王題壁（楚南靜叟）]  
　　還我河山漢復光龍蛇匝地走猖狂。那知天下非常事。出鄂湘黎與黃 
　　還我河山次第收南征北怨遍神州歷年專制人間苦我請天皇一筆鈎 
　　還我河山　此時共當奴力快扶持須知多少英雄血方換千門一白旗 
　　還我河山取數多孤猿何苦蝎宮磨坪棋吾已占全勝國手寗甘與爾和（猿謂袁世凱）還我河山一鼓催敢煩勇士再銜枚快將頑鐵紅鑪化電掃江南未燼灰（鐵謂鐵艮）還我河山賑未清趙屠猶詡獻忠生誓將彼骨磨爲粉分與川人作一羹（趙屠謂趙爾豐） 
　　還我河山數使然何來張狗尙垂涎死燃眉睫還狂噬快斬頭顱謝大千（張狗謂張勳）還我河山民氣伸勿忘甞謄臥薪人當將黑鐵和紅血鑄作金剛不壞身 
　　還我河山恢復云休云獨立動疑聞務將統馭咸歸一免得機關似髮紛（何處獨立不如云何處恢復） 
　　還我河山四字吟岳王忠義見於今特書此語銘心腑永作同胞座右箴 
[大風歌（楚南靜叟）]  
　　大風起兮雲飛揚馬正嘶兮士正强漢幟一麾天地白不留汚點湟重光 
　　大風起兮雲飛揚披起金甲戰一塲萬葉千花都不管祇全根節傲清霜 
　　大風起兮雲飛揚刁斗哀號鷹隼翔撥盡免狐休放一再勞吾力下平岡 
　　大風起兮雲飛揚罪詔千行涙萬行應悔當初惑奸速回蒙地牧牛羊 
心直口快 
[六驚（士登）]  
　　滿人見子民軍大驚官府見子炸彈大驚富翁見了土匪大驚清廷看了申報大驚漂賑朋在見了娘姨大姐大驚　竊賊見了包探大驚 
[六樂]  
　　漢民聞漢軍克後漢地一樂酒鬼見了黃湯一樂烟鬼見了黑飯一樂軍人見了紅十字會醫生一樂賭友見了賭具一樂嫖客見了妓女一樂 
[戲攷（吳下健兒）]  
　　明末遺恨。鐵冠圖中之一段也。新舞臺所編之新戲。以此劇最爲聚精會神。有聲有色。前年第一夜排演。鄙人即往觀焉。憶當塲有楊公贈以聨云。（國猶忍賣何讑友金不能捐况在軀。）亦可見此劇之悲憤動人。名重一時矣後格於清廷例禁。忽焉輟演。顧曲者引爲深憾。今胡虜式徵。漢族重興。故函請新舞臺。重演是劇。激勵漢民。以作。當頭。棒喝。願吾同胞人人效齊襄公復九世之仇也。鄙人不敏。敢述顚末。明莊烈帝末年。李闖張獻忠等流寇犯闕。廷臣多胆如鼷鼠。畏葸不前。以致養　貽患。大局糜爛。帝遣李建泰杜勳等勦之。而李顢預誤事。逗留不進。杜更甘爲賣國奴。通誠賊寇。後李爲杜刺死。國文周奎。利祿薰心。置國事於不顧。及兵臨城下。猶酣歌恒舞。大開筵席。慶賀生辰。帝同太監王承恩。扣門借餉。周竟不納回宮時。適遇李國楨敗創而回。幷謂大勢已去。哭請帝出奔後内監又報杜勳及其姪。已開門降賊。禍在眉睫。帝急極無奈。令周后自縊。手刃公主。使内監負太子逃出。乃往太廟辭别。題詩大哭。痛罵廷臣誤國。幷撫躬自責。斥爲不肖子孫遂往萬壽山自縊。宮中自盡者。不可勝數。惟費宮娥喬妝公主。靜坐以待。被賊將牛金星（混名一只虎）解至李處。李即賜牛爲妻。當晚。費將牛灌醉。遂刺死之。自惜大才小用。聊報君王。自刎而死。李登殿後。明臣之無恥者。紛紛朝賀。獨李國楨杜門不出。李敬其忠。使軍師鐵冠道人宋獻策往勸之。國楨要以三事。（一）爲帝開喪。（二）李闖須率衆躬親祭奠。（三）須將杜勳叔姪。刳心祭帝。李俱允之。國楨乃披麻帶孝而入。哭陳奉職無狀。貽誤君王。一慟欲絶。祭畢。欲拔刀刺李。急不能中。遂自刎。忽報吳三桂借清兵入關。來攻李闖。李大驚。合殿大亂。演至此遂終劇。新舞臺演此劇。瑕不掩瑜。大純小疵。其優劣處待明日續登。（青衫戲暫停） 
小說 
[俠情小說厅女子（一）（瑣尾）]  
　　中國在道光三十年間。洪秀全。在廣西桂平府之金田村起事。一時龍蛇起陸遍。地干戈那。些有才學有胆力的男子。大半投入軍中。上馬殺賊。下馬草檄。建立功名者。固實繁有徒。而奇女子之不願以閨幃終老。卓然以才智自著者。亦頗有其人。據父老傳說之杜氏女者。亦的確可稱爲奇女子已。女名憲英。河南開封府人氏。伊父是一位有才無遇文武兼備的秀才。幼曾從少林僧學拳棒。技擊絶精。家世讀書。歷代傳下來的書卷。多至數千。他費了半生誦讀的工夫。上自天文地理。下至三敎九流。無不貫徹胸中。袛苦命運不齊。下過數十次鄉闈。仍是一領青衿。侘傺如故膝下又無嗣續。眼見得一肚皮的學問。不能傳之後人。祇好帶入棺中去的了。至將近五十歲的時候。他夫人方産下一個粉雕玉琢的女孩子來。那杜秀才慰情勝無。自然百倍憐惜。視如掌上明珠。等至已及就學的年齡。盡以藏書授之。好在這位老秀才。一無雜務覊身。成日在家中專心致志的敎那女兒。經史之外。又授以拳擊進退諸法。及星相等雜技。女亦聰頴萬分。一一心領神會。又自輯古今兵事爲一編。秘之枕中。不使人見。閑時獨自披閱。眞又是一個文武兼備的巾幗英雄。（未完） 
 
 

Page 26

 
 
   
 
 

Page 27

 
 
   
 
 

Page 28

 
 
   
 
