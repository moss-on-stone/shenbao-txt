# 1889 - 128 - 4905770

 

Page 1

 
 
[新印傳選戊子科直省鄉墨出售] [  申報館主人啓]  
　　山陰傳子蕪先生文壇宿將也歴操選政海内風行本舘覔得新選戊子科直省鄉墨評　精當去取謹嚴雖濃淡清資不拘一格而要皆當行出色不同夸目尚奢　出鴛鴦幾令金針度盡矣本年恭承恩詔慶榜特開士人有志觀光允合揣摩簡練因亟付手民排印圈點批語悉遵原刻無說卷首更冠以序文例言及各省主司姓名爵里後附試帖若干首亦皆銜華佩實花樣一新刻已印釘告成准於二月廿九日出售每部分裝四本價洋一角六分諸君子欲先覩爲快者請向本埠申昌及外埠各申昌各經理申報人購取可也 
[發售小題觀海告白] [  點石齋啓]  
　　本齋曩有大題觀海初二集之刻可謂綜制藝之精粹集文苑之大成矣而小題獨無美備之選尚爲憾事今又廣搜博采延聘高才愼加遴選得文一萬五千首與現行之小題文府等刻無一犯重所以絶雷同持風氣也分釘廿本價洋十二元準於十五日出售上海在南北申昌及抛球塲點石分局外埠則向各分局購取可也此佈 
[精選巧搭大出售] [  點石齋代啓]  
　　童子習爲八股以應試惟無情搭截題爲最難苟非心手靈敏書卷紛披之人遇此使自束手是集廣收精采諸色具備分裝十六本價洋八元本埠售處在愼記書莊及各書坊外埠則向分莊購用可也此佈 
[增廣賦海大全出售] [  點石齋代啓]  
　　賦向無巨刻雞跖集而外寥寥矣近年石印行亦頗有人彚而刻之或分類或分韻未嘗不風行一時而猶未若是編之美富焉分訂十二本價洋六元八角本埠在三馬路愼記書莊及各書坊發售外埠均設外莊諸士商就近購取可也此佈 
[女堂宜次第禁及論] [  倉山舊主稿]  
　　女堂者何鴉片烟館中役使之女流也館之稍大者不之用惟小烟館中或用之藉以招致吸烟之客生意較用男使者爲旺緣吸烟之人無不以調笑戲謔爲樂也此風行於洋塲租界中英界有之法界尤盛屢經中官商同西官嚴申禁令或責或罰或押或枷甚有游行示辱之舉然屢禁屢犯因犯又禁公堂之案幾於罄竹難書日報之中亦幾載不勝載噫維持世道杜遏淫風豈得謂禁之非宜哉吾竊有一說於此請與深明古今治道與中外治理者共証之考中國自古迄今之政敎原以男女有别不相授受爲重此在守禮之家間或遵從而越禮犯分之事卽三代以上亦且有之後世風氣日靡遂成無可防閑之勢漢司馬相如設酒肆於成都而使卓文君當壚夫非女堂濫觴之所自乎降至目前與泰西各國通市遂致彼土風俗亦漸染及華人女堂一端實亦泰西之俗也記嘗游歴至彼日事考察見夫極大之鋪如此間　利洋行者百貨俱備用夥盈千累百中必雜用女夥招致生意殷勤欵待悅色和顏儘有千萬百萬之店本固是極闊生涯而不以此爲異事降至中小鋪户三五掌櫃或雜女流或皆女流亦不爲異若客寓飯鋪中亦間有以女傭承值一切者客多便之盖以女使精細甚於男使故也然則女堂之風中國漢時亦旣有之外國由以爲有益是亦不堪駭異也耶又考中例極重姦淫然著有已成姦未成姦之别已成姦之罪重未成姦之罪輕若妓館則已成姦者也若女堂則未成姦者也本埠之妓館彰明較著大書特書捕房知之公堂知之知其爲姦污之所知其爲引人姦污之所知其爲買人誘人姦污之所而從不一申禁令若女堂則謔浪笑傲則有之而並無姦污之事也卽或姦污亦必易地或登臺基或歸私室而烟館實非姦所也縱使署中刑名幕友援例定罪亦不過曰手足勾引語言調戲而不能照已成奸者辦案也今不先禁大書特書標名門首之妓舘而反首禁暗中摸索水月鏡花之女堂竊鈎者誅竊國者侯謂之顚倒不合則吾豈敢豺狼當道安問狐狸謂之輕重失宜吾亦何敢平心而論盖先後失序耳欲禁女堂先宜禁妓館此則中國之正理特當局者隨波逐流偶不及察而圖其輕而易舉耳所怪者西官之曲狥此令隨聲附和豈亦明乎入境問禁入國問俗之理耶使執租界合從西例之說則此等女堂實在不應禁之列可見西官並無歧視中外之見不得不謂之一秉至公而毫無私見存乎其間焉西官之和衷共濟如此倘使中官得人卓有見地舉夫洋塲應興應革之事一一與之開誠布公勤求治理不可卜風俗之蒸蒸日上而地方之日臻繁盛耶抑又有異焉凡女堂烟館全屬極小地方入此吸烟者又皆極賤之人决無重資可以入長三到么二揮金買笑不過以一日辛勤藉此作一枕黄梁片時樂國耳今旣禁絶不與行樂豈必促之發巨財獲窖金脫草履被華服與衣冠者流共嘗長三么二之風味乎爲叢驅爵爲淵驅魚殊無謂也又况大烟館如誠信清芬堂中國綺園等處男女横陳者比比皆是大廷廣衆謔浪笑傲雖非女堂與女堂又何異彼又何修而不在禁逐之列此獨何辜而偏罹禁令之中吸烟者不解不吸烟者亦不解豈先禁女堂而後禁及此輩耶然彼輩殷實此等窮苦卽分先後亦先彼後此矣吾故曰禁非不宜也特先後失宜耳欲禁女堂烟館先禁妓館次禁私局再次則大烟館之招留女流者極末乃及此等女堂烟館如此則旣無顚倒之譏亦自無輕重之失矣雖然天地生人雖分富貴貧賤人生行樂則何分富貴貧賤天許富貴人行樂天何嘗不許貧賤人行樂必曰此等事惟我輩富貴人爲之汝貧賤者一概不許則是祗許州官放火不許百姓點燈亦何說以處此耶泰西風俗最順人情以爲旣生爲人必使之樂上下一致尊卑一體故深合我朝三代以上熙熙皥皥之風焉然則目前西官特面從耳而心且竊以爲非也謂余不信請質之曾游西國採及西俗者 
此說也見者或詫之似以禁女堂爲非不知其意則實欲令中西官合禁妓寮同遏淫風俾成清凈世界也正不得以其言之過激而遽薄之[  本館附識]  
[本館接奉電音]  
　　昨接在京友人發來電音有本月十三日諭旨五道敬謹繹登○四月十三日奉上諭浙江處州鎭總兵員缺着竇如田補授欽此同日奉上諭卓凌阿着調補吉林副都綂琿春副都綂着恩澤調補並隨同長順幫辦吉林一切事宜欽此同日奉上諭前任呼倫貝爾副都綂薩克愼由侍衛帶兵剿賊咸豐年間歴在直隸山東河南安徽江南湖北等省迭著戰功洊陞副都綂克稱厥職上年因病准其開缺回旗調理兹聞溘逝軫惜殊深着加恩照副都綂例賜卹賞銀五百兩治喪由廣儲司給發任内處分悉予開復應得卹典該衙門察例具奏伊子蔭葆桂葆均俟及歲時由該旗帶領引見欽此同日奉硃筆馮爾昌補授大理寺卿欽此同日奉硃筆陸潤庠補授翰林 
 
 

Page 2

 
 
院侍讀欽此同日奉硃筆王文錦補授國子監祭酒欽此同日軍機大臣面奉諭旨此次考差試卷着於十六日閱看欽此 
[越南不靖]  
　　法字報云有船三艘常川自海防開赴廣源蓋亦中國夜航之類也一日有越南客四十人附之以去另三華人携有貨物約值洋銀二千元行至半途突有盜黨駕五舟飛駛而至喝令速停三船懼而允之盜卽分執刀槍一躍而過正在搜索貨物間搭客遙見一小輪船卽高呼救命盜揮以刃客卽身亡諸客咸戰栗艙中不敢聲喊迨小輪輪駛近而盜已席捲所有逃遁無蹤矣何越南之不靖竟如此耶 
[東使疾終]  
　　日本駐華欽差于上禮拜六疾終京師使署禮拜滬上得有電音東西各領事衙門因下半旗以志哀悼 
[香港火警]  
　　初六日下午六點鐘皇后大道之西文咸中約第一百四十五號門牌三層樓上利源興紙店失火當經水龍灌救祗焚去樓面樓下雖遭蹂躪幸未同付一炬當火勢炎炎時有法國兵船上水手多名經過卽緣梯猱升而上救火不意屋頂坍塌各人紛紛逃避事後均稱少水手兩人想必葬身火窟赶將瓦礫爬開並不見有屍骨隨禀知法領事信致兵船詎兩水手早已言旋安然無恙云 
[漢臯茶汛]  
　　本館接到本月初九日漢口友人來信云本日到有寗州茶一萬三千箱祁門茶約五百箱尚無人買本年茶味頗淡惟尚有香氣觀其式樣未必甚佳而其葉極粗想因雨水太稀之故也 
[詳述漢江茶事]  
　　本年頭春紅茶開盤本舘已據電音登報兹又接訪事人來信云本月初六日怡和洋行泰和輪船抵漢各茶師有附之以到初七日招商局江裕輪船進口各行茶師均已到齊比聞九江於月之初六日到有寗州茶數字初七日開盤得價四十七兩漢口於初八日元和船進口帶有寍祁兩處茶樣箱三十餘字是日諸棧卽擬出樣嗣以下午西人賽馬故暫停止初十日俄商先開盤百昌行買去寍茶六字阜昌履泰德昌各買一字得和買包莊茶兩字額均不大價開三十七兩至四十七兩查歴届開盤交易不止此數兹因安慶輪船失悮班期至今未到故茶樣花色較少英商復嫌價高猶存觀望據云安慶裝有寍祁茶樣箱一百六十七字殊使人望穿秋水蹙損春山也又聞向來兩湖茶採摘赶做較寍祁稍遲前月下旬至本月初旬天又多雨兼值峭寒是以更形遲滯也日内漢河始到兩湖茶三五字貨物過少似難出樣至各山頭情形因天氣太寒兼多雨水是以春茶出産較往年爲少然本年出樣早於前届二三天開盤亦早於上届此刻諸茶師評品新茶片張汁水味色均平平而香氣獨勝現開之價雖每担只高出三五兩而寍祁山價已比上年高出八九兩不等往年斯時運茶輪船已魚貫而至兹惟恊和行之婺源一艘而已憶去年茶輪攬載跌至每墩水脚銀一磅議先駛一艘抵漢以觀動靜俟盈載然後電知他船次第至漢十一日午後婺源船議定運茶水脚每墩銀五磅然諸行家猶未畫諾說者謂其勢將來終須四磅以外仙令匯票初九日價四個二五初十日四個三七五十一日四個四五較舊漲半辨士緣上海各銀行銀底不多故也所有行情開列於左百昌行生芽二五寍二百六十箱四十五兩蘭馨二五寍五百廿三箱四十兩又二五寍一百六十三箱四十兩清和二五寍四百另八箱四十兩惠香二五寍一百九十四箱四十六兩蘭馨二五寍四百另二箱四十四兩阜昌行金玉二五寍三百八十箱四十二兩履泰行奇馨二五甯三百十四箱三十七兩金玉二五寍四百五十四箱四十六兩德昌行奇英二五寗四百五十二箱四十兩得和行蕙香二五寍五百七十三箱下又二五寍四百九十箱下 
[九江茶市]  
　　本年茶商以巨資往山莊辦茶較往年尤爲踴躍各棧亦添設棧夥現在毛茶到潯城廂内外及各隣縣婦女來城揀茶者人山人海約以萬計無如山莊來源不旺有收莊歇業者據云上月榖雨前後茶枝止暢發嫩牙被霪雨凝滯不能摘取間有摘茶至家者大半霉爛一至天氣稍霽嫩芽已成老葉故山鄉男婦藉苦荈爲生活者無不望天呌苦 
[松試童案]  
　　南匯青浦兩縣新進童案於十三辰刻發貼兹將全案錄左南龔守渤嚴汝礪秦昌炳嚴祥楨馬文彬張紅庠胡兆鈺顧乃德朱詩義張應祥撥府顧德棻撥府陸家驥喬瞿第張國棟陳汝翼李耕聘顧德鈺邱乃嶽唐國晉周維沈張會嘉撥府周交泰金受范撥府孫九錫楊錦標康履泰撥府顧元禮曹仰彬顧思義唐祥熊金禹鼎撥府顧鳳撥府青沈光滋沈光澤姚聲揚徐士暈陳珍彞撥府劉昌濟撥府張心熊方存謨徐士鵬居古方鳴臯徐公璜谷鍾雋吳炳章張德聲撥府郭慶鈞撥府卓志仁沈鴻書朱兆點潘廷樑韓潮徐景澄陳元裳凌官颺張祖麒葉其松陳華標吳昌壽徐元璋徐經訓孫渭 
[提覆述聞]  
　　十三日辰刻楊文宗提覆華亭婁縣童生通塲題信而後諫未信作起講又華亭題三仕爲令尹無喜色婁題三已之無愠色各作後二比聞塲内有搜得某童夾帶文字藏於足底文宗大怒令某敎官當堂責二十下又有兩童係正塲草稿未完亦責數板 
[江水陡漲]  
　　本年江漲遲遲不料初三一夜陡漲一二丈將河灘全行淹没河下蓆棚拆缷不及多於睡夢中淹過床榻在水中紛紛搬徙云 
[接錄張樵野星使與美外部辨駁新例往來文件]  
　　外部復文爲照復事昨准貴大臣本月二十五號來文諸荷名言指誨感篆不忘本大臣雖缷篆在卽亦不得不備文照復也本大臣本月二號文内所陳各事旣承貴大臣不深究詰姑不再贅至貴大臣追述上年二月二十九號到部會晤所有問答并貴大臣帶同叅贊各員等共見共聞各事本大臣亦不復辨矣當時議院紳士不顧約款倡議華工來美新例殊令本大臣繫念故擬訂商約欵俾憎厭華工之端藉以銷弭以顧邦交貴大臣與本大臣均欲遵守和約本大臣素諗總綂亦不願有違約之事以是本大臣曾言總綂不願批准違約之例故訂商之約卒於上年三月十二號畫押且彼時倡議各例究竟無一議定而彼此畫押之約深副所望竟能杜止議院不立無理之例此其效騐也此約送交上議院核議曾經該院議定并添增句語業准貴大臣照復所添字句與原約無大叅差曾寄中國越時頗久貴大臣又作秘魯之行適由倫敦接到遞來中國音耗謂中國不允批准該约等語此約之立原以息兩國齟齬之事曁釋憎惡華工在美之嫌乃此信息竟先由英國傳來頓搖民志竊疑局外之國從中作祟竟使幾費籌畫之事垂成而敗際此情形萬難貴臣大又遠離美國議院紳士士葛以爲中國旣不願照前所議各欵批准因猝然倡議禁止華工來美新例上下議院從而附和均卽議准致令總綂雖欲批駁亦無能爲矣爲此照復請煩貴大臣查照須至照復者右照復大清欽差大臣張一千八百八十九年二月二十八號光緒十五年正月二十九日 
[繡州雜錄]  
　　嘉興來信云楊都戎接印後連日點騐軍裝馬匹並牌示初九日午刻閱視城垣○南門外厘卡失竊洋銀數十元及零星各物經朱捕廉勘明飭捕嚴緝務獲○初七日宗郡守率同兩縣往南堰祭先農壇王分府張協戎亦往與祭 
[蓬山青鳥]  
　　友人以日本近事數則譯示云上月十九號夜七點鐘至次晨三點鐘東京大雨傾盆川水陡溢其間以白川筋一帶爲最甚距南禪寺東北二十餘户堤防潰決水與新運河合一時上下兩京十三町人家皆浸入水中屋内水深五六寸人從睡夢中驚醒擾亂異常二點鐘時水勢尤劇至三點鐘水稍退午前十一點鐘水已退盡查點人畜尚無死傷被害之家共二百二十五户是夜加茂川筋及淀川筋水亦甚大一增五尺餘一增六尺餘川中船舶均不敢往來又桂川水勢驟增嵐山下渡月橋被水冲壞云○日人自東海道起開築火輪車路直逹長濱所有勢多野州金地寺宇曾犬上芹矢倉仁宇梓天諸川等鐵橋刻已全行告竣惟愛知川仁保川兩處當須鳩工庀料中途應設停車塲七所五所已擇定革津人幡柳見彥根米原五處尚有二處未經擇定云○内閣集議應立第四鎭守府定於京都府下丹後舞鶴地方需地若干限本年 
 
 

Page 3

 
 
出價向民購取明年卽趕急興工其費預定由海軍省公債内出支約須銀元百二十萬云○上月十七號海軍省下令以海軍大佐磯邊包義爲佐世保軍港司令官兼任佐司保鎭守府造船部長又以尾形惟善總理該府豫備軍艦兼任航海部長兵器部長松岡方祗着補該府海軍圑長 
[拿獲劇盜]  
　　本月初漢臯捕快在絲絃班獲住劇盜六名該盜等塲面闊綽衣服華美且有武藝苟非人手衆多幾被兎脫當經送交漢陽縣審辦聞花樓碼頭尚有盜船一艘亦已拘住矣 
[珠江夏漲]  
　　粵礦五金並具礦産之美爲他省所不及張香濤制軍初蒞任時卽勸諭商民集貲開採並設礦政局專司其事乃數年以來迄無成效商民視爲畏途無復開採者制軍以礦務一日不興卽餉源一日不裕爰與司道籌商變通辦理嗣後無論何礦如有人願開者凡局費照費及厘稅抽分等項一律蠲免以示體恤而廣招徠未知商民能聞風興起否也○職員何某造具　詞贸然赴督轅投遞内　自願承辦貢蠟除照章由藩庫給價外凡有蠟斤入境均須先到公所掛號分别抽收蠟斤銀兩且在各處設卡緝私每年報効蠟一萬斤等語制軍謂其朦官擾民情殊可惡除批斥不准外將何某發縣責懲以爲造端罔利者戒○四會縣史大令光溥在任多年循聲卓著現因親老無人侍奉陳請終養大憲見其情詞懇摯出於至誠俯如所請前日大令已挈同眷屬遄返珂鄉矣○記名提督蔡軍門金章奉制軍札委赴長洲砲臺管帶營伍軍門歴練老成前曾署理陸路提督印務威聲卓著今奉斯委想練勇籌邊必能日有起色　 
[馬戲將到]  
　　本報後幅登有車利尼馬戲告白已閱多日現聞該班坐招商局致遠輪船由厦門來滬約禮拜三早間可到聞此次該班中所添各色人物比前更勝其告白内載明禮拜四卽本月十七日晚在虹口開演想海濱士女必當乘興往觀按前次該戲班到滬時各獸由公和祥碼頭上岸觀者甚多此次旣搭招商局船當由金利源碼頭上岸一路觀者自必異常熱閙其中各獸不噬人者皆步行惟噬人者皆有籠中正不必望而色變惟狨一頭重一千五百斤不知放在籠中抑竟在地牽之以走俟到時便知 
[烟妓發堂]  
　　台州人某甲至新街王金寳花烟館中尋見其妹將鴇母覊押捕房等情已載前報昨日經捕房將鴇母劉顧氏卽白頭老太送案原告未經投到卽有趙王氏卽王金寳帶同妓女福仙卽台州人之妹併土孫氏投案禀稱福仙經王孫氏作中出價二百餘元買來寄與白頭老太家爲娼朱明府質之王孫氏據稱福同係寍波官媒托賣與趙王氏福仙供十八歲寗波慈溪縣人家中之事記不清楚被母親賣出三次第一次賣與東鄉人收不到身價後又領回第二次賣在上海二馬路第三次賣至趙王氏處明府以原告未曾投案但趙王氏不應買女爲娼着掌頰二十下王孫氏不應作中買賣人口着掌頰四十下鴇母劉顧氏亦着掌頰四十下以示薄懲福仙着發普育堂留養一年待其兄具領如一年内無人認領准堂中擇配 
[上海縣署瑣案]  
　　鄭錦昌控妻父陳少蘭將妻另配一案迭紀報章前晚裴邑尊升堂集訊鄭伸訴前情陳稱女兒由唐李氏葉王氏等爲媒嫁與某姓現在已往别處無可找尋矣沈王兩氏同稱小婦人等已四處找尋並無下落陳子雲稱聞在蘇州未知確否邑尊飭將陳及子雲并李王兩氏遞回吳縣原籍訊辦并令鄭自行赴質○陸阿四王和尚陶沛沛陶發寳等因在陸家浜閙事致將士明毆傷扭案請辦云云前已詳登報牘前晚裴邑尊訊究之下陸王陶等一再求恩并稱嗣後不敢再生事故邑尊謂爾等成羣結黨滋擾地方殊爲可恨飭將各予笞責枷號發犯事地方示衆期滿再行發落○閘北巡防局解送吳阿妹并其妻孫氏陸春榮等人至縣裴邑尊升堂訊究吳稱小的於去年挈妻移居老閘北首擬開小烟館上月之杪被賊竊去洋銀十四元及值洋四元之大土一塊閱日黄昏時小的回家見同居陸春榮躱在床下因卽扭赴局中蒙局憲罰令出洋六元小的查得陸欲誘奸妻子叩乞究懲孫氏稱是晚丈夫出外未回陸闖進房中多方引誘小婦人正欲告知房主適逢丈夫回來陸稱小的向爲泥水匠吳屢向商借洋銀小的未之允許以致挾恨誣奸希圖勒索邑尊謂吳控陸誘奸珠無憑証惟察得兩造均非安分之徒姑從寛宥一併叱令退去 
[英界公堂瑣案]  
　　包探康阿順禀稱王德生報失皮袍一件經小的查獲竊犯羅海昌搜出當票計質洋十二元今特吊贜送案王稱皮袍係店主陳連卿之物值價洋二十四元被竊後勒令小的賠償今幸獲案羅供認竊衣典質當鋪夥請追當本蔡太守判羅管押一月贜交王領去着償當本一半○一百三十六號巡捕禀稱陸阿三在酒肆滋擾毁物拘案請懲酒保葉紀生稱陸偕二人來沽飲爭給酒資又以小的算帳不清致將傢伙毁壞约值洋銀七角陸供伊店多算酒資故與理論現在情願賠償蔡太守判令繳賠洋銀七角给葉具領○金氏稱昨日小婦人因事出門卽有鄔高法闖入家中竊去銅銚由捕拘案請懲馮楊氏稱小婦人用鄔爲夥被竊自鳴鐘今亦起案鄔供小的向在该氏處爲夥連次犯竊尚乞施恩蔡太守判管押二十一天贜交兩失主分别認領○陳德寳翁子雲等各報失竊衣服由包探緝獲人贜竊犯胡見生認竊求恩捕頭稱胡已疉次犯竊蔡太守判發捕房管押三月贜交各失主分别認領○夏氏訴稱小婦人曾與張阿林私識後已分離而張時來尋釁今由巡捕拘案張供小的向在某洋行當庖人與該氏私識多年今該氏别有奸夫遂將小的抛棄小的往取自已衣服該氏不肯反唆巡捕拘案蔡太守謂爾等皆無恥之尤本當各予重懲今特從寛令張具不再前往尋釁切結○一百十號華捕禀稱小的昨日路見張眞桂手持衣服水烟袋情狀慌張拘拿究詰自稱在南市龍德橋義豐烟館竊來今將人贜送案祝倍卿供表姊王陳氏開義豐烟館被張行竊今知由捕拘獲倩小的代爲領贜張供小的向在該氏處爲夥不合行竊叩乞恩寛蔡太守判管押二十一天贜交祝代領去○俞阿狗訴稱從某輪船帶來茶葉兩簍在兆豐碼頭雇何阿芳挑運何竟私逃由捕拘拿送案此種茶葉值洋七元何供小的已將茶葉售與李益齋茶鋪中得洋三元三角六分李供收買何之茶葉實不知其來歴不明今已售出不能繳贜矣蔡太守判何管押二十八天着李賠繳價洋七元給俞具領○有恒洋行西人金世美控陳阿桂佔地陳亦控金世美佔地一案疉經蔡太守會同賈副領事庭訊各情節登前報兹金世美邀到西牧師高君及前經中之李小弟投案候示太守復加研訊仍屬各執一詞因飭候會商前經丈地之委員再行覆訊核辦 
[法界公堂瑣案]  
　　前報載某嫗欲趁船至蘇爲航船吞没衣包棉被銀洋一則昨日經法捕房將船主婦毛張氏解案包探甲訴前因某嫗未經投案質之毛張氏供是日該嫗來趁船因候潮水不至該嫗性急上岸後衣包已送至甲家惟有棉被留在船上明府着交保俟原告投案再行質訊○前期有金合記收租人孫厚卿投禀稱被小東門外裕興街邱胡氏花烟館積欠房租洋十五元四角朱明府准詞於昨日集訊邱胡氏供欠租是實惟該房於前年七月租起請容緩還明府限三日理楚○恒合祥經租人陳某禀稱英界椿記客棧之劉瀛洲積欠房租銀八百十五兩零請爲追究朱明府准詞將劉瀛洲移提到案隨訊劉租欵何得延不交付答稱實因生意清淡之故所欠不過三百餘兩卽據陳稱上年底劉將客人之壽板作抵然此等木板不能抵算明府隨着陳將壽板給還劉所控追之八百十五兩零限三天理楚如有的實保人務須人洋兩保○陸忠林控合源魚行之吳甫庭短欠會欵錢四十八千零朱明府斷將吳甫庭押繳在案昨日經吳甫庭之友繳到洋四十三元明府核計錢數所少數幾當堂着陸具狀領去○昨日捕房解送潮州人蕭阿四馬阿二請訊原告蕭聽廣聲稱在小東門開烟館前欠馬阿二土洋二元當因馬討取甚急　由　阿四墊付二元前日蕭阿四來　討墊欵我適洋不湊手蕭阿四卽行兇將我頭打破請騐朱明府得供後問馬曰蕭聽廣所供 
 
 

Page 4

 
 
是否確實　稱確實明府判將蕭聽廣欠蕭阿四洋二元免還以作養傷費原被斥釋按此案卽前報所列六馬路土店主向小東門烟館討帳被毆之事也○包探王榮培稱洪得順向在小東門外挑魚擔前日乘間竊魚一担買與英界大馬路菜市得錢四午有零後經失主報明捕房吊到原贜已給原告領去特將洪得順送案請究朱明府質之洪得順俯首無詞隨飭帶回捕房管押俟今日臨捕房發落○包探李雲發稱在小東門碼頭緝獲專在輪船行竊之陸阿福竊取搭客鞋籃内水烟筒一枝請究朱明府質之陸阿福認竊不諱明府判笞一百板以儆○包探王榮培禀稱前曾竊過烟槍之李福堂現住老八仙橋家中匿有小孩聞係拐來特將李拘押捕房小孩尚須食乳捕頭囑寄與施林氏喂養二日矣兹將李及小孩送案請訊李福堂供前雖爲非今已改過明府問小孩何來答稱有姊在崇明身故比是外甥無人撫養帶至滬上明府以李所供礙難憑信隨飭管押着包探查明確切禀復核辦小兒仍暫交施林氏撫養○小東門戲館街長生客棧之錢錫峯禀稱前晚有劉增祥來借宿俄頃卽去檢查房中被　已爲拆去至次日尋見查問不認爲此送案請追劉增祥供並未到該客棧借宿朱明府隨諭原告曰捉賊須捉贜今爾一面之詞不　憑准斥退不理○前報法包探拿獲在源豐祥乾昌仁竊裙褲之劉士誠劉董氏吳建高吳王氏小姑娘小孩等七人管押捕房除將原贜起到給領外所起到之船隻亦經鎖住又將一干人送案朱明府謂劉士誠等曰爾等專靠行竊度日刻經破案身罹法網船亦入官此等經營究不能長久且手携欽加四品銜劉府燈籠靠官行竊甚爲可惡劉等磕頭如搗蒜叩求施恩明府曰若照例懲辦爾等身家俱喪今格外施恩隨諭包探曰船中起到之物除竊贜存留捕房招失主認領外所有劉物與船隻概行給還判劉士誠靠官行竊笞二百板吳建高身當船夥不應帮同行竊笞二百板劉妻董氏吳妻王氏各掌責一百下着大東門外與新閘等處船埠頭將劉船押出境外不准再行到滬○包探郁廷湘稱李發生在小東門麫店竊鍋二隻王叙昌王榮昌自來火行後竊茶壺賣錢三百五十文請訊朱明府着將李王各笞一百板以儆○郁包探禀稱積賊王友得在租界逗留緝獲盤問祗認竊鋪盖一個朱明府以王友得屢竊屢懲終不悛改着重笞一百板枷示一月○郁包探禀稱前日在陳家木橋拿獲賭徒賭具兹特送案朱明府質之該賭徒高阿榮供不敢犯賭明府以當塲拿獲何可狡賴着重笞二百板枷號一月○包探王榮培禀稱十五齡之余悅生前在南誠信竊洋懲辦兹有三家報失金戒指洋銀等爲此拘到余悅生土阿二張寳生等祗認在十六鋪橋竊洋五元後在王阿二套褲中搜出洋二元餘爲關寳取去爲此傳同失主送案請究質之原告李松林稱在城内萬年春藥店爲學生是店主差往同安里立生成取洋五元路中爲賊剪去朱明府着將二元給李領去余土張三賊各笞二百板 
[館榖助賑]  
　　先君董雲江公存心忠厚處世和平生前雖不佞佛間或與靈谷高僧互相參悟自登仙界迄今三十有八年矣罔極之恩未報萬一每逢冥壽之期欲延有道之僧誦經報答惜尋訪多年終未一遇本年五月二十四日乃百年冥壽適值東賑需欵甚殷移此冥資添濟涸轍預將館榖餘洋敬具八元送請施大善士笑拈一粟附入太倉卽請登入貴報爲用所當用者勸[  金陵覺痴道人實菴氏拜求]  
内人肝疾服蔡君松嚴之靈芝而愈近日蔡君移庽石路東首二馬路之長泰棧内去敝寓稍遠而芝亦所存不多復以一裹見惠云以防再發時有恃無恐致足感也賦清平樂以謝並請再再生政拍○靈丹一服春已回幽谷王母蟠桃千歲熟命斷也能重續感君爲起沈疴更堪厚貺多多休任丹成仙去枉敎羡煞嫦娥高昌寒食生倚聲 
[桂笙先生]  
　　題執玉小像并惠刼火紀焚大箸致可感也敬献一律以謝之卽希　政○夙仰鳴才著今朝幸識荆情懷門灑落意氣更龢平句卓同金玉詞工叶磬笙感君詩一卷愧乏報瑤瓊[  已丑四月浴佛後三日績谿識梅館主周廷柱拜稿十海上]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甘泉賞格]  
　　前紀緝私殞命等情當經鹽捕營移請甘泉縣尊詣騐一面派差跴緝梟匪迄木弋獲甘邑尊恐該匪遠近持懸重賞以期速獲賞格錄左爲懸賞緝拿事本年三月十二日本縣訪聞邵伯下橋鄉稽齊庄有梟匪滋擾戕殺弁兵情事卽經飭差查緝旋准鹽捕營都司曾移稱竊於本年三月十二日辰刻據敝營哨官孫佐卿面禀是日黎明帶領勇丁巡至邵伯與左哨額外鮑廷棟曁勇丁李和勝等會晤遂至下橋鄉一帶巡緝甫至稽齊庄忽有恗匪多人自該庄車篷内擁出持械迎拒衆寡不敵難以抵禦幸哨官吳添培帶勇踵至各匪始各逃散追捕不及當查得額外鮑廷棟馬兵李和勝勇丁陳義德均受重傷登時斃命勇丁李恒玉等亦各受傷移請詣騐協緝務獲究辦等因並據該處坊保許德報同前因各到縣據經詣勘飭緝迄未弋獲誠恐該梟匪日久遠颺除催差嚴緝並關移隣封營縣一體協緝一面將勘騐情形通報外合亟懸賞緝拿爲此格仰諸色人等知悉有能拿獲此案眞正梟匪者賞銀五十兩聞風報信因而拿獲者賞銀三十兩持格請領本縣捐廉以待决不食言須至格者 
[䢴上官塲紀事]  
　　初六日馬鹺尹濓委新關卡初七日胡鹺尉其濬委黄橋卡鄭分轉委騐收璧虎橋壩工初八日袁鹺尹世敦委沈家渡差戴鹺尹韶委仇湖口差 
[江西官報]  
　　崇義縣鉛廠司蔡洵與上猶縣典史程逢盛互相調署德曉峯中丞親詣前漕運總督蘇鳳文靈前祭奠翰林院編修謝希銓由崇仁縣籍來省親拜前樂平縣朱錫祁起服進京江蘇候補縣蔣麟由江寗來省採買賑榖王愼猷委辦生米卡劉泰和禀謝拔委一次行知江軍水師綂領譚文秀往吉臨一帶閱操親兵營哨官許昌廣紅旗李光祥由河口吉字營什長潘鳳元由弋陽俱解人犯來省吳城千總賴雲鵬巡查河道禀謝部札 
[閩省官報]  
　　藩轅牌示長樂縣陳受頣調省遺缺以同知彭逹孫代理甌寗縣營頭巡檢胡昌壇病故遺缺以海防新班巡檢鄭之旺咨補連江縣張家滫撤任察看遺缺以候補知縣徐士俊署理雲霄同知魯方撤任遺缺應以試用同知秋嘉禾署理晋江縣張景礽撤任遺缺以試用同知賴恩銓署理特示 
[奉贈蕪湖項君少輔先生七律四章錄呈霧裏看花客高昌寒食生夢畹生諸大吟壇指疵]  
　　岐黄妙術重鳩兹到處逢人說項斯有志壽民兼壽世相傳名士作名醫獻壽自信匡時早行道何嫌發逹遲異日報君推國手海氛永靖滌瘡痍醫術俱宗沔漢來風流儒雅一時推熟諳吟嘯稱詩伯能歴艱難亦雋才棠棣聨芳賡鄂不椿萱並茂慶蘭陔濟時幸有奇方在仙杏仙桃到處栽父老相傳識少翁良方肘後奏奇功懸壺江上心希費煉鼎山中道繼洪眼底雲烟供酒盞意間風月入詩筒神機共頌夫醫照善起沉疴亦化工不善逢迎品自優是眞道學　風流孟韓相識嗟遲暮元白交情合唱酬道繼阮咸留秘枕覊人王粲獨登樓青氈自媿年年寄流水行雲任去留[  憐香外史芝宇弟張鴻鈞草]  
[赴試過滬造百花主人齋訪鄭君品方見佈置高雅無海上俗氣余深慕之爰賦一律錄塵高昌寒食生詞長誨潤]  
　　滿壁鸞箋煥若霞清風門第等仙家新詩百卷才瀟灑舊雨重逢感歲華鍊逹性情胸有竹品評風月筆生花慙余翰墨荒蕪久敢向騷壇信口誇筍溪吳宗玠璧臣未是艸 
[遙送岸吟香先生返日本錄請大吟壇削政]  
　　春到秦淮月正明聞君此日返東瀛肯敎玉樹詩盟冷因繫櫻花鄉思生畫檻臨風開祖帳飆輪激水送行程懸知爭折江干柳似我當年歸國情[  鴛湖葉煒松石甫稿於白門瞻園]  
[上海三馬路恊賑公所陳竹坪經收奉天山東皖北賑捐四月初三日第一千三百五十六次清單]  
　　東册漢臯無名來梅花頭十一元寒碧主人六元正記四元光裕下無名合算四元林屋山人一元共廿六元當看出銅洋乙洋慈北鳴鶴塲來葉維康三十元東册杭省姚園寺　來章仲菴少菴經募十四户共二元蘇省恆孚銀樓顏子賡經手三月堂旬桶捐震澤不出名捐山東十洋萱蔭廬三元徐二元吳鴻寳一元點見散廿元錢四百五文銅洋二元共三十六元銅二元錢四伯五文浙寧天臺僧廿元銅洋三元東册許浦恊興莊來羅錦甫五元陳逹卿一元東册嚴募泰和典省日用二元嘉善元興號賽會燈燭錢二元朱經湯最志堂來湯雷氏三元東册杭省湖野船捐局來沈蔭堂王子章各一元稽幼純六角顧季受等四户各半洋蔡太太無名共四角共來五元王順祁李慶林合捐十六元東號浙寗乾豐號來無名四元又常熟同源醬園來無名無力子等六户洋六元銅洋三元鎭江朱叟灣守掘軒主人募匡愚菴二○又代募一元守拙軒一元共四元浙紹東捐南陽增一元求安子沛國氏合乙洋譚子勝一元徐逹甫等十六户共一圓一角共來四元一角東號三山怡怡堂十洋又三山閩縣黄三元東號常熟鄒睿英五元又揚州無名保安人四元又寳應自安旅次來普慶堂十五元又節省二元洽記七角雨記四户各五角閏記四角厚純沛馥四記各二角來記一角共六元東安孚莊來孫永慶文銀十兩保蔭堂本洋六元孫保福堂本洋四元保安堂本洋三元保順室本洋三元以上五氏合來規銀廿五兩一錢三分五又介壽堂六元點易堂兩洋又沈琴巖席純甫等七人各一元陸源茂五元張伊時等六户各五角陳錦鴻等五户共一元共十六元劉昌銅洋乙元又倪緣野四元應公濟安昌河南氏餘慶各二元吳名等六户各乙元共廿一元又杭省錦章緣貨莊來錦章稽莊四元樸蘭生等四户各一元樸春林丁成燦合乙元胡文蔚等四户各乙洋共來十元杭省三星棧來無名一元紹興晉裕莊來錢合興晋裕莊合四元東册甬江五昌行來五昌行來無名四元沈可記郁德記各錢九百四十文胡明記等三户各四百共六元東號武林錫麟生毓鳳仙合來二元蘭溪蔡求是齋二元東捐大通同孚號來寳善堂十元萃昌恆汪德各一元無名氏一元五角啓發行五角共來十四元又漢鎭來恆祥銀三兩本鐸一兩求親壽樸家和各一兩紀立均三户各五錢共七兩五錢作規元七兩七錢七分五又浙寗利元號來無名氏五圓蘇省洽記米均五員木讀徐甸孫募友人節省一圓陳佩琛爲長子耆齡病愈完愿五圓又裕記棧各友六洋模無力十洋億友乙洋又好善人一元銅五洋又見義册好善人二圓王成匡乙洋保平安十洋本埠葉翁來張俞二翁共捐二十圓錢强勝乙洋又杭州申昌書畫室來吳子完虚對洋乙圓又潘餘慶堂一圓顧雨田醫金助捐五角○○本日共收洋三百六十一圓規銀三十六兩九錢一分小洋六角虚對洋一圓銅洋十五圓錢四百五文合併申明 
[上海北市絲業會舘籌賑公所施少欽經收奉直豫皖山東揚鎭賑捐四月初一二日第二千零七十一次清單]  
　　唐乾初善士求保平安洋一百元無名氏求一家平安由史東源兄來一百元培桂氏奉慈命花甲籌筵助賑由元生糖行卞芝軒兄來一百元又吳琴記廿元又海陽改過氏酧愿生意復圓從此日新十元張姓善士求保先人冥福自身健爽由張茂清兄交來規元七十四兩六錢吳興節婦飾金二兩兌見洋六十一元六角錢六十五文太愿節婦飾金三錢九分四厘兌見洋十二元四角錢十五文方奉祖命洋五十元陳姓求心愿三十元萱壽堂求平安廿元知足後人壽筵移賑十元詒主人棣輝書屋各五元吳賑青膏火移助三元雙麟吉慶軒四元自儉樓主二元明縀氏一元金云夫病愈完愿保佑合家平安父母康健錢廿千文銅洋十七元陳松年求病速愈洋十元介福號立夏酒席資移助十元葉瑞齋求母病速愈十元皖南心與力違子求妻病痊安十元壽萱草堂十元金陵覺痴道人爲嚴百年冥壽經移助八元怡樂集同人第四次由綺園來六元武林牖下書生募繩武子許立文昌宮匾額資移助六元蘇省公正祥布號衆友五元程分卿求病愈五元秃髮氏求病愈五元心餘力不足子完心願四元定海鎭署孫彬士四元無名氏三元陸鳳山二元湖城隱名完愿對開五元蘇州長州捕署周纘庭洋二元隱名氏二元章少銘英文舘金一元五角又一元五角楓涇黄朗秋祈合家康泰四季平安一元嘉定錢慶常求病速愈一元無名氏由源豐潤來一元隱名氏求雙親康健並免家晦一元瀏河同豐號一元銅洋四元古若山人洋五角○黄渡廖公舘廖門魏氏廖得名廖宇人三户各洋一元廖宇文廖淮秀廖門千氏三户各五角廖得英四角廖得天一角共八户均求合家平安合洋五○菱湖嚴頌候募鮑幼槐瑞豐號各五角卡少卿四角費魯瞻二角金思官朱嗇孫王步洲沈榮卿黄鶴琴田卿六户各二角孫瑞占卿嚴聯堂吳榖生岳枚臣朱吉孚六户各一角共十六户合洋三元對開一元大圑王省記善士求平來由天雨舟兄來洋一百元南公浙五十元吳興季乳核速愈由安孚莊來五十元又松蔭室長年放生願移賑十二元維揚江夏册募洋三十元足式居周廿元蘇垣求善子求妻病愈廿元松江萬華唐安吉十六元爛板洋四元泰州承福堂洋十元松厦顧家翔十元延陵齡子由立大莊來十元無名氏爲子病愈完愿求保合家清吉十元太和永由安孚莊來十元又省過氏五元眞州周殿卿疾愈體健由海鹽寄來八元漢口無名氏五元鄭增記五元懺悔子爲母陳比錠箔資移助以資福由招商漢局來四元王姓求免災四元鉞記四元常熟大生號無名氏三元無錫同正泰黄蔭森三元夏懷清堂蔡崇泰堂各一元油車港恊興沈張氏病愈完愿無名氏求兒免災悔各二元湖北應城蔡丙丞募定慧生二元金陵朱寳善堂求已平安合家康泰二元太倉州署胡少梅兄募無名氏二元姚施氏求夫心寗事遂二元如臯求名主人一元蘇州王東文募無名氏一元又萬興伍姓各五角元記銅洋一元○宋子範兄交來蘇垣宋培之善士募潘藝耕堂洋十元陸怡燕堂五元錢願合四元張桐生啓記各三元李姓施少和程耕愚三户各二元陸梅坡姚三少太太顧鄒氏葉姓華少山曹汝震倪德佑堂姚楚卿胡崇德堂胡姓曹方氏十一户各一元以上均是還愿無名氏二户各十元共廿一户合洋六十二元○安省章彥遠募五絲十駕齋二元積跬軒夏李公各一元修竹軒本洋一元○泰亨源來根本堂燕南布衣居士嘉善堂三户各錢一千文愛蓮堂一百文共四户合洋二元錢九百六十文蟠龍墨花詞舘募不留名二户各五角公仁和陳廳記侯屨記三户各三角朱恪記黄棣記各二角侯修記汪謨記各一角共九户合洋二元虚對開一元以上初二日 
 
 
 

Page 10

 
 
   
 
 

Page 11

 
 
[光緒十五年四月初五日京報全錄]  
　　宮門抄○諭旨一道錄前○發抄硃批五道○御史寳奏爲分省補用人員文理未能通曉請旨嚴定考章摺○又奏爲改奬各案請飭部酌定限期片○東撫張奏爲挑汎險工搶護平穩摺○大臣英奏爲循例奏報摺○署閩臬聨奏報接篆日期摺○東撫張奏爲委署知府片○又奏請奬勵片○四月初五日吏部翰林院廂紅旗值日吏部引見一百二十二名○椿壽文熙各假滿請安○薛福辰專摺謝賞假一月恩○錢應溥謝授太常寺卿恩○志銳謝授少詹事恩○良培謝授通政司副使恩○馮應壽宗源瀚各預備召見○松森續假五日○謙光續假十日○吏部奏派考試漢廕生派出翁同龢孫詒經汪鳴鑾○召見軍機馮應壽宗源瀚皇上明日卯初升中和殿看版畢還宮已初出乾清門景運門進熙和門出午門大清門正陽門進壇門入齋宮○發抄○黄彭年奏耆員方寳質壽届百齡懇恩旌表奉硃批着照所請禮部知道欽此○又提撥文闈鄉試經費奉硃批該部知道欽此○又奉撥固本兵餉奉硃批户部知道欽此○又菁州等處賑濟借用庫存銀兩奉硃批户部知道欽此○豫山奏接授山西藩篆謝恩奉硃批知道了欽此○○湖廣道監察御史奴才寳安跪奏爲分省補用人員文理未盡通曉請旨嚴定考章以重吏治事竊惟文職無論正佐皆有辦事之責若文理不通旣難察幕友賢否又易受書吏欺朦獘端曷可勝言雖經奏明凡非正途出身初到省時均由督撫考試憑文卷優劣以取等第俾在官者無不通文奴才所慮者一在考試不認眞一在考試不得法所謂不認眞者名爲扃試上司每於出題後卽行退堂均俟試卷交齊彚總呈入雖云曾經面試其中代倩傳遞皆所不免若論眞才未可知也所謂不得法者閱卷時或喜書法或重詞華居然塲屋光景若論吏才未必得也此其弊一失於無實而三名一失於逐末而忘本誠恐吏治之才莫由表著相應請旨飭下各省督撫於分發人員到省之初不必預定考期每遇公事輕簡之日立傳該員應試限以三四員爲一次上司在座號桌分列左右一經出題禁止接談出入面試有交卷者先取公事一件令伊讀之聽其句讀再指公事某叚令伊講解此刻間是否文理通曉無難立見然後評各卷以定優劣至於文筆生熟字迹工拙似不必深論此特指面考一時而言之也繼其後者該督撫仍須勤於接見久勿憚煩每以吏治民情察其識見如是考試嚴旣非虚事接見密悍識眞才不專於文卷求之則吏治當更有起色矣奴才管見所及是否有當恭摺具陳伏乞皇上聖鑒謹奏奉旨已錄○○御史寳安片再各省勞績保舉内有漏開詳細履歴者吏部查無該員奉旨到省日期無從核議奏令原保大臣詳細聲覆以憑核辦乃各省保案絡繹不絶幾至每案必有行查故吏部奏請嗣後各省督撫等遇有保案查照新章開具在保人員詳細履歴隨案報部自定章後再有遺漏將原保大臣議處等因通行在案乃各省雖經遵辦尚有聲明補送履歴者若論在事出力之員當在附近從事何難立飭該員開具履歴量咫尺之間焉用展期補送其中顯有不實至所保之員又有與例不符者部中照例駁回另核請奬一經奏駁往往遲至數年始行改奬到部未免漫無限制且易滋弊端相應請旨飭下各督撫遇有保舉之案仍照定章隨案造具履歴送部不准聲明補送其改奬之案似應予以限期併請飭部酌定限期行知各省按限覆奏倘有逾限尚未改奬到部卽將所保之案註銷以杜冒濫而昭核實奴才爲愼重仕途起見是否有當謹附片具奏奉旨已錄○○太子少保頭品頂戴山東巡撫臣張曜跪奏爲桃汎險工搶護平穩情形恭摺馳陳仰祈聖鑒事竊臣於三月初二日承准總理衙門電寄奉旨總理衙門呈遞盛宣懷電禀濮州北岸黄河開口一百三十丈等語刻下水勢尚小何以遽至開口着張曜將詳細情形迅卽電奏一面設法堵築並着李鴻章飭屬一體籌防毋稍疏懈欽此臣遵將水未漫溢情形電請總理衙門轉奏在案伏查黄水挾沙而流溜勢趨向兩岸無定山東河身狹窄溜勢所逼卽出險工二月十五日以後河水漸長齊河縣境之豆腐窩歴城縣境之秦家道口先後出險均經防營搶護穩固二十二日以後上游濮州境内辛寨南岸新生沙嘴逼溜北趨旁溜沙灘刷去一盡二十五六等日西南風勁該處臨黄埝身被刷坍塌原有埽壩先後冲走防河叅將張仕忠委員知縣李國愷等督率勇夫晝夜搶護先築圈埝高出水面六七寸幸未漫溢總理河防候補道張上逹由東河工次馳往新寨加廂料土連日搶修已經平穩並相度地勢於該處加築套隄一道計長六百一十丈鳩集勇夫三千餘人晝夜興築卽由張上逹督同署濮州知州周秉禮候補知州蔣楷知縣李國愷等分叚監修限令尅期竣工以冀穩固當此桃汎水漲之時惟有周歴河干督率修防期保無虞所有桃汎險工搶護平穩詳細情形謹恭摺由驛馳陳伏乞皇上聖鑒謹奏奉硃批知道了欽此○○奴才英廉跪奏爲燕郊等四處行宮應行歲修各工循例奏報恭摺仰祈聖鑒事竊據盤山總管恒謙呈報燕郊白澗桃花寺隆福寺四處行宮内外殿宇樓座遊廊房間牆垣堆撥公所千總兵房等項滲漏塌倒情形開單呈報前來奴才伏查燕郊白澗桃花寺隆福寺四處行宮係恭備皇上祗謁東陵沿途駐蹕之所向來遇有應行修理各工據該總管呈報由奴才循例奏請飭交總管内務府委員查勘分别准修緩修奏明辦理歴經遵辦在案兹據該總管恒謙呈報燕郊等四處行宮應修各工計一百六十六欵奴才卽派副護軍叅領銜員外郎塞楞額前往覆查均與該總管所報情形相符奴才謹循例恭摺具陳請旨飭交總管内務府委員查勘並將该總管原報各工欵目另繕清單恭呈御覽伏候命下之日奴才遵卽移咨總管内務府查照辦理謹此恭摺具奏伏乞皇上聖鑒訓示謹奏奉硃批該衙門查勘具奏單併發欽此○○二品銜署福建按察使汀漳龍道奴才聨興跪奏爲恭報奴才接署臬篆日期叩謝天恩仰祈聖鑒事竊奴才於光緒十五年正月二十四日奉督臣卞寳第檄開福建按察使奎俊現應入都陛見所遺臬司篆務奏委奴才署理等因並遵飭於正月二十八日由漳州帶印起程二月初八日抵省將汀漳龍道關防一顆移送委署汀漳龍道胡日祁接收卽於二月十三日准按察使奎俊將印信文卷移交前來奴才恭設香案望闕叩頭謝恩祗領任事伏念奴才滿洲世僕識淺才庸由吏部郎中蒙恩補授汀漳龍道履任八年愧無報稱兹復奏委署理臬篆查福建爲海疆要區臬司係刑名總匯舉凡察吏安民詰奸弭盜在在均關緊要自揣駑鈍深懼弗勝惟有遇事禀承督臣實心經理不敢以暫時權篆稍涉因循以冀仰答高厚鴻慈於萬一所有奴才接印日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○張曜片再前因曹州府知府慶難勝煩劇經臣奏請開缺以簡缺知府歸部銓選在案所遺員缺自應委員接署以專責成查有候補知府毓賢幹練有爲堪以署理據藩臬兩司會詳前來除批飭檄遵外謹附片奏聞伏乞聖鑒謹奏奉硃批吏部知道欽此○○張曜片再臣准吏部咨山東下游搶護險工出力案内三品銜道員用候補知府李清和請戴花翎查奏定章程河工搶險不准保奬翎枝應另核請奬等因光緒十五年正月十四日具奏奉旨依議欽此咨行前來臣前以山東河工未經設立廳汎全賴印委各員認眞修防於光緒十三年三月二十八日奏請變通奬章凡搶護險工一處擇其尤爲出力照異常勞績酌保文員二人武弁四人欽奉諭旨允准欽遵在案臣於河工勞績請奬惟翎枝一項最爲愼重堵口之案例章應奬翎枝而臣於堵口奬案並未敢率請花翎特以知府李清和於十三年大汛盛漲之時歴城縣境之堰頭鎭楊史道口等處險工大溜冲刷隄根埽叚走失十分危險該員冒險壓埽勇夫始得用命立時搶護力保無虞少開一口所省經費甚鉅且該員歴在王家圈何王莊堵口備著勞績然其搶險立功尤爲卓著是以三年以來臣之請奬翎枝者僅止李清和一人當此山東河工辦理極難之時亟須策勵人材以冀益加奮勉所有搶險異常出力之三品銜道員用山東候補知府李清和一員合無仰懇天恩俯准賞戴花翎以示鼓勵謹附片具奏伏乞聖鑒訓示謹奏奉硃批着照所請該部知道欽此 
 
 

Page 12

 
 
[光緒十五年四月初六日京報全錄]  
　　宮門抄○發抄硃批五道○總兵程奏報署理兗州鎭篆日期摺○東撫張奏請旌奬片○又奏請旌奬片○又奏請旌奬片○皖撫陳奏請旌奬片○閩督卞奏爲遴補外海水師都司片○直督李奏爲請卹片○又奏請改奬片○四月初六日户部通政司詹事府正藍旗值日無引見○翁同龢等考試漢廕生覆命○銘公請假十五日○吏部呈進夏季搢紳○召見軍機皇上明日寅正上祭禮成後還齋宮更衣用膳畢出壇門進正陽門大清門午門出熙和門華門進西苑門還南海辦事召見大臣○發抄剛毅奏上年下忙錢糧完欠數目奉硃批户部知道單併發欽此○又總兵鄭兆蘭等請免騎射奉硃批着照所請兵部知道欽此○又長治令蔡世佐調署臨汾縣奉硃批吏部知道欽此○曾國荃奏上年分解收錢糧數目比較奉硃批户部知道單併發欽此○又請以卽補令王芝蘭補丹徒令奉硃批吏部議奏欽此○○頭品頂戴記名提督署山東兗州鎭總兵奴才程之偉跪奏爲恭報署理山東兗州鎭總兵篆務叩謝天恩仰祈聖鑒事竊奴才於光緒十五年二月二十二日准山東撫臣張曜咨行調署兗州鎭總兵曹州鎭總兵趙鴻舉因病出缺奏委奴才接署兗州鎭篆務等因遵於三月初一日行抵兗州准前署兗州鎭調署曹州鎭巡兵萬年清飭委中軍遊擊將兗州鎭總兵關防文卷等件齎送前來遵初二日恭設香案望闕叩頭謝恩祗領任事伏念奴才安徽阜陽縣民籍歴在安徽軍營剿匪出力保升遊擊旋經河南撫臣調派分綂勇營轉戰直東各省肅清皖捻由豫西征寗夏事平歴保頭品頂戴記名提督賞穿黄馬褂賞給白玉翎管玉柄小刀火鐮荷包並奇車博巴圖魯名號光緒十二年九月經撫臣張曜奏准留於山東差遣委用兹查兗州爲當衝扼要之區總兵有訓練巡防之責自維駑鈍懼弗克勝惟有殫竭愚誠力圖振作不敢以暫時攝篆稍涉因循冀仰答聖主高厚鴻慈於萬一除將到任日期恭疏題報外所有奴才感激下忱謹繕摺叩謝天恩伏乞皇上聖鑒謹奏奉硃批知道了欽此○○張曜片再據長清縣知縣蘇杰詳稱該縣苗官屯莊人布政使理問職銜房榕遵其故父房峻嶺故母李氏遺命捐置莊田四十五畝八釐七毫用價銀七百六十四兩九錢二分八釐七毫作爲本鄉義學經費並建立義學一所計房十間需銀三百四十兩懇請具奏建坊以昭激勸前來臣查該職員房榕仰承先志創設義學洵爲地方善舉核計所捐地宅兩項共銀一千一百餘兩建坊之例相符合無仰懇天恩俯准布政使理問職銜房榕爲其故父母在於本籍自行建坊給予樂善好施字樣以示旌奬謹附片具陳伏乞聖鑒訓示謹奏奉硃批着照所請禮部知道欽此○○張曜片再據棲霞縣知縣陳毓松詳稱在籍終養前福建宜蘭縣知縣馬桂芳之故父五品封職馬殿魁生前好善時以濟人利物爲心母五品命婦宮氏勤儉克家里黨稱賢今因地方無賓興公費典質釵釧令其子馬桂芳恪遵故父遺命湊捐按濟該紳隨捐庫平銀一千兩以作賓興之需懇請具奏前來臣查士民人等捐助地方善舉銀至一千兩者例准請旨建坊今馬桂芳所捐銀數與例相符合無仰懇天恩俯准前福建宜蘭縣知縣馬桂芳爲其故父五品封職馬殿魁存母五品命婦宮氏在於本籍自行建坊給予樂善好施字樣以示旌奬謹附片具陳伏乞聖鑒謹奏奉硃批着照所請禮部知道欽此○○張曜片再據賑撫局司道詳稱留山東差遣分發河南補用知府朱澤長係順天大興縣人遵其故父三品封職朱林莊故母三品命婦朱張氏遺命捐助賑銀一千兩呈由該局轉發災區散放核計銀數與建坊之例相符懇請具奏前來相應仰懇天恩俯准補用知府朱澤長爲其故父母在於本籍照例建坊給予樂善好施字樣以示旋奬謹附片具陳伏乞聖鑒訓示謹奏奉硃批着照所請禮部知道欽此○○陳彞片再安省上年皖北各屬黄水爲災勸辦賑捐案内有縣人河南候補道何維楷捐銀一千兩渦陽縣人河南歸德鎭總兵牛師韓遵其父一品封職牛斐然之命捐棉衣一千五百件又江蘇吳江縣人降三級調用四品銜福建道監察御史黄兆檉五品銜兩浙試用鹽經歴黄兆崇州同銜黄兆楷遵其故父二品封職黄慶瀾親母二品命婦黄謝氏之命捐棉衣二千件又浙江海寗州人五品封典監生李于禮遵其故父五品封職李德星故母五品命婦李周氏李范氏遺命捐棉衣褲一千套又廣東順德縣人安徽英山縣知縣羅永祺遵其母三品命婦羅董氏之命捐棉衣一千件先後解交皖北賑撫局兌收濟賑照章棉衣一件作銀一兩經該局移由省城賑捐局司道核明詳請奏奬前來臣查該員等或軫念桑梓情殷周恤或秉承親志力救災黎均屬慷慨樂施勇於爲善所捐銀兩棉衣核與建坊定例相符合無仰懇天恩俯准河南候補道何維楷牛師韓爲其父一品封職牛斐然黄兆檉等爲其故父二品封職黄瀾親母二品命婦黄謝氏李于禮爲其故父五品封職李德星故母五品命婦李周氏李范氏羅永祺爲其母三品命婦羅董氏各於本籍自行建坊給予樂善好施字樣以彰旌奬謹會同兩江總督臣曾國荃附片陳請伏乞聖鑒訓示謹奏奉硃批着照所請禮部知道欽此○○頭品頂戴閩浙總督臣卞寳第跪奏爲遴員請補外海水師都司員缺以重職守恭摺仰祈聖鑒事竊照浙江右浦營都司魯邦魁升補浙江提標右營遊擊所遺都司員缺准到部咨係外海水師題補第二輪第四缺輪用儘先人員行令揀員請補等因定例武職儘先各官均按奉旨先後挨次補用如實在不得其人或員缺緊要亦必須將名次在先各員按名指寔於此缺何項不宜方准將名次在後之員聲明請補又水師都司遇升補時如員缺與本員係本府本營例應廻避者仍行升補於摺内聲明在於現任合例人員内揀選對調各等語臣隨在於浙江省已收標外海水師儘先各都司内逐加遴選除名次在前之鄭維祥已請補錢塘營都司員缺沈步瀛業已病故龔才寳查覆保案尚未奉部核准鄭碧山所請奬案抵銷免補千總仍歸儘先都司班内亦未接到部覆卽如保留閩浙儘先都司陸倫華張朝先李孔均未考騐收標俱未便揀補外惟查朋浙江外海水師儘先補用都司劉賢斌年三十六歲浙江鎭海縣人由承襲雲騎尉世職同治十三年七月飭發浙江鎭海營學習期滿領咨赴部光緒三年十二月十五日由部帶赴内閣經欽派大臣騐放請回本省照例用十六日覆奏奉旨依議欽此續於鎭海案内保請以都司留原標儘先補用經部核覆光緒十一年十一月二十二日奉旨允准並經造送過班履歴咨准部覆註册入水師儘先都司班内序補該員人甚明幹緝捕勤能曾署石浦營都司辦理裕如以之補授斯缺洵堪勝任而名次在先各員均已按名扣除例得請補合無仰懇天恩俯念外海水師員缺緊要准以儘先補用都司劉賢斌補授浙江浦營都司惟該員籍隸鎭海與是缺都司係屬本府例應廻避照章仍行升補俟奉到部覆另再揀員對調一面給咨送部引見恭候欽定除飭取履歴另咨外謹會同浙江巡撫臣崧駿浙江提督臣歐陽利見合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○李鴻章片再據永定河道濬師禀稱該河本届凌汛險工迭出北五工汛員張紹良親督兵夫晝夜竭力防搶二月二十二十日該　六號突出新險溜勢制塌河坎張紹良獨立危坎之上奮不顧身加勁搶護不意坎復坍塌竟致落水身故查同治十二年署南岸下汎宛平縣縣丞葉昌緒因搶險失足跌傷身故奏蒙恩旨交部從優議卹欽遵有案今張紹良獨立危坎搶險因坎塌落水身故較失足跌傷尤堪憫惻請援案奏卹前來臣覆核無異相應仰懇天恩勅部將署北五工永清縣縣丞五品銜知縣用候補州判張紹良從優卹理合附片具陳伏乞聖鑒訓示謹奏奉硃批着照所請該部知道欽此○○李鴻章片再挑辦直東四女寺南運减河並另建閘座修築堤橋曁防守大汎出力人員前經臣等會奏擬照河工章程給奬旋經吏部咨覆仍照局務章程核議等因當經轉飭遵照兹據原辦道員金福曾按照部議局務勞績另擬改奬前來除履歴前已咨部外理合繕單會同山東撫臣張曜附片具陳伏乞聖鑒勅部核覆謹奏奉硃批吏部議奏單併發欽此 
今接到初五初六日京報合先排印尚有初三初四日京報俟到卽刊 
 
