# 1921 - 222 - 4917417

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[太平洋會議與鄂事（老圃）]  
　　在太平洋會議以前中國果能統一而以全國統一之代表出席於會議此策之上也藉曰會期已迫僅能使國内之統一會議與國外之太平洋會議同時開幕則亦慰情聊勝於無 
爲中國前途計再不容有戰爭爲鄂一方計無論勝負不可必即一時操必勝之權亦不容有戰爭爲湘一方計其勢不能盪平吳蕭則亦不必有戰爭故爲今日計莫如在武昌開統一會議解决一切問題此言似迂而不切於事情然吾謂今日各派皆非能戰爭者藉曰戰爭而能統一則戰爭可也藉曰不能何必用其所短 
太平洋會議無論如何籌備皆空言也能籌備統一實爲惟一之籌備善法昔者歐洲和會之失敗雖曰世界無公道實由中國内爭之結果此次太平洋會議之成敗固不在外交家手腕之良否亦不專恃友邦之協助實仍由國内自决使國内各派果能及時覺悟速開和議猶可望其成藉曰不能則已敗矣 
[國内專電一]  
　　北京電視察戰線委員删（十）（五）電我軍防綫三段第一段汀泗橋二十五師任之第二段咸寗靳趙兩旅任之第三段賀勝橋二十四師部及重整孫師殘部任之湘軍兵力三部宋鶴庚任總指揮三路分防右路在通山葉開鑫任之中路在崇陽宋本軍任之左路在蒲圻夏斗寅任之吳副使視察前線已回省城（十六日上午十二鐘） 
北京電鄂電湘鄂雖停進言和仍有小衝突鄂民軍志在進迫省城故所提條件甚苛（一）鄂人治鄂省長民選（二）五鎭守鄂人占三（三）鄂軍須純粹鄂人編成三師願歸吳蕭節制（十六日上午十二鐘） 
北京電湘電趙恒惕已將停戰言和之吳佩孚意見通知蔣作賓令鄂人自行考量提出答案 
北京電交部續募京漢短期債四百萬名京漢擴充資産短期借欵債劵分萬元千元百元五十元四種利息八釐八月十六開募九月三十截止還欵期限四年半分八次抽籤每次還債五十萬元每年三月十五九月十五抽籤期實收百分之九十二元八角由中交大陸金城鹽業新華等行承募擔保品爲京漢路營業入欵按月提洋十萬元爲還本並由六銀行爲還本付息保證（十六日上午十二鐘） 
北京電聞陶某經手代滬證劵交易所多家包辦十年公债全額每百元以六十八元現金計算昨與潘訂草合同但該公債銀行公會未承認稅務司未簽字擔保品如何亦未確實且恐此二千零四十萬現金用於軍費中外各界咸爲驚愕（十六日上午十二鐘） 
北京電福公司在津接洽直隷全境煤鑛借欵三井在京接洽七省漁業借欵（十六日上午十二鐘） 
北京電吳佩孚電元（十）（三）親赴前線視察湘軍在蒲圻崇通以東約兩師一旅我軍一師二旅分駐汀泗橋南北及咸寗高埠一帶現擬令魯張旅與鄂軍王都慶旅擔任恢復新堤嘉魚並將退駐武穴之鄂軍補充實力歸孫傳芳調遣恢復崇通一面集援軍出奇兵不難一鼓戡定（十五日下午十鐘） 
北京電曹錕寒電湘軍仍進逼前線吃緊巳飛飭駐涿州之十三混旅卽日開鄂增援（十五日下午十鐘） 
北京電靳雲鶚電文（十）（二）早敵進攻甚烈經極力抵抗始退敵又進攻趙傑左翼經派職旅砲營赴援已激戰一晝夜現仍相持（十五日下午十鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
[國内專電二]  
　　北京電何恩溥奉令赴漢與吳接洽明早行蔡成勳奉令赴津與黎元洪接洽明下午行（十六日下午五鐘）北京電鄂電吳親赴前線視察趙會於岳州協商善後至蔣等能否就範尙待考量（十六日上午九鐘） 
北京電湯薌銘電津調停無效黎因加派李書城赴鄂勸蔣讓步 
北京電吳佩孚來電全軍巳抵汀泗橋（十五日下午八鐘） 
北京電奉訊使署迭開軍事會議對派兵入關爭持未决（十五日下午八鐘）北京電直曹請將第三師二十四師全部開鄂所遺洛陽防地命曹鍈之二十六師移駐並擬將商李穆三旅擴充成師以厚兵力 
北京電漢電孫傳芳殘部由咸寗退駐武穴吳令孫尅日補充恢復二師原額規復崇通（十六日下午二鐘） 
北京電院函陸部速制定裁兵計劃書備交太平洋會議（十六日下午二鐘）北京電十年公債三千萬確由中外銀行及交易所銷盡欵分三期繳部中秋節關可渡（十五日下午三鐘） 
北京電敎部全體司員應得薪俸爲馬挪用致積欠五月之多大動公憤同盟罷工發表宣言訂今午在本部大會場集議實施停止辦公辦法馬大窘午前急命各司長各科長勸阻願負責向財部交涉最後立限三日清償罷工事幸未實現（十五日下午三鐘） 
北京電八校敎職員决議如敎育費八月内不辦妥九月開學不能上課（十六日下午二鐘） 
北京電鄒芬電復滂防各軍迭擊蒙黨獲勝謠傳失實請設法更正（十六日上午九鐘） 
北京電沈領電赤政府願將江亨放行惟賠償不允（十五日下午三鐘） 
北京電日使稱膠濟路警擬分二起撤退北京電施使電菲屬西文簿記案商准暫緩施行但不允取消（十五日下午三鐘） 
北京電外部以中荷舊約於華僑訴訟關稅均多不利此次修改雙方自應平等巳飭司簽註再電駐使提出（十五日下午三鐘） 
北京電胡使電此次小幡回華雖以中日親善爲前提然於魯案延琿交涉仍由日政府訓諭令其遵照前議辦理不得稍爲退讓琿案四項要求或可免除道歉一項此爲小幡臨别之請求恐談判再生枝節中央與之接洽該兩案時務當審愼 
北京電新楊電邊境黨匪肅清應辦災匪善後請中央設法賑濟（十五日下午八鐘） 
北京電魯議會來電請留潘旅消弭菲患天津電東海日前派王芝祥謁黄陂謂王已免職蕭耀南以鄂人督鄂鄂人當可滿意請疏通蔣作賓黎答以鄂人希望自治中央許鄂自治糾紛自解無事疏通等語天津電王占元來津寓河東杜門謝客車馬冷落惟舊好官員往訪略談鄂局經過 
天津電直軍募兵除二十四五六各師自行指守區域外二十三師十二四五各旅均由督署派定招募縣分（以上十五日下午十一鐘） 
漢口電和議似决裂咸通方面銑日（十）（六）有戰事雙方各取包圍形勢戰線向東延長十餘里金口至簰洲江面時有小戰直軍銑日取攻勢由魯軍一旅及二十四師九十六團任前線 
漢口電吳銑晨偕杜錫珪率江鯤江元楚有楚振駛往督戰激戰至晚湘軍退保大嘴吳銑晚九時返漢篠（十）（七）擬乘車赴咸寗 
漢口電吳光新係銑晨六時同代軍法處長崔長發潛遁蕭令嚴緝漢口電聞嘉魚對岸武昌縣屬法泗洲被湘軍佔領 
漢口電蕭篠（十）（七）午來漢拜會各領事及各團體 
漢口電京漢南段路欵吳派馮澐易懷遠爲監收正副委員截充軍餉（以上十七日下午四鐘） 
香港電陳炯明佈告略謂扶持自治敵軍一經繳械即保其生命財産並派洪兆麟爲全軍執法嚴辦騷擾 
香港電鄧本殷恨劉炳寰反覆難靠電陳反對收編 
香港電粤垣建築業水木作銑（七六）罷工約有二萬人並巡行示威（以上十七日下午九鐘） 
[國外專電]  
　　倫敦電泰晤士報里加訪電稱過激黨擬另行召集太平洋大會以與華盛頓大會相抗主張由中國蒙古遠東民國及各勞農國集議以保障其共同利益而防日美法英之帝國主義其所擬議事程序包括互訂美滿關率運費蒙古陸地貿易章程公共江河航業條例談判將中東鐵路交還中國等項倫敦電泰晤士報東京訪電稱日本有勢力方面現抱一種感想以爲英政府不先商諸日本遽向美日兩大使同時提議大會致使日本陷入一種目前殊堪疑懼之協定中日本輿論現分兩派一願對華改絃更張謀中國好意柔和外人商業與權利以開純用商業開拓中國之新紀元一則不脫强權頑固者之精神主張以黷武主義施諸鄰國以推廣日本帝國之基礎（以上十六日） 
[公電]  
　　臨淮商會電申報館轉華洋義賑會紅十字會皖省旅滬同鄉會曁馮夢老張季老各善堂各大善士均鑒臨淮地勢卑下六月間大雨兼旬山洪暴發淮河左右一片汪洋嗣本月十一二日急雨暴風水復𨺗漲丈餘堤壩倒塌廬舍飄流人畜淹斃無數現雖晴霽水仍增漲災户風餐露宿無處棲身誠六十年未有之奇災敝會不忍坐視環請諸大善士捐欵賑濟以救災黎不勝迫切待命之至臨淮商會寒叩　 
世界路透電 
[英相之上西萊西亞報告]  
　　十六日倫敦電首相喬治氏今日在下院宣稱上星期之高等會議實爲絶重大之舉蓋所討論之問題有危害聯盟一致之勢故也所幸聯盟之精神强固如常此實堪告慰者（衆歡呼）首相於是評述上西萊西亞問題謂該問題本無困難但因法國爲本國之安寗計遂致引起糾紛其初因須掃除波蘭叛黨故不能將該問題移交國際聯盟行政會彼料國際聯盟行政會亦不能有决議而將以該問題移交公法家學委員會或一公斷人决之今最要者爲法意英日四國豫先聲明願承認國際聯盟行政會所委任何團體之决議國際聯盟辦理此事能收效果則其聲譽地位勢力三項將大爲增高蓋此問題爲歷來提交聯盟之最要者也至於對德懲戒條例衆意今巳至逐漸减輕施諸德國關於佔領軍之軍事擔負之時佔領軍之需費迄於今日幾全吸收可用充賠欵所有之金錢愛士葵氏起稱首相關於國際現局之宣言爲休戰以來最足令人滿意者愛士葵氏請衆對於法國之感念表示同情蓋法國所受戰禍今猶令人惻然心動也法國前途之眞正安寗乃在列强遏阻任何侵逼之志願此固顯而易見者工黨議員湯末斯氏宣稱工黨及國民皆願充分贊助首相對於西萊西亞問題所持之態度 
[新芬黨之開會]  
　　十六日杜白林電羣衆立大雨中數小時以待新芬黨國會在巿尹邸開會此爲選舉後第一次會議除議員外到會者共二千人場中幾無容足之地伐勒拉氏偕閣員入塲時衆皆起立歡呼新由外國歸來之生基萊氏就議長席時場中寂無聲響敎士讀愛爾蘭文之禱詞畢乃唱名一過衆復異常欣奮國會選定議長與副議長後即延會伐勒拉氏在國會演說重由愛爾蘭與不列顚分立之要求謂國民所承認之唯一政府乃國會舉出之内閣國會致英相喬治氏之覆書英政府所擬以爲和戰之爭點者將開秘密會議討論之俟覆書擬定將舉行公開會議國會僅能以承認共和國爲根據與外國交涉一切 
[英相述俄國之飢荒]  
　　十六日倫敦電英相喬治氏在下院宣稱俄國饑荒爲歐洲或世界數世紀來所遭最慘烈之一次駐莫斯科英國商業代表來電報告需救者三千五百萬人災區人民結隊逃荒似將同歸於盡父母皆棄其子女而不顧首相謂今幾令人無從措手尤要者爲藥品以便挽回歐洲之大疫或議由私人機關分頭救濟此法固佳但災情甚重須需萬國之大努力運輸惡劣農民舍交換物品不肯委其存榖及災區組織事宜之三者實爲主要問題勞農政府當知可引誘農民放棄存榖之物品必自國外輸入但非俟勞農政府承認所已運俄物品之義務則無從得之蓋舍此不能恢復商業之信用而使諸商家覺運貨入俄可無没收之虞也 
[美國裁減軍備會代表]  
　　十六日華盛頓電哈定總統已擇定參議員洛志氏爲裁減軍備會議美代表之一惟聞洛志氏因不願居國務卿休士氏（總代表）手下故尙未受任 
[菲列賓之難題]  
　　九日馬尼剌消息據明達諾消息稱摩羅人對於菲列濱政府與伍德福白斯委員團會商一切已表示滿意惟恐公共學校將誘引彼等之兒童背離回敎主義耳摩羅問題爲許菲列濱羣島獨立主要阻力之一蓋回敎與基督敎各相仇對衆信一俟美軍自菲列濱撤退後兩敎信徒將興内戰伍　福白斯委員團現正澈查回敎問題 
[塞王之病殁及其繼祚]  
　　十六日員爾格勒電塞維亞王彼得今日在此病殁王生於一八四四年於一九○三年六月稱王長子喬治不願繼祚以其弟亞山力大爲代新王生於一八八八年 
[英國財政之明年觀]  
　　十六日倫敦電財政大臣郝恩爵士今日在下院宣布財政現局謂本届財政年度前四個半月内之尋常收入頗爲可觀最大之短少爲售賣所餘戰品及額外餘利稅二項惟所定付債項之英金七千八百萬鎊非全無得且德國賠欵尙可大增收入也故彼對於本年之地位不抱悲觀惟對於一九二二年之地位則殊覺憂慮明年額外餘利稅戰品售賣及所得稅均將大减若求出入相抵須較本年减少用費英金一萬三千萬鎊郝恩爵士又謂内閣所舉商家委員會討論撙節國用方法者將於財政部開會以吉特士爵士爲主席其决議將報告財政大臣 
[美國發現潛航之華工]  
　　十六日紐約電英國貨船波維斯開塞爾號中發見潛航之華人四十名狀極困憊現信此輩乃在新加坡秘密登船彼等因中途糧食告罄乃食鼠充飢船中之中國機師某承認密謀如諸華人能安然登岸則下級船員若干人將合得美金一萬五千元 
[各國近事記]  
　　十六日倫敦電張伯倫氏在下院宣稱英國商行供給希土兩國之各種軍火英政府不欲加以限制惟擬禁止以毒氣砲彈運濟兩交戰團 
十六日日内瓦電萬國紅十字會大會已舉委員會籌議救濟俄災之方法委員會中有二十二政府之代表十六日瑙威特朗吉姆電荷女皇現游於瑙威丹麥之游業已作罷蓋女皇擬下星期回國也 
太平洋路透電 
[湘鄂戰聞]  
　　十五日漢口電（遲到）聞湘軍進抵金口爲吳佩孚之軍逐退吳軍於昨晚佔據寳塔洲吳佩孚已赴咸寗志在克復蒲圻此間所駐吳軍共有五萬名聞趙恒惕有電致吳佩孚前敵業已休戰不日將在漢口或武昌議和九江消息該處將有軍事行動漢口開出之兵不日可抵該處 
[劇場槍斃藝員]  
　　十七日香港電昨夜和平劇場演華劇時有觀客某華人向臺上開槍致重傷藝員一人衆聞槍聲咸奪門外奔後經偵探拘獲行兇者人心始定受傷之藝員巳死 
[香港之中法實業銀行]  
　　十六日香港電此間中法實業銀行續請展期至十月十八日結束已由高等裁判所許可據律師呈稱近據京滬巴黎來電皆言該行清理賬目業已邀准談判刻正逐步進行該行似將改組在即香港支行行長之意行中理事現望實行改組由一銀行團體接辦或用舊名或用新名該團體將接受該行之財産供給償付債務必要之欵項俾債主與存户均得十足收回欵項藉以保全法國在遠東之體面 
國内要聞 
[鄂戰局之外人觀察]  
　　学林報社論云湘鄂之戰原爲驅王而作當其發作之初論者咸以爲去王占元而以吳佩孚代之則戰事可止今王去矣吳來矣記者深望一般人所抱湘鄂戰禍可息之信仰不致因湘軍領袖蔣作賓不服吳氏停戰命令而成泡影吳於上星期五日抵漢臯嗣即馳往戰地勸蔣解甲否則大張撻伐吳之部下其爲中國最精練之兵殆無可疑蔣欲拒之可謂傎矣數星期來蔣率兵逐王兵士不無微勞蔣殆不得不念及其部下欲有所獲以酬其勞而自己亦不願空手而返歟推測其意蔣或以吳氏寗願予以位置爲停戰交換物而不願一再戰爭糜爛國家也吳之强項人所公認然則吳以其湘鄂兵力將有何爲乎以記者觀之事有大於蔣氏之違抗者爲湖北自治派之鼓噪要求地方自治之聲在一二年前固可視爲學生尋常運動之一種而不介意之但自治潮流今蔓延已廣深入人心不僅限於學界矣鄂人自治之消息今日又見傳來此殆對於初任鄂督之蕭耀南而發而非有慊於兩湖巡閱使之吳佩孚然吳之地位將因之困難蓋吳素有民治派之聲譽今若下車伊始遽以嚴厲手段摧殘自治則將在損其令譽但若尊重自治則必與北京分裂而與張作霖作劇烈之衝突使吳之爲人果符人言也記者知其必出於此途旣與北京脫離事態自將變化合長江流域而成强有力之聯邦其氣象亦足動人有此聯合則指揮中國之和局當非不可能也前鄂督王占元現已安處天津可就近管理其在魯之鉅大産業聞上春王赴天津督軍會議時利用年荒地賤之機會收買便宜産業不少王去鄂之前將庫金搜括一空王之良心旣能容忍兵士三次之搶刧與萬千良民死亡流離之苦楚則區區庫金之予取予携直細事耳宜昌武昌之遭欠餉兵士擄搶者與被攫公欵之全體鄂人皆有索還公欵或要求賠償之理由乃王居然無恙此爲中國目無法紀者可免懲辦之又一明證於是横行無法可視爲一種職業中國大小官僚管理中國之唯一觀念惟在變賣中國搶刼中國任聽中國受强盜變兵水災旱荒所蹂躪祗求自己堆積巨資縱國人起而攻之然腰纏豐厚可買通逃藪於外人之租界若王占元者即其一也 
據日人某通信社十六日漢口電云吳佩孚昨由戰線歸命北軍各師團爲戰鬭準備蓋吳氏此次來漢同時對湖南軍提議媾和休戰然湖南軍拒絶之有着着進擊之形勢其前隊已現於武昌上流二十五英里之地點又一面於監利方面因與靳雲鶚之兵衝突故吳佩孚益决定主戰主義巳命來漢之山東軍第二十師急行至前線且命直隸第三師迅速南下俟戰備旣整必加一大追擊云又現在湖北之北軍計蕭耀南之第二十五師山東之第二十師靳雲鶚之第八混成旅河南軍之第一混成旅及南下中之直隷第三師合計約四師團因此湖北自治派大開始反對運動吳佩孚之行動雖贊成湖北人之驅逐王占元然欲占漁翁之利各方面似欲開大會以求最後之解决故湖北之形勢益呈混亂之象矣又同日漢口電云武漢總商會各界聯合會中國銀行團因蕭督軍要求借欵三百萬元以充軍費今日正午在漢口總商會欲開協議會而民衆數千忽包圍總商會號呼軍費借欵當斷然拒絶迄今猶未解散又電云日清汽船武陵丸今晨在武昌上游二十五英里處突受南軍猛烈之砲擊幸無死傷但上游汽船之來往從此益有困難之形勢矣又十七日漢口電云吳佩孚來漢後湖北人之希望已歸泡影吳之來漢同時鼓吹主戰主義南北戰爭將益激烈而輿論之壓抑集會之禁止與對於巿民之壓迫亦益加嚴重且爲欲徵發三是萬之多額之軍費故湖北人咸非常恐怖武漢商務總會長及其他有力者今避難逃亡者頗不尠云 
[吳佩孚到鄂後之戰局]  
　　漢口消息自七號停戰後湘鄂局勢漸有和平之望嗣見中央明令蕭氏督鄂南軍首領蔣作賓等以廢督自治之目的旣不能達則軍閥干政仍所不免勢不能不再整飭戎行作進戰之計畫頃得前方確訊九十十一等日兩軍迭起衝突旋即停止均未延長時間昨十二號上午七時南軍忽由汀泗橋開始猛攻北軍前路靳旅盡力抵禦詎南軍拚死直前銳不可當靳旅勢不能支紛往後退不料南軍逼攻愈緊致北軍敗退者部伍全失急如潮湧竟將中路之趙旅曁後路之蕭師完全衝動南軍當晚已進駐官埠橋北軍以咸寗旣失後路已退至土地堂一帶聞是役死亡之數北軍約七八百人南軍亦二百餘人現兩軍尙在激戰中 
自湘鄂戰事發生南軍或進或退言人人殊茲將南軍開始進攻及現在進紥地點切實調查分列於下（左翼）分三路中路自治軍司令孔庚統率湘軍步兵兩梯團及鄂軍敢死隊一營礮兵一連從澧州出發進攻公安現已進駐沙巿江陵一帶右路湘軍第八區司令蔡鉅猷統率步兵兩團從安鄉出發進攻石首現已進駐監利左路湘軍第十一區司令唐榮陽統率步兵兩梯團礮兵一營從桑植出發進攻來鳳現進駐咸豐宣恩一帶後路援軍爲第四區司令田鎭藩（右翼）亦分三路中路自治軍先鋒司令夏斗寅統率敢死隊三千礮兵一營步 
 
 
 

Page 11

 
 
兵三團首先從五里牌進攻現已進駐汀泗橋右路湘軍第二師魯滌平率葉開鑫所部一混成旅進攻通城現已佔據崇陽左路湘軍第二旅唐生智率所部從臨湘進攻現已取得嘉魚第一師前敵總指揮宋鶴庚統率賀耀祖一旅及鄭鴻海一團從城陵磯進攻而白螺磯　新堤而寳塔洲相繼佔據現已抵簰洲後路援軍爲第三區司令陳杰及第三混成旅謝國光又聞鄂人李協臣現在常德添招新兵兩補充團以資援助 
吳子玉到漢後旋即率第三師軍隊之一部開赴前敵吳兵親身蒞戰線視察一週據一般傳說吳氏係往前方督戰昨十三晚又到兵車三次每次四十列皆第三師軍隊須開赴前敵者又一說謂吳氏力主調和非至不得已時决不啓釁其所率軍隊不過作將來之準備云云兩說未知孰是 
吳子玉十二夜抵漢蕭耀南親自渡漢歡迎吳氏於十點鐘時召集會議并電邀劉省長何督辦杜鎭守寇旅長及二十四師長等出席聞吳氏宣言已令前線力取守勢對湘計畫先禮後兵云云十三晨八點吳氏過鄂暫以花堤八旗會館爲行轅又召集蕭耀南張帥長計議一切嗣後劉省長及各廳處長道尹均往晉見直至十一點鐘見客畢即偕張師長出文昌門乘輪抵鮎魚套車站時蕭耀南趕往送行吳使祗帶隨員四人差弁二十人衞隊一排計花車一輛頭等車一輛二等車三輛餘掛棚車十輛隨運二十五師步兵兩營至十一點半開車赴咸寗蕭耀南待車開後始返軍署 
[吳蕭對時局之兩會議]  
　　吳佩孚於日昨由豫來鄂寓督軍公署内十三日下午一時召集武漢各文武官吏及議會商會各團體赴督署會議到會者約二百餘人首由蕭氏報告吳將軍來鄂宗旨專爲湘鄂和平問題諸君如有維持大局良策請相與討論云云於是吳氏起立云云兄弟此來非爲巡閱使而來亦非爲打湖南而來係爲維持兩湖大局但此事重大非一人所能做到須大家共同進行查此次湘鄂戰爭爲武宜兵變有以激動蔣作賓諸人之公忿現王氏去職中央改任蕭司令爲督軍蕭公鄂人也自無打仗之必要故兄弟到鄂之時即電湘中將士停戰趙恒惕等亦諒余心已按兵不動究竟此事應若何解决請忠告良謀苟利於兩湖和平只要兄弟能力所及無不竭忱去做云云相繼發言者爲杜錫鈞程定遠徐榮廷劉楫蔡輔卿魏聯芳吳毓齋胡鄂公諸人擬定結果如下（一）由武漢大小團體致電趙宋魯蔣孔夏要求停戰（二）致電京津兩湖要人懇其從中調解（三）蕭吳兩公派代表二人議會商會派代表二人赴湘接洽（四）設和平會議於漢口以上問題均經全體通過時已三點鐘遂宣告散會 
十三號午後五點鐘蕭耀南簡邀武漢兩商會長徐榮廷張則先萬澤生鄭似松漢口業主會長周少垣准鹽公所萬撝伯到署大開會議並電邀劉省長財政廳長列席蕭氏首即宣言吳巡閱使此來力任調停如湘省不加諒解决以武力解决尙有四師人數當陸續到鄂務望諸公轉達父老昆季其各安居樂業勿自驚恐至地方治安余職責所在重以桑梓自當完全負責云云嗣又謂王氏離署絲毫無存軍事收束需欵甚殷鄂省財政素稱奇絀中央經濟早告竭蹶不獲已擬將京漢南段收入及電話電報作擔保借欵三百萬行息分半六個月清償諸公素明大義儘力擔任並擬派員赴申分途辦理云云各會長均云自當竭力辦理俟另開各會聯席會議後再行呈覆略茗談散會據一般人謂武漢商民貨物多轉租界生意大形停頓至商户對於業主五月初二以後即停租金所有業主如遇公家擔負现恃住户挪借茲則月租已停數月遑問通融縱素稱富有之家現爲力亦巳有限杯水軍薪不足爲濟尙望當局特加考查云云 
[王占元免職後之湘訊]  
　　議和果有望乎 
長沙通信云湘軍援鄂自攻克羊樓峒以後蒲圻崇陽後先攻克九日得前線電告咸寗嘉魚本日均可攻下北軍情形極其狼狽正面湘軍前線已抵中伙舖聞北軍敗退時抛棄槍械甚多右翼所得槍砲竟足供一混成團之用正面攻克蒲圻所得新槍五百餘桿子彈約二十餘萬粒其裝槍及彈之箱均係原封未動昨駐在崇陽大香山之北軍旅長劉躍龍派副官朱玉田持函向湘軍總指揮部請和原函略謂貴軍志在驅王今王巳去位我輩誼同袍澤並無仇怨貴軍目的旣達甚望彼此携手以促成鄂省自治之成功云云總指揮宋鶴庚昨已急電總司令請示辦法矣 
鄂督王占元旣經免職武漢秩序亟待維持聞武漢各公團及鄂省議會已一再會商歡迎湖北臨時省總監蔣作賓回鄂處理要事省議會方面已推定陳時爲代表各公團方面已推定陳家鍾爲代表於昨日（八號）聯袂來湘請蔣氏即行返省經旅湘鄂人會商之後决計先推前鄂西靖國軍總司令吳醒漢返漢與各界接洽又恐王占元潰兵擾亂地面已分電武漢各團體請即擴充商團以圖自衞鄂省總監部亦定日内赴鄂以期早定鄂局昨蔣氏已分諭本部各人員趕將長沙應辦事宜迅速清理以便尅日前進據傳蔣氏赴鄂之期約在三四日以内未知屆時有無阻礙否也 
另一消息湘鄂戰役自王占元去職即已停止惟八日以前尙有戰事此間九十兩日所得捷電則嘉魚汀泗橋崇陽各城鎭均於庚日爲湘軍攻克第二十五團之佔領新隄亦係庚日並聞汀泗橋之攻克係由右翼之葉旅繞向咸寗抄至北軍後方與前面湘軍夾攻始得陷落是八日之戰事且甚激烈迨停戰以後除北軍劉旅躍龍向湘軍乞和外蕭耀南亦有急電致趙總事令云湘鄂唇齒患難與共數年以來歷感間接直接之痛苦久已大傷元氣乃今不幸復以兵戎自殘兩湖人士誰不心傷好在局部之爭收拾尙易蕭耀南統軍援鄂不即加入戰局者實鑒於兩湖已往之痛苦不忍再罹兵禍又恐以局部之爭牽動大局今王軍旣已退却而耀南職務所在不得不開赴前方藉盡援鄂之責惟是戰端一開大局即從此破裂言念及此不寒而慄除飭靳旅長就近與貴軍前方各將領協商外尙希轉知前方各將領務推誠接洽俾得和平解决非獨兩湖之幸實國家之福也此電旣發之後又派某副官來湘商量調和方法聞有湘軍暫駐汀泗橋以南容候解决之說至湘當局對於蕭氏之請和尙無具體辦法惟鄂總監蔣作賓以此次湘鄂携手逐王無非爲促成鄂省自治以救國家倘目的不達斷無中止進行之理已召集旅湘鄂人會議訽謀僉同爰一面通電發表此意一面致電蕭耀南請以桑梓爲念幸無助桀爲虐使戰事延長一面致電前敵各湘軍請急進武漢早定鄂局惟武漢各公團來電則多請議和已派胡段兩代表來湘陳述一切矣茲錄蔣氏通電如下齊電計達台覽湘鄂自治軍克復通城公安蒲圻崇陽後敵兵紛紛潰退武漢震驚王占元勢窮力蹙業於本月六日晚乘楚信兵艦向下游潛遁人心惶惶秩序大亂我軍正擬乘勝直搗武昌突有北庭軍閥率兵擅入鄂境抵抗義師並有不日簡放湖北督軍及兩湖巡閱使之說敵兵到漢威迫商會搜括財帛充助軍餉似此膽大妄爲實屬同惡相濟拒虎進狼我軍旣以自治爲職志所有北庭命令及督軍巡閱等職當然不能承受無論何人凡以巡閱督軍名義奉北庭命令而來者皆爲吾鄂之公敵自治之蟊賊誓必撲滅之而後已我前敵各軍始終貫澈省憲建國之主張猛勇進行義無返顧邦人君子幸垂鑒焉謹布區區伏候明敎湖北臨時省總監蔣作賓叩蒸印 
此外各要人之行動亦有一二可紀述者（一）譚延闓來岳此次湘鄂戰爭有關大局國人皆知而吳佩孚方面態度若何湘軍不能不有所接洽昨特邀請譚氏來岳一行隨即轉車赴洛與吳氏接洽聞譚氏此行與湘車有莫大利益（二）李漢丞赴粤李氏爲舊民黨中人昨因鄂王敗走對於西南局面及長江形勢大有變動特起程由滬赴粤與孫陳接洽一切（三）趙恒惕專員往漢趙氏以王占元旣逃戰事可望終了對於聯省自治之組織自應積極進行昨特派唐義彬張翼鵬二君前赴漢口與蕭耀南協商辦法 
[濱江通訊（鴻）]  
　　東路匪患與護路問題　　東省鬍匪之盛由來已久軍政當局以匪患之足以貽禍地方也莫不主張痛剿以絶根株故設剿匪司令以專其責孰意剿自剿而菲自匪且有剿之愈急匪禍愈烈之象軍人能力並此區區匪患而不能平遑論禦外剿之無功乃出之以撫而僧多粥少亦殊無法包容且有不耐受此覊絆受撫未久仍叛而爲匪者查鬍匪最盛之處莫如東山裏一帶即中東鐵路之哈綏工内（由哈爾濱至綏芬河一名五站由此往東即海參崴）山裏居民大率以種植毒卉爲生活欋人剗殘往往托庇於匪而分其所獲之若干爲酬匪即以此爲根據故以匪名者未必皆恃擄人勒贖及搶刼財物以生存也又有中俄人之經營林塲事業者按年爲輸豆麥及麵粉之接濟以求免其紛擾若遇大烟收獲欠豐之年則始拔隊赴内地爲患官軍東剿則西竄剿者每不得要領乃一任匪之横行無忌矣 
林塲事業以屬於中東路者居多去冬由吉林軍署主張各林場認餉若干萬編制山林保安隊專負保護林塲之責任且爲痛剿胡匪之張本籌劃之初亦頗周備故各林場缘無異言孰意胡匪要索接濟之際保安隊不能抵禦因之綁去俄票及放火焚燒林塲之警報日有所聞當此之時有覬觎中東路權者以林塲被焚爲藉口嚴責護路軍無護路能力一面並挾渥局長出巡東路沿途痛詆我軍佈防之不周大有起而代之之意後經我當局嚴重聲明中東路係根據前清光緒二十二年中俄條約辦理斷無第三國干預餘地且林塲皆不在鐵路附屬地内更非護路軍之職責而孫吉督復親自東下極力籌防股匪類皆東竄至國境以外與靠山雙羊等大股會合將來恐有禍發之一日也惟外人方面大致均已諒解不復再有煩言孫督以東路兵力薄弱除將駐哈及分佈哈長綫之十九旅全旅移驻一面坡至亞不力一帶而以補充團爲哈長護路軍又商由奉天衞隊旅之一部負哈埠防務責任另添招游擊隊千名專以襲擊股匪大軍所至之處務以剗除毒卉爲禁烟之助此層如能實行則匪患亦可稍靜惟三省軍隊素有包庇烟土之習慣刻正割漿之時何忍剗除以自削其利益逆料鬍匪應得之若干報酬將移贈之八太爺此等事長官雖熟知之而亦無如何也 
上述防務及招募遊擊隊千名巳各著手進行孫督須俟佈置完竣後始克回吉於外交方面想可告一段落矣 
[杭州快信]  
　　北京太平洋問題討論會代電到後此間各團體對於推選相當人物遺派赴美共同商榷進行一層擬即日開會討論 
省憲會議今日下午開會議事日程（一）關於太平洋會議問題（二）恢復孫議會案（三）浙江省憲法草案附施行法章案 
省憲議員林文琴反對憲法草案第三十八九兩條職業團體有特别選舉權提出意見聲明有五大缺點（一）法文本身抵觸（二）立法思想錯誤（三）計數頗難正確（四）權利仍有偏枯（五）標準不得其平請大會修正 
各屬覆選將次辦竣惟浙東温台兩屬頗難着手該處人民心理僉以官廳辦選不遑辦振無暇哀鴻遍野慘不忍覩一般稍有知識者咸願放棄選舉權利 
財政部來電四年公債第五次還本定九月一日在中央公園抽　届時請派代參觀 
杭縣地方檢察廳長胡國洸奉部令與安徽懷寗地檢廳長劉以茀對調胡已於日昨午車辭赴新任職務由省席檢察官謝鴻慈暫代 
省垣各敎會創設夏令兒童義務學校不下二十餘所成績優美現定十九日在青年會行總散學禮 
[南京快信]  
　　省議員張援馮世德等發起太平洋會議研究會聞贊成者甚多不日將有意見發表 
連日江輪由漢運來鄂省潰兵每日不下一二千均由浦轉車運送回籍昨因車被水阻而來者仍絡繹不絶現均逗留浦口齊督頃加派軍警到浦彈壓 
下關李家圩昨被大水冲決該處災民數百昨均逃至下關露宿於各里巷情形極慘 
江海關監監督呈報軍民兩署運輸銅元仍憑幣制局照放行兩長批前准幣制局咨開各處起運銅元應由該地方檢查機關於護照上加蓋戳記並截留一角等因當經會復起運銅元仍由省署核准給照方可起運以示限制並會令在案現在銅元仍患充斥價目迄未稍漲如再政令紛歧必致滋生流弊嗣後各廠局有需要時仍應查照舊案先行電知本署發照放行除電稅務處幣制局並各關監督查照外仰即轉函稅務司查照馬路工程處擬改築鼓樓至儀鳳門一帶石片馬路估計約須工料費三萬六千四百餘元該處修費支絀無力辦此大工昨特呈軍民兩長請令行財政廳照數另籌一半藉資補助兩長已令行財政廳迅速查明核議復奪齊督封翁二十日壽辰府院及各部各省均派代表來寗祝賀本省各鎭使道尹廳長縣知事稅所長亦均紛紛抵省城内外各旅館均已住滿惟梅蘭芳楊小樓余督岩尙小雲龔雲甫王鴻卿王瑤卿諸名伶因津浦路阻恐届時不能趕到 
地方通信 
[松江]  
　　腐工加價風潮已定本邑豆腐工人因要求加給工價不遂同盟罷工致各豆腐店於十四日起完全歇業數日來兩方磋商之結果店主方面允按日加給工資三十文工人方面亦以相持過久兩行不利已允讓步上工至店主之損失則决由各主議增售價以資彌補故各店均於十七日開巿矣 
勸學所將開緊急會議勸學所定舊暦本月十六在所召集緊急會議已函請各巿鄉委員各學務委員及地方士紳屆期赴會其召集原因有二（一）外縣拉租問題己由省令解決亟待會議善後辦法（二）推廣義務敎育省敎育行政會認爲重要問題省垣現已組織義務敎育期成會本縣亦須議組分會研究進行 
省議員涉訟案一束第四區（舊松江府屬）省議員十三人選出後發生訟案多件閔行鎭有自稱穆某者出而聲請應選並控覆選監督舞弊不發通知己經高等廳傳陳覆選監督候訊楓涇之沈樂唐等控上海穆某一人名號化爲二人亦經高廳來縣吊取全部選民册待查此外尙有松籍議員三人一因調查主任被控一因嗜㚥甚深被控一則以刑事嫌疑亦被牽累不知高廳將如何判結也 
[嘉定]  
　　紳商熱心公益嘉定縣屬之安亭站距鎭有三里之遙道路窄狹不平行旅不便上月鄉人錢仰福君特捐洋一千元爲創辦馬路之用後招工估價須在二千元左右爲費尙缺半數復由鄉董周大龍之子凱出與商董馬景巖錢幹卿等商酌合捐一千元業經縣署批准聞不日即須開工 
[蘇州]  
　　青年會名人演講蘇城基督敎青年會昨又敦請長沙醫學博士美國海門先生假謝衙前晏成學堂於晚上七時開始演講講題爲（醫學與中國）紳商各界之前往聽講者座爲之滿云 
菸酒交易所舉定主任前江蘇省議會議長錢强齋君對於本屆改選乏志議席已在蘇地各報宣布執行律師職務昨蘇某地君等發起菸酒交易所亟須延聘一聲望卓著之人充任籌備主任茲聞前日該發起人會議時已公决延聘錢前議長爲菸酒交易所籌備主任錢亦業經同意矣 
張仲仁正式應選書到蘇本屆省選蘇地主張人才選舉以張一　當選蘇地各界人士恐張不願應選特於前日由總商會代喪三法團報界公會代表各公團推舉杭李龐三書赴都歡迎昨已接得三君來函並張君正式應選書一通郵遞來蘇業由總商會及報界公會通告各界週知矣 
械鬭命案之判决南北橋賢聖塘地方有鄒阿水者於春間偕同族婦人鄒陳氏游玩上海迨至由滬返鄉忽被族人鄒阿松等疑鄒阿水鄒陳氏有暗昧情事邀集族人會議詎鄒阿水胞兄毛頭帮同乃弟抵敵雙方械鬭被鄒毛頭戳斃鄒阿松鄒水觀兩命當由該區巡官立將兇手鄒毛頭乃弟鄒阿水其父鄒進高連同該婦鄒陳氏以及村長圖董鄰保等一干人證拘解吳縣公署經承審員一再研訊押候判决昨日又由原問官簽提在押之鄒進高父子三人及犯婦鄒陳氏等到庭復訊一過即宣告判决應處兇犯鄒毛頭無期徒刑鄒阿水判處拘役七個月鄒陳氏判處拘役三個月犯父宣告無罪判畢還押一面詳報高等廳决定後再行牌示 
[揚州]  
　　省議員請兵剿匪清江各地匪勢猖獗揚屬新省議員鮑執之等因於十五日電省請兵往防原電如下南京齊督軍王省長鈞鑒泗陽匪熾近逼淮陰馬軍單弱不敷防剿清江爲江北重鎭設有疏虞揚居下游首蒙其害况淮湖水漲决堪虞搶護不遑難兼防禦迫懇飛飭黄旅長「駐防揚地者」撥隊救援并令各營縣救災捍患務盡職責揚屬幸甚省議員鮑友恪·王國謀·東曰琯·王彭年·賈先甲·董增傳·鮑貴藻·凌木生·任桂森·顔作賓·吳輔勳·朱嘉楨·羅毓桐·方小亭·劉文輅·張才魯·胡震·李郁文·陳謨·左保南·楊士香·葛浚·朱德恒·公叩删 
[嘉興]  
　　省初選又改日期嘉興省初選經汪監督一再召區自治委員集議決定於二十八日舉行現省吏以二區覆選已延至二十四日舉行决難再改連電汪監督尅期舉行初選故十六日午刻消息决意改至十九日舉行且因時間侷促通告仍不發給僅由官廳佈告周知現選民會方面以如此辦選仍將舞弊屆時擬實行監視並以成覆選監督未待嘉邑初選辦竣遽行定期覆選剥奪人民選權定於十八日下午在講演廳開選民大會籌商對付方法業已通告選民届時蒞會與議矣 
平湖添設醫院平湖醫院之已成立者僅同仁等院現有人發起在該邑西門内創立德心醫院刻已籌備就緒業於前日成立矣 
[杭州]  
　　浙省體育師範學校之近况浙江體育師範學校日來報告者頗爲踴躍現該校設報名處三所一在杭州助聖廟巷四十號該校事務處二在省立公衆運動塲三在上海南成都路一百六十七號聞該校正在新建宿舍裝置校門所定功課頗合新潮切於應用云 
雜評一 
[吳之態度（默）]  
　　近來測吳佩孚態度者或曰吳將順應潮流發表其聨省自治之主張也或曰吳將以武力對湘日内必有大戰事發生也爲前說者以有自治之新思想視吳佩孚謂吳向與西南接近感受西南自治之空氣且證以請取消巡閱爲妥協條件之電足知其未必無是意也爲後說者仍以軍閥之舊思想視吳佩孚謂吳祗知擴張直派勢力今得此機會安肯舍其湘鄂地盤而弗取證以調集大軍於前敵之舉動與嚴迫湘軍出境之宣言足知其已有一戰之决心也 
此二說者似皆言之成理政府中人有信前說者不免對吳起恐慌鄂省人士有信後說者亦不免對吳起恐慌今觀前敵戰事之形勢固以後說爲近然吳向不肯輕以眞態度示人向用其不新不舊不南不北之手段以取得今日之地位而今竟毅然與湘與鄂民軍决裂一無磋商餘地乎前此出兵援鄂蕭師開赴前敵皆曰吳助王戰矣而結果終出於人所不及料今之言戰豈竟一變其方法而欲眞出於戰乎吾終疑吳之態度决不如是之令人易測也 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[津浦東中阻之滬聞（二）]  
　　因淮河决口之故津浦鐵路新橋蚌埠車站之間發生水災因此各車不能通行巳誌昨報昨有蚌埠乘客來滬述稱此次水災實係淮河决口所致計冲壞田地亘二十里左右非五六日不能恢復交通津浦滬寗二路車務處爲優待旅客起見於十五十六二日在寗蚌二處不能北上之乘客由路局仍送回起程之車站倘願候路修理後北上車票仍可通用若不願者將票價照數退還往來乘車二次作爲優待故退回之本埠乘客一百餘人行李及郵件均由寗開滬之夜車於昨日（十七日）晨到滬其中急於北上之乘客大都於昨日改趁輪船赴津至北洋之郵件已送至招商局新銘輪船至天津隴海路之郵件由江輪寄至漢口轉京漢車遞送云 
[航業消息彚紀]  
　　中國郵船公司之中國號於上星期六出口赴美啓椗以後適値發生大風乘客家屬不無懸盼本報昨特派員至該公司探詢據稱途中雖遇風警現在可保無虞今日該輪或可由横濱來電並云中國號駛抵日本長崎時尙須裝煤一千九百噸若其在中途有事發生則長崎分公司早有電報到申詰問船期今未見分公司來電則中國號或者已抵長崎矣云云 
太古公司之新寗號昨由香港運來金四開洋一箱計重二十六鎊公債票一箱又該公司之四川號本日出口除廣東裝去大條銀一百條已紀昨報外茲又有裝赴香港之大條計一百十八條每條計一千兩又同日新寗號出口亦有本埠錦經綸裝至廣東本號之大條銀一百條計銀十萬兩云 
本日西比利亞丸由美國舊金山來滬裝來有大條銀一千五百數十條其中爲上海匯豐麥加利銀行購入者約一千四百條其餘則須轉往香港云又本日怡和洋行之財生號出口裝赴香港有寳銀三十九箱計銀十一萬七千兩明日招商局之泰順輪船出口裝往香港亦有寳銀一百箱計三十萬兩聞此項寳銀均運港改鑄毫洋者 
昨日東洋汽船會社之大洋丸由香港還滬乘來旅客五十七名其中有臺灣紳士林熊徵江連鼎許取等三人當大洋丸至吳淞口時由水警廳特放輪船迎迓林君等登陸旋即轉乘汽車至愛文義路滬庽云大洋丸於昨午三時出口赴美旅客中有山東敎會選派之男女學生六名至美國留學其餘赴日美旅客共有一百四十五人云 
前川軍師長石青揚偕同唐伯先本日由滬乘東不洋汽船會社之西比利亞丸往港 
昌興輪船公司之日皇后號刻已從温哥武開出昨日來電報告准於八月三十日抵上海當日赴香港又有亞細亞皇后號較日皇后遲兩日出發定九月二日抵上海聞美國駐華公使休孟氏本擬搭太平洋之帝邦號來申今改乘亞細亞皇后號云又俄羅斯皇后號即於本星期六赴温哥武上海乘往之旅客都爲商界中重要西人云 
大英郵船公司之愛烈坡號自孟買開出後昨日電告將於二十四日至星加坡即將來滬又有開盤號係由倫敦開來十六日上午巳抵香港二十日清晨可抵上海 
[昨日車運進出之銀洋]  
　　昨日（十七日）滬寗路大通運銀公司由南京造幣廠裝來現洋六箱計三萬元又中國銀行由蘇州裝來現洋十一箱計五萬五千元均於昨晨到滬又承運交通銀行寳銀二箱計重六千兩又中國銀行三箱計重九千兩又鹽業銀行一箱計重三千兩均裝至南京造幣廠又現洋二千元至鎭江又一千元至蘇州又同和公司承運交通銀行寳銀五箱計重一萬五千兩又中國銀行五箱計重一萬五千兩鹽業銀行四箱計重一萬二千兩裝至杭州造幣廠又現洋六千五百元至嘉興 
[西報紀菲列濱滬支行之債欵]  
　　宇林報云馬尼剌報載菲列濱國家銀行總經理韋爾森氏所發表關於上海支行匯兌損失之文據謂郪已商定解决之法债欵分十期償付第一期業已付出所欠上海各銀行等之欵額如下 
美國運通銀行一七三·三○八元二六 
友華銀行一五五·九一七元九六 
中法實業銀行二三○·七六八元三六 
麥加利銀行一一九·六五二元六八 
中美懋業銀行一五·五六四元五七 
洋商信托公司三一五·○○四元六○ 
匯豐銀行一六一·九四五元三一 
花旗銀行七○四·九五八元八○ 
三井銀行四一·九四八元二九 
安達銀行五七一·七一四元一一 
荷蘭銀行二六五·一五○元八○ 
上海商業儲蓄銀行八○·一四三元○四 
住友銀行二八·○○二元五八 
台灣銀行一·一○九·一四九元五七 
正金銀行一·○五一·三○三元一○ 
共欠五·○○四·四三二元 
第一期付欵五三三·八二二元二五 
前後共欠五·五三八·二五四元二五 
[近日發現虎列拉之症狀]  
　　近日本埠發現虎列拉症除租界内尙不多見外南巿等處發見已不少且一經感染治愈者頗鮮據醫家調查近今流行之虎烈拉症較民國八年死亡數須增倍半（八年分死亡數約百分之三十）病原菌係一種眞性虎烈拉稍彎曲之桿菌（前年多假性虎烈拉）現所發見者重症虎烈拉Chojeranagravis即突然吐瀉大便呈米泔色吐時初爲食物之殘餘次呈膽汁色後亦呈米泔色頓形衰弱皮膚亦失光澤心部胃部多苦悶下腿痙攣聲音嘶啞皮膚厥冷并發冷汗眼窩陷没手指爪甲口唇呈青藍色小便秘止呼吸微淺脈細如絲（曰厥冷期StadiumAlgidum）數小時即不救雖用食鹽水等注射患者一時略呈良况（CholeraTypboid）後忽又脫力四肢厥冷體温下降漸陷昏睡而死今年之虎疫情况大概類是我居民不可不善自防之也 
[疫症不致蔓延之西訊]  
　　公共租界工部局總董本月四日函致日總領事謂長崎以上海現有疫症傳染故對於上海開去之船隻施行特别防疫辦法查上海捕房與衞生處報告上海並無疫症發現長崎當道所得之消息殊不正確相應函請將此情形轉達長崎當道云云六日日總領事覆稱照辦十二日工部局又函致日總領事略謂六日以前一星期中上海發見虎列剌症五起現在療治中故無蔓延之虞前旣聲明無疫茲合奉聞云 
[閩學生在獄病危]  
　　閩粤團體函請滬地檢廳負責閩粤籍學生劉開祥等在滬被拘迄今九月地檢廳旣不决定處公又不准予保釋前粤閩同鄉及滬上各團體選舉代表到廳請釋該廳均置不理時當炎夏此莘莘學子久困縲絏之中以致發生疾病茲聞學生王希昻病勢沉重醫言已不可救陳國瑞林壽昌等亦均染重疾福建旅滬同鄉會及廣肇公所得此消息特分别呈函北京法部總檢廳並上海地檢廳請其負責原文錄左呈北京法部總檢廳文竊閩粤籍學生劉開祥許世雄林壽昌陳國瑞王希昻等禁押滬檢廳已九月之久延不省釋現在希昻病重垂斃劉開祥許世雄陳國瑞林壽昌亦均染重疾倘有不測滬檢廳應負法律上責任查學生被誘捕時閩宫廳雷厲風行即派軍警數十名來滬押解似已獲有學生犯罪確證何以歷次咨送案卷均不足證明學生犯罪行爲是其有意誣陷灼然可見滬廳旣不能據以提起公訴自應立時省釋以保人權乃藉口偵查手續未了必使無辜之學生瘐斃獄中而後快該滬檢廳應如何負責之處敬懇依法秉公辦理不勝迫切待命之至 
致上海地檢廳函閩粤籍學生劉開祥許世雄林壽昌陳國瑞王希昻禁押貴廳已九月之久延不省釋現王希昻病重垂斃醫言已不可救劉開祥許世雄陳國瑞林壽昌亦均染重疾倘有不測貴廳不能不負法律上責任查學生在滬被誘捕時閩官廳雷厲風行即派軍警數十名來滬押解似已獲有學生犯罪確證何以歷次咨关案卷均不足證明學生犯罪行爲是其有意誣陷灼然可見貴廳旣不能據此提起公訴自應立時省釋以保人權若徒藉口偵查手續未了使無罪學生瘐斃獄中想貴廳必難負此重責也 
[旅滬鄂人之近電]  
　　致長沙電長沙趙總司令鑒主人捕盜義無調停乃若有之則夥盜也吳佩孚言援王則取而自代言調停則炫其武裝與白晝攫金見有金而不見有人者曾無稍異在吳氏恃其推倒安福之功以爲攘奪地盤世莫予毒不知袁世凱嘗有顚覆清室之勞段祺瑞亦著平定復辟之績然袁氏以帝制自爲而衆叛親離段氏以剛愎自用而身敗名裂一世之雄千夫所指彼吳氏不自覺悟其末路亦猶是耳執事負零陵起義之望擁三湘雄健之衆扶助自治海内同欽乃王方畏罪潛遁而吳派員聯湘之說大起且有謂執事已爲所動者敝會等思維再四竊所未喻謂執事勢有不敵耶則抗軍相加而哀者勝謂吳氏名有足重耶則師直爲壯而曲爲老孰抗孰哀孰曲孰直諒執事知之稔矣况以衡州吳佩孚之矛攻洛陽吳佩孚之盾彼所謂民賊不兩立者執事正宜仗義執言責其實踐否則春鞭弭以相周旋較諸貶損人格空談和平以報氏者爲優渥也國事如棋一着偶錯滿盤皆輸執事對於鄂事之主張究竟如何極望明白宣示以釋羣疑臨電不勝企盼旅滬湖北自治會改造湖北同志會霰 
致武漢電武漢兩商會會長曁董事諸公鈞鑒蕭耀南請武漢商人立籌現欵三百萬爲反抗自治軍之用貴兩會已允開董事會討論此間聞訊驚駭萬分吾鄂經經王氏之搜括變兵之刦掠武漢商場瘡痍未復今蕭氏又復敲骨吸髓勒逼鉅欵哀我鄂人何能堪此望諸公勿爲威武所屈勿爲情感所動勿齎以武器勿予自治軍以口實商界諸君幸甚吾鄂前途幸甚改造湖北同志會霰 
[安慶輪船載來之鄂省搭客]  
　　太古公司行走長江之安慶輪船此次由漢口開駛來滬於昨日午後抵埠停泊浦東公司碼頭内載男女搭客五六百人均各携帶行李箱籠雜物當即雇用駁船運往洋涇浜登岸據云此項搭客係鄂省紳商富户居多因該省戰事未息故搬運來滬以避危險云 
[湘中歸客談]  
　　頃據湘中歸客述及日來長沙巿面自受戰事影響金融極爲恐慌因長沙向來以漢口中交鈔票作爲現洋吳蕭到漢後停戰議和尙無十分把握漢鈔自爲湘商所不用長沙城中現洋幾如鳳毛麟角僅友華銀行略有鈔票在市周轉商民極感痛苦城内表面尙平靜鄉鎭盜賊蜂起頗形騷擾由湘達漢之小輪半被扣留輸軍云 
運械行旅過境檢查煩苛鄂境尤甚日來由漢分赴下游避難者長江下水輪船日日滿儎而茶房人等讓賣鋪位莫不利巿十倍云 
[郭同致旅滬贛同鄉函]  
　　旅滬江西同鄉會中諸君鑒頃見各報載諸君致江西自治籌備處眞電不勝駭異吾省自治籌備處之設當局敷衍贛人言自治爭長贛之面子也蓋楊自纂趙位懼招反對故設是以搪塞之實則今日果謀自治尙何有籌備之必要况今日社會所希望之自治並非前清末年及民國二年之城鎭鄉組織而已者即就人論歐陽熙譚承元者皆死而未斷氣之人也其腦中更不知自治二字作何解吾甚佩當局之苦心竟於四千萬贛人中訪出如此老古董以充裝飾品迺君等竟賀得人信爲鄉國之福弟竊不知歐陽等何所長將於鄉於國何利也君等如出於不知則請通電取消前言如知而言也則同鄉會非君等所獨有尤非可以揑冒亦祈有以自處爲要郭同等巧 
[新任海軍總司令過滬晉京]  
　　新任海軍總司令蔣拯前日（十五日）由厦門乘商輪到滬並不停留當日即搭滬寗火車赴寗轉道入京晋謁海軍部李總長有所接洽並須謁見總統後再行回滬接任大約履任之期須在月杪云 
[保險業定期會議賠償絲繭欵]  
　　今春北蘇州河上海公棧等焚燬大宗絲繭迭經中外各保險行延請魯意師摩及克佐時等洋行詳細審查迄已數月始克竣事所有一應賠絲繭各保險銀兩據各貨主開單所報之市價及數目共有五百餘萬以上照焚去時之估價約七折賠償惟各保險行尙未一律通過茲訂於本月二十九日在保險公會集議俟公衆决定再行訂期付欵云 
[近週中洋布巿况]  
　　洋布巿面自受湘鄂戰事之影響頗見疲軟兩週以來客帮交易稀少價格步步低落蓋洋布向恃長江帮如川漢等埠銷路爲最大該兩帮邇來絶無躉數成交以致布市毫無起色也綜本週中客帮如天津汕頭江西厦門野鷄等帮略有交易數亦不巨各項花色有漲有跌羽綢斜羽綢均見疲泰西緞稍漲原巿布稍高細布漲落不一且本星期中先令暴縮以致布市更形冷淡據西商消息謂邇來華商向曼鳩史得訂貨方始發動今先令又縮難免重受一番打擊本週中華商並無去電訂購新貨云 
[近週中公債票股票巿况]  
　　本星期中各種交易所股票大致跌多漲少證劵物品交易所股計價一百十餘元華商證劵交易所股計價老股七十餘元新股四十三四元較上星期又小去一二元其他雜糧交易所股價六十餘元紗布交易所七十元左右均較上星期跌七八元金業交易所股交易稀少無巿開出棉對交易所股最好價仍在九十元之外至於其他未正式成立之各交易所巿上買賣之價大都不過照票面而已信託股則均在票面之内中易股價不過十三元中央十一元其他竟有低至八九元云銀行股中國民新等稍有成交南洋兄弟烟草公司股三十六元與上期市價相等 
公債票市面平平交易尙屬暢旺價格均與上星期大致無所上落元年六釐價二十五元八九角較上星期好起一二角三年公債大票價七十九元餘五年大票五十二元半小票五十二元七角半均與上星期相同七年長期四十二元半之譜亦無所上落其餘整理六釐公债價六十一元半整理七年公債六十八元左右云 
[上海商品陳列所紀事]  
　　上海總商會募金團前日在總商會議事廳開會已誌本報茲悉各團員熱心勸募除已繳到十二萬餘元外所懸二十萬之定額月内可以足數該項募金原係撥充商品陳列所與圖書館設施之用現任陳列所所長田時霖君對於籌備陳列所一切事宜積極進行昨在募金團報告略謂陳列所自民國七年由前任會長會董等發起籌募公債興工建築當時時霖亦與聞其事至今年二月竣工並置備所内櫉檯等物一切均承前會長煞費苦心今時霖以才識淺陋被同人推任所長自問恐難勝任惟念陳列所爲促進商業唯一之機關時霖忝列商籍義不容辭諸公旣具如此熱心分途募金以興此創舉將來仍望諸公隨時贊助督促所内徵品陳列諸事以匡不逮現查陳列所自本年六月六日公佈規章以後業由現任商品科長楊自容籌辦一切及時霖於上月底到所議定展期開幕至本月止計發出文書三千餘件現在各省及本埠出品均有送來尙望各出品人踴躍籌備刻日送所以便規畫陳列部位屆期開幕則時霖方不負同人之委託並公等之期望云云 
商品陳列所在總商會内專設籌備處接收出品業經登報通告現在各省及本埠到品巳屬不少日昨有長沙章生明自湘運到漆器一箱内有茶盤果盒面盆鼓筒提盒文具箱首飾箱紙烟盒等共計一百二十餘件均係用厚紙做成外以光漆做成各種花色及鐘鼎文鈎心鬭角極形雅緻此類製品儘可推銷外洋以與日本相競勝緣日本近年所製漆器運輸於美國者其出品額不下數十萬元我國福州漆器及蘇揚等處螺甸等物爲著名美品亟應設法擴充製造望該制造家速行籌備出品運滬交該陳列所陳列展覽以投入洋商之眼簾庶不讓長沙章生明獨擅其美也 
[省令查報風災]  
　　淞滬警察廳長徐國樑近奉江蘇省公署指令内開此次颶風經過之處民間吹折房屋或傷斃人命牲畜與商家近岸货棧並載貨船隻中途有無漂失等事共計損失約有若干仰即分别調查明確切實詳報以憑核示當即遵令轉飭所屬各區署所及浦江水巡隊等查明報告來廳以便轉詳省署查核云又上海縣沈知事亦奉省令以此次大風爲災正値農田成熟之際其禾苗花稻等有無遭風損害均着派員實地查報等因故巳派員分往縣屬各處鄉間實地查勘矣 
[莫干山旅館因風坍塌]  
　　滬杭甬路局昨據莫干山辦事員電稱該山新造旅館近日因狂風驟雨竟致坍塌所有客房大受損傷游客皆難住宿業已另行遷居幸在白晝尙無傷人情事惟查該屋係本月一日開幕甫及半月遽出事端其工程已可想見現經該路局長飭下工程師趕行勘修藉復舊觀惟近日各游客旣苦旅舍擁擠欲作歸計又因兩輪皆在修葺未克行駛載客均覺沉悶云 
[鄞慈鎭交通協濟會開會紀]  
　　前日（十六日）下午五時鄞慈鎭交通協濟會假寗波同鄉會文社開緊急會議討論進行方針到會有岑廷芳方椒伯盛丕華等二十餘人由方椒伯主席洪荆山報告經過概略並提議案謂本會今日急務宜分頒一致聯絡各鄉紳士感情辦理地方要政鄙人此次往北鄉開會第一步先謀設立協濟會所有各種簡章隨身帶往衆贊成旋由洪華良提議本會應先决定宗旨案略謂本會宗旨雖曾第一次開會議决然以未經確定致局外人發生種種誤會甚有目本會完全爲籌立長途汽車公司而設無永久存在之價値即本會陸續入會諸君間或亦有未經澈底明瞭致有同床異夢之概於會務進行殊多窒碍鄙意宜先將本會宗旨明白確定然後籌劃具體的進行辦法較爲穩健適間據黄祥麒先生論及上南交通事務避與上南汽車公司之辦法頗與本會原案相符合且穩當易行似亟宜採仿以資進行復由黄祥麒詳釋上南交通局上南汽車公司之性質與雙方連帶之關係蓋上南之路線權係屬於上南交通局而由汽車公司承租墊欵興築雙方訂約三十年在年限内交通局應收之租金即作爲償還公司之墊欵兩相抵消期滿交通局得完全管理該路之全權惟汽車公司得有承租之優先權云云經衆一致贊成遂付表决又由方椒伯君主張先刋行本會簡章藉便進行其詳章俟必要時訂之岑廷芳提議本會之常年經費應要求汽車公司第年純益中酌提若干供給之又本會之路線權應在章程内規定各按縣界支配之任矜蘋提議本會區域内除與汽車公司訂有特約外其捐應由本會徵收作爲常年收入之一種黄祥麒提議本會將來之在任會長與汽車公司訂定永爲公司之名譽董事藉通聲氣而便接洽以上諸案經衆一再討論後由主席付表决衆無異議當推定盛丕華方椒伯黄祥麒金象卿岑廷芳洪荆山分任聯絡各鄉紳耆共同設立協濟會遂宣佈散會時已七時餘矣 
[貨棧内查獲大批烟土四誌]  
　　郭兆如王鐘程順芝一併開釋 
烟土烟膏焚燬銷案公共捕房在虹口天潼路三百四十九號門牌恒安貨棧内破獲値洋五十萬元大批荆土香港烟膏並將關係人王鐘·王之夥友程順芝·王月·及潮州人郭兆如先後提解公共公廨經中西官訊知王月無于開釋判王鐘匀五萬元程交二萬元郭交一萬元均舖保候訊各情屢誌本報昨晨由廨復訊據捕房代表高易帮辦律師上堂陳述案情即由王鐘之代表高露玲律師詰據王鐘供稱向爲油行生意天潼路之貨棧於本年夏曆正月二十三日由寓居九江路三泰棧内之潮州人郭兆如委託租賃每月租金三十元惟棧中所堆何種貨物未便詰問是項烟土鴉片烟是否郭兆如所藏不得而知言至此又經捕房代表律師向王盤詰前言一過又據程順芝之代表許理律師詰據程供在王鐘經理之油行内爲夥並與兄長合開大菜館至郭兆如託王祖賃貨棧堆積貨物現查出烟土與我毫無關係求察復由捕房代表向程反覆盤詰良久又據郭兆如之代表羅傑律師詰據郭稱向爲掮客天潼路之貨棧由臺灣人林福昌囑我轉託王鐘所租與林在香港相識第一批所堆貨物我未明晣而第二批之貨悉係鴉片烟即知照林私藏烟土干犯刑章令其急速搬去當時林許我酬勞囑勿聲張然此事與我無干不知林現在逃往何處我在押多日不能探聽林之蹤跡乞鑒又經捕房代表律師向郭復詰一過並據已釋王月之代表律師甘維露聲稱王月爲林看管貨棧每月祗得工洋十二元與此案更無關係云云旋由兩造代表律師互相辯論移時經俞襄讞核供商之英包副領事判王鐘程順芝訊無關係應即開釋保單註銷郭兆如亦證據不足將案註銷郭開釋烟土烟膏送海關焚燬 
[江浙水警會緝海盜]  
　　江浙洋面海盜横行航商受害不淺前被刦擄已有多起近聞該處洋面依然不靜經吳淞各公所與船商稟請江蘇水上警廳派艦在洋游巡以保航商而木商公所以木植商船進出口頗多恐遭海盜擄刦故亦呈請吳淞水警第四區轉稟總廳請爲派艦放洋梭巡先期緝捕以弭盜患現聞江浙不上警察會同巡哨昨晨虎威巡艦已開放出洋矣 
[台州海盜猖獗中之保護外商]  
　　浙江台州洋面現有大帮海盜刦掠經商帆船且有搶人勒贖情事由英商亞細亞火油公司禀請英總領事轉函江蘇特派交涉公署保護聞許交涉員巳據情函達浙江外海水上警察廳查照妥爲保護云 
[友華銀行銀巿報告]  
　　中美新聞社譯友華銀行十七日報告云昨日倫敦銀價近遠期俱不動紐約銀價亦不動倫敦紐約間匯價跌一分又四分之三今日此間開盤金鎊金洋價俱如昨數交易價金鎊八月份爲三先令九便士又八分之三九月份爲三先令九便士金洋八月份爲六八又四分之一九月份爲六八巿况晨間甚堅固 
[景昌公司絲巿報告]  
　　中美新聞社譯景昌公司絲巿報告云一星期以來法國里昻方面頗有需求貿易尙不惡其手頭有中國廠絲者較爲可靠絲價漸見穩定據絲商報告本星期售出之數計各色川廠絲二百七十包合銀一萬五千八百九十五兩中國廠絲五百八十五包合銀二萬八千八百二十五兩七里絲十五包合銀九百兩横濱絲巿無甚變動市價與上星期相同 
[溺斃屍屬請求免騐之核准]  
　　曹家渡船户徐永明駕駛不愼溺斃寳成紗廠王金秀等男女工人七名屍已撈獲由紗廠優給撫卹經各家屬爲之棺殮而五區警 
 
 
 

Page 15

 
 
署因案關人命除將徐收押外並令地保到地檢廳報騐各屍屬亦到　請求免騐王廳長據稟後即傳各該屍屬王阿四薛秀成盛榮生林阿友陳杜氏許張氏等於昨晨到案訊問該屍屬同稱我女等雖遭慘死業已棺殮求恩免騐王檢察長得供諭令各具免騐自願棺殮切結呈案各屍屬咸遵諭具結而退 
[法庭傳訊葉耀蓮命案人證]  
　　葉耀蓮被錢福生許榮生顯子文等用竹扞插入肛門斃命一案除緝逸犯顧子文等並奉法官詣該處踏勘在案昨晨地檢廳又派警往顧家弄口　芹川住屋傳左右鄰居糖食店之壽根福荳腐店主某甲等到案於午刻奉孫檢察官提案預審一過判令退去候示 
[營造執照帶征敎育費之預備]  
　　蘇省施行義務敎育案内人民領取營造修理等項執照應帶征義務敎育費十分之三業經滬南工巡捐局長姚石蓀會同上海縣沈知事布告在案茲聞此事定本年九月一日開始實行爰特知照該局工程處查明凡有應給人民營造或修理等項執照於繳納捐欵時即須帶征前項敎育費當塲蓋戳現正預備一切施行手續矣 
[國語講習所演講記]  
　　昨日（星期三日）上午商務印書館附設國語講習所請該館編譯員鄭心南演說最近之物質觀略謂最近二十年間物理學之進步已將從前之物質觀完全改變其所以成此進步者其大原由於電子與放射能力之發明從前未曾知道有電子便以爲原子是萬物中最純粹的本質現時電子發明知道原子也是電子所成的萬物最純粹的本質從前以爲原子是最小的原體牢不可破的現在知道原子可破更有比原子小的電子了從前以爲凡一種原質一種類原子所組成所以原質種類之數目與原子種類之數目相同現時知道一種類之原質不必爲一種類之原子所組成原子之種類多於原質之種類從前以爲一個分子爲若干分子所組成現時知原子形成物質不經分子之階級即在結晶體之原子搆造中不能指出何原子屬於何分子從前以爲物理學爲研究分子以上之科學化學爲研究分子以内之科學現時知物理學亦研究分子之事情物理與化學所研之範圍無嚴格之分界了這就是二十年來的新物質觀 
[各學校消息彚錄]  
　　勵羣公學馬立師勵羣公學於昨日上午九時行秋季始業式首由吳石雲報告本學期添聘之江大學畢業生曹懷哉擔任敎務·及擴充校舍·新舊生到校人數等情次校長吳吳山訓詞校董陸頌橘張公咸相繼演說各敎員均有勉勵之詞行師生相見禮學生相見禮散會已十二時矣聞星期五正式上課云 
養性女學派克路養性女學校校長周袁學孟女士見社會天資明敏的良好女子往往因家貧失學或半途輟學良用可惜爰設免費學額三十名不拘高小科國民科任何年級均可插班一體敎授 
公義會義校中華公義會在閘北新民路設立之義務學校前日上午九時舉行秋季開學禮首由校長陶漢塵報告校務次由來賓朱稼甫瞿愛棠敎員徐遠塵校監徐錦裳等演說末由學生唱會歌而散 
民强學校閘北公益里民强學校爲徐錦裳所創辦於前日舉行秋季始業式秩序列下（一）振鈴開會（二）校歌（三）向國旗行敬禮（四）師生相見禮（五）同學相見禮（六）校長報告（七）來賓演說（八）敎員距詞（九）始業歌（十）散會 
聖保羅學校北四川路白保羅路之聖保羅學校本學期添設英文夜館及主日學校將於下星期正式上課 
滬北公學北四川路滬北公學暑假補習科已於日昨舉行休業式日來正在招考新生該校日校定八月二十日夜校定九月一日開學 
廣智學校閘北寳山路廣智商業學校定夏曆七月十六開學振新學校公共租界牯嶺路餘慶里振新學校昨日上午九時行秋季始業禮由校長報告經過情形來賓戈朋雲及敎員章郊郎靜夫汪吉生相繼演說至十一時半始散會 
中華女子公學虹口東唐家弄聚寳里内中華女子公學原由紹興公學女子部改組上學期學生約五十餘人近日新生報名者六十餘人校舍不敷該校長朱堯臣爲普及女子敎育計已添闢敎室聞十五六七三天考試新生十九日開學云 
萃英學校北浙江路華安坊私立萃英學校昨日行秋季始業式男女學生及新舊敎職員等均先後蒞止迨行禮畢散會時已十二時矣聞上課期定於八月十九云 
聯益義務學校梧州路聯益善會附設之義務夜校暑假後即行招生補習茲因補習期滿定八月二十八日（即陰暦七月十五日）爲秋季開課日云 
[南洋學生之紀念盛宣懷]  
　　徐家匯南洋公學（即今交通大學）係已故蘇紳盛宣　所創辦前由該校肄業生在南巿華興機器廠鑄造盛氏銅像計銅三干二百餘鎊價銀二千餘兩欵由各學生共同輸納開工鑄造以來巳屆半年現已造成昨由華興廠函致該學校定期來廠迎像以便安置藉資紀念云 
[江淮公所改選職員]  
　　閘北江淮公所自去年更換董事後現江淮旅滬人民仍不滿該公所董事之所爲己於上月邀集衆同鄉在新民路事務所組織一委員會前晚八時該會又開選舉職員大會公推劉錦山爲臨時主席報告開會宗旨選定韋伯成劉錦山包國香爲正副主任孟藴華金春林劉毅夫施錫侯爲文牘部張瑞記田樹泉爲計部曹斯廉趙子高鄭緘三卞海程劉兆驤姜春翹董正藩姜春松爲交際部劉善夫夫顧竹軒蔣海清劉添裕凌麗堂楊濯之姚筱香馮廣秀陳善明吕煜齋杜秀南顧鳴鴻姜煥章董秉富王俊彦陳德春爲幹事部未知能免發生糾葛也 
[城隍神會路由]  
　　今日爲舊曆七月十五日中元節邑廟會首例舁城隍及四司神像出巡昨晨已舁神像升堂點卯發牌並擬定今日出巡路由如下限於辰刻起馬未刻回廟出廟朝西過南香花橋廣福寺黎園公所往北露香園路高燉路朝東穿心街福佑路往南天官牌樓四牌樓老學前東街朝西彩衣街果子巷太平街杜家灣穿心河橋·過莊家橋·過南夢花樓劉公祠出北弄往東蓬萊路至小橋朝北西唐家弄往南出天燈弄·過東喬家浜·至中華路·由救火聯合會至小南門往東進佛閣過過校塲街朝北南創街過閣朝東鹽公堂往北花衣街豆巿街·過龍德橋·出老白渡·由老馬路往南一直過董家渡滬軍營·由煤屑路迤𨓦到壇未幾由壇起馬往北過利涉橋往東清心書院朝北大南門由中華路往西至小西門往東尙文路過西王家弄朝北陳箍桶橋太卿坊縣橋往西太平街朝北三牌樓晝錦牌樓·過陳市安橋往西至南香花橋朝北侯家路往西穿心街出老北門往東民國路進新北門由福佑路朝南天官牌樓四牌樓往西縣東街朝北老縣前街往西回轅 
[證劵物品交易所消息]  
　　上海證劵物品交易所巿場揭示第三百四十五號云緯通紗廠新出十六支孔雀牌棉紗重十磅零发六二五審查結果在標準以上茲定比較標準品加元一兩自九月期起加入等級表交割時一律適用 
[汽車撞傷行人]  
　　昨日上午九時許有某號汽車駛過南京路撞倒廣東人林桂生跌傷首臂腿等處當由老巡捕房九百十八號華捕瞥見前來抄錄汽車號碼另雇車送受傷人往仁濟醫院醫治即持傷狀單歸稟捕頭請究 
[跳電車跌傷甚重]  
　　昨晚七時許某號電車駛經西華德路有搭客陳二生怱遽跳下跌傷頭腦不省人事當經閔行路捕房印捕到來雇車送往同仁醫院醫治聞生命恐不能保云 
[電車撞斃老者案註銷]  
　　法商電車司機人陸金山於日前駕車至法大馬路鄭家木橋街地方將八十二歲老者撞倒受傷身死後經中西讞員騐明屬實諭候訊核各情已誌前報昨由捕房將一干人證傳至法公堂請究先據見證李開上堂稟稱是日商人目見死者由北朝南電車由東朝西踏鈴甚響詎死者步行甚慢置之不理電車一時不及停機致將死者撞斃等語繼由屍子某甲投稱父親如何被撞身死並無目見請求訊究詰之陸金山供詞與李開相同中西讞員會商之下判以死者自小心與人無尤將案註銷 
[婦人自縊身死案註銷]  
　　江北婦人許李氏前因與其夫許金生口角背夫解帶自縊身死後由捕房飭探將許拘入捕房候究在案昨日將許解送法公堂請究先由李明福投案聲稱死者係民人女兒日前遭許金生毆打後憤恨自縊請求伸雪詰之許金生供前因岳父有病民人令妻子前往奉侍不料妻子許李氏竟與姘夫同坐二處適被民人瞥見即行令其回家略責有之實不知其尋覓短見求宥中西官判以死者實係自縊身死與人無尤着即將案註銷 
[查獲拐逃男女]  
　　薙髮匠莊阿三在浦東趙某所開之理髮店爲夥前日誘拐店主女趙壽珍偕逃來滬欲搭火車回鎭江原籍被五區崗警在北車站查獲解經杜署長訊明前情轉解司法科移送地檢廳核辦 
[查見迷路男孩]  
　　形似作塲中學徒之男孩徐有根年約十三四歲昨在曹家渡迷路由四區警士查見昨解司法科留候查辦 
[俄人摸竊鈔票押九月]  
　　俄國人某甲因在黄浦灘滙豐銀行内摸竊某船主英人鈔票洋一千元被控捕房由探將甲獲解公共公廨訊押在案昨晨復由捕房解究經中西官研訊屬實判甲禁銦西牢九個月示儆鈔票交原主領回 
[菲列濱銀行控告禮明律師]  
　　文滙報云菲列濱國家銀行在美公堂起訴謂該行前法律顧問禮明律師向他銀行宣佈該行秘密消息有負委任致使該行損失五十萬兩並發函破壞該行名譽故請求堂上判令被告賠償六十萬兩外加訟費云 
[大元丸入塢修理]  
　　舧航行川江之日商大元丸現須修理業於昨日來滬駛入江南船塢修理予限一月竣工云 
[騙莊摺冒取現洋之押儆]  
　　鎭江人陳子林因向南巿祥泰義絲線店内騙得江西路謙康錢莊往來摺扣即向該錢莊冒騙洋一千零四十元逃逸被祥泰義經理聶德餘查悉報請老閘捕房派探榮錦林將陳拘解公共公廨奉飭押候訊究在案昨晨由廨提訊即據原告偕證糜占卿劉鶴福等上堂證明被告騙取莊摺向謙康莊冒騙現洋情形訊之陳子林供認不諱經中西官核供以陳詐欺取財罪已成立判押西牢二年示儆 
[破獲花會機關]  
　　花會賭棍苗阿玉梁虹等日前雇用無賴周汝榮等四名在法新租界貝勒路吳興里二十三號門牌設立聽筒誘引婦女入局賭博非惟針黹之資均被騙去且有無知婦女每至晚間即至僻靜古廟内禱告祈夢受其害者指不勝屈現爲探目徐阿束偵悉稟明西探於前晚率同通班包探前往該處將周等及男女賭客十餘名拘獲並抄出花會字據銀洋銅元十餘千一併帶入捕房經捕頭略詰一過諭令賭客薄罰斥退周等交保聽候解堂訊究 
[定購鉛筆不出案之訊判]  
　　上海儀器館向荷蘭商荷華洋行定購大宗鉛筆貨到不出被控於公共公廨要求判令賠償損失銀三千一百八十五兩二錢一分一案昨日下午由李襄讞會同荷副領事達君升座續審據被告儀器館股東朱耐吾供該館係伊與朱鶴林張少玉等股開向原告定貨時契約内載明貨須有施德樓華文牌號貨到出兩箱因其無此牌號曾通知其勿運來滬等語並邀見證沈廷芳到案證明兩造訂約情形旋由兩造律師開始辯論終結官判候給諭將貨拍賣損失若干應着被告賠償堂費各半負擔 
[指控騙取墊欵之提訊]  
　　陸佐元指控庽居南京路大東旅社内之南京人嚴漢三以代薦至日商多利洋行司賬爲由騙去墊欵洋五千元等情由廨訊判嚴交一千元舖保候訊在案昨晨提訊據原告代表朱斯芾律師上堂詰據原告供稱在南京路大陸礦務公司執業被告於七月十號來稱現有日商多利洋行買辦之缺須墊洋二萬五千元除籌到現欵外尙少五千元央我商借允我爲司賬月得薪資洋八十元當時信以爲眞如數籌交被告取去繼而調查本埠並無多利洋行知已受騙即延律師起訴云云訊之被告亦延甘維露律師到堂代表並向原告盤誥前情一過經中西官核供判嚴仍交原保候禮拜六上午再訊 
[串竊與收贓並儆]  
　　虹口岳州路二百五十六號門牌機器店主廣東人奚海及百老滙路一千零五十四號門牌恒昌祥機器店同控寗波機匠丁官福包連根串通劣孩吳才寳李慶發毛阿長行竊値銀數百兩之鋼鐵機器銅件消贓與蓬路二千一百七十四號舊貨店主談大喜得價分肥等情業由該管捕房將以上各人獲解公共公廨押候吊贓訊辦昨晨捕房吊出原贓將丁等解請李囊讞會同英赫副領事升座第二刑庭訊明串竊屬實判丁包兩被告各押西牢一年吳李毛三孩應各處徒刑三個月姑念年輕初犯從寛緩刑收贓人談大喜科罰洋三十元無力改押十四天分别示儆贓交原告領去 
[中華職業貿易社通訊]  
　　組織職業學校聯合會試演職業心理測騐器昨爲江蘇省敎育會年會前研究職業貿易會之第一天托由本社主辦其事上午十一時開會提出組織職業學校聯合會案各地職業學校代表來者爲武進巿立職校劉君鐵卿太倉藝徒學校馬君詠臺上海貧兒敎養院陸君規亮武進縣立第一女職校李女士靜珊厦門集美學校劉君平江　遷縣立第一高小張君世毅上海中華職校顧君蔭亭上海縣立乙種農校尹君叔平南美農交袁君希洛崇明乙種農校陳君讚動北京女職校李許女士頻韵李君彦成松江縣立職校張君蔚丹松江廣育院王君同春周君叔白松江松筠女職校李女士束英淮陰繩武學校張君繼高此外來函贊成加入者爲丹徒藝徒學校江蘇三師附小商科本會本社會員到者亦有數十人先由黄君任之報告略謂本社前次年會劉君鐵卿提議組織職業學校聯合會藉資聯絡交由議事員會議决贊成今各處職業學校逐漸增多自有互相提携共同研究之必要爰乘機提出此案擬具簡章草案請諸位審閱經公意略加增損遂付表决通過並照章推定中華職業學校爲本年度内開會主席嗣提議創立職業學校出品發行所案議决先在年内開一展覽會公推陸規亮劉鐵卿袁俶畬顧蔭亭李許女士頻韵黄任之章伯寅諸君爲籌辦委員討論至此已經向午遂散會午餐至二時繼續開會討論職業學校設科手續與訓練方針二題該社與陸君規亮均有意見書提出次研究職業指導辦法由陸君規亮主席試演職業心理測騐器此項儀器係由中華職業學校倣照德國製成此次該校招生已經用過計概括目力測騐器二種手力測騐器三種手眼測騐器速率辨别器各一種其目的在試騐眼力之準確精密與否以及辨别力之程度如何手之注意力感覺力如何以及筋肉之活動程度如何各器構造簡單而功用甚大由該校顧君蔭亭逐件說明閱者皆引爲滿意此時到會同志有一二百人商務書館附設國語講習所學員亦到會參觀明日仍自五時起開農業敎育研究會下午三時起開商業補習敎育委員會再本會本社以此次職業學校各代表遠道與會極爲感幸今南洋烟草公司派選游美學生亦將放洋諸生均專習農工商三科者將來自與職業敎育大有關係故特定明日午後四時至六時開茶話會一面歡迎一面歡送藉聯交誼 
雜評二 
[閩粤籍學生（訥）]  
　　人每責軍隊蹂躏學生吾謂軍隊不足責也彼司法官吏且不能爲學生作公道之保障視學生之生命如兒戲則於軍人奚責哉閩粤籍學生之被拘已經九月地檢廳旣不提起公訴又不准予保釋致令久困縲絏疾病叢生其延宕不决至於如此果何爲也耶北京法庭在政府勢力之下或不能不順政府意旨安徽法庭在武人勢力之下或不能不受武人指揮學生之不得直於法庭猶可言也若閩粤籍學生之於滬法庭本如風馬牛之不相關向非有所仇怨可知也滬法庭又非閩省武人勢力所能及有不能不聽其指揮之必要而尙如是則京皖學生之含寃莫伸又何論哉 
公布欄 
[江蘇高等審判廳]  
　　民庭判决孫金門與孫文炳爲嗣産糾葛控訴一案（决定主文）原堂諭撤銷本案發還南通縣　事迅予依法審判左廷邦與唐馥棠爲通行權涉訟上告一案（判决主文）本件上告駁回本審訟　歸上告人負擔金鳳臣爲田産涉訟不服江寗地審廳所爲之和解筆錄聲明抗告一案（决定主文）本件抗告駁回抗告訟費歸抗告人負擔王朝珠與殷聘山爲田土糾葛控訴一案（判决主文）本案控訴駁回本審訟費由控訴人負擔唐振鵬與屠宜厚等爲選舉訴訟一案（判决主文）本件選舉訴訟駁回訟費歸原告人負擔陳孫泉與沈少嶼爲田産涉訟抗告一案（决定主文）原决定撤銷本案控訴應由上海地方審判廳迅予更爲審判以上八月十七號 
批示聲請人老陸蔡氏一件狀請發還原卷由狀悉本案原卷　經本廳於七月十三日令發上海地方審判廳矣仰即知照此批施壽萱呈爲奉賢縣違法妄行决定書抗不執行繳請撤銷由呈悉應仰正式具狀提起抗告聽候核辦所呈縣决定書發還井仰來廳具領此批莊繼祥一件呈爲請求迅予判决由呈悉查上告入王子湘尙未繳呈上告審印紙費用無從核辦仰即知照批此王錫　一件呈爲案巳確定請求發卷執行由呈悉仰候令催原縣繳銷送據證到廳查明核辦此批倪兆林呈爲海門縣執行不力請調卷督飭依法追償以免作弊由呈悉查該具呈人另訴史勵　估堆搶收田稻一案曾經本廳於本年六月指令該縣知事速予傳訊依法判結毋任敷延等因在案現在辦理如何毋從懸揣茲據前情仰候令行該縣知事查覆井速予依法辦理可也此批徐榕呈爲再懇撤銷六合縣批示依法執行由呈悉本案曾經令據六合縣知事查覆經該縣認有必要情形予以裁斷停止執行並據具保結人陸桂馥具狀擔保徐　等如有　案拖延及因停止執行致令徐榕對於執行目的物受有損害者應由具保人完全負責等　准保在案該具呈人對於是項裁斷自不得聲明不服並據該縣知事呈稱徐棟等訴該具呈人不償取得財産代價一案屢經催傳該具呈人迄未到案該具呈人果爲自己利益起見應速投案質訊俾此案早結則前案執行自变疔了將來果因是案停止執行對於執行目的物受有損害旣有前項擔保自不患無救濟之途毋庸煩凟此批陳雲祥呈爲請求發卷執行由呈悉查本案卷宗業於十年六月十五日令發江寗地方審判廳轉送原縣矣此批陶品三一件爲遵判請領訟費由據呈請領控訴審訟費五十二元五角核案相符廳准持證照領此批陳廷奎呈爲知事違法徇私武斷判决聲請救濟回復原狀由呈悉該具呈人對於該縣公署最後之批示不服果有正當理由儘可正式具狀提起抗告此批劉孫氏呈爲武進縣知事勒令和解請求救濟由呈悉究竟該縣執行本案情形若何候發交該縣知事查覆井速予依法辦理此批以上八月十七號 
[江蘇高等檢察廳]  
　　批示馬心忠狀悉仰仍遵照前批辦理所請再行調卷查核之處應毋庸議此批仇士榮狀悉案已准予調卷應候卷到後再行送審核辦此批唐高氏狀悉候送審廳核辦此批瞿雅橋狀悉仰候轉呈司法部核辦此批李建初據訴是否屬實候令江陰縣知事依法辦理此批蘇煥章狀悉該民與本案原告訴人依法無上告權所請廳毋庸議此批徐明炳等狀悉候調卷核奪此批以上八月十七號 
[上海地方審判廳]  
　　公示送達（全文在本廳揭示塲公佈）第一零六號（民一庭）一件案據孫吉雲與趙汀生等因擔保涉訟一案茲本廳定於本月二十五日上午九時爲公開　理日期查案内共同被告人徐裕棠遵照依期來廳候訊特示第一零七號（民一庭）一件案據俞小燦與陳阿明貨欵糾葛一案業經本廳於八月十三日當庭和解在案右仰　告人陳阿明知照（民二庭）一件判决藍芷莞訴陳不林等因債務糾葛一案主文陳東林陳亨林應償還藍芷蕘洋一百六十二元訟費歸陳東林陳亨林負擔一件判决查鐄與張志揚因租屋糾葛一案主文被告人應將本城鄰賢坊第一石庫門内所租房屋退出交還原告接收訟費歸被告人負擔一件判决凌善元與陳本福等爲貨欵涉訟一案主文陳本福廳償還同豐號洋一千二百七十二元六角九分繳由凌善元具領凌善元對於林陳氏之請求駁回本案訴訟費用歸陳本福負擔一件判决孫翰鄉與吳欽德爲欠欵涉訟控訴回復一案主文本件控訴駁回控訴審訟費歸控訴人負擔一件判决陳乘鈞與葉鍾甫爲租房涉訟控訴一案主文本件控訴駁回本審訟費歸控訴人負擔一件决定錢耕觀與錢長根爲贖田涉訟控訴一案主文本廳民國十年八月十一日之决定更正之本件控訴准予受理一件决定何創立等與李蓉鏡因租屋糾葛控訴一案主文本件控訴狀准予註銷 
批示一件錢財友狀請保外由狀悉准交殷實舖保出外理楚此批一件洪杏林狀請保外由狀悉准覔殷實妥保出外清理此批一件顧鑑湯聲請抄錄由准抄此批一件稽漢深狀交欵洋由准交此批一件姚尹氏狀領欵洋由准領此批一件蘇頴杰狀請執行由狀悉巳飭吏傳追矣此批一件計訪賢狀保張玉堂由准保此批以上八月十六日 
[上海地方檢察廳] 　 
　　批示周伯堯應如何傳訊本廳自有權衡毋庸率凟奚章榮等候查明核奪此批徐建勳狀悉已訊　矣此批孫晋山等案已起訴仰候判决此批張慶炎據訴爾墳地與金姓相連如果金姓圖佔爾地將爾所有墳墓扣平建屋其上爾旣非離鄉營業且有兄弟三人豈有永不祭掃無從得知之理必待爾佃加挖掘始見墎門認爲爾之祖墳旣不近情金姓果將爾祖棺毁滅何以獨留墎門俾爾異日有所藉口更屬無理顯係因經界糾葛墳牽入刑事希圖勝訟此批許春山等候傳訊核奪此批朱火堂狀悉爾妻係由李義生拐去朱金如與周遠夫訊無誘拐證據廳候李義生獲案再行依法訊辦所請應毋庸議此批何大斗子狀悉候查明核奪此批薛嘉平狀悉候派警緝拘訊辦此批李趙氏狀悉爾旣於陰暦七月初一日將爾媳尋獲應即扭送警區何至聽其再入誘拐入範圍之内所訴顯有别情未便准理此批章甘氏狀悉所請於法不合未便照准此批王冠　再抗告狀曁附件均悉仰候呈送江蘇高等檢察應核辦此批沈高氏狀悉仰候偵查毋庸多凟此批王三狀悉仰即來應候訊此批朱沈氏狀悉案巳起訴候送同級審判廳核辦此批王顔氏狀悉爾夫小岩即學安前在偵查時曾經供明父母早故兄弟三人各等語在卷來狀所稱姑病垂危等情顯係飾詞聳聽所請易科之處礙難照准此批朱四梅狀悉據訴請易科情形核與新刑律第五十四條規定條件不合所請應毋庸議此批陳張氏狀悉該氏之子陳寳清犯輕微傷害罪於七月六日判處拘役三十日該氏子旣未當庭抛棄上訴應候逾上訴十日期間以是月十七日爲刑期起算日至八月十五日爲執行終了合即明白批示毋得誤會此批孫有盛狀悉案已起訴所請應毋庸議此批以上八月十六日 
[上海縣公署]  
　　批示嚴福生等呈爲組織日暉港肩載運輸工會呈請立案給示保護由批呈及附件均悉查閱章程第二條有入會之苦力者須依本會規約此項規約有無流弊未據呈送無憑察核所請不准咈布踏坊小行俞正祥等呈爲修改行規改選業　請核准示諭由批呈悉查該業上年六月問公舉沈宗約爲業　曾繕送聘書得其同意今該業董旣因事冗不及兼顧自請辭退是否有辭職書函送交該公所道知同業互商妥洽來呈未據叙明速請改舉新董衆情是否公允至　董而外又請添設行頭此爲該業向例所無况行頭名目爲從前工帮中之舊名稱現時巳不適用應即取消此項粘呈行規據稱將從前行規修改究係根據何年份之舊規修正亦　詳晰聲明檢同原有刋行之行規一併另呈以憑　　此批　呈併附姚文棟等呈爲求保祖墓呈請交　由批呈　均悉仰候據情呈請交涉署核辦此批圖三紙分别存送 
 
 
 

Page 16

 
 
籌備處九江路一號即大通銀行二層樓上電話中央一千一百○三 
 
 

Page 17

 
 
   
 
 

Page 18

 
 
自由談 
閒話 
[游美隨感] [  朽本]  
　　將來會議時提議之事件亦已宣布於報端計（一）中國在世界各國中將來之地位并固定美國尊重中國領地主權之方針（二）我國將來之地位俄國巴爾的海Baltic之各省據凡爾塞Versailles條約已認爲自治區域但該條約美國并未批准故美國尊重俄國領地主權軍政策亦與對於中國相同（三）開放門户OpenDoor之政策美國將認定爲一種實行之主義而將爲感情上之宣告尤以對於中國爲然設有持閉户主義者將認爲有妨碍於世界之公共和平（四）雅浦島ThelslandofYap事件應與命令政策分别言之美國於此事應要求各强國公同宣言無論何國不能在該島有特殊之海電權致妨礙世界之商務（五）關於德國領地之公同處分（六）由各國决定命令政策WhatissMandarep之定義美國請英法義日各國公同注意凡命令政策之領地僅能在信用上發生效力不得妨害各國在該地所有之商務（七）各國雖在命令政策之領地有建置要塞之權但雅浦島應爲例外爲特殊之處置以上七條已據美政府採定爲一定不易之方針其中尤以第一條關係我國者爲更重要外人之對我國已如此我國之對於該會又將如何日本與美國關於意見上之不同雖尙未解决美國無論如何必使日本能一致出席則可先事而知此時吾國應速採定一種之主義選派外交能手與會如山東問題等雖不敢言完全解决要亦不無小補此次我國得列入會席者在美國本非認我爲强國與英美法義日同等不過以太平洋及遠東問題等事事均與我國有關不能不邀請出席我國得此發言機會幸政府人民一致奮進勿再失此時機致負我良友也 
筆記 
[斷腸記（下）] [  汪珠]  
　　後五年忠乃投軍武昌首義忠領卒百人其婦月必數至余家蓋忠素愎不得長官歡倩先君隱爲嘘助而忠罔知也民國以還軍閥專政營務益紊忠嘗嘆曰夫軍營中且齷齪萬態國軍云何如吾性執只合老死山谷中耳數辭職婦勸之因循也會以餉糈羣議忠大憤曰國家養兵以餉餉可中飽兵將何有卒然奪一卒之冠冠其營長曰食兼人之糧宜兼人之工抵印於地馳文告辭輾轉流入盜伍分金推食義氣千丈羣奉之王寇伍遂詔其儔曰比今官卑兵暴其行不盜寇若焉盜之所以差勝於彼者有義有信義不賊民信以立名今解其詣則進而思之愛國爲圖彼號稱官軍者轉昩乎此耳愛國維何即殲彼鄙伍戳殺務盡數犯城邑官軍北焉轉求通欵忠大恥之曰今日通於盜者易則異日通於外邦何難將辱我漢胄邁五千年止皆含玷矣誓師以北終以衆寡之異志不得逞退於陬邑忠以身先士卒手足均被夷遂隱於疾者彌年尋彝陵亂作忠大傷之收其舊伍伺於要隘兵刼已而逸有溪莫能涉偵之橋已斷忠伏兵四起盡卸其所携倒尸溪流有漏網者　之剌骨宜亂再作忠復然而刼兵衆反攻之忠黨皆死兵首呼周忠之名瞷而得之盡碎其五官忠塊然一尸植立不仆追兵四集刦兵亟横刃腰斬之遂逃其婦撫尸大慟可憐尸刴爲兩肝腸墮血泊中皆寸寸斷婦無依來言於余遂爲之安納善堂沁筆泐斷腸記嗚呼余亦斷腸已 
劇談 
[滑稽劇話] [  亶]  
　　文明戲裏頭做古裝戲好比販骨董的充舊現在那些京腔本戲都是從幾齣老戲裏頭套出來這是衣莊店的做新充舊做新没有人看得破足見識者少得很 
有了五音聯彈又有七音聯彈有了七音聯彈又有九音聯彈再隔兩三年一定要像道士先生發符拜表樣一台傢伙連唱的人地位都没有亂敲亂唱眞所謂「蛙鼓鶯簧亂人清興」 
互相長雄易銓 
羅小寳唱青衣出身現在到變了譚派鬚生劉筱衡唱鬚生出身現在到變了梅派花衫眞是「陰陽曆並用」白玉崑七盞燈唱連環套竇黄互易新近七盞燈同賈碧雲唱花魁也是互相掉換這眞是「翻戲」呢 
王益芳出塲眞合着那句（啞子串戲）俗語小達子之登臺也可以說「矮子扒高」有了周信芳的寗波老生就有李錦榮的江北小面余瑞庭的南京老旦這多是天造地設的 
詩諧 
[鼙鼓旌旂何處忙有序] [  豁安]  
　　扇展桃花懷興時事聊偷警句勉凑諧吟 
鼙鼓旌旂何處忙曾驚大將奉天張誰知驀地空王薄要覓飛熊夢一塲 
鼙鼓旌旂何處忙滔滔江漢入潇湘可憐錦繡山河内千萬人家一戰場 
鼙鼓族旂何處忙微聞師誓洛之陽衝冠未爲紅顔怒恐爲黄梁戀武昌 
鼙鼓旌旂何處忙從容自治有張皇將軍手把黄金鉞不管兵車管地方 
瑣錄 
[小常職] [  州山鑑我]  
　　蒼蠅血腋貯在頭部（腹部無血） 
水浪甚大可將油潑即能平定（油不論何種） 
每年逢六月二十二三四之三日天必降雨設不降雨此年必致旱荒可斷言也（此言雖屬迷談但確有應天文家見之幸有以敎我） 
蚊蟲吮人畜等血者係是雌蚊（因雌者有雙管之拑雄則反是故） 
小說 
[社會小說衆醉獨醒（四一○）] [  瞻廬]  
　　第六十一回流長飛短頓破機關弄假成眞枉鑽圈套邦平娘子提出三條辦法一要翠娥和吟香脫離關係一刀兩段别無牽掛二要速服打胎藥把肚裏的孽種連根拔去三要翠娥常住夫家永遠不得在娘家過宿前後兩條娘女俩都没口子的答應惟有第二條答應不得小賓娘子道姑太太你送佛便送到了西天左不過挨着兩個月這孽種便要下地到了那時人不知鬼不覺悄悄的把孽種抱入育嬰堂裏天大的烏雲吹散得乾乾凈凈從此以後翠兒洗過心腸滌過肺依舊規規矩矩清清潔潔在府上守一輩子的寡大事化做小事小事化做没事這便呌做送佛送到西天若說七八個月的身孕要仗着藥力墮胎胎兒活不得産母也不得活白白的送了兩命依舊遮不得醜好姑太太你是佛心佛肚腸譬如南海燒香便成全了這兩條性命救人一命勝造七級浮屠救人兩命勝造十四級浮屠好姑太太這便呌做無量功德啊邦平娘子没奈何只得應了他們的請求忽忽幾天相安無事果眞相安無事我這一部書便不得結束無如劉公館裏正逢着多事之秋邦平旣被這三個警報圍入楚歌四面之中誰料没趣的消息雪片般的飛來一會兒傳說許多勞働社會因受着米貴的苦痛紛紛擾擾要闖入劉公館裏把邦平活活咬死一會兒傳說城裏的機户因首要人捉將官裏去便疑邦平在暗中作崇借着官勢壓人紛紛擾擾要來向邦平問罪可憐邦平做了個驚弓之鳥怎敢輕易出頭只得就近通報警察局派出幾名長警晝夜梭巡替劉公館看守前門後户實則這些皆是無根之談過了幾天郤絲毫没有影響邦平方才稍稍定神料想外患一層當然可以無慮編書的郤道邦平邦平你的外患暫平你的内患轉眼郤便要發作···· 
餘瀋[  吳秉恬]  
　　白雲在天大風忽起頃刻之間變幻百出或謂今日之大局正復類是然猶未也今日之大局譬如一無舵之舟涉重洋萬里而風勢又復不定東西南北莫知所從一波未平一波又起勢不至檣傾楫摧顚覆於驚濤駭浪中不止也 
 
 
 

Page 19

 
 
   
 
 

Page 20

 
 
常識 
常評 
[社會三問題] [  老圃]  
　　花會盛於浙盛於廣今隨浙廣人移殖於上海雖不公然登廣告然出没遷徙暗中皆有機關其兜攬人俗呼航船航船隨在有之下流社會趨之若鶩實爲上海之蠹近聞交易所某君其僕溺於花會廢事失業主人責之其僕反唇相譏謂花會主人得穩錢亦猶交易所主人得用錢花會中孤注之客亦猶交易所投機之客不過流品有高下之殊資本有厚薄之異其爲謀幸福則一也主人聞其言瞠目而不能答 
農商部對於交易所向有交情向取放任主義近忽大發雷霆口出官話交易所亦不服謂今日上海發財票徧地舊城壕一帶信票之店連亘不絶可謂在阬滿阬在谷滿谷此正式之賭博交易所爲商業機關究與賭博不同即曰近於賭博較之發財票固有間矣農商部公然發行奬票而反禁交易所之投機所謂州官放火而禁百姓點燈且財政部自設交易所農商部不敢禁而獨禁我無勢力之商民所謂拜大佛而踢小佛農商部聞其言亦瞠目而不能答 
老圃曰有社會學家研究上海之社會謂上海有三多發財票多交易所多花會多此人心風俗之問題豈獨商業經濟之問題 
經濟 
[勞動儲蓄的利益] [  祗承]  
　　現在大家對於勞動問題可算研究得十分透澈了但是我總覺得偏於理想或都是枝葉的問題至於根本的問題研究的人很少很少什麽是根本問題依我看來最要緊的是勞動儲蓄勞動界要改良自己的生活要抬高自己的地位一定先要預儲（實力）没有（實力）任憑你怎樣去向資本家要求怎樣去和資本家反抗結果終是屈伏在資本家手裏我覺得現在的時勢設立勞動儲蓄的機關是萬不容緩了 
現在（生活難）的呼聲遍地都是柴米油鹽樣樣昻貴勞動界人每天所得的工錢有的僅僅能夠維持生活有的並且不能敷延過去的樣子如今我偏高談（勞動儲蓄）一定有人要笑我（白日裏做夢）但我郤有我的理由我不是不曉得現在勞動界生活困難也不是不曉得現在高談（勞動儲蓄）實在不大相宜但我信勞動界要改良自己的生活要抬高自己的地位终非實行儲蓄不可勞動界一天不儲蓄就不能一天脫離這樣困苦我勞動界的同志呀你們倘使長此（寄人籬下）聽那資本家的指揮情願受他們的虐待倒也罷了倘使不願這樣的那麽大家快快覺悟起來節省你們喝酒喝茶的錢和種種無謂的消耗把他儲蓄起來爲將來正當的應用一個人每年儲蓄了十塊錢十個人就是一百塊一百個人就是一千塊小小的工業也可以倡辦了倘使集了一千或一萬的人就有一萬十萬的資本那麽很大的工廠可以興辦起來這没有比他再好的方法了 
不但這種勞動保險現在還没有實行但是疾病災害和種種意外的事總是不免的那麽這種儲蓄不但可以當做興業的用場並且還可以當的保險金了我勞動界的更何樂不爲呢（乙種酬） 
衞生 
[笑爲肺病的預防方法] [  夏啓泰]  
　　笑的名目不一有痴笑歡笑强笑譏矣冷笑巧笑奸笑狂笑謔笑謟笑怪笑等等總而言之不外是一種情感的表示但是我以爲笑不獨爲情感發生的其莫大的效用在於廓張胸部 
身體的康健在於運動筋肉四肢固當運動身體的内部也應當運動肺病的起源在於肺部不能得充分的運動欲得充分的運動不可不笑因爲笑是由肺及膈膜出來的但是肺及膈膜最不易運動所以必須藉笑的效用使他得充分的運動得了充分運動後的功效有二 
（一）能使胸膈廓大 
（二）能使有毒炭氣消去 
從上面看起來笑似乎爲人所不可少的了但是那巧笑冷笑並没有什麽益處因爲他並没以上二種的效用有人說道一個人多笑三次可以多活一天雖並没有正確的證據也不可說他一無道理（乙種酬） 
[牛乳簡單試騐法] [  健啖客]  
　　牛乳爲貴重滋養品爲世人所公認惟不純良之牛乳或加有防腐藥者决不可用詳細試驗法或關於技術或關於器械一般人實行頗難茲擇其簡而易行者分述於左請衞生家注意 
（一）色味全乳白色或微黄色味略甘有脂肪樣感覺脫脂乳或加水乳則不然其邊緣常帶藍色 
（二）反應牛乳特性新鮮者呈兩種反應即以藍色試騐紙試之呈赤色以赤色試驗紙試之呈藍色其略帶酸性者尙可用如爲亞爾加里性是乳汁已經酸敗用亞爾加里中加之證於衞生大有不利萬勿購用 
（三）顯微鏡試驗分娩一星期以内之乳汁謂之初乳服之令人下痢試驗法取牛乳一滴以顯微鏡細察之如脂肪球互相凝固大小不均形類葡萄狀者混有初乳之證也（不受酬） 
道德 
[自由與自縛] [  景]  
　　現在中國無論什麽地方都聽到要求自由的呼聲遇到外力的干涉没有人肯低首下氣都想起來抵抗這樣年來可知道愛自由實在是人類的天性没有人願意受人家束縛的 
然而我們仔細一看凡事受别人束縛的時候不多見自己束缚自己的事到是天天可以看到怎麽呌做自己束縛自己呢就是一個自由的人本來没有外力要束縛他他却自己縻絆起來如春蟲作繭自縛一樣這個實在是世界上最可悲之事 
我舉一個自縛的例有一個青年原是一個很自由的人但是他自己不知謹愼誤入花叢把所有的錢都花盡了於是問别人借債後來借的債多了人也生起花柳病來了原來經濟上是很自由的現在是債主臨門了原來身體上是很自由的現在是呻吟牀褥了這就是自縛 
自縛一類的事很多我所舉的不過一個例罷了我們天天爭自由那知道束縛我們的人不是政府不是武力乃是我們自己 
所以我勸諸位不要空談好聽的名詞先把自己解放了再說别的（乙種酬） 
法制 
[律師虚搆事實卽背道德] [  竹賢]  
　　律師執行職務對於委托人所委托之事件不得虚搆事實以圖爲委托人事件上之便利而侵相對人固有之利益故不論刑事訴訟也民事訴訟也人事訴訟也非訴訟事也均應以至誠之意相待否則即違背法律除應受刑事之處分外更應受律師懲戒會之懲戒處分此營律師業者所不可不知之常識也作者屢見一般毫無學識之律師在茶社酒家中高談闊論某事也應如何僞造證據某事也應如何利用訴訟程序某事也應如何變更事實果如是也則某某等事無不爲我制勝之矣噫如此種律師眞不知法律爲何物更不知道德爲何物尙何能冀其保障人權維護法律耶作者感慨之餘特執筆書之曰律師虚搆事實大背道德大失人格（乙種酬） 
雜錄 
[太平洋會議派遣代表問題] [  蔡行素]  
　　太平洋會議爲太平洋沿岸和平之曙光即全世界人道主義亦將於以進步吾人爲太平洋沿岸主人翁之一吾人欲順應世界潮流保守國際之和平兼及各國相互問平等之利益對於此次太平洋會議不可不重視也明甚欲求此次會議我國所得之結果第一宜注意代表問題是項代表不啻肩負三千餘萬方里之土地四百餘兆獨立之國民以與各國相同旋求得確實和平之保證其責任何等重大是項代表之不可不注意人選也亦明甚堪爲代表者之資格第一須合於全國國民之願望第二須得有世界各國之信仰二者咸備然後可爲吾國之代表至於派遣問題形式上之命令固當屬於政府然吾中華民國之政府何在乎一國而有南北絶對不同之兩政府終恐鬧出南北絶對不同之兩代表即不然而甲方派遣乙方掣肘亦非民國之福夫對此關係重大之事機而不惜損傷國體决絶命脈是而可忍孰不可忍余於派遣代表問題有三種勸告第一勸告南北政府兄弟鬩牆外禦其侮若果互遣代表不肯一致不啻對於列國自暴其醜矧此項問題關係重要國亡而後皮之不存毛將安附夫所謂政府者代表民意之機關也與其南北相反各行其意孰若翩其反而將是項代表問題會議問題一一採取全國國民之主張依從民意不逞私見對外旣不暴其醜對内亦得所以補救之道豈不全美第二勸告擔任代表者與其擔任有所偏徇之代表不如擔任全國國民公推之代表與其因有所偏徇而致有誤事機不如求全國後盾以力謀應付第三勸告全國主人翁之國民勿視此問題爲無甚關係也勿以外交之責完全託諸無能之政府也勿謂自已無力以挽回南北有力者之舉動也須知是項問題乃我國人生死肉薄之問題須知我國無能之北京政府國内旣不能整理外交决難制勝須知聚全國人之公意羣策羣力奮發做去事機方可不誤此責任重大之代表宜由全國人民共同選擇一致推舉力請南北兩方咸須尊重民意不得發生歧異我國民乎前次山東問題逼簽和約幸賴國人呼號奔走得以保留至今今事機又至矣爲福爲禍惟國人自召之亦惟國人自受之也嗚呼其速起（乙種酬） 
[小說大觀包天笑先生主任]  
　　大廉價附贈書畫屏聯 
每册有五彩時裝妓女照片精美簡峭短篇小說每册有趣味醲郁長篇小說筆記劇本詩詞歌曲第一第二第三三年每年四册减售三元第四年三册售三元每年均附贈名人書畫屏聯一元購兩年者售五元八角贈屏聯二元購三年者售八元五角贈屏聯三元購四年者售十元五角贈屏聯四元書畫屏聯數十種陳列店内請任意選擇郵費每册一角上海棋盤街文明書局發行 
 
 
