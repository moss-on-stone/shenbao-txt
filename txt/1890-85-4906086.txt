# 1890 - 85 - 4906086

 

Page 1

 
 
[售票告竣] [  申報館協振謹啓]  
　　本館蒙諸大善士捐助各種珍奇製爲彩票一千二百張刻已陸續售罊一俟製就開　器具并將彩　分配亭匀卽須定期在仁濟善堂當衆秉公開彩猶恐遠道仍寄洋來購未免有辜雅意故先登報聲明順頌善妥伏　垂鑒 
[賑物求售] [  申報館協振謹啓]  
　　本舘開辦賑捐以來蒙海内諸同仁捐助各種貴物早巳製成彩票將次售完矣兹又承陸續助下廣東譚寳宦齋婦科調經白帶丸十　又立止九種心胃氣痛藥五料漢玉圖章一个東萊左氏博議一部隸有五十部鄧石如墨蹟隸書屏條十二軸吳都法乘一部茶晶眼鏡一副石印小耕石齋畫譜廿部東洋漆水錦匣一具内裝感應編水晶鼻烟壺一个巧色瑪瑙搬指一个未及編入彩物之中是以另行求售諸君子有　殷匡救者請臨本舘選購庶幾裘成集腋飢民得早慶來蘇乎 
[詩句題解韻編减價出售] [  申報館主人啓]  
　　本舘所印詩句題解韻編四五集選擇必精搜羅益　芸窗雪案拾閲良便而又紙墨精良字蹟頗大不似他本之蠅頭攢聚者閲之目易昏花兹　格外取値從亷俾人家易於購置計每集减收工料洋二角五分購者請至本埠申報舘帳房申昌書室及各外埠經售申報處可也 
[延師説]  
　　久矣夫師道之不行也位尊而祿微事簡而責重難乎其爲師矣今人之延師也其意若曰竈下之供奔走者所以掌廚饋給饔飱日營營焉不得休息復於其間課之以洒掃灌漑之役不任者去之門不之司會計者所以操籌算計米鹽日營營焉不得休息復於其間屬之以懋遷交易之事不辦者屏之獨師也何爲哉處之以精室供之以美饌魏魏然飽食安居無所事事而師也不自以爲恥猶且以皋比之尊夏楚之威揚眉吐氣於弟子之前宜乎其弟子之不服也若弟子能讀書通籍顯親揚名亦是其聰明有志能自長進於師乎何有而安得攘其功以爲己力乎所見如此故視師若奴隸牙僧然嘗有一富家延師其婢僕不稱爲師呼之曰念書匠又有役其師使入巿購什物師謝不能則曰我以貧故不能專延師必兼攝此役師若不能請便可也又有師扑責其弟子之不率教者其主人怒曰吾歲　修脯若干所以待師者不爲不厚而顧抶吾兒乎吾有以報之矣又有不許其師讀書作又謂師曰先生讀書作文固甚善然吾所以延先生者將以教子弟也今先生自用功何益於子弟吾安用先生爲如是種種可駭可詫若夫縉紳望族詩禮傳家則固能尊敬其師矣然猶有溺愛其子弟不自量其子弟之愚魯頑鈍而反怨其師督之不嚴　之不勤者又有日邀其師游讌談笑以爲致敬盡禮而使其子弟荒功失學而不問者吾故曰師道之不行也間嘗思之非一朝一夕之故其所由來者漸矣袁簡齋先生有言南都之爲師者在坑滿坑在谷滿谷無可推轂也夫物以罕覯而見珍人以難求而見貴如是其衆且易也而欲見重於世得乎余友某嘗云買一炊婢雇一傭媪覓一廚役或一時不能致必徧托親友留心物色而後得之若欲延師當暗中摸索斷不可明告親友告之則援引推薦游説求請牽連膠曷不能自主盖有因此而失好於親友者是可知延師之衆且易也尤甚於當日焉惟衆且易有如此故爲師者降心相從而不以爲辱屈意將就而不以爲愧伺主人之好惡喜怒而慫恿之以求容焉其内外奴僕必怡顔悦色懽然相接懼其或齮齕於主人之前也至於遇諸弟子則尤加意寓裘於貶寓愛於憎使其中無不自得又於館課之暇噢咻而熨貼之夫然後此案不復可動此座不至可惜矣然則非人之褻視夫師也師亦有自褻之道焉非人之卑視夫師也師亦有自卑之道焉且夫學術之盛衰教術之隆替豈非與世運相推移哉古之爲師也以道德道德者人之所以爲人故其道並於君親記曰民生於三事之如一事之之道至於左右奉養　勤至死可謂至矣然孔子弟子問孝問仁而孟子弟子所問不及此則相去已有間矣降而託之於經術如田氏之授易孟氏之授禮是也其時摭拾秦火昌明經學心傳口授專門名家學者奉師説爲折衷故事師之道未替又降而託之於辭章如韓退之荅李翊書柳子厚荅韋中立書是也其時已不聞有師有輒譁笑之故柳州比之於蜀之日越之　昌黎奮不顧流俗收召後學抗顔爲師作師説以貽李蟠世人羣怪聚駕指目牽引以是得狂名今之爲師者何以哉曰童蒙之課讀也成人之舉業也如是而已豈有他哉王曾曰讀書十年方消得狀元兩字今人當束髮入塾時早以狀元兩字橫放胸中牢不可破三代兩漢之書不敢觀百家諸子之説不敢用一切策論詩賦詆之爲雜覽而不敢有所參雜平日所孜孜以求之者不過三塲程式八股聲調歴科試卷髙頭講章以是爲利祿之資功名之劵是皆古人之所甚鄙而欲其弟子之事師尊之如君愛之如親亦悖矣哉余以爲今之師名雖尊而業甚鄙本不足重於人何尤况乎爲課讀舉業之師非易言也米劉子明答王子常書曰常人以嗜欲殺身以財貨殺子孫以政事殺民以學術殺天下後世山陽阮吾山述王澹圃之言曰士君子無手刃殺人事然不操刃而甚於殺者有二焉一曰行醫稍辨藥性略記湯頭懸壺賣藥爲人治病病者危急之際以性命相託而動手輒誤立擠於死非殺人而何一曰授徒略識之無粗通句讀家無恆産好爲人師名曰餬口實則喪心其在老師宿儒聲價愈高門徒益盛謬種流傳害人三世其禍尤烈此必有所見而云然言者無罪聞者足戒今之爲師者尙愼旃哉 
[本館接奉電音]  
　　昨由京友電傳諭旨七道敬謹譯登○閏二月十一日奉上諭前因朕本年萬壽恩典諭令吏部將李鴻章等子弟查明具奏候旨施恩兹據該部開單覆奏大學士直隷總督李鴻章之子李經邁兩江總督曾國荃之孫曾廣漢山東巡撫張曜之于張端理均着加恩以主事用欽　同日奉　上諭怡親士載敦奏病難就痊仍懇開去差使並請停俸一摺載敦着准其開去差使加恩賞食半俸欽此同日奉　上諭倪文蔚奏開缺撫臣在籍病故循例將遺摺代遞一摺原任山西巡撫衛榮光才長守潔以翰林從戎轉戰安徽等省歴著勞勩嗣由監司洊擢封圻克勤厥職前因患病開缺調理兹聞溘逝軫惜殊深衞榮光看加恩照巡撫例塲卹任内一切處分悉予開復應得卹典該衙門察例具奏並着將生平事蹟宣付史館以彰政績欽此同日奉　上諭潘霨奏請飭催臬司赴任等語貴州按察使田國俊於上年三月簡放後諭令來京陛見嗣據曾國荃等奏准給假兩月省親該臬司於五月間在江蘇交卸回籍迄 
 
 

Page 2

 
 
今尙未到京着山西巡撫查明該臬司現在何處飭令迅速起程來京陛見毋再遲延干咎欽此同日奉上諭福建督粮道員缺着陳鳴志補授欽此同日奉上諭朕啓鑾後右翼總兵着敬信暫行署理欽此同日奉上諭福建汀州鎭總兵員缺着宋得勝補授欽此 
[輪船拐案]  
　　西報云有日本輪船名富西計麥魯者由長崎開往香港於本月初七日抵埠旣下椗有二人聞有臭氣出自機器房異而跡之杳無所見巳而衆小工運煤上岸益覺臭氣薰蒸仔細搜尋見堆煤處有小門一扇其中昏昏鄧鄧黑暗異常喚集多人入内查看則七橫八竪赫然皆死屍一一拽之出門數之計共一男十一女有四女尙一息奄奄急灌以茶湯閲時始漸甦醒乃報知巡捕轉送地方官官卽爲之研詰四人供稱男子係拐匪陽以賣油爲業實則江湖水販之流時向我等蜜語甜言稱若至香港傭於西人家當得重値我等信以爲實告以如蒙挈帶感何可言抵以未得出口文憑　津吏必將攔阻奈若何其人曰我有妙計在此凡輪船未展輪必先滿裝煤火爾等乘裝煤之際扮作小工模樣混入艙中撲朔迷離誰能細辨乎我等曰諾遂次第混入裝煤小工之隊遇見其人暗遞以信其人急引入小門内略給饅頭凉水隨卽掩門自此以來一路惟聞風聲水聲幾不知其昏旦氣悶不能稍洩以致諸人次第倒斃其中微船上人細查我輩亦早登鬼籙矣官傳醫生騐視醫生稱人身本有氣息加之以便溲汚穢煤氣又迷漫蒸騰蜷宿其中焉得不死遂將四女送歸醫院養息數天然後再傳輪船上人詰究八屍則盛以桐棺埋諸荒塚云 
[上相覲光]  
　　直隷總督李傅相因恭辦陵差入都陛見於二月三十日抵京暫駐東安門外煤　胡同賢良寺當卽具備安摺膳牌於夜間呈遞恭請聖安嗣後每晨由内頒出食物一盒俾免枵腹趨公亦可見皇上之眷念勛舊恩禮逾恒矣 
[竊盜兩志]  
　　天津來信云粤人梁彩航海至津門充當機器局鐵匠家在紫竹林租界内去局約數里之遙每當天未黎明卽須飽食趨公以免貽悞二月三十夜有賊緣竽而入撬門行竊見細軟衣箱均加局鑰遂取其尋常日用之男女衣服東張西望意欲脱逃時梁曉夢初回問夜何其擬卽起而執爨見賊開門圖遁曳履窮追賊恐被擒拔刀恐嚇梁懼而退高呼巡捕無有應者比得赶來賊已逍遙事外旋以被盜報請緝查有代賊鳴寃者謂實係偷兒逈異緑林豪客然究竟是否暗中行竊抑係明火逞强除事主外惟該賊自知之他人旣未隨行無從指以爲實也○有妓名帶有者來自珠江穀埠間僦屋紫竹林高張艷幟祇以地方無賴時爲無厭之求遂遷至海大道洋樓爲避地避人之舉無賴果不復如前悉索妓私心竊慰以爲今而後爰得我所更無人撥章尋蛇矣二月不記日期突有四人以假面具蒙其頭夤夜破窗而入手持利刃禁令不許聲張遂將衣簏搜尋見無甚値錢者厲聲喝問金飾庋藏何處妓懼而指示遂被刼去百餘金事後開具失單報諸汛弁查得某東洋車夫行蹤詭秘拘而訊鞫堅不承招因押令覓得妥實人來案保釋有以護花旛自命者謂事主係女流又屬娼妓故承緝者有心暇怠並不認眞然旣係有情人曷不爲之呈報縣署聲請緝拿奈何坐令憔悴花枝有寃莫白乎 
[瀋陽紀事]  
　　營口來書云未開河以前各油坊日夜作工以期獲利近以銷塲不旺遂復减去工人矣○有一老嫗一少婦扭一長大漢子至西大廟前推倒泥窪中擲以磚石面頰紅腫血染衣襦詢之旁人云大漢南方人婦其妻嫗其岳母也因開酒館虧耗其貲全恃妻張羅度日小車夫某甲曾賒欠東錢百餘千隨與漢子熟商先還二十千餘俟三月中准付漢子允之婦怒其不與商通擅自允許遂尋到小車夫大發威風將車毁壞并逼令立刻還錢然後將漢子百般挫辱嘻雌虎之威竟至於此然則梨園所演跪池一劇猶未形容至十二分也○營口裕盛長永茂二家去年皆稱獲利現在裕盛長執事李老笙染疫云殂接手者尙乏其選云 
[貞孃墓踏靑記]  
　　姑蘇訪事人云本月初八夜有賊穴某姓墻而入竊去衣服若干至天曙卽報請飭地方官前往細勘嚴責地保捕役赶緊緝查越日薄暮拘獲一三十左右之人身衣重裘頗似世家子弟想一經訊實自當盡法以懲也○初九日下午有一擔水夫行至道前街下河聳身躍入水内幸經旁人所見立卽援起多方醫治將水吐盡得慶再生然已険矣○賣糖人某甲挑担至胥門外手擊銅鉦其聲鞺鞳有某乙者向之賒取甲言本少利微實難從命乙怒飽以老拳將物抛散滿地行人咸抱不平聲言交保送官請辦乙見衆怒難犯飛步脱逃賣糖人小本經營忽遭此禍竚立啜泣慘不忍聞旁人各解囊給之始稱謝而去 
[准備大閲]  
　　乍浦協水師副將陳副戎旭及左右營守備朱守戎德祈劉守戎至浩帶領水師全軍於初九日午前至嘉興府城拜會文武各官一俟天晴卽在校塲操練以待大閲又聞浙撫崧振帥按臨嚴州大閲營伍現已竣事於初七日由嚴啓節約初十日可抵省垣暂行憇息卽當啓節至嘉湖兩郡校閱云 
[僞造船票]  
　　厦門各國商輪載客往新加坡檳榔嶼呂宋安南仰光西貢實助等處者絡繹如梭每次啓行搭客人數總不下三四百名船價賤時每人四五元貴時亦不過六七元船票均由各洋行經手畵押然後售與店鋪轉售搭客近日忽有某某等號數家僞造假船票售與出洋之人此種出洋之人大半拮据當買票時不知其僞及船已行至中路被船主查出卽將其人或在汕頭或到香港攆逐登岸其人囊槖旣空覊棲無地稍有力者尙能如伍相之吹簫乞食輾轉歸鄉老弱疲病者則不免斃於中道言念及此作僞害人之罪可勝言耶日前有英國某輪船開往南洋搭客　竟有四十餘人各持假票經船主察出寄回厦門根究來歴知係某某等號私刊分售當卽據情禀由領事官照會厦防廳飭傳該號東到案究辦 
[商船遇風]  
　　浙江乍浦有商船一隻装運油貨擬往北洋售銷不料在海面遇風將中桅吹折船身亦已滲漏飄流至臺灣洋面幸遇得忌利士之科麽沙輪船拖救來厦暫泊厦門港卽向閩海關商量若將入口裞則减成征收卽當報税將所載油貨在厦售賣常税關以該船遭風來此本出意望之外俯准變通辦理厘局抽收厘捐亦按八折征收云 
[榮行諏吉]  
　　陸春江大令三綰江寗縣篆寗人之依之也則來蘇後則孔邇　尤爲十林所推許故其爲政也獨空前而絶後居然兼召父杜母爲一人交卸後官眷仍住署内新任趙大令卽借下江考棚暫住聞陸大令已諏十三日之吉啓節赴蘇禀知赴上海新任官眷由火輪拖帶逕出長江入吳淞口不繞道十里橫塘同看虎邱春色也 
[總辦易新]  
　　金陵厘捐總局事由藩署主政而關防向歸駐局之總辦收管前月廿六日辰刻朱子淸觀察因病仙逝當午卽由制府札飭提調將關防送交接辦局務之鍾觀察接收鍾印啓祥湖南人當下制府又以觀察曾辦上海機器局因添委何觀察福海爲會辦循舊例也 
[上海縣署瑣案]  
　　上海縣署捕役趙金拿獲盜犯戴老耀黃金標顧義淮耿蔴子方老二梁幅亭孫益才等七名裴邑尊分别訊供監禁候辦此已節登前報者也前日下午三點鐘時帮審委員詹明府飭提覆訊七犯同供稱新陽縣境周墅鎭米行的係奚老四等行刼小的等踓曾知悉實不與聞現在奚已脱逃不知下落聞黨羽共有十六人行刼周墅鎭米行二家得錢四五十千文并焚去住宅一所明府飭仍分别監禁候移文新陽縣查明再核○馬夫徐阿男駕車不愼撞倒無名男子因傷身死裴邑尊以事踓出於無心然不可不有以懲儆遂斷令枷號遊行日前 
 
 

Page 3

 
 
枷期已滿覆加詰訊仍執前詞判令再枷十天仍發租界中遊行示衆○閔行鎭人楊茂堂控謝阿南將妻誘匿裴邑尊飭提研鞫楊訴稱小的妻故之後遺有子女數口無人照料因央翁正南執柯娶趙徐氏爲繼室於去年二月十八日成婚至本月初五日該氏乘小的出門時逃匿謝家旋往尋見謝竟不肯放歸反誣小的誘騙謝供稱趙徐氏本夫尙在被楊誘去成婚邑尊以兩造各執一詞一時難於定讞着將該氏暫交官媒看笞謝發自新所收押候傳到胲氏本夫再行核辦○徐坤順控黃浦司弓兵何蘭坡等藉端索詐經裴邑尊訊明分别笞責云云已詳前報昨日邑尊復提計阿虎至案飭將檯凳原價交徐收領一面令徐將檯凳交還案遂得結 
[英界公堂瑣案]  
　　周惕珍卽周惕生遣抱計金卿控稱第三妾許氏串同工人張阿炳捲取衣飾逃匿治下北京路保康里已由包探何瑞福將張拿獲起得一衣包叩求研訊許氏旋自行投案訴稱時遭主人凌虐是以出門蔡太守訊供之下諭俟周來案再訊此皆日前所錄情形也昨日周投案訴稱生員家在華亭縣境顓橋地方曾納南巿鈎玉弄趙姓之女爲妾有姊嫁與薛伯雲家住保康里前有信函托張遞交與妾私約逃匿薛家所帶衣包寄存與薛同居之周姓家已經起案蔡太守問爾旣娶趙姓家女爲何又稱許氏據該氏供稱因爾時時凌虐罰令跪香受苦難堪是以逃出今照爾供其姊先有書信相約遁逃然則該氏曾識字否答稱趙姓係體面人所得身價是實惟因何又稱許氏其中尙有轇轕生員未便直練所稱凌虐等情試問傷痕安在該氏略能識字前因得罪家長用被拍略責數下罰跪一炷香時張供稱小的素來誠實因見該氏受苦故憐而受寄字條許氏仍執前詞并稱小婦人時遭凌虐被將頭髮拉去甚多姊姊並無書來惟曾寄一藥方并探問安否而已至衣包則寄在姨夫家現已起案太守飭將該氏及張分别管押俟移請上海縣提趙歸案再行訊辦○福利公司裝送饅頭之馬車撞傷老嫗等情已登昨報昨日包探秦少卿將馬夫楊桂生解案禀稱老嫗受傷甚重另有人亦受微傷楊無可置辯惟乞施恩蔡太守飭押令交人保出俟查明老嫗傷勢如何再行核辦○華捕禀稱昨晚漏靜更深小的梭巡至鼎豐里前突有三人東倒西歪飲至沈醉其中一人操西語問小的拕嘆姆小的正在辦認時又有一人大聲喝曰現在是何時刻爾何不向我告知言畢卽與小的尋釁問小的認得我等否小的見其無理已極意欲拘拿伊等又將小的扭毆無奈出號呌吹之伊等卽將號呌奪去旋由小的擒住押入捕房今特解案請訊三人中一爲陸鼎祥稱是文生其二爲唐子英唐梅生同稱在某洋行爲夥昨晚酒後同行並不與捕爲難奪取號呌蔡太守謂爾等旣是體面人須知自愛不應深夜酗酒釀成事端遂判各罰洋銀五元撥充西醫院經費○包探唐寳榮禀稱江北人趙慶餘有蘿葡乾十八包裝運來申求售突有同鄉人崔阿三糾同黨羽十餘人聲言查緝私鹽要勒索銀兩不遂所欲取奪蘿葡乾及衣物四散奔逃事後趙報捕房由小的禀明大老爺派差協拿崔等着將蘿葡乾及衣物交還現在尙少四包特將崔及袁月和顧寳和張寳高送案餘尙在逃未獲趙申訴前情并稱此事由崔爲首袁等從而和之勒索不遂逞强搬物如今尙少四包每包値洋銀三四元之譜崔等均支吾以對蔡太守飭嚴行管押候再過堂研訊○包探何瑞福禀稱某錢庄夥田松濤報失衣服經小的前往查得呂靑樊形跡可疑搜其身邊有套褲質票一紙隨往質鋪吊出始供認行竊衣服質得錢二知文俱花在花烟館内石咸慶訴稱小的在庄上當出店因田惠病代爲聲請領贓呂供稱小的係紹興人向在庄上管煤炭帳已於二月三十日辭歇今兹初犯竊案尙乞施恩蔡太守謂生意中人竟敢犯竊情殊可恨判管押一月并令繳還質本贓交石代領○包探唐寳榮禀稱陳生順報失衣服經小的查明係顧阿方行竊拘獲人贓送案請訊陳訴請領贓顧供稱小的年十六歲初次犯竊求恩寛恕蔡太守判責手心一百下贓交陳領去○長安棧客宋子皆訴稱失去皮馬褂一件查問同房客人馮升言願代爲尋覔旋見脱去自已之衣將馬褂從裹邊脱下其時茶房等亦皆目覩爲此交捕送案請懲馮供稱小的係寳山縣人在寳山縣署當差因患足疾來滬求醫借住棧中宋稱失衣是以代爲尋覔某號華捕禀稱小的往拿時棧中人均言馮犯竊蔡太守飭將馮押候移送寳山縣發落贓交宋領去○包探江阿三禀稱前夜虹口走水時隣近某火腿店將貨搬至對面荒塲被李阿二取去四肘王賢洪取去一肘　捕見之拘拿送案火腿店夥訴請領贓李王同供稱小的等係江北人當小工度日偶見地下遺有火腿貪小拾歸蔡太守判將李管押十四天王管押　　贓交店夥領去○某旽華捕禀稱前夜虹口失火時煤炭店將錢運出被粤人鄭阿三竊取千餘文由小的阻獲人贓解送案下煤炭店夥某甲訴請領贓鄭供稱小的窮迫難堪是以攫物蔡太守判令枷號七天發犯事地方示衆錢交甲領去○包探何瑞福禀稱某處書塲夥唐安根向捕房報稱有徐金松吳候生向之尋衅勒給茶貲及往拘拿吳自稱會捕局線勇今特送案請懲唐訴稱徐同一婦人在寳善園啜茗忽起爭端小的偶一窥視伊卽六罵謂小的不應偷看隨致爭毆次日吳偕徐到來言須罰洋銀無奈報捕拘案徐供稱小的係樂工是日挈妻在茶肆唐自稱小甯波謂妻係大姐與小的軋姘頭故與理論卽有伊等許多羽黨逼令小的出茶貲升備香燭服禮小的告以無錢可給伊等卽代向茶館主借洋照付次日偶逢親戚吳候生言及受罰情由適唐貿貿然來不知如何揑情投訴捕房將小的等拘案吳遞禀聲稱小的與徐係親戚中途相遇約往茶樓言及受唐訛詐情由被唐聞之報捕前來拘押小的當差謹愼從不爲非蔡太守謂唐旣有小寍波之混號必非安分之人吳亦難辭多事之咎姑從寛宥一併釋歸 
[法界公堂瑣案]  
　　通事禀稱昨晚西人某甲將富尹生馬錫林送押捕房據稱挈婦閒行富等見而調戯且攔阻不令前行是以交捕拘押葛同轉詰問之下富馬同稱小的等三人向在元順漆作爲夥昨晚途遇西人忽被用手推開並不戯言亦無攔阻之事同轉謂租界中小流氓往往見年輕婦女獨行向之調戯旣稱三人尙有一人何在富馬供詞含混同轉着押候各掌頰二十下飭包探往傳元　漆作主於明晨投捕房具保○積竊連生竊襪百數十雙由包探拘押等情已詳昨報昨晨葛同轉飭提訊問紀發隆訴稱連生姓王去年曾被搶襪六十七雙後又竊去七十餘雙包探王榮培禀稱該竊英法公廨案積如山去年竊紀之襪經英公堂蔡大老爺訊押釋出未久卽拔人挖耳簪同轉詰连生曰爾係何處人供稱小的家在三林塘附近響當橋父親尙在同轉以該竊犯案重重實堪痛恨遂商諸祁繙譯押候笞責二百板荷枷一月半以儆○通事禀稱昨日聚順館飯店夥顧銀泉扭王仁全至捕房訴稱伊等三人來飮酒核計須錢七百餘文隨卽逸去二人爲此將王扭案王供稱小的向爲木匠昨遇泥水匠張桂淸陳司務邀同飮酒同轉問爾想如何付給飯資王俯首不語同轉遂與祁君商定判押候責四十板○某包探禀稱昨晚吳林生竊木一株由某號巡街捕拘獲今特送案請訊葛同轉問木從何處竊來通事禀稱木長丈餘　在捕房研問時據稱出錢三百文買得司轉謂觀爾形狀烏有錢文吳供稱前晚十一點鐘後小的見人荷木一株喝令放下卽被巡捕拘拿問爾向操何業答稱在潮陽樓西首阿保箍桶店爲夥同轉恐所供不實飭包探於明晨傳該店主赴捕房訊明核辦○潮陽樓茶博士王阿二訴稱陳阿新乘間竊取銅壺幸由包探吊到求准領回葛同轉　陳年歲若干家中尙有人否答稱小的处十六歲向業排字胞兄阿根在鐵馬路某書局做工小的於去年竊取家中之物至今不得歸家偶向相識之蔴皮松林借錢松林不允是以竊取銅壼包探又禀稱曾在陳身畔搜出押票數張葛同轉商諸祁君將贓給王領去着傳諭蔴皮松林投捕房候訊陳掌頰八十下○嘉興秀水縣周邑尊嚴懲拐犯等因已詳昨報昨晨某包探將秀小遞回之　茂郎卽金文解案禀請發落葛同轉令陸將供詞重述一遍與本報所紀大略相同因商諸祁君將陸押候覔妥人保釋○包探王榮培等禀稱昨晚小的等在小東門外某 
 
 

Page 4

 
 
酒店拘獲竊賊陳云廷送請發落葛同轉問陳曰爾身畔搜出之小蔴袋有何用處答稱裝米所用問爾有何米答稱小的家住本城也是園浜　水烟袋及茶壼是否爾竊答稱靑天在上實係被誣包探禀稱原告稱伊至店内借不焑袋見茶壺放在裏邊遂於出門時一并袖之而去同轉與祁君熟商以原告不到押候飭傳質訊○某包探禀稱王錢氏控莊陸氏欠債不還等情奉大老爺飭傳該氏兹已傳到請提訊究葛同轉訊莊陸氏曰爾與王錢氏可相識答稱伊在小婦人處傭工已十數載矣問爾夫可欠伊洋銀答稱聞欠伊十七元之謂伊亦欠小婦人處房租三年兩造在堂爭辯不休同轉怒謂莊陸氏曰爾夫外出爾豈不知况尙欠租洋三十餘元保出後置之之知去之行爲不正已可想而知矣遂謂祁　曰本分府擬將該氏押候比追可乎祁君曰甚善○高橋人李仁吾之子林林於本月初二日午刻不知去向後查悉被同居周姓之姪章章誘之來滬遂卽分報各捕房旋經包探王榮培等拘　章章送押昨晨李投案伸訴前情葛同轉詰章章曰李子被爾售於何處從實供來答稱售在虹口賭塲附近老嫗家得洋二十四元現聞已轉售與人矣同轉謂李曰爾子年幾何矣答稱五歲本月初二日午刻章章至周家次日兒子忽失所在兹幸將章章拘獲求賜比追同轉謂現惟着交爾子最爲要緊遂商諸祁君諭令李在外伺候以便繕成信票請領事官簽字移提李子到案訊究○戴榮安控陳利華私扣棧單葛同轉訊供之下限陳於十天内　應訊之徐吉甫尋交前已詳書于報昨晨同轉蒞公堂戴訴稱所有存棧之貨兹已售出蒙限令陳將徐尋交迄未交到可否請將陳繳案之棧單給領俾得出貨同轉謂陳曰兹當將棧單一事先行斷結徐如果欠爾之銀理應尋交到案訊明追繳不應將戴托爾辦貨之棧單扣住遂與祁君商定命戴繕具領狀將棧單領去○日前葉允林遞禀控葉雨村收銀無着等情葛同轉飭包探王榮培傳雨村候訊昨晨允林衣帽煌煌伸訴前事雨村呈遞禀詞同轉謂所稱銀百兩究有之否當初起意措辦時由何人爲　允林稱雨村在漢口時欲辦絲頭五十包求大公　撿閲黏呈之雨村親筆覆信便分皂白矣同轉閲畢令雨村亦親自閲看雨村默然不語允林稱伊甚刁猾求賜押追兩造在堂互相爭執同轉問允林曰現在收過若干答稱除收過銀三十兩及川土四十餘兩作洋十元外尙欠銀六十餘兩雨村稱川土七十餘兩何得祇稱四十餘兩照算値銀十餘兩九林稱卽作十餘兩算亦須找銀總不能避匿無蹤意圖乾没同轉將情告知祁君互相商議　後判令將雨村交人保出限三日内理處明白來案禀　如仍置之不理定須傳案押追 
[新書助振]  
　　嘉興吳璡軒孝廉摘取古篆文集成楹聨數百言分爲四卷付　石印昨承送到二十部囑爲變價助振計每部洋一角諸君子心存利濟刀錯紛投旣得新書復活人命非一舉而兩善　乎謹誌數語以鳴謝焑开速來購取 
[蘇省撫轅抄]  
　　初五日卽用縣劉有光禀謝奉藩憲飭知請補江陰縣缺典史李良波禀知丁母憂○初六日署按司獄王桂墀禀知奉藩憲面諭　辦攺過局昨日到差　丞王茂華巡檢袁礽傅均禀辭赴松江府差遣○初七日候補縣滕恩沛禀知聞訃丁母憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鷺島春鱗]  
　　分巡汀漳龍道劉璞　觀察倬雲垷署延建邵道篆正任延建邵道徐觀察振耀業奉督憲檄飭赴任劉觀察一俟交卸卽履汀漳龍道之任屬下士民一聞此信咸望使君之早至云○厦門生理以洋北郊三途爲大宗去年北郊生理虧折維望本年出口糖貨或有轉機日前有北郊某號接得牛庄電報糖貨之價稍有起色各家聞信卽雇輪船運載前往家動　各家相率效之正二兩月厦商已　輪船八九艘往來臺灣天津牛庄等處載運糖貨豆餅豆油等貨惟豆餅來厦利息甚微有數家未免虧折貨多則帶消資本不敷動形掣肘古人所以有多財善賈之説也○二月廿八夜間厦門外淸保牛頭井巷内有賣珠寳之某媼家被盜數人明火持刀劈門而入搶去珠寳籃兩隻緣是日該媼曾爲他人代售眞珍帽花兩朶値價甚鉅被匪偵知致遭此禍近來厦門婦人時尙以大小百餘粒結蜘蛛形　花釘於包巾上至少非五六十元不辦因蛛身必以眞珠爲之也被搶時該處鄰右經投保甲局及某營報信及飭人往拿盜已携贓　免匪　橫行毫無忌憚有地方　責者將何以保衛閭閻耶厦門本歸同安縣管轄現經署理同安縣王銘卿明府以溝渠堵塞城堙倒壤勸捐修理特置縣印捐簿一本發交厦門十途行商集捐經費上月二十八日經金順利貢商王紳會同十途各郊出官在外武廟公所集議按郊分别認捐若干以免按號抽捐唯客歲各途生意未能生色本年採辦貨物甫經動手不知果能踴躍輸將否○長勝官輪船派駐厦門以便提憲差遣該船年久失修船身旣未堅固駛行復遲緩適臺撫劉爵宮保以伏波官輪船身長大駛行不甚迅束欲攺爲躉船經船政衙門議商將長勝官輪船更替卽派伏波作爲駐厦官輪船中管駕司機器大副二副各色人等均係長勝舊部日前由水師提督彭軍門乘坐來厦停泊龍泉宮前海面云○福建兵輪各管駕官所領油漆等　均作貼補薪水資油漆剥蝕非所計也維長勝官輪船身雖舊而油漆光彩頗足與西國各兵輪頡頑在厦西人每稱該船管駕之廉潔陳韞南都戎旣爲伏波輪船管駕由臺來厦未經匝月船身已油漆　新桅上橫桅照舊安放不似他船遽行卸下只貪安逸也○小人伎倆防不勝防涉歴宦途當以約束家丁爲先去年永春州大田縣某令忽被家丁揑報丁憂及該管直隷州委人代理事始發露今正海澄縣何明府　被家丁揑造丁憂禀請漳州府代詳幸卽日知覺派人至府署號房檢查赶將文件取回近日又聞有某署家丁揑造主人信函薦某跟丁至税厘局爲司事税厘捐局委員察知其弊不肯結怨於人不但不發其覆且反成全其事委員固善於處事然爲該家丁之影射撞騙此風亦何可長耶 
[助賑摭要]  
　　流離無告將倀倀以何之撙節是圖廼惓惓而恐後其情縈濟世者　術寓回天也邗江測隱子經募由晉和莊助來洋一百元浦城張萃之仁丈助江浙洋五十元又募洋二十元慶記助山東規元三百兩沁記助浙江規元二百三十一兩六錢安徽支應局彭受臣觀察託文報局交來官員十三位共規元三百六十七兩七錢六分三厘淸單按户逐日總登李愼思堂助江浙洋一百元惻隱爲懷愼思孔亟勸募惟虞其不逮扶持廼恐其或疏數叶囷廛積善必臻餘慶班聨僚宷救災奚出殊途潤悟沁脾困蘇柺腹藉資觀感用特表彰上海北巿絲業會館籌賑公所愚弟施善昌謹誌 
[申報舘江浙協賑所閏月初六至初十日止經收第三十一次淸單]  
　　初六日桑春源銅洋乙元康泰階爲祈冥福宅安敬洋四元高雨之醫金移賑洋三元○初七日漁莊氏洋五元桃源氏洋四元東海居洋一元無名氏洋一元李慕韓洋六元○初八日淸節堂衆學生節省開舘香燭錢洋一元無名氏合家平安洋二元保赤子洋二元○初九日愼德堂洋一元留耕堂洋一元富嶺署洋一元官運局洋一元振雅堂洋一元守一居洋一元處善堂洋五角尙德堂洋一元思補堂洋一元推心堂洋一元愼言氏洋一元存積堂洋一元存誠齊洋一元以上十三户花洋十二元五角交來光洋十二元蔚長厚票號交來屠善士庫平銀二百兩申九八元二百十九兩二錢陳文炳求嗣洋二元銅洋二元蘇周淸求諸事平安洋一元○初十日嶺南邱典勳祈合家平安銅洋四元雲間鶴泉錢二百錢恆甫虚對洋一元四本堂銅洋二元有心無力人求小兒德祥平安洋一元蟻粒主人洋五角總共收九八元二百十九兩二錢英洋四十元另五角銅洋九元虚對洋一元錢二百文　 
[上海北巿絲業會舘籌賑公所施少欽經收山東江浙賑捐二月廿三至廿七日第二千三百八十六至九十次淸單]  
　　皖撫沈續勸宿松縣助浙江由安孚莊來曹平銀一百兩合規元一百零七兩四錢延陵氏求長子病愈速愈助山東三十元江浙捐楚學泉由恊源莊來一百元淸江陳雲樵募蕭駱氏十元還愿氏五元嘉定曹松岩爲孫病愈　願四元婁東養竹主人完願二元一善氏二元杭州趙藹生舘穀移助祈求母却病延年一元十　齡女士保慈親康寗對開一元金陵懺悔餘生求平安去災一元江右勸善堂錢二千文合銀一兩四錢翁玉錦五角翁廷之三角翁修池兩角廖亦珍一角謝昌順銅洋一元包鴻翁來無名有心氏彼其子陸毓菴葛保三萬宜卿海濱叟盧山樵失桃林牧春柳含書童牽車商人得木工師十二户各一元興泰厚來無名氏代聨洋三元求安堂淸吉堂鐵菴道人許玉公堂無私堂淮淸氏六户各兩元無民隱名兩儀堂正直堂懷德堂泰記黃張氏七户各一元補過軒戴啓權慮育福萬紹聚吳賛生鄭茂茂裘柳溪盧仁山李祥琛羅仰楠熊望其熊守訓植蘭堂八旬壽席洋八元以上廿三日江浙捐積德堂十册由源豐潤來五元又積慶堂積善堂餘慶堂四户各五角常熟松濤陳氏求氣順體安五元甫江天寗寺悟性大和尙二元瑶灣裕盛和銀英洋雨元銀本洋一元銅洋一元銅本洋一元程弼臣洋一元張和卿錢五千無名氏一千五百共三户合洋七元四角琴溪漁隱由漢口胡謙裕寄來助浙江銀十兩以上廿四日山束捐鄭龍池求病愈洋十元武陵氏由顧松生翁來對開洋八元四開洋二個江浙捐程鳴吉六元漂陽學署洪量甫四元宋門謝氏完愿二元景德鎭潤記病愈完愿二元揚州存心堂了願一元四明黃氏一元崑山同昌義一元一角又募曹竹加僕鳳翔各一元金蘭生王步榮丁子培三户各五角章錄明錢五百王步高蔣鳴高各四百文　俊康彭留餘堂馮執中三户各三百文胡子竹二百文共十三户合洋七元以上廿五日○長沙朱辭貞助浙江規元五十二兩七錢五分朱唐氏歸少白龍王捐助山東規元一百另五兩五錢二户由朱鞫尊交來源記由寗波源豐銀號寄來銅洋九元江浙捐募廬老人由泰亨源來洋廿元蘭契氏十元常熬信泰典吳冠亭完願五元丁氏求病愈五元寗波孔廣勤一元嘉定隱名氏銅洋廿二元常州隱名氏助浙江二元以上廿六日○山東捐謝慶麟爲三子培芳求病速愈一百元黃鏡緣四元恭記由方正記來二元又南記鍾分各一元章少名英文舘金洋二三元江浙捐盛澤廣平子求子病根十元保病痊五元裝船遺失移助二元常山生字棧羽縣含章求頭風速愈四元寳山二齡女董王幼之因病求保平安二元無名氏二元周張氏爲三子慶年病體安康一元以上廿七日　 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十六年閏二月初四日京報全錄]  
　　宮門抄○諭旨四道錄前○軍機大臣世等奏補軍機章京摺○浙撫崧奏編查浙省户口册片○大臣祥等奏仍增添章京筆帖式各缺摺○又奏援案酌保年滿卡倫侍衛摺○御史何奏主事截取知州請隨時保送片○浙撫崧奏貞孝節烈婦女請補行旌表片○川督劉奏遣散添募營勇片○閏二月初四日户部通政司詹事府廂黃旂値日無引見○李中堂謝賞字畫恩○麟書謝管三庫○恩○福建按察使徐文達請訓○岳琪假滿請安○宋慶預備召見○伯王續假五日○額中堂續假十日○明安請假五日○提督衙門奏拿獲盜犯張套兒等八名請交刑部○召見軍機徐文達宋慶○○軍機大臣臣禮親王世鐸等謹奏查滿洲軍機章京文明現選安徽池州府知府保謙現選貴州思南府知府所遺章京二缺應以記名挨次補用之禮部候補員外郎魁麟内閣候補侍讀崇林充補爲此謹奏奉硃批知道了欽此○○崧駿片再查直隸省州縣編查户口例應年終具奏所有光緖十五年浙江省滋生民數據各廳州縣於秋後編查保甲時挨户册報由府親往抽查核對統計男女大小一千一百七十五萬四千四百六十六丁口造具淸册由藩臬兩司會詳請奏前來奴才覆核無異除淸册咨部外理合附片奏明伏乞聖鑒謹奏奉硃批該部知道欽此○○奴才祥麟奴才車林多爾濟跪奏爲辦公需員孔亟章京筆帖式各缺難議裁撤籲懇天恩俯准仍留陸續增添各缺以資辦公恭摺仰祈聖鑒事竊查前准户部議覆官兵加增鹽菜銀兩文内有烏里雅蘇台單開各官兵名數核與臣部奏准及咸豐四年銷案計多開章京二員筆帖式三員候補及委署筆帖式並蒙古筆帖式三員向無此項名目又多開南二十台台吉二員緑營暫留兵二十名務當悉心裁减等因前來奴才等伏思部議固不敢不遵邊事尤不敢不顧復查前因遺撤征兵歸符舊制曾將軍務添調差委官兵陸續撤盡近因經費不敷悉心體察卽將可裁者遵照部文已將緑營暫留兵二十名年滿把總一員奏咨裁撤以節餉項奴才等受恩深重具有天良曷敢不以帑項爲重其内但有可裁可减者無不力求撙節此外實屬無可再减當查部文内稱多開管台台吉二員一節案查管理南二十台台吉向設四員前於咸豐三年間經前任將軍札拉芬泰等因蒙部罹災各旗帮項甚鉅案内奏請裁撤台吉二員嗣經將軍公麟興等因台差煩重奏明照舊添設各等因在案詳查管台台吉四員究係原設舊額而今台差較煩勢難議撤又所稱候補及委署筆帖式向無此項名目一節查此項官兵向係滿兵換防額缺到營後奏明作爲委署筆帖式當差内有陞補候補筆帖式者一體支食兵餉均非後添之項至所稱多開章京二員筆帖式三員蒙古筆帖式三員一節溯查前項缺額爲年已久自兵燹後無從查考揆度其事必在咸豐及同治年間因辦公人員不敷奏添之案計今二十餘年且近年來烏里雅蘇台公務雖未規復然淸理積年報銷並善後未淸之案及邊務一切較昔倍繁又有交涉事件不時委員會辦在在需人誠爲今昔不同事體迥異之實在情形也且四部院辦事章京筆帖式每處僅係四員公務日增一日官缺誠不爲多設有差遣時虞不敷辦公今若遵議遽行裁撤不過節省數員之餉而公事之貽誤恐多哾該員等歲支鹽糧銀兩按年需欵不過數百餘金奴才等通盤籌計旣有裁撤把總營兵之咱又有添撥加支餘欵挹彼注兹卽可敷衍開放以後萬不敢再請加餉奴才等目覩實情均難議撤惟有據　直陳仰懇天恩垂念邊務緊要需員孔亟伏乞隆施俯如所請嗣後由奴才等斟酌時宜隨時奏明辦理庶於邊務大有裨益如蒙俞允則該官兵等益思奮勉而策將來可否之處出自特恩奴才等爲愼重邊局起見所有懇恩仍留辦事人員而裨公務緣由理合恭摺具陳伏乞皇上聖鑒訓示遵行謹奏奉硃批着照所請該衙門知道欽此○○奴才祥麟奴才車林多爾濟跪奏爲援案酌保年滿卡倫侍衛以昭激勸恭摺具陳仰祈聖鑒事竊奴才等前於光緖十三所九月間因所罹邊卡侍衛遠戍寒邊勞苦倍常每遇年滿無過奏請獎勵等因恭奉硃批兵部議奏欽此復准部議嗣後烏里雅蘇台科布多所屬津吉里克等處卡倫侍衛年滿統由該將軍大臣等考其平素當差若何秉公酌保案内祇准請獎一層不准兩層並保用示限制等因覆奏奉旨依議欽此欽遵恭錄咨行遵辦在案兹查烏里雅蘇台所屬博多豁呢和壘卡倫廂黃旂蒙古憲斌佐領下三等侍衞慶福駐卡三年期滿當差勤愼於邊卡事務頗爲認眞不辭勞瘁實係始終無過自未便没其微勞亟應援照部定章程將該侍衛擬保俟考騐升等時作爲儘先以示鼓勵合無仰懇天恩俯念邊卡緊要用策將來之處出自逾格恩施所有年滿侍衛在卡無過援案擬請獎勵以昭激勸緣由理合恭摺具陳伏乞皇上聖鑒謹奏奉硃批　部議奏欽此○○御史何福堃片再向例各部主事以補缺之日起由吏部扣算年限行文截取辦法與郎中相似惟郎中截取知府主事截取直隸州知州官職有大小之不同經吏部於　覆御史秦鍾簡摺内奏准嗣後由榜下等項分部主事有補缺已過京察及　過京察而俸滿三年者毋庸俟吏部咨取准各該堂官隨時保送帶領引見請旨以直隸州知州用並准該員呈請分發遵行亦旣有处溯查該御史原奏曁吏部議准初意並係爲疏通部屬起見顧必扣其京察與歴俸者誠慮該員閲歴未久於吏事或尙少諳練故不得不酌立限期以期施行無弊作法亦具有深心第近年此項主事自留部叙補以至得有實缺積資往往過十年以外當其額外行走與實缺人員一體辦事並有派充掌印主稿諸職事者該員昕夕趨公堂官信任有素若補官後卽准出考保送俾及時脱頴而出必無不嫻吏事之虞今必以格相拘是立法過嚴失其疏通之本意矣擬請酌量變通除由吏部銓選得缺及例應題銷試俸各員照舊辦理外其榜下等項分部主事援照本署題升之例毋庸扣其歴俸並是否遇過京察准各該堂官於該員補官三個月後酌量人材出具切實考語隨時保送如奉旨記名以直隷州知州錄用卽准其呈請分發庶人材多所成就辦事亦愈資鼓勵是否可行伏乞勅下吏部核議謹附片具奏奉旨已錄○○浙江巡撫臣崧駿跪奏爲浙江省紳士採訪貞孝節烈婦女援案籲懇天恩勅部照例補行旌表恭摺仰祈聖鑒事竊據在籍紳士前兵部右侍郎朱智等呈稱浙江省杭州府志自乾隆四十七所修輯侍後迄今七十餘載復罹兵燹文獻無徴光緖六年間開局重輯蒐羅採訪隨時纂修幸已編成惟查有貞孝節烈婦女一門尙須補請裦揚方足表彰潜德紳等前於光緖十年三月曾將採訪貞孝節烈婦女李韓氏等三千四百五口呈請前撫臣劉秉璋具奏五月初四日奉旨李韓氏等均着准其旌表禮部知道欽此欽遵行知纂入志集截至光緖十四年十二月止續又採訪得未經請旌之貞孝節烈婦女畢邵氏等共二千一十六口其中或屢遭宼難子孫大半無人或僻在鄉隅親友莫爲舉報姓氏僅存於家乘事蹟祇見諸遺編查例載節烈婦女實係阨窮堪憫或因世遠所湮未經呈報尙有府縣志事蹟可憑者准其補請　旌表等語今紳等採訪畢邵氏等事關閤郡志載歴時百十年之久數至千百名之多尤宜闡發幽光昭垂簡册則前之李韓氏等已沐温綸該畢邵氏等事同一律未便任其終湮造具册結呈請專案具奏等情由杭州府核明加結具詳前來奴才查該貞孝節烈婦女畢邵氏等或侍奉高堂克兼子職或撫存弱息得續宗祧或未婚而堅不字之操或捐軀而矢靡他之志均屬阨窮堪憫孝義兼全洵爲巾幗完人宜沐裦揚盛典合無仰懇天恩俯准勅部照例補行旌表以闡幽光而維風化除册結送部查核外謹會同閩浙總督臣卞寳第浙江學政臣潘衍桐恭摺陳請伏乞皇上聖鑒訓示謹奏奉硃批着照所請禮部知道欽此○○劉秉璋片再查上年馬邊夷匪出巢滋擾因防軍不敷調遣添募先鋒左右兩營旋據夷匪成擒各番懾服猶恐夷性犬羊狡譎反覆仍飭該將領等督勇分途節節駐劄以備不虞均經先後奏明在案近來臣查有夷情向化邊境頗安雖偶有偷蠻原駐各營已敷分布所有添募　先鋒左右兩營應卽裁撤俾免虚糜現已札飭該營將應領勇餉截至本年年底止一律妥爲遣散仍復舊額而節餉需謹附片具陳伏乞聖鑒謹奏奉硃批該部知道欽此 
 
