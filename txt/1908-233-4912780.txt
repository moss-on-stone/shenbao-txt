# 1908 - 233 - 4912780

 

Page 1

 
 
   
 
 

Page 2

 
 
上諭 
　　八月初三日奉 
上諭郵傳部左侍郎著汪大爕調補未到任以前著吳郁生署理並兼署倉塲侍郎欽此 
上諭倉塲侍郎著林紹年補授吳重憙著補授河南巡 
 
 
 

Page 3

 
 
 ]HH [ 
　　撫未到任以前著朱壽鏞護理欽此 
上諭安徽巡撫著沈曾植暫行護理朱家寳著迅速赴任欽此 
上諭甘肅布政使著毛慶蕃補授樊恭煦著補授江蘇提學使欽此 
[宫門抄]  
　　召見軍機唐紹儀 
交目 
　　七月二十七日交内務府尚書陸本日尚書陸潤庠奏援案請領恩賞醫局銀兩並陳現辦情形一摺奉 
旨着照案賞給欽此同日交吏部尚書陸本日尚書陸潤庠奏保醫局提調等員片軍各一件奉 
旨著照所請該部知道欽此 
代論 
[逹壽奏國會年限無妨預定摺（續）（附按語）]  
此外更有三要端焉一領土之問題憲法以適用於本國領土爲限而領土則宜以法律規定之以法律規定者例如新得領土與新失領土而憲法之應否改正遂生種種困難之端日本領土不規定於憲法之中實取侵略主義而於憲法亦無妨中國如蒙藏新疆皆爲緊要之區雖不適用憲法而以規定於憲法上以示保全似不宜取法日本也一治外法權之問題憲法旣定則宜收回治外法權然中國之刑法民法俱未規定將來發布憲法實多困難日本雖收回治外法權在發布憲法之後而制定刑法民法則在發布憲法之前若憲法發布一國之中常有兩種法權則憲法爲無效此治外法權所急宜收回之證也一臣民之問題憲法以適用於本國臣民爲限而臣民之要素又有屬人屬地兩主義中國惟無國籍法故僑居華民皆受治於外人法律之下或同時而有兩國籍將來發布憲法如海外僑民究以能受本國憲法之保護與否爲最要况法律多分貴賤憲法則無等差日本除琉球北海道人民不視爲平等不得有憲法上之利益其日本臣民皆無等差於憲法皆有效用我國如藏番回蠻土司等人種甚多將來是否持同化主義均視爲一律同受憲法之利益此又不可不早定者也總之憲法爲各法之根本憲法不定則議院法選舉法會計法不能單獨而施行歐洲各國其有先開國會後立憲法大抵皆因革命之故若其國體爲君主又未遇改革之禍則鮮有不先布憲法後開國會者如德如日其已事矣然奴才謂年限無妨預定者何也誠以各國國會之開設多出於臣民要求幾成立憲之公例又往往以要求過甚致生暴動實可寒心日本立憲最爲和平當請求開會之時日皇問廷臣能否擔負責任所謂責任即一切預備能應時而竣否也後經廷臣以責任負擔遂定十年期限乃昭示臣民令其靜俟時期而臣民亦無反對者我國今日外患内憂十倍於日本各省之請求國會之代表紛紛赴京已有不可遏之勢奴才愚見以爲莫如仿照日本辦法大集在廷諸臣開御前會議先就應行預備事件按年計畫以若干年可以備齊即以備齊之年爲開設國會之日廷臣苟能擔此責任則國會可以預定雖五年六年不爲速十年二十年不爲遲然後明降諭旨昭示時期令其靜候母再瀆請其應歸政府預備者則政府負擔之應歸地方預備者則地方負擔之責任分之自下恩澤沛之自天弭隠患而順輿情憲政可次第進行計未有便於此者否則徒言預備責任莫擔内外狐疑要求過甚奴才誠不免私憂過計者矣 
按逹壽所謂國會無妨豫定者。以廷臣擔荷責任爲歸。所謂十年二十年不爲遲者。以政府地方豫備爲斷。鶻突游移。毫不着跡。可謂使君語妙天下矣。然則八月初一日籌備議院之上諭。限九年内籌辦完竣即頒詔召集議員。觀望瞻顧已含有十年二十年不爲遲之意義。是逹壽一奏之力。固不爲無功也。 
以上大綱旣已明定奴才猶有二事爲我皇太后皇上陳之一則預備立憲時請選廷臣進講憲法也一則編制憲法時宜飭廷臣力守秘密也奴才自赴日本以後日與其臣伊籐博文伊東已代治及其學者穗積八束有賀長雄等相討論咸謂憲法爲國家根本之法其間一字出入關繫至鉅必須出自至尊親裁斷非廷臣所敢擅擬從前日本明治天皇當預備立憲制定憲法之時特於宫中設一齋房選廷臣深通憲法者按日進講日昃退朝夜分始寐始則周諮博訪繼則執兩用中故率能啟沃乃心定兹大典諸臣咸謂日皇不特爲維新之賢君且爲淹博之學者朝野上下傅爲美談今中國當此預備立憲之時皇太后皇上倘能於萬機餘暇愼選廷臣進講各國憲法則細流不擇葑菲有資當足以輔 
聖明於萬一實於欽定憲法不無所裨云云奴才恭按我朝列聖相承皆重問學故雖國勢艱難之際宵旰憂勞之時而猶不撤經筵稍荒 
聖學儒臣進講代有所聞今者際兹參訂典謨修明文獻倘能會萃列邦之成憲調查各國之條文本宣尼禮失求野之心法虞舜樂取於人爲善簡擇一二廷臣通曉憲政者隨時進講藉備　諮詢似爲不可少之舉此預備立憲時最要之事也至於制定憲法據日臣伊東已代治之言當 
 
 

Page 4

 
 
 ]HH [ 
日本起草憲法時天皇以此事專任伊籐博文一人使之總理一切凡各項調查各處建議均令歸伊籐博文一手經理以專責任而免意見各執扞格横生之弊迨憲法草案旣定復由天皇愼選重臣參列會議嚴守秘密一切草案不准稍有漏洩蓋所以防物議而恐招暴動也夫立憲爲國家萬年大計當此制定憲法之始其在下也爭論必力而在上也對付易窮放任不能干涉不可朝廷若採央德協定之成例自不必言若採日本純粹欽定之制則法定於君斷非臣下所能參議然苟非秘密從事則報章流布妄肆譏評鼓吹人心煽動全國士夫奔走伏闕上書即使禍亂不萌亦難免一時之紛擾此又不可不預防者也以上所陳皆爲實在情形奴才旣不敢取謬說以誤國家又何敢飾虚詞以欺君父倘蒙聖明採擇見諸實行則國家幸甚大局幸甚所有關繫國曾年限憲政預備時期謹冒昧上陳伏乞皇太后皇上聖鑒謹奏光緒三十四年七月十一日奉旨憲政編查館知道欽此 
按逹壽奏請秘密編制憲法。即前文所謂先憲法而後國會之本旨也大凡國會先於憲法者。其國會權力。必多於君君主而憲法程度必高。如英吉利是也。國會與憲法同時發生者。其國會權力。與君主相等。而憲法程度必中平。如普魯干是也。國會後於憲法憲法者。其國會權力。必少於君主。而憲法程度必低。如日本是也。逹旣考察日本。自以日本之成例爲據。然當時日本人民。得明治廿三年開國會之詔。沾沾自足。不復請開國會。俾政府得從容暇豫。以益。行其專制。此君定憲法之所由來。即獲先憲法而後國會之惡果。歐西各立憲國。固無此特例者也。使當發布年限之後。日本早有精神之國會。設置一提議與承認之機關。豈至是哉。夫以君民共守之憲法。僅由朝廷一面定之。嚴守秘密。而國民意思不少參人焉。則憲法程度。雖欲不低劣而不能。吾願吾國人善自爲之。勿因年限已布而漫不經心。勿因憲法將定而坐以靜守。使他日有噬臍之悔也。 
專電 
[電一（北京）]  
　　各樞臣以皇上病未全愈引見各省保薦人才勢難再緩請簡親貴恭代奉諭不准 
[電二（北京）]  
　　分科大學常年經費學部議由各省攤派 
按開辦經費已由學部奏請飭度支部撥給二百萬兩 
[電三（北京）]  
　　叚啓瑞有署理陸軍部右侍郎消息 
[公電（廬州）]  
　　各報館鑒肥西小學迭被焚毁鄭令含糊不究匪更猖獗頃復糾衆持鎗堂長被縶學界同危合肥學界公電 
緊要新聞 
[新頒章制不准指駁北京]  
　　某御史日前具奏略謂現在預備立憲銳意維新全賴君臣上下一德一心庶幾易收實效乃近來偶有新政章制甫經奏請宣示各該省並未試辦輙藉指駁自便因循不但貽誤新機并且有傷政體所頒新制如停止刑訊等事中國諸未預備誠未免有怕　碍然亦須試行如果眞有不便之處再行指駁亦不爲遲若無論何項章制甫經咨行到省即行藉詞指駁則永無收效之日矣擬請通飭各省遇有前項情事即以因循規避論云云摺上樞府頗然其議請旨通行各省欽遵辦理已由樞垣繕旨並抄原摺廷寄各省矣 
[翰林院預防編檢留學舞弊北京]  
　　翰林院具奏略謂近來東西洋留學生往往進堂之後並不在堂肄業及至將届畢業之時輙購買憑照功課此風東洋尤甚編檢等名列清班或不至此而世風所趨亦不得不先事預防擬請旨飭下東西洋留學生監督將各該學員考試分數畢業憑照隨時咨送臣院以便考核奉旨依議 
[鎭國公奏請嚴禁私種鴉片北京]  
　　鎭國公毓璋奏稱政務處妥定章程十條如遞减各省栽種一節酌定限期不急遽亦不因循實爲美善第栽種之省分州縣不一州縣之屬地遠近不等縱賢有司恪遵聖諭時加禁令竊恐其耳目難週地方棍徒與吏胥勾結陽奉陰違暗地偷種以圖漁利則鴉片終無凈盡之期今欲禁偷種須先使其不敢種擬請旨飭令各省督撫札飭各州縣曉諭居民如有已經應行減種鴉片之地而仍偷種者准人告發地方官查驗屬實除治以違抗之罪外再按畝加重作何科罰賞給告發之人以昭獎勸該管地方官宜加意保護告發之人不得使種烟之户與告發者别生事端夫愚民止知計利勾結胥吏以爲護符而胥吏亦以能蔽有司耳目而敢於壞法惟准以告發之條庶棍徒胥吏知所警懼而鴉片烟可望依限凈盡奉旨禁烟大臣民政部知道 
[江督致皖撫電]  
　　（議定皖省糖捐辦法） 
 
 

Page 5

 
 
安慶撫台鑒查陳道前擬洋糖繳稅單係每包連舊及新增共完落地捐銀二錢華糖每包完統捐銀三錢六分其所謂統捐者蓋兼内地釐稅與落地兩項言以故所定捐數華重洋輕然不分晰定明難免外人藉口應酌照所擬捐數不分華洋白糖每包定爲落地捐銀二錢内地釐稅統捐銀一錢六分凡運洋糖入内地領子口單者照章完納半稅貨入華店繳稅單後每包完落地捐銀二錢不領子口單者除完落地捐外亦一律照納統捐其中如有經過常關之糖查明向完常稅若干在所收統捐内照數劃撥完清統捐及落地捐之後在本省無論運往何處概不重征如此分别釐定洋糖有子口單者祇完落地一捐洋糖無子口單與華糖均完納統捐外另完落地捐洋商旣無可藉口華糖之捐亦不致偏重較爲妥善至蕪湖本埠零售之糖數旣無多該處爲通商口岸界限難分可照鄂贛辦法免予繳納 
[京師近事]  
　　（陸軍部）袁尚書以滇省外交急迫謂一旦有事無從措手甚爲可慮特請旨諭飭陸軍部轉飭崔祥奎速即赴滇以便赶練新軍 
（軍機處）日昨慈宫迭召慶邸張中堂詢對甚久事甚秘密據内監傳述並非憲法國會等事慈意别有所屬 
又聞日前軍機大臣召見時兩宫垂諭要政宜除積弊張相國奏陳略謂中國現以責成不專權限不清財政不均吏治不一爲最大之弊政亟宜妥籌整頓之法力除此弊則政治庶臻上理所奏頗愜聖懷 
（外務部）外部有電致駐日胡欽使云已在厦門預備歡迎美艦遂聞該艦隊自將校等眷屬已到東京待該艦隊抵日本時煩貴欽使將該校眷屬等可否届時派員送至厦門祈轉逹此意來否速示回電 
各堂官與日本代理使事頭等叅贊官阿部氏交涉川喜多一案近該署使復至外部面商辦法有和平了結之說又聞自間島問題二辰丸案發生後中日感情已淡今張壽芝事中國各埠屢有抵制日貨之議殊與中日邦交有礙聞日政府深有悔意擬簡侯爵伊籐博文來華調时以顧邦交 
（郵傳部）郵部以由綏遠抵張家口鐵路一時難以開築擬先安設綏張電線己派司員前往口外豎竿勘路直至綏遠城用欵若干與信留守商辦 
又陳尚書前經議定所有報館電費核照減碼辦法以示優待該部現己將减碼執照刊印二千餘份並將新立章程十七條一併附入分發京外發電所俟將該執照頒發各報館後以作憑照 
（駐藏大臣）駐藏辦事大臣聯豫電致政府云帮辦大臣温宗堯應請飭其從速赴藏履任因帮辦大臣原駐察木多自張大臣回京缺已久懸應請到任迅爲整頓 
今日緊要新聞仍接入第二張 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
接緊要新聞 
[寳山紳士錢淦等呈各憲文（爲辨明誘押學員事）]  
　　爲呈明事竊寳邑勸學所勸學員羅店商務分會會董廩貢生孫紳啓麟辦理本邑學界商界等事素具熱心於本月二十三日奉本縣胡令具柬邀請面商要事詎行至縣城外忽有縣差五六人曁民壯巡勇等强拖至署入署後胡令隨即升坐二堂指爲被告叱辱多端並不確指其罪狀亦不傳原告對質但禮係奉省提學使提懲交差押候解省云云勸學所猝聞此信用片詢問胡令孫紳究犯何案請其宣布罪狀嗣接移開敝縣訪聞廩貢生孫啓麟即誕石心術不端聲名素劣前以不容於鄉遂以私費游學東瀛爲逋逃計治上年回籍謀充勸學員後故智復萌動輒開會哄煽愚民於政商學各界中事無不任性武斷破壞公益現據羅陽兩等小學堂校董陳典煌等以該生開會强迫商家簽名將两等學堂向收之捐欵盡數改交勤敏學堂并昌言如紳董請追務各齊心罷巿聽伊命令又據紳士施贊唐等以該生疊開特别大會專以庇奸抗官干預民糧破壞公學爲事現已通禀各大憲核辦又有人羅列該生劣迹多端函告各等情先後禀控到縣據查近日該生又有私雕印信包收米折錢文情事如此狂悖妄爲實爲地方蝥賊若不傳訊察究何以靖地方而維公益等因紳鍾琦等以上開各節須一一澈查方可歸案訊辦面請暫歸勸學所取保如奉傳喚應即投案决不貽誤獲咎胡令謂此事可眞可假茹和平了結則須鋪琦等具結保其永不厠身政商學界否則自有辦法云云紳等以孫紳品行聲望之如何自有公論詎能以少數人之意見使其喪失人格不允具此保結胡令遂於二十四日黎明帶同幕友書吏晉省爲先發制人計紳等以孫紳因公被誣事關大局萬難坐視因於是日辰刻電禀憲台以期昭雪想早邀鈞鑒紳等伏查孫紳係羅店舊家祖若父均係締董並營商業自遊庠食餼後妬之者時欲中傷迨光緒三十年秋游學日本宏文學院速成師範科以限於官費名額曾由地方補助蒙前蘇撫端准與官費生一體咨送於三十一年十月畢業回國詣撫轅呈驗証書在案此可見心術不端及以東瀛爲逋逃計等語之不確也又查孫紳於三十一年回籍後因與羅鎭當事者意見不同遂就海門師範傳習所敎員之聘於上年七月由全邑各區學界公舉爲勸學所第二聯區勸學員並由勸學所委爲宣講員始辭海門敎席担任本邑學務屢赴各區調查各私塾遵章敦勸改良并開私塾改良會及宣講員會五次六次此可見謀充勸學員動輙開會哄煽愚民及任性武斷破壞公益等語之故爲文致也至校董　典煌等禀控各節查孫紳曾被商會舉爲會董會中事宜概由總理朱詒烈主持惟會中組織之商立勤敏小學推孫紳承辦其校費統由朱紳經籌陳董等遂疑孫紳主使有强迫商家簽名及以向收捐欵盡數改歸勤敏學堂并昌言罷巿等情此顯與事實不符者也又查上年自治會以寳邑糧務自金前令强迫現編包辦後當編者賠累不堪每至傾家蕩産提議仍歸糧差承辦疊次呈請本縣孫紳以自治會會員又歷當編役深知苦况曾邀各現編會議改良辦法數次業經胡令核准自今年上忙開始改歸差辦惟去年米折以不及改辦仍歸現編代收當出有示諭通曉全縣在案施紳贊唐等乃以疊開特别大會干預民糧庇奸抗官破壞公學等語爲口實此又顯係多方羅織者也至於私雕印信包收米折錢文一節查本邑紳董金瑞書等曾禀請胡令將米折銀串由各廠紳董或於現編中推舉代表承領轉發各現編催繳即蒙照發孫紳以羅廠現編推爲代表當奉胡令發交承領代催惟恐各廠辦法紛歧與各現編再四籌商决定收繳辦法印刷表簿分送各廠紳董並刊有木質寳山現編承催丁未米折　記蓋用昭信胡令乃遽以私雕印信包收米折錢文情事目爲狂悖妄爲地方蝥賊硃不思胡令旣准孫紳領串於前又照收繳欵於後經官許可則與前次現編辦糧事同一律與國律所謂攬納他人稅糧者情實廻乎不同何得以包收米折錢文相指摘且印信惟僞造變造者按律科罪孫紳經刊圖記旣非僞造又非變造於律載各條均無可比例且其式樣與施紳贊唐所經理之怡善堂恤焭局各圖記絲毫無異何得據爲私雕印信故入人罪此又紳等所不能不代爲剖白者也惟孫紳以熱心興學見義勇爲禀性剛直凡事不徇情而致爲本廠紳董所猜忌釀成覺端胡令復以辦糧歸差事積有嫌怨又偏信户庫書鮑維瑚讒愬不暇省察乘隙搆陷圖快私衷甘犯公論之不韙於地方前途貽禍恐非淺鮮紳等爲地方大局起見合亟聯名除禀各大憲外爲敢環懇大公祖大人迅賜查明曲直秉公辦理俾伸枉濫而洽羣情並副朝廷庶政公諸輿論之至意紳等無任迫切待命之至謹呈 
附江督覆電吳淞砲台轉寳山紳士錢太史羅店商務分會朱部郎諸君同鑒電悉廩貢孫啟麟事己飭上海道秉公確查俟禀覆後再行核辦方東印 
分類新聞 
政界 
[吳道電復壩工平穏南京]  
　　淮揚道吳觀察前因淮安士紳一再禀留承守曾電禀督撫兩院代爲請命兹奉上台電復云承守已據常鎭劉道禀請飭回本任由蘇藩司牌示淮安遺缺亦由寗藩司委應守德閎署理所請應母庸議近日大風運河水勢及隄壩情形如何望速電復吳觀察接電即以連日高郵隄水又落四寸現在存水約一丈四尺八寸各處隄壩尚屬平穏近雖大風幸尚無碍仍當督率廳汛各員加意守護期副害厪等語禀復各憲 
[重行查禁烟畝安慶]  
　　皖省大吏以皖北多種烟畝前經調查減去三分之一然恐民間私行栽種以圖厚利爰再通飭各屬認眞查禁如有私種阿芙容者即將該烟畝剗除凈盡務絶根株惟不根究何人栽種以免擾累 
[撥欵賑濟沙洲災民南京]  
　　江都縣袁令國鈞准丹徒縣移據李紳培楨等公禀沙洲民情困苦公求撥欵撫恤一案禀請江督鑒核當奉端午帥批示云查丹徒縣益課等洲前據委員顔倅會同該縣王令勘明具禀當經本部堂籌撥銀三千兩並飭蘇藩司酌量添籌以資振濟在案兹據禀稱江都境内三江營等處沙洲迭遭災歉民情困苦現值靑黄不接待哺嗷嗷與徒邑各沙洲情形相同殊可憫念應即在於賑捐局籌撥銀七千兩速由江藩司選派練習振務之員馳往該縣查明極貧户口核實散放如再不敷即責成地方紳董籌募接濟務使窮黎實惠普霑不致流離失所是爲至要 
[長守接篆常州]  
　　新補常州府長太守明到常後寓府直街客棧已於二十九日午刻接印原任王太守交卸府篆即赴甘肅凉州本任 
[湘省開鑄銅元長沙]  
　　湘省銅元局停鑄後復經兩院會同江督奏准將購存銅片儘數開鑄當十當五當二銅元以維巿面而清欠欸現已於初一日開工鼓鑄 
[咨查各司道分科設員任事表奉天]  
　　奉省各司道准承宣廳函稱以本廳向設有考績一科所有各司道委用之科員等均應照章考察請將該員等分隷何科及所擔任事項分類列表移送以便查核當由各司道照辦咨呈矣 
[代理造幣分廠會辦武昌]  
　　湖北度支部造幣分廠會辦許主政汝棻刻奉部委調充閩省大清銀行總辦遺差尚未由部委員接替陳小帥以該廠現正續鑄當十銅元需員襄助爰先檄委候補道鄒履和暫行代理 
[徐州道委員署理南京]  
　　徐州袁道世廉因病交卸督委張道彬署理未到任以前飭田守代理 
 
 

Page 11

 
 
 ]HH [ 
交涉 
[禁止米榖出口交涉奉天]  
　　東三省督撫前以旱魃爲災五榖歉收禁止三省米榖出口在案乃俄國極東軍隊以糧食缺乏並不商准華官擅令哈爾濱俄商分赴三省各地收買小麥五萬布度運送俄屬各處兵營接濟兵食徐菊帥以俄軍擅買米麥輸往俄境殊違約章且與民食大有妨害除通飭各屬嚴禁外並著查究擅代俄人購運之人 
[碰損英商躉船案最近聞蕪湖]  
　　英領致關道函敬啟者現據怡和行禀稱前月二十五日有下駛木簰一架碰撞本口各躉船受傷重大當時事在危急該簰主乾豐厚向敝行雇用隆和輪船將簰拖開議立合同雇價銀一千五百兩此外另有躉船受損修補費銀二百兩又移動費銀一百兩又上下輪船不能靠泊另雇駁船費銀一百九十二兩五錢計共費銀一千九百九十二兩五錢請即追還等情又據太古鴻安兩行禀稱本行躉船亦一律受傷甚重一俟修竣再開詳細帳目呈請追賠等情據此合即函逹貴監督請煩查照希即轉飭該簰主先將怡和之費如數呈交并取殷實保人俟太古鴻安兩行呈報修費之數再飭賠償是爲至要 
關道復函敬復者昨准貴領事來函乾豐厚木簰碰壞怡和等躉船請轉飭賠修等因准此除飭大關稅務司遵辦外合先函復即祈查照飭知可也 
英領再致關道函敬啟者前因乾豐厚木簰碰損躉船將怡和函報數目函請轉飭追還在案兹據鴻安開具修數移動錨練費銀二百八十兩修整躉船費銀一百九十二兩上下輪船不能靠泊雇用駁船費二百零七兩七分計共銀六百七十九兩零六分另有錨練一具并碰落水現尚打撈如不能獲再請賠償又太古修理之費計銀百兩上下合行函請貴監督查照希即諭令該簰主連同怡和之費一併賠還是爲至要 
英領致江督函敬啟者查英商怡和太古鴻安等躉船被乾豐厚木簰撞壞已承面允照原賠修兹據各船主禀稱商務事迫不能延遲爲此函請貴大臣查照即轉飭蕪關道速諭委員賠修極好是爲切盼 
軍界 
[馮撫奏報練成混成一協安徽]  
　　開缺皖撫馮煦具奏略謂安徽徵兵步隊兩標馬砲各一營工輜各一隊軍樂半部均先後成立適合混成一協之制現暫派武備學堂畢業生顧忠深爲協統以下各官佐均係本省武備畢業生及他省陸師將弁畢業生分别飭委至各營隊需用器械已購備德國步鎗六千二百九十枝湖北製造五生的七過山快砲六尊法國克魯蘇七生的五口徑管退過山快砲十二尊馬槍長刀亦陸續添購又馬隊需用戰馬現正擬派妥員赴張家口外添購工程之駕橋材料及各項器具輜重之車輛已一併購置此外各官長目兵需備衣袴靴帽雨衣背囊水瓶飯盒洋毯鐵鍬鋤斧覊具等類均經購置應請旨飭下新任撫臣督飭落司認眞籌欵凡關於練兵之用無論何欵均許動支至臣此次清丈沙洲約可得官荒三十餘萬畆將來繳價並懇留作練兵之用至全協薪餉現按前練兵處章程軍官八成開支軍佐七成開支署理者六成其目兵匠夫人等餉項統按陸軍定章全數實發所有統領以下各關防俟飭陸軍部編定協標名次再行刊換再查陸軍章制凡練及一鎭始能設立正叅謀官及一二三等叅謀執法副軍需等官皖省獨立一協事務較繁應請暫設一等叅謀官一員執法官一員副軍需官一員以資襄辦全協敎育計畫統自五月初一日爲始列表實行所有應設各項專門學堂除前設陸軍速成測繪學堂卒業各生悉數派赴各處測繪軍用地圖外其陸軍經理衛生隊軍醫獸醫各學堂均擬次第舉辦至各標營隊營壘均就省垣擇地建設第一標營壘業經竣工第二標現尚興築馬砲工輜統就舊有營壘改造應俟各處營壘建立敎育普及之後再請簡派大臣核閱七月二十三日奉硃批陸軍部知道 
[派員查點軍裝松江]  
　　三十日蘇藩瑞方伯委劉鳴臯大令來松點視飛划全營並監放餉銀經駐松飛划營管帶沈葆義陪仝逐一點騐該委員於事畢後即日返蘇 
[督練公所一再遷移福州]  
　　閩省督練公所初設督署箭道嗣因督帥兼理海關將該所改爲督辦閩海關公所而以督練處移於藩署現司道會議以督練所與陸軍原屬一氣爰又遷併陸軍小學堂以便攷證 
[江南提標派員查烟鎭江]  
　　江提劉軍門近奉禁烟大臣咨奏定禁烟查驗章程案内飭令各員弁出具切結而提標所轄水陸各營汛地遼闊人情狡詐難免欺朦之弊爰咨商蘇撫札派候補知府李守振鐸分赴蘇松常鎭各營汛隨時查察以期禁絶 
學務 
[商衍瀛何燏時赴日考察學制北京]  
　　學部片奏云分科大學現擬開辦兹當圖始之時舉凡審定規制建築堂舍厘訂學科各車宜極爲繁重亟應派員出洋考察以資參證兹查有翰林院編修商衍瀛學部專門司主事何燏時均在大學堂辦理學務條理秩然擬即派遣前往日本考察大學制度其一切建築設備事宜亦即詳細調查以期斟酌適宜尅期開辦往返日期以兩個月爲限即由臣部發給川資以利遄行奉旨依議按此則己略見前報專電 
[學生呈催開校寗波]  
　　定海高等小學學生以校董丁紫垣前請辭退雖經廳主一再挽留尚未允從接辦刻下暑假已滿延不開校未免荒疎功課因於日昨赴廳呈催不識龔司馬如何批示也 
[師範生要求安揷杭州]  
　　全浙師範學堂工程出險本定暑假内赶修完竣如期開校乃王監督所聘工師展轉估勘遷延多日又因陸桂星不肯賠修需欵無着不得己禀由藩司借撥庫帑以致暑假開學未能如期業經提學司電告各屬展限不料偏僻州縣各學生概未接洽近日已紛紛到省約有四分之一要求駐堂則已不准出外寄寓又苦無資該學生等刻擬聯合全體赴各憲轅環求安揷 
[敎育會開會紀略常州]  
　　武陽敎育會於二十八日在先賢寺開 
 
 

Page 12

 
 
 ]HH [ 
會正副會長均因事未到由書記莊君通伯提議辦法會衆决議於八月十六日開經常大會提議興辦敎育研究會並修改章程等事 
實業 
[胡國廉督辦瓊崖墾礦事宜北京]  
　　農工商部片奏云瓊崖墾礦事關鉅要非蒙特派大員督辦不足以崇聲望而專責成查三品卿銜胡國廉器識閎遠籌略精深才力足膺鉅艱聲氣足資號召且事由手創則休戚相關地已身經則情形熟悉合無仰懇天恩俯准以三品卿銜胡國廉督辦瓊崖墾礦事宜俾得專心籌畫迅速開辦候選道區昭仁才識優長夙精農礦與道銜張維藩均籍隸廣東以之駐瓊辦事可使閩粤僑商聯絡一氣擬由臣部加劄派委將來辦有成效再行給予獎勵以資鼓勵奉旨已錄前報 
[禀陳花業救弊辦法通州]  
　　通崇海商務總會禀陳農工商部略謂通州商業以花布爲大宗而營業機關皆薈於滬統計三境業花之商資本充實者百僅三四其餘薄弱者皆通挪於上海錢莊名爲莊客往往一人包攬數家多或十數家於花未上巿之時先行估價抛盤自抛以後價漲則承抛之家隻包不可減少受虧極鉅價若跌落承抛之家運滬解貨買户故延不收收時又有割秤短價種種虧損以上二端大率抛定空盤未收分文者設有已付定銀因營業變動虧累閉歇貧不能償則必嫁貨他人株連飛灑歷年三境商民受害者十有餘家若不特申禁令嚴訂罰章必成無窮之害今擬除弊之法曰清查行户曰嚴考花質曰整頓花布公所曰公設銀行四者非實力組織不能相繫相維除照會各分會妥議章程另行呈報外伏乞轉咨督憲札飭滬道立案 
[河口鎭添設電綫江西]  
　　江西廣信府河口鎭爲商旅繁盛之區電綫未設信息不靈商民頗稱不便現經沈愛蒼護院咨請上海電政總局委員督工勘路設綫以河口鎭爲報房收寄電信以利交通 
[洪江設立商務分會湖南]  
　　靖洲洪江地方商務繁盛現由該埠職商高燦順等赴省　商務總會禀請設立分會以資聯絡並請委員充當總理兹總會以該處分會固應開辦至委員一節核與部章不合應由該埠公舉並須由各商號加蓋圖記愈多愈好祇少亦須百數十人以昭信守並飭詳具正副各禀彚送總會以便轉逹商部請予加委 
雜記 
[府批崔氏爭繼奪産案安慶]  
　　前出使大臣崔紳後嗣爭繼一案屢紀本報現又探得太平府批詞云崔故紳國因旣有子三人何以言繼况該故紳之嫡妻焦氏己先故於光緒二十九年若果應立繼彼時該族衆何不公議乃不公議於焦氏成喪之時而忽强繼於崔紳身故之日其爲欺凌孤寡覬覦家産概可想見查閱抄黏崔故紳分産遺嘱載有提撥二萬金給侄孫三人置産可謂誼篤宗親何祥潤等不知感恩於叔祖身故未久竟敢持械逞蠻閙喪爭繼并妄自寫立繼約嚇通族衆簽押情如非虚則是恃蠻無理形同化外大屬謬妄總之崔故紳國因無論應否另行立繼但爭繼者即不得予繼例有明文豈崔潤所得逞强專擅乎仰候札飭蕪湖縣先派差查禁妥爲保護治喪一面查傳故紳族戚人等及匯豐典管事汪冠甫等研訊確情秉公斷結具報母稍徇延詞黏并發仍繳又批云此案前已詳晰批示自應遵批憑官訊斷該崔姓族衆何得私自立議誘勒書押且崔故紳國因家産與族衆有何干涉顯係通同垂涎共生覬覦大屬非是據詞稱案經縣訊究竟如何訊判堂諭未據抄呈仰候蕪湖縣查照前批秉公訊結錄案詳覆以憑核奪 
[禁止額前垂髮山東]  
　　山東巡警道出示略謂凡地方惡習有傷風化各端均經隨時禁止在案廼近有浮薄少年額前垂髮俗名前留海又名騎馬箍形同婦女類近娼優實屬不知羞愧自示之後倘敢故違一經查拿無論何人立即從嚴懲辦 
[請兵彈壓礦丅滋事江西]  
　　江西新喻縣北鄉盧家山出産煤礦已由吳錫榮等糾股設立公司禀奉農工商礦局批准雇工開採後有生員簡朝盛等從中阻撓互相爭執且在該公司交界地方恃强挖煤幾至械鬥現該縣石大令長佑會營彈壓仍復時散時聚乃禀懇大吏電飭臨江府就近派撥郡城防兵二三哨下縣彈壓藉資鎭攝 
[清談]  
　　國會問答一 
或間曰。初一日之上論。政府果欲於九年内開設議院乎。今之熱心國會者莫不欣欣然曰。召集議員之詔下矣。國會之年限定矣。然以全觀之。恐仍是幻夢耳。虚望耳。屆時政府必有詞以延宕之。搪塞之。夫豈眞有欲開國會之心乎。 
答之曰否否。政府之果眞心欲開國會與否。我不敢知。然以事理言之。則九年内之必開國會無疑也。何以言之。東西各國。於開設國會之初。人民與政府。莫不有衝突。今諮議局章程。議員與督撫有衝突不能判斷者。則上决於資政院。夫諮議局之有關於督撫權利者甚多。如財政問題等。皆議員與督撫衝突之點也。且此等衝突。資政院斷無解决之能力。屆時政府旣無法以裁斷此衝突。又無膽力以解散此諮議局。則惟有開國會以解决此問題而已。此衝突之足以促國會之開設。事理之所必然者也。倘諮議局與督撫。竟無絲毫之衝突。上下一心。竭力籌備。或至九年而辦。齊或竟未至九年而已辦。齊則此時上下旣無阻碍。政府將安所藉口而搪塞之　宕之。此無衝突之足以速國會之成立。又事理之所必然者也。據此兩方以觀。則九年召集之期。安得而不實行乎。是在我人民舉全力以赴之耳。 
國會問答二 
或問曰。上諭所謂欽定憲法者。採用何等之憲法乎。徧考各國。未見有一穢欽定憲法之名詞也。 
則答之曰。此正我國政府不學無　之故也欽定憲法之名。起於日本憲法。由政府起草人民不參意見。學者間以其編訂憲法之專制。故創此名詞以譏之耳。非眞存一種欽定之特别憲法也。今政府煌煌然自標其名曰欽定憲法不幾令人齒冷乎。雖然。欽定憲法之出現於中國固宜中國古來之圖藉編制等。舉凡呈鑒之書。莫不冠以欽定二字。如圖書則有欽定四庫全書。制藝則有欽定四書文。刑律則有欽定大法律例之類。欽定名詞。早有先例。然則今日之憲法目爲欽定。其誰曰不宜。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要摺 
[候補京堂勞乃宣奏進呈簡字譜錄摺]  
奏爲遵旨進呈簡字譜錄伏候欽定頒行以廣敎育恭摺仰祈聖鑒事竊臣於本年四月二十四日蒙恩召見面奏簡字之用請將所編譜錄進呈以備欽定頒行仰蒙慈諭允令呈進欽感莫名伏惟方今時局誠可謂危急存亡之秋有識之士咸思所以救之以言乎弱則宜尚武事然無兵學無以練兵也以言乎貧則宜講實業然無農工商學無以興利也以言乎人心偷薄則宜重道德然無義理之學無以興民行也是則興學尚矣然而幅員萬里人民數百兆欲敎育之普及戞戞乎其難之中國文字奥博字多至於數萬通儒不能徧識即目前日用所需亦非數千字不足應用學童入塾至少必五七年始能粗通文理貧民子弟安得有此日力故欲人人識字人人能受敎育必不得之數也立憲之國必識字者乃得爲公民中國鄉民有闔村無一人識字者或有一二識字之人適爲其村敗類而良民轉不識字將比里連鄉無一人能及公民資格何以爲立憲之始基乎歐美以二十六字母日本以五十假名括一切文字識此數十字明其拚音之法即可執筆自逹其口所欲言即可讀書閱報通知義理曉逹時事英國百人中有九十餘人識字是以民智開通雄視宇内日本勃興識者皆知其本乎學校亦由有假名以爲之階也是故今日欲救中國非敎育普及不可欲敎育普及非有易識之字不可欲爲易識之字非用拚音之法不可前數年京師拚音官話書報社定有官話字母以五十母十二韻四聲輾轉相拚得二千餘音包括京師語言其取音用合聲之法與國書字頭相表裡而字體則取漢字筆畫相合而成與漢字相表裡時風行易識易解性敏者數日而可通即極鈍之資至遲數月無不解者光緒三十一年前署兩江總督周馥設簡字學堂於江寗省城即以京師原譜爲本而增加母韻訂爲寗音吳音各譜期合南音以便習學俟南音學成再學京音以歸統一奏明奉旨飭部立案兩年以來畢業多次給憑數百人畢業者又轉相授受推行於江浙各屬通曉者甚夥素不識字之婦女村氓一旦能閱書報能作函札如盲者之忽爾能視其欣快幾無可名狀明效大驗彰彰可覩並聞前直隷總督袁世凱曁前盛京將軍趙爾巽皆已推行於直隸奉天等省外人覘國者亦謂由此入手普通敎育進化必速然猶未能各省徧及其提倡之方强迫之力猶未能一律實施故尚未能普著成效於天下竊謂當請欽定通國統一全譜並以此字編定各種淺近敎科書請旨頒行天下於初等小學五年學期以前增加一年兩學期專以此簡字敎授先各習本地方音以期易解次通習京音以期統一再以各種簡字敎科書敎以普通道德尋常知識一年畢業畢業後次年乃爲初等小學第一年照常以漢文敎授旣有此易識之字即可實行强迫之令應令全國人民凡及歲者皆入此簡字之學一年不學者罪其家長再别定極簡極易之法縮短功課爲半年一學期畢業以待極貧不能人學一年之民庶貧家子弟胥能就學乃可冀全國人民無不識字無不得受普通敎育復廣設簡字報館俾無人不獲閱報之益並預頒定制將來實行立憲之時除本識漢字者外其識不漢字而能識此簡字者一體准作公民又勒定五年之後官府出告示批呈詞皆參用此字俾人人能曉如此則不待相强爭願學習矣此字傳習極易至多不過數月而可成以一人授五十人計之一傳而五十人再傳而二千五百人三傳而十二萬五千人四傳而六百二十五萬人五傳而三萬一千二百五十萬人中國四萬萬人五六傳而可徧果以國家全力行之數年之内可以通國無不識字之人將見山陬海澨田夫野老婦人孺子人人能觀書人人能閱報凡人生當明之道義當知之世務皆能通曉彼此意所欲言皆能以筆札相往復官府之命令皆能下逹而無所舛誤人民之意見皆能上陳而無所壅蔽明白洞逹薄海大同以此育民德何德不厚以此濬民智何智不開太平之基富强之本胥於是乎在所操者至約而所及者至廣似迂闊而實切至似淺近而實閎遠謂非救時之要道哉或慮此字盛行人人爭趨簡易將習漢字者漸少於中國古學恐有妨損不知中國六書之旨廣大精微萬古不能磨滅簡字僅足爲粗淺之用其精深之義仍非用漢文不可簡字之於漢文但能並行不悖斷不能稍有所妨日本蒙學先習假名文理漸進漸增漢字其高深之學則全用漢字不雜候名是其明證且中國古學以小學爲根柢而小學則以音韻爲機緘詩賦旣廢知音韻者漸少深懼小學因以廢墜如簡字普行則人人能明音韻之條理於講求小學益得有所憑藉是非特無損於古學日愈足以葆存而昌明之也臣竊不自量竭其一得之愚本等韻之理考諸方之音上宗欽定音韻闡微欽定同文韻統合聲定切之法廣徵古今南北聲韻遷流之故訂爲簡字全譜一編中國各處方音皆能包括於内而仍以京音爲主此外復輯有京音簡字述略增訂合聲簡字譜重訂合聲簡字譜簡字叢錄等編共爲簡字譜錄五種敬謹繕寫成帙恭呈御覽仰乞飭下學部延攬深明古今韻學之儒通曉各省方言之士詳加考核勒爲定本進呈恭候欽定頒行天下一體傳習施行實爲海内生民之幸臣冒昧上陳不勝戰慄隕越之至謹恭摺具奏伏乞皇太后皇上聖鑒訓示謹奏七月十四日奉旨學部議奏欽此 
本埠新聞 
[藩臬兩司示禁銅元减折]  
　　本縣李大令昨奉藩臬札發告示略謂本省銅元充斥商民受害據蘇州商會禀請設法補救經本司等一再籌商惟有嚴禁進口並密查私買手搖機器以銅胚軋作銅元使用等事除移道照會稅司嚴查奸商販運進口外合即出示曉諭仰商民人等一體知悉須知銅元斷無减折行用之理勿得藉詞抑勒 
[蘇藩回省]  
　　蘇藩瑞方伯來滬驗收淺水兵輪兹己公畢定於今午乘火車回省 
[公廨讞員記功]  
　　淫伶李春來姦拐黄朱氏一案經公廨寶讞員再四力爭始出美領允予監禁西牢三年兹聞江督蘇撫以寶讞員辦理此案得以保全主權深爲嘉許爰特先記大功二次飭由滬道轉咨藩司註册以後遇缺准將該令儘先拔委一次以示獎勵 
 
 

Page 19

 
 
 ]HH [ 
[西鄉盜案]  
　　靜安寺附近致遠浜圖董盛老桐家前晚二句鐘時突來暴客十餘人明火執仗撞門入内搶刦衣飾等物呼嘯而去旋經事主投訴靜安寺捕房派探往緝早己遠颺 
[捐助尚賢堂經費]  
　　美儒李佳白所設之尚賢堂近因經費支絀商讀滬道通行各廳縣量力捐助兹聞各屬均己遵飭各捐洋二十元以充該堂經費 
[定海購運秈米]  
　　浙江定海地方素不産米近因米價昂貴鄉民更難度日業由該廳函請朱葆三觀察在滬代購秈米三千石運往接濟 
[城内]  
　　開徵下忙○本縣李大令昨發紅諭云所有三十四年分下忙地丁錢糧擇於本月初四日設櫃啓征諭飭櫃書預備恭寛信敏惠及雜稅等銀六櫃安置大堂伺候開征 
改造名册○本縣李大令日前接奉督撫札飭將本縣辦事各紳董造册詳報當即照會輔元堂董詳查造報兹該堂董遵將各紳董花名造册送縣大令察核之下謂所造名册與憲札不符因又照會該堂董飭將各董年歲籍貫職銜營業詳細攷查一併列入 
詳請銷案○本縣李大令詳復滬道云案奉前憲台批發商民陸雲貴禀控胞弟陸福星等勾串盜賣祖坆控縣提訊旋被朦禀緩提叩求檄縣提究等情奉批已葬之棺何以又須遷移是否騰出舊地爲售賣之計仰上海縣復加查究具復毋任朦混抄粘並發等因下縣奉此遵查此案先據陸雲貴控伊弟福星盜賣祖坆即經差提集訊當以兩造係同胞弟兄因爭産訐訟置父母棺柩於不葬可謂均無人心是以勒限兩月將父母安葬再行禀候訊斷嗣據陸雲貴呈明伊叔陸老順將寄材票有意掯勒匿不交付無憑領棺安葬求請將材票田單契等項一併弔案即經飭弔復訊旋據陸許氏以十三圖坆地因四圍盡屬洋商之地俱須造房將來祭掃不能飛越不得已而賣去現正擇日遷葬請暫緩訊甫經批示旋據陸雲貴以叔母許氏朦禀遷葬緩期冀遂盜賣當以陸福星等是否遷葬抑係掘坆盜賣自應訊明澈究即經勒提赶解去後奉批前因催據該差提齊一干人証禀解隨飭帶訊據陸雲貴等供稱現在叔父嬸母已央親戚向小的理導現知此地實已售給洋人勢難取購已在槽河涇另買坆地遷葬所以小的情愿不分地價今奉恩訊情願具結求請詳銷等語伏查此案陸許氏因伊家坆地四闈盡屬洋商之産不便祭掃價賣遷葬陸雲貴現已首肯地保談土生查無勾串弊混情事應免置議除取結附卷外理合詳請鑒核俯賜批示銷案 
秋祭○今日爲秋祭之期滬道蔡觀察親詣文廟拈香呂祖廟委海防同知查司馬往代 
官事○候選道玉頌清新授福建泉州府知府惲毓嘉提標巡警柘林左哨劉宗華候補縣丞陳廷璣大關委員楊寳壬昨均到道拜會禀見 
[南巿]  
　　　東被累○新開河浜昌記烟葉棧今春倒閉曾誌前報兹有附股之邵少春被廨差與原告怡昌洋行夥在十六舗遇見扭至總工程局請爲寄押候禀明英公堂函提歸案兹局董以該差等先未報告擅自扭人核與定例不符姑飭將邵收押候議明再核 
不願轉嫁○海門人王金狗偕劉金華扭控徐阿三將伊妻陳氏拐匿崑山蟻媒楊阿園處向領不放現由工程局將該氏與楊移提到案氏供丈夫與劉妻及徐等七人將婦人載往崑山托楊價賣已議定身價一百二十五元因婦人抵死不從故寄在楊處是實判楊徐各戒責一百五十下押辦王戒責一百下氏留候同鄉會具保方准領回 
冒收銀兩○閩人梁醉春扭控姚遠明冐收湖州成怡泰桂圓號銀三百七十六兩三錢昨由工程局孫明府傳訊姚不供認判自邀董事理處 
脚車傷人○德泰小錢莊夥羅稚江乘坐脚車在薛家此撞傷正文煥由其子王泰連舁至南區解送工程局判羅給洋六元爲王醫傷並罰洋一元充公 
[英租界]  
　　番菜館失愼○四馬路三台閣番菜館樓上前晚起火焚毁樓面三間左鄰祥興鏡架店永泰拍賣店萬福來酒店均受水漬 
相煎太急○萬盛米店主施嗣來延逹商律師控伊弟原來私取莊銀三千一百兩昨由公堂傳訊判施原來迅覓妥保如無保人收押捕房候訊 
霸阻從良○濟良所昨解烟妓吳鳳寳到廨請訊吳妓供前由父母將女押於山西路陳老三花烟間爲娼祇取洋二十元今有狎客愿出洋五十元代爲贖身陳鴇霸阻不放求恩作主旋由鴇婦陳老三投稱吳妓期已將滿勸令暫留不敢覇阻判吳妓發濟良所擇配陳鴇從寛開釋 
雉妓罰洋○天津路雉妓夏小寳徐春囡在途拉客昨晨由探將該二妓及龜奴陳渭泗解廨判兩妓罰洋十元陳罰二十元 
拐婦收押○甬人張星才控同居之岳黄氏拐孩昨由公堂訊供屬實判押女所半年拿獲拐匪○趙劉氏與張九順趙首松控告徐啓咸拐賣小孩由探查獲解廨研訊不認判押候查明再訊 
招領女孩○女孩王阿五迷路由探解廨據供江北人年十五歲住閘北藥水廠附近判留候招領 
何故被毆○總巡捕房三百五十號四百十二號兩印捕被王洪昌毆傷手指由探將王解廨判罰洋十元該兩捕有無不合查明再核 
盜賣地畝○朱張氏控二圖地保郭懷仁串同陸坤和盜賣地畝前晚由廨提訊氏遣抱張克明到案求追訊之郭陸二人供詞閃爍判各交保候函詢永業堂董事查明再訊流氓盜馬○張敘和張竹亭等控流氓王阿根專竊馬匹托華亭縣屬　莊鎭土匪馬阿金銷贓兹由包探將王馬二人緝獲昨解公堂訊供屬寳判王押西牢二年半馬押半年期滿一併逐出租界 
公堂瑣案○朱阿求劉德才私開洗衣作各罰洋五元補捐照會錢全寳私售牛奶押候禮拜一再訊陳金生瞿扣之陸阿仁王阿二王阿坤串竊石永康等各家衣物陳押西牢九月瞿押半年陸阿仁王阿二各押三月期滿一併逐出王阿坤押一月翁祥卿竊曹阿妹衣服押一月王阿生王福郎竊曹海泉衣服福郎押二月阿生開釋陳阿金竊張家浜某鄉人家布疋押三禮拜贜存捕房候領 
[美租界]  
　　調戲女工○絲廠女工王金珍昨至密勒路被二十一號洋房内侍者某甲調笑不依毆失首飾當由該女工報捕請究捕頭允之碾傷小孩○人力車夫王阿泉拖車至華記路將小孩王阿水撞跌碾左足由捕并送捕房飭令該車夫給資養傷了事 
報告太遲○收租人徐順興昨至捕房報稱舟山路某號房客拖欠房租三月當即照章釘門詎房内器物被該房客私運殆盡捕頭以釘門時未據禀報斥不准理 
[法租界]  
　　押欵○邵鴻叢前控昌記棧主楊炳臣虧欠烟葉抵押貨銀四萬餘兩經於堂判令交保理算帳目禀復候訊在案昨原告又偕見議胡某投案禀稱楊保出後仍置不理求提訊追景明府准予下期著保交案 
借欵○張國英（即馬夫阿六前開三慶園戲館時曾借張才寳洋四百元後因延不交還控奉公堂判令交保理楚迄已逾限仍置不理昨張投廨禀追判候查案核辦 
宕欵○小東門唐永愼米店夥王如雲用空洋一千七百餘元控奉公堂判令交保理償在案昨王禀求核减景明府飭令自向原告商懇 
欠欵○樊順田控陶義賢欠銀六百兩延不交還昨經公堂提訊判交保限十天理楚 
 
 

Page 20

 
 
 ]HH [ 
國外新聞 
[日本内閣會議預算案]  
　　初二日東京電云日本内閣於今日集議當將下次預算案大綱議償債欵擬自三千七百萬圓增至五千萬圓政府各種經營並海陸兩軍皆將展緩共可省洋一百兆圓又電云日政府爲撙節經費暫停經營軍務及各種事業共可省費洋二百兆圓内有公債劵洋八十兆圓此欵爲支持政府事業政策之一惟鐵路事業之欵另人他項報銷並未删除然鐵路公債劵亦擬暫止三四年再爲發行 
[日本展期開博覽會續聞]  
　　初二日東京電云美國對於日本東京大博覽會最爲奮勵曾向日本謂美國於日本展期開會一舉並無異議又電云東京博覽大會業已展期五年蓋擬擴充規模與明治天皇登位五十年大慶典同時舉行 
[美日移民條約續聞]  
　　初二日東京電云外間傳說日政府不允與美國締結移民條約實係無根之說目下兩國協議頗爲愜意 
[實行酒肆星期閉門律]  
　　初二日華盛頓電云美國新傑塞省亞脫拉的克城巿長宣言如各酒肆不允遵守星期日閉門之律則擬頒行軍律云 
[南斐酋民襲擊法軍]  
　　初二日倫敦電云近有搭菲來脫沙漠沃地酋民一萬五千名聚於奥爾其利邊界襲擊法將培洛特該將部下有兵隊七千名法軍斥兵己與敵寇互行轟擊現大隊佈置己定以待交綏 
[土爾其親王行止自由]  
　　初二日倫敦電云土京君士坦丁電稱土爾其嗣君近親見其兄土王蓋不晤已三年矣當時宴會極歡土爾其各親王目下行止均可自由不復如前禁止私出畿外亦足見王與彼等已復敦睦矣以上譯字林報 
[俄國擬定日船員罪名]  
　　初三日倫敦電云俄京聖彼德堡高等軍事裁判所已批准尼科來伊佛斯克軍事裁判所定讞將三須丸日人八名處以絞殺之罪因該日人等於押送人獄時任意毆擊俄兵之故 
[英船在高麗灣沉没]  
　　初三日倫敦電云門司洛特郵船公司代理人電稱有西古丸救獲船客兩名行抵此間據稱英船籐歐號於開赴新加坡時在高麗灣遇風沉没溺斃船客五十一人 
[法德協商摩洛哥問題]  
　　初三日倫敦電云法國駐德代理公使曾與德國外務部大臣斯柯　會商摩洛哥問題法國外務部大臣批匃亦與駐法德國代理公使會商此事 
[俄人决議組織黑龍江艦隊]  
　　初二日柏林電云俄國海軍部决議建造黑龍江淺水砲艦隊共砲艦二十艘云 
[歐美融巿面起色]  
　　初二日柏林電云歐洲及美國之金融巿面目下均有起色上年鐵業大受恐慌今漸見活潑各處銀根亦頗鬆動 
[法國整頓越南之政策]  
　　法文報載法國電云近法國托姆泊報代表往謁殖　地大臣米斯賴克羅維司據該大臣宣言新任越督克洛璧柯斯行將查究近今亂事之原由並將研究擴張直接日政權與改良保護權孰爲利便凡對於改革各事皆須詳愼斟酌嗣後統兵官及地方駐劄之官均將與以特權令自行管理地方各事并改良政治上事宜該督並擬採納輿情改訂酒律及烟鹽各稅則云以上譯文滙報 
謝贈 
　　東中大辭典爲作新社出版之偉著全書分三大類一漢字　共三萬四千餘語依康熙字典之次序排比之和字類共一百六十餘語假名類共一千六百八十餘語都三萬五千八百餘語搜羅完備體例謹嚴解釋明了誠學日本文語之津梁也昨承惠賜一部識此以當紹介 
兒童讀書以先識字母爲要諸曁徐道政君所編之說文部首歌括最爲適用昨承惠賜一册記以嗚謝 
小說 
　　學界小說風流太史（十七） 
第四回痛風潮名士登塲肆嫚罵頑民梗學 
袁大老爺回到家中。盤算了一回。暗想這個地方。旣然有個華光廟。一定是什麽官地。待我到首縣那裡去打聽一打聽。就是了。便立刻坐了轎子去見了那位首縣大老爺。把要辦學堂的情形。一一和他說了。又托他查一查這個地方。是不是官中的基地。那位縣大老爺聽了。便連忙把書辦傳了上來。呌他去查這個地基。那書辦去查了一回。回來禀道這個地方雖然是官地。却是歸將軍衙門管的。那兩個魚塘。也是將軍衙門的産業袁大老爺聽了。便把眉頭皺了一皺。暗想這位將軍偏偏又是個頑固非常。一字不通的人物。這件事兒。恐怕還有些棘手的地方。一面想著。只得起身别了縣大老爺。便一直到將軍衙門來。暗想姑且先去試他一下子看他答應不答應。要是不答應。再想别法。一路想著。不多時己經到了將軍衙門。投進手本。說有公事要求見。原來那位將軍。本來是個部裡的筆帖式出身名叫拍壽。因爲他拍得好一手的馬屁。請得好單雙腿的安又唱得絶好的幾句京腔。就是什麽譚呌天汪桂芬。也都佩服他唱得好。在部裡混了幾年。恰恰的新到了一位堂官。狠賞識他這一表人物。就著實抬舉他起來。一年兩。兩年三。循資按格。竟直陞到將軍的地位。他自從到了將軍任上。成天的同著一班幕友。唱戲喝酒。一些兒公事也不　。這一天正喝醉了酒。一個人坐在簽押房裡。拉長了嗓子在那裡唱那文昭關裡頭的一輪明月忽。見一個號房匆。匆的走了進來不。知後事如何且。聽下文交代。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
來件 
[江蘇敎育總會甯垣事務所通告甯屬會員赴曾文]  
　　（江寗夏仁瑞稿） 
仁瑞曩旣爲文一篇通告寗屬人士加入總會矣今更進一義忠告於我寗屬會員曰必赴常年大會有說焉諸君其一傾聽之乎 
丁未年九月之會會員列席者百有二十餘人而寜會員至者不及三分之一於是曾塲執事皆蘇屬人任之出席辨論者亦罕聞寗人之音仁瑞私以爲憾說者謂此寗屬交通不便使然或曰不然中國人合羣思想本薄弱安坐而附和者多一旦責以進行則若有種種事物上之妨碍爲之阻閡不得實行交通豈盡不便又豈僅交通不便之一說哉仁瑞深有愧乎其言顧不敢以之妄評我同不赴會之人也然以爲非有大不得己母寗暫舍一切之事物而勿舍此一年一度之合羣也此其中關係之理由約有三端一曰消融省界之感情歲在乙丙間湘人忽倡爲省界之說其影響遂及于蘇寗問題其爭甚烈識者多深非之然考吾江蘇省制實兼有兩布政司之區域與他省特異今敎育行政上又劃然分設兩提學使政府視我隠然有不復合併之勢矣故總會議設之始極費躊躇於蘇府則遺寗于寗府則遺蘇不得己乃設于不寗不蘇蘇寗交通之上海而于學使駐節之地分設兩事務所以就行政人然而會長張李直先生終慮寗蘇至成兩橛復建議寗蘇人士更迭爲正會長此皆社會辦事之苦心思以彌縫官制之窒碍調和同省之感情也夫科舉之廢寗蘇人士不復有三年一會貢院以聯省誼之時猶幸部定敎育總會章程不從學使分裂之狹義而用省會統合之廣義然其勢力不能以會之故羣然常集於一區也所賴以結合省誼者惟此一年一度之常會耳假令並此至短之會期而亦不樂赴之則吾同省之感情日趨淡薄畛域之見日深必將有大衝突在後而本會之前途不重可憂乎此仁瑞所爲鰓鰓過計者也 
一曰交換團體之知識國家者全由各種組成的社會發展其全身之能力故會與會有相維相繫相扶助之義務若具同一目的尤當如血氣之逈環貫輸互相滋益今天下惟學界號有團體然其組織多未完全執行多未盡善由各囿於一方面之知識而未嘗有彼此交換之時期也憶丁未愚園常會時見有即於其地發起各屬勸學所會議者深歎其善用時機法良意美竊謂各分會之職員曁省視學均可仿而行之各開一談話會誠能各出其見聞經騐宗旨方法互相報告互相研究互相餉遺則於事實上之手續旣得所觀摩而於精神上之競爭亦因之進步其關於各本團之發逹者必非淺尠矣 
一曰練習議員之言動頗聞風氣未甚開通之地雖於學會會議時竟有游戲暄呶自由行動貽人口實者推其故良由被動而起初無鄭重將事之心創舉方新多仍簡陋相安之習致有此現象耳假令一參觀乎總會則心理上比較的之優劣自然見矣蓋上海一隅團體林立彼此相形易臻進步故凡開一大會會塲之布置方法職員之規則儀式會員之語默行坐皆有文明法度以範圍之不容褻越此雖粗節實自治之一端而一會精神之所表見也顧可忽乎哉抑國會及地方議會之實行日迫矣其主張急進者至謂選舉議員人數必從調查户口納稅着手則繁重難期不如暫由學會商會中選舉之無論此說行否而民之秀者多聚于各團安必非他日議員之選則今日練習文明之舉動備登參政之舞台以一雪程度不及之誚其所關不更重哉 
凡所云云其理由皆至淺極顯諸君子所己知而仁瑞復以此進者以爲爲大局計爲團體計爲個人計胥于是乎繫之諸君子亦何吝此一年一度之玉趾而高尚不出耶謹以愚忱勸爲之駕 
振務 
[保安堂經收安徽水災振捐第一次清單]  
　　貽榖堂大洋五十元　晉蔚凝大洋四元　無力子大洋二元　無名氏銅大洋二元　共大洋五十六元銅大洋二元 
[又經收廣東水災振捐第一次清單]  
　　楊劉氏大洋四十元　黄高氏大洋二十元　無力子　沈記　鄭貴生　各大洋五元　晉蔚凝大洋七元　王君大洋一元　同春祥銅大洋二十四元　禮明律師　無名氏各銅大洋二元　萬恒豐銅大洋一元　銅小洋七十五角　又雲南旱災移助無力子小洋七角錢七十文　共大洋八十三元不洋七角錢七十文銅大洋二十九元銅小洋七十五角 
[又經收廣東水災桶捐第一次并見清單]  
　　大洋九元小洋五十一角銅大洋二十八元銅小洋五十五角大錢七千六百八十六文 
三共大洋一百四十八元小洋五十八角銅大洋五十九元銅小洋一百三十角大錢七千七百五十六文保安堂司董謹啓 
[粤皖鄂江浙五省籌振會第五次清單]  
　　洪崖爍石居士二兩三錢六分　厦門求免災民三兩六錢六分　華通保險公司一百元 
林廉遜君一百元　怡園居士五十元　吾省氏五十元　仁元布號廿元　敬善堂沈廿元 
[謝筠亭君謝筵移振]  
　　啓者謝筠亭君大慶親友備儀致賀因念災區待振移謝客之筵資捐助振濟昨承送下規銀一百兩除列收彚解外合即登報揚仁謝君所辦皖南義振需欵正鉅前經本會撥解萬元無濟於事仍望　大善長源源接濟爲禱　源通官銀號籌賑收欵處嚴義彬啓 
 
 
 

Page 27

 
 
   
 
 

Page 28

 
 
   
 
