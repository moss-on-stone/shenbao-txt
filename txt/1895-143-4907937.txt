# 1895 - 143 - 4907937

 

Page 1

 
 
[新印直省闈墨出售] [  圖書公啓]  
　　本科各直省闈墨爲長沙李荔邨先生鑒定其中琳琅珠玉無美不臻風會所趨自見蒸蒸日上誠揣摩家之秘笈本局用新鉛字排印卽日出　紙墨精良校讐祥細足供海内文人賞鑒每部碼洋一角八分諸君如欲先覩爲快請向本埠三馬路申報舘申昌書畫室及各處售報人購取可也 
[重校繪圖精忠說岳全傳] [  圖書集成局代啓]  
　　是書所述岳爺之忠秦檜之奸兀术之横王氏之毒無不活現紙上能令讀者忘倦洵小說之超群也惜坊本模糊因源記主人倩本局重爲較正繪圖更覺醒目訂八本裝函碼洋八角向上海四馬路文宜書局講取 
[論和後事宜]  
　　兹者和議已定成事不說被兵之地欣然共慶互相告語一若能目覩昇平幸邀無恙者然而起視海内聞者咸興憤懑一時尚論此事忠義之氣勃發草野之間肆口咨嗟朝廷之上交章彈劾其意一若寍可赴湯蹈火捐軀絶脛而割地酬餉萬不能行夫不能和則惟有出於戰耳理無對待事無兩歧惟言之甚易而爲之甚難局外之崇論閎詞豈知局中之苦心孤詣試問今日仍出於戰果有把握否也設使一有决裂其患立見不出萬全之計爲不君父謀徒以國家大事作孤注之一擲將何以爲君父地當兵事初興或戰或和當軸者宜早有成算何以若奕者之舉棊不定以致敵人得占先著且言和初不自今日始苟不欲和何不早言如必若何始可言和亦宜早爲决策乃必俟其議成而返紛紜致辨不已晚乎豈曩者盡在睡夢中乎卽以戰言我軍何嘗與倭人出於一戰哉將領無人軍士烏合敵未至則槍砲之聲雷轟電掣敵已至則億萬之衆土崩瓦解從未交鋒紛然駭竄一人先走萬衆隨之敗北之徵若出一轍此衆尚可用乎雖經百戰而百蹶也每聽北來之談戰事者未嘗不眦裂髮指痛哭流涕而長太息者也誠如是也安得不出於和所可慮者不在和之先而在於和之後和議旣成烏容再置一喙以後惟有亟圖整頓奮刷精神更革舊章痛除積斃所有應行辦理者一曰兵事訓練水師增置戰艦整頓陸營專習槍砲精選士卒裁汰冗兵倍給軍餉别開武科分爲三途一曰駕駛船艦二曰製造器械三曰演放槍砲一曰儲材廢斥時文專尚實學倣傚西法藉以造士别設八科曰格致曰藝術曰天算曰輿圖曰測量曰建造曰兵法曰武備此外則愼邦交習效文字語言以通彼此之情整學校齊刑律通民情效紡織盛工作興商務庶俾國家日臻乎富强一曰崇尚西法倣傚西學許民間自設廠局製造輪船機器可以出洋行賈通商國家自設銀肆外亦許民間自行開設許華民輪船通行内河許民間糾貲設立公司許開五金煤鐵諸礦一曰興農務教種植廣開墾辨腴瘠備水旱歲加考校勤有賞惰有罰自無曠地而有餘粟民食有不足者乎一曰專設西學學堂　民間願明洋務者入塾肄習西國語言文字延師繙譯西書刊行西字報而尤詳於中外交涉之事使其曲直是非所在了然以明俾西報簧鼓之說混淆黑白者無自而售其欺一曰重簡使臣必以奇材異能之士出使絶域以達外情於内亦以通内情於外有華民旅居之地多行簡派領事以收拾徼外之民更密偵探以備不虞此外則崇聖教去僞學選眞才勿拘資格推行鄉舉里選之法一秉至公務使草野無遺賢朝廷多碩士求直言極諫省躬克已節省縻費塞漏巵教牧畜詳藝樹查保甲明賞罰倣鑄銀錢最要者則曰築造鐵路以便運載以通商賈以捷往來無事則民用有事則官用載兵運餉近者頃刻可到遠者朝發夕至奸宄無自竊發以上皆可由漸舉行務使權自我操利不外溢如是則除習尚以期振作行倣傚以挽利權攺成法以歸實用行之十年庶有豸乎顧或者曰我國家未嘗不尚西學行西法也如礮厰船塢鎗礮器械鐵甲魚雷皆能自造延請西弁設立學堂訓練海軍顧今竟何如然則西學西法果足恃乎無怪當軸者卽欲立廢海軍也是誠足以爲彼藉口地也不知彼所習者皮毛而已誠能悉心一力有志自强遍習各國之所長何患不收其效哉如日本之效法僅得其半而我已不能與之抗矣况其進而益上乎顧目前所云倣傚西法馴致乎富强有類於老生常談幾令聽者生厭卽如借材異地變法自强献策進言者亦已言之不一言矣而卒未聞有毅然起而行之者也和議一定晏然若無事當此創深痛鉅之時試問誰爲臥薪嘗膽者誰爲寢于枕戈者養尊處優者如故也營私結黨者如故也主憂臣辱恬不爲意長夜漫漫睡何時醒每念及此憤不欲生唯有告祝宗以祈死而已夫事前易爲智事後易爲功至今日而力排和議晚矣今日者當恊力同心挽回大局勵精圖治奮發有爲彼此責躬引咎耻不若人毋徒使一人孤立於上耻心一生義心自奮所作所行實事求是毋因循毋苟且毋蒙蔽毋粉飾毋驕侈毋虚憍庶幾可復中興之治内治卽所以馭外特簡重臣遺使絶域聨絡强鄰洽比與國要結信義厚集外援以冀一洗此耻此草莽小民所旦夕以望飲食以祝者也 
[諭旨恭錄]  
　　四月廿三日奉上諭都察院奏直隸滄州民人王鳳鳴以斃命私埋等詞赴該衙門呈訴據稱太監門進福毆斃伊弟太監王志慶並有私埋滅跡情事所控是否屬實亟應嚴切根究著内務府卽將門進福送交刑部訊明辦理欽此同日奉上諭志元奏病難速痊籲懇開缺一摺泰寗鎭總兵兼總管内務府大臣志元著准其開缺欽此○廿四日奉上諭步軍統領衙門奏拿獲結夥持械拒傷事主搶刦盜犯請交刑部審辦一摺所有盜犯二李卽李友小張卽張文安黑子卽安洪亮王大卽王田柱並窩盜存贓之彭張氏彭啓白孝義等七名口均著交刑部審明辦理未獲之二趙二陳馬順王小秃小馬等犯仍飭嚴緝務獲送部究辦至原拿此案之出力員弁著俟刑部定案時聲明請旨欽此同日奉上諭泰寍鎭總兵兼總管内務府大臣著祥霖補授欽此 
[本館接奉電音]  
　　昨日清晨京師飛電傳來上諭二道硃筆一道敬謹譯登○五月初二日奉上諭已革提督聶桂林前因屢次遇敵潰退降旨拿交刑部治罪兹據刑部奏稱該革員現已解送到部請旨辦理等語聶桂林應得罪名卽著刑部嚴行審訊按律定擬具奏欽此同日奉硃筆本貴補授禮科掌印給事中欽此同日奉上諭前因御史鍾德祥奏叅山東掖縣補用都司李承卿勾引匪徒王作仁等强奪地畝淫掠婦女各欵當諭令李秉衡飭屬將首從各犯嚴拿訊辦兹據奏稱李承卿與王作仁等均無潛結匪徒聚衆横行之事惟於吴連英與王作仁控爭鍋廠一案輒敢于預詞訟潘俊外出未歸逼令其子女立時出屋實屬恃符妄爲花翎游擊銜補用都司李承卿著卽行革職交地方官嚴加管束餘著照所議辦理該部知道欽此 
[鶯遷誌喜]  
　　海防支應局總辦李勉林觀察興銳仰荷　恩綸補授天津河間兵備道缺祇以小有違和禀請病假未經履任現在病痊銷假已於四月廿六日履新署理直隸總督王𧃍帥自接篆以來向假河江吴楚公所辦公但 
 
 

Page 2

 
 
督署兼轄鹽政洋務河務防務地方公務在在需人以資臂使吴楚公所屋宇雖多究難容衆查河北淮軍海防公所尤爲寛闊亦擇於是月二十六日遷居以免規模卑狹 
[苗勇開差]  
　　貴州古州鎭總兵丁衡三軍門所部苗勇於三月間陸續到津祗以和議已成並未出關禦敵嗣奉欽差大臣劉峴帥檄往灤州一帶駐紥以爲榆關後路所帶十數營已於四月十九日起陸續開差乘坐火車向灤州進發矣 
[大霈仁漿]  
　　督辦軍務欽差大臣劉峴帥因養疴駐節唐山已列前報兹聞峴帥已飢已溺目覩災民疾病顚連醫藥無資死亡可憫爰輸廉俸並集捐資擬就唐山創設醫院一所並以西醫方藥較之華人似有把握擬仿析津醫院章程槪以西法躋斯民於仁壽登高一呼萬山皆應現已集成鉅欵調取醫院之䆳於醫學者前往奏手聞西人漢納根及满德兩君各捐銀一千兩以襄善舉之兩君者不分畛域慷慨輸將故樂得而書之 
[斃於車下]  
　　鐵路公司每日開行快車一次開行時或於較小之車站概不停留四月十八日午由唐山開行經胥各莊並不停車時有甲乙兩客不悉端倪往胥各莊各購車票一紙車站中人不知其附坐快車也給以票劵而車至胥各莊略不停輪甲乙兩人以茫茫前路悵悵何之深恐回頭路程迢遞時車行較緩甲乙從車躍下以爲去地不過尺咫當可無虞乃甫及地而甲破頭顱腦漿塗地當時斃命乙則肢體斷折傷勢不輕寄語乘車者愼毋鹵莽相將盍以甲乙爲前車之鑒哉 
[光緒二十一年乙未科殿試題名錄]  
第一甲第一名　駱城驤四川　第二名　俞長霖浙江　第三名　王隆文湖南 
第二甲第一名　蕭榮爵湖南　于疏枚山東　沈　桐浙江　劉嘉琛直隸王藎臣河南楊錫霖直隸朱永覲廣西卓孝復福建 
江藴琛廣西曹汝麟安徽趙增奇四川王熙元河南朱珩廣東陳望林福建文林正白蕭之葆陜西豐和廂白 
潘齡皋直隸汪贊綸江蘇步翔藻河南涂福田湖北張濂順天趙炳麟廣西汪世杰四川廖基鈺江西彭樹華江西 
顧壽椿陜西傅維森廣東呂正斯山東李子鍇甘肅李翰芬廣東孫勞柱浙江張繼良江蘇金鏡芙順天高崧生江西 
雷鎭華陜西袁緒欽湖南胡思敬江西聶廷祐貴州王一伊河南歐家廉廣東劉彤光山東劉雲衢江西王廼槃湖北 
吴緯炳浙江齊耀琳奉天章華湖南白嘉㴻雲南林玉銘直隸舒鴻儀安徽孫紹宗直隸李芝釗河南周之麟貴州 
葉芾棠福建董觀瀛山東顧光照江蘇謝榮熙廣東凌福彭廣東張鍇雲南崔登瀛廣東呂傳𤍈浙江邢維經山東 
王焯順天金嗣澧湖北石長信安徽劉慶騏廣東趙鶴齡雲南張世培直隸陳嗣賢湖北呂咸照雲南雷以勳湖北 
馬如鑑甘肅成連增山西金鉽江蘇何莘耕江西李增芳雲南龔心釗安徽王玉相山東葛亮維貴州彭錫蕃安徽 
陳楨雲南劉燕龔浙江鍾錫璜廣東林振光福建呂繼純正白米穜甘肅梁士選甘肅余炳文河南周沆貴州 
胡嗣棻貴州侯晉康陜西何增健陜西崔保齡江蘇韓克敬山西楊鐸廂紅文周廣西曹葆珣順天吴鈞甘肅 
主繩武陜西秦望瀾甘肅葉祖修甘肅張叔瀾湖北蕭樹昇山東趙家惠山東陳翰聲河南王荃善四川周鳳鳴直隸 
姚普埏湖北劉嘉賓江蘇黄秉濰四川吴命新山西迎喜正紅姚炳熊浙江魏煥奎江西張堯燊安徽陳祝四川 
興廉正黄劉容第直隸吴健讓陜西曹那彥陜西談國楫鑲白林向湯直隸邊三益陜西許受德江西范國良安徽 
貢士元安徽張翰光河南李若堃四川黄世澤四川譚廷颺山東 
第三甲第一名鄒增祜四川榮春惲湖北王從禮河南潘宜經廣西曹甡孫順天林清照福建林灝深福建黎敬先湖南 
陳恩洽江蘇尹慶舉廣西戴展誠湖南蕭榘湖南胡俊四川郭兆祿福建林開泰雲南萬木端江西陽恩元貴州 
張庚銘江西黄瑞蘭湖南陳枏江蘇康祖詒廣東藍鏞江西謝馨陜西魏倬山西王志書山西韓光善川 
楊允文湖北林開譽福建何鍾熙河南曲江晏山東丁梁佐貴州李慶霖雲南秦錫圭江蘇楊雲卿雲南劉維鐃湖南 
李長華直隸白子釗安徽張樹楨山東徐信善浙东邱炳宣福建趙炳麟直隸曠子椿江西陳永昌江西楊道鈞江蘇 
吴鴻林江蘇朱繕廣西潘宜隆陜西李景祥浙江黄關同河南李發宜湖南孔慶安山東呂鈺雲南劉明華廣西 
都守仁浙江致善廂黄同慶廂黄文俊廂黄劉興東雲南張錫鴻山東劉　湖南張樸山西周炳榮江蘇 
張志軒山東石長佑安徽王桂枝陜西郭景象安徽朱遠綬廣西何榮烈浙江陶榮浙江葛毓芝直隸陳繼洋廣東 
桂福正白余際春安徽韋綿恩廣西恩善正白愛興阿廂黄楊瑞鱣雲南張鳳臺河南陳模浙江世榮正白 
趙廷珍順天雷光甸陜西李樂善陜西吴星映陜西吴鏜直隸任錫純湖南李最高湖南王曜南甘肅邢驤湖北 
曾瑞棻湖南劉輝湖南趙翼鴻四川景桂廂紅阿桂廂紅周捷三湖北曹元弼江蘇姜良才江蘇林朝圻四州 
黄維翰江西李景驤福建謝元洪浙江李體仁山東馬台恂山東王㴻人四川劉汝驥直隸潤芳廂白德銳正白 
詹愷湖北張之銳河南羅良弼湖北羅經權甘肅葛龍三奉天張致安貴州劉德全湖北張拱辰江西泰坡卿河南 
劉林立順天王桐蔭直隸慶隆廂藍鮑俊卿直隸廖鳴韶福建王恕安徽高祖培陜西麥炳林廣西秦献祥廣西 
林宗瑞福建吴江澂直隸劉廷珍福建陳恩棨順天張受中山西孫秉衡山西李步沆山東張璧甲直隸劉國良江西 
凌洪才江西馬汝驥貴州張憲文山西鄭宗邭福建方朝治湖南史文瀾直隸 
[科名减色]  
　　蘇州省垣科名之盛甲於天下非獨春秋兩榜從不脫科卽鼎甲巍巍亦必分占一二席去年因倭氛不靖諸孝廉多有郤顧不前者計合郡赴試諸君不過二十餘人十二日揭曉後蘇府屬常昭二邑中胡張兩君其餘七邑竟至脫科省中亦未有聞捷報者咸謂吴中科名自我朝開科以來未有如此之寥落若晨星也 
[新絲將至]  
　　金陵訪事人云省垣巿面向以縀叢爲大宗當髮逆擾亂時業此者悉遷避江北及大軍克復漸有回至江寗者刻下城廂内外機房林立需用生絲幾不可以數計每交夏令鄉民之以絲求售者携筐結伴絡繹而來今歲天氣寒暖不常蠶汛較遲數日其數亦寥寥無幾不及往年之多目下沙灣各絲行已鋪設一新以俟新絲上巿矣 
[尚衣啓節]  
　　金陵訪事人云前江寍織造文尚衣於四月二十日交卸篆務擬二十六日入都覆命先一日排齊儀仗往督署及文武各衙辭别二十六日八點鐘時满城文武員弁齊出旱西門至接官廳恭送城守護軍等營則列隊江干鳴砲申敬 
[金陵縣試二誌]  
　　四月二十四日上元江寗縣試正塲已登前報兩大令謹遵部章於二十六日專考性理孝經論並恭默聖諭廣訓一則是晚二鼓時發正塲案上元前列申廣熙黄靖海王敏丁應午汪金源洪金淼陳瀑汪林蘭劉保樹王昌濤 
 
 

Page 3

 
 
性理論題君子小人如冰炭之不相容薰蕕之不相入孝經論題故上下能相親也江寗前列王子春楊壽昌江彬任官俊吴繼長王樹藩洪迪文方楷章兆福馬祖蔚性理論題太極動而生陽孝經論題則天之明因地之利以順天下 
[限時挑糞]  
　　現交夏令天時炎熱本城糞擔無分早暮街坊挑走穢氣薰蒸人受之易染病疫　症亦閭閻中之一害　本縣黄大令念及於斯出示嚴禁糞擔務用木蓋槪於早上卯辰二時挑運不准稍遲如敢不遵定提該夫責枷不貸决不稍寛毋違特示 
[琴堂開宴]  
　　前兩廣總督李筱帥之公子新吾觀察經畬季于觀察經湘日前來滬暫駐行旌前晚本縣黄大令特請公子宴飲駕至縣署大令設筵於本署花廳殷勤欵洽水陸紛陳珍饈雜錯主賓酬酢歡洽逾恒迨興盡撤席而散 
[派兵護送]  
　　李伯行觀察經芳奉命赴臺日前駐滬暫息征塵將欲駕赴臺灣江海關道劉康侯觀察飭滬軍親兵營管帶婁月亭遊戎派　哨弁帶兵四十名候李觀察秉節時護送赴臺 
[歇浦談資]  
　　前晚有某甲者衣服麗都大摇大擺裝作達官貴人模樣至大馬路某烟館吸烟乘人不備竟竊取烟槍而逸適爲值堂人所見向之詢問其人惟叩首乞憐求全顔面值堂人不欲多事乃將槍奪回揮之使去○蘇州人某甲向操布業嗣以失就多年不得已賃屋北泥城橋左近設帳授徒頑童七八輩日事咿唔然所入甚微依舊不敷食用乃央人薦往無錫收買蠶繭館政則邀某乙代庖乙弱冠年華翩翩慘緑生徒欺其懦弱狎而玩之前日有一童背書不熟乙略施夏楚童母卽向乙饒舌旋經旁人勸和不料放學後童竟向各處邀約十三四歲之孩子十餘人伺於館外逮乙步出卽上前扭住兇毆且大言曰館中之事汝爲政館外之事我爲政爾今在此尚能裝出先生面目恐嚇我乎乙無可如何只得好言撫慰諸人乃一哄散歸○租界中各佛店自經前署臬司韓古農廉訪示禁後除壽聖菴五臺山等七家藉劣紳保護外餘幾遷移一空近則泥城橋之觀音菴六馬路之瘟部大堂三馬路之德壽庵等重復開張依舊其門如巿或曰德壽庵從前本未遷移惟換去招牌誑稱公陞客棧耳 
[縣案一則]  
　　粤人汪四梯與續妻汪柳氏凌虐小妾吴氏身死一案鄰里梁傑等大抱不平報請黄大令詣騐後飭將汪夫婦帶縣於前晚升坐花廳先提汪柳氏訊究供稱年三十九歲汪四梯正妻故後多年續娶小婦人爲繼室官問嫁汪幾年可是在廣東娶抑是上海嫁他答稱小婦人十九歲在原籍廣東嫁他迄今二十年矣問何時到申答嫁他後就挈來申開設烟間髮妻生有一子至十七歲娶媳到廿一歲亡故現因乏嗣故於去年十月娶吴氏爲妾望得後祀有人丈夫寵愛素無虐待官曰爾蓄鄒妓究有幾人著速供明答稱共有兩名一名桂英年十七歲一名銀蘇年十六歲買有三年去年到老棋昌對過樂花樓粤妓館爲娼每月可得夜度資十餘元按三節與鴇婦算帳伙食均由鴇婦供給寡媳羅氏無事時常到樂花樓照望恐兩妓逃走官曰據說吴氏到過該處數次可是屬他爲此生涯否答稱因娶來續嗣之計不便囑他賣娼前因寡媳回粤月餘吴氏代去照管並無别事問桂英銀蘇兩女在何處所買出錢若干稱在廣東買來丈夫經手小婦人不知又曰本縣親騐吴氏嘴角左邊有燒傷一處兩手腕兩腿跨均有傷點纍纍又傳官媒邱孫氏禀稱騐明下體右邊有傷痕六七點紅色其形三點相連四五點散漫官問此點何物所傷柳氏供詞甚爲刁展或稱吴氏患病用末藥爲之灸熨落火所燒或供是被蜰蟲所咬又供是發濕毒前後游移殊形狡滑掌頰四十下跪上鐵練攺供實係小婦人聞吴氏痰壅作喘粤俗用香燒之痰可消化故用廣東香刺點大令叱曰胡說痰喘上壅豈有用香剌照下體乎又喝鞭背一百廿下仍不供招又問用香燒刺是何人舉手答吴氏病危時先是丈夫小婦人寡媳三人在樓上照應在後丈夫下樓收理烟灰寡媳他去尋物是小婦人一人動手官曰爾刺他下體是何居意默緘不答盤詰至再堅稱爲其消痰並無歹意飭差帶下再提汪四娣到案執定供稱確實是發濕毒並無别情吴氏素有此症時發時愈小的娶他爲妾欲求後嗣不捨虐待此係鄰居與小的爲仇栽害尚求明察如若不信有同居慺上周程兩姓婦人請可傳問官曰現今騐明傷處與鄰居所稱相符有何抵賴處耶汪堅不供認掌頰六十下笞責三百板仍執如前至此時已深晚大令飭將汪柳氏交官媒汪四娣收所再行復訊 
[英界公堂紀事]  
　　掮客王錦蘭曾有煤屑棧單一紙被同業之夏士君私押與名桂華者王查知其事赴愬捕房某包探將夏拘獲解送公堂值日差問明情節禀知宋通剌通剌諭令押候訊核旋有人竭力排解令夏速將棧單贖交與王一面令王投案求銷事乃寢息○程洪泉扭吴洪氏並其女丙舍至公堂訴稱丙舍憑媒聘爲媳婦不料氏竟意圖賴婚私賣與孫厚卿爲妾是以扭請訊究宋通剌諭令將吴洪氏及再舍交官媒看管俟原告明白補詞再行訊斷 
[法捕房瑣案]  
　　文生陸鳳樓偕原中陸子虞投法公堂遞禀聲稱在治下典當街假館授徒積有餘資購買浦東某鄉田若干畞計契價銀二百八十兩前日邀至館中立劵銀契兩交不圖脫稿之後放在檯上突被族督陸陟山一併攫去田單栔據帳簿共五件兹探悉陟山現住英界浦東棧請提案追究大令閱禀俯如所請候出票照會英捕房恊提到案一面飭傳失主原中地保人筀投案候核○菜巿街某米店前晚被妙手空空兒撬門而入竊去白米二石至翌日始知不圖該賊昨晚又來行竊爲店主知覺當塲拘獲人贓解送捕房捕頭命押候堂期解請問官究懲○包探夥在碼頭拿獲積竊一我並搜獲水烟筒一支解入捕房習晨克總巡略訊命押候堂期解訊○城内居民某甲控住居法界之某乙欠洋三十元飭提押繳在案嗣經人保出分期拔還前日届期一付着保交案乙願先繳洋十元捕頭准乙其餘限至小月底一併交楚 
[美捕房紀事]  
　　寍波人施茂林年約三十餘歲未悉其操何生業前晚七下鐘至美界百老匯路外虹橋東堍鴻泉樓茶館初至内堂呼吸洋烟至樓下堂啜茗忽然倒斃堂館急卽投報捕房捕頭立飭包探范進才諭令恊同二圖地保奚坤寳妥爲查明料理至前夜十二點鐘經奚保查知死者有叔施某在滬貿易卽將情告之施聞訃奔至當卽備棺收殮並言死者向有暗疾時發時愈此次想因舊病復發之故諒無别情也○寍人某甲向在浦左祥生船廠内司計工帳假寓美界百老匯路昌昇洋貨店内朝往暮返習以爲常前日下午六下鐘附渡歸寓突有鐵匠帮十餘人預雇杉板船守在岸側迨渡船掉至江心衆駕杉板飛駛直前躍登渡船將甲刦之往南風馳而去昌昇店主聞風卽奔赴捕房控訴捕頭詢悉原委謂飭往南巿而去捕房章程不能越界拘人爾可訪其匿於何處然后自投英公廨控辦店主唯唯而退至昨晨又聞已經出爲調停但未知其因何起見耳○鄉人顧松林年約三十餘前日下午躑躅至美界楊樹浦橋投水自盡經走街華捕救起拘入楊樹浦捕房五號三道西捕略問數語卽着該華捕送至美捕房捕頭盤問緣何欲尋短見顧語無倫次一若痴顚乃命覊押捕房核辦○偷兒某前晚未知在何處竊得報時鐘一架錫茶壺一把持至天潼路某押店求質經包探苞進才查獲人贓一併拘入捕房捕頭命押候查明失主再行解送英公堂究辦○江北人某甲專在各碼頭偷竊廢鐵前晚經四百五十二號巡街捕在外虹口相遇身畔搜出廢鐵若干一併拿入捕房捕頭命押候解送英公堂訊究○昨午十二點鐘有江北甲乙二人在穿虹浜相近互相攅毆經一百八十三號華捕巡至喝阻不住遂一併拿送捕房捕頭命押候核辦 
[辦賑要函]  
　　督辦開平礦務局張燕謀觀察致津海關盛道憲函内開昨接來電欣悉賑局允助米七千石總是春風口角力爲災黎請命也感佩奚如惟前日季士翁復函有云撥給二千包未識與此是一是二詳細告知是所至盼至所示按村造册給資遣回己與丹翁遵照會商先行試辦果如尊指遂得停廠不惟災黎得所卽敝局司事各安其職亦頌大德之兩全矣唐山食粥之人總不下三兩萬人稻地等處開廠時人 
 
 

Page 4

 
 
數尚少及閱數日來者愈多且有不可當之勢可見災區太廣七八處之粥廠不足以食飢民也行將約期停止另爲災民謀賑矣緣聞銕路之南以至於海西自王蘭莊起東至樂亭界止二百里内四百餘莊無莊不災無人不餓户口廿餘萬現己餓斃不少甚有數日之前查户尚有五口及至復核竟止剩一二人者又據該處來求賑者言此四百莊内每日餓斃總有一二十人之多雖粥廠相距非遥而困苦餘生亦無力前往就食另有敝局司事往查而歸者亦如此云云果如所云則昔年三晉前歲七廳所遭未見之奇荒又復見於該處矣遲遲官賑空有春撫之虚名區區粥廠愧無均沾之實惠稔知閣下量宏胞與聞此因苦將有寢食不安者自必籌欵添撥接濟賑員立沛恩施無須弟之爲民瀆請已惟聞委員奉命來此携帶食銀擬赴災區分别次貧極貧量爲周濟率由成法所爲者欵不虚糜耳但念耳目難周貧亦無從分别倘或此詳彼略必至非濫卽遺雖費屬不貲終恐惠不能徧亦如粥廠漫無限制仍不足以救飢也况彼四百餘莊久己事同一律貧無分乎極次户無待乎編查只有將欵項多籌赶緊另商辦法耳今擬約期停止粥廠省出款項就正法家仰仗鼎言嘘之制府感及賑局總可恊撥數萬再借大名廣布捐册南中善士北洋諸軍兩處之捐當成鉅欵閣下本意此番擬賑若干弟擬竭効綿薄亦必半之當仁不讓弟所素期奈心有餘而力不足耳綜計數欵當有廿萬以賑四百餘莊總可有盈無絀約計一金可活一命而該處目下户口亦不過十五六萬而己當此困苦之時放錢不如放米統計四百餘莊需米四萬餘包以五包匀給廿人每人足食一月有餘只用十五六萬之銀兩援救十五六萬之生靈再以數萬給與錢文籽種則此四百餘村足資活矣但災區太廣人數較多苟非辦理得人不能速爲竣事應請制軍選派道府大員監督此事多帶委員分頭前往會同該莊首事之人約期齊辦災區均近銕路運道較爲靈通先將米欵運至各站再押運車分赴各莊共用四十委員八十司事而以一員兩司事辦十莊三日卽可放完自起　以至竣事不過廿日間耳但在芒種期前總不誤其耕種也是謂官辦義賑一切事務均可變通辦理不必定照官樣文章也飢民望賑久己情殷但能早日舉行卽可多全性命否則稍衍時日卽慮靡有孑遺南望災黎誠堪痛耳因是臚舉以供青覽閣下辦振爲老斵輪手遽以管見上陳豈非班門弄斧緣見聞較確故能切實發揮也且係一得之愚尚希擇焉專肅奉達鵠候德童敬請勛安惟希惠照張翼頓首四月初二日上海北巿絲業會館恊振公所施則敬子英甫鈔登 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[析津賽馬]  
　　駐津西國官商本擇於四月廿二日起賽馬三日嗣因廿一日雨師戾止道途泥濘有行不得也哥哥之歎爰卽攺期於廿六日起廿八日止至廿一日後天晴氣爽日麗風和　駬驊　已無不祖鞭先著矣 
[課題彚錄]  
　　四月初八日豫章書院課題王往而征之齊人伐燕章賦得重與細論文得論字○初十日經訓書院課題孟京說易有君人予號解申張髦三昭三穆爲六宗之說並辨正其失考毛詩傳人君黄金罍韓詩說金罍大夫器孰是考典命上公九命注與匠人何以不同冠禮筮日不筮月解祭以首時申南假解義考祈招之詩馬融作圻賈逵作時是否小國無大夫有大夫釋例考褵緌也郭注卽今之香纓並考曲　正義婦人纓有二是否文信國請建四鎭論擬何承天安邊論司馬長卿上書諫獵賦以家累千金坐不垂堂爲韻擬杜工部諸將　首○十三日友教書院課題惟仁者爲能以大事小是故湯事葛文王事昆夷此則距心之罪也賦得中原將師憶廉頗得廉字 
[紅顔薄命]  
　　金陵訪事人云某甲女年届破瓜紅閨待字小家碧玉丰韻宜人某觀察一見傾心以番佛五百尊迎歸　　歡諧魚水不數漢武温柔鄉也不料觀察好惡無常兩度月圓漸復喜新厭故將此女置之腦後兼之羣雌粥粥咸有小星奪月之思致被送回母家且　欲索還聘禮不與則嗾家人爲抱告禀請江寗縣主提催趙大令傳訊女父及媒証等人始知男子無情紅顔薄命遂令觀察出洋銀二千圓爲此女養贍之資聘禮則作爲罷論 
[悮酌藥水]  
　　元妙　前宮巷某廣膏烟館自開設以來生意頗稱閙熱凡癖嗜烟霞者無不接踵而至前日有烟客曹某偕友俞二人同往小叙一榻横陳正在吐霧知雲之際曹忽頭眩目暈近乎痧症由陸至某照相館購得外國急痧藥水名阿森尼者一瓶性最猛烈凡急痧祗須將瓶口在鼻間移過竅卽頓開陸以未諳用法欲囑曹欽少許無如瓶口緊封未易輕啓倩俞刀啓之俞卽握瓶以齒嚙開豈知藥氣　冲舌忽縮短而麻層層吐下如脫殻然立時暈倒陸乃驚惶無措延醫診治飲以橄欖汁數盃始漸蘇醒遂雇肩輿將俞曹送歸現聞可保無虞矣使當時曹或誤飲其禍恐更有不測世之購取藥水者可不加意愼之哉 
[英廨晚堂瑣案]  
　　張增壽控妻子顔氏私　來滬及尋獲無賴王阿壽等出頭硬霸等情前晚宋通剌升堂研鞫張訴稱小的係蘇州鄉間人向以耕田爲業妻子顔氏於上年八月私逃出外日前接族弟永興信始知逃避此間故附趁王小弟航船來此在四馬路胡家宅附近隆興里尋見囑其回籍倔强不依正在爭吵之際王卽小耳朶阿壽忽出頭硬鞴並向小的勒索洋銀十圓小的不允致被兇毆顔氏供稱小婦人因家中衣食不周不得已而告知丈夫附船來滬曾在西門外唐姓家傭工邇因患病辭歇賃屋胡家宅隆興里與夫督永興同居且丈夫初到滬時本與小婦人同住今奉提訊願隨丈夫回籍不敢倔强永興訴稱小的向在治下掮販餬口雖與嫂氏同處然其所作之事小的實不知情小弟供稱小的係蘇州人駕航船爲業此次張附船來滬找尋妻子尚有鋪蓋寄存小的船中昨日小的至四馬路送信偶與張晤謂其妻子已經尋　仍須附小的之船回去旣而與王等吵閙遂被巡捕一併拘案其實不于小的之事王供稱昨日張與其妻在路爭執小的不忍坐視偶向解勸並無硬覇情事通剌判令將顔氏掌頰五十下交張具領回籍不得復任外出王重笞一百板並令具顔氏日後再有潛逃情事惟伊是問結○阮子堂等控袁仲英圖賴花子洋銀通剌升堂訊究阮訴稱小的本邑人向爲土業今因失京專向各處售雜貨以資食用友人董漢松言及有花子五百擔托小的兠售轉托袁售與法租界恒和號每擔議定洋銀七角三分共計三百六十餘圓約初十日出貨十一日付價迨届時向索袁僅付二百圓尚欠一百六十七圓屢次向索袁言所出之貨與原樣不符尚須待外洋信來始可將洋銀付清小的告以所出之貨旣與原樣不符何以出貨時不卽退回是以投案請究董供稱小的有棉花子五百擔托阮兠售旣與袁兠銷恒和號當時言明貨價兩交詎料阮僅付洋銀二百圓尚欠一百六十七圓迄今無著袁供稱小的向當掮客上月初阮掮來棉花子五百擔托小的兠售與恒和東洋字號販運出口約定初十報關不料阮心存刁　將　貨　通駁船户朦混交卸及恒和號執事人察出弊端舞奈貨已出口故將其應　之價扣住現在須待外洋信來始可定奪通　判令將阮袁交人保出候函致花業董事秉公查覆核奪 
[金陵官報]  
　　四月二十四日通判慶謙禀知謝委满城保甲並到差知州章邦直辭赴瓜埠鹽卡丁憂湖北知縣馮錫綬湖北來奉湖北藩司鹽道孔飭交缷應城鹽局差指分江蘇試用縣丞子貴之到由蘇來分寗○二十五日會辦臺灣籌防局二品頂戴直隸候補遣姚文棟由臺灣來公幹候選同知沈錫周四川來又知縣黄大榮由京來鑒經歴阮啓焜由揚來均到○二十六日直隸候補道姚文棟辭謝咨回直隸知縣陳玉斌由鎭江修造常勝萃軍營房工竣回銷差○二十七日新授山西臬司兼襲二等子爵劉𪔇江西來候補道楊兆　由滬回統領新湘等營陳基湘副都統銜儘光叅領瑞徵湖北來前四川銅梁縣王樹枏由四川奉調來寗雲南補用縣王琳由京引見回各位均到巡檢明福銷满城保甲差藩轅　示興化縣典史丁均平期满遺缺查有請補昭文縣典史楊爵修堪以署理○二十八日縣丞崔鳳昌禀知知縣崔作球在寗省丁内艱湖北候補縣袁福　由湖北奉調來寗分省補用通判王秉謙由威海回二位均到 
[蘇省官報]  
　　四月二十五日記名簡放提督西林巴圖魯王得勝湖南入山山海關來候選通判陳敬清江西人由籍來知縣汪鳴鳳禀辭赴江陰釐局差仇傳照禀謝　委鎭江上游釐局　　鎭山禀銷南匯勘丈沙田回縣丞楊挽瀾禀辭赴上海縣保甲差 
[䢴江官報]  
　　廿四日徐分轉維翰由泰屬灶團來曾鹺尹貞乾解海分司餉銀到揚○二十五日總局杜分轉委赴萬福橋騐收橋工○廿六日張分轉應宸禀知回姜　差次汪鹺尹秉端鮑鹺尹美璜同委解南京餉銀 
[江西官報]  
　　四月十九日署泰和縣許繹銷牙釐局文案鄭由熙進牙釐局辦文案縣丞趙煥勳往瑞州府屬催減平遊擊孫運興由湖南籍修墓回○二十日清江縣周　　署泰和縣許釋俱　任胡欽接辦牙釐局文案馮永年銷估修各城門工程盧鐘　由新凎等縣催漕折回府照王朝賀由山東賑捐奬給藍翎韓鑑往南康府屬李雋才往九江府屬姚春融往臨川等縣周曾營往安福等縣俱催地丁陳常往寗　州屬鄭錫綸往臨川等縣俱催减平李達義往袁州府屬姚家傑往豐臧等縣俱催稅契陳塵榮由龍南催墊欵回卽往廬陵催地丁莫銘　由新城催漕折回安福羅塘司徐樾本禀謝飭知 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十一年四月二十三日京報全錄]  
　　宮門抄○諭旨二道錄前○侍讀學士文奏請賞假回籍修墓摺○兼署雲督崧奏請展辦賑捐片○又奏撥解關稅餘銀數目片○又　叅革叅將緝審片○又奏叅革尅扣軍糧各員摺○豫撫劉奏請將臨德奏銷援案　限片○護湘撫王　奏甄别知府片○步軍衙門奏查明交拿各犯據實覆奏片○東撫李奉保舉知府請開缺以道員補用片○四月二十三日刑部都察院大理寺正黄旗值日無引見○額中堂等塲内專摺請安○前廣西學政趙以炯到京請安○慶公續假十日○召見軍機　克丹趙以炯○○日講起居注官翰林院侍讀學士臣文廷式跪奏爲懇恩賞假回籍修墓恭摺仰祈聖鑒事竊臣自祖父以來久宦粤東歸葬萍鄉臣祖晟咸豐九年在署嘉應直隸州任内殉難蒙恩予卹後歸葬南昌墳葛分隸兩籍涉境遼遠臣自己丑考取中書供職京師於今七年癸已冬間江南試竣蒙恩給假回籍因急於復命未敢稽延去冬得接家信因夏秋間雨水過多南昌祖父墳瑩均有冲損情形近聞春間大雪尤甚若不及早修理更恐損壞日多爲此寢饋難安用敢冐昧陳請賞假三個有回籍修墓事竣之後赶卽回京當差螻蟻之　伏惟鑒察不勝悚惶之至謹恭摺具陳伏乞皇上聖鑒謹奏奉旨已錄○○崧蕃片再據署雲南布政使岑毓寳會同善後局司道詳稱滇省前因光緒十八十九兩年連歲被災貧民得賑綦切曾經詳蒙督臣王文韶等奏請仿照順直賑捐章程展辦滇賑捐輸一年由司刊發實收廣爲勸辦奉硃批着照所請户部知道欽此業將光緒二十年三月二十日開辦起至九月底止所收捐款隨時移解善後局散放賑濟並將該捐生等兩次彚案詳請奏咨在案兹查限期將满所收銀兩爲數無多若依限停止不敷支放悉心籌議惟有仍前接辦或可藉資接濟擬請將此項賑捐再行展限一年以示體恤一俟限满卽行停止且所收僅只封銜貢監等項並不捐納實官尚屬無關弊竇等情會詳請奏前來奴才覆加　移係屬實在情形合無仰懇天恩俯念滇省連歲被災小民因苦准將此項賑捐再行展限一年以資撫恤出自逾格鴻慈謹附片陳請伏乞聖鑒訓示再雲南巡撫係奴才本任毋庸列銜合併聲明謹奏奉硃批着照所請户部知道欽此○○崧蕃片再雲南蒙自關六成洋稅除開支本關一切經費及出使經費外餘銀准其留滇充　經户部奏奉諭旨欽遵在案兹查接管卷磮據雲南善後局司道英奎等詳報蒙自關第一百三十七結期内在六成洋稅項下撥解銀三萬九千二百二十二兩九錢八分四厘由司作收關稅付局應用詳請奏咨等情前兼護督臣岑毓寳未及核辦移交前來奴才覆核無異除咨總理各國事務衙門曁月部資照外謹附片陳明伏乞聖鑒再雲南巡撫係奴才本任毋庸列銜合併聲明謹　奉硃批該衙門知道欽此○○崧蕃片再據署雲南寳寗縣知縣盧咸預禀據縣屬士卢黄博行等呈控廣西西林縣武職覃允華越界抄掳什物並燒燬房屋等情當經前督撫臣咨明廣西撫臣並批由司局查明詳叅去後兹據善後局司道岑毓寳等　同署臬司英奎查明該員覃允華係廣西泗城府西林縣人由勇目投効雲南軍營歴保花翎　將銜留滇儘先補用叅將詳請奏叅前來奴才覆查無異相應請旨將花翎副將銜留滇儘先補用叅將覃允華先行革職拔去翎枝以便嚴　歸案審辦除咨部查照曁移廣西撫臣轉飭西林縣一體協緝務獲解究外謹附片具奏伏乞聖鑒再雲南巡撫係奴才本任毋庸列銜合併陳明謹奏奉硃批著照所請該部知道欽此○○雲南巡撫兼署雲貴總督奴才崧蕃跪奏爲特叅尅捕兵勇口糧各員請旨一併革職恭摺仰祈聖鑒事竊查滇省地處邊遠各處防營全賴管　各官得人方足以資控禦奴才抵任後當卽備文加椷分致各提鎭轉飭各防營認眞　練如有舞弊營私等　定卽從嚴叅辦在案署提臣蔡標昨因公晉省面陳愼省防營積習頗探亟宜整頓並咨稱據義字副左營哨弁王　亭喊禀卸管帶曾紹枚扣餉不發等事當飭傳該卸管帶曾紹枚詢悉欠餉屬實當卽　斥飭將所欠各餉尅日發清咨請將該卸營帶義字副左營土勇前先選用知州曾紹　奏叅革職等因准此旋據總理醫務處臨安開廣道湯籌銘赤因公晉省回禀卸管帶曾紹枚共尅扣勇餉四百五十兩零卸會帶張　福共尅扣兵餉五十餘兩卸會帶　金斗共尅扣兵餉三百三十餘兩各營兵勇等陸續赴道呈控均經先後發飭蒙自縣知縣李思鑑提訊屬實並逐案親提覆訊飭令該卸管帶會帶等一槪如數補發清楚已於上年七月及十月兩次禀請將該卸管帶曾紹枚卸會帶張顯福崔金斗等奏叅革職在案等語奴才隨卽調查原案並營務處逐欵審訊曾紹枚張顯福崔金斗等尅扣全案均與署擬臣咨開並湯道面禀各情相符查此案前督臣朱及核辦旋卽離任北上曁因病出缺臬司岑毓寳兼護督撫篆務爲時無幾亦經批示在案奴才履任伊始正在核辦間適接准兵部火票遞回臬司岑毓寳在兼護督撫任内奏陳邊防營務情形一摺奉硃批覽奏均悉著卽將現在邊防一切情形知照崧蕃不動堀色妥爲籌辦欽此奴才恭閱之餘應卽飭遵現任邊防緊要斷不敢稍涉張皇尤不敢意存瞻顧營官如有侵吞士卒焉能效命現查該卸管帶曾紹枚等旣據署提臣及湯道查有尅扣實蹟先後呈請奏叅前來案關尅扣軍餉雖經補發清楚若不從嚴一律叅辦何以書軍政而儆將來所有管帶義字副左營士勇前先選用知縣曾紹枚卸會帶臨平右營戰兵總兵銜補用副將崔金斗相應請旨一併革職以示懲儆此外再查有營務廢弛餉項之員奴才隨時專摺嚴叅以仰副朝廷整飭邊防之至意所有特叅尅扣兵勇口糧各員緣由理合恭摺具陳伏乞皇上聖覽訓示再雲南巡撫係奴才本任毋庸會銜合併陳明謹奏奉硃批另有旨欽此○○劉樹堂片再據糧儲道士維翰詳稱豫省臨德二倉銀米歴係次年四月奏銷兹查有應　光緒二十年分前項奏銷册籍因上年内黄等縣被淹成災及秋收歉溥各州縣分别嚴緩傏項錢糧數目未據報齊無憑查造援案呈請奏展前來臣覆查無異相應仰懇天恩俯准將光緒二十年分臨德二倉銀米奏銷爰照上届成案展限三個月俾得確核辦理除咨部外理合附片陳明伏乞聖鑒訓示謹奏奉硃批著照所請户部知道欽此○○王廉片再查定例道府州縣保歸候補班人員予限一年察看甄别等因歴經遵辦在案兹查有三品銜候補知府任之駒年五十四歲係江蘇宜興縣人於光緒十九年十二月二十日到省扣至光緒二十年十二月二十日一年期满例應甄别據藩司何樞署臬司李經羲會詳前來臣詳加察看該員任之駒才具開殿氣識宏通堪以繁缺補用除咨吏部查照外謹會同兼護湖廣總督湖北巡撫臣譚繼洵附片具陳伏乞聖鑒謹奏奉硃批吏部知道欽此○○步軍衙門片再光緒二十一年三月二十四日承准軍機大臣字寄奉上諭御史達椿奏風聞張子方卽張銀堂又名張鑑秋等或侵吞稅課或窩藏盜賊或借勢訛索或重利盤剝無惡不爲請飭拿辦等語著步軍統領衙門順天府五城御史按照所指姓名並所犯各節查該明確提案訊辦但不得妄拿無辜致滋　累原片著鈔給閱　將此各諭令知之欽此遵旨寄信前來奴才等欽遵當卽飭派旗營員弁按照原片所指姓名住址訪探明確如實有不法情事卽行嚴密查拿不得妄拿無辜致滋擾累去後兹據該員弁等面稱或查無姓名或住址不符或查無爲匪情事惟查有富連卽富保山一名旣與原片所指名姓旗分住址相符並訪聞有代給庫兵照管事當經右翼翼尉德雲等將該犯拿獲解送到案奴才等督飭司員訊據富連卽富保山供係正紅旗漢軍富山佐領下養育兵在都城隍廟街居住堅供並無侵吞稅課窩藏盜賊等語復詳加審訊僅據供認有代給庫兵照管庫司等詞查該犯雖無實在不法情弊究非安分可知相應請旨將富運卽富保山交刑部審明辦理爲此附片謹奏奉旨已錄○○李秉衡片再三品銜在任候補道濟南府知府魯琪連年督率所屬沿河州縣集夫搶險頗著勤勞今春帮同堵合濟陽縣高家紙坊漫口亦極出力相應仰懇天恩開缺以道員留東補用出自鴻慈謹附片具奏伏乞聖鑒訓示謹奏奉硃批著照所請吏部知道欽此 
 
 

Page 14

 
 
[光緒二十一年四月二十四日京報全錄]  
　　宮門抄○兼旨三道錄前○粤督李等奏解頭批籌備傏需銀數摺○又奏請議卹片○又矋奏請别鹽大使片○豫撫劉奏請將武弁分别　革勒休片○又奏拿辦匪徒情形片○漕督松奏拿獲巨匪請將出力員弁分别奬卹片○四月二十四日工部鴻臚等正　屢　日禮部引見前十名○徐中堂等讀卷覆命○額中堂等塲差覆命○花尚阿　安各假满請安○裕德續假五日○博公請假五日○孫毓汶續假十日○侍　處奏派何和殿監試之王大臣派出頭班克王瀾公卓凌阿桂祿成安二班偷貝子那公色清　忠清阿良泰○提督衙門奏拿獲盜犯二李卽李友等七名口請交刑部○召見軍機讀卷大臣榮祿○皇上明日卯正升太和殿　臚○狀元駱成驤西西川資州榜眼喻長霖浙江黄巖探花王龍又湖南湘鄉傳臚蕭榮爵湖南長沙○○太子少　頭品頂戴　廣總督臣李瀚章頭品頂戴廣東巡撫臣馬丕瑶跪奏爲籌解奉撥乙未年　辦餉需第一批銀數委員起程日期恭指具陳仰　○　鑒事竊前准房部咨奏撥乙未年籌備餉需一摺單開廣東省銀二十萬兩等　當經行司籌解在案兹據廣東布政使　　　　　稱此項餉需關繫緊要自應赶緊籌解兹在於藩庫各欵内竭力籌措銀六萬兩作爲乙未年籌備餉需第一批照案發交商號日昇　　川通蔚泰厚蔚長厚源豐潤新泰厚匯兌至京遴委試用通判徐書祥試用知縣黄嘉梯應補鹽大使沈秉權領齎匯單於光緒二十二年二月初六日起程由海道進京支取銀兩赴部投納等情詳請奏咨前來臣等覆核無異除飭將此項應解銀兩赶緊陸　　　并咨明户部外謹合詞恭摺具陳伏乞皇上聖鑒謹奏奉硃批户部知道欽此○○李瀚章等片再廣東試用知縣　　於光緒十九年二月間奉委總辦　蘭厘廠事務二十年五月管解餉銀進省事竣於初五日附坐民船回廠駛至增城縣　新塘河面驟漕颶風全船覆溺致遭漂没又大挑知縣黎先澐於光緒二十年八月二十六日奉委往催海陽饒平大捕等縣欠餉船至　陽縣屬土名湘子　河面陡遇狂風全舟覆溺至九月初始將屍身撈獲又總理瓊軍營務處同知銜大挑知縣蘇昕奉委會同管帶瓊軍左營補用副將徐鼎榮帶隊前往遂溪縣屬查辦會匪各匪於光緒二十年八月率同右哨　勇由瓊領餉起程初七日在海口乘坐海安營海防拖船北渡駛至大洋風雨驟至逢折船覆該員蘇昕及瓊軍左營右哨哨弁奏留廣西儘先補用叅將張福榮並管駕拖船海安營左哨頭司把總許文光曁兵勇張劉升等一十八名連餉銀同時漂没淹斃據試用同知縣多璐等署海洋縣吴志道雷瓊道楊文駿先後禀報均經分别抵飭廣東海防善後周查明核議詳辦去後兹該司道等查造各該故員弁出身履歴及兵勇姓名年籍册核議詳請奏卹前來臣等伏查中樞政考内載大洋大江危險地方凡官兵因公差委并領運弁兵遭風漂没身故者照議卹巡洋官淹斃之例辦理又載民兵人等在内洋内河因公差委及停泊海口島嶼等處漂没身故者照巡洋官兵淹斃之例官員减一等分别廕贈其卹賞銀兩减半給與外委官兵人等均减半給與卹賞銀兩各等語今同知銜試用知縣侯操大挑知縣黎先澐同知銜大挑知縣蘇昕奏留廣西儘先補用叅將張福榮管駕拖船海安營左哨頭司把總許文光兵勇張劉升等二十八名或在内河或在外洋因公漂没殞命似此勤職捐軀皆堪矜憫且核與請卹之例相符合無仰懇天恩勅部分别照例議卹以慰死事除册送部查核外謹合詞附片具陳伏乞聖鑒訓示謹奏奉硃批著照所請該部知道欽此○○李瀚章片再前淮部咨嗣後佐貳雜職等官無論何項出身凡係補缺應行具題者試用期满由該督撫甄别具奏等因歴經遵照辦理在案兹據兩廣鹽運使英啓會同廣東布政使覺羅成允詳稱查有試用鹽大使金振直隸天津縣人由監生捐鹽大使職銜考取漢謄錄簽分國史館當差光緒十年因修臣工列傳告成議叙以鹽大使輪用三缺後選用十九年遵新海防例報捐分發指省廣東試用六月二十日由吏部帶領引見奉旨著照例發往欽此是月二十一日由吏部給發執照起程十九年七月二十日到省試用已满一年詳加考察具詳請奏前來臣等查金振年力富强堪以本班留省照章補用除咨部外理合附片具奏伏乞聖鑒謹奏奉硃批吏部知道欽此○○劉樹堂片再武職以訓練弁兵整頓操防爲若責因循廢弛不知檢東安能備折衝禦侮之資兹查有河南營叅將全喜約束不嚴彰德營叅將王莘臣體弱多病候補遊擊楊清元倚勢好訟均屬有叅職守相應請旨將全喜以都司降補王莘臣勒令休致楊清元卽行革職以肅戎行謹附片糾叅伏乞聖鑒訓示謹奏奉硃批著照所請兵部知道欽此○○劉樹堂片再光緒二十年三月十五日承准軍機大臣字寄光緒二十一年三月初八日奉上諭河南歸德等府屬盜賊横行迭經諭令劉樹堂查明飭拿兹又有人奏歸德府屬有曹州匪目岳二迷等各率三二百人在申集青梧集等處四行搶劫並有燒殺人口重情永城縣賊目割地籠一股亦明數百人四去劫掠歸德鎭總兵楊玉書不敢出城捕拿日旳恐成巨患等語盜匪聚衆搶掠若不及早捕治必致養　貽患著劉樹堂嚴飭地方文武查明匪首岳二迷等迅速捕拿解散脅從以期消患未萌總兵楊玉書迭經被人叅劾如實不能得力卽著據實叅奏一面另委妥員前往辦理毋得稍涉遷就貽害地方原片鈔給閱看將此諭令知之欽此伏查歸德府屬　州申家寨客民蘇四鋪内於光緒二十年十一月二十四日夜被賊臨時行强拒捕殺傷隣佑黄二歪陶二秋二名並遺火將鋪夥唐姓賀進抬丁并水等燒斃已據該州禀報並續據報獲胡洸居等多名甲集想卽申家寨胡洸居等是否卽係岳二迷等黨夥應俟研訊明確按例懲辦青　集被刦三十餘家一案未據各屬禀報查亦無此地名惟山東曹縣青　集客冬聞曾失事或并誤傳爲豫境亦未可定曹屬匪徒搶刦爲生非伊朝夕自海疆不靖漸次聚成大股白畫横行本年二月二十六日竄入豫境睢州王橋地方刦掠莊衆格鬥互有傷亡因聞兵勇往捕卽日仍竄回東境當經臣專摺具奏一面咨商山東撫臣李秉衡派營痛　並咨飭歸德鎭臣楊玉書營官記名總兵郭廣泰記名提督武朝聘等分劄　東邊境相　合力兠剿曁批飭睢州將被害各家屬妥爲撫恤各在案旋接据傷玉書郭廣泰武朝聘等　禀各有拿獲匪徒就近解交歸德府睢州考成分别訊辦並探知曹屬股匪聞兵　四合暫行解散岳二迷一犯前經會同東省格斃並據山東曹州府知府毓賢禀報白添阻卽白添左亦經拿獲正法等情比復分别咨飭將　要各犯悉數弋獲不得以已經解散稍事因循致貽後患此股烏合之徒人非一省而著名首要則籍隸曹屬者爲多亦在曹屬滋擾者爲甚臣明查暗訪永城縣尚無賊頭割地　一股名目至歸德鎭臣楊王書經臣請與南楊鎭臣崔廷桂對調署理業於另摺陳明請旨除仍飭地方文武查明境内如有匪徒一體嚴拿務獲不得稍事諱飾曁楊玉書等已獲各犯由該府等分别訊明迅速禀辦外謹附片覆陳伏乞聖鑒訓示謹奏奉硃批知道了仍著督飭地方文武各員隨時嚴緝匪徒毋任勾結爲患欽此○○松椿片再匪首王小二子往來桃源宿遷一帶依蘆蕩爲巢結幅搶刦抗拒官兵形同叛逆經奴才據實奏明札調防營會合兠拿欽奉硃批著卽督飭防營合力圍捕務獲懲辦毋任漏網欽此欽遵轉行去後讠匪徒因拿獲緊急各自潛逃嗣據副將唐高升禀報派出守備吴德麟等購線跟蹤查緝至濵海崇明縣六碌海島地方將王小二子擒獲押解清江並稱王小二子於被拿時仍敢拒捕踢傷什長六品軍功鄭廣明小腹斃命等情當經發交總營務處淮揚海道謝元福提訊據供濳聚蘆蕩迭次搶刦抗拒官兵並勾結　匪製備軍　乘機起事不諱又鹽城縣匪犯李裕卽李登瀛係游勇結夥爲盜執持洋槍亦由淮海水師拿獲解審明確均經先後批飭就地正法惟　長六品軍功鄭廣明捕賊受傷登時殞命情殊可憫除由奴才從優發給卹賞銀兩外並懇天恩飭部照例議卹以資觀感所有遵旨拿獲巨匪首先出力並其次出力各員弁或跟蹤跴訪或遠涉查緝不無微勞足錄合無仰懇恩施准由奴才存記彚案請奬用昭激勸出自逾格鴻慈除將供招咨送刑部外謹附片陳明伏乞聖鑒訓示謹奏奉硃批鄭廣明著交部照便議卹餘依議欽此 
 
