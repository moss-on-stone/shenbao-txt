# 1884 - 58 - 4903911

 

Page 1

 
 
[股印古今圖書集成告白] [  點石齋主人啓]  
　　本齋招股開印古今圖書集成現已定爲大字所有股分曾經聲明一千四百股之外須增至每股收銀一百八十兩其一千四百股内則仍照前議每股收銀一百五十兩去年一千四百股未曾滿號刻下尙缺一百餘股今此書約計二年半可望告成如有願附股分者務請作速前來掛號其在一千四百號内仍每股先收銀五十兩一千四百號外不　增印數百部則每股先收銀六十兩特再布知 
[招請賣報售書] [  申報舘主人啓]  
　　廣東爲極大省會什商雲集本舘現欲請一友人在穗垣代銷申報及點石齋申報舘兩處所印之書籍如有粤友願辦此事祈來本舘面讀一切　須在上海覔一殷實大鋪作保方可訂定也此布 
[稽櫻流公所以成實患說]  
　　上海自開埠以來特殷會審分府以理租界之事而首膺是職者實爲陳寳渠太守其爲治也所謂敷政優優中外官民無間言任事幾二十年於公事一無貽誤口碑翁然大憲以爲能用以入告　朝廷宏奬人才官懋懋賞不次拔插　特　三品銜以褒其功時人榮之而太守顧謙讓未遑惟盡其職之所當盡爲其力之所能爲上年乞身而退頌德政懷去思衆口僉同亦可想見其爲人矣而其創設棲流公所一事尤足以爲善政之稱首葢滬北之地旣經開埠爲家國通商碼頭之冠各處人民絡繹奔赴至者如歸市於是五方雜處良莠不齊拆梢流氓無藉游呼之輩紛至沓來其强而可惡者如前年津黨之横行經中西官恊力拘拿遞解回籍其餘爲捕房拘獲解送公堂枷責懲處此輩兄横不法嚴以治之原不爲過其有弱而可憐者饑寒所迫或老或幼或病偶有犯例干禁等事罪尙可赦情更可原若此者亦不乏人太守惻然動念不忍見其饑餓於我土地爰設法籌欵購地庀材卜築於新閘之西建公所以居之其章程䂓模及各捐項節次備列本報無煩贅述去年秋太守招集琴友如聽橘逸客等數人公餘遣興在公所之養和堂焚香彈琴並折柬邀僕同爲游魚之聽復導以歴遊公所前後則見布置井井有條不紊居其所者亦多有怡然自得之狀太守更虛心相問詢以一切章程善否僕曰章程制度盡善盡矣無懈可擊卽經費或虞不足而滬上好善者多隨時樂輸或再從罰鍰中酌量提補雖非久遠之策猶無須乎過慮所要者惟在任其事者之以實心行實惠庶不負草創者之一片婆心耳太守聞言首肯者再兹者太守卸肩以去黄芝生太守繼其任其一切公事一循其舊公所亦胥用舊人絶不雜以他人所謂蕭規曹守洵足媲美於前人故公所諸事亦各仍其舊一無更張太守之志其庶幾不負乎乃昨有友入與僕言及似有所不足者然叩其故則含糊不答固問之則云略舉一事以例其餘去年七八九等月疫氣流行租界中人死亡相繼公所每日皆有死者此天時之故固無足怪至十月以後疫症已消病勢日减宜乎死者之少於前數月矣乃此數月間報死者亦不减於曩昔其治病之藥有霉爛而不能用者仍以之治疾非徒無益而又售之矣又聞有公所司事某之子病不用公所所備之藥而仍往藥舖取贖焉初以爲殆該司事避嫌之故益見其公正無私繼而知實因藥不堪用故甯買於外而居此中者所服之藥則仍取諸宫中也夫貧富貴賤人類不齊而其體膚血氣則未嘗不同也若他人之子則可以壞藥食之己之子則不肯以壞藥誤之此其居心爲何如卽此一端而其餘諸事可以概見矣聞公所一年所支銷所入納敷所出倘能涓滴歸公事事實心則窮民之被其惠者富更多也僕聞之默然以思憶前曾有車夫自公所中出爲僕言居其中者三閱月眠食起居尙無所苦而茶則不可以飲盖茶壺極大一日止冲茶一次至下半日冷已震齒而次日卽又將熱水冲上不去其冷者日復一日茶多溲氣病人飲之病將增劇此則其最不便者又有人求入公所戒烟居半月不能耐苦屢托公所中當雜差者寄信出外乞假零用之錢繼而終不能久居遂依然辭出問之則云不便之處甚多尙不若小客寓中之適意也問以信何由寄則云稍子以小費卽肯送遞僕初以爲此等人皆苦不知足貪懶成性故不耐久居今乃知其言亦非無因也夫司事諸人豈有私獘於其間哉特以用人未能盡當而又以人數太多耳目不及周徧以至苦樂不均致爲大德之累不免退有後言此無他不能認眞之故耳倘能事事認眞留心稽察藥物等類時加收拾勿使朽壞飲食一切常爲留心寒暖以時飲食有節若此則死亡自不至過多而創此舉者之良法美意亦不至有所　負也非然者有濟人之名不能副濟人之實陳太守創之於前黄太守繼之於後歲費捐項亦頗不貲而所謂如保赤子心誠求之者漠然無所聞也又安足以溥實惠於貧民也哉 
[港報論北寧事]  
　　香港報言法人攻北甯之事目下北寧地勢若何其中守禦若何均未得悉惟聞北寧四周皆山度華兵必將山上防禦完密或增築砲臺以資桓敵前聞有越官言及法人若攻北寧華兵必將退去此言也恐不甚確或者恐法人攻奪北寧確見有華兵在内以致法人藉口責中國賠償兵費因此而預爲退步亦未可知然以意測之華人旣守北寗耗如許餉糈何以又爲退計足知此說之不足據也按越官之爲此言殊覺其毫無識見港報駁之極是盖中朝明諭以法人如攻北寧中國必與開仗又何必爲此遮遮掩掩之舉動也哉 
[法船赴越]  
　　港報言法國兵船名沙爾司於去臘二十一日由都郎地方啓行前往東京船内載辦理電綫諸人又有兵三百名及糧食等件行至古勒忒地方加裝　二百五十頭以去 
[閩人謡諑]  
　　福州西字報言福州近來各官舉動頗難略有動作外人謡言四起正月十二日有華官數員赴廣東公所從有兵士數十人外人卽紛紛議論謂官憲與領事官在公所集議必然爲中法戰事三三兩兩傳說譁然有欲探其實者至公所覘之則見並未議事亦無領事官僅有辦電線工程之官與置辦電線之洋匠數人欲在該公所拍一照相餘無所事不竟爲之失笑何閩人之好爲謡諑乃至是耶 
 
 

Page 2

 
 
[巡船被焚詳述]  
　　前報述香港水巡捕船炸裂一節兹閱香港西字報知其中尙有小悮且言之較詳爰再錄之據云正月三十日天未黎明該船忽然失傎該船向有西捕十四名華捕九十六名是日以有他事只有西捕十人華捕三十餘人其何以起火則莫知其由爾時有一三道頭驀見船艙有烟縷縷而出驚呼西人悉起華捕亦起奔視知艙下有火趕卽竭力樸救捕頭飭令取水澆灌而船中只有水桶雖競取汲灌不甚得力火勢愈猛船本木質延澆甚速灌救多時無從爲力遂命放小艇計該船有小艇五隻均放入水衆人俱下小艇而逃華捕中有數人略搶得衣物數事餘則多係空身且均着睡衣逃出當逃出時天巳大明矣先是該船擊鐘號救并舉號大二然惟水邊有人見之岸上則不知也其時英水師提督親往施救然火巳成勢無可設法法兵船名未篤里也司亦派兵往救仍無所濟及人旣逃出開兩炮欲擊沈其船而不可得繼而法兵船遣兵帶水雷一具乘小艇置於該船相去三十碼左右將機引着恐船身碎裂時木片飛擊或致傷人故一經引着當皆翻身入水俄而訇然一聲該船全身粉碎至無蹤影而水中之人猶有一人受傷西捕之中則有一人以手攀繩而繩已被焚致傷厥手該船本係販土者後改爲水巡捕船計已用過六十四年目下正在另造一水巡船將次工竣而該船遽遭此刦殆亦棄舊更新數使然歟現在水巡捕無可存身故將水巡之事暫歸總巡兼管俟新船旣成然後下海巡邏也 
[日員抵港]  
　　日本陸軍卿欲周歴歐洲學習兵法此已列報兹悉陸軍卿於正月念六日到香港本擬請其閱視英兵操演嗣以他事不果駐港之英將軍於二十九日請其周閱營盤及監獄等處云 
[朝鮮近聞]  
　　前江華守相金君字雲　口寡言語胸藏韜鈐氣度端凝性情忠耿慮營伍之單薄也願將家中所諸米若干石盡行出糶 
更募一營以資防禦殆有毁家抒難之風乎○朝鮮置官甚易朝除夕罷一日三遷視爲常事故官不思治惟愛錢若命以爲子孫謀吏治安可問乎○日本駐朝鮮京城之兵言定於三月間撤回○國王喜放銃砲每逢節會必令所練各軍入内施放聲震天地以爲驅邪氣○漢江迤北有所謂馬浦者日本擬於此處建造房屋木石也備將於今春興功○木炭值甚廉每斤不過合中國錢七八文華商多用船販運閒亦獲利○佛山一帶有廣東商人蓋屋數椽日本人以其佔地也聚集多人前往爭鬥房屋均被拆毁廣商亦多被毆者遂赴陳茇南觀察處控告觀察當卽親往彼處踏看矣○國王知電綫鐵路之利極欲開辦無如帑項空虛鉅款不能籌措或俟諸礦開採以後庶能舉辦也○日本商船每月來往二次中國招商局船亦來一次惟銀錢不便貨物難消中外商民尙未坌集 
[埃事電音]  
　　本月初五日倫敦發來電音言埃及蘇當地方前爲亂黨所踞嗣經英國發兵前往剿辦連次得勝業將該處地方恢復亂 
黨死傷計有千餘人英兵之死傷者共計五十名而巳 
[印度近聞]  
　　外洋新聞紙云印度四工刺伯地方近有騷動緣聞法人有招孟買土人前赴東京供役之情正月初七日有法輪船泊於 
該處人遂疑爲該兩船卽用以載孟買土人者宫府聞之行文往查並告知巡捕如有孟買土上形跡可疑之輪船卽爲禁阻云 
[獲盜能才]  
　　新正人日晚間蘇垣距婁門三里許下縴埠頭市梢有小木行被盜撞門而入刼去贓物約值百金内有某夥衣箱一只估 
值稍多卽經報縣由元和馬明府出城踏勘分投飭捕跴緝在案該鎭轄汛係撫標沙河汛王聽泉遊戎本境王君久任婁塘於地方緝捕諸事最爲認眞　有竊盜等案無不首先破獲此次汎境出案卽微服四出無間晨昏并廣購眼線果於上月杪至崑山某烟館獲住江北口音之盜匪三名聞確係是案眞盜卽日押解來省送交元和縣衙門收禁鞫訊按王君兩耳重聽係前在行伍時被炮聲震聾會垣東北一隅卽婦孺皆一見而呼爲王聾子地方棍徒尤畏之如虎不謂其兩耳失聰而猶明察若此亦以見痼疾之不能掩眞才也 
[墮馬喪命]  
　　龍華火藥局内管理事務之西人於前晚騎馬出游杳然不返昨日在徐家匯相近橋上覓得其屍頭有傷痕想係墮馬而斃也吁慘己 
[號主被拘]  
　　上年洋布機器局函致上海縣稱潘源昌號主潘爵臣欠找地價洋八千五百餘元屢索不付請卽飭差提追等情黎邑尊准卽飭差程榮往提並查得潘源昌開在英租界卽移請會審公廨派差恊提潘適赴廣東屢提不到而洋布機器局復請催提黎邑尊仍飭原差並移請黃太守派差協提潘之家屬着交仍未到案原差程榮屢受嚴比詎潘于初二日赴邑廟燒香畢卽至豫園内可樂軒茶館門口相面該差聞信卽帶副役數人同四舖地甲孫少坡前往拘提禀解到案黎邑尊飭將潘交捕廳看管 
[打架送縣]  
　　昨日十六舖巡防局委員函送受傷人褚明桂並被告傅德順到縣請訊緣該二人在養和樓茶館吵閙毆打據褚供被傳 
拆梢打傷甚重而傅供我非拆梢惟向褚索欠口角起釁互相毆打二人各執一詞局員不能斷且據褚稱受傷甚　故一并送上海縣騐訊黎邑尊適有要公無暇訊問飭將傅德順管押候訊 
[違斷吞財]  
　　大東門外新馬頭萬裕槽坊本係張大茂朱祥坤二人合開上年張大茂病故朱祥坤獨管店事經張妻張王氏以朱吞没資本等詞呈請上海縣提追黎邑尊卽提朱訊供斷令朱祥坤給張王氏錢四百千文並將店中存貨紹酒一百三十六罈攤償各欠該店歸朱獨開兩造遵斷邑尊着朱祥坤交保限期於上年十二月間將錢繳清完案豈知朱保出之後陸續只繳錢一百餘千張王氏意欲領錢　籍屢向催追朱延宕不繳張王氏情急遍告同業代抱不平昨日槽坊同行楊乾大三益等二十餘家協同張王氏將朱祥坤扭送上海縣公請押追張王氏在路痛哭歴數朱之罪狀旁觀爲之惻然 
[押犯行兇]  
　　副捕頭至英公堂稱陳阿生犯事奉判管押捕房詎有老犯費阿法陳阿林陳阿順等欺凌陳阿生硬剥棉馬褂質錢四百由管門華捕申訴前來爲將各犯送案請辦陳阿生供初在老巡捕房曾遭押犯欺凌剥去馬甲禀知捕頭調我至虹口捕房又被費阿法等私行吊打硬剥棉褂哲總領事謂押犯行兇實堪痛恨請爲重辦黄太守判費阿法等各笞責百板仍照原斷管押一年陳阿生照舊帶回 
[失愼卽熄]  
　　英租界南申興里一帶平房皆係經紀人所居開車行之江北人某甲家灶下堆積木花昨晨七點鐘時忽有遺燼延燒木花霎時火勢飛騰冐穿屋頃延及左右鄰家幸捕房警鐘報信水火洋龍畢集卽在自來水管取水得卽撲滅袛燒去平房四間云 
[舊捕將旋]  
　　英捕房更調捕頭已列前報兹悉新充之總副捕頭均已接辦公事舊總捕頭平福利副捕頭富爾孫行將返國矣 
[法界公堂瑣案]  
　　前報高易洋行遣李東生到案以法租界眠雲閣生財抵銀一案昨日覆訊據該烟館主婦孫蔡氏禀稱又夫孫小庵 
於正月十八日到杭州措銀緣法租界老眠雲閣將生財向高易抵銀一千五百兩係八年十月二十五日所抵去年己還過銀七百兩尙欠銀八百兩英租界新眠雲閣於前年十一月二十九日將生財向高易抵銀一千兩均將生財簿及保險單交出去年曾經倒換年期詎高易謂我丈夫避匿竟將英界眠雲閣封去而房間中不在牛財簿上之物盡行被封在内翁太守詰之李東生押契可曾轉期答稱未轉惟保險單一年一轉隨 
 
 

Page 3

 
 
將保險覃及押契呈案又據收租人莫樹堂稱眠雲閣共結欠房租洋二百三十五元請爲追究太守卽詰孫蔡氏如何措還答稱丈夫措資約三月間可到臨去時將兩店中生財均立賣據兩紙交執謂不論老店新店如有人要盤當賣去一處以了各欠必須留下一店爲後來餬口計今伊將賣契副去卽使有人要盤亦不能賣矣况曾經挽人調停以兩處共欠銀一千八百兩轉期結洋二千元餘找現銀覓得現開寄園烟館之同鄉人馮姓躭保伊初則應允後又不允先將新店封去太守詰李作保之言果有否答稱有的實保人當愿轉期太守斷以法租界之眠雲閣現欠銀八百兩覓的保轉銀五百兩其三百兩在半月内措交至英租界之眠雲閣當由英公堂辦理所欠房租據稱新欠者計洋四十五元五角着出外先去還清陳欠在三个月内隨新租帶還○太和隆邱吉昌兩靛青行於上禮拜六禀稱開乾大昌布號之股東平某曾開兩染坊與我等往來交易去年底結欠銀四百三十餘兩歲除新正兩次往索一味恃强請傳案追究翁太守准詞於昨日傳到陸永昌謝立言趙春生楊雲章四人據陸謝趙三人稱乾大昌布店去年平某有股在内今歲巳經拆出楊雲章及平某之夥今特交案太守以平旣巳拆股此案卽與乾太昌無涉着陸謝趙三人退去卽問楊雲章欠靛行銀若干答稱照市面算並不欠伊太守謂結帳須憑帳簿何謂照市面太和隆等各携清帳呈閱楊雲章亦於帳簿中取一紙書明該兩行尙欠德源銀五十餘兩太守謂眞是混帳着將楊雲章交保出外與原告再行對帳并諭下期訊時須邀經手人到案○花烟館鴇婦陳王氏偕女傭姚吳氏稱在新街二號弄内開花烟館女兒喜鳳今年十八歲於上月二十六日被多人搶至英租界爲巡捕攔下昨晚一點鐘時又有一二十人將女復搶當時喊救致被擊傷一人打毁物件甚多拘獲兩人解案法包探將鐵器呈案在金阿寳身邊搜出金阿寳張友蓮均稱北鄉眞如鎭人賣布到申共計四人兩人携錢先囘太守問何以搶人金張均不肯認詰其鐵噐何來金稱聞吵閙聲前去觀看在地下拾得旋據法通事稱此人是十七號西捕拘進太守卽着傳進詰問據稱在新街巡緝不見搶人但聞吵閙聲及進弄旁人謂其有份故卽拘拿太守着將金張兩人押於今晨傳喜鳳及受傷人到案再訊 
[上海陳家木橋蘇州鎭江各電局催捐起解東賑啓]  
　　敬啓者敝處於卽日起解山東賑銀四五千兩以應急需惟來源甚細不敷尙多如有善士助捐務祈早爲惠擲俾得迅速起解感荷仁施不啻身受敬與災民日夕期之 
[上海陳家木橋賑所電音]  
　　正月二十八發天津嚴佑翁報十七解五千後念六又解匯票五千人日信到念八○寄蘇揚鎭報卽解東 
賑有欵速示○初五鎭江來報又解東賑五百兩○初七禀山東陳中丞電報正月初十解臘月請墊五千念一解還十七請墊五千均到否附電求飭發初七○寄山東潘辰翁報正初十解還臘月請墊五千旣歸潘施兩兄合辦濟陽墊欵念一解還十七請墊五千各收一半否所借七千各借一半否會館四千獨歸施兄否藩兄現辦商河否候示再解初七○寄天津賑局由文報局十七念六寄匯票共一萬兩均到否初七 
[上海北市盆湯衖絲業會舘主施少欽經收順直山東江浙等處正月廿九三十二月初一日第二百零三二百零四二百零五次賑捐清單]  
　　南京振德堂曾心愿助賑交來洋八十元直平銀十五兩一錢二分山西同心成指助順直洋五十元蘇州孫榮卿爲子宏照求病速痊四元甬江周門葛氏求耳疾速愈三元無錫朱門高氏二元錢樹翁元芳洋行帳房友邀請客着戲敬辭謝請移賑二元徐辰生求合家平安一元韞玉山房由申報舘來一元○湖郡仁濟堂紳董代募捐冊無名氏六元虛對開二元○第四十八日出售助賑彩票嘉定黄四百三十六號一張徐辰生四百三十七號一張共售二張計洋四元以上廿九日○震澤張敬甫兄文郎吉期喜筵移助一百元廣東梁玉瑶求慈親康泰胞姪平安由旗昌茶棧交來捐洋五十元合收到規銀三十六兩又四開洋二元南濤鶯隣主人爲妻陸氏求病卽痊由宋海棣兄來五元韋不留名由怡和洋行交來五元　溪隱名氏賀年免轎資由王一翁交來二元潘峻陞一元○第四十九日出售助賑彩票苕溪隱名氏四百三十八號一張紹興程四百三十九號至四百四十三號五張共售六張計洋十二元以上三十日○華亭胡公壽先生硯池滴水積助寳紋一綻重五十兩零二錢六分申水二兩三錢五分合規銀五十三兩六錢八分三厘隱名氏節省日用由奉賢學周官印慰曾寄日生局來洋二十元浙寧愼邑朱霽峯求三兒咳嗆全愈洋十元浙湖歸安學張蘇孫廣文交來祝同心先生富貴源頭同字五千八百六十六號冊捐洋十元汾陽廷鑅四元廷鈁二元滬城無所求氏三元黄敬斐求妻病速愈一元沛國信善主人求父母冥福諸事順遂一元廣東楊某一元保一家平安人足對開一元瑞昌仁指明銅洋三元歸併鎔化○湖北交代總局韓季仙太守轉囑虞雨人明府經募黄稚樹司馬錢五千亢硯農明府錢八千舒督靖明府錢五千封少霞刺史錢五千王子堃明府錢五千朱士一明府錢五千嚴蔚軒明府錢五千鄧少欽明府錢五千林子和明府錢五千陸峻甫明府錢二千共五十千在漢口乾裕官銀號換兌英洋四十四元又季仙太守經募任俊三先生鄂平它銀八兩馮步洲先生卾平它銀二兩以上經募浙紹各邑水灾賑捐由漢口全泰盛局來○漢口永吉錢庄黄君小舫代募捐冊耕心堂九八五平銀五兩二錢四分晋陽三多堂指助順天洋五元山東洋五元○九江同源和茶棧李君耐三代募捐冊榮陽疊捐生祈外感咳嗽早愈移醫藥資洋四元鄭林氏祈咯血咳嗽早愈移醫藥資洋四元以上漢口九江均由江孚輪船帶來○周文濤求脚疾就愈助小銅香爐一隻連座西陵待價生由杭州正大局來太子參二支重一錢一分玉班指二隻無力子求雙親歲歲平安本身所患速愈助來文選集評一部十六本四書撮言大全一部廿本歴伐名臣傳節錄一部十本三陶先生合集一部八本御纂春秋直解一部四本明詩别裁一部四本舊刻易經一部二本原刻先賢傳像贊一部二本原刻高士傳像賛一部二本初印六朝文絜一部二本影宋本陶詩一部一本套板蘇批孟子一部二本陳文恭公書牘一部三本百美圖詩一部四本共書籍十四種計八十本以上均估歸助賑彩票冊内○墨池書屋王善士由本埠潤壽錩紙號交來助皮紙助賑彩票聨簿十冊每一百頁○第五十日出售助賑彩票蘇州陳四百四十四號一張璉市顧四百四十五四十六號二張溧陽寳昌典四百四十七號至四百五十一號五張王姓四百五十二號一張共售九張計洋十八元以上二月初一日合併聲明 
[上海官銀號浙紹協賑收解公所元月廿六至三十經收第廿六單]  
　　江右衆姓助七三洋八十元易英洋計七十七元六角三分三厘○禾郡人和綢莊孫錦翁經募張培利張廣義兩户各十元衆善集五元求安氏兩元解災居士宜照齋胡祖銘沈靖遠不留名兩位珠淵子解刼居士八户各一元○以上共收洋一百十二元六角三分三厘 
[上海官銀號浙紹恊賑收解公所二月初一至初五經收第念七單]  
　　袁介堂翁經募淮鹽公號錢四十千文計收洋三十元田西園念元漢鎭衆鹽行十元無名氏六元蕭玉聲四元○劉宏鄭錦和陳福春何子振俞錦堂五户合念元○魏勉翁經募丁容之十元○大關省酒席費移助十元○江西排埠司章銀四兩○以上共收銀四兩洋一百十元 
[浙省撫轅抄]  
　　二月初一日巡檢畢永濂禀知藩司委催於濳朱故令各欵銀兩差未入流吳濤辭回台郡差遣 
[蘇省撫轅抄]  
　　二月初三日候補縣竇鎭山銷假並禀知奉姿赴崇明會辦圑練差四日新授常鎭道陳辭行二品銜前四川鹽茶道蔡逢年丹徒縣人由揚州來○初五日李西銘禀知辭奉臬憲委赴江北緝捕差從九郭照藩禀知奉首府委代理元和縣主簿事 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年正月二十二十一日京報全錄]  
　　宫門抄○上諭三道錄前○缺單○尙書文奏審明要案據實陳明摺○御史恩奏請飭拿兇犯嚴定相騐限期摺○豫撫鹿奏籌辦河道情形摺○將軍希奏請留員差委摺○尙書恩等奏爲請旨摺○正月二十日○貴垣明桂各續假五日○召見軍機睿王○二十一日○畢道遠謝署禮部尙書恩○張緒槢續假十日○掌儀司奏二十三日祭奉先殿恭王行禮○關防衙門奏初一日光明殿拜表劻貝勒行禮○召見軍機張家驤○○光緒十年正月分缺單道江蘇鹽法江寧德壽升知州四川茂州張祺勒休通判甘肅甘州府撫寗杜恩培革知縣陜西宜川孫爾熾革直隷撫寧邱逢源唐縣樊增祥俱近吏目雲南寧州潘志榮查無其人○○臣文煜等跪奏爲交審要案謹將訊辦情形遵旨據實陳明並請飭提要犯歸案派員嚴訊恭摺仰祈聖鑒事光緒九年十二月二十四日接准軍機大臣字寄奉上諭有人奏土默特旗家奴德木郤扎布等搶刼其主索德那木葉錫一案理藩院司員達冲阿玉春於刑部會審之外私提札隆阿追索資財交坊管押各節卽着確切查明據實具奏毋稍徇隱等因欽此臣等遵查此案先經奉旨交臣部會同理藩院訊辦嗣據理藩院派司員達冲阿玉春到部會審查原叅土默特旗家奴德木郤札布率其黨薩克拉札布恩合巴雅爾冉札敦薩穆精阿等數十人至伊家主索德那木葉錫所住院内肆行刦奪並將家人札隆阿搶至嵩祝寺内私設公案拷訊禁錮迨經地面弁兵彈壓持械抗担等情現訊據薩克拉札布冉札敦薩穆精阿供稱伊等係棍貝子派令來京在府内查取老貝子所遺物件因府内充當護衞之札隆阿推諉不管找至嵩祝寺口角爭閙復又到府索德那木葉錫將我們捆送德木郤札布恩合巴雅爾走避穆精阿自行投案質之札隆阿索德那木葉錫供亦相同復傳到嵩祝寺喇嘛伊喜達瓦雲浸多爾濟訊供薩克位札布在寺内與札隆阿口角屬實並未設立公案亦無將札隆阿私刑拷訊並據步軍校鍾弼供稱德貝子府内將薩克拉札布冉札敦薩送交官廳是有的並無持械搶奪情事各等語是原叅搶掠拷間抗拒各節不特薩拉札布等均供並無其事卽索德那木葉錫札隆阿亦稱委係因查取物件口角起衅則此案不過爭産細故第查棍貝子年甫六歲尙在冲幼無知顯係德木郤札布在旗禮權不爲呈報等語不爲無因非德木郤札布等到案難期水落石出正在飭傳查訊間兹復有人叅奏理藩院司員達冲阿玉春於刑部會審之外私提札隆阿追索財物交坊看押等情是否實有其事應由理藩院查明具奏至所叅德木郤札布來京時携帶空白印文近日行文理藩院聞卽係空白塡寫等語如果屬實亟應嚴行追究現在達冲阿等旣已被叅而要案未便久懸相應請旨飭下理藩院嚴傳德木郤札布恩合巴雅爾歸案並另行派員會同研訊務得確情妥擬具奏所有臣等現訊大槪情形並遵旨奏請緣由理合恭摺具陳伏候訓示遵行謹奏奉旨已錄○○稽察正黄旗滿洲旗務掌廣東道監察御史奴才恩隆跪奏爲命案情節較重請飭嚴羣兇犯並嚴定相騐限期仰祈聖鑑事竊前閱邸抄見御史劉恩溥奏後門外堆子房内有安徽婦人身死請拿人犯嗣經步軍統領衙門將該地面官兵送部訊辦在案近來外間傳言此婦係呈控來京在步軍統領衙門遞呈未經准理該婦人卽徘徊不去前一日有人見其在大街與本京過路婦人立談口操南音人多不解次日卽聞僵臥河冰上矣若係病死似不能如此之速况堆子房係屬官地旣有異言服婦人在内該值班官兵豈能諉爲不知有云係被匪徒輪姦身死者若如所云則其中　節較重如非此次送部官兵致死自當另有兇犯尤當訪拿以免遠颺聞相騐時有外省人在屍塲爲焚褚錠其爲認識此婦者可知當時有無官役在旁看見至案　之後竟隔多日始往相騐而屍身之衣有無着落均未可知秋間德勝門内積水潭有人投河身死亦隔多日始經相騐向來内城命案均由五城派員相騐往往住意稽延有遲至四五日七八日者若值炎夏則潰爛難堪更屬不成事體相應請旨飭下五城御史如遇内城相騐之案一經報騐夏閱不得過兩日冬間不得過四日如再仍前遲延卽將遲騐之員叅處倘該旗地面報騐稍遲亦許由該城叅辦以重人命而免稽延奴才愚昧之見是否有當伏祈皇太后皇上聖鑒謹奏奉旨已錄○○河南巡撫臣鹿傳霖跪一奏爲疏濬河道溝渠並清查荒地以利民生而重國課先將籌辦情形恭摺具陳俾祈聖鑒事竊雞農田必資水利而河渠貴乎深通豫省濱臨黄河地勢平衍衞洪沁漳襟帶乎西北淮海渦穎交匯於東南其他别派支流難於悉舉如果一律疏通加以溝渠引灌農田大可受益何至如光緒三年荒旱幾於補救無術哉伏查乾隆二十七年河南撫臣胡家瑔奏開豫省溝渠奉旨嘉狀並飭直隷倣而行之足徵當日籌書周詳民生利賴今豫省河道半皆淤淺壅滯溝渠田地間有存者亦多荒廢偶遇一二處官吏留心地方督民疏濬與原近山河間種稻田者溝渠尙通均獲其益臣抵任時正值久雨傷稼心竊憂之思借人力以補　天災反覆推求稽古証今而知河道溝渠之利民實爲當務之急因選派委員分赴各州縣會同地方官周歴履勘博諮紳耆妥爲籌晝何處河道宜疏溝宜濬有無舊址可尋推源溯流詳細繪圖貼說禀臣核奪如或界連隣省查明後一面咨商各督撫臣派員會辦有可以借資民力者官爲董勸之有須濟其不足者官爲津貼之總期一律妥辦志在必成使民間皆賦然於有利農田自能踴躍用命但事體　重頭緒紛歧且有工作須待農隙之時非竭窮年其力不能有効臣隨時督飭印委各員實心經理不敢畏難少懈並於履勘之使就以清查荒田可以一與兩得臣查豫省荒田沙壓河佔者有户口流亡者而熟仍執荒則官民實分其弊或業經涸復悉成膏腴鄉遇意圖瞞糧未盡實報弊在民或早已復業仍舊納賦因前曾報荒遂私收肥已弊在官臣此次令其賔查實報無論宫民不准稍有隱匿但積弊已深非寓寛於嚴斷難得其實際合無仰懇天恩不究旣往容臣嚴飭據實呈報照例升科使前隱者無畏罪之心首報者獲目新之路於國課當有裨益其實究有若千一體查明亦分别情形實力招墾以期野無曠土粮不虛懸合將籌辦河道溝渠並查荒地情形先行恭摺具陳是否有當伏乞皇太后皇上聖鑒訓示謹奏軍機大臣奉旨着照所請欽此○○奴才希元跪奏爲丁憂留吉京員擬請仍留吉林藉資襄助恭摺仰祈聖鑒事竊奴才由京來吉沿途訪問吉林差委各員優劣惟奉旨留吉丁憂刑部候補郎中彭光譽知之者無間言到任後正在乏員襄助郎中適由朝鮮回省因商務章程未經核定商同吳大徵奏派兼理邊務文案延入省幕諸務始得端倪蓋自設道以後地方民官公事多爲其一手代核故也現據呈報商務議定呈繳關防並請給咨囘籍經再三挽留而呈辭愈迫不得巳令候所議章程經總理各國事務衙門定章奏奉諭旨頒行後再行給咨查該郎中自奉旨應調來吉卽經銘安留入幕中辦理邊務文案並未出省聞彼時邊務方當初設地方錮習已染從事其間每多疑忌舊日差委各員大半有爲不盡有守無知識不甘無爲雖物議旁滋見皆實事非見機知避盡入彈章該郎中始爲退藏終乃持公以一清致譽實衆論威孚自查辦案發凡應訊差委之員皆在案内咨調一空自是　以終銘安之任所有地方民務行營邊務一切事宜當銘安病中惟賴此案外一員兼承數人之任無不接收紊亂交代分明迨奉派赴朝鮮查辦片通一事尤屬惠義爲懷正大得體奴才歴官三四省在外十餘年似此任事精勤處身靜默之員誠不數數覯大約銘安用用皆爲有才之人惜信之太誠終致伊戚自貽殊令臨事思懼然戒躬謹獨固自有人不予激揚奚資觀感倘荷褒嘉下逮足令廉吏奮興實聖朝所以造就人才轉移宦習之本意也現在查辦人員均經崇綸奏黜離省邊務人員多爲吳大澂奏帶赴津請揀人員尙未到省需員孔亟該郎中本非奴才所調勢難强留惟有籲懇天恩俯念奴才到任未久應核地方邊務各事宜旣未周知又無妥員接辦非此情形甚熟事跡可徵確○才學品識兼優之員亦不敢推心倚賴開辦商務事多未竣朝鮮接壤情形尤非他員所悉可否將該丁憂郎中彭光譽仍留吉林毋庸回籍准交奴才差委他處不得援以爲例俾可久資襄　抑應准如所請給咨回籍之處奴才不敢擅便恭候特旨欽遵不勝翹望屏營之至理合專摺其陳伏乞皇太后皇上聖鑒謹奏請旨軍機大臣奉旨着照所請該部知道欽此○○禮部尙書臣恩承等謹奏爲請旨事恭查光緒八年九年三月初十日孝貞皇后忌辰於普祥峪定東陵寳城前行周年禮當經臣部查照歴屆成案前期具奏均奉旨遣王恭代行禮欽此欽遵在案恭照光緒十年三月初十日孝貞顯皇后忌辰應照例於寳城前行三周年禮讀文致祭是否遵照初周年成案遣王恭代行禮之處恭候命下臣部行文各衙門敬謹先期預偹謹奏請旨奉旨巳錄 
 
 

Page 10

 
 
[光緒十正月念二日京報全錄]  
　　宫門抄○旨兩道錄前○發抄旨四道○豫撫鹿奏符叅各員摺○尙書景等奏爲遵旨嚴議摺○閩臬裴奏恭報接印日期摺○豫撫鹿奏請旌表片○江織文等奏爲仍請暫照辦理摺○都統繼奏請頒發匾額摺○江織文等奏請飭撥欵項緣由夾片○正月二十二日吏部翰林院侍衞處值日侍衞處引見五名○麟公由東陵回京請安○曾國荃謝署兩江總督恩○江南織造貴存請訓○寶昌假滿請安○德慶明魁各請假十日○懷塔布請假十五日○六額駙續假十日○徐用儀續假十五日○召見軍機曾國荃貴存○發抄潘鼎新奏請將虧知錢糧之前任攸縣令孫光焚摘項奉旨着照所請該部知道欽此○又湖南提標中軍叅將田宗營等請免騎射奉旨着照所請兵部知道欽此○又候補守周麟圖等署永詶守等缺奉旨知道了欽此○唐　奏候補守胡錫銓等期滿甄别奉旨吏部知道欽此○○河南巡撫臣鹿傳霖跪奏爲特叅貪劣各員請旨褫職以肅官常恭摺仰祈聖鑒事竊維豫省吏治之弊實由於遷就因循必使貪劣知儆而後廉匪激勸卽中材亦可奮興臣到任後凡實缺候補各員無不悉心考察訪其素行騐其近事除將有千六法照例歸於計典煇劾外兹查有候補道王文錦粗鄙嗜利習染亦深前署開歸陳許道時尅　河工發欵物議沸騰又許州直隷州知州孫嘉臻老而務得言僞行乖民情大爲怨憤又署息縣事候補同知陳席珍讞獄草率辦事顢頇聲名素亦平常以上三員實屬貪劣不職未便姑容理合據實紏叅請旨悉子褫革以儆官邪而昭炯戒謹　摺具陳伏乞皇太后皇上聖鑒謹奏奉旨已錄○○兵部尙書臣景廉等謹奏爲遵旨嚴議具奏學光緒九年十二月十三日内閣奉上諭前因前駐藏帮辦大臣錫縝奏請將阜康商號存欵飭追歸公殊屬取巧當將原摺擲還兹據給事中鄭溥元奏錫縝前在户部與姚覲元董儁翰啓續等表裏爲奸家稱巨富請派員查叅等語錫縝久經告病開缺已往之事姑免深究惟該給事中稱其任意瀆奏實屬咎無可辭錫縝着交部　加議處至所稱告病未經銷假人員應否呈遞奏摺之處着該部查明具奏欽此欽遵到部查定例官員不應重律杖八十私罪降三級調用又奉旨交部嚴議者查照本例酌量加等又因私罪應議降級調用者應一併議降所兼世職每一級折罰世職半俸三年議抵免其　調世職又職任官階較大於世職由職任因私罪議降所降之級應降及世職者按所降之級議罰世職半俸各等語此案前駐藏帮辦大臣錫縝請將阜康商號存欵飭追歸公任意瀆奏欽奉諭旨交部嚴加議處應清將前副都統銜駐藏帮辦大臣一等輕車都尉加一雲騎尉錫鎮照官員犯不應重律杖八十私罪降三級調用例加等議以降四級調用係私罪毋庸查級紀議抵該員係世襲一等輕車都尉加一雲騎尉現由職任議以降四級調用其世職小於職任一級照例應降世職三數每一級折罰世職半俸三年共折罰世職半俸九年免其降調世職所有嚴議緣由是否有當伏乞聖鑒訓示遵行至　病未經銷假人員應否呈遞奏摺之處臣部檢查例案均無明文復查據吏部覆稱並無此項例章亦無辦過似此成案合併聲明謹奏請旨奉旨已錄○○二品銜福建按察使臣裴蔭森跪奏爲恭報微臣到任日期叩謝天恩仰祈聖鑒事竊臣于本年二月渥承恩命補授福建按察使當卽趨叩一闕廷瞻覲天顔荷蒙召對兩次温諭周詳莫名感激遵卽陛辭藏道於十一月二十五日行抵福建省城准署按察使鹽法道解煜將印信文卷委員移交前來臣卽恭設香案望闕叩通祗領任事伏查福建乃濱海要亟杲司係　名總匯舉凡用人察吏禁暴止奸在在均關緊要如臣擣　深懼弗勝惟有隨事隨時稟承督撫臣務在力探治本讀律而吏讀書曲體民情修身以求求法用期仰答高厚鴻慈於萬一所有微臣到任日期並感激下忱理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○鹿傳霖片再據河南粮鹽道姚近韓等聨名稟稱同鄉烈婦張劉氏生長洛陽年二十三歲時歸浙江蕭山縣人前河南候補知縣張肇楠爲側室温恭秉性淑愼宜家謹事高堂勤襄内政光緒九年冬張肇楠驟病危篤醫藥俱窮氏焚香籲天願以身代旋於十一月初六日肇楠病殁該氏痛不欲生勉理喪事後於十五日已刻乘間仰藥殞命存年三十八歲似此舍生取義洵堪勵　紷風職道等誼屬同鄉見聞眞確未忍聽其湮没造具事實册結稟請援案具奏前來臣查近年來豫省流寓遇有夫亡殉節請旌之案無不仰蒙恩准兹張肇楠側室張劉氏分屬小星心明大義始則籲天求代中宵之叩禱無靈繼思入地相隨九月之餘生暫寄黄泉可及白璧無瑕洵閨閫芳型宜荷絲綸寵命合無仰懇天恩俯准將該烈婦張劉氏給子旌表以維風化而闡幽光除册結送部外謹會同學政臣馮文蔚附片具陳伏乞聖鑒訓示謹奏軍機大臣奉旨着准其旌表禮部知道欽此○○江南織造奴才文琳蘇州織造奴才世勳杭州織造奴才連明跪奏爲本年蠶多受傷絲收大减價因之增目業經浙江撫臣查實報部所有織務需用經韓懇恩仍准暫照報部價值辦理以全要工恭摺仰祈聖鑒事竊查奴才等衙門需　絲　因兵燹後津貼無着例價與市價相去懸殊歴經奏請按照撫臣報部價值辦理以昭核實均經奉旨着照所請該部知道欽此欽遵在案今奉户部行文奏停内務府撥　改派縀綢歸併大運摺内令將奉派織辦活計絲斤價值亦於九年分起查照例定絲價開銷不得再以市價年年聲請等語在部臣爲節省經費起見奴才等極應仰體時艱遵照辦理惟查例價係乾隆年間所定其時正當國家全盛物阜民豐迨嘉慶道光年間逐漸壇　織務辦理竭蹶遂於鹽關等處各提銀兩作爲津貼尙能勉力遵辦兵燹後關稅停徵　務改章津貼無着例價不及市價三分之一雖近年市價較之同治初年逐漸遞减然與道光咸豐年間尙多軒輊歴由撫臣查明實在情形奏蒙天恩准照市價嗣奉户部行令浙江撫臣譚鍾麟每年新絲上市後據實查報一次在案今夏蠶絲收成大减及厘揚巨絀情形迭經浙江撫臣奏明有案本年絲價騰　市中諸物均較往年增昂此共見共知者奴才等世受國恩至優極渥具有天良例價苟可遵行何敢不竭盡愚忱力圖撙節無如今有情形大相懸殊實在無從措手兹准浙江撫臣劉秉璋咨稱今年新絲上市後飭　候補知縣孫壽彭馳赴德清會同該縣知縣莊啓詳細確查取具牙行甘結由印委各員加具印結禀報經藩司德馨力求撙節批飭再行核減去後復又印委各員設法辦理現在雪白經絲每兩實需銀三錢一分六厘三毫亮白緯絲每兩實需銀二錢九分四厘九毫委實减無可减藩司據實據詳由撫臣察核報部咨會查照等因前來奴才等亦各訪查實與往年情形不同且按照所查市價每兩仍扣九分平餘以作公用實發九一銀辦理己爲撙節所有本年應辦天運縀紗綢綾線絲各項及奉旨傳辦繡緙衣料綢縀各欵均關緊要需用經緯等項合無仰懇皇太后皇上天恩俯鑒下情仍准暫照撫臣查報市價辦理以昭核實而全要工來年絲價如能平减自當據實陳明規復舊制斷不敢視爲成例有負高厚鴻慈所有本年需用經諱價值仍請暫照撫臣查報數目辦理緣由理合聨名恭摺其奏伏乞皇太后皇上聖鑒謹奏請旨軍機大臣奉旨着照所請户部知道片併發欽此○○奴才繼格跪奏爲　祀正神靈應顯著懇恩頒發匾額以答神庥而順輿　恭摺仰祈聖鑒事竊據朝陽縣知縣　後阿葉稱該縣街向有關聖帝君廟　異著有感斯通民心寔　愛　同治年間兵燹之餘屢蒙神威顯佑晋靖　氛殄滅葉魁地方得以安　本年六月望後霪雨兼句山水暴發勢甚危險民情洶洶惟處昏一當經該縣躬率僚屬　廟　誠祈禱立占情　居民感戴懇請欽頒屬可以答神庥而隆報享等因禀請具奏請求　才查歴代神袛凡有功於民者或　封　戴休天章迭經中外臣工奏請封號　額無不立沛恩施今朝陽縣街關帝廟靈應赫濯寔屬有功於民合無仰懇天恩俯賜頒發匾額一方交奴才轉發朝陽較儆謹摹擬懸挂以答神庥而　輿情出自逾格鴻慈除咨禮部外所有朝　絲街關　帝君神靈顯著籲請頒匾額　由　恭摺具奏伏乞皇太后皇上聖鑒訓示謹奏奉旨已　○○文　等片再奴才等衙門奉旨傳辦各色繡緙龍　褂　衣襯衣緊身綢緞等件經督撫臣奏奉諭旨所有傳辦之件已　　减　　　處傳知矣欽此　　咨　備來　才等伏查辦理各項活計向由督撫臣轉　　司將料工銀欵籌　批解方能開工　辦惟是同治十三年間户部通行凡下漕　厘　　　無户部核　行知　發之　不得住意　用　奉　　門奏撥案據而户部　未　覆之件亦不得據行撥給等因是督撫撥給銀　尙須户部行知所奉傳辦　項繡　活計需用料王銀兩未　　撫臣籌欵撥給合無仰懇天恩俯賜衞卜户部　卽行令江浙督　臣轉飭藩司無論何欵或　　協撥飭令分别趕速籌撥以便按　辦　解京　免　　　等　　　　　　　　　　　片具奏伏　聖鑒謹奏軍機大臣奉　覽欽此 
 
 

Page 11

 
 
[光緒十年正月念三月京報全錄]  
　　宫門抄○發抄旨五道○川督丁奏叅革州縣片○直督李奏甄别知縣片○東撫陳奏請議叙片○又奏請旌奬片○江　　文等奏請仍　歴屇成案造報摺○廣西撫倪奏分别舉幼僚屬摺○大臣麟等奏爲　實查叅摺○江督左奏委解銀兩片○正月二十三日户部通政司詹事府廂黄旗值日無引見○　員勒回籍請安○召見軍機○發抄左宗棠等奏八年分徵收漕白二粮實數並酌定海運章程奉旨户部知道單併發欽此○劉秉璋奏九年分春夏二季　捐收支數目奉旨户部知道單併發欽此○又浦江令恩裕署奉化令奉旨知道了欽此○又候補道盛康署杭嘉湖道奉旨知道了欽此○又候補同知孫誠等期滿甄别奉旨吏部知道欽此○○丁寳楨片再川省吏治無雜由來已久全賴隨時整飭方資治理兹查有茂州直隷州知州張祺心地昏庸性近猥鄙秀山縣知縣楊振鈞習於作僞事多欺　候補知縣陳家浚性情浮夸難膺民社以上三員均難姑容相應請旨將茂州直隷州知州張祺勤令体致秀山縣知縣楊振鈞關缺另行酌　補用候補知縣陳家浚以府經歴縣丞降禎以肅吏治所遺秀山縣知縣一缺川省現有應補人員應請扣留外補合併陳明謹附片具陳伏乞聖鑒訓示謹奏奉旨己錄○○李鴻章片再道府州縣無論何項勞績保舉歸候補班人員應以到省之日起子限一年　加察看出具切實考語奏明分别煩簡補用兹查有順天差委直隷候補知州張兆豐到省一年期滿例應照章甄别准府尹臣以該員年壯才明辦事勤奮咨請會奏前來臣查該員堪勝煩缺俟有缺出照例補用除飭取履歴咨部外理合會同兼管順天府府尹畢道遠順天府府尹周家楣附片具陳伏乞聖鑒謹奏軍機大臣奉旨吏部知道欽此○○陳士杰片再臣准都察院左都御史臣畢道遠倉塲侍郎臣游百川工部左侍郎臣孫毓汶吏科　印給事中臣孔憲瑴緘稱山東黄水爲災情關桑粹爰於同鄉各官紳中設法　損以助撫恤今人湊集銀一萬二千二百四兩交票號匯寄嘱卽兌收散放等因臣維畢道速等憫念災黎多方捐賑前次提督左寳貴解到銀六千兩卽其所勸臣於奏報廣東撫臣倪文蔚等捐欵摺内業經陳明在案今又准寄交銀一萬二千餘兩其救災拯事之心實爲難得至所寄銀兩内　廣西撫臣途延旭捐銀一千兩四川提督臣宋慶捐銀二千兩湖南學政曹鴻勛捐銀五百兩記名提督廣平營遊擊左寳豈捐銀一千兩户部郎中丁晋祺捐銀一千三十九兩刑部郎中丁憲曾捐銀五百一十一兩奉天錦州山海關道續昌江蘇督糧道王毓藻浙江督糧道廖壽豐各捐銀五百兩據稱均不敢仰邀議叙臣未便雍於上聞應如何分别核辦之處伏祈聖裁謹附片具陳伏乞聖鑒訓示謹奏軍機大臣奉旨户部核議具奏欽此○○陳士杰片再定例士民人等損助善舉銀至一千兩者卽准請與建坊兹據黄縣人候選郎中丁樹積情殷桑梓捐助賑銀二千五十三兩又該縣三品命婦丁陳氏王吕氏皆以積年所蓄釵釧拚擋捐銀各一千兩以上均交由都察院左都御史臣畢道遠等匪寄來東又調補泰安縣商邱縣知縣吳士愷之毋吳劉氏性喜爲善其子廉俸所餘輒令施濟貧人今吳士愷奉母命捐銀一千兩解交總局傷入賑欵項下動用均核與建坊之例相符合無仰懇天恩俯准候選郎中丁樹楨三品命婦丁陳氏王吕氏調補泰縣商邱縣知縣吳十愷之母吳劉氏各於本籍照例建　給子樂善　施字樣以示旌奬出自逾格　慈謹附片具奏伏乞聖鑒訓示謹奏軍機大臣奉旨着照所請該部知道欽此○○江南織造奴才文琳蘇州織造奴才世勳杭州織造奴才連明跪奏爲前辦大運及現辦各項活計奉部按成核減實係無從　手瀝陳下情籲懇天恩仍照歴屇成案造報恭摺仰祈聖鑒事竊奴才等衙門織辦大運及各項活計因例價萬難措辦每年　浙撫臣查報市價歴經遵辦在案兹奉户部文開光緒七年分辦解各項活計用過絲斤料工銀兩請暫掃前浙撫處所酌七成分别酌爲定價七年分册報市價上用絲斤每兩核減二成官用絲斤每兩核減四成其餘練染金線等項一律按照市價核減三成又片　内稱其未銷各欵已造具報銷清册到部者卽由部按照三成四成核減尙未造册報銷各欵應請遵部此次奏准核減定價辦理各等因具奏奉旨依議欽此行知前來奴才等接閱之下莫名焦灼在部臣綜核度支固宜愼重出納而奴才等　世受國恩未泯天良深知時勢艱難庫儲萬分支絀斷不敢不力求撙節以稍盡犬馬圖報之忱無如江浙自兵燹後市上情形與昔逈不相侔歴經前任織造縷　詳陳近年絲價已較同治初年逐漸遞减均經浙江撫臣據實查報奴才文琳　前任蘇杭各織造會銜具奏歴次奉旨着照所請户部知道欽此本年絲斤因雨水天寒致成大歉絲價益昂已經浙省撫藩一再確查委實减無可減前經奴才等聨名會奏在案浙省大吏於絲價情形見聞甚近確實查明報部何　任意軒輊奴才等卽昧天良亦無從浮冐至前浙撫　譚鍾麟當日於織造情形未能深悉七折可辦之說原係約畧之詞如果減成可辦前撫臣亦必於查報絲價時聲請而其年前撫臣所查絲價亦是據實報部並未聲明七折足敷織辦前織造仍照奏准市價織辦造報其浙省每年額辦白絲俱照例實　撫臣所屬地方甚廣設法周轉尙易補苴奴才衙門所領額欵外毫無别項津貼實屬無可設法據例價係乾隆極盛之時所定爲數甚微今昔情形大相懸殊杭州織造除額支養廉外津貼月撥銀每月一千兩除開各屬員養廉及織關兩署各書役紙張飯食曁解部科飯銀各項辦公之需江寗蘇州所支養廉各書役辛工飯食各項辦公亦俱在内其餘無津貼可籌奴才等思雉再四輾轉無方寤寐躊躇萬分焦急惟有籲懇皇太后皇上俯鍳下情格外矜全所有前辦及現辦各項活計無論已未造報暫照名年及本年市價免其核減俾奴才等所奉造辦處傅旨派辦緙繡衣料綢縀等項緊要活計得以及早開工庶免臨時貽悮奴才等仍當隨時體察情形如絲價稍爲平減或　規復例咸或能減成核銷旨應據實入奏斷不敢以此視爲成例有負高厚生成奴才等不勝急切屏營之至蓮合詞據實瀝陳伏乞皇太后皇上聖鑒謹奏請旨軍機大臣奉旨着照所請該部知道欽此○○廣西巡撫調任廣東巡撫臣倪文尉跪奏爲分别舉劾以風　屬而儆官邪恭摺仰祈聖鑒事竊惟爲政之要不外舉錯兩端而察吏之方尢以守令爲切廣西地處邊徼民情浮動署雨　寒怨咨易作府縣苟不得人撫馭失宜亂萌斯伏臣蒞事逾年才識凡下愧無以振拔人材而博采周諮聽言觀行其治行卓異者固以登之荐牘其劣跡昭著者亦卽立子嚴叅邇來隨時體察覺僚屬中幹濟之才悃愊之吏尙不乏人而貪劣不職之員亦錯出其閴而不能絶臣見聞旣確固不敢以交卸在卽存苟且之見使賢能抑而不彰尤不敢姑息養奸恃寛大之名使庸劣濫竿充位相應分别舉劾開具清單恭呈御覽伏惟聖主澄叙官方綜核名實片長必錄旣以昭鼓舞之裨淄蠧必除愈以妙激揚之用吏治日臻上理而邊氓胥以遂生矣是否有當謹繕摺具陳伏乞皇太后皇上聖鑒訓示謹奏奉旨已錄○○奴才宗室麟書等謹奏爲地面官流防盜案據寔查叅恭摺仰祈聖鍳事十二月三十日據正白旂副尉業普肯等呈報該旂地面山老胡同居住之户部郎中奎順家於二十九日被賊並據該事主奎順遣家人馬貴抱呈伊家於二十九日晚間子刻忍有賊匪二十餘人山後院跳墻進院持刀嚇禁家人不准聲張將上房屋内箱櫃打開所有衣物首飾金行槍去正在搶掠間奎順從外歸來賊人胆敢開門放進後携贓由大門後院逃走隨卽報知官廳等情呈報剪來當派左翼副翼尉英惠馳往查驗旋據禀稱查看被賊情形並詢據該事王聲稱與原呈大略相同等語查京城地面時有國案迭經奴才等嚴督該翼討等通飭各旂地而謁眞巡緝况當封印期内尤應倍如邏查用昭愼重屢經嚴飭不啻三令五申該員等仍奉行故事漫不經心以致正白旂地面竟有明火持械威嚇事主搶刼多贓之案該地而等事前未能巡查事後巳過數日一犯未能弋獲寔非尋常疎忽可比相應請旨將正白旂副尉業普肯捕盜步軍校善貴委步軍校連祿先行交部嚴加議處翼尉連祥副翼尉英惠委翼尉奎鑑一併交部議處仍由奴才等勒限嚴飭務將贓賊破獲送部戀治倘限滿無獲再由奴才等嚴叅謹此恭摺具奏請旨奉旨已錄○○左宗棠片再鋒理内任要工銀雨經欽奉八月初三十月二十四等日兩次諭旨催解查此案先准户部恭錄諭旨令兩江總督籌撥錄　萬兩准其作正　銷等因欽此卽經派令江寗江蘇安徽江西四藩司各撥銀二萬兩合成前數卽日起解該司等均卽遵照籌解内寗蘇皖三藩司各委解銀二萬兩由臣咨交内務府兌收江西藩司委解銀二萬兩由撫臣潘竅咨交户部兌收計年内可以先後抵都理合附片陳明伏乞聖鑒勅部查照謹奏軍機大臣奉旨該衙門知道欽此 
 
 

Page 12

 
 
   
 
