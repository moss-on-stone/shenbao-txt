# 1905 - 250 - 4911643

 

Page 1

 
 
[諭旨恭錄]  
　　八月初七日奉 
旨直隷廣平府知府著劉中度補授直隷寗津縣知縣著祿坤補授山西河津縣知縣著汪張斆補授江蘇江寗府江防同知著徐漢源補授山西趙城縣知縣著王圻鎭補授截取舉人周啓倬著以知縣用賁鑾璽著以敎職用傅朝旭著以敎職用石元鼎著以知縣用熊壽鵬著以知縣用將炎齡著以知縣用楊昀著母庸截取祭寅著以知縣用李壽山著母庸截取起居注筆帖式著鐸麟補授吏科筆帖式著扎拉芬補授翰林院筆帖式著徐顯曾補授中書科筆帖式著德鎔補授截取知府浙江道監　御史姚舒密著照例用奏留直隷補用道翰林院編修王 
 
 
 

Page 2

 
 
　景禧著照例用保送撫民同知太僕寺主事廣德著交部記名以　撫民同知用擬補内閣中書任肇新著准其補授升補順天宛增　縣京縣知縣李培之著准其升補保舉浙江候補知縣薛邦祺著　照例用浙江開缺另補知縣貝藴章著仍回原省照例用捐復前　山東臨朐縣知縣恒豫著准其捐復原官照例用開復前山西試　用知縣田徵葵著准其開復原官仍發原省照例用欽此　又軍　機處交出本日引　見之明保湖北試用知縣松桂奉 
旨著以知縣用欽此 
[三續寗滬鐵路條議]  
一日以淞滬鐵路作爲抵押也合同第七欵中有云（購地係造路第一先用之欵一經測勘即須由銀公司行行墊銀撥付總公司以爲購地之用此墊欵以淞滬鐵路及該路各産業作爲頭次抵並年息六釐一俟頭批小票售出則由售欵歸還）按購地之欵以英金十五萬磅爲度不過中國銀一百餘萬耳旣云可由總公司自籌欵項豈此百餘萬兩之銀竟無從籌撥而必以此購路基之費貸之外債而甘以己成之淞滬鐵路供抵押之物耶我國不用外債有完全主權之鐵路己成者不過淞滬一路方將寳惜保存之不暇乃亦不免落於他人之手中此誠可爲浩歎者矣尤可怪者合同中明明言購地墊欵俟頭批小票售出則由售欵撥還夫所謂抵押者爲保其還欵也今旣云墊欵由售出小票欵撥還則撥還之後又何不註銷此抵押也至小票之抵押則己有全路産業作抵更無須此淞滬之鐵路爲抵觀於蘆漢鐵路之借欵本路之外亦並無他項産業作抵可以證淞滬鐵路作抵一事其中必别有原因而必非出於外人之要索矣 
一曰以造路餘欵贖還小票及存銀行生息也夫以二千餘萬之欵造路七百里彼工程帥之估價亦斷不能若是懸殊故不得不預留地步以備人之詰責合同第二欵有曰（工竣之日如售賣小票所得之項尙有多餘應聽候中國國家主意或用以贖還小票若干或交總公司轉存銀行生息備撥應給小票之利息或添辦有益滬寗鐵路之事均由督辦大臣與銀公司隨時商定）此尤大爲可異之事也夫百磅小票之交於中國者不過九十磅而付息須照虚數目磅計算贖還須按實數百磅十二年半以前贖之每百須另加二磅半此皆載明合同上今若以餘欵贖還小票設有餘欵虚數一百萬磅實數止作九十萬磅用以之贖還小票每百加二磅半所能購還者不過八十七萬七千餘磅耳負一百萬磅之債以减輕八十七萬七千餘磅之債一轉移間而十二萬二千餘磅消耗於無形矣又設以九十萬磅存銀行生息亦作週息五厘計則每年不過四萬五千磅而以付借欵之息作一百萬磅算須付五萬磅一轉移間而每年又須另籌五千磅以補足之矣况小票多借一百萬磅則餘利憑票亦多出二十萬磅五十年内贖路之時又須虚糜二十萬磅不贖則每年虚糜其五分之一之餘利豈我江蘇百姓之脂膏固可取之盡錙銖用之如泥沙故造此鐵路必多留餘欵以爲外人輾轉取利之地步乎嘗聞巿肄之小錢莊人有持錢易銀者必較其兌價增加若得銀後以之易錢輾轉數十次可使一錢無存此雖至愚者亦能辨之豈號稱熟悉洋務之督辦鐵路大臣而甘受此朝四暮三之術乎　仍未完 
[日俄兩國會議停戰條欵]  
　　十五日倫敦電云日俄兩國特簡商訂停戰條欵之陸軍統領定於今日在歇呼資（譯音）地方商議停戰條欵之次序唯圖門江上遊須設中立地之一欵則須特别派員再議譯字林報 
[日本反對和約黨之亂未息]  
　　十五日東京電云反對和約之亂舉仍所在皆是未見衰息横濱警察部昨被亂黨攻擊有警察路宿處數處被該黨擊毁現己派兵前往彈壓矣譯字林報 
[日俄議和使臣歸國]  
　　字林報接十五日倫敦路透電云俄國議和大臣及其隨從人等己自紐約啓程日使小村男爵則定於禮拜四（即十六日）抱病歸國 
[日艦沈没]  
　　十五日倫敦路透電云日本三笠旗艦於昨日失火炸沉計死傷五百九十九人譯字林報 
文匯報接十六日倫敦路透電云三笠艦炸沈時東鄉大將適不在艦中幸獲無恙故日人大爲欣喜　同日電云英皇及英海軍司令長等聞警後特電致日本表其憫惜之忱倫敦太晤士報鑒於日艦炸沈之慘禍因謂雖老於駕駛之英人亦不能不惕然如受剌激所幸者日人富於毅力决不因此挫折而退縮耳 
[湘撫禁阻兵輪深入内地長沙]  
　　近來各國兵輪絡繹洞庭往往行駛常德湘潭且有溯湘而上至渌口株州一帶者湘撫龐中丞特札飭各屬略謂常德湘潭已開商埠該兵船目前行駛尙可通融惟如淥口株州等處灘石林立民船易遭危險且鄉間風氣未開少見多怪人情尤易浮動該洋兵等復沿途上岸放槍打鳥竟與操演鳴砲無異萬一滋生事端地方官豈能任保護之責即如此次德國富衛司兵輪由湘潭上至淥口株州該湘潭縣並不飛速報查及至洋務局訪聞電飭勸阻則該兵輪己折回下駛盡情遊歴似此顯背約章流弊無所底止因特通飭各州縣嗣後一遇各國兵輪闖行到境立即申明條約婉向勸阻勒令折回仍一面或電或驛飛馳禀報以憑核辦（雲） 
[西報載崑山縣拿辦英人事]  
　　字林報云有在滬寗鐵路執事之英人一名因牽涉三月間打斃華人事被崑山縣拘捕本埠英總領事曾屢次向滬道索回現在該英人己被崑山縣嚴刑訊問解往蘇郡聞英總領事仍力向滬道爭執並擬電致江督及蘇撫務欲將該英人釋放云 
[常鎭道與日商總辦交涉爲難鎭江]  
　　大東 
 
 

Page 3

 
 
輪船自鎭駛往清江浦行經高郵界内將泊岸護解京餉之砲船一艘全行撞損將砲勇四人帶往清江并不賠償損失當由州牧飛禀常鎭道向駐甯日本商務總辦理論而總辦　部君則據大東公司禀稱有水手曾被砲勇毆傷是以帶該勇交清河縣看管並無不合各執一辭頗令道憲交涉爲難云（言） 
[赫稅司派員查辦南非工事京師]  
　　南非華工時因工作與礦主紏葛到有罷工情事劉領事玉麟與英員　商妥法終恐情形隔膜故由總稅務司赫德專派一英員赴南非確實查辦並帮同劉領事與英監工員妥商兩全辦法（閏） 
[邊缺擬参用漢人北京]  
　　聞政府近因西北西南一帶皆爲外人之所注視非有邊才坐鎭不足以資控扼機議改舊制以後凡伊犁西甯科布多烏里雅蘇台及西藏等邊缺之將軍都統辦事大臣領隊大臣諸官皆一律叅用漢人不復仍沿定例專派旗員前往云（閏） 
[議擬酌裁九卿衙門京師]  
　　據政府人云日前各大臣議及現在政務改良諸事綜核名實九卿衙門中公事清簡者亟應奏請撤裁所司一切歸併各部辦理聞慶邸不以爲然故　未能定議（帝） 
[浙省參案彈章三上杭州]  
　　浙省前由朱侍御錫恩糾參浙西匪患披猖後當有姚侍御舒密分劾銅元認捐等弊奉密諭交閩督查覆兹聞李侍御灼華又上彈章專指認捐提調文蜀生太守漁利漁色尤極詳細現己交閩督一併核覆矣（知） 
[外務部奏留主政北京]  
　　日前外務部王大　會商記名總理衙門章京刑部候補主事卓全於光緒三十一年四月初六日由本部傳到分司行走己滿三月該員當差勤愼於交涉事件可資歴練特奏請開去原衙門差缺留於外部遇有主事缺出照章酌補聞日　己奉　旨允准矣（師） 
[鎭軍又被撤任看管廣東]  
　　署南澳鎭陳尙新被人赴省禀控經大憲委員前往密查即將該鎭撤任委黄占元鎭軍接署并派遊擊咸熙將陳押解來省雲帥己命發交中軍看管（空） 
[催拿私鑄銅元要犯蔭康鎭江]  
　　私鑄銅元一案己迭紀前報兹悉蔭公子在寗　稱機器等件均係己革旗擋之胞叔蔭康所置備陳文禄郎予華兩人供與相同蓋陳郎兩人皆爲蔭康兠銷銅元者此案應以蔭康爲首犯故江督又札催丹徒縣嚴密查訪務在必獲云（止） 
[議擬設立警部章程京師]  
　　那琴軒相國擬將步軍統領衙門改設警部己誌前報近日政府議商若改警部添設尚書左右侍郎左右參丞等缺一切規模均仿照外商兩部辦理其詳細章程應即商之那恊揆妥議核辦（龍） 
[宣明設立文部消息北京]  
　　政府將於日内宣明設立文部之　諭旨榮張兩大臣可得尙書左右侍郎未知爲誰聞于晦若侍郎不在其列蓋以現在學政任内一時不能回京也（月） 
[請停保舉捐納京師]  
　　北京日報云近聞某御史具摺奏請力停保舉捐納略謂罷科舉而不停保舉捐納學堂仍難　色三年大比登進尙少近來保舉之案動輙數百人捐納更無限制誠恐科舉罷後羣趨保舉捐納兩途等語（日） 
[委員赴滬分銷銅元蘇州]  
　　蘇撫陸春帥以蘇城銅元局新舊兩廠製出銅元甚多而蘇城巿面擁擠異常甚至每洋一元可換銅元百枚自應派委大員運送銅元赴上海設局分銷以免擁擠查有候補道虞和德堪以委派赴滬辦理分銷銅元處刻已下札委允矣（榮） 
[委員查勘水災蘇州]  
　　蘇藩司效方伯札委候補知州黎明知縣郝炳麟二員均赴西滙縣候補知縣畢兆熊赴崇明縣候補知縣瑞成赴寳山縣正任川沙同知陳家熊知縣管衡均赴川沙廳查勘水災各員奉文後均於八月十三日禀辭就道（榮） 
[委員調查銀業當押廣州]  
　　省城銀號近來紛紛閉歇　商務局傳集銀號會議維持多主註册之說兹聞大憲己札南海縣轉委左堂協同各叚地保清查各屬銀號曁當押等店主何人股份若干資本若十一併查明註册申報（空） 
[扣留西人多帶槍枝武昌]  
　　聞蘆漢鐵路北叚有一西人携　洋槍六枝爲行車稽查所查見當即扣留將槍就近繳呈北洋大臣惟不知將西人如何辦理旋由行車監督柯觀察禀明盛宫保以後如遇此項違約之事無論伺地一律扣留（有） 
[蘇撫派員設立警察學堂札文]  
（前略）蘇城創辦警察己及三年於兹非特成效無覩且較向辦之冬夏巡防尤多流弊所用警隊大半流氓或倚檻傍戶隨意坐臥或結隊成群游行嬉笑調戲婦女者有之藉端訛詐者有之遇事生風逞兇擾害者又有之而應盡之義務反放棄於不問甚至不服　員管束動輙約會歇班肆行挾制腐敗至於如此宜乎居民鋪戶嘖有煩言而考其致此之由則在於規則之不嚴尤在於始謀之未善（中略）蘇城舉行警察之際事屬創辦諸多簡易警隊則以原募之案定旗勇改編而成警員則就原設之總巡叚巡變易其名强半不明此中權限宗旨之人是故欲收警察之效非設立警察學堂不可欲設立警察學堂非專派大員經理不可查省城警察事宜前經端前部院札委朱署臬司爲督辦糧儲道爲總辦蘇州府爲提調本年五月陸道督運北上經本部院札飭臬司暫行兼辦在案兹查有江蘇候補道陳瑜堪以派委警察總辦月支薪水銀一百兩夫馬銀五十兩江蘇候補道朱承昌堪以派委警察會辦月支薪水一百元夫馬五十元均在警察經費内開支臬司仍舊派爲督辦許守仍派爲提調陸道應卽母庸兼管所有陸道此次由北洋請調來蘇之警察學生二員卽交陳道等差遣委用以收指臂之助責令陳追等將 
 
 

Page 4

 
 
警察學堂赶速設立定期開辦其現設警員警隊應如何增塤挑選亦警察酌妥爲辦理至各項章程規則現經採到數册綱舉目張纎細靡遺較蘇城現行章程爲備惟中西各異其政敎南北各殊其風俗或宜於外洋而不宜於中國或宜於彼省而不宜於此省禾可執一而論應將章程發由陳　等悉心叅酌因地制宜妥議事程呈候察奪總之警察爲安良除暴善政旣遵　諭旨舉辦斷不能視同具文本部院此次改派大員設立學堂愼重其事力加整頓必須剔除積弊歸於盡善以收實效而女閭閻（榮） 
[財政處戶部會奏遵旨設立天津銀錢總廠酌擬鑄簡明章程摺]  
奏爲天津銀錢　廠開鑄酌擬簡明章程泰摺仰祈　　鑒事竊臣等欽奉　諭旨設立鑄造銀錢總廠業將建設天津緣由並勘定地勢籌商建造情形隨時奏報在案查鑄造銀銅各幣必須購　合宜機器　經督飭該提調等向天津瑞記洋行定購美國常生廠新式鑄造銀銅圓通用機器全份訂立合同限期運津並由該提調等會同升任天津道王仁寳將全廠工程催趲建造嗣於本年春間工程修造報竣該洋行所定各項機器亦已催令陸續師齊督飭華洋工隨匠到即行安設現亦安配完竣當卽遴派員司招集工匠於本年五月初八日開機先行試鑄銅幣臣那桐臣張百熙於本月先後前往天津覆加察勘各項機器尙屬靈便堪用廠房建造亦均如式惟機器原定每日可出大小銀銅各圓共六十餘萬枚現時甫經試鑄機器未免生澀人手亦未熟諳出數尙少將來運用純熟自當日見增加除將全廠房屋機器照成圖樣二分並鑄成銅幣四種己先行呈進外兹謹將酌擬簡明章程八條繕單進呈　御覽嗣後仍當由臣等督飭該提調各員加意經營因時籌畫一俟辦理稍有把握卽當鑄造銀幣並添　機器逐漸推廣以期仰副　朝廷整齊圜法通變宜民之至意所有銀錢總廠開鑄酌擬間明章程緣由理台恭摺具陳伏乞　皇太后　皇上聖鑒再此摺係財政處主稿會同戶部辦理合併聲明謹　奏光緒三十一年七月二十二日具奏奉　旨依議欽此 
謹將酌擬天津銀錢總廠簡明章程恭呈　御覽　一本廠係奉　特旨設立與各直省所設不同惟因運煤運料之便是以前經臣等奏定在天津設廠現在廠屋業經造齊宜定名稱臣等公同商酌擬命名曰戶部造幣總廠所造三品之幣即文曰大清金幣大清銀幣大清銅幣通行天下以歸一律　一本廠之設原以整齊圜法本須鑄造金銀銅三品之幣惟圜法關係重要不厭詳求金銀兩種分兩成色向須通籌定議而近年以來制錢短少京帥當十大錢亦苦不敷　用是以擬先鑄銅幣現定銅幣計分四種大者重四錢值制錢念文次重二錢值制錢十文又次重一錢值制錢五文最小者重四分值制錢二文成色均定爲紫銅九十五分配白鉛五分以上銅鉛成色均須配足鑄成之後仍隨時提出化騐設有不符即應回爐重鑄俾免參差　未完 
[志巨棍范高頭拒捕事]  
　　著名巨棍范高頭近日匿跡通州北沙鎭某牙帖行内被江督訪悉飭派新勝營管帶徐都戎轉遣楊千戎督師拿捕范竟紏黨拒敵槍械齊施互有損傷後范敗北常塲拘獲匪船二艘惟范則仍被漏網現聞有遣人來滬採辦軍裝之說（欣） 
[施子英觀察赴崇查勘災情書崇明]  
　　志和子佩蓮舫雪堂葆三先生大人閣下一昨坐新長和船前赴崇明傍晚入城晤楊邑尊及善堂董事詳詢災情知南沙以八叚十叚漲水洪陳家鎭迤北及滿洋定安等沙爲最重北沙以惠安楊家南北連珠（卽小黑沙）洋漲等沙爲最重此中尤以惠安楊兩沙爲更重本擬即請俞夏兩先　前往查放苦於該處各輪舟不能穏渡急切無從設法因即先赴八叚十叚等處赶緊開查戶口尚存若干無從懸擬查該處在鴨窩沙横沙之北　請借用輪船（如新寗大生之類）拖帶民船兩隻運米五百石至十叚交卸即請張炳華兄押運前來較爲妥便因離横沙甚近事必順手弟發函後亦卽乘舟前往候米到交俞夏兩君領放卽馳回滬上所有前赴小黑沙一帶散賑同人如尙未回卽可帶振惠安楊家兩沙聞該處淹斃人口七八千名尚存一萬數千名待振甚急此間苦難送信非由滬借輪前往不可祈速賜設法派人運米往救爲要寳邑四面臨海災情較川寳爲重非懮振不能存活也匆泐奉懇祗請德安并祈示復再惠安楊家兩沙倒屋無算轉運又極不便擬酌振洋元令災民自行設法蓋屋何如（南） 
[匈牙利内閣辭職]  
　　十五日倫敦路透電云匈牙利内閣大臣因匈奥兩君主不准全國投票現己辭退譯字林報　 
[小村男爵之病情]  
　　十六日倫敦路透電云小村男爵之病　已唯知其爲虚熱症曾傳命改遲行期故起程之期現尙未定譯文匯報 
[美敎士覲見日皇]  
　　十六日倫敦路透電云美主教康納爾已田美赶日爲敎士之代表祝頌和約並擬與日皇商議接待在日羅馬敎民之方法 
[挪瑞交涉]  
　　十一日柏林電云駐斯多哈姆之各國欽使（德使蘭頓伯爵領袖）深恐挪瑞兩國於拆毁砲台事或致戰爭故從中爲之調停譯德文報 
[廣智書局贈書鳴謝]  
　　日俄和局旣定上而政府下而國民外而歐美各國萬衆視線咸集於處置滿洲之一問題莫不翹首以俟此案之揭曉而孰知日人處置滿洲之策早己揭曉於日俄戰後滿洲處分案之一書乎是書集日本法學士中村氏戶水氏有賀氏諸人之說而加以評案中村諸人之議論大抵不外乎以主權之虚名歸還中國而日本取其統治之實權其說在日本最有勢力足以代表全國故自我國上下與夫歐美各國急欲知此案之結果者請先讀此書兹承廣智書局惠贈誌以鳴謝（奭） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示飭各赴本日杭州]  
　　浙省繁耍各縣之　部核准調補者刻奉翁方伯於十三日懸出牌示云嘉興縣缺現飭正任是缺之陳廷勛回任平湖縣缺現飭奉准調補之戈石麟赴任象山縣缺現飭准補之陳承澍赴任雲和縣缺現飭新選是缺之朱起　赴任石門縣缺現委正任景寗縣　汝騤署理（知） 
[諭紳選舉商董杭州]  
　　浙省商會副董高紳爾　近因迭被士紳呈控奉聶撫飭與繼董沈守廉顧鴻藻等一併撤退升卽照　樊紳等另舉公正紳士承充（改） 
[江都縣門丁得賄案提省蘇州]  
　　江都陳姓之女爲伊表叔楊姓姦拐一案兹悉此案實係由江都縣陳令提訊判令陳姓將女領回陳女則當堂求請發堂陳　執意不允勒令陳姓將女領回致陳女回家羞憤　憲現奉督憲訪聞有家丁得賄情事札飭臬司委員密提解省審辦當經朱廉訪派委張大令寳瑔前往守提已由張大令　此案内應訊人証及縣　門丁等五人　案卷提齊於本月十三日押解到省朱廉訪押發蘇州府親提訊辦（基） 
[擬以輪船出租鎭江]  
　　某輪船公司因近來小輪生意日見清淡所收水脚爲數　微不數煤炭及各項開支之用故擬將置備小輪與拖船十餘艘招人承租（言） 
[滬江官事]  
　　調任晉撫張安圃中丞人駿昨日命駕至道縣兩　拜會○電政大臣吳仲懌侍郎前通州知州王旭莊太守仁東北橋巡局委員張九眞二尹麟等均於昨日因公分投道縣兩署拜會禀見（近） 
[禀覆灾情]  
　　浦東總巡謝明府騐花局委員何吉生开府昨日均詣道轅禀知奉委查看川南災情○本縣汪大令昨亦到道禀知親往浦東查　海塘受災各情（近） 
[估修改過局圍墻]  
　　本城九畝　改過局圍墻本月初三晚因風潮坍塌丈餘經局員姚殿卿明府禀請道憲派員騐修袁觀察以該局　押犯重地飭從速撥欵估修（近） 
[禁捕蟋蟀]  
　　現　秋令蟋蟀上巿之際有種無賴在各街道捕捉以致街石每被掘鬆甚易損壞總巡朱明府有鑒於此因於昨日諭飭禁止近 
[風痧盛行]  
　　日本月初風潮大作後滬上居民均起風痧之症美界尤盛起時遍身作癢旋即遍體紅斑據醫者云此係風寒濕三者藴結而成衛生者其　所愼哉（古） 
[英界火警紀餘]  
　　昨報紀興讓街百花洲香粉店失愼一節兹悉捕房派探詳查起火之由據云係焚化香斗遺火所致共焚去房屋兩幢○又是晚八點半鐘棋盤街失愼捕房派探王長桂往查起火實情經王查得被毁之屋係五百三十五三十六兩號樓下爲宏昌洋貨號樓上係悅來新客棧該棧主保有火險銀五百兩保後將單抵押銀五百兩故此次之火似有不實不盡之處當卽據情禀覆矣（見） 
[越界救火]  
　　前晚一點餘鐘美租界外新靶子路附近某西人家失愼由該西人亟傳電話告知救　會中人驅皮帶車往救始熄計焚去洋樓六間越界救火西人誠勇於從事矣（見） 
[法界火警]  
　　法大馬路西首稻香村茶食店前晚三點半鐘因焚燒斗香延及雜物失愼店主王清泉及店夥西人同臥樓上皆從樓窻跳出經救火會西人聞警蒞救獲息祗焚燬　店房屋及比鄰　成大洋貨店略遭殃及翌晨店主自投法捕房據實聲訴捕頭佳予交　俟堂期傳案訊奪（居） 
[上海縣]  
　　前爲埠夥之張至賢熟悉各帮船隻因與其子張阿南同黨王阿瑞顧掌元假冒捐局巡丁每遇貨船　得賄縱放卽招摇勒索甚至包攬　越事爲綢捐南局魏明府訪實上月函請馬路工程局拘張訊發改過局收押阿南與王顧仍在浦江爲害商旅反　至南局滋擾明　因請邑侯汪大令飭差密　阿南逃匿祗獲王顧二人於前　飭帶張奎賢至案研訊先詰張供前有某航　運米十餘石來滬未完釐捐經南卡拿獲　戶云與小的熟識卡上陸師爺指爲　攬由工程局　押改過局是實王顧俱供不敢冐丁撞詐大令判各責二百板張仍發回改遍局王顧具不再假冐巡丁結交　○袁　濤鄭祺銘在蘇哄誘陳三官至松江府充當頂馬到滬之　拐去鋪程衣箱意圖免脫幸在松滬小輪獲袁解訊不諱奉判釘鐐收押由差赴松關提鄭及　贜無著前日禀請大令提袁訊問袁共當時鄭押衣箱鋪程先行逕往松江在華　橋烟館分贜刻鄭不知何住大令判還押候示（近） 
[局案志略]  
　　廣濟輪船茶倪阿全前日　南巿流氓搶失衣物等約值洋二十餘元昨日至工程局控請查緝○法包探昨奉讞員陳明府諭令持片至南巿二十三七鋪巡局禀請協吊　　奉　二尹飭甲協探前往將收贜之長生交探帶回訊辦○南巿王家碼頭恒愼酒店近因屢次失竊禀由十六鋪南局員賈叅軍傳是處更夫余阿五到局訊責四百板交去頭帶下再核（欣） 
[澈究巡捕索賄案]  
　　五　四十四號華捕昨投公共公廨禀稱　晚夜半時巡至北京路劉全生烟紙一見　門　開入内呼喚詎被劉等蜂毆扯碎號衣經五百零一號捕巡至以衆寡不敵立鳴一百九十一號印捕到來始得將劉拘獲解請訊辦等情中西官訊之五百零一號捕供與相同印捕則供到時已見該捕將劉髮辫扭住因此帮同　獲提詰劉全生供開烟紙店爲業日間因有人至店抺牌該捕疑爲賭博故次索取使費小的不允是晚伊竟紏同五百零一號捕敲門人内一見小的扭住不放自將號衣扯碎肆行兇毆迨小的之妻下樓相勸　被舉足踢傷肚腹求鑒劉妻某氏供與夫同旋據捕頭與包探　稱此案該捕等實有不實不盡之處請堂上明察讞員關司馬商諸美安副領事以此事有關華捕索賄須得澈底根究判劉交保出外飭探查明實在情形禀　核奪一面商之捕頭先將該捕斥　送案訊辦（見） 
[四訊抵單糾葛案]  
　　英商喬昔登控張記牛奶棚主張益詳抵單不贖一案迭訊各情已詳前報昨晨十點鐘英副領事德君蒞廨會同襄讞孫明府覆　先由高易律師　案情申述畢傳訊寡婦許喬氏供田單兩紙計四畝零由翁許德全在日買進立有筆據四紙質之王沛生供有單四畝半曾托喬心元借洋無者因向索還喬將姚三益戶名之單存小的處許卽調換後因急需將姚單托鍾鑑堂借洋三十元是實傳訊鍾鑑堂供曾與王爲中將單向張益祥借洋三十元張益詳供此單由王沛生鍾鑑堂托代借洋故伴其至西婦蕆生處　洋五百元惟據係小的代出明府盤詰良久商諸德君著王沛生還押餘人分别退去俟覆訊時投案（見） 
[會訊刃斃印人案改期]  
　　胡家宅福致里寗人王阿狗戳傷印度人斃命一案經英總領事照會道憲袁觀察札飭上海縣汪大令於八月十七日在會番公廨會訊定擬己錄本報兹悉此案刻經改期於十八日即禮拜六日上午在英公廨由德副領事與汪大令會訊（見） 
[會審公廨早堂案]  
　　美捕房五十四六十六六十二五十五 
 
 

Page 10

 
 
等號西探訪聞天潼路八十六號烟館内有人聚賭前晚密有拘獲唐仁泉倪阿方陳明記何阿卿朱順來唐阿小范小寳張春元楊金發周連生倪錫善劉愛生陳阿友張阿四等十四名並竹牌賭具等物當晚唐仁泉等十人名存洋十元保出昨日各探將未保出之劉愛生陳阿友張阿四三名解訊經中西官訊得實係戯弄竹牌與大賭有别惟不應聚衆至十餘人之多由關司馬商之美安副領事判將唐等十名保洋一併充公劉等三人著各罰洋五元開釋完　○蔡宦昨遣李呈祥　思亮投廨控陳連生　竊公館衣物報由包探張天林拘獲並在身畔搜出質劵數十紙係四馬路恒盛所失絨毯洋傘衣服並察宦各物解請訊辦中西官判陳責二百板管押二月○洋人控馬夫夏銀生抛丁求究夏供前日洋東嫌收拾馬疋个潔扭住毒打是以不願丁作官判管押捕房三　○周正昌控被王阿大開水燙傷向論恃蠻扭案請懲判責一百板押十四天○趙叶和控王茂松不還借洋一案昨由捕房將牌提之馬秋亭送　請奪司馬飭押　過堂覆訊○胡小生控陳長順以竹篙戳傷腿際一案前由捕房將陳送醫館療治昨日傷愈解案判责一百板押七天○西棋盤街花烟館妓女柳王氏控流氓杭三子王國永常來索借滋閙昨日報知捕房包探王長桂解案請懲判各　一百板開釋○工部局洋人控挑糞夫蔣阿茂作踐馬路違章判枷號二天（見） 
[捕房事略]  
　　趙某昨至法大　路某首飾店選購首飾乘間竊取銀押髮銀手鐲各一隻爲店夥當塲拿　抄出原　送　捕房　究捕頭命押候解堂究辦○小流氓甲乙二人前晚行　　租界　某姓家有抺　聲破扉而入將擡上洋銀數元飽　而去爲巡街捕所見當塲拿獲送入捕房捕頭命押候堂期解訊（居） 
[美租界捕房事]  
　　流氓十四子等多人在斐倫路搶取行人周阿林衣服多件由周報捕請緝捕頭准之○邱阿二陳金二胡阿三至西華德路某洋貨　購物起　由捕將兩造連入捕房捕頭以各有不合一併斥　○吳阿仁闖入百老匯路徐阿高家圖竊由　撞見扭　捕房押候查明送辦（古） 
[蘇省官報]  
　　七月初九日署荆溪縣查亮采專丁來省禀知交代於初叅限内算結辦理學務處文案丁憂卽用知縣鄒壽祺禀謝加派學古堂總編校　初十日撫轅牌示諭七月分考試候補同通州縣直隸州州同州判各員月課定於本月十六日在撫署考試指分江蘇遇缺先補用縣丞李傳心禀知由京領照來省禀到典史殷敏禀謝三十年分夏防案内蒙給予榮績班前先委署一次記功一次管帶常借第三營補用都司洪占奎通知奉天善後賑捐案内報捐花翎　十一日會辦江寗課吏舘江蘇候補道羅長輢通知奉撫憲委總辦仕學舘差常備第四營補用游擊宋永泰常備第五營留江補用游擊將備學生何兆元常備第六營候選縣丞梁焯均禀　奉委管帶差管帶常備後軍第三營補用都司洪　李禀知奉撫憲委代統常備後軍等營知縣劉怡禀謝奉委赴津探訪警察事宜管彬禀謝給咨赴日本游歷夏敬業禀知奉滬寗　路總局憲札委第四段購地局差江寗縣敎諭陳希　禀辭赴任府照磨黄彭壽禀知南路三段警察捕員差　十二日　辦銅元　舊廠總稽查兼收支知縣陳陽韶縣丞曾廣文禀知服滿由籍起復領咨回省　十三日知府蔡薰禀謝奉委赴山　查差記名提督顔瓊林通知奉撫憲委統帶巡警三旂管　常備第四營宋永泰管帶常備第五營何兆元管帶常備第六營梁焯均禀知昨日接差辦理學務處叅議章鈺通知初等小學堂總匯處修造工竣委辦上海北卡米貨查騐委員　丞林德生由滬專丁來省禀知初六日到差　十四日督轅牌示海州東海營都司宋學亮撤任調寗察看所遺員缺查有留江儘先守備錢家鷺堪以委署　撫轅牌示七月十五日各廟行香文廟藩憲武廟撫憲文昌太陽風龍神均蘇關道天后風雲雷雨神均陸道火神猛將均首府吕祖總捕都城隍長洲府城隍元和都土地吳縣辦理仕學舘提調知府張壽鏞由滬裝運書籍回花翎指分江蘇候補知府長泰禀知由京領　到省辦理師範學堂　調知縣杜召棠禀知師範學生明日開學龔　揆由滬專丁來省禀知奉滬寗　路　地局林道調派第六段購地東局差直州　雷　禀知起復回省 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
