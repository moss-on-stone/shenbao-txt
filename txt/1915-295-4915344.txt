# 1915 - 295 - 4915344

 

Page 1

 
 
   
 
 

Page 2

 
 
時評 
[炸彈（冷）]  
　　新道尹寓今又有炸彈矣竊思近年以來炸憚之出現亦多矣哉歐洲戰事之中所謂炸彈戰者不知殺人凡幾我中國名爲保持和平者而乃於上海一隅屢見而不一見其亦可異者矣 
　　大凡殺機之動到處應之今日世界之殺機甚所以到處有殺人之器出現焉俄之人民深憤政府殺人之器不備所以致敗其重視殺人之器如此而人反以爲是鳴呼殺機動之極其結果有非常情所能料者此有識之士所以惴惴於殺機也 
[命令]  
　　十月二十七日大總統策令徐世昌現在因病請假特任陸徵祥暫兼代理國務卿此令 
　　又令徐紹楨榮勲均給予二等文虎章此令 
　　又令王文芹給予四等嘉禾章此令 
　　又令前湖南巡按使少卿劉心源早躋清要歷任監司學道愛人時稱儒吏前任湖北民政長湖南巡按使任内規畫精詳有功大局嗣因衰病迭懇解職勉允所請方冀克享遐齡爲世矜式兹聞在籍溘逝悼惜殊深披覽遺呈尚以順從民意緊固邦基爲請愛國之忱老而彌篤劉心源著追贈中卿交政事堂飭銓叙局從優議卹並派湖北巡按使前往致祭以示篤念老成之至意此令 
　　又令敎育部呈請將次長袁希濤叙列二等應照准此令 
　　又令國務卿呈據銓叙局詳稱遵核直隸外交辦事員資格請照薦任職從優叙官等語謝介石特授爲中大夫此令 
　　十月二十七日大總統中令據廣東巡按使張鳴岐呈核明粤省順德等縣民國三年被水成災請將應徵地丁錢糧分别蠲緩開單呈覽等語廣東上年六七月間各屬潦水漲發圍基冲决田畝壅壓禾稻淹浸順德南海清遠蕉嶺廉江五縣被災輕重各將應徵錢糧照常徵收民力實有未逮應如所議將各該縣成災之村鄕田地應徵本年地丁錢米等項按照畝數分數准予分别蠲免緩徵帶繳以紓民困該巡按使即將詳細數目刋刻布告通行曉諭俾衆周知務使實惠均霑用副國家軫恤民艱至意餘並如所擬辦理交内務財政兩部查照單併發此令 
　　又令内務部呈准文官高等懲戒委員會議决奉天巡按使張元奇考核屬吏分别糾劾一案前遼中縣知事福濬前海龍縣知事林國楨依照知事懲戒條例均應受褫職奪官處分等語福濬林國楨著准照所議卽行褫職並停叙實官餘並如所擬辦理此令 
[專電]  
　　北京電國務卿忽改任陸徵祥兼代聞係楊力辭不就陸擬今午接任 
　　北京電聞統率處擬定奬勵京外軍警維持治安條例六條 
　　北京電内務部昨電各省飭禁報載暴動謡傳 
　　北京電外交部與英使交涉禁烟問題英使允認下月一號爲禁運印土期 
　　北京電浙省政務廳長吳品珩因病辭職有張紹繼任之說 
　　北京電贛陶務監督郭葆昌請整頓官窰已准 
[譯電]  
　　北京電陸徵祥已任爲代理國務卿兼理外交事務已於今日視事（二十八日） 
　　北京電國權報載稱清室决意開會贊成改共和爲君主立憲宣統帝於公民代表大會選舉事畢後將以帝位讓與袁總統（二十七日） 
　　北京電公民代表會議决定恢復帝制後宣統將先提議推袁世凱爲帝繼由機要局長王式通上勸進文（二十八日） 
　　北京電法制局現正草擬五等爵制其制與前清同恢復帝制有功諸人及某某高級軍官均有封爵之望（二十八日） 
　　北京電政府决議令憲法起草會草擬臨時憲法交參政院核議通過後即由大總統批准宣布（二十八日） 
　　北京電浦津參案已了葉恭綽昨回交通原任足徵粤派已恢復勢力（二十七日） 
[特約路透電]  
　　北京電直隸省各縣選舉事宜悉已於二十六日辦畢今日各代表在天津投票公决國體聞代表一百十九人全體贊成帝制庫倫呼圖克圖電致政府贊成恢復帝制謂共和不適國情不合漢蒙人民之習慣蒙人不知共和爲何物云東京來電謂日警已拘獲暗殺蔣士立之嫌疑犯二人一名湯誠一名吳光伯（皆譯音）聞此二人皆爲前衆議院國民黨議員（二十八日） 
[戰電]  
　　其一（英人路透電） 
　　亞姆斯特丹電羅馬尼亞京城近有人示威反對政府要求下動員令出兵阻止德奥布軍進攻塞國前充大臣之菲里貝斯庫與約萊斯錫均發激烈之演說主張推翻政府（二十六日） 
　　亞姆斯特丹電德國公報謂奥德斥堠隊已與布國斥堠隊在塞維亞東北隅格里蒂開爾河對岸哇索伐南面相接在多瑙河獲重砲十二尊德軍在摩拉伐流域得有進步現進抵羣山間（二十七日） 
　　雅典電官場消息謂塞軍激戰後已克復庫泊魯魯（二十六日） 
　　亞姆斯特丹電布國公報謂布軍沿全陣線得有進步伹未指明地點又謂布軍在里哥汀獲麵粉冬服甚多並獲砲四尊子彈六箱所報俘虜之數僅三十人公報中且述及阿爾巴尼亞之人民現亦起抗塞人（二十七日） 
　　倫敦電今日午後下議院丹南村氏宣稱英軍刻在希塞邊界與法軍提携作戰（二十七日） 
　　倫敦電塞首相電告英國某友人曰塞國竭其力之所至而謀保衛國家之存在乃奥德布竟欲置之於死地戰兵雖勇然難久持敢乞英國之友愛塞國者速爲設法以使英軍儘速來援云云（二十七日） 
　　倫敦電俄京電稱德軍已占據特文斯克西北十英里之伊魯克斯特此或爲兩軍大戰之嚆矢特文斯克與伊魯克斯特之問森林遼闕易於防守俄軍於此必能占優勢冬令將屆戰事必受影響陣地已降雪三日道路結凍甚堅殊難立足較諸雨時狀更惡劣（二十七日） 
　　彼得格勒電今晚公報謂德軍希圖襲擊伊克斯庫爾南面特維拉河左岸之陣地一處爲俄軍擊退又在伊魯克斯特東面進攻亦遭失敗俄軍在斯蒂爾河境拉法洛夫加西北衝擊夫爾加茄魯茄斯加村獲有俘虜及機關槍德軍在柯爾基北面以大隊進攻時爲俄軍抄擊被俘者二百人俄軍包圍德軍於某村加以重創敵軍在新哇萊基萊資北面進攻三次均爲俄軍所敗戰地棄有德兵死屍甚多（二十六日） 
　　彼得格勒電俄陸軍參謀部機關報謂德軍現在里加南面十英里直攻該鎭德軍攻擊伊魯克斯特鎭兩月之久始佔據之鎭中已無完屋德軍糜費子彈甚夥其軍用鐵路不及運輸故嘗强逼平民數而人爲其提負敵軍現在泊里貝澤地受窘俄軍熟悉地理往往抄至敵軍之後加以重創該境奥軍紛紛逃亡奥將曾發命令謂凡逃兵之遺物准留營之同伴均分逃兵之子女官立學校不收容（二十七日） 
　　羅馬電意公報稱亞爾泊山仍有戰事意軍不避奥軍之砲火繼續向前進攻（二十六日） 
　　巴黎電今日下午公報謂德軍在魯斯南面施擊並進攻香巴業古爾蒂勒砲台者均爲法軍擊敗（二十七日） 
　　巴黎電法總統卜横加爾偕陸軍總長米勒蘭在前敵迎接英皇同閱英軍英皇旋率皇太子赴法軍陣地由霞飛元帥導閱一切法總統以戰爭十字勲章贈與英皇太子（二十六日） 
　　倫敦電英帥費蘭巨報稱自二十四日至今英軍陣地未有出入兩方面掘地道相戰其結果無關重要伊泊爾東面及拉巴塞運河南面敵軍砲隊殊爲活動英軍回擊甚力英軍飛行家昨日擊落德飛機一架墜於英軍陣前又有一架墜於敵軍戰壕之後（二十七日） 
　　雅典電英濳艇一艘在瑪洛拉海擊沈載運軍火之土船一艘（二十六日） 
　　巴黎電瑪恩境内僅有天空之戰爲法國一單葉飛機與一新式雙葉德機交戰法機獲勝德飛行家二人擬自毁其機當被捕獲機亦被奪未有損傷（二十六日） 
　　倫敦電殖民部宣稱桑齊巴政府所助戰費中擬提出英金一萬鎊購置飛機四架取名爲桑齊巴第一第二第三第四云（二十七日） 
　　倫敦電陵軍部宣稱英國運送艦瑪奎特號（七○五七噸）在愛琴海爲魚雷擊沈聞救起者僅有九十九人（二十六日） 
　　倫敦電今日午後喬治氏在下議院稱首相愛士葵病勢已痊定於下月二日在議院發表意見（二十七日） 
　　倫敦電泰晤士報云藍斯唐爵士在上議院之宣言國民聞之大爲震恐每日新聞云時局雖危然須知戰局之結果不於巴爾幹决之（二十七日） 
　　倫敦電外相葛雷函覆統一黨議員葉特氏謂沙面之地位似係中國永久租與英政府而收若干租金者但中國未消減其主權凡敵國人民居住其間者苟不違犯租約之條件則吾人在法理上不能逐之出境且吾人逐出敵人則吾人侵害中國主權若中國承認此舉則中國破壞中立故此舉將引起中國之擾亂利害相較利小害大云（二十六日） 
　　倫敦電每日紀聞云聞首相愛士葵刻擬將内閣人數減至十人或八人將來留者必爲愛士葵葛雷貝爾福吉青綱喬治張伯倫麥根納波納勞諸人（二十七日） 
　　倫敦電南斐洲選舉結果波蕯將軍已獲勝利新議院有波黨五十四人統一黨四士人獨立黨五人國民黨二十七人工黨四人（二十七日） 
　　馬德里電各報載有羅馬電謂蒲羅親王之戚康泊里爾親王宣稱蒲羅親王不日將以德國必如何始允媾和之辦法呈交西班牙皇及美總統（二十八日） 
　　紐約電美國報界聯合會雅典訪員進謁希皇叩以希臘答覆塞國關於希塞條約一事希皇曰希臘僅擬拔刀出鞘而不傷人但他人苟欲傷害我國家之完全及我人民之自由則希臘决不容之余之責任乃欲保全國家免受陷入歐戰漩禍之危亡如能保全國家則余必爲之不計其他云云（二十六日） 
　　其二（德人德文報專電） 
　　柏林電多瑙河塞維亞各港均爲布軍所占譬勞特今亦四面被圍糧食子彈日見短少降服在即布軍攻克烏斯庫白全國人民爲之歡忭布皇次子克里爾親王入鎭時大受歡迎鎭中居民皆以脫離塞國衡軛爲喜布報評論英艦轟擊第第加志一事均怒斥英人之無理柏林日報載有陸軍少佐摩拉氏評論英法攻勢一文内謂英法軍屢圖擊破德軍陣線未獲效果其銳氣日漸銷亡英法軍因政治上之原因不得不繼續攻擊若干時意國今力求自保英法各報要求意國派兵援救塞國意國置若罔聞蓋意軍近亂攻奥軍固防之陣地喪失將士十餘萬人今不得不留其豫備軍以守阿爾伯山也意軍日後之犧牲亦屬無益時機一至則奥軍將反守爲攻巴爾幹一方面德奥軍旣渡過多瑙河占據貝爾格勒南面之各要塞成就極難之事功布軍亦占據庫瑪洛伏烏斯庫白柯泊魯魯數地已使協約國萬難達救塞目的云各報評論德國巡艦亞達爾伯特號沉失一事謂德國魚雷迄今共沉英艦十六艘法艦一艘俄艦三艘日艦一艘而德艦爲敵沉者僅巡艦希接號亞達伯特號魚雷艇Ｅ一一六號三艘而已據布京電稱英法軍攻擊不設防之第第加志鎭鎭中至屋毁者過半死婦孺二十五人壓斃者實繁有徒此種無人道之舉動令布人大爲忿怒羅京電稱昨日有表同情於協約國之人聚衆示威當道豫先防範故未發生意外事端德國第三次兵債至十月二十三日止已繳者共有馬克八七三二兆占全數百分之七十二 
　　柏林電奥國海軍部宣稱十月二十五日奥國飛艇一隊往攻意國威尼斯自下午十時三十分起至上午一時止以中號大號炸彈擲擊兵工廠電氣廠火車站及其他防地起火處甚多旋乃飛回特里斯特翌晨八時奥國飛艇隊復攻擊數地今火猶未熄繼又攻擊敵軍飛機處及停泊之軍艦意國飛機二架圖擾奥飛艇之行動完全無效意軍砲隊雖發砲猛轟而奥國飛行家均安然回至根據地（二十七日） 
[東方通信社電（日本人組織）]  
　　東京電大隈首相爲國際親睦起見於今日在早稻田私邸開第一次交歡會招待俄國義大利瑞西等國大使公使並其夫人等陪賓者自石井外相以次均出席亦一盛會也其第二次會定於十一月二三兩日開會（二十八日） 
　　東京電外務參政官决定以柴四郎大隈常信兩氏補授（二十八日） 
東京電松井外務次官奉簡駐法大使遺缺以幣原喜重郎氏補授明年當見明諭 
　　北京電内蒙古野火廟一帶忽有蒙匪三千襲來已由多倫諾爾派毅軍六營前往討代張家口第一師之一部亦已北進（二十八日） 
要聞一 
[俄國民情之眞相]  
　　大陸報載瑞典京城消息云華沙陷落波蘭全失俄軍防阻德軍侵入波蘭之計畫胥成泡影其影響於俄國民情者至爲重大俄京傳出之報告僅約略言之未將此中眞相一一揭出也俄國民情對於國政素稱愚鈍冷淡今則豁然震醒全國皆然不因戰事之失敗而作喪氣乞和之想但痛恨政府無道不早備彈藥致受奇辱耳俄軍缺乏彈藥之慘劇惟身臨前敵者始能道其詳彼時俄軍有砲無彈見德奥軍槍砲齊施整隊以進直趨陣前而無以拒之俄兵非不堅耐也非無經練也每遇衝鋒戰爭輙能自著其勇特彈藥不足雖勇奚益退軍之令接踵而來徒以缺彈之故百戰健兒值此逆境咸心爲之痛氣爲之餒焉俄國箝制輿論平日極爲嚴厲今則輿論沸勝掊擊政府之氣燄遍及全國一發而不可制公然指斥貴族責其摧殘軍隊延長戰禍之罪不僅 
 
 
 

Page 3

 
 
革命分子反對黨派有此叫號之聲即各階級各社會亦皆有此同一之聲調國會某議員會在俄京語美國訪員曰俄人今將醒悟矣矣感知俄國之喪師失地實由無彈藥所致非戰之罪也軍民旣熟知官場腐敗疎忽鑄此大錯則將來俄國大革命之根已伏於此一俟歐戰告畢革命必作而陸軍亦必反戈相向以攻政府而助民黨云云聞購買軍火之官吏借戰事之機會以圖攫取巨資置國事於不顧僅斤斤較量用金之多寡不求軍火之早繳英美商人非允以貨價百分之十之用金爲官吏壽則貿易不能告成俄員往往因磋議用金不允署定合同甚至延擱數月之久貪婪若此何怪軍需之不足耶當華沙未失之前俄國收至砲彈二百萬枚以爲有此大宗接濟戰局可望轉機詎砲彈抵前敵後始悉尺寸太大不合俄砲惟配以德砲則大小適合不差毫釐此項砲彈一若爲德國定造者然凡此事實皆足使俄人聞之憤恨不已者也六月前美國工廠曾願以開花彈售與俄國乃俄員不知何故意拒絶之迨軍情急近乃定購相同之開花彈而出價則較前加倍焉俄員辦事之顚倒錯亂有如是者據軍事家云若俄軍彈藥能源源供給則魯白林並恰爾姆之陣線與維斯土拉河俄軍之地位决不致遽爲德軍所有也 
[英國軍艦商輪損失一覽表]  
　　佛郎克報曰英國艦輪損失表之刋出者屢矣各表根據不同其記載亦因之稍異本表根據英國泰晤士報之登載將軍艦商輪同列一處所開數目之眞確爲英國被損之實在數目要璷除將艦輪皆按沉没日月記載並詳列噸數外另將損失之軍艦名目開列附載表列於左 
[一千九百十四年八月]  
　　七日沉小巡艦一艘三千五百噸 
十二日沉商輪一艘六千八百噸 
十五日沉小巡艦一艘七千八百二十噸 
十八日沉商輪一艘六千二百六十噸 
十九日沉商輪二艘九千四百一噸 
二十日沉商輪一艘三千二百噸 
二十六日沉商輪一艘四千二百三十三噸 
　　尚有小商輪及砲艇各若干 
　　共計四萬一千二百十四噸 
[一千九百十四年九月]  
　　二日沉商輪一艘四千三百六十六噸 
九日沉商輪三艘八千八百六十三噸 
十六日沉商輪八艘四萬一千一百三十六噸 
二十二日沉小巡艦一艘二千二百噸 
二十三日沉小巡艦一艘三千噸 
又沉大巡艦一艘一萬二千二百噸 
又又一艘一萬二千二百噸 
又又一艘一萬二千二百噸 
三十日沉商輪八艘二萬九千二百五十四噸 
　　共計十二萬五千四百十九噸 
[一千九百十四年十月]  
　　五日沉商輪一艘四千五百三十噸 
七日沉商輪二艘一萬二千四百一噸 
十日沉輔助巡艦一艘四千三十六噸 
又沉魚雷艇一艘 
十四日沉商輪三艘一萬二千三百六十七噸 
十七日沉商輪五艘一萬三千一百九噸 
十九日沉商輪二艘八千九十二噸 
二十三日沉商輪一艘五千四百七噸 
二十八日沉商輪二艘一萬三千三十六噸 
三十一日沉小巡艦一艘五千七百噸 
　　共計七萬八千六百七十八噸 
[一千九百十四年十一月]  
　　一日沉大巡艦一艘一萬四千三百噸 
二日又一艘九千九百五十噸 
十六日沉商輪一艘三千六百九十一噸 
二十四日沉戰艦一艘二萬七千噸 
二十五日沉商輪一艘七百十八噸 
又沉戰艦一艘一萬五千二百五十噸 
又沉濳艇二艘 
又沉魚雷艇三艘 
　　共計七萬九百九噸 
[一千九百十四年十二月]  
　　一日沉商輪一艘二千二百三十噸 
二日沉商輪一艘三千一百噸 
三日沉商輪一艘九百噸 
五日沉小巡艦一艘三千噸 
九日沉商輪二艘八千八百八十一噸 
十五日沉商輪一艘一千零零六噸 
十六日沉商輪二艘三千零零四噸 
二十三日沉輔助巡艦一艘四千二百七十二噸 
三十日沉商輪三艘七千二十八噸 
　　共計三萬三千四百二十一噸 
[一千九百十五年一月]  
　　一日沉戰艦一艘一萬五千二百四十噸 
八日沉商輪一艘三千噸 
十日沉商輪一艘四千四十三噸 
十七日沉商輪一艘四千八百噸 
又沉魚雷艇二艘 
十九日沉商輪一艘三千八十五噸 
二十四日沉大巡艦一艘二萬九千噸 
二十七日沉商輪一艘一千三百一噸 
又沉砲艇一艘 
　　共計六萬四百六十九噸 
[一千九百十五年二月]  
　　二日沉商輪二艘四千五百二十噸 
三日沉商輪四艘一萬一千三百五噸 
又沉魚雷艇一艘 
九日沉商輪一艘一千三百六噸 
十五日沉濳水艇一艘 
十六日沉商輪二艘三千四百四噸 
二十日沉商輪三艘五千三百十噸 
二十三日沉商輪五艘一萬一千六百噸 
二十四日沉商輪二艘 
又沉魚雷艇一艘 
　　共計四萬七千四百七十六噸 
[一千九百十五年三月]  
　　三日沉商輪一艘七千六百九十四噸 
又沉魚雷艇一艘 
十日沉商輪四艘九千九百十六噸 
十三日沉商輪二艘一千三十噸 
十五日沉商輪三艘九千三百六噸 
又沉魚雷艇一艘 
十七日沉商輪三艘一萬二千四百八十九噸 
十八日沉大巡艦一艘一萬五千二百五十噸 
又又一艘一萬三千一百五十噸 
二十四日沉商輪三艘一萬一千六百五十噸 
三十一日沉商輪八艘二萬七千八十八噸 
　　共計十萬一千五百七十三噸 
[一千九百十五年四月]  
　　七日沉商輪五艘七千九百四噸 
九日沉戰艦一艘一萬九千噸 
又沉大巡艦一艘一萬三千七百五十噸 
十四日沉商輪一艘二千五百十噸 
十五日沉商輪一艘四千七十六噸 
十七日沉魚雷艦一艘 
二十日沉商輪一艘七百八十四噸 
二十七日沉商輪一艘一千九百五十噸 
又沉濳艇一艘 
　　共計四萬九千九百七十四噸 
[一千九百十五年五月]  
五日沉商輪五艘一萬一千四百八十八噸 
十一日沉戰艦一艘一萬三千一百五十噸 
十二日沉商輪六艘四萬七千五百六十四噸 
十九日沉商輪二艘八千一百七十三噸 
二十五日沉戰艦一艘一萬二千噸 
二十六日沉商輪一艘一千九百六十八噸 
二十七日沉戰艦一艘一萬五千一百五十噸 
又又一艘一萬六千七百五十噸 
又沉小巡艦一艘四千九百噸 
　　共計十三萬一千一百四十三噸 
[總計噸數]  
　　一千九百十四年 
　　八月四萬一千二百十四噸 
九月十二萬五千四百十九噸 
十月七萬八千六百七十八噸 
十一月七萬七百九噸 
十二月三萬三千四百二十一噸 
　　一千九百十五年 
　　一月六萬四百六十九噸 
二月四萬七千四百七十六噸 
三月十萬一千五百七十三噸 
四月四萬九千四百七十九噸 
五月十三萬一千一百四十三噸 
　　一千九百十四年共三十四萬九千六百四十一噸 
　　一千九百十五年共三十九萬六百三十五噸 
　　統共七十四萬二百七十六噸 
軍艦名目 
[戰艦共十艘]  
　　奥代修斯號薩排爾布號 
哀哲米瑙號布爾華克號 
否米代布耳號以利西提布耳號 
戈列夫號大洋號 
凱旋號偉大號偉大號 
[大巡艦共七艘]  
　　虎號好望號 
華了爾號好華號 
哀包啓號孟毛夫號 
克勒細號 
[小巡艦共七艘]  
　　　佛基號海姆斯號 
恩康大號利物浦號 
安姆芬號巴司芬號 
排菖蘇斯號 
[補助巡艦一艘]  
　　魯西他尼亞號上置巨砲裝有軍械藥彈 
　　又有 
　　砲艇四艘濳艇五艘 
小輔助巡艦三艘魚雷艇十艘 
滅魚雷艇五艘 
雜評一 
[世界無寗日（無名）]  
　　世界無寗日於是世界無樂土歐洲大戰幾　全球中國無武力可言對外婉曲順受可以稍享平和之福矣乃謡言無息亂象頻聞此皆不好安者有以釀之也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京訊中之國體問題]  
　　日本態度之别報昨日北京某英字報登有社論一篇論列日本對華方針一節略謂本報（該報自稱）對於變更國體問題雖仍不免不所疑懼但未嘗不以縐統知其人民之深舉中國無匹而承認總統之信欲救中國非行帝制不可之說之不誣也顧欲帝制之完全告成則非得外人之贊成不爲功此事初以爲不過一種國内之事故局中人之誤入迷途未有過於深信中國對於各國關係之此等迂謬見解者故吾人不得不堅持帝制告成與外國輿論之實在關係之說而鄭重以言外國輿論之眞相因本報今日所載之東京路邊電其意固明明有所在也 
　　按二十五日北京路透社之東京電載有日本對於我國帝制之態度一則内稱日政府對於我國變更國體問題並未表示明白意見尚在觀望時代日本商人對於該問題亦甚冷淡又云外間謡傳日本對於帝制問題現已警告中國及他種干涉之事在東京消息靈通之各界均謂不確云云 
　　吾人獨不憶上年青島戰事之已事乎當時路透東京訪員所發關於中國之電報其電文愈證明日本之無他其後來日本暗箭之傷人愈刻毒此次東京路透公司所發出之電報實欲以所云多數日本商人之意見使人信爲代表日太當乃之意見　　上年東京路透電保證之故事甚望當局之勿爲所愚耳云云 
　　外人誤會之解釋本月二十日爲京兆屬大興宛平兩縣舉行國民代表初選舉之期外人有誤會以爲中央舉行各種特别選舉者查京兆一方面爲特别行政區域一方面爲蒙藏青海八旗等代表等選出之地故須舉辦二種選舉（甲）特别行政區域選舉即每縣選出一人分初選複選是也（乙）青海蒙藏八旗回族商會碩學通儒等代表之選舉即單選舉是也甲種選舉已於二十日舉行乙種選舉定於下月初旬舉行現在辦理此項選舉之機關正極力調查有此項選舉資格之人聞其選舉地點擬在前參衆兩院舊址届時必先行宣布並預備招待來賓專請中外新聞記者蒞場參觀又政府擬將國民代表大會選舉法曁國民會議選舉法及立法院選舉法擇其相關之部分譯成西文遍登西報以免外人有所誤會 
　　君主獨裁之風說此次國體之變更一般吹鼓其說者所持之旗幟固曰君主立憲也然國體問題之完全解决爲期已近而立憲之實行與否尚爲難决之問題蓋新憲法之制定目下方爲議定憲法機關選舉之籌置及憲法起草之進行又因國體變更問題憲法起草從而稽遲故新憲法議定公布之時日尚茫茫無有定期兹聞政府已議定國體即爲變更而於新憲法未公布之前所有一切官制及行政均暫仍舊貫以待將來根本上從新組織此時期内仍暫行君主獨裁之政治云云此信確否未可知然所謂君憲二字之雙管下者已於開宗明義時略露其不能自信之端倪矣 
　　新署參政之略史劉師培謝桓武林萬里戴戡等之署參政已見明令劉爲籌安會發起人林爲籌安會中憲法研究部研究員又曾著文駁梁任公之異哉所謂國體問題者一文其生平略史人亦多知之惟謝戴之所以得此個中蛛絲馬跡尚未盡明後經人談及乃知一爲所謂請願聯合會者之主任員一爲貴州派來之代表而在政界中負有其所謂時望者之人物云 
　　國旗問題之聚訟改革國體聲中之國旗問題亦個中人所視爲最緊要之事聞討論此事意見厥有數派（一）國旗定爲五色者原取五族平等之義將來改爲君主後平等之說已經破除則五色國旗當然修改（一）國旗定爲五色用意甚深爲全國國民所認可即國體改革後其分子固仍五族人民糅合而成者也且一經修改國旗東西各國轉爲注意貫多不便應仍其舊（一）上兩派一爲修改派一爲仍舊派其主張絶對的相反又有一派謂之適中派擬參取相反之兩派定出一變通辦法主張在原來之五色國旗上角另加一種標幟未知能見諸實行否 
　　徐湯出處之消息國務卿徐菊人已於二十四日呈遞辭職昨總統當即懇切挽留並派雲台大公子親往政事堂公所代表總統之意請其安心靜養國務卿一席仍暫由杏城代理並勉以時事多艱萬勿遽萌退志以資臂助云云 
　　前敎育總長湯繼武辭職之後即養疴津門政府擬聘爲公府高等顧問恐其不就更由徐相國致函勸其不必堅辭兹聞湯氏擬游歷美國考查其政治敎育以增閱歷對於顧問一席仍不願就已定一禮拜左右即須啓程湯之夫人及女公子等已於本年春問赴日本留學此次湯氏遠游擬先到日本與家人小聚然後放洋赴美云 
　　北京報紙之增添聞北京將有大批新聞紙出現如憲政協進會所擬辦之北京新聞外間早有所聞此外有所謂公論報北京時報亦將次第出版聞政府亦擬辦一種北華公報專爲更正謡言起見據聞以上所有新聞均不久即行出版云 
[袁希濤之敎育談]  
新敎育次長袁希濤氏前曾調查中國學務親歷東三省秦晋豫魯及長江下游各省足跡幾遍前以視察閩廣學務出京未到而有次長之命電促來京未竟决志然袁氏對於學務之調查最爲熱心擬將部務布置就緒後請派員署理次長職務已得繼續前志赴南方各省實地調查至其對於敎育上之方針刻尚未有正式之表示唯前日對於某要人之談話其言曰中國學務之不發達其最大原因在社會對於敎育無信仰心國民旣視敎育爲可有可無之一物異常冷淡故學務欵項到處難籌且地方官吏於敎育上無勸懲之典咸視敎育興廢無與於升降殿最故對於上憲之敎育功令爲一種具文此中國敎育所以愈辦而愈退化也此後敎育當以引起人民之信仰心嚴定官吏對於敎育上之懲勸中國敎育乃有振興之可言云云 
[濟南發生日人與崗警械鬭交涉案（懷漌）]  
　　二十五日下午九點四十分鐘西南鄕崗警忽見從長清縣一帶啣接而來者有大套車八輛每輛均配以三馬拖牽尚復沉重異常車之兩傍均有衣中國藍布大褂之人夥結大都衛侍而行時在深夜該崗警深爲駭異當即向前查詢突被該夥中人猛出手鎗向之轟擊連發兩響正中該警頭額血流被面急吹警笛沿途崗警聞聲援集忽見車上下該夥人衆約四十餘名一齊掣出手鎗紛向巡警方面射擊又被鎗傷二人一警被子彈穿過左手背一警被子彈穿過右頰迨由日本駐濟憲兵隊有田大尉率領憲兵及日領事林久次郎日警察署巡查川口由野等臨場喝阻中國馬衛隊長厲進聖商埠警察署長周英烈等到場彈壓兩方面始各釋手各訴衝突情形事後查詢受傷人數計巡警受有鎗傷者三名當即送往陸軍醫院醫治其餘受有微傷者四名日人方面忽亦稱有傷者五名當即滙憲兵送往日領事署察驗此乃昨晚衝突之大概情形也今晨十時濟南道兼特派交涉員楊慶鋆道尹及署理警察廳官毅廳長同往日署交涉申述此案因日人均改穿中國衣服於深夜趕拖笨重大套車八輛從長清方面來埠崗警以職務上關係不得不向之查詢詎人車中均屬滿載制錢手鎗鴉片等禁物押車人情虚先發制人鎗傷崗警三名實屬有犯約章且各衣中國服色更易誤會爲土匪請爲秉公辦理等情日領以案未訊明孰先啟釁尚未偵查確實先將八輛大套車中之物件派憲兵看管候查驗有無禁物再開談判現聞自稱受傷之某日本洋行日人五名已請日醫驗得各略有皮傷均無大碍雙方正在交涉中結果如何容俟續報 
[全國路線意見書之奬勵]  
　　交通部前以全國路線計畫關係極鉅不得不廣徵意見以定政策其由部中於民國二年通告全國人士懸賞徵集者近日已經揭曉共認爲優等合格者一名得奬一千元次優等合格者六名各得奬五百元兹聞該部參司各員幾經商榷亦擬有意見書由部上之總統極荷嘉許已諭由部發給奬章以示鼓勵該部日前業已遵令發給矣 
[津浦路案之裁决書（二續）]  
　　（乙）減折收費查　通公司所訂北段合同規定運輸經理費用自五萬元以外至六十萬元以内按數遞加少則百分之四多則百分之九較以南段各公司所定回用成數原未加重惟合同第七條載明公司每年專運包件零擔銀洋銅幣或國幣所付車價路局均按每百元給予經理費二十元是爲匯通特别利益（丙）包運零件查各轉運公司與路局所訂合同均無包運零件一條惟滙通公司合同第七條是其特例據該局詳交通部文内稱津浦銀銅兩幣皆由海運欲行招徠非特别加給回扣不能招致至零擔包件本路定章另有專價比之整噸運費較貴各轉運公司往往以零擔包件彚作整噸裝運故議定專交一家承辦以杜取巧云云訊據趙慶華所供亦同（丁）减收電費查匯通公司合同第九條公司如因運輸公事在各車站拍發電報允遵路局章程按照八折收費據趙慶華供稱滙通拍發電報按八折計算係援照南段舊例南段從前本係免費自慶華任局長始一律改爲八折收費等語檢閱南段各公司原訂合同均有關於轉運電報免收電費之規定與趙供相符（戊）撥給站屋查三年十一月車務總管佘堓詳路局文内稱各站滙通公司辦事處已遵六一二號分别站之大小或撥給站房一間或劃定相宜地位設辦事桌現均部署就緒云云經局批略謂撥給房間其租金應按建築費伸算如設桌位即以所佔面積酌定仰由該處核擬具覆等語卷查無核擬房租覆文訊據洪少圃供稱各站房屋多係自已租用間或借路局房屋亦屬有限並未出過租金趙慶華亦稱滙通辦事桌祗在數在站擺設由該公司派人經理無委託局員代辦之事（已）專掛車輛查滙通公司於三年十月二十三日致函路局請於第三次第四次通車之龍頭第一節或末尾一節每日掛十五噸蓬車一輛專租公司應用經局飭車務處機務處查覆據稱南段無帶汽閘十五噸蓬車其二十噸蓬車亦易生危險不能掛用復據分叚工程司德紀函稱本路有三十噸蓬車裝有衛士丁侯氏汽閘無論掛於何車莫不安穩等語後來是否掛用卷無明文據洪少圃供稱掛車事曾向路局要求並未掛過只在南段郵車及北叚守車内各占一小間共租金六十元專爲裝運銀洋之用等語趙慶華所供亦同（庚）發給免票查滙通公司免票底册計免票八種共五十三張據洪少圃供稱此册所載除舊免票業經取銷外只三十九張加二等免票四張共四十三張屬實據趙慶華供則謂發給免票只二十餘張數目不符檢閱路局開送長期免票清單内載三年分籖發各轉運公司者頭等一張二等七張三等一百零八張至短期免費卷尚不在此數又公司以乾股乾薪報酬局員一節檢閱該公司函稿有三年九月二十八日致路局車務處計核科科長高節函（函中稱建侯先生）内稱敝公司百凡進行需才甚殷謹以監察一席借重台端月奉脩敬五十元云云訊據洪少圃供稱聘高節爲監察係由張謙益接洽此函亦由張繕寫不過爲聯絡起見不知高節曾承認否新水送過幾月亦不能記憶據高節供稱上年七月底洪少圃到局約爲公司帮忙當經面辭隔十餘日忽由該公司送到一函并銀幣五十元即親身將原函及銀票退還該公司適洪少圃他出遂交運輸處張謙益手據張謙益供稱致高節函及薪水由我送出係面奉洪少圃之命言高在車務處須送錢與之聯絡前已面商妥洽囑我寫信并附洋五十元送至雍和里高節家中適高未歸當點交伊妻手後來高將原薪退還由我交至帳房内等語是公司以乾薪報酬局員一節不爲無因第四侵蝕運力幾釀風潮一款查津浦鐵路各站長夫代客裝卸貨物脚力由該局於民國二年七月改定章程所有裝卸整車或零擔貨物及牲畜車轎銀元行李等項均經改減價目收歸自辦據趙慶華所遞理由書内稱津浦脚力自元年四月以後概歸洋賬房列收暫記由元年四月起至三年十二月止約存十七八萬元韓浦段自取銷民生公司歸局自辦後由二年四月起至三年十二月止約存十一二萬元兩共約存三十餘萬元路局員司屢次請求分給紛爭不已直至今年二月間奉部飭遵照統一會計會營業進欵則例將裝卸脚力列收進款項下當以四年一月以後所收脚力自宜歸入正帳其以前積存之欵本不在收入正項範圍全路員司希望甚殷不能絲毫不給當經酌擬辦法與部商議按照各員役薪水分别加給一月或半月不等總共約支六萬餘元賬目上係作爲積存脚力全數歸公再支出此六萬餘元等語據交通部路政司長袁齡供稱以脚力歸公欵項提出奬金六萬餘元此事未經報部由齡面禀總長經總長認可等語當經咨行交通部飭局將南北叚洋賬房所存脚力總數開單送院並查明奬金一項曾否報部核　旋准開送南北叚脚力總數計三十萬零三千四百六十一元四角五分並聲稱分奬一節經趙慶華面陳允其分别辦理因與趙慶華所遞理由書尚屬相符惟積存　項至三十萬元之多案前未經正式詳報未免貽人口實（未完） 
[華新紡織公司之指摘者]  
　　自華新紡織公司出現京外多有人評論及之者日昨自京國民公報載一投稿其文云數月以來財政部專注重於實業頗爲世人所注意而華新公司之發現尤爲離奇各報紙均有懷疑之詞昨讀其呈文而欲喚起讀者之注意者約有數端第一不可不知所謂職商馬　者爲某氏向來承辦各種工程之私人則其内容之物自可想見第二不可不知實業公司之批准爲農商部專管馬某發起之說帖何以不上諸農商部而越級上諸政事堂政事堂又何以降級而受之且復代爲陳請陳請之内理何以不發交農商部而發交財政部財政部更何以不會商農商部而逕自呈復且財部呈請簡派久辦實業卓著成績之督辦又適爲某總長之介弟則其利用官權之情形又不難想見第三不可不知河南已有廣益紗廠聞某實業家欲併吞之者已久今特准華新專利三十年於直魯豫三省不許他紗廠獨力自辦廣益紗廠當然爲某某所有其用意摧殘民業獨享厚利處心積慮已非一日第四不可不知其實業家在青島本有紗廠之組織因戰事中止頗受損失今有此公司之發現已買之機器皆有着落已受之損失皆有補償自謀之巧非局外人意料所能及第五不可不知該公司資本定爲一千萬元官四商六官股指定大清銀行之的欵其實此欵長蘆早已不能如期如數償還每年盡力索回者不過數萬至商股之來源尤莫名其妙某實業家向慷他人慨爲一已之謀從未以自已之財産投資新開之實業者聞最近某大公司之發起某實業家認股五萬元卒輾轉使啓新洋灰公司擔認其他可想某報所謂有外人在内或謂由中國及實業兩銀行通融者自不爲無因要之國家對於紡織業之保護自爲當然應有之事考諸各國成例或對於若干資本以上者爲若何之保護或對於若干機錘以上者爲若何之奬勵從未聞有對於一公司爲單獨之奬勵而不許他公司之同享且更進一步不准他公司之存在者保護方法各國雖種種不同然亦從未聞有劃全國爲若干之區域一公司得專利於三省使一國之内四分五裂彼疆此界者資本則保息矣貨物材料則免稅矣且免運費矣更得專三十年以開各國未有之先例諸公藉官權以圖私利自謀則優矣其如國家何雖然前清已有一盛宣懷今不能不有繼起之人因時局之進步其操術自不能不念工所苦者眞正之實業家耳云云 
[諦法師與袁克定談經]  
　　名僧諦閑法師前在北京江西會館講經現講經期滿法師行即南旋袁大公子克定夙慕師名日昨特延入團城住所深談佛法所言極有意味袁大公子語法師日年來因攖痼疾揕脫百務游心經典少有領悟差減病苦如　因緣得聞佛法實因病而反獲益矣法師對曰色身本是虚假然以公子今日地位將來必爲國民擔負重任願公子愛護此身留爲世用入世法與出世法本自圓融公子曰若將來果至能爲團民負責之時自必爲國民効力又言曩讀華嚴不甚了解請法師示以讀經方法法師對曰華嚴太繁博宜先讀維摩圓覺諸經欲做功夫宜讀小止觀則於調養病體尤爲當機公子又曰中國舍佛敎外無宗敎欲講宗敎非提倡佛敎不可法師對曰公子旣發願宏法必始終以護敎爲心公子答以將來必爲佛敎盡力法師留居團城三日袁公子遇之甚爲優厚 
[南京快信]  
　　中央政府現議定各省辦理聯防事宜聞日内特派員分往各省會同籌畫一切 
　　齊巡按使奉内務部電飭迅將水陸警務籌辦冬防情形詳細列表報部查核 
　　馮將軍現擬仿德國軍政方法將退伍目兵酌量程度優劣發交鐵路郵務稅關充任事務旣省津貼餉需又可徵調便捷聞已籌畫條例積極進行 
　　齊巡按使接財政部咨行保存學校資産辦法已轉飭所屬遵照辦理 
　　方鹽運使准日内赴各場巡視一切 
地方通信 
[蘇州]  
　　傾覆擺渡船之慘劇前日覓渡橋絲廠放工有女工二十九人行至橋下擺渡甫登渡船適有寗紹公司嘉興班小輪急駛進口該擺渡船舟子偷懶將撑船之竹篙勾至輪船尾旁被輪船機葉激起水浪舟子手力不足竹稿脫落先行跌落河内該擺渡船正在飄泊無定之際又來一陣驟浪即將渡船傾翻船中男女計三十一名口全數覆没經蘇州洋關西員發狄生幣見即帶救命圈跳入河中雙手救起兩人又下水撈救前後共救起十一人又由該西員指敎華人將救起者倒放在地使其吐出腹中之水此十一人得慶更生餘者由水巡隊用器打撈共獲屍身七具尚有十三名屍身未獲由其家屬雇網船在附近一帶打撈未知能全獲否所有撈獲之屍已由馬路警察署長董輔臣報經吳縣知事委周承審員前往檢驗後囑令各家屬備棺成殮矣 
　　照料運動場之佈置蘇垣警察廳崔廳長因少立咎學校於十一月一日始在蘇舉行聯合軍動會届期應撥警隊前往照料特先行於二十二日上午十時召集各科長署長隊長等會議辦法兹將議决各項訪錄於左（一）消防隊派隊長一員率領隊警二十名並帶水龍一架前往預防火警（二）保安隊派隊長一員率領警士三十名臨場彈壓（三）開會期内各區停止操演（四）各區繁盛街巿酌加崗警如人數不敷以站三歇三之辦法騰出時問定之（五）東區派巡官一員巡長二名巡警二十名南北兩區各派巡官一員巡長一名巡警十名前往會場協助聽候閶區署長指揮（六）凡盡間到楊巡警二律持警棍（七）夜間由閶區酌量加崗並加派巡邏（八）水巡隊長率領長警二十名在會場附近水道梭巡（九）督察長酌帶稽查員查察一切（十）騎巡隊派八名一班在會場輪流梭巡偵探隊派隊長帶探士十名便衣到運動場密查 
[松江]  
　　秋收歉薄本年颺風爲災東鄕木棉大歉近復連朝秋雨水 
 
 
 

Page 7

 
 
灌田中禾稻刈眼水内殺均發芽農家者流謂天速放晴秋收已不能中稔且本屆稻柴爲水所浸色黑且短亦不能得善價也 
　　預備往觀運動會省視學侯鴻鑑來松考察城鄕各學堂成績即在中學堂住宿中校學生因蘇垣將開運動會擬遴選一隊前往參觀日内正在預備 
　　巡長控案纍纍新橋警區王巡長遇事苛罰爲衆所嫉復因妓船泊鎭有庇護嫌疑爲潘周諸人聯名函報縣署近又因二十二圖農民潘老樹牽牛誤撞木橋王率巡　陳得龍等往拘正揪扭間潘年老氣閉致觸衆怒復由莊圖董楊某等八人至松函禀另有屠某以偶談警務被拘逼結亦已來松指訴不知王能否無事也 
[鎭江]  
　　通飭協緝刧盜丹徒縣屬高麗山地方鄔學漢家於九月二十四日晚間突來匪徒六七人搜刧物件拒殺事主一人携贓逃逸當報丹徒縣公署飭勘屬實除嚴飭探捕緝獲外並詳經齊巡按使通飭各道尹各警廳各縣知事旣警備隊第一二團統帶一體協緝務獲解究 
　　紳商提倡實業鎭城紳商陳明徵黃竹筠等爲提倡實業起見集資興辦興業公司以畜牧爲宗旨自磨麵粉平價售與貧民雖屬營業又兼公益性質現正從事組織俟有成效當逐漸推廣以達目的 
　　詳請徵收羊捐城廂巿董事王　文　屠宰稅祇收猪牛兩稅現值冬季宰羊之業亦正發達昨特詳請章知事核准出示照部定章程每宰羊一頭徵收稅洋二角以三分之一歸入學費計六分六釐一俟核定即派員查照進行 
[揚州]  
　　請派水上警察新洲鄕等處濱臨大江汉港甚多匪徒最易濳匿現在冬防將届該處居民爲防患未然起見已禀准周縣知事移請水上警察廳撥水上警察師船兩艘駐紥該處以資巡防 
　　區長獲土送縣警察第五區徐區長　嵐督率長警在鈔關城外輪船碼頭查獲未貼印花之洋藥九斤並土販王某等兩名帶區略訊一過於昨日備文將王某等連同烟土併送縣署訊辦 
　　塾師亦爲校長本年九月劉家集董學組織國民學校一所延聘塾師陳必達吳培坤二人到校辦理陳爲校長吳爲敎員日前李伯樵前往視察時該校長敎授旣不合法又不按時上課詢以管理訓練法茫然不知聞李君已預備報告縣署更換校長矣 
[杭州]  
　　取締轎埠規則之爲難省城轎埠合江干拱宸不下一百七八十家總計人數達五千五百人以上兹因警察廳頒發取締規則限月内領給執照各埠爲生計攸關擬將規則中預定價目及商號保戳開報人數三項實在爲難情形禀請夏廳長可否恩准暫予通融一俟公所組織成立再禀請履行遵守因光復以後行頭名目取銷各埠自爲風氣一時萬難統一爰公舉代表八人分發傳單徵集意見並訂期二十八日一時在吳山四亦園開會集議 
　　丁恩行將到浙昨日省會警察廳長接奉將軍巡按使飭開爲飭知事十月二十四日准財政部電開鹽務稽核總所會辦洋員丁恩擬於十一月間赴浙查勘餘姚岱山等場希通飭營縣一體保護等因准此除電復並分飭外合行飭仰該廳長即便轉行所屬一體知照一俟丁洋員到境時務須妥爲保護母稍疏忽 
　　許炳堃赴京後之消息工業學校校長許炳堃前奉屈巡按派往北京參觀國貨展覽會以便研究改良等情曾誌報端兹悉許委員由滬寗轉津浦於二十三日抵京暫寓羣賢旅館已會同參政院參政虞伯傾赴會參觀各省陳列物品須俟物産品評會分類審查完竣再行回浙覆命昨已電達使署矣 
[安徽]  
　　南陵又出搶案皖屬南陵縣東城外三里許之麒麟橋爲　涇兩邑來往孔道本月中旬突有盜匪數十人明火執杖並携有快槍蜂至該鎭張益藏礱坊捕門入室翻箱倒篋搶去現洋四五百元及衣物首飾等件且刀傷事主鎗傷該坊内僱工該鎭商民均受驚恐不敢聲張聽匪搶刧而去次日由事主赴縣報告經余知事親自詣勘後即派捕役四出緝　不知能破獲否 
　　鄕董請設團警懷寗縣受泉鄕紳董夏導軒等以現届冬防難保無宵小搶刧等事昨特聯名上票要求懷寗縣朱知事於該鄕創設團防警察局以保治安並保正紳翁雲爲局長聞朱知事已批准照委辦理矣 
[濟南]  
　　紅會醫治運動員山東聯合運動會於月之二十一二十二日在商埠公園南公共體育場開會是日男女各學校均到場運動濟南紅十字會特派醫員携帶藥品到場照料是日有賽跑暈倒者亦有跳躍受傷者均經紅十字會當場調治得各無恙 
雜評二 
[濟南械鬭案之交涉（步陶）]  
　　大套馬車結帮夜行藍布大褂夾護左右固儼然中國舊式貨車之趕站宵行情况也然或黠商僞飾以越關逃稅或土匪刧財越貨故爲影冒以運贓均屬事理所恒有崗警查詢寗非天職乃一言啓齒而械鬭之導線遂以發端一刹那問傷者傷訴者訴而向之所視爲中國貨車者且牽率以成中日間在魯新交涉之一端焉嗚呼彼人造成機會之手腕何若是其神妙不測也夫官吏職權旣隨在可生荆棘國步艱難又非政務忙迫者所暇深念此端一啓枝節難防膠濟之民其將何以爲生耶雖然民生日困豈僅魯省一地爲然哉外交莫測又豈僅濟南械鬭一案爲然哉肩背之不惜吾又何重念於一指嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[新道尹寓所之炸彈]  
　　上海總商會總理周金箴君現奉政府任命爲滬海道道尹履任在即惟前居宜昌路一百十五號門牌時曾由黨人張某唆使山東人王明生（即王元發）身懷實彈手鎗希圖暗殺未成由捕將王遠案周君即移寓靜安寺路五十二號門牌洋房内詎至前晚九句餘鐘忽有人至周君寓所抛擲炸彈砰然一聲震動屋宇將外面圍牆一小部份轟毁周君聞此巨聲知必有異當用電話報告新閘捕房捕頭聞警即率同通班中西探捕前往兜拿抛擲之人未獲復至周君寓所内外察勘一週並將炸毁之處用鉛筆繪成草圖業將發生此事及查勘情形禀請麥總巡核示矣 
[檢獲炸彈之蒙昧]  
　　佳居松江路吉慶里二百六十號門牌門樓上之甬人夏寶寶於前晚八時因附近火警出外觀看即在弄内拾得新鉛壺一把携至樓上取去壺蓋内有小洋鐵罐十二個均係炸彈詎夏不識將上面螺絲釘鉗去逐一啓視知是火藥悉傾於畚箕内迨至昨晨八時夏將畚箕内所貯火藥棄於弄内用呬　叮澆成之垃圾桶内詎轟然一聲竟將垃圾桶炸毁夏渾身被炸受傷倒地俄而隣右人等聞聲出視見夏已受傷遂即嗚捕將夏軍送捕房捕頭向之略詰肇禍情形飭令舁送仁濟醫院醫治一面諭飭中西包探同往該處調查實情復候核奪 
[黨案牽涉李琯卿]  
　　法捕房中西包探近在法新租界愷自邇路蔭餘里三十八號屋　破獲黨人機關拿獲唐耀輝（即唐堯飛）王效定謝某等四十七名抄出江蘇都督僞關防及各種證據並在王效定身畔搜出炸彈一枚解　法公廨經中西讞員訊供一併收押在案兹悉謝某與土效定所供所帶炸彈係住居公共租界滬寗車站附近界路二百五十八號門牌之甬人李琯卿所給故於前晚十時由法捕房派令中西包探恊同滙四捕房華探目馬阿美包探奚德安西探祁文司前往將李拘獲昨晨押解公共公廨請究先由中西包探上堂禀明協同法包探將被告緝獲情形繼據法包探程子卿投訴被告係謝某等供出現已緝獲請爲給予帶回歸案訊之李延律師上堂辯稱被告於租界内及原籍均有産業係體面商人旣居租界堂上自應保護今法捕房破獲黨人機關由謝某等牽涉被告係憑一面之詞毫無根據不能聽其妄供累及無辜且被告已被拘押一宵因係體面商人已轉禀麥總巡請示况法包探將理由切實聲明如此案發生治下應歸公堂訊理即發出他處因被告住居公共租界亦應歸公堂預審要求准被告交保云云俞代襄讞商之美領郭君判李押候法公堂補具正式提票到廨於下禮拜二再行訊核 
[法捕房又獲黨人]  
　　法捕房石總巡於破獲法新租界愷自邇路蔭餘里三十八號門牌黨人機聞之後以華界謡言四起謂有黨人定於前晚起事故每晚必親自出外督率各探捕嚴密查察並諭中西探捕分投巡防前晚經西探目阿而風西偵知法租界西洋涇浜一百零七零九號門牌永昌安棧内有黨人居住當即帶同探捕不動聲色突入該棧拘獲爲首之某甲及同黨五人並在房中搜出炸彈十餘枚大爆竹三個當將申等解入大自鳴鐘捕房石總巡諭令巖行管押聽候詳細錄供並飭探捕前往將該棧房間看守候稟請法公廨中西官核辦 
[再紀謡言黨人起事之防備]  
　　前夜（二十七號）爲謡言黨人起事之期軍警兩界通宵戒備至天明安然無事始漸漸調差惟昨日防務因地方居民咸懷恐懼故仍未稍鬆兹將各訪員所報告者汰其重複節錄於後 
　　高昌廟一帶街道所站之步兵三十八團各營兵士皆係雙崗向日祗執快槍自前晚爲始各兵士均佩帶九龍袋儲足子彈鎭守使署官佐士兵亦於是夜通宵防守各軍廠之電燈終夜不息防備甚爲嚴密 
　　徐警廳長以各區署所辦理防務向由電話禀報現當緊要之時恐有洩漏故特飭知所屬嗣後地方發生事端及重要信息不得再以電話通報並飭知各區署警正警佐等於每日下午兩時起到廳聽候本廳長面授機宜並詢問一切 
　　第一區署董警正前晚親自率同巡官長警至華法交界地點實力巡察並至各旅館客棧逐一稽查有無招留來歷不明之人凡有形跡可疑者均詳加盤問 
　　浦江中各項船隻進出之人已由水巡隊派警協查兹又以沿浦各碼頭接近水道恐有奸宄混雜故由第一區署及一分駐所各派崗巡持械防護遇有上下之人分别船詰頗爲周密 
　　地方檢察廳長林仲立君以近來外間謡言四起所有地方監獄與地方分監以及第一看守所等處亟應加意保護故於前日會同地方審判廳長袁麟伯君函請警廳派撥警備隊士協同本廳法警等妥爲防護前晚十時以後又加派巡士在附近一帶禁止行人來往至天明爲止 
　　城内穿心河橋北首王家老虎灶向來茶客甚多兹爲上海縣警察所訪悉該小茶館内近有人聚集形似小工者數十人每名發給小洋二角究竟若輩有何舉動亟應查究業已飭據偵探查復謂詰詢該老虎竈近隣據稱於一星期之前確有每名給洋二角之事惟發洋爲首之人姓名未悉日内並無此種情事云 
　　淞滬警廳出六言告示勸諭居民不可輕信謡言遽行遷徙其文如下照得上海地面軍警防衛極嚴本廳完全負責可保地方安全凡我商民人等務各守分安然切勿輕信謡諑紛紛擾擾搬遷箱籠招摇過巿反使奸宄垂涎爲此諄諄誥誡如違定干重愆　　聞本埠各當道昨日同奉内陸兩部來電大致謂　上華洋雜處宵小最易混跡自非嚴密偵查無以保治安而杜亂　惟於防範之中應持以鎭靜是爲至要云云 
　　内地官廳訪悉近日滬上發生之謡言係著名匪魁某所造該匪魁揑稱受有黨中僞職在滬招人定期起事其意無非欲使愚民聞之驚皇自擾乘其遷徙家室之時得肆刦掠手叚似此奸計實屬可惡現已諭飭偵探設法查緝矣 
[五誌謡諑聲中之兇劇]  
　　二區一分　所警察張萬福古衛生被人在西馬橋第十八　奪取鎗械用斧砍傷張之頭部後腦並將鎗剌戳傷古之肩背共傷十四處已送上海醫院醫治兹聞兩警之傷勢每日由醫生悉心醫治已漸漸平復而奉頒恤欵一節亦已由杜警佐告知兩警囑其安心靜養並由該分駐所特派警察一名至醫院内照料一切云 
[西報紀北兵南下消息]  
　　大陸報云中政府因南方謡言蠭起故擬續派北兵南下昨夜得悉招商局輪船公司現正派輪船四艘赴秦皇島載兵新濟遇順二船業已啓椗北兵豫備來南者聞共有三千名云 
[木板内夾帶手鎗九誌]  
　　甬人董贄塘與吳士品吳文興叔姪因私運大宗軍火被哈爾濱捕房華探薛正昌截獲當將小車夫徐土寶薛良甫與董等三人連同搜獲之手鎗一百二十九枝子彈二萬零八百三十粒一併解至公共公廨迭經訊供詳情已屢誌本報昨日午後仍由原審官俞代襄讞會同英卓副領事在樓上公堂繼續研訊江海關因與稅餉有關仍延沃沛帮辦馬斯德律師到堂觀審捕房代表牛門律師與董贄塘之代表穆安素吳士品之代表担文帮辦好卜魯吳文興之代表恩格利等各律師均各到堂候示至鐘鳴三下由中西官升座研訊先由牛門律師向被告董贄塘將前日所供情形復詰一遍並據董供稱因據德國人牛爾生聲稱所裝藥材均用玻璃匣盛貯須用夾板以免撞碎且有水銀等物分量沉重故不疑内藏軍火云云供畢即由穆安素恩格利兩律師先後向董盤詰並爲辯護謂此案因被告深信牛爾生之言代裝藥材其未破獲之前並不知内藏違禁物品嗣因木匠見夾板内係是手鎗通知董贄塘董即雇車將所有板木車還牛爾生董如果知情聞知吳文興被拘後儘可從容避匿何必守在家内以待捕房拘捕被告以爲此事係牛爾生所爲與伊無關是以坦然不避應請堂上明鑒復據牛門律師聲稱董吳兩被告私藏軍火業已證明可决定該被告早已知情且董贄塘旣爲出口寫字受過敎育豈不知法律對於此等私運安有並不懷疑之理况董與吳文興在捕房與公堂所供情形頗多矛盾應請堂上注意查刑律二百零五條凡私藏或私運軍火及軍用品者應處四等有期徒刑云云復與被告各律師互相辯論至鐘鳴七下始由堂上宣諭認爲辯論終結以吳士品與小車夫徐土寶蔣良甫均無干涉判令先行省釋董贄塘吳文興仍帶回捕房候下禮拜一早堂宣布判决 
[男女盜匪歸案訊辦]  
　　夥刦滬寗車站西首夏家觀音堂廟内值洋六百元衣物現洋之盜匪俞德友卜永清周蘭亭潘照六王金貴逃匿滬西麥特赫司路九百二十二號門牌被淞滬警察廳警探偵知持文報請靜安寺捕房協同中西包探將俞等五盜並婦人卜吳氏徐繆氏徐彭氏查獲抄出手鎗一支一併解至公共公廨迭麋訊供分别收押在案昨晨復由捕房將俞等男女各盜解廨請究經王襄讞會同美畢副領事復訊明晰以事出内地判一併交淞滬警察廳來警帶回歸案訊辦 
[私造鈔票案將次宣判]  
　　天津人王永清（即王樹丞）與吳桂芳（即吳桂芬）在新閘梅白克路三德里五百三十八號門牌及虹口愛而近路鴻興里九百九十五號門牌並閘北四區轄境永順里等處私造蜀鄂兩省仍鈔票業經新閘捕房中西包探先後將王吳及刷印人陳根寶陳金生並吳桂芬之子吳阿和吳德和連同私造機器紙張木印等物一併解至公共公廨迭經中西官訊供判吳德和年幼摘釋餘人一併押候訊究在案昨晨復由捕房將王等各人解廨請究由襄讞員王崧生會同美領畢君在樓上會客間安設公卒將王等帶案復訊即由政府代表穆安素律師與王永清吳桂芬等所延之代表律師互相辯論良久中西官判吳阿和陳金生各交三百元人洋並保王永清吳桂芬仍着押候禮拜六即明日上午宣佈判决 
[抄出社會黨徽章]  
　　前晚三句餘鐘有胡慶元行經寶山路由五區崗警上前詰問住址姓名據胡稱欲往眞茹該崗警因時已深夜施行檢查在胡身畔抄出中國社會黨徽章一方恐有别情帶入警署聽候查核 
[緝獲江北著匪]  
　　淞滬警廳偵緝隊隊長翟世清昨率隊士至閘北四區境内緝獲江北著匪丁三王子王金福二名解押司法科聽候訊明核辦與 
[交通部劃撥浙路股息]  
　　浙路股款清算處第五第六兩屆股息及第四期股欵節經管理局與部籌商劃付現聞交通部已就國有鐵路營業餘利項下籌撥銀一百三十五萬元劃付浙路股息清算處昨已奉到部電定下月一日爲上列各屆股息開付之期 
[三誌新舊道尹之交替]  
　　滬海道尹楊小川君奉令交卸滬上商民眷戀情形已詳本報兹悉各帮公所對於建設楊君銅像一事業經由南巿求新廠承造估計工料銀三千元連日各公所董張樂君等與沈韞石知事及公欵公産處丁賡堯諸君會商適中地點擇日興工昨（二十八）日午間高昌廟海軍司令部李鼎新總司令特在署宴請楊君於十二時赴席新道尹周金箴君於昨一時到署由内務科長吳少華君延入客廳叩其接任日期周君言此次奉令後於二十五日到寗二十六日謁見齊巡按使奉諭暫緩赴京覲見先行到任刻與齊使商定十一月一日上午十時到署接事請爲轉達楊道尹云云旋即握别仍坐汽車返靜安寺路五十二號寓所二時半楊君返署有廣肇公所湖州會館糖雜貨業聯合會董事陳可良梁綸卿郭竹樵陳星帆黃少岩陳翊周許奏雲易季復一百餘人分乘汽車馬車恭送香亭八座内陳銀質大鼎二座銀質水缸兩隻玻璃區額四方一曰萬家生佛一曰譽滿中西一曰裨益桑梓尙有一方其詞甚長經楊君出外迎入向各董事謙辭不獲而受復由許奏雲黃少岩二君代表當衆陳述楊道尹到任二年之政續商民感戴贈此紀念以表微忱楊君亦答謝署中備西點招待攝影至五時始散 
[浦東借欵辦賑之電文]  
　　南邑兩次風災沿海一帶受災尤重浦東同人會與縣巿鄕各紳已迭次開會發起借欵辦賑通電政府省道云北京政事堂内務部財政部南京巡按使財政廳滬海進尹鈞鑒沿海沙田愿甚療鹵上遘水災瘡痍未復今夏蝗患甫告肅清昊天不吊疊降颶風團區受災偏重饑民聚衆閙荒本地軍警不敷彈壓幸蒙縣知事詳請滬鎭守使派兵來南會同解散然秋收絶望民不聊生徧地哀鴻行將挺而走險欲維公共秩序非借鉅欵辦義賑從根本解决不爲功第團民向無積蓄公私久竭十室九空維持無術爰持開救荒大會公决設立義賑公所籌濟外議將南邑善堂公産向各銀行抵押五萬元自翌年起就團田帶征賑捐　息歸還德鈺等忝居代表義當同負責任萬乞迅與銀行商借地方之安危一以借款之成否爲衡保障南沙惟鈞座　賴除續呈詳禀外合先電聞南滙團區籌辦義賑公所所長顧德鈺副所長盛家朂陳佐漢縣農會會長張景陶積榖經董顧德鉞巿鄕經董黃廷珍等公叩 
[屠宰稅帶徵敎育捐]  
　　上海敎育款産經理處昨致各巿鄕經董函云本月二十日奉上海縣公署第九百號飭開本月四日奉江蘇滬海道道尹飭開奉江蘇巡按使公署飭開據本省敎育行政會議議决屠宰稅一項每頭照部定數目帶徵敎育特捐三分之一應即一體舉辦行道飭縣遵照等因奉此遵即定於十一月一日起實行帶徵凡照部章每宰猪一隻徵稅銀三角者帶徵敎育特捐一角每宰牛一頭徵稅銀一元者帶徵敎育特捐三角三分三釐每宰羊一隻徵稅銀二角者帶徵敎育特捐六分六釐由縣徵存彚交敎育欵産處隨時撥充縣敎育經費除出示曉諭並通函十九巿鄕經董勸導外合行飭仰該總董即便遵照一俟徵有成數隨時請領備用惟事關帶徵育特捐應邀集各經董籌議如何何勸導以期妥善悉惟該總董及各經董是賴此飭等因奉此兹訂於本月三十日（隂曆二十二日）下午一時邀集本處會議相應函請貴經董屆時撥冗駕臨無任翹盼 
[通俗宣講社社務紀要]  
　　西巿定期開講西門外方板橋西英華商業學校校長張筱剛函請通俗宣講社前往宣講當經該社總幹事袁頌豐具復贊成遂定本月三十一日午後二時在該校開第八十一期宣講會請王立才顧霖周洪賡楊印培俞元爵諸君宣講 
　　外埠支社成立該社成立迄今已届五載各處支社逐漸成立今夏寶山太倉兩縣宣講社由袁頌豐親往組織近如蘇州無錫南滙等處亦將分别組織 
　　總社推請副任該社近日事務殷繁内外職務向由總幹事獨任之惟顧此失彼恐致貽誤事機刻由該社推請俞元爵駐社襄助擔任義務現承許可其速記葛敬業雖曾告退今以乏人攝理亦照常任事 
[警廳長核定屬員等次]  
　　淞滬警廳徐廳長昨日通傳各區署所略謂本廳併組一年有餘所有各區署隊成績自應切實考核以分優劣現已逐項列爲成績比較表仰各區署隊一體知照嗣後各宜振刷精神以期進步云云兹將等次列下 
　　上等三員三區署長解恩桂水巡隊長潘恒言保安警察第一隊長曾永奎 
　　中等二十五員一區二分所署員王金山又三分所署員宋壽山二區署長王汝霖又一分所署員杜金釗四區署長姜匯清又四分所署員蕭煥文警備隊長馬毓麟騎巡隊長李玉庭一區署長董希賢五區署長薛振中六區署長張錫純一區一分所署員宋國瑞二區二分所署員孟廣銘三區一分所署員孟銓蓀又三分所署員錢鎔昌四區一分所署員李奎光又三分所署員藍挺英五區一分所署員許壽青又二分所署員牛玉麟三分所署員張光烈五區四分所署員王清河六區一分所署員趙連耀又二分所署員嚴善增保安警察第二隊長杜溎第三隊長王德鴻 
　　下等三員三區二分所署員施繹二區三分所署員余炳文四區二分所署員譚漢臣 
[工巡捐局長喪母三誌]  
　　工巡捐局長朱壽丞因丁母艱禀請江蘇巡按使上海鎭守使滬海道道尹等給假守制已奉鎭守使批准給假一個月局中公事暫由總務科長代理惟緊要事宜仍須與朱局長妥商辦查 
[屍屬喊寃]  
　　江北人張明清僑居閘北胡家木橋西首局前路積善里八十三號門牌向做靯子上之包皮樑生活前晚（即二十六號晚）張肩負包袱内有鞋幫數十雙行至中途爲該管守望巡警查見喝住上前搜查畢揮之使去張行未數武又遇巡　隊巡警多名復行檢查張答以曾經崗巡檢杏不允啓視該巡邏隊警以張不應違抗遂將張扭住撳倒在地　後張偕伊叔母張王氏至該管五區三分駐所喊寃該所不理詎　於當晚回家後即氣絶身死屍父張元奎屍妻張周氏又偕張王氏等至地方檢察廳喊寃一面由二十五保二圖地保邵錦堂到廳請驗林檢察長即於午後委鍾檢察官沈檢驗員帶同法警等前往相驗 
[船户落河殞命]  
　　船户李阿毛前日駕舟不愼失足落河當由同事人等設法救起送往同仁醫院未幾斃命昨由家屬舁回收殮 
[車夫猝斃續誌]  
　　美租界有恒路陳姓家之包車夫奚正嘉拖車歸家忽然氣絶身死已紀昨報兹悉昨日已由死者之弟奚正發投報捕房請求免驗自行備棺收殮矣 
[審判廳研訊命案]  
　　浦東爛泥渡客民余江發因與劉大成爭扛貨物被劉毆傷控經地方檢察廳驗明傷痕判令回去醫治無效因傷而死由該廳派員詣驗聽候訊辦在案兹悉此案業經該廳將劉提案預審明確起訴審判廳請爲公判昨日午後十時由審判廳長袁麟伯君督同堵施兩推事官會同宗雲亭檢察官公開第一庭研訊先據死者之族兄余慶和投案訴稱湖北人族弟余江發向在浦東沿灘碼頭上爲扛夫因與劉大成爭扛貨件起釁被劉將族弟兇毆倒地當時來案喊控奉諭抬回自醫越五天即因傷身死已奉驗明屬實請求嚴究袁君命提劉大成至案諭曰案已偵查明確究竟當時爾將余江發如何兇毆着即從實供明尚可恩宥劉供稱是日貨件應由小民扛挑詎被余江發奪去所以小民不服用拳將余猛擊一下大約打在肋上余即倒地並不喊叫惟見其雙目直視而已並據檢驗員上堂禀稱驗得已死余江發右助旁有擦傷痕迹左肋上有拳傷一處委係致命而死袁君一再駁詰劉供實係一時失手請求恩典袁君判余慶和退去劉大成還押聽候判决 
[男女雙雙捉獲]  
　　通州人季德賢與妻朱氏向在浦東爛泥渡鎭開設餅店詎該氏不安於室與同鄕人張橋紀私通季得悉之下怒不可遏當將伊妻毆傷由該氏控經上海地方審檢廳將伊夫提案訊明以其不應虐待判處拘役一個月以儆此本年六月間事也迨季德賢期滿開釋歸家該氏仍與張橋紀暗中往來前晚被委偵知糾合多人突入姦所將姦夫淫婦雙雙拘送第三區警局昨午由該局備文將兩造解送地方檢察廳午後由檢察官提案預審判張橋紀季朱氏分别收押季德賢交保候訊 
[勾引捲逃之結果]  
　　船户姚仁祖控無賴王阿根（即白水灘阿根）誘令伊女線貞捲逃　居楊樹浦路等情昨由捕房將王與姚女拘解公共公堂請究經中西官訊明判王押西牢半年姚女押三月期滿交其父領回管束 
[拐案人證未齊]  
　　虞桂生因與王梅氏串拐北山西路一千四百六十三號門牌劉陳氏之二十二歲女兒被控捕房昨日由捕將虞與王梅氏一併拘解公共公堂請究中西官判分别押候補傳人證再訊 
[再誌藏匿妓女所生之小孩]  
　　北海路定安里妓女蘇雲仙（即阿媛）控假母丁王氏霸阻從良將其所生彌月小孩藏匿並竊取押客馮壽彭所寄鈔票洋六百元一案昨經公共公廨中西官復訊兩造各延律師上堂代爲辯護堂上以原告所控竊洋並無證據惟丁鴇不應將其新生小孩藏匿著押女所半年示儆 
[救國儲金昨日之收入]  
　　昨日（二十八號星期四）爲中國銀行收受儲金之第一百三十四日計收銀洋一百零四元又銀三百七十九兩六分連前共計已收銀洋七十五萬九千六百零八元三角銀六千零三十一兩五錢三分 
[私吞稅餉之控訴]  
　　英商裕昌洋行控用人嚴馥棠私吞稅銀等情昨由捕房將被告傳至公共公堂請究經會審員王肇之君會同美領卜君略訊一 
[上海眼科醫院]  
在貴州路北芝罘路口洋房內院主陳滋專治眼病取內障開瞳神鑲假眼門診一元無力减半出診五元住醫每日二元至三元●診時十點鐘起五點鐘止陳著病理通論四元●人體解剖學三元六⾓●西醫脈訣三⾓●西藥調製法　八⾓●育兒全書六⾓●中西種痘全書七⾓●健腦新法四⾓半●中西眼科匯通近刋 
[專門醫咳大醫生唐拾義會客時間]  
上午十時至十一時（診症時間）下午二時至四時預日掛號餘時不候上海二馬路抛球場永順成綢莊佈告 
[三馬路晝錦里景福綢緞局]  
九月初十日起推廣國產各種綢緞大亷價廣告　 
[西醫張道中]  
統治内外科婦科産科兒科眼科耳鼻喉科花柳科及疫癘一切時行重症而於肺病尤爲專長 
醫例門診一元出診五元加車費一元割症及各種注射等另議診時上午十時至十二時在泥城橋西新世界斜對面九十二號洋房下午二時電話中西大藥房八三四 
 
 

Page 11

 
 
過以原告係是英商判嚴押候英領堂期解訊 
[錢債案缺席判决]  
　　法商達與銀公司曾經派人至法公堂控稱前有許子敬　三千八百十一號道契一張來抵銀七千九百餘兩逾限不贖請爲追繳等情經中西官准詞飭傳許已聞風避匿昨由原告到廨申訴前情請爲核示聶讞員商之副領事德君准予缺席判决限被告於十四天内到案候訊如逾限不到即將道契拍賣作抵缺少若干候許出面再行追繳 
[房租限期繳還]  
　　德順洋行收租人至法公堂控稱房客洪春庭欠租洋五十元張連生欠租洋四十八元朱子和欠租洋六十元鮑瑞章欠租洋九十六元均延約不付求請訊追洪等同供一時難措求恩寛限至月底先付若干判各限三天還洋如違將屋内物件拍賣作抵 
[原告貼償飯食費]  
　　龔子琴前投法公堂控稱俞希忠前來承租黃包車由沈榮卿擔保虧欠租洋三百零四元愈即逃逸求向保人訊追嗣因沈押追不繳判候查明有無家産再行核奪今查得沈並無家産昨又由龔禀稱沈雖無田房産業實非無力仍求嚴追聶君諭曰沈已拘押多時本應開釋今原告堅請嚴追應着原告先繳被告飯食費一月計洋六元准予繼續押追 
[限期交還借本]  
　　譚杰南至法公堂控稱前被馮耀開借去洋一百元立有借據每月二分起息收過利息洋二十元欠利息四個月本利不還求追等情馮供譚至商人家中已將洋如數還清借據扯棄地上被譚私自拾起故又控追欠洋求察中西官以信據確實豈容　賴限十四天還本洋一百元 
[烟犯解送檢庭]  
　　　北司法科昨送烟犯劉錫根一名及烟具全副烟灰二十兩至檢察分庭押候預訊核辦 
[誌謝]  
　　復旦公學前日舉行十週紀念適逢隂雨來賓未能畢集兹訂期本月三十日即星期六午後七時半特備新劇音樂幻術燄火童子軍表演等以娱來賓　承東邀書此誌謝 
[氣候報告]  
　　（上海徐家滙天文臺天氣測候報告） 
　　十月二十七日中國全境有反旋風爲勢甚猛吕宋間有旋風行動中國中部及北部天晴南部天隂台灣及印度支那有雨 
　　二十八日天氣隂晴惟尚清燥氣壓仍在累年平均之上 
　　二十八日下午四時三十分豫測上海天氣隂晦北部及黃海徵有南風且有重霧氣南部菲筆賓羣島爾方面天氣惡劣 
　　二十八日下午四時前二十四小時内上海氣候温度至高六三九至低五四三去年同日至高六九五至低六一 
來函 
[七寶商團事務所來函]  
　　敬啓者七寶鎭隸松青兩縣轄境商業向不發達惟賭風極盛前有青邑人張某等勾結松界諸棍夏某等在東街里夏某家大關錢和　場自七月至今已兩月有餘地方　察絶未顧問乃前日忽有水警巡官到鎭將兩夏一併捕去翌日經地保莊某追至　行不知其用何種手段居然雙雙保釋鎭人無不驚異日内該賭場已　至南横里依然彩烈興高門庭若巿查水陸警察同爲保衛地方乃　警旣不查禁水警則旋捕旋縱地保係在官人役又爲之奔走運動此中情節殊覺離奇况本年七寶一帶風潮成災木棉受災甚重值此年荒米貴此等賭害若不從速懲禁轉瞬隆冬民間殘餘之膏血將被其吸收盡淨不特吾儕商界中受害最烈即凡錢糧租米等一切正當之收入亦皆蒙其影響素諗貴報主持公道嫉惡甚嚴敢乞將原函刋登來函欄内所望水警沈署長松江李縣長等將此案澈查根究迅除賭害商界幸甚地方幸甚七寶商民錢書光吳映庚等十六人謹啓 
雜評三 
[炸彈案又見（宇）]  
　　上海官長之被人抛擲炸彈今已爲第二次矣（一爲鎭守使鄭汝成君一爲新道尹周金箴君）夫前後二次抛擲炸彈者爲何如人及含有何種意味同耶異耶非記者所得而知之也惟前一次之炸彈毁壞牆壁後一次之炸彈亦毁壞牆壁鄭君無恙也周君亦無恙　則其抛擲炸彈之手段固已相同而無異矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[古董製造廠特别廣告] [  覺迷]  
　　本廠專製各項古董歷有年所久已馳名世界外人不憚跋涉搜求本廠出品者絡繹不絶蓋歐美各國雖有古董製告廠之特設其出品僅廢彈廢鎗廢砲以及廢船廢艇數種而已遠不若本廠人手多而出品速出品如旗幟禮服勲章以至曆本郵票件件都有式式俱全今又製成大批之古董不日出世名目繁多未及詳載好古之士無論中外從速來廠觀看定購遲恐不及特此廣告 
栩園詩選 
[誰憐] [  南湖東游草]  
　　乙卯中秋望月東山爲浮雲所蔽感賦二絶句 
回首觚棱夢不成西風瑟瑟帶邊聲誰憐幽怨能銷骨獨上東山看月生 
　　樓閣朦朧雨後天愁腸泥酒望誰憐嫦娥本是多情種爲對離人不肯圓 
[秋日僑寺題壁越中作] [  好樓]  
　　闌若業蘿久忘機西風颯颯試單衣斜陽官舍鐘聲近落葉禪關屐齡稀塵合晴湖游未慣山横秋海夢相依自憐臣朔金門客囊米歸來不療饑 
[詠史]  
　　堯讓湯征一局忙中原從此有滄桑十年政事歸共伯一夕君王識沈歸未必董公眞健者似聞晉主是兒皇兩京以後無全盛爲有胡塵日夜揚 
[奉和周衡甫夫子感懷疊韻二律] [  寄塵]  
　　共有千秋古愁唐虞世局忽殷周乾坤多故成爭鹿烟水無情似去鷗魯難相從仍故土宅居接近傍危樓傷心怕說中原事滾滾江河日下流 
　　烟雲滿日不勝愁憂忠經過已四周大局紛更同畫虎頻年飄泊　　鷗羞談世上標麟閣驚見人間幻蜃樓今日登堂重載酒一時風雅目清流 
[遣懷] [  守默]  
花開　落總悽涼珍重餘生酒一觴但使委心能任連南華秋水即良方 
栩園詞選 
[破陣子集成句] [  詩圃]  
　　　外馬嘶人起（秦觀）坐中斗轉參横（張輯）腸斷驛亭離别處（陳允平）賸落瑶花襯曰明（毛滂）東風吹恨生（劉翰）柳色翠迷山色（周密）雨聲滴碎荷聲（歐陽修）悶向緣紗窗下睡歐陽烔）猶有餘香入夢清（晃端禮）西風吹酒醴（譚宣子） 
筆記 
[醉靈軒瑣話] [  小蝶]  
　　西藏婦女往往以黃粉塗額以爲美觀予按此俗實始中國後周天元帝令宫人黃眉黑妝其風流於後世遂入吟咏至唐猶然虞世基咏袁寶兒云學畫鴉黃半未成駱實王詩寫月圖黃罷凌波拾翠通又盧照鄰詩纎纎初月上鴉黃鴉黃粉白車中出此皆言以黃畫眉未言面也至王幹詩始有中有一人金作面之句斐慶餘詩亦有滿額蛾黃金縷衣句當是黃額入詩之始其他則温庭筠詞小山重疊金明滅蕋黃無限當山額撲蕋添黃子呵花滿翠鬟臉上金霞細眉間翠鈿深牛嶠詞額黃侵膩髮臂釧透紅紗張泌詞蕋黃香畫帖金蟬亦皆言黃額者又宋陳去非臘梅詩云智瓊額黃且勿誇眼明見此風前葩智瓊晉代魚山神女山則黃額事晉固已先有之矣 
　　吾友嵐僧嘗謂古人形容女郎美者輙以黛眉朱頰等字五色俱備若使見於今日必且駭走詫爲鳩盤茶復生予謂今之女郎面上亦備五色特見慣弗自覺耳朱唇則紅素面則白眉與髮則黑若再加以金邊之藍玻璃目鏡不其成爲五色國旗耶聞者不覺大笑 
　　古秋千上均有繡旗今無之陸放翁詩秋千旗下一春忙歐陽公漁家傲云遥見秋千侣綠索紅旗雙彩柱李元膺鷓鴣天云寂寞秋千兩繡旗皆可引證 
　　乩詩雖爲文人偶托作爲游戲消遣之事然而靈機觸發得得往往有出於意料外者張祿青本不甚能詩一日戲托濟顚僧降壇咏雪末句云昨夜老僧閒補衲誤吹飛絮落人間呈誠不食人間烟火食者 
　　予家藏吳友如桃花人面圖一幅繪爲朱門一堵左扉隱約有字門内則有花木樓閣時復顯露珠簾深掩寂若無人門外小桃一株作凄紅色一少年徘徊其下豐度甚都衣衫飄動若不勝情感者人都疑題製不合予按唐孟啓本事詩崔護清明日獨遊都城南得居人莊一畝之宫而花木叢萃寂若無人扣門久之有女子自門隙窺之問曰誰耶以姓字對曰尋春獨行酒渴求飲女以杯水至開門設牀命坐獨倚小桃斜柯佇立而意屬殊厚妖姿媚態綽有餘妍崔以言挑之不對目注者久之崔辭去送至門如不勝情而入崔亦睠盼而歸嗣後絶不復至及來歲清明日忽思之情不可抑逕在尋之門牆如故而已鎖扃之因題詩於左扉曰去年今日此門中人面桃花相映紅人面祇今何處去桃花依舊笑東風後數日偶至都城南復往尋之聞其中有哭聲扣門問之有老父出曰君非崔護邪曰是也曰君殺吾女護驚起莫知所答老父曰吾女笄年知書未適人自去年以來常恍惚若有所失此日與之出及歸衣左扉有字讀之入門而病遂絶食數日而死吾老矣此女所以不嫁者將求君子以託吾身今不幸而殁非君殺之耶又大哭崔亦感慟請入器尚儼然在牀崔舉其首枕其股器而祝曰某在斯某在斯須臾開目半日復活矣父大喜遂以女歸之然則友如此作固本事也崔詩人類能背誦而知其事者特鮮故著之 
小說 
[家庭小說嫣紅刦] [  常覺小蝶合譯天虚我生潤文]  
　　第六十九章（續） 
　　威廉别安西來歸則見密昔司好禮倍登貲有滬痕似方泣罷威廉是日午餐後未嘗寗家故於家中事一無所知大驚叩其故乃知摩格來得方有書來自坎拿大勞倍脫殁矣威廉亦不禁傷感方勸慰間忽小愛克匆匆而進喜色乃溢眉宇彼在敎會學　中蓋已將次卒業兹且得密斯特喀丁許可令爲學校中助敎敎授一般小生唯無薪水然愛克大樂謂得如此則身旣不致間廢而學業亦不致荒疎誠一舉而兩得也故匆匆歸以告其阿母彼與勞倍脫本不相識今聞其殁故亦不甚以爲可悲且曰母何悲哉人得上帝之援躋升天堂正復大幸何悲爲言次繞室作萊舞狀嫣紅乃不禁破涕而笑 
　　第七十章 
　　安西來語梅麗曰梅麗乎昨者乃有人向予乞婚求汝嬪之汝意將云何於時安西來諸人方早餐亨利坐當安西來之次笑曰然則梅麗交佳運矣安西來亦笑曰然其人自言彼一生之幸福實在吾一諾而梅麗一生之幸福亦在吾一諾也密昔司安西來初以爲老人誑也乃曰湯麥斯汝奈何向女郎作是言安西來亟曰非戲吾語蓋眞者亨利曰然則容吾測之新郎乃爲何人旣而曰是矣是必爲對鄰之惠而斯老將軍是人儀表殊非俗頭童而齒豁出入必倩人扶掖如十三四女兒妖態以偶梅麗寗非一對璧人言次顧梅麗曰妹吾語信乎梅麗嗔以目雙頰微酡欲言不言亨利不禁笑曰新郎之名尚未知遂腆腼學新嫁娘態耶母亦可羞言次顧安西來曰父新郎果何人哉安西來曰是人門弟殊不甚高蓋廠中執事者梅麗聞語忽然大頳手顫不復自主時方加糖咖啡中糖塊乃盡墮地安西來覩狀不禁微笑密昔司安西來則但見梅麗墮糖塊於地而未見其頳乃嗔曰梅麗糖塊墮矣梅麗始學乃拾之仍置盤中亨利亦會梅麗意乃亟問曰是人得非 
[滑稽小說孟嘉買帽（再續）] [  東埜戲續]  
　　他走出小東門只見燈火萬家艟艨一舸氛氛促促將要上船忽有一輛雙輪亨四美馬車從民國路上疾馳而來乘車人揮　鞭子打得那隻馬拼命向前孟嘉眼快提高嗓子喊道安石安石你幾時到上海來的坐兩輪馬車出風頭現在秋凉天氣不是坐夜馬車的時候了你馬車跑得這般快被巡捕拉住說你違章要到捕　裏吃官司的列位聽說坐馬車的那人便是謝安猛聽得有人喚他忙把韁繩拉住定睛看時只見孟嘉蹣跚着走來就欠身答道萬年兄不瞞你說吃巡捕官司倒還有限他說到這裏回頭向後邊望望又喘氣說道倘然一個不小心被母夜义擒住踏板上官司恐打一個不清呢我家阿大的娘怪我朝朝絲竹夜夜和酒在東尚仁里做花頭（謂東山絲竹）每借端尋事家裹油瓶醋罐頭都打碎了這一回我約了温太眞等幾　熱心功名的人主張君憲設立了一個憲政促進會正要起稿草定憲法那知被床頭人曉得了約齊了温家太太到會裏大發雌威說草定憲法的大權操在婦女請願團手裏（謂周婆制禮）你們齷齪男子豈能越俎太眞被他娘一把拖在嚇昏了連忙絶据而走我也駕着車子逃命你看我手裏來不及拿驢鞭用塵尾權代的你何事到這裏來行路又這樣蹣跚莫不是打野難忒開心了生起楊梅瘡來麽孟嘉面孔一紅正待回答只見謝安形色慌張說道不好了阿大的娘又追來了說着舉起鏖尾向馬背上狠命一抽那馬拖着車子如飛而去孟嘉回頭一看只見馬路旁邊花烟間裏幾個妖怪高唱山歌冲出馬路來拖人謝安驚弓之鳥誤認是他的夫人所以嚇走了孟嘉暗暗好笑又恐自已被花烟問中人拖進去硬要他跳老蟲一則誤了行期二則買來的寶冠没不藏處回身便走且走且摸摸袴襠裏喜得帽子没有逃走兩脚一蹺一顚踏上輪船回江西去了欲知後事如何且待明年重陽節聽劍秋先生報告（完） 
[京都天德堂包醫白濁血淋魚口便毒下疳腫爛一切毒門包愈]  
本堂在京設局行醫已百餘年矣分設上海四馬路羣仙戲舘傍開設京都天德堂醫局又有二十餘年也治愈患病同胞不下千萬人之數此非本堂親自張誇早已名揚四海無論男女新舊初起梅毒疑難等症或被前醫治壞誤服輕粉水銀　　楊梅陞天落地遍身紅斑潰爛筋骨酸痛五官破形更有下部潰爛一切凶險惡症均可包醫包愈好後保管復原不痊還洋出立保單如有妥保先醫後謝以分眞假况今海上每多醫生胸中毫無實學其不精醫痛專精告白長談　論各自誇大虛揚名醫以圖牟利病家一信迷術誤投此種滑頭庸醫不獨終身　　且遺害妻妾留毒子孫特誌俚言警告患病同胞注意注意本堂主人濟世存心如用霸藥當殛火焚特備淨室膳宿均可門診隨到隨診　　上海四馬路羣仙傍便是 
[新小説]  
[偵探小説秘室　現已出版]  
　　全書一册　價洋二角五分 
一盜魁之秘密機關不在空中卽在地下劫人掠財來去無踪卒經某博士與偵探長相與定計破其巢穴而意想怪誕非復尋常蹊徑 
[淸秘史之一順治太后外紀　現已出版]  
全書一册　價洋三角五分 
有淸以夷族入主中原論者每歸之天命而不知勃興之績乃在孝莊深宮秘事史官諱而不書是編原原本本紀載最詳穠歸處不減太眞等傳 
[言情小説情仇　現已出版]  
　　全書一册　價洋三角 
叙一使館書記眷愛一女女已字人乃謀加害其聘夫而以一敎成之鼠爲之作用搆成其罪又用催眠術愚弄此女使之入獄殺夫嗣經公私偵探詗出奸計所謀不遂畏法自戕事旣離奇文亦詼諧 
[社會小説情孽]  
　　現已出版　全書一册　價洋四角 
叙一女子誤解自由背其聘夫與一浪子私識偕逃至滬詎愛盡寵衰旋爲浪子所殺聘夫力斃浪子旋亦飲刃而亡篇中事實離奇情節詼諧處處爲誤解自由者痛下針砭 
[哀情小説悲紅悼翠錄]  
　　現已出版　全書一册　價洋二角二分 
黃生與其表妹書齋共讀兩小無猜翠柳樓頭茜紗窗下閨房諧劇有甚盡眉好事多磨乃父不諒美人黃土賫恨窮泉公子繼衣委身古寺以之方石頭人物差與寳黛同情而文之纒綿悱惻亦自不弱於雪芹 
[義烈小説費娥劍]  
　　現已出版　全書一册　價洋三角 
此爲淸咸豐間事一紀姓家大婦淫蕩小星賢淑積不相容夫因攜妾出外適遭洪楊之亂以致離散妾始遇暴徒繼墮賊窟卒生全其節後偵得大婦爲翼王下陳殺之以雪夫恥後力撃翼王不中而死讀之覺虎虎有生氣 
[言情小説碧夢痕]  
　　　全書二册　價洋七角 
[言情小説雙淚痕]  
　　　全書一册價　洋二角五分 
　　上下古今談　全書四册　價洋一元 
[怪異小説火星與地球之戰爭] 　　　全書一册　價洋二角 
[理想小説八十萬年後之世界] 　　　全書一册　價洋一角五分　 
[情小説淫毒婦] 　　全書一册　價洋三角五分 
[哀情小説女學生之秘密記] 全書一册　價洋二角五分 
[滑稽小説春夢] 　　全書二册　價洋五角 
[最近情天趣史] 　　全書一册　價洋三角 
[文學小説炭畫] 　　全書一册　價洋二角五分 
[英國第一愛情女子迦因小傳] 　　全書價一册　洋三角五分 
[敎育小説穡者傳] 　　全書一册　價洋六角 
[恨海春秋] 　　全書一册　價洋三角五分 
上海棋盤街文明書局發行各省中華書局代售（二横） 
[怡大豐参號擴充露布]  
　　　　　　　　　　　　　　　　　而已歷多年自運吉林人參高麗野參關東鹿茸暹羅毛角毛白官燕東西洋參交趾肉桂於　野术散花銀耳北洋魚肚無不選擇精良定價克己久爲遠近所推許惟原址過於狹隘不足以資舒　　將左首隣屋彙通大　修葺以備時屆冬令招待仕商賜顧之地步現已裝修工竣先行交易擇吉開張所運各貨更益求精原址專以貯貨猶慮各界惠臨有所誤會爲特登報廣告藉表歡迎之意 
[魔術講義錢香如先生編加贈天勝娘魔術]  
魔術講義爲香如先生得意之作種種優點早已膾炙人口⽏用誇述銷數之廣殊出意 
外今已再版出書凡於本月內現購此書每部除附贈特别優待劵外另贈天勝娘魔術眞相一冊　資參考前此售出者槪不補贈茲定一千部爲限額滿不得援例魔術講義目次●魔神之帽●千變萬化●手帕作怪●分身奇術●火遁金表●無中生有●骷髏　話一●飛人不見●鷄蛋變鴿●捉奸趣劇●耳能聽字●空中　首●神怪嚇退●兎子吃兎●橘米互易●妖異之茶●皮球變色●瓶杯來去●碎蛋還原●墨水化魚●世界唯一之大魔術●活鬼出現●紅粉骷髏●天花亂墜●移花接木●畫中愛寵●肢解活人●頭顱對調滑稽魔術六套●口吐動物●翻轉面皮●老鼠偷蛋●小孩出鬚●方桌變長●兩人變三小戲法無數不及細載每部一厚冊廉價八⾓⊙天勝娘魔術目次●萬物魔　●魔法之罇●空中少女●奇絕之扉●球棍曲藝●水中羣鵝●空袋摸蛋●大飛人頭洋裝一冊隨書附送不取分文 
　　經售處上海棋盤街四馬路　錦章圖書局國華書局　　　總批發所上海南市三泰碼頭敬安坊內游戲書社 
[菽荘鐘社中秋日詠物詩題虞美人]  
　　七言排律二十韻不限韻　准舊曆十一月十五日截收十二月十五日擬定次第登報通知第一名贈書劵銀一百二十員第二名贈書劵銀八十員　第三名贈書劵銀六十員第四名贈書劵銀四十員　第五名以下酌贈 
　　卷交福建厦門鼓浪嶼菽荘鐘社 
投卷希自書姓名住址幷於卷尾騎縫塡寫勘合蓋用小戳支取贈品以勘合爲憑　　菽荘主人啓 
[十一期已出版]  
圖書●惜花春起早（五彩封面畫）美人閒（文窗靜　一凝眸）美人慵（雲　半偏星眼潤）紅粉骷髏世界之花（歐美中西各國名妓小像十四幀）裸體名畫）蘭湯莫遺濕雙蓮）舉體淸凉玉水温）眉語之友（徐女士麥女士倩影）短篇●㈠翠兒㈡洗炭橋㈢深院何人弄碧簫㈣不是良緣是惡緣㈤哽咽聲㈥劍光花影㈦透骨相思 
　　長篇●㈠靑燈紅淚錄㈡靑衫紅淚綠㈢情素文苑●㈠碎錦集㈡廿八翻傳奇㈢慈悲十種曲㈣一誠齋謎賸雜纂●㈠天眞漫錄㈡走馬看花錄㈢棲雲戲墨　　每冊大洋四⾓全年四元　總發行所棋盤街交通路新學會社 
[小说樷報第十五期出版　]  
南村著東訥評言情小説孽海雙鶼記現已出版定價五角一厂著鐡冷評白話哀情小説武林秋現已出版定價六角 
枕亞浪墨明季佚聞再版已出上海三馬路河南路口四百十九號 
小説叢報社發行 
[耀華照像]  
　　本又上舘售海拍神英照功大放濟馬大衆路一水郵律批政八發分折　局西首 
[立止白濁丸]  
　　每瓶三⾓雙料半元不效倍罰上海二馬路晝錦里北首保太和謹啓 
[眼疾無憂瞽目重明奇方]  
人之有雙目猶天之有日月也眼目有病則近不能察鑒遠不能瞻眺久而不治勢將流爲廢人矣本藥房竭數十年心血始得此靈效奇方名曰光明眼藥能統治眼部七十二症無論遠年不愈瞳人生翳白星白珠紅眼爛皮可痛如刀刺或癢不可忍以及痘後目疾只須將此藥日點三次雖瞽目亦能豁然開郎眞千古不傳之秘寶也每瓶一元　又秘製一靈驗瞽目還明丸功效同上每盒一元每料六盒洋五元若能雙方並用見效更速　上海三馬路大舞台對面鍊雲藥房發售 
[聲明遺失收據作廢]  
茲遺失建安徽平湖豐農務公司農字第十一號張敦裕堂　字第二十四號張公記農字第二十五號張敦裕堂股份收據各一紙已向該公司註明遺失作爲廢紙特此聲明　張定甫啓 
[徵聯酬奨]  
（上聯）自來血血自何來來自自然人造就○首名酬洋五十元二名三十元三名二十元四名以下合格者贈送中西名醫叢學彙刊一册 
截止期本埠一月爲限外埠兩月爲限揭曉陰歷十一月底（收件處）人造自來血總發行上海四馬路五洲藥房 
[懷中秘寶]  
自强軒書店牌號仍舊另創王靜莊藥房 
此寳爲珈璘獻元順帝秘方極能有功嗣續當日見効先後天不足久無子息者並不内服每瓶一元雙二元婦女仙丹妙不可言珠黃白面散皆雙料一元　二馬路石路東萬源漆號對門一百十三號王靜莊總發行信購立奉 
[暧衆聯保壽險有限公司廣告]  
本公司章程之美備取費之細微久爲各界所推許故創辦不過數年而投保者紛至沓來日不暇接間有道遠者每以不獲投保爲憾是以本公司爲便利遠人起見特多設代理於蘇州南京松江硤石崑同無錫常州等處以期便於接洽　諸君如有欲投保壽險者請就近與各代理處接洽爲荷本公司無論總行及代理處向無與人認欠及擔保等事至關於營業單據仍須蓋有本總公司圖章及總理趙詠郇協理鐘安樵二人中之一人簽字方能作據此白 
　　上海四川路一百號愛衆聯保壽險有限公司謹啓 
[（虹品三元宮西首順安里山月番菜館）]  
本舘仍增應時　夜菜飯牛羊鷄魚生炒每客三角半公司大菜計菜五道加水菓茶點每客五角不取小賬價廉味美女待應酬週到請駕嘗試無任歡迎此啓 
[全國聞名夢遺聖品]  
凡購夢遺要藥⊙必須認明鍊雲藥房⊙家藏經驗良方⊙咸稱天下無雙⊙有患於斯⊙服此安康⊙不効還洋以昭信實　 
本藥房發行立愈夢遺金剛百鍊丸爲天下莫敵靈藥歷年以來治愈之人不可思議謝函證書盈箱滿　眞推全國聞名口碑載道功用昭著⽏爲再贅葢人之禍福全在精神精神固則强精神竭則亡關係何等鄭重明知養身之源豈任滑遺最宜保守有衛自强夫夢遺乃下焦肝腎之病肝之陽强則氣血不固腎之陰虛則精神不攝陽亢陰竭生命有枯萎之盧譬諸草木栽種烈日燥土之境何從發生茂盛之象本藥房研究理化始得釋敎保元眞方名曰金剛百鍊丸功能養肝滋腎固本益氣無論有夢無夢久遺虧損服之安然而愈應效非常且能富强全體暢健精神諸恙悉平抱此症者宜速謁洽當能却　延年每料洋四元半料洋二元小盒洋一元○外治夢遺一貼膏　效同上雙方並用靈騐益彰能如年深月久之夢遺醫藥無效之重症務使內服外貼宿疾無不斷根能保永不復發每張洋七⾓○外埠函購郵局回件上海三馬路大舞台對面鍊雲大藥房啓　 
 
 

Page 15

 
 
   
 
 

Page 16

 
 
   
 
