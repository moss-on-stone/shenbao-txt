# 1917 - 119 - 4915885

 

Page 1

 
 
   
 
 

Page 2

 
 
時評 
[内閣動摇（默）]  
　　中國之内閣其内容爲何如耶陸軍本未提人段所兼也海軍近有次長抵押船塢被查之傳說也外交伍雖暫留而辭職已久也財政舊總長因賄案被捕而新總長尚未允上台也交通因總長被捕激成風潮而次長則已潛逃也内務敎育爲范所兼而皆曾宣言辭職也司法農商則因政學會之關係而張谷亦皆有辭職之說也中國之内閣内九部已無一部不動摇矣 
　　况如京電所述兩派尚互相攻擊其爲外交而攻擊内閣乎抑爲内閣而攻擊外交乎贊成反對兩方之情勢愈糾紛而外交愈難内閣愈危蓋今日之内政外交巳成牽連爲一之局面而復以黨派意見挑撥之則其危豈僅在内閣其難又豈僅在外交哉嗚呼 
[命令]  
　　五月五日大總統令兼署内務總長范源濓呈准新疆省長楊增新咨請任命叚維新試署新疆省會警察廳警正應照准此令又令權量晋給二等大綬嘉禾章此令 
又令于芹給予四等嘉禾章此令 
[專電]  
　　北京電内閣動摇之說益盛李經羲爲避嫌一時不願赴財長任 
　　北京電宣戰問題雖擬星期二三提出國會但研究派報紙又痛詆某會某社爲要求交換增入同派爲交通總長及其他閣員一方反感愈甚亦互訐主張宣戰之别有作用且詰問協商方面昔日所議條件何以一言未提以内政牽涉外交政局愈糾紛恐一時難臻一致 
　　北京電各派現勢討論會研究會大同俱樂部均巳贊成宣戰益友社持有條件宣戰現尚未决平社多數贊成民友社反對中正社不明中和俱樂部多數贊成 
　　北京電中和俱樂部昨約十一小政圑在迎賓館開聨會由靳雲鵬提出外交方針上懐疑派所指各點逐節解釋要求一致贊從宣戰爲政府後盾各代表允就本圑取决再行報告 
　　北京電諮詢駐外公使案昨巳覆電到齊主有條件加入者三人主先宣戰者二人主與奥亦絶交者二人極端反對與協約國磋議者二人餘皆力持愼重主義政府定明日招集國際評議會員到閣詳加審查 
　　北京電伍外長擔任向懐疑派議員解釋疑點自云可得多數信服 
　　北京電外交後援會在公園開演說會孫熙澤主席到五千人李厚基黄雲鵬演說主速宣戰　　北京電外交後援會將所得名流演旨中必加入理由通電全國省會 
　　北京電德華銀行已將行務結束準備宣戰休業 
　　北京電許世英巳暫保出歸津廳傳審國務會議以楊蔭杭未獲證據下令逮捕實屬濫用職權應先停職交法部查辦張總長主不發明令由部呈付懲戒　　北京電許世英昨保釋後楊檢廳長因涉濫用職權嫌疑停職查辦今日各報交通系與研究派以閣員干涉司法爲自己留地步爲言國民派揭楊在蘇高廳任時許爲總長有嫌怨以此報復第三派報紙則謂許案自應嚴辦但挾嫌逮捕僅據報載及議員質問量由不充且如收買存土及湯薌銘輩殘殺納賄皆經報載與國會質問何不逮案云云 
　　北京電捕許案激動國員分憤谷程兩總長語尤激烈主用明令免楊否則全體辭職報界指此舉違背約法某派報紙辯爲擁護人權兩說相持將成極大政潮許已預備反訴追償名譽損失 
　　北京電滇督電告巳飛飭援川司令停止進發戴電報告就職請示方畧暫支危局 
　　北京電中行赴外稽核員至錦州分行查出出納主任譚家禮私虧萬金執付法庭 
　　北京電府院均派專員赴寗視馮副座疾謂馮實有病未易驟痊 
　　北京電繼任川省問題府院意不一致昨經雙方商榷仍未决定 
　　東京電五日晚大阪安治河口東京倉庫會社蘆分倉庫内火藥爆發附近房屋受震破壞及被焚者頗多蘆分橋亦被焚死傷數百人市内消防隊全部及軍隊均出動救急各病院及第四師圑衞戍病院看護卒等均赴災地救護被難人等損失僅就倉庫内貨物言當爲九百萬元 
[外電]  
　　廣州電廣州德人巳將軍械送交荷領署粤當道刻爭持謂軍械應送交中國官吏收管 
　　（四日） 
　　北京電參議院態度未定故對德宣戰之議案已展緩提交但衆意此案或可於星期一二提出（四日） 
　　廣州電聞朱省長贊成派岑春煊赴川之議　　（四日） 
　　大阪電東京某會社之大阪貨棧巳被炸毁死傷不少爆裂三次全城俱震火灰4亂落如雨（五日晨六時十五分）續電云大爆裂與大火已發作損失約數百萬元死傷百餘人棧内貨品多係化學品目下火勢蔓延燒及電燈公司之機廠（五日晨七時三十分）又電云火已延燒石綿公司之油池池巳爆裂附近房屋焚燬及震壞者約有百所聞死傷約五十人（五日晨八時三十五分）以上路透電 
　　北京電國民外交後援會今日午後一時於中央公園開大會出席者無慮萬人由衆議院議長湯化龍福建督軍李厚基以次議員孫潤宇黄雲鵬等相繼演說熱心主張中國無條件速與德國宣戰直至六時始散都人外國人以今日此舉甚適時宜大爲稱讚（六日） 
　　漢口電四川查辦使王人文副使張習同於昨日午後乘官陞號船入蜀（六日） 
　　東京電美國政府援助協約國財政有擬附加生絲及茶新關稅爲其財源之議惟因民主黨議員及他各方面反對頗力不能實行大約有另計畫增稅之形勢（六日） 
　　東京電在大阪之東京倉裛會社蘆分倉庫昨夜爆發附近一帶起大火災死者五十人傷者六十餘人（六日） 
　　以上東方通信社電 
[戰電]  
　　倫敦電海格將軍今晚報稱星期四日英軍俘虜九百餘人内有軍官二十八員英軍所佔興登堡防線之陣地今日已佈置鞏固英軍沿敵軍戰壕東進殺敵多人星期四日天空有惡戰敵飛機三架中彈墜落五架受損降地二架爲英軍炮火擊毁一架被迫降於英軍陣線之後英飛機二架不知下落（四日） 
　　倫敦電今日下午德國公報云英軍重圖擊破亞歇維勒至克安間之德軍陣線用兵十六七師之衆仍遭失敗英軍自平明至夜屢攻屢衂僅得攻入佛萊斯洛村及佔據布勒柯爾附近德軍戰壕數小段德軍重創敵軍且俘虜千人敵軍以强盛之騎隊集於亞拉東南雙方今仍在大戰中愛因河與白里芒間砲戰甚爲劇列法軍在白萊伊附近等處進攻數次均未得利敵軍失飛機十架今晚公報云英軍在布勒柯爾村兩面夾攻法軍在貝里約巴克與白里芒間猛攻均爲德軍擊敗（四日） 
　　巴黎電昨晚公報云愛恩河陣線砲戰頗活動日 
 
 
 

Page 3

 
 
間敵軍轟擊萊姆甚烈香巴業有間斷之砲戰敵軍於天空戰事毁飛機四架尚有十五架受損降地今日下午公報云萊姆西北境内砲戰甚活動法軍復在芒柯尼萊西面叢林得進步敵軍在摩爾化末西面猛攻爲法軍砲火所阻昨日法軍擊落敵飛機五架（四日）　　倫敦電部宣稱星期三日有舊式驅逐艦一艘在海峽觸水雷沉没軍官一員兵六十一人不知下落（四日） 
　　巴黎電海軍部宣稱四月二十九日止之一星期内商船載重會逾百噸之抵法者共九百八十六艘離法者　共九百九十九艘商船被沉者六艘一載重逾一千六百噸五載重不足一千六百噸被攻而得逃脫者八艘漁船被沉者三艘（四日） 
　　亞姆斯特丹電柏林來電否認智利與德斷絶外交關係之說（四日） 
[公電]  
　　川議會通告川變始末電大總統國務院參衆兩院南京副總統督軍省長各報館均鑒此次川省之變實緣於裁兵問題總統督軍省長各報館均鑒此次川省之變實緣於裁兵問題原因複雜醖釀已久羅前督於四月十五號將川軍第四師不分良窳以琥力迫脅一體遣散欠餉虛懸益釀衆憤當因情形危迫於洽日電達中央請飭羅督緩裁軍隊公平編制以維現狀在案乃羅督恃其兵力更欲以此種惡辣手段施之起義最早勞苦卓著積年編練整齊之二師十八日下午突派兵圍攻劉軍砲圑並以兵士差普通衣服密運軍械臨時携鎗環攻川軍羅督復派隊四出抄掠彈如雨下全城驚號失措至十九夜滇軍　猛射洋油督署附近東西囗市巷后子門一帶火光四射砲彈横飛居民三千餘家付之一矩二十日至二十三日猶復四處延燒本會用電話飛請省長撲救派警前往被羅督滇軍鎗斃數人全城汹懼本會朱唐兩議長及英法領事冒險央說始准救火經紅十字會調查人民慘被焚殺擊斃受傷者約千餘人二十四號本會同各領事極力調處旋奉中央命令雙方均各停戰羅前督退住東門外兵工新廠劉軍長亦退住北門外鳳凰山省垣秩序由省長完全擔負嗣奉中央電令羅督佩金授爲超威將軍劉存厚授爲崇威將軍督篆交戴省長兼攝並派員赴川查辦正宜部勒各軍聽候查明解决乃滇軍尚在東北城鄉等處騷擾淫掠慘殺多命又經紅會調查約計四千餘人之多二十五號總府街錦華館爲黔軍衞戍地點復有滇軍恃衆闌入託故換錢將商號數家財物一併搶去本會迭請戴省長維持迄未得復出城滇軍更在東門外横側安置大砲聲言犂掃全城並派隊設哨爲種種作戰計畫牛市口至龍泉驛五十里一帶人民畏禍遠走其叙瀘各縣舊紥滇軍陸續東上中央明令視若弁髦汎汎舟流害伊胡底節經本會瀝叙慘狀飛電中央并請兩院公决計日内當再有復電到川稍抒目前之禍吾民何辜遘此鞠凶川政不良實階之厲本會嘵音瘏口智力俱窮濟變無方神明内疚同居禹域休戚相關急難拯災諒均斯感特恐相距遼遠傳聞失實除通電外謹再將啓釁顚末及經過事實撮要以聞伏懇速賜主張以維大局四川省議會叩冬 
要聞一 
[北京特别通信（七十）（飄萍）]  
　　悲歡離合一杯酒 
　　南北東西四馬蹄 
　　陳瀾生總長也吾計其總長與囚徒地位之變遷僅如歐戰中哀的美敦書常用之四十八小時耳許俊人亦總長也昨日免職而今日被捕相距時　不滿二十四矣彼營營之青蠅患得患失以一官爲第二生命覩茲慘狀所謂禍福無常窮通有命不亦中可以巳哉不亦右以巳哉 
　　許前總長之被逮捕蓋在今日（四日）下午二時頃方應友人餞别之宴於中央公園筵席初散拘票忽呈身非木石遂不得不與獄吏爲伍友人之設餞蓋併其身體名譽而别之縱令假西江之水洗刷淨盡而許君已受累不淺矣誰謂許君俊人而乃有此 
　　案初發生言其原因者不一而足而大抵不離乎賄報紙揭載議員質問雖道聽塗說之談絶不敢必爲許氏有罪之證據但某某議員旣爲之編制細目陳諸政府吾人亦不能不爲一載之也其書摘錄如下 
　　（上略）（一）胡煥華以七千元賄得津浦工務處處長胡本京師第二監獄科員素非諳悉工程不得已而要求他調遂調部爲僉事（一）陳宗甲係婉步瀛妾弟出身甚微以二千元賄王黻煒遂補郵政司主事（一）前清大僚柯某之子以一萬五千元付王黻煒欲謀得一要差至今遲未發表所有此項函件多爲人所窺見（一）京漢車務處處長某由同鄉嚴斌之金振勳各假以二千元託魏某過付得充今職聞到差後立予魏某以優缺並將嚴由小段提升大段將金由總查票升爲段長（一）馮庸仙係木匠出身目不識丁向在北京英國兵營充當兵房送酒食差後以該部次長奥援勒以運動費六千元得補津浦濟南辦事處處長（一）馬際平前曾從事報界後以巨資向部中運動遂充京奉總務處處長（一）北京電報局局長厲藻青因事撤差以六千元交姚國楨轉賄王黻煒得免（一）京奉前蘆台站長劉志清係上年因參案革除者前兩月忽由部中交下名條飭派回蘆台原差因車務總管反對旋經局長廖世終說情暫委北塘站長（一）魏彬係黄岡人納賄一千元派爲津浦路局事務員旋因不悅於局長乃降爲司（一）京漢路某工務員曾偷用路上枕木自蓋房屋發覺後將撤差以三千元賄王黻煒得免（一）津浦路局材料課主任沈錫爵係因查辦之主要人員嗣因三千元之力不特免究且超擢電報主任（一）浦口港務處處長向係洋人經營該洋人合同期滿銷差有會計科科員沈駿程以萬餘元得升此缺私收規費與局長均分近因訂規費過苛被人攻擊（一）徐州站辦事員裘楚材以四千元得派徐州正段長（一）臨淮關站站長林國材以四千元升徐州站長後又聞再被勒索二次每次二千元因欵項不足招人帮助許給報酬一時喧傳有徐州站長公司之新聞（一）濟寗州站長傅小舫開除後由灤州陸是寛經手以三千元得補是缺（一）大汶口站站長莫榮光開除後由漢口副站長徐煊經手以二千元得補是缺（一）德州副站長李恩第以二千元得補桑園站長（一）棗莊站長陳璋屢次私開專車事發後運動四千元祇予撤差槪免深究其遺缺由桑園站長陳玉田以二各元調補以上所列十八欵（下略） 
　　上記之所傳說殆即爲許氏今日之事之原力乎至其發動之機關頃以案初發生時間匆促未能查明姑以各處所貽電話分誌於左 
　　（一）總統府發動說事旣發生有交通部部員某以電話告余曰許世英已被捕係元首以手諭交司法部中有收受賄賂囗囗原告之言（下句電話不明瞭）遂由地檢廳拘傳許王兩人許得而王逸云云 
　　（二）高檢廳發動說此爲另一機關友人所報告言此案發生府院兩方皆不知情係高檢廳飭地檢廳拘傳許王兩人故許被逮後先送高檢廳惟今晚當覊留於地檢廳之看守所云云 
　　（三）王前次長告發說此又一交部部員所報告言王某於辭職之第二即行東渡途中曾致一書於某爲局將一切案件均諉之於許世英致有今日之變嗚呼記者初晤許世英許君曾爲我介紹王次長且盛稱王氏之爲人今乃如陳餘張耳之自相殘滅太史遷有言曰豈非以利哉 
　　右之諸說以記者草此通信離許氏被逮僅一時餘無暇明其眞相先記之以待徵實可耳 
　　案旣發生豈但許君在法律上之地位變遷即以言私人友誼亦忽如黛雲之寡色交通部以代理次長代理部務之權量君昨日方出通告集合科長以上人員準明日上午十二日在輔仁齋爲許前總長餞别今聞此信乃急以通告取消之頃尚有以許氏被逮爲未確者吾於此可證其被逮之非未確也 
　　許旣成擒王又如何蓋王巳鴻飛冥冥矣吾人於許之離筵被捕王之見幾逃逸得六才子二語曰悲歡離合一杯酒南北東西四馬蹄濡筆述之蓋比諸若何更爲傷感也矣（五月四日下午四時發） 
[許世英被拘情形]  
　　昨日（四日）下午一時北京高等檢察廳探聽許世英在寓遂派張汝霖陸澄宙兩檢察官携旣傳票赴石駙馬大街許私寓及至告以因某事而來閽人答曰不在家問往何處答在中央公園比即由許寓之電話向中央公園詢問許總長在彼否電話中答曰未有檢察官遂一面寫一條子報告廳中請另派人至中央公園偵緝一面語許之僕人曰此次係出傳票到廳尚可自由若隱匿不出即刻要改拘票許世英旣不在家室中係何人料理我們就要搜查答以太老爺在此遂囑請許之父親出告以來意一面指揮行政巡警（即站崗巡警）眼同搜查許之父親卽偕同二檢察官將各　房屋巡視一周許果不在家卽令伊父出一甘結交與之二檢察官隨即趕回廳内另易一檢察官趕赴公園其時巳先由廳派司法巡警二名赴公園跟蹤弋緝以防逃逸檢察官至來今雨軒詢知是日銓叙局局長郭則澐在彼冥客而許亦其中之一客也至時席猶未終檢察官即飯僕人入内請許出談話初答以正在吃飯檢察官曰有要緊事須面談許即出然彼此似不相識檢察官見許問曰足下係許某乎許答曰是檢察官問有名片否請給一張許一面出名片一面問曰係有何事檢察官即出傳票以示許許問究因何事檢察官答曰須到廳方能知道許以立於門首且有多人在内恐不雅觀遂問檢察官曰我們可否另覔一室談談允之遂入别室問可否俟終席抑須卽時前往檢察官答以總以就去爲是許即令僕人駕乘輿僕人問坐汽車抑坐馬車許答以還是坐汽車檢察官恐其逃逸即令司法巡警曰你同許某坐車赴廳許又以巡警與之同坐過市時人見之者和知其有刑事嫌疑更不好看遂向檢察官曰就請兩位同坐可乎檢察官允之遂偕許乘汽車赴廳到廳一面派檢察官訊問許氏約一小時許一面又派檢察官二人赴許氏私寓搜查證據當即搜獲信件等一大包帶廳於午後六時備文將人證發交地方檢察廳依法辦理以符審級蓋刑事之檢舉例不限制審級而起訴則必由第一審故也發交地方廳後聞即有多人前往取保并聞高等檢察廳經訊問後發交地方廳大意係認許爲有受賄嫌疑例應提起公訴等語又聞許由高檢廳押赴地檢廳時係步行而往後隨法警七八人許揮法警使去謂我未定有罪汝等隨我太不雅觀我將自往地方廳投到我决不逃也及至地方廳尹檢察長略略詢問許請取保歸家尹檢察長未之許蓋以陳錦濤當時旣未准保釋今亦便准許保釋也惟格外優待處以看守所之最優待室至於高等檢察廳方面所以突然下手自然總有若干證據可憑據聞其拘票上載明三種理由一爲津浦租車案查辦員之報告有涉及許世英處一爲參議院彈劾案中所列各欵大擔鑿鑿有據一爲本廳訪得三月三四等日許在天津寓河北鐵路行轅該路出納科長柴某車送現銀往交童益臨手收當時許亦在場北事與本案有重大關係云云許氏到案後曾竭力自白謂我生平不肯要錢故至今家中一貧如洗我若妄取一錢非特對不住國家並對不住自巳云云許氏被拘之後政界頗爲震動某總長聞信即囑司長某用電話詢該廳有無其事該廳答以此事全屬本廳依據職權行動云 
　　昨日地方檢察聞高等廳已着手檢舉交通界賄賂案當即派員赴王黻煒寓所搜查其時高等檢察廳亦派檢察官赴王寓搜查王不城寓據其僕人云係因有耳疾巳就醫日華同仁醫院其室中各物均已收拾整齊行將遷徙者然至同仁醫院詢問則又並無其人或云王巳往大連矣 
[財部則案提起公訴]  
　　財部賄案業由地方檢察廳起訴一節茲聞此案被告共十一人陳錦濤虞熙正吳乃琛陳廷銘（殷汝驪在逃故未起訴）關係律以新刑律第一百四十條（受賄罪）及第三百八十六條（詐欺取財罪）尚有商人二三名律以新刑律第一百四十二條（行賄案）又財政部部員三四名（聞係賈士毅李士熙等未知確否）則新刑律第三百八十六條（詐欺取財案）均併案提起公訴昨日（四日）地方審判廳以此案交刑事第二庭辦理審判長爲王克忠（粤人）主任審判官爲李文翥（魯人）及王超孫（贛人）一人該廳以此案甚爲社會所注目旁聽者必極擁擠特商借大理院刑庭開審且製有旁聽席滿員之小木牌矣至何日開庭尚未决定大約當不出二星期以外也至詐欺取財罪係由分由大清銀行餘欵搆成其發覺之原因係於搜索陳錦濤家宅檢出關於此事之公文及一切證據等 
[各督軍招待兩院議員]  
　　疏通外交意見也 
　　昨日（四日）午前十一日各督軍假迎賓館招待兩院議員到會者四百餘人主人有湖北王督軍山東張督軍吉林孟督軍福建李督軍直隷曹督軍河南趙督軍山西閣督軍安徽倪省長及各代表約二十餘人首由李厚基督軍致招待詞并演說外交問題略謂對德問題初起余個人本不贊成猶憶在閩時初聞政府有對德抗議之事非常駭怪匪獨余一人如是即全國之人初聞此事者亦莫不駭怪也何以故以未明此事之眞象故譬之醫家之治病未明病狀不敢下藥此次來京參與軍事會議實欲借以探究外交之眞象猶之醫家之考察病狀者必履行望聞問切各種手續也及到京而後考察内容始知政府確有不得巳之苦衷非出於第三步不可蓋此次對德問題純焇免害起見若不以自動的誠意股然决定倘協約方面以强迫的手段促其加入試問有何力量足以對待之乎主加入說者或斤斤焉以條件爲詞所見亦左如甲乙兩人相鬭旁觀者因抱不平而或帮甲或帮乙在甲與乙之受其帮者感情必厚如或一面帮鬭一面需索金錢之報酬雖受其帮而感情先壞矣故此加入協約必完全出於友誼上之誠意不可先索報酬則此刻爲協約諸國帮一大忙異日協約諸國或能爲我帮一小忙也余等個人之贊成此事純以國家爲前提不存一毫私意如有一毫私意皇天后土實鑒臨之諸君愛國之誠切於余輩今日幸得晤談望詳細討論歸於一致云云李君詞畢湯議長濟武起作答詞謂軍人與國會接洽自民國以來今日爲開宗明義第一次是極可欣喜之事何以故以軍人已居然認識國會故在專制時代凡人只認有我之價值而不認有與我對面之價值立憲時代則反是今日各督軍及各代表邀請兩院同人是能尊重我之價值同時又能尊重我之對面之價值所以同人等於尊重國會本身價值以外同時亦須尊重各督軍及各代表之價值至外交方針自宜全國一致譬之於蛇頭尾要須一貫若頭向東而尾向西或頭向西而尾向東必不能行動自如又蛇尾無眼如頭東尾西勢必走入火坑裏去故現在國會與政府萬不可一個做頭一個做尾尤不可如無眼之蛇尾走入火坑裏去但兩院同人未經討論表示意見余尚不能代表所可代表者爲感謝各督軍及各代表之好意耳且可逆料將來國會必有一種正當之主張云云湯君詞畢在座各議員皆無辭陸續散會 
[南京快信]  
　　公府秘書惲寳惠前日回京昨黎總統又派哈漢章來寗慰問副座 
　　聞馮副座昨電京促林長民即日回寗 
　　馮副座乞長假軍署日行事件仍由馮親自力疾督飭辦理 
　　省議會昨（五日）開預算審查會今日（六日）星期休假 
　　張勳派赴北京參與軍事會議之代表李慶璋自上月二十六日出京遄回徐州後迄今尚未北上聞張對於宣戰問題仍未有所主張 
　　張勳之參謀長萬繩栻日前奉派赴津晤徐東海茲聞巳於前日回徐 
　　參謀部航空學校製造飛機廠長潘世忠昨由滬來寗今日轉車北上 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[遠東動會紀（一）（心危）]  
　　中國健兒安抵東京 
　　留日學生之應援圑 
　　運動會之籌備 
　　遠東運動會已舉行二次第一次在菲列賓第二次在上海本届在東京舉行中國選手約百人分二組東渡一組自上海出發其他則取道天津自上海來者運動員五十餘人幹事二僕人一二十九日上午舟抵神户改乘火車今晨六時半達東京記者六時頃至車站但見中西人士擁擠不堪五色國旗隨風飄颺持照相鏡之東報記者亦翹企以待蓋皆難迎此遠征軍者也車旣止萬歲之聲大作舉國旗以表敬意運動員亦揮帽應之須臾魚貫而出車站外備汽車十七乘運動員分乘至青年會中途來迎者猶絡繹不絶也記者往晤張君信孚據云黄海略遇風浪差幸不至嘔吐登陸後承各界招待周到絶無不便同行數十人跋涉長途精神疲乏但自信必能制勝前二次運動會皆地主勝利今次務期打破此種方程式云云張君爲南洋公學學生運動家也聞五十餘人之中廣東師範學校學生居多數而南洋公學選手中之張孝安李大星二君皆因事不能東渡頗爲全體減色自天津啟程之運動員正在途中菲列賓選手大約下月五六日抵此其數百餘人爲之監督者有上院議長凱生氏此外尚有大學敎授及新聞記者等十餘名其氣槪之盛不讓中原健兒也 
　　吾國留東學生對於遠東運動會興致頗高故聞母國選手東來莫不眉飛色舞爰由各學校及各省之代表會議應援招待之法現已製就小國旗分給應援者以彰國徽而壯聲勢又擬運動會期之前開留學生全體大會以表歡迎歸國之前大張讌會以慰其勞運動之後公贈銀爵以作紀念 
　　運動場在東京海濱地名芝浦廣袤不過數里一切佈置已有眉目足容觀者五千人票價視其座位爲等次（自五元至三角不等）會長嘉納氏爲東京高等師範學校校長名譽會長大隈侯爵年登八秩貴爲元老開會之日將到場演說廻憶往年在上海之動伍秩庸君爲會長可謂無獨有偶矣會期自五月八日至十二日菲列賓人曾要求改遲數日以俄國選手决定十四日首途歸國未之允 
[川人敦促查辦使之文電]  
　　成都自川滇兩軍交鬨後各方面致京文電已迭紀前報茲聞昨日四川周道剛吳駿等又有電至胡駿亦有上政府書爲再錄如次 
　　周道剛致中央電云滇軍與三師張圑衝突經迭電兩方勸阻並令陳圑長就近函勸頃據該圑電稱三師張圑長函稱已遵令退回樂至惟滇軍大隊刻尚停駐簡州等語查三師張圑長旣遵令停進滇軍苟不相偪當不至再生他故惟成渝電報突然不通其阻滯地段均在滇軍駐軍區域之内究因何故尚未詳悉戴兼督至今亦無就職電文並聞王張查辦使中道折回不知是否眞確竊川事自奉中央明令後一般希望以爲難端可息殊料各方現象然如此剛查此中曲折不免尚有危機隱伏切懇鈞座一面速電戴兼督即日宣布就　一面即飭查辦使速行來川庶人心可安而大局可定此電五月二日到京 
　　四川省議會議長胡駿爲川事上大總統及國務總理書云羅劉交鬨錦城喋血正當排解難紛之際豈是評論功罪之時政府於發難之初電調羅劉來京以戴戡兼督軍此舉是也乃頃閱報載政府據戴戡電褫劉存厚職嚴令申斥竊謂過矣蓋川人惡羅已非一日其種種罪狀具詳公民胡峻等及旅長劉湘等電諒陳鈞覽聞肇釁原因始由該配餉之不均變由於裁兵之太驟過激生變不平則嗚罪固不在存厚即謂存厚不應冒犯長官率衆進偪不遵停戰之令有同跋扈之爲然政府亦旣派人查辦矣應俟查辦終結聽候覆勘果其情眞罪當褫職可也重罰之亦可也今乃憑戴戡一電遽坐存厚以罪風行電厲略無遲廻誠不解政府何因循怯懦於前而威猛操切於後何厚於滇而薄於蜀何愛於羅而惡於劉且存厚當日不即停戰容有不得巳之事實頃閱報載存厚來電内稱羅督於調停戰期内注石油射燒民房數千家之衆存厚派兵往救被其鎗斃多人現復遍搜石油聲言燒燬全城電調滇軍意圖殲滅川旅云云果如此說存厚不即停戰或係激於義憤豈得謂爲抗違所可異者羅前督電第云圍攻督署戴兼督電亦第云抗不停戰而於延燒民房一節略不引爲存厚罪狀惟據外國人電告燒燬民房三百餘家是則民房延燒之多寡可不論而因困獸之鬭致被池魚之殃當是實情必有首其禍者是故存厚之是否抗違中央命令别一問題而卽其報告故燒民房一節是非曲直不辨自明至稱電調滇軍意圖殲滅川旅羅督即慘無人道何至出此然據該督來電一則曰巳調大軍再則曰不難剿辦其恣睢暴戾之氣顯溢於意言之表况聞唐繼堯有拔隊來援之說道路傳聞已抵川境證以劉電不爲無因今者政府旣派查辦使前往查辦一切矣試問將查辦劉存厚乎則業已褫職抑將查辦羅佩金乎則亦巳解任而駿所望於查辦者惟在故燒民房一事蓋孰爲戎首誰生厲階肇釁因由無難澈查國家法紀自有制裁惟此人民生命財産之所關不得聽其刀俎魚肉而不恤無論虛實應究主名如劉電果實耶或者羅督不知乃其部下所爲則平日不能約束軍隊與夫玩怱人命可知一經查覺歸獄有在若劉電爲虛誣而自爲以嫁禍耶則旣蹈犯上之嫌又冒焚燒之罪雖斃存存以謝羅督以謝川人亦所不惜借予褫職何足蔽辜苟於此事不明眞象則羅戴迭次來電初未言及縱無扶同徇隱之嫌難免漠視民瘼之咎長官如此民生何寄且萬一因存厚一電聳動川人激成衆怒將不惟一師與滇軍爲敵勢將舉全川與滇人爲仇爾豐覆轍可爲寒心西顧之憂其未有已駿忝爲全川人民代表止知注意人民不知其他此次故燒民房無論爲滇軍爲川軍要惟羅劉二人是問蓋憤兵不戢殘民以逞躬爲將率於何逃責惟有籲懇鈞座請申諭查辦使將此項情節確實切查務期澈底根究不許敷衍人情報載查辦使王人文諭蜀有云繁華之場變爲瓦磔新死之冡四哭孤孀悲慘情形何忍卒讀但該使旣能言之沈痛度不至於瞻徇查得主名所在宜處相當之罰損失財産責令賠償平日竭人民膏血以養兵臨變乃焚人民廬舍以圖呈法實難逭罪不容誅惟有嚴辦重懲庶目前之寃憤可伸而此後之軍紀自肅不然縱兵殃民長官不言政府不問將查無可查辦無可辦徒謂不咎旣往一意從事於調停敷衍是重視一二擁兵之大吏而輕視多數無告之小民吾不知共和國家民爲主體之謂何此眞可爲痛哭流涕者也至於亂事如何收拾西　如何尊定如何支配客軍而始免再見衝突如何愼簡大吏而始能力謀善後政府自有權衡一槪不敢過問惟有拊心稽首爲我遭難川民呼籲請命而已再正繕寫間閱報見川省議會及少城居民兩電言當日焚燒情形頗詳望並賜察核不勝屏營待命之至 
[川省羅劉開戰三紀（成都通信）]  
　　吾昨函謂此信達到貴館時恐川民已遭糜爛不謂吾函甫發而禍即作矣今日草此函時正在砲聲隆隆也神志不寗文字草率閱者見諒 
　　羅佩金與劉存厚同城兩雄并立勢不相下由來已久此次裁兵風潮爲最近之惹火線一發而全局破裂禍患因以大熾當羅督被川軍攻訐時中央正宜及早解决乃旣准羅請假而又留之號令不一致使川亂僨起吾不能不怪政府之失策也羅氏留後能暫忍片刻將裁兵計劃緩步徐行川禍或猶不至如是之速乃又出其迅雷不及掩耳之手段將川軍第四師全部遣散川省各師原結同盟羅氏不審利害以爲滇軍勢力雄厚解散此種無紀律之軍隊必受人民歡迎殊知人民所歡迎者在有條理之散軍此次遣散手續諸未完備前之欠餉不補解散時僅後名發給川資十元五元飭令回籍否則即正軍法川軍第二師見第四師遭此辣手兎死狐悲不免自危决意出而扶助自十五日起即嚴爲戒備晝夜安設步哨雖未見若何衝突然謡言漸多禍機漸現時省議會正在開臨時會議員羣聚省城以羅裁兵手段太辣大不謂然又以督軍非對等機關特請戴省長出席籌商維持之法戴藉故不到特派秘書熊煜至僕熊雖答稱願負維持責任然已羣料空言之無效矣 
　　在十八日夜申刻滇軍有自温江遣散四師回者經過二師戒備地段由新西門進城經過笆笆巷附近不知如何與川軍衝突（聞爲川軍勒令繳械一說謂滇軍有意截擊舊將軍署二師礮隊確否待查發信時交通已斷言人人殊）川軍放鎗攻擊滇軍一面攻擊一面退却聞回至督軍署附近之小東門尚在與川軍戰鬭笆笆巷業成焦土少城與皇城府附近亦多損傷自十八夜達旦鎗砲並未停止過山大砲不下數十發居民房屋及生命損失不少詳情容再續報 
　　成都自反正後亂事接踵而起然辛亥之役不過軍隊搶刦丙辰之役不過北軍拉夫其實未遭如何糜爛今於國家平靜時乃竟罹此浩刦亦大數矣省城事變將發生時省議會曾開秘密會兩次終難補救其咨省長文云竊川省疊遭兵燹民生凋敝達於極點所幸大亂初平人民方慶復蘇有日不圖以裁兵之故又復釀成險象近日風潮逼緊人心惶惑本會於本月十六日開秘密會議已請朱唐兩議長親到貴署面陳一切十七日復開秘密會議依法請省長出席未果經派熊委員到會共籌補救當由議員等提議辦法三條（一）要求省長轉致督軍對於裁兵事宜從緩進行以維現狀（一）省長與本會同時電請中央對於裁汰軍隊務取公平辦法免生衝突（一）被裁軍隊請省長設法妥爲安置免致貽害地方經衆表决全體贊成當由熊委員面允負責除本會一面電達中央外相應咨請貴省長查照迅予辦理并望從中切實調處以救眉急云云然省長亦未有確實之調停省會議决之無效亦意中事也省議會於十九日晨接省會警察廳電話稱此事非經貴會及商會偕同外國領事出爲調停不可議員當即答稱本會當卽請議長調停議員又以電話詢英法兩領事署據英領事署答稱領事已到劉軍長處又據法領事安迪氏電話謂敝領事頃到羅督軍處請求停戰羅氏答以釁不自我開無停戰理如欲保敝署之不攻擊非請劉軍長停止攻擊及財政廳即刻補發欠餉不可敝　事見無可交涉祇得仍回署中聽英領事回話云云是時在省會中之議員已請朱曹兩議長分頭出發一面書一白旗上寫硃紅大字五個爲（省議會調停）一面電請羅劉兩方分飭戰線上軍隊准其執旗通過唐議長到督軍署晤羅督軍要求三條件（一）停止攻擊（二）各守戒備區域（三）緩提裁兵餘俟中央命令解决羅氏一一應允時有多數軍官報告劉軍鎗彈愈烈已射入本軍不能兴和正當防禦若至午後四時尚不解决大衆將不能聽長官命令指揮矣羅即以此語唐唐興辭而出沿途所經皆在大砲叢中出至大門見數軍士受傷係爲鎗彈射入皇城擊傷者唐議長甫及門首即聞署前排鎗之聲震耳乃退入稍息旋從狹道出見督軍署前有川軍尸身數具問其情由係因川軍侵過黔軍守禦界内爲黔軍密集轟斃者此次軍隊滇軍係守皇城督軍署及東較場附近黔軍保衞東北兩門（主中立）川軍則包圍西北兩門及皇城附近各街砲位安設在距皇城西街之上升街螺馬市 
　　唐議長回會時文廟前街議員公庽所駐議員亦多到會唐議長遂將劉督軍署一切情形報告畢衆遂請電詢朱議長到劉軍長處情形朱卽回話云英領事在劉軍長處商定條件卽當到督軍署請羅督軍劃諾衆詢其條件内容朱答以當守秘密刻尚不能宣布衆見此情形必無好果乃公擬一電請中央解决是時已午後五鐘在省會議員乃紛紛散歸各街滿紥軍隊多將街面石板疊爲堡壘即在其下掘一戰壕間有在各街口栅欄下砌許多磚瓦以爲防禦物者記者草此稿時正聞炮　隆隆又見西北方火起正不知若何了局也郵局在十九日未收信此信於二十日晨交郵延至何日到達則不敢知倘至滬上時成都事尚未平則西南大局恐被牽動此時一般人推測羅劉必兩敗俱傷川省各師聞正向成都方面進發駐紥新津之第一混成旅已開抵簇橋駐紥嘉定之第三旅已經西進第一師兵巳抵資中第三師兵已抵中江如此情形恐戰事一時未已矣 
[張耀曾辭職說之所聞]  
外間所傳政學會議促張谷兩總長辭職一事於谷君一方面尚未得有何種消息但聞張君對於同黨之所表示頗爲婉轉以爲此次入閣本員有調和南北及黨派重大之任務而來數月以來愧無成績可紀即當然負有辭職之義務所慮者時機未至或至發生危害不如忍辱稍待時機云云又聞張君曾對其友人言曰余本亟欲辭職但雲南同鄉皆不欲余辭職其理由則以雲南自前清三百年來無做尚書者爲省運計不欲使余辭耳此言頗近滑稽不類張君之口吻或張君有託而言歟又聞丁佛言氏日昨曾致長函與張君忠告張氏從速下野略謂民國二年梁任公任司法總長時余曾貽書勸其辭職梁君不從余言今余又以辭職之　勸君矣君如此時下野則從前種種國人尚能相諒仍不失在野活動之資格失今不圖悔之晚矣並勸其退爲敎習爲下次選舉之預備中有句云以學生一躍而爲總長開民國未有之先例以總長退而爲敎習亦爲民國未有之先例云云 
[張一鵬報告存上價格詳情]  
　　收買烟土一案爲最近世人所注意之事查辦員張一鵬回京後巳有報告書呈覆其文係分段詳列者原書云（一）洋土固有價格依産出地之各種原因而有漲落但相差甚微最低爲一千盧比最大至二千數百盧比平均以二千盧比計合華銀不過一千兩外加運費稅銀亦不過數百兩此李議員等質問書所謂固有價格每箱不過一千餘兩之說也（二）成本幾何須至最後賣出時而定緣洋土自入口以至此次收買中間無日不增加費用又無日不可以爲買賣之目無特故持有此土之人不知幾經變更而莫不各有一成本幾何之觀念以爲其賣價之前提茲將組成價格之各項成本分述於左甲最初來價此即自産出地至行銷地之最初價格即原書所指爲固有之價一千餘兩者是也乙稅銀此有新老之分老稅大土每箱銀一百四十七兩零四分八釐小土每箱銀一百二十二兩五錢四分至清宣統元年每箱加稅銀三百二十兩是爲新稅此見於海關稅則者也丙棧租從前每箱每月銀一兩自民國二年以後每月增至十餘兩不等丁貼期從前商人定土或兩月或三月届期如無銀出土則可展期每十天爲一期每箱貼銀二兩並可永久展緩而無限止自民國元年起改爲板期新稅兩個月板期老稅貨則三個月期一個月貼自此以後貼期銀後箱有加至五六兩者矣至民國二年彭臯公司成立各土商所有之土均須報入公司而此例遂廢戊保險費無價格本以目的物之價值而定初時土價甚小故保險費甚微後土價漲至一萬數千兩故保費亦隨之而增己利息此項利息依滬上銀拆市價按照商人向洋行定土之價逐月結算大約每月每銀千兩最小利九兩最大每月十三四兩不等以上各項皆爲購成土商成本之要素蓋土商向洋行定土時其定價中已包含他種費用非産出地之原價而自華洋土商定購後復加上列各項費用乃爲土商成本之價客故成一本語實爲複式的而非單純的也（三）烟禁實行以前滬上土價無大變理在清光緒三十年以前每箱不過千兩自加稅之議行而土價略增辛壬之交秩序未寗土價因之驟漲計自二千數百兩漸增至三千七八百兩其外行零折有大至四千二百兩者（見大理院判决鄭仲洪與陸丕善定土紏葛一案）至民國元年秋烟禁復嚴内地土商預備至年底一律閉歇於是土價忽跌乃由洋藥公所議定平價進出一律三冬公班每箱二各六百三十兩二冬公班每箱二千六百六十兩三冬喇每箱二千七百兩二冬喇每箱二千七百六十兩此有洋藥公所之議單可憑者也（四）烟禁厲行以後價土驟漲之原因在乎洋藥公會之成立（又名彭臯公司）緣自壬子年底内地店遵禁閉歇華商所有存貨槪依平價趕賣如期内不及賣出則擱積棧中即爲呆貨至租界以内華洋土商之存貨爲數甚多洋行於是設立洋藥公會（又名公司）議定不論華洋商人凡有存貨槪照平價歸入公司復與華商所立之洋藥公所訂立合同議定以後非公會之土則公所中人不得買賣非列名於公所之土商不得買賣公會之土公會復立指銷方法將各商歸入之土按月指銷照名單攤派在當時以爲平止華洋商人競爭起見而旣歸一處售賣土價遂漸次上騰（有民國二年之合同爲憑）至民國四年土價遂漲至八千兩以外又經蔡前特派員訂立合同加特别印花稅每箱洋三千五百元得以運銷三省由是五年春間土價忽高至一萬五千兩近因停止運銷限期將届無復展延之望加以洋藥公會以經費無出將緝私之事自行取銷紅土邊土遂得充斥於市場而無所顧忌故土價復漸次跌落至七八千兩此近數月來最顯著之事實有爲原質問書中所已及者也（五）今次收買存土欲研究其定價之適當與否不可不先問此土於何時入口更不可不問此土之所有者是否爲原始販運來華之人據一般華商報告謂此次收買存土定價之原因爲二種前提第一此項洋土之來華最新亦在民國二年禁運以前最陳有至十二三年者二此項存土之所有者均爲近年漲價以後輾轉讓受之人就第一前提言歷年旣久其利息雜費必數倍於定土時之價值就第二前提言民國三年已漲至五六千兩卽使此次實際之賣主其買入時之價格尚未至如此之鉅氏當民國元年冬間華洋商人不嘗服從洋藥公會辦法依二千七百六十兩之議定價格以其所有之土儘數歸入公司乎厥後雜費昂貴（如棧租貼期保險利息之類）倍蓰於前積至今日自當增加至一倍以上此爲人所共知之事而况報紙喧傳商人實收祗有五千七百兩之公債票爲虛爲實尚在調查中乎原質問書乃以印土來源之價格認爲即係土商成本宜其持論之不同也（六）公債票之額面價格與兌换價格大相懸殊亦爲不可逃之事實據土商報告謂此項債票今日若有人以五五零之現金易之即已如願以償在政府雖以十成權利留保至十年期滿之時然商人營業資本以活動爲原則異日持劵取現之人决非今日收受債票之洋藥商人假令今次收票商人中因急於兌現賤價出售所得現金祗有四千亦不能遽以此實收之數認爲即政府收買存土之價格蓋今日公債票之兌換價格自在不應以多爲少亦不應視少爲此又至明顯之理也 
[國務院取消地糧加閏之咨覆]  
　　國務院咨衆院文云奉大總統發交貴院咨開本院受理江西省議會議長任壽祺依法提出取消地糧加閏請願書當經審查報告亟應付院議决咨達政府取消業於四月十七日提付院議可决依法咨達大總統查照辦理并希依法報告等因當經咨行財政部去後茲准復稱地糧遇閏加征辦法本係前清時遵用陰曆舊制茲衆議院因江西省議會之請願提付院議可决取消旣與改用陽曆制度相符應由部咨行江西省長遵辦等語相應報告貴院查照可也 
[鄂省會開議不成]  
　　仍　爭席問題作梗　　鄂省議會昨日第十三次正式會議議事日程第一案卽討論清理漢冶萍鄂産事關心是案者莫不欲一聆討論之究竟前往列坐旁聽者較平時倍增即簽到議員亦極踴躍鈴聲甫振二次到會人數即已懣滿五十有三而未簽席次之杜丁兩君亦相率列坐惟兩副議長均未銷假上次臨時主席之杜康鶴亦請假未到由代秘書長宣告請公推臨時主席歷終推舉郭肇明周從煊兩君均堅辭旋程國璠主張推舉王映森王亦謙謝延宕約三十分鐘場中議員皆枯坐默無一言少頃忽有人離席發言衆皆驚異咸傾其視力聽力以注此一人發言者爲第十四席之郭際雲略謂推定主席萬不胡推諉如有故障不妨預先聲明應仍請首先推是定之周從煊君主席周從煊亦知義務所在未便固辭乃先聲明承認便詹梁趙杜戴丁六議員俱屬曾經公决槪不列席之人將來究應如何解决此時尚難臆度本日六君如有一人列席勢必不能照議事日程議事届時本席當仍退歸議員席云云全場鼓掌周從煊始就議長席命秘書報告收到文件詎秘書李中桂尚未開始報告丁榮學即首先起立發言阻止並謂榮學今有數語報告列位周從煊驟耹斯語立離議長席宣告當踐前言退席是時場中議員見主席下台有卽時出場者亦有兀坐不去者杜丁二人仍在聲言請衆解决簽席黄文潤乃行近兩人坐旁勸其暫時出場同時程國璠就本高發言謂杜丁二君如此舉動非爲愛惜議會應請依舊靜候解决否則閙得鎭日不能議事尚復成何事體杜丁乃相繼發言其意仍請簽席否則爲之設法代謀退步與迭次請求簽席之語相似張國恩趙光弼桂礪鋒等七八人見此狀况知必不能議事即宣言退席迨後尹掄一郭際雲蕭延章關棣等爲維持秩序利便議事起見咸婉 
 
 
 

Page 7

 
 
　　請杜丁暫退郭際雪盧　擇並以長此遷廷殊無巳時主張破除情面籌商解决辦法終以會場人數僅餘二十有奇而杜丁兩人又不願退致郭盧兩君主張本日不能研究然猶延至三點鐘時杜丁始隨諸議員一併退出而全鄂人士注目之討論漢冶萍案亦因之遷延不議矣 
[浙垣政黨之新潮流（靜眼）]  
　　靜眼有事離省匣月以來未舉浙聞以餉閱報諸君心頗怏怏日昨回城中宵寂坐聽浙潮澎湃若語我者因撮紀所聞一二如下民國元二年間爲國民黨全盛時代省城設國民黨幹部各縣均設支部以故第一次國會省議會議員之産出國民黨員佔大多數至有本非國民黨員在選舉時改入國民黨者足見該黨勢力之澎漲莫與倫比自第二次革命失敗國民黨三字黯然無光現雖共和復活而此國民黨三字仍未足爲號召之用去年褚慧僧王文慶沈定一等發起政治商榷會即國民黨之遞蛻業於前月二十二日開成立大會各縣擬仍組織分會爲第二次選舉之準備同時張萍青秦炳漢等發起一求是社亦於前月間成立社員與商榷會相埒約計一百六七十人說者謂此爲進步黨變相其實分子各有出入商榷會不無舊進步黨員求是社亦不無舊國民黨員至求是組織原因不外欲與商榷會對抗而已 
　　浙江地方實業銀行係前浙江銀行改組股本一百萬元官商各有其半在未改組以前有舊欠帳欵約二十萬元張詠霓長財政廳時適值該行改組議由公家認減股金二十萬元北京財政部以此係該行濫帳未便允准去年浙省獨立後莫永貞爲財政廳長議定官六商四該行亦未承認本届省議會開臨時會聞舊國民黨員頗希望省議會照張前廳長原議通過但議員中分兩派其曾隷國民黨籍者意見如何自可不問而知惟舊隷進步黨各議員則頗示反對并欲借此與國民黨爭勝負故有求是社之組織開會結果仍以官六商四表决舊欠帳欵均由該行嚴緊催償現聞該行擬設清理帳務處蓋爲此也又興業銀行純係商辦性質前欠官欵七萬元曾以蘇省公債票抵償此事係莫永貞長財政廳時所允近爲省議會查出决議退還公債票責令繳償現金未知將來如何結果也 
[杭州快信]  
　　第三第四兩届免試知事限期考詢現奉部催除現任要差人員得由各該長官呈請免試外餘均截至本年七月末日止一律赴部報到齊省長已通飭遵照 
　　自東陽縣發生訴訟人假寓所案知事俞景朗撤任後高等廳以此種名稱各縣在所不免昨分别派員查禁 
　　上虞知事楊悌遂安知事千秋鑑奉令調省現委王乃祿署上虞陳宗元署遂安 
　　各縣警察人口統計表冊屢次嚴催延不呈報省公署現又令飭各道尹予限督催 
　　全省第二次中校聨合運動會省敎育會又催進行請撥各運動員旅費齊省長以此案業併入六年度預算提交議會應俟公布再核批飭暫緩杭縣第一監獄署典獄長陳灝奉令解職高檢廳巳薦任劉燾接充 
蔣尊簋昨又由滬來浙寓烏龍巷 
地方通信 
[松江]  
　　部視學乘車赴浙部視學錢家治君視察松江學務已畢故已於四日下午乘滬杭車前往浙嘉矣 
　　拒刧殺人案眞相青浦東門外鄉人獲盜被刦鎗斃屠户一事已略誌本報茲將是案眞相錄下四月二十五下午有大帮鹽販分乘兩船經過青浦東門同宅村時該村顧姓屠户見船上人數衆多且有鎗械疑爲盜匪即一路尾隨及至該村市稍上見一船傍岸停泊有四人登岸在該處小茶館内啜茗當即鳴鑼集人將茶館内四人盡行拿獲正擬捆解間詎爲另一船上之同黨所悉遂糾集三十餘人持械登岸先將所獲四人刦回重復開鎗轟擊致將顧姓屠户當場擊斃並鎗傷鄰居鄉人兩名始整隊回船向西駛去旋經顧姓屍屬具報縣署檢驗緝兇至受傷兩人已送上海仁濟醫院醫治現幸鎗子已經取出故無性命之虞 
　　對買賊牽涉巡警前日西門外廣大綢緞店被口操湖南音之對買賊竊去綢料一疋當時店中竟未覺察致未獲住詎該賊竊得綢料後卽與同鄉人蕭得貴托巡士徐培生張士壎轉懇在縣前擺點心攤之朱得法銷售於縣東肉店主王春泉計價洋十四元不料事爲廣大昌所聞遂報由警所令行警探查明底細買主王春泉及經賣之朱得法時亦得悉受愚遂將綢料退還於朱得法轉交徐張兩巡士仍還於蕭得貴茲因王春泉索取買價未得遂控奉警所併事提訊而竊賊張德標因已在逃故祗喚王春泉蕭得貴朱得法訊問雖經朱等供明事由巡士徐張兩人轉托壽裁判員判令將蕭得貴收押限三日交出原價十四元給王具領了案所有贓物巳向蕭處抄出交由失主領回矣 
[鎭江]  
　　潤州得雨鎭江一帶久旱無雨田疇龜坼鄉民望澤情殷本月五號夜雷聲隆隆繼以大雨約得甘霖一寸有餘四野麥苗賴以潤澤擄農人言本年麥季收成可有六分希望云 
　　黄泥山下之新鬼鎭郡四門外福建會館左近黄泥山西月五號午後有江北小工甲乙丙三人在山下控取黄泥詎山上泥土鬆動忽然倒卸致將甲乙二人壓斃丙則身受重傷當經舁送某醫院敷治亦恐難保性命云 
　　警區搜獲烟土鎭郡後街某雜貨店私售烟土獲利甚豐事爲警察三區偵悉昨午于區長特派顧巡官督率長警前往搜查當場抄出私土數斤連同店主一併帶區當晚詳請總局轉送縣署核辦 
　　稅司交卸赴滬鎭江關稅務司威君近奉總稅務司之命調任上海關稅務司刻已將鎭關事務交卸清楚四號乘夜班火車赴滬接任瀕行中外官商咸至車站歡送 
[揚州]  
　　知事監焚烟土江都縣公署迭經城鄉各區查烟員所獲烟土及烟具等日前報省焚燬由省委彭君來揚會同周縣長于今日（四日）在大堂前監視焚燒聞以烟具爲最多 
　　縣署自刋狀紙各縣公署所用民刑事訴訟狀及保結狀等向由司法部頒給當事人照章繳價以爲補司法經費之不足乃聞江都縣公署訴訟狀紙雖用部頒而保結狀紙多自行刋刻參雜售用近有陳某已將此事發覺不知周知事若何理處也 
　　組織製鹽公司兩淮場商同人前以長蘆久大所製精鹽行銷淮岸有碍淮鹽銷路呈請鹽務署停止久大運淮并擬仿造製法以謀抵制由鹽務署批准該商等遂聘技怣在圩設場製鍊茲悉濟南大德公司等七家復于日在場籌議辦法以在十二圩大公所爲試騐製造場並延請王春舫爲經理須用經費先由大德擔負不日即行開始製鍊爲兩淮樹一鍊鹽公司之旗幟 
　　橋夫中途倒斃今日（五日）上午某鹽號之劉某乘輿經過轅門橋因地濘滑該轎夫不愼倒仆於地前肩之轎夫登時斃命亦云慘矣 
[杭州]  
　　關於質問權之部電省長公署昨接内務部來電云浙江齊省長鑒有電悉查前國務院電復江蘇省長内稱省議會暫行法第九條議員對於本省行政事項得以十人以上之連署提出質問書此項職權自係於開會期内行使至閉會後雖經有連署程序省行政長官勿庸收受答辯等語承電詢特復内務部江印　　老夫妻之新結婚杭城東清巷唐阿寳之父阿元其妻早經浙世唐某年巳七十有七身體尚屬强壯近日憑媒續娶艮山門外某閨女（年五十三歲）爲妻於昨日（五號）懸燈結綵喜輿迎娶賀客臨門非常熱閙惟雙方行結婚禮之際一般賀客及旁觀者均哄然大笑咸謂偌大年紀雙雙配爲夫婦眞罕有也 
[安慶]  
　　議設丐民工廠皖省議員王亮臣等以皖省素稱瘠苦丐民尤多若不設法爲謀生計勢必流離失所故擬就省垣設一丐民習藝廠以爲模範或就貧民工藝廠推廣改組亦可至各縣亦宜就城廂設立丐民習藝所以專收少壯丐民能習藝者爲標準其經費省城由省欵支給各縣由地方擔任一俟省欵充裕再由省欵酌量補助以利進行其簡章已由該會審查咨請省長查照矣一五加征否認皖省丁漕加征一五案前經省議會咨請省長取消旋經財政部復電不允刻聞省議員崔翔青等擬具書請願參衆兩院原書有云查國家增加心入應由國會通過方能發生效力此項加征一五僅奉財政部電令未經國會通過衡以命令不能變更法律當然不能生效且賦稅原則以擔負平均爲要義即如財政部復稱認辦者連安徽亦僅有九省以全國計之絶對否認者仍居多數况認辦各省田賦舊額均多於皖抑且較皖殷實而認辦之數河南而外無不比皖數少安得謂非偏重之賦稅不均之擔負耶况皖屬各縣水災尤重辦賑辦糶尚仰中央乞憐鄰省即照舊額征收民力已虞不逮若於額征之外再加一五閭閻膏血幾何焉能堪此朘削應請貴院迅賜議决咨請財政部將皖省丁漕加征一五之案立予取消以昭平允而蘇民困 
[南昌]  
　　總商會請撤消潯關加稅潯關加稅一案南昌九江各商會呈請取消終無效果近得李督軍就京面請稅務處始准緩辦茲聞南昌商會昨奉九江關轉到稅務處僅准暫緩之令猶恐以後仍將實行特具公函致省議會略云查此案自發生以來各商幾經呼籲旋奉部令暫從緩辦此次重行前議又經文電交馳僅邀祇可暫緩提議數字是此案並未取消衆商益懐疑懼查潯關加稅爲各省所無我贛何辜實不堪此此項重稅雖直接取之商家而間接實害及普通人民且寛待聨單子口轉苛内地商民影響正稅勢豈能免前經敝會與九江景鎭兩總商會向貴會請願已出於情無已茲准前因相應函請迅速提議積極進行俾得及　撤消公感無旣 
　　警察搜查商店之騷擾贛省警務處昨接某甲投函告密謂洗馬池某錢莊及章久河街義成和廣外厚生府學前西街生益塘塍上某錢店共五家均有販賣無印花土情事閻處長即於是日上午十一時派稽查員會同一區警署長帶同巡官長警前往府學前生益錢號檢查翻箱倒篋上至椽瓦下至地板無不揭開搜檢店主劉緒清問有無命令巡警答稱並無命令我們係第一區有人密告汝家藏有私土故來檢查言已出售一封封面貼有郵票一分而信箋並未取出直搜至十二鐘時並未發現私土及違警物件始揚長而去劉緒清旋卽奔愬於總商會請求維持該會囑其照章繕具節略以便召集大會討論與警署交涉 
[廣東]  
　　中行復業之消息粤省中國銀行自前月籌備復業後滿擬尅日規復兌現因現存資金只得一百七十萬合之台灣銀行借欵一百五十八萬統計只有現欵三百二十餘萬尚不敷兌現之用遲遲未果頃聞該行長擬以本行名義將中央核准月撥鹽欵五萬元向台灣銀行訂借現金一百五十萬元由廣東政府間接擔保月息六釐半計算由借欵成立第二個月起每月還本五萬元（即由中央月撥鹽欵項下撥還）聞已雙方訂定條約六條一俟中央核准該欵卽可交付中行便可尅日兌現云 
[雜評一]  
[川督問題（一子）]  
　　川禍至今日尚未解决是非仍未明白兩方之爭持亦未已而川省之人心因之亦未定也 
　　解决川禍之最要者爲督軍一席而此督軍一席又必得川滇兩方之同意政府之所以遲疑不定當必爲此然吾謂政府用人焉得人人而悅之苟其才而能勝督軍之任且得多數人之同意者即可决然用之岑西林旣爲唐繼堯所贊成又爲西南人士所推許第須一徵川省方面之意見倘川省多數人以爲可者岑爲安定大局計當亦未必堅辭若遷廷日久則逐鹿之人愈多紛爭必益難解又豈川省之福耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中華職業敎育社成立大會記事]  
　　昨日下午二時中華職業敎育社假江蘇省敎育會三層樓上開成立大會來賓滿座先由主席薩鼎銘君致開會詞言做官者讀書者不能視爲一種生計故宜提倡職業敎育以與各國競爭次由沈信卿君報告前數年開各省敎育會聨合會均感卒業生求得職業之難爲發起此社之動機次由黄任之君報告發起職業敎育社之經過菲列賓華僑之熱心捐且表示意思并入手辦法注重調查研究等項之理由次由交涉員朱鼎青君演說今世非閉關時代不得不順世界潮流而講職業敎育次由護軍使代表元殿元君演說世界競爭無非爲錢今之世界必須有職業然後可以與人競爭次由道尹代表余芷江君演說滬海道屬之敎育巳著手向職業敎育進行但恨力薄擬一方面提倡一方面與中華職業敎育社互相提携次由日本留學生監督陸規亮君演說例如日本某工校製肥皂考問用客意見然後由化學師研究故製成後能暢消次由趙后生君演說爪哇東三省所見聞今宜不言道德而言正利云　　（未完） 
[籌辦南洋中學校之呈文]  
華僑聨合會南洋代表謝碧田等擬在南洋創設中學校造就僑胞子弟業巳擬具條陳呈奉大總統比令敎育部迅速籌辦茲將原呈錄下查敎育爲國家之根本非極力振興不足以固國基南洋興學十有餘年學校不下四百餘所學生約有一二萬人欲求中學畢業者卒鮮此非華僑子弟無志求學乃因無中學校以爲升級之故往往一經小學校畢業即轉往西文學堂肄業縱有不入西文學堂者或因遠道求學父母不肯别離或因家資缺乏負笈難遂私願則不得不半途輟業是以大多數之華僑子弟不能成材殊足痛心旣不能繼續求學焉有高尚之智識技能與西人况爭則商業上所受之影響實大碧田等深思熟慮非在南洋開辦中學校以爲補救不可華僑身處外洋心懐祖國其平日勸捐助餉爲國宣勞不遺餘力而籌辦南洋華僑全體受益之中學校自應呈請政府撥欵贊助以資提倡况國内學校尚有公欵補助則海外學校豈可稍存歧視仰懇大總統設法振興華僑敎育惠愛華僑子弟即所以撫慰僑民將來受中學敎育者日多則華僑愛護祖國之熱度愈高咸知傾心内嚮實爲民國之福是否有當尚乞大總統鑒核施行 
[美國對於中國商務之關心]  
　　大陸報云美國駐華商務委員安樂爾氏回國六月昨始返滬據云歐戰發生後美國人民之態度業巳全變今以世界眼光注視世事不似從前囿於一部份之觀念矣從前美國製造家不注重對外貿易亦不知對外貿易今則不然予游歷各名城演說對外貿易而於遠東商務尤氏發揮每逢演說時製造家多來聽講不獨津津有味且詢問一切對於中國尤覺關心美商擬入中國市場者頗多政府亦擬即派商業專家三四人來華調查商情云云 
[西報紀中國對於美艦之辦法]  
　　大陸報云駐滬朱交涉員與薩上將正式知照美總領事及美艦隊司令謂美艦於四十八小時内必須駛出否則將由中國覊留星期六日議定刻在上海之美艦五艘摩諾開西號巴洛斯號薩瑪爾號奎羅斯號維拉洛波斯號日内即由中國覊留此項辦法係五日後最後會議時决定大約星期一夜或星期二晨一切手續皆可辦完巡艦威爾明頓號與運送艦阿巴倫達號兩艘大約定於六日駛出海軍將士隨之俱去者究有幾人留滬者幾人刻尚未經賔場宣布初以爲中國即將繼美國對德宣戰故自美國宣戰後駐滬美艦迄未依照公法實行覊留迨四日晚間北京傳來消息謂宣戰問題業巳展緩是以上海不得不施行中立國口岸之辦法也 
[西比利亞郵件之改道]  
　　大陸報云本埠英國郵政局通告謂接奉電訓囑停發取道西北利亞之郵件所有從前取道西北利亞之郵件此後將取道坎拿大發出至於其他郵件則仍照前辦理云云此項郵件改道之新訓令其原因當係潛艇競爭之激烈或係俄國近日大局之吃緊（譯者按此指俄國工人要求内閣辭職一事而言）再西比利亞車務擁塞郵件輸運之緩滯今已較前更甚大約英政府籌慮一切以爲改道坎拿大或可得較佳之結果也 
[丁義華請禁嗎啡]  
　　本埠各公益圑體昨接萬國改良會丁議華君來電云本會迭接報告上海自禁閉土膏店後嗎啡盛行其價巳由二百餘元二磅漲至三百餘元其故皆因各種戒烟藥品用以攙和自鴉片禁後此項藥品遍地售賣用之抵癮無人取締查此物毒害較鴉片更烈一經上癮不能擺脫除死方休若不設法禁除恐鴉片絶後一變而爲嗎啡流毒時期諸公痌瘝在抱視民如傷務速設法行共除毒害爲要 
[最近進出之現銀]  
　　本埠金融界自上月迄今屢有大批現銀出口而進口者則僅有少數杯水車薪無濟於事茲調查最近數日内外洋現貨仍無進口祗有滙豐銀生由香港來洋七萬五千元正金銀行由大連灣來洋三十二萬元各路客帮由廣東來洋　萬六千元又由大連灣來日本洋一萬元龍洋二萬元墨洋八萬五千元烟台來寳銀五萬四千兩墨洋九千元汕頭來日本洋七萬一千元龍洋四萬元墨洋二萬六千元香港來墨洋五千元寗波來墨洋二千元至出口者則有客帮運往汕頭龍洋四萬二千元並無裝往外國云 
[再誌大氷雹之影響]  
　　本月三日晚間滬上雷電交作風雨並至且連下大氷雹兩次損失甚鉅種種情形已迭紀本報昨又據蘇州無錫常熟等處來人述及是晚彼處僅有小雨未見氷雹惟聞長江上游亦遇此災安徽省之田禾荳麥均受損傷是以彼處米價每石驟漲洋三四角麥價亦然並據浦東一帶來滬之鄉人述及該處田間現在布種棉花此次雖遇氷雹幸無大塊落下故春熟及花種不致大受損傷而川沙之南所下氷雹與滬上所見者無異麥荳收成必受影響因此滬埠米價兩日間每石已漲洋三角小麥亦漲銀三四錢機製麵粉如緣兵船綠砲車等牌每包亦漲銀一錢五分（現售一兩八錢五分）赤荳每擔竟漲銀二兩上下而飼蠶者因旣下氷雹後天氣驟寒桑葉不易生長葉價之昂較之去春爲更甚故莫不愁眉雙鎖云 
[洪述祖在滬被控八誌]  
　　前農林總長宋敎仁被刺案内之要證洪述祖近由日本來滬化名張皎厂又名張覺安因不理德商韋爾擔欵被控於公共公廨逮案後經旅滬民黨得悉商由首領孫中山等延代表律師偕宋君之子振吕投廨認明張皎厂即洪述祖本人扭至駐廨西捕頭寫字間内查明案卷將洪寄押滙司捕房復解公廨諭仍收押並經原告代表馬斯德甘維露梅華銓等三律師一再函請公廨從速訂期預審各情迭誌本報茲悉關讞員因屢接原告代表律師來函及地方檢察廳來文商諸陪審西官美博副領事以此案情節重大手續繁多所有案中證據文件須經兩造律師詳細研究非四五星期不能蕆事故已訂期本月二十九號三十號三十一號六月一號四天接續審訊並悉被告洪述祖除延請畢士華律師外擬再添聘美國律師禮明帮同辯護云 
　　另一訪函云宋敎仁被刺案内主謀要犯洪述祖自經宋君之子振吕扭控公堂發押後公廨卽函請地方檢察廳檢送原卷業經林檢察長將本廳所存攝影證據鈔送公廨查核前林廳長又派書記官楊某前往交涉公署鈔錄案卷（因全卷冗長未及鈔竣故令該書記官於今日再往交涉署繼續鈔錄以備考核 
[濬浦局整齊江岸之計畫]  
　　濬浦局管轄濬浦界線計自高橋沙起迤南至南碼頭止共長十五海里約八千餘丈近聞該局以浦江之易於積滯淤泥皆因浦面寛闊不能齊整所致後有浮泥於潮漲時冲至浦江灣曲之處及至退潮不能流出日積月累淤滯甚速規擬將浦江兩岸塡駁整齊規定浦面寛闊自淞口高橋沙至楊樹浦闊二千尺自楊樹浦至南碼頭闊一千五百尺一經塡駁整齊則潮水漲落淤泥不致存留業由總工程師海德生督同工匠運用機力趕將楊樹浦一帶先行塡駁並以楊樹浦兩岸之業户報請升科漲灘者甚衆故復訂定機器塡泥價格凡有業户欲請塡泥者每一英立方尺工費銀一錢兩岸業户以較人力塡費可省一半故皆爭先繳價請爲塡築現在預算每年收入塡費約可得十餘萬金已由海工程師將規定浦面寛闊尺數及所訂業户塡泥價格每年預算增收數目呈報中央查核矣 
[齊省慧答覆松江塘工經費之質問]  
　　省公署答復省議會議員李維翰等質問松江塘工經費云案准貴會咨送李議員維翰等十人提出關於松江塘工經費問案一件等因准此查松江海塘工費分作三成由國家擔任一成地方擔任二成係根據寳山塘工議案所有地方分擔之欵當然俟寳山塘工經費徵還足數後繼續帶徵歸還欵係各縣通籌並非責之一邑獨任吳縣等十縣帶徵滃泖等河湖經費因各縣歲收豐歉不齊有因年歉而徵不及額者有尚未届限徵齊者以之測理疏濬淞泖並吳江現辦工程不敷尚鉅該局未准借撥亦有理由至該局所指閑欵係指縣地方公欵未經動用者而言相應咨復貴會查照轉知此咨 
[安南副捕頭被匪傷害四誌]  
　　法新租界嵩山路捕房二十五號安南副捕頭被匪鎗擊中彈殞命詳情已迭紀前報茲由捕房於本月四號發出緝兇賞格云爲懸賞事照得本月三號晨四點鐘法新租界顧家宅小路上（該小路西至華龍路東至吕班路北至麥賽爾蒂羅路南至法營）有匪徒名潘正川海州人與同黨五人將本捕房二十五號安南捕隊長阮文林用手鎗擊中要害身死該匪徒當即脫逃爲此特出賞格洋二百元仰諸色人等一體知悉如能將該兇犯潘正川拿獲或知風報信因而獲案者當將賞洋如數照給儲洋以待决不食言倘欲知詳細情形請至總巡捕房問明可也 
　　又聞淞滬警察徐廳長昨接法捕房總巡函稱本月三號下午捕房派出巡邏之越南巡捕隊長阮文林巡邏至法新租界顧家宅弄内突被兇匪潘正川等五人開鎗擊傷要害以致殞命該兇匪等當被逃逸查兇匪潘正川係海州人自應縣賞飭緝茲經定以賞格二百元如能緝獲該兇匪潘正川者立即如數給賞特將賞格送請通飭所屬協緝等因現徐廳長已通令各警區督飭長警一體嚴緝矣 
[緩辦潯關加鈔之電音]  
　　國貨維持會會長王文典君前因九江關監督擬於姑塘設立分關免科改鈔加征貨稅特往北京請願並至財政部稅務處磋商現巳允准令行潯關緩辦昨日該會接得王會長由京來電云國貨維持會轉瓷業公所茶業會館鑒潯關加鈔蒙中央日前巳令行潯關緩辦矣完全取銷停辦字樣刻亦蒙酌量通行餘已詳一號函典魚 
[恒豐路刦案之翻供]  
小工張得勝家住閘北恒豐路恒通里三十號門牌上朋被所雇車夫阿大串同盜匪刦去現洋百餘元當由探警先後在共和路及法租界吕班路緝獲徐國與徐國愛等九名經閘北司法科訊據二徐供認夥刦並供每人祇分得贓洋三元當解淞滬警廳轉解護軍使署訊辦茲悉二徐在軍署經軍法科員訊問時翻供不認其餘金茂宣馮金山龔得勝蔡金山徐大漢子樊其如等均供係民黨中人並無犯法行爲故昨日軍署以電話知照警廳令飭辦理此案之探警到案質對以憑核辦 
[總統致祭陳英士代表抵滬]  
　　陳英士靈櫬定本月十三日舉殯大總統特委胡漢民君爲代表届時致祭胡君遵即南下並賚有大總統所撰祭文段總理祭幛巳於前晚抵滬昨午後喪葬事務所會議時胡君出席報告大總統哀唁之意並述日前由胡君等臚述陳君有功民國請復還勳二位已於四月九日奉大總統指令呈悉陳其美准予復還勳二位此令等因又稱兩院議員日内擬在中央公園開追悼大會云 
[勸導學習鑿井新法]  
　　滬海道王道尹接江蘇齊省長訓令云案准農商部咨開查井泉灌漑之利與川瀆同功古時溝洫未興民安耕鑿桔槹見重於漢陰杼井備詳於管子凡蒸民之粒食胥恃綆汲之勤勞我國沿江濱海之區降水宏多河流縱貫旣雨暘之時若自穿鑿之無庸惟黄河流域年苦旱乾土尤瘠薄而鑿井之事素鮮講求故農家耕植之後一任天時偶遇亢旱即坐視赤荒束手待斃興言及此良堪憫歎若能鑿井汲泉則旣便飲用兼可潤澤田原於增殖農産改良土質實有至大之效用從來舊法鑿井深不過二三丈水源不旺灌漑易竭若改用新法深可達三四十丈現參用新舊兩法鑿深約三四丈者一井之費平均不過三四十元本部現擬雇用鑿井工師招集工徒傳習並調查鑿井所需另開清單咨行查照轉飭各屬廣行勸導開鑿井泉以資灌漑如有願習新法鑿井者可飭派體力强壯粗識文字堪任工匠之人來京實習其所需鑿井器械全份約百五十元各地亦應購辦一份藉廣傳習等因並附抄件到署准此除咨行外合行抄發原件訓令該道尹轉飭所屬各縣知事遵照部咨廣爲勸導如有願習新法鑿井及購辦器械者仰即呈報以便核轉此令附抄鑿井用費清單深一丈徑五尺井桶砌磚松木井盤工料合洋二十五元深二丈徑五尺井桶切磚松木井盤工料合洋五十五元深三丈徑五尺井桶砌磚松木井盤工料合洋九十元以上三種價同俱係灰泥砌磚如用洋灰井底及水中井帮滿抺洋灰每井加洋一百三十元此以普通地點結算遇流沙價目另計深五丈徑三寸洋式井眼工價十元深十丈徑三寸洋式井眼工價四十元深十五丈徑三寸洋式井眼工價八十元深二十丈徑三十寸洋式井眼工價一百三十元深三十丈徑三寸洋式井眼三百元以上洋式井眼或用鐵管或用竹管臨時按丈尺加價開鑿洋井購置全份器具需價在二百二三十元如購置兩份通用需價在三百元上下但各處鑿井地層情形互有不同出水淺深難易亦異上列價目僅指京畿　定若臨山近海届時相奪地勢價目再爲按地核估 
[推廣國貨銷路之先導]  
　　中華國貨維持會因華商實業近來漸臻發達所出諸品不乏價廉物美之貨祇因提倡無人以致推銷未能及遠該會 
 
 
 

Page 11

 
 
　　以維持國貨爲專職爰特徵集棉織絲織化粧日用等項出品標明價格郵寄海内外商會請爲提倡以廣銷路所有國内之汕頭南寗梧州廣州佛山及國外附近之元山釜山仁川與哈爾濱等處均已于日前分别寄出至歐美南洋羣島等華僑滙萃之處聞日内亦可分别寄去云 
[烟酒聨合會議立夏節之常會]  
　　昨爲星期日中國煙酒聨合會例開常會適值立夏節遂大開宴會兩業中人到者頗衆先由金拜仁報告連接京師代表圑來函内稱烟酒專署經費預算案係追加五年度之預算雖經審查完竣而大會尚未提議務即布告兩業同胞姑再認耐靜候解决再籌止云云報告畢由王廷楨起言謂公賣不除萬不甘心次洪少楚俞葆康王闓敷潘如興等先後起言大致謂烟酒聨合會得全國之公意去夏成立以來已將一載即就請願案通過日期而論亦已半年代表則三次晋京全國則堅持不懈已極辛苦艱難之至乃請願案至今置諸高閣雖云國家多故豈竟遺我商人我商人自民國至今凡國家軍餉公債等項苟有所需莫不竭力籌勸未嘗退居人後自謂無負於國家何政府對我改良稅則之請願竟遲不解决夫公賣之當然取消不獨全國商人知之各省議會商會知之兩院代議士知之卽在政府亦未渧不知所以至今爲梗者惟鈕督辦一人耳何其勢力之厚把持之甚竟至如此爲今之計惟有籲求政府速催國務院將請願案提前議决即日宣布母任一人禍我全國次報告報載衆議員羅綸李積芳反對公賣及專署之理由書一則衆皆拍掌歡呼謂羅李兩議員能爲我兩業商人挽回厄運正是我兩業之生佛可知議會之愛我商人正不愧爲人民之代表我商人自當永矢不忘次報告天津商會奉天洮南各燒酒行寳應烟業等請速取消公賣之函電畢時逾五鐘摇鈴散會 
[南滙公民呈懇免繳墾費]  
　　南滙縣公民儲祖等呈葉知事文云爲陳述不應補繳墾費理由籲求會詳事竊本省沙田鹽田節次奉行清丈濱海漲沙地原係官産向章繳價認領若沿塘煙地歷來買賣自由純係民業與接漲沙地性質不同其辦法自亦不能一致查清理監田章程第四條謂老額灶地年代久遠輾轉售賣前清准墾有案業已入冊完糧執有官廳印串者現在改煙爲民每畝補繳准墾銀五角等語殊足駭異按本邑老額灶地爲灶民世守恒産非近幾百年接漲灘地可比而著手辦事者不明地方歷史於實際上終多隔膜以致此次清丈沙田鹽田兩相誤會狃於改灶爲民之見擬以補繳墾費之名無謂誅求其誰折服是以公民等謹將灶地歷史及不應補繳之理由覼縷陳之查邑志唐開元元年築捍海塘即有民族生息於其間迨明萬歷十二年築外捍少塘以禦潮患則是沿塘灶地墾種成田遠達二千年民間買賣不知更易幾百主從無過佃墾種名目又乾隆六年工部奏准塘内外挖廢民田聽民自行耕種永免糧賦則是左右毗連之鹽田已爲民業毫無疑議此根據縣志不應補繳墾費之理由一民國肇興厲行驗契各灶户紛紛呈驗無敢或違良以欲固産權不得不遵章繳費産權旣已完備國家自不應重疉苛求此根據驗契不應補繳墾費之理由二此項灶地前清乾嘉道咸同間迭經清丈掣給田單便民執業過户承糧於墾費一節均未嘗置喙而今則忽令補繳於清理沙田本旨未免隔閡此根據田單不應補繳墾費之理由三自清乾隆五十八年將迄末葉凡鹽田買賣赴場納稅頒給契尾永爲執照今國體雖更當然有效契尾上並無准墾字樣此根據契尾不應補繳墾費之理由四上列四端已爲民業之確證與沙田之初墾而尚須請領官廳印照完賦者性質不同辦法固應各别未可一槪論也且鹽田瀕海夏秋間每苦風潮九年三熟久成俗諺近以十年計光緒乙已秋海溢成災沿海居民漂没無算歷年積蓄盡付東流越後一載夏間蝗患五榖歉收又後二年春雨連綿麥秋失望民國四年夏大風拔木屋舍田禾均遭損壞鬭荒巨案層見疊出仰賴大總統發帑賑濟賢長官借欵支持間有子遺靡不鳩容鵠而慘狀難言而正賦實多未繳即以目前論對於畝收丈費銀一角誠恐力有未逮况不應補繳之墾費乎公民等素知沿塘灶地純係世守民業鐵劵如山固於磐石挾山超海是誠不能再三研究衆論僉同爰蒙推舉公民等代表備由申請併黏呈各種證據籲求縣長專辦鑒賜會詳運使轉達大部准免補墾費名目俾沙地鹽田兩不牽混而官産民業亦不誤會則數萬户世守蕩業居户曷勝感激 
[偵查小工集會之宗旨]  
　　閘北王家宅地方近有各廠家小工約三四百人集會結盟推金某爲領袖至集合宗旨及内部組織均極秘密昨經閘北偵緝隊隊員郝樹林訪悉即餘飭隊士詳查眞相以憑核辦 
[公贈楊小川匾額銀盾]  
　　昨爲滬上十六圑體公贈前外交部特派駐滬交涉員楊小川君匾額銀盾之期各圑體代表如商帮協會鄒靜齋山東會館王修五黄式如王筱坡泉漳會館曾少坡潮州聨合會郭若雨華商旅滬維持會卓樂生張樂君茶業會館金介堂陳翊周國貨維持會王介安汪星一工商研究會徐春榮郭建侯陳耀卿磁業公所嚴松喬嚴鶴珊清眞務本工學馬樹周哈少甫南洋商業公學吳衡之華盛公司謝仲復瑞生和莊高渭泉均於午後一時齊集廣肇公所上海總商會及南市縣商會糖雜貨聨合會山東河南綢業公所亦均派代表先後蒞所略事休憇即於二時一刻一同出發前導有軍樂一班計十六人次爲彩亭三座第一亭所供之匾曰惠及工商第二亭所供之匾曰富國興商第三亭供銀盾一座上刋中西文合璧頌詞中文曰小川先生以交涉專使觀察斯邦前後秉節凡閱五稔伏念先生建樹勛猷折衝樽俎卓卓然大者遠者固巳功在國家彪炳海内外母待贅述惟同人等有不能已於言者蓋以直接所受之德澤至爲優渥默爾而息夫豈人情茲舉一二言之則破除官商之畛域而相與切磋推廣海外之經營而設法保護希望國貨之發達而極力維持以及振興敎育普濟災黎凡茲事業靡不出自盛德同人等奚敢多讓今者政府需賢特召先生入都備諮詢解組有期旌節將行同人等攀轅無術依戀益深爰特聨名鐫茲銀盾恭獻座右視喬木之榮遷誌甘棠之餘蔭萬家生佛一路福星聊貢丹忱伏祈鈞鑒云云彩亭後面爲各代表馬車二十餘輛隨後徐行由所出門從甯波路轉至河南路經過愛多亞路至法租界寳昌路仁和里楊君寓所沿途觀者甚衆入門時已由楊君親自會同所延招待員等出迎延各代表入會客室欵以茶點旋由各圑體所帶工役將匾額銀盾携入供於正廳中楊君即向衆謙讓各代表均謂我公在任五載工商受益良多請勿固辭楊君始向衆鞫躬道謝並會同攝影以誌紀念後又一一晤談約一小時許各代表始起立告辭經楊君親自送登馬車分别握手而散時巳鐘鳴四下矣 
[信敎自由會開會在即]  
　　信敎自由會將開全國大會已見前報茲得該會總部通告其地點係在北京開會日期則在本月中旬各埠分會及宗敎繼關均派代表赴會上海方面推定中華基督敎司鐸孟省吾現任司法次長徐季龍爲會使江浙代表昨已紛紛來滬尅日北上 
[天主敎徒朝覲聖母紀]  
　　昨日（即六日）上海天主敎信友陸伯鴻朱志堯等組織朝覲圑往松江佘山朝拜聖母祈求中國平安歡戰早息聖敎廣揚異端消滅先日發劵届日上午三時由華商電車公司備專車十餘輛在十六舖董家渡等處接至滬杭車站騐劵登車男女分座四時開車車中公念早課及首分致瑰經煉獄禱文六時至姚涇港離車上船用小輪拖帶船中念中分玫瑰經聖母聖心禱文八時聚集中山公拜苦路曲折至山頂大堂望彌撒聖體降福下午一時半齊集露德聖母像前誦未分玫瑰經聖母禱文耶穌聖心像前誦耶穌聖心禱文奉獻祝文大聖若瑟像前誦若瑟禱又求大聖若瑟爲中國大主保祝文三時半下山開船之中又念聖母串經至姚涇港上車車中念晚課六時回申是日天氣温和男女信友一千七百餘人女先男後秩序井然毫無紊亂云 
[女中學紀念大會預誌]  
　　上海女子中學校成立至今已歷十載其辦理之得人敎科之完善成績之優美久已卓著時譽茲聞於陰曆本月二十日特開十週年紀念會並請中外士女之精嫻音樂者於是日午後開音樂大會中西並奏以資研究云 
[丹陽同鄉會之春季大會]  
　　丹陽旅滬同鄉會於陽曆五月六號下午二時在盆湯刑事務所開春季常年大會到者甚衆首由孫瑞康主席報告開會宗旨次總務裴仲爕詳述會務經過情形繼胡受祺徐紹穆孫海旭朱菊笙孫瑞康等相繼演說大致在羣策羣力一致進行爲同鄉造幸福爲地方謀公益其餘照預定議程提議經衆討論一一表决次第舉行繼以茶點散會時巳鐘鳴五下矣 
[財政廳對於稅所代貼印花之覆函]  
　　蘇省印花稅現由上海南北商會設立發行機關凡各業商號均可就近赴會購取或向承銷之商家依法購貼故上海稅務總公所於商家報納稅餉所領分運單由所中代爲購貼之印花似可撤消曾經縣商會函致蘇省財政廳聲明嗣後由商家自行購貼在案昨日該會接得胡廳長復函云逕復者准貴會函以稅所行銷印花於代塡貨價單補貼印花稅票囑即通行各稅所一律停止購貼以恤商艱而維稅政等因并附抄件到廳准此查事關推行印花應由印花稅分處察核辦理相應函復即希查照 
[南市商界請遷稅務所]  
　　南市各業商號以連年商業未能色實爲征稅重疊所累且稅務所設在逼近租界之處商務尤難發達是以集合提議僉以貨由租界方面運過十六舖橋一達華界卽須征稅不勝其苦資本薄弱者因存本旣重獲利非易故已紛紛遷入租界現在亟宜變通辦法俾南市商界稍有轉機之望公决環禀省公署財政廳轉呈財政部請將稅務所改設於西南鄉之龍華最爲適宜云 
[助賑獲奬]  
　　本埠紅十字會安徽義賑會近以滬紳黄慶瀾屠友益金祖壎郭秉彝劉安德丁錐盦諸君曁永年人壽公司及胡方女士等均捐助鉅欵洵屬急公好義當經專案函請駐京安徽籌賑處轉呈中央政府懇請奬叙業於四月二十八日奉大總統令黄慶瀾給予二等嘉禾章屠友益金祖壎郭秉彝劉安德丁錐盦均給予五等嘉禾章餘交内務部核辦此令等因該會奉文後已分别轉知各該紳等查照矣 
[再誌落魄粤人之奇妄舉動]  
　　失業奥人歇伯特打碎康茂玩物舖大玻璃四面已據西報譯載昨報茲悉康茂損失之數約銀一千二百兩肇事奥人刻由奥領署拘禁候審 
[探捕照料賽馬場]  
　　公共租界捕房麥總巡以今日爲旅滬西商春季賽馬之第一日中來士女前往觀賽者勢必熱閙恐有匪徒混入施其搶竊手段故於昨日諭飭新老閘兩捕房捕頭届時多派中西探捕分往賽馬場内外妥爲照料 
[誘拐婢女案解送檢廳]  
　　大東門外洪愼裕絲線店主洪愼之家居篾作街邇來購得婢女兩名一名毛春蘭現年十三歲一名李金壽現年十一歲均通州人本月舊曆十二日晚九時許兩婢忽然走失洪各處找尋無着當投各警區請爲查緝茲悉該兩婢實被洪家附近之老虎竈夥朱春所誘拐朱亦通州人該兩婢前往泡水因此認識是晚朱春將兩婢誘出轉托袁大領往法租界寄頓客棧中意圖販賣事爲探捕所悉當將袁大並春蘭金壽一併拘入嵩山路捕房由捕頭訊得事出内地遂於前日飭探將袁大等轉送淞滬警察廳徐廳長立飭價緝隊將朱春拘案由司法科長提訊朱袁兩犯均供認誘拐不諱當因案關刑事傳到洪愼之一併解送地方廳午後由檢察官預審一過判朱袁兩犯分别收押候究春蘭金壽先交洪愼之具領 
[女孩不知去向]  
　　住居閘北天竺廟附近之周殿甲前日因事出外將八歲女孩小濟託同居婦人王張工照管迨周歸家女已不知去向當向該氏誌問支吾以對周遂邀同證人雷學慶將王張氏扭控淞滬警察五區二分駐所轉解閘北司法科訊究 
[一羣車夫之惡鬭]  
　　滬南陸家浜車寓主姜連清前日午後在門前修理人力車忽有戴鶴生等推運貨車經過偶不經心將人力車撞壞姜即喝令停車要索賠償戴等以姜之車輛不應攔阻街心不允賠償於是兩相爭毆塌車夫一方面祇有四人姜連清則招呼江北車夫二三十人戴等見勢不佳棄車奔逃不一刻戴等召集火車站衆塌車夫七六十人各執木棍擁至姜連清寓所逢人便毆見物即既姜連清頭額受傷流血滿口江北車夫姜連生周金海等五人亦被毆傷頭面等處事爲屬警所聞立即赶來見人數衆多恐難遏止遂號召鄰崗上前捕拿時適巡邏巡警經過帮同將戴鶴生沈九杭楊傳之三人拘住餘均逃逸當將兩造一併拘送一區三分駐所由宋警佐研訊一過立即備文飭警將原被一千人轉送地方廳請究午後由檢察官預審之下驗得姜等六人傷勢頗重飭送新普育堂醫治戴沈楊三人分别押候補提行兇各人到案再訊 
[小車碾傷行人]  
　　小車夫陳恒招前日傍晚載運貨物行經新閘橋附近偶一不愼將行人陳新全撞倒碾傷左足經一千一百二十六號華捕查見一併帶入捕房經捕頭詢明飭將受傷人車送醫院醫治陳恒招押候解送公堂訊核 
[崗警却賄之鼓勵]  
　　崇明人蕭彩林竊取浦東爛泥渡建源棧赤糖三十餘斤携贓圖逃爲三區崗警張福全察破上前詰問斤數蕭瞠目不能對答卽賄該警洋一元求免拘捕該警拒而不納連同賄洋併帶至署經解警正詰明前情判蕭罰洋一元賄洋没收糖存警署候失主認領並以該警不爲利誘奬洋一元以示鼓勵 
[尋獲携欵潛逃之水手]  
　　舊曆二月十二日漢口福興信局托瑞和輪船水手侯慶岳携帶現洋一千五百元至申交　元春錢莊該輪抵滬之後侯卽央同伴夏文照代爲遞送詎夏見此巨欵頓起惡意携款逃逸侯四處找尋無着直到前日始在途中與夏相遇當即扭控警察廳由司法科研訊一過轉送地方檢察廳訊辦 
[化粧品請禁冒牌]  
　　粤商廣生行所製之化粧品如雙妹老牌等各種花露水銷場頗廣近又新製紅雪花膏及保髮水等因恐有人冒牌混售奪利業於前日具呈滬海道尹公署請爲給示禁止冒牌 
[再誌六十年前之田單糾葛]  
　　梅聘三梅新卿兄弟丙人前延德爲理律師代表至法公堂控稱梅之故祖父於前清咸豐四年間將坐落二十五保九圖内地基六分之田單托今存今故之該圖地保王顯章轉換新單後王顯章忽稱失去將伊自己所有之四分二釐代單作抵今原告欲轉道契方始查出當時王顯章將梅姓之六分田單併入自己地内換出一百二十號利單現由王顯章之孫王小毛囡執業以致梅有地無單請求堂上着王小毛囡將單交出裁開註明内有六分歸梅執業中西讞員因王供稱四分二釐之代單故父在日言已遺失在外請爲察核等語故昨又傳到現充該圖地保之王國祥質問據稱事隔六十除載地保不知其詳惟王所有一百二十號一畝七分一釐六毫之地與梅姓之地並不毗連究竟如何糾葛須向冊房調查方知實在德律師稱王所執之一百二十號田單梅姓六分之地即在其内仍請裁分王小毛囡又稱故祖父在日並未充過地保豈有托故祖父轉換新單之理况民人之地照單丈量有虧無盈應請明鑒聶讞員判候移請會丈局將地丈明是否與單相符再行核斷 
[聲明不付地租之理由]  
解順林至法公堂控稱王尚德於民國三年間托王少祥爲中租去地基一方每年租洋六十元立有租契爲憑迄今已届三年租洋分文不付請求訊追王尚德供向解租地時因地下葬有棺木兩具方明由徐遷去詎後非但不遷又將棺木一具葬於該地以致不能耕種荒廢無用所有立契時付過洋九十元至今擱置不能生利業已受虧不少安有再付地租之理請爲察核判候傳到中證到案再行訊明核斷 
[不理抵欵案缺席判决]  
　　趙雨莊在公共公廨呈控葉逢春不理抵欵一案上星期六午前由廨傳訊據原告投訴被告於去年三月問將道契一紙抵去銀三千零九十八兩立據七天取贖詎逾期不理人亦避匿直至八月下旬會面催贖不睬嗣將道契估價祗值千元之數因此起訴屢奉傳訊不到應請缺席判决等語經聶襄讞商之英卓副領事以被告屢傳不到准照原告請求缺席判决着被告按照原告所控之數還銀 
[控案暫緩註銷]  
　　敬盛米店控俞家鼎不理擔保劉炳生欠欵一案上星期六由公共公廨傳訊據原告代表律師投訴原告因事離滬請求展期開審俞家鼎亦延海德禮律師投稱原告臨訊不到應請將案註銷中西官判候展期兩禮拜倘原告仍不投質准予將案註銷 
[被訴人傳案候訊]  
徐鎬庭在公共公廨呈控陳寳生圖吞存欵洋三百元又吳雲峯控王厚安欠洋二百三十元又陳天爵控李宏州不還掉票洋九十元又周三平控張長發不賠損失洋一百五十元又唐協培控張維賢不還米價洋一百五十元又管籍雲控杜克勤不還借洋二百五十元又高潘氏控江鴻達不理借欵等案業經捕房將被告各人先後傳案中西官諭着分别交保過堂候訊 
[紹介實業新著]  
　　上海楊樹浦北首德大里八零三號國民生計雜誌社新出版之成功人傳一二期（每冊一角）機會一二三期（每冊五分半）商戰術（每冊三分半）市情之變化（每冊三分半）均於民生國計頗有關係當此提倡職業敎育之時青年志士允宜人手一編奉爲圭臬特此介紹 
[雜評二]  
[松塘經費之疑問（庸）]  
　　據省公署答覆李議員等質問謂松江塘工經費係根據寳山塘工議案所有地方分擔之欵當然俟寳山工費征足後續征歸還其所以慰松人者惟在並非責諸一邑一邑一語而已在松人能否因此慰藉吾弗能知然而吾有疑焉前清華亭塘費雖亦取給於蘇松太三府畝捐然工程開始之際均由蘇藩司籌撥墊用今松塘工費不由省庫墊借而盡諉於地方一可異也卽照寳山成案二成固歸地方一成當由國家負擔然松江上年塘費所謂國家負擔之一成省庫亦何嘗墊發獨使松江於墊用地方之二成外尚墊一成國家經費比諸寳山且尚向隅二可異也民國三年蘇屬帶征水利一案規定自四年起接征三年爲水利費再展征三年爲寳山塘工費今松江塘費其歸墊須在寳山征還足數以後以時計之必在民國十年方有續漸歸還之希望地方挪墊之欵其籌還期間乃如此延長三可異也水利局之不允撥欵省公署所代爲辯護者乃以帶征淞泖經費用諸測量等項不敷尚鉅爲言此自該局帶征之用途言之固何嘗不是特塘工與水利二者比較孰重而江蘇所最稱險工之松塘比諸屢議未辦之淞泖工程其利害又孰鉅使乙卯夏秋之交颶風肆虐松江塘工以省政府與水利局之兩置不理而地方人民又以無水利局所指之閑欵故不肯忍痛墊修一朝出險其損害視淞泖爲何如吾不知所謂亦有理由者又安在此尤吾人所不能解者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談人名與藥石（三）] [  觀欽]  
　　自由談中諸君以藥石之言寓鍼砭之意所謂良藥苦口利於　　病也因以人名與藥名爲偶得若于則如左 
　　佐白小翠勵吾寄翁天白鵑魂蝶影野鶴空青大黄防已知母地黄犀角蟬衣地龍常覺金聲冰心心石鴻影立三楓隱快人當歸竹瀝石臘乳香麝香貫衆茯神訶子實秋心石瘦俠黑子佚名守拙孤鶴心石半夏角針生軍白丑遠志决明僵蠶膽礬雪舫嬾眞子書癖子瘦嬾生王情仙飼鶴生河車威靈仙桑寄生决明子劉寄奴牽牛子警世人天虛我生 
使君子王不留行 
[四圈解] [  建人]  
　　清運將終藥品有清快丸之出現袁氏將叛兒童有逐圓走之競爭名出尋常遂成讖語事原游戲竟兆先機蓋知幾其神如應聲隨響也予於竹林之戲蜀道之游竊因而有感焉觀夫成羣結黨呼打四圈對壘交鋒皆思一逞彼此南征北討俱係名流報施東突西奔成何風紀首先發難激烈出自伊誰令出中央是非委之查辦此日傳來萬急閒家白受奇災曩時各將一軍原冀和收殘局拒上峯之裁制丘八盈萬盈千驚蜚語之遥傳番餅于囊于槖索故尋釁指摘競上條陳同室操戈解决須加屏斥出者奴而入者主因排外爭現一色之清先排滿而繼倒袁及内訌恰應三翻之局往事已矣後患何堪請看今日之四圈竟是誰人之勝負（不受酬） 
家庭常識 
　　牡丹花牡丹爲花王人愛者甚多於冬令埋猪大腸於其根下則來年花極繁茂綠葉婆娑 
　　臥室花卉植物日中吸收炭酸氣吐出養氣故有益於人晚間則吸收養氣吐出炭酸氣無益於人故臥室中晚間决不可置花卉置之則不良於人之呼吸 
　　白蠟痢近來鄉間小兒十之五六頭部多患癩癬俗稱之白蠟痢余家小兒亦患之擦以薑抺以醋皆亡效後以希薄之石炭酸水（石炭酸五分蒸濾水九十五分混合成者石炭酸藥房中有之）抹之一星期内卽愈他家患者試之亦效[  ] 左丹） 
　　織機毛巾機布機之口門上稍抺以菜油則輕快而省力 
結物針女子結絨結洋線之鋼針遇手汗則生銹用畢以布擦之稍塗火油蚵以免銹 
　　墨綠染料近來染料甚貴染紗染布其價甚昂墨綠色之衣服襪等不易見污自做黑綠染料價甚便宜祗須買等量之黄槴子（藥舖中）墨皮（雜貨店中有之）以熱水泡之卽可染紗染布[  吳瑛女士] 不受酬 
　　肝胃氣痛婦人患之最多發時坐臥不安寢食俱廢人生疾痛實鮮有過此者近據老人言此症無論久年新發以福建荔枝樹根四兩與猪肉一斤同入鍋煑爛淡食之卽可永不復發履試屢驗又用野猪胃煆灰冲紹酒服之亦有靈效 
耳痛用北細辛（藥店出售）研末以醋爲丸塞耳有奇效[  易公]  
　　代肥皂用早稻草之灰汁洗滌衣服則其效用與肥無異法將污穢衣服先以清水浸之再取草灰盛以灑水器用滾水經瀝其中使成灰汁注盆中然後以手搓擦之則其清潔實不亞於肥皂之洗滌也 
　　染　紅　之類當其新時頗不雅觀若取河泥平鋪其上閱半日而成黑色與市上所售之黑　無異 
　　豆腐每晨洗臉時取豆腐少許以之擦面能使白嫩清潔 
　　牙粉牙粉可以自製宜用石膏三茉和氷片少許（栩按石膏膩嘴不如用炭酸鎂每磅價約六角藥房中購若加香料可用現成香水）[  嚴子顯]  
　　盆花日取人之洗面水灌之花枝自茂但有胰皂在内者不宜疔瘡穿頭俗稱走黄謂不可救急治法速取食乳時之孩童瀉出之消食蟲（忌着水）用潔碗收藏將蟲之兩关用銀針兩枚戳穿（針勿取出）不時即有水出去原針取水敷患處即愈否則眞不救矣取蟲之法上半月用雷丸三錢下半月用使君子三錢望前望後二藥合用煎水與孩服下蟲即立出且於孩無妨碍曾親試騐[  何抱甇]  
　　治吐紅吐紅之症不一而患自肺熱者居多若不早治必至漸入癆瘵良可慮也方以茅柴根去心（四兩）馬蘭頭連根（四兩）湘蓮子（四兩）紅棗（四兩）先將茅柴根馬蘭頭兩味洗淨同入鍋内濃煎二三次濾去渣再入湘蓮子紅棗入罐文火燉令患者隨時取食以食完爲度所患自斷根不復發矣屢試屢驗神效無比 
　　治小兒吐乳以乳汁一杯葱白兩個於飯鑊上燉後即與小兒服之自愈又法取伏龍肝（即灶心泥）一塊同竹茹煎湯服之亦愈[  不署]  
集益錄 
　　第五問農人種棉比之蠶桑無採養之勞有必收之效惟中國南北所種皆草棉近雖運到美國良好種子終苦收成較遲不若五榖可多得一熟故種者仍少實業書載木棉一名吉貝産交趾廣東樹大合抱高三五丈枝似桐葉大如桃入秋開花紅似山茶而黄蕊花片極厚實大如拳棉白如鵝毛棉質頗佳且樹大根深可以耐風雨乾旱爲各棉種之冠鄙見揚子江流域風土温煖旣宜種草棉當亦宜種木棉苟能鄉村山野多植木棉固爲莫大利源即城廂人家院落中栽植數株亦可得禦寒之益至今未聞有人試種風土不宜歟抑未得人提倡歟木棉種子在粤中何處購買如何栽植尚祈海内實業大家不吝賜敎藉資提倡[  虞劍南]  
消閒集 
[畫謎之九揭曉（續昨）] [  天虛我生]  
　　任之云佇立空庭竹梢風擺斗柄雲横浙冷冷是風透疏櫺料應他小脚兒難行顧效顰云竹梢風擺竚立閒階雲罨了待月西廂下我躡足潛蹤去悄地聽他江日省云今日東閣帶烟開竚立閒階夜深香靄横金界風弄竹聲疑是玉人來屠慰農云望蒲東　寺暮雲遮顫巍巍竹影走龍蛇晚風寒峭透窗紗潛潛等等去悄地聽他佯狂云竚立閒階夜深香靄横金界竹梢風擺我又驚又愛怎不回過臉兒來胡駢吉云竹梢風擺淡烟暮靄相遮蔽看你個離魂倩女竚立閒階怎不回過臉兒來一日和尚云幾眼疏櫺夜深香靄散空庭風弄竹聲芳心自警側着耳朶兒聽吉金廬主云門闌凝暮靄閑庭又寂靜側着耳朶兒聽風弄竹聲霧幛雲屏崔超云獨在窗兒外悄地聽他竹稍風擺背地裏愁眉涙眼好著我難猜實秋云竹稍風擺雲鎖陽臺　着脚尖兒竚立閒階怎不回過臉來井蛙云月暗西廂雲鎖陽臺竹稍風擺我獨在窻兒外竚立閒階嚼蠟云是疏竹瀟瀟曲檻中不是雲山幾萬重一個悄悄冥冥佇立閒階無語怨東風楊子蕃云佇立空庭夜闌人靜竹稍風擺羅袂生寒芳心自警恨夫去夜深香靄横金界綠窗人靜竹梢風擺竚立閒階怎不回過臉來夷賓云夜深香靄散空庭綠窗人靜風弄竹聲芳心自警側着耳朶兒聽顧蘭階云夜深香靄散空庭風弄竹聲見娉婷竚立間階料應他小脚兒難行吕唫舸云你看淡雲籠月華顫巍巍竹影走龍蛇晚風寒峭透窻紗竚立　堦濕透淩波襪鄭琴薰土可正是竹梢風擺斗柄雲横投至到櫳門前面踞着脚尖兒仔細定睛朱廬居士云竹梢風擺斗柄雲横夜深香靄散空庭側著耳朶兒聽躡著脚步兒行（完） 
長篇小說 
[寫情小說柳暗花明錄] [  常覺小蝶天虛我生合譯]  
　　第二章（一）（陰曆三月十四刋起） 
　　午餐旣具一家笑語尤歡薏德更如瀉瓶水汨汨無復已時牧師則但笑笑容乃不去其頰至於卜蓓則更無　唇之時而茜雪亦爲解頤側其　首靜聆薏德言法國風景及學校中笑史備極形容薏德語旣則亦展輔而笑曰阿父乎吾居彼間殊樂然終不及家庭之樂卜蓓此間亦有新聞能語我否卜蓓曰多矣然今亦無暇告汝唯阿父謂汝歸時必已忘英語今觀汝膠膠然亦頗能勉作數語則亦未嘗盡忘也言次乃哆唇而笑薏德嗔曰孺子無良哉汝久不見若姊乃猶作此奚落語耶汝當愼之非阿父阿姊在此者吾麵包擊汝頂矣然吾亦知此間必無新聞蓋吾嘗向同學言之謂吾家紅瑶村大似華盛頓歐文書中所言之睡洞終世不與塵緣相接薏德言至此忽又轉身向其父曰吾聞洪道伯爵已死確乎牧師聞語引目以視窓外遥望樹影之中紅瓦鱗鱗蓋即洪道爵邸也因莊聲曰然薏德曰然則襲爵已來乎老牧師微摇其首嘆曰未也薏德曰未歟老爵下世不已一年耶襲爵者爲其姪乎牧師乃微點其首曰然薏德曰然則其爲人如何吾甚望其和煦一如老爵牧師微嗽初不遽答薏德乃嗤然笑曰噫吾誠惛矣彼固未嘗來此阿父又如何能知其爲人且以吾意度之其人必與老爵不睦不然老爵生前何竟從不一言其姪耶薏德言時老牧師似頗不願聞此因曰薏德汝校中亦有英國女郎乎薏德曰噫吾乃忘之矣試容吾計之因以左手屈其右指而計曰得之矣似爲二十一人薏德至此話端又開幾欲將此二十一人一一列爲本傳牧師則倚身椅背靜聽其女妙言津津然味乃無窮設無茜雪離座先起則牧師即坐聽至晚亦且無倦茜雪時已收其盤琖起而言曰阿父吾當先行蓋前次開會賬目猶待結算即阿父亦有演說之稿著述未完又曰卜蓓汝下午亦讀書乎卜蓓時方以其最後之麵包一片塞入口中擁擠乃不能語但摇其首又指其釣魚之竿薏德曰卜蓓汝將往釣魚乎然則吾當與汝同行卜蓓聞語亟咽其麵包言曰否否謝汝汝一往者魚且匿影立逃茜雪亦曰薏德汝母行蓋汝乍歸亦宜安頓行李薏德至此始憶及御人因曰嗟乎彼御者已將吾提篋入乎吾竟坐忘之矣茜雪笑曰早在汝房中矣若俟汝憶及恐彼御人已早行出百里外矣茜雪聞語因亦嗤然而笑顧仍坐而不起曰以日間而收拾行李實至無味阿弟旣不願我同行則我不妨陪父靜坐阿父汝勿駭吾决不擾汝吾靜乃如敎堂中之鼠牧師固無可無不可者因曰佳實則與鼠同處何望得其寗謐薏德坐未及十分鐘已自不耐逕躡足而出 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之游戲文章]  
[代竹夫人寫怨（爲友棄妾而作）鐵沙平原蔚杉氏]  
　　（見本報壬申年十一月十七日） 
　　竊以蒼　遣胄嶰谷名門有貓頭之號得　尾之稱勁節獨標虛心在抱不事粉紅之飾濃抺爭誇聊爲黛緣之施淡粧偏雅旣圓轉之如意復修短之隨人爰擇六七之月于歸炎赫之門送别泉源迎新淇水蛙鼓喧塡螢燈朗徹酒酌碧筩杯裏茶傾錦柱棚邊娟娟之透色可餐籊籊之丰儀堪表菖蒲羅拜於前芭蕉緩彈於後王獻之之桃葉弗畏其讒韓君平之柳枝詎憂其妬絶異梅歸處士伴　三冬恍同松護秦王封叨一品竟體輕盈堪作掌中之舞渾身潤澤恰聨臂腕之交寂然不動感而遂通或在左而或在右均報平安永今夕而永今朝弗離傾刻隨爾黑甜鄉去即聞鷄唱而不驚憑他紅袖拂來縱使蚊飛兮莫覺汗出如漿疑是神女巫山行雲行雨心貞如玉原非隹人曠代傾國傾城不意日月如馳炎凉異境一段情緣忽然中斷十分恩愛遂爾漸忘本爲熱腹之人翻作冷腸之客時當三伏寵幾等於專房節近九秋捐竟同乎圑扇麾諸肉屏風外休思三沐三薰雜之骨董堆中一任蒙塵蒙垢如此遇人不淑菊婢猶見而埀憐若彼棄予如遺桃奴亦聞之生忿啜其泣矣且看湘妃之灑涙誰能遣此肯學息嬀之不言尊聞閣筆記 
[僮發跡（見本報甲戍年二月十一日）]  
　　河南勞其秉先世曾通仕籍至勞韶年負疾謝絶舉業求所以自娱而性嚴謹凡遊戲之場槪不置足搆一廬明窻凈几藥爐茶碗色色精潔暇則聽香讀書神志攸然即或朋舊人來然非心心相印者亦不作西窻剪燭談也一日忽有投刺入者視之則門下宗愚弟振成也勞思素不識其人而彼稱門下殆先世所拔識者詢齊僮客爲何等曰紅頂花翎儀表甚偉勞思自杜衡門鮮有富貴場中人過我不如辭之乃命僮持刺出辭詎客言忝屬世交必求面見勞乃延入序主賓禮已勞曰身以棄材與世鮮通實何處於公有舊客曰僕小名阿六從明公之先德作齋僮荷蒙青目不以常　齒嘗以母没貧不能具棺先德贈恤極厚惠及泉壤治喪已復供傭役時年已十四矣先德言焚香掃地恐誤螻蟻前程乃薦之令戚茶行中充司茶役甫一年即擢升副司秤入福州採辦時先德已筮仕柳州當傭公家時先德後指僕對客言曰此貴人也但未審從何發跡耳客聞言多付一笑先德曰此人若庸碌畢生予當不復相天下士客曰惟公培而植之或可置身青雲先德曰天下奇材必有一定位置其援升引沈不過稍假人手耳僕聞此論竊思家貧身役功名將從何來時攬鏡自照亦屢有不然之意暗謂主人之言無怪客不信也迨聞主人卸事旋終於官途旋次僕不禁撫　大慟蓋不惟大德難忘且以不舞之鶴爲羊公辱深滋愧也越半載茶行主陳君義奮從戎馳驅湘鄂予實左右之陳君謂予頗有膽氣列名請奬得把總銜越一年以千總補用仍從軍營効力已而隨武勇諸軍轉戰陜省大戰於秦隴者凡十九仗保舉升都司其中瀕死疆場者凡五次計出生入死戰苦雲愁此中境况若於酒後奮袂雄談當有一二可聽者迄肅州平大功告成蒙左伯相列名奏請奬叙以協鎭留陜補用竊念一介庸愚獲附旌旗殺賊報國頗不負生平寸悃然溯其建樹之所由則故主之德誠山高而淵深也僕自通籍後常念切松　第以戎事在躬未能如願茲由長安請假南歸得悉明公隱居不仕特申晋謁以遂鄙懐容日再具私禮爲獻芹之敬現因委裝猶草草也勞喜曰君以雄才偉略固當揚勛鼎彝所奇者先君子能知之於童年不知實操何術耳客問故主佳城在何所請明後擬從車騎展拜以報生成之德勞謙謝命治酒叙世誼客辭以旅務勿忙珍重再三而别 
[警世寓言]  
[逆婦報（見本報壬申年五月十六日）]  
　　不孝之罪上通於天故世之不孝者往往明正典刑幽爲神殛吾嘗聞通都大邑窮鄉僻壤之間每有孝子順孫之家或遇水火而無恙或逢瘟疫而不侵或遭旱療而少害在在有之此殆天之所以示勸耶更有百歲善終之後冥王敬之諸神佑之或升天堂之上或生富貴之家雖數見於果報諸書未能目覩然其理來不誣也不嘗聞古今之事間有忤逆子媳生於深山窮谷之中而族鄰不敢言其非官吏不能正其罪者又往往藉雷擊冥罰以彰其惡或令變豕以存其雙鈎或令變牛以存其一首或遭雷擊以留餘息使明言其罪或遇冥罰以爲畜類猶顯書其名最可奇者直隷昌黎有一鄉民家父母俱存子孝媳逆家酷貧婦已有孕一日雷電婦雙足陷地中如釘定者掘地至足底其足仍不得動移及分娩後婦更陷入一已及腹令能乳哺兒逾周睟婦遂盡陷入地其家掘覔尸骸竟不可得蓋天因其子孝又赤貧無力再娶故令其媳生兒育兒至周歲後不乳可活方使其婦陷地面死不忍孝子無兒以絶其後嗣亦不縱逆婦在世以逃其冥誅此天之所以懲不孝者眞可謂無所不有矣又有王阿二者宜興之東鄉人也母猶在堂妻丁氏時詈其姑待爲奴婢如是者十餘年一日忽然仆地見兩鬼卒拽之行黄沙迷目至一城中有大宫殿上坐一王者嚴刑審訊聽之皆不孝罪案訊至丁氏言其生前忤逆該罰轉輪爲牛鬼卒乃以牛皮加其身令投生郜勝全家其色全白甦後詳語其夫並屬伊死後須急往郜家買歸阿二應允遂嚼舌而死旣殮阿二尋至郜勝全家果於是日産一白犢遂以十八洋買回畜牧巳三年矣前歲夏間天熱阿二納凉於牛栅之左朦朧睡去夢其妻至與之交媾事畢而醒其白牛逾十月而生一子狀貌魁悟惟頭有兩肉角不類初生者好事者稱之計重三十六斤半鄉里皆以爲妖勸承二殺之阿二不認邃嗚於官官查其與人無異仍令養育不必擅殺俟長成再行安置此事與昌黎事同皆不孝之婦一爲其夫生子於雷擊陷地之時一爲其夫生子於冥罰變牛之後盛阿二爲人亦尚有可取者故令其變牛之婦仍生一肖人之子以延其後與不然何其奇也於以見天道之公而恕也不孝之人必欲慾之以示戒稍有一綫可原者猶必巧爲之　以爲勸於將來必欲使天下不孝之人皆化爲至孝之人而後已此天之所以爲天也人可不自勉勵以仰副天心之仁愛哉 
神話 
[妻死再生（見本報壬寅年五月十六日）]  
巫蠱之術世常有之然多詭託以欺婦人女子耳顧亦問有眞有其術者往往用以魘人其所爲類多不法而婦人女子每敬禮之常有嫡庶之間不能和協而或藉此以逞其陰謀其行隱微無迹可見然上干天怒必遭神　無疑矣若友人所述一可事鑒焉某鄉有富室某氏其妻美而賢因無子勸其娶妾某不之允乃私囑媒媪爲之選擇得一大家婢甚黠某雖納之心弗善也而其妻則待之頗厚歲餘妻暴疾半日而殁某哀悼甚至妾亦僞爲悲慟數日不食某見其如此以爲其尚有天良稍稍幸御之妾於是頗作威福詎期又歲餘妾亦暴卒方治槥間忽覺似有呼吸衆方疑訝頃之而目晴轉動竟復生矣輾轉半晌蹶然而起携某后而泣曰年餘死别此番再相見實出意外其聲音宛然其妻也某大駭愕囑其靜養母作譫　則曰君母恐我非他乃君之婦今借妾尸再生也此妾自來君家不甚爲君所眷愛意頗恨我謂我常於君前媒孽彼短故恒鬱鬱思有以害我適有一述士能行魘術遂許以金而囑之魘我我因發病死死後魂無所依忽有惡煞將我魂捉去收置瓶中鎭以符呪埋於屋後牆角幽暗局促不見天日苦狀有難以言語形容者會牆圮掘地重築圬者　土破瓶我乃得出茫茫　　莫知所往素聞城阻有靈因往訴之而魘者皆有邪神爲城社輾轉撑柱獄不能成達於東嶽乃捕逮魘者鞫治得狀遂拘妾付泥犂以我壽未盡且與君緣亦未盡而尸已久朽故判借妾尸再生也合家聞之皆大悲喜仍以主母事之或疑某雖以妾爲妻故令僞死片時所造作皆言非實有其事云然嘗私叩其僮僕具道婦再生後述舊事纎毫無異其語音行步亦與婦無纎毫異又妾拙於女紅而婦善刺繡有舊所製履未竟補成其半宛然一手也則非僞託可知矣 
[雜錄]  
　　虞劍南君來函云貴報登載藥方嘉惠國民其利良溥茲錄呈驗方三則請登入雜錄門以廣其傳想貴館痌瘝在抱定不我却也子癎（俗呼子牙風）此症孕婦忽然眩暈卒倒口噤現種種惡狀如中風然須臾即醒醒而復發方書謂氣虛挾痰挾火施治多不效考究其因乃孕婦不守胎敎縱慾太過戰風襲入胞胎至五六個月子在母腹患癎手足抽攣不休則孕婦惡狀畢現往往殞命雖有良醫藥力難達病所壬子冬劍南客袁江見患此症者甚危經好善之家出預製丹方治愈並云亦治産後經風所謂海上方有可解而不可解者如此類是也亟記之以救世之患子癎法以冬至日多收烏魚頭掛當風簷際歷九九八十一日不經婦人后遇患此症以一二頭煎湯與孕婦飲之得汗即愈有心人届時多向菜館收剥下之烏魚頭風以濟世價廉功大 
　　乳症初起驗方冬至日多收小鱖魚腸雜鱗甲一槪不去將背剖開每魚納川胡椒七粒懸當風簷際風九九八十一日不經婦人手遇一切乳症初起用一魚瓦上焙存性研末陳紹酒冲服蓋被出汗即消製送多年極驗 
　　喉科秘藥主治各種喉症清熱解毒防腐生肌始終用之無不神效今春鎭江公濟藥號將方索去个合售世價廉功大無論貧富皆可預合自救救人造福無量法以鮮楊樹一叚（約茶杯口粗尺半長）中間挖空塡滿白礬將樹兩頭架在銀炭火上燒炙俟樹汁被火逼至中間與礬溶化攪和取出枯礬研細酌加梅片少許吹喉流出痰涎卽愈 
 
 
 
 
 

Page 18

 
 
   
 
