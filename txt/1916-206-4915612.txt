# 1916 - 206 - 4915612

 

Page 1

 
 
   
 
 

Page 2

 
 
時評 
[做官忠言（一）] [  冷]  
　　革命之舉不但革帝制並革所有一切玉成帝制之官蓋以使無此輩之官帝制决不至於生長而發逹也雖然以前之做官者旣以希榮固寵之技而禍我中國矣今後之做官者何如是乃我國存亡關係之所繫也故不得不陳一二逆耳之忠言爲做官者告 
　　抑余先有一言當爲未做官之人告者人苟無拯救中國之心自問又無處理中國之才平時又未有計畫中國之成算者决不可做官若爲謀生故而做官則余非惡口毌寗爲商爲工爲苦力即或至於爲盜爲賊爲奴爲娼而决不可以做官何則商工苦力固謀生之本分即盜賊奴娼雖賤而至於犯法而其害僅及其身或數人而上若做官即尸位而不作弊延誤國家之患已足召亡若復作弊則對此存亡呼吸之時更何以堪此此我明以對於未做官之人不能不先盡一忠告也 
[命令]  
　　七月十十八日大總統策令陳寳龍給予四等文虎章周富興趙善蔭均給予五等文虎章郭錫三薛雲峯吳世昌均給予六等文虎章安泰玉祥均給予七等文虎章此令 
　　又令輩長勝給予五等文虎章此令 
　　又令周利凡給予五等文虎章武開榮張奎升吳書田均給予七等文虎章此令 
　　又令馬萬麟給予六等文虎章此令 
　　又令陸軍部呈請將杜占魁王我銀馬呈德馬永昌授爲陸軍步兵上尉馬承喜馬繼援高占彪佟仲才趙廷輔喻緖嵐王慈庭田永良授爲陸軍步兵中尉應照准此令 
　　又令陸軍部呈准河南督軍趙倜咨請以寄蘭補防禦奎彦補驍騎校應照准此令 
　　又令學績試驗條例及施行細則均即廢止此令 
　　又令司法部呈稱已褫署江西司法籌備處處長徐元誥供職有年勤勞足錄前因母病情切請假離職尙有可原據情墾請撤銷該員處分等語徐元誥著銷去褫職處分以策後效此令 
[專電]  
　　北京電昨午二時兩院議員在衆院開談話會到三百餘人王家襄主席决議各節如下㈠本届開會正名爲民國議會第二届常會㈡定八月一日午前九時兩院議員會合於衆院行開會式㈢開會時大總統若親出席可於此時補行就職宣誓㈣開會時議員一律着甲種大禮服或乙種常禮服㈤發給徽章事由主席每省指定二人按名分給㈥應發議員旅費俟查明滬上發出之數再行發給 
　　北京電國務總理有唐外部長兼代說 
　　北京電陸榮廷電病難履粤請另簡賢能 
　　北京電伍朝樞有外交次長望 
　　北京電張勳曾辭兼職儗譚人鳳繼任長江巡閱使 
　　北京電國議已决案件㈠追加巴拿馬賽會預算㈠取消學績試驗省令 
[譯電]  
　　北京電英文京報云聞下届預算案支出各項刻由財政部約略編算大致與本届預算相同惟敎育與實業兩項略有加增其分配情形如下外交經費佔百分之一國内行政經費佔百分之十財政需要包括債欵賠欵清室經費收兌鈔票等在内佔百分之四十五軍費佔百分之三十敎育經費佔百分之五鼓勵工商業經費占百分之四修治交通諸具經費占百分之一（二十八日） 
　　北京電奉半華字報詳論廣州英總領事致粤省國民黨領袖之勸告頗爲稱許但謂粤省黨爭方列岑春煊李烈鈞未必能聽從忠告將以無權能令戰事停止爲藉口云 
（二十八日） 
　　北京電報載湘事急待解决蔡鍔及湘人或將任爲湘省督軍如蔡督湘則川督一職大約當屬諸羅佩金（二十八日） 
　　北京電聞蔡鍔之病大有起色四川傳來消息謂蔡鍔今日可抵成都（二十八日） 
　　北京電國會議員到京者頗多昨日約到二百餘人（二十八日） 
　　廣州電二十六日白雲山被攻民軍已佔據距省城十英里之西平（譯音）康莊（譯音）聞民軍又奪獲新塘（譯音）（二十七日） 
　　以上路透電 
　　北京電國會定於八月一日開幕届時黎總統將蒞院行開院禮宣讀尊重憲法之文首由議長王家襄正式開會次由秘書宣讀總統召集國會之命令再次由黎總統致歡迎國會議員詞最後向國旗行禮而開院禮乃告畢（二十九日）德文電 
[東方通信社電（日本人組織）]  
　　北京電内務總長孫洪伊晋謁黎總統段總理交談甚久而與叚總理會晤時間尤多歷三小時商議各種要件雙方意見極爲融和（二十九日） 
　　北京電傳聞中國銀行總裁有以十萬元與魯克斯氏解除契約 
之說（二十九日） 
　　東京電政府以廣東形勢之危險故允外國領事之請爲保護該地居留之内外人派遣軍艦已由海軍省命軍艦嵯峨號出動矣 
（二十九日） 
　　東京電中國政府近向美國比金遜公司花旗銀行莫爾幹三資本團借欵四百萬元成立之說今日官場接到情報謂此實非借欵係近中國政府向比金遜公司要求交付前此借欵餘額三百九十萬元該公司乃求莫爾幹花旗銀行二資本團助力遂由三資本團請示美國政府竟見美政府以中國現在之形勢與前付借欵之時不同不妨交付三資本國遂决南方如不反對即行交付此所以有四百萬借欵成立之訛傳也（二十九日） 
　　漢口電開釋政治犯命令發表武昌陸軍監獄内釋放之政治犯有七十二名 
（二十九日） 
　　北京電殷汝驪喻已被任爲財政次長但聞殷氏二十八夜到京之後或有變化亦未可知（二十九日） 
　　北京電本日兩院開茶話會决定八月一日開會（二十九日） 
　　濟南電擬爲山東督軍之曲同豐昨晚到省當與山東各軍隊極力聯絡（二十九日） 
　　濟南電山東省議會議員連名電呈黎總統聲請中央速即解决對山東民軍之善後策以救濟山東人民之困厄（二十九日） 
　　濟南電山東人民期望新省長孫發緒改革舊弊舉行新政乃孫徒於部下任用私人腐心扶植一已之勢力因此非難之聲漸高（二十九日） 
　　東京電明日（三十日）爲明治皇祭期寺内伯由湘南入京因有促進政變之傳但此四五日内當無急變已有可信之理由（二十九日） 
　　東京電日皇及皇后定於八月三日行幸日光已奉明諭（二十九日） 
　　東京電日本練習艦隊於二十七日安抵新佔領地雅爾德島已報告海軍省矣（二十九日） 
　　東京電新任駐華林公使擬於來月四日赴任隨带小村通譯官杉村書記官前往擬於北京公使館增設書記官一二員（二十九日） 
　　東京電據最近之調查日本鐵道總里數計國有鐵道五千七百六十八英里私設鐵道一千六百七十二英里朝鮮鐵道一千六十英里又該公司線路一百十英里南滿鐵道七百一英里臺灣鐵道三百二十英里又該公司線路二百六十一英里樺太鐵道六十英里再加山東鐵道及東清鐵道約逾一萬英里（二十九日） 
戰電 
[英人路透電]  
　　巴黎電今日下午公報云德軍在錫哇芒西進攻爲重炮火擊退香巴業哇白呂克俄偵察隊用手擲榴彈清除敵軍戰壕一道俘敵數人戰地多天空戰事法軍在松末河附近擊落德飛機兩架又在凡爾登擊落其一伏斯户擊毁其一法飛機以炸彈擲擊敵軍各重要地點（二十八日） 
　　倫敦電海格將軍今晚報稱英軍在波齊愛萊與小巴桑丹村北面獲敵軍重要戰壕二百碼繼爲敵軍奪回但復爲英軍擊退奪獲該地南端英軍在右翼擊退台爾維勒業林東面及東北面之敵軍英軍奪回倫格伐爾村北部今日波齊愛萊東北倫格伐爾附近及台爾維勒叢林有劇烈之砲戰昨夜英軍佔據波齊愛萊及巴桑丹北面敵軍之戰壕今晨敵軍發炮猛轟後奪回全壕英軍即從事回攻於壕中得一立足地台爾維勒及倫格伐爾附近大戰仍在進行敵兵一小隊襲擊攻入伊泊爾與比爾干路西面之英軍戰壕即被逐出稍南有英兵一隊襲擊敵軍陣線於德軍鐵條障礙物前殺敵三十人繼乃攻入德軍戰壕見其中死屍甚多皆前轟擊時所死者星期三日英飛機偵探敵砲所在地點頗奏功績因天有霧飛行甚低有二架不知下落（二十七日） 
　　彼得格勒電公報云薩哈洛夫將軍自十六日起至二十日止共俘德奥兵三萬四千人獲砲四十五尊機關鎗七十一架俄軍在歐新干所獲之戰利品内有汽油十八噸子彈甚夥醫院一所設榻八百（二十七日） 
　　蕯洛尼加電官中宣稱塞軍激戰後擊退伏特拉北面希境内之布軍（二十八日） 
　　羅馬電公報云敵軍在波細拉及塞狄康末尼乘夜猛攻大受損失而退（二十八日） 
　　亞姆斯特丹電柏林公報謂近爲德軍拘獲之不魯塞爾號郵船其船長佛里特因圖撞沉德潛艇Ｕ字三十二號已爲德軍槍斃（二十八日） 
[公電]  
　　中國銀行商股聯合會致段總理電北京國務總理鈞鑒　電敬悉現查徐恩元代長審計院時又與美商訂印昭武鈔票一萬萬張冀爲發展帝制之用獻媚侵權虚糜國帑與論尤甚非之其長制用局時承印美鈔萬萬始終未得銀行同意已屬荒謬及代理審計院長又有此秘密劣亦未識又承何人之令奚　人言嘖嘖至進洋員洛克司爲京行副經理授人以窺察全國財政之隙來日流弊何堪設想道路傳聞謂此事係徐恩元獨斷是爲擅專今奉鈞電謂曾經院都允許是爲朦蔽以全國金融樞紐委諸無忌憚之小人行基杋隍商情動搖聞者寒心來者却步商等血本所關憂惶無措用再切懇我總理俯念國家銀行關係重大飭下陳總長勿拘成見迅另擇賢以順與情而挽危局不勝迫切待命中國銀行商股聯合會會長張謇副會長葉景蔡林嵩壽幹事李銘劉垣孫元方馬士杰錢永銘李士偉周慶雲等周叩宥 
　　又致總行電北京陳副總裁曁雁峯白眉李美先生同鑒頃聞容光降霖甫爲渝行副經理　　伯爲總司帳此席關係重要豈宜無端更　霖甫情形熟悉辦事並無錯失容光此舉顯係挾私排斥本會斷不承認公等亦未便曲從請協力主持并轉逹霖甫爲要聯合會感 
　　又致總司帳謝霖電北京謝霖甫先生鑒本會仍承認我公爲總司帳請照常任事全行幸甚聯合會感　　陳榮属請廢除鴉片專賣電北京大總統國務院鈞鑒鴉片流毒垂數十年迄於壬癸始行嚴禁自後内種殆絶外運告終袁氏專國梁蔡爲奸三省之毒燄復張萬民之受禍彌烈祈速令除專賣藉煥新猷三省蒙麻全局被褊前江西禁烟公所所長陳榮恪叩 
　　方潛等請復省議會電北京黎大總統段總理鈞鑒天相諸華元惡殞命我大總統依法正位除袁苛政興復國會蒼氓同慶天下歸仁隆平之治方來興邦之基榮焉竊維國會乃中央之綱紐省會寳地方之機樞猶車兩輪不可偏廢在我大總統再造區夏一日萬幾事有後先未遑興復而黎民短慮羣疑塞胸伏願赫然立斷煥發明令即行興復則兆民之願旣申各省之望允塞庶績咸凝國步永清潛等不勝大顧謹電以聞方潛張相文茅祖權徐兆瑋石銘胡應庚王茂材 
　　方潛等致國務院電北京國務院鈞鑒南京鳳凰山　礦被施肇曾朦領礦照假定華寗公司名義並未實行開採先儘政府收買礦砂即與日商大倉擅立合同顯係違章盜賣損失國權應請政府擔任收買據理駁回並一面調銷鑛照以杜後患而保國權方濳張相文茅祖權王茂材胡應庚汪秉忠凌文淵陶保晋陶孫石銘王汝圻徐兆瑋 
　　杭州丁黃二君來電申報轉各報館曁中華革命黨總部鑒頃奉總理孫先生諭并宣言本部遵即停止黨務建設意見容微集續陳浙江丁克濤黃竸白電陷 
　　袁不同請嚴懲禍首籍没贓私電唐少川孫中山黃克强王寵惠温宗堯先生並諸公及議員團各報館鈞鑒竊項城稱帝自知勿順故旣威刧兼復利市傾國之財悉供私濫其爲忍毒抑豈待言今稽其數雖不得詳惟交通銀行虧至四千餘萬中國銀行亦虧至一千餘萬益以外債内資當在萬萬以上此等欵項雖緣項城一人而耗費實則首惡諸人所侵盜他且勿論若世所指斥之十三人者則固英所目覩也彼輩於二三年前半雖略有餘資半則尙爲窮措旣不躬自生産亦復無術點金縱云月有俸錢爲數要自有限乃今尙未驗年何以皆成巨富蓋其因緣帝政竸圖中飽浮支虚報　所不爲圖一已之私而破全國之産遂　醜之欲而貽萬姓之殃於袁則爲盜臣於國則爲动賊凖法而論罪實浮天吾大總統仁厚爲懷未張國害前雖頒令懲辦其中漏　實多是以城社雖傾狐鼠仍肆羣情憤抑無可抒洩且今府藏空匱海内困窮上下交迫幾至不國而彼輩坐擁巨資席豐履厚或則法外肖遙或仍從中盤據刑罰不中可謂至極長此昏昏人安知儆英不自揣擬請再布明令按律嚴懲縱有架逃宜思窮捕彼輩財産實即贓私今即難遽加誅亦當先行收没蓋彼輩贓私爲數至巨綜合計之不下萬萬其中情　英可指證按名收没旣伸國法財政之絀亦可彌補一舉兩得無更逾此再大理院總檢廳人員多被帝政嫌疑已失訴審資格理宜自告廻避特設法庭取决庶昭公允無有袒庇國是混淆於今已極非速正之何以爲國用特發攄鄙見藉彰正義如荷贊同尙冀極力主張袁英叩勘 
　　長沙曾繼梧來電申報館主筆鑒七月十九日貴報載漢口電有湖南戰事已停惟曾繼梧　中準林惠軒等擁兵爭權劃督無兵殊難威壓殆成亂象等語閱之甚怪繼梧代營三日即讓賢能嗣又詳請撤銷本部銷差未蒙允准有何權利之心現率兵在湘一以擁護劉督保全地方爲職志他軍亦同地方安靜並無爭　之事至鄧中準則並無其人此電不知發自何人殊乖事實繼梧箇人名譽不足惜恐道途傳播有碍湖南及全國大局尙祈更正免淆觀聽是禱湖南陸軍第一軍軍長曾繼梧檢 
　　按本報是日所載之漢口電係由東方通信社轉來早經註明 
要聞一 
[國會議員之薪俸與議題]  
　　兩院議員到京者至二十五日爲止約有三百人之譜現距開會日期尙有數日陸續報到者當不管人大總統對於此事非常注意令國會籌備事務局每日將議員報到數目開具名册呈送閱覽並語人云八月一日國會開幕議員縱不足法定人數亦可先舉行開會式俟足額後議事俾使缺席議員早日趕到不再延緩云云二十五日國務會議時會將參衆兩院議員歲費公費核減原因草擬說明書備交國會辦法之問題提出經議十分鐘已有定議其間說核減各節略以現在國家財政情狀籌備全數勢難辦到而核減之法又非政府所能擅擬尤賴各議員秉其憂時愛國之𤍠忱君細討論但能核減一分之供應則政府卽可 
 
 
 

Page 3

 
 
免却一分之拮据等情說者謂國會諸議員皆爲愛國之俊傑對此核減問題或不至於有反對之處至於國會開幕以後各方面所最注意者則在承認内閣與選舉副總統兩問題政府最近意見以爲國會倘能先將内閣承認一項解决則中央行政基礎即可從茲鞏固且於内閣總理一席政客中多以爲叚氏資望較深以之擔任决能稱職然據民黨方面則又以爲若得先行選舉副總統則民國根本上要點旣定餘則均易表决此其大異者總理一席民黨頗屬意於唐紹儀因欲將段氏選爲副總統而實際上有不能兼任故也又此後内閣擬純由政治家進行組織並可免去武人内閣之稱號此外又有一說謂段若被選爲副總統則不免置之閑散而唐若任爲總理則外交一席暫時亦不易得人於是近頃復有調劑一說遂亦因時發生即謂段如選爲副總統仍可兼任陸軍唐如擔任總理亦可兼理外交是也以上均爲最近三五日内各處有力方面頻頻傳出若隠若現之論調而其結果雖不能預知惟昨日據某政客談論亦謂前列兩項最關重要然而此後確有一事可以先期試驗者何則一俟國會開幕時觀夫各議員之態度若皆認某項爲先决之件即可預知蓋若先選副總統則現在内閣自必不能成立而内閣總理易人問題勢必連带發生若先認閣員一節則前列諸說均可於無形中一致消滅此則可以斷定者也 
[徐恩元带鏢客到行] [  伐月]  
　　中國銀行總裁徐恩元昨（二十五）到行忽带有護身鏢客三名各携手鎗滿裝子彈其勢甚洶洶中行上下人等見之莫不驚異徐到行後即傳見謝霖迫令卽上辭職書謝仍執前說謂無辭職之必要兩方正在爭執間忽門首衛隊與鏢客大起竹衝突一時喧譁之聲逹于四境其故因該行衛隊以　司何衛今見銀行重地忽有携带武器者攔入即上前干涉而該鏢客等恃有總裁威力不之聽因互相口角幾致用武時徐在樓上聞信即傳見衛隊長告以此三人係由步軍統領衙門借來因恐近有危險之事特用以衛護等情蓋徐因辭退謝霖事恐行員大起風潮特借以示威也隊長謂本行一切保護事宜向由衛隊擔任此項衛隊自前大清銀行設立以來卽由警廳撥歸本行專司彈壓數年來毫無意外之事發生即有危險之事或將發生亦可由總裁飭知衛隊加意防範何必借重他人且彼等來行總裁亦未預先通知不得歸罪於衛隊彼等带有武器照章應即拆卸請總裁行文步軍統領衙門來函聲明再將槍械繳還徐始不允嗣經副總裁陳威出而調停始致函步軍統領衙門復據該衙門行文到行乃將手鎗三枝子彈九十六枚繳還云 
[湖北武穴之警信（一鳴通信）]  
　　今日（二十五號）天甫曙陡閒西南鎗聲數響心甚異之未幾又響數聲亟出門探聽則皆謂革命黨起事然究竟是否革命黨究從何處來其人共有若干則不得而知至十一鐘半鎗聲中又雜以巨砲聲十餘響旋即寂然無聞記者乃赴各方面調查始得其情形如左 
　　先是有漢口黨人三十餘名各挾手鎗炸彈乘日清公司之大貞丸來武該輪抵岸時天甫曙各黨人卽紛紛登陸向電局等處放炸彈數枚傷路人兩名現已抬至醫院醫治 
　　武穴原駐有陸軍兩連係第一師二旅四團二營之第六第八兩連第六連駐紥西官壩之東嶽廟内第八連駐紥對面之土地廟内平日兩連兵士一至天曙即赴距駐地半里許之　穀廠操練二營營長呂森林亦駐第六連營房内是晨各黨人探悉兵士赴操遂擁至第二連駐紥地齊放手槍炸彈數響立將守衛兵士擊斃該連陳連長適起牀外出亦被擊傷呂營長在室内聞外間鎗聲知有變故發生卽由後門逃出得免於難該連營房遂爲黨人所佔子彈及少數之鎗械亦爲黨人所得迨至各兵操練回營事已無及矣 
　　黨人旣佔營房又得槍械子彈勢力爲之大張惟第八連駐地尙未被據卽帮同第六連向黨人開鎗轟擊黨人在營内回擊兩方相持數小時陸軍不能取勝乃將水警砲船之炮凖對東嶽廟猛轟十餘砲始將黨人擊散是役也兩方面均有死傷黨人斃九名受傷數名逃走六名擒獲十五名陸軍亦死傷五名此次事變附近居民均無損傷 
　　上午鎗聲隆隆之際一般市民聞之頓起恐慌嗣又聞槍聲中雜以巨砲聲連珠不斷恐慌益甚一時扶老携幼下鄕逃避者途爲之塞各商亦相繼罷市緊閉雙扉商會亦即召集各界開會商議維持地方辦法呂森林營長亦蒞會向衆宣述對於此次事變之抱歉并謂此後地方治安力負完全責任請商會通知商民幸毌驚慌務各安心營業云云 
　　商會開會後陸軍呂營長警察程局長水警彭局長即下臨時戒嚴令均各督率所部荷鎗實彈巡邏街道巷口街頭均派軍警嚴密防範遇有遊手好閒三五成羣者即驅逐於是全鎭交通頓時斷絶市民之下鄕避者較先已減少多矣 
　　下午三時市民見軍警防範嚴密槍砲之聲又無所聞旋又見警局佈告人心始稍安定各商亦開市交易於是地方秩序卽完全恢復矣茲將警局示文錄下亂徒竊發陸軍剿滅大兵即到防範益嚴凡爾居民切莫自擾小心火燭多備積水防匪暗害互相守望勿留面生勿藏匪類派警稽查務清巢窟拿獲匪徒立予重辦交出一條示云現在特别式嚴定更以後禁止行人如違查究此佈聞呂營長已電致廣濟及漢口調重兵來武駐防大約明日下午即可到武 
　　陸軍擒獲之黨人十五名經呂營長親都聞其中竟有某國人兩名供詞未詳 
[粤事調和無效後之再調和（平生通信）]  
　　前報載粤事經李莫兩君調和或有和平希望不料龍濟光不受勸告仍作負嵎之計其最近布告云照得本督軍奉大總統策令督軍廣東所有本省地方治安本督軍應負完全責任現復因湘省秩序大亂奉國務院　電催陸督軍榮廷趕赴長沙履任嚴行管束不准　陽湯周軍隊衝突等因是則保術地方各有應盡之責現在軍務院已决定撤銷岑都司令奉大總統派員勸迎北上李烈鈞亦授將策勳奉令進京當不至别存觀望所部軍隊亦當靜候編練不容妄起　端乃猶懷挾私意以權利之思想逞破壞之行爲騙士卒於鋒鏑之前使人民受塗炭之慘無理爭競禍豈有窮似此情形是其違抗中央卽爲國民公敵本督軍職權所生不忍全粤地方糜爛爲湘省之繼惟有體人民之公憤勵將士以同仇整我師干大張　伐我粤民之痛苦深矣水火偏災繼以兵燹工輟於肆商絶於途農失其耕士失其學本督軍之所以步步退讓容忍至今不肯遽施劇烈手段者冀若輩徐自省悟不至驚我人民乃理遣情怒旣已兩窮除暴去殘誠非得已除通飭各營獎勵士卒實力剿辦外爲此出示布告仰紳商官民人等知悉須知本督軍不得已而用兵實爲我粤保全永安之計爾等務須各安生業勿聽謠言自相驚擾是爲至要按黎總統於十七號再發命令促陸榮延赴粤督任而龍濟光乃引十號中央催陸暫署湘督之電以淆惑觀聽冀遂其蟠據粤東之狡計而不知司馬昭之心已路人皆見矣 
　　龍濟光之佈告於二十二號早發佈後粤民恐省城將有戰　徬徨異常是日十八甫十七甫槳欄街打銅街第七甫第八甫上九甫下九甫楊巷曉珠里第十甫等處及新城大新濠畔小市等街之舖户已紛紛搬運貨物停止貿易居民之往港澳者絡繹不絶恐慌情形逹於極點廣九火車二十三號已不能驼行即由省致港之電報亦已停止查係因東莞石龍地方已有戰事發生電線已經割斷故也 
　　龍氏旣决意負　抗拒後即將各路防軍調回省城聞其計畫東路則謹守長洲北路則謹守石井兵工廠另重兵駐於石圍塘黃沙兩處觀其意殆欲死守觀音山然各路大軍業已雲集逼進孤城斷難久持矣據外間傳述龍氏昨對人言倘此次爭鬭終不能勝最後辦法必向省城亂轟大砲始去使後來者如獲石田云云此說盛行於沙面商界吾謂龍氏而苟稍有人心者决不作如是想也 
　　李耀漢因調和無效業已會合滇桂各軍分路進攻省城昨因各路軍情均報大捷特於二十二號致電龍氏令即日退出廣州免致生靈塗炭倘仍執迷不悟惟有代表三千萬粤民公意大張捷伐云云措詞甚嚴厲茲將各路軍情錄下 
　　（一）西路戰事情形二十一號下午一點半鐘滇桂兩軍攻擊佛山兩小時即攻破佛山下午四點被桂軍統領譚浩明完全佔踞全鎭安靜濟軍無鬭志一戰卽走聞開始攻擊時有濟軍二千即降又有二千逃散四處搶刧段爾源見勢不佳即於是日下午七點時督隊退守五眼橋聞濟軍到五眼橋時又搶刦一空現下由石圍塘至五眼橋爲濟軍駐紥由五眼橋至佛山爲桂軍駐紥昨下午六點龍氏又派濟軍三營前去助戰行至石圍塘即止二十二號聞段爾源亦扯白旗有人疑其降桂軍又一說謂其迎接李耀漢之調和軍是日下午兩點時有李福林之兵及潘斯凱之兵約千餘人用火船仔施带渡船十餘隻由石圍塘返省又聞龍濟光欲取黃沙粤漢鐵路大公司爲濟軍大營現下馬存發逃走不知下落一說謂其受鎗傷逃往雷江 
　　（二）北路戰事情形前三日滇軍佔據花縣城後進兵到兩龍墟近白泥之滇軍節節進迫已到赤泥二十一號十二點半鐘在新街及大逕橋之龍軍無故突乘專車回省屯於西村祠宇及廣雅書院等處其實此時並無滇軍到攻二十二號駐防江村高塘之龍軍又率全隊專車回省（聞由西門八城而去）頃龍氏欲以黃沙車站一带鑿戰壕駐重兵防守云 
　　（三）東路戰事情形二十三號早護國軍已奪得石龍各濟軍均扯白旗繳械投降所有炮台均係護國軍據守廣九路仙村鐵路軌已被毁斷港車僅至石龍而止省車無開仙村至石龍一带爲民軍據守石龍婦孺來港者甚衆聞潮軍已由東江而至查石龍至省城計四十咪里而仙村至城則二十九咪里 
　　十九日開平城已由歐陽醒招集綠林佔領伍知事聞風先逃現由邑人張洛川署理翌日歐陽某復率隊進駐新昌埠一带聞不日圍攻台城 
　　觀各路軍情則龍之大勢已去可知而龍氏不悟必欲糜爛其民殊可怪也今日所有一線之希望者惟以英領事恐地方人民損害曾力勸龍氏和平一面又致電岑西林飭李耀漢停止進攻其電文云棨慶岑都司令鑒李司令耀漢攻至佛山人民震恐倘再前進則人命財産非常可虞應請力振威權令全行停戰以俟陸督之至查黎大總統先命龍督旋改命陸督接任陸未到任之前命龍暫理陸到則龍自交卸中央命令亦旣遵行閣下歷練精明諒必以爲危害國家莫鬩牆若與本總領事有周情也何以陸督指日可到事機儘易和平解决而喪人命危財産仍無日無之也夫文明之世弭爭以理不以力况粤束商務盡歇非至人心大定不能復元民衆何辜因　牆之咎以至生計維難以上所陳無非爲國民求安樂爲兩國敦友誼起見如蒙採納感且弗諼駐廣州英國總領事傑印養云云未知調和有效否也 
[蘇省地方自治之籌備]  
　　地方自治之復行舉辦在今日已勢不容緩各縣紳民亦陸續電請到省惟停辦時久一切經費挪用殆罄一時回復不易齊省長聞政府將有以明令恢復自治之說恐臨時措辦不及昨通飭各縣知事先期預備略以案查本省地方自治前經次第舉斌辦自中華民國三年二月奉令停辦當經前民政長韓訂定執行細則九條通行遵照在案現在時逾兩載所有自治停辦後餘欵如何支銷曾否撥充他項用途亟應切實調查以資考核合飭各該知事迅即查明各該縣自地方自治停辦後再年收入自治經費若干支用於地方公益事宜者若干抵作他用者若干現有存欵若干限十日内分别詳列細册報明核辦毌稍漏延云云 
[南京快信]  
　　省公署昨接中央電微求六種意見（一）各省政法劃一及整頓法（二）司法雖由中央改革然改革者不過制度至於必能使其確有獨立精神一端各省究應如何設法維持（三）維持敎育現狀及此後漸期普及之次序與意見（四）財政治標治本各辦法均應如何（五）交通須用何種政策始能一致推廣（六）實業必須用何手續始能實行振興 
　　國務院昨電齊省長云華密省議應否即行召集須俟國會議定再行辦理 
　　牲畜新稅係中央專欵之一自四年開辦以來民間因稅率太重紛紛反對齊省長前曾電中央請免茲聞已奉批照准 
　　寗商會昨接中國烟酒聯合會來函請將該會宗旨簡章通告各分會分所轉知烟酒商人各派代表赴滬與會籌商一切 
　　齊省長擬設法籌賑以濟災區 
　　江寗地方鄒廳長昨由蘇州公畢回省 
　　蔡儒楷前日由徐州乘車入京 
　　南京尙覊政治犯多名如南通張澤霖張完全政治嫌疑而澄錫案内之夏善政等雖略有刑事嫌疑究亦爲政治改革起見迄今未見釋放聞已有人聯名請求開釋以重人道 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中行辭職案之風潮未已]  
　　北京中國銀行拿獲形跡可疑者三人一節曾誌昨報茲得續函云徐氏此次向步軍統領江朝宗請其派人保護江徇其意卽派五人前往徐以兩人置之私第其三人則令宿於中行總裁側面之小屋中此三人者並不穿着制服隨意臥起行員以其旣非僕役舉動又多不合深爲駭異卽囑駐行巡警往該室檢查竟查得昨報所記之手鎗二枝及子彈數十顆正在詳加盤問之際爲徐氏所知乃派人往言此三人係由其請步軍統領派來保護其個人者副總裁陳威立卽面見向徐聲言總裁如以爲在外間有危險固不敢保今在行内確無危險發生無須過慮徐氏　然旋由各行員同意致書江氏質問然行中文書例須總裁簽字反總文書處蓋印乃設法俟新派之總文書陳宗藩他往由舊時總文書曾（徐氏到行後派陳爲總文書而曾是否爲副或調差殊無明文以是深慽之）飭監印員用送陳副總裁簽字即行發出且致電各省分行以傳布之發後爲陳宗蕃所知卽親往江處探詢江示以函陳宗蕃云此事不咸問題託言誤會袖函而歸詰問副總裁謂此後本行文書是否應由總裁簽字印信是否應由宗蕃保管請即明示陳威云此函當完全由我負責嗣後自應照常辦理刻聞行中謝范卞曾四總已一律提出辭職書業經批准以李心靈等補之此外羅鴻年亦爲一總以與徐同學未經併辭且聞陳副總裁一二日内亦當辭職並聞陳副總裁已將此事面陳段總理當即轉呈大總統聞大總統異常震怒已提交國務會議將實行查辦矣 
[天津各界歡迎孫洪伊紀]  
　　津埠各界定於二十六日在安徽會館内開會歡迎孫洪伊氏業誌昨報茲悉是日早九時經各代表飭人將安徽會館内佈置妥協至九鐘半紳商學報各界人員已到齊共到會者二百八十餘人女賓十六人並有商團全體體育社全體等十鐘時孫君議員張馨吾温子英馬仲文張文瀾篤之（全卓山李立山王試功三君未到）諸君到會由各代表引導入席歡迎團全體起立並奏樂歡迎首由卞月庭君報告並略爲演說次由孫氏演說略謂鄙人由南北來蒙各界歡迎辭不獲命倍增慚愧現在共和回復吾人能歡晤一室重覩民國幾如撥雲見日是極可慶幸事惟就吾人感想總以政治改革之潮流多發動於南方西方北方爲特别障碍所阻表而上不盡一致因之生出意見此間多疑惑亟應解釋或以南人獨立北方未能獨立以爲國民程度高下之標準此等論斷固未可厚非終不免片面之嫌豈知獨立旗幟一樹勢必秩序難保損失甚鉅地方精華勢必耗損是獨立之弊尤足彰然可滋吾人之危懼者北方經此次改革居然平安以過較之獨立各區自可少損國家元氣未嘗不爲吾人賀况以近畿壓力之下趨勢所在難以伸張是北人欲爲獨立事實是有所不能總之徧立係政治必不得已之結果自命亦非國家之幸事無榮譽存乎其問南北人何能以此而爲程度高下之定論哉　人　　南北勿以此種心理致存成見至於推想已過之事實造或革之遠因實係項城一人欲望　奢擬改帝制之故或有以北方爲帝制派之淵藪者此說殊不盡然六君子之中無一北方人不過前敵將士是北人以其權力所及搜刮我北方之財産以及赴閩溺海之軍士千人皆北方人也由此論之北人不過供帝制派人之奔走封候蔭子之利益北人亦有限耳所以帝制派未見盡是我北方人然凡事經一次破壤方能有進步我北方固未見破壤坐享共和幸福甚望我同鄕諸君勿以此而狃於苟安當羣策羣力急起直追以謀地方之發逹更查地方自治與國會同時解散甚爲民國之缺點鄙人到部必當從速成立以期發展人民權利對於南北統一問題甚勿疑慮綠以革命之初即預謀統一之策所以根據約法舉黃陂爲總統南方更未單獨成立政府尤爲統一之明證至軍務院係屬臨時軍事上會議執行機關非含有政府性質現在政府已逐一籌措固無慮其紛擾也鄙人今日尙屬議員資格對於諸君一談往事在國會未解散時一般人皆謂議員搗亂報界亦日議員搗亂殊不知議員非無故而摀亂觀項城執政以金錢多方運動稍不同意即送軍政執法處處以死刑死無知者慘酷萬分而議員竟不屈其志尙能以其言論權行使於此而謂之搗亂天下寗有此事哉至今議員諸人百折不撓集會上海足見議員之價值高尙諸君可勿疑慮應以極明眼光以判斷議員之人格項城此數年所借外債在九萬萬元前清數十年亦無此多數由此可知運動力之大壓迫威力之殘酷議員反抗其非不能謂之爲搗亂更可證明議員不屈其志慷慨爲國之雄氣今項坺已矣想無有如其魔力之大再爲政治上之擾亂者是國會成立後當不致再有搗亂之事矣至於政見之爭論監督之提議爲法律上應有之事固不能以此而加訾議也當局固當擔任維持國本培養元氣要在一般國民共相輔助甚望諸君子以責任心愛戴國家庶乎民國可以日臻强盛請諸君三注意焉繼由温子英楊筱林劉俊卿王夢臣英實夫諸君演說時已十二鐘一刻因限於時間更復有省長之召故尙有多數人未得演說如曹君雲屏趙君子香諸人對於孫君今昔之感想頗欲陳述未克傾懷甚爲抱歉卽行宣布振鉿閉會 
[湖北省議會召集問題]  
　　鄂省省議會議員日前上書省長要求尅日召集開會並交還省議會原有房屋以便居住且聲明現即召集開會亦願盡純粹義務暫不支薪當經范前省長函復以國會省會事同一律須待咨部團呈從速恢復待奉到明令即飭將省議會居屋交還各議員因復上書略謂鄂省議會於民國三年二月五日卽已通電中央及各省自行停止職務與同年二月二十八日非法停止之令確無關係尊函所稱國會省會事同一律均須以明令恢復於後殊不謂然蓋此種權限各不相牽大總統行使其特權以明令召集國會國人視之爲　法我省長行使其特權即　行召集省會中央又何能　之爲違法假使無此法定之權限而胡以寗省議會業已成立浙粤川湘等再議會亦正在籌備進行不聞政府有何　議故刻下着手召集實省長爲不爲之問題非省長能不能之問題法律昭然人所共曉省長又何憚而不爲哉至省議會原有房怪仍請提前飭交俾議員等先行移住籌備一切所需經費槪不預支云云按此書上後適值范前省長出缺護理之胡政務廳長不負責任故至今未得答覆 
[續誌鄂民黨宣告解散]  
　　漢口所聚集之黨人近已由蔡漢卿中將商妥王督軍給資解散昨各黨派首領田桐白逾恆劉英曾尙武季雨霖王新三等八十九人特公同刋啟聲明其原文云前因國體變更同人等糾合同志組織團體原爲掖護共和無絲毫權利思想今幸黎公繼任各大問題次第解决爰於七月二十三日將屬團體一律解散以後如有假借名義在外招搖者政府自有國法懲治同人等决不負責任特此聲明按署名之八十九人盡屬鄂中民黨之佼佼者此後湖北或可安謐無事乎但日來如德安鄂城沔陽崇陽漢川各縣假名擄贖勒捐燒殺强搶者仍不一而足沔陽某鎭且傳有焚燒某堂之巨案此種假冒之輩旣經民黨聲明不負責任則爲地方官者宜勿畏萌治法懲治一以全黨人之名譽一以保地方之安寗也 
[湖南省議會開幕續誌]  
　　湖南省議會開幕其議長報告已略紀前報茲錄其全文云敝會今日正式開幕兆璜與同人等會合此地蒙行政長官在湘國會議員各機關各界父老兄弟男女同胞以及外國來賓聯袂寵臨實於袁氏非法解散之後一大幸事用將關於開會情形約略報告此次開會係湖南省議會臨時會與通常會不同照省議會法通常會期三月此次則止一月通常會所議多常年例事此則所議多關於湯薌銘毒害湖南以後各機關亟宜整理之事蓋自湯薌銘到湘以來百政廢弛不可枚舉而其最大者約有二端一爲殘害吾湘生命一爲虧空吾湘財産凡我湖湘人民陷於水火之中羣抱揩亡之痛同人如蕭翼錕周廷幹伍坤郭開第王鳳雄唐支厦羅良幹諸君以爲非去湯無以救湘百計圖維一面奔走衡滬與陸都督程總司令及旅滬同鄕計議一面催促敝會同人到省集合以爲後盾事知難而不退聲相應以同趨湯薌銘自知惡劣難容跟蹌宵遁曾總司令代理政局一新百端待舉特爲召集敝會劉都督龍民政長復行敦促各界亦殷殷屬望敝會忝爲民意機關對於維持桑梓事宜責無旁貸當同人等漸次報到適足法定人數時即擬急促進行爰有十六日開會之通告惟摧殘之後籌備難周因展期至於今日此敝會對於湯薌銘去後預備開臨時會之大槪情形也今敝會旣經開幕兆璜與同人等爲全湘人民代表責任何等重大内部固力求進行而所希望於外部𤍠心贊助以遂整理之目的者實不一而足一軍政之整理軍政之設原非敝會所敢與聞惟保衛人民爲軍官職分所在查獨立以來軍政尙未統一甚有假冒護國軍名義在各州縣勒籌捐欵戕害民命報復私仇滋擾情形傳說不一此不得不希望都督及軍界長官於軍事上亟圖善後之規畫者二司法之整理自袁氏混合行政司法以來知事兼理詞訟不獨庶政廢弛抑且獘端百出或瞻徇私情弁髦法律或積壓案件拖害人民或胥吏舞弊賄賂公行即特設之司法機關亦因湯薌銘爲人擇官枉法病民是以公理不伸怨聲載道此不得不希望司法長官於司法上亟振獨立精神者三民政之整理知事爲親民之官關係最爲重要方今百政繁興對於敎育實業各大宗均有提倡之責自湯薌銘到湘以後大抵任用私人其殺志士飽私囊被玩要政者實難僕數豺狼當道嗟我無辜當是時人民怵於淫威莫或敢抗飲泣呑聲已經三載迨後湯遁各縣知事自知結怨於民不安其位捲欵潛逃蹈湯故轍者不一而足吏治不清人民塗炭爲今之計惟有愼選知事爲第一救民要義此不得不希望民政各長官於民政上亟國補救之方法者至於財政一項尤爲吾湘全省命脈所關現在湯薌銘虧空逹三千萬左右度支奇絀實爲名省所無湘省自起義以來滇𪑇桂護國軍多入湘境北軍奉調往來假道湘中者絡繹不絶� 
而西南一带人民尤流離失所苦不堪言兵燹之後民氣凋傷財政前途頗難恢復况湯悄逃之際席捲欵項甚多敝會前被摧殘無從監督於其先若不力國補救將來全省破産之禍即在眉睫每一思之心肝痛徹然欲圖補救必從清查入手清查旣明方可另求辦法此固財政長官之責而亦敝會之重大問題萬事非財莫舉現在湘省軍費政費用途旣屬浩繁財政復極紊亂此不得不希望理財各官於財政上亟圖整理之政策者以上所述不過略抒管見要皆敝會對於湯薌銘去後思圖救濟之大槪情形也但救濟非可徒託空談而臨時會又爲期短促誠恐思慮未周貽誤非淺况當此凋敝之餘舉凡政治之措施動係民生之休戚何者有利宜興何者有弊宜革非蒙諸君子惠以偉論碩謀指示贊助萬難收圓滿之效果此則兆璜及同人等於今日報告情形外所最馨香禱祝百拜以求之者也 
[湘人彈劾湯薌銘之動機]  
　　程頌雲總司令以湯氏禍湘三年非法行爲聲竹難書决非一走所能蔽辜應搜集罪狀由湘省議會提出彈劾案建議於國會咨請政府查辦或逕由督軍呈請中央查辦以肅法紀特將其主張詳請督軍核辦劉督亦以爲亟應建議查辦惟究取何種手續特交省議會討論後决定又有衡州吳棟樞司令以湯氏挪虧之欵槪爲湘民膏血自應詳切清查確實數目以憑將來追賠决不能含糊了事故特將其主張電請都督核辦 
　　劉督軍以湯氏在任虧欵過鉅且假譚督之名增發票幣藉流通以攫取現金自應清查明確以憑究辦特委派財政廳長袁家普爲清查員飭令檢查一切造册開單具報外一面電令吳司令查照矣 
　　劉督昨又以清查手續楫繁非熟悉湘中財政與官　銀行情形者難得眞相故特派陳炳煥爲審查主任袁家普吳嘉瑞羅上霓李洪扶四人爲審查員飭令會同妥辦 
[兵工廠戰後之川况]  
　　川省兵工廠收復後省防司令王陵基軍入廠檢點所存子彈鎗枝頗多遂盡數運入城内挑抬絡繹不絶於路此昨（十號）日東道不通所由來也聞其子彈即係由城運出者楊維之敗逃實係倉卒卽襸被衣服均歸棄置平日所乘之高馬及所坐籐轎亦均爲王軍擄得舁以入城 
　　兵工廠佔領後有起火之事聞起火處係在白藥廠中子彈庫内因該庫被砲彈擊入引起火力遂至延燒城内警察龍力救始媳 
　　九號夜楊維致電省城鉅紳曾煥如請其調停曾不允昨紅十字會四川分會派員到東門外實地調查戰區内被災狀况擬即酌量賑濟 
　　楊維在月前去灌縣回省城時所設之護國軍蜀軍總司令部尙未裁撤本月初楊又派其團長沈立廷駐該處每日招募新兵甚多各處土匪多往投誠但自楊逃後灌縣之軍又不知若何情形矣 
　　周駿於此事又自以爲有功於民盡力鋪張其所出布告云照得楊維好亂性成醉心權利始則濫提銀行欵項蟠踞兵工廠要求師長位置本將軍不惜委曲求全再三開導乃楊維允奉師長飭委卽將廠務交出迨師長之令旣下仍復把持工廠違抗不交并日夜招兵運彈築壘修城亂謀益亟本月九日晨早竟敢公然運彈出城不服盤竟先行開槍啓釁似此任意搆亂若再姑息容忍勢必糜爛地方爰於本月十日佛曉派隊赴廠意欲脅以威力或可悔罪輸誠乃楊維輙敢抵死力抗我軍奮勇攻擊激戰至四小時始將兵工廠完全收回楊維率領敗兵潰散我軍當即分途追擊務期剗除醜類俾靖地方現在省城秩序如常部署周密毫無足慮凡我人民務各安居樂業勿稍驚疑須知此次用兵實出於萬不得已至於保衞安寗我軍實負完全責任况維持大局本將軍已與劉軍長協力同心妥籌辦法劉軍長現派代表葉參議官江楫先行前來日内劉軍長即親蒞省垣面商一切其他各路護國軍忠勇奮興咸明大義本將軍前已設置營務處遴委妥員分别編制無論何項軍隊均屬谊同袍澤悉冺猜嫌即令舊隸楊維部下官兵一經幡然來歸無不悉從寛宥决不因楊維個人罪狀稍涉株連吾蜀比年迭膺變亂凡具心知血氣何忍再蹈閱牆之禍致操同室之戈區區苦衷當亦我父老昆弟所共諒合行剴切布告仰全省軍民人等一體週知此告 
[奉天之蒙匪譚]  
　　奉天張省長以蒙古距中央窵遠對於各政消息滞塞每易誤會洮南蒙匪足爲殷鑒用特條陳撫蒙政策於中央政府以備採擇聞其條陳約爲八端（）一蒙古官職俸倉餉宜仍舊（二）蒙荒一律出放以裕蒙人生計（三）設法開採蒙地林鑛（四）添練軍警以蒙人充之（五）推廣敎育以開啓知識（六）認眞剿辦蒙匪以保蒙旗治安（七）經營蒙古漁鹽（八）迅速開關蒙古交通 
　　内蒙各旗向無重兵所有地方防衛槪由蒙古公王壯丁中練團自衛近年改名巡警惟人數器械以及聯防會剿辦法諸多不合聞張軍長熟權利弊將令其加意整頓從速實行對於人敷之補足軍械之配置聯防會剿之計畫均取劃一以免游匪竄擾 
　　近年蒙旗徧受災歉防備稍疏土匪竄入卽如前此之馮秃子于大楞老二哥以及假名招兵姜某徐某肆意捐并勾結蒙民奸民自相殘害迫經陸軍防警剿辦尙未凈盡而蒙民元氣已耗故近來張督軍嚴令沿蒙古縣境軍警將慣擾蒙境胡匪痛除康平法庫兩縣則會同陸軍二十八師軍隊辦理現已將素擾賓旗之蒙匪擊竄餘匪正在剪除中 
　　張督軍以内蒙王旗所有團警兵力不一而就軍警遇有小股胡匪入境剿捕又多不便爲保持治安計應規模内地清鄕辦法一胡匪慣技此拿彼竄遇有蒙匪竄入内地或内地匪人竄入蒙境均宜互相協剿一遇有小股胡匪應聯合包剿以免爲患一取締蒙漢奸民匿匪濟匪窩匪庇匪處以相當懲罰 
[紀蘇州之憲兵]  
　　駐蘇憲兵第三營營長王少楨經朱師長委派第二師砲兵營營長兼带騎兵營營長詳請馮督軍以原任張營長起龍素有神經病雖時發時愈究屬難負此獨立兩營長之任且當此奉飭整頓内務訓練學術之際營長爲一營清率是以撤換於七月二十號接任王君乘到督軍飭委即經馳往楓橋砲兵營接任詎張起龍益裝瘋癲掯不交印并將自已私馬兩匹强欲移交作價六百元而俸薪一項又欲支領至七月底連公物器具一應移交多至一千五百元左右王營長見其硬做未曾允承致接差無印發生難題旋爲師部參謀長彭錫範得悉以張營長明明與王爲難遂雙方勸導各稍退讓方將關防交出此亦罕有之奇聞也 
　　王君以憲兵營長調充砲騎兩營營長遺缺經憲兵悟　２ 
令官陳雪暄委司令部一等副官方頣穟接充亦於二十一日束裝到蘇分别接替凡新易一官長必有一翻整頓之新氣象茲就憲兵部分槪述近情如下 
　　方副官此次奉委駐蘇營長受有推廣擴充之計劃綠方君與陳司令爲莫逆交各事商辦均能允協到蘇接差之際在傳見屬下時第一爲各連軍官方君述明奉委到蘇之大略再進言官長爲軍士表率一切動定舉止均應中規此後諸君之所宜注意者在對内而不在對外蓋對上對外之交際均有營長辦理各長官須將内務整頓清潔軍紀約束嚴明學術訓練精良卽稱盡職第二接見軍佐言談異常謙撝無非勗勉之詞第三傳見軍屬則論以照常辦事勿自無故輕棄天職有失權利義務之相等而負國家任用　至意云云 
 
 
 

Page 7

 
 
方營長到蘇時陳司令曾囑以如能辦事勝任無須輕易更換益以王前營長於移交時懇切面請各員類能勤修厥職故仍可照常　聯除書記華劍虹經王營長保委馬砲營軍需官遺缺由方營長派隨員朱茀亭接辦外餘皆未更移一人營内所易者僅弁護而已 
　　第三營各連除蘇州城廟内外及火車站外無錫老縣内亦有一連該連在江陰兵變時頗爲得力督軍賞賚有加方營長接任之第四日（即二十五號）特親赴無錫點查士兵名額察看支派地方順便檢查内務連長張芝泉早經籌備故成續燦然比經方君到錫陸軍警察大隊長王世傑中隊長方冠雲禁衛軍連長展恩慶紛紛設席欵請（綠方本司令部一等副官故尤爲敬重）即蘇軍第四旅長蘇謙第一營長張亞聲等於方營長拜會時亦留欵午餐以資聯絡至二十六日下午返蘇 
　　憲兵營駐房營本部係舊時之長洲縣署地方固屬廣大惟傾圯太甚修葺爲難前任王營長迭次請欵祗准略加粉飾方君現擬遷移他處失欲住盤門銅元局因鎖鑰爲管理員带至寗垣而内儲之鋼鐵尤多此議未果旋欲移至植園因洋房内不能駐紥軍營餘屋亦破壞不堪故尙在物色籌擬中云 
地方通信 
[蘇州]  
　　撤換國民學校校長蘇州市西區一校（在海宏地巷）係今春開辦將近處四校併合而成改爲複式制規模頗大校長錢選青於管理敎授尙能合法該校係前法政專門學校舊址内中校具頗多當時由高等廳飭吳縣知事暫爲收管日後仍須開辦法校嗣由孫知事徇學董之請借給該校暫用詎錢校長始則將校具搬回家中繼復將眷屬遷入校内居住以致外間噴有煩言近當暑假之際錢校長將校内齋夫某甲撤換某甲心不甘服即將上項事實向學董舉發遂經學董劉孔二君同彭王二學務委員邀錢校長與該齋夫面質錢無詞聲辯於是迫令將校具逐一歸還校長職務即行撤換候遴選合格人員詳縣派充 
　　失火燒斃六命續誌閶門外馬路姚家弄内火警焚斃六命一事曾誌昨報茲得另一訪兩謂此事實由日升籐轎公司轎夫於二十七日名十二句鐘收回籐轎時脚燈未息以致延燒當時無人知覺迨火餤直術冒穿樓板勢已不可收拾該樓住有開設龍泉茶館之宣阿松及素在馬路走梳頭之李姓婦等兩家均從睡夢中驚覺喊救無如火勢甚猛已延燒至左右鄰房屋致宣李二家之人未能逃出旋經驚廳消防隊及各龍社水龍先後趕到極力灌救始行撲滅是役計焚燬該籐轎公司及漆盤店鴻升客棧及新開酒店四家房屋十七八間焚斃宣阿松及子女三人李姓婦及子女三人共計六命事後扒出屍身已不完全情形甚慘 
[松江]  
　　縣會預備之動議元年約法以明令恢復後國會業已定期開會各處省縣會當然在復活之列松江縣議會議員原額四十人四年以來陸續出缺十三人定章議員缺額至三分之一然後補選此十三人猶未滿三分之一目前無須補選惟縣議會自解散後一切選舉章册繳由縣公署錮置屋隅不免毁損散佚近因丹徒等處縣會已有重行集合之動機松地縣議會議長葉桐督君以縣會復活之期不遠在在皆需預備且縣議員楊文鳴在候補國會議員中名列第九此次議員資格審查後楊君定可推補則縣會議員額缺十四人已滿三分之一例須補選而履行種種手續非旬日可以藏事從前選舉人名户口册等必需整理調查故於昨日特面謁李潤之知事請注重此舉提前預備詎李君颇不爲然蓋松地眞正民意之選舉尙係謝周兩前知事任内事李氏僅辦過國民代表之選舉故　咄嗟可以立辦也然縣會議員周深知此事手續之繁瑣者勢必又須繼續聲請籌備矣 
[無錫]  
　　破獲冒牌麩皮無錫麵粉廠按日所出麩皮大都由當地舖户躉數購去行銷各鄕作爲飼猪食品距近有不良舖户私自拆袋攙入米糠並私製假戳冒蓋廠印春間已由茂新公司查獲坤生奏出售假冒商標之低劣麩皮交由麵粉公會送縣懲飼在案日前縣署所派專查假麩之法警又在三里橋趙立茂北柳口潘長興兩店内搜獲假麩百餘包均屬私攙米糠冒蓋廠印隨由各廠證明其僞卽於麵粉公會開會公决送縣請求懲罰以儆假冒　　店夥騙飾潛逃新寳成銀樓爲滬商創設規模甚大用夥亦多昨有店夥某甲以親友欲兌金飾爲辭向店中取出金鐲等物價值數百元聲言送往一觀不料一去不返店中同事因其至晚未回卽向其戚友處探問均稱並未托其取觀金飾店主方知被騙即分遺夥友四出追尋毫無踨跡現已由店主將其住宅看守一面責令某甲之兄借往蘇滬尋覔 
[鎭江]  
　　絲錢兩業近况鎭郡絲市因銷路暢旺價遂看高細絲前已漲至每百兩洋五十六元現市因鄕貨逐多價回跌至五十三元左右肥絲銷場較滞每兩仍售四百十文大局已定金融日見活潑錢莊銀行存現尤多故錢市銀拆一項日來已跌至一錢各業大有起色公家捐稅之收入亦覺暢旺 
　　取締敎員之官樣文章丹陽縣章知事昨飭各國民小學校文云國民學校不良敎師本知事例有從嚴驭縍之標自經此次辦理敎育研究會後即當分派專員前往各校查考如遇有不知敎授管理訓練等法而仍濫竽充數貽誤青年者一經查實立予撤換决不瞻徇務各導照前往研究愼母自誤 
[嘉興]  
　　禀設農校之批示嘉興公民高立權等於今春禀請撥欵組織農業學校曾經官廳批准嗣因時局粉紜經費無着遽行中止現大局已定高君等又於前日禀請撥欵設立農業補習科以資試辦咋批云查抵補金特捐一項規已撥用無餘所請先辦農業補習科姑候縣議會恢復後再行籌劃颖項提交核議 
[杭州]  
　　敎育聯合會閉會全浙敎育會聯合會於昨日（二十八）上午舉行第九次會議首議學校應增課國語建議案及推廣縣立高等小學校案議決咨請民政廳酌量施行次議小學成績宜設陳列所議案及考核辦學成績以經費多寡招生難易爲標準案即付審查一切議案討論完竣已於昨日行閉會式 
　　裁撤軍事偵探昨日呂督軍通電各縣知事云本署各軍事調查偵探等員業經裁撤各縣諜報均應停辦所有此項經費截至本月底爲止至各縣防務仍由營縣照常辦理毌稍疏忽特電遵照督軍勘印又電嘉興海門各錢守使寗波紹興各衛戍司令官云本署各軍事偵探調查等員業經裁撤前由本署津貼各鎭守使署及各衛戍司令部偵探費應至本月底一律停發特電知照督軍勘印 
　　夏令師範會誌盛江浙皖基曾敎各學校男女校長敎員於七月初旬由總視學伊思沛碩士借滈佑橋　　中學開夏令師範會敦請前江蘇省立第一師範附屬敎員蔣倜卿先生主講單級敎授及讀法敎授諸科聽講員百有餘人均表歡迎上海商務書館並特派專員來杭分贈多種敎育書籍現已期滿攝影閉會 
[安慶]  
　　鎗斃造謠之匪首六安縣地方有紅帮匪首胡海林向在長江及舒廬巢無等縣境内放票收徒其部下黨羽約有一千餘人近日該匪首潛回六安因聞劉知事鴻慶就參議院議員禀請交卸在即擬糾集黨徒乘隙搶刦遂散佈謠言謂不日有上海革命黨人带領大隊前來首先佔據城池搶刧地方等語商民聞知頗爲驚慌多有紛紛遷避者事爲劉知事偵悉即派眼線密布軍隊將該匪首拿獲當即研訊確供直認不　隨即群請上峯將該匪首就地鎗斃一面出示禁止居民遷徙以鎭人心 
　　皖省水災情形皖省入夏以來陰兩兼旬山洪暴發江水陡漲所有沿江一带圩堤均岌岌可危水利局副辦陳澹然一再條陳倪省長飭令沿江各縣知事督飭保董加意保護圩工各知事奉令後無不愼重將事近來天已晴　所有報告水災各縣皖南如休寗南陵無爲等縣均因山洪暴發低窪田畝被水冲刷附近小圩間有冲潰災情尙不甚重皖北如霍邱全椒盱眙泗縣五河天長鳳台等縣則受淮河之患河流積塞低　窪之堪不免一片汪洋災情稍重而以霍邱全椒兩縣爲最業經上峰分别災情輕重散放急賑并　補種晚禾以冀稍有收穫 
[山東]  
　　逃知事竟邀保釋前鄒平縣知事黃經藻　黨軍侵入縣境之際挾欵潛逃已經通飭拿獲到案訊明拘禁迄已數月之久日前轉交財政廳裁判近悉因有舖保已經釋放聽其自由行動矣　　十八團軍隊回東帝制發生滇𪑇起義東省第五師第十八� 
團步兵五營砲兵二營騎工輕重各一隊曾經袁氏調派前往助戰現南北統一此項軍隊已經軍署電令回東現已到漢日内卽由京漢鐵道輸送北上近聞有電來東該軍隊不久即可到魯云　　組合岱南同鄕會省垣數日前有登萊青三府同鄕會之發起近又有岱南旅省同鄕以公民會爲發展地方公益輔助地方自治之重要團體結合實不可緩爰由濟寗道屬二十五縣旅省公民共同組織一岱南旅省同鄕會已在壽佛樓後設立事務所於上日二十一日開籌備會一次不久即可成立 
[福建]  
　　留冠雄有返閩消息前海軍總長劉冠雄任海軍部事已及四年於海軍政務並無何等建設自袁項城逝後劉自知靠山已失竊竊憂慮今内閣改組已以程璧光氏替劉氏職故聞劉氏擬卽日返閩云 
　　省議員之活動中央國會已定期召集則各省議會亦當召集舊日之議員續行開議頃由在省之各邑議員函告同儕陸續來省者頗居多數擬援浙江各省之例請省長報告中央訂定開會日期以便議决本省進行之事件 
來函 
[江蘇高等審判廳來函]  
　　敬啓者日來各報對於敝廳莊長官習太深少年氣盛引用私入輕視内地學生各卽多所非難有聞必錄當是責備賢者之道其爲實爲虚聽諸公論殊無更正之心要即敝莊廳長見聞所及不特不生憤懣而轉覺莫名感激惟民刑各庭確已組織完全於月二十四日照常開庭辦案矣而各報乃有謂開庭尙須時日者或有謂内容仍未就範者此種記載在當事人旣有誤會之虞而於庭務亦有莫大關係仰亦非貴報尊重司法體恤無辜之至意用特擬具簡明通告一則敬祈察入惠載報端或將本函登載以正事實感激公明應不獨當事人已耳此致祗請申報大主筆偉鑒江蘇高等審判廳記室公啓 
　　附通告本廳民刑各庭已於本月二十四日起照常開庭審理訟案茲恐當事人尙未遇知爲特通告 
雜評一 
[先决問題] [  一子]  
　　國會開後之第一慕爲副總統與内閣總理之兩問題而實則爲唐段二人之問題 
　　副總統之名雖尊然而賓也無實准者也内閣總理之名雖尊不如副總統然而主也有實權者也取實權而讓空名南北意見之所同也此兩問題孰先决者即孰方勝故兩問題亦可視爲一問題也 
　　自孰先决之問題起於是調停之者曰加副總統以陸軍之重權加内閣總理以外交之難責其間輕重之分量可以錙銖悉稱乎然而能得本人同意否又實一疑問也 
　　吾謂以如是眼光揣測兩問題之前途是爲人問題而非爲國家問題矣副總統也内閣總理也陸軍也外交也皆關係國家存亡之要職也亦即國會中關係國家存亡之大問題也而顧可視爲調和之具耶或曰能調和卽爲國家之幸福信歟否歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商會聯合會應從緩開會]  
　　上海總商今會復全國商會聯合會江蘇省事務所函云接准貴事務所通告以本年八月十五號在北京開正式大會囑敝會將赴會代表姓名旣議案先期函送以便彙轉等因查總事務所先接京師事務所巧日來電即經分函知照正副會長並總事務所各幹事旋據各幹事先後復到皆以兩會甫經召集時局尙未大定卽參衆兩院開會有期而選舉憲法軍政財政重案繁要未必遽及商政應請聯合會從緩開會等語再查張會長現在南洋向副會長是否在京雖經總事務所公函通知能否到會均未得復朱副會長又因敝會會長滿任理應連带卸職總事務所已將以上詳情於宥日電告京事務所矣總事務所幹事悉係敝會會董各幹事旣主張從緩是以敝會對於開會事宜尙未舉辦合先奉復即請察照爲荷 
[保全鳳凰山礦産之籌議]  
　　我國鐵礦首推萍鄕次則江寗之鳳凰山該山鐵礦蘊積豐富質地甚佳凡稍治礦學者無不知之近有人與外人擅訂合同由彼開採事爲江蘇省議會會長錢崇固旣本省議員紳衿等所知已據情公稟農商部要求嚴重交涉取消合同以保主權迄今尙無批示前日錢議長等特在旅滬議員事務所籌議對付方法因蘇省衆議員凌文淵定於昨日乘招商局新銘輪船入都遂公推凌氏順便赴部質問以期早日解决云 
[訊結嚇詐鉅欵案類誌]  
　　前爲報關行生意之夏竹林因化名湯明串同已經公共公廨訊實押辦之時芝恆鈕光明周雲龍陳忠直等冒充民黨以護國軍名義之恐嚇信函先後向天津路某報關行主王吉卿福建路廣泰烟膏店主金逹山勒借巨數軍餉業經捕房將夏拘解公廨迭經訊供收押在案昨晨復訊原告投訴前情請究並據捕房代表牛門律師上堂譯訴被告用護國軍名義之恐嚇信函向人勒許巨欵殊礙租界治安請爲嚴究訊之夏供詞支吾關讞員商之德師副領事以夏前犯偷漏稅餉案曾經訊辦有案茲又冒充民黨嚇詐實屬不法判押西牢二年示儆 
　　北山東路如意里悅昌洋貨綢號内之魯振延控山東人張遠無錫人鄧子雲自稱民黨先以護國軍名義之信函恐嚇　將形似炸彈之洋鐵罐携至號内勒助三次革命軍餉銀三萬元等情業評捕房將張鄧二人先後拘留公共公廨迭經訊供押候補傳人證再訊在案昨晨復訊先據案證張夑昌上堂證明上月二十八號目覩張遠與另一人乘坐馬車至號内勒助軍餉繼由捕房刑事科代表牛門椑師到堂譯　被告等書寫恐嚇信函携带假炸彈向租界居民勒詐殊礙治安請爲嚴究據鄧子雲供稱係黃社黨黨員機關設在法租界道德里一號門牌黨首現往浙江黨務由許有飛管理張遠係機關都内所用之茶房黨中經費係由四川護國軍籌給並不在外勸募卽黨中有事均蓋國章此事係張遠個人所爲求察訊之張遠供稱伊在鄧處爲茶房李姓之替工因鄧欠李姓之洋判歸伊處守取欠洋故與李權爲代理雖與許姓同乘馬車至原告號内並未開口乞鑒奉會審員王肇之君商之德裴副領事姑念圖詐未成從寛判均押候函送上海縣知事署分别遞回原籍 
　　匪徒陳元龍王德山等前向李逹孚家索詐不遂復將炸彈送去恐嚇被獲解送上海地方審檢廳訊究在案昨日午後由堵賀推檢各官開庭飭提陳王兩犯至案研訊陳供上海人王供南京人此次送到李逹孚家之炸彈實爲住在八仙　之俞德海等囑令王德山轉合陳元龍同往送去當時小民等只知楊梅一簍不知中有炸彈求恩寛宥賀檢察官即當庭起訴略謂陳王兩犯前經預審時曾供明炸彈受劉大年之愚囑令送去庭飭警押同二犯住法界劉大年住處令其指認劉曾在場該二犯良久不能指出顯見謊供嗣又駁詰忽稱炸彈爲八仙橋俞德海囑令送往李家當往調查並無俞德海其人則陳王兩犯實犯新刑律三百八十五條詐欺未遂罪姑寛以刑律第五十四條請爲減等處斷等語堵推事官會商之下當庭宣判陳元龍王德山各處四等有期徒刑監禁一年以儆 
[烟酒聯合會之擴張]  
　　中國烟酒聯合會自成立以來遠近各省均以宗旨正大無不一致贊成現該會疊接江西南昌菸酒公所福建興化菸酒兩業安徽蕪湖菸酒兩業揚州八屬酒業公會徐州銅山菸酒全體並陜西甘肅等來函擬派代表來會陳述意見總幹事陳良玉以事關全國旣蒙遠近各省函電來詢一律贊同務使普及以昭大公茲擬定各埠設立烟酒聯合分會或在公所會館商會等處總以交通利便爲主以便互相接應並擬於舊曆七月内續開大會俾遠處同業聯絡一氣一切進行手續均待明日特别會議决定 
[典業請免苛稅之預備]  
　　各省典業代表以共和再造提議罷免苛捐擬將五元以上之當标黏貼印化一事請求蠲免江蘇全省及福建山東等省典業公所已致函本埠總商會詢間歷次請求經過手續總商會以前次請求之際係根據興業代表聲請總商會係立於代轉地位一切細案無從查考已兩復典業公所請另調查矣 
[參議院秘書長北上]  
　　參護院開會期近各省議員多已自滬入都當各議員在滬時對於該院秘書長一席本擬推張公權充任嗣因張氏現充上海中國銀行副長聯務重要不克分身遂另推張東蓀爲秘書長張已允就職於前夕偕同蘇省參議員藍公武乘滬寗晚事起程北上 
[清道夫妨碍公共衛生]  
　　上海慈善團經董郭廷鉁凌紀春致淞滬警察廳函云敝團清節堂後牆外舊有小浜一條該處雖屬荒僻而東首即西成學校向北亦多居户乃歷被貴署第二區第二分所清道夫將垃圾傾棄浜内竟視爲應行屯置之所以致日積月累臭穢不堪是非獨多數學生在所必經而該堂衆節婦内室尤僅一牆之隔殊於各方面衛生多所妨碍用特專函奉逹應請轉飭該分署傳諭清道夫嗣後傾倒垃圾務須另覓相當之地點並將前所堆積者勒限挑去不勝盼禱之至又上海學務委員賈豐芸致淞滬警察廳函云本市學宮路清節堂後牆外小浜内被清道夫將所挑垃圾傾倒以致堆積甚高出於浜面當茲烈日炎炎薫蒸　氣令過者爲之掩鼻查該處毗連市立西成小學校又省立第二師範附屬單級小學校開學在即職員學生早晚經過無慮六百飽受穢氣情何以堪委員對於公共衛生有注意之責貴顧對於公共衛生有維持之權應請飭知二區二分署督令清道夫迅將所倒垃圾挑除淨盡俾敎育衛生與公共衛生同得保持勿替 
[滬市米價鬆動]  
　　昨日午後本埠米商接無錫快信謂自陰曆二十六日以來錫地所到客糙尖及秞稻共有十萬餘石糙粳到市求售者亦不少以致是日之秞稻每擔跌洋四角之譜糙　跌去二三角惟浙江帮連日辦進甚多今日早市（陰曆三十日）售開高糙粳每石洋六元二角次者五元二角糙元五元八角糙客秞高者四元七角次者四元客白尖五元次者四元糙羊秞高五元六角次五元三角白羊尖六元二角次五元五角梗稻每擔二元八角五分客尖稻二元三角零至二元一角零云云所以本埠南北市米價亦遂鬆動頂高錫帮廠機白破每石售開八元五角七分河下船機白破八元一二角朱家角南帮機白破八元一角常帮等是關白糙八元左右據業此者云今春囤户所辦之破礱照現市售出每石須虧耗洋半元上下云 
[公廨訊究私土案二則]  
　　法租界開設烟紙店之倪雪樵私藏紅土近至滬西新閘等處販賣漁利被洋藥公司聯合會調查員查悉報由捕房飭探將倪拘獲抄出私土解廨訊押在案前日午後由俞代喪讞會同英卓副領事提訊先據原告代表穆安素律師上堂譯明前情訊之倪供此項烟土係由醫生曹錦秋託楊阿三兜銷寄存我處不敢販賣求察中西官以倪供詞支離顯係販賣應照中國二百六十六條刑律判押西牢四月烟土送請海關銷燬 
　　英租界江西路三十一號門牌某棧房内之山東人任子恒因私藏西比利亞紅土被洋藥公所查悉禀廨給諭總巡捕房會同包探尤阿根西探海明惠前往抄獲私土一磅半連同任子恒带入捕房解廨訊押在案前日午後由捕將任解送公堂由關會審官與英領康君升座研訊先由原告代表律師上堂譯訴前情請究繼由中西探明抄獲私土並見被告將烟土抛撇屋後來弄内希圖逃逸各情訊之任供此項烟土係由王姓客人寄存我乃充當茶房並不販賣求察中西官會商之下判任押滿六禮拜以　抄獲土送關銷燬 
[寰球中國學生會交誼大會開會記]  
　　寰球中國學生會昨晚假伍廷芳博士園内開交誼大會一時車馬盈門廳接不暇男女來賓入門後即沿月台繞出觀渡廬之前下階即園地也水木明瑟細草如茵其右月亭翼然名曰茅廬旁有柴門通入小園奇花吐卉芬芳襲人行數武有池焉園以青石堆積玲瓏飛泉自石中出浪花四嘖頗有别一洞天之象八時入座開會鼓樂並奏首主席錢新之君致開會詞報告秩序旋請園主伍廷芳君演說謂滬地爲中西人薈萃之區西人咸有宴會所　樂部之設吾國不乏富商巨賈竟罕見遊息之處名爲地主反令他國僑商專美殊爲可惜本會今晚開會旨在聯絡會員交誼蒙諸君惠然肯來鄙人極表歡迎次爲張　雲李保初黃兆熊梁芳庭四君合奏管絃次用西點五分鐘後演試中國拳術先由職員周錫三君演說尙武精神大旨謂中國之弱弱於不講武日本面積不逾中國二三省國人崇拜武士道一　而　强國吾青年子弟當注重於此以造成中國之武士道方可與列强並雄於世非特中國之幸亦東亞和平之福詞畢即有高堯夫姚蟾伯鄭灼臣寗竹亭浦志聲黎惠生陳公哲劉　臣曁南北派敎員四人依次演試各種拳　武器滿座鼓掌繼有沈紹周君獨奏琵琶沈君專精此藝歷三十年所譜樂　咸皆唐宋以來之古曲令人聞所未聞末復映演巴拿馬賽會影戲無不興盡而散 
[寶山學校成績展覽會之先聲]  
　　寶山縣敎育會定於八月一日起開縣屬各小學校成績展覽會以城内縣高小學校爲會所日來各校成續送會者日有數起已將次齊全生徒成績與學校成績分别陳列以資研究並聞各女校另有女工出品寄售會中特設販賣部定價特别從廉江灣西江學校女子部出售物品有造花堆綿絹扇剌牆縫紉等件數較多頗爲適用四日閉會 
[和蘭屬地拒絶毒藥]  
　　總稅務處近接駐京和蘭公使照會内開所有内含鴉片或嗎啡之藥材如鴉片丸鴉片散戒烟丸戒烟散及各種名爲戒烟之類除藥劑室曁有兼售藥材資格之各醫學士並無藥房所住地方之獸醫外餘人槪不准連入南洋和蘭屬地口岸請即飭行各口海關出示通告等因現總稅務處已飭江海開安稅務司於昨日出示通告矣 
[報告軍艦行蹤]  
　　註滬軍署查得現泊吳淞口外鴨窩沙洋面之海軍軍艦計有海圻海籌永翔舞鳳聯鯨福安等六艘惟海琛巡洋艦因奉飭令駛往粤東之汕頭口岸保護航海商船是以已赴汕頭洋面遊巡昨已報告中央查核矣 
[便利行人之工程]  
高昌廟江邊碼頭爲浦東三林塘等處鄕民來滬登岸之所近因年久損壞甚爲危險故由紳董錢裕基等勸由商號公興泰等捐洋三百元飭匠購料修理昨已工竣惟碼頭上之馬路亦已損壞不平是以禀由工巡捐局派員往勘飭令工程處將路修理 
[警界索還救國儲金]  
　　淞滬警察廳所屬各區署員巡官隊長巡警等共儲救固儲金有八千餘元之多嗣後有人發起將儲金一律發還巡警名下共計洋三千餘元早經如數收還其餘署員隊長巡官等之四五千元至今未見給發茲各員以儲金事務所不日撤消是以連日會議亟欲取回云 
[高等審廳長來滬]  
　　新任江蘇高等審判廳長莊　珂由蘇來滬住北市卡德路九十號門牌昨午至上海縣公署並地方審檢廳與沈知事及袁林兩廳長商議要公 
[檢察長訊究盜案之審愼]  
　　盜匪　開琪魏啓欽前因在外行　已經地方審檢廳判决各監禁五年又三個月嗣將皆盜積茂生（即王八綽號老頭子）拘獲由地方警察所解送到廳歸案訊辦　稽堅執不認並有家屬到廳要求取保判令收押候示在案茲悉林檢察長以此案關係重要未便草率昨午飭驚前往浦東居家橋附近將被刧事主朱雲卿及當時被盜拒傷之失主姚林發等一併傳案委派檢察官提同稽茂生質訊究辦 
[改編地方偵探之着手]  
　　淞滬徐驚廳長以本廳偵緝隊亟須改編地方偵探昨特飭知該隊長迅將各隊士辦事　續拋實開報以便擇優改編其有不合程度者　行裁汰一面又飭各區署所將地方人民呈報盜竊各案開單詳報内分已破未破及贓物多寡列表報告以憑察奪 
[暑期講演會之課程]  
　　上海縣敎育會組織之署假　演會訂於七月三十日開講其會埸地點現定上海縣立第一高等小學堂（即敬業學堂）所有各市鄕官私各校函送敎員聽講者人數甚衆四鄕各聽講員昨已簽名到書寄宿故由會長吳懷疚於昨日將應講　種課程時間表先行規定照錄如下（甲組聽講期）七月三十日至八月三日時期八點至十一點三刻三十日開會報告鄕土地理社會服務三十一日體育原理體育方法社會服務八月一日體育原理蒙鐵校利敎育　社會服務二日體育原理體育方法三日參觀報告體育原理體育方法（乙組聽講期）四日體操游戲國文敎授法體育方法游戲方法五日體操游戲國文敎授法體育方法游戲方法六日算術敎授法習字敎授法游戲方法七日體操游戲國文敎授法算術敎授法游戲方法八日體操游戲國文敎授法算術敎授法管理法九日體操游戲國文敎授法算術敎授法管理法十日體操游戲國文敎授法算術敎授法管理法十一日體操游戲國文敎授法術生管理法十二日體操游戲國文敎授法術生 
[北京中行紙幣之市價]  
　　北京中國銀行原定本月二十四日實行開兌嗣因反對總裁徐恩元風潮甚劇兌現一事遂被擱置因之滬市數日前收兌北京紙幣已漲至九八今又跌至九四一般收票之户甚爲吃虧云 
[掉換啞板角洋之辦法]  
　　南京造幣廠擬在上海設立銀角掉換所掉換該廠所出之啞角已誌前報茲又聞該廠因所籌啞角本係剔出重造卽偶有一二流傳於市爲數自必極少實無設置掉換所之必要擬托南就原發行該廠新角之江蘇分銀行及庚源通和兩錢莊轉托滬　分銷各錢舖如遇有該廠之啞板角洋即代該廠換下俾得取回重　云 
[閘北救火會添置新機]  
　　閘北第一段救火會各會蓋於上月開會集議擬添置各種救火器具已紀前報茲悉該會已先添製拆屋機一架昨經告竣機用雙馬駕運動極靈聞此項機車連馬計需價值二千數百元云 
[尋見逃妻之疑惑]  
　　泰州人湯喬松前娶如臯女子劉氏爲　室　向居原籍今年二月十六日湯劉氏忽與姘夫沈逢春備逃無蹤茲湯查胆伊妻避匿上海遂來申找尋爲日已久仍無影響惟所带旅費早已　聲因此流爲乞丐每日沿街求乞順便探訪昨午在福佑門中華茶樓見妻與沈啜茗乃報告巡警一併拘解一區二分駐所由王金山　佐向之研詰據沈等同供住在老北門外大吉祥字畫店樓上不認湯爲該氏之夫奉飭函送地方檢察廳訊辦 
[輪船上查獲拐匪]  
　　婦孺救濟會偵探王緯文昨在太古洋行開赴烟台等處之盛京輪船内查獲拐匪張桂芳及被拐之十八歲宜興婦人陳趙氏等拘送水巡捕房轉送上海地方檢察廳訊究 
[女子受人欺騙]  
　　馮小有家住胡家木橋有妹名小東在某絲廠做工前日被素識之劉小九誘往某處客棧姦宿昨由馮尋回將劉扭控五區三分所經張署員解送司法科經嚴科員訊明判移地方檢察廳訊辦 
[誘姦拐賣之證據]  
　　北海路二百零五號門牌住户朱陳氏之十九歲女兒招弟於今春被流氓邵阿來（即白眼阿來）誘姦藏匿氏得悉後向邵理論一味推賴氏曾投控捕房因無證據未予准理茲氏連接由奉天洮南伊女寄來之函書明　邵誘姦後逼乘火車至南京換乘津浦火車带往奉天得價小洋四百元賣於兆南妓院爲娼化名筱銀寳不堪其苦求母代女超雪等語該氏當於前日技原函至老閘捕房控究捕頭准　包　錢壽生協同一百九十六號西探將邵拘獲押至昨晨解　公共公廨請究即據原告朱陳氏上堂禀明前情繼由中西包探投訴將邵拘獲情形並將原函呈案請察會審官王肇之君會同德裴副領事將所呈信函察閱一過判邵還押候函請救濟會帮同移提人證到案再訊 
[婦人被夫凌虐]  
　　住居虹口崇明路之粤媂奚陳氏前日自投濟良所稱被伊夫凌 
 
 
 

Page 11

 
 
虐等情經西薫將氏暫留昨送公共公廨請示先由西女蓋上堂訴明前情請核訊之氏供伊夫時常虐待是以投所求援中西官以據捕房查得氏夫曾入西洋籍判氏仍留清良所候照會該管領事詢問復到再核 
[扣留黃酒食鹽]  
　　寗波舟山人張阿鳳在滬南求新廠爲機匠此次由原籍返申携带黃酒兩𪤉食鹽數十斤在碼頭起岸時被崗警查見因酒𪤉未蓋印花鹽亦違禁之品嘗卽带至一區署詰問留候查明發落 
[崇明知事晉省]  
　　崇明縣知事倪文德昨日因公過滬晉省當赴各署禀知一切 
[主人拷打女僕]  
　　滬城老北門内王醫　弄第四十九號門牌徐菊卿家近因失去銀洋五十元疑係傭婦松江人某氏所竊將該氏私刑毒打遍體受傷隣居大動公憤報告崗巡拘送淞滬警察二區一分駐所轉送到　由司法課訊知徐子金福阿二素行不端時竊家中錢物此次失洋難保非其所爲諭候補傳二子到案質訊核辦 
[塌車碾傷女孩]  
　　昨有年約三四歲之陳姓女孩在西華德路被某號塌車撞倒碾傷右足由該孩家屬送入同仁醫院求治經醫生驗得傷勢尙輕不日可望痊愈云 
[小孩磕傷頭顱P ] 
　　住居楊樹浦八埭頭之胡某有子名阿掌年六歲昨在門前游戲失足跌仆磕傷頭顱流血不止由胡車送同仁醫院求治 
[江北客民之慘痛]  
　　夏家弄鐵路北首江北人梁仁顯之妻姚氏因貧病交迫自縊身死由地保報請地方檢察廳派員蒞驗　梁攔求免驗已誌昨報茲悉梁當時在場雖具有自行棺殮切結奈兩手空空借貸無門且念該氏身遭慘死不忍以施棺收殮乃央地保懇求閘北慈善團給與值價十餘元之賒材一具始得成殮云 
[前債未清今又借]  
　　江北人蔣木青住又袋角船上日前有同鄕周長富向蔣借去印子錢洋一元尙未拔清昨周又欲向借洋八元蔣不允致起衝突互毆之下傷及周之頭面等處由四區二分所一併拘解司法科經嚴科員質訊一過判送地方檢察廳核辦 
[查明爭執原因]  
　　甬人王生和控婦人華沈氏串黨將伊誘至香粉弄二十號門牌某客棧内私押等情昨由捕房將沈氏並其女華阿根一併拘解公共公廨經中西官訊悉氏女本係雉妓王欲娶女爲妻因身價不足致起爭執遂判將案註銷華沈氏母女開釋 
[彼此振振有詞]  
　　順利號主何利生廣生利號主李歲華在公共公廨呈控已閉天泰祥鞋店股東臧桂林不理欠洋四百餘元業經由廨將臧傳案訊諭交保在案昨又傳訊臧延律師到堂反訴請求追償損失銀二千兩何李二人延律師到堂辯稱天泰祥倒閉後已在　方審判廳涉訟曾有禮順長京貨店執事劉毓書在堂供出臧亦天泰祥股東有判决書爲證劉現尙在押請爲查核中西官判候復訊再核　 
[顔料暫緩取贖]  
　　陸德祥控怡康顔料號股東張子祥擅向泰康莊取贖所彽颜料四十箱業經公共公廨訊判被告交保候民事案訊結再行訊理刑事在案茲因泰康莊一再催贖故昨由被告代表裴斯律師投廨請求給諭泰康莊從緩催贖　俟此案解决後再行取贖中西宜准如所請辦理 
[兩案均不確實]  
　　傳銀如在滙四捕房控告蔣和祥蔣林弟串拐伊女秀絨一案經包探鍾星南調查不實據情禀明公共公堂後即由蔡蘭芳賐使傳銀如以鍾探將女凌虐等情控請澈究茲經西探切實查明並無凌虐情事昨日傳齊人證一併解案由開讞員會同德師副領事研訊明晣判傳銀如控告蔣和祥蔣林弟串拐伊女案證據不足嘗堂註銷尙有蔡蘭芳指使傳銀如控告包探凌虐傳女一案判傳交保蔡押候下禮拜六解請原審官核辦 
[串竊烟土之結果]  
　　新閘重慶路八十八號門牌田豐記號控海門人張阿二方阿榮串竊值洋四千餘元之大土带往原籍消贓於陳其相樊育秀周應儒等情業經捕房將被告各人一併提解公共公廨訊供收押在案昨晨復訊原告投案請究訊之被告各人供詞互推中西官判張方二人知押西牢二年陳押九月樊周二人押候函送上海縣知事署遞回原籍 
[烟膏店主受罰]  
　　法捕房探目沈德福包探黃銀桃陸海林在法界東新橋街恒豐烟膏店内查獲烟膏大小十二缸當將店主鄭榮波解送法公堂請究鄭供内有一小缸實係烟膏餘爲　上戒烟膏請察當由洋華公所代表蒲石律師與尤驗烟員到場驗得烟膏一缸内和紅土料子煎成餘者確非烟膏判罰洋一百元充公再押兩月准予贖罪烟膏銷燬 
[索償受傷停工之損失]  
　　朱阿金前　途中被徐阿福毆傷頭額等處由捕房車送醫院醫洽今已醫痊解送法公堂請訊朱稱民人做工度日每月可得工洋五元今已一月不能工作請求追償損失徐供我與他人相爭朱來相勸無意带傷是實聶讞員判徐償還原告損失洋五元再出醫院費洋七元六角並罰洋五元充公 
[不認託人商勸]  
　　洋貨店主田鳳昌前至法公堂控新衣店主周靜泰虧欠貨洋二百三十元將店倒閉向索不理等情中西讞員以被告挺押不繳故判將生財拍賣作抵嗣祗賣得銀二十兩餘欠仍限措繳在案昨又由田投稱此事有人商勸折還洋一百元商人因已經涉訟不敢𢷺專故請核示周供朱拍賣之前寛允還洋一百元現在告� 
貸無門並無托人勸還一百元之事判周還押限兩禮拜洋 
[調查被告家産]  
　　鞋底作主陳協茂前至法公堂控王德興虧欠往來貨洋二百二十元押追未繳昨又提訊陳稱王在台州原籍置有田房産業卽在上海亦能措置實屬有意不理請求　追王供家無産業實情無力措繳求宥判王還押着原告查明被告有無家産限一月禀覆核辦 
[醫敎習出游]  
　　本埠德國醫學堂敎習蘇爾慈君現因暑假停課於前日乘長江輪船赴九江游歷 
[滬海道公署批示二則]  
　　滬海道公署昨批商務印書館經理商鳳池禀爲學校暑假已届懇請通飭采用敎科書由禀摺均悉已分行所屬采用矣仰卽知照此批又批胸礁黃沙公會會長唐兆熊禀導批集衆妥議另章復請立案給示由禀件均悉案關小民生計事應不厭求詳究何實情應候分行上海崇明定海三縣知事查明覆辦仰卽知照此批 
[工巡捐局批示照錄]  
　　侯鴻生禀請發還營造執照由批禀悉前據有人報告該善堂所造平屋係作殯房之用有違定章是以吊回營造執照現禀旣經聲明此屋不作殯房准將執照發還仰卽來局出具永不停放屍棺切結領回執照繼續營造可也 
[飭發警察崗規禮節（續）]  
　　（一）無論本國外國男婦在街市步行休息或購買物件時見有聚衆觀望者巡警即應趕緊勸令散開不准圍觀如係外國男婦更應加意尾隨告知下崗護送出段不使有人擁擠圍觀而後已此並非重外人實係恐被外人笑我人民缺敎化也（一）夜間於十二鐘後遇有行人必須和平查問說出道理立卽放行不准阻撓如言語支離行跡可疑或携带物件不能說明件數者巡警應送署訊究（一）夜間於一二鐘後茶園酒館客店舖户居民均須關閉門户如有任意敝開者應喚起關閉或代爲關閉然說話必須和婉萬不可高聲疾呼致有驚嚇如再不遵記明門牌號數報明長官核辦（一）夜十二鐘後如有潛伏暗處或竊窺門户或抰持物件在不應出入之地行走者巡邏崗警應卽盤查如言語支離立刻送署訊究（一）凡中外官員商民之汽車馬車包車碰傷路人應酌量情形如不能立卽带署者當即記明該車號頭問明乘車人姓名或要一名片趕緊同署報告長官核辦如傷輕能當場了結者下崗後回署報告若電車軋傷或軋斃人應立時阻止其開行記明該車號頭將司機人銅牌带署並將肇事情形具報如係通常洋車遇有碰碍行人等事以立時了結爲好如果傷重則必須一併带署報告長官核辦 
[創製五彩油墨]  
　　法租界八仙橋德順里新開同康成油墨廠主人遊學歐美垂十餘載於格致化學造詣頗富今爲挽回利權提倡國貨起見不惜重資特設墨廠製造五彩油墨頗屬精良施諸鉛石等印無不顔色鮮明光華奪目覈其性質實與舶來品不相上下足供印刷界之材料云 
[氣候報告]  
　　（上海徐家滙天文臺天氣測候報告） 
　　已過者之報告七月二十八日颩風仍向西北進行惟晚間琉球與石垣島等處之觀測電訊均未述及中國氣壓低下東京尤甚上海午後协金海濱一带凉風自東北吹向東南二十九日上海多雲而晴凉風自東來氣壓下降在累年平均常數之下二十九日午後二十四小時内温度至高九○五至低七四八去年同日至高九四至低七六五 
　　未來者之推測二十九日午後四時三十分預測呂宋以東與台灣東南將有惡劣之氣候中國沿海有尋常信風本埠有雷雨 
雜評二 
[革命後之本務] [  納]  
　　自來革命之事業其影響所及不惟被於政治上而已社會百般之事業皆必大受其打擊而變動之結果或益凋敞而不自持或即爲國家開一新命運此其中因何分判哉蓋一則革命而後置恢復地方元氣於不顧社會因革命影響而損失者絶不爲之謀補救焉不爲之謀改進焉於是人民生計日蹙思亂之心不已而國家亦遂擾捧奄忽以亡一則革命而後政府即以回復民力爲首務凡社會上所受騷擾之影響一一爲之拔除而培養其本根民得蘇息自呈活氣此其大較也 
　　今我商民亟亟以除煩苛去惡稅爲請其亦社會上必要之本務乎將來國家能開新命運與否悉於此卜之矣 
來件 
[李濟華致國會議員書]  
　　兩院諸位先生均鑒啓者此次義軍之興擁護約法而已法律有效禍亂自泯今共和再造國事悉付法律解决則前此之責義軍任之後此之責端賴諸公矣諸公　受暴力之摧殘首當其衝三年以來其覺悟之偉大定較國人爲多捲土重來前功可竟整齊嚴肅愈接愈厲必有以　國人之望自不待言然諸公固猶是三年前國人所付託之代表也追溯往昔悲歡何如癸丑之際國會爲袁氏解散查約法總統本無解散權當時舉國上下不聞有據法力爭者豈暴力之横無可當耶抑黨派之爭執爲人操縱以自取滅亡耳此則不可不引爲大戒者也袁氏有何權能而使眞正之民意機關三年不能存在以致帝制自爲無惡不作曰利禄之功用耳然利禄足以騙策寡　鮮恥之徒而不足以號召高尙純潔之士卒至舉國正氣攝服羣邪利禄之不可恃昭然若揭矣袁氏即不自斃諸公能無據約法十九條第十一項之規定彈劾之而彰國法耶天佑吾國國人旣循法律之途俓納共和於正軌觀於以武力推翻政府則民氣之足爲諸公後盾可知諸公其行使神聖之職權以謀國利民福正不必有所顧忌也蓋國人旣能以死護法此後不過和平决裂手段上之不同而誓爲諸公後盾之决當與國　方興未艾今兩院開會有日海内外名流所望於諸公者莫不各有表示　不出於　勉之　清華亦　以狂　之言爲諸公告毌矯枉過正毌故步自封毌徧於感情作用毌流於意氣用事以國家爲前提冺黨見之爭執　公私之辯明是非之别一本法律上之行動作情理上之依否必使民困日蘇官權有限國事前途其有　乎苟或如法國推倒王政後之立法專制及袁氏自帝時之請願勸進自身違法放棄戰權是皆足以禍國諸公受國人付託之重不可不鑒於前車而深自警惕也諸公居民意之最高機關外人觀瞻所在籍以覘國人之能力而關係國家存亡國内釧鉅痛深元氣大傷今後是否盡納國政於法軌之中以免異日之革命則又關係國中治亂諸公當國家存亡治亂之中心責任重大以此次之召集爲昻時機之迫有如斯乎至諸公雖無法外權能良好憲法早一日産出國人即早受一日之賜他如千七百八十九年法國民黨宣布之第三條有曰（国家爲最尊之機關政府之權能均得自國家）又第六條曰（法律所表明者即國民之公意立法權當予國民之代表國民爲効力權利均屬平等）又第十二條曰（政府爲保護民權之機關）各等條云云均屬造成共和國家之精意然莊嚴爘爛之法國蓋不僅强健之立法精神有以致之實由官治自治各守各法也故諸公之責不僅在監督政府尤在提倡自治使國人知法之可貴而無敢或渝諸公立法之威信其庶幾乎歐戰方殷國亂已　善後休養因時制宜對内對外各當其可巴力門萬能而可婏美英國官所望于諸公諸公亦宜善體國人酷愛和平之心用以深自督責公忠爲國得免異日禍亂則邦家之光國人之幸豈僅今日之福後世實利賴之臨頴惶悚諸希爲國珍重李濟華謹上七月二十九日 
[華品陳列所之通告]  
　　本埠法界霞飛路尙賢堂創設華品陳列所迄已四載專以表揚華品之精美以供中外人士來堂參觀特以每月可得數百兩租金之房屋作爲華品陳列之用保有火險守以巡捕復延通曉　譯專任招待之職員冀以發揚華商工業之成績得邀外客之品題凡各省所産之天然品製造品美術剌　品敎育成績品金石書畫古玩華式綺卓木器各種新出工藝物品以及布疋綢緞等類均可陳列寄售槪不取費惟出售之貨以九九扣用藉作本所津貼如取還均可隨時凡來陳列及寄銷各品槪由本堂完全負責幸望各省商會熱心介紹籍勸公益而擴銷路庶不負本堂提倡華品之宗旨耳本所展覽時間以每日下午二句鐘至六句鐘爲率 
惜陰公會商業中學附設初等小學校之主 
[張及辦法]  
　　主張（一）用自學輔導主義敎授方法以發揮兒童之本能養成家國有用之才（二）養成健全之體格 
　　辦法（一）今年秋季先招一年級十五人寗少毌多以便倜别敎授以後每年秋季招一年生十五人决不插班（二）以年在足六歲以上足七歲以下爲合格（三）已識字者不收（四）每半年納學費二十五元開學時繳清（五）陽曆九月一號二號考試四號開課願學者務請先期報名（六）兒童旣入學後於四年中非有特别事故不得退學（七）兒童入學之後每月之第三星期其家長必須來校開敎育研究會 
　　校址上海滬寗車站均益里 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
游戲文章 
[金少爺傳（鈔票）] [  瘦蝶]  
　　少爺姓金氏名票兒幕鳴夷子皮之致富有方因别署曰子皮（紙幣）社會仰之若神聖奉之若帝天咸尊爲少爺而不名名亦於是乎愈晦焉父金鎔供職某銀行操縱經濟蜚聲海内少爺神采煥發知慮清明雖體態輕便而秉性方正不苟取與平居喜御華服見者目迷五色輙嘖嘖艷美爭與訂交甚至一握手一觀面卽詡爲萬分榮幸少爺素善周旋以故交游徧天下或託跡市場或深居繡閣或與政界結納或從學子締交燕南趙北海市山陬少爺游屐所經無不竭誠招待一般官迷著欲逹目的非得少爺力不爲功而羅綺叢中鶯花隊裹無日不有少爺之蹤跡苟不在座則名花良友相對黯然無色於軍界尤有密切之交誼時而奉命聯絡翕然悅服治安恒賴以維持人謂少爺實具萬能其魔力固有不可思議者顧少爺與人游愛博而情不專每苦不能久其久而能敬者要維守財虜耳然少爺亦殊落落窮措大一流則雖欲一覩顔色而不可得人咸稱少爺之交以勢利成苟其人捐介性成少爺亦不敢妄自進謁恐遭斥辱也經濟界巨子龍元與少爺訂交莫逆往還酬酢習以爲常出入銀行提携金庫兩情融洽若水乳然蓋性質旣彼此相近自有特别之感情也會護國軍起經濟恐慌政府忽發命令飭少爺與龍圥斷絶來往並將龍元解京處以禁錮之罪少爺聞之慨然歎曰天地生材各適其用苟反其道而行之是直自殺耳若余與龍元實有左右社會之勢力天生余輩欲以資流通而增社會之生機今若此不能收互相補助之效人其謂我何由是抑鬰成疾幾將病廢懶與社會交接各界亦擯不與齒望望然去之若將凂焉一變其昔時親密之態度少爺俯仰身世悲愴欲絶黎公繼任洞悉少爺之寃遭摧抑卽命龍元出獄並招少爺至京津與之共維經濟現狀少爺喜而不寐者竟夕旣而束裝首途有見之者謂少爺自奉令後意氣頽喪憔悴無人色得黎公電始回复其自由權喜溢眉宇云 
劇故 
[耕塵舍劇話] [  瘦碧]  
　　伶人林韻香吳人也來京師隸嵩祝部於時京城歌樓擅名者分爲四部曰春台曰三慶曰四喜曰和春各擅勝長以爭雄長后嵩祝部寧落不能自存部中人稍稍散去其敎師父老乃復召集后生子弟别爲一隊曰小嵩祝部中皆乳燕　　呢喃學語當筵顧曲聊資笑噱而已韻香新從姑蘇來居傳經堂名曰鴻寳傳經堂故多佳子弟道光初年名伶半出其門自乾隆年間　伶魏長生在雙慶部其徒陳　碧在宜慶部相繼作秦聲以媚人京腔以次銷歇尋又有侍御於酒座批小生頰遽登白簡落職去由是朋酒之宴相戒無敢復聽王府大班者降至道光季年惟和春尙是王府班然吹律不竸久矣四喜爲嘉慶間名部道光以來部中人又多轉入春台三慶部都門竹枝詞云新排一齣桃花扇到處閧然四喜班者際此亦歌板酒旗零落盡矣一時徵歌者必推春台三慶翕然無異詞辛卯（道光）儀愼親王生辰徵嵩祝部入值王府鴻實與上壽捧紅紙目錄乞賞戲粤東林大令星舫時爲王子　一見詫曰此子不似若輩中人王夫人有林下風庶幾近之矣鴻寳學歌無才二月卽出臨紅氍毹上按節度刌銖黍不爽而其　　得中修短合度進止動靜妙出自然樓上下萬目萬口萬手嘖嘖稱歎是好　手嵩祝部一時聲譽頓起座上客常滿有隔日豫約不得入座者從此徵歌舞者首數嵩祝不復顧春台三慶矣后距韻香之殁踰三年春台三慶名輩林立且多后來之秀望之如芝蘭玉樹森列庭階而嵩祝座中人不少減於疇昔者韻香爲之也韻香旣數奇失身舞羣歌扇間居恒鬰鬰不自得雖在香天翠海中往往如稽中散土木形骸不假修飾而何郎湯餅彌見自然知安仁羊車良非虚語也旣工愁復善病日日來召者紙片如山積困於酒食至夜漏將盡猶不得已每攪鏡自語曰叔寳璧人則吾豈敢然看殺衛玠是大可慮歲甲午三年期滿將脫籍去其師黠人也密遣人自吳召其父來悶之别室父子不相見　以八百金再留三年旣成券韻香始知之慨然曰錢樹子固在顧不能少忍須臾耶迺廣張華筵集諸貴游子弟籌出籠計得三千金盡舉畀其師乃得脫籍去於是定居　家橋玉皇廟側署所居室曰梅鶴堂其父固庖人也時自入厨下調度以故韻香家殽鐉清旨冠諸郎於時文酒之會茶瓜清話必在梅鶴堂韻香周旋其間或稱水煑茶或按拍倚竹言笑宴宴只疑天上非人間矣而愁根久種病境已深居三月而族作矣疾不半載竟死死之日扶病起誓佛曰涙痕洗面此生已了願生生世世勿再作有情之物矣時道光十四年十二月也年才十八鳴呼哀哉昔劉孝綽第三妹令嫺誄徐排曰雹碎春紅霜凋夏綠如聽春聞如聞秋猿矣 
小說 
[言情小說鵑啼血記（續）] [  野鶴]  
　　是日之會吾縱不免受無謂之窘苦然亦不無微得啖旣盡侍者入取殘羹吾遂詢以對座少年爲誰家子侍者殊不能答各司聞言遂亦返視旣乃語我曰若不識是人耶我乃識之是其人爲　斯公爵之大公子名曰歐丹旣擅丰姿能致人之忻慕間作文字亦　優美凡此皆夙知之而我此次遠家之日吾妹亦語我個郎近日新有所眷似爲芳名藉藉之珞琪氏特渠語我匆促乃猶未　其詳别君乎若胡猶未知是我旣聞各司之語知昨日所遇信爲彼人彼人信爲珞琪之情人而我别萊斯則已被彼　棄之萬里之遐思至此情火頓興幾欲失聲而號各司覩我是狀遂默默不作一語蓋渠平生素不喜多事旣知我興珞琪有關非陌路之比則不願復置一辭置身於是非二字之中怔視良久始出酒肆各歧道而去而我將信將疑之時期亦於是乎盡矣 
 
 
 

Page 15

 
 
   
 
 

Page 16

 
 
[新舞台初一日戲二等正廳五分頭等正廳一角特別正廳二角特別包廂三角]  
本舞台南市電話二百二十號北京電話三千四百九十一號北來功輛直達舞台免查捐照日夜開演全班文武一齊登台准演 
潘桂芳　張順來　潘海秋　曹甫臣　大破　金刀陣 
趙文連　夏月潤　毛韻珂　潘月樵　夏月珊　周鳳文　邱治雲　正本男女平權 
張德祿　金錢豹 
夏月華　趙文連　夏月潤　潘月樵　毛韻珂　夏月珊　周鳳文　邱治雲　邱沁如　法國拿破崙 
九畝地新舞台初一夜戲二等正廳一角頭等正廳二角特別官廳四角特別包廳五角 
王三虎　張順來　張德祿　潘桂芳　曹甫臣　大破冲霄樓 
邱沁如　周鳳文　夏月珊　毛韻珂　夏月潤　邱治雲　五九林　四戲迷傳 
許奎官　潘月樵　馬飛珠　御史　關金街 
夏月華　趙文連　夏月潤　潘月樵　毛韻珂　夏月珊　周鳳文　邱治雲　潘海秋　新排七八本就是我 
[天蟾舞臺七月初一禮拜日日戲價目]  
三層樓特等二角頭等一角特別包廂三角頭等正廳二角 
杜文卿　五雷　 
李人俊　王益芳　焦慶利　三十六友 
王芝裕　陳嘉祥　奪小沛 
小楊菊　小楊月樓　笙煩演　李玉海　二進宮 
小如意　蝴蝶夢 
七歲紅　五陣風　水上飄　祁彩芬　張殿元　陳春海　鐵龍山　大破　羗兵 
王芝裕　林樹森　蓋叫天　李德山　龍瑞恒　趙君玉　小楊月樓　祁彩芬　李玉海　陳嘉祥　明海山　雙鳳奇緣　昭君冷宮嘆月　三四本京友特煩　李陵失機被擒 
天蟾舞台七月初一夜戲大減價三層樓特等二角頭等一角頭等正廳三角特別官廳六角特別包廂六角 
禮拜三日戲暑假暫停第逢禮拜六禮拜仍演日戲開設二馬路新新舞台原址電話三七另二 
杜文卿　南北斗 
洪際雲　斬寶娥 
水上飄　雙鎖山 
王益芳　李德山　五陣風　李人俊　大鬧　嘉興府 
小楊菊笙　李玉海　空城計 
小七歲紅　血濺　鴛鴦樓 
小如意　新安驛 
李德山　林樹森　盖呌天　王芝裕　祁彩芬　大岳家莊　圍困牛頭　山起至鎚　震金彈子 
明海山　林樹森　小楊月樓　趙君玉　小如意　陳嘉祥　劉松亭　天河配　天上雙星　人間佳節　鵲橋相會　特別佈景 
[丹桂第一台初一日戲]  
特別包廂四角官廳四角頭等包廂三角正廳二二等一角三等一角 
邱連奎　慶陽圖 
梁俊圃　斷太后 
飛來鳳　譚月明　金山寺 
李壽峯　吳桂芬　鍘美案 
王祥雲　草上飛　雙跑馬 
王蘭芳　李少棠　怕妻頂磚 
陳永奎　張德俊　小明亮　　蜡廟 
高百歲　吳彩霞　砂硃痣 
芙蓉草　翠香寄柬 
李慶棠　馮志奎　麒麟童　三麻子　苗勝春　李少棠　全本四進士 
丹桂第一台初一夜紳商函煩公留排演著名好戲 
邱連奎　渭水河 
梁俊圃　草橋關 
飛來鳳　搖錢樹 
李壽峰　探陰山 
王蘭芳　宋詞普　雙搖會 
陳永奎　張德俊　王祥雲　三雄絕義 
麒麟童　吳彩霞　殺女報恩 
李慶棠　芙蓉草　趙雲卿　三堂會審 
高百歲　轅門斬子 
小明亮　李慶棠　馮志硅　何月山　三麻子　李小棠　苗勝春　陳永奎　只此一天以誌紀念　塔子溝　淫寇　險異 
[大舞臺七月初一日戲二等正廳二角三層包廂二角特別官廳三角特別包廂四角]  
何頣馨　淸河橋 
伍月華　孝感天 
十四盞燈　新安驛 
小寳芬　滑油山 
小寳林　花蝴蝶 
眞小桂芬　姚俊卿　萬盞燈　白門樓 
沈韻秋　小寶義　李寶龍　三本　鐵公鷄 
小達子　鐵蓮花 
小桂枝　賈璧雲　趙如泉　何金壽　賣油郎獨占花魁 
大舞台七月初一夜戲價目二等正廳三角三層包廂二角特別官廳五角特別包廂七角 
孫鴻奎　瓦崗寨 
十四盞燈　池水驛 
小寳芬　小寶林　十八扯 
眞小桂芬　小寶義　長板坡 
李寶龍　小桂枝　殷春虎　何家聲　王永利　萬盞燈　小寶義　賈璧雲　小達子　趙如泉　姚俊卿　眞小桂芬　何金壽　沈韻秋　李寶龍　吳鳳嗚　唐皇遊地府 
[天蟾舞臺新編文武奇異警世特別好戲　年羹堯征西　全部]  
年大將軍爲淸朝勳臣之一盛名鼎鼎婦孺皆知均樂道其軼事征西之偉業豐功能情節離奇歷盡艱險本舞臺覓得秘本特編新奇文武好戲第原書原陣均按古代兵法鬭陣排軍分門巧戰與尋常武戲不同陸軍山戰會陣均有神出鬼沒之奇眞刀眞鎗眞器械煥然一新古法未墜亦未始非尙武精福承諸藝員歷練已經二月之久頗稱純熟獨具精神現在各地購備軍械並趕辦彩景布置完備擇吉啓演特此先行露布 
[丹桂茶園初一日戲大減價正廳一角]  
唐奎官　草橋關 
菱芝仙　胡鳳翠　三疑計 
一陣風　武小樓　小春利　白水灘 
東方亮　牛桂芬　蝴蝶夢 
楊文奎　一聲雷　碧蓮霞　二進宮 
張文艷　拾玉鐲 
張翠英　東方亮　楊文奎　胡鳳翠　戲迷傳 
丹桂茶園初一夜戲特別大減價正廳一角新添特別佈景電汽風扇 
小子和　小放牛 
菱芝仙　雙冠誥 
牛桂芬　一聲雷　長板坡 
張文艷　張翠英　新十八扯 
東方亮　胡鳳翠　虹霓關 
小子和　楊文奎　張福雲　四郎探母 
張文艷　海潮珠 
張翠英　一聲雷　令公碰碑 
[羣仙茶園初一日戲大減價正廳一角]  
小菊仙　鳳鳴關 
小菊奎　奇寃報 
小勝奎　鍘美案 
雲寳芬　天堂州 
陳彩霞　祭寶塔 
陳善甫　龍鳳閣 
小春利　小寶珊　金翠英　大收關勝 
小蓮英　梵王宮 
翁梅倩　四郎探母 
羣仙茶園初一夜戲大減價正廳一角 
小菊仙　御林郡 
張彩奎　探陰山 
雲寳芬　文昭關 
陳彩霞　鴻鸞禧 
陳善甫　空城計 
小春利　小寶珊　金翠英　　蜡廟 
小桂紅　百花亭 
小月紅　逍遙津 
翁梅倩　日蓮僧 
[笑舞台廣西路汕頭路口電話三五一五]  
夜戲月樓六角特廂五角頭廂三角四角頭廳二日戲月樓特廳四角特廂三角　廂一角特廳二角頭廳一角 
初一日戲全體登台演福爾摩斯之一 
演祈戲難演偵探戲更難　而演福爾摩斯的偵探戲尤難福爾摩斯之面目　之舉止　之狀態　之神情無一不深入人之腦海　故演者非得曲盡其熊不可　新劇家縱多至四千人　然克勝福爾摩斯之任者　舍汪優游外　吾敢决其無第二人　血書爲福爾摩斯生平第一得意案子　情節曲折　趣味深濃　前次開演　備極歡迎　茲爲酬答惠顧者之雅意起見　特煩全體演員　于今日一齊登臺復演一次機會難逢觀者請早 
請看紅樓夢之眞相一夜准演七八七 
順治皇帝出家 
劉姥姥到底是誰 
寳玉卽爲順治　黛玉卽爲小琬　則一開口便引人發笑　鼎鼎大名之劉姥姥　究是誰的影子　欲知姥姥種種趣事　種種眞相　請至本台來看看七八本順治出家　便知此中玄奧　今夜重要情節　則爲　薙髮血流成海　下江南大肆姦淫　劉三季失節改嫁　好珍兒罵賊身亡　打翻醋罐攝政王旭政　木石良緣董小琬妃帝　破三百年未破之疑團　揭清史未揭之黑幕　而且幕慕有精采　節節有趣味實爲自有新劇　實爲自有新劇以來　　一無二之作　至于時之種種儀仗種種禮注　多開新劇未有之大觀　與頭二本　登極所用　尤絕然不同　百爾君子　蓋觀乎來 
[民興社]  
手中小賬　三洋　　南首　日戲　茶劵祇收大洋一角　函索即寄　夜戲　有八折劵　特別正廳　祇收三角　電話三一三〇 
每晚加演五彩最新偵探愛情滑稽影戲 
初一日民興社准演後本銀屏梅 
初一晚准演著名好戲 
嫦娥 
本社編演的戲當中　要算嫦娥的趣味最濃　論情節　則離奇怪誕　庽勸紀於滑稽　論佈景　則精緻奧妙　供幻境於咫尺　如嫦娥下降　月宮風景　活動月亮　五色雲霞　眞山眞水　無不驚神奪目　引人入勝　所以社會上都曉得嫦娥是民　社最受歡迎的好戲　爭先恐後謹乞早　 
今晚特別大贈品 
一勝家公司價值二十元之縫衣機 
一新式銀桌面 
一楊慶和赤金戒指 
一赤金挖耳 
一金絲眼鏡 
一堅固鐘表 
一最精美之千里鏡 
一上等西洋洋傘 
一消暑菓子汁 
一上等花露水 
一天吾盡各種　扇 
一各種應用物件 
二十九晚珊家園仁和里君得銀桌面二十八件 
[商辦新舞台　新排九本十本預先露布　就是我]  
稗官野史原屬才人寄情筆墨遊戲文章本無實蹟之可尋茶餘酒後藉遣睡魔然竟有令人百讀不厭者是能　貫世情愜如人意耳炎裏罪人爲偵探小說之傑出者本舞台曾於西友處備聞此事之原委與坊本互有異同業經編演八本即名曰（就是我）大受社會歡賞實出意料之外茲續排九十兩本覺情節比前尤爲新穎可喜彩景尤無瑕疵可尋特將節目敷陳于下　賊窟交鋒求班殞命　窮途落魄培師認兄　假兄妹遠訪黑心符　聚僉壬熱結黑面黨　設奸　烏衣思救妹　叙奇功骨谷驟升官　亨大佐撤銷交涉案　馬冰龍兒密報客邸情　醫殺醫喬裝探　妹　警縛警乘隙偕逃　忙中錯烏衣冒失　就是我大佐喪身　骨谷關心東道主　烏衣當面術愚人　陷賊巢父子遭擒　誤行期忠奸覿面　手搖車雪花救難　出危險培師陳情　結伉儷骨谷主婚　受箴言骨石發奮　比武力娘子軍出現　扮泥匠假當人被擒　走繩橋夫妻雙脫難　小結束賓主暫安休　現巳排演純熟一俟有日開演再行佈聞 
[現銀專收精圓各種珍珠特別放盤]  
在三馬路中東鼎新里對門英商安昌洋行經理吿白 
[頌陽祝由科楊好古]  
鄙人患咳嗽吐血多年成肺勞不治之症後經舍親孫少卿云去年患久不收口陰瘡蒙先生用辰州靈符移出膿管多骨立時見效鄙人隨請先生用祝由移病法當移出綠痰　　日漸痊愈目諸先生治痊痴癲瘋癱　痛瘰　喉　眼醫小兒驚風頗多因先生不用藥石故登報介紹廣設四馬路畫錦里新鹿鳴旅館甯波張炳有啓 
[多勢老牌　衛生薄荷烟　上海三馬路廣貫堂藥房]  
美國畢業醫學博士李復生統治內外科○婦科○兒科○喉科○眼科○耳鼻科○皮膚科○花柳科○種痘以及種外症剖割並有良法戒烟非常平穩數年經驗流弊毫無所有診例詳列于後○○門診一元一角○出診六元一角○種痘二元一角○戒烟每日一元五角號○時間○門診上午九時至十二時○下午二時至五時○出診五時至八時○拔早過時加倍○急症隨請隨到○○住宅○跑馬廳龍飛馬車行東首一百二十四○ 
[萬國九洲第一靈驗耳聾聖品]  
京者天寶齋○謹告同胞○耳聲痼疾○我有神劑○服此立聰○效騐神藥包可斷根○上海二馬路丁鼎新里石庫門 
凡患耳聾一症皆因腎水虛損相火上痰或因　火傷肝以致耳鳴耳脹耳熱耳痛等症本齋家蕭良藥屢蒙宮紳試驗故敢出而問世非徒漁利已也善治男女老幼久年初起一經服此二三盒立覺血氣調和呼吸盡捷補眞陰生津液退浮火除邪熱雖十年廿年舊症服此丸一料立見奇功極重久年老症服此二料無不轉　聰眞乃第一聖品盒每一元每料六盒洋五元不靈包退還洋以昭信實如稱耳挖損再吹寶人吹耳散無不立愈每瓶七角若有虛言欺人罪我惟天 
○舖設上海二馬路西鼎新里內京都天寶齋啓 
 
 

Page 17

 
 
來稿 
[郵便儲金與中國前途之關係（續）] [  蹉跎]  
　　（丙）郵便儲金與社會以種種之實益 
　　郵便儲金事業創行以來　僅五十餘年世界所得之良果已不勝枚舉今約述其大槪如左 
　　一學校儲金郵儲事業能養成一般青年子弟之國民經思想今日初高等小學及中學大學師範專門各學堂學生一轉眼問在國家社會中占重要位置假使在學生時代受父兄庇蔭時浪用金錢成爲習慣僅此不甚愛惜國家富力之一念即足以病國而有餘講壇上千日之訓話不敵此一念之豪縱是以東西各國郵儲機關成立時一般敎育家急起直追利用此實地敎育材料爲諸生滌除浮華驕侈之習染培育勒儉樸厚之美風擴而充之經濟上之人格觀念國防觀念亦賴以發揮賴以强固焉各國儲金總額中學校備金恒占去一大部分諸生衣食紙筆等費旣因此而不肯濫使甚至有從學餘時投身上界以資積緊預爲他日獨立自當事業上樹根基者人之欲善誰不如我於開明人物因勢利導之收效尤宏且捷矣 
　　二工　儲金全國人民中勞動社會恒占多　　輩手　人出無限之死力是有限之工資每當順　時輕　揮霍於烟　賭消費場中殆至習久成癖全日或多日辛苦換來　金錢　供彼片時之豪擲一日遇何影響廠工甫　即已典質一空呼顴無門至於衰老無能貧乏不能自存者更比比矣郵儲機關設置後自然使此輩無遠慮之工徒勉力撙節爭聚金塔五年十年前勞作之人一朝加高地位居然爲資本界主人翁非但工人地位賴以增高而已此後有希望未經管之事業吸收百萬資金更非難事實業界精彩行將由此大放焉 
　　三奴僕儲金郵便儲金事業能使一般不知自愛自重之人桀高地位換去插賤骨相蓋世間惟有金錢最專制財力不足者恒被壓財力較厚者脚下世間惟有儲蓄最平等財力養成後自贖去財力不足時積恥世上不知有多少人爲一握金錢使盡低眉下氣工夫學盡奴顔婢膝醜態斯人豈生而有此賤骨哉殆亦受平素無蓄積之苦耳金錢實具無上之神　能掖引一般蒼頭一般青衣掃除未來之恥辱　苦楚勿謂一銅元不　奇努力勞作努力向郵　儲金局存積經若干年後人人得爲自主國民家　得爲自　國　故國志士熱心勸導奴輩　金以脫奴籍而維　道駸駸　以汽力電力代人類力役　豈人　中大快心　哉以上僅略舉數　而　他　農業儲　商買儲金礦場儲金鐵路儲金航行儲金伶儲金娼察儲金以迄　體儲金國際儲金　種名目尙未特行標出茲不詳及其郵便儲金之有益無害可斷言焉 
　　（丁郵便儲金推行於我國之釋難 
　　或者曰郵儲事業固甚善惟２施諸我國恐尙有幾層窒碍處不可不籌及之 
　　一中國幣制不劃一今日將如何措手乎釋之曰我國幣制之整頓誠爲萬不可緩之事實然靜待幣制改革後方始專行此郵儲事業坐任每日全國人民之消費而不早爲之國究屬失策何如暫　現行市價推行出入一例存户不致有幾何損失之虞或者因郵儲事業推行多數人民曉然於惡幣制之不適用羣起要求修改促我政府之改革或國民代表因此事業發生熱籌改革方法急提出改革幣制議案亦屬應有之事吾人對於此事期早日推　之决心固不可自爲疑阻一任全國人每日有數百萬金錢投之虚牝　 
　　一郵務人員無銀行知識將何使彼從容應付乎釋之曰郵便局　設儲金機關必先由議院妥定法規由政府宣布實行日期一方面當　由政府設郵儲管理員養　所考取通才經短時日講　即能養　此項濟用人物且今日懹抱通才無職業可安挿者所在多有此事舉行爲一般有用人才開一正當職業之路亦未嘗非一舉兩得事也 
　　一人民對　郵儲事業久抱冷淡觀念如何　收成效乎釋之日我國人民通性最不易喚起信從之心旣喚起信心則又非常堅固不易爲他物搖動且頗有多人抱好奇嘗試之意此事初行之日安知不有若干人零星存入以相嘗試越若干日故意支取至支出時覺非常穏使毫無作難及危險之處嗣　即努力存入非惟自身引起動儉儲蓄之興味且對其所親近所往還之人儘力紹介焉 
　　一郵便儲金局吸集多金符投之何地乎釋之曰郵便儲金制度於經濟上流通保持之方法非常周妥凡貸與地方信　乙生利事業有不動産抵質之商工業家及貸與地方　廳等　　　家擔保不使人民零星積累之金錢投入險地卽儲蓄金錢逹千元以上照規則買入國家公債券時亦仍與存欵人　　之擔保挾公債券人遇有急需時此券仍得作現金流通有國債券　賣制度及　賣機關用費定至小數或取五百分之一必豫規定便民不累民各國妥善之成例大可斟酌採用也内國公債發逹則外債勢力消減人民擔負因而輕鬆循環獲益之處固自不少且此事未舉行之日人民逐日出耗十年二三十年　依然貧漢此事推行以後人人因努力儲蓄得養成能直接爲國家分若干擔負之公民資格能間接促地方一切穏健　業之發展盜賊氓丐化除無形樂利親賢各償所願胥由是而基之矣 
　　今出賢明當道人心翁附我政府施行此項善政時幾已至我海内有志勸導多方以期普及使此　國　民之絶大事業早日告成誦孔氏見義勇爲當仁不讓之遺訓及願氏天下興亡匹夫有責之名言可以興矣 
 
 
 

Page 18

 
 
   
 
