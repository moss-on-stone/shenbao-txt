# 1884 - 309 - 4904162

 

Page 1

 
 
[第十九號畫報出售] [  申報舘主人啓]  
　　我朝幅𢄙之廣爲亙古所未有八月上浣西藏遣使入覲賫呈貢物七十餘種仰見我國家厚澤深仁無遠不屆京友摹績朝貢圖郵寄南來一 
切儀制宏壯羅列井然是亦一大觀也再法人攻犯淡水揮兵登岸經孫軍門設計埋伏我軍四圍兜合法大　懲創死傷無算陣斬法將首級多名在馬祖廟地方縣竽示衆以慰華人同仇敵愾之忱兩圖俱編入此次十九號畫報准於本月十六日出售仍於畫報之末附送淞隱漫錄圖說一　閱者鑒之此佈 
[論保薦人才敬注九月十二日諭旨後]  
　　保舉之法自漢以後久無所見本朝取士僅有三途白科第曰軍功曰捐班捐班全以納粟之多寡分職分之大小雖 
有甄别之例然大都不免有崔烈銅臭之嫌自停捐以來而先時已經納捐而未過班者紛紛投供掣籤其分發到省者尙月有所聞其中未嘗無卓犖英多之士而人或以其不由正途輕之若軍功則而戰沙塲運籌决策其得官也不易冝乎不敢相輕矣而軍功保舉往往不副其實不免有濫膺薦剡之人前在蘇省見某縣令酒後自言其履歴中所書某處首先陷陣某處斬獲賊首功施爛焉其實則手無缚雞之力但於某將軍處爲文案遇捷報之發羼名於牘中而已余聞其言不禁失笑因思軍功班中印纍纍而綬若若者頗不乏人若皆以此公類推則所謂軍功者蓋可知矣此兩班皆不足恃則科第中人爲有用矣然科第中人其迂闊而不達乎事情除八股外一無所知者正不乏人當此用人之際不得不亟於求賢遂特旨令内外臣工保薦人才無論文武正雜各途中果有奇才異能者皆得榮膺保薦隨才擢用此　朝廷求賢若渴之意自開此例而天下之有才有能者不至淹没而不聞皆得以一展其平生之抱負而彼中外臣工亦得各盡其以人事君之職見有才能出衆智勇兼優之人不拘資格悉取而貢之於國從此人才濟濟朝廷得人而理因其才而器使之足以收用人之實效官無廢職人無棄才郅治之隆直可以坐而幾矣乃不意保舉之中又有弊端在焉恭讀九月十二日諭旨前據御史丁振鐸奏翰林院侍讀學士温紹棠奏保之候選知储何隆簡等因欽此不禁爲之慨然而歎保薦人才原屬以人事君之義今至於保薦匪人則其義爲何如矣夫温學士之保奏何隆簡並奏請飭令募勇赴閩或者見何隆簡有才可取但以其才也而保之不復詳查其官階若何譬諸九方臯之相馬賞識有在於牝牡驪黄之外者是未可知第何隆簡而果有才可取則卽以從九品府經縣丞保薦未始不可又何必揑稱保換花翎知府乎豈以府經縣丞不足以徵何隆簡之抱負必知储方面方足以展其驥足乎而孰知卽此一端已蹈欺罔之罪使何隆簡而以此欺温學士則其躁進躐等之罪猶小其有心欺罔之罪更大一經查出不特反以自悮且害及温學士 
諭旨目爲匪人則亦不得不匪人之矣假使温學士知其實係府經縣丞而朦稱候選知府則是悮保匪人之罪猶小通同欺罔之罪更大想温學士以侍從清班爲國家收有用之才必不至於若此殆必何隆簡以此欺温學士而温學士不加詳察致受其欺焉耳然卽爲何隆簡所欺而温學士亦難逃失察之咎矣盖朝廷命内外諸臣保荐人才本非限以資格何隆簡而實係府經縣丞則卽以府經縣丞保荐苟其才果可用又豈以府經縣丞終者正不必詐爲候選知府也當此之時天下才智之士何限其伏處草茅目安韋布不求聞達於諸侯若此者亦不乏人彼固并府經縣丞而無之也然苟有人焉破格荐之如徐元直之薦諸曷符堅之用王猛禾嘗不可以建功立業勲名著於旗常風聲裕於後世又何必先有一官以爲之基哉自近來資格限人苟無出身之基卽不能見用於世於是非官不薦而馴致於以無官爲有官以小官爲大官甘蹈於誣罔而猶不自黌嗚呼可勝歎哉何隆簡之事已矣有此丁侍御一奏而前覆盡發不但何隆簡深悔有此欺飾之一舉卽温學士亦必深恨何隆簡以此相誑而致身敗名裂然前乎此者保薦已不知凡幾後乎此者保薦又不知凡幾倘能認眞核實或者此等獘端尙可彌縫不至再　覆轍顧竊以爲國家求賢若渴用人勿疑之際必當破除資格以招羅俟又飭下内外臣工凡保舉人九勿專在於有官祿之人若草莽之間巖阿之内悉心體訪果有名實相副才智兼長者亦不妨破例舉薦如果舉得其人舉者亦受薦賢之上賞不得其人則舉者亦坐進不肖之重罰如此則眞才出而保舉者亦不至有濫保匪人之咎卽彼匪人亦不敢夤綠邀保而國家庶有以收得人之益也夫 
[諭旨恭錄]  
　　九月二十日奉上諭劉銘傳奏法軍攻撲滬尾官軍接仗獲勝情形一摺法船分泊台北滬尾 
等處八月二十日法兵猛撲上岸提督孫開華督軍分路　擊提督章高元等亦帶隊進勦法兵挫而復進者壧次我軍短兵相接孫開華率隊直前陣斬持旗法將一名並奪其旗斃敵約三百名敵勢不支紛紛潰散其退之海邊爭流覆溺者無算在事尤爲出力各員自應優子奬勵署福建陸路提督記名提督漳州鎭總兵孫開華身先士卒忠勇善戰深堪嘉尙加恩賞給騎都尉世職並賞給白玉翎管一支白玉搬指一個白玉柄小刀一把火鐮一把大荷包一對小荷包兩個以示優奘提督章高元據奏前於基隆案内巳邀恩奬總兵劉朝祜係該撫姪孫均未奏請奬勵該提督等均著戰績自應一體加恩章高元劉朝祜着各賞給白玉翎管一支白玉搬指一個白玉柄小刀一把大荷包一對小荷包兩个章高元並交部從優議叙劉朝祜並賞加提督銜提督龔占鰲冲鋒陷陣協著戰功着賞穿黄馬褂總兵李定明提督朱煥明均着交軍機處存記遇有各省總兵缺出先行請旨簡放李定明並以提督記名並賞給博德恩巴圖魯名號游擊范惠意孔光治均着免補游擊叅將以副將留於閩省歸儘先補用並賞加總兵銜范惠意並賞給　騰依巴圖魯名號副將景長和陳永隆均着以總兵記名簡放總兵梁秉成着賞給克勇巴圖魯名號並賞加提督銜滬尾營守備蕭定邦着以游擊儘先補用並賞換花翎軍功李成着以守備儘先補用並賞換花翎賞加都司銜陳振太黄國添蔡國樑均看以千總儘先拔補並賞給五品藍翎從九品劉恕着免補從九品縣丞以知縣留於福建補用欽奉慈禧端佑康頤昭豫莊誠皇太后懿旨着發夫内帑銀一萬兩賞給此次出力兵勇着劉銘傳查明尤爲奮通者傳旨賞給欽此該撫務當激勵將十同心禦侮共奏膚功渥膺懋賞餘着照所請辦理該部知道欽此同日奉上諭翰林院侍讀王邦璽詹里府右贊善王文錦翰林院編修張仁黼均着在上書房行走欽此同日奉上諭詹事府左庶子惲彦彬奏聞楚鄂兩省勇弁 
 
 

Page 2

 
 
紛繁地方受累請飭統帥約束等語軍律首在嚴肅若募之始卽有索倉餉騷懮情事何能練成勁旅着該總兵大臣等申明紀律嚴飭將弁於所至地方不得稍有擾累倘有此等弊端卽着大臣督撫嚴叅懲毋稍寛縱將此通諭知之欽此 
右九月二十日上諭三道係由官塲中抄得按第一道恩賞滬尾出力員弁之諭其大略早由在京訪事友電傳到滬恭錄在念一日本報前幅兹得詳誦天語合卽敬謹照登[  本館附識]  
[天津要電]  
　　昨晚六點鐘後得天津友人專發電音至本館云聞已奉有諭旨周玉山觀察仍回關道原任盛杏蓀觀察得降二級留 
任處分鄭玉軒觀察著調充出使英國大臣又云聞總署奏請以劉觀察麒祥爲駐紥美國星使用亟錄之以供閱者先覩爲快 
[銀行結帳]  
　　有利銀行本年西歴六月底結悵現已開具清單分送各股友此六月内共獲利英金六萬七千六百八十四磅兩先零七 
辨士連去年底滾存共英金七萬四千四百四十五磅八先零九辨士刻下董事議定以四萬磅放入存本内以一萬八千七百五十磅分給各股友作爲按年五厘息銀尙餘一萬五千六百九十五磅八先零九辨士則歸於滾存項下該銀行之懋遷不見蒸蒸日上之勢哉 
[請發重兵]  
　　聞東省某大憲奏請發兵二千名駐紥牛庄以資保護業經朝廷俞允由旱道啓行前往云 
[𢋵敘法事]  
　　總署會議法事一節本館已照京友所發電音錄登報上詎昨接日下來函其中情卽又與前報所列不符姑再列報章以 
供衆覽失晨之雞應亦無關輕重也按稱内閣會議法事時有三十一人以李傅相之意爲非不肯畵諾者至十三日卽各遞封章直紓所見惟醇邸似已默許行成故議時獨不在列論者俱謂和議之成指日可望也○德璀琳稅務司抵京以來每日午後與總署貝勒大臣密談機要每至黄昏時分尙未言旋總稅務司赫德君亦從旁贊助深冀和局克成云○台灣被圍聖上昕夕籌思殊深雋灼諭令沿海各督撫苟有救台之策即可便宜行事不必先事奏聞想各水師統領久　厚祿必當勇往直前出奇制勝也○聞法人聲言倘中國不允所請必將佔據台灣派撥重兵駐守永爲世業如英人之踞香港然所冀劉省三爵帥竭力固守以待援師到齊盡驅法人出境耳 
[津友閒談]  
　　揚威超勇等四艘開往台灣協防經列前報乃揚威超勇奉電飭後由旅順口開到大沽其康濟威遠兩船聞水師統領丁 
禹廷軍門將督率來津不知何事軍門又乘鎭海兵輪復往旅順矣援臺之舉或成畫餅乎○北洋水師除統領本禹廷軍門外以管駕鄧協戎世昌爲資格最深沙線最熟其尊甫端圃封翁亦在閩洋管駕後當大副當閩洋有事之先協戎之祖父染病垂危封翁告假省親喬梓在粤後先病故現在海防吃緊協戎或當墨絰從軍矣 
[甬上瑣言]  
　　寗郡贸易日來漸見暢旺人心亦安從前遷至鄉邨者現俱搬入城巿矣○日前記名提督黄軍門由省帶領親軍小隊後 
旗官兵五百名到甯在大校塲駐紥軍容荼火望之色沮○甯諺有云重陽一朝霧晚榖要爛腐甯波於是日黎明適降大霧是晚果雨師稅駕兼旬不止四鄉田疇均有積水不能刈穫榖盡生芽間有收割者亦爲雨阻不克簸揚曬晾甚至用火燔炙以充口腹如此苦况亦所罕聞也 
[漢皋雜事]  
　　鄂省今秋晴雨適宜農民可占大有惟棉花收成稍嫌歉薄刻上白米價每石止二千文次者可以遞减芝麻雜糧價亦甚 
廉麻菜茶桐等油價亦較前大相逕庭云○重陽天氣温和宛如春令寒暑表在六十度左右民多喉症各堂施診者頗有應接不暇之勢○江水未冬先枯旗昌碼頭輪船已不能停泊太古怡　亦有窒碍水漬現止十八尺有奇矣○日前有意大利國使臣附江永輪船到鄂說者謂因保護天主教堂云 
[考童閙事]  
　　漢陽府試之時各士子皆雲集城廂人數旣多滋事亦甚易易前月杪有文童某姓在城内飯店午膳因索前找以致口角 
爭毆毛錐三寸居然鋒厲無前致館夥頭額擊穿血流被面該館擬喊控諸縣署嗣經人勸解而止前日復有沔屬某童深夜沽酒肆中辭以故該童强令開門店中刺以冷語童怒待至次日約集多人至店中盡情毆打噐具什物毁壞一空且聲言欲扭店主到官經周協戎聞知勸店中備轎將童送回始得無事嘻該童之氣燄若此我不知其入塲文戰時亦能凌厲無前拔趙幟而易漢幟否也 
[鄂省官報]  
　　八月三十日前湖南藍山縣慶瑞丁憂回旗守制禀辭署應山縣平靖關巡檢徐有仁禀辭赴任九月初一日候補從九趙 
桂清奉軍需局委帮辦官礱坊事務差同日藩轅牌示漢陽縣缺委漢川縣薛福祁調補安陸府同知員缺飭本任之楚秀回任初二日候補府丁柔克奉委暫行代辦蔡甸厘局禀謝候補州胡承組奉委專辦河容厘局禀知專辦河溶厘局候補縣朱有寛奉委調辦沙巿厘局禀謝初三日候補巡檢鄒壽慈奉委解犯官謝翼清往河南禀辭同日藩轅牌示糧儲道庫大使員缺飭本任之陸顯仁回任應城縣典史缺以儘先補用巡檢胡榮祿署理初四日署黄岡縣陽邏巡檢覺羅瑛璞禀辭初五日候補府金星榆起服來省禀到候補縣夏鈞和奉江漢關委辦官渡局務差准補松滋縣磨盤巡檢楊汝霖禀辭赴任同日藩轅牌示沔陽州吏目缺以儘先補用州吏目陳世模咨署初六日藩轅牌示黄安縣黄站巡檢缺以試用巡檢伍惠南咨署黄岡縣陽邏巡檢缺以新班遇缺補用巡檢趙江襄陽府經歴缺以分缺間用府經歴言南星俱咨補籖分大挑知縣王如松初七日禀到初九日前河南學政瞿鴻璣由湖南來省進京赴院拜會同日候補府徐家幹奉委往田家鎭騐收砲臺工程初十日專辦河溶厘局候補州胡承組赴局候補縣徐士彦奉委往江蘇公幹漢陽同知張奉委往魏垸堤工候補縣趙五星禀見奉臬憲委往麻城縣會審案件糧道庫大使陸顯仁禀謝飭知並禀知是日任事武昌府司獄胡友祥卸兼署糧道庫大使事候補道王俊進見奉委往上海偵探署崇陽縣典史俞德城禀辭赴任同日藩轅牌示德安府同知員缺飭本任之蔡懋賡回任應城縣缺委補用縣黄禮讓署理 
[袁江官報]  
　　八月十八日候補知縣於培澍交卸鹽城縣事來浦二十七日護理淮揚鎭標左營叅將中軍守備韋長清赴漕轅叩謝奉 
飭護理九月初一日臧家碼頭厘局委員周道先赴漕轅禀知交卸兼辦楊庄厘局差 
[袁江雜錄]  
　　目下保甲提調將屇瓜期且時將冬令防衞宜嚴故各叚保甲刻又挨户稽查重編册籍矣○浦上現有一種匪類每於熱 
鬧巿面扒竊行人錢物或濳伺僻靜之區搶刼童孩服飾童孩之抓傷耳鼻者有之驚懼成疾者有之家有紅男綠女者其愼之又愼哉○記名提督裴凌阿巴圖魯淮揚鎭標左營叅將王軍門樹楠日前因病出缺聞於本月十一日設奠受吊十二日由王家營署扶柩來浦寄停僧寺云○兵燹前骨董生涯浦上最盛其藉此爲衣食計者大小幾數百户宼亂初平列肆以售者猶有十餘家後漸次閉歇僅存三家邇日贸易更覺艱難三家之中又閉其一江河日下不深可慨哉○貧士墨耕筆耨所得無多惟藉各書院膏火花紅得以稍供饘粥乃邇來大憲以海防事冗無暇清釐閱文幕友亦遂束之高閣課案閱兩三月始能發出其膏火花紅又必閱一二月方得支領孤寒八百咸不禁蹙損眉山云○近日浦上疾疫頗多兒童尤甚操青囊術者昕夕不休頗覺其門如巿云 
[逸盜當兵]  
　　有砲船一艘從西江解餉來揚暫泊鈔關門外日前正欲啓行忽來短衣容袖手持木棍者三人一躍登舟驀向勇丁某甲 
 
 

Page 3

 
 
當頭一擊甲茫無頭緒急禦以竹篙管帶哨官宗姓駭且怒曰河處狂徒敢登吾舟行兇急飭他勇將三人捆獲三人呈出懷内公文實係寗國府某縣快役因某案盜首被逃伊等奉文跴緝偵探至此瞥見砲船某甲酷肖該盜細認無疑見其將解纜恐往他處故不遑報縣遽爾擒拿也宗君廉得其實回首覔甲則已去如黄鶴形影全無盖該盜逸出時濳投營中充勇營官不知悮用至此始敗露眞情刻聞三人已呈報縣署一面向管帶索人云 
[朝鮮談錄]  
　　朝鮮以中國海防吃緊故亦勤修武備防患禾然江華爲東國要地留重兵數千駐守城中練車加意操練施放鎗砲各目 
命中之技口號陣法均已精熟與中國教師所授者無異干城屪寄其在斯乎○仁川口稅務紛雜茫無頭緒非若中國海關何貨應抽稅若千垂爲功令俾有遵循　應抽五成而或至十成者或在十成以上者至納稅須用洋元一時缺少或以東錢補之洋元價只一千五十文乃必荷派一千三百之多船上客人或帶自用布鞋一二雙不曾報稅亦　攫之而去或由烟臺駛來貨船必使停泊口外延至十數日不令進口風浪大作時亦不加體恤此非惠商而實阻商也怨聲載道耳不忍聞爲彼國司稅務者庶知警惕乎○華商現已立約賣貨與土人須用現錢不準賒欠庶拐騙者無所施其技然未約以先計朝人賒欠華商不下五六千金之謂均已過期有呈控者有私相討索者債主經紀躲藏不見者有之被執在禁者有之央人緩期求人說情者亦有之還者終不敵欠者之多也○商務衙門工將告竣規模齊整氣象堂皇土人來觀者絡繹不絶均云大開眼界雖未至中華卽此亦足觀上國之光矣○八月初二夜三更時有一星大如盌自東西流後有數百小星隨之其疾如飛倐忽不見○武俻雖嚴而盜案疊見豈該營兵丁只防外患而不防内盜乎聞華商某號　間忽聞扣門聲驚起視之聞大門外人聲嘈維自門隙窺之約有五六十人手執刀械兼有就石上磨刀而聲霍霍者該舖中无六人幸均有洋槍遂疉向空中施放賊知有備散去第二夜仍聞有和門者終夕擾擾不得高枕現已禀報衙署諒必能體恤商民派兵梭巡彈壓也○初三四日夜間三更後東方紅光　耀如同白晝移時而滅不知是何吉凶○十九二十一兩日係鄉試之期士子數萬人均入宫中考試約九月間始能出榜○仁川地基雖未平定現在變通章程就所塡平者先行拍賣隨後就折賣所餘之項再行興工商人麻踴躍爭購乎然未敢必也○華商自在仁川者聚朝鮮女子貌亦娟好惟娶後其父母兄弟共五六人服食均仰給於該商該商頓形支絀新婦又時發獅吼詬誶之聲脅制之詞不絶於耳該商擬遁回中國云 
[官電四達]  
　　中國電線愈推愈廣每設一處必見本報現查自閩粤大工告成後北路之由官中建設者刻又先後　事其地之遠近不 
一蘩僻不等要皆爲通利軍信起見計除原有之大沽北塘等處官局外復由津之新城蘆台汝河庄以及由山海關邐迤至奉天之錦州營口再曲入東省之金州旅順等口别有鞏軍營綏軍勞曁昌黎縣海島庄等處計又不下十餘局各路轉遞軍報瞬息可達毫無隔閡而商民仍可由官線寄信定價則自三分遞减至每字五厘洵可謂廉而又廉矣至行營設電之法聞北洋練軍均已學習有成倘大營移紥某處則勇丁隨路設桿掛線撥勇二百每日可造成一百里直至營某紥定爲止無地不可通電其桿以竹製其線以紫銅爲之輕而易舉大省夫脚機器亦復靈巧可愛取携任便云 
[好雨知時]  
　　都中今歲雨水調匀秋收較往年倍蓰自八月以來隴滿黄雲正將刈穫晚晴打稻歡溢郊原目下又値種麥之時農人深 
盼如酥細雨十二日恰又雨絲洒潤土脈漸鬆一時蔀屋茅檐無不喜生眉宇云 
[吳淞紀事]  
　　陰雨連朝砲臺停演打靶昨天氣放晴十點鐘時照常演放隆隆然數十響均能命中無差云○前日下午泊守張華浜之 
南瑞兵艦展輪往申 
[寳山近事]  
　　日前本報列王明府告病開缺一事兹悉上憲以明府才猷練逹勤敏從公爲州縣中出色人員因卽飭赴長洲縣本任聞 
明府俟二十六日新任張大令東瀛莅任　卽當赴蘇接篆視事也○寳山王明府嚴追漕糧帝欠將經徵各差比責收禁等事均列前報兹悉各差或先繳若干或全數繳足其有無力措繳赤亦已託人具保故日内已一律開釋矣 
[船户被刼]  
　　有船户顧福順舟子阿濤載劉洪源棉花一百數十民至申售與恒盛行得洋三千元二十日抵淞報騐後卽於四鼓時乘 
潮出口駊至崇寳沙洋面忽來甯波盜船兩艘喝令停泊盜匪十餘人持刀躍上將船上諸人一律驅入艙内該盜卽恣意搜括席捲一空計刼去洋三千元川土二十斤鋪陳若干櫓一枝劉顧見盜已去隨折回淞口於二十二日將被刼實情禀報寳山縣署王明府聞報立刻升堂略爲詰訊卽於昨日午後會同海門營汛劉君來淞踏勘云 
[毆斃烟客]  
　　二十晚七點鐘時有向在巡防局當差之南翔人楊茂生至本城火神廟大街黄萬安烟館吸烟一錢三分計錢八十五文 
向索無着延至三更經店主之甥藍姓與之爭報將楊攢毆旋互扭至巡防局時楊已受重傷局員適不在局楊遂倒臥門外天明時卽氣絶身死當經該店主商同綽號荳板公子者出洋五十元賄通十五鋪地甲阿七作爲路斃報堂收殮前晚楊之舅父陸小池聞悉情由投縣喊控想一經研詰兇毆得賄諸人斷不能幸逃法網矣 
[求砲法]  
　　求志書院律業生孫斌翼具禀道署稱生隷浙江嘉善縣籍在院肄習算學伏念月下海防首重砲法而炮法之精備見於 
布國軍政局諸書生嘗究心於此似有把握爲此禀請恩賜考騐收錄俾在防營効力旋奉邵觀察批示該生索習昇學雖與砲法相通然砲放有準必須親自演試方見實效斷非憑空思索所能觀成據禀該生究心砲法　赴防營效力具見留心時務有志上進深爲可嘉惟砲法果否熟習精通靜候木道飭調面試再行酌奪仰求志監院官轉飭知照可也足見絃誦之餘不忘武事從此敵王之愾掃盡邊氛不禁於孫君望之巳 
[求志書院十年春季課案]  
　　經學超等蔡維馨朱逢甲蔡維芳許克勤許文蔚王廷鼎特等陶承潞汪開祉陶　訥金昌陶忠誥于鬯一等王光熊徐乃相徐樹百倪承瓚沈樹昌金承熙吳壽萱金文梁陳震朱映奎張高瀛陶承侃○史學超等朱逢甲姚文枬陶承潞 
汪閒祉王光熊潘崇福特等汪贊鈖土廷鼎徐开仲章家祚蕭鑾王廷爵一等葛其龍王念君秦悳楙葛士濬○掌故超等許克勤王光熊王廷鼎朱逢甲陶承潞汪開祉特等姚文柟蕭鑾汪贊鈖曹煒潘崇福朱應福一等林咸唐宜鑑葛其麐華眉○算學超等劉虞卿陳維祺沈善蒸張毓芳瞿朝慶特等韓思榮一等程之驥錢潮○輿地超等瞿慶賢于鬯特等嚴祥彬周寳箴翁天麒一等朱詒泰顧增瑞沈康保○詞章超等楊引傳李鼎頤王念君陳曾彪陸珩徐廷棟特等錢衡王士駿戴樹圭吳大文唐步蟾秦慶楣 
一等朱逢甲王念璪蔣鳳儀唐步雲許玉庭王葆鋆 
[同赴清流]  
　　前日上午太古洋行之上海輪船由漢抵滬甫經駛傍碼頭卽有各棧接客及售賣零物之人雇坐杉板渡登船上詎輪葉 
忽然鼓動將一杉板碰翻致五人一同溺斃該船輪葉亦有損傷趨利忘命遽赴清流誠可憫也 
 
 

Page 4

 
 
[賽跳改緩]  
　　賽馬第三日例有跳花萁跳浜之舉日前因雨中止定期禮拜一補賽兹悉已改期禮拜六卽本月二十八日矣 
[被告交保]  
　　寍人董阿大在余大財煤船墮水身死一案疉列前報前晚黎邑尊提集人訨覆訊余供同前並稱現因患病求恩交保調 
治邑尊謂董阿大之死於非命究因爾寄煤而起爾總不能置身事外旣經患病准子交保出外可赶緊調處明白禀候核示 
[控訴攫物]  
　　浦東人康益坤投上海縣訴稱家居天一圖内務農爲業前日有土棍王正華因索供不遂竟糾同流氓徐玉山等來家將 
田中所收棉花及家用雜物刼掠一空當由地保金世安理處不能妥洽求恩提究蔣明府謂王卽索借不遂豈敢糾衆攫物其中顯有别情且攫物時可有鄰居見訨之人康稱鄰居皆所目見可邀同來案作証明府隨飭補詞核辦 
[匿物索賠]  
　　英租界盆湯弄慶泰烟舘係紹興人渾名何水鬼所聞由何姪阿高經理屢稱遺失茶壺烟袋等物責令堂倌阿四賠賞阿 
四自知失檢無可推辭昨阿高又誣學徒竊去烟膏徒憤極述諸阿四言從前失物實係阿高私自藏起架詞索賠阿高因在榻下搜出前次認賠之茶壺等物持赴捕房訴寃捕頭令將阿高扭解阿高已聞風遠逸阿四爰邀衆與水鬼評理不知如何了結也 
[水手被拘]  
　　禮拜日各兵船水手上岸逰玩有數水手在浦灘乘醉肇事被中西捕所見當卽拘至老巡捕房管押云 
[捕獲盜犯]  
　　昨午縣署捕役名阿連在英租界捕獲盜犯兩名交公廨暫押聞係湖州搶刼某案之犯其中細情容俟探明續錄 
[英界公堂瑣案]  
　　洪平和訴稱前日失去東洋車一輛查得在楊仙明家已被拆卸改裝問之據稱係周阿三寄在伊處因尋周一併交 
捕送案楊供車係周寄與我實不知係洪姓所失周供有婦人放車與我因已破壞故暫寄楊處洪又稱婦人卽周之母親固有一車置與周拉至起案之車實係我物黄太守判楊管押一月周押半月車給洪領○詠霓茶園管門捕役禀稱陳阿松餞酒已醉前來看戯並不給錢與論逞蠻爲此拘案陳供實因酒醉所致只求恩斷黄太守判罰洋半元充公○華捕禀稱昨見積　顧阿金手持一鼻烟壶盤詰之下稱從　源祥處竊來爲卽拘至捕房一面傳潘認贓無錯今特解案潘投案稱矢竊鼻烟壺由捕拘獲人贓請爲究辦給領顧認竊求恩黄太守判管押兩月贓父失主領去○前新關辦公之西人亨特生殺英領事署控稱華人葉某積欠地租銀四百五十兩叩請傳追翟副領事據情照會黄太守太守卽飭差傳葉到案供稱租得亨特生地基造屋出租先已抵押銀七千兩現已將是　賣與袁文安計價銀一萬三千兩除劃付抵押之銀外實收銀六千兩現地租應向遠索亨特生又稱葉房價賣與遠我未得知我祗向葉追租太守限葉十日内自　料理昨袁投案聲稱買得葉姓房屋價銀一萬三千兩付過現銀六千兩立有合同賣契因地主不肯過户故未找銀迄今已有年餘　屋不能收管地租如何竟要我認如果立卽過户管業不但銀應找足卽地租亦當找付今不能過户我尙須索葉還銀六千兩此事務　傳葉質訊太守准卽傳葉到案著袁於禮拜三再口投候質訊核斷○前有大關司事查拿裝載漏捐船户萬姓由黄太守訊供　縣後又將阻擾之王阿三等枷號各情節列前報嗣有張錦堂者持錢二百文給王零用王驀將張扭住喊寃由値日差解案請訊王供阻慶查　之事係張阿六所使我　拘到案張遣人知照我不得將伊供出我故囑伊給找逐日飯食錢文詎伊祗給我錢二百文故與爭報張供張阿六開設柴行令找持錢給王詎被扭案太守問王究竟指使者是否　爾扭案之人王供指使者確係張阿六今囑張錦堂送錢前來　不遇阿六只得將錦堂扭案太守飭差補提到阿六到案供稱與王爲友　其困苦故令錦堂送錢與伊王堅稱阿六指使　慶太守以王所指事非無因判罰阿六洋二十元撥充棲流公所善舉阿六遵斷繳洋太守隨飭同錦堂一併開釋土仍照原斷俟期滿釋放○何阿倍訴稱失蓬帳三包及衣服火油燈等件報由捕房包探陸柏林查獲竊犯施阿行并吊到原贓今蒙解案請辦給領該包探禀稱何報失竊卽穫到該竊供認不諱且尙竊蔴袋火腿等務均賣與周阿五舊貨店内當往吊得各贓又稱蔴袋係　文彩之物火腿係翁玉方之物殷供失竊蔴袋一百只今只查吊八十只翁供失竊火腿三只今均起　施供蔴袋祗八十只先後得錢四千餘文周供不知施是竊犯以致誤收蔴袋實祗八十只均已起案黄太守商之翟副領事判施營押兩月周罰洋十元贓交各失主分别認領 
[上海北巿山東江西籌賑公所施少欽上山東撫憲陳大中丞書]  
　　謹啓　月初接奉賜函知前解賑銀申公　足紋四千兩並藥丸等 
箱均已呈覽發交陳冠生　撰　振聲孝廉散放矣敬維雋丞大公祖大人仁猷濟物清節爲秋驤企鈴轅驩臚籲頌昌襄籌賑務碌碌所朝幸賴諸善士不分畛域絡繹輸將兹又湊集庫平足紋四千兩交莫覲廷兄匯寄台端伏祈查收飭父陳　兩君具領查放節逾霜降天氣漸寒適有歲寒堂主人囑辦加長新大棉衣二千件計四十包今交旗昌洋行海晏輪船運赴烟台仍託方觀祭轉解旌門乞卽騐收發佼陳潘兩君先行散給昌一面再籌衣料趲工赶做俟有若干再行續寄也肅此奉布敬請鈞安統希崇鑒[  治晚生施善昌謹啓九月十八日]  
[輪船來滬電音]  
　　怡和洋行之福生船輪昨日由香港又大沽輪船今日由福州均開行來滬 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
