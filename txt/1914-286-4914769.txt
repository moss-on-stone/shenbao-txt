# 1914 - 286 - 4914769

 

Page 1

 
 
   
 
 

Page 2

 
 
時事 
[英日之兩大辭職（默）]  
　　熊内閣辭職後繼以梁汪兩總長最近又有張總長之辭職說此中國政局之情形也不謂各國之政局正與我相類英軍界已紛紛辭職而日内閣亦提出總辭職矣 
　　夫辭職之因不外三義其一我之政策不能行雖不我逼而我不能不辭也其二我之權力差足相抗而欲假此以要挾也其三我之權力不敵乃被逼而辭也中國閣員之辭職有類第一義英軍界之辭職爲愛爾蘭自治案有類第二義日内閣之辭職爲海軍預算案有類第三義然以我言之原因雖不同而要不外爲權力問題所鼓盪中國且勿論若英若日之兩大案莫不有政客政黨議會軍界種種要人牽涉其中或明攻或暗擊以佔取一國中最重要之勢力而政局之變態遂百出而不已雖然豈僅英日世界各國之政海今皆捲入此權力兩字之漩渦中則其爭攘權力之結果我烏能測其所止耶 
[專電]  
　　北京電　約法修正案有七大綱（一）臨時約法昧於主權不分之原則致流爲多頭政治亟應修改以統一主權（二）削去官制官規任命總理公使及結約等之外交權並加入緊急命令及財政處分俾政府有活動餘地（三）約法旣特設國務員一章又更設國務院單行法是對於總統已分割政府爲二故旣定總統爲總攬機關國務員只宜有贊襄總統及主管行政之責（四）立法機關當分爲約法與憲法二時代約法時代權限宜較小若參議院職權未免太廣（五）應增設諮詢機關（六）會計應設專章並預算不成立時之救濟處分（七）約法規定憲法應由國會制定其實國會應產生於憲法不應先有國會則憲法自應另由造法機關制定故憲法究應由何機關起草審議及應否召集國民會議及如何公布皆應增修云云至本案條文尙待訪 
　　北京電　昨約法會議開會議事規則省略三讀會已通過 
　　北京電　順天時報屢登反對政府紀事外交部迭與日使交涉不應連日紀段世垣事頗偏袒又其印刷部一日人亦曾被拘旋釋前日復畫一圖諷袁總統昨早（二十三日）四時有憲兵數人往查而日使竟派日憲兵至使館界外之甘石橋該社内保護並電告外交部曹次長請勿派答已出發乃囑禁止滋事至午後日使山座赴部謂非嚴懲不可外交部謂腦筋簡單之軍人與喜造謠言之新聞家相遇决無好事因引前有法文報漫駡袁總統部咨法使即停止及天津民意報因略登日軍事卽被越界叢毆二事兩方皆無結果而退而今日（二十四）新支那報所登則謂中國憲兵前往押收該報且出報律謂該報亦在支配範圍並禁止交通等語然兩方兵警幸無衝突昨今順天時報仍出版但於此事未提及 
　　北京電　天津新捕黨人多名内有張仲策係張蔭桓之子餘亦多粤人 
　　北京電　粉天胡同趙爾巽住宅僕人尋仇竟殺死一僕並放火此等案爲前此所罕見 
　　北京電　袁總統病已痊愈 
　　北京電　汪榮寳七號啓行赴比使任 
　　天津電　直隸都督擬於正定設立鎭守使一缺中央以爲事非必要無庸特設 
　　綏遠城電　駐伊克昭盟步三營被煽潰變旋卽安撫 
　　迪化電　新土爾扈特貝勒一旗向歸阿爾泰屬現庫倫政府强迫該貝勒前往庫倫 
　　西安電　匪萬餘人巧日由富水關西竄秦軍不支退守武關 
　　洛陽電　探聞陜西商南湖北鄖陽均已告警電線不通 
　　漢口電　拱衛軍四營在固始不能遵守軍紀名譽敗壞王占元電請中央設法補救 
　　重慶電　本月十七日有紅燈敎匪數百人圍城攻擊南關傷斃警兵一名後由兵隊出援匪卽四竄 
　　廣州電　廣東龍都督請中央速接濟現銀三百萬元維持市面 
　　南京電　蘇省財政會議委員强運開金獻琛由京回寗昨呈覆三年度預算尙無確實結果 
[特約路透電]  
　　北京電　約法會議昨日已通過議事細則今日下午一點三十分開第三次正式會議嚴守秘密共到議員四十六名及政府代表章宗祥方樞（譯音）兩員蒞會乃解釋總統提出之修正約法案聞内容頗若去秋在國會提出者旋由議長指定十五人審查該案當時曾以油印之稿分給各員散會時均集而焚之 
　　北京電　今日下午政治會議開非正式會討論梁啓超司法部與大理院合併議案並討論該會之前途 
　　北京電　政府欲將鹽產　歸官有以便抵押五國借欵曾電令各省民政長調查此事浙省民政長最先來電謂人民聞之大爲怏怏 
　　北京電　政府至本月月杪共需行政費用約洋三千萬元今僅有八百萬元可抵此用故今日特開財政會議討論籌欵方法 
　　漢口電　據老河口來電白狼留荆紫關兩日掘取藏寳該地大遭焚掠敎士巴克博士與其夫人幾遭不測曾爲九匪所追 
　　武昌電　民政長示稱琉黃一業已爲外人所奪土貨佳而且廉用者當購土貨以塞漏扈其意似望入稅加增也 
　　東京電　今日下午二時首相山本伯爵親以内閣全體辭職表捧呈日皇日皇旋降諭令山本伯爵暫行留任候得繼任之員再退 
　　東京電　路透電社東京訪事得確實消息内閣因見預算案已無通過希望始决意辭職至海軍受賄案之喧擾實不足傾動内閣蓋内閣全體已允留任至定讞再退也顧兩院對於内閣事之掣肘各大臣動輒獲咎於是不得已乃退避賢路至繼者爲誰則莫或能料政友會現運動西園寺侯爵組織新内閣惟貴族議院旣持此態度侯與原敬君恐無一能受此任故新内閣成立之期尙無時日 
　　東京電　昨日所降國會限三日内延會之勅旨若不續有勅旨展長會期則不啻停閉國會而一九一三年至一四年之預算案仍將適用於一九一四年至一五年海軍省本年造艦程序内所定之英金六百五十萬磅將無所得勢必停止造艦工程下議院正在討論因海軍受賄案提出彈劾政府之動議忽接勅旨如青天之霹靂首相及内閣各員之意嚮今尙未悉内閣各員現正聚議大約均將留任而以預算案之不成立歸咎貴族議院據消息靈通各界之人聲稱國會接三日延會之勅旨後必得折衷辦法然後日皇將展長會期云 
[譯電]  
　　北京電　臨時約法關於總統權之修正案大綱已定國務總理直接隸於總統對於國會不負責任聞梁士詒恐徐世昌獲任國務總理將侵其權反對頗力 
　　北京電　約法會議大約可容若干人旁聽蓋出袁總統之意 
　　北京電　叚世垣徐鏡心林鍾英昨（二十二日） 
均鎗斃旦夕將有總統命令宣布罪狀歐陽法商歐陽定之現尙監禁順天時報之暫被封閉亦因段世垣一案株連政府曾於段處搜獲黃興函件即以爲謀亂證據現正蒐集其他逆據以便請日本引渡黨人 
　　北京電　順天時報一案已由日使和平了結陸軍總長否認曾命憲兵佔居該報編輯所 
　　北京電　據北京日報載稱黨人領袖在東京横濱等處設立秘密會十所取名三求黨（譯音）志在推翻政府效尤法國革命進行一切其領袖爲孫逸仙何海鳴陳其美方聲濤田桐等諸人聞日本共有黨員二百人總機關設於東京内分三大部組織頗爲完備 
　　北京電　警廳禁止飛機在北京周圍五十里内昇空殆防黨人藉以行毒之故 
　　北京電　天津英兵四百名將於日内撤退 
　　倫敦電　海軍大臣邱吉爾君今晨兩過首相愛斯奎士君會談甚久第二次晤時愛爾蘭事務大臣裴萊爾君亦與談陸軍大臣西萊君覲見英皇後即往謁首相康特白萊大敎長亦謁首相談半時許旣而首相乘汽車赴白金漢宫覲見英皇一小時許陸軍參謀總長費蘭巨上將亦在焉各大臣晝夜聚議足徵事極緊急據確實消息克卡及特白林兩處之第三旅騎兵舉動之奇實爲創見星期五晨間陸軍部請軍官之不願赴曷爾斯特從役者應上書聲明未逾十二小時軍官七十五員中上書者七十員旅長戈君亦在其内陸軍部卽於是夜召集會議而愛爾蘭陸軍總司令巴格特陸軍中將亦與星期六日辭職之上級軍官協商聲明陸軍部擬准旅長戈君及陸軍少佐克爾斯萊君辭職餘員如有抗令辭職者當交軍法會議治罪詎意戈克二員不願受此優待而願與諸軍官共甘苦巴君復言目下調遣陸軍僅爲保護官產輔助警察維持治安起見諸軍官旣聞此言始允遵令赴曷爾斯特然皆切實聲明决不與聞戰事旋將决議電逹倫敦戈旅長等諸員乃奉調來此昨皆至陸軍部報到是時復有命令止騎兵北發昨日軍官之告特别假離克拉而他適者甚多聞彼等之辭職均未邀准蓋恐投入曷爾斯特之義勇隊也特白林克拉鈕白里巨基爾台爾四處步砲旅圑軍官之辭職者實繁有徒惟步砲兵之奉命赴北者迄今未見有反抗舉動預料反對黨領袖勞君今日將在下議院提議延會時必繼以一番激烈之辯論 
　　倫敦電　泰晤士報得悉政府因各軍官之辭職皆出於誠摯之悮會此事將由本地從寛辦理並不加罪各軍官政府已調愛爾蘭陸軍總司令巴格特陸軍中將來此外間所傳政府命備火車載兵萬名開往北方以便運至愛爾蘭一說西南鐵路並未接有此項命令英皇前擬於本星期赴利物浦參觀賽馬茲已作罷藍思唐貴族今日將在貴族議院提議陸軍軍官辭職問題自由黨各機關報皆言軍官之辭職乃由政黨運動所致必以嚴厲手叚對付之否則軍人之言將成唯一之法律云每日新聞謂軍界之謀推翻國會者必設法除之不得稍加寛容且不得仍令若輩盤踞軍界查明之後當悉黜職每日紀聞之論調亦同統一黨各報則皆讚揚辭職之諸軍官且謂統一黨自當供養辭職諸員勿使因熱心愛國犧牲私利而受損　 
要聞一 
[約法會議之開會預備]  
　　約法會議業於十八日舉行開幕典禮正副兩議長亦已經選出不日卽行正式開議惟關於開會時應行預備事宜刻正在籌畫之中茲將所得各方面消息錄左 
　　開茶話會　約法會議舉行開幕典禮之後孫施兩議長及全體議員等於本星期三四日連在宣武門内新會場地址開談話會兩次籌議開會時應行預備一切事宜當由黎淵君將議事細則草案擬就定於今日（二十一）開會提出討論茲聞孫議長定於今日舉行第一次會議已於昨日通知各議員届時一律蒞會惟今日開會尙不能討論議案除簽定議員席次外卽須將黎君所擬之議事細則草案提出討論逐條表决一俟細則通過後方能開　會議要案云 
　　謁見總統　約法會議正議長已舉定孫君毓筠副議長已舉定施君愚正副議長於當選之翌日（十九）覲見總統於居仁堂總統之勉勵一如開會所頒之訓詞大致謂現在憲法未成立約法即爲立國之根本法將來一切法律卽將由此發生關係至爲重要全國人士之不滿意於臨時約法固無待論然此事旣關係國家根本大法務宜修改適合分際者能永久行之無弊若故爲過當之規定反非所宜云云勉勵畢遂張筵宴欵待孫施兩君以梁秘書長廕軍總長孫代理梁總裁爲陪席盡歡而散 
　　將交議案　約法會議之組織其權限範圍旣規定爲增修約法及附屬約法各項法案則是凡關於法律案件大致均須由此項造法機關產出日内除約法增修之主要案卽行交議外其他若閣制改組問題若國會改組問題亦將預備提交該會解决政府已有此種意思不特此也據昨日總統府消息謂地方官制及顧問院官制兩草案袁總統亦擬提交該會討論蓋以此種法案亦當然列在附屬約法之各項法案範圍之内也 
[愛國同胞注意硤石振興廠中國首創第一家眞雙山老牌線襪]  
本廠線襪○頭等雙山牌○二等人槍牌○三等蝠牌○總廠在浙江硤石鎭上海總經理處歸法界興聖街隆記號獨家照廠批發　各省名都大邑均有總經理批發處凡　賜購者留心假冒 
本廠爲振興工藝挽回利權起見獨出心裁發明雙山牌各色線襪純用頭等線料織成堅固耐久價廉物美凡海陸軍警男女學堂咸稱最爲合用農工商界無不到處歡迎南洋賽會會給優奬數載以來各省通銷風行海内近又創辦振工鐵廠自造改良愛國商標織襪機器嗣後造機日多出襪日廣大宗定貨可以限日交客不致遲延近來假冒甚多以最次之紗料織成混充線襪凡賜購者湏認明本廠眞雙山老牌並每打襪内有仿單說明書不致有悮○本廠織襪機器價目（愛國商標）五十元保用五年（各種商標）三十五元凡有凡有志興此實業欲購機器者請示硤石總廠接洽可以派人來廠學習○織法○裝配○拆卸○修理○漂染○本廠派有男女教員在硤廠分别教授不收學費惟湏先函報名掛號以免臨時擁擠膳宿費每天一角二分每人至多十天即可學成發明創辦人郭幼川謹啓 
[南京慶華銀樓興建擇于陽歷三月廿六日陰歷二月三十日開張廣告]  
本樓向在南京聚寳門三山街大功坊内開設巳數十年久巳馳名各省誠信邇遐詎疊遭兵燹貴客携帶小號金器在外兌換皆無成色之處足見更加信任于人且本樓各大埠皆有　號更覺 
督造金銀中西異樣首飾博古物件精製寳星微章發兌十足條錠葉金兼收各路　金凡蒙各界賜顧者尤當格外克己以表歡迎務須認明本樓和合商標庶不致悮 
[女學界聯名歡迎沈製鏡靣散藥到病除]  
（上略）予面色素黃兼生雀痣斑一入學堂去粉飾除脂膠黃面　現斑點盡露每一引鏡戚戚矣恨無易容之術今秋同學李君由申來都携有鏡面散贈我雙料四瓶照法搽擦三星期黃色盡退但雀斑影影尚在兹托上海新民社陸嗣萱君代購二料藥未敷完雀斑竟已去盡頓增滿面光采用餘之藥局人治粉剌擦黑疤搽紅點均能藥到病除人入稱快個個歡迎苦無涓埃之報今當年假開會集同人聯名具函請登報尾聊申微忱并告我女界用沈製鏡面散增無量艶福議請○人壽醫藥室主人福壽無彊四川成都府集賢鄕民立華振女學堂姜秀娟胡美雲陶坤剛等同上言上海盆湯弄即山西路集益里二弄對門人壽醫藥室照錄○售價雙料重用羊脂珠粉每瓶大洋五角每料六瓶洋二元五角單料每瓶二角五分每洋五瓶專治雀斑烟容粉刺酒刺紅點瘰癧等類靈騐如神惟外埠批發愼防假冐切記認明藍龍商標餘年氏小像銅版告示寄郵政局妥 
[長沙介福昌綢莊廣告]  
啓者本號開張長沙藥王街歷有年所素蒙各界諸君嘉許今因房屋地步窄狹邀集問人改組日新昌綢莊設於省城八角亭正街建造五層西式洋樓門面並於申漢蘇杭各處設立分莊以期擴充而興商業一俟房屋工竣即行擇吉開張所有介福昌各埠往來事件請直與日新昌接洽可也上海天津路致遠街富康里西弄長沙日新昌經理人陳萼泉啓 
[聲明泰記地產公司早經遷地]  
客冬朱鑑堂君來松欲在敝處借設泰記公司經租帳房鄙人確無餘屋祇以朱君友誼難却勉允暫借嗣悉該公司所置田產係向法庭承買正和莊拍賣之抵押品鄙人知此項產業糾轕尙多且桑梓之邦在在有友誼親情之關係爰將不便租賃之下情婉告朱君業蒙俯諒卽日遷該公司往城内舊府署南西施弄壽宅詎昨有鄕間地保持審廳通知書來舍見泰記公司仍載明在東外楊四知堂閱之殊深駭詫因亟將該公司現在地點並遷去詳情登報聲明俾各圖保佃人等易於周知並以告邦人君子與此事有關係者庶免誤會謹此普告松江東門外楊四知堂謹啓 
[南洋勸業會頭等嘉獎驥製半夏]  
外埠來信須寫明盆湯弄寗波路口第一百十五號本廬分設○杭州陳列所天字號○南京花牌樓○天津北門獅子胡同忠成棧内 
崔氏驥製消痰半夏乃驥雲氏與中外名醫再三研究廣行試騐始敢出而間世自發行以來凡官界軍界商界學界紳界女界莫不同聲譽美咸推治痰止咳之無上聖品各省紛紛寄購爭先恐後極意歡迎但華人惡習每見發逹之物必多方仿造奇巧百出致使采購者無從鑒别眞僞本廬特將前淸兩江督署湖北臬署京師都御史衙門曁英國加拿大日本東京韓國慶北大邱郡以及各省各縣各公館各衙門道謝神驗之書彚編裝訂成册並將信面之郵局圖記民局本章一律裝入置之案頭俾采藥者作指南之車而仿造者無從施其伎倆凡咳嗽多痰之症救治愈早愈妙若久咳傷及肺管便覺呼吸不靈兼之痰爲膠膩之質閉塞淸明之府遂使哮喘大作氣促不順况肺爲華蓋蔽護羣臟華蓋卽傷虚火焦灼冐氣先敗脾火繼衰腎水告涸肝風上揚從此盜汗骨蒸元氣盡喪蓋人賴氣血而生肺氣不宣則運血不靈氣血兩損便是不起之症矣可不痛哉本廬創製消痰半夏善能止咳化痰順氣平喘運血液以培元滋腎水以固本能生天一之水能療旣損之金偉力豐功天下無敵自出世以來治愈之人不可勝計至此藥之神驗全賴汰其糟粕取其精液故能出奇制勝以少勝多若尋常之症只須一小盒立奏奇功雖至重至危之症如一息尚存連服一料包可立起沈疴斷根不發本廬實事求是精益求精可倩化學名家化騐如無珍珠龍涎香化州橘紅等珍貴之品甘受重罰大盒二元四角小盒一元二角每料計六大盒洋十三元二角另製普通半夏每盒大洋二角不靈包退還銀外埠批發格外克已如無消路可以退還 
上海盆湯弄絲業會館寗波路口五開間門面瓣香廬驥雲氏總發行所啓 
[萬國九洲第一靈驗耳聾聖品]  
●京都天寳齋●謹告同胞●耳聾痼疾●我有神劑●服此立聰●奇驗神藥包可斷根●鋪設上海二馬路西鼎新里石庫門便是 
凡患耳聾一症皆因腎水虚損相火上炎或因鬱火傷肝以致耳鳴耳脹耳熱耳痛等病本齋家藏良藥屢蒙官紳試驗故敢出而問世非徒漁利已也善治男女老幼久年初起一經服此丸二三瓶立覺血氣調和呼吸靈捷補眞陰生津液退浮火除邪熱雖十年念年舊症服丸一料竟獲奇功雖極重久年老症服此丸二料無不轉聾復聰眞乃第一聖品每盒一元每料大盒洋五元每打十二盒洋十元不靈包退還洋以昭信實如兩耳挖捐再吹八寳吹耳散無不立愈每瓶七角京都天寳齋啓 
 
 

Page 3

 
 
　　議員意見　約法會議議員某君對於修改閣制案聞擬有兩種辦法（一）内閣總理由副總統擔任閣員定爲十人總理與閣員均連帶負責總理兼任財政以昭愼重（一）内閣總理爲大總統之輔弼平日無實權唯得充行政會議議長對於各部不負連帶責任不稱職時得請全體免官另行選任 
　　修改約法程序　據該會議員王君云此會專爲修改約法另組憲法之機關其辦法自應仿照一千七百八十九年美國費拉得費亞會議將來約法增修後呈報總統俟全部議决再行分電各省使之同意庶國法不致爲少數人反對正式國會召集時再令通過如此則無論如何困難終易解决但重大問題仍須政府委員出席總以得合乎國情之法律爲本云 
　　仍設旁聽席說　據約法會議秘書廳消息此次約法會議係屬造法機關與政治會議不同改設有中外男女來賓及新聞記者席日前報載不設旁聽之說殊屬不確 
[長江下游最瘠地調查記（本報旅行記者抱一）]  
　　記者每憾古今釆風之士重都市而忽偏邑取其表而遺其裏謂萬無以得社會之眞相譬如孟堅兩都之賦表鎬洛二京則有餘豈足以槪西漢全國之民生國計以故旅行所至旣游都會攬其政敎風俗最高度之現象復訪求至瘠苦之地窮寫其情狀以敬獻讀者諸君 
　　記者嘗遊銅官山至銅陵深致憐歎得句云（民貧知地富邑古見山童夜望金銀氣春愁杼柚空）一種蕭條衰敗之象每一閉目湧現於吾腦海雖然友人告余銅陵雖瘠未足以爲長江下游最 
　　皖省六十縣以瘠著者二曰東流曰績谿而東流尤甚其地去安慶八十里遂自省直檥舟以往東流縣城臨江其城之大試以里計恰合算書所云圍三徑一城南北有塔二其臨江者土人名其塔址曰水牛不臨江者名曰黃牛農地之民習見牛往往以牛名物猶北人習見河以河名一切水南人習見江以江名一切水無足怪也 
　　城有五門而北門不啓四十年於茲矣相傳前清光緒初年曾一開時有朱某以左道割人辮旋卽伏法故土人曾信開此門地方必殺人相戒不敢復開入城者寗遠繞他門以行 
　　農產物大宗爲稻其次爲麥爲棉然有田而無溝洫水稍漲苦淹稍落苦旱時復苦蟲去歲大蟲故成熟至難豐歲一年所穫不足供邑人四個月之食田甚賤有持贈而莫肯受者 
　　城内商店數十家最大者資本不滿三百千文全城飯店僅一家兼留客宿姓歐陽門外標題作毆陽主客殆無有知其誤者亦可以驗文化也鄉有亘五六里無人烟者全縣人口詢之縣署謂約得七八萬確否不知也 
　　人工品僅土布一種質至麤劣其成也女紡紗而男織之產額微甚不足給自衣女無貧富足皆纖甚故無能操作 
　　地多疫以飲惡水故友人戒余謂此去必自携水否則大危記者草此報告時幸離東流平安無恙旣自慰兼慰吾友邑有古井題曰汲福土人以其水夏寒而冬温謂爲神明所憑 
　　余詢民情於審檢所長爲告余民本質馴良而好弄小狡滑遇事匿其情不肯遽供稍加威嚇亦即吐實訴訟事不多而民事多於刑事民事田土多而錢債少但無論銀錢田土其額甚細蓋民產微也刑事竊多而盜少 
　　縣署之後進紙窗瓦屋爲最冠冕之會客至深廣各可一丈正中設長几陳時計及他事壁懸長幅素硾箋書二律幅之中心黏四寸長之紅牋精楷題四字曰大仙神仙 
　　城有高等小學一學生不收學費不收膳宿費乃僅得三十餘人此三十餘人程度相等郤分兩敎室歲糜錢二千七百千文不可解城隍廟内初等小學一實私塾也聞鄉間尙有初等小學一余欲盡寫東流縣之景物乃更寫足以代表地方人民思想之建築物二事 
　　城之中央有物焉土人告余曰此聖廟也堵屋三間丹雘剝落夫子之牆及肩耳雨後春潦一泓所謂湯湯泮水非耶 
　　東門内有天主堂白板雙扉以木條矗空際作十字形風搖搖欲墮禮拜堂則三間老屋而已全縣實征地丁銀三千餘兩漕米二千石友人語余子瘠東流烏知鳳潁六泗間被災之民之尤瘠乎應之曰鳳潁六泗之瘠其變也東流之瘠蓋其常矣 
[河口大掠後之鄂州狼禍]  
　　河口又電告警　白匪黨羽大掠老河口之後一股押運財物返汴境鄧州一股由張家集竄擾襄樊被鄂軍攔截於柳堰驛擊敗亦逃回鄧自是鄂邊已無匪跡詎匪首盛裕昌現於十七號率衆往攻淅川廳被官軍堵勦激戰一日之久匪衆大敗殺斃二百餘人盛遂率黨直向老河口竄逃又入鄂界河口商民恐遭其二次擾害極力組織民圑自衛每户派出親丁一名日夜換班防守以爲軍隊後盾免其有内顧之憂十九號河口官商及傳敎西人又紛紛來電告警并悉淅川敎會各西人之擬避至湖北者因道途阻滯現在淅猶未起身幸尙無恙 
　　敎士幸俱無恙　河口日前匪亂有西醫生費蘭特爲匪所戕查係腦威國人現鄂都督因漢口腦威領事要求以河口及附近各縣該國傳敎士極夥亂後多不知下落務請切實保護特電令光化縣知事方以南迅速查明各腦威敎士所在會同軍隊妥爲保護昨方知事復電云查腦威國人在河口傳敎者兩棟街福音堂七人卽沙麻沙師母沙大少爺沙二少爺施小姐易小姐等現均在樊城祗克先生回口又抱甯街福音堂六人茹沙姆茹小姐英小姐侯小姐現均在樊茹德何小姐回口詢之安主敎在此外河口别無腦威人榖城石花街吳牧師全家四人房縣郭牧師全家三人德牧師全家四人均是腦威人云云 
　　白匪逃入叢山　隨州西人於十六號來函云該處西門外於十五號鎗斃匪人十一名有係白匪偵探有係行刼土匪罪狀不一上星期日（即八號）白匪二千餘人佔據厲山焚燬近山大路民居七十餘户搶掠銀錢衣物甚多厲山居人均逃入州城避難窘困不堪皆在寺廟中居住現有精練官軍三千人已開過隨州往東鄉鎭及厲山等處追勦白匪聞之已匿於鄂汴交界之叢山不敢復出俟養得銳氣再肆擾亂 
[湘省又下令戒嚴]  
　　近日以來湘省又復謠言四起或謂黨人濳匿來湘或稱匪徒勾結起事紛紛傳說莫得主名湯督見此風聲不得不嚴爲防範遂於日昨下令戒嚴立派軍隊捧持大令沿街巡行晝夜不息並飭警廳分飭各署隊嚴密巡查客棧旅館尤爲注意又飭守城兵士於往來行旅車轎箱篋包裹之屬無論入城出城均須詳細查騐各城城門關閉甚早如有特别要務非得都督印照不准擅開夜間行人必須報答口令否則立予拘拿卽行政公署關防亦極嚴密自各科科員以下所有辦事員司出入亦須搜檢日昨聞有軍警在某客棧拿獲黨人黎尙仁一名（瀏陽人係黎尙雯之弟）旋又在吉祥旅館拿獲十餘人故日來省城人民頗有鶴唳風聲之槪 
[江西借欵商訂條件]  
　　贛省財政困難已逹極點議借外　五百萬元整理銀行接濟軍餉磋商中央已奉財政部覆電照准現經戚省長會同國稅廳長王純擬將地方稅作爲抵押品派委財政司清理科長尹光勳新任南昌知事吳亮勳赴京代表商訂借約條件所遺科長一缺委趙楷年代理知事一缺委許鳳藻代理刻日卽可發表云 
[雜評一（無名）]  
　　北京殺案　嚮者惟黨人有暗殺之風悍蠢小民有謀殺之事窮鄉僻壤或黨人回旋之地屢見此殺案不謂今乃盛行北京盛行於大官僚家又盛行於私事而無政治關係者陳璧家案也榮某之謀刺董玉麟也趙爾巽住宅之僕人尋仇也於此以知人心愈演而愈殘酷人格愈習而愈卑　卽此殺人一端下於前數年間遠矣况其他哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[紀下關十七家事件（下關特約訪員）]  
　　下關商埠遭火後内外咸注目其振興方法如何設施蓋其計畫實可爲自闢商埠之模範最近有十七家事件發生此案現將京控是爲省行政官廳與商人第一步競爭之開幕其案情頗可注目也 
　　十七家事件者係一商人臨時組合之名詞專爲對抗官廳而集合方下關未火之際寗省鐵路江口站沿軌道之附屬地約數畝由路局撥欵建築市房招賃客商共計十七家厥後王立吾任鐵路局長乃以其地及市房所有權移歸省公署財政司直接管理租户仍舊客秋一炬盡成焦土傅春官任帮辦商埠遵照省令以原租户接租俾免爭端復准他商集欵承領官地自行建築斯時韓省長調查下關官地頗有規畫時同一官地有財政司商埠局金陵關等之界限各不相逾韓省長於客冬令常任調查員顧琪專司清查下關官地復令財政司科員何某專查下關之財政司所有地卽十七家承租之地段也此十七家之代表丁立堂以渭濱者援照傅帮辦允准他商自行建築之例呈請商埠局立案轉呈省公署備案傅時常不在寗局中公務皆由局員張紹棠李應南二人主持於是率行批准並函報省署存查韓省長不慊於傅凡傅在任之公牘向不細核槪取放任主義故此案受同一待遇擱置一邊商埠局員張李等見無回文自係默認一面其代表丁程等徑呈省公署以公家財政困難商人願出欵建築照舊認租請照商埠局例准予立案署中擬批者見其援案呈請亦即批准韓省長公務蝟集因無暇注意及此而十七家自行建築之主張乃十分逹到矣此十七家中最鉅之商人爲旅館業其餘皆洋貨雜貨等小商此處房屋建築費約需二萬餘元十七家皆無此財力而所以運動自行興建者一建成後公家無欵贖回可爲世業二抵借外欵並可作爲行本三建築公司頗有推進之能力加以代表等有回扣之巨欵故無論如何必期逹到目的也批准後方興高采烈之時奉查官地之何科員以地屬國有商人僅能承租萬無自行建築之理遂延遲不復韓省長與傅之嫌愈深傅遂免官金鼎繼之何委員及顧委員洞悉商人之隱遂一一直逹省長而案翻矣或云此舉尙有别情事涉暧昧姑略不記金鼎到任頗於商埠規畫推翻前案未定時金爲商人所嬲極其爲難而省長意志堅定卽據委員呈復函令商埠局照辦此案遂根本打消代表丁立堂程渭濱以省公署批准及商埠局批准認爲官廳完全許可之證商人欵已籌集今無端取消損失甚大遂延聘律師赴京城控告省公署認爲不合法之處分並要求賠償此案正在進行中 
　　十七家事件已發見者如上當振興之始官商不能和衷恊力下關商埠前途之荆棘未卜可知矣 
[段世垣被捕案]  
　　京報論調　段世垣被捕略情已紀本報茲得京函稱據順天時報所載似段與凌鉞通信及留住白狼黨羽王某之關係隱現於字裏行間據大自由報所載段之書篋中曾被警士搜出伊與黨人往來信件外尙有最近黃興委任伊爲炸彈隊長之委任狀云云 
　　段氏略史　此事最駭人聽聞者爲段雖爲黨人而實充總統府秘書段先本未入同盟會辛亥以後同盟得志彼乃趁其改組國民黨之時乘機加入去年被選爲參議院議員又充憲法起草委員於國黨頗有所盡力及湖口亂起國黨將近失勢彼又一轉而入政友會又謂其並入公民黨者議員取消而後頗傾向政府著中央制度芻議大倡總統制登載各報竟以邀梁秘書長之激賞荐充約法會議議員不知何故又改爲總統府秘書因以國黨舊嫌秘書廳反對故其名義上雖爲總統秘書而實際上在秘書長左右辦事不過一秘書長之秘書耳而今有此暗受黃興委任且爲炸彈隊長謀與政府接近之嫌疑亦可異已 
　　徐林被捕　同日被捕者叚世垣外更有徐某林某等一爲山東之參議員一爲河南之衆議員徐之歷史尚待調查林則爲河南之鄉下人據政友會中人云林先入國民黨前年選舉時賣田若干乃得被選及來京見國黨將有不祥乃入政友會入黨以後終日屢向黨中索取津貼問其用途則以贖回田地對及議員取消林以曾隸國民黨籍被累頗爲懊喪此次被捕同院中人皆疑爲不似黨人以彼尙不能捨一議員又烏肯犧牲其性命云 
　　續捕兩人　昨日（二十）午前十時又有被捕者二人據聞有順天府營務處多人至香爐營頭條撫州會館初入時遇一人詢之曰你是歐陽法商否某君答以姓符並出一名刺視之則爲前參議院議員符鼎升邏者稱不是仍以名刺還之再入他室問及歐陽法商（前衆議院江西議員）及歐陽定之二人告以順天府特來相請略有話談請卽同去云云兩歐陽君不知其爲何事且亦無從置辨遂偕之出門前已備馬車一輛遂將二人載至營務處矣據聞兩歐陽君人近誠樸不應有他項嫌疑之事蹟惟據捕者云有信函關係事件須用面質云 
[討議聲中之新部院]  
　　顧問院之名稱擬定　諮詢機關之顧問院設置問題自英顧問提議並說明應設立之理由後袁總統深韙其言已着着爲設立之準備唯關於該機關之名稱各顧問所主張不一美顧問古德諾氏主張稱爲共和顧問院或元老院日顧問有賀長雄氏主張稱爲樞密院法顧問某則主張稱爲參事院而華顧問之主張更紛紛不一或曰政法堂或曰諮詢院近日迭經討論該機關設立之主旨及其性質折衷各說已定名爲高等諮問會云 
　　蒙藏局改部之討論　蒙藏局改部問題早經喧傳嗣因國家緊要政務繁多此案遂經擱置昨聞該局貢總裁特面謁總統力陳該局極應改部理由多節聞袁總統已有允意業飭各國務員研究此項最要問題六欵一俟解决後卽交法制局編製草案一該局向隷於大總統若該局改部後與前是否相同二刻下政府旣擬將内蒙改省於規劃一切事項時該局改部以後於調查事項能否不費手續四其現在該局之經費於改部後究竟有無增加五現在之員額與改部後員額之比較六其權限之規定果與各部應否一律 
[外交界可異之消息]  
　　日來外交界時傳有種種駭人聽聞之消息北京某報載之甚詳茲照錄如左以供社會之研究 
　　某洋行案　某洋行地點在天津與我國各機關時有買賣關係日前該洋行不知以何項關係竟由之傳出總統病篤消息引起外交界之大注意繼諗其不確人心遂復鎭定近政府以妄傳總統病篤於治安大有關係擬嚴行查究謠言之所由起以警將來聞近已捕獲某國人二名其人是否與該洋行有關尙待研究此外交界消息之可異者一也 
　　英使與德帝語　此次英駐京公使朱爾典氏再行來華道出柏林覲見德皇早爲外界所共悉與我國政事絶無關係者也然好事者競相稱道謂朱氏覲德皇時德皇曾語之曰卿往北京煩卿傳語袁總統總統不易爲倒不如擔任内閣事權之爲善云云無論德皇明於中國情勢當不出若是之口吻而中邦内政亦豈各國之所願干與德皇之爲此語誰人聞之而外界喧傳一以傳十此可異者二也 
　　英日俄同盟說　英日俄三國同盟外間未有何項端倪而據某外人之報告則謂英日俄三國同盟暗中已經成熟意在抵制我國以維持遠東三國已成之局勢云云據此則東亞外交實伏有絶大之暗潮此可異者三也 
[内政外交胥以稅務爲燒點]  
　　東清路徵收人頭稅　外交部孫總長昨日接到黑龍江省朱督密電一通探悉係朱督轉據哈爾濱鐵路交涉局總辦李虞臣電稱俄東清鐵路廳長官何瓦提中將頃發布命令付於東清鐵路昻昻溪附鳳地居住之華人徵收票稅及人頭稅若不繳納者限期驅逐雖迭經交涉而該長官態度强硬不易挽回請由部與駐京俄使交涉等語孫總長閱電後以此問題於國家利權極有關係訂於明日親唔俄使爲嚴重之交涉云 
　　裁釐與改約關係　修改稅約一事於財政上實具有莫大之關係而爲現在一極重要問題政府向公使圑提議以來雖無若何成效然各國公使亦非絶對的反抗其主張之要點須以中國釐金能否實行裁撤爲標準若中國釐金果能實行裁撤關稅卽可酌議增加政府接到此項答覆後曾爲之一再討議已决計實行裁撤議定由財政部妥將關於進行各辦法從速擬議茲聞財政部刻已擬就惟須通知各省徵求其意見若何有無滯碍難行之處再行提出於財政會議取决云 
　　徵稅敎令有修改說　恢復舊稅進行新稅爲國家財政上確定方針現在各省徵收官吏多志在邀功垂涎奬金辦理操切屢次釀出重大案件地方豪棍又多方煽惑希圖生事從中漁利刻聞此等情形報告到京者如江西安徽山西廣東各省均時常發現總統已飭財政周總長特别注意關於徵稅已公布之敎令有提出修改之說然確否尙不可知也 
　　引稅收回之計畫　從前兩淮鹽引皆由領引之人自行營業現在則領引者往往貸給於人而歲收其費每引有收至二千元者政府現擬將舊引收回另發一種新引其領有舊引之人每引予以萬元准其賣與政府其欵由政府分十年給與同時對於實際營業之鹽商政府予以新引每年徵其引費一千七百五十元如此則新引收入除去給與領有舊引之人每年可增一百萬元之收入而領有舊引之人亦不致受損聞此爲係張弧氏所建議云 
[中日間之國際感情]  
　　外部婉言答日合　本月六號湖北省宜昌騷亂事件外間盛傳日本軍艦某號有援助匪徒之形跡日本駐京山座公使深爲憤憤於十四號特致正式公文到部質問日本軍艦援助匪從貴政府果有確證與否希卽答覆等語聞孫總長接到後即備文婉答决不欲以此微小事件致傷國際之感情云 
　　奉省開中日十七日會　日前奉天中日名人開懇親會到會者華人中有張督張參謀長張師長于交涉員榮莫兩司長孫商務總會總理等共計十五人日人則有落合總領事佐藤滿鐵公所所長守田大佐及實業家新聞記者等統有三十餘人互相披瀝胸襟談笑飲酒十分親密又聞此日爲十七日於是决議名曰十七日會自今以後訂於每月十七日開會一次更由兩方面各選幹事員辦理一切再圖擴充藉資郭睦邦交云 
[煤礦事業之新計畫]  
　　全國之產額　中國之全國煤礦漸次開採所產之煤亦復逐年增加據遼東新聞云以一年所產一千二百萬噸計算三年間各省所產之額即大有可觀茲爲列表記之於左（單位爲噸） 
　　　　一九一○年　　　　一九一一年　　　一九一二年 
滿洲　　八三○三二八　一三○○○○○　一七五六○○○ 
直隸　一三○四三一二　二一六四三一二　二八九七一五○ 
山西　二三七六○○○　二五五○○○○　二七六二○○○ 
陜西　　　五○○○○　　五○○○○　　　　六二○○○ 
甘肅　　　三○○○○　　五○○○○　　　　三○○○○ 
山東　　五九五四二三　七三三四五六　　一三九七四八五 
河南　　三五七二○七　九○○二○五　　一一八二○○○ 
四川　　三四○○○○　三○○○○○　　　二六八八五○ 
貴州　　　二五○○○　　五○○○○　　　　四七○○○ 
雲南　　　一八○○○　　三○○○○　　　　三七○○○ 
江西　　六一○○○○　八○○○○○　　一○五七○○○ 
湖南　　四二○○○○　五○○○○○　　　四八○○○○ 
湖北　　一五○○○○　一○○○○○ 
安徽　　　四○○○○　　六○○○○　　　　二○○○○ 
廣東　　　三七○○○　　五○○○○　　　　四七○○○ 
廣西　　　七五○○○　　七○○○○　　　　五○○○○ 
江蘇　　　　　　　　　　三○○○○　　　　三○○○○ 
蒙古其他　一○○○○　　一○○○○　　　　　七○○○ 
合計七二二八一七○　九九四七七六八　一二一二一一二五 
　　川新之豐富　自政府特任熊希齡氏專辦全國煤油礦事宜後熊氏以此事應自調查產地爲入手辦法曾有通電致各省民政長將該項礦產查明電報茲聞日來各省民政長先後均有復電到京其中以四川新疆兩省煤油礦最爲豐富云 
　　中美之調查　中美石油礦合同簽字後按照合同須由中國及美孚公司兩方派員調查延長及建昌一帶之油礦狀態中國政府派定國務員秘書王孝悃爲建昌油礦調查員聞王君會同美孚公司調查員已於日前由京啟程前往調查現聞其延長方面油礦調查員派定油礦總辦熊秉三屬員高凌霄亦擬不久與美孚公司調查員會同前往陜省調查一切云 
　　美人之進行中美油礦合同自簽字以後美孚公司方面早卽着手茲據探聞除一面派員調查油礦狀態外其應在建昌延長兩方面設置之採掘石油機器及油管等類業已搭載美孚公司輪船向中國輸送該輪船定於下月卽當駛抵大沽聞該機器有一千八百噸之重最其抵華後先在建昌安置從速着手採油云 
[是亦整頓茶業之見端]  
　　茶爲中國輸出貨物一大宗然近年日形衰退此固由於世界產茶國之增加亦由於華茶之種植及製法不得其宜此際宜速圖整頓之法以期挽回此利源除日前農商部已派部員陸榮廷赴產茶最盛之浙江福建廣東詳爲調查此外六安英山亦爲中國產茶著名之區昨日又派部員顧梓前往調查聞其所調查之事項如下（一）產茶之種類及情形（二）近數年產茶增减之比較（三）其採茶及製茶之大槪（四）該地茶近數年來輸出之約數（五）從事茶業者之營業現况 
[關於川省之最近兩問題]  
　　羅本持之總統任期說　四川城口縣知事羅本持日前曾有條陳請於修正憲法時將大總統任期定爲終身各節已見各報而一般人士對此亦頗注意聞此呈大總統已交各國務員討論並一面通電各省都督民政長等各抒意見刻各省對此雖尙未議覆而各國務員中多有主張將總統任期延長者以該知事所陳各節雖曰可弭戰禍而救危亡前次黨人之陰謀無非欲取總統而代之以遂私心若改總統任期爲終身内亂可滅外患可靖然查各民主國總統槪無任期終身之例並聞大總統亦不甚贊成斯說咋已擬將此件分交政治約法兩會議大約延長任期之說將來或占優勝云 
　　趙爾豐之是否寃死　趙爾巽之任爲清史館總裁一節已下正式聘書其遲遲尙未來京之原因聞係以其弟趙爾豐於辛亥在川被殺請爲調查以便昭雪刻雖經聘爲清史館總裁而彼恐清末之歷史編纂時卽此一端與民國歷史有所牴牾故請先將此案查明以便編纂時有所依據並聞總統業經允許派員赴川調查關於趙爾豐死事情節五項（一）光復時趙爾豐是否反抗民軍（二）於光復時是否有可死之罪（三）其死事時之眞相（四）其被殺是否含寃（五）其被殺時果係民軍抑係亂軍 
[樂安捕獲抗稅鄉民]  
　　山東樂安縣知事被戕時行政公署因情事緊急如俟轉飭膠東觀察使前往則殊延緩乃委岱北觀察使會同參謀長前往查辦後經膠東觀察使聞命馳至夏觀察使始於日前回省現聞膠東觀察使因辦理此案仍駐在樂安令飭鄰近各縣同緝要犯前後捕獲者已逹八名訊明均係在場持械毆擊之人供認不諱特電來省請示辦法聞公署擬令該觀察使將捕獲各犯先行正法云 
地方通信 
[蘇州]  
　　水警破獲盜案　崑山縣屬陸家橋東新塘橋地方民人陳克勤家於三月十五號夜被盜搶刧失贓甚鉅次日報經駐防崑山水警飛划遊巡隊第五分隊左隊正巡官陳德順前往勘明立卽督飭副巡官邱文進等帶同探士馬福堂等四出跴緝旋於十九號拘獲盜犯鍾世君陳老七周本富倪老二四名並起獲原贓銀手鐲銀鑽及英洋等項已由事主認明確係眞贓日昨由陳邱二員將該犯等解蘇送由第五隊孫隊長訊明轉解司令部鍾總隊長處核辦矣 
[鎭江]  
　　申明法權之通告　秦檢察長昨發通告略云國家設立機關劃分權限各有專司旣不能稍有侵犯亦不得互相攘奪本廳長蒞任以來已五閱月而默察人民訴訟往往悮投他處機關以致受種種困難或受無故之羈押而自由剝奪或受非分之處罰而虚擲金錢民雖犯罪自有法律上之制裁而後社會上得以賴法律之保護若以非法出之則將含寃無從呼籲矣本廳長經騐旣久深悉吾民受此中苦楚爰將本廳長應辦各條臚列於左俾吾民知關於此等案件卽可來廳告訴自當按律懲辦以清權限而專責成倘本廳有人在外需索及不規則等情准其指名告訴卽行嚴辦决不袒護本廳長以祿位爲輕以職務爲重任一日職盡一日心寗可犧牲一切斷不忍坐視吾民之寃抑而放棄一己之責任也其各凛遵無違 
　　寳蓋山下之新鬼　丹徒縣劉知事日前派捕拿獲行刧東鄉姚家橋某姓家之盜犯孫朱劉等六名訊實詳省奉准處决遂於二十二號下午二時會同軍警將該犯六名騐明正身綁赴城外寳蓋山下行刑並梟取首級解至犯事地方示衆 
[揚州]  
　　私運軍火犯解縣　第七十六混成旅長張景湖奉清江護軍使蔣雁行派隊解來私運鎗彈並無護照自稱揚軍連長之許崇富梁正學等五名當卽查核軍籍並無該人等名姓亦無派運鎗彈事件因電復蔣護軍使聲明該排長等實爲假冒刻已將各犯解送縣署核辦矣 
　　陳正錦被拘　阜寗人黃錫珍昨在敎場茶社攙見阜邑巨匪陳正錦當場邀集軍警將陳捕獲送縣據稱陳向在阜甯蘇家嘴地方爲匪前此焚燒多家殺斃多命之案多有關係黃錫珍亦爲受害者之一陳迫於淮海統領楊瑞文之追勦乃潛避來揚聞槐 
 
 
 

Page 7

 
 
子橋等處刦案亦有牽涉云 
　　商圑進行記　揚州自軍事粗定之時外間謠言時起人心惶惶各商舖無所倚助由商界王楚仲朱逹哉夏小岑等聯絡各商董組織商圑體操會設於小東門内延聘劉瀧西爲總敎習創設已經二年畢業在卽惟以經濟支絀前舉之會長劉某辭職他往一時難得其人停辦至二月之久近日商界因城中連破黨人機關人心惶惶卽請商務分會開會提議另舉會長續行開操即由各商公推炭業董事戴靜山爲會長戴接事後卽邀請總敎習劉　溪及内部辦事職員到會提議開操籌劃整頓及預先續招二班會員等事已於二十號開始操演矣 
[江西]  
　　李督會提黨人存欵　江西　都督會同戚省長於三月十六號訓令九江民國分銀行經理許德芬文云據前稽核員丁偉濤呈稱前派蕭委員仁壽赴九江民國分銀行調查欵目旋查得前僞軍第二師長劉世均存儲銀五千八百零七兩劉炳初存銀四千五百七十餘兩均係黨人私藏之欵應請分别提出歸公等情在案現在清理欵項急須將此等黨人之欵收没歸公爲此令仰該銀行迅將前項劉世均劉炳初兩人存銀一萬零三百七十餘兩悉數解　省庫一面將解劃日期分别呈報備查事關專案毋得稍有稽延至干未便 
[廣東]  
　　省城又下戒嚴令　省城邇因潮汕影響昨又下令戒嚴老新城各處城門均已加派軍隊駐守小北城頭爲東北兩路要種當道爲防範未然起見特飭軍隊移置大砲兩尊以資控　又飭水上警察廳就近調回頭等巡艦數艘停泊省河以備隨時調遣龍督前以署前街道來往頻繁特於東西兩頭各築鐵栅一度以資保衞頃悉龍督更以後樓房一地毗連督署内有横巷通入栅内恐匪徒混迹深夜難防咋特召匠在巷口築磚牆一度將其堵塞并於西頭栅内左右兩榜各築磚壘一座俾各軍守衛有所掩護云 
　　偵探局開手辦事　省城警廳通令各區長云現准廣東偵探局第五號公函内開二月二十八日奉廣東都督指令任命曹鼎鐘爲廣東偵探局長本月初五日復奉都督發給廣東偵探局關防一顆各等因遵卽於三月六日啓用相應函逹希爲查照等由到廳除分行外合行令仰該區知照 
　　改訂粤路選舉日期　北京交通部致粤漢鐵路公司電云該路選舉總協理董事早期前據該公司呈報節經飭令會訂選舉辦法曁會場規則呈候核准預期宣佈在案現計四月初一日爲期過迫各項規則尙未訂定誠恐趕辦不及應即改訂選舉日期妥愼將事以免臨時倉猝除飭令本部特派員趕卽赴粤會同商擬呈候核示外特聞交通部寒 
[雜評二（默）]  
　　約法會議之兩議案　約法會議提出之最要兩案一爲總統内閣案一爲總統任期案皆關於總統權力者也總統内閣制案已大多數同意自可通過至總統任期案據各國務員之意見雖亦多贊成惟以各民主國總統槪無終身任期爲嫌其實民國之制爲各民主國所未有者多矣而獨以此事爲嫌耶 
　　廢部設部說　前此紛傳併司法部廢敎育部之說以政費支絀也而今忽有實行設蒙藏部之議廢部設部豈費之絀彼而盈此抑設與廢之間有緩急輕重之别耶何消息之互異也非特增部且大設院若平政院若考文院若顧問院而顧問一院或名元老院或名樞密院或名參事院或名諮詢院名目之繁勢將搜羅各國之院制而一一增設之所少者僅一正式之議院耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聯合會紀事（十）]  
　　昨爲全國商會聯合會開會之第九日上午十時三十分開會到者六十人省份已過半數照章正式開會由周正會長主席 
　　周君登理由檯宣言云會中議事日程不過將當日所議之事列入如將未經議决案件盡行列入手續甚繁予意請諸君到會時將未經議决案件一併携帶以便討論所有議事日程仍照舊辦理諸君如贊成者請起立表决多數贊成 
　　周君旋卽提出保商案内之第四件（一二三三件前日已議决）由書記長嚴漁三報告云此件係湖北省事務所提議研究茶市損失原因擬議補救方法大致以吾國茶業之墮落其原因厥有六端一種植之無學術二採辦之不良善三資本之不充裕四釐稅之苛徵五樣箱先行之獘六磅秤之不畫一嚴書記長報告畢各員會討論良久周正會長云予意有兩種辦法一湖北提議之事如贊成退回者請起立（全體否認）如贊成不將原案退回者亦請起立（多數起立）二將此案付審查贊成者請起立（多數起立） 
　　周正會長又提出保商案内第五件卽江蘇海門商會提議擬振興土布以保平民工業案由海門商會總理劉乙青出席宣布案由略謂中國土布行銷東三省旺年約有二十萬包少亦十三四萬包名曰大尺布誠莫大之利源也至棉花生貨輸出東洋不若編織成布農而兼工利不外溢乃近被日本仿造大尺布專銷東三省奪我銷路通海兩商會先後調查已去十成之四若不急起直追此後逐年遞减日布必漸推廣此事最好請農商部設法維持應請諸君注意沈敬甫云土布一項非僅通海一處全國皆有鄙意擬呈請農商部轉商財政部將土布出口稅則减輕以資振興部代表陳司長出席云此案亦係稅則案内之一件且此事部中已迭次磋議最好由貴會正式呈請卽可解决馬息深云减輕稅則之權並不在農商財政兩部係在稅務處王介安遂將出口土貨稅則之爲難情形詳細陳說余民進云王君之言請於提議稅則時再行發表應請會長將案付表决周正會長云鄙意將此案付審查併入稅則案辦理付衆表决多數贊成陳司長又出席言明改良稅則將來須由委員會交由平價委員會規定查平價委員會之組織係由商會公舉有經騐之商界會同二三洋人平價而定周正會長又提出保商案内第六件即上海總商會印錫璋提議請政府通令各省嚴辦翻板案嚴書記長出席報告理由旋由各會員互相討論後由馬息深云此案當然成立無須討論請會長執行由本會呈農商部轉司法部通令辦理沈聯芳狄子怡均贊成此說周正會長付表决多數贊成 
　　周正會長又提出保商案内第七件即江蘇省事務所提議請維持烟業案由嚴書記長報告理由云此案係江蘇清江烟業全體商人所提議因近聞財政部宣布烟酒新稅則較前更重請爲討論王亦梅云此案應歸入稅則案内審查沈聯芳贊成王說周正會長付衆表决多數贊成 
　　周又提出保商案内第八件卽江蘇無錫商會提議維持押款案由畢書記長登台報告理由云此案謂押欵之轉運實爲擴充商業之一大機關惟商人習慣凡抵押於洋商者則期滿聽其拍賣並無異議抵押於華商者則延宕不償又不願拍賣以致受押者視爲畏途請爲研究馬息深云請將此案付審查周正會長付衆表决多數贊成 
　　周又提出保商案内第九件卽上海總商會茶業提議請政府籌撥補助金栽培茶樹案顧仿卿云請政府補助金各省均有此意如政府肯撥欵補助何業不可栽培此案當然不能成立馬息深云將此案付審查周正會長云如諸君贊成此案成立者請起立表决無人起立 
　　周正會長又提出一宗商學案計八件（全案已見前報）嚴書記長報告云商學案第一件卽組織遊美實業圑前已議决歸入銀行案内辦理無須討論所有第二件卽江蘇東台商會提議出洋學習工商各處創辦商學案第三件卽江蘇寳應商會提議講求商學案第四件卽江西義寗商會提議速興商學以儲備商業人才案此三件如出一轍請爲討論胡鈞堂云請將此三案付審查沈敬甫云請將商學案全案付審查馬息深云第二件至第七件案情相同第八件則稍有區别應請一體付審查　畢書記長報告三件案由畢周正會長將商學案第五件即湖北省事務所提議講求商學改良商品先設商業研究所商品陳列所以資提倡第六件卽江蘇泗涇商會提議設立商務研訪所第七件卽江西新城商會提議擬增進智識崇尙誠信意見書等三件案由囑嚴書記長逐件報告畢陳司長出席云商學案最好由商會設法補助如呈請農商部補助亦係文字上之請求並無實際目下財政困難已逹極點應請諸君注意周正會長云予意將第一件至第八件均付審查如贊成者請起立多數起立 
　　周又提出一宗商權案計四件（一）江蘇東坎商會提議請求選舉專額參與憲法（二）四川省事務所提議請照章參議商法（三）廣西省事務提議請協爭商人公權（四）青島事務所提議全國商會對於政府有備顧問之資格嚴書記長將一二三等件案由報告畢青島代表丁敬臣出席將第四件之案由宣佈略謂政府諸公如欲國家富强非興辦實業整理財政注重交通不爲功然當此商戰時代商人親歷其境不無經騐政府如果採及芻蕘商人亦可備顧問嗣後應請政府將以上諸要政通知各商會徵集意見分晰條陳備供採擇云云陸愼齋云丁君所說案由鄙人甚爲贊成羅文青云第三件公權案本會已選出四人狄子怡云全案均係保障商權周正會長云一三兩件係同一性質惟第二件係參議商法並非參議憲法實有悮會請弗提議第四件又一問題應請先從前兩件討論馬息深云請將第一第三兩件付審查周正會長將馬說付衆表决多數贊成周云第四件顧問一節非同前清延請顧問之義因政府有所詢問商界得以條陳陳質卿云顧問與顧問官本有區别沈延輔云顧問請改諮詢二字周正會長云此案當然成立顧問改正諮詢將案付審查多數贊成周又云湖北代表左質鼎前曾來函辭職本會尙未宣佈今又來函質問應將來函當場宣佈（左君前後二函均見本報來函　内）宣佈畢盛竹書云左君旣然來函質問應當答復至如何答復挽留之處請衆討論馬息深云可拍電至鄂或派代表前往請左君來滬就職至此各會員互相發言周正會長云此事應付表决如不願左君辭職者請諸君起立表决多數贊成遂請書記長起稿先行函請左君來滬就職至此已一點十五分鐘周正會長云延長五分鐘審查會長盛竹書登台云鄙人擔任審查會長責任重大若將來審查案件不能詳實其責在審查長應請審查各員努力進行至此已一點二十分鐘遂振鈴散會 
　　附錄續推審查員名單　劉爕鈞　顧竹溪　陳文化　吕超伯　余民進　胡慶階　傅仿卿　蘇筠尙（審查商會法及聯合會章程案）　沈仲禮　林澤豐　鄭陶齋　傅筱庵（審查銀行案）　吕超伯　顧竹溪　陳文化　余民進　胡慶階　楊小帆　陳少谷　傅仿卿（審查幣　案） 
　　又審查細則　一每日以午後二時迄六時爲審查時間一審查席編列姓名依次就坐　一凡議場交付審查各案由審查員各自認定　一審查各案每案由認定各員中推臨時主任一人　一審查各案須一案審查完善再審查第二案　一審查案件須將原案並議場發表意見逐事審查可者可之否者否之或原案理由未盡其詞者則增益之用簡單法將原案逐一批註交本案主任員彚核以多數爲準　一審查員有事告假須致函審查會　一審查應限期報告至多不得逾五天　一審查每案人數至多不得過九人　一審查會開會議場議事規則得適用之 
　　又續到會員　桂林商會代表龍鶴齡鳴九編列一百三十三號　陜西涇陽分商會代表李世輝光庭編列一百三十四號 
　　又請假會員　吕少庭請假五天　陳子荃一天　黃嶧琴七天　劉一山七天　應惠堂一天　趙鳳鳴未定日期　沈仲禮二天 
[拘捕王憲章之口實]  
　　前在鄂省爲第三師師長之王憲章於本月十九號被人指爲黨人拘解甯垣禀奉馮都督押候訊究已紀前報茲經王之家屬偵悉當時係被吳淞鹽捕營副官魯人高華廷與張慶和等設計誘拿業於前日密報總巡捕房麥總巡以高等故違租界定章且悉高尙在租界卽飭五十號西探總目安姆斯脫郎二十七號西探目彭山華探殷玉鼎同往將高查獲昨解公共公廨請究先由安總探目上堂禀明前情並將王憲章之小照呈案請察繼由華探殷玉鼎投訴王憲章奉大總統命令懸賞兩萬金通飭緝拿因王逃匿租界被高等邀往旅泰大餐後令乘汽車誘往滬甯車站押解南京訊之高華廷供稱王憲章係奉都督命令緝拿堂上詰高有無公文高稱公文係張慶和所帶是日我與張等五人在旅泰大餐畢同至華界華興坊將王拘獲並非越界拘捕如在租界内拘人捕房探捕林立豈有不出而干涉之理堂上卽將王憲章之照片給高觀看詰其認識否並問當日是否同在　泰大餐高稱此人卽在華界拿獲之人旅泰大餐時並不在座事前亦不相識惟尙有緊要公事在身應請交保復據安總探目投稱被告是日確在旅泰與王憲章等大餐有見證到堂可以證明實係越界拘人有違定章自應澈究未便准予交保關讞員商之美領强君判高暫行拘留候傳旅泰侍者及汽車夫到堂於禮拜四質明再核 
[外交圑請復充軍舊例]  
　　駐滬外交部特派交涉員楊小川君近接駐滬領事圑照會略謂近來租界刧案層見迭出旅滬中西人士不免寒心敝領圑對於此項匪類擬定嚴厲辦法因此項屢犯搶刦之匪徒類多曾在租界犯案之流氓驅逐出境仍復濳入租界者茲經公同協議以將來租界中如有屢犯搶刼之匪徒以及同一性質之罪犯一經公廨訊實後一律照充軍例辦理送入内地驅至邊遠省分使其不易濳回以弭盜患除據情呈請各本國駐京公使向貴國中央政府商辦外相應函逹貴交涉員請煩轉請貴國政府要求照辦云云茲聞楊君已據情呈報外交部請示核辦矣 
[縣知事催造調查户口册]  
　　上海縣洪知事咋諭各舖地甲云照得前上海市政廳辦理清鄉調查户口迭經飭令各該舖地甲趕速調查將草册依限造送在案茲自本知事接收後逾限多日尙未據該地甲等一律造送並有延不調查情事實屬疲玩已極合特諭飭該地甲務將此項調查草册從速造送到署以憑發繕統限本月底一律繳齊如再違延定干未便 
[揭示場中之鉛筆字]  
　　上海縣公署揭示場中貼有袁總統受任以來一切命令昨有一人手持鉛筆在公布中書寫數百字語多譏諷且有辱駡之處末註曾貝子三字嗣爲地方巡警查見報告洪知事由洪君親往察看立卽諭令地方探警緝拿書寫之人到案懲辦 
[南商會召集新議董]  
　　南商會昨致當選各議董函云本會第九届當選各議董業經備函知照度邀台覽咋接總理顧馨一協理蘇筠尙兩君來函以二年任滿援引商會法堅請引退休息各議董是否贊成本會訂於陽曆三月二十九日（卽陰曆三月初三日）下午三時邀集同人公議取决並卽於是日當場投票互選總協理事關重要届期務祈當選諸議董准時必到是爲至盼 
[江西磁商之出品]  
　　磁業商號莫華記以巴拿馬賽會將次届期特在江西製就碗盞壺盆花瓶花筒花盆花缸等物及掛屏插屏各項大小計有千餘件之多所繪花卉人物俱係仿古價值六千餘金業經一律運滬存儲法租界昇平里内預備配製紅木座架以壯觀瞻内有磁質掛屏三幅面積極大屏上所繪者卽係製造磁器之程序自挑選泥料爲始如何工作如何繪圖以及上油粉白入窰燒煉各式圖樣並註以說明甚爲精緻前日該號主已報請南商會執事員吳杏濤前往參觀矣 
[城濠事務所案卷之零落]  
　　城濠事務所併歸工巡捐局辦理後已由上海縣知事將卷册圖賑移交到局惟内中所缺尙多故又由楊局　於昨日函致縣知事云昨奉來函並清册一本均經照收查此項卷件内祗有甲乙丙地畆圖三種其工程圖樣未准移交又關於城濠一切卷宗亦未收到至拆城塡濠工程詳細報銷及所拆之磚石用於何處旣無清單而前事務所置買傢具及每月開支均不將帳簿交出以致無從查核未便進行茲特專函奉詢如果漏　移交卽祈查明補行交出倘或貴署並未收存此件者亦請函詢前事務所速行補交以憑辦理 
[運送棺木之留難]  
　　西門外斜橋紹興會館寄厝屍棺向有紹人阿有於每年春冬兩季來滬攬儎近日阿有又承載屍棺十八具回紹行至杭垣被軍警阻止慮有藏匿軍火情事定欲開騐阿有以各屍親屬均未在場不敢擔此重任特飛函紹興會館請爲核示該會館主任業於前日轉致各該家屬商議辦法矣 
[巡警並不歸併]  
　　淞滬巡警擬照從前工程局辦法歸併工巡捐局辦理業已紛紛傳說茲經切實調查實無其事惟組織工巡捐局時江蘇韓省長曾與鄭鎭守使函商擬將工巡捐事宜歸併巡警廳兼辦以節經費嗣因設立工巡捐局一事已奉大總統批准遂將前議作罷外間之言想即因此纒誤也 
[鎭守使迎養老母]  
　　上海鎭守使鄭汝成君自上年蒞任以來其老母仍住直隸靜海縣獨流鎭未經迎養來滬茲因滬地漸就敉平且已宣告解嚴故特派人迎接由津浦火車到寗換乘滬寗火車於昨日到滬現住製造局内新公所 
[查緝僞造鈔票之機關]  
　　外交部特派員楊小川君接浙江銀行函稱三月初間上海市面忽有敝行五元假鈔票發現當經報明英租界巡捕房偵緝一面告知杭州總行寗波分行一體密查日前杭州總行來函云由杭省巡警局派人在蕭山縣緝獲行用假鈔票之蔡炳全解省據供此項假鈔票係上海虹口七十五號湖南人劉姓所造由徐子英銷售前項鈔票旣在上海製造應請鈞處知照領事圑飭探嚴緝務期獲案並起出造假票器具以絶根據除函請陸督辦轉飭南市閘北各巡警一體嚴密查緝外函請查照辦理等語現楊君已轉行公廨一體查緝矣 
[調查員退職後之生涯]  
　　前充禁烟局調查員之蘇州人朱守正近與其妻周氏私販女子周三囡等擬往奉天賣娼在滬起程時被水巡捕房查獲抄出該女等賣身文契二紙解送地方檢察廳預審起訴昨日午後由審判廳開庭辯論朱守正供稱該女周三囡出洋八十元朱來順出洋一百八十元先後買下立有買契此次因事往奉天所以同妻前往朱周氏供亦相同周三囡供年十六歲蘇州人父母均故祗有一兄朱來順供平湖人年十六歲在朱娘娘家爲婢女由朱賣於朱守正是實張檢察官卽將起訴理由當庭陳述略謂朱守正夫婦應按照新刑律三百四十九條並三百五十一條第二項和誘罪辦理金律師出庭爲之辯護謂朱守正夫婦若以和誘罪擬辦實不適當只能照賣買人口處斷問官一再商酌判朱夫婦從寛各罰洋廿元並以抄出朱三囡周來順二女之身契内載有任憑學習彈唱迎賓送客作青樓生理等字樣遂即扣留未便給領判兩女發新普育堂擇良婚配 
[清帝師傅來滬預誌]  
　　清帝師傅陸鳳石君潤庠於本月初間由京請假回蘇掃墓茲已事畢約於日内來滬擬以惠中旅館爲行館聞勾留數日即須北上云 
[盜犯改歸軍事裁判]  
　　去年北橋鎭被匪騷擾詳情屢紀本報茲悉地方警察長景君以是案首犯已由淞滬水巡隊拘獲解送檢察廳訊辦特致函地方檢察廳請將案犯王根荃及從前移送之葉阿七一名一併移送過所以便訊明解送縣公署轉解鎭守使署併案訊辦當由汪檢察長准如所請將儿移送到所卽由景警務長解請洪知事轉送鄭鎭守使併辦茲將地方檢察廳復函錄後卷查王根千供認行刦王炳祥花衣船不諱至北橋刦案堅不承認惟查水巡隊解案單備攷欄内載稱該犯係搶刧北橋警區要犯右臂有彈傷爲証等語經本廳騐明該犯右臂確有鎗彈傷痕並據沈阿妹等指供確鑿其爲與北橋刦案共犯已無疑義至貴所獲送之逃犯葉阿七一名係夥刦軋花廠要犯上年三月由警局解送到廳訊據供認　葉雲卿共同行刦四次業經本廳按律起訴尙未判决嗣於亂事發生時越獄脫逃此次獲案復經訊據供明脫逃後又在曹家渡道士家等處夥刦三次其北橋刦案亦堅不承認正擬提起公訴間茲准貴所函以北橋案内牽涉未據承認之葉阿七一名請爲一併移解過所以憑訊辦等因前來除將該兩犯候提外相應抄供函復查照希即轉解鎭守使署併案辦理爲荷 
[懲前毖後之訓令]  
　　浦東高橋鎭三區二分署巡官牛玉麟前因捉賭誤拿安分商人激成衆怒相約罷市即經閘北徐廳長派員會同該署嚴署員前往排解勸諭商民照常開市各節已誌前報茲悉此案業經調查呈復和平解决廳長爲懲前毖後起見昨特訓令該署云以後各署員不在除竊盜姦拐等要案始准由巡官暫押其餘賭博等尋常案件准將該居户或店舖之門牌抄錄統候署員到署後再行傳訊核辦不得當時拘捕卽署員在署亦須先行報告後再傳究而警士在崗對於人民均應和平待遇不得稍涉操切云 
[徐廳長通令兩則]  
　　（一）繕具領條之手續　閘北警察分廳徐廳長昨日通令各區署云照得本廳支付各欵應取具各該欵收據迭經印發審計分處訂定條件通令遵辦在案惟查是項收據一經彚轉本廳無從查考自後凡遇繕具領條應由該署同時照具兩份送廳一由本廳彚呈督辦轉送省公署彚送審計處審查一存本廳備考爲此令仰該署長員即便遵照辦理此令 
　　（二）車輛罰欵之徵信　又通令云照得各項車輛未領車照者歷由崗巡拘署處罰塡單報廳在案查車輛執照現爲工巡捐局主管之件閘北市面日興車輛漸多此項罰欵應卽另立單簿與他種罰金單簿劃分爲二以便查考爲此令仰該署長　自四月一日起另設車輛無照罰欵單簿照式塡給彚報繳廳此令 
[再紀流連忘返之軍官]  
　　太平府武衛中營軍官王兆麟奉該營陳統領委令來滬購辦修理軍械物品及學堂需用器具詎王將所領洋四百五十元揮霍殆盡並冐陳統領名義向某船局騙取洋一百元留滬日久業經陳統領派中路先鉻官曾毓麟來滬查悉報捕將王拘解公共公堂訊供明白判王押候陳統領來文再核在案茲悉公廨已接到陳統領正式公文昨特飭令捕房將王兆麟帶案略詰數語判王交來員曾毓麟帶回歸案訊辦 
[提回竊取手鎗衣服之家丁]  
　　山東人劉芝安向在滬南製造局某營官處當家丁因竊取手鎗衣服逃匿租界與同類蔡華汪少泉在馬霍路爭取手鎗吵鬧由捕查見一併拘解公共公堂訊明判蔡押兩禮拜汪從寛開釋劉押候查辦在案昨晨復由捕房解究據製造局副官易秉仁排長張得勝上堂聲明請予提回歸案關讞員商之美領强君以劉年紀尙輕僅僅行竊未便處以重典遂諭來員轉禀鄭鎭守使從輕發落遂判劉芝安與起案之手鎗併交來員帶回歸案訊辦 
[偵探查獲女拐子]  
　　婦人梁陳氏陳李氏前日拐帶小孩五口搭火車來滬被閘北警廳偵探查獲一併解送司法科研訊據供均在鎭江販買來滬判押候派探備文移送鎭江警廳按律究辦 
[未婚夫之權利]  
　　濟良所昨解不愿爲娼之雉妓陳巧英到廨請示訊據該妓供稱原籍江北父母雙亡尙有一兄於去年許配與桑阿二爲妻尙未完姻詎　將女帶滬後卽逼令賣娼所得夜度資悉被取去否則卽遭虐待求請超豁中西官判陳妓發濟良所留養候示 
[爭奪小孩之醜聲]  
　　顧然香與姘婦張錫三卽陳氏在途爭執被捕拘解法公堂請訊顧稱陳氏係某姓婢女與小民私識後被伊主人得知送往巡局斷爲夫婦陳氏於前年冬問懷有五個月身孕私自逃逸今在途遇見向索小孩不允以致吵閙求恩將孩斷給小民領回陳氏供與顧實係私姘並無由局斷爲夫婦之事於四年前拆開現在到堂之小孩係後來之姘夫所生今顧冐認伊之骨肉希圖索詐求鑒聶讞員問顧局中斷配有無憑據顧供無有讞員以男女均屬無恥遂斥退不理 
[薦頭拐騙女子]  
　　王李氏控成都路三百四十三號薦頭店主安伯福與妻朱氏串匿伊家十六歲女兒阿金並吞没值洋五十六元之金鐲等情昨由捕房將安夫婦與女一併拘解公堂訊實判安夫婦分别各押三月女交原告領回 
[拐案人証未齊]  
　　閘北居人宓仁卿與妻李氏因串同在逃之金大姐誘拐吳芳谷之十三歲女兒洪秀賣與北山西路一百二十九號沈王氏家被吳偵悉報捕將宓夫婦並女與沈王氏一併查獲解送公堂訊判女留濟良所宓夫婦分别押候女母到堂再核在案昨晨由廨復訊吳與其妻郭氏投訴前情求究訊之宓夫婦仍不供認聶襄讞商之美領卓君判宓夫婦還押候提齊人証再訊女仍留濟良所候核 
[鞋店失愼]  
　　滬南大馬頭老馬路鴻昇昌鞋店樓上前晚失愼燬去後樓面一問餘未殃及俄由警察將該店夥薰義根帶至第一區警署詰問供稱執事人現回寗波卽送第一初級檢察廳預審一面由署長派探調查起火情形以憑核辦 
[公廨對於押欵案之判斷]  
　　徐樹榮前以白米三千石向浦口交通分銀行抵押洋一萬七千元代匯天津嗣因逾期由該銀行將米運申由介紹人周聚鏞出面存棧保險後詎貨棧失愼將米焚燬故經本埠交通銀行控經公廨傳案迭次研訊並經浦口分銀行經理嚴小秋夥友王松年等到堂證明判候查核在案前晚由廨復訊兩造仍各延律師上堂互辯王襄讞以前項白米三千石之中失去九百石應歸原告擔任賠償其餘二千一百石旣經被焚保險單已由倪慶雲呈案 
 
 
 

Page 11

 
 
遂判徐樹榮交人銀並保將呈案保險單具領持赴保險公司按照道貨發票原價如數收取除去原告應賠九百石之米價及先付過洋一千五百元外餘欵呈由公堂給原告具領利息棧租免追兩造如有不服准予照章在上控期限内呈明理由核准上訴 
[合股經商之糾葛]  
　　沈雲峯控薛寳潤糾開咸康絲頭號侵吞股本盈餘銀兩薛亦以沈不理田單押欵銀四萬兩投廨互控業經傳訊並送商會理處嗣因沈不服商會理算禀奉公堂於前晚復訊兩造各延律師到堂互相辯護並由薛將各項賬簿呈核王襄讞因兩造各執一詞判各交原保候再核奪 
[缺席判决]  
　　日商便利社日人石井德治因莊　不付裝設電燈等費找洋五十元控經公廨於前日午後會訊被告不到由保人胡金虎投案代質原告由律師上堂請追並請缺席判决聶襄讞與日領内山君會商之下准如所請判被告臨訊不到應即照章缺席判决限一禮拜遵繳 
[收帳人健忘之遺誤]  
　　輝光公司控夏陳氏租用自來火龍頭結欠價洋十一元二角向收不付等情昨經法公堂傳訊陳氏供正月間早已不用知照公司拆去詎該公司不來拆卸婦人並不虧欠租洋訊之該公司買辦楊逢春稱夏或者向收帳人通知拆去收帳人忘去亦未可知惟並未到過公司知照求斷判將案註銷 
[確是因賭起釁]  
　　張瑞記至法捕房報稱被吳全桂强搶洋銀等情業已飭探將吳拘案盤詰據稱與張賭博張輸洋後希圖將洋索還不遂揑詞誣控有楊全生蕭兆生可證故昨日傳同見證楊蕭兩人解送法公堂請究楊蕭同供商人等與張吳同賭確知張吳因賭起釁並無搶洋之事張供因吳用騙局以致輸洋一時氣憤故以搶洋等詞報捕讞員以張不應揑報着罰洋二十元吳聚賭屬實着押三天 
[清潔局之冒牌]  
　　法租界清潔局總理王雲記至法公堂控稱有李洪發在法租界内懸掛法界清潔局之牌有意冐充業已報捕拘案求請訊究並追償損失訊之李供上年清潔局係張姓經理放出之賬有八千餘元未收今由商人懸牌代收帳目並非冐充求察判罰洋四十元内提十元償還原告損失 
[刦案並無實據]  
　　美署西崽李連城偕証小弟控徐坤林張桂寳糾同小鹽金荳等在湖北路弄内攔刦衣服銀洋等情由探將徐張二人解送公堂押候查究在案昨經中西官復訊被告延律師上堂辯護良久因無實據判令被告均具結開釋 
[無端之侵害]  
　　辛來來至法公堂控稱空房上粘貼召租有張知才韓小文兩人到來無端扯落向之喝阻非但不服反紏人行兇是以鳴捕拘獲解案求究張韓兩人同供無意中將召租紙條擦去辛先辱駡以致爭論判各罰洋五元充公 
[公共公堂瑣案]  
　　南京人朱喜榮前晚與王張兩人撬開三馬路四十一號綢號之門希圖行竊當被八百五十號華捕將朱拏獲咋解公堂訊實判押西牢一年 
　　電車公司管棧西人炮勒克控大司務曹子培竊取大衣等情昨由捕房將曹拘解公堂訊供不認判押候查明再訊 
　　新閘愛文義路一千五百八十號成衣店主王桂法控篷法義拐匿伊家四歲女孩根弟一案咋經公堂復訊原告與其妻朱氏偕証小順子投訴前情訊之蓬供不承認中西官以無實據判蓬開釋 
　　胡阿扣在阿拉白斯脫路二百二十八號屋内私設烟榻售烟被捕查獲昨將胡拘解公堂訊明判罰洋五元充公烟具銷燬 
　　謝穎夫控羅問棠不理擔保周文舫欠洋一千餘元又史筱鳳控王彩章借洋一千一百餘元不還又夏德記控顧福祺不理車租又羅芝培控苗義芳違背合同又沈少山控王安記欠洋咋由捕房將被告各人傳案請示判分别交保候訊 
雜評三（訥） 
[請復充軍刑]  
　　民國成立以後一切舊刑律廢除今則盡復矣笞刑已復斬刑已復今復有請復充軍之議夫充軍之刑中國官廳近來固已行之而今特出之外交圑之請也外交圑之意以逐出租界之犯每每去而復至故欲遠之使不復返而已然近日輪軌交通雖邊遠而往返仍便一也應判充軍之犯本非多數則仍不能清匪盜之源二也吾嘗論此事謂今日之匪盜鎗斃且不懼何論充軍蓋官廳不能於本源上稍加注意無敎無養則雖人人處以極刑終恐不能寒盜匪之膽而絶其蹤跡吾故望中國官廳勿僅以外交圑之請爲惟一之良法而尤當於防治匪盜之各方面加意設備以自保治安而兼以保租界之治安也 
來函 
[胡子昌來函]  
　　頃由寗抵滬見貴報專電欄内有南京唐森森號被偵探局搜出小飛船一隻軍裝多件子昌亦南京商界之一分子敢將詳情奉告蓋此事發生於月之十九日唐森森係南京之木器五金店其主人唐斌人極靈敏民國元年曾添用火力發動製木機器爲内地所僅見者去年戰後南京商務凋零莫可名狀而唐獨能維持開市是卽唐之善於經營也乃近忽被人報告謂該店有機器製造飛船於是十九日大隊軍警將唐三家字號一槪封鎖並將全體店伴學徒拘捕聞所謂搜出之軍器者乃油漆用之玻璃粉數十斤發動機用之瓦斯連油二罐餘無他物也現在花牌樓各商店均蓋章保唐然經此蹂躪商界已人人自危矣請將此函附登報末幸甚幸甚 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[勸世五更調華亭土音] [  程鹿鳴]  
　　一更一點月初升　鴉片眞害人　呀呀得噲　倒說長精神　一塊洋錢錢二分　最傷心　吃得來呀　像個骷髏精　呀呀得噲　實在勿像人 
　　二更二點月漸起　衣服着時鮮　呀呀得噲　啥人及得俚　金絲服鏡雪茄烟　風頭健　禮拜日呀　張園安　地　呀呀得噲　汽車快如飛 
　　三更三點月正清　嫖是最開心　呀呀得噲　走進迷魂陣　大少呌來蠻慇懃　問尊姓　留住夜呀　賽過落脫魂　呀呀得噲　身邊挖乾淨 
　　四更四點月糢糊　日裏無啥做　呀呀得噲　還是碰碰和　一千塊底弗算多　家當大　輸完子呀　索性撤爛污　呀呀得噲　賣脫家主婆 
　　五更五點月西歸　勸入儉德會　呀呀得噲　及早回心轉　吃着嫖賭齊要改　創家業　從新起呀　一定來得及　呀呀得噲　立志總要堅 
尊聞閣詞選 
[春草四首之二] [  程石農遺稿]  
　　銷魂風雨斷腸烟二月山城冷食天佳夢幾人傳謝句離懷有客擘江箋拈來似髮　難理抽出如絲豈易穿忙煞春工散花手崇朝繡滿酒旗邊 
　　踏遍春泥半尺肥垂楊門巷落花稀美人恨惹三更月游子神傷一寸暉不盡纏綿隨馬去無端棖瀾泥鶯飛生僧染就裙腰色欲寄相思願尙違 
[燕子磯望江]  
　　獨上荒磯望大江滿天風雨溼蘭茌御碑亭外空回首不見當年燕一雙 
[古寺]  
　　古寺飛花帶雨零九峯山色隔江青夢爲鸚鵡敎修　願化鴛鴦聽講經掩耳盜鈴防衆覺當頭有棒喝誰醒笑他一片生公石性質雖頑氣尙靈 
[春夜]  
　　坐久不覺暮開軒動遠思竹添今日節花發去年技綠酒澆書夜紅燈射覆時閒中滋味永局促又何爲 
筆記 
[波痕] [  韋士]  
　　汴省某處有小山山頂有寺落照射之紅瓦　　然山跌叢樹環生青翠欲滴傍晚自平地遠望樹頭有黑點隨約淨動則羣鳥飛噪而歸其巢也山雖不高㵎流頗急挾沙礫而下自山趺東流三四里許支匯漸多河深益闊遂名范村河范氏大族臨河而居者百家對河　姓繁盛與范氏埒二姓相仇不通慶弔者已百年相隔衣帶水耳竟如胡越其初原不可考或曰爲爭意氣耳彼此俱豪雄遂成械鬥死者塡野不恤遴命子孫必復仇仇愈結愈深如亂絲又爲猫抓紊亂乃不可解二姓男子日習拳技如備敵國農時相約不犯秋收後則各誓於家祠以性命相搏裹尸與櫬視爲常事剛强尙氣勇於私鬥中原民性大抵如是或以爲惜然終是好男兒所爲不似碌碌者之含垢受辱而甘也范村有少年曰楷國精武技父爲族長一村人所稟命者楷國於清晨偶臨河觀魚見對岸水湄有一女郎臨流浣巾秀麗可人凝視久女郎始覺赧頰去楷國心念是仇人女不可陷入清網然有一種魔力明晨又牽楷國往水湄見女郎如是者月許若有意若無意每日清晨必有一少年一女郎對河互視默不作聲某日二人突相遇於山上紅瓦寺中情人聚首於是欵欵道情　女父亦彼村魁領此等緣分極慳遑言二人勢不能成伉儷卽　會亦難彼兩村人知有此事者二人必無倖楷國焦思不得一策惟二家住屋均臨河且斜對然水深不可涉也時在夏仲苟楷國能泅者且直逹女室天下男子顚倒情波者　弱不搏雞然立志鍜鍊可立以力士稱楷國自是終日學泳一夕許女臨流凝望楷國忽自水中出女大駭曰范郎勿再冒險波流迅急河底又多礁石脫不幸郎君有用之身豈不可惜妾將何以報君楷國不語遂偕入女室剪燭共話天未明楷國泅歸遂以爲常見面只圖歡樂不計日後事蓋圑合旣萬非所能則亦棄之不復置念但怨命蹇蒼天胡爲生二人於萬刦不和之仇家綿綿長恨幾欲横亘雲漢作牽牛織女相會之橋苟天上怨曠能長年歡合則人間許范二姓不難變作朱陳也然此願終古莫償則二人只可仰首待厄運之至某夜霜零月冷秋風吹河面細聲瀺瀺入許女耳許女自念范郎今夜必不來此乃卸晚粧擁縐紗絲棉被支頣憑枕自悲身世窗外忽有人踐殘葉作響乃披素綾夾祫起開門楷國也身顫齒震震許女心脉跳動痴立不能作語急以己所披夾祫披楷國引之入室使臥被中許女則易衣坐榻沿含涎相看久之泫然曰范郎吾願君明日勿來也天寒如此郎豈鐵骨郎身冷吾心寸寸裂矣郎若明日再來者吾當以利劍自刎郎前不願郎君以七尺之軀爲一女子故而凌嚴霜犯寒波也楷國悲答曰如卿命今末日矣過此恐無把晤之期今茲或是永訣許女曰郎勿悲天長地久海不枯石不爛者我永爲范氏婦也二人聚談忘曉無何扈聲發於林間殘燭之光爲天光所奪慘慘作紅色楷國訝曰今日遲矣許女送之水湄楷國脫衣投水許女跽而禱天佑楷國安登彼岸歴刻許時楷國已遠女欣慰入室楷國旣登岸突見離己百步遠有一人立而睨己呼楷國曰爾何自來楷國大驚行近知爲周姓一農夫子農夫子素與楷國仇至是滿面得色傲然曰爾死期至矣楷國低首不語農夫子進擊楷國頰曰爾今爲吾族逆徒速跪受吾捶吾捋捶爾如捶豕也楷國怒曰吾犯族規族人自有公法賤奴胡得爾兩人大門農夫子不敵拔腰刀劈楷國楷國奪刀殺農人子時鄰村有傖紳某姓晨起閒步河邊見殺人事甚悉楷國不知也奔回家跪父前而哭曰父恕兒兒已殺人轉瞬族人必死兒兒今思逃天涯海角生死難定隨侍幸有吾弟老人勿悲兒愆已大本可待罪宗祠惟老父耄年胡可見其親生之兒流血以死故願逃免傷父心也老人曰兒何故殺人殺者又是誰楷國曰兒今訣别老父深願老父恕兒罪兒與彼村渠魁許氏女訂婚矣賤奴農人子知吾事辱吾至披吾頰老人怒曰吾家兒子乃爲農奴披頰耶殺之宜也爾愛許氏女殊違先訓今當離别吾亦不深責爾尙有何言者楷國曰兒願老父誠導村人解釋仇恨老人厲聲曰此何可楷國曰然則兒與許氏女永不能歡合耶老人曰吾兒吾力不能助也至是有叩門聲楷國欲遁老人曰倉卒何之姑匿鐵櫃中老人見客客卽傖紳也傖紳曰老人誠信君子必不妄言令郎殺人矣知耶曰然傖紳曰然則當正族法矣曰然曰尊族法酷非杖斃耶老人欷歔不能答曰有策能生令郎者用乎老人曰任吾兒福命傖紳曰逃乎曰然曰愚哉何子棄其父父又棄其子也老人曰舍逃無他策傖紳曰令郎自對河來後又殺人見者只我耳村人無一知其事者吾與若家善今當秘密不洩村人必不疑及令郎老人曰策佳傖紳曰然則何以爲報吾心不奢能以令郎爲吾壻者吾願足矣吾女已長成可配者惟令郎耳若不願者亦佳恐令郎不甞午膳矣老人呻吟久之揖傖紳曰吾見矣傖紳喜而去殺人事遂寢老人以告楷國楷國細思逃而被獲固死幸而免傖紳必播其事於衆許氏女尙望生耶吾獨生耳然亦何樂今惟有從權作傖紳壻徐徐爲圖一月後婚事遍傳鄰村許女不知事之曲折怨楷國薄　　投水死飄尸泊對岸貎如生楷國抱而葬之大哭嘔血數斗削髮爲僧卽居山上紅瓦寺中日日赴許女墳上灑淚恣哭路人過者但見　頭幽花半朶搖　狂飈中而三尺黃土遂長埋此情多恨深之女郎至於萬古也 
自由談話會 
　　處貧困惟有勤勞刻苦以營本業布衣蔬食終歲所需無幾何憂弗給其他大事稱財而行於心爲安於義爲得當以窮乃益堅自勵自勉勿萌妄想勿作妄求妄想則壞心術妄求則喪廉恥貧窮命也奚足爲憂所憂者不克自立辱其身以及其親耳 
　　古人謂由儉入奢易由奢入儉難智者當因時撙卽改一切誇大之規模而復乎其舊庶不至飢寒迫身斯亦旋轉乾坤之手叚也人非聖賢孰能無過吾輩發憤爲學必要實心改過默默檢點自己心事默默克治自己病痛若瞞昩此心支吾外面卽嚴師勝反朝夕從遊何益乎 
　　人勿以小嫌疎至親勿以新怨忘舊恩斯之爲大丈夫 
　　骨肉失歡有本於至微而終至不可解者止由失歡之後各自負氣不肯相下耳有一人能先下與之趨事與之話言則芥蒂必然消釋和好如初矣[  逸漁]  
　　儉德會規則　一不狎邪　二不賭縛　三不必以酒肉結交　四不必華服　五不輕寒素 
　　入會者　黃巖胡鏡湖　王仲人　胡安侯　胡新世　謝依之　梁敏中　杭縣張堅　江寧穆松亭　巢縣劉慶雲　六合逹鳳賓　丹徒談全徹　鎭江華先智　楊德義　楊德仁　莫釐沈玉書　南翔柯思明　江都沈薇閣　張申伯　鎭海龔星朝　鹽城成知白　無錫楊少勤　揚州周雲龍　績溪陳笑卿　陳雨農　仙源陳預清　太平陳泡幻　上海吳延生　包大圭　華亭程鹿鳴　高郵張遠　李子仁　方叔平　錢國謨 
小說 
[言情小說臨去秋波（二）] [  瘦鵑]  
　　一天薄暮時斜陽未落晚霞如錦半天籠著一片絳紅之色美麗可喜楮靜臣同着他一個同事從學校裏由來一路有說有笑頗不寂寞正走到一個轉灣角上驀地香風拂面吹送過一個絶世無雙的美人兒來明眸剪綠香　凝紅出落得眞是嬌艶無匹芳齡也不過十七八歲臂中挾着一個白書包姗姗而來纎腰婀娜宛若臨風楊柳花容綽約有如初日芙蓉低垂着蝤蠐之頸連正眼都不瞧看去毫没半點兒輕佻模樣只風魔了個禇靜臣兩脚好似釘住在地上一動也不動直目送那亭亭倩影漸没於蒼茫暮靄之中還兀是睜着眼兒望着也不管他殘照西沈長天入晚這個正所謂立瘦斜陽看痴花影呢直等到他那個同事在他肩上拍了一下方始回過頭來揩了揩兩眼疑是夢境一壁拉着他同事說道人裏是甚麽地方吾們可是在夢中歴吾們可是在夢中麽他同　道急色兒目灼灼似賊見了個美人兒直得如此褚靜臣笑着搖頭㨪腦的唱道顚不刺的見了萬千這般可喜娘罕曾見那同事在他面上擰了一擰說道謅甚麽西廂醮着點兒情便麻上來了你不見太陽已去新月將來快些兒回去罷你母親正在那裏昐着你呢褚靜臣一聽得母親二字拔脚就走過了這一條小街便和他同事分手走了約有一刻鐘光景已到家裏他母親果然立在門前望着那夕照的餘光照在他面上微現焦急之色一見了兒子即忙問道靜兒今天你怎麽回來得這樣遲慢爲娘的急得甚麽似的道你出了甚麽岔子咧褚靜臣心中想這兜頭一問可糟了呌吾怎麽樣回答母親呢吾素來效法華盛頓不撒謊的如今無可奈何只得撒一個謊了便囁嚅着答道母親孩兒並没出甚麽岔子只爲今天大學堂裏恰好小考考畢後又改了幾本考卷所以回來得遲了請母親恕吾這一遭他母親道孩兒說那裏話來吾那有責備你之理相差也不過半點多鐘只爲你每天四點二十五分鐘必定回來没有一天脫板的今天忽爾過時而歸因此吾心裏微微有些兒着急倘然你天天回來得晚吾倒也没有甚麽了褚靜臣道從明天始孩兒依舊和平日一樣一散了課便卽回來那兜圈子的勾當母親一向知道孩兒是不喜歡的他母親道像父這樣的孩子委實是少有的了吾瞧人家的孩子往往好似没籠頭的馬到處亂跑甚麽不堪的事也會去做想來這個定是吾禇家列祖列宗的積德所以養着你一個好小子可是吾是個最謙遜下懷的人但是有時在人家跟前說起了你吾就不知不覺的耍露出驕矜之態如今你妹子正在房裏等着他們有幾個字兒不知道是甚麽解釋要問你咧禇靜臣答應一聲匆匆的到房裏去了這且按下不題 
文字因緣 
[擬自由談跋] [  瘦蝶]  
　　慨自歐風東漸自由之聲騰沸衆口迨夫民國初建自由載諸約法尤爲社會所稱雖然其果自由也耶則未敢知予嘗默察我國之現象如身體如財產如宗敎如黨會如法律如言論經層層之剝奪幾無一自由之足云嗚呼欲求眞自由　戞戞乎其難哉然則生今之世苟求眞自由其將何所適從曰惟自由談是自由談爲吾投稿諸同志求眞自由之俱樂部或莊或諧亦正亦譎長則連篇累牘少或一鱗半爪罔不自由思想自由刋載當此自由而不自由之世界居然有此自由談出現荏苒光陰倏經三載凡抱不自由之憾者讀之足以忻慰愛自由者讀之尤足以鼓舞感奮卽平日反對自由者讀之亦必能憮然而感幡然而悟則此一紙風行之自由文字實能進人類於自由世界其功顧不偉哉昔羅蘭夫人有言曰自由自由天下幾許之罪惡假汝之名以行予則爲之進一解曰自由自由天下幾許之罪惡賴汝之文以滅嗚呼自由乎自由乎予惟愛自由之切而不覺希望自由之深也是爲跋 
[次韵和雪泥悼亡四絶] [  程習鵬]  
　　那山　　兎絲長挽住離情是可傷虚室南端好風月看誰重寄十三行 
　　合敎潘岳感中年一世微塵兩鬢煙如此高堂也須悼謝家小女最偏憐 
　　清風林下已無何當日牛衣涕淚多忽覺鷓鴣啼更苦傷心行不得哥哥 
　　世家曾見子荆歌種種空花優鉢羅二十餘年差可說天遣巾幗識共和（此後如有和作請逕寄上海南京路　康里民鳴社事務所孫雪泥君） 
[本館代售清季宫闈秘史]  
淸裕庚之女公子德菱隨侍慈禧太后著有英文筆記ＴwovegrsintheＦorbiddencity描寫宫庭内容淋漓盡致可驚可歎可恨可笑經則民譯成華文都八萬餘言誠奇觀也 
[游戲雜誌第三期]  
水彩封面畫（笑殺老頭子） 
詩人周拜花陳佐彤小影 
詩人天白李生同乘飛艇小影筍禪劍花嗣音小影 
武林女畫家庶五設色山水 
著名花旦馮春航倩妝小影陶天演小影 
新劇家王无恐武裝小影許黑珍扮演四進士小影 
化妝神手錢化佛之變相 
新劇家子青子美合演新劇恨海之圖 
新劇家凌憐影李悲世有若無鄒福元合演血淚碑之圖 
新劇家化佛瘦梅石痴戲扮野鷄拉客之圖 
新遽家優游冶兒無爲合演保叔塔之圖 
天然風景黄公澗黄婆墩老兩口兒之圖聽松亭惠山浜之景 
本雜誌撰著者天虚我生了青劍秋瘦鵑夢犢生率公瘦蝶愛樓 
鈍根丁悚最近小影 
滑稽文三十篇詩五十篇詞三十一闋譯林十六篇 
筆記四種懺因筆記顧横波别傳十年遊記紅鵑啼瘦樓拉雜話 
外國戲法講義（附詳圖三幅） 
說部十七種井底鴛鴦古室鬼影女虚無黨人野心五千磅合歡牀獃丈夫惡作劇和尙結婚雪世界遊記古塔逢時記盻書郎伏魔將軍新英皇雙報父仇不了緣片紙風雲 
傳奇兩種桐花賤綠綺琴 
彈詞一種聶慧娘 
崑劇遊園全齣（精楷石印詳注工譜較上期尤爲工細） 
京劇黄金台全齣（附劉永奎林檯森合演本劇小影） 
廻文詩燈謎竹枝詞歌史第二期之勘誤表 
下期增加超然之新官場演形記全部七絃琴譜 
每册祇需四角 
總發行所上海棋盤街中華圖書館分銷處申報館及全國各大書坊 
稗史家注意　趣味濃郁圖畫豐富舟車旅次消閒妙品　稗海珎珠船第一集 
[朝野新談　一名民國野史]  
是書悉爲中華民國開幕前後可驚可愕可泣可歌之異聞軼事皆未經紀述他書世亦罕傳兹蒙小鳳先生曁情天室主寵賜序文多所讚許可想見甚價値先出甲乙兩編都五十八則五光十色滿目琳瑯今將銅版肖像及擇最有趣味之内容揭載於下以徴一班 
名人小影 
大俠王天縱陳國權先生吳木蘭女士沈佩貞女士錢錫麟夫人王天縱夫人吳木蘭女士合攝歐陽駿秦寳鏡兩女士合攝 
偉人遺容 
吳祿貞先生彭家珍先生吳樾先生陶煥卿先生湖南劉君以及光復時圖謀袁總統三狂賊合攝 
内容節錄 
袁大總統歷史吳祿貞死事狀辛亥湖北革黨運動史何海鳴筆記中華民國旗之歷史 
福建之奇童同盟會之歷史紅十字會緣起陸徴祥歷史張懷芝小史張動季父汪精衛小史汪精衛婚事譚熊承基供詞王天縱小史周鳳林與張動伍廷芳軼事蔡元培歷史裕朗西女兒之革命談章太炎軼事 
注意洋裝一厚册足有二百餘頁定價大洋五角外埠不加郵費上海新閘路聚慶里四百零八號光華編輯社啓總發行所上海掃葉山房中華圖書館海左書局國華書局外埠各省各大書局均有出售 
[新屋召租]  
英界新馬立師長浜路陸家觀音堂隔壁弄内有新造三上三下前後廂房石庫門一宅自來水俱全合意者請向該處領看可也 
[收買股票]  
浙路股蘇路股粤路股廣東自來水股通商銀行股均要代客賣買各種股票美界天潼路仁智里同發朱倫記啓 
[人造自來血]  
（一）胎養 
人之未生是曰先天先天血足體質强堅 
（二）初生 
人之旣生儘能哺乳乳水不足血多乃補 
（三）蒙養 
人生七歲一律入學血足之兒聰明智覺 
（四）成童 
天眞爛熳兒童之常游戲過度血足乃强 
（五）弱冠 
男子二十年交弱冠知識已完血虧是患 
（六）學校 
潛心向學朝夕勤勞血輪强健足冠羣曹 
（七）交際 
飮食酬應最易傷身體强血健乃成完人 
（八）婚票 
早婚之害人盡知之養身補血在初婚時 
（九）生子 
一索得男能延嗣續我血不健兒血不足 
（十）衰弱 
己過中年如日將西氣血不充焉能支持 
（十一）老年 
人旣老矣去者不來速速補血老當壯哉 
（十二）一生 
人生百歲體氣當强飮自來血是爲妙方 
總發行所上海四馬路五洲大藥房謹啟 
 
　　　　　　　　　　　兒與許氏女永不能歡合耶老人白吾兒吾力不能助也至是有 
同事說道裏是甚麽地方吾　可是在　　　　　 
[眞有回天再造之功]  
瓣香廬主人驥雲氏先生雅　啓者舍親朱姓年逾四十子息猶虚小失調以致陽萎遺精等症漸皆發現屢　　　　　　　　　　　　　　　　　　　　　　　　　　　　　　　　　　　　　　　　　　由郵局　寄洋銀兩元即請發廣嗣金丹一順祈由郵局寄下是所　　　　　　　　　　　　　　　　　 
務委員　　　　　　○上海盆湯弄絲業會　後寜波路口轉角五　間門面崔氏瓣香廬驥雲氏總發行所抄登　售價每瓶洋兩元每料一斤計十六瓶只收藥本洋念八元　本廬分設南京花牌樓 
[敢誇戒烟良藥]  
　藥流毒盡人皆知欲除癎癮必靠良藥本堂有秘製自然戒煙藥水凡除痰開胃養神健脾固精諸法　不備具是以戒時絶無困倦戒後復無别患且功效極速癮輕者二三瓶能斷癮重者四五瓶可除誠當世唯一戒烟自然之妙品也價目大瓶三元小瓶一元五角本堂再有靈效戒烟藥丸久已遠近馳名毌庸贅述此佈　虹口天　路頭壩　陳廣昌内廣安堂謹啓 
[華商電車有限公司發息添股廣告]  
啓者本公司于本月十五號開第一届股東會議决上年八月十一號開車以前所繳股分之官利先行發給領息時請持股票息單即日起到紫霞殿本公司賬房領取開車後所繳股分之官利紅利歸入本年年終結帳後併發并議决營業發達亟須展長路線仍照原額再招二十萬元儘老股東以一个月爲繳股限期逾期招入新股如非老股而願附股者請先來掛號以便期滿後如有餘額儘先附入以表歡迎謹啓 
[分設萬源昌北號珍珠寳石]  
本號向在城内舊敎場中五十餘載專售珍珠寳石等件物良價廉久蒙●惠顧諸君稱許前年曾設分號於新北門内第四家今爲北市諸君便利起見特再分設北號在英界南晝錦里中提選上等精元新光改良特樣珠花以及胸鍼别千寳石等貨本號存貨較多認眞剔選等次分淸倘有不合包退回換凡荷惠顧定價格外克已兼收精元珍珠優價放盤如有韞櫝紳商願割愛者無任歡迎之至此佈 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[江蘇省敎育行政報告書（續）總說]  
　　小學敎育　元年統計小學校二千八百零六學生一十一萬五千四百九十六二年校數四千九百一十三學生數二十二萬四千五百二十（縣市鄉立私立及省師範附屬併計）兩年之間幾增一倍此不得不歸首功於臨時省議會規定地丁六分一　糧五分一之附加稅也至省行政機關對於小學敎育事宜所爲規　督促視察指導之方具如下編第二章所述此一年有半間行　精神畢萃於是雖然調查學齡兒童報告審查之結果就學者僅百分之五而强耳 
　　中學敎育　各種學校風氣之囂張辦法之凌亂在此一年有　　莫如府直隷州立中學蓋自府直隷州廢事務莫爲之監督經費莫爲之擔荷主權不定責任不明黠者從而生心愿者進退失所自部頒中學校令定爲省立即規定就其地點改設自第一至第十一預計省立中學凡十一校顧猶不敢遽爾實行洎部令明定處理欵產之方省會通過二年預算之案甫獲於是年六月從事接收以云整理猶未遑也 
　　女子敎育　二年七月縣市鄉公私立各種學校統計男女學生總數二十三萬一千二百三十四内女學生僅得二萬八千九百人則女學之幼稚可知省敎育行政機關一方督促初等小學男女同校之實行一方勸設女子高等小學女子小學補習科女子師範講習科先由省設女子師範學校二以爲之倡所尤兢兢者　於比年女子敎育之傾向徒增進其理想與欲望而不求長養生存之能力恐敎育愈發逹生計愈萎縮議先由省設一女子藝　學校兾漸推廣其預算通過於省會矣乃費絀未及辦僅存舊設之省立女子蠶業學校耳 
　　實業敎育　本省已辦之實業學校爲農者五第一農業設農科及林科第二農業設嚴科及蠶科第三農業設農科其外則水產學校一女子蠶業學校一爲工者二第一工業設機械科電機科第二工業設土木科機織科染色科皆甲種若夫第四農業費額定矣商業校舍定矣工業專門校地亦略定矣皆以欵絀未及辦然稽二年一月至六月間决算實業敎育費占總額四之一矣至縣市鄉實業敎育尙未敢從事督促者則以甲種實業學校未有畢業生各地乏相當人才不敢爲無凖備之提倡然頗欲寓職業敎育於初等敎育令省立各師範學校認定加設農科或商科令生徒必修之兾他日高等小學校得普設農商科目焉 
　　　門敎育　本省專門敎育光復以後不無减色蓋旣萃其力於中等敎育不得不置此專門以待中央完全計畫但若法政一時　會所趨私校林立學風蕩然不得不特設一專門學校敎授管理務嚴整尙切實兾作横流砥柱醫關生命社會相需最殷亦特　一校焉若夫以治水人才之需要而立工業專門學校特設土不專科注重河海工程雖有成議顧費絀未能也 
　　此外若因提倡體育而有設立體育學校之議因提倡社會敎育卽有改組　書館創設敎育博物館編輯通俗敎育圖書組織模範講演圑之議因擴充外國留學培養本省需要人才而有續派東西洋留學之議類皆計畫具有成書經費著於預算而未獲見諸施行則財力限之也 
　　江蘇省預算實際上雖謂從未有能成立可也光復前無論已辛　冬季三個月預算區域偏而未全元年十個半月預算軍民統而未分二年一月至六月預算軍民分矣然實際上之受掣何可勝計以敎育費論試披上編第三章附表十個半月預算一百二十三萬元有奇决算乃僅及四之一六個月預算一百三萬元有奇决算乃不及二之一而全省敎育費總額顧高於往年者則以縣市鄉敎育費驟增故 
　　縣市鄉敎育費額上海爲最高公私立學校凡三十一萬有奇無錫南通次之十五萬十四萬各有奇太平最下武進小學校三百四十九學生一萬七千八十七爲最多上海無錫南匯宜興等縣次之太平最少區域有大小户口有多寡不第興學有遲早耍可見一斑焉學齡兒童調查報告審爲未確者舍之自餘諸縣就學者上海爲最多得百分之二十二而强均之萬人中得五百六十三人耳 
　　江蘇省敎育行政機關經費當前清之季除寗蘇兩提學署不計外兩學務公所併計較部册光緒三十三年七萬五百五十七元三十四年八萬三千九十七元今敎育司經費民國二年一月至六月决算僅二萬二千元有奇耳蓋員額俸額均非可同日語矣辦統計至難機關不完交通不便内地人材缺乏閱表式而芒然社會風氣遲開遇調查而却走矧在江蘇辦此一年有半之敎育統計尤有特别困難數端革命之際受創最深凡百蕪廢一也區域由分而合軍民由合而分制度不定機關屢變二也就財政論旣改曆法又改年度有三個月之預算有十個半月之預算有六個月之預算畸零錯落莫可比同省縣市鄉尤非一致三也就學制論新舊蜕變觀聽混亂尤易歧者莫如學年學期地方學校以習慣未能驟革致奉行不免參差而欲畫爲同一之時期施一般之比較又豈易易辛亥之冬軍府甫立卽以府令第二十四號頒布極簡單之統計表式其後稍稍加詳姑以學年爲統計年度積兩届之調查成此結果異日中央頒布全國統一之敎育統計表式時固當廢此耳 
　　此爲江蘇一年有半間敎育行政之槪况其詳具如上下編 
　　（是書分首編上編下編此爲首編總說全書付印不日出版） 
[鑛業條例（續）]  
　　第八十一條　鑛產稅之稅額如左　一第六條第一類鑛質按出產地平均市價納千分之十五二第六條第二類鑛質按出產地平均市價納千分之十 
　　第八十二條第七十九條及第八十一條之鑛區稅及鑛產稅均分兩期繳納 
　　第八十三條第六條第三類鑛質免除區鑛稅及鑛產稅 
　　第七章鑛業警察 
　　第八十四條關於鑛業警察事項由農商總長及該管鑛務監督署長行之其規則以農商部部令定之 
　　第八十五條農商總長或鑛務監督署長對於鑛業工程認爲有危險或害公益時應令鑛業權者爲預防方法或暫行停止 
　　第八十六條採鑛權者所用之技術員農商總長或鑛務監督署長得令其選任或改任前項技術員之資格及職務以農商部部令定之 
　　第八十七條鑛業權消滅後一年以内於預防危險之範圍内仍視爲存續農商總長及鑛務監督署長得令原鑛業權者爲預防危險之設備 
　　第八章裁决訴願及訴訟 
　　第八十八條關於鑛業之核准或不核准有不服者得於三個月内提起訴願於農商總長如因違法或侵害權利時得提起行政訴訟 
　　第八十九條關於第三十五條第一項之協商未能解决者得呈請鑛務監督署長裁决如不服前項之裁决者得提起訴願於農商總長如因違法或侵害權利時得提起行政訴訟 
　　第九十條鑛業權被取消時鑛業權者如有不服得提起訴　於農商總長如因違法或侵害權利時得提起行政訴訟 
　　第九十一條鑛業權者對於地面之使用或償金及　　　　不能解决　呈請鑛務監督署長裁决　如因地面之使　　服前項之裁决者得提起訴願於農商總長如因違法或　　權利時得提起行政訴訟如因償金及擔保不服第　　　裁决者得依民事訴訟法提起民事訴訟 
　　第九十二條凡不服處分或裁决者自受處分或裁决通知書之日起得於六十日内提起訴願或行政訴訟如未受處分或裁决通知令者卽依公示之日起算 
　　第九十三條凡與中華民國人民合股辦鑛或受雇之外國人關於鑛務之爭執應呈由鑛務監督署長裁决 
　　第九章罰則 
　　第九十四條以詐欺取得鑛業權或未得鑛業權而竊採鑛質者處以三年以下之有期徒刑或三千元以下之罰金 
　　第九十五條私將鑛業權轉售或質押者凖用前條之處罰 
　　第九十六條因過失掘出所註册之鑛區以外者處以五百元以下之罰金 
　　第九十七條因前三條之規定處罰者並没收其所採之鑛質如已出售或消費應令追繳其價值金 
　　第九十八條違背第十三條之規定或不從第八十五條及第八十七條第二項之命令者處以五百元以下之罰金 
　　第九十九條違背第二十七條第四十四條及第七十四條之規定者處以二百元以下之罰金 
　　第一百條違背第五十四條第七十二條及第七十三條之規定者處以一百元以下之罰金 
　　第一百一條拒絶或妨止該管官吏檢查關於鑛業之簿記或物件者處以五十元以下之罰金 
　　第一百二條凡企圖逃稅或已逃稅者處以應納稅額三倍之罰金 
　　第一百三條違背本條例之規定或違背依據本條例所發命令之規定者不適用刑法中减輕再犯加重及數罪俱發之例 
　　第一百四條鑛業權者如爲未成年者或禁治產者本條例所定之罰則於其法定代理人適用之但該未成年者於鑛業上與成年者有同一之能力時不在此限 
　　第一百五條鑛業權者於其代理人雇人及其他之從業者關於業務違犯本條例時不得以非出已意免本法之處罰 
　　附則 
　　第一百六條本條例自公布日施行 
　　第一百七條自本條例公布日起以六個月爲限凡從前業經領照之鑛須依本條例呈請註册 
　　第一百八條自本條例公布日起以六個月爲限將從前所有之鑛界年租及出井稅按照舊章一律截收不及半年者按月計算 
　　第一百九條本條例施行前對於第六條第三類之鑛質徵收鑛稅作爲地方稅者暫仍其舊但不得逾千分之五 
　　第一百十條官營鑛業除法令别有規定外准用本條例之　　 
　　第一百十一條本　　　行前因　　外資辦鑛所訂立之合　　　　　　　 
 
 
 

Page 18

 
 
   
 
