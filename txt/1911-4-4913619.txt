# 1911 - 4 - 4913619

 

Page 1

 
 
   
 
 

Page 2

 
 
上諭 
[監國攝政王鈐章十二月初三日內閣奉]  
　　上諭禮部奏孝欽顯皇后服闋行釋服禮日期各摺片宣統三年正月十六日由監國攝政王代詣奉先殿行釋服禮餘依議欽此 
　　上諭禮部奏德宗景帝服闋行釋服禮日期各摺片宣統三年正月十六日由監國攝政王代詣奉先殿行釋服禮餘依議欽此軍機大臣署名奕劻假毓朗那桐徐世昌 
論說 
[論簡字與漢字漢語之關係（再續）]  
　　　　且文字之改造。嘗有先我行之者矣。固無論古代開化之中心。如我國。如 
 
 
 

Page 3

 
 
埃及。如亞嘉逖。其文字之起源。無不同歸於象形。漸進而有今日之殊。即以我國。論龍書鳥跡鸞鳳蝌蚪。龜書鐘鼎。薤葉魚書。其制遠矣不可得而詳矣。而此後之遞嬗演進。固歷歷可證也。人之初生。思力未備。凡耳目之所庽。無不假象以示意。是以　　皿巛。各肖其形。有形者顯。乃及無形。譬之上下。則指其位。是以以丄爲上。以丅爲下。二者前爲象形。後爲處事。象形所以表其形。處事所以明其位。是爲世界文字之。權輿亦我漢字之濫觴。自是以後。質有諧聲會意轉注假借之殊。體有篆隸眞草之別。諧聲會意。組織從同。而一則主聲。是以水工爲江。水可爲河。一則主意。是以止戈爲武。日月爲明。此其辨也。二者不足。斯有轉注假借。前者如老考基一字而化成數字。後者如令長以一字而訓爲數義。六書之法。於是大備。四體書法。隸簡於篆。眞簡於隸。草又加簡焉。改進之跡宛然。承繼之階可數。則文字之體。固常隨其用以轉變。未聞當時。之人省。焉而駭也。今之主張改良漢字者。亦以漢字不適於用。從而勉求改良。使其或適於用耳。上徵歷史而無違。下察現情而不惑。論者猶齗齗於漢字。作敝箒之珍。意者其於文字之用。猶有未審乎。 
　　雖然倡改良漢字之說者。其亦不可不察也。文字之當改與否。固可决於其用。文字之能改與否。必當兼明其體。當改之說。旣明之矣。而能改與否。則正吾儕所當縱觀史乘。橫稽組織。發其私臆。著爲公論。求與世界有心人。一商榷者也。於此有不可不知者二。其一則論者當知漢字者。意義文字也。世界文字之階級。無不以意義爲始。由意義變爲綴音。而文字一進。由綴音變爲音標。而文字又一進。歷史具在。不難覆按。今後之遞嬗不可知。就現狀以論。則文字之優勝。不得不讓音標首屈一指。若我漢字之組織。猶在文字最下級也。日月山川。取之象形。上下左右。取之指事。固純沿意義文字之舊。即如諧聲似較前進矣。譬之江。岱工代其音。山水其義。譬之鯉驥。里冀其。音魚馬其義。凡山川草木。鳥獸蟲魚。皆從此類。是非能由義以進於音。實爲天籟所限。萬不能隨一事一物。徧賦一音。故示其形以取別耳。其無變乎意義之眞旨可知也。即如會意。似較前加進矣。譬之明所以喩其有光。故重日月而爲明。衆所以喩人之多。故重三人而爲众。鳴所以示鳥口之有聲。故重鳥口而爲鳴。武以不殺爲貴。故重止戈而爲武。此則以明衆鳴武。初無形之可徵。故重義以明意。其無變乎意義之眞旨可知也。即如轉注假借。似較前又加進矣。轉注與指事相隣。譬之如考老。假借所以補字之不足。譬之如訓長爲長上之長。訓惡爲好惡之惡。雖若與意義文字。渺不相涉。實則僅假字轉。音補意義文字之缺陷。其無變乎意義之眞旨又可知也。要之漢字之體盡於六書。六書之來源於意義。此其不可不知者一。（未完） 
要件 
[編制局勞提學新刑律說帖駁議（續）]  
　　親屬相毆。妻毆夫夫毆妻。謹案以上兩長詳沈大臣說帖茲不贅及犯姦。謹案舊律犯姦一門。由杖而至斬决。以一事竟備全部之刑名。用心良苦。然歷年成案。犯姦。大率因他事牽連發見。其純粹之姦案。由父母本夫親告者。罕見其事。在國家之形式一面言。出體入刑。未始不推法律。糾正之力。自社會之實。際一面言。溱洧之行。何地蔑有。特羞惡之心。人所同具。孰肯陳訴公庭。自襮其閨門之醜德。此可見禮之與法。分爲二事風俗。改良。端在敎育。聖人恥格之說。誠千古不磨之定論也。修訂法律。肇於商約。爲收回治外法權起見。實非採大同之制不爲功。議者謂收回與否。尙有種種方面。非止刑律。繼復云。近今奉天審判廳。有外國人願來控訴。願遵斷懲罰。是時中國舊律。固未嘗變更隻字也。由前之論。未免視之太。難由後之論。又無乃過易。夫收回。治外法權一語。乃外。國人之爲被。告人從我審。判衙門依法律。判斷之謂。若外國人之爲原。告則所在地方官。廳均可申訴。天津條約具在。可以覆按。固不得執此即。爲收回治外法。權之明證也。 
　　違犯敎令謹案欽定憲法大綱。臣民權利義務。非按法律所定。不加以捕逮監禁處罰。是人民之應處罰與否。以法律之有明文爲斷本草案凡子之對於尊親屬。俱用特例。較舊律加詳。即第三百十六條。對尊親屬加暴行。未至傷害之規定。凡舊律觸忤不孝。各項行爲。亦賅括靡遺。今於各項規定之外。復括其詞曰。違犯敎令。語涉含混。並不明指其事項。與舊律之比附援引。及不應爲等條。弊害相等。其爲不按法律可知。夫人之禀賦不齊。以普通言之。中人以下居其多數。如敎令而是也。則可從而違。猶可曲爲之解。設敎令而非也。而用法律翼助尊屬。强迫人子以行亂命。有是理乎。又憲法大綱。君上大權。總攬司法權委任審判衙門。遵欽定法律行之。是審判衙門之審判權。乃司法官假君上之命以行者。何等鄭重。舊律子孫觸犯。呈送發遣。僅憑父母之一言。直以君上之大權畀諸國民個人之手矣。凡此均與立憲之宗旨不符。夫家庭之間。宜以道德涵養其慈孝之風。不宜毛舉細微。動繩國憲。致令天性日漓。趨於澆薄。此孟子所謂父子之間不責善。漢兒寛所謂聞禮義行而刑罰中。未聞刑罰行而孝悌興是也。各國民法。親權最重。遇有必要情形。本可酌施懲戒。我國現在編輯民律。自應仿照增入。總之敎令一事。屬之親權則可。屬之刑律。則不可。如謂游蕩不務正業。跡近違犯。則違禁律固有治罪專條也。至奉養有缺。已定於草案第三百三十九條。 
 
 

Page 4

 
 
原定爲三等以上有期徒刑。（原案第三百三十八條第二項）嗣因湖南簽註。增無期徒刑。議者所補之文。僅予拘役反覺輕重懸硃。此殆摭拾耳聞。未暇就原案以研索之歟。 
專電 
[電一北京]  
　　資政院節减宣統三年預算甚鉅澤公憤其不顧行政不允聯銜上奏 
[電二（北京）]  
　　資政院連日秘議對付劉廷琛參摺擬請旨澈查虛實 
[電三（北京）]  
　　隆裕皇太后昨遣使慰慶邸謂時局艱危軍機責任繁要該親王分屬懿親義應擔負假滿速銷母負倚任 
[電四（北京）]  
　　福公司不允廢約豫紳擬借該公司鉅欵仍自辦 
[電五（北京）]  
　　錫良電請開缺力保袁世凱自代藉救三省危亡奉廷寄該督老成持重計出萬全遇有礙難事儘可來京面商 
[電六（北京）]  
　　川督趙爾巽昨電政府明正入京聞有內用消息 
[電七（北京）]  
　　廷寄署粵督增祺飭速將禁賭案詳細查明陳請核辦 
[電八（北京）]  
　　使奧大臣雷補同明晨（初四）覆命定初十日南旋 
緊要新聞一 
[四次國會請願了矣北京]  
　　某邸對於國民第四次請願極端反對久已京外喧傳毋庸贅述茲聞上月二十三日諭旨宣布之前某邸入內奏對甚久力言民氣囂張凟請無厭煌煌諭旨若屢允更改殊非國家前途之福詞意激切遂邀允准某邸又慮爲衆怒所叢遂授意於擬旨某大員揷入軍機面奏一語某樞相深服其老謀卓識 
　　另一訪函云此次奉天請願代表來京遍謁各軍機某邸與那相雖均接見以禮相待然背後則極爲痛惡聞日前某邸曾在樞垣宣言何謂國會代表我看此輩直是義和團之變相然義和團尙知排外此輩則專知排內若不嚴加防範其流弊將伊於胡底故次日遂有解散之嚴諭無怪外間多疑爲某邸主持也 
　　是日解散國會代表之諭旨由軍機恭擬呈進後聞監國初尙游移嗣某相國在旁奏稱當斷不斷必受其亂此事旣經决定即請宣布勿庸疑慮致誤大局監國聆之隨即鈐章交發 
　　二十四日奉旨特傳民政部尙書肅邸及林侍郎並步軍統領烏侍郎召見埀問是否派員送各代表回籍並飭嚴密訪查有無匪黨匿跡京師 
　　二十五日民政部肅親王等三堂又伺候召見是日攝政王所埀詢者仍係二十三日旨飭該王大臣護送國會代表回東事聞肅親王奏對已定於明日遵旨護送回籍並詳陳該代表之熱心國事實爲時事所迫復云東三省時事實有如各代表等所陳之狀况並請飭催憲政編查館迅速編訂閣制及改訂籌備憲政淸單以副人民之望或云是日所頒之特旨即係肅邸所奏請者 
　　駐京某國公使對於此次東三省人民要求即開國會甚爲注意曾電致其政府極讚中國民氣之奮發自見二十三日申斥請開國會之諭旨當晚卽電達該國報知一切情形傳聞電中有謂深恐禍亂將從此發見云樞府各大老日昨會議以要求速開國會問題民間本無甚實力祗以京內外各報紙極力鼓吹故其團體益形膨脹此事不能不歸咎於報紙刻擬用軍機處名義移請民政部轉札內外城警廳傳諭各報館此後對於此項事宜不得濫行登載及妄加批評 
　　又聞各當道因不允即開國會之請將奉省代表送回後深恐民間愈滋疑慮前日大開會議决定三事一儘前提辦憲政一防遏各省暴動一奏請頒旨剴切曉諭人民謂時局艱危國民當循秩序共圖富强不可徒事囂張 
　　又聞國會降旨之前數日曾在三所特開密議各樞臣均以民氣囂經日益膨脹朝廷若再放棄大權必致釀成亂端莫如即時防制或可補救等詞激諷監國以致監國卒爲所動其中尤以某邸爲甚乃頒旨之日某邸忽然請假規避署名故各樞臣大不滿意退值後嘖有煩言 
　　又聞外城總廳前晚接到護送東三省代表回奉之委員車玉祥等來電云已於上月二十五日下午八時將各代表送交東三省總督署內以便轉送回籍外廳即於是晚申告民政部銷差蓋至此而第四次請願了矣 
[直督條陳新官制之意見北京]  
　　直督陳小石制軍前有條陳新官制一摺因未發抄外間多不悉其眞象茲由京友述其內容略云原有布政司應改爲民政度支兩司升勸業道爲勸業司合之原有提學提法交涉共爲六司其舊有巡警糧鹽分巡各道一併裁撤并升縣缺爲四品就原有州縣之區域每三州縣合併爲一大縣以現在知府充之直接於督撫仍沿用縣名原有之同通州縣一律改爲府佐俟有成績准推升新設大縣疏中力陳從前州縣區域狹小原爲便　民間詞訟 
 
 

Page 5

 
 
起見今司法旣已獨立地方官職在行政區域不妨畧大是以將三州縣併爲一區域即以舊有州縣衙署經費一律改爲審判廳之用藉免另籌審判經費實屬一舉兩善 
[京署均祿問題之小會議北京]  
　　京中各部院自尙侍以至司員所有祿俸視各衙署之收入而定故同一堂官也法學禮吏四部之月俸較外度郵農等部之月俸相去殆不可以道里計同一司官也外度郵農等部烏布之月入較之他部堂官月入殆有過之其不均也孰甚自資政院核减京內外祿俸之議起現今最著名之闊衙門自堂司起均在核减之列聞被减各衙門以均祿固爲正當辦法然事有繁簡之別用費亦有盈缺之殊如外務部關係外交費用自較他部爲鉅若視同一律於事實上未免窒礙因於日前在政務處邀集各議員磋商辦法有預算股員某君倡議謂祿俸儘可一律如外務等部用費較巨事務較繁者可於祿俸外明定公費若干免致參差不一各樞老甚以爲然惟澤尙書則謂若照此辦法不但仍與不減無異且各衙暑之月入較少者仍須酌加恐不能比現數减少某議員駁以明年吏禮兩部均在被裁之列以兩部歲需之欵分攤法學理藩等部必無不足决無加增之理惟外郵等部核减數目尙未確定應需公費若干亦未議定以此未能解决云 
[可憐日暮途窮之翰林院北京] 翰林院前遞封奏謂翰林院職掌亟宜擴充人材未可間置一摺業奉旨交憲政館政務處知道茲聞該院呈遞此摺之原因實由該院一班人員知新官制頒行後翰林院必居於裁併之列而該員等除八股詞章之外一無所長新政新法皆聞所未聞倘該院一旦裁併則無數飯碗同時碎掉故異常驚懼日前特在掌院前遞一說帖懇其設法保全并力陳翰林院係國家養士之地萬不能裁撤致乖政體該院堂官亦以爲然故越日即呈遞此摺 
　　另函云翰林院日前具奏新訂翰林院職掌亟宜擴充人材未可閒置又厘定職掌爲政治之筦籥等兩摺片已交憲政編查館會議政務處知道探其摺中措詞大致謂該院初制係備君上顧問之區承詔敕之埀詢備謨猷之入告典至重也乃積久相沿竟致專掌文史難盡獻替之職現值籌備立憲之時應請飭下憲政館將該院於新官制內酌考舊制改爲顧問院以翰林等官分充顧問之職云云 
　　又函云新官制將次發表翰林院例在裁撤之列翰林在各衙門當差者近來頗多自得此消息後如陸檢討夢熊陳編修籙等改歸各衙門以僉事參事郎中員外候補者已有七八人之多惟有老翰林數輩不願棄此淸銜組織同院諸君連開會議協商保存之法或擬呈請留此衙門以爲潤色太平之地或有主持呈請將翰林院人員全數改入弼德院者議論紛紛至上月二十四日已會議三四次尙不能得要領而其中有年少諸君明白世界大勢者雖不敢反對舊黨然咸私謂翰林衙門甚爲淸苦尙不如聽其及早裁撤猶能分入各衙門佔較優之位置云 
[資政院反對新律暫行章程北京]  
　　此次憲政館核訂新刑律據修律大臣第一次原奏酌擬暫行章程五條謂藉以溝通新舊而利推行現經資政院法典股員會一再審查以爲此項章程與新刑律主義相背礙難並行已提出說帖於大會時報告討論其說帖略謂查暫行章程第一條死刑仍用斬與原案死刑惟一之旨不合且同一絕人生命而故分輕重徒留殘酷之風無關勸懲之實第二條第三條對於過失危害乘輿內亂外患對尊親屬有犯强盜發塜各項得因其情節仍處死刑亦與原案改良刑法酌减死刑之旨不符第四條定無夫姦罰例憲政館按語謂此種行爲在敎育不在刑罰顧又謂現在敎育尙未普及擬暫參照舊律酌定罰例夫所謂在敎育者指此等行爲當以敎育防止之非謂須俟敎育普及國中全無此種行爲然後可以不定罰例此時敎育尙未普及不免尙有此種行爲即不可不另定罰例也各國久無此種罰例而實不免尙有此種行爲顧各國終未於刑律定罰例者誠以此種行爲决非恃刑律所能防止也第五條定正當防衞不適用於對尊親屬查原案第十五條爲定不爲罰之原則不能不包括對尊親屬在內若尊親屬管敎卑幼自不能謂之不正之侵害若防衞稍有過當之處亦可援但書處斷總之暫行章程五條與新刑律所採主義根本上不能並容若因囿於中國舊俗新律卽無須編訂若因人民程度未至則是頒行期限遲早之問題决不可於新刑律實行之際又另設一暫行章程以破壞之也本股員會一再討論多數表决以爲必須删除謹具理由書如右 
[浙省徵收屯田錢糧之小變通北京]  
　　浙撫增中丞前奏浙省衞所屯田錢糧現議改歸坐落各州縣徵收一摺奉硃批度支部議奏現經該部核覆略謂查原奏內稱浙江省衞所屯田坐落杭州等府所屬縣境兵燹以前戶册燬失無存承平以後僅憑帮丁報墾承糧其中以多報少匿熟爲荒均所難免光緒二十八年欽奉諭旨裁汰衞所各官改歸同城地方官兼管本屬權宜其時浙省奉經飭令兼衞及坐落各縣帮同淸查按則繳價先淸成熟次及荒產辦法原有次第無如各兼衞多藉口燬失坐落各縣又因不負責任相率畏難因循至今辦無成效現當淸理財政此項有著屯田自應研究整理經財政局會集監理官並各議紳等公同議决將衞所錢糧改歸坐落州縣徵收辦法開摺詳請 
 
 

Page 6

 
 
通飭遵辦復經飭由藩司會同糧道悉心核議據稱財政局提議衞所錢糧改歸坐落州縣徵收是卽改良徵收方法之一端其所議調查方法自較前定章簡便易行承種屯田之業戶限期自報統不繳價仍令稅契一次即可永爲世業尤屬從寛州縣查丈旣無分文規費復由地方自治會相助爲理隔閡騷擾之弊一掃而空隱匿侵佔之田不難水落石出惟衞田向完屯漕屯折軍儲津租視民田賦額爲重光緒二十八年詳奉部議仍令照常徵收免虧正賦今議改𨽻坐落州縣徵收錢糧數目與民田一律辦理自爲便於輸將起見所納賦稅未便獨重等語臣等伏查光緒二十八年裁革衞所淸查屯田案內於繳價徵糧各節當於臣部議覆前漕運總督陳䕫龍等先後條議摺內議定繳價宜分等則糧折照舊徵收光緒三十年前閩浙總督李興銳等擬議浙省屯田科徵繳價摺內亦以繳價宜分等差錢糧宜照舊徵解爲言均經臣部奏准行知在案茲據該撫奏稱前因臣等悉心籌議有未能一律照辦者查此項屯田旗丁承種納租原非已產旣許其永遠管業自不妨收繳價銀且盜典私售不追旣往而定價又量從輕减業戶當無不樂從况浙省額管屯田共一千八百五十四頃有奇按照三十年奏定繳價等差每畝上則四五兩下則一二兩折中統計爲數當亦甚鉅此本公家固有之利豈可聽其放棄不理所有屯田價銀應仍照案收繳所請應無庸議至應收錢糧議改歸坐落州縣經管錢糧數目與民田一律辦理一節擬卽准如所請俟辦有成效再由臣部通飭有衞田省分體察情形能否一律仿行奏明辦理十一月十八日奉旨依議 
[四國借欵阻力不確]  
　　文匯報載三十日鈕約電云前傳財政團於中國借欵一事已遇阻力之說業經美國官塲聲明並無其事初二日鈕約電云美國已組織公司管理孔洛勃馬千鈕約銀行中國借欵及中國將來借欵各務此舉足見中國借欵一事穩固無虞 
[京師近事]  
　　政府日前曾致各省督撫密電一道關防頗密探聞大略係飭詳查二十三日奉旨後之情形及現籌善後防範等辦法迅即詳報以憑查核并聞各樞臣對於此次諭旨頗有惶恐懊悔之意云 
　　開除黨禁一事自經資政院提爲議案後政府亦因之屢次提議以致外間傳說不一茲得樞垣可靠消息各樞臣對於此事均不贊成各部有權勢之尙書亦均不謂然并有某某督撫數人亦曾密電阻止故此事已得公同政見有决擬取銷從緩之議 
　　政務處大臣近又集議裁併部院衙門節减行政經費各事聞某機軍大臣擬將八旗滿蒙漢二十四都統之額缺改爲八缺將滿蒙漢三旗事務併署辦理其副都統舊制四十八缺改爲每旗三缺分掌滿蒙漢三固山專任事宜計裁去二十四缺每旗設一專署年可節减若干萬兩惟因慶親王請假未到未能取决其餘各旗參佐等官應如何裁撤亦未議及　　監國前日又遣毓朗至慶王府代宣温慰之意力勸慶邸於今日入值照常辦事聞慶邸已首肯矣 
　　留學日本第四期測量學生此次卒業歸國經軍諮處王大臣奏請派員監試已奉明諭簡定自十一月二十七日起按照所學在軍諮處署內考試計須四日可以考畢本月初即可揭曉帶領引見授職之期當在初十左右 
　　京中近有人提議舉辦帝國統一黨定於十二月初一日在全蜀會館開會其黨規三十條黨綱十三條已發傳單在外間散布惟傳單無發起人姓名故不知此事係何人提議或云即係某黨所主持云 
時評 
[其一]  
　　慶邸旣自知其貽誤。而稱疾乞退矣。顧何以請開缺之摺。一則曰不辭獻替。再則曰力圖報答。反覆低徊。一若欲退而。又不敢遽退者。鳴呼何其辭之閃爍之甚也。 
　　記者曰。慶邸之乞退。非眞欲退也。不過以此抵制資政院之彈劾耳。故有資政院第一次彈劾之上奏。而軍機即全。體辭。職有資政院。第二次彈。劾之會。議而慶邸辭職。（因第二次彈劾目光注重慶邸故）針鋒相對彼。用意固自有在也。則其措詞閃爍亦宜。 
[其二]  
　　異哉資政院二十八次會議。主張取消彈劾案最力者。不出於官議員。而出於民議員也。 
　　官議員者。與政府日相接近。且其畢生之衣。食俱託命於政府諸人之手。其欲取媚而主張取消也。尙不外於人情。若民議員。則與政府固無絲毫之關係也。何爲而其媚反較官爲甚耶。 
　　記者曰。官議員與政府旣日相接近。則其所以報政府者。爲術亦正多。若民議員則舍此外竟無自效之地。且彼旣不願長爲民矣。則所以圖報政府者。益不容怠。故二十五日之取消彈劾。在官議員爲不欲爭功。在民議員爲急求自效。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[資政院分致各省要電兩則]  
　　致閩浙總督電地方預算辦法前由本院通電各省一體照辦閩省未便獨異昨接諮議局電稱臨時會業已届滿而覆議預算仍未妥洽應請續行照章召集臨時會以便該局迅速辦結並希查照本院前電交議以歸畫一除電諮議局外特此電聞資政院號 
　　致四川總督電諮議局電稱川省歲入間多遺漏各署局皆援館電拒絕調查叅觀局所學校工塲亦有梗阻情事查各省諮議局所定議事細則有規定調查章程希飭照章調查俾昭核實資政院號 
[閩議局呈控松督預算違法（續）]  
　　十二夜復奉督劄仍將所繳還學堂巡警工藝所各册發局並交本局所呈預算議决案原册發交查核覆議並不說明原委事由但據學司詳文關於敎育一類略置可否而已至於歲入之額則始終以未奉部准爲詞貴院咸電以現交歲出之數爲準云云至今尙未獲解决本局誠不知所遵循本月十三日臨時會閉會之日始據松督部堂代理員尙藩司言今年試辦預算第一次報部中多錯悮第二次復有修正預算報告咨部以爲期過遲至今未奉部准而提交本局議决之一百一十四萬餘兩乃係第二次修正之案院電所云以現交之數爲準實以部准之數爲範圍而本省已經部准之預算當時報告復自錯悮未能交局故事出兩歧本局今年開會常年臨時合計七十日因預算之爭議無日不與行政官相持預算案旣經交局自應遵照現交之數議决臨時會之開專以覆議預算乃於閉會之日始悉內情諱飾翫忽殊非行政長官對於議會之態度查度支部奏定淸理財政章程第二十條第三項各省預算報告册內欵項屬於地方行政經費者由度支部奏交督撫送諮議局議决今則部准之案與交局之案竟出兩歧顯係違反奏章松督部堂　負其責若云第一次報告錯悮不能交局而淸理財政職有所司松督移堂何以不加察核遽爾咨送度支部貴院咸電以現交之數爲準本局方有所遵守以行其議决預算之權今乃以疆臣不遵奏章之故議决之權因以動搖而局章幾成虛設本局伏讀光緒三十四年六月二十四日懿旨各該督撫等亦當本集思廣益之懷行好惡同民之政虛公審度惟善是從又讀上年九月初一日上諭各督撫亦當虛心采納裁度施行以期上下一心漸臻上理等訓竊以爲議决預算如此重大諮議局所當同撼忠愛切實指陳者亦即督撫所當仰體聖謨虛心審度者也松督部堂旣以報告錯悮之册咨部復以未經部核之案交局交局之後七十日間聽之局議任其質問其中所以不符之故絕不以告直至諱無可諱始於閉會之日言之而預算年度轉瞬卽届覆議不知何時准否更不可必其結果將至於宣統三年福建省獨無預算又將誰職其咎所謂集思廣益虛公審度者不應如此本局不敢放棄職權不得已惟有援據局章呈請貴院核辦除電呈外合將全案抄錄附以簽說伏乞貴院察核辦理實爲公便 
[東三省通信]  
　　東督錫淸帥昨接哈爾濱關道于觀察駟興來電謂北滿各地已經設關征稅日前據俄領照稱請將稅章一律劃一以免紛執當經由道查核北滿各關水陸不一如照他處實屬大有妨碍難以劃訂擬將各關稅章均照松花江一律辦理請鑒核咨部示遵等語現淸帥已咨行稅務處度支部查酌示復 
　　哈爾濱近來添駐俄軍頗衆南崗兵營悉已佔滿前時秦家崗官房頗多空曠近則皆爲武員居住尙不能全行安置現又改訂章程凡華韓人等在軍任事者皆不給官房以讓武員其軍隊皆係由伊爾庫次克首府調來者停駐沿東淸路綫南則以寛城腰門東則以橫道河子穆稜交界站西則以齊齊哈哈海拉爾爲扼要之地至雙城子尼布楚黑河各地尙不在此數噫俄軍如此密布其用心眞不測矣 
　　駐滿俄國聯隊隊長前赴黑河向我國巡警用蠻一案刻已移歸北京由俄公使向外務部談判外部雖言明因該兵醉狂之故暫爲拘留然該公使則謂華警無故捕縛武裝軍人如此排外舉動必係貴國政府所指使云云措詞甚爲强硬聞外務部昨又咨行督署請即查明實在情形咨覆以憑與俄使交涉 
　　吉林勸業道黃司使日前飭山礦科將合屬礦產區城詳具圖表呈進藉知底蘊現該科已調查造送其細數如下吉林府砂金礦六處銀礦三處鐵礦二處鉛礦一處煤礦二十一處長春煤礦四處伊通金礦七處煤礦七處五常府煤礦七處樺甸金礦五處煤礦三處延吉金礦七處銀礦一處煤礦五處綏化金礦八處銀礦一處石磐金礦五處礦鐵三處鐵礦二處鉛礦二處煤礦一處依蘭金礦十處銀礦一處煤礦二處賓州金礦二處煤礦四處 
　　日本自與俄國訂約奄有三韓進行之策着著進步現擬將關東都督移駐奉天省城於小西門外勘測地址建築都督署並聲言此事已决意進行無論中政府認可與否斷不能止果爾則日人在滿洲之勢力益擴張東省之交涉將日益困難矣 
　　鴨綠江一帶與韓界接連之處每入冬令韓民越界出售私鹽我華人以價廉皆貪購之聞今冬尤倍于前有韓民李某與日人某某明目張胆 
 
 

Page 11

 
 
轉運私鹽絡繹不絕在該江上游地方分銷甚暢未知當道諸公亦知設法阻止否 
　　遼界東北七十里摩臍山一帶煤礦我國商民開採已數十年矣嗣被俄人强佔在摩臍山前五百餘米達開一煤井日俄戰後將該煤礦作鐵路附屬品遂屬日人而日人更名曰烟台煤礦蓋西去烟台火車站三十餘里也推日人之所以更名烟台者係因條約所載鐵路三十中里以內煤礦作鐵路附屬品其實該礦距鐵路三十里以外俄人開採時不過摩臍山前一井耳今日人於該處增井建房駐紥兵隊築修鐵路直貫遼陽復東至尖山子東山根西至礬神堡北至摩臍山北山根南至天和公司界線盡建界標直視該地爲已領土矣 
分類新聞 
[政界]  
[盛澤鎭力爭自治選民資格蘇州]  
　　盛澤商務分會以江蘇自治籌備處解釋正稅欵目以錢糧牙稅鹽捐房損等爲正稅而以關稅釐金爲間接稅不作正稅與部文意義互有不同本年盛澤地方籌備自治經事務所遵照省章調查選民稅額凡本地各商業年納本地釐金亦並未查核在內時方宣示選舉人名尙未投票選舉適見民政部電復湘贛各省關稅釐金俱作正稅爰由各商業等要求該會轉商本地籌備自治紳董補查上年釐金繳數緩期選舉又會同自治紳董依據章程公决選民權限並一面呈請農工商部以蘇省籌辦處雖經規定釐金不作正稅而商界援據民政部兩電贛湘明文僉以蘇屬商民選舉資格修關未便獨令向隅况職會有保護商界權利之責用敢據情凟陳伏祈轉咨民政部查案核復迅咨蘇撫院飭知蘇省自治籌辦處遵照部章辦理當奉農工商部批云前據該分會禀請咨詢民政部釐金是否作爲正稅等情當經本部轉咨去後茲准復稱釐金作爲正稅迭經電達贛湘各撫在案蘇屬選民資格對於釐金自應一律希查照飭知等因前來合行批示遵照 
[規復三分米捐之强迫促行蕪湖]  
　　署蕪湖關道鄭觀察米捐院局程觀察日前以三分米捐各商未肯全認規復一案會禀中座當奉批云查皖省近年新政繁興餉項奇絀前令加抽原有三分本屬萬不得已之舉該商等深明時局宜如何踴躍輸將以紓公家之急該道等迭經電飭妥善籌辦奚啻三令五申若仍以一分五釐敷衍了事尙復成何事體實屬玩延總之該商等食毛踐土具有天良該道等果能婉言開導責以大義則此捐作爲報効事尙可行惟爲數太少應仍三分爲定即於十二月開辦至遲必以來年正月開辦爲限仰會商切實磋商凛遵前飭妥速辦理具報倘再畏難諉卸稍涉延誤恐該道等不能辭其咎也 
[蕪埠審判廳將次成立蕪湖]  
　　蕪湖地方初級兩審判廳工程將次告竣刻聞擇於十二月十五日先將地方審判廳開廳業經提法使札派汪君碩太守仁溥爲蕪湖地方審判廳推事長方旦初直刺永昺爲檢察長均於二十五日到蕪警務公所司法曹筱槎大令亦委充地方審判推事至省城高等審判廳廳丞沈督瞻觀察並聞有於出月初旬來蕪閱看兩廳工程之說 
[南瑞道開始赴萍履新江西]  
　　贛省南瑞袁臨兵備道一缺業經馮撫復奏移駐萍鄉以防邊境現署篆楊觀察會康在省籌備一切禀明撫院定於上月廿八日督同在署人等起行赴新建道署辦理公務惟楊道禀院時當奉馮撫面諭現届冬令萍境與湘毗連會匪嘯聚滋事堪虞亟須在萍督率防隊妥爲計畫扼要駐紥以備不虞而保治安是爲至要外交 
[英界華官廳業已允准建復九江]  
　　九江英租界向設有華官接官廳一所前被英人拆卸以致地方官據理交涉爲日已久尙未解决現經新關道保觀察迭與英領磋商以此廳爲接華官所必需萬不能拆毀等情據理力爭始獲英領允爲建復以敦邦交昨經潯道電報撫院矣 
[取締洋商雜居之先聲蕪湖]  
　　蕪湖租界審判廳已將成立洋商在內地雜居貿易殊與約章不符且易起交涉現聞由商界發起擬於日內邀集紳商界開特別大會籌議妥善取締辦法據約通禀各大憲核示辦理 
軍界 
[贛撫檢閱陸軍情形江西]  
　　贛撫馮汝騤現在補行校閱軍隊除駐潯步隊五十三標之內務敎育派員分任校閱外所有省標步隊及馬砲工輜各營隊之內務敎育由馮撫自爲校閱於上月二十六日起分爲四日按期督率各隨員仿照部頒校閱章程分任辦理茲將校閱次序錄下第一日閱兵式操塲技術第二日官佐學科第三日目兵學科第四日內務其各術科目當時分訂預備施行又聞馮中丞此次校閱軍隊陸軍警察在操塲照料一切並警衞撫台前後奔走周圍殊形忙碌該營業已舉行畢業兩隊各派憲兵拾名官長一名自臘月朔起駐紥風神廟營本部以備遣用 
[廉洋冬防之佈置廣東]  
　　廣州府日前籌段廉洋防務業請飭令靖邊小輪兼顧在案近以冬防在卽特統籌全局請將原有師船四艘以其二巡防合浦以其二改爲舢板四號并就龍門師船抽出兩號選派幹弁切籌佈置防守廉洋其靖邊小輪則飭兼顧各處昨已詳禀督轅察核矣 
[電請派兵彈壓械鬥廣東]  
　　粵督昨准揭陽縣何令炳修銑電禀稱沙婆蔡劉兩姓鬥案非請兵嚴辦禍無底止業經知縣於初二日通禀未奉批示初十以後兩造仍尋仇不已蔡姓又被劉姓殺斃二命已報騐劉姓被蔡姓殺斃者尙未呈報知州即日會同防營再往彈壓緝兇懇電潮州鎭督隊親臨以免抗違而遏兇燄粵督據電後當致電潮州吳道趙鎭陳守文云何令銑電悉沙婆蔡劉兩姓鬥案旣有防營同往彈壓何以必須趙鎭督隊親臨仰該鎭會同道府體察情形如須親往即行率隊前往督同該縣嚴辦 
學務 
[贛省高等學堂免予年考原因江西]  
　　贛省高等學堂自新造洋式校屋震動之後該校又發生喉痛脚腫之病傳染者極多已死者二人各學生因之尤有畏心昨日會集八班班長向監督黃太史大壎要求免 
 
 

Page 12

 
 
考今年年考以便早日回鄉養息藉免傳染現經該堂監督允准牌示堂門云各學生於年考一事暫行停止以明年正月二十五日齊集到堂預備補考以致學界傳爲現在辦學之通融方法也 
[單級敎授學員考試畢業安慶]  
　　蕪湖皖南單級敎授練習所於本年七月開校實習課程計至十二月初七日卽行完畢自初八日起擬即舉行畢業考試照章應請敎育會會長蒞堂監試因此項學員畢業將爲各屬練習所師資師資之良否即爲將來敎育興衰之所繫是以前日函請該會會長届期遴選職員數人按時到堂監塲藉免搶替傳抄諸弊以昭核實 
雜記 
[瘋耶妄耶抑異想天開耶廣東]  
　　新寗縣兩廣師範畢業生梅華重以新著造地學出版呈奉姚提學司批云狀悉所呈自撰造地學一書係以世界人口日增物產日絀欲以人事補地力之窮因根據本省順德縣桑田事實而助以地質地文畜產栽培諸學理沈思冥索疊閣層樓洵屬異想天開足以誘起實業家之推索惟本署司披閱再三有尙須研究者數事該書儗造地層自應以建築爲第一要事但深掘高築各至一萬五千英尺而又中分五千層之多且由大陸施及海洋自古迄今從無此偉大之工程何來此翻新之建築術此尙須研究者一也該書謂喜馬拉雅山自山足上至一萬五千英尺已爲雪境故造地高一萬五千英尺而止查地方高度當以海平線爲標準不當以喜馬拉雅山爲標準各地高低不同喜馬拉雅山以一萬五千英尺而達冰雪綫者他處或不止或不及一萬五千英尺而達氷雪線是豈能槪定爲高築一萬五千英尺乎此尙須研究者二也地心熱力久爲格致家所公認該書亦引稱地下之温度平均約深五十三英尺其温度增高一度以是計算則深掘至一萬五千英尺所增之温度將達三百度矣尙能容動植物之生存乎作者欲力反其說苦無確証此尙須研究者三也畜牧栽培必賴人力登降上下宜有機關以三萬英尺之地層不啻升九天而入九淵則必有極靈極鉅之交通機關而後可此尙須研究者四也栽培植物以得日光爲要所造地層層層相蔽何由盡得日光該書援據植物向日性之理謂植物可以側生因於每層畦旁播種不於畦面播種以便吸受日光不知植物固不盡宜側生且以如許鉅工成一地層而僅僅於畦旁種植中央腴沃棄如石田未免投資多而收效少况層層皆種畦旁則下層植物仍爲上層所蔽終無由吸受日光此尙須研究者五也牛羊畜牧端賴草塲該書但言廐牢之搆造而不及草塲之開闢將專設一草塲以便各層之牛羊下而就食乎抑每層各設草塲乎此尙須研究者六也人口日繁居住面積日益增拓而又培高濬深營此地層固已相妨且設想地層成立而後人類仍如常住居地面乎抑隨地層而上巢下窟乎人物聚居當無此理如仍居地面而已則此巍巍之層臺蔽虧日月沈沈之地窖鬱生疾癘將以利羣轉以妨生又將何法以善之此尙須研究者七也洪水颶風無時蔑有地上而有隆高之障碍易受風災地下而爲廣漠之溝坑則易成鉅浸該書於消水旱免風災諸法未能持之有故言之成理此尙須研究者八也綜此數端頗煩考索書中徵引學理舛誤亦多如謂地面土層爲江河剝落全球大陸將　設於海洋不知西儒近已發明物質不滅之理土屢剝落仍　地球水有破壞之能亦有造成之力水中冲積莫非剝刷泥土而成故地質祗有遷移何虞减少此誤者一又謂地質學家分地質爲十二層每層有巖石及植物化石動石可知地球必層次漸積而成故造地亦分層建造不知地質分層是本天功非由人事必經悠久之歲月而後推邅於無形今以積累出於自然而謂層次可以創造此誤者二又謂露點含有硝酸甚多大有裨益於植物之生育不知硝酸乃養輕育三質之化合物當雷雨之時電力促養育之化合故雨中間或含有硝酸露點安得有之此誤者三如此之類未遑枚舉查結論所稱該生實因連年迭被災䘲家業蕩盡以韓非之孤憤爲鄒衍之談天省覽之餘良增感慨但理未衷諸至當即事難見諸實行且以吾國情形而論未墾之田未開之礦棄而弗取之海產荒而勿治之森林苟事振興皆資饒裕毋待課虛鑿空始能利用厚生該生瀏覧羣籍理想標新應即別加講求以成體大思精之作本署司有厚望焉 
[鑽與賭與抑傳受衣缽與江西]  
　　贛省督銷淮鹽總局總辦曹觀察樹藩接辦之後將一切屬下鹽局鹽棧先爲分委至於各屬緝私卡船日內亦紛紛更動一般熱心鹽務之徒近日出有特別之運動術因曹道以賭起家於又麻雀牌賭攤具有特別之手叚一班冀充鹽差懷金投戰者絡繹盈門惟以增令毓焜曾牧煐費去四千餘金得委吳城分銷鹽局（曾毓焜）義寗州鹽棧（曾煐）以致此中秘密運動洩漏在外官塲皆以若輩爲不齒云 
淸談 
[鄂路之總理難]  
　　鄂路彌天之風潮。自此或可以少息矣。 
　　雖然內部之情形。果自此而大定否。外欵之紛投。果自此而謝絕否。郵部收回官辦之欲望。又果自此而望風氣沮否。 
　　吾願鄂人。之有以圖利之。防維之。愼毋使瀛海之壯瀾。免起而鶻落也。 
　　記者曰。鄂路至此。而爲之總理。不亦難乎。然而吾望之。吾重望之。 
[東省之代表苦]  
　　東省之危迫。已達極點。而人民尙挾其一片血忱。思欲藉手以維持於萬一。遣使赴京請願國會。此亦今古極可憐可慘可傷心之代表也。 
　　然而朝廷方斥逐之。押解之微特不悟其欵欵之愚忠也。且大以爲不祥。而視之苦無病之呻吟矣。 
　　嗚呼東三省今日。其果無病乎哉。二三代表之呻吟。其果有心擾亂秩序乎哉。吾知他日天鑒昭廻。必有沈寃昭雪之一日。然而此時之代表。僕僕風雪中。已有進退淮谷者矣。 
雜錄 
[紀安邑縣歧指寃獄]  
　　山西安邑縣巨室林寳光者。五旬餘始舉一子。名繼業。至六旬外。家計益饒。而精神衰頹。不勝勞乏。延中表之子張歧指者。其左手有贅指。故名其爲人年少佻達。而有心計。俾總理家業。持籌握算。井井有條。寳光倚賴之。是歲繼業年十五。寳光爲之聘同邑富室楊氏女。畢姻有日。張戲謂繼業曰。弟年未冠。焉知房中事。盍倩我代。勿貽新婦笑也。繼業怒之以目。晉俗嫁女者。親串與役人隨送。三日而還。其迎娶之家。戚友畢集。兩姻家上下溷雜。往往不能辨認。是時繼業親迎回。鬨隨者數百人。有小偷程三兒者。右手亦有歧指。溷入廝役隊內。奔走出入。欲乘間肆竊。是晚內外宴客畢。其客中之少年者。群擁新郎入密室。縱酒行令。必欲醉新郎而後已。時張亦在座。至二皼忽患腹疾。告繼業而回。適三兒潛入客舍。盜襲客之衣冠帶履。居然上賓。欣欣得計。闖入新婦房。時已夜深。女眷各散僕婦使女皆倦。臥外室鼻算雷鳴。三兒不知衣飾所在。舉燭照之。見新婦美而豓。三兒心動。亟闔戶釋衣。推新婦臥。新婦誤其爲夫難與抗拒。聽其解衣寛帶。時覺有歧指相觸狂蕩甫畢。急起着衣而遁。新婦斯睡。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十一月二十五日第二十八次議事]  
　　是日下午二時半開會李文熙以川路倒欵事異常危急請提前會議衆贊成王佐良請開秘密會議并請具奏展會議長謂彈劾軍機案昨日已有上諭飭憲政館速定內閣官制此案可否不上（以上詳昨報要聞欄茲不複載）議長以取消奏稿付表决得多數賛成 
　　隨報告文件六種羅傑以修改籌備淸單及剪髪事請從速報告陳瀛洲謂東三省請願代表前遞本院說帖竟未提議今諭旨已下代表已有十人押令回籍其餘四人死不肯行今早又强令回籍但將來如再重來應籌善法維持湯魯璠謂前日議决剪髪時本員未到而有代投票者此案請取消不可上奏否則本員即行辭職且須起訴易宗䕫謂此票作廢可不必再說湯猶大呼不已劉景烈主張請付懲戒湯乃默然 
　　次爲四川鐵路倒欵關係公司律存廢議案牟琳報告審查大意先將倒欵事由及郵部不負責任并喬樹枬把持川路及袒護施典章各節說明後又主張此事宜從速上奏并將所倒各欵令總理以下各經手人攤賠陳寶琛謂喬樹枬有一陳請書請說明內容方還說明川人陳請書有數件大都牽入喬樹枬總之不外令其負責任而已喬樹枬陳請書則不欲負此責任李文熙登台演說川漢鐵路爲關於西南大局之鐵路此路不成川黔川滇川藏各鐵路均無從着手商業尙爲第二着至用兵運餉各事均極有關係諸君對此問題切不可漠視以此僅爲四川一省事也中國商辦鐵路在他省則爲自由投資在四川則爲强迫入股他省則爲少數資本此則爲一股負擔郵部不思維持而反破壞之不遺餘力雖派總理之人而實權則操之駐京總理喬樹枬一人之手倒欵至二百餘萬郵部不派人查帳是何理由旣倒欵之後又不令滬道拘經手人追欵又是何理由倒欵已經六月奉旨亦兩月餘部中仍至今寂寂無聞又是何理由總之欲求交通發達須令郵部負責任本院旣有監督之責宜據院章彈劾之劉緯張政于報告書提出修正并說明理由高凌霄請速付表决郵部特派員龍建章登台答覆言倒欵時曾電詢蔡道蔡無復電李文熙問何不再電詢高凌霄於倒欵之後又查出數十萬侵蝕之欵均須由部維持萬愼大呼喬樹柟爲駐京總理何以毫無聞見喬何爲郵傳部又何爲聲情願爲激烈李文熙謂他路總理只一人而川路三人致互相推諉皆郵部之過此時龍建章問議長云查辦未完之事可宣布否議長諮詢全院李文熙謂若須秘密不宣布亦可龍建章又言施典章係川督奏派李文熙等大呼旣不合公司律何不撤銷龍建章謂今旣有人查辦將來必令一律繳還李文熙又大呼若不能追還特派員須賠償龍建章云此根據何等法律此時龍建章經川省議員極力攻擊異常狼狽然猶勉强支呈嘵嘵不已汪榮寶大呼簡單簡單龍建章乃斜視之而去遂由秘書官朗讀劉續等之修正案付表决得多數贊成黎尙雯謂彈劾軍機案乃取消奏稿非取消問題宜再指定起草員議長答此事嗣後再議遂罷復次爲預算案劉澤熙報告審查大槪情形謂此爲吾國初次試辦所分部門均照各國通例但表面雖佳而精神上頗多缺點一無財政上之計劃一無政治上之計劃是也此次預算不足者至有五千餘萬之多而竟無法彌補似於收支適合之主義不符至政治上之計劃政府决無一定方針此非政府故意不爲實則今日吾國政治紛紏已極有不能爲之勢蓋由政權與財權均不能統一之故也即如地方政治均由各省督撫處理而徵收事件又由督撫握其實權中央與地方實不過一種債權債務關係次爲審查時種種困難又其審查方針即以各冗費力求核减然此有人謂我等均持消極主義實則不然凡政治之進行均以財力爲後勁若財力竭蹶凡事均不可爲故力求核减若政府照此辦理旣辦之事不至中止未辦之事亦可進行實則爲積極主義也最後說明豫算改良之策（一）政權統　（二）財權統一（三）政務分明（四）實行國庫制度（五）實行新幣制度外又希望政府注意如募集公債等是也然而欲改自豫算必須從改良政治入手演說二時餘頗能娓娓動聽 
　　議長宣告暫行休息汪榮寶謂休息後恐不能再開議豫算案今日必須通過議長謂尙有許多重要事件本議長微有病故稍休息以免後日開會易宗䕫主張以後每日上午開審查會下午開大會陸海軍豫算案請開秘密會議以便討論明日即開正式大會王佐良請於二三日內開秘密大會議長允之議長退副議長代理章宗元續報告豫算案議員此時紛紛退出劉景烈謂人數過少恐難表决沈林一云今已過六時何能禁止不如散會議長遂宣告展會 
本埠新聞 
[縣令密訊嫌疑犯]  
公共公廨前日將金琴孫被人仇殺案內之嫌疑犯馬阿毛馬瞿氏瞿小林等三人派差解縣暫押候訊已紀昨報前晚經田大令在簽押房內提訊關防甚密茲探悉各人供詞如下馬阿毛供蘇州人年三十二歲與李春來之包車夫素來相識曾讬其薦至李處帮傭未幾即行停歇小的遂至南市新舞臺戲園做茶房前年冬間因國喪停演復至北市貿易去年正月間有黃公館太太即朱素貞又名黃素香呌小的到李春來所開之春桂戲園爲茶房頭目當付押櫃洋五百元做至四月間停歇聞李春來虧欠黃公館洋二萬元立有筆據以致糾葛被控春桂伶人靈芝草不知因何亦被黃公館少爺禀控公堂其時少爺常帶手槍至鄉間打鳥因此伊家有此手鎗所有外國帽子一頂係李春來之已死堂弟李明家之傭婦贈與小的惟李春來之婿趙春庭向與祝姓之妾來往九月初四日趙等託小的夫婦伴送祝妾赴杭州初七先到蘇州次日有流氓栢生楊少山等並偵探石金山到來指小的等販賣婦女十一日奉局中張洪良老爺訊明斥釋二十日到上海借住法租界客棧小的卽到祝妾母家取得洋四十元二十二日又到光福大池浪地方舊東許文伯家中住了數天每日與妻弟瞿小林胞弟馬榮生在田刈稻九月杪又到蘇州十月初一日小林榮生到廟中跟節會初二日局中張老爺又將小的等捉去因有小竊誣指小的爲長江竊賊後蒙張老爺訊無證據斥放二十日復回上海又到祝妾母家收得洋二十 
 
 

Page 19

 
 
一元遂即動身到木凟嚴家帮收租米二十七日又到光福仍與小林榮生住在許文伯處十一月十八日到上海二十二日又到蘇州其時小的與妻住在二六灣地方後由上海包探李星福到來說小的販賣人口雇有大船一只泊在盤門小的不與計較跟其就走到了上海令小的供認與李春來爲結拜弟兄金琴孫一案囑小的說係李春來之弟李明所爲且令小的作証若官長將小的懲辦亦不過判押西牢一二年如果收押西牢噥中之事儘由李星福爲之照顧迨將來期滿釋出伊尙須從重酬謝實則金琴孫一案小的並不知悉叩求明鑒馬瞿氏供常熟人年二十四歲向在上海四馬路三山會館對門三根所開之雉妓院內帮傭嫁於馬阿毛爲妻已有五年餘供與伊夫馬阿毛略同瞿小林供常熟人年十幾歲曾於去年六月間由籍來滬托姊夫馬阿毛薦生意其時姊夫在春桂戲園爲茶房頭目上的之胞姊小名寳大即馬瞿氏嫁於馬阿毛已五年有餘我姊向在上海四馬路三山會館對門順興館點心店隔壁弄內三根所開之雉妓院中爲傭當馬阿毛娶我姊之時曾出財禮洋三十元其洋因我姊欠三根之欵被伊扣去此次伴同祝姓之妾與姊夫胞姊等往杭州等處所有金四一案小的並未知情實被李包探誣指硬咬叩求恩鑒大令諭曰榮記報關行主金琴孫於九月二十六夜在四馬路南平安里口被人仇殺一案迄今日久尙未緝獲正兇今爾等旣已到案如能將所作所爲從實供明本縣定當代爲設法從寛辦理是時馬等仍堅稱不知大令一再駁詰終無頭緒判分別收押候再研訊 
[請舉代表勸减房租]  
　　南市曁法租界各商家組織請减房租事務所分投勸减迭紀前報茲該商等以年關伊邇萬難再事遷延昨特推舉十人謁見商務分會董事請即轉告各業領袖公舉代表至會所從長計議以便各向華洋各房東切實勸導冀達目的 
[嚴催造送巡警月報表]  
　　江蘇巡警道汪觀察通行所屬各府廳州縣文云照得本道前因各屬造送巡警分類事項月報表每多籠統聲叙㕗無故實所塡各事均不切當甚有數月之久陳陳相因竟不改易一字閱之可笑言之可恨不思警務有保衞治安之責爲憲政最要機關凡屬行政司法消防衞生等類在在均有事實何得漏匿不塡此項表册係須彙核報部之件爲各州廳縣及承辦警務者考成所關豈容視等具文當經按照定章將十二事項應辦事件逐項開列表式通飭各屬從七月分起將已經塡送者每月補造各一分送道以便編入本年下半年成績表其未經塡送者即從十月分起按月詳細查塡呈道彙辦在案迄今多日旣未據遵飭補造即各屬七八九月分之表亦未據一律送齊以致本道衙門通案久稽未能彙總轉呈且前項月報爲考核各屬辦理勤惰卽以分別殿最轉瞬年終彙報成績彙編統計均須憑此核辦豈容一再舛漏違延致誤要政設奉部憲詰責該廳州縣等能當此重咎乎今與該丞倅牧令等約除九月分以前尙未送到者仍應按月塡送三分其九月分以前已經造送者亦應將本年正月分起九月分止前項月報遵照新頒表式每月補塡一紙俾憑彙列宣統二年分統計表分送部院鑒核一面從十月分起遵式按月塡造三分統限文到十日內一併呈送本道立待分別存轉核辦此後上月之表務於下月初五日以前造送到省不得仍前舛誤積壓致干駁詰守催合亟通飭札到該縣立即遵照辦理毋稍違延干咎 
[錫金旅學畢業考試]  
　　海寗路錫金旅學係祝君蘭舫獨力創辦現已五年成效昭著茲届高等級學生第二次畢業特於昨日邀請上海縣田大令及勸學所敎育會人員蒞堂考驗是日適值試驗修身科大令見其成績甚佳歎賞不置 
[倒欠案解道研訊]  
　　滬北正元莊股東陳逸卿寶康洋貨號主戴嘉寳均因倒欠華洋各商鉅欵經蔡前道札飭公共公廨將陳等提案押追在案昨奉滬道劉觀察札廨飭將陳等解道聽候親提研訊寳讞員遵卽照辦 
[流氓亂倫逆倫二誌]  
　　寳山縣胡大令於初一日至顧家宅勘騐謀殺親夫一案已詳前報茲悉大令當晚因不及回署即在眞如鎭寳善堂止宿翌日飭差傳到圖保張桂香及顧姓族長顧晋卿訊問一過復因騐有移屍痕跡除飭差捕嚴緝正兇外並將張桂香帶回衙署詳細研訊 
[匪徒利用婦人]  
　　凌任氏高王氏將銅質小洋數十角在火車站附近混用昨被匯四捕房包探查獲解送公堂訊究兩氏供在馬路上拾來中西官以爲數較多顯有匪徒僞造串令混用判兩氏還押候下禮拜二查明再訊 
城內 
[開會演講]  
　　地方公益研究會定於初四日下午七時開常會請袁仰濂演講昨已通告各會友矣 
[火警]  
　　昨晨八時十分鐘西門內第十二號總弄內某老嫗家失愼經救火會救熄計毀樓面三間 
[官事]  
　　浙江海運滬局總辦黃融恩上海縣署帮審員承厚山東候補知縣張德詒昨均到道禀見 
南市 
[雉妓逃逸]  
　　雉妓楊鳳寳王沈氏前晚由公共租界會樂里鴇婦楊二姐所開之妓院內逃出至南市洽興里甡記小客棧借宿被探查知拘至工程局訊明前情留候核奪 
[强搶金飾]  
　　流䛉邢金發攫取播奚氏金挖耳由南區拘解工程局昨由陳裁判訊實判戒責一百下押五月 
[爭風鬥毆]  
　　泥水匠沈毛毛顧阿坤在西門外某氏婦處爭風肆毆各受微傷由巡士拘至西區移解工程局將顧送往醫院醫治沈留候訊究 
[負欠纍纍]  
　　絲線作主孔鳳翔昨將已閉銘昌帽結作主張金標扭至工程局控被欠去貨洋五十元付下期票一紙到期無着請爲追究又有同業徐桂記投案附追欠洋二十二元經陳裁判訊明屬實判張交保限四天理處 
[串攫衣服]  
　　鹽碼頭三和洋貨的難主王文耀扭小工紹興人潘松才至工程局控被串攫衛生衫一件由巡士追獲贓已拋去經裁判員訊實判戒責一百下押上寗紹輪船回里 
[盍往觀乎]  
　　新舞臺各伶人熱心公益凡遇灾荒募振曁學堂籌欵等事莫不樂爲補助聞今晚又因事籌欵各名伶均擔任登臺奏技竭盡所長想一時往觀者必座爲之滿也 
閘北 
[須問媒人]  
　　江北人張國仁在四路分局控告金德寛等串拐未婚妻金氏（即金如意子）押入英租界某雉妓院賣娼一案昨 
 
 

Page 20

 
 
經巡警總局孫裁判集訊一過判氏押候原告邀到　証再行核斷 
[罰洋了事]  
　　胡三益信封作起火延及敦泰火油棧因該棧存油過多致釀巨灾當經四路分局黃正巡官提到棧夥陳榮生押候補提棧主汪悅卿訊究在案茲因汪抗避不到昨由地保將司帳汪永生逮案訊供求宥判罰洋十元與陳一併具結交保開釋其餘各油棧由黃正巡官禀詳總務科長諭飭營業課員嚴加取締以免危險 
[限贖田單]  
　　寡婦周曹氏在四路分局控告黃阿華經手代張裕謙以田單押去洋八十七元逾期不贖昨經黃正巡官傳黃到案質訊一過判黃交保限期理處 
英租界 
[恩斷義絕]  
　　揚州婦人楊殷氏被夫楊兆坤賣於厦門路三百九十九號門牌鴇婦王陳氏所設之雉妓院內爲娼經楊之妻母殷丁氏偵悉報請老閘捕房派探將楊與王鴇殷氏一併查獲昨晨解至公堂訊明孫襄讞與美海副領事以楊將妻賣娼夫妻恩義已絕未便再准給領判氏發棲流所另行擇配楊從寛斥釋鴇婦王陳氏買良爲娼本應究辦姑寛開釋惟所有身價洋一百二十元不予追還 
[吞沒田單]  
　　楊樹浦附近鄉民魯祿生與妻張氏控堂兄魯毛毛偕妻唐氏吞沒田單向索行兇等情昨由包探將魯毛毛夫婦併傳到廨過堂候訊 
[控告逆子]  
　　李榮川控子根生游蕩違忤等情昨由捕房將根生拘解公堂訊實判押捕房一月期滿仍交其父領回管束 
[夜行被拘]  
　　許阿寳章九如深夜在途行走由捕查見向詰支吾一併拘入捕房昨解公堂訊究許等供均含混中西官以二人决非良民判押候查明於下禮拜二復訊核辦 
[追獲流氓]  
　　流氓孫阿林在福建路攫取尤許氏金挖耳由捕追獲昨解公堂訊實判枷示三天期滿再押一月 
[銷毀淫畫]  
　　無賴劉德富因在南京路兜售淫畫被捕查獲昨解公堂訊實判押兩禮拜淫畫銷燬 
[搶匪收押]  
　　華阿福控流氓華阿三搶取小孩銀項圈昨由包探將華拘解公堂訊實判押兩月 
[旣賠又罰]  
　　馬夫曹寳生因拉韁不愼在南京路浙江路轉角撞倒趙陳氏失去耳環昨由該氏控奉捕房將曹拘解公堂訊明判賠氏洋八元再罰洋三十元充公 
[虐待婢女]  
　　女子吉祥因不辨路徑由捕送留公廨昨由官媒將女送請公堂盤詰據供年十六歲無錫人現在北新街王姓家爲婢因遭家主虐待是以逃出判女暫留棲流所候下禮拜四查明再訊 
[尙須澈查]  
　　高周氏控陳萬章將伊女梅珠拐賣於李桂生李楊氏夫婦等情昨由包探將陳與李夫婦一併拘解公堂請究中西官判仍分別押候查明於下禮拜二訊辦 
[被告交差]  
　　孫松年控兪麟書不理代售花子銀兩經公廨　派差探於前日將兪提押總巡捕房昨解公堂請究判兪交差候晚堂訊追 
[婦人圖竊]  
　　南京婦人鄔陶氏前日闖入新時昌洋行內圖竊當被拘獲鳴捕送至公廨昨由官媒將氏解案訊明判押女所五天期滿派差送至輸船着令自行回籍 
[嚴追押欵]  
　　鎭昌德森兩錢莊同控南潯人顧彝庵不理押欵銀一萬餘兩前經公廨判顧押限十天先繳銀五千兩餘准交保淸理在案詎顧延不遵繳前晚復訊顧供求寛限措繳原告代表席素鈴等求請嚴追判顧還押展限五天繳銀五千兩再違定即移請湖州鳥程縣查封家產備抵 
[追償貨價]  
　　宓祥禎遣抱葉少泉控袁玉廉陳寅生不理貨欵一案前晚由廨訊明判陳押限繳銀袁交二千五百兩人銀並保限一月淸理 
[各執一詞]  
　　江北人王文學控二房主馬趙氏覇匿未婚媳顧丫頭致悮婚期一案前晚由廨復訊因兩造供詞各執判顧女仍留本廨候查明實情再行核斷 
美租界 
[因何自盡]  
　　前日下午有住居吳淞路一千四百十五號之某粵人至捕房報稱同居某氏婦不知因何吞烟圖盡捕頭立飭車送同仁醫院施救瞎至昨晨斃命遂送驗屍所着保報縣請驗 
[電車衝撞]  
　　四十七號電車昨在北四川路撞壞陸小扣之小車由陸報告捕房請爲查究 
[驚散鴛鴦]  
　　沈兆林之妻張氏近與施德順姘識賃居西華得路昨沈偵知前往捉姦施與該氏卽從後門逃逸當由沈將屋內什物盡行搬去現施已投報捕房請爲查緝矣 
[洋東無理]  
　　兆豐路某洋人家出店韓阿奇昨至捕房控告該洋人圖賴工洋向索逞兇捕頭命赴領事署控追 
[索債爭鬥]  
　　朱君立與徐文品昨因債務紏葛在北四川路互毆由捕併送捕房飭令出外理處不准再毆 
[頑童肇禍]  
　　頑童李阿鼎楊阿慶昨在吳淞路互毆以鐵器打傷李童鼻孔血流如注由捕併送捕房轉送醫院驗明受傷尙經着各家屬領回管束 
法租界 
[捕頭告老]  
　　總巡捕房捕頭奚　和近因年老力衰難勝職任故于前日自向麥總巡告老辭差遺差奉麥君諭調八仙橋捕房捕頭羅衛接辦 
[繙譯加薪]  
　　總巡捕房繙譯尤佩生辦公年有所得薪金爲數不資近又奉麥總巡諭令每月再加銀五兩以示優異 
[拔升探目]  
　　法捕房一號探目黃金富自行告退後迄已多日茲經麥總巡查得三號副探沈德福辦公有年尙稱得力堪以拔升探目業已照章給憑上差辦公所遺三號副探一役候再選充 
[能否依限]  
　　某法商控皮坊主樊順田不贖　押田單一案昨經公堂傳案復訊樊稱已向原告商妥寛限半月且原告業已赴津求察聶司馬以原告旣允姑准交保依限料理 
[毫無証據]  
　　南京婦人嚴李氏控金阿和在輪船上以帮同照料爲由騙去洋三十元等情經公堂將金押候查辦在案前日氏又投案稱夫弟鳳祥實因患病不能到堂作證讞員以旣無証據未便訊理將金開釋案即註銷 
[力不從心]  
　　李　生前因結欠房金十二元被朱桂福控奉公堂將李收押在案前日復訊李泣稱實因貧無立錐並非刁抗聶司馬勸慰原告將李開釋 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[資政院禁烟章程修正案]  
　　第一條全國禁烟事務除禁烟大臣該管事宜外應由民政部會同各該主管衙門督率辦理第二條各省栽種罌粟不問已未奏報禁絕自本章程奏定電文到日起一律禁止嗣後不得栽種第三條販運土藥限至宣統三年六月底一律禁止其各省土藥統稅限至宣統三年六月底一律停止徵收所有稅局同時一律裁撤第四條烟館有未封禁者自本章程電文到日起限十五日一律封禁土店膏店限宣統三年六月內一律封禁第五條吸烟者不問何人統限於宣統三年十二月底止一律斷盡第六條本章程所定各種限期如各省業經公布限期在本章程限期以前者應照該省原定限期辦理第七條違犯本章程者依禁烟條例處斷第八條違犯本章程者不問何人均得告發第九條各省地方禁烟事宜不照本章程所定期限禁絕者該管地方官即行參革第十條本章程施行細則由各該管衙門以命令定之 
來稿 
[擬設八旗生計公會廣興實業自謀生計議（續）（金梁）]  
　　（丑）經理官產之法一官地京外八旗向有牧地屯田及隨缺伍田等地之處均應由公會一律淸查接收經理其原收租項均暫仍舊章（如官兵隨缺地仍舊按缺各給原租之類）一俟淸理完妥再議變通辦法或撥地授墾以備計口授田之用或放地收價以充籌辦生計之需其餘向歸八旗所管營地市街官房等類並應照此辦理（按各省旗營多在城市熱閙處唯爲營界所限不能發達上年梁姪熊文在浙江諮　局請就旗營開闢市塲其策誠是惜未實行）二官業京外八旂房地之外有兼治別項官業者均應一律淸查接收經理其辦法與前項略同（丙）籌欵公會籌辦八旗生計實業事宜需欵甚鉅亟應預籌總以就八旗現有之欵辦八旗生計之事爲主而經理官產實爲籌欵一大宗茲擬籌欵辦法如左（子）欵項由籌集而得者一撥欵八旗生計本爲國家應辦之事今旣由我旗人自任擬請京部先行撥借欵項若干作爲公會開辦經費藉資補助仍由公會分年籌還以符八旗自謀生計之本意二提餉京外八旂歲支俸餉等項約計在一千萬金以上本皆八旗應得之欵擬請每年提扣十成之一暫以十年爲限撥充籌辦八旗生計之需三集資公會所辦各事如公司銀行等本係營業性質雖非專爲謀利實皆有利可謀擬請仿照集股辦法公別招股以厚資本四募捐籌辦生計本類公益事業自應　力協濟擬請分向京外八旗官紳募集捐欵專備兼辦實業學堂等項不能生利之事之用（丑）欵項由淸理而得者一淸理官租京外八旂官地官房等類向收租項額數曁薄隱漏尤多今擬切實淸理有不及額者則照章增租有歸中飽者則化私爲公爲數當不在少其餘八旗官產並應一律淸理整辦此常年之欵也二酌放官地八旗官地向歸佃種民佃視同已產旗戶難得實惠今擬考察各地情形丈放收價即以東省論如將隨缺伍田等地丈放收價約可得銀一千萬兩之譜各省官地雖少果能一律照辦爲數亦屬非細此一時之欵也以上所述僅係辦法大綱其餘應定章程規則等項俟議决後公同擬訂唯茲事體大非可輕舉必續籌議協妥確有把握始可實行現雖由我旗人公議舉辦仍當請在上者監督補助合力辦理庶免阻礙而便推行現在國會旣奉明諭提前設立變通旗制關係憲政籌備期限尤應趕辦梁意除照前議旗制生計上下分任並速創立公會廣興實業自謀生計外別無善策是否有當伏乞公鑒 
小說 
 
　　以前粵匪倡亂。洪秀全楊秀淸等揭竿而起。擾亂東南。曾文正公在湖南募兵勦匪。居然屢戰屢勝大功告成。這是個什麼原故呢原來那班招募的湘軍。雖然未經行陣。究竟還有些訓練的。功夫那班洪楊。手下的匪黨。却一大半都是。裹脅來的。一些訓練的功夫也沒有和那。已經訓練過的湘軍。打起仗來。自然是一敗塗。地望風先遁的了。像這樣的兵隊。若要打起自己人來自然的多勝少敗。有些把握。若要冒冒失失的和那些强國的慣戰勁卒。打起仗來。包管是有敗無勝。有死無生。那裡有什麼用處。我們中國自從甲午庚子。兩遭挫敗之後。也漸漸的知道全國的軍隊都靠不住。方才仿著各國的軍制。添設軍額。召募新軍。把那舊有的綠營。裁撤了十分之七。各省的徵兵。也都限期成鎭。果然的有節有。制如火如荼。照外面的軍容看起來。好像狠有些兒用處。但是我們中國。自從招募新軍。變通營制以後。雖然也人操過兩次。却究竟沒有經過戰陣上的實地試驗。將來當眞打起仗來。有用無用。還在不可知之列。海軍是不必說了。本來自從甲午以後。我們中國。只算個沒有海軍的國度。就是講起陸軍來。那位直隸總督袁慰亭袁制軍。是第一個創練新軍的人。他訓練的新軍。不但中國人十分贊嘆。就外國人也狠是許可。中國全國的陸軍。以北洋爲第一。別省的新軍。都不如他。但是那一年南北會操的時候。那些兵士。一個個都十分害怕。私逃的不知多少。帶兵官雖然把那捉回來的逃兵。軍法從事。懸首示衆。郤是殺者自殺。逃者自逃。帶兵官也無可如何。列位看官。請想會操的打仗。都是假的。不是眞有性命之虞。尙且逃。走的多到如此。何况要認眞打仗。死生頃刻。軀命須臾。刀矛歷亂之間。砲火橫飛之。 
 
 

Page 27

 
 
際。還怕不逃得一個乾乾淨淨。連一個都不留麼。所以練兵的要着。先要練他的胆。把軍士的膽氣。練得十分堅定。眞要泰山崩而色不變。麋鹿。起而神不。驚方才可以出兵。臨陣。這個勇。字倒還靠後。些兒。 
國外新聞 
[比國子藥庫轟炸]  
　　三十日倫敦電云據匈脫電稱韋脫郎之政府子藥庫忽然轟炸死者九人 
[葡萄牙四境安靖確報]  
　　三十日倫敦電云葡政府雖聲明葡國政局殊爲安靖然最近之郵報多謂葡民因革命後各種希望均未實獲以是頗不滿意云泰晤士報葡京訪事二十九日電稱目下通國復行安靖初一日倫敦電云葡萄牙外務部大臣馬沙都致電英國晚報謂葡國四境均甚安靖同日栢林電云葡政府已命諸大臣宣布政府並無抄沒敎會私產之意裁判所斷定之案如有爭執儘可上控並聲明與共和黨禁遏君黨蠢動安固情形惟國內目下確有困難以財政問題爲尤甚云 
[英民對於日本之惡感]  
　　三十日倫敦電云南滿洲鐵路債劵定額爲六百萬金磅其中一百萬磅將作償債之用餘欵擬用以改良大連船港增購鐵道車輛及建設各種工廠云同日倫敦電云南滿洲鐵路債劵之事實布後倫敦商務總會卽印傳單寄交前派員會同晋謁外務部大臣葛雷君詢問日本新稅則之各商會促請彼等設法勸阻以英國資本輸供日本俟稅則問題有滿意之保證後再爲定奪 
[德俄兩君互會之效果]  
　　初二日倫敦電云德國半官報載有一九零十年大事記內述是年種種最顯著之特點其一則爲德俄兩國君主及其輔弼竭力調和兩國普通政治交際所得之結果且云德俄兩國舊交之得鞏固實不能不歸功於兩國君主在巴斯丹姆之一會云初一日栢林電云德國半官報今日載有往年之大事記深論歐洲大局之和平三國聯盟之鞏固及德國與列强交誼之輯睦其餘各報所載新年論說對於德國之政局均表滿意 
[飛船家殞命彙誌]  
　　初二日倫敦電云馬伊桑脫君在新哇蘭斯駕坐飛船游倦落地不意該船降至離地一百英尺之際船身傾斜馬君倒墜而下數分鐘內即氣絕殞命霍克斯賽君在洛斯安格爾乘船騰空欲超出今人所達之最高度忽由五百英尺之高處墜地登時殞命 
[印度會議宗敎問題]  
　　初三日倫敦電云印度人與回敎敎徒現在阿拉哈排特開會擬籌商辦法和衷共事以免激烈之爭論現兩方面已各派員討論語言商業代表團體及回敎敎育宰牛敎堂前奏樂分別辦法諸問題 
[法兵槍斃俄國水手]  
　　初二日倫敦電云據托龍電稱昨夜有俄國軍艦斯洛伐號之水手兩名行近兵工廠彈藝筒製造所該廠守兵兩名上前攔阻旋因該水手不肯止步守兵乃開槍擊斃越界之水手一名 
[俄國國會停議]  
　　三十日柏林電云俄國國會業已停議定期西正月三十號開會續議 
[美國富翁之好善]  
　　初一日栢林電云美國富翁卡里其君以金洋一百五十萬圓匯助德國以充冒險救人性命者之贍養金德皇已允爲該欵之管理人（以上譯字林報） 
振務 
[皖振要電彙錄]  
　　皖撫來電製造局張觀察鑒徑電敬悉寶二十七日行抵壽州下塘集當將壽州馬牧合肥李令並省中派出巡防王楊兩管帶召集會商酌擬壽合定三州縣會同緝捕辦法略仿淸鄉之意擇要分駐營即飭原駐鳳陽之新軍第三營分隊移屯罏橋以資坐鎭而以王宏鈞楊世元分任緝捕三邑積匪不准稍分畛域並由州縣責成牌團指送應可漸就謐靜敬復寶 
　　滇督來電安徽義振公所轉張弢樓兄鑒䘞漾兩電悉昨爲皖災發一電奏略謂今日險象百出所最可憂者內亂今皖北災區廣至六百餘里饑民多至二百五十餘萬向所未有凍餒固死流亡亦死即爲盜賊仍不過一死兵事一起不可收拾朝廷所費尤鉅中原民氣更傷明春景象尤爲可慮事關大局懇恩特降明諭飭下中外大臣協力籌助其籍𨽻皖省有服官皖省者槪令首先捐助一面飭大淸交通兩銀行准借一百數十萬由籌振大臣江皖督撫擔任或募捐歸墊或就本省設法分年籌還並請飭下督撫轉飭駐滬義振公所張道士珩多延切實耐勞熟習振務義紳分往妥速散放此外懇免米麥雜糧厘稅而以急辦唯河工振爲弭亂善後至計并由經羲捐銀一萬元等語稿即抄稿俟奉電旨再聞羲沁 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
