# 1925 - 316 - 4918940

 

Page 1

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *   
 
 

Page 2

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *   
 
 

Page 3

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *時評 
[疑問（冷）]  
　　北方和平協議日有進行河南軍事消息時有報告苟和則何以有戰苟戰又何必用和和戰之間孰虚孰實此後究竟果以何者爲確乎 
　　欲求此中眞相我且不研究戰而研究和張馮間之和約有種種不能解釋之疑問隱於其内如能將此疑問而一一解釋則和爲可恃而戰必不起否則非我所敢知耳 
　　張馮兩方之交讓而退兵確也然讓非不再爭之謂退非不再進之謂必於退兵之外其他問題事事妥協然後讓者不至再爭退者不至復進今我不知張退兵以後魯直地盤是否放棄此疑問一津浦路綫是否不問此疑問二魯豫戰事如何處置此疑問三我又不知馮退兵以後國民軍之二三兩軍是否悉聽馮命此疑問四國民第二軍之岳軍是否悉聽岳命此疑問五苟不聽命而戰馮將若何處置此疑問六有此六疑問而無可以解釋之徵象我是以知和之究竟非如表面所傳之可恃也 
[國内專電一]  
　　北京馮覆府保定因誤會而爭已經中央及雙方派員調解誤會盡釋已電豫軍勿再進 
　　北京李雲龍軍亦由鄭北上豫省鄧樊李三部約十四旅將赴保大 
　　北京巧（十八）晨三點豫軍鄧部劉旅到保定城下守者奉軍兩旅係李爽愷部卽在保定城外衝突嗣戰爭烈保定電局局員逃避一空鄧軍過順德某軍一部繳械當夜進至保定今晨郭瀛洲見鹿鍾麟商保定衝突問題並陳段段派馬良魏宗瀚陶雲鶴向雙方調解二軍代表史之照云鄧師因路電不通致生誤會極抱歉旋議决雙方推代表赴保調查奉方爲郭瀛洲國方爲張樹聲及史之照并李仲三劉汝賢政府亦派馬良魏宗瀚專車兩輛赴保聞奉軍正上車豫軍趕到致生衝突（十八日下午八鐘） 
　　北京落垡之郭松林部第七十八團及張學良部第八團開拔赴唐山及灤州（十九日上午十二鐘） 
　　北京高碑店梁格莊一帶奉軍以不在保大鐵路線内請緩撤 
　　北京馮玉祥篠（十七）電府云張督辦維護和平服從執政極爲佩仰嗣後當共商辦法擁中央貫初衷遵命令（十九日上午十二鐘） 
　　北京王占元以魯紳資格分向孫傳芳張宗昌弭兵運動 
　　北京某策士建議段任李紀才爲湖北查辦使率兵入鄂爲豫軍覓一出路（十九日上午十二鐘） 
　　北京段派赴魯之軍事廳處長劉以仁回報魯軍守兗臨仍鞏固聯軍在韓莊無重兵决非攻勢 
　　天津聞奉豫兩軍保定之誤會已釋惟津埠戒備甚嚴保定奉軍一部已開向任邱一部向高陽撤退熱河方面奉軍現在駐灤平隆化圍場一帶沿察哈爾邊境成一直線形國民一軍則集中沙河南口昌平一帶者約有四萬人雙方各保境界並無動作（十九日下午四鐘） 
　　天津霰（十七）晨三時保定方面北上之豫軍與奉軍因誤會發生衝突 
 
 

Page 4

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *豫軍爲鄧寳珊所部之劉旅奉軍爲李督所部之馬旅雙方均有損傷其原因爲豫軍進行過速奉軍撤退未終而豫軍已進至保定致誤會而起衝突旋奉軍退出保定劉旅亦未追擊現奉方代表郭瀛洲國方張樹聲並政府委派之馬良陶雲鶴等均赴保調查並解雙方誤會（十九日下午四鐘） 
　　天津駐楊柳青之東北砲四旅二團及五團二營昨奉令開赴唐山古冶駐防（十九日下午四鐘） 
　　天津張馮兩軍遵令撤兵豫軍進迫不已首佔曹州次佔邯鄞大名篠（十七）夜抵保定與奉軍衝突戰至巧（十八）午奉軍避讓至高陽任邱張馮合作將受打擊 
　　天津張厚琬巧（十八）自奉來津述奉張酷愛和平但退兵應有止境此與李景林保大係直境不能全讓之意相同又奉軍由京保大退駐津德津榆沿線原駐津榆者退駐錦州赤峯古北喜峯冷口熱河 
　　天津楊毓珣鮑宗漢嘯（十八）由京來津王家襄效（十九）晨晋京（十九日下午四鐘） 
　　天津岳戒嚴司令昨佈告安民略謂近畿駐軍均已陸續退防各相退讓雖南方軍事尚未遽停然距離本埠窵遠不久亦將解决不必稍涉驚疑自滋紛擾 
　　天津津埠自倡和平後人心漸定 
　　天津保大讓防後行政權仍歸直李管轄 
　　天津李督昨頒各軍隊禁令如擅入民宅硬佔民房沿途拉夫强買市物藉故詐財損害公物及建築物等均在禁例 
　　天津直境奉軍連日退防極忙地方安寗 
　　天津津電話擬每機徵收保證金五十元商民有反對聲（以上十八日下午六鐘） 
　　奉天保大奉軍擬號（二十）完全撤竣近畿一帶軍隊現巳退至軍糧城由軍糧城退至榆關原駐榆關吉軍退駐錦州張學良所部少年親軍兩旅巳由津撤退馬廠 
　　奉天張擬派楊宇霆李景林許蘭洲晋京與馮方代表會擬解决時局辦法鎭威軍總司令部暫不移津以免誤會（十八日下午五鐘） 
　　奉天駐直奉軍已節節撤退豫軍乘機北進有類相逼張督已電附近軍長嚴約所部毋令接觸免生誤會又電李景林質問豫岳進兵何意更認豫岳態度欠明電請馮玉祥催促豫岳通電確實表示 
　　奉天張電張宗昌飭前方軍隊嚴守防線靜候命令萬勿輕動 
　　奉天張待俘虜軍官極優（十八日下午五鐘） 
　　青島尹德山奉令移駐濰縣昨全部軍隊開二列車今晚尹氏携眷西下（十九日） 
　　徐州效（十九）臨城已爲豫軍佔領 
　　徐州聞魯第七師已投豫岳督收編爲第十二師現下德州兵工廠有在豫軍手中說實否待證 
　　徐州蘇軍第一支隊派營長黄璞篠（十七）率所部隊赴碭山縣剿匪 
　　徐州聞豫陳文釗派任筱山在蕭境李莊招收土匪編爲國軍並電該處紳士囑勿相驚係靖地方計蓋陳亦徐州人 
　　徐州昨午聯軍飛機試演並探敵情在本埠空際飛旋一周落時機斜墜駛員二其一受傷機亦微損 
　　徐州連日孫總司令分期集合軍官講話謂我軍討奉人民欣悦我們應以保國衛民爲主勿擾民致怨又禁流氓冒充搜槍告示今已頒出（以上十九日下午八鐘） 
　　徐州今午有飛機一架向東南駛去 
　　徐州孫有不日赴寗說 
　　徐州警察錢廳長召各署長訓話並申禁抬物價令（以上十八日下午九鐘） 
　　徐州豫軍師長王爲蔚巧午率所部到徐現託商會代備麵粉四千袋正籌措 
　　徐州馬玉仁篠（十七）派主任參謀翟長發來徐謁孫禀陳要公巧（十八）晨返浦 
　　徐州運河站白寳山司令部有移台莊說 
　　徐州孫總司令因不肖之徒乘軍興之際招聚匪衆或借搜查槍支在鄉擾民妨害軍譽極爲可恨現擬告示嚴禁此弊並准人民扭送或指名告發實即以軍法處治此示日内可頒發（十八日下午八鐘） 
　　徐州津浦南段各站奉令出售貨票九十次客貨車即日恢復 
　　徐州孫總司令通令各軍停止招募眞日前已募者送徐收編眞後募者遣散 
　　徐州皖軍一旅二團第一營奉令駐盱眙第二營駐盱眙澗溪剿匪 
　　徐州孫丹林篠（十七）返寗即赴滬 
　　徐州頃見南下吳部某要人據談聯軍白寳山已由台莊進據棗莊豫軍已佔濟寗韓莊奉軍向後方撤退張宗昌退德州濟南日夕即可下馮張合作無可能性馮方策劃國軍退出北京奉軍主力亦不敢移津浦綫南下作戰國軍可安然得魯及直保大時局利馮不利奉惟馮太取巧戰事將延長又云豫岳與吳某融洽馮吳四月前即有接洽（以上十八日下午六鐘） 
　　蚌埠皓午聯軍第二兵站醫院治愈傷兵三十名專車運送南下（十九日下午三鐘） 
　　蕪湖王普所部之第三旅現增編砲兵一營（十八日下午八鐘） 
　　漢口寇師在隨棗募兵千人編騎兵團委劉雲從爲團長寇現令該團開赴廣水擬擴充爲補充旅 
　　漢口第八師三十團巧（十八）到漢與二十九團同駐劉家廟 
　　漢口巧日午後三十團團長于信臣偕一營長李桐·二營長史成岳·三營長丁得勝·赴軍署謁蕭報告該團出發情形 
　　漢口于學忠昨日派參謀長周恩詩篠（十七）到省報告防務 
　　漢口總部派劉副官在劉家廟車站設軍事照料處（以上十八日下午五鐘） 
　　漢口總部令寇師嚴密武勝關各防務並令沿路各站所有軍隊調動以及軍事布置消息不准洩漏 
　　漢口田生春洽（十七）電漢某要人敝旅與鄧師史旅改開彰德向保大進據豫東開到軍隊現已足用請轉禀巡帥勿念 
　　漢口王爲蔚自汴電漢報告二路主力集中單縣候令前進 
　　漢口總部派敖景文爲航空處處長在泰寗里二十六號組織辦公處 
　　漢口高恩洪篠（十七）就交通總司令職 
　　漢口特捐借欵現有五家銀行允商借每家二十萬共百萬元 
　　漢口浙孫派王金鈺來漢商軍事 
　　漢口段其㴻篠（十七）謁吳報告因庚子條約關係鎭國兩軍各退出京外四十里駐紥馮軍退到京西將來與奉軍作戰當在京西一帶（以上十八日下午六鐘） 
　　漢口總部派赴豫探回報國民二軍劉旅銑（十六）午後佔邯鄲奉軍退至臨平關以北篠（十七）曉復將沙河橋梁炸燬 
　　漢口田維勤師部參謀長吳某篠（十七）午在漢運槍三百支彈三萬粒回駐馬店 
　　漢口浙孫派超武兵艦在漢運槍彈五萬粒篠（十七）晨啓碇回浙聞總部先後接濟浙孫現欵十萬元彈三十萬 
　　漢口由鄭開漢南下車篠（十七）午後三時到漢由漢北行車篠夜照開 
　　漢口總部接徐州電孫對直魯軍事擬請豫軍擔任前鋒以浙蘇聯軍後援刻已電岳令鄧寳珊李虎臣沿京漢趨保大靳雲鶚李紀才由津浦攻濟南决兩週内會師天津另訊鄧寳珊部已進抵大名樊鍾秀部有佔領德州說（以上十八日下午五鐘） 
　　漢口鄭電李虎臣佔磁州向北急進並佈告討奉略謂去年戰後本軍與張約奉軍不入關民軍不侵地故本軍一退津沽再讓保大詎張貪得無厭一攫直魯再擾皖蘇隊伍蟬聯克地惡吏很戾民間又乘五卅慘案媚外壓民近更增兵購械謀擾畿輔本軍不得已仍抱救國之旨再張撻伐之師願我全軍一氣驅彼醜類 
　　漢口報載蕭諭軍政各機關暫與中央停止公文往來國税概解省庫頃查悉不確（以上十九日下午七鐘） 
[國内專電二]  
　　北京關議第二委員會第三委員會過渡税裁釐問題英美日法和美比已先在會外接洽對於二五外尚可將奢侈品之五再酌加二五或先表示此意至用途日提案整理外債緩付三年英美法不同意謂西原借欵爲中國人民所屢次否認者與其他實業借欵不同使各國債務與西原借欵同其運命非公平均傾向於分别整理說吾國提案之用途分四層列國尚未表示但用途之分委員會責任頗重美代表司注恩已奉美政府指定出席用途委員會 
　　北京漢案因内戰停談英領事電使館延緩責任在中國内戰滬案列國俟關議後解决吾政府亦似不急進（十九日上午十二鐘） 
　　北京恰克圖華領事報俄在外蒙建鐵路請注意（十八日下午八鐘） 
　　北京内部咨外部俄招華工在邊種烟防不勝防請照會俄大使嚴禁 
　　北京英法日共同照會外部蘇鄂等省軍事長官干涉電務行致實違條約請電阻（十八日下午八鐘） 
　　北京綏遠都統請禁外人游歷該區 
　　北京外部函使團陜西再禁游歷一月 
　　北京僑俄回敎徒電外部請在土爾其設使領館護僑（十八日下午八鐘） 
　　吉林樺甸縣民聚衆二千餘圍集省轅控該縣知事趙某苛暴經吉林縣知事慰令散去聽候查辦 
　　吉林東省寄滬郵件元（十三）日起托日郵局改由大連寄發（以上十八日下午六鐘） 
　　哈爾濱特警處訂限制派銷外來俄報辦法防宣傳赤化 
　　哈爾濱東鐵職工會解釋會員不限俄人凡東路員工十七歳均可入會二十一歳可被選職員 
　　哈爾濱市政局酒捐會議昨首次開會報告經過號（二十）續議 
　　哈爾濱美領不允美校受華官視察係引條約敎會學校之規定（以上十八日下午二鐘） 
　　青島龍口銀行與正陸合併今午開股東合併總會討論辦法交换契約（十九日） 
　　香港此次市校敎職員罷課潮係有大力者主動借此打擊伍朝樞爲謀市長地步但政府旣下令敎職員不得罷謀故伍未易動摇 
　　香港省政府令火車輪渡加二收費充海陸軍醫院用 
　　香港馬育航抵港謁陳炯明商閩南軍事 
　　香港鄧本殷删（十五）由安舖調大兵反攻廉江桂軍兪作柏吕春榮不支退入化縣鄧軍陳鳳起率大隊圍攻化縣兪部開城迎戰大敗失砲機槍各二槍三百餘兪親率五百人突圍逃往陸川吕春榮黄鴻饒閉城不敢出銑（十六）派員赴安舖向鄧重修舊好鄧要吕黄先退回石角再說吕黄準備退兵 
　　香港省政府令公安局將罷工水陸偵查隊槍械收繳 
　　香港省務會議昨議决令教民兩廳編纂三民敎科書（以上十九日下午七鐘） 
　　廈門篠（十七）張毅佈告邊防不靖本軍增防官眷離漳便决心對敵守地有責無論何人侵我防地即予痛擊 
　　廈門張軍仍守漳惟與石碼粤軍互戒嚴聞粤軍尚無入贛意另息張允開拔費巧日已交洪約皓日可啟行傳蔣軍前鋒入平和永定境但按兵未再進一說入平和實民軍許德孔昭同擬調四十五團移防同安援張（以上十九日下午九鐘） 
特約路透電 
[關於中國事之外電]  
　　十九日北京電十七十八日保定南面一帶有激戰因第二國民軍當奉軍退走時施以攻擊之故國民軍由鄧寳珊統帶聞曾大受損失但卒占據保定據華人消息且曾刼掠該城雙方代表聞警馳至戰事始止奉軍今巳退至高碑店鄧寳珊允不由保再進聞李景林責國民軍破約蓋按約須將保定交與第一國民軍也 
　　十八日北京電聞國民軍巳與閻錫山商妥將山西與綏遠邊界之數縣歸國民軍管轄 
　　十九日北京電第一委員會及第二委員會今日開聯合會議通過五國分委員會所草定自主及裁厘之條文條文内列强承認中國關税自主權允取銷現有條約中之關税限制并允國税法於一九二九年一月一日實行中國宣布厘金應於新辦法實施時廢除 
　　十八日北京電英意使署衛兵衝突案今據長官查明不若初傳之嚴重兩方面各約十五人而各有不是當時雖用刀劍但無受重傷者英兵今均上差唯餘一人因被刺傷三處理仍在養傷中但亦漸愈 
　　十九日神户電此間警察拘獲私印中日鈔票之中日人多名聞私印之數共有數百萬元之多 
 
 

Page 5

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *特約路透電二 
[英議院辯論保安公約]  
　　十八日倫敦電工黨彭森璧提出洛迦諾條約案修正文謂此約可視爲聯合西歐諸國以拒俄國之約其結果將使俄國與亞洲聯合張伯倫答稱政府政策並不仇視俄國如指洛迦諾條約成立歐亞間之新勢力平衡則爲奇談要知東方諸國乃國際聯盟會會員與西方諸國間如日本即其一也彭森　豈請英國苟不得俄政府同意即不應改善對德關係乎下院卒以三三二票對一三○票否决工黨修正文復以三七五票對一三票通過張伯倫之動議自由黨投政府票工黨除二三十人不投票外亦多數投政府票 
[廢潛艇問題]  
　　十九日東京電日日新聞今晨載社論論廢潛艇事與巴黎鏡報同一意見謂此議在道理上固屬佳事但居主力艦之分配不加變動驟廢潛艇則唯英美得過於失其餘各報未加評論惟時事新聞與報知新聞表示意見與海軍大臣財部昨告路透訪員之言相同 
　　十八日華盛頓電衆院海軍委員會中之共和黨議員白里丹氏宣稱渠擬於下屆國會中提出决議案請海軍部表明將來潛艇之建造何以不應由國際條約限制之或完全廢除中 
　　十八日倫敦電下院今日有數議員建議召集廢潛艇之國際會議包爾温答稱政府在華會表示之意見迄今未有更變 
[英潛艇失事後之評論]  
　　十八日倫敦電海軍大臣白里志曼今日在下院稱現已沉失之潛艇Ｍ一號係於六月十五日重經修整此後船身與機器皆未見有缺點此船在水下有極好之支持力爲衆所共認至於艇員前次入港時感受困難之說渠未知之但渠將調查此事所有各情皆須於提交現已開始之審查會又稱新加坡築港經費現已共用去十一萬七千鎊除香港助二十五萬鎊外他處未有資助海峽殖民地則購置值十四萬六千磅之地基云 
[法將軍解釋砲擊特魯斯人事件]  
　　十八日巴黎電外部與陸軍部之國會委員會今日詰問薩萊爾將軍關於砲擊特魯斯人之事薩稱大馬斯克之砲擊僅有數彈然叛變因以中止而未成更劇烈之擾亂又稱當地英員雖未留必要之後備隊然渠對英政府並無責言法人與巴力斯坦英當道交誼極好此次特魯斯叛變乃回敎運動中之一枝節云 
　　十八日巴黎電薩萊爾將軍陳述各情後當道發出公報内稱外長白里安於盤詰時曾言及英當道在叙利亞亂事中之忠貞而親善的合作並謂將來亦可有此合作云巴黎接見魯特來電謂昨日無亂事大馬斯克東面並無叛黨發現報紙所稱阿勒波等已投入叛黨之說實無根據云 
[埃及政府解散國會後之禁令]  
　　十八日開羅電埃及政府發出警告不許下院議員在國會或他處開會如有必要將用武力制止之下院議員聲言擬於十一月二十一日在國會門前集議政府公報稱國會已於三月二十五日解散故諸議員不復有代表之資格又稱俟有選舉必要時將頒行新選舉法至三月二十五日之命令今仍有效力云 
[各國近事]  
　　十八日倫敦電殖民大臣愛梅立今日在下院宣稱渠現正與錫蘭政府及馬來政府電商橡皮限制計畫之各節渠意目下尚未便廢除一切限制此事迄未計議及之 
　　十八日瑪德里電西班牙與德國已訂成六個月草約恢復商業關係正約現正在談判中 
[公電]  
　　北京通電各省衙門均鑒臨時執政令特派王寵惠爲關税特别會議全權代表此令任命劉寳題爲陸軍第一師步兵第一旅旅長秦虎宸爲第二旅旅長李鈞爲江西陸軍第一師步兵第一旅旅長傳應珩爲第二旅旅長王麟慶爲江西陸軍第二師步兵第四旅旅長吳建中爲江西陸軍第四師步兵第七旅旅長謝傑爲第八旅旅長孫富慶爲陸軍第一師步兵第一團團長黄煜鈞爲第二團團長張鳳岑爲第三團團長岳思寅爲第四團團長陸錦堂爲陸軍第一師騎兵第一團團長蕭光澄爲陸軍第一師砲兵第一團團長終永涵爲江西陸軍第一師步兵第一團團長張鐵來爲第二團團長張同新爲第三團團長張襲侯爲第四團團長李文光爲江西陸軍第二師步兵第五團團長胡恩煜爲第六團團長陳檉蔭爲第七團團長朱文瀾爲第八團團長常繼斌爲江西陸軍第二師騎兵第二團團長劉國佐爲江西陸軍第二師砲兵第二團團長張廣厚爲江西陸軍第三師步兵第十一團團長劉金源爲第十二團團長劉建中爲江西陸軍第三師騎兵第三團團長王樹楷爲江西陸軍第三師砲兵第三團團長均照准此令京篠（十七）印 
　　宿遜盧宗岳電上海黄伯兩夫子鈞鑒舍弟宗吕因灰夜北軍轟城冒險往阻被擄至郯城北泣懇設法救出死當結草學生盧宗岳叩篠 
　　南京國民黨市區黨部電申報商報民國日報報載國民黨南京市黨部删日成立敝黨部等毫不知情除請上級黨部查究外特聞中國國民黨南京市第一二三區黨部 
　　南京地方自治協進會電申報鑒十一月四日滬上各報所載江蘇自治協進會電京同鄉主張蘇長之江電查本會並無該電之發出除函請全國自治協進聯合會函省查明辦理外特電佈聞又本會定期十一月二十九日舉行秋季會盼各道區曁各縣各市鄉地方自治協進會准期蒞會爲禱江蘇省地方自治恊進會皓 
國内要聞 
[豫軍直薄保大與李景林軍小衝突]  
　　東方社十八日天津電云岳維峻之部下鄧寳珊軍在保定南方二十華里之于家莊襲正在撤退之李景林軍之背後遂致起小衝突幸李軍不與之爭退至高陽得免大事此事實屬違背和平協定中「十九日以前李軍撤退」 
京漢鐵路沿線從二十一日起國民軍開始移駐」之規定乃由於豫軍之急遽行動而發生李景林方面即向駐津岳維峻代表提出嚴重抗議已由該代表致電岳氏尚未有回電 
　　同日北京電云奉國兩軍在保定相衝突完全由於誤會此事已由兩軍當事者報告段執政鹿鍾麟現正在努力疏通雙方之感情本日執政府開會議决議命奉軍迅速遵照和平會議之所决定撤退京漢鐵路沿線之兵隊一面命國民軍在奉軍未撤退完畢以前不得移動同時派人查勘現在駐兵地方至保定之衝突係出誤會行將消弭無事但毫無統率之豫軍之移動一般人士多視爲時局安定之障碍 
[大兵雲集之豫東]  
　　歸德通信東南事變起後豫東爲衝要之地岳維峻之態度舉足重輕最爲各方所注目然當聯軍猛攻徐州時岳維峻正唱嚴守中立保境安民之論調豫東一帶柳河朱集間雖駐有岳氏直轄之國民二軍第九師十七旅李凌霄之一旅然均未調動西路亦無開來軍隊滬漢各報喧傳岳氏迭電吳佩孚如何佈防豫東與聯軍會攻徐州之說多係空氣作用實則陜軍並未參加戰事只有歸德鎭守使郭振才之十六旅開往豫蘇邊界奉吳佩孚令相機進攻以冀與聯軍會合徐州但聯軍攻徐最烈時郭旅究因後路王爲蔚之第五師陳文釗之第四師均未趕到後方均係態度不明之陜軍故僅嚴守防綫並未進攻聯軍占領徐州碭山係謝鴻勳之一部並非豫軍八日駐柳河之陜軍李紀才因得確信聯軍已占領徐州即下令部屬三十三團及機關槍一連出發東路（下午八點過歸東下）聞開至距歸德東百餘里楊集地方即被聯軍謝部阻止未能前進由此可知陜軍與聯軍之了無關係矣旬日前此間即傳王爲蔚陳文釗之兩師即將開到當局已指定駐軍地點并凑借軍餉軍用品以供大軍之給養逐日向商民勒索不堪其苦直至九日晨車站始到兵車兩列（七點到一列車八點到一列車）共八十餘輛所儎者即係陳文釗之第四師第七旅全旅内有炸彈隊一隊機關槍砲兵連各二連聞擬東開至徐州旋因接吳佩孚來電令暫集中歸德故於次早（十日）下車除留守朱集站步兵一營外其餘均整備進城分駐城内及四關聞王爲蔚之第五師亦將於今晚（十一）開來將來大兵雲集歸德而王爲蔚陳文釗郭振才又均係豫軍中之親吳系日内當有關於時局上之新發展蓋可知也（十一日晨） 
[李虎臣部東來後之軍訊（籲蒼）]  
　　岳李布置戰事李景林炸毁磁州鐵橋 
　　國民二軍李虎臣鄧寳珊兩師自奉豫岳急電開赴鄭州後豫局頓呈緊急之象據軍界消息李鄧兩人前日聯袂赴汴謁岳時曾開軍事會議一次聞結果係分兩路布置（一）直豫交界之京漢北線如磁州彰德等處决定主守并飛調樊鍾秀部由臨頴汝陽等處掃數開拔塡駐湯隂以北以防直省軍隊南下同時并令挖掘戰壕嚴重布防（二）南路嚴防吳佩孚軍隊北來如吳强來則以武力阻之至於汴東方面除由豫省撥調舊直軍王陳田三部歸靳雲鶚統率攻魯外國民軍本身未至相當時機决不加入戰鬭又岳氏因河南三面環敵應付頗難雖奉軍目下尚未與國民軍正式翻臉但直系軍人已著著由南進過防禦尤急於對奉故岳於必要時將以李氏爲豫南前敵總司令鄧寳珊爲副司令協同保境不許南軍北侵至李氏此次東下除所部一師一　我旅外尚節制國軍三軍孫岳之兩旅該兩旅早巳出關現一旅暫駐鄭州一旅巳東開歸德碭山各處今日李氏由汴返鄭正在會同警備司令楊瑞軒曁駐鄭國民軍官佐會議時忽據報豫北磁州彰德交界處之京漢鐵橋已被李景林軍隊炸毁李以北路軍情旣如此緊急只得邀集京漢總工會代表劉文松等商議雇匠百餘名隨營修理鐵路劉等均踴躍願往擔任此項任務同時鄭州工會亦即發出傳單語多稱頌國民軍勗勉工界同情援助蓋國民二軍自胡景翼以來即與河南工界感情甚洽也又據交通界消息直李炸毁京漢鐵橋後磁州以北已檄調兩萬餘人掘壕布防似與樊部有接觸之象今日紅會巳由車站隨軍出發可見直豫軍情之緊急矣（十一月十六日） 
[岳維峻赴徐晤孫]  
　　徐州通信豫督岳維峻十六日午前十一時由開封乘坐專車到徐晤孫傳芳岳下車後孫即接見時有吳佩孚之代表孫丹林於先一日抵徐亦在坐會談詳情如何以關防嚴密未能盡悉惟聞岳氏談話時謂馮焕帥之態度絕不能與張合作國民軍决計攻奉現在豫省已分兵五路攻魯李紀才業攻曹州陳文釗又攻單縣魯省無主（按此言當係據張宗昌北去之訊而言）指日可下云云孫氏亦謂在徐聯軍刻下亦當積極進攻韓莊正面由盧香亭任之豐碭左翼由蘇軍陳光祖部及皖軍第四混成旅任之邳北右翼由第五軍周鳳歧部任之希望貴軍相機接應會談後由徐州總司令第一軍軍長陳儀招待岳氏午餐迨午後二時岳即乘原車返汴 
[奉方對南軍事計畫之一斑]  
　　奉天通信東省當局此次軍事計劃原分臨時及最後兩種其臨時辦法則重在防守因浙孫突然發難錢威軍猝不及防只得節節退讓徐州韓莊爲唯一要害之區果再退讓不惟已失之蘇皖不易恢復即直魯兩省亦將易受侵襲故於軍事吃緊之時急遽間定一臨時辦法即將關内駐軍及附近關内之駐軍火急南調塡防徐州以北以圖死守俟前方兵力充實形勢完固後再籌擬最後之軍事策略截至本月初旬臨時之軍事辦法已告完竣乃開始爲最後軍事策略之計劃顯言之即反守爲攻是也故最近五六日來關於軍事上之種種籌備日以繼夜積極進行視去年興兵討直時且尤過之所不同者人心尚覺安定金融因受强有力之限制亦未起恐慌耳推東省當軸之用心殊不欲於本年内以東省之精銳再與孫吳等一决勝負因時機未到故也故對於王士珍趙爾巽張紹曾等之調停皆容納之果南軍不再北侵山東仍爲奉方地盤則南征之計畫未始不可中止惟逆料雙方情勢業已至此恐終非空口言和所能了結最後一戰必不能免故一面容納調人之主張一面仍積極籌備軍事調停成則有備無患調停不成則舉手便打以免臨時之張皇至最後軍事計劃現已决定兹分析紀之如下（一）鎭威行軍司令部之組織當軸爲敗軍事上指揮之便利决將總司令部移駐天津本人自任鎭威軍總司令暫駐奉天司令職權則由楊宇霆代理遇有重要軍務來電請示遇必要時本人亦即赴津親自調度一切部内共分八處各處長均已委定總參議王樹常秘書處長任玉麟參謀處長于國漢副官處長王大中軍需處長欒貴田軍務處長彭士彬軍法處長顔文海軍醫處長王宗承秘電處長周大文（二）八大軍團長之委定鎭威軍隊雖衆而統率將領不宜過多以免號令分歧之弊故於軍長之上置一軍團長以地理上軍事上之便利共分六大軍團計第一軍團長李景林第二軍團長張宗昌第三軍團長張學良第四軍團長姜登選第五軍團長張作相第六軍團長闞朝璽此外復有海軍總司令毛鍾才航空隊總司令張學良共爲八大軍團（三）二十四軍軍長之委定八大軍團長之下統率二十四路大軍計第一軍正軍長李景林（兼任）副軍長爲瑞雲第二軍正軍長李爽塏副張啓陽第三軍正軍長張宗昌（兼任）副程國瑞第四軍正軍長孫宗先副方永昌第五軍正軍長原定施從濱副畢庶澄第六軍正軍長褚玉璞副吳常植第七軍正軍長許琨副張培榮第八軍正軍長張學良（兼任）副高維嶽第九軍正軍長韓麟春副趙恩臻第十軍正軍長郭松齡副齊恩銘第十一軍正軍長張作相（兼任）副汲金純第十二軍正軍長闞朝璽（兼任）副湯玉麟騎兵軍正軍長張九卿副穆春萬福林補充軍正軍長則定張景惠副丁超（即新由奉吉黑三省各縣徵集之游擊隊保甲等共編爲一大軍爲補充軍現正在編制訓練之中）海軍第一軍軍長毛鍾才（兼任）第二軍軍長沈鴻烈第三軍軍長畢庶澄（兼任）第四軍軍長鮑育才飛機隊共分六大隊計飛虎隊長趙廷　飛龍隊長張斌飛　隊長李仲卿飛豹隊長趙翔陸飛鷹隊長伊里布水面飛機隊長馬旭東（四）各軍駐防區域之劃分由濟南迄徐州一帶由張宗昌之第二軍團與姜登選之第四軍團駐防計有軍隊八師五混成旅天津附近一帶沿津浦綫第三軍團長張學良駐防計有六師四混成旅郭松齡爲總指揮保大方面由李景林之第一軍團駐守計有四師四混成旅熱河方面由闞朝璽之第六軍團駐守湯玉麟副之計有三師三混成旅灤州方面由第五軍團長張作相防守預定爲四師軍隊現已有二師餘二師在徵調中錦州新民一帶由補充軍駐守預定六萬人現有二萬五千餘人其餘則在各縣徵集中海軍第一軍駐防秦皇島第二軍駐防葫蘆島第三軍進取淞滬第四軍駐防營口遇必要時則由第一第二第四軍中抽調一隊協助第三軍南下進攻飛機隊之飛虎隊駐防天津飛龍隊與飛鵬隊駐防徐州前線飛豹隊駐防山東飛鷹隊駐防熱河水上飛機隊則在秦皇島附近一帶防守遇海軍作戰時亦可南下（五）其他重要人員之委定許蘭洲爲鎭威後路總司令兼鎭威執法總處長米春霖爲鎭威總兵站處處長姚啓元爲鎭威行軍野戰病院院長常蔭槐爲京奉線警備司令兼輸送司令曾廣襄爲副司令張宣爲無線電隊總監督張其昌爲軍事郵務總隊長張文江爲探照隊總隊長張其宣爲水雷隊總隊長以上各項軍職業於八日正式發表至將來有無變化要當視時勢之推移而定也（十三日） 
[奉張允電魯張不在山東作戰]  
　　總指揮褚玉璞回省張宗昌亦傾向和平 
　　濟南通信據今日（十五日）所聞前方情形又較和緩津浦路濟南至兗州車票又照常售賣張宗昌由韓莊返省後即委第六軍長褚玉璞爲前方總指揮今日褚氏偕第三軍長程國瑞警備司令常子英由兗州專車來省向張宗昌報告前方最近情况交通處消息張將於明日赴兗州視察防務但詢之督署方面則云行期本定記者今日接曹州友人十一日所發之信内稱豫軍尚未至曹褚玉璞軍隊一團回曹佈防與豫軍防線僅隔二十里人心甚爲恐慌新招之十四梯隊張宗昌原已通令取消惟第四梯隊司令孫百萬所招集者皆當年綠林舊友招之來易揮之去難現盤据膠濟路坊子站附近之北大營强迫商會供給軍需食品頗形騷擾張宗昌已令畢庶澄調三十二旅之一部前往監視膠澳護軍使張懷斌奉命赴諸城日照視察海防大約係防範白寳山軍隊此外督省兩署總參議潘復昨由奉天來電報告奉張力主和平允電張宗昌無論如何以後不在山東作戰兹錄其電文如下大興農林公司轉王子春何春江夏溥齋戈子良先生曁和平會議諸公各報館均鑒本日到奉見張上將軍詳述諸公和平意見並痛陳吾省連年水旱災祲人民困頓已極實不堪再遭干戈之苦張上將軍惻然憐憫允電效坤無論如何山東境内不得作戰寧可甘居退讓萬勿塗炭生靈至祈諸公迅向前方設法維持速定和平大計以安桑梓不勝禱切播復寒 
　　另函昨日（十四日）張宗昌親下手諭令各軍將民間被徵之大車悉數放回其未徵至者一律停止徵募又電調駐聊城一帶之第五旅抽出一部份開赴昌樂坊子一帶衛隊二營調駐濰縣新募各梯隊巳撥歸姜登選節制姜昨派張其元來濟接洽運送手續由是以觀張宗昌之態度已趨於和緩魯紳潘守廉張英麟等運動和平亦不遺餘力昨晚該紳等議俟潘守廉吕海寰王占元等來魯後加派巨紳赴前方勸和如無效則率領各紳家眷輿柩至前線以死諫戰誓無反顧云 
[張宗昌失徐之前因後果（曙）]  
　　濟南通信張宗昌自本月十日上午二時由前敵回濟後連電奉張索大砲三十門機槍二百架槍彈六百萬發砲彈八千發以便反攻詎知均無覆音而前敵退回之高級軍官張初命各自收容潰兵滿擬再振軍容作最後之奮鬭悉索敝賦追提捐餉寗知房捐一項潘馨航巳代出示取銷一切捐税亦已明令收束停止征收庫空如洗張在軍事未起前將各項收入集得鉅欵即存入某國銀行聞總數爲四百三十萬元及私蓄百餘萬元當存入時某國銀行提議以市面不佳當地何能放出如許鉅欵且存入時要求現銀紙幣一概不收且言明須將所存現欵准予運往他埠一年爲期利息期滿提取時再定張一一答允且曰此乃我之私蓄在一二年内可勿庸提取至若運往他埠一節貴行旣允存入則爲貴行之欵移運與否可以任聽貴行之便於是某　銀行乃將此欵運往大連　半青島者四分之一及至戰釁一開張氏躬往前敵時又復　集現金一大批省垣立覺紙幣充斥缺乏現金而山東省銀行復以省銀行鈔票派人持往兌换濟南中交鈔票及各商業銀行銀號所出之銀元票銀角票銅子票集得鉅數後即派兵向各銀行銀號兌現連兌三日各銀行銀號漸知有異銀號錢舖因此而倒閉者多家銀行亦倒閉兩家結 
 
 

Page 6

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *果獲得現欵一百五十萬元於十一月三日由濟南開津浦專車運往徐州並派去山東省銀行員十七名冀在徐州設立山東省銀行兌换處作爲臨時分行也又聞携去省銀行鈔票三百萬元及至十一月六日下午張聞固鎭夾溝大敗之訊倉皇携帶八位如夫人由衛隊第二旅第一團第六連鄭連長率兵一連保衛上車退至臨城即入中興煤礦公司休息而衛隊第二旅中之一部首先搶掠於是各營效尤相率搜搶民財而一切公事要件反不及顧問致軍事要件公文書及現洋除已發餉外尚剩大洋七十萬元分裝二百四十箱堆在兵站處者亦不及搬運以致一併遺失省銀行員十七名均皆至今未回不知下落聞當各軍在徐潰退時尚有大砲三十門機關槍三十架槍彈砲彈數百萬發均未運回至於張氏因何如是首先退聞諸某國人在張處充高等軍事顧問者謂今回失敗全屬張氏誤信人言初則有姚寳蒼少將者率豫軍四旅來投降張氏即派爲先鋒軍總司令而將姚帶來之張其瑞·馮占元·劉鳳梧編爲第四第五第七第八四個梯隊詎知此旅官多兵少祗有盒子砲手槍而無步槍大砲且其中均屬豫軍密探更有魯張之第九位如夫人之兄現任山東全省賦税督查處長王壽峯等王在馮國璋統領北京禁衛軍時曾充禁衛軍稽查及馮都督南京張氏充馮副官長與王友好甚深張後娶其妹爲第九如夫人王與臧致平楊化昭之舊部駐高郵江蘇第一混成旅長楊賡和駐泗陽江蘇第二混成旅李啓佑爲舊識王遂告奮勇親往泗陽高郵說楊李投魯楊李皆佯諾之優禮王壽峯允爲内應但索餉械以便内應而爲反戈以攻鎭江截斷浙孫後路王回報張氏張氏大喜立命發現欵二十萬元楊李各十萬迫擊砲二十門步槍二千支槍彈一百萬發扣留微山湖民船數百艘用以運送此項餉彈由水路運交楊李一面電令畢庶澄由海道攻海州一面派許昆方振武姚霽等攻入清江更委令楊賡和爲魯軍第二梯隊司令李啓佑爲第三梯隊司令詎知楊李收到餉械後並不反戈反誘許昆方振武姚霽等深入重地以致許姚等全部敗潰現方振武收拾殘兵不滿兩營退在沂州姚霽則剩二百餘人退至日照許昆退在諸城亦不滿一營邢士廉姚寳蒼倪占魁均孑身由海州乘帆船逃往青島致三十二旅中七十五團張思孟七十二團胡殿甲均遭敗潰由海道退回青島某國顧問又云張之部下雖號稱七軍十師四十旅十五梯隊實數不過十二萬人有槍械者不及其半其他均爲徒手張之計劃前線戰勝即以俘獲之槍械授諸後路之徒手兵因此以器械精良之三萬兵列在固鎭之第一線以有舊槍者列在徐州兗州之第二線以徒手兵列在泰安濟南之第三線當出發時將濟南警察廳巡警所持一千五百支舊槍保安隊六百名之槍械收去二千支祗剩一百文留備各區署守門之用又將膠濟護路隊調來五百名調到徐州後即將指揮刀五百柄换下而將换下之槍授諸所編之敢死隊此種孤注一戰故敗後即一蹶不振也且張氏自當總司令兼總指揮而七軍十師四十旅十五梯隊各有參謀長各自爲戰勝則各行其是敗則各不相顧至若奉天派來援軍如姜登選但允守德州十一月十一日還在天津韓麟春至今在天津住國民飯店十四號内郭松齡稱患胃病迄今在天津義國病院内養病張學良與魯張不睦至今音問不通現在濟南尚剩何長保之七十四團步兵一團四十七旅之九十四團第一第二步兵兩營敎導營改編之補充第四旅祗有一營而步槍不滿二千式樣爲三十八年式德國舊套筒俄國式湖北製造六八式三十年式五種子彈上之補充因槍械之不統一甚爲困難因此張氏命將各種軍隊未成軍者一概取銷停止招募已招募者均送往德州歸姜登選改編矣本月十六日褚玉璞程國瑞來省向張索餉彈無着褚等知大勢已去當即原車回兗矣 
[戰敗後山東軍隊之調查（續）（曙）]  
　　（三）戰時之軍隊此次戰事發生奉張委張宗昌爲第二軍軍長防禦魯境張宗昌復將帶魯之奉軍及魯省原有軍隊編爲七軍共計九師二十九旅六補充旅十五梯隊五督戰隊及俄軍鐵甲車隊每月軍費約共一千萬元兹將軍師旅隊之名稱長官之名姓列舉如次第二軍軍長張宗昌副軍長李藻林兼第二軍總參謀長統率七軍計爲三四五六七軍一先遣軍一預備軍第三軍軍長程國瑞副軍長黄鳳起共有兩師一爲程國瑞自領之第二十六師有三旅第一百二十六旅旅長辛錫祿第一百三十六旅旅長黄鳳起第一百四十六旅旅長何長保一爲邢士廉所率之第二十師共兩旅第一百二十旅旅長劉昆山第一百三十旅旅長梁世昌 
　　第四軍軍長孫宗先副軍長方永昌計一師兩衛隊旅師爲第二十一師師長孫宗先自兼共有三旅計爲第三十一旅旅長朱玉賢第一百十旅旅長張培勳第一百十一旅旅長王翰章衛隊旅爲第一第二兩旅第一旅旅長方永昌第二旅旅長祝祥本 
第五軍軍長施從濱副軍長畢庶澄祇第二十二師一師共四旅師長爲施從濱計爲第一百十二旅旅長董鴻達第一百十三旅旅長胡玉振第三十二旅旅長畢庶澄第五十五旅旅長徐源泉 
　　第六軍軍長褚玉樸副軍長吳長植有兩師第二十五師及第二十三師第二十五師師長褚玉樸共三旅計爲第一百二十五旅旅長謝玉田第一百三十五旅旅長袁振清第一百四十五旅旅長杜鳳和第二十三師師長吳長植計有兩旅第一旅旅長徐俊朝第二旅旅長王懋勝 
　　第七軍軍長許昆副軍長張培榮共兩師第二十七師師長許昆計三旅第一百二十七旅旅長張繼善第一百三十七旅旅長趙承善第一百四十七旅旅學魏春林及第二十四師師長張培榮計兩旅第一百二十四旅旅長吳錫九第一百三十四旅旅長馬登瀛 
　　先遣軍及預備軍各一軍先遣軍軍長趙傑預備軍軍長王翰鳴率領張建功之第二十八師共有三旅第一百、 
二十八旅旅長王雲霑第一百三十八旅旅長杜鳳舉第一百四十八旅旅長姜和晴 
　　補充旅共六旅第一旅旅長孫鉢傳兼徐州鎭守使第二旅旅長滕殿英第三旅旅長姚霽第四旅旅長啓祥麟第五旅旅長郭敬臣第六旅旅長方振武 
　　梯隊十五第一梯隊司令聶嘉福（俄人）第二梯隊司令楊賡和第三梯隊司令李啓佑第四梯隊司令姚玉蒼第五梯隊司令張其瑞第六梯隊司令趙開運第七梯隊司令馮占元第八梯隊司令劉鴻梧第九梯隊司令丁本南第十梯隊司令司本章第十一梯隊司令倪占魁第十二梯隊司令王殿忠第十三梯隊司令王玉芳第十四梯隊司令魏聯珉第十五梯隊司令馬敦源 
　　騎兵第十五旅旅長岳曙雲砲兵第三旅旅長孫家林工兵第三團團長王砥川護路司令韓文友聯防司令張建功黄河警備司令張鹽 
　　督戰隊六隊總司令張濟元副司令祝祥本顧人宜戴春成竇化庭修國安 
　　鐵甲車三隊第一長江長城安慶司令俄人郭烈夫第二隊南京湖北河南司令俄人步克思第三隊上海浙江其他一列名未詳司令俄人卜克斯又先遣補充敢死團一團司令俄人抱金夫 
　　（四）戰後之軍隊張宗昌於七日上午四時退至韓莊暫駐兩天冀收容潰兵但來歸者均徒手乃電調濟寗第六軍長褚玉璞至韓莊責令斷後收拾潰兵己則於十日上午二時十分回濟及抵濟垣檢查留守軍隊祗有二十八旅七十四團何長寳之步兵三營乃令在沿黄河洛口大橋一帶挖壕防禦現在濟南警察亦均徒手蓋一千五百名巡警及六百名保安隊之步槍在出發前第二衛隊團擴充爲旅時被借去二千支祗存一百支壞槍每區用以守衛而已兹查得魯張七軍十師四十旅十五梯隊殘餘之兵隊如左 
　　第三軍長程國瑞部下祗剩七十四團改爲一百四十六旅之步兵三營現駐洛口黄河鐵橋 
　　第四軍長孫宗先部下祗剩第十七團步兵三營由碭山退守單縣 
　　第五軍長施從濱部下祗剩第七十二團步兵三營退在青島一百十二旅董鴻逵收容潰兵兩營現代二十二師長 
　　第六軍長褚玉璞部並未加入戰事故尚完整 
　　第七軍長許昆率殘兵兩混成營由贛榆退在日照 
　　第三補充旅姚霽率殘兵兩營亦由贛榆退在日照 
　　第六補充旅方振武由灌雲退至沂州剩三營 
　　第二十師邢士廉第十一梯隊倪占魁第四梯隊姚寳蒼各僅剩衛兵數名由海道乘帆船逃回青島其他則如任居建等全部潰散無從收拾沿津浦線自韓莊至兗州由褚玉璞佈防兗州至泰安則由奉天援軍第十六旅温占玉之一混成旅佈防自泰安至濟南則由奉天援軍第七師第五旅九十一團長張建書佈防約有一混成團濟南至洛口有留守軍七十四團何長賓一混成團在沿黄河鐵橋一帶把守濟南則由濟南道屬十縣中每縣各選警備隊一百名合計一千名編爲三營自帶步槍來省防守名曰預備軍第一旅第一團團長爲崔振標軍裝朽舊軍容不振可稱準苦力兵故張宗昌之七軍四十旅十五梯隊戰後祗剩褚玉璞之第六軍餘皆殘破不堪張回濟業巳五日將已招之兵盡送德州歸姜登選改編停止招募青島畢庶澄運來海軍陸戰隊三營停留一天翌日張宗昌即令仍行運回青島昨晚張宗昌派兵運大洋三十萬元分裝六十箱運往青島（十四日） 
[津浦南段戰地之慘狀]  
　　滁州快信聯軍第一軍蘇軍第一支隊司令部副官朱恒奉該隊長陳光祖命令赴徐州以南各戰地調查各地被災狀况及陣亡官兵情形以便將來賑濟撫恤朱君奉令後於本月十一日出發北起夾溝集南至烏衣鎭已經調查完竣昨日（十六日）朱自烏衣乘車到滁愚因往訪叩以各戰地現狀如何朱君云自夾溝至新橋凡奉軍所至市鎭鄉村無不擄掠一空此次調查所及入其宅第則箱籠倒翻器具雜亂米糧滿地貓犬皆無而固鎭一地被搶竟至百萬元之多受禍尤慘若南宿州東門外旣遭搶刦復又焚燒六家聞係奉軍退却到宿時正值深夜不辨路徑遂以秫稭燃作火把照路前進行經該民房（草房）簷下火熖落於屋上即肇焚如當時無人敢救故焚至六家又若夾溝附近之某村付諸一炬其原因以奉軍由西寺坡退却時該村居民已先聞知各以磚石土坯杜塞大門一則防土匪侵入一則恐奉軍搶掠及奉軍抵村見此情形大怒縱火焚燒全村遂成灰燼尤有令人觸目傷心者前日調查至夾溝西南之馮家莊行至某村民門首觀其房舍可稱小康入其中堂見堂中置方几一張几下臥女尸一具几上放女首一顆頭髮散亂不辨面目詢諸村老（各村僅有年老胆壯之男子或婦女一二人守户）始知奉軍抵該村時村民皆倉皇逃避惟該女（十六歳）未能走脱藏身几下冀以倖免不意竟爲奉軍所見欲執而淫之該女堅握几足不出奉軍遂割其首而去該女家屬均未回家故至今無人收殮其最堪痛恨者俄籍兵士一見婦女即上前擁抱而去從則淫之拒則殺之其固鎭任橋西寺坡符離集夾溝等處受其汚辱者不可勝計現在戰地各市鎭人烟漸多而附近村莊人跡猶少蓋以鄉民尚恐奉事復來故不敢回家也至於戰地陣亡之官兵屬於聯軍者或有家屬收尸或有棺木殯殮尚無暴尸露骨之慘若奉軍陣亡之官兵率皆就地埋葬蓆片亦無余於昨日（十五日）上午乘三次客車南來事前與護兵約定彼坐車之北面余坐車之南面於經過各戰地時憑窗察看鐵路兩旁有無陣亡官兵之尸骸暴露并記其數目計自西寺坡站起至新橋站止路之北面發現死尸一百六十四具路之南面發現死尸三百零四具均係野犬掘出斷頭缺足血肉狼籍目不忍覩迨車抵蚌埠余即下車至該埠紅十字會接洽并報告沿路尸骸情形該會聞訊即謂本日下午定派掩埋隊至固鎭新橋一帶重行掩埋并即電知南宿州紅會請其就近至任橋西寺坡各處從事埋葬此時天氣漸寒尸未腐化倘能深坑厚土加意封固明年春暖或不致穢氣散布釀成疫厲也（十一月十七日） 
[清江戰後雜聞]  
　　軍事方面（一）通海第七十六混成旅十三日奉第九軍鄭司令命開赴揚州塡防當由團長張棟率領南下第三師第十一團陳鳳榮團長十三日率同所部軍隊由楊莊開回清江駐紥河北省立第四工廠（二）第九軍司令部十四日遷至宿遷所有清江該軍連日開拔北上駐防邳宿衆典等處縣署警局代拉夫役數百名聽候使用第三師特備大宗猪肉犒送該軍（三）聯軍第四師前因江北戰事緊張開來一混成團協同作戰現在該師全部奉令開拔來浦十四日下午三時陸續抵泊運河閘下分二十餘船裝載由小輪拖運第十師之到浦助戰者尚有第二十旅留寗駐防現亦奉令開來清江準備北上塡防（四）衆興電局機件完全被奉軍拆走現該局奉令趕速裝置免誤軍機十四日派員來浦向清江電局商借機件（五）聞蘇軍第二旅李啓佑旅長因誘得奉方餉洋五萬元與部屬分配未當致團長何某大起責難兵士亦嘖有煩言十二十三日鼓動内鬨馬玉仁軍長一面極力從中調停一面於該旅司令部迎賓旅館左右嚴佈重兵加緊戒備慈雲寺洋橋大閘等處均架設機槍大砲以防變動據云李旅長已南下又云陳調元大兵開到擬將該旅改編即以何團長統率清江當大戰之餘經此驚恐又惶惶然不能安枕矣（六）清江保安營長朱湛霖自奉馬軍長委任後與營副吳凱竭力組織現已成立三連惟餉項無着擬向地方紳商捐募因反對者甚多一時恐難達圓滿結果（七）淮淮漣泗聯防事務所主任王樹藩外出甫返以所屬警隊槍支多被撥作軍用頃特具呈南京徐護理省長准予將所撤消免糜公欵一面趕辦結果聽候示遵（八）助奉作戰之小槍會匪姜玉璋潛來清江十四日被獲送解護軍使署正在訊辦中其除黨蔡某等飭緝未獲（九）顧德揚旅長此次奉馬軍長委爲討奉北伐總司令其部早已集中清江所統一混成旅外尚有一補充團兹悉昨日（十六日）已開出兩團往徐會師顧氏本人尚在清江一二日内即率所部隨後開拔後方運輸給養事宜已責成該旅軍需周纘緒辦理沿途兵站早已分别成立行軍參謀一缺已委朱鑑青充任此次顧氏出發所有夫役均請淮隂縣知事代募並未强拉本埠商民稱頌不巳 
　　善後方面此次清江戰事以丁集五里莊王營西壩馬頭楊莊等處受災最重丁集五里莊已無商民王營西壩慘遭駐軍刦掠怨聲載道馬頭楊莊亦均十室九空關於善後各情分誌如下（一）王營商董張賢楨温立瑞組織兵災善後維持會十四日已宣告成立（二）寳應紅十字會特派員鮑薪傳十三日到浦親赴各災區調查實况據云俟報告總會後即有大宗賑欵撥來（三）清江商會中國濟生會清江分會·中國紅十字會淮泗分會連日派員携帶餅食出發各災區散給災民每日救出災民四五十人不等寄存各該會供給一切並又　到洋麵數百袋廉價出售（四）紅十字會與白十字會聯組調查隊一隊前赴災區調查披難户口人數彙齊後造具總册送呈各機關乞賑（五）馬頭鎭周星五等及中興煤礦公司組設婦孺救濟分會收容婦孺四千餘經費由各會員分擔會長周星五頃特發出哀啓向各機關募賑 
[孫傳芳督蘇說與浙局]  
　　孫傳芳自戰勝奉軍後蘇人中有請其督蘇俾得坐鎭東南者孫雖無明白表示而因五省聯防關係就兵事地理上觀察亦認爲有駐蘇之必要惟孫移駐金陵則浙督繼任之人頗爲一般人所注意於是里巷紛傳不一其說最初爲周蔭人以孫率師討奉志趣遠大未必即時回杭浙督一席或疑閩周調駐而神經過敏者竟有謡傳其巳來杭旋知空氣作用非事實也此外有謂夏超督浙以其爲現任省長地位與督辦相等且有保安隊警備隊實力亦頗充足又有謂孟昭月者以其爲軍界前輩第二師長盧香亭曾爲其部下此次任省城守備司令職責又非常重大其應付象山乍浦臨時軍備尤見其用兵方略更有謂陳儀盧香亭周鳳岐者因彼等三人係原任一二三師師長此次兼充聯軍各軍長戰功尤著故均爲未來督辦理想上之人物其實浙閩兩省巳爲孫之老娘家無論蘇督一席是否即就現時浙督一席尚談不到此至少須俟鱬事完全解决蘇皖政局亦定庶可安心處理浙事也 
[杭州快信]  
　　聞孫總司令准於日内由徐州遄返南京佈置一切外傳不日回杭說未確 
　　今晨上海特開專車來杭計掛邊車五輛鐵篷五輛滿載前方截獲之大砲機關槍步槍以及六米哩五口徑子彈等類不計其數並有鐵甲車兩部十二時運達杭站由二師嚴軍械官率弁護送 
　　浙紳商犒師代表王祖耀王廷揚莫永貞王錫榮李傑顧松慶六人今日（十九）偕同夏超代表警務處長葉焕華早車出發晚抵南京越宿赴徐謁孫致犒勞意並請示此後軍事進止之計劃定二十二日回杭 
　　連日滬杭路上下行各次車輛因往來軍用車多每每遲悮時刻且貨車完全停駛現自昨日（十八）起軍事輸送已竣交通照常貨車亦復原狀 
　　聯軍出發時所招輸卒共爲一千五百名業已陸續遣回嘉湖杭紹各屬皆有其貧乏者現尚持某軍某隊蓋印之名條紛向各地商會乞資 
　　財政困難蔡廳長現令綢業增加認捐已由新商悦昌等號依照認額加認五成以上年繳正捐十二萬元並預繳捐欵及押銀下月一日實行 
[南京快信]  
　　徐鼎康以江北慘被兵災關於籌欵振濟事宜至關重要擬俟孫到寗後定期召集淮徐海士紳在寗開振務會議妥定進行方針現飭由常熟縣籌撥二萬五千元江都籌撥五千元趕辦淮海急振 
　　省署委員鵬前往銅山蕭縣碭山王光佛往豐縣邳縣宿遷睢寗馬錫彤往東海灌雲沭陽贛榆曹元鼎往淮隂淮安泗陽漣水等縣調查各該地兵災損失 
　　江寗各市鄉議董會聯呈省署請免下鄉拉夫致妨害農民生計徐鼎康已轉咨蘇軍總司令部核辦 
　　朱熙於軍興後即召集舊部擬恢復第二師現聞關於編制方法及旅團營官長均已確定張中立所部省防旅（原係第二師改編）仍編入原師一面派員至各處招募新兵俟兵額旣足即先行在寗設立師部再議編配分防 
　　城内夫子廟及下關繁盛處所每日仍有人持紅旗招兵旗上祗書招募新兵并不載明何機關所募人業人民應募者不在少數 
　　寗垣長途汽車公司前因車輛售與軍用暫停營業現將舊車重行修理定於二十日照舊開車 
[豫財廳長與省行總理之武劇]  
　　開封通信日前豫財政廳長陳之碩因省庫空虚就地難籌鉅欵特往北京借得現洋一百五十餘萬元以備軍政之需岳督囑將此欵存儲省行日昨陳因軍政兩費均待開發且財政敎育實業三廳全體職員近因省鈔低折益以積欠數月相率罷工要求發現清欠政務停頓已數日矣乃擬向省行提取現洋藉資應付詎該行總理杜蔭庭祗允支給軍費至政費一項則完全拒絕陳以軍費固爲緊要而政務亦不能長此停頓且欵由我籌何得一入省行便不能支取堅請照付杜則堅執不允遂至破口詈駡杜且手執硯臺欲以擲陳幸財廳陳科長在旁攔阻不至破頭流血陳即拂袖回廳到廳後即隨帶行李移居山陜甘會館一面具呈辭職大意謂省行爲財廳附屬機關總理自係屬員今敢公然抗辱長官則國家綱紀何存本人此後亦更難統率僚屬將來貽誤無窮自難一日存留等語當經岳督指令慰留并派某副官邀杜躬赴陳處賠禮一塲風潮總算了事矣 
 
 

Page 7

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *   
 
 

Page 8

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *   
 
 

Page 9

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *國内要聞二 
[閩粤戰事之導火線（錫）]  
　　因劉志陸退入平和蔣介石在溜隍設總指揮部 
　　汕頭通信粤省東江蔣陳之戰醖釀數月及蔣軍攻破惠州後雙方均集重兵於紫金陳軍因内部複雜無人統率指揮各自爲戰二十五日紫金再失蔣軍遂得長驅而入潮汕同日李易標黄任寰黄業興等率萬餘人由紫金退據五華之華陽塘湖登雲各要隘是晚蔣軍亦抵安流在三江中學開軍事會議二十六日黄任寰等復進華陽作戰二十七日蔣陳兩軍大戰一晝夜該地農軍三五成羣潛伏山坡蘆葦中故意放冷槍擾亂粤軍後方陳軍敗北乃遷怒於土人到處焚掠逢人便擄第八區屬被焚樓屋十餘座擄去百餘人哀號之聲震動巖谷二十八日下午陳軍退走棉洋有一小部分約三四百人抵安流市是晚有百餘名向清溪下游開拔至鯉魚江市乘夜撞門搶刦乘船而去二十九日上午陳軍紛紛開向棉洋抵七畬徑横崗即與蔣軍接觸此地山徑窄狹雙方登山大戰竟日結果陳軍無鬭志多棄槍而逃三十日有李易標等部約六七千人向棉陽之洛陽圍平安正寨而去當過達大都之黄毛坪宫裏凹地方即被蔣軍馮軼裴張和等部約三千人截住痛擊劇戰五六小時繳槍千餘枝其餘退至葵嶺鄉蔣軍亦不窮追陳軍在該鄉乘夜刦胡菱波胡少峯等數家鄉人往報蔣軍迨至夜半蔣軍馳到再學陳軍圍困始完全繳械其未退過棉洋之陳軍六七千名在洛陽圍被蔣軍追獲兩軍立即開火戰數小時陳軍退守鷄籠寨之高崗侵佔民房爲營壘嗣不能守縱火焚屋而去蔣軍尾追陳軍且戰且走及抵平安正寨又大肆刦掠斃土人多命至三十夜始被蔣軍圍住完全繳械是役陳軍被擊斃甚多蔣軍徼獲槍枝數千桿大砲數尊機關槍百餘架俘虜無算三十一日蔣軍仍集中安流市下午張和抵安流駐三江中學十一月二日蔣介石與俄顧問亦抵安流各商店燃放爆竹蔣即分兵兩路一從棉洋出河婆一從濮溪出豐順蔣軍出河婆者於四日從揭陽砲台入潮汕出豐順者四日在溜隍渡河追入饒平矣 
　　蔣介石自命爲中山信徒又爲今日粤政府之主要人物其一切行動皆足令人注目蔣於六日午由揭陽抵汕頭七日在審判廳前草場受市民大會歡迎發表治粤政見七日晚在永平樓慶祝蘇俄革命八週紀念柬請各界代表到會發出聯俄通電八日早在崎𡸮總部召集各軍官開軍事會議籌備進兵閩省計劃八日下午乘專車上潮州入駐西湖涵碧樓聞擬分兵三路入閩蔣之總指揮部現設於溜隍並在河面架搭浮橋現粤省國民革命軍已節節向閩境進發矣 
　　劉志陸自一日晚在汕率同興軍臨時辦事處職員往潮星夜出東門集中湘子橋頭向秋溪鳳凰山大路入饒平二日下午率兩師一獨立旅抵縣城駐節公安局立命各團局警察分所趕僱挑夫百餘名自夜間七點餘鐘由上饒茂芝前入閩屬平和境三日李雲復率千餘人亦開拔入閩同日洪兆麟由潮州率千餘人抵饒平浮山經東山小榕過詔安老虎關又謝文炳由澄海率千餘人經黄崗越分水關入閩而熊略之東江部隊自聞粤軍中左兩路敗耗即率陳修爵練演雄等三千人由蕉嶺入閩屬武平縣計此次粤軍再敗入閩統計各部尚存有實力二萬人聞閩省漳州張毅汀州李鳳翔以潮梅粤軍失敗唇亡齒寒深慮蔣軍乘勝長驅直入已加緊調兵往平和雲霄自固邊圉現蔣軍第十一師師長陳濟棠及張和余鷹揚馮軼裴等於七日上午趕入饒平即分兵入閩一從上饒入平和一從浮山入分水關逆料此次閩粤戰事恐終不能免也（十一月十日） 
[關議委員會通過關税自主案]  
　　東方社十九日北京電云本日第一第二兩組委員會併合開會將十七日小委員會之决議可决列席本會議之列國代表决定採擇如左提議之條項該條項與今後在本會議决定之其他事項共包含於在本會議中簽字之條約内「中國以外之締約國同意承認中國享有關税自主權之權利同時撤廢中國與列國所締結之現存條約中關於關税之制限更表同意於從一九二九年一月一日起實施中國國定税率中國政府聲明中國國定税率條例實施時即行廢止釐金又聲明廢止釐金當在中華民國十八年即一九二九年一月一日以前有效實施」次即組織附加税用途及税率兩小委員會立即開始用途小委員會組織一釐金二其他用途兩專門委員會會議蓋巳於本日將原則問題解决而入於製作具體案 
　　顔惠慶在本日之委員會將關於增收用途之中國提案加以詳細之說明該案共計四項（一）補償因裁釐金而致之損失（二）整理内外債（三）充建設事業經費（四）補助行政費 
　　本日所成立之關於釐金之委員會日置全權决定出席將於二十一日開會 
　　十八日北京電云本日日置全權語東方通信社記者曰自主權問題巳於昨日大體解决所殘餘者尚有附加税率裁撤釐金整理外債等相當困難問題但可預料會議可以早日終結十九日之第二組委員會開會時將報告並裁决昨日小委員會之决議此後直移人增税問題之討論中國方面將提出並說明詳細之用途表據之以定大綱組織分科會而施專門的調查十九日開會日本將不提出具體案本日王正廷又將發表關於締結互惠條約之聲明 
　　英國全權發表意見謂至必要時將考慮一成二分五釐以上之税率 
　　字林報十八日北京電云關會五國分委員會昨已通過自主條文王正廷率令各國屈膝其前聞條文聲明締約國除中國外承認中國享關税自主權允廢除列强與中國間現有條約中之種種限制並許中國關税法於一九二九年一月一日實行條文之後爲中華民國政府之宣言書内謂中政府宣布裁釐當與關税法實施同時舉行並宣布釐金定一九二九年一月一日廢除該條文將成爲新約之主體此實中國外交完全之勝利昨日此間無一人能預料及之即外國代表亦以此結果爲異昨日王正廷在會議中告知各國謂中國决不承認將關税自主與廢釐合爲一事之條文如列國不允將二宣言書分爲兩事則渠將辭中國總代表職云云各國代表竟爲所動而放棄彼等自衛之原議通過不相連屬之宣言書其結果實摇動外人所主張之基礎該條文將於明日提交委員會預料不致受衆反對 
[東三省特别防範過激（Ｔ）]  
　　訂定取締詳細章程 
　　長春通信東三省當局向視過激主義之宣傳害甚於洪水猛獸東省密邇俄境早經嚴加防範近當局又恐人民日受社會經濟之高壓易趨於過激途徑故復詳訂取締過激思想之辦法兹將其施行細目錄下（一）取締過激思想辦法（甲）取締辦法嚴查三省俄僑户口禁止類似共産主義宣傳刋行物之發賣並對俄人旅行之監視（乙）以哈爾濱中東鐵路沿線滿洲里綏芬河及出入國境内之各要道如愛琿關安東關等爲取締區（丙）由俄歸國之華人與赤俄人交際往來者共産派之國民黨人並與赤系俄人有往來之學生工人及外蒙人等均應加以嚴重之調查（二）防範過激思想施行細則（甲）以憲兵警察稽查執法處爲取締機關按照防範大要三項嚴密查察如查有宣傳過激主義確有證據者即行逮捕涉有嫌疑者隨時監視互相通知取締各機關一致注意（乙）若有新來華之俄人當由交涉署向各取締機關通告其人之姓名年齡職業住所及來華目的各該機關單獨或聯絡加以監視其出境時亦當通告沿途各機關以便隨時監視（丙）對於俄人户口之調查若在附屬地内居住者則由警察照會日本警察署將其回照備案以便隨時查考（丁）由各地警察通告各書舖報館不准發賣過激或近於過激思想之書籍及登載過激言論違者依法處罰（戌）對於學生工人須由各主管機關轉飭各校長及各工廠廠長自行在内部嚴爲取締倘查出有感染過激思想者即行取締如有不服者即速報告取締機關查辦之（巳）警察隨時調查書舖之發賣各書目錄有過激主義之著作即行收没又對於游行書店更當特别檢查（庚）登載過激主義之報紙即依照新聞取締法由警察禁止其頒布若係由他方運來之報紙則由檢查員扣留之（辛）旅館火車中各取締機關均須特别注意查察（壬）須監視之人物被發覺時即由取締機關一致監視之（癸）如取締各機關逮捕宣傳過激人犯即各自預審照平日司法手續辦理若係俄人或其他外國人應由交涉署派繙譯人員帮審或謹任繙譯之責 
地方通信 
[蘇州]  
　　水警保護完租鄉民吳縣公署據田業會函請略以縣屬區域遼闊河道繁多支港紛歧盜匪易於出没現值秋收之際各處鄉民旅客往來城鄉收租完糧者絡繹不絕今盜匪猖獗攔路搶刦時有所聞行旅在在堪虞相應函請查核分函轉請水警廳撥派巡船數艘遇有大批完糧之船請予就地隨時護送俾免發生危險縣署准函後昨日立即函請水警廳辦理矣 
　　神州醫藥會之改選蘇屬市鄉共有中醫約五千人著名者不滿百人其團體則有神州醫藥會吳縣分會·與吳縣醫學會兩種神州醫藥會昨因第二屆職員任期已滿在神仙廟舉行改選共到會三百餘人官廳亦派代表到塲開票結果顧子選當選正會長郁耀章·顧懷泉當選副會長程文卿二十人當選評議并悉該會因與吳縣醫學會宗旨相同雙方已商量合併辦法 
[太倉]  
　　瀏河駐軍近况瀏河自得奉軍從海道南下襲擊淞滬之謡言後人心震動防務異常吃緊前由水上警察廳特派游巡隊約三四百人馳抵瀏河分道佈防於滬間十時後檢查行人戒備極嚴沿海漁業保衛團因有某種關係勒令繳械今日（十一月十九日）淞滬戒嚴司令部特派副官到瀏查察駐兵地點擬於今晚派保安隊一營駐防鎭南武聖殿以資警衛 
[金山]  
　　紅分會派員請放拉夫　　　軍興以來　　被拉夫役不下三四百人雖有由戰地放歸者然究屬少數紅十字分會有鑒於此意欲派員至徐州面請孫總司令如數資遣回籍適有基督敎士沈文蔚顧奮勇前往於是陳會長貽芬即給以公函一件請彼一行聞沈敎士業於昨日就道爲一般拉夫請命 
[無錫]  
　　籌借絲繭税之確定南京省公署派委部範青會同絲繭捐局長蔣仲翔向絲繭業籌借繭税十萬元已經迭次磋商未有眉目前日前無錫税務所長王幼農來錫由交通銀行行長張晉範上海銀行行長華藝三邀赴梅園游覽請絲繭捐局長蔣仲翔絲繭公會董事高映川作陪途間重行討論借欵一事由王幼農從中調停决定借額爲三萬元由蔣局長將已經向各銀行借欵之絲繭捐抵押品每擔再加借五兩以凑足三萬額數惟蔣局長須滿五萬對省方始可交代而調查存繭祗有三千餘擔總核繭税祗有二萬餘元惟雙方談判均甚接近大約可以確定也 
　　蘇常六縣財政會議記自軍興以後沿滬寗路各縣以地理上之關係遇軍隊過境供應給養疲於奔命而軍事當局之於餉糈索欵亦惟此各縣是賴信使絡繹羽電紛馳在地方旣有羅掘俱窮之慮而人民亦且筋疲力盡然省方並不以此稍加體恤近由蘇常鎭錫丹崑各縣士紳發起各縣財政會議共謀應付之法定於十八日在錫開會會塲假商團公會先期由楊知事凖備一切各縣代表均於上午先後到齊列席者爲鎭江代表胡健春·劉慶德武進代表惲禹九·錢琳叔·段孟陶·陸錫庚蘇州代表貝哉安崑山方唯一丹陽胡允恭無錫之列席者爲楊翰西·王克循·錢孫卿·縣知事楊千里楊翰西主席其討論各事約分下列數項（一）報告各縣軍事用欵爲蘇州一百二十萬元無錫三十萬元武進二十八萬元鎭江二十二萬元丹陽十二萬元崑山十餘萬元（一）各縣在浙方舉兵以後於供應一項已難於應付而蘇軍總司令與省署兩方又迭次派員催提現欵不足復舉忙漕税捐悉數抵押朝發一電暮派一員坐守追提急如星火以後各縣應互相聯合一致應付（一）六縣應合組一聯合辦事處地點决定在常錫兩邑（一）六縣聯合致電聯軍總司令孫傳芳陳訴各縣財政之困難情形與應付省方提欵之苦况即席擬稿稍加修改於十九日拍出（一）軍事用欵宜有信用擔保以免日後爲難以上各項議畢即行午餐並駕游艇同至梅園及黿頭渚游覽風景在途略有討論至七時始歸 
　　省委籌借十五年忙漕二十萬元蘇軍總司令陳調元護理省長徐鼎康前次迭電縣署籌借鉅欵限額二十萬元并委派鮑觀（前無錫縣署一科主任）偕同高霄翮來錫會縣籌商并由鮑君函知楊知事囑爲籌措稍遲即當來錫提現昨日高霄翩己由常來錫其所負任務共有兩項（一）至武進·無錫·江隂·宜興·四縣籌借鉅欵以供軍用（一）調查四縣財政狀况及忙漕釐税之捐額總數計分己徵存者若干徵存而未解者若干未徵而可以抵借者若干高到錫後已與楊知事切實磋商擬就忙漕及捐税項下借足二十萬元楊知事以錫地財政困難已達極點忙漕捐税亦早已抵借實屬難於設法高又主張以十五年之忙漕作抵籌借楊知事以來年忙漕須有來年之用且現欵缺乏殊難爲力已婉詞拒絕 
[常州]  
　　白家橋又發生刦案武邑東門外白家橋鄉董白靜齋家十八日晚間七時許突來口操北音之盜匪五六人各持手槍蜂擁入内適白鄉董正在晚餐詢其來意渠謂缺乏路費借洋五百元旋至帳房搜刦銀洋其時白鄉董乘其不備即行躱避東鄰顧熙生家之軋花匠聞警即至警所報告持槍迎拒被把風之盜匪開槍擊中其胸部待鳴鑼報警水警隊長吳炳南率警馳至盜已聞風向Ｔ塸逃竄分隊長湯廣德遂跟蹤追緝亦未能弋獲 
　　省長又電催借漕省委周仁撰來常借漕定額爲五萬元除由四鄉公所已繳七千數百元外其餘尚未有切實辦法周省委翁知事以事涉軍需頗爲焦灼乃縣署昨又接省電務於日内續借漕欵二十萬元以濟軍需各公團得此消息咸以本邑迭遭兵凶而又加以旱荒前次漕欵尚能措齊今欲再借鉅欵實屬無法可施如果縣署召集開會惟有一致拒絕 
[常熟]  
　　縣商會改選中之爭執本邑縣商會在民國十二年秋籌備改選時有徐市鄉新會員請求註册者有七百餘名當由商會長張洵電省請示嗣奉覆電將新入會會員交會審查自此以後該會改選一節竟延至兩年之久近時張商會長迭奉廳令催辦改選即於本月十七日召集董事開會討論改選日期旋有徐吳兩市商界聯合會代表黄炳元到會對於實業廳令十二年八月三十日報告繳費入會之新會員七百餘人不能列入會員錄提出異議旋經會董公决呈廳核示當日會議改選日期因有上項異議亦俟廳令到後再行定期而舊會董楊彦沈懷北吕耀文等即於當日電呈實業廳云（上略）商會改選前季會董等主張審查入會資格現已成作繭自縛之勢本日開特别會徐市等新會員代表黄炳元請宣示兩年來審查確定者會長爲難公議由該代表補送理由書到會再行請示核辦謹先電陳 
[鎭江]  
　　呈請派員查放冬賑丹徒縣崇德·辛豐·平昌·大港·焦東·諫壁·育成·仁讓·長樂·高資·永固·上黨·歳豐·丹徒·等十四市鄉董事王思燦等因本年夏秋以來雨澤稀少山田旣顆粒無收潮田亦多生蟲莠以致災區甚廣人民乏食故特聯名呈請縣署轉呈省長咨會馮振務督辦速派妥員查放冬賑以惠貧民傅知事准請後已於昨日據情轉呈代爲呼籲矣 
　　清鎭輪班不日開駛由鎭江至清江一帶之運河輪船自軍興以來即行停駛各拖船均被軍隊標封以爲運兵之用是以交通阻滯行旅不便現因戰事結束時局轉安各公司以血本所關各商號以復業在邇特聯呈陳鄭二司令請將各船放回俾得復業兹陳鄭二司令已准請將各輪陸續放回各公司擬待第一批放還之船抵鎭後即日開長班一次以便交通 
[揚州]  
　　揚鎭輪班恢復鎭揚等埠行駛之小輪前爲軍隊微調運兵因而交通斷絕行旅頗感不便兹江蘇總司令陳調元特飭令各軍隊將封去之輪艘一律放回是以各小輪公司已於十八日始恢復輪班矣 
　　丁喜春等監視於揚州奉軍第八師長丁喜春等前在寗垣被迫繳械監視於某機關内兹陳調元駐節揚城復將丁等解來揚州安置於電話局内逐日仍派軍隊監視以防意外 
[六合]  
　　昨到新兵數十名蘇軍第一支隊游擊隊隊長周無爲周於揚儀等處招募新兵業於昨晚（十七）先已開到目兵數十名暫寓惠中旅館擬於今日（十八）移駐東城外温公祠 
　　遣散輪送卒日前雇夫拉夫解往前線以供輪運極一時之紛擾業已迭誌本報兹悉最後由縣飭令各堡選送大堡四名中堡三名小堡二名數名之内巳由各堡送到夫役一百餘名除挑選數十名入伍外尚餘八十餘名現因戰事將近結束此項夫役已無送往前線之必要乃於昨日（十六日）一律遣散并每名發洋五角 
[徐州]  
　　八縣兵災善後會籌組成立徐屬士紳以徐州受兵災甚重當此之時急應振濟以全民命爰由八縣在徐領袖於十六日假銅山縣敎育會集議議决即日組織成立徐州八縣兵災善後委員會專辦賑濟事宜當即公舉楊懋卿·王浩如爲委員長并議定組織大綱十一條分六股辦事推定各股主任如下總務張世毅交際劉平江調查尹聘三編輯邵鏡人經費趙昌成賑濟李蔭棠旋又分派調查員八人即日往八縣着手調查計爲銅山李運周碭山項厚軒蕭縣王建東豐縣劉寄鴻沛縣張步青宿遷邵鏡人睢寗仝菊圃邳縣未詳當塲并擬定電稿分電省峯及華洋義賑會·滬寗兩地徐州同鄉會·各報館乞振 
　　柴炭缺乏之救急辦法聯軍總司令孫傳芳因徐州大軍雲集柴炭缺乏特派運輸司令部副官劉玉珍赴滁州將該站所有舊道木八千枝運往徐州充燃料之需要 
[嘉興]  
　　省委蒞禾勘災本年加邑田禾災歉情形已迭誌本報自縣署呈報省峰後隔昨財政廳特派張委員蒞禾會同知事親往各鄉查勘災况嗣因危縣長公務蝟集一時不克分身乃委財政會辦鹿學冲同往昨日（十九）先至新塍等處轉赴加南一帶俾便返省陳報 
[平湖]  
　　商會定期改選平湖縣商會現定十一月二十三日改選會董再由各會董互選會長業由該會書記處通告各商家准期蒞會選舉矣 
　　航輪停駛與改綫平湖大達輪船公司向走平嘉線之新濟暫停由該公司原定乍嘉線之大東輪代駛大東原線由達利煤輪行駛又乍浦汽輪暫停改雇飛鳳輪行駛矣 
　　軍事雜訊平湖第六混成旅留守處消息該旅軍隊將由前綫調回蘇州一帶駐防又第一艦隊司令兼超武艦長李漢寂電省報告洋面安謐戒備甚嚴云 
[紹興]  
　　縣議會舉行臨時會紹興縣議會經姜知事召集臨時會議於本月十八日午前十時舉行開會式議員到者八人姜知事及兪少村任葆泉曹秉卿三參事亦均蒞會由徐副議長主席各有演說定十九日下午二時開會 
　　限期辦竣産地坐落紹興産地坐落調查所自前年奉令開辦由各坊董擔任調查所員迄今查竣者己達三十三坊尚有永昌都泗上望中望稽山美政下望等七坊仍復高擱未辦現聞倪所長與姜會辦擬從城區先行完竣限期至陽曆年終已着登記主任宋崇厚分别函催 
[滁縣]  
　　拉夫害及漕忙滁城當津浦之衝此次戰役大軍雲集計駐紮滁州者先後共七八萬人之衆每於去滁時必向縣公署索夫役數百名或數十名爲之搬運軍械糧餉其先本謂送至車站即行放還及到站後大半被其帶至前線不許回家城内外各籮行之夫役聞之或逃或避人數一空縣知事高懷川無可如何乃令警佐派警士在四城門拉夫數百名以供役使鄉民聞風遂相戒不敢入城現在正值下忙徵收之期鄉民旣難入城收入因以減少計每日收數多者百餘元少者數十元不但公署公費無法開支即客軍供應亦難支持刻雖諭知百零八地保催鄉民入城完納然應者仍寥寥無幾高知事蒞任未久對於地方人士尚未熟悉以致周轉不靈漸入窘鄉昨日高知事向士紳表示云七八日内錢糧收入若再如此些微惟有掛冠而已 
[安慶]  
　　皖省菸酒捲菸兩税之新局面皖省菸酒事務局前任局長潘堃辭職後北京菸酒署已委曾宗樞來皖代理詎料曾宗樞甫經接事朱及一星期蚌埠方面由王普等派委高霞雲到皖繼任高號慰軒蚌埠總商會長據聞派其來皖繼任菸酒局長係蚌埠總軍需處唐家驥主張高到省住造幣廠内迭與代行省篆之政務廳長江紹杰交涉請其維持接事江無可推脱遂爲之請示吳炳湘相持多日高霞雲一再向江告辭回蚌江恐開罪蚌方軍界竭力挽留迨至本月十六日江紹杰始接到吳炳湘由京覆車囑以省令委任代理江於接電後即備委令高霞雲當日即赴菸酒事務局接事曾無力抵抗惟有忍痛交卸而已又皖省捲烟營業憑證税今年由財政廳長柳汝礪改訂新章招商投標承辦設籌備處於財廳以安慶總商會會長程慶福爲籌備處委員長限期四個月辦理完竣卸在各縣投標　宜業已辦畢頃改籌備處爲事務處仍設財政廳内柳汝礪自兼總辦委程慶福爲坐辦内部設總務徵收兩股各設股員若干人昨已分别委任連同調查錄事共計六十餘人捲烟税爲敎育專欵事務處内并規定設監察員八人省敎育會派兩人學校聯合會派六人業經函請敎育廳轉知該兩機關推舉到處以便聘任現該兩機關均在預備開會推舉矣 
 
 

Page 10

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *敎育消息 
[專電]  
　　揚州八中鮑長巧（十八）失踪敎職員全走學生組維持會維持現狀 
　　揚州八中學生推胡達新王壽荃二人嘯（十八）赴省廳報告輟敎情形 
　　揚州八中僵局省委馮策皓（十九）往寗請示（十九日下午五鐘） 
要聞 
[蘇八中鮑校長接事後之風潮]  
　　敎員離校索薪學生要求授課 
　　廳委赴寗請示鮑氏無法出校 
　　揚州蘇省八中新長鮑芹士蒞揚接事情形已詳前報十七日上午鮑甫接事即輟絃歌緣各級學生按時上課乃至課堂無一敎員向鮑要索敎員因而校長之室門有若山隂道上鮑允稍待一二小時容我與敎員接洽飯後定可照常上課迨至其時仍無追回敎員辦法及晚鮑忽出校深夜不歸學生分推代表向鮑馮兩寓所（鮑寓榮華馮住天成）請見馮之答復請鮑到校鮑之答復純屬支吾至十八日住校之敎員曁各職員亦相率離校校中負責無人學生會爲維持現狀起見特組「秩序維持會」以資保持現狀一面分電省廳並推代表胡達新王夀荃等代表全體於十八日赴寗報告至馮鮑兩氏亦電請示十八日上午馮省委親至榮華械勸鮑到校鮑未敢即去復至八中勸學生保持秩序靜待省廳解决馮又語人云守至十八日晚省廳無電示辦法即將於十九日回寗云又訊十七日午前反鮑派敎員因鮑進校遂相約退出午後學生即陸續要求所缺之敎員上課鮑均答以一兩日内課當可上全學生以光隂寳貴不允晚餐後學生欲剪電話電燈作最後之要求鮑見形勢不佳即隱身出校奔回所住之榮華旅館學生旋派代表李亮黄存元等八人跟蹤而至立請鮑氏予以辦法鮑謂明日到校再說代表亦不允嗣因某副官亦住該旅館聞聲出而勸阻復以地方戒嚴相警告代表始退聞鮑校長旋將十八日到校情形及晚間學生代表來寓之經過電省請示辦法並聞前府中學第一班校友聯電省峯一致擁鮑更聞敎員陳懷堂等及全體學生亦分别電達敎廳報告鮑校長到校後不能維持現狀兹將各方面電文等錄下（一）「馮鮑致敎廳電」南京胡廳長鈞鑒到校無阻敎員自退者如果學生急求上課請電示辦法鮑貴藻馮策叩篠又馮策單獨至廳一電大致相同從略（二）「學生至敎廳電」南京胡敎廳長鈞鑒鮑先生今日到校敎職員均離校他去絃歌頓輟羣情惶急引憾莫名鮑氏以一卑汚政客何堪爲人師表特以鈞座命令惟有謹遵故任其安然到校乃鮑氏一人到校之日即全體同學失學之時揆諸鈞座愛護學校之心當不忍使生等荒時廢學敢請爲事擇人另聘賢良接替臨電不勝待命之至八中學生全體敬叩肴午後五時發又南京胡敎廳長鈞鑒酉刻校長離校深夜不歸校務無人負責特此禀聞八中學生會肴（三）「敎員致本館代電」申報館鑒江蘇省立第八中學校校長鮑貴藻於本月十七日上午十時到校視事同人當即致鮑一函一面停止職務函曰芹士先生大鑒逕啟者前因葉故校長去世職敎員三十餘人本愛護學校之夙志對於繼任人選略擬標凖呈廳備采旋聞先生寵膺榮命同人曾經婉函敬請考慮兹者先生奉命而至業已履新同人尸位經時負慚滋甚復聞有人呈控同人朋分膳餘不顧校政事實俱在水石終明更應早避賢路以符初心所有欠薪自應先生負責即予清發俾得遄反鄉里何幸如之專此即頌大安張兆麒等十五人署名特聞江蘇省立第八中學校敎員張兆祺等十五人叩巧（四）「學生宣言」全省父老公鑒正社議員飽貴藻乘胡敎育廳長下車伊始於蘇省人士未能週曉朦混謀充敝校長得如願以償夫以清高之敎育事業何能任卑汚政客混跡其間以遂其搗亂售貪之顧况乎鮑氏作惡多端聲名狼籍議敎風潮伊實主之削減經費言猶在耳摧殘敎育事豈忘心破壞蹂躪之不遺餘力發展振興何望哉且鮑氏之謀長校實出於揚城少數劣紳之包圍慫恿之於先鼓復惑之於後朋比爲惡狼狽爲奸夫敝校省校也蘇省三千萬人所公立之學校也豈揚州少數劣紳所得而把持彼輩擁傀儡以登臺於私計誠售矣而我艱難締造之八中將從此不復振矣是故本校同學對於鮑氏已往之歷史固屬可鄙於近來之行動尤實寒心屢次致函鮑氏力勸其勿爲人利用潔身引退同時諸敎職員亦以鮑氏品卑學劣董蕕不能共處涇渭不能同流皆抱不合作之主義一再申明冀其覺悟無如肺腑之言皆不能見聽而迷途不返昏瞶依然於敎員則肆意　怨宣謡于學生則任情誣衊侮辱不曰受人利用即日受人煽惑外界不察或受其欺實則學生等只知愛校只知愛學業耿耿此心眞天日所共鑒也以爲此卑鄙無恥之徒何堪爲人師表顧以官廳威信所關抗命殊屬不成事體故當廳委省視學馮竹侯會同鮑氏至校就職之時安然無阻使鮑而能維持校務則亦已矣乃當鮑氏一人足履校門之日即全體數百同學失學之時學生等爲求學而來今乃因鮑氏一人爲遂私圖之故致使全體學生荒時廢學羣情惶急引痛英名當故校長葉貽穀逝世之後校無正式校長維持之時而秩序如常絃歌不輟未停一課未廢一時困苦支持至於今日而鮑氏甫至校中絃歌頓息徘徊瞻顧不禁心傷鮑氏之不能勝任其職覩此更覺昭然諸公桑梓情深當不忍使敝校四百同學長困於欲受課而不可得之痛苦之中故特涕泣陳辭請加援助此志區區當爲諸公所共諒也 
[蘇敎廳令問視學接收五中]  
　　江蘇省立第五中學發生拒長風潮後敎育廳特派省視學問榮生來常查辦問於十七日下午抵常即至五中與敎職員學生說明省長敎育廳長之主張更委新校長欲收回成命决難辦到若學生堅持必無好結果尚望細加考慮云云談話時間頗久卒以意見相差太遠致無結果而散十八日下午該校及問省視學均奉廳令惲代校長移交問題已令問榮生就近接收仰即遵令交代爲要該校辦事人以無人負責不敢擅自辦理而校友會方面以惲代校長移用會欵債權攸關即請副會長吳樵長幹事長徐化吾往謁問視學磋商清償會欵問題若無現金清償能力任何人來校都不信任微聞問視學對學生宣言曾有以五中校友會欵維持五中極爲光明正大無論何人長校均可移用云云校友聞之表示不滿 
[浙江九中風潮尚在相持中]  
　　浙江敎育廳昨（十九）接建德九中來電二通第一電告廳委已到學生謾駡第二電告學生仍把守校門不許敎職員入内等語是仍在相持局面中也兹將前日往來電文補錄如下來電（一）敎廳長計鑒中部學生正在訓諭詎不悔悟今晨膽敢固封校門持械圚毆敎職員搗毁校具懇即救護九中校長夀（二）敎育廳長計急救中部敎職員及校具師部敎職員叩去電（省長復黄知事夀校長電）咸電悉九中校中部學生竟敢毆逐敎職員同學搗毁校具實屬謬妄已極仰即督同警所長將爲首滋事各人拿送法庭究辦並將辦理情形具復 
[湖南學潮之餘聞]  
　　湖南學生請願代表潘國華等十一人先後交保開釋經趙省長訓誡後即紛紛照常上課兹敎育司長顔方圭爲愼重考察以重學業起見乃於十四日派該司科員錢達璋·陳采　·曾憲周等分赴城廂各校考察各班級上課情形以憑彙核 
[蘇浙皖師小聯會常會議事日程（續）]  
　　第二日（十二月四日）上午九時至十二時（一）提議事項（一）本會開會時宜設重要之分組會議案（蘇二女師小）（二）調查小學生對於英語科所費的時間和精力以及社會上實際的需要以定小學課程裡英語科存廢案（蘇一師小）（三）新學制小學英語課程應否修案（蘇六師小）（四）小學敎員宜設法自决家庭養保障案（蘇三師附小）（五）請明定小學敎職員退職標準案（皖一師小）（六）請本會各會員協同調查兒童適用的圖書預備將來彙編兒童圖書目錄案（東大附小）（七）請本會微集兒童圖書介紹與各校以供研究案（皖二女師小）（八）兒童圖書的分數和分段兒童圖書館的組織和設備應如何規定標準以利推行案（蘇師師小）（九）擬定校内兒童圖書館及兒童公共圖書館一切設備標準作大規模之運動推行於全國案（蘇一女師小）（十）照兒童所提出的自然問題編成小本的參考書案（蘇省公）（十一）美術課程宜重應用案（蘇二女師小）（十二）制定劃一之訓練標凖推行會内外各校並函請敎育官廳頒行屬校採用案（蘇五師小）（十三）小學算術敎科書中廢除外國度量衡案（皖模範）（十四）聯合各學校編訂小學兒童讀物案（蘇省公）（十五）收集體育敎材從事研究案（蘇三師小）（二）事務會議（一）本屆展覽會結束審查問題（理事部）（二）下屆開會地點及展覽何種成績（理事部）下午游覽名勝第三日（十二月五日）上午九時至十二時（一）審查委員報告（二）提議事項（一）平民敎育敎材應特别注重國家思想案（浙一中小）（二）平民敎育應加授道德課程案（浙一中小）（三）平民敎育應注重於平民團體之組織案（浙一中小）（四）小學校應該組織娛樂救關設專科指導以提倡正當的人生娛樂案（蘇省公）（五）請在會各校在下屆常會中互相報告學校與家庭聯絡辦法案（蘇三師小）（六）詳細徵集在會各校及會外著名幼稚園課程以資比較研究案（蘇一師小）（七）小學基金籌備方法案（皖一師小）（八）小學校應注意健康敎育案（蘇省公）（九）小學應添設小博物館案（浙一中小）（十）小學校成績考查宜用標準測騐與Ｓ分計分制案（皖二模範·皖一女師小·皖一模範·皖女模範）（十一）本會應版刋物案（浙紹女師小）（十二）本會應出一種會刋專門發表關於討論小學敎育之問題及新制度案（皖一模範）（十三）本會季刋中應添三省在會各學校校址案（皖二女師小）（十四）兒童玩具展覽會案（皖一女師小）（五）擬請本會將議决各案報三省敎育廳凡涉及敎育行政者要求其採取及實行案（皖二女師小）（十六）前屆三省聯合會結欠本校墊的用費請現任理事部徵收歸還案（東大附小）（三）事務會議（一）會費結束方法（理事部）（二）研究部分組問題（理事部）（三）選舉（四）閉會下午參觀成績展覽會（完） 
[浙江奬劵餘利再提作小學基金]  
　　浙江財政廳昨咨敎育廳云本年十一月十三日奉省長督辦公署指令本廳呈查明債劵局開辦起至第八期盈餘數目請再提小學基金二萬元由内開呈悉准予照辦此令等因奉此查此案前准債劵局報造到廳當經核明呈請照撥在案兹奉前因除函知債券局外想應照錄原呈咨達貴廳長請煩查照施行計廳長仍派科員唐世濰會同杭縣敎育局前往提取 
本埠 
[續徵忙漕帶征改充義敎費之建議]  
　　興化縣敎育局徐局長致函江蘇義務敎育期成會及江蘇省敎育會謂兹閱省公報載省長公署佈告内開江蘇振務處業經裁撤由本署辦理結果所有一切募捐事宜應即停止等因是江蘇振務完全結束所有上年振務處通令各縣在忙銀項下每兩帶徵五角漕米項下每石帶徵五角專充振捐之案似亦應連帶停止惟查各縣義務敎育正值厲行推廣之時需欵孔殷雖多數各縣呈奉帶徵畝捐然爲數無多不敷支用即以興邑而論經再四呼籲敎育僅得每畝帶收五厘鄙意以爲與其另議增加重人民之負擔何如遵照省長指令接徵改充案將原定專充振捐之忙漕項下各帶徵五角賡續接徵改充義敎經費旣不增加人民負擔且查與定案相符應請貴會會同建議官廳通令接徵改充不勝盼禱之至 
[省敎育會分事務所行將遷移]  
　　江蘇省敎育會南京分事務所向設於門帘橋賃借民房客歳三月間該會是准省公署將貢院内之監臨堂舊屋撥爲分事務所辦　　擬即行遷入以物品展覽會借用後又爲實業廳借作宿舍是以中止現已商請實業廳遷　由分事務所職員湯肅如張信之將是項房屋接收一俟修理完竣即行遷入云 
[寳山敎局對審查决算致函董事]  
　　寳山縣敎育局昨致各董事函云逕啟者十三年度縣立各學校曁各敎育機關經費决算前經第十八屆董事常會議决由各董事分任審查於下次開會時彙案報告當經分送台端查核在案此項决算如有疑義及應行說明之處請即分别開示由局轉詢以便彙交下屆會議藉省周折而便結束 
[蘇義敎會聘請調查幹事]  
　　江蘇義務敎育期成會聘劉琴生調查鄉村敎育業經幹事員會通過已誌前報兹悉劉君即日啟程先赴崑山縣調查又該會推舉省視學夏承楓馮策爲調部幹事員現巳具函延請聞兩君已函復表示應允云 
[三鄉公立學聯會昨開臨時會]  
　　本邑三林陳行楊思三鄉學校聯合會於昨日下午一時開臨時會議到會者爲聯合會長秦研畦喬勳林會員胡雲　朱敏侯秦槐新周雁汀姚惠泉楊鵠儀等十餘人由秦研畦主席議决各案照錄如下（一件）三鄉公立高小各校敎職員年功加俸規程案經衆將會員秦槐新所擬規程討論修改通過定於十五年度實行（一件）會員楊造儀提議優待三鄉各學校敎員子弟肄業高小得減免學膳費案經衆將規程逐條討論删改通過並議决於十五年度實行（一件）聯合會長秦研畦交議三鄉公立第一初級小學校仍劃歸三林鄉自辦案議决照辦並將陳行之三鄉公立第四初級小學校逮屬於高小學校以符法制議畢散會已四時餘矣 
[明日棒球場之美國式足球比賽]  
　　美國式足球我華向祇鹽城中學一隊他處并無同樣之組織此項足球美國於冬令之大比賽極爲重視球式形似橄欖故俗爲橄欖球其攻守之法與尋常足球不同含有軍事狀態賽時手足并用攻時團結并進頗繞趣味我華留美學者對此亦多注意間有嫌此項球戰爲太劇烈恐致傷身者其實决無妨礙苟能操練純熟不獨頻添興趣且足鼓勵合作精神然我華精於此道者尚鮮亦不多見近有此中健者巳在上海成立一隊多半爲留美學生敎練員爲卜特飛君隊長林恩照管理沈嗣良隊員郝伯陽·李錦沛·盧觀祥·金忍·李得寬·陳啟東·陳寳球·李夀慈·巫振芳·李振有·謝惠源·李博文·薛信福·何錦燦·史久榮·史久華·張國勳·露雪臣該隊已於上星期六與美人比賽一次見者咸爲讀美現定本星期六（二十一日）下午二時與美童公學作友誼的比賽下星期六（二十八日）與鹽城中學比賽鹽城隊聞有雄視全國之勢屆時與賽必有一番惡戰地點在法界天文台路棒球塲愛觀者幸勿失此機會上海華隊照片明日登載 
[南洋大學恢復國文大會]  
　　南洋大學在唐文治長校時每學期有國文大會之舉藉以注重國文惟自唐氏去校以後此舉亦廢除近凌鴻勛氏來長斯校念及國文之要尤較他項科目爲重故提倡注重國文不遺餘力近又有恢復國文大會之舉並立規章六條如下（一）本屆國文分大學中學兩部舉行之（二）中學考試定於十一月二十八日星期六上午九時至十二時在大禮堂舉行各級學生須一律參與除另行給奬外本次考試成績加入本學期積分計算（三）大學部之考試注重圖書館之參攷於搜尋命題後以一星期爲完卷期（四）大學一年級學生應一律考試除另行給奬外本次考試成績並加入本學期積分計算（五）大學一年級及中學各級之給奬以級爲單位每級擇尤奬以奬牌及書籍等件（六）大學其餘各級擇尤分别給以奬牌或書籍其論理確切文字優長者得由本校將其論文印成單本以廣流傳 
[南光中學英文演講預賽會紀]  
　　法租界南光中學曁高級商校前日在第二院舉行全校英文演講競賽預賽大會與賽者有各級代表二十九人之多係討論政治社會及學生修養等問題評判員爲該校英文敎員馬崇淦學士吳乃衍學生張國華學士西女士拉門及來賓屠君由主席張四維校長宣告演講規則畢各講員按抽定號目講演結果毛晋初·周樹培·陸亨衢·林善驄·吳遠訓·張靜瀾女士·應詩祥·馮肇樑·朱世綸·杜家仁·沈劍虹·姚宇亮十二人當選皆能態度從容聲調正確意義濃厚其成績超過意料之外聞定十二月二日决賽選出最優勝五人分名次各給奬品評判員則請校外對於演講素有研究之中西學者云 
[中華職業學校之演講會]  
　　中華職業學校於十八日請舒震東工程師講演工程師之修養舒君主旨謂學工之人在乎學理與經騐並重又當持之以恒心勤之以研究而以不斷的改進爲歸今日下午四時又請復旦大學商科主任李權時博士在該校職工敎育館演講題爲「談談關税問題」除該校敎師學生外各校師生均可前往聽講云 
[美專定期開繪畫展覽會]  
　　上海美術專門學校各科學生三百餘人此次秋季旅行杭州西湖寫生實習期滿還校所得成績數千餘幅定本月二十一日下午一時起至二十三日下午五時止在西門斜橋徐家匯路口該校第一院舉行展鑒會三天並陳列敎授劉海粟王濟遠李超士等之作品 
[球訊]  
　　中大與南大前日（十七）吳淞中國公學大學部籃球隊在校内與上海南方大學隊作籃球友誼之比賽公證人爲黄天錫比賽結果爲五十餘二之比中公隊勝中大隊隊員爲（隊長）陳曙光·林堯階·王增候·余俊·翟土明·丁開泰·徐爾侃 
　　南洋與太古及太平洋南洋兄弟烟草公司足球隊創立祇兩月十五日上午九時在浦東足球塲與太古洋行足球隊作友誼比賽結果爲五與二之比南洋勝午後一時半復在青年會球塲與太平洋足球隊比賽結果爲三與零之比南洋勝 
　　禮和西人隊與華强球隊上星期日上午九時禮和洋行西人足球隊與華强體育會甲組足球隊賽於青年會操塲結果華强以四與一之比勝禮和 
 
 

Page 11

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *常識 
[常識性情與風化（人生觀）] [  覺]  
　　家庭幸福從夫婦之道始社會進化從朋友之交始蓋人類之以性情相團結者惟父子兄弟有天然之關係此外則皆人合而非天合也至於世衰俗薄則天合者尚多乖離之事况其人合者乎 
　　余嘗作詠史詩云廉藺刎頸交一變爲餘耳四海皆朋友誰堪託生死琴挑文君寡酒賣王孫恥輕薄成夫婦白頭那可恃俠哉晋程嬰遺孤存趙氏義哉宋司空糟糠謝帝姊 
　　是詩之作蓋深爲朋友夫婦二倫悲而尤願有主持風化之責者各以禮義爲天下倡而勿使末流之一往不返也近頃以來人心之沈溺於勢利久矣翻手爲雲覆手爲雨滔滔者皆是欲使頑廉懦立鄙寬薄敦非有至情至性之人烏能挽救於萬一哉 
[救急處置（衛生）] [  郭人驥醫師]  
　　猝遇變故延醫猶恐不及之時家人或在旁之人應熟悉救急之法先行處置使病人之苦痛傷害减輕以待醫生之至兹將簡單易行者爲讀者告 
　　出血及止血方法 
　　第一各種之出血 
　　出血因被損傷血管種類之不同及其大小而異 
　　甲毛細管出血由澕的截創擦過傷而起出血緩慢呈滴狀大抵自能閉止凝結而成痂皮 
　　乙血管出血由稍深截創或表面之血管受傷而起 
　　（一）靜脈出血血液暗紅色流出之速力同等若在損傷部上面壓迫流血之量增加 
　　（二）動脈出血血液爲鮮紅色自創口噴出而成線狀其勢與脈搏相當一進一退是也其危險較靜脈出血更大尤宜急止 
　　丙其他出血不由創口流出於外如下 
　　（一）皮下出血皮膚不破而向内部出血表面呈暗紫色且局部隆起 
　　（二）内出血各種體腔之出血例如腹腔胸腔頭蓋内部胃腸膀胱等外部全不能見但因其發現急速貧血虚脱症狀亦可察知之 
　　第二出血之救急處置 
　　一對於毛細管出血之處置此出血大抵自能閉止用清潔或消毒冷水或硼酸水洗滌將綳帶裹之立能止血倘若不止必患血病必須即刻報告醫生 
　　二對於靜脈出血之處置小者亦能自行閉止稍大者用綳帶裹之亦易止血大者與動脈同施以綳帶報告醫生 
　　三對於動脈出血之處置雖小動脈止血亦難非報告醫生不可但不能待醫生來應當依第三節所云止血法處置爲要 
四對於皮下出血之處置出血至一定程度大抵因周圍組織之壓迫自然止血起初用冷罨法以防繼續出血以後用温罨法以促其吸收血出過盛面積廣大之時隨請醫生處置 
　　五對於内出血之處置如有貧血虚脱之疑即報告醫生令患者絕對安靜如果知爲體腔出血放冰囊於出血部脈搏常常注意 
　　第三動脈出血救急止血法 
　　其方法有種種（一）止血藥之應用（二）結紮（三）安靜（四）高位（五）冷却（六）强屈（七）壓迫是也 
　　止血藥及結紥須請醫生行之 
　　安靜及高位血液流出血管外如果有一定時間身體不動血液自然凝固故必須使其身體安靜將出血部抬上以減低血壓則血液流到創口自然凝固將血管之切口閉塞但較大之出血用此法不能止血 
　　冷却血管受寒冷則收縮血流減少冷却亦爲一種止血法但應用時不過尚要壓迫法補助之 
　　强屈法當四肢出血之時應當將出血上部之關節强屈以壓迫血管幹部爲目的例如臂部尺骨動脈之出血則將肘强屈將臂縛於膞上手指出血將腕肘關節强屈而固定之下腿出血則將膝關節强屈而固定之但此法不甚佳 
　　壓迫法分爲直接與間接兩種 
　　（一）直接壓迫法（局部壓迫法）將瘡傷部露出可見出血之所在用消毒棉花或紗帶包裹再用壓迫綳帶但對於大出血不宜（二）間接壓迫法（本幹壓迫法）此法用於大出血或當時無消毒材料之用但此法不過一時的因血行閉止過久則末稍部恐變壞疽之故大抵不可經過二小時以上其最要注意之處凡頭部頸部之出血壓迫血管本幹須從瘡口下方壓迫之但對於四肢出血須在瘡口上方壓迫之 
　　（甲）指壓法大抵用姆指壓迫凡動脈稍在深部須用强力壓迫即用兩姆指重疊壓迫之法以姆指頸正對血管向骨方强壓之皇也但此法易使施衛者疲勞只　　　略行之又無解剖知識者不能熟知動脈所在之部位亦不能施行 
　　（乙）止血器用一大橡皮管或橡皮帶將肢體（手足）之全部用力緊縛因而動脈管亦被壓塞 
　　（丙）假製止血器如無止血器時則用綳帶皮帶手巾繩等並以木爲枕亦可代用止血器以圖止血（未蓋章） 
[旅外男子當習縫補與浣洗（經濟）] [  董世昌]  
　　男子爲謀生之故有不得不遠離家庭作客異鄉者然旅外謀事之人或在工廠作工或在公司充職員或在學校充敎員多半薪資微薄以每月十數元之收入家中數口嗷嗷待哺又有衣食酬應雜用等費苟不講求經濟其何能堪然講求經濟不必在於若何節衣縮食要在細微處留心自能節省錢財積少成多矣 
　　旅外謀事之人若每月所入不足二十元者自不能帶家眷而衣之汚穢誰爲濯之衣之破裂誰爲補之若縫補洗浣事事雇人每月至少須費四角照四角計算每年尚須四元八角此四元八角雖覺甚微然以十年計之已四十八元若再儲放生息照單利年二分算共可得百元矣吾師竇君蔚臣自二十爲敎師旅外四十八年其縫衣洗衣未嘗一雇人若以此例計之可積得千元實地言之竇君今日家境之寬裕因其節財有道也 
　　縫補破綻浣濯汚垢固極簡單而人人能爲之事也竇君經歷之言曰吾始試縫補也乃先縫内衣試之有成績乃敢縫外衣蓋恐初縫外衣不美見笑於友人今竇君雖年近七旬其自縫補之衣服殆無以異於縫工爲之久而技自熟也竇君又曰浣濯之事吾每於公務暇時爲之撩撥清水擺弄衣服視爲有趣味之工作且藉以陶冶性情免生淫逸之心法至良意至善也余自試爲縫補洗濯於今多年矣凡褲褂之裂口破痕皆自修治近來大衫之綻裂亦自繕理日昨且作襪底一雙雖不甚佳然服之固覺甚高興也至若浣衣余能於一小時洗數件且甚清潔上星期六下午余計洗衣與補衣所省之費足有二角故余敢爲旅外謀事薪資微薄而感受困難者告曰君若以數角之資購針幾枚線幾縷肥皂幾塊足能保一年之中省銀五元數十年之後定有大宗儲蓄矣（乙酬種） 
[西儒格言（道德）] [  吳守拙]  
　　每日勤學一時積至十年雖愚亦智（斯邁爾） 
　　從事一業先决其志志决則亟行之（佛蘭克令） 
　　不勤勞何從安樂何從得休息（加黎） 
　　無論大小事皆宜盡心竭力爲之（吉青納）使　得無上極力者有三曰自　曰自知曰自治（丁奈生） 
　　人類偉大之事業皆自辛苦得來世界文化亦爲辛苦之産物（史邁爾） 
　　求衣食須辛苦求愉快須辛苦求學識須辛苦辛苦者宇宙間之公例也（羅史根） 
　　以敎育遺子女乃最大之産業（司可脱）人生莫大之榮幸不在乎永不下跌而在每次下跌之後仍能上升（斯德） 
　　大學術不能一時得大事業不能一起成猶之行路一步進一步（斯邁爾） 
　　增廣知識在立志不在年齡之多（伯拉圖）（乙種酬） 
[公文名類（法律）] [  丕振]  
　　吾人日常對於親朋戚友或公私團體無論發生何項事務均用緘札往返交涉但普通緘札之效力僅能及於親朋戚友或公私團體之間若一旦與地方政府或其他國家機關發生事故則須另用一種格式之文字與之交涉方能發生效力此種格式之文字即俗所謂公文是也公文程式之種類甚多吾人旣爲共和民國之國民對於國家通用之公文名類不可不略知其概故列表於左以供同胞之參考 
　　公文名類 
　　（一）大總統令大總統因左列各項事務指揮全國時用之 
　　（一）公布法律 
　　（二）公布預算 
　　（三）公布特任簡任薦任各官之任免 
　　（四）公布敎令 
　　（五）公布應宣布之國際條約 
　　（二）國務院令國務院有所指揮時用之 
　　（三）各部院令即外交内務敎育農商司法交通各部及審計蒙藏各院等有所指揮時用之 
　　（四）任命狀大總統及大總統以下各官署任命官吏時用之 
　　（五）委任令大總統對於官吏或其他上官對於屬官有所差委時用之 
　　（六）訓令大總統對於官吏或其他上官對於屬官有所訓誥時用之 
　　（七）指令凡以上對下因呈請而有所指揮時用之 
　　（八）布告官廳宣示事實時用之 
　　（九）咨國會與大總統或國務院又各平行官署互相往復之文件 
　　（十）咨呈各特任官署對國務院之行文用之但國務院對各特任官署之行文仍用咨 
　　（十一）呈人民對大總統或各官署又各下級官署有所呈報時用之 
　　（十二）公函不相隸屬之各官署用之 
　　（十三）批各官署對於人民陳請事項分别準駁時用之（乙種酬） 
 
 

Page 12

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *   
 
 

Page 13

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *本埠新聞 
[關於時局之本埠消息]  
　　聯軍昨日會攻韓莊寗訊昨日聯軍會師攻韓莊右翼第六第九兩軍由台兒莊進左翼皖軍由碭山進惟僅小接觸 
　　聯軍進展微山湖昨據徐州來客云聯軍佔領徐州第二軍謝鴻勳第四軍周鳳岐即向魯境進展十四日以後雖無劇戰但豫軍李紀才部贛軍鄧如琢部及皖倪朝榮部均由大黄山經微山湖抄襲韓莊臨城徐州城内駐軍現只存四千人云（中國新聞社） 
　　豫軍進逼魯境訊昨據本埠政界消息豫軍王爲蔚等連日往返鄭州計畫對山東勢在必取現又經孫傳芳之催促昨已有一部分豫軍向魯邊移動預料豫軍與張宗昌部尚須一戰（東南社） 
　　孫傳芳催白馬出師昨據聯軍方面消息總司令孫傳芳現仍駐徐指揮豫皖贛等客軍攻魯日内仍將有劇戰孫氏催白寳山至徐令其火速出兵郯莒馬玉仁之代表黄雲台謁孫時亦受有同樣命令（中國新聞社） 
　　孫傳芳電告回寗淞滬戒嚴司令嚴春陽昨據聯軍總司令孫來電略謂本日由徐回寗特電知照 
　　又訊聯軍總司令孫傳芳原擬昨日由徐返寗嗣因攻魯一切計劃尚待磋商行期因以展緩 
　　張宗昌購大批軍用品魯督張宗昌前在天津向德商滬行訂購行軍鍋鑪布袋及槍彈等物甚多聞價值七十餘萬元該項軍用品已於十五日運到天津分批運往德州轉配各軍應用 
[孫傳芳表示不干蘇政]  
　　中國新聞社云昨蘇紳至徐州謁總司令孫傳芳返滬云蘇法團請孫氏督蘇渠謂蘇省軍政有總司令民政有省長負責有人余「孫氏自稱」係團結浙閩蘇皖贛五省討奉對於蘇事不願過問但蘇人民意殷殷日内當遄返金陵邀蘇省耆紳解决一切决以民意之向背爲依歸云 
[宋雪琴之談話]  
　　聯軍駐滬辦公處處長宋雪琴氏昨日由寗返滬已見報載遠東社記者昨午往訪宋氏於辦公處即詢最近消息兹將記者與宋氏問答情形錄下「問」閣下甫由寗歸最近前方軍事當能詳悉可否告予一二「答」五省軍事上一切仍歸孫總司令在徐主持豫軍自岳維峻到徐與孫總司令會商軍事計畫後所部已陸續向津浦京漢兩路前進「問」聯軍對於馮張議和之態度如何「答」聯軍此次興師討賊志在救國不問其他馮張議和是一種手段知内幕者皆能言之總之聯軍態度决不因之中止也「問」近日蘇人歡迎孫總司令督蘇之消息究竟若何「答」現正在軍事時期孫本人對此尚無表示但擬日内返寗一行處理後方事宜「問」報載閣下有將任淞滬警察廳長之職是否事實「答」全無此事因滬上華洋雜處廳長一職頗關重要須富有經驗者始能勝任愉快余自問旣無此經驗安能負此重任外間傳聞殊不足信宋氏語至此因座間客人甚擁擠記者乃告辭 
[章炳麟巧電之主張]  
　　章太炎巧電云徐州孫總司令·漢口吳總司令·武昌蕭督辦·及各報館鑒往歳曹錕竊國段祺瑞藉諸軍之力取而代之執政之名出於二三人之所私署比諸曹氏曲直無分猶以臨時建置國人不與深校也秉政以來任用僉壬昏德未改憲法起草之侵權國民會議之骩法金佛郎案之賣國關税會議之營私大罪四端不須罄竹而又延致關東胡寇侵略中原飮馬及於江上幸五省聯軍倡義追奔斬馘撫定徐方鄂省諸軍共相夾輔攘除虜患稍具規模乃段祺瑞妄下僞令强制停戰以恢復江淮爲騷亂以縱容猾夏爲和平冀全國解兵以遂其賣國之私計此而不治何以爲國亟應替其位號以立國常以遏亂略旣黜段氏南方自爲保固則有二策上策在建合法政府中策在宣告獨立而巳神州乏主業已二年大總統黎公繼任以來初無失德以叛將凌逼遜於海上任期末滿人心所懷今若通電奉迎南來正位建置合法政府則名正言順薄海有所繫心亂賊失其憑藉此上策也如以軍事未了不遑論政則當宣告獨立自相保障整軍經武以待時聯合西南以樹援軍防大小各隨其宜而不必遽設政府但令南北分疆奸回亦稍歛手此中策也諸公總攝師干杖順而起值此人心旁皇之際必能分别朱紫守正不回其有擁護僞府通欵强胡及把持關税會議者與天下共棄之可也章炳麟巧 
[江蘇省政研究會開會紀]  
　　江蘇省政研究會昨假大東酒樓開職員會討論蘇省重要問題幹事長吳公猛因公赴徐由副幹事長郁品梅代爲主席由郁君報告吳幹事長來函謂吳君於元晚啓理抵寗後當即轉徐晤　馨帥大致馨帥雖不明允督蘇而有日内即須遣返寗垣與紳耆妥商大政之表示此外如蘇省長與淞滬督會辦二問題則依地方公意爲從違云次建議事件（一）裁减江蘇軍額案議得本省財政空虚負債纍纍而報載招兵所在都有應即電請孫總司令通令制止一面將此次潰散極多之白馬各師旅分别合併不得補充缺額以節軍費（二）省長民選案議得江蘇縣聯會主張省長民選深合民治本意本會極表同情惟目下省議會任期已過雖曾議决延期實無依據故選舉省長一節似應由全省法定團體代表會同選舉應通電全省徵求同意（三）請簡淞滬商埠督會辦案議得淞滬係永不駐兵地點爲免將來戰禍發展市政起見急應將商埠從速成立今孫馨帥巳允將市區改爲商埠並有簡沈同午氏爲督辦上寳兩縣耆紳爲會辦等情深合市民公意應予表示贊同議畢散會 
[憲兵搜查東方旅館之原因]  
　　因該旅館到有軍界人物 
　　前日有聯軍憲兵司令部特派該部第六連連長文吉勛帶同武裝憲兵會同一區二分所巡官長警至小東門外民國路某旅館内搜查一事兹聞被查者係東方旅館因該旅館内到有旅客十數人從通州來申内有一人自稱參謀欲在滬上招募新兵經館主察知若輩皆係軍界人物照章預先報告該管警所遂由憲兵司令部令飭搜查當時將各人一併帶回司令部以待查訊發落 
[特别戒嚴之昨訊]  
　　吳淞防務加嚴近日淞口防務忽又加緊吳淞守備司令部對於入口船隻稽查綦嚴據聯軍方面談淞防加緊之原因因淞滬戒嚴總司令嚴春陽迭據探報以奉方仍有抽派便衣間諜擬陸續混入淞滬乘機圖擾上海治安以擾軍心等因故嚴司令除電話通知警廳轉飭各區搜查外特照會吳淞守備·要塞·二司令部對淞防不得寬懈以重防務惟淞地雖特别戒嚴鎭上軍士蹤跡甚稀市面亦甚安謐 
　　禁止夜航令取消夏曆十月初一日始本埠江海各輪之出口時刻因吳淞口海道戒嚴禁止夜行船後此間寗波班輪提早至下午四時即須開行而長江輪之向係夜行者統改至天明後出口嗣因外國商輪反對經領事團提出抗議後現巳將夜航禁止命令取消故本埠江海各路内之華商船舶亦恢復出口之原定時刻矣又訊海軍總司令楊樹莊日前通告對於往來揚子江及黄浦江之船舶禁止夜航本埠領事團因此事於外輪營業頗有打擊曾請取消上項禁令昨據日人消息此案將移北京由使團與北京政府交涉 
　　展緩戒嚴時間之縣署布告上海縣知事公署昨發布告云爲布告事案奉淞滬戒嚴司令部傳知内開案准總商會會長函開以滬埠在租界傭夥工作家居南市閘北者甚多租界商場均須十二時以後收市竟有因已逾法定時間回家不得寄宿旅館薪資有限實屬未堪重累仰乞准予展緩一小時改爲午前一時爲止等語查本司令此次戒嚴原爲愼重防務除暴安良起見滬市習慣旣與内地不同自應顧恤姑准展緩一小時以上午一時爲止即於十七日起實行用恤商艱而便行人此傳等因奉此合行布告仰闔邑人民一體遵照此布 
　　嚴司令派員清查客棧淞滬戒嚴司令部兹允商會請求晚間斷絕交通展緩一小時業已實行惟嚴司令以奉軍敗後各處散匿甚多所有地方治安仍當嚴加防範現除訓令軍警各機關遵照外當以客棧爲藏垢納汚之所深恐各棧主難免有容留歹人情事現爲愼重地方安寗起見尤恐警廳探警疏懈不周故特於即日起飭派司令部員弁每晚輪派赴各客棧清查以清匪氛 
　　南區商聯會請發通行證本埠自宣布戒嚴以來南區各商業均與北市有貨欵往來夜間出入頗感不便曾由南區商聯合會具文呈請淞滬戒嚴總司令發給通行證三十六張昨奉批示應由南商會具呈領給等因該會奉批後昨已開具各業會員名單函請南商會轉呈辦理矣 
[李啓佑通電自辯]  
　　李啓佑通電云申報館鑒世事愈變人心愈險言念及此可勝危懼啓佑向來作事直率坦白人格道義關係極鉅何敢喪心病狂致背良知本旅同人患難多年尤應肝膽與共即政見不同亦當各行其是况啓佑曾一再聲明退避賢路乃團長何若亭狼子野心勾結他旅竟於本月十三日啓佑去後帶兵茶刦旅部復又揑名通電誣爲携欵潛逃可謂險毒獨不計螳螂捕蟬黄雀乘後乎然大丈夫來去清白并留林汪兩軍需官清理交代更不容信口噴誣自害害人啓佑對此本不願置辯祗以個人名譽所關匪輕用特據實佈陳知我罪我亦唯付諸公論已去江蘇第二混成旅旅長李啓佑叩篠 
[戰利品專車昨晨過滬赴松]  
　　昨晚十八七時十六分山　開來浙軍戰利品專車一列訃掛車十六輛内載已損壞之大小砲共二十尊機關槍二十架迫擊砲八座馬步槍約四千枝子彈四百餘箱由兵士百餘名押送於昨晨（十九）五時十五分抵麥根路車站旋即調换機車於五時三十分由麥站開往松江交第二師司令部存儲 
[傷兵今晨由寗抵滬]  
　　南京昨晚（十九）有傷兵八十餘名計共載鐵蓬車三輛附掛由寗開滬之夜快車將於今晨七時許抵滬轉車赴杭養傷 
[城廂内外昨日之招兵]  
　　聯軍募兵處因連日招募新兵猶未足額是以於昨日飭派兵弁手持招兵旗幟在滬城内外來往招募惟自晨至暮應徵者甚鮮嗣於小世界前募得數人率領而去 
[昨日之軍事運輸消息]  
　　駐紥斜橋老營盤内之第二師第三旅旅長李俊義部第五團第一營營長段承澤所部軍隊需用濟養品昨特派步兵三十名至南站向滬杭路索掛鐵篷車二輛附掛於上午九時三十分由滬開杭之慢車至新龍華再由新龍華專車開往北站至閘北司令部領取即於下午二時由北站裝出軍米麵粉柴板共兩車專車開往南站當由隨車押運之兵士搬運至斜橋營部又昨晨（十九）上午五時許由南京前敵開回來滬至麥根路車站兵車一列計掛車輛十六輛聞係裝載第三軍第二師第四旅第八團工程營及盒子砲隊並軍用品等件共裝十六車當由麥根路於上午五時二十二分專車開往杭州又昨日（十九）上午九時四十分由城站兵站處奉浙江督辦公署軍需課裝運第一軍軍需品五車附掛於由杭開滬之五號慢車來滬至麥根路轉運南京又昨日（十九）上午由明星橋車站裝運第五團軍用品一車附掛於由杭來滬之二十四號貨物車運抵松江車站卸車又第五團第三營向滬杭路調撥空車二輛並由南站索掛車頭一輛至北站以待裝運第三營營底等件運回松江 
　　又訊前（十八日）夜十一時三十分特别快車附掛六五六號貨車運載行軍錫竈六十套灰斜紋棉風衣七百六十件灰斜紋軍帽一千二百頂均由聯軍上海兵站向徐家匯信誠軍服公司定購因前方需用甚急故星夜趕運并派押運專員送至南京煤炭港兵站總監倉庫俾轉運前方云 
[救護消息併誌]  
　　高郵紅會來函中國紅十字會總辦事處昨接高郵分會來函云敝分會於本月四日組織救護隊出發後五日行抵清江浦六日兩遇蘇奉兩軍鏖戰於清江浦之南門當救出傷兵十餘人逃難婦孺七十餘人運回高郵分别治療給養敝分會隨即組織婦孺收容所八所 
　　烏衣紅會成立之核准中國紅十字會總辦事處昨核准烏衣分會成立當即寄去正會員佩章執照三十餘份分會正式圖記一顆印旗一面本會二十週紀念册三十本部復免電費通函一件 
　　密縣分會之來電中國紅十字會總辦事處昨接密縣分會來電云敬復者敝縣公議暫借邑東觀音堂鎭東街路北莊基爲會所近敝處風雲緊急乞懇請速發電報免費執照以備應用河南密縣分會叩 
　　長安知事之來函中國紅十字會總辦事處昨接長安知事來函云逕復者本月七日准貴會函開（中略）等因准此除令飭縣警所切實保護並印發布告函送長安分會查收張掛外相應函復貴會總辦事處查照爲荷知事盧鍾嶽 
　　建陽紅會來電建陽分會致紅十字會總辦事處電云紅十字會總辦事處鑒救護籌備就緒乞通電雙方司令長官遵章保護建陽分會 
　　馬頭孺婦會之乞賑中國濟生會昨接淮隂馬頭婦孺救濟分會來函云逕啓者昊天不弔奉軍南來吾淮隂不幸而陷於戰區馬頭鎭爲南北要衝奉軍忽於十一月五日抵鎭與聯軍激戰數晝夜砲火連天人民不及逃避多有中彈而死者奉軍紀律毫無散處商店民宅翻箱倒籠大肆搜刦全鎭數千户幾無一家幸免尤復姦淫無道縱火焚燒房屋被燬三十餘家赭垣滿目災情奇重損失達三十萬元以上幸敝會應時成立收容婦孺四千餘得稍保全生命兹者奉軍雖退然已十室九空家無顆粒身無棉絮值此冬令災民啼飢號寒待哺嗷嗷命若懸絲伏思吾淮飢饉頻仍盜匪横行迄無寗歳人民久在水火之中今又罹此浩刦將何聊生敝會目擊心傷徒以力薄能鮮空嘆奈何不得巳用代籲求貴會本惻隱之心施好生之德迅賜急予賑救立甦涸鮒而解倒懸仁漿義栗造福無窮敝會同人謹代馬頭鎭災民頓首以待淮隂馬頭鎭婦孺救濟會會長周星五啓 
　　淮安紅會會長等來滬曰淮安分會鑒於時局緊張假淮安省立第九中學校設臨時辦事處組織臨時醫院三處救護掩埋四大隊齊赴前綫服務並設婦孺收容所十數處收容難民達數千人該會分會長梁傳錙偕理事長戎明顯·醫務長張石城·及坦安方丈於昨日抵滬至總辦事處面洽一切聞暫寓上海旅館 
[上海通志局與紅會往來函]  
　　搜集紅會救護事實 
　　紅十字會總辦事處昨接上海通志局來函云敝局前經縣議事會議决修纂民國志書現正從事編輯竊以貴會義聲仁聞卓著全球亟宜列入以光邑乘但未知創辦何年并内容章程如何爲特備函奉達敬請詳示一切俾資紀載而備考證實爲公誼當即復函云頃接來函備悉一是並承藻飾逾恒感愧奚似承囑一節自當照辦兹附上敝會二十週紀念册二本凡開辦迄今一切事實詳載無遺即希查收爲荷 
[總商會仍擬提出中央銀行議案]  
　　上海總商會前曾委託赴京關會代表王曉籟·勞敬修·聞蘭亭·陸伯鴻四君在全國商會聯合會内提出由全國各商會組織中央銀行專爲存放關税欵項之議案嗣因代表等回滬不及提出兹悉總商會此事關係重大仍擬提出以期達到目的云 
[關税會議中之裁厘問題]  
　　涉及捲烟特税 
　　江蘇省長公署奉江蘇陳總司令庚代電開頃准北京全國烟酒事務署魚電開關税會議業已開會裁厘一事亦經提出關於各省現辦之捲烟特税亦在應行裁撤另籌抵補之列希將貴省前項特税最近一年或半年實收數目切實調查尅日見復以憑彙案辦理准此相應電請轉飭遵照見復省署當令敎育經費管理處查照辦理而江蘇敎育界僉謂本省所辦之捲烟特税按照徵收原則屬於特種營業税性質非通過厘金及國境輸出入税可比似不在關税會議範圍以内現已函請江蘇敎育經費委員研究應付方法矣 
[蘇省捲菸特税局之請求援助]  
　　承辦江蘇全省捲烟營業特税總局局長黄申錫近將承辦烟税經過情形函告江蘇敎育經費委員會請恊力贊助俾策進行昨日該會已抄函分送各委員請加援助兹將捲烟特税局公函與經費委員會致各委員函分錄如下（一）承辦江蘇全省捲烟營業特税自與敎育經費管理處商訂合商擬具辦法後即由處通令各區局於十月十八日一律結束敝局即定於十月十九日接辦起徵詎届雙方交替之期適值時局糾紛之會交通梗阻人心惶恐税務進行無從着手乃與管理處一再商榷暫緩開徵旋見寗滬蘇常秩序稍定爰定於本月六日爲開徵期經通行各區一律遵辦在案惟自經紛擾以後各局徵收完全停頓現據各區報告並本局調查徐海淮揚接近戰區開辦固屬不易即就近各分局因受種種阻力雖經開辦而未能實行徵收者亦非少數此中經過困難誠難殫述詳盡第查此項特税去歳財廳開辦經年立法未善成績至微固無庸諱及移轉敎育廳雖悉心整理每月所徵票額亦不過七萬左右除各區擬提三成費用外實解僅及五萬元統計年額六十萬元今由敝局承辦訂定年額一百零二萬元合之本局經臨各費不啻幾增一倍若不振刷精神認眞督飭則税收難望增加而學欵所需迫切惟有切實整理以資挹注迭據各區呈報尚有積習相沿把持包庇或退伍軍士袒護奸商均應嚴行禁革免致影響税收業經函請敎育經費管理處轉呈省署力予保障在案至戰事未定餉需孔殷軍政長官容有未明性質派員收税撥充軍餉各情形尤爲可慮敝局職責所在祇有盡力維持以冀盡一分心力即多一分税收俾敎費少一分困難顧時勢如彼影響如斯尤盼吾江蘇敎育團體協力贊助俾策進行相應將敝局承辦烟税經過情形備函奉達即希貴會查照時賜明敎俾匡不逮（二）致各委員會函逕啓者准承辦江蘇全省捲烟營業税局函告承辦烟税經過情形兹將原文錄奉即希察閱事關敎育經費尊處如有可以助力之處請加援助蘇省敎育實利賴之 
[上寳捲菸總局昨已撤消]  
　　江蘇上寳區捲菸特税局自經省令改歸商辦以後前任張局長抗不遵令結束仍然投局徵收實與敎育基金有礙曾由敎育經費管理處呈奉省長核准令行上海縣知事執行撤消昨經張知事片交縣警察所派員督帶警探前往該局查封收管所有器具木牌等件均經開單携回報告核辦矣 
[國民黨召集執行委員會]  
　　定本月二十三日在北京舉行 
　　中國國民黨中央執行委員會第四次全體會議巳由執行委員林森覃振等集議决於本月二十三日在北京西山碧雲寺總理靈前舉行兹將林委員等銑日通電錄下上海執行部轉在滬各委員同志鑒據林委員森等寢電并經滬部接電後電告於十一月八日在張家口開中央執行委員會全體會議現委員等已於本月銑日在總理靈前集會决定於本月梗日在北京香山碧雲寺總理靈前正式開中央執行委員會全體會議除分電外特此通知務希到會林森覃振石瑛居正石青陽鄒魯戴季陶邵元冲葉楚傖沈定一張繼謝持茅祖權吳敬恒傅汝霖等銑 
[商總會婉覆失業工人團]  
　　五卅失業工人團前曾具函請求商界總聯合會向各路商店募捐以資救濟該會以總工會封閉後工人組織無從查考且除一部分海員均已上工究竟如何情形亦不詳細故由該會復函婉辭矣 
[商界愛國募金交際會紀]  
　　各路商界聯合會愛國募金後援隊交際員昨日下午七時繼續開會到樂樹滋·余復生·程仕勇·等諸君首由余復生報告崇明路商聯會已將前存之愛國募金捐册第四一二一號至四二六○號共計兩本遺失據該會李一鳴君所述確已遺失因此請衆討論僉謂該會旣將捐册遺失應由該會備函正式聲明以昭鄭重次各交際員報告各路接洽進行事宜畢散會 
[商總聯會前晚之談話會]  
　　前晚八時爲各路商總聯會議董常會之期因到會議董不足法定人數故改談話會由王漢良主席議案如下（一）各職員辭職問題議决正式致函推派代表挽留（二） 
 
 

Page 14

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *商團進行案議决將原有章程即日付印（三）愛國募金案交際員報告崇明路商界聯合會遺失募欵空白收條兩本議决仍由該會負責查明號碼四二一二一至四二一六○號如有發現概作無效（四）浙江路商聯會新舊會合併案經嚴諤聲君報告雙方均有諒解俟新會開會决定後方能組織委員會（五）請領通行證案僉謂旣多周折聽各人自由辦理（六）廣西路商聯會報告會員吳信亮被拉夫拉去請援助案公决致函戒嚴司令部及警廳方面查詢（七）五卅烈士喪葬籌備處來函援助五卅失業工人團經費案議决五卅喪葬籌備處職務在購地建築墳墓爲限即本會派出代表亦負喪葬事務責任致於援助工人經費等情本會當不能越俎而行應致函答復（八）王漢良介紹唐家灣商聯會代表方伯琴陸和行入會全體歡迎議畢十一時散會 
[外人業産照永租名義登記之部令]  
　　外交部近令江蘇特派交涉員文云准司法部咨開查外入照約准許租建之不動産本部擬依照不動産登記條例第四條原有名義之規定以永租名義登記一案業經呈明臨時執政於十四年十月二十八日奉指令呈悉准如所擬辦理并交外交部查照此令等因除分行外鈔錄原呈咨行查照等因准此除分行外合亟抄錄司法部原呈令行該特派員知照可也此令 
[航業消息]  
　　瑙威領事來滬瑙威國新任駐滬領事愛亞爾氏奉該國政府之命由瑙威轉往倫敦乘英輪柏曲洛克司號來滬現已抵埠矣又昨日英郵船開希米號到滬旅客之來申者有本埠工部局捕頭皮埃氏及卡奈爾氏同由倫敦來滬 
　　日本軍艦到申日本海軍省前在佐世保軍港抽調第十四隊軍艦四艘來滬現在因北方戰事日趨平和東南方面更無軍事行動故已先將谷風號調歸東洋又將出巡長江下游之江風·葵號及菊號三艦於昨日午前十時調集上海撤回本國云 
　　又訊日政府近因東南戰事依僑民請求添派軍艦四艘來華除已派出二驅逐艦開赴青島保護僑民外滬上昨（十九日）又新開來蘭字·葵字二驅逐艦停泊日郵船社第八九區而日驅逐艦江風號亦因谷風號奉命開回本國來滬接防於同日開到停泊同一地點又駐滬日軍艦對馬號於前日改泊海軍浮標（東南社） 
　　奉張收買榊丸據本埠日人方面傳出消息稱行駛大連青島上海間之榊丸號輪本係由日政府賃與大連公司行駛者此船本係軍艦故船身之機器等項較尋常商輪爲佳今大連公司已在日本定造得大連丸新輪一艘而有將此榊丸解約退還日政府之消息今奉張擬收回此輪改爲裝甲艦已向日本方面磋商云 
　　日輪亦停驗疫日本郵船公司自上海發生虎疫後即舉行驗疫以故赴東旅客異常周折現因各國海岸對上海開往之輪船均已免予檢驗故該總社刻亦電致滬行囑令即日起上海赴日之華人搭客亦取消驗疫之舉矣 
[甬興輪撞損帆船案昨訊]  
　　寗紹輪船公司甬興輪船撞損紹興帆船錢永興一案迄未解决該船户以破船停泊楊樹浦殊爲困難昨日要求工商友誼會童理璋赴該公司面商總理袁禮敦懇商撫卹該公司以根據甬興輪船主報告行駛時係帆船横行相撞咎在彼方未便賠償惟據錢永興報告則因輪船來勢勇猛帆船不及避讓擬續懇該公司顧念船户困難予以相當撫卹以便修理 
[日領函請飭繳張貴生所欠船費]  
　　駐滬日本總領事致交涉公署函云逕啓者華人張貴生二十三歳常州籍無資私乘日本輪船往日被阻登岸一事業經敝署於本月十七日將該華人交由貴署派員接收在案查該華人於本月十五日由長崎丸輪船送回上海應付日本郵船會社往返船費自滬至長崎計洋十五元自長崎回滬計日金十八元均未照付兹據該會社呈請轉致飭繳前來相應函請查照將該次往返船費飭令照付轉送過署以便給領并候見復爲荷 
[拖船失事傷人之眞相]  
　　溺斃者爲拖船公司跑街張鐘麟及俄人一名 
　　上海拖船公司之阿木林小輪在淞失事迭誌前報兹經確切調查溺斃者共有二人一爲該公司跑街張鐘麟寗波人年三十八歳老母年已七十餘三男二女皆在幼齡該小輪之把舵者俄人某亦及疑難遭禍原因實以輪未起錨遽行開駛致遭傾覆聞該輪拖沙船兩隻所載雜貨價值三十五萬元幾全没毁該輪及沙船等現在僱人撈起昨報載該公司經理張賢淀被難實爲跑街張鐘麟之誤令亟更正 
[太古輪撞翻兩駁船幸未傷人]  
　　昨日午後一時許太古公司蘇州號輪船進口後即就南市浦江内掉轉船身當轉掉時適有駁船兩艘泊在三北公司之伏龍號輪船旁畔其一係駁運糖貨上輪一係駁　板上輪不料蘇州號輪船誤撞於兩駁船以致兩駁船同時傾覆船上男女請人盡行落水幸即設法撈救各人幸均無恙然糖貨已不免漂失矣 
[居士林新林所開工]  
　　本埠海寗路世界佛敎居士林在閘北新民路國慶路口購地二畝餘自行建築林所業已取定褚海記營造廠承包並聞於昨日凈壇開工由施省之林長親自舉行破土並請慈筏大和尚開示法語當時該林男女居士到場者約有百餘人云 
[麥肯齊訴請損害賠償之審訊]  
　　文匯報云卡爾登職員英人麥肯齊氏於八月十日午後三時許乘黄包車沿九江路自西向東前進時爲對面駛來巡捕房某號汽車撞翻身受重傷閱二十餘日始愈麥因該汽車當時駛行不按規則特延牛門律師起訴工部局請求賠償（一）醫院費三十四元六角（二）衣服及眼鏡損失四十元（三）因傷所失八九兩月佣金四百五十元（四）藥費十五元（五）汽車費五元（六）延醫費九十六元四角五分（七）身體受傷之損失二千七百五十五元九角五分黄包車損傷費二十元（八）堂費種種該案於今（十九）日午後由美英丹麥三國總領事組織之領事法庭開審被告工部局由巴德萊律師代表否認汽車行駛疏忽並指麥氏所乘黄包車突然由北向南當汽車之前穿街而過致汽車無法讓避兩造律師旋互相詰難並傳醫士黄包車夫作證當文匯報付印時該案猶在審訊中 
[三商聯會聯員會紀]  
　　中城商聯會中城商界聯合會於昨日下午八時在小白栅舊會所開職員常會到三十餘人副主任鄧殿英主席首報告會務經過次各職員提案如下（一）主席報告中城保衛團之籌備經過已籌得開辦費二千元現在由錢樵蓀·李志超接洽組織辦法大約一星期内可告成立惟經費尚恐不足須各商界熱心捐集次由童理璋報告謂保衛團與商聯會關係重要一切進行事宜雖推有籌備員辦理但本會員有監督之責任不能忽視（二）本會進行職員改選問題因徐錦泳不到另推陶菊隱·王品照·襄助限一星期内趕辦妥當（三）會計主任邊桂生報告會費巳收有三分之二但尚有少數未收公决仍由各委員向各商界會員勸繳（四）討論公益税增加問題主席報告滬南六路商聯會來函定期開聯席會案公决推舉計文鈞·葉振康·童理璋·馮國祥·鄭五福·李全林·楊夏正·等爲出席代表（五）討論徵求商店陸續加入（六）討論加入各路商界總聯合會問題决定俟下次職員改選後再行推舉十時散會 
　　九畝地商聯會九畝地商界聯合會前晚八時在露香園路會所開職員會議討論一切到者徐序秋·賀少泉·楊福之·胡熊卿·程錦章·容子銘·等二十餘人正主任洗冠生因事遲到由副主任王昌祥主席陳富蓀紀錄首由主席報告旬日來會務進行狀况並各界往來函件等繼常務員陳寄塵報告購辦物件經過及常務員朱曉雲因事告假次由洗冠生·薛夀齡·朱維民·樂子祥·陸雲溪·張仁榮·陳祥生·等相繼發言互相討論公决下列諸案（一）成立會俟各方接洽後再定日期（二）陳富蓀報告滬南六路商聯會來通告爲反對增加公益捐事僉謂商市蕭條增加負擔應在否認之例本會成立在邇一俟成立後再定對付辦法（三）中城商界聯合會代表童理璋來函謂該處發起保衛團以本會中西北三區地勢上關係應相互各路發起保衛團之必要衆以事關重大原案保留下屆再議尚有其他議案不及討論定星期五續開會議追議一切 
　　廣西等三路商聯會本埠廣西勞合貴州三路商聯會於十八日下午二時特開職員會議到徐永年李世樑等二十餘人由謝惠廷主席報告商團組織之進行籌商施濤貧寒棉衣米券等經衆贊助後復由勞合路會員吳興利皮件店主來會報告昨日（十七日）午後該店主與乃弟吳信亮同往西門斜橋購貨後囑信亮携帶餘欵先歸其時不過二點鐘迨該店主事畢回店詢知信亮未歸各處找尋查無踪跡迄今已二日餘爲此來會報告請求援助由謝惠廷提議進行方法一面請徐永年黄寳珊二君詣閘北戒嚴司令部及警察廳調查一面函請商總聯會援助 
[各保衛團消息]  
　　北新涇保衛團北新涇鎭保衛團自　告戒嚴後團長劉子連王同福親自督率團員晝夜出防未嘗稍懈兹鑒此次江橋鎭於本月十五日有大帮盜匪刦械搶掠對於該鎭防範不得不特别注意爰於十七日由該團長召集合鎭紳商妥籌防制辦法經衆議决恢復舊時木栅俾於急要時以資抵抗預計全鎭各要隘置櫃至少十座所採木料圓徑約尺五寸式取樸固經費由全鎭紳商擔認因事關生命財産各紳商無不踴躍輸將故可即日告成又北新涇保衛團於十五日下午十二時捕獲盜案嫌疑犯陳吉福蔣吉園何長生三名已誌本報經團長詰訊再三以口供前後不符又内有一人且穿女服知非善類遂送交該鎭警局訊辦署員李得貴嚴訊後即雇汽車一輛備文解送閘北司法科究辦 
　　諸翟鎭保衛團舊曆十月初三夜二時許諸翟鎭關鎭人民正在熟睡之際忽東市稍槍聲甚急連發十餘嚮居民均在酣夢中驚醒大爲恐慌幸其時保衛團國總侯積嵐正率團員在外巡邏聞聲趕到侯團總立即施槍還擊唐團總亦聞訊狂吹警笛召集全體團員奔至鎭東二里許之新家弄長浜等處追擊時駐防於本鎭之水警巡船巡官徐子良亦督率長警荷槍實彈守防要口該匪盜約十餘人見來勢頗猛衆寡不敵遂向東逃逸各團員見匪已遠颺無踪乃停追鳴槍示威而返翌日清晨鄉民入市在鎭東張箍桶橋北堍拾獲快五嚮槍壳四枚係盜匪遺物此次得保衛團奮勇追擊全鎭未受損失亦云幸矣至此項盜匪來歷料其在飛機塲馬路混入故日來該鎭保衛團日夜至該處放哨云 
又訊諸　鎭保衛團團練侯積嵐鑒於日來蒲淞市之雙涇楮·虞　墩·江　　地方接連駁生盜案並且傷害生命特下緊急命令飭團員嚴密防範上緊梭巡切毋疏忽日間派便衣團員身藏手槍在本鎭及鄉村暗訪入夜派武裝團員佩齊槍彈至雙涇楮一帶巡查加緊防範以免匪徒混入 
[閘北保衛團破獲綁票匪]  
　　顧隊長之請訊閘北保衛團探訪隊日前在新疆路海寗路地方捕獲窩贓匪徒施悠煌當據供稱是日原約同盜匪多人前往杭州請某姓家財神並供出本月十五日下午六時搶刦頤福里唐姓等情該隊因而續派探員在華盛路岐崗里捕獲同作綁票盜犯李寳書一名抄出手槍一枝子彈一百五十餘粒帶團昨由探訪隊長顧竹軒親行詰訊錄其供詞如下（一）原告唐正綏供稱住貴團治下寳山里頤福里寒字第一百十九號門牌於本月十五日下午六時間有盜匪四人各持手槍利器騙開大門闖入室内大肆搶刧當來刦時本人適有事在外室人亦因事赴甬今就本人所知計被刦去赤金手鐲三副文明金鐲一只金表練一條金四開二枚珠花一朶計珠二百粒翡翠别針一支金鎖片三塊金練條一根鈔票一百十元象牙圖章一顆鍍金表一只並鍊條金洋二枚水晶戒一只元緞馬褂一件藍縐紗棉袍一件緞子三疋（二）匪犯李寳書供稱前三四天由王錫堂起意叫我們同培焕·岳才·小毛·張海老大·阿威共六人在寳山路彩票店後面作煤炭生意人家搶刦我同培焕·岳才·小毛·四人進去動手搶得金鐲三副緞子三疋張海老大·阿威·在外望風我們帶手槍四枝進去得贓後由張海老大同我至大馬路銀鏤分開賣去得價洋四百十八元其餘衣物變賣若干我不清楚我分得洋十元施悠煌寫賬分用得洋十餘元等語該隊已備文解請團本部訊核 
　　錢團長之呈報上寳兩縣閘北保衛團第二支團團長錢松夏昨呈團本部云爲呈報事竊於本月十七日案據職團排長王榮先報稱竊於昨晚八時案據第二分防所團目徐勝祥報稱頃據探訪隊員高巨川來所報稱華盛路華盛里第四家前樓住有綁票匪徒請即派丁恊助同往拘捕等情當由團目徐勝祥率同團丁徐金魁·羅得勝·毛寄生·宋紀文·等前往拘捕比當場拘獲李寳書一名並搜出手槍一桿子彈一百五十粒當時並將二房東李開關一名計二名隨由探員高巨川等一併帶案解送鈞團訊明核辦懇祈轉報等情前來理合具文呈報伏乞團總鑒核 
[國貨維持會介紹國貨]  
　　受漢口國貨商場之請託 
　　國貨維持會昨通告各國貨工廠云逕啓者頃據漢口國貨商塲經理人馮志卿來會聲請謂漢口各界志士聯合發起組織國貨商場特委鄙人來滬採辦各種國貨刻寓本埠新北門内侯家浜路引年里内二號門牌文順齋内惟人地生疎接洽匪易敬懇貴會通函介紹藉利進行云云據此竊查漢臯爲全國中心通商巨埠貿易之盛不亞滬濱今蒙熱心志士籌議國貨商場正我國貨同人擴充國貨之無上機緣合亟通函奉聞務祈貴處即日派友携帶貨樣前往馮君寓所與之當面接洽至嗣後銀錢貨物等項亦希兩方直接敝會概不負責云 
[函催各業認商措繳税欵]  
　　淞滬警餉曾經官廳向華大銀行息借洋四萬元即行發給惟該欵係由各業認商將明年一二兩月税欵提前繳解華大銀行歸還借欵一面由各業認商於繳欵時領取財廳所頒印收以符縣商會議决案辦理在案兹聞各認商原定上星期三措繳無如應繳者固多而未繳者尚有十餘業前經華大函催後仍未繳楚現該銀行又函致上海縣商會重行催促故該會又即去函分致未繳欵之各認商代表查照催速繳解因事關臨時息借之欵萬勿延誤云云 
[寳邑提前啓徵漕米因軍事需欵急迫]  
　　寳邑縣署前日諭知各户書云照應造十四年分漕米實徵糧册業將流抵本年新賦減成辦法巳於下忙造册時諭飭在案現在需欵急迫之時應將漕糧提前啓徵查核各圖米册尚未造齊合亟諭仰該户書等遵照迅將本年米册限於三日内一律送交糧櫃造串啓徵毋稍延誤切切此論 
[波斯巨量鴉片運入中國之調查]  
　　遠東通訊社云中華國民拒毒會昨據倫敦消息當九月一日國際禁烟大會開幕於日内瓦時美國敎會報記者訪出一極大之鴉片案波斯一百零三萬四百磅之鴉片於十三月内至一九二五年五月底止公然輸出七十七萬五千磅運至海參崴又據海參崴税入證明一九二四年中僅由外輸入鴉片五磅而據確實消息證大多數已運入中國矣雖同時亦有鴉片輸入歐洲之報告然試觀一九二一年倫敦十大醫院爲診治七萬之院内病人與五十五萬之院外病人僅用去鴉片四十二磅及五磅半之嗎啡吾人不得不注意此次波斯輪出之巨數　爲非法舉動又本年由波斯輸入澳門之鴉片爲二十五噸即五萬六千磅皆係正式購買然澳門人民僅八十萬則此項鴉片銷於何處亦堪注目除此巨數外尚有十二噸半由布賽輸入新嘉坡其中五噸爲英北波利歐公司所專賣其餘七噸半於一九二四年十二月一日由一英輪輸出此外尚爲少數鴉片輸入合衆國查種植鴉片爲波斯最要之工業苟波斯不能實行强力之禁止則世界禍源難絕而强力禁止尤在鼓動民氣云 
[川沙拉夫已放回]  
　　奉令防守川沙白龍港口之楊士俊營長奉孫總司令電令調赴前敵應戰當軍隊開拔時拉去民夫二百名經各該家屬泣求嚴知事憫念農忙之苦電求孫馨帥查放業經核准飭令前方查明按名發給川費遣送回籍據云尚有數人在南宿州火綫飮彈而殁其餘兩人在山頂上找運子彈時失足墜下跌破頭顱折斷手足當由紅十字會救護隊抬去醫治恐難保全性命云 
[鄉董呈請疏浚塘子涇]  
　　北橋鄉鄉董孫世本·塘灣鄉鄉董彭召棠爲疏浚塘子涇事呈請縣署文云案據塘灣鄉八十圖圖董孫景福·九十一圖圖董何燮賡·丁光弼·四十二西半圖圖董褚宗亮·李伯勳·北橋鄉五十圖圖董郭宗經·陸明儒·潘慶雲等函稱竊查本圖界内之塘子涇東通黄浦中貫嬰竇河西達横瀝爲塘北兩鄉之中幹河邇因年久失修淤塞實甚嬰竇河以西非特潮汐不通亦且夷爲平陸農田灌溉旣有不濟之憂人民飮吸亦慮絕水之患圖董等曾邀本圖公民籌議疏浚僉願編夫辦法各自擔任照案通讀一致贊同當場認定沿河之二十一保九十一南半圖·八十圖·四十二西半圖·及十八保上之五十圖·中五十圖爲頂浚其九十一北半圖·東四十二圖·及十八保之下五十圖爲恊浚决於冬初興工開辦所有戽水築壩修橋設局等費約需二千五百金暫擬息借墊用即於上開各圖忙漕項下帶徵歸還爲合函達即希會呈備案並飭丈工叚出示布告俾衆週知等情准此查塘子涇確爲塘北兩鄉之中幹河因年久失修不通潮汐自應及早開浚兹於本月十五日由世本召棠等邀集各該圖董詳加討論並公推老成碩練物望有歸之孫景福爲河工總董郭宗經爲河工恊董以收指臂之效除將帶徵情形函交各本鄉議會核議轉呈外理合備文會呈鑒核迅賜俯順輿情加委孫景福爲塘子涇河工總董郭宗經爲塘子涇河工協董以昭鄭重而專責任並求出示布告沿河農田停下春苗一面訓令丈繪生估丈工叚土方俾利進行實爲公便再嗣後於河工上進行辦法均由該總恊董主持合并聲明謹呈 
[游民工廠赴南洋勸募公債]  
　　請由總商會介紹 
　　江灣游民工廠現因擴充範圍加籌基本金特發行公債票派員赴南洋捐募公債昨日致函總商會請求備函向南洋各處商會介紹 
[猪税將增認額]  
　　本埠猪隻税向由商民認包兹聞南京方面以須增加認數藉裕收入擬即與認商方面協商并聞有人願繼認該項新定税額云 
[南成都路越貨殺人案詳情]  
　　前日（十八日）南成都路發生越貨殺人案已略誌昨報兹悉事主康紀壽於是日十一時十分投新閘捕房報告被刦及其母康畢氏年六十五歳被盜勒斃等情云渠於是晨八時半離家往寫字間辦公家中祗有老母及六歳男孩二人其女傭亦出外購買小菜女傭回家時見大門放開小孩狂哭並告其祖母受傷該女傭見康畢氏倒在梯邊業已氣絕隨投同孚路其主人之親戚處報告半小時後康之親戚均到見康畢氏頸間有絲織之帶一條顯係生前被勒而死戴在手指上之金戒子六只頭上金釵二支金挖耳一支及金耳環一只均被刧去盜之人數不悉鄰居不聞有盜行刦惟盜闖至康家叩門由康畢氏開門放入則無疑因事前大門確曾上閂所刧去各物約值八十元聞康已將其母收殮入棺矣 
[中華里盜匪行刧未成]  
　　法大馬路中華里第十四號門牌某姓家於昨晨七時突來盜匪四人一擁而入各出手槍嚇禁聲張正在行刦之時當被該姓家人大喊捉盜該匪等始各畏懼而逸檢點之下並未失去物件當即報告大自鳴鐘捕房捕頭立飭探目潘瑞福·陳三林·等前往查勘當在謨姓家地上檢得黑色手槍一枝係由盜匪遺失於地帶回捕房據情禀明捕頭諭令務獲該匪等到案究辦 
[黄包車夫毆傷乘客身死之檢騐]  
　　楊樹浦路九百十九號門牌同豐泰烟紙雜貨店夥吳兆銘前日在楊樹浦電車盡頭雇坐李四所拉之九千三百五十七號黄包車當時因論價衝突李四即拳足交加致吳受傷倒地由探耿德標查見將黄包車夫李四及關係人王種義一併拘入捕房一面將受傷人吳兆銘車送同仁醫院因吳傷重醫治無效斃命由院通知捕房將尸舁送　　路騐尸所於下午刻報請公共公廨陸襄讞與美何　　　事　所檢騐之下即升座公位略訊口供一過遂判檢騐　　并　　　生前被毆受傷身死當飭尸屬具結領尸棺殮被告李四等均押候解堂訊明再核 
　　又據另一訪事報告云十八日晨九時半楊樹浦捕房第九六六號華捕在楊樹浦路上尋獲胡兆銘一名因傷倒臥路中胡係　　人年二十七歳爲楊樹浦路九一九號門牌某米店之夥未受傷前胡携食鹽一袋由上海乘電車回店在楊樹浦電車路底下車呼黄包車載其至店因該處離店尚遠各車夫索價銅元十二枚渠祗允七枚因講價而起爭論繼而動手各車夫將胡毆打受傷倒地胡在捕房供出一輛黄包車號碼爲第九八七五號該車夫名王章義往狄思威路已經捕房緝獲胡在捕房經質訊後即入同仁醫院因傷過重遽於是日下午四時五十分斃命屍身已移騐屍所 
[肇勤路浜内發現西人男屍]  
　　昨晨六時哈爾濱路捕房第五零三號印捕於肇勤路浜内（相近東嘉興路）尋獲無名西人屍身一具形似俄籍難民當即禀告捕頭並將屍移往騐屍所聽候檢騐現捕房正調查死者姓名 
　　尚有本埠新聞轉入後頁 
 
 

Page 15

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *本埠新聞二 
[江灣賽馬消息]  
　　上星期六江灣賽馬中止之眞相 
　　此星期六有將假上海補行說 
　　上星期六（十四日）江灣萬國體育會之第一百二十二次遊戲賽馬突由戒嚴司令部臨時阻止舉行該會恐外界傳聞失實特將一切經過情形登載字林大陸諸西報特譯如左 
　　（上略）日前本埠中外報章登載前星期六之本會江灣賽馬一事大都訛傳失實本會亟欲聲明當日實在情形以爲公衆告按本會賽馬獲有官照於本年四月曾納營業税二萬四千元於江蘇省長署爲預繳兩年之税此外本會並無應酬需索或繳納一切規費之事前星期六日吳淞守備司令署謂江灣歸所管轄故商定請派兵二百名保護塲地曾繳付洋一千元以爲犒賞兵士之開支詎至晨十一時半淞滬戒嚴司令出令禁止開賽此令由江灣五區警署署長遞交執行此令遞到時巡警與吳淞守備司令之軍官略有討論當時本會視之其間容有誤會之處耳兹所欲鄭重聲明者巡警方面實奉行戒嚴司令部命令絕無需索捐費等事亟應將事實眞相宣佈聲明以免公衆之狐疑誤會云云（下略） 
　　此星期六（二十一日）下午一點半該會仍將補舉上次所未曾起賽之四次聞又加賽四次（共計八次）地點現雖未定然大約將假上海跑馬廳舉行也 
[販猪業團體呈省縣文]  
　　通如泰靖猪業販商聯合會爲呈請立案事呈省縣兩公署文照錄如下 
　　呈省署文敬呈者敝會爲通如泰靖四縣猪業販商所組織以聯絡感情共謀幸福爲宗旨籌備以來將次就緒前曾呈由上海縣公署請爲立案並附簡章備核十月二十九日奉縣署批示已咨請上海縣商會核議見覆再爲核奪等因不意本月十四日上海申新兩報載有敝會呈請鈞署請求立案並請飭各縣一體保護等情又關經費一層據載謂每猪扣取紥脚費五分等情皆與敝會呈縣各節甚有出入應請鈞署飭令上海縣公署調取敝會呈文簡章以憑考核又據十一月十九日上海各報載稱敝會前曾呈請鈞署備案已奉批飭由上海縣公會將敝會事務所撤銷云云查敝會並未直接具呈鈞署或係上海縣公署代爲轉呈不然即爲反對者假借名義故淆黑白希圖破壞亦應請求鈞署核對印章以明眞僞並懇飭令上海縣公署早爲批准以維商艱再敝會完全爲販商組織與猪行所組織之敦仁公所絕對無關合併聲明此呈江蘇省長徐通如泰靖猪業販商聯合會 
　　呈縣署文敬呈者閱報載鈞署致上海縣商會公函關於敝會請求備案事稍有出入特爲解釋以利進行（一）敝會爲通如泰靖猪業販商所組織經推由沈國華爲籌備主任前曾具呈鈞署請求准予立案並附呈簡章備核對於經費一層並無扣取紮脚費名義省令云云諒係誤傳此應解釋者一（二）敝會此次呈請鈞署備案並未另呈省峯報載云云或係鈞署代爲轉呈不然即爲他人故爲假借以圖破壞就省令所云扣取紮脚費一層可證除另呈請省署核對印章並請澈究外此應解釋者二（三）敝會完全爲猪業販商所組織與猪行所組織之敦仁公司絕對無關故事前無通知該公所必要沈國華爲敝會發起人所公舉敦仁公所函復縣商會函稱同業並無其人臆斷之詞未可據信至謂該業組合之團體未必正式云云實屬不負責之談自無置信價值應請重行澈查此應解釋者三總之在今世各業咸有結合敝會此舉亦屬正當應請代呈省署解釋請爲收回成命並懇格外優惠早爲批准不勝盼禱此呈上海縣知事張通如泰靖猪業販商聯合會 
[日華紗廠補助受傷工人]  
　　浦東日華紗廠三次工潮早經解决已誌前報兹悉當時受傷之工人五名現已治愈出院入廠工作廠方特各津貼醫藥費若干俾資補助計陳月寳四十元劉扣子二十元杜根弟二十元楊阿炳二十元金阿發二十元云 
[拘獲公共汽車公司刦案三盜匪]  
　　滬西康腦脱路公共汽車公司日前被盜搶去大小銀洋鈔票二千三百元已誌本報兹悉此案搶匪已由戈登路捕房探目毛伊文·包探劉家漢·汪竹生·協同西探戴步倫於前日在檳榔路緝獲江北人張錦標（即張子明）·安徽人馮世和·金文普·三名昨晨解送公共公廨請究由事主代表凌守經上堂證明本月十五號夜半十二句餘鐘被盜匪四名擁進公司一盜執手槍恫嚇當被搶去鈔幣一千元銀洋三百元雙角六千枚凌並稱各盜面貌殊認不出惟獲案之金文普頗似每夜在公司門前呌賣湯　者等語關讞員得供商之美領員君諭三被告收押展期七天再訊 
[續獲行使僞車照同犯]  
　　滬北市政局日前查獲行使僞造車照之陳振友·曹小福·王保英·裘得號·殷兆元·五名送交四區二分所解科訊辦在案前日該局又續獲同犯周魁章·施海元·邱寳旺·周六年·楊阿大·單獻標·谷阿大·周學金·張長生·吳鳳玉·徐濤·戴霞林·安金春·范武炎·譚李氏·等十五名口仍送四區二分所經劉署員研訊衆供由周魁章·施海元·邱寳旺·周六年·四人兜銷此種僞照致受其愚云云奉判一併解科昨奉寳科員判陳振友·周魁章·邱寳旺·移檢廳餘均交保開釋 
　　又訊匪徒錢阿三僞造滬北市政局黄包車捐執照使黨周魁章·陳振友·邱寳旺·等混賣車夫案發被四區警署將周·陳·邱·三人拘案訊據周供由錢處購得執照六張分售於經放黄包車之范大張長生陳供購得執照五張分量在自放黄包車上邱供因爲楊阿大拉車失去執照故購一張裝置車上等語當因案關僞造執照漏税命備函飭警將三犯於昨併解地檢廳懲究一面查拿主犯錢阿三到案併究 
[家庭日新會定期開會]  
　　家庭日新會致各會員函云敬啟者本月二十二日下午三時在西區斜橋兩江女子體育師範學校舉行常會由吳天倪陸禮華二先生爲會主並參觀該校女子兵式操海上之有女學生兵式操此爲創業敬請合駕准時惠臨爲荷 
[輪客墮浦溺斃]  
　　大達輪船公司大和輪昨日抵埠時有一搭客某甲於登岸時失足墮落經人設法救起察得尚有一絲之氣即經該公司送至上海醫院救治無效旋即斃命該院將屍車送同仁輔元堂救生局查得死者年約四十餘歳身穿黑洋緞對襟棉馬褂黑洋布棉襖白色藍柳條布對襟短衫下穿灰色洋布棉褲赤脚無鞋襪頭係光頂無髮脚無褲帶並携帶格子布小包袱一個内有黑洋緞對襟夾襖白色藍柳布單褲即由該局照章攝影然後給棺收殮　壇以待家屬認領 
[西鄉盜案拘獲三嫌疑犯]  
　　日前西鄉雙金子村鄉民家被盜該處距離北新涇約五六里六區一分所李署員聞警派長警往拿盜已遠颺嗣據該處保衛國送來在馬路上查見形跡可疑之阜寗人陳吉福·姜吉言·胡長盛·三名昨解司法科轉解本廳訊辦 
[水警四區職員組織就緒]  
　　江蘇全省水上警察廳第四區自區長池月喬蒞任以來内部職員業已組織就緒文牘許伯時會計池振民稽查員沈鈞賢錄事金濂·許焕楣已分别呈請廳長委任矣 
[婦人騐係病死]  
　　二十五保十二圖地保李文沼昨午投地檢廳報稱小西門外錫昌里二十三號門牌於舊曆九月二十二日由一賣花老嫗沈氏領來年約三十餘歳之婦女一口邇來忽染病症由二房東於昨晨舁出擬送醫院詎至弄口即氣絕身死當將其屍棄置地上經崗警查見報告二區警署令飭來案報騐奉委蕭檢察官等蒞塲騐明委係病死判令棺殮候核 
[私帶烟土之拘究]  
　　張布生·吳金波·兩人於前日携帶烟土一大包行經法租界爲探查知帶入捕房昨解法公堂請究先由捕頭禀明前情詰之張·吳·兩人同供民人等均在施阿全駁船上爲夥此土是施囑令民人送至某處請求可否釋出找尋施阿全到案等語中西官判張還押吳開釋限交施阿全到案再行訊核 
[客棧違章罰洋三十元]  
　　法租界李少堂所開之客棧邇因不將旅客之姓名籍貫登錄循環簿事爲包探查知以李有違定章爰於前晚將該棧簿據帶入捕房昨解法公堂詰之李供認違章求宥中西官判罰洋三十元充公 
[夾帶烟土之罰鍰]  
　　天津人李小林前日夾帶鴉片烟土三隻在旗昌碼頭被包探侯福林查獲昨解公共公廨中西官質訊之下判李罰洋三十元充公烟土銷燬 
[拘獲花會航船]  
　　住居東唐家弄一百二十三號門牌之紹興人倪松林充當劉良鴻所開花會内之航船被華探長陸連奎查見將倪拘獲連同賭據帶入捕房禀明捕頭押候解究 
[搶刦金洋之分别發落]  
　　前晚有一西人在新閘碼頭雇乘黄包車往華界中途被黄包車夫糾集同類將身畔所藏之美國金洋八元日本金洋五元搶去該西人嗣投總巡捕房報告由捕頭派探孫德福協同五十四號西探查獲江北車夫管小二王大寳胡小二子三名昨解公共公廨中西官逐一研訊之下以王係過犯判押西牢三月期滿逐出租界胡押兩月管從寬開釋 
[攫取金飾押三月]  
　　徐和尚迭在海寗路公平路等處攫取小孩金飾質洋化用被包探湯堅查獲昨解公共公廨中西官訊實判决押西牢三月示儆 
[公共公廨訊案彙錄]  
　　昨日公共公廨訊理民事訟案併誌於下（一）喬榮祖聲請執管其姑母喬瑞祥遺産案榮祖之父喬贊庭延海德禮朱樹楨兩律師反對堂諭姑准展期再訊（一）胡厥文請求將道契過户案堂諭旣經登報逾限無人反對准即給諭（一）興記公司訴趙德祺由吳景福三清池洽記担保租賃兩店等物積欠租洋案堂諭限被告於二十四小時内交三千兩保否則准原告請求執管該兩店裝修生財等件（一）丁思範訴南洋旅社股東王震伯·沈勉士·程永瑞·陳卓卿·吳懷仙·劉茂椿·王頌堅·陳楚湘·章劍秋·朱益謙·居聚乾·等租租糾葛案堂諭本案被告程永瑞到案其餘均臨訊不到應判令被告等負責償還原告銀一萬四千八百十八兩並負堂費飭各被告到案交保（一）波蘭人譚金維許訴王嚋記欠洋案堂諭本案於二十三日之後提早排審（一）德國人福勒司訴周明海等欠押欵案堂諭旣經登報傳達該被告仍不投案具呈辯訴察核原告呈堂借據方單各一紙應即缺席判令被告限於本年隂曆臘月底止償還洋三千元自起訴日起至還清日止按週年八厘計息如屆期不清准原告收地管業被告負担堂費 
[誌謝]  
　　昨承大東書局惠贈第二十二集紫蘭花片一册謝謝 
公布欄 
[上海地方審判廳]  
　　刑庭主文一件判决劉德寳竊盜一案（主文）劉德寳侵入竊盜一罪處五等有期徒刑三月褫奪入軍籍之資格終身未决期内覊押日數以二日抵徒刑一日一件判决萬和尚鴉片烟一案（主文）萬和尚帮助吸食鴉片烟一罪處罰金八十元未决期内覊押日數以二日抵罰金一元如無力完納以一元易以監禁一日一件判决魏徐氏等鴉片烟一案（主文）魏徐氏吸食鴉片烟一罪處罰金五十元如無力完納以一元折算一日易以監禁未决覊押日數以二日抵罰金一元烟具等件没收張阿奎徐鳳鳴吸食鴉片烟一罪各處罰金二十元如無力完納各以一元折算一日易以監禁未决覊押日數各以二日抵劉金一元一件判决余德福等毁損一案（主文）余德福余福成余蘇氏共同毁損一罪各處劉金五元如無力完納罰金各以一元折算一日易以監禁未决覊押日數各以二日抵罰金一元余德成余德福余蘇氏應共同賠償孔秀山洋十八元一件判决朱小弟等鴉片烟一案（主文）朱小弟朱阿五李毛囡陳四保吸食鴉片烟一罪各處罰金十五元如無力完納各以一元折算一日易以監禁未决覊押日數各以二日抵劉金一元姜福保無罪一件判决韓夀梅鴉片烟一案（主文）韓夀梅吸食鴉片烟一罪處罰金二十元如無力完納以一元折算一日易以監禁未决覊押日數以二日抵罰金一元烟土烟具均没收一件判决劉見清鴉片烟一案（主文）劉見清帮助他人吸食鴉片烟一罪處罰金一百二十元如無力完納以一元折算一日易以監禁未决覊押日數以二日抵罰金一元烟土没收一件判决王才珍鴉片烟一案（主文）王才珍吸食鴉片烟一罪處罰金三十元如無力完納以一元折算一日易以監禁未决覊押日數以二日抵罰金一元烟具没收一件判决王金生鴉片烟一案（主文）王金生開設舘舍供人吸食鴉片烟一罪處拘役二十日併科罰金八十元又吸食鴉片烟一罪處罰金三十元應執行拘役二十日罰金一百元罰金如無資力完納以一元折算一日易以監禁未决覊押日數以二日抵拘役一日抵罰金一元喬春生吳阿仁施彩　張阿三王阿四吸食鴉片烟一罪各處罰金三十元如無力完納各以一元折算一日易以監禁未决覊押日數各以二日抵罰金一元一件判决龔春揚傷害一案（主文）龔春陽過失致人輕微傷害一罪處罰金五元如無力完納以一元折算一日易以監禁未决覊押日數以二日抵罰金一元一件判决謝柏榮鴉片烟一案（主文）謝伯榮吸食鴉片烟一罪處罰金三十元如無力完納以一元折算一日易以監禁未决覊押日數以二日抵罰金一元烟土没收五等判决孫和尚過失撞沉船艦一案（主文）孫和尚過失撞沉船艦一罪處一件有期徒刑二月未决覊押日數以二日抵罰金一元附帶民事訴訟　付本廳民事庭審理（以上十一月十一日） 
　　提示一件吳翰洲聲請執行由狀悉候飭傳訊追此批一件周恭鎬請領銀洋由狀悉准於本月二十日上午十時持證來廳具領此批一件顧　　請　銀洋由狀悉准於本月十七日上午十時持據來廳具領此批一件　子　等聲請執行由狀悉候飭傳訊追此批一件楊全林請領賬簿由狀悉仰於本月十八日上午十時持證來廳具領此批一件尤昌　聲請執行由狀悉仰即來廳　候訊明核辦此批一件鄭林　請領銀洋由狀悉准領此批一件程金氏請嚴厲執行由狀悉候依法執行可也此批一件邱錦雲聲請執行由狀悉已飭傳訊追此批一件葉道揚請傳保追交由狀悉巳飭傳訊追矣此批一件陳樑具保周鄉畊價欵由狀悉准保此批一件李東生請將假扣押物品遷移由狀悉候飭吏查照辦理可也此批一件趙章章具交查封費用由狀悉交洋存候核辦此批一件　阿金請領銀洋由狀悉准於本月二十日上午十時持證來廳具領此批一件黄德馨聲請執行由狀悉查此案早經照判執行完畢仰於本月二十日上午十時持證來廳具領可也此批一件顧盡鑑請領銀洋由狀悉仰於本月二十日上午十時持證來廳具領此批一件徐阿慶請求執行由狀悉候飭吏嚴厲執行可也此批一件王小毛具交銀洋由狀悉交洋暫存餘欵着速繳楚毋得違延未咎此批一件周福寳具交銀洋由狀悉交洋存候給領此批一件程翰章具交銀洋由狀悉交洋存候給領尚短銀洋八十元仰即迅速交案毋得再延致千押追此批一件許開華聲請執行由狀悉候傳案訊明核辦此批一件邵振彩聲明欵已交付保人代交請啓封由狀悉仰即來廳聽候訊明核辦此批一件劉學禮聲明異議請求啓封由狀悉仰即邀同邵振彩來廳聽候訊明再行核辦此批一件季炳生聲請訊行由狀悉准予飭傳訊追可也此批一件朱滙曁聲請執行由狀悉准予飭傳訊追可也此批一件印度人　新生請領銀洋由狀悉該債務人已交銀洋八十元仰於本月二十日上午十時先行來廳具領此批一件嚴洪錢聲請執行由狀悉候飭傳訊追此批（以上十一月十一日） 
 
 

Page 16

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *商業市况 
[北京專電（十八日下午六鐘）]  
　　前場玖陸開盤三五一最低三四二五收盤三四三成交五百二十餘萬後塲玖陸開盤三四最低三三六最高三四九五收盤三四七成交五百七十餘萬 
[厘拆均漲]  
　　昨日星期四厘拆兩市均趨升好早午兩市之價皆未上落計早市厘價爲七錢二分五厘六毫二忽五較上日好起一毫二忽五拆價改爲二錢一分較漲二分小同行做開江角仍呆價依然爲六錢一分三厘餘均較漲如廣角前市曾下跌午後大起一厘半改爲五錢六分六厘半銅元大一千文改爲三百四十一千文衣牌漲上七文計二千四百七十四文角坯大一文爲一百九十三文祗貼水較小一文計五十四文云 
[國内匯兌市况]  
　　上海銀行十一月十九日國内匯兌行市報告云今日津漢銀滙行市概未更動交易極淡計行化爲一千零六十兩京公砝爲一千零五十二兩漢洋例爲一千零三十七兩二錢五分洋滙津爲一千零十二元京爲一千零十三元較昨日又漲一元漢爲一千零零一元未動烟台開價每千貼十四元蕪湖安慶又跌一元計蕪湖爲一千零零四元安慶爲一千零零五元大通亦跌兩元爲一千零零七元其餘如九江開封長沙均未變動九江爲一千零零五元長沙爲一千零零四元開封爲一千零十四元奉天大洋每千元貼八元哈爾濱大洋每千貼二元餘外各埠無甚上下云 
[神户英美匯市電訊]  
　　昨日神户滙兌市午前電日美賣價四十二元三角七分五買價四十二元半較前日各跌一角二分半日英賣價一先令八辦士九三七五較前日跌○九三七五買價一先令九辦士○三一二五較跌○三一二五日美賣價四十二元一角二分半較午前跌二角半買價亦跌一角二分五日英賣價一先令八辦士八七五較午前跌○六二五買價亦跌○三一二五改爲一先令九辦士午後來電均無變動 
[外匯掛價改疲]  
　　新滙獨漲港滙不動 
　　昨日星期四外匯掛價祗港滙仍頗呆定價依然掛七十七兩二五新滙獨漲二五改爲七十六兩七五餘均回疲計先令長二五改爲三先令一辦士二五印滙大一羅比計二百○四羅比法滙大起三十五法郎改爲一千九百法郎美匯大半元改掛七十五元二角五東匯小去半分計五錢六分七五嗬滙大一盾二五改爲一百八十五盾二五云 
[英美日三匯市况平疲]  
　　先令昨日先令掛價改長二五計三先令一辦士二五銀行交易仍稀價尚平定計上午做開賣出價爲三先令一辦士半買進爲三先令一辦士六二五下午賣價初爲三先令一辦士半後計三先令一辦士五六二五買價自三先令一辦士五六二五至三先令一辦士六二五實業買進五千價爲三先令一辦士六二五又上海銀行賣出五千元價則三先令一辦士半其餘成交無幾云 
　　美匯昨掛價較跌半元改爲七十五元二角五銀行交易亦寥寥價則轉疲計上午做開賣出價爲七十五元二角五買進則爲七十五元七角五午後賣價又鬆一二五爲七十五元七角五買價計七十五元八角七分五較上日鬆去一二五賣買兩價均同云 
　　東匯昨日東匯市况掛價改小半分爲五錢六分七五銀行交易不旺做開之價趨疲結果較上日賣價跌半分買價小三七五計上午做開賣出之價初爲五錢六分二五又五錢六分回至五錢六分一二五買進價則五錢六分一二五至五錢五分八七五又五錢六分下午市况初平後疲計賣價爲五錢六分一二五至五錢六分又跌至五錢五分八七五收市買進價爲五錢六分至五錢五分八七五收盤價爲五錢五分七五交易有懋業三井兩銀行買進東滙各十萬價爲五錢六分又台灣賣出十萬價爲五錢六分一二五又朝鮮銀行賣出五萬價爲五錢六分○六二五餘則稍有成交然無多云 
[標金先跌後漲]  
　　結果反較漲六錢 
　　昨日入條近遠期均長○六二五計近期掛三十二辦士遠期掛三十一辦士八七五美匯兌開盤勿動仍爲四十八元四角六二五收盤小一八七五計四十八元四角半銀價大起一二五價六十八元八七五日美未有變化仍爲四十二元六二五日英大一二五計價爲一先令九辦士一八七五元月份標金開盤較好四錢價爲二百七十六兩八錢後則初堅而轉疲先令揭曉多數改小祗港匯勿動新匯較漲該時金價爲二百七十六兩一錢因先令改長美滙趨疲東匯亦鬆故金價又小至二百七十五兩六錢後因各内價尚穩人心稍定以是金價又回好六兩四錢其後時見升降東匯續鬆而又跌至二百七十五兩三錢東匯收市略見回好故金價亦漸轉佳收盤爲二百七十六兩六錢結價本月十二月補水皆爲二百七十五兩元月份二百七十六兩烚赤價仍爲三百二十二兩七五午後市况頗有漲跌初自二百七十六兩六錢開盤後略有降升尚稱平定後因日滙内價步弱故金價跌至最小價爲二百七十四兩八錢後市塲忽盛傳有日滙現金將出口則勢尚難鬆故人心因復轉向好象均各買進致金價漸抬高起二兩七錢至二百七十七兩五錢爲最高之價後稍小五錢爲二百七十七兩收盤較上日反好起六錢補水改爲二百七十六兩交易甚旺至五時五十分始收市勢則暫又看堅云 
[九六復漲市况暢盛]  
　　昨日（十一月十九日）各債市况均屬旺盛共計全日期貨成交總額達六百六十二萬五千元仍以九六爲最旺佔五百三十七萬五千元整六次之計八十九萬元七長計二十七萬五千元金融祗十八萬五千元現貨市况九六甚旺全日共做九十四萬三千元九六獨佔九十三萬二千元整六及整七共祗一萬一千元至各債市價客帮雖有鉅額九六現貨賣出然買户異常踴躍故市價較前日仍回上一元三角許其近期貨亦回上九角遠期貨回上六角許其餘各債期現貨均甚平定整六現貨及近期貨略好五分遠期貨好起三角許七長期貨略好一角許金融期貨回上二角許其十二月期回小一角又整七現貨亦有　川價較週初時好起半元兹分述如左 
　　金融公債金融現貨及期貨十一月期全日均無交易十二月期僅前市開出價九十一元四角此前日續小一角一月期價九十二元三角比前市好三角較前日亦好二角半 
　　整理六釐整六現貨價八十元零二角比前市好一角較前日略好五分期貨十一月期價八十元零三角半比前市好一角較前日略好五分十二月期價七十七元九角半比前市漲上四角半較前日回上三角半一月期價七十八元六角比前市漲上四角較前日回上三角 
　　七年長期七長現貨全日無市期貨十一月期僅後市開出價七十二元一角比週二時好一角半十二月期價七十二元五角比前市好二角較前日回上一角 
　　九六公債九六現貨後市做開價三十六元九角半比前日回漲一元三角半期貨十一月期價三十六元八角半比前市漲上七角半較前日回漲九角十二月期價三十七元一角比前市好四角半較前日回漲六角半 
　　整理七厘整七現貨後市略有交易價八十二元比週初好起五角 
[紗花回軟]  
　　期紗因美棉平裝多頭了結跌小二兩 
　　昨日星期四美棉始因廠家及外商購進而漲後因華爾街帮心思疲軟市况轉跌結果近月漲五磅音餘月跌一至三磅音現貨未動英棉期貨漲十至十一點現貨漲六點印棉初隨美棉趨堅後因日商購進市况益俏計孟加拉漲二羅比奥姆辣漲四羅比白羅溪漲三羅比大阪現紗二十支藍魚及紅財神漲二元十六支福島及三馬漲一元本埠紗市因美棉平疲多頭獲利了結一部份且行翻空加之豫魯有開戰狀態客帮進胃較淡致市塲中賣氣旺盛各月跌去二兩之譜棉市因外棉不振紗市逐步疲軟人心亦頗軟弱總之紗花市况就目前而論决無大漲大跌之可能兹將期現紗花市况分列於後 
　　期紗紗布人鐘標準前市因美棉平疲三品不振多頭了結賣方大户加碼近遠月均跌一兩四錢至一兩六錢後市因現需較清各月續跌二錢至五錢全日共成交二萬一千三百包收盤價列左 
十一月期　一五八·五０　跌一·六０　二月期　一五八·八０　跌二·００ 
十二月期　一五九·００　　二·００　三月期　一五八·九０　　一·八０ 
一月期　　一五八·九０　　二·００　四月期　一五八·八０　　二·００ 
　　現紗客帮方面川帮進二十支人鐘·富貴等牌一百包江西帮進二十支水月·十六支汽球·丹鳳·水月等牌二百包廣帮進二十支寳來·立馬·十支富貴·豐年等牌一百五十包牛莊烟台二帮進十六支富貴·仙桃·金虎等牌一百五十包内地帮進期貨二百餘包其餘蕪湖寗波福建野鷄等帮共進二百包價漲二錢五分廠家未聞開出各牌市價列左 
十六支大發　一六０·五０　十六支仙桃　一六六·七五　二十支富貴　一七六·二五 
十六支日光　一六四·００　十六支藍鳳　一六五·五０　二十支寳來　一七二·五０ 
十六支水月　一六五·００　二十支立馬　一七八·二五　十支荷蜂　　一五六·００ 
十六支金虎　一六五·００　二十支水月　一七五·００　十支豐年　　一五六·五０ 
十六支鴻禧　一六二·００　二十支人鐘　一七六·五０　十支富貴　　一五０·七五 
十六支雙虎　一五九·００　二十支豐年　一七五·００　十二支大發　一五七·００ 
十六支藍金魚一五九·二五　二十支雲鵬　一七二·００　十二支織布　一五八·００ 
十六支汽球　一六四·００　二十支仙桃　一七五·二五　十四支藍團龍一六一·五０ 
十六支丹鳳　一六一·九０ 
　　期棉通州標準前市因美棉略疲紗市無力賣氣甚盛近遠月均跌三錢五分至四錢五分後市因空户抵補通帮購進各月回漲五分至一錢全日共成交四萬五千四百擔收盤價列左 
十一月期　三六·三０　跌·三０　二月期　三六·四五　跌·四０ 
十二月期　三六·四０　　·三五　三月期　三六·四五　　·三五 
一月期　　三六·四０　　·三五　四月期　三六·四五　　·三五 
　　現棉公會消息陜西花到八百餘包姚花到四百包通州花到百餘包南市出七萬斤北市出五萬斤收價不動市上交易略淡市盤如左 
陜西花　三六·五０　恒豐進　二００件　現貨送廠 
陜西花　三六·一０　久大進　一００件　現貨棧交 
陜西花　三六·三０　久大進　一００件　現貨棧交 
通州花　三七·五０　日信進　二００包　現貨棧交 
[美棉之私家估計]  
　　麥發盾公司此次新棉估計爲一五·○八八·○○○包上次估計（本月五日）計一四·九四一·○○○包 
[孟却斯德紗布週訊]  
　　布市營業不振紗市靜寂僅大陸商略有詢問市價微堅如左 
　　　　　　前週　　　　　　　　　　上週 
二十支　　　一六·五至一七·五辦士　一七至一八辦士　 
三十支　　　一七·五至一八·五辦士　一八至一九辦士 
四十支　　　一九·五至一０·五辦士　二○至二一辦士 
埃及棉六十支　三三　至三七辦士　　　三二至三六辦士 
[大阪紗市觀望（十九日大阪電）]  
　　棉紗現貨因期市旣動摇無定無從捉摸人氣遂觀望莫前行情小去一元本日僅中等二十支本月期價爲三百零五·六元次月期爲三百零三·四元鳳四十支十一月期價四百三十五元成交少許 
[大阪布市呆滯（十九日大阪電）]  
　　棉布市况當此需要不振之際依然毫無交易行情亦無變化 
[洋莊絲市依然清减]  
　　昨日洋莊絲市仍趨清减歐美各莊均以滬市絲滙不鬆　值日絲趨廉致進胃轉衰廠經卒以談價不合無　就範七里干經英美等莊寂無交易惟印莊方面下等貨續有購成計由普利進金鳥牌絲六包行情平定出　絲經亦僅印莊購錦州過盆等絲十三包絲價如舊八繭灰經歐美各行均以海外來價較低交易忽　　寂云 
[横濱絲市稍有轉機（十九日横濱電）]  
　　生絲市况昨日下午成交二十五萬斤人氣頓形堅俏三井物産江商株式原輸出部昨日進貨過少今日頗有迫不及待之勢今日期市又有起色行情因之漲起二·三十元次貨呌價爲一千九百九十元交易大有進步 
　　絲屑市况本日亦成交三萬斤 
[洋莊茶市依然暢達]  
　　昨日星期四本埠洋莊茶市依然暢達貢賦一項俄莊新泰洋行進胃續殷針眉秀眉等貨英法等莊去路亦略爲活動昨日全市總計成交珍眉·貢熙·秀眉·針眉·蝦目·等貨二千三百六十四箱珍眉售盤八十八兩貢熙售盤自五十三兩五錢至六十六兩蝦目售盤自六十二兩至六十四兩五錢針眉售盤自二十四兩至五十一兩秀眉售盤自二十兩至二十九兩市價除貢熙一項略爲堅硬外其餘均無漲跌云 
[粉市混亂]  
　　昨日期粉市面頗形混亂查營口帮需粉甚殷現粉計有十萬餘包之進胃無如各廠無貨交解兵船牌價已開至二兩三錢七分半老車牌價已至二兩三錢五分半仍乏現貨皆緣各廠前定之洋麥脱期不到海外美麥價仍奇昻二號須價五兩餘四號須四兩三錢餘此次立大等僅定四號數百噸價四兩三錢三分故客帮手中棧單因無貨可出粉市忽漲忽跌深恐受廠方之操縱遂乘機回出昨市各月期粉堅疲不一職是故也上午開盤後市塲中因前日盛傳廠方抛定洋麥數千噸之說盡屬空氣作用故市氣仍堅各月市盤初仍堅俏嗣因客出現期本月份市價轉疲其餘各月仍有數厘之漲度收盤價本月份爲二兩二錢八分七五十一月十二月兩月均爲二兩二錢五分七五正月份二兩二錢七分七五午後開盤後客帮對於近遠期或出或進市價混亂收盤結果本月份價爲二兩二錢八分二五較前日收盤價計跌七厘半十一月份爲二兩二錢五分二五較漲二厘半十二月份亦爲二兩二錢五分二五較跌二厘半正月份仍爲二兩二錢七分半不動期粉成交額上午二十四萬八千包下午二十四萬二千包收市二十一萬七千包共計七十萬七千包股票成交二十股價由六十二兩五錢漲至六十二兩九錢旋跌至六十二兩八錢現粉無出云 
[糖市轉平]  
　　昨日糖市荷蘭到電略見降小而本埠公會劃盤現貨爲六兩四錢期貨十·十一月開盤均爲六兩三錢七分五後升至六兩四錢惟要手稍呆市况略定各帮銷路亦略呆現貨有屯積之象行售南規價格如下 
　　　　　　兩　　　　　　　　　　　兩　　　　　　　　兩 
東三二五　　六·一０　廿四號粗砂白　五·八０　上湖赤　六·０五 
三温　半　　六·三０　二十號中砂白　五·三０　上雅赤　五·八五 
三七五　　　六·三五　十八號中砂白　五·二五　省提青　四·九０ 
四　　温　　六·四０　九　號荷　赤　四·八０　碗　青　四·二０ 
四二　五　　六·四五　十　號渣　赤　四·九０　廣　冰　八·００ 
四　温半　　六·五五　生　砂　　赤　四·九五　德　冰　八·八０ 
廿五號粗砂白六·０五 
 
 

Page 17

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *[天氣報告]  
　　徐家匯天文台八日下午四時三十分氣象預報云天曇較寒揚子江流域有間斷之雨中國沿海一帶有自西北吹至東北之微風又昨日下午三時前二十四小時内本埠氣温最高五九·六最低五二·六去年同日最高六七·三最低五七·二 
團體消息 
[復旦大學學生組織敎育學會]  
　　江灣復旦大學敎育系年來頗臻發達該系學生因鑑敎育爲國家要旨非有具體研究不足以促民衆之進步故組織一敎育學會前在該校開籌備會討論進行事宜舉出職員以專職務兹悉該會巳籌備就緒擬請敎育專家數人顧問並擬不日開成立大會屆時當敦請名人到校演講且備有茶點餘興兹將該會職員開列於後委員長陸景曾交際袁倫仁會計嚴濟寬中文書記孫祥治英文書記蔣載華幹事劉公武倪承楹 
[復旦大學戲劇團成立]  
　　復旦大學對於藝術向極注意故演說音樂美術等團體甚多近復組織一戲劇園從事研究演劇已於上週成立團員加入頗爲踴躍該校下週將開一敎職員學生全體同樂大會該團預備排演「好兒子」「終身大事」「聰明賊」諸劇現已請敎授洪深導演純熟云 
[南洋高商兩廣同學會三週紀念]  
　　山海關路南洋高級商業學校兩廣同學會成立已逾三載歷年以還會務辦理得人成績蜚然月之二十二日爲該會慶祝三週之期各會員撥課務之餘籌備舉行慶祝典禮除柬請該校敎職員外并邀各校兩廣同學會會長兼該會離校會員及來賓等藉以連絡僑寓他鄉者之感情又敦請粤華音樂會合奏粤樂以助餘興云 
[南洋中西女校校友研究會成立]  
　　南洋中西女校自開學以來學生成績蒸蒸日上故有校友研究會之組織專以研究高尚學藝爲宗旨内分設英語·國學·打字·琴歌·刺繡·等五科會員三十餘人巳舉定高秀瓊爲會長陳德卿爲副會長鄭秀英·陳忠英·爲幹事梁瑞瓊·梁惠芳·爲書記各員極力進行一切並聘該校敎員李瑞仙·李士彬·爲指導主任云 
[兩江女體師將開游藝會]  
　　西門斜橋公共體育塲對面兩江女子體育師範學校開辦以來成績頗著近因經費不充擬開一游藝會以售劵所得之資爲補助經費之用連日練習跳舞拳術新劇等等甚忙劵價擬分二元一元五角三等云 
[寰球學生會日校游藝會預誌]  
　　十一月二十一日（星期六）下午一時起 
　　在寗波同鄉會 
　　卡德路九十五號寰球中國學生會附屬日校定陽曆本月二十一日（星期六）下午一時起在西藏路寗波同鄉會舉行游藝會表演節目有歌劇「座雀與小孩」「葡萄仙子」及愛國新劇「關天培」與該校學生自編之「亡國恨」等二十餘種云 
[金大同學會第一公學消息二則]  
　　程湘帆君任敎育委員梧州路上海金陵大學同學會第一公學自敎委團成立後校事展進異常迅速該校校長王焕章兹又請得程湘帆君爲該校敎育委員足球隊徵求同志爲友誼之比賽公函本埠各小學足球隊公鑒敬啓者敝校爲提倡小學足球藝術進步起見特徵求同志爲友誼之比賽謹將比賽時期及地點列后（一）每星期三上午十時半至十一時半在青年會操場由敝校招待比賽（二）每星期日下午三至四時請應徵同志任招待之職並備球場所用賽球各用半小時以示公平惟有下列二點尚希同志諸君妥爲考量予以贊同實小學體育之幸也（一）雙方球員體格相差過甚者不賽（二）御用硬皮球鞋及鞋底有鐵釘者不賽 
[鳴喈公學新設專門科]  
　　老西門内鳴喈公學新設打字·縮記·會計·日語·各專門科聘請富有經驗之敎員敎授俾學者於卒業後任事社會得操勝劵聞該校備有詳章函索即寄云 
[華風公學近訊]  
　　閘北共和路華風公學近由該校校長周士良聘請培立團秦君敎授歌劇葡萄仙子又該校附設之英文夜校學生大半已成人校長周君因體恤此輩失學者故採取個别敎授之法使易於領悟且學費亦特爲减輕云 
[華明義務學校游藝會]  
　　本月二十二日即（星期日）下午一時華明義務學校假少年宣講團開游藝大會表演各種游藝前日已誌本報今聞游藝中之火花劇社之新劇一層二十二日已應高昌廟江南造船所工人俱樂部之請不能再至少年宣講團聞該校已轉請少年宣講團化裝演講部擔任而該部巳允蘇州東吳大學展覽會之請今見華明去請特快函至蘇改期進行以應華明之請所演游藝聞爲不平等條約當日并有毛漲森君之大套魔術參加表演云 
[采芝義校之歡迎會]  
　　閘北永興路采芝義務學校爲校董楊翰丞因公離滬事年餘日前旋申故於前日開會歡迎到者校董來賓職員學生等一百六十餘人由校務主任王鑑主席開會秩序如下（一）主席報告（二）學生唱歡迎歌（三）楊校董演說（四）來賓演說（五）職員致詞（六）餘興計有雙簧·口技·童子絲竹表情闋新劇「快讀書」等茶點攝影（八）唱『盡力中華」散會 
[江蘇代商旅滬校友會之發起]  
　　揚州代用商業學校創辦迄今十有一年先後畢業該校者都二百人而現在服務及肄業滬地者佔五分之一近年屢有增加惟以向無固定團體致難有聚晤機會該校友等有鑒於此爰有持志大學朱福增復旦大學楊樹人法政大學蔣志楨中國公學歐陽經營商科大學王澹如等十數人發起組織江蘇代商旅滬校友會以資聯絡感情昨日（十五）在持大開發起人會討論進行辦法當推出朱福增王澹如等八人擔任籌備事項并公决於本月二十九日（星期日）開成立大會刻已通函滬地各校友屆期務須出席云 
[上大附中濟難會分部之成立會]  
　　上大附中昨日（十八日）晚上七時在該校大敎室開濟難會分部成立大會校内外會員到會者　二百餘人首由主席報告開會宗旨及總會代表報告組織法次由蕭樸生·華鄂揚·蕭楚女·諸先生相繼演說末選舉委員結果選得吕全貞·朱懷德·兪昌準·王心恒·沈羣仙·鄒慧珊·胡警紅·徐德有·唐棣華·樊警吾·等十人爲幹事會委員周文在·瞿江·姚麗文·陳彭·張際鏞·等五人爲審查會委員袁文新·江錦維·周愼梓·等三人爲兒童團委員云 
[夢社音樂部之擴充]  
　　夢社爲蔡息普君及數同志所發起自成立至今僅三閱月各種設備極爲完滿社員之加入者日益衆多兹聞該社爲擴充音樂科起見每逢星期二·四·六·夜爲練習時間特請著名音樂家何仿南君爲音樂部主任云 
[餘姚同鄉會職員會]  
　　餘姚同鄉會於前日下午八時召集第二屆新職員會到徐乾麟·王萬初顧滋梅·蔡春芳·等四十餘人徐乾麟主席施公猛紀錄由主席報告會務經過畢公推鄭文同爲評議部正議長鄭重民爲副議長並推定各科辦事董事經濟科丁蓮表·馮仲卿·嚴福勳文牘科李垕身·魏子祥·魯指南交際科黄楚九·蔡春芳·嚴仰山庶務科謝琢齋·顧滋梅·何元增調查科蔡華堂·柴友生·何釗生末議擴充施診辦法及結束基金限隂曆十一月底截止先將募繳之欵分存殷實行莊十時半始行散會云 
[醫訊]  
　　蔡禹門醫師前在蘇州長省立醫校十稔民國十年秋辭職來滬懸壺於白克路六號求診者頗多云 
商塲消息 
[聯益貿易公司昨日開幕盛况]  
　　南京路四九五號聯益貿易公司已於昨日正式遷移開幕並舉行大廉價一月分送贈品故雖天氣隂雨然門市自上午九時起至晚八時止甚形擁擠售出貨物以縫衣機打字機文房用品等爲多云 
[怡豐襪廠將開幕]  
　　五馬路中怡豐襪廠兼售化妝物品其出品魁首牌純絲襪·電機線襪·毛絨襪·及各種機織手織物品均極精良又經理各名廠之針織品如順風牌·蜂花牌·之眞絲襪縺工牌·八卦牌·之電機線襪頗爲購者贊許規模宏大刻在佈置一俟就緒即日開暮聞新開幕期内特别減價三星期以廣招徠云 
[三星牌香烟之暢銷]  
　　三星牌香烟爲啓華烟草公司所製發行以來銷路日形發達兹聞有同樣之冒牌烟發生該公司已在查究中云 
[大東皮鞋公司今日七折减價]  
　　南京路抛球塲口大東皮鞋公司自舉行八折减價以來每日門市更形擁擠兹聞該公司因近來减價者甚多爰於今天特將各貨一律七折一天以表特殊優待云 
[先施大減價之第一日]  
　　先施公司冬季大減價昨日爲始天雖微雨而顧客頓增熱鬧綢緞花邊洋雜諸部更見擠擠各部物品較平日增多五光十色極爲完備云 
　　綢緞部各種新樣極多如巴黎緞緯成絽及軟緞等乃冬季女界所需用者巴黎緞每尺一元九角八分緯成絽每尺一元二角軟緞每尺一元八角半華絲葛每尺五角半至八角鐵機緞每尺一元二角至一元五角半金花緞每尺八角緞經綢九角至一元三角 
 
 

Page 18

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *二樓衣邊部近日定到大帮時式衣邊婦女飾品花樣新奇價格便宜計時式花邊有售一元兩疋一元一疋者花樣任擇冲瓚别針耳環髮夾等飾品有售每件一角或一元兩件一元一件不等並有時式格子絲圍巾每條紙售一元其餘各種小童衫帽均亦大削價出售故購者非常擠擁 
　　三樓磁器部有新式茶杯盤係德國出品每打三元電器部德國五十枝光燈泡每打三元云 
[永安大减價之第一日]  
　　昨日（十九）爲永安公司特别大减價之第一日故各界往購貨物者甚衆車水馬龍盛極一時該公司統辦環球物品搜羅著名國産應有盡有各部均陳列新貨并有特别廉價部所售物品尤爲低廉該公司附設紗廠所有出品亦廉價出售兹錄其本廠出品及價格於左以備愛用國貨者之採購焉 
　　二樓疋頭部永安紗廠出品九磅原色斜紋絨减售每疋九元五角每碼三角半十一磅者每疋十一元每碼四角十一磅漂白斜紋絨每疋十二元每碼四角半十四磅原色斜紋絨每疋十四元半每碼四角什色間條斜紋絨每疋十二元半每碼四角半什色冲直貢呢減售每碼四角半什色冲嗶嘰每碼四角半 
　　又新色花洋布每元五碼全白厚絨每元四碼原色斜紋絨布每元四碼什色厚大衣呢減售單幅每尺三角灰色小格西衣絨每尺減售六角云 
[三友實業社舉行减價]  
　　南京路石路西三友實業社近因原有商場不敷應用開闢北三樓新商場自本月初五日起舉行大減價三星期各種出品除小毛巾特價外其他如床毯檯毯被單被面自由布門簾窗簾等均照原價九折云 
[天昌祥皮貨明日起舉行廉價]  
　　新北門内舊敎場口天昌祥皮局因今冬該局主任蔣君親赴各出産地選購粗細皮貨現已大批到滬聞該局初六日起實行廉價一月云 
[東樂花食號將開幕]  
　　粤商譚釗君在五馬路寳善街開設東樂茶食號發售蘇廣糕餅中西糖菓一俟裝璜就緒即日開幕云 
[興祥廠之國貨衛生衣]  
　　興祥棉織廠所出和合牌牛女牌國貨衛生衫褲質地甚佳定價亦廉聞南京路國貨合作商店有售云 
[遠東眼鏡公司舉行紀念贈品]  
　　大新街遠東眼鏡公司舉行紀念廉價特備大種贈品如購眼鏡滿洋四元即可得彩一次多則類推其法用美國新式號表轉彩轉出號數當即分派贈品之多寡如轉得頭彩可待十五號眞金鑽石鑲七星戒指一只其次號數可得耳卷·香水·香皂·中山戒指等另有贈五元利益劵故近日往購眼鏡者十分湧躍云 
[西安輪船試水紀]  
　　匯昌機器廠承造四川集義輪船公司行駛川江之西安輪一隻昨日舉行下水禮由該輪買辦陳方友預發請柬邀各界前往參觀到者百餘人頗極一時之盛該輪長僅十一丈許機器堅固馬力充足内容佈置亦精美幾駕巨輪而上之昨由楊樹浦駛至吳淞來往僅時二點餘鐘該輪定本月初十開駛赴川營業云 
[定遠輪今日開駛赴川]  
　　中法航運有限公司之定遠輪船試水成績優良已誌前報兹悉該輪昨日已出江南船廠停泊十六舖大通碼頭現正上油裝貨擬今日（二十日）開駛赴川營業云 
[威利片糖贈送樣子]  
　　威利片糖由本埠五馬路外灘口四號福美貿易公司獨家經售該公司爲愼重起見曾將此糖送呈上海工部局衛生處及上海化驗室請求化驗已先後頒到化驗證書證明服之有益聞已於上月開用出售並贈送樣子五萬包各界儘可投函索取云 
[餘杭絲綿又到新貨]  
　　盆湯弄寗波路口瓣香廬代售之餘杭絲綿質白價廉故購者紛紛第三批新貨已於前日到申聞此次到貨仍爲五元一斤五元七角一斤者二種云 
[百樂唱機公司明日開幕]  
　　愛多亞路大世界斜對門六百九十號門牌新設百樂唱機公司聞得該公司爲滬上實業家與工業家合作而組成其於唱機一門非常研究機器之内部均由瑞士國美國出品並備各種名伶唱片如百代公司中國唱片公司茂得利公司及高定公司等兹值開幕期内價甚公道藉廣銷路並歡迎參觀云 
出版界消息 
[贈送「孫逸仙傳記」樣本]  
　　北四川路三民公司編印孫中山評論集每册連郵兩角有三民箋贈劵近又新譯美國林百克原著孫逸仙傳記原書三七二頁兹爲普及起見定價特廉刻已印刷即日出書樣本函索即寄 
[中華國貨報第七期出版]  
　　中華國貨報第七期巳於前日出版内容比前增加有無敵牌十大工廠及上海模範工廠記·中國水泥公司成立史·國貨調查新聞并有附刋國産雜貨店·及三民特刋中有戒烟方純係國産藥料函索者致函北四川路三民公司即行寄贈 
[佛學大辭典再版出書]  
　　該書爲東西大小乘一切經之總注每部實價十二元外埠加郵四角贈送樣本函索即寄總發行所在上海梅白格路一百二十一號醫學書局云 
[畫報將出風景特號]  
　　中國攝影學會出版之畫報第十四期已於今日出版内有關老爺攝影耐梅求婚圖張織雲遇仙圖等聞十六期學出一風景特號銅圖比平時增加一倍歡迎投稿云又畫報第一期至十四期之全份彙刋共有銅圖三百餘幀函索者祗須附郵四十五分至梅白格路一百二十一號該會云 
電影界消息 
[「香檳爭榮」今日開映]  
　　美國寰球影片公司滑稽片「香檳爭榮」自今日起日夜開映於愛普廬影戲院第一次下午五時半第二次晚九時一刻云 
 
 

Page 19

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *藝術界 
[蓺術界美國婦女會歡迎但妮絲] [  濤]  
　　本星期一晚開始在夏令配克獻藝之跳舞家但妮絲與泰特向皆美國人也至滬後備受海上美僑之歡迎面觀彼等跳舞者美國人亦較他國人獨多昨日（十七日）美國婦女會舉行當會時請但妮絲與泰特向臨會演說開會時由會長芬尼主席介紹此二人於衆會員前略謂但妮向國蒞滬献藝實乃海上人士之福也貴團雖爲各個人所組合而每團員皆有一相同之目標再經但女士與向君二人之領導以致各團員如弓與箭之不能脱離關係而於藝術界上闢一新紀元矣介紹後由但女士與向君先後發言略叙彼等生活之經過但女士謂新跳舞派唯一之目表乃將個人之理想爲具體化但女士更謂『余極不信藝術爲藝術之一語而余極堅持藝術爲人生之一語此種藝術乃宗敎的而亦乃實際的並謂伊每晚上臺表演時總覺得伊之跳舞有一種服務之儀式而得一身體表演之理想』伊謂跳舞之在最專注及最顯達之形式時即乃虔奉也現今實行之跳舞復興即謂其他各種藝術亦正在復活也在此種跳舞發展之中美國即將有藝術之自覺心矣爵士Ｇazz舞（現今美國最流行之跳舞）祗爲現今青年之冗物耳即將無形中消滅』但女士更謂但妮向派之跳舞願其普及於全世界泰特向所講者大半乃彼得意之問題最重要者則爲彼之婚姻也彼謂已與但女士在獻台上一向以來之夫妻和睦可無一些慚愧更講述彼等跳舞之經過及彼等之踝足舞初在紐約表演時極受人之謗擊而因但女士之極力改正與發展此種踝足舞遂成今日但妮向派新跳舞主要節目之一種矣彼等講述時語氣中亦帶有一種藝術之色彩也會末會中諸人以此機會極爲難得故要求但女士展長其表演之日期聞但女士已允展期三日云 
[安其羅小傳（中）] [  濤]  
　　世界名書及其作家（四） 
　　羅能杏死後其子名比羅（PierodeiMedici）承繼其父之地位但與其父之性格逈然不同弗羅倫斯全城皆爲彼所執握一千四百九十四年之秋季弗羅倫斯之政治忽大變發令捕拿安其羅等人安知之遂不待天明即偕其二同伴同逃至波路拉（Bologna）在此時安已二十歳初至波路拉時受當地某皇族之歡迎後安爲彼等畫二神像並爲當地某敎堂畫一神臺上所供之神仙居一年後當地之畫家對安極不滿意並時時毁謗之會是時弗羅倫斯政潮已平並請安其羅返爲當地建造一大會廳安遂返安此時政變已全息全地皆在薩服拉羅勒（Savonarola）之手中於政治方面極爲人所贊助而安其羅於彼之熱心及愛國心亦致欽佩 
　　安在弗羅倫斯時曾雕刻一偃臥之邱比特（愛之神）乃模仿一古董者也安之爲此本爲試作不欲爲古董而買出但其友謂安若再塗以顔色則可與眞者無異人决不疑其爲膺物也安氏姑爲之會是時羅馬名古董家利亞利鳥（ＲaeffaelleＲiario）至弗羅倫斯收集古董運往羅馬適見安所刻之邱比特像急已重資購之固不疑其爲膺物也比至羅馬審察後乃知其秘密要求賣出者歸還其買價但一面由此喧傳衆益知安其羅之天才矣於是羅馬藝術家貴族等人皆邀請安氏一臨羅馬安乘此機會在一千四百九十六年六月之末安抵羅馬備受當地貴族之歡迎安其羅之居羅馬共約有五年（自一千四百九十六年之夏至一千五百零一年）在此時期中彼之創作當以下所列之雕像爲代表（一）爲羅馬貴族格里（JycopoGalli）所作之「醉酩之拔考士」（DrunkenBaccbu8）（希臘酒神名）現尚存於弗羅倫斯（二）爲法國敎士格路萊（Grolaie）所作之「憐愛」（Pieta）乃描摹馬利亞對耶穌屍體哭此現存羅馬聖彼得禮拜堂 
　　當安其羅居羅馬時弗羅倫斯之政治大爲變更内亂外患極不適於藝術之地位但至一千五百年時政潮稍定而安之父因政變時失官職於是急命安其羅歸主理家政安氏對家政極爲熱心往居家時工作極爲辛勞毫無怨言故於一千五百零一年返其家是年又應當地某敎士之請裝飾某敎堂爲紀念敎皇披亞第二之神壇其中著名者極少從略兹須誌者則爲某敎士雕刻一「大衛」之像此像極巨大故人稱爲「巨人」此像在安氏以前四十年巳有名某藝術家雕刻之未成棄置已久安其羅在未雕刻之前有一困難之問題發生即對大衛之傳略無充分之記述但安氏之作雖無大衛之傳而將大衛之精神曲曲傳出竣工後凡過目者咸歎其意想自由雕刻之工術與其表演之精神由此弗羅倫斯之藝術家開一議會决定一安設之地點後乃决定於一千五百零四年之三月移入某皇宫中直至一千八百八十二年轉移至某學會會堂同時安其羅更作第二之「大衛像」此用銅而不用石較前之大衛身體稍小告竣後於一千五百零八年移於法 
　　安其羅一面雖努力於雕刻但於圖畫方面仍未放棄現存於弗羅倫斯某名美術館由飛漸（Uffizi）之「聖眷」一幀即爲此時代之佳構也當安氏於一千五百零四年之秋季完大衛像之際正意大利四名畫家之一文西臨弗羅倫斯之時也會此時文西爲佛羅倫斯議事廳畫一譬畫名「亞及尼之戰」（BattlelfAgbiari）廳長請安氏畫一同類之畫彼即以皮桑之戰中一段故事用其熱烈之精力從事繪至大半但在一千五百零五年之春忽爲羅馬敎皇裘利第所召遂輟自誕生以至此時重至羅馬時三十年間可括爲青春時代之安其羅綜觀此時代彼之工作極爲平靜彼初時代之雕刻顯現一種完美而眞實之精神可與古物相比重至羅馬時可謂彼第一部藝術事業之終點 
　　此後安其羅之生活（一千五百零五年之際）因羅馬之大權全握於裘利第二之手裘利乃一心地寬容極忠於藝術之帝王也對於藝術家極爲愛惜顧及生時及見創設一紀念碑憑弔其生時之成績遂委托此 
 
 

Page 20

 
 
1;第一萬八千九百四十號;中華民國十四年 西曆一千九百二十五年十一月二十號
星期五 * *事業於安其羅安氏將裘利所計畫之規畫詳細研究規正後遂於一千五百零五年至翌年間之冬季居其採石地從事於載運及鑿鑿大理石以便應用在一千五百零六年之春季返羅馬待石料完全運到後即以其全副之精力從事工作但同時裘利更委托白拉門底（bramante）重造聖彼得大禮拜堂安與白素不相識意志亦相背安氏不願與彼同事遂輟其在某敎堂中壁畫之工作會此時羅馬對外之戰爭忽起裘利不但對於彼所畫策之建築置之不理而且對於藝術全部之傾向亦由是而泯滅安其羅索工作之值遷延不付後竟發命捕之安氏遂離羅馬而遁至弗羅倫斯是年之夏裘利戰勝波路拉而計造其勝利之戰坊安其羅因前與裘利甚爲相合不禁毛遂自薦而裘利亦極歡迎此重返之藝術家遂命安爲己造一像而建立於某敎堂之前以表顯其勝利與威權安氏雖對於金屬工作極少經驗然竭力與人考究遂於一千五百零八年之二月二十五日此像告竣而巍立於指定之敎堂前矣但此像建立後三年爲革命黨所破壞致後人不能欣賞此像也 
[西洋樂式剖要（一）] [  若谷]  
　　爲出席西樂會諸君作 
　　常聽得一般出席西洋音樂奏演會的中國人說西洋音樂果然此國樂來得動聽但可惜樂式太是複雜没有統系叫人聽了終覺著膜糊不清遠不及國樂樂式的簡單明瞭其實西洋人無論研究什麽學術都很會利用科學的方法去誘吸人家注意挑動人家興趣的不若中國一般拿「莫測高深」做牌子的學者們只會守秘密賣關子故意叫人家去暗探摸索的誰還說西樂式制的組織部類不及國樂的眞也太没有音樂常識了我感到有許多出席西洋音樂的中國人每看了奏演節目苦於了解音樂的專門名詞即有許多人是識西洋文的也未必能完全了解正如漢人讀西夏國書一般只能粗認其筆畫而不能會悟其意義現在我把西洋樂式部類的梗概根據傅彦長君編的「樂式大要」逐條註加詳細的說明供出席西樂會的諸君做參考 
　　西洋音樂的形式可以分做兩類（一）聲樂的形式凡是用人喉歌唱的詞曲咏調都包括在内）（二）器樂的形式（凡是用管絃金革樂器奏演的譜曲都包括在内）在西洋中世紀時聲樂較器樂爲發達近世器樂反佔勝於聲樂人生喜樂悲哀的情感都借樂器來發揮了 
　　聲樂的形式也可以分做兩類 
　　（一）世俗音樂（不論是社會間流行的時調劇塲中奏演的歌劇朝庭會聚的貴族樂鄉野僻壤的民衆謡都包括在内）總可歸納四類（甲）歌謡曲（見後）（乙）會合式音樂（見後）（丙）歌劇（Ｏpera）（原出於意大利語最初含義是指一種普通音樂著作後世或指用音樂的戲劇或泛指戲劇著作又分莊劇趣劇二種）（丁）康達達（Cantata）（分宗敎的世俗二種）他的組織很複雜狹義的意義可說是一種從神劇歌劇裏除去了叙事的劇的分子用在器樂的伴奏的歌唱形式組成的叙事的聲樂曲） 
　　（二）宗敎音樂只限於敎堂範圍内可以分六類（甲）康達達（見上）（乙）神曲（Oratoirio）（發源於羅馬Orataorium敎堂内神曲的原名是從這裏出來的這是一種音樂劇和歌劇很相同不過是專門演奏宗敎故事伴奏歌唱用管絃樂或風琴後世廢除舞臺上的用途專用在音樂上了）（丙）受難樂（Passion）（是把耶穌受難的故事用劇體組成的宗敎樂在八世紀時便已流行此種音樂根基於聖詠歌（Cboral）以弘敎儀爲目的用於舉行受難贍禮的儀式裏的）（丁）祭曲（Misa）（即天主教中譯稱之彌撤每用於晨眼大贍禮祭儀裏詳見拙著宗敎樂概述）（戊）短篇的形式（疑即天文敎譯稱之聖體降福（Salvt）往往行之於星期日傍晚行禮時歌唱的短篇聖咏）（己）即興曲（待查或疑原文爲Impromptu是以洋琴爲主的曲普通由前部中部後部成立此種曲調的曲趣大都是瞬間的拍子大都是快的（參見豐子愷君譯音樂會與音樂） 
 
