# 1920 - 297 - 4917133

 

Page 1

 
 
   
 
 

Page 2

 
 
   
 
 

Page 3

 
 
時評 
[粤軍告一段落（冷）]  
　　莫走矣岑走矣温李亦走矣粤軍又將入廣州矣是粤中一次之大戰今又告一段落矣 
　　是役之結果其一爲廣西之武力不能再及於廣東其二廣東原有殘缺不全之軍政府不能不由此消滅 
　　然因此結果而能各自盡力于自治不再爭戰更進而成統一之功是前途之幸也若仍各立黨援互爭權利則以前之所謂桂粤之爭者今後又將有誰何之復起則粤事旣無可望而中國前途亦大可悲矣願粤中之新得者深思之 
[命令]  
　　十月二十八日大總統令前據直魯豫巡閱使曹錕等電呈已故炳威將軍督理陜西軍務上將銜陸軍中將勳四位陸建章被陷寃死請予照雪等語當交國務院陸軍部核議茲據呈覆審核各項證據陸建章並無煽亂事實自應量予昭雪陸建章著卽開復原官勳位勳章用彰公道此令 
　　又令財政次長吳鼎昌呈請辭職吳鼎昌准免本職此令　　又令任命汪士元爲財政次長此令 
　　又令任命許受衡署河南高等審判廳廳長此令 
　　又令申振林授爲陸軍中將薛之衍陶經武劉啓垣均加陸軍中將銜張國慶徐連瑞王齊勿授爲陸軍少將馬履恒張廣熙鮑維翰杜鴻張均加陸軍少將銜張德恂授爲陸軍步兵上校並加陸軍少將銜徐世芳宏李春均授爲陸軍步兵上校此令 
　　又令任命范熙績爲庫鳥科唐鎭撫使公署參謀長兼軍務廳廳長此令 
　　又令署財政總長周自齊呈金陵關監督曹豫謙請免職另候任用曹豫謙准免本職此令 
[專電一]  
　　北京電　庫倫援軍已由汽車運到三營俄兵引退人心漸定（二十九日下午三鐘） 
　　北京電　察張宥（二十六）電頃准庫署電開本日丑刻俄軍攻庫事機萬急請發兵救援當飭叨林張營長率隊馳往（二十八日下午十鐘） 
　　北京電　今日閣議討論庫倫軍事陳毅亦列席結果由院部電促哈綏援軍速進並電新楊派隊扼守科布多又法部提訂中東路特别區域法院組織條例由敎令公布又准薊榆鎭使曹鍈辭職以殷本浩繼（二十八日下午十鐘） 
　　北京電　參陸處議决要案（一）宜昌荆沙所屬增設二師一混旅（一）責成蘇軍楊陳朱三師長維持地方約束軍隊（一）限援庫各軍三日内出發（一）駐蒙軍隊一律雙餉傷亡優卹（一）派許蘭洲檢閱宋子揚軍隊（一）電令劉存厚收復川地照舊設治（二十九日下午三鐘） 
　　北京電　琿春交涉不得要領雙方約定派員調查茲據日政府派遣外務省書記官西澤氏已到俟外部所派之沈覲扆抵琿卽開始會同奉吉委員查辦（二十九日下午三鐘） 
　　北京電　新楊電告俄舊黨逃入伊犁有紅鬍子華兵四百餘收入軍隊内有百餘人日前潰變經捕獲四十餘人茲遞解來京交地方官管束（二十八日下午十鐘） 
　　北京電　京學生爲琿春事函外圑請爲正義的聲援並呈府院陳述應付意見（二十八日下午二鐘） 
　　北京電　中日尼港案外顏與日使談判日仍要求我道歉（二十八日下午二鐘） 
　　北京電　吉鮑電據報日軍十四師圑原由伯利撤退回國現忽取道海參崴乘日艦萬世丸運赴琿春（二十九日下午三鐘） 
　　北京電　新銀圑投資辦法之議决案（一）比國以半員資格加入（一）義國從緩加入保留有加入權（一）華銀圑不准加入（一）烟酒幣制地丁鹽稅關稅之移轉另行規定（一）地丁爲大借欵擔保（一）鐵路統一案共組技術委員會整理（一）中東路公諸新銀圑（一）湖廣路繼續投資（一）勸告南北統一撤廢無益軍黨確定憲法召集國會由中國自動的處置當與以同情苟不能自動則債權者可爲適當援助閣員以該項條件十分嚴酷萬難承受暫置不復（二十九日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　中東路股東大會昨舉行開幕式（二十九日下午三鐘） 
　　北京電　英使以陜滇川廣遍種烟苗提出質問（二十八日下午二鐘） 
　　北京電　添派魏宸組充國際聯盟會代表（二十八日下午十鐘） 
　　北京電　熱河公圑反對日蒙借欵電請查辦（二十八日下午二鐘） 
　　北京電　熱河學警商農聯合會電蒙日借欵日人已交三十萬請速撤銷以保領土（二十八日下午十鐘） 
　　北京電　院復新楊張勳巡閱陜甘毫無其事萬勿輕信自擾（二十八日下午十鐘） 
　　北京電　參戰日借欵還本到期現由部商展一年（二十九日下午三鐘） 
　　北京電　黑孫電阿得滿站票車經過内載金子金錢甚多激軍圖刦被謝軍擊斃百三十餘名路有壞僅通倭力圖（二十九日下午三鐘） 
　　北京電　比使三十日由京轉寗赴滬（二十九日下午三鐘） 
　　北京電　駐和使電和政府已任命外長覺能貝駐法使洛登瓜督福格爲國際聯盟會代表（二十九日下午三鐘） 
　　北京電　據萬國拒土會報告本月十五日奉天車站某旅館内抄獲大宗烟土聞係前駐湘第一師師長張宗昌賄送張使之物因該師長前失守湖南罪有應得後經張使在政府方面爲之多方說項始獲免究現飭三副官將此項烟土賫送張使實爲報答前情藉此以資聯絡聞副官曁衛隊等均爲日警逮捕（二十九日下午六鐘） 
　　北京電　院復滬藍總司令電李故使勳隆望重以身報國允宜特予優崇所請國葬應照國葬法第一條第二項俟下届國會開會時提交同意後再予補行（二十九日下午六鐘） 
　　北京電　院復蚌張調任聶省長並無其事（二十九日下午三鐘） 
　　北京電　港電桂軍準備退出粤垣已令各機關結束又飛機散下警告人民三日内一律遷移免爲炸燬無辜殃及（二十九日下午三鐘） 
　　北京電　陸榮廷電軍府取消經辦内政外交未結各案移歸中央辦理各機關員册送請中央酌量任用政府决俟川省同樣電到卽頒布統一令昨曾付閣議通過令稿亦經擬就（二十九日下午三鐘） 
　　天津電　華商賽馬會今日賽馬地址在南關面積百五十九畝股本十萬元會長係吳調卿丁振芝布置完善並另闢馬路參觀者約五千人黎前總統楊警廳長均蒞塲徐總統黎前總統等均有贈品是日共賽馬八次每次由警廳樂隊奏樂與賽之馬共五十一匹漢口來賽者八匹上海祇來乘馬者胡西藩·劉順德·薛良胡君於第二次獲首名第三第四次均第三名薛君於第七次獲首名劉君於第八次獲首名漢口紅蝴蝶於第一及第六次均獲首名漢驄於第六次獲二名是日銀數共入約二萬元然此次爲北方破天荒之盛舉亦云優矣贈品由黎總統夫人爲之賽馬期原定三日因徐總統之銀杯今日始到無從加入故决加賽一日且名爲助賑賽（二十九日下午十鐘） 
　　香港電　申葆藩·林俊廷·鄧文輝古日光·江永隆·謝卓英·喻炳倫·盧華龍·申憲文·見莫勢窮儉（二十八）日始聯名宣獨立陳烱明·鄧鏗·洪兆麟·沁（二十七）日可抵石龍魏派兵輪往迎艶（二十九）日可抵省聞莫昨始出沙面登某國兵輪離省温宗堯改隨李根源·楊永泰·龔政·赴滬（二十九日下午六鐘） 
[公電]  
　　旅漢蘇人請廢督再電申報館轉在籍江蘇同鄉諸公鈞鑒李督出缺後是我江蘇天予廢督之時機從此民治可望進行不致爲武人横斷魚肉一切我生來美好錦綉之江蘇必有大放光明之一日否則連年苦於兵爭兵費健兒不滿慾望不止敲剝凈盡生氣已無尙有餘欵移來振興敎育舉理百政培我人民救我將亡未亡之國家乎我旅漢蘇人痛心桑梓對於廢督（指蘇議會及京代表請願）一致同情仍望我在籍父老季昆速籌廢時廢後全策同心同德協力進行勿貽始憤終怠之譏勿萌畏難暫安之習民國幸甚江蘇幸甚旅漢江蘇同鄉徐潤濤吳也溪許菊隱等一千三百餘人巧叩 
　　湘南總商會來電各報館鑒吾湘九年以來四經兵燹生靈塗炭廬舍邱墟田畝荒蕪工商彫敝十年休養猶懼不遑此次湘人自决逐走逆張内外同情義正名當乃王正雅之子王育寅繼其父兇稱兵犯順勾結土匪擾亂湘西一帶地方常德桃源焚燬居民至數百家擄掠殘殺無所不至竊思吾湘當張敬堯荼毒之後創深痛劇救死不遑凡屬湘人應如何一德一心共資休息而王育寅假竊名義破壞梓桑實民國罪人吾湘公敵竊恐遠道謠傳失眞是非顚倒茲特表而出之諸公主持正義摘伐奸科必有以見敎也湘南總商會同叩逈 
世界路透電 
[英國礦工罷工將行解决]  
　　二十八日倫敦電政府與礦工礦主間今日已議定解决法凡關於礦工之條件須礦工投票批准之此次罷工性質非常嚴重英國主腦實業旣見停擱他種工業乃靡不受其影響至於人民今所感之不便不若鐵路罷工時之甚者則因鐵路罷工之影響其來也驟爲人共見而煤礦停工之影響其來也漸曆時愈久影響愈大也但煤礦停工僅及數日不過各處鋼鐵廠不能活動卽遠在斯太福夏之陶業與蘭聞夏之棉廠亦皆辭歇工人數爲萬計失業者遍及全國危險已可槪見所幸國民沉靜即礦工亦然礦工一致服從罷工命令雖多不悉所以罷工眞確原因然無憤懣之舉動或游公園或賽足球以銷磨其無所事事之光陰且有會同礦主保全礦穴之安寗者蓋礦工自知不日即有解决也礦工皆無犯罪行爲亦無毁壞產業情事礦工適於此時罷工固屬憾事但將來產額已因此而有增多之望矣 
[德國之復辟隱謀]  
　　二十六日倫敦電據巴黎柏林來電觀之東普魯斯德軍之行動使兩京人士爲之惶惑據路透電社柏林訪員電稱自由報謂復古陰謀刻在醖釀中有軍械精利之自衛軍十二萬名由東普魯斯田主白蘭特斯氏統帶會集某處實與復辟運動有關德政府公報述及軍隊入立陶宛事並警告全國愼防戈爾資上將波羅的之企圖復見於今日德國防務總長宣稱常備軍均未與聞此類行動惟路透社巴黎訪員則稱協約國國際委員圑所報告之德軍行動頗令人疑及彼等志在輔助立陶宛抗拒波蘭 
[英國之過激黨間諜]  
　　二十六日倫敦電昨日拘獲一人現信乃過激黨細作據律師聲稱此人乃最危險之莠徒爲俄英革命黨傳遞消息身携多函其一爲潘克赫斯特女士致列寗者謂英國尙未臻革命之時餘書乃致莫斯科第三工圑局者按藩克赫斯特女士近因傳播所著激烈文字被逮 
[印度罷工潮]  
　　二十四日孟買電國會議員韋巨胡德氏偕婦抵此工界　袖歡迎頗形誠摯並組織游行隊内有電車罷工人若輩曾攔阻摩托車並抛擲碍　韋巨胡德氏演說之際謂彼乃代表工黨抵印罷工者若守秩序必逹目的韋巨胡德氏行後骚亂復作傷十三人内有警察兩人電車罷工者均經開除 
[英國之臨時戒備案]  
　　二十七日倫敦電昨夜政府在下議院於委員會審查臨時戒備案時屢有讓步並增加國會權力原議戒備法實施後十四日内召集國會今已改爲實施後五日内召集原議戒備條例苟未經國會核准在半月内有效今改爲僅在七日内有效 
[美國之建築業聯合會]  
　　二十七日倫敦電建築業聯合會在孟却斯德開大會不允政府之請撤除排斥非同業之會章政府欲將退伍兵士安插於建築業藉以解决住屋問題首相前與倫敦市長談話時曾露不容建築業不允之意故目前該業聯合會之决議頗關重要 
[各國近事記]  
　　二十七日巴黎電克勒滿沙氏於十一月杪可抵仰光 
　　二十七日巴黎電法政府已承認波里維亞新政府 
　　二十七日華沙電波蘭與勞農政府皆已批准里加和約 
太平洋路透電 
[庫倫戰信]  
　　二十九日北京電庫倫現無消息傳來惟烏得電局電稱二十四日由察哈爾出發之軍隊已於二十七日抵烏得前往庫倫 
[張作霖之兵工廠計劃]  
　　二十九日北京電晨報稱張作霖擬在奉天設立新式兵工廠延聘外國專家監製各種軍械資本由奉督擔任十分之五吉林十分之三黑龍江十分之二如有不敷由政府擔任所製軍械供東三省需用如有餘運往他省 
[直省境内之災區]  
　　二十八日天津電天津華洋義賑會擬就直省境内津浦鐵路可供利用之災區辦理賑務查此區域内有災民四百萬人左右需賑欵四千萬元 
[東俄近事記]  
　　二十八日海參崴電赤塔電稱右黨全體不允加入赤塔之會議蓋因阿穆爾過激黨佔據伯力故也海參崴議會投信任政府票海參崴政府與赤塔直接接洽後現派員赴赤塔與會代表將取道阿穆爾附火車前往因後貝加爾現有戰事之故統帶加浦爾軍隊之司令佛比慈基氏在摩古圖河與黨人交戰現已陣亡 
[中東鐵路股東會]  
　　二十八日北京電中東鐵路股東會今日午後在此舉行檢查俄人股東資格定星期日續議 
[港督之財政演說]  
　　二十八日香港電一九二一年預算案已提交立法院總督演說時宣稱估計一九二○年須缺欵一百十三萬七千三百二十二元實因鴉片專賣權之收入已由六百萬元減至四百五十萬元之故一九二○年收入共一千五百三十三萬六千三百五十元支出共一千七百三十四萬九千一百五十元 
　　二十九日香港電香港立法議會准撥十萬元助中國災賑經費並撥五萬元爲廣州敎會學校經費 
[廣州戰局記]  
　　二十七日廣州電沙面當道禁止華字報在租界内發行英總領事將不准河南現有之日報傳入沙面莫榮新正式宣佈其願退職之意並勸軍民服從湯廷光 
　　二十七日廣州電莫榮新自稱願於今日出省楊永泰亦辭職以印信交與魏邦平 
　　二十八日廣州電粤人領袖不承認岑春煊陸榮廷莫榮新有宣佈解散軍政府取銷粤桂獨立之權魏邦平暫爲省長廣州尙安 
　　二十九日香港電據華人報告粤軍已入廣州城香港華人放爆竹懸旗相慶 
國内要聞 
[北京通信（吹萬）]  
　　七省廢督自治運動代表聯席會 
　　各省廢督自治運動之大聯合經蘇鄂首倡而後進行頗爲迅速二十七日（星期三）爲例會期共到七省代表四十人江蘇十代表中張一　莊藴寛因公府宴程雪樓請陪故未及至僅到八人據張莊云席間曾談及蘇省長問題徐世昌不令王瑚行意欲令與士珍見面接洽後始放行也而張莊則力請速令王行毋以省長問題與督軍牽涉今蘇方主廢督民氣甚張倘必使省長與督軍打成一圑或且引起蘇人省長民選之說徐然之已允促鐵老南下不待聘卿矣湖北十代表全體出席廣東出席者爲謝崇光麥文震何家弁何焱森梁冠芳等六人山東爲杜應斗張棟銘張介禮王朝俊杜惟儉沙明遠李慶施七人江西爲邱珍葛莊李安陸徐寶璜萬兆芝符鼎升六人河南爲陳銘鑑秦樹聲曾述棨三人甘肅爲柴東生一人公推孔庚爲臨時主席孔言曰一今日七省代表在敝館開會敝館設備不完至引爲歉惟此會之設乃各省因受苦痛而設法以脫離之者縱設備不完亦當見諒民國組成於今九年矣而人民尙感苦痛何也實以民國而不民治故吾人平時每曰人民程度不足政府中人程度較高故委以治政府中人亦云然孰意此九年官治之成績乃日趨於黑暗日增人民之苦痛使政府程度果高於人民者當不至此吾民受苦痛忍無可忍惟有向政府取還治權復歸民治今各省意旨據報紙所載者類相若也奪治於官而歸之民爲各省事非一省事也故當聯合進行今到會者已有七省餘聲明加入而因回鄉會方面手續未完一時不克加入者尙多第余當聲明一事吾人主廢督自治出於良心之主張而非崇拜偶像報載某某等省實有懷私意暗中實爲一派一黨所主持者而吾人則完全以清白之旨相結合故希望各省加入此會者其代表皆由本省大聯合會所產出次由豫代表曾君報告謂豫省會國會議員皆督軍所欽派人民有苦無由訴百有八縣有旱災者七十餘莫不有匪放賑者莫敢前軍餉年千二百萬而民國四年以前之全省收入則僅七百萬也今旣增賦尙負累八百餘萬今年災成而支出不減民更不堪命請政府更易徐靳曹各懷其私莫由置新督故同人以爲欲救豫惟有廢督自治同鄉會由賑災會改組以地方不能放賑故以廢督自治爲先决也大會三十一號開會今日到會僅參觀耳故無公函次江西代表葛莊報告謂贛雖未被兵而苦痛與被兵者相若民國初年財政出入相抵今已負累一千餘萬收入總額僅一千一百萬餘而軍費乃占九百餘萬贛之治安皆託於客軍同人以爲舍地方自治無救贛法不廢督不能自治而同鄉會則早已組成者山東王朝俊謂山東之初意注重地方自治有督軍害民治故主廢督在本省以法定機關爲主體在京以同鄉會爲基廣東代表報告謂粤現在自主中非粤自主桂爲粤主也廣東稅收已借至民國十四年公產悉已變售學海堂廣雅書院書悉被桂軍携去或焚燒一空督軍至警察多桂人惟其上下級軍官十之七皆粤欽廉人也故主以欽廉歸桂欽廉爲桂則粤永爲奴隸矣粤舍主廢督自治外不能保生命粤在京初有公會後有粤事維持會最後有自治促進會無黨派據某粤人言該會實爲龍建章機關非全粤旅京人民公組者究竟如何容探）甘肅代表柴東生謂甘省爲閉關地不受外間大局影響督軍易爲善民國四年軍費纔百七十萬今已增至三百七十萬矣甘軍名爲八十營每營多者百人少者纔二三十人耳出入年相差至百餘萬張廣建病民甚其知事類馬弁令民藝罌粟從而重征之復從而禁之以收賂民故羣起驅張旅京同鄉月前組自治促進會已函各縣組分會今以自治促進會幹事長資格來旁聽以後當請同鄉推正式代表次蘇鄂代表報告其大略已見第一次會記事惟孔庚所報告有上次未言者可節錄之鄂台票在民國初年僅二百萬流通各省信用甚富今已發至九千餘萬矣湖北銅元局日鑄銅元四萬以萬八千歸督軍鄂本分用淮川鹽者王於督署設鹽場購蘆鹽鹽價每斤至八百餘起義元勳今流於京中爲洋車夫者甚多鄂人初主軍民分治實則軍民分治一詞本不可通有民治耳何言軍軍特各界之一亦在民中特分之己特尊之矣今軍民分治之說八年無成當其去督以張民治又何待言次即討論會址饒漢秘言前次輪流者吳拔其以各省聯合人衆江蘇館不能容不如用湖廣館葛莊請用江西館結果星期六之會暫定湖廣館在下午二時開會下星期三會址星期六决次即推臨時幹事每省二人鄂孔庚陳定遠蘇張煊王玉樹豫陳銘鑑曾述棨贛葛莊萬兆芝魯張棟銘沙明遠粤麥文震何家弁甘柴東生范振緒次討論進行方法仍主聯絡各省至十省以上正式代表產出迺開大會遂討論代表資格决定如下（一）每省各派别當互相聯合成一大會公推代表加入本會（二）本會爲各省聯合會非各圑體聯合會故以圑體名義加入在所不受一省有二以上圑體要求加入者請其合併以國民本不當分裂也（三）各省省議會等正式公圑公推正式代表要求加入者當然承認（四）各省同鄉會内部之組織總會不干預至五時四十三分乃散會 
[俄人襲擊庫倫三誌]  
　　俄人襲擊庫倫已兩誌本報茲將政府於前日接到各路電訊錄下（一）庫倫電局來電云俄人約三四千人及某國人等由滿洲里而來今晨五時卽由局東向電台夾攻經我軍力抗俄匪敗退死俄匪甚多現衛兵調回備戰局内無人庫南三十里地仍在激戰（二）庫倫電報局長方允代表褚其祥來電云俄兵犯庫情狀萬急懇速派汽車多輛運載大兵前來以救危急並派飛艇數架多携炸彈以爲防敵之用（三）高在田來電云庫防佈置步兵守禦東方職圑隊伍守禦東管子以及北面大山突於二十六早二點敵人乘夜襲攻庫倫以東方爲誘敵其北方爲主攻敵人兵二千餘陸砲六尊機槍七架由北山向内猛烈攻擊砲火繁密兵士傷三百正面迎擊機槍砲隊埋伏左右翼見敵人相距五六百米逹開始射擊血戰六小時彼衆我寡危在目前圑兵見勢不敵庫將失守不得不决一死戰親率一二十連及十一二連官兵奮勇直前當經奪獲敵人大砲二尊槍馬彈藥甚夥職圑陣亡連長一員重傷連排長五員傷亡目兵七十餘名擊斃敵人約數百餘名敵勢不支向東北山林退却五十餘里職圑刻正追擊是夜派職圑戴營附率九十兩連向毛駝慶進發襲剿敵人後路現正血戰已逾八小時互有傷亡尙未停戰聞政府對於此事業經電黑新綏察各省區令迅速派兵前往協剿覆褚其祥一電略謂迭電悉蒙情緊急已電察綏兩區分兵馳援並電新督速撥騎軍兩營共同協防所有蒙境軍事陳使未到以前歸執事治理務希竭力維持庫防以待援軍切盼又聞新疆已出兵援蒙係取道科布多赴庫倫計有六營之兵力統兵者爲旅長蔣松林軍械頗精惟要求中央迅速接濟彈藥云又聞政府於前日撥五千元火速滙庫以滙急需並由張家口派兵兩圑飛馳赴援惟駐庫軍隊據政府中人言共計一千五百人而據赴庫之外國武員觀察則不過八百依高圑長來電所稱則日前兩役已死近四百人目前兵力必極薄弱又襲庫之俄兵刻已證實爲恩根之部隊 
 
 

Page 7

 
 
[東三省通訊（隱）]  
　　中日會剿胡匪及韓黨之眞相 
　　東省胡匪勢甚猖獗爲從來所未有吉林一省除西南各縣外幾於無處無匪其原因實有某國人從中鼓弄以致官兵之實力遠不逮胡匪此次琿春燒殺日本領館及日僑日本大張旗鼓進兵延琿將以藉此要求以遂其侵略之素志蓋日本對於韓黨夙欲剿除之而不得機會一旦有隙可乘當然不肯放鬆司馬昭之心路人皆知近猶異想天開要求會剿胡匪及韓黨聞其成議在奉天商定以奉天張作霖氏日本認爲東三省之主腦事事必先在奉磋商也此次會剿之事外間不甚詳悉以此事照常理論無論如何决不允許詎日來會剿之事實已經發現據延吉東寗等處來信謂日本兵隊已到處搜剿如入無人之境則其會剿之事爲非虚矣記者就各方面探察雖未得其所訂成約之全文而會剿之主旨及事實亦可得而述焉（一）此次會剿發動於琿春交涉故其說詞爲敦睦中日兩國邦交而鼓動此事之人即東三省巡閱使署日本顧問町野武馬是也（二）會剿區域爲延吉琿春汪清和龍東寗五縣前四縣爲圖們江界務條欵所定之雜居區域（琿春雖不在内其有筆錄應據照延汪和三縣辦理故事實上已無區别）東寗向不在内此次何以牽連及之以東寗爲中東鐵路之終點東與俄接琿春等處之匪即從該處竄入且該處僑住韓民極多故日人頗注意之此次拉入日本對於韓黨蓋欲一網打盡也（三）會剿二字似爲中日兩國軍隊會同搜剿之謂其實據該處警察及商民報告下鄉軍隊只有日人並無中國軍隊然則會剿者不過其虚名而已惟縣城地方定爲由中國軍隊留守一二連巡警等亦負維持地方秩序之責總之此次日軍完全在我境内自由行動不知我國官員何以竟抱如此之消極觀念也（四）中日軍隊彼此用厚意相待不得有所誤會而日本司令部中中國長官於必要時可派員加入中國方面日本亦得因吉林督軍之許可而加入日本官員此種約定似爲我國優勝不知該五縣爲我中國之領土日軍侵入已爲受害無論對於日軍有無權利不得謂之得計實已喪失主權不少焉（五）會剿期間聞原定有日期旋經改爲渾括之文用「短少時日」等字樣此短少時日四字究竟如何解釋不甚明瞭且與日人交涉尤易失敗此短少期日四字日本必將遷延復遷延而盤踞不去矣（六）由東甯往延吉汪清等處須經過甯安縣故會剿約定内有許可日軍經過寗安之文是名爲五縣實則六縣據傳此項會剿約定共有八條除上述各種外都係敷衍面子之文章例如不許日軍越境不許傷害生命財產等事俱屬當然之事日本所以綴此虚文者不過借以欺飾吾人耳目而已據聞吉林當道亦定有八條辦法大致爲誥誡軍警圑等不准與日軍衝突不准商民造謠不准駐屯軍隊横施干涉不准侵入日軍行剿區域以内云云究竟如何當局甚爲秘密但事實已經發現則上述各種消息殊可信也 
[北京學生會開會紀]  
　　集議對付琿春事件 
　　北京學生聯合會以琿春案件日趨險惡迭次召集各校代表開緊急會議除前由該會總務股通電各省及張使力保國權外惟日來民氣不見動靜聞該會曾於前日午後四鐘假北大第二院開緊急會議茲探得議决事件如下（一）通函各國公使館爲正義的聲援（二）請各界竭力抵制日貨（三）對日本國民及世界各國發宣言書叙明從前魯閩兩案情形（四）派代表携呈文到府院陳述意見（五）組織講演圑以上各案因關係重大急於進行而按照會章則評幹兩部任期已滿急應改選聞該會幹事部業已宣告卸責當經選定高師承辦一切而該代表以未得本校學生會同意尙難决定評議部處此進退維谷之際因之該部代理主席林寳慈君曁北大代表樊君淵溥鑒於辦事棘手亦一併同時辭職是以評幹兩部主持乏人聞係山一般陰謀派因國民大會問題從中煽惑致此並聞幹事部備有切實忠告擬待下次開評議會時宣布希評議諸君各本初衷勿以外界之利誘陷學生會於破產地步云云 
[京聞拾零]  
　　熱河各圑反對借欵蒙古議員以卓昭兩盟土地抵借日欵一案喧傳已久聞熱河學警農商聯合會前日有電到京表示反對原文略云蒙古議員張文李芳等勾結蒙古王公私將内外蒙卓昭兩盟土地抵押日金三千四百萬元前據報載熱河議員及順直省議會曾有懇請嚴切查辦之說茲又聞該日人已有先交日金三十萬是實忍無可忍懇請從速查辦並將張文李芳治以私自盜賣國家領土之罪並對於日政府聲明蒙古王公所訂條件否認發生效力從速撤消以保領土不勝祈禱之至云云 
　　英公使質問烟禁案外交界消息英公使奉本國政府命令因鴉片問題據調查員報告陜西·雲南·四川·廣東等處刻已遍種烟苗而官府不獨不嚴爲禁止竟按畝抽捐充作軍餉是以公然種植然政府烟禁條約所在理當提出質問對此須有一定辦法否則徒事虚文不得相當給果中政府當依約賠償一切云 
　　胡維德已赴日履新據政界消息新任駐日公使胡維德業已到京履新並已呈遞國書至琿春案對於日人出兵之抗議早由代辦公使向日政府提出矣 
　　收回俄法院之籌劃司法次長張一鵬奉派視察吉黑兩省籌辦收回俄國法院事宜業已辦理就緒已於前日回京呈報一切聞張次長以各國拒絶收回領事裁判權每藉口於我國司法制度之不完備監獄之不改良卽日前在華俄僑之拒收俄法院亦不外此主張故關於俄僑訴訟事宜仍暫用俄律而接收俄人所辦理之監獄尤特加注意現在物色此項監獄專門人才並辦理新監獄已有成效之人尅日前往接收並調俄文專修館畢業者多人用爲繙譯以期得改良監獄之實而免外人有所藉口 
[旅京閩人自治之進行]  
　　旅京閩人爲促進自治起見曾經組織各縣聯合會迭次開會討論進行辦法聞前日午後二時旅京各縣閩人復在車子營福建會館開臨時幹事會到者有二十餘縣幹事結果决議三種問題（一）推舉代表林蓉光·王若璧·林羣·程徽·黃思祥·林瑞鼎·蔡振東·兵威·施得聲·沈麟闍等十人加入各省自治運動（二）催各縣速舉代表定於本星期日仍在車子營福建會館開代表會（三）會費除由昨日在場各幹事擔任外並請同鄉會酌量撥給若干充用以上三項問題决定後由陳蓉光蔡振東報告福建種烟情形遂决定列爲議案俟下次再行討論茲錄該會發起啓如下際茲民治精神勃發之秋各省主持自治日盛一日如湘·如鄂·一舉即成乃吾閩寐然不動客軍爲患民治弗興外侮輒乘内訌不戢兵匪充斥閩山積吾族之愁災禍頻仍左海掃哀黎之淚鄉園南望能無惄然同人等默觀大局若非軍民分治隱庽省自治聯邦不足以語精神統一爰集旅京各縣同志組織聯合會集思廣益藉以聯絡感情研究共和發揮民治十室忠信必求眞正民意之代表時機已至曷興乎來 
[贛人自决之猛進觀]  
　　江亢虎贛人治贛之見解 
　　旅京贛人電請議會注意三事 
　　旅京江西同鄉運動自治進行頗力顧地方自治尙無規模旅京同鄉所組織之省長仍爲前清贛籍舊官僚以官治易官治徒加一層紛擾而已昨日（二十五）省敎育會接江亢虎博士由寧來函述其對於贛人治贛之見解並希望其所主張職業代表議會一權實現於江西茲將其原函節錄如下（上略）李督自戕軍閥短氣地方自决頗有動機尙望學界同人堅持贛人治贛主義折中德謨克拉西精神使地方行政機關不再落舊官僚手旣當問贛不贛尤當問賢不賢倘鄙說職業代表議會一權能託桑梓爲發祥則賤子饒舌爲不虚而諸先生熱心爲無負地靈人傑意在斯乎到京後如承賜敎可交宣武門外省館轉交有何策畫當力劻勷一致進行演說稿編就示下以便重校寄還倚裝上言專布謝悃卽頌公安不盡覼縷江亢虎拜十月二十一日 
　　陳贛督近招補充隊兵士二三千人表面謂係補充從前缺額但中央明令裁去二成江西已有九成之多無再招補充隊之必要聞外傳陳督因舊部兵少意欲將補充隊擴充至一旅云云北京江西同鄉聞知前曾致電探詢陳力辯並無其事昨（二十五）省議會又接京同鄉會來電兩起一爲主張援湘軍隊撤防一以借欵加稅爲增重人民負擔原電錄下（電一）南昌省議會並各公圑各報館均鑒湘事久無問題援湘軍隊當然撤回原防斷無常駐我贛之理同人等除向府院聲請外務請諸公一致力爭是爲至盼江西旅京同鄉會叩（電二）江西省議會並轉各公圑各報館鑒報載財政廳在滬借債二百五十萬元以景鎭各稅局作抵又參陸辦公處議决准江西增兵一混成旅又各項稅則加徵一分五借欵添兵加稅均爲增重人民負擔同人等除已向府院聲請並電軍民兩長阻止外務請一致力爭爲盼江西旅京同鄉會叩 
[天津特約通信（若冰）]  
　　賑災聲中之形形色色 
　　自辦理賑災以來各官紳紛紛籌募今日發起某善會明日承認某善舉連篇累牘紀不勝紀似乎二千萬災民斷不致餓死豈知事實上大其不然用特詳紀如下知我罪我所不暇計惟求一般大人物稍回惻隱之心耳 
　　拒絶難民出關張作霖在津之日曾允移民出關謀生就食内部并擬有輸邊辦法日前清雲縣難民一百四五十人由該縣發給赴東省護照以便遵照部章乘坐火車出關謀生詎到津後方知張大帥已食言而肥現一律拒絶出關所有各縣來津乘車護照均由站長收回在臂上蓋一戳記現此項災民留津者進退維谷缺少食行苦不堪言有人親向華北華洋義賑會報告該會令與青年會核議又令再與南開義賑會津埠賑務股商議展轉數次尙無下文前滙欵五十萬元託張作霖在關東購辦紅糧今已多日運入關者寥寥無幾可憐災民禁不起如許遲延也 
　　難民去而復來各縣難民前次來津謀食者當道曾分别遣送回籍諭以卽日散賑無庸在津乃回各縣後迄今多日待賑不至現又成羣結隊紛紛來津約數千人分駐南開車站附近近日隆冬將至津埠無地可容昨又由警廳飭知水上警保護回籍各難民瀕行謂賑如不放仍然再來與其在家餓死到津或可有一線之生路也 
　　收買民衣牟利各災區耕牛爲某巡閱收買思於明年牟厚利已紀各報茲又有人用賤價收買災民衣物以便轉賣辦賑人散放藉以牟利事爲内務部聞知昨特令畿輔賑糶處令行各縣大意謂災民爲現狀所迫情非得已轉瞬冬令無衣無食何以卒歲應請迅飭查明如果屬實即嚴行禁止并重懲罰辦以杜奸宄又各地牲畜極形缺乏不但有妨於農於工商運輸亦生窒礙務希查照前電設法保留勿令外運一面於缺乏地方斟酌情形趕爲籌備裨利賑撫云云 
[南京快信]  
　　高師金陵大學等校以北省災重特組織遊行演說圑在城内外各空闊地演講勸人助振 
　　連日謠言益甚軍警戒備甚嚴 
　　聞縣缺稅差尙有大批更動王瑚嚴家熾來蘇仍無確期總商會電京請勸王士珍任蘇皖贛巡閱使 
軍民兩長續電府院請國葬李故督俟下届國會開會提案追認 
　　齊代督擬俟李督喪事完畢即邀請各界到署開談話會宣布劃清軍民分治權限及結束軍事上一切進行事宜軍署各處課人員均無更動齊代督昨指令照常供職一俟喪事辦畢即另加委任 
　　齊代督於軍署另設機要處委程用甲爲處長高巨瑗等爲機要秘書 
　　李故督遺囑由軍需課撥安武軍餉二十萬此欵究由私產撥付抑由公家開報頗不明晣齊代督已電中央請示辦法 
　　總理代表楊祥熊前日已返京復命總統代表師景雲昨日下午三時渡江返京齊代督親至下關送行 
　　贛西鎭守使方本仁曁漢口杜鎭守使昨同乘江輪抵寗均駐下關大新旅社 
　　周嵩堯辭浦口商埠局幫辦職院復不准 
　　齊代督昨午十二時在署公宴各省代表各鎭守使各機關長官均陪席師景雲辭謝未到 
[杭州快信]  
　　省議會今日（二十九）下午一時開會選舉審議長及各股審查員惟不足法定人數尙須延會 
　　甲種森林學校長石平治久病未痊在蘇就醫曠廢校務經人訐控已令縣切實查辦 
　　武林鐵工廠廠務發逹資本不敷前由實業廳呈請省長息借官欵二萬金咨請省議會决定已付審查未經續議卽閉會沈省長昨又備具理由及辦法連同出品圖樣咨請該會提議 
　　杭縣初選舉調查怪狀百出物議沸騰現經公民馬季良陳俊張衡友等發起選民監督圑定下月一日假馬坡巷陳宅開會討論進行辦法 
　　省議員章五成昨提出留學歐美及日本經費於九年度起擬照原預算以國幣核給議案所叙理由以預算規定明明爲國幣今以金價低落遽將鎊餘扣除是誤認外國幣爲標準等語 
　　國務院頒到徐總統相片九十八張軍民兩長已分發所屬敬謹懸掛 
　　吉林省議會昨電浙議會一致反對所得稅 
地方通信 
[松江]  
　　籌備省會初選縣公署奉令籌備省會初選業經邀集各市鄉自治委員在署開會集議决定各項辦事手續悉照舊案辦理惟經費一項因舊時規定之九百六十元預算不敷分佈增出五百四十元此增出之數即作爲調查經費三市二十一鄉各半支配山各市鄉自治委員送向縣署具領支川 
　　省委抽查户籍縣公署調查户口事宜早經辦竣呈報計縣境户口共四十一萬九百零全境學齡兒童數共五萬六千餘人現由省署派委候補知事趙世薰來縣抽查此項户籍業於二十八日抵松二十九日起即着手抽查云 
[南滙]  
　　經董一再辭職南滙邑紳陸秉遠君辦理地方公務多年近因鄉區事煩厭倦已久呈請辭職又經知事挽留比由縣署委任省會選舉第九區總調查員亦已專函辭卸並聞陸君仍將續退經董云 
[蘇州]  
　　呈請通緝盜匪吳縣知事公署本月十七日據第一警察分所長吳連喜轉據第一派出所巡長張漢臣呈報本月十一夜三更時分轄境一都八圖十畝溝地方張阿二家内突來盜匪十餘人搶去銀洋衣服無算開單報請助緝等情常經派委承審員帶同錄事檢騐人等前往勘騐無異遂於昨日塡具履勘表通呈督軍省長道尹鎭守使高等審檢廳請予飭屬協緝一面分咨水陸軍警曁鄰封各縣一體嚴緝此案眞贓正盜務獲解究 
　　定期籌辦粥廠蘇城每届冬令向設半濟粥廠十餘處由各市民公社經辦一般窮黎受惠匪淺近由臨北市民公社社長吳蔭玉君發起以本年米價奇昻粥廠極應提前開辦惟值北方災賑市上勸募殆遍之後集捐一層未免困難但一切手續均不能不先事籌畫爰定於二十八號下午二時邀集各公社在該社開半濟粥廠聯合大會討論一切進行事宜 
[嘉善]  
　　電燈公司成立先聲嘉善電燈一事自光華公司發生洋股糾紛後迄今尙未開辦現由本地紳商孫秉衡等聯合各圑體另組昌燿電燈公司已呈交農兩部奉批核准轉瞬安機接線即可大放光明矣茲將部批錄後交通部批呈悉該商人等集資創設嘉善昌燿電燈股份有限公司准其先行備案仍應將各項書類及内綫圖一併呈由地方官轉呈省長咨行到部核辦再行立案仰遵照此批 
[嘉興]  
　　商業最近狀况嘉興各商號營業自入秋以來漸見起色其原由以今歲田禾收成尙稱豐稔故鄉人之入市購貨者接踵於途各商號營業以米商爲最鉅其餘布疋綢緞二業均藉紀念爲名放盤出售故源昌盛正春和等布號每日售數約有三四千元爲十數年來所未有至於銀樓衣莊菜館等亦復生涯不惡云 
　　諭禁冒名募捐嘉興近有無業游民每借慈善圑體爲名分赴四鄉募集賑欵藉飽私囊現經華洋義賑會勸募股正派員分組出發各縣勸募賑欵該股股長恐有匪徒冒名籌募情事特函請該邑汪知事出示諭禁以重荒政 
[吳興]  
　　修理水關之先聲吳興南門水關因年久失修所有城石傾圮可虞現聞中國銀行經理施進卿有鑒於此昨特會商城區自治辦公處先將該水栅擇於夏曆九月十八日搭立架木從事修理惟查此事關係合城安全第恐人民曁來往船户妄生疑竇由城區自治辦公處函致吳興縣請速給示通告藉釋疑慮而利進行 
　　飭查私烟之眞相省公署近接公民嚴文聲等呈訴吳邑烟禁廢弛該管警所向不顧問近且有收受賄庇情事致吳邑城内邇來私土充斥烟窟櫛比若不請求澈究地方禁烟何堪設法云云現聞沈省長閱狀大怒昨將該案抄錄原呈令行鎭守使署飭速派探嚴密調查眞相重烟政 
[鎭江]  
　　英艦蒞鎭紀聞本月二十七日下午三時有英國頭等巡洋艦一艘由滬蒞鎭下椗江心維持駐鎭各西官曁各洋行大班等咸登艦歡迎該艦鳴砲致敬旣而各西官面晤艦長暢談良久而出該艦弁兵亦舍舟登岸羣至烏洲山一帶流覽風景二十八日上午啓輪上駛逕赴上江等處考察彼國商務 
　　籌備初選續誌第三届省議會改選調查於縣署會議後限於三日内推舉調查員故各市鄉自治委員已分函敦請鎭江市各調查員定於夏曆十八日會議調查手續又財廳轉奉財部訓令略謂現蘇省第三届選舉省議員經費經籌備國會選舉事務所核議照第二届章程辦理合亟通令遵照辦理等因到縣即經張知事轉行第三届省會選舉事務所遵照 
[揚州]  
　　恢復四校運動會本邑四校（五師八中甲商美漢）聯合運動會因互生意見於舊歲消滅現公共體育場主任焦輔臣以各校無聯合運動殊不足以見各校體育之優劣特聯絡各該校消除意見恢復運動會已得各校之許可不日即可實行云 
　　寺僧佔官地被迭本邑旌忠寺住持法權募捐興建大樓修築圍牆時侵佔官地三尺現經某某等在縣指控請令飭該僧拆讓以重路政 
雜評一 
[甘言多會之救災（言）]  
　　救災非僅甘言所能救因言雖甘災民不能飽也亦非多會所能救因會雖多災民不能食也不然北方督軍與長官對於災民其言也甘矣北方此次以救災故其會也多矣奈何災民依然出關而被禁至津而投訴無門耶 
　　不但如此言甘而自食不如無言會多而互諉等於無會甚或於中取利雖有極嚴之文告而亦無用夫災民如此困窮之時而所謂以振災爲名者尙復取巧無賴若是是尙得謂稍有人心者耶嗚呼我不復能責之矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[聯太平洋會歡宴朱兆莘紀]  
　　朱兆莘言中國將爲世界商業之中心點 
　　費吳生述聯太平洋會歷史·宗旨·目的 
　　聯太平洋會昨日午後二時半在卡爾登飯店宴請中國駐舊金山領事朱兆莘君到會者約二百八席間朱君作精切之演說聽者均鼓掌歡迎之朱君演說之大意謂歐戰後世界之商業競爭已由大西洋移至太平洋其中心點亦已移至中國中國宜與美國締好以得友誼上之扶助則中國所得之利益當不可計算也 
　　於朱君未演說之前先由主席鄧弼君Mr.Denby先述美國政府今日對華之政策其辭云「余今日甚喜」重蒞中國與諸君相會曾憶二年前到此時歐戰尙在劇烈時代而余之職務亦與今日異余前二年到此之目的在研究潛艦戰術今則戰雲已消時局亦變矣此次余未來華以前曾在華盛頓與上下議院諸議員談論美國在華各公司立案之事且曾在下議院出席數次研究此問題今已得完滿之結果美國在華各公司可在美京駐册受美國政府之保護則以後中美二國之商務可更形發逹矣今日朱兆莘君對於中美商務上之關係將有一番宏論甚爲我儕之幸因朱君於二年以來在舊金山任中國駐美總領事對於中美商務之發逹頗有所建議而中美商業之關係亦因之愈形親近則朱君今日之所言者於未來之中美商業上另有所建議可必也繼爲朱兆莘君演說其辭如下「余雖爲粤產幼時受敎育雖在北京然長於上海故常以上海爲故鄉今重回上海猶游子離家已久忽返家園覺有無窮之快樂適間鄧弼君爲余介紹頗張大其辭殊不敢當美國爲中國普通人士所共認爲中國之友余與之亦有特别之感情余之敎育得之美國者爲多今更爲舊金山領事故與之感情較其他中國人爲切夫美國爲共和先進國處處均足爲中國先導爲中國敎師美國誠中國之良友也而美國文明眞精神所在爲全國國民有一種堅固之圑結力歐戰之勝也雖全賴協約國之勇毅然大半均得力於美國之加入戰圑美國之加入戰圑也非僅政府加入而已乃全國人民加入之也觀其參戰之籌備投軍之踴躍全國一致誠有令人可敬者當今中國之急務宜學美國之圑結美國有格言二曰「合則立分則離」又曰「國爲先省爲後」此二格言中國宜深記之歐戰過後世界之商業競爭場已由大西洋移至太平洋中國亦將爲商業競爭之中心點則中國非商務發逹不足以自佔商業競爭之利益而欲發逹中國商務當先提倡中美商務而提倡中美商業之急務爲推廣航海輪船及設立海電爲最要當歐戰之時太平洋上之商船非特不能敷用即有敷用之時亦須依賴他國之船爲所壟斷即現今歐戰已終商船雖加然仍不敷用雖美國船務局屢有增添太平洋航船之宣言然迄今尙未實行終以催促速爲進行則中美商務前途有發逹之希望矣再者太平洋海底電線現今只有一道一旦如有破斷等情則來往電報均須繞行歐洲非特遲延且費手續卽以無線電而論亦不能直接通逹太平洋二岸傳逹電信亦殊費事則更宜設法增置仙線亦爲今日要務之一至於歐戰後各國之經濟狀况吾中國在比較上尙好環視世界幾無一國能如中國有多數之銀質錢幣流行於社會者歐洲各國雖至微若分亦用郵票以代則各國之經濟拮据可見一班惟中國情形雖佳物產雖富而不能運用之若能得友邦之助關於實業工業之組織及管理有所指導則中國所得之利益將無可限量而各國中之中國最宜請求指導者莫美國若余甚希望美國人士之助我中國也 
　　朱兆莘君演說畢由費吳生君演述太平洋會之歷史及宗旨費君謂「十年之前余與華爾特君在上海組織一星期六俱樂部聚有同志多人研究關於中國之各問題此會後甚發逹二年前遂改爲中國進步會并得多數中國人之入會宗旨爲組織一游歷指導委員會專爲外人之游歷中國者而用并擬設立一古物保存會保存中國所有之古物乃以歐戰之故未能實行各種計劃在五年之前有福特君者A.H.Ford在檀香山組織一聯太平洋會以聯絡太平洋二岸各國爲宗旨本年一月間中國進步會會員羣議將該會合并於聯太平洋會經多數會員之通過卒設聯太平洋會分會於上海現成立已經數月目的爲聯絡太平洋二岸諸國之感情現分六大部辦事（一）介紹會員部巴賽脫君爲主任Ｍr.A.Bassett（二）籌備經費部來汾君爲主任Mr　F.J.Raven（三）公佈部費吳生君爲主任Ｍr.G.A.Fitch（四）旅行指導部密特登君爲主任　Mr.H.Middleton（五）路政部王正廷君爲主任（六）交誼部楊晟君爲主任此外更有博物院部現尙在組織中想本會以全副精神辦理各事必能逹到目的也 
　　是會到會者大半爲歐美人士華人亦不少茲略紀其名如下鄧弼君美國代理領事巴金司及副領事勒歐君巴賽脫君康泊君費吳生君安特生君索克思君司他福君華人則有鄺富灼·唐露園·鍾文耀·楊晟·許建屏·張竹平·王伯衡·夏奇峯諸君中國赴墨公使王繼曾君及交涉員許沅君亦均在座 
[總商會今日歡迎朱兆莘]  
　　上海總商會昨發通啓云敬啓者前江蘇交涉員現任舊金山中國總領事官朱君鼎青此番回國由京抵滬關於商業多有心得而於絲茶兩業更有切實之建議本會約定本月三十日即九月十九日午後四鐘敬備茶點開會歡迎朱君光臨演說届時務祈大駕先時蒞會以表歡迎而聆偉論 
[少年宣講圑宴各敎育會代表]  
　　少年宣講圑昨晚六時半假大東旅社宴請全國敎育會聯合會各省區代表到者劉靜皆·朱書巢·沈信卿·郭鴻聲·鮑敬丹·李馨佛·王仙芳·劉郁周·徐臯浦·趙綸士·朱子煥·李蘭齋·張蘭亭·張靜仁·李竹忱·何競明·李俊夫·馬伯勳·王孟圭·閻靜亭·吳介忱·李伯賢·龍荃蓀·吳梅叔等陪賓如莊百俞·趙廉臣·岑履信·張祝孫·張馨吾·邵仲輝·謝介子·元杏樵等由該圑總幹事汪龍超·幹事顧雲翔·陳子和·編輯楊清磬·游行宣講隊主任胡硯香等殷殷招待並由該圑請梁載之君爲臨時主席餐罷主任起立致詞略謂少年宣講圑自民國元年成立於今九年如幼孩然方九歲少知識而欲效力於社會敎育誠賴先知先覺如諸君者之啓導與輔助此其所以有今夕之會也雖然此九年來圑中所服務於社會者亦略有可考茲已偬促印成簡單報告册與歷届出版之「新少年」月刋等奉贈在座來賓深願惠然披覽而有以敎之云云遂由劉郁周君致詞答謝並演說宣講與敎育之關係次龍荃孫演說對於該圑前途之希望兼發感時之論李俊夫君演說願以少年改造中國沈信卿君演說並述對於宣講一事之意見謂當演講時須因地選材思想日新因世界潮流變遷不已凡在少年者固應有少年之氣象卽年長者亦應時有少年之思想及態度也云云次張馨吾君演說社會敎育之需要莊百俞君復代該圑請各代表任該圑贊助人并希望多惠敎助邵仲輝君演說敎育當隨時勢以變遷且應打破陋習令青年得以自由發展思想云云最後山主席致謝詞并謂不日該圑即具公函請各代表署名爲贊助人云云該圑汪君等遂分贈來賓以「新少年」月刋等各一巨封九時許盡歡而散 
[省敎育會今晚歡宴各省代表]  
　　江蘇省敎育會因全國敎育會聯合會各省區代表次第到全定於今日（三十日）下午五時假座尙文門内凝和路也是園開游宴會表示歡迎茲將宴會秩序及代表名單錄下 
　　秩序（一）奏樂入席（上海孤兒院軍樂隊）（二）主席致歡迎詞（蘇省敎育會副會長黃炎培博士）（三）胡琴鋼琴合奏（中西女學張藹貞女士專科師範何連琴女士）（四）古琴獨彈（務本女學程琪瑛女士）（五）五分鐘演說（高師校長郭秉文博士）（六）簡短演說（各省區代表）（七）唱歌（韓國金文淑女士）（八）鼻笛（美國都立華氏）（九）幻術（幻術研究社社長吳芑蓀）（十）聚餐（十一）留聲機（十二）歡呼散會 
　　名單甘肅劉澂（字靜皆）黑龍江朱殿文（書巢）湖南方克剛（小川）北京陳寶泉（筱莊）·梁錫光（載之）河南鮑乃渥（敬丹）·李顯榮（馨佛）·王壽芝（仙芳）直隸劉炯文（郁周）·楊桂山（欣蘭）·齊世銘（紀古）安徽劉道章（筠青）·徐方漢（臯浦）·趙綸士山東朱漢章（子煥）·李含芳（蘭齋）山西張秀升（蘭亭）·張履壽（靜仁）京兆李搢榮（竹忱）·劉濬清·岳朝山·鄧萃英（芝園）福建鄭貞文（心南）·林炯（頴丞）·陳鼎亨（澤杰）·黃琬（孟圭）浙江何紹韓（競明）·徐晉麟（鋤榛）·李傑（俟夫）綏遠馬建功（伯勛）·閻肅（靜亭）奉天栗宗周（召如）·吳景福（介忱）廣東李伯賢·何禮文·吳鼎新熱河沈默（君遲）泗水熊理（衡三）陜西王震良廣西蘇壽松·羅世澤·雷天壯貴州竇覺蒼·吳卓如雲南畢仲垣趙液池江西龍欽海（荃蓀）·吳樹枬（梅叔）·符鼎升（九銘）江蘇黃炎培（任之）·沈恩孚（信卿）·郭秉文 
[家庭日新會亦將開歡迎會]  
　　本埠西門外家庭日新會定於本星期日（卽十月三十一日）下午三時開會歡迎全國敎育會聯合會代表地點在公共體育塲二層樓并請西人妾思仁女士·甘小姐·演講英美二國中等家庭之組織届時必有一番盛况有志改良家庭者其往聽諸 
[敎育會聯合會第五次大會紀]  
　　昨日（二十九日）下午二時全國敎育會聯合會開第五次大會出席會員二十七人由沈信卿君主席先報告吉林敎育會來函推定代表吳玉琛季宗魯兩君與會繼討論各省區提議案四件均成立付審查（一）各學校利用星期講授經子建議案（二）擬請恢復地方自治以固敎育根本案（三）促行本會議决案件以重會務案（四）請敎育部查照原定大學區速設西南數省國立大學案四時半散會 
[納稅華人會當選理事談話紀]  
　　聯合通信社云公共租界納稅華人會此次當選之各理事昨晚在一品香開談話會除不在上海及在美國者外不赴會者惟湯節之一人其餘均各蒞會當由籌備選舉主任袁近初報告選舉開票結果最多數當選爲理事者二十七人次多數當選爲候補理事者因末二人票數相同遂爲十五人次由籌備委員會副委員陳惠農報告經過情形並謂籌備員之任務自成立大會開過後亦已終了現在惟望理事部早日成立以便辦理交代當由在座者决定下星期一（即十一月一號）在黃浦灘前德國總會開第一次理事會後成立理事部按照章程應推選五人爲工部局出席顧問委員及推選正副理事各一人主理會務是晚談話會之結果各人對於工部局出席顧問委員五人無不屬望於宋漢章聶雲臺余日章穆藕初謝永生陳光甫伍朝樞王正廷八人中推選五人云 
[上海民治會開會續紀]  
　　丕爾斯演說「上海之市政」（再續） 
　　除上述三股之外尙有分股董事會每股大都各有議董一人（一）電氣以議董二人納捐者三人合組之佔地百畝用洋人八十四華人一千六百七十一（二）敎育分西童敎育經費二十一萬一千四百兩學生一千零十八與華童敎育經費八萬七千五百兩學生一千零七十五兩種（三）軍樂經費六萬九千七百兩（四）公園與運動塲（五）衛生以議董二醫士二納捐人一合組之管理醫院·防疫·種牛痘·公共衛生及清除垃圾等事一九一九年售糞得十三萬一千兩（六）公共藏書室各分股董事會之議事紀錄皆交議董每星期會議時鑒定之此外尙有一地產委員會以納捐者三人組合之遇有地產收歸公用因價值而起爭端時秉公判定應予賠償之數書記處爲工部局主要執行機關且爲各部清理機關書記遇有事件與工程處衛生處有關係者輒須知照此兩處之主任徵其意見然後以其意見呈報該管董事聽候訓示復交議董核准轉致該處主任以便施行書記最有責任之職務卽在遇事留心隨時備議董之顧問今書記處職員已增至七百人内有捕房西人逾二百名近數年來租界非常發展試觀近年統計工部局之事務自一九一五年以來幾較前增多十分之五余忝爲議董多年就余經驗言之覺議董對於公共利益所應盡之責任誠非輕易殊大費其時間將來尤無輕減之象蓋租界繼續膨脹斯新議董之職務愈形繁重但旣有優秀人物出爲議董余敢謂行政制度縱因賦與議董之職權不甚充足致受拘束然以大體論之可謂爲美滿之制度而常駐職員所施行之事亦極有效能且可嘉也工部局每星期發表公報凡認爲可佈之事悉佈告於衆批評當然容易但批評多破壞而非建設且往往因未明事之眞相而發故議董與職員常爲人指責何不如此如彼行之要知其所指責者工部局非不籌及之但因必要權力之缺乏或因財政之關係或因他種非大衆所及知亦非大衆所可知之理由竟致不能舉辦局外人旣不知之乃不相諒也總之凡留心上海行政之諸君不可不取租界地產章程及其附律每週公告與議董常年報告而詳閱之今余發言冗長恐已耗費諸君光陰但上海與其市政之發逹問題本非片言所能槪括欲詳言之則需若干日或若干星期也（完） 
[萬國拒土會開會記]  
　　前日五時萬國拒土會在漢口路紅十字會會所開董事會會長以事未到由副會長羅品皆君主席繼由到會之董事陳述上海烟土之情形并述英法租界對於烟禁之現况後議决下列諸端以備進行（一）設法對於英法二租界烟禁作積極之進行（二）議决籌備對於會務進行之經費（三）議决委任一常駐書記辦理會中一切事務最後通過周錫三君爲會董至七時始散會 
[江蘇各縣公圑催促廢督電]  
　　南滙併請禁止武人集會干政 
　　南滙各公圑電各報館轉全國父老昆季鑒頃致北京大總統快電文曰民國九稔禍亂相尋探厥病源端在軍閥之專政夫欲行民治立國本必自軍閥解除政柄始欲軍閥解除政柄必自廢督始已成天下公言無待再三喋喋天相吾蘇李督自戕替人未得此爲廢督極好之時機袞袞當路稍具良心宜如何順從民意以慰喁喁乃者逐鹿野心有加無已保定奉天一再會議羣集視綫於長江下游無非把持地盤主義是欲攫取我江蘇土地魚肉我江蘇人民也是可忍孰不可忍應請大總統速下明令禁止武人集會干政違者以謀亂論一面實行廢除江蘇督軍以爲各省樹之先聲民國幸甚南滙縣敎育會商會農會同叩勘 
　　淮陰商會電蘇社昨接淮陰縣商會來電云上海蘇社鑒國事阽危軍閥亂政當此蘇督出缺時機若不合力電請廢督我國民治幾成泡影現主廢者已有八省自應集成圑體一鼓作氣除由敝會電京外請一致進行國家幸甚該會致大總統國務院電云北京大總統國務院鈞鑒國家蜩螗軍閥亂政我國民治幾成泡影現蘇督出缺乘此時機請卽廢督實行民治淮陰商會叩敬 
[改造廣西同志會宣言]  
　　旅滬廣西同鄉馬君武周公謀等因憤於廣西軍閥之專横民治之破產爰特集合同志組織改造廣西同志會以謀自决等情已兩誌前報昨日該會又以擬就之宣言分致各省各機關各圑體曰自歐戰告終人民自决思潮全球澎漲我國若湘若皖若蘇若鄂聞風興起各有組織惟我桂省以處軍閥積威之下内地人士未敢表示然其政象腐敗四民怨苦實較彼諸省尤甚以言吏治則濫植親私無分愚智民情好惡絶不聞問以言財政則窖藏現金濫發軍幣倘遇事變千百店號立可破產商民雖知危險咸敢怒而不敢言以言實業則九年以來未嘗提倡直令全省人民生計前途茫乎如漆以言敎育則黌校荒蕪青年放嬉全省學費仰餂軍人唾餘每年劃給不及軍費百分之一當茲世界學術銳飛突進派生游學寂不一聞吾桂文化恐不久即退至原人程度以言養兵則敎練缺乏紀律蕩然以言護法則私與北方往還貶損西南人格似此罪惡罄竹難書跡其歷年所施所爲惟有開賭販烟加賦獨顯特色罔恤害民玷國貽譏鄰邦不圖人民歲奉脂膏數百萬僅買得此種美政近復濫肆貪瞋籌策乖度昩不戢之義肇自焚之端遂令桂嶺晴嵐若變旌旗之色牂牁急瀨疑聞鼙鼓之聲貽我重疊之禍機隳我高純之省性同人疾首鄉閭勢難再忍因本人民自决精神作根本改造計畫特組斯會趣行廢督裁兵策起平民自治外此一切類似軍閥之强權亦誓予剷除務期全桂人民同得眞正幸福凡我桂人應同此心願即聯同各省一致進行期逹最終目的桂少之幸實全國之幸也云云 
[李烈鈞之行踪]  
　　聯合通信社云昨貴州劉顯世電告駐滬代表王伯羣云李參謀部長已於二十六日安抵貴州境桐梓縣二十八日可抵遵義云 
[陳籙之赴法期]  
　　駐法公使陳任先君因急於赴法曾於前日致電江蘇交涉公署詢問法國郵船之行期並請代定艙位經許交涉員電復須至十一月初方有法郵船放洋在案茲得交署消息陳公使業已由京赴津轉搭津浦車南下在寗如無勾留今日即可到滬並聞已向法國郵船公司訂定艙位准搭該公司之包島斯（Porthos）號於下月七日放洋赴法云 
[决定公廨審理俄人訟案問題]  
　　關於旅居本埠公共租界内俄國僑民之民刑訴訟案已經北京政府决定由外交部令知駐滬交涉員無論俄僑之爲原被告槪歸英美義日四國副領事至公共會審公廨輪流陪審而駐滬領事圑解决此項問題亦以此爲歸束均已分别通知公廨辦理以故昨晨捕房所解俄人樂克因駕駛機器脚踏車不將執照號碼置於車之前端違背車務處行車規則一案即山輪應值日陪審之英副領事包羣會同李萼仙襄讞訊理判决該俄人罰洋三元 
[反對輪船公司增棧租之會議]  
　　陳炳謙擔任調停 
　　華商旅滬維持會爲太古等輪船三公司增加棧租一事迭與該公司交涉頃准該公司復函對於要求各節完全拒絶該會乃於昨日復召集各帮會議計到會者正副會長張樂君黃少岩及潮州會館·順直會館·志成公所·仁穀公所·泉漳會館·潮州糖雜貨聯合會·旅滬商帮恊會·蜀商公益會·廣帮雜糧帮愼守堂·廣帮綢綾帮守經堂·廣帮糖雜貨帮廣安堂·廣帮進出口帮裕安堂·皮木帮愼安堂等各圑體代表共七十餘人二時開會由張會長主席宣佈太古等三公司來函畢各帮代表議即實行對付之法適陳炳謙到會據稱各帮與各輪船公司多年交情遽爾决裂未免可惜可否由伊擔任再與怡太等公司大班當面磋商或冀終有滿意辦法等語公議此事延宕半載迄未解决各帮損失不貲特徇陳君之請再限至夏曆本月三十日止如再無轉圜即一致實行最後對付之法即席由各帮代表在議案簽字議畢已鐘鳴六下矣 
[袁世凱子孫赴美游學消息]  
　　英文滬報云袁世凱之幼子四人及一孫年在十二至十八之間向在彰德讀書今來上海行將赴美游學八年定星期四日乘南京號出發同行者爲敎會西人波克爾氏擔任沿途照料及在美監視學業聞到美後聘師授課俟學有根底再入大學云 
[蕩口班小輪遇盜五紀]  
　　日商泰東公司蕩口班小輪於本月二十一日下午四時駛至洋澄湖地方被盜搶刦一案曾由該公司報請江蘇水警查緝贓盜當由趙廳長飭查失事地點究歸何區轄境以便責令查緝去後茲據查復失事地方係爲水警第三區管轄汎地故昨由趙廳長令由三區總署勒令該管警察分隊限緝務獲解辦云云 
[肇勤路居婦被殺之命案]  
　　住居虹口肇勤路一千零三十四號門牌羅金榮家披屋内年約三十餘歲懷有身孕之婦人施彩娥向與甬人張金月姘識前夫生有一女名昭弟現在絲廠作工昨晨六時許該氏俟其女及姘夫出外後復行安睡至九時尙無聲息隣婦某氏因其往常早起入内呌喚不答即上前察視詎施不如何時已被人用刀戳斃身臥血泊狀殊可慘某氏覩此慘狀駭極犯呼一時隣人及同居人等聞聲均來探視捕房得報亦立飭包探葛祖元協同一百七十六號西探駱四特别機關西探長壳魯香馳往查勘一週將尸舁入斐倫路騐尸所復向二房東及隣居人等盤詰數語即將二房東羅金榮及死者姘夫張金月同居婦人何張氏一併拘入捕房研詰口供之下復以有恒路二千號門牌居婦吳陳氏與有關係帶入捕房分别暫押聽候禀請公廨中西官相騐再核 
[廣告公會開會記]  
　　昨日午後五時半中國廣告公會在四川路青年會開會由會長鄺富灼君主席演說者有勞畫君海葛君及朱兆莘君勞畫君Mr.A.C.Row所演述之事爲一牛奶罐頭爲中國某牛奶公司所擬製造而銷諸中外者其式樣牌號裝琠均爲勞畫君所發明罐頭爲三角形在鐵皮上三面印有紅色廣告用石印印之紅色之中有赤體小孩一并有牡丹花一朶此牛奶即名牡丹牌罐頂印有開罐法一角有一孔用螺絲蓋蓋之勞畫君詳細述明此罐之用意謂三角形爲特式購者必樂用之紅色爲中國之喜色小孩爲人人所喜而牡丹尤爲中國之國花用之以稱牛奶當得中國人之歡迎至螺絲小蓋更可保護牛奶較尋常鑿孔而不蓋者清潔多矣說畢由到會諸君討論此廣告法之佳處到會者均稱三角形甚佳紅色亦注目惟小孩未免形容此牛奶只可爲小孩用而牡丹花爲牌號亦不若名之爲三角牌爲較切云云議論求多均動聽繼勞畫君演說者爲則中國廣告公會會長海葛君　Mr.A.R.Hager　略謂近新由美返到上海若回故鄉并報告五月間在美國舊金山全國通商協會開會情形及該會對於上海美國商會所提議之改良公司註册案極力扶助之情狀最後更述往印第安那巴立司Indianapolis,　Ind.全世界廣告協會之歷史并謂全世界廣告會本共分七區現已加至十四區遠東亦新設一區爲十五區總會所暫在上海并已舉定上海廣告公會發起人鮑惠爾君Mr.J.B.Powell爲遠東區長云云第三演說者爲中國駐舊金山總領事朱兆莘君朱君述廣告公會設立之必要并備述對於上海廣告公會贊許之心說畢已七時半遂散會 
[童子軍聯合會董事會記]  
　　昨日（二十九日）下午五時上海童子軍聯合會在公共體育塲該會所内開十月分董事常會到者楊騁漁·姚麟書·潘競民·盛子道·翁秩曹·王英超·西人雷思廉等議决事件如下（一）姚總敎練報告委任朱諳律（聖約翰青年會）蔣啓明（東吳大學附屬中學）瞿岡（市北公學）張石麟（清心實業學校）陳炳章（聖約翰）徐浣塵（尙公小學）張訓芳（培德公學）等爲各該圑正敎練員黎潮舒爲培德公學副敎練員議决照准函請省聯合會分别給發證書（二）姚總敎練報告請承認市北公學及清心實業學校加入本會議决照准由本會發給承認證書（三）本埠商界籌振協會來函請於該會舉行游藝大會時派隊輪任招待議决函復該會請於本星期日上午九時派員至體育塲接洽後再定辦法（四）追認上届區敎練會議决各案於本月三十一日上午九時招待全國敎 
 
 

Page 11

 
 
育會聯合會代表在體育塲參觀表演功課（五）西人德門自南昌來函索寄童子軍各種用品議决委托姚總敎練答復（六）報告代募振欵情形已將募到銀二百七十一元送交華洋義振會查收登報布告（七）省聯合會請轉發提倡公衆衛生之通函議决照轉（八）報告江陰聯合會於十月三十日會操柬請參觀（九）報告松江第八圑因參與雙十節會操來函致謝（十）報告松江第一圑來函知照於本星期派員蒞滬參觀表演 
[各方面之籌賑聲]  
　　華洋義振會華洋義振會得北京施省之君轉來内務部咨交通部原文如下内務部爲咨行事案查各省區災情重大需欵浩繁非廣爲勸募不克濟事業經由部將義振奬勸章程從寛改訂以資激勸呈奉批准通行在案惟義振請奬人員向例應由地方行政長官·或中央特派人員報部復核再行由部呈請給奬歷經辦理在案此次災區旣廣救濟圑體爲數甚多分向各處勸募欵項情形亦較平時爲複雜本部核奬辦法以應依據改訂章程查照向例擬具劃一辦法辦理除捐人將欵項呈繳政府由部隨時請奬外其各圑體捐募之欵應即先行開列人名欵數經由中央現設賑務處或各該地方行政長官曁中央法定機關查騐屬實再行報部核奬所有應由外奬人員亦照此項辦法由外給奬並彚報本部備案以期覈實而免紛歧相應咨行查照辦理可也 
　　八省急賑游藝會八省急賑游藝自上海學生聯合會以總會名義加入後各校皆紛起贊助除上海學生會第一義務學校·上海公學·勤業女子師範·坤範女中學·北區公學·民生女學·女青年會·女子體育師範·七校外繼續加入者爲滬江大學·青年會商業夜校·學生會國民義務學校·及民國女子工藝學校淞滬警察廳長徐輔洲聞商界籌賑協會在新世界北部舉行八省急賑游藝會特於昨晚委派代表王寳成至橷世界急賑游藝會辦事處接洽一切並允於廿一·廿二·廿三·三天選派該署軍樂蒞會奏樂精武體育會此次應八省急賑游藝會之請於廿二·廿三·兩晚由該會會員多人來會獻藝上海票房亦允加入演義務戲一天並有各會員認銷觀覽劵百紙救國十人圑於廿二·廿三·兩天選派會員三十人到新世界游藝會奏藝各會員並認銷觀覽券一百張 
[天蟾舞台將次演劇助賑]  
　　本埠人士杜梅叔葉山濤姚文敷周理安盛澤臣周茀青關炯李國芝陳炳謙虞洽卿周茂蘭陳震東盧少棠王友松楊漱泉王頌堅陸季春張丹亭巢漢臣劉然青吳潤生葉子衡羅亮生程心伯馮錫藩鄭松林許少卿等與雅歌集全體因念浙東台屬各縣今秋遭山蛟海嘯奇災時將嚴寒慘狀不忍聞見故特定於舊曆九月二十八二十九十月初一假座天蟾舞臺演劇三夜藉籌欵項購辦冬衣棉被專員往台實地散給俾災民得佔實惠昨日下午六時特假跑馬廳一品香大廳邀各界人士西餐商榷辦法到者甚衆約九時始散 
[各輪船進出口貨物紀]  
　　國内輪船 
　　長江昨日怡和洋行之隆和輪船自長江來申裝來貨物有白米一萬七千二百八十五包麫粉二千包爆竹二千零三十七箱紙頭一千六百七十四件茶葉二百八十件猪油一百二十件烟葉八百十七件桐油四十桶磁器六百十件銀子四箱餘爲毛繭·綢子·及雜貨共八十一件至當日裝出之貨有糖三千二百包洋布六百件餘爲香烟·棉紗·鋼板·鐵器·及雜貨一千五百件又三北公司之長安輪船昨裝出口貨中有鐵器一千件洋燭五百箱肥皂百餘件又太古公司之大通輪船昨日裝出者洋布六百四十三件玻璃二十件紙頭二百件藥材一百件又日清公司之襄陽丸昨從長江裝米菜子一千餘包麩皮五千五百包苧蔴四百餘件餘爲倍子·機花·及水門汀等項 
　　烟津昨日怡和洋行之景星輪船由天津烟臺來申裝來之貨有草邊三百十七件馬五十一匹紅磚瓦五萬粉絲一百四十件水菓七百六十三簍猪鬃五十件機器一件箱皮八件雜貨一百八十件其中半係轉運往外洋者又太古洋行之通州輪船自煙津來滬所裝之貨有桶灰色灰二千件猪鬃一百零四件精鹽一千六百八十八包桐油六十件蛋箱二十七件桃仁五十件杏仁一百六十九件合桃二十二件瓜子五十件花生仁五百二十六件棗子五百四十三件紅瓦三萬零五百件壜醋二百件粉絲一百七千二件紬子四十三件栗子四百十五件生梨二千三百四十一件水果一百六十七件金條一件雜貨一百六十六件該輪當日裝出之貨有麫粉八百包小麥四百件藥材一百件水靛三百件銀洋二十箱紙頭一百五十件玻璃十件 
　　香港太古洋行之頴州輪船自香港來申裝來之貨有香蕉六百八十六件橙子十五件香水四十四件鹿耳五件軍火五十四件冰糖六十四件紅木五十七件牛皮五十九件紅丹五十件荔枝乾一百零八件海參十八件香木三十五件舊板桶一百零六件黃白糖一萬二千六百六十二包雜貨一百八十一件 
　　寗波寗紹公司之新寗紹輪船從寗波來申裝來各貨有竹頭二百五十六件掃帚三十件漿粉一百九十六包烟管十件水腸十件草蓆五十七件棉花二百零八包冰糖九十六件洋紗二十件雜貨四十四件昨日裝出之貨有牛皮三件香烟三十箱粉干二十件桐油二十五件土布三十件花子二百件麫粉二百五十件 
[國外輪船]  
　　歐亞法國郵船公司之高而提蘭Cordillere從法國馬賽來申於昨日上午抵埠乘來旅客有華人七英人六法人六十又有俄人等九名自星加坡到東洋者有日本人十八從香港來申者有金子康·張和鶴·黃懷叔等華人七名從香港轉赴日本横濱者有張渭等華人十二名該輪現定三十一號開往東洋云又有該公司之貨船默克納盛號Chef　Mecanicien　Mailhol自由南京還申後現已定十一月七號開赴北山取道哥倫布·亞力山大·以至盎凡而斯又有貨船鶴蘆號Yolou於本月二十五號由倫敦至星加坡現已開向上海出月五號可以抵滬又提督公司之東方行星號Eastern　Planel前次由英國來申船到吳淞並未進口逕開往漢口即日可以返申大約定十一月一號由申裝貨至倫敦及盎凡爾斯並往荷蘭之落得旦姆又有好時洋行之愛而巧勃Alchiba自德國漢堡來華十月九號已到瑞士十一月十七號可到上海又有藍烟囱公司之阿脫里司Atreus由利物浦來華業於本月二十六日抵星加坡大約出月四號進口到滬 
　　中美昌興輪船公司之蒙抵格爾號定本日開往温哥武出口貨物甚少僅裝絲與雜貨一百噸又新其昌經理之條頓皇子號Ｇothic　Prince由美國之紐約來華現接來電報告謂該輪於十一月十三日可以抵申又有波斯皇子號Persian　Prince現亦來電報告刻下亦已開出在十二月上旬可抵上海又公泰洋行之文尼泰號Vinita從美國舊金山來申定十一月八號到滬十三號開往小吕宋及南洋羣島至二十四號由滬運貨還國又太平洋輪船公司之西坤那號West　Sequana自九月三十號離開新金山來華現接來電報告至遲至十一月十三號定可到申該輪到滬後先赴大連·天津再至小吕宋·香港·星加坡經印度·孟買·北山·及亞力山大·馬賽然後折赴美國之寳提滿城又中國郵船公司之中國號已於昨晨離開新金山取道擅香山·日本還國預定出月二十四號可到上海 
　　日本日本郵船會社之筑後丸定本日還東洋在上海裝往之出口貨以菜子爲大宗連日日清公司之長江船從漢口等處運來之菜子甚夥均由該輪陸續轉輸至日本此外爲棉花·鷄子·瓦器·及台灣銀行裝出之金條十二箱正金銀行運去之大條銀一百三十餘塊再近日有泰亨·永和·同福·復和·等號購進日紗甚多又有同豐泰·裕豐昌·協祥·及新昌源·等號亦進大批東洋呢絨疋頭云 
[總商會所接否認所得稅函]  
　　上海總商會昨接商界陳曉嵐等否認所得稅公函云敬啓者政府定十年一月實行所得稅揆時察勢斷不可行謹將鄙意分條縷析陳之南北紛擾尙未統一政府命令不能行於全國假如行所得稅僅行東北幾省西南諸省聽之不行乎稅法之不平等莫甚於此所得稅之不可行者一地方自治各未舉辦前者財產登記創辦已四五年而報者不及十分之三四土地產業公署有册可稽尙不能切實舉行况贏庸所入多寡各不相同稽查從何着手徒令誠實者應徵而刁黠者匿稅不實所得稅之不可行者二營業盈虧商之常情各國行營業所得稅必政府能維持商業盈虚今日本維持絲業即其明徵中國行營業所得稅政府能盡維持之力乎如其不能是徒取有餘而不顧不足安有不關休戚而欲人以盡義務所得稅之不可行者三官民歲入鉅細不一今者百物騰貴生計日蹙雖定五百元以上始得徵收假如一年僅將五六百金一家開支以外各項正稅已覺力不能支况加以額外之擔負嗟我小民何以堪茲所得稅之不可行者四總之理財之法開源爲先當以制民之產爲開源斷無以剝民之財爲開源伏祈貴會俯體商艱兼顧民困將所得稅之議請政府收回成命全國人民實利賴之云云 
[函懇轉函米店照給斛力]  
　　上海總商會曁縣商會昨日均接滬上米業仁穀公所董事張嘉年葉增銘函云敬啟者窮查敝公所名下各同行代客買賣斛司到船斛米所有斛力向由客家店家各給四文共計八文（客家之四文係由行家代扣）歴來相安無異自上年各米店以此項四文止而不給當時行家不與爭較即以店家應出之四文勉由行家代貼至本年米價騰貴物力維艱該斛司等以困苦要求加給斛力加作洋一分並請求自九月初一日起實行否則一律罷工當經敝代表等開會集議勸以不得停工自有辦法隨即函商嘉穀堂勸令米店照例給付一面由敝公所屢次會議擬以行家客家店家三方各出四文共十二文以示平允議定之後復致嘉穀堂囑其轉勸各米店承認詎接覆函絶對否認敝公所又於九月十六日開會邀議該斛司等堅執前說爲請敝代表等舌敝唇焦再四切勸暫緩半月靜候解决現值米珠薪桂之時該斛司等實因困苦要求加給斛力亦在情理之中今行家允爲加給而米店不沿向例完全拒絶敝代表等以此事力勸無效若再逾半月不爲解决恐釀罷工風潮彼時難於收入代表等爲民食大局起見除分别具呈上海縣公署淞滬警察廳核辦外爲此具函懇乞貴商會鑒核迅予轉函嘉穀堂董事速勸米店仍照向例給出四文以資解决而安營業不勝企懇祗頌公綏 
[友華銀行銀市報告]  
　　中美新聞社譯友華銀行二十九日報告云昨日倫敦銀價當地遠期各跌一先令八便士紐約銀價跌至七九又八分之七倫敦紐約滙價跌至三四六又四分之三此間開盤時定價與昨同惟金圓漲至九○市面頗與昨相同毫無生氣賣出價近期金傍五先令二便士又四分之三金圓九一遠期九一半買進價略高出口交易仍無市况無特點 
[證劵物品交易所交割紀]  
　　證券物品交易所因現届十月份月底現貨到期循例於二十八二十九兩日交割清楚是届該所證券棉紗棉花雜糧油荳四部各經紀人交割各品如下本所股票一萬三千七百五十股扯價六十二元漢冶萍股票五百十股扯二十七元浙江興業銀行股票三十股扯一百十五元華商電氣公司普通股廿股扯十六元又優先股一百三十股扯二十元老公茂紗廠股票十股扯三百○七元元年六釐公債三萬二千件（每件一百元）扯價二十元四年公債十件扯價七十七元五年公債二十件扯價五十七元七年長期七百股扯價三十四元十六支雲鶴標準大包棉紗三千七百五十包扯價一百四十九兩十六支寳鼎標準小包五十包扯價一百六十兩火機花七百包扯二十四兩上海花四百包扯二十四兩通州花一千三百擔扯價二十七兩河南黃荳一千包價五兩二錢旗昌源荳油八百六十簍每簍價三十四兩五錢 
[鷄行夥失欵疑竇已釋]  
　　滬南十六舖萬豐鷄行夥楊五在外收得賬洋九百餘元忽　臥太平衖東口爲販户唐啓玉之妻經過瞥見詢悉被人搶去賬洋並被戳傷左腿等一案詳情已兩紀前報茲聞第一區警署趙墨林署長以是案疑竇頗多密派巡官羅錦堂巡長路壽卿内勤巡長周景泰從事偵查前日傍晚時楊妻胡氏在家内鉢頭底下檢出鈔票一束約計二百八十餘元疑而奔入行内暗詢楊之來歷並責其不應出此不策事爲周景泰巡長所知立即知照該行執事崔蓉芙將楊胡氏軋住連同鈔票證物招到崗警帶入警署趙署長問明此項鈔票確係收來賬欵等語飭傳楊五質明拘留一面帶同該氏至行仁弄家内搜查其餘贓洋以憑核辦 
[各路商界聯合會開會記]  
　　福建路福建路商界聯合會日昨開臨時會議到會會員三十餘人先由鄔志豪報告會長王宗藩來滬開歡迎會各會員俱起立行敬禮次由該路夜校學生全體行敬禮當推會長王宗藩主席報告本會賴鄔君志豪主持諸位會員帮理得有今日之成績鄙人居家患病久曠職務殊甚抱歉云云次告本會改選會長期近宜先籌備辦理選舉人員宜早公推擬定王宗藩王錦文鄧元廷王盈森陳韻笙張際塘唐志廉七人爲辦理選舉籌備員改選日期定夏正十月初三日次議遷移會所因該會所地方偏僻狹隘議遷至二馬路陶朱里衆皆贊成鄔志豪提議上海商界籌賑協會旣有南洋兄弟烟草公司出助二十萬元我各路聯合會亦宜負擔籌振議先組織籌賑隊計推定職員王錦文陳韻笙吳永安張鴻卿張際塘黃祖仁王森盈童謙和唐志廉徐友亮馬名冀定明日上午出發分期向本路募捐上午在本公所取齊下午在萃豐衣莊樓上取齊議畢遂散會 
　　西華德路西華德路商界聯合會日昨特開會議到者二十餘人首由會長沈佩蘭報告開會宗旨略謂今接上海商界籌賑協會寄來新世界八省急賑游藝券二百張每張售洋一元請諸君討論研究分派銷法討論良久結果當時認購者四十餘張尙有一百餘張議定次晨向各號零售如有餘賸者再行設法至十餘時散會 
[華僑巨商陳嘉庚將抵滬]  
　　本埠華僑聯合會昨得消息有捐資創辦厦門大學之華僑巨商陳嘉庚君將於星期日（三十一日）乘綏陽輪抵埠商辦厦門大學手續並假該會所宴黃炎培李登輝等敎育家云 
[塌車撞斃行人之檢騐]  
　　英租界帶鈎橋張興隆木行之送貨塌車在新閘橋塊碾斃江北人王成材一案已紀昨報前日下午經地檢廳委員蒞驗委係撞斷肋骨磕傷腦壳致命由屍姪王玉和投案具結棺殮請求按律重懲爲死者伸寃當由四區警署將塌車夫吕金先王三賢劉錫林李紀發四人一併解案訊問一過帶回收押轉解司法科移送檢廳歸案核辦 
[精武體育會今日開紀念會]  
　　精武體育會成立迄今十年茲定於今明兩日開紀念會並定明日歡迎全國敎育會各省代表聞此次該會擬徵會員五千人會費減半以提倡體育會中已搭高台一座可坐千人以便散會時爲新會員攝影今日開會時間自下午二時至五時前往參觀者當不乏人也 
[中華武術會消息]  
　　南市中華武術會以值茲秋高氣爽之候結伴旅行足使身心愉快爰訂本星期日即三十一號午前八時半乘坐法界電車公司專車赴楊樹浦一帶游覽藉吸新鮮空氣並參預精武體育會十週紀念大會兼表演武術午後五時半仍乘專車回十六舖是日午餐由馬玉山公司預備凡爲該會會員均可加入惟須先期向事務所簽名云 
[武術遊藝大會預紀]  
　　中國義勇武士會同人因我國體育之衰頽爰集同志研究武術聘請北省著名技師指導一切成立以來業已四載茲因來會者日衆會中塲所及敎員均宜擴充而經濟未免竭蹶乃定於夏曆本月十九日（今日）假座青年會開一武術游藝大會印刷入塲券每券售洋一元入欵即爲該會擴充之用聞昨日往購入塲劵者頗不少云 
[浦東甬人募建東廠]  
　　賃居浦東一帶甬人年來已增至數萬人除少數者執業各洋商廠棧經理外其餘悉賴工廠度活一遇死亡恒無殯葬之所茲由該處甬商汪薇舟邵爾康劉耀庭柳玉庭林良佐等發起聯絡同鄉擬集資五千金在浦東小吳家宅地方購買民地十餘畝創立分所定名爲四明公所東廠業已磋商就緒所有建築費約五千元已由總公所擔認其購地費暫由汪林二人墊付一俟地主秋收完畢即行開工建築其募捐通啟如下略謂南廠建築拓地將三十畝建屋近四百間用費逹十六萬而歴時不過兩載北廠募捐定額二十萬截止之日竟超過二萬四千有奇而期限未逾一月此足徵同鄉諸公桑梓情深公益心重熱忱毅力無間生死矣雖然南廠告成之後所以亟亟於北廠募捐者免貧寒者身後跋涉之勞也今浦東一隅一水相隔工廠林立生齒日繁我同鄉之寄食於斯者不下數萬人力僅足以餬口財不及於傷亡運柩渡江則有波浪之險阻停棺浦左則畏警吏之干涉迢迢長途徒望洋而興嘆凄凄風雨感行路之爲難進退維谷實爲狼狽同人目擊情形意良不忍擬在浦東村落購地數畝建造平屋十數楹暫爲殯舍其建築之費已承四明公所擔認至運柩回里亦歸四明公所辦理惟殯地代價約需白金五千獨力經營自慚德量棉薄諸君子一視同仁當能不遺在遠同人等爲衆請命敢作急切之呼倘荷慷慨解囊成此義舉其爲功德豈有涯涘 
[假名募振捐之查拿]  
　　松滬護軍使何豐林近曾與旅滬山東同鄉會會長王某等發起設立魯災救濟會刷印捐册在滬勸募此項捐册係滬字號自一號起至三十號止此外並無别樣捐册亦未往他處捐募詎聞日來有人倣印此項名義捐册其捐啓下並揑署何使銜名册而編爲蘇字號專在蘇州捐募事爲何使訪悉以其假名歛錢立飭稽查處及淞滬警察廳上海縣知事查拿揑造此項捐册之人務獲解究一而行知蘇州警察廳一體注意偵緝以重振務 
[烏鎭路火警續聞]  
　　烏鎭路仁康烟紙店起火其貼鄰禮康槽坊亦被殃及王夥陸三慶新從鄉間來火起時不及逃出致遭慘死昨於火塲内檢出屍體由彈壓巡警歸報顏署長飭傳王桂林到案候訊一面着十圖地保赴檢廳報騐再核當火熾時有住居公共租界新閘路和樂里之鄧仲和搶攫王福慶家王鐲銀器等物又泥水匠甬人陳阿元亦乘火搬取某麵店之器物當被彈壓巡警查獲解署經顏署長提訊之下鄧供牽涉王家傭婦周黃氏補傳到案轉解司法科核辦陳阿元收押候傳到麵店主再行核辦 
[女拐匪略賣人口之押儆]  
　　女拐匪紹興人王徐氏·安徽人趙李氏於民國三年四月四號串黨將婦人樂倪氏之十八歲女兒輾轉略誘至營口賣入妓寮爲娼近女脫籍返申訴諸其母前日在虹口七浦路將兩氏尋獲扭控滙司捕房轉送公共公廨收押昨晨由陸襄讞會同英赫副領事升堂提審據樂倪氏之女上堂訴稱被告王徐氏前住海寗路洋鐵店時因常與我叔往來故而認識我至十八歲嫁與韓姓爲妻奈夫家貧困故復欲出爲傭遂與王徐氏商酌由氏及趙李氏介紹李老二（即郭其正）與我姘識云李係營口富户原籍開有常舖洋行當時被李誘至福建路某客棧内同宿七夜即挈我前赴營口被賣爲娼後來一身無主又復被人輾轉販賣至遼陽黑龍江等處及賣至哈爾濱爲娼時我己有私蓄二百餘金經某君帮忙資助始得自行贖身於本月十四號乘輪返滬與我母尋見被告但此數年内我受盡痛苦應請堂上嚴辦又由其母上堂訴明自女兒失踪後訪問找尋各節質之王徐氏供稱因原告當時向我云夫家貧窮欲傭於人但原告不耐操作揣其意非尋一合意之人稍爲貼補不可且原告亦言其家須按月寄給洋兩元故我遂與趙李氏相商由李氏介紹李老二與之姘識當時我祗分得洋十元等語而趙李氏供詞非常狡展中西官核供以兩氏略誘人口販賣罪已證實判决各押女所一年示儆 
[强姦幼女案定罪]  
　　寗波人柴炳生扭控陳阿九强姦伊之九歲幼女藕香以致下體受傷由警拘送地方審檢廳訊供明確當因案關風化禁止旁聽陳阿九加釘雙鐐還押候示茲悉此案是日審訊之下認爲辯論終結昨午後奉沈刑庭長會同郭檢察官開庭飭提陳阿九至案略詰一過判處三等有期徒刑着監禁三年以儆 
[妓院容留幼女之科罰]  
　　鴇婦戴余氏因將其女友周氏之十五歲女兒阿壯掣至貴州路四十九號門牌伊所開之雉妓院内住宿違犯捕房定章前日被專查妓院之三十五號三道頭西捕與八百二十五號三道頭華捕查出將氏及女分别拘留昨解公共公廨經中西官訊悉前情以戴余氏容留幼女違章屬實科罰洋十元充公女子阿壯姑准交其母周氏領回以後不准再往妓院 
[妓院違章罰鍰]  
　　龜奴李銀寶在浙江路小花園開設妓寮自從領到工部局捐務處發給取締妓寮之執照後不遵規定將照懸於令人易見之處前日爲專查妓院之中西兩捕查悉稟請公共公廨出單昨晨將李傳案稟請中西官訊章屬實科罰洋五元充公並着將執照懸掛 
[扭控命案關係人]  
　　江北人何小釗今年五十三歲推小車度日住在桑園街江學南家近因搬家時與江少有衝突旋即不别而行迄已多日尙無下落何之胞兄名德順住大南門沙家石橋茲據人報告證明小釗已經投浦身死屍體浮起由救生局撈獲棺殮德順往查屬實昨將江學南扭送一區三分所當因案涉刑事命送檢察廳究辦 
[船撞溺斃船夥]  
　　柴船户邱仲生由杭州承裝樹柴三百擔來申十五日下午五時開行至滬西長十八里地方突遇上海開往嘉興之王和桂麵粉船該船裝載麫粉一千包滿駛風帆而下突與邱船碰撞邱之船夥沈春山王阿二正在搖櫓被激落水趕即設法打撈救起王阿二一人沈尙失踪王船亦大受損傷除船頭損裂外麫粉亦失落一百三十餘包尙有濕水不少雙方互推不肯認咎現在除雇船打撈沈春山屍身外昨日邱王兩人來滬在南市各邀集船帶領袖出塲理處尙未解决 
[汽車傷人兩則]  
　　昨日下午四時許有一江北人蔡士貴行經南京路勞合路口漸有汽車夫徐根林駕駛一千二百六十六號汽車經過被撞倒地碾斷右足小腿骨由老閘捕房二百四十一號華捕瞥見當即前來抄錄汽車號碼押令汽車載送受傷人往仁濟醫院醫治一面帶徐根林投捕房稟候捕頭發落又常州人游丁傳昨晚十時許行經西藏路白克路口被八百三十號汽車撞倒身受重傷昏暈不省人事由老閘捕房六百八十四號華捕瞥見當即前來押令汽車載送受傷人仁往濟醫院醫治旋即帶該汽車夫入捕房稟報捕頭請究 
[昨日公共公廨訊案紀]  
　　昨晨公共公廨民四庭由張襄巘會同美丁副領事訊理（一）楊潤身延律師訴北京路湧大煤炭號主何錫廷不理擔保章綬卿借洋六千元案章已逃避何亦迭次杭傳避不到案故由廨諭令原告登報傳逹並給諭湧大煤炭號於本案未訊結以前所有一切貨物不得變賣茲何見諭始懼偕代表律師到堂請求減輕交保候訊「結果」被告何錫廷限二天内交三千元舖保前諭綏行（二）董耀庭訴陳仲記不贖抵押道契請淮過户管業案經雙方訴供並由律師辯論之至「結果」着兩造補其理由呈核原告呈案道契兩紙借據一紙被告呈案字據四紙均附卷並着被告自行具結出外（三）秦發興訴趙德明賬目糾葛案「結果」着兩造公舉查賬員查明賬目報告公堂再核 
　　又午後民庭一由俞襄讞會同美丁副領事訊理美商開乾洋行訴解金星將變壞猪油混售致不能輸入美國口岸請追貨價及損失銀一萬零三百餘兩案此案已經缺席判决原告勝訴並將被告拘押茲因被告不服故准予復訊先據原告代表律師聲稱前次請給發封被告之猪油行之諭單公堂現尙未派捕執行本案原告被其以壞貨混售不但無利益之可言而血本至今尙無着落要求維持原斷云云次據被告律師辯稱當原告從上海將猪油起運時曾經西醫化騐給予騐單至於後來貨色變壞被告不能負責今被告在押已有四月請准具結出外云云「結果」被告還押着兩造律師擬就電稿呈請美領丁君電稟美政府本案猪油是否經國家進口機關騐明貨壞退還俟復到再行核奪又民四庭由俞襄讞會同美約副領事訊理各案亦記如次（一）楊飛雄訴胡待招不將已賣值洋六百五十元之生財交出案據被告之母胡王氏供該項生財實係賣與王阿福而王亦到堂聲稱山趙海清萬金元等爲中向胡購買生財是實「結果」改期七天由王阿福約同趙海清萬金元到案再訊（二）張永昌訴丁文若違背定購棉花合同請追損失及定銀九千六百八十七兩案由律師到堂請求改期十四天再訊「結果」照准（三）吳玉寳訴劉玉貴借欵案「結果」改期再訊（四）杜炳釗訴夏興甫等違背租借錢業行情單名義之合同案前判兩造另訂合同茲因新者尙未成立而杜連　有租金竟不照付故被告之律師到堂請追欠租原告律師及原告本人均不到案「結果」本案新合同未成立以前着杜炳釗照向章辦理並着將所欠兩個月租金先行照付以後按月付清（五）張榮齡訴韓榮聲定貨棉花不出請追損失案原告律師許理因病不到「結果」改期再訊 
[誌謝]  
　　昨承中國義勇武士會惠贈游藝會券四紙又商務書館贈第二百六十四期英語週刊及第十七卷第十九號東方雜誌各一册書此併謝 
來函 
[全國各界聯合會來函]  
　　主筆先生偉鑒敝會爲各地各界聯合會所組織以主持正誼力爭外交之故遂爲當道所嫉視屢欲摧殘而後快及摧殘之不得乃布種種謠言以冀撼搖敝會如近來各報所登載查禁全國各界聯合會之電文或來自北京或傳自滬上在各報根據來電登載自屬天職應爾惟其事毫無影響或有碍敝會進行不得不向各報申明即敝會此次召集第二届評議會所討論之事件約有四大項（一）討論國民大會組織法并促成之反對官辦及政黨操縱者（二）討論對於國際聯盟我國外交應如何主張可作當局後盾（三）討論對付琿春事件（四）促進地方自治爲期不過四十日出席計十四省區代表一切議决案皆公開送各報登載絶無他種行動茲再向各報申明以免各方誤會務希登入貴報來函欄内實感公誼此頌撰安全國各界聯合會啓十月二十九日 
[招領女孩]  
　　逕啓者本日午刻崗警見一女孩在路啼哭帶所請核當即訽據聲稱姓姚名阿秀年十歲本地王浦鎭人家有父母姊姊今早同鄰人楊阿珍出來分散不知歸路等語該孩右目微小且被雲翳遮遍頭梳小辮耳掛銀環身穿方格布棉襖外罩縐紗棉馬甲條布褲白襪青鞋除暫送閘北慈善圑留養外特此函逹即請登諸報端俾渠家屬得悉領回圑聚是所至禱十月二十九號 
雜評二 
[冒名募捐之可惡（黑）]  
　　人卽無恥何至借賑捐之名以營利人即無良何至奪災民待命之錢以自利今觀於北方有但知借辦賑之名而未能事其實者觀於南方又有冒名募捐以自利者雖賑例甚嚴而拿辦又切然如此人心安得不使人傷感也耶 
　　夫今日中國人民最切膚而最急之事固莫如賑災矣何也同是中國人民宜有同感人在生死俄傾之間宜秉其最後之良心以相助今乃若是尙有何言耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[游美學生圑紀程（九）] [  趙迺傳]  
　　十三日天晴朗舟行三二八哩 
　　上午十時半李紹昌君報告登陸情形於稅關查騐時應注意各事所述尤詳（一）行李須黏貼標記凡途中不用之箱篋逕送目的地者貼Hold字樣抵岸後送往車站運輸若手提箱件則書明舊金山所住之旅館逕送該處（二）稅關查騐箱篋時按照客姓之第一字母分置各處如Chao姓之箱則置於C處登陸時宜往該處候騐（三）凡非日用所需之物均宜一一塡明不可隱匿蓋同人赴美求學與經商不同稅員不致挑剔若匿而不報一經查出或被科罰反覺不便矣（四）應納稅之物件估價亦宜核實以昭誠信 
　　下午八時電託舊金山領事代向該埠華盛頓旅館Washington　Horel預定客房一百十五間與清華圑合住以便互相照拂 
　　十四日天晴舟行三三一哩 
　　加利福尼亞中國商會送來調查表分交同人塡明以備刋入會報表中各貼相片以便識别 
　　下午二時舉行運動會有長距離短距離二人三足競走拔河等 
劇談 
[論余叔岩（四）] [  春醪]  
　　叔岩能劇有六七十齣顧有爲海上所不知而不歡迎者亦更不能於匝月率演之則抉其精華瓊林宴盜宗卷南陽關天雷報烏盆計等是也有非素習之配角不能演者則武家坡汾河灣等是也有唱工專注之戲如洪羊洞李陵碑空城計等是也或有謂叔岩不以洪羊洞李陵碑長者似謂其嗓音之不亮此非深知之言也洪羊洞李陵碑何嘗不重做工洪羊洞之托兆見八賢王李陵碑之托兆舞刀花呌天之後舍叔岩其誰能之彼嘗以洪羊洞等劇自名者初未嘗夢見呌天即以唱言之洪羊洞之快三眼碰碑之反二簧叔岩傳呌天之格律殊有獨到之處嗓音雖非絶亮而運用雲遮月蓄陰於陽已游刃而有餘且演一劇唱時决不能捨做工不問一句有一句之事實唱時復一一逹之或以手足略略指點或以眉目略略傳神或絶不少動而眞氣自然流露此非久爲簡練以揣摹者何從能之更何從知之耶或有覩洪羊洞李陵碑而但尙唱不尙做工者今後當更體會而觀之所得必倍蓰矣 
雜錄 
[春明絨唾錄（一）] [  倦紅]  
　　都中女閭之盛不後吳滬而南北並峙爭相雄長倡雲冶月尤爲大江以南所難比儗夕陽西下夾道華鐙此中佳境正足令涉者魂怡聞之意遠也余旅都數載流光揮忽强半銷磨於驩雲笑海中潑眼狂花徒餘悵繫夜闌清坐輒就所憶及略志存之外間知好倘請我猶在廻腸蕩氣中者請得以日盡人間驩喜約莫留餘願障來生兩言自解也九年七月奎月仙以豔名噪北部春容蓓蕾略挾秋姿玉膩花穠神光離合眞足怵人心目不止我見猶憐也吾始見梁翠芬而不敢謂秦無人翠芬當室而月仙踵之興實足使南國佳人殺英奪豔中原大勢北利於南江左降旛會當列燕支山下矣月仙年十五六以風華勝論其儀致稍遜翠芬而明豔過之惜與其姊氏月卿同棲稍染其疏縱之習以失女兒温靜態白圭之玷我用惜焉 
新聞拾遺 
[孝子] [  陳志範]  
　　蘇州閶門外某姓家母子二人耕種度日子名阿桂幼失怗操作甚勤月前其母偶發寒熱日甚一日竟湯水不進阿桂無可奈何祇得質田爲之療治迄未見效近忽異想天開至城隍廟中日夜禱求願減壽十年以予其母三叩始返如此每日一次頗爲誠心母聞之大悅自念得此孝子可謂前世修得於是轉憂爲喜弗藥而念鄰里親戚亦莫不贊歎云 
[闊少] [  立德]  
　　昨晚八時半許浙江路清和坊弄口忽來一某號汽車中載二闊少二妓車停時弄旁有一女丐携一小孩兒闊少等下車入弄卽上前求乞小孩在前叩首哀求詎二闊少拒而不與且將小孩踢倒大哭女丐立奔上抱一闊少之足號哭不休闊少欲行不得二妓拍掌大笑即勸解女丐與以小洋二角始去 
[智騙]  
　　寓成都路湯某紈袴子也年少輕浮日前在某游戲場見一女郎風致嫣然卽與之眉目傳情女亦迎以目波某趨近通欵曲片時突來一某甲瞪目向某曰汝昨次借我番佛三尊屢次爽約今復來嬲戲我妹汝罪安逃前日借欵汝先將付訖次再論汝罪狀某大窘自知與甲從未見面安有借欵之事始悟柝梢因强拒之甲大哮嗣經旁人解勸判某出洋三元了事云 
 
[盤踞其地兇惡其姿乘時鋤去不蔓不支]  
L>小說 
[社會小說衆醉獨醒（一七八）] [  瞻廬]  
　　第二十回　摘豔薰香醜人作怪態行吟覓句狹路遇詩婆 
　　吕郭夫人微微的歎了一口氣道自古紅顏多薄命從來造物忌佳人說到這裏刮肉臉上淡淡的罩了一層紅雲兩隻水溜溜的眼珠只在四下裏打轉婆娘打轉時早把一位西廂待月生嚇得倒躱倒躱這位西廂待月生是誰却是一位翩翩少年宋吟香他的别署便喚做西廂待月生原來少年人取的别署都與自己的性質有關這西廂待月生五字又風流又香艶見得吟香崇拜君瑞夢想雙文是一個自號鍾情的人物他這番來入社也是慕着便園女弟子的艶名想物色幾位才貎兼全的詩友做那知心伴侣清早起身下工夫把頭顱凈薄薄的罩着一層雪花香粉　墨的鬢髮分清頭路濃塗着凡士林全身簇新行頭齊齊整整　底遠壓着口香片預備接席吟詩時口頰生香不惹那閨閣中人憎厭誰料吕郭夫人眼鋒打轉的當兒轉到吟香身上水溜溜的眼波化做火綽綽的眼毒兩道眼光只向吟香渾身注射吟香暗想不妙這婆娘看中了我也趕緊向後退時吕郭夫人挪動金蓮却偏偏迎將前去撲着兩隻大袖向吟香福了幾福笑問道這位社兄貴姓大名玉儂還不曾請敎說時扯開了嘴立待吟香答覆口邊唇角透出一股又腥又臭的味兒原來這婆娘才吃了醃魚大蒜便來赴會因此開出口來透出這般氣味（此之謂薰香摘豔）慌得吟香别轉頭去答了一聲區區便是宋吟香早已脚下明白向人叢裏　去衆人見這情形拍手大笑那婆娘滿而羞慚便自去廻廊裏打轉依舊仰着腦袋反接着手踏着八字步做出那尋詩覓句的模樣在這當兒又來了兩位女詩家一是便園的姪女方詠絮一是便園的甥女吳吟梅詠絮二十多歲年紀吟梅尙在髫齡見了這一輩詩翁郤有些伸伸縮縮不好意思跨步進去便園招呼道來來來你們都做了大詩家休擺這小家子態度從來詩膽大於天幾會見入社吟詩的還怕着臉嫩（詩膽愈大愈妙詩檢亦愈老愈佳）兩位女詩家聽了都把手帕掩了嘴扭扭揑揑的進去簽名繳費在那衆人眼光裏瞧來這兩位女詩家各有三四分姿色可惜裝束不大入時舉止不大倜儻然而比着廻廊裏打轉的痴婆娘眞有上下床之别曹墨亭檢點社員名册只有柳翠娥一員不曾簽到其餘的都已到齊便問社長可要開課社長道翠娥這女弟子才旣超羣貎又出衆詩社裏缺少了他一個便減少了許多光彩横豎時候尙早不到九下鐘列位男女大吟壇都是倚馬才高千言立就略待一下子也不會誤了吟哦時刻衆人初時等得厭煩巴不得早早開課早早完卷現在聽得超羣出衆兩句話宛如服了兩貼奮興劑立時精神抖擻起來 
[自由談之自由談] [  鵑]  
　　世人除家庭外不可不交友無友則一出家門如入沙漠中觸處皆乏生趣矣特交友必求深摯始有　味若泛泛之交今日相識後日即參商者不如無友而朋好之間尤宜以肺腑相示雖曰友朋謂爲骨肉可也 
大昌煙公司徵文揭曉 
[大小嬰孩牌香烟（新十杯酒調）（丙等）] [  那琬]  
　　一枝烟○旭日正東升○忽聽得○房門内○恭喜鬧紛紛○生下了○小嬰孩○大家都歡笑○燭影搖○碗聲響○香霧看氤氲○ 
　　被兒裏紅綾○○鎖兒掛黃金○○取得個乳名兒○○兩字呌寗馨○○到三朝○湯餅會○懸燈又結綵○還有那○紅喜蛋○分散衆親朋○ 
　　二枝煙○日月走如梭○眼見得○○小弟弟○○成了小哥哥○○左手拿○○不倒翁○○右手拿花鼓○○唇塗硃○○臂似藕○○嬌貎　如荷○○ 
　　心竅最玲瓏○○粉面笑融融○○口唱着○○多乃米○○步兒響丁東○○放紙鳶○○騎竹馬○○游戲翻花樣○○砌椅杌○○還說是○房屋已成功○ 
　　三枝烟○鳥語更花香○清早起○辭父母○快去進學堂○提書包○挾石版○來把講堂上○讀國文○演算學○歷史更難忘○ 
　　世界進文明○○世事要留心○○學問好○○能救國○○一刻抵千金○○莫說是○孩兒們○可以貪頑耍○○你看那○○嬰孩烟○○製造也求精○○ 
　　四枝烟○最好是嬰孩○○絲又細○○味又醇○○試把盦兒開○○店設在○○上海灘○○路名愛多亞○○招牌寫○○大昌號○○要看把頭抬○○ 
　　電燭忽通明○○樓閣可齊星○○大世界○○涼臺上○○嘉客盡登臨○○口喞着○○嬰孩烟○○都把影戲看○○看過戲○○聽清唱○○再到共和廳○○ 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[是非之心] [  漸]  
　　無是非之心非人也而今之人各是其所是各非其所非久而久之則是者日鮮而非者日多 
　　有不自知其非而自以爲是者此識不足也可原也有明知其非而亦居然自以爲是者此妄人也不必與辯也有日日攻人之非而己之所爲無有是處者此無恥人也毒天下者也至於貎托大度欲使是非永久不明以爲藏身之地而人之視之也已如見其肺肝然此則極天下之大愚矣 
　　莊子有言此亦一是非彼亦一是非至是之是無非至非之非無是誠至言也而今則此亦無是非彼亦無是非無是非之至而幾幾無人心此其咎孰尸之其即向所謂貎托大度欲使是非永久不明以爲藏身之地者歟 
國民常識 
[說日月之蝕] [  蔣介民]  
　　（一）日蝕月繞地而行有時月適介乎口與地球之間則有日蝕惟日蝕有全蝕半蝕之别全蝕可分二如遇日蝕時有一線光圈如環形卽曰環蝕如蝕旣盡則曰蝕旣日蝕恒在月朔遇日蝕時約經半小時即可見光如故不過日蝕微小時吾人尙無奇異倘遇全蝕時誠能使白晝爲黑夜顧見之殊尠 
　　（二）月蝕地球行至日與月之間交線徑直則其黑影必射之月球卽有月蝕因地球介乎日與月之間阻隔太陽之光使月不得受日光遂致月無光色也月蝕亦有全蝕半蝕之分如二十七日之夜（即舊曆十六之夜）可謂全蝕月蝕恒在月望此皆一定之理固無足奇異也 
　　夫日月之蝕其理至可明了簡言之即月在地球與日之間卽有日蝕地球在日與月之間即有月蝕總之日月地球三者倘交線參差卽無日蝕月蝕之事倘彼此相交成一直線卽有黑影相射之事也故今世俗所謂天狗蝕日蝕月誠屬無謂之極如二十七晚之景况鑼鼓急擊聲震於耳鞭爆隆隆火熾滿空徒耗寶貴之精神虚擲有用之金錢吾以爲倘能移此金錢賑濟災民可救活無數同胞將此精神服務社會可收多少實效故吾延頸企踵而望願全國同胞勿復有此舉以免貽笑中外幸甚幸甚 
經濟 
[節迷信費以助賑] [  朱思]  
　　北省巨災哀鴻遍野吾輩旣屬同胞情同手足豈可坐視死亡而不思引手一援耶省食節耗之舉已見申報之常識毋庸多贅舍此而外尙有迷信之消耗費亦可移賑民饑爰將管窺數種表述如左尙望熱心善士廣爲提倡災民前途庶有濟焉 
　　（甲）僧道費助賑吾國陋俗凡家有死亡必延僧道禮懺諷經家資饒富者僧道且積日累月寢食其中終日以諷經爲事設一家以十元計則百家須千元矣若將此項巨欵移充善舉爲先人造福則勝超度多多矣 
　　（乙）冥鏹費助賑吾國迷信之事無處無之即以冥鏹一項論歲耗亦頗不貲以有用之金錢付之一炬甚爲可惜且於先人毫無裨益不若將此耗費移賑饑民則功德無量矣 
　　（丙）侫佛費助賑吾國迷信婦女年老佛婆終日無所事事輒徵逐於庵廟寺院間求神念佛歲耗香燭等費頗屬不貲不若將此香金移解災區則饑民受惠無窮古語云遠處燒香不如近處作福凡我全國之佛婆盍起圖之 
　　（丁）賽會費助振吾國人民一見瘟疫蔓延不知設法挽救往往乞靈於神甚或舁像出巡勞民傷財莫此爲甚即以松江一區論賽會已有七八次所耗已逹千餘金不若將此巨欵悉散災區亦一極大之善舉也（乙種酬） 
[養蜂之利益] [  鴻賓]  
　　生活程度一天高一天了吾們興家立業眞如步入青雲一般但是樣樣式式的事情都是人類幹的萬不要嫌時間稍久或嫌一時出息薄弱因而抛棄生利的方法譬如養蜂的事情是吾們兼業的好法但是大都半途而棄不會培養或拘守陳法不知改良連那每年所得利益如何也不會籌算這是眞正可惜得很鄙人深知養蜂的利益研究已有九年敢將一二經騐寫在下面願讀者諸君提倡提倡 
　　（一）天產蜂爲裸蟲一類處處有之得之不難善做蜜蠟 
　　（二）自食此蟲出入自由其食即蜜自採自食不用人飼 
　　（三）繁殖每一蜂王可產萬子至明年一桶可分三桶 
　　（四）天時南方天氣和暖養蜂最爲適宜 
　　（五）地利凡有蜂之處其花必盛故蜂多地產易豐 
　　（六）工省降割蜜蠟之外不過輪流戒防蛛網蟲蟻而已 
　　（七）本輕購造風箱等器每套約六七元可用五六年之久 
　　（八）利厚養蜂一桶每年餘利至少三元可抵肥田一畝 
　　（九）業大養蜂家一年增一年貨消外洋事業之大未可限量 
　　（十）貨貴白蜜每斤四五角蜂蠟每斤二三元 
　　（十一）婦功女工之外兼攝養蜂最便且蜂性鎭靜婦人尤宜 
　　（十二）易養風雨不必當心寒暑略加珍攝熱心此業一說便知 
　　（十三）塲間每田一畝之塲可容蜂箱百隻不占地位 
　　（十四）出口蜜可代糖蠟可作皂貨繁價高可暢消外洋 
　　（十五）改良舊法難免逃蜂新法養蜂决無此弊（其法如何請函至海寗後街張宅詢問當有養蜂法一册奉贈） 
　　（十六）宜農農家空塲極多田野花盛農家養蜂實爲副業 
　　（十七）利貧鄉間貧户生活日艱若每人養蜂十桶自活不難 
　　（十八）蜂學養蜂得法卽可設學傳習使婦女兒童皆知此業 
　　（十九）蜂廠養蜂旣多即爲蜂廠便可出售蜂種蜂器必得厚利 
　　（二十）富國國多一產卽多一利使徧國貧民養蜂則國可立富（乙種酬） 
家庭常識 
[改良家庭制度譚] [  沈雛鶴]  
 
 

Page 18

 
 
現吾人家庭中應改革之事甚多面亟應建設或更變者亦不尠茲以管見所及略述如左 
　　（一）浴室問題吾國家庭中向無浴室一般婦女除夏日外竟無淴浴之機會一年中之積垢惟在夏時洗滌之似太不講究清潔卽如日本而言凡中等以下人家皆設有浴室故日人之患皮膚病者甚少我今思得一變通辦法如中等以下人家無力購浴缸者就所用之尋常大脚桶亦可惟在寒時購一泥沙大火爐浴時燃炭所費亦有限如男子亦在浴室内沐浴者則一年之浴資更可減省 
　　（二）娱樂問題吾國婦女娱樂除打麻雀鬭克撲遊游戲塲外無一正當陶養性情之消遣吾意有力者宜置辦琴及種種音樂器具則似較賭博浪游之消遣爲有益如貧家婦女日陷於煩惱忙碌中亦不知所謂娱樂二字此亦一大可憐事然以鄙意每家亦應置一二樂器以陶養性情 
　　（三）定時作工問題居家作工之婦女長日靜坐工作在夙見者視之以爲婦女在理宜如此勤奮而不知於精神上肉體上於不知不覺間所受損失甚大且凡人精力有限安能竟日作工不若定時作工爲愈西諺云『作工時作工遊息時遊息』望各處女同胞師其言每日定時工作如一日中上午九時起至十二時止下午一時起至五時止晚間不能過三小時以上致減少睡眠在作工時間内無重大事勿遽爾停止暇時宜事遊息向晚有近曠野處可作半英里之散步（乙種酬） 
 
[今日女子敎育果已改良麽？] [  光駿] 乙 
法律 
[退繼之原因] [  少先]  
　　退繼原因依民律草案所定有二種 
　　（一）由所嗣父母請求其嗣子歸宗之原因（甲）嗣子不孝有據者嗣子旣有繼承遺產之權利則當盡孝養之義務若忤逆不順即違背此義務矣故法律特以此爲退繼原因之一（乙）嗣子行爲放蕩足爲家門之玷者行爲放蕩如浪費無度不事正業家道因以衰落是玷辱家聲如寡廉鮮恥犯罪受刑辱及門庭是有此二者始爲退繼原因之一（丙）嗣子逃亡三年不歸者卽未得嗣父母許可去其所指定之居　或違嗣父母意不復歸家類（丁）嗣子生死不明在三年以上者立嗣之故在因奉侍無人或抱孫情切若生死不明爲期甚　有嗣等於無嗣故許退繼另立他嗣也 
　　（二）由嗣子請求歸宗之原因（甲）所嗣父母虐待不堪者嗣父母旣虐待其嗣子若不許其請求歸宗匪惟無益徒增苦累耳（乙）所嗣父母生有男子而本生父母無男子者本生父母先有數子及出嗣後數子皆亡此時縱令嗣父母無子尙應設法兼祧以嗣所生况嗣父母已有子乎若不歸宗在嗣父母不以多一子而加益在本生父母則無子而絶嗣父人而自絶其父非法也 
　　至嗣子年在十五歲以下無發表歸宗意思之能力者可由其本生父母或直系尊屬代爲請求歸宗（乙種酬） 
衛生 
[皮膚病治療法之一斑] [  孫霜菊]  
　　在下略識醫道敢將平日經驗所得筆之於書以供諸君採擇焉 
　　（一）痣皮膚之色素聚於一處而成 
　　（治法）取糯米煑成稀飯同石灰混合塗於患處任其自落如是數次漸行消滅 
　　（二）粉剌皮脂腺之開口部凝閉分泌物不能外出因漲爲小泡形内含脂肪質甚多 
　　（治法）（一）用指甲壓出之塗以軟肥皂水（二）用鹽水逐日洗濯久之亦效（三）於洗面後擦用無敵牌牙粉亦效（此法余已試過） 
　　（三）疣由眞皮之乳頭發出過度而成 
　　（治法）（一）用冰醋酸或硝酸塗布數回可令脫落（二）用制錢一文罩於疣上然後另取艾葉一撮捲之成條燃火炙之如是者三四次亦能脫落（此法余亦騐過） 
　　（四）凍瘡皮膚之神經久受烈寒而麻痹以致血管開張血液壅塞故多發現紫紅色 
　　（治法）（一）每日用火酒與甘油和合浸棉花搽之立愈（二）蟹殼燒灰麻油調搽先以蘿菔菜橘皮煎薰洗亦效（三）黃柏一塊燒灰爲末鷄蛋清調搽神效 
　　（五）手皮皸裂皮脂肪分泌不足因致皮膚乾燥而坼裂 
　　（治法）（一）用甘油和玫瑰水搽之（二）蜂蜜搽之亦效 
　　（六）濕疹皮膚不潔所致血虧體弱者易生此症 
　　（治法）（一）清潔身體勿怠沐浴（二）以石灰酸酒精等分塗敷亦效 
　　（七）疥瘡因接近患疥瘡之人而傳染也 
　　（治法）（一）清潔身體不放他寄生（二）秘魯漿酒精各等分塗敷 
　　（八）癬因寄生于皮膚之癬蟲而發生患者奇癢難忍 
　　（治法）（一）塗硼酸於患處再敷鋅養油膏立愈（二）塗以碘酒亦效 
　　（九）火傷表皮與眞皮相離故現泡象面痛 
　　（治法）（一）先冷其處而後以石灰和橄欖油或亞麻油攪和搽患處用棉花或軟布縛緊使不與空氣接觸（二）以花露水搽擦患處輕者一二次卽愈重者五六次亦可平安 
　　（十）痱子皮膚受熱而後生 
　　（治法）亞鉛華與澱粉各等研和盛於紗袋撒布之（二）絲瓜葉搗汁塗之亦效（乙種酬） 
識字捷法 
[應用字] [  濟滄]  
　　臣事君也篆文作　謂象屈服之形又仕於公曰臣仕於家曰僕又所統屬之人也又謙稱之詞 
（附記）君臣二字古用以推尊及自謙之稱不盡限以君上及臣下至尊及屈服之義 
 
