# 1913 - 112 - 4914430

 

Page 1

 
 
   
 
 

Page 2

 
 
第二版 
[時評]  
或問（無名） 
或問中國今後之時局如何 
曰難言也 
曰國會開矣外國有承認矣何尙難言 
曰巴西智利等承認而美獨觀望外人心理 
可知矣 
和平者脫黨激烈者南旋其故如何 
國會雖開總統未舉治亂之機其在此乎 
[命令]  
四月九日臨時大總統命令兹修正陸海軍勳章令第三條公布之此令 
黎天才授以勳三位此令 
任命單鎮署江蘇國稅廳籌備處處長此令 
領參謀總長事黎元洪呈請任命林紹斐爲廣西都督府參謀長應照准此令 
國務總理趙秉鈞呈據法典編纂會會長施愚呈稱纂修易宗夔呈請辭職易宗夔准免本官此令 
[專電]  
　　北京電 
　　初八日巴西政府正式向我代辦承認政府電謝並議决慶祝令全國各學校十二日休假 
　　北京電 
　　國務院接電美政府擬十二日承認民國但外人頗謂難定 
　　北京電 
　　自武昌變起李纯兵到後漸平靜比來議員紛紛脫黨激烈派主張如失敗卽南回蔣翊武亦離京赴滬 
　　北京電 
　　法政各校及殖邊學堂畢業生各舉代表爭中央學會選舉權教育部批據學會法第二條須在内外國大學或高等專門學校五年以上畢業者乃能互選該生等資格不合駁斥不准此本正當辦法乃代表等復分向法廷控訴陳振先法廷居然傳喚陳請曹汝霖辨護 
　　北京電 
　　劉揆一准假一月 
　　哈爾濱電 
　　喧傳庫倫軍隊中半係滿籍近以餉糈不繼逃回者約三千餘名 
　　吉林電 
　　庫軍二千餘名已向海拉爾進發 
　　吉林電 
　　陳督電告政府稱俄人以重資招募韓人充當密探在吉黑一帶專探華軍消息 
　　熱河電 
　　交通部所派司員近已到張家口起裝軍用無線電 
　　南京電 
　　昨省議會議員陸文椿提議裕寗裕蘇官銀局帳目應催財政司造册交會查核 
　　南京電 
　　國會議員陳允中等昨由津浦車赴京 
　　南京電 
　　金陵關昨查獲匪徒所運手鎗八支子彈一千餘粒　　南京電 
　　曾益思因奉總統府秘書處電調赴京襄理一切昨乘車北上 
　　南昌電 
　　李都督撥欵二十萬分派委員赴皖鄂辦米榖運贛平糶 
　　南昌電 
　　南昌傳聞陳廷訓在潯獲謀刺煽亂兩犯就地正法 
[特約路透電]  
　　北京電 
　　巴西已趨美國之前承認中華民國駐日巴西公使曾以巴西政府承認之舉通告駐日華使今日政府公報已宣布此事並各公署於本月十二日懸挂中華巴西兩國之旗以申感忱各學校均將休假一日 
　　北京電 
　　六國銀行團近向中政府詢問償還墊欵之日期期法茲由中政府覆稱現因財政支絀殊難籌還請寛限半年或一年中國願按期付息云 
　　北京電 
　　中政府現已竭力從事整頓鹽政聞擬聘請丹恩君爲鹽務稽核處顧問按丹恩君爲目下民界鹽務專員之曾充印度國産鹽稅總稽核員並擇定恊理 
諸員如下前充天津日本總領事之囗囗曾於長蘆鹽政研究有索其弟現充北京日本使館華文秘書德人摩爾由德華銀行函薦現庽山東於該省鹽務曾深加研究丹人其姆搭爾爲著名化學家及工程司大約將赴兩淮鹽務處任事愛爾蘭人材浦乃倫敦財政學校畢業生近充北京大學教授精於會計已在鹽務稽核總處任事美人派末乃考萊爾大學畢業生將赴牛莊尙有法人名名未宣布 
　　九江電 
　　地方情形仍無進步昨夜考棚爲人縱火焚燬兵士乘機刧掠拘獲二人卽行正法今日鄉間曾起衝突有江西兵數人黑夜過九江衛兵之前並未携燈九江巡兵向問口號因見不能答出故卽開鎗擊斃一人江西兵亦回鎗斃之 
　　武昌電 
　　黎都督出示聲明近來之騷亂首要諸犯均已拘獲正法並戒脅從諸人改過自新銷燬印布復勸人民鎮靜母恐前數日内共處决罪犯三十餘人絞斃曾任某職之三犯並牽涉高級官一二人聞均逃逸星期二日電報不通大約因風雨猛烈之故此間頗受損傷並塌屋數所城中今頗安謐防範頗嚴政府並無危險之虞 
　　成都電 
　　當道前欲由灌縣築造大道通至打箭爐頗覺困難蓋因地價昻貴需費絶巨且因有流言謂俟道成卽將售與外人敷設鐵路故人民皆反對此舉 
　　成都電 
　　新津地方之工人近與兵隊互鬥亦卽爲此現已停工 
　　成都電 
　　寧遠之軍隊近曾譁變迄未遣散駐紥該城附近人民頗爲恐慌 
　　成都電 
　　目下仍有奸商由寗遠府私運鴉片至成都嘉定府各縣銷售其運法殊爲詭秘近有一女教士查獲鴉片兩簍共四十包值洋五千元因上用教堂印號所致各教士曾於上星期將此項鴉片押送至某大街於地方官前焚燬聞由寗遠府回此之兵士其行裝中皆潛藏鴉片若干 
　　香港電 
　　香港立法局已將籌募借欵英金二十五萬磅以充九廣鐵路未竣路工之經費議案一讀通過近因工程有所擴張故該路經費總額已增至英金一百三十五萬磅而所增之費大半用於九龍盡端之車站 
　　温州電 
　　前傳瑞安一帶曾種瞾粟數千畝一節後由當道嚴厲施禁今已成效昭著目下所有煙苗均經剗除並未死人亦未遇抗敬非親臨該地斷不信如此巨壞之煙苗竟能一掃而清此蓋地方官辦事認真所致平陽樂清目下均無煙苗温州則早禁凈 
　　開封電 
　　河南中央南部均得足雨 
　　東京電 
　　穆特博士已向美總統續辭駐華公使之任 
[譯電]  
　　北京電 
　　巴西已承認中華民國駐日巴西大使曾於四月八日中國國會開幕之日以承認公文交駐日中國公使汪大燮轉逹北京國務院故各署自十二日起將懸中華巴西國旗是日各學校皆將休假一日以誌歡慶聞波斯秘魯均於四月八日承認民國　　北京電 
　　中政府已接巴西駐日公使畢理拉君來電承認中華民國政界聞此消息深爲欣喜美政府須俟中國國會辦事秩序大定之後再行承認巴西政府竟慷然佔先承認民國中美人士殊形失望國會兩院定本月十二日開會選舉議長 
　　美京電 
　　美總統威爾遜君與内閣會商之後决議候中國國會完全成立之後再行承認中華民國 
　　北京電 
　　國會開幕之日未讀袁總統之頌詞實因議員張耀曾反對之故 
　　北京電 
　　各政黨選舉兩院議長料將有激烈之競爭 
　　北京電 
　　據國權報載稱第一師陸軍已於本月八日由保定府開往漢口翌日復有大軍續行開往又稱政府已令蘇督程德全派艦前往武昌 
　　柏林電 
　　德國各報皆歡賀中國國會之成立並祝中國由英雋之總統多才之國民代表互相提携而日臻隆治 
　　意京電 
　　據政界宣稱羅馬教皇傷風復發且有怔忡之説並時現腎病之徵勢殊可慮羅馬教皇之姊妹已電請其弟安琪洛來此醫士現長駐教皇寢室之側晨間教皇熱度漸增惟目下尙能安睡 
　　美京電 
　　美總統威爾遜君致書國會揭布因稅率過高致發生商權壟斷賊害商業競爭種種情形内謂凡跡近僞利之事皆當除之並當固定外國貿易之基礎復謂民主黨今擬力避紊亂商業且將使國家法律悉合今日之時勢云 
　　倫敦電 
　　康萊女士因鼓動要求參政權之女子犯法業已就逮華萊女士前因縱火焚燬某園茶亭判定監禁十八個月今已釋出據女子社會政治恊會辦事人宣稱該女士曾秘密守絶食之戒三十日之久未遭强納食物 
　　柏林電 
　　德國首相今日（七日）已將國防議案 
呈入國會並發極長之演説謂陸軍界中人之意德國今欲消除種種危險必須增練國防軍庶足保衛將來之帝國繼又縱論德國與列强之邦交末謂今日德國軍備消耗之費爲數雖巨然以德國國勢之隆盛衡之今日之節用實從來所未有而歷史之上從未有因預備戰事用費過巨以致亡國者德國國民應同具一心凡有欲圖侵逼吾人之居處田畝者吾人必備與抵抗至無噍類而後已云云聽者皆爲喝采繼由陸軍大臣討論議案中之軍事論點法國對於德相之演説多所討論皆據此以説法國陸軍急宜擴張 
　　倫敦電 
　　現因芒國不肯弛解斯克太里之圍故恐國際大局復將棘手芒國若竟攻克該城則將更甚觀於英國外相葛雷在下議院所發之言論可知時局之真相此間現料列强雖已在芒國海面聚集兵艦然在星期四日前不致宣布封港云路透電社得悉列强封鎖芒國海濱僅限自安底伐里起至特林江止 
　　倫敦電 
　　駐英列强大使昨日（八日）開會後已將列强答覆巴爾幹各邦公文之内容議决現信列强之意見仍未變動該文將促各邦從速停戰外交界因巴爾幹各邦之態度漸形和平且有與芒國解決財政問題之機故對於大局已稍有希望 
　　布京電 
　　布國已解散預備隊二萬人 
　　柏林電 
　　布國已在摩拉斯底爾附近屯集大軍仍執布國應得蕯洛里卡土地一部分之要求布國聲稱願以西里斯特里亞讓與羅馬尼亞以便得其奥援合拒希塞兩國惟羅馬尼亞今除該地外尙要求黑海海濱之地若干 
　　柏林電 
　　外間盛傳列强如强逼芒國委棄斯克太里則芒君尼柯拉斯决意退位而芒國即與塞國併合巴黎對於時局極具悲觀惟倫敦所抱和平調停之希望仍未盡絶奥政府令在開台洛截留開往芒國之運船一舉外間頗爲震恐 
　　芒京電 
　　芒政府已向奥政府詰問開台洛奥員扣留運往芒國貨物一批之理由 
　　倫敦電 
　　芒王尼柯拉斯已决定意志如列强用武力拒芒則卽退位以謝國於是芒國將與塞維亞併合成國 
[公電]  
　　蘭州趙惟熙都通電 
　　讀孫先生感電謹悉先生此次遊歷日本其朝野上下莫不表示真誠與我國聯好之意此固天心悔禍之機千載一時之會也以中日同種同文有密切之關係白人侵略亞陸野心勃勃已非一朝若我黄族尙無自固之團體則彼以强凌弱以富虐貧之手叚當相踵而來唇亡齒寒豈僅中國之禍其意主聯合亦勢之所不得不然惟我國政體初變國基未固人雖有同盟之意無可發表今得手創民國之偉人啓厥機緒則將來黄族强固之基實肇于此先生所謂雙方以妥善之方法切實進行者實爲今日對外唯一政策但其方法如何而後妥善則必得細心之研究其進行如何而後能切實則必得毅力之主持切不可鶩聯合之虚名爲他人所利用是於中央及各省立法行政諸公共矢熱誠以副先生之望而保和平之局則民國幸甚亞洲幸甚全國幸甚矣惟熙僻處邊隅見聞疎陋諸公偉謀公議並望隨時示知不勝全禱 
[要聞一]  
美國之承認 
美國擬首先承認民國昨本社已據華盛頓密電登記本報惟茲問題重大未敢輕率蓋自一年來承認之説時時有聞而好信虚傳終無事實現美國新總统威爾遜氏已宣言决計承認中華民國矣茲將其各方面情形紀之如下　　一承認之原動力 
　　美國與我國以國體關係生一特别感情自共和成立以來輙有承認民國之意惟在臨時政府斯限内未便發端故遲延以至於今日自美新總統就任盡反前任總統所爲一方宣告脫離六國銀行團一方卽預備承認民國故一時論者多謂脫離銀行團卽爲承認民國之先聲云云近美新總 
統以本月初八日爲我國正式國會開幕之斯卽正式政府成立之徵擬卽於此日承認民國其原動力則蓄之已久云 
　　二華盛頓之通電 
　　昨華盛頓來電美國外交大臣卜蘭安氏業已報知外交家云美國之意卽係於四月八號中華國會成立之時承認中華民國并提議各國政府應於同日承認中華民國云云 
　　三駐美張代表之報告 
　　據最確實消息昨政府接駐美代表張蔭棠來電稱美政府已决意承認民國昨該政府已經正式通告各國駐美京公使謂本月八日爲中華民國國會成立之期凡我各國理應承認請貴公使轉知各貴政府速行贊助承認以盡友邦之誼云云據此美國承認已無疑義請政府從速豫備一切云支 
　　四美政府之電諭駐京公使 
　　的惰外交團消息昨美駐北京公使亦接該國政府來電令伊於本月八日親至總統府正式通告美政府承認之意云云 
　　五接受儀式之預備 
　　民國承認係屬創典其接受儀式諸待討論聞昨袁總統接張代表來電後卽令國務會議討論一切並聞昨已卽日議有頭緒云 
　　六承認聲中之輿論 
　　美國承認定於本月八日而是日適爲我國國會成立之期是國會開幕實爲中外所屬目誠宜謹慎將事否則且負美國承認盛意云云日來輿論蓋對於國會抱莫大之希望云 
　　七中美同盟之先聲 
　　駐美張代表昨電致國務院稱前美使嘉樂恒君回國後卽倡言承認民國昨復向議院發表意見云中國當先光緒二十八年時深惡美 
 
 
 

Page 3

 
 
第三版　 
人故有抵制美貨之舉後經美國退還賠欵華人始恍然大悟咸以吾美取保守主義是以近來對於美人異常優待革命之後人民智識大進舉動亦極文明將來中美同盟必可實行維持東亞和平云云 
[北京之應洪又件發布]  
　　元年十二月十八日洪函（外函）卽呈總理尊鑒洪緘（内函）總理揆鑒夔丞來並刋稿謹代呈尊鑒明日到津述自往挈之一面知照澤農代派數人爲之照料可也敬頌揆安述祖手啓十八日午刻 
[附應夔丞致洪蔭之函（外函）（四明逸士）]  
北京椿樹胡投内部洪寓洪蔭之先生升啓金陵湘軍公所應緘（應夔丞印）十二月十五日（内函）蔭之老伯大人安前函來時夔正率水陸軍隊巡弋邊界杭州共進會機關部因山先生蒞杭立言當此時機旣不能實行民生主義惟有假此範圍以結團體倘再取散各地方必仰承先旨處處爲難彼黨旣不能安居家鄉勢必流落爲匪况動輙鎗殺不經司法殊爲危險云云不料朱介人面是心非居然下令取消不必再問而程雪老示以京電夔告以江浙比隣何以江蘇平稳而浙江多事天下本無事庸人自擾之耳以夔一人豈能下聯感情上抗都令雖屬人妖亦是萬做不到全在如雪老之開誠相待政見相同若如朱督者夔實不敢贊同遥望桑梓涙爲沾襟革命之後如此現象實非所望一切詳情非來面言不可承雪老囑特定十八日快車北上帶團長師長連長各一員小使一人妾一書記二可否預約内部屆時另電行程預派警探三四人來站照料免生他虞除外别無軍械趙内閣曁總統前祈先容此上安世愚姪夔丞扶病上書（應夔丞印） 
十二月十五日 
　　程德全致袁大總統電 
　　北京袁大總統鈞鑒今晨洪述祖偕應夔丞來寧謁見卽朂以大義應亦自承請願設法取締凡共進會如有違背法律擾害治安之事伊願負担保之責其有以會中名義開山堂放飄布者官府查拿懲辦伊亦偵察密報至武漢黨徒亦令其趕速設法密爲解散現已委應爲駐滬巡查長惟去年光復後應墊用欵項實屬不貲據稱虧累十七萬餘察其情形似非月給三千元不能應付此間財政支絀現僅許月給巡查公費三千元其餘能否由中央籌給容洪述祖到京面陳詳細情形先此電逹乞秘勿宣程德全右電係去歲江蘇都督程德全爲派應夔丞駐滬巡查長并請中央補助經費而發就電文研究當時實在情形瞭如指掌現覓得原底亟刋布之以供此案之參考 
　　二年元旦洪函 
　　外函要件速呈西堂子胡同總理勛啓洪肅（二年元旦）内函總理尊鑒頃應夔丞遵諭送上領紙及説明節略附一件呈請察收代呈大總統批發以便早日南旋維持冬防又密函呈報浙中征蒙隊一節謹將原函併呈應如何之處統候指揮應君寓金台館三十六號澤農派伺有人隨時可傳喚也述祖二日回津三日卽返附陳敬叩歲朝萬福述祖謹啓元旦 
　　元旦應夔丞致洪蔭之函 
　　外函件投椿樹胡同洪先生蔭之升啓夔緘（元旦）（應夔丞印）内函蔭之老伯大人復鑒轉奉趙公諭敬悉遵將領紙略摺先行繕呈因南邊桃源及常屬電報又有大股竊發除已分别電令妥員恊同當地得力軍警主張解散俾免成羣夔缘冬防吃緊萬難久滯望呈極峯使夔丞早日南旋一切條議已擬訂繕竣卽呈此上元吉大安世愚姪夔丞謹上二年元旦再呈頃悉湖南發起之蒙藏探險隊前欵被領後來落空均帶有危險物品逗遛此聞决非善計已令移往會館不准再居客棧以防意外譚公人鳳主張在先何竟及今不理貢總裁雖有杯水之助轉使張揚請轉趙公約期一見俾説内容藉可部署此密上請再安浙密（二年元旦） 
　　應夔丞印領 
　　具印領狀前臨時大總統府庶務長兼營内藏庫管領禁衛軍調任大本營兼辦兵站事宜現任駐滬巡查長兼江蘇全省巡查長應夔丞今領到大總統頒發洋銀五萬元所有一切應行開支另具節略粘呈鈞核所領是實須至印領者（按此欵應夔丞先具呈趙總理請發趙未予批准乃復呈由大總統撥給） 
應夔丞節略謹將一切開支欵項繕具節略恭呈鈞鑒（一）解散未統一以前所組織之鍜翅翦羽兩黨使其各安生業消患無形（一）安置青紅兩帮首領以及秘密各黨會重要人物使其潛移默化贊助共和（一）撫卹夔丞以前死難各同志（一）慰勞夔丞歷年組織機關各員（應夔丞印） 
　　二年一月二十日請假呈 
　　呈爲請假事竊述祖感發舊疾擬請兩星期回津調治理合呈請批示祇遵洪述祖謹呈總理批照准（一月二十日）按洪請病假邀准後忽動身赴滬聲言政府派其辦理解散歡迎國會團事宜趙總理得耗大爲詫異急電使速回該電曾載各報 
　　國務院公函 
　　（二年内字第三十九號）逕啓者奉大總統發下駐滬巡查長應夔丞呈請開放黨會由中央派一巡查總長駐滬辦事以資控制等因極應將原呈送交貴部查核辦理可也此致内務總長（附原呈一件）（呈面）呈（駐滬巡查長印） 
敬呈者夔丞猥以闤茸辱蒙激賞渥邀鉅眼於塵永矢寸心於皎日綢繆之計敢不殫心竊以爲東南會昔爲秘黨今爲齊民革命多資其力羣英半出其中未議其勞轉以爲罪似失事理之平况黨雜人多撫或無行激則生變愚以爲宜以統一爲鈐朿揚激爲維持再以生計爲最後之解决自可弭患無形漸進於和平之治矣策之約四（一）源流查會黨起源率皆明未孤臣如顧亭林王船山輩就前有民間之黨會與之結合以排滿爲主因不忘有明洪武遺意名之曰洪家咸同以後漸以放票爲號召手續所謂洪幇派别雖分宗旨無異餘如公口三合三點大刀小刀天地八卦名目繁多分省爲限而胎息多出於兩大會黨總之洪帮盛於雲貴川廣湘鄂等省青幇盛於閩浙江皖等省以上游爲根據下游爲窩巢前數十年上流社會服從專制入黨者少自湘淮軍遣散而後多成江湖游民因地結合以開碼頭立山堂結盟收徒爲事近十數年革命黨人詢知各黨起源宗旨思利用其力以成鉅功因多投身其中歷次發難會黨死事固多而比次成功藉乎會黨之力者尤難縷計爲今之計聚殲旣無此理遣歸亦屬無方再四籌思惟有先謀治標徐圖治本庶可以循序成功（二）開放各黨爲世詬病類由開堂放票者外並無神奸巨憝之罪狀卽偶有觸法之徒亦多爲飢寒所迫况票布等事雖社會上視爲違法之舉動而究其内容規戒綦嚴原於明末遺老苦心結撰合社會心理而成於今共和法律初無抵觸現宜由大總統酌定辦法明發命令如勒限繳銷票布禁開山堂及收徒等事特定取締專章俟繳呈票布取消名目後一切權利等於齊民似此寛其旣往趨其自新自好者必嚮風感化不逞者亦孤立無援矣（三）辦法開放後由夔丞體查各會内狀酌定統一專章使其宗旨習慣默化濳移成歸大道並查各黨有勢力而明幹者分布各要地偵察各黨行爲隨時懲勸如有重要警信立卽密電中央平時按旬報告遇有事變發生必需兵力制止者隨時會商該省都督指調營警或偵察人役恊力剿辦由中央酌派一員查察俾悉外情如何便於編制自川豫以迄閩廣皆在範圍之内而以上海爲樞紐應請大總統任命爲中央特派駐滬巡查總長以資編制一切辦法續擬專章呈請核行四生計禁其非法趨以自新原可久道化成惟萃與多數無業游民不爲預算生計卽非會黨亦將顛沛而流爲匪故生計一事於黨會上固爲最後解决之方於民生亦爲當然維持之事所難者政府無此財力耳擬請准由夔丞於國内可以經榮實業之地隨時酌宜呈明中央力爲組織以擴大利而裕民生如事業較大財力不逮國家又未能補助必須借助外資者應許隨地隨時將情節條議呈明大部立案由商酌借基金以利建設俟辦有成效所出天我人工各貨應准隨時呈請特别維持以抒民力而惠民生則商業益資鼓舞關於大局者寧有涯哉以上蠡測之議是否可行伏候大總統訓示祇遵無任感幸之至應夔丞謹呈總長批碍難昭准（印）中華民國二年元月十五日附抄洪函示悉應件已閲仍繳還希查收遵當函告前途也士翁雅翁源翁先生同鑒弟述祖復啓 
[雜評一（無名）]  
　　巴西承認矣 
　　夫承諰中華民國之説倡之於美總統然美國須視中國國會之成績而後承認乃巴西且視美國而先承認之是巴西之對於中國獨加厚矣雖然巴西與中國關係少故若此耶 
　　芒君之退位 
　　芒君决意如列强强迫芒國則芒君將退位以謝國人而芒國將與塞國合併爲一歐人之視其君位敝屣若是而國土之併合亦唯計其實利而不爭空名歐人之心理何與亞洲相異若此耶 
　　九江之治安 
　　九江與南昌間之衝突其分子終未能銷滅而人亦無安寗之日官之調停未了而兵之交鬭又聞是則終非江西之福而亦長江一帶之憂也主持江西之政府其亦以江西治安爲意耶 
　　湖北之謡傳 
　　湖北當南北之衝故多事因又多謡數日之間斬匪至三十餘人之多而又牽及要人其事可想矣而况復加以狂風暴雨電報不通此多數謡言之所以來也 
 
 
 

Page 4

 
 
   
 
 

Page 5

 
 
   
 
 

Page 6

 
 
第六版 
[要聞二]  
外人攫取延長石油之競爭者 
美孚洋行所出之石油近三十年來除供給本洲外且渡太平洋而彌漫於東亞其發逹可稱極點惟以取用之宏來源漸已告竭據精於此術者之調查循此以往僅數十年之供給而地球上礦産足以供美孚洋行之用者首推陜西之延長石油以故美孚行經理人白來克來京運動欲以美金六百萬磅租賃延長石油已於日前進晤工商次長向瑞琨氏其談判結果未知奚若惟延長石油乃吾國唯一礦産陜西人對於此礦之保存他省之欵尙昌言拒絶遑論外欵以故美國資本　芬德烈亦於日前來京願投資本於吾國其所取用之方法與美孚洋行經理人殊異惟借欵於吾國而限定其用途以三分之一投之此礦中其擔保物亦卽以此礦此所謂新式之抵押也 
[鄂省防亂紀]  
破獲亂黨機關 
　　在武昌破獲者 
　　近來匪黨煽惑圖謀不軌風鶴頻驚幸消息露佈迭次破獲機關捉獲匪徒均紀前報茲將四號情形録下自捉獲匪目熊人一等研訊改進團真相多未吐實曾供出蔡老么者乃水排隊中之大首領徒手格鬥多敵數十人黨羽甚衆此次水陸聯合蔡率其黨於武漢江岸佈置周密以備接應於外當經副總統通電軍警一體嚴緝二號上午十二時蔡匪忽由漢口米廠渡鄂至下新河陳姓茶舗聚黨密議行將散矣忽被十二署分駐所李警長偵知改着便服不動聲色自往品茶與蔡交接閒談兩相融洽遂以甘言誘蔡同至江堤上垸境蔡亦不疑李警長已飭巡士站隊預備迎迓故道經該所門首口令一發巡士朋聚蔡張皇失措死力抵抗意欲向江邊逃脫幸捉捕得力立時綑縳押解軍法處究辦矣四號都督府密探在十字街獲得匪首朱烈張傑（或云卽是張統）等五人送交軍法處究審自稱改進團代表訊認不諱陳處長判决在模範監獄立即斬决惟恐餘匪知悉遠逸故未宣布 
是日又破獲八卦井街第八號機關一處有匪徒王某者是日在斗級營鴻磐樓洗澡因脫衣時將手鎗露出適有都督府中密捕在此當即加意偵察形跡甚爲可欵故卽尾隨出樓始偵知其住址在八卦井街第八號該密探當即報由都督派護兵一排人前來捕獲匪徒四人禁物兩箱立將解往軍法局訊辦外並將其房屋發封矣同日由憲兵隊在水陸街某號破獲改進團機關部拿獲匪徒二十八名及手槍炸彈並印刷物甚夥當一併解赴都督府軍法處究辦黎督以証據確鑿不待研訊立飭該處長卽行正法故是日下午三時在該處照壁内行刑黎督恐釀意外之虞特飭江蘇援鄂軍隊黎天才拔隊前往彈壓堵截文昌門及大都司巷馬路口不准行人往來附近居民見此奇狀甚爲惶恐云又都督府巡查隊會同警廳巡查隊同日早五點鐘在八卦井第五號拿獲匪徒張國雄謝振武二名均係圖謀不軌暗地勾引軍隊希圖破壞治安並搜出手鎗四枝子彈一箱當由該軍隊將張國雄謝振武及手鎗子彈一併解往都督府經都督飭交軍法局訊明按律治罪矣 
　　在漢口破獲者 
　　此次改進團匪徒黨羽極多武漢三鎮機關甚夥茲聞四號漢口密查長劉貴狗查獲後城馬路後棚屋有一大機關計共住棚户八家匪徒有數十人是以特率憲兵一營前往將八棚俱行圍住拿獲匪徒十七手釟鎗子彈等件六皮箱當卽押解來省交由軍法局訊辦矣漢口警視廳長周君昨據密探查得五聖廟附近某姓家出入之人形跡可疑恐係匪黨所組織之機關當卽電知漢口鎮守使杜君派令軍隊會同警士前往該處拿獲匪黨四名抄出徽章一百數十餘張立行押赴警廳拘留一宵次晨（五號）由周廳長揀選得力警士多名將該匪等（該匪所服之衣均屬華麗）一併護解渡江呈請都督發交軍法處訊辦武漢調查處長劉貴狗昨日（四號）又探悉都督懸賞嚴拿之改進團長張統等均在大智門某旅館内設立機關部故於是日上午帶同調查員五十人在該館内將張統熊人一等拿獲（均非實在姓名）當卽押解渡江矣昨四號都督府偵探隊長又在漢口租界華景街破獲重要機關兩處捕三十餘人搜獲鎗彈僞物十數箱一併押解來省令軍法處逐一提訊供認圖謀不軌原因複雜駭人聽聞程處長訊畢即赴都督府報告擬以軍法從事比因文昌門街人山人海擁不堪恐有疎虞電調江南軍一大隊前往彈壓觀者愈集愈衆該處旋出示解散時已黄昏據云此案之結果當在是夜探明再報 
[武漢戒嚴狀况]  
　　兵輪連翩回鄂 
　　楚材楚有楚同三兵輪向駐文昌門外鮎魚套嗣因贛省反對汪民政胡之事起經海軍部調往贛省駐紮以鎮風潮茲黎都督因鄂省戒嚴非正式國會召集後難期安靜江面防範最爲重要特將該輪等於昨三號電調回鄂矣茲將輪駐紥地誌下楚材駐鮎魚套江面楚有駐劉家廟江面楚同駐青山江面 
　　電調駐防軍隊 
　　副總統以近日省垣戒嚴曾將駐紮南湖江南留鄂第一旅軍隊電調入城防範深資得力惟每夜盡係該旅軍隊不惟精神易於疲困猶恐周轉不甚靈通是以特電調駐紮雲夢等處江南留鄂第二旅全旅來省初三日該旅長田猶龍已統率抵省 
　　添招女子偵探 
　　警察稽查等類概皆男子充當僅能爲外面之訪查家室以内非所及也黎督特會議添設女子偵探三十名内室私地直接闖入隐暗之行不難索得議决由黎夫人本危所辦第二女子師範學校擇其强健靈敏之女學生充當薪俸格外從優以風潮平息爲取消之期現聞黎夫人正在物色此項人才云 
　　租界緝匪之照會 
　　現時改進團風潮甚烈黎夏兩公恐租界有匪徒溷跡若照向來租界捕匪手續實有稽延逃脫之害是以特規定數事於昨四號照由各國領事認可施行一租界内如有匪徒經鄂政府查悉鄂政府得直接派兵會同當地巡捕捕拿一捕匪軍隊因爲防範匪徒拒抗起見得持械前往一捕獲匪徒卽照引渡犯人之規定不必經捕房之審問可直接帶回鄂政府訊辦一如因捕匪租界内受有損失鄂政府担任賠償　　警察署之逐客 
　　黎督命令云匪黨多匿跡於棧房嚴行取締擬除准斗級營撫院街大朝街三處准設棧房外餘皆一律收歇昨早各署警長率警士荷鎗至各客棧旅館勒令速將招牌取去指令午後一律不准有一客跡故午後五六兩區封門者七十餘起矣城内棧房共一千四五百家除准設棧房之處所容百餘家外其餘一千二三百家一律收歇故日昨棧帮共至漢江春茶樓内會議將歇業種種困難理由上禀都督要求復開尙未知若何批法 
　　茶館之取締 
　　巡警廳以茶館亦爲藏奸之地日前巡查隊與一師衝突即以茶館爲集衆之所現在謡風日熾都督府近一帶茶館甚多識恐爲亂黨利用於是命令第七署長傳都督之命不准茶館營業該處各茶館因遭軍士打降波累什物毁壞尙多未復業聞命亦不敢抗惟楊子興所開茶室因逼近府轅未受損失茲聞勒歇之令以有違約法不肯承認警署竟將拘押事經楊友王某等所知邀同軍人至警署詰以人民身體非依法律不得捕押楊犯何罪請明宣示該署長匿不敢出密以電話召憲兵隊謂有軍中人閙署及憲兵至見無事乃勸軍人以事不甘已散去現楊之親屬已訴於保安總社請向警署保釋甘願限日遷徙聞該地商人多不服羣議會彈劾警廳違法 
[湘留學案又起風潮]  
湘教育司前以濫送留學大起風潮後經多方轉圜始定考試已於前十八日舉行初次已揭曉矣譚都督定每縣分配二名送西洋者則不分縣路界於是西南兩路人不服於昨晚六時假荷花池開聯合會以此次遣學一案前承都督允許東西洋均分額選送旋復牌示東洋每邑兩名西洋不分路界西洋名額將來必爲中路佔盡特開兩路聯合會研究善後方法録其緊要條件於後（一）由兩路聯合會代表會商都督及教司更正辦法定爲每路派送西洋十名（二）倘不得都督及教育司之承認分額派送而中路獨占多數西南兩路不認其榜示爲有效（三）兩路旣不得平均額數卽將各路應解之常年教育經費一併停止免繳并由各路扣出餉銀各派學生留學（四）此次被選東洋諸君不得阻其求學惟學費亦應由兩路自行給發（五）兩路議員應聯絡一致進行不得令遣學案通過議會（六）此次提議西洋不分路界者其人一經確實調查應以鐵拳對付之 
[湘省又有匿名揭帖發現]  
湘省革命風潮將暫停止頃又匿名揭帖發現昨都督府接有二紙一署名湘政改良會内稱聞湘省將設民政長我等前次要轝劉文錦做都督不料事機不密被人偵破事以不成茲劉之兄實業司長劉承烈英雄尙在我等已决定舉爲民政長請各界贊成否則將以武力解决云云一退伍軍聯合會内稱湘政界腐敗異常我等要將此種政界全行推翻另行組織云云譚都督接此大爲驚恐以爲必有匪徒在内希圖煽惑人心擾亂秩序卽將此二紙函令軍事廳趕派在省守備隊多派偵探緝拿外另飭本府守衛隊嚴加防守矣 
[蜀省會胡議長之辭職談]  
四川省議會此次選舉因有多數議員以議長胡駿當選并非事法屢次抗爭並相約延不出席以致三十一號後連日召集三次均不足法定人數未能如期開會胡議長遂於日前電致中央政府參議院云議長一席本不克勝任重以中央之解釋公明益以人民之責望周至勉於上月二十七號到職料理内部一切事宜三十一號開會乃速日召集三次亦不足過半人數頃見某議員等復電中央始知尙在爭執姑可不論是非惟自議會成立以迄於今若據諮議局章已屆法定期日僅因選舉議長問題久生轇　一身集矢衆口鑠金縱不自惜如來日何且從前遲未開會已屢遭輿論之譏彈迄今毅然决行又頻來反對之詰責紛爭尚持夫鷸蚌逼退有類於羝羊當此之時欲驟行辭職苦於無地可辭欲再行召集又恐仍不赴召智盡能絶情見勢窮初以未涉個人尙可徐圖挽救不謂素非護持當道業已蒙同姓之嫌堅不承認本會更何有感情可説旁觀疲於調處同事難與周旋艱阻情形匪言可罄查某議員等電文主張全部改選落麻並刈　莠同鋤已非人情豈曰公道惟近聞黑龍江省乃因他故故選議長似可援以爲例不必更問其餘且牽一髮而未必卽動全身去一人而或者可收後效駿非放棄責任事勢所迫不得不然若猶復牽延或勉爲遷就將癰疽斷無不潰之日而淄澠終有難合之時不惟無補於人民轉恐有妨於大局伏望迅賜解决俾有遵循 
[河南赤地千里之現象]  
　　誰歟其爲鄭監門者 
　　全省被災區域 
　　豫省久旱不雨已閲六月二麥未曾播種秋糧已將難收盻雨之殷已不待言茲調查被災區域除東南之南汝光外而西北彰懷衛河陜汝各屬爲尤重黄河以北由彰德至潼關迄今未雨東南次之現各屬公舉代表呈請民政長籌賑日必數起當道無为爲炊困難萬狀近河陜汝籌賑公會代表劉鎮華等來省呈请以該縣被災甚重民不聊生請將永夏賑捐餘欵充作河陜汝賑濟公項當經批飭財政司查明照撥尙未知此欵究竟有無存留否 
　　都督發起募賑 
　　豫督張鎮芳以河南際此奇災旣無正項可撥惟有募捐一途因特發起義賑首先捐欵一萬財政司以下均各數千數百不等省垣鉅紳王渭春亦慨捐五千金聞此項捐欵已有數萬但以全省之大仍覺杯水車薪難資救濟也 
　　總統關心桑梓 
　　河南荒象已成迭經張都督報告政府並請設法籌賑袁總統之意國庫正在支絀之時難以得此鉅欵莫如以工代賑擬飭交通部與比商交涉速行交欵修築開蘭鐵路募饑民以作土工云 
　　演劇助賑成績 
　　省垣演劇機關現有四組其中新劇團日日專演賑劇目下四部更行會議合演一日俾可集得鉅欵是日並編演哀鴻一齣最爲動人一時輸捐者不可勝數尤特别者有商城陳君新販大米三萬斤來省出售因感新劇慘狀立刻悉將米捐入賑項云 
　　人口之賤賣 
　　省垣饑民麕集無以爲生鬻兒賣女者不絶於途一小孩僅賣千餘文或數百文不等閨女少婦僅二三十千父母妻子别離之慘有不忍筆述者　　時疫之流行 
　　災荒之際必有瘟疫此殆天演之公例現今省垣盛行爲疹疾喉症天花患各種患者無力診治加以露宿街頭無處靜養因之傳染者輒死街上無日無現有仁人發起一義診會代人診病每日門前請診者殆千餘人吁亦可哀也 
　　城隍交礮之謡言 
　　河南半年無雨致起特别恐慌全省各屬無不如此又屆青黄不接之時據汴垣消息近來有一謡傳謂都督往城隍廟祈雨未降因與城隍約至陰曆三月初一日若再不雨定將城隍交礮云 
[地方通信]  
蘇州 
　　第二師改編已定 
　　蘇省陸軍第二師長章駕時日内將蘇松常各軍分别歸併編制已委任朱熙爲第三旅旅長蘇謙爲第四旅旅長金凱爲第五團團長徐繼斌爲第六團團長唐業樞爲第七團團長梁敦促爲第八團團長陳有珍爲砲兵團團長馬隊工程輜重各編一營其餘原充團長之申振江秦鐸何某等三員大約須另行位置矣又師司令部委定各員列下參謀長曾櫪超二等參謀楊冠羣華之桐三等參謀范志超姜敬生徐潮副官長吴昌言副官咸頣徐熙齡軍需處長章豹文軍需官沈保華軍械處長徐鍾恒軍械官俞全材王耀杓軍法處長張自詢軍泫官彭福黎軍士十六名以上已委定各員已於四月一號任事其師司令部地點卽以蘇州都督府内東首思賢堂等處房屋爲辦公之虞大門即就前軍政司之門出入聞章師長目下在滬辦事大約不日卽須來蘇云 
　　記私立法政學校情形 
　　蘇垣海紅坊巷私立法政學校前因組織内部不合定章致奉部駁旋經另行按照部章改組舉定高等檢察廳長陳福民君爲校長其餘各職員亦另行舉定内容甚爲完備昨已將詳情章程及教習職員學生等履歷開造清册送請本省國會議員某君代呈司法部立案矣該校各學員已屆第一學年之期日昨分别考試一面又出示另招新生云擬招法律别科政治經濟别科一年级生各一班預科生一班如有就學者限於四月二十日以前至該校報名聽候考試入校肄業 
[松江]  
　　法官升遷 
　　華这地方廳檢察長陳芝昌君奉大總統任命調充直隷高等廳檢察官遺缺由省垣籌備處札調朱書樓君遷補遞遺審判長缺即以袁仲廉君升補張元生君仍任推事之職錢伯藍君改爲預備推事廳中接奉明文卽分别任事 
　　中將結婚還鄉 
　　鈕鐵生中將與教會王女教員訂婚本日在上海某園行結婚禮後即同車回松郡境政學軍商各界咸往道賀備極一時之盛 
[杭州]  
　　水上警察教育記 
　　全浙水師改編水上警察業已設立籌備處劃區編配改革進行一面由葉處長呈准都督組織將弁傳習所哨長以上分期抽調肄業大綱現已通令各區統將遵章保送並擬於五月一號先行開課其校址地點初擬借賃民房因無合格場所决定附設籌備處内（陸軍小學堂）舊有機關鎗營及清鄉督辦兩機關亦經商允遷讓以便從速布置開課所有傳習所暫行簡章已由葉處長擬定二十四條呈请朱都督核准其正科教授課程計分十二種（一）刑法大意（二）警察服務綱要（三）行政警察大意（四）司法警察大意（五）各項水上取締規則（六）刑訴法大意 
（七）地理（專講本省内河外海形勢及風水砂線等）（八）違警律（九） 
算學（十）公牘（十）（一）精神講話（十）（二）禮式其附科班課略同每月考試一次八十分以上者爲及格 
　　破獲附郭著匪 
　　浙匪猖獗到處蔓延近竟擾及省會附郭鄉區集合徒黨至數千人以上聞日前清鄉督辦周鳳岐據調查員報告謂有著名幇匪馬德三率其悍黨陳祥林綽號菜園公子及張小林等盤踞拱宸橋大馬路磨庫　内設立總機關部聯絡艮山門城外脚絆白帶内藏小刀之海鬼和尙小鬼榮生豆腐阿二金槍金錢諸匪收集黨徒至三千餘人散處餘臨於昌各縣糾衆擄掠坐地分贜此次訂期擬在艮山門外山墩等處大開香堂先期發帖數千副餘杭匪首應子發張三娜竟率衆來會云云當卽通令各機關分别查拿去後現聞警察廳長夏君奉到都督密令遵卽商由第三署長　君查得馬匪確係共進會領袖業於舊秋病故此次糾黨開堂實係徒黨菜園公子陳祥林張小林等所爲卽日密派探捕當場擒獲現已解廳澈究 
[安徽]  
　　柏都督薦任民政長 
　　皖省都督府自四月一號改爲行政公署後各司均遷移公署内實行同署辦公故柏都督對於一切行政手續異常忙碌所有兼任民政長一職實難兼任現聞擬保薦財政司長李國筠及秘書長吴學莊兩君呈請大總統酌委至財政司一職有保薦財政總務科長董家專接署之説　　部令設立審檢所 
　　皖省司法籌備處李處長現以司法獨立除省城已設有高等地方初級三廳外其餘外縣如蕪湖則設有地方初級三廳鳳陽歙縣之地方初級二廳尙在籌設合肥則僅有初級廳此外各縣原議另設司法科其制度一如初级廳式惟附屬於縣知事下嗣奉部令改設幇審員一員至二員以知事爲正審官正籌商間司法籌備處又奉部令謂僅設帮審名目無責任之可言今每縣署内设一審檢所以知事爲檢察帮審爲推畢凡關於司法事宜概由審檢所負責云云昨聞李處長已頒行鈐記令行各縣遵辦矣 
[雜評二默]  
　　黨見與府見 
　　他省爭黨見而湘省於黨見之外又爭府見爭黨有公意有私意而爭府界則純乎私意一見之於政界前次外府人開聯合會以與湘政府爭用人再見之於議會西路與中路爭參議員三見之於學界西南兩路聯合以與中路爭學額何湘人所見之不廣也 
　　議長與監督 
　　凡省會選舉兩黨之爭所難處者議長與監督耳偏左則右攻之偏右則左攻之不左不右而適得兩黨之歡心者恐無此法力也無法力以平之則惟有告退而已如黑龍江之議長四川之議長所謂紛爭似乎鷸蚌逼退有類羝羊者是也湘總監督無平之之法力而欲小弄之於是而譁然矣平黨爭者不其難歟 
　　寃哉汴省之城隍 
　　汴省謡言都督求雨限責城隍神曰三月初一不雨將爾交礮夫光復而後各省夺隍神之交礮者多矣而汴城隍獨依然覥顔以受香火已屬萬幸而猶不肯稍爲人民效勞其交礮也宜哉 
然汴灾荒天灾人禍釀成之也不怨天不尤人而獨責備於城隍寃矣 
嗚呼今日之國中禍亂紛起人民困苦可謂極矣所以搆成者有種種原因在而國人輙盡歸其罪惡於政府曰交礮交礮其寃不幾等於汴城隍歟 
雖然城隍傀儡而政府則有知覺者耳 
 
 
 

Page 7

 
 
第七版 
[本埠新聞]  
刺宋案近聞種種 
　　檢對存案物證 
　　宋鈍初君被刺一案迭經公共公廨訊供判令應桂馨武士英分别押候定期禮拜五（卽今日午後） 
復訊並准各方面代表於昨日午後到廨再行查對文件在案茲悉昨日午後三時中國政府代表與兩造律師捕房卜總巡先後蒞廨由正會審官關烱之君會同英領康君傳諭各代表至領事憇息所當由侃克律師將各項文件電稿檢出交由兩造代表律師詳細核對畢復互相討論良久始各散去 
　　引渡洪述祖 
　　主使行刺宋鈍初君之要犯洪述祖已在山東青島緝獲寄押德國警署惟須確實證據膠督始允移交昨由政府備具正式公文特派專員馳往磋商引渡並電致程都督令行陳交涉使轉飭英法兩公廨讞員迅將捕房抄獲之洪應往來電文照録齊全如有親筆函據并攝印影片一併交郵飛寄以憑按據交涉 
[縣議會聯合會成立]  
昨日午後江蘇縣議會聯合會假派克路寰球中國學生會開成立會華亭上海青浦南匯吴縣常熟崑山嘉定崇明句容泰興十一縣議會均派代表到會二下鐘開會先由發起人吴江費玄韞報告組織本會情形謂本會以融洽感情统一政見共圖地方自治之發逹以備省議會之諮詢及採擇質言之卽監督省會擁護省會之私法團旋下蘇省各縣議會之贊成者已得二十三處今日到會者除鄙人與周君家圻係吴江藉同屬發起人外僅得十一處務望着力進行則今日本會雖僅立於私法團之地位將來或可改立於公法團地位之希望云次由各代表公推費君爲臨時主席後由費君將所擬草章逐條宣布由各代表詳加討論至五點四十五分鐘始竣又議以上海縣議事會爲會所並定於今日上午九時仍假寰球學生會選舉會長茲將各縣到會代表姓名録後楊文鳴葉理封李芳鏞（華亭）莫錫綸王煥功趙履信（上海）戴克仁蔡鍾秀（青浦）陸以鈞許言（南滙）孔昭晋俞武功（吴縣）召玉銓程曾慶（常熟）杜師愈（崑山）顧瑞（嘉定）施閲人徐應田黄仁（崇明）孔憲功魯德源（句容） 
顧綜禮劉啓文（泰興） 
[旅滬客帮聯合會開會紀事]  
旅滬客帮阰聯合會邇因日清怡和太古招商四公司聯絡一氣加重運貨水脚一事連日開會集議挽救方法已非一次日昨該會又以上海總商會曾於前日函約該會會長陳君少舟陳君少谷鄒君靜齋等赴會面商解决此事當由商會承任調停辦法特於昨日（卽九號）在慶雲里事務所内行職員會議公决一切以便爲商務之答復是日到會各帮評議員百數十人午後二時振鈴開會當由會長陳君少舟報告商會問答一切繼由副會長陳君少谷鄒君靜齋幹事長馬君乙棠定君與九諸人相繼演説大致謂本會對於四公司另重水脚一事現在雖有上海商會出任調停但事之允否其權仍操諸人本會必宜仍遵前議分帮自集股本自行組織輪運公司或承接招商航業爲根本救持善法一時羣情踴躍鼓掌如雷當由在場各帮分投自行簽簿承認招集股欵咄嗟之間竟逹一百餘萬金并公議擇日再開大會分投承集以冀此事必逹完全目的而後已云 
[統一國民黨談話會紀]  
統一國民黨昨在法租界寳昌路本部開談話會黨員到者约數十人二下鐘先由主席盛文甲君對衆宣言云本黨自成立以來將屆一載種種進行尙屬平順各處支部已有二十餘處黨員之被選爲參議員衆議員者亦不乏人刻下臨時政府將次告終選舉正式總统關係極大不得不審慎研究欲逹國利民福之目的不能不希望於吾黨議員之豫備也言畢與黨員討論良久遂　决致電北京參衆兩院議員以覘意向電稿録後北京參議院衆議院諸君公鑒國會開始選舉在邇得人而理大局攸關茲就本黨全體同志之傾向以轝袁爲幟志是否同意並希探詢各政黨是否一致參酌進行上海统一國民黨卦 
[招商局之歡祝國會熱]  
本埠招商局致北京電云國務院議院交通部公鑒奉部齊電欣悉國會開幕兩院同時禮成五族同聲歡慶恭祝中央政府萬歲代議諸公萬歲中華國民萬歲招商總局叩賀隹 
[滬地之救災熱]  
調查河南旱災日劇一日甚至飢民相食疫癘流行屍身盈途種種慘狀不忍聽聞本埠中華全國義賑會同人特於日前發起急賑以彼處一切詳細災情非實地調查不可特於昨日已派定馮君炳然張君俠民等搭京漢火車尅日前往該省調查 
募賑河南總商會籌賑處來電文云豫省大旱赤地千里死亡顛沛慘不忍言官绅商各辦急賑奈地廣災重欵絀難普敬懇各大慈善家速籌的欵以救倒懸盼切河南總商曾籌賑處微 
[請緝華亭越獄要犯之通令]  
應省長訓令各警察廳縣知事文云案據華亭縣知事呈稱准華亭地方檢察廳函稱本月二十三號晚十二句鐘據典獄署看守長報告監犯瞿進生等損壞獄所聚衆脫逃並將看守人等綑縳毆傷等情經本廳電致警局兼貴知事恊捕一面飛派法警分途四處兜拿已於北城縋城而逸查此次越獄計有三十八名之多其中大半俱係盜犯重案實爲社會之公敵豈容任其遠颺除分别懸賞派警嚴緝外相應開單函請貴知事查照並希轉呈江蘇民政長迅速通令各縣嚴缉單開各逸犯解究實糿公誼等因准此查此案前於二十夜十二點三十分鐘據警務長電話警報地方監犯有反獄情事知事火急帶小隊赴獄察視時典獄官程貽他出未歸據看守長聲稱衆犯先將禁卒制縳蜂擁而出無從抵禦等語即經知事派隊會同地方巡警四處兜拿在左營校場舊址城牆之旁查獲脚鐐兩付知該逃犯等已縋城而遁即飭啓門出城沿途追至泗涇鎮時已天明何奈該犯分途遠颺未能弋獲殊深痛恨查此次逃竄之犯大都强盜重罪地方盜賊横行至此已極搶刦之案確獲甚難卽此破獲之犯當日由水陸軍警設法購線查拿方能就捕經司法官廳搜查証據費無數手續而始得此判决監禁之結果今竟聚衆脫逃仍足爲地方之害言念前途不勝憂憤除已嚴飭小隊井令行警務長轉飭各巡警嚴行恊緝外仰祈俯賜鑒核通令各縣將各逸犯一體嚴緝實爲公便等情據此除指令外合行訓令各該廳長知事一禮將該逃犯徐阿和等三十八名嚴密恊緝務獲解究此令 
[懸緝滁州大帮逸匪]  
混成第三旅李旅長昨奉江蘇都督令開茲據衛戍團團長吴浩呈稱案奉都督命令前赴滁州剿辦土匪已先後拿獲匪徒懲辦情形呈報在案當卽派兵清鄉一面又令駐紮烏衣許營長帶兵二排來滁預備前赴四路清鄉搜查匪巢嗣由兵士提到匪徒開祥印吴立長汪永盛徐湘庭等四名供認不諱即以匪犯汪永盛爲鄉導引線一俟該處匪徒剿滅凈盡後再將該匪犯汪永盛懲辦除將在逃各犯開明名姓擬定賞洋數目飭令駐紮六合營長郭德鋆南京第三營長唐仲勛嚴密搜查務獲解辦外仰祈通飭各軍隊一體嚴拿究辦等情合行令仰該旅長卽便遵照轉飭所屬將後開在逃各匪犯一體緝拿務獲解案究辦云云茲將各犯姓名録下朱老八郭仲銘李俊厚趙德培郝老榮施漢全以上六名每名賞洋五百元開祥樓賞洋三百元洪秃子賞洋二百元王維藩唐仁安班大亮張克仁童保定李孜任和尙談林聖海和尙（卽心靈和尙）趙綱齊金台趙春和張忠樸李小七孜胡萬興錢玉柯王梓亭孫榮康吉道生吉立基以上二十名每名賞洋五十元 
[鐵業認稅之不足額]  
上海貨物稅總公所批鐵業認商呈云查鐵業一項前係僅認進口半稅茲據來呈每月認繳銀七十五兩比繳原額亦未足數應仍舊作爲進口稅該業運貨内地銷售到指銷之地仍應完納銷場半稅不在認稅之内仰候彚案呈請省長核示再行飭遵至各業認稅辦事處前奉省長令不准用公所字樣來呈戳記仍用公所二字殊爲不合應卽改爲認稅事務所並卽知照此批 
[煙禁週密之一般]  
禁煙局長嚴君查得十六鋪橋南首沿浦灘各碼頭所泊往來崇明海門一帶之各商輪時有搭客來滬私購烟土夾帶販往崇明海門等處貪利售賣情事故於昨日選派調查員十人會同水巡密往各輪嚴密搜查云嚴局長昨又查得浦東三林塘塘口題橋等處各鄉鎮近來仍有私售烟土及私售燈吃情事亦於昨日派令調查員四人前赴三林塘一帶嚴加查禁究辦云 
[張沛如死後之榮哀]  
滬南商業體操會以昨爲祭祀光復先烈士張沛如公之期下午三時由商團公會會長葉惠鈞司令朱少圻砲隊長凌季譚等偕全體會友至徽寗會館内站立於張公靈柩前由馬驥良君宣讀祭文行三鞠躬禮各獻鮮花而散時已薄暮矣 
[分水廟燬像傷人案之集審]  
閘北分水廟一帶各鄉民控閘北商團董事董鯉庭楊尉如等强佔該廟燒燬神像並鎗傷陸　　　　奉地方檢察廳飭傳董楊未到乃將全案送歸第二初級廳就近傳集訊斷等情已紀前報茲悉此案業奉上海縣吴知事飭派催征吏着赴分水廟一帶調查此案起衅情形並查明該廟究歸何人承糧共有基地若干限日具復以憑核辦昨午後該吏卽傳到朱順嘉陸大有全榮榮全福來等四人到署卽據朱等具禀聲稱分水廟爲公共之産歷有四個圖中鄉民經管供奉所有糧賦亦經各鄉民分派承糧或一分或二分不等此次董鯉庭等將廟佔去焚燬神像槍傷陸桂春等殊堪令人髮指况陸所受之傷至今在同仁醫院醫治未愈此案自奉送歸第二初級廳訊辦之後連日出票拘拿因此小民等畏之如虎或避匿圖董家中不敢出外今奉傳喚爲敢没案禀求伸雪吴君得禀卽命傳案訊問供詞與所禀相同判令退去靜候核示辦理 
[侵佔坑厠之大會議]  
南區公民沈蓮鐸鮑潤卿葛仲芬陳稷堂等聯名致滬南巿政廳函云公民等業産坑厠向來各自管業近被承辦清潔之朱新記每將各業户坑厠强佔包賣糞穢從中漁利請爲查明維持等情昨由董事會照章函復略云查舉辦清潔辟除汚穢係照省頒巿鄉制章程辦理朱新記承辦清潔敝廳於二月二十七日呈報縣知事轉詳省民政長在案清潔所之設並非私立機關茲訂本月十二號（卽陰曆三月初六日）下午三時敬備茗點請大駕蒞廳見教磋談一切爲特另備知單並請簽知爲荷 
[小丈人串匿飾物之涉訟]  
熊詩庭控妾父袁松海乘妾病危時與其長子袁長生媳王氏姘婦方氏串將值洋七千餘元飾物連同鐵箱藏匿等情一案迭經公堂訊係民事判袁父子各交五千元人洋並保案歸晚堂訊理因方氏至原告處吵閙判押六禮拜在案昨奉公廨復訊兩造均延律師上堂辯護並由老閘捕房中西包探及繙譯等上堂證明當時報告及將袁等各人拘至寫字問詰問並弔贓各情形又據原告見証王華氏上堂証明當時情形中西官正在訊供時詎袁松海在公堂外竟與原告爲難熊卽逃入公堂控訴中西官以袁在廨尙敢兇蠻實屬不法判押捕房七天以儆期滿解堂再訊袁長生仍交原保候示 
[拐人女子者人亦拐其錢]  
程海鵬前因誘拐女子阿招案發由法公堂解送地方檢察廳訊供判押在案程有一胞姊衛程氏住在本城太卿坊七十一號門牌意欲設法將弟保出卽有住在西門地方之楊宜亭爲之包辦代爲運動楊轉托自稱在上海縣知事署辦公之盛修金富阿春向該氏索取洋數十元該氏以付洋日久毫無音信日向根究事爲吴知事及該廳陳廳長訪悉澈究昨午後吴知事卽將盛富二人函送該廳請究該廳亦派警將楊拘案並傳該氏到案以便訊明究懲 
[城内]  
　　上海縣知事批示 
　　（徐松濤呈批）該民價買丹鳳樓已故住持朱楚翹坭墩旣無單串檢交契内亦未載明單號無單無糧其爲免科官地無疑乃　受其欺騙數十年來不向索單補交投稅承糧種種支離此項契據不能發生效力姑念該民人因價承買業已造屋居住多年不加深究今已文明佔地一分七釐九毫應候飭現時價值准予繳價承糧可也據附 
　　上海地方檢察廳批示 
　　（徐永祥呈訴縱拐久累再懇偵緝批） 
王盖倫究竟逃往何處爾屢次凟陳毫不能指出避匿處所再派警偵查外業經移請警局恊緝在案至指控之李氏爲本案嫌疑人犯爾不得一面空言妄希保釋也所請不准（周鹤生呈訴錢姓侵佔墳地懇請拆除批）察閲來狀無非不動産經界之關係着該民依據民訴律第二條第七項逕向該管初級審判廳呈訴可也 
　　有做强盜意思 
　　匪徒陸大寳糾合孫海山周長貴潘金山韓金富王海蘭萬海山小吴四等擬往各處行刧事爲警局偵探查悉卽將陸等先後拘獲解送商埠警局轉送地方檢察廳訊辦昨午後奉楊檢察官提案研訊以王海蘭萬海山小吴四三人尙無圖刧行爲判令交保其陸大寳等確有串通圖刦意思判令分别收押候辦 
　　貪吃入暗室 
　　盜匪劉白毛由商埠警局函送地方檢察廳訊供判押第一看守所候辦在案前晚該犯在押以庖人所送飯菜爲數太少將碗擲傷庖人頭額由所長報告陳廳長昨命提案詰問以其在押猶敢逞兇不法已極判發監獄禁入暗室以儆將來　　一銅鐘換四百棍 
　　粤漢川寗鐵路督辦岑君前命潘月樵所招四連之衛隊各兵士尙未成軍日前由城中捕署等處命遷往太陽廟駐紥詎該廟已押於新瑞和洋行派有印人看管因此該兵士等不能入内一併退回等情已紀前報茲悉該兵士等當在該廟爭論之時有某兵士乘間竊得廟内銅鐘一只事爲連長查悉飭將該兵士責軍棍八百下因一再苦求奉諭减四百下 
　　蟻棍無惡不作 
　　鄉民殷掌全之妻沈氏因被土棍黄阿鳳誘拐藏匿一案前經訴由第二初級檢察廳頂審判令黄阿鳳着交在案詎料黄阿鳳竟敢抗違廳諭將沈氏潛託蟻媒韓順卿希圖販賣爲娼茲由殷掌全偵悉昨投上海地方檢察廳起訴矣 
[]  
　　調查員查獲烟民 
　　禁烟局調查員王文濤前晚恊同二區巡士在倉橋浜第四十二號門牌王狗大家查出烟具烟灰大小洋鐵烟盒等件帶局後卽奉局長嚴君發交第一初級檢察廳預審着留候覔取四十元之保证金保出候即起訴同級審判廳判决　　虐徒之紅木作主 
　　小東門内老天主堂街某紅木作主劉德發近將學徒葛正源虐待用藤條鞭責受傷體無完膚因卽私逃出外前晚在南巿徘徊啜泣被四百三十四號巡士所見帶入第一區問明年十七歲係揚州江都縣人查得該徒確已遍體鱗傷情殊可慘當卽傳到伊師移送第一初級檢察廳預審後因事關虐徒已函送地方檢察廳驗傷核辦矣 
　　迷途之魯孩 
　　魯孩李金桂在南巿太平碼頭地方逃失歸蹤由四百五號巡士查見帶入第一區間明年十三歲因在徽州輪船上茶房李阿大處帮夥李被歇出無從棲止等語區長飭送商埠警察廳發落 
[閘北]  
　　日人酗酒 
住居五區壽德里七十四號之日本人（監崎朋道）前日與（河本之川）同在家内飲酒不知何故大起衝突崗巡張漢卿聞聲入内見鹽崎朋道受有刀傷當將二日人一併拘局龔區長略訊一過飭送日領事署請辦並報龔局長咨交涉使向該領事交涉嚴禁居留境内日本人母得酗酒滋事以維治安　　彩票兜售 
　　朱少臣前日在閘北私向各舗户兜售彩票被一區崗巡查見拘禀張區長解送司法科凌科長提案研訊供甚狡展判押候查明核辦 
　　揑詞朦訴 
　　去年十二月有張留生呈控地棍張毛毛張三多兄弟等拆梢不遂持刀戳傷經勸之張緒喬一案業經王檢察員查確起訴審判廳在案當由毛毛之父張仲莊亦呈訴張仁新張佛根等毆傷伊子張毛毛各節前日經王檢察傳案預審質供之下毫無証據顯係揑詞朦訴判將控案註銷 
[公共租界]  
　　竊飾 
　　法界女教士吉小姐控已歇侍者包友山竊取值洋千餘元金飾現洋等情昨由捕房將包拘解公堂訊供不諱判包押西牢一年半示儆 
　　攫飾 
　　王程氏控流氓錢子卿在北京路勞合路轉角攫取镀金押髮等情昨由捕房將餞拘解公堂訊實判押三月以儆　　拐妻 
　　莊趣桃探唐阿四拐匿伊妻張氏等情昨由捕房將唐與張氏一併拘解公堂訊明官以男女各有不合判分别各押三月氏期滿交本夫領管東 
　拐孩 
　　住居六馬路之女伶劉桂林控鄰人俞阿連與妻趙氏串拐伊家小孩來福即阿金一案昨奉公堂復訊由探在法租界將兩孩移提到廨請示據見證周培根上堂證明兩孩因遭虐待從晒台上走入俞家逃出等語中西官會商之下判俞夫婦還押兩孩暫留濟良所候下禮拜四再訊 
　　塌車夫肇禍 
　　塌車夫陳中有曹和子因在浙江路拖車不慎撞斃行人蔡利甫業經由廨騐明棺殮昨由捕房將陳曹二人並傳同塌車主陸阿四解奉中西官訊明實係多裝貨物咎在車主判陳曹兩車夫從寛開釋陸罰洋二十五元充公並着貼給屍妻蔡王氏棺殮費洋一百元了案 
　　過犯聚賭抽頭 
　　過犯吴阿二陳裕卿陳阿福周阿生因與朱阿大陳阿四何阿土王裕根等在厦門路二百七十六號屋内聚賭抽頭經老閘捕房捕頭偵悉於前晚派探陸桂山往將各人一併查獲昨解公堂訊供不諱判吴等四過犯各押西牢一年期滿仍逐出租界朱等四人各押一月再犯卽行驅逐出境賭具銷燬　　搜獲漏網匪徒 
　　匪徒大頭阿榮（卽田阿榮）因與同黨楊錫元王福生等專在公共租界内深夜持刀截刦行人財物楊王兩匪業經訊實押辦在案田匪被逃未獲前日始由包探王金茂將田拘押捕房昨解公堂經孫襄讞會同代理美領陪審之英領康君略訊一過判田還押候禮拜五訊辦 
　　藥房　究冐牌 
　　五洲藥房昨延中國律師投廨具禀聲稱有住居泥城外之某號冒牌出售僞藥請爲提究等情聶襄讞閲禀會商美領强君諭候查核 
　　婢女逃 
　　鄧許氏住居蓬路六百三號有婢名翠娟於前晚私逃昨報捕房頭允爲訪查 
　　驕妻淫 
　　鄭寳寳之妻唐氏與陳炳泉姘識匿居愛爾考克路昨被本夫尋獲扭控捕房捕頭諭鄭領回管東 
　　傭婦竊 
　　梧州路宋姓家傭婦張阮氏前晚竊取主婦金釧昨報捕房飭探將該氏拘入捕房候查明再核 
　　空屋佔 
　　施桐生賃居舟山路一百五號因在隔璧空屋内堆放器物昨被經租人姚某查悉扭控捕房捕頭諭施速將物件遷去免究 
[法租界]  
　　緝獲巨盜 
　　盜匪朱阿來朱長春糾黨搶刦南滙縣境某姓家巨贜逃逸來申匿跡法界現爲大團鎮防營偵探訪知來申恊同法包探將兩盜拘獲解堂該偵探投請帶回兩朱同供實非盜首同搶是實聶　員判准予來探帶去歸案訊辦 
　　吊打車夫 
　　車夫鍾華裕控稱租推某公司黄包車因欠租錢被經租人丁扣桂拖入公司内私刑吊打受傷後由巡捕到來始行放下求究捕房禀稱該公司另有一室私吊車夫違犯禁令丁俯首求宥判罰洋十二元内提兩元給鍾爲傷費 
　　巡捕貪小 
　　華捕梁學書王裕忠前由捕房派管應桂馨住宅私取手表一只事爲捕頭查知將兩捕斥革解堂訊供押究在案昨又復訊梁供認起意私取不諱王供同取是實判梁押一月王押七天　　債主欺騙 
　　福昇洋貨號主沈玉蘭卽沈蘭芳前因不還祝張氏等存洋四千元被控公堂沈交上無期僞票中西官以沈欺騙公堂判押三月照刑事犯辦理又有樓善和等亦控沈虧欠存洋等情現沈押期已滿判令交保再候訊追樓等欠欵 
　　押犯賭博 
　　捕房禀押犯王桂生在押所與同伴犯人賭博鬧事大不守法規法解案請究王供自知不合鬧事求宥判照原斷外加押一月 
[雜評三萍]  
　　庶矣哉今日之聯合會 
　　光復以前人人醉心于官而奉之若至尊無上者然今則一變而醉心議會矣是故有參衆兩議院卽有參衆兩院之聯合會有省議會卽有省議會之聯合會有縣議會卽有縣議會之聯合會 
參衆兩議院之聯合會所謂同志會也將以研究總統憲法等種種重要問題也省議會之聯合會或曰將以監督國會也或曰將爲國會之後盾也 
江蘇今日縣議會聯合會又成立矣監督後盾而外又加一融洽感情思潮風發妙論環生此聯合會之所以多也 
　　勉旃義賑之調查員 
　　滬上素多熱心好義之士救災恤鄰由來尙矣其最著者莫如前清光緒丁戊問之東南義紳聯翩輸賑于豫晋一事 
今者豫省又告災矣而全國義賑會又有急賑之呼籲特派馮張二調查員尅日前往吾不知馮張此行果能繼前日東南義紳之後而無忝否 
雖然前次義紳之遺聞軼事尙有憧憧往來于吾人之耳鼓眼廉間者放賑之初轉運太緩義紳入境死者大半乃復憑一二州縣之調查以爲放賑之階彼俄莩之僻居山谷問者其不得沾勺水滴漿自若也迨後文以賑餘之欵交給各該省督撫致三晉官僚上自巡撫下至郡縣無不飽飫東南諸紳之仁粟義漿而去傳至於今爲世詬病云 
勉矣馮張前車之覆後事之師也其亦無忘此遺徽焉斯可耳 
[專件]  
中華民國世界語會消息 
　　紀元二年四月十日第八號中央事務所在上海西門外林蔭路 
[國外紀事]  
　　世界語第九次大會通告第登（續） 
凡入會愈早者可得價廉之宿所均在私家宅舍陳設精美會務籌備處已覓得此種宿舍約在千處以上一經議定當卽列成一表分爲三級（附有早膳）務使吾同志得心曠神怡之樂 
同志鑒之籌備種種非錢不能經濟問題全賴吾同志之多多人會以維持之也 
會用印花不久卽得出版並以預告會務籌備所啓 
[本會暫定章程（續）]  
　　第七章會員 
第二十四條會員人會時將本人姓名及通信處開示連會費一併送交中央事務所或就近交地方事務所隨卽領取收條及徽章 
第二十五條凡會員均有輔助本會推廣世界語之義務 
第二十六條會員中有違背本會宗旨喪失名譽或不續納費者由議事部公决除名 
第二十七條會員退會時已納之會費概不給還 
第二十八條會員應得之權利如左 
（甲）普通會員每年可得機關報一份社團得二份 
（乙）登廣告於機關報减半收費 
（丙）得質疑問難於事務所如爲函詢已付來回郵費者無不立卽　答 
（丁）購本會出版之印刷品均有特别折扣 
第二十九條社團對於中央事務所須舉代表一人 
第三十條本章程容有未嘗得於大會時修改（完） 
[本會通告六（補載）]  
欲得本會章程者鑒本會章程漢文與世界語對譯精版印刷函索者附半分郵票三分可得各項精印章程及印刷品多種各事務所及各社團索取納資一角二分半得章程十份多則遞加其餘印刷品爲本會特許翻印者得繳價代印此佈中央事務所啓 
 
 

Page 8

 
 
[新新舞臺　特請京都初次到申超等鬚生]  
初六夜金錢豹准演初七夜八大鎚 
超等文武小藝員小福安在敞舞臺獻技已將一載所演各劇頗蒙觀者歡迎惟最為出色之金錢豹一劇尚未演過茲承　紳商各界一再相煩特於初六夜准演其武技之嫻熟飛叉之迅捷當推獨出冠時又初七夜準演八大鎚飾陸文龍不特身　工穩槍法超羣且與八鎚將對戰一場套數之多非時下幼伶所可望其項背特此登報奉佈　顧曲者祈　早臨賞鑒 
[自強軒種子無雙品氤氳至寶丸]  
此丹不用內服立能固精壯陽多男多壽並避外邪誠種子至寶也又●女界宜男寶●外治子宮百病發達愛情遇瘡不染皆單料一元雙二元●乾坤種玉膏●夢遺癱瘓血崩滑精男女可用每對二元●千嬌百媚粉●雀斑煙容酒刺皮黑三天減跡雙料一元上海二馬路泰和里口沿街八十六號有靜莊肖像無則假冒外埠立奉 
[匯通保險公司廣告]  
英國士葛怡佑寗火險公司資本金規元四千五百萬兩前由公信洋行經理已三十餘年賠款迅速久蒙　商嘉許現歸本紳經理倘承惠顧行移玉五馬路本帳房接洽可也 
總經理華田謹啓 
[祖傳秘製]  
本館祖傳始創自製萬應如意油扶正抑邪性和功峻內科外科俱治或搽或食髓宜無病能分益諸製有病則各　其效　名　久　騐良多眞爲　世之茲航護身之至寶也氣味清香與別家不同請當試之每瓶一元○五角○一角○五分○三分○自　薄荷汕萬應玉　神汕價同上薄荷錠每錠三角○鋪在上海英老巡捕房對門分設杭州清河坊蘇州　門中市 
[共和中舞臺聲明]  
初八夜回荊州　初九夜金雁橋　初十夜義旗令 
特請海參崴回申優等藝員　金仙 
初八夜十八扯　初九夜小放牛　初十夜斷蜜澗 
[第一臺初六禮拜六日日戲]  
價目注意　特別包廂五角頭等包廂三角頭等正廳二角二等正廳一角特別官應四角 
小達子　蓋呌天　小楊月樓　李少棠 
講堂門志　慶頂珠 
三客串三娘教子朱素雲萬里封侯楊瑞亭小寶義雙長板坡小如意陳嘉祥忠孝圖小金娃罵金殿 
[大舞臺頭等正廳五角]  
特聘最優等獨一之武生李春來擇吉登臺 
[大舞臺頭等正廳五角]  
落馬湖代演羊盜骨洞殷家堡 
[大舞臺頭等正廳五角]  
頭本二本　謀夫誣良 
[欠欵無涉]  
平安輪船廚司已由買辦調換華生承包興前包之汪春生無涉春生雖屬胞兄業經分炊已久近悉春生非惟前欠不遠且在外尚有胃頂賒物等情為特登攝聲明　汪華生啓 
[白濁香甜露]  
此露治五淋白濁真如仙丹一般靈效具極清甜可口如溺管十分刺痛撒尿不出痛苦到要命一服此露立即科水止痛即愈每瓶三角上海拋球場北首杏林軒啓 
[扶陽種子奏效快速]  
欲添子女○　廣嗣　○　購衍慶丸酒○確是種子良藥 
孟子云不孝有三無後爲大故伯道無兒爲人生恨事然亦當盡人事以回天不宜全諉於天命也僕素心操勞年將半百膝下尙虛因而選購種子良藥以冀獲衍後嗣及閱見上海二馬路天寳齋參茸海狗腎扶陽種子衍慶丸仿單其言論方藥極爲周妥實事求是洞中竅要遂卽郵信托購一料按方信服又購婦科降生丹二料囑室人調飲於此二年之中妻妾各舉一男從此桑榆暮景足可自娛良藥之功不可不表明而公之於世夫種子之原全在精血充足欲精血充足非裕其生化之源不可今貴藥房扶陽種子衍慶丸果能化衰弱爲強健繞指柔爲百鍊鋼固精種子健體旺血開胃進食服之立見奇效若非裕其生化之源曷克臻此奇功神驗聊誌數語謹謝主人製藥之婆心幷告世之無子者速購一試知僕之信而有徵也 
秣陵潘爾疆啓 
[源昌成珠號專收精圓珍珠]  
李號向在上洋三馬路東畫錦里對門朝北石庫門內處兌珍珠寶石一應俱全專收上等精圓珍珠物質精美價值不論如若成交即兌現銀不扣傭金特此佈告 
[治好咳嗽痰多念三人]  
僕當年傷於　色得喘咳症百計醫治始獲痊可然偶感風寒或稍勞心力或惱怒多言即作喘咳今春病復大發延　服藥全無效驗近日咳愈甚痰愈多甚至連咳數十聲氣喘如絲痰塞肺喉食不能下趴不能安有時痰帶血腥自料必無生機一日偶閱報紙見上海彭壽堂化痰止咳半夏露能治此症當即購服一大瓶不料如此危險之症服未及半而咳嗽氣喘諸患居然全止且吐出無數頑痰胸中頓覺爽利異常其患者失更喜　量鍵進　轉紅潤僕之得受生實矣更該堂良藥之賜以是極口稱揚所有親友患咳嗽痰病傷風急哮喘吐血胸痛等症　勸連服半夏露無不藥到病除計服　藥而愈　連　二十三人均醫藥不起之重症其功效可謂偉大憂喜極感　聊誌敷行俾同病一試早服早愈也嘉興張善卿頓首 
[江灣女科蔡小香門人王問樵啟事]  
鄙人行道己久知者固多惟除本庽應診外每逢三五八十等下日午向在老閘蔡小香夫子期待診垂二十年矣詎料夫子月初病故其期幸有弟師香孫君接替鄙人襄診一席自應卽日告退茲改訂診規如下　門診五角出診二元　時刻十點起四點止現寓三馬路跑馬廳口瑯嬛里 
[英商安昌珍珠行]  
專收來用園珍珠價目從豐兼售各爭瓣光格外便宜三馬路中平江旅館安昌分行主人告白 
[商務　匯票　新正月初六日]  
匯票　四月十日 
上海匯至倫敦 
銀行電江　二先令七辦士八七五 
銀行卽期　二先令七辦士九三七五 
銀行四月期　二先令八辦士一二五 
銀行四個月期匯票買進　二先令八辦士六二五 
帶銀電匯四月定貨　二先令八辦士七五 
又六個月期匯票　二無令八辦士八七五 
又六個月期定貨　二先令九辦士 
大條銀　二先令八辦士一二五 
上海匯至法國 
銀行電匯　三佛郎三十五分五 
銀行買進四月匯票　三佛郎四十二分五 
上海匯至德國 
銀行電匯　二馬克七十一分五 
銀行買進四個月期匯票　二馬克七十九分 
上海匯至紐約 
銀行電匯　六十四個三七五 
銀行買進四個月期匯票　六十六個六二五 
上海匯至印度 
銀行電匯　一百九十八個七五 
上路匯至香港 
銀行電匯　七錢四分二五 
上海匯至日本 
銀行電匯　七錢六分二五 
[股票告白]  
四月十日上海股票收盤市價如左 
藍格志　買　六十三兩半 
公和祥　買　一百零九兩 
英楂華　買　八兩七錢五分 
司買得　賣　一百六十兩 
電車　賣　六十九兩 
[上海栗生洋行日本各式股票報告]  
東京總行來電四月十日 
公定日本各式股票行市 
日本郵船股票上午日金四月期一百十八元二角 
上午日金五月期一百十六元九角 
上午日金六月期一百十七元六角 
大阪商船股票上午日金四月期五月期六月期各無市 
正金銀行股票上午日金四月期五月期六月期各無市 
正金銀行新股票上午日金四月期五月期六月期各無市 
藍魚紗廠股票上午日金四月期無市 
上午日金五月期無市 
上午日金六月期一百十元零六角半 
藍魚紗廠新股票上午日金四月期七十八元二角半 
上午日金五月期七十九元 
上午日金六月期八十四元五角 
東京取引所股票上午日金四月期一百五十四元二角 
上午日金五月期一百五十五元四角 
上午日金六月期一百五十四元三角 
東京取引所新股票日金上午四月期一百十三元八角 
上午日金五月期一百十四元六角 
上午日金六月期一百十四元三角 
日本郵船股票下午日金四月期一百十八元二角 
下午日金五月期一百十六元八角 
下午日金六月期一百十七元六角半 
大阪商船股票四月期五月期六月期各無市 
正金銀行股票四月期五月期六月期各無市 
正金同上新股票下午日金四月期五月期六月期各無市 
藍魚紗廠股票下午日金四月期一百零九元八角 
下午日金五月期無市 
下午日金六月期一百十元零九角 
藍魚紗廠新股票下午日金四月期七十八元四角五分 
下午日金五月期七十九元三角五分 
下午日金六月期八十四元七角五分 
東京取引所股票下午日金四月期一百五十三元六角 
下午日金五月期一百五十四元八角 
下午日金六月期一百五十三元六角五分 
東京取引所新股票下午四月期一百十三元七角 
下午日金五月期一百十四元三角 
下午日金六月期一百十四元六角 
[金市]  
四月十日收盤金價 
現貨驃金　三百六十一兩五錢 
足赤條金　三百六十八兩五錢 
沙金合赤　三百六十九兩五錢 
[錢市]  
四月十日北市銀拆及銀銅元錢價 
龍洋　七錢三分七一二五 
英洋　七錢三分八五 
本洋　七錢一分 
小洋　六錢四分四厘 
銀拆　五分 
洋找　七錢三分四厘 
錢找　一千二百文 
衣牌　一千三百文 
銅元　一百七十六千五百文 
市錢　一百五十千文 
[糧食]  
四月十日米市各價開列於左 
北幫機白米　七元六角次六元九角 
南幫機白米　七元六角次六元九角 
常幫白米　七元三角次六元八角 
蘇同白米　七元次六元五角 
珠角雙專白米　七元二角次六元八角 
機新洋秈　七元六角次六元八角 
機新蘆秈　七元次六元六角 
蘇同新蘆秈　七元四角次七元 
機白元　八元六角次八元 
常白元　八元三角次七元八角 
機南幫白陰元　八元四角次八元 
蘇同白陰元　八元次七元七角 
珠角白陰元　八元三角次八元 
常小麥　五元二角次四元六角 
[油荳餅]  
四月十日市 
船牛荳油　八兩八錢五分 
棧牛荳油　八兩六錢五分 
叉收盤　八兩六錢 
船眞夾生油　十二兩 
船青中餅　一兩九錢三分六厘 
[輪船進出口期]  
四月十日輪船進口禮拜四 
甬興　輪船　由寗波　寗紹公司 
江天　又　由寗波　招商總局 
塘沽　又　由膠州　亨寶公司 
廣生　又　由膠州　怡和洋行 
鎭安　又　由香港　太古公司 
德和　又　由長江　怡和洋行 
襄陽丸又　由長江　日清公司 
美利　又　由長江　美最時行 
四日十一日輪船出口禮拜五 
立盛輪船開往長崎海參威義勇隊公司 
山口丸又　開往神戶　郵船會社 
海口　又　開往廈門汕頭太古公司 
和生　又　開往膠州牛莊怡和洋行 
德和　又　開往長江　怡和洋行 
聯益　又　開往長江　太古公司 
順天　又開往威海煙台天津太古公司 
寗紹　又　開往寗波　寗紹公司 
新北京又　開往寗波　太古公司 
海晏　又　開往福州　招商總局 
普濟　又　開往寗波溫州招商總局 
官升　又　開往煙台天津怡和洋行 
四月十二日輪船出口禮拜六 
襄陽丸又　開往長江　日清公司 
近江丸又　開往日本各埠郵船會社 
金陵　又　開往長江　太古公司 
鎭安　又　開往香港粵省太古公司 
塘沽　又開往青島大連天津亨寶公司 
甬興　又　開往寗波　寗紹公司 
廣利　又　開往香港粵省招商總局 
四月十三日輪船出口禮拜日 
撫順丸又　開往天津大連灣大阪公司 
江孚　又　開往長江　美最時行 
四月十四日輪船出口禮拜一 
神戶丸又　開往大連灣　郵船會社 
甘肅　又　開往煙台牛莊太古公司 
華平　又　開往天津　開濟公司 
四月十五日輪船出口禮拜二 
春日丸又馬崎神戶橫濱郵船會社 
四月十六日輪船出口禮拜三 
臺東丸又　開往福州台灣大阪公司 
西京丸又　開往大連　郵船會社 
[滬寧鐵路開車時刻表]  
由上海開至南京 
上海 
下午七點三十五分（快車） 
九點（慢車） 
十點三十分慢車蘇州止下午一點五分（特別快車）四點三十五分客車常州止五點三十四分客車蘇州止夜十一點（夜車）南京止 
南翔 
上午八點三分（快車） 
九點三十一分（慢車） 
十點五六分客車蘇州止 
下一點二六分（特別快車） 
五點六分（客車常州止） 
五點五十分客車蘇州止 
崑山 
上午八點五十三分（快車） 
十點三十三分（慢車） 
下午十一點五二分客車蘇州六點（客車常州止） 
六點四十三分客車蘇州止 
蘇州 
上午九點五十分（快車） 
十一點四十四分（慢車） 
下午十二點四十八分客車到 
二點四十五分特別快車 
七點三分（客車常州止） 
七點二十八分（客車到） 
上午一點十分（夜車） 
無錫 
上午十點五十分（快車） 
一點三分（慢車） 
下午三點三分特別快車 
八點十三（客車常州止） 
上午二點十九分（夜車） 
上午十一點五十分（快車） 
六點五十分（常州客車） 
下午二點十三分（慢車） 
四點二十五分特別快車 
九點十五分（客車到） 
上午三點二十四分（夜車） 
鎮江 
下午一時十三分（快車） 
上午九點二分（常州客車） 
四點二十四分（慢車） 
五點五十一分特別快車 
上午五點二十四分（夜車） 
南京 
下午三點四分（快車到） 
上午十一點（常州車到） 
下午六點十八分（慢車到） 
七點正（特別快車到） 
上午七點（夜車到） 
由南京開至上海 
南京 
上午七點三十分（快車） 
八點二十五分（慢車） 
下午一點廿分（特別快車） 
三點五十分客車蘇州止夜客十一點（夜車） 
鎮江 
上午九點七分（快車） 
十點三十三分（慢車） 
下午二點四七分特別快車 
五點五九分客車常州止 
上午一點（夜車） 
常州 
上午十點五十七分（快車） 
七點十分（常申客車） 
下午一點五分（慢車） 
四點十九分（特別快車） 
八點九分（客車到） 
上午三點十六分（夜車） 
無錫 
上午十一點五十六分（快車） 
八點二十四分常申客車 
下午二點二十九分（慢車） 
五點九分（特別快車） 
上午四點二十一分（夜車） 
蘇州 
下午十二點五七分（快車） 
上午七點二八分蘇申快車 
上午九點四一分常申快車 
下午三點五十二分（慢車） 
六點四分（特別快車） 
一點五十分（蘇申客車） 
上午五點二十四分（夜車） 
崑山 
下午一點四十一分（快車） 
下午八點二五分蘇申客車 
十點四十分（常申客車） 
下午四點五十六分（慢車） 
二點四十九分（蘇申客車） 
南翔 
下午二點二十九分（快車） 
上午九點二九分蘇申客車 
上午十一點五十常申客車 
下午五點五十九分（慢車） 
七點十九分（特別快車） 
三點四十六分（蘇申車） 
上午六點四十一分（夜車） 
上海 
下午二點五十二分快車到 
上午九點五五分蘇申車到 
下午十二點十六分常申到 
下午六點二十七分慢車到 
七點三五分特別快車到 
四點十二分（蘇申車到） 
上午七點（夜車到） 
[滬杭鐵路開車時刻表]  
由上海開至閘口 
上海 
上午八點三十分（慢車） 
九點五十分（貨車） 
下午一點正（快車） 
三點卅分區間車嘉興止 
莘莊 
上午九點零四分（慢車） 
十點三十分（貨車） 
下午一點二十五分（快車） 
四點零四分　（區間車） 
松江 
上午九點四十一分（慢車） 
十一點十五分（貨車） 
下分一點五十四分（快車） 
四點四十一分（區間車） 
楓涇 
上午十點三十分（慢車） 
下午十二點二十分（貨車） 
二點三十四分（快車） 
五點三十分（區間車） 
嘉興 
七點四十五分區間閘口止 
上午十一點三十分（慢車） 
下午一點二十五分（貨車） 
三點十八分（快車） 
六點二十分（區間車到） 
杭州 
上午十一點二十五分區間車 
上午二點三十五分（慢車） 
五配二十五分（貨車） 
五點四十分（快車） 
閘口 
上午十一點五十分區間車到 
下午三點五分（慢車到） 
六點正（貨車到） 
六點零五分（快車到） 
由閘口開至上海 
閘口 
上午七點五十分（慢車） 
八點三十分（貨車） 
下午十二點廿五分（快車） 
二點四十分區間車嘉興止 
杭州 
上午八點三十分（慢車） 
九點二十分（貨車） 
下午一點正（快車） 
三點十五分（區間車） 
嘉興 
八點五分（區間車）上海止 
十一點三十五分（慢車） 
下午一點二十分（貨車） 
三點二十分（快車） 
六點四十五分（區間車止） 
楓涇 
上午九點零二分（區間車） 
正午十二點三十分（慢車） 
下午二點三十分（貨車） 
四點零二分（快車） 
松江 
上午九點四十五分（區間車） 
下午一點十三分（慢車） 
三點二十三分（貨車） 
四點三十九分（快車） 
莘莊 
上午十點二十六分（區間車） 
下午一點四十九分（慢車） 
四點十分（貨車） 
五點零七分（快車） 
上海 
十點五十六分（區間車止） 
下午二點二十分（慢車到） 
四點四十六分（貨車到） 
五點三十分（快車到） 
[津浦鐵路開車時刻表]  
由天津開至浦口 
津總站　上午七點四十五分　十點十五分　下午一點廿分（星期三六） 
津西站　上午八點五分　十點三十五分　下午一點卅三（星期三六） 
滄州　下午十二點二十七分　一點二十六分　四點七分（星期三六） 
德州　下午四點十三分　五點五分　六點卅八分（星期三六） 
濟南　上午六點十分　八點十分　夜九點五十四（星期三六） 
泰安　上午九點二十五分　十點二十一分　夜十二點八分（星期三六） 
兗州　下午十二點二十五分　二點一分　上午二點十六（星期日四） 
臨城　下午二點四十七分　五點三十六分　上午四點卅八（星期日四） 
徐州　上午七點五分　下午一點四十五分　上午六點四一（星期日四） 
福履集　上午八點三十四分　下午四點十分　上午八點七分（星期日四） 
固鎭　上午十點二十分　下午六點三十八分　上午九點卅九（星期日四） 
蚌埠　上午五點十五分　十一點二十六分　十點四十三（星期日四） 
明光　上午七占四十一分　下午一點八分　十二點十分（星期日四） 
滁州　上午十點二十四分　下午二點五十九分　一點五十二（星期日四） 
浦鎭　下午十二點二十五分　四點二十一分（特別車不停） 
浦口　下午十二點三十五分（到）　四點三十一分（到）　三點十五分（特別車到） 
由浦口開至天津 
浦口　上午七點四十分　下午二點五分　上午九點（星期一五） 
浦鎭　上午七點五十五分　下午二點二十五分（特別車不停） 
滁州　上午九點二十二分　下午四點三十六分　上午十點卅三（星期一五） 
明光　上午十一點十三分　下午七點六分　十二點十五（星期一五） 
蚌埠　上午五點五分　下午十二點五十四分　一點四十二（星期一五） 
固鎭　上午六點四十七分　下午二點五分　二點五十一（星期一五） 
福履集　上午九點三十八分　下午三點四十六分　四點十八分（星期一五） 
徐州　上午五點五十分　八點十五分　下午五點四四（星期一五） 
臨城　上午八點五十八分　九點五十六分　下午七點四七（星期一五） 
兗州　下午十二點十八分　一點五十二分　夜十點九分（星期一五） 
泰安　下午二瞇二十二分　五點十二分　夜十二點十七（星期一五） 
濟南　上午七點　九點五分　二點三十分（星期二六） 
德州　上午九點四十七分　下午一點二十六分　上午五點卅一（星期二六） 
滄州　下午十二點二十九分　六點十七分　上午八點十分（星期二六） 
津西站　下午三點二十五分　十點三十八分　上午十點卅九（星期二六） 
津總站　下午三點三十三分（到）　十點四十八分（到）　上午十點四七（特別車到）　 
（下關浦口　渡船　　往來　十二次） 
[日本郵船會社]  
啓者本公司近江丸輪船準於四月十二日卽禮拜六下午二點鐘開往長崎馬崎神戶橫濱等埠小包收到禮拜五客票賣到禮拜五止　倘蒙各寶號如欲裝貨搭船者務祈早臨為幸 
郵船株式會社啓 
[出借]  
銀一萬至七萬五千兩如有坐落租界上等房產抵押請至圓明園路二十四號高易公館接洽可也 
[出借]  
銀一萬至七萬五千兩如有坐落租界上等房產抵押請至圓明園路二十四號高易公館接洽可也 
[遺失道契]  
英冊第五千一百另七號美昌洋行掛號戶名高鴻春計地一畝二分二厘七毫於辛亥六月在豐泰洋行遺失現已新做道契日後舊道契出現作為廢紙　高鴻春告白 
[鋪位出讓]  
茲有後馬路六樓六座房全座門面向正馬路租極相宜最合為公司報館報關行字號等用欲知者面詢三馬路醉和春便 
[公共租界會審公廨示]  
啓者華人胡伯　控汪輔臣虧欠借款一萬二千一百九十二兩七錢七分一案初等查傳無著為特登報曉諭該被汪輔臣自登報第一日起限三個月內投案候訊倘三個月後仍不到案者即當照原先所控之數闕席判斷切勿觀望自悮此諭 
[申江中國製帽公司廣告]  
本廠設北河南路二號專製各西式草帽所出各帽曾荷　各界歡迎今年特加工製訂價從廉批發公道　諸君光顧請向批發所法界打狗橋壽康里英界自來水橋東興源便是 
 
 

Page 9

 
 
   
 
 

Page 10

 
 
自由談 
游戲文章 
[　省議員掃墓記] [  鈍根] 　 
省議員某出席一次茫無頭緒乃領得旅費五十元託言清明須掃墓竟棄省議會而歸旣抵家携妻子擔酒果往奠其父虎生公之墓時當春日和風拂衣菜花徧野作黄金色某議員冠高冠履革履禮服傴僂撚髭微笑立墓前掦掦然有得色脫帽三鞠躬禮畢其父飄然出於墓笑容可掬執禮甚卑拱手謂議員曰吾家世代業農名不出鄉里何幸得汝爲省議員光宗祖耀門楣吾雖爲汝父慚愧多矣某議員亟笑應曰不民不敢老父言重然私心竊喜以爲議員頭銜且足以懾泉下之老父也詎欣喜未已老父忽變爲冷峭之容手指某議員怒目而言曰汝勿喜汝以爲吾真視議員爲榮耶汝誤矣汝幼時頑劣不肯讀書日弄狗矢爲樂致汝母以憂鬱死余亦繼逝余祖若宗胼手胝足辛苦積蓄之産乃悉以畀汝汝不知愛惜狂嫖濫賭交結官吏欺侮伯叔兄弟翎頂珠褂出入衙署自命鄉董今復改頭換面夤緣作省議員汝亦思以數千金易一頭銜何如得田百畝之爲值乎汝有何學問有何經驗民情風俗曾無一知政治沿革曾無半解貿然爲省議員於本省傳補徒擲祖宗汗血资而已省議會開會八次而汝到其一見重　議案不能明白則妄言曰否决否决苟省議員盡如汝則議案皆可否决又何必設省議會耶人皆知研究議案而汝獨從事嫖蕩到处不旬日千金已罄幸議長續發旅費五十元汝乃得領之而歸汝之歸乃畏難逃避耳放棄責任耳匿跡之不暇而猶張皇摇擺於人前何其無恥乃爾汝之言曰掃墓掃墓汝亦知公事重乎私事重乎掃墓何時不可掃何必清明何必於國家多難省會緊要之際棄重大之責任而務世俗之浮文乎汝休矣汝爲吾象不省子吾不願復見汝言訖而隐某議員汗流浹背木立良久乃去 
[釀湘省落第議員書] [  劍秋]  
劍秋免冠鞠躬致書於湖南落第議員諸先生足下某聞天下人士相聚而談曰生平不願得萬貫錢但願一作省議員何令人之景慕一至於此豈不以議員者居最高之地位握無上之勢力入則足以驕妻妾光宗族出則有車馬之奉聲色貨利之娱而爲人生至榮極耀之事也諸君在鄉里久不得脫穎而出鬱鬱者亦旣有年矣民國成立士之有志者率有所憑藉以自表見湘省又爲偉人出産地潦倒風塵之士莫不一躍而躋高位諸君以爲此事之可以倖致也遂不惜舉養生送死之資孤注以一擲不足又稱貸以益之此固人情之常無足怪者獨奈何一不得當不自咎運的之不嘗輒欲殉以生命而又不迅自引决宛轉偷生於家人女子之手　竊爲之可憐而可笑也夫宋君教仁湘省之偉大人物也旣死而當選諸君則以不當選而覓死雖自殺與他殺異而其爲死一也嗟乎宋君之死不幸也諸君之死何爲豈欲追隨其後　宋君爭銅像之光乎否則欲得三千元之卹贈與一千六百元二年金乎休矣諸君其有以語我來（三） 
尊聞閣詞選 
[讀民權報枕亞著玉梨魂感而賦此] [  佐彤]  
紙上風花過眼忙焚香默誦齒留芳獨憐兒女傷心事半是纒綿半渺茫 
生小鍾情便悵然情鄉緊接奈何天藍橋易斷情難斷長向情波哭少年爛熳花開爛熳資採花人也費愁思雖然折去藏金屋知道相看能幾時不信情絲刺縛真聰明悮盡自由身多心偏遇痴心客同命誰憐薄命人 
[有感]  
無聊身世伴寒燈欲寫心頭事事冰怕看唇樓工變幻羞隨驥尾抑峻嶒每經多病尋知藥快讀新詩勝錫朋如許韶華愁裏過塵寰好夢醒何曾 
[繡餘吟草] [  雙璧女士]  
　　登橊花塔弔竹隐先生熊飛將軍 
高塔凌雲撑古今前朝恨事已銷沈姓名足壯江山色悲憤猶留變徵音事業豈容成敗論精誠能格鬼神歆斜陽帶怒紅如血彷彿當年起義心 
[重九薄暮登金山慈壽塔即景] [  投稿者冰]  
　　徐弢字芙青號冰　年四十四歲浙江鄞縣人現寓後馬路乾記弄永清里福泰紗號 
木葉紅如火江城已是秋梵高聞遠近舟小似沉浮水急江聲咽雲遮塔影收舉頭天外望殘照掛危樓 
自由談話會 
臨時參議院解散吴議長宣讀報告詞中有云起視全國民生凋敝財政困難國書之互換茫乎其無期邊患之沸騰依然其日亟益以内地伏莾時時蠢動不逞之徒或更甘冒法紀冀以逹其破壞之目的現象若此誰歟負此責者母亦國民代表應盡之天職固有未饜人望而重負全國父老子弟之委託者歟嗚呼亮哉斯言未識一般游蕩缺席之參議員聞之其厚顔上亦露慚色否 
臨時參議院議員以屢次不滿法定人數延擱議案開罪全國今觀江蘇省議會議員如出一轍然而更有甚焉臨時參議院初開時尙有一鬨之興今江蘇省議會則成立無幾即已寥落不堪説者謂中國衰亡之勢已不可挽故有此一班頽唐無志之議員應運而出以代表亡國奴也嗟夫痛哉[  鈍根]  
自由攷自由二字肇自中國漢時已有之矣後漢書五行志樊崇等立劉盆子爲天子然視之如小兒百事自由初不恤録也唐人詩中亦見之白樂天詩貧賤亦有樂樂在身自由柳宗元詩春風無限潇湘意欲採蘋花不自由杜甫詩亦有云此時對雪遥相憶送客逢春可自由又五燈元華光範有自由自在語然則自由二字實爲舊語近人目爲新名詞殆未知所本耳[  小蝶]  
予友某君海軍部人物也疇昔之夜邂逅於商店中寒暄甫畢予卽叩以海軍内容答曰見於報者君當自知未見於報者弟不敢洩予頷之乃復間曰曩者劉總長兼署教育輿論大不謂然君與劉親近其文章學問如何不妨告我友曰若以文章學問而言則劉爲教員尙恐不足遑論其他然此非劉之過也民國新法非有總長之銜者不能署總長之任昔劉嘗署蛟通總長矣豈其真有交通之手叚歟亦以海軍事閒可兼涉耳予退曰噫有其名者不求其實在其位者不必其才滔滔者天下皆是於劉乎何尤 
語有言在此而意在彼者如拍馬屁譏諂諂媚也解之者曰馬喜人拍其屁股故取悦於人者謂之拍馬屁云云然則拍者雖鄙尙不失好人而受者直以馬自居矣 
事有因責人而自入於罪者嘗見茅厠壁間字跡拉雜末有孹　大書予欲無言四字逼而視之乃甲先書壁上乙以其汚穢筆墨作批語責之旣而丙以乙之明於責人而暗於責已也又書責之由是丁責丙戊責丁連綿不絶意者如厠之時愤衆人愚昧任意塗抺裘凟文字故大書特書以警之歟[  槁木子]  
鈍根謂國家失一大柱石梨園得一好劇本此言良可痛雖然我恐中國亡後梨園中雖欲演中國亡國慘而不得也[  無我]  
劇談[  玄郎]  
老貴演戲多獨到處如唱空城計（望空中求先帝大顯神靈）句雙手高拱兩目直注檯柱上面凝神壹志徐徐退入唱（我城中早埋伏有十萬的神兵）句身叚微屈曲以扇指城中目光先注於老軍之面徐向羽扇所指處注入城中傳神直到秋毫顛他伶於此等處多淡淡混過或有謂其迹近花旦者刻論也唱二六一叚後説（好險吓）多加險中之險險而又險兩句益得全神蓋武侯當日兵臨城下卒不及備不得已而出此空城一計冐險以圖徼倖其危有等於萬死一生者武侯未嘗不知外雖故示鎮靜内實忐忑不自安故於司馬兵退之後不覺和盤托出連呼險險老貴體貼戲情入微至此其得於天者不可謂非獨厚矣演回荆州中周瑜欲追劉備時特加入魯肅勸阻一揚老貴去魯肅情意誠懇語言真摯身分逼肖瑜斥爲老實人肅亦直認不諱諄諄然朂以大義曉以大勢瑜不聽其言果中計受氣而回蓋肅之爲人頗識大體三國時魏爲最强肅明知孫劉俱力不敵操而欲使操不敢正覷東南非孫劉合力不足以奏功故周旋孫劉之間不惜殫精竭慮舌敝唇焦務使言歸於好合全力以拒操而肅代瑜督吴之後終肅之世亦未嘗與劉有問言其識見誠超瑜一等故回荆州中此叚必不可少他家演此則并無魯肅其人吾不知曾一察當日之情形否耶名角之獨到處固非俗脚所能夢見也 
劇本考實 
[得意緣（一名雌雄標）] [  便便]  
得意緣一劇情節頗好似係元朝故事聞爲前清某名士所編其藍本卽蘇州沈桐威先生所著諧鐸中之惡餞也諧鐸惡餞一則云枝江盧生有族兄任狄道州司馬往依之而兩月前已擢鎮西太守客居異鄉資斧乏絶因流寓沙尼驛幸幼習武事權教拳棒爲活驛前棗樹兩株圍可合抱時當果熟打棗者日以百計盧笑曰裝鈞削梃母乃太迂吾爲若輩計之遂袒衣趨樹左抱而撼焉柔若蓬植樹上棗　　墮地衆奇之旁有一髯者笑曰汝何足奇亦袒衣趨樹右以兩手對抱而枝葉殊不少動盧晒之髯者曰汝所習者外功也僕習内功此樹一經著手轉眼憔悴死矣盧疑其妄無何葉黄枝脫紛紛帶棗而墮而樹本僵立宛然千年枯木矣盧大駭髯者笑曰孺子亦頗可教因詢家世並問婚未盧曰余貧薄終歲强半依人未遑授室髯者曰僕有拙女與足下頗稱良匹朱　肯俯納否盧曰一生萍梗得丈人行覆翼之固所願也髯者喜挈之同歸妝女出見卽夕成婚明日謁其内黨有老嫗跛而杖者爲女之祖母蠻衿秃袖頎而長者爲女之嫡母短衣窄袴足巨如　者爲女之生母野花堆鬢而粉黛不施者則女之寡姊也盧以女德性柔婉亦頗安之（未完） 
小說 
愛情小說 
[自由花彈詞（二十八）] [  天虚我生]  
劍華失聲道呀我怎的便錯走到此那老村翁笑道只怕不是你自家走錯有人引你到此的呢劍華沈想道喔不錯我有些記得了敢便是你引我到此這却是何道理老村翁不禁笑了起來劍華聽他笑聲猛然醒悟道哎吓穆志誠你和我竟是仇敵了麽好好你把這種盜賊的伎倆使到我身上來也虧你忍心得過你如今要想怎樣也便怎樣害了我罷志誠道我麽 
唯然慷慨亦英雄那婚約何甘便落空你縱有自由權利在須知逃不出我掌心中那徐家小子你休相戀少不得狹路相逢要七首紅我勸你不如歸去好何苦要拚將性命做撲燈蟲 
劍華怒道穆志誠你也太野蠻了結婚要各人情願那裏可以强迫的任你有怎般樣的魔力我只至死不願你也就奈何我了不成穆志誠笑道可兒果然你有這等的貞烈我早也五體投地把你當做神聖不敢觸犯的了可奈你是 
顛狂柳絮任東風暮四朝三變幻工旣然你無心從我者又何該欺哄咱英雄如今也没甚言和語我也就不用你還將婢子充但不許結婚徐氏子你可能立誓對蒼穹劍華道這更奇了旣然你也罷了婚約怎麽又不許我嫁徐郎這可不是野蠻極了穆志誠道你因爲有了徐家小子方才背了我的婚約我不恨那小子却恨誰來如今簡直的一句言語你如依我便罷劍華憤道不依你便怎樣穆志誠道你果然不依劍華道果然不依志誠道你當真不依劍華道當真不依志誠道哈哈 
我便載西施一舸去五湖中不怕你插翅能飛入太空非是我慣將魔術用也祗好今朝委曲你入牢籠携來的細軟聊相借便做了盤川去東海東情願你終身仇視我只不許你自由花去嫁東風（二） 
昨日游戲文章姜處士傳題下失名希原著者復示並請此後投稿者逐篇署名爲感 
四月二日覺迷游戲文章説走四日瘦蝶小説春在堂第二均願以潤資惠助銅版費惟其署名下漏注黑子特爲聲明 
四月二日文字因緣鹿門舊隐洞仙歌第二閲首句塵海蒼茫茫字誤排作消 
畢公天鑑大著及玉照早已收到容陸續排登 
天放鑑來示將惠小説極感盛情惟刻下積稿甚多暫請緩投 
邇承諸文家惠投諧文以潤資移助銅版經費上月終結算此項潤資祗有七元七角一分四釐而以後日登一版一月須三十版每版費九角六分勢將不敷便便先生創議有力者宜先以銀錢相助俾積得巨資可於他日另出佳紙單行本分贈各同志誠盛事也今便便首先惠助銀幣五圓鈍根亦附從出資五圓尙望諸同志玉成爲幸 
 
 
 

Page 11

 
 
   
 
 

Page 12

 
 
   
 
