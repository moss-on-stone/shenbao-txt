# 1919 - 210 - 4916690

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[和議之近信（冷）]  
　　國内和議久已無人顧問若已忘之矣今乃又有復動之象其象果通進行而成實事耶 
　　以前和議之復動每由於外交界之勸告一次勸告卽有一次外表之敷衍至於今日則外交界亦不再勸告矣何也蓋見我視爲不足輕重亦不願受此無謂敷衍也　 
　　然而今之所謂復動者蓋由於一方面自動之要求苟不進行且將中止也所謂反動復動也 
專電 
　　北京電軍府電力駁北方因和議停於唐提八條謂代表各給全權本可磋商兩方當局只能會議後裁定不能會議前干涉乃唐總代表甫提條件北政府卽通電痛駁撤回代表誰致停頓自有國民公判現在撤回八條不成論據當先定繼續和議主要辦法然後進行 
　　北京電李曰垓擬俟法律問題商定後見徐卽行一說安系尚欲阻隔使徐不見李（五日下午八鐘） 
　　北京電徐叚商派許世英赴滬疏通和議但許去否未定聞遣許赴滬宗旨主運動兩國會合併制憲否則新會選副座舊會制憲爲交換條件（五日下午三鐘） 
　　北京電巴黎來電我各使意國際聯盟如提日約仍須先經日本允可勝利難期須由聯盟派國際委員實地調查再行處斷方可（五日下午一鐘） 
　　北京電靳派要求徐樹錚如長陸軍當任靳訓練總監不受陸部節制（五日下午八鐘） 
　　北京電徐曾函約王士珍來擬使長陸軍王復電不來 
　　北京電銀團表示未統一前不能墊欵（五日上午十二鐘） 
　　北京電日拒美國調停後英法 
均取旁觀不復容喙（四日下午四鐘） 
　　北京電日本學生團代表與京聯合會代表正式接談日學生對排斥軍伐及侵略主義力表同情（五日下午一鐘） 
　　北京電昨教職員代表馬叙倫等謁教次長請救護被捕各生　　北京電學生聯合會上書府院請願宣佈外交方針恢復滬會解散安系取消軍事協定贖高徐順濟路取締漕運力挽魯省新交涉取消京漢押欵宣佈曹陸章經手債項恢復教育原狀共十事文甚長（四日下午六鐘） 
　　北京電西林電已飭王使勿輕率補簽德約望尊處一致告誡陸使（四日上午十二鐘） 
　　北京電孟督江電鮑督已抵長春正商解决吉事辦法 
　　北京電孫烈臣電據孟督稱高士儐已交代暫委裴其勳兼代　　北京電鮑督江晚十鐘赴長春聞已交代孟將來京鮑派黄鳴鸞隨來（五日下午三鐘） 
　　北京電鮑貴卿電吉軍無堅持意孟督亦决交代准三日赴長　　北京電政府對孟高决各予重要位置吉事可了（五日下午八鐘） 
　　北京電參陸電澈查誠明等宥電宣言書是誰主動 
　　北京電兩院截至本月末日閉會頃又主張再延會兩個月專訂憲法（四日下午四鐘） 
　　北京電楊增新巧電俄舊黨軍隊藉口查烟實行搶掠 
　　北京電綏芬河中東路沿線増日軍五百餘人（五日下午八鐘） 
　　北京電芳澤定歌日由山東抵京交涉靑島案（四日下午六鐘） 
　　北京電豫議員公函施旋曾洛潼路用日欵日工師誓不承認　　北京電徐樹錚請陸宗輿辦籌邊銀行已在陸宅設辦公處 
　　北京電謝米諾夫用日人三十餘駕兵車闖過磻站使團得訊卽電致司梯文生徵中東護路意見（四日上午十二鐘） 
　　北京電汴商會電府院交部謂施肇曾將洛潼路西段貸日欵用日工師修管關係路權主權豫省命脈誓不承認請飭取消　　北京電皖督長冬電皖水災浩大米價飛騰若再出口賑務更難運米赴港實難辦到請禁絶購運（五日上午十二鐘） 
　　北京電余誠格等電利濟與皖賑兩奬券各不相妨乞准皖賑券開辦（五日上午十二鐘） 
　　北京電張樹元電請給特權遏止人民再生風潮（四日上午十二鐘） 
　　北京電邊防處權限擬節制各邊外交軍政墾牧教育交通林礦等事（四日上午十二鐘） 
　　北京電馬良電請解散山東協會已飭滬查（四日下午三鐘） 
　　北京電各機關今年政費多未領連日派員赴財部坐索（五日下午三鐘） 
各通信社電 
　　天津電傳說奉天自七月二十九日起死於虎列刺疫症者已逾三百人南滿多處現發可疑之症恐疫勢將傳至京津（四日）大陸報 
　　哈爾濱電聞路局願接受罷工者經濟上之合理要求路局雖允以老票發給工資但罷工風潮仍不息罷工不僅爲經濟起見蓋工人今爲過激黨所感動而提出政治要求也（二）（路透社） 
　　北京電龔組閣案决於下星期内提交國會 
　　北京電岑西林電據王專使報英法美一致主張向日本索還靑島陸徵祥身爲主任不知進步力爭殊負友邦好意希電陸進行 
　　北京電陸武鳴電請另開會議解决法律 
　　北京電楊善德電請促進和平不然内爭外患國將不國 
　　北京電將通電說明正式内閣遲遲原因以免誤會（以上五日）以上中華通信社電 
　　北京電政府以外省有補簽德約之謡日内將再通電聲明大致謂不簽德約業經宣布中外咸知豈能出爾反爾此種無識之謡言旣隳政府信用復貽友邦訕笑切勿輕信自起紛擾 
　　北京電孟恩遠電告高士儐已遵令交卸現信吉事已平不致再有衝突惟中日交涉仍無頭緒 
　　北京電吉省長改任孟憲彝黑省長調任袁金鎧均將發表（以上四日） 
　　北京電海部現籌建無線電臺决議先在黑之黑龍港鄂之鮎魚套湘之岳州三處建設 
　　北京電段諭徐樹錚以後邊防督辦處會議仍以參贊名義列席與新任傳參謀處接洽一切 
　　北京電巴黎大學添設華文日内提付閣議聞政府擬年助法金二萬弗郎 
　　濟南電新任屈省長定七日接任聞有保周繼濚爲政務廳長說 
　　香港電柱省擬取消榮字軍及裁汰新兵以節餉項各軍將領已遵令着手辦理 
　　香港電廣東七十二行商公推李亮到滬代表與旅滬粤商帮接洽請電軍政府力爭以伍廷芳爲粤省長（以上五日）以上中孚通信社電 
 
 

Page 5

 
 
   
 
 

Page 6

 
 
路透電 
[北歐戰事記]  
　　三十一日倫敦電據官中宣稱勞林森將軍現立赴北俄襄理亞昌格爾與末滿斯克軍隊撤退之軍事困難行動 
　　三十一日倫敦電公報宣稱台尼金將軍之軍大獲勝利距柴里新北一百二十哩伏爾加河上之加茂興要鎭爲進攻薩拉土夫之第一目的今已落於該軍之手該鎭位於柴里新與薩拉土夫半途在唐波夫 
　　巴拉夏夫加茂興鐵路盡端台尼金將軍旣佔有之則於該境最大最要之河首佔一鞏固之立足地且可使義勇軍與烏拉爾哥塞克軍更相接近並可危及過激軍與亞斯特拉克漢之交通台尼金將軍之軍乃七月二十五日進攻完全勝利進至距加茂興十二哩之陣線俘過激軍之兵五千人獲砲九尊機關槍多架戰品甚夥過激軍驚遽之餘奮戰圖阻台尼金將軍續進其馬隊反攻尤悍然義勇軍仍逐步緊逼大得進步卒於三十日攻入加茂興鎭且追敵至鎭外十二哩處 
　　一日倫敦電台尼金將軍已佔據波爾太伐鎭 
　　一日倫敦電北俄英軍之現局雖一時無他虞但政府已派豫備兵前往以防不測此項豫備兵歸勞林森將軍統帶 
　　一日巴黎電高等議會今日考慮會中軍事顧問關於丹齊鎭之建設議决應禁波蘭軍開入該鎭鎭中德軍應限時退出該鎭之行政事務已交與畫界委員三人之手關於米美爾鎭商定應令德軍退出但因德軍退後維持治安困難故已將全問題移交波羅的事務委員會核奪 
[歐洲之生活問題]  
　　一日倫敦電下院今日已三讀通過警務議案工黨議員曾反對議案中之主要條欵克萊恩氏動議删除警察聯合會不得與警務外之任何人物聯絡一欵經一百十七票與二十八票否决克萊恩氏又動議删除禁止警察加入工業聯合會亦經否决内務大臣旭特氏宣稱此種條欵志在對付希圖使公衆先去警察所當予之保護之輩 
　　一日倫敦電昨日所謂警察聯合會宣告警察罷工按以前種種風潮該會實負厥責至俸金問題解决後有會員一大部分脫離該會該會要求警察數千人全體罷工惟據今晨三時確實方面估計各部罷工者僅約二百人今日特加開除城中警察拒絶參與罷工聯合會領袖乘汽車馳於倫敦各處勸誘警察罷工衆皆冷淡視之豫料極端黨將得更多之黨與惟目下之行動可謂業已失敗 
　　一日倫敦電内務大臣旭特氏今日在下院宣稱昨晚警察希圖同時罷工當道先有所知乃戒備一切京畿區内之警察共二萬一千人迄今未到局上差者共五百四十六人凡不能述明理由者均將立加開除各省警察罷工均已失敗惟利物浦之警察一千七百人未上差者有三百人左右 
　　三十一日倫敦電罷工談判之决裂衆爲震驚决裂原因乃由約克希爾礦工聯合會會長斯密士氏拒絶承認大不列眞礦工聯合會有與當局談判施於約克希爾之工値規則之權斯密士氏請礦主不必拘於大不列顚礦工聯合會所受納之規則當另行談判以各工人每日工作七小時仍照前每日工作八小時辦法受相同之工値爲基礎此卽打銷論工計值之謂蓋無論掘取礦質之多寡而工值均須相同也但礦主對於煤斤管理員負有義務不能單獨談判遂致决裂 
　　一日倫敦電薛西爾氏在中央黨宴會述及工業關係時謂歷史所未前有之戰爭固應引起社會之不靖今當分派餘利且當以他法使工人於其工事得一公允之利一分云 
[美洲之種族鬬爭]  
　　三十一日芝加哥電昨晚有軍隊巡邏黑人所寓區域他處仍有交　舉動黑人開槍轟繫紐約中央鐵路之火車黑人數百懇請當道保護聞糧食車之御者皆不敢入黑人所寓區城黑人多有餓斃之虞白人所寓某屋起火殃及黑鄰多家今日午後城中較爲安靜爲星期一日後之第一次迄今死傷者逾十人 
　　一日芝加哥電昨晚流血之事已見減少全城雖有軍警巡邏但仍有零落之毆鬬迄今共死三十八人内有黑人十八 
[各國近事記]  
　　一日倫敦電航空軍現徵兵一萬五千人役期四年航空部官制已定由英皇爲皇家航空領袖 
　　三十一日西班牙京城電英飛機一架於晨間七時載晨報一袋飛離倫敦午後三時飛抵此間 
　　三十一日柏林電韋瑪國會已以二百六十二票對七十五票最後通過憲法 
　　一日倫敦電下院今日議决撥欵英金一萬七千鎊告成鄂斯福希爾與埃及間之郵務局無線電臺豫料該二地點間之商務無線電報於一九二○年初可以實用發往印度與遠東之電報可因此大爲增速蓋目下已與海電公司商定發往遠東之電報可由政府無線電傳至埃及然後由海電傳遞俾倫敦與埃及間之海電延緩可以消除 
　　一日墨爾邦電澳政府宣稱擬發行和平借欵英金二十五兆鎊其利率與紅利平均爲五釐二五如募不足數則議院將通過强迫購買之法律 
　　一日倫敦電下院一致三讀通過蘇丹政府借欵議案請借欵計英金六百萬鎊其主要用途爲發展蘇丹土地三十萬愛克（每愛克約華六畝）之水利俾以種棉 
國外要聞 
[爪哇通信（十）]  
　　爪哇火山之爆發各地損失及振捐情形 
　　爪哇火山爆發一事業已傳布世界荷人消息素稱靈通逆料必能詳細報告以供閱者觀覽乃昨讀上海報紙六月十八日所譯登英文滬報述爪哇火山爆發籌賑事似未詳盡記者爰將所知續爲報告以盡我調查之責而供關心僑事之參考 
　　爪哇火山幾如地球上各獨立國但多已熄滅無事現時轟轟烈烈之火山最著名者尚有四座尤如四大强國雖不時噴烟吐沙尚不爲我人所畏以其距離甚遠也餘一座距離我人近每八年或十年必爆發一次然爲禍不甚烈惟本年五月二十夜突然爆發一吐數十年來之悶氣致使全世界聞而驚駭留爲人類永遠之紀念是不可以無紀該火山之名爲格魯特Ｋelon位置在爪哇島之東南屬於諫義里Kediri府其山頂高出海面僅一千七百三十一米突山脈周圍僅百餘里爲爪哇第三等之小山而已山之南麓有縣治一名不里打耳Blitar居民數千華僑千餘名有中華學校商會各一荷人除行政衙署外則有小醫院一火車之東西路均可繞道至泗水約五點鐘之久自不埠登山步行可五點鐘山麓周圍則有半開化之馬來小村莊二十餘處荷人經營該地者多種甘薦鷄納咖啡等品統稱爲種植廠當五月二十夜十二點鐘不埠居民發見北方火光宛如大烟火火花由地直冲空際羣相驚異迨至兩點鐘時𨺗聞崩炸之聲如放四十二生的重砲未幾空中飄落硫璜味之熱砂甚多居民秩序大亂羣相逃避山麓之南有河名Brantas因受砂土之塡塞河水爲之滿溢且熱沸如湯魚族之類遇之立斃岸上動植物旣受沸熱沈重之砂土所壓復爲沸熱汜濫之河水所灌立時遂無噍類矣 
　　計該火山自五月二十夜二點鐘噴出砂土至次早八點鐘猶遮蔽天日直成一黑暗世界迨至九點鐘左右砂土降落之勢稍煞始窺見悲哀慘白之日面而火山肆虐亦因之遂止計鄰近山麓各地堆積砂土最厚者約一米突左右淺者亦有四五寸但砂土之降落不若時雨之均匀故各處砂土之深淺未能一律也不里打埠距火山最近故損失獨鉅其餘如諫義里等埠雖聞爆炸之威聲並見二三寸砂土之横飛然確無何等之損失也三寳壟惹日等埠距火山處均有六七百里之遠竟亦能聞爆炸之聲足見其爆炸力之雄矣事後調查各災區之損失及賑濟情形約舉如下（村莊）格魯山麓之周圍村莊共有二十餘座被砂土壓毁者共有十二村因各村莊之房屋以竹爲壁以箬爲瓦其支持之力旣弱自不能抵折彼沉重之壓力也（種植廠）格魯山麓周圍其有種植廠十餘處此番被毁壞者大小共有七座其所種之甘蔗鷄納咖啡等品多已枯焦然均非全部大抵有多半部被損壞亦有小部被損壞者估計損失之數約其一百萬盾左右（不里打埠）火車站之房及醫院并西人之房屋數處全遭毁壞估計約五萬左右華僑商店損壞者共八家估價約四萬左右（各種人死者之數）各處土人死者共有五十之譜華人死者共六名『四成人二小兒』荷人死者共有十三名其中三人爲各種植廠之督理員餘十名則爲在醫院之養病者（各處賑損之數）火山爆發之後五日泗水荷商建議募捐辦法各種人之捐欵專賑其一種人嗣經政府人員反對遂改爲統由荷政府分濟之當時荷政府先行撥欵三十餘萬修理各處損壞之區及救濟難民南洋各處華僑共賑捐三十餘萬各處荷商共募捐四十餘萬爪哇土人共賑捐六千餘盾（足見土人之貧苦）英屬新加坡政府捐欵一萬二千元（合荷洋一萬六千四百盾之譜）中國北京政府捐銀一萬元（合荷洋二萬五千盾）其餘如日本安南暹羅以及各國派駐領事在爪哇者大抵均有捐欵但其數未詳廣東軍政府有電致荷督弔慰他國亦有此等同樣之舉云 
[美國推廣航空郵便]  
　　中美新聞社華盛頓通信云美國郵務部宣稱航空郵便事業下秋將由詩家谷推廣至聖路易及沃木哈兩處現正從事試演以期飛機於中途可以接遞郵件一經推廣至該兩處則大西洋與太平洋兩岸間之通信時間得縮短十二小時至二十四小時前此火車迅駛時能收發郵件人視爲神奇今以輕裝之飛艇（可載）（重千磅之郵件）接近地面自特備之器械上攫取郵包或亦可能郵務部正在試騐之中惟該部不久將使用多數摩托之大飛艇則不圖求接近地面而擬自人家屋頂上收發郵件航空郵便路綫之由華盛頓至費城及紐約由紐約至克萊夫倫由克萊夫倫至詩家谷者其成效卓著實出該部意料之外足見此項飛機之駛行冬夏咸宜風雨不更亦足獲利第一年由紐約至華盛頓一綫收入美金十五萬九千七百元節省鐵路運費二千二百六十四元總收入與節省共十六萬一千九百六十四元管理費十三萬七千九百元機件損耗及修費共四千九百六十一元管理總費十四萬二千八百六十一元盈餘一萬七千一百零三元此一年間所行路程共十五萬二千英里遞送郵件共十九萬三千零二十一磅克來夫倫與詩家谷間新設路線俾該部廢去該二城間各路分送郵件車一輛每年又省五萬二千元鐵路郵軍可另作他用又據克來夫倫與詩家谷間一路之報告該二城間已開行五十八程程各三百二十五英里並未有中途阻碍或機件損壞之事每日每程載函件四百磅每磅函件平均四十餘封是每程郵遞書信一萬六千封也 
國内要聞 
[北京通信（霜羽）]  
　　軍事協定之弊害 
　　中日軍事協定自去夏成立以後繼之以續訂時效延至歐戰終了今歐洲和局成矣而此種協定仍未取消聞兩國之所密商又擬以俄亂敉平爲限而月餘以前日本井口大將來京與此事亦有關係故以現勢言之雖全國呼籲及今廢止然尚無一線之希望也前此東海曾以語段段氏卽謂總統應明白外交形勢做不到的事雖提出亦無益而此議遂以擱起惟由軍事協定所生之弊害則已不一而足今就發見者言之 
　　（一）察哈爾一帶日人來往絡繹不絶向無日人足跡之處今亦觸目皆是内蒙王公非絶無野心者經日人之來往運動更岌岌可危日前田中玉來電已剴切言之謂欲防内蒙之禍則正本淸源非將軍事協定從速廢止不可以日人赴蒙謂根據協定中之調查辦法也（二）庫倫方面邊防軍之到者僅一連而同時日兵已有三百到庫此純由共同出兵四字造成而日本駐庫之軍事聯絡員松井大佐與謝米諾夫派赴外蒙之專員已喇瑪逐日密會皆迭據陳毅報告近日且聞在烏里雅蘇台烏梁海各處之蒙兵皆經外蒙政府調回庫倫用意如何固不可測而居中操縱者則大有人在也（三）新疆方面以共同防俄之故日本早派有軍事聯絡員前往最近新疆當局查獲一函係聯絡員報告本國者謂新疆地方大有可爲宜乘此軍事協定期間設法派兵前往且於俄之新舊兩黨設法操縱以圖西北之發展云云故日前楊增新來電亦極言軍事協定之宜廢 
　　（四）日前大烏里地方因華僑受俄人之凌暴黑龍江電請出兵該地保護僑民經政府核准財政部且允撥欵五十萬爲國外出兵經費而滿洲里之日本司令藤井中將則與鮑貴卿交涉謂如中國出兵境外依軍事協定須受彼節制鮑氏大憤出兵之議遂中止且致電政府痛言之而近日恰克圖辦事長官李垣亦請出兵境外經國務會議參陸會議迭次商榷迄無避日人干涉之良法 
　　（五）中東鐵路線中在五站與哈爾濱間有所謂一面坡者日前忽有日兵若干登岸政府得電由邊防督辦處與日館武官東乙彦交涉而日人謂由軍事協定上之關係中國不能阻止 
　　積此種種故田中玉陳毅楊增新鮑貴卿等無不有電到京疾首痛心於軍事協定之貽誤以立時廢止爲請然武人方面一則已爲日人所挾持無如何也 
　　關於此事有衞興武之一段近史衞興武者段派有力之武人也前徐樹錚丁憂返里時參戰處參謀長曾由彼代理邊防處改組已預定參謀長之位置矣而衞興武覺悟軍事協事之受害於某日段宅會議時據邊境之種種報告力言軍事協定之不容再存且曰我係自訂約以前卽不贊成者今歐戰終了再不廢止受害卽無窮期然以此爲聯日之武人派所忌而參謀長一席次日卽變爲傳良佐可見卽武人派中亦有不贊成者矣至所以不能廢止之由則吾輩固不能與知但聞與借欵購械大有關係而已 
[北京通信（靜觀）]  
　　棉業界在中國之地位 
　　人民服用以棉布爲大宗而棉布之原料第一則爲棉花農之所出也第二則爲棉紗工之所成也紗與布之關係尤密切雖以不産棉花之國而能有多數偉大紡紗之廠出貨多銷路廣亦足以左右經濟社會而有餘現在統計世界各國紡紗錠子之總數共有一萬六千萬支英則佔有六千萬美則佔有四千五百萬德則佔有一千萬日本則佔有一千五百萬其餘三百萬支則分佔其他各國我國年來妨紗之廠日見擴充所有錠子之數一時尚難詳悉據五年度農商統計表所發表者則數爲四十萬零九十但該統計調查未周且外人在華所設之廠亦未列入今若合中外各廠約略計算在民國五年當有五六十萬支自民國五年始至七年底國内設立紗廠爲數不少就已在農商部注册之廠言之則有八所除通惠公鼎新二廠已列入五年度統計不復計算外尚有華新（在天津現移唐山）廣勤（在無錫）裕元（在天津）溥益（在上海）中新（在上海）蕪湖第一公司（在蕪湖）八廠資本合計一千四百十萬元就中尤以華新一廠規模爲最大（資本一千萬元）在國中可稱巨擘若合各新廠以推計其錠子數當亦有四五十萬支八年度再行增設四五十萬支合新舊兩項以計卽共有一百五十萬支此可假定爲全國紗廠錠子之總數雖曰近於推測而實際當亦不甚相遠農商部年來對於棉業極力提倡頗認此爲目前最重要之事業前爲推廣美棉種植已有預定之計畫近聞爲提倡國内紗廠之增多又將擬有辦法雖棉業處督辦任命已久而周氏久久不至頗啓棉業界懷疑之念但該部却不因此而少怠其進行至周氏雖不在政府辦事而在社會一方面竭力經營棉業亦頗居重要地位現在棉業家之能力實優於疇昔旣有世界眼光又有團結智能如周緝之聶雲台等皆崛起於近數年間其勢蒸蒸日上頗有駕凌前人之概其根據地在上海天津唐山石家莊四處更如兵事家佔據險要指揮如意勝算可操據聞本年新設之廠購入機器錠子之數當在四十萬支以上惟機器不購之英而購之美其間不無小有吃虧之處蓋因日本在戰前已訂購英國五十萬錠之機器至二年以後始能交貨現英已無餘力再供他國之求若以機器之質地論英貨似優於美貨今英貨旣不可得則惟有購之於美美貨六個月後卽可完全交到惟價則比往日加百分之十五此則受工作時間改短之影響也又聞舊廠如大生德大厚生等本年亦添購機器錠子數約十六七萬支總之本年新舊各廠所添入之錠子無論如何其總數當在五十萬支以上可無疑也夫以中國之大人口佔全球人口四分之一而錠子之數僅佔全球錠子總數百分之一較之東鄰亦僅佔其十分之一需者如此之多供者如此之寡亦大可憐矣所幸年來社會方面深知振興棉業爲救國要圖整理創造不遺餘力近日諸大棉業家又擬組織棉業統計局初由紗廠聯合會發起繼經花衣同業贊成其辦法設局於中央以農商次長兼局長設分局於上海天津漢口靑島以蘇直鄂魯四省實業廳長兼分局局長局内一切費用純由紗廠聯合會及花衣同業分擔指定産棉十省派員詳晰調查務明其實在産額之多寡編成統計表預定全國棉産之總額爲十成以十分之五供各紗廠之分配以十分之三供民間之用以十分之二供輸出將來輸出時非田統計局發給護照稅關不得放行此事在上海早有所計畫聞已派有代表進京請求農商部同意農商總次長均極贊成不久卽提交國務會議公决並聞上海方面關於此舉曾有人向外人探詢意旨在英人頗表示贊同美用中棉極少亦無由反對惟需用中棉多者恐難與英美一致也上海現在已有棉業公會之組織聞係由紗廠聯合會及花衣同業聯合而成此次發起設立棉業統計局呈請政府聞卽用棉業公會名義云棉業現况如此前途發展自未可量惟本年夏間各處雨水均嫌過多棉植不無稍損恐收穫未能如去歲之豐此則於欣慰之餘不能不復有所畏懼耳 
[德奥和約之北京消息]  
　　陸專使屢次電詢對於國際聯盟開議時之辦法國務院昨電陸專使略謂保留膠澳問題爲國内一致主張且已得美國之贊助希依此大旨堅持原議俟國際聯盟開會時提出又電云此次美國上議院議决交還靑島調停案我國無不欽佩現在兩院業經預備直接去電致謝希速將在法各國專使對此意態彚報並將日本專使意向隨時調查云云又致顔惠慶電略云現在對德宣戰問題旣將取消應力謀與德恢復和平希將德人對我輿論如何詳細報告以備派使駐德藉作日後補簽德約之參考 
　　協商國與奥國簽字和約原定八月五日茲某機關接到巴黎確電奥代表以有某種原因要求展限一星期大約在本月十二日左右簽字我國對德奥恢復和平之宣布亦當在十二日之後 
　　巴黎七月一日電日本和議專使牧野氏已於三十一日離巴黎首途歸國該氏聲稱日本和議代表尚未達到宣布意見之時期美國參議院言論失於早斷要之日政府非俟對德條件批准山東入日本掌握之後不能宣布方針又據外交團方面昨接巴黎電訊云日代表以在法吾國代表團對奥决定簽約並以單獨對德提出解除交戰狀態不啻拒絶德國和約而另定雙方之條件置諸日本於事外遂亟研究提起直接談判之方法以破壞吾國代表團將來之辦法 
　　日本遣歐特使西園寺公望業於上月自巴黎出發回國預定本月底抵東京聞中日問題將俟西園寺回國後當有發展牧野專使亦已於七月三十一日起程歸國報告一切而外務省參事官芳澤謙吉奉派來華在山東滯留多日亦定本月五日抵京據東京外交傳說芳澤此來與日政府解决靑島問題至有關係其重要任務係調查靑島租界辦法氏久任駐華公使館參贊與中國各方面人物頗爲接洽到京後必將施其外交手腕政府對於山東問題之態度或將於此轉變云 
[山東問題之西論]  
　　評陳友仁致美上院書 
　　中美新聞社波士頓通信云巴黎和會中國代表之一陳友仁君近致書各美上議院請求該院贊助使山東問題之解决得以修正該書義正詞嚴吾美報紙　宜廣爲揭載使公衆咸知蓋凡外交事件不合於國際公理而得見諸施行者恒由於其完成之際時間短促使公衆不及研究而一經成立事過情遷卽淡然忘之矣故今茲之山東問題日本最利於速决以免反對之輿論力量日增猶億四年以前二十一要求事件正經討論之時有一著名日本外交家對美國基督科學助導報代表云日本外交之失敗其最顯之原因在不能阻止公衆討論此非設法救濟不可云云然但求阻公衆之討論吾意日本之外交亦未必能常得勝利因公理昌明今非昔比違反正義之事終難僥倖成立陳君書中謂山東問題之處置爲不合美國之尊榮與利益對於中國爲不公道且危害世界之和平旨哉言乎不但華盛頓聽受之舉凡文明之世界莫不聽受之至陳君且各國皆承認之今山東問題之解决直接破壞此主義且將德國勢力重植於山東使勢力範圍特别權利之制依然存在中國之領土主權大受影響而他國之工商業不能復在山東享均等之機會夫和會中所謂非門問題丹雪格問題以及沙河流域問題較之山東問題直不足比數蓋山東問題不僅爲日本應否接受德人之權利亦不僅關涉國家之光榮與條約之信用質言之不僅關係今日之山東乃關係山東之將來與中國全國也日本若一在山東立足卽將逐漸侵入中國腹地誠以陳君所言和約許中國自由與美國及西方他國提携則中國問題將依世界全體之利益而解决反是則中國問題將爲日本武力及其全亞主義所操縱日本侵略中國之政策二十年來日益進步協約與美國之處置山東問題殆未見及乎此實爲誤德國佔領靑島在道德上固爲錯誤然就侵略言則其勢尚孤立故無大害日本則不然台灣高麗南滿均爲彼所有今又得山東步步進逼無非嚮一目的而趨固不待智者而知此後之形勢矣中國之呼籲根據於正義果尚不足以動世界之聽者則上述之理由根據於共同利益其亦足以促世界之醒悟乎然而明哲之士眼光如炬對於此問題固自有其最高之見解卽如陳君代表中國之呼籲以中國所受之不公道置諸世界和平受危害之後實具有卓識蓋彼之呼籲以正義爲先而利益爲後誠有見夫大者遠者則使世界果有公道者吾知中國之呼求當不至虛擲也 
[龔閣閣員之紛傳]  
　　東海對於龔心湛組閣問題曾密電各省長官徵詢是否表示同意直皖魯豫蘇等省長官覆電謂組閣應由總統擇賢而任但能負責者方可應付時局云其他無所表示現龔已决定局部改組内務擬吳炳湘陸軍徐樹錚財政吳鼎昌交通曾毓雋教育傅嶽棻司法不更動　軍及參謀均不更動外交不更動農商田文烈昨晚（二日）忽又抱去志已密托某政客向總統要求准其辭職則農商亦須易人聞初擬周自齊但恐派别不同未必能就此一說也又聞龔意欲自兼内務而財政則襄李思浩安福系主張以方樞長内務王郅隆長財政連日磋商尚未解决此又一說也或謂閣員分配問題龔與安福俱樂部意見相左龔意對於陸海法農四部均不動交教兩部卽以現代部務之次長坐升内務則擬仿錢閣先例自兼財政商山李思浩擔任安福所爭者只在内財兩席内主方樞財主王郅隆持之甚堅昨日止尚在往返磋商此又一說也或謂龔代理眞除問題提院之議已經决定不再更動擬議之閣員則外交總次長均不更動内務擬吳炳湘升任陸軍决擬徐樹錚海軍及參謀俱不更動財政决議吳鼎昌以王郅隆爲次長交通决擬曾毓雋升任農商不更動司法不更動教育傅嶽棻活動甚力然恐不得到手此又一說也 
[京華短簡]  
　　外人消息云中政府要求解除武器輸入之禁止雖經外交團拒絶聞又將改變内容爲第二次之抗議 
　　退還庚子賠欵案之辦法已由協約國委員提出和會其用途並非儘限於學費一項如救濟水災建築公益品及茲善事業等項皆在其内惟須各國之監督由中政府指明用途方能交付每逢某國退還之欵卽由中國政府向某國交涉確定用途云 
　　華商紗廠聯合會前因國内紗廠所用紡織機器購自外洋運入時海關照則徵收進口稅項刻下紡紗事業亟待振興特請政府准予免徵此項機器進口稅以示提倡並將最近已徵者一律發還此事業已由財政部稅務處會核礙難照准已批令該會遵照矣 
 
 

Page 7

 
 
昨日某方面接哈爾濱急報謝米諾夫乘吉林風潮尚未解决擬派兵匪潛入哈埠圖擾已扣留兵車四十輛預備開來哈埠並有已經行過滿洲里之說又有某國向路局調司機三十六名强迫開車未審吉黑兩省有無阻止方法耳 
　　嚴式超由庫倫來電云克烏各地業經我軍極力抵禦現已完全克復職部辦事處已向山南移駐可保無虞 
[中美新聞社京訊]  
　　著名各國之英國飛行家斯毛爾胡特大佐不日將到上海服務於中國政府係從福公司之招福公司乃贊助交通部推行航空事務者也中政府擬於北京上海間設航空郵便業並載旅客大佐此來卽爲規畫路線及設站等事隨後並有新亨特來派奇式飛機六架運來此等飛機本係作炸擊戰艦之用後在英國用以載客裝倍思式引擎兩具計三百五十疋馬力可容客二十人貨物稱是現中政府令備客座十位其餘地位裝貨每機可載重一萬三千磅連機身共重三萬磅所有駕駛人及機師等隨後卽到另有著名英國有經騐之飛行家三名將來華受政府之雇教授中國飛行學生以一年爲期新任交通部航空局局長爲京綏鐵路之丁將軍據丁言此間華人航空員從前曾練習法國軍用飛機者祇須實習兩星期當可使用新機福公司爲馬考尼公司之駐華代理人現在送出無線電機具甚多供中國軍事之用有高度電力之電站三處設在阿富汗附近之喀什噶爾其他電力較緩之機則將用於北京附近惟究用於何處該公司今亦不知說者謂陸軍部或將以此等無線電機改爲所謂邊防軍之用而丁將軍本贊同征蒙之舉者亦必願將飛艇借作此同一用途也 
　　意國擬創設一中意航業公司資本定五千萬吕耳意使請中政府在津滬漢三處籌資一千萬加入（約華）紙一百七十萬元）並有特别之保障據交通部消息以航業關係國家本身至爲重大未可輕易與外國合辦且中國財政空虛亦無此種鉅資投入故對於此項要求已完全謝絶又據報告昨日國務會議討論此問題以航業關係重要已議决不加入矣 
　　吉林省長郭宗熙因日人派日警十名由一軍官率領至長春城内保護日本銀行及其他日商店已向日當局提出抗議謂保護日僑之責當由中國軍警負之現聞日官已允撤回此等日警矣 
[吉事解决條件之磋商]  
　　昨政府電復哈爾濱鮑督云孟將軍擬帶一師入關一節無討論餘地萬難允准務據理拒絶又據吉林歸客言張使允許孟氏可酌帶若干衞兵但不得超過若干數且入關後必須聽候中央編配方能允可孟高尚未容納故吉林問題又入於黯淡之傾向 
　　長春信云黑省黄參謀長大體旣與孟督商議妥協乃電約鮑督來長研商細目如此次調動軍隊用費本來以孟督之名義由財政廳丁道津作保向中國交通殖邊三銀行借用三百五十萬元此項經費孟請求歸自國庫黑督允爲開銷又孟督在任所未能報銷各用費約數百萬要求後任設法彌補鮑督初尚未敢擔任乃商之奉天張使得其允可始承認之至於善後諸事如裁撤新招胡匪令軍隊退歸原防及設法保護高士儐高俊峯孟星魁諸人等事現正開始商量尚未成議 
　　鮑督到哈爾濱後定安慰高士儐部下軍士之法（一）該師師旅長雖已免職所有過失均由高師長等負之與軍士無涉該部將來擔保絶不解散（二）該師旅士卒服從中央命令定當從優犒賞記功已傳知高部 
　　參陸部電吉林軍界云吉林電局探遞誠代師長明裴鎭守使其勳等報載誠代師長等宥日連名通電曁宣言書措詞悖謬違法干紀該代師長等素明大義何致有此逾軌行爲是否知情希明白電復參謀陸軍部冬印按誠明早投奉軍裴其勳尚未表示與孟之離合此電或爲逼裴離孟而發或則預爲裴出脫地步云 
[奉吉風雲中之枝節]  
　　駐伊吉軍譁變奉天某外報云三十一日晚長春裴鎭守使電告張使謂三十日晚駐伊通高士儐部下軍隊共二營忽然譁變並將監獄囚犯一律釋放縣知事警察所長均被覊押一時搶掠殺燒地面不堪其擾云赴哈人員遇險據長春來電云黄參謀長及吉林代表等乘二十九日午後三時由長春開往哈埠之東淸列車三十日午前一時當通過哈爾濱車站附近之際被中國兵一齊放槍致死傷者多數另一消息云二十九日午前九時由長春開往北方之東淸列車同日午後七時駛至舊哈爾濱車站附近突有駐屯該地方之黑龍江軍隊因誤認搭載吉林兵向該車一齊開槍致傷坐客七名（内有日人一名） 
　　東淸路線損壞東淸鐵道老少溝窰門間之線路因被破壞故三十日午後五時由哈爾濱開發之中國軍用列車迄今未到長春又云二十七日由哈爾濱開往海參崴之火車因線路被人破壞在一面坡附近突遭傾覆致死者二名傷者七名說者謂奉吉暗潮仍未終熄守備鐵路之中國兵刻下極形單薄東淸鐵道同盟罷業中之不良分子似有乘間滋事者故是等變故屢見不鮮云 
[豫人力爭日商包辦路工案]  
　　豫省官紳反對洛潼路以日人承辦工程隴海督辦施肇曾日前已有聲明然豫人殊未之信該省國會全體議員以本國鐵路　入外工旣屬利權外溢而當此山東問題刺激中日國際感情時代與日人秘訂辦路之約尤背國民心理函請施督辦及曾次長迅速取消前議又免枝節横生其致施文如次敬啓者迭據汴紳曁省議會函稱洛潼西段路工有由日人包修之說全豫人心異常憤激請卽迅速質問政府極力拒絶等語弟等當未深信以爲必係傳聞之訛嗣又連接汴中來函言日人業在該路西段搬運機器預備開工有目共見等語正詫異問旋又接到由汴轉來尊處覆河南督軍兌密原電内開有墊欵包工辦法選任中國資本殷實之工人令其領辦又云中國殷實工人承包此項艱鉅路工旣須鉅資而又非工程專家之技師不克勝任故又由該包工擬向日本商家轉貸欵項作爲合辦並由日本技師代爲監視工程本路只能認爲該包工華人名義單獨承辦與之訂立合同致與合辯之議甚形鑿枘迄今尚未就緒一時恐難實現等因查洛潼路工最初本係商辦進行程度亦頗不惡忽而收爲國有爲期成功之迅速耳旣而因國家財力不充包與比人仍爲圖成功之迅速耳歐戰發生路工幾於中斷者數年於茲是此區區路工全視外人之力量盈絀以爲進止斯已奇矣然猶曰往事不必追也歐戰係不可抗力非預料所能及也今雖歐戰終了比人經濟作用已非昔比自係實在情形墊欵包工未始非策不可解者中國之大何以見其無一人能勝此任卽云招致需時延誤路事何以前數年能待今則不能稍緩卽云中國眞無此人刻下眞不能待然何以環球無一國可以共事必須包與日人歐洲戰局中國幸先加入協約而和議席上竟以靑島問題不能簽字對於東鄰舉動全國譁然學界抗言商人罷市雖意氣不無過激究亦出於愛國之苦衷魯省直當其衝排日風潮方興未艾所幸豫居中原腹地外力侵入今尚無多及此防閑猶虞不給若意以日人包辦是令豫人作全國之公敵雖屬至愚寗忍默爾我公熱誠愛國統籌全局必有嘉謀故無論是否與日合辦是否由日技師代爲監視但一參用日欵日工豫人全體誓不承認如竟成爲事實彼時豫人定有相當之對待外交内政必又添一糾紛不惟豫省官紳無力維持恐卽如我公之偉略長才亦不能負此完全責任也務祈台端迅將前議根本打消另作良圖免枝節横生不可收拾大局前途實利賴之弟等忝陪議席知無不言瑣瀆淸聰卽希察核專此奉布敬頌公祺立候回玉不宣 
[湘紳反對出售紗廠案]  
　　張敬堯以財政支絀將第一紡紗廠出售得價充用旅京湘紳熊希齡等聯名具呈力爭文云呈爲合詞陳請維持湘省公産以維實業而利民生事竊湖南省城於民國二年以地方欵項訂購紡紗機器四萬錠組設第一紡紗廠經營數載屢經挫折始底於成所費機件廠屋各費將近二百萬金當時取給於湖南銀行無非以發行票幣之資金爲提倡實業之基礎嗣因公家財力支絀復經譚前省長與湘商華實公司訂立租賃契約比卽集合股本着手進行旋以事變迭起遲滯至今乃近忽聞張兼省長有與鄂商李子雲訂立合同以百五六十萬元分爲四期繳納承購該廠之議并將紗機二萬錠移往漢口湘人目擊情狀驚惶失措迭次電請維持詞氣極爲激昂查湘省紗廠旣爲湖南銀行財産之一部分卽爲將來收回票幣之准備金今若以此項紗廠售之於鄂所繳之欵又復移作他用隨意支銷則湖南銀行票幣永無淸理之日湘人數千萬汗血之資悉歸無着揆之公理豈得謂平且湘中連年用兵人民蕩析離居所在皆是正宜多設工廠振興實業以資救濟今轉欲將已成之紗廠歸之鄂省是湘省平民生計更蹙隱患堪虞此所以湘人視紗廠爲性命不容輕棄者也湘鄂感情素洽乃鄂商李子雲未悉該廠根底遽欲投資承辦卽使一時成事實以後湘鄂糾葛無窮必以該廠爲之起點是湘固先受其害而鄂未必能蒙其利也若其中果有外資則嗣後風潮益難揣測昨聞李商以湘民反對恐滋糾葛擬先由外國律師向張兼省長購買再由該律師轉賣於李商等語查内地各省政府或商民與外人締結合同非經外部及主管部批準不能發生効力該商此舉殊違國法且啓異日無窮之隱患不止湘省紗廠已也且查湖北紗廠於前淸末年租與滬商劉樹森辛亥後湖北政府及省議會以地方公欵關係悔約退租迭經爭訟終由鄂商承租辦理今湘省紗廠亦係地方公欵與鄂商情同一律揆之恕道鄂商尤不應以已所不欲施之於人致生將來糾葛咸稱合同行將成立事機萬分危迫希齡等同屬湘人對於桑梓公産貧民生計豈能膜視爲此公同集議具呈大總統應請迅電張兼省長曁武昌王督軍何省長剴切勸諭該商李子雲卽日取銷前議並懇飭下外交部照會各國公使飭令各埠外商勿得承受並飭稅務處電飭長沙關遇有該項紡紗機器報關應卽扣留不准裝運出口庶幾湘省一綫生機藉此保存事在萬急伏祈迅賜施行不勝迫切待命之至謹呈旅京湖南士紳熊希齡范源濓汪貽書梅馨徐佛蘇黄贊元王文豹周大烈陳介胡元倓張式恭鄧起樞梁煥奎駱通劉寃執程崇信王愷憲章華陳士廉楊登甲黄丙炳張緝光左念恒黄傳胡邁熊崇煦馬鄰翼范治煥周詒柯朱後烈胡之淸李儻廖名縉劉次元徐森等呈 
[湘省公團聯合會解散]  
　　湖南各公團聯合會組織之初係應和平聯合會解散新國會及封禁安福而起及省會改選復活該會大張旗鼓發佈宣言雖終以理直氣壯於省會改選得奏凱歌然於該會方面亦已大受損失如大公報及湖南日報之被封總幹事湯松及省教育會長陳潤霖之被指爲激烈派首領幾致被捕卒之聯合會名義亦竟不能保可慨也先是省會改選問題旣因學界有捨死請願之議商界有全體罷市之謀而所持理由又極正大且更有駐衡某師亦將出而干涉之謠怒潮洶湧勢不可當就斯際情形論自不得不出於緩選然因此某派銜恨益深謀去之心益切迨情勢稍過人心稍緩於是乃着手進行運動當道取締未經立案之團體又由所謂公民大會者硬指湯松陳潤霖諸人爲過激首領且運動軍隊前往緝拿幸兩人均適外出未爲所捕一時外間傳述凡公團聯合會中人均將一體逮捕該會各份子爲明哲保身計爰開會集議以爲此時祗宜稍爲退讓以免菑及其身以後再有問題發生不能隨時聯合决定暫時宣告自行解散並於日昨發出通啓云本會各公團聯合會名義業於本日取消特此通告卽希查照是幸 
[濟南雜信（中美新聞社稿）]  
　　魯豐紗廠山東運河一辦潘君馨航鑒於棉紗一項爲社會上必需用品銷路極廣而現用線紗大半購自外洋漏巵不杜影響甚鉅特聯絡官商士紳合組一魯豐紗廠在濟南城北林家橋地方購地數十畝建築樓房壯麗宏廠爲濟垣之冠又添招官商各股數十萬元籌畫已數年之久日前據確實消息所購機器以及應用家具等件業已陸續運濟延聘留美學生周百朋君爲技師不日卽可開幕 
　　工商銀行山東工商銀行自民國七年開市以來營業異常發逹又添設儲蓄櫃整欵零項概行收存所定利息亦復優厚故公衆莫不稱便今春特於西門大街路南建造三憎樓屋式樣美觀超越各行之上不日工竣卽行着手遷移 
　　飛蝗飛災東省入春以來風雨調順故田禾非常茂盛大有景象似可預卜不意發生飛蝗孶生甚速鄉農異常恐慌遂聯絡各莊結合團體共捕此蟲七月間附近城垣一帶亦時有大帮飛蝗損及田禾不過爲數無多尚無大害而蝗子亦將陸續發現一般農夫現正忙於搜掘蝗子以期永絶根株 
[杭州快信]  
　　新任山東省長屈映光調前浙省署警務秘書劉焜曁原蠶種試騐場場長姚百和赴魯任用聞劉有政務廳長姚有實業科長希望 
　　鎭海知事洪錫範急電到省稱本邑自三十一日起狂風挾雨歷三畫夜始息折木倒屋海潮泛溢值此早稻將熟木棉掛鈴之際四鄉損失甚鉅現正查勘實情另文詳報 
　　省城米價昨又增高每石二角調查同業存米僅九千餘石 
　　新選杭總商會會長王湘泉昨又由京快郵來浙辭不應選聞各會董已開會議决再行敦請或派代表晋京促駕 
　　新委杭縣知事王吉檀原定四日接篆聞因原任知事景崧趕辦移交不及有展至十一日視事說 
　　紹縣知事王嘉曾卸任旬日昨始晉省聞不願赴義烏新任意在希望嘉興一缺 
　　各省監獄出品外運轄免稅釐案原定七月三十一日截止現因各項物品仍未能一律暢銷經司法部商准財部稅務處展限一年令行浙省高審廳昨已轉飭各屬遵照 
[南京快信]  
　　南京學生聯合會昨電政府請示外交方針以釋羣疑旅寗魯同鄉昨電京反對屈映光長魯請速收回成命以安人心 
　　李督以吉事牽動内爭外交昨續電政府請勿以武力迫脅速謀和平解决 
　　院電各省聲明並無補簽德約及與日本直接交涉事望轉各界勿滋誤會 
　　聞李督日前語吳光新云當此内憂外患緊迫之際似不宜發生副座問題阻碍南北統一進行 
　　齊省長以本省水災甚重擬發行有奬劵以拯災黎刻已擬訂券額及章程咨部核定 
　　查辦贛省長戚揚案李督派本署外交顧問胡慶培赴贛密查限十日内詳復 
　　王揚濱奉錢幹丞命赴滬昨午抵寗晚車赴滬 
　　徐佛蘇前日過寗赴滬言係個人行動不與和議 
　　于寶軒前日山滬來寗住軍署西花園明後日返京 
　　省警廳長王桂林雖已銷假惟病仍未痊已赴滬就醫有人由滬運到某國大批玻璃被學生調查團偵獲已報告總商會酌量處罰 
地方通信 
[蘇州學務科員赴省]  
　　吳縣温紹樑知事前奉教育廳訓令召集各縣教育行政人員於署假期内赴省開省教育行政會議等因温知事奉令後特派學務科蔣主任赴寗會議蔣君奉委後聞已於昨日由滬寗早車晋省矣 
[申請書須貼印花]  
　　吳縣公署昨日奉財政廳印花稅分處會令略謂民間典賫田房不動産請領官契時所用申請書應比照人民投遞呈文每紙貼用印花稅票一角曾經通行遵辦迄示實行現在整頓契稅章程及發行官契施行細則均已重加修正並另定申請書式樣呈奉部令核准各縣應遵式製就申請書隨同官契紙發交各發行所塡用並於書面左隅加蓋遵照部令貼用印花一角字樣戳記以符通案等因温知事當卽分令各市鄉董事遵照並繕發布告俾衆周知 
[七日評論出牌]  
　　縣立各校教職員聯合會同人組織一報名曰『七日評論』每星期出版一次事務所卽在黄宫内該報内容專以評論教育上社會上一切問題爲主旨已於八月三日出版矣 
[國民學校教員減薪之反響]  
　　吳縣城鄉國民學校教職員等自聞勸學所長潘振霄君籌議將本縣各國民學校校長教員等薪水減爲六折消息後大起恐慌特於前日假教育會内開會集議對付之策僉謂教育經費如果竭蹶何以縣立高小各校不減經費而反增設女子第二高小學校獨將國民各校經費減爲六折此中情節顱有黑幕在焉且爲教師者大率寒士當此米珠薪貴之時月得十餘元薪俸尚有難以餬口之勢若再實行減俸惟有全體辭職一律罷課以爲對付云云 
[呈請褒揚節婦]  
　　常熟縣探訪局主任邵松年等查有已故節婦趙陳氏係淸中書科中書附貢生趙仲舉之繼妻婚甫一年而夫卒時年二十九歲至四十七歲身故計守節十八年核與修正褒揚條例相符特造具事狀册及褒揚註册費銀六元請該縣轉呈褒揚葉知事准函後業已加具證明備文呈請蘇常道尹核轉矣 
[吳江同里救國團開聯合會]  
　　吳江同里市自孫建成勵吾志倪念椿龐菉如等發起救國十人團後接踵組織者已有五六團特於八月二日下午一時假座陸家埭第二組事務所開各團聯合會到會者有學生救國團女子勸用國貨團商團保衞團以及男女來賓約三百餘人其開會順序如下（一）聯合會會長報告開會宗旨（二）女子團唱歌（三）各團員演說（四）女（五）來賓演說（六）餘興雙簧演說（七）會塲出售各種國貨（八）振鈴閉會（九）茶鐘（十）游行街市旗幟招展軍樂洋洋觀者途爲之塞 
[鎭江商會之檢查日貨會議]  
　　鎭江商會爲檢查日貨事於昨日下午二時開會各對董到者甚衆先由主席報告今日開會係繼續李議董等前請會議各業公訂檢查手續現因各業訂章均已送會特開會議公决應如何辦理方昭愼重一議定各業訂章均主業中自行檢查其手續須歸業中檢查員辦理如所檢之貨卽係該檢查員本店之貨應請他號檢查員檢視以避嫌疑至他業及各界人祗可互相監視一議定如各業查出日貨遵照業中公訂罰章辦理不得徇私隱漏亦不得受外界人挾制破壞一議定各業代爲轉口各貨下船下車時隨卽過儎者不得檢查如起貨後抬至該號店中再行轉運者卽須檢查以杜冒混散會已五時矣又聞紙業於提倡國貨之際曾有俟存貨售罄不進日貨之宣言業由該業登報廣告表示决心詎昨日某紙號由滬運來東洋色紙兩件被公團查出照章處罰 
[揚州財廳借漕]  
　　蘇省財政廳現以省欵支絀需用浩繁特電令各縣息借本年冬漕（每縣一萬七千元）以資抵用江都佟知事奉電業函知商會籌議以備呈復 
[軍隊調防]  
　　駐揚陸軍第一混成旅長黄介丞以各屬軍隊防期届滿調回揚地訓練另調所部一團四五兩連駐仙女鎭邵伯二九兩連駐瓜州十二圩以資保衞 
[安慶皖垣預防時疫]  
　　警察廳據同仁醫院函告謂自滬上發生虎列拉疫後皖垣居長江中心恐輪舶往來傳染甚速亟應先事預防特飭各區巡士對於沿街出售生熟食物及瓜菓等類留心查看而定省城爲防疫區域按照防疫法切實辦理并設立臨時防疫所委派專員會同水警於上下水輪船抵埠時認眞檢查以免傳染而重衞生 
[請催日商離内地]  
　　舒城縣屬曉天鎭前有成昌鐵號專收各種土鐵轉售日商獲利頗厚嗣爲該處商民查悉呈由舒城縣照約封禁旋據該號經理張家梁以頻年交易與各處爐戸有賬項糾葛未淸具控縣署業經函由本地商會傳集各爐戸雙方淸算俾憑公處理茲張又偕日商古幡景美到縣參預此案不肯讓步以致案延不結該日商亦久不離舒刻聞該縣知事已具呈省署請函日本領事轉催限期回蕪云 
[請加連防經費]  
　　皖北各屬前因匪勢猖獗當由懷鳳渦蒙亳宿六縣會商籌辦連防以衞地方業經省長委派于文炳爲警備隊營務處長所有每月用費每縣月攤六十餘元近于營務處具稟蒙城縣轉請省公署飭令每縣擬酌加八元庶免虧累聞省長將不予批准云 
[緝獲泗縣匪首]  
　　泗縣巨匪周繼宏於六月間糾集黨羽數百人潛匿胡圩携帶快槍快砲攻開寨門任意搶擄擊死事主多人并架去男婦二十七名臨去放火燒燬民房數十間當經該縣駐防安武軍偵知卽率隊跟蹤追剿至孟圩地方該匪等竟敢抗敵與安武軍互相鏖戰數時之久傷及軍官一員兵士七人陣亡兵士四人警備隊亦傷數人幸軍警奮力當塲擒獲著名悍首王克章梁守淸石大肚子等三名業由軍警帶回送交該縣訊供擬辦并將情形呈報省長查核 
[杭州甌甬颶風已息]  
　　本月一號夜甌甬驟起颶風初不過洛珈山東飛沙走石海洋船隻並無損害迨至二號黎明六時起風勢愈狂沿海漁戸互相警告來往航船一律停班行駛洋面之商輪兵艦亦避入内港旋由某電臺接到温州無線電知玉環坎門地方已吹倒輪船碼頭及民房數十間受災獨重其餘定海象山等縣亦有船隻失事各情幸入夜風漸西去至三號午刻完全平息齊省長已據各該縣電告矣 
[温州瑞安照常市]  
　　瑞安商會會長鮑鼐包庇漏海激成罷市等情已誌本報茲悉該縣沈知事因連接省電並奉黄道尹在省拍發要電故於本月一號早晨偕同道委狄紹靑曁全城紳士及自治委員步行沿街勸告謂該會長鮑才鼎果有包庇漏海確證儘可提起訴訟照律重辦何必藉此要挾徒自損失等語各商店始次第開市當由沈知事電稟省吏惟衆商尚懷不平故開市後道委與沈知事尚有商會邀同各紳士互商善後之策 
[湖北鄂屬水災彚記]  
　　上月三十一號下午有划船一百餘艘裝載泥首赤足漢川口首之男女老少約千餘人陸續停泊漢鎭橋口一帶碼頭據稱該處神河口被水打破漢川全縣淹没惟分水嘴一隅尚未被淹房屋衝倒者十居八九人民雇買小划扶老携幼來漢逃生又漢川縣屬之協成垸久經嚴令禁築詎有紳民王樹棠等朦稟省長改名南屏堤開工修築該縣人民及沔陽縣屬垸民均已妨碍水利來省稟請勒毁何省長特委員往勘又平成堤爲夏口漢川孝感三縣保障前經密紳丹階等呈請江漢道尹令飭各該縣知事佈告興修已開工建築茲因水勢泛漲奔流甚急恐有衝决之患連日派工妥愼防護又荆州府城形如鍋底上面築有攔江大堤名曰萬城堤水較城高數丈茲因江水泛漲奔流如箭水與堤面業已距離不遠荆州人民莫不大起恐慌近據江陵縣電告夏口縣謂連日正在設法搶護未知有意外之虞否又鄂城大冶兩縣交界之昌涇兩閘業已修築告竣茲有鄂城縣民何日亭等以兩堤閘妨害民生特來省呈請維持何省長特據情令行該縣知事查復又夏口縣屬之舵落口蕭家地柏泉等處堤垸均皆被水衝破人民報災者絡繹不絶侯知事於一號淸晨前往踏勘自橋口五甲起至柏泉毛廟集止聞非二日不能竣事漢鎭後湖長馬頭堤岸地勢較低水已平岸一經潰決則後湖居民皆嘆其魚兩日來鐵路外居民輪流守夜甚爲恐慌 
[山東龍口自闢商埠之成績]  
　　龍口海常兩關始於民國四年設立其時來往輪船每月不過三五隻收數不甚起色嗣奉令自闢商埠曾由商埠局附設公司惟因官辦不甚得力六年經吕海寰趙琪將邦彦等呈准省部改歸商辦組織興築公司未及兩年工程大備茲查該埠與各埠往來已達十九處輪船定期來龍者二十六艘帆船二千餘隻進口以豆餅絲蔴茶五穀火油煤炭爲大宗出口以粉乾草帽辮花生昌邑綢粗細紙張香料大蒜等貨居多每年貿易額達一千萬元之譜人口約萬餘各機關如商埠局陸軍營部警察局電報局郵政局海關常關東海鈔關海關騐貨廠電燈電話公司籌備處興築公司商會商團保衞團船捐局釐捐局錢業公所黄縣知事辦公處烟酒公賣棧龍口銀行交通銀行等均已設立舊式商店亦已有八百餘家大半在商會註册者而舊鎭與商埠僅一橋之隔指臂相連尤爲便利若新式洋灰碼頭一經告成該埠當更發達矣 
來函 
[崑山學生團來函]  
　　敬啓者崑山商界除南大街三十一號同春烟紙號外已一律塡就不進日貨志願書存交本團商界熱心愛國於此可見惟望各商人一心堅持到底苟有私進日貨以圖牟利者一經本團查確定當責成該店將私進之貨當衆焚毁以符志願書敬請各界公鑒江蘇省立第二師範學校崑山學生團啓 
雜評一 
[助與調停（默）]  
　　人皆知求助於人之無益而卒不能不希望人之助我者以人苟助我其事或易解决也然人助我之力量不過至調停而止不能於調停外再有所進也旣曰調停必有使雙方讓步之意不過助我者之調停其調停條件或稍利於我在我尚覺未能滿意而在人則以爲偏而拒絶之矣拒絶之後卽調停之責盡助我之力亦盡故此次之外交勿論可以調停與否有調停必要與否卽曰實行調停矣然所以解决此調停之權仍在兩方當局今之不自助而希望人助者不亦可以恍然悟乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[北代表不决中之南方態度]  
　　聯合通信社消息云南北和議自五月十三日二次停頓後西南方面以誠意謀和之故雖所派和議代表全體辭職始終未邀允准並不許有一人輕易離滬以守候北代表之降臨而北京政府始則逕行直遂准許代表辭職繼則以總代表人選問題暮四朝三迄無成議計自停頓迄今爲期已兩月又二十五日陷大局於不和不戰之中大違國人促和之初願今自西南負責方面得有確息西南當道對此搖搖靡定之北代表人選不耐再爲無期之守候已决提出一種嚴重之通告限北京政府於接受通告後十日内派遣代表全數到滬以備開議苟屆期不能派遣全數到滬則認爲北京政府絶無議和誠意純係假借議和兩字以欺國人當向中外宣告和議中止届和議中止後所有接觸各方或有必要之處置亦不可必此誠盼望和平之國人所當特别注意也 
[西報之日人對華觀念談]  
　　字林報云旅滬日僑中一部份人所懷抱之親華感情向未爲人所知故亦向不爲人注意此派政治議論對於華人素主友感與大多數日人心目中之帝國主義適相抵觸此輩在其國内亦有與之賡同調者國内思想界一部雖人數無多但對於日當道之不能融合韓人頗有不滿意之表示而對於山東問題亦以爲徒滋紛擾此外尚有若干社會黨亦與抱帝國主義者處於反對之地位上海之親華派於靑年日人中見之内有若干顯已感受歐洲社會黨所崇拜之國際主義今之抵制行動更促進其此種政治思想聞彼等擬上書政府設法消除現有之緊張狀態而使商務復歸於原狀聞有唱舍棄膠州之說者此定是親華派中之最極端分子至於彼等將向東京政府如何請願目前無從逆料但一二星期後或發生重要發展亦未可知日本輸入中國之貿易已大受抵制之影響此爲無可諱言者抵制行動現仍進行不衰不過較前稍覺沉靜耳按華人鼓吹事業之有效力者以此次爲最其後盾組織亦甚完善劣貨之演說迄未少息有顯著效力及於日本之進口貿易舊式日商以爲政治上稍有調停卽可結束排斥風潮固無需切實交還土地但其他日人則不作此想蓋抵制行動已根深蒂固而發起者又甚有决心也今解决尚遠若干日商之地位已感覺困苦除著名大商行外一般資本短少不能持久者行將不能撑持不久或將閉門歇業今有一顯明事實可證明抵制之效力者某日商有滬經營内河輸運事業與華商爭利已有多年置有船隻按期由滬開往蘇杭此種營業易爲抵制者所注目故其結果聞已於上月停駛而由華商獨享其利矣 
[徵詢楊樹浦建設分關意見]  
　　上海總商會昨致本埠進出口各業領袖函云准江海關賴稅務司函開近來本埠貿易逐年發達本關辦公屋宇因之日覺窄小自應設法擴充俾敷辦公之用現頗有人建議以爲與其就關屋擴充不如另在楊樹浦海關原有地産之處建築分關較爲妥便查該地點距外渡橋七華里有餘如在該處添設分關將來進出兩項貨物自可酌分劃歸分關辦理其餘及復出口轉口派司等項事件仍歸原管辦理似此辦法是凡浦江下段停泊各船裝運進出口貨物一切徵稅驗放等事大半均劃由該分關專管該處所泊船隻多係往來外洋之貨其往來中國通商口岸並復出口貨物仍由本關徵稅驗放並在分關設一收稅分處以便商人就近完稅本稅務司以此事與本口將來貿易極有關係商人一面較之本關尤鉅雖目前尚不急待舉辦不得不預爲籌劃徵集衆見以免届時無法應付除另函本埠西商各商會外合特函逹卽希貴商會查照開會集議見復俾備採擇爲荷再此事甚關重要將來或不免由中外有關係之團體機關會議公决並以致明等由查此事關係綦重應由各業發抒意見交由本會彚總答復方足以昭愼重相應錄函奉布卽祈查照迅予見復無任盼禱 
[總商會今日開會董會]  
　　上海總商會因四日會員大會未足法定人數宣告展期昨特分函各會董於今日（六日）午後新鐘三時開特别會議屆時務請一體蒞會與議以便决定開會日期並另行討論正副會長辭職後一切辦法俾得早日解决 
[全國學生聯合會之閉會式]  
　　全國學生聯合會於昨日下午開評議部閉會式柬請滬上各團體來賓到者約有百人連學生共計二百餘人其中有西人二蓋領事或報界中人也因會場狹小後至者幾無立椎之地會場正中懸掛五色國旗右爲秩序單（一）振鈴開會（二）奏樂（三）向國旗行三鞠躬禮（四）評議長說明開會理由（五）書記員宣讀中西文閉會辭（六）來賓演說（七）本會答辭（八）茶點（九）攝影（十）散會來賓中最令人注目者莫如孫中山氏其他知名之士亦復不少三時半首由評議部長陳君寳鍔主席振鈴開會後向國旗行禮畢報告略謂此次閉會不過第一次之結果現以暑假將滿各地學生仍須返校求學而議案歸結尚有委員會留滬辦事仍假哈同路南洋商業專門學校爲議事場所次由書記宣讀中西文閉會詞大旨欲使中外人士知學生此次舉動純出於愛國熱忱並無他種意味來賓演說者首爲孫中山君演辭甚長約有一句鐘之久其大意略謂現在中國最大弊病在不能統一各界莫不皆然惟學界此次舉動差强人意蓋以革命經騐而言其弊亦復在乎不統一故望學生能力圖統一以促進人民之團結知有國家而犧牲個人云云次爲曹慕管君演說略謂此次諸君返校後豈能不再進行故第一須將來以學生任調查選舉之事第二須聯絡農工各界協力進行第三須以志同道合之學生力謀統一云商界鄒靜齋君演說略謂聞近日謠傳有人在漢口方面欲謀破壞某事望學界注意尤望湖北代表注意勿使功敗垂成而商界最後之目的則使國貨能直接運銷至外國云云工界張子廉君演說略謂鄙人一工人耳曾爲機械工業深感夫各人之責任所在最初學生往往藐視工人而今則思潮一變其故安在乃學生以爲工人無學耳但今日工人仍强半失學所望於學生者則於工廠設立學校則惠及工人斷非淺鮮云報界聯合會包君世傑演說略謂報界本處於第三者批評地位故僅就孫先生統一之題目下一批評蓋今日之不統一尚不足悲而問題在乎如何統一其手段與前大異以前但知以武器軍隊等爲統一之手段而今後則須以良心公道正義等爲統一之方法云歐美學生會王大偉君演說略謂現在所宜注意者仍須輕而易舉之事學生之責在監督奸商始終堅持云温世霖君演說南北教育家之不善指導政府政客之誤國現在爲世界上絶好機會能由學生監督立法機關最所希望云云工商研究會代表沈卓吾君演說所望於學生者乃在内地調查土産介紹於工商會萃之所云田梓琴君演說謂現在大可樂觀卽教育未始毫無能力此次學生舉動乃其覺悟此後須打破舊時階級爲統一思潮不外乎有一極大之共同目的爲之標準云演說旣畢卽在會場攝影更在别室饗客以茶點未散會時陳君寳鍔言學生聯合會特製銀盾一方專贈南洋商業學校以表暑假中借與會所謝忱云 
[上海學生聯合會消息]  
　　上海學生聯合會義務教育團八月一號下午三句鐘開第七次常會到者九人委員長因事缺席由沈惟楚主席會議情形如下（一）書記報告會務經過裴國雄報告第一第二國民義務學校進行情形（二）薛紹淸提議商界義務學校設校董衆贊成通過（三）薛紹淸提議召集各分會義務學校代表會議公决定六號上午九時舉行（四）沈惟楚提議製徽章衆贊成遂推定張藹貞張佩英二女士繪樣提出下届會議討論（五）定下次常會四號舉行（六）散會後開教員聯席談話會討論教材事宜由兪慶素女士主席四號下午新三時半開第八次常會到者八人委員長因事缺席由潘公展主席議决案如下（一）各校設主任一人以綜校務（二）每校發費用資若干（三）徽章定四角形（四）星期三各校代表會議推裴國雄主席（五）本團委員薛紹淸吳晃兪慶裳女士因赴美留學辭職由次多數升任（六）定七號在亞細亞照相館攝影紀念歡送留美諸君（七）薛紹淸書記遣職公舉李逹權女士擔任（八）决議致函松江縣知事爲莘莊國民學校立案事（九）定下次常會七號舉行 
　　八月五日該會交際部開常會到會者四十人主席桂勗剛書記董克仁九時開會所議各案如下（一）主席報告致汕頭學生會書中措詞（二）宋家傑報告接洽報關行情形（三）周明橡報告調查科大概情形（四）董克仁報告有一種紙傘外標愛國傘内有買自某國的記號請極力調查（五）陳詠聲女士報告山東出産一種雨傘並提議致書山東學生會詢問一切（六）陳琛提議致書富商請投資設廠提倡實業通過（七）湯成梓質問米禁事及報告内地水災情形（八）宋家傑報告報關行有取消抵制等事（九）吳煥禮質問各商業已有組織聯合會何以本會並無聯絡等意見（十）吳淵白報告赴十人團聽會議情形十一時散會 
　　上海學生聯合會昨發通告云本會因須選舉全國學生聯合會理事并本會修正會章審查員定於八月八號（星期五）下午新鐘三時假徐家匯復旦大學開全體職員聯席會議屆時並擬全體分部各攝照相以作紀念務懇撥冗駕臨母任盼切 
[美公司在滬組設分行]  
　　英文滬報云美國杜本Ｄupont公司爲世界製造炸藥最大公司之一兼造代革品顔料油漆假象牙及他類化藥品今已派代表道萊默思氏至遠東推廣顔料代革品之貿易現道氏已抵上海擬於下月初設立分行總部於滬專售無關戰事之貨品云 
[美國棉油公司代表蒞滬]  
　　大陸報云美國紐約之南方棉油公司乃美洲一最大植物油公司也其代表郁爾丹氏刻在上海調查製造植物油之情形並將詳細考察中國油市一年前郁爾丹氏曾偕該公司副經理來滬一次今將留滬二三月然後遄返紐約報告可否在華鍊製植物油之狀况云 
[紐約銀市交易所之剏議者]  
　　大陸報云前在上海之華格爾氏近在美國紐約發表一書提倡紐約銀市交易所之組織臚舉種種理由以明此種機關之必要其所持要點（一）美國爲産銀國或爲掌握世界現銀出産全額之國（二）紐約爲世界財政之集中點（三）美國銀行與商家刻正擴張其營業於東方又詳述其交易所成立後關於出産者鎔化者賣者買者各方面之利益並略言其招致交易所會員之計畫云（按華格爾氏乃印度人精理財學數年）前在滬曾爲字林西報之財政欄編輯員） 
[放洋輪船艙位缺乏]  
　　英文滬報云本埠昌興輪船公司之艙票定於明年最初四個月内由滬放洋者現已售出六百張該公司現預備專受購買明年四月以後艙位之定單至於花旗輪船公司明年六月以前之艙位業已售出無遺觀此亦可知放洋輪船已缺乏矣 
[中美間海電中阻]  
　　文滙報云太平洋商務電報公司現稱由中國至美國與菲列濱之海線現已中阻云 
[國貨推銷南洋之機會]  
　　旅居英荷兩麗華僑近來歡迎祖國貨品異常熱忱組織公司採辦國貨之議日見增多昨華盛國貨公司接南洋荷屬巴達維亞埠同新公司總理吳鶴泉報告南洋羣島自提倡中國貨品以來由蘇門答臘泗水諸埠華商協力同心一致進行惟處此盾價（荷幣）大跌對於祖國採辦未免稍有阻礙然看各埠僑商之熱心愛國仍不致消極觀望此亦樂觀也刻吧城同志集合資本一百萬盾組織專採國貨公司力舉鶴泉爲總理辭不能却擬俟籌備妥貼卽當返國到滬辦貨望届時紹介製造各出品家接洽爲感云云 
[關於時疫之消息]  
　　浦東時疫於舊歷六月中旬之後先自董家渡之塘橋鎭一帶繼而蔓延至上南兩縣交界之龍皇廟及嚴家橋北蔡等處計截至上月終爲止以上各鎭患疫殞命者男女老幼已逹一千餘口以上乃自七月初一以後已延至周浦鎭地方至前日爲止因疫斃命者亦有百數十人之多詎自隂曆本月初七以來北蔡地方時疫傳染者尤復重見患者較前更爲沉重輕者至多一日餘卽行身死重則祇有半日一經染疫延醫亦所不及甚至浦東地方之各棺木號棺材售賣一空向日製造棺木之工匠每日工資祗洋四角近已增至小洋八角尚不敷求云 
　　南市公立上海醫院對於疫症異常注意現又運到大批預防注射藥液每人兩次祇收藥本一元如多人同時注射尚可減折又自配經騐預防藥水每瓶小洋三角可用十餘人多購尚可從廉該院辦事以克實爲主志在撲滅疫勢只取藥本云 
　　城内石皮弄廣益中醫院入夏以來門診日有三四百號住院亦已積滿邇來疫癘流行求治者接踵而至院長丁君甘仁因賃近處房屋舖設病房另辦廣益中西時疫醫院而顧君濱秋近在開辦滬西救疫醫院故每夜互相商酌愼選中西醫生議訂章程以期完善 
[滬上又有大宗米石出口說]  
　　滬地米價之漲實由販運出口所致日前經仁穀堂公所呈請齊省長上海縣知事查禁後秈米市價似已稍有轉機（跌至七元二角左右）乃昨日閘北某某等四家米行仍將洋秈五千餘石車至某洋棧内打成包子轉售虹口某某等米店售與廣東帮裝運出口當爲同業調查得實訴於仁穀公所董事張樂君張以北市爲錢董貴三地段故卽備函知照錢董查核辦理矣 
[鈕永建行將來滬]  
　　据某方面消息廣東前兵工廠總辦鈕永建准備於日内來滬據知其内容者鈕之來滬與和議有關將磋商條件讓步之限度云 
[總商會會員之國籍潮]  
　　華僑聯合會昨致農商部電云北京農商部總次長鈞鑒上海總商會會員徐菊如湯節之電陳華僑陳炳謙爲葡萄牙籍無入商會爲會員資格請鈞部派員查辦等情查海外複籍華僑不下數百萬應否一律指爲外國人海外華僑團體如商會書報社教育會等其會長會董外籍尤夥緣生命財産祖國政府旣無力保護居留政府復無理虐待不得已而兼外籍此極可痛心之事祖國政府對此複籍華僑自應格外矜憫詎忍歧視本年二月大總統命令對於華僑回國興辦工商實業一曰保護再曰奬勵且華僑回國辦實業必係有鉅資者然有鉅資之華僑十有九爲複籍必指複籍華僑爲外國人是直禁絶華僑回國興辦實業是直斷送數百萬華僑與外人是直犧牲華僑億兆萬資産而不之惜保護者何奬勵者何徐等反對陳炳謙個人直反對我數百萬華僑吾國實業甫生萌芽招徠猶恐不及奈之何排擠傾軋之不遺餘力耶諒鈞部洞達僑情决不爲所朦蔽謹此電陳伏乞迅予維持俾數百萬華僑得所寄託則幸甚矣華僑聯合會叩 
[大風中損失餘聞]  
　　隂歷七夕本埠颺風大作水陸之船隻貨物損失曾紀前報茲悉是役尚有甯波鈞船王合泰號因在甯波裝載鹹魚等貨物在藴草浜相近被風吹急撞損船尾木梢等物人口幸獲無恙該船貨品遭水損失約值三千金云 
　　又鄔義源號因在江北裝載紗布花衣等貨來滬幸已進口在吳淞遇風繫壞右舷貨物均遭水漬該船耆民李春植見事不妙卽駛至岸灘擱住昨日李來滬卽雇拖駁小輪前往拖帶來滬停泊浦東聞損失及修理費須四千餘金云 
[教育促進團定期演講衞生]  
　　國民教育促進團昨致滬西各商家函云近日滬地發生疫症急宜講求衞生之法以防傳染本團於本月七日（卽曆七月十二日）下午七點半鐘（舊鐘）在江蘇省教育會開衞生講演會請醫學博士胡宣明先生到會宣講防疫方法并演幻燈影片以顯明疫症之所從發生防疫方法之至爲簡便屆時務請蒞會聽講至以爲幸會場在西門外小菜場西首林蔭路江蘇省教育會三層樓上再本團由左列各團體組織一江蘇省教育會二中華職業教育社三上海縣教育會四上海縣勸學所五寰球中國學生會六上海歐美同學會七上海學生聯合會八中華續行委辦會九中華基督教女靑年會全國協會十上海女靑年會十一上海基督教靑年會十二上海女子社會服務社十三中華基督教靑年會全國協會 
[海軍艦隊調防]  
　　海軍總司令昨日令飭駐防長沙之永安江鯤軍艦開往岳州調防並令駐泊本埠浦江之宿字魚雷艇運送本月份餉項開赴長江上游一帶發放各該艦奉令後均已遵令啓椗出發矣 
[催緝暗殺丁寳銓兇犯]  
　　松滬盧護軍使駐滬楊交涉員昨日同接江蘇李督軍齊省長支日會電開案據淮安丁紳賜第電稱前以大兒寳銓在滬被匪攔擊身故當懇蒙飭緝在案時隔半載未據破獲賜第八旬瞽廢諸孫幼弱伸雪無方可否懇再嚴催設法偵緝務獲究辦洩寃憤而伸國法曷勝感泣等情查此案前據上海縣知事電經本督軍省長通令協緝在案據電前情并據海州白鎭守使已拿獲王以昭被殺案内兇犯胡學銀（卽胡二毒手又名胡小二子）訊據供認曾於本年在滬受王保祥賄使夥同郭學華李桂香於正月十三日早九時在拉旗橋馬路上打死丁二大人後得賄逃逸等語電呈前來查該犯所稱丁二大人想係丁故撫寳銓惟該犯已因傷重斃命莫由研訊祗有嚴緝夥犯王保祥等到案訊究期得眞相除電復分電外合電轉飭所屬曁分别知照上緊嚴緝務將該夥犯王保祥等按名弋獲解究 
[高等廳派員察勘監獄]  
　　上海西門内地方分監與漕河涇新建之江蘇第二監獄此次疫症盛行該獄中所禁男婦獄囚時有發生染疫醫治無效而死曾報請地方廳派員騐明並轉詳上台候示現聞蘇州高等檢察廳已於前日下午委派檢察官來滬察勘該監獄之衞生情形以憑核辦 
[各學校消息併記]  
[坤範女子中學]  
　　新閘梅白格路頤康里坤範女子中學署假期内曾開校董會議議决下學期擴充學額增設課堂添聘教員已經佈置就緒日昨（五日）開教職員會由兪文耀女士討論秋季進行方針大旨改訂課程修正校務細則聞該校正式上課定於八月十三日開校禮則定於八月十日云 
[紹興旅滬公學]  
　　紹興旅滬公學在美租界東唐家弄開辦三年學生三百餘人科目完備現該校校長朱堯臣以近日報名者日形擁擠决計大加擴充添聘教員另闢教室聞已定十一日開學 
[女界聯合會消息]  
　　女界聯合會義務教育組昨日在貝勒路事務所開職員會到者九人程孝福女士主席提出教程規定議决及齡兒童教授同於國民科惟修身用談話式失學年長之女生則另分班授以生活上之技能算學則注重珠算不用教科書擔任教員兼調查生徒家庭狀况注意各個訓練夜班則俟秋後定期開課 
[中國通信社歡送淸華學生]  
　　昨日下午五時中國通信社假寰球中國學生會開茶會送别淸華及其他官私費各生到者有淸華護送員劉明等數十人先由該社經理沙君演說由淸華己未級長陳長桐君致答詞茶點而散 
[靑年會今晚演講]  
　　靑年會今晚（六日）新鐘八時敦請留法儉學會主任洪秉端君演說『人性與國家的關係』洪君兼任中法礦業事務及總理北京法文日報學問淵博屆時當有一番閎論也 
[社會中之慘痛事]  
　　江隂人朱某住閘北寳山路鴻興坊向爲錢業失就多年平日賴其妻女工餬口有一子上月患病夭亡朱妻痛子情切不三日亦染病去世奈家徒四壁無以爲殮經某西菸行經理朱信齋知悉慨助洋三十元草草棺殮尚不敷洋二十餘元由二房東王某將朱九歲女孩押與放印錢之某甲以半月爲期日前限期已滿朱仍一籌莫展復由朱信齋助洋三十元始將女孩贖回不料該女歸家後卽不飲不食至晚竟氣絶身死朱因一家四口不一月相繼死亡止存一身聊無生趣前晚乘人熟睡在房中解帶自縊幸二房東聞聲驚覺破屝而入解救得甦亦可哀已 
[餘上交界水災不確]  
　　旅滬紹興同鄉會因前日報載有餘上交界之荻眞地方海嘯爲災五夫車站水深過膝等語當經電詢五夫車站邵站長是否確實昨已復電到滬證明非確原電如下紹興七邑同鄉會鑒支電悉風雨止河水平稻割報載非確邵東葵薇 
[吳淞組織救火會]  
　　淞鎭疊遭大火創鉅痛深各界人士僉以籌辦火會爲急務當由孫慕　等發起設立東區救火會昨日假座國民第一小學校開會先由臨時主席蘇履吉報告籌備情形其次公决會章末乃選舉職員而散職員名單如下正會長李中一副會長印嘗畦正指導孫慕襄副指導須湛霖許仲良文牘科蘇履吉朱渭澄調查科朱松岩朱維珩胡伯銘許叔　會計科孫慕襄庶務科胡伯銘須湛霖許儉會董孫冠卿朱水澄兪葆邨楊詠滄沈佐廷李承鈞支有章楊守卿沈亦球梁春林張少華顧丹巢� 
許劍純席子揚徐質君黄頌文王友宜 
[警區注意街道垃圾]  
　　南市第一區警察署長趙墨林自奉徐警廳長面諭整頓各處街道垃圾穢物以免疫氣蔓延後除每日親自出外分道查察並督率淸道員監查各段淸夫外又於每日午後撥派便衣警察兩名周歷所轄各處實力查察以杜流弊其一區一分駐所地段王署員亦已遵令照辦每日午後與該所楊巡官擔任輪流按時稽查倘查出有穢物作踐道路妨害衞生者立卽知照淸道員傳到該段淸道夫予以懲戒 
[江和輪船改駛長江各埠]  
　　怡和洋行之江和輪船現已修理竣工本擬直放宜昌茲悉該行之瑞和江輪亦須入塢修理故將江和代替星期二之瑞和班期於昨晚開赴長江各埠暫緩赴宜云 
[棉紗價格飛漲]  
　　蘇松太各屬之棉花因連日颶風收成大受響故近兩日間紗價步漲昨日十六支二十支十四支十二支等現貨寳鼎地球寳塔人鐘雙象飛馬等大小包紗價又漲銀一二兩不等緣業此者預料新花收成减色價格必漲故紛紛預購云 
[莘莊鄉之盜案]  
　　松滬縣屬莘莊沙江庵地方商民陸立羣向於該處開設南貨店前夜忽來盜匪多人明火執杖撞開大門入内搶刦翻箱倒篋刦去衣服銀洋呼嘯而逸昨由該縣李知事電呈軍使轉行車站軍警注意攔緝 
[日商指控用人私收支單]  
　　南滿洲鐵路公司總理日人音木指控侍者紹興人朱文德於五月一號將英美烟公司送來計洋七千七百五十元之滙豐銀行支單冒伊名義簽字私收託由四明銀行代向取欵潛逃化用業經公共總巡捕房派探婁寳生與西探堯克將朱獲解公共公堂訊押昨晨由捕傳同四明銀行司賬人孫渭泉將被告解至第三刑庭研訊卽由原告代表律師上堂略述案情並向被告朱文德詰據供稱支票實祗兩紙並無三張於五月一號夜在賬檯下拾得票上已簽有字其時適友人陳阿福到來因與說知次日持票同往四明銀行暫存隔十餘日始去支洋三千七百五十元其餘四千元存儲該行一年爲期利息六厘係用我父朱春庭名義然我父實不知情所取之欵我與陳阿福携往蘇州寓居新蘇臺旅館將洋放於房内床下迨至六月十六日被陳全數竊去逃匿無踪我於蘇滬兩處皆已遍覓無着等語又由孫渭泉投案聲稱在四明銀行已有十二年現管理存欵事務被告持來之支票係用伊父朱春庭名義存儲我因各國支單辨認不淸故由另一司賬陳錫文騐收云云原告律師起稱請堂上諭令該銀行將被告剩存之四千元連息一併繳呈公堂云云張襄讞與日副領事林出賢次郎諭着四明銀行將朱春庭戸下存欵連息繳案被告帶回收押候分别傳提人証到堂再訊 
[賽會幾釀禍端]  
　　前日有紙貨同業舉行打醮並於傍晚時集衆衆神出賽其中雜以各色燈彩並檯擱鑼鼓等熱閙異常觀者途塞行至唐家弄口與洋木同業打醮迎賽相遇彼此因各爭先行走致起冲突雙方中皆奸事之流一時縻拳擦掌各不相讓大有用武之勢該處崗警急投警局報告迨各長警趕到若輩已經分散 
[新閘路火警]  
　　前晚十二時公共租界新閘路七號門牌滋大恒南貨店樓上失火霎時冒穿屋頂經巡街捕查見奔告捕房當由救火會員立驅後帶馳往澆息計燬樓房四間 
[烟紙店失火殁及鄰居]  
　　閘北新民路裕壽里口萬豐烟紙店前日下午五時許失火延燒鄰居某佛店等樓房五幢由各段救火會到場救熄事後由四區一分所楊署員飭傳店該主到案聽候查辦 
[草房被風吹倒]  
　　前日下午三時許閘北中興路陳家宅張姓草屋被風吹倒有住居草屋内之某甲壓傷頭部 
[地審廳斥革承發吏]  
　　上海地方審判廳長張子鄭昨發示諭云承發吏丁維德奉令辦理報行事件竟將廳令交由債務人自向債權人詢辦致將廳令遺失實屬玩忽公務廢棄職守着卽革除以昭炯戒 
 
 

Page 11

 
 
[船户遭風溺斃]  
　　鮮魚船戸忻高勤此次由浙湖等處裝載鮮魚來滬求售不料本月一日舟抵南黄浦夏家嘴迤南忽遇大風致忻與船夥二人支持不住全船傾覆船中三人俱皆落水惟二船夥因諳水性泅至附近爲行船救起次日來滬報告行家立派多人前往設法打撈直至昨晨在閔行鎭相近將忻屍　獲已經腐爛不堪當卽知照乃兄備棺成殮一面遣人往原籍報告 
[救生船撈獲女屍]  
　　新閘橋北塊慶盛義米行學生祝紀生三號下午因上米船扦樣失足落河身死前日由屍屬雇救生船將屍體撈獲備棺收殮當救生船打撈時迤西至市浜橋地方適値落潮浮來女屍一具死者約二十餘歲身穿木廠布衫藍布褲赤足形似船家婦女死已經旬頭部稍有腐爛查無屍屬報請棲流公所給棺收殮厝壇候領 
[凌虐養媳之惡果]  
　　法租界居民王正連之童養媳田爲根（又名小鴨子）去年因被王凌虐逃去當被住居虹口蓬路五百九十三號門牌蘇州婦人金陸氏拐賣與乍浦路二百六十七八號門牌廣東婦人李田氏之妓院内學曲近爲王偵悉控由閔行路捕房派探周小弟與九十八號西探往將金陸氏及女拘獲昨晨傳同李田氏解送公共公堂請究先由中西包探上堂稟明案情次由原告王正連投訴前情詰之田爲根供稱年十四歲因迭遭王正連凌虐故於去年九月十四號逃出途遇一不相識之人將我領至金陸氏家後由陸氏將我轉賣與李田氏云云李田氏供認田爲根係向金陸氏處買來出身價洋五十元是實被告金陸氏供稱販賣屬實並未串拐求宥中西官核供判金陸氏押女所二年李田氏從寬斥釋身價不追女子田爲根發濟良所留養王正連退云 
[婦人控夫重婚]  
　　婦人謝王氏在公共公廨控鄧祿浦洋行式拉夫謝貞祥抛棄重婚由廨准飭捕房於昨由探將謝拘解公堂請究據謝王氏之代表律師上堂譯稱原告係被告之髮妻被告於本年五月二十五號棄妻重婚侵佔原告財産請爲訊究訊之被告謝貞祥亦延律師到堂辯護要求准被告交保出外候訊兪襄讞核供商之美思副領事判謝交五百元人洋並保候訊 
[和誘犯分别收押]  
住在閘北長安路長樂里孫福高妻孫王氏舊曆六月二十九日忽被朱佩寳誘往無錫當爲該處巡警查獲押送無錫縣署訊明前情派警移送閘北司法科核辦經司法科員訊明案涉刑事乃於昨午備文移送地檢廳當經檢察官訊問一過判該氏與朱分别收押候究 
[夏沈氏繳洋開釋]  
　　浦東老嫗夏沈氏前將女兒自幼許配與同鄉人李阿五詎於民國二年間私携來申轉嫁與崇明人汪善榮生有兩孩現被李阿五得悉來申報告捕房將沈氏等一併拘入捕房解經法公堂奉訊屬實判沈氏押西牢一月外再交還原告洋三十元汪善榮繳洋五十元兩共洋八十元給原告爲另娶之資在案汪已遵諭將洋如數繳案惟沈氏押期已滿洋仍未繳故復解法廨請訊詰之沈氏供婦人已將洋銀措繳請核中西官判繳案之洋給原告領去沈氏開釋完案 
[陳阿龍獲案拘押]  
　　馬車夫王掛子前因糾同陳阿龍等於傍晚時在法新租界地方攔住婦人陳侯氏調戲不遂將氏所坐小車推翻適爲氏夫陳火根幣見上前喝阻詎王等反敢將陳兇毆後由巡捕到來祗將王掛子拘獲陳等一哄逃逸旋將王解送法公堂奉訊屬實判押西牢三月外補緝同黨陳阿龍等到案究辦茲經包探將陳拘獲昨解法廨請究詰之陳供詞圖賴中西官因飭探至西牢將王掛子提出質對陳始俯首無詞官判陳亦押西牢三月以儆 
[水巡捕房破獲私運烟土]  
　　劉友權由外洋私購烟土十八斤乘盛京輪船來滬於昨抵埠正擬携贓登岸爲水巡捕房探捕察破人贓並獲押送捕房奉梅捕頭諭飭將劉友權函送地方廳訊辦烟土十八斤送往海關候燬 
[私携烟土敗露]  
　　紹興人高桂前日身帶邊土兩包行至公共租界北京路被捕查見搜出前項烟土一併帶入捕房昨解公共公廨請究據探捕上堂稟明前情並將烟土呈案察騐訊之高供詞推諉中西官以高破壞烟禁判罰洋五十元着令繳洋開釋烟土送江海關焚燬 
[新閘橋破獲烟窟]  
　　吳阿虎吳春生同在新閘橋路四百十九號屋内私售烟膏並設燈吃前日被新閘捕房捕頭偵悉派令華探目邵和鈞西探高愛樂協往調查屬實當將兩吳連同烟膏烟具一併帶入捕房昨解公共公廨經中西官訊供不諱當判吳等各押西牢二月烟膏烟具併燬 
[私賣燈吸罰洋二十元]  
　　林阿明在法新租界西新橋街某弄過街樸上私設烟榻容留外人燈吸事爲法捕房捕頭偵悉前晚帶同包探姚金福前往抄出烟槍烟具等一併帶入捕房候究昨解法公堂請訊先據捕頭上堂稟明前情詰之林供認私賣燈吸不諱中西官判罰洋二十元烟具充公 
[汽車夫駕駛違章]  
　　汽車夫邱阿毛日前駕車至法新租界寳建路地方並不將車上號碼懸掛車外並又開馳快車事爲巡街西捕查見以其違章稟明捕頭於昨日將邱傳至法公堂請究先據捕頭上堂稟明前情詰之邱供民人將一千三百三十一號之執照藏在車内自知不合惟並不開馳快車求察中西官判着罰洋二十元充公 
[宵夜館售賣氷淇淋被罰]  
　　工部局衞生處西員查悉虹口百老匯路一百十六號門牌及北四川路一千九百八十號門牌兩宵夜館均　　碍衞生助長時疫之氷淇淋有違禁令咨照該管捕房轉請公廨出單於昨派捕將該兩店之粤人李維伯鄧浩賢傳案經中西官訊悉前情判着各罰洋二十五元充公 
[續獲串賣案關係人]  
　　婦人徐高氏指控丹陽婦人劉張氏常州婦人楊趙氏及陸振庭以存至虹口愛爾近路四百六十六號門牌帮傭爲由串賣與鄉農爲妻得價分肥業由滙司捕房包探陸連奎將男婦三被告拘解公共公堂諭着分别收押提齊人証澈究茲由陸包探查得某旅館茶房常州人楊樹根與此案亦有關係因將楊帶入捕房昨晨連同在押之三被告一併解請兪襄讞與美副領事思君訊問一過以本案係英包副領事陪審故諭陸楊兩人及張趙二氏仍　　分别收押候英領堂期再行解訊 
[流氓在途攫飾]  
　　揚州人張實生前晚因在浙江路擭取劉李氏金氣通贊圖逃經氏大聲賊捕常經途人潘實根帮同追獲人贓交捕拘入捕房押至昨晨解送公共公廨請先經中西官訊實判張押西牢三月贓交原告領回 
[謝贈]  
　　昨承商務印書館惠贈英語週刊第二百號一册又浙江通明薑粉公司惠贈薑粉十袋又元和號惠贈國貸摺扇十柄併此誌謝 
中華職業教育社通訊 
　　中華職業教育社通告全國製造家商家敬通告者本社接檳榔嶼戴領事培元來函稱該埠華僑自靑島問題發生頗樂用國貨唯祖國出品向少入口致采辦者無所問津爰擬剏設國貨商品陳列所便供求兩相接近等語商由本社設法徵集國貨樣品寄往陳列又蘇門答臘田里棉蘭張領事步靑會同該埠商家亦有此項組織特托本社設法徵集本社查吾國僑民散處南洋各埠爲數衆多平時需用日常貨物本非少數經此各方鼓吹一時熱度亢進國貨運往必可暢銷我全國各製造家各商家豈宜失此良機不加提倡本社除向指定各機關徵集外特此通告凡有志南洋貿易者可檢取出品貨樣每種二分分别逕寄該二埠陳列一面商知本社備具介紹書隨同寄去至各項貨品均請註明質量價值最好並將關稅運費及其他重要說明附註明晰俾采辦者更易爲力合併通告尚希公鑾通訊處上海西門外方斜路 
來件 
[北京淸華學校錄取各生全案]  
赴美專科生八名 
　陳　楨　薛紹淸　胡宗權　任尚武　李順卿　劉基磐 
　丁人鯤　涂宗土 
高等科揷班生 
　一年級七名 
　張紹齡　張鈺哲　李方桂　劉錫嘏　蘇秋寳　孫承嶼　 
　吳之松 
　二年級五名 
　雷海宗　劉行驥　卞彭年　沈銘書　魏毓賢 
　三年級九名 
　江　東　許復七　黄卓繁　黄子卿　　耀堃　李善述 
　林光棠　劉錫晉　蔡承新 
雜評二 
[複籍問題（庸）]  
　　自總商會會員發生國籍問題後複籍之爭潮一時蜂起持法律論者謂國籍之得喪國籍法自有明文無兩可之餘地故以嚴格論之複籍兩字實不成問題　然按之實際複籍之原因旣有不得已與故竟之分則國人所以對遇此複籍者要當有寬嚴之别而匪可等量齊觀也 
　　華僑託跡海外或以産生地法律所定當然取得其國籍無可避免或以祖國保護力之不周無以自存不得不改隸居留地國籍以倖免於排斥此皆追於不可抗力而入外籍一旦遄回祖國仍以中華國民自待實其愛國一念所致此複籍之出於不得已者也 
　　其有安居本國並未遠涉重洋徒以羨外人有條約保障不受中國法律之拘束而歸化外籍自儕於洋商之列然又恐純粹爲外國人則凡外人所不能享之一切公私權利皆將受其制限故一面歸化外人一面仍不脫離本國國籍有時利於用外國人名義則自居爲外國人有時利於用中國人名義則又自居爲中國人其心實巧不可階此複籍之出於故意者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談劍秋 
　　自由談三字皆用當代名人字跡每星期調換一次今日係錢劍秋先生手書 
實談 
[郵苑瑣話（九）] [  秋葉]  
　　搜集郵票一以淸潔爲主故專門家自始至終皆用特製之器具爲助而嚴禁指而之接觸如票後黏着雜物通常先浸淸水中待其自離有種郵票入水則褪色（以紅色爲甚）或竟消滅（如俄如葡之郵票有先塗白堊紙上再印刷者卽如是）則常置於已濕之印水紙上淸潔之乾後可用薄膠紙黏貼簿上旣可免糊質等之沾汚又便水紋之檢查凡郵票俱以形式齊整爲合四周切孔不可稍有缺損至已破裂者亦不必遺棄可利用其圖案凑成圖畫等亦甚有趣味也 
　　初事搜集者每有重視消印之傾向然郵票之價值已用與未用者各票不同難爲概論且在珍奇之種類贋造之品卽利用消印以掩其缺點此不可不辨也 
　　搜集郵票極需精密與忍耐非純屬無益之事可比且搜集者可各視其財力得相當之品類以自滿足故其流行於今益廣歐美各地莫不有販賣店且在大都市俱各有搜集郵票協會性質之俱樂部集同好以研究郵票之歷史圖案彫刻等發行有關係之書報開展覽會交換郵票等最爲搜集家之便其中巨擘當推英倫之郵票搜集協會（PhilatelicSociety　of）London）此會創立已五十載其支會蓋遍於各地也 
　　歐美郵票商店之最巨者在英有斯丹來吉本商在美有司各得商會每年皆各發行萬國郵票價值目錄凡各國古今所有郵票之種類形色紙質切孔及時價莫不詳列爲搜集家最良之參考書其英倫吉本商會之目錄附載模造之郵票圖案皆與原物同大蓋尤爲完備也（完） 
新智識 
[童子軍游戲（續）] [  上虞陳伯源譯]  
　　（十三）傳球 
　　無論幾排均分爲二相列成行魚貫而立各以一排長主之排長各取一球立於行首迨公證人發令曰（傳球）則各以手中之球由跨下滾過以傳第二人而第三人而第四人如是而往及至行末之人則急取球以先繳還隊長者勝之 
　　球之傳遞非須必經跨下他如越頂而遞種種之法皆可隨地變通行之 
　　（十四）拾帽 
　　均分一隊爲二羣（苟能一羣以一排爲之則最適宜）其最單簡之游戲法分列如下 
　　二排之人使各報數對峙而立成爲二行相距可二十五碼取各人之帽置諸兩行之間成爲一行隊長或公證人乃立於帽之一端任意呼一號數二排中之員爲此號數者卽須奔出用計試奪最近隊長之帽復回原位而不使其對畫之敵所擊（倘其身軀爲敵所擊雖己得帽仍須歸之原處） 
　　獲帽之多寡以爲兩羣勝負之標準 
　　倘數羣競賽兩羣賽　負者復與他羣比賽以次輪流 
　　隊長之呼號數也每數以一次爲限每人奪帽之機會因之祗可一回故奪帽人員起行須速且須施計設謀例如徉爲取之藉以率引敵人於一方由其他方奪而取之 
　　此種游戲可以變化無窮下例二則可以作爲模範 
雜錄 
[見聞瑣言] [  五九生]  
　　七月初七說是牛郎織女兩星渡河的日子考他的來歷原是一段神話說甚麽天河的東面有織女是天帝的女兒年年在織機上辛苦織成了雲錦天衣天帝可憐見他冷淸淸的就把他許嫁河西的牽牛郎嫁了之後那知他一嫁便貪懶起來再也不肯織天衣了天帝動了怒立刻喚他回來不過每年七月初七夜中許他和丈夫相會一次這一段事大家總得知道的了我說天帝拆散鴛鴦未免太殺風景只體他意思分明是痛恨懶惰倒也不錯近來上海女子往往有這懶惰的毛病没有嫁丈夫時吃的穿的都靠着老子娘不用擔心也不想做甚麽事嫁了丈夫那就益發好了一天到晚不過塗脂抹粉講究打扮一切家政全委在下人們手中懶得去過問高興時便看看戲逛逛遊戲塲不到夜半更深决不回去從前人（井臼躬操）那句話可斷没有人實行的了最好也有像天帝一般的嚴父把處置織女的法兒去對付他們瞧他們怎麽樣可是一年三百六十五日捱着相思之苦這其間不過一天能見丈夫這種苦况何等難受管教他們吃不了呢有人說這件事那能難倒上海的女子嫁丈夫總得嫁一個洋行買辦或是有財有勢的貴家子誰希罕一個牽牛郎别說一年不見求之不得就是一輩子不見也一百二十個情願的不見那十里洋塲中不是到處都有坐汽車的白面郎麽呵呵 
 
[世界偉觀（十七）紐約城之大教堂]  
　　TrlnityChurchshowlpkSkyscrupersNewYorkcity 
　　兵家要打勝仗須有三個條件呌做天時地利人和缺了一個不興我說一個國度要存在世界中也須有這三個條件缺了一個不興現在大家張開眼來瞧瞧我們這可憐的中國别說是三個條件一個都不缺簡眞是一個都没有說起天時多雨多風已造成了各處荒年的景象就是這回大疫一半兒怕也是老天搗鬼這第一個條件已完全没有了說起地利又利在那裡靑島旣不還蒙古西藏又閙着自立這第二個條件已完全没有了說起人和那更不必提了南北惡鬥了三年精疲力盡天天嚷着議和議和仍是不和這第三個條件可又完全没有了唉天時不時地利不利人和不和這是誰造成的大家請摸着心子細想想 
[七夕風雨] [  南園]  
　　織女黄姑别一年九天明詔許聯肩誰知觸怒師和伯細雨斜風阻笑言 
　　下方翹首祝明辰共說今宵嘉會成恨煞天公能力薄祗輸誠意與雙星 
　　澹澹星河黯不光良宵欲渡竟無梁有人暗拓拿雲手曳斷藍橋笑正狂 
　　披萇戴笠苦搜求爲憶盟言覓舊游往日明河渾不見也無邊岸也無舟 
小說 
[潛艇歷險記（續）] [  翠岑譯]  
　　德潛艇下沈角度之傾斜　異尋常麥快亞因默忖曰此次其最後一次之下潛乎已而艇身突然一震遂平衍下降於百廿尺下之海底按之海圖此地實爲淤泥艇底度必深埋其中電機止動而羅經猶躍轉不已因知艇非固定實隨海水底流之力平行前進也麥快亞靜聆可聞水而英艦之輪聲知後患之至猶未已思次果至百碼外兵艦之深水炸彈突然爆發艇身爲之轉側大震艇中人幾盡仆儀器玻璃之面破碎大半喧擾驚喊之聲震耳幾聾房霍本納報旋輪手槍懼海水將自裂孔衝入至欲自盡雖然人心縱慌而艇固猶未毁也雖稍有裂隙海水濡入而艇固依前安穩也艦長懼爲英艦所跡則不敢運機前遁俾免發聲四分鐘後炸裂又至矣近在艇後五十碼海水受激艇尾乃被掀直上與海底成一四十五度之角度電燈陡滅全艇無復纖光人爭驚竄觸於縱横密置之機械傷痍滿目比復原狀潛艇遂更下十尺深滯於淤泥中 
　　黑暗中衆人喘息少定而心中則惴惴惟恐爆裂之再至英艦作戰果大忙炸彈之發一以繼二二以繼三續續無已久久始少稀以至於全止而萬幸之德艇亦竟得無恙又二時艇中空氣漸不繼艦長决上升藉電炬力士衆得依次排除輔助水櫃及大水櫃之水潛艇遂脫膠泥之滯疾浮而上艦長急自司令塔艙口上環矚四方水平線間無一英艦之跡天空亦亡飛機踪跡艦長雖未能釋然而驚神亦得少定矣惟閱者當知此艇潛望鏡盡毁非可立時修竣故入水卽爲盲瞽石腦發重之油如以十五海里之速力僅敷十二小時之用繼以强度之蓄電池則可更行十時然而殘廢之艇必得託人庇下始可安全則最近胥爲希里戈倫島而由此至彼程途絶遥十二小時未及其半也艦長時執通機器房電鈴之機鈕命曰緩前令出機房無回號復重按之機房之鈴大鳴示其命令已悉而艇身依然不動廼易執兩傳聲管厲聲詰故機師則答曰艦長吾儕方檢整濆油之燃燒蓋發動機以受震盡走其原位也艦長曰然則速整之母違十五分鐘旣過機聲乃大震似已極其速力嚙合機旣接艇後之海水亦微動艇身則大頭然仍絶無前進之形態此何故曰艇後五十碼之炸彈已盡去旋輪之葉板也潛艇援絶矣旣不能前而升降舵復失其效用除以水櫃力重直下沉外别無潛水之能毁之浮之存之亡之其權胥操自英人之手矣 
[自由談之自由談] [  不冷]  
開會 
　　今來開會每每不足法定人數以爲抵制之計然則所謂會者無異不會矣夫會旣不會何須會名故今之集會之權不必人禁而自消滅 
 
 

Page 15

 
 
   
 
 

Page 16

 
 
   
 
