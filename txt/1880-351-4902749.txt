# 1880 - 351 - 4902749

 

Page 1

 
 
[籌船]  
　　水戰不知始於何時觀於半濟而擊之說見於左氏春秋傳則大約彼時已有戰艦然而具舟於河而先濟不過以　載兵涉水之用卽乘其半渡而要之亦第恐彼衆我寡不能取勝故欲以我之全擊彼之偏非竟戰於水中也至漢武鑿昆明池習水戰大約中國此時始創水戰之法其後愈習愈精　艟舴艋莫不便捷輕利有使船如使馬之譽夫至使船如馬則船之用紳矣然而其紳也在　船之人而非其船之神也盖中國向來戰船仍以民船為之如廣東之　船以及勦辦赭匪之八槳船已極內地戰船之妙顧以此涉海則渺滄海之一粟矣明時戚大將軍防勦倭宼製造戰艦用以出洋其船有高於倭船一倍者其法　戰於紀要新書不可謂非巨觀若以視今日之輪船則又膛乎其後　船不畏風濤不必力爭上游已有制勝之道然外洋各國猶慮其不能禦炮又復　思極想製成鐵甲火輪四面皆包以鐵其厚踰尺幷有包以純鋼者自有此船然後可以橫行海面無所顧忌前報曾言俄國極大之鐵甲船駛來太平洋藍俄人之處心積慮籌之已熟必欲有以制勝中國實無以　之雖近日中國製造紛紜所以步武西人者亦頗　汲然學而製者究不能及外洋之精以　製之船當極精之艦其有不望風而靡者幾希矣說者謂中國此時已向英國定辦銕甲輪船前日聞已派提員往英駛駕來華此外尙有向他國購買者誠恐製造有所不及且未必能如外洋製造之精故不惜重價多方購辦以備與俄之船旗鼓相當是亦未始非計然竊以為中國之所以制勝俄國者尙不必專恃銕甲輪船也夫一船有一船之用華人之所短為俄人之所長華人之所找又安知不為俄人之所短南宋時洞庭楊么蹂躏湖廣岳忠武禦之楊么之船皆用輪軸旋轉如飛船旁皆用撞竿敵船來着於撞竿無不立碎以此橫行於江淮間無攖其鋒者忠武命置戰艦不用以木筏載軍士木筏之前繫一連葉竹　敵人茍放槍炮卽拽起以　之竹滑而葉軟藥彈不能傷筏低撞竿所不能及然後誘入港汊以腐草爛木膠其輪軍士蟻附船側彼船高大船上之賊不能下擊而岳軍貼近船底鑿其船而沈之遂擒楊么由是觀之卑反足以勝高小反足以勝大固不必與敵人競船之大小也惟岳忠武之計行於此時則又不能海上旣非筏所可行鐵中又非人所能鑿欲誘之而洋面別無汊港欲膠之而鐵輪不能阻遏固知時勢不同事雖膠執然英人戈登曾言中國之小船亦足以勝俄則其胸中當已有成竹夫鐵甲船之高大下擊究屬為難船小而低為敵船砲火所不能及倘得蟻附其側必有法可施鐵甲雖堅而船中之火藥等艙一着火無不立炸然則中國此時正不必求高大鐵甲船而用之但以小船之堅固者與俄對壘茍能近其船側卽以西瓜及春坎等炮飛擊船內使敵人無所措手用以制勝無難矣戈君之言夫豈妄哉至於海口砲船巡船宜多多益善卽裝煤運械載送糧餉等船亦必先事預防聞近來有向各洋行定雇輪船者或疑為俄人之計此言亦殊有見在華之各輪船其不隸招商局者正復不少中國何不先事預備廣為羅致卽曰所費不貲然與其為俄人所暗招曷若為中國所明雇不備不虞不可以師古人已先我言之矣當軸者尙其未雨綢繆毋使他人先着祖鞭也 
[究心華務] ○西報前言中俄之事近日警報較少於前可望安盡然兩國尙不敢懈弛也據倫敦來信俄廷命管理洋務之大員於中國交涉事件尤須加意推廣刻已將崇前使之繙譯官俄人名海根者加以厚俸委以專管此事令其去中而就俄又派給委員三人聽其調用其在俄京書院學華語之學徒亦聽海根指揮凡欲令其學習華務海根可以專主邇來已發信至駐紥各國之俄臣處令購辦書籌擇其有關於華事者速卽多多購買送往俄京以便習學云夫俄人之留心華務如是其急是固深知因時制宜之妙而顧謂華人可以洋務為緩　哉 
[擬造電線] ○電線創自外洋為中國素來所無然電線之用最為便捷而於軍報尤為所宜考電線有兩種藏於水內者工大而價貴設於陸路者工省而價廉刻下中國正在講求軍務之際故於此事極為究心前者福州製造電線由城外通至城內各衙署已將木柱建竪妥貼專待銅絲裝齊卽可傳消遞息本館曾列於報天津亦久設立而近來更思日增月盛推波助瀾李爵相曾經奏准推廣此事委宋吉堂太守來滬經辦幷招學徒至津以便專習電學聞近日已有外洋輪船數艘多載電線等物來華前禮拜六有中國官輪船在虹口載有電線多捆聞係運往南京想中國電學自此將蒸蒸日上矣 
[調隊往揚] ○近聞江陰撥三營往揚一紥揚州五台山一紥蔣王廟一紥觀音山盖以時屆隆冬慮多盜賊故於各要隘分佈營隊以資鎭壓庶匪顯潛蹝居民賴以安枕矣 
[取水維艱] ○揚州求雨疉登前報惟所獲雨澤仍少未　之田尙難種麥凡近河有溝港可通者農人猶可汲取藉資灌漑若西鄉大半高田最為苦楚至近天長一帶尤形乾旱聞該處麥固難種卽日用所需取水亦復匪易鄉間富戶雇人挑水價亦甚昂所過村莊遇挑水者至婦孺必環集乞取少許始肯放過孟子有云求水火無弗與者 
 
 

Page 2

 
 
今而取水維艱竟有求之而弗與者矣蒼蒼有知尙其弗吝膏澤哉 
[祀鬼招疫] ○前接廈門友人來信云今冬有董事某甲等糾資大作法會廣延僧道剪幡燒符普度亡魂乃設祭之後疫病轉盛鬼崇橫行甚有鬼瞰具室殃集其門寒熱驟作立時暴亡以疫死者日有數十人董事亦罹其禍刻下廈人大懼又擬改作而省普度之會噫愚人之愚可謂極矣 
[詳述新船下水] ○十月初九日本報從西字新聞譯有新船下水一事其大畧業已照登昨接閩友來信較更詳細用備錄之所供衆覽據云福建船政局自同治六年創造輪船以來現共造成二十三號自一號至十九號皆用木脅自二十號至二十三號則用铁脅刻下二十三號之鐵脅船有七百五十匹馬力於去年華六月初七日安上龍骨本年华九月十九日下水是日船政大臣黎星使與委員等先在塢祭神俟祭畢將船推放中流取名澄慶並諭飭各廠限兩月內須一律工竣諏吉試洋約在華歷本月杪也 
[命案續述] ○前報金陵小丹陽村有刃斃母女二人一案茲又接友人來信謂某氏婦年三十餘家僅一女一子女年十二子僅五六歲其夫以貿易他省久出未歸日昨婦及其女無故被人殺斃當經該圖地甲赴縣禀報顧邑尊帶同仵作前往相騐實騐得該婦身受力傷二十餘處女亦受傷數處的係被人殺斃但該處向係荒村戶口不多貼近亦無隣右邑尊傳遠隣研問均稱毫不知情因詢平時有人來往否據供近有成衣匠某甲曾在婦家做工當時傳到某甲訊問騐得某甲身邊別無他物惟小衣上似有血痕因將某甲帶回候詰至某甲供詞若何尙未探悉揣其情形似因强奸不從逞凶殺害並殺其女以滅口者如謂因妨奸起見則被害者當不僅該婦母女兩人也 
[寍郡得雨] ○寍郡約有百日不雨河道井泉均涸至本月十六日午後下雨片刻入夜復得數陣十七日細雨溟濛十八日時降時止雖未深滋土脈而田疇已稍形沾潤但能續沛甘霖不難慰農民之望也 
[例禁燈爆示] ○補用府特用直隸州調補江蘇松江府上海縣正堂莫為出示嚴禁事准管理硝磺庫火藥局兩江補用都府張移開敝府管理硝磺庫內儲軍器硝磺等物駐紥九畝地在九舖十二舖之間又火藥局在南門外陳家廠係屬十二圖地方附近居民較多火燭堪虞一切花爆洋燈鷂燈均宜嚴禁照案移請示禁並飭保甲傳諭等因到縣准此合行查案出示嚴禁為此示仰該處居民保甲人等知悉爾等須知硝磺庫火藥局係屬軍火重地附近居民槪不准施放花爆以及洋鷂各燈俾免疎虞倘敢故違定行拿究該保甲更當認眞傳諭毋稍怠忽貽患干咎其各凜遵毋違切切特示 
[失愼未成] ○英租界尙義街口有新開之寍波年糕舖前夜十一點鐘時店夥某甲燃燭上樓將燭粘貼壁上旁有積柴未經留意却下樓小遺復上樓時見燭已落地延燒柴堆霎時間火光直透窗外幾乎冒穿屋頂衆隣驚惶無措幸該店中工人甚多合力灌救撲滅得免於災店舖地方逼窄可不愼之又愼哉 
[尋女控媒案覆訊] ○昨報列尋女控媒一案茲經差捕押同連嬸到所供之張公館內問訊豈知實係蔣公館據稱價買阿順為妾計費洋四百四十元係柏仔出筆連嬸為媒未便到案該差回禀緣由經陳太守覆原告陳蔡氏仍執如前連嬸仍供柏仔領女來囑我為媒是實現在柏仔已返廣東云云太守隨飭將連嬸交官媒看管着函追柏仔到案一面飭吊蔣姓價買阿順為妾之身契察閱以憑核斷云 
[瘋癲自盡] ○虞山人徐蓉僊者住居英租界蓬萊園弄中左近一帶置有房屋收租度日雖非鉅富足稱小康茲不知何故忽發瘋癲時欲覓死家人加意隄防盡夜輪守詎前日稍有疏忽徐已偷服阿芙蓉膏旋經家人察知急請陳君竹坪灌救得生無如餘毒未盡越一日烟性復發醫治無效而死是豈有夙孽歟 
[傳訊鬥毆案] ○月之十七日報列洋人受傷一事是日係禮拜六正値法公堂會訊之期意謂必當解案嗣悉縣署飭差將逞兇人葉阿三王桂林兩人送出該差悞以法會審委員今改委西門巡防局朱委員代理故將該兩人送局及已送去詢知須解法捕房復經折回為時已遲是以不及訊理昨早言據捕房將葉王二人解到該洋人寶昌亦帶同細崽沈蓮桂到案朱委員曁白繙譯官先訊沈蓮桂據供本月十四日洋東有花瓶一个着我携往紅木店配作座子我至城中連走幾家俱因價貴不成末後到李恒興家講定錢七百文該店約以五日往取花瓶暫留店中俾看式樣及出至城門口洋東亦來問在何處店家定做着為引去爰復進城領到該店門口指點明白十六日上午洋東獨自進城向取花瓶該店不肯交付兼語言不通洋東卽行喚我同往及到店彼兩人將我拉住謂頃間何不同來致被洋人瑣碎揪住不放內有一婦更為兇狠洋東見紅木店人揪我將手中所携之棒向兩人虛擬而該婦人口內嚕嗦洋人疑其辱罵不無怒目相向該婦連聲喝打以致紅木作人蜂擁上前先將洋東之脚擊上一下旋經拖倒以致頭被打破頓時流血但此時我尙被彼等拖住及見血出始得脫身往尙古齋古玩店託其解勸各隨釋手報經局員將紅木作兩人移送縣署當相打時實有三人今已逸去其一洋人寶昌亦遞上西安呈一紙白譒譯閱畢　當俟領事官核奪洋人卽先退去隨飭傳葉阿三王桂林兩人隔列研訊先據王桂林供稱年二十歲本地引翔港人家有老母在李恒興為徒因十四日沈蓮桂携花瓶來定做紅木座子約以五日來取詎十六日午前該洋人卽來要取花瓶我等以此瓶係沈蓮桂拿來不便交付該洋人去後卽同沈來我等亦將此言責沈幷將沈拉住詎洋人卽舉捧來打地上甚滑洋人又穿皮鞋因卽滑倒頭碰于桌上以致洞破我尋並未打過洋人研詰再三供無移易官着帶出將葉阿三帶案審訊而供與王同復飭將葉帶出傳王再訊方供出因洋人將捧來打我用紅木梗招架以致碰傷尙有陳阿七者今已逸去問宮再訊葉阿三仍然不認斷將該兩人暫為帶回捕房管押王桂林人尙誠實葉阿三狡　異常判於今日到捕房先實五十板再為核辦 
 
 

Page 3

 
 
[黑龍江中俄分界考] ○咸豐十牛朝與英法搆釁鑾駕巡幸木蘭俄羅斯乘間請黑龍江之地允以大炮相易與恭邸面定條約清　疆界中朝特委王公大臣　往勘明實讓與地二千七百里此處大漠無垠當時雖繪圖立石昭示將來俾永恪守無如官其地者　尊處優更調頻仍無暇兼顧此不急之務卽久於其任亦誰肯親為巡歷以習其勞而防其變茍得暫安斯稱盡職故去年西國日報有云聞俄人已潛將界石移易而中國竟若並無所知尙以為俄人恪守盟言罔或淪改不聞飭官查辦是否者時事至此殊可慨歎也茲謹就所聞參以當時從事查勘定議各臣工紀錄詳著於篇俾留心時事者得資考證焉查黑龍江一省北跨外興安嶺周迴萬餘里而下流則統名混同江其鴨绿江圖門江松花江諸水皆匯入焉乃自古重譯所不到之地也國朝龍興遼瀋次第略定各部以增式郭以奠丕基而黑龍江省又為邊陲重鎭焉十年所議邊界則自烏蘇里口而南上至興凱湖以烏蘇里江及松阿察河作為交界其二河迤東之地屬俄羅斯二河迤西之地屬中國自松阿察河之原踰興凱湖直至白稜河自白稜河口順山嶺至瑚布圖河再由瑚布圖河口順琿春河及海中間之嶺至圖門江口其東皆屬俄羅斯其西皆屬中國是俄之略地已漸迫近於吉林矣在國朝之初各部喁喁向化凡黑龍江以南之錫伯及卦勒察及巴爾虎等部黑龍江以北之索倫及達瑚爾皆各設佐領分隸吉林黑龍江兩將軍而混同江之南岸寍古塔以東赫哲部奇惟喀部混同江北岸迤東之鄂倫春諸部亦設鄉長姓長歲貢貂皮於寍古塔惟混同江之北則有使鹿部而與俄羅斯毘連雖統於鄂倫春然皆打牲部衆而非有城郭都邑以耕牧為生者也按白稜河本無其地乃俄人混指一處欲由松阿察掘通墨稜河以通舟楫而窺寍古塔琿春三姓等處俄使稱九年立約時寫在約中有云土爾必拉亦須割與後經勘出所稱土爾必拉係在興凱湖東北岸奎屯必拉之右距墨稜河尙有四百餘里是則廣漠之區罔辨道里非久居其間頻相往返留心記憶卽有地圖亦屬茫然也蓋俄人至中國利於舟行而不利於車運故欲與河道鑿通俾舟楫往來便於轉輸然後以次窺探及得要領則坐以待時俟有隙可乘有懈可擊於是猝出不意以逞蠶食之謀而肆鯨吞之志恭讀十年上諭有云該使本欲借白稜之訛為侵佔墨稜河地步逼近寍古為通三姓琿春要路經成齊等力辯始强指奎屯必拉之分支小河稱為土爾必拉卽白稜河所有訛字記文其中恐有含混為將來狡賴地步著成齊等將各界牌一併咨送總理各國事務衙門存案備查此足見聖明洞燭外情萬里之外並無所遺遁也當日所立界牌處所有八處曰烏蘇里口曰松阿察河曰土爾必拉曰興凱湖曰瑚團河曰琿春曰圖門江口曰河源山嶺漫岡也曾將界牌條約並應立地址詳細開載聲明俄國界內中國人處所及中國人漁獵之地俄人不得任意侵佔其附近之地亦不得縱容俄國人民私越並刊入界牌永遵勿替　選錄香港循環日報 
[言寡尤] ○十四日申報有叱生以牛致遭東怒者贅此以慨蘷龍態虎虞書以命官名麟趾螽詵周庭以比公子孔庭傳趨鯉冉氏產耕牛名子間以牲自古然矣正不獨犂牛產騂老牛舐犢直以牛喻具父及子也推之而草木區以別桃李盈其門為之徒者幷可以羣芳比之且也走風知順逆牛識天時眠雪得佳城牛知地理牛喘而殷勤是間調爕陰　者亦何嘗輕視夫牛哉雖然牛固不可輕而知者見知仁者見仁先生能庸言是謹不以褻言呼其徒聽東人作兒孫之牛馬也則惡言不出口忿言不反身謹言卽以謹身更為盡善　吳一山就正初稿 
[射中燈虎列名] ○芳草得生意　王孫買　七曷　月下　小滄浪主人○寫　青鳳　一榜知縣　折桂令　多蒙寄聲　謝道蘊　佩緣居士畫樓西畔人同射○和尙堂　釋宮　述蕺子　芋笛不成聲　吹彈得破　珮緣居士○奇勳偉烈屈指可數　十大功勞　兩地相思　雙紅豆　言　人之所助者信也　寒翠齋主人　○太夫子　師師　藏鋒逸史寒翠齋主人同射○赤壁燒兵　東風齋着力　畫樓西畔人○頻蘩蘊藻之菜可羞於鬼神　蔡　小滄浪主人畫樓西畔人同射　再二十日報列開復處分條內大部之大字誤作六字又驂虬閣主人所擬之燈虎垂楊隱畫橋之橋字誤作槅字校時未曾對出合併更正 
[戲詠煙具十首錄呈諸大吟壇指政○鎗] 物本區區尺許長喚他何以作為鎗殺人利出鋼刀上伴鬼親隨绣枕傍頭倒每從深夜舞英雄因此半生傷笑他一管無腔笛還把銀銅細細鑲○斗　鐵沙　出紫泥封吸盡脂膏味倍濃孔小只求千轉便中處難以十升容　圓式樣隨心取深淺工夫任手從喚爾雖然名是斗受之皆號阿芙蓉○燈　無分朝暮與深宵都把孤燈伴寂寥毒草屢燒心不懼短檠常剔腹忘枵　他逼肖青燐隱待客偏將黑飯招若使沉沉高臥去唇皮一樣被燒焦○盒　車成寸許樣皆圓常在燈邊伴客眠材料太都牛角製品章無定象牙縣漫詢賤價同昂價先問三錢與二錢若遇富翁家子弟銀鑲一箇繫胸前○　　製成非玉亦非牙別有玲瓏妙手誇三指捻來因久鍊雙眸看去恐增加常親燈火香猶裊拈定泥丸味說嘉漫道區區同飯箸果然供邊到餐霞○通條　製得長長或鐵銅不通也欲使他通其中若有泥塞此外還須水火攻勞　環抽上下令他呼吸便玲瓏自從一一經搜後如漆如膠盡掃空○挖頭　斗塞方將此物投一　渾若釣魚鈎糊塗祗見終宵納輾轉何曾半點留多也應知　也積左之亦共右之搜入門舊徑無拘縮刮盡殘膏始罷休○烟鍋　終夜煎熬最足悲此中別取露華滋味佳本出酸鹹外膏美應多馥郁時豈問有塵生滿甑眞教無米可為炊團　式樣誠如磬陷得人人沒藥醫○過　削竹編成莫笑迂過籠佳號聽人呼新陳早已隨君取冷熱由來在自圖數　廻環須仔細幾回點滴費工夫看他似漏原非漏一紙中鋪不受汙○烟盤　酖每和盤得意陳如同萬象漸回春左籤右盒排全套短鑷長鎗弄數巡非湯銘能去垢為投鬼國乃忘身此中安頓無他物件件皆凶可殺人　　江夢花生江雲生求是草 
 
 

Page 4

 
 
[光緒六年十一月初四日京報補錄]  
　　欽差大臣大學士督辦新疆軍務陜甘總督二等恪靖俟加一等輕車都尉臣左宗棠跪　奏為遵　旨查明拿獲夥衆刧殺案內緝捕出力之文武印委各員弁懇　恩飭部照例分別議敘以示獎勵恭摺具陳仰祈　聖鑒事竊臣於上年四月十二日具奏拿獲夥衆刧殺事主案犯王二楞等訊明分別辦結摺內聲明緝捕出力之署哈密協管都司馮立春等文武印委各員弁職名應否請獎以示鼓勵旋於光緒五年六月二十日奉到原摺後開軍機大臣奉　旨徐占彪着摘去頂戴緝捕出力員弁着准其酌保等因欽此當卽恭　轉行遵照去後茲據安　道王必達詳稱查明緝捕出力文武印委各員弁職名開摺呈請核辦前來臣查摺開承緝官署哈密協管都司馮立春補用通判陳壽樽於奉委一月內會同恊緝官署玉門縣知縣張汝學前署敦煌縣知縣鳳賡會同署靖逆管遊擊劉子忠前署安西恊副將甘雲亮分統蜀軍　記名提督徐占彪等卽將刦殺事主案內首夥各犯俱於一月內悉數拿獲均屬異常出力應請分別獎敘所有一月內盤獲刦殺全案贓賊之承緝官花翎副將銜儘先補用叅將　密哈協管都司馮立春留甘歸候補班前儘先補用通判陳壽樽十日內盤獲罪應斬梟首夥各犯三名擬徒解犯一名之協緝官甘肅儘先補用直隸州知州准補禮縣知縣署玉門縣知縣張汝學花翎總兵銜儘先補用副將署靖逆管遊擊劉子忠花翎遊擊銜儘先補用都司前署靖逆管千總曠洪亮藍翎儘先千總前署靖逆管右哨把總陳明志六品軍功拔補外委署靖逆管額外外委張朝輔一月內拿獲罪應聽梟夥犯二名之留甘補用總兵前署安西協副將暢勇巴圖魯甘雲亮五品銜花翎留甘儘先補用知縣前署敦煌縣知縣鳳賡均應請　旨飭部照例分別議敘以示獎勵查馮立春等六員皆係例應送部引　見之員惟該各員或備職關外距京遙遠現値地方新復一切善後以及督捕各事宜正資得力未便更易生手合無仰懇　天恩俯念地方關　准將請獎各員免其送部引　見所有查明緝捕出力文武印委各員弁請獎緣由　恭摺具陳伏乞　皇太后　皇上聖鑒訓示施行再各該員弁均無報捐應升官階及各任內亦無疏防承緝抵銷之案合併陳明謹　奏軍機大臣奉　旨着照所請該部知道欽此○○欽差大臣大學士督辦新疆軍務陝甘總督二等恪靖侯加一等輕車都尉臣左宗棠跪　奏為續查甘肅新疆歷年陣亡傷亡病故文武員弁懇請　恩卹恭摺具陳仰祈　聖鑒事竊維西征各軍肅清關隴收復新疆攻克各要隘城池大小數百戰所有歷年陣亡傷亡病故文武各員弁雖經隨時奏請　恩卹而一時遺漏未報者尙多臣維征戰之苦甘肅較內地倍之而新疆為尤甚當逆回蹂躏之餘大軍進剿荊榛塞道沙礫滿途路徑崎嶇炊烟斷絕將士懹忠所慤爭赴前行不憚險阻艱難矢死効力仰賴　皇威遐振迅就敉平其在事出力文武各員固已稍伸素志論功請獎莫不仰荷　殊恩至若親冒矢石血戰捐軀或陷陣冲鋒受傷殞命或因公被難或積勞病故先後効命邊疆斯皆凜然如生未可任其掩沒非籲懇　朝廷　褒揚矜卹似無以昭激勸而示來茲臣曾檄飭各軍確切查明具報茲據各路統帶官陸續查明陣亡傷亡及因公被害積勞病故文武共計四百八十五員弁先後開單呈報懇為奏請　卹典等情前來臣覆查無異合無仰懇　天恩俯准　飭部照各該員所保官階分別議敘以彰忠　而慰幽魂餘俟各處訪查報到再行具奏除將齎到各員弁銜名及死事地方年月日期繕具清單咨部查核外所有續查陣亡傷亡因公被害積勞病故各員弁死事緣由恭摺具陳伏乞　皇太后　皇上聖鑒訓示施行謹　奏軍機大臣奉　旨着照所請該部知道欽此　○○左宗棠片　再查有投効軍營儘先推補副將鄧昔齋性情躁妄嗜好甚深經管官禀由帮辦甘肅新疆善後事宜臣楊昌濬訪查屬實咨呈叅前來除將該員勒令回籍不准投効軍營外應請　旨將推補副將鄧　齋卽行革職以示薄懲謹附片陳明伏乞　聖鑒施行謹　奏軍機大臣奉　旨著照所請兵部知道欽此 
[浙省撫請事宜] ○十一月十五日烏鎭同知瞿永嘉來省禀到叩見謝飭知上屆海運保案俟得以知府並　員用卽辭回署分發浙江試用同知王文郁由京騐　來省禀　假數天運副廖宇泰銷假通判徐承夑海　知州晏向辰海　補　谿縣朱德清大挑縣　　　稟善補用　金奎石桐俱禀知　糧委監收漕米差禀見叩辭忠滿禀知　　委監收漕米差禀見叩辭　滿禀知藩糧委監收仁錢漕米差叩見李光　消杭府委催山會南米　雙斌禀見謝發審訊功徐維城禀見辭　　局差常桂彬來浙請咨叩見金華　　　縣潘俱禀見叩　布經歷常　軍需局委　洋壩頭營房差于公祠按經歷葛伍公廟按照磨姚昭忠　俱　行香　候補府經歷龍　宵禀見謝塘工保禀叩辭赴　局　王　展假數天　陳廷煇辭赴　局　縣丞何維明　見謝　工何　補缺後以知縣用黃龍賓主簿翟祖培均　見　馮瑞元禀知　道委催湖屬等縣本年漕白錢糧禀辭巡檢陳先章由京騐看來省禀到請假四天　朱鎭禀知藩委嘉郡差遣叩辭　從九品席素德禀知在賑捐局捐指項府司獄加分缺先　藩司飭知禀見叩謝　亥刻大堂設香案供奉　大陰月府星神行香金　　　恭護月　丑刻行禮畢掩門署杭恊唐中恊陳嘉分司黃俱銷陪救月食差　○十六日敷崇紫三監　俱呈望課題目單 
[蘇省撫轅事宜] ○補十一月十五日分發江蘇試用從九李逎弼安徽人禀到　○十六日知縣凌焯禀知派　　委　分發江蘇試用從九丁文照浙江人禀到　○十七日分發江蘇試用從九程　　山西人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
