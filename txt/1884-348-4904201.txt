# 1884 - 348 - 4904201

 

Page 1

 
 
[第二十三號畫報出售] [  申報舘主人啓]  
　　省入水爲蛤雉入水爲蜃生化之機無奇不有廣方官館之闡微子近於庭中菊花下獲一綠色蜘蛛而人面者屢登日報廣求攷證用特照說事誰　與四海博物君子賞奇而晰疑再駐京日公使因其國王壽辰就其署筵宴中西各官一堂之上恊和萬邦亦可見我國家懷柔遠人眞有天下一案氣象兩圖俱編人此次二十三號畫報准於二十六日出售後仍附淞隱漫錄圖說一則閱者鑒之此佈 
[石印精選經藝淵海] [  沈常安主人啓]  
　　經藝向無善本坊肆翻刻者名目新異實祗習見數篇更易姓名移改面目希圖朦混閱者病之近日吳門友人蒐輯大宗經文一部仿多寳船之例編本石刻每經約有一千數百篇統計五經共有七千餘篇皆係搜羅先輩文稿名家窗作及各省書院會課傑構復延請文壇鉅手將應出之題盡行撰補他如坊本中之鴻裁五美選腴文鵠等集亦皆採摭精華攙入一二幾於無題不備無美不臻名曰淵海義取波瀾壯闊挹注靡窮之意巳交點石齋縮印計於明春發售有志舉業之士諒必爭先快覩家置一編以爲研經綴文之助己 
[論中日宜和衷以固亞洲之局]  
　　泰西各國素有大志於亞洲其不敢遽肆者以中日兩國有犄角之勢聯輔車之情固結而莫解故有所顧忌耳若中日而自相忿爭不啻鷸蚌枏持徒使漁人得利前報客談一篇已論之詳矣昨有友人問於余高麗之事若何啓釁固未知其細情然觀諸電報及西報所述與夫高麗來信則其大略已有可見大都高麗本有守舊亂黨同隙而動突然倡　而日本公使卽借此以保護爲名直入王宫易置其朝中諸大員大有逼勒高王之意然後華兵與高兵剿除日人共挾高王恢復故宫以兵環衞此其由直巳皎然矣夫泰西之例無論何國偶有變端其在該國之各國官商軍民皆不得與聞其事執此說者或謂高麗此事既係亂黨所爲則日人卽使果欲保衞王宫亦且有違西例而况其所以保護者則更易宰臣變置官位幽高王於内廷而使之内外聲息不通此其舉動與唐代宦寺王守澄仇士良之輩無異實欲藉此以刼制高王而已何嘗有一毫爲高麗之大局計哉度此事或者日廷初未有聞駐高之日員有貪功邀賞之心因而激成此變將來日廷知之必且大以爲不然將辦理不善之使臣召回嚴斥而謝罪於高麗無忤於中國則此事尚易了結　在高之日使或以他詞聳動日廷之意亦如李威利之輕言越南可取以聳法廷之聽日廷偶一不察爲其所惑或將致憾於中國而更發軍船運兵以赴高麗而與中國爲難則法人方且欣欣然有喜色蓋中日搆兵固法人之利也法人此時攻臺灣不利東京又有岌岌不可終日之勢正在進退維谷間今得日人爲之出力攻高麗以分華兵之勢則其喜也可知故或有謂日人此舉乃法人所嗾使者法人圍攻臺北數月而不能得尺寸之利因與日人商通借高麗之事以與中國失和夫然後中與日之勢分法與日之勢合與法共攻臺灣則日兵船前曾到過固熟遊之地可爲法人臂助也法船來往裝煤購糧皆可於日本是賴不能以局外之例相繩也如是而中國必將不能兼顧惟有降心相從而已而孰知中國之兵力未必以高事而分而日人之理屈詞窮且將無以對地球上諸國蓋曲直是非衆所共見不得有所阿私高麗之亂中日兩國本皆不得與聞第中國自去年爲高靖亂以來迄今尚留兵三營以資保護高麗有事留戍之兵自　爲之救護若日本之兵其在高麗者不過爲保護本國使署計其兵船不過爲保護本國商人計何與於高麗之亂而况藉此以易官分爵幽王拒華其罪固有彰明較著者又何所逃於天壤之間也乎余子言則誠是矣然高麗之事此時各路傳來紛如亂絲卽昨日本報所接到高麗訪事友人來信亦尚未知其起事之由又何能懸爲之斷故此時而論中日之事不必評其是非衡其曲直也第審其利害而已日人知貪高麗之利而不知貪高之利者尚有俄羅斯在俄人時有三洲其志甚大其與高麗又係犬牙相錯脉絡貫通與中國無異非若日本之必需航海也俄人之所以不敢逞志於高也實以中日兩國共相聯絡互爲維持高麗得以托宇下之庇故暫置不顧而其眈眈焉虎視於旁者則一刻不忘也若中日兩國一旦失和而奮臂以相持則所謂兩虎相爭必有一傷彼俄國且將乘機而效卞莊子之剌虎若俄人得志於高則一面可以侵佔中國之地一面可以吞噬日本之地左顧右盼任所欲爲吾恐日人方將自保之不暇彼時日人而欲求援於法國彼法人其能爲之出力乎哉夫琉球爲中國朝貢之國而爲日本夷爲郡縣至今日人惴惴焉恐中朝有所舉動而中國絶不措意此可知日人苟不挑釁於中中國斷不開釁於日本蓋固知唇齒之貴乎相依而不可以相棄故此時雖有吳清帥奉命赴高相機援剿之說而亦未必肯有意求多於日人倘得有所藉手定能曲爲矜恕吾知日本政府中亦不乏深謀遠慮之人夫豈不計及於此耶或者此事尚不至棘手未可知也子姑俟之可乎 
[本館接奉電音●●昨接北京友來電有十一月初一日旨一道敬謹譯登○十一月初一日奉旨周家相補授通政使司通政使欽此 
[傳單姑譯]  
　　昨日文匯報發有傳單云接到河内本月初地亞發來電報言有華兵二三千人由山上至路安東北之平原運取糧食是處相去一十八重有法兵駐守於十月二十九日與華軍相遇互相攻擊華兵却退死傷不少均退至諒山一帶地方而去該報傳單所言如此但聞目下法兵之在東京者勢頗單弱只能自守不敢與華兵相政何至以二三千華兵而遽遭敗績恐係傳聞失實姑錄之以符新聞體例而巳 
[姑妄聽之]  
　　昨日文匯報載有基隆九月二十八日發來電報云念五日法兵在基隆進攻華軍所守之地是處離法營不遠交戰逾時爲法兵所得華軍死傷約三百人法兵傷七人死一人此文匯報之言也本舘按劉省帥謀勇素裕斷不致爲法人所乘且華軍死傷如此之多而法兵乃僅死一人此亦理之所必無者閱者等諸妄言妄聽可也 
[失火類志]  
　　上月二十晚初更廣州府陳村新墟失火燒至四更而止計焚去舖戸約二百餘間被毁貨物約值銀數十萬兩是亦一大刼也又二十一日早新城内法國禮拜堂教中人住屋亦火四處報警各水龍齊至見係禮拜堂内莫有肯救者於是四營將弁與南海縣等俱到卽强督本街左右之水車拖進堂内救護方得熄滅 
[衣錦榮歸]  
　　前江西巡撫潘偉如大中丞交卸後由江起程及行抵金陵各節均經探登前報兹得蘇友來信 
 
 
] 

Page 2

 
 
悉憲旌已於本月初二日午後由江寗安抵蘇州原籍有小火輪兩號拖帶坐船憲駕及官眷均於閶門太子碼頭登岸入宅親知故舊多有聞信躬　來問起居者堂開書錦砌繞芝蘭鈴閣之榮華究不敵珂鄕之怡快也聞者豔之 
[閩垣官事]  
　　張幼帥在馬江患病甚劇公事均交提調代理○風聞彭宫保奏調吳仲翔辦理船政局事宜未知確否○白猴嶼地方前日鳩工將港塡塞委員尹鏡秋於上月二十五日由省前赴工次○朱幹隆司馬爲知縣班中矯矯之員前日因案摘頂現已開復聞者或爲稱賀○通判鄧聯恩於前日由臺回省至二十一日禀明大憲復赴臺厦公幹衝波涉浪出險入難誠者王事勤勞不遑啓處矣○楊西庚司馬悞情詩酒瀟灑風流前署嘉義縣時因案叅革尚未開復兹奉大憲委辦營務處差務復我崇銜可操左劵矣○鹽大使顧清輝奉委解京餉并順天直隸等賑銀兩於廿五日禀辭前往○霞浦縣劉大令秉清患病請假所遺篆務已由藩憲牌示以南平縣邱晉昕署理矣 
[襄垣叢話]  
　　江西德化縣人每以水災爲名請領路票浮江而下沿途乞化每形滋擾直隷正定縣因此項難民閙事禀經直隷李傅相咨行各省有司衙門凡遇此項難民一律截留免致北上滋擾蕪湖縣鄒明府奉札後已出示曉諭矣○皖撫盧藝圃中丞聞於上月念八日由安慶起馬赴蕪湖再往梁山勘視砲台○郭善臣軍門麾下弁兵駐防蕪湖乾練技打靶每日兩次晨起自七點鐘至十點鐘止午後自一點鐘至四點鐘止斜風密雨之時亦不間斷軍門時或親臨校閱以察勤惰洵不愧江于之保障也○上月初有徽州某客携眷回鄕計有衣箱六七担雇夫挑運行至青陽縣境夜色迷離不辨前路遂投飯店宿焉忽有匪盜十餘人破門而入將物件搶掠一空並刃傷事主一人現已赴縣報案然鴻飛冥冥恐一時不能弋獲也○太平府試已由聯仙蘅太守於上月二十日一律試竣徐頌閣宗師本定于月杪接辦院試因今冬冷汎較早恐各士子鏖戰於風簷雪案間不免天寒手凍無人呵之歎因改於明春按臨矣○蕪湖下水門外龍王廟前棺木店夥於上月念二夜開場聚賭因炊夜膳遺火於積薪中未之覺也至四更後火勢猛發其光炎炎廟旁有乞丐見之大聲呼救隣人亦鳴鑼爲號各水龍聞聲麕至得卽澆滅火始時鄒明府帶役彈壓詢知係店夥聚賭所致遂拘數人以去枷責有差○粤客之在蕪販米者源源不竭近復由滬雇輪船二艘裝榖米四萬餘包於上月念六日展輪赴粤○郭善臣軍門於上月念六日起節返壽州省親聞太夫人今届八十餘歲係冬月間壽辰軍門尚須俟視嘏後再回蕪湖防所也其駐防各軍由杜都戎代統云○某甲由潯陽扶父櫬歸船泊下水門碼頭登岸時失足墮河經人救免聞其父今夏在景德鎭猝遇蛟災升屋頂而免不意冬間復爲二豎所困殁於潯陽不死於水而死於病盖定數使然也 
[封閉歇店]  
　　甯城戒珠橋大街銅匠翁開林私開歇店收留行蹤詭祕之人事聞於保甲委員張君隨於上月二十四日晚督同局勇前往兠拿獲住翁等十四人送府發縣朱邑尊連夜提問因念尚未犯案當卽省釋惟將房屋封閉云 
[鄂省官報]  
　　十月初八日署武昌府李赴兩院禀見謝委關務委辦牙厘局核對月報兼聯票所候補同知何錫章核對票根通判金華廉俱赴兩院禀知進局專辦新隄厘務通判沈齊献往兩院禀辭赴局委辦老河口厘局通判吳得立見辭赴局湖南候補通判費叔培自江南催鹽船囘禀到辭按司獄方瀚見禀辭進京引見從九張廷揚奉委漢陽巡查查門藩憲牌示松滋縣印務詳委試用縣陳彦綬署理江陵縣龍灣巡檢缺以巴東縣里三關巡檢許鑾巴東縣野三關巡檢缺以江陵龍灣巡檢詹先甲俱調署卞制軍於十一日十二點鐘起節乘輪船赴宜昌後到荆州巡閱營伍文巡捕翁守範監印官候補縣丞朱承均俱隨同巡閱濟川知津問津三輪船同往初九日候補同知姚崇本奉藩臬憲委漢陽府讞局額外學習差赴兩院禀知湖南候補同知吳振敬自京騐看回省禀到貴州候補同知黄德榮來省禀到初十日催領廣西協餉委員江蘇候補同知章九縉自上海來省禀到分發雲南試用縣張銓來省禀到見辭往雲南十一日候補府徐家幹奉督憲委收發軍裝差候補縣張炳牽委督轅收呈詞差各赴兩院禀知請領兩湖協餉廣西補用通判黄芝文禀到調辦安徽支應局试用通判程璧自安徽解餉來省禀到撫憲彭牽旨賞加頭品頂戴文武官俱赴兩院禀賀十二日委催廣西協餉委員江蘇候補府袁恭宏來省禀到十三日候補縣湛福春丁父憂分發大挑試用縣陳瑜瑛來省赴兩院禀到 
[整頓厘務]  
　　皖省各厘卡近日收數短絀輕牙厘局總辦張方伯分别撤委限期報數以清積弊未知以後厘捐能稍有起色否 
[勘地築牆]  
　　沿海沿江各處按段建築士牆綿亘十里或二三十里不等此議創於吳清卿欽使朝廷遂飭各督撫酌量辦理近聞皖撫盧萟圃中丞特委候補縣丁應龍叅將葛思訓察勘北岸至東梁山一帶地勢又委候補通判李萬涯埽檢李夢華察勘南岸至西梁山一帶地勢俟有端倪卽當丈地估工上下數百里有此仡仡崇墉豈不足以資捍衛哉 
[朝鮮談錄]  
　　華船二隻有行至忠清道海濱卽將所載洋布等貨售於土人此非通商口岸也條約所載如有在非通商口岸賣貨者卽　船貨查封充公聞現己查封矣該船何名後再續布○日本公使島君村久現將回國聞己拜辭國王矣○日本公使署現將竣工巍煥峥嶸高出雲表其址在城西北隅與于宫相近○後營舊壘故鍊兵衙署也自後營移去惟有朝鮮兵分守現在大門有紅紙長牌標曰軍醫局蓋營中諸統領延一醫生專治營中之病如商人土人有疾者亦准延請診視聞此醫生精於岐黄將見紅杏在林春生海外矣○北街多出售古董者名古董街間有一二新奇之物隨出隨賣人之趨焉若騖近有人購一銅爐四圍有箍一條以爲因破碎而爲之不意歸後擦視的是赤金爐值三千文約金箍值百餘金云 
[法人自擾]  
　　法報言法國里昻府近有無業遊民三萬餘名紛紛滋擾該府議員安它李擬邀地方議員聯名禀請政府將此項遊民妥爲撫恤予以生機時議員之僉名者共四十四人飛禀里昻府知事由府據情籲請巴黎政府迅速設法安插噫法之内亂亟矣禍起蕭牆尚難弭輯何猶不自量力侈然黷武窮兵哉本實先撥吁可溉焉 
[瀛洲紀要]  
　　日本友人來函云駐高日使竹添漸卿已於西十月三十日馳抵高京十一月初二日謁見高王奏稱奉日皇之諭願將昔年應索兵費五十萬金除收過十萬外其餘概行豁免以表睦鄰之意云○本年灾祲洊告全國歉收各府縣又新設備荒積榖售收買米石加以朝鮮咸鏡道告饑米石出口過多因是旬日之間白米每石陡漲洋銀七八角云○近間陸軍省戕設陸軍提督一員以資統轄全國陸軍并添大將兩員以助之聞有以有棲川親王爲提督以黑田内閣願問及山縣中將爲大將之說未悉是否屬實也 
[台郡試題]  
　　台郡地濱大海俗尚强悍庠序中人亦不免沾染習氣是以每届考試輙有聚衆滋閙之事今歲劉叔濤宗師按臨寛嚴得中士論翕然歴試諸場無不同聲感頌兹將闔郡全題備錄於左俾揣摩者皆得觀覽焉生童經古題政平訟理賦以漢時良吏於是爲盛爲韻賦得瀑布飛流以界道得流字登怡情峯遠眺七古擬崔子玉座右銘斷虀糫芋七律童生文陣雄師賦以筆陣横掃千 
 
 

Page 3

 
 
人軍爲韵賦得最是橙黄橘緣時得時字正心箴曉鐘宵柝七律闔屬生正塲非禮勿言至斯語矣策問周禮賦得人烟寒櫺柚得寒字優生王子墊至尚志賦得一黌之雋得黌字貢監舉善而教不能則勸賦得玉帛聘賢良得良字一塲童太平而况不爲管仲者乎天台而况於親炙之者乎次題人人親其親長其長而天下平賦得歸鴈喜青天得天字二塲童黄岩始吾於人也寗海今吾於人也次題見賢焉然後用之賦得菊殘猶有傲霜枝得枝字三塲童臨海草創之至行人 
仙居討論之至東里次題人亦孰不欲富貴賦得日出寒山外得塞字選拔頭塲孝者所以事君也二句瑟彼玉瓚黄流在中解第二塲弭盜清源策問知人安民論賦得如此至寳存豈多得多字 
[欽差前出使日本國大臣黎奏稿]  
　　再刻書雖非使臣所及而日本同文之國崇尚漢學千有餘年墜簡佚文往往而有臣自八年春間仿獲佚書古本多種卽命　員楊守敬經紀刊刻題爲古逸叢書其中頗有十餘種可補四庫箸錄之遺本年秋間一律完竣除將板片運父蘇州書局作爲官物聽人刷印外理合附片具陳再此次刻資係由經費存息及臣薪俸所餘項下取給亦有長崎廣商鍾仕良何献墀捐助之欵概未動支公項合並陳明伏乞聖鑒謹奏光緒十年五月初十日原片後開軍機大臣奉旨知道了欽此 
[擬請湖州府郅太尊飭逐流娼禀]  
　　府程安三學生員公禀爲聲妓敗　叩請出示嚴禁并轉飭驅逐以維風化事竊生等世居治下目擊士風兵燹後民困未舒娼寮中足音罕到閒或有藏嬌而戾止罔不被前憲以驅除故逗遛而無從直根株之務净乃自海氛不靖蘇臺之遊妓紛來遂致薄俗頓成歇浦之流娼亦至始猶藏形匿影繼乃獻技掦名鬥豔冶之容嬌數十家各分綵隊引輕狂而色喜千百輩共陷迷津舍正業棄之若遺狎邪遊溺而忘返不遵父兄之教訓徒戀花草之遊魂挾聲勢者甘作護符賺財源者竟爲勾串遇親朋之讌會競尚先容雜筵席而謳歌爭相呌局揮金如土舉國若狂可恨百年朴素之風漸全一變淫靡　習耗錢財者猶小壞風俗者殊深生等目覩澆漓敢博風流之號力救懲禁冀宣雷厲之威爲此仰懇憲公祖大人俯賜迅爲示禁并飭嚴行驅逐以維風化而正人心實爲德便上呈 
[浦東寄吾廬主來信]  
　　敬啓者前聞桐鄕闡微子捉獲美人面蜘如見異物遍示同人鄙人僻處浦左未得一覩以廣眼界昨日偶步小園瞥見荒草中有蜘一枚背上斑痕彷彿人面搜之得二十有餘不解此化生之異有若此之多今特寄呈一枚敬托轉交闡微子觀之與彼所獲有以異乎幸望指教是荷專此順請文安 
[跑紙届期]  
　　今日下午三點半鐘寓滬西商在靜安寺一帶踵行跑紙之戲想寳馬香車當有爭道往觀者矣 
[嚴禁聚賭示]  
　　特用府在任候補直隷州江蘇松江府上海縣正堂莫爲出示嚴禁事照得開塲聚賭例禁綦嚴兹本縣訪聞有武生方蘭谷胆敢在三夋塘鎭楊阿和茶館及附近鐵匠店内聚賭抽頭不惟有玷膠庠實爲閭閻大害除移學查取入學年猊先行詳革一面飭令究辦外誠恐别有聞颼效尤者合亟出示嚴禁爲此示仰城鄕諸色人等知悉自示之後務各洗滌肺腸勉圖正業不得再有干犯倘敢故違定卽查拿從嚴懲治决不寛貸並責成各該處董事地保隨時隨地留心察訪如果再有聚賭情事許卽指明禀究其各凛遵毋違特示 
[歇浦瑣談]  
　　前日虹口有小工四人雇杉板赴浦東耶松分廠作工傍晚時仍雇杉板言旋詎撞於江邊之網船上遂卽傾覆連舟子五人一齊落水幸網船人多趕卽救起不致與波臣爲伍惟杉板船内之物俱漂没無蹤矣○公司船金星在耶松船塢修理前日完工出塢又有江孚輪船在招商局碼頭修理油漆亦均完竣昨早已駛往金利源碼頭照常往來云○今日午後係西商跑紙之期間從靜安寺起跑至徐家匯爲止滬上諸君如未寓目可一擴眼界也 
[勒限尋人]  
　　西票號尉長厚籌在臬司衙門控股開泰來鎭莊之吳仲耆顧壽松欠銀嗣據顧投安認欠並稱被開泰絲棧欠銀二萬四千餘兩請傳股東趙樂園吳蟾清等訊追歸欵由臬憲派劉委員來滬會同上海縣飭提趙吳二人吳巴到案各情節列前報兹因趙延不到案由縣請英公堂提趙夥施子範着交黄太守立卽飭差提施押候備文送縣莫邑尊知施已押在會審署函請將施移送到案邑尊謂施曰此事與爾無于惟上憲札飭提爾東人趙樂園何不投案施答稱趙現回紹興原籍未來我不過經收　租因屢欠各洋商地租被控會審署斷令洋商收回房屋事已了結至趙開裕康號及股開開泰絲棧皆趙一人經手且另有司帳等人我素不預問今忽被差提覊押三日心何以甘邑尊謂本縣並不押爾惟限爾具限十日往紹興尋趙來滬投案則與爾更無干涉矣施稱十日恐往返有所不及邑尊謂爾當赶緊雇舟起程可也着具限保各結逾干取咎 
[喬裝覷破]  
　　昨午有老者及少年同一二十餘歲頭戴羽紗風帽身穿元布棉褂藍布作裙之人行至偷雞橋地方被人看破是女扮男裝咸擁至捕房詰其從何處來據稱從崇明來滬就醫捕頭飭送英公堂分别管押候訊當時沿途觀者甚爲擁擠或謂該女實是尼姑特不解其丢了鐃鈸棄丫袈裟而與齷齪男子携手同行意欲何爲 
[崇明逆案]  
　　客有自吳門來者爲言崇明縣有逆倫重案緣有染坊鋪出店某甲與富戸某乙相識因索貸不遂銜恨於心屢思所以報之一日忽謂鄕民某丙曰爾欲發財否丙曰人豈不欲發財然操何術而可甲曰爾窮困已極爾父年老矣養之亦無所用不如謀死之棄屍乙之田間便可發大財丙曰父實生我何忍下此毒手甲曰爾如不忍我可助爾動手丙頷之一日與父口角甲密伺在外以觀動靜適有隣人來解勸甲亦入内勸丙父出外散闷丙尾隨之及至某乙田間時已昏夜行人稀少甲卽用麻繩緝丙父之頸又將刀戳其頸及腰間丙父臥地血流如注甲又以刀交丙向肚腹剌一下丙父遂死甲丙方欲歸家適有乞焉過此見甲丙在屍傍大呼謀財害命甲丙急止之許以得財瓜分及次晨丙同甲與乞丐佯往認屍向乙理論謂荒郊殺人豈無地主欲令乙尋兇手旋由甲調停令乙出洋三百元由丙自行棺殮乙固畏事者卽從其言於是丙得洋二百元以二十元與乞焉甲得洋百元事隨寢息乞丐本好賭者除置辦布衣幾件外卽擕餘洋往賭塲輸罄而返又向甲嘵舌得洋十元重往賭塲屢戰皆北因慨然曰不義之財固不能保旁人亦竊議乞丐何以有此多金有一人曰莫非謀財害命所得乎乞丐大驚曰爾何由知之然雖謀命與我無干我不過略沾餘潤耳隨以眞情告事遂遍傳各處甲知事機已洩商諸丙丙擬作逃亡之策甲不允曰既與爾同發財卽願與爾同死爾可逃我不能逃也反將丙看管旋由崇明縣尊訪聞屬實飭差保將甲丙及乞丐一併提案均直認不諱遂將各人帶往蘇省過司將來當與上海逆案同請王命也 
[因傷斃命]  
　　昨報盜冒查鹽一節兹聞受傷之馮姓已於昨日十點鐘時斃命當由屍屬至上海縣投報莫邑尊准卽委水利廳何少尹至該處相騐云 
 
 

Page 4

 
 
[英界公堂瑣案]  
　　包探秦少卿禀稱昨晚在西棋盤街捉賭當獲爲首之王阿榮張阿四高阿桂及與賭之李明瑞楊阿信陳阿五等並婦人王陸氏等共十九人今將賭具大小洋十餘枚錢四千餘文一併送究黄太守判王阿榮發押捕房一月張阿四高阿桂各押半月王陸氏着罰洋二元其餘李明瑞等十五人各罰洋一元起案錢洋撥充醫院經費○楊炳全禀賣鹽度日昨日路經閘北突有李昌平王裕香兩人自稱奉委緝私將鹽六包取去幸巡捕來拘獲送究李王同供在閔行緝私委員處當差現隨陳哨官來滬緝私昨在老閘浜北見楊之鹽担向伊查問鹽票詎楊奔過橋南訴捕被拘並將陳哨官手版呈閱翟副領事謂伊等如係緝私不應遽來租界黄太守判將李主兩人押候備文送交該管官核辦○一百零七號捕禀查獲徐王氏之野雞馬車並無照會拘押送究徐王氏供捐照稍遲不敢違章中西官判罰洋四元車准赴領○長利洋行收租人控錢老秀積欠地租黄太守於昨晨傳到錢老秀據供租地是實聞中老禮明行東收租自去年起經長利收取上年租洋二十五元已付清惟欠本年租洋二十五元因租與别人合種不應一人出租尚求寛限黄太守判着錢老秀先繳洋十元餘着一月内繳清並著交保○籌防局函致公廨稱有同協祥海味店漏報海參魚翅等捐並萬源祥銅器店漏報紫銅二担餘請爲究辦黄太守卽傳到各該店夥據同恊祥夥潘雲江供並無漏捐情事萬源祥夥周財舟供紫銅係向銅業買得捐已報過黄太守着卽管押候籌防局示遵行 
[鉅欵助賑]  
　　謹啓者今有善士兩主一僕光臨敝會館交到賑相洋一千二百零四元囑解山東賑捐洋九百元求母子延壽康健又　解江西賑捐洋二百元保佑哲嗣早得功名出外平安又囑解安徽賑洋一百元保佑令嬡延年平安又爲令郎開讀經書助洋三元另附來無名老人求健一元照數檢收卽塡奉收單刻因巿　日衰籌捐萬難之際如此鉅欵捐助請問至再非但不揚名兼不留姓聖經云善欲人見不是眞善兩君積隂德於後賢定卜獲福無窮曷勝欽佩遵卽代解災　並登報以聞卽請衆鑒上海三省籌賑公所愚弟施善昌謹啓十月二十九日 
[上海三省籌賑公所施少欽專發湖北鎭江兩處電報請轉解棉衣書]  
　　十月二十六日接到湖北省漢口鎭敦實善堂紳董來函集欵做成新大棉衣五百二十件捆成二十六包囑撥解災區裝往何處交卸來問云云善昌奉到來信當日專發電報請託漢口旗昌洋行買辦黄小舫兄憑電報代爲稟道免稅報關速卽裝輪船運往九江棉衣水脚亦诅免收○二十八日又接到常州張仲恂大善士來函典内提助滿當原舊棉衣一千三百件捆作八十包約計二十九日可運到鎭江如何弉船之法候字定奪善昌當卽專發電報留住正在籌解第二　安徽省祁門棉衣另備函卽晚交江寛輪船帶往鎭江復張仲恂兄另函轉託鎭江電報局總辦張廉泉凡代爲報關裝船速運到九江洋關善昌附去一函并棉衣託九江洋關委員鄭幼戟同鄕吳子洽仁兄兩起棉衣一千八百二十件請兩兄轉解祁門交李筱浦善士徐少衡同鄕查收核實散放如此變通辦理免得一上一下可早赶到祁門災民早得二十天少凍受惠不淺倘有善士樂助江西景德鎭安徽祁門兩省災區棉衣請就近交付九江洋關委員鄭幼戟吳子洽兩仁兄代收轉解萬穩萬當一面仍請示知敝公所卽填奉收單抄登申滬兩報内中倘有代經手者方可交待仍恐各埠善士未悉轉解詳細情形特再登報奉聞如有樂助山東棉衣仍請交到上海敝公所轉運烟台托登萊青道方佑民觀察轉解災區卽請公鑒爲盼[  愚弟施善昌拜啓十月二十八日]  
[落花無迹惜玉有情自己卯年室人番素五女史去世後鰥貧白守誓不續膠而老母望孫彌切特囑江畏庭表兄媒定同鄕朱惕夫先生 
[女於十月二十一日在申江可壽齋寓所結摛焉重違慈命心實無歡交拜之餘黯然悲喜是日也適值家慈七十壽辰親朋畢至喜慶同 
[來人間輝花燭之光地下冷玉棺之色酒闌人散不能無詩爰擬西律聊誌鄙衷卽呈諸親友同政]  
　　又把紅絲綰並頭新人能似舊人不鏡開雙影春風面　颭三翹秋水眸慈母婆娑觀自樂老姨瑣碎事全求今宵心事悲歡雜屋角星辰照舊樓壽喜雙全意倍歡兒仍偕婦叩星官姗姗環珮初來謁擠擠親臨乍欲看有客我才吟喜慶無人不樂賦團欒天公愛我能憐我特放晴光照上冠不道春光去復回粧樓依舊夜深陪耨針　線藏金屋搦管移燈賦玉臺一笑丰神初却扇百年眷屬此交杯幃鈎乍放人初睡異樣香薰撲鼻來五載甘嘗獨睡丸斷紋琴在淚難　黎牀方夢蕉中鹿花燭遽牽袖底鸞紅簡來賓嫌地窄黄泉有女歎宵寒祗應伯道承慈命抱義羞稱管幼安甲申十月平江藜牀舊主管斯駿秋初氏草稿 
[聚豐園卽席奉和高昌寒食生見嶒原韻請芋仙紫銓二先生政之]  
　　愚智爭傳幼婦詞雷霆腕底快奔馳功名已付少年輩風月恰宜初老時塞北烟雲歸壯語海南波浪鼓雄思不知蘇季舌三寸孰與文豪筆一枝[  岡千仞未定草]  
[浙省撫轅抄]  
　　十月二十五日夏献鋆禀見辭赴福建侯中堂左軍營委署長山巡檢胡紹祥禀見謝委叩辭○二十六日知府尹彦釗禀知厘捐局委硤石厘局禀見禀謝陳乃瀚硤石厘局來省禀奉左侯相委辦福建崇安轉運局務禀到禀見禀辭新選新昌典史王成治出籍領咨來省禀到鄞縣縣丞汪龍珠禀解赴任署鄞縣典史翟兩田禀謝委候補縣丞周傳煜禀知丁母憂 
[蘇省撫轅抄]  
　　二十九日候補同知莫葆辰缷署青浦縣事回○十一月初一日候補府張球禀知奉委善後工程局提調差縣丞李嘉榮禀知本日婁門旱關盤查差並銷南路水巡差陳鳳崗禀知本日到調辦盤門旱關盤查差並銷世門旱關差從九黄鶴齡禀知本日到南路水巡差丁憲顏陳鋐均禀知奉委兼帶巡勇差候補縣高彦沖之老太太李氏擇於十一月十六日開弔卽日扶柩回籍 
金元烺謝委勷辦河運差舉人鄧炳麟由京來 
[江督轅門抄]  
　　十月廿六日同知汪鼎由上海木捐局來總兵萬如雲缷帶南字左營差禀見○廿七日前浙江知府劉康來見補昨日江佂西撫臺潘拜會○廿八日知縣 
 
 
 
] ] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[漆船述閱]  
　　前報列日本人掘田瑞松新創船底油漆之法兹悉此事前已禀請海軍省試騐業於九月某日帶同工匠數名至京將横須賀船廠之挖泥　板船底試塗果著成效其鐵性於漆相食不獨易乾而且光滑堅固巳蒙海軍造船局給予執照儴美有加自此風行宇内實足補歐人船政之未及云 
[英廢上院]  
　　昨得扶桑友人魚素云近接海外電報稱十月二十六日英京復開皇家公園聚集紳民十萬人議請廢去上等議院該處新聞紙亦謂是日紳民來會者幾無容足之地各建旗幟上書詈駡貴胄之詞指上院爲無用之物園内分爲九團并有著名些西苦里夫人等各眷屬另爲一團刻議長已决定廢去上院之說矣 
[彭雪琴宫保海南軍次秋興二十四首]  
　　九重宵旰切深憂大將綏邊志未酬鰐渚波濤番舶險虎瘦風雨海天秋屢思减竈兵難撤無計量沙餉費籌幾度荒遐驚日暮笳聲倐起動邊愁八月秋高暑氣岀西風吹冾大刀環深閨有憾憑誰寄荒儌長征若箇還戎馬關山金鼓震浮鷗滄海夢魂閒賈生痛哭渾閑事我獨銜杯淚亦澘遠戍天南末奏功蕉廬凋敝透西風松寒夜月營棚折桕鎖斜陽礮壘紅巧婦作炊空妙手征人無策遣離衷卅年靡監奔江海難把愁懷問碧翁營門濱海景偏饒炎嶠秋深柳不凋芭塢蕉花紅黯淡葵田蒲葉綠　蕭歌聲夕起收漁網帆影中流送晚潮十里長洲充要隘炮臺高聳壓山腰雄軍十萬病侵尋白骨黄沙泪染襟毒瘴秋來迷遠岫輕寒夜半入愁砧風聲帶怒掀濤立雲影横空接地隂悵望鄕關何處是峰頭回鴈寄情深白雲山聳白雲隈雲樹蒼凉翠作堆秋草黄開盤馬路夕陽紅射釣鰲臺征袍寒浸西風緊賜　恩從北闕來水陸三軍均感泣天教起死慶生回太后賜藥三軍感泣瀟湘子弟八千人同戍交南共臥薪玉帳枕戈眠夜月雕鞍櫜箭逐征塵瓊崖木落飛黄葉珠海霜清老白蘋歸去幕僚緣底事秋風鄕思切鱸蒓謂李次青吳蓂階諸君夷族凶頑恨佛郎登壇老將鬢添霜平洲潮落蒼烟逈合浦珠沉碧月凉厘劍長鳴充酒贍枕戈待旦壙詩腸何時得作金鐃曲一箭天山殪白狼星斗光寒劍氣横零丁洋面待燒兵匈奴不滅家何用法宼披猖穴應傾軍報羽馳憑電速砲聲山應擬雷鳴營棚一夜蕭蕭雨濕透征袍著未成草滿平原戰馬雄秋高肥透五花驄風皴池沼凝深碧露冷芙蓉墮淺紅屢見雲龍騰鰐島任憑霧蜃幻鮫宫霜天曉角聲清越塞上旌旗掃玉虹霜降遐荒懔誓師五申三令肅威儀邊防知此宜知彼戍守忘安莫忘危鎭日軍書疲手腕何時戰陣拚頭皮南飛烏鵲星衡夜傳呌風生有健兒鼉鼓逢逢靖塞氛千年驅鱷有韓文錢塘破陣留軍樂越石吹笳散敵羣南海三秋銷厲瘴西風萬里掃愁雲黄龍痛飲知何日九伐權司未立勳烽烟塵莽未消兵恊力防邊秉至誠事劇人和籌範密秋高氣爽地夭清官軍愼守亞夫壘鬼卒難攻衆志城一片公忠勤豹略湘江濤靖海潮平謂倪豹岑張湘濤兩公惶恐曾經十八灘抛開舟楫據征鞍小臣貫立軍前狀大局難教壁上觀瓊島日傳波浪險金風時透戰袍寒不才深愧肩防務白晝籌謀到夜闌幾回抗疏動天顏塗炭蒸民切痌瘝撲鼻香來青草瘴攔腰波闊紫泥關羊城後睡嚴防密鰐海中流擁御閑分付么麽須子細陳倉暗度不生還遠戍潮陽路八千湘江作别又經年紅黄霜葉營前樹黑白雲花海外天萬里秋風悲旅鴈一村斜日噪寒蟬樓闌不斬心空赤汗馬何時謝錦韀詔書屢奉到天南西貢深巢未易探牢補五羊憑虎視涎垂八閩恨狼貪佛郎縱有機心在海國終歸聖澤涵寄語蠻夷早收拾免教烈日萎優曇從來戰守賴堅心夷狄隂謀古至今蛋雨潮增　漲冷颶風時撼敵舟沈越南捷報飛來屢臺北孤軍繫念深終夜旁皇緣底事噬人猘犬未成擒颿挂白鵝潭外舟蓮花塔古峙中流荻蘆瑟瑟秋舞米禾黍離離歲有收圖畫今朝磨盾鼻欃槍昨夜落旄頭從來草野多賢傑策上平夷費藎籌瓊島孤懸海外難深愁餉絀又兵單但期水陸藩籬固倖保城鄕枕簟安若箇功勳躋李郭有誰奏疏抗蕭韓大山十萬欽廉境内訌尤虞起揭竿時有攻瓊州之謡秋風頻令到珠江火熱惟留血一腔野竈炊烟穿葦壁荒營暮雨逼蕉窓灰飛馬尾船遭刼兠勦雞籠虜受降滿地干戈嗟敵醜也應夢醒曉　撞頻看蒼狗幻雲根傀儡都教付酒尊新鬼紙錢焚白打忠魂靈襯奠黄昏投鞭氣壯流能斷按劍心雄海欲吞敵愾同仇舒義憤縱横掃蕩答君恩瘴雨蠻烟有病侵來鴻去燕信秋深回生不仗珍奇藥却敵惟堅忍篤心帳下貔貅皆奮發海中鯨鰐付升沈一腔血熱知誰在　憤能申是赤黔嶺南風圭異尋常草木頻年不見霜萬里秋澄營細柳一林花好艶扶桑獻俘有日忻銷患興嘆於今感望洋炎嶠重陽猶辱熱九重雅照正當陽 
 
 
