# 1907 - 312 - 4912419

 

Page 1

 
 
崑山縣楊湘涇鎭著名賭棍徐一青素以聚賭抽頭爲事前被該縣諸大令提案嚴辦管押多時詎料伊怙惡不悛上年勾引青浦光蛋張逸甫等到楊湘涇聚賭今年又擺賭檯于彙源染坊隔壁茶舘裏而已有百日之久該鎭經董汪之鑣並地保葉善法等得其賭規爲之包庇並不報縣請究 
錢燮臣中西醫 
[錢燮臣中西醫法半振]  
澉湖錢大令擅中西醫術宦遊江安兩省求診者莫不著手成春淮皖水災曾以醫術一半助賑今來滬上吾等力贊大令仍以醫術半賑門診四角貧寒不計出診二元車金兩成路逺　成愈病患而種福田幸勿交臂失之　　　孫守玉等公啓 
[上海新開綸華綢縀抄莊擇七月念四日先行交易]  
本號開設上洋英大馬路抛球塲轉角朝南門面精選名機摹本杭寕缐春春紗杭紡孰羅芝實亮紗金銀杭庫局紗貢緞庫金庫銀漳絨粧緞花素湖縐緯綾沈濮以及各種花式繁多不及備載剔選精工搜羅宏富凡蒙賜顧定價格外公道特此廣告 
[蕪湖新開浙甯葉同慶銀樓　今擇於七月十七日開張]  
本樓開在蕪湖長街寕淵觀東坐南朝北新造洋臺石庫門而自煉丙字十足赤金葉金標金精造滿漢金銀首飾朝頂束帶鳳冠霞帔博古酒噐堆纍鑲嵌搜挑人物中西鍍金法藍仿京包赭金點翠花樣玲瓏珍珠翡翠各式俱全兼收各路砂條荒金凡仕商賜顧認明蔴菇爲記庶不致誤 
[聲明姚花公稱]  
稱維吾姚花裝申一夜之隔信息靈便雖是大宗生意寳係佛面　金滬上經手均是寄莊所叨薄　微乎進客之稱常有輕重未同一例致多爭執今邀集同志以新花爲始設立公稱概用十六兩八錢準足可馬稱以婦劃一而後承　貴客進辦姚花者一例在洋棧用公稱過砠以昭公平恐未周知特此登報聲明諸祈　垂鑒 
[工部局諭第一千八百六十一號]  
照得本工部局設立之華童公學准於西九月二號華七月廿五日卽禮拜一開學監院康普君准於西八月三十號三十一號即禮拜五禮拜六上午自九點鐘至十二點鐘在公學接受新學生學費每半年十五元如欲知詳細章程赴愛而近路請公學詢問取閱可也此論 
西一千九百七年八月廿三號副總辦麻經醴示 
[浙江旅滬學會成立廣告]  
浙人庽滬歳有增益未能團結一氣進步極難是以亟謀創設學會今粗幸成立議于八月初即須舉行大會辦理會中一切事宜以謀全省公益凡我浙旅滬官紳士商之熱心公益者務乞贊成此舉通信處在四馬路東首惠福里口新智社樓上本會事務所或惠福里内科學儀噐舘虞君含章處均可草章即向通信處索閱可也 
[襄陽丸新輪七月廿一開往長江]  
本行由神户川崎名廠製造新輪一艘名曰襄陽丸專走長江各埠船身堅固行駛快捷艙位寛廠裝修精美並有電燈風扇一切便適噐具可稱長江船之魁首今調大利丸買辦石亮丞君爲襄陽丸買辦石君老成精練應酬週到久爲紳商稱許所用各友及茶房　等均精選熟手如荷紳商搭趁無不格外道地擇七月廿一晚開行務乞惠臨一試特此佈聞　日清輪船公司廣告 
[經理批發謀得利新到頭等唱戲機器各省頂響戲片]  
價比别家格外公道上海棋盤街北興昌祥愼泰慾昌洋貨號啓 
[清江大豐機器麫粉有限公司續招股廣告]  
本公司前招股本十萬兩於丙午五月開車所出麫粉風行逺近其股息業于今春付訖惟所出之貨不敷消售爰遵原定章程推廣擴充添購機噐將出貨增至一倍則獲利更操左劵兹續招股本銀十萬兩仍係每股規元一百兩儘本年截止有志附股者請向各收股處取閱章程可也收股處上海裕視長莊　信成總銀行　硝磺局南京裕寗官錢局　裕源祥莊鎭江宏仁莊　恆泰裕莊　同泰裕行揚州裕寗官錢局清江西壩各錢莊 
[最新小說栖霞女俠出版]  
書爲日本巖谷蘭軒自述而亞東破佛譯儒冠和尙評思想高澈詞語精潔現身說法皆大歡喜孔腦佛腸一爐陶鑄是以小說之體參上乘之禪而足以點頑石之頭爲小說界之一大特色誠如本書所云黃種必讀者也每册定價大洋二角半　總發行所華商集成圖書公司　發行所上海棋盤街點石齋○四馬路開明書局 
[集成圖書公司小學教科初等國文教授案]  
第一學年前期下價一角半算學敎範第一學年前期下價一角半圖畫範本第一學年前後二期價每册一角圖畫敎授案第一學年前後二期價每册一角均出版　仍有小學敎科全書總例奉贈 
 
 

Page 2

 
 
上諭 
　　七月十七日奉 
　　上諭張仁駿奏分别舉劾屬員一摺河南南陽府知府聞鎭南署祥符縣知縣襄城縣知縣熊廷襄暑杞縣知縣虞城縣知縣俞紀瑞署内鄕縣知縣試用知縣蔣念熙署固始縣知縣候補知縣顔緝祐澠池縣知縣盧恩澤署鹿邑縣知縣卽用知縣范鐘署榮陽縣知縣候補知縣石鴻元署伊隈縣知縣大挑知縣　宦署署牟縣知縣候補知縣陳超衡均著傳旨嘉奬所參直隷聽向知錢繩祖聲名平常積壓命案巡警局委員試用通判曾子良經手欵項並多弊混前巡警局委員試用通判桂劼刑責醉人至令弊命官邑縣知縣廉傑聽斷湖塗玩視民瘼洛陽縣知縣徐仁麟信用匪人遇案勒罰寳豐縣知縣汪寳堂嗜好素深聽斷偏執考城縣知縣周錫曾聽斷緝捕一無所能署羅山縣知縣試用知縣陶鴻吉信任家丁擅釋訟棍候補知縣魏象新衰庸昏耗内行有虧前巡警委員候補知縣陳祖棻行爲謬妄屢釀事端前署澠江縣知縣候補知縣陳龍光利心頗重聽斷無能前蠶桑學堂監督試用縣丞孫鳳翔遇事把持操守難信崿縣巡檢陳清揚馭下不嚴往往生事永城縣典史劉瑞旭縱容差役詐贓斃命考城縣典史宋恩華勒索客商被控官案滑縣敎諭鄭祖恩私考佾生舞弊歛錢靈寳縣敎諭薛丙文不守官箴聲各頗劣均著卽行革職氾永縣知縣姜海珊辦事竭蹶人地不宜新鄭縣知縣王溥仁方短多病難任衝要封邱縣知縣董庭芝性情務懦非理劇才均著開缺另補以肅官方餘著照所議辦理該部知道欽此 
選論 
[生産與消費相關說]  
　　消費與生産。二者互相提携。不可以偏重者也。是二者得其平。則私家之蓄與府庫之藏皆可以安於泰山。不得其平。則傾圮危險。蓋剥膚吸髓而不自知也。何則。生産。少於消費。則現。存之財産日卽於貧。而富之程度以降消費少於生產。則生產之機漸停滯。資本勞力歸於無用。而富之原力以傷。 
　　雖然。是二者有天然之趨勢焉。天然之趨勢者何。卽常得其平是也。蓋消費者人之所以愉快者也。而生產則耳目手足終日勤劬。未有不以爲苦者世界同是人類。無舍愉快而趨勞苦者。其事生產也。固以爲不可缺之行爲。出於萬不得已者耳。人不能過勞亦不敢過愉。則其本乎人情之原動力恒相均矣。且生產與消費二者。其所藉以發現於外而爲之媒介者供與求是已。供與求相俟以左右價格之變動。亦依價格之變動而供與求恒相。應相應之力旣强。則懸殊之處遂少。消費生產之恒劑於平卽此相應之結果也。顧其不平。亦所時有。不見夫近世生產量數至多之社會時時病於恐慌者耶。其禍之兆。非生產逾消費。卽消費超生產。試析言之生產不及消費。物價騰貴。恐慌乃至。其弊也。或廣及於一般經濟社會。或第及於一種經濟社會。且其缺乏。若僅在非人所急之物。尙得用制限需要之法以維持之。需要。旣减則權衡復其舊矣。惟其爲物。恒出於人類之所急。生活。之必需古來農業國所謂榖物之恐慌。亦數見之事也。近世交通發逹。國際貿易進步。此種恐慌。次第减少雖偶一見。遺害尙微。今世各國文明中心之大都會。無餓莩之患者。蓋以此也。然亦幸耳。 
　　消費不及生產。其所害與前節大異。而爲恐慌則同蓋其弊首在於物不得賣。不賣則滯。滯則價落落則企業家所得者减。减則資本與勞力所得皆减此種。現象之所自來。其始也不過現於一二種或數種企業與此種有特别之關係者耳。其繼也害之影響。涉於公衆。非第。最初一二種企業而己雖然消。費不及生產。因致販路閉塞者。此其情形以客觀的觀之。殊非普及於經濟。社會之全部者。聚世界全數之貨物。謂爲。多於社會需要之生產。原出於想像之外者也。人類之於消費其慾。詎有饜足。非資力爲之制限者。雖盡萬物而驅之吾前。未或以爲過侈也。且販。之與購。生之與消亦何。殊焉。販賣者何一非購買之人。生産者何一非消費之人其販也遠則購。也易其生也廣。則消也宏。社會之物愈充實。則購。買之力愈堅强以客。觀的觀世界營營者。儔凡皆有求而不獲。又奚消費有餘之謂歟。惟此說可。以例。前古而不可以例今日。今日非必若前古先相消路而後爲之者。分工。之世職。業之。種别愈繁。供與求之間權。衡愈難於適。當夫各個人或各家族單爲自已生產。卽供自已消費。偶然交易所有餘。其爲機關至。簡盈絀。可以預測。此上。古中古之事。非今人所得而想望者矣。 
消費不及生產。此其情形。若另自一面觀之卽謂之生產過剩之經濟理 
 
 

Page 3

 
 
情形然有所謂客觀的過剩者。不足爲害。何則生產過剩者生。產過於。常度致消。費著絀於。吸收之力之謂此種。現象各地。方往往於最易腐敗之物則。見之　獵之取。獲過多是也。夫原始森林。係天然生產。非產自經濟之人爲。未足。以例生產過。剩之觀念米鹽。薪炭細民。消費最關重要者。豐年大有。食用不窮。間有紅腐。此過剩也。然榖物耐於久藏。而過。剩亦能自生限。制終歸。平均而後已。至於都市所。儲豪富之所取。精中上人。民之所慾望則。乂消費之。　方興未艾加以。近世人口日增。取材自富。更無。慮其有餘故客。觀的過剩者。實未嘗過剩者。也是故所患在私人經濟的生產過剩。蓋消費之心。無限　購買之。力有限。私人經濟之生產。過剩與社。會之消費過少。相值。則販路。閉。塞物滯於。倉庫下級人。民睨之而。不能得。商業盛興之世各個人以。私有。資本。從事生產。競爭。之餘往往及是 
舉斯世之人而欲其不營私人經理的生產不可得而言矣。恐慌。之流行十年。一至。此不勘之。論誠不。可得而遏矣。惟消。費生產常得其平。爲足以遏之而欲常得其平者如之何。曰有數原則焉　　一兢兢於合　之消費。卽所。謂生。產的消費。不生產的消。費者。務不失其權。衡使所有材產。不爲之減少 
二人須先充其天然不可少之慾望。至於其分位上所可充之慾望。則緩之。奢侈之。慾望更。緩之 
三所消費之物當消費時功效相等則擇其可久者四非有特别重要之事情則以多數。人所共同消費者。爲先。至於一個人所。特别。消費者緩之 
五依信用而得消費物當節减之 
專電 
○電一北京（十七日午後九點） 
本月二十日後朝政將大有變更各國公使均極注目（序○電二北京（同日午後九點十五分） 
外務部以英商摩根承辦川省礦務逾限日久因告知英使卽將合同作廢（大） 
○電三北京（同日午後十點） 
駐京義使將次回國外務部請頒一等第三寳星以敦睦誼（愈）○電四蕪湖（十八日午前一點四十五分） 
今日（十七日）午刻吳萬泰木排從外江冲入内河撞沈船貨甚多并傷數人洋橋亦撞損（少） 
○電五蕪湖（同上） 
商會總理李道榘請假四月隨新任英使李經方出洋調查商務（少） 
緊要新聞 
[两宫訓誡樞臣愼事以迓天和北京]  
　　内廷最近消息巨欽天監奏報彗星出見两宫寅畏時深每於宫中仰　浩嘆初十日召見軍機大臣諭云上天告警罪在朕躬本擬告廟自省然爾大臣等位列樞垣未嘗不無過失此後務須洗心滌　痛悔前非認眞維持政體共濟時艱庶可轉迓天和永固邦本朕心實所切禱諸大老聞諭均唯唯碰頭而退（武） 
[瞿相國有召回復用之望北京]  
　　政府日昨會議現在消融滿漢畛域非亟奏請破格優視耆舊漢員不足以示實行之意查開缺大學士瞿鴻𧝞老成諳練宣力有年雖因不避嫌疑屢招物議但惲學士所叅暗通報館授意言官各欵究竟查無確據情節不無可原擬即奏請恩施召回錄用以便襄贊要政而順人情聞此議發起於世大軍機惟慶邸則不置一詞未悉果否實行也（益） 
[會議文武平等之策畫北京]  
　　議政王大臣日前會議我國積習相沿每有重文輕武之弊現值各省匪亂蠭起正各武　疆塲効力之時豈可有所偏抑擬卽妥定章程嗣後京外文武官員凡遇同品卽着平行免去呈遞手本及請安掛刀之儀注以期破除文武之畛域俾得成知感奮云（益） 
[兩宫垂詢裁撤駐防事宜北亦]  
　　本月十一日兩宫召見陸軍部鐵尙書垂詢現當平除滿漢界限應否將旗營駐防一律裁撤鐵尙書以此事關係重大斷不容以一人私見遽行决定請俟會同各參預大臣從長計議再行請旨酌定云（金） 
[日人在關東設特别法律奉天]  
　　日本關東都督府自謂於東三省有治理之權現該地華人甚多日人聲稱該地馬賊衆盛 
 
 

Page 4

 
 
沿用日本刑法不能制治特按照大清律例新定特别刑法以施行於關東都督府所轄之地云（丁） 
按吾國人居恒憤本國律例之煩重每稱頌外人律例之文明然觀於德人之祖借膠灣而卽襲取大清之律以治華人日本關東都督亦襲取大清律以待華人嗟我華人外人之所以對待於我者蓋可見矣抑吾國遇事動輙師仿外人不謂此種大清律例乃轉足爲外人所師仿吾國亦足自豪哉 
[江督飭議擴充兩江師範學額南京]  
　　安徽敎育 
總會會長江蘇淮揚道蒯觀察光典爲兩江師範學堂未定學額呈請江督飭遵成議錄取以昭公允當奉端午帥批示云查兩江師範學堂初經前署督部堂張奏定學額九百名江蘇省寗屬定額二百五十名蘇屬定額二百五十名江西省定額二百名安徽省定額二百名其常年額支經費由寗藩臬籌銀四萬餘兩蘇藩司協籌銀四萬餘兩皖贛兩省各按學生定額數每年協助龍洋一百元稍資津貼不敷甚多所有每年活支經費仍在江陵銀元銅元盈餘項下籌撥濟用嗣因籌欵不易一時不能招齊經前督部堂魏奏定以原定三省學額九百名分作三班招集第一班寗蘇兩屬各九十名皖贛兩省各六十名第二班寗蘇兩屬各八十名皖贛兩省各七十名曾經按照所定名額招取第一班學生入堂肄業後經前署督部堂周改爲每省每縣三名以求敎育普及蘇紳惲侍郎彦彬甚以皖贛貼欵少而學額多寗蘇出費多而學額少呈請仍照各省定額再從各省州縣平均攤派均經前暑督部堂周批飭兩江學務處核議詳復察奪在案至今未見詳復茲據呈稱紳等與蘇紳於兩江師範學額屢議未成擬除江西一省酌撥不計外餘均請照皖四寗六辦理等情係爲皖省增廣學額培植人材起見具見盛意寗蘇皖贛同隷兩江本部堂亦斷無歧視之意惟應如何擴充學額酌加經費之處應由四藩司四學司三敎育總會兩江師範學堂會同妥議詳候核奪現在諸生雲集業經開考來牘未免過遲若俟各處議定至早亦須一兩月工夫該生來寗與考者　或二三千里斷難在此旅候再四籌商此次應從權仍按照原定第二班招考章程寗蘇兩屬各八十名皖贛兩省各七十名額數取齊俾得早日入堂肄業俟核議定後卽從第三班招考時照辦或隨時籌加經費酌添名額以廣造就而具師資另行奏咨立案除照會分行外希即知照（克 
[九南鐵路總辦入京辭職北京]  
　　九南路局自借欵輸入以來局中諸紳意見不協大有一國三公之勢日前李香園　伯見東京公函（大意指摘局中用人不當借欵可危而以撤總辦爲宗旨）頗爲自危爰特進京擬請辭職同鄕京官蔡燕生熊經仲諸君特假蔡和甫宅中邀陳雨蒼尙書商議辦法究竟張方伯法究竟張方伯能否辭職一時尙難解决云（水）按此事略見前報專電 
[木商六百餘家抗捐罷市北京]  
　　近日京城木廠商 
人以抗納鋪捐於初十日全體罷市内外城共計木廠六百餘處均於是日閉門該木商會董王子貞等在大市精忠廟内聚議均以認繳統捐不認按月等捐爲言而其統捐辦法係各舗不諭買賣大小如承攬百金之生意卽抽捐三錢捐局不允故若輩决裂幾將委員侯奎毆打翌日有華俄銀行商人李鶴由出塲招集各鋪再三開導各鋪商始將捐照收回惟須將原定捐數等第自行認定故於十二日仍在木廟决議云（西） 
淞滬要聞 
[滬道爲界外提人事照復領袖領事文]  
　　照得工部局探捕越界拘人應訂處置辦一法一事五月十一日接准復文多所辯論因有尙須攺易之處而各領事所擬改者亦有未合公理茲再逐節答復如下一第一節欲註明住居界外之華人舉華人之在租界者涉訟須向公廨控訴不得逕赴地方官控告按諸以原就被用意相符惟來文但稱界外及租界並不聲明何者爲原告何者爲被告尙嫌含混應改爲華人與華人人涉訟如被告向居租界之内者應由源告先自赴公廨控理如兩造中有一不服公廨判斷進赴上海道衙門上控由道另派他員復審如案情重大或竟由道親訊照此　列一條卽作爲第二條因此條辦法木係上年與英總領事專案訂　自可添入一第二節凡遇緊要事件不過知照地方官後即可往提並不等候查明情節在票上簽印云云倘如所言則慮凡非緊急事件皆可註詞緊急匪特破壞定章徒成虚設且恐探捕藉此任意越界拘提實於治安之道大有妨碍自應如租界章程各屬差役至租界提人必須知照捕房簽字派探協提解廨過堂訊明再予帶回者一律辦　仍以照前所擬爲是惟或報地方官或報警察總局並無定所似有未便現定改爲赴該管區内之警局呈報以昭妥洽如有關涉刑名要案並准探捕通融同往藉敦睦誼一第三節原　差役探捕不將差票呈報私至界外提入由　局拘拿此拘拿之辦法原於天津中英條約第九欵萬國民人至内地有不法情事可拘禁送父　事懲辦之意違章越界拘人即係不法拘拿實地方官照約應有之權且下文弟四節違章者旣須究　設非立時拿任則脫逃之後又從何究懲 
 
 

Page 5

 
 
前擬自未便更改一第四節内緊接上文第二節而言爲辦法中應有之義酌爲改妥以上各節現經本道復定改作五條均屬至當至公毫無偏倚合再逐條開單照復爲此照請貴領袖總領事轉致領事公會一體飭遵仍望見復施行 
一華人與華人涉訟如被告住居租界之外照章應由原告自赴界外之地方官衙門控理公廨不得出票越提以明權限 
一華人與華人涉訟如被告向居租界之内照章應由原告先自赴公廨控理如兩造中有一不服公廨判斷准赴上海道衙門上控由道另派他員復審如案情重大或竟由道親訊 
一租界内華人與華人或洋人與華人如有涉訟而被告避往界外應行傳提當由公廨委員發給印票選派妥差特赴該處管區内之警察局呈候核明情節在票上簽字蓋印派探協提到局訊明發交帶回如有關涉刑名重要案件並准工部局探捕通融同往 
一公廨差役及工部局探捕如不將差票呈候警局核准擅自提人者隨時由警局拘拿送究 
一違章越界之探捕差役由警局拘住之後如係廨差交廨訊辦如係華探華捕送廨由讞員會同西官訊辦如　西探西捕送廨轉交領袖領事官究懲並由廨員觀審（琴） 
[請催麫粉廠完補釐金]  
　　貨捐局禀陳松滬厘捐總局略謂竊照各廠所運小麥照章應完厘金前因米糧認捐撤銷於二月念一日起仍由卑局自行抽收當經備函知照該廠轉致各船戶遵照定章由北卡分設之潭子港巡船扦驗給單來局完捐在案茲據北卡委員陳府經禀稱六月初八日有新麥三船共裝一千三百石當令其照常完捐詎該船戶不允旋有裕豐麫粉廠多人帶同洋人到卡云係該廠之貨因囑其如數報捐據稱須俟各廠會議後方能允捐强將三船放去卑職無可如何祗得令其出一憑條並將情形面禀現又陸續到有九船連前共裝新麥五千七百十包概不報捐均經卑卡取有憑條面呈伏查新榖正值登塲各廠運麥不少理應照章完捐豈容藉詞延抗但卑卡逼近租界若任其闖越不獨卑職比較攸關且亦無此辦法若强令報捐深恐激成釁端事出兩難究應如何辦理之處伏乞察核示遵等情前來查各廠所運小麥前經奉部札飭照完落地自應遵照辦理今據北卡所禀六月分該廠共運小麥十二船計裝五千七百十包因何並不照章完捐除照會該廠照數補捐外理合禀請鑒核　賜查案催令照捐以重釐課（　） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[華商集成圖書公司印刷部廣告]  
本印刷部現遷移英大馬路泥城橋東堍五十三號洋房内如有函件請逕寄該處可也 
　　本公司鉛板棧房歲字第一百零一號德律風一千五百八十五號 
[欽定古今圖書集成全書每部實價規銀四百兩]  
海内外藏書家欲購是書者請惠臨棋盤街點石齋及各大書坊購取可也再前曾購此書者不論缺頁缺本均可開明卷頁向本公司照補　集成圖書公司啓 
[聖芳濟學堂告白]  
本學堂開舘於七月二十五日於前二日午前招考新生　只收走讀不收留謹者　只教英文不教華文其時務諸科皆用英文教授　月脩四元欲付半年者只取十八元欲付整年者只取三十元　昆季二三人來學者議從减　諸位教習皆延自歐西諸生當以禮貌師事之學堂坐落於上海虹口南潯路二十三號　本學堂監督安廣告 
[佛羅斯貢邦藥水]  
按此藥水產自泰西國著名醫士佛羅斯君研究化學博採奇珍藥品竭盡心力精益求精製造行世惠此中國四十餘年以神效之捷難矣枚舉其中含有各種補汁能療肝癆肺癰陰損陽虧老年精血衰頽婦女經水不調小兒肝膨食積經商水土不服五癆七傷一切疑難雜症服之有益壽延年之功當此禁烟令迫有志之士無不覓方求戒或年老血衰或素體虚弱戒烟之後神志萎靡急宜服之能壯陽滋腎四肢强健消除百病永無遺泄之患向歸晉隆洋行一家銷售歷蒙中西醫士海内紳商欣賞已久有口皆碑今該藥房主人以濟世爲懷特請本行爲華商總經理以招推廣倘蒙　紳商賜顧者請移玉至英大馬路鴻仁里口福和洋行面購批發零躉定價格外克已外埠函購原班回件帶資另給或向本行分售諸家就近購辦務請認明圖記庶不致奸商冐牌以僞亂眞謹將各分售處地方牌號開列如下以供　鑒賞本埠英大馬路昇和祥　虹口外大橋禮和　天津晉和祥　營口全昌　漢口晉和　寗波老源記　上海福和洋行經理人告白 
[泰西靈藥化學補腎生精燕窩珍珠牛髓粉有奪天地造化之功]  
泰西安利醫生神藥來滬○欲享上壽欲廣嗣續欲强身體欲除痼疾請嘗此藥定可如願以償誠絶世補品功超市上一等 
中華補劑備矣衆矣然藥性之純陽者氣味霸烈其失也太剛藥性之純陰者功效緩薄其失也過柔推原其故皆因不知化學泡製之法兼無取精宏用之方欲求如本醫士所製燕窩眞珠牛髓粉之不剛不柔力大效速者非特從古未見未聞且各國莫與比倫若謂言過其實儘可立刻試騐只須畧服少許狂奔數十里毫不覺喘此補氣力之明證也又行房後或食三錢腰腿毫不酸軟精神照常培增此補腎生精之明證也故無論虚不受補之人試服數日立見體充精滿面目光昌威重如山連服三旬身體包可加重廿磅西人統年常服故體質倍形强壯每歲幾銷數百萬匣之多則功效之神尙何待言南洋各埠華人餌補最信乎此以其血肉之品無尅伐之弊又與華人體氣極宜是以信從者衆善能補腎潤肺開胃健脾塡骨髓和血脉平三焦安五臟化痰止咳平肝清心凡先天不足後天失調以致陽痿乏嗣咳血遺精步履無力形神委困一切陰虚陽虚氣虚血虚虧弱之症無不靈效神騐歴經中西官士子試騐鑿鑿可憑僉云補劑中首屈一指妙在全無臊氣異常適口衛生者盍請一試方信斯言不謬耳每盒一元每打十二匣十元遠近托郵政局函購最妥信力自給　經售處在上海四馬路北首望平街大隆燕窩公司内假冐甚多認明地址牌記爲要 
[崔製消痰半夏　當面可試痰化爲水]  
義商崔氏瓣香廬　至神至聖　中外馳名　如無效騐　雷殛火焚 
崔製消痰半夏乃本主人創製神驗昭著專治寒痰濕痰風痰腥痰以及痰火上壅濕火頑痰痰核痰涎痰喘痰中并痰迷心竅痰流骨節等症併治傷風而嗽腎虧而嗽肺痿而嗽咯血而嗽產後而嗽病後而嗽哮喘而嗽虚氣而嗽夜半而嗽天明而嗽更有小兒咳嗽老年咳嗽或乾咳無痰咳傷肺液種種寒咳燥咳新咳久咳痰飲等症縱使肺部受傷元氣大虧甚或破金見紅久咳失音只須服此半夏包可著手回春尤妙在補虚療損順氣豁痰寛胸潤肺止咳培元功難盡述海内如有以上諸症服過他家之藥不能見效者請速一試如無實效儘可退藥還銀天下消痰止咳之品惟此盡善盡美極神極妙誠二十世紀翹然燭出之聖品也小匣洋一元二角大匣洋二元四角每料六大盒收藥本洋十三元二角　　上海盆湯弄新橋南堍香店轉灣約十餘家根德里内瓣香廬藥室崔宗武啓 
[正昌公製造軍服廣告]  
本號主人素在日本横濱經商開設洋服軍衣號己歷十餘年現又創設本店於上海英大衣軍西首謹遵　陸軍部奏定章程專辦軍馬路刀一切禮衣常服及學堂操衣制服等無不格外考究無論定製多少均可尅期不悞如蒙軍界學界賜顧本主人爲破除市儈結習及崇拜軍人起見無不竭誠相與也　號主人汪孝源啟 
 
 

Page 10

 
 
專件 
[中國學生懇親會章程]  
一定名本會定名懇親取懇切親愛之意 
二宗旨（甲）助祖國進步（乙）攺良社會習慣（丙）聨絡學生情誼丁）交通社會互相扶助 
三性質本會性質在促敎育進步培學生道德謀社會交通不涉宗敎政治 
四資格（甲）會員無論已畢業未畢業以曾進中學堂而品行端正學識普通者爲合格（乙）會友不及會員資格者爲會友（丙）名譽會員不論何國人凡有功於祖國或今會者由會員推舉之（丁）超等會員會員於各種學科中超越尋常而能爲本會益者由會員推舉之 
五權利（甲）會員有選舉職員及被選舉之權（乙）會友與名譽會員除選舉及被選舉外其餘利益一律享受 
六職員及其義務（甲）會長一人對於會外代表全體對於會内監司總機（乙）副會長二人協助會長贊理會務如會長不到會可代司其職（丙書記三人司書札記錄（丁）會計員一人籌畫欵項主持會計（戊）經濟部幹事員二人經收各會員會友之會費及捐欵凡進出欵項至大會之前日交清册於司欵項之會計員查看（已）司法員二人主會議時投票計數及整頓會場等事（庚）應接部幹事員二人主聚會讌集及招待等事並介紹學界通人爲有益之演說 
七職員期限各職員以半年爲限每年選舉二次連舉任惟不得過三次 
八會議時期（甲）每禮拜日八點鐘爲會員聚會之期（乙每月第一禮拜各職員聚議會中事宜（丙）每年本會紀念日開讌樂會（戊）每三年紀念日開大會一次或於蘇州或於他處臨時决議（已）本會職員聚議時須到會者過半方可開議 
九事務所本會總會所暫設蘇州東吳大學堂其他無論何處凡有本會會員者皆可設立支會 
十入會凡學生有願入本會者必須寫明姓名住址何處學堂肄業曾否卒業曾否得憑等事交於本會註册由司法員區别會員會友給與入會劵 
十一出會會員會友遇有特别事故均須於暑假年假時到會宣告原由經司法員承允方准出會其餘無論何時不准隨時出會如爲數多斥逐者不在此例 
十二會費無論會員會友入會時皆須繳會費五角常年費會員等每年一元會友每年半元 
十三改良本會創辦伊始章程未臻完善以後每次集議當逐漸增減須經司法員宣布代表人允准方能列入 
内治部 
[片奏斬决糾約同黨劫獄要犯安徽]  
　　皖撫奏獄犯勾菲劫獄先行正法片云據安慶府知府龔鎭湘調署懷寕縣知縣方永昺密禀翻供發審和州盜犯謝得清吕淙茞并貴池縣盜犯李得藤三名在嶽賞不安分察有結同及獄之意茲又據府照磨虞德元面禀經管獄丁役接得自上海致和州盜犯謝得清兩書當卽折閱一名馬大發一名鄭老五皆稱接到該犯謝得清來信囑令糾約同會劫獄馬鄭兩匪已允糾合匪徒來安刼獄等語該府等提犯密鞫均各供認不諱請示前來查該犯本有劫當得贓報風之案並盜持洋槍原擬斬决之犯前據臬司批解經臣親訊各供翻異飭發安慶府讞局研審在案茲據禀前情該犯謝得清等胆敢在獄勾邀會匪馬大發等約期劫獄獲有信據惡迹昭著　便稍稽顯戮致滋巨案當飭該府監提該犯先行照章處决并咨江蘇撫臣一體嚴緝匪目馬大發鄭老五等務獲懲辦謹奏（金） 
[揚郡禁烟後之佈置揚州]  
　　揚郡官膏局現由孫觀察札委前署儀徵縣蘇大令隨同佐雜二員來揚籌議開辦擬定租借新勝街蓉芳閣爲局所約八月間設局挑售又工藝所經費經趙都轉在賑餘項下撥提錢一萬千文并札委直隷州李祖培就石塔寺開辦專收年壯者入所習藝老弱者准取五人保結赴各段巡警局借本營生仿照因利辦法至多不得過五千文云（論） 
[太守定期蒞揚揚州]  
　　新任揚州府嵩太守恂近電致桂守准於十六日由寗起節十八日接篆現江甘兩縣已修理新署預備恭迓（言） 
[黟令禀請清查偷吃鴉片辦法安慶]  
　　皖垣自禁烟示下各府州縣均期限六日底大小烟館一律閉歇茲據徽州黟縣胡令禀稱遵飭查封烟館惟慮吃烟人衆尙多隱瞒陽奉陰違難以清查只得禀請核示遵辦（俗） 
[皖省警務改良辦法安慶]  
　　皖省警務現擬改良所有舊日各段委一律裁撤另派學員承乏并改段各爲區茲奉巡警坐辦黄觀察遴委從九張令富典史胡作賓充當四五兩區正巡官其餘各區聞日内卽當分别札委云（上） 
外交錄 
[照會美使請除華人入境稅北京]  
　　旅美華僑以美國科納華人入境稅甚重頗爲困苦曾禀請外部與美交涉近聞外務部已照會美使請轉電本國政府將華僑赴美入境稅則一律免除（日） 
[批飭議減租造敎堂年限南昌]  
　　贛撫瑞中丞批江西吉安府通判范啓恒署永寗縣詹光斗永新縣石守謙會禀遵批覆訊七溪　蝦蟆湖洋式房屋係福音敎堂向龍熾廷租地建造立有年限議約現經於契内批明不得違約私自賣與洋人爲業加蓋印信抄呈議約覆函甘結乞 
 
 

Page 11

 
 
示云據禀及抄件均悉查此案旣經該印委訊據龍熾廷供稱蝦蟆湖山地委係伊出錢契買所造洋式房屋係福音敎堂出錢租地建造將謝姓換給賣契並伊與福音堂訂立議約呈約批明嗣後龍熾廷不得私自賣與洋人爲業加蓋永寗縣印信仍交龍熾廷收執尙屬可行惟向例民間典當田房契載年限　多以十年爲率倘多載年分一經發交稅銀照例治罪卽中國與各國所訂各處租地章程亦祇准以三十年爲限今康女敎士永租此項山地議約内限以七十年爲滿爲期太遠與定章均未符合在龍熾廷康女敎士或未諳　章該縣等旣不查明於先及點驗議約時又不嚴飭龍熾廷重議更改但以敎士未允無力挽回爲辭殊屬含糊了事究應如何飭令商改减少年限之處仰洋務局核飭遵辦迅速具覆再禀内聲叙契買之買字及所買山地之買字均誤寫作賣字實屬疎忽併斥餘悉此激禀抄發甘結議約復共三紙一併抄發（子） 
[批准開設油機江西]  
　　江西新建吳城鎭地方前有德化縣商人譚進德在鎭開設煤油分機奉批禁阻現因該商與九江美孚洋行劃清界限禀請吳城鎭同知陳司馬轉禀大吏現奉瑞中丞批示云該商譚進德現與九江美孚洋行公司劃清界限歸於該商自行運銷改爲正記牌號運售煤油與洋人無涉亦無洋股在内旣經該丞取具切結存案自應准予開設仰洋務局核飭遵照仍移饒九道曁行新建縣一體知照並將切結照錄一份呈院存案備查（因） 
[徐督對於外債之宣言]  
　　東三省總督徐世昌對於召募外債之事曾面告日本荻原總領事曰東三省募集外債之舉尙未有定議設如募集議亦應由北京政府主持與予無直接之權力云譯大阪每日新聞（穎） 
[委員辦理交通局事]  
　　吉林交通局總辦一差現已委定沈觀察昭常且兼　吉長鐵道總辦差譯大阪每日新聞（頴）　 
軍事界 
[咨行各撫節用軍需安徽]  
　　前據卸史史履晋具奏以國欵支拙各省購買兵輪軍器等件母任虚廢鉅欵等因業經奉旨核准現政治館王大臣據奏咨行皖撫檄行一體欽遵辦理（時） 
[巡防隊改章編練鎭江]  
　　駐鎭巡防隊統領赫成額協戎現奉江督端午帥札飭擬　所部第一第二第三各營改編南洋續備巡防軍每軍五旗每旗三百人等因協戎遂於十四日乘輪晉省面謁江督禀陳辦法（御） 
[兵丁呈控武員安徽]  
　　皖省巡防第三旂兵丁等具禀撫轅略稱武員王錫麟任用私人吞蝕曠餉並窩鹽匪全道榮張景雲等七人將左六勇丁王俊發兇毆傷命又將屍首隱匿未審落於何處緊閉營門一點鐘之久是何緣故生遭其害死受其殃等情現由馮中丞批仰巡防營務處轉飭該管帶孫得勝查明聲復以憑究辦（周） 
[咨請改練常備軍厦門]  
　　福州洪提憲准松鶴帥咨開將右左兩營練兵調厦點騐汰弱留强其餘四營統合操練攺名曰常備軍現洪提憲已遵飭辦理矣（子） 
[挑選工輜弁目安慶]  
　　皖撫據督練公所詳稱擬訂工輜訓練所各額定弁目三十名以資肄習除工程隊原有學兵二十四名全數撥充工程弁目外尙少六名連同輜重弁目三十名概由步隊兩標各營挑選入所除應設監堂曁工程專門敎習等員俟奉批定章程再行遴委（美）敎育誌 
[肅邸反對周爰諏奏議]  
　　前侍讀學士周爰諏奏請將留學日本學悉數撤回肅邸聞之極力反對謂有一二學生人革命黨而卽將全部撤回是殆因噎廢食非大愚不出此云譯大阪每日新聞（頴） 
[師範生酌給津貼揚州]  
　　揚郡師範學堂學生現尙缺額三十餘名其原因由於寒士居多無力就學該堂監督盧君少元持改訂章程凡願來堂肄業者每名由該堂月給津貼洋三元路遠者仍酌備寄宿舍概不取費以示體恤（論） 
[札飭派員澈查寗波中學堂控案寗波]  
　　浙撫張中丞前據寗波府中學堂監督關維震禀鄞縣在籍紳士高振霄以聲名惡劣等語一再誣衊懇請辭職當經批司移道秉公查明在案茲於本月初五日據寗紹台道電禀高庶常誣衊關監督一案業經訊結是非瞭然事後高復糾黨推翻舊日辦學諸人在府牽控成編修炳緯誣爲革員且舉商人林唐爲代表與中學堂算帳致學界全體譁然等語又據寗波府敎育曾法政學堂師範學堂職員公電禀稱高庶常振霄爲寗波中學　帳目誣衊關監督先由鄞縣查明訊結旋蒙憲台批飭　觀察秉公查復在案嗣高振霄糾串同年竺庶常麟祥等禀府舉商人林松唐爲代表查核該堂帳目文太尊率行批准此事關係寗郡學界大局未便承認仰乞憲台迅派專員來郡查辦以明是非而昭公道等語又據陸太史廷黻函稱寗波府中學堂内容腐敗人言藉藉時有所聞高雲麓庶常以中學堂帳有疑竇公義不可不爭請開府敎育會不應請封簿公查不應而府中學堂監督關維震竟以高庶常任意妄爲横行鄕里歷控當道由是郡中士紳咸懷公憤謂事關公欵義所應言帳未公查胡能昭信等語先後到院據此本部院查此案先經高令訊斷續經本部院批道查明在寗波學紳兩界自可靜候查察乃猶是非各執函電紛來自非派委專員前往澈查帳目不足以昭公道而息爭端札司卽便遴員馳赴寗郡按照札指各節秉公澈查妥議辦法禀候核奪等因經由提學司飭派試用知府孫濬馳往澈查矣（金） 
[學費擬請十年攤繳安慶]  
　　池州府所屬州縣歷年攤派解繳中學堂經費前經該府定章議按額支與活支各欵項下捐撥在案現聞該屬之青陽縣具禀請將前項攤派銀兩擬分十年流攤解繳該府刻又申請上峯核奪批示轉飭遵照云（孔） 
實業類 
 
 

Page 12

 
 
[諭查新墾荒田細數常州]  
　　武陽兩縣各鄕荒田自經蘇州農務局頒發招墾章程式後卽令各鄕民逐年開墾其無主田畝有願認墾者亦給予執照並將章程刋刷通諭各鄕圖遵辦在案茲聞該兩縣因本年雨水霑足各鄕農民耕種舊熟之餘定多新墾田畝特於昨日遍發諭單諭令各鄕圖將本年新墾田畝共有若干確查造册並限三日内呈報以憑勘辦（言） 
[鐵路遵照東軌圖式安慶]  
　　院撫近接郵傳部咨准嗣後各省未修鐵路均應遵照商部東軌圖式辦理以符定章而宏製造刻經馮中丞已咨行鐵路總辦查照云（上） 
[蘭溪縣查復請辦煤礦杭州]  
　　蘭谿縣屬鄭村莊有煤礦可採前由職商陶濬宣等集資試探具禀商務局批縣確查詳復現蘭谿縣查得該處礦山四周並無廬墓關碍該職商亦係身家殷實當卽遵照部章擬定探礦章程並取具甘保各結照費銀兩繪具礦山圖說禀由縣主核定轉詳商礦總局請爲察核（土） 
瑣事欄 
[司馬注意軍學兩界鎭江]  
　　新署太平洲同知李吉塢司馬近日親蒞所屬各鄕鎭考察各小學堂并閱看各鄕團練操法以期改良而臻盡善（射） 
[耍匪就獲蘇州]  
　　蘇撫訪聞票匪彭松桂卽老九湖南人係業已正法之易翰羽黨疊犯搶案并在蘇放票運動營中愚勇入會爲匪中丞因飭飛划統領郎軍門密派楊起元鄒得標敺德元林錫齡袁寳臣等弁緝拿於十五日在胥門外拿獲解送撫轅押發蘇州府釘鐐收禁聽候嚴辦（南） 
[埠役搗毁箬西公益社之原因湖州]  
　　長興縣西鄕合溪柴炭埠役向由潘竹卿充當每年陋規不下五六百千本年四月間有杜某等以箬西公益社興學乏欵擬將此項陋規提充學欵經支提學批准永遠革除埠投名目全數提充學費在案該埠役潘竹卿聞之連已運動各衙署情願賄送洋錢總求挽回此事箬西公益社亦深知該役詭計以爲今年收取此項捐欵原擬留作明年開辦兩等小學及附設師範科經費如果聽　詭串收取明年開辦經費定無著落故上月特開職員會議由社長韓宗藩通禀各大憲請飭縣迅速辦妥並吊取該埠役潘竹卿諭單不准他再行霸持該埠役潘竹卿知此事無可挽回遂召集無賴一百餘人乘公益社大會闖入會塲肆意搗毁幸該社力主和平得免　毆大禍現已由該社長等詳禀各憲請飭提究辦以儆凶頑（木） 
[批核罰標廠諸棍南昌]  
　　分宜縣禀請罰辦標廠賭棍前已報告茲奉撫憲批查開設標廠引誘猜壓實爲地方之害旣獲之張寛裕易賢才　名旣據分别提訊一則供爲誤租房屋並非知情一則受雇送標偶然初犯均非同賭之人現願罰欵充作學堂警察及戒烟購備藥料等費并據邑紳張頌珊等禀請開釋應否照准仰按察司會同提學司警察總局核明飭遵具覆一面仍飭將境内標賭嚴行禁絕弁勒拿龍珠寳等務獲完報（俞） 
報告 
蘇路公司工程處六月份報告（續）江濱义道之軌已鋪一百四十餘節因道釘未至停工數日 
第二段 
土方由五百六十號至八百二十號已做成十分之九五 
橋工第五百六十七號橋兩面椿已打完共五十三棵 
第六百零二號橋現開工打椿 
第六百十六號及六百二十五號之水管均做好 
第六百三十二號橋兩邊之碼頭椿均打完共五十二棵 
第六百五十四號橋椿已打下二十四祼 
第六百七十二號橋椿已打完不日卽開工挖地脚 
第七百四十二號橋已打完因料不足已暫停工 
第七百七十五號橋椿已打完西碼頭地基洋灰已打好 
第七百九十八號橋正挖地基 
第八百一十一號橋椿已打完不日卽開工挖地脚 
第八日七十二號秋葉浜橋料未運足稍遲卽開工 
第九百零五號曹家涇橋第一層地脚洋灰打好 
第九百一十四號蟠龍塘橋椿已打下六十三棵 
第九百一十八號十二寸方水管已安好 
第九百四十四號新河浜橋兩面之第三層地脚及碼頭墻土 
洋灰均已打好 
第九百七十四號東緣涇橋第一層洋灰地基兩面均已打完 
第一千零二十號北漁塘橋洋灰全行打完 
第一千零五十一號南漁塘橋椿己打完共八十六裸北碼頭 
之第　　層洋灰地基已打完 
第一千零二號之十二寸方水管已安好 
第一千零六十號十二寸方水管已安好 
第一千零八十七號泥子涇橋洋灰全　打完 
第一千一百一十二號官紹塘橋椿均已打完共八十六棵北 
邊碼頭第一二層地基洋灰均已打好現打碼頭墻之基子 
已立起一二日内卽可築起 
第三段 
大漲涇橋打椿四十六棵椿長二十五尺至二十七尺 
材料房已用遺木蓋起三間材料塲竹籬　築改線測量 
從一千一百五十號起至一千三百十號止 
第四叚 
由橛碼一千五百零一號至二十號復勘河道已測完 
圓洩涇材料廠地基及週圍小道均已墊平 
蓋洋灰草棚四間築籬笆等工已竣 
六店灣材料廠地基及週圍小道均已墊平 
六店灣蓋洋灰草棚卽日開工（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[大字廿四史廿肆元截止預告]  
啟者前英商圖書集成局發行之念四史業將鉛板全數售歸本公司惟此書前須售洋六十元本公司開創伊始欲稍有貢獻於學界因無排鑄工價每部祗收回紙料洋銀念四元如不用銀元之處折收庫平銀十六兩欲購者先繳十元給以定單一紙至七月二十再付洋十四元先取十五史至九月取九史現須截止計數以便開印本埠定六月望外埠定七月二十欲購者幸勿失此好機會也經售處上海棋盤街集成圖書公司發行所點石齋飛鴻閣商務印書館開明書店望平街申報館及各書坊漢口大新街鴻文書局商務印書館京都奉天天津成都重慶廣州桂林福州開封長沙濟南商務印書分館再是書字跡大小與此廣告一式　華商集成圖書公司啟 
[二十四史出書展期廣告]  
本公司因遷移印刷所停工半月定出之二十四史不能如期印齊須延遲二十天出書茲准於七月二十日發十五史九月二十日發九史届日定購　諸君照章取書可也外埠須俟運到後再發外埠運費每部洋四元　華商集成圖書公司啟 
[日本藥學士籐本理君著無機化學講義]  
是書爲日本藥學士籐本理君原著書几十萬言内容豐富學說完備且經著者十餘年之實地試驗於理學界之新發明及學說實驗上之異動變化均經著者一一解明而分析之迥非從前諸書可比卷末附光像分析法由分光線分出種種原素論之尤詳書巳付印卽日出板下卷有機化學現已開譯幸譯界○諸君勿再複譯　　上海均益圖書公司謹啓 
[明季南都殉難記]  
是書爲番禺屈翁山先生原著先生以勝國文人爲本朝詩祖取其目擊心傷者彙爲是帙更出己意加以名論嘉定屠城揚州十日以此書方之正不多讓劍自鳴齋主人又復闡發新意比附引伸益覺離奇變幻神妙不可思議書出無多從速購書售幸勿交臂失之　均益公司 
[陶南村輟耕錄]  
崖山告收宋社以墟胡元肆虐毒敷中國穢德彰聞筆難罄狀輕視文人至有九丐十儒之目有志之士不屑稱道學士編史究以方言互異殊多失眞南村先生紹栗里之高風繼華陽之眞逸閉户著書聞見必錄寓忠君愛國之思於攻古徵今之内其所著輟耕錄一書原原本本提要鈞沈文獻之徵於是乎在誠留心掌故者不可不備之書也　均益公司 
[史閣部文集]  
忠正公於國破君亡萬事瓦裂之秋内有權臣昏主外禦悍卒驕兵殘局獨支孤忠卒矢較諸文信國之死節尤爲慘烈迄今過梅花嶺而憑吊凛然猶　生色讀其文集淋漓悲壯慷慨激昂答睿邸一書久已膾炙人口無庸贅述他如絶筆之詞出師之疏甄别人材懲辦從逆莫不字字血淚可泣可歌武鄉侯之表陸宣公之疏不是過也海内熱心君子盍請家置一編乎　均益公司 
[最新最近戰法新書]  
日本勝俄以來軍事名譽震動全球英國至遣將官留學彼邦吾人當此積弱之時苟欲振國威而挽國運研究軍事其要圖也前譯各書出版已久大半陳舊不復適用本書爲日本上官學校最近講義於步騎砲工輜重各種兵隊之性質能力戰法以及偵探警備轉運兵舍糧餉攻擊防禦迎戰之理由法術詳闡靡遺且多爲日俄戰後所新得者誠軍事界第一良敎科書也洋裝一巨册約三百餘頁定價大洋八角　均益圖書公司啓 
[穆安素大律師聲明帮辦夏小谷君回館辦事]  
啓者敝館開辦以來繙譯各務向由夏君秉公總理前因夏君有家務請假刻已回館照常辦事倘　要公請駕臨江西路魯意師摩洋行斜對門第三十號門牌四層紅洋房樓下即本律師辦公之處無誤謹此奉聞 
[最新戰鬥原則出版廣告]  
是書爲日本孤城士編著搜羅古今各種軍務書詳加攷察將宏篇鉅製删繁就簡編成一册皆用兵所必不可缺之典共分一十六章每章又分數種條分縷晰一目瞭然詞句之簡潔明白猶其餘事也近今所出戰務書雖多總不免繁散疎略二病是書也可無遺憾矣研究武備者皆當手執一卷以爲座右銘每部定價大洋五角 
總發行所上海棋盤街華商集成圖書公司發行所棋盤街點石齋開明書店申昌書局及各大書局 
[北洋新編第一最新最備最要之外交書約章成案滙覽出現]  
按是書爲連平顏韻伯觀察奉　北洋大臣袁宮保之命編纂觀察曾至外部調查案卷圖表纂詳門目大備海内公認爲第一外交要政全書初印五千部早經各省大吏紛紛提取發給各屬備覔現又續印除官用外餘交本局發售公諸海内士林倘研究外交者必以先覩爲快現已出書速來購取每部售大洋十元每册後面有分類檢案目錄極便查閱　　總發行所上海點石齋申昌書局 
 
 

Page 18

 
 
   
 
 

Page 19

 
 
本埠新聞 
[拘辦違禁烟館主人]  
　　法租界工部局前曾禁止婦女小孩不准擅入烟館詎法馬路新開憇園烟間仍有容留婦女入内開燈情事法捕頭聞之突於前日親往查見以該店故意違犯立將店主等拘入捕房聽候罰辦（泉） 
[組織體操公會]  
　　滬上各體操會如商業體操會商餘體操會滬西體操會商學補習會滬學會體育部等五會擬於暑假續招新生復組織一商業體操公會茲已將章程刋就呈明滬道請示矣（永） 
[法艦來滬]  
　　法國巡洋艦矮爾以愛號昨日由外洋開駛來滬停泊法界浦江中（泉） 
[捉奸捉雙]  
　　昨早七點半鐘有住居城内高家弄之羅秋圃在家捉奸當將姦夫馮阿新淫婦某氏一併用麻绳捆縛喚同巡士拘解西區奉副巡官諭將姦夫淫婦一併移送上海縣請辦 
[公益研究會照常開會]  
　　城内地方公益研究會因天時炎暑停開常會兩次今擇於七月二十日星期三下午七時半照常開會并請姚子良觀察到會演講 
[派探照料寓公]  
　　法工部局總董栢爾德大律師日前因公北上法捕房麥總巡以栢君公寓在法新租界寳昌路該處地廣人稀常有流出氓没物派九號包探前往照料以防疎虞（泉） 
[上塲終有下塲時]  
　　英租界廣東路春仙戲園主熊文通近因積欠房租洋二千五百餘元無力歸還竟於前晚私搬戲箱圖遁事爲經租人張瑞甫查悉立投捕房報由捕頭派捕前往看管不准私運物件一面禀請公廨傳訊（莊） 
[命案請免相驗]  
　　顧阿生向在包西醫處當馬夫前晚與地販蔡良山在英租界帶鈎橋金隆街芳園烟館吃烟議購由畝忽然口角經堂倌桂春勸出門首詎顧突將蔡兇毆倒地頃刻氣絕經人報由捕房飭探張寳榮將顧拘押一面飭保報縣請騐並將屍車送虹口斐倫路騐屍所昨午李大令臨驗時據屍弟蔡金龍投案求免相驗大令准之卽命自行棺殮候捕房將顧送廨解縣訊辦（莊） 
[勸學所定期會議]  
　　勸學所學董會定於二下四日午後開議榖息官契等事 
[馬車傷人]  
　　前午有四輪皮蓬車一輛在法馬路疾馳至紫來街口遽將途人某甲撞倒血出如湧不省人事當由中西捕將該車追獲拘入捕房一面將受傷人送醫院療治馬夫押候罰辦（泉） 
[汽車肇禍]  
　　老媪王尤氏前晚八下餘鐘行經英界南京路忽有某號汽車駛來將氏撞倒碾傷頭額血流不止該汽車卽行逃逸由捕將氏車入捕房轉送仁濟醫館醫治（莊） 
[法國駐津戍兵抵滬]  
　　前日本埠到有法國輪船裝載駐津戍兵五六十名暫借顧家宅法國營房棲止不日易輪北上（泉） 
[飭議挑糞善後章程]  
　　本縣李大令照會城内各段董謂各糞夫挑糞時刻請速妥議善章禀復以憑核辦（杞） 
[西水手行兇]  
　　昨日午後洋關馬頭划船載來西國水手五人登岸不給渡資并將行路人毆辱由一百三十九喚號巡士鳴笛一百四十四號巡士前來亦被打失警裝當卽拘獲四名解局奉局董飭留各人名字籍貫派人送至划船載回　令今晨九時投訊（永） 
[失火旋熄]  
　　昨早三點鐘美界蓬路德鑫里五百九十三號于姓披屋失火旋卽救熄祇焚去本器等件 
[傳訊失火]  
　　英租界寗波路寡婦鮑李氏家前晚一點三十分鐘柴房内忽然失愼經鄰人救熄昨晨捕房飭探劉森堂查得該氏保有火險銀七百五十兩且違章多堆稻草着轉禀公廨究（根） 
[上海官事]  
　　分省補用知縣南洋警務畢業生施毓韶昨到道禀見上海縣帮審委員洪冀昌昨由浙解案回滬到道銷差通判方濟川到道禀知奉海軍部電調赴京禀銷新關查驗洋藥差（尾） 
訟案 
[上海縣案]  
　　生大元布行主施福齋扭陳洪源到縣控追布銀奉李大令提訊施供陳於四月間來行定購沙布十五件自稱在和豐報關行經手先車去五件交來乾吉莊票洋四百三十五元往對無莊卽往和豐追問詎已搬逃一空今始查知陳之住所扭案求究陳供在和豐當茶房股東三人柴姓兼擋手周姓兼司帳施自來行與周姓訂賣沙布乾吉莊亦柴等合夥尙未開市出票命小的前去車貨是實判陳押追限五天還貨無貨照價償銀○閔行沈姓被竊金珠衣飾千餘金獲賊蔡金朱阿秋由黄浦司送縣訊究認竊分贓朱已將當票交還失主自贖判各收押比追餘贓○陳錫明控同族陳金華咸南弟兄並陳錫泉陳正榮不還借款提訊金華手足供錫明欠小的等會錢四十二千未還小的等未借伊錢正榮錫泉亦供無端被誣判各退去傳原告質對○串放白鴿之趙張氏押久不將分得洋五十元繳案提比求减大令不准判姑准交保措繳無保嚴比不貸（車） 
[總工程局紀事]  
　　彩票掮客鮑務臣前將副票十條持至安徽公司兌彩被管票人陳鑑生查係僞造送至總工程局奉孫明府提訊供由品香村值堂金鴻記付下判押交金到案再核○連大源磗灰行主連城控房客王鈺金欠租錢二十四千另分文不給又霸佔不遷等情訊判限日遷去○潘秀卿將張小弟之妻王氏　賣與長橋沈姓家强逼做親後卽逃出偕其本夫將潘尋獲扭控到局奉飭押候訊究（夜） 
[公共公廨晚堂案]  
　　王永福控劉福錢侵佔地基一案前晚奉帮讞王肇之明府提訊將單契呈驗訊之劉供小的祖買之地已歷多年有原立界石并單契可憑不敢佔造求察明府以所供各執碍難懸斷判錢交妥保出外各呈單契到案丈量後再核○王金生控徐賢生等圖賴借洋求追奉訊王供徐賢生前挽中向小的借去洋二百元至今本利無著叩求公斷訊之徐供欠洋有之惟連年生意清談以致拖延求恩寛限措　判交妥保限一月繳洋一百六十五元利息免追两造均遵諭而退（莊） 
[公共公廨紀事]  
　　印度人喀嗽新投該管領事署控華人沈　階　賴欠洋六十元一案由英領事照請公共公廨飭差催償昨據沈投　繳洋四十元尙有二十元求寛限半月繳清關太守准之○徐永安吞没朱趙氏託買珠翠洋元被控公廨昨奉關太守飭差協探將徐提押捕房候今晨解訊○人力車夫毛開咸昨送行李網藍布衣八件至英捕房禀有某甲雇運半途走散捕頭著存候失主認領○屈鳳廷前日至廣西路趙阿海雉妓院行竊金飾逃逸由趙報捕派探將屈拘獲吊贓押候解辦○北京路東隆洋行被周阿四竊去花緞一疋報捕由探何阿春將周拘押捕房候解廨訊辦○北京路朱生林被福生竊去銅罐又廣東路月桂里婦人周氏被兄周阿二竊去狐皮女襖一件先後報捕由探姜長明金立生將　福生周阿二拘獲吊贓押候解辦（莊） 
[美租界捕房事]  
　　嘉興路吳德豐小烟館違章深夜開燈由捕房查知飭探向公堂請單傳訊○武昌路八百九十三號竹噐店將物堆積戶外由捕頭查見飭探查明店主　氏請單傳訊○李阿大將孩棺一具抛棄百老匯路某洋房門首由更夫施阿金查見起交巡捕押候查辦○陸任氏王張氏在元芳路一百五十三號屋中互毆各受夷傷由捕拘入捕房 
 
 

Page 20

 
 
因兩造均有不合一併逐出（西） 
來件 
浙江旅滬學會暫定章程（續） 
一會員常年費每人歲繳銀陸圓於第一次大會日繳付其未繳者由會計員催收凡會員有特别捐助本會經費者與會務之發逹大有關係本會當謹拜佳貺其有特捐在千圓以上者不論何時當通告全省特别推爲會董以誌高誼 
一特别費本會如有特别用欵或經費未足時得開臨時會議决籌費之法 
一名譽會員補助費凡在本省之人及旅居他省與外國之本省人有補助本會經費者本會認爲名譽會員 
七會期 
一大會每年以二五八十一月之第一星期日爲會期會期之前須特别開職員曾一次或二次 
一懇親會每年以本會第一年第一次大會之日爲成立之紀念日特開懇親會一次以圖鄕誼團結 
一臨時會遇有要事由會長招集職員開職員會并决議開臨時會日期由書記函告各會員 
一職員會每星期須開常會一次又於大會或臨時會之先須特别開一次或二次職員之一部分如評議部幹事部亦得因事開特别會 
八會所及事務所 
會所臨時擇定由書記通告各會員其事務所暫賃四馬路老巡捕房東首惠福里口第廿五號門牌樓上開辦 
右稿係同人暫時擬定其未妥協之處俟開大會日再行逐條更正旅滬同人樊棻周晋鑣孫廷翰湯壽潛李厚祐張元濟虞和德徐棠陶葆霖盧洪昶嚴義彬沈毓麟方舜年王震徐珂虞輝祖郭鳳鳴湯振常鍾枚沈祖緜屠用錫林亮功葉景萊謹啓（完） 
振務 
[江寗藩司續收江北振捐各欵清單]  
　　一收兩淮運司在鹽政公費項下劃撥督憲端春季養廉捐振銀一千五百一十三兩一收江南鹽巡道朱之父朱昌琳加捐銀一千兩一收各署局一成薪水助振銀五百一十九兩八錢二分九釐一收天津小小慈善會捐洋八十元一收淮北六岸局惲　募捐洋七十二元一收江西袁州府經捐並募集英洋五百元揚州隄工局何道經募捐欵各數一周紳扶九先捐錢五千串（己由裕寗官　錢局匯解）一四品京堂會辦膏捕大臣程捐洋五百元一湖南藩司吳引孫捐洋一千元一江南知府張靜生捐洋一千元一前湖北荆州衛施 
江寕藩司兌收 
[銅洋助振第六次報告清單]  
　　商務經收無名氏一元又三元又四角又二角張恆豐二元又六角黄文齋一元南方報館代募十二元又爛板一元又四角劉河甘草司拿獲私販匪徒移助十九元恆順義三元南方報館代募十一元又四十四角五分常州　泰昶五十元吳淞協記三十元又七百八十角無名氏二元南方報館代募十元四明公所二百角裕興號十八元又六十一角本會四元又八角○愼裕號經收恆泰祥十二元無名氏廿二元又一元同義米行二元章記二元力弱氏一元又十二角鼎順莊二元勉力子一元貽仁二元義昌成十九元積記二元又一元惜春居七元又廿五角宏源一元景　廠十五元二角義泰莊三元鉅豐十八元廿三角保安堂桶捐十元任聚興一元十角印興友一元募俠生二元鈞康莊二元十八魚錕華三元國泰十元昌盛三百卅五角錢　成十元怡大紙號四元又三十六角恆徃源五元黄大生號三十二角元森泰五元俞春芳七角奚良濟四元震泰十一元又三百角又二角張其祥七元稻香村六元吳興氏一元祝徐两君二元寳華銀樓三元八角保安堂經募九元下三角又桶捐十六元又一百四十六角○源通銀號經收姚益生一元無名氏二元黄銳峯一元湖州安豫莊三百元松風堂李求父病愈求親雙平安英洋十五元悔齋居士求妻生産平安英洋六元無名氏五元十角龎清記廿一元八角江寗公所一元又一百卅角○以上三共收銅大洋七百廿一元銅小洋二千二百廿六角英洋二十一元周晉鑣朱佩珍李厚祐嚴廷楨嚴義彬同啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
