# 1918 - 92 - 4916215

 

Page 1

 
 
   
 
 

Page 2

 
 
時評 
[正開銷] （冷） 
　　倪以奉軍出動之百二十萬作正開銷所謂作正開銷者其開銷之不正可知也 
　　盖奉軍之出動非政府命之出動也奉兵出動之故爲壓豐台以逼政府也在平常之情理解之其出動果得謂之正乎出動不正則因出動而所費之開銷果得謂之正乎倪亦自知之故不曰正開銷而曰作正開銷也 
　　雖然彼王郅隆者則因能籌此作正開銷銷欵百二十萬而遂得爲非此不足以孚衆望之財政長矣嗚呼 
[命令]  
　　四月八日大總統２令任命嚴家熾爲湖南財政　廳長此令 
[專電]  
　　北京電倪嗣冲昨晚二次謁段提出改造内閣竟見先動内務財政兩部謂非此不足維大局而饜衆望段以爲時尙早意頗猶豫至外間所傳關於長江方面倪尙蓄而未提（九日上午十鐘） 
　　北京電頃據政界某君見告倪確保王郅隆長財政故與偕來并次長參事亦多指定大約再經一二有力督軍聯電敦促任命即當發表此次奉軍出動由王郅隆代籌軍費百二十萬現倪言於合肥許其作正開銷錢能訓巳預備先自辭職聞段芝貴昨亦面段求去甚力 
　　（九日上午十鐘） 
　　北京電段以財政告竭亟盼某項貸欵成立特促梁士詒回京商决（九日上午十鐘） 
　　北京電湘張督迫請鉅欵接濟金融頃由段手諭財部先籌現金百萬擬就鹽餘項下撥出 
　　（九日上午十鐘） 
　　北京電多數商辦公司爭請組織張庫汽車交部均限三月成立惟路應出國家自造預估約需五百萬頃派俞翽梧往勘 
　　（九日上午十鐘） 
　　北京電前敵電告衡山定文日總攻擊（九日上午十鐘） 
[外電]  
　　北京電魯蘇交界處之匪患就外人目光觀之將成一嚴重問題聞匪曾擄去美國女敎士二人勒贖一爲斯密司女士一爲狄克松夫人前在豫省被擄之凱易爾君雖經當道設法令匪開釋均未有效其生命殊可危（八日） 
　　哈爾濱電日本某重要公司已購定駛行松花江黑龍江最新最大之俄船數艘據此間商界聲稱南滿鐵路公司與此舉有關 
　　（八日）以上字林報 
　　東京電據本日海軍省之公佈日本驅逐艦隊之一部於三月晦日傍晚在地中海護送聯合與國運送船之際被敵國潛水艇襲擊一面攻擊敵艇一面救起幾將沈没之運送船船員四百餘人（九日） 
　　北京電以王揖唐爲中心之徐樹錚倪嗣冲一派擬組織一大政黨預備在新國會中得佔優越之地位現已設事務所曰安富（譯音）俱樂部該黨中人物連日在事務所會議傳聞王揖唐已請段祺瑞籌措鉅欵預備充作運動費圖於來日之議員選舉得佔多數云（九日） 
　　北京電曾與倪嗣冲會晤之某政客語云倪嗣冲對於國會問題主張依據修正法組織新國會（九日） 
　　漢口電前四川督軍周駿現受段總理之密命 
擬由漢口往四川據此間傳聞其入川之目的在懷柔舊來之四川軍謀藉其力以驅逐雲貴在川之軍隊云（九日） 
　　東京電漢城來電云七日晚間朝鮮平安南道兼二浦三菱公司礦山中國鑛工千餘人與該處三菱公司鐵廠之朝鮮工人千餘人大起種突亂放手鎗兩方面死傷甚多房屋被毁者有八十餘處（九日） 
　　東京電日皇對於參加日德戰役日英各軍共同作戰之英國海軍大將白頓巴格殿下以下六十八名各予贈勳（九日） 
　　東京電松方侯爵本日回東京元老會議近 
日即將開會師團長會議自本日起開會（九日） 
東京電與中國有關係之實業家昨日大開筵宴欵待唐紹儀氏（九日） 
　　東京電八日下午有中國留學生約七十名爲學費問題闖入中國公使館要求面會章公 
使勢頗洶洶經使館役員再三安慰始散 
　　（九日） 
　　東京電資本金三百萬元之南滿工業股份公 
司業巳成立推荒井泰治氏爲總理高木陸良氏等爲 
董事（九日） 
　　以上東方通信社電 
[戰電]  
　　倫敦電今晚海格將軍報稱今晨英軍在松末河南岸小戰得利繼乃激戰敵軍回攻甚猛大受損失英軍俘敵一百四十餘人獲砲數尊今晨英軍在市柯瓦以砲火擊敗敵軍兩次陳線餘處殊形安靜英飛機偵察敵兵行動者報告有敵兵甚衆會集松末河南岸英飛機即冒雨往攻擲下炸彈五百枚發出機關槍彈五萬粒英飛機擊落敵飛機十五架又逐走十一架英飛機十六架尙無下落顯因大雨不能覔見營房而降於本軍陳線之後（七日） 
　　巴黎電今晚公報云昨晚法軍在格里斯凡斯萊境擊退進攻之敵軍芒第第愛與洛瓦容間夜有砲戰敵兵一大隊在　　洛瓦容西法軍前鋒陣線得有立足地卽經法軍回攻逐走 
德軍未在瓦斯河陣線旭尼至巴里細境續　進攻敵軍在歇滿台逹美北而襲擊失利敵軍於夜間猛轟萊媾敵軍在漢加爾丹桑台勒境進攻爲法砲隊所阻敵兵圖於芒第第愛北面陣線數地點聚集亦爲法軍砲火所止德軍在末斯河右岸三四四山東北猛攻爲法軍擊敗損失至重被俘者二十人法飛機擊落敵飛機七架汽球兩具又以炸彈五　擲於羅瓦伊境之敵營（七日） 
倫敦電德國公報云英法軍猛轟後在安克河與亞佛河進攻英兵大隊在波芒哈美北面及亞爾貝爾德軍橋端陣地前敗走法軍在加斯台與美萊間土里東面加蒂尼與美斯尼附近進攻多次與德兵以短兵接戰後敗退德軍越過瓦斯河澤地佔據旭尼村之郊並奪獲亞米尼附近之陣地及柯細叢林東北部分俘敵一千四百餘人德飛機擊落敵飛機十八架（七日） 
　　倫敦電德國公報云德軍巳佔據旭尼東面之比愛勒摩特與福蘭白萊二村（七日） 
紐約電陸軍部發表星期戰報云協約軍戰略上之陣地日漸穏固敵軍於攻勢第三星期之初仍遠距其主要目的德軍主將於開戰時顯圖以大軍壓倒英軍並截斷英法軍陣線敵軍滿望一戰可以奏功而其計盡之勝利全恃擊破英軍陣線乘勝疾進使英法後備軍不及馳抵堵塞闕口恢復大戰秩序據俘虜徵實敵軍本期第一日晚即得松末河陣線詎意所欲 
於四十八小時内越過之地竟需十日之久英軍抵禦之猛烈 
敵軍受創之重大迫令敵軍調用後備兵多於預料德軍現復以生力兵作戰圖得有限制之目的物協約軍旣受福煦將軍指揮軍務進行極爲平順兵力大省實力大增士氣至高德軍攻勢尙未告終蓋敵兵不恤犠牲冀獲勝利今後局勢未能即定惟協約軍戰略上之地位日見穏固當無他處聞敵軍現圖於意國戰地取攻勢大約將沿廣闊之陣線進行（七日） 
　　巴黎電據美軍陣線來報謂敵軍於星期五晚在二地點攻擊美兵戰壕一處殊易敗之另一處美軍俟敵遏近鐵線障碍物發砲轟之美步兵且躍出戰壕逐退敵兵廓清第一道敵戰壕迫敵退至輔助戰壕（八日） 
　　巴黎電各報今皆注重維萊爾至白勒登勒英軍陣地敵軍能否攻入最近目的地波瓦伊村全視英軍能否堅守該陣地爲决各報謂敵軍如再在該處擊成一凹則戰事將延至龍箸境内閣總理克勒滿沙氏昨日過亞米安時會晤協約軍領袖克氏復言諸事頗佳（七日） 
　　巴黎電公報云德國擊遠砲昨日復轟擊巴黎未有死傷 
　　（八日） 
　　巴黎電内閣總理發表一文答覆奥國外交大臣塞林伯爵 
近今之宣言爲奥政府之委員里佛特拉伯爵上年在瑞士國與法國軍官名亞滿伯爵者接商亞氏後謁見總理陳告此事 
總理命其伹聽勿言於是兩人遂於瑞士會晤里佛特拉伯爵自知運動和平無效且寓書亞氏爲證而奥外交大臣塞林伯爵竟敢牽强附會謂克勒滿沙氏曾詢問塞氏願否議和法人 
固當斥爲謊言云云（六日） 
俄京電國民委員會發表宣言書詆責日本謀圖破壞俄國共和佔據西北利亞並謂日本實俄羅斯民國之死敵國民委員會已要求解釋在海參崴派兵登陸之理由並警告協約　 
謂其覆文大足變動國民會對外政策云（六日） 
　　亞姆斯特丹電愛區杭上將已抵基夫任烏克蘭德軍總司令（七日） 
　　俄京電俄國任約菲氏爲駐德大使加米里夫氏爲駐奥大使（六日） 
　　俄京電希爾新福英領事巳赴俄京（七日） 
　　紐約電第三次自由借欵金洋三千兆元第一日在紐約及及全國售出之數較前兩次第一日爲多紐約一處已占百餘兆元（七日） 
　　倫敦電昨日土耳其公報云土軍猛戰後佔據凡恩湖北濱之歐狄斯厦區境土軍於高加索奪獲薩里加米斯區西面要點並佔據亞逹漢鎭獲白砲三十四尊子彈無算土軍巳於 
黑海濱越過古界向巴土姆進發（七日） 
要聞一 
[關於時局之各方近訊]  
　　宜昌戰事消息自顧品珍率兵東下後宜昌形勢益急六日據政府要人言曹仲三王子春兩督軍日昨有聯銜電報到京係代吳光新司令告急大意謂宜昌緊急各情迭電報告諒已洞悉頃據前敵各軍電稱川　軍隊源源而來彼衆我 
 
 
 

Page 3

 
 
陸榮廷自長岳爲北軍攻克後即開會决定計畫三條（一）長岳退軍固守衡州以南所部 
桂軍撥調至粤（二）唐繼堯爲總司令顧品珍爲副司令迅調川滇軍出州攻取宜昌（三） 
長岳退回各軍加入粤中各軍迅速夾攻龍軍又龍濟光禡電内稱陽江得而復失我無海軍致腹背受敵茲聞張檢閱使出兵贛南請迅電張使李督由南雄韶關分途進兵夾 
攻則敵軍不難指日而下矣又據香港韓賓禮來電内稱龍軍得陽江因無援復失陷請中央迅電閩贛同時出兵援龍以期易於得手又張作霖支日有電報告粤省軍情内云頃接廣東方面密報内稱粤桂軍八道並進逕攻陽江高雷等處且以兵艦斷絕瓊崖歸路聲勢極爲浩大前電中央接濟鎗彈迄未奉發務懇火速救援等因查龍軍萬一有失則北方立摧而第四期作戰計畫勢將毫無把握擬請迅飭各軍分道赴援一面派艦運濟械彈以紓危迫不　　命之至云云觀以上各說亦可見近日龍軍之危急矣 
　　李陳馮之近熊李純前因調兵進駐無錫浦口等處頗起外間猜疑現駐浦之軍巳經撤回無錫軍隊亦經有電聲明實係調防别無他意惟某方面對此頗有責言李督乃逕電總統頗表憤慨求退之意公府秘書廳於四日奉諭特復一電慰留其文云南京李督軍鑒冬電悉盧使報告自屬訛傳巳去電糾正務望執事勿萌退志奉諭特逹府秘書應支印又政府前以攻粤計畫電致蘇督矚令轉勸江西陳督軍令其與張檢閱使偕力進兵已見報端茲聞陳督以政府所定計畫極所贊同惟以進取計畫非文電所能罄特派代表徐致善於六日來京面謁合肥報告遵與張使其同協攻之一切辦法并請面授方略又據曹宣撫使近電政府稱馮玉祥所部巳定期開赴鄂西並經將開拔費墊撥馮旅行動已無足注意伹馮工因外間曾傳其有招兵之舉特再電政府辯明謂曾有黎天才所部步兵一營携械歸誠因尙有紀律故暫行收撫當經電稟曹宣撫使矣此外實無招兵之舉云云 
[六日之國務院消息]  
　　國務例會六日係星期六爲國務院例會之期是日段總理因接見赴日記者團故到院甚早各部總長亦均於上午十時三分到齊照常開議陸子欵曹潤田兩　長相繼報告某項外交問題畢段總理對於議事日程所列之案件並未依次開議擇一二件軍事急案稍加討論卽宣告散會時僅上午十二時十分又一消息六日國務例會提出討論之件如下（一）續議中東鐵路收回問題（一）籌撥張湘督要求軍費問題（一）撥付海軍特别經費問題此項議定先由財政部撥給五萬元其餘十萬元嗣後續撥（一）河工人員處分問題此外如段總理之行政方針及司法財政兩部議案三件均未提議更有外交案與軍事案各一件因關秘密未便宜佈散會後由段香岩傳沅叔兩總長赴公府報告 
　　參陸處會議六日開軍事會議繼續討論前次所定之一般軍事計畫其詳細未便揭載但槪括言之可分三種其第一種即進攻廣東計畫以龍使之高州方面軍隊爲正攻福建軍由詔安黄岡方面爲助攻另出一軍由江西南下直攻韶州其軍隊之編制聞亦巳密定其第二種卽對於川滇黔方略决以重兵駐宜昌防止其順江東下另以一軍取道施南直襲川北使黔軍不能南渡成都重慶不能連絡又以堅利軍火接濟廣元方面劉存厚令劉熊自行奮鬭後然主力軍由江而上以收全功川事若定滇黔絀於生產可不勞而定其第三種即進攻衡永計畫除攸縣衡山寳慶三路進兵外另有一種極重要之戰略即以湘西方面爲正攻使桂軍後路不得不因受威脅而退却待桂軍退出湘境則駐重兵於衡永以監視之陸譚勢必屈服云云陜魯兩省匪情參陸處亦有討論尙未定有辦法但某要人主張遇必要時可收撫其一部分令其以匪擊匪云 
段氏接見視察團六日上午九時半北京報界赴日視察團各團員同往國務院謁見段總理總理接見後傾談良久其言略云年來國内俶擾不寗外間多以南北爲言最爲不合南方北方同係中國南人北人咸　同胞政府對於南北毫無歧視試觀民國成立七年以來當道要職以南人爲多數此爲明證余係皖籍其地跨大江南北余之對於用人只問其才不問其爲何處人現時國務院辦事人員中北人僅有一人至窮兵黷武更非余之所願只以求成一統一之國家不能不多所犧牲以用兵實出於萬不得已至於外交方面實業上之携手實爲有利無弊之事蓋中國地大物博甲於全球而棄貨於地日日憂貧如借外資以興我實業實爲轉貧爲富上策及今之時再不興辦實業恐以後他人將代我興辦我雖欲自辦而不得矣諸君此次東行宜於實業工藝加意視察返國後著爲論說喚醒一般國民興辦實業以發揚我國之國光鄙人有厚望馬各團員答詞略謂同人承總理指示極爲感佩此次東行自當於實業上極力注意冀返國後有以餉饋我國人以上副總理期望之厚意云云談至此各團員興辭而出聞大總統定於八日下午三時接見視察團各團員云 
[燕京道上之政客影]  
　　倪嗣冲倪嗣冲來京消息已誌本報茲聞倪氏 
　　巳於前日離蚌由津浦專車北上六日午行抵天津是晚本可抵京　以梁士詒早車赴津因與梁有所商洽故即在津與梁會晤是晚六鐘餘府院及參陸兩部均有人到站迎接迄八時餘尙未到站據某方面接有天津電話謂七日晨來京並聞來京後擬暫寓宣武門内絨線胡同安武軍後路糧台至倪氏此來因對於時局問題與合肥有所面陳與時局之變化上大有關係故各方函多有揣測據傳倪之來京與前次天津會議未實行之二條件有關云 
　　莫擎宇　梅鎭守使廣東軍務會辦莫擎宇來京六日下午四時晉見大總統除報告粤省最近戰事情形外並代陳龍巡閱使仍希望政府主戰到底萬勿輕謀和議更請示軍事上密要方針經總統將對南作戰計劃詳告莫氏至四時四十分始興辭出府又一方面消息謂莫之來京與龍軍再敗陽江頗有關係蓋龍軍所恃爲某某二山但守兵不多苟該二山有失則龍軍將陷於非常危險之境故莫來京欲請欵回粤擴張軍力以圖再舉莫氏現暫寓北半截胡同廣東陸海軍俱樂部於五日上午往謁合肥並條陳規復粤省辦法云 
　　朱桂莘前内務總長朱桂莘赦免後仍在天津近日允充國務院顧問後聞某要人已邀其即日來京業經允許於本月九日到京 
　　王芝祥頃據可靠消息王芝祥上將已於六日午由滬返京晤某要人談及時局問題謂就南北兩方觀察此時似尙無協和機會之意 
　　梁敦彥已邀特赦之梁敦彥氏五日傍晚由六國飯店赴荷蘭使館見張勳後於當夜晚間赴津據聞梁之會張係辭行性質確否未可知也 
[述程潛死事之京信]  
　　程潛被殺一事曾紀本報茲得京信謂有某君者曾充程潛處秘書對於此事言之頗詳此中眞相雖未敢信其必然而於岳湘兩役情形足資參考因錄之其言曰當吳佩孚未克岳之前程潛本知己力不足非以智勝不可乃僞使某團長（係林修梅部下與吳佩孚有舊）前往投降吳亦許可并令某團長爲内應總以克復岳州爲條件某團長乃謂吳欲得岳州不難吾總司令程公本不欲久守此間吳驚問何故某團長又曰程公自舉兵衡山身先士卒鎗林彈雨中求生活者非一日矣一旦長沙克復人得其利（大槪指譚浩明）而於我程公何利人非木石誰忍出此故今程公大有與譚决生死不兩立之勢所以遲遲不發者以貴軍當前耳吳氏曰我軍圍攻岳州不過命令耳南軍果能退出岳州議和可成即程司令亦何嘗不可爲所欲爲（大槪亦係驅逐譚浩明）某團長曰退岳州何難所難者無軍餉恐軍士不服從命令致遭潰散吳氏曰軍餉需多少某團長曰至少亦須若干萬吳遂應允囑某團長明日來取至次日某團長即携欵往程潛司令處問計程潛即密派自己親信衛 
隊於城内遍設地雷並另將駐紥營房及知事公署地下安設電雷三所限五日成功事畢即令林劉趙等軍退出岳州退出後又令各軍整頓軍備以便襲擊不意北軍聞音進城而吳則遲遲進兵尙未入城而地雷已發北軍即盡行出城而各路林劉趙軍抄襲而至幸吳軍當前北軍 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張敬堯抵長後之續聞]  
　　（長沙通信） 
　　張敬　督軍抵長後各方面之情形已詳咋函茲又聞張氏以湘省各民政機關其主腦已多隨聯軍逃遁長沙旣經收復則所有各機關自應委員恢復刻巳擬定數處聞俟全體確定後卽作一次發表茲將業已擬定者數人先行探誌如下財政廳長陶思澄榷運局長荆嗣佑湘江道尹姜濟寰 
　　湘省警察中斷後即經代理警務處長周斗山籌備恢復所有警廳及各署隊所職員均已派定各巡官長警亦已全數召集其巡邏隧業已出勤約三數日間全體警察卽可照常站崗乃昨日張 
氏突函長沙知事謂頃據訪聞有人召集警察並有招搖情事查本軍現駐省會自能保全治安所有警察着即立時解散云云聞姜知事得此函諭知其中必有誤會之處刻下正在設法斡旋但不知能發生效力否也 
省城近日傳聞謂株州方面已發生戰事由長沙開赴株州之火車已爲南軍扣留北軍以征塵未息勞逸懸殊致爲南軍所擊敗等語又謂唐繼堯軍隊現在將抵宜昌黔省援湘之師則已行抵洪江附近湘西各軍亦已出發攻岳張氏迭據探報已移其軍隊一部分開赴下游以資救 
　此等傳聞是否屬實殊屬未敢　斷惟長株火車則確巳停駛駐省北軍亦確有一部分開赴下游云 
　　湘省各報紙如湖南新報新民報民國日報等皆爲民黨中人所組設北軍旣得長沙則各報當然不能存在故於上月二十四日一律停刋刻下又有鄂人杜聲遠等組織一種正義報定於本月四日出版又有一種公言報亦於日内 
即可發行至從前固有之大公報及湖南公報亦定於日内繼續刋發云 
[長沙克復後之曹張] （武昌通信） 
　　長沙經此次兵燹地方糜爛元氣斵襄無異辛刻之漢口且有甚 
焉蓋漢口市街被焚者雖及三分之二而商民貨財猶多移　租界損失皆限於表面長沙此次被焚房屋雖少而商民貨財經軍隊土匪數日之掠奪則無異於洪水之種洗罄盡市肆景况一如岳陽幾無食物可購日來流離逃亡之民固已漸漸歸來而各業貨物蕩然焉能交易米糧亦極缺乏省垣倉榖在南軍守長期中因鬧荒已取出平糴欲往外縣採辦則長岳附近皆爲曾經交戰區城湘南湘西又俱在南軍手中實屬無處可購聞長沙商會已請督軍張敬堯轉電鄂贛二督擬備欵向鄂贛購米平糴張已照允惟欵尙未籌得曹仲珊與張氏會商維持市面救濟金融之種種計畫聞共需一千萬元方可一一見之實行現在中央財政奇絀曹張亦不敢以此巨數爲請惟期立籌一百萬元俾可暫濟眉急然中央亦難應付也張氏因軍事倥偬財政艱困民政事宜實不易措施又因抵制吳佩孚分其軍權故再三力辭兼署省長請促譚延闓歸任或 
另簡殷鴻壽承乏政府於此事頗爲躊躇擬任殷暫代而殷意亦畏其難蓋就職而無錢辦事何如不就爲愈現民政機關僅恢復一警察廳及北軍佔領地方之縣知事其餘財政政務敎育實業各廳皆未派人而一般有官迷者已紛紛運動矣曹仲珊於四日仍未起程往湘聞其原因緣由署直隸省長曹銳遣其胞弟曹鍈帶有重要使命來漢說者謂係關於徐樹錚謀督直事駐武穴之馮玉祥對於曹氏近巳表示服從願奉命令開往公安石首駐紥爲宜昌湘西兩路北軍後援中央所欠給第十六混成旅二月下半月及三月全月軍餉曁出發往公石之費用併計三十萬元前日已經曹氏如數墊發並派招商漢局行駛宜漢之固陵輪船往武運輪昨馮電告曹王云巳準備完全六日開始拔隊預計須半個月方能運完所遺武穴廣濟圻水黄梅之防地匪風正熾巳由王鄂督指命駐黄州之謝曹兩團長派隊填紥馮旅旣離武穴實爲直皖派消弭爭潮之表示第主戰派猶有以其調駐鄂西接近南軍恐生意外爲慮者是未免過於小心矣 
[曹宣撫之會議] （赤水通信） 
　　兩濕宣撫使曹錕自長岳事定卽擬以宣撫名義赴湘慰勞將士 
察看災情爲中央代宣德意月之三號漢口鎭守使杜錫鈞警察廳長周際雲武漢總稽查劉有才等曾詣行轅餞行准定一二日間乘江犀兵艦赴岳所有行裝扈從業經准備妥協不期其弟曹　匆匆自保定來漢同日總統府亦派有張松臣抵此均係與曹錕有所接洽張住大旅館另有與王督軍接洽之事（張稱係王之學生係陸軍中將）曹鎭則住於宣撫使行轅因之曹使赴湘之說暫作罷論昨晚在行轅開一秘密會議與議者皆曹至親信之人曹　亦列座集談兩句鐘始散内中情形至爲機密據聞有兩說一則爲對西南用兵計晝川滇軍已壓鄂境如何用兵驅逐如何連絡援川援陜攻衡攻粤此則對於軍事上之問題也一則爲段閣對於吳佩孚位置問題曁湘省長何人問題要取同意至吳佩孚位置問題亦有三說一爲湘省軍務會辦一爲長江下游司令援吳自堂舊例一爲帶領本部入川驅逐熊唐爲四川督軍湘省長曹原保邊守靖殷鴻壽二人聞段閣擬給與胡瑞霖胡爲舊湘省財政廳長熟審湘情收拾殘局似較生手爲易惟恐不能得曹張同意耳所議是一是二不敢斷定惟據外人消息則又謂曹　此來非爲湘鄂殆爲直隸問題因聞中央有以曹錕爲兩湖巡閱使而以徐樹錚佔曹位置之說故計議其關係云 
[勢難言和之求和聲] （漢口通信） 
　　和議之說已成覆甑在今絕對不成問題然各省民意機關以及商人無不翹首盼望　省議會曁武漢兩總商會對此已竭力進行而天津呂逵先所發起之平和會即與南京之各省省議會聯和會連合進行者南京省議會聯合會議鄂議會初擬派謝樹森等代表旋因蘇李督復電冷靜恐赴寗無果遂暫進進行蘇督原函云武昌省議會鑒敬電祗悉深抱陸沉之警悚洞中鄉疾之危言酷愛和平昭然若揭熱誠卓識無任欽遲曩者統不自諒力與鄂贛兩督聯合言和祗以誠信未孚以致戰端重啓問心清夜負疚滋多迺荷鑒亮苦衷仍以綏和相屬在諸公藎謀國是電遲即以責功而鄙人殷鑒匪遥一誤豈可再誤茲事體大匪異人任挾山超海自愧不能寗敢勝此重任乎惟戰禍蔓延千鈞一髮純平和素志始終不渝但願當代高賢力謀疏解早息閱牆協力同心一致禦侮以期其維風雨飄搖之危局國家前途庶其有豸此則純所祝禱者也臨電神馳欲言不盡諸希原鑒云蘇督此電足灰言和者之心非有强有力之勢力可以壓倒主戰派則終無和平希望省議會昨又接湘桂浙吉魯蘇六省代表由寗來電云武昌省議會鑒代表會議同人已到者六省相遲多日無任徬徨事已至今惟期成立尊處贊成於前勿再猶預請速派代表來寗行期乞先示湘桂浙吉魯蘇省議會代表同叩云云鄂議會對於此電仍議照前派定代表前往力求蘇督始終維持又天津和平會定於四月十八 
日開會亦電促武漢兩商會請派代表速往現漢口商會已派定王明文武昌商會派定殷友于定月半携手北上議定俟開會後然後省議會兩商會共同爲其後质務必逹到最初之和平目的面後已云 
[劉存厚敗北時之川陜]  
　　（雙耳通信） 
　　頃有人自陜南紫陽定遠一帶來者言其地距西安尙遠故陜西省垣雖有極大風潮該路仍未受影響沿途稍繁城鎭尙有演劇爲樂情事行抵漢中見各處多駐有管鎭守使所部秦軍聞人言 
管使已不取戰爭熊度故漢中一帶安謐行抵廣元見該地尙駐少數秦軍係新由劍閣退回者且抬有傷兵十餘人聞係前在江油境内與靖國軍接戰之兵時適有靖國軍大隊開至聞係鄭啓和之軍隨取道江油之中壩前往省垣劉存厚確曾取道江油抵廣元隨行之兵不過一營其餘部隊多分頭附入各旅團另行編 
制 
　　省會某君接江油函云余於鄉下避亂數日特假筆墨略呈現狀 
江油自第三師王營長到城後知事無人乃推伊之部屬劉郁仁任之向民間籌欵時新任陳知事適到王營斥陳在安縣不應捲欵而逃拘押追索前欵二十日突來劉軍江防隊一團游擊司令一營機關鎗一連是夜陳新知事逃回安縣城内外公私房舍騰住已滿各紳暗逃鄉下而軍隊四出搜索鋪程并取衣物軍隊大集城中無家無人故亦不大肆其威故余家幸無恙城中拉肥者如劉氏弟兄叔姪葉氏弟兄及大成號均遭弔拷器具毁打殆蓋凌某亦然今尙未放回二十二日江防各軍全體開至觀霧山閒上平武而尙未進也彼軍去後三師王營長閉城維持秩序聞昨夜鍾財政廳長巳到江城劉督亦將蒞至聞江防圍臨去之時扛擔約三百餘抬二十三日早聞昨日退走上平界之江防游擊軍前隊至平夷堡被易吉三會同汪彭二排長守險力拒擊斃百餘人該軍乃退回白石堡觀　山當時城中聞警恐該隊又向江城乃請三師住江之兵嚴防江油登龍橋等處是夜無恙二十四日劉存厚張瀾各帶隊數百人入城公買公賣並不騷擾劉小住片刻卽上平武 
綿竹友人來函述劉前督存厚在綿時情形頗詳特補誌如下劉在綿時隨到軍人傷兵各給銀票一元諭令歸二師師長舒榮衢統轄各回本部軍士頗有怨言劉於三月二號發下舊軍用票六萬元飭令綿陽商會散給各商號每元兌現銀二角限二十四小時繳清四號昧爽劉率敎導營一營離綿陽縣外間多有不知者劉住綿十餘日鬱鬱不得志每向人言此次失敗寳爲部下左右所誤大有追悔之意劉去後其隊有在民間搜索鷄鴨及鋪蓋情 
事所幸城防司令趙營長頗能實事求是人民得免滋擾縣知事亦回本署出示民間照常貿易勿得驚慌現商民開舗者已有十之八九張表方於三月五號由綿首途帶兵二連向江油出發張 
原與劉同行後因事稽延一日於五號晨始向中壩方面而去張每見客輒嘆川事不可收拾予無面在川云云鍾體道師長之軍隊刻已散布龍綿各屬駐紥城内兵數較前減少十之六七鍾於二三月之交曾將所部軍士餉項及傷兵卹餉正餉照數發清三師預備團團長兼龍綿招撫司令張升廷派隊清鄉各市鎭均設有告密櫃准受害之家告密并不署名三師軍醫院長羅小聽軍醫處長賈文情調治傷兵格外體恤該傷兵二百餘人尙無賭博不法情事 
[李國定在川南之活動]  
　　（成都通信） 
川省國會議員李靜安前經孫文委任爲勞軍使在叙南一帶運動川軍融洽滇軍招集民軍催促各軍之向南以成西南一致茲就其已過之事蹟及將來之關係略述之 
　　方劉禹九師長之入叙誠也撩衆三萬餘聲勢浩大倡言南征秣馬厲兵四出攻擊川滇交界處屢得勝利當時滇軍以潰敗之餘勢難與抗李乃約同志等分途接洽乘機運動卒使劉禹九全師轉而向南退出犍嘉之境當川兵退時其尾隊尙劉數千人人心非常驚惶李乃急出維持一面令所部於城後山頂開砲示威該部始安然盡退是役商民未受絲毫損失一面派代表分赴瀘渝解釋前嫌聯絡聲氣三日後滇軍始率隊入城李又盡力斡旋手執唐聯帥宣誓之詞以川治川不相侵擾力爲辯白滇軍乃分出民政財政等權由川人主持伹每月需籌軍費四萬五千元由李擔負籌借叙府十三屬除富隆外皆聽指揮江安納谿亦在範　内即就前都司衙門組織勞軍行署暫理行政事宜署内各科建設完備各縣各局亦漸有條理并於署内設靖國第二軍總司令部招集民軍從事編制鎗械約有數千但此凋敝之餘萬端待理且主客軍之餉項又鉅就地籌欵羅掘早空偕募殊難措手李牽 
蘿補屋支持將及兩月聞李日前接熊總司令到成都之電後以吾川主持有人卽將民財兩政缷去專司整軍東下事并聞現在叙府組織之北伐軍隊業已完全分布川南各地專候唐聯帥指揮矣 
[美工程師被擄近况]  
　　大陸報五日開封通訊云頃聞美使署參贊丁嘉立言盜匪擄去工程師凱益爾要索贖欵一事今有了結之希望盜匪副頭目差人來告謂十日内將送出凱益爾以便領賞云云衆聞此信爲之稍慰惟凱氏年逾六旬恐不堪此一月之困苦耳 
[南昌通信]  
　　督軍公署得贛西鎭守使方本仁來電報告張子志檢閱使旌節由袁州安抵萍鄉張使擬暫駐萍俟湘省秩序恢復大定再移節長沙並令第二路第一師施從濱所部全師曁張宗昌之第六混 
成全旅安武軍李傳業所部之十五營即開赴長沙與第一路會合以十二師第二十三旅張之傑所部全旅魯軍第二混成團上官建勳所部之全團均令暫駐萍株靜待後命一說以第一師施軍與魯軍新編一旅分駐南昌其新調之唐天喜一旅不向南昌開拔則改由長江逕赴武漢直抵長沙其日前開拔赴萍之魯軍 
第一混成團　春成所部則電令回駐南昌任爲第二路全軍後防事務該團於本月三日由樟樹折回省城仍駐紥牛行車站其第二路總軍法處亦奉令移駐長沙陳督軍於五日設讌軍署組 
餞陸總軍法處長該處長已確定六日率衛隊由省出發取道長江前赴湘中此次第二路經過沿途各縣承辦兵差得力人員經張子志檢閱使電告陳督以九江知事汪念祖清江知事魏謙光爲最優宜豐萬載兩縣次之均請傳諭嘉奬矣 
所有本省贛東防務前由陳督軍會同浙督楊善德以常山玉山爲聯防區域其駐紥贛東省防之第二團團長宋煥彩於四日由河口進省晋謁陳督報告贛浙聯防情形並贛東一切防務聞宋團長公畢不日即回防地至陳督前派之募兵委員長一等副官張林已携帶隨員十餘人前赴彰德招募運輸隊現已募齊二千五百名於四日抵潯五日由志潯路專車運送來省陳督特派本署參謀張天錫軍務課員張悅副官石振邦勘定駐紥地貼已指定菩提寺及軍界偕行社籌備倉三處爲該運輸隊駐紥處所每處容駐八百餘名該隊刻已分赴駐紥矣 
財政廳長楊慶鑒因軍費不敷仿照山東發行金庫證劵辦法特將節　函請總商會提倡勸導各商通行商會接函後龔士材會長卽於四日在振商銀行召集錢業各董事討論此事以便答復財政廳經龔將此項證劵始末詳細說明與商家毫無捐失各董事均允流通並决定先由江西地方振商兩銀行收集此項證劵惟應照章貼現勿失信用如收有是項證劵者則由兩銀行照市價貼水議畢龔君卽屬文牘擬稿答復楊廳長謂各帮皆願收用云云觀此則此項金庫證劵不久即將佈滿於市面矣 
　　高等檢察廳長范之杰親蒞各屬視察監獄一節曾紀前報范廳長以九江得風氣之先改良監獄最早前已建造模範監獄故遂 
首赴九江視察携帶第一模範監獄所長烏立本書記官馮文棟測量二員於日前乘南潯車前往矣 
[皖省近事]  
　　黄雋珊省長前擬辦短期公債一百萬元以濟政費之需業已咨交省議會公决昨經該會審查結果以此案爲國家公債性質應由國會議决現國會未定當由政府核奪施行本會未便越權干預應咨覆省長電商中央財政部核辦云云 
　　皖屬英山太湖匪亂瘙旅（即馮玉祥）擬遺派游擊隊入皖勦辦當由太邑黄中知事電陳省長現聞省長電覆謂馮旅剿匪一節已由督軍電商王督飭令馮軍以鄂境爲限不必涉及皖境以免誤會云云 
省議會柳議長以南京議會聯合會電請各省議會派代表赴寗會議解决時局問題本會是否派代表與議擬俟星期一付大會 
表决 
[蕪湖快信]  
　　倪督軍交議與外人合資開辯銅官山鐵鑛案前日經省議會 
臨時會議否　聞已無形打消 
　　倪督軍客冬冬在繁昌縣楊家冲地方購有鐵鑛一處現已者手 
進行委派鮑樸爲該鑛之礦師委黄家駒經理其事 
　　粤人楊德之子楊朗亞刻向蕪湖某洋行借欵開辦貴池獅形 
洞鐵鑛及流波磯煤鑛該行日前復派礦師往勘 
　　日艦千代田由下游開來停泊江干多日現已於七日下午起 
椗開往上游聞該艦長海軍大佐上田吉次過荻港時將登岸參觀裕繁公司之桃冲鐵鑛本埠日清公司經理高鳥長治亦隨往 
　　省垣警務處長劉道章大通榷運局長寗祖武水警廳長程炎勳均由蚌埠公回於前日乘江輪過蕪 
　　此間地方財政局抽收畝捐每畝隨櫃帶收銅元二枚補充小學經費業已公决實行 
　　蕪湖因寗鎭各埠交通已恢復原狀是以三公司開往南京之小輪亦已於四日起照常開班 
　　此間近來天花盛行城鄉男女孩及成年男子罹斯疫者甚夥死亡亦衆 
[徐州快信]  
　　昨晚（五日）六時許倪嗣冲專車過徐北上張文生以下各官長均赴站接待 
　　史于二匪刻又由睢寗竄入邳縣距縣城只二十餘里該縣姚 
知事已疊電各大吏告急省垣因無兵可派特電飭鄰近各縣酌 
派警隊前往救援並電張文生速派兵往剿 
　　新安武軍馬二營以緝獲巨匪刁廣蘭功繢現蒙蘇皖兩督各 
賞洋一千元以資激勵 
　　檢驗小學敎員已連日試騐完畢計徐屬八縣與試者統計不過五十人 
　　清明節舉行植樹典禮因陰雨草草了事 
[杭州快信]  
　　陸部司長齊振林奉段總理密派南下與江浙等省接洽一切昨已由滬來杭寓陸軍同袍社隨行者爲吳宗　及上海護軍使署劉參謀長午後在督署飲讌 
　　曹錕昨由漢口行營拍來長電一通大要係報告近日攻擊衡山狀况 
　　一師三等軍醫高其德服淡酸自盡案楊督軍巳飭師部查明確切原因尅日具復 
　　嵊縣牛知事蔭　疎防監犯越獄格斃多命省署得報已令行 
高檢廳迅派舀委查辦一面提議懲處 
　　紹興蕭山諸曁三知事連日在警廳密訊臨浦匪棍朱觀濠　阿三已得確供聞控案積至二百餘起尚有通盜姦擄情事已擬 
判處極刑 
　　國會紀念各機關俱休息一天榻督以戒嚴期内軍界應照常辦公通令各師團遵照故是日並未給假 
　　省城連日大雨奇冷西湖各山頭產出新茶收成較上年減十分之四價值飛漲錢市現水每百元仍在四角以上 
[蘇水利協會研究員揭曉]  
　　江蘇水利協會成立以來成績頗佳其研究員業由各屬會員投函選舉今日（八日）開票揭曉齊省長派水利主任袁雲慶蒞會 
監視計投五百八十九票僅缺青浦縣會員選舉函未投到茲將研究員名罩錄下李如楷江寗詹其桂江浦張培方溧水徐本六合俞仁愈句容鮑友恪實應王汝愷阜寗鮑魯芹沭陽徐沛澛雲楊嗣塏東海吳濬高郵王紹鶴江都吳逸南通封謙吾沛縣陶祖典鹽城盧翰蔭宿遷王義成淮陰蔡洪鈞漣水陶鍾箎淮安崔榮申邳縣陳裕仁泗陽祁慶墀銅山魏廷棟興化王昌鋕蕭縣許鼎年贛榆劉穏元碭山夏祥露睢寗周紘順泰縣周立德東台蔡寶善泰興趙師鼎海門黄迺穆崇明陳福保高淳蔣乃曾太倉秦錫田上海胡樹鋮奉賢沈嘉樹金山姚湘揚中張志鶴川沙張鹿嗚央徒邵玉銓常熟劉宗魯豐縣何潤儀微閔瓛松江陶惟坻吳縣叢逵昌如臯戴思恭嘉定林懿均丹陽陳允中金壇狄迺健溧陽楊壽祺宜興方翼　靖江秦始基南滙王樹榛寳山徐授經江陰孫肇圻無錫金天翮吳江王純白武進李文彩崑山 
[南京快信]  
　　李督政躬不豫聞患嘔吐已三日未見客延請中西醫士到署診視有說係時症者但昨日服藥後已稍見效 
　　軍署參謀長何恩溥本擬前日入京因李督驟病故遲未首途 
　　福建李厚基電商蘇浙皖贛閩五省聯防李督已復電贊成擬即派主任參謀劉玉珂赴閩參與會議 
　　魯匪又有大股竄入徐屬各縣之報軍署昨急電張文生飛派 
大隊包團痛剿勿使蔓延致難剿滅 
　　張懷芝不願改道贛南攻粤已電京請病假十日 
　　贛督陳光遠省長戚揚會派參議譚毅來寗面謁李督接洽要 
公 
　　李厚基派來之代表李傳斌昨日剩津浦車北上 
　　魯議會代表孔祥柯因和局無望昨已乘車遄回濟南 
地方通信 
[松江]  
　　爭產案漕涇著富楊延慶之嗣祖母楊唐氏病殁其族叔嘉德糾合同族楊守忠及陸某等將棺蓋匿過暴尸多日未成殯殮 
旋經族長楊秉恩據情呈報縣署由縣派委警所稽查員黄福祥率警彈壓始克成殮嗣延慶以財產久經親族均匀分析嘉德不應乘喪欺凌遂以攔喪圖產控請縣署澈究楊嘉德亦於縣署控延慶攔喪兩方均延請律師備訟李縣長以事關爭產不欲深究囑楊氏親族出爲調處 
[蘇州]  [ 
　　準兼兩廳職務之律師本年司法部修正律師暫行章程限制律師兼區於七年一月實行滬寗兩津師公會於去年底將實行以前兼入滬寗兩會各會員姓名及必須繼績兼區理由彼此各自具呈向江蘇高等審判廳彙列陳報請予核准旋於本年一月十六日奉高審廳牌示准暫兼職業由滬寗兩會分别函知矣滬兼寗律師二十二員（陳則民華祖械楊同穰楊同穗費廷璜 
陳炳章沈楚青趙勳肅陸家　蔡倪培馮國鑫章世菼吳允中謝翰藩黄鎭磐劉祖望唐慎坊李時蕊潘承鍔龔方緯邵仁傑秦聯奎）寗兼職律師十一員（陶保晉阮性言鮸宇洪孫曾興顧大 
綱姚元田耀南沙元　王開疆朱輔成沈兆九） 
 
 
 

Page 7

 
 
[無錫]  
　　麫粉廠限止之調查農商部於去年臘底派僉事李澂俞鑅來　視察麫粉廠及各業狀况當時由九豐泰隆兩麫粉廠總理 
蔡馮二君開呈無鍻粉廠現時爲難之情三項（一）爲當地小麥供不應求如向别埠採辦困於釐卡之捐稅（二）爲滬寗車費累增不止津浦路線交通阻隔麫粉運輸不便（三）爲當地粉廠自光復後 
增設已多競爭過烈失敗堪虞請部限制於十年内不准再添李俞二員回京據情報告茲聞農商部以該公司所呈意見是否即須限制特令實業廳詳查具覆張廳長奉令後即派本廳科員吳 
廷枚辦事員孫蓉鏡（均錫人）來錫調查昨已令知縣署該委員亦已抵錫矣 
　　修葺育試驗場省立育試驗場顧場長勘定西門外倉 
浜裏大倉爲場所後即呈准省署准予撥爲試驗所惟該處倉屋素係分賃與工人居住污穢不堪現除勒令承租人遷移外並雇 
工將房屋重新修葺改造門面拆通　間多開風窓以通空氣並以白糧　翻造新屋作爲儲放桑葉之所云 
　　楊師長蒞錫駐鎭十九師師長楊春普氏帶同隨員二人於 
五日午後由鎭搭車來錫當有該師七十六團兵士二連及縣署 
衛隊警士等並各官長在站迎迓楊師長下車後即乘四人肩輿 
由兵警護衛而行首至團本部察閱駐錫之七十六團兵士次日 
本擬往惠山以雨不果七日由錫乘坐十二點二十四五之五號快車返鎭當楊師長起程時偕同商會會長蔡兼三曁莊哲卿君等由新世界步行至站所有部下兵士均由各長官率領在站歡 
送楊師長到站時咸雙手舉槍以示敬禮軍樂洋洋頗極一時之 
盛歡送之各界人士及各營軍隊直俟車行駛後始各分道而散 
[鎭江]  
　　飭查偷運軍器省吏訪聞近有徐海泗宿匪目等派人赴滬向某洋行購買鎗械希圖擾亂地方特通飭各屬嚴密查緝以防倫運而遏亂萌等因丹徒縣倪知事曁周監督奉令後以鎭埠係 
江南北往來要道此項軍器旣係販自上海無論輪車如何裝運未有不由鎭經過者一經注意偵察不難一一拿獲周監督當即 
函致稅務司轉飭華洋查驗各員認眞檢查倪知事亦通令各稽 
查員一體查緝矣 
　　省令愼重選政丹徒縣倪知事前日奉齊省長令爲辦理第 
二届省議員初選舉責任問題略謂各該縣知事遇有更調往往將重要事件故意擱置不理此次辦理選舉期限迫促不容或緩 
凡辦理選舉期内各該知事如有更調情事於未交缷以前應負依限辦理之責任交缷以後接任之知事須查明前任已辦到若何程度有無延誤情事據實具報以免諉延而專責任云云 
　　慶祝國會紀念四月八日爲國會成立紀念日鎭郡各機關 
各學校均放假一天各局署曁各商店一律結綵懸燈城外商業 
學校崇德小學亦於晚間舉行提燈會以誌慶祝云 
[揚州]  
　　無試驗員之檢查江都縣知事趙渠裳現依敎育廳規定檢 
定小學敎員第十四條無試驗之敎員自應檢查身體遂通令各敎員於七八兩日在本署三科内舉行檢驗至署受騐者爲渴寅 
臣杜召棠孔炳臣等一百五十餘人（一）驗肺景（二）騐視力（三）驗聽力（四）驗口音 
　　模範敎育之組織江都縣視學李伯樵以省視學劉仁航屬組設模範敎育研究會得趙知事同意於七日下午在縣敎育會 
内開成立會首由李視學報告組織簡章繼又公推職員（會長）趙邦產（理事）正副李豫曾吳恩棠（主任）科學俞錫榮講學湯寅臣講演張紹志（評議）洪詮黄龍臣等二十人（調查）許嵐張 
虁官等三十人（會計）周恩慶恩勤伯（庶　）項書城王作需 
[安慶]  
　　英領事將來皖會勘烟苗皖省烟苗早報肅清頃江蘇省長來咨以英領事陶樂爾君現在蘇省會勘烟苗已將竣事不日即 
行來皖黄省長准咨後即飭三道尹轉知各縣如英領到境應妥爲招待遵照辦理 
　　皖北各縣請設測景學校皖北水利協會前經沿淮十八縣士紳在會研究籌設組織測量工程學校招十八縣中學畢業生及地方俊秀肄業一切辦法早經前巡按使批准歷年以來因大局紛擾未能實行現仍擬繼續組織呈請省長轉咨財政部批准在淮關徵收附加稅以爲經常費等情奉批候咨請大部察核辦理 
[嘉興]  
　　縣屬盜刦頻聞本邑新塍落鄉姚家蕩地方農民姚某周某 
家本小康七日晚三鼓時被盜匪多人明火執械破屏而入闖入室内任意刦奪約二小時之久始呼嘯而去事後檢查失物損失 
頗鉅現經事主報縣飭屬嚴緝又縣屬北風生港鄉民王某家亦於七日晚被匪徒十餘人闖入翻箱倒篋刧奪一空該事主王某 
已報知就近警所轉呈到縣飭屬偵緝矣 
[杭州]  
　　水產試驗場酌定經費浙省瀕臨海疆爲漁業繁盛之區祗以漁民墨守舊法以致漁業未能發逹浙江實業廳爲提倡漁業傳習所已由部欵設立外並須設水產試驗場研究各種漁撈製造及養殖新法以期增進新知改良舊法爲漁民模範已參照部定經費列入七年度預算經常費二萬零三百六十四元開辦費二萬七千九百元 
　　路債本息限期償還前浙路公司債票本息業經杭州交通銀行代部發給北京交鈔聞清算處長葉景葵君已與交通部提講此項浙路債票未償本息槪於七年年底止一律撥還以了債務而維國信 
　　運動會給奬式紀事浙江中等學校第二次聯合運動會於 
昨日（八號）下午二時假省敎育會舉行給奬式由副會長伍仲文（敎育廳長）率同幹事長許緘甫曁各部主任幹事男女各校代表並各學校選手第一師軍隊軍相繼蒞會首奏軍樂一曲卽 
由許幹事長報告本届運動會共到三十餘校運動學生共有三千餘人比賽成績甚優所有優勝各校證書及奬品卽於今日給發以資鼓勵云當由伍副會長主席按校給發運動成績證並各奬品首省立十一師校次省立十一中學校次省立各實業學校次私立各中學校次各女子釜校各奬品給發畢由謝月溪照相館派人攝影並由伍副會長致訓詞畢復奏軍樂散會 
　　鹽斤增價之新消息自鹽務署頒布加稅條例後兩浙各地　商莫不爭先恐後提早完課以致各場鹽斤有不敷配運之勢 
傳聞東江一場現已無鹽可運於是每引自三元七角增至四元而餘姚曬鹽亦同時自三元增至三元二角云 
[天津]  
　　僑工熱心助賑在英前敵第三十三隊籍隸北省僑工以本 
國京直水災奇重咸深懷念特捐集法幣四百八十五佛郎交由我國駐英施公使經收兌購英金匯票計十七鎊十七先令十一本士轉滙京畿水災善後處充作賑濟聞該華工等每人工值所 
入無多乃竟以血汗餘資凑成災黎賑欵熱心毅力逈異尋常身在他邦心懷祖國此種善舉非特爲我國工界生色抑亦爲他邦 
人士所欽重者也 
　　災區露天學校之成立三河寶坻兩縣先於災民留養所内附設露天學校頗著成效由該路查賑委員長呈請水災善後處容俟該所停辦後即將此項學校改爲國民小學以宏造就熊督辦以被災人民蕩析離居災童失學本爲可慮祗以救死不贍未暇兼籌該委員長於辦理留養事項因利乘便寓敎於養辦法甚善已通令各縣知事酌量情形妥商仿辦昨據定縣呈報亦已查照仿設露天學校計學生六十餘人由辛潤圻敎授指名考問亦能回講倘各縣知事咸能急起直追切實仿辦於災童前途裨益實非淺鮮也 
[北京]  
　　清華學校招考清華學校每年於暑假時招考學生本年所招分爲三種（一）專科學生（二）女學生（三）高等科插班生一二兩項考取後直接派赴美國留學故程度較高專科學科分法科鑛科電機科土木工程科紡織科女學生不分科惟均以能直接美國大學程度爲標準三項留校肄業程度以中學爲標準報名自四月起至五月十五日止考期須將近暑假時云 
雜評一 
[程潛死事] （默） 
　　程潛之死事已傳之數日初傳其爲譚浩明所殺近又傳爲自殺而據西報消息則又謂爲謠言也以我人料之程潛之死無論其爲謠言與否然南軍内部之自生意見自起衝突則已成爲不可掩之事實夫戰勝而爭功因爭功而攻計傾軋固爲失敗之徵若戰敗而諉過因諉過而懷恨尋仇更爲二次失敗之兆是故南軍而以大局爲重者則當此失敗之後宜事事戒懼力謀團結之不暇尙何有於内閧耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[拯救海參崴華僑續紀]  
　　中國駐海參崴領事前以該埠俄官不負治安責任華僑危險曾電請外交部設法維持已誌前報茲聞外交部商請海軍部派令海容至該埠施救又以救護之事非兵船所能擔任爰由交通部電致本埠紅十字會沈仲禮會長一面電請招商局派遣商輪刻經該局派定飛鯨輪船將煙囱及船身遍漆白色用紅十字爲標幟並將該船加保兵險紅會亦籌備餅士棉衣藥品等物預備出發查 
前清光緒三十年海參崴内亂曾由紅會借招商局海定輪船前往拯救華僑出險以當時僑民均山東登萊青人因將船開至烟 
台由烟台招商局（即烟台紅十字分會）查明僑民家鄉路程遠近各給川資回里此次紅會仍循舊章擬將欵滙烟台招商局照舊辦理倘係蘇浙閩廣籍貫即載回上海再行分别資遣回籍現招商局電報交通部籌備已定請示時日出發並電中國駐崴領事邵 
君詢問近日英日海軍抵崴後情形何如應否卽派輪前來拯救一俟接到復電卽行啓椗前往云 
[海軍助閩攻粤之整備]  
　　新任海軍總司令藍建樞業已蒞滬任事日來迭接閩督軍來電催促迅派軍艦前往助防海軍部亦會電令於第一第二兩艦隊中抽調數艘駛赴閩省助閩攻粤藍總司令接電後以新建之永績永健兩艦業經裝置完備可以出發故已决定抽調駐泊淞口之某軍 
艦會同永績永健等數艦先行駛閩昨日各艦已籌備糧食搬運軍械異常忙碌一俟奉令即須起椗出口往閩助防 
　　海軍第二艦隊所部辰宿列張等魚雷艇平日游弋揚子江吳淞等處向不裝設儲藥魚雷所儲者均係空壳即逢操演亦將炸藥爆發機缷除壳外繞以鉛絲故施放至目的地仍可 
收回所有儲藥魚雷則均保存於器械庫内茲忽由海軍司令部電飭迅將所備儲藥魚雷裝設完備聽候出發故辰宿列張等魚艇均即遵照裝設所需機關鎗等械亦均整理妥貼現列字辰字兩艇已預備會同永績等艦赴閩該兩艇應用各品亦均籌備完全專俟總司令命令發表即隨同各艦啓椗離滬 
[駐松軍隊繼續調浙]  
　　浙省楊督軍前調駐防松江之補充兵第二營填駐筧橋第三營調防杭城僅留該團第一營駐松等情已誌前報茲悉楊督軍以新招之衛隊團三營均巳抵松足敷防守故又電今留駐松江之補充團第一營官佐士兵尅日出發赴杭聽令調防 
[新任法公使蒞滬續誌]  
　　法國新任駐華公使博伯氏於前日由法來 
滬假滙中西旅館暫駐行旌再行擇期北上已誌昨報昨由法總領事曁旅滬法國巨紳富商在法工部局議事廳前搭蓋牌樓遍插國徽並在廳内陳設一新特備盛筵邀請博氏並協約國官商於晚間大開宴會以表歡迎一時觥籌交錯賓主極爲歡洽 
[美僑慶賀獨立節之預備]  
　　八日晚寓滬美人集於美領署會商慶祝七月四日獨立節之辦法總領事薩門斯主度報告後舉定籌備董事若干人當大衆討論時頗有爭論有主張今年慶典不必鋪張揚厲如放烟火一事大可取銷庶節省虚糜改歸關於戰事之正用者有人起而反對謂區區慶祝費爲數無幾與紅十字會毫無影響不宜過示簡陋又有人建議謂晚間不必假座禮查旅館宜借用南京路議事廳旣可設宴開跳舞會且可賣物以籌紅十字會經費後又議及宴會時應否備香餅酒之問題辯論良久未有結果卒决定將上述各問題交籌備董事酌議隔兩星期再行集議 
[發見腦脊體炎疫之報告]  
　　大陸報云公共租界衛生處昨日報告腦脊髓炎症一起患者乃自製造局而來近數日内當道所發見者僅此一起而已香港近來患此症者復見增多三月三十日止之一星期内共有一百十人死者七十三人其中除一日人外餘均華人一星期内死此巨數查此症發生以來前曾有過一次三月三十一日與四月一日患者十一人死十人 
[赫林里舊杂重提]  
前年北四川路華警開鎗轟斃中外人民多命曾經前任楊交涉員與日俄兩國領事磋商賠恤問題均未就範當將該案呈請外交部辦理亦未終 
結茲聞此案近又由該兩國領事函催又經呈請外交部 
核示去後現已奉到訓令謂俄國方面業已商有端倪日本方面正在開始談話綜查全案尙有前任楊交涉員與日領往返函稿及圖樣等件希再檢齊呈部核奪云云交涉署已遵令辦理矣 
[新垃圾橋命案續綕]  
　　昨報紀某甲在西藏路自來火公司内携取紫銅飯鍋走出經看門印人查見疑爲竊賊追至新垃圾橋被一千零九十九號華捕攔住甲即倒地不省人事旋經察得甲之右脅受有刀傷車送仁濟醫院醫治因刀尖戳傷肺部不及施救移時斃命將尸舁入驗尸所報官請驗一則茲悉甲在自來火公司爲小工名沈三是日因將煤斤藏於空飯鍋内被看門印人瞥見上前搜檢甲情虚奔逃該印人追至新垃圾橋塊堍被一千零九十九號站崗華捕攔住沈誤觸該捕所持之鎗刺刀受傷以致殞命昨日午刻經公共公廨張襄讞會同美思副領事蒞所驗明因傷身死無誤塡明尸格諭令尸妻沈許氏具結領尸棺殮遂即升座詰悉前情諭將一千零九十九號華捕帶回捕房看管候傳齊人證質訊再核 
[騙攫儲蓄票紀聞]  
　　邑人邵玉書於民國元年在滬充警備隊長迨民國二年該隊取消以後邵卽脱離警界改業商賈開設股票營 
業公司前日下午忽有身着華服口操北音年約 
三四十歲之甲乙二人至邵處佯言主人爲政界中人現欲購儲蓄票一千元特命我等來此請派人取票同往主人處交易邵信以爲眞遂搜羅儲蓄票共得七百元之數偕同該二人至某處甫經入門即有多人將邵扭住一人持手鎗對待一人持刀架邵頸項嚇禁聲張將七百元之儲蓄票並手指上之鑽戒一只衣袋中現洋數元一併搜去並言須置爾死地邵即 
伏地哀求聲稱諸弟兄向我告借票洋我亦贊成惟求留我一命即使放我出外决勿聲張云云始得釋放踉蹌而歸 
[陳訴在途遇暴情形續紀]  
　　無錫人吳阿生身受刀傷數處右耳被割鮮 
血淋漓在海寗路徘徊瞻顧由捕查見疑係匪黨將吳拘解公共公廨訊據吳供由原籍乘火車至南翔下車時已昏暮忽被匪黨三四人將我手足縛住持刀行兇所携行李現洋悉被刦去旋由好事者給予小洋二角雇車來滬是實判令押候查明再核在案昨晨復由捕房解案復訊供仍如前經張襄讞商之美思副領事以未經捕房詳細調查判吳還押諭探切實查明復候核奪 
[續獲盜案共同犯]  
　　台州人陳逹甫杭州人林少星王錦芳經新閘捕房捕頭查與大通路一千零二十六號門牌潘晉之家被刦值洋九百餘元之金珠飾物現洋一案有關派令中西包探將陳等三人緝獲吊出原贓皮衣解送公共公廨諭著押候補提同黨質究在案昨由捕房續獲陳等同黨無錫人陳根生一名押解至廨即由九號西探目斐司　潑華探目張芝卿包探韋金福相繼上堂禀明將被告拘獲情形並稱此案 
前由英領陪審等語經關讞員商之美博副領事判陳根生押候 
帶同先獲各人於禮拜三（即今日）解請英領陪審 
[華僑學生會開評議會]  
　　華橋學生會昨日下午二時開評議會由正會長謝碧田將海外各敎育會來函以及福建曁南總局來函贊助本會事件並上海華僑學生招待所成立情形報告畢又謂本會前次未能開會因評議員請假者太多殊於會務進行有礙本會評議會規則第六條有云評議員因事不能出席須先時來函請假然不得過五次若連至兩次不請假是自放棄議員責任即將免職以候補評議員遞補云云望諸君實行衆皆贊成繼討論各議案所有議决事件列下（一）商務印書館來函贊成本會宗旨爲增進華僑感情起 
見如有華僑學生至各處游歷或人校不悉情形經本會介紹即可函囑該處分館招待一節所開來之條件均甚完善卽行答覆以表同意（二）本會章程修正案經審查重新修正表决（三）北京大學及清華學校華僑學生均來函願入本會爲員極表歡迎（四）本埠會員代表每校一人山同校會員舉出外埠會員代表每埠 
一人由該埠全體會員舉出隨時與本會接洽藉通聲氣 
[緝私統領出巡紀]  
　　兩浙緝私蘇屬統領定期出發查察各營防地是否周密並檢查 
產鹽區域有無私添灶板等情已誌昨報茲悉宋統領以吳淞爲黄浦入口之處浙岱私鹽向從該處漏入設置防卡必須扼要故昨晨先往吳淞會同第一團慮桂馨兼第一營及第五營各官長 
分赴各防地檢查至下午返滬考察第二營防卡當由該營營長婁子雲偕往南市董家渡南碼頭及浦東張家浜等處查閱第二 
營之第一隊各師船設防地點畢旋乘安濤緝私兵輪調查二營第五隊駐防之塘口地方至午後四時仍乘安濤兵輪駛往閔行曁漕涇等處考查第三第四兩營一俟查畢尙須分次檢閱蘇州 
之第六營無錫之第七營常州之第八營江陰之九十兩營靖江之第十一營設防地點並考察各營辦理緝私是否認眞以資整 
[考察軍隊勤務之標準]  
　　陸軍第十師師長松滬護軍使盛君爲整飭軍政起見迭經嚴令 
各旅團將所部軍隊認眞訓練在案茲尚恐各旅團奉行不力昨又諭令參謀處擬訂考察軍隊勤務表分發所部照填以便隨時 
遴員按表考察云 
[偷割水底電線之查緝]  
　　江蘇水警第一廳前接江蘇特派交涉員轉美總領事函以據太平洋電局稱邇來迭破偷割水線殊與電政大有妨礙請爲轉飭 
嚴緝等情除通令嚴緝外昨特函復交涉公署略謂美領函請飭緝太平洋電局被竊水線一節業經通令各區各專署長一體嚴 
緝務獲追繳究辦并令嗣後對於水線隨時加意保護希卽轉致 
等因陳交涉員已轉逹美總領事查照矣 
[女工與花邊營業之關係]  
　　本埠花邊同業因美國限制消耗品進口花邊亦在其列大起恐慌詳情已迭誌本報茲將本埠女工歷來情形及花邊業現狀調查錄左本邑各鄉婦女向恃紡織爲生自洋布盛行土布滯銷此項女工相率改業如徐家滙一帶婦女均已改做花邊刺繡等手工而在浦東西沿浦一帶者或入華商染織布廠或赴紗廠工作其在浦東川沙南滙一帶者前有毛巾等廠開設維持女工生計比年以來毛巾等廠强半失敗所賴以維持生計者厥爲花邊故自花邊盛行社會生計稍見活動邇來各公司大都停發女工 
預備收縮洋涇鎭之振東花邊公司刻已實行結東停止營業而 
現在浦東各公司運滬之貨尙未脱售者約值二十萬金該業現狀於此可見一班值此米珠薪貴粒食維艱之際受此打擊恐社會生計將蒙極大影響深望關心社會生計者亟起而維持之也 
[發遞選舉電報之便捷辦法]  
　　上海縣公署昨接省公署快郵代電云准籌備國會事務局陽電開查本局以選政關係重要來往電文亟宜力求便捷當經呈請内務總長咨商交通總長凡京外各辦理選舉機關所發關於國 
會省會選舉電報准其援照前案槪照一等官電半價記算先行記賑茲奉内務總長指令内開據呈咨准交通部復稱查該局所請一節核與定章相符自可照辦惟各省初選監督係由縣知事 
兼充知事發電向無准發一等之例上年辦理選舉時曾經本部 
酌量變通凡縣知事所發關於選舉電報准與覆選監督一併列作一等發遞仍按四等電費計算庶與定章不相違背除分電各 
電局遵照辦理外咨復查照等因到部合行令仰該局即便分行知照等因相應電逹貴省長希飭各縣遵照等因准此合亟電仰 
各該各事即便查照辦理 
[史醫士演講肺炎疫]  
　　今晚八句鐘四川路青年會邀請英工部局衛生處醫官史丹理 
君演說肺炎疫之由來及其防禦方法按史君在滬有年臨症頗 
多當南京鬧疫時亦嘗親往各地詳確調查故於疫症之發生及各種預防手續研究極精届時定有一番經驗之談裨益同人凡注意衛生者盍往聽乎 
[駐漢陸軍採辦員購運麻袋]  
駐漢陸軍採辦員謝某奉湖南張督軍委派來滬採辦大批麻袋運往應用謝某業於前日剩滬寗火車來申分赴南北兩市採辦 
新舊麻袋共一萬五千餘隻囑令各店迅速捆紥昨托志大昌報 
關行代爲報關運赴漢口業巳交由日清公司某商輪如數承裝 
赴漢交缷矣 
[緝私員弁准加月薪]  
　　兩浙緝私蘇屬各營下級員弁之薪水副隊長每月規定十八元船長十一元前次統領部以月薪微薄辦事恐難專心曾經呈由總稽核所請爲酌加在案茲統領宋明善接到總稽核所來文謂 
所請加薪一節現已核定副　長月加二元船長月加三元從四 
月一日起按照加給之餉具領咨請飭遵等因昨宋統領已轉令所轄十一營各營長遵照矣 
[籌設杭州鐵路醫院]  
　　滬杭甬鐵路營理局局長任筱山蒞任以來整頓路務不遺餘力近查滬寗路醫院巳設置完備而杭路醫院尙付缺如故將杭埠 
機務處遷移至閘口新屋所遺拱宸橋舊址擬設醫院俾路員有病時得以就近醫治云 
[商團又弱一個]  
　　萬國商團華隊署副棚長楊堃梅君爲該隊發起隊員兼會務隊兩部部員自始至終十有三載力盡義務爲衆所欽今於四月四日因病逝世該隊全體殊深痛悼聞已定於四月十一日自北浙 
江路唐家弄本宅出發由江天輪船返紹想届時必有一番熱鬧 
也 
[碾米廠同業開會]  
　　本埠南北碾米同業因建立公所籌議每石抽捐二釐旋以各廠 
中之碾自貨者起而抗議不願照客貨一律辦理是以尙未能實 
行經張錢兩董訂於二十八日在閘北慈善團第三次常會續行 
提議昨日届期張樂君因事未到乃由錢貴三主席發言謂滬上 
爲我國商業之總樞紐無論何項大小生意皆有公所會館今我 
碾米廠不能一致若果使埀成之公所爲所破壤必爲局外人所 
訕笑云云竭力勸解到會者三十二家同意者已得多數事遂决定一體照抽仍由司月通商廠經收繼議下届三月初一至初十 
糠粞價值因近來米市平定仍照上届所定無須更改遂散會 
[勸銷慈善奬劵之覆電]  
　　慈善救濟會昨接松滬護軍使署轉來各省省長允許飭屬勸銷奬劵覆電如下浙江省長來電云松滬盧護軍使鑒宥代電悉 
已分電各道尹届時飭屬勸購矣齊耀珊卅一印山東省長來 
電云松滬護軍使鑒接宥電以上海慈善救濟會發行奬劵行銷各省囑飭屬勸銷以廣善緣等因當即分飭財政廳曁各道縣一 
體查照矣特此電復張樹元代卅印河南省長來電云龍華松 
滬盧護軍使鑒宥電悉上海慈善救濟會發行奬劵係爲維持慈舊事業起見極應設法勸銷以廣善緣惟豫省上年被水災情甚 
重　嗷遍野困苦異常當時慈善救濟會亦經派員來豫施放錢 
米曾經目覩情形民間財力旣極艱窘奬劵銷路恐難暢旺但旣 
辱承睡諉届期自當察看情形酌量辦理趙倜卅印江西省長 
來電云上海盧護軍使鑒宥電謹悉已飭屬遵辦矣特覆戚揚支 
印 
[天官牌樓火警]  
　　昨日下午六時一刻滬城天官牌樓某姓家不戒於火冒穿屋頂救火會鐘樓即鳴鐘告警經各區救火會驅車到場救熄未成巨 
災 
[新補警察先習步伐]  
　　淞滬警察廳徐廳長以各區署所新補警察步伐未熟務須勤加操演業已通令各區所警正佐將新補警察提出於每日上午九 
時至十一時下午一時至四時歸巡長督率操習兩次迨演習純 
熟方得併入會操 
[張署員之六言告示]  
　　淞滬警察第一區一分駐所署員張際平昨因取締南碼頭一帶小岅攤頭除令崗警傳諭設在街旁不准侵越道路外深恐若輩未盡周知又撰六言告示張貼通衢照錄如下照得繁道設攤殊屬妨碍交通小販依攤營生未便騙除盡淨現准闊寛馬路沿邊稍予緊靠務須無礙交通切勿侵佔街中爲此簡明布告其各遵照母違 
[小工頭染患喉痧斃命]  
　　滬杭鐵路上海車站小工頭張榮才近日患病局中恐係時疫函送上海醫院醫治無效延至前晚斃命昨午由路局函致地檢廳請爲相驗林檢察長立發電話至該院詢問是何病狀嗣據該院覆稱已死張榮才實染喉痧並無别故林廳長以張榮才旣患喉痧而死母庸派員往驗除函覆路局外一面諭令尸屬前往該院自行棺殮 
[厲行清潔之不易]  
淞滬警察各區署所轄境以内前經清道員傳諭各業主砌築水門汀垃圾箱並傳諭居戸每日務於上午十時以前傾倒垃圾逾限處罰惟一般人民對於清道員之傳諭頗多不服仍有逾期傾倒者現由各清道員商明各署長署員請於每日午後撥派警察協助查察並傳知各戸倘再違章定行處罰不稍寛貸云 
[大世界贈品月劵開標]  
昨日大世界贈品月劵第六次開標午後二句鐘仍在其和廳舉行是届其售出贈品月劵六千六百二十號得標者共一百二十號頭標三千五百二十五號二標八百三十六號三標四千五百六十八號四標一千九百六十八號五標三千一百八十四號 
[拐匿女子之控究]  
　　孟河人朱祥和住居江灣鎭行醫爲業其女福英被崇明拐婦顧 
吳氏拐匿引翔港由朱偵知報告閘北六區一分所將該婦及女一併獲案轉解司法科訊辦 
[吹火捉姦之暗昧]  
　　住居租界之鎭江人陳得興　前被婦人催王氏及高阿福　入捕房據該氏供　前曾與陳　居因此相識近日婦人遷往閘北借宿姐夫高阿福家詎陳深夜前來吹滅燈火口喊捉姦請求嚴 
辦經捕頭詢得事屬暧昧且該婦住居華界飭探移送四區一分所王署員諭解司法科核辦 
[男女小孩之穢褻]  
　　湖北人張榮生現年十六歲向在新閘威海衛路十二號半門牌某西人家爲飰前日將鄰婦黄陳氏家九歲女孩黄二强姦受傷經黄女訴由其母報請新閘捕房飭探將張與女帶入捕房飭將該女送請西醫驗視張則收押昨解公共公廨即由中西包探上堂訴明前情中西官判張押候騐明該女傷痕於禮拜四解案研訊 
[婢女捲逃之破獲]  
　　揚州女子陳雙鳳在新閘梅白格路五百零七號門牌陳文甫家爲婢近因捲取主人值洋九百元之金珠飾物逃匿唐家弄三百五十九號屋内經陳偵悉於前日報請新閘捕房飭探將陳女拘獲吊出原贓昨解公共公廨經中西官研訊屬實判陳雙鳳押女所半年臧交原告領回 
[看管煙犯房屋]  
　　浦東東溝左近葛家宅鄉民葛桂全於去年冬間在家私售鴉片窩留竊賊事爲縣警察第六區湯區員得悉派警緝拿未獲近葛潛行回家重理舊業前日復經湯區員飭警往拿又被從後門跳浜逃脫當在葛臥室内抄獲烟具等違禁等物多種帶區存候銷毁茲經湯區員查得萬有房屋兩間無人看管故傳諭地保徐　 
 
 
 

Page 11

 
 
銀　阿妹暫爲看管室内物件俾免遺失一面密飭長警偵緝蹤跡務獲解究 
[爭風行兇案人證未齊]  
　　木匠王林林因帮同林某與住居唐家弄三百三十八號屋内之馮阿二爭風起釁持斧將馮之頭顱砍傷由探將王拘解公共公廨訊供收押在案昨晨由廨復訊據包探施長生投訴林某在逃尙未提到請爲展期開審中西官判王帶回捕房候提齊人證於下禮拜二再訊 
[攔路攫物之懲儆]  
　　常州人王金寳在北山西路串合同黨攫取婦人馬張氏值洋七十七元之現洋衣服由捕將王拘解公共公廨訊供管押在案昨晨復訊先由原告上堂禀明被攫情形訊之王供詞含糊中西官判王押西牢三月以儆 
[持斧行兇之懲治]  
　　姚順卿日前不知何故糾合數十人在老北門外某茶肆内向吳林海尋仇姚突出利斧將吳砍傷後由該茶肆司賬報告捕房飭探前往將姚及同黨王小喜予拘獲並在姚身畔抄出利斧兩柄連同受傷人帶入捕房將吳送往醫院醫治昨將姚王解送法公堂先由該茶肆堂倌吳連生聲稱是日姚順卿邀同多人到來啜茗旋見互相行兇是實又由司賬王忠奎聲稱是日商人由外回店見有多人行兇故此報捕拘案詰之姚順卿供認行兇不諱王小喜子供民人是日由小東門乘坐電車至該茶肆門首下車卽被誤拘與姚並不相識求察中西官判姚押西牢六月期滿逐出租界一年王還押候吳傷痊再行核奪 
[行兇人交保候訊]  
　　劉修山控被揚州人鄉天德無故糾黨兇毆受傷等情昨由捕房將鄒拘解公共公廨經中西官略訊一過以原告現在醫院醫治判鄒存洋五十元保出候原告傷愈再行訊核 
[巡捕擊傷同類]  
　　滙山捕房九百六十八號華捕山東人孔祥泰於本月六號與二百四十七號華捕滿得勝因爭奪公事互相口角落差後孔在茂海路附近持警棍將滿捕頭顱擊傷經四百三十二號三道頭華捕與二百十一號三道頭西捕將孔帶入捕房禀明捕頭昨解公共公廨經中西官訊明以孔不應行兕判押西牢二月示儆 
[馬夫騙取馬車]  
　　馬夫趙丫頭騙取西藏路三百五十一號門牌魯生才值洋一百餘元之馬車一輛逃逸被魯報告捕房昨由包探將趙拘獲吊到原贓押解公共公廨經中西官訊供不諱判趙押西牢二月贓交原告領去 
[米店累及保人]  
　　瑞昌祥米行主裘晋祥昨至法公堂控稱本行曾與永興米店往來由黄福亭楊殿英二人立據擔保嗣永興虧本閉歇結欠本行洋六百元除收尙欠一百元請向黄楊二人訊追詰之黄福亭稱此欵前在閘北地方料理先還洋三百元尙欠三百元將吳銀福之方單推抵詎裘措住保單延不交還今至案下朦控請求明察讞員問裘當時是否有方單作抵救答稱方單有之當時抵洋二百元已由吳銀福前來贖去尙欠洋一百元應向保人追償中西官判令退去着原告於十四天内邀内吳銀福到案訊明核辦 
[竊賊拒捕行兇]  
　　前爲成衣匠之江灣人姚金生於前晚潛至虹口北四川路六十九號門牌朱長根家後門掘洞　竊被朱覺察上前拘捕詎姚拒捕行兇將朱頭顱擊破朱痛極狂呼當由包探徐阿華聞聲趕至將姚拘入捕房禀明捕頭諭飭押候解送公堂訊懲 
[吃白食拘押捕長]  
　　無賴周根興串黨五人至美租界北河南路二百三十六號門牌沈渭卿所開之飯店内飽食酒菜不名一錢當由沈喚到八百九十二號華捕將周拘入捕房捕頭諭飭押候解廨訊究 
[在途互毆]  
　　張義山王金生柯恒艾何周氏因細故口角起釁在海寗路互相扭毆被五百零一號印捕查見將張等男女四人一併拘入捕房禀明捕頭飭各存洋一元保出候示 
[兩鞋匠口角互毆]  
　　前日午後二時半有鞋匠揚州人季玉山與同業夏雙進不知因何口角繼以毆打季被夏擊傷頭部當由崗警張寶珍將季夏二人併帶一區三分駐所報告經焦代警佐略詰一過諭解檢察廳訊辦 
 [P傾倒穢水之科罰> 
　　前日下午四時半小南門外一家村飯店店　姚阿大將積貯穢水傾倒馬路爲崗警劉寳峯瞥見將姚及店主張長根併帶一區三分駐所報千經焦代警佐訊詰一過判罰洋二元並令具結備查以示儆戒 
[過犯屢戒不悛]  
　　過犯胡賢芳日前潛至法租界小東門輪船碼頭上竊取搭客崔祺興崔永鐮之衣服物件逃逸後經失主報告捕房飭探將胡查獲惟原贓巳無從吊取昨解法公堂先由原告禀訴前情請究詰之胡供認行竊不諱中西官以胡屢戒不悛判押西牢六月期滿仍永遠逐出租界 
[三人各押十天]  
　　竊賊陳雨亭於前晚十點餘鐘闖入法租界藍玉田家樓上希圖行竊又林仁興至戚德甫家撬門圖竊又楊阿寶至吳友之家竊取衣服物件圖逸經各事主當場察破報捕拘獲昨解法公堂請訊先由各原告投訴前情詰之陳等均供認行竊不諱中西官判陳等三人各押十天贓給各原告領去 
[收買賊贓之查究]  
　　甬人袁殷發收買某日商被竊之白煤三噸七蘿嗣被失主查悉報告捕房由探將袁拘押昨解公共公廨經中西官略訊一過判袁押候解請日領陪審 
[鄰人竊牛宰賣]  
　　本邑西鄉農民周金堂所蓄耕牛一頭日前忽然失去經周各處找尋始知爲近鄰龔阿大王金生等所串竊當卽報告該處地方警察二區警署派警將龔王拘獲詰悉原贓早被宰割牛皮亦已賣去該區即將原被申送事務所昨日轉送地檢廳訊究 
[水巡捕查獲之竊案]  
　　船戸王丕來施阿二余自江等三人昨晨駕舟在蘇州河中串竊某煤行白煤數噸正擬運贓逃逸爲水巡捕房探捕將人贓查獲解送捕房梅捕頭諭送地檢廳究辦又潘長生昨午混入太古洋行躉船上午竊生鐵數百磅李大寶子在某輪船上午竊花衣並花生肉等物均爲水巡捕房探捕查獲解送地檢廳訊辦 
[浦東竊案兩則]  
　　浦東華通碼頭昨有輪船抵埠　工修理有小工王小三子王得勝二人乘間竊取生鐵四十斤被該棧管門印人查見嗚警帶入三區警署經解警正略詰一過判拘留二日以儆又崗警李英吾拘獲行竊隆茂棧貨物之杜長勝房得寶二名帶署經解警正盤詰不認行竊遂派警押赴該棧一帶招告二日再行核辦 
[道署批示照錄]  
　　滬海道尹公署批陳兆祥等呈云據呈該鄉協贊員王鑑明即試梅聚賭窩姦各情如果屬實該縣杜知事身任地方豈竟一無聞見不爲查究殊不可解案情重大風化攸關候令南滙縣知事潵查明確秉公核究具報此批 
[介紹新刋]  
　　昨承靈學會惠贈靈學叢誌第一二期各一册是書指津破迷昌明敎化研窮學術濬發性靈頗有裨於世道人心不僅研究靈學者所歡迎也特誌之以爲紹介 
來件 
[改良進口稅則之詰問及期]  
　　望（德　厚生紗廠經理穆藕初） 
　　吾國進口稅則自光緒二十八年修改後定期每十年修改一次訂在各國通商條約中民國元年實爲修改之期徒以政局紛擾遷延至去年冬間方始進行本年元月五日集十五國四十一稅則專員在上海開第一次會議吾國工商業界大多數人深盼此事及早圓滿解决乃欲决而未果者迄今已三閱月矣究竟此事進行至若何程度局外人無從知悉惟聞各國主張以棉貨五金照現行稅率統加四成雜貨統加三成各國稅則委員僉謂此項辦法簡明而易行故多贊成之惟日本則否日本始則擬將一九一三年海關估價册之物價作標凖後擬將一九一三年及一九一五年兩年之平均物價作徵收進口稅之標準我國稅則委員以爲去年物價最昻歐戰終結後物價必跌落故反對之嗣因日本獨持異議遂將此案移至北京解决夫海關估價册所列之價是否能作爲應徵物價之標準歐戰終結後工少而稅重將來來貨是否比去年物價爲更廉此吾人所急欲詰問者也 
　　予係紗業中人他項稅則始不具論請論紗稅日本紗進口每擔抽關平銀九錢五分茲將調查所得本月以前兩年内之日本進口紗平均價格精確之數目作爲一表附錄於下以資研究於此兩年中帝制發生時全國譁然故丙辰五月内日本進口十六支紗每件平均市價八十九兩六錢九分四釐丁已七月棉紗飛漲日本進口十六支紗每件平均市價一百八十一兩二錢五分故此兩年内之平均價格可以作爲抽稅之標準將來恐仍有繼長增高之勢也表列如左 
　　此表根據瑞和洋行所刋之棉紗報告 
　　近兩年來日本進口紗平均價格表 
　　十六支二十支 
　　一九一六年四月份九六○三七九八四三七 
　　五月份八九六九四九四四一六 
　　六月份九五七三○一○○九四四 
　　七月份一○○○○○一○二六二五 
　　八月份一○二一二九一○五九○○ 
　　九月份一○一○四六一○四五八三 
　　十月份一○九二七六一一○九一七 
　　十一月份一一三二三○一一五三四四 
　　十二月份一一一八二三一一二三七五 
　　一九一七年一月份一一二三三三一一○五八三 
　　二月份一一○一○○一一二一二五 
　　三月份一一八三八三一二○一六六 
　　四月份一一八八三三一二二八三三 
　　五月份一二五五四七一三○七○○ 
　　六月份一四○五一四一四四八三三 
　　七月份一九一二五○二○二五○○ 
　　八月份一七四七五○一八二七五○ 
　　九月份一二六○六二一三一一二五 
　　十月份一三○九五八一三六○○○ 
　　十一月份一三七七六二一四○三○○ 
　　十二月份一三九六八七一四二一八七 
　　一九一八年一月份一四八九○○一五三七○○ 
　　二月份一五五四五八一六二○○○ 
　　三月份一六七八五九一七四八七五 
　　表上二十四個月十六支紗平均市價每件值上海規元一百二十五兩七錢二分三釐以海關銀一一一四折之每件值一百十二兩八錢五分七釐每件扯重四百十五磅合司馬秤三擔十丨斤四兩分之每擔值海關銀三十六兩二錢五分九釐内除去關稅及仍金棧租利息等項十成之一每擔得海關銀三十兩六錢三分三釐以值百抽五計之應納稅銀一兩六錢三分一釐六毫五照各國曾經贊成之加四成之稅額計之僅一兩三錢三分即使照加四成辦法行去在吾國進口稅歲入數上受損尙多况乎十六支以上之紗及股線等比上項所述十六支紗之價值還高苟詳爲分晰則進口紗稅當更增加也此第言進口棉紗稅額之應增加耳棉紗如此他貨又何獨不然而日本竞將加成之辦法反對之其理由何在此又吾人所急欲詰間者也 
　　查各國抽稅有自由權華茶至英徵稅百分之五十華絲至美徵稅百分之三十五至六十據一九一四年調查法蘭西全國平均抽進口稅百分之二十英國百分之二十二美國百分之三十九德國百分之四十五爲發展本國工商業計固應爾爾而我國僅抽百分之五尙難如登天何徵收進口稅率之不平允一至於此進口稅不得增加即内國工商業永受鉗制而無立足之餘地吾民直接受此絕大之痛苦則安能禁其不動色相告而力求挽救也耶 
　　日本自現内閣秉政以來大唱中日親善之說無幾何時日本朝野間悉力鼓吹親善主義大有舉國一致之槪我邦人士下風迭聽莫不歡欣鼓舞即如此次商榷進口稅則酌量加增一事亦未始非興日本以實行親善主義之機會况乎進口稅稍有增加亦並非加增日本商人之負擔間接仍由我國人所負擔藉以加增國家歲入而維持國家現狀者也乃日本獨反對而不肯周旋之致使我國每日受五萬五千五百五十五兩之損失（見本年三月十六日密勒氏評論報第七十五頁）恐非倡言親善之本旨也 
工商業之四大要素一曰原料一曰資本一曰傭工一曰布場日本除資本傭工外原料半賴於我國而我國生　衆多實爲日本消行百貨之最大市場予敢忠告吾親善之日本曰市場係客　而主　爲主體苟其失去主顧之感情則雖有絕大市場恐無復有盤旋之餘地矣日本一般賢逹諒必有見及此或能勉力　行此中日親善之主義而勿任我國和平請求改良進口稅則之　成辦法有所中梗而大傷我國人民之感情也予所以　香贛祝此加增進口稅一事早日結束以慰我全國人士喁喁之期望並盼望中日親善主義於茲事上發其始聲故不覺其言之率　耳來函 
[孫仲英致虞洽卿函]  
　　前函諒逺台覽今日收到天津隠名氏來函並佯三千元爲加增寗波天主堂趙主敎解衣助振之衣價已於天津各報　收訖該欵今由上海中國濟生會滙交尊處收存以俟得有成數當　趙主敎商訂散放直隸水災區域後再爲支配可也吾公籌議此事之進步并滬上近日捐欵如何踴躣仍乞便中稍示一二杭州　市募捐事此間搜羅災民慘狀照相已託友人放大俾便各處縣掛馮君仰山經熊督辦電請來津籌商不日卽須往杭垣會同上海陳安百先生籌辦矣所有天津隠名氏來函弟致至津各　同及天津上海中國濟生會分會來往函稿隨函奉上請賜閱轉登各報爲叩弟孫仲英謹啓三月二十七日 
　　再啓者正奉函間復收到邊潔卿先生洋二百元卞月廷先生洋五百元均爲加增趙主敎解衣助振之衣價連前請共牧三千七百元弟仲英又啓 
[漢口新戲園來函]  
　　敝園於四月九日閱貴報本埠新聞欄内載有花鼓戲不准演唱並有看客某甲失去皮夾一只閱報之下不勝詫異敝園并無其事懇祈將原函登報爲盼漢口新戲園 
雜評二 
[美僑籌備獨立紀念感言] （訥） 
　　美國之獨立紀念日爲美人最榮譽之一日在滬僑商熱心祖國竭力籌備此一日之慶賀其踴躣視我此次國會之紀念爲何如也僑商一面籌備慶賀一面又兼顧戰費於紀念開國前烈之中隠寓發揚國威之意以視我國人對外之　度爲何如也 
　　雖然是豈我國人之愛國不若美哉政府先自消滅此最可紀念之國會而又爲此最可紀念之國會故日相尋於内爭置對外戰事於不顧則我國人雖欲輸其愛國之熱誠又將從何輸之耶嗚呼 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[茶館之弊] [  徐勵吾]  
　　各地茶館　茶相同而茶以外兼賣麵點及一切食品則各處習俗不同茲僅就南京茶館而言其弊非好挑剔而妨礙其生意之發逹也亦以其弊與人之術生大有關係故不得不分條揭明希望開設茶館者顧念人之衛生從速改良併告入茶館食茶點者加以審愼也 
　　一曰茶之弊水必沸透始能泡茶否則飲之必有腹瀉之患此人人所共知也茶館平日亦知人人有此知識不敢省其煤炭而以未沸透之水泡茶致使賜顧者少營業不利惟每值端午中秋新年各期人多休業出游熱鬧市廛以及名勝地點各茶館往往 
以茶客紛紛水不及沸即須泡茶故亟亟泡茶以求獲利水但求 
其熱而不俟其沸矣此有妨碍於衛生之弊一也 
一曰醋之弊南京茶館兼賣麵點者必有醋碟或醋碗醋碟之醋供給食客醮麵包（俗呼曰包子）而食者醋碗之醋則供給食客　入湯中而食者所以取醋之酸性而助消化也本無弊也惟茶館爲省醋汁計往往興醋中　以若干分之水且沸水不能　恐醋見熱而酸味散去故必屬以冷水然果爲沸後已冷之水猶可也無如　者往往圖其便利即以生冷水屏之而不顧生冷水中之有微生蟲也此有妨礙於衛生之弊二也 
　　一曰乾絲湯之弊南京茶館兼賣麵點者必又兼賣乾絲以豆腐乾切成細絲蝦米熬醬油湯浸之从給食客但食客僅食乾絲未有連湯食盡者而賣者則將各食客所餘之湯收去聚於一缶　以少許新湯再加一熬供給後來食客之食乾絲者陳陳相因祗顧節省成本而不顧其湯經過多少食客其中有千萬人口涎之毒在也此有妨礙於衛生之弊三也 
一曰麫包蹈之弊茶館兼賣麫點者必有麫包（俗呼包子）以麫包肉或包猪肉或包牛肉不等人家中食猪牛肉在市舖中購來後未有不加洗濯以求其淨然後再切再煑者賣者（此賣者不惟指茶館併指專賣點而不賣茶者）則從市中聯來卽以刀切成　而包麫以供食客一若賣猪牛肉店中已代爲洗淨血污者但求省事不求食品之潔此有妨礙於衛生之弊四也（六） 
　　（附白）現徵本欄之稿如下（一）縣公署各項員役之弊（二）各業夥友對内之弊（以上可分别言之不必併作一篇） 
家庭常識 
[購皮鞋注意]  
新購皮鞋其底有梅花式烙印兩個中心有深眼直逹底内一時不察雨天穿後水必透入久之則繩被其爛斷且修補頗難是以價值數元之皮鞋穿之未久即遭爛破殊爲可惜若於購來時以生明礬澆之使服塞住則耐穿而經久矣 
[蘭花經久法]  
蘭花採下以芋頭剜空插入埋盆内則久而不萎如開蘭花會防人盜取則另用假草扶助之則與天然無異 
[治痰核] [  劉成] 　　 
凡體弱之人項間每生痰核如不即治必淹緕生膿甚至俯仰不能自由且鮮治去今獲丹方以冬天未落桃葉浸於滴醋内使透取桃葉貼患處乾則更換至十數次必可退淨如痰核按之活絡則以荸薺三斤海蟄皮一斤加生水以罐煑之至海蟄煑化後取荸薺食之其效亦同 
[治頭風] [  筱茅] 　　 
清明前後將新柳嫩葉摘下揀去不適用者與蕎麥麫適量和水攪成稀糊形薄攤鍋内炒熟鏟起平鋪於青布頭巾上乘熱包好令患者紥在頭部左右略臥片刻至微有汁出時解去每年行一次無論偏正頭風可保永不復發 
[水仙花治乳節法] [  陳竹虚] 　　 
開敗之水仙花不可抛棄可取掛風簷下遇 
婦人患乳節者取以搗爛敷之極效（却贈） 
牧業須知 
[實騐養鷄法] [  禾呆] 　 
　　養鷄之利益甚大養鷄之手續甚易世人固知之也然何以普觀各地至多不過飼以十百頭者若千餘頭萬餘頭實所鮮見此無他盗世人對於大規模之饗鷄胸無成竹不敢經營耳余有鑒於此爰將余之經驗以告養鷄者 
　　（一）事前之預備事前之預備者選卵是也夫孵化結果之善惡與種卵產出後時間之長短有密邇之關係要以產出一星期以 
内者爲上十二日者次之至陳不得過四星期欲知鷄卵之新陳厥有二法（一）以舌尖砥卵之圖端新卵覺温煖陳者反之而尖端 
則無論新陳皆冷（二）以手持卵於燈光之前照之凡有精之卵與 
新鮮之卵其圖端有小黑影而空隙甚小陳者反之無精者亦反之至若無黄之卵雙黄之卵形狀不正之卵外榖過厚之卵皆不 
是供孵化之用（未完） 
集益錄 
[第九十五問] [  蔴之消路本爲大宗幾與棉花并駕齊驅我國出] 　　 
產亦屬不少本爲吾人所當研究今又因友人自英京來函託代 
探詢惜外行無從得其底　故特登諸集益錄中望海内實業家與各大商行答之茲將原函間項錄下 
（一）苧蔴生於中國者爲大宗出產否 
（二）苧蔴如何用法 
（甲）解蔴爲單絲除去護膜紡之爲蔴繳線乎 
（乙）漂白之乎抑染色乎 
（三）能得大宗數量以便出口否出口蔴須存在其本來狀况意即切麻至十四或十 
八英寸間之長捲爲捆而結之 
（四）紡成蔴線能將三種樣本寄至鎭江新義和行滙寄倫敦以便試騐及考察歟三種樣本即 
（一）未漂白者 
（二）已漂白者 
（三）已染色者蔴之最精細者尤須寄樣樣 
本中應書明何處出產從何處寄來（或另以紙書）每磅價目及 
由中國何處運往英國每磅水脚運費保險費若干及每年全國 
或其一處能運出口之重量若干（丑）最精蔴線能保全單蔴絲之全力者其勝任重量若何 
（六）精細上等苧蔴在英國當得暢銷 
（七）英國機器所紡之最精苧蔴線價值可比棉花線雙倍棉花線每磅約值三十二元令左右 
（八）所需之苧蔴線每磅應爲五十先令至六十先令之譜（程夢　） 
　　　按關於一二三五條及第四條後半之答案請投本欄揭載 
當爲工業界所願聞 
長篇小說 
[二城風雨錄] [  英國郤而司常覺小蝶迭更斯原著天我生合譯]  
　　卷下第三十八章（二） 
　　此時蘇魯門已出室卡登送之門次曰白莎即此一言而定汝亦無庸畏我矣蘇魯門無語亦不與勞雷爲禮逕自出門卡登目送 
之去懶然伸欠乃廻顧勞雷而笑時楷萊亦出勞雷送讓卡登坐間曰頃者何言卡登曰語不多但已商定倘事有不利於湯訥者 
則吾隨時可以入獄視之勞雷大失望曰所商之策乃僅此乎卡登曰現勢所趨不得不爾汝不聞蘇魯門之言乎苟以難事求之渠豈肯即然諾勞雷曰雖然湯訥一旦瀕危汝縱與之覿面亦 
復何益卡登笑曰或者有益亦未可知勞雷詫曰然則君之所謂妙策者尙在不可自知之數又何足恃哉嗟乎湯訥果不救者曼萊父女亦無命矣言次老涙不期而堕卡登見狀心頗感動因發爲誠懇之聲曰老友汝之愛友深矣吾愧不能及汝然我亦豈能坐視不救實告汝此番渡海而來正亦爲曼萊父女耳言時聲至抗爽義形於色勞雷從未見卡登有此激昻之熊亦爲傾動則出 
右手令握且曰然則君固有成竹在胸矣請言其詳卡登曰此吾不能告汝且亦不能使露時聞之蓋吾事成否未可預卜使渠聞之非特無益而且責望於我者必深若使將來失望我將何以爲對不如秘之特是數月以來不知露蒔憔悴已何若昨夜昏黑至此吾恨不能晰視之也勞雷曰憔悴甚矣然美麗仍如二十許 
人卡登曰然乎其聲頗澀似含悲哽勞雷一愕仰首望之則卡登已廻身向火面色黯然若有浮雲蔽月而過頻頻以足蹴爐沿焦炭爐火光熊熊然返映其面與雪色之衣相　益顯其白棕色長髮披其兩肩亦受光而明但其栩栩之心魂實巳洞穿火爐石壁而過英倫海峽恍惚似見沙柯街上小樓之中有美一人臨窗治其活計眼角瑩然似爲淪落人悲其身世大不禁喟然頓足爐中焦炭乃應足而碎始一驚　然而醒展爲笑容曰惟思之沈幾入睡矣因視勞雷而不知勞雷此時亦正有所思目光痴然即注卡登之而覺其秀逸之熊初不減於湯訥特以荒酒過度别有一種偃蹇之熊足使人憎然亦足使人憐也（未完） 
 
 
 

Page 15

 
 
   
 
 

Page 16

 
 
   
 
