# 1891 - 260 - 4906619

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經波閱如隠列聖鴻謨乎 
[中西利害萹]  
　　泰西之通商於中國也西人受其利中國受其害此固不待智者而後知然中國與泰西通商中國亦未必一無所利特利少而害多泰西之來中國通商亦未嘗一無所害特利多而害少此其所以異耳西人越數萬里之地渡重洋以求與中國互市其初未始不先事經管預爲籌畫不惜貲本以兾後來之獲利卽其傳教諸人亦各不憚勤勞又得國家助以財力殷殷傳教并設學塾以教華童開病院醫華人其用心可謂苦矣而華人卒不之諒雖靡然從其教者亦頗不乏人而從之者不及千之一不之諒者乃不可以數計此西人之受害者也然求通商者果許其通商則其後來之利無窮期也欲傳教者果聽其傳教殷有害及教堂者例議賠償有時害及性命則所以議賠者更鉅且立將肇事之人正法或不止以一命抵一命由是言之西人之利多而害少不顯然哉至於中國之與西人通商則所謂利者不過江海各　驟增稅餉以是爲裕國便民然關稅雖增要亦不過司關務者　沾除潤國家之所入則恐尙不敷其所出此外則洋烟之害爲最廣然明知其爲毒藥而甘之如飴則亦自趨於害非盡關乎西人之害也西人在中國設埠關口俾中國内地之貨皆可以流通貨之藏於地者至是而悉出之地而且運以輪船使之便　若再得鐵路通行則中國各處凡船隻所不能行之地亦皆可以由火車運載出入其利益當更有無窮者故就西人而論中國所利於通商者亦不少也夫西人之與中國通商固亦有自利利人之意本非欲以害中國而說者往往以爲害前之人以爲自西人入中國以來凡於西人之行軍利器中國不能學步以是爲中國之自失其利愚則以爲前之不學西人行軍利器其害猶小今日西人之行軍利器中國全能仿而製之購而得之而其害乃尤大何則向者無此行軍利器猶有　然不自滿之心今則鐵甲兵船與西國所製無二其餘鐵脊鐵皮之船更無論矣自製龍雷魚雷施放不亞於西製其他槍砲等物更不必言矣西人之所有者中國此時無不有之中國之兵由是而可以日强中國之勢由是而可以日盛中國之力由是而可以日雄然則中國之與泰西通市其獲益當有數倍於西人者而孰知所謂益也者皆其損焉者也天西人之以輪船爲强非輪　之能自强有能用輪船者而輪船乃見其强西人之以槍砲爲猛非鎗砲之能自猛有能用鎗砲者而鎗砲乃見其猛中國比時兵輪不可謂不多鎗砲不可謂不備果其管駡諸人皆能妙其運用善於措施則中國之利也設管駕兵輪而不知風壽沙線進退出没與夫一切轉捩機關則付船於此人卽爲棄船有鎗砲而不知用或以此鎗之彈放入彼鎗或以彼鎗之藥配於此鎗杆格焉而不相入於砲亦然不能條分而縷晰之是不啻棄其槍砲也國家以若干資財始得有此鐵艦兵輪以及槍砲之用若有船與無船等有槍砲與無槍砲同是不啻舉從前所化賢之銀錢而悉數浪擲向使不仿西法不效西器尙不至輕棄其財然則卽此一舉而中國受通商之害爲何如耶前者銀錢之流出外洋者無非洋貨諸物以及洋藥而已今則又增出添購軍火之一項此一項約計所費殊亦不貲而於中國反有害而無利倘遇海疆有事勢必舉所有兵輪鐵甲槍砲軍火等類悉委而去之而國家文將何所恃以爲固耶吾故曰利之與害顯然可見第恐見害而猶以爲利見利而反以爲害此則尤爲可慮之甚者誰秉國成亦尙念及於此也否耶 
[京華紀實]  
　　都際院爲委署事查御史松齡欽點内塲監試現已入闈所有稽察廂藍旗家古旗務按資派委御史宗室鍾華署理之處移咨貴固山查照○山西巡撫劉大中丞奏稱省屬歸化城商賈雲集貨物輻輳且爲口外民家販運必經之處近來洋商亦於是處貿易故卽設局經徵稅課稽察走漏計自去年七月奏委歸綏道祥接管旋因告病開缺卽由委護道篆知府毓銘代理迨本年新任歸綏道文保接管以來辦理稅務頗形整飭現值期滿擬請仍令歸綏道文保接管歸化稅務等情於八月初八日奉硃批着照所請户部知道欽此○本年秋審人犯業經刑部奏派覆核朝審大臣特派大學士張之萬協辦大學士徐桐禮部尙書崑岡吏部左侍卽松溎右侍郎敬信户部左侍郎續昌禮部左侍郎文興右侍郎景善欽此得旨後以秋審處册造未竣又值闈期遂經張子靑相國等商定八月二十一日在天安門外朝房看册二十二日帶犯過堂先期知會六部九卿翰詹科道各衙門查照○吏部爲咨行事文選司案呈本部議覆直隷總督李奏以直隷寳鷄縣知縣趙錫寀試署期滿一切措治均無貽誤請銷去試署字樣實授是缺等情核與例案相符應准實授一本於七月二十九日具題奉旨趙錫寀着依議補授餘依議欽此欽遵到部相應將原題抄咨直隷總督查照辦理○廂藍旗滿洲都統爲　咨事所有補放凉州駐　驍騎校一缺本旗於八月初八日帶領引見本日奉旨涼州駐防廂監旗驍騎校着擬正之玉珍補授擬陪之秀志着照例記名欽此欽遵到旗除咨明兵部外相應移咨凉州副都統查照辦理○禮部爲咨行事儀制司案呈本部議覆廣東巡撫劉題請將年届百齡五世同堂之南海縣壽民謝星南照例旌表等因核與請旌例案相符應請旨准旌一本於光緒十七年八月初五日具題奉旨謝星南着照例旌表加恩賞給上用縀一疋銀十兩餘依議欽此欽遵到部合將原題抄粘咨行廣東巡撫查　辦理○吏部示傳浙江候補知縣吳喜孫一部於八月十三日帶領引見相應示傳該員於十一日辰刻赴部演習口奏履歴十二日晚在内城左近歇宿十三日丑刻穿天靑褂備帶補褂靑褂　帶荷　手巾赴西苑門外六項公所吏部公所書到同候排班帶領引見毋悞○上駟院管圈廐長廐副等禀稱近年恭備要差已竭力辦理今春草芻須價增數倍而經費有常不得借資墊補適七月間皇太后駐蹕頤和旬日之間差繁倍旨經各圈毆法供應尙無貽誤綜計本年　支經費現已借支將竣若不設法預爲酌籌恐冉值駐湖要差力雖措墊倘　貽誤咎將何歸云云本管師堂憲諭令酌籌辦理○崇文門内喇叭寺胡同居人存某之女小字芒兒本月初四日游　門前忽失所在赶爲尋覔踪迹杳然存夫婦以掌上明珠一朝失去痛心疾百幾不欲生隨倩人在京城内外徧加尋訪然迄今數日音耗毫無恐難望珠還合浦矣 
 
 

Page 2

 
 
[北闈瑣話]  
　　本科順天鄉試應試生監領卷入塲者實共一萬六千數百人塲内尙屬安靜惟初九日因病扶出者數人至首場之曳白犯規名登紫榜者計五十餘人士子被竊物件三日内已有四十餘起幸大金吾預調步營弁兵二百名把守西磚門外是以初十日士子出塲尙不至爲宵小所剽竊並經該弁兵捉獲意欲行竊士子者三人鎖於磚門外示衆凡接塲之人以磚門爲界不准越此雷池一步云 
[浙闈叢話]  
　　前報紀杭垣貢院運水用方式紅旗爲號云云兹悉旗用紅白二色以竹爲竿揭於左右號舍緊對闈外運水處水缺將運則竪白旗取金生水之意故水夫亦皆穿白布號褂水滿止運則竪紅旗取水火不相及之意也○頭二塲繳卷時號官均坐於號口隨出隨鎖各士子不準復入號中東奔西走以免傳遞卽在龍門外夾道中者亦須提籃至堂上復提籃而下其防弊於闈内者不可謂不嚴矣○登藍榜者頭塲共得六十二人二塲八十餘人三塲百餘人大約違式者最多白卷及不定卷者不過數人而已○考生給發月餅例在第三塲此次崧振帥於二塲時另給三元餅上印監臨製送四字旁署胡恒昌店號小戳○第三塲放牌功令在十六日因士子空䇿居多而考官每每通融辦理卽於十五日放頭牌積久變爲舊章本科振帥欲照功令不料考生繳卷者絡繹不絶均在龍門上下等候放牌人言嘈雜至傍晚呼號之聲驚聞内外不得已仍於十五日上燈時放出三四千人而掃塲則已在十六日二砲時矣○棘闈之外圍墻三面均有夾道封閉不通本科至公堂墻外開左右兩小門夾道派楚營兵丁駐紥但夾道甚狹均在是處瞭望亭上住宿明遠　仍照上届封鎖不用鼓手庶免士子登樓觀望云○十六日八點鐘振帥曁提調監試端坐至公堂上忽有操楚音之哨官與駐闈楚軍喃喃耳語各軍陡露張皇之色急着號褂至堂簷卜兩旁站立俄見衣冠者從二門遠遠而來識者　此卽省防統領劉總戎祥勝也旣而登堂由堂之左繞道至振帥公案前振帥卽出位立談約刻許退至堂右與頂花翎之武員坐談半點餘鐘楚軍站立者俟總戎去後始各散去○三塲無名時有餘杭生甲乙兩人甲則年老　乙代接試卷乙先將考具負至號舍安置妥當然後出二門接卷進出有三四次振帥見之卽飭營兵獲住查出卷票兩張復傳甲至大加訓飭姑念年老仍使入塲乙以不遵功令將卷票勾除揮諸大門之外○頭二三塲天氣晴朗十六日午後始有小雨惟日間太暖入夜太凉易於感冒故塲中患吐瀉者甚多二塲時太平縣某生十二日午後忽然上吐下瀉勢甚危急卽傳官醫生診視服藥罔效延至三更時名登鬼籙嗚呼慘已 
[赭塔秋光]  
　　蕪湖教案遷延未結督憲委員張大令撫憲委員丁司馬於十三四等日間道回省禀商情形西教士戴司鐸亦於十六日暫赴皖垣約二十左右回蕪冉行商辦聞大憲加派丁潛生觀察來無帮同辦理俾得迅速結案云○教　所索鹤兒山當道尙未首肯近有本郡人士以此山從前原有識舟亭古蹟不可聽其湮没於是鳩工興建然經費無出遂將學宮餘存木料就僻處搭廠開工月斧雲斤昕夕從事至十四日已將亭架建就定於十六竪架上樑事聞於　邑尊勸止不聽乃禀請道憲派委洋務各員於十五日午後前往履勘屬實謂建復古蹟理行禀命有司何得輕舉妄動立飭從人將　料搬回學宮不准私自起造於是事諸人默然而退○米市近來大有起色内地商販運米來售者帆檣雲集不知幾千百艘半帆乍缷卽有牙儈論價過駁運上輪船故　　生涯亦因之利市三倍十四日某粤號獨雇怡和公司泰生鐵船到蕪裝載　車甫停沿江駁船卽滿載而來恐後爭先有某駁船由上游飛駛而下浪急風狂轉舵不及致觸於鐵船尖嘴登時碎裂沉没江心幸他船見之起爲施救將舟子撈起所有米包則已漂人鮫宮矣次日又有某駁船載稻數百石運上鐵船亦步某之後塵江底魚龍固得快其大嚼而爲之主人者恐不免垂頭喪氣矣○無湖近來整頓善後事宜極爲精覈凡輪船抵埠搭客投住客棧無論爲宫爲商皆須就躉船報明來歴由查輪委員登　號簿夜間協同保甲分巡挨家查對其由内地來者亦然江干划船向來訛索行旅屢懲不改近亦大　整頓飭各划及各色洋駁船一律徧成牌號將姓名書明粉板釘於艙面此後如犯前轍搭客可至保甲局申訴按名究辦緣此輩大都來自三楚凶惡性成擾害行旅全無　　且往往恃衆滋生事端彭受臣　葉訪悉情形特飭縣局從嚴約束誠止本清源之道也○本任關道成端甫　察前赴金陵謁見制軍於十四日乘輪回蕪聞地方紳耆所遞留住之禀峴帥批謂頗不惡　○十四日黄昏時江口同新米行廚房不戒於火冐穿屋頂幾致燎原幸隣右奔集汲水灌救得免於難然受驚已不淺矣○是日招商局江永輪船抵埠時將二鼓上下搭客踵接肩摩有一妙手空空兒混入人　探囊取物被查輪委員所見立卽拘獲搜其身畔有鑰　等件當卽解送保甲總局定於十六日訊辦宵小如此作客天涯有盍亦到處留心也 
[獲盜續聞]  
　　前報大通拿獲巨匪何老小解至蕪湖收監待訊云云嗣悉已由道轅發審委員及蕪湖縣推鞫初尙狡展繼因熬刑不過供認入會有年遂卽錄供上呈彭觀　核閱之下定期觀　然後通訃兩司定讞其夥黨曾老五一名現亦就獲於十二日解到刑訊之卞具有供招聞曾本係大通河快又爲何之窩家捕賊狼狽爲奸其爲地方尙堪　想耶尙有黄金標一名並餘黨垷經道憲嚴飭文武各官一體查拿究辦想作奸犯法者終不能久逃法網也 
[虎阜閒談]  
　　前報載蘇垣開濬護城河一則兹悉城外河道水尙清潔毋須疏濬城内則無一處可以汲飲者故此次須將城内河道盡行蔬通本擬於初十日開工嗣緣諸事尙未完備大約月杪動工云○統領某營規整肅久爲軍民所稱頌其長公子年近三旬性剛直而猶有稚氣每遇不平事輙揮拳問罪一日有某甲觸公子怒正在街頭毆闈適統领呵殿而來甲卽攔興喊寃統領詢恭緣由不動聲色回至公舘飭將公子拘住大發雷霆擬治以軍令家人及營勇等環求統領愈怒不可遏當經某長隨飛禀縣署某邑尊聞信馳至統領接進之下亦無暇寒睻邑尊代爲乞免統領紡猶不依旋因再三相勸始着重實軍　各役面面相覷不敢動手統領離座親責軍棍二百下責畢怒猶未息邑尊謂統領曰容弟治以宮法當將公子帶回縣署越日統領怒息始行送歸○吉利橋　恒隆錢庄老鋪也前日傍晚有某署轎役手持胥門外錢籌向恒隆換錢該鋪以路遠爲辭轎役遂懷恨行至臬署前大聲曰恒隆將閉矣聞者信以爲眞各持錢籌紛往霎時間踵接扇摩門爲之塞甫至黄昏約發　蚨三百餘于後見該鋪毫無窘迫之狀人乃漸散然翌日觀前街用恒隆之籌者已不通矣 
[江西闡事]  
　　本科江省鄉試投卷者約有萬六千餘人及點名入塲　萬五千餘人而已頭塲天氣清爽不寒不熱塲中極稱平靜爲近來所罕見亦士林之幸也 
[站籠示懲]  
　　江西德化縣禁卒胡啓嗜酒使性凌虐囚犯羅大令廉得其情飭杖責站籠以示懲儆 
[揚城節景]  
　　燈市之盛向推維揚白石道人所以有珠泊飄燈夜未歸之句也歴年每届中秋教塲街轅門橋一帶列售寳塔月華燈者鱗次櫛比幾無隙地輝煌燦爛如游不夜之城今年因市景冷淡業燈者雖匠心獨　花樣翻新而問鼎者仍屬寥寥至十五日晚各攤存貨依舊堆纍如山燈販至此無不喪氣垂頭㗳然長嘆此外各店鋪較之午節稍遜惟吃食南　藥材等鋪稍有盈餘各店欠出之帳本節收回者不過五六成市情如此良用慨然或曰轉瞬秋收鄉人負米入市以有易無各士子試畢遄回各項生涯或者可有起色刻下銀價稍好朱提一兩可易制錢一千五百餘文洋一元可易錢一千零三十文尙覺差强人意耳 
[皖省多蝗]  
　　夏秋以來各處蝗蝻爲患蕪湖初尙不聞至本月十四日下午東北一帶忽有鼓翅彌天而過者約歴四點鐘始盡方謂蒼蒼有靈不使以餘孽害吾民生詎越日清晨北鄉數十里蝗蝻徧地雖禾稼業已登塲而雜糧之未盡收穫者大半供其咀嚼王宇春大令立卽出 
 
 

Page 3

 
 
示曉諭飭鄉民迅速捕治盡數送縣每斤准給大錢十文於是鄉民十分踴躍誓滅此而後朝食是夕又得大雨達旦不止想蝗蝻着雨翅軟不久當自滅也又聞太平府東鄉一帶蝗害尤甚緣該處禾稼須遲至八月底方能收割被其蹂躪尙　設想耶彭觀　聞報後立刻捐廉三百千札委保甲分巡婁少尹練軍中哨胡哨弁帶勇四十名星速前往協同撲滅鄉民所捕者每斤按給錢文以示鼓勵 
[嶺表秋風]  
　　廣州訪事人來信云立秋以後雨水過多低下之田頓成建國垷在節逾白露尙未能播種晚禾四野農人不免懸耒而歎矣○城内大塘街某試館某生年方弱冠卽賦采芹旣卽食餼大廚自以爲有此大才取靑紫當如拾芥矣此次考遺不知何故被黜羞憤欲絶遂於某夜自縊次晨人始知覺急報知親屬備棺成殮○城北三元里鄉李某務農爲業家亦小康一日方　田間操作忽陰雲四合風雨欲來遂卽何鍤而歸行至中途雷聲大震霹靂一響殛斃道旁有知其事者謂李少年失恃其父娶一後母及父死李竟將後母逐去今兹阿香之不肯輕恕者意者因其不孝而故示之警歟○近日西關一隅時疫迭出清平上陳塘某烟館主夥若干人素無疾病某日清晨猶照常作事及至午刻猝斃其二黄沙及恩寗等處以暴疾亡者尤指不勝屈現在好事者擬醵資奉偶像出游謂可驅除癘疫誠無謂也○本月初六日文闈監臨劉大中丞會同兩主試入闈所有赴宴謝恩各事悉循禮節省中士庶咸以得覘丰采爲榮結隊來觀異常熱鬧是日中丞稍有清恙故兩主試皆乘顯轎中丞獨不然 
[廣州官報]  
　　督轅牌示陽江營遊撃缺委儘先副將劉幹清署惠州協左營守備缺委現署陸路提標左營守備黎象賢調署陸路提標左營守備缺委陸路提標左營右哨千總鄭家琅署新會營叅將缺以儘先叅將梁國權請補龍門協右營都司缺委儘先守備劉成署崖州協水　守備缺委儘先都司成傑署吳川守備缺委儘先守備劉禮莊署海門營中軍守備缺委該恊左營右哨千總李名瓊署禎德協右營守備缺委該協右營左哨千總余鎭藩署廣西新太協中軍都司缺以平樂協中軍都司莫火生調補碣石鎭中軍遊撃劉百祿高州鎭中軍遊撃陳榮坤廣西柳慶鎭左營　撃　作棟均　赴新任又藩憲牌示開平縣缺委大挑知縣馮瑩　理 
[迓憲旌]  
　　江穌提刑按察使司陳　僊康訪因公赴金陵日内將由省乘測海兵輪船旋滬滬上官塲接知確信卽雇就大號官舫在小東門外浦江伺候吳縣邑尊亦派辦差家人備官舫兩艘用救生局小火輪船帶之來　迎迓豸旌法廨讞員葛番甫同轉特飭會捕局通班探勇法捕　飭通班探捕鵠列碼頭彈壓 
[筵宴法員]  
　　法國駐京欽差李梅君航海赴任道出申江先在密米里西客館小駐行旌旣復移至泥城外法總領事公館内日來中外各官之往拜謁者幾於車馬盈門蘇松太兵備道聶觀祭有地主之誼探知啓行在卽卽於昨日設筵道署具柬相邀李梅君偕領事中西繙譯等官於晨間乘　式馬車詣小東門外捕房捕頭派通班西捕副捕頭戎服掛刀護衛入城赴宴 
[勝負未分]  
　　香港西人與上海西人打　至昨日尙未畢事銀行仍於昨日十二點鐘起閉門停公各西人仍興高采烈打至五點鐘依舊未分勝負晚間赴黄浦灘總匯宴飲爲樂命儔嘯侣約有一百餘人亦一時盛會也 
[隣封相騐]  
　　彭左亭袁紹鹤等　江北人張榮泉至案以拆梢等情控訴袁大令提訊之下判令將張收所此已列入報章矣旣而張在所患病原差據實禀明大令　　善堂醫治前晚張在堂斃命堂中司事函告縣署大令立卽禀明江海關道聶觀察昨日觀察札委寳山縣馬漁　明府來申相騐 
[續吊賊贓]  
　　竊賊金文德竊取滬城徐新寳家金銀翡翠諸物携之出城經法捕房某包深查獲解案訊押此已詳載報章者也旋由　探查得尙有餘贓典押因押劵已失未經吊取昨晨包探土榮培帶金往彩視街第五十三號門牌公泰押店内吊到大小銀物一包計押本洋六元又金秋葉小銀手釧銀荷花簪珠荷花簪銀扁方簪計押本洋九元錢一百文公館馬路第二百三十四號門牌某押店吊出金壓髮簪一枝押本洋十八元三角五分東新街第二十五號門牌恒　當吊出金耳墜一副押本洋九元錢一百文護城河畔第一百五十八號門牌某押店吊困夏布衫眼鏡銀鈕扣及小皮箱一口抑本錢九百文一併存在捕房俟失主具領 
[會訊抵銀]  
　　保家保險公司某西人　英領事署　稱萬寳茶樓主吳增祥曾將房屋地基抵銀八千兩立有抵契言明每年八厘起息先收息銀一百六十兩嗣後每年分四季收取每季應收一百六十兩現被積欠三百二十兩並工部局捐銀十八兩請卽傳追富副領事據情照會代理讞員宋二尹飭差傳吳訂於昨日午刻會訊西人申訴前情吳供稱現欠一季恩銀一百六十兩請寛限一禮拜措繳至工部局捐銀亦卽繳付可也至所控二季利銀尙有一季未經到期定章房屋地基抵銀皆須滿期付給西人又將抵據呈閱並稱契上載明按季先付利銀吳已簽字是以抵銀時先收一季利銀吳稱到期付利則是願違前議决難允從吳又稱此事經西人大老司爲中言明按季到期付利現容知照大老司向公司西人理說公司西人稱契上載明一切由吳簽字倘再任知照大老司　我理說我仍不允且議明欠利不付應將房屋地基收管二尹商諸富君俟吳具限一禮拜先繳利銀一百六十兩餘再商斷富　　華洋父涉事宜總應照據而斷現應令繳銀三百二十兩逾限則由公司管業吳又稱從前曾託西律師威金生經抵銀兩有半年到期付利者有九月始付利者從無先付利銀之理西人旣欲管業則此項房屋地基值價二萬餘兩二尹謂爾旣先訐他人　銀須侍半年付利何以向公司行抵銀契上又載明先付利銀且經親筆簽字答稱此事惟照大老司所言爲定冒昧簽字原屬非是二尹謂旣已簽字再思照前抵與他人之規矩恐難如爾之願矣旋又與富君會商俟吳先繳一百六十兩餘再商辦富君謂吳七日内先繳一百六十兩其餘限二禮拜内再繳一百六十兩逾期不繳則任公司管業二尹再四商緩始退堂 
[上海縣署瑣案]  
　　陳左明訴稱原籍潮州現在治下大東門外開設泳隆土行鄉人方金堂在本邑西鄉開雜貨店兼售洋藥與之來往已有多年被欠洋銀三十元以田單一紙抵押至日前忽有一人手持泳隆牌號之僞土來店掉換經店中人查得牌號係方僞造向之理論其人置之不　爲此扭案請究方供稱小的係本邑人現在漕河涇開設南貨店與陳素有往來一時糊塗僞造牌號大令判令責手心二百下押交僞牌覆訊核辦○本邑西南鄉廿六保廿六回寡婦費孫氏控稱夫妾魏氏遭陳金和誘去並竊取洋銀四百元袁海觀大令迭次訊供已詳前報前晚覆訊地保許坤華投案候示費孫氏訴稱丈夫殁已多年在時雇陳爲傭迄已四年零二月今年六月三十日不别而回七月十四日來向小婦人結算工帳自行辭歇至廿四日夫妾託言出外探親一去不返小婦人派人四出找尋直至本月初六日遇諸諸翟鎭得以領回據稱被陳誘匿所有家中埋在地下之洋銀四百元亦被竊去費魏氏供稱小婦人年廿四歲本年六月廿五日與姊孫氏在田鋤木棉陳亦在工作俄而小婦人忽患頭痛告明姊姊隨卽回家不料陳以送茶爲名向小婦人百般調戲小婦人一時糊塗與之通姦一次至七月初查得所理洋銀不知何時失去二十四日小婦人求賣卜人起課途中遇陳問以何往小婦人以前去問卜對伊云爾家之洋現在我家房中埋在地下小婦人遂跟往取洋卽被誘至諸翟鎭繼復　南翔鎭住過八天至八月初四日復回諸翠鎭陳之母舅侯姓家初六日姊姊派人前來將小婦人領回家内然洋銀至今無着陳供稱小的華亭縣人家住　問朱家巷左近冋在費家耕種本年七月十四日主母將小的停歇二十四日結清工帳二十五日小主母魏 
 
 

Page 4

 
 
氏欲出門探親不識路徑倩小的伴送實非小的誘拐亦無竊取洋銀之事大令一再研詰陳堅執前供大令喝跪大練歴二點鐘之久陳仍無確供遂判令收入所中費孫氏等叱令退下昨日大令復飭家丁協同原差地保至朱家巷陳家内外搜查並無形迹遂據情回縣禀覆 
[英界公堂瑣案]  
　　包探孔阿才禀稱小的緝獲行竊江永輪船綢衣三件帳子一頂絨單一條銀手釧一副銀器七件金戒指一枚　箱一口内有洋四十四元之湖北賊劉福山及曾犯行竊之同黨唐茂林現在失主尙未知覺是以先將人贓送案劉供稱小的係湖北人行　　　唐供稱小的亦湖北人在船與劉相遇並未犯竊宋二尹判令將劉笞責三百板備文遞送回籍唐免笞一併遞解贓存捕房俟失主認領○　　孔阿才禀稱小的拿獲行竊元和輪船綢衣七件布衣四件金戒指一枚藍縐紗一叚安慶輪船上對時表銀練眼鏡嗶嘰被面布衣等在之鎭　賊瞿老四送案請訊瞿認竊求恩孔又禀稱小的查得瞿係積年老賊宋二尹判令笞責二百板押候備文遞回原籍贓存捕房給還失主○唐　友訴稱小的轉租李德勝房屋開設彈棉花店破李欠去棉胎錢九百文向之索取李之姘婦某氏妄指圖姦李亦將小的毆傷正在　治同　囚積欠西人房租封釘房屋小的傢伙均封在屋中李供稱小的欠西人房租洋十元五角致被釘門唐亦欠一月租洋二元至調戲妻子之事請　訊究李王氏供稱唐來調戯圖姦小婦人卽大聲喝阻宋二尹問爾年紀若何答稱四十六歲唐稱是月至三十日應付一　租洋二元不料十四日已被釘門照半月算應付一元然尙被欠棉花胎錢九百文况誣指圖姦更爲可惡二尹諭李曰爾因積欠房租累唐傢伙封入屋中可將房租料理俾唐將傢伙收還所訴圖姦荒謬殊不能准理李唯唯遵　案遂結○包探唐寳榮禀稱小的拿獲盜棺賊趙阿生弔到銀簪二枝皆在二十三保頭圖鄉間棺木内盜出搜出盜棺鐵器送案請懲地保嚴子勤禀稱被盜棺木之家現均出外是以不能來案領贓趙供稱小的度日艱難致犯此罪宋二尹問曰爾共盜過幾許棺木答稱小的前在浦東盜過三具所得銀簪已兌與某銀樓鎔化矣二尹飭將連贓及賊器移送上海縣重辦○包探顧阿六禀稱小的拿獲竊賊吳阿生起到綢　火爐詰知竊自李公館　戴蓮生家今特解送案下李公館家丁某甲及戴投案請領失贓吳供稱小的係無錫人行竊該死惟乞施恩宋二　判令笞責一百板遞回原籍贓給失主分别認領○包探黄四福禀稱孫克明被沈阿二竊取布衣三件綢馬甲一件又鞋　之類現已拿獲人贓送案請辦孫投案請領失贓沈供稱小的係上海人初次犯竊以後不敢矣宋二尹判令笞責一百板贓給孫領去○包探王阿二禀稱前者裏虹口失火附近日本人梅田失去皮箱一口内有日本衣服值洋十五元報捕請查今由小的查得皮箱抛在河面由某氏婦撈得爲特知照梅田認明原贓又查知箱由蔡阿玉抛棄獲蔡問明住在前因窩贓奉飭驅逐之虹口人張賢忠家冉三盤詰承認皮箱連衣服抛入河中爲此一併解案梅田中訴前情蔡供稱小的係山東人在治下做工度日是日見有遺棄之皮箱是以貪小拾取不料被人所見因卽抛棄河中至箱内之衣服不知何人取去張供稱小的前奉驅逐今開客寓烟館不敢爲非宋二尹一再研詰各執前詞因問蔡能照賠否答稱小的無方照賠二尹商之富　領事判令蔡枷號一禮拜　押三禮拜張賢忠押候遞回寗波原藉復將情諭知梅田將皮箱領去衣服不能照追 
[助賑感應]  
　　謹啓者頃奉到隠名氏代邱懋賢善士病愈完願洋一百元程立玉善士因咳嗆　洋五十元沈有恒善士遭痢疾助洋二十元囑解山東賑災以求病愈云云偶因天時不正致使病　交至然而人　斡庭　　善氣迎庥凡有助賑莫不有求必應有感必孚今承各　仁囊情殷救災從此邀神鑒而迓天和康强逢吉　占勿樂可爲諸善士而操左劵矣請登報章以誌樂善感應之快捷焉上海六馬路仁濟善堂籌賑公所施善昌謹誌 
[浙省撫○抄]  
　　八月初七日前署嵊縣汪肇敏交缷回省禀到○初八日入闈縣丞張善友禀知丁父憂○初九日縣丞張紀雲禀銷海運差禀知丁降服憂○初十日人闈運判王維　禀銷蘇松大查銷數並上川查醬缸差候補縣秦國均禀　解餉赴都秦耀奎禀知降服期滿由籍起復回　禀到 
 
 
 

Page 5

 
 
[莫妙於此]  
　　神效萬金不換丹專治内痔一兩服完永不再發上海法馬路東天成昌東間壁坐北朝南新永興里口存濟堂開新昌參號亦知諺云十女九帶十男九痔斯言信不誣也每聞患痔者大便時往往肛門脱下頃刻難收滿地腸紅萬分痛楚猶如女子難産之勢此中苦况非經過者不知其累推原其故實因腸胃氣虚所致非珍貴道地正藥不能斷根本堂秘授奇方只求靈驗不惜重價購製爲丸無論年久内痔腸紅脱肛等症只須服此丸藥一兩足設斷根永不再發神效如此故名曰萬金不換丹大瓶兩元足可除根小瓶一元不折不扣服法詳註瓶上再有鎗上戒烟奇藥三日大效七日除鎗速而且妥每兩一元六角副號八角遠處寄信原班回件 
[石印繪圖後聊齋志異○翰墨園畫譜彚新○新增宦鄕要則詳註適軒尺牘○新辑尺牘六種○四書古註九種羣義彚解]  
　　後聊齋志一書天南遯叟王韜先生所輯先生愽覧羣書著作頗富所輯是編集近時列女俠女靑樓名姝以及僧道鬼狐文人傷心女子薄命可驚可喜可悲之事隨聞隨記筆法鈎心鬥角奥妙無窮事奇文奇讀之可以感人性情揣摩之可以化人文筆誠燈前酒後解頤一助仿前聊齋志例分十二卷每篇首倩名人繪圖付之石印書盡並妙裝潢精雅外用布套每部六本碼洋二元味閒盧啓○石印翰墨園畫譜初二集山水人物士女花卉翖毛草蟲梅蘭竹菊諸法皆備誠時下畫譜大觀每部八本碼洋五元○新增宦鄉要則一書凡文武衙門奏摺信禀刑名硃筆新任事宜軍營書啓條欵婚喪二禮帖式請呼尺牘等類有關於儒宦之事分門别類戞戞生新每部連四碼洋四角○詳註適軒尺牘駢四儷六每部碼洋三角六○尺牘六種雙桂軒次蓬萊舘次夢花亭次尺牘碎錦次分類四六摘聯次楹聯浙集共六種碼洋五角○四書古注九種首論語集解義疏次毛西河四書次焦里堂孟子正義次大學古本說中庸章叚餘論衆論孟札記凡九種舊刻罕見今覔原本精較精印彙爲一編每部碼洋六元上海三洋涇橋北緯文閣書莊發兌 
[人參鹿茸三貴丸○參茸衞生丸○參茸白鳳丸○金潰固精丸○舒筋活絡丸○小兒回春丹廣東鹿芝館分上洋老巡捕房對門]  
　　人參鹿茸三貴丸○益氣之品人參爲最補血之特鹿茸爲速此丸重用之以爲君凡運氣血虧損陰陽失陷精不化氣血不歸經酒色過傷腎冷精寒心煩舌燥肢體怠倦上能塡充 
髓海下可溫煖丹田中則健脾益精補先天不足之元氣培後天已定之精神增壽延齡潤顏益嗣每兩洋一元四角○參茸衛生丸○統治男婦老少氣血虛弱精神困乏病後失調 
婦人產後欠補凡因虛弱百發皆宜卽無病者服之亦能生精神耐勞碌誠衛生之聖藥也每丸洋二角半雙料者洋一元加料洋五角小丸每兩洋一元○參茸白鳳丸○此丸爲婦 
科聖藥如資質薄弱不受誕育月事不時經來腹痛經閉血枯赤白帶下一切胎前產後各症皆能奏效每丸洋一角雙料洋二角○金鎖固精丸○專治心腎不交夢遺滑洩精血不 
固洩後餘滴及年久白濁等症此丸有如金鎖固守玉門功效神速每兩洋一角○舒筋活絡丸○專治風邪氣閉壅塞經絡胸膈鬱痛半身不遂口眼歪斜手足疼痛等症每丸洋三 
分雙料一角○小兒回春丹○統治小兒驚風氣喘咳嗽吐乳多啼發寒發熱水瀉不止一切萬病立可回春每丸洋一角　 
　　廣東益三堂分枝上洋自來水橋北東桃源坊二弄朝南石庫門內 
　　凡患疝氣陰囊腫大如瓜或偏　脹痛初起大小不等酸痛異常各有不同履步艱難總之受累及婦人橫梁疝痛小腹有塊似覺筋脹均可治之本堂獨秘奇方製成膏藥靈騐無比無論年久根深藥到病除最奇者膏藥貼上數日卽　腎囊隨日縮小一月平復如常極重貼至三張除根永不再發每張四百八十文疝氣丸每盒一元倘丸膏並用見效更神速○本堂始創疝氣靈藥久已　名天下遠近咸知近有射利之徒見利忘義紛紛假冒最可笑者南市十六鋪自稱眞益三堂之店私製桐油偽膏胆敢登報减價以偽亂眞已經閉歇音同字異之店開在本堂左右街妄圖欺騙鄕愚仍然不絕外埠托妥局請寫明招牌指實地脚本堂隨藥附送總藥目為憑 
[誌上洋中和里内廣東詹誠德堂寳號鎗上戒烟三香膏奇效]  
　　戒鴉片烟全憑方藥方與藥苟不善非惟不能戒烟且恐生病方與藥苟善非但能戒烟且無後患方今市上售戒烟藥者不下數十家藥亦不下數十種而服之者不但引不能斷轉致引之愈深豈烟之不能戒耶抑方與藥之未善也盖吸烟之人或吸之數年或數十年受患巳深夫吸烟旣非旦夕上引則戒烟豈能旦夕收功况當其日歹吸烟幾有不可須臾離之之勢卽云有志戒烟保無餘戀而一服戒烟藥之後卽屏烟不吸體壯者猶可體弱者必致生病不復吸烟則病不止而烟引從此愈深其勢然也僕年逾四十吸烟十戧年亦嘗購市上戒烟藥用之戒僅數日身體漸漸不支以致畏難中止去夏友人黃君說及上海詹誠德堂製有三香戒烟膏方本祖傳藥非常品戒烟之法甚奇戒烟之効甚捷並以做單示余余極善之卽寄購三香膏六兩如法和烟呼吸五日之後减去二分由漸遞减至盡余毫不覺難過竟使余忘爲戒烟其功効眞不可思議矣不到一月烟引果斷今巳一年未嘗吸烟見人吸烟心亦不動而身體較前强壯可知烟不患其難戒患藥之不佳引不患其難除患方之未善也明矣余因見世之戒烟者往往不終余幸得詹誠德堂之妙藥遂能見効爰著始末登之申報藉以謝詹誠德堂且爲凡百戒烟者告焉　杭垣徐公舘告白 
[天仙茶園]  
　　八月廿二日演 
奪秋魁　斬鄭恩　掃秦　園會　挑華車　審頭　剌湯　魁星現　遇龍　封官　失印　救火 
　　八月廿二夜演 
大長春　新排燈戲全本洛陽橋　少華山　十八扯　六出　祁山　新串新戲全本借尸姻緣 
[和春茶園]  
　　八月廿二日演 
慶圖　眼前報　沙陀國　一捧雪　吳天馮　秦瓇賣馬 
　　八月廿二夜演 
鎖五龍　九龍山　孝　節　潮金頂　翠屏山　三上吊　採陰山 
[三雅園]  
　　八月廿二日演 
正　積演　楊家將第四本　 
　　八月廿二夜演 
連下　內附楊六郞鎭守三關楊令婆掛帥文武合演 
[茶園]  
　　八月廿二日演 
渭水河　打龍袍　余塘關　文昭關　珍珠衫　　王莊 
　　八月廿二夜演 
大回朝　獅子樓　斬黃袍　迷八館　黃鶴樓　採花赶府　百草山 
[三雅園新到名角]  
茲特聘頭等名角花旦大家琛小生風　輝准由美富輪船來申至期登臺開演先此奉聞 
[禮拜四拍賣]  
茲者於月之廿二日下午兩點鐘在　東華棧并賣老　煤油八千餘　其貨微有水漬如各寶號欲買者屆時降臨該棧面拍可也此佈　會德豐啓　 
[拍賣]  
准廿二兩點鐘在拋球塲拍賣申園烟館生財裝修榻𠅅� 
[遺失提單]  
江永十八次由蕪湖進口無嘜　號藥材提單一紙　九件二件出過九件尚存三件已向招商局說明作廢　鴻昌 
[拍賣車糖]  
　　本行准於每逢禮拜一四早十點鐘在本行不 
限價拍賣B嘜四呍車糖拍定卽收定銀限兩 
禮拜出淸如過期不出將定銀罰去下期另拍此佈　老太古帳房啓 
[禮拜四拍賣]  
　　啓者禮拜四卽本月廿九日十點半鐘拍賣路燈船牌九老羽毛人鎗小呢空嗶嘰船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗藍人鎗市布八磅四五子登科紅三元红送子紅三多藍彩人鎗藍三元藍四美藍人鎗洋房雙人七磅藍三元藍四美藍人鎗六磅雙人採蓮圖原布八磅彩三元花邊藍獅七磅紅三元紅彩人鎗花邊藍獅藍三元挺市洋標八磅雙松鼠細斜紋十五磅老人頭十四磅老人頭雲獅九獅粗布十二磅人鎗九獅細布十四磅老人頭人鎗十五磅跑鹿斜紋紅金星白三元七十二線紅二美紅五星紅雙路燈六十四線烏金三元藍雙路燈藍房洋光毛市漂布等貨特此佈聞八月廿四日元芳洋行啓 
[禮拜五拍賣]  
啓者于廿三日十點半鐘在天福棧房拍賣各色顏料大小自鳴鐘疳樍糖檯毯絨衫等貨如合意者請至該棧商拍可也此佈　倍發洋行啓 
[禮拜五拍賣]  
准于廿三日三點鐘在三菱公司棧房拍賣花旗上白麵粉七百包如合意者請至該棧面拍可也此佈倍發行啓 
[禮拜五拍賣]  
准於廿三日十點半鐘在虹口百老匯路卅二號住宅內拍賣房間大菜間書樓廚房東洋車洋琴一應什物不計此佈　瑞和行啓 
[禮拜六拍賣]  
茲於廿四日兩點半鐘在公和祥棧房拍賣鐵皮數百札爐子鐵板及　鐵等貨如合意者屆時請至該棧面拍可也此佈　倍發洋行啓 
[租店聲明]  
茲者陸姓所開新義記鐘表店今將生財雜物出租與朱姓貿易另加坤號招牌自十六日起以前帳目欠項向陸姓人理直不涉朱姓人之事特此聲明　新義記坤號啓 
 
 

Page 6

 
 
　　頃有長方面年廿三歲身穿白洋布短衫白夏布褲元布雙樑鞋素有瘋病初五出門至今未歸如仁人知其下落祈送清和里韋子鈞書寓當酬謝洋十元 
[招盤]  
法大馬路興聖街口誠生烟號因店東另就別業將店內一切生財一物全　招盤如合意者請至本店面議可也　　人告白 
[廣運昌烟膏]  
上洋法大馬路函買興里口中精製清膏每洋兩四陳膏還灰二兩八公膏三兩六冷籠　兩熱籠四兩六平外加仕商光顧請認招牌為記 
[遺失支票]  
今遺失同德盛支安康第卅一號票本月廿五　元七　十兩零三錢已向前途說明作廢仰各寶莊號切勿收用特此聲明　失票人白 
　　今售十月份票全張半張分條照市批拆便宜遠處函購指明棋盤街東合益行啓 
[新開泰興土棧]  
　　本號在上海寳善街公順里大小洋藥發售零躉經衆克巳仕商光顧請認招牌不悞 
[燧昌局黑頭自來火]  
啓者本局製成黑頭自來火以便潮天所用是以與別種黑頭自來火火不相同割之每根皆可燃着不致空費是以較別種自覺便是目下天時潮濕誠　貴客購取一試如不佳妙盡可退還此佈　　本局啓 
[詹誠德堂首創鎗上戒烟三香膏]  
鎗上戒烟三香凈藥膏本堂所首創也其中最貴之品為龍涎香根　楠香次則高麗參沉香等配合發四草　各種藥料名之曰三香近來市上有偽方登報最可笑者中有沉香木香二味而亦名之日三香令人不解也有客間謚予曰今有新　之店三香膏每兩僅售二三角何你店貴至十倍乎予曰藥不靈雖不須一文錢亦不敢以身　作兒　也本堂之三香　用龍涎香每兩價至八十四換高麗參每斤需價廿二　僅得膏四兩零　檯香沉杳等不必論　本堂三香每兩二千五百六十文獲利亦甚微不遇　　廣多中取利耳彼等以為物混充三　欺人者定遭雷　　 
　　上洋英老巡捕所對門中和里內廣東詹誠德堂啓 
　　必得中 
　　英十月票全張六元分條六角賜顧函寄棋盤街中紅票各色圖章現兌 
[零躉批發]  
英十月票全張六元分條六角賜顧函寄棋盤街中紅票各色圖章現兌 
[廣肇醫院同人謹啓]  
敬啓者大醫院落成伊始現奉○張王爺擇吉定於本月廿五日辰時○華陀先師陞座　光凡屬同鄉皆宜肅具衣冠虔襄　事特此佈聞 
[頂大麝香]  
　　愼麝美甲海內茲到有大理香王一個計重五兩有零香味異常本號業此百年亦所罕見賜顧者請至四馬路盤記內同興德面看議價 
[失票]  
今遺失馬順發票一紙百　十一　本月廿二期票元五十兩向前　說明　作廢　　各寶號切勿收用此佈　章裕堂啓 
[三馬路易中票行]  
　　今售英十月分呂宋票全張六元送彩票一張半張三元送彩票半張分條六角五分送彩票二條遠處信購原班回件附送彩票勿悞 
[東園裕記]  
本園開設小東門外大街今擇于廿二日開張自提三　公班精製宿濟陳公　膏貨眞價實門市挑出格外克已仕商光顧請認招牌不悞此佈 
[失票]  
今在途遺失惟記土成順泰第二百廿二號十九期規元五百兩當向該號說明已作廢紙無用望各寶號切勿收用特此佈知　延泰莊啓 
[申明歇夥]  
啓者七月份歇王　鎭在申私刻本店圖章冒取各店銀洋貨物誠恐各寶號不及週知登報申明嗣後與本店不涉北沙　甸鎭胡寶豐啓 
[分條六角]  
　　天源協記廣和 
英十月份票全張六元半張三元專收彩票批發公道信購棋盤街 
[頭彩四萬五千元]  
　　同福來 
前售頭彩早經登報聲明現售英十月票全張六元分條六角來信指明棋盤街中本號老店原班回件 
[眼鏡出售]  
　　暫减七折發售茶品墨品翠戒一元翠鐲三元午時茶每元十五厘金利源碼頭　昌順隆 
[聲明奸蘭]  
啓者今歲葷素建蘭比往年較勝幾倍日下花蕊茂盛如　貴客賜顧者請移玉至　北門內易春花園領看可也　易春花園啓 
[召租]  
今在拋球塲楊慶和隔壁三層樓洋房一所披屋俱全租價格外公道如合意請至本行帳房面議可也　三馬路中　洋行啓 
[得遂所求]  
余中年乏嗣頗以為憂前閱申報有服梁愷悌堂乾健坤順丸而占蘭夢者遂各購數洋夫婦分服果一索而得男今已呱呱在抱矣登此以謝南市周　川告白 
[英華畫館告白]  
啓者本館照章歇署一月準於西九月三號開館本館專敎英文已設數十年學有成效者甚多凡欲就案者請向英敎習慕先生面訂可也 
　　欽定古今國書集成現已開工所需描手自應招募凡向在本局描潤熟手以及別局曾經描過并遠方願來者儘可到局描字幸勿觀望自悮同文書局啓 
[同得利]  
　　頭彩聲明 
　　英九月份頭彩第三萬五千九百四十五　本行分條售與太古棧黃景常半張城內和昌烟膏號郭文卿二條天元號朱國永一條棋盤街鴻泰土棧陳翁一條大東門姜性一條合得洋四萬五千元本號連月售出大彩遠近皆知其餘小彩甚多不及細說也特此誌喜 
　　英十月票出售全張六元半張三元分條七角頭彩四萬五千元開期卽華九月初四日紳商函購原班回件須不致悮本號開設歴有年所向以票封上漁翁採寶為記只此一家並無分出貴客光顧認明圖記上洋棋盤街北口坐西朝東石庫門內大成行此佈 
[輪船往東洋等埠]  
　　啓者本行賽局麥魯輪船船主名格納於禮拜五卽十六早十點一刻開往長崎西門舍革神户横濱等埠小包收至十五正午爲止搭客票出至開船之日早九點鐘爲止在船買票須照定價加十分之一如各寳號欲裝貨搭客者請至本行訂定可也此佈　日本公司啓 
上洋老北門外河邊提選大小洋藥照箱批發精製清膏每洋兩五陳膏還灰二兩五公膏二兩九冷籠三兩二新增廣膏三兩烟灰奉送比衆格外克已四海點名貴客光顧認明圖記不換 
[分設南市]  
上海雷櫥　堂分設大東門外江海大關南首發兌香料細藥阿膠丹丸貨眞價實久邀公鍳毋庸贅述者也茲　　重陽天醫吉日開張 
[金陵勝春樓]  
擇於本月十九日開張包辨酒席京蘇大　應時小吃各色　心一應俱全開設　善街中坐北朝南門面便是 
[包毒門]  
本堂主人獨得心傳秘始一切應騐藥品善治男女內外重症凡患瘰𤻤惡核流注脯癬魚口使毒淚濁赤白帶下楊梅結毒上頂下　肚門結塊痔漏惡瘡年深月久潰爛不堪一切極重極險要症僅可開明病原包醫全愈門脉者送脉禮　本二羊延診者送請對藥本四羊藥資極賣如有赤貧之人只取本埠保人不取分文外埠原信局寄覆此佈上海英大馬路西首京都同德堂啓 
 
 

Page 7

 
 
　　外埠函購例卽備函奉票○如有票無函必偽請退 
　　英八月三彩小行售出浙蕭龕山周聚生號周否舒翁南通州西門錢紉秋茂才京都福興潤局本邑　氏江西全泰盛局以上各一條松江半張○下附彩嘉興申信記景鎭王庚興松江宋協成長興恆記京都福興潤局各一條門售五條○五彩全張有垣洋人○六彩三張七八小彩甚多名繁不刋除各埠函報請速兌洋幸小行大彩連綿小彩疊疊可謂財臨旺地皆○諸君子之鴻福齋來云爾有志發財奪錦鏢盼也　一定中附啓 
[廣東杏林軒精製]  
　　煖腎種子膏 
　　世之種子方者層見矣而種子之藥亦疊出也至驗乎與否則各有殊焉此膏素稱神效是方秘自家傳納丹田之氣以固精佐命門之火而煖腎得 
坎離夫並濟誠壯弱以咸宜展此乾剛配彼坤順身經百戰也不能挫其鋒陣屬連環猶未足疲其銳决乎功成馬上何難夢葉態祥老蚌含珠斯向太陽之照枯楊生稊藉輝甘露之 
榮轉弱爲强可却一身毛病舒筋活絡能除四體不仁大張者每洋七角小張者每洋四角貼丹田腎俞兩穴一膏能貼五十日功難詳載幸毋惑焉　分設上洋大馬路拋球塲　 
[三鞭壯陽丸]  
　　此丸能固精滋腎壯陽扶脾滲濕養血袪風刮氣行痰專治元陽衰弱陰分虧損酒色過傷陽事不舉不能堅久精神困倦目視無力腎虛耳鳴腰膝酸痛履 
步維艱四肢無力脾虛受濕夜夢遺精面黃體瘦大便溏泄腎氣不化飲食不思以上諸症皆難育嗣雖妻妾滿前尤有老翁之難本堂良方用三鞭配入上 
品之藥製成此丸服之能助元陽不足可使精體充盈有健體强神舒筋活血老小咸宜欲應驗者請嘗試之功效自有神奇幸弗視余言爲妄也其藥性平 
和時常可服無病能開胃進食養血潤顏每早晚用淡鹽湯送下四錢毋庸戒口每兩大洋二角　上海英巡捕房對門廣東接元堂何均年監製 
[必得其利]  
　　　　必得利 
只此一家老行並無外埠分出 
本行售票有年屢中大彩今售英十月發財票全票半張照市條頭六角半信售寄上洋今出移四馬路 
[京縀另剪]  
　　本號專售南京貢緞兼剪門市元色斜訓天青衣着馬褂被套等料照碼劃一賜顧者興聖街京江棧對衖內荘黃慶泰 
　　百餘年老店 
　　分設棋盤街發售各省原典估衣綢緞顧繡皮貨新衣俱全上澤衣鋪林立折扣不一貴客初臨莫辦優劣小荘另創章程每兩二角劃一無操貨分次序價定高低包退回換 
　　百體賦自天闕不可補誰不云然乃西　有以人力回天者鑲牙其一法也然法創自泰西中國習而　者雖衆　得眞傳余從學泰西　先生處歴二十有四年盡得其法精於補牙醫牙鑲牙或一齒或全口亦可近得新法鑲牙不用托子永遠不壞毫無痛　與別不同筆難盡述今開設上海後馬路廣肇公所斜對門便是 
　　命相如神 
　　京都慈松半頭僧前在京諸友請相呼為神道今來滬幾載功行海上諸君心有不决或寫八字寄信局或來申面判得失寓靠三洋涇橋美和鐘表店紹石巷啓 
[招領]  
浙江紹興府城團箕衖人孫文英八月初五日搭江孚船往南京初七日早辰在南京下面自跳下水當卽查問並無朋友同船當時　輪未見起來零星物件八樣當時檢點另有綢帳其物存在江孚船帳房內倘有親友向該輪船取中也　江孚船帳房啓 
[告白]  
　　本廠精製牛乳膏暢流海內前在法京城賽會蒙仕商賞識寵贈金牌 
價亷而味美用開水或熱茶調服能潤顏益腎建脾養心長飲更 
佳諸君光顧請認鵲巢招牌爲記庶不致悞　英國雅士杜魯謹識　上海威厘洋行經理 
嘗謂伯道無兒人生恨事推原其故亦人謀之不减也本堂藏有參茸乾健丸一方承遠祖之秘授得盧扁之眞傳其性補而不燥溫而不熱能補坎離未足之氣能助天地再造之功換骨卽是此丹催丁莫如此藥俱乃王道補養之功并非行覇宣　之術也天凡男子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘有開睢久賦而乏嗣興蹉者將此丸堂服則枯楊可　生梯之象幽蘭定占入夢之祥矣外有參茸坤順丸專備婦科所乃兩者分服則男精固而女經調取效為更速也早晚每服三錢淡鹽湯送下無乃戒口小丸每兩錢三百文大丸每盒四個洋一元○一分寄長沙省城府正街點石齋○一分寄漢口集稼嘴下首點石齋○一分寄杭州保佑坊申昌書局○一分寄九江廣泰源洋貨店○一寄江西省坡磨子巷羅春臺○一寄安慶小南門內羅春臺○嘉興孩兒橋申昌書畫室○一分支蘇州閶門中市發兌　　　　棋盤街廣東　悌堂啓 
易日乾健也坤順也乾健面坤順化育之功效在是矣本堂秘有良方旣製成乾健丸能使男子益髓固精今有製就坤順丸并令婦人調經受孕經云男子以固精為本婦人以理經為樂二者相需為用奚難一索而成世之乏嗣者問津及此又何慮乎種子之無良方也大凡婦人不孕之故皆因月售不調赤白帶下子宮寒冷憂思恕鬱所致其人必面黃體瘦四肢無力夢寐不寗暖悶吞酸咳諸漸熱服此丸則功效如神未孕之前卽調經種子旣孕則保產安胎產後則扶元固本倘欲求其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元分寄處與乾健丸同　　　梁愷悌堂啓 
本莊揀選原典估衣專辦各色綢緞時式新衣自運粗細皮貨加工重料克已定價每兩七角承蒙賜顧童叟無欺棋盤街中 
不合包退回換 
[廣東詹誠德堂丸散膏丹發兌]  
　　夫人不能無病病必延醫服藥然醫有時而難逢藥有時而難遇爲方便計最莫便於膏丹丸散也惟古今病症不同氣體有異若泥古方不知酌古宜今豈能取效如神哉本堂所製戒烟膏丸調經種子内科外症等藥擇方製煉精益求精故能四海馳名中外見信非圖射利也○長壽種子丸六角○止濁固精丸二角○滋陰養榮丸三百文○種子烟膏可代烟過癮補益精力一元○痔漏去管生肌丸三角○化痰丸順氣止咳喘三角○目昏多淚丸二角○○以上俱係每兩之價○爛脚五十六文○又小腸氣一百四十文○大便脱肛八十四文○紅白痢疾二角○下疳散二角○擦牙粉不獨固齒且永無牙痛之患並除口臭二角○辟瘟救命丹三角○立斃臭出藥水二角○千金丹治癬癲疥痒瘡半元○桃花散治黃水膿瘡三角○鷄眼藥二角○搽凍疳嫩山香蜜三角○調經毓麟酒四角○傷寒點眼角發汗散三角○爛腿𥋲瘡藥八十四文○婦科白带丸一元○嫰面神仙散仙傳治汗斑退油光黑晦之氣二角○狐臭又名猪狗臭三角○九種心胃氣痛五角○坐板瘡三角○立愈頭風藥一角○傷科七厘散五角○傷風鼻塞不通藥一角二○小兒走馬牙疳八十四文○耳内腫痛流膿藥二角半○立止牙痛二角○跌打腰痛藥五角○湯火傷痛藥二角半○耳被挖傷藥三角○鬁鬁二角五○以上皆係每瓶價目其餘丸散不能盡錄外埠來信局例自給上洋英老巡捕房對門中和里内詹誠德堂啓　　 
[上海謙和洋行]  
　　在大馬路三十二號門牌 
[修合無人見　存心天地知]  
鎗上戒烟三香膏每兩二千五百六十文半兩起碼○發四草龍涎香戒烟丸每兩一千二百八十文○頂上痧氣丸紅靈丹發兌上洋廣東詹誠德堂啓 
[召租]  
今有新造江西路市樓局九幢洋房一所又五馬路洋房三所內裝自有來水房租格外公道如合意者請至四馬路本行面議可也　長利洋行啓 
[上洋匯豐銀行告白]  
本行所存原本洋五百萬元並招新股尚未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公積洋二百三十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分本行開在香港今在天津紫竹林設立分行廣招中外商務凡上海香港福州廈門漢口小呂宋西貢新加坡並外國倫敦法國印度新金山美國日本諸凡貿易繁盛之區無論零躉匯票俱可由津匯兌並代押欵及存欵利息卽至本行面議可也特此佈聞 
　　現售英十月份呂宋大票零躉批拆並收兌本堂紅票價照大市兼接匯兌呂宋香港粵東銀兩茲本行等自英歴八月份票為始票上再加愼安堂中西文圖章為正並　各行騎縫圖記若非本堂之彩票槪不收兌誠恐魚目混珠之弊蒙　貴客惠顧務祈留意驗明愼安堂中西文圖章之票庶可　悮此佈 
上海廣揚興興惠和廣泰祥普仁堂等老票行仝啓 
　　啓者本行主人向來在美記洋行執業現在住在大馬路廿三號門牌開設鐘表行代客辦理時辰表及各式鐘表行船傢伙眼鏡凡各種明目之件其價格外公道現在新到鐘表眼鏡等極多此佈 
 
 

Page 8

 
 
　　義泰洋行 
　　本行自運發財票以來屢獲大彩疊登　章茲售英十月份票價照大市批發格外公道遠近信稱原　回件酒資自給外埠均有分設上海法大馬路中首善里朝　石庫牆門內 
[遺失派司]  
啓者前婺源輪船所裝來小羽綾其原派司係第五十二號於一千八百八十九年二月九號由本行另起六箱派司今因另起之派司業已失去所有小羽綾六箱仍用第五十二號之原派司起運出口特此佈聞　信信通洋行啓 
　　頭彩可得洋四萬五千元全張價洋六元半張三元分條七角准於華歴九月初四開彩凡蒙遠客賜顧宜早購取此佈 
老廣豐新廣豐萬福來萬寶來仝啓 
[輪船夾板　老公孚洋行]  
本行輪船夾板專走各口寶號倘欲寫或裝貨者駕四馬路六號門牌面議可也 
　　氏因經期不準以至身虛後成白帶皮黃體弱半年來矣苦無良藥幸得姨夫云及上海盆湯衖譚寶宦齋白帶丸檢驗卽交英洋三元舍弟往買丸六料照方服下屈指半月二病合愈心感鳴謝 
　　外國戲班 
　　本班准演於本月十日卽禮拜六夜為初嗣後除禮拜日之外每夜九點鐘新戲開演觀贊每位○特等一元○頭等五角○次等二角○三等一角○塲設虹口飛龍島隣幕便是 
[維羅洋行]  
新到自來柄眞金時辰表銀壳時辰表大小各種表樣價亷貨高零躉出售並有各種鏡邊木雜物批發　道此佈 
　　本號批發呂宋票歴有多年屢售大彩不知凡歲遠近皆知今批發英十月票零躉信沽原班回件收兌紅票格外公道 
[石印百漢碑催股]  
　　此碑係萬亷山太守王子若先生所摹刻巳印成錦裱裝冊外加紅木盒工墨紙料無一不佳大小與原本不改絲毫附股者請卽持票取帖除股票外所印無多每部碼洋十六元　賞鑒諸君欲購者請至上海二馬路廣百宋齋醉六堂並各埠廣百宋齋賜顧可也抱經廬主人啓 
[五彩公司告白]  
本公司除印五彩牌子仿帖人物畫片外機器多添近又代客定印書籍并五彩套板書圖業已印出多種其墨色之勻凈紙張之高潔固以有目共賞賜顧者請至大馬路泥城橋本公司帳房面議可也 
[鄉人均覧]  
本埠長豐厘局局憲好善樂施歷年施藥活人甚衆僕日前因中暑不省人事以局中給發萬應救急良茶冲服卽愈聞此茶係上海京都同德堂藥局獨製特由信局購到若干凡染急症者請來寓索取是幸　乍浦陳定國啓 
[專刻西法銅板錢票]  
本號精刻極細濃淡圖畫蠅楷紫銅錢票板倣西國銀行票更加精細較角石等板不啻有天壤之別且可杜偽票之患上海法馬路大自鳴鐘西首泰山堂藥店隔　興昌里內東　山房 
[號筒戰皷出售]  
　　本行今新到各色大小號筒及戰皷洋笛洋箫八音琴匣手拉長方及六角風琴等一切外國樂器各色俱全其價格外從亷凡貴官紳富賜顧者請駕英大馬路第三號便是謀得利琴行 
[出售長江輪船]  
　　老公孚洋行 
茲有堅固長江輪船一隻身長一百九十七尺半闊二十五尺三寸深十一尺五寸關噸五百二十噸艙位寬廠與別家所談之船不同貴紳中意者至本帳房面議可也　　四馬路六號門牌 
　　啓者癸未年辛垞記向申報舘定購圖書集成書一部已付第一次銀五十兩第一次股票第一千三百十二號此股票已經遺失無着現向申報舘說明俟四個月後找付二三次銀一百兩取回原書一部或有人拾着當卽前來理明如逾四個月後作為廢紙無用先此預布　馮辛垞啓 
[訪尋舊友]  
余素蒙安徽懷寗縣伯和胡大人官印昌鑾喬梓見愛本年自蘇握別以來天涯遠隔音倍難通近聞屢荷着人訪余下落奈未有詳告者今特剱報奉候伯翁大人陞官何處祈見報後乞賜函示以慰渴懷并希　伯翁之好友若見者望為轉述為禱　廣東廖敬堂現住上海南花衣街榮豐店內 
[零躉批拆格外公道]  
　　必得富　同發財　呂商豐和 
英十月票全張六元分六角○批發代勞 
　　新到廣東雜色半絲綿綢西洋舊　烟格外平沽零售批發合意者移玉至二擺渡同吉里貞記 
[順氣化痰丸]  
　　痰屬濕熱乃津液所化百病所有多因起居飲食失宜七情抑鬱六淫所擾而成痰從氣升降無處不到欲治其痰必先順氣 
次以導之使氣順痰消自然無病耳本堂特選料配製此丸能治男婦痰多或虛火妄動痰隨氣上升壅肺咳嗽甚至痰中帶 
血精神短少四肢困倦胸膈不利飲食無味一切咳嗽之症並能治之每早晚用淡薑湯送下三錢服後利氣開北胃痰咳嗽 
自止耳每瓶大洋二角另有綠水甜油玉桂發兌價面議　上海英巡捕房對門廣東接元堂何均年謹啓　 
[包滑大便止咳除痰丸]  
　　普澤園號 
　　大便秘結原屬氣弱大腸燥熱血少不能潤滑余患症深兼氣滯痰凝苦無善法今得異方多 
選靈活血液貴品熬汁配藥浸煉服確氣血充行大益脾胃潤肺滑腸氣順咳止痰除百發百 
中非用大黃寒創藥配統治男婦老幼大便閉結脫肛腸紅下血咳嗽痰涎氣促胸膈脹痛飲 
食少思精神困倦半臥不寗等症立愈凡服三錢每兩洋角半　上海棋盤街 
[上海中西大藥房]  
　　疎風薄荷錠 
　　薄荷主散熱疎風爲頭痛聖藥此錠擦之毫無痕跡功用便利絶勝膏藥十倍也價洋二角半 
[必得]  
頭二彩屢中遠近皆知今售英十月呂宋票全張六元分半三元條頭六角承蒙賜顧認明棋盤街北首必得圖章便是 
[廣東仙壽窩]  
　　包戒洋煙丸 
　　洋烟之爲害甚矣嗜此者每欲戒除而不得何也無良法耳本窩家傳妙法屢經配製志切便人服此者咸稱奇效名馳四遠職此之 
由凡有志戒烟者請購試之自知本窩之言不謬矣每瓶價洋六角兼有秘製白濁丸白帶丸每瓶洋五角立刻愈心胃氣痛散每瓶洋一元瘧疾散每 
瓶洋二角此外毫丹丸散名目太多難於備錄所敢自信者方皆祖創屢經屢效而監製調和又悉䖍愼服者自見鋪分上洋英界興讓街開張 
[衣業匪類王小蘭]  
上海小東門內和恒泰衣莊蘇人王小蘭于七月廿七日聲稱倒帳現銀錢洋稱均乃脫有衣服三十九包生財一宗頂首一百廿千交為攤派搬至公所點其帳簿不全面數短少拆動扯痕顯在詢其細情無詞以對僅稱皮貨六千四百兩因欠雋源提莊汪麗　貨欵存欵寄頓扣欠而以所欠我等之存欵貨欵九千七百餘千卽將此謀申吞剩之貨計圖混揭了事我等議節後查帳究藏彼恐水落石出携妻子女遁逃為登報如有扭送來者酬洋十元能截捲遁之貨物者酬勞面議當邀請董事到所公同點極共吞若干然後禀縣立案緝辦以維市面　被欠各債戶同啓 
[冰廠股份召頂]  
啓者白大橋北亦記水廠創立多年向係胞史生記經手共計十二股自得八股每股洋二百五十　現因胞兄于七月逝世遺下姪輩年幼家嫂携兒意欲返甬為此登報倘有仕商欲意請至本廠面義或全頂或分股多寡不拘此佈是貞揚啓　 
[八月廿一日錢洋並匯銀票行情列左]  
新匯劃收市　七錢二分八七五 
銀　　　拆　一錢 
洋　找　頭　七錢二分九 
錢　找　頭　九百七十文 
市　　　錢　一百三十八千文 
卡　　　錢　一百三十八千文 
衣　　　牌　一千零二十文　 
銀行電匯銀票四先令四辨士二五 
銀行現銀票　四先令四辨士半 
銀行三十天期票四先令四辨士五八 
銀行四個月期票四先令五辨士 
[八月二十日上海各絲市行情列左]  
享泰行○河溶廿包二百零五兩○公平行○河溶三十包二百零五兩○又西充十五包一百六十五兩○惇信行○金麒麟十包二百八十七兩五○又雪翎廿五包二百八十七兩○五○公昌行○西充十五包一百六十五兩○又河溶三十包二百六十兩二錢五 
[八月二十一日進口船禮拜三]  
飛馬　輪船　由天津　和興公司 
華利　又　　由長江　　麥邊行 
宜昌　又　　由寗波　太三公司 
高陞　又　　由寗波　　怡和行 
[廿二日出口船禮拜四]  
海晏　輪船　晚往天津　　招商局 
江永　又　　晚往長江　　招商局 
鯉門　又　　晚往香港省城禪臣行 
江天　又　　下午往寗波　招商局 
飛馬　又　　晚往烟台天津和興公司 
[廿三日出口船禮拜五]  
科被麥魯輪船開往東洋等埠日本公司 
萃利　　又　　晚往長江　　麥邊行　　 
新盛　　又　　晚往天津　　招商局 
海昌　　又　　晚往寗波溫州招商局 
北京　　又　　晚往長江　太古公司 
宜昌　　又　　下午往寗波太古公司 
海琛　　又　　晚往福州　　招商局 
圖南　　輪船　晚往香港省城招商局 
高陞　　又　　下午往寗波　怡和行 
安濟　　又　　下午往寗波　怡和行 
[廿四日出口船禮拜六]  
泰和　輪船　晚往長江　怡和行 
昌濟　木輪下午二點鐘往蘇州利濟局 
[八月二十六日出口船禮拜一]  
臺灣　輪船　晚往廈門汕頭　太古公司 
[二十八日出口船禮拜三]  
謙些厘輪船晚往長崎神戶橫濱埠和公司 
 
 

Page 9

 
 
[産堯]  
　　有蔡某者在厦門水師充當武弁娶洪姓女爲妻倡隨相得居清山頭吊蛙井地方有年矣本年春間洪氏身懷六甲荏苒至今已見月七回圓矣八月初七日腹中作痛方謂載弄之璋固足增光門閥載弄之瓦慰情亦勝於無及臨蓐呻吟穏婆試手不覺大喫一驚係所産者身是男孩而頭顱手足則似虎下地卽斃視其口中獠牙森列所謂燕頷處頭飛而食肉豈班定遠之後身歟或謂水南太武同安海澄一帶素有山虎患戾氣所鍤生此怪物或謂此婦入廟燒香見墻壁間所畫虎形感觸於懷成此異胎齊東野語以不能解之可也 
[起首戈老二房裕慶堂發兌秘製牛夏]  
　　聲明影戤 
　　　　啓者本號向在蘇州閶門外楓鎭米巿鳳凰橋西首巳歴百有餘年自庚申之變避亂來滬在上海縣署西首開張所售戈製半夏久蒙仕商信服迄今三十餘載相安無異今春因有影戤之餘慶堂牌號在本號西首斜對門新開一鋪其裝式門面與本號無二以兾魚目混珠是以本號於六月間禀請縣憲給示懸掛以别眞僞不料狡詐迭出近日該影戤之餘慶堂亦遷朝北門面在本號西首十餘家專心影戤一至于斯爲再登報聲明如蒙惠顧須認明上海縣署西首朝北門面第八家森義茶食店西間壁門前懸有縣示爲憑蘇城在臨頓路顯子巷北首只有蘇申兩店其餘悉係影戤愼之愼之特此告白 
[呂宋票另躉批發]  
　　一本萬利有　五福來 
英十月票全張六元分條六角批發公道信購原班回件　上海萬有利啓 
[咳嗽仙丹]  
　　余患咳嗽一症兼痰中帶血延醫服藥終難見效夢友人唐君指引滬北鐵馬 
路逃源坊益三堂藥房購化痰止咳丸洋一元服之七立愈特登報誌謝平安孫公舘拜 
　　幸吳友指示上海盆湯衖譚寶宦齋白濁丸極驗余患此症親往購丸二料一元膏藥二張四角貼服立愈特登報謝 
[零躉批發]  
　　萬呂元　同福利 
英十月全張六分條六角賜顧函寄棋盤街南紅票各色圖章現兌 
[大减價]  
申三馬路西同業合股分行合售英十月呂宋票全張五元四分裁照算各埠速來現購三馬路西新開天寶賚發財行啓 
[大减價]  
英十月份呂宋票全張五元三角分條五角三分初四開彩快來發財上海三馬路西首月月頂公道　呂商大家有老行啓 
[濟世仙丹]  
　　余友吃烟年久形容十分枯瘦一日相遇於途見其面生光彩比前大不相同詢之始悉得上海詹誠德堂鎗上戒烟三香膏戒去烟癮余聞之躍躍欲試卽託全盛局往購十洋不出一月脫苦海於不覺心念斯藥之靈騐如神特登報章以告天下之同病相憐者此佈　蘇州廟堂巷金公舘小谷氏謹啓　　 
[新開占魁齋烟袋號]  
本號今租設上洋新北門外正街天泰烟袋號鋪面發眞雲白銅賽銀花素漢口烟袋一切俱全如蒙賜顧貨眞價實再啓者倘有天泰貨物銀洋該存等欵各歸自理槪不相涉一含辛併聲明　占魁齋主人告白 
[新開恒裕洋貨抄荘]  
　　本號開設上洋法界大馬路中市三茅閣橋南首嘴角專運鏡面哈喇各色企呢嗶嘰羽毛花素漳絨摹本寗綢羅絨羽綢各色咈布等貨一應俱全蒙仕商賜顧定價克已先行交易擇吉開張特此佈聞恆裕謹啓 
[大减價]  
　　萬得利　連連中 
英十月票全張五元三分分條五角三半紅票克已信購上海四馬路 
[麝塵蓮寸集]  
　　績溪汪明經淵集詞之作妙如無縫天衣洵異書也連史每部碼洋五角在棋盤街北首黎乙山房發售各書坊經銷 
[上海屈臣氏大藥房發售]  
百補鐵酒　專治男婦勞傷失養氣血並虧心悸目眩無病常服亦甚補血生精最爲有益 
　魚肝油　此油最增益氣血滋長肌膚飯量弱者服之卽開胃進食能令人身體肥壯 
化痰藥水　此藥水專療內傷痰火破金吐血五勞七傷肺痿乾咳傷風咳嗽哮喘等症 
補益藥水　此藥水品性醇和功效神速專治男婦諸虛百損色傷癆傷及心神恍惚等症 
發　夫水　此藥水方奇製美品性醇和補而不燥專能滋益精神洵却症延年之妙藥也 
固精藥丸　此丸專治男子先天不足陽痿不舉精稀易洩及一切夢遺滑精等症 
生髪香水　此香水專生鬚髪能令禿者復生新髪可免髪白過早之弊 
固髪香油　此香油專治護養鬚髪不至有脫落之患搽後自見烏潤且無斑白枯黃之色 
嫩容玉液　此玉液最潤顏容臨睡用以勻面早起倍覺光昌如玉樹臨風誠修容妙品也 
治凍瘰藥　此藥善能散凝滯之氣去積瘀之血專治天氣嚴寒四肢凝凍結成塊痞等症 
爆香水拆　此香水專治風雪所侵手足面皮爆裂等弊隆冬時以此水搽之無不立愈也 
　　以上各欵服法用法及價銀均有另仿單詳列尙有無數藥料容後續登　 
[聲明假冐]  
　　英國財披柯此棉線廠精造六股紗二百碼木轆線久已馳名天下用戶久巳洞悉乃是第一高貨近有别行向他國仿造此線來華意圖將次貨混充爲此特將本廠之紅綠金紙之牌面聲明以别眞僞賜顧者須要認明此記勿悞專托上海禮和洋行經售此佈　英國財披柯此廠啓 
[大東惠通銀行]  
　　啓者本銀行集本英金二百萬磅又公積英金二十二萬五千磅外國總董係怡和行之開錫惠恩利行之恩利么平行之愛未生匯豐銀行之麥格林前沙遜行之沙遜都阿行之都阿共六位滬董係怡格行之司密沙遜行之馬士美最時行之國夫公平行之百露斯脫共四位所設分行在香港孟買格刺吉打新加坡檳榔嶼長崎神戶橫濱厦門福州天津等處凡各種房產貨物等皆可向本銀行作押欵并各種銀錢來往此布　光緒十七年六月初四日經理本銀行事務之陶耳薄啓 
　　呂宋發財大票通行中西各國久已取信於人近因滬上同業不和隱懷嫉妒互相抵毀各立堂名其寶中彩同收　源一路造謠蠱惑徒啓買客疑衷克已經營自然遠來近悅本號自向本國運來逐月大票各種雪茄烟批發無論預定現拆照市克已今英九月份頭彩第三萬五千九百四十五號並上附彩由本號拆出下附彩門荘售出紅票已照市兌回售出五彩數張亦均申兌餘彩甚多望卽來兌現今英十月票批發分條公道本號票上均加綠色圖記中彩本號立卽現兌外　銀行皆可收兌遠方賜顧指明棋盤街北青蓮坊對面原班回件無悮　呂商白蘭閣分行通源號啓 
[鴻毛坭出售]  
　　啓者本行今有新到靑洲鴻毛坭有限公司之施門釘坭出售價格外公道各寳號合意者請至寫字房面議　瑞記洋行告白 
[粤東廣福林丸藥]  
　　參茸塡精固腎丸○腎爲藏精之所塡精則腎固腎固則眞元充足自能興陽種子本號祖傳此方應用參茸上藥九晝夜熬煉成膠統治男子腎虧精寒滑洩婦人子宮虛冷久不成孕等症小丸每兩洋五角大丸每盒洋一元 
　　　　婦科調經種子丸○婦人種子要在調經調則血脉平和百病不生最易受孕本號祖傳此方專治月信不調經來腹痛血崩帶下胎前產後諸般虧損等症服之立見功效每丸洋一角鋪在上洋老巡捕房對門廣福林字號 
　　為曉諭事照得揚子江各通商口岸及各內地時有土匪肇事以致產業毀壞民人傷斃深恐本租界及附近諸處或有歹人隱匿若不留意難保不糾黨煽禍本工部局因欲保護本租界民人產業是以通行曉諭如有滋鬧等情定當設法立時遏止倘滋同時巡捕不敷調遺則放礟四聲為號并鳴火警鐘使　　兵及各項兵丁聞聲齋集租界各色人等　各自知　此號一出所有安分守已者務須各自回家俾巡捕　　兵等出力攻擊否則如有傷斃實由自不小心也 
工部局首董巴敦參贊韜朋啓 
[七折八扣眞不二價]  
　　晋裕衣荘 
　　本荘揀選原典估衣專辦各色綢緞時式新衣自運粗細皮貨加工重料本荘向舊七角應今庚存貨頗多於八月初一日起格外减價倘蒙賜顧請棋盤街北首 
[新開濟生昌]  
　　本號開設上洋英大馬路北香粉衖口專製烟膏批發淸膏每洋一兩四陳膏還灰二兩六公膏三兩四 
冷籠三兩八熱籠四兩四平頭外加茲擇于是月廿二日開張仕商光顧者請認招牌爲記遠處寄購原班回件不悞 
[分條六角半]  
　　同得利 
英九月票頭彩本行售出今售十月票全張六元批拆公道函購指明本號棋盤街北原班回件 
[廣東趙同春堂馳名蠟丸]  
　　參茸調經坤順丸　參茸坤順丸 
　　天地生人女子配坤之順順受所以生物卽陰陽和而雨澤降四時行而百物生也本堂秘製坤順丸此丸專治婦人身體瘦弱月經不調子宮寒冷或生育過多病後失調之症其功分利陰陽氣運調和六脈血　氣行血和補而不燥潤而不滯百節流通陰陽配合婦人多年不孕服此丸卽可成孕旣成孕者服之安胎保產固本培元歴經屢驗誠種子調經婦科之聖藥也兼治年老婦人閨中弱女夢寐不寗精神怠倦飲食不思四肢浮腫等症立效如神非特調經種子之功實有却病培元之力得坤順之道也每丸洋一角雙料二角半小丸每兩二角同春堂趙宗濟鋪在上海老巡捕房對門開張○分設江西○溫州○杭州○蘇州○鎭江○無錫○江陰等處發售 
[廣東趙同春堂蠟丸號]  
　　異法卽愈白濁丸 
　　異法卽愈白濁 
　　卽愈者卽服卽靈之速也本堂此丸有異法製成用珠珀調元等藥配煉不壞胃不傷脾專治白濁赤濁五淋漓𤁋尿管痛癢花柳痔疔餘毒等症服之立能解毒止痛濁去淸來神效無比花柳餘毒永除矣每瓶洋二角鋪在上海老巡捕房對門開張○分設江西○溫州○杭州○蘇州○鎭江○無錫○江陰等處發售 
　　三鞭種子酒 
此酒塡精益腎固本培元大有陰陽兼補之功水火旣濟之用男子先天不足陽痿精冷婦人月事失調子宮虛冷虛損等症能轉弱為强毓麟種子誠佳釀也 
每罇大半元小二角上海英馬路棋盤街兩家　屈臣氏大藥房謹白 
　　啓者封開停工閒睱無事放懷行樂最妙而又不費大錢惟飛龍島為極樂之處自行車每一分時行駛一次行樂圈月地炎機　旋轉此外又有放洋槍之處又有傳聲機器吸德律風與一切新奇玩具客來亦甚便當有茶有點有洋酒等物可供欽啖特此布聞 
 
 

Page 10

 
 
[光緒十七年十三京報全錄]  
　　宮門抄○諭旨一通錄　　發抄硃批　　○豫　裕奏遵旨查明知縣被叅各節據實覆奏摺○粤督李等奏叅革知縣片○　撫張奏請　　射　○　　　奏請准開復佐領免　得復銀兩片○陜督楊奏報道員到甘日期片○又奏揀員借補遊撃摺○八月十三日吏部翰　　　黄族　日吏部引見三十一名禮部五名廂曰滿三名○椿壽謙光英信各假滿請安○福建台灣巡撫邵濂到京　妥○甘肅布政　沉晋祥請訓○蔡金臺黎榮翰各謝放學政恩○希朗阿續假十日○召見軍機　蔡金臺黎榮翰邵友濂沈　　○發抄卞寳第奏裁缺副將李思經補金門恊副將奉硃批兵部議奏欽此○又建寗左營遊撃孫秉韓補台灣嘉義營叅　奉硃批兵部議奏欽此　又福清令何如謹等署莆田等令奉硃批吏部知道欽此○又副將梁成華等請免騎射奉硃批着照所請兵部知道欽此　劉瑞祺奏候補令劉懋基等期滿奉硃批吏部知道欽此○○河南巡撫奴才裕寛跪奏爲遵旨查明知縣被叅各節實覆奏恭摺仰祈聖鑒事竊奴才於光緒十七年二月十三日承准軍機大臣字寄光緒十七年二月初七日奉上　有人奏河南温縣知縣李普潤徵收糧價逼令鋪商承買官銀索費數千兩凡詞訟案件縱容書差丁役索賄攬權前在唐縣任内伊兄坐堂徵比錢　　屬荒謬等語所奏如果屬實亟應從嚴叅辦着裕寛按照原叅各節確切查明據實具奏毋稱徇隠原摺着摘鈔給與閱看將此通諭知之欽此遵旨寄信前來當經奴才分飭彰衛懷道懷慶府曁南汝光道南陽府分别就近切實密查去後兹據彰衛還道明保禀稱遵卽委員候補同知李德升嚴密訪查如原叅逼令鋪商承買官銀各商因非舊例不肯代買該員卽索費五千兩衆商送銀一千五百兩尙未滿額威逼閉市一節查該縣徵收漕糧自奉文改徵折色以後民間完銀不便歴係折收制錢由官易銀批解因縣境並無錢店糧行交易時有現銀向係按照市價發交糧行易換銀兩由來已久該縣李普潤光緒十六年正月到任八月間漕糧開徵後照舊飭令各糧行領錢交銀各糧行因生理不旺現銀缺乏若出境代買市價不一運錢需費恐滋賠累情願公送銀五百兩津貼運錢脚價由官自買該員因係舊章且爲期已迫恐悞解限該糧行等分投購辦較易集事諭令當年仍由各糧行照章代購自光緒十七年起應解漕折銀兩由縣自買亦毋庸糧行津貼各糧行因此後已得改章永免代辦均卽遵照該員禀府批准出示有案所叅該員索費五千兩衆商公送銀一千五百兩尙不滿額威逼閉市訪查均無證據詢之商民僉稱並無其事又如原叅凡詞訟案件惟書差之言是聽家丁尤爲攬權不論理之曲直祗以賄之多寡爲斷以致土棍勾通蠧役武斷鄉曲稍不遂意卽行揑控與具門丁關說先用無印小票拘傳以爲需索地步得賄卽釋否則見官不得欲釋不能一節查該員於准理詞訟卽係隨到隨審秉公辦理並無以賄爲斷書役家丁約束尙嚴查無聽信書役縱丁攬權亦無棍役勾通武斷揑控需索賄縱各情其偶有覊候之案皆因添証待質一經訊明卽當堂省釋並無見官不得欲釋不能之事惟遇呈報人命竊盜及門毆傷重之犯間恐正犯遠　卽標發無印簽票拘傳以期迅速並無尋常詞訟亦非丁役關通藉圖索賄又如原叅朔望行香理宜敬愼該員嗜好太深日昃方起民間呼爲平西侯一節查該員年力正强並無嗜好凡遇行香均敬愼將事並非日昃方起民間亦無平西侯之語等情並據懷慶付知府李芳柳密禀大略相同又據南汝光道朱壽鏞以原叅該員李普潤前在唐縣任内因伊公出其胞兄危坐公堂徵比錢糧等語查各屬徵收錢漕有徵比幕友專司稽核比較該員李普潤光緒七年到唐縣任其胞兄李德潤在署帮理徵比事件偶遇該員公出期内花户完納不前李德潤將糧差喚至書房諭令上緊催辦事間有之並無坐堂徵比錢糧情事李德潤旋亦回籍病故現經委員候補通判毛大猷會同現署唐縣知縣凌夢魁查訊户書糧差供亦相符取有切結似屬可信至原叅該員嗜好太深一節查該員前在唐縣任時因患氣痛病症聞曾用罌粟殻配藥醫治並非實有嗜好當其病發之時行香偶爾稍遲從無日昃方起詢之同官訪諸興論所言皆同亦未聞有平西侯之稱與南陽府知府濮文暹先後禀覆前來奴才覆加查訪均尙相符是該縣李普潤被叅逼令鋪商承買官銀藉端索費威逼閉市聽有丁役之言縱容攬權索賄以致土棍勾串揑控拖累並該員日昃方起及在唐縣任内其胞兄坐堂徵比錢糧各節均查無其事其原叅嗜好太深該員前任唐縣時曾以罌粟殻治病經前撫臣倪文蔚卽以該員體弱多病奏請開缺雖早已調治復元或卽因此傳聞先實如果　有嗜好前撫臣何能復畀以地方之任請補温縣之缺　其尙無嗜好亦屬可信惟於人命竊盜及鬥毆傷重之案輙用無中小票拘傳雖爲迅速　　究屬不合相應請旨將温　知縣李普潤父部照例議處所有查明知縣被叅各情理合恭摺覆陳伏乞皇上聖鑒訓示謹奏奉硃批着照所請吏部知道欽此○○李瀚章等片再前代理防城縣知縣試用　知　鴻勳乖張任性興論沸騰缷篆多時尙去將　手公項交代清楚相應　旨將孫鴻勳卽行革職以肅官方除行司確查　欠　　　侵挪另行該辦外謹合請附片具陳伏乞聖鑒訓示謹奏奉硃批着照所請吏部知道欽此○○張煦片再湖南永　　左營遊撃署本標中軍　撃黄本瀛於咸豐九年隨　追○石逆在寳慶府城外接　被賊矛傷左臂膊十一年進援四川綿州　　　　仗力解城圍右　復受槍傷同治元年在石羊塲追賊砲傷石骽均經　時報騐有案又嶺東專營守備謝上元於咸豐十年　　　　省攻剿捻　追　　臨淮關鳳陽府爭先　城被砲子中傷左骽十一年攻克定遠　被賊刀傷左脅同治元年克復廬州府城被　矛傷右脅均經報騐列等文古文坪營千總向文秀於同治三年調攻太平盤石等處被賊砲傷左膀矛傷右肋報騐頭等在案該　等所受各傷每逢陰雨時致觸發力難挽强馳騁先後禀請查騐奏免騎射改習槍砲等情當經札委永州府知府光熙江華縣知縣韓寳球署古丈坪廳同知汪明　復騐該員等所受傷痕均屬確實各具印結禀覆到臣合無仰懇　天恩俯准將永州左營遊撃黄本瀛嶺東專營守　謝上元古文坪營千總向文秀一併免其騎射照章友習槍砲以示體恤除飭取各該員履歴咨部外謹會同湖廣總督臣張之洞護湖南提督臣周瑞龍附片陳請伏乞聖鑒訓示謹奏奉硃批着照所請兵部知道欽此○○依克唐阿片再開復佐領齊齊哈爾花翎雲騎尉吉慶前因搜山剿賊出力曾經奏請免交捐復銀兩兹准部覆仍令補繳等因知照前來奴才等伏查光緒七年間本處開復佐領勝德因在巴彦蘇蘇剿捕靑黑兩山賊匪出力曾擬免繳捐復銀兩業蒙諭旨允淮在案今查開復佐領吉慶束髮從戎戰陣頗資得力查自被革以來不但深知愧奮且每遇剿捕之事尤屬奮不顧身克成戰績合無仰懇　天恩俯念該員出力異常准子循案免交捐復銀兩以示鼓勵可否之處出自逾格鴻施如蒙俞允卽行送部引見以符定制謹附片陳明伏乞聖鑒訓示遵行謹奏奉硃批該部議奏欽此○○楊昌濬片再臣前准兵部咨光緒十六年八月十三日内閣奉上諭甘肅新疆喀什噶爾道員缺着周崇傳補授欽此等因當經分别咨　遵照在案兹據新授喀什噶爾道周崇傳稟稱該員於光緒十七年正月十七百由湖南永州府起程五月二十八日行抵蘭州該員尙未奉到文憑想必部咨經道新省除飭該員起程赴新外所有該員到甘日期理合附片陳明伏乞聖鑒謹奏奉硃批吏部知道欽此○○太子少保頭品頂戴陜甘總督臣楊昌濬跪奏爲揀員借補遊撃要缺以裨營伍恭摺仰祈聖鑒事竊照甘肅提督右營遊撃黄寳林前據禀請開缺回籍修墓業經臣奏明奉旨允准在案嗣准部咨甘肅　標右營遊撃係掣定第二輪每五缺應用儘先人員請補等因臣查有留陜甘儘先前補用副將補缺後補用總兵甘肅提標後營都司黄裳吉久歴戎行營伍諳練以之借補斯缺洵堪勝任且與部章相符合無仰懇天恩俯念員缺緊要准以該員黄裳吉借補甘肅提標右營遊撃員缺俾資整理如蒙俞允俟接准部覆後卽行給咨赴部引見以符定制除查取該員履歴清册送部查照外所遷甘肅提標後營都司員缺甘省現有應補人員容臣另揀請補謹會同甘肅提督臣周達武合詞恭摺具揀伏乞皇上聖鑒訓示謹奏奉硃批兵部議奏欽此 
 
