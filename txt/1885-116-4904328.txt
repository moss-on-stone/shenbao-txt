# 1885 - 116 - 4904328

 

Page 1

 
 
[三十七號畫報出售] [  申報館主人啟]  
　　本埠六馬路仁濟善堂籌欵煮粥以餉貧民旣於常例議停之後加賑四十餘日而又苦口婆心以兾繼起有人爲民請命存心抑何仁慈也故亟圖之以爲有力者勸其報之首之畫譜一爲龍山落帽圖一擬歐陽子秋聲賦意圖俱係任君伯年所繒氣象高古魄力沈雄廻非甜俗家所能彷彿准於十六日出售畫報仍然九圖後附淞隱漫錄一則閱者鑒之此布 
[請繳第二批古今圖書集成股銀] [  申報舘點石齋主人啟]  
　　本齋於前年夏倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽　地造屋從外洋置辦機器復延名手澆鑄字模然後開印至今計已印成數百本雖未裝訂而書之式樣字之精湛極爲雅觀諸君儘可先來披覽惟開印之初機器人工均覺生澀故每日出書無多兹則鉛字業經鑄齊人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務　早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收　統限於三月廿九日以前一律交清切勿遲延悞工是所禱盼再此書初議共印一千五百部嗣以各股友喜用大字但字旣放大則紙張亦費本數加多本齋益形虧耗故擬多印數百部藉資貼補旋見市面欠隹且此　亦身本重大遂仍印一千五百部以符原議合併附聞 
[金山防務]  
　　外洋新聞紙言新金山刻下大爲預備於要隘之處悉埋水雷并准備堵口惟堵口之法較中國爲妙盖其所沉之船均有機關欲堵則立卽沈下欲起則捩動機關水卽瀉出易於去堵聞俄國現已有兵船數艘前赴該埠故亟於戒嚴也 
[法人懷憤]  
　　西報言法人聞諒山敗信舉國之人莫不歸咎於斐禮及各部院大臣謂其啟釁肇禍大有欲剚刃其胸之意於以見任性悖理大拂輿情其勢必將及禍也 
[俄船株守]  
　　前報述俄國有鐵甲船在新加坡英國有兩兵船守之兹悉該俄船欲向新加坡購煤坡中皆不肯售與故俄船不能啟輪株守於新埠云 
[簡使未確]  
　　字林西字報昨有傳單分發謂前日接到天津來電知赫稅務司德奉命爲駐華欽差之說係華人傳言恐未足爲確信云又聞昨日有本埠西官傳電致賀赫君今巳接有回電云赫君茫然不知所賀何事然則文匯報所發傳單殆不免傳聞失實歟 
[堵口未開]  
　　法人現己議和遂函請北洋大臣李傅相迅開甯波封口以利遄行傳相當卽據情電致浙撫劉仲良中丞及提憲歐陽健飛軍門二憲電覆　法人心存叵測必須和約議成方参各口開堵並電逹南洋請一律嚴密防備聞者無不服中丞及提憲胸有定見不愧中流砥柱云 
[星使抱恙]  
　　出使美日秘三國大臣鄭玉軒學士前奉諭旨看再留任一年近聞星使忽患半身不遂之症業已請旨開缺請以參贊官蔡君護理使篆當已奉旨允准矣 
[秦淮瑣誌]  
　　青溪小姑祠俗傳祖蔣子文之小妹日前有一狂且突携意中人藉稽首慈雲爲名徘徊祠下日之夕矣雙雙就祠之西廂借枯木床諧洞房花燭屈戍牢鈎防露眼秘辛私授試風懷正在綣繾情深不隄防爲老尼所見遂以婉言却之俾兩人相携而去○某甲喜畜鵓鴿家多異種久爲好事者所覬覦有某乙者工心計日縱鴿於其旁如子元之振萬於文夫人宫側冀以計賺得隹鴿中忿極互相口角不能勝乃陰縱隼以摶之前日隼纔及　忽隨地視之則左翼已爲彈折甲無如何惟思援駐防人以尋釁駐防人以其非理未之許也噫鴿縱可貴亦惟夜能視遠知歸而已乃至挾仇忿以相爭眞夫子所謂人而不如鳥者乎○青溪向稱九曲灣灣十許里一年三百六十日及溺者曰有所聞前日淮清橋相近有一女郎年可十七八浣於水次忽上流漂一竹筒至女舉手捉之則忽又遠逝舍之則復近浣竟乃遥橃以杵不意身隨杵没岸上數人見之大聲呼救詎救者纔集而女已横陳於數十步外矣據其母云前陰雨之夕恍惚有嗚咽於岸側者女特胆壯祝之曰虙妃泣耶倩女魂耶儂將以曰飯一盂紙錢一陌招爾於石之湄水之涘詎此語卽成今日之讖耶解其襦肌猶未冰然竟不救說者謂爲水鬼討替其然豈其然乎○長江水師餉庫在巡道署内卽由巡道尸其事管庫委員彭别駕佩筦籥者十餘年新任郜觀察恐蹈大夫不均從事獨賢之誚特委程司馬接辦俾彭别駕十數年鉅肩一旦暫卸觀察誠善體僚屬矣哉○木商以銀號閉歇挹注無從遂各輟業上新河木厘總局献歲至今祗收銀數百兩不敷局用故局中除正項薪水外一切開銷概行停止清明　有多人醵資延緇流薦醮水府以兾三閭大夫爲之冥佑亦無聊之極思也○城南多巨亳有某公所前通百花巷後接鞍轡坊楊柳樓臺居然入畵王某素以筆耕爲生設帳左近遂賃其後樓爲偃息所一日王以婦午膳不時微加誚讓婦忿甚乘閒入房虚掩其户解繫鞋帶自縊于床柱其毋喚之不譍尋至牀後始見死者雙膝跪樓板上紅縧一縷體已如氷矣又枇杷巷亦有一婦其縊也與王婦同皆以繫在床頭不得力必屈其膝而後可以追魂攝魄也者說者謂皆係縊死鬼惎之如此同日八府塘有一男子挂于小桑枝上經屍主來認謂爲債家所噪不得已而入解脫法門者吁可憐矣○金陵烟舘自經沈文肅公禁止之後令出惟行早巳根株盡絶近又日久弊生漸萌故態本月十二晚保甲總局章觀察巡夜至内橋見一家雙扉虚掩如豆燈明當卽推門而入則諸客吸霧噴雲正在興高采烈一時遮掩不及同被拿至局中發交委員審訉分别枷責其烟館則立予封閉惟另有一人形跡可疑移送上元縣辦理後經陸春江明府訊係刼盜當卽重責五百板釘鐐收禁矣○副都統姚統制之夫人於去科在署仙遊本月十三日扶枢回旂安葬由大中橋奇望街一帶出水西門登舟省中各官皆徒行恭帝殯儀之盛洵足壓到一時沿途觀者擁擠不開大有呵氣成雲揮汗如雨之概○本月十三夜石壩街某公館 
 
 

Page 2

 
 
内被小賊闖入竊去香爐燭臺等物數事是日適奈祀之期有先人遺像一軸祭後卽卷放桌上小竊誤爲古畫一併携去次日公館報明保甲分局追索甚急不知能否珠還也○𥞊陵俗尚以南鄕之潔白長腰米爲上品然與省城不通舟楫專恃䭾販以牲口捆載而來前日有一老嫗率一新出天花豆瘢滿面之小孩詣花神廟謝神而返適遇　販驅馿十餘匹奔踶而至駛如箭脫孩不及避横觸道左頰己青腫腹下亦遭蹄蹴口不能言嫗隔數十武睹此情狀急趨往視亦倒于地行路人扶嫗起細詢顚末始知原籍皖屬桐城現寓長千里河沿乃急覓其媳至撫兒鼻息奄奄僅一線乃不　顧嫗放聲大哭嫗益慟欲撞地死持之者互相勸慰囑其同媳抱兒歸延醫試救嫗崩角告罪曰諸公不知吾子之暴且戾也今如見其子無可挽回則朽骨亦將聽命于白木棍下不復問人間何世矣言已悲不能仰勸者皆憤憤曰天下甯有忤逆兒因各爲扶老携幼送諸具家其子尚外出未返衆復約該叚地甲爲之監視且曰伊子敢有禽獸行者我輩共揭之于公堂其子聞衆怒始不敢狺狺向其母惟毁器血痛詈其婦而已越口孩果斃○奇望街有小家婦年可三十許珠胎暗結早巳六閱蟾圓家中四壁蕭然賴婦操曰井供薪米夙興夜寐靡有暇時前日手午膳一盂謂其夫曰我心熱異常坐臥不安將奈何其夫未及答婦忽色變如紙目睛雙突夫急掩以手呼鄰人爲之救治氣已絶矣說者謂該婦之賢勞間于戚里自經慘斃無不太息失聲死者有知可無遺憾 
[戲園閙事續述]  
　　金陵儀鳳戯園常時不准旗人看白戲以致積成嫌隙互鬥受傷當格鬥時該處地甲飛禀府縣江甯府孫太守以事關駐防人尋釁立卽飛輿親來彈壓時江甯桂明府已到太尊飭其將該園主帶回衙中審辦一面親詣理事署與恩司馬商議除園主管押外餘俟兩造所傷之人養息平復再行查究先是武姓者多胶結惡少鬥雞走狗之雄座上恒滿是日並　隄防猝有旂人肇禍以致梨園脚色傷至十一人之多而旂人僅傷其四内有一人被九節鐵鞭所擊鮮血淋漓桂明府騐明兩造傷痕輕重後卽派差押同受傷家屬領傷者回家養息俾免觸風致命刻下兩造皆巳無恙不日當可訊結園主雖覊囹圄尚不至聽琅璫聲身輕萬里行亦幸矣哉 
[朝鮮近事瑣錄]  
　　上月廿二日下午大雨如注一夜未斷如暑霖然未雨時滿城瘴氣昏不見人恐有因之受病者海外人尚其愼之○日人用照相法照其山川形勢隨地遨遊毫無禁止有五六七人結伴偕行至咸鏡道摩天嶺地方是處有薛將軍仁貴廟宇入其中憇息忽見一白袍大將立於屋内怒目相視轉瞬之間不見其形遂踉蹌而走不敢再履其地人以爲薛將軍顯靈也○去歲十月之交刺閔相泳翊者爲生徒徐載昌也當時拿獲支解其體並其親屬若干人皆極刑處死童子何知竟蹈大逆可見爲親長者不可不約束子弟也○穆麟德君出使日本彼國接待殷勒穆君亦答對無失可謂不辱君命矣○日前國王試士于殿廷乃恩科也二月廿二日又設進士初覆科卽去年八月所取之土也一在禮曹一在泮宫側之丕闡堂制與去年八月同賦一詩一詩題使天下後世之修身齊家治國平天下者皆得以取法焉得法字七言十八韵賦題江沱汝漢之間莫不從化不限韵○廿四日進士二覆科問以疑義同經解然題爲易義維明照於四方○政府與德國會議願租世昌行中之船名曰希化已於十九日到仁川口駛行最速水脚甚輕華商乘之内渡者約十餘人停泊三日卽赴全羅道裝米聞租此船係分四股朝鮮政府二股華商一股世昌洋行一股○世昌行因希化租定已在漢城内買就房屋一區以便開設分行商務將日有起色○日本三菱公司船每月往來一次與希化船倒換往返信息常通商人稱便○土人之飯店酒館街巷皆然夜交四鼓尚燃燈燭有就其鋪飲食者大約乃盜藪也在上者何不禁之○仁川路上驀草荒山長廣約十餘萬畝刼案皆在此處以數十里無村落也現派兵役巡羅始無公然刼奪之事○吳筱帥去後居民於南廟前立一碑以誌不忘今吳公殁矣民之護惜此碑不啻甘棠遺愛清明後一日居民行啡聚于碑前持酒奠醊有泣下者峴山墮涙之碑當不過是○有嗜犬肉者在街上行時突來一癲犬囓之骽肉受傷血流及屨歸不三日卽發瘋癲而死殆果報也○廿七八兩日陰雨連緜土融泥潤田邊溝洫積水皆平農人以爲豐年兆也○京畿道所屬之驪州距京城一百八十里因其官私勒民稅聚而毆官並將官之下人立時打斃官潜遁至京赴吏部自行請罪聞該處已嘯聚數萬人尚未解散勢頗洶洶○通事亦曰通詞卽所謂舌人也爲官所用者則借權憑勢欺凌小民爲商所用者則作獘爲奸互相誆騙呼吸相通形同狼狽言之實堪痛恨現有枷號于通衢者有被囚于牢獄者此輩庶知所警惕矣○王妃世子現巳大愈開筵慶宴誠東邦之福也○青魚出者甚少商人作此生涯者皆未獲利息垂頭喪氣而歸○鴉片一物素干國禁兵船商舶盤查緊嚴無敢私帶者乃近則源源而來原其故皆通事自邊門一帶私行帶至王京也刻下吸者不少嗜之者亦甚多烟之流害將徧東方矣 
[松江府批]  
　　松江府時太尊於十三日接印十四日行香十五日查點書役十六日閱視城池十七日考選代書當行香回轅時有上海縣民人王秋園攔輿呌冤補禀後卽批云查王一峯與王秋園分居子姪而誼屬生徒因向索修金起見糾衆將王秋園雙目致瞎如果屬實兇惡已極僅令賠給養膳已屬法外施恩乃猶抗不遵斷事隔年餘止繳給錢廿七千文以後復行膜視殊屬藐玩洪宗揚王秋巖旣爲中証亦不能置身事外仰上海縣查照原案立提王一峯父子曁中証洪宗揚王秋巖到案如數追繳並取具按月遵繳互結毋任藉延以資養贍如再貌玩抗違卽按律懲辦以儆兇頑 
[再紀鹽梟]  
　　南匯縣屬鹽梟滋擾一事本館前據筍里來函錄登報牘昨又有友人自澧溪貽來雙鯉云離城十餘里之草頭灣地方近日鹽梟異常横暴鄕婦赴集賣布往往被若輩搶掠姦淫日前四鄕羣抱不平糾衆生擒十餘人解城請辦該黨竟恃衆赶追意圖報復至新場一帶亦係該梟出没之區居民一覩鹽船早已不寒而慄苟非痛加薙洗懾以威聲恐日後梟　愈大惡迹愈多甚非所以安閭閻而謀保聚想祁邑尊明察如神必有一番整頓也 
[驅逐痞棍]  
　　淞鎭相近某辕内近復有人私設烟館窩留羣不逞之徒曉出夜歸聚睹滋事經營中訪悉立卽驅逐若輩或稍知欽跡耶 
[西店被刼]  
　　前晚一點鐘忽有盜匪三四十人直入本埠周家浦之小禮查西飯店内行時有修理房屋之木匠睡在室内一聞有盜起而相拒無如寡不敵衆被盜將各人髮辮結成一片繫於檯脚又將侍者四人毆傷凡有可携之物悉數掠去銀洋數百元及侍者房中衣服等件亦搜括無遺所有酒食亦被飽啖一空揚長而去昨日報知捕房虹口已派捕頭老巡捕房亦派三十六號西包探於辰刻前往踏勘情形想當跴緝務獲以憑嚴辦也 
[馬夫互賽]  
　　前報列寓滬西商賽馬後復有馬夫互賽之舉兹悉前日未及舉行因於昨日午後二點鐘起各馬夫賽馬四次西商之餘興未闌者亦賽跑二次賽時西樂和鳴與前無異中西捕亦按叚彈壓惟往觀者殊覺寥寥並無車水馬龍之盛云 
[縣訊礦案]  
　　順德礦務公司自去冬因虧閉歇後由股友曹子元等投縣控追股本莫邑尊當飭將經手人金樸齋提案訊供交保在案前日曹又投縣請追股本邑尊着原保朱子卿交金到案詎金抗不投到因卽提朱訊比前日金及司帳陳岳亭自行投縣邑尊旋於晚堂集訊先問金謂爾出外至今曾否料理清楚答稱曾收進股單二百七十餘股其未曾折償之股本尚存銀四千兩邑尊謂何勿將銀繳案答稱來滬祇數 
 
 

Page 3

 
 
日帳據未曾理楚邑尊謂去臘至今尚未理明實屬混朦遂命提陳上堂陳稱在該公司爲帳房專管往來銀兩至集股等事實不與聞邑尊問爾局共集股若干答稱共五百股集銀五萬兩問何至虧折若是之多答稱實因市面清淡以致無可支持邑尊謂本縣早已訪明爾等所爲情同　騙實屬荒謬異常隨喝責手心金陳均再三求免邑尊爰勒限七日内將銀繳案並着發交水利廳看管保人當堂開釋 
[匪徒送縣]  
　　前報列某甲在新開河南沿城河被匪搶㡌追獲之後以手無贓物反糾人將失主挾到堃美烟舘毆打乘間摸去洋八十二元兹悉某甲係上海縣署粮差周慶當因催得洋四十二元不敷繳欵復將衣物向恒德當質洋四十元盡被摸去旋卽禀明上海縣莫邑尊函請翁太守將所獲匪徒陳明奎蕭阿洲移交辦理并據周慶投案伸訢昨由捕房將陳蕭兩人解案兩人仍不認翁太守着送縣追究 
[氣懾副戎]  
　　前日有甲乙二人口操湘中土咅持僞金銀首飾至本邑西鄕閒　見鄕人顧某手持搭連袋内置青蚨一千六百餘頭甲乙遂將僞飾求售顧知其膺鼎也堅却之甲乙竟恃蠻攫顧之錢顧大聲呼救適有鄕人錢福在田耕作聞聲前來向之喝阻甲乙以其事不干已不應出頭遽將手中洋傘向之亂戳傷其左眼鮮血淋淋然無異雨後桃花俄各鄕人麕至拘獲甲乙捆送該處巡防局朱委員派勇移解本城總局馮蓮士刻史庭訊之下顧錢二人亦投案申訴前因甲稱姓賀名先勝乙稱姓任名蘭亭供詞狡猾一味游移剌史廉得其情喝令各笞五百板又各掌頰一百下枷號示衆其錢給還顧某諭錢自行醫傷訊甫畢有營勇模樣之人持某副將名片至局稱賀任二人係營中勇丁請卽釋出刺史正色曰爾主人是否副將本總巡並不相識爾當回告主人該二人將僞物欺騙鄕愚攫取錢文按之軍法理合梟首示衆今本總巡格外從寛發落何尚不知恩典如再討情定干咎戾來人唯唯而退一時堂上堂下咸服剌史秉公辦事有胆有識云 
[吞烟挾制]  
　　着名土棍跛脚錫錫專以訛詐爲生前晚有賭棍混名大屁股阿四　在城内某姓作葉子戲錫錫偵知糾集羽黨阿狗湯茂等叩門而入掠取　面所置金戒四只銀洋十餘元事經總巡局委員馮剌史訪聞飭將錫錫及阿四一併拘案研訊錫錫供稱不敢犯事求請明察剌史謂爾之所爲本委員早已訪悉何必飾詞抵賴着卽笞責三千板責至第八板錫錫驀在身畔取出阿芙蓉膏一匣一口吞下剌史見其刁狡可恶飭勇發交善堂施治候烟患稍痊再青隨詰阿四自稱曾捐監生不敢聚賭剌史謂爾等抽頭聚賭本委員早己訪明現旣自稱監生着交保出外限七日内交出執照並將與賭之人一并交案核辦 
[瑣案彚登]  
　　胡正奎訴稱在小東門外十二號門牌開餅店有高永福令我作餅吃完後忽將盆子打碎且要香燭服禮金元寳五十串須洋四元否則當吃講茶講烟翁太守謂伊將爾盆子打碎極應伊賠如何要爾服禮實所不解卽訊之高永福據供我吃長素令伊作素餅伊竟將葷餅夾雜在内　先吃一個却是素餅繼吃出葷來是以與伊爭論打碎盆子此等粗盆不過二十餘文安有賠錢四十八文之理翁太守詰爾作何生意答稱撑百官船船主名二和尚來往申杭投協泰船局翁太守謂汝旣吃素吃出葷餅後卽可放手何又吃完又要伊香燭元寳顯係是拆梢答稱現願賠還盆子太守謂本應懲辦今姑從寛着將盆子賠償後傳該局將高保去如再吵閙交案嚴懲○捕房解劉三囝徐德泉兩人請訊據包探禀稱有從川少到滬三兩鄕人被劉徐二人拆梢索洋五元酒席一桌因之扭到捕房今原告不到翁太守詰之劉阿囝據供我等同看跑馬因　吃酒計錢四百餘文無錢會鈔致相爭吵並未索酒席洋元翁太守以劉非安分之人見徐德泉貌尚誠實因謂爾須實供徐稱我等三人同到上海欲往龍華觀勝會我帶錢五百文另有唐老才薛桂和兩人各帶洋兩元前日我至福馨樓吃茶唐薛兩人在　自鳴鐘對過春園烟舘劉三囝到茶肆同我去找伊等因以前在王家港鬥牌與伊等挾怨今在滬相遇故欲尋釁翁太守得供復詰劉阿囝在鄕有鬥牌之事否在滬作何事答稱在滬本爲鋸匠鄕間果有鬥牌事翁太守謂徐德泉同劉前往亦應懲辦姑念從直供出免究釋出劉三囝已犯賭博又思訛詐拆梢着責二百板枷號一个月○前報列小東門外飯店夥朱阿根被胡子才張小狗等將盌擲傷一節昨據朱阿根中仁濟醫舘偕母上堂聲明被打情由翁太守謂現旣痊愈着出外照常安業如再有人尋事立卽報捕或扭送捕房以憑懲辦胡子才張小狗各責一百板○前報列包探緝獲小竊胡錦芳并贓物等情昨將胡解案據供實中不知姓之阿福同往阿福從竹笆扒上撬忩而進偷得物件令我付質翁太守着將胡錦芳責八十板責後仍行暫押并着包探至胡住處查詢阿福同住一處否再行核示 
[英界公堂瑣案]  
　　金永仝稱走失婢女查被吳寳金領去向吳追究已經承認然不肯交出只得報捕拘吳送案吳寳金供金之婢女失路由我收領本欲送還深怨在路又生枝節是以延未交出黄太守飭將吳寳金帶口捕房着交到婢女冉行訊辦○沈炳　稱前夜隣屋起火慌亂之際失去衣物不少報捕查獲衣箱一隻係我傭人陶阮氏之物投案請領趙子琴供衣箱由馬夫馬如堂寄與我處馬如堂供趙令我掮箱典押捕頭禀趙馬串同搶火將衣箱典押及吊贓又在身畔搜出洋一元錢六百文黄太守判搶火之趙馬二人各枷三月發犯事地方示衆洋一元給償缺少之贓俟起案一併給領大錢六百文酌償押本○包探吳明山稱前有人報失金飾衣物等件緝獲竊犯顧阿保搜出押票多張内有典押在城内者曾　移縣吊贓尚未吊到今復將該竊犯送案并稱該竊實巳屢次犯案竊犯顧阿保祗求施恩黄太守判顧阿保發捕房管押一年先經起案之贓着交失主具領○楊阿炳稱在路行走被陳阿二之東洋車拉破綢衫索賠無着交捕送　陳阿二供認誤碎綢衫然無力賠償黄太守隨判陳阿二押候笞責二十板○董王氏稱昨在碼頭雇船被陳阿興毆打由捕拘案陳阿興供前與該氏相識　在我另娶妻致該氏時與我尋釁不敢毆伊黄太守諭令嗣後不再擾釁違干取咎 
[又獲屍身]  
　　流雲輪船失事各情本館早經先後列報前日救生局小火輪管帶姚君會同道委黄君及果育堂司事乘小火輪船拖帶巡船四艘復至失事處撈獲屍身十八具拖至楊家渡浦灘招認昨日各屍屬均前往認領備棺收殮矣並　尚獲銀兩若干其數則尚未細悉也 
[鎭海君點資助賑來書請登]  
　　少欽封翁大善長大人閣下肇屢讀申報知敝邑鎭海被法人滋擾以來内地貧民受苦不堪閱畢黯然涙下幸蒙大善長赶急惠濟得救萬民第敝邑素稱殷富紳商衆多何萬口之災民而求他省之恊助弟　下愚寒微尚覺慚愧况此災非水旱之比和局大定貧民白可謀生弟每有望我同鄕紳富桑梓爲念惻隱爲懷不吝囊金救眼前之灾消未來之患施無量之恩獲無量之福合邑安謐内外幸甚弟依人作嫁薪水式微家口人多力有未逮惟每日節省點心錢五文先湊英洋兩元自慚材水車薪無濟於事但思聚沙成塔集腋成裘聊表寸　務祈彚寄敝邑不勝感激惟願同鄕富商間風興起慷慨解囊善莫大也弟人微言輕有求無應久仰大善長樂善不倦無分畛域一倡百和捷如影響可否代勸敝同鄕踴躍樂輸救災恤隣功德無量并乞刊登申報與衆災民叩禱也敬此奉懇虔請鈞安伏惟垂鑒不宣教弟黄肇基頓首拜上三月十三日 
　　右啟者　全盛信局遞到鎭海黄君來翰并節省逐日點心之資湊成兩元囑交鎭海　賑局檢收來有收條仍託原局寄奉拜　台翰并承奬飾實屬抱愧况貴邑飢民　困城中理當代爲登報叩募無如目前兵困非比水災如能和局一定卽可生法大率極多二三月接濟可保無碍 
 
 

Page 4

 
 
若登報代募仍恐緩不濟急餘外貴帮諸善士在申代勸貴邑大户從速解囊接濟總望善果圓放在弟問心遠省豈忿坐視 
萬不得已卽將勸募春賑項下酌撥洋一千元聊表寸心囑勸貴邑大户諒情恐防善門難開然暗中不留名報捐者積陰德勢必不少斷不視存　外况閣下點心尚且節省移助同鄕帮中苟有人心終必盡力　助以全大局不勝代　乞命之至上海籌賑公所遇弟施善昌謹覆三月十四日 
[助賑速效病愈謝神]  
　　敬啟者今春爲三子病涉於危諸醫棘手舉家驚惶連閱申報悉貴曾舘關聖神前祈禱助賑求痊立見應驗當卽二月初一日中局寄奉英洋五十元拜煩代解災區是晚卽有轉機刻下逐漸見痊理當謝神今再助東賑洋三十元感應之速捷如桴彭敬求施少欽大善士恕托專條登報世上如有棘手之病還是助賑求神佑能速效也卽請衆鑒[  小緑天主人敬叩]  
[承命詠馬勉賦二章律法生疎詩腸枯澀知必貽笑大方向祈逹之幼色兩詞壇斧政爲荷]  
　　骨格猙獰齒未齊風雲萬里向遼西關河壯往輕銀甲鼓角悲凉入鐵蹄殺敵早知無猛虎策勳焉用寳雄鷄他時日月銷兵氣與汝逍遥緑柳堤滹沱河水響漴漴萬里無前意氣雄蹀躞長風思破浪馳驅燕市欲行空長楊地曠朝飛轡細柳營開夜挽弓汗血不辭知已力古來微物仁人同[  王敬侯甫草]  
[松堂居士招飲卽席賦贈相士徐鑑堂]  
　　主人雅意爲傳名道是先生相術精自分封侯無此骨媸妍一任說分明當筵飲興孰稱豪惟有王郎量獨高欲與談心先談相一言奚啻察秋毫[  四明休休居士楚亭氏稿]  
　　吟齋姻仁兄風雅士也辛巳歲予於吳興席中曾晤一面今歲夏獲從乃兄愼翁遊始介弨訂交各恨相見之晚兹值四秩懸弧之慶開宴招飲主人卽席索詩聊成長歌一章以爲祝嘏之詞也可以敘訂交之緣起也亦可卽請郢政并呈諸大吟壇一粲○昔我交元方忘年瀝肺腑今我交季方相對傾談吐矯矯人中龍隨衙恥聽鼓孝友萃門庭盎英春滿户亭堂謀旨甘棄書且學賈市隱亦神仙會計豈無補小技出緒餘家傳詩畫古傾酒三百杯英爽露眉宇憶昔三載前城西德星聚契合會有緣謀面熟無覩今夕風月談今雨實舊雨祝嘏抒俚詞數開大衍五[  姻弟曹基鏡禾是草]  
[甲申仲秋四十生辰蒙諸同人設宴於滬城别墅者愧不能詩勉成二章卽請諸大吟壇郢政並乞玉和]  
　　瞬息韶華似水流黄花照眼又經秋頻年壓線難爲樂今日銜杯且洗愁無奈馮驩猶作客祇憐王粲尚依劉請纓　筆知何日好把平生夙願酬清尊小集主賓歡花影當窗月色寒獨我謀生類底拙多君挾策奮鵬摶豪情敢向南田敵僕喜冩蘭握管多年自慚毫無風韻　量眞同北海寛謂同席諸君子最喜庭前慈竹茂願教歲歲報平安[  𢖍香館千金事吟齋氏待删草]  
[上海北市絲業會舘籌賑公所施少欽經收山東賑捐三月十三四日第六百三十三十一次清單]  
　　庽樊隱名氏祈保夫全愈多壽愈多壽宜男先助洋一百元福建惠安縣張修吾規　五十兩嘉定裕荆堂主人六十壽辰節筵費洋三十元海外待罪生夢酣氏二十元虞山顧祖庚求保病痊陵賡藻求保病痊海外待罪生同事無力子求安氏海寗聚星堂五户各十元王少泉六元印東涵求子病愈二元隱名氏節省二元○荆州駐防定鵠臣交來昌册五千二百八十九號古郢無名氏規銀二千兩○李十佳募昌加一千八百八十九號程　德堂五十元○江西　花廳潘募昌册五千四百號恆吉祥室十元蓮花廳訓導王上直五元樹德堂梁五元李鴻光堂周啟蒙養桂堂賀德善堂李胡安軒周竹一李樹鴻七户各一元又募富貴源頭同字二次五千四百號册恆吉祥室十元蓮花廳訓導王上眞五元李鴻光堂周葆亭朱映齋養桂堂賀胡安軒朱文軒萱永堂葉祥和八户各一元四　堂梁五元周鳳五李仁山合一元以上兩册合來規銀三十九兩三錢○京都源豐潤記來昌册一萬三千二百九十一號規銀十兩○蘇州潘仲溪先生募來洋二百元花户俟開到補登以上十三目○無名氏十元陳汪氏求病愈續助十元古鄂江陵李氏求父康健十元知不足十元寓　江上攔柯山房後人六元　東王昌能五元應熊氏求母足疾愈一元陸筱　求病速愈一元○裏虹口王泰來募昌册一萬四千六百九十五號洋七元香港大洋一元四開十二元○森源來昌册一萬七千五十二號謝竟芳十元○漢口全泰盛局來昌册一萬五千八百三十五號陳友德募四元○恆受參號募富貴源頭同字二次一萬五千六百九十八號不具名五元以上十四日 
[浙省撫轅抄]  
　　三月十二日前兵部侍郎朱拜會○十三日縣丞章廷樞禀知潘飭請補海鹽縣丞叩謝新選象山典史劉廷銓禀知藩飭赴任叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
