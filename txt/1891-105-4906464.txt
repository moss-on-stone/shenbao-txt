# 1891 - 105 - 4906464

 

Page 1

 
 
[新印繪圖三國演義] [  圖書集成局啓]  
　　三國演義一書近來層見疉出然或字跡太細殊費目力閱者每以爲憾本局特用新鉛字以上等閩製潔白連史紙重加刷印字跡清朗行列并然與所印廿四史異曲同工其中眉批圈點悉照原刻首卷仍列繡像每回各龔圖龍裝訂精工每部十二本外加紅木夾板定碼洋二元卽日出售合意者請向本埠申昌書室或外埠申昌暨各處賣申報人購閱如欲躉購請至申報舘帳房面議可也此佈 
[重印快心編出售] [  申報舘主人啓]  
　　快心編初二三集爲天花才子所著雖體例不離乎小說而其言情冩景娓娓動人實非俗手所能及本舘於去夏重付手民排印未及一載篋笥己空葢由筆墨神妙無方故人皆爭先快覩也兹以購者仍源源而至因又續印成書裝訂告成卽日發售所有悮字細加改正不復留亥豕　魚符部仍訂十册價洋五角閱者請臨本埠申禺書室各處申昌及售報人處購取可也 
[重印分類尺牘出售] [  申報舘啓]  
　　分類尺牘爲案頭不可少之書其中按部就班條分縷析隨手翻檢不難觸類旁通裨益誠非淺鮮曩所排印者早巳不脛而走兹復用新鉛排印字跡清朗紙色潔淨每部訂成十四本白紙者碼洋七角竹紙碼洋五角卽日出售請向本埠申昌書室外埠申昌及售申報人購閱可也此布 
[論嫁娶不宜過奢]  
丈夫生而願爲之有室女子生而願爲之有家此固古今之當情天地自然之配偶固無俟乎奢華靡麗也故婚禮自納吉納采納徴問名尊雁御輪六禮旣備巳足以昭愼重此外更無他求自世風不古昧禮意而事虚文輕古法而重財利鋪陳必求其麗飲饌必求其豐衣服首飾以多爲貴夫役執事以多爲榮踵事增華所費不資以是爲盡禮而婚姻之道難矣間嘗見行婚禮者門前燈綵堂下笙歌賓朋滿座輿馬溢街而自交拜以迄洞房皆由喜娘牽而引之兩新人形若木偶拜跪起立悉非自主非喜娘扶之不敢稍動夫行婚禮者兩新人也而拜跪起立乃悉聽命於喜娘何哉夫世之知禮者鮮矣無論田夫農婦卽衣履翩翩風流自喜望之若甚文雅者且不知揖讓周旋之所在間有告之者彼且以爲身非官宰地非大廷習此虚文又將何用然婚禮豈亦無用乎何以習之者又惟喜娘樂工等人也有友人曰子何見之小也夫世之有名無實者亦多矣豈特婚禮然哉六部之中自尚書而下每部官員何止數十人固皆望隆而責重　而比案起稿者部吏也軍機處爲萬事薈萃之處王言如綸王言如綍皆由此出所謂出納王命王之喉舌焉而辦事則有供士也至於外官則自督撫而至州縣端資幕府之多才此正如行婚禮之新人拜跪起立非有人牽引不能者此固近乎玩世不恭然世之終身由之而不知者亦止不少夫拜跪起立特禮之外貌耳外貌且不知又安知其深意之所在旣不知禮意之所在則其所謂盡禮者無非奢而己世至於以奢爲禮則弊將何所底止姻婭之親有同仇敵者風俗澆漓何嘗非奢之所致趨而愈下將何術以挽頽風乃前閱本報知楚北四鄕猶有行官文恭公之教而黜華崇儉者甲乙二鄕一嫁一娶各計所費不過四五十千蓋文恭督楚時定制婚嫁祇須用銀釵四件衣服二十襲宴客祇用肴饌四簋今雖侈俗漸興而鄕中猶不忘是德政故四五十千己足畢事且成禮後一二日兩新人卽力作如故並不作一日閒遊以開嬉戲之漸嗚呼以此富民何難使家給而人足惜乎教之者僅有文恭公行之者又僅楚北之鄕民也夫旣以奢爲貴卽不得不重視夫錢財旣重錢財則有因娶婦而爭奩資者有因嫁女而索聘金者近年搶親之案屢見於報公庭對簿往往供稱女之父母索得聘自顧力不能及央媒懇說往返再三卒不能獲命不得己而出此下策此等供詞雖其中未免有不實不盡之處然亦　有因是而起者蓋聘金之重者富家或以千計中人之家亦以百計極而至於貧户亦必以數十計媒人往返商酌女家則索聘甚昂男家則多方求减又有所謂大開門小開門者有還價有討價有讓價宛如賣菜傭之爭值推其存心直無異於鬻女古人云聘則爲妻奔則爲妾奔者非淫奔之謂謂六禮未備而草率遣嫁則不得同於妻之言齊而止等於妾之言接夫僅僅禮之未備而巳不得正名爲妻今乃取資於人而後許嫁竟與鬻婢無異其將謂之何哉尤可怪者有前後兩次聘金初次名爲下定其數尚少迨迎娶有日則又有所謂財禮者其數較前更鉅試問男家設不能如命則將止而不嫁使其女以丫角老耶抑將另嫁高門再得善價耶彼以爲有女待字不妨索人重資而不知直視其女爲奇貨之可居迨至男家急而走險改娶爲搶而其女遂不克按禮行事是昔之重女直所以賤女矣然其所以索重聘者亦未必以此爲利特以俗尚旣奢場面難省家資不裕遂不得不取償于聘金耳倘若四五十千卽足了事則亦何至若是至於計較奩資則尤屬卑鄙之至夫人貴自立雖父兄有不可以終恃者况夫者扶也以智力扶人謂之夫則夫當扶婦婦當助夫而乃爭此區區若欲恃之以終老則可恥孰甚焉又有妝奩本少而借他人之物以相焜耀者更覺可笑夫果夫和妻柔自足取歡於堂上表譽於親隣何必以外物飾觀始爲賢婦乃習俗移人賢者不免豈不異哉夫詩詠關睢書詳釐降聖王之化肇自夫婦苟任其奢而無節失男女配合之時啓蕩檢踰閑之漸其害何可勝言安得有如官文恭公者爲之一定其制也 
[本館接奉電音]  
　　昨由京友電傳上諭一道敬謹譯登○三月十二日奉上諭御史劉綸襄奏吏部升選錯悮請旨飭查一摺據稱河南衛輝府一缺到部己經選用之御史李培祺於二月十九日始行引見開缺在前補缺在後承辦官有心廻護等語著吏部查明覆奏欽此 
[欵賓儀注]  
　　俄回儲君將臨漢口各俄商推願豐行言執牛耳籌備一切務極繁華又恐各國領事官筵宴之時偶違體制因擬就儀注分送各領事館俾得周知此亦愼　之一道也其儀注一各細　伺候筵度應穿藍色長衫潔白倦袖戴紅纓凉帽穿靑布快靴一各役夫遞送物件及筵席間俱應輕聲漫步盃盤等器不准磕碰有聲一筵前宣頌之時最宜嚴肅寂静凡一切入等尤宜小心宣頌不准有言語欬唾及器皿響聲一宣頌之時不得遞送酒水蔬菜等物 
[漢上人言]  
　　洞庭湖汪洋三萬六千頃素稱水國近年兩岸坍缷湖身漸滿淤泥湘撫遂飭沿湖州縣分投履勘度爲稻田○蘄水縣花果山至蘄州茅山口向有土堤以資保衛去年秋水泛漲潰裂甚多紳士以爲是處外江内湖 
 
 

Page 2

 
 
必於茅山口建閘以洩洪流方免下民昏墊因禀請各大憲撥錢六千千以便鳩工修築所需石料向大冶縣周家港給價訂定俾免缺乏之虞○重慶自本年正月二十二日開關後生涯日盛行棧如林日來漢上美商公泰洋行巳在是處開設分棧矣○江漢關道孔觀察乘江永輪船履新於本月初五日午後抵漢文武員弁俱向江上恭迎招商局馬頭高建彩棚頗爲華美觀察由此登岸至悅來棧小駐襜帷○新任江漢關稅務司穆海德業己行抵漢皋俟前稅務司交代算清卽須接任○日本新任漢口領事官橋口君由東京秉節至滬日來將次履新代理領事官成田五郎己飭人預備供張矣 
[石城瑣錄]  
　　金陵漢西門外有山東人某甲自搭草房一間以賣柴火爲業月前復租同鄕某乙之屋乙小竊也每得贜歸甲知之漸與之瓜分上月底乙侵曉卽歸所得甚多甲心豔之意欲分肥乙不付甲以言語恐喝互相爭論適爲捕役所聞卽將甲乙兩人帶送捕署收管當可訊出實情也○城北太平橋地方某姓祗有姑媳二人在家其子在水西門貿易上月杪姑媳因小事爭論本屬家庭之常無關緊要詎媳有母所居相離不遠聞之飛步而前與其姑論理并謂其女曰爾如此受辱駡不如一死其女聞言正在氣忿時信以爲眞卽乘間出門至河邊一躍　赴清流幸該處隣人甚多當卽撈救吐出清水刻猶臥病在床未知生死如何夫媳受姑駡亦事之常乃爲媳之母者竟不訓女以孝順而反激女以速死亦可謂昧理輕生不明大義者矣 
[挾仇釀命]  
　　金陵城南聚寶門外機器總局製造工匠約有數百人大半籍隷皖北往往恃衆逞强有某甲者係某觀察之姪公子也素染纨袴習氣不務正業嫖賭逍遥並恃有工匠之徒以爲羽翼卽倚之如護身符故在嫖賭塲中遂與無頼痞棍結成怨毒日前有一充當營勇之某乙亦刁劣棍徒也與甲素有嫌隙日前乙因有事往聚寶門外不意冤家路窄忽然相值甲見之卽目瞋髮指且叱喝云爾今日亦遇着老子爾八個字卽在老子掌握之中爾尚想逃脫耶乙聞之亦忿怒難平不甘受此凌辱兩下遂交手毆打尙屬不分勝負孰知甲早隨帶工匠中之孔武有力者數人埋伏路旁頃刻間數人齊出助桀爲虐一時拳打脚踢穴道受傷乙登時殞命旋由地保報縣江寍趙明府親詣相騐某觀　知事關人命卽將甲及帮兇之工匠一併交出送縣明府遂堂訊口供分别釘鐐收禁聞將錄供上詳按律科罪以一朝之忿竟陷其身於囹圄中亟登之以爲紈袴子弟視人命如兒戲者戒 
[蒲塘春泛]  
　　九江來信去初六之夜風雨交作迅雷繼之電光閃爍中遥見江中狂浪奔勝　山倒海有胡姓小舶由江北叚窑駛反行至西門外磯灣浪駭濤驚舟子力不能支拄以致霎時沈覆人貨皆墮波心幸胡本善泅在水中狂呼救命適某渡夫聞聲而至奮力援之登岸得慶生全○北岸同仁堤經德化黄梅宿松三縣令禀請各大憲發欵興修刻己告成由德化縣張玉珊黄梅縣梅次三兩明府輕車减從親詣騐收聞須俟宿邑工竣然後詳報三省大憲云 
[遼省官塲雜紀]  
　　今正初四日奉天發審局總辦高雨人觀察同善因病逝世宦囊蕭索逋負至二萬金裕軍憲力任仔肩爲之彌補闔家感激罔不涕零二月十三日爲爲引之期弔者盈門奠儀多至五萬兩之譜○營口海防廳經大憲委正任岫岩廳汪直刺接署直刺捧檄之下卽于上月廿五日至營擇吉三月初二日接印護理海城縣陶大令亦於廿五日戾止 
[玉鈎斜踏靑記]  
　　揚州來信云去歲輪應江蘇簡營伍大憲害事奏緩迄今尚未舉行兹新任兩江總督劉峴帥將次履新各營知大閱之期不遠因督率弁勇逐日會操每當枝上黄鶯唤回春夢卽聞校塲之上槍聲不絶如連珠時或巨霆一聲四壁皆震則試燃礮火以習準頭也聞叅府牛叅戎日必臨塲校藝務令技精藝熟練成貔虎之師云○重三時節日麗風和閨中人多掠鬂畫眉赴女伴湔裙之約至初四晚狂風陡起撼瓦敲櫺高郵湖中駭浪砰　眞有靑蓮學士詩黄河怒浪連天來大響吰吰如殷雷龍伯驅風不敢上百川噴雪高崔巍之勢其人江邊漁父買酒歸來拍斗高歌頽然偃臥者聞聲而起急急駛避口門而飛廉奮威大半將篷掀去僅餘船底逐浪隨波直至黎明風始稍定而己虚驚飽受肌粟不收矣封家姨眞惡作劇哉 
[章門近事]  
　　升授河南臬憲長春帆廉訪祿在江焉鹽法道任内善政孔多兹於二月二十三日交卸道篆江省官紳連日設筵祖餞幾於應接不睱定於三月初九日起程前赴新任接署鹽道者爲候補道惲心耘觀察祖祁觀察以貴公子宦游西江先中丞之治譜猶存都人士每樂道之今觀察權攝道篆必能嫓美前徽仰圖報稱也○江省孝廉豫章友教經訓各書院爲作育人才之所孝廉豫章兩書院係中丞主政向定於二月二十一日甄别是日中丞親臨南昌考棚考試豫章生監題爲南宫适出子曰君子哉若人尚德哉若人童生題爲問管仲詩題賦得小雨初晴太液春得晴字孝廉書院則在貢院考試中丞飭藩憲臨塲文題視思明聽思聰色思温貌思恭言思忠事思敬詩題賦得蘭橈游翠渚得京字友教書院係方伯主政三月初二日在新建考棚甄别生監題爲春服旣成冠者五六人童子六七人童生題爲童子六七人浴乎沂詩題賦得舞雩歸詠春風香得歸字經訓書院月課向由各大憲輪試院事則廉訪主政而歲科試竣調取高才生入院肄業毋庸甄别宗師主政上年龍芝生宗師科考撫建瑞臨吉各府屬調取高才生寥寥無幾惟袁州一府調送近十人論者謂爲人才之盛弁冕一時兹者各屬高才生俱己來院齋舍爲之一滿而本年欣逢大比士子之來省肄業者約計不下三千人與孟嘗門下食客相將想其中不乏魁梧奇偉之士桂花香裏當有展鵬翼而賦鹿鳴者企予望之 
[永甯宦轍]  
　　温處道李健齋爵觀察現奉上憲委往甯波鎭海閱視新建砲臺擬乘超武兵輪於初九日赴鎭並聞順抵省垣面商要公約在麥隴香時公旋云○温州鎭周静山鎭軍於本月初五晨會哨公旋標下將弁咸赴馬道站班恭迓○温州府德峻臣太尊盡心民事案牘勞形邇日政躬稍有弗豫想吉人自有天相不日當占勿藥也○温州分府委員黄韻翔二尹近接噩耗丁艱隨於初九日搭海昌輪船回籍守制○永嘉縣邵補堂大令於上月廿九日輕輿减從親詣下鄭地方相騐屍身一切供張均自捐鶴俸不准夫役胥差需索規費民間傳頌莫不羡賢有司之體恤民艱云 
[制軍行程]  
　　兩江總督劉峴莊制軍節抵吳淞察閱砲臺卽换鈞和兵艦赴金陵履任剛子良中丞隨乘原船返蘇本邑各員及各營勇丁均恭送如儀然後各回本署營次 
[滬南火警]  
　　周阿全者信居滬城十六鋪紫霞殿門前面北樓房内昨日午後二點半鐘因煮午膳遺火積薪中遂致烟霧迷漫頓志燎原之勢十六鋪地甲立卽鳴金報警俄而道轅輔元堂果育堂天主堂坎濟社保安會等各洋龍先後馳至竭力澆灌百丈飛泉跳珠濺玉直至五點鐘時始得熄滅計燬樓房二幢披屋三間提右營劉叅戎上海縣陸邑尊及巡防各局員督同局勇到塲彈壓甚爲周到是以匪徒不敢乘機攫物云 
[懷疑啓隙]  
　　徽人某甲寄跡滬城在三牌樓開設絲線作使君有婦忽效彩鳳之高飛欵被某乙之妻某氏誘匿向之詢問局曰吾妻與汝妻素不相識安有誘拐之理甲遂大肆咆哮良久始去其時乙妻適往龍華曉香及晚歸家以前情告之其妻勃然大怒願作雄飛不甘雌伏逕 
 
 

Page 3

 
 
奔甲店理論甲將該氏扭住肆意亂毆頗有踼翻鸚鵡洲搥碎黄鶴樓之勢店中諸夥亦助桀爲虐由是娘子軍大受矛傷旗靡轍亂大呼救命衆始釋手乙知妻被辱急邀三鋪地甲同往見妻倒臥在地行兇之人早己逸去正欲追獲旋有爲魯仲連者出爲排解令延傷科醫治或可棄怨修好也 
[拐販初訊]  
　　惡嫗被拿一節己詳昨報昨晨經捕房將周陸氏周沈氏宋嚴氏及被驅之顧劉氏等一併解案旋據包探禀稱周陸氏等在申日久販賣婦女不知凡幾前在十六鋪内犯案經局員驅逐逃至租界去的遷徙四次蹤跡詭秘令又在彩視街西宜蘭齋裱畫店樓上賃得樓面引誘良家婦女作不端事經小的等查知陸續拘獲又在周陸氏家搜出契紙十七張同轉令周陸氏等暫退先問顧劉氏曰爾家在何處丈夫向爲何業如何來申供稱家在崇明沙靈殿鎭丈夫顧竹山向業銅匠小婦人於十九歲時成婚今年二十五歲正月十三日隨夫及胞兄劉太元等同來滬上並非被人誘拐問爾史來申何事爾夫現在何處答稱兄向以駕船爲業來滬後在金順興糧米船上爲夥丈夫在鄕間挑銅匠担餬口謂爾被蟻媒所騙幾乎陷入火坑尚为醒悟耶旣稱正月閒來滬存身何處答稱以前擔擱宋嚴氏家中問爾與該氏如何相識答稱宋嚴氏係我之姨母包探禀查得周張氏前曾拐一女子賣與花烟間内得身價洋三十元逾時未久又將女子誘騙脫逃經烟鴇向之理論如數還洋方得了事鑿鑿可據至顧劉氏確於正月間由其兄及夫領至滬上經周陸氏等兠攬主顧嗣因論價不合宋嚴氏索取飯資其夫無力歸償遂將妻撇下悉任其所爲同轉問顧劉氏然否答稱然又據包探禀前日到劉陸氏家查問據周陸氏稱此婦是外甥女巳回母家後因小的等催逼甚緊始指明在附近宋嚴氏家小的前去當有宋嚴氏之女令顧劉氏䑮匿其爲通同作弊顯而易見同轉問顧劉氏曰爾夫爲何不在滬爾住在周陸氏家約有幾時答稱丈夫於本月初八日挑擔往各鄕鎭做生意小婦人於初九日到周陸氏家一次適被包探拘拿問爾夫何時回滬答稱去時言明數日卽返尚欲往崇明等處同轉卽將周陸氏等帶案問搜出賣身契十七張此等女子由何處販來供稱小婦人曾販一松江女子年十五歲名小弟計得身價洋一百元另加中費洋十六元其餘身契係小婦人之姘夫小弟寄存小婦人現與伊拆姘自將頭髮剪下同轉謂拆姘二字豈可在公堂上胡說松江女子賣與誰家供稱賣在董家渡股開醬園之杜姓家爲婢倘女孩性格玲瓏卽攺作媳婦此女來時由伊父母同來當面論價同轉令將該氏等一併還押再行查核 
[續訊頼婚]  
　　趙揚狗投上海縣呈控曹錦堂頼婚由縣訊供着候提曹及媒証到案此己詳列前報者也前日原差將媒人陳永全拘提到案由帮審委員宋莘樂二尹研訊趙投案訴稱小的係本邑人家住五十一圖前年憑媒聘定曹錦堂之女爲媳當送茶禮洋六十元首飾四件在男媒陳永全家開盤由陳轉送現聞曹將女另字他人小的不願迎娶惟求究追禮洋首飾陳永全供稱本邑人在家耕種度日揚狗之子定姻係周全山爲媒送盤時惟周一人而大衆謂媒人必須成雙周遂令小的濫竽充數曹錦堂現在不知去向而周聞住南匯縣楊家鎭地方况趙揚狗控告後小的曾邀該處地保孫連洲理勸出洋七元給趙收去其事己了二尹問孫何在答稱孫因虧漕糧管押二尹飭原差將孫提案供稱此事小的經調停未妥陳永全並未付洋二尹判將孫還所陳交保並著將曹周交保再行覆訊 
[英界公堂瑣案]  
　　吳阿雲禀稱小的提畵眉鳥至某茶肆品茗將籠懸諸詹端一轉瞬閒忽失所在急赴捕房聲訴隨由某包探獲賊張阿金詰得己被售得洋銀二元今特送案請辦張供稱小的與吳相識擅取其鳥自知不合惟有叩乞大老爺法外施恩而巳蔡太守判令管押二十一天鳥給吳領去○粤人王阿述王連帶向孀嫂王高氏稱貸不給分文阿述惡之潛取火藥一小包插上著火之香抛入氏家以圖貽害隨猱升屋頂箕踞以觀時適連帶又至氏家見有藥包知係阿述所擲藏諸袖内彳亍出門頃刻間轟然一聲灼傷倒地阿述見火己發自知無所逃罪出尖刀戳喉際痛極亂滾自屋頂墮堦前鄰人見之舉以告氏氏卽投報捕房捕頭令將阿述連帶送西醫院醫治此曾列入報章者也昨日包探陸阿祥禀稱當阿述自殘後在屋頂越屋三間始墮下至連帶因水毒攻心溘然而斃矣隨由王高氏歴訴情由阿述惟俯首求恩别無他語察太守以案關人命飭移送上海縣訊理并諭令該氏自行役質○包探陳阿九禀稱小的緝獲竊犯吳桂生搜其身畔藏有金約指銀臂釧表練諸物詰究來歴云是法界護城河畔許阿元舊飾店内之失贜小的隨令許認明各物解案請究吳認竊求恩蔡太守謂許旣未到堂備質將人贜移送法公堂辦理可也○王金桂訴稱小的於途次悮碰徐阿林徐卽藉端生事糾同黨羽文阿龍强褫馬甲質錢因之報捕拘拿吊贜送案徐供稱小的夙與王相識曾假坎肩付質如今意欲贖還文供稱王徐爭執之時小的曾爲之調處王又稱小的與徐文均不識面烏能借物更何用調停蔡太守判令將徐笞責二百板枷號十天文笞責一百板枷號五天贜給王領去○包探秦少卿禀稱洞庭山人鄭襄之家中被賊竊去金銀珠玉器若干曾開失單報請太湖廳飭緝今訪知竊賊湯雲祥蔣毛囡避匿滬江遂赴捕房呈報捕頭派小的拘獲湯蔣起出對時表一枚玉器十件據稱賊黨共有四人其中二人得贜後卽不知去向至金押髮簪等物己在蘇州兌换洋銀同伴俵分各自用去鄭申訴前情湯蔣均矢口直承略不遮遮掩掩蔡太守謂鄭失竊後旣巳報諸太湖廳候將人贜移送廰署訊究可也○包探沈金隆禀稱廣和興字號失取狐皮衣服由執事人陳雲階報捕旋經小的查得有梁徐福者僑住號中一日忽起不良之心串同鄭錦初行竊及拘梁鄭起到狐皮袍四件綢馬褂二件及零星衣服八件估見值洋四五百元今特解送案下陳訴稱因見梁係同鄕人是以容留在號不料伊竟乘機行竊并令鄭在門外接贜尚有號主所置之箱亦被撬開鎖鑰號主不在滬上不知失物若干梁鄭均泥首求恩蔡太守飭包探將人贜帶回捕房俟陳查明實在情由再行核辦○唐明照訴稱小的在治下開小客棧樓上客誤將虎子潑翻以致樓下客濡染淋漓紛紛喧閙小的婉語樓上客請其各自留神豈知有葉洪裕者驀奔下樓來舉掌摑小的之頰旁人不服羣斥其非葉卽糾聚多人逢人便擊李阿三訴稱小的借居棧内平空遭擊頭面受傷副捕頭好禀稱葉係江北人素當馬夫兇横殊甚李己送至醫院據醫生騐明雖有微傷並無妨碍葉供稱小的在治下某洋行當馬夫因有同鄕人挈眷來此是以偕往借住偶有洗面水漏下唐卽指爲污穢與論口角不敢行兇張阿三高阿二徐阿狗傅阿高同訴稱小的等與葉同鄕當其與唐口角時小的等皆曾爲之排解唐又稱葉糾人尋釁致小的失去洋銀五元毁壞水烟袋及桌椅等物約共值洋銀九元有奇蔡太守謂事雖細微然葉總不應紏人恣横遂判令罰洋十元給償唐被毁之物再着具以後不再肇禍切結始准開釋張高徐傅先生釋出○某號巡捕見劉子和陳東林周輝谷在路爭毆拘案請訊劉洪稱小的被欠洋銀向索不還是以口角陳周同供稱小的等與劉往來尚未算明帳目蔡太守飭交人保出算帳覆候核辦� 
[法界公堂瑣案]  
　　法工部局司帳顧百行禀稱前日至老北門外潮州人所開竹布店購買竹布連揀十餘疋顔色深淡不合惟一疋配用打開看時中有一洞當卽退還致觸店夥之怒有兩人站在門口待我走出拉住髮辮誣指爲竊當被鳴捕送入捕房幸我在工部局多年並無錯處捕頭不作竊賊看待倘鄕愚遭此污衊有冤莫訴有枉難伸豈不玷辱聲名爲此投案求請伸雪同轉命將竹布店夥鄭六山帶案問爾等作櫃檯生意豈可任意欺人鄭供顧來買竹布一疋揀至三十餘疋尚未揀定反拍我櫃檯致與口角同轉謂生意人行兇定當科罪顧稱我出價買物被伊誣指爲竊心實不甘求請訪查嚴辦同轉卽着將鄭押候查明再核○積竊李士雙合夥吳桂林前晚在八仙橋永慶龍小烟館行竊烟槍十七枝鐵小鐘一架羽毛洋傘一柄烟膏兩小缸雇車分路而逸李被法包探拘獲吳携槍往十六鋪内遭汛地陶金標等拿獲嗣經包探查知告 
 
 

Page 4

 
 
諸捕頭持片赴巡防局將王桂林及窩贜之某氏等一併拘解並在某氏家搜出天青縀灰鼠皮馬褂棉夾單衣服十餘件釘靴洋傘及二馬車水烟袋三枝考籃一只又在竹笆内搜出當票一紙又在吳桂林身畔搜出鈔票洋十元一併送案永慶龍烟間主鄭芝琴投案請領同轉當將　到原贜當堂給領又據十六鋪内寶豐布店主鄭友芝投案聲稱近二年内被賊竊去竹布約有三四百疋之多屢次開單報失至今尚未破案本月初三晚被賊挖門竊去竹布廿九疋質錢被同業所見當獲廿一疋尚少八疋巡防局將該竊笞責二百板釋放及初八夜店中人皆睡賊又穴牆而八竊去竹布廿四包每包五疋今聞包探將賊拿獲爲此來案請追同轉問李士雙共竊多少李供小的本在甯波遇見吳桂林於三月初一日同來上海初八夜在布店内共竊竹布十一包内三包檢交缝工做衣五十二疋典押洋廿二元現共剩鈔票洋十元經包探檢案問皮衣烟槍水烟袋等究從何處竊來供稱衣服考籃係吳桂林在宜昌輪船上竊來烟槍三枝在城中竊得水烟袋寗波竊一枝船上竊一枝另有一枝係吳林林之徒弟王阿生所竊包探禀王阿生卽吴淞人爲剃頭匠前晚因竊水烟袋兩枝拘押吳桂林常扮作測字先生向各輪船竊物同轉命將兩賊及窩贜之某氏分别管押候核通事稱王阿三専在小船上行竊舟子衣物前晚又在洋涇浜柴船上竊稻柴十捆送案請究同轉判掌責八十下○包探禀王金奎前在金利源碼頭行竊鐵桿當被巡丁拘獲送請究辦王供二月初二日由崇明來申欲在碼頭作小工適有本地人令我代肩鐵桿謂人贜並獲無庸抵頼判枷號七天發碼頭示衆○信泰烟間堂倌張全福聲稱陳阿春楊少琴兩人上月廿二日來吸咽乘間竊去烟槍一枝屢查無着令由包探查獲求請究追包探禀陳楊兩人竊槍押錢五百文因分贜不匀在途口角得以拘獲向轉着押候各掌責一百板○周福郎竊西門外馬路旁木樁押候掌責一百下○侍者李明山私竊大自鳴鐘花園内外國荷花五株判枷號半個月期滿責一百板東洋車夫張三因西捕查看照會故意倔强將捕衣撕碎請究同轉查得張己押兩大着再押兩天開釋○車夫朱阿四前晚在鴻軍樓酒館前攬客適有東棋盤街某妓院跟局娘姨由酒館出外朱强令坐車致啓爭端打失銀簪一枝送案請究據朱稱失簪巳由母親向妓院求情伏乞免辦謂若不懲責無以儆將來判押候掌責八十下○陳少山以字謎賭博前晚在三角地輕捕拘押同轉謂洋涇浜賭攤是否通同一氣陳狡展不承着押候掌責一百下枷號半個月示衆○陳阿三竊荳餅半塊經捕拘案判責一百板荳餅存捕房○余謝氏控車主高恒道積欠房租洋四元請追高一味祇賴同轉着押交少頃高與余謝氏說妥繳洋三元求請銷案○王鍚山前經婁桃高荐在某洋行爲買辦一去不返西婦將婁桃高控告又將王鍚山送押捕房昨晨解案同轉問王曰爾在該洋行爲夥如何一去不返答稱言明墊洋五百元見貨付銀訂立合同須由領事盖印現因合同尚未盖印我所用之收洋人巳私收洋七元六角半避匿不出今先將洋賠繳到案同轉問生意如何答稱但由領事盖印仍可墊銀業繙譯言行東卽日可以回滬因定行主來時再行核訊王仍交原保○包探禀嚴阿根前因犯竊懲辦今在金利源一帶爲小工前日不知何事與朱掌生口角嚴手持木棍擊傷朱之足骨查得木棍在徐阿福處取來故將三人一併解案朱稱與嚴同在金利源馬頭作野鷄小工是日伊嫌我去遲不許我作工口角分散至晚間持棍擊我受傷徐供開小工客棧伊等打架與我無干同轉着將朱徐先行交保嚴押候比究○通事稱義泰烟館堂作昨晚十一點半鐘扭王心栢至捕房聲稱王等有二三十人在彼吸講烟故將王解案同轉以原告不來着押候傳店主核訊○包探禀王阿金於黎明六點鐘時携玻璃九塊形跡可欵解案請　王供住英界滿庭芳街元來小客寓内玻璃在舊貨攤上買來欲轉賣與玻璃店問租界中玻璃店有與爾相識者否供彩視街雙開間玻璃店與我認識同轉着傳到店夥核對○通事稱金阿寍在捕房倒便桶私爲押犯遞送信物被管監人所見送案請究並在金身畔搜出押犯趙明山之父趙蘭坡信一封及香烟絲粽子糖等物訊問之下金供趙蘭坡所開福仙堂管帳增福囑帶信函同轉謂向例捕房不能私遞牣件判責一百板枷號一月示衆 
[減膳行仁]  
　　昨承大豐洋布號以洋銀一百元送交本館恊振所并媵以芳函云蓋以肆筵設席藉盡賓主之歡而推食解衣悉屬痌瘝之隠小號每值暮春時節敬治菲筵恭請京都天津樂亭營口烟臺四川漢口河南各寶號兄臺杯酒清談藉伸蟻悃今擬仍援舊例而諸兄臺以爲山東順直遍野哀鴻與其設宴欵賓不若移貲助賑小號聞命之下具見仁者之懷無微不至謹將讌費送呈貴公所乞爲彚解災區本館拜受隆施感深五内所望名處富商巨賈皆能如此存心减口腹之需爲施濟之舉溝中尫瘠咸慶來蘇則作善降祥定必福報洊至己 
[菩蕯慈悲]  
　　謹啓者敝堂昨接杭州海潮寺海航大和尙經募高僧十八位合助順直賑捐番佛十五尊以羅漢之化身證圑圞之因果廚分香積吹成餅餌之風德種菩提俾繼饔飱之助拯斯民於飢溺現我僅於如來祇領之餘莫名欣感敬告大千世界爲子孫種無量福緣還當合十和南代災黎誦阿彌陀佛[  上海六馬路仁濟善堂籌賑公所施善昌謹誌]  
[善緣共結]  
　　兹承常熟凝善堂以徐朗岩先生經募各善士賑捐洋一百元寄交敝處囑爲轉解拜登嘉貺銜感同深除遵解災區以副仁厪外合誌緣起以表善行[  上海文報局恊賑同人謹識]  
[江督轅門抄]  
　　三月初七日同知江於煒辭赴周圲港厘捐差○初八日通判丁相郁奉委洋務局差○初九日巡檢吳鎣銷東臺冬防差○初十日縣丞王燕山奉委提淮揚六屬漝折兼解漕淮餉差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鎭江打索街集泰和代收順直山東賑捐正二月清單]  
　　延輝齋曹平寶銀一千兩正○春手隱貧氏注三十元春手無名氏十元春平　　名曹半　銀十兩　善　　平寶銀二十兩錦手移綬濟急一伯五十元周德泰錫箔莊交無名氏銅洋三元何芝軒翁五元天豐久號代募無名氏錢一千文無名氏錢一千文無不氏錢一千無名氏錢一　　　號復順號錢一千無名氏錢一千乾泰號錢一千張　泰錢一千無名氏一元無名氏錢一千恊和錢莊交來不留名經手無訛四元周德泰鍚箔莊銅　洋十元展康洋二元　　　交來陳星翁錢五百蔡雨錢五伯陳廷翁錢五伯廣源錢五伯永康錢五伯文震泰錢五伯恆　錢　錢二千五伯張亷翁售傢伙錢八伯洲賑尾二元一角附解　　賑事　　振　翁　平寶銀一伯兩合併聲明 
[上海銕大橋廣益堂内勸辦腹天賑捐公所三月初七日止收各處桶捐清單]  
　　江天輪船共收一元銅洋九元小洋十七角錢七百另八文宜昌輪船一元銅　二元錢二百另五文高陞輪船一元銅洋一元小洋一角錢九十四文江裕輪船一元小洋二角錢六百　裕輪船一元小洋十一角錢六十七美宫輪船一元銅洋三元小洋十三元五錢一百九十三致違　船三元銅洋一元小洋三角錢一百四十豐順輪船一元錢一千六百另八文安慶輪船一元銅洋四元小洋三角半錢一千二百九十九武昌輪船一角錢一百五十九江永輪船三元銅洋一元錢六百六十一萃利輪船一元銅洋一元小洋二角錢四百十六海昌輪船一角錢二百四十一北京輪船三元三角錢二百八十四元盛輪船一元錢八十三富順輪船九元銅洋三元小洋三十二角半海琛輪船錢七十四　孚輪船一元銅洋一元一角錢六十四圖南輪船一角錢一百二十二天后吕小洋二角錢一千二百十五　廟一元小洋七角錢一千二百九十三西門巡防局小洋五角錢二百另四星宿堂銅洋一元小洋十三角五分錢一千另三十八城隍廟四元銅洋四元小洋十四角錢二百七十八銀小錠一隻重三錢以上共收英洋三十四元銅洋三十一元小洋一百三十四角錢十千九百四十六文銀小錠一隻重三錢[  戴嗣源等謹誌]  
[錄勸辦恊濟順直捐滬局十六年十二月分清單]  
　　韓正銀韓正玉萬治鈞王啓才王啓富各三百鮑紹有迎日昇堂各五角梅春元一元陳乾元五角魏　山三　錢加洋二角　恆茂李心林各二元陶乾吉五角無名氏一元三省堂三百文熊同泰江鄧漁隠名一元田炳生二百文小賑望齋五角李顯銀一元儀徴　鹽總棧　六十元敦主　李各元陳廣五百文姚廣禮張泰福潘聚堂潘長仁各一元凌永年潘長六各二百文潘元科卞錦章各三百朱聚朋五百王永江三百劉盛思劉印貢各二百文戴義泰五百文王兆法三百潘長登六百文　文華三百劉慶思蔡永茂蔡春其名二百毛有法毛有年各五有毛有太二角五分清暈堂二元鳴珂堂一元未正鳳四百文朱廣洲渭水堂各二百文世餘堂五百文三柳堂德缷堂各二百文二銘　屋五百文杭太昌何震新二百文吕星記一百文裕豐泰劉傳隆二百文夏泰源三百文曹德記二百文陳長慶八十裕隆二百文乾泰陳舞興各一百時立記二百文趙月潭震康春生各三百文大生萬順桂芳各二百文壬昌丁源倐　與乾元各一百慶記二百裕隆昌溓益信源各一百聚興二百裕昌源茂各二百女朱德隆三百文孫國楝丁同和各二百梅源　朱源遠堂葉仰山吕幼樵王少山立大包祥記各一百信隆二百德隆翁長興各一百無名氏二百宋雲亭一百五十吳箴甫德源　源大各二百順昌大和堂各三百文同發一百德豐祥二百文德源德大各一百文義和祥二百文太和大昌德太源和張順與瑎麟軒各一百文無名氏八名各助洋三角無名氏二十七　各助二角無名氏十二名各助一角百鹿堂朱一元陳裕興鄒　桂各一百七十文陳復和二百四十文沈乾益一百七十陳五福二百八十趙同昌一百七十張正茂二百四十李天與二百五十文陳隆盛一百六十文陳復興一百八十　查恆吉二百五十文　合興一百六十文　祥盛二百七十文張順興三百五十文寗恆吉二百六十文杜裕豐一百七十文王紹記二百四十文李祥興一百八十文原裕昌一百五十文張聚記一百七十喬裕順二百文喬學記一百五十趙同源二百二十萬祥興二百四十文金萬和一百八十文 
 
 
 

Page 10

 
 
   
 
