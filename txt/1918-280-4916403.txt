# 1918 - 280 - 4916403

 

Page 1

 
 
   
 
 

Page 2

 
 
時評 
[平和又近一步（冷）]  
　　德己答覆美總統之文願遵退兵讓地之條件矣雖以無線電中輟不得其詳然其不能再戰之情則己大可見也 
　　夫不能和則戰不能戰則和此必然之勢也今德旣有不能再戰之情則其赴和之途即或更有曲折而其必逹於和當無疑義故曰平和又近一步也 
雖然世界平和又近一步矣而我國平和則又何如 
專電 
　　北京電改組内閣一星期可發表錢仍總理外交汪大燮或陸徴祥留任財政周自齊交通仍曹汝霖陸軍仍挽田文烈田不就則靳雲鵬田中玉有望内務錢兼或朱啓鈐其餘東海意留與接近民黨之人（十三日下午五鐘）　　北京電岑部政客倡平和會議說擬推李純爲中心但北方未必贊成當軸亦不欲使督軍爲政治中樞又以陜警迭傳和平益遠（十三日下午七鐘） 
　　北京電段芝貴因病不利閣議辭職說不確（十三日下午七鐘） 
　　北京電主戰各報促東海討南（十三日下午五鐘） 
　　北京電馮玉祥報告南軍返攻湘西（十三日午七鐘） 
　　北京電馮玉祥吳新田有爲湘西長岳鎭守使說（十三日下午五鐘） 
　　北京電晉督電據報韓郃亦爲匪佔業電陜督查示匪情晉軍一旅己飭籌備俟陜覆到即發（十三日下午五鐘） 
　　北京電陜督電鄂軍分道援陜甚感請再電鄂須一路進洵白一路進平利以斷其後 
（十三日下午五鐘） 
　　北京電西南攻陜嵐臯平利郃言 
陽韓城白河洵縣等相繼陷落政府目爲匪亂己調兵往勦 
（十三日下午七鐘） 
　　北京電管金聚電據佛坪黨支隊稱敵千餘在佛屬東二嶺子連日進逼因乏子彈退守財神廟請速援（十三日下午五鐘） 
　　北京電七年公債有强迫各行政機關購買之說（十三日下午五鐘） 
　　北京電韋羅貝博士演說德與協約國政治思想之比較 
（十三日下午五鐘） 
　　北京電日軍在滿站設無線電許我共用閣議許之 
（十三日下午五鐘） 
　　香港電省議會與國會粤閩籍議員上書軍政府與莫榮新請展緩取銷陳炯明潮惠鎭守使之職（十四日下午五鐘） 
　　香港電莫榮新覆湘境諸將王和電主張依法解决時局 
（十四日下午五鐘） 
　　南京電省議會選舉副議長鮑貴藻孫儆當選（十四日下午七鐘） 
外電 
　　海參崴電捷克軍參謀部稱捷克軍己退棄薩瑪拉因過激當紛起故也又稱德人與過激黨刻在俄境四出煽惑以協約軍之佔據西比利亞純爲攫奪鐵路煤礦起見並非援助俄國爲言此種運動之影響現方蔓延（十二日） 
　　海參崴電此間己開辦國際檢查所以美人檢查英文函電捷克人檢查俄日東方文字（十二日） 
哈爾濱電烏姆斯克政府總理伏洛戈資基氏己路過哈埠前往烏姆斯克（十二日） 
哈爾濱電霍爾瓦特將軍發表宣言如下中東鐵路區域内現行之規則係根據中政府與鐵路局所立之合同而定者内有特殊之點致常引起誤會且常爲俄國行政員與兵士所違背漸視此項區域爲俄國之産業因此理由行於中東路鐵之捷克軍司令遂在該區域内頒布爲俄人而發之條例於無意之中傷及俄國主權鐵路局爲尊重原有合同計不得不頒佈特殊規則以取銷上述條例兹余特行宣告從前種種悉由誤會而生此種誤會想不致碍及與中國之友誼而助我俄國力拒德人與過激黨之捷克同胞亦不致因此有傷感情余且確信此種誤會必不爲吾人與捷克軍司令將來其同動作之障碍俄國决不忘却捷克軍首先扶助俄國之時日此亦斯拉夫民族互相圑結友誼愈佳之一理由云云（十二日） 
　　以上路透電 
北京電新國會中多數以錢代閣不負責任恐總統制復活將有請東海正式組閣之表示（十三日） 
北京電某洋顧問密上東海說帖謂宜提挈和戰兩派使之實際協一然後和可無碍戰亦短期越俎之言即祈採納云云（十三日） 
　　北京電有人勸東海向西洋某友邦提商準備裁兵大借欵俟曹卸財部後即實行（十三日） 
　　北京電交系議員又議仍舉叚副坐徴求安福意見叚使曾毓雋剖臆謂二三其德生平不爲旣己聲明讓賢寗能復行承認（十三日） 
北京電交系首領議定在天津設煉鐵大公司辦法從收買廢鐵開採鐵礦入手因河間有擬辦鳳凰山礦說凂人勸令合辦（十三日） 
　　北京電靳雲鵬以參戰訓練處經費案通過閣議擬調用王少將學彦爲該處參議官即將實行編練（十三日） 
北京電張作霖電東海日内來京補覲（十三日） 
北京電吳炳湘又辭警監職將邀准外放（十三日） 
北京電參陸處電管金聚固守寗河等處戰線己飭駐觀音堂奉軍馳援（十四日） 
　　以上中孚通訊社電 
 
 
 

Page 3

 
 
　　北京電據某政客之談話云近日傳聞徐世昌氏將乘新就職之時機竭其力之所能及依平和之形式以圖調停南北收拾時局但西南諸省如仍堅持而不從命則徐氏亦有再以武力從事之决心而徐之部下雖有人傳說此時徐氏將乘新就任之時機除去武人派代以文治派然徐之得爲大總統出於武人派之推舉在今日武人派及蟠踞於參戰督辦處内之段派勢力未衰之際恐徐氏未必敢遽出此大膽之政策惟徐氏現似將着手於各種對付之策照現在之形勢徐氏除順於大勢之推移以樹政策外斷難出於積極之行動可知徐氏之時局統一策其前途頗非易就範圍也云云（十四日） 
　　漢口電江西督軍陳光遠於今晨隨帶衞兵七十名乘招商局船江華抵漢口以上午八時開車之專車北上據其隨員云陳督軍此番北上係賀徐總統就職兼辦私事約兩星期歸任（十四日） 
　　東京電日本政府己准關東都督府外事總長蠟山長治郎辭職任命鈴木三郎爲關東都督府外事總長（十三日） 
東京電土耳其政府託西班牙政府轉遞媾和記錄於聨合國方面（十三日） 
　　東京電倫敦來電云聞德皇威廉第二在答覆美總統威爾遜之前擬於前一星期之末日召集德意志聨邦各君主至柏林開御前會議此實前所未聞之創舉也（十四日） 
　　東京電香港來電云此間無線電報局於十三日午前七時感受由柏林致美國大總統威爾遜民之無線電報但電文不全其原板稍有脫誤其中一節如左德國政府得奥匈國政府之同意己預備聽從美國大總統所提出關於以實行停戰之目的撤退占領地之要求（十四日） 
　　以上東方進信社 
　　東京電後藤新平男定本月杪首途來華游歷（十四日） 
　　東京電日本之海參崴派遣軍附員外務書記官木村銳市氐此番携重要條件於今日抵東京雖適值星期日亦趨謁外相及次官等於外務省大臣室籌議事件内容雖不可知然有可信其爲協議關於烏哈市之全俄政府之重要事件也此外對於捷克軍活動方法及對美折衝問題等似亦有所協議 
（十四日） 
　　東京電日美信托株式會社定於十六日下午一句鐘開創立總會而管原道敬氏將就該社社長職岩井重太郎氏就副社長職自西謙次氏就專務取締役職此外將有美人一名及華人二名被選任爲取締役或監查役（十四日） 
　　以上共同通信社電 
戰電 
　　香港電上午七時三十分柏林過海無線電報云德國覆美之公文己於正午十二時十分發出其文如下德政府爲答覆美總統之質問兹特宣稱德政府承認威爾遜總統一月八日及其後演詞所布關於公道永久和局基礎之條件故德政府欲開討論之目的僅在協定施行此項媾和條件實際之細則總政府現信於美政府協戰之列强政府所抱意見必與威爾遜總統演詞中所發表者相同德政府協同奥政府宣布願遵從美總統退兵讓地之條件以便告成休戰條約德政府今向美總統建議（無線電報至此中斷）（十三日） 
　　倫敦電路透電社得確實消息奥土兩國通告德國如德國不能便同與國與協約國商定條件則奥土將被逼單獨媾和（十一日） 
　　巴爾電德國佛蘭克福克報載稱德政府覆美總統之文大體己定大約將於星期六晚發出現信將依從美總統之要求（十一日） 
　　丹京電柏林來電謂北德意志半官報載稱覆美總統之文業己擬定將於明日交於瑞士同時將在柏林發表聞覆文使和局大有進步現望德國與美總統之討論可因以告成全世界持久之和局云（十二日） 
　　倫敦電德國公報宣布己接美國覆文聨邦議會定十六日開議（十一日） 
　　倫敦電亞姆斯特丹電稱柯洛業消息德皇召集各聨邦君主於星期杪會集柏林開御前會議然後答覆威爾遜總統之通牒此爲德國歷史上未有之大會議（十一日） 
　　倫敦電倫敦今日接電謂離德之某中立國人宣稱德新首相美克斯公爵雖遭德皇之反對毅然提出和議預料德皇將於十二日讓位該消息未經官場徴實（十一日） 
　　倫敦電路透電社得悉現信土耳其己商請威爾遜總統媾和（十一日） 
　亞姆斯特丹電魯登杜夫將軍己應召遄回柏林 
（十一日） 
　　倫敦電德國無線官電云歐士白格氏（中央黨議員）語客謂新政府措施之第一步爲使軍權居民政管理權之次陸軍大臣史丹將軍及其他兩大將皆醉心黷武主義者今均免職國内之各統將均奉命凡有决議須由當地民政長官認可德國之黷武主義從此消滅云（十二日） 
　　倫敦電美軍大本營路透訪員昨日電稱全軍聞威爾遜總統覆德之文歡呼不置（十一日） 
　　巴爾電維也納電稱匈牙利首相維克爾博士業己辭職 
（十一日） 
里昻無線電法國報紙評論德政府答覆威爾遜總統之牒文言論頗爲一致巴黎午報刋有評論之大略其文如下威爾遜總統在遞交敵人請求休戰媾和之提議於協約國政府以前己要求柏林政府更爲明白解釋敵國政府應答覆威爾遜總統俾知威爾遜總統是否滿足或是否滿意德國牒文之解釋威爾遜總統乃將敵人之請求遞交協約國政府設協約國政府以爲答覆之時期己至而協約國間尚未有所討論乃由協約國政府互相討論若以爲可行則由福煦上將决定休戰之軍事條件福煦上將於此决不容忍德人之詐術使德人旣經俯首之後而復執戈奮鬭福煦上將實爲操縱時局之主人公將用兩種方法束縛敵人在戰地則持戰略若在媾和之際則恃戰勝之分量要之協約國不特須使德人在此次戰役中自認敗績且須使之無力引起下次戰爭云云（十三日） 
　　里昻無線電德軍正沿全陣線退走古洛將軍所統之軍於星期六日佔據伏齊賢及老亞斯弗特亞斯弗特拉維勒敵軍於愛恩河及瓦斯河之間退出勒拉盎納聖加朋叢林之左面己被圍孟琴將軍所統之軍行抵拉盎城南四啓羅邁當處法軍在愛恩河及克朗尼間行近細森尼大平原英軍陣線方面聨軍尚塞勒河陣線前進己臨杜愛之門户而進窺特南自斯加泊河起至末斯河止福煦上將層出不窮之軍事行動迫令德軍全部退走德軍己退出拜特萊及瑪恩兩省（十三日）　　倫敦電路透電社得悉英軍在斯加泊河北岸進攻者己佔據特羅柯爾克安陣線於波芒基愛里附近進抵蘭斯杜愛鐵路且於蘭斯正東進抵希朗里巴爾敵軍似己在杜愛前之陣線退走坎白萊東面之英軍佔據聖哇貝爾村該村至關重要蓋英軍旣得之後距自列里至伐蘭細萊及自亞凡萊至希爾森之敵軍總横交通線不足七英里此爲敵軍全陣線後之幹路一有阻斷影響匪細自蘇瓦松拉盎大路至格蘭泊勒陣線之敵軍目下正在退走敵軍己委棄娘子路英意軍追擊甚力更東之法軍己於多處渡蘇泊河該陣綫之敵軍亦正從事退走香巴業古洛將軍之軍己入瑪旭爾自晨間起該地陣形己凸出五英里許敵軍刻於該處向伏齊愛退走敵軍刻仍扼守聖戈班高岡英軍尚未偵明勒加圖東面敵軍新陣綫之所在路透訪員所豫料戰綫全部之大變動今方在進行中至於敵軍之退走將止於何處尚未能預斷 
（十一日） 
　　倫敦電全陣綫今己成一極大凸角聖戈班位於角端該處共有四全軍及其他二軍之一部分法軍大本營中之每日紀聞訪員謂德兵之隐於危境者不下九軍今雖未便預料敵軍行將潰敗然戰局發展甚速形勢至大恐潰敗亦意中事耳 
（十一日） 
　　倫敦電六日北俄戰報云敵軍在塞里斯加雅（距亞昌格爾一百七十英里）水陸猛力反攻爲我軍所敗退往河之上游亞昌格爾伏爾戞鐵路與北特維拉間興克斯克境之敵軍仍在退走俄美軍追之弗舍末滿斯克陣綫之協約軍自白海坎逹拉克沙進攻迫令敵軍斥堠隊退過芬蘭邊界北加里列亞己告肅清（十日） 
　　羅馬電意國公報云意軍於今晨會同英法軍猛力强襲七次深入加洛伐等處之奥軍戰壕　以重創並俘虜四百餘人（十一日） 
　　華盛頓電鐵康特羅加號輪船三時四十五分中魚雷沉没現恐死者共有四百六十一人内有美兵若干人該潛艇　轟擊救生艇死傷多人（十二日） 
倫敦電英船蘭斯特號（二六四五噸）中魚雷沉没聞喪失生命四百人（十一日） 
　　倫敦電現信蘭斯特號與日船平野丸之被沉乃約十日前德潛艇所定新戰術之一部分近十日來各方面敵濳艇顯甚活動尤以美國運兵之航路爲甚聞新式敵潛艇艇身較大武裝亦較前爲利（十一日） 
亞姆斯特丹電俄國亞力克齊夫將軍己殁於愛加特里洛斯拉夫（十二日） 
倫敦電公報局云據塞軍大本營參謀處宣稱布軍退離塞境時曾將牲畜及其他産業携走此實違背休戰條件布軍離哇區里逹時曾驅所俘塞兵五千人偕行虐待而殺害之棄屍道旁據逃出者云僅二千人過布國邊界（十一日） 
里昻無綫電亞姆斯特丹消息蘇菲亞電稱星期四日布國交通部開有會議與議者爲交通及電報局局長魯加夫將軍法國特魯沙大佐及英國軍官二員會議中討論布國之交通電報電話問題並涉及佔據軍事重要地點問題布國舊境沿邊之意克曲夫己於上星期一日爲協約國軍隊所佔據克斯頓狄爾則於星期四日佔據之現布國僅保留第四第八及第十三師圑（十二日） 
里昻無綫電瑞士給耐佛電稱據德國某報消息最後之德兵及德國公使館員己於星期四日離布京蘇菲亞（十二日）里昻無綫電亞姆斯特丹消息惠士日報評論土耳其搭拉脫内閣之辭職預料蘇菲亞所發生之變端亦將同樣發現于君士坦丁土耳其己不能久待阿刺伯人恐將叛變且爲布加利所賣受創己深土耳其與中歐帝國聨絡之橋梁己斷故土耳其而降服絶不足驚詫惠士日報又曰土耳其恐將完全與吾人分離（十三日） 
公電 
　　湘省留日學生電各報館曁旅滬湘商學各界均鑒湖南水口山礦借欵連年抵死力爭幸未成立今張敬堯知不能久於其位力謀借欵復活且又私募公債爲捲逃計聞之震駭萬狀急盼公等速謀抵制以拯全湘民命情急聲哀莫知所云湖南留日學生全體同叩 
要聞一 
[徐東海之就職情形]  
　　本年國慶日爲徐東海就職之期是日步軍統領警察廳各軍警於清晨六時即在禮輿經過各地方分辦道差東海於上午八時二十分自五條本邸出門服燕尾服佩帶勲章未乘公府所備禮輿仍用自宅汽車承宣處翊衞處衞侍武官處各員分乘汽車在前後護衞由新華門赴寳光門入大禮堂馮前總統及新國會兩院議長國務員特任官均在門内迎候馮徐登堂向國旗行禮並致頌詞答詞畢東海即送河間至居仁堂在休息室稍坐略談馮告辭出府於是交代禮畢東海重赴大禮堂行宣誓禮兩院議長議員前立文武各官後立計左右各分十六排因人多地隘未能按班次站立東海誓詞如左余誓以至誠遵守憲法執行大總統之職務謹誓宣誓畢各員覲賀行三鞠躬禮東海乃出宣言書朗讀（宣言書己錄十一日本報專電）時南苑航空學校特派飛機兩架在空中盤旋表示祝意同時海軍部午砲處盛鳴禮砲階下軍樂大作宣言書讀畢各員退出時正十點外交部官及禮官引外交圑入懷仁堂致賀領銜公使朱爾典代表外交圑致頌詞（頌詞己錄十三日本報）東海致答詞文曰本大總統爲國會依法選舉今日就職承貴公使代表各國駐京公使以誠摰之盛意修詞祝賀實深欣感我國政府與貴公使所代表之各國政府睦誼素敦本大總統自必恪守前規竭力維護俾舊有之邦交日益鞏固且對於協商各國仍當繼續盡力協助冀獲完全之勝利俾永久和平早日成立至我國全國統一原屬國本第一要義全國民生之所依倚本大總統必當力求治理以副各友邦期望之美意順頌貴公使曁各位公使福履綏和并祝貴公使所代表各國國運盛昌通譯畢各國公使曁參隨各員同行鞠躬禮東海答禮一切儀式如預定時十一鐘卅分（外交圑銜名如下英國公使朱邇典海軍參贊中校赫騰頭等參贊銜漢務參贊巴爾敦二等參贊和棣商務副參贊婁斯陸軍副參贊上尉德安尼隨員兼秘書密爾德隨員圖森隨員鄂克登隨員黎察樂衞隊統領托密森駐滬副領事裴祺和國公使貝拉斯參贊桂樂思隨員貝恩禮武參贊羅勝逹通譯官酈模副通譯官贊思麟衞隊統領黑木德衞隊武官司鏡山日國公使白斯德漢文參贊多默恩丹國公使阿列斐葡國公使符禮德漢務參贊副領事宫沙嘉士俄國公使王爵庫逹攝福頭等參贊格拉衞陸軍正武官参謀上校塔逹靈福頭等通譯官總領事官柯理索福二等參贊迪思寗齊二等參贊米託發諾二等通譯官卜内特陸軍副武官中校米澤思齊陸軍副武官少校貝克福醫官蘇逹闊福通譯生羅索福通譯生陸克社赤文案雷斯比國公使麥葉參議男爵費郎芳書記官法禮訥通譯官彬熙通譯官白德斯衞隊統領少校黎福郎巴西國公使卜蘭弟法國公使柏卜武隨員唐伯漢參贊雷希藹頭等繙譯官柏良材隨員柏良柯二等繙譯官伯瑋軍醫貝熙業繙譯官吕爾庚衞隊統帶李梅爾繙譯生高林義國代理公使華蕾漢文正使賁薩副醫士伯似貝特派武員昻斯德本署衞隊統帶滑藞耷美國署理公使馬克謨海軍武參贊中校義理壽陸軍武參贊中校德來逹漢務參贊丁家立衞隊統領上校根題德陸軍副武參贊中校庫特邇軍醫官克德特派員衞家立三等參贊柔德基特别三等參贊畢麟副漢務參贊蒲來思副領事柏爾戰時贸易處外交特派員林勘日本國公使館頭等參贊船津辰一郎公使館二等參贊德川家正外交官補岸田英治公使館二等漢文參贊西田畊一外交官補井上庚二郎書記官吉田良繼書記官大和久義郎書記官浦和四郎書記宫岡本一策通譯生藏本英明公使館附陸軍武官陸軍中將齋藤季治郎同補佐官陸軍少佐遠藤壽儼同補佐官陸軍少佐田代院一郎同補佐官陸軍大尉小林角太郎公使館附海軍武官海軍大佐伊集院俊同補佐官海軍大尉土居政道公使館附財務官法學博士小林丑三郎公使館附醫官陸軍三等軍醫正小管勇公使館衞隊統領陸軍中佐鎌田彌彦同副官陸軍大尉日置勝騂）外交圑賀畢清室代表等以次進賀（今日尚有天主堂主教林懋德大司鐸德懋謙）秘書司鐸包世傑等晋賀）至十二點方畢午後一時錢内務總長入見段總理亦在府共商内閣交替事宜當將叚免本職及錢暫代總理兩命令蓋印并囑錢於翌日就職以免政務停滯錢唯唯而退叚亦興辭而出東海是晚仍回私邸昨晨十一日入府接見錢幹丞磋商一切要政財政曹汝霖因迭接各路來電催發軍費特開單呈核聞己奉批迅行籌撥又福建海軍司令林頌莊等有電報告海軍情勢關係頗爲重大東海與錢代總理籌商後擬拍電薩鎭冰指示方略 
東海就職後府秘書長張一麐因聨帶關係堅請辭職職經批准改聘爲公府政治顧問府秘長一席改以吳笈孫充任庶務司長以楊葆益氏充任昨日己先發表其餘尚未確定昨日東海仍在五條本邸辦公執事各員均赴五條供職至府院互遷業經確定南海各部分房屋悉撥充國務院各機關佔用中海之懷仁堂及北五所各處仍作爲總統府辦公地點現己着手整理並預定旬日後一律遷移傳聞東海預定政綱四端大概如次（一）實行軍民分治各省無省長者物色人才添設省長（二）軍興以來各省幾無吏治可言應飭各省長或兼省長從嚴整頓以蘇民困（三）飭各省督軍凡有土匪區域速行痛勦（四）俟大局佈置稍有頭緒從速整頓教育實業以爲逹民生生義之張本以上四端己飭幕僚擬撰命令不日將次第發表 
[内閣交替紀]  
　　錢幹丞己視事 
段總理辭職錢内長兼代總揆業己正式發表昨日（十一）上午八時半錢代總理到院就職各局長參曁一二三四五科全部辦事人員照例謁見錢氏當囑照常辦公並謂余爲段内閣閣員之一在代職期内自當一秉段氏方針惟本人甚望正式總理早日任定俾遂初服旋即赴府謁見東海磋商要政方秘書長將各事結束後己不到廳昨日院務概由銓叙局長郭則澐代理錢之就職通電昨己發出略謂奉大總統十日命令著能訓兼代國務總理值此遞嬗之際揆席不可久離　於十一日就職性以菲材空懼弗勝伏望同心協力匡所不逮云云 
聞昨日錢氏就職　員皆到旋即同往東海處報告一切惟陸軍總長段芝貴並未前往說者謂其或係决計引退之一種表示陸長一席雖有人推薦田中玉而以各方面不甚滿意故東海亦未便率准聞己無形打消現政界軍界頗多屬意靳雲鵬靳氏近方多病態度甚爲消極恐不肯允就或仍挽田文烈暫爲代理將來再歸靳氏亦未可知其餘閣員一時無甚更動周自齊之財政固屬内定曹汝霖專長交通亦係事實然發表皆當在改組之後至正式國務總理究係何人現在錢幹丞汪伯棠朱桂莘均在接洽之中但此交内閣雖改組仍屬過渡内閣其結果或即以錢幹丞蟬聨組閣以免紛更 
段合肥於九日遞上辭呈其呈文内容現由某方面傳出大致如下祺瑞謬掌邦治承事中樞受命剥復之交虚抱澄清之願勉搘艱鉅淹歷歳時欣逢我大總統應期居正盛業鼎新炳焉與海内更始宜有順時翊運之彦相與奉揚德化鼓吹休明祺瑞魯鈍理應及時引退以避賢路伏乞俯鑒悃忱准予開去國務總理職缺另簡賢能改組閣務庶幾陳力就列當官免具位之譏相期輔義懷仁在野盡匹夫之責祺瑞無任冀幸屏營之至 
[曹仲珊答覆河間虞電]  
　　馮河間虞日通電詞意間本有去年兵事非己主張之意曹錕乃於九日電覆河間表明上年長岳之役實係河間明令敦促所致其口脗幾與張作霖駁吳佩孚寢電相類亦可以見曹氏近日之態度矣電文云北京馮大總統鈞鑒祇奉虞電具仰鈞衷錕一介武夫罔知治計惟以急公之義與夫服從命令之誠數十年來篤守不渝差堪自信溯自上年長岳失陷武漢震驚大局動摇不可终日鈞座本悲天憫人之意施救民水火之仁熟審利害權量重輕知非以武力解决不足以恢復威信挽救危亡特召入對授以機宜在錕以畿輔待罪之軀受命遄征義不容辭責無旁貸然自顧疏庸彌深遺大投艱之懼未敢率爾以行乃承使命敦促繼以車駕親臨討伐命頒知不許再事廻顧星夜南行不遑啓處凡此區區之愚莫非出自服從之義務初不敢徘徊於二者之間而别有所企畫也迨長岳先後収復國軍直抵衡陽如西南有悔禍之意自當化除私見聽命中央乃馴至今日相持不下民困財竭舉國騷然夙夜焦思憂病叢生惟有鞠躬盡瘁一切計畫仍聽中央之主持固無絲毫成見介乎其間也辱承電諭敢貢愚忱伏乞鑒察曹錕叩佳 
[副總統難産之形勢]  
新國會之副總統前日選舉不成雖有十六日再舉之說但調查當日不出席之議員態度非常堅决如浙江山東等省幾乎全體一致除交通系及無所屬者一致反對外即安福派反對者亦屬不少時局未解决以前副座恐無産出之望據深知内幕者謂此次議員所以反對原因有三其一從解决時局着想副座虚懸對南北妥洽上可表示北方並不一意孤行將來亦多一種轉圜之機會其二從副座候補人着想副總統在法律上雖不居於極重要之地位然以我國政治上歷來之習慣無形中殆成爲第二任大總統有力候補之一人安福派推定曹錕當選曹之資格功業一無足取黨中多不以爲然其三從促持人格着想此次副座選舉未開會以前每票三千元以議員證書掉换支票人言藉藉幾己秘密公開在主動者以爲此種來自田間之議員三千元以上之支票生平殆未經見以此爲餌何患不俯首聽命舉出曹錕將來報銷之時主動者又可得到一筆回扣不料議員之中亦有一部分龍持大體者若二三千元即可爲所欲爲其價格殆不及一平常之歌妓故是日不出席人員從上述三種原因己一致聨絡不再出席於選舉會雖安福派現尚四出拉人許以稍增酬報而議員之顧人格者仍决然拒絶且將宣告脫離關係又前日開選舉會時安福派對於不出席人竟竟指揮警察前往各庽所搜尋是直爲傳到性質聞下次常會開會將對内務總長提出嚴重質問請錢總長出席答覆是否警察之往傳議員係奉有内務總長命令梁燕蓀覩此形勢頗爲焦　現擬與安福部開誠布公力勸中止謂如此硬幹徒傷感情無好結果如其不聽惟有辭去議長之職由此可推十六日開會時其人數必更少於前日也 
 
 
 

Page 4

 
 
   
 
 

Page 5

 
 
   
 
 

Page 6

 
 
1要聞二 
[京華短簡]  
　　馮河間現己移居私邸擬暫休養昨日交諭閣者凡係賓客一律擋駕聞河間在京小住數日擬赴津一行一以辦理私事一以籌商大局妥協事件昨派其壻陳之驥赴津照料寓所但聞東海尚擬請河間在京多住幾日或者目前尚未能成行也 
　　駐藏辦事長官陸興祺前日由印來電致國務院略謂川藏議和己由鄂郡王與逹賴等接洽滇軍由冕寗赴川邊尚不抵觸停戰區域之約定但前次川邊各知事受藏番噶布倫所遥當時訂定草約均應聲明作廢以免日後生出枝節事關和議前途用再陳明請裁奪 
李純與張文生對於安徽督軍之意見尙未消滅政府恐長江方面氣壓因此增高己派吳錫麟錢祈等四人前往疏通 
金幣條例頒布己久因四國銀圑方面抗議不敢遽然實行今外交圑旣表示不反對而幣制局督辦總裁又己發表現財政當局决於二十日前後將該條例實行並聞東海方面亦己擬定進行手續四端（一）調查全國貨幣（一）詳查國内所有金貨準額（一）另訂統一幣制法（一）派員赴東西各國考查幣制情形 
　　北京晨鐘中華等報前因登載一萬萬元大借欵問題被警廳停止營業兹聞政局變更而後除晨鐘中華大中而外其餘五家均己准其恢復出版有十五日出版之說惟晨鐘大中中華三報同罪異罰不知是何原因也 
交通部近爲喀什噶爾西安間建設交通機關起見特向英國麻克類無線電公司訂購最新弧光式無綫電機三架並由該公司舉薦工程師一人爲之建設電台於喀什噶爾迪化蘭州三地方且由該以司贈與新式收信機一架裝置於西安以備接收電信之用聞電機三架價值英金六萬餘鎊而運輸建築等項則須用英金十三萬餘鎊統由該公司墊付現雙方斟酌就緒簽立一英金二十萬鎊墊欵合同載明此欵利息分别貨價墊費自交貨或支墊之日起算常年八釐而償還期限則以電台建成後二年半起分爲四期按年陸續清償此項合同己由交通部與該公司在京簽訂 
　　周自齊連日奔走京津與田農商曹直省長籌商擬在直隸設立北洋極大鍊鐵廠己詳决草案大致如下（一）開辦及常年經費暫定四百萬元（二）官商合辦股欵中央擔任四分之一直隸省長認四分之一其餘招集商股（三）地點擬設在直隸宣化縣（四）礦砂擬開採宣化縣之太陽溝撫寗之定興土王洞臨榆獅子山蔡姓墳等七處鐵礦並收買附近各礦鐵砂（五）石灰及焦煤擬在磁縣開採並暫向開灤購用（六）預算每日鍊鐵四百噸（七）建築輕便鐵道及枝路（八）俟辦有成效再擴充鋼廠（九）字辦工廠購買鋼鐵得優先權聞現在己由農商部派技正王錫賓梁津僉事翁文灝曹省長派工業試騐科長郭嘉運科員吕某實業廳派礦務技術員朱行中會同周自齊所派探礦人員分赴各處查勘礦産並測勘設廠地基矣 
[京商會呈請抬高票價]  
京師總商會爲請求挽救京鈔價格事呈總統文云自中交停兌以來兩行信用己失彼時票價仍未過低則賴有限制兌現及通滙之效迨兌現取消滙兌停止遂一落千丈今復交通關稅一律徴現鈔票用途日狹票價低至五折其中雖經財政部發行七年公債藉圖補救然一方用公債收回一方又應需要墊出比較仍屬相等且因征現政策只顧吸收現金市面銀根日益緊迫徒知救一時之急四處羅掘而不知一轉移間仍化歸烏有是市面旣未得流通之益而商民反感窘迫之害此等政策在國家雖取得少數之現金而彼方則喪失多額之票價通盤合計爲利甚尠虧損實鉅以致現金日見其少紙幣日見其多金融閉塞市面恐惶當此岌岌可危之際若不亟起維持則我國財政必惹起外人監督國將不國矣然維持之法自當以根本解决方爲正當但唯一之根本則在籌備現欵實行兌現當此時局鈔票不能完全收回更無此大宗現欵仍屬徒託空言無濟於事今日事亟矣則祗有先爲治標之法再徐作根本之圖必須雙方運籌使國與民交受其利方可推行無阻若只圖發行公債收回鈔票而不兼顧市面流通之票額另籌準備供求不能相應則國與商交受其困仍恐難收效果維今之計抬高票價則以廣其用途爲先維持金融則尤以恢復通滙爲本蓋用途一廣則票價自高滙兌一通則信用自著政府尤宜遴派專員清查公布公昭大信使己發之鈔票逐漸收回而未發之鈔票嚴定限制並令各機關一體通用更不許商民有私相售賣與外人抵换等情我政府能銳意維持俾根本之國可以貫澈然後準備現金實行兌换則虚者實實者虚合各省而爲一長者截短者補自流通於不匱全國財權統一而國家命脈自可維擊於不敝矣謹於管見所及略陳數端是否有當伏乞鑒核施行 
[京訊中之閩局情報]  
　　駐閩林頌莊蔣拯兩海軍司令日昨急電中央略云李總司令厚基近日頗擬堅辭督軍之職情願讓賢以維閩局薩清鄉督辦聲望素孚鄉人共仰同人擬公推爲閩督暫維軍心而保地方乞政府速加任命 
李厚基臧致平等昨均有電呈報艦隊現况李電謂據蔣拯司令轉呈艦長劉義寛電稱海圻艦六日午後潛行開駛當經飛飭楚豫等艦開往閩厦永豐艦仍在北海福安艦己回省現仍派員密探詳情再行續報臧電則稱肇和兵艦己潛往廣州正飛飭沿海各艦隊嚴愼防範 
振武新軍兩圑日前突乘日艦駛抵厦門童保喧臧致平以事先未得通知頗滋疑慮特電李督轉電政府請示政府經己查明係因租用日艦爲期將滿故急行駛厦令李督察酌情形或令登岸或令退駐他地昨聞厦門總商會有電來京仍請令該軍退出謂厦門華洋雜處龍軍忽乘艦馳至迫請登岸商民恐生意外異常惶恐請轉商龍使速電飭該隊仍乘原艦駛回原地以安閩厦又李督亦有來電謂據童臧兩司令電稱龍軍抵厦業己登岸厦埠孤懸給養困難商民疑懼日領亦請求撤退應請電懇院部商由龍使迅電該輪即將軍隊裝載至滬母庸來厦等語除電龍使查照辦理外謹聞 
援閩奉軍旅長王永泉統率所部開抵蚌埠己久前此偶生波折遲遲未行近日蘇督方面己解釋明瞭該旅亦擬尅期開拔惟輸送各項情形仍須先行籌備聞王旅長己於九號親赴南京晋謁李督接洽一切一俟籌備完竣該軍即行開拔 
[湘省金融之枯竭譚]  
湘省金融枯竭己久近旬以來票幣價格較前益低各種物價較前益漲小民生計之艱難爲自來所未有其所以致此之原大約有二（一）破爛票幣發出愈多前此民間所藏之爛票亦於此時一一搜出充塞市鏖商民對於此種舊票無路可銷非減作六七　或八九折無人收受成本所關不得不將貨價抬高以免虧折（一）現貨日少票幣日增（湖南銀行前借收回票洋爲名加發銅元票一千二百萬串然收回之票洋不久又仍舊全行發出是票洋並未減少徒加發此一千二百萬串之銅元票使人民益受其害而己）紙現相差爲數懸隔（即如票洋一項每元僅值現洋二角銅元票一項每串僅值現銅元十六枚至銀兩票則每兩僅值現錢三分有奇現在銀元銀兩兩種票幣以破爛者少尚能照常流通而其價格則亦隨銅元票逐漸低落但低落之程度不如銅元票之甚耳）有此兩端致有今日之現象各界紳董以金融情形日趨危險再不設法維持恐不免激成絶大變故因紛請張督速爲注意免人民鋌而走險至於一發而不可收拾張督體察情形亦知前此議辦之省内公債己有緩不濟急之勢非另行設法不足以救濟目前爰决定以湖南紡紗廠及某某工廠抵押外債若干暫資活動前己派撫慰處處長張堯卿赴漢與某外商有所接洽昨以不得要領業己返湘連日以來正與某洋行磋商此事聞己有頭緒大約可望成交但内容若何一時尚難探悉又聞張督以今日市面之枯澀實由於爛票過多擬即採納某某等之條陳另印新票若干交湖南銀行清理處將爛票按日收兌以爲治標之法惟一般湘人對此頗持反對以爲湖南銀行每次收兌舊票從未聞將其燬銷但得舊票稍爲流通即仍舊將其發出是徒藉收冋舊票之名而爲加發票幣之實際此公欵奇絀羅掘俱窮之時恐政府復將藉此以行其故智則市面陡增多量之紙幣其價值之低賤必將等而下之斯時危險情形蓋將不堪設想昨己有人將此中弊害陳之張督請更另設良方以維市面不知張督對之究將若何處置也 
　　張督前以湘省金融紊亂特爲參酌當時情形定一法價即以票銀十二兩或台票六千或票洋三元均折合光洋一元是也近月以來又以繼續濫發台票及放出多數破爛台票之故致洋價大漲每元竟可换台票至十千之多政府旣絶對無法維持祇得任其漲落惟商民繳納賦稅多照法定價格以台票折合之是公家每收賦稅一元於無形中竟損失四角之譜張督以損失過巨遂又自行破壞其法價通令各知事釐局以後收欵須一律徴收現洋否則亦須照市價折合商民得此消息羣起反對以爲政府旣有法價在先商民自當遵守如有私做暗盤之人政府當加罰辦庶原定價格得以永遠維持於不敝今政府對於暗盤不惟不能制止且奉爲準則是直欲奬勵商民爲此不法之舉政令旣不足徴信於人民則人民對於政府將無所適從昨己公推代表呈請督軍收回成命矣 
[陳光遠進京消息]  
　　回任與否難料 
贛督陳光遠本主和派之中堅人物自蒞贛以來整軍經武維持地方深爲贛民所愛戴乃近者忽萌退志堅請離任回籍養疴據贛人推測謂因中央前次大舉攻粤責令贛軍擔任前線戰鬭於是援贛客軍紛紛壓境諸難應付遂萌退志又自贛軍前鋒總司叙丁效蘭克復南雄屢電頒發餉械但陳督不願以此塗炭生靈將中央所頒餉械截留不發丁效蘭以南雄得而復失實由於此乃將陳截扣餉械情形逕電中央大肆攻訐致爲中央所不滿故陳督益不安於位大選舉後正潮變幻上月杪財政廳長楊慶鋆由京密電報告中央有特簡靳雲鵬督贛消息陳督遂藉祝新總統就任慶典電請晋京面呈贛省情形所有贛督篆務請以帮辦軍務贛北鎭守使吳金彪代理其陸軍第十二師長則以步兵第二十四旅長岳兆麟暫行兼代贛北鎭守使以使署參謀長宋英暫代俟中央電復即分别令行知照矣 
此次陳督軍呈請晋京本確定本月七日起程因中央尚無復電遂又改期十三日啓節現行裝收拾己畢分爲三期出發其第一期押行裝者諮議譚毅蔡嘉楨己於七日起程先至潯漢備辦船車第二期則其眷屬亦於八日專車起行陳督準十三日午刻起節南潯路業備花車專伺督旌赴潯轉船往漢取道京漢路北上所有隨從人員如下實業廳長夏同和湖口統稅局長秘書董錫成都陽統稅局長諮議蔣家壽軍醫科長曹爾衡副官陳科蔭機要處長路長繼西岸榷運局長陳光憲衞隊營長章錫麟電報生八人書記四人衞隊百名其官紳各界均己預備恭送而南潯鐵路連日轉運陳督行裝異常忙碌除搬運粗細各物千餘件外又運現款二百餘萬 
陳督此次晋京其回贛督原任與否尚爲一大疑問據軍界某要人云陳督晋京之先擬至京後即向政府請假在京就醫但與中央無他項意見或回贛督原任亦未可知一說謂或改任安徽督軍蓋倪皖督確有更動消息也其贛督一席己力保吳金彪升任所有贛北鎭守使一缺則保渠弟陳光逵繼任惟值此督旌赴京之時贛南贛東之防務忽又緊急日前贛南鎭守使吳鴻昌飛電告急謂粤軍分道反攻贛南危急皖軍馬聨甲所部忽又由贛南退回吉安樟樹一帶贛南兵力單薄請速遣援軍云云陳督軍遂以商諸蘇軍第十九師長楊春普請楊回駐吉安調撥蘇軍馳赴贛南援應楊師長即於本月七日離省回吉安防次所有贛東與閩毘連之瑞金石城廣昌南城等縣則閩兵均己越境早經陳督軍派員設立潰兵收容所並調遣大兵馳赴各該處防堵外其贛東之鉛山縣亦與閩疆之崇安縣接壞日前鉛山吳知事飛電軍民兩長報告現有大批福建潰兵入境請示機宜並請派兵防禦當經軍民兩長電令設立收容所速將潰兵解除武裝並派新募到省之補充大隊一千人馳赴鉛山河口駐紥以資防患當此四郊多壘之際而陳督怱怱赴京地方人民不免因之惶恐矣 
[唐繼堯與川滇黔聨合會]  
（成都通信） 
九月十八日唐聨帥在重慶各界歡迎會席上宣布來渝會議意見云繼堯此次來渝會議因前敵戰事急需進行各軍首領防地重要未便久離故預定會議期間甚短對於宴會演劇等事原擬一概謝絶而此間各界諸君己有預備者不便固却且得借此時間面晤諸君致謝盛意并將所欲言者依具體之表示計甚得也至於會議之件純屬軍事範圍北廷數月以來所謂攻粤圖川等種種計畫己着着進行而我南方出師不免遲緩長此以往敵人計畫實行不啻坐以待斃故應趁此時間力圖進取牽制攻粤之敵人然繼堯遠在畢節前方情况或不大明電訊函商旣需時日且難詳盡故有此次之集會至於川中内政迭經宣言川事由川人自主故會議界說决不牽涉惟願當道諸君念及四川治亂關係西南安危西南安危關係國家存亡且垂念川中人民久在水深火熱之中務須和衷共濟使内部寗貼則人民自享安樂之福軍事亦間接受無窮之利矣此繼堯所極爲愉快者也靖國軍興實出萬不得己民國以來政變迭生國家元氣損耗甚多南方迭次用兵民生己極凋敝况滇黔以貧瘠之區連年興師民困尤深將校士卒概係鋒鏑餘生當局者豈不知息事寗人休養生息爲要惟念國家大法凌夷根本己破羣奸當道正義不伸立國精神蕩然無存况段派欲以武力摧殘南方其志甚堅我輩此時若偷一時之安必遺無窮之禍是以不顧一切舉兵與爭原冀國家得根本之解决出兵以來幸賴前敵將士同心愛國得收局部之勝利惟苦戰年餘我輩所爭之志願竟未能償故極願同胞諸君堅持到底以逹最初之苦心協力贊助以求根本之解决則幸甚近日護法各省精神终不十分圑結須知此次舉兵實國家生死存亡之機吾儕堅苦卓絶嘔心瀝血以赴戰者非不知愛惜生命顧所爭者大也吾人苟認定前途危險則一切意見自可犧牲以救國家之危亡此繼堯願與諸君共勉者也今日言省界二字本不值一笑即以省界言滇川黔三省因地理歷史風俗人情之關係素來本極親洽乃至民國以來發生種種誤解少數人又乘機煽惑遂至糜爛地方貽害大局國家何辜遭此不幸繼堯自民國元年奉命援川即以調和精神上之感情故在滇組織滇川協會派遣代表疏通意見嗣因留黔遂未果行去年靖國師起亦係我三省之關係於國家存亡者甚大又組織三省聨合會希望三省人民一致救國未出滇時即以最懇誠之電文屢次密勸劉積之一致對敵并派其親信之人直赴成都告以利害终無效果卒至相見以兵旣以貽害地方而大局之不能早定亦實受川中戰事之影響言念及此實可痛心現幸劉鍾敗走在位諸君曁各同志鑒於旣往之覆轍當然和衷共濟此又願與諸君隨時警惕者也此次會議原定三星期完結議决之後前敵各有專責進可以戰不進亦可以守繼堯應趁此時閒力籌後方接濟故會畢即擬前往各處便道視師時間短促不能與諸君暢談甚歉然也 
　　唐聨帥近在行營聘委各官如下胡瑛爲靖國聨軍湖南第三軍總司令謝重光爲靖國聨軍湖南第四軍總司令林德軒爲靖國聨軍湖南第五軍總司令段爾源爲本總司令部顧問官張冀樞爲本總司令部外交參事熊種靑爲總司令部參議續桐溪爲本總司令部顧問官丁緒餘爲靖國軍第一軍參謀長馬聰爲靖國第一軍第一混成旅長耿金錫爲靖國第一軍第二混成旅長田鍾穀爲靖國第一軍第一梯圑長朱澤民爲靖國第一軍第一混成旅參謀長 
川滇黔省議會聨合會於九月二十二號午後一鐘召集代表開茶話會討論兩問題會長楊重岳提出主戰問題全體一致贊成劉香浦則向衆代表提議懇請唐總裁在渝設立聨軍總司令部亦一致贊成聞不日即正式提出大會公决河南靖國軍總司令王天縱日前到渝參與會議二十三號午前十鐘即造訪聨合會議員代表談論經過情形及將來目的約一點餘鐘始返唐聨帥到渝後與各方接洽頗忙昨己函知聨合會并召集軍政各機關代表定二十三號午前開茶話會討論進行方法并定二十五號起始行正式開幕 
[鄂西軍事之川訊]  
　　川軍援鄂援陜在近來僅能在報紙上宣揚前方情形實不能有所進步兹則較爲活動情菜如下九月六日施南屬野三關方面之北軍爲川軍方化南司令擊退後大有草木皆兵之概南軍右翼畢亞翹指揮亦聨絡方軍率軍二圑砲兵一營繞冷竹坪圑堡塞出天生橋己將北軍野三關之後路抄斷矣施南北門爲鶴峯建始來往要道鄂軍唐克明總司令特令施城警備司令閻子香於北門要道設一檢察所凡往來施城者勿論軍民人等須一律檢查七日施南消息戰局無大變更左右兩翼均己活動右翼軍進行後左翼方面之川省援鄂軍第一路第一縱隊全部亦繞石門向西侬擊落水洞方面第一梯圑程嚴兩營頗有戰績現在後方休息己有一星期昨該圑藍圑長特呈請川鄂聨軍柏總指揮願率兩營前進野三關方面北軍聞只有兩連餘現又子彈缺乏故該軍死守不敢出戰惟後路己斷 
高店子八日函報施南云我軍進攻北軍死不接火方化南司令爲愼重起見亦不准將士輕於衝鋒前進以故前線戰事又復停頓云云川鄂聨軍右翼畢司令以現在右翼方面戰事停頓特於九月八日午間回施南面謁唐總司令呈遞戰略以爲進逼宜昌之準備川鄂聨軍總指揮柏烈武日前本有移指揮處於紅崖之議嗣以紅崖寺只便利於正面之指揮不及崔壩之居中三面均稱便利故移駐之議現己打消十日消息三路畢司令亞翹五路林司令鳳翔均於昨日上午返施南同謁唐總司令講大舉進攻急取荆州沙市兩司令日内亦將親到前敵 
施南唐總司令八日布告云照得本軍轉戰來施爲時己久對於商民竭力保護從不稍有苛刻諒亦各有所聞前者征收百貨原以彌補軍需嗣聞與民不便業經命飭該稅局暫行停止只求有裨於地方無損於百姓本總司令莫不曲加體恤力予維持即五路隊伍與城市保衞圑日前偶有衝突亦經飭令移駐鄉間己可相安無事所有城鄉商店以及取米賣柴一切零星小贸務各照常安業勿得驚疑自誤恐未週知合行布告仰各端民人等一體遵照 
[粤軍政府近事紀]  
　　初七日軍政府特開政務會議伍岑兩總裁參謀陸軍兩部長曁徐謙趙藩等代表均列席與議林葆懌因偕同參謀長饒子和親赴黄埔歡迎肇和艦因此未暇赴會由午後開議直至四時方散是日所議各事如下一海軍部咨復程故總長恤典案一外交部咨請任命潮海關監督譚兆槐兼任汕頭交涉員案一外交部咨請任命瓊海關監督王懋兼任瓊州北海交涉員案一審議俞秘書呈送潮梅鹽務說略案一報告各處來電案 
軍政府財政部部長當政務會議開議之始己推定唐總裁兼任嗣因唐總裁居東有外交任務未能即回而財政關係重要不可無總其成者復經政務會議致電唐氏謂如現在未能回粤擬於各總裁中公推一人暫任財政俟公回粤時爲止現唐覆電贊成當經政務會議公推伍總裁兼任而伍以外交事繁對衆表示未能兼顧惟會議諸公仍請勉爲擔任現聞伍氏主意擬於財政部未成立之先組織一財政處設處長一人俾總其成 
關於此事國會議員李清源曾上軍政府書云西林秩庸悅卿諸總裁鈞鑒敬啓者軍政府自改組以來總裁先後就職從此民生有托天日重光定傾扶危在兹一舉惟唐少川先生仍未表示就職財政部仍未宣布成立則政府仍有未盡完善之處當此西南護法之際正宜羣策羣力同濟艱難况義師轉戰經年需餉甚鉅今日財政困窘無可諱言倘不亟設財政部以挈領提綱以後財政恐比今日更爲困乏那時點金乏術將若之何請諸公聨名催促少川先生從速歸國就職倘一時不能蒞會亦即派代表一人依法代行職權或届時仍未表示就職亦不派代表赴粤則財政一部萬難虚懸不能不由諸公愼擇一人爲之攝理此後政府前途益臻完善臨楮不盡依馳謹布愚忱佇候明教 
軍政府政務會議近以鹽欵收入爲粤省課餉大宗當經令行鹽運使限期整理兹以該運使抵任以來所有鹽欵收入支出及接收前任交代各該數目若干未據呈報有案現軍府急待稽核因特令飭該運使速將到任之日起所有鹽欵收入若干支出若干詳細分别按月造册具報并將接收前任交代案册照繕一份统限於十月五日以前呈繳至府嗣後按月均應繼續造册具報一律限至逾月五日以前呈繳 
孫中山代表徐季龍抵粤後經政務會議委任爲司法部長咋已通告就職并擇定辦公地點但次長一職尚屬虚懸國會方面多屬意於葉夏聲因其閱歷資格均中勝任愉快也徐代表亦極力延攬日間將提出於政務會議惟葉氏允否出山尚未確定 
[西南之倡組國務院者]  
舊國會爲第三次宣言委託軍政府代理國務院並攝行總統職權事致起一場紛擾國會議員秦錫圭則主張由外交總長伍廷芳繼續代理總理組織國務院攝行大總統職務並以護法必要暫設軍事總機關委託現軍政府主任總裁岑春煊執行職權其提案文云國會第三次宣言草案以非常政變暫緩舉行次任大總統之選舉委託軍政府代理國務院並依大總統選舉法第六條規定攝行大總統職務等因自應靜候大會討論公决查大總統五年任滿國會以政變未定不能如期選舉自爲不得免之事實國家不可一日無政府十月十日以後依據選舉法之規定由國務院攝行職務亦於事實上無復疑義惟國務院可否代理一疑問也軍政府能否代理國務院二疑問也國會能否委託軍政府三疑問也軍政府由國會非常會議决定究於約法上無可根據正式國會能否承認尚未解决豈能遽有所委託法律所無可如何者也武人勢力澎漲全國殷憂方長禍亂未知所底同人旣以擁護約法自由集會自不能有法律外之行動以授反對者之口短現在兵力不如北方餉械不如北方惟恃良心之主張扶正誼於不敗以期最後之勝利則所持以制勝者祗有此法之一字使對於護法之主義不爲極端之根據更將何所憑藉耶本員就個人之見以爲國務院之攝行大總統職務實爲時勢所必需特不當用代理之名稱而應用組織之手續查伍君廷芳外交總長之資格由兩院之同意而取得即不得以段祺瑞非法内閣副署之命令而取消其代理國務總理爲黎大總統正式之命令繼任之江宗朝旣非國務院員自無代理總理之資格李經羲經兩院同意未及組織復辟變起倉皇逃遁迄無表示則其總理之資格己於無形中放棄是國務總理至今無正式繼任之人則伍君代 
 
 
 

Page 7

 
 
理之職任於法理上無可交代自段祺瑞非法内閣出現伹可認爲伍君職務之中斷不得認爲資格之銷滅今日正當根據黎大總統代理國務總理之命令繼續組織即以現軍政府之總裁部長一面電呈總統得期默認一面提出國會取得同意則一轉移間而正式之國務院即可成立於是宣佈中外依據大總統選舉法第六條自民國七年十月十日即第一任大總統任滿之日起攝行大總統職務豈不名正言順乎並可由國務院提議國會以護法軍事之必要暫設軍政之總機關委託現軍政府主任總裁岑君春煊總其事隠予以海陸軍大元帥之職權則對於國務伍君主之對於軍政岑君主之雙方並進職任分明且於外交承認問題亦可使無異議是否有當伏候公决 
[皖聞紀要]  
倪督辭職雖經政府及各方慰留而倪則謂己因勞致病非靜養調攝不可故决計繼續辭職現己將眷屬專車送往天津居住一切軍事則委參謀長李玉麟暫代昨聞援湘前散總指揮馬聨甲以當此時局未靖一旦倪督去任人心惶懼且恐匪黨乘機而入有關皖省大局擬不日親自回蚌當面挽留并詳呈一切利害 
安徽鹽觔加價一案前經省署咨交議會未經討論即值閉會刻下省議會開幕該議案勢必重提以故皖省商民羣相驚駭聞己推舉王浩如赴京逕向國務院請願 
安慶官硝局局長武炎康與經理金厚基意見衝突竟至呈訴於省公署發交懷寗縣審訊現金己訊明無罪且得以經理名義代理局長武炎康則己撤懲竊恐此案尚須糾纒不己也 
皖中各屬警備隊業經徐道尹着手組織不日即可成立昨黄省長以瞬届冬令防務尤爲喫緊特通令皖南各屬仿照皖中警備隊辦法積極進行雖事屬創辦而籌欵問題亦不得互相觀望况下忙啓徴在即亟應將此項捐款會同正紳妥爲集議就本年下忙隨糧帶收專款存儲以應要需各該知事身任地方責無旁貸務須妥速辦理勿礙進行是爲至要 
[徐州快信]  
　　自皖督倪嗣冲辭職問題發生伊部下各統領即開會議舉候補繼任人昨己議定公舉張文生故皆來與張接洽張尚無所表示前日龍軍在南宿州譁變經安武軍擊散此間軍事當道恐變兵竄入徐境己飭隊嚴加防範 
第六師二十二圑昨奉調回省 
雙十節各機關學校皆休假一日並懸旗誌慶 
[杭州快信]  
閩訊福建財政困難己極結欠中國台灣兩銀行爲數百數十萬新簡財政廳長費毓楷曾任官産處長己商准中央撥現三十萬携帶南下日内即可到滬轉輪履新 
督署參謀長范毓靈昨由京公畢旋省 
省垣開泰錢莊夥友李逸樵捲逃一萬二千元赴津現己在津就獲覊押天津警署其同伴之章逹夫係爲紹興愼記絲行之逃夥亦曾席捲鉅欵昨由杭州警廳並總商會分電天津請將兩犯暫押以便迎提追究 
崇德縣屬金子周與金王氏因離婚案不服上訴經高等廳開庭審理正在辯論間旁聽席中有李某忽然口吐白沬氣閉倒地當援審判規則立時退庭將李某抬送大英醫院救治 
浙江公立法校别科講習科補習諸生經部視學報告教育部每每任意曠課不成事體訓令嚴加整頓現由校長張翅新訂取締規則除星期外概不准托故請假 
高檢廳昨委周憬爲永嘉地檢廳候補檢察官 
蕭山承審員余鑑辭職案奉高審廳照准遺缺以劉紹基接充 
[南京快信]  
　　李督軍昨接東海通電徴求解决時局意見限五日電復 
聞李督昨語人仍主副座畀南方新舊國會同時解散以舊法另行召集新國會則時局易就妥協 
省會定今日（十四）下午選舉副議長聞競爭者有十餘人之多軍署昨接楊春普由吉安來電報告己預備率開回蘇防 
徐州鎭守使張文生昨電軍署報告徐屬各縣防務佈置及籌辦冬防情形 
軍署參謀長何恩溥昨日午後由京回寗報告一切 
海軍第二艦隊杜司令昨由上游乘艦來寗巡視江防 
駐浦鎭東葛花旗營一帶之第六師軍隊現由宫旅長指揮齊師長間日渡江視察一次 
津浦車近日往來行駛均於車之兩端安置機關槍四架配實子彈以防匪徒刦車 
第十六師（禁衞軍改編）兩圑昨由京開拔來浦駐防 
鄂督王占元電告派第十一師援陜 
陸宗輿任幣制局總裁金劵條例即將實行寗商會准今日下午開會討論對付方法 
張敬禹昨由滬晚車來寗今日下午轉津浦車入京索購槍欵項地方通信 
[松江]  
　　奉賢雙十節之小學校奉賢城市區立第一國民學校於雙十節開國慶紀念會上午十時開會先由校長朱醒華報告開會宗旨次向國旗行三鞠躬禮又次各教員相繼演說末唱國慶紀念歌而散下午該校全圑童子軍各執五色小國旗游行街市沿途觀者甚多 
　繭行控案之結束楓涇源大繭行經理李楚材前控該行股束胡光宇等僞造股單私刻經理圖記由縣訊實押辦胡等旋即倩人保釋潛赴省署反控由省批令滬海道尹重行集訊兹於本月十一日下午二時經王道尹傳訊兩造檢閱胡等呈案之各項賬目證據均無充分理由擯不審理並因胡等不應越訴大加叱斥云 
　　追悼校長之所聞縣立第二高等小學校全體員生於十三日午後爲前校長姜揆勲君開會追悼輓聨輓額都四五百件懸内外俱滿先由該校職員報告開會宗旨次全體向神座行三鞠躬禮次縣署三科主任顧稼軒縣視學倪伯英勸學所長張彬士縣立第一高等小學校校長錢魯詹勸學員吳致祥等先後演說大致不外爲死者惜爲生者勸最後由姜君家屬致謝辭始振鈴散會 
[嘉興]  
　　市農會開會紀事嘉興城區市農會於十三日在事務所開會共到會員六十餘人首由會長陳某報告開會宗旨旋即修正簡章兹將决議事項錄下（一）晚稻蟲災應由本會具呈官廳要求派員履勘減納租賦（二）早稻己届登場客農納租咸懹觀望應由本會勸告各客農早日完納（三）將來聨合各區農會開一聨合會會議各項事宜以促農務之進行議畢散會時己四句鐘矣 
　　商業之悲觀嘉興各項商業因連遭歉歳營業不甚起色每届結朿欵項時必致萬分爲難如米業醃臘綢緞布業等成本較重暗虧雖多然不能半途中止故多添加股本以維持現狀城中誼樓菜館僅於夏間開肆成本亦有六千元之鉅乃未及三月而負債己多日昨各欠户相率至該菜館坐索致被逼倒閉北城灣之榮華堂箋紙店北大落成大襪莊中街上之某衣莊等均因賬務糾葛停止營業於此可見禾邑商業之冷落矣 
[鎭江]  
　　外艦過鎭十二日上午十時有英國兵艦二艘由滬過鎭下椗江心少頃兩艦長登岸會晤駐鎭英領事稅務司各西官艦中弁兵亦上陸游覽烏洲山等處現尚未他駛又日本陸軍之派遣漢口者由漢乘色丹丸歸國亦於日前道出鎭江停泊片刻維時旅鎭日商各洋行曁大阪躉船均升旗歡迎旋即啓輪下駛 
　　洲民請借欵築堤揚中縣屬新洲新壩地方各董因該處圩堤損壞每届江潮增漲必有潰决之慮擬於科深水退之時僱工加高塡築以保農田惟經費難籌特聨名具呈縣公署請在附加稅下暫借千元以充該處築堤經費一俟籌有的欵即行歸還云　　視察實業之省委來鎭齊省長委候補縣知事吳萊滋赴溧陽揚中松江上海等處視察實業研究種植積極改良刻己在滬考察事畢定於明日乘車蒞鎭轉往揚中縣詳細視察 
　　軍械候船運蜀前晚滬寗火車由滬裝載四川請領之新式快槍子彈三百箱道出鎭江停車片刻開駛赴寗再行换裝輪船運送入蜀以濟軍需 
[揚州]  
　　小輪呈請開班鎭江戴生昌天泰揚子等小輪公司以時出寒露潮水漸落秋禾早經收刈登場由鎭江至仙女廟小輪亟須開駛（前因水大停班己閱三月）聨名公呈江都縣署轉詳鎭江關准予照常開駛以便行旅而保營業經趙知事於十三日詳請周監督核奪矣 
　　財廳飭究裕寗前經理高郵胡克之知事刻奉財政胡廳長訓令謂前該縣裕寗官銀錢局陸經理對於經手之抵押品（即垣産市房等類）迄今尚未交代清楚經本廳迭次嚴催延宕不理殊屬玩視着將該經理即日拘傳押令指交歸公變價云 
[杭州]  
　　金融新訊日前紹商商會長高雲卿偕錢業諸人來杭與中行妥商中行所丈紹單四十萬元己按前日杭市滙水每去五十五元六角如數計直嗣後滙水市面以隂曆年终爲止明正起則須實行取銷云十三日杭市掉期祇開四分較前己減去六分而紹市日拆則亦續開四分二埠並核紹拆己較杭掉反重半數果爾則滙水似有轉俏之望然轉瞬米用將起且紙布二業用度正旺杭掉恐不能逐輕落去故滙水亦無過短之可言也 
　　錢夥捲逃之破獲上城上井巷開泰錢莊夥友李月樵前因虧空突入銀房捲去鈔票洋一萬二千元一案嗣經該莊經理倪君察悉後知李逃逸天津卽派莊友追尋詳情己兩誌本報日昨下午倪君己接得莊友由津來電云李己在該處某旅館獲住現己扭交該管警署暫時看守所有贜欵尚未羽化均存儲滬上銀行至鐵路股單（計洋六千五百元）一節己在李之身停搜獲云云聞倪君接電後當情呈請警察廳派警往提矣 
　　浙路九期股欵消息浙路股欵清算處給發股欵僅至第八期止所有第九期股欵迭經催促現在蘇路第十一期股欵己領京鈔開付浙路第九期股欵日内亦可解到惟近來京鈔市價己跌至五一二折云 
　　菱湖烘豆之漲價菱湖各鄉烘豆（即鮮黄豆剥去壳用鹽水煑熟炭烘製成色綠味美）出産之鉅爲吳興各鎭冠現届新豆（俗名靑毛豆種類不一有白毛闊莢靑奇盤等名稱）旺盛之際每日可出鮮豆（每千斤可製烘豆一斗半）一二千擔之譜近如滬上等埠糖果南貨等店旬日間先後計被辦去千餘擔之鉅出貨雖旺供不敷求故價格己步漲云 
[安慶]  
　　來安縣之久任來安縣知事萬琅自前清任事迄今己逾十年迭遇變亂未經更易月前該知事因病呈請辭職該縣紳民電省挽留黄省長予以短假兩月委該縣典獄員代理現假期己滿省長牌示仍令該知事速回本任矣 
[濟南]  
　　南宿州龍軍譁變電告九號軍署接江蘇李督通電云日前開來暫駐南宿州之新振武軍三營匪性不馴搶搶時聞以蘇省軍隊監視甚嚴迄未得逞昨晚突然譁變幸各軍防預爲戒備未被滋擾刻己持械北竄除電令軍防剿辦外希即嚴令防軍堵剿等語聞張護督己分令岱南各軍嚴加防堵矣 
[天津]  
　　十三日之拒土大會天津籌議拒土同人通啓各界云收買存土烟禁寖弛鴉片鴆毒死灰復然殊非國民之福日前本埠順直國民戒烟會直隸省議會警察廳禁烟處天津紅十字會基督教聨合會公教會天津靑年會各派代表在靑年會所公同討論拒土問題訂本月十三日下午三句鐘仍假東馬路靑年會所開一大會特約萬國改良會全體代表丁義華先生蒞會演說藉資考鏡務希紳商學報各界機關善圑關心公益者届時咸臨 
　　省議會兩案之態度順直省議會於十一日下午一時開會王副議長主席議員出席者一百人主席動議靑年會關於禁烟之來函雖由前秘書長諮詢過一次未能得有結果是以提出討論結果推舉朱前秘書長與袁華林議員再往諮詢以資研究主席又動議湯化龍在美遇害靈柩明日（即十二日）下午可以抵津現接到湯公治喪事務所函約前往迎迓我會如何辦理請表决時有八十九號議員韓子木起立質問湯化龍何人全場肅靜者久之主席始答云此種提議不過是去不去之問題本會不舉代表諸君願往迓者均聽自便 
雜評一 
[法（默）]  
徐之欲以宣戰案交新國會者重法也然而我之宣戰己久歐戰又將告终實際上己成過去則交議亦祗有其名也徐又不欲表示贊曹以侵犯新國會職權者亦重法也然而己不侵犯而不能禁人不侵犯强有力之督軍任意指揮亦熟視而無如何則不侵犯亦無益於實際也况乎徐之處處以守法示人而西南則處處以爲非法徐愈以重國會爲重法而西南則愈以其重國會爲非法然則徐之無表示尚未能眞一無表示也偶露表示即見稜角徐誠難處哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江寛案第二次開審紀]  
　　昨爲海軍司令公署組設之特别法庭第二次開審楚材兵艦撞沉招商局江寛商輪之期下午二時半由政府所委海軍部及司令處五法官會同理事官許繼祥升庭開審湖北督軍代表律師穆安素招商局代表哈華托古柏楚材艦長趙進銳代表畢士華等均各出庭旁聽席上有英法美義等國領事開審時首由哈華托律師向庭上詰問湖北督軍委任穆律師有無憑證即由穆律師復稱係由王督軍委陳少將來滬延請敝律師出庭云云並由許理事官聲稱事誠確實且向堂上聲明湖北督軍公署加請穆律師無誤（該艦因歸湖北差遺故由王督負責）穆律師即起而向堂上請求謂此次王督軍所邀見證漢口美孚煤油公司副總管哈爾斯及該公司小輪船主開恩二人來滬候審多日今因有事未便久留請向該兩見證先行詢問堂上准之遂傅哈爾斯開恩兩證人由畢士華律師盤問據二證人答稱我兩人於四月二十七日晚膳後往門外閒觀即見江中兩輪相撞轟然一聲震驚耳鼓我等知己肇禍急令公司中所備之美明美南兩小輪夥夫生火由我兩人各駕一輪駛往肇事處施救即由美明救獲八十人美南救獲一百二十人獲救搭客中有人擔得江寛所備救生圈一個觀之己極破舊且查碰撞之時江寛係屬上水其在江行駛確有不照航線之處而楚材因出事地點之江邊適爲廻旋水之處故下水經過是地不得不開快車其咎不在兵艦且並無開放排槍之事詢之救起之搭客亦均稱未聞槍聲云云述畢由哈華托律師重行盤問一過始令休息十五分鐘後繼續審問又由穆律師起言謂兩見證旣己問畢應請向原告律師開始審理於是哈律師起言敝律師方面亦有一見證西人業己邀來惟亦擬即日離滬請求堂上先向詢問堂上准即傳詢據稱名福里帝乃前乘江寛之搭客肇禍時我在房中散步忽覩窗外有一兵艦迎面駛來直至逼近尚未避讓致被攔腰猛撞我急搶救命圈在手套於身上其時水尚未入我向大副云觀此情形恐水將入内言未畢水己着身祇得路入江内浮氽里許始由福中公司煤船救起至江寛並不改道而行其咎實在兵艦且江寛之救命圈亦極完好故能浮於江面云云述畢復經穆律師向福里帝逐節盤詰良久問官因時己晚遂會商散庭尚有見證華人俟今日續審 
　　又該艦駕駛大副曾鳳祥亦與艦長趙進銳同解來滬就審昨日在庭候質未經問及並聞穆律師現己開出楚材損失計銀十五萬八千三百五十兩若咎在江寛須向招商局索償云 
[全國教育會聨合會第四日開會記]  
　　昨爲全國教育會聨合會開會之第四日續到代表有浙江經君亨頤吉林王君世選韓君銳山西蘇君體仁張君直生河南王君卓午張君金鎬福建鄭君貞文廣東金君曾澄等仍於下午一時半開會先由安徽省教育會代表趙君倫士報告安徽省教育狀况略謂安徽自教育廳成立以來教育較有進步即經費亦較往年略有增加次湖南省教育會代表朱君劍帆報告湖南教育狀况略謂湖南受政局之影響迭遭兵禍教育進行大受頓挫本國學校十之六七爲軍隊所駐紥多數學生均轉入外國人所辦學校匪特進步無望即求恢復原狀非加四五年苦心經營亦殊不易云云嗣繼續討論各處提議案計成立付審查者四件並議定自十五日起開始審查成立各案各省區報告教育狀况定每日三處下午一時半至二時半報告二時半至四時半審查附錄成立審查各案如後 
（一）中小學校减少普通操鐘點添設武技案（併入十一日通過之推廣體育計畫案審查） 
（二）擴充實業教育計畫案 
（三）推廣中華新式武術議案 
（四）籌設靑年圑議案 
[華貨運銷海外之參考]  
上海總商會昨接江蘇實業廳張廳長公函云逕啓者案奉農商部訓令第七一六號内開准交通部咨稱本部前以歐戰頻年百凡停輟應利用時機暢銷土貨提倡國際贸易并藉以擴張鐵路之運輸且爲核訂運價之標準經訂定華貨運往歐洲各國調查表式函請外交部分行派駐各國公司領事照式塡報在案兹准外交部先後函送駐釜山領事駐仁川領事駐鎭南浦副領事等分别塡具釜山港華貨輸入調查表及麻布綢紗附表又華貨運至仁川調查表華貨運至朝鮮鎭南浦調查表各一份到部查我國土貨出産豐富允宜乘時輸出海外以廣銷路而挽利權雖提倡狀勵保護各策均在貴部主管範圍之内咨請分行各機關以供參考等因前來查釜山仁川鎭南浦等處調查表實於華貨運銷海外頗有關係合行鈔錄原送調查表令仰查核轉行遵照此令等因奉此并附抄件到廳除分行外相應鈔錄奉發調查表函請貴會查照 
[三誌反對縮短分運單期限之堅持]  
　　南市商界反對分運單縮短期限一事抗爭良久未得完善之結果故由米業董事張樂君偕同油荳餅米各行號執事赴稅務總公所陳述種種困難要求甲乙丙三種辦法陳所長允爲詳請財政廳設法通融己紀前報兹聞該業司年司月等僉以貨物存在棧中尚未銷去而捐票己被查爲過期圈銷若貨物一年不能銷完勢必至於一貨三征且油荳餅等貨自沙船進口報捐後與行家成交常有一月或兩月之停留凡號家售於行家轉由行家售於内地客帮未必立能脫貨或由客家囤貨存棧迨至出棧起運必延數月而分運單己爲無效查輪船貨派司尚以呈年爲期何　内地轉運遲緩若縮短運單爲五個月商家不勝其累將來影響甚鉅須再力爭要求撤銷前令仍照向章辦理俾商家尚有一線生機云云是以復訂十五號（今日）午後三時仍在萃秀堂開大會邀齊全體行號各代表到會磋商對付並擬訂最後辦法 
[依周塘路工近訊]  
　　依周塘馬路塡泥工程將次蕆事己誌昨報兹悉該路自楊樹浦以逹吳淞中有橋梁兩座一日虬江橋一日新開港橋業由總監工員王泗芹飭匠勘估虬江橋長十丈闊四丈以鋼質爲骨鋼外加砌水門汀惟橋面仍以柚木鋪築計城工料洋一萬二千元新開港橋長六丈寛四丈建築材料均於虬江橋同式共需工料洋八千元立有承攬保固切結呈奉盧護軍使批准限令三個月工竣己於前日爲始先行築霸然後動工建造 
又聞閘北商董錢君等見該路路燈尚未籌設故擬日内邀集紳商發起創辦電燈公司於該馬路旁專裝淞鎭及該路各工場廠棧學校之電燈云 
[雙鳳園茶肆血案之結束]  
　　前在小東門一枝春街雙鳳園茶肆内用刀砍斃周榮生之兇犯高萬根陳阿毛徐阿六三人經法公堂引渡至内地法庭以後業由審檢廳公開辯論終結聽候宣判在案昨日下午該廳堵熊推檢兩官開庭飭提高陳徐三犯至案略詰年歳當庭宣判高萬根監禁十年陳阿毛徐阿六各監禁七年判畢飭令一併還押聽候執行 
[組織小學教育研究會續紀]  
　　前日（星期）上午九時上海縣小學教育研究會開籌備會於公共體育場本埠公私立各小學校校長到會者三十餘人商議組織方法己誌昨報兹悉是日議决事件（一）發起者爲上海市立隆德旦華倉基江境農壇西成比德貧民朝宗和安萬竹東明梅溪時化縣立第一第二第一女高小乙農閘北市立第一第二引翔鄉立蚟鎭及私立尚公金業潮惠浦東中學附屬西區招商惠兒院等校曁上海縣教育會勸學所上海市學務辦公處（二）按照簡章第六條甲項請各學校推出普通研究會員一人至三人在一週内報告本會事務所（三）定十月二十七日上午准九時半開成立大會推舉職員提出研究問題其簡章草案如下一宗旨以研究小學校教授管理訓練上實施方法爲主二組織由上海公私立各小學校組織之三會員暫定資格如左（甲）上海公私立各小學校校長教員（乙）上海縣教育會職員及勸學所職員（丙）有志研究小學教育者四職員暫定會長副會長各一人書記員三人編輯員六人均由會員中公推任之五研究資料（甲）研究問題注重局部及實際（乙）研究問題由各會員提議之六研究方法（甲）普通研究各小學校校長及經衆公推之會員會同本會職員開會研究是謂普通研究會凡提議之問題先由普通研究會討論認爲成立者提出研究研究之結果可完全解决者即行决議如必須分料研究者提交分科研究會（乙）分科研究依據研究問題之性質就會員中公推或自認分别擔任開會研究是謂分科研究會分科研究會應自定研究方法並推定一人爲主任（丙）通譸研究凡關於採訪意見及調查實施方法經過情形等得通訊於各會員研究之七會期普通研究暫定每月開會一次分科研究臨時酌定八報告研究之結果應具報告書詳叙實施之方法由本會印刷宣布以備各學校實地試騐徴求各學校實地試騐之經過情形及所得結果由本會彚編發布九會所暫設事務所於公共體育場 
[兒童吸食紙烟之警覺]  
　　上海縣知事接教育廳訓令云案奉教育部訓令内開據通俗教育研究會呈稱竊查通俗教育之推行甚有賴於講演而講演一事遇有關係社會切要事件尤應特别注重以盡指導之責兹由本會講演股議决呈請通行各省轉飭各講演機關將禁止兒童吸食紙烟一事特别注重講演案理合鈔錄原案呈送鈞部伏候鑒核施行等情並附議案前來查禁止兒童吸食紙烟一事前准内務部咨行到部業經通令中小以下各校遵照辦理在案該會請通令各講演機關將此事特别注重講演尚屬切要除指令照准外合鈔錄原送議案令仰該廳轉飭各講演機關切實辦理此令等因奉此合行抄錄原議案令仰該知事轉飭講演機關遵照辦理此令附抄原議案如下紙烟一事有害衞生兒童吸食尤非所宜盡人而知之矣近時内務部咨行教育部關於兒童吸食紙烟一事除令警區設法取締外並請通令中小以下各校設爲條教提撕警覺等因（原文見本月十四日公報）竊謂禁止兒童吸食紙烟本爲切要之事惟勸導之術宜與禁令兼施而勸導所及應推諸學校以外我國教育尚未普及未入學校之兒童其數當遠過於己入學校之兒童懲戒之權操於行政勸導之責端在講演應由會呈請教育部通行各省並令京師學務局轉飭各講演機關將禁止兒童吸食紙烟一事特别注重講演詳陳弊害俾人民自知覺悟以輔禁令所不及實於社會教育前途不無裨益 
[職業學校外埠募金續誌]  
　　吉林省城顧君冰一等擔任中華職業學校募金事宜其進行狀况己略誌前報越昨顧君等又函告該社略謂吉隊募金依限至十月六日截止合吉長兩處計共可得大洋三千元之譜唯各處報告正在進行中者尚多用議展限數日云云又哈爾濱諸君汾伯於此次該校募金亦極盡力聞昨又報告募到俄幣四千五百元云 
[美國公債與滙率之關係]  
　　英文滬報云十四日午前九時滙率規銀百兩爲美金一百二十四元迨至十一時半忽落至一百十八元午後漲高一元購買美國公債者因滙兌率漲落不定故不甚擁擠預料十四日募得之欵當較十三日爲少晨問得天津來電該處己舊出債劵十六萬六千元合計中國各處認購美國公債之總數現己得美金一百零九萬四千餘元云 
[開審擅用小輪之訟案]  
　　本埠美孚油行控告愛斯拉擅用小火輪一案昨晨在英按察使署開審原告代表爲信費惇律師被請香港勤金律師出庭辯護堂上傳集見證詰詢多時定今日覆審 
[南滙川沙合浚河道之呈文]  
　　浦東長洪吕家浜兩河由南滙縣北市經董提議開浚己誌昨報兹將士紳龔源本馬戴仁陳昌言瞿光史錢瑞濱傅恭弼等呈南滙縣杜知事文錄下呈爲長浜淤塞環求咨諸川沙會同籌備挖浚事竊長浜西逹白蓮涇東通川南各大河雨多則洩水出浦久旱乃引浦水入内潮汐往來農田沾其水利者實非淺鮮雖經上届陳董光鑑等開濬爲時無多但今非昔比旣多貨船進出又有輪船來往兩岸冲坍煤灰入河致易淤塞現在輪船不便通行貨船時亦擱淺公民等曾與財政處秦董始基等一再籌商以爲全河開濬工費甚鉅况且現須先濬閘港故爲長浜目前救急計擬暫用挖泥機器先將淺灘開挖則費省而工易向來同時開濬之吕家浜亦有淺灘船隻來往亦有阻碍理應同時開挖事關川南協浚之河尤非一邑所能辦理爲此呈求咨請川沙縣知事指令協浚各經董照章南川會同籌備挖浚之法以全水利而便交通不勝盼禱之至謹呈 
[福康里賭案展期研訊]  
　　王寳山朱阿毛因在北海路福康里七十四號屋内聚衆賭博被老閘捕房二號捕頭開立根偵悉偕同十五號西探目依克率同特别巡捕前往該處拿獲男女二十九人帶入捕房准各存洋五元保出王朱兩人解送公共公廨諭朱交一千元舖保王押候訊核在案昨晨提訊先由見證盛新祺至案經李襄讞會同英白副領事向盛略詰數語次由朱阿毛之代表穆安素律師上堂聲稱今日午後二時半南市海軍司令公署特别法庭開審江寛輪船被撞敝律師亦須前往恐時間侷促請堂上准將本案展期研訊云云中西官准如所請判朱仍交原保王還押候補傅人證再訊 
[德僑離滬併紀]  
　　浦東陸家嘴春江碼頭德商禮和洋棧於中德絶交時即經淞滬警察第三區派警設崗監視該洋棧内向住德僑六人迄今己近四載内有四德僑近因有事往漢口於前晚束裝附搭長江輪船啓行昨經三區曾警正查明該德橋姓名及起程日期與所往地點返滬日期詳報警廳核奪 
　　旅居租界之德國婦人漢那生（譯音）擬往浙省莫干山居住禀由交涉公署核准己於昨晨乘坐火車赴杭故由憲兵營飭撥憲兵二名沿途護送 
[浙參謀長由京返杭]  
　　浙省楊督軍前以徐大總統受任派參謀長范毓靈爲代表晋京覲賀兹己事畢由京來滬即於昨日乘下午三時快車返杭銷差 
[存義堂棉業公會開幕]  
　　本埠各花商號爲固結圑體起見近在公共租界福建路久安里一百七十號門牌新建房屋内創立機關一所命名存義堂棉業一百七十號門牌新建房屋内創立機關一所命名存義堂棉業公會擬訂會章互相遵守所有一切佈置均己完備業於昨日實行開幕矣 
[滬江大學星期六日紀事]  
滬江大學近由美國滙到金洋三萬五千元以便添造宿舍及購置科學儀器現新宿舍業己鳩工興築日前（星期六）舉行開土禮上午九時師生齊集建築地點校長魏馥蘭君教員嚴恩椿君各有演說並請在校最久之教員兼庶務員蓍荷福君起土禮畢攝影而散是日下午南洋網球隊至該校爲六大學網球比賽之舉兩隊奮勇决鬭計單人賽四次勝負各半雙人賽一次滬江勝結果滬江勝滬江網球隊員爲朱博泉談俊英董承璵馮家聲等四人同日下午滬江與澄衷中學在澄衷場地比賽排球計分三組第一組二十一及十一滬江勝第二組二十一及十一滬江勝第三組二十一及十滬江又勝聞下星期六將在滬江重行比賽云滬江排球隊員爲陳慶華黄富强蔡壽昌蔡其昌唐炳榮樊正楢沈文浩黄喬文成康陳永傑伍耀泮伍沃羣等十二人 
[萬國商圑中華隊隊令兩則]  
　　上海工部局萬國商圑中華隊司令正隊長葛第二百四十一號隊令云頃接總司令第七十八號阛圑令自十月十五日星期二起改用冬季操服 
　　又第二百四十三號隊令云本隊正備隊第一次隊操十月十五號（即星期二日）（時刻）早七時至八時止（服裝）小帽冬季操練服（地點）操練廳全備教員習員隊員又十月十七號（即星期四日）（時刻）七時起八時止（服裝）便衣在議事廳全隊教員習員隊員此爲正備隊第一次演戰 
[閘北二叚救火會之通告]  
　　閘北二叚救火會通告居民云十月十日上午二時三十分本會接第一叚救火會來電報稱新疆路榮森里後火警本會登台瞭亦望見火光熊熊當由各叚馳車往救及至該處遍尋不着後經本會派員調查始悉爲居民李桂泉因作五七焚燒紙錠及稻草房屋所致時餘燼尚存查凡於夜間焚燒此等物事者必先報告該管警署及附近火會由火會派員監督方可舉行今李桂泉實犯警章當由本會知照四區第一分駐所警佐楊君筱亭將該居户帶署懲罰外爲特函佈週知嗣後如於夜間焚燒錫箔等事務祈報告警署及火會庶不誤會且免危險 
[警廳會議紀要]  
　　前日淞滬警察廳長召集各區署所警正警佐隊長等到廳會議冬防事宜磋商良久旋議長警冬季制服初擬向北省購辦羊皮統來滬製備皮袄惟因公欵支絀難以籌措即將此議打消仍照向章趕製黑布棉袄褲大袍等以備定期發給换穿至舊存各該署所之棉制服須令一律檢齊繳呈來廳待修改完善再行支配 
[李巡官籌備消防]  
　　高昌廟警區巡官李敬予近以高昌廟地方距離滬城稍遠每遇境内失火深恐救火會皮帶車一時不及趕至且軍廠近在咫尺消防器具亟應籌辦以期有備無患爰於昨日先行召集紳商會議修整舊有之洋龍皮帶並勸捐欵項添配器具一面親謁兵工廠謝總辦配製救火各物所需之銅鐵各件當經謝總辦深爲嘉許諭令妥爲籌辦云 
[巡警會操]  
　昨日淞滬警察廳長徐國樑飭令一區警察署與一區一分署二分署警正佐及巡官等各率巡警三十名於本日下午二時半來廳操演並令該警正佐與巡官等督操各警正佐等遵即率警准時前往會操 
[吞没賬欵之牽累]  
　　萬茂米店跑街夥郁棣華日前收得賬洋九百餘元忽至捕房謊報稱被匪徒在途搶去希圖吞没後經捕頭察得形跡可疑在郁身畔抄出洋三百二十元並經詢悉前情解至法公堂訊供屬實判郁押西牢四月一面着原告查明被告究竟吞没若干禀覆候核昨又提訊原告禀稱現己查明被郁向往來各主顧收洋九百九十四元除捕房抄出三百二十元外尚少六百七十四元請求追繳並由捕頭禀稱捕房業己派探帶同原被至各主顧處明收洋數目相符請爲核奪詰之郁供洋己用去實情無力歸還求宥原告又稱被告進店之初曾由住居内地之某姓爲之擔保今請移提保人到案責令賠償中西官判郁還押至原告請向保人追償一節着自赴内地官廳具狀起訴 
[擔保欵項展限還清]  
魯正富前至法公控應寅生不理擔保洋一百元請爲追償等情當經中西官訊供屬實判應交人銀並保限期繳還嗣因無人作保管押捕房迄未措繳昨又提訊原告仍求嚴追詰之應供商人管押捕房難以設法可否改交尋常保出外料理中西官判展限十天還清 
[保人代繳債欵]  
　　李尚卿前至法公堂控被方榮茂虧欠洋八十元請求追繳等情判交人銀並保出外料理在案昨因届限又經傅訊李稱方出外後仍置不理請求嚴追被告由保人謝姓代爲到案聲稱洋己帶來呈案請核中西官判將繳案之洋給予原告領去堂費歸被告擔負 
[訊理往來貨欵之手續]  
　　信成安康致和元善鴻祥等五户日前同至法捕房報稱雷松亭開有店舖虧欠商人等往來貨欵爲數不資詎忽將店閉歇人亦避匿請求提案訊追昨由捕房派探傳同各債權人至法公堂請爲訊理各原告由徐椅代表到案聲訴前情並請缺席判决中西官諭令各原告各將簿據呈案察閱核斷 
 
 
 

Page 11

 
 
[德人旅館違章受罰]  
　　公共捕房刑事檢查科呈控楊樹浦路周家嘴一百零三號門牌德國人潑書所開之旅館夜半尚不收歇違背第三十四條定章等情昨晨由一百八十二號西探將該德人傳至公共公廨據刑事科代表牛門律師上堂聲稱被告曾經禀請工部局延長營業時刻工部局以該處並不熱鬧且該旅館與其他旅館性質不同未允所請詎被告開至晚間一句鐘後尚不閉門實屬故違定章請爲訊核並由捕頭强生與八十四號印捕南星分别上堂證明被告所開之旅館門首每晚停有汽車二三十輛每輛坐客三四人至夜間一點餘鐘燈火尚未息滅云云旋經中西官詰問被告有無見證到堂及辯論之詞該德人答稱並無見證亦無辯論之必要堂上以其違章屬實判罰洋三十元充公 
[請緝捲物潛逃之姬妾]  
　　徐家保現在北京陸軍部供職其眷屬住居本埠西門外寗康里一百十號門牌徐有一妾名如意又名苹源年二十八歳己娶十餘年生有一子該妾忽於陽曆八月三十日捲取金銀首飾單夾綢衣私逃無蹤徐得悉後由京告假來滬開明失單並將其妾照片送至二區警署請爲詳請淞滬警察廳長轉飭所屬一體通緝昨己經杜警正據情詳報徐廳長通令各區署所留心偵緝矣 
[婦人捲逃之控訴]  
　向在崑山路六號洋房爲西崽之錢金發指控其妻刁氏於九月十三號由漢碧禮路二百六十號屋内捲取值洋三百元之衣飾逃匿雲南路六百三十一號門牌昨由捕房派探將刁氏提解公共公廨原告延律師到堂代表請究即經中西官向氏略詰一過以原告本人未到判錢刁氏押候禮拜三再行解訊 
[控訴拐妾藏匿]  
　　城内居民吳耀廷昨至滙司捕房控住居西虹口之江西婦人項蔣氏將伊妾拐逃藏匿請爲提究捕頭立飭包探陸連奎前往將蔣氏拘入捕房詰問一過諭着轉送公廨押候訊究 
[無錫婦人被拐遇救]  
無錫南門外婦人徐陸氏因其母向在滬上北蘇州路某姓家爲傭昨特來申探視詎在中途遇一拐婦將該氏誘至輪船希圖拐往大連等處販賣當爲救濟會探員處占順查見向之盤詰該拐婦見事敗露乘間逸去該探遂將徐陸氏解送地方廳請爲發落 
[串拐女孩之敗露]  
　　江北人王連弟與蘇州婦人朱趙氏串拐小南門外王明甫家八歳女孩阿大於前日帶至蘇州路擬搭小輪帶往蘇州適被包探王桂生查見將王與氏及女孩一併帶入捕房分别拘留昨解公共公廨先由中西包探投訴前情次由王明甫投稱被告是我族姪此次偕一婦人來家往宿一宵翌日向我借洋數角作爲川資迨我至店中借洋二角回家被告等與我女均己不知去向等語訊之王連弟朱趙氏供詞均極支吾中西官判王連弟與趙氏分别各押一年半女孩阿大即交其交領回 
[控姦者是否本夫]  
住居閘北公益里之江北人李步賢前日至四區二分所控住居維新里之張得高姦佔伊妻蔣氏經署員傳到蔣氏及張質訊張供與蔣氏姘識多年且蔣氏之母亦住我處向知其夫己經故世云云次據蔣氏供婦人丈夫去世己久步賢實係夫弟請求查察署員諭解司法科經段科員訊問一過押候傅到蔣氏之母再行訊核 
[再誌德人之穢褻行爲]  
　　僑居公共租界南京路五百四十五號門牌之德國人斐立斯鮑特因將其妻天津婦人魏貞貞之十三歳内姪魏小五加以穢褻行爲以致受傷經魏氏察悉報告總巡捕房派探將魏孩送請醫院騐治並將該德人拘解公共公廨訊供管押在案昨晨復訊由中西包探上堂禀明前情並將西醫騐單呈案請察次由原告魏貞貞偕其内姪魏小五投案由魏孩述明被告將被朦其頭四次被辱以致受創等語關讞員與英卓副領事詰問被告魏孩所供是否實情被告聞之卽向魏孩逐層盤詰良久堂上判被告帶回捕房候禮拜三再訊 
[婢女在堂病故]  
　　淞滬警察廳長批尤昌貴禀云呈悉查婢女銀芝一口前據警區解送來廳當因該女病勢甚重即經轉送新普育堂醫治昨得該堂報告該女孩己在堂因病身故矣仰即知照此批 
[兩婦在押病斃]  
　　婦人王咸氏前因詐欺案發經地方廳判處拘役一個月發所執行又婦人喬杭氏因犯拐案亦經該廳訊供判押候示在案兹悉該兩氏均押在第一看守所前日均染急病不及醫治先後倒斃當由所長報告地檢廳即經林廳長委派夏檢察官毛檢騐員等前往騐明兩氏委係病死並無别故因無尸屬到場均由善堂給棺收殮厝壇召領 
[巡官破獲賭窟]  
　　滬城老縣前西街周良根所開之硝皮作近來糾人在内聚賭抽頭當爲一區二分所巡官李鴻元訪悉突於前晚督同巡長趙汝蘭張步奎巡警王景山王金發等馳往拘拿當場拿獲周良根王阿三汪鵬清張子卿陳小亭嚴兆生王兆元顧義成張祺發陸開壽張樹棟周宗和陳玉成王錫榮朱四龍趙源森王文玉邱壽玉陸益錢等十九人連同賭具賭洋等一併解送到署昨經王清和警佐研訊之下以周良根爲首犯賭判罰洋三元餘人各罰洋二元惟汪鵬清陳小亭朱四龍三人無力受罰着各拘留二日以儆 
[賭博害人不淺]  
浦東高橋鎭附近凌家木橋三官橋一帶近來賭風大熾前日有十四圖鄉民吳某因賭負向其母及妻索取銀洋不遂將母妻毆打其妻某氏氣憤吞食金戒及紅頭火柴圖盡比經家人覺察己奄奄一息旋將氏舁請虹口某醫院療治未知能保性命否 
[唆衆罷工之扭控]  
閘北梅園路復昌染坊經理張樹山前日扭己歇工匠耿得春至四區二分所控稱耿因歇業挾嫌唆使衆工匠一律罷工希圖要挾請爲訊究當經署員研訊耿供我等預先聨盟如有一人歇退則大衆一概不做云云署員諭送司法科訊核 
[攔路攫物之處治]  
　　匪徒陳福生前晚在南京路與在逃之何阿春串攫婦人朱陳氏金挖耳及雉妓張鳳林之手帕逃逸旋被失主報告捕房將陳查獲昨解公共公廨經中西官訊實判陳押西牢半年又李仁富指控張桂生前日在浙江路攫取值洋七元五角之西式呢帽一頂逃逸昨晨由探將張與原贜一併解至公共公廨經中西官訊知張係過犯判押西牢九月期滿逐出租界贜交原告領回 
[先施公司閽人獲賊]  
甬人吳文雲前晚至南京路先施公司内乘間竊取茶葉兩包圖逃當被看門巡捕察悉即將人贜拘入捕房昨解公廨經中四官訊知吳係過犯判押西牢二年期滿逐出租界 
[用人乘隙行竊]  
巴和律師昨至法公堂訴稱侍者李德星乘我出外潛入房内竊收洋二十八元及零星物件約共損失洋六十元察悉後向之追究置之不理故此扭案請追詰之李德星供認不諱惟祇竊洋十元及零物數種餘未竊取請求釋出設法歸還中西官判陳押西牢三月並着賠還原告洋六十元 
[爭扛貨物之衝突]  
　　江北人劉六與高成有在北蘇州路爭扛貨物口角起釁劉遽持扛棒將高毆傷倒地經行人吳漢槎目見代唤一千三百六十七號華捕到來將兩造一併帶入捕房捕頭飭令將高送請醫院醫治劉押候解廨請辦 
[塌車碾傷足指]  
　　甬婦王殷氏前日行經閘北寳山路被吳紀元所推塌車碾傷足指由其子王杏根投報五區警署將吳拘解司法科收押王殷氏送請醫院療治候傷愈質訊核辦 
[大便費洋二十圓]  
杜東林前因在新閘路馬路旁大便被一千零零三號華捕查見以其違章上前驅逐詎杜不服且又行凶當被拘入捕房禀明捕頭存洋二十元保出昨經公共公堂傳訊不到判將保洋充公 
[示禁縱放牲畜]  
　　浦東東溝縣警察第六區區員楊潮海以鄉間縱放馬牛羊鴨最易踏壞農産值此秋稔成熟自應重申禁令爰於昨日發出六言告示云照得縱放牲畜警律載有條文迭經出示嚴禁不啻三令五申飼養馬牛羊鴨務須各自關禁倘再任意縱放查出懲罰非輕諭爾鄉民知悉仰各一體懍遵 
[招充地甲之牌示]  
上海縣知事署昨出牌示云案查十六舖地甲喬忠縱容副役在外敲詐業經斥革應即出示招充爲此牌示如有投充該舖地甲着備具認保各結呈候提騐飭遵陋規悉數革除如有需索准指名控究特示 
[縣署批示三則]  
　　徐王氏呈爲朋串霸持據實陳明請調查維持由呈悉據稱該店創設日升里口迄今己歷十二年有租屋契據可證等情如果屬實仰該民檢同證據呈核一面並邀房主及隣近店舖公呈證明以憑察奪此批 
　　周森田呈爲聲明改業請求啓封由據呈該店現擬專製腐乾取消白作請予啓封等情查荳腐業行單内載明各種貨品列有腐乾一項該店主專製此項貨物是否不在荳腐業範圍之内仰即詢明該公所如確有同業關係再行呈請核辦可也着即遵照 
　　王明遠呈爲遵例註册請給照公告由呈及商　均悉開具事項核與商業註册規則尚無不合應准註册塡給執照並公告可也註册費銀三元存商標暫備案此批 
[寗波同鄉會募捐消息]  
　　寗波旅滬同鄉會募捐滿催繳捐欵辦理結束一面仍行續募近日各募捐員之續繳捐欵者更形踴躍兹將捐欵細目錄后 
孫康宏君募陳鴻賓二十元斯瑞大石作張宏順號方福順號鄭雙玉方大興各十元崇慶堂陳石福記傅禮寳君各五元陳阿賚翁孝峯邱文記丁惠德各二元孫君自助四十元沈嗣恩君募大盛號唐瑞芬作允甫王志堃三君各五元沈君自助一元吳鑑國君募吳筱谷君三元郎東林陳金財林如樂吳芝賚錢振泰陳元俊林三喜毛文豹諸君各一元吳君自助五元徐坤久君助洋二十元劉耀庭君募屠康侯君二十元徐榮記茂昌祥高秉衡君各五元盧晉初徐廷寳二君各二元趙伯友君募馬璇卿沈泰源藥棧錢鳳翔周倬堂君各十元衽號蓆棧徐恒興姚豫元興豐號各五元大總生虞恒順各三元朱松鶴周兆龍胡焨昌陳全貴君各二元傳林瑞一元趙君自助二十五元康治卿康玉卿二君各助五元梁蓮湖君募方堃和瑞泰同春隆記方同泰方同康蔡同源周仁記各五元愼亭行乾大昌大源愼阜泰行各三元元和豐二元衆蓆業十六元林孟垂君募楊漢汀君二十元許田汾君五十元孫美鴻君三十元徐時隆君募周定福陳見山余永生君各十元鮑和卿君五元烏畹生沈祥福各二元余震生一元徐君自助一百元黄可舫君何少寅君各助十元虞景珊君助五十元孫純甫君募張巨川君十元汪志久君五元舒蘭生君二元餘再續報 
[介紹新刋]  
　　商務印書館婦女雜誌第四卷第十號業己出版錄其要目於後以爲介紹論女子職業教育與道德教育之關係家庭教育淺說小兒疾病治療法動植物之變化家庭藥物學有益人身之新食物家庭簡易醫方兒童健康計測法世界異聞中秋月瓶笙花影 
中華職業教育社特别通訊 
[職業學校募金圑消息]  
　　昨日爲繼續募金展期之末日 
　　黄少岩君報告募到銀四百二十元 
第十四隊（南京）報告續募到銀一千元 
　　總隊長朱慶瀾 
　　副總隊長聶雲臺 
專件 
[上海交易所股分有限公司章程]  
　　第一章總則 
　　第一條本公司商號定名曰上海交易所股分有限公司民國年月日部核准註册設立 
第二條本公司設於上海 
第三條本公司成立年限自註册之日起十年爲限 
第四條本公司公告聲明當揭載於本公司市場及上海通行之日報 
　　第二章營業宗旨 
第五條本公司按本章程及營業章程營業細則交易左列物品一中外各國發行之有價證券二中外棉花三中外棉紗四金銀類五中外布疋六糧食油類七皮毛類第六條各公司欲將股票及公司債劵并一切證劵向本公司聲請買賣者能否允許應即决定但雖己承認或己在本公司買賣交易如該公司有違反公司條例或營業狀態有缺陷者一經查明即可停止及中止其交易 
第三章資本及股分 
第七條本公司資本總額上海通用銀元五百萬元分爲十萬股每股銀元五十元如營業發逹可增加股分及资本銀額 
　　第八條本公司股票分爲五種一股一張五股一張十股一張五十股一張一百股一張票上記股東姓名及載明號碼商號註册年月股分種數每股銀額每股己繳銀額加蓋本公司圖章發行時并由理事長簽名蓋印 
　　第九條股銀定四次分繳每次應繳股銀四分之一即每股繳銀十二元五角俟第一次股銀繳足後逾個月再繳第二次股銀其餘應繳股銀日期視營業情形由理事會議定日期至少於一個月前通知各股東 
　　第十條股銀如不按期繳納以過期之翌日起每百元每日徴收過期利息銀五分 
股東自到期日起經公司之催告逾一個月仍不繳納應由理事長按照公司條例第一百三十六條决定該股東喪失股東之權利己付股銀不能給還 
　　第十一條各公司及商號購買本公司之股分須定一人爲代表人記載其姓名於本公司股東記名簿册 
　　第十二條凡個人購買本公司之股分不得過股分總額二十分之一 
　　第十三條凡購買本公司之股分者以中華民國人民爲限 
　　第十四條凡股之轉讓應照本公司所定書式讓渡人及承受人連名蓋印即可過户註册若子孫承繼或奉遺書或遵法例應得之股分欲向本公司註册過户時必須備有本公司足認爲證明之書據 
　　第十五條股票轉讓其承受人之姓名住址如未記載於股東名簿不得享受本公司之權利 
　　第十六條股票若遭遺失毁損時股東可提出聲明書將股票號碼及失毁原由詳細述明并有二人以上具名連保向本公司請求另給股票但該股東須將失毁情由登報廣告經六十日後并無申請異議者准給新股票一切廣告費用由該股東擔任 
　　第十七條改寫股票姓名以及换給新股票等費用由理事命議定徴收之 
　　第十八條本公司定期股東會以前三十日停止股票過户等事 
　　第十九條本公司股銀全數收足時可依法律發行無記名式之股票（未完） 
雜評二 
[所望於教育聨合會（二）（訥）]  
　　戰後之教育方針我國教育家固早己研究之然停戰無期着手進行之日尚遠也今則歐洲停戰之機愈迫愈緊即我人講求戰後教育之機亦愈迫愈緊以吾國教育上之多缺點希望停戰後之補救譬如久渴之夫無一不覺其某美但必提綱挈領考察各國方針之所長參以我國需要之所急而定一確當切要之方針方針旣定全國人堅忍强毅以赴之雖千艱萬辛而不稍變易此又爲今之教育家所當有事者 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
時談 
[感時聨] [  樵隠]  
　　揮涕問同胞爲何反正不正共和不和光復不光仍黑黯特色徒表面畢竟民權無權武力無力司法無法救蒼生 
雜錄 
[文玉山房發兌書籍] [  老申報]  
最近新書目錄大抵何者爲多此可以見一時之風尚也今特選本報光緒十四年三月十一日之書目告白記之於下武英殿叢書八十元白紙通志堂經解八十四元皇清經解十十四元曾文正公全集十三元古經解小堂彚函十四元五朝紀事本末二十八元全唐詩二十元天下郡國利病方輿紀要二十元注汝廉叢書六元五色批黻清齋試帖一元東洋六國全史二十元十六國春秋七元八史經籍志五元綱目條記一元通鑑答問五角國語正義四元絶妙好詞箋六角皇朝駢文類苑三元六重校先正事略四元五毛詩後箋六元硃墨本三國志演義二元五硃墨本古令文致二元駢體南針二元經文碧海鯨二元五江愼修翼梅一元戴東原集叚玉裁集合刻三元六筆算便覽三角本草詩箋六角以上精刻書籍以下俱是銅版石印書籍佩文韻府十三經註疏康熙字典加批圖註聊齋志異玉芙蓉試帖註釋得月樓賦鈔四書典林典滙集成小塔文林小題文府小題文藪芥子園畫譜尚友錄胡克家文選臨文寳笈字類標韻詩韻集成詩韻合璧卄一史約編四書備旨各種木板銅版石印俱全名目繁多不及詳載如蒙賜顧移玉上洋五馬路本莊京都琉璃廠分莊可也 
[戰事新器之笑談] [  箴]  
　　此次歐戰雙方競製軍用新器以相制且設發明部主持其事如有巧思均可呈報該部以備採用其中適於實用者固多而不近人情同於兒戲者亦不勝紀數試紀數端以徴一斑倫敦人士以敵飛機屢於月夜來襲羣議設法掩蔽月光紛紛上書發明部其所舉之法類皆令人可笑其一爲射黑光以遮月體而以何法射之則一字不提也他如有議養鵜無數教使飛至德國愛森喙取克虜伯廠圍牆之灰泥至其毁而後己者有議以蛇代彈以氣械射入敵軍戰壕中者有議實石於彈於泥淖中鋪成一路者有議以凝質之彈以損機關槍者有議發射鐵線數千呎以困敵人者而對於抵制飛機提議最多者爲以探照燈附於砲上俾循光線以發砲而不知彈之射程不循光線也上書者於電氣及磁氣二項多所建議若果如發明家之希望成爲事實則戰事不難即止蓋其中有議用電氣殺敵與亂敵飛機之羅盤及炸敵軍之彈庫者有議用磁氣吸落敵飛機及牽引其擲下之炸彈者有議懸大磁石於汽球以吸兵士手中之來福槍者而不知雖最大之磁石亦不能吸引室中案上之螺鉗也猶憶往年中國某役有議以夜壺陣破敵者有議以長毛竹鋪地俾着革履之外兵行於其上皆倒踣者正此類也可見民智之不齊各國相同固不限於中外也 
[地底潛運食物]  
　　德國以缺乏糧食及日用品之故乃種種奇巧之法由隣國潛運而入近者瑞士關吏於邊界附近見有二人方事掘鑿疑而查視因以發見德人潛運物品之管道管以三合土製造中有長鐵線可以來往牽動凡肉食乳油火腿衣鞋等類均可繫於線端中彼端拉過邊界管道之一端通至瑞士邊界附近之巴登地方另一端則通至瑞士境内某德人宅内該宅日需之糧食衣服靴鞋肥皂及其他日用品爲數甚夥蓋若輩儘可以巨價購諸市場無人過問也此項地底潛運貿易聞甚發逹此次因鐵線中有障碍不能牽動故須於障碍處鑿管道修理不意竟爲關吏發見云 
[天空海底之殺人器]  
　　飛機黑夜龔轟敵人陳地甚難取準美國近發明一物如汽球所用之傘然飛機飛抵所欲施擊之地取以擲之傘乃悠悠而下上有火綫火綫燃盡忽發巨光其明亮等於四十萬枝之燭光自上下矚瞭如指掌自下仰望以有傘遮隔不能見飛機之行動在何高度發光可由飛行家定之云 
據美國海軍部亘稱德潛艇一艘於八月十日攻擊斯密士島海濱衞兵站及燈塔時曾於附近水面噴油三處每處廣逾一哀克（每哀克约華六畝）油中有煤氣發生約四十分鐘始散防兵六人因嗅此暈倒但皆未殞命此爲潛艇所用之新殺人物也 
[陶器鑽孔法] [  嘯湖]  
陶器如花盆魚缸等類質地雖非堅實然欲鑽孔大小悉如人意殊非易易兹有一法以農夫用以取火吸烟之火絨捻成小圑置於欲鑽之處燃着俟火絨燒完即可用鐵錐鑽穿矣幼時吾家曾托友至桂林購花生油數埕附帆船返粤抵家時生油每埕己如 
　　螬食之李騐其封口則全無破錠當時莫明其故後詢之老於江湖者始悉船家慣用此技竊油云 
益智新畫 
 
[喇叭四相] [  馬國英]  
　　（像Ｐ）（像Ｂ）（像Ｑ）（像Ｄ） 
[黴菌與人生] [  劍心]  
　　世人多　謂黴爲病毒之媒介實則直接爲傳染病之病原物不過二三十種其餘則無害於人體假令黴菌皆爲病毒之原因則吾人不能一日生存彼空中水中土中山上海底所存之菌無論矣而南極之内亦有黴菌發育夏日黴菌之發逹無論矣而嚴寒之間胞子亦能繁殖大抵入梅之際温度高濕氣重高等黴菌最易發育凡空氣充滿之地即黴菌存在之處吾人身體實爲黴菌敗巢日常所呼吸之肺其中有爲病原者亦有入腹中分解食物而助消化者 
凡以黴菌爲患者必以爲撲滅是物方能免人生之危險抑知世界無黴菌物質即不能新陳代謝古物不能腐敗新物不能發生殘骸遺骨充塞地球吾人即無生存之地矣 
由此觀之黴菌與人生之關係甚爲重大如土壤黴菌棲息土中能使土中成分腐敗或分解之其有補於農業良非淺鮮土壤黴菌之應用與作物品種之改良爲農學進步上二大問題學者急宜研究之也 
兹舉一例以說明土壤黴菌之微妙作用荳科植物之梅瘤有球黴菌集於球中以供給養分植物學上所謂共生者是也 
古昔農家謂種豆之地發爲肥沃又謂鋤蓮華草與土以代肥料此種學理農民知之者甚鮮蓮華草爲豆科植物豆科植物之根瘤其近停土中有黴菌寄生則植物易發育美國植豆之際往往播以黴菌將來黴菌能代肥料之作用亦未可知也 
黴菌不僅於農業上有效用直接對於人間尚有種種利益如造酢則須用醋酸黴菌乳酷乾酪牛乳等食物中加以黴菌其味頗美酒精中加以黴菌亦有特别之風味日本麥酒係酒酵母所造成英國麥酒於酵母外加以某種黴菌足徵黴菌之功效甚多也 
小說 
[短篇五分鐘（續）] [  常覺小蠂]  
吾留汝在村中直不啻自投機阱今當除之言次竟欲直犯老人不意裴荔詩忽挺身而入以佩刀格其臂曰卡東吾不殺爾乃猶在此間逞兇殘耶卡東方自裴荔詩刀影之下抱首而竄裴荔詩笑曰鼠子乃無膽疾竄亦奚益吾不重以老人之面早殺汝矣老人呼曰裴荔詩卡東兇暴無禮吾己不認爲友殺之無足卹也實則卡東久己狼竄下樓不知所往裴荔詩乃不禁失笑因向老人曰驚吾丈矣吾來蓋覔吾履老人曰君來正佳吾今向汝謝過吾誠誤以卡東爲善人也今吾乃知民黨中未嘗無善者吾以吾女托之君矣遂引曼黛之手置之裴荔詩掌中曼黛此時悲喜不知所可竟投裴荔詩之懷而哭老人微展一笑返身而他顧一似此兒女之情爲老人所不願見者而裴荔詩則心口自問曰禍福之來竟在此五分鐘間耶而老人之愛憎忽易亦儘其於五分鐘間耶然則卡東之失敗亦不過五分鐘間事耳不禁爲之莞爾久之（完） 
　　前文中曾脫落一節兹特補之於下 
遽然自念曰今事急矣吾乃猶疑莫决寗不鑄成大錯吾救裴荔詩必矣雖然裴荔詩以外諸人固吾敵也吾又豈能因裴荔詩一人而敗吾父垂成之功無己吾當於卡東渡河之後於最後五分鐘間縱裴荔詩一人遁則其他之人不能倖脫而吾父之功亦告成矣意决乃坐俟鐘擺之動覺其遲緩甚於度歳迨至長針將近十一句時曼黛己不復能耐即自啓門而出足不加履逕往推裴荔詩之門及舉手又復自止念以女子面夤夜入人臥室於禮實非然欲揚聲呼之則不但驚裘荔詩即老人亦且聞之矣然默計時間己迫距卡東所約之時且不滿五分鐘矣乃不得己輕推其門鍵則門固不鍵己應手而留曼黛此時兩類　熱如灼以手扶壁仄步而前足甫入　室中己有人發其沈毅之聲曰誰蓋裴荔詩久處軍營聽覺至敏故一聞聲息　醒曼黛亟曰止我也曼黛也汝母語裴荔詩聞語轉詫離床而起曼黛止不復前探身前曰裴荔詩卡東己定謀今夜十二句鐘渡河襲汝去今只五分鐘矣汝趣躍窓下遁母多延時刻蓋遲一刻汝即不免也言次立轉身出室則聞裴荔詩己一躍下地曼黛不暇復聽立捧心而奔迨至臥室則不禁伏案而跽呼曰上帝恕我嗟乎吾誠何以自宥也此時裴荔詩己起驚駭之中乃有十分愉快知 
[自由談之自由談] [  不冷]  
　　安福俱樂部五字不知何人所題是何命意論其實際不過一政黨之招待所耳然而以今日觀之此五字實字字相反勢旣分裂不得爲俱互相憤恨不得爲樂脫離中止不得爲安終無良果不得爲福號令不行不得爲部故與其爲安福俱樂部母甯爲危禍各恨散也 
 
 
 

Page 15

 
 
   
 
 

Page 16

 
 
   
 
