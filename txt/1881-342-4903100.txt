# 1881 - 342 - 4903100

 

Page 1

 
 
[薈蕞編出售] [  本館告白]  
　　薈蕞編二十卷爲備清俞　甫太史手輯皆　忠拳節義之足以外發懲　者裒集面成搜羅宏富取去謹設發　德之幽光爲人倫之　準洵爲有　名敎之作向無刻本本舘仿聚珍忣排印成書據對精詳裝訂工雅刻巳告竣每部八本收囘工價洋四角正定於念五日出售書處仍照　例請卽歸顧爲盼 
[論典當議利便民]  
　　典當之設所以便民故爲商人牟利之常而禀官納帖必經地方官詳諸上憲允行而後可以開設雖巨富之家不能私開如有未經請帖或借他典之者從中影射者經官察出必令罰銀補帖倘或不遵則竟押閉然商人以巨萬之本開設典鋪關繫甚大亦斷不吝請帖之資致干未便以故都會之人必有官當數處而私開小押者則不敢明立門面懸挂招牌但於湫隘冷落之處貢一椽之屋以居行如鬼蜮賄送差保以兾地方官之不見不聞而已各省向有軍犯之携資　配有開設小押不在禁例然非不禁也不禁則有奸民通同軍犯夥開而小押將日益加多矣蓋王道順乎人情彼軍犯因事負罪遠居配所所帶之資旣不能齒於齊民一律經營則坐食數年必至花銷凈盡是以准其放　取利稍資餬口並不准其開小卽也其居然開小押者仍爲差保包庇得規之故耳否則有以不懸招不開門也各省自兵燹以後流離甫集元氣凋殘富商遠徒未歸貧民無所通融官乃亟亟焉以開當爲善後要務招集商人民咸稱便始則省會郡城推而至於各縣鄕鎭漸次開張幾復承平舊例惟貧民以爲便者有之以爲苦乾亦有之蓋從前典舖以三年爲限期每月起利小者不過一分二厘十千以上　僅八厘與一分不等而同治初間當雖規復各當商以資本不如前若以三年爲滿則不能轉運故僅至十二個月或十四十六十八個月而止利則自二分四厘至二分自同治三四年至今亦越十七八年地方之元氣雖未盡復而富商之營運日見興隆顧限滿不能及三年减利不能至一分徒藉口於不敷營運而相沿以爲成例莫可更張貧　之苦於利重而限促者實暗受其累矣夫金珠貴重之物當本或不至相懸若衣服則不過十當四五展轉出入而又加以三年之利苟終不贖則將來批賣必至折閱故各商不肯放限至於利息則現在各項生意須通融於匯劃者皆一分而外而又本利滾算一千之金若終年常欠則一年之利實有不止二分者以生意艱難虧逃接踵各莊號鑒於此中利弊緊而不放是以拆息如此其昂當商知之乃藉爲口實而不肯減讓宜也然而有貴重之物者雖多出利息而其物必來取贖且當錢之時或因急需抵用其後欵可挹注亦不惜此區區之利惟極貧之民數百文千文之物錙銖計算省得一錢不爲無補者則或因二分之息加於本錢者已二三成一時無措致於不得取覆譬如棉衣　卽已不堪過冬卽終至於贖而爲目太遲受凍己不勝其苦此則限期之從猶爲小焉者也浙省大憲知貧民之苦特仿隣省章程通飭九屬諭知典商自十一月半至十二月半凡棉衣　被絮胎四項於此一月期內　令讓利本年當者全讓上年當者完上年而免今年雖以當本二千文爲率一年之利不過西百餘文况有不及一年不及二千者然在貧民得此區區受益誠非淺鮮昨見寍守宗湘文觀察告示轉奉藩撫札開等因可見民間困苦情形大吏未嘗不知而一爲籌及也雖然減利固爲恤民而尤有爲害民間者則莫如小押矣夫小押所收之物大都襤樓不堪非極貧極下之戶不能有此餘則小偷扒竊之　銷售其中本無上等之物特因有此銷　之處而俊民間竊案愈多而匪人愈夥官憲之所以示禁者本爲此耳各處皆不敢明目張胆開設市塵惟上海則徧處皆是嘗　其押票有云每期三分起息四個月爲滿質之於人則知其所謂期者以十日爲一期也然則一月三期每期三分豈非按月九分利乎恐別處違禁私開之小押未有如此大開不禁之小押者也因論讓利便民而并及此竊願有地方之責者　意焉爾 
[印度數]  
　　○印度新聞紙言印度今年所出之茶統計有三千四百萬磅較去年增至三十萬磅印度之荼業日增月異如此中國之業茶者可不力加整頓哉 
[犯供可異]  
　　○粵垣　長壽寺被焚後各叢林皆深危欋現聞華林寺已將五月間藩臬二司嚴禁婦女入寺燒香之示刊勒石碑立諸寺前而省垣各大寺院亦將效怯云又聞地方官捕獲長壽寺放火諸犯內一犯頗有可異該犯係寺之隣近洪昌店工人當堂訊時直認放火不諱言　汝旣放火自必案機搶物犯供放火是實搶物則未詞氣壯直錚錚相持官問汝平日與寺有何仇怨供稱姑勿問有仇與否但該寺確有應燒之罪此中隱穢憲臺深居高遠　所未知如欲知之須溥此寺各僧與之對質便能將　惡揭明曲直不難立判也若不嚴緝寺僧質審則并放火亦不認究有何據以　我哉言訖猶怒氣勃然詞色俱壯承審官於此亦頗相訝因卽退堂命將該犯監押候訊云 
[新簡糧道]  
　　○浙江糧儲道憚觀蔡出缺後浙中已委吳觀察署理均列前報玆得津門電音悉本月十八日欽簡廖觀察壽豐補授是缺按觀察籍隸江蘇嘉定縣係辛未翰林至現居何官則電音甚簡未得其詳也 
[善人獲佑]  
　　○歴辦齊晉燕豫賑捐江蘇紳士謝君綏之數年來募欵拯災活人無算仁聲義聞各無間言惟是體本虛弱重以任事邁往不肯節勞以致心血交虧病幾成蔡本年疉往孟河就醫卒以本原怯薄夫獲大痊九月杪返蘇後肝陽冲逆氣喘聲嘶幾不可救家人惶急無措日夕虔禱有願以身代者且平生契友得此病耗亦各齋休竭誠上疏叩禱現在果聞病已漸痊可占勿藥噫昔日之義粟仁漿卽今日之葠苓著朮救人者天必救之報施之理左券可操人可不勉結善緣哉 
[孝子入祠]  
　　○蘇郡礦紳陶桂門觀察素有至性事親以孝聞旋由甲榜歴部曹洊升監司十數年前乞病歸里閉戶課孫卒年八十餘孫已遊泮食餼矣今大吏訪其孝行聞於　朝奉　旨旌表月之初八日其孫奉栗主入孝子祠吳縣廣文親往致祭云 
[章門市景]  
　　○邇來穀價甚平每担一百一十斤值紋銀不過五錢六七分而米價則不見稍跌上等者仍須 
 
 

Page 2

 
 
紋銀一兩五錢餘一担計担重百有四十四斤且現在市肆尚傳言此後必節次見漲按前此屢聞各外府縣秋收　稔雖近以各處查騐義穀不無收買塡數然究所收積者不及十分之一此外又未有復徵本色之令何遂至於缺貨此言固不解何所見而云然也○茶油近日驟貴每百斤價值紋銀五兩五錢較之八月間一担竟漲一兩四錢聞因茶子歉收之故按江屬茶油所出在吉安袁州居多省垣專喜用之他如花生菜子油皆不甚用然花生菜子果熟亦能牽扯銷行茶子雖歉終難獨漲刻下花生大收而又雨水甚足稍一晴霽士鬆易施犁鋤卽可播種菜子行見兩項　油並盛或不至如丁戊年間直至九兩一担油價也○紋銀刻下時價每兩可兌九五扣大錢一千六百八十文上下若錢色稍次者則司多兌數十文其餘一應家常食用之物俱尚便宜　市面則頗形冷淡云 
[誤差被責]  
　　○江右候補武弁某聞經本管營官泒充撫轅項馬差健日前撫憲有事出轅儀仗均已齊備惟某未來候之逾刻總司方擬着人往催而憲駕巳出遂不及赶上隨爲該營官所悉立時傳甲至堂天恕喝責軍根　十下云 
[箔坊復開]  
　　○南昌錫箔作坊於中秋節後停工巳列前報茲悉上月杪己東夥講論停安旋于本月初一日開工惟尚有四五家以上節虧耗過鉅今生意亦未見起色仍暫停閉云 
[拐誘破案]  
　　○李矮子者湖北人年三十餘歲初在天津當咆隊護勇緣事革退遂入霆軍今年鮑爵帥奉　旨遣撤各營李遂取道囘津沿路逗留在途拐帶兩女一年十四五歲一十六七歲居然伉儷不止雙摺雙悽旣到天津在河北貰屋一椽二女鬢仍蟬亸髻未鴉盤以一孤男挾兩弱女未免招人議論李本游勇營盤既散所蓄能有幾何加以一路盤纏又多銷耗到津僑庽油鹽柴米殊費張羅至家具則四壁蕭條更屬一無長物兩女至此始深後悔方覺前非假使一馬一鞍則木已成舟亦一誤不容再悮奈又左宜右有二女同居李亦知不易調停擬待價簡沽去一留一詎女聞將賣　深防墮落烟花遂將被拐各情和盤託出從前之議論猶係將信將疑至此遂昭焉若揚會女有中表某來津偵探得有蹤跡喊控於營務處案關奸拐亟應懲辦以儆效尤遂蔣李矮子獲案送縣究辦兩女公堂對簿稱被誘拐屬實然璧不能完花徒楺碎矣 
[溺死多命]  
　　○悶碇子者天津之海船也形似沙船而有區別往還於營口牛庄載運高粱玉米各種糧食由夭津開行如通順風則一兩日可以駛到風逆則需十餘日回津亦復如是船上向準搭客由船供給飯食不取分文而於春間之開行冬令之回里其人更夥蓋多係貧民住東覔食者船上遇有風色把舵扯篷亦由若人相助爲理如風平浪靜則飽餐安坐靜待登岸而已天津謂船戶爲養船者出海之耆舵謂之管船亦曰駕長離津城數十里有庄曰田嘴中多船戶其悶碇子係屬通稱另有名稱以便呼喚莊有田某蓋養悶碇子船而作駕船者其船名白木桅終年利涉大川雖犯波濤絕無險阻今冬在牛莊裝載雜糧回里從此仔肩暫息就津守凍且俟明春再理征帆船上雇工約有二三十人搭客四五十人初則一帆風順萬里波平及至山東之癩毛子山風伯揚威波臣肆虐船遭覆溺船雖離山不遠而載胥及溺葬於魚腹者有五六十人出生入死浮沈登岸凍餓而死者復十數人幸得兩船往救慶重生者八人初船旣垂危人各抱持片板擬扈水登岸詎後浪催前浪波濤一滾隨波逐流岸不　登人皆捲去如是死者數十人有一人挾一絮被已及河唇正掙札向前一浪打來蹤跡不見前有兩人將被撈住晾乾園裹遂慶重生是山矗立海傍絕無人跡其凍餓交逼體弱不支者復死討所救之八人內有兩人已氣如懸絲蓋距覆船時巳多日矣養船者亦同淹死云 
[擾贓受累]  
　　○揚州於月之初十日有縣差率同地保至曹城內姚姓家起出贓物與兩月前韓姓之失物符合卽刻鎭姚到案姚舉家號哭隣人以姚雖貧然素不作賊但實係眞　殊爲不解因甯問其妻始知姚於韓姓被竊之夕無意中路過其宅之後墻外遙見有二三人形迹可疑爰隱窺之見踰垣入知爲偷見急歸率其弟與子并妻弟某甲持械携縣正堂燈籠俟於道左三鼓後果見數人扛負而來姚卽直前喝問賊急棄贓走姚遂滿載　歸且知韓由畏隨致富者未必控追不料縣中司閽人係韓之至戚嗾韓報案已乃從中左右之官始極力比差前日姚之少子持一銀鐲在銀匠店鎔化捕役某見與夫單物相符默囑店主勿動招韓往認卽由店追出姚根禀明司閽人率保往迹果人贓盡得然眞賊已不知去向矣現在婉收入監中無可救解足見盜泉之波雖一滴皆　水也有大紳某廉得其情思爲解脫正不知能否也 
[冬防周密]  
　　○甯郡五方雜處匪徒最易潛蹤現屆冬令防範尤宜嚴密聞城廂各舖戶遵奉憲諭會集隣居商辦以二十家爲一段富者出資貧者出力所有大街小巷擇要隘之處皆設柵門雇人專司啓閉叚內舖戶每夜輪值支更各備銅鑼一面遇有盜賊鳴鑼爲號各家務湏協力向心羣起追捕庶宵小無隙可乘閭閻悉臻安謐此誡先事預防之要務也 
[七人行刦]  
　　○杭州錢塘門外松木塲本係船　小有市鎭每年香市之時水陸畢集百貨羅列若平時固不十分熱鬧也本月初旬某姓雜貨店於夜半忽聞有叩門聲一學徒披衣起問則答以餘杭來此有要事者學徒當卽開門有七人衝門而入先將學生執住用刀禁嚇不准聲張且各以刀擊桌砍櫃鏗鏗有聲爲恫嚇計其錢糧內只有洋兩三元及錢四五千文盡爲所得店中皆係零碎雜貨無可取　遂將各夥之衣服十餘件打爲一包一聲胡哨而去聞該店共有四人其一人巳爲執住三人聞刀聲霍霍且不知盜有多少皆懼而逃避屋後無敢聲喚故得任其從容以去幸所失不多故未報官緝獲也 
[委修勝蹟]  
　　○皖垣小南門內向有文昌宮宮左有魁星閣載在縣志俗謂爲扶持風水者兵燹時盡被焚燬恢復後經大憲籌欵委員督造招役看守飛簷畫棟勝蹟依然乃至今十餘年來未嘗大加修繕朽攘頗多月前臬憲胡廉訪委員勘視估工復行籌欸派委按照磨監修現聞工程已竣矣 
[馬車僨轅]  
　　○前日本埠某洋人乘馬車至禮查西寓門口馬忽驚跳百方控勒不住俄將駕車之槓迸斷馬則直前亂跑適撞於墻間幸得旁觀有人將馬拉住始得安然否則必致生事矣 
[失愼未成]  
　　○英租界上麟里口某姓彈棉花鋪于昨午後二點鐘時不知何人吸水烟吹燼灰入棉花中霎時間火勢飛騰幸衆隣及途人帮同灌救得熄其樓板已經燒焦殊可險矣 
[病人路斃]  
　　○英租界上麟里口昨午後有一人路斃年約三十餘面瘦有病容身穿藍布長衫杜靑布棉馬甲藍布單馬甲藍洋布棉祆白布夾裏杜布襪套雲頭鞋當經三圖地保查訪屍親無著卽報保安堂棺殮發壇標記召認云 
[扼吭搶洋]  
　　○前夜有輪船上水手洋人投英捕房訴稱在下海浦雇坐東洋車着推至戒酒會詎被推至鐵路基北首之僻靜處隨有三人同車夫將我拖下一人手又脰頸二人撳住身體尚有一人摸去我袋內之洋十一元一同放手而去而我被又項閉氣當時不能開口少 
 
 

Page 3

 
 
刻得　卽來控究等語捕頭立傳諸包探緝拿玆由包探陳阿九緝獲車夫陸新寶李爾保江禮桂等三人苐認洋人酒醉遺落大洋三元四開洋四枚三人拾取均分現在銀洋尚存惟有一元質錢六百文包探隨同往吊到一併帶至捕房管押　今日必當送案究辦也 
[挽劉季眉刺史庭來]  
　　○論交豈獨在文章欠爾招魂奠一觴　子以北上都門未同執紼之列　團扇題詩空寄　　　以　　　　嫾七倩鄉所贈畫扇屬題寄恨詩三章　吟衫涴酒尚餘香　木夫容花館本事　清樽北海賓朋散白髮西河痛哭狂　詠如觀察聞病趕至上海已不及矣大痛帶柩歸　便過黃壚心已碎那堪風雨又重陽　矯如鶴立粲如虹丰親羊車視慧同兩袖翩於仙蝶影一襟悄被畫樓風落花今日春無主明月前身夢亦空剩有錦囊詩句在嘔心應許鬼稱雄 
　　茂苑賦秋生稿 
[和韵答劉質均茂才希文]  
　　○一別風塵兩髻秋少年場上各添愁與君百尺樓中坐湖海何人出一頭　十載滄江苦滯留那堪縛草又停舟平生壯志銷難盡久薄功名馬少游 
　　茂苑賦秋生草稿 
[某郞以詩見投走韵答之]  
　　○靈和殿裏風流樹我見猶憐况老奴　謂紫籐花館主　風雨俄驚才子筆雪花錯認美人膚　郞貌旣妍麗膚色尤白膩無比　綺羅香迸詩心怯竹肉聲喧酒胆　一樣飄零怨萍梗書生習氣未能無 
　　茂苑賦秋生戲稿 
[光緒七年十月初十日京報全錄]  
　　宮門抄○工部尚書瑞等　奏爲遵　旨酌保獎勵摺○漕督周　奏恭報接印日期摺○江撫李　奏察看知縣片○　學政崑　奏通省歲試完竣摺○調補湘撫凃　奏回籍省墓起程日期摺○雲督劉　奏叅革都司訊辦片○工部　奏聲明出力人員片○禮部尚書恩等　奏爲遵　旨酌保獎叙摺○禮部　奏擬請優獎片○又　奏請　恩獎片○雲督劉　奏查明請　飭改獎更正夾片○十月初十日理藩院　儀衛光祿寺正藍旗值日無引　見○景運門奏派仰山窪交冲馬之大臣　派出佩公明安岳林托倫布○召見軍機　○○工部尚書臣宗室瑞聯等謹　奏爲遵　旨酌保襄辦典禮人員懇　恩獎勵事九月十九日內閣奉　上諭本月十七日　孝貞顯皇后梓宮永遠奉安　普祥峪　定東陸禮工二部內務府承辦差務司員着該堂官查照成案酌量保奏候旨施恩等因欽此欽遵到部臣等伏查此次奉移奉安差撈倍繁典禮尤重先期揀派司員分任其事敬謹辦理一切該員等自奉泒以來恭辦事宜竭力盡誠諸務悉臻妥協洵屬認眞辦事備著勤勞謹將出力各員酌擬獎叔另繕清單恭呈　御覽可否懇　恩照擬給獎之處出自　逾格鴻慈所有臣等遵　旨酌保司員緣由理合恭摺具　奏伏乞　皇太后　皇上聖鑒訓示遵行謹　奏請　旨奉　旨已錄　○○漕運總督臣周恒祺跪　奏爲恭報微臣接篆日期叩謝　天恩仰祈　聖鑒事竊臣於本年八月初十日交卸山東撫篆趕卽束裝馳赴漕督新任十二日行至長清縣境適逢秋雨感冒風寒調治數日勉强前行因陸路泥淖過深恐有阻滯改道濟甯由水路南下玆於本月初七日行抵清江十一日准前漕臣黎培敬將漕運總督關防　王命旗牌文卷等件委員　送前來臣當卽恭設香案望闕叩頭謝　恩祗領任事伏念漕儲爲維正之供河務有宣防之責况江北界連數省海口紛歧舉凡練兵稽餉除暴安良在在均關要緊要如臣　昧懼弗克勝惟有殫竭愚忱將一切應辦事宜隨時與督臣撫臣和衷商榷實心經理以兾仰酬　高厚鴻慈於萬一再臣經過沿途地方正當　稼登塲民情安謐堪以上慰　宸僅所有微臣接篆日期並感激下忱理合恭摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○李文敏片　再准聞咨嗣後道府州縣保歸候補人員應於到省一年後察看考核分別補用等因玆查有候補班補用知縣種祖彤試看一年期滿據藩臬兩司詳請留省照例補用前來臣查候補班補用知縣鍾祖彤明白安詳相應請　旨留省照例補用謹會同兩江督臣劉坤一附片具奏伏乞　聖鑒謹　奏軍機大臣奉　旨吏部知道欽此　○○福建學政奴才宗室崑岡跪　奏爲恭報福寍府屬歲科合考並通省歲試一律完竣緣由仰祈　聖鑒事竊奴才於今春謹將考過十郡文武歲試情形恭摺奏明在案奉　旨知道了欽此嗣於閏七月初十日出省按試福寍府於八月十二日試畢照例旋省查該府水複山重路徑不通各郡向例歲科並考奴才遵照定章按臨該府後卽嚴飭提調官以責成廩保爲防弊要着奴才復面諭認保各生如敢濫保卽行　革該士子等尚知恪守塲規其廩保等亦無作僞情事向來槍替等獘以有面試一場難於嘗試故塲規頗覺肅清統觀該府五縣均有清通可造之士子武童亦稱勁健歲畢之次日卽行接辦科考防獘如前嚴密童生錄取如額其生員等亦皆志切觀光尚無作奸犯科之事奴才於兩塲取定生童當堂發落均以敦行力學切實勸導並傷各學教官隨時訓迪整頓月課以期仰副　聖主培養人才之至意現在歲試已畢十月間卽出省次第舉行科試共十一郡歲試册卷卽照例由驛遞全行解部所有考試福寍府歲科二場並通省歲試完竣緣由理合恭摺具　奏再奴才往返路程經過福州府屬之連江羅源福寍府屬之寍德福安各縣農田陸續得雨晚禾暢茂可卜豐收民情亦皆安謐堪以仰慰　宸厪合併附陳伏乞　皇太后　皇上聖鑒謹　奏軍機大臣奉　旨知道了欽此　○○調補湖南巡撫臣涂宗瀛跪　奏爲蒙　恩賞假回籍省墓起程日期恭摺具陳仰祈　聖鑒事竊臣於光緒七年九月初十日交卸河南巡撫篆務當卽具摺　奏報並聲明俟奉到請假　諭旨卽由汴起程回籍等情在案玆於九月十九日接到齋回原摺後開軍機大臣奉　旨涂宗瀛着賞假一个月欽此跪聆之下感激莫名遵卽於二十日起程前赴安徽本籍此日松揪遙望似嬰兒投母之不遑廿年　壟獲瞻皆　聖主推仁之　逾格所有起程日期理合恭摺具　奏此摺借用河南巡撫關防拜發伏乞　皇太后　皇上聖鑒謹　奏軍機大臣奉　旨知道了欽此　○○劉長佑片　再臣接據雲南迤西道熊照鏡詳准委員大理府知府鄧華熙詳稱奉委審辦川民蕭正發具控花翎儘先補用都司委署永北營右營守備李熙籠買主搶民遺官害一案 
 
 

Page 4

 
 
當經行提去後現據永北廳將原被人証卷宗提解到府訊據李熙供認私將崔玉隆騾馬費與川民肅正發經崔玉隆查知截囘等情不諱卽經疉次開導飭將原受價銀呈繳乃李熙恃符抗狡未便刑嚇監追理合詳請革職歸案訊辦等情前來除飭司移道查訊詳辦外相應請　旨將　翎儘先補用都司李熙先行革職以便訊辦謹附片具　奏伏乞　聖鑒訓示謹　奏軍機大臣奉　旨李熙着先行革職歸案訊辦欽此○○　部　　再學習郞中王慶鈞初經泒充帮總辦旋奉　旨撤去查該員帮辦要差歴時五月於一切公事尙無貽悮亦在出力人員之列今據聲稱不敢仰邀議叙臣等亦未便　保合併聲明謹附片具　奏奉　旨已錄　○○禮部尙書臣恩承等謹　奏爲遵　旨酌保承辦差務司員懇　恩奬叙仰祈　聖鑒事光緒七年九月十九日奉　上諭本月十七日　孝貞顯皇后梓宮永遠奉安　普祥唂　定東陸禮工二部承辦差務司員着該堂官查照成案酌量保奏候旨施恩等因欽此仰見我　皇上錫類推　恩微勞必緣之至意跪誦之　曷　欽悚伏思此次恭辦　孝貞顯皇后大事典禮極爲繁要司員等參酌儀文詳核　案於一切恭辦事宜矢愼矢動始終周洽現在　大禮告成　聖恩　敷理合欽遵　諭旨酌量保奏謹將在事出力各員繕寫名單酌擬奬叙伏乞　皇太后　皇上天恩爲此謹　奏請　旨奉　旨巳錄　○○禮部片　再本年恭遇　孝貞顯皇后大事與則　隆儀文繁重臣等泒令　祭司滿掌印員外郞往霖總辦一切事宜自三月以來該員除同恭理王大臣及臣等敬謹詳考與章綜　例案於一切恭辦事件均能參酌合宜現在　奉安禮成　隆　鉅典妥治周詳洵屬始終奮勉異常出力之員自應欽遵　諭旨從優保獎謹擬請賞戴花翎並俟升郞中後遇有應升應轉坊　僅先升轉伏乞　皇太后　皇上聖鑒謹附　奏請　旨奉　旨已錄○○禮部片　再臣部祠祭漢掌印郞中廷茂在部供職資俸最深典禮極爲　練本年恭遇　孝貞顯皇后大事臣等泒令總辦一切事宜該員隨同恭理王大臣等敬謹祥考典章綜　例案半載有餘始終動愼現在　奉安禮成　隆儀鉅典酌核精祥洵屬尤爲出力之員應遵　旨從優保獎惟該員係截取　記名繁缺知府並業經保至得知府後以道員用先換頂載賞載花翎在案按照吏部現行章程該員已無可加保臣等未便沒其勞　應如何獎勵之處出自　皇太后　皇上天恩謹附　奉請　旨奉　旨已錄○○劉長佑片　再臣等於光緒四年七月接准吏部咨所有臣等遵保牧復騰　等城及　辦永昌等府屬匪從出力人員並單開請　　與例章不符應行駁正人員於光緒四年五月十三日具奏奉　旨依議欽此開單移咨到　當經欽遵行查去後茲據雲南善後局司道詳稱查單開花翎運同銜補用同知直隸州丁彥請免補本班以知府分省補用貢生尹一德　在　請以訓導不論雙單月歸部選用丁彥係何省補用同知直隸州尹一德唐在瑞係何項貢生應查明覆奏再行核辦等四遵查丁彥係由軍功歴保至同知直隸州分省補用並加運同銜　賞戴花翎原保軍內漏未聲叙分省字樣　仍請免補本班以印府分省補用尹一德由　生考取辛西科選　生員未經朝考拔貢仍請以調導不論雙單朋歸部選用唐在再係由俊秀遵例捐納貢生茲據改請以縣主簿歸部選用又據該局司道詳據同知銜　滇補用知縣朱席珍禀稱保舉原名錫珍係屬銷悮呈請核詳更正等情到局經該司道等　查　異該員朱席珍係由同知銜選用知縣請以本班留　補用並請　賞戴花翎業經彚案奉獎奉　旨允進欽遵轉行在案在查該員原名本係席珍悮爲錫珍實因司局案卷紛歧彚單時將席字誤寫各等語先後詳請核奏分別改獎更正前來臣等覆核無異查該員等前在軍營均屬著有微勞合無仰懇　天恩飭部查照准將該員等分別改獎更正註册之處出有　諭格鴻施除咨部查照外謹合詞附片陳明伏乞　聖鑒訓示謹　奏軍機大臣奉　旨吏部議奏欽此 
[浙省撫轅抄]  
　　○十月十五日新選紹興府霍順武由京來省禀到　善廣交卸新市釐局回省禀到　大挑縣夏經鎔回　守制　試用縣丞黃承詔由京騐看來省禀到　○十六日候補縣鄒文　禀知藩司委署慈谿縣事叩謝　○十七日顏鐘　交卸定海廳事回省禀到禀見　趙惟喻禀知藩司委署錢塘縣事叩謝　伍桂生由京改發來省禀到　運副害福恆禀知奉提台委襄辦營務處差禀見　○十八日署錢　縣湯禀見奉札飭赴平陽縣任叩謝　題補玉環同知左禀知奉到飭知部覆准補叩謝　候補按司獄顧興嗣服滿來省稟到　陳瑢由京騐看來省禀到 
[江督轅門抄]  
　　○九月二十日同知梁僖年禀知到差　朱其煌禀銷儀鳳門保甲差赴鎭江木厘局　署海州直隸州　献廷鎭江來並謝委　通判凌夢　禀知調辦河南段保甲差　藩轅牌示本司理同員缺前經請以候補布理問潘瑩咨補業巳奉部覆自應飭赴新任　○二十一日布理同潘瑩謝飭知　張雲禀知調辦南四段保甲差　藩轅牌示江寧縣丞錢啓病故遺缺查有試用縣丞羅樹動　高郵州學正葛家善在任病故遺缺查有試用訓導顧金標均署理　○二十二日知縣金士準奉委發審差　○二十三日候補道孫謝委總辦製造洋火藥局知縣方　禀知奉儀棧徐札委隨員差　○二十四日署海州廖献廷辭赴任　○二十五日同知江於　禀知奉厘捐局委石港厘捐差　知縣林佩衡禀知奉善後局委辦文案差　准補清河縣　汪學思禀謝飭知辭赴任　○二十六日前福建臬司張辭赴江西督銷局　江於煒禀辭赴石港厘捐差　○二十七日直隸州李春梁稟知奉委旗營萬壽工程　知府丁葆元禀知赴西上橋勘工　○二十八日新任漕拜會　○二十九月江蘇試用道楊琪光由京來　知縣張雲　河南　到南四叚保甲差　知州陸　守備史福勝均禀知解革員唐葆元辭赴蘇　通判凌夢蘭禀知銷南四段到河南段保甲差　○三十日通判倪人　辭赴吳淞騐補厘捐差　知縣萬中培由蘇州來 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
