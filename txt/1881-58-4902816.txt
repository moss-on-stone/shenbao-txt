# 1881 - 58 - 4902816

 

Page 1

 
 
[點石齋印售書籍碑帖字幅價目] [  本齋主人啓]  
　本齋於去年在泰西購得新式石印機器另用照相之法照印各種書衙皆能與元本不爽翎銖且神采更覺煥發至照成縮本尤極精工舟車擕　者可無累墮之　且行列井然不費目力誠天地間有數之奇事也今在申報重申昌書畫室岀售合將印成每種價目列左 
　　書畫○縮本字彚二角五○　笑堂書傳三角五○英字入門一角五○耕　圖五角○華英字典五角○聖諭傳解五角○簡明目錄七角五○鴻雪　終圖記一元○　治平略五角○歴代名　圖說七角○華英通用要語一角五○狀元圖考一角○　越先賢圖解二角五○萬壽盛典五角○華英文字合　二角五○異　風土記二角五○華文譯英文字典八角○汗簡二角五○詩書舫六角五○帝鑑圖說六角○華英說部得要四角○華英尺牘二角五○殿版初印康熙字典每部一本實洋二元又每部四本康熙字典實洋二元三角○景文四書七角五○無師自通英語錄五角○泛槎圖洋一元 
　　碑帖○玄祕塔二角連裱六角○王樓夢墨蹟連裱三角五○董其昌成樂軒八分連裱一角六○玉版十三行一角連裱一角八○家　碑一角五○張玉德崇仁寺碑一角五○成親王　邪公家傳八分連裱一角六○多寶塔一角八連裱三角八○徐昌緒壽陳文恭　五分○聖教序二角五紙裱五角五○米南宫虎邱詩一角二紙裱二角六○趙之謙書陳夫人家傳二角紙裱三角五○又琴旨一角二紙裱二角二○梅野人草書八分紙裱二角○何子貞上曾滌相詩七分連裱二角二○沈桐敂書王右丞遣事七分裱加八分○表忠觀碑縮本一角已裱二角○近今翰林墨蹟三角連裱六角五○爭坐位一角已裱二角○趙子昻龍興寺碑一角已裱二角五○文徵明前赤壁賦墨蹟一角五已裱二角七○董其昌秣陵碑一角五已裱三角三○　文定公墨蹟七分已裱一角五○汪士鋐　風墨蹟一角已裱二角二○虞恭公　公碑一角五已裱三角板而三角五○　甫君碑二角五已裱五角如板面五角五○御製官箴孫玉庭書連裱一角○靈飛經二角裱者四角○顏魯公祭姪稿一角半裱者二角七○九成宫醴泉銘一角五○董文敏公蘭亭叙一角二裱者二角七○譚禪合詠劉石菴王達齋兩先生書二角半裱者四角○　府君墓誌銘曾君熙書七分裱者一角七○戴夫人墓誌銘戴君熙書四分裱者一角二○十思疏祁君廷杰墨蹟六分○詒晉齋甲籍帖每部收洋四角裱成紙面而加夾板者則洋八角裱成板面而加　套者則洋一元 
　　字幅○陳鴻壽行書立軸一角綾裱三角五○王雲山行書小屏六條八分○汪聯卿行書中屏四條一角裱者四角○王雪山行書中庭四條一角○莫友芝條幅六張未裱五角已裱一元○元和沈共之小篆條幅每堂二角五綾裱另加四角五○毛意香行書條幅每　三角五綾裱加四角五○廖養泉書五尺字屏條每堂實洋四角裱成者每堂實洋一元 
[中國兵船宜至他國海面閱歴說]  
　　中國自知輪船之利以來先則商船次第行駛俾各埠攬載生意不爲洋船專利繼則整頓水師以輪船爲海口禦侮之備設局製造之不已又復岀洋購買至購買之不已而又定造鐵皮鐵甲等船及水雷諸具延請西人以爲教師招收幼童以資學習凡西人所行之事無不精益求精日進不已在不諳洋務者以爲中國近二十年來於船政事宜如此經心作意諒足以抗衡西人矣故去年崇公回華朝廷不允所議中俄之隙即在旦夕京朝諸臣咸謂官戰不宜和於各海疆督撫臠辦防堵陳奏情形以爲未可與戰者皆竊竊然訾之殊不知現在海疆䉒辦各事雖有精兵利械足以自守而揆之西國水師情形則固未能十得五六也今試以一事言之中國與外洋通商凡外洋商人駐居華地類皆有團練之兵以自保護不時操演雖無所用之而不敢懈怠團兵之外又常有兵船泊於海口之外以遥相守衛其兵之操演亦如團練或一月數次或數月一次要不肯使各兵習於安逸而致偷惰生事而其船又時有更易調泊於各處兼使熟悉海程竊謂此事以現在中國在各處通商與各國等類齊觀似亦可以援具例也蓋西人商於中國而其國之兵船可至中國海口之外以保護商人則中人商於外洋而中國之兵船豈有不能至他國海口之外以保護商人者徒以當時定約之日初不料十餘年後中國人之至外洋貿易者如此其多故未暇計及耳然事勢因時而異法制因人而施以今論今苟與西人重申此意增入一條亦豈不可者蓋設兵船以保護商人其事猶小而令兵船得泊於他國海中習各洲之海道學各國之軍律並熟悉其駕駛輪機施放炮彈之法以爲將來戰攻地步其利甚大也近來中人之往外洋人日益多不比從前招工之館猪仔之賣爲西人囚奴而又處之日久積有銀鍼如舊金山等處竟能獨樹一幟與其土人相抗衡聞所在之華人有自相團練如中國内地旅居之西人者則華人之聲勢較之前十年中似覺赫然可觀矣前年簡派大臣駐紥各國於凡有華人處所分設領事以理與西人交涉事件或有謂西人之於中國類皆富商大賈極有體面之人其設領事也即以治此等人之事豈不自顧尊貴足以示我華人以聲勢乎若中國人之往外洋則皆傭工之人非古巴虐待之餘即秘魯陵辱之後枯槁憔悴幾與乞丐爲伍若設領事以治之是何異惡丐之頭難民之長其有失中國體面者多矣此論未始不允顧以近數年言之則已近於忿激矣盖目下情形中人之在外洋者儘有發財起家以天涯之游子作異國之富翁者故雖不能如西人之在華而已無損於中朝之體面也既無損於體面則設領事以治其事豈可不撥兵船以衛其居以中人自相團練之意推之他國之人既許其團練而無所猜忌則海口之外泊一中國之兵船其亦無所猜忌可知也近來兵船不爲少矣而駕駛之人每患不能勝其任福州船政局之學生今皆爲船主食厚俸矣歲縻千萬之餉銀而目不見海程之遠近耳未聞槍炮之喧轟者不知凡幾顧以駕船之事委之吾謂幸而不與俄戰苟與俄戰即此一端已覺艱於自信乘此晏安之時而撥駛各船於他國海面之上以資保護而長閱歴其有益於國也豈淺鮮哉 
 
 

Page 2

 
 
[恭錄諭旨]  
　　正月十六七日奉上諭京師自上年冬間雪澤稀少入春以後仍未渥沾祥霙現在節近雨水農田待澤尤殷實深焦盻允宜䖍申祈禱以迓甘霖著遴選光明殿道衆在大高殿祈禱遴選僧衆在覺生寺諷經均於本月二十一日開壇是日朕親詣大高殿拈香派松瑔在彼常川住宿並派莊親王載勛鎮國公溥芸定昌克勤分爲兩班輪班住宿上香行禮覺生寺派肅親王隆懃拈香派文璧常川住宿並派貝勒奕絪輔國公溥豐麟証廷揁分爲兩班輪班住宿上香行禮時應宫着派惇親王奕誴昭顧廟著派恭親王奕訢宣仁廟着派惠郡王奕詳凝和廟着派貝勒載澂拈香並派克勤郡王晉祺詣黑龍潭拈香所有派岀之王大臣等俱著先期齋宿分往行禮欽此 
[譯錄西人論中日事]  
　　晉源報載長崎報言宍户大臣回國緣琉球一事中國云須交各督撫會議宍户以爲既欲與各督撫會議我當至督撫處共商何必居於北京遂與其副一魯伊回國云日本東京亦有此說云有日本帶兵大員兩人一名可羅大一名奚昧格太奉日廷之命帶有重兵前往高麗字林報亦言西二月念一日日本報内載宍户大臣旋返一節刻已有兩武員即日統兵兩管由日本赴高麗未知所爲何事字林報從而論之曰日本宍户大臣由北京起旱至鎮江來滬坐江哥干輪船回至横浜其副一魯伊已先行回國中國何張兩欽使亦不日將回中國由此觀之則兩國之失和已見端倪中國之於日本前者臺灣之役至今不能忘情日本之取琉球中國總理衙門本不相許因日本取琉球之時正中國與俄議伊犁之時故暫置不問前者美前總統在華時華人曾欲屬其調處而總統所議華人既未允從日人亦未首肯已作罷論現在中俄已經議和中國急欲與日本興問罪之舉宍户在上海時聞劉觀察曾與談及中國之意而日人未必允從竊料中國君臣必有不平之見以爲有此强隣勢將不利於中國故兩國各有尋仇之意然就今日而論日本近來仿照西法其軍較中國爲强其兵伍皆逐日操演經法人教習目下約有練兵五萬足以防護本國惟所少者錢耳中國固不能侵入日本而日本亦未敢遽擾華疆日本水師雖强其所有鐵甲船已遭大損設遇風浪該船恐難適用兵雖訓練精熟而兵船若此又無餉糈終歸無濟以中國較之日本人數雖有三千四百萬而欲侵凌中國究有所不足惟中國船隻雖多水師之法尚不及日本但較之陸兵則稍勝耳中國砲船其可用者有八艘至十艘之數更有一大炮船又有福州所造者近有兩艘爲超羣拔萃之船將次來華故中則人多船多日本雖兵精於華而於此時與中國　兵則大有不便者日本雖欲自强而人數遠不及中國富亦遠不及中國中國此時亦漸謀富强究屬人多易於振作此時見爲日强於中將來必致中强於日即中國近來購辦之軍械船炮等物未始不可向日本尋仇日本現在如欲防禦本國各口需餉必至千萬若再欲求其强盛則需餉當再加五倍恐日本未必有此力量也以上皆西報所言其論兩國情形不啻瞭如指掌然必謂中日兩國因琉球一節必欲搆兵宍户之回國即爲失和之端則亦未必盡然蓋日使之回或者言其有事假歸或者言其欲與江哥干兵船之大員論事或言因琉球遺臣進貢中國一節其說紛紛不一但聞該使臣岀京之時與華官談笑話别則未見其一去遂以失和且謂何張兩星使之返亦爲失和之証則兩星使本係任滿候代之員因新任許星使未到故尚未言旋大約日内瓜代者將至故整頓歸裝而旁人因而附會其說且中國於日本取琉球一事固不免有所芥蒂然或以文告往來詰間反覆辨論則有之斷不肯輕舉妄動即移西征之師轉爲東征即中國近日講求戎備購辦炮械亦屬安不忘危有備無患之意恐與日本不相干涉也惟所云日本有兩武員帶有重兵前往高麗等語此則頗爲可疑夫日本前欲與高麗通商曾以兵威脅制今則既已通商何又以重兵前往恐或有侵奪高麗之心高麗與中國毗連如日本侵奪高麗則中國斷不肯置諸不理是激中國以用兵也日人之謀或者如此然此亦不過億度之辭究未敢遽信爲確然惟西報所論各節亦不無可採之處故譯存之 
[東洋雜聞]  
　　東洋來信言前月二十三日西和谷地方微見地震又云東洋現請兩英人教習水師演放水雷定以四年爲期須將水師認真訓練精熟也又云位耶麥將軍本係兵部大員現已簡放駐紥法國欽使不日將行代其任者爲太義將軍也又云該處有織呢者近來所作較前爲佳比他處之呢尤爲精妙刻下水師兵丁均欲以此呢爲衣從前由他處販來之呢此時可以不用矣又云高麗國議欲開礦欲請日本人于勉薩布魯往彼指教此人向來著名精於礦務故高人遠來聘請也且高麗又購買開礦機器若干該處礦務將日見起色矣 
[沙船被撞]  
　　本埠各輪船北上曾經列報兹聞太古行之温州輪船自初三日開行赴津是晚十點鐘離佘山不遠突與一沙船相撞該沙船係自北省裝豆餅來滬者温州輪船亦碰損一邊前艙水已灌入兩船競放小艇沙船水手十七人皆救上温州輪船該沙船被碰壞三分之一漸即沈下温州輪船停在該處次日天明始行回輪至初五日下午返滬云夫該輪船本欲爭先今乃忽遭此事賠累在所不免諺云急行無好步矧其爲乘風破浪者哉 
[燈市减色]  
　　粤垣省會要衝又屬通商大埠富商巨賈輻輳如雲平時固酒地花天新歲復興高采烈無論居家鋪户靡不購買時樣花燈高掛神前以誇新巧價值在所不計市中鏤金錯采十色五光令人目不暇給城廂内外之業此者咸能獲利焉今年正初風和日麗天氣甚佳燈市自當有增無减詎轉較前冷淡無復年年之比户爭奇燈店生意頗淸蓋由各行貿易艱難財源不裕也噫該處尚屬如此而他處可知矣然燈市雖云減色而土風向以觀燈爲遺興之事故無分老稚依然相將入市到處流連以樂佳節西鄉張姓農家生有一女年甫八歲前月十四日獨自岀外觀燈久不見歸張某尋訪無蹤遍黏貼紙亦無送信者一日有人見其女與隣鄉沙涌陳某之妻在途同行互相笑語遂走告張張往問陳堅不承認翌日婦竟避匿不見張乃再岀帖紙書明其女爲該婦拐去倘有人將該婦捉獲前來即當酬謝云夫陳姓婦拐人幼孩自堪痛恨然張姓令八歲稚子獨游於熱閙之塲保赤之疏亦不得辭其咎矣 
[春雪載途]  
　　本埠自旬日以來天氣嚴寒曾經列報昨午後又雪花飄墮幾如摘絮搓棉始猶隨積隨消繼則窻隙瓦楞漸見堆砌子 
 
 

Page 3

 
 
才子誰客來都帶鷺鷥容情景誠逼肖也 
[烟妓被拐]  
　　花烟館搗婦林楊氏帶仝徐寶洪投法公堂訴稱徐妻名金寶在我處爲夥被陳桂發於初二日邀往酒店飲酒一去不歸爲此將陳尋到送請究辦陳本非熟客係由伊友王逢元領來云朱明府詰陳桂發將金寶領往何處陳初無口供及責打後始稱爲王逢元領去已上輪船往他處矣又詰以王逢元下落則答不知當飭管押於昨日復解公堂原告又投案請追陳桂發供仍如前明府飭將陳桂發及前次到案作見証之花烟館傭婦張李氏一併送縣辦理 
[馬逸傷人]  
　　昨日法公堂據張阿增投訴稱在吉祥街口擺水菓灘於初五日下午有馬車一乘疾馳前來見馬脫韁奔竄無人照應一時躱閃不及即被撞倒以致頭面腰脅受傷求賜查究朱明府聞馬車曾否拉住可知該車是華人之車抑洋人之車即據法包探禀稱此車今已拉在捕房聞係英界洋人所置但尚未來認領明府謂車馬俱在其人自必赴認無論中外人待其認車時當爲斷令給養傷費諭張阿增先自行醫治云 
[縱火疊見]  
　　前晚十二點鐘時本埠西門外普濟庵邊有匪人縱火即就庵旁積薪上張燃幾兆焚如幸該處近廵防局經局員得信赶即帶仝廵丁前往襆滅不致成災詎夜半二點半鐘離城半里之遙有充當地保之喬永茂家亦被人縱火致燒去平屋兩間而喬永茂正在睡夢中驚醒逃岀其兩腿已被燒傷亦幸該處廵丁等趕往救滅喬即延醫調治據云難保其必能痊愈一夜間兩次縱火匪人殊屬胆大苟不嚴密查拿居民恐難安枕矣 
[拾票候對]  
　　初五日有推東洋車人周阿巧偕同開設老虎灶之韓老三投法捕房手持西字匯票兩紙呈稱在途拾得請爲檢閱未知有用與否設是銀票乞判賞錢當時法捕頭看係洋票即爲留下令赴公堂候示昨周韓兩人同投公廨捕頭亦將洋票帶到經白繙譯閱得此票載明西人名白郎者應付某洋人英洋一千元故特岀此票惟所載之年月殊屬不符因現在西歴甫將三月而其票上已列一千八百八十一年六月分矣况此等票須有三紙今少第一帋則更屬可疑故與朱明府商酌謂周韓兩人不過希圖得賞然此票須得究底某洋人近在咫尺可即傳來一詢當飭西捕往傳旋據該洋人投案白繙譯官即將該票兩紙付與觀看據云並無人欠我銀洋所列之名的係我名至白郎現往他處大約即可回滬且俟其到時細問然此票恐由人揑造者中外官又詢周阿巧此票是何日從何處拾得答稱本月初一夜九點鐘時在浦灘萬安樓客棧相近階石上拾來又問韓老三因何事投案則稱爲周之朋友昨日同到捕房故今亦到堂官謂韓老三不相干涉着即退去周阿巧姑暫行交保候該西人白郎到滬查明後再爲核斷 
[控竊移縣]  
　　昨日法公堂據原告粟懋謙投訴稱由漢口來滬寓于和泰客棧被竊煙膏等物繕單報明捕房但物件俱在箱内惟有該棧夥許左青曾經見過想即由伊行竊云朱明府詢其因何到此現欲何往何日到該棧居住粟稱我乃四川候補人員於同治八年禀到職係試用州判由川到漢從漢附輪來滬擬即北上於本月初一日到和泰棧明府謂候補人員携帶如許烟膏豈不知官員吸烟朝廷有禁乎粟即稱刻下原圖戒除旋據和泰棧主廣東人陳芝祥禀稱此客從漢口招接到申於初一日來棧並無僕從祇帶鋪盖箱籠獨居一房於初三日將皮馬褂一件託帳房中代爲變賣賣得英洋四元交彼昨日忽稱棧夥竊伊烟膏等物實屬架空誣指又據許左青禀稱皮褂乃粟客人自己取岀託售當爲賣去並未到伊房内明府詢陳芝祥此許姓夥到棧幾年答稱棧開七八年此人向在我處從無差錯官又詢粟懋謙初一日甫到滬地何以初三日便欲變賣皮褂有何使用答稱爲盤川不足擬湊資以赴津沽明府研詰至再兩造仍各執一詞乃飭將許左青及原告送縣辦理粟戀謙復稱棧中尚有物件現被該棧將房門鎖閉請斷明府詰棧主何以鎖門陳芝祥答稱恐伊又言失物則更不能明現既粟客人欲取物件請派人往棧眼同點交明府准請着包探往看交收云 
[偕婦還鄉]  
　　廵捕解送毆鬥一起人至公堂由陳太守研訊據王阿金供蘇鄉洋塲涇人向爲木匠妻王丁氏來滬帮傭六七年從未回家我因到滬尋訪知在打狗橋北首薛岐家妓館内帮工喚之不應恐有外遇是以雇船邀同鄉友扭妻還鄉豈其喊呌吵閙由捕送究乞恩斷領王丁氏供因丈夫窮苦致我來滬帮傭確有六七年時常與夫見面給以錢銀今夫欲將我拖至八仙橋價賣是以喊呌如真回鄉固所情愿丁阿增供丁氏是我胞妹今妹夫欲將我妹拖扭圖賣故來帮助丁阿金供丁氏是我胞姊餘供與阿增同陳太守謂丁氏既嫁王阿金理應聽從夫命兹所供欲圖價賣亦無憑據着王領妻回籍丁阿增丁阿金既與丁氏同胞着二人護送回鄉均各叩謝遵諭而退 
[索兒回籍]  
　　江北人王春同妻扭張邱氏投英會審公廨喊寃聲稱子名長生被張和尚領往他鄉不知下落惟其妻張邱氏在滬是以扭送請追張邱氏供丈夫張和尚曾爲戲子由王春妻領子長生來學唱戲現在領往寧波關書可以爲據呈閱太守問當立關書時王　曾否到塲答稱並未在塲現既覩此情形亦不愿收此學徒求恩寛限容函追丈夫及長生來滬投案請斷陳太守隨限張邱氏十日内將長生交案關書存堂 
[拖車被打]  
　　江春寶至英公堂稱廵捕在路見有違章碍路無人經管之東洋車令我替拖至捕房在後車主邵福受怪我將伊車拖動尋衅致被打破頭顱是以訴捕拘究邵供實不知廵捕令彼拖車故與爭毆今求恩斷陳太守騐得江春寶受傷屬實隨罰邵洋二元給償養傷至違章碍路之車俟捕房扣留七日期滿發還 
[書院填卷末議]  
　　書院領卷往往張冠李戴上海敬業書院之卷有名已填明被人領去者殊爲受累如能改此舊章令人自填則冒領者無所施伎此亦一方便事未知當事者肯俯從否 
[  鏡湖居士]  
 
 

Page 4

 
 
[寄懷劉少雲譜兄]  
　　傷春意緒悵無聊祇爲愁多恨不消兩地相思頻入夢幾番風雨可憐宵十年知己天涯别千里懷人故國遥竟夜篝燈眠不得遥聞窓外竹蕭蕭 
[  申江小薌張星待政稿]  
[擬謝靈運齋中讀書]  
　　溯自賦遂初幽居隣洞壑讀書妙解悟蕭齋詎寂寞浮雲等富貴傳世賴著作縱懷事呫嗶得意恣言謔願學由升堂陋彼雄投閣自處忍谿刻乃心外哀樂仕隱豈殊軌林泉儘可託○疇昔牽仕宦今兹踐邱壑閑齋幸幽䆳所處處甘落寞恨不十年讀敢效七人作晨夕恣吟誦間或雜諧謔温故欣展卷望遠試登閣允執夷齊心且尋孔顔樂紛紛入洛者未知將安託 
[  小薌外史翊之甫稿]  
[庚辰冬日小住當湖同朱蘭石對雪聯句]  
　　十月雪飛早　作英　風吹更覺寒冷光驚雁陣　蘭石　肅氣滯鵰搏對酒素初積作英　吟詩情愈歡晚來花六岀　蘭石　何處臥袁安　作英 
[  秀水蒲華作英甫題]  
[贈秀水蒲作英]  
　　文章胸襟江山拓君抱壯心耽爲客高唫酌酒無塵心彈琴聲韻振林壑明月照影花玲瓏獨立一嘯凌雲碧君家向住鴛鴦湖論交湖海忘飄泊分明慷慨擅風流詩書畫稱作者作今來鵡湖寒雪飛聯袂行吟情更樂每逢圓月總遲眠世事浮雲看來薄平生高志寄琴鶴自是風標何落落淸寒徹骨不知愁邇時達者僅見君淸風明月送君去直濟滄海一帆雲 
[  平湖朱之柱蘭石甫初稿]  
[贈龍湫范雲鄂祝崧即乞　玉和]  
　　闊别一何久雲山空復思萍逢鸚鵡水梧老鳳凰枝舊躅題橋感中年伏櫪悲眷懷時不再搔首共傾巵 
[  秀水蒲華作英稿]  
[庚辰冬日同蒲作英東湖曉發雨阻聯句]  
　　兩岸楓林泊小舟　靄甫　龍湫鴛水擬分投湖山如畫侵寒夢　作英　風雨連宵動客愁對坐蕭齋還作伴　靄甫　半縈綺恨更勾留問誰能鼓探梅興　作英　醉向前村着展游　靄甫 
[  平湖朱景錫靄甫初稿]  
[同范雲鄂過莫軍門行營聯句]  
　　一帶乳溪水詩壇作戰塲　作英　風雲開筆陣霜月聚刀光　雲鄂　莫問讀書處還登校射堂　作英　將星懸海國壁壘慎邊防　雲鄂 
[  秀水蒲華作英題]  
[同蒲作英讀黄仲則集感而題句]  
　　胆如劍俠語如仙逸氣凌雲到筆　傲骨消磨詩酒地愁懷分付綺羅天猿啼峭壁山天盡鴈呌空江月可憐絶大才華仍藴藉不須多讓李青蓮 
[  龍湫范祝崧雲鄂甫稿]  
[光緒七年正月十四十五日京報全錄]  
　　宫門抄○發抄旨四道○陝督左奏揀員請署知縣摺子○又奏請補邊缺同知摺子○豫藩覺奏恭報接印日期摺子○豫臬豫奏恭報回任日期摺子○黔撫岑奏循例呈進方物摺子○陝撫馮奏甄别知縣夾片○正月十四日○照公續假十日○召見軍機○皇上明日卯正二刻至大高殿壽皇殿行禮辰正升保和殿筵宴○正月十五日○召見軍機○明日廷臣宴午正入座○發抄裕禄奏寧國縣墾荒客民請准入籍與考奉旨該部知道欽此○又候選府經歴請䘏奉旨周元培等均着照所請交部分别議䘏欽此○又勒休知縣趙立德兄弟爭產案審擬奉旨該部議奏欽此○何璟奏夏育砚補都司奉旨兵部議奏欽此○○太子太保大學士陝甘總督二等恪靖侯加一等輕車都尉臣左宗棠跪奏爲揀員請署知縣要缺以裨地方恭摺仰祈聖鑒事竊據署甘肅布政使楊昌濬按察使史念祖會詳稱竊照甘肅合水縣知縣毓泰於光緒五年三月初三日開缺業已截缺報部所遺合水縣知縣一缺係簡缺曾經聲明扣留由甘請補在案查前奉吏部變通章程内開雲貴甘肅升調補缺變通辦理知縣要缺一項初任候補並揀發委用以及到省在後各員均准通融揀選服滿起復八月初一日到甘五年委署狄道州六年調署河州知州經臣彚入新疆南北兩路一舉蕩平案内保奏奉上諭甘肅補用同知潘效蘇着俟補缺後以知府用先換頂戴欽此該署臬司魏光燾甫經到任例不加考該署藩司楊昌濬查該員潘效蘇才具練達所至有聲以之請補西寧府循化廳邊缺同知實堪勝任人地亦極相宜核與變通章程相符會詳呈請具奏前來臣查該員潘效蘇勤幹有爲人甚謹飭兹請補循化同知洵堪勝任合無仰懇天恩　念要缺需員准以勞績改留甘肅補用同知潘效蘇補授循化同知實於地方有裨如蒙俞允俟准部覆給咨送部引見仍俟試署年滿如果稱職另行奏請實授查該員並無叅罰案件合併聲明謹恭摺具奏伏乞皇太后皇上聖鑒訓示施行謹奏軍機大臣奉旨吏部議奏欽此○○太子太保大學士陝甘總督二等恪靖侯加一等輕車都尉臣左宗棠陝西廵撫臣馮譽驥跪奏爲揀員請補邊缺同知以重地方恭摺仰祈聖鑒事竊據署甘肅布政使楊昌濬按察使魏光　會詳稱竊照甘肅西寧府屬之循化同知安福於光緒五年十二月二十七日聞訃丁憂業已截缺報部在案所遺之循化同知係煩疲難三項邊要缺例應在外揀選調補查前奉吏部銓選變通章程内開勞績保舉候補道府同知直隸州知州通判知州甄别堪以煩簡補用者遇題調缺岀無論曾任初任均准該督撫酌量補用等語今甘肅西寧府屬之循化廳邊缺同知現任對品應調人員内非現居要缺即人地不宜隨於本班應補各項人員内逐加遴選惟查有勞績改留甘肅補用同知潘效蘇年四十二歲湖南湘鄉縣人咸豐十一年投効楚軍大營隨同援浙於克復龍游蘭谿湯溪金華各府縣城池浙東肅淸案内經臣保奏同治二年八月初二日奉上諭俊秀潘效蘇着以從九品儘先選用欽此又於克復杭州餘杭海寧桐鄉富陽各城案内經臣保奏三年十一月十五日奉上諭從九品潘效蘇着免選本班以縣丞留於浙江即補欽此又隨同援閩於克復漳州龍巖永定和平漳浦雲霄詔安南靖各府廳州縣城池案内經臣保奏五年十月初七日奉上諭浙江縣丞潘效蘇着免補本班以通判改留福建遇缺儘先補用欽此嗣又隨援粤於同克復廣東鎮平縣城嘉應州城髮逆全股蕩平案内經臣保奏五年十二月初五日奉上諭福建通判潘效蘇着賞加同知銜欽此嗣在直隷追勦捻逆於防剿回捻案内經臣保奏七年八月初六日奉上諭福建通判潘效蘇着免補本班以同知改留陝西補用欽此給咨送部經吏部帶領引見奉旨潘效蘇着准其補用欽此八年五月初七日到陝禀到繳照五月二 
 
 

Page 5

 
 
十六日委署膚施縣知縣試看期滿甄别以煩缺同知補用嗣署澧城縣知縣交卸後經臣調甘差遣委署河州知州奉准部議照章改留甘肅以原官歸原班補用光緒元年二月十五日在署任聞訃丁母憂請咨回籍守制三年五月十五日題補又部選各缺道府以至未入流亦照請補要缺羣程無論何項缺岀擇其人地相宜之員請補俟軍務告竣另起序補班次等語今合水縣一缺該署司等查有大挑試用知縣鈕承筠年五十六歲浙江烏程縣人由廪生中式道光癸卯科本省鄉試第十七名舉人同治辛未科大挑等經欽派王大臣騐放覆奏奉旨着以知縣用欽此簽掣甘肅領照赴甘同治十年十二月二十八日到省試用年滿甄别留省以原官補用該署司等查該員鈕承筠性情端謹舉止安詳以之請署合水縣知縣實堪勝任人地極其相宜核與變通章程相符理合會詳呈請奏署等情前來臣查該員鈕承筠悃愊無華勤慎供職以之奏署合水縣知縣洵堪勝任合無仰懇天恩俯念要缺需員准以大排試用知縣鈕承筠請署合水縣知縣期於地方有裨如蒙俞允該員係以知縣請署知縣銜缺相當自毋應送部引見仍俟試署年滿如果稱職另請實授該員並無叅罰案件合併聲明　恭摺具奏伏乞皇太后皇上聖鑒訓示施行謹奏軍機大人奉旨吏部議奏欽此○○二品頂戴河南布政使奴才覺羅成孚跪奏爲恭報奴才接印任事日期叩謝天恩仰祈聖鑒事竊奴才前奉恩命調補河南布政使當即具摺謝恩籲請陛見接奉諭旨着毋庸來見欽此欽遵在案新任廣東藩司姚覲元抵粤後奴才於六月二十四日交卸廣東潘篆束裝起程行抵河南省城接到撫臣行知飭赴本任兹於十二月初十日准署布政使按察使豫山將印信文卷移送前來奴才當即恭設香案望闕叩頭祇領任事伏念奴才滿洲世僕知識庸愚由部曹而外摧監司歴鹺臬而薦升藩牧粤東承乏未効涓埃今復蒙恩調任中州寵命迭邀悚惶愈切查河南爲適中冲要之區藩司有表率旬宣之責民生未裕宜加意以撫綏庫藏未充宜悉心以籌畫舉凡興利除弊理財用人在在告關緊要加以地方災祲之後元氣亟應培養講求吏治尤爲先務自維檮　懼弗克勝惟有遇軍禀承撫臣實心整理以冀仰答高厚鴻慈於萬一再奴才由山東濟甯州入豫一路瑞雪普霑麥苗葱秀民情静謐合併附陳所有奴才接印任事日期暨感激下忱理合繕摺叩謝天恩伏乞皇太后皇上聖鑒謹奉軍機大臣奉旨知道了欽此○○二品銜河南按察使世襲輕車都尉奴才豫山跪奏爲恭報奴才回任日期叩謝天恩仰祈聖鑒事竊奴才前經撫臣涂宗瀛奏委署理藩司篆務自春徂冬正值連年旱荒之餘兼遇秋雨愆期之候奴才深維庫欵奇絀需用孔殷節經設法督徵酌量匀濟將本年京餉河工東北邊防西征協撥等項勉力解淸兹新任藩司覺羅成孚業已到豫奉撫臣檄飭回任奴才於十二月初十日交卸藩篆同日准署按察使糧鹽道麟椿將臬司印信文卷移交前來奴才當即恭殷香案望闕叩頭祇領任事訖奴才伏念河南乃衝要煩區臬司爲刑名總匯察吏按獄整頓廵防在在均關緊要奴才惟有慎刑章以肅政治除奸究以安民生遇事禀商撫臣殫竭愚誠實心經理不敢稍涉懈弛以冀仰副高厚鴻恩慈於萬一現在瑞雪彤雲優渥霑足三農普慶二麥占豐洵堪上慰宸　所有奴才回任日期並感激下忱理合恭摺叩謝天恩伏乞皇太后皇上聖鑒　奏軍機大臣奉旨知道了欽此○○貴州廵撫臣岑毓英跪奏爲循例呈進方物恭摺具奏仰祈聖鑒事竊查案准内務府咨黔省應呈進方物檀香硃砂雄黄茶葉等因歴經前撫臣黎培敬等遵辦在案伏查黔省地方現已肅淸自應循例辦理當經飭藩司林肇元等轉飭貴陽府及龍里各屬採辦連省臣逐加點驗　裝配齊全委派平越營左哨千總李郁文齎由奏事處呈進外謹　淸單恭摺具奏伏乞皇太后皇上聖鑒謹奏軍機大臣奉旨知道了欽此○○馮譽驥片再前准吏部奏定章程道府州縣無論何項勞績保奏歸入候補班人員以到省之日起予限一年詳加察看認真考核分别煩簡補用等因通行遵照在案兹查有候補儘先知縣郭文瀾自光緒五年十一月初二日到省之日起扣至六年十一月初二日試看一年期滿自應照章甄别據藩臬兩司會詳前來臣查該員年壯才明趨公勤　自到陝以來委辦事件均能實心經理堪以繁缺補用謹會同陝甘督臣左宗棠附斤具陳伏乞聖鑒訓示　奏軍機大臣奉旨知道了欽此 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
