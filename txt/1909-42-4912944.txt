# 1909 - 42 - 4912944

 

Page 1

 
 
   
 
 

Page 2

 
 
上論 
[監國攝政王鈐章正月二十七日奉]  
　　上諭前經憲政編查館奏定頒行分年籌備事宜本年各省均應舉行諮議局選舉及籌辦各州縣地方自治設立自治研究所並頒布資政院章程等事積小高大乃能綱舉目張若階級不具則統匯之區無從措手着各省督撫及管理地方之將軍都統等督率所屬選用公正明愼之員紳一律依限成立其範圍限制及擇人之權應盡之職均應遵守頒行章程辦理不得延擱遲誤各省如有不能如期舉辦或雖已設局而員紳違背定章致辦法參差不齊者統由憲政編查館查催曁考核駁正務須妥速完備俾可依限開辦資政院以副朝廷勤求民隱期臻上理之至意欽此 
　　上諭據修訂法律大臣奏呈刑律草案當經憲政編查館分咨内外各衙門討論叅考以期至當嗣據學部及直隸兩廣安徽各督撫先後奏請將中國舊律與新律詳愼互校再行妥訂以維倫紀而保治安復經諭令修訂法律大臣會同法部詳愼斟酌修改删併奏明辦理上年所頒立憲籌備事宜新刑律限本年核定來年頒 
 
 
 

Page 3

 
 
布事關憲政不容稍事緩圖着修訂法大臣會同法部迅遵前旨律修改删併尅日進呈以期不誤核定頒布之限惟是刑法之源本之禮敎中外各國禮敎不同故刑法亦因之而異中國素重綱常故於干犯名義之條立法特爲嚴重良以三綱五常闡自唐虞聖帝明王兢兢保守實爲數千年相傳之國粹立國之大本今寰海大通國際每多交涉固不宜墨守故常致失通變宜民之意但祗可採彼所長益我短凡我舊律義關倫常諸條不可率行變革庶以維天理民彝於不敝該大臣等務本此意以爲修改宗旨是爲至要至該大臣前奏請編訂現行刑律已由憲政編查館核議着一併從速編訂請旨頒行以示朝廷變通法律循序漸進之至意欽此 
　　上諭陸軍部右侍郎著姚錫光署理欽此 
　　上諭陸軍部左丞著朱壽彭署理許秉琦著署理右丞左叅議著慶翶署理錫嘏著理右叅議欽此軍機大臣署名奕劻世續張之洞鹿傳霖差那桐 
[宮門抄]  
　　正月二十七日召見軍機廕昌崑源李殿林吳郁生沈雲沛毓頲 
論說 
[社會改良主義之必要（歐洲勞動問題）（選）]  
　　社會改良主義之目的。欲保存現在私有之經濟組織。於其範圍内。改良勞動者之地位。以圖進步。其義已如前。述余按歐洲各國之社會攺良主義。或重自由組合。或主社會政策。各國舉不一致。而其大端。不外保護勞動者工塲之生活。於衛生上。敎育上。道德上。謀完全之進步。而於兒童婦女之生活。更必妥爲保護。則工塲法作也。疾病死生之來。人所難測。不可。不有以預防之。而各種保險之法興也。由是勞動者之地位。得以安全藉以謀改良進步不。得不圖工銀之增加。然欲達此目的。必使勞動者。能爲獨立之運動。則必依共同之勢力。始足對抗資本家。而同業公所於是起也人有恆產始有恆心勞動者當不可不有積蓄而消費公所起也人之勤怠不齊。同一勞動而勤勵者。或有勝於庸衆。則其所餘之資蓄。舉而加入於資本之階級。亦獎勵之一端。而生產公所起也。由是諭之。社會改良主義之種種計畫。皆應時勢之所趨。雖各國發達之程度。互有異同姑就其大略論之。不外此敬端而已。 
[工塲法]  
　　制定工塲法。爲歐洲各國一般之事實。英法德三國姑勿具論。凡爲工業國莫不有之。就制定之沿革論之。各有緩急之差異而其視此法爲必要。則爲歐洲列國所同然。現今將欲認爲國際法律者。如德帝之以此法案付於列國工塲法會議是也。 
　　工塲法之内容。各國未能相同而其適用之範圍。有僅限於工塲者。有不僅限於工場。而及於家居製造者。又如勞動者之年齡。及勞動時間之制限。各國之規定亦不相一律。其所以差别者。大半由於各國工業發達之程度。及其國固有之歷史上地理。上與夫各種之事情。余不能舉各國之工場法。一一評論之竊舉各國工場法之槪要。及其目的之若。何藉以明工塲法於社會改良法上之地位而已。 
　　按工場法之目的。在於保護勞動者之幼工未成年工女工。英法二國之工場法。皆有明文。德國工塲法對於成年男工。亦有保護之道。而其重要之規定。無非在於前列諸勞動者。夫國家設此法律。其所以對於此種之勞動者。而加特别之保護無他。蓋以此種勞動者。爲勞動者之種子。且就衛生道德敎育加以充分之保護。欲以　勞動者地位之改良進步也。迨多方計畫。卒歸無效。而勞動問題。乃姑發生。執社會改良主義者。設工場法以保護此種勞動者。即此意也。 
　　歐洲各國之工場法。必設勞動者最低年齡之規定。凡不達一定之年齡。不得使役於工場。其所以設此限制者。誠以工場勞動。異於他之勞動。最害身體之發育。其發育之程度未足者。則必不堪服勞役。况幼年知識未開。普通敎育。尙未領會。故幼工之勞動時刻。與未成年工相異者。蓋欲以暇日修其學業也。其對於一般勞動者。而亦有時刻之限制者。此爲衛生上起見。所以完全其身體之發育也。 
　　以上所述。爲各國工場法之大較也。夫年齡與勞動之關係。皆由於衛生上敎育上。各國之規定大略相同。亦社　改良最要之。　的也。其對於女工而加特别之保護者。保其健康也。且以婦女之本分。爲能盡家庭之職務。强而使之服勞役。未免紊亂家族之關係。故宜加以特别之保護也。至其禁婦女之作夜工者。所以維持婦女之道德也。（未完） 
專電 
[電一（北京）]  
 
 

Page 4

 
 
　　沈家本俞廉三昨日（二十六）召見時奉攝政王諭修訂法律毋得徒採外律須以保守禮敎爲先又諭法律與憲政關繫最爲緊要務照期限速訂 
[電二（北京）]  
　　禮部奏請變通保送舉貢辦法各省毋庸拘定舉四貢一成例憑文錄取限二月到京逾限歸下屆再考其未與本省考試者不得來京具呈奉旨依議 
[電三（北京）]  
　　政府今日又電致皖撫轉新簡滇督李經羲迅速來京 
[電四（蕪湖）]  
　　商人李鋆串同洋人費禮恩在涇縣私挖煤礦經蕪湖關道查悉立予嚴究 
緊要新聞 
[御史又叅徐世昌不勝郵部之任北京]  
　　前日某侍御奏近來各部往往自爲風氣非盡出諸破格求才實爲安置私人起見故郵傳部有一局長而月得千六百兩者再益以丞參上行走薪水幾及二千兩各部尙侍無此優俸惟軍機大臣則每月二千兩以一局長薪俸竟與樞臣相埓謂非徇私誰其信之現奉旨准切實核减深恐後來者贍徇如故或更加甚焉部務將不可收拾素知徐世昌濫費更甚此事斷非該尙書所能勝任擬請飭下該部將整頓各事仍照初訂部章之例由軍機大臣會同辦理并聲明自此次奏准之後如有增減更改亦須奏明請旨庶貪官汚吏不得上下其手云云摺上攝政王諭詢樞臣慶邸以事近攬權懇請留中俟徐世昌到京請安諄諭其切實辦理 
[憲政館請派諮議官之辦法北京]  
　　憲政編查館添派諮議等官已經寳劉二提調開單請慶邸定奪單内共有六十餘員京外各官自侍郎以至候補道府止分一二等不給薪水外省或藩臬或道府每省約二三員唐景崇嚴脩沈家本等均在前列出使大臣亦在内遇有應查之事得令調查訊諮議官如有條陳亦准逕達本館其各省原派籌辦處總辦各員一律作爲諮議員 
[通諭各省嚴攷屬員北京]  
　　那相以推行新政必先整飭吏治欲整飭吏治非從到省之初嚴加考試不可現在各省辦理此事往往瞻徇情面列五等者極少應請通諭各省凡部選分部各員到省之初照章從嚴考試不得稍徇情面並將法政學堂功課加增分别長短學期務期造就眞材不得以調劑徇情爲敷衍塞責之地云云已於十九日通諭各省矣 
[守衛大臣擬定稽察詳章北京]  
　　稽察守衛事宜大臣具奏云竊奴才等奉命總司稽察守衛當經酌擬暫行辦法奏蒙俯允遵照辦理在案原奏聲明詳細稽察章程及人員執掌薪津數目續行擬訂奏明辦理連日以來督飭章京委員等分班進内晝夜周巡凡各營守衛處所承值官兵漸皆知所儆畏較前略覺改觀出入門禁漸形整肅各該管大臣等亦皆能仰體朝廷愼重宮禁之意董誡所屬旋有　華門大淸門等處拿獲闖門人犯之案尙屬辦事認眞獨是爲治之道不惟其暫惟其久不惟其貌惟其心禁兵承累年積習之餘整頓維持形式固貴整齊精神尤宜貫注務令人人知責任所在必期齊一心志日起有功入供翊衛之班出司警蹕之職所謂環拱宸極上應勾陳者胥恃乎此查各營之執掌雖異撮其大要不外守衛扈從兩端奴才等謹案會典所載詳加參考擬訂稽察章程三十條均係申明舊制未敢率議更張事必求其可行法貴嚴而不擾隨時隨事實力稽察奴才等渥荷聖恩萬不敢故邀　厚之名稍涉疏縱謹將所擬章程並人員執掌薪費數目分繕淸單恭呈御覽章程從略 
[議准撥借濟南等處商埠經費北京]  
　　直督楊蓮帥等前以山東濟南等處商埠經費不敷奏請撥借以濟要需奉旨度支部議奏（已錄去年本報）茲經該部議覆云臣等伏查濟南開辦商埠前經臣部於第一次請撥經費案内在膠海關徵存稅欵撥給銀十九萬一千餘兩嗣又於第二次請撥經費案内在膠海關六成洋稅撥給銀十萬兩均經先後奏咨在案合計兩次共撥過退二十九萬一千餘兩誠以濟南雖已開埠一時尙不設關無稅捐可收其情形核與蘇州長沙等處開埠設關同時並舉者微有不同所需各項經費自難比照蘇州長沙開埠成案槪令本省自行籌墊是以量予變通除常年經費仍令本省自籌外其有　乎開辦時所用者一經請撥無不勉爲應付俾濟要需茲復據直 
 
 

Page 5

 
 
隷總督等奏陳前撥經費將次用罄並歷舉建築行棧添修馬路以及購地遷墳在在均宜推廣請再由膠海關六成洋稅項下撥解銀十萬兩意在次第經營俾要工日臻完美自應准如所奏統俟該埠設關後由所收各項稅捐照數提還歸欵仍由該督等嚴飭局員撙節動用核實報銷以重欵項至前項所撥經費原以開辦時需用者爲限其有用欵應歸入常年經費者便當照案由本省籌措即如馬路一項建造工程應動支開辦經費若歲修工程即當另籌常年經費不得再由開辦經費内動支始不至與原案相歧原奏以大馬路歲久失修亦列入此次推廣各項工程之内界限殊未劃淸仍應令各歸各欵分别支用庶有條不紊云 
[甘肅高等學堂分别獎勵北京]  
　　甘肅文高等學堂肄業生曾經升督奏請援案暫照中學奬勵奉硃批學部議奏茲由該部覆奏云查臣部歷届辦理山東河南等省高等學堂豫科按照中學畢業獎案皆以各該學堂設立在奏章未頒以前雖該生等肄業僅閱四年均經先後議准其不滿四年者但准升學茲查甘肅文高等學堂係二十九年四月開辦維時奏章尙未頒行該堂頭二班畢業學生共計四十七名魯效祖談鳳翼等十八名入學較早肄業均在八學期以上自應援照臣部歷届辦理高等豫科成案議准所有考列優等之魯效祖談鳳翼二名擬請作爲拔貢考列優等之謝國翰李秉彝董之翰王兆麟施國楨王密張庭燎牟中連等八名擬請作爲優貢考列中等之趙元　胡心如張鴻士苗虚一李炳劉錫銘蔣森秀李象德等八名擬請作爲歲貢以示鼓勵其趙學普等二十九名係三十年或三十一年到堂均在奏章頒布之後應毋庸給獎准應升學考試以示限制奉旨依議 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　會議政務處王大臣於二十二日會議幣制重量聞各省督撫已有復電均持前譏仍主持一兩者居多數惟度支部各堂憲則堅執七錢二分故是日仍未能解决 
　　樞府前以憲政編查館所頒諮議局章程其中逐條解釋之處尙多闕略各省電詢及憲政館覆電頗有要義可採但此項章程關係憲政前途至爲重要已飭寳劉兩提調挈同館員將解釋闕略之處詳細核定精擬細章續行奏請頒布聞此議發起已久現與該館商妥即可實行 
　　監國攝政王近日參劾大臣封章每關悞國大罪及至查實懲革所失已多今思預防之策非以行政裁判監查别無良法昨特面諭軍機大臣飭憲政編查館速訂行政裁判制度 
　　攝政王對於分科大學之組織異常注重屢與張中堂籌商聘請各科敎習辦法總以本國人爲宜奈選聘不易頗費躊躇昨日張中堂建議請電飭駐各國欽使愼選留學生之學業精深者無論官費自費准即咨保來京由學部考騐奏獎後派充該堂敎習 
　　整頓恰克圖新疆等處商約近日外部會議擬於日内會同溥尙書重提前議定期與俄公使磋商 
　　崇陵工程經廠商估計按照惠陵成案計需欵六百萬兩後經承修各大臣飭令切實核減聞梁格莊行宮工程曁應修營房等項共估銀二十餘萬兩日内即將奏聞俟奉旨後即行擇吉開工 
　　孫中堂昨在攝政王前又力保國史館提調惲毓鼎材堪大用 
　　政府因郵部鐵路總局長梁士詒兼　交通銀行幫辦實難兼顧擬將幫辦一差開去 
　　遴選攝政王護衛官己由那相國選定正陪聞所選各員經那相與諸樞官議定於二十五日在内閣騐放 
　　署理郵傳部李尙書政府擬俟徐世昌到京後將李簡放外任 
　　署理吉林巡撫陳昭常日昨電致政府略謂該省事務緊要才難勝任懇請開去吉林巡撫之缺 
　　孝欽顯皇后三滿月行禮之日經派定奠祭之福晋及太監捧送焚化衣服珠冠等物内有白狐衣十餘件及其他各式服物約值銀數萬兩送入燎床付之一炬旁觀者咸歎惜不置 
　　開缺袁尙書之公子袁克定於正月初三赴河南衛輝省親現已回京　　秦皇島至居庸關之鐵路現己劃定爲京張鐵路支路屢經外人千求俱經駁拒現聞政府擬飭郵傳部於今歲設法勘測興修 
國外新聞 
[劇場失火慘災]  
　　二十六日倫敦電云墨西哥愛開浦爾柯地方有某劇塲失火焚斃看客三百餘人 
[英國軍界近事]  
　　二十六日倫敦電云英國兵部大臣哈爾丹己與澳大利亞及坎拿大兩處武員商妥設立帝國陸軍參謀部 
[英國國會開會]  
　　二十六日倫敦電云英國國會已於今日開會各報皆謂此次會議其要點係在預算案並謂財政大臣喬治對於此事較前任各大臣尤覺爲難又聞入稅項内可增收英金三萬磅 
[德國之穢案]  
　　二十六日倫敦電云柏靈東北境目下頗爲驚擾蓋屢有獨行之婦女遭人汚辱總計前後已有十八起昨日一日共有三起幸致命者僅一人耳 
[敎長抵日]  
　　二十六日東京電云東京敎長巴脫拂洛亞已於今晚抵此 
[英國汽船遇風]  
　　二十六日東京電云英國汽船維萊培哥滿載美孚煤油自舊金山啓椗途遇風浪頗惡昨在東京暫避已於今日添裝煤斤開赴門司 
[裴乃安述志]  
　　二十六日華盛頓電云此間各報載有裴乃安君宣言謂將謝絕再舉爲總統惟渠前爲民政黨事實已盡心云 
[日議員自大之言]  
　　二十六日紐約電云現在美國游歷之日本國會議員伊籐君近在日本俱樂部演說謂目下西方各國皆畏日本之强美人聞之譏爲不倫 
[美總統請設合衆局]  
　　二十六日紐約電云美總統羅斯佛近以特别公牘呈遞國會請設立合衆局敎育國内貧乏幼童藉免將來蹈於犯法者之增多 
分類新聞 
政界 
[贛撫奏保道員江西]  
　　贛撫馮中丞奏保巡警勸業兩道片云再江西巡警勸業兩道亟應照章設立以專責成查督糧道一缺事務甚簡擬請裁撤歸併藩司兼辦即以糧道辦公經費匀給巡警勸業兩道有盈無絀又前經奏准鹽道移駐萍鄉兩道衙署亦無另造一轉移間添設額缺要政各有專責經費無庸另籌糧務歸併藩司事權亦一如蒙兪允應即請旨迅賜簡放查江西存記巡警道調署南昌府事饒州府知府張檢才識堅卓精力過人在饒州府任内辦理巡警學務禁烟等事不遺餘力 
 
 

Page 11

 
 
調署南昌府兼充調查局總辦銳意新政百廢俱興於地方司法行政措置裕如輿論翕服存記勸業道候補道傅春官究心實業才具敏練辦理農工商礦局有年並創辦農業試騐塲情形熟悉久著勤勞如以張檢補授巡警道傅春官補授勸業道實堪勝任理合據實陳明伏乞聖鑒訓示 
[鄂省舉辦禁烟之認眞武昌]  
　　湖北所屬各州縣產烟地畝均限於本年秋季收穫以後不准復種茲陳小帥乂委知縣王道元吳振華等九員分赴各府屬地方密查印委文武各級在官人員有無陽奉陰違私自吸烟情事據實禀揭參辦並以各屬創辦之土膏牌照捐其牌照均由禁烟公所刋印編列號數發給事務頗爲繁要特委通判方之善專辦其事以昭鄭重 
交涉 
[鐵路與日商購地交涉之困難南昌]  
　　江西鐵路名譽總理吏部主事陳三立坐辦總理候選道禮部主事劉景熙呈外務郵傳兩部文云江西興辦鐵路以南潯爲首叚自光緒三十年奏准三十一年雇聘英國工程師羅司預測勘定九江龍開河以西至晋和源棧内開端車埠三十二年繪圖呈商部立案並由所經各縣出示凡經鐵路圈用地畝禁止賣買以杜取巧居奇三十三年正在一面購地一面開工之時詎料浙商葉勉卿與該南順記管事汪章槐串同射利忽將車埠必需之地二大塊計二千餘方私賣與日本三菱公司幸爲地方官覺察契據未准與印且查該地係屬軍屯照律不准賣買屢經潯道據律痛駁並禀由撫憲電屬滬道諭飭葉勉卿自行收贖照章領價乃葉勉卿一味延宕而三菱公司竟硬築長圍强阻路工要索百倍之價致要工窒碍損失不資伏查路局詳定購地章程内洋商敎堂地類凡華人之地租與洋人未經註册者即不能認洋人爲地主實係洋人印契報印在未經咨行以先者路局須用亦仍按照毗連地值給價曾經盛大臣准前英領事璧利南條陳辦法咨明外務部兩江督部堂有案况該地與租界隔河相距里許日商無可買之約不能承認者一屯地私頂律有明條地主無可賣之權不能承認者二鐵路圈用繪圖呈部有案且經示禁買賣葉勉卿何得私售日商不能承認者三即經私售契據未准印稅該契即爲無效不能承認者四按以上各節於中外法律皆屬違背日商决無可以築甲要索之理由現工衆停鍤以待公司惶急萬分竊聞滬寗鐵路有奏定購地專章甚爲詳備可否援照辦理以原價收回之處用特懇請俯賜主持咨行農工商部調取贛路公司繪呈原圖明賜批示遵辦並乞一面咨明南洋大臣速予辦結以重路政 
軍界 
[南安匪亂後各電續誌]  
[劉標統上贛撫電]  
　　吉袁鎭駐吉年久情形熟悉資望甚深紳商咸服南安淸鄉未竣森與袁鎭商擬率卑部一隊作遊擊赴贛縣轉萍藉　彈壓留一隊駐吉每行止隨時電禀憲聞是否候示遵劉槐森叩魚 
[江督致贛撫電]  
　　兪道所擬辦法均切實可行已電令會商吳鎭詳籌禀辦至擬添入繳械一條自屬要著其實係良民置備禦盜者令呈官查驗編號烙印註明某村某鄉所置將來捕匪獲鎗有烙印者罪坐所置之鄉村以便稽考而寓防閑查淸鄉一舉固爲善後題中應有之義而正本淸源尤在愼選牧令誠擇聽斷勤明宅心平恕之員任以邊缺優加津貼務使足用三年任滿境内果能盜戢民安立予優擢如此則官能保民民自爲官用而不爲匪用庶是澈底澄淸之法戕來奏辦淸鄉摺内似宜將此層叙入作爲題腦或疑邊缺優加津貼需欵較繁不知用兵一次糜財何窮但能弭盜省費已多地方安謐全視牧令之賢否苟不足用雖能任事亦屬無益務望切商司道决議實行至爲企禱方豪印 
[電飭嚴查私運軍火廣東]  
　　惠潮嘉吳道前日有電通飭各屬文云頃奉督憲電開訪聞近有軍火一大帮係用疋頭洋貨等項墨頭裝箱由某國公司船於某月某日私運至香港内四十箱己即日運往汕頭惠潮一帶另有三十箱於上兩日内將原箱墨頭拆開先卜石船在長沙灣左近換蝦九艇私運内地等語此事謠傳甚確除密飭各關嚴查外應分飭沿海各地方員弁認眞巡緝稽查如有形迹可疑船隻即行扣留查驗至潮屬之甲子神泉達濠黃岡等處惠屬之海陸豐平海油尾等處均可由港前往各該處如有常關稅卡及文武員弁並飭一律嚴查勿稍疏忽等因奉此該令等應即認眞巡緝稽查各該處如有常關稅卡及文武員弁並飭一律嚴查勿稍疏忽 
學務 
[江督批駁改高等學堂南京]  
　　寗學司曁實業學堂監督擬將江南實業學堂改爲高等等情會詳江督茲奉午帥批云茲據詳稱該堂科目年限及以省會論均應改爲高等請咨部立案等情詳核册開各專門科目與部章高等各科誠屬相符惟上距左敎職田道查復之時僅兩學期有餘何以前則於普通各學尙有不足今則於中等實業已屬有餘誠不可過從嚴刻負各生上進之心又何得故事通融授大部駁詰之柄須知學堂程度最不容誣實業各門尤不能絲毫假借年限雖合各生之學力是否與年限吻合至省會應設高等一節則僅爲舖張門面起見尤乖事實奏定在前於所請各節殊難奏准仰寗學司迅將指斥各節悉心核議并將該堂各科學生如礦科前據詳稱學力較優年限較久明年上學期應照何等程度畢業農電兩科於欠缺各科已否補足本年所習係何等程度學期考試成績若何應用化學一科前未議及普通各學是否完全現合何等程度務必逐項考察按照部章分部擬議具復以憑核辦至該道等詳稱前監督田道禀請改爲大學豫科並按照高等年限禀請立案各節本衙門無案可稽并仰該司移會該堂鈔案具復 
[體育會定期開操蘇州]  
　　蘇商體育會去年已將新舊體操員分别給予力學証書茲悉該會會長職員及敎習等因新年已過各學堂已一律開校未便再稽時日現已定於二十七日起照常開操 
實業 
[贛路勸股會籌辦銀行江西]  
　　江西鐵路勸股會爲高等農業學 
 
 

Page 12

 
 
堂監督龍之溪孝廉等所組織宗旨本與南潯鐵路相反惟馮中丞意欲與南潯路工融爲一氣以所勸路股首先接濟南潯以達路工收效之目的現龍君擬先籌欵四十萬金在省開辦興業銀行一區以昭信守而立基礎仍仰馮中丞之意旨首先接濟南潯路工現在訂定辦法四條函商南潯鐵路公司坐辦總理劉浩如觀察矣 
[派員勸農武昌]  
　　鄂督陳筱帥以近來卾屬鄉民多趨重工業不以農務爲重田畝荒蕪致失天然之利實於民生有礙特飭勸業道鄒履和委派農科正副長赴各屬省耕勸農演說開導並令會商士紳設立農會以資提創 
雜記 
[批飭嚴拿拒捕私販南京]  
　　旌德縣陳迪吉以緝勇被私販拒捕受傷騐訊情形具禀江督茲奉批云查律載私鹽事發正理見獲人鹽係預防展轉攀指之弊若私販人多緝捕人少當塲拒傷勇丁護鹽遁去此亦事之所有各該地方官遇有此等案情總須嚴拿拒捕之犯到案訊明懲辦斷不能以人鹽未獲意存諉卸此案據報八都緝勇巡哨至考嶺下截拿私鹽該私販等胆敢持械抗拒奪鹽傷勇並搶去刀械等件尙復成何事體旣經讓縣騐明緝勇受　屬實並據　保查出拒捕私販姓名應即由該縣迅速會營並移寗國縣協同嚴拿勒限務獲訊究雖緝勇呈報拒捕之案不得謂盡無别情然總以獲犯後訊明是否販私臨時奪鹽傷勇爲斷若如該縣來禀牽引律義保非爲將來諉卸地步殊於緝務有碍仰安臬司嚴飭該縣迅將周觀饒等按名嚴拿務須獲犯訊供通詳察辦 
[鄉民殺人之供詞寗波]  
　　定海大展莊鄉民張阿明殺斃楊某投轅認罪一案業已略紀前報茲龔司馬提犯研訊據供該莊土地祠側有某姓堆積稻草去臘廿七日有丐兒夜宿其旁遺火草内遂兆焚如附近人家咸謂丐兒有意縱火肆行毆打致負重傷至本月初二日斃命地保置之不顧我以露屍可憐因向各戶募錢數千買棺收殮詎有成衣匠楊阿中出而攔阻誣我藉此漁利互相口角後楊阿中謂命案重大擅自成殮聲稱赴廳禀控我央人與他理論詎楊終纒擾不休至十七日早晨楊又登門行兇搗毁缸甏等物一時憤懣塡胸即持廚刀砍其頭面數處立時倒斃竊思殺人償命載在律例深恐累及妻子不如投案認罪司馬得供後飭責六百下釘鐐收禁俟蒞驗後再行按律詳辦 
[台州陳徐械鬥事已平浙江]  
　　台州陳徐兩姓聚衆械鬥等情已誌本報專電茲悉台州府覆浙藩電云案奉靑電續接移交委員查明天台陳徐等姓因爭沙塘聚衆並未開砲傷人現經解散劉令無病除飭縣另禀憲鑒外續叩漾印 
[袁慰廷將遷彰德府河南]  
　　開缺軍機大臣袁世凱現寓河南衛輝府西關因其房舍甚屬狹窄且多損壞聞俟大行兩宮百日孝滿後擬遷彰德府城内居住 
[魚販罷市情形漢口]  
　　漢上各魚行因勒加各魚販行用每担錢二百文各販遂於前日齊行罷市　求仍照舊規而朱坤記魚行竟糾集多人將主持停市之劉某毆傷各魚販當將劉抬赴夏口廳請騐經金司馬訊問判將朱坤記交差外候再復訊嗣經漁業董事出爲調和行用仍照新章減爲九六折行販均經認可赴夏口廳禀請息銷並經金司馬將逞兇之行戶朱坤記薄責釋放始得照常交易 
淸談 
[紀某縣調騐吸烟紳士事]  
　　某縣爲調查諮議員選舉人資格事。有犯吸烟嫌疑之紳士七人縣令恐起訴訟乃在本署設席。爲半日之查騐。令僕持刺該紳士來。 
　　該紳士等聞而大恐。相聚會議。甲曰。不往則示怯。往則恐被覷破。奈何。乙曰。半日耳余尙可支撐。 
丙曰。雖可支撐。然頭出汗鼻出涕眼出涙之醜態。恐不能免。 
　　丁曰。無害。有烟泡丸藥可挾帶。 
戊曰。如此則决計往。 
　　已曰。果往。則盍先各自預備。 
於是相率歸。令僕點烟燈。發烟泡。颼颼者各若干筒。乃起而漱口齒。整衣冠。抖擻精神。昻然偕往。 
　　時甫午刻。縣令一一迎入。東邀某敎諭某捕廳某校長作陪。初入席。抵掌談天下事。頗慷慨。繼則某紳士之額。汗己涔涔下。自脫其帽曰。天何暖也。縣令回顧他紳士。則有兩人已鼻涕眼涙不止。縣令笑曰。公等眞有心人哉。悲憫竟至於斯也。該紳士唯唯不敢對。少間。甲紳士起。出外小便。回而乙往。乙回而丙往。丙回而丁往。七人輪流殆遍。縣令復笑曰。公等眞有不醉量。酒甫入口。而已從小便中出。如是　能醉哉。某紳士赧然答曰。適多飲茶耳。 
　　時將掌燈。鐘鳴六下。縣令呼送客。諸紳士如獲赦。魚貫出。縣令送至廳事外。甫出大門。而某某等三人。己拽開脚步。舍命狂奔。及家則直　於榻上。大呼曰憊矣。快點燈快點燈。 
其他三四人。則尙有餘勇可賈。復至茶肆。高談赴席之狀况。而笑某某等三人之怯云。 
　　記者曰。觀此則今日所謂設所調驗之狀 
態盡矣。雖然。此非查騐也。直與彼輩出不 
吸烟之保証書耳。不如不驗之爲愈。 
小說 
[潘傑小史英國梅特撰著泖浦四郎信譯]  
　　（二）情誤（十三） 
　　弗侖痕曰。彼之姿色何大類汝。 
奇南曰。絕不相類。惟汝腦筋中深印一幼年婦人。潘傑年歲尙幼。故適合於汝之心理。如曰與我相似。則屬大謬。客舍至矣。。請入内 
人無論性情躁急何若。改能强抑其憤滿於一時。奇南導引弗侖痕與其母若妹相見。亦絕不露一毫匿怨妬忌之色。。故弗侖痕亦殊不　意 
　　潘傑性情驕傲。逾於奇南。自園中歸。心内尙懷愧憤。以爲若人言語舉動。令人發哂。今見其姊導入。亦不甚爲禮。且見其年歲己長。埓於奇南。故　立於牕　。向外觀望。深訝何人將往打球。球具置諸草地上。假令與若人戲玩。不若與諸姊妹爲愈。余將訴若人之粗暴無行。突然於園中握余之手。殊足令人發笑故潘傑此時殊無意於弗侖痕。而弗侖痕亦並不注意於潘傑。惟時時注目於奇南。中懷忖度。回想十餘年眷戀馳念磅礴鬱積之女子。今竟至於此。 
　　奇南心志已决。萬種情絲。一刀斷割。大有懸崖勒馬之勢。坐於其母之旁。亦默不多語。自念觀弗侖痕之爲人。必不欲結婚中年之女子。惟余雖不爲若人之婦。而彼之行爲。余必見之。且余旣不欲爲彼婦。則余曾佩是花。何必令其知悉。而反爲若人笑。 
　　無何啜茗已畢。諸人均往草地上散步。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
7各省籌辦諮議局 
[官長設立]  
[江西]  
　　江西巡撫馮汝騤具奏云竊查接管卷内前撫臣瑞良遵奉上諭先於省城設立諮議局創辦所遴派藩學臬三司曁紳士吏部主事陳三立禮部主事劉昌熙爲總協理嗣由前護撫臣沈瑜慶遵照憲政編查館通咨就原設之創辦所改爲諮議局籌辦處飭令原派官紳次第辦理業經奏明在案伏念諮議局爲議院之始基籌辦處又爲諮議局之豫備前奉諭旨旣限以明年九月爲諮議局成立之期則此一年中豫備事宜非先爲之統籌全局挈領提綱藉官吏督促之實權收士紳輔助之能力而又破除一切吏胥文牘濡滯拘牽之舊習必不能急起直追尅期竣事臣八月到任後查悉原派紳士吏部主事陳三立已赴江寗禮部主事劉昌熙現在九江總理鐵路事宜均未能駐省辦理藩學臬三司亦皆各有職任未遑專司其事是非另派專辦員紳駐處任事不足以赴期限而專責成當經臣悉心参酌手訂籌辦處簡明章程派委藩學臬三司爲總辦候補道吳慶壽在籍前浙江寗紹台道喻兆蕃爲會辦分選舉文牘庶務三科派在籍郵傳部主事賀贊元江西候補知府王以慜席業爲三科科長各委科員實行籌辦並照會吏部主事陳三立等爲各屬名譽叅議以備隨時諮詢現已擬定選舉調查規則條文通飭各屬赶設選舉事務所劃分選舉區查造選舉人名册其初裑選舉日期應請援照蘇浙辦法稍爲展寛仍遵於宣統元年九月初一日成立諮議局一面設立司選員研究所廣選員紳先將奏定章程悉心講習所備派往各屬帮同敎導切實調查又慮民智未開或多阻滯由臣飭處剴切示諭編纂白話演說分布城鄉使人無智遇皆曉然於朝廷咸與維新之至意其餘一切應行事宜均經臣體察地方情形酌定籌辦次序分别月日按期催辦不敢稍涉因循臣更當隨時督率員紳振刷精神切實研究務集衆思而廣忠益以宣上德而通下情其一切籌辦經費力從撙節酌量核定飭由藩司撥放濟用應請作正開銷 
本埠新聞 
[城内並無私開煙館]  
　　城内一路巡警分局游正巡官禀復巡警督辦蔡觀察及總辦汪觀察云竊本月十五日見各報載有本届工部局議事報告載有工部局總董致領袖領事書略謂城内烟館雖己禁閉然仍有私售燈吃者今查有陸家閘第四號門牌縣西街第八十八號太平街九十一號陶沙塲一百十四號嘲州路七十八號西門街九十一號道前街某屋均私開燈吃應請照會滬道　辦等語閱之不勝驚異竊查上海城内自光緒三十三年五月禁開烟館後由巡警總局札飭分局及紳董所設拒烟會聨絡一氣隨時派員出查從前烟館及現在挑膏領照各店不准有一家私售燈吃於去年上年查獲間有一二不法之徒因自已吃烟招人過癮者業經帶局一律懲罰並將烟具立時追繳到局當衆銷燬自五月以後絕無再犯之人正巡以雖經禁絕猶恐舊日烟館與現開膏店者仍有陽奉陰違情事復加派長警恊同拒烟會調查員不時抽查至今未嘗稍懈茲見報端所載出人意外當即禀經憲台飭令嚴密查察由正巡親往各區叚按照報端所載地址牌號入門搜查其陸家閘第四號一戶主名張魁寳現已改作老虎竈毫無影響至如縣西街八十八號主名朱耀祥太平街九十一號主名宏興記陶沙塲一百十四號主名王受和西門街九十一號主名蔡仰輝又天燈弄中叚十四號門牌主名張順銓均由烟館改賣挑膏領有執照樓上樓下臥榻等處逐一檢查並烟燈烟具無一私售燈吃猶恐以後復萌故志使外人有所藉口即於十五日晚通傳到局取具就不犯禁切結存查在案惟所稱道前街某屋徧查無蹤又稱潮州路某號城内查無其名禀復憲台猶慮正巡查察未周復行札飭總局總查官孫令調鼎人城覆查無異旋又飭孫令到局協同正巡再往密查不厭求詳除報載各門牌外並於大街小弄一律調查盡凈至七點鐘之久仍無一處私開烟館私售燈吃之事揆其情形工部局總董致函領袖領事所稱各門號如私開烟館私售燈吃者即係指膏店而言如謂正巡所查與協同孫令復查不實請再飭妥員加查以昭核實而申禁令 
[紗廠總辦被刺續聞]  
　　楊樹浦集成紗廠棧司駱榮（即駱再詳）將該廠總辦陳詠珊觀察刺傷逃逸已紀昨報晨浦東河中忽然發見屍身一具見者謂死者面貌頗似駱榮或因畏罪自盡亦未可知又聞該棧司所以行刺之故係因前此誤及公事被陳聰辦於應給工資内扣罰洋銀八元該棧司積憤已久遂行此野蠻手叚云 
[府海公司請歸商辦]  
　　朱肖蘭觀察上浙撫節略云竊以整頓鹽務莫不以收緝敵三字爲要領然言之匪艱行之維艱以收私而論租界四通八達海私淞私無窮無盡定價高則蜂擁而來我實無此鉅資應付定價低則不售之於官而自行運銷我又坐受無鹽之困收私之難如此至减價敵私則梟之成本極爲輕微我縱减之又减豈能以有成本之貿易敵無成本之經營敵私之難若此無已其專注於緝而我又無巡緝租界之權不得不向工部局熟商數月以來屢次磋磨彼雖允代爲巡緝而索開辦費一萬索按月津貼巡捕費六千亦欲置備小輪在租界一英里内巡緝雖巡緝之洋人聽我指揮議者必曰侵我河海之權兼之地爲江南轄壤難保不阻力横生正焦慮間尋繹我帥發下之說帖其中歷叙爲難種種原因確切不易因集上海浙商二品衔候選道朱佩珍三品銜江蘇候補知府樊棻道銜候選知府朱鈞同知銜候選布理問戴恆直河工知縣許碩儒等詳爲研究並招集銳心公家之商人切實討論不惜重資分頭調查私鹽出產處所私梟大小頭目租界食鹽銷數經商銷鹽辦法曰夜焦思奔走不輟現已得其詳細查私鹽出產處所自山東烟台至浙江洋面各海島無不產鹽無不售於販私之梟此產鹽之廣博無涯梟販分爲内梟外梟外梟駕船向各島收鹽駛至沿海邊岸由内梟接濟入口間亦有入口自行售銷者是運私之外梟沿海麕集實難得其數目至於内梟於租界計之有總頭目四人散頭目六十人小頭目百數十人梟 
 
 

Page 19

 
 
夥二千數百人此必趨避嘗試務請札發廢引二三千道有私可收則收私售賣如外梟巧避則自用輪船赴塲捆運以濟民食籌辦之法無有善於此者該朱樊等商急公好義以此舉旣係舉辦新政所需應竭力從事分期勸導刻已集成股欵二十萬惟衆商僉稱須撤去府海公司一面奏明立案按名札委方允承辦此勸集商股化私爲官之實在情形也前蒙　假以全權故敢冒昧籌議辦法如以爲可行當即馳函各商令其來轅面請訓示謹略 
[失竊手鎗之疑案]  
　　舟子顧寳郎承裝壳件洋行代禮和洋行運往雲南之火藥手鎗軍裝二十箱迨起貨時中有一儲藏手槍之木箱已空無所有當由壳件洋行將顧乃搬運工人淡義子羅六順陸其郎張奎郎吳榮福等一併拘至捕房解送法公堂請究顧等仝供照章搬運裝堆並不疎忽未知如何失去聶司馬以原告旣屬英商判移送英公堂訊辦 
[搜查私售洋烟]  
　　滬道蔡觀察近接領袖領事照會請飭查禁城廂各處私賣燈吃等情當即札縣嚴查並照會總工程局一體拿辦茲局董已遵飭探長恊同各偵探四出查拿並由警務處知照西南兩區添派巡員從嚴搜緝 
[吳淞鎭賽會肇禍三誌]  
　　吳淞鎭賽會肇禍已兩紀本報茲悉滬道蔡觀察曾飭寳山縣查究禀覆現由該縣胡大令查得此事已由紳士王鍾琦出爲調處着令營兵將所毁局中門窗玻璃等物一律賠償並向警局服禮了事因於前日禀復滬道請爲查核 
[禀請修理木駁]  
　　總工程局政務處以小東門外法租界新開河浜北岸木駁損壞不堪沿岸河灘亦已坍毁不獨行旅不便抑且有礙城河爰於日前禀陳滬道請即轉致法總領事迅餾修整 
[不允改換商標]  
　　日商鐘淵紡織公司前因華商又新紡織廠冒用藍魚商標禀請日本領事函致滬道轉移商會飭禁在案茲聞商務總會詢據又新公司查復謂鐘淵商標與又新商標係屬兩式一係二魚一係三魚魚數不同何謂冒牌斷難改換等語現商會已移復滬道核辦矣 
[天津白河解凍]  
　　文滙報云天津白河之冰現在厚僅數寸不日可以融解通航本星期之末本埠將有輪船開往津埠 
[巡警總辦赴蘇]  
　　閘北巡警局總辦汪觀察昨乘火車赴蘇謁見蘇撫陳伯帥面禀要公 
城内 
[冒名上控]  
　　楊桂林冒充沈蔡氏嗣子作抱赴蘇州撫轅禀控蔡丫頭串同圖董潘某等吞没嗣母田價並將嗣母關閉二月又將寡媳沈錢氏擬賣於廣西人爲妾等情奉陳中丞批飭本縣李令提集訊究沈蔡氏供丈夫耀天與嗣子和尙先後病故去年由蔡丫頭與潘董等爲中將田地售洋一千五百元除收尙餘六百元存在蔡處外甥楊桂林圖奪未遂彼即冒名作抱揑詞妄控求究楊供自幼嗣於母舅爲子舅母售田被蔡吞價是實判楊責四百板押候究辦 
[職員交差]  
　　安徽鐵路彩票總理周觀察查得漢口分局經理鄭嘉樑虧欠彩票洋一萬一千二百餘元照會本縣李大令傳案訊究鄭供安徽人捐有府經歷職銜故祖在日在漢鎭分局經銷本省鐵路彩票被各店拖欠鉅欵故祖去世後奉前總理札委職員接辦被欠票價仍未收還求鑒判交差看管限半月繳淸 
[毆辱司官]  
　　北新涇鄉民日前出賽龍燈即有匪徒乘間聚賭經法華司官帶領弓兵前往拿獲賭徒八人旋被趙紀昌趙阿毛父子率衆奪去司官亦遭毆辱昨日禀縣提阿毛到案訊究判責四百板押候提伊父到案再核 
[並未帮兇]  
　　戳傷玉噐榮福之顧阿小（即麻皮阿小）由道發縣昨日提訊據稱榮福與馬口鐵阿炳蔡福生等素有嫌隙是日遇見爭論阿炳等即將榮福戳傷小的在旁解勸並不帮兇求宥判押候查明再審 
[淫棍行兇]  
　　朱鑒林與妻杜氏至邑廟四美軒茶舘啜茗被流氓袁志和等多人向氏調戲朱與理論反被兇毆旋即扭至東二區經人勸散詎袁等復至四牌樓地方將朱夫婦再行毆打由站崗巡士一併拘解一路巡局請爲訊究袁供彼二人並非夫婦實係姘識巡官以袁多事判責四百板交保朱杜氏暫交官媒收押候查明是否夫婦再行核辦 
[道批兩則]  
　　吳陳氏禀批人和永拖欠莊欵除折償外尙有三十餘萬兩之鉅旣由被欠之莊將氏子交局管押斷難率准交保惟旣稱氏子在押無人理償應如何責令明立限狀交由殷實妥保出外料理如有逾延仍予提案押追之處仰總工程局裁判官會商錢業董事酌議具復以憑飭遵此批潘王氏禀批此案前據凌管帶秉忠爲氏子及杜阿毛一再禀求寬釋當以案經蘇藩司詳定應遵憲批將該兩棍仍行監禁俟提到謝炳華劉小毛質訊嚴辦批飭不准在案茲該氏又復來轅求保並有謝徐氏等同時具禀爲杜辯誣顯見刁狡伎倆殊屬可惡特斥 
南市 
[怒不異法]  
　　南區巡員前晚在石街查見已閉烟戶袁汝梅留人吸烟當將袁及烟客趙桂生拘區解至工程局請究判袁戒責一百五十下趙責一百下飭將房屋發封烟具銷毁又查獲崇明人施夢熊在三角街招留多人吃烟將施及徐子明等五人連同烟具解至工程局訊明屬實判施責一百下陳責五十下徐及榮江郎施兆祥從寬斥退並限施夢熊於三天内遷移出境烟具銷毁 
[形跡可疑]  
　　南區巡士在西門外城河浜見有江北小船一艘每晚約齊三五人在内密談情實可疑當即報告該區飭派偵探前往查獲董允甫丁二　昌貴等三人解至工程局請究俱供推車度日由同鄉戴姓雇令看船並不犯法判令押候查辦旋由偵探起出油繩十餘條立即解案請示核究 
[欠繳捐欵]  
　　貨捐局總辦金太守因磚灰窰貨認捐商人免繳捐銀請縣提究昨己由李大令飭派差役至總工程局協提該業泰昌號永茂興等經理一併帶回聽候訊究 
閘北 
[甫經訪悉]  
　　巡警局總辦汪觀察訪悉眞如鎭又袋角一帶時有匪徒開場聚賭昨日特派偵探巡警人等前往查拿解局嚴究 
[尙須澈查]  
　　張阿大控李金海搶洋剝衣由四路一區孫巡官判李責四百板枷號七天在案昨又訪悉張李二人係因賭起釁爰又諭飭偵探查明核辦 
[累及同居]  
　　德人哈迷禮昨至三路分局控被大餐司徐某竊去金飾鈔票約值洋八百元逃匿閘北請爲提訊當經德巡官飭將徐之同居人沈實山提解總局押候訊究 
[違禁售烟]  
　　唐金福私賣燈吃昨被三區巡士查見連同烟客張阿四金阿五一併移解一區押候訊究 
英租界 
[懲辦悍婦]  
　　著名地販陸道生之妻王氏凌虐買女許阿毛並用火扦燙傷手心及下體等處經女母許韓氏控奉公堂判女送濟良所醫治王氏存捕房洋五百元交保在案昨日復訊許韓氏偕見證婦人唐氏投訴前情求究並據西醫函稱該女被燙己非一次陸王氏延律師到堂辯護中西官以該氏殘忍已極判押女所半年並罰洋二百五十元貼償該女如不允繳洋改押一年女送幼女所留養 
[貨欵紏葛]  
　　英商祥泰洋行延哈華托律師控木作頭戴登川不理担保貨銀一萬餘兩一案昨日由廨復訊原告偕見證洋人乾海夫投稱向在通和洋行爲執事作頭徐榮昌在日包造大北公司房屋曾與通和行訂立合同由戴簽字作保是實戴延穆安素律師聲稱被告戴登川接造該公司房屋虧本一萬三千餘兩並代徐榮昌墊銀八千兩是以祥泰洋行之欠欵不能擔任且合同上載 
 
 

Page 20

 
 
明造價如有盈餘仍歸徐姓請察判一併退去候明日午後再訊 
[自取其禍]  
　　盛寳生沈伯生陶松林唐月山等四人因奪做工頭起釁唐被盛等三人用刀戳傷控奉上海縣移請公廨一併提獲昨日解縣時忽有鄔阿二手持麫餅逐一分食巡捕疑係同黨將鄔拘至公堂判押兩禮拜以儆 
[不認逃避]  
　　萬裕莊經理李杏芳與李松高虧空銀五萬兩一案昨日由廨提訊李杏芳供往日本歸帳並非虧空逃匿判杏芳還押松高交保候算明帳目再訊 
[是否正兇]  
　　王如桂丁桂生深夜持刀搶刦由探拿獲解請公堂收押在案昨日復訊據包探沈阿岳稟稱去年除夕該匪等紏搶河南路宏茂昌襪店未成伊等竟將總巡捕房六百六十四號華捕戳斃請爲嚴究訊之王丁二人矢口不認判一併還押查明再訊 
[搶匪收禁]  
　　卞志恆吳復初控匪徒周順金王阿二持刀恐嚇剝去皮衣一案昨經公堂復訊屬實判各押西牢三年期滿一併逐出租界 
[捕房獲賊]  
　　過犯李金生朱友星混入福州路總巡捕房竊取銀具由探拿獲解至公堂訊供不認判一併押候查明再訊 
[車夫圖竊]  
　　車夫張阿大私開公平保險行銀箱圖窮當被拿獲昨解公堂請究判押西牢半年 
[定貨不出]  
　　德商克魯森洋行控朱如山定貨不出昨由公廨傳案判朱交保候訂期會訊 
[拐案訊實]  
　　許金林誘拐朱廣田之女徐朱氏被控收押在案昨經公堂復訊屬實判許押三月氏交其父領回 
[確己知情]  
　　周發全控曾生奎誘拐伊女大根子一案昨日由廨復訊曾供周女似由常熟人趙某拐去小的並不犯拐判仍還押候查明再訊 
[姦案定斷]  
　　燭店主葉某之妻黃氏與蔡某通姦一案昨日由廨復訊葉供伊妻黃氏被蔡誘姦並被騙去洋一百元求請追究蔡供通姦有之並不騙洋惟房租確係各認一半黃氏供於去冬被蔡取去飾物付質實係一時受愚判蔡與葉黃氏並二房東陳王氏分别各押半年 
[何故自盡]  
　　蕪湖路老登豐客棧寓客薛漢榮前晚不知何故吞烟自盡昨由本縣李大令至虹口斐倫路騐尸所相騐委係吞烟身死旋早薛之友人楊某禀求免封代爲棺殮大令准之 
美租界 
[恐被牽累]  
　　住居梧州路之高光才昨至捕房報稱同居王芝蘭前晚因與姘婦口角吞烟圖盡幸即覺察已送同仁醫院醫治捕頭飭探查明禀覆核辦 
[西婦失竊]  
　　住居北河南路三十八號洋房之德國孀婦斐司昨報捕房稱被侍者阿三竊去鈔票七十餘元鑽戒五枚請飭包探查緝捕頭准之 
[探夥拆梢]  
　　李金林昨至捕房控稱被某探夥誣指行竊拆梢銀洋多元請爲懲辦捕頭立即飭探查明核辦 
[粤妓私逃]  
　　粤妓雲銀時被鴇母梁氏凌虐前晚逃出昨由該　投報捕房飭探查緝法租界 
[　　利喊洋行買辦朱仲餘投廨控稱前被米店主侯慶齋騙去鑽戒一隻價值一千數百元後侯因騙取張姓珍珠收押英廨當時允於保出後設法料理詎保出已久仍置不是以扭交巡警局送案請究訊之侯供係經手代賣並非拐騙判交保限十四天還洋 
[訊究起火]  
　　洋行街同元昌失愼一案昨由捕房將經理茅鶴江股東潘實甫一併傳至公廨詳細盤詰均供不知如何起火判一併交保候查明核辦 
[收贜罰洋]  
　　徐仁恒行竊太古棧熊膽售於南市陳茂順藥店一案昨經公堂復訊因贜物未齊判陳賠償銀六十五兩徐枷一月押捕房半年 
小說 
[官場小說衣冠影（三十七）]  
　　第十一回請王命中丞除盜送人頭太守驚魂 
但是别個强盜的打單。不過是有意嚇呼人的。不見得一定眞去燒他的房子。擄他的人。這個王亞銀的打單却不是這個樣兒。他不打單便罷。要是打起單來。說到那裡。做到那裡。憑你報了地方官。怎樣的派人防護。也不中用。你想天下的事情。只有千日做賊。那有千日防賊。一時那裡防得了許多。一班紳士見了他的打單。没奈何只得湊些銀子去送他。求他不要騷擾。這個王亞銀的性情。却又奇怪。只要是去和他講話的人。他却相待得好好的。不肯傷他一毫一髮。就有一個紳士想著法子。要想投他。趁著他打單的時候。假裝湊了銀子。要去送給。他却暗暗的帶了許多兵役。想做個一網打盡的法兒。那曉得王亞銀的信息比電報都要快些。這一面還没有布置得停妥。他那裡早已得了信兒。等到這個紳士。到得那裡。王亞銀早已不知躱到那裡去了。一個人也不見。亂山裡頭又不認得路。那裡搜尋得著。没奈何。只得帶兵回去。不到十天的工夫。那個紳士。被王亞銀呌人擄去。勒了他五萬銀子。方才放他。自此以後潯州府的人。聽了王亞銀的三個字兒。就覺得有些毫毛直䜿。那個肯捨了自已的性命。來做這般危險的事情。地方官要想拿他時。一則他的巢穴。都在城外亂山裡頭。人跡不到的去處官軍不認得山中的道路到那裡去搜提。二則他黨羽密布。信息靈通。你要想去拿他時。你這裡人都没有起身。他早已有人和他報信。就是如今這一班紳士。要去見他他也早已有了信息。按下休提。只說這十一位潯州的紳士。到了山口。就有王亞銀后下的人。來帶領他們。扒山越嶺的走了一天。方才到了一處地方。山頂上有一塊小小的平地。上面盖著幾間茅屋那班紳士進去坐下。又等了一天。方才見王亞銀帶了無數的人。擁進門來。只見他五尺四五身材。三十二三年紀。眉橫殺氣眼露兇光挺著胸脯穿著一身短衣服腰間皮帶上扣著兩三枝十五響的手鎗。大踏步進屋内。那些跟來的人。都齊齊整整的。立在一旁。王亞銀見了那班紳士。便大聲說道。你們來做什麽。我早已知道的了。你們那個什麽廣西撫台要拿我懲辦。你們想要來誘我出去的是不是。那些紳士聽了。不慌不忙的道。我們到這裡來。雖然要請你出去。却没有什麽危險。我們已經禀准了白中丞。白中丞答應不問你以前的事情所以我們來请你去見白中丞。說著又把白中丞給李太守的回電拿出來。給王亞銀看了一看。 
 
 
] 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
