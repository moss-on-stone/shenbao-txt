# 1905 - 80 - 4911471

 

Page 1

 
 
[電傳宫門抄]  
　　二月二十一日召見軍機長庚徐世昌升允 
[論小學校不能普設之原因　續二十日稿]  
　　五學費多寡之區别日本學者之言曰普通小學堂每年有一元經費可收學生一人每年有一千元經費可收學生一千人蓋因一切費用省也費用省故收學費亦省學生一人每月學費不過取小洋二三角而止卽使學生甚貧困亦斷不以區區二三角之費而阻其向學之心中國小學堂學費每月在一元左右祇少亦必五角以上貧苦學生往往因學費之無著而廢然返者有之矣此學費多寡之區别也 
　　六膳宿費有無之區别日本學堂前後相望所收學生必在十步百步之内故中學校猶且無寄宿舍無論小學堂午餐非歸家卽帶弁當（弁當二字日人名詞卽餅餌飯食之類）中國則已開之學堂寥若晨星遠者必須寄宿卽近者亦必貼午膳寄宿貼全膳每年須三十千左右貼午膳者十四千以上中國學生素不耐苦飲食稍粗惡便卽滋閙肯用弁當乎然而苦學生不得不如是也）能不寄宿不貼膳之學生每學堂必占少數故凡家稍貧乏者斷無此財　此膳宿費不無之區别也 
　　故卽以經費一節而論細細分别研究之則中日興辦小學難易之故已顯然可見夫中國之措辦經費旣如是其難（第一節）費用又如是其鉅（第二三四節）豈非創辦學堂之大阻力費用旣鉅不得不多取學費又不得不取足膳宿費（第五六節）學費膳費旣鉅學生必裹足是又爲學生入學之大阻力辦事者旣因經費之阻力而不敢辦入學者又因經費之阻力而不敢入此所以人人知興小學而小學之興至今無望也然而經費者猶表面上興學難易之區别也至其内情差異更甚今再以中日小學堂各種之内容比較之 
　　一政府提倡實力之區别日本變法之初艱難困苦較吾國尤甚當創設小學之始遊學回國之師範生及在本國卒業者立卽派充各處小學校教員無不十分獎譽學生亦加褒勉明治天皇頒示學生之諭曰願入學者受何等之榮光不入學者受何等之恥辱是以任教務事務者辦事無不盡心學生亦皆爭先向學不數年而小學校已徧 
 
 
 

Page 2

 
 
布國内矣中國之辦學堂則具文而已除頒定章程外餘不顧問所以爲地方官者每縣但立一小學堂名目便謂責任已盡辦事者之認眞與否不問教員之勝任與否不問學生之多少優劣均不問地方之公私小學校設則不加獎勵不設亦不加勸勉此政府提倡實力之區别也仍未完 
[日報論俄軍戰敗之原因]  
　　俄政府以屢次敗北爲柯將軍罪而斥退共總司令官其實俄軍之敗與柯將軍不涉雖更易第一等名將無益也俄乃歸咎於柯將軍寃哉蓋俄人所以戰敗之原因約有十端一此次之戰爭俄爲曲所謂名不正言不順　二本國之民心已怨在上者之力施暴政三此次之戰非出於國民之公門而出於官僚一部之私戰四俄兵全體之教育不足其將校甚蒙昧不解現代之戰略戰術五俄帝不足以繫念民心且奸臣滿左右遺誤大局六懸軍萬里轉運不靈兵力不繼七凡爲民者必冀戰意之和平今滿洲之戰全無此意八海權旣已挽回無望則陸戰自不能勝九軍資不給財力枯竭不足以給養軍士十日軍勇敢决死聞之已心膽俱寒是以不戰而先敗譯大阪每日新聞 
[法國新聞紙之議論忽變]  
　　自奉天附近我軍大捷後法國諸新聞紙忽然一變其議論異口同聲稱爲講和之不可緩寄同情於日本社會黨之機關紙等亦皆極力昌言俄國之全敗云譯大阪朝日新聞 
[意公使要求韓礦之成立]  
　　意大利公使要求韓國金礦一事電致協商現已議妥立約用印譯大阪每日新聞 
[王中堂執意修復貢院京師]  
　　修復貢院之議雖發之於戴少懐侍郎而仁和相國持之尤堅相國病仍未愈聞有尼是舉者必眥爲之裂其病前之語謂如京師不修貢院則决意歸田云 
[决計興修貢院京師]  
　　京師復貢院一事已迭紀報端前飭各部寺院限期議覆刻下雖尚未覆到而主修復者爲多故不日卽可决定覆奏矣 
[挽回江淮分省之餘聞京師]  
　　江淮分省之旨下同郷京官均以爲不便上疏力爭始則陸鳳石總憲等台詞具奏繼則惲學士毓鼎單銜陳奏陸摺已紀本報與名者計有　十餘人除總憲及陸伯夔外部陳右丞名侃内閣吳學士郁生外凡蘇省在京三四品京堂均與其列淮省則寥寥無幾人此摺係吳學士主稿 
[電請湯都轉會議江淮分省事]  
　　江督　玉帥以江淮添設巡撫頗多窒礙曾電致政府奏請收回成命江淮分省之議本發之於張季直殿撰嗣政務處議覆與殿撰原議不符殿撰以如此分省似未妥洽昨已電促湯蟄仙都轉卽日來滬會議一　議妥當再向政府禀請云 
[鄂督電奏江淮不宜分省京師]  
　　江淮分省一事同郷京宮紛紛力爭奏請飭下政務處遵照會議新章集議具奏既而江督周玉帥有電奏到京謂江淮不宜分省兹湖廣總督張香濤宮保亦有電奏詳陳江淮分省之有害無利仍以不分省爲宜故都中已有傳言謂江淮須照舊合一可冀有收回成命之望云 
　　記者按分江淮爲兩省重淮也而以裁撤漕督恩壽爲准撫重准乎直棄淮而已恩壽撫江蘇無狀遷漕督漕督　名崇而實無事凡疆吏宜放棄而得政府爲之奥援類遷是職恩之一轉移而爲淮蘇也政府之爲恩計者可謂至矣具如淮何 
[大學堂泒學生尋察動植礦物京師]  
　　京師大學堂學生分爲四類其第四類係博物學兹定於三月下浣派博物學全班學生至烟臺各處尋各種動植礦物由教習氏家西村率之以行 
[大學堂照領經費京師]  
　　京師大學堂常年經費照常領取惟去年欠欵不准發給其原因有二一在學務大臣榮軍機與庶務提調李亦園意素不合有意爲難一在報銷帳有不符之處上海某報前載此事甚言不發常年經費將此改作他用者實係風説也 
[崇實學堂定期開校京師]  
　　京師崇實學堂係宗室恒昌等創辦校地有崇文門内蘇州胡同已定於三月十五日開校矣 
[醫學實業學堂遷地加額京師]  
　　京師地安門内太平街醫學實業學堂學額四十名現擬擴充招足一百二十名並須遷至後孫公園業已召匠估工建造房舍聞約計須費萬金至招考之期至早須在五月初旬至遲亦在六月中旬云 
[建造師範學堂開工漢口]  
　　江漢關道憲繼蓮溪觀察業已委員擇地在天寳巷左近起造道屬師範速成學堂約計工程銀二萬兩另委土雨霖孝廉主持開辦一切事宜約計下月初旬可以動工限六個月竣事 
[籌興錢塘江航路利權杭州]  
　　錢塘江行駛輪船則曾屢次有人議及并經宏濟公司測量水勢至二年之久又雇人入水自鱉子亹以内勘明大小暗樵繪有細圖奈大憲恐啓洋人深入内地之漸故堅不允准現因紹滬已將通輪而又今昔時勢不同因有某紳等援照則議欲在富陽桐廬并繞乍浦各埠通行小輪船以興商務聞當道似有許可之意惟祗准搭客不准裝貨以防偷漏釐金 
[小輪船仍繳官捐漢口]  
　　往來武漢小輪船之利記公司因避官捐改掛洋旗其發起人黃晴初卽黃福華藉隸廣東向充機器廠工頭張宮保在粵督任時頗信用之嗣後量移兩湖黃亦來鄂歴辦諸大工廠事務歴年以來獲利約四十萬併獲有保獎武職名利 
 
 

Page 3

 
 
雙全胥張宮保提携之力也兹忽有掛旗之舉大爲香帥所不悦遂派員向黃開導現己將洋旗繳銷照舊按月完納官捐 
[設局查察小輪船揚州]  
　　揚州城外小輪船局日漸増多近因各局夥兠　船票互相爭兢往往操同室之戈常鎭關道郭月樓觀察患之特委候補縣王大令來揚在鈔關門外擇地設局專司彈壓刻已開局聞上遊東關等處相離較遠恐查察難周尚須另設分局云 
[札飭防營保教寗波]  
　　浙江寗台等處前因匪徒張貼僞示與教中人爲難幸卽察覺嚴行設防得免滋事而法主教趙保祿氏務欲速將前所漏網之王錫彤緝獲以致糾葛兹由提督呂道生軍門札飭所部各營云光緒三十一年正月二十九日准寗紹台道咨呈光緖三十一年正月十五日據寗海縣翁令禀稱接教堂司事開來節略云新昌縣屬之沙溪森家田兩處匪徒聚黨數千人於正月十八日在奉化縣屬之堂岙地方會齊祭旗起事卽到甯海城内閙教刼獄云云卑職一面派差四出偵探一面會商營防分班梭巡同日又據續禀二十三夜城廂大街貼有匪徒僞示一紙語言悖逆專主仇教因之人心甚覺惶惑四郷探訪均謂散放旗幟實有其事惟未得確據究竟如何佈置禀乞示遵各等情并抄僞示一紙據此查奉新一帶旣有匪徒散放票布聚衆滋事之謠雖尙查無實據亟應密探防範除分别呈移外合應咨呈察照希卽派撥弁勇駛往會縣隨時認眞巡查嚴密防範並督飭營防查拿造謠之人嚴行究辦仍將各教堂教民切實保護勿任率忽大意望切等因准此除分别移行外札飭遵照迅卽會同小心防範查拿保護勿稍草率大意爲要 
[教育品陳列館落成天冿]  
　　督憲袁宮保前命在東馬路建一商品陳列館由日本人某君主持廣各色教育品以開風氣現已落成准初十日開館任人觀鑒并仿攷工廠之例禮拜五一日准婦女入觀男子則不准入内是日并多派警兵在門前彈壓蓋防無頼子窺伺也 
[銀元局進工揚州]  
　　裕甯官銀錢局前因推廣銀元鈔票擬於揚城適中地設局鼓鑄銀元並由督憲檄委某觀察來揚選定南門外隙地一方建造銀元官局周圍畫定墻基立標爲誌以待今春興工乃日前忽派人將墻基樁木標誌等全行毁去有知其事者謂當道因省中業已設局各埠需用大小銀元儘可赴省購領毋庸另設故此舉已經作罷云 
[前閩督魏制軍過潤鎭江]  
　　閩浙總督魏午莊制軍奉旨開缺另候簡用交卸篆務後取道滬江換座褔安輪船於月之十八日清晨駛抵鎭江文武各員循例登舟謁見制軍旋換民船往金焦二山游鑒勝跡聞小作勾留卽須回湖南珂里也 
[臬司請假蘇州]  
　　臬憲朱竹石廉訪於本月十七日早堂飭提府署發審局訊實解司之命盜案犯五起過堂提勘正擬升座忽覺目眩神搖不能自主因經家人挾入内室傳諭書差將各犯解回原監候改期提勘一面飭丁詣撫院請假以資調理 
[辭差未允天津]  
　　天津商務總會現已開辦袁督以天津府知府凌太守福彭幹練有爲本埠各商素所欽佩因卽派爲會長以專責成惟太守以本任公事繁冗不克兼理堅請辭差禀上未蒙批准益見太守憲眷之隆矣 
[釐局易員蘇州]  
　　常昭内河釐局總辦係著名優差現經護撫效中丞遴委候補知府湯守在衡承乏太守奉札後卽於本月十六日禀辭赴差 
[學堂總辦到差蘇州]  
　　前浙江主考費太史念慈經護撫效述堂中氶延充學務處總辦已於本月十六日到差矣 
[汛弁撤任揚州]  
　　揚州鈔關副汛額外李弁向駐紥仙鎭一帶蒞事甫數月日前因本汛地有高姓失竊呈報後當將竊賊原贜一併拿獲不知何以又將賊釋放高聞而訝甚隨赴江都縣署禀報謂該汛弁留贓縱賊詭稱地保看守不嚴被其乘間逸去等語邑宰准詞立提地保至案重責八百板暫行收禁一面詳請劉叅戎將該弁解任歸案質訊 
[請發裁兵恩餉鎭江]  
　　駐防鎭郡江南武威新軍六營於光緒三十年正月招募成軍每營額設五百人兹統領龔子培恊戎奉署江督周玉帥之命將所部六營改爲三標汰弱留强每標六百人餘剰勇丁一千二百名一律遺散恩餉川資槪不發給常鎭道郭月樓觀察知之誠恐逗留滋事禀請玉帥酌給恩餉遣令回里以示體恤 
[匪刧廣東續備軍廣州]  
　　北門外流花橋市爲北路之衝途三年前曾被匪劫巨贓擾及全市厥後市人將要路築墻設閘並禀請有司發勇防禦賴以安居樂業者數年於兹矣詎料本月初六夜初更時陡來匪徒百數十人先向該市駐札之續備軍廠封劫執弁及勇如縳雞犬掠去軍械快槍甚多後經市人鳴鑼告警附近西村彩虹各郷互相響應匪始率大隊而去 
[查拿會匪漢口]  
　　長江一帶近有一種會匪散布流言約期舉事爲已誅之梟首曾國幛復仇事爲湖廣總督張香濤宮保所聞已飭王仙舟遊戎馮少竹司馬分派緝勇在長江上下遊各地認眞查拿矣 
[飭拘光蛋蘇州]  
　　吳縣所屬光福鎮近有客帮光蛋成羣結黨擄人勒贖地甲赴縣禀報李紫璈大令已飭差帶同通班捕役赴郷躡緝矣 
[聚賭受懲類志蘇州]  
　　本月十四夜盤門外大東碼頭棧房有人聚賭抽頭被巡捕通知新捕房捕頭愷爾生帶同通班巡捕擁入掩捕當塲獲住戴生昌某輪船老大等一十四人押入捕房翌日轉解公堂經讞員判罰洋一百四十五元一併交案具結釋放是夜又有王某者賃大日暉橋堍大厦邀集營伍中人開場聚賭社壇汛差役號房索取陋規不遂報由丁熬峯守戎帶同親兵十餘名前往 
 
 

Page 4

 
 
當將王拘至公廨交地甲看管擬移縣請辦旋經楓橋營管帶方遊戎持片索回照軍營例治罪 
[常熟火警常熟]  
　　日前常熟小東門外范家市某油車失愼焚去房屋五六十椽并被焚燬菜子三千擔小麥約値一千五百擔白米一千二百石又焚斃黃牛一十六頭聞是役所失四五萬金云 
[關提誘拐蘇州]  
　　去年上海駁船榮生之私婦陳氏赴蘇誘拐朱姓女名阿香者到滬售入小東門外揚州人某甲所開之花烟館内計得身價洋二百元爲阿香之交查知投控吳縣署縣主准卽關提到蘇聽候嚴究 
[關提捲逃蘇州]  
　　城内平江路陸少歧不知向操何業妻李氏年近不惑曾於上年至上海傭工與席文來者私識經陸偵悉領回本月某日復被妻弟李福生帶往上海臨行將家中物件席捲一空陸投赴元和縣署鳴控縣主郭南雲大令准即飭差持文至上海關提歸案訊辦 
[嚴禁偷運銅元示諭京師]  
　　商部左侍郎會辦五城事務及巡視五院城察會銜出示諭其文云爲暁諭事二月初六日承准軍機大臣片交本日翰林院侍讀翁斌孫奏奸商偷運銅元請旨查禁等情奉旨著該衙門嚴密查禁欽此查官俸搭放銅元而市面罕見者實因京津價値縣殊奸商偷運出境現在順天府奏定開辦公估官局請將津局所鑄銅元加以夜工運歸京用及户部造幣廠將次開爐儘數撥京公估局兑銀與津市劃一以杜流弊業經奉旨允准在案現飭練勇各局在各城門嚴查偷運銅元人犯從重懲辦密查多日尚知歛跡合行出示嚴禁爲此示仰商民諸色人等一體遵照有敢故違禁令將部撥銅元偷運出境一經拿獲定必從重懲辦以昭儆戒勿謂言之不預也各宜懍遵切切特示 
[設局收捐福州]  
　　閩候兩縣各鋪户行棧應繳坐賈膏牌土酒各項捐欵以及鋪户公館捐暨附隸坐賈之魚紙木槍砲各捐向由廳縣并酒捐局委員鋪捐專員催收解繳無如各商每多拖欠解欵未能如期廳縣又事繁未遑兼顧故財政局各司道定自本年正月起將各項捐欵歸併爲一由局遴委專員收解以一事權原設冬局盡行廢撤己詳蒙督憲批准業已出示開辦矣 
[稽查關防南京]  
　　署督周玉帥以文案家丁洩漏關防一事耿耿在心爰於督轅承辦各項公務專員之外每項均各加派一員以司稽察 
[太監不准加增京師]  
　　内廷宦官人數甚繁所謂四十八處者各有所司之事向例有病故年老患病因事告退革除者去一名卽補一名現聞某日兩宮面諭各處當差太監以後只可减去不准增加所當之差不妨一名兼管數事以便樽節經費 
[杭試定期杭州]  
　　杭屬九州縣及駐防八旗商籍四所文童已奉陳蓀石文宗札飭各屬於二月二十六日舉行縣試現已出示諭知惟官學堂各學生因已有出身一槪不准應試 
[天津學務]  
　　山東大學堂與天津大學堂開辦前後不過半載現山東大學堂各生普通學已經卒業由東撫奏請獎勵奉旨照中學給獎本埠大學堂諸生程度與東省相仿現已由學務處禀明袁督俟普通畢業時援例請獎大約本年放暑假時卽可舉行矣○本埠民立第一小學堂現届三年畢業前日府縣各官蒞堂攷試此爲津郡民立學堂畢業之始 
[咨請撥欵自建炸藥棧房]  
　　江海關擬自建炸藥棧房一事已詳前報兹悉關道袁觀察已禀奉南洋大臣照准飭卽會同税司先行墊欵購買基地一面咨請外務部准撥經費二萬餘兩俾得早日興工 
[川督錫制軍奏川漢鐵路籌費開辦議定招股章程摺續二十日稿]  
　　謹將川漢鐵路總公司集股章程繕單恭呈御覽第一章集股總章自第一條起至第十條止第二章認購之股自第十一條起至第念一條止第三章抽租之股自第二十二條起至第三十五條止第四章官本之股自第三十六條起至第四十一條止第五章公利之股自第四十二條起至第四十六條止第六章付息總章自第四十七條起至第五十五條止第一章集股總章凡十條第一條川漢鐵路係奏明自辦川省紳民皆自願籌集股分懇請不招外股不借外債是以專集中國人股分其非中國人股分一槪不准入股並不准將股分轉售與非中國人以符奏案第二條凡入本公司股分之人卽係承認本公司章程一切均應恪守定章不得妄生異議第三條本公司以庫平銀五十兩爲一股每股塡給股票一張將來支付股息紅利及一切開支均照此平各州縣分局均由本公司發給庫平五十兩砝碼一分以歸一律第四條本公司凡有入欵無論官欵民欵一律作爲股分按股塡給股票俟全路告成之後停止收股卽將自開辦之日起至路成之日止動用欵項合計股數作爲實在成本假如用銀五千萬兩卽作爲一百萬股第五條本公司股分奏明專爲修築川漢鐵路之用無論地方何項要公不得動用此項股本第六條集股之法約有四端一認購之股卽以已資入股者二抽租之股卽按租計榖抽收者三官本之股卽由國家庫欵撥作股分者四公利之股卽係本公司現時籌欵開辦及别項利源以餘利作爲股本者以上四項均各另有專章第七條本公司股票無論官欵民欵均按周年四釐行息自收銀之下一月初一日起算另有付息專章第八條本公司俟路成開車之後將所收搭客載貨脚價按年總結一次起除本年應支各項及各股應得四厘息銀外先提十分之一作爲公積以積至成本十分之五卽行停止其餘仍作十成以三成報效國家以六成作爲紅利分給公司股東以半成作爲歲修以半成作爲花紅獎給鐵路在事員役第九條本公司每年收集股數動用欵項均按年列表榜示登報布告仍刊印多張以供衆覽開車以後並將公 
 
 

Page 5

 
 
積報効紅利花紅等項詳細列入表内榜示期限詳載第四十九條其本公司每月收支帳目按月造册詳報並於門首榜示惟祗能開載省城公司進出之欵其各州縣分局收支之欵造報先後不齊未能備載祇能由各局按月造册禀報公司一面自於本局門首榜示周知第十條本公司所定籌欵章程若將來有應行增减之處應隨時會商總董及本省紳商集議酌定未完 
　　萬世立論愼重女敎說 
女者軟也主柔弱之事也故云陰陽殊性男女異行陽以剛爲德陰以柔爲用男以强爲貴女以弱爲美然則女獨不可敎乎不亦蔽於彼此之數乎禮八歲始敎男女食不同器　在子相魯男女分道而行可知女不可不敎不可不愼不可不重也漢有曹大家續完漢帙唐有徐惠妃援筆成文吳有浣紗女只爲輕交一言齊有窺御妻漸只半句激語千古史册稱頌萬世留名何等榮耀何等顯燦然則此女不果有才有智有節有烈無别技藝也蔡琰作胡茄譜蘇惠織錦迴文總之才女代有其人不一而足亦難個舉故曹大家作女誡七篇亦有書傳行之甚易爲之不難惜女子多不能以此爲則哉深可嘆也深可惜也今將婦行第四聊爲表舉女有四行一曰婦德二曰婦言三曰婦容四曰婦功史云婦德不必才明絶異也婦言不必辨口利辭也婦容不必顔色美麗也婦功不必奇巧過人也清閒貞静守節整齊行已有恥動静有法是爲婦德擇辭面說不道惡語時然後言不厭於人是爲婦言興浣塵穢服飾鮮潔沐浴以時身不垢辱是爲婦容専心紡織不好戲笑潔齊酒食以待賓客是爲婦功此四者婦人之大德而不可乏之者也然爲之甚易惟在以心耳古人有言仁遠乎哉我欲仁斯仁至矣此之謂也察今之女子行哲之聰技藝之能超越千古又不及也今觀滬上林鳳仙貌比西子容並北方一曲清歌使人魂魄幽揚半句蘭言使我寤不成寐又能演文又能演武雖曹大家再世當亦稱其能然我亦稱其能亦稱其能惜女誡未必有學深可嘆深可惜然此女錢樹子一點紅不足爲歎不足爲惜所可歎者今之學堂女子也官宦之閨秀商賈之淑媛羣聚於一室唱和於一堂出則成羣結隊入則不知何樣西眼一架豹鳥托托不知成何所學若學西法則我所企慕也西人則中國不同西人貴女而賤男中國反此西人女子之貴也髮不露頂衣不露體胸有乳架腰有結索行不窺覘跨馬則坐飄飄乎若仙莊莊乎如神無論貧富多能知書識禮失之所以應貴也學堂女子冬季尚可夏令一交衣單體濃袖窄襟狹鷄頭凸露鵝腰無裙又世未嫁者又背父母婚姻者終身之玷父母之羞天之所以懲賤也况中國有無女科取士如鏡花緣傳所謂鏡中之花水中之月不經之談無稽之言若學醫道中國未聞女醫傳如昔和緩洞見人之肺腑華陀刮骨可以療病又云引線可以診脈總總奇傳西人萬萬不及也何必學西醫何必習學堂婦人三從在家惟父所命抑自誰之過歟自誰之過歟我中國字義甚明三女乃姦字何况羣聚乎日本亂學校可以明鑒也但我並非好言多事而憎　諸君之聽因同爲一國之人所謂兎死狐悲不忍不告誡也仰　高明鑒之諒之鄙人幸甚欣甚[  甯波西鄕夢雲山人啓乙]  
　　上海生記號専售洋操軍裝號衣本 
本號向在上洋虹口外虹橋堍下専運各色呢絨老牌縫衣機器並做西式學士衣帽及東洋大衣等久己馳名今新增芝蔴呢以及各色企呢花布等不及細載如蒙仕商賜顧其價格外克己特此佈告乙 
　　天下馳名廣東陳恒德堂第一家始創犀黄珠珀八寳化毒丹○假冐甚多購者認明 
　　掃盡花桞毒氛天下苐一良方　 
本堂主人心存利濟獨得世祖始創治毒屢騐良方比衆不同不惜工本創製眞正犀黄珠珀八寳化毒丹此丹専治男婦各症錄下○楊梅結毒○上頂下墜○週身毒瘡○下疳横痃○五淋白濁○魚口便毒○小便作痛破皮腫爛○面口鼻喉生瘡○筋骨酸痛聲啞髮落○四肢流毒作癢生瘡○以及自生一切濕毒等瘡○膿窠瘡癤○發背疔瘡○瘰𤻤痰核○小兒胎毒○一切母門○以上各症服此丹而全愈者難以數計因此遠近咸知紛紛爭購可見方眞藥正心口如一故能至此無論男女老少初起久染如患以上各症者速將此丹服下頃刻化毒去濕清熱止痛消腫生皮重者一大瓶除根輕者一中瓶包愈可保永遠不發至本堂藥内如無眞正珍珠琥珀犀黄並各種和平上藥倘口是心非藥内若有水銀輕粉罪我惟天再有之從前悮服覇藥及五毒倒提外毒果愈而内患更深積久其毒復發則上透頭面下結腎囊甚至染妻絶嗣遺累終身至此悔之晚矣推原其故均以水銀輕粉和藥升提之法收功以致其毒收入骨髓餘毒未淨其害非淺如患此症而其毒尚未復發之先亦將此丹服下能將筋絡骨髓積年之餘毒一掃而凈所妙在能包生男育女永無遺毒之患與治一切毒門並能生育之天下第一聖藥也每大瓶八元中瓶四元小瓶二元小半瓶一元○倘有男婦上下週身以及小便腐爛難以生肌諸醫束手各藥無效惟有内服犀黄珠珀八寳化毒丹外搽珠黄七寳拔毒生肌散大瓶二元小瓶一元可包仍復原形愈後能保永無後患也○函購信力自給○分設上海英大馬路萬康醬園對門德仁里内石庫門廣東陳恆德堂謹識乙 
　　京　　　　秘載痴癲第一奇藥 
　　癲狂鎭心丸除痴如神　 
此丹専治男女文武癲狂及羊癫猪癲或錯心作呆服則立愈方用安神通竅順氣癖邪降火補心化痰利濕解悶平肝鎭魂寗魄之品大凡染痴癲一症皆因痰迷心竅憂鬱驚恐痰滯胸膈糊塗不醒或事結於心誠功名未成或見色而痴或爲財而癲致染失魂落魄之症則自言自語大呼小叫弄文作武嘻笑怒駡染此之症受累無窮本齋覔得海外奇方何忍秘藏心存濟世非圖漁利行世有年俱稱靈騐治愈者指不勝數無論遠年新起丹到其效立見愈後永不復發誠治痴之至寳也初染五丸句愈久患拾丸除根雙料每丸一元單料减半函購當班回件認明鋪分上海二馬路中市西鼎新里口石庫門内交易乙 
　　上海括打藥房經售未士括打秘製新法戒烟溥濟藥水祇此一家别無分設戒烟藥内不用嗎啡鴉片而又確有效騐者惟有此水 
　　甲辰年始大瓶格外便宜 
本藥房自戊戍年七月經售此水以來中國各省銷流幾遍因而戒除烟癮身體轉弱爲强者雖恒河沙數不足以喻爰於今年爲始特將五元十元大瓶藥水格外加重以酬○賜顧雅意至於功用服法種種效騐逐日已另有告白詳登申新滬三報茲惟將各瓶實價列左○戒烟溥濟水一元一瓶重一兩八錢○二元一瓶重三兩八錢○五元一瓶重十二兩○十元一瓶重念七兩○如購一打價可九折十打八折劃一不二甲辰冬始一元至十元之浦濟水瓶全用玻璃塞上白賽晶料圓瓶瓶面並鑄有中西文招牌爲記從前方玻璃瓶一槪不用賜顧辨之○美界白渡橋北首仁智里十三弄括打藥房啓乙 
　　大隆燕窩公司創製燕窩糖精功效妥速官禮節禮壽禮均極相宜如購四匣之外另裝五彩木箱投桃報李珍過參茸 
　　補養身體最爲妥速 
嘗考食品中有治病之功者以燕窩爲最然摘毛去疵諸多不便本公司精心研究取暹邏上等官燕以機器去其毛疵以化學提其精華製成糖精其味美其色潔其補更峻具百藥之功抱衆藥之益有效無損奏功甚速初不料其如是之奇騐也無論男婦老幼四時八節有病無病苟能略服少許不但痼疾頓除且精神頃刻百倍卽公卿攜帶進京紳商攜帶出門士子攜帶入塲武攜帶行軍均可隨意餌服簡便無比且性極和平功頗神奇開胃健脾能扶正氣盖正氣勝則脾胃强脾胃强則精神來精神來則百病消故無論何病服之立見奇功妙在異常適口故人皆喜吃誠五洲試騐之妙品萬國應效之良方一切功用服法另詳仿單大匣四元小匣二元假冐甚多認明脾號地址及門懸會審分府翁告示爲記　上海四馬路北望平街口朝東紅磚洋房内便是乙 
　　日俄戰紀第十三册出版 
本册附印日軍猛撲旅順圖又日軍逼攻旅順後路圖旅順夜戰圖攻旅日軍觸網中砲圖攻旅日軍燃燈搜尋傷兵圖攻旅日兵登城情景印刷鮮明極有可觀其他亦搜羅宏富紀載精詳足資攷證每册仍售大洋兩角五分各省大書莊均有發售○上海商務印書館○漢口○廣東商務印書本分館同啓乙 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[管帶襄陽馬隊營劉叅將水金辦理宜匪全案禀續二十一日稿]  
　　尤毒者匪蹤到處勒令紳董供以猪羊酒食香燭迎送之儀民情危懼因而避害遷徙者相望於道謠言不日攻城平民一日數驚水金連夜派隊守城隨時梭巡計五晝夜不暇寢食精力幾絶將查獲城内奸細匪首同族叚占元等三名當會同沈張二令訊得匪黨潛謀不軌屬實水金同沈張二令仍意蠶爾愚民總以勸導感悟爲要并堅示恩佶卽將道憲及魁守發來告示勸令持歸分貼通衢俾遠近周知并囑轉諭匪首叚道胡輝理等勿干法紀免遭巨禍等因越日前去之叚有之等復來禀稱該匪置若罔聞又飭賫道憲及魁守告示前往依舊捍然不顧且聲明滋事隠情不過藉抗税契爲名其實妄希非分直　不諱適於本月初三日張營官文僷帶練軍一百名 
畢管官峯山續派馬隊二十餘匹及解來開花砲均經抵宜兵力較前稍厚攻守可以分佈旋於初四日據探禀稱匪衆擬分兩股一竄南之漳武安堰拆打沿途教堂一竄襄局之楊集等語訂於本日齊集石灰窰卽拾户窰用早饌朱家嘴用午饌分竄南郷一帶水金焦思再四失此機會未免養癱成患震動大局速卽會同沈張二令會商以顧張兩千總勇謀兼優堪以守城重任付之一面邀同畢張二管官卽日整率隊伍馳抵朱家嘴地方仍擬遙示聲威而使解散惟各軍行距該二匪尚有二三里之遙匪等不惟不知歛迹胆敢張旗鳴鼓列陣以待其時水金仍與沈張二令各乘單騎馳至該匪近處滿擬暁以禍福俾令解散詎料該匪旗幟數百桿擡槍及各色砲數百件大將軍砲數尊計陣前匪數二三千人其後策應者望之若霧止難屈指近面齊發砲火大呼猛撲者三次該匪砲彈多集於水金左右及沈張二令馬前幸未及身厥時倉猝該匪陣向西北角頗佔地利異常整齊擬將馬隊練軍分爲左右翼而危不及待萬不得己水金赶將卑軍向匪大股勁敵首先衝陣挫其精鋭後以卑軍各營防兵分守城外陣前僅二百餘名衆寡不敵勝負立判若一失足其後勞師糜費不堪設想水金一鼓作氣奮勇當先沈張二令從而指揮發縱弁勇用命奮不顧身三排槍後槍斃匪黨四名負傷者約十餘名當經梟首四類帶回懸竿四城門用昭炯戒匪衆力不能支立時潰散馬隊練軍亦從而退以返撃致衆匪四路分竄共活捉匪黨三名經水金帶回問供收押惟陣潰時日已西沈良芜礙難區别水金體各憲台愛民至意飭令各軍勿庸轟轚仍期解散爲主未便窮追一則恐城内兵軍仍於夜半赶回城内用備不虞是夜收隊後復據各探禀稱該匪首領仍於其夜逃歸叚家　胡家　黎家　等處鳴鑼誑稱渠輩正將官兵圍轚勢難獲勝催令陸續前往計圖再舉旋因攻敗負傷遁回　從者各有退志衆黨知事不濟始互相潛散初五　　刻經沈張二令會商匪首巢穴具在若不分别焚毁以昭賞罰而寒惡胆難期安堵如故卽經沈令與水金會同各軍馳赴匪首巢穴叚家營胡家　黎家　等處届時查得匪首等知罪大惡極均己將錢財貢物潛移俱空惟搜得槍刀器械多件當由沈令主張分别毁焚十餘家詢之鄰近良民均稱快焉並據該處公正紳董咸稱自此懲創巨魁鼠竄裹脅槪散轉危爲安立臻靜謐將來想必無再敢效尤者水金同沈令等返城後仍派精細兵勇及縣役多名前去偵探各匪首通匿處所並經沈令示有　格一俟得耗卽行圍拿務拔根株用副各憲德意職是故也前因沈令諳練該匪聚衆數次未致激成大變貽匪滋蔓嗣乃因撫而剿得沈令調度有才張令維持甚力藉以奏績仍由張畢二管官互相力助始獲竟功繼則除惡務盡倡議毁匪老窟俾巨犯膽裂心寒聞者股栗罔治脅從廣子自新之路沈令主持張令贊成次第施行此尤能識大體彰彰在民耳目者所有宜事將次告竣皆係在事文武之力水金事雖相實攝不敢没諸員之功冒爲己有除會禀外合將前後情形暨宜境現在照常安堵將來似無意外之虞縷晣具陳用慰憲厪再所燬匪首老巢家數及陣前生擒匪黨供情應由沈令詳報水金未便干預合併聲明除報提憲轉禀外肅此恭叩伏乞垂鑒水金謹禀 
三續考查美國提取製煉煤油情形法 
[五論甑油次序法]  
　　石油在池汽筒灌入甑内此汽筒有兩法一激入甑内一吸油流入甑内吸油之管容易運用且不致混淆油質激油之法爲用較鈍如製油不多者可用之（按激筒爲製造常用之具欵式不一亦不甚大惟吸油有每點鐘能吸二千五百桶　亦非常用）注油入甑恒以成至四分之三或五分之四爲率不便過滿恐蒸時溢出也蒸時先用慢火使輕油由甑上之管浸入盤腸壺（按此壺係由甑轉入搖桶之過脉處以去蒸油之熱氣壺式甚多不必盡用盤腸形 
 
 

Page 10

 
 
也）不致輕重纔雜由此甑中之油遞減滾時不致溢出滾後以次灌入壺内甑内驟减此時加猛火力使升至三百零二度以上及見稍重質分及黑色之油泛上仍减慢火可以多出煤油 
　　甑油無一定成法尋常製法亦隨時酌量變通倘所取之石油按常法製成煤油不甚佳而所餘重質之油亦不値錢則須較常蒸之法减慢火力久蒸或可稍勝蒸出之油分兩端一輕油二煤油（所餘重油另儲製煉入此内）其質在七四零至七六零者（按此係以油較水之重數詳下化質篇）卽係熱度在三百零二度之内爲輕油三百零二度以外者歸入煤油類用 
　　製成之煤油重輕亦不甚同美之常用者在八百零五至八百一十之譜（仍按水作一千分計）我國製者在八百二十至八百二十四之譜雖無一定規例而常用之油重數總以在七百五十至八百七十爲合度 
　　煤油非特重輕不同卽顔色氣味亦有不同蓋各有製法也點船桅燈之油其光最遠係出專製較常油爲輕計重七百九十五俄國次等燃燈油重八百三十仍未完 
[五城中學堂錄取附學生名單京師]  
　　五城中學堂現已錄取附學學生四十二名定於二月初十日由各生到堂核對年貎筆迹並繳第一期學費以便定期入堂是日如有不到者卽以備取挨補計正取四十二名　潘人驥　焦鼐炳　李炘綸　陸大湘　譚維先　孫昌蔭　五竹筠　和爾謹　葉堃　萬宗草　陸大焜　陸大銓　陶守賢　楊傳久　孫百璋　何久芬　胡祖懹　陳釗貽　李祖培　陳炳衡　李徽典　殷松壽　劉貞　楊慈昭　譚錫康　張開璜　李暄　呂之望　王丕猷　張文耀　張存　黃琸　劉光宗　李銘鼎　吳鴻達　鄭紹慈　潘允諴　鄭紹志　董起業　任緖淇　郭金鏞　王杭琛　備取七名　潘廼筠　余振東　王佩珍　陳善祝　徐鶴年　劉德麒　牛正學 
[洋務譯書局停辦聞漢口]  
　　湖北洋務局譯書科所譯各書銷數甚滯督憲張香帥宮保因令將各書分途派員代銷併飭將譯務暫停以裁冗員而節經費俟積書銷罄後再行竭力改良徐圖進步 
[鎭江官事]  
　　請補江北睢寗縣知縣胡蕚輝大令保聯奉飭赴任於月之十五日蒞鎭旋於十八日換乘江永輪船赴金陵禀謁各大憲然後往睢履新○鎮江洋務局總辦邵虎旧刺史於日前乘舟赴寗謁見江督周玉帥禀陳弛禁米糧抽捐一事聞不日卽可回潤云○駐防鎮郡之江南武威軍第四標統領龔子培協戎於月之十七日乘大通輪船赴金陵謁見江督周玉帥禀陳編改營制教練新操之法 
[蘇垣官事]  
　　統領老湘合字等營正任海門管副將丁副戎華容於本月十三日由江陰來蘇謁見護撫效中丞面禀要公○銅元局新廠總稽查兼管物料一差現經撫憲效中丞札委候補知府姚太守繩武接辦太守奉札後卽於十四日到差○蘇州府許子元太守於本月初四日赴甯謁見江督周玉帥兹已事畢於十五日回省矣 
[松江官事]  
　　江南提督楊鏡巖軍門於本月十六日自滬旋松○華亭縣孫花樓大令於十六日下午傳集城郷各地保到案諭話是晚申禀府署謂靈赴靑浦會審要案 
[烟台]  
　　署理福山縣范大令寳章於正月二十四日接篆視事○旅顺口前爲俄人據守時所有華人槪不准到彼交易自降於日本商民又來往如常近有帆船數艘載運貧民二百餘名前往彼處謀生○烟台大街東頭路北東昇堂執事人葛日升撫一螟蛉女去歲臘月二十三日被葛妻某氏用磁片擲傷額角旋卽殞命卽日抛棄荒郊經人瞥見轉告村長報由福山縣范大令督帶刑仵人等親詣相驗委係因傷身死范大令飭書塡註屍格將葛帶縣按律詳辦 
[江督飭查捐案]  
　　前經永昌林裝運棉紗赴通被淞口扣留令完落地捐欵一事經林及各商等公禀商部電令蘇撫札派張太守來滬訪查在案兹聞前日上海道袁觀察接奉江督周玉帥批飭此項貨物是否應捐著速會同張守細核捐章復候察核飭遵 
[札查洋商私入内地]  
　　上年英商廣隆洋行投本管領事署控鹽城縣商人李祥和不交定花等情英領事照會公廨前讞員黃耀宿司馬請爲移提究追司馬准卽籖差唐文備文至鹽城縣協提李祥和到案詎知唐文與原告洋商同往並不赴縣投文先至内地訪問致爲彼處郷人將唐與洋人一併送縣鹽城縣陳大令以洋人並無護照串差私入内地拘人實屬有違定章置諸不理洋商與陳大令爲難悻悻而返陳大令卽以該洋商串差私入内地拘人咆哮公堂等詞禀詳道憲袁觀察於前日札廨查辦關司馬卽於當晚將唐文提案訊悉各情以其膽大妄爲立飭笞責三百板管押候禀請道憲核示遵行 
[批示王文毓未能釋放]  
　　會審公廨讞員禀上海道稱英商老公茂控王文毓虧銀一案業已理結應否開釋請示祇遵昨奉袁觀察批示云據禀已悉王文毓隱　洋商私設棧廠一事二十八年九月間准蘇州商務局咨奉商憲批飭查提懲辦應遵憲飭究懲請俟老公茂欠欵訊明發還無錫縣究辦等因當經札行該廨遵辦在案仰代理會審委員關丞照案辦理可也 
[新任讞員回滬]  
　　新委英美公共租界會審讞員屠興之司馬於前日赴蘇謁見各大憲兹已事畢於昨日午後抵滬仍寓書錦里鼎陞棧再行擇吉視事 
[請保護小輪不准]  
　　華商戴生昌彤雲小輪等前將美旗撤換改掛日旗旋卽訴由領事照請常鎮道飭屬保護在案兹聞郭觀察接文後以該輪係華商所設所請保護實難照准昨已照復日領事知悉矣 
[請追虧折欵項]  
　　英商譚華洋行被陳子和定購花生不出 
 
 

Page 11

 
 
虧短價銀一案控經公廨讞員照會如皋縣訊追不理延宕至今昨日復由領事照會上海道袁觀察請速派員前往訊追云 
[警鐘報被究續志]  
　　昨報紀本埠警鐘日報被究一節兹悉自關司馬發出提票後卽於當晚由捕頭派中西各探至新馬路該館辦事處拘獲戴普鶴何少卿王星生徐時芬等四人帶回捕房管押並派華捕在館看守故警鐘報章已於昨日停止矣 
[飭查僞票]  
　　近來租界一帶時有歹人仿製各銀行之鈔票在市混用雖經捕房於前月間在寳成公司内將專造匯豐銀行天津假票之林仲山及其夥李贊庭朱少峯拘獲解送公堂嚴辦後仍恐根株難絶昨日捕頭又訪得外間仍有假鈔票之事飭令各包探嚴行查訪務使林之羽黨絶跡云 
[請釋船户]  
　　前日南市馬路工程局總辦翁子文太守接上海縣汪瑤庭大令函稱柴船户連阿香等所控水巡捕蔡阿全勒索不遂拘押等情請卽將在押之人釋放太守復稱該船户因違章帶纜馬路旁鐵攔杆上是以罰現已經提案訊明姑念初犯從寛免究已於先一日交保開釋矣 
[上海官事]  
　　上海道袁觀察昨日因公飭傳南市江蘇海運滬局總辦吳太守觀樂到轅詢問一切○南市騐花局委員何吉生明府奉道憲委辦淞口工程局所遺之差昨奉袁觀察另委前辦河道委員沈星源明府鼎接辦○四川振捐委員府照磨陳福恩參軍江蘇候補道徐厚餘觀察乃光督轅洋務委員分省直隸州李壽仁刺史昨均因公先後來滬詣道拜謁○周徵恭别駕南昨日由蘇回滬投道轅銷假馬 
[上海縣案]  
　　日前莊天林之妻扯張富全到縣控被串捕誣詐汪大令訊提之下因張供詞含糊鞭責收押前晚提案復訊張供前開板箱作時失去鐵鋸近在莊天林板箱作内查見旋被小順寳所知偕案下捕役王德帶夥榮福孔金生等唆使小的同往扭莊至署前茶館内由王德等向莊根究鋸之來歴不料莊妻攔輿喊控實係小順寳藉此訛詐小的無知受愚乞宥大令判責二百板仍押候提小順寳等訊究○山東人王二六在浦東洋涇鎭購買紙烟口角擊毁店内什物扭控該鎮巡防局局員判令向原告服禮因王不服函解到縣請究大令判發押改過局核辦○屢次犯事曾押改過所三次之流氓朱阿三卽雕花阿三及一再素詐之林大生均因押期已滿由改過所解縣發落大令判各交妥保後再犯到案從重懲處 
[南市瑣聞]  
　　前晚上海縣差呂某在滬南潮患會館前鎭源小錢莊内抽頭聚賭流氓畢集不知因何忽起爭端互相格鬥竟將粟子阿三捆縳强攫手上金戒及桌上洋銀經呂之同伴汪荃出爲勸解得免肇禍然人聲喧嚷比鄰各家已受驚不淺矣○近日南市三泰馬頭某小茶肆糾人聚賭抽頭前晚肆主婦某氏不知因何將賭徒某甲掌頰一下甲訴知二十三鋪地保又被呵斥因卽投巡防局喊控現已飭查提究矣○南市鼎康洋紗莊前日遣店司某乙挑送洋紗十包至萬裕馬頭徐家匯航船不料悞送他船迨覺察往追已無踨影刻已訴知管帶人姜允春追究矣 
[公共公廨紀事]  
　　婦人王沈氏控張舜琴圖吞借洋五百元黏票請追奉關司馬飭差將張傳案據張稱曾在西洋領事署掛號卽將號單呈騐司馬諭令自向原告料理如理處不明俟函致西洋領事核辦○前者張楊氏控陳徐氏誘拐伊女巧雲由公堂將陳徐氏拘案管押今在押所患病由差禀知關司馬請爲安插司馬飭送棲流所醫治○捕送迷路男孩潘毛男到廨襄讞孫明府飭出示招人認領○捕送瘋人楊咸咸到廨據稱楊在途胡閙請爲安插司馬飭送棲流所留養 
[英捕房紀事]  
　　英界麥家圈德昌質店前晚有巨竊二人越牆而進竊取衣服若干爲店中人知覺當塲拘獲一匪詢係湖南人當卽鳴捕連贓送入捕房捕頭飭押候解送公堂請辦○包探李星福拘獲攫取張春生絨毯之張阿寳周叙生土桂林等三人送入捕房押候解辦○前晚棋盤街火災時有沈長生攫取魯意帥摩洋行絲絨五塊被巡捕拘入捕房押候訊辦 
[法捕房紀事]  
　　前任江海關蘇松太兵備道劉康候觀察之公子聘定滬北李宦之女公子擇於今日迎娶儀仗須經過法馬路故函致法讞員陳楚生大令轉致捕房届時派巡捕二名代爲照料○湖北人某甲投捕房控稱女兒許配與某乙之弟爲妻近被乙山湖北原籍携來上海欲圖價賣請爲提究捕頭准卽飭探將乙夫婦提案諭令管押限交其弟媳到案聽候解辦○張某行竊某輪船上搭客考籃一隻内有金四開等物携贜登岸爲包探查見拘入捕房捕頭飭令押候解送公堂禀請讞員陳楚生大令訊究○某甲在木作塲内竊得松板十塊在法界沿途求售爲巡捕拘入捕房捕頭諭令押候解堂訊辦 
[美捕房紀事]  
　　前晚有竊賊錢瑞福掩入虹口某姓家行竊綢皮衣服多件及金飾珠寳等物爲包探錢榮堂連贜查獲拘送捕房捕頭令押解公堂禀究○前晚沈阿興在華順碼頭劉東嵐之棧房内行竊黃豆若干爲包探錢榮堂拘入捕房押解公堂禀究○昨晨某巡捕投捕房内報稱西華德路隆慶里某小客棧内病斃小工一名並無屍屬來認卽將屍首棄置門外捕頭令傳該圖地保前往收殮舁赴義塚掩埋○昨早某號巡捕投捕房報稱漢碧禮路荒地上有無名孩屍一具捕頭令傳該圖地保前往收殮○前晚有某國兵甲乙等六人因在司考脱路某粵妓家爭風起釁互相兇　印度捕向之喝阻反敢行兇捕卽吹暗號召集他捕到來始將甲乙二人拘獲其餘四人紛紛逃去遂將甲乙帶入捕房捕頭令押解至該管領事署禀請訊辦○前晚舟予章四福王阿富在斐倫路虹口港内因爭泊船起釁各持利刀行兇爲巡捕所見一併拘入捕房押解公堂禀請懲辦○昨日亭午時棍徒施張郎至吳淞路某飯店强向店主借錢沽酒店主不允施卽行兇將飯鍋擊碎並用刀將値堂人陳瑞章刺傷頭部店主喚巡捕到來將施拘入捕房捕頭令將受傷之陳瑞章送同仁醫院醫治施則押解公堂禀請究辦 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
　　六千一百七十八兩零善後局已據册報未領欵項亦實存銀四千一十二兩零共合銀一萬一百九十一兩二錢抵除前項冐銷之數尚屬有盈無絀惟莫明德聞拿濳逃飭緝無獲應請先行議結等情會詳請奏前來臣查已革雲南試用道吳楷總辦機器局務應如何安愼經理乃任其族姪莫名德朦混冐銷一萬餘兩之鉅雖查明該革員尚無知情入己各弊冐銷之欵亦經抵收清楚但事前毫無覺察　頇溺職咎無可辭業經革職應母庸議提調各員平日專管工廠事務冐銷一層無從覺察情尚可原併已撤差亦請免議莫名德仍飭嚴緝獲日究辦除該局一切事務已另遴員妥定章程認眞整頓外所有查明總辦機器局道員領支欵項尚無知情入已各弊先　議結緣由謹會同雲南巡撫調署貴州巡撫臣林紹年恭摺具陳伏乞皇太后后上聖鑒訓示謹奏奉硃批該部知道欽此 
　　宮門抄十五日召見軍機皇上明日午正至紫光閣入廷臣宴 
[四川總督錫奏爲辦理川省本年大計分别舉劾以示勸懲摺]  
　　頭品頂戴四川總督奴才錫良跪奏爲辦理川省本年大計分别舉劾以示勸懲恭摺仰祈聖鑒事竊維三載考績所以澄叙官方必須黜陟咸宜方足整飭吏治前奉准部咨自光緖二十七年十二月扣至三十年十二月三年之期己届應辦大計經奴才督同藩臬兩司秉公考　查有鹽茶道黃承暄愷悌慈祥商民悦服綜理局務措置咸宜夔州府知府潘炳年表率有方清勤稱最叙州府知府文煥整躬率屬吏畏民懹打箭　直隸廳同知劉廷恕洞悉邊情才猷卓越城口廳通判謝鵠顯精明伉爽奮發有爲署崇慶州事華陽縣知縣申轔治盜有方輿情愛戴署江津縣事羅江縣知縣蔡承雲廉樸荗爲守兼優署閬中縣事通江縣知縣丁壽芝才識懮長勤求治理定遠縣知縣何承道才大心細辦事勤能井研縣知縣高承瀛勤政愛民有爲有守按察司經歴呂耀先廉介自持精通律例長壽縣教諭陳洪澤襄辦賑務實惠及民南充縣訓導吳季昌學有本源留心時務西充縣訓導趙增瑀品學兼優情殷利濟以上十四員政續懋著堪膺卓異之選均應荐舉以勵人材又查有不謹官五員茂州直隸州知州福蘇禮物議繁滋操守難信郫縣教諭周國藩不安本分士林敗類高縣訓導李均林踰閑蕩檢嗜好頗多慶符縣訓導龔玉璠簠簋不飭頗滋物議永甯縣典史張壽仁疏於防檢有珀官箴年老官一員長壽縣典史楊克昌年力就衰難以勝任浮躁官一員夾江縣典史馮鶴年輕浮躁妄罔識大體以上七員均係庸劣衰老亟應據實料叅经示懲戒其餘循分供職不入舉劾開列職名註考送部至藩臬兩司亦經奴才出具切實考語照例咨部彚核且奏除將薦舉各員履歴事實參罰案件逐一查明造具清册分咨核辦外所有辦理本年大計分别舉劾緣　理合恭摺具陳伏乞皇太后皇上聖鑒敕部核覆施行再川省按照定額應保十五員本年保薦十四員不敷原額此外實無合例之　下次仍照原額保送合併聲明謹奏奉硃批吏部議奏欽此 
[署兩廣總督岑奏爲懇留調任運司整頓鹺務並請將辦理不力之員暫行革職留差以策後效摺]  
　　頭品頂戴革職留任署理兩廣總督臣岑春煊跪奏爲懇留調任運司整頓鹺務並請將辦理不力之員暫行革職留差以策後效恭摺具陳仰祈聖鑒事竊維廣東大患首在於貧遞年積虧以至於今每年不敷幾三百萬多方搜括實巳民窮財盡無可再籌而查得廣東鹽務情形則積弊之深商力之疲私鹽之多課餉之絀實較各產鹽省分爲甚若不亟籌整頓將有不能支持之勢果能認眞整頓亦尚有可以增欵之方當於上年九月奏派廣東按察使程儀洛兩廣鹽運使信勤調粤差遣江西委用道何作照會同設局清查擬議改章整頓並查有廣東補用知府汪大鈞於粵鹺利弊情形極爲熟悉因委充清查局提調隨同該司道等認眞籌辦迨設局後卽値臣患病本年六月臣又赴桂督師是以該局事宜悉飭該司道等督同汪大鈞籌商臣並未克專註頃者移駐梧州查得該局難已奏設年餘而辦法尚未定議皆由該司道等各持意見以致要政日久宕延正在嚴檄飭催恭閲十一月十八日電鈔奉上諭浙江鹽運使員缺着信勤調補等因欽此臣伏查該運司信勤精明縝密在廣東運司任内一年有餘甫將粤鹺利弊情形考查明　現値籌議改章整頓之際驟易生手又須費年餘之研究始克開辦粵庫萬分窘迫不惟難待亦實難支台無仰懇天恩俯念廣東鹽務甫擬改章准將信勤暫留兩廣運司本任俟整頓就緒再行飭赴調任實於粵鹺大有裨益至汪大鈞才具明贍於粵鹺尤爲熟悉派充清查局提調臣視之不爲不重委任不爲不專乃隨衆唯阿毫無建樹熟視庫帑之窮鹺網之壤而不顧實屬居心巧滑相應請旨將廣東補用知府汪大鈞暫行革職並拔去翎枝仍責令隨同信勤籌辦改章整頓事宜果能辦有成效再行由臣奏請開復並懇天恩優獎儻竟不知愧奮亦再奏請嚴懲其清查局原爲調查積弊而設現在弊巳查明惟須籌定辦法開辦鹽務本運司專責應卽責成信勤督同汪大鈞辦理原設清查局擬卽裁撤以一事權臣爲整頓粵鹺力求增欵起見是否有當伏乞皇太后皇上聖鑒訓示謹奏奉硃批信勤著仍赴調任餘依議欽此 
[署兩廣總督岑奏爲請旨將丁憂山西補用道顧賡虞卽行革職拔去翎枝永不叙用片]  
　　岑春煊片再奏調廣東差委山西補用道顧賡虞據報於本年四月丁親母憂因吳淞口查疲靈櫬未能進口顧賡虞是以仍留在粵旋訪聞該道於九月内有在廣東省城納妾情事經臣飭查屬實殊屬大乖風化相應請旨將丁憂山西補用道顧賡虞卽行革職拔去翎枝永不叙用以維風化謹附片具陳伏乞聖鑒訓示謹奏奉硃批著照所請該部知道欽此 
[湖廣總督張奏爲湖北省光緒三十年舉行大計薦舉卓異各員開具銜名考語簡明清單摺]  
　　太子少保湖廣總督兼署湖北巡撫臣張之洞跪奏爲湖北省光緒三十年舉行大計薦舉卓異各員開具銜名考語簡明清單恭摺仰祈聖鑒事竊照本年九月二十二日准吏部咨行原奏内開查定例各省官員大計三年一次吏部於舉行之年請旨通行各督撫遵照辦理又道府以下等官將應舉應劾之員分爲二本又州縣以上至道員計十五員内准薦一員教職佐雜計一百三十員内准薦一員教職佐雜人數較多雖不能畫爲兩項亦不得全舉一途以致偏枯如合例人員較少薦舉不敷原額卽聲 
 
 

Page 16

 
 
   
 
