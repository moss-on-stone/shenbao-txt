# 1913 - 279 - 4914597

 

Page 1

 
 
通信 
[瑞士改革選舉法之運動]  
　　瑞士選舉行比例代表制最久然僅各聨邦爲然如熱内府伍和等聨邦尤以比例代表制爲人稱道乃至中央國會選舉則不用比例代表制而仍采英法之大多數代表制極爲奇異瑞人運動改選與法欲將各聨邦之比例代表制推行於中央國會至今未達目的蓋以近五十年政權均爲進步黨所握極力設法以保存大多數代表制倘此制一旦改革則進步黨必失政權今年運動改革者忽大得勢而葛逹爾條約實有以促成之此約爲瑞士與德義所訂乃爲開鑿瑞士高山葛達爾間之大隊道以便兩國鐵道連接德公司於此約中所占權利甚大瑞人多起反對力詆議院喪失國權各地示威運動紛起其近法之各聨邦風潮更烈推原禍始議院何以通過此約非以政府爲進步黨乎彼在下院專制而反對黨人數太省不足與抗其令進步當在下院壟斷此權力者則以選舉用大多數代表制不用比例代表制耳倘議院均由比例代表制選出則葛達爾條約决不能成故倡論改革選舉法者旌旗壁壘爲之一振茲就瑞人運動中央國會改用比例代表制之歷史一演繹之則其層纍而進節制而有次序根柢至爲深厚當千八百七十二年瑞士改定憲法已提議改革選舉法采用比例代表制彼時贊成者極省少千八百八十五年改革選舉法時瑞人再爲提 
 
 
 

Page 2

 
 
　　議而下院以六十二票反對二十九票不得通過千八百九十年繼續提議以七十五票反對十六票千九百八十八年繼續提議以七十六票反對五十七票千八百九十九年下院以人民請願將以改革選舉法案與行政機關改由直接民選一事同付赫費罕登即由人民直接投票取决之謂瑞士憲法凡請願者籤名滿五萬人議院即否决其案仍須再付赫費罕登此次請願改革選舉法案計六萬四千六百七十五人請願行政機關改由直接民選計五萬六千三百五十人千九百年十月初四舉行赫費罕登前者反對二十四萬四千五百十七票贊成十六萬九千零十八票就中計反對者十一聨邦有半贊成者十聨邦有半也後者反對二十七萬零五百有十票贊成十四萬五千九百三十六票就中計反對者十四聨邦贊成者八聨邦也是在兩請願中改革選舉法案已較行政機關改由直接民選略占優勢（未完） 
時評 
[中日交涉之滋蔓（冷）]  
　　南京昌黎兩案至今尚無實在之解决此至可危險之事也南京屢傳張勳道歉而路透電乃謂尙未實行也張勳之去政府又謂勿中奸人之計昌黎雖去中日會同調查而日後必至各執一詞是二禍根不除中日衝突之機或即起於此乎夫日本之人民黨中國之兵隊此次以内亂之故孕積已深一旦苟有所觸動爆烈之機猝發雖已兩國當局者苦心彌縫恐亦有時而不能及也竊謂秉國鈞者當觀時勢之先機不可尼於一事一端循例以應付中日兩國之當局而欲力保兩國之和平也　所遇交涉悉宜用快刀斬麻之法以行之而勿使之滋蔓 
[專電]  
　　北京電德國將於中國選舉正式總統之日即宣告承認中華民國並得外交界消息總统舉定後各國將一致承認惟有某國倡議須俟憲法妥定然後承認但必無效 
　　北京電參議院議員陳銘鑑陳善昨日（二十三）提出亂事旣定請勿株連案謂古名將出征多有銷燬逆跡文卷之令反側自安文字之獄儘可勿事株連云云 
　　北京電被捕八議員之家屬已向執法處具保 
　　北京電章太炎仍深居共和黨本部近著論駁斥建設孔敎謂孔子之爲泰斗在制歷史布文籍振學術平階級不得謂爲敎主若儕諸耶蘇路德實反凟之 
　　北京電聞外蒙匪已犯呼倫諾爾經棚全市均被搗毁 
　　北京電李純電請熊總理爲歐陽武請求减等處治 
　　北京電交通部因軍事告終請將軍事輸送處於九月底裁撤 
　　北京電張鳳翽電請政府裁撤都督 
　　北京電北京大學將次裁撤 
　　北京電江寗善後會辦錢能訓昨（二十三）已起程南下 
　　南京電昨日韓民政長來寗绅商政界均赴下關車站歡迎 
　　南京電張勳因政府詰責甚爲牢騒禀見者一槪拒絕 
　　南京電二十二日午刻有日本兵三百餘人荷槍整隊由下關碼頭魚貫入儀鳳門守門衛兵對之以禮 
　　南京電藍衣兵滋擾四鄉現猶未已如離城數里之常家莊等處尙稱富實該兵結黨成羣以查緝匿匪爲名到處搜索鄉民忿不能忍乃於九月初十以後聨合各村編集團防爲自衛之計雖乏槍械而以農器爲抵禦故見兵進村立即鳴鑼聚衆俟其進内赶將出路堵塞羣起圍擊聞半月以來此種似兵非兵似盜非盜之藍衣人爲各莊鄉民誅鋤者已有百餘人云 
　　南京電城内張勳所部弁兵紛紛將家眷自兗州接來咸云靠大帥洪福發財其無家眷者則日夕徵逐於城南鳥衣巷等處之草棚内 
　　南京電張勳部下各員家眷來寗者日有數起據此情形恐張一時斷不離寗 
　　南京電都督府修理華麗尙未竣工昨張勳騎馬赴署察視一周 
　　南京電盛馮現撥洋二萬元托顧席珍羅少田組織江寜振卹會開辦因利借貨兩局藉補官振不足 
　　南京電盛文頤堅辭吳淞釐差昨經張勳改委上海貨稅局 
　　南京電食岸榷鹽局已委孫蔭均到差 
　　南京電橷任駐寗德領事顧爾熾昨已抵寗視事 
　　湖州電葉旅長昨奉朱督令飭解散南潯民團五百人槍械均已繳出其原因該團以匪帮中人居多此次受黨人運動已定十八日協同搶刧被朱督悉即飭葉軍密往於十七日抵潯民團以勢力不敵未敢抗拒翌日葉即召集全團宣布命令該團乃遵令解散 
　　杭州電嘉禾第三區水上警察第一五營有附和黨人謀亂情事朱督飭吕師長將該二營繳械解散送回原籍已於養日竣事管帶周坤山解省審訊統領陳家玉撤差 
　　杭州電朱督定十月一號至四號代陸軍大學考驗學員已委周鳳岐徐則恂充監視員 
[特約路透]  
　　南京訪函天津招來警察一千名星期六日抵寗後即於星期日上差此問日來謠言雖盛表面尙稱安靜惟每日輒有姦刦零星案件發現足見兵士現仍不守紀律惟不敢如前之明目張胆耳今晨貴格會醫院附近被搶數家 
　　南京訪函今日馬林醫士由滬回此即召集南京義賑會幹事部現經查明有文士數百家困於饑寒彼等之銀錢及棉衣等物均被搜括一空且有連棉被亦無者至於家具則悉遭搗毁義賑會幹事部已支洋三千元貨於急用之人婦女幹事部已領受勝家縫衣公司願借之機器以辦賑務現已收到二十五部尙可借用七十五部當即招集貧婦縫製衣被歸敎士監理按工給資作工者並享有照貨物原價購用之權利裴利博士已招得難民二十人從事工作不日將增至數百人現已提洋三千二百元專辦此事織緞工人受損失其機多遭搶匪搗毁今亦將貨欵與之俾可修理織機購買原料重行作工以資生活 
　　南京訪函下關現泊有日本兵艦八艘江中尙有美國兵盤四艘日僑之産業仍由日兵嚴密守衛 
　　南京訪函張勳及其軍隊對於謝罪一舉尙無寳行之象 
　　　　北京電昌黎一案中日已商定派員會同調查日本已派定駐京使署之二等秘書一員及華文秘書一員中國已派定外交部秘書林君交通部秘書權量君定明日離京 
　　北京電據日本使署聲稱日本現派兵七百名赴漢除瓜代現駐該處戍軍六百各外另增一百名京津日本戍軍均將更替 
　　北京電使館界内市政選舉今日業已蕆事共選使舘代表三員商界代表兩員一爲德華銀行北京支行總理高德斯君一爲海關職員斯丹白君 
　　貴陽電城中四鄉皆頗安靜而刑犯仍不當衆審明罪狀警局及軍營之偵探隨意拘捕形跡可疑之人誣稱前曾犯罪雖經都督出示聲明旣往不咎而仍無效聞警局審復用刑訊 
　　貴陽電此間某大劇塲業已閉門尙有一家亦將繼之因除星期日外不准演唱早劇婦女不准參觀夜劇致營業清淡不能支持 
　　哈爾濱電哈爾濱中國稅務司已照會俄員促請從緩修改松花江徵稅行船章程因目下正爲航務興旺之季驟更新章恐多窒碍鐵路總理卽請示政府旋接覆電謂外務部及鐵路行政處允照所請辦理按該章乃九月二十九日滿期 
　　哈爾濱電哈爾濱某俄報載稱寗古塔近遭大火燬民房六百所英美煙公司美孚火油公司均受損失聞現有鬍匪刦掠該鎭 
　　哈爾濱電據聖彼得堡電社消息恰克圖某俄銀行已在庫倫設一支行 
　　大連電吉林省議會前擬向朝鮮銀行借債若干因無抵押品故未借成聞華俄道勝銀行已允照貸 
[譯電]  
　　北京電北京各報載稱中政府對於昌黎一案已向日政府提出要求四欵（一）日政府正式謝罪（二）昌黎日本高級軍官向中國高級警務員謝罪（三）行兇之日兵應予處罰（四）被殺中國警察五人之家屬應賠償 
　　北京電駐京日使奉日政府之訓示照會中政府日本擬與中國會同調查昌黎一案由日本使署派職員二人中國交通部派委員二人辦理此事 
　　北京電張勳迄今尙未依行日本之要求外間頗起猜疑此間日人則信此事必可滿意解决 
　　北京電那貝勒已由蒙古抵此或謂那在鬍匪之中極有勢力至在庫倫任有官職之說實屬不 
確聞那之來京乃用與政府會商關於内蒙之事件 
　　北京電庫倫政府陸軍副大臣那貝勒昨偕軍官八十八由張家口乘專車抵京投順政府政府現望其勸喻蒙人勿再弄兵 
　　北京電參議院已將呈請政府勿窮搜從亂黨人議案二讀三讀通過 
北京電據北京日報載稱被捕之國會議員八人不日行將釋放 
　　北京電廣西都督電稱柳州府綠營統領劉古香圖謀不軌袁總統下令取消該員軍職及命緝拿治罪 
　　北京電敎育部通令各學校於本月二十七日孔子誔辰停課一日　　北京電北京大學已放假三個月現定明日開學 
[公電]  
　　重慶黃鎭守使通電大總統參衆兩院參陸兩部各都督民政長鑒王陸基率一支隊巧日抵渝後逆匪搆煽惡感愈深竟威逼各機關仇視我軍士毓成奉命鎭守終恐誤會衝突爲害大局百端容忍乃王陵基欲開府此方屢次暗施危險物并聲言將燒盡重慶軍民異常驚惶日夜危懼昨周劉前隊已到浮圖關聲勢浩大城内蠢毓成不得已宣布戒嚴遂致一部刺刀衝突經毓成與各法團奔走解釋始稍寗帖忽夜間鎗聲隆隆我軍驚起各持械出　猝難遏抑王陵基輩果到處縱火城内雖幸救滅城外已延燒數家政府明達亦已慮及遭此變亂毓成實難辭咎應請大總統派員查辦現胡督雖有電令劉周治上川東王帶隊萬縣觀察然權限亦未分明又不知桀驁好亂之士能服從否事正迫切急待電命署四川鎭守使黃毓成叩馬印 
　　蘇州韓民政長通告到任電大總統國務院各部總長參衆議院各都督民政長鑒國鈞忝膺任命江蘇民政長茲於九月念一日抵蘇接印視事在蘇稍事清理即將行政公署遷回寗垣竊維蘇省亂事甫平瘡痍滿自百端待理棼若亂絲國鈞材輕識　西此事艱階念鄉邦寅服公務惟於拯恤流亡尊崇法紀循行政之系統謀全省之治安不揣愚庸敢自策勵佇求訓誨謹先電陳韓國鈞叩　印 
要聞一 
[遠東之大秘密會]  
　　字林報支昨據北京電傳北京日報登載之消息揭露一秘密會之内容其宗旨則在締結遠東聨盟外人閱此者大半駭爲創聞孰意一年之前外人對於此舉已有所知惟知者殊寥寥耳彼等所知者大約僅極簡之大略至在風聲洩漏以後發現之詳情則大有趣味此項詳情得諸華人者有之得諸外人者有之揆度情形當屬確實以一年以前之事實與目下北京日報之消息互相比較則覺此一年之中該會事務已稍發達卯北京日報所載者大約尙係節略或將今所探悉者揭布於衆而尙有其餘詳情則付諸闕如據該會之内容及在會各國人民之現狀測之該會實賴社會黨之分子膨脹勢力該會之野心碩大無朋推原其始必出於今所入會之各國惟目下殊無法可以窮其底藴知其究由何國發起耳按一年之前上海之社會黨常與俄國同志通信以期推翻兩國之政權建設社會主義之政府華人之主張者爲同盟會激烈派各員俄國这虚無黨員則向以誓死毁滅俄帝及一般官僚爲宗旨者也中俄黨人通信極爲殷勤且據另一方面探悉中國一部分以南方之社會黨員已入該秘密會者 
 
 
 

Page 3

 
 
　　最爲活潑彼等不第與北京日報所載之各國黨人通信且與菲列濱羣島聨絡蓋羣島之人抱脫離美國而獨立之志頗堅殊願加入此聨盟團體也以亞洲各國之行動而論則固無庸涉及俄國惟該會之理想在成一遠東各國之大聨盟而此各國皆屬共和政體則其力之大無可抗衡非列强亦結一大團體不足及这惟據中俄黨人互通消息一層觀之足見該會欲恃俄國黨人相助以達目的也該會之計畫如何實行令人殊費思索現信彼等志在靜候佳機俟世界各國注意他事之時則即同時崛起日本之社會黨將起推翻帝制菲列濱羣島之民將起騙逐美人俄國之虚無黨將擾亂全國非達建設新政府之目的不止餘如膠州之德人東京之法人皆在被逐之列而英國所據自香港以至印度之土地亦將令其退讓此乃一年前該會員所定特别之計畫也彼等確在上海廣州東京設有機關部以便實得所定之計盡而其他各處必尙設有機關部甚多今北京晶報又添聖彼德堡及台爾希二處矣按以上皆一年前所聞之消息大約年來計盡復有更動蓋北京日報於非列濱一地普未述及或如上云稍有遺漏或已决議聽菲人自爲之暹邏一地大約亦係在後加八至傳孫文黃興爲該秘密會中國一部分之領袖一節令人大可注意孫黃於一年之前果爲領袖則自不致宣露其名且不致洩漏以推翻袁世凱列入計畫之中惟有識者殊易料其繼必實得此舉也該會竟與外人有關此亦極可詫異之事現料該會必有尋常秘密表記或口號等類而此種外人皆能習用之若稱此種外人亦屬會員則彼等恐未必爲之蓋彼等皆屬聰敏多思之人固知此舉必遭失敗而思乘機以求私利耳現信彼等周旋會中實望藉私濟軍械而達發財之目的也以上詳情均經洩露而絕對否認有此秘密會者實繁有徒其實上舉之計畫均有確鑿之證據此舉大可稱之爲遠東社會黨之幻想其雖不管欲建一烏託邦也然據曾知該會内容之人聲稱該會或成將來時局之禍胎云 
[南京收拾紀（南京快信）]  
　　三山街之日商一二洋行丸三雙房及南門大街之福田洋行所有眼面已雇匠油漆煥然一新添辦之雜貨箱已由下關陸續運到但各商店均有日兵荷鎗衛儼然有天津日租界巡捕氣象張勳所委出之一般知事聞韓民政長蒞蘇後已分電各縣知事舊令尹均暫緩交卸之信皆面如土色懊　不堪言狀善後局現在印成一種表格挨戶散給囑令將被搶損失之數塡明送局以便彙核妥賑撫張勳仍住花牌樓蔣宅　出門時必預先由軍隊驅逐街上行人令其避道有讓避不及者輙被拘押或用指揮刀痛擊之以是張所過地方往來行人皆走避一空北來人警察道途言語均不熟悉王警長特向城内二十五警區每區挑選舊有之巡士十二人留區以補北方巡士之所不及但警廳内辦事人員均已由天津調遣南來恐南人之効用警務者將一槪淘汰第一工場在豐公祤祠開辦年餘此次經兵匪放火焚燬計木機紗布等等損失約値十四萬元昨已由商會曁善後局調查註册乾河沿金陵大學於今日開學學生到校者不滿二百人但城内各官私學校旣無恢復之望又以該校長文懹恩（美國人）熱心敎育故報名者尙絡繹不絕 
[日兵槍斃華警後之我國熊度]  
　　昌黎事件發生後迭據各方面調查情形詳紀本報惟外間傳說頗多異詞而日本報紙尤復與當日事寳多有出八不知此事旣由外交部專員親赴昌黎調查其所報告略無增減近復由直省長派員調查以期求得眞相爲交涉上之資料云茲將近情錄左 
　　調查員回京昌黎案發生之次日政府爲明瞭此事眞相以便確定解决辦法由外交部特派專員前赴該站詳細調查聞該員已有電達政府昨日下午搭車回京矣 
　　省調查員出發昌黎日兵擊斃華警一案發生後全國人心大爲憤激聞是案發生後直隷民政長劉若曾卽接昌黎縣王知事報告前來即將一切情形電禀大總統旋奉大總統電令飭即派員詳查一切情形以便由該處分駐津日領事交涉劉奉令後聞即派該公署科員高某等數員前往調查一切一俟具覆前來卽可辦理云 
[中俄蒙最近之關係]  
　　中俄交涉久成懸案乃近日俄蒙間又間時生惡感彼此有互猜之勢之所迫外蒙不得不轉向於我此中俄蒙關係間最近之大變遷也因據調查所亟錄如下 
　　外蒙内向之動機外蒙内向事實上殊無可偕之處惟昨據熟悉蒙情者言皆謂自俄蒙秘約訂結以來外蒙生計困難萬分其故係因外蒙商品多資之華商周轉互易維持得法迨至密約訂定俄人驅逐華商出境而輸八俄貨價値昂貴蒙人幾無購買力怨懟殊甚影響所及逐以生計上關係發生政治上問題庫倫僞政府之素持内向主義者近頗思利用此機會大倡内向之說　鼓動蒙人心理其意蓋欲藉是以脫俄人覊絆也 
　　内向條件之傳聞據東西文各報登載日來庫倫僞政府倡内向主義者勢力尙未十分發展其内向之條則已肯體的宣布如下 
　　（一）中國政府得派遣軍隊官吏於外蒙外蒙承認中國有統屬關係 
　　（二）庫倫獨立後之費用及借欵均由中國政府担任償還 
　　（三）將來外蒙與俄政府交涉由中國政府主之俄蒙間禁止特别密切關係 
　　中俄交涉解决之希望昨據外交當局言中俄涉爲一年來最大之懸案非徒恃口舌之力所能了結要在各方面力爲湊合令德美二國旣願担任調停而外蒙内向說之盛傳亦係外交後援故如此次國會肯將中俄條約通過中俄交涉或於日内了結亦未可知是又我國一般談外交者之大望矣 
[發起第二次共和紀念會紀事]  
　　九月十八日下午一鐘發起第二次共和紀念會諸君在安慶會館開會計男女各界各團體到會者一百數十人公推賈君伯和主席報告略謂共和紀念會爲民國之大典理應早先籌辦奈因南方不靖各地戒嚴而京師又爲首要之區更宜力求安謐是以有心提倡此會者遲迄未發起今各處亂事已漸次平靖亟應舉辦此事一以重民國之典禮一以示秩序之恢復茲經王君劉君等審大局之已定祝全國之奠安際此國慶伊邇之期倐怱即至倘再延宕必至善辦不及遣悞大興對内對外將何以動觀聽而揚國光爰約集各界各團體暫借安慶會館開茶話會公同討論爲集思廣益愼重將事起見改總協畀制爲理事制公推程克君等五人全體贊成並舉定各科戰員畢遂散會茲將理事及合科戰員錄左 
　　名譽理事孫毓筠李爕和叚芝貴王浩然那彦圖王廣湯化龍王家襄王正廷漙倫阿穆爾靈圭博迪蘇世續袁乃寛易宗　貢桑諾爾布江朝宗陸建章張樹桐姚捷勳江天鐸袁得亮王天縱程齡藴曾藴理事程克劉鈞王河屏黃策成錢鍚霖參事恒鈞烏澤聲李飛鵬汪劍齋胡卾公康士鐸王印川李芳陳紹唐夏同和 
[雜評一] （無名） 
　　各國之承認各國承認之聲自内亂起後早已寂然而無響矣不謂今復又有是說也夫各國之承認不承認於實際雖無大異然於外交之上郤有關係望勿再以無意之頓挫致虚此願也 
　　南京之鄉民南京之藍衣兵由城而禍及鄉間矣然以鄉民之愚且弱猶能合力農具殱此孽類可知自衞之力祇須一心無用兵多器利也政府其留意謂眞民心者在此不在被 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[熊總理之籌邊政策]  
　　　總理自　任後對於籌邊一事異常注意現在整理内蒙各計盡　　略有端倪刻又極力現盡阿爾泰新疆伊犂青海等處邊時　將情形錄下 
　　接濟阿城軍費熊總理以新省與外毗連自民國成立以後該省迄未遭蒙匪侵入推其原因實係阿爾泰爲之屏障現在阿城防務依然吃緊亟應切實接濟該處軍費以资防禦日前特面詢馬護軍使知至少須五十萬元方能敷用熊總理刻已决定由各項撙卽照數接濟矣 
　　開關新疆財源新疆向稱苦瘠一切欵項多賴各省　濟現在各省財政困難無力協濟以致該省財政窘迫達於極點刻　　理對於該省决定實得開闢主義以期求根本上之解决日並特電致該省將省内各礦派員詳查列表呈報並飭等已測各礦近情一併附報以　着手 
　　據充伊犁防軍伊犁遠在西北防務最關緊要現在該處防軍率多舊伍内容外表均欠整頓以之防邊殊虞貽悞日昨熊總理特令陸軍部轉電伊犁鎭邊使即派軍事代表一人來京籌商整頓及擴充各手續以重邊防 
　　開墾青海議案青海地勢遼闊荒田萬頃開墾之議外間雖久已播然迄未見諸實得前據國務院息熊總理對於此事頭爲注意現已擬定草案決於日内提出國務會議内容辦法計分四項（一）丈量青海西北兩部荒田之手續（二）籌集補助金之辦法（四）添設屯墾使之意 
　（五）移民屯墾之布置法 
[漢口西村案交涉詳紀]  
　　日本要求南京日人被戕案並提及漢口日本戍軍西村中尉受辱案聞所要求尚不過苛惟西村尉在漢口受辱一事報鮮載其情形用補述之查此案發生距今已有一月緣北軍第三十九混成旅由奉初到設司令部於劉家廟日軍西村中尉前往司令部門首窺探旋復强闖入營守衛軍阻之西村竟出佩刀將守衛砍傷二處鮮血淋衆軍士遂怒而縳之彼雖操日語而北軍官長則疑黨人僞裝故將拘留後經漢口鎭守使杜鍚鈞所聞審知其爲日軍官即派員送回日營且向其長官某大佐道歉砍傷之守衛兵我自醫治並未向其詰責詎和文漢口日報翌日杞載是事卽謂西村係因巡視停車場誤近支那軍駐地致爲所辱並作挑　之語曰警告日本人今後不可接近野蠻之支那軍越日又頓變前說謂西村因訪北軍中士官曾留學於日者八其營備受奇辱云云其所訪之士官爲何人職則未指出同日日軍某大佐復向杜鎭守使開嚴厲之交涉要求謝罪及北兵離開劉家廟免時與日人接近杜君據　駁拒並轉禀黎公由黎公廷日總領事到府和平談判其後遂未置議今日使爲南京事重提此案且責黎都督故將是案詳情披露以告國人又聞日本駐漢陸軍（約千餘人）前數日已奉彼邦參陸二部訓令準備武墏（此說確否未知）現在每日由其軍官分作數隊（或二三百人一隊或三四百人一隊）在鐵道沿線後湖空地等處操演技術負鎗拖炮狀如臨敝該處爲我國内地北軍往來如繹尤恐釀成意外禍端刻下卾省當局已申誡北軍及各軍切勿與日軍爭閧釀事並聞日内日艦水兵並聞日内日艦水兵並須與該陸軍合操已照會借青山作操場矣 
[湘督果不知情耶]  
　　湘省前次獨立省會議員頗多贊成其事及獨立取消湘督譚延　曾電中央表明心迹對於黨人擬設不懲處並宣布黨首譚人鳳等罪狀遵照中央命令懸賞緝拿在案旋黎副總統又接湘督來電請速轉達中央維持議會並取消譚人鳳等罪案黎公以事出兩歧前後矛盾深滋疑慮茲已確切查明此電係該黨中要人勾串該省電報局長擅自揑拍譚督實不知情聞已將此電咨請郭查辦使根究 
[鄂省近事紀要]  
　　振撫使過鄂江南此次變亂地主大遭蹂𨈆政府� 
特飭財政部先撥銀二十萬元任命馮煦魏家驊二君爲籌辦善後振撫專使十八號馮魏二君乘快車抵漢即渡江晉謁黎總統面議一切卽晚乘輪下駛並未勾留聞二君曾致書武漢各界名人慈善家及商界諸董請提倡捐欵救濟並派員駐漢赶製棉衣褲五千套棉被五千床採購陶器諸日用之物由招商輪義務運寜以備分給難民 
　　護軍使赴湘湖南護軍使王占元本擬俟查辦使等查辦事竣後再行赴湘履任茲因郭曹兩君一再電催前往恊同辦理岳州商會亦公舉代表朱長齡等前來歡迎是以王君定於十八日率兵赴湘十六日黎公特派參謀長金君赴該營宣讀都督訓詞演說歡送并指定楚才兵輪届時在文昌門碼頭預備起行 
　　寗軍遣散回湘南京克復後收降潰軍甚多内有湘鄂籍兵一千數百名昨經張勳派員押解來漢請黎公安置黎公當命軍事課長唐仲寅點騐鄂籍者有六百餘人多武漢黃籍立卽按其籍貫遣送回里不准逗留其恩餉已經委員彙交俟到籍後在各該縣署頒發所餘湘籍兵士則派快利輪船裝載往岳州交該地鎭守使遣散 
　　犒勞衛軍紀黎副總統前以謠諑紛起特電請中央速調勁軍一營來鄂以資防堵聞十五號有姜軍門部下近衛軍一營抵漢於十六號上午由文昌門渡江進城謁見黎公卽飭令參謀長金永炎勤加訓誡並指軍需股長籌辦犒賞品物自營副以下各給肉半斤酒四兩以示優待 
　　海軍艦長之勝會會攻江西之海軍各艦次第來鄂一事紀報端茲聞寄碇武漢江面各艦艦長昨赴乙棧謁見湯次長討論海軍敎練進行事宜會談甚久茲將艦號艦長紀錄於後江元温德朝江亨郁邦彦應瑞毛仲芳楚謙王光熊楚豫方佑生湖隼林振鎕湖鷹林寳慶其爲駕駛人員均與焉 
　　都督府之嫌疑人自贛亂發生以來鄂省軍界中之嫌疑人俱經先後拿辦或先期遠逃茲據據鄂報載稱十八號又發生二事照錄於下一朱威都督府之參謀官也黎公因其學識尙優投効最早故待之頗厚茲因其通同謀亂經黎公查出其種種洩露軍機秘電昨特派人赴伊家平湖三巷一號拿捕詎朱耳目甚衆早已聞風遁逃當將其妻拿解軍法局追交究辦矣一舒百川早經退去都督府參謀職偕吳中將兆麟赴京茲有調查長周長齡誤以在滬滋事之舒龍甲卽係舒百川故昨率多人將舒家抄搜良外並無禁物當將舒父帶交軍法局究辦幸程漢卿知悉舒百川與舒龍甲　係兩人不過俱曾任都督府參謀致被調查誤拿當時訊明後即將舒父釋放矣 
[趙副使宣撫贛省紀]  
　　接見商商總理趙惟煕抵贛後南昌商務總會正會長曾秉鈺副會長龔士材及羅志清吳肇映諸人於十九號同往晉謁趙副使各叙寒暄畢趙使發言此次遲遲來贛之原因均有兩種（一）叚宣撫使李護軍使均已蒞止所有地方人民疾苦及善後一切必能措置裕如（二）贛　旣平大總統必有後命遂二次入都請訓及抵潯後又輾轉赴鄂與副總統磋商要公故輾轉遲延致使父老子弟期望然憶出京時大總統會發帑銀五萬元惟數目太少似難着手此次赴鄂曾與副總統籌議懇請中央再益一兩百萬方好着手或開銀行以便補救市面金融云云商會諸君答稱逆黨肇亂所過成壚此已往疾苦也四鄉搶刦道路流離此現在之疾苦也秋收無望民食維艱將來之疾苦也今幸我公賁臨鄉邦舉此三者必能有所以療吾民也語畢遂肅衣而退 
　　籌設贛省銀行趙宣撫刻又會同黎副總統汪民政長電北京大總統國務院財政部國銀行謂贛省光復以後財政久困自李逆濫行紙幣席捲現銀以供運動於是市面之金融益竭刻下商業民用無欵可資困涸情形不可終日地方凋敝危險萬分查中國銀行早有分設南昌支行之籌備刻待欵孔急應懇速設駐贛分行先運現幣一百萬元輔以紙鈔借資周轉再由瑞　等酌盈劑虚加意維持力圖補救則不惟金融重活贛人之受惠無窮卽於統一財政前途亦多裨益善後入手之辦法蓋莫急於此矣伏祈鑒察不勝迫切待命之至候示祇遵云云當由財政部覆以眞電悉善後入手即在籌設金融機關等語極是已訓令中國銀行迅即籌設江西分行速派妥員前往開辦矣 
　　整飭行署關防趙副使頃又發出手諭張貼行署以本副使任職宣撫極　與各界名賢接洽以聨情愫而洽見聞惟使職所在文件繁多披牘運籌亦堓需時𣌿今擬定星期� 
一三五等日爲接見賓客之期是日早八時起至十二時止由傳達先行引至接待室稍息依次接見逾時者明日再見以免徒勞往返昨又通函各屬文云鄙人此次宣撫還鄉原係効力桑梓之舉範圍旣狹時日亦暫除少數之文案調查各員業經派就足敷佐理外實無餘地位置賢才凡有戚友宗親下賁寓廬以善言敎正者極願接見用廣忠益倘爲干求差使而來則愛莫能助恐徒耗有用之時光兩無裨益也幸賜鑒原爲昐 
[皖省兵荒善後談]  
　　皖南餘氛未靖蕪湖取消獨立後經皖軍先鋒營務處季光恩與鮑鎭守使商酌帶隊由大通搜捕潰兵至青陽石埭等處節節進剿潰軍四散現聞季君率隊坐鎭青陽而潰軍則由涇縣竄繞太平旌德等處沿途燒殺淫掳任意蹂遺𨈆鄉民異常恐懼遷避紛紛� 
現値收割之時而稻穀均委棄田中無人收穫若不請兵剿滅則轉瞬秋去冬來家無蓋藏不免有啼飢號寒之累刻聞旌太兩縣公民已前往蕪湖請兵聞鮑鎭守使仍派駐紥官城之顧琢塘旅長帶隊就近前往剿辦矣 
　　開鑄銅元不准皖省自變亂以後金融停滯商民大受影響茲有衆議院候補議員梁星五條陳都督曁財政司願自備基本金訂購物料就已停工之造幤廠機械開鑄铜元以维市面並願每月報効公家一萬元補助公家費用等情當奉倪督批云查鑄造銅幣爲國家之特權非私人所能承辦所請應母庸議 
[粤東綠林就撫紀]  
　　粤東盜賊甲于各行省徧地皆是誅不勝誅自辛亥歲清室傾覆粤中所謂偉人其起義時由于勾結著匪者美其名曰民軍於是民軍統領車載斗量如王和順石錦全陸領譚義周庚陸蘭清輩凡數十人皆以積匪一躍而爲統領于是新成之匪有因民軍出身太易故而混入匪途以候選者有因民軍發財太易故而垂涎爲盜以分贓者故粤諺有要爲官先學匪之語此則近年來粤中这陋習也今歲陳炯明反抗中央黄士龍圖粤密招民軍各江綠林借討陳爲名　集者不下十餘萬人粤城獨立雖已銷而茬輩仍聚而不散到處刧掠誅勦亦窮於術今龍濟光爲權宜之策不得不撫前由黃土龍介紹曾派梁长鰲爲散兵委員（梁金鰲亦是個中人）散兵其名而招撫其實也計旬日間其受撫者已有多人分别受職而綠林且有光怪陸離之布告　茲將近狀略叙於左張忘形韶西江巨寇也横行恩開新一帶曾兩次破開平縣官兵皆無如之何前月破開平縣擄縣知事朱仲理爲質要脅巨欵及授職然後投誠現由朱用函爲之關說日來業已說妥許授爲團長令其保護恩開新一帶而張忘形韶降矣盧燿北江著匪也北江河道前因彼黨盤踞以致油糖等皆無人輸運現已就撫即派爲北江招撫員清遠英德一帶均歸其保護韓齋東江巨寇也前組織義勇隊討陳近已電省自請解散由都督派委梁金鰲將該義勇隊酌核挑選編練成營後由梁金鰲特派羅國華至惠辦理（羅亦個中人）羅已謁見綏靖處督辦及營縣軍民人等皆知有羅國華而所有義勇亦多歡聽其演說鉅忽有張某陳某許某等均自稱調查員先後竭見營縣此殆利之所在其勢又出以爭端歟吳皮泰東莞巨憝也反正時曾爲軍統领後又復業爲盜前歲黃士龍在澳門組織救世軍時吳在其軍中自後官軍極震其名此次又組織討陳軍近日受撫聞擬授以東江統帶之職於是吳皮泰改名䝥貔泰皇皇然出有佈告其詞云現泰龍都督令編遣舊部茲擇定石龍天祿書院爲事務所如有地痞冒名打單與及勒收行水竺情諸色人等許來所密報定必派員偵拿云云而吳皮泰之部下吳騰等亦出有聨和堂佈告言吳騰等已隨同辦事不許地痞等假冒騰名勒收行水曹昌等又出有勝民社佈千言曹昌等已隨同辦事前所收東江船捐今一律取消云云以綠林而亦有佈告是則不得不視爲一種特殊之新聞矣 
[財政部要電兩則]  
　　通告地方决算交議期限電都督民政長鑒地言决算提出於地方會議之期限前經本部核議暫照各國通例甲年度决算於丙年交議所有民國元年各核編完竣俟開會時卽行交會審查如各　關有故爲遲延若誤期限者應由該管官吏酌量情形分别酌予記過撤差以示懲處而敬延誤財政部號印 
　　通布各署官俸及公費電都督民政長審計分處鑒查各省官制前因國會議决需時而各省都督民政長以次各署現支費多寡不齋殊非劃一辦法本部曾於辦理預算時提出國務會議嗣經國務院將公决官俸及辦公經費列單飭遵照本部業已編八二年度預算提出交議各在案茲准京内外各機關電稱此項　决議案未奉國務院行知等情到部合將公决清單通電如下都督府全年經費直奉魯蘇鄂粤川滇八省各支薪俸餉一十四萬四百八十四元辦公三萬八千零十元雜支四萬一千五百零六元共二十二萬元吉黑豫皖贛湘閩浙桂晉秦黔甘新十四省各支薪俸餉一十二萬八千四百八十四元辦公三萬四千四百十元雜支三萬七千一百零六元共二十萬元民政長署職員俸給數目分二種第一種民政長一員八百元司長四員每員各五百元秘書一員科長十三員技正一員每員各二百元科員四十三員技士二員每員各一百元月共一萬零三百元年計十二萬三千六百元第二種惟科員減爲三十三員其俸給並其餘員額俸給均與第一種數目相同月共九千三百元年計十一萬一千六百元觀察使署職員俸給數目分三等一等觀察使一員五百元科長四員秘書一員技正一員每員各一百元科員十六員技士二員每員各五十元月共二千元年計二萬四千元二等惟科員减爲十二員三等惟科員減爲八員其俸給並其餘員額俸給均與一等數目同二等月共一千八百元年計二萬一千六百元三等月共一千六百元年計一萬九千二百元縣知事署職員俸給數目分三等一等知事一員三百元科員四員技士一員每員各五十元月共五百五十元年計六千六百元二等知事一員二百六十元科員三員技士一員每員五十元月共四百六十元年計五千五百二十元三等知事一員二百四十元科員二員技士一員每員　五十元月共三百九十元年計四千六百八十元民政長署辦公經費數目電報調查雜費三項各二千元紙墨交際雇員三項各一千元役食四百元月共九千四百元年計十一萬二千八百元觀察使署辦公經費數目電報三百元紙墨交際役食三項各一百元調查雜費雇員三項各二百元月共一千二百元年計一萬四千四百元縣員辦公經費數目分三等一等月共四百五十元年計五千六百元二等月共三百六十元年計四千三百二十元三等月共二百十元年計二千五百二十元前列民政長公署俸給係自民政長以下完全開列其由都督兼民政長者民政長俸給卽不另支至各縣署辦公經費每等數目如何支配應由各該縣自行酌定以不出此總數範圍爲斷其各省各公署向來實支之數小於本案所定之額者仍照從前實支額支給大於本案所定之額者照本案辦理即希貴都督民政長　計分處長一體查照爲盼財政部號（二十）印 
[憲法會主張廢止審查之秘密會]  
　　憲法起草委員會於十八號上午十一時又行開會委員長湯　主席委員出席者三十七人不中法定人數主席云此刻不足法定人數可否宜告休息至下午一時再行開會衆無異議朱君兆莘云昨日兩院會合開會時對於憲法會議規則之審查會之存廢問題爭執頗烈伹審查會關係於本會非常之大可否開談話會卽將此問題提出討論决定存廢多數贊成主席宣告討論吳君宗慈朱君兆莘發言均主張删去審查會大慨謂本會委員旣由兩院推選均係一時之人才開會兩月以來黨見全無即爲將來制定完全憲法之好現象我等費數月之精神草成憲法一旦爲審查會消殊失本會起草憲法愼審之用意以此觀之審查會關係於本會異常危險言未畢委員長命速記書記等均退出議場各委員秘密討論良久其結果不得而知但審查會旣與憲法起划委員會有妨碍而主引删除審查會者必居多數無疑矣時十二點始散下午用因法定人數不足故未開會 
[地方通信揚州]  
　　新知事委任佐治員江都新知事温尚楨已於二十一日接篆所委各科長員如左第一科長毛昌緖科員厲蓉青韋壽顔王鍚恩陳毅第二科長劉光鼎科員孫仲清鄧在鈞王作楷第三科長葉惟善科員包榮爵第四科長嚴紹曾科員吳鍾傑帮審專員童觀鈞 
　　李前知事回寜李前知事忍庵以温新知事電促來揚交卸散於日前蒞揚茲已交卸清訖所有省垣新受之善後局會辦一差未能久懸故已於今日起程赴寗 
　　趙振東靈櫬已到趙振東團長之靈輀現已抵埠由第四師派隧出城迎迓將於萬壽寺暫行寄頓師部現已傳知各界預備擇期追悼矣 
[武昌]  
　　破除引岸問鄂省食鹽向分引岸由川淮運商接濟（川鹽止至宜昌餘均淮鹽引岸）歷年以來運商俱各保引岸莫或侵越民國成立先卽有蘆鹽運鄂無非因淮鹽缺乏所致在川鹽色味俱佳當駕蘆淮之上遂亦欲運銷於淮鹽引地去歲曾經臨時省議會議决暫行借用旋即取消其議茲川商大寗鹽廠復以川省現已實行破除引岸而愼黔銷揚概予取消自應運售下游各地乃甫近淮岸動遭提充以數萬包計損失殊甚故已公舉代表來鄂陳請不卜民政長之意見如何也 
[杭州]  
　　交通機關妨礙交通杭州電話改歸商辦後經理非人百弊叢集凡領班接線诸生半屬無知少年戒嚴後曾經官廳從嚴懲罰前日警廳詰問主任人復設詞搪塞昨都督府又因傳電不通立函警察廳内稱現在戒嚴期間本府與行政司法各衙署電話接洽之處甚多而省城電話局管理廢弛不堪言狀緊要事務往往因接線困難貽誤時機事關交通視同兒戲言之實堪痛恨該局現雖商辦惟値戒嚴期中關係公事甚大萬不能任其廢弛應請貴廳立卽轉知該局務將管理不善之員即行斥革接線疏忽者送由警廳從嚴懲辦以資儆戒云云 
 
 
 

Page 7

 
 
[廣東]  
　　　督電　政見龍都督　有長電致京賂謂内訌外患相逼　來　　　　舉正式總统無以資應付纂訂憲法當在選出總统之　　　正式總統選舉　人英日俄法必相縱承認關係民屬存亡　　云云 
[山東]  
　　博山玻璃公司停辦後情形博山玻璃公司開辦以來將及十載各種製品近　稍事改良可稱精美然一切消耗在數年前已成巨額日前該廠核算已有七十餘萬又以現時經費支絀　　　置不得已暫行停辦俟有的欵再作計議並聞該廠之機器房産已歸大清銀行清理處收管日昨工商　　來咨　　博山警署竭力保護以免損失什物云 
[雜評二]  
　　川　軍開戰之疑間紀者早料川黔軍將讓成爭功之禍已屢屢過之不謂今竟不幸而中是誠川人之不幸也然而紀者於此　有疑問　　一黔軍苛　　於日前　電各省謂胡督將派大軍驅遂黔軍翌日又得胡督電謂必爲亂徒揑造景伊縱不肖何至以德爲仇遽下逐客之令云云是黔軍此次恐慌僅由於　間者之從中播弄與川軍並無其他惡感何遽即開戰端豈川軍竟不受胡督之命令耶此其可疑者也一黔軍抵渝後不數日而王陵基所帶这川軍亦至政府旣派王陵基爲宣撫使令其帶兵平亂何怱又命黔軍之黃毓成爲鎭守使權限不清爭端自一能免不然黃旣爲鎭守使則守城是其專職川軍亦安敢倡言驅逐耶此其可疑者二也 
一黔軍入城後黄毓成卽有通電報告克城之功而據重慶總商會曁各法團之公　則謂熊　見勢不可爲於眞日宵遁乃公推陳澤霈任臨時司令維持秩序而黔軍適於是時抵渝又謂一切統俟王陵基到時再籌善後是黔軍並無攻城血戰之功而川人亦衹認有王陵基不然黃毓成已到何不卽與之熟商而必待王陵基到耶然則此次之衝突或者因黔軍之冒功邀賞有以激怒人心歟此其可疑者三也總之時局如斯商民之困苦已極而統兵者猶作此無謂之衝突置地方安危人民生命財産於不問鳴呼黨人旣如彼而官軍又如此尙何言哉尙何言哉 
　　粤省宜以川黔軍爲鑒吾因川黔軍爭功事而有感於粤省粤自胡漢民逃後而忽有濟陸兩軍之開戰者豈有他哉亦以主客兩軍意見之不合而已今者粤事已大定龍督爲謠言不靖故而猶紛紛添調桂軍再招欽廉軍以致客軍遍布於城内前此謠傳龍督將盡裁省軍軍心已大惶恐而今日客軍愈調愈多倘再有人從中搆煽豈不危哉甚不願記者之方再中於粤省也（默） 
　　政府與議會省會者國會之基址代表民意之機關而共和國之本所自出不可一日缺焉者也自政府平定二次革命後解散省會之風乃大熾湘贛前三省首當其厄而若皖若蘇省議會之存亡亦皆不郷如縷此固無論共和國政府有此職權與否　卽湘贛粤皖蘇各省現象以觀大兵之後公私子立其已解散者自當亟行選舉其未解散者更當亟行召集以副斯民喁喁之望以符三權鼎立之名更何必仇視一機關而獎勵一機關舍眞正代表民意之機關於不顧日夕以拔本塞源號召於全國耶 
　　政府與江蘇自張勳大掠南京後而賑撫这專使善後之會辦信使絡繹不絕於道窺其必似尙不欲恝置吾蘇人者然政府而果有此必也則去一張勳斯已足矣否則此日之咻噢萬不足以敵當前之若痛枝枝節節而求之萬不如探本以救治之之爲愈耳且記者所尤竊竊不解者張勳而欲大賚諸將士破城之後直接以索之於政府可耳果何必問接以取之於寗民政府而欲示惠於張勳則所以處置之者亦多術矣双何必沾沾於江蘇都督今日者外人言之蘇民陳之而政府顧不一爲之動抑獨回耶（萍） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[四省協緝黨人]  
　　上海鄭鎭守使電致浙江朱都督略謂東南大局甫定而亂黨濳逸伏莽滋多鄰近各省仍有謠傳而以浙省爲尤甚蓋因蘇浙皖贛接壤之地水陸交通此拿彼竄非通力合作無以弋首要而𠺵匪扮應如何會議協緝� 
辦法方能肅清匪黨除已分電江西李護使安徽倪都督彼此會商協拿方法外希貴都督藎裁電復至級公誼 
[搜查葉星如店舗住宅]  
　　上海鎭守使鄭汝成君近據探員報告滬城太平街天生堂藥店主葉星如有私通黨人藏匿軍裝情事故於前晚八時許特飭海軍陸戰隊馬隊長會同第一區第二分署巡士偵探人等率同全班警士馳赴該店將前後門守住然後入店搜檢良久並無絲毫違禁之物馬隊丰詢問葉星如何在答稱有事亿出未回復詰葉之住宅在何處店夥稱在此店之東首紙紥店内十七號門牌便是馬卽命數警士將店看守已則督同各巡士至葉之住宅搜查僅有舊廢指揮刀一把鎗刺刀一把皮袋（卽子藥袋）一只餘無别物馬隊長即將各軍器並葉子葉阿康一併解送第二分署暫行收押一面由該署陳署員諭令偵探廠拿葉星如案候示馬隊長則據情禀復鄭鎭守使請示辦理昨午十一時該分署偵探王愼卿將葉星如解案陳署員以星如旣到命將乃子阿康省釋未幾馬隊長料帶隊到署將葉星如押赴鎭守使署發落而天生堂藥店由該分署派警兩名輪班防守聞葉星如係紅十字會會員現該分會全體會員已赴鎭守使署具禀爲葉剖白請求保釋云 
　　另一訪函云城内太平街天生堂藥材店經鄭鎭守使訪聞有私藏軍械　事前目飭派海軍隔戰隊落一營馬步雲營長帶隊前往搜查馬營長即至该店略加搜檢因店主葉星如未回遂於八時許親至淞滬警察廳第一區第二分署面見陳其蕃署員告以前情令派警士到該店門首看守陳署員當即遵派警探前往一面由巡官到該藥店調查情形據店夥稱北軍來搜查時店主並不在店祇在住宅内查出指揮刀一把刺刀一柄皮袋盒一只因店主充紅十字會滬城分會救護隊隊員此物係傷兵遺葉下來語旋據偵探王愼卿查明報告葉星如現在沉香閣醫院内未便擅自拘署該會佐理殷受田當即隨同來署聲言願爲葉星如作保一俟正式公文傳訊當卽交案陳署員准如所請取具該會担保切結由該會暫時担保聽候核示嗣於昨日午前馬營長復派胡連長到寜傳握陳署員遂到沉香閣醫院内將葉星如傳出交明胡連長帶回並將辦理此案情形具文呈報穆廳長查核現在該店及葉之住宅由第一警備隊派隊士四人輪班看守云 
　　又一來稿云滬城分會救護員葉星如向來安分此次救護亦甚出力渠於城内開設天生堂藥舗數十年廿三號夜忽來海軍陸戰隊軍士百餘人（並未會同警局） 
四面圍住將該店及住宅搜查聲勢甚厲再四搜尋得銹舊指揮刀一柄老式槍刺一把並聲言必須將葉星如拿辦葉適他出欲將其糼子解往該營該夥取出紅十字會救護員憑證徽童制服出示營長頗爲敬禮即將糼子釋放昨分會理事長殷受田偕葉至鎭守使署蒙鄭鎭守使飭知軍法科長立時延見詢悉情由深爲道歉即由鎭守使致面紅十字會會長囑　原信登報以保全紅十字會名譽並嚴斥該探員不加區别含糊報告云 
[偵察公民急進黨之舉動]  
　　淞滬警察廳長穆杼　君接淞滬兩地水陸警察督辦蕯鎭冰君函開昨准鄭鎭守使函請飭查閘北公民急進黨私設秘密機關舉動悖逆情形當經本署派員前赴該處會同第三區第一分署署員吳榮實前往該黨機關詳查一切業經函復鄭鎭守使在案但該處旣有該黨機關自應加意偵察尙希貴廳貴轉飭該區吳署員對於該黨務須格外注意如有可疑舉動迅即呈報爲要等因現穆君已令知第三區第一分署吳署員督同偵探嚴密查察矣 
[再誌雷熊二人引渡部問題]  
駐滬外交團近接張交涉使來函以據鄭鎭守使曁浙江朱都督轉請速將黨人雷鐵生與熊仁（即熊秉坤）一併引渡以便歸案訊辦等情外交團以雷熊案内各見證尚未逐一訊明未便遽行移交應俟預審終結然後引渡聞昨已將情雖請張交涉使分别函復鄭朱兩君查照矣 
[緝拿陳其美緊急]  
　　鄭鎭守使查得邇來江浙一帶黨人蠢蠢欲動皆由陳其美煽惑所致因特遵照袁總統所頒五萬元之賞格分飭暗探秘密偵緝並商由英法兩捕房允爲協緝現駐滬領袖領事及法總領事均已簽字江海關稅司亦允凡有兵商各輪出口准許　洋偵探上輪緝拿至寗杭兩鐵路常有偵探駐紮隨時可拿未知果能弋獲否 
[黨人不能安居旅館矣]  
　　公共租界内黨人匿跡甚夥雖經鄭鎭守使照請領事團加嚴拘捕無如若輩行蹝詭秘且時易裝束殊難拘捕茲又經鄭君訪悉各黨人匿居中西旅館者居多前日特函張交涉使照會外交團轉飭捕房遴選中西幹探日夜輪班分往各旅館詳細查察以免漏網又聞代理英美總巡張君對於調查旅館一事甚爲注意業已嚴諭各捕房中西包探認眞稽查母使黨人匿跡前日由老閘捕房包探顧阿根恊同八十六號西探查至山東路尙仁里三百廿二號武林旅館内搜獲手鎗一支藥彈十顆指揮刀一把當即帶入捕房捕頭以該旅館寓客以杭州人居多是項軍械究係何人之物有無黨人設立機關諭候飭傳該旅館主張洪槐到廨澈究 
[陸軍第四師調查錄]  
　　本埠舊有之步炮各營業經鎭守使鄭汝成君一併遣散呈明袁總统令調陸軍第四師全軍步馬砲工輜各旅團營南下分駐淞滬松江等處茲將該師各旅團營官長員名及駐防地點調查錄後 
　　北洋陸軍第四師師長楊善德（即松江鎭守使）師司令部駐松江城内 
　　第七旅旅長李厚基旅司令部設吳淞炮台 
　　步兵第十三團團長臧致平團部設製造局 
　　第一營營長魏清和第二營營長周孝騫第三營營長高全忠以上三營均駐製造局 
　　步兵第十四團團長姚建屏團部駐製造局 
　　第一營營長馬步雲駐高昌廟炮隊營舊址 
　　第二營營長趙漢章設三十七團舊營房内 
　　第三營營長宋運禧駐閘北 
　　第八旅旅長何豐林旅司令部設松江 
　　步兵第十五團團長吳長植團部設在龍華 
　　第一營營長劉永勝第二營營長劉永樓第二營營長王裕經以一三營駐龍華 
　　步兵第十六團團長劉啓垣團部設在松江 
　　第一營營長宋煥章第二營營長張倫璜第三營營長方先聰以上小兵三營均暫駐松江 
　　馬隊第四團團長袁卿九馬兵第一營營長（係由團長兼帶） 
第二營營長高在田駐北京總統府未來滬第三營營長王克儉以上馬隊滬者係第一第三兩營現均分駐寜杭兩鐵路沿路綫各處防守 
　　炮隊第四團團長陳正仁炮兵第一營營長王銳（即該團團附）第二營營長周蔭人第三營營長周錦成以上砲兵三營均駐淞口炮臺 
　　工程營營長惠秀所部四隊第一隊橋梁藝第二隊溝壘藝第三隊電話藝第四隊電雷藝（卽係水旱等雷）以上工程兵士四隊分排附設於步炮各營内 
　　輜重營營長汪慶辰所部輜重兵士四連現改爲輸送隊現均分設於步炮各營内 
　　拱衛軍團長郭以廉部計有第一第二兩營營長員名未詳現駐吳淞 
　　機關鎗隊四連二連駐紥製造局二連駐紥松江 
　　補充混成第三旅第五團團　龔聲揚第六團團長田繼成每團步兵三營現在天津馬廠卽將令調來滬　赴松江駐防 
　　駐松江之第六隊所部步兵三營亦將移往楓涇鎭防守綜計該師有步兵二十營馬兵到滬者爲第一第三兩營砲兵三營工程兵一營輜重兵一營連同機關槍隊四連共有二十八營除補充混成第三旅之步兵第五六兩團所部六營現未到滬及馬兵第二營駐紥總統府外實已到滬者計有二十二營 
[軍事偵探之蟬聨]  
　　前任江蘇民政長廳君　委局某爲駐滬軍事偵探長婁子雲爲駐蘇軍事偵探長此次卸任之時卽將兩隊偵探移交韓省長接收茲悉韓省長已將駐蘇偵探八名取銷婁君改委警務探長所有駐滬偵探十六名因現在黨人匿跡滬上者尚多故仍委周君認眞探緝刻該隊已移駐閘北華興坊第六十二號照常辦公 
[鎭守使請修馬路]  
　　西門外斜橋迤南至製造局西栅口爲止之馬路業經市政廳籌欵修築惟西栅口以内沿炮廠後馬路至雙龍園街一帶馬路亦因凹凸不平車馬往來殊多不便現由鎭守使查得此段馬路亦已劃歸市政廳修築故於昨日函致廳長趕即籌欵修整 
[釋放楊勵身]  
　　滬軍營營長楊勵身前被鄭鎭守便訪悉先向程都督領取七月份餉銀繼又在鎭守使署具領是以飭將該營長拘押候查茲經鎭守使查明該營前領七月份之餉銀係在亂時向陳其美領取領出之後當卽分發兵士實無私吞情獘且旣禁押二旬有餘應卽省釋故於前日卽二十一號飭將楊勵身釋放矣 
[女學生出醜]  
　　淞滬警察廳一等勤務督察員譚許兩君分赴境内各旅館稽查有無黨人匿跡前晚適在南鼎陞棧查見一新裝女生與海門人婁雅瀛同宿一榻有違警章即將男女帶至第一區警察署盤問女供年二十歲在嘉興某女校肄業因事來申暫住閘北親戚家被素識之婁雅瀛勾同來此遊玩婁供向爲花布生意與謝女相識並認和姦不諱奉飭一併移送司法科訊究 
[韓省長慰留穆警長]  
　　淞滬警察廳長穆杼齋續電新任省長韓君自請辭職已誌昨報茲奉韓省長覆電云淞滬警察穆廳長鑒漾電悉蘇省軍事甫平地方秩序正待維持本民政長抵任伊始尤賴羣策羣力相輔進行該廳長此次卓著勞績旣奉大總統傳令慰留自未便再行瀆請所陳辭職養親等情足微至性尙其移孝作忠勿萌退志是所至盼民政長韓漾 
[釐捐總辦到滬]  
　　張勳委任之上海釐捐局總辦盛幕明茲已到滬擬即任事惟原有之上海稅務所所長孫泰坼因未奉柒蘇省國稅廳及省長飭知是以暫緩交卸須俟奉到明文再行照辦 
[造送兵災清册]  
　　兵災善後事務所現因製造局附近被災鄉民報告損失業已派員調查蛤確核實估計共有十五六萬金當即趕造清册呈送鈟守使署以便轉請政府撥欵償卹 
[警備隊開操]  
　　閘北警備隊第二隊長徐小齋以現届秋令天氣凉爽該隊長警均應認眞操練以免荒疎故於前日起除星期休息外每日上下午分三班操練各種鎗法陣法 
[營兵糾衆行刦]  
　　陸軍第七團梁團長飭派偵探沈耀光至法公廨禀稱營中兵士殷松林於本月十二號糾合同營軍士十餘人持械出外至某鄉搶刦財物並傷事主嗣經團長得悉飭拿殷卽逃逸濳匿法界今已由探獲案求請移回訊辦殷供自向營中銷差出外並無糾人持械行刧傷人之事聶讞員商之德副領事判殷管押着來探於下期同事主到案訊明核辦 
[紅十字會紀事]  
　　紅十字會特派詹潤祥君押送棉被五百條分裝二十五大包及附屬品乘江永至寜並護送南京婦需一百十六人傷兵三十七人十十三號晨抵下關適海關巡江扞手因該件未有護照暫行留住囑詹往見稅務司頗蒙敬禮細騐的係紅十字會醫院用品及賑濟之吻立即帮同運送 
　　南京鼓樓醫院紅十字會醫院等處催取棉花布匹棉被棉衣等禦寒之具甚急沈仲禮會長特赶製棉衣褲一千套明日裝火車運寜 
　　红十字會婦孺留養院設新舞台舊址現該處須重行開演該院總理事葉庚三君除將有家可歸者五百餘人給資派委員分頭護送回籍外尙餘數十人擬送新普育堂留養每人各給鞋襪棉衣棉褲蒙陸伯鴻善士允可逐日分送並由紅十字會撥助新普育堂洋千元及應用物件 
[法政專門學校開學]  
　　中華民國法政專門學校前經警界中人輔助組織舉黃某爲校長以淞滬警察廳長穆杼齋君爲代表開辦後規模完備成績尙佳茲因地方秩序大定已由黃校長致函穆君定於二十五日開課希將有志學習專門法政科之學生名姓籍貫開送清册等情穆君准即令知各區警察署及警備隊等各屬員如有志願肄業者務於三天内開呈履歷以便彙齋轉報 
[洋兵擊傷華捕]  
　　前日下午有美艦兵士多名由靶子場打靶回艦行經鴨綠路斐倫路等處沿途開放空鎗恐嚇路人經三百二十一號華捕向阻不服反衩該兵等以鎗柄擊傷頭額血流如注該捕急鳴警笛旋由他捕到來帮同拘獲甲乙二人解入捕房昨送美領事署請辦受傷華捕送醫院療治 
[俄襲犯人又來]  
　　住居暢樹浦之俄人台未特前曾犯案經俄領事署判令遞解回國在案近又濳來上海前日被西探史美笛查獲拘入捕房昨送該領事署經撲君訊明屬實發往海參威罰作苦工 
[再紀姦夫淫婦之毒謀]  
　　江北人吳弼臣與住居胡家木橋姚正芳之妻張氏通姦將本夫謀斃已紀前報茲悉此案已由許檢察官預訊明確於前日解送地方廳按律懲辦矣 
[巡捕陪同吃醋]  
　　張銀漢與陳利生均與蕩婦大新有染因爭風挾嫌前日被陳紏同滙山捕房六百四十七號九百十二三號九百二十號三華捕並徐菊兒等在新記浜用刀將張右腿戳傷嗣由包探將陳拘獲於昨日傳同三華捕與徐一併解送公堂經孫襄讞會同英哲副領事向陳研詰不認判陳帶回捕房其餘人証退去候示 
[巡捕與竊案之嫌欵]  
　　新閘路和樂里居民陸春寳控新閘捕房九百七十號華捕江北人王大才撬門行竊値洋十元之鍚燭台等情昨由捕房將王捕解廨請究先由三道領華捕陳光忠投訴前日黎明時經過該處聞有喊捕之聲見有一人飛奔當卽攔住察係夜差華捕想係追捕贜賊釋去卽入里内察香見陸姓門首遺有鍚器三件並九百七十號華捕之日配簿一本當交陸姓令赴捕房報告遂卽回禀捕頭上差餘不知情並據原告上堂証明前情訊之王捕供稱聞該里内有喊捕之聲即從後弄追尋毫無影響即向失主調查門牌見陸手持日記簿一查察係是我所失遂向索取不敢行竊乞鑒關讞員商之英領康君諭謂王捕曰爾如有理由准延律師到堂辯護判王帶回捕房於下禮拜一再訊 
[仍請公正人理處]  
　　已故旅滬粤商鍾炳南之子鍾連生因伊故父螟蛉子鍾壽林鍾毓儒勒據覇吞遺産具控公廨而鍾連生之生母鍾朱氏又以鍾連生乘喪强取招商局等各項豛單並不受約朿私遷祖母靈櫬等詞投廨互控迭經傳訊判令各邀公正親族理處在案茲因兩造所邀親族彼此均指爲偏袒不服理勸故復禀奉公廨於前晚傳集復訊兩造仍千延律師到堂互相辯護王襄讞以此案情節複雜非經公正人理處雖成信讞判仍照前斷限七天内各邀公正親族並限七天由公堂指定之第三公正人會同兩造所邀公正親族秉公理處據實禀復以憑核斷 
[爭論産之糾纒]  
　　英商羅白臣控著名地販葉薇生不理押欵英金一萬鎊迭　公廨訊得有欺騙情事判押西牢示儆祇因押欵糾葛未清故禁錮期滿仍由捕房送回公廨押追並將所抵契地斷歸原告管案嗣因另有單地一方原告指爲在押欵契地之内而葉堅稱係在押欵之外互爭不决判押候查核在案前日午後由廨復訊兩造仍各由代表律師到堂互辯多時關讞員與英康副領事會商之下判葉仍還押候再核奪 
[不還雜糧價銀之纠葛]  
　　許少成等同延蒲石律師至法公堂控告恒豐號股東林運宣經理陳鼎臣號客汪開臣司賑龔實甫等不還雜糧價銀三萬兩一併管押在案昨日又將股東瞿寄衡提案蒲律師投稱查閱恒豐賑上該號有貨售與林運員父親所開之榮慶號内計銀二萬餘兩又售與陳鼐臣自開之源大號計銀一萬八千兩顯見串吞請爲嚴追榮慶號夥王子良稱並無虧你恒豐號貨銀之事有賑呈閱瞿寄衡供商人雖出股本洋一千元號中之事並不管理判林瞿二人交三萬兩人銀並保汪等還押限十四天交銀 
[店夥仍被尋獲]  
　　葛瑞堂前被店夥王昌甫竊去洋銀各物損失甚巨控經法公廨將王父王小林拘案交保限交伊子在案昨葛双禀稱商人自往無鍚將王昌甫尋見扭控該縣檢察廳供出竊贓寄與陳寳如故王陳二人現均管押該廳求請核示判候備文將王陳二人移回訊辦 
[輾轉作保之賠累]  
　　匯芳公司經理前至法公堂控稱郭明海承租包車欠洋五百二十一元由凌君湘擔保請向凌訊追凌稱與郭並不相識由王思忠前來轉托作保請向王追交讞員以圖章係凌所蓋不能推諉交保限理至與王交涉淮予另行具控昨日凌呈上轉保據求向王追還賠洋王稱小民雖有托保之事惟郭旣管押捕房求請向郭嚴追判王不能置身事外交保限十四天交洋 
[限期償還抵欵]  
　　駐滬日副領事西田君昨晨十時蒞廨會同聶襄讞升座特别公堂研訊日商山崎素門控江北人徐元森閆士發不理抵款洋二百五十元一案原告延日本律師上堂代表請追訊之徐閆供詞互推普據徐供係由傳錦山作保應請着傳理直聶西兩君磋商之下以抵據係徐閆出面應負償還責任判併交二百八十元人洋並保限一禮拜還洋二百八十元如違查封産業抵償 
[盜匪將次起解]  
　　盜匪陳姚廷於上月十八號夜半紏黨持械夥刦滬西戈登路附近華界居民陳金林家衣飾現洋逃至租界由捕拿獲並傳同事主解送公共公堂預審明白判陳押候函致淞滬水陸巡警總監薩鎭水派警提回訊辦在案嗣因薩君尙未接任故仍在押捕房昨晨由廨命將陳盜帶案孫襄讞商之英領哲君以據張交涉使函復犯事地點確任華界請即逕解檢察廳訊辦惟因此案係英副領事康君陪審判陳仍押候商明再核 
[物腐蟲生]  
　　許國華王老虎曹阿濤等私販烟土運往别處當爲沈竹亭張愼吾察悉冒充禁烟調查員向之拆梢許等不允互相爭執由崗巡一併拘送司法科轉送地方檢察廳請辦汪廳長判令分别收押候訊煙土暫存 
[匪徒慣用迷藥]  
　　匪徒杜玉山鄭垊壽山專在閘北一帶用迷藥將人灌醉然後　掑資財茲爲第二初級廳拘送地言廳經張檢察官於前日訊供之下判令分别收押候傳被害之人到案訊究 
[匪徒强搶首飾]  
　　婦人安楊氏前晚行至老北門城根被匪徒吳阿寳搶去金壓髮一支該氏在後喊追由警拘住解至第二區第一分署昨送地方廳由顧檢察官訊供屬實判吳收押限交原贜潘石卿在第一初級廳控杭雙卿誘拐伊女無蹝由侯金英爲証迭經該廳訊供各執未結乃於昨日解送地方檢察廳訊辦 
[陶桂卿領回買女]  
　　米商陶桂卿家居新閘平橋路其妻徐氏近與傭婦陳氏帶民四歲買女林弟背逃無蹝經陶銀捕請緝在案詎徐氏逃出後即將林弟得洋三十元賣於浙江路貽德里四百二十六號住戶金沈氏爲女前日適陶經過其門林弟餐而高呼陶意其妻亦在入内往尋並欲領女回家而金沈氏以出洋買來致起爭執鳴捕一併帶八捕房分别拘望昨解公堂請案陶投訴前情訊據氏供伊夫在杭州官報局營生家有七歲男孩領女欲爲養媳係張姓爲媒由女母孫氏立據爲憑並將賣身契據呈電中西官會商之下以金沈氏不廳價買來歷不明之女着罰洋三十元充公無洋改押女所一月林弟　陶領回完案 
[鎭守傳批示二則]  
　　張鑑等呈訴張江栅北蔡楊家鎭等處於戒嚴期内開會選舉是否有效並集會結社是否禁上請示由批據呈已悉所稱張江　榒蔡楊家鎭等處均不在本鎭守使區域範圍以内仰即自赴江蘇民政長曁南滙縣具呈聲請可也此批 
　　楊麟貞訴楊顯華發掘墳墓强奪民田請求究辦由批據呈已悉所訴各節不在本鎭守使軍事範圍以内雖公訴權已經消滅共民事訴權尙在仰卽自赴地方審判廳呈訴可也此批 
[地方審判廳牌示]  
　　爲招考事照得承發吏爲民事裁判上執達之主要者職務重大關係民仍財産匪輕自非考試任用不足以昭鄭重現在本廳承發吏缺額已有三名自應遵照法院編制第一百四十八條辦理茲定於十月五日上午九時考試如有後開資格完全者迅卽親至本廳報名處報名有文憑者隨帶呈騐無文憑者開明資格屈期聽候給題面試幸勿觀望自誤特示　計開（一）得有承發吏文憑或有經騐者（一）年在二十五歲以上者（一）身體强健品行端正確無一切嗜好者 
[雜評三（訥）]  
　　偵探員近來搜捕黨人之最宜注意者一爲好事者之告密二爲偵探之誤報偵探之調查黨人蹝跡與藏匿軍火固爲其騒務之所在然苟訪查不　或爲人所愚而率爾行之則人民被累非細竊謂破獲機關偵探得上賞則報告失實亦應得重各若誤報而無處分則偵探可隨意報告其甚者恐將有执嫌揑報之弊不証也幾令人人自危哉如天生堂葉星如之事亦報告失實之上証也 
　　女學生學界爲革命風潮所鼓盪久已停滯而不進非特不進而且退步焉校風日以壤道流日以替女校與男校圖有江河日下之勢而奇奇怪怪之狀態將日出而不窮如南鼎陞棧内之女學生豈非學界之醜事有敎育之責者將何以挽救之哉 
 
 
 

Page 11

 
 
專件 
[國務會議議决六條]  
　　（一）各處沿鐵路之釐局（所謂釐局指稱爲鐵路釐捐或火車貨捐或其他關局卡等名稱其性質屬於中央或地方在鐵路旁徵收或附加抽取貨物之捐項曁稽查偷漏者而言）及因有鐵路而新設之釐局一律裁撤不再微收釐捐其内地原有釐局關卡槪亦不得因此增加稅率至下車之貨經過各處關局卡亦一概不再重微 
　　（二）初或各路及已核出標準各路其每年抵補數目應以每年所運向來取捐之貨之運費百分六爲標準共餘各路應按照保路沿綫各鐵路厘捐近三年收數總額平均該計與各該路近三年運費總額平均數比較均占幾分之幾卽定爲標準由路局擔任抵補但不能逾運費百分之六其分記解繳辦法及聨單運票式様另定之 
　　（三）聨單由各省經微局或收稅總機關刋送各路局應用商人於上火車之貨應先赴車站報明指銷地點兩聨憑單由站長簽字註明貸物數目於未上車之前經過沿途各收捐之關局卡由第一關局卡將聨單裁留一頁每月彙送該路局比對其經過各關局卡卽一律蓋戳放行到站後由站收取運費接給運貸粟上車如有單貨不符及沿途私賣及匿軍少報沿途倒接等獘一經查出由路局將貨物全數充公 
　　（四）各省應派稽查專員在各路局總管理處核對每年收入貸物運費等項其薪水由各省自給至稽　權限另定之 
　　（五）自全國鐵路釐捐裁撤後無論中央與地方不得另立名目在路綫以内曁路線以外扼要收捐並附加各種類於釐捐之稅項等以及其他各種費用（如學堂捐費善堂捐欵等項） 
　　（六）鐵路運輸發達或運輸銳減時抵補各省數目得由雙方同意提議公决增減之 
[交通部擬定聲明三條]  
　　一第一條件内所稱各處沿鐵路線之釐局等語指附近路綫十里以内而言第二條件所稱路線以外四字亦指附近路線十里以外而言 
　　二第一條件所稱不得因此增加稅額等語指已滿稅額者不得另加者原定稅額未經實得者仍可實行 
　　三第三條件專指不出洋之土貨而言其所謂指銷地點四字專限於内地若出洋土貨仍照三聨單辦法辦理 
來函 
[蘇州商團司令處致第二電話局函]  
　　逕啓者本月二十二日申報載第二電話局來函辯明工匠害人一節内有敝局向無裝機而不完工致有危險之事該司令部如不函電交催約期裝箱决不致不完工不裝箱而出此意外等語支吾閃爍至　駭詫查司令處此次遷移電話本請貴局定期八月十六日移裝因能次裝設之時於七月十九日定裝屢次函催延至二十三日始來裝京故此次移裝誠恐再蹈故轍延不派匠不得不先爲函約限期裝就並未嘗强迫其裝機而不完工至貴局向章旣無裝機不完工之事阿不如約遲於十六日裝竣完工且司令處正恐倉猝之間桿木不及添竪所以先於十三日函致貴局俾得從容希置乃謂被催甚迫只得暫借燈桿試問十四距十六尙有三日何不添竪桿木而猶借用燈桿是何居心殊費索解如謂約其裝箱即將不完工而出意外豈貴局營業章程有限止用戶約期裝設之條至鄒君因觸掛綫而罹厄自有家屬與貴局交涉因來函以司令處約期裝箱爲諉卸特此備函詰問希卽答復更正至切昐禱 
 
 
 

Page 12

 
 
   
 
 

Page 13

 
 
自由談 
游戲文章 
[集俗語詩] [  石痴朱惟濤] 　　 
　　十杯酒做一杯乾多少旁人冷眼看丢了爬兒揑帚看人容易做人難公站裏面好修行半夜敲門不吃驚善惡到頭終有報舉頭三尺有神明人老珠黃不値錢人生不樂也徒然今朝有酒今朝醉一滴何曾到九泉今朝脫下鞋和襪一𥈝睡到大天� 
光天坍自有長人頂莫管他家瓦上霜一生都是命安排奶奶死了壓斷街命裏有時終須有得開懹處且開懹人生何處不相逢昨日今朝大不同萬事不由人計較騎牛撞見親家公一年一年又一年一日新鮮一日黯世事茫茫何日了爲誰辛苦爲誰甜莫怨他家井底深知人知面不知心光陰似箭催人老一寸光陰一寸金我若貧時　不妨時來黑鐵也生光瓦　尙有翻身日烈烈轟轟做一場一舉成名天下知十年身到鳳凰池人逢喜事精神爽豈可人無得運時運退雷轟荐福碑得便宜是失便宜愁人莫對愁人說心病還須心藥醫說起愁來輾轉愁誰人肯向死則体彩雲易散琉璃跪恩愛夫妻不到頭巧悽常伴拙夫眠千里因緣線穿世事都從愁裏過月如無慽月常圓莫爲見孫作馬牛出門歡喜入門愁一人自有一人料一旦無常萬事休蝦蟆跳在戥盤裏兩個眼珠鳥溜溜看得天如笠帽大眼睛生在額角頭人老何會轉少年饅頭吃到豆沙邊人心不足蛇吞象巴了千錢要萬錢銅錢賑裏翻觔斗踼殺猢　弄殺狗相打淘裏借拳頭强中更有强中手鼻涕拖得丈二長朝歡暮樂過時光東瓜扯到豆棚裏不識酥兒愿老鄉眼嫖鼻吃脚游湖檀樹銀包使鐵鍋東去遇　西去會得來全不費工夫日裏閒游走四方賭錢吃酒養婆娘一朝男死黃金盡自有旁人說短　色不迷人检自迷蜒蚰不勳自然肥貪花不滿三千歲大限來時各自飛少年公子走封君錦上添花爛小人一個銅錢四兩福不來親者也來親按來稿多錯字有未經改正者閱者諒之） 
遺聞軼事 
[沈文賓傳] [  不朽] 　 
　　沈文賓商餘學會會員也生平急公好義自會入會後凡有公益事無不踴躍爭先雖刀鋸鼎鑊在亂有所不畏此次上海倡言第二次革命沈君極不贊成痛詆亂黨黨魁假革命主義爲擄掠金錢私計生靈塗炭皆所不卹言下頗憤憤當開戰之先沈君與其同志聨合滬城西北各團體如洋布　眞韞懹書業等相約以保護居民不干非分爲主義詎福字亂　於七月二十二夜駐紮西城沈君嫉惡如讐奮不顧身荷鎗出防疾馳而過亂軍以爲敝詰以口令沈君不答舉鎗相向亂軍检衆遽行野蠻沈君以隻身故且猝不及防竟中鎗卒於西城小白栅地點鳴呼慘矣商餘學會宗旨純正而沈君於此次亂軍起事尤不滿意太逢人演說以不附和爲目的孰意竟死非命豈天之報施有或爽耶殁後不聞地言長官爲之表揚濳德忍令漂没無闻其保以慰忠魂於泉壤耶爰揮涙而爲之傳 
自由談話會 
　　亭午無事倦而欲眠忽友人陳君聨芳至執自由談笑謂余曰表彰婦節之稿是子所投否余曰然先生來必有以敎我友曰唯唯正欲與子一商榷 
誠如子言不辱而死者固貞烈矣或有受辱而後死者亦以節烈稱乎余曰然弱女子猝遇强暴縳而受辱力不敵非節不固也豈可不以節烈稱 
或有已受辱而身尙在者則何如余曰否否哀哀婦女爲强暴所污非甘心受辱也不死不足以爲罪也若斷斷於道學家之言徒責人於死殘絕人道余不願閱 
雖然表揚節烈固不限於南京一區凡我女同胞身受兵燹之禍而苦節可稱者海内文豪皆當投稿詳述如福州梁氏所言使兩間無鬱而不宣之氣名節日尊風俗日美豈不愨歟[  陶然居士]  
小說 
寫情小說 
[黄金祟（九十）] [  天虛我生]  
　　爰於席次信拈羽仙歌四闋以紀其事詩云晚凉時節逗纖纖　月來去香車亂如織看紅樓兩面纨扇高低多勝似花底雙飛蝴蠂阿誰欄畔　瘦小紗衫背影娉婷鬢雲黑瞥見黛眉痕一半驚疑卻正是舊時相識算人面桃花肯相逢不枉了心香爲卿長熱朦朧月色趁夜凉過訪指點紅廊那邊向認門楣小字樓角雙燈剛正好六幅晶簾齋上姗姗來怎晚一縷衣香細碎弓鞵隔簾響花底乍相携含笑牽衣化做個明珠擎掌只一寸芳魂不禁銷肯勸解羅裳自挑珠幌年華碧玉却輸儂癡長天與聰明善調侃說我無知已只解憐卿偏不信翻道個人胡謊葡萄斟滿盞密意周旋解識芳心受倜儻爲整白羅衫不用輕紈信說是冰肌無汗把六柱權槽付人彈自整頓嬌喉背郎低唱顰眉笑　總合儂心眼軟語泥人酒窩淺者銷魂様子可喜龐兒向夢裏去歲今年常見算來纔一面憐惜惺惺還怕於中幾分諞說我指尖長携手相看禁不起　分厮戀只縷縷情絲繫卿邊想合有些兒相思前欠予塡此詞雲香爲予拂牋磨墨狀至欣喜予以爲彼亦知文郓也從而詢之則惟粗識數字而已因之頗失予望回念仲姊則覺天地之大實無一人足與嫓美蓋仲姊所爲詩直與長吉神似而細膩熨貼且有過之雖予素卿亦不足與比讀吾書者苟取小桃花館詩集讀之當知吾非過諛仲姊也因以仲姊消息詢之病鹤渠乃欲說不說迫之再始嚅嚅而言曰前年二月其季父改任維揚乃使僕人來吳買舟挈眷而往並爲君之仲姊于歸計也妝奩細軟悉載舟中與之俱者僕婢四人及其穉弟凡六口耳予方側耳而聽病鶴忽又止血弗言予再詢之則曰無他殆必安　於彼間耳風傳之說要不足以遽信予覺其說有異益窮詢之病鹤喟然曰言之恐君狂駭然而予回深知其爲謠傳也予曰果爲謠傳要亦不妨姑妄聽之病鹤乃曰謠傳此舟竟爾爲盜所刧予大驚曰於人無傷乎病鹤黯然曰說者則謂舟亦破而沈之矣要之必獲救免予曰果得救歟病鹤曰舟人無一返者故亦弗讅其詳予大駭曰然則全舟俱遭沈没吾仲姊殆不免矣病鹤徐曰吉人當有天相要不至於如是時予方寸俱亂急切無以爲計因再詢之曰君於何處得此惡耗病鹤曰當時曾有检言所僱之舟其船主曰倪金福者誠非善類故於報端著爲論說而歸罪於其季父以爲漫藏誨盜實其季父不愼有以召之故著論者斷爲倪金福之兇謀不則遇盜已耳又何必沈其舟哉予聞其說不禁大慟心知仲姊必已葬於魚腹斷無或免之理惶急過甚而舊疾因之陡發長虹一噴以爲酒也庸知實爲心頭之血樓中諸人驚惶無措抑若恐予立斃者然予心中恍若臟腑俱失轉不知有所謂悲痛旣無滴涙亦無片言離魂返顧予身殆如木鷄久而久之始得强哭出聲病鶴至此悔乃無及隣右聞聲以爲雲香之家演有何種悲劇則相率而來觀予亦自悔不當於此慟哭苟令旁人知之其不使吾仲姊爲阿蓮也幾希幸而雲香未嘗深知但言我阿姊死耳羣乃紛紛以矌逹之辭罊解於我（二） 
文字姻緣 
[戲致陳蝶仙書] [  徐哲身]  
　　蝶仙足下不見丰采又一易寒暑矣相思之苦如病熱然余半世飄零足跡徧天下交友亦不下十萬　於文郓中得知已者不過二人一爲山陰周子炎一即君也子炎近日處境與余較以尺量無半分之差以秤稱無一毫之别故魚書鴿信時相往還雖滿紙都是憤世之詞亦聊慰異地愁人之望蓋余之向所謂親耶友耶望而去之避之恐不及若將浼我窮氣者殊不知窮我自窮我固愛窮當年十萬腰纒亦曾負輿馬輕裘之譽苟稍小少養了幾簡雞鳴狗盜今日亦尚是面團團之富家翁又焉有今日之現像哉故我之清貴窮氣决不致浼人亦不肯分與一般之勢利小人彼輩固不必視我如鬼神也惟余之視足下亦與了炎同而近來足下之視我竟大謬不然敢貢寸言足下能不負我之初心幸矣越中一别曾上三函望切暮雲眼穿秋水而消息仍香然也春暮在浙江詩人勞稼邨處得君赴蛟川之信喜不成寐次日卽在時事新報中致君一函不數日還雲果至矣惟寥寥數語直通候信耳旣未訽余之近狀又未言君之行蹝此姑弗論以爲暫緩必有長函慰我詎知隔之旣久又如花　糢糊迨至夏天余訪王鈍根承其不棄出君函示余即爲姬人顧影憐小影事長篇大幅開口曰余奪君之顧影憐閉口曰余之顧影憐卽君之顧影憐也明知足下善於游戲聊以解嘲但對於他人則可對於余斷斷不可旋得來信索余及姬人之小影余斯時匆匆赴越故不復君一字而以執劍之影寄君非示威也待欲君學晤耳近見君致周劍青一函筆墨嘲人大都類是則又恍然晤矣君生性使然不可必矣余恨亦釋矣惟君之筆墨太尖令人可愛可惡余自問不如何取弄斧班門目下埋頭窓下旦夕不休做一部金寶林小說將要求鈍根刋入黃金崇之张君如恨我請以駡來君如畏我如何慰我 
[寗波穆生耀樞新婚以書微詩戲爲此答] [  逸民]  
　　穆生行年二十五有筆如刀力如虎朝射來射獵南山頭暮讀書北堂廡蛟龍之氣不可馴雲夢八九胸横吞冥　競思探月窟舉手直欲碎崑崙哲理佛法窮搜討少林拳術更了了（自言哲學佛學拳法皆習）破壁飛騰　顧間那能更向蓬窓老癸丑十月小陽春冠婚授室大禮成親馳羽書當雁　新翻花樣微鴻文春申江上人才藪騒壇牛且執某某江郎老去筆無花把筆問心心語口忽然詩思如湧泉珠玉隨風嘳九天一紙催粧奇生去五雲飛滿桃花箋我爲生賀轉自喜枯楊竟欲回春　倘敎司馬遇文君一曲求凰憑綠綺祇是臨邛王令一去二千年無人爲把紅絲牽至今終日心悠然生兮生兮徒令羡爾不雙乘龍跨鳳仙乎仙（逸民雖老貌猶翩風流不减唐少川我有王質欄柄斧爲君剃去鬚芋芋鈍根戲注） 
附錄 
[和陳其美正告中外五古原韻] [  鄭偉]  
　　都督文武才成效已共暏一心攫金萬姓罹兵火祇知花酒樂那識逃亡苦終上斷頭臺夫人必自侮 
 
 
 

Page 14

 
 
   
 
