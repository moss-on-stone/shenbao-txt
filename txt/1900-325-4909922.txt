# 1900 - 325 - 4909922

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印大字本讀史方輿紀要天下郡國利病書告成] [  圖書集成局代啓]  
　　顧景范先生祖禹讀史方輿紀要後附　地總圖顧亭林先生炎武天下郡國利病書二林齋主人藏有精抄稿本倩本局用大號新字排印廣延名宿悉心校讐二書業已告成用上等潔白連泗紙印釘裝成六十本外加椐木箱每部售洋十二元海内有志之士欲講求經濟學問者則此二書不可不備并請認明封面後有二林齋校本庶不悞購仍存上海文瑞樓蘇州綠蔭堂蕪湖河南文苑山房諸君就近選購可也此佈 
[讀九月二十三日上諭恭注]  
　　執筆人恭讀九月二十三日上諭端方奏河南地當衝要近來餉差貢差以及官眷過境類皆需索酒食車馬館舍供應之外又折價銀甚且毆打辦差家人各等語各差往來州縣辦差向有定章官員非例應馳驛者向不供應若如所奏情形殊屬不成事體著于蔭霖嚴飭衝途各州縣遇有各項差使過境例給車馬者只准付車馬不准折價及陪送遭難官員不在馳驛之例者一槪不准支應如敢任意訛索准由各州縣據實禀揭卽著該撫從嚴參奏倘該州縣隱忍不報或違例應付並著一併參辦欽此同日上諭端方奏據河南閿鄉縣監生薛和貴貢生將步雲呈訴伊家均被游勇搶劫該縣延捺不理已將原呈交與該管道查辦該省盜賊充斥請飭各屬整頓捕務等語豫省盜風素熾各州縣往往匿不詳報以致搶劫肆行民不聊生著于蔭霖嚴飭所屬各州縣整頓團防保甲講求緝捕嚴定章程以靖盜風而安閭閻閿鄉縣搶劫各案著卽勒令該縣將犯嚴緝務獲究辦倘再任意延宕卽著從嚴參奏欽此竊維豫省吏治不修雖地方有司之過而實疆吏之過也夫差官過境應需供應車馬皆有一定之例地方官可據例照辦也其有不應供應而需索供應者地方官不難據例以爭爭之不獲已不妨禀之於疆吏疆吏而果明於吏治則當將此種貪劣差官參劾一二後之來者自不敢再蹈前轍其風不期絶而自絶矣大抵差官这敢於需索酒食車馬館舍而又折給價銀者必有不肖有司始圖要結以爲引援借此日承顔希旨之心爲異時進級遷官之計於是人人皆有所藉口而不應供應者亦需索供應矣至官　過境地方官本無供應之例其甘於供應者無非達官顯宦有聲於朝地方官思以吮癰舐痔这穢情媚其妻妾子女爲疆吏者苟能察知其情早登白簡則地方官皆當束身自愛盡其職分所當爲而不敢結好要津妄冀暗垂靑眼矣惟疆吏疏於察吏且其卑鄙齷齪之行又與有肖有司無殊由是索需供應之風昌言無忌卽有一二循良州縣亦不能獨標風節不具非例这供張故人咸謂需索供應非徒過境差官之過而實地方有司之過吾則謂亦非地方有司之過而實疆吏之過也若夫散兵游勇搶劫民家地方有司手無兵柄其不能力阻咎尙可辭但劫案旣出則爲民父母者自當亟爲之理矣乃復任意延捺毫不顧民間之疾苦豈地方官不知自惜考成耶亦以匿盜不報这風久已視爲常事疆吏又從未訪知其實揭參一人於是地方官轉若以劫盜这案爲可緩任情延宕而盜風遂不可問矣嗟乎疆吏不能躬親瑣事而察吏其責也吏有賢不肖薦之劾之無一不當而吏治矣吏治而天下亦無不治矣昔人謂天下治亂繫乎州縣愚則謂不繫乎州縣而仍繫乎疆吏蓋未有疆吏不肖而州縣能爲循吏者吾故以爲豫省盜風之熾非地方有司之過而實仍疆吏之過雖然豫省这疆吏何人乎裕長也裕長且有縱匪戕害教士情事爲西人所疑似此昏聵糊塗之人又烏知察吏繼之者爲于蔭霖于又其故鄉所稱爲吉林一害者也昏聵糊塗不下於裕以此二人先後爲豫省大吏雖煌煌天語垂訓維嚴吾恐豫省吏治未必終有起色也可奈何 
[黑龍江遇難記]  
　　有客自黑龍江上貽書本館云今夏拳匪肇事京津戕虐西人禍延黑省大江兩岸生靈塗炭浮屍蔽江眞數千年來未有之奇慘也黑龍江與俄國隔一衣帶水六月十八日愛琿城潰勇突擊傷俄國守界官廓米薩爾同時黑河屯潰勇亦以巨砲隔江遙擊俄官怒甚遂於二十二日起至二十五日止下令兵丁將寓居左近之華人悉行圈禁陸續驅入江中見有行步稍遲者卽揮刃攢刺屍身枕藉江流幾爲之斷平時阿穆爾省華商所設店鋪不下五百餘家都五千數百人均有籍可稽此外尙有工役千餘人蓋皆安分良民也俄官每年征收房稅商稅貨稅人口稅歴百餘年一旦禍起匪人赤子無辜同歸于盡其有歴萬死而獲一生者僅永和棧二人世發長三人及作苦工之傭役七人豈不悲哉愛琿隔江俄地向有旗民大小四十八屯每屯以五十户計共約二千四百户每户以五人計共約男女一萬二千名口一刹那間廬舍均成瓦礫牛馬牲畜被擄一空幸而得生者寥寥無幾此外自四大列信斯起至密果羅斯金廠藉工作餬口之華人約共二萬名左右雖未盡喪於槍林砲雨中然逃出者亦多成餓殍或更見噬於虎狼回溯六月十七日有華人一百三十餘名口由密果羅斯附輪船赴愛琿二十二日行抵百雅落各夫不隄防俄官阿特曼起而扣留用繩縶之發火槍擊斃僅剩某員曁通事遲克永二人未遭毒手噫俄人之𦦨誠毒矣然非黑龍江省將軍壽山肆意妄爲亦何至若此壽山號眉峯黑省愛琿人由候選知府起家不二年擢任封圻知遇之隆可爲極矣乃不但不思報國反以輕舉妄動之故殘害生民平時自命知兵實則無所知一無所能惟是坐耗國家廪祿黑龍江與俄壤地相接廣袤四千里旣無道路可通亦未設有重鎭所恃者惟愛琿一城爲之屏蔽兵端旣肇祗一閱月全省淪胥辱國喪師莫此爲甚今雖懼罪自盡然論者追原禍始能無存寢皮食肉之心乎 
[誼重交邦]  
　　武昌訪事友人云湖廣總督張香濤制軍接得駐漢口各國領事聨銜照會　開近聞漢口官塲傳說貴督部堂有升調之信查現在和議未定長江一帶屢有匪人蠢動全賴貴部堂雍容坐鎭中外得以相安况長江互保之約係貴部堂與兩江劉制臺創議各國均已允行若一經離任則前約必至中廢本領事等爲保全商務起見不能不添調重兵來漢駐守誠恐中外互相猜忌致啓釁端貴部堂旣以疆土爲重自宜仍留鄂省未可輕離云云翌日卽備文照覆略謂本部堂升調一節並無明文想係傳言之悞長江地方關繫緊要本部堂有保護之責自當遵奉朝廷諭旨竭力保衛斷不至别啓釁端應請貴領事傳知本國各商民照常安居無庸疑慮各領事接閱此信無不欣然色喜亦可見制軍之威信交孚無間遐邇矣 
 
 

Page 2

 
 
[兵艦麕集]  
　　廣州訪事友人云邇者省河各國兵艦排比如鱗人心惶惶非常疑懼上月下旬某日法國帶兵官某君照會兼署督憲德靜帥擬令兵士一千名登岸暫駐城外東西得勝兩砲臺靜帥不勝駭異力阻其謀駐香港英提督知之立派兵艦數艘駛入省河以觀動靜刻下各兵艦均已退出仍在虎門砲臺附近停泊矣 
[藥廠飛災]  
　　昨晚杭州訪事友人飛函相告云本月初三日午後一點鐘時忽聞轟然一聲不啻天崩地裂遙望東北角黑烟一縷衝入雲霄亟出探之莫知其故俄而有人傳述下城小雲棲火藥廠春藥失愼致肇飛災按平日廠中春藥所共分四處所中安設二十六臼工人五十二名是日臼中之藥不知因何火藥立將廠屋五間全行轟去片瓦無存工人之被焚而斃者十五人受傷者二十餘人内有三人已焦頭爛額恐難免性命之憂矣 
[炸藥何來]  
　　廣州訪事友人云前者往來省澳之江通輪船抵埠海關巡役在船上帳房中搜出炸藥三四十斤詰之買辦云係某甲所寄遂拘甲送地方官署訊知寄遞者卽貨房中人立傳質對指稱買麻街某店所托迄今已寄三次每次惟得受洋銀一元而已聞某店主係縉紳之家誠不知何以爲此也 
[提解盈餘]  
　　安慶訪事友人云自北方匪亂皇太后皇上西幸長安供億浩繁大部飭催籌解皖省大憲札飭所屬各州縣將地丁錢糧内盈餘項下酌提解省以濟餉需業已委員分赴各州縣催解矣 
[文星移照]  
　　杭州訪事友人云上月二十九日浙江提督學政文叔平大宗師接奉電傳上諭調補廣東學政卽赴新任毋庸來行在請訓欽此等因因卽恭設香案望闕謝恩旋探知新任浙江學政李宗師蔭鑾蒞任尙需時日疑將署中公事赶緊料理淸楚移交撫憲劉中丞兼理一俟奉到廷寄卽當束裝就道前赴羊城也 
[尼菴獲匪]  
　　温州訪事友人云永嘉縣秦鹿坪大令於上月二十二日之晚帶同刑仵詣西溪萬丈坑騐屍因奉道府密諭查察巖頭鄉金陳鉅案遂由西溪内山紆道柟溪會同防營哨弁前往二十四日行至沙頭村聞有匪首徐定爵等麕聚緑坑某尼𤲅内將與教士爲難爰揮令直搗其巢匪黨不及隄防紛紛從後山逃逸槍斃匪目二人生擒五人隨於二十五日押解回郡禀知道府途中一匪畏罪自盡乃將其餘四匪釘鐐收禁近日迭次研訊供稱杭州衢州福建等處共有羽黨數千人亦可謂不法之極矣 
[嚴查要犯]  
　　嘉興訪事友人云上月二十八日之晚府尊宗太守接奉省垣秘密要信知有逆犯某某等將次乘某小輪船過境務須設法扣留爰卽命駕至北門外端平橋駐守見有鼓浪而至者卽親往搜查達旦通宵迄無所獲乃悵然而返函覆省垣惟所查究係何人則尙未悉姓氏也 
[粤人好義]  
　　廣州訪事友人云陜西巡撫岑大中丞電致各善堂紳董略謂陜西連年災歉始而飢民掘草根剝樹皮以求一飽今則草樹皆盡存者賣妻鬻女死者胔骼盈途慘狀非可言喻亦正不忍詳言當兹聖駕西臨驟增官兵數萬百物騰貴飢饉之後開倉放振則苦無糧就地籌捐則災情一轍籌思無術不得不爲將伯之呼素仰粤中救災恤鄰義聲卓著敢乞迅籌鉅欵由電匯到拯此數十萬垂死災黎不勝叩禱之至閱日崇正善堂首先電匯銀二千兩旣而廣仁善堂亦匯去洋銀一千元香港東華醫院廣濟醫院各匯去三千元誠足見粤人之好義急公不分畛域矣 
[新安剿匪]  
　　廣州訪事友人云邇者新安土匪滋事直逼縣城地方文武各官急請水師提督何軍門速派勇丁前往解救軍門允之立卽帶勇一營星馳而往與匪開仗匪不能敵四散奔逃 
[鄂省官塲紀事]  
　　武昌訪事友人云湖北蘄州天主教民與耶穌教民互相格鬥以致焚燬教堂湖廣總督張呑濤制軍檄委任小棠觀察馳往偵查近雖略見端倪而案中枝節甚多兩造仍　不相下非得明幹之員會同地方官秉公訊理不足以成信讞而服民心觀察因於月前據情移知署臬司扎鳳池廉訪現已由廉訪會同漢黃德道江漢關監督岑馥莊觀察遴委大挑知縣田大令芸生馳往會審矣○江夏縣獄建造未久上月某日狂颷驟起圍墻陡傾以致壓傷獄犯二人溘然而斃事後署臬司扎鳳池廉訪檄委夏口同知陳少石司馬騐明收殮署江夏縣陳介庵大令以獄屋由前任王大令督工脩造費銀二萬餘兩落成未及兩年遽爾坍圮其爲偷工减料不問可知因飭差將經造这都料匠拘案管押勒令如式賠修務臻鞏固 
[皖省官塲紀事]  
　　安慶訪事人云鳳陽府經歴某參軍因事開缺經藩憲湯小秋方伯委試用縣丞談二尹長庚署理○正任來安縣于大令普陳經藩憲湯方伯會詳撫憲調補靈璧縣知縣○候補知府何太守衡彬奉藩憲湯方伯札委赴當塗稿州等處查辦案件遂於上月二十三日禀辭前往○南陵縣縣丞孫二尹達病故遺缺經寗國府某太守申詳省憲委員代庖上月二十九日藩憲湯方伯牌示委補用布經歴歸叅尹兆嘉前往署理○新選靈璧縣學教諭胡廣文楫伊奉藩憲湯方伯飭知赴任供職當卽扣署行裝辭就道○新選霍山縣知縣秦大令達章籍隸浙江上月二十九日詣各憲轅投文禀到 
[松郡官塲紀事]  
　　松江訪事友人云奉賢縣學晏廣文振祜近已因病出缺府尊余石蓀太守札委汪子嶔廣文家爔前往接署○本月初三日新任奉賢縣王大令寀乘舟至郡命駕詣府署呈遞履歴並賀余石蓀太守任禧　也 
[雲間近事]  
　　松江訪事友人云日前英國戒烟會中人某君携舌人至松就西門外塔橋東畔賃一巨室擬設戒烟局俾郡人士之有烟霞癖者皆得脫離苦海先期柬邀華亭縣林霨生大令婁縣屈吉士大令中營張華垣叅戎城守楊克明遊戎籌議一是本月初二日林屈兩大令會同叅戎以次諸員命駕而往某君殷勤延入茗話移時始握手而别○上月晦日之夜更魚初躍時西門口李姓鞋店遺火積薪霎時烟霧迷漫勢將上熾幸後屋枕河取水甚便立時救熄然左右鄰已飽受虚驚矣○西門外夏姓家育有男女孩兩口女已四齡領自育嬰堂男係已産甫九閱月上月二十日傍晚圉人楊某牧馬至此痛加鞭策馬驚而逸適有數人迎面而來戯揮以肱馬進退兩難遂闖入夏室二孩不及奔避致被撞仆驚悸成疾翌日女孩遽殤至二十八日男孩亦相繼畢命婦忿甚尋楊理論一面訴諸左營守備蘇守戎守戎查悉情形飭楊負荆服禮嗣爲育嬰堂紳董所知以楊傷害嬰命殊乘保赤之方邀集各董董議並飭地保查明肇釁緣由擬將楊送縣究辦以儆效尤○南匯縣學文生張仁庠投府署控學師孫廣文各欵上月三十日府尊余石蓀太守倩發審委員沈聨棣大令升堂研訊詰以所控六欵有何憑証張一一供訴如數家珍隨飭還押候再研究不知廣文能免對簿公庭否○有名雲生者圉人也近因誘佔某大户傭婦某氏經本夫投控華亭縣署縣主林　生大令研訊之下判將雲生笞臀若干板荷枷發頭門示衆○前者莘莊某魚行夥周某呑服嗎啡毒發斃命時適華亭縣主林大令赴鄉查閱團練保甲事宜中途得禀飛召刑仵人等馳往相騐仵役唱報自行服毒並無别情遂飭備棺收殮有知其巔末者謂周係七寳鎭人其家尙堪温飽惟因何遽萌短見則不得而知矣 
[上海官塲紀事]  
　　昨日亭午英總領事署繙譯官梅爾思君命駕詣蘇松太兵備道轅拜會道憲余晉珊觀察互談要公良久始别○昨 
 
 

Page 3

 
 
日淸晨道憲余晉珊觀察因有緊要公事立傳上海縣汪瑤庭大令至轅商議良久始辭回○昨日午刻上海縣汪瑤庭大令在署設筵柬請同僚讌飲至三點鐘時始興盡而散 
[飭送領狀]  
　　本邑各書院經費向來分存各典生息取具息摺領狀備查兹者蘇松太兵備道憲余晉珊觀察以求志書院有攺有恒大典規銀二千兩恒豐晉泰二典規銀各一千五百兩敬業書院有攺存恒豐典錢五百六十七千文乾昌典錢六百千文息摺雖經倒換而領狀迄未繕呈爰於昨日飭各典執事人速送領狀備查毋得延宕 
[遵扎提訊]  
　　前者鄉民殷養珍投蘇松太兵備道轅上探二十七保十圖地保徐子良及張雪元顧丫頭串賣田地道憲余晉珊觀察批仰上海縣提齊人証秉公訊斷昨日縣主汪瑤庭大令已遵札飭提矣 
[初訊搜獲軍裝案]  
　　昨報紀法租界包探嚴頌眉偵知恒平里第七號門牌同福祥棧私販軍裝遂帶同各探起出洋槍手槍藥彈等物解入捕房昨日堂期捕頭將棧主凌梅卿棧夥周元政張阿榮丁阿奎一并解請讞員杜枝園大令與費繙譯會訊竣供賃屋治下開設可福祥棧所有箱内搜出之洋槍手槍等物均由客人寄存求鑒丁供小的在棧内爲庖丁周張同供小的等在棧借住此事並不與聞大令與費繙譯會商著一併押候禀明道憲再行核辦 
[緝獲兇手]  
　　前月引翔港人許雲生被人毆斃屍兄許炳如報請上海縣汪瑤庭大令相騐飭差查緝兇手昨經差役拿獲張錫堂沈雲林兩名解案大令命分别收押聽候提訊 
[續獲帮兇]  
　　去春有姚志雲者在本邑西南鄉被人戳斃旣而縣署差捕拘獲兇手劉金祥解縣訊供禁押前日差役續獲案中帮兇人胡阿堂解送至案縣主汪瑤庭大令研詰之下胡阿堂供小的向業耕耘與姚志雲交好姚被人謀斃時小的正臥病安有帮兇之事叩求明察大令曰屍親指爾加功何得抵賴胡堅不承認大令飭暫行收押候再研訊 
[照會吊贓]  
　　前日蘇松太兵備道兼江海關監督余晉珊觀察接駐滬美總領事古衲君來函内開本年五月初二日失去馬車上玻璃燈二盞查知質在南市太平馬頭松興押鋪至今尙未起獲原贓請卽吊出移送英美租界公廨以便祇領等因遂札飭馬路工程局總辦程雨村大令派差往吊旋經大令查得此贓已由上海縣汪瑤庭大令飭差吊去送請英美租界公廨讞員張柄樞司馬移交英界捕房乃據情禀知觀察核示 
[掩骼埋胔]  
　　昨晨本邑南市十六鋪地甲裘鎭行至大東門外吊橋畔見有男屍一具年約三十餘衣衫藍縷狀類乞人遂投報某善堂領棺收殮舁厝荒阡 
[醉兵肇事]  
　　前晚七點二刻銀燈上壁晚市喧闐突有駐紥滬上之某國兵士二十餘人身佩利刃醉態可掬行至美界外虹口百老匯路任意滋擾適五百二十八號巡街捕在途巡綽兵士不問情由搶取號帽捕情急連吹號呌某號印捕聞聲而至兵士皆拔刃向前印捕懼而退兵士乃紛紛過外大橋不虞一百八十號巡街印捕又向之攔阻兵士怒持刀亂舞致被刺傷手背血若泉流後經他捕到來始得拘獲二名解入捕房捕頭令押候轉解該管領事署禀請懲辦 
[國手重來]  
　　珠街閣名醫陳蓮舫比部應本埠盛宦之聘於前日到申仍假寓觀音閣馬頭晉陞棧比部爲當今盧扁海内皆以國手稱之凡有爲二豎子所擾者一經比部施治無不沈疴立起今兹又來滬瀆想洞垣妙術更不知當活人幾許矣不禁爲邑人士之偶沾淸恙者額手慶之 
[上海縣署瑣案]  
　　日前江海新關稅務司安格聨　函送郵政局信差鄭祥萬孫子山兩人至上海縣署以其私拆信函竊取匯票請爲嚴辦前晚縣主汪瑤延大令升堂研訊鄭供小的係浙江寗波府屬某邑人向在郵政局供送信之役日前由福州寄來西字信一封著送至虹口某街第一百零三號門牌某洋人宅小的因有别處信函須送送不及兼顧浼同事孫子山代庖旣而孫稱洋人不在家中無人收領將原信交還小的見信已拆開頗滋疑竇不料其竟竊去匯票三張次晨卽有人持此三票至局領銀局中有肯照付其人卽廢然而去後洋人接到此信來局索取匯票由局中司事禀知稅務司將小的與孫送案求察孫供小的係太倉州屬寳山縣人年二十八歲此事並不知情求鑒大令惡其刁狡命責手心五十下始供稱鄭祥萬託小的代送此信因洋人出外故將原信帶回途中竊出匯票三紙計洋銀三十元託友人金炳生到局冐取尙未取到自知冐昧湖塗求恩寛恕大令飭將鄭暫行交差看管孫收押待質所候函復稅務司再行核奪○昨報紀上海縣署差役在眞如鎭拘獲顧爛頭之羽黨張阿新解縣收押前晚縣主汪大令提訊張供小的係本邑人家住梅園種菜爲業雖與顧爛頭相識然戳斃孟金定之案小的實不知情現在顧爛頭避匿眞如鎭開塲聚賭小的顧作眼線助役緝拿大令准之諭以本縣姑著爾隨同差役往拿如果獲案賞爾洋銀十元倘空言唐塞定責千板張唯唯而退 
[英美租界晚堂瑣案]  
　　職員費奎祁寓天寳棧内被人竊取洋銀金表等物因繕詞諸公廨前晚讞　張柄樞司馬飭提棧主唐頌京茶房戴阿才研訊費並未到案唐頌京供費向與職員同事現由常州來滬寓居職員棧内是日因事出門將鎖匙交與司帳人旋忽言房内被竊洋銀一百十餘元金表一枚職員查無痕跡迨報捕後包探亦以未得實據爲詞置之有理其中顯有别情且與茶房無涉叩求明鑒司馬謂原告旣未到案本難核追惟所探未必無因著唐出外邀同公正人自向淸理隨將戴阿才交唐帶云○潤記公司周維新投道轅上控黃掌掌霸佔地基道憲余晉珊觀察札飭讞員張柄樞司馬勘丈訊供各情屢詳前報前日司馬帶同兩造前往勘得黃掌掌照單應得一畝六分六釐爰於晚上飭傳兩造具結候禀請道憲查核判斷 
[美界瑣聞]  
　　前日傍晚時有江北小工數十人在浦東某船廠工畢渡浦甫至浦心突有某小輪船飛駛而　不及避讓致被撞沈幸經救生船及水巡捕竭力救援始得誕登彼岸○甬人林阿二在虹口一帶挑賣油荳腐昨晨至捕房訴稱行至司各脫路忽遇某國水師二人欲行非禮之事與之撐拄致被毆傷並攫去小銀錢二十餘枚請爲查辦捕頭允之 
[秦振電音]  
　　十月初三揚州嚴佑之來電至盛京堂施子翁曁諸善長鑒頃接岑中丞來電云陜省洊饑之後草根樹皮搜掘亦盡前月已有人市今更死亡相繼除興安漢中二郡稱可自存外其餘災情一律相同延榆綏邠乾鄜各屬尤甚官中無銀無糧請欵緩不濟急且不敷甚巨會城之内飢民已有攫飲食財物者果其聚而謀食亦正可危務望廣約同人迅籌鉅欵銀米速運來秦全陜幸甚大局幸甚無任焦盼云云請將原電匄登報尾極力設法籌募愈速愈妙無巨欵斷難起程霖叩江[  上海源通官銀號嚴信厚絲業會館施則敬錄]  
[濟急電音]  
　　十月初三武昌張制臺來電盛京堂閏月效電悉濟急會鄂省助銀五千兩兹由有電匯銀二百兩寄翰林朱延熙乃鄙人私欵並祈附寄轉交祈示復洞江又十月初三盛京卿去電武昌張制臺鑒蒙助濟急會五千一俟匯到卽寄京封河前回南者紛紛彝卿等經手先給南行資斧再助留京坐糧朱翰林二百兩亦附寄宣叩[  上海源通官銀號嚴信厚絲業會館施則敬錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
本號精製名箋藏扇各項郵政箋封以及東洋與西式簡筒花樣新艷格式古雅又易於遞寄如荷　鑒顧者請認明上海二馬路南九華堂南紙扇莊庶不致誤遠處可由郵政寄買亦甚妥便 
[老必得專售和濟中西大票]  
全張五元○分條五角 
ＣＨＡＭＮＥＤＩＣＲＥＢＬＡＩＭ＇ＳＩＮＥＳ＇ 
[曾伯廉各藥料]  
曾伯廉所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故 
曾伯廉所製痧藥能治大小腸各病用過之人盡皆稱妙蓋能一服卽愈也如人發痧立卽服下無不告痊 
曾伯廉所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛刀割火灼凍瘡皆可用此藥治之 
分寄各藥鋪出售每小瓶洋五角大瓶洋一元上海新晉隆洋行總經理 
[詞林妙品] 　　 
京都同德堂人主政度我金鍼　王仁俊 
[各種彩票批發公道]  
本行開設二十餘年誠實無欺素蒙紳商光顧咸稱公正大彩常臨今售江南義賑票全張五元五角○分條足洋五角半○和濟票○廣益票○普益票○全張五元分條大洋五角如小洋外加貼水外埠批發格外克已信購原班回件不誤此佈棋盤街北○老恊記萬裕碼頭得月樓 
[延夀允推獨步保赤更屬無雙僲傳延年棗保赤萬應散]  
延年棗　得自仙傅清香適口大補身體每　服五六枚能益智健脾功同參茸每瓶實價五角○保赤萬應散　專治小兒各病或寒或熱或積或瀉及夜啼驚悚痘疹天花等症服之立見神效因治愈嬰孩不下數萬人皆稱育嬰之妙品盡推保赤之靈丹較之延醫覓藥功勝萬倍也每瓶實價一元　上海五福弄口京都同德堂發兑 
[大彩常臨上洋必得成經理各種彩票普益江南票和濟廣益]  
○紅全票張十五足元收○兑分信條購五原角班○回件 
[怡和洋行經理火險公司]  
啓者本行承保岸上火險凡房屋生財衣服貨物等俱可代保倘有不測立卽倍償貴商欲保者請至本行或二洋涇橋南本分行面議可也　上海經理孻仁士 
香港　依士噸火險公司怡和洋行啓 
[拍賣貴重産業]  
兹于十月廿七日兩點半鐘在本行拍賣徐家匯馬路傍房屋棧房基地巳入英册道契第一千七伯零一號計地四畝八分七厘八毫如貴客合意者屆期請至寫字房面拍可也此佈壳件洋行啓 
[快發財]  
本行逐月專售各色彩票毋論江南廣益和濟普益價皆大市再行大克已外埠信購當班立奉上洋寳善街口快發財 
[永安人夀公司告白]  
本公司各埠所保壽險諸翁往往來申寓住應付保費望就近黄浦灘六號門牌投付本公司亦可如欲知保險單内一切章程祈請玉祉是荷　上海總經理人漢蜜登啓 
[和濟票三四彩誌喜普益江南票和濟廣益亦中]  
第六會和濟票二彩由本行售出得主聲明前報第七會三彩第五千四百十號由漢口利通源售出四彩第五千七百廿六號亦由本行折與票客駱虎記轉售與會德豐洋行蜜司哥夫獨得現批各種彩票全半分條公道經理和濟中西票十六開彩第七會號單已出除外埠函咨大小紅票請來兌洋棋盤街北首亦中啓 
[大阪商輪公司]  
啓者本公司大利輪船准於十月初八日卽禮拜三晚開往長江等埠該輪走水極快買辦司事等均係華人茶飯應酬一切無不週到倘蒙各寳號欲裝貨搭輪者請至本帳房面議是荷郵船會社代理 
[善與人同]  
關帝覺世經圖證一書描繪極精人人喜閱同人西付石印多至數千分送爲難爰減價以公同好兩厚本僅售大洋一角在上海小東門外瑞裕祥糖北貨號出售另有及早回頭一書係解免刼運之說每本洋三分 
[遺失提單]  
啓者本月廿四日怡和吉和輪上海裝鎭江德洋紗七十件顔料一件計提單一紙又泰洋紗十二件提單一紙有人拾得作爲廢紙無用鎭江美商源記洋行啓 
 
 

Page 8

 
 
大利丸　輪船　晚往長江　郵船會社代理 
愛岩山丸又　　晚往横濱　　三井行 
美順　　又　　晚往長江　　美最時行 
西安　　又　　晚往烟台旅順　太古公司 
泰順　　又　　晚往烟台天津　招商局 
南越丸　又　　開往神户　順泰行 
鯉門　　又　　晚往香港粤省　禪臣行 
江裕　　又　　晚往長江　　招商局 
江天　　又　　下午往寗波　招商局 
[十月初九日出口船禮拜五]  
華利　輪船　晚往長江　　麥邊行 
山東　　又　　開往膠州烟台塘沽美最時行 
元和　　又　　晚往長江　　怡和行 
[十月初十日出口船禮拜六]  
神户九輪船天明開往長崎神户横郵船　濱釜山元海參崴式會社 
青島　又　晚往膠州烟台天津美最時行 
德興　又　晚往長江　鴻安公司 
[十月十一日出口船禮拜]  
仁川丸　天明開往神户横濱郵船株式會社 
[十月十二日出口船禮拜一]  
寳華　輪船　晚往長江　鴻安公司 
 
 

Page 9

 
 
[上海巡局紀事]  
　　前日駐紥本邑南市之太湖水師副中營哨弁王國輔投二十三七鋪巡防局訴稱曾向小南門外倉基弄口楊瑞昌鞋店定製縀鞋一雙嗣以不甚合式商令攺製店主楊瑞堂不允齟齬之餘突被掌頰受侮難堪請提究辦局員邱友林二尹准之卽飭地甲傳楊研訊楊供小的開設鞋店資本式微王囑製之鞋業已如式製就不料伊藉口鞋樣不符勒令攺製小的商請酌量加價伊遂大怒將店中雜物任情擊毁今反來案誣控叩求明鑒二尹以供詞各執碍難核斷飭地甲可明實在情由以便函送上海縣署請縣主汪瑤庭大令訊辦○本邑二十三七鋪巡防局員邱友林二尹查知所轄境内茶肆如林每於深夜大開賭塲誘傾居民腰槖現値開辦冬防之際不得不嚴密稽查爰飭地甲將各茶肆牌號及肆主姓名造册呈報○邇來本邑南市時有流丐將人家所豢这犬乘間擊斃食其肉而貨其皮十六鋪各店中人目擊情形聨名投巡防局禀請拘拿懲辦未始非仁人君子之用心也○駁船管帮嚴錫桂屢次延悞要公前日保甲總巡傅辛崖明府飭差傳案判令從重笞責枷號一月發恒生馬頭示衆 
[英美租界公堂瑣案]  
　　沈杏春被同居之王李氏竊去衣服被單等物報經包探趙銀河拘案請究王李氏供沈之衣物係小婦人胞兄所竊現已逃往湖北今小婦人自願賠償叩求恩宥讞員張柄樞馬司商之白繙譯飭將王李氏交官媒管押俟繳到當本洋銀四元然後開釋○騙子黃少雲騙得鄉人陸大生洋銀三元經五百四十五號巡街捕拘解請究怀馬判責三百板○小孩俞德將攫取某氏子臂上所籠銀釧一枚售與某茶肆茶客得小銀錢六枚經包探金立生痀解請究俞母投案訴稱兒子年幼無知小婦人願賠釧價求恩宥赦司馬判償洋銀一元五角○有混名小鬼阿四者向蔡順卿訛詐洋銀不遂所欲糾衆行兇由包探石錦榮拘案請究司馬判責二百板○俞岳義行竊劉廷寳家布被一條田阿寳行竊瞿顧氏家綢裙一條陳和尙行竊張道生家衣五件包探次第送案司馬判責俞田各一百板陳二百板贓物分别給失主具領○李大豐在菜市竊得布衣二件持至某押鋪質錢經包探劉阿炳解案請究司馬判責一百板贓存捕房待領○徐連生行竊徐根瑞家衣服十五件并被單經包探劉光震拘解請究司馬判責二百板贓給還失主○梁吳氏向陳長壽陳許氏索取舊欠反被兇毆經四百八十二號巡捕拘案請究司馬判責陳一百板陳許氏斥釋○徐王氏家被顧寳生擊毁器物經包探顧福其解案請究司馬判罰顧洋銀五元 
[法租界公堂瑣案]  
　　天興押店主翁敬之收押竊贓被包探查獲將店夥翁洪田拘案請究讞員杜枝園大令與費繙譯會商著罰洋銀五十元押候繳到後開釋○殷誠生控所私蕩婦吳氏之母吳李氏呑没金臂釧一雙經大令訊供押繳在案昨日吳李氏將臂釧呈案大令飭殷具狀領回判罰吳李氏洋銀十元○陸范氏控李錫之以寄存箱簏爲名乘間竊去金首飾値洋銀四百餘元迭經大令提李研訊諭令交保出外尋緝李置之不理原告屢次求追昨日大令命提李到案覆詰李一味游供大令著押候嚴比○凌紀氏控王錢氏串同姘夫張鳳鳴强將養媳蘭英携去迫令學習彈唱等情大令准交人保出交到蘭英昨日有王寳和者投案訴稱寡媳王錢氏被張鳳鳴誘姦藏匿求飭交案從嚴懲辦大令著保人將張交出押交王錢氏○協記魚行主孫厚卿前控魚販李同慶積欠貨欵四十五千大令飭將李交人保出限半月内歸楚昨日到期李遣錢鴻發將欠欵如數交案大令飭傳原告具領○陸瑞卿控楊祥興牛肉店主楊麗生積欠貨欵洋銀三百八十五元大令飭交人保出邀公正人理勸昨日楊母某氏投案遞禀求寛大令著繳呈洋銀二百元給原告具領○扛夫張阿毛戴文元爭奪生意致所扛袩墩墜入浦中控經大令判各賠洋銀三元旋因無力减賠二元張戴仍挺押不繳昨日命提到案判各責在百板○偷兒張福生竊取小孩手鐲一副徐敬堂劉阿三張阿毛行竊面盆脚爐等物經包探次第解案大令判各責二百板○偷兒徐阿生陳阿生竊取自鳴鐘洋傘等物押在某店經包探拘案請訊大令命押候吊贓核辦 
[安平輪船南來官商姓名單]  
　　廣東撫憲四公子並文孫女眷等李中堂中軍陳少川並親兵等共五十人陸侍郎寳忠翁主事炯孫另女眷等張觀察紹讀眷十口吳伯明程純甫均嘉興人金同陞上虞人婁敬三眷七口陳虎臣劉獻淸楊吉人楊蔚生婁吉齋施秉臣沈雲生葉阿海魏元祥均紹興人沈文全陳炳祥范明章均寗波人陳本樵眷四口周鳳鳴眷五口黃遠謨周明臣均安徽人胡廣勝謝兆鵬眷三口袁孫氏張紀業陳志勳丁立順均合肥人錢選靑眷三口江西人張小舟展介眉眷四口均長洲人蔡春亭王汝霖眷四口均四川人陸坤元嚴廣才葉建廷金月蘭眷四口均蘇州人江得高劉義堂朱雲峰金陵人王陳氏三口李氏四口均廣仁堂節婦呂順姑又卹女詹玉泉眷三口長沙人周文藻眷三口上海人錢玉農眷四口慈谿人李蕊孔眷十一口福州人耿普連眷六口黃陂人何迎發湘鄉人蔡勝枝眷二口涿州人王萬管眷二口杭州人羅仁昌漢口人殷劍龍眷三口淮安人孫德升襄陽人胡瑞卿王弼臣眷二口均甘泉人王延甫眷三口山陰人濫朝鑑廣東人張陳氏眷十口揚州人田姓等眷七口南京人夫婦兩口張姓湖南人徐壽伯眷九口靑浦人陸菊生武進人汪玉亭岳州人共來官商家眷二百十五口救濟善會丁紹芬濟急善局施子英錄｀ 
[救濟善會第四五批輪船送回被難官民名單]  
　　恊和輪船於本月初五日旋滬載來救濟善會第四批官商一百七十一　查閱名册尙有入百五十四人須由泰順愛仁廣濟安平等輪船陸續載回兹先將姓名籍貫附登報章以慰衆望諸人官爵業統　查明補錄再被難官民之由京局報名而至唐沽者據津友來信謂已於上月二十五二十六　　　　　　　　　會唐沽分局　　　兄照料上船計開宗室溥良憲眷三　　　　　　　　　　　　　　　　　　　　　　　　　　　　　　　小　　　俊村海州人寳鼎新浙江人林作舟浙江人眷　　　　　　　　　　　　　　　　　　　　　　　　　　　　　　　均浙江人韓承璋十口和煦十口均江蘇人張得科雲南人陳星源八口林景祺一口林開章三口　　　　　　　　　　　　　元張耀臣均福建人周鏛庸江蘇人六口徐履謙安徽人六口莊心成四口趙鴻魁黃天佑呂溥愷余殿魁均江蘇人郝　童郝三紀郝長立張爲通李國獻姚鳳岡朱煥章均安徽人方克獻五人楊廷選二人羅筠欽三人楊蘭增一人均浙江人陳利廣西人趙金玉陳文福陳鈞衡陳家祺二人羅智甫二人鄭子昌遠懷堂汪愼甫任國成均安徽人王鈞四川具僕一口許曾緖許復生董來江三口均江西人聶登淸郭馬慶湖南人秦維李紹祺雲南人杜少文周蘭宴查政方周洪亮五耀彬魏雲軒曹登發林滄海彭其芝陳星貴蕭述生丁崇萊主僕二口胡紅壽主僕二口熊夢飛李子觀父子二人唐偉卿吳錫臣向玉安鄒玉生宋桂生成少春譚和林袁子喬黃星台彭淸黎十三人彭冠山主僕二口吳國鏞劉崽高鄧積誠主僕二口以上均湖南人孫光庭雲南人六口楊有慶衢州人周桂林金永慶長沙人嚴榆章徐芝祥陳永漂袁有道陳少雲均合肥人葉揚俊十四口羅承鏞三口陳璜鍾毓崧任毓英二口劉唐勛以上均湖南人劉奉璋十一口此單未畢容俟明後日續登 
 
 

Page 10

 
 
[蘭州官報]  
　　八月二十七二十八日候補知縣趙先榘禀銷由靖遠查鶯粟地稅並旱災差缷署定邊協中軍都司饒定國進省補用副將曹松林叩謝保舉正甯縣知縣張心鏡禀辭赴任二十九三十日督轅牌示分發甘肅試用知縣張樹杭本日驗寫履歴甯夏鎭屬同心城營守備呂永福飭赴新任藩轅牌示新選高台縣敎諭叚維翰本日騐看靜寗州知州李篤慶委發審局差卽用知縣陳瑞徵委辦學律館差大挑知縣王家彦委辦通遠門厘卡差候補府經歴甘徵漢委辦内城東北保甲差試用縣丞朱同溥委辦督院文巡捕差候補巡檢徐士奎委辦廣武門保甲差缷署洮州同知熊振槃到新募甘軍步隊補用都司鄭永祥由狄道進省留甘補用總兵易順勝回籍補用副將譚華武赴直隸寗夏滿營驍騎校景惠請餉回營俱禀辭閏八月初一日督轅牌示嘉峪關營遊擊員缺以署肅標右營遊擊蔣光昇調署所遺肅標右營遊擊員缺委補用總兵潘洪順署理西安城守營都司員缺委候補遊擊程鼎署理涼州鎭屬岔口營都司員缺委補用都司曹儁署理委署西固州同李繼訓赴任禀銷發審局並學律館差候選知縣魏漢江委赴前敵偵探辦理涼州釐局知縣曹耀崑回局管帶甘軍簡練後營把總馬維障赴狄道兩淮候補通判朱照回省肅標中營千總瞿得福回任俱禀辭候補知縣李章錦委前敵偵探差委辦通遠門厘卡知縣王家彦委辦廣武門保甲巡檢徐十奎均禀知任事儘先都司蘇國寳謝留督標中營缷署肅標左營守備郭瀚潾由肅州進省初二日督轅　示分發甘肅補用典史王之臣本日騐寫履歴議叙縣主簿傅星煥本日騐看委辦學律館卽用知縣陳瑞徵禀知人館委辦内城東北保甲府經歴甘徵漢禀知人局新選通渭縣典史杜寳善由京進省委署安化縣調道張景仲禀辭赴任 
[金陵官報]  
　　九月二十一日五河鹽厘候補道楊兆鋆見帶銘軍水師兼辨軍糈總兵程映山辭南捕通判姚禀知送鐵牌赴淮安府回知縣葉芸禀知查勘江甯秋災回○二十二日調署壽春鎭宋見辭署皖南鎭黃本富到見内閣中　饒智元辭赴陜西前湖口鎭許雲發帶南字右營周萬富均到知縣丁經三禀知到儀鳳觀昔門總巡差又張貴　禀知奉委赴江西迎接新任撫憲卽辭又左秋周由宜昌公幹回江甯城守右營守備董玉棻交缷蘇州城守中軍守備回署中營左哨頭司外委周中庸額外何慶生均叩謝禀知任事江防營務處前蘇松太道蔡鈞見辭九江鎭宋朝儒到見叩謝調署壽春鎭二十三日金陵營叅將陳麟書禀知巡江回副將傅永貴到交缷武衞軍副前營回運判黃以忠察看塩大使石點考試均奉示知縣盧運昌由江浦公幹回法國兵船總兵巴愛美又幫帶茅代帥大副胡書　安德利又中軍德蘭斯又大車施龍又司鐸施方禮均曾二十四日統領武衞先鋒右軍陳澤霖見五河塩厘候補道楊兆鋆皖南鎭黃本富均辭運判黃以忠辭安徽大挑知縣王慶嵩由皖來甘肅知縣王兆鼎候選訓導陳善澄湖南來請補龍山營遊擊劉恩霖叩謝署溧水縣但祖翼辭水雷輪船馬超羣辭赴湖北公幹鈞和輪船馬廷樹辭赴滬二十五日湖南撫右營遊擊調署提左營副將熊德壽湖南來知府王仁東由蘇來慶餘橋厘捐直隸州謝陶均到知縣王以宷浦口何亮榘漢西門胡文驌通濟門均謝委粥廠差揚州保甲總巡知縣劉　嵩辭回揚巡檢韓國銓至由保定回銷偵探差 
[蘇州官報]  
　　九月二十四日通判孫毓驥禀知交缷署金匱縣任事回省知縣黃楙禀知奉委武陽金匱等縣守提錢糧漕米平餘各欵差卽辭易子亨禀知奉委催提常熟崑山金山等縣公欵差卽辭補用都司沈春山禀辭回滬請補丹徒縣高家司巡檢吳翰由甯來巡檢王起鑾由昭文公幹回二十五日同知周文煦由鎭江專丁來省禀知奉委江北緝捕差知縣李樂善由滬專丁來省禀謝奉委瀏河厘局卽到差並赴寗算理前撫憲新軍三營報銷竇鎭山禀知奉委赴鎭江府屬公幹卽辭馬瑞熙卽辭赴漢口委署金山縣徐景寅禀辭赴任同知銜候補知縣魏鴻勛由　服滿領咨回省禀到直隸州樊恭壽謝奉委上海出口捐局差卽辭提舉銜浙江候補通判徐鼎動嘉定人由淸江解轉運局銀兩鎗旗等件來蘇撫轅差房禀知護院憲聶於明日請藩臬憲在大敎塲校閱團勇二十六日藩轅牌示照得署甘草司巡檢姚祖詒期滿遺缺查有請補斯缺之程守謙堪以飭令先行赴任署太湖　司獄陳爾昌據報病故遺缺查有請補是缺現署衞城司巡檢湯維淵堪以先行赴任所遺衞城司巡檢員缺應飭准補之熊嶲江堪以飭令前赴新任署寳山縣典史潘應溥年滿遺缺查有正任斯缺之羅啓祜堪以飭令回任署丹徒縣安港司巡檢迮世輔年滿遺缺查有請補之方維城堪以飭令先行赴任刑部郎中兪啓元浙江人由山西來新任陽湖縣翁由上海來知縣吳其芳禀銷抽查上南奉等係保甲團練差二十七日刑部主事殷柏齡吳江人由京來卽日回藩署文案差陳文藻禀知由通屬公幹回鹽提舉銜浙江候補通判答鼎勳辭回浙江 
[皖省官報]  
　　九月二十二日缷任霍邱縣陳瑜到交代淸楚回貴池縣張炳耀辭二十三日署太平府劉沛然辭缷任頴上縣耆齡到交代淸楚回五品頂戴新海防試用從九范家梓到直隸人候補知府何彬衡辭赴和州當塗查案同知陳遠績知軍米差二十四五日績溪濠寨司葉燦新辭安慶衞趙匡知下鄉催徵候補知縣滕梅面試　二十六日候補知縣王懋淸辭委解甘肅餉余鼎鏞到由宿松查辦敎案回典史蔣守恆到由皖南就醫回並謝行知請補太和縣典史二十七日知縣藍和光知奉委解軍餉寒衣赴南二十八日撫皖核對委員丁艱按司獄王德淵辭回籍署婺源項村司徐鳳藻辭二十九日知縣伍芳榛奉府憲委赴桐城會訉案件卽辭巡檢李纘武知奉委解南京水師月餉 
[邗江官報]  
　　九月二十一日查鹺尹振采委南掣監秤差二十二日韓鹺尹燾銷南京餉朱鹺尉慶鍈起復回淮王鹺尹紹脩赴南掣聽差李觀察經畬公幹到揚二十三日杜鹺尹思銳赴二嬌卡黃鹺尹振宗回三江營卡沈鹺尹源深回淮北均禀辭二十四日内閣中書王中翰景沂毛副郎慶蕃均過揚二十五日程鹺尹治委界溝卡王鹺尉文錚委泰　查鹽色前淮揚道謝觀察元福抵揚二十六日吳太史筠孫到揚袁鹺尹鎭湘銷二橋卡童鹺尉士成張鹺尉元淦同銷北鹽差二十七日李鹺尹嘉珙辭赴富安灘王鹺尉文琤辭赴泰屬查盬色童鹺尹嘉玉胡鹺尹仲和均辭押北鹽二十八日楊分轉葆鈞辭赴湘岸聽差張大令桂鼎委解京餉起程二十九日趙鹺尹禰族由順淸河卡來三十日運憲公座掣籖姚分轉體善銷海屬查災新興塲繆鹺尹到揚公幹郭鹺尹鼎臣由鹽城公幹回 
 
 

Page 11

 
 
   
 
 

Page 12

 
 
[十月初六日匯票行情列左]  
[大清郵政收信時刻曉諭傳單]  
 
