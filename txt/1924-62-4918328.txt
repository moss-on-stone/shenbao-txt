# 1924 - 62 - 4918328

 

Page 1

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *   
 
 

Page 2

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *   
 
 

Page 3

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *時評（特約） 
[國際漸次承認之俄國（心史）]  
　　俄以宣傳爲世界所畏忌不得各國政府之同情而恆得各國人民間有資本階級之憾者之同情世以爲因此之故各國政府終爲人民所屈而不能不予以承認此説似矣然苟無列於國家之資格雖善宣傳人終以亂黨視之俄以新舊交惡四分五裂者甚久俄固宣傳其過激之主張各國亦何嘗不宣傳其過激之失敗以幸其禍而阻其列入國際乎故非事實有統一之能力雖愛之者不能爲之左袒今之覘國者不當以俄善宣傳爲其利勝之所在亦不當以主義相合與否爲可於國際間託肺腑之親當於俄之統一成績一課之 
　　俄於我民國十一年之歲杪以十二月之三十日通過蘇維埃社會主義共和國大聯合根本法是爲俄國統一之憲法通過在莫斯科公認莫斯科爲聯合會之首都於是始具有對外一致之效力俄本大國國内業已一致國際烏得而歧視之回憶事國之改革各國亦以爲南北未知承認有待自國會選舉告成北京正式開會美國於國會開會之次日即首先承認而諸國從之當其時固以世界普通之眼光觀察我國以爲南北首領之不和爲少數私人間之恩怨國會爲全國國民之所表現國民統一而國家無從分裂此一定之理也乃十餘年來國民純然一致而竟爲軍閥所把持自稱不統一自稱須用武力統一或且欲避武力之名而標榜爲和平統一果和平則國民早已統一千百年矣幸而承認在先今不遽生支節亦地醜德齊不足以此易彼故不生支節惟以此自擾不能用統一二字誑外國而借其大債以爲歉耳由俄之成績觀之俄之種族複雜不似我之大體爲單純其憲法至用六種文字爲公布我雖名爲五族滿之界限已泯回亦不足以語言文字立異蒙藏雖尙有語文大致亦久同化而漢族本土尤豐腴繁殖足以涵蓋一切故並無種族文字之爲難而特以軍閥之械鬭割裂之豈不可恨 
　　俄之聯合國家有俄羅斯有烏克蘭有白俄有南高加索有塞比因有喬治亞有阿美尼亞國有七名各有文字其南加索與塞比因乃用土耳其文字故所用文字則爲六種合此凌雜根本紛歧東方乃其新闢之曠土祗有舊黨蟠踞之釁初無人種暌隔之嫌大勢一定霍然自合正不在憲法團結之列觀其憲法首列之宣言謂此爲平等民族自願之結合各國可自由退出所有現在已成立或將成立之社會主義各蘇維埃共和國亦皆可自由加入其云可自由加入仍爲宣傳之本色以主義爲號召其云可自由退出則爲非武力强迫之明證吾國民苦於塗炭久矣以正義接之孰不歸嚮而用如許陰謀以糜爛之方諸蘇俄眞狗彘之不若也 
　　國已不國因賺得承認在先於今尙有承認蘇俄之資格我之與俄較各國之密接爲尤甚今以犖犖大端應先解决者約有三事一中東路二庫倫撤兵三松黑航權撤兵不應有問題航權亦但取對等松花江爲兩岸皆我境黑龍江大部分爲各有一岸而伯力以下則兩岸皆俄境以松花江允俄通航易伯力以下我國之通航亦不應有問題中東路本由俄人交還今蘇維埃政府似不願無償交還有作價若干萬金盧布之説磋商之結果能否不大負國民之委託此當嚴重視察之夫中東路而作價贖還亦吾國民委曲求全之意度必援膠濟成例由國庫券一次交付先收路爲我有逐年償現金以取回庫劵此王正廷所手辦無他謬巧可言惟膠濟近有强迫提取贖路之金以充海餉一舉軍閥舉動令人寒心有膠濟即取求於膠濟有中東路又如何中東之價或且更鉅於膠濟尙能言贖路儲金否國民所椎心飲血愛國之一線希望動爲軍閥破壞之交涉尙未可知已不勝將來之懼人何不幸而爲我國民也 
國内專電 
　　北京電　頃訪外銀團悉王克敏以二月鹽餘總數僅二百萬弱放回支配則外銀行扣欵尙不敷用擬請緩放待三月份鹽餘一齊提用則應還各欵敷衍一欵可抽出一部充别用匯豐道勝兩行以零星借欵獨多不允王之取巧刻日函王如少還則好商如不放鹽餘則非還欵不可正金以一月份鹽餘前提充過年之用積欠彼九六基金至三百八十六萬致抽籖愆期三月應撥六十六萬若二月鹽餘歸入三月併放則四月初亦僅得一次基金故反對不放尤甚王克敏之疏通外銀行不在放鹽餘反要求不放鹽餘此實可笑（九日下午二鐘） 
　　北京電　二月分善後借欵息金計七十五萬零二百十八兩六錢五分經安格聯由關税上撥付在鹽欵賬内出賬（九日下午二鐘） 
　　北京電　昨財王商内銀行旨二月鹽餘作抵借欵數十萬發軍政費 
　　北京電　軍事處直轄軍隊除由津浦京漢月濟六十萬外不敷五十二萬請財部照京師軍警優先例照撥 
　　北京電　中俄會議於承認之先立一協定（一）東路我出價三億彼由十意讓至七億董事中俄各半（二）蒙古撤兵在會議終了後實行（三）松黑航行按公共河流法（四）國界問題我主新勘彼仍舊界（五）賠償未允並要我發還俄産此協定大綱其餘組中俄委員會詳議（九日下午九鐘） 
　　北京電　李家鏊電　外蒙税卡俄允即廢外蒙撤兵彼覆須駐華代表詳議辦法後方撤（九日下午二鐘） 
　　北京電　東路活局長激動風潮外尙有擅提路欵影射朦混等弊將提董事會政府擬將該局長先停職以副局長渥芬别爾代理（九日下午二鐘） 
　　北京電　俄法將交換代表（九日下午二鐘） 
　　北京電　院電洛吳　商閩局善後詢處置王永泉辦法院恐開師長自闢餉源之端不願以興泉永護軍使給周　　北京電　閩薩庚電王永泉由南台渡江赴福清王部散在興化永春其弟永彞駐仙遊此間慮王臧聯合 
　　北京電　王永泉蒲田電京代表朱伯房請政府下令討伐周蔭人（九日下午九鐘） 
　　北京電　查辦王克敏案經法制局等解釋國務員非官吏後原擬退還嗣某國務員云憲法上有總統任免文武官吏任免國務總理等條獨無國務員果如解釋則總統將不能任免國務員故主張不退中擱（九日下午九鐘） 
　　北京電　洛吳電請留閻王懷慶調晋之議取消（九日下午九鐘） 
　　北京電　交部已將電信借欵合同全文由鐵箱中開出即抄送宣布 
　　北京電　成都楊森電院部川省鑛富以交通不便貨棄於地請派大員會辦周道剛聲望素著請特任爲四川路鑛督辦（九日下午二鐘） 
　　北京電　英麻使佳（九日）戌到京 
　　北京電　孫傳芳覆電贛省誤會侵贛係妄據探報不加省察所致請中央代爲解釋勿輕聽挑撥免致自擾 
　　北京電　鄂省印銅元票百萬張每張百枚前夜由財部印刷局裝十箱赴漢　　北京電　英東方股長告朱兆莘英願早 
 
 

Page 4

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *結藏案年内談判亦可惟威案未結不商藏事（九日下午二鐘） 
　　北京電　贛蔡在魯招輸卒一千由濟南運浦口（九日下午九鐘） 
　　北京電　青（九日）行憲籌備會到百六十餘人葉夏聲主席推葉等十三人爲常任籌備員定期開大會原議通電六項因障礙未發（九日下午九鐘） 
　　北京電　青（九日）奉天謝壽代表張九卿見曹述張作霖近狀曹將派專員携厚禮出關爲張壽（九日下午九鐘） 
　　北京電　軍警長官限政府五天内發餉孫王答多少必有報命（九日下午九鐘） 
　　北京電　辛博森由奉天電曹謂張作霖願派奉軍接收庫恰費由中央擔任曹批交院及中俄交涉督辦核辦府意藉中俄交涉爲和奉途徑但奉代表聲明張九卿係通好性質並無和議任務其餘六代表係辦中俄交涉專員（九日下午九鐘） 
　　天津電　王之杰代表直省銀行謁見王承斌請催鹽署償還長蘆積欠欵項王允照辦 
　　天津電　總商會定文（十二）日開會討論改選辦法 
　　天津電　安格聯昨日來津參觀津海關建築工程 
　　天津電　王克敏在石老娘胡同本宅宴已派記者囑黄濬分頭接洽 
　　天津電　溫杜仍未妥協溫昨日到京定日内回青 
　　天津電　十日日人舉行戰勝紀念日慶祝會柬請王承斌楊以德蒞會參觀　　天津電　新任天津鎭使李榮殿佳（九日）來津下榻河北金台旅館定灰（十日）到署視事（以上九日下午八鐘） 
　　奉天電　張派秘書張乾赴津與王承斌有所接洽 
　　奉天電　昨吳督返任 
　　奉天電　呼倫鎭守使參謀齊知政來奉報告邊防請子彈並爲張祝嘏 
　　奉天電　張爲維持航權飭蔡運升交涉員通知凡俄國來輪曁華商租用之俄輪概不准航松花江 
　　奉天電　向例凡無日領縣區不置交涉員年來日領遍各縣遇交涉知事須請示省交涉署殊不便王永江擬將各縣普設交涉員張已同意 
　　奉天電　三省無線電台皆臨時設立規模小現擬在營口黑河安東吉林延吉綏芬黑龍七處建大電台 
　　奉天電　張前爲運輸煤礦道阻將奉榆路綫延至新立屯昨與王省長議擬由新立屯經彰武達通遼與四洮路銜接利西北境交通 
　　奉天電　由奉至安東鐵路中日約定十五年滿賣與中國現届期張飭王省長照原約手續出資收回 
　　奉天電　警廳調查魯難民來奉覓食者自二月勘（二十八）起至本月微（五日）達三千七百餘人（以上九日下午五鐘） 
　　哈爾濱電　特區警察查明海拉爾滿洲里職工會宣傳過激獲證夥已監視候朱核辦 
　　哈爾濱電　東鐵路工有華七俄三成案王景春竟請公司提案規定朱已咨請考慮（以上九日下午十鐘） 
　　蘭州電　敎育行政會議陽（七日）行開會式各縣代表到會者百餘人各長官均蒞會 
　　蘭州電　駐狄道之宋有才所部改編一師軍官已發表旅長爲黄得貴李長清參謀長爲魏鴻發 
　　蘭州電　當局决抽收紙烟税撥作西北大學經費（以上八日下午一鐘） 
　　濟南電　議員李文林等電京洛反對龔積柄長財 
　　濟南電　洛吳擬增沿海漁税充海軍餉現海部已派員來濟辦理 
　　濟南電　某政團接赴洛議員來信稱倒熊頗順手（以上九日下午三鐘） 
　　重慶電　陜軍張藩孫傑在廣岳横征暴歛刦掠姦淫廣岳人民擬爲李自成張獻忠之後身電請仗義興師 
　　重慶電　賴心輝派代表梁樹人抵渝袁劉擬委賴爲四川邊防軍總司令 
　　重慶電　劉成勳部隊退雅州在邐州與陳遐齡軍激戰 
　　重慶電　何光烈宥（二十六）入順慶李伯階逃 
　　重慶電　一軍余際唐師之余順筠向樹榮兩旅長已將所部移向大足聽候鄧錫侯編制 
　　重慶電　熊但前在潼川設修械所兩處二軍及二十一師各得其一近每日能出子彈十五六萬 
　　重慶電　黄卓倫魚（六日）在渝就四川財政清理處長職（以上八日下午四鐘） 
　　香港電　大本營復梧州各界電云西江督辦署撤消後李濟琛仍留梧鎭懾 
　　香港電　李紹瀾在梧上游募新兵百餘途經戎墟被黄紹雄部繳械 
　　香港電　庚（八日）上午十時廣州女界在第一公園集合舉行示威運動 
　　香港電　撫河陸榮廷勢力已達平樂昭平有奪沈軍地盤勢駐懷集賀縣沈軍何才傑沈榮光大恐已電沈請示聞沈决定如陸逼人太甚即由連山回桂指揮與陸宣戰 
　　香港電　奉張代表毛鍾才昨抵粤謁孫　　香港電　陳策將離粤經滬轉赴南洋遊歷庚（八日）廣州海軍界開會挽留 
（以上九日下午七鐘） 
　　福州電　孫周未下省李生春齊（八日）午後四時假省署召集政紳商學各界陳述對王經過並省垣善後事宜　　福州電　王永泉兄弟確已走抵福清同行者姜明經旅長及兵士三百餘人 
　　福州電　王獻臣電稱已入泉州 
　　福州電　殘兵三十餘人集南鄉之峽兜山上楊派海鵠並飛機擲彈始繳械駛回萬壽橋下分載駁船遣散此舉楊砥中奔走頗力（以上九日下午五鐘） 
　　清江電　青（九日）辰軍警工商學界舉行平民敎育游行在慈雲寺露天演講（九日下午三鐘） 
　　徐州電　張培榮等昨晚由洛來徐即轉車返魯 
　　徐州電　政府派顧問何重英今早來徐寓花園飯店（以上九日下午二鐘） 
特約路透電 
[中俄交涉現狀]  
　　九日北京電　據京阖載稱政府對於中俄問題有三辦法（一）無條件承認（二）繼續從事談判俟得解决後再行承認（三）接受廣大之承認原則詳欵後訂該報又稱加拉罕氏已多所讓步似不能再讓今第一辦法在華人目光中似不妥當第二辦法非俄國所願大約唯第三辦法能行據他方面消息政府明日將派代表赴奉徵求張作霖之意見星期二日内閣重行考慮中俄問題當不致有何决議 
[土耳其廢除敎主之反響]  
　　八日巴黎電　阿刺伯之漢志消息回敎徒多謂土國基瑪爾將軍無權廢逐敎主故不承認敎主去位 
　　八日阿里葛爾電　印度回敎徒領袖穆罕默德阿里氏今日在此演説力斥土人廢除敎主之行爲謂土人無行此事之權力預料土國將因此而起内訌 
[德國反對軍事監視]  
　　八日柏林電　德國民系報紙批評協約國關於軍事監視權之牒文詞甚憤懣主張不問效果如何將來牒拒絶不理因其違反和約也穏健派報紙雖亦失望但謂遽行拒絶來牒於德國有害無利 
　　八日倫敦電　協約國委員會現又被遣往巴拉狄那特境因事態不清故也聞法人在數處施行報復舉動並拘捕及分立黨以致時局仍甚吃緊 
[法國發表安全談判之經過]  
　　八日巴黎電　法外部發表白皮書紀述協約國間關於法國安全之談判此書臚載一九一九年一月至一九二三年十二月之公文函件成一巨册並未披露秘密事件但可見英法盟約談判不成之原因所載公文内有福煦上將主張以來因河爲軍事邊界之意見書法國　表此書之目的殆欲於英法談判可望復開時表示法政府自休戰以來時時以保障法國安全永遠防止德國侵略爲念但未有兼併德國任何土地之謀法内閣雖屢有變更然此事之政策則始終未變也 
[法議院財政計畫]  
　　九日巴黎電　參院財政委員會鑒於佛郎滙市之地位現儘速審杳普恩賚之財政計畫以期即日可向參院報告該委員會昨已接受普恩賚所言國家政費必减少十萬萬佛郎之原則與暫不添設行政官職以曁税付二之條文 
　　八日巴黎電　參院財政委員會今晨聽取總理普恩賚及財政部長關於財政案之陳説普恩賚請將全家速付討論財政委員長答稱將於今日午後及明日繼續　議俾參院得以及早討論財政計畫 
[法國取締報紙競爭]  
　　八日巴黎電　普恩賚昨在衆議院詳細説明政府政策今日將續開辯論會前總理白里安將發表其意見衆院已决定取締報紙之競爭參議院通過數案内有取締招貼一案 
[德國設立金幣銀行案]  
　　八日巴黎電　德國設立發行金幣銀行案　即將提交德國會故國會解散之期因以展　 
[美國油案]  
　　八日華盛頓電　參議員宼蒂斯氏　今日在油案委員會否認彭萊特氏所稱電中之「主者」二字乃指渠委員會旋調查司法總長之行政特由函南召證人來會研訊油公司中人輔助墨西哥此次革命事參議員徽勒氏稱彼料可證明杜希尼氏福爾氏新克萊氏均參與助亂 
[新加坡軍港工程停止]  
　　九日倫敦電　新加坡軍港工程之停止觀察報認爲極合情理謂若海軍前途在實際上與軍略上尙未更明白决定而更重要之缺乏如天空國防等尙未齊備則新加築港計畫寗可從緩雖展緩七年亦屬無妨蓋坡若果須築港則原議十年辦完之工程未嘗不可於最後三年内趕成之云 
[各國近事]  
　　九日雅典電　攝政員請共和黨領袖巴巴拉斯西哇氏組閣維尼齊洛氏謂保守黨與自由黨必能容之維氏大約將於日内離希 
　　八日巴黎電　比前相塞尼斯氏現仍與各黨談判重行組閣問題 
　　八日美國鹽湖城電　烏太燃料公司之煤礦爆炸埋斃礦工一百七十五名礦中火猶未熄 
公電 
　　北京通電　各省衙門均鑒本日令鄧錫侯楊森均加陸軍上將銜此令任命張毅爲福建陸軍第一師師長李芳池爲步兵第一旅旅長張廣漢爲步兵第二旅旅長湯玉林爲步兵第一團團長曲毓鐸爲步兵第一團團長安且燠爲步兵第三團團長張耀爲步兵第四團團長此令陸軍總長陸錦呈請任命馬得勝爲福建陸軍第一師步兵第一團中校團附田寳鑾爲少校團附李濟理爲步兵第二團中校團附張紹基爲少校團附錢玉成爲步兵第三團中校團附孫進賢爲少校團附喬尙倫爲步兵第四團中校團附傳維楨爲少校團附劉鳳亭爲步兵第一團第一營營長張順爲第二營營長費鐸爲第三營營長王悦興爲步兵第二團第一營營長孫效曾爲第二營營長楊寳善爲步兵第三團第一營營長陳維新爲第二營營長李進德爲第三營營長張顯亭爲步兵第四團第二營營長劉士偉爲正軍械官均照准此令暫行代理部務司法次長薛篤弼呈請任命張允同爲京師高等審判廳庭長李昌憲周韞輝爲京師高等審判廳推事劉肇福爲直隷高等檢察廳檢察官均照准此令暫行代理部務司法次長薛篤弼呈請任命張景爲大理院書記官應照准此令京庚（八日）印 
　　南京齊燮元通電　各報館鑒本日致大陸報館一電文曰上海大陸報館鑒前見二月二十七日貴報載有本署對於江浙問題之密呈一則披閲之餘不勝詫異查本署並無此項密呈當經　詢杭州總商會是否發佈此項文件原文何所根據嗣接復電稱並無發由江浙問題之密呈事件並云已函貴報更正俾明眞相等語當飭許特派交涉員質問貴報館頃據七日復電轉據貴報復稱該件係在杭州總商會覔得等情查貴報原文紀載云係杭商會所發佈此次答復又云在杭商會覓得發佈與覓得性質完全不同貴報無論有無容心前後詞意自相矛盾此種不翔實之紀載凡具有普通知識者自能鑒别雅不欲再事澈查應即由貴報刻日鄭重更正嗣後登載類似此項緊要之件應請貴報館特别注意審愼爲之因與大局和平有密切關係特爲鄭重致意也等語查本署因並無此項密呈是以一再澈查兹據許特派交涉員轉據該報館聲復係在杭州總商會覓得而該報登載原文爲杭商會所發佈前後詞意奇離矛盾旣失翔審之旨自無價值可言本署特爲聲明並無此項密呈無論何時發現當負完全責任至奸人有意造謡淆人聽聞此種卑劣手叚用意何在灼然自見固不待一再澈究駁正也齊爕元庚印 
　　四川陳遐齡通電　各報館均鑒川局粗平劉成勛通電解職所轄三軍各部已經劉督辦湘改委在案乃該劉成勛自稱督辦副使蓋張等陽奉陰違借圖私逞本日拂曉竟敢派兵侵我原防其全部猶復增加邛蒲本道向各邑移動實屬有意寇邊破壞大局遐齡不得已飛調關外各軍共謀抵制國防有失引起外交成勛實尸其咎除電四川督軍及援川各軍前敵袁總司令劉善後督辦立派大軍進攻新邛殄此兇頑以援國防外特電聲明伏乞諒察川邊鎭守使陳遐齡叩艷 
國内要聞 
[北京通信（飛鴻]  
　　攪成一團之内閣與金法郎 
　　近日以來中央之政局完全陷於停頓之中無復有所發展内閣之改造金法郎之承認兩事已攪在一起非旦夕所能解决近則形勢益緊結果如何非可預知矣 
孫竇琦雖爲總理其對府方之信用遠不如王克敏自孫王鬧意見以後王恐不能久於財長凡所以要結王毓芝李彦青者無所不至傳聞李彦青時至王私宅而王亦時時入府以與李結納孫旣非保系嫡派且年望較高與王李輩素少往來萬不能如王之和易近人故府派恒喜王而惡孫王得此後援其所以阨孫者無不至閣員中近除顧維鈞一人外餘如程克吳毓麟陸錦輩莫不與孫同床異夢雖孫之至戚顔惠慶爲孫王設法調停而因目的之不同其見解終不免歧異此孫王之間所以終於貌合神離者蓋以此也 
　　王克敏登台後之惟一目的在承認金法郎其所以遲遲至今未能實現者則一阨於兩院議員再阨於顧終阨於孫王之所以歡動府方者大致以財政竭蹶如承認金法郎可以找回現銀若干萬供數個月軍政之費即一旦東北有事亦可以有備無患惟孫爲總理顧長外交此兩處打不通則終不能順利進行僅恃代表國庫之財長命令税務司用銀撥付而外交手續未完終不能發生効力成爲定案無如孫顧鑒於兩院議員之絶端反對均不願輕言承認又以王屢次托病規避且於軍政所需之費不爲籌備頗不直其所爲星期二之閣議孫對財次蘇錫第大發牢騷謂王某要幹就幹不幹即辭職何必如此王克敏見狡謀已破乃不得已而出席閣議密囑公債司長王某備具説帖而本人則絶對不置一詞且聲明以總理之政見爲政見而一方囑由府方要人傳曹之意旨諭孫孫謂此案事關重大如其承認必須經兩院通過之手續即不然亦必須總統有親筆手諭且須面見總統開府院聯席會議協商一切台能作數不能憑此數言遂爲定案而外顧對此亦仍主駁回並已擬具草稿靜候解决微闻使團方面有由領袖荷使邀集英美出爲調停之説結果若何恐須俟之最後五分鐘矣 
　　金法郎一案本王氏與保系結合以逼孫者孫去則顧亦必不能獨留但此層業已爲孫顧勘破因此而結合益密而爲保系作機關者日來且造爲顧氏玩弄孫氏欲取孫而代之之論調以間孫顧之交其意仍欲去孫以撼顧固自顯然孫側之爲孫謀者謂當此危疑震撼之交無論如何萬勿言去以中若輩之計故孫日來難處境極困院中應需之經費財部旣不撥付院中秘書廳人員之鬧薪者時時向孫氏責難孫皆隠忍處之絶不作求去之念顧之友人有稔習顧之情形致書於顧者謂某某賣國尙可托庇外人公負盛名萬不可貿然承認致貽後悔即因此去職亦可告無罪於國人留爲將來活動之地而顧之左右亦勸顧勿贊成王克敏之主張故孫顧兩方皆有以全力搘拄此局之勢外交方面近有以領事裁判權爲言者昨顧致電駐法陳使囑其向法政府駁復且聲述金法郎案純粹爲庚子賠欵問題與華會議决之交還裁判權者逈然各别不能聯爲一事亦 
可見孫顧之態度矣 
　　孫氏組閣之初保派即有以顔惠慶繼顧之議自孫顧水乳保派之忌顧也乃至與忌孫同然欲去顧必先去孫其所定計畫微聞逼走孫氏之後先以顔代閣稍緩即由王毓芝出而正式組閣以繼顔之後其所定步驟先由王囑谷芝瑞景耀月等出於頭髮胡同六號另組政黨以爲擁正組閣之預備此次吳毓麟南下聞表面雖爲調停杜温之爭而實則内閣問題金法郎問題皆將與洛吳等有所接洽日昨聞之府方中人則吳對於金法郎案仍未變其公開之意見而對於内閣則仍主維持日昨且有密電致曹謂其老成持重聲望允孚中樞重地不可輕事更張云云未知排孫等各閣員聞之其感想當何如也 
[閩局急變之京訊]  
　　孫傳芳入閩以來因事權不能統一財政又極困難屢謀向外發展奈洛吳方面對其軍事行動力加制止遂不得不暫守現有地盤地待時機孫與王永泉彼此本不相能祗以本人另有企圖對於閩省一切政權悉讓王氏主持用能相安無事乃王氏得步進步意欲排擠孫氏離閩以便爲所欲爲曾於上月中旬密令各屬徵收機關對於孫軍餉項設法留難一面挑撥駐省閩軍及海軍陸戰隊等使與孫氏不睦孫見形勢緊張乃假出巡之名前赴延平向周蔭人求救至本月五日周蔭人率領所部全師以擁孫討王爲名向省垣進發並通電各界述王永泉禍閩十大罪狀王聞訊急抽隊緊防洪山橋水口一帶六日曉王周兩軍在水口上遊之雞公山開仗激戰至三小時王軍因子彈斷絶勢漸不支退至洪山橋駐紮冀收拾殘部乘時反攻周部取攻勢是晚六日）冒雨前進擒獲王部偵探三名就地正法旋復整隊從暗徑蛇行至洪山橋王部隊伍從睡夢中被周軍衝陣星散沿途葉械逃入西關周軍乘勝入城省城秩序大亂王永泉於七日晨一時携眷從南門逃出匿倉前山某洋行省城人心動摇後薩鎭冰飭楊砥中派陸戰入城帮同李生春維持秩序現漸恢復政府方面昨日（七日）下午二時已接周蔭人由延平來電歷數王永泉十大罪狀並謂王所購軍械由此間運省已奉洛陽密令截留云云此電到後一小時許又接薩鎭冰虞電文極簡略大意謂王永泉突於本晨一時離省李鎭守使兵已入城地方安寗餘續報云云據政界觀察此次王之被逐在於排孫而尤在於因排孫而反吳蓋王以孫與洛方關係頗深後援甚厚難以動摇遂暗送秋波於與洛異趣之某鉅公冀遥樹勢力以達其排孫之目的事爲孫所偵知暗中報告洛吳遂由吳電周囑其助孫逐王致有此舉觀周致政府電中有奉洛陽密令截留王軍火一語可以推知惟王軍在省甚屬無多其大部分集於興泉永一帶王之出走必係逃往該方面將來不免又與他部分聯合以抵抗省軍地方人民將因此又遭一番到運矣 
 
 

Page 5

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *   
 
 

Page 6

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *國内要聞二 
[整理財政會之末路（九峯）]  
　　王顔均無法可施 
　　我國自民五以後内爭不息司主計者利用時機盡力搜括以充囊槖一旦退職則藉以擴張勢力或冒資本家之招牌或藉强藩爲後援伺隙而動更番上臺始也出少數借欵爲餌以鳴其能繼也作擾亂金融之策以飽其所欲（遠之如中交京鈔近之如銅元票兑換劵等往往因一事發生彼我兩方皆得其利）名爲理財實係亂政此種魔障不除雖桑孔復生無以善其後矣 
　　顔惠慶就整理財政會之日宣言半年爲期中外屬望跂首待之今限期已届而内外債究有若干尙不敢列表公布其故何在蓋以財部方面不願人清查舊賬如王克敏到任時囑各司新立賬册可見舊賬糊塗不敢負責彼身爲財長詎不知交代條例上有歸緊接人員負責之文無從卸其責任所以故爲是言者無非兾新舊不相連絡難於清查耳聞財交兩部編送該會册表各不相符顔惠慶無法乃分函内外各債主查賬抄送外人之所抄者雖間有少不合處出入無幾而國内之抄送則大相徑庭其故有二一則財部以自命上司之資格單面結算（如抵押品之處分爭多爭少利息之减讓一方已算數一方則未允紏葛因之不清尤以鹽餘借欵團爲甚）一則先後財長之關係不同隠衷各别故該會清查之表雖已編就不敢自信恐一經公布愈起糾紛不得已而開一有名無實之協商會以應門面一面趕囑財部先與内國銀行調協結算以爲便於根據然而利權不均意向各偏調協兩字正未易言顔氏處此灰心懶意而又欲罷不能化散爲整之願旣難償不得不藉二五附税是否足抵尙待討論之説以相搪塞　本意也查顔於初就整理會時原有英美人允爲協助借欵現時京中報紙不時有光清英債或美債之記載即爲此事之餘波但此類外人有兩種一爲眞與債權有關係者冀償舊借新重加一層保證一爲經紀人性質如果有確實擔保充分利權即可先訂一車合同酌付墊欵類乎前者因成績不見暫作觀望類乎後者旣　掮客自必先有草合同之憑證始可回國向資本家招攬在外資本家以政府旣無信用又乏權力遂亦不甚通暢而顔更不願以少數墊欵賣掉名譽此所以終於無成也然而府曹方面所以推崇於顔者不過望其以後類之小墊欵濟暫時之急若整理全案之緩不濟急本非所願 
　　王克敏長財部對於府方　原以籌欵維持現狀爲條件而其裏面即爲斷然解决金法郎案此則所謂雙方之對案迨孫閣梗阻其中國會又無法疏通而於是王克　遂不敏矣昨日閣議王報告祗籌一百○二萬距原認每月三百萬之數遠甚而原借兑銅元票之六十萬欵亦已到期决不願意挪用以自窘故其惟一希望惟仍在金佛郎案之成立以爲將來金法郎案决定之時即爲三百萬籌足之日其實亦不然也蓋關税會議與金法郎案截然兩事在外人方面以關税特别會議本以裁釐加税履行辛丑商約爲目的現時軍閥各據裁釐不易做到説不到加税兩字故法郎案即使决定而關税會議依然仍不能開所謂二五附税原係暫時過渡辦法非無理可據然一時恐亦不易辦到至顔惠慶之欲以二五附税作抵借新還舊政策雖比較的稍有把握但不移用則對内通不過移用則對外通不過故亦未易成功此即所謂財政上之難關也（三月七日） 
[中美日無線電交涉近訊]  
　　日本贊成三國合辦 
　　關於中美日三國間無綫電台問題我國爲迅圖解决起見决擬改爲中美日三國合辦已命駐美施使與美國務卿休士交涉頃據四日大阪每日新聞消息謂關於中美日三國合辦無線電之説日外務省尙未接到確報未知眞僞但外務省當局則謂此問題結局自當如此且有可信之理由據云日本政府對於此事實亘二年餘之久繼續不斷向中美兩國政府折衝卒至去年底始悉中美兩國政府均確無廢止中美合同之意日本政府以旣定方針旣不能實現遂亦擬就兩種辦法（一）中美日三國合辦（二）更加入英法兩國　使爲中美日英法五國合辦而　　北京政府亦因旣已締結中美合同無論日本如何嚴重抗議勢亦不能容納日本要求廢止該合同惟左右爲難不知所可而已迄於最近始决計採用日本之意見改爲三國合辦於是始向美國政府交涉此亦情理中事顧三國合辦之法究能成於事實與否當以美國政符之贊成與否爲斷查美國從來之態度蓋謂（一）中日無線電合同違反對華機會均等主義美國對於三井獲得之三十年獨占權絶對不能承認（二）中美合同乃經正當手續所訂斷不能廢止故迄今日止美國對於三國合辦等問題似未嘗有所考慮而其態度如何苟非其有意思表示殆完全不得而知惟以現在各種情勢推之其贊成及反對之理由殆各有其半也至於中國政府現與美國交涉中之三國合辦案究竟内容如何因各方均未接有報告不能逆料惟日本當局曩日曾經考慮者計有二種辦法即（一）將中日中美兩方現存之合同全予取消以三井旣設之雙橋無綫電台爲考慮根據重新訂立三國合辦之合同（二）將現在兩種合同合併而將建造電台之地點及資本之分配適當改變分配之豫料中國政府所擬之三國合辦方法將不出以上兩種範圍以外也 
　　又據外交界消息　日前日使芳澤氏爲中美日無綫電問題特再赴外部訪顧維鈞談話芳澤云無綫電一事會經迭請貴政府維持三井專利權現奉敝國政府訓令請即决定辦法顧答云關於此案敝部迭與交海兩部商議三井專利權中國甚欲維持惟爲華會所限制故此項利權實難繼續存在芳澤云此項契約中政府與三井所訂立之正式契約中國當對日負責顧答云日本與中國皆爲華會九國之一當負有遵守該會議之義務故中國不能不遵守華會之議案日本不應責中國不負維持責任芳澤云專利權乃條約問題中日履行井契約此項問題必須遵守然華會各項决議行　不過一部分不能約束中日問正當契約仍請細加考慮云云雙方談話仍無結果 
[中日電報會議已開幕]  
　　現行中日電報協約爲明治四十二年十月十二日所訂者其期限已於本年一月届滿中日兩國爲改訂此項協約起見業於前日（六日）下午一時在府右街交通博物館舉行第一次會議中日兩國委員首先介紹談話中國委員長爲交通部電政司長祝書元日本委員爲日使署太田參贊·及遞信省牛澤事務官·關東廳通信局經理課長田村事務官等彼此介紹之後即討論開會日期時間等聞定每星期二四六日下午開會其議案如下（一）烟台大連間海底電線接續運問題（此係中國以撤廢日郵之結果提議修改者）（二）南滿鐵路沿線租借地並附屬地日本電報局與中國電報聯絡問題（此係一九零九年即前清宣統元年十月十二日訂立之現行中日電報協約於本年一月限滿故須改訂（三）電話聯絡問題據個中人言此等問題内容頗爲複雜非短少期間可以議畢預料必需經過相當時日也 
[日人所傳直奉議和條件]  
　　據日人方面消息本月十七日張作霖誕辰直派和議專使王占元趙爾巽等均擬赴奉祝壽在壽筵間討論直奉和議問題聞張作霖擬行提出之條件則有九項如次（一）恢復東三省巡閲使及蒙疆經略使官職（二）熱察綏三特别區都統由奉天荐人充任（三）賠償直奉戰役之損失（四）截留鹽税交還半數於中央（五）京奉鐵路車輛全部交還（六）東三省不加入裁兵省分（七）直奉和議成立後東三省巡閲使署駐京辦公處應即復活（八）關於劃分軍區之件（九）直奉和議成立後之聯歡會辦法 
[京衆院委定警衛長]  
　　衆議院符政委員會昨日（七日）下午三時開會出席委員十三人輪推馮振驥主席李燮陽蔣宗周先後報告六日赴國務院與孫寳琦會見請撤警衛及催索歲費經過葛莊謂孫總理對於本院撤警已允向内務部轉達今日本會可將此件議定由秘書廳備函國務院請其即日履行蔣宗周謂撤換内務部派出之警衛爲本院同人一致之主張但警衛長問題爲本院之事件應依院法辦理不能向政府有所接洽李燮陽謂今日須解决此事并即下委任狀請主席付表决蔣宗周謂此舉總宜愼重如付表决實有多數專制之嫌因本會成立兩月三易警衛是否果出於全體意思抑係少數人意思此層務請同人注意如果照你們所説辦去本席願退席不加入此種武斷之會議張瑞等挽蔣稍坐葛莊李燮陽蒲伯英等又先後發言結果主席以委任參院一等巡官唐成城爲本院警衛長付表决贊成者多數當由秘書李某擬具委任令如下「兹委任唐成城爲衆議院警衛長此令」又議决（一）代理警衛長潘濤聲仍回衆議院巡官原任（二）公函參議院行政委員會達知委派該院一等巡官唐成城代理本院警衛長經過（三）議决撥欵三百元修建該院汽爐房已倒之烟筒（四）本院警衛長湯步瀛著即免職（五）咨國務院對於本會所委之警衛長唐成城請查照備案並請將前次派來之張汝霖等即日撤回（六）三月八日開委員會（七）三月十日開新舊委員交代會 
[財敎兩部進行所得税步驟（勗公）]  
　　財政部以所得税倡行有年（民國九年創行）始設立專處繼以所入不敷開支董康長財時歸併賦税司特設一科）而成績無睹（去年止收入八千元）所定五項税目僅北京各官署職員薪俸尙能扣除若干外（欠薪較多之處且不承認扣除）餘如各大銀行各大公司商號均深閉固拒外省則更視爲具文似此情形自非設法整理不可日前該部特通令各省財廳估計各項税目確數列表呈報以便實行征收其令文如下查本部辦理所得税一案迭次通令各省查照地方情形將全年收數確實估計並訂定所得税征收税目由部通令遵辦各在案現在俸給所得一項已陸續辦有頭緒近來財政日益支絀需欵尤殷亟應切實征收以便按照敎育實業三七成辦法匀攤撥用俾京内外敎育實業　費日益充裕藉資發展仰即遵照所得税征收規則先將　定五項税目（一）官吏之公俸公費年金及公家給予金之所得（二）依律註册之公事銀行工廠（三）由官特許之商號行棧（四）銀號錢莊金店銀樓（五）普通商店資本約在二萬元以上者就最近所得確數分别估計逐項列表尅日送部核辦如有關於條例章則等項發生疑義並應隨時呈部解釋以利推行凡上列各欵所得均係就工商方面課其税餘與貧民生計無關務須剴切勸導毋滋疑慮除分别咨行外合行令仰該廳長即便遵照 
　　至於敎部方面因依據所得税條例此項税收應以七成作敎育經費近來敎育經費異常竭蹶對於已施行之所得税亦急思設法整頓充作敎育基金因各省不易推行擬先從京中辦起京中除各官署職員俸給外當以銀行爲收入大宗據個中人云北京即以中交兩銀行論果能就其所得實數照章納税每年當有十萬之譜現已由敎部次長羅鴻年與各銀行開始接洽羅係銀行界人冀可收駕輕馭熟之效聞銀行方面對此尙無明確表示惟須敎部先擔保税欵不移作他用始可再議其他辦法如銀行界能疏通就緒此外各大公司各大商號當不難迎刃而解此惟視當局辦事之手腕如何及有無毅力耳 
[龔積柄長魯財政之由來（濟南通信）]  
　　中濟兩社議員合電反對 
　　龔積柄長魯財政已由曹令發表兹查此事由來當王完元位置動摇時熊炳琦對於繼任問題一則欲以省令發表其署中第一科長孫昶暫行代理再則欲以前濟南道尹張仁濟繼王長財悉以銀行界不爲援助與地方工紳不表同意未能實現最近乃電保膠澳坐辦龔積柄氏熊之電保龔氏本已胸有成竹不過以孫張二人爲陪襯耳觀於王宗元不安於位之初熊即急電龔氏來魯秘商於省署者竟夜次日龔氏即怱怱回青外間不察咸謂熊之召龔係爲抵制洛吳力謀膠澳或有疑及財廳問題者然大半皆謂龔氏不幹也殊不知熊之用意蓋即在此而不在彼主意旣定乃提出一素與各界未曾聯絡之孫昶又假意請銀行界與之接頭及銀行中人嗤之以鼻各界亦有反對聲浪乃中止不委次又提出張仁濤名爲見好鄭士琦又以議員等列其罪狀忽而撤回及至最後乃將素所擬定之龔積柄特電提出於北京閣議而竟至通過矣此熊氏對於財長問題經過之事實也今日省議會中之中濟兩社聞此消息乃羣集於濟南道尹唐柯三公館開會討論反對辦法到會者七八十人結果通電院府洛陽以魯人治魯標題爲排外之反對并特電龔積柄氏請其勿貿然來濟免爲張壽鏞之續二電如下（一）北京府院部鈞鑒魯省財政前因外人把持紊亂已極年來地方人士奔走號呼始達魯人治魯目的頃閲報載閣議通過龔積柄長魯財政無任惶駭仍懇於魯人中富有財政經騐洞悉東省情形者擇尤簡用以資整頓而利進行否則誓不承認山東省議會議員宋傳典等八十七人同叩齊致洛吳電略同（二）伯衡坐辦鈞鑒頃閲報載閣議通過我公爲山東財政廳長查魯人治魯已屬地方人士公共目的我公服官東省聲望素著萬懇勿逆全省自治潮流輕於一試張壽鏞殷鑒不遠尙希自愛山東省議會議員宋傳典等八十七人同叩齊 
　　除通電外　又公推劉永壽莊士一楊密桂王興庭鄭漢卿等十餘人前往省署見熊熊之答詞亦頗圓滑大致謂我（熊自稱）爲此問題焦思月餘始保龔氏今雖通過閣議然尙未見明令如地方輿論攻擊太甚再行商量此刻斷無確切之答覆云云各人以熊之表示未能滿意辭出後仍赴唐柯三處討論對待蓋唐氏兄弟垂涎此席已久熊此刻無論提出何人唐氏皆能號令濟社中人出頭反對也惟聞洛吳對於龔氏來電亦不甚贊同其措詞謂龔之在青無甚成績仍令熊再行物色未知熊氏處此又將用何法以對付之也（三月八日） 
[世界旅行家抵青島後講演]  
　　世界旅行家威林氏已於前日游歷抵青連日游覽青島風景並到處有簡單之演講頃聞該氏在青島明德中學演講世界風俗無奇不有兹特誌之以供閲者參考威氏云予此次旅客同伴六人行至北海天氣異常寒冷當時死去一人該地社會風俗實行一婦多男主義又行至亞拉伯南界此地野人吸烟以地爲烟具其法即於地面上掏挖同大之兩穴二穴彼此相通此穴燃燒烟葉則吸者之鼻即緊接彼穴嗅吸又到奥斯大利亞時此地缺水同人無法只將手巾放在草上令其濕透再將手巾絞乾絞出之水即當飲料至此同人又死去一人此　豺狼甚多屍身不敢埋於地内當將焚化又到斯瑪吹耳（譯音）其風俗以人頭爲娶妻之贈品人頭多者往往容易得妻又父母年老子則殺而食之謂係親愛現到中國各埠則文明世界大異於是深願與當局重要官紳交換意見並蒙各界歡迎又贈送諸多名人字跡眞不愧爲文明禮義之邦待明年一月五號歸國後當於新聞紙上再與諸君見面云云 
[贛公團電詰孫兵壓境]  
　　南昌通信自孫傳芳圖贛消息傳至贛省後贛人怵於兵禍曾由各公團通電北京及寗洛兩方請其電孫制止嗣接蘇齊東日覆電聲明孫之移駐係校閲軍隊各公團仍未釋疑昨日復逕電孫傳芳質問究竟原文如下福州延平探投孫督理鑒近來報章傳載道路喧騰均以我公將所轄隊伍調集浦城崇安光澤一帶不日離省人贛異説紛紜衆情駭異公團等伏思閩贛唇齒相依詐虞胥泯旣無取乎陳兵戒備况當漳厦負嵎我公正當經營南路今以有用之兵置諸閩北無事之地其意何居或謂我公將率部經潯北歸或謂係將由贛入浙暫向敝省假道並無其他作用公團等益滋疑惑以爲由前之説我公奉令督閩職責綦重似未能出此自由行動由後之説浙贛和平避免客軍通過載在公約未便違反至於敝省苦兵久矣前年我公援閩過境大義所在羅掘奚辭此次師出無名就令與敝省毫無利害關係刦後窮黎亦抱無力供應之憾現在沿邊各屬謡諑蠭起人民則恐惶遷避軍隊則意氣激昻對於我公所部原駐敝省南黎等縣隊伍在此風聲鶴唳之中不無市虎杯蛇之懼萬一奸人挑撥因誤會而生事端公團等痛定思痛緘默難安除電呈政府曁吳齊兩使聲明前由一面籲請蔡督理本保境安民宗旨查酌辦理外特電迫切馳達敬懇我公明白宣示以釋羣疑並懇俯將原駐敝省曁增防閩邊各隊伍分别迅予撤回以安人心而免誤會曷勝感激禱跂之至江西省議會省敎育會自治籌備處省農會南昌總商會駐贛商帮協會仝叩 
[蕪湖近訊]  
　　財政廳長胡思義刻以庫空如洗而軍政各費待發甚殷特與馬聯甲一再磋商决定發行短期金庫證券若干萬元以丁漕爲擔保品由六十縣按照等級攤派聞蕪湖已派定四萬元此間紳商各界對於此舉均極端反對　　蕪湖鳳陽兩關應解税欵　因上年皖省代墊新安武軍軍餉甚鉅暫行截留抵償聞財部現有萬急電到皖責令財廳將兩關税欵按月悉數解京以供政需財政廳長胡思義接電後曾與馬聯甲一度磋商未悉如何電復也 
　　蕪湖易太圩官荒　向係永遠禁墾上年有倪幼甲者禀請財廳築圩開墾當經市鄉農會一致反對事遂中止刻間倪藉口蓄養蘆草擬遵章備價承領爲將來開墾之用業經繪圖呈由財廳訓令蕪湖縣知事前往查丈明確核定地價並有無糾葛詳細具復以憑察奪 
　　大通皖岸榷運局長王學曾　前擬在蕪湖下游之和尙港或西梁山地方添設一掣騐局卡由蕪乘益華鐵鑛公司之小輪馳往該兩處察勘現已事竣由蕪返通據其語人謂地點以和尙港最爲相宜聞已電呈鹽務署請示辦理一俟核准即行設局開辦 
　　舊曆二月初九日爲段芝泉六十壽辰皖省各界要人·及與段氏有舊者現正籌辦壽禮頗爲忙碌馬聯甲代表胡配庚現已由省到蕪定九日乘輪赴寗轉搭津浦車赴津祝壽 
　　安徽烟酒事務局長李仲驤　即皖北鎭守使李傳　之子年幼無知各事假手於人久爲上峯所不滿兹據省垣傳來消息李有與和全釐金局長舒綬卿對調之説大約日内即可發表 
 
 

Page 7

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *第二張第七版H ] 
[劉高戰鬭之結果（西安通信）]  
　　澄白已被劉軍占領高部雷團尙在郃陽 
　　澄白郃三縣近年以來完全爲陜軍第二混成旅長高峻之地盤陜西當靖國軍倒陳時高峻首先發難陳遭渭北靖國軍全體之反對致莫如高何陳於民十時本擬以武力統一渭北令前陜軍第一混成旅長劉世龍陸續向郃澄進兵郃澄先後經陳佔領迄直軍入陜陳樹藩下臺高峻遂復有澄白郃三縣之根據地派欵募兵力求擴張劉鎭華兼督首以籠絡陜軍爲政策雖勉强將高編爲陜軍第二混成旅長實則高之對劉毫無關係澄郃白三縣之行政用人與錢糧收入劉絲毫不得有所染指去冬劉欲試高之態度委與委素所不睦之段亞夫爲澄城知事以圖挑釁高果不受而委其秘書王菊青代替高劉之惡感從此顯明劉遂有攻高之决心高亦對外與洛方聯絡對内與陜軍接洽本人雄踞三縣心目中并無劉鎭華此次戰事首由駐韓城之鎭嵩軍游擊支隊麻振武與高開始高即派雷團往救郃陽自陰曆十三至十七日雷麻兩部連戰五日晝夜極爲猛烈死人以數百計高將澄城完全留民團硬守自已率張來祥孟林學等固守白水及嵩軍憨師由同州北上澄城民團望風而靡澄城遂爲嵩軍所有雷團自此即願歸麻振武指揮高初以爲係麻與已爲難後始悉係劉之主張即派員携欵往洛請援計人尙未至洛而白水戰事已迫眉睫以前對劉負固不服者至此忽氣餒而不可收拾已於陰曆正月二十日晚八點將白水讓出退至離白水四五十里之地方駐紮聞白水方面高部共有三股一股係孟林學所部約四百餘人槍約三百餘枝向正北退却現駐溝錫一股係張來祥所部約五百餘人槍約四百餘枝向西北退却現駐姚霍高自率一部向正西退却人約五百長槍盒子槍約五六百枝現駐莆富交界之吳鼓村惟聞劉軍戰後因兵力不足亦未敢深加追擊澄白郃均已停戰高之政客現正與閻治堂及陜軍極力接洽尙不知究竟如何也（三月二日） 
[川局之現在與將來（忠頫）]  
　　洛吳對川善後之索隠援川軍最近之形勢 
　　吳佩孚因援川軍攻下成都以爲奄有全川武力統一已告勝利於是連電北京政府爲對川善後之處置其計畫即（一）維持劉存厚之川督原職（二）任鄧錫侯爲四川省長（三）任田頌堯爲四川軍務會辦（四）任楊森爲川東護軍使（五）任劉湘爲川藏邊防督辦（六）任袁祖銘爲川黔邊防督辦業經孫寳琦一度提出閣議雖因在京一部分川人表示反對陳説利害曹側諸人有所顧慮而暫將此項命令擱置然以未來之形勢觀之洛吳對川之如此處置其胸中全豹實已早定於援川發動之時决非毫無計畫不顧其他利害而以孟浪出之彼高拱之曹錕與坐談之國務員對於四川局勢之利害得失决不如吳氏之明瞭而反對此項處置之川人更非吳氏之所顧忌故此項善後命令之發表不過時間問題雖幾經周折其他之任命容有變更唯劉存厚之川督地位則千穏萬穏毫不生其他問題蓋吳之利用劉存厚實有以下數點（一）易於駕馭（二）可以表面對付川人（三）可引起劉與劉湘楊森相互之剪代俟兩方筋疲力盡然後以彼之入川各軍一舉而併除之所謂一桃殺三士也故劉存厚之督川乃洛吳就略川之前途着想幾經慘淡權衡認定之鐵案絲毫不能變更不然以劉之庸愚爲一般川人所輕視者而獨邀吳大將軍之賞鑒耶且吳更因欲實　此種計畫恐劉之光桿督軍不足　資發展也乃又益之以鄧錫侯之省長與田頌堯之會辦於是四川之軍民兩政得要位置遂悉爲劉存厚系所佔有而所以敷衍劉湘楊森者不過隨時可設可裁之次等位置楊森之護軍使而必置之於川東者實不啻洛吳以入川各軍監視之劉湘之川藏邊防督辦尤爲空洞與滑稽之設置蓋旣有陳遐齡鎭守川邊則此督辦究駐在何地由何處供給經費依據何種力量行使何種職權凡此上述諸點均在在與劉湘以一籌莫展之困難故此等督辦實無異虚銜至洛吳不信任劉湘楊森之根本原因不僅因此較上劉存厚有從未叛背北政府之成績實以劉楊於民十成都之役有夥同熊克武等驅逐劉存厚之歷史在也然楊雖不足深信而因其在川之環境不附吳即不足以圖存故尙與以較優之待遇而劉湘則其資格與地位對於川人各方面實有相當之信任可以爲獨立發展之行動此尤洛吳所深忌而極思設法裁制者也（劉湘前受川中各將領推戴之善後督辦而不受北政府任命之清鄉督辦洛吳當時因援川軍勢危隠忍受之實已對劉不快故上次發表授官命令楊森所屬軍官大得便宜而劉湘所屬軍官僅唐式遵一師長李樹勳一將軍而已）至袁祖銘之川黔督辦乃欲資四川之財力以圖黔一如援湘援川各軍取給鄂省之故事洛吳對川善後之計畫其用意大要如是據聞此項處　方法係由劉存厚駐洛代表周烈所主張然就四川之實狀觀之此項命令如果實現則其結果將等於民九劉存厚輦金運動發表之劉存厚督軍熊克武省長及其他五鎭守使命令同一滑稽且因是而惹起之隠禍雖不即爆發而爲期亦必不遠唯洛吳旣目有决心其他非所顧慮則以前未必全因周烈之主張以後亦未必川人一部分之反對而有所更變至北京方面此項命令之暫行擱淺乃係在京共和民主　黨川人爭逐之結果即劉存厚系與劉湘楊森系在京之逐鹿也北京當局對於此項命令原唯洛吳之馬首是瞻毫無參加之意見不過因該兩黨在京之活動而稍爲猶豫則川局最近如無劇烈變化其終必發表殆無疑義也 
　　援川軍現在之形勢計可分爲三系即客軍系與劉存厚系及劉湘楊森系是也客軍系又可分爲黔軍及鄂陜甘軍之二類黔袁不附吳即無存在餘地故以後川局若有變化必仍唯吳命是聽劉存厚系之田頌堯與劉係屬至親鄧錫侯原係前劉部第二師團長與劉至有深契陳國棟因與鄧患難相共者年餘故亦附於鄧亦即附於劉此外數守中立之陳洪範劉眷藩亦與劉有歷史上深密之關係唯統劉之全系觀之其兵力實甚薄弱仍不敵劉湘楊森不過劉存厚以洛吳關係有鄂陜等客軍之後盾以相對抗及圖進展而已楊森此次返川以來極力爲直屬部下勢力之擴充思欲對劉湘獨樹一幟然現在因環境上利害相同之關係又對劉呈極端合作之狀態劉湘亦深知之故除極力培護其舊部唐式遵李樹勳之實力外并直接爲發展勢力之營圖此次成都之役吸編劉成勳部曲不少其實二劉同係四川軍界出身旣爲同姓又復同鄉（同屬大邑縣人）且素無私人之惡感而劉成勳近年來已擁積許多財産早欲下臺苦無機會其所部第三軍之軍官又多四川軍界出身與劉湘亦有相當之關係今遇戰敗之便遂决將所部交付劉湘編制旣可以見情劉湘保護財産復可因潛勢保存而有再出之望劉湘因有以上關係亦即盡量收編之而二劉遂合而爲一人矣劉湘之勢力完成便可以代表眞正川軍之地位此吳佩孚之所大忌而必欲破除之者也故援川軍現在之形勢實與川局之未來有關吾人不可不注意焉 
[南雄滇軍降北]  
　　洪汝鈞所部三千人歸附方本仁 
　　駐南雄前滇軍第一師長楊池生所部之第二旅長洪汝鈞於二月二十六日在南雄宣布脱離孫政府關係二十七號悉率該部第三第四兩團共約三千餘人附砲兵一連機關槍一連警衛一連由南雄出發至二十八日完全到達大庾縣歸附前滇軍第二師長楊如軒指揮抵庾之日援粤北軍各將領均出郊歡迎總指揮官楊如軒親臨慰勞并由楊下令凡洪部官兵一律加給全恩餉三關并分别給與黄呢軍服各一套紅邊軍帽各一頂皮鞋各一雙所携軍械皆極鋭利軍容甚盛查此項部隊係屬顧品珍舊部在川滇桂粤皆立有戰功者昨方本仁亦自信豐發出通電云南雄滇軍趙成樑部一師之第四團全部及三團一部已由四團洪團長汝鈞於儉日率領來歸開駐大庾槍械完全軍容整肅知注奉聞弟方本仁叩艷印現方所部北軍且於二月二十九夜率隊來襲南雄聲勢頗大奉軍師長高鳳桂據報當派隊迎戰矣 
[厦門通信（蜀生）]  
　　何成濬圖單獨反攻　臧林合作之醞釀 
　　記者昨論「閩粤命令發表後之閩南形勢」决定此後閩南若無外力侵入當無若何變化惟今日之閩局直如演影戲然瞬息即可另換一幕近二日此間有兩種密秘之醞釀即何成濬之單獨反攻及林虎派劉炎光來厦與臧致平議臧林合作是也 
　　臧致平之動靜全視反直派有無大規模之運動爲轉移吾已屢言之數月來民黨中人以漳屬空虚可乘何成濬屢以反攻勸臧臧已爲動惟自去夏合攻潮汕失敗後决定非得浙盧同意不再輕發曾兩度以反攻與否請示於盧盧均復電囑愼重此臧軍半載來蟄而不動之眞因也何成濬前此失敗退厦所部僅七百人旣無地盤又乏接濟居恒仰食於臧氏頗爲困頓其所以守此勿去者（一）因何（成濬）許（卓然）合作早有定約許在今日民軍中號召力比較尙優今據永春之陳國輝固許之部下也（二）賴世璜部有兩團人係改編蘇世安者蘇氏現尙在厦對此舊部經數月之接洽自謂已有把握（三）張毅方面經民黨中人方子樵因張繼（張毅爲張繼之親堂弟）之先容及個人之私交（方與張毅本至好）屢次游説自謂可得張毅之諒解至最近數日何見内地布置已妥故决定爲孤注之一擲倖勝可重復舊觀敗則舍此鷄肋而去事前復商於臧臧照例請命於盧盧復電略謂「大局變幻方殷反攻事關係至重尊處似應審愼持重」云云蓋不贊成反攻也臧得此遂决計緩發惟何成濬並不以是而租沮且與臧約俟彼渡海後攻漳州得手時臧軍繼起渡海夾攻臧亦允之以記者所知何部本擬於三月二日夜渡海嗣得報囑緩故暫停現據何部人云若吾人與對岸所接洽者中途不生變化則數日内即可渡海也 
　　臧（致平）林（虎）合作説之由來據某要人云林自猛力反攻廣州失敗後即主張取銷聯省自治實行附北陳炯明不然其説林見湘軍加入中山方面陳以堅持聯治不獲助於吳齊知兵力餉械均不足與孫敵不欲爲無謂之犧牲故有離陳自立之意將所部集中興華五寗首派劉炎光（山東人德國陸軍學生）赴洛陽求助於吳佩孚未得結果林自往亦無成及由滬返入閩南忽宣言加入皖系欲與厦門臧致平謀合作因電朱泮藻囑於臧前爲之先容繼遣劉炎光來厦爲具體之磋商大約今（三）日可抵厦記者以臧林合作之説突如其來詢其事於某君據某君云隠青頭腦複雜與陳競存亦無歷史的關係見粤事不可爲爲保存實力另謀自身活動計非偕外力不可今旣見拒於洛陽則加入皖系亦意中事至臧氏是否與之合作則視與浙盧接洽程度何若爲衡苟林氏得盧氏充分之諒解而推心置腹者則臧氏亦可合作云云此説果確實與否將待事實之證明矣（三月四日） 
[厦門王部軍隊槍傷集美學生]  
　　彈穿李裕闊肩部 
　　厦門集美學校南洋學生李文華去年九月三日由集往厦行經大石湖附近被閩軍槍擊身死來校學生已各存戒心不料今年二月二十五日又一南洋新來學生李裕闊由厦坐航船來集當在牛家村檢騐時對岸排頭王獻臣部之軍隊連開三槍射擊以致一彈洞穿該生肩部傷勢甚重現已舁至該校醫院療治有無性命之憂尙難逆料眞旡妄之災也現該校全體憤激萬分一方面再與王部交涉一方面通電中外並籌對付方法兹將集美葉校長致李旅長函及學生致陳校主函併録如下 
　　致李旅長函　逕啓者敝校所僱帆船航行集厦之間之儎敎員學生及學校用品日凡數起曾於去年十月十二日送上敝校運船旗樣請貴部駐紮五貫軍隊認明保護采眞復於十月十三日親赴五貫晤及第九團副官賈君敦孝知各件經已送達並荷飭知排頭水頭各營一律查照保護在案今春開學以前爲預籌航路安全起見采眞復於二月七日再至五貫向第九團副官面陳開學在即敎員學生來往集厦者日漸增多請飭沿岸軍隊保護敝校運船勿加槍擊已承慨諾立爲寫單傳知各營深爲感佩抵校後即於二月八日函請第九團張團長令飭排頭水頭等處軍隊遇有敝校船隻勿行槍擊如有特别戒嚴船隻萬不能航行之處並希就近通知五貫保衛局轉達敝校以便預行告誡免使員生冒犯危險等語亦已寄呈團部乃本午有運船自厦來集當在牛家莊檢查之時對岸排頭軍隊連開三槍以致龍溪縣籍學生李裕闊彈中肩部傷勢甚重現已運至敝校醫院療治有無性命之憂尙難逆料查李裕闊年甫十六新自南洋吧城回國就學竟遭旡妄之災殊足使華僑子弟聞而寒心去秋敝校中學部學生李文華被閩軍在大石湖擊斃經閩軍長官派員道歉賠欵撫恤在案詎意閲時未久而李裕闊又被軍隊擊傷且同係南洋學生揆諸政府尊重敎育招徠華僑之本旨均有遺憾合亟將李裕闊中彈情形奉達麾下鑒察現值開學伊始敎員學生自厦而來者絡繹不絶伏乞貴旅長俯賜憫恤迅飭排頭水頭軍隊如遇敝校運船航行或在沿岸候騐之際勿子槍擊以利遄行而免危險實感德便此上福建陸軍第三師第五旅旅長李 
　　致陳校主函　嘉庚校主先生鑒自閩南發生兵禍莘莘學子轉徙流離學校廢爲邱墟衣冠坐於塗炭獨集美學校以先生精誠感動之力青衿之士皆集門牆梟獍之徒有所顧忌巋然無恙迄於今兹况學村之設諸軍將領承認保護聯篇函電俱見報端苟威信之可憑庶又安之有托乃有駐紮排頭一帶軍隊冥頑成性皂白罔分自去冬以來遇吾校過往船隻輒施槍擊憑空賈勇徒寒負笈之心無故示威枉費射潮之力前後經葉校長馳赴五貫數次請求雖經該長官允予飭令保護該軍隊猶悍然不顧置若罔聞本月二十五日有學生李裕闊自南洋吧城回國入學船經年家村該軍隊明知校船連放數槍一彈飛來沿穿李君肩部登時流血如注（該軍隊見狀逍遥自若毫不驚懼）同舟之人震駭失措無可如何只得將李君救護運送到校就醫有無性命之虞尙在不可知之數唯學生等以爲軍閥專横荆棘載途遠道來學實冒無窮之危險去秋李文華爲閩軍擊斃聞風裹足不知多少今文華之死骨未寒而裕闊之禍波又起長此以往必將先生艱難締造之事業破壞無餘矣夫朝言保護夕即可加以槍擊安知今日所公認爲學村者非異日之戰塲乎又安知彼武人口中所稱尊重敎育者非摧殘敎育之反訓乎先生糜無限之金錢耗無限之心血經營敎育期望固奢然不能培吾輩爲國家之棟樑轉吾輩供軍人之魚肉旣反初心應有遺憾伏乞迅電北京政府及洛陽吳巡閲使福州孫督理嚴令該軍長官福建陸軍第三師師長主獻臣將肇事兵士從嚴懲辦並切實保證以後不再轟擊校船庶利航行而免危險臨頴搶籲伏祈洞鑒集美學校學生全體叩 
[八校選派學生赴日旅行（屏）]  
　　日本對華文化實施之先聲 
　　不出旬日即須就道 
　　日本以庚子賠欵實施於對華文化事業奬勵我國學生赴日旅行之舉已在京籌劃就緒昨據敎育部訓令云准外交部咨開准駐京日本使館照便稱帝國政府爲施對華文化事業對於留學本國貴國學生補給學費一事業已照復在案現在帝國政府希望貴國學生來遊日本以爲中日親善之資規定下列各案以勸來者（一）旅行人員以五十名爲限組織十名以上之團體每團設置敎員以便指導（二）於專門學校程度以上學生中由貴國政府選定（三）視察事項及方面等一任貴國政府决定但於施行視察上便利起見須預先與我方接洽（四）旅費每一名以日金五百元爲限（五）旅行期間爲一個月内外（六）旅行時期一任貴國政府擇定但至遲應在大正十三年三月十五日以前由貴國啓行查日本對華文化事業有此項奬勵我國學生赴日旅行之舉其範圍固宜擴諸全國其辦法自應另有規定本届第一次時日迫促應先儘在北京國文八校組織舉行准咨前因合行訓令該校從速與各校會同商酌選定人員組成團體並分别視察事項及方面即日開單呈部以憑轉咨辦理 
　　八校校長特於本月五日開校務討論會討論一切其議决事項（一）四收先以每校各派敎員一人學生一人共兩人今計十六人乙餘額三十四人按各校專門以上程度之學生數比例分配按上列標準支配各校應派人數如下北大十六人師大七人法大七人醫大三人美專三人工大六人農大四人女師四人（乙）學生一律着制服用各校領章 
　　北京大學則於六日召集本校敎務會議主席報告略謂日本本年提出庚子賠欵若干商請北京國立八校共派學生五十名赴日旅行一月每名津貼日金五百元此項名額經校務討論會議决本校應派十五人被派學生須以本校本科最高年級或已届届畢業年限者爲限計共議决選派名額分配及標凖如次（一）各系應派名額之分配各系各選派一名所餘名額由學生人數最多之系遣派之（二）選派標凖將三學年所考過之科目成績取其平均分數被選派之人應爲平均分數最高者但所考之科目至少須滿六十單位平均分數次多者亦當露布數人如平均分數最高者不願往即由平均分數次多者遞補兹録其選派學生姓名如下武崇林數學系胡斅俄文系羅宗煒物理系劉濓史學系葉嶠化學系吳獻琛趙學淵法律系俞建章地質系臧玉涂哲學系趙蘊琦政治系李漢生國文系劉崇年經濟系李鍾賢英文系高緒懋法文系商承祖德文系其他各校尚未選派然至遲不出旬日即可束裝東下矣 
[魯省最近敎育狀况（誠）]  
　　敎廳籌辦高級中學　自新學制頒佈後魯省各省立中等學校校長即提議自民國十二年度始至十五年度止各省立中學校一律改爲兩級中學校師範學校一律添設後三年甲種實業學校一律改爲某科高級中學惟敎育當局與省政府以各校俱改新制一時無此巨欵故决定各校暫仿舊制而另設高級中學一處於省城俟新設立之高級中學辦理有成效時再將舊制各校改爲新制省政府此項計畫當經省議會否决省議會計畫係就四道區域擇適當地點各設高級中一處現敎廳已照省議會議决案籌辦預定自十三年始添設高級中學四處 
　　中等學校校長之更動　省城女子職業學校校長丁惟椽因出任縣知事遺缺以該校敎員秦福堂繼任又省立第七中學校校長孔靜安因學生罷考甚爲恢心决意辭職敎廳已予允准另委前省視學蓋又武接充校長又省立第十中學校校長周世銘於二十二日病故敎廳即委文科指導員扈學庠繼任矣 
　　兩學會創辦中小學校　山東第一師範畢業同學會刻在濟南商埠創辦私立小學一處定名爲私立明德小學校校址暫時租用敎員則由在濟服務同學輪盡義務又旅濟北京高師畢業同學會提議創辦一新制中學校醞釀多日至今始告成立現已租定濟南廣智院前街民房一所作爲校址定名爲私立濟南中學校院宇寛敞二班學生足可敷用日昨該同學會在該校開全體大會選舉董事及校長到四十餘人當推定李蘭齋完顔祥卿曹子固曲宗周徐昌岩王立生陳季超孫東閣吳級晨爲臨時董事即由董事會推舉曲宗周爲臨時校長孔而異爲臨時敎務主任現已張貼招生廣告並聞該校所有敎職員純盡義務一切開辦經當費用均由發起人擔任按當此政府摧殘敎育時代竟有熱心敎敎之人分其血汗所得之餘倡辦學校敎育青年亦惡政治下之一好現像也 
　　膠澳中學已成立　青島在日管時代初無敎育之可言接收後當局又無暇及此惟在私人方面頗知發展敎育之重要競相設學於是膠澳中學乃應時而生校長一職業由發起人推定陳君雪南擔任陳君就職後當即分别延聘敎職各員聞敎務主任兼英文敎員爲前北京高師敎員劉次蕭訓育主任爲北京大學文學士孟民言庶務主任爲于觀成地理敎員爲李子剛歷史敎員爲于沐忱國文敎員爲隋即吾英文敎員爲唐蜀眉公民學敎員爲熊觀民理科敎員爲李可良數學兼音樂敎員爲胡六吉校醫爲法醫尹莘農圖畫敎員爲馬納川體育敎育爲王文泰現已録取新生八十人分爲二班定三月十日開學上課 
[蘇議會訴訟案近訊]  
　　寗檢廳用以函式傳訊徐果人等 
　　蘇議會議長徐果人議員王景常及速記生丁祖恒等因閘北水電廠案被陳亞軒及楊家猷等在江寗地檢廳控告迭次傳訊均未到庭現該廳以原告人迭遞催狀請依法派警拘提未便長此懸擱又因情而上之關繫不得不稍留餘地特備用公函於七日送至省議會請依期到庭候訊原函如次逕啓者敝廳受理陳亞軒訴徐果人等妨害公務及僞造公文書一案又楊家猷等訴王景常賄賣國家財産一案節經飭警票傳徐果人王景常丁祖恒宋矩司志奇李鴻洲等均未到案查徐果人係省議會議長王景常係省議會議員丁祖恒宋矩司志奇李鴻洲均係省議會速記生相應函請貴會迅賜轉知上列各被告人於本月十四日遵期到廳以便訊問至紉公誼云云 
 
 

Page 8

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *自由談 
[一根頭髮的秘密（下）] [  松濤]  
　　假定有兩個女郎一個是紅色頭髮一個是普通的黄色頭髮我們若用顯微鏡去照可以瞧出他們的色素管各有不同第一個女郎的色素管比較的大些當中所含的色素也比較的多些再有許多女郎的頭髮有的是筆直有的是彎曲有的和水浪紋一樣都是人類的頭髮形式上怎會有這種種的不同呢有多少科學家已研究出這當中的道理來了 
　　頭髮生在人的頭上和麥生在田裏一樣頭髮本身有生命的並不是以人的生命爲生命的何以見得呢一個人已經死了但在他死後的幾天當中頭髮却仍然活着這正是一個明證啊因爲這一層我們對於頭髮倘能加意的料理和農夫種麥一般頭髮的生長固然迅速色澤必也能分外光明反轉來説倘漫不經心聽其自然色澤固然晦暗恐怕再有脱落之虞倘有人不相信這話不妨細瞧秃頭的男子很多秃頭的婦女却很少這正因爲婦女們縱不加意料理頭髮但每早的梳洗是不會間斷的比較起來總比男子稍爲留意些啊 
　　秃頭的男女們因爲有礙觀瞻往往費去幾千元請醫生醫治希望頭髮復生其實若果是秃頭毛孔必已變硬已失掉生髮的能力不論甚麽醫生也没有挽救的方法的 
　　因爲用顯微鏡考察的結果曉得用肥皂和水洗頭髮若洗的次數太多和頭髮也不相宜因爲頭髮的最重要的滋養物便是油質常常和肥皂和水去洗油質自然洗掉便不啻斵喪他的生命最好每兩個星期洗一次洗過之後若覺得頭髮枯燥不妨在靠近髮根處塗些凡士林或同等的油質以滋潤之 
　　有許多婦女們因爲美觀起見特地去叫理髮匠用方法把頭髮變作灣曲之形這方法現在雖有新發明的雖稱與頭髮的生理上毫無妨害其實用顯微鏡來研究何嘗没有妨害不過比較從前用烙鐵燙頭髮稍勝一籌罷了 
　　用顯微鏡來研究又可曉得染頭髮也是一件有害的事但婦女們不察常常用過酸化物使頭髮變得格外光澤要曉得害處却很大因爲過酸化物並不是眞個染料而且有一種力量能個直達到頭髮的内部而破壞頭髮原有的色素同時並能促短頭髮的壽命 
[風箏在科學上之歷史] [  履冰]  
　　風和日麗之天閒步郊外舉目遠矚芳草舖碧數童子席地而坐目視風箏手牽引線見其扶摇直上高可凌雲不禁相顧大樂拍手歡呼又或繫以弓弦則發音恍如細樂附以明燈則耀光有若朗星於春光明媚春風和暖中得此風箏以點綴於湖濱原野間覺别有佳趣固非祗供兒童娱樂也考風箏之製相傳始自韓信惟在歐西苦難稽考然據科學上之紀載則此風箏實與科學家發明有相關之歷史不可不知也福蘭克林Franklin美之實騐家也欲試騐雲中所蓄之電量乃於炎夏植銅線於風箏之端而放之因知天空含電可由導體引入大地後遂有避雷針避電器等之發明又十八世紀時意大利馬孔尼Marcni因欲試騐無線電通信繫導體於風箏以作天綫之用其結果亦甚良好夫風箏在我國多視爲兒童玩具而歐西科學家乃有藉之以作實騐不可謂非匠心獨運者矣 
[人與龍頭] [  洞天]  
　　現在一般輕薄的少年看見街上有一裝束妖艷或態度輕狂的女子走着往往稱他爲「火車龍頭」因爲他的後頭常有無數的滑頭男子跟着之故這種稱呼雖甚刻薄却也切當 
　　我想世上的人類中和各種龍頭相似的除妖艷或輕狂的女子與火車龍頭相似外再有數個亦頗確切待我一一的寫出來博諸君一笑 
　　喜説大話而唾沫横飛的可稱他「水龍龍頭」因爲他説話時飛出的唾沫與水龍救火時射出的水勢一般肆無顧忌 
　　喜吸捲烟而終日不離口的可稱他「洋燈龍頭」因爲他口中繚繞着的烟氣與洋燈中燃着了火不加燈罩時的烟氣一般討厭 
　　好嫖而喪身的可稱他「鴉片龍頭」（烟土煎剩的渣滓）因爲他的精血被人煎吸盡凈變成藥渣了 
 
[實逼處此]  
[電影雜話] [  覺夢]  
　　影片中最耐人尋味者厥唯哀情片觀後每使人縈廻於腦際歷久不磨如「賴婚」及「殘花涙」等片是其傑出者也設賴婚之結局爲花殘月缺則更爲全劇生色不少 
　　愛情及偵探片鮮不以一吻結局惟葛雷菲士及殷格蘭所導演之片則殊罕見豈其識見乃高人一等歟偵探長片之偵探是百鍊鋼鑄成者無論火燒水浸槍擊皆莫能損其毫髮觀者以西遊記之孫行者目之可也 
　　中國片多略帶灰白色電力不足之戲院映之常覺糢糊不清而外國片則黑白分明非常清晰攝影術不及人之明證也 
　　曼麗畢克福之天眞爛漫康登塔文之詼諧多情麗琳甘許之哀感纒綿普拉鼐格利之風情妖冶均具無窮魔力 
　　但二春與甲克哥格較可謂不相伯仲二春之活潑且過之惟表情似遜一籌耳然中國有此小明星亦足以自豪 
[情疾良藥] [  劉涙鵑]  
　　情疾苦無良藥爲情世界一大憾事今擬是方原思普渡情海中芸芸衆生也 
連理枝　　並蒂蓮　　红荳 
如意花　　同心草　　荳蔲 
補天石　　藕絲　　　密意 
　　　　愛河水煎服 
[續非非想] [  説夢]  
　　情天之缺憾無涯一旦女媧復生煉五色石以補之决太平洋之水以盪滌中國今日官僚地心之污穢科學家發明一改良人種的方法將人類智愚醜美賢不肖之分一概消滅 
　　資本家自動的將所有財産分給平民不留絲毫 
中國各派首領携手言歡共同救國 
金錢爲萬惡之源一旦忽均化爲糞土 
和平之神永遠處理世界不使有戰爭發見 
　　廢除國家種族之見合世界人民組織一烏託邦以處理政事（不受酬） 
社會小説 
[人間地獄（二八三）] [  娑婆生]  
　　第六十回撩亂青絲繡衾憐月瘦　燒殘紅燭杯酒替花愁 
　　西崽出去以後月箏對蓮孫微笑道我請你夜裏吃飯你倒先請我蓮孫道别提了我上了你一個當不大不小闖房間幾乎闖出亂子來便一五一十將剛剛記錯了時候走到三十四號的話説了一遍月箏道這不能怪我那張請客票還是我自家寫的寫得非常清楚誰敎你弄得頭昏顚倒記錯辰光呢蓮孫道我也只能怨自已不能怪你閒話少説點菜罷月箏道一湯兩炒是吃不落那末吃了一客湯一客布丁吧蓮孫便執筆代他點了一客鮑魚湯一客勃郎布丁正要喚西崽交代下去恰恰這時候西崽已將熱水袋冲來遞給月箏月箏接過來摸了一摸道水太多了重煞格蓮孫道水多點不大容易冷月箏道怕冷常常換換便了這種重法捧在手内像煞抱著一個小囡討厭得來蓮孫笑道你現在多捧捧熱水袋練出點氣力來歇一天養出小囡來不致於抱不動月箏聽了這話斜擲眼波對蓮孫笑了一笑道你又要胡説了小囡的爺現在還没尋着小囡得那裏來呢蓮孫接着道小囡的爺多着呢你不肯去尋誰敢走上門來要做爺月箏道你這嘴翻來翻去誰也説不過你......正説到這里西崽送進碗魚湯來月箏回蓮孫道你的菜呢蓮孫道我已先吃了兩客月箏道你共點了幾客蓮孫道四樣月箏道四樣未免太少蓮孫皺皺眉頭道這一向胃口不大好吃不落月箏道那也難怪你心上要好的人病得要死要活多少耽心事自然吃也吃不落睏也睏弗着了你還是身體好的呢倘若是我...蓮孫明知道他是暗指秋波的事假痴假呆的問道倘若是你怎樣呢月箏道倘若是我早已急得先往棺材扒等好了在那裏了 
三言兩語[  鵑]  
　　這天謡傳曹死據説是有副座賣票和債券的作用所以咒他死但我以爲咒人死被咒的往往不會死轉不如　過來祝頌他祝他壽延千歲或竟祝起萬壽無疆來那麽他當不起或者要嗚呼哀哉伏維尙饗了 
 
 
 

Page 9

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *   
 
 

Page 10

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *國内要聞三 
[浙省育敎界兩會議]  
　　浙省敎育會昨（九號）上午九時開參與第三届全國運動會籌備會到體專校長王卓夫等十餘人决議先推定籌備主任當推敎育廳長張　聲擔任又中上校長會議發起組織之中華民國體育協會推定王卓夫李俊夫二君爲籌備主任亦經衆通過另擬草章分函本省及各省敎育體育各團體研究辦法以便下次各省舉出代表協議全國運動會遠東運動會之改進事宜又推定王天民宋景福王彭壽陳凌雲蔡倔哉周夢飛爲全國運動會籌備起草員十日下午一時在敎育會會議云 
　　浙省會中等以上本月份校長會議八日下午三時在省立商業學校開會到者有工校醫專一中蠶業體專體師安定宗文女職中醫商業等十四校由李校長主席議决事件（一）省垣二字改爲省會（二）六次運動會餘欵四十九元五角四釐由總務部陳百園君保管俟下次運動會提交校長會議移交以清手續（三）考試畢業問題推工校一中宗文各校長向敎育廳詢問辦法（四）本會議發起中華民國體育協會函浙省敎育會轉各省區敎育會共同組織協議中華全國運動會遠東運動事宜（五）暑假期由本會議開辦夏令體育講習會分童子軍國技田徑賽救急療法四科敎授經費以三百元爲度推定醫專一中安定體師體專五校爲籌備幹事比散會已鐘鳴五下矣 
[蘇省敎育行政委員會開會紀（二）]  
　　江蘇敎育行政委員會於七日在省署開會情形已詳昨訊是日晚膳後繼續開會討論職業學校問題除水産一校須再另議外餘照原案略加修正通過散會時已十時五十分八日上午委員會委員及國立省立大學專門學校校長開聯席會議委員出席者七人行政機關出席者三人國立校長出席者東南大學郭秉文公立校長出席者河海工程學校沈奎侯省立校長出席者法政王甸伯醫學周仲奇寗工金瀛懷蘇工劉伯禾開會後由主席袁觀瀾宣佈今日邀集聯席會議之緣起及旨趣次由各校長報告本校現在狀况及將來計畫報告畢已十二時三十分由韓省長邀請在省署會議廳宴會至下午二時四十分續開議各校長繼續報校况畢略有討論主席宣佈今日國立省立各校設科情形大致均已明瞭彼此意見亦已交換一切可再接洽商議所有聯席會議可先散會散會後復開委員會討論省立專門學校問題决定概畫省立各專門校長均到會協商至十時半始散會 
　　又一報告云　蘇省敎育行政委員會　於八日上午九時起繼續會議并邀專門以上學校校長列席交換意見擬請公立法專校專辦法律科而以政治經濟科歸併東南大學已得兩校校長同意又請蘇州南京兩工專校停辦高中以其並無附設中學之必要不如以節下之費擴充本部也其他問題以頭緒紛繁須從長計議因由委員推出黄任之袁觀瀾二君與各校長接洽直至晚間十時尙未議畢云 
[蘇省平民敎育運動之發展（下）庭彦]  
　　南京平民敎育促進會改組爲江蘇平民敎育促進會此事之動機起於去歲十二月間第七次省敎育行政會議當各縣敎育界代表齊集會議時提出關於推行平民敎育之議案計共有十四起之多大致對於經費頗多籌劃因去年省議會曾議决以省欵補助各縣小學經費二千元故多有主張先其所急即以此項補助各縣小學經費移作提倡平民敎育之用最後審查結果以十二年度各縣平民敎育經費暫由各縣預備費内酌撥十三年度各縣敎育預算均應列入平民敎育費一項至於補助各縣小學經費二千元仍照議會原案不作别用此外推行辦法則由各縣敎育局組織平民敎育委員會參酌南京平民敎育促進會組織大綱辦理各案即照此通過於此可證各縣對於平民敎育同具熱心初不過於經費手續二者稍感困難而已會期終了後該會即乘機假公共演講廳開一歡迎會歡迎各縣與會代表時熊夫人適亦來寗因之對於推行平民敎育多所商榷僉意欲普及全省非聯絡各縣爲一致之行動不可然必先有一統一之機關以資策應而南京平民敎育促進會旣辦有成規且位居省垣應即擴張範圍改組爲江蘇平民敎育促進會俾得與各縣聯絡提携共策進行嗣經該會董事會開會討論决議改組當即通過章程十二條其宗旨除與中華平民敎衣促進會聯絡外復協助本省各縣用最短時間最少經費使全省不識字人民皆得受共和國民不可少之基本敎育其事務除以南京爲實施區域南京方面之平民敎育仍由該會組織各項委員會辦理外復贊助全省各縣之平民敎育計劃督促共同進行似此一方創設江蘇平民敎育促進會一方仍舊保存南京平民敎育促進會猶之省會警察廳與全省警務處之合設一機關以故會務擴張支出自亦浩繁而事務所原有職員旣不敷應用且更非有幹練之材不足以應付繁劇遂將内部完全改組一律更聘新執事因材分司各極其能至經濟方面自亦非原有捐欵所能支持遂請求省署指撥的欵以資補助現聞業已批准自十三年一月起至六月止經常費一萬元先由省庫餘欵項下籌撥至十三年度經費俟另造預算再爲核定從此該會人材經濟旣稍立基礎前途當可大有發展現南京方面平民學校舊者已於三月三日一律開學新者仍絡續添設至推行外縣方法則正在計劃中大致擬先派人分赴各縣接洽然後襄助進行而各縣則已紛紛向寗總會索取章程辦法大有急不及待之勢行見平民敎育運動不久當風靡全省而明年今日將有燦然之成績以供吾人之欣賞也 
[各省敎育界雜訊]  
　　北京師大舉行週會　國立北京師範大學　近來積極改進范源廉每日均到校各部各股之辦事人員設有考勤簿各職員均依辦公時間到校該校之各種舊規程俱行更改另設規程起草委員會從新起草種種學術團體現均排列一處有條不紊至於敎務方面則日前召集敎授會議對於課程標準增進之研究學生課堂出席之注意與考試之新規定俱有具體之辦法又爲團聚敎職員學生之精神與學生高尙德育之修養起見定每星期四上午十時至十二時在風雨操塲舉行週會一次該敎職員學生全體出席由敎職員講演本週週會已於六日舉行由范源廉講演題爲「人格問題」聞該校長各種計畫尙多當次第進行並聞曾徵詢學生對於校務改革之意見學生方面甚爲踴躍投寄意見書者甚多就中以學生自治會對於精神上物質上改進之建議最爲周詳 
　　湖南省議會討論湖南大學　湖南省議會於三日下午一時開第四次常會第一次議事會孔副議長主席開議第一案「湖南大學組織會草案」係省長提案石鎭湘主張名稱改爲湖南省立大學組織法伍嶽云湖南以農立國農科不應緩辦謝寳森云草案第五條係將現有法專商專工專改辦大學各科本席以爲不合應於大學之外仍辦專門黄英灝云第十二條校長由評議會提交校董會决選聘任毛病太大應改爲由校董會提人呈由省政府聘任朱應琪主張校長由省長任命至校内秘書圖書館長等可由校長任用不必要評議會同意馬續常云第十六條本法修改權歸評議會有侵本會職權應改由本會修改石鎭湘云第四條校址設麓山此乃事實問題不必訂入法律主張删去劉宗向云校長不能由省長任命可改爲聘任凌炳云欲求校長不轉入政治漩渦萬不能由省長任免黄孟祥云醫科不能緩辦應將每年津貼湘雅之五萬元收回開辦醫科並歷述湘雅年得湘政府金錢以湘省人命爲兒戲之種種情形謝寳森云大學旣係省立非私立則校長非省長任命不可劉宗向云校長可由校董會提出數人由省長選聘一人各方討論頗久最後孔主席以此案改名爲湖南省立大學組職法作爲一讀成立交法敎二股審查付表决大多數起立而散 
　　浙省東陽中校回復秩序　浙省東陽縣立中學校自革生與敎員鼓動驅長風潮由敎育廳令該知事查辦後現已回復秩序於三月五日起照常上課並由校長黄學龍將風潮平息情形電呈省廳察核矣 
　　南京一農農民夜校近况　一農推廣部附設農民夜校開辦已有年餘該部本擬於去歲年底舉行初級班畢業嗣因事未及舉行特於三月七日下午七時在該校林科第二敎室舉行第一届畢業式是晚來賓學生到會者共有五十餘人聞此次畢業人數因考查嚴格僅有三人尚有十八人須至暑假時考查成績後再行定奪云又聞該校定於三月十日上課内分識字初級補習三班附近農家子弟入校肄業者頗爲踴躍云 
　　蘇敎育廳　員澈查江南中學校　宜興旅寗同鄉會會長吳曰信以有私立江南中學宜興學籍學生曹松林來會報告求學被欺各情請爲援助卽由該會將詐欺事實呈請敎育廳迅予派員澈究封閉嚴懲又有崑山公民王鼎亦呈請派員查辦蔣廳長以該校曾於上年派員查明不甚完備業已令行江寗縣知事轉飭整頓嗣據控告後經咨請警廳取締各在案現該校竟敢變本加厲所控如果實在殊屬學界之蠧已派科員張沛霖省視學向榮生迅往該校澈查具復核辦並咨行省會警察廳派員會同辦理矣 
　　南通農大之鄉村演講　南通農科大學推廣部去年即已成立由張通武碩士主任其事現爲增進鄉農新智識起見擬趁仲春農隙及狼山香汛時舉行農村演講并佐以音樂圖畫等項講員概由校中員生擔任現已編定之題目如如何纔可使棉花收成好·栽豆子的利益·驅除棉花害蟲底方法·輪作麥子的黑穗病·等是於農業不無裨益也 
　　南通縣視學之更委　南通易縣視學辭職後曾由縣署開保宋禀恭·薛穆清·劉恩緒三人呈請敎育廳遴委八日已接廳令委定宋禀恭繼任即經縣署轉令知照並囑該視學尅期就職具報俾使轉呈敎廳核奪 
　　儀徵請領敎費　儀徵縣敎育經費有四岸運商之一種引捐補助例由塲運食商事務所扣收彚交江都縣署轉解兹孫縣知事查斯捐祗領到上年十二月其本年一二兩月尚未領到特函江都曹知事代爲領取以資撥放敎費 
　　揚州擬創女子蠶桑模範塲　揚州地方已有江蘇省立蠶桑模範塲一所成績甚佳兹江都籍省立女子蠶業學校畢業生孫亞英等糾合同志陳振歐等四人各籌三百元創辦女子蠶桑模範塲以資振興蠶業查揚城城北有省耕舊舍一區本爲桑園擬將該舍報領循例納費先於舍内築茅屋十數間製備飼蠶器具剪裁有法培壅得時桑葉較前可增以此葉飼蠶一轉移間收利可操勝劵若再招生學習進圖推廣蠶業不難日漸振興特具呈省署察核即經省長於前日（七日）行文江都縣查核辦理矣 
[南京快信]  
　　杜錫珪與温樹德海軍權限問題　聞杜意必須温部官佐由海軍總司令部轉呈任命以明事權 
　　省署八日牌示句容縣知事詹亮疇調省另候差委遺缺委正任東海縣知事段士璋署理青浦縣知事連德英調省另候差委遺缺委正任南通縣知事盧鴻鈞署理　　財廳委吳無爲赴崇明調查繭行案件　閔煥萍赴蕭縣提欵 
　　嚴財政廳長因庶母逝世請期服假七天赴蘇料理地方通信 
[奉賢]  
　　水警專署愼重盜案　本邑八十四六圖寡婦宋李氏家於夏曆正月二十五日夜半被盜搶刦該寡婦即指素識之顧老二爲盜中之首現顧老二已由水警隊長楊澄率同分隊長陳晋舫等在錢家橋地方弋獲解請沈專署長飭交該署徐督察員提案訊問據顧老二供名顧儀前清武生因於夏曆正月十四日遇見宋李氏之姪詢其嬸母之房間舖床如何方向確是有的但無爲盜情事經徐駁詰良久亦無其他破綻惟事主方面堅欲指其爲盜徐以該犯供詞離奇恐有别情故判暫將該犯發押候緝到餘盜再行質訊以免枉縱 
[松江]  
　　壓迫捲烟商之反響　松江捲烟公會因聞承辦處有呈請官廳拘提商人之事特於九日下午召集緊急會議討論之下對於承辦人張讓之根本否認公决電省請求撤銷當由到會之十三家加蓋店章即時拍發其電文如下南京齊巡閲使韓省長嚴廳長蔣廳長鈞鑒捲烟特税係敎育專欵商等本極歡迎惟查松青區由張讓之得標而去冬陰曆十二月二十二日松商會前會長閔獻宴請捲烟同業當塲宣稱張讓之並無其人瓛爲松青捲烟税總理云云查張讓之不特素非烟商且無自然人之資格化名包税已駭聽聞至閔瓛現任松市總董及省議員並非素業捲烟商承辦烟税尤屬違法商等萬難以血汗之資供同業以外之壟斷者之中飽如果任其非法横征無論九萬元之税額永難達的即使略有出入其能歸諸敎育者有幾商等根據定章誓不承認已于本月五日起停止營業靜候鈞座撤銷張讓之冒充資格由商等依法承充後自行商量税額照章完納謹此電聞不勝迫切待命之至松江捲烟商十三家大同行同叩佳 
　　松市董事會開會紀　八日下午松江市公所開董事會出席者閔瓛朱廷揚吳前楣吳寳璜四人閔總董主席議案如下（一）修理谷水道案議决請吳伯庚君飭匠估價酌量修理（二）處置甕城基地案議决先行傳知該處地保劃定基地樹立界石（三）改造三秀橋施工辦法案議决仍照前議先拆秀南橋並應令石匠將該橋拆卸及建築工價一併切實估計再行核辦（四）上海義太宰牛坊請承認於松江分設公司案議决照原函於浦濱設立公司不在本市範圍以内毋庸討論（五）編造十三年度預算辦法案議决前年度預算所列各項應自十三年度起收歸市有惟本市警察屬於縣辦性質經費似應由縣會另籌應請本市議會向縣會請議設法彌補俾市有各欵得以收回（六）重訂電燈公司合同應如何進行案議决由本會草擬合同再行核辦（七）徐士麒等修理縣署下塘街請撥經費案議决照撥銀十元以資應用（八）吳履剛等請修城内街道案議决由本會擬具計劃書交由議會通過核辦（九）陳維新請延聘南俞塘開河董事案議决俟議會開會時交議核辦（十）車站馬路應請警局修理案議决函請警局昭辦（十）取締破壤不堪之人力車案議决函請警局照辦（十二）請本市内特税機關酌提經費補助案議决提交議會核議辦法（十三）請栽種馬路樹木案議决函請縣農會栽種 
[蘇州]  
　　第三分監改建新屋落成　江蘇高等檢察廳長周心約君前以司前街分監房屋年久失修加以歸併後又不敷用特於去年派員赴豫查勘考察因該省城看守所房屋最爲適用特仿繪該所房屋回蘇由廳呈奉司法部省署核准招商投標監造將舊有司獄署一律拆卸改建計四五十幢之多現已完工分呈法部省署派　騐收 
[常熟]  
　　劃分市鄉學欵又生問題　市鄉敎育費劃分前由市鄉董開會議决經各市鄉將敎育局提存欵項紛紛具領發放而第七區各校校長以仍歸敎育局統盤支配電省飭縣遵辦而海虞市立女校長宗秀松亦對劃分學欵列舉流弊於本月二日呈請敎育廳救濟兹悉縣署昨（六日）奉省長指令云查此案據敎育廳核議仍應查照敎育局規程第八條辦理經已指令該廳通行照辦在案仰即知照云云然據規程第八條一二三項觀之則市鄉劃分學欵又生問題矣 
[無錫]  
　　電燈用户聯合會委員大會紀　無錫全邑商界市民反對耀明新記電燈公司電度加價組織電燈用户聯合會委員會業已開會數次並於七日晚赴市公所請願收歸市辦等情已誌八日本報兹悉該公所高代總董自接該會請願函後即與新記公司經理蔣哲卿接洽要求圓滿答復前日蔣函復公所認爲不合手續高董接函後當即轉復該會該委員會同人聞悉前情異常憤激特幹事會討論對付方法此八日晚之開會情形也昨日（九日）下午三時假縣商會開大會到各業代表二百餘人由楊靄士爲主席報告新記復市公所函不允减價用何法對付經衆討論以全邑用户名義公函市公所請求收回市辦次提議新記與震華未接線以前宜用一補救方法議决全體具函請求縣署轉令耀明老廠不准斷火以維市政次致函市議會開臨時緊急動議案將電政收歸市有隨即當塲推定張樹森高錫蓀高崇三陳進立等四人擔任起草次提議聘請法律顧問議决歸主任聘請所有經濟將來歸各業分擔（衆贊成）次請起草員立刻起草待繕就後交各業蓋章分發議畢散會已五時餘矣 
[揚州]  
　　塲商擬加桶岸價　淮南通泰各塲商人以年來開支浩繁加以缺産收不抵支虧本堪虞擬加增桶價（售與運商者）遞加岸價（售與食商者）以資挹注現正集各場領袖籌議一俟定有辦法即呈請運使察核施行 
[南通]  
　　中公園煥然一新　南通中公園風景之佳夙爲遊人所稱道旋爲自治會所假不復公開後雖開放又以年久失修不無坍損張紳季直爰於去臘委人修理舊者新之壞者葺之朱丹粉堊煥然一新并於各室添置各種球具·棋子·音樂等類供遊人作高尙娱樂於宛在堂設一價值七百餘元之安樂旋車及活動木馬以爲兒童遊玩之用并於四壁徧徧外格言及碑帖暗以倫理與美術昭示游客故每當天朗氣清遊人絡繹不絶不復似前日之寂寥矣 
　　植樹節之籌備　縣署近以瞬届植樹節擬就狼山成軍山附近地方舉行植樹典禮定於八日函囑狼山商埠警署速即勘定地點開明所需樹木及田畝預與五山苗圃接洽届時由瞿知事躬往植樹云 
　　令拿抗税烟商　省署現因本省捲烟業　爲反對業外認税問題鬨鬧甚烈惟各認商依照法定手續得標詎能徇少數捲烟商之私意遽予撤換特于七日代電各縣令拿抗税商人法辦瞿知事奉令後業已轉函捲烟業公會曁總商會查照矣 
　　金石書畫會成立　通邑各書畫家組織金石書畫研究會昨（七日）午就中公園開成立會到者計三十餘公推張退菴爲正會長李禎吕鹿笙副之其餘各部職員均經舉定現訂每月開常會一次 
[徐州]  
　　高梅仙稱病辭職　徐屬清鄉會辦高梅仙前奉督軍省長會委辦理徐屬清鄉事宜業已着手籌備近聞該氏忽又稱病辭職原因尙未探悉但聞該氏確於今（八日）早乘車南下矣 
[湖州]  
　　募捐開濬市河　南潯鎭之市河自清光緒年間修浚後迄已二十餘年河底淤積日高排水不便故水旱頻見去歲秋冬以來雨水稀少河道愈致淤滯非惟不便行舟並且水味污濁不適飲料邑紳龐質臣有鑒於此爰發起捐募欵金以資修浚業已募集二千餘元由市自治會督工開浚矣 
[海寗]  
　　巨潮重來之可畏　海寗潮汎自開春以來連日盛漲爲從來所未有前日（七日）又有巨浪泛決歷久不退海霧彌空天日不見自大東門盤頭起至南門一帶塘面潮水潑進數丈沿海居民鳴鑼告警一班觀潮者無不濕衣逃回可謂危矣 
[杭州]  
　　限制軍人傳達電話之通令　浙省杭嘉湖之舊屬長途電話業已接通兹悉軍務善後督辦處訓令各縣知事文云案查電政監督諸宗元呈稱浙西長途電話已經次第成立以爲便利軍用起見製就軍用話劵請核發浙四各軍事機關備用業經令准照行兹據該監督呈據各局所電稱近有重人來局通話不持話券甚至所通之話並非軍事範圍以内若長此不加取締實與定章不符請刋發佈告俾各有所遵守等情前來當即指令曁分行並將印就布告二紙隨令發仰該知事查照並飭遵照各局所收費規則辦理不得故違切切此令 
　　派員赴津祝段壽　此次段合肥壽辰在津舉行浙江盧督辦曾派代表金壽年前往慶祝并聞浙省政界中段氏門弟子頗多亦製備銀鼎等禮物派員於昨日下午由杭乘車北上矣 
　　太湖水利局經費有着　江浙太湖水利局前因蘇省經費有全部停解之議當由王督辦向院部方面力爭並與蘇當局交涉一面由莫會辦來杭與浙中官紳接洽頃聞蘇省對於該局經費已允仍行壽解浙省又籌發五千元以資接濟莫會辦於九日下午二時由杭乘車赴蘇矣 
[甯波]  
　　縣議會臨時會紀　鄞縣縣議會於七日午後三時開會出席者十四人由趙議長主席首報告上年舉辦寗屬民團之經過情形及省署批令各縣分辦原因畢即開議保衛團案馮中　主張修改議題爲「籌辦地方保團案」並主張付審查會修改徐　青謂本案應注意之點爲保衛團經費是否須徵收畝捐應從根本上討論馮中　謂是項經費如取之於畝捐於人民之權利義務甚不平均當以取之於殷户捐爲較妥如必不得已時則畝捐殷户各徵一半並限制畝捐之期限使人民不至受苦其餘議員亦有意見發表主席以諸説付表决經衆討論良久不得具體辦法最後從馮中　之提議付特務股審查當由主席指定張竹坪等九人爲審查員並議伏於審查期間休會在天遂散會 
　　巡防局董事會紀　鄞縣巡防局董事會於七日下午假座總商會開會到二十七人首由董事長陳南琴主席致開會詞並報告募捐經過情形略謂去年籌備會時添加巡防名下本議定籌費一萬三千元又爲保安隊添購槍械費計一萬元又爲商團購槍費五六千元三共預約募集三萬元之譜分滬甬兩地各募半數甬埠方面紳富及商家已擬定者約一萬餘元上海方面先後認募者共達一萬四千元以上距離三萬目的數已不甚遠至加認月捐一節原議本約每月可加六百元現月十二月份起計實收加數爲四百三十餘元正月份尙未收齊其未加各業應由商會函勸照加惟外間多以月捐已加而勇額迄未擴充有所懷疑實因歲尾年頭忙於募捐未暇顧及而成立董事會及通過章程實爲辦事之第一步故今日邀請諸君到會討議云云隨由書記先將董事會會則逐條宣讀經衆討論通過次議董事會會則内常務董事名額公决二十八人分配每股人數計總務股九人推林芹香爲主任財政股九人推屠鴻規爲主任文書股四人推左竹士爲主任監查股六人推趙宇椿爲主任議畢散會已六時矣 
[紹興]  
　　縣公署啓用新印　紹興縣公署前以縣印模糊呈省咨部改鑄日前奉到省長訓令内開新印現已由部頒給到省仰即派員祗領等語當由縣署派人赴省將縣印　領到縣已於三月六日啓用除呈報外並訓令所屬各機關一體知照矣 
[和縣]  
　　綽廟集之搶刦案已勘驗　日前綽廟集附近之楊莊端姓（非李姓）家被盜匪搶刦一案已誌本報高縣長派洪隊長前往勘驗共搶衣物銀洋若干並將端某夫婦用火焚燒而端某之傷勢最重恐有性命之憂遂於翌日（五日）來城行至某地見一形跡可疑之槐三拿獲解縣因時已夜半未便審訊管押於衛隊室 
　　代理警佐大捉燕子窠　城區警佐汪俊被控辭職高知事委警備隊汪世清暫行代理洪因燕子窠林立乃於前日（六日）派警備隊會同警察四出捉拿共計拿獲二十餘家烟犯四十餘名各罰洋若干元又於大南門外沈姓家查獲烟土百餘兩大　頭地方拿獲著名土販十裁縫一併備文送縣矣 
 
 

Page 11

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *常識 
常談 
[養生雜談（三）] [  老圃]  
　　明張岱陶菴老人夢憶云余少時不識烟草爲何物十年之内老壯童稚婦人女子無不喫咽大街小巷盡擺烟桌此草妖也嗚呼草妖至今日而極矣輦車之苦力饔飱且不繼必以流汗所得之資買烟草此可痛者一名家閨秀乃學外國娼妓之態口銜烟管此可痛者二名勝之區畫各式烟草牌號神州從此無乾凈土觸目皆牛鬼蛇神此可痛者三金錢流入外國不知幾千萬其禍本不亞於鴉片而人皆孰視無睹此可痛者四名都大邑下車不見他物但見大規模之廣告牌連亘不絶及入城門又大書特書曰某牌外人觀光者幾疑其地爲烟草國烟草城此可痛者五舊人吸水烟衛生猶較勝獨身受新敎育之人必仰給於此欲罷不能此可痛者六嗚呼草妖至今日而極矣 
衛生 
[氣浴] [  微波]  
　　今人之善攝生者莫不趨重外表之整潔與夫居住之適宜以爲我苟日浴吾身常易衣履纖塵不染疾病自袪可謂盡衛生之能事矣不知此特表面之衛生也與内部何與欲得眞正之健康當先謀根本之解决所謂根本之解决者如何曰氣浴是 
　　何謂氣浴即空氣沐浴空氣何能沐浴曰空氣雖無形無聲實澄清内部血液之良劑也大抵人之生病之由内感其所以内感者因血液不能澄清也血液非若外表之皮膚吾人可得而洗濯之也欲使血液清潔舍氣浴外無他術焉 
　　友人邵君喜深呼吸行之期年肺部日張余深羡之近忽告余曰深呼吸外余又明氣浴之道氣浴亦呼吸之一種不過不若深呼吸之劇烈耳余（邵君自謂）每晨行空曠之地輒覺曉氣撲眉宇間新鮮空氣徐徐度入鼻觀覺思慮頓清心地光明其愉快有非片言所可盡者此簡而易行之氣浴竟較强迫之深呼吸爲佳君試觀吾面非紅白相間露健康之色乎 
　　余視其面果然亟思效之兼以介紹於同志（乙種酬） 
經濟 
[繪圖器具之選擇及保管法] [  馮心華]  
　　繪圖器具爲學校與打樣行及其他關於建築事業者所必需之物購備之初選擇果宜精確而平時之保管尤當注重務使經久適用否則以巨價購得之器具一經損壞效用全失對於經濟及事業前途之損失匪淺爰將繪圖器具中最普通最重要部份之選擇及保管法略述於后 
　　畫圖板　畫圖板以平直而無裂縫者爲合格四角當爲九十度之直角不用時須平放桌上覆以漆布切勿豎置致成微凸形勿置於潮濕或近烈火之處 
　　丁字尺　丁字尺宜平直横直交叉處之角度當爲九十度不用時須懸於平直而乾燥之壁上勿近烈火勿受潮濕致變有原有之凖確 
　　三角板　板面宜平板邊宜直以假象牙質（英文名Celluloid）製成者爲最佳竹木者不適用不用時須平置桌上或懸諸平直之牆上勿近烈火勿受潮濕免致凹凸不平 
　　繪圖儀　繪圖儀皆裝以盒自數件至十數件不等選擇之法貴在精而不在多尤當注意其中之主要件即直綫筆兩脚規圓規三者是也質以German　Silver所製者爲最佳直綫筆之筆端須平滑兩脚規之雙鋒須尖直而相遇於一點不稍偏斜者爲合格圓規亦如是 
　　用於直綫筆及圓規之墨水須用上等畫圖墨水萬不可用平常之寫字墨水因其含有酸素能使筆端損壞也用後宜用軟布擦凈勿留墨汁於筆端兩脚規之尖鋒尤須妥爲保護切勿用以　孔一經折斷則效用全失矣 
　　繪圖儀器最忌生銹故須時以3　in　r　Oil用軟布擦之則光滑適用而事半功倍也）乙種酬） 
道德 
[戒駡] [  天雄]  
　　我嘗自思人一旦而詈我我甘心乎反是言之我申申詈人亦豈人之所能堪耶已所不欲勿施於人欲人之不詈我當自我不詈人始 
　　比來世風澆漓人心不古以善駡爲能事木訥爲愚駿中下社會無論矣即號稱所謂智識階級者亦不免駡人之惡習因駡而爭因爭而鬭鬭之不已於是流血慘劇亦因緣而生究其根源不過一時意氣而已佛家戒嗔視爲重訓吾人讀書兼須養氣苟心氣和平則接人待物未嘗駡人而人亦何至與之相駡吾人苟欲戒駡當自養氣上多用功夫此殆無疑義也 
　　今人豈但口駡而已且盛行筆駡矣各樹一幟編爲小報日日取人之所短而攻訐之於已之行爲如何則不問焉其所著之文詞卑鄙不堪即人之所無者亦從而周内之他人讀之亦無批評之眼光更譁笑以爲樂卒之駡人者無所益而被駡者名爲之毁矣斯豈道德上所許耶或謂此等駡人之目的蓋在牟利得錢嗚呼是則駡人不啻自駡眞不足與言「戒駡」矣 
宗敎 ] 
[佛學略説] [  梁漱溟先生講演張日新筆記]  
總論 
出世主意與非出世主意的比較 
　　佛學的精義所在 
　　各派興廢的沿革 
　　總論　現在研究佛學的很不乏人到底佛學是什麽呢依我看來走遍東西洋敢答這個問題的人怕找不出幾個罷從前有人説陽明的學説雜些禪理講來講去没人敢將此説駁倒因自已對於佛學無澈底的研究所以不能有正確的見解大家研究孔學都曉得孔學是什麽討論耶蘇都曉得耶蘇是什麽可怪一般研究佛學的盡是順水推舟一味因循終於弄不明白現在討論之初須提綱挈領揭其大旨以作研究的第一步工夫列表於下 
出世主意與非出世主意的比較主張非出世主意是人天乘一派他敎人修眞養性成个至人道果後成可以升天此派理想中的天爲另一世界乃　仙會聚之所考其旨趣與出世派格格不相入講出世主意有禪宗派禪宗六祖不識字眨識字的爲敎下可知此派不主張識字誦經而别有注意又有一派專講因　主唯識論稱因明派主張識字誦經道果成後有阿彌陀佛迎歸西天凈土此外尙有華嚴派禪靜派以上所講皆屬大乘信奉小乘有薩婆多派講極微讑此派屏斥大乘不承認其爲佛敎大乘亦駡小乘爲外道一派爭論非常激烈但他們有一相同之點是同抱出世主意照這看來百喙紛紜雜亂無章眞正佛學仍然捉摸不住我謂上面所講都屬佛學範圍仔細討論可成一部大書今天不過説个大概罷了 
　　佛學的精義所在　凡講一種學問須先由零星的化成整個的眉目分清方可着手研究佛學的理論至爲精妙就節目説他包括的很廣就大綱言還只是一個其中出世主意非出世主意大乘小乘許多派别都很不容易講今先就出世主意談談我前天討論佛學曾説過一句話要出生滅而生滅本空所謂要出生滅就是出世主意生滅二字的意義非生後始滅是隨生隨滅即生即滅爲連續的非分離的極言之即爲無生滅從這無生滅中還要出生滅生滅係人憑空造出來的這都是盲目追求盲目追求是妄的是執迷的譬是説某人好或壞或説某物是黑或白這些好呢壞呢黑呢白呢盡是妄盡是執迷佛學的對象就是要破執原來世間無所謂好壞黑白完全是憑空造出來的明白此理就可　得出生滅了 
　　各派興廢的沿革　佛學開山第一派就是人天乘大的名詞本出於吠　多宗（吠檀多宗有梵天論）佛學旣以破執爲對象人天乘是做破執第一步工夫前段所説黑白好壞這一層尙不算十分執迷若從這黑白好壞裡邊更附　出許多道理來就算執迷極了當時主張梵天論的吠檀多宗他説敬天是人生惟一的職責天有無限的權威至人天乘所講的天與吠檀多宗不同他説人只要行好修善自然可以超入天界比較上説吠檀多宗敎人敬天比天是空的人天乘令人盡人事以待天命較爲切近這就是其大不同處繼人天乘而出的爲小乘專講因果直接反對梵天論至人天乘不反對梵天論小乘反對梵天論其中也有緣故因梵天論在當時很有勢力無端推翻適足招大民的反動况人天乘爲佛敎初起的一部份大家尙不曉得禪理是什麽遽爲放言高論絶不能博社會的歡迎所以人天乘祗將梵天論的宗旨略改方針仍以天爲本位以爲引人學佛的指導待小乘出後没這種忌憚所以敢直接反對梵天論駡他爲一因論梵天論説宇宙爲梵天所造梵天爲宇宙的因小乘家説旣這樣講我就問什麽是梵天的因到了禪宗一派把自已本身看得太高其眼光直超出因果論以外禪宗見釋迦侔尼降生的圖説我合一棒打死他與狗吃古今中外敎徒駡自已的敎士禪宗而外實不多見其不受任何東縛於此可見一般這樣講來人天乘非出世主意仍然不背佛學小乘繼人天乘而出最可注意的他絶口不談形而上的學問好像預爲大乘一派留下地步這都是宗敎進化一定的次序（未蓋章） 
 
 

Page 12

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *   
 
 

Page 13

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *本埠新聞 
[縣聯會否認省委縣警所長]  
　　江蘇縣議會聯合會昨（九日）爲南京警務處長王桂林委任大批人員爲各縣縣警察所所長特通電全省各縣縣議會縣參事會請一致否認文云江蘇全省縣議事會議長議員縣參事會參事員均鑒頃上韓省長電云南亦韓省長崇鑒報載警務處長王桂林委任江寗·金壇·崑山·江浦·揚中·儀徵·六合·丹陽·東臺·漣水·泗陽·興化·太倉·宜興·川沙青浦·等十六縣縣警察所所長孫銑祥等十六人其意蓋欲統一警察事權惟查各縣縣警察費按照元二年成案向由省庫支給乃自自治停辦而後各縣警察經費類多取給於地方致地方負擔日益增加敝會於上年全省縣議會大會時公决縣警察費應請省長查照成案由省欵支給以抒民力業經電呈在案乃未蒙核准而警務處長忽派大批人員爲縣警察所所長在縣地方增其負擔在省政府握其實權揆諸情理豈得爲平應請鈞座飭知警務處長收回成命以順輿情一面仍請省長眷念地方將各縣警察費查案由省支給地方人民實嘉惠之江蘇縣議會聯合會叩佳等因爲特電達貴會應請一致主張電省否認實爲公便江蘇縣議會聯合會叩佳 
[吳淞商會催請公布商辦水電]  
　　上省長及護軍使呈文 
　　寳山吳淞商會昨呈江蘇省長·松滬護軍使·文云呈爲閘北人民感受官辦水電痛苦轉懇迅予明令商辦以保主權而解倒懸事竊據閘北地方自治籌備會等二十一公團函稱閘北感受官辦水電痛苦至今十年請求商辦迄未解决鑒於饋電合同瞬將届滿接用外水漫無限制深恐遷延不决馴至喪失主權無可挽回函請據情轉呈迅即决定商辦等情到會查閘北水電官辦痛苦中外交責無可諱言誠非實行商辦不足以資改革而蘇民困閘北公團請願商辦迭經呼籲力竭聲嘶雖詞近急切而情殊可憫且又接壤租界華洋雜處自應以挽回主權解除人民痛苦實行商辦爲前提即省長亦疊次宣言根本贊成商辦可見官民一致惟省長以處分省産權屬議會非得議會議决未便遽行處分而人民方面以饋電合同正届期滿若不在此最短期間决定商辦迅速施工則饋用外人不特人民痛苦莫解抑且有妨主權竊思水電爲人民生活所必需不可一日或斷若以市内水電不事切實補救竊恐將來權操外人聽人支配則不啻無　推放租界主權喪失莫此爲甚值此合同期滿之日正閘北地方收回主權之時兹閲報載内務部咨省長文内省議會徐議長勘電聲請解釋亦經認爲合法應請鈞座迅予公布商辦俾商辦公司尅日成立則規劃工程訂購機器建造敷設循序進行庶幾合同期滿不受外人挾制以免再饋租界水電藉圖補救並乞責令新公司依限成立水電兩廠始得收回主權如此辦法於事實兩有裨益設仍遷延不决深恐變端百出後患無窮商會爲解除人民痛苦鞏固主權并爲杜漸防微起見不得不轉爲呈請仰祈鈞座俯念閘北水電關係國計民生至重且切懇乞俯准迅賜實行商辦以維主權而蘇民困地方幸甚云云 
[八縣攤認浚淞經費之協商]  
　　修浚吳淞江經費有關係之八縣與上海商業團體各認三十萬等情早誌本報惟刻下上海與吳縣所議决者微有不同上海以八縣田畝之總數爲單位按畝平均分攤蓋依照舊案由八縣田額計算合計七百五十八萬七千畝有奇現認三十萬每畝帶徵四分則有盈無絀故自十三年上忙起每忙每畝帶徵一分則兩年爲止已可足數吳縣則以縣爲單位按縣平均分攤則三十萬每縣各攤三萬七千五百元適合此數但田畝較多之吳縣以上海之議决辦法計算其負擔亦應增多當不止八分之一吳淞江水利協會恐各縣議定標準未能劃一將來收欵或有糾葛故已根據此意函請吳縣議事會商同其他七縣議會協定辦法以免參差矣 
[米業濬淞案昨聞彚誌]  
　　滬北米業聯合會日前開特會通過繼續抽捐協助濬淞經費一案其實行之期須待該會改組完善後方可照抽在此改組之時各方情勢復有促進與節省此項經費之言論特分誌於後 
　　米行方面　北市各米行上年代扣濬淞捐欵均純盡義務實扣實報各行賬席雖任務繁劇亦未藉詞諉卸乃得其實益之各客一方面函請停捐一方面又函請照抽至去歲年底各行幾至左右做人難故未及米聯會通過遽於年終結束日前特會情形苟非總商會方副會長親臨難得良好結果目下名雖改組實已轉於延宕行家言論頗有聽其自然之勢謂改組成則米聯會須宣言在此濬淞工程未濬期間聲明各方不再發生停捐之議實力輔助協會不使米行爲難否則决採取無錫米業總董陳廷鏞建議之辦法由行加佣直接認捐按月由米行公會彚繳總商會保管旣可促進認捐又省米聯會一筆鉅數開支且免各方爭執誠一舉三便云云 
　　米廠方面　廠米出售大半均由北市米行代銷少數運往南市其運南市之米客家不願納捐故上年祗三四廠家代扣客捐實行一月即行停止廠家不願與聞濬淞之事此亦原因之一近水利協會推廠董曾君影毫爲委員一節曾君已數辭曾君前爲米聯會副會長亦因不愜而力辭云 
　　各客方面　自米聯會成立後極力整頓碼頭陋規往年北市碼頭上勒索規費之痞棍以數十計該會利用其强者爲碼頭僱役此患始免否則每一米船到埠必先有一人向索規費與則連接而來不與則恃衆惡鬭傷人流血時有所聞常錫宜蜆各帮無或倖免惟皖帮係用駁船載經蘇州河赴廠碾售可不受欺侮故各帮米客上年受米聯會保護除皖帮外莫不視爲惟一之理事機關上年碼頭上因有僱役及該會水陸駐警照料發生事故較少案之最大者爲貼車爭執錫常米客互毆而風潮旋起旋平實有米聯會調解之故也故米客對於一分捐欵除濬河外而得各項實益極願早日繼續抽扣不願米聯會瀕於破産云 
　　食户方面　昨有署名食户沈東明·黄起·丁振亞·等多人聯名致函北市米行公會請其即日實行扣捐函云逕啓者查米業協助濬淞臨時經費名雖徵諸各客實則皆我等食户所負擔行家盡抽收義務米客獲航運實利本無反對理由亦何爭執可言乃各客方面始而藉口公共河流以止捐繼謂所捐不公而改組暗潮愈烈成局愈僵意見背馳續捐無日濬河爲公益之事自應惟力是視安可計及多寡而况欵非出自米客之囊自有負擔之食户在耶至有倡言凡屬米業無論行廠客店均應認繳此語驟聞之似具理由但一經細核則重捐疊税無非出於米之本身捐者一之加者倍之是直接病民之策耳報載米業特會進行改組然在鄙等觀之無非重在米聯會議董一席其間不無涉及權利問題倘果具有熱心則米聯會前此職員本屬純盡義務捐欵收入亦屬全助協會試問有何改組之可言查上年捐入數近兩萬且因廠家置身事外未盡代扣義務否則捐集之鉅可知任其代扣之勞者厥爲行家之賬席按月整數送交米聯會保管乃米聯會一轉手之勞遂耗其全額二成以上本届旣經特會議决嗣後捐欵收入按月送交總商會保管則何如即由米行公會直接送往取消聯會省得一分消耗濬河即多一分經費食户即輕一分負擔出捐義務在於食户代扣之權操諸貴會至希即日集議實行繼續抽扣去此贅疣之米聯聯會食户幸甚濬淞前途幸甚米客行商無不幸甚 
[北京來客談曹錕病狀]  
　　國聞通信社云近來謡傳曹錕病故不止一次雖無事實證明其確然病狀甚危則各方傳來消息大抵一致昨有熟悉政情之某君由京到滬據云天津日來盛傳曹氏已死因左右尚擬趕造報銷彌縫賬目是以秘不發喪實則北京自庚申直皖戰爭後軍閥對於北京政府久已予取予求任意截欵支用初無報銷可言曹氏死耗確屬誤傳但其病重則固甚確因向來每星期三次國務會議畢議由閣員兩人入府報告乃三星期以來此事已未舉行蓋曹病重不能見客也又凡有命令發表例由府院兩秘書長持命令在總統前蓋印曹氏入京後每次係由兩秘書長持令稿至曹錕烟榻上一閲然後由李彦青就烟榻前之茶几上蓋印此事近亦作罷全由李彦青蓋印了事因此證明曹之不能辦公更據主治西醫方面所傳消息則曹所患爲亢陽越進之病無晝無夜不離姬侍以致僅李彦青一人可以與之見面他人皆未便進房相晤醫生曾勸誡之爲之打針注入凉樂使熱慾下减曹殊不顧仍多服鹿茸勉提精神遂致端坐之際亦患遺精近來精變黄色似成精盡血繼之象醫生謂其病已不可治此爲曹病之眞相云云 
[大隊日砲艦急駛赴魯訊]  
　　因青島形勢險惡之故 
　　國聞通信社云昨據日人方面消息日政府因青島溫樹德爭奪膠濟路盈餘形勢險惡恐生事變急令佐世保第一艦隊砲艦二十一隻駛往青島以資保護云云 
[法治恊進會昨日開會討論省憲問題]  
　　法治協進會昨日（星期日）假大東門内東姚家弄烟業公所開會到會會員有王開疆·俞祖芬·張飛熊·湯應嵩·黄啓英·樊炳熙·陳仁琅·徐金熊等二十一人下午三時開會輪推張飛熊主席宣告本日到會會員已足法定人數開省憲研究大會省憲一切進行事宜應請討論各會員互相研究之後「議决」省憲問題任大責重所有上次議决搜集各省省憲草案作爲起草資料尚有少數省分並未寄到應即僱送到會以憑參考兹先就全體討論後再行分章分任起草次「議决」訂定於三月二十三日下午二時開起草省憲大體討論會研究起草省憲問題再次由理事王開疆提出對於金法郎案曁停派考查司法委員案緊急提議案此案留俟下届大會時討論至五時許散會 
[寳山縣批查搶毁縣示案]  
　　宜樂里搶毁縣示一案自經省公署令寳山縣秉公查辦後即經馮知事傳質該被告鄭伯照·陶讓卿·鄭日成·等兹聞由陶讓卿出面辨訴呈文如下「具呈人陶讓卿呈爲聲明並未搶毁縣示藉端圖詐事竊虬江路宜樂里翻蓋住房一案歷被余星北等控訴當由憲署示禁勒擾在案查此示於本月一日間發懸該處經租泰利西人因不諳華文移回繙譯曾擬向憲署聲明事由即行懸掛原處適商人因事赴漢雖將公示送縣而聲明書遷延未遞詎滬北五區聯合會及余星北性喜健訟自將公示移懸弄内復飾詞呈控省署實則公示不過經一度之繙譯並未毁損絲毫商人對於此案甚願恪遵憲旨和平對付但該處地産早經泰利洋行管理翻蓋亦出於洋行本意與鄭伯照無關滬北五區聯合會會員余星北等意圖勒索故一再假借名義掀起訟端架詞牽入現奉憲飭傳合亟聲明事由仰祈察核轉呈並賜將傳票註消深爲德便謹呈」云云馮知事當批所呈是否實情候函詢淞滬警署查明復奪云云 
[列寧追悼會紀到三十餘團體]  
　　上海各公團於昨日下午二時起假座小西門少年宣講團舉行追悼列寗大會到會者計有國民黨總部等三十 
[上海各團體追悼列寗氏大會攝影]  
（南京路抛球塲心心照相館攝） 
　　餘團體（另録）代表三百餘人主席胡漢民司儀鄧鶴鳴招待童理璋·李士林佈置陶鳳威·庶務趙醒儂届時由主席宣佈開會詞（詞另録）次全體起向列寗遺像行三鞠躬禮次瞿秋白報告列寗史略次由葉楚傖·程鋭生·郭寄塵·鄧安石·邵力子·福朗（德人）倪端·郭劍士·嚴伯威·徐翰臣·等相繼演説（詞另録）次全體高呼「列寗主義萬歲」即奏樂散會時已五時矣是日有追悼會特刋及學生總會宣言等印刷品在會場散發兹録到會團體及演詞如下 
　　到會之團體　國民黨總部及第一·二·三·四·區各分部中國共産黨上海執行部社會主義青年團新中國黨國民對日外交大會綢染公所廣東自治會山東·河南·天潼·福德·黄家闕·等各路商聯會牛羊肉業公會西服業同志會上海印刷工會青年勵志會學生總會工商友誼會全國各界聯合會雕花工會壬戌友誼社青年學社江西學社江西旅滬同志會浙江民生協進會申江商業中學瓊崖學生革進會暹羅華僑學生會等 
　　主席報告詞　列寗不僅爲無産階級革命之領袖且爲世界被迫民族奮鬥之先鋒其勳業之偉大自有歷史以來幾無人能及之彼組蘇維埃勞農政府指導被迫民族與帝國主義奮鬥之途徑其功尤不可没今日追悼列寗不僅弔此偉大之英雄抑亦爲被迫民族惋惜喪其良友云 
　　來賓之演説　葉楚傖謂列寗主義始終不變堅决之毅力我人大可效法鄧安石謂列寗爲平民爭自由推溯壓迫羣衆之有産階級厥功甚偉我國號稱獨立而處處受人壓迫亦當師法列寗努力奮鬥以圖自存邵力子謂我國人應聯俣世界被壓迫民族努力與帝國主義者鬥此種運動非破壞的乃造成自由的大同世界之機會德國國民黨代表福朗謂俄國革命子弱小民族以自决之權俾脱强國之束縳此皆列寗之賜吾人談革命當從羣衆着手若築室道謀恐千百年亦無濟於事云云 
[上海市議事會之議决案]  
　　上海市議事會於日前開春季常會所有議决案業經該會照章呈報縣知事並移交市董事會查照執行所有上年决算案須候董事會調取所屬各機關預算清册彚送到會編列議案方可開會再行續議兹將議决案照録如下 
　　一件本市官契分發行所仍由市總董派員管理案查印契一項前清光宣間本設官契局專員管理至宣統三年經城自治公所議會議决城自治區域官契歸自治公所辦理光復後市政廳成立其辦法悉仍舊貫迨至民國三年自治停辦而上項官契送移歸市經董派員管理此歷來之事實如此現在自治恢復一切權限胥當回復原狀而辦理此項官契人員當然仍由自治機關派員專管無另行委任之必要今縣署委任本市官契管理員雖係根據民國八年財政部核定江蘇省發行官契紙施行細則第二條委託公正紳董或殷實商舖辦理之規定但現在各市鄉自治機關擔任辦理是項官契之發行以權限論固已受官廳之委託且核諸施行細則所謂公正紳董亦屬相符至於由自治機關所另派助理之人純係雇員性質旣非紳商又非商舖無須再直接受官廳之委任應請董事會查照成例申明理由仍由市總董派員管理以清權限而專責成 
　　一件整理市政經費案　查暫行市鄉制第三十五條之規定市經費歲出入預决算與經費之籌集與處理均應由本會議决但求實行此項職權則其捐税之徵收與用途之支配當然在本會議决範圍之内惟本會所應調取之預算决算如滬南工巡捐局及敎育慈善各機關屬於本市範圍者皆應一律調取而本届常會之議决上年决算案旣規定於市鄉制第九十九條應向各機關聲明請將最近届决算依制交由本會議决其餘自民國三年停止自治之年起歷届預算决算案一併送交本會以備參閲應請董事會依此執行 
　　一件收回本市房捐充自治經費案　查本市抽收房捐始於前清光緒二十七年原係全數解省光復後經省議會議决移作自治之用今縣署以大部分作縣警察費縣警分駐四鄉而房捐之收入以本市爲獨多本市之捐供本市經費理無不可但房捐抽收不獨本市爲然歸縣歸市一時未能確定兹事體大俟董事會調查確實然後進行 
[領港總會力爭領港權]  
　　中華各口領港總會因各口領港支會之要求向政府請願修改同治九年所訂之暫行引水章程迭開大會多次均以此項暫行引水章程若不急行修改則我國領港全權永遠操於外人之手不但喪權辱國即船員本身亦受損害不淺况各省要塞江權一經外人領江者之窺探則輕車熟路不啻以地圖拱手送人該會同人公認修改章程收回領港權實爲當務之急除先行電陳事實外其進行程序如下（一）派員赴各口支會接洽（二）公推代表向政府呼籲（三）預備在滬組織修改引水章程委員會（四）徵求各界關於修改引水章程之意見 
[對日市民大會之通電]  
　　請全國繼續進行對日運動 
　　對日外交市民大會因舉行週年紀念大會本日通電全國請努力進行對日運動電云各省區·省議會·商會·敎育會·學生會·農會·工會·各報館·各通信社·各公團·曁全國各界諸同胞·均鑒去年三月二十六日爲旅大租期届滿日本竟沿襲其侵略政策藉口於全國否認無效之二十一條抗不交還全埠市民共深憤慨當由滬上各公團發起市民大會假總商會開會集議對付方法公决經濟絶交所幸人心未死一年來各公團之加入本會合作者不遺餘力平時消極的抵制而尤以積極的提倡國貨爲切要旋經大會議决每月開提倡國貨會一次第五次早已舉行在先各實業廠熱心贈品頗形踴躍溯自去年成立迄今適届週年目的雖猶未達宗旨始終不渝爰定於本月二十四日仍假總商會開週年紀念大會同時提倡國貨區區微忱堪告同志此後進行尙希愛國諸公鼎力倡導師失差不忘越仇之决心爲再接再厲之運動本會同人第恐汲深綆短或生此拒彼迎適貽虎頭蛇尾之譏不惟無效足長野心諸公熱心救國三島何慮一髮千鈞時不我待用　積悃藉作嚶鳴臨電激昻共挽浩刼上海對日外交市民大會灰 
[總商會調查和商行號]  
　　駐滬和蘭總領事署昨接上海總商會來函請開示和商行號文曰逕啓者貴國商人之在滬者共有幾家其中西文行號係何名稱敝會爲貿易上之便利起見用特函請貴館撥冗開示倘蒙俯允不勝感荷瑣瀆之處並祈鑒諒 
 
 

Page 14

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *[巴黎開萬國美術工藝博覽會]  
　　駐法使署函囑商聯會籌備與賽 
　　全國商會聯合會昨接我國駐法使署來函曰逕啓者一九二五年四月十五日起至十月十五日止法國政府在巴黎舉行萬國美術工藝品博覽會據該會籌備處函稱中國方面業由駐京法使於上年五月間正式函請加入十二月間復經駐京法使函催中國政府速復云云查我國近來美術工藝出品日見發達工商各界乘此機會自必樂於陳列惟開會之前應行預備者實繁有徒均非旦夕間所能辦妥如選擇地點僱工建築各問題均須與法政府預先接洽如貴會對於巴黎萬國美術工藝品博覽會决定與賽應從速呈請農商部通知外交部轉復駐京法使除由本館逕函外交部轉商農商部外相應　博覽會章程隨函寄送一份即希查照辦理爲荷 
[美術展覽會開幕紀]  
　　沈寳昌許沅徐可陞李毅劉海粟皆有演説 
　　江蘇全省美術展覽會籌備數月昨日已舉行開幕之儀式創會者除江蘇省敎育會美術研究會正副會長沈信卿劉海粟上有齊督韓省長代表沈寳昌·許沅總商會代表徐可陞美術家李毅士·普特爾司基·汪亞塵·俞寄凡·諸君及該會所請諸幹事首由沈信卿報告開會宗旨大致謂今日係江蘇全省展覽會開幕之第一日此次展覽會承各中等以上學校及國内外美術家鼎力襄助吾輩甚爲感激此次所以開全省美術展覽會之意義是欲以美感灌輸人類以快樂增進自然道德享精神之樂趣我國古代美術亦以引起人類精神快樂爲主旨美術家道德均甚高尙極富樂天思想現今社會道德頽廢已極吾輩舉行美術展覽會以挽此頽風等語次由沈寳昌演説謂鄙人對於美術了無研究頃聞沈信卿先生之報告對於發揮美術展覽會意義透澈之至然我所欲説者即應以美術陶養人類道德不能以技術二字輕視美術等語復次許沅演説次徐可陞演説美術是一國文化之表見一國美術程度如何即可知一國文化之思潮如何昔者我於美國研究彫刻時常見各學校皆陳列圖畫並有披阿娜每晚歌唱彈奏其樂趣不啻在天堂吾之敎師常言美術可以提高人格可以提高文化其於美術之重要可知等語再次李毅士演説略謂藝術不僅爲個人享樂實爲社會謀幸福也最後劉海粟演説吾國美術發源於黄帝之時至晋唐而大盛宋時即有畫苑與現今學校組織無甚差别現代一般人説藝術發源於希臘意大利這是錯了與其説起源於意大利不若説起源於吾國影響於歐西云云説畢已逾十二時矣 
　　國聞通信社云江蘇省第一届美術展覽會於昨日午前假本埠陸家浜中華職業學校職工敎育館開幕午後開始展覽樓上四室都爲圖書成績若第四師範·第一女師·第一中學·第二代師·上海美專·學生成績及莫延禧·洪公英·雷家駿·汪仲山·葉伯常·潘敬齋·賀天健·黄賓虹·文純張虹·張時敏·每劍父·吳杏芬·錢化佛·鄧春澍等私人作品均陳列於此樓上闢室凡八自五至十室爲各學校水彩·油畫·粉畫·木工·竹工·雕刻·塑像·刺繡成績而尤以中華女子美術學校·及寗一女師之刺繡品及二中之獸類模型爲最特色十一十二兩室陳列審查員中西作品而已故畫家吳新吾氏遺作四幀亦陳列於此綜計出品達千點以上學校成績尤多斐然可觀足證年來社會趨重美化之良好結果又該會開幕若孫寳琦·盧永祥·顔惠慶·韓國鈞·蔣維喬·沈寳昌等均贈有匾額頌詞甚多云 
[美商會歡宴華商續聞]  
　　將邀芝加哥鐵路公司總理白蘭氏演講 
　　上海美國商會定於月之十四日假禮查飯店歡宴上海總會會董等情已誌八日本報兹悉美國芝加哥米爾華基聖保羅鐵路公司總理白蘭氏亦於是日乘麥金蘭總統號輪船抵滬届時該商會擬請其至禮查飯店演講以聯中美兩國之感情而圖商業之發展届時諒有一番盛况也 
[新聞記者之集會]  
　　青年會西幹事講演和平 
　　記者聯歡會昨午在一枝香聚餐並請美人金門氏演説世界和平·及音樂家梁志忠奏梵亞鈴到有謝福生等數十人席次由梁君説明音樂之類别音樂之樂趣音樂之研究縱奏梵亞鈴二節抑揚動聽次謝福生介紹金門氏略謂氏係青年會學生部幹事主張世界和平運動甚力我中國爲和平民族極願聆氏高論並願譯述云氏起謂蒙貴會盛宴甚感華人愛好和平與我美人同我美在歐戰時曾參預戰事至南北兩部對於和平武力之見解尙未一致予爲美人而在中國言和平似未愜當然予已立誓終生不再從軍且回美之後須設法爲破壞武力之運動以達世界和平之目的予意欲消滅武力而達眞正世界和平之域須在萬國公法上規定一取締武力之條例無論何國以武力引起戰事者即以破壞公法論罪而其人民亦得爲消極之抵制佳兵不祥予非特不願爲兵尤希望得世界人民之同情證以歐戰以後之結果實甚可憐計死者達一千二百萬衆受傷二千萬戰事造成之孤兒一千五百萬寡婦及流離失所之難民約一千餘萬經此大犧牲後是否可得永久和平則觀各國現狀已無庸再加説明故美國愛得而博士爲世界和平問題不惜以重賞徵文並將徵文先徵求全國人民之意見計贊成者占百分之八十近且徵求世界民族在中國　子任之予曾以美人世界和平主張詢諸留美學生據彼等之意不能贊同謂他國在中國發展事業莫不藉武力故中國之圖存圖强亦　有以武力抵制武力此種見解予可予諒解蓋其所言實受刺激而生當凡爾賽和平會議之結果得權利之多少仍以强弱爲比例無怪中國人之有感而發斯言若予爲華人亦必爲此種主張雖然若此陳陳相因和平之希望幾等夢想若謂和平主張須由武力圖發起則尤屬夢想况此爲和平運動非和平討論予意和平運動之最適宜者莫如中國中國人爲最有道德·最愛和平而中國墨子之兼愛主義實和平之南針若中國人人聽從兼愛主義則中國不難圖强予深幸今日與在座諸君討論和平以諸君爲新聞記者任指導社會之天職而社中最重大之事亦惟戰事以輿論消除戰事其力量至大惟研究戰事當以事實爲標準舉凡戰事之原因結果旣瞭然於腦發爲中肯之論評斯爲有效諸君又須引導人民以團結之精神驅除不良之公敵（一）不良之敎育（二）政治腐敗（三）損害國家名譽信用之毒物以增國際地位斯爲無上之事業云云繼復分送所著「戰事」小册末由主席致謝辭而散 
[請求證明在日地産之覆函]  
　　張汝可等在日本横濱置有地産因震災後派員前往調查呈由總商會函請交涉公署加印證明並轉函駐滬日領核轉將該項地産回復登記去後兹聞日領復函云登記一事查中國人民在日本置有地産本署並無登記册籍無從查核該華人張汝可等在横濱所置地産旣呈由神奈川縣廳登録並執有契據爲憑儘可託代理人直接向該管官廳證明辦理所有請由敝署核轉辦理一節似未便照辦除將原件附還外函復查照轉知等情聞許交涉員函復總商會如張汝可等直接請求仍須加印證明即希送署可也 
[昨日祀孔記]  
　　昨日爲本年春季上丁釋奠之期本邑行政官廳各官員均於前晚詣向西門内舊　宫舉行祀孔敬謹行禮到者爲海關監督姚煜·警察廳長陸榮籛·審檢兩廳長沈錫慶·車顯臣·縣知事沈寳昌·縣警佐熊烈·道視學余沅·縣敎育局長李頌唐·縣視學朱··縣敎育會副會長曹棅紳董之到者爲莫錫綸·陸文麓·姚子讓·姚明善·王稚眉等三點四十分先祭後殿崇聖祠主祭者爲華琴珊東廡分獻姚明善西廡分獻錢允中正殿主祭官滬海道尹王賡廷未到由海關監督姚煜代行主祭東西分配分獻官爲警察廳長陸榮籛·地檢廳長車顯臣四配十哲分獻官爲審判廳長沈錫慶·道視學余沅兩廡分獻官爲縣警佐熊烈·縣議員姚明善糾儀官爲縣知事沈寳昌當致祭時適值大雨各官在大成門口行禮通贊曹堅正引金潤章分引曹浩·林祖浩讀祝范麟書執事錢允中·曹炯·郁鍾圻程宵浩·張翔雲·等十餘人秩序頗爲肅穆迨祭畢已天明矣 
[華絲各洋行營業之近况]  
　　現有四十五家 
　　我國絲經爲出口大宗貿易每歲白·黄·灰·各絲經運往英·美·法·印·等國約有四五萬包本埠經營華絲輸出貿易之洋行計有四十五家入洋商絲公會者三十五家法商藍樂璧·印端一星等十家則不入洋商絲公會每歲經售絲額向無統計各洋行輸出絲額最多者計美信（專購機械廠經）·信孚（兼購廠白黄灰各絲經）·等爲第一每歲計有三四千包運出次則三井·怡和·連納·達昌·愼餘·等每歲各有一二千包最次則開利·安利·公安·泰和·中和·等各輸出數百包至千餘包不等入洋商絲公會之三十五家洋行除泰和·百多·改組復開外其駿源一行係去歲下半年開業謙成則係令年組織業已抛售絲經現又有法商愛雪克氏設一專售絲經洋行行名安旗華經理已聘定吳松岩君日内即當開始營業云 
[縣商會常會紀]  
　　議决二十一日開春季年會 
　　上海縣商會昨開本年第三次常會到者會董王伯塤·沈景周·馬驥良傳佐衡·葉鴻英·樓其樑·姚伯棠·李詠裳·朱吟江·沈潤挹等會長姚紫若因患足疾未到由副會長姚慕蓮主席將最近各機關來函次第宣布畢即將各議案提出經衆討論良久决定本年春季年會定三月二十一日（即陰曆二月十七日）舉行報告上年一切賬略并經過狀况議畢散會 
[席母又訴追湯節之欵]  
　　女子席上珍自縊畢命案内被告湯節之已經法庭訊明判决監禁三年所有附帶私訴洋五千元判分三年以三次歸還第一第二次各繳一千五百元第三次繳二千元湯春判不服上訴蘇州高等廳後松滬護軍使署忽以湯有過激嫌疑將湯提往訊辦迄今尙無確實辦法明白宣佈而在者之母席方氏自伊女若子先後身故後異常悲苦且視此項私訴洋元爲將來養老之源若不照判執行　追則前途不堪設想故於前日又具呈請追云 
[商團華隊招募預備之第一週]  
　　索章者百餘人　投入者三十餘人 
　　萬國商團中華隊添招第十八届預備隊員業誌四日本報兹聞本埠商人赴百老匯路一二九九號華隊辦事處索章報名者殊形踴躍外埠來函索章者亦日必數起該隊以維護地方治安爲宗旨所有報名各員均須經精密之調查故所有隊員盡屬海上體面商人現據其第一週之揭曉索章者計一百餘人業經投入預備者已三十餘人現尙有餘額故有志於此者仍可向該隊報名云 
[滬閔南柘汽車公司股東會紀]  
　　議决添招新股二十萬元 
　　昨爲滬閔南柘長途汽車公司開股東當會之期到會股東爲姚子讓·嚴味蓮·喬念椿顧袖雲·馬柳江·施安生·曁該公司董事顧馨一·陸崧候等下午二時到會股權已過半數遂即振鈴開會公推董事長李平書爲主席報告開會宗旨並營業狀况次由監察人施安生喬念椿報告賬略畢旋即提議添招新股蓋自民國十二年二月一日通車以來營業尚見發達統計約得餘利五六釐惟股欵未齊轉致虧負拆息周轉不靈兹爲維持善後起見再另添招新股二十萬元（每股仍以五十元爲額）先儘老股認購以一月爲期一次繳足每年所有盈餘先儘新股分派官利如再多盈餘再派老股當由各股東全體贊成即行决定議畢散會已鐘鳴四下矣 
[省議員爲烟税事上省長書]  
　　省議員襲廷鶚昨致韓省長書云止公省長座右敬啓者本省捲烟營業税係省議會議决之單行條例對内不受中央之干涉對外不爲條約所限制其用途供敎育等費之要需其收數達二百餘萬之巨額商界鼓吹於事先敎育界贊助於事後其辦法經省議會議决分區招商投標承辦省政府根據之以擬訂細則見之施行以本省立法行政社會共相維護之税法宜可以順利推行刻　收效乃試辦以來外商忽生覬　希圖攫取税權使領交涉於省垣外商奔走於内地就主觀而論爲妨我國權若就客觀以言則外人官商間之呼吸一致實足令人心折而恍然於國力之强爲有由也側聞省垣政務會議以外商認税害及主權斷宜拒絶立法敎育兩界亦多馳書力爭人心不死省權攸賴但外商運用木已内地滋蔓方多或以反對承商籍貫爲説詞或以停業不售捲烟爲要挾夫各區辦理烟税固有以保證金不繳而撤商派委者矣以非本省人之官吏辦税而不聞有異言以同爲本省人之承商則反對之理由安在百思難得其解何况籍貫之爭顯爲本省單行條例法外之苛求乎向例商人停業必害甚切膚不得已　出此今捲烟營業税法爲照值加百之二十而調查各區售價有乘機加至百分之三十或四十者吸者如故未聞捲烟因之滯銷蓋品屬奢侈雖重徵不受影響通例如是而烟商於此實於貼用憑證以外得額外之赢餘試問何所苦而出於停業别有作用不問河知故竊謂如上違抗之理由均越情理之恒軌省政府於外商覬觎一節旣已洞見其非則對於各區違抗之風潮允宜依據法文有斷然之處置各區承商其職權祗及於徵收税欵助查偷漏其能力祗及於説明勸導果有違抗風潮全賴官廳主持消弭乃頗閭地方官警畏葸玩忽有措留營業執照而不發者　有請求協助而擱置不理者矣地方官警負責協助法令煌煌而僚屬敢於如此將行政統系長官威信之謂何承商依法承辦同爲省政府服務苟非違背法令省政府不當以其爲商也而苛之商辦委辦職責相同乃商辦須繳保証金而委辦則不然委辦未能就緒則優容之商辦未就緒則澈查該商是否稱職地方是否融洽之官文章已繩乎其後地方非情非理别有作用之違抗則一任僚屬之膜視而不問至於承商則責難之惟恐不至行政權衡豈云平允承商依法標得承辦權於官廳爲一種權利義務行爲與官廳任意委派者有别竊願台座重思之也或者謂省政府當初本主官辦商辦特不得已而行之又或謂外商認税之議迄未中斷臆揣之言固未敢信但見仁見智以所處之地位而見解不必盡同台座果以推翻省議會招商標辦之案爲宜儕烟税於釐金欲爲僚屬增若干之税缺或者外商認税亦事屬可行則請及早宣示毋令承商進退失據致痛苦損失之日積并致數百萬省政要需長此虚懸亦台座長蘇時期中永留紀念之德政也招商標辦爲廷鶚當時所極力主張今轉陷承商於阱目以此而貽誤省政要需能無慨然聞見所及骨　在喉傾吐以陳不辭　直幸察而敎之爲禱敬頌勛安　廷鶚三月九日謹主 
[濬浦局海工師歸國前之報告]  
　　題爲浚浦局與浚浦工程 
　　浚浦總局總工程師海德生氏此次因病乞假歸國瀕行時曾撰第九號之報告提綢挈領約數千言題爲浚浦局與浚浦工程原文如下 
　　（一）組織浚浦局爲中國政府所設立之一特别機關與駐京各條約國公使所訂立復於民國元年（即一九一二年）經内閣總理正式批准之合同完成浚浦局之組織關於處置漲灘地之附加條欵一則（第十二條）爲外交部核准曁民國五年（即一九一六年）江蘇省長之許可是以浚浦局直接承受其職權於中國政府者也（一）局員浚浦局局長爲中國政府官員三人即外交部特派工蘇交涉員上海税務司上海理船廳（一）職務浚浦局職務爲供給修養一深水之航道自揚子江以達上海舉辦新工程以應改良現存航道之所需以及輔助沿岸業主挖浚各處碼頭前面之深度（一）經費浚浦局所有之財政均歸該局管理其入欵即由海關税每百兩加三兩免税之貨每值千兩抽一兩五錢貴重品抽千分之四十五謂之浚浦附加税以及出售漲灘所收之欵（一）管轄界限浚浦局所轄之境直達黄浦江上潮流所及之處爲止其境内河身兩旁潮到處任何工程倘有阻碍河身者該局皆可停止之所有山江南製造局起至黄浦入長江處在春汛高潮線之間（如一九零六年）一切灘地均在該局管轄之内（一）顧問局顧問局爲一完全之　間團體局員共六人上海中國商務總會派選一人其餘五人爲上海進出口噸數最大之五國各舉一人而成之（一）顧問局之職務顧問局之職務爲代表上海中西商家監察浚浦一切之進行遇必需時得進言於浚浦局如仍未愜意可通告領事會山駐京公使商妥之（一）浚浦局之時期浚浦局之工程並無年限之規定惟因河身之狀况常需巨工以維持其航道焉（浚浦局之　辦與前局之歷史浚浦局係前黄浦河道局之承襲者該前局設立於一九零五年爲中國政府與列國間條約所協定當工程開始之時（一九零五年）河口有暗沙（吳淞外沙）在異常低潮時水深僅十五尺而已上河三英里之遥河分兩道其一極淺不過八尺　合民船行駛之用其他亦有暗沙（吳淞内沙）在最低潮時深不過十尺至十一尺耳介乎兩河之間者有島山島上端起至租界河面寛闊然淺灘阻障數數發現在上海港本段深水航道實屬太窄中有二處全部河身亦太狹窄且在匯山碼頭又起暗礁凡諸缺點日趨惡劣假使浚導工程不即舉辦今日上海必爲巨艦所不能直達無疑夫裝載貨物大船較小船爲廉苟巨艦或舍此而往他埠停泊揚子江口轉裝小船貨物之運費無論如何必大增加上海一埠將受害不淺尤甚者則商務爲他埠所侵奪是已緊要工程舉辦之後所費至七百萬兩有奇一九零一年辛丑和約中央政府所捐之欵全數用罄而航道深度昔在最低潮時僅十一尺者進而爲十九尺焉政府公欵停給之後在清宣統二年（即一九一零年）財盡之時省當軸即將該局撤消嗣後新局産生之原因緣黄浦之修理其功僅成其半繼續進行與日後之修養工程欵項無着故籌欵之源祗有在商業上征税之一途如各商家無相當之代表及不告以欵項用途之担保則彼輩顯然不願受征於是乎至一九一二年而辦理浚浦局之章程立焉自一九一一年以後中央政府從不捐輸矣（一）浚浦工程大凡改良潮汎河流如黄浦者其法均根據簡要之原理欲得一深水齊整之河道以適乎航運在低潮線間之河寛必須均匀向出口處逐漸展寛故浚浦局規定界線曰浚浦線在該線之間河身必須保存該線在上海港口上端相距約一千四百英尺而在出口處約二千四百英尺此線爲突起碼頭·尋常碼頭·與浮船等各項建築物之限界亦爲沿岸業主管業權所至之限界在多數地點建造各式導水之長堤採用木椿柴蓆箱籠石子等材料又河道爲沙島或暗礁歧爲二支其一支（即老航道）築以巨大之壩以阻塞之其另一支則修改之使成頭等之水道焉河中有二段其身太窄用機開浚以合適當之度共計挖去淤泥五百萬方一九○五年一九一二年與一九二三年之大區别可於所附之四圖比較而得之其第四圖則用以獲此結果之工程也收束全河航道之餘塡成極廣之地而由是面淵深之航道加寛潮流山揚子江而入循寛緩之灣程暢行無阻矣至於江岸灣突之處浮土仍易淤積挖而深之每年須起泥二十五萬方（一）迄今所得之效果觀乎此可知由一極不整齊日趨險惡之河流今改成一良美之航道在非常低潮時至少有二十六英尺可航之深度惟在滙山淺沙之中僅得二十四英尺也即小潮汎時至少有六尺之漲起是一年之中每日通航之深度至少三十至三十二英尺也（一）下列之表顯明各處阻碍由人力所得之改善 
　　　地　點　　黄浦江中最淺灘處可航之最小深度 
時期　　　在吳淞外沙　吳淞以上之内沙　新船道　滙山碼頭對出之淺沙 
一九○六年即前黄浦河道局開辦時　　一五尺　　　十尺　　　　八尺　　　二一尺 
一九一二年即　　　　　　　　　　　二一尺　　　完全移去　　十九尺　　二二尺 
現在浚油局開始時 
一九二三年　　三一尺　　二六尺現已浚挖較深二四尺 
　　（一）浚浦局内部之組織及産業浚浦局施工費用均由入欵中支付所設挖泥部有第一等之機船隊（一）鐵連斗梯式挖泥機船大二艘小一艘（一）鐵軋挖泥機船大二艘小一艘（一）大號拖輪五艘（一）鋼質運泥船十四艘（一）附屬之他項船隻數艘（一）機器修理廠及工塲（一）乾船塢（一）建築部有完備之工具辦理各種養河工程駁岸塡地及碼頭等工程（一）塡地所用大號抽呢機船艘（一）水上起重機·打椿機·拖輪及方船多艘（一）在陸有工塲·木工廠·材料及工塲職員之宿舍（一）又設立發展完備之水性測量部有量潮儀表等（一）又一普通測量部測量河道之變遷及刋發地圖等（一）又本局執管塡高地産多段此類地産將來可供建築公共碼頭及各項工程之用（未完） 
[道路會之兩會議]  
　　徵求會第二次報告　各隊聯席會議 
　　道路協會於前晚在甯波同鄉會揭曉第二次徵求分數來賓曁副會長代表·各隊隊長·職員·會員·約五百餘人由許副會長代表王煥章主席報告開會宗旨畢蕭君格清曁全隊十餘壯士表演國技任委員長報告徵求情形陳葆藩曁青年協會捐助滑稽影片職員張笙階·趙　吾·張四維·陳葆藩·謝件復等均有演説惟是夕微雨濛濛致各隊職員交分多在八時後未便違章報告照　應歸下週揭曉特將兩湖巡閥使福耀南君續捐二千元·蘇皖贛巡閲使齊變元君續捐五百元·松滬護軍使何豐林君續捐二百元·先行發表用資提倡衆大鼓掌於十二時散會又昨午后二時協和隊與各隊職員開聯席會議到者二十餘人由協和隊隊長殷鑄夫主席按照秩序單逐條議决催促各隊積極進行並有夏士屈里·與陳葆藩·羅冠英·陳俊文·晏智瓊·趙友蘭·葉更生·鄒恩駕·程佩文·李景華·蔡曉白·朱劍霞等演説討論徵求方法建捐隊副隊長沈桐叔續繳會費百元於五時散會 
[一週間浙屬運來之現洋數]  
　　滬杭甬鐵路同和運銀公司於本月三日起至九日止（即一星期間）由浙屬各商行號裝來現洋逐日分送上海各銀行錢莊詳誌如下（三日）中國銀行十萬元鎰康小洋五萬角永康一千元祥太小洋六千角安裕五千元成源三千元（四日）同昶五千元祥太小洋一萬五千角（五日）鎰康小洋五萬角祥太小洋一萬五千角（六日）益大五千元泰興五千元信裕三千元祥太小洋一萬五千角鎰康三萬五千角泰和一千一百元（七日）棉　銀行五千元祥太小洋一萬六千角（八日）義源五千元上海五千元（九日）祥太小洋一萬角又一千五百元鎰康小洋三萬五千元信　裕三千元日生四百六十五元以上一星期間由杭運到現洋共計十五萬七千四百六十五元又小洋二十四萬角均運抵上海南站卸車即由華運公司逐日分别送交矣 
[一週間紗花概况]  
　　上週紗花市面已有逐步回高之象國外美棉趨堅三品無再跌之可能蓋三品價小賣方必多獲利買回買氣而盛價自向上也我國市場值此世界棉市久疲回蘇之機各帮紗莊多思採購數月未動之川帮亦有大批採辦之説且本月份期紗買方人户預備收貨益星寒賣方之膽不敢抛賣恐稻軋空之弊人心以好價格自高週末謡傳曹　病故人心頓虚賣方復乘　宣傳價格又小後雖明知謡諑全屬子虚而外棉通報回小本埠紗花市面終難一帆風順也兹將上週紗花成交概况分述於左 
　　（一）期紗　上週期紗以本月份頗爲緊俏故價較前週好起三錢各月期最高價爲七日前市三月期一百七十四兩二錢最低價爲三日後市八月期一百六十一兩八錢共成交十八萬五千八百二十五包較前週少四萬九千三百二十五包計紗布交易所成交十六萬一千二百五十包物品交易所成二萬包取引所成交四千五百七十五包兹以上週中三月期爲標準而比較中日之期紗價格於左 
月　　日　　中國紗布交易所　　日本三品取引所　　　東滙　　　　　　　　　兩　　　　　　兩　　日元　　　　　兩 
三月三日　　一七一·八　一七九·三（二八○·一）　　·六四 
三月四日　　一六九·九　一八○·三（二八二·九）　　·六三七五 
三月五日　　一七一·二　一八三·○（二八二·六）　　·六四二五 
三月六日　　一七三·○　一八三·六（二八六九）　　　·六四 
三月七日　　一七二·九　一八七·四（二九二·八） 
三月八日　　一七三·一　一八三·五（二八七·八） 
　　（二）現紗　上週現紗交易甚旺　故價格得以維持　江西·漢口·四川·天津·四帮成交最多合之廣東·汕頭·蕪湖·野鷄·福建·營口·諸帮共做開一萬零三百包較前週增一千三百包本紗二十支價格以三日一百九十五兩之三羊爲最高六日一百八十七兩之雙喜爲最低十六支價格以三日一百七十八兩五錢之富貴爲最高五日一百六十九兩之金鷄爲最低十四支價格以三日一百七十三兩之地球爲最高同日一百七十一兩七錢五分之金鷄爲最低十二支價格以八日一百七十一兩之孔雀爲最高七日一百六十兩零二錢五分之天官爲最低十支價格以三日一百六十八兩二錢五分之大發爲最高五日一百五十二兩五錢之麒　爲最低他若本埠英廠紗以三日一百九十兩之二十支雲鵬爲最高價四日一百四十七兩二錢五分之十支雙羊爲最低價本埠日廠紗以八日一百九十二兩五錢之二十支水月爲最高價四日一百六十兩之十支豐年爲最低價各廠家以十六支人鐘準近期價較三品二十支紗僅小六七兩故多願開出共期現各紗三千七百五十但爲二月來廠家開出最旺之一週計二十支紗一千五百五十包十六支紗一千七百五十包十四支紗一百包十二支紗一百包十支紗二百五十包内内外廠水月二千九百包申新廠人鐘二百五十包恒　廠富貴三百包溥益廠地球一百包統益廠金鷄一百包寳成廠如意一百包兹將大阪現紗一週間成交價格録之於左 
月　　　日　　藍魚牌　　紅財神牌　　福島牌　　三馬牌 
　　　　　　　　日元　　　　日元　　　日元　　　日元 
三月三日　　　三一○　　　二八八　　二八八　　二八六 
三月四日　　　三一○　　　二八三　　二八四　　二八二 
三月五日　　　三一○　　　二八七　　二八四　　二八三 
三月六日　　　三一○　　　二八七　　二八四　　二八二 
三月七日　　　三一三　　　二八九　　二八七　　二八五 
三月八日　　　三一二　　　二八七　　二八五　　二八二 
　　（三）期棉　上週期棉較前週近期價高五錢遠期價低一兩三錢週中各月期敢高價爲七日前市三月期四十四兩二錢最低價爲四日後市八月期四十兩五錢共成交十八萬九千八百擔較前週少二萬一千二百擔計紗布交易所成交十八萬四千五百擔棉業交易所成交五千三百擔兹以上週中中印三月期棉價　英美五月期棉價録之於左以資參照 
月　　　日　　中國通棉　　美國紐約　　英國利物浦　　印度孟加拉 
　　　　　　　規元　　　　金洋　　　　辦士　　　　　羅比 
三月一日　　　四三·四○　·二八二五　一六·五四　　四九二 
三月三日　　　四三·○○　·二八三五　一六·○八 
三月四日　　　四二·六○　·二八四五　一六·二○　　四九一 
三月五日　　　四三·四五　·二八四一　一六·五二　　四八七 
三月六日　　　四三·六五　·二八九九　一六·六七　　四九五 
三月七日　　　四三·七五　·二八一四　一六·五八　　五○一 
　　（四）現棉　現棉交易本年來俱未見暢用户以世界棉市俱趨疲軟多思廉價　儲而貨主方面以價格日疲不肯貿然出售以待善價是以成交極少上週共做開期現各棉二千八百二十八件較前週少一千六百七十八件内漢口花四百零八件最高價爲五日之四十二兩七錢五分最低價爲三日之四十一兩五錢陜西花八百件最高價爲四日之四十四兩最低價爲七日之四十三兩太倉花八百件價僅五日之四十四兩鄭州花三百二十件價僅七日之四十四兩渭南花五百件價僅七日之四十五兩收進者計鴻裕一百零八件申新五十件三新一千一百件老公茂九百二十件東棉三百件大和一百五十件漢帮二百件他若美國現棉最高價爲六日之二角九分零五金洋最低價爲七日之二角八分一釐五金洋英國現棉最高價爲一日之十七便士又零八最低價爲七日之十六便士又二一云 
　　尙有本埠新聞等轉入後頁 
 
 

Page 15

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *本埠新聞二 
[一週間之内滙與外幣]  
　　内滙　上週各埠商業仍無萌動之可言故銀洋兩項需用均稀致滙兑清靜如常貼水並無重要上落京津銀漸初疲後漲結果比前週各漲五錢北京公砝週末計一千零四十五兩天津行化爲一千零五十三兩銀元貼水漲多跌少週末北京銀元每千元貼洋十元天津貼洋九元較前週均漲起一元五角烟台烟估初無上落迨星期五日忽抬高一兩爲一千零五十四兩銀元市價初漲後鬆週未每千元貼洋八元較前週計提高二元漢口洋例漲落不定週末價掛一千零二十九兩七錢五分計小一兩半銀元跌去五角爲一千零四元五角九江南昌蕪湖蚌埠安慶銀元星期五以前漲落毫無週末忽同增一元九江南昌銀元每千元計貼九元安慶貼洋八元蕪湖蚌埠各貼七元温州銀元計小一元爲一千零五元重慶九七平銀星期二日跌去二兩爲一千零二十兩其後上落毫無銀元於同時縮小二元爲一千零二十元萬縣九七平銀星期一掛牌價爲一千零四十兩較前週大五兩銀元亦高五元掛牌價同爲一千零四十元此後滙欵不多價少升降濟青兩埠自星期三以後均以照常通滙市價無大改動週末濟銀計一千零二十九兩半洋計一千零六元五角青島膠足掛一千零六十六兩五錢七分銀元爲一千零十二元此外各地滙價週間變化毫無云 
　　外幣　上週各種現貨外幣市况尙稱平穏票價因標金上下不定故時有漲落各票銷胃以英金票爲最廣市面之堅俏亦比他票爲甚花旗票初時無所上落週末市上售户極多致市價有一度之鬆動馬克千元票現底不豐物稀爲貴故價見抬高萬元票一種華人之購而靜待轉機者頗不乏人無如到貨源源不絶致市價反趨疲軟此項大票歐美諸國悉皆成爲廢紙如一聞吾國需要力不弱則日後之來源益旺必爲意料中事故前途不易樂觀此外各羅卜票及荷日坡港法等票交易平常市價均無重要上落兹將本週各票高低市價列表於後以資比較 
票别　　　　　　　最高價　　　　最低價　　　差數 
英金票　　　　　　八元五角五分　八元四角二　一角三分 
花旗票　　　　　　一元九角六分　一元九角　　六分 
老頭票　　　　　　八角八分二　　八角七分八　四厘 
荷蘭票　　　　　　六角八分半　　六角八分三　二厘 
香港票　　　　　　九角九分八　　九角八分半　一分三 
新加坡票　　　　　九角七分半　　九角七分　　五厘 
馬克千元票　　　　一元七角　　　一元五角　　二角 
馬克萬元票　　　　三分　　　　　二分四　　　六厘 
法郎票　　　　　　九分　　　　　八分七　　　三厘 
羅卜千元票　　　　一兩七錢五分　一兩七錢　　五分 
羅卜零票　　　　　七兩五錢　　　七兩　　　　五錢 
羅卜二百五十元票　一兩二錢五　　一兩二錢　　五分 
羅卜五百元票　　　三兩　　　　　二兩五錢　　五錢 
[一週間之絲市]  
　　上週中洋莊絲市頗見活動因里昂市塲對於廠黄絲經需求甚殷故交易頗不寂寞惟絲價均仍疲跌緣上週法滙逐日暴增致海外行市雖臻起色而扯合華銀絲價反見低小兼以華商心理鑒於美莊銷路依然不起横濱絲價亦無進展是以不惜貶價承售以冀暫持絲市之不斷故市價因而傾賤兹將上週中關於各絲經市情分類詳述如下 
　　機械廠絲　上週中廠絲市面雖覺活動然交易猶未暢達而絲價益趨低廉緣紐約方面存貨尙充市價步賤致美莊需胃依然不起僅里昂市塲上中下等貨均有進意奈以法滙過高來價低小故廠商祗將錫繭繅製者抛成六百餘包價均較前週跌小百餘兩行市仍看賤 
　　輯里白絲經　上週中輯里白經市面仍現停滯上等乾經美莊仍無活動之意而華商猶以内價高昂堅持讓價不售主義致交易難望接近惟下等乾經英倫方面進胃仍殷但以滬棧存貨將罄成交不暢價則激漲大經交易上週以法滙太高底貨亦枯致無談成上等白絲英莊稍有購進價尙秀挺市况趨於堅定　　川魯鄂黄絲經　上週中黄絲經市面雖不寂寞然魯鄂廠經因華商不願賤售仍無成交惟上中等川廠經法莊稍有需求談成二十餘担價竟較賤六七十兩揚返黄經上週亦成交六下餘 
上等貨價亦跌去五六十兩下等貨則賤二十兩川鄂黄粗絲印莊銷塲稍滯交易見稀價亦平疲行市漸趨鬆軟 
　　八繭灰經　上週中灰經市面依然平淡綠美日等處對於上等現期各貨毫無進意致交易呆滯週間惟法莊方面稍有需要計購成上中等現貨各十担絲價尙堅海外市塲邇來灰經市價亦疲幸華商以絲本攸關相率堅持故滬埠行市仍屬平定 
　　預料本週絲市廠絲如法滙稍鬆美銷亦起交易當更暢盛價仍難堅白經因存貨不多而内外市價懸殊成交不旺價恐轉疲黃絲經倘滙率回落絲價不漲交易當有可觀灰經底貨有限華商守性較堅故成交尙須時日也 
[一週間之茶市]  
　　上週間洋莊茶市已呈衰落之象蓋來路莊之大帮前數週均已拆售無遺珍眉貢熙等貨亦復銷售無幾湘鄂兩省之紅茶存底雖不少然英美各國商場存底均見豐厚洋商因不急需均持靳價主義故遞間交易異常沉寂且各國金融依然緊迫法國滙率步見放長茶業前途殊未能樂觀也兹將各茶市况分述於下 
　　路莊　上週間路莊綠茶成交一千七百十四箱較前週减銷一千零八十一箱各貨交易仍推珍眉爲最旺惟成交之貨屯溪歙縣等路之茶爲多售盤自四十一二兩至四十五兩較前週均無漲跌至貢熙一項市面仍趨穏固白頭莊尚復多方需求奈來路貨缺乏交易仍難見旺全週成交四百十三箱婺源益珍和牌號之高莊茶已由茂興洋行提價至四十兩其餘中莊之貨價開三十四五兩亦較前週爲佳蝦目珠茶同孚洋行進胃仍殷然市價已跌至三十餘兩其餘大帮中之鳳眉·娥眉·針眉等貨全週均無大宗交易云 
　　平水　上週間湖州平水綠茶洋莊仍無重大發展惟土莊茶廠因平水茶價格低落不無利益可圖業已開始向各棧訂購全週成交一千八百六十餘箱價二十四五兩市盤殊不見佳云 
　　土莊　上週間本埠土莊綠茶市面略爲活動惟成交之貨仍以珍眉黄熙兩項爲多珍眉售盤三十五六兩貢熙售盤二十七八兩市價均頗不惡故日來土莊茶廠已有多數先後開工預料本週土莊茶當有大宗上市云 
　　工夫　上週間工夫紅茶市面仍見平疲英美德法等莊均趨觀望全週僅銷去兩湖紅茶二百十五箱價在二十兩左右較前週又略爲見低惟俄莊去路已趨活動白頭莊已有開辦之意觀察大勢市面或不無發展之望兹再將前上兩週輸出箱數及存底列表比較於下 
　　輪出比較表 
茶　名　　　前週輸出箱數　上週輸出箱數　茶　名　　　前週輸出箱數　上週輸出箱數 
路莊珍眉　　一五○四　　　七○九　　　　路莊秀眉　　三七八　　　　無市 
路莊貢熙　　　　九九　　　四一三　　　　路莊蕊眉　　一四五　　　　無市 
路莊珠茶　　　二六四　　　三七四　　　　路莊眉雨　　　無市　　　　　八七 
路莊鳳眉　　　一九六　　　　七二　　　　平水綠茶　　三六二　　　　一八六七 
路莊娥眉　　　一四九　　　　一七　　　　湘鄂紅茶　　二○二　　　　二一五 
路莊針眉　　　　五○　　　　四二 
　　存底表 
茶名　　　　箱數　　　　茶名　　　　箱數 
路莊　　二一五六七　　　平水　一九七○六 
工夫　　三八七一○　　　土莊　　五八七五 
[旱烟改良會常會紀]  
　　中國旱烟改良會於昨日午後二時在南市烟業公所開第七次常會研究烤法烟絲事到四十餘人公推張詩品主席報告開會宗旨畢由陳啓楣提陳聚豐·丁瑞泰·大甡祥·等所新製一種烤法之烟絲請衆詳細討論研究衆謂該烟色味甚佳香氣頗濃惟其所用之原料及配合法須提交本會詳細審查次由裘景芸提議改良烟筒事雖得模範·普益·兩工廠贊成協助而對於各烟筒作亦須一致聯絡進行公决俟下届常會時决定邀請各工廠及各烟筒作代表等出席開聯席會議討論改良烟筒之一切進行事宜議畢至四時半散會 
[蒲淞高小學校請改縣立呈文]  
　　蒲淞市高小學校校董王臨鈞等昨因縣議會議决添設縣立高小第四校擬將該校改爲縣立故具呈文請縣公署核准原文如下竊董等於民國九年春間組織校董會量力捐助並由各校董分投勸募籌集欵項在本市北新涇鎭購地建築高小學校一所即於十年秋季開校試辦二級額定學生一百二十名業將該校建築開辦情形呈請鈞署及前勸學所各在案奈該校經常費尙無的欵惟於本市各圖董蓋戳費下酌提數厘藉資挹注開辦迄今已届四載學生逐漸衆多已達七十餘名分設三敎室費用浩繁經費愈形支絀雖由董等竭力維持然而杯水車薪終難持久蓋圖董蓋戳費多寡不定不能侍爲經常的欵市欵又竭蹶異常無力補助伏查本邑各鄉均有縣立學校惟西鄉尙付闕如現經縣議會議决添設縣立第四校規定地點在縣治西鄉因思該校已有其礎較之完全建設者事半功倍素仰縣長育才興學頗具熱忱如將該校改爲縣立第四議案相符地點適合諒賢長官亦所贊同用特具呈請求縣長鑒核俯賜照准迅予令行敎育局查照實爲公便 
[南市兩路商聯會常會紀]  
　　議决加入商團 
　　本埠南車站黄家闕兩路商界聯合會八日下午八時開職員常會到二十餘人由議董樂樹滋主席議案如下（一）商團問題陳富孫起言謂前晚南車站附近發生攔刦旅客一案已載報端諒所洞悉然應設法自衛况主席樂樹滋君現被推爲商團籌備委員鄙意首當加入未悉諸公以爲如何張樹聲主張加入楊文虎附議表决通過（二）臨時動議王奎元起立發言謂華商電車開至南車站後門往往不停致旅客甚不便利今日下午一點四十分鐘有三號路牌電車經過車又未停旅客大聲呼之司機人方將車停住而四十三号售票人又强令開車幾生危險經衆議决由備函該電車公司警告末由主席報告各處來函畢遂振鈴散會 
[甬同鄉會徵求競爭觀]  
　　甯波旅滬同鄉會第四届徵求會員方會第一次揭曉達一萬一千三百餘分日來各隊競爭極爲熱烈鄔志豪·陳翊庭·兩君所組織之共和隊以各路商界聯合會爲根據復加入菜攤聯合會全體會員故該會所繳分數至少在五千分以上任矜蘋君所組織之矜蘋隊除以華豐·怡和·兩紗廠全體甬人爲根據外復得旅滬浙江漁商公會鄔振磬·汽車友誼會汪桂生·洋務職業公會朱昌利·等將以全體一律加入故所得分數當與共和隊用頡頏此外個人競爭者爲該會第一次徵求個人分數第一之張涵衷與吳淞路顧志清聞顧君在滬多年素喜交納好義勇爲此次徵求之結果當必大有可觀云 
 [P徽寗同鄉會徵求揭曉紀 
　　第一次共得六千餘分 
　　徽甯旅滬鄉會第二次徵求隊昨晚（九日）六時舉行第一次揭曉各隊隊長到者甚衆由路文彬主席首報告此次揭曉辦法爲鼓起各隊興趣起見特用暗競爭法由各隊將應繳分數先行投入揭曉箱内當衆揭曉後再予各隊五分鐘競爭時間云云次即依法揭曉結果黄禹鼎得一千一百分爲優勝第一路文彬得一千零五十五分爲優勝第二曹志功得八百分爲優勝第三其餘如亦羣隊等均在七百分以上共得六千一百九十五分云即由總隊照章奬分計第一隊一百分第二隊六十分第三隊四十分揭曉後各進茶點散會 
[歛縣旅滬同鄉會評議會紀]  
　　昨日下午嵩由路　縣旅滬同鄉會開評議會議案如下（一）主席報告汪用賓等提議修改　章第四條會費定爲年費·季費·月費·三種嗣因修改章程須得全體會員四分之一贊成後始可修改當由原提議人四出徵求連署今連署人已及四分之一修正章程提議案業經通過此後即照新章徵費（二）組織第二届徵求會員隊分爲五十隊公推會長程齡孫爲總隊長各評議幹事担任三十八隊分隊長其餘十二隊特别隊長推定曹惟明·黄吉文·吳庚甫·胡伯陶·吳秉臣·鄭介誠·方文炳·吳志青·王琢芝·王雲卿·吳鎭周·黄載之·十二人各隊以歙縣諸鄉村命名定於三月二十三號開始徵求（三）徵求特别捐事由各徵求會員隊隊長附帶捐募（四）評議員汪俊臣提議文牘幹事汪季文兼任書記案議决通過六鐘議畢散會 
[中華武術會聯席會紀]  
　　南市中華武術會於日昨午後三時假座中華體育師範學校開評幹聯席會議由謝强公主席其議程如下（一）審查徵求會簡章「議决」推張維鏞謝强公兩君審查（二）報告會所圖樣「議决」以唐建築委員長所繪圖樣爲合用應即招工估價起造（三）報告約翰大學組織武術分會案「議决」通過應如期派員前往指導成立（四）報告各項函件廣西省長公署一件西安縣敎育公所一件廣東文昌縣敎育局一件（五）推李小南君爲名譽董事（胡佩如提議）推許秋颿君爲名譽董事（樊發源　議）推賈澄源汪龍超君爲名譽贊助員（吳志青提議）以上均通過（六）報告王文藻君來函自辦武學院該院學員人武術會者得特别優待减收講義費十二元「議决」函復王君答謝盛意云議畢散會 
[地方自治研究會開會紀互選職員]  
　　上海地方自治研究會昨日下午二時在中華路該會會所開本年第一届職員會吳叔田主席報告開會宗旨畢互選評議文牘·庶務·會計·各職員結果顧霖周·顧翁周·李右之·朱燮臣·朱少沂·江政卿·楊東山·凌伯華·馬驥良·程幼甫·張笙香·姚玉孫·胡益甫·陸崧侯·爲評議員沈健侯·賈叔香·沈明甫·爲文牘員高研耘·凌森甫·爲庶務員陸介孫爲會計員次討論會務進行事宜議决如下（一）職員會本每月一次本年起改爲兩星期一次規定陽曆每月第一星期二及第三星期二下午七時起舉行（二）通知各會員應將住址及通訊處重行具報以便重編會員名册（三）關於地方應興應華事宜徵集各會員意見交評議會評議 
[海關税司暫遷辦公所]  
　　滙豐銀行舊址 
　　公共租界黄浦灘江海關税務司征税辦公房屋目下損壞不堪且不敷應用業經繪就新圖呈由總税務司咨部核准重行建造計需工料價銀二百萬元日内開工故税務司將本關各股華洋辦公人員之辦公室遷往滙豐銀行舊址暫駐業於昨日一律遷竣准定今日（即十日）起凡華洋各商報關納税者概往新設地點繳納一俟新屋落成仍回原處辦公昨將暫遷地點分函各機關及呈報總税務司等查照矣 
[昨晨五路電車出軌幸未傷人]  
　　昨晨八點二十分鐘法租界電車公司之五路二十五號電車由西門駛往滬甯火車站駛經北浙江路新署南首晋康里弄口因司機不愼致將電車越出軌道斜駛至對面南陽里弄口幸爲時尙早行人稀少未肇禍端一時南來北往之五六七路電車均被阻滯停有數十輛之多旋經電車公司得悉立派工匠及西人駕駛汽車到來設法將該電車納入軌道約停三十分鐘各車始照常通行云 
[吳興派警協緝盜匪]  
　　湖州新埭鎭竹行小主人陳阿狗被匪擄來上海由警將陳查獲函致湖州嗣經吳興縣知事檢齊文憑禀准松滬護軍使派員同往將陳迎提先送軍署軍法科研訊一過判該知事帶回吳興等情已紀前報兹悉此案經軍署軍法科派員提訊并詰其舊曆新正初五日盜匪行刦時共來盜黨多少操何言口音身穿何等衣服當經陳逐一供明現吳興縣知事已着手偵查並購甲乙兩線索據稱匪黨携資大半在滬逍遥等語該署備文飭派警探等於昨來申禀請軍署隨同軍署稽查等分投嚴緝並咨請淞滬警察廳·上海縣警察所·加派探警一體協緝 
[警廳飭緝縱火案要犯]  
　　閘北新康洋棧去臘歲底失愼一案現由淞滬警察署查係各貨主縱火圖賠且已搜獲縱火證物多件所有圖賠險銀之縱火各要犯均經偵查明確自應分别緝案嚴辦以示儆戒爰飭法警密拿務獲解辦矣 
[警廳查緝碼頭匪徒]  
　　淞滬警察廳以南市沿浦灘各輪船碼頭每於清晨輪船抵埠時有匪徒三五成羣以兜攬黄包車　名乘間擠軋竊取旅客衣包行李物件名曰敲火油箱日必數起擾害行旅實非淺鮮現查華界境内浦東浦西兩浦灘輪埠林立上下旅客甚衆亟應設法保護以維旅行除由偵緝探派探分往查緝外並分令該管各區署派警隨時注意維護云 
[賭輸吞煙斃命嗜賭少年之殷鑑]  
　　肇嘉路果子巷附近有豆行生理耿某之子年已弱冠　嗜賭博但每賭必敗因此虧負纍纍舊曆本月初二日耿子竊取乃父枕邊鈔洋一百元又往賭場作背城一戰奈三戰三北悉數輪盡無顔回家乃　洋烟吞服自盡臥在菜市街小客棧并留絶命書嗣爲茶房得悉急雇車送伊回家耿父早經查悉拒却不收後送南門親戚處但閲時已久毒發而斃 
[敎育局董事會今日開會]  
　　上海縣敎育局董事會昨通告各董事云敬啓者案照本會會議規則第二條之規定本月十日（星期一）爲本會常會之期兹　是日一時起開會届時務希撥冗蒞會爲盼 
[賬員公會第二届選舉紀]  
　　昨日下午二時賬員公會山理事二十人在本會所複選正副會長陶昌海得票最多常選爲正會長次多數孫鐘·金谷香當選爲副會長理事會遂公訂下星期日（即本月十六號）歡迎新會長就職 
[游民工廠債券開籖紀]  
　　游民工廠基金還本債券昨日在江灣開籖開出中籖號碼及經銷票號如下一等籖二零八三九號嘉興永最利二等籖零四三九八號本埠大利元三等籖一七九一六號南京乾源四等籖三零三八三號杭州升元四等籖二三一九四號本埠大發祥五等籖三一七六二號本埠同利五等籖二一七四六號本埠大中華 
[白漾弄火警]  
　　昨日午後三時四十五分小西門尙文路中白漾弄六十五號屋内（ 
不戒於火西區火會聞警首先驅車蒞塲施救旋即熄滅祗燬平房二間查該號門牌爲趙姓·榮姓·俾姓·三家同居火熄後互相推諉起火首當經二區二分署牛署員飭警前往將趙某之妻拘署訊辦 
[郵局汽車撞傷意孩之被控]  
　　中華郵務局之汽車前在麥特赫司脱路將意大利人喬維拿之幼子維克叨路意喬維拿之腿部撞傷經醫生治療後仍成殘疾喬氏已延羅傑律師向公共公廨控告郵務局要求判令賠償損失銀二萬一千元業已由廨傳知被告聽候照會意國領事訂期開審 
[昨日汽車傷人案兩起]  
　　某號汽車於昨日下午五時許駛經黄浦灘撞倒寗波人王阿方頭部跌傷血流被面由老巡捕房一千一百十五號華捕到來抄録汽車號碼另届車送受傷人往仁濟醫院醫治一面歸報捕頭候示又有廣東人陳德華於昨日下午七時在北四川路行走被汽車撞倒頭部受傷不省人事由北四川路捕房一千二百零五號華捕將汽車號碼抄録另雇車送受傷人投同仁醫院醫治即持傷狀單呈報捕頭請究 
[正泰錢莊倒閉案近訊]  
　　正泰錢莊爲楊采庭所開當去年倒閉之初楊請某律師清理賬目近又禀請公共公廨改派薛邁羅清理該莊最大債權爲意商寳克洋行債額計銀六萬三千餘兩洋一萬五千九百元皆係該莊未付之莊票當其未請求公堂清理時該洋行即已起訴楊采庭因預先走避其子楊漢丞被傳到案以無力覓保在押候訊但該莊已延律師辯訴否認寳克所控之欵此中尚有波折也 
[汽車夫違章罰鍰]  
　　泊車夫曹根苗於日前駕車至法新租界霞飛路華隆路地方違背定章爲捕查見抄録號碼禀明捕頭將曹傳至法公堂請訊被告延博勒律師否認違章奉判查明再核昨又傳訊先由捕頭稱今查得當時被告違章屬實請核繼由被告律師辯論一切中西官判曹罰洋三元充公以儆 
[窶人投浦斃命之檢騐]  
　　前日上午有一年約二十餘歲之男子在大達碼頭浦而投浦自盡　浦江水巡隊查見當即救起但片刻間即氣絶身死經潘隊長飭十六舖地甲查明並無家屬後即呈報地方檢察廳請騐旁晚由廳委派揭檢察偕檢騐員蒞碼頭上相騐驗得死者身染瘡疾貧病交迫求生無計以致圖盡當場塡格並抄明尸身服式係穿舊布棉袍秃頭足上無鞋襪令該地甲報由善堂給棺收　厝壇召認 
[控騙保險單案註銷]  
　　祝慶忠前投法公堂控林子江騙取保險單一案昨又傳訊被告林子江供民人早已將單交還原告曾有原告在捕房書立收條可證呈鑒祝慶忠稱保險單自被林子江取去至今未曾交還雖由商人出立收條而林亦立有筆據書明代爲料理請鑒聶　員諭曰原告旣立收條承認保險單已經交還此案難以成立遂商之法領事判將案註銷 
[竊鉛字與收贓並儆]  
　　法商某印書館於日前被夥計王瑞福陸續竊取鉛字數十磅銷售與王章有得洋化用現爲包探查悉將王拘獲吊出原贓連同收贓人一併帶入捕房昨解法公堂請究原告西人僕使（譯音）到案投訴被竊情形詰之王瑞福供認共竊六次求宥王章有供認收贓中西官判王押西牢六個月收贓人王章有罰洋四十元充公贓給原告領去 
[兩俄人酗酒滋事]  
　　前晚夜半十二時許有酒醉俄人惟特伏司鈞·惟老兩名在滬西靜安寺路沿途滋擾爲七十五號西捕查見以該兩俄人違犯警章當即一併拘入捕房候解公堂訊辦 
[查獲私設雉妓院兩家]  
　　廣西路六百五十號及北京路鴻興里八百七十二號兩處雉妓院皆係私設並無工部局執照昨爲專查妓寮之西副捕頭摩豪·與華捕阿桂查悉前往將鴇婦常州人王計氏·常熟人蔣錢氏·十八歲楊州妓女楊三寳·十九歲江北妓女阿招·二十歲杭州妓女王阿媛一併拘入捕房詰問之下將三妓暫送濟良所留養兩鴇解交公共公廨女押所管押聽候禀官訊究 
[私娼拉客罰鴇婦]  
　　女子王阿英於前晚在法租界八仙橋地方拉客事爲包探查見以王無照拉客有違定章當將王之鴇婦嚴彩鳳·及曹朱氏等一併帶入捕房昨解法公堂請究詰之女子王阿英供女子因貧苦無奈自願爲娼求宥曹朱氏供婦人向來梳頭度日前由王阿英托婦人介紹至嚴彩鳳妓院内爲娼是實嚴彩鳳供詞相同中西官判王阿英出境朱氏與彩鳳各罰洋十元充公 
[招領迷路男孩]  
　　四區崗警　前日查見迷路男孩羅店人沈泰林帶署經劉署長訊問據供年十一歲住居朱家橋地方家有父親名培禄在商務印書館爲業長兄名泰來在人和烟廠做工今日隨人乘汽車來滬等語奉諭暫爲留養聽候其家屬認領 
[兩旅館違章之傳訊]  
　　湖北路四十五號門牌梁溪旅館主李茂林福州路四百四十二號門牌大新旅館主劉榮生均因不將庽客姓名履歷登入循環簿致捕房不易調查違犯定章經老閘捕房禀請公共公廨准予出單飭傳令劉兩人到案訊罰 
[烟案兩起]  
　　蘇州人王阿虎在新閘路一千八百四十四號屋内私售燈吃洋烟經包探張桂生查悉協同西探往將王及烟客顧阿大·楊河興等拘獲抄出烟具帶入新閘捕房收押候解公共公堂訊究又有人在温州路四百三十一號屋内私售燈吃洋烟昨亦經張探查悉往拿人已逃避祗搜獲烟具等件 
[拆稍判押七天]  
　　無賴張紀生日前在法租界八仙橋地方向婦人朱高氏拆梢洋五元當爲包探王如松查見將張拘獲帶入捕房昨解法公廨請究先由高氏稱婦人前與小姊妹爭吵山張從中勸解此次在遂與張遇見即向婦人索取酬勞費洋五元不遂所欲一味行兇今　拘案請求重究詰之張紀生供實由朋友阿二向原告借欵民人不敢拆梢求察聶讞員商之法領事判張押七天以儆 
公布欄 
江蘇高等審判廳 
　　民庭判决　林聯琛與王濱夫債務涉訟不服裁决提起再抗告一案（裁决主文）再抗告駁斥再抗告費用由再抗告人負擔胡李氏爲與胡蒸等家産抗告一案（裁决主文）原批示廢棄本件應由　通縣知事公署依法審判顧似鄉與程翁氏因田價涉訟上訴一案（判决主文）上訴駁斥第二審訟費由上訴人負擔張竹林與張士進爲擴務涉訟上訴一案（判决主文）本件上訴駁斥第三審訟費由上訴人負擔 
　　刑庭判决　張兆明等爲被告人妨害安全附帶民事訴訟一案（判决主文）原告人之請求駁斥張日榮因妨害安全上訴一案（判决主文）原判撤銷張日榮以張暴督迫妨害人行使權利之所爲處拘役三十日未决期内覊押日數准以二日折抵拘役一日陳衡平因被李仇氏告訴虚田串　抗告一案（裁判主文）本件抗告駁斥許八盛等因傷害罪覆判一案判决主文）本案初判核准徐大喜子因被訴竊盜罪上訴一案（判决主文）原判關於徐大喜子罪刑部分撤銷徐喜子受寄贓物之所爲處拘役二十日未决期内覊押日數准以二日折抵拘役一日楊煥章等因收受行使他人僞造貨幣上訴一案（判决主文）原判關於錢鏡清罪刑部分澈銷錢鏡清帮助意圖行使而交付他人僞造農商銀行鈔票之所爲處二等有期徒刑五年褫奪公權全部終身未决期内覊押日數准以二日折抵徒刑一日楊煥章陳子鄉之上訴駁斥 
　　批示　趙湧源等呈爲滙安吏警行政司法混雜聚衆爭執請嚴行禁革由呈悉查該縣吏警　經照章組依額　派自不准兼充他役致滋弊端據呈前情候令縣妥籌整頓辦法呈候核奪此批（以上三月九號） 
江蘇高等檢察廳 
　　批示　温耀庭一件繳納　金易刑金由狀悉據繳罰金三百元易金一百六十一元業已收訖准免傳案執行此批戴周氏一件　嚴令依法訊究由狀悉所訴究係如何實情仰候令行第一高檢分廳查覆核奪此批郭餘年一件聲明上訴由狀曁附件均悉仰候提卷核辦此批周炳南等一件請求展限並委任辯護人由狀悉候送同級審判廳核辦此批王李氏一件請求救護由狀悉前據許成林陳訴已令上海廳查辦矣此批温耀庭一件請領保證金由狀悉准予給領此批楊福如丁龍山等二件請撤銷上訴由兩狀均悉候送同級審判廳核辦此批李友根仇學濤等一件請在分監執行由狀悉准予在蘇監執行此批（以上三月九日） 
 
 

Page 16

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *   
 
 

Page 17

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *本埠增刊 
[華昌承辦大興紗廠新機]  
　　石家莊大興紗廠原有紗機二萬錠爲美國文素廠所造由華昌貿易公司承辦自訂約至開工歷時九閲月出貨優美現該廠擴充營業添購紗機五千錠織機三百架已與華昌訂約分電英美廠家定造云 
[振昌添置織襪機器]  
　　法租界巨籟達路振昌電機織襪廠創辦於民國八年所出長城牌·金鷄牌·三喜牌·等各種男女絲光線襪行銷各埠今年復添置機器加增出品其批發所在東棋盤街云 
[熒昌火柴照常出貨]  
　　浦東爛泥渡熒昌火柴第一廠自去年失愼後因恢復原址建築興工尙需時日暫租東安棧設施工作製造紅頭火柴業已出貨仍在泗涇路批發所照常發行該廠新添機器紅黑頭火柴均可製造俟紅頭原料做罄即行改做黑頭以符省令云 
[怡康號開幕廉價]  
　　南石路中新開一怡康呢絨號由費君所組織專運呢絨嗶嘰·各國羽布昨日開幕來賓參觀者甚多並因新張伊始特别放盤一月云 
[萬安祥之新貨]  
　　打狗橋萬安祥裝修玻璃門面推廣營業現到一大帮皮帶長短圓扁各色均有及行軍床白鐵鉛桶洋廣什貨批發零售價均甚廉云 
[致中和廉價將截止]  
　　致中和銅鐵床廠自上月中舉行開幕減價以後營業暢盛惟廉價定期將滿准於本月十六號截止其地址在東新橋浙江路口云 
[洋務會複選理事]  
　　愛文義路洋務職業公會昨晚九時開複選理事會計當選者王濟康·羅啓華·李賢堯·朱昌利·倪榮泰·包志澄·李瀛洲·舒雄華·王瑞龍·沈玉堂·林柏泉等十一人本星期三舉行决選云 
[醫訊二則]  
　　滬南慈善會去春由董事會公推夏應堂醫生主任醫務後極力整頓並派姪孫夏小洲醫生擔任幼科每日準時到會診治甚爲忙碌云 
　　上虞儒醫朱又丹診治男婦大小各科今春設診所於派克路梅福里並贈介紹劵一種持劵往診或請診者診資一律减半此劵向後馬路益大錢莊·棋盤街廣益書局·均可索取云 
[評「孤兒救祖記」]  
　　余素喜影片而尤嗜我國自製者歷觀「紅粉骷髏」「古并重波記」「蓮花落」諸片俱能滿意近見「孤兒救祖記」益覺我國影片事業日有進步兹將管見所及略述如下 
　　（甲）優點　全片結構以賢母敎兒富翁興學爲惡報應不涉迷信等爲宗旨 
　　（一）演員表情最佳者首推飾陸守敬之某君（忘其名）儼然爲一陰險小人目光炯然望之令人生畏演來維妙維肖實臻上乘 
　　（二）王漢倫女士飾余蔚如扮相甚美貌亦賢淑敎子時之一種悲喜神情時露於眉宇間評者或譏其走路難看未免過甚其辭第於追奔一段徒見其全身摇擺此則當歸咎攝影者用直線攝故也觀船來片於此等急奔處什九皆以斜線攝旣無如直線攝全身跳躍之弊且能增急奔之速率洵佳法也望該公司一考慮之 
　　（三）鷓鴣君飾楊壽昌體態端重頗合富翁身份惟表現喜怒哀樂似欠畢眞 
　　（四）兒童多活潑此乃天性使然飾四歲余璞之小孩一種天眞爛漫可嘆觀止 
　　（五）飾小胖子者雖屬配角但表情頗佳最後以繩綑豬及縳守敬時之一種得意神氣均能使人發噱説明書中有句云「萬惡之陸守敬其結果乃與豬仔同類」語意深遠實爲諷刺社會之佳句 
　　（六）捉賭時之一種恐惶頗佳中有一西裝少年突謂警士曰「我是入外國籍的你不能捉我」警怒叱曰「無論什麽國籍通通都要捉的」絶妙好辭痛快之至足爲現今一般臨罪改籍者之當頭棒喝惟語氣頗不文明倘外人見之必將目警士爲不知法律之流故不如改作「你在我們轄境内犯罪我當然有權可以捉你」爲佳後少年見威迫不成繼乃利誘詎該警嚴詞拒絶此等處足爲我國警界增光 
　　（七）全片光線明晰佈景清麗説明語淺顯字筆亦美觀且句句含諷刺實爲全劇生色不少（培森）（待續） 
[「美人關「影片述評（二）]  
　　克蘭麗飾愛雷表情極佳初啓幕時在花園中與盛開之桃花接吻一種默默含情之態度令人欽佩貌又艷麗映以桃花益覺娬媚折花贈蘭生時之神氣尤足動觀在桃林中與蘭生訂婚約時之含羞神態其妙如畫後知蘭心向婦憤恨之色又顯於眉際返家見蘭至而不敢言惟知泣涕嬌弱可憐不禁爲之隕涙後在船中又由望遠鏡見蘭與李力玩於月台上忽呆若木鷄表出婦女心事入微其後家遭不幸愛弟夭亡妹又失踪情人負義人生至慘之事無有過於此矣而以一弱質女子當之其將何以自慰此數幕爲最慘凄克蘭麗演來處處逼眞爲全劇生色不尠 
　　飾西仙李者爲基雪萊爲一不知世故之女子事事慕虚榮仿效貴婦之舉動如效李力眉睫處微黑及效其吸烟之風騷等無不維妙維肖見威温之富貴風流則想以自已姿色之美威未必不願娶其爲妻想至此心花怒放竟抱偶像與之接吻此處雖屬滑稽然亦可見其表演之精細後幕私遁威船中以爲事必諧矣不料大失所望反受威責備與以警戒此時乃始醒悟不得已而投水幸爲佛蘭地救之歸知弟已亡益無顔面見父母乃姊於是伏地而泣深自懺悔此等表情可謂神乎其妙矣 
　　此外如李力之淫蕩兇悍蘭生之濫用愛情等在此慘劇中表出如暮鼓晨鐘發人深省是亦改良世風之好片也至於取景幽雅穿揷得宜皆特色也（觀成）（完） 
 
 

Page 18

 
 
1;第一萬八千三百二十八號;中華民國十三年 西曆一千九百二十四年三月十號
星期一 * *[各電影院競映新片]  
　　本星期中最可注意者即吾人望眼欲穿·屢聞將映之商務新片「大義滅親」已定於今日試映且即將在本星期中開映於觀衆之前至於各電影院中仍力映新片卡爾登影戲院於本星期中將獻一腦門塔文之新片葛雷菲斯名片「亂世孤雛」不久將映於上海大戲院愛普廬影戲院最近新到柯倫馬亞之「熱情少年」FlamingYouth一片不日亦將開映兹彙集本星期中各電影院之消息如下 
　　上海　北四川路虬江路上海大戲院今明二夜開映「情海波瀾」 "The　Great　Day "爲一愛情名片此中有一演員名海定可芬夫人（Mrs　HayDen　Coffin）者爲一著名英國電影名伶曾屢在影片中扮演觀者無不稱道之且此片又在歐羅巴洲方面拍攝英倫與巴黎皆在攝影之中户外諸幕則在倫敦之名伶影片公司拍攝聞全片共有六本劇情極佳星期三起換演新片英文名稱爲The　Restless　Sex中文名稱該院尙未定奪爲著名女伶但維司（Marion　Davies）主演由著名導演家李那特（Robert　Z.　Leonard）導演云 
　　卡爾登　靜安寺路派克路卡爾登影戲院自今日起開映電影界著名女伶腦門塔文之新片「循環復仇」Ashes　of　Vegeance片中佈景華麗異常聞共有四十八套之多又以開幕一塲宫中開跳舞會一幕最爲熱鬧人數盈千衣香鬢影參雜其間令人觀之樂而忘返其劇情亦極佳腦門塔文飾郁蘭種種表演旡出其上者屢與腦門塔文配戲之康偉泰耳及在「俠盜盧賓漢」一片中飾獅心王李特之懷蘭斯佩萊皆在此中扮演康偉飾盧潑脱佩萊飾都爾公爵各有獨到處聞該院將連映一星期自明日起每日午發三時加演日戲一次預料愛觀電影者必將趨之若鶩云 
　　夏令配克　靜安寺路夏令配克影戲院自今夜起開映「疑團」"The　Valley　of　Doubt"爲述一少女在坎拿大地方之一段情史全片共有五本頗爲可觀云 
　　愛普廬　北四川路愛普廬影戲院自上星期中開映「賊姻緣」White　Tiger以來觀者頗衆今日爲此片開映之最後一天星期三起換演麥克愛范（Nay　McＶvoy主演之"Morals"云 
　　維多利亞　海寗路維多利亞影戲院自今夜起至星期三止開映著名女伶孟森（Audrey　Munson）主演之"Heedlss　Moths"自星期四起開映商務書館最近攝製之「大義滅親」"Ａ　Ｓecret　Told　At　Last"影片全片共有十本拍攝時期約歷一年之久當此片各種手續尙未完畢之時即有各電影院爭往訂租最後商務主人始允維多利亞經理之請其首先開映權歸之該院聞該院將連映四天預料愛觀中國影片者必將趨之若鶩云 
　　滬江　影片中之最能吸人者厥惟滑稽片故年來各電影院中無不以滑稽片以號召觀者然佳片難得卓别麟之片久不到滬羅克所演之片間有一二然租價昻貴各電影院主人遂駐足不敢前聞最近滬江影戲院特向百代公司租到羅克新片「何事顧慮」"ＷhyWorry"一部已定於今日起映片中羅克所演之各種滑稽狀態無不令人大笑而特笑又以爲巨人拔牙一幕設盡種種方法以巨索繫於巨人之牙羅克向前猛奔索已斷羅克已倒而巨人之牙仍絲毫未動最爲可觀聞該院將連映一星期云 
　　恩派亞　霞飛路恩派亞大戲園自今晚起開映「奇探」爲著名女伶麥玲主演共有五本劇情頗佳云 
　　通俗　南市通俗影戲院自今晚起續映怪異偵探長片「古屍捕盜記」第五第六兩集聞自星期四起該院將換演明星影片公司新片「孤兒救祖記」全片共十本一次映完云 
　　閘北　新閘橋北塊閘北大影戲院自今日起續映長片「夜馬賊」第三四集四本及「遺産毒」第五六集四本並加演最新滑稽片等共十本禮拜五起將開映「賴婚」影片聞商務印書館攝製之「蓮花落」不久亦將在該院開映云 
　　法國　三洋涇橋法國大戲院今夜開演雷瑪斯公司攝製之「孽海潮」並加演新長片「九劍黨」第一·二·兩集云 
　　中國　梧州路中國大戲院今夜續映「馬大王」第十一十二集四本「秘密電光」第五六集四本及「俠女救弟」全部共十三本輪映二次價目照舊云 
　　新愛倫　海寗路新愛倫影戲院今夜凖映「小覇王」之大結局及「鐵路潮」之最後二集並加映拉利西門之笑片二本云 
[學務叢載]  
　　白克令博士赴寗演講　滬江大學社會學敎授白克令博士爲美國近今有名社會學家之一去年應滬大之聘來華主講聞氏最近允南京國立東南大學校長之約將於今日前途往寗在該校演講兩星期云 
　　投考軍官學校之踴躍　孫中山在粤所創設之軍官學校業已在滬招攷生員訂期三月十二號假上海某大學試騐額定每省攷收十五人資格以身體强健而富有新思想者爲合格攷試科目國文算術及檢騐身體三門聞安徽一省報名者已有六十餘人云 
　　大同商學會今日開會　南站大同大學商學會定於今日（星期一）開第二次大會該會正會長張原變因事請假其職務由副會長鍾澤先代理云 
　　華童校友會創設夜校　華童公學校友會鑒於各會員平日缺乏研究英文之機會特設英文課專備各會員公餘之暇研究英國文學並敦請母校監院康普君擔任敎授指導之職定三月十四日（星期五）下午五時半假北京路四川路口華安合羣保壽公司内舉行每星期一次每次一小時凡屬會員皆可加入除自備書籍外並無他項用費由會長黄建勛君辦理報名事務云 
　　昌世中學之交誼大會　昌世中學於六日晚七時在服務廳開首次父兄交誼大會被請者有陳勇三·韓玉麟·朱靜菴·鮑俊德·張葆和·等由朱葆元博士致開會辭次朱靜菴演説「幼時受學經過情形」次李啓藩講「學校與家庭」次陳勇三演説「學校與地方之關係」皆娓娓動聽後在客廳聚餐夜闌始散云 
　　又是晚交誼會畢後　由朱靜菴朱葆元等共同發起在胡家木橋創辦平民學校招生四十人四月畢業附議者陳勇三等七人議决先試辦暫由陳勇三朱靜菴主任一切校務同時有鮑俊德張葆和願擔任義務敎員並請朱葆元博士爲委辦長云 
　　省立二中同學會開會　江蘇省立第二中學旅滬同學會於昨日午後二時在中華職業學校理科研究會舉行第二届大會到趙厚齋朱家積馬崇德等數十人由會長趙厚齋主席報告同學會進行事項並討論會務進行之各項辦法至四時茶點散會云 
　　音樂會徵求研究會員　西門林蔭路音樂研究會係仲子通君所組織創辦以來已歷四載本星期爲該會第七次徵集會員額設二十名定三月十七日起開課科目分鋼琴·凡啞鈴·歌曲·樂理·等科時問定於星期二·四·六晚七時至九時·會費十二元男女兼收云 
　　敬業平民夜校之創辦　小東門内敬業學校職敎員等以平民敎育爲當今切要之圖决議就校内組設平民夜學校定名爲縣立敬業平民學校業已規定簡章廣爲勸導暫設兩級每級規定四十人時間每日兩小時自下午七時起九時止學科分國語常識珠算英語四科敎授由校内職敎員分任悉盡義務籌備將次就緒定於陽曆本月十七日開學報名者刻已不少云 
　　華民學校舉行演講會　愛文義路南洋務職業公會設立華民學校之兒童進德會於昨日上午舉行第二十三次演講由學生孫炳海主席報告開學以來新增會員計六十餘人次來賓及敎職員演説末敎員學生叙餐而散　　英法夜社添設女子班　乍浦路頤和里英法夜社爲便利女生起見特增添女生班專授英文速記會話三科學費按月二元上課時間除星期六日外每日下午五時半至七時額設十人云 
　　明明夜校附設女子班　虹口北四川路青雲里　明中英夜校現因鑒於女生報名入學者日見踴躍特設女子班聘請女敎員數位擔任敎授三月二十五晚開學有英文國文手工簿記打字縮寫等科學額三十名云　　華特夜學校擴增敎室　新北門内北張家弄華特英文商業夜校今春起擴增敎室　添置坐位除已報名者外尙有餘客八名得以報考入學云 
　　廣肇校友會書藝成績　北四川路廣肇公學校友會之臨池組書藝成績向爲社會所稱賞兹將吳昌碩君之評語録下以見該校學生研究書藝確有所得也評云「嚴光努力撫古能有家法梁澤基雖摹完白頗似竹葉亭生陳承輝浩體莊嚴秀潔處可取張新康已得規矩頗有靜逸之致曾仁松臨古頗有慧心盧步青用筆已能沉著陳應琛筆有古致梁紹芳横逸有致湯國貞落筆有意」 
[耶敎新聞]  
　　救主堂堂董傳李氏夫人自一九零四年五月十七號起在該堂服務兹届二十週年體力康健辦事勤勞前晚三月八號八時不疾而逝定於今日（三月十號）下午二時在救主堂舉行喪禮云 
[説書小評（四）]  
　　彈詞評話雖以聲色娱人頗有藝術上之價值一般書迷者偶得名家之書便嗜愛不輟竟有甘願棄置百事不辦而不願缺聽數回必致全書説完而後已論説書人之魔力較戲劇尤爲深入人心蓋戲劇雖佳觀過數次即可解其渴望而説書之人之魔力有吸收聽客之聯續性使聽衆念念不忘非排日往聽不可也故名家説書之場子内常以老聽客占多數職是故也且説書者之藝術殊較伶人爲尤難蓋無論大小書中每一部書内所包含者範圍至廣所謂三敎九流以至各種行業説書人均須一一描摹仿效社會上之諸腔百調在彈詞中亦須習用不若伶人之每一角色僅專究一類之藝術而已説書者則九腔十八調均須樣樣效學有時甚至禽獸之聲亦要扮出可見該業藝術範圍之廣而欲成一名家則誠非易也抑又有言者彈詞家之琴弦亦甚重要理弦之佳者能使聽客發生快樂之心如從前説玉蜻蜒之田少山（即田痴子）操三弦獨步誠一時無二能於背上操弦彈出各種聲調最爲聽客歡迎每逢三六九必背奏之届時聽客必較常日爲倍增也又有善唱珠鳳及雙金錠之張步雲其彈琵琶亦獨冠一時每逢大套琵琶之時可彈出十數隻龍船鑼鼓由還至近聲音逼眞今田張二人均已物化田氏無嗣張子少雲雖亦能敷衍惜不能克紹箕裘也現在新出道之後輩上台理弦場中聽客但聞「勝痛膀痛」膀痛膀痛乃弦聲之諧音也）不特使聽者無美感反致令聽客耳腦澎漲故彈詞家之對於弦琴之優劣即攸關藝術之高下焉（思湖） 
[律和票房歡迎會長]  
　　昨日下午四時白克路律和票房歡迎新任名譽會長本徵五君由會長張君嘯林乘車偕臨當由幹事羅君鐵臣等率衆迎入先致歡迎詞畢李君即起立答詞大旨注重改良舊劇及提倡票友之道德多所勗勉闔座會員皆鼓掌次由馮叔鸞及蘇少卿二君相繼演説並由羅君陳述歷届辦票房之經過旋進茶點羅君引導李君至各部分參觀一週李君即興辭而去時已五時有半云 
[戲劇協社昨開常會]  
　　戲劇協社昨日午後二時在中華職業學校職工敎育館該會辦事處舉行第七届常會到該社社員甚多討論會務進行及新編戲劇公演等問題云 
[記新劇「紅衣女郎」（五）]  
　　夫人旣越窗而返至家猶喘息不止急詢待者曰福君出門時曾有所詢否衆僉曰無夫人心神略定因屏退侍者持書假寐福而林歸見狀前疑盡釋乃徐徐收其書曰夫人胡好睡乃爾夫人假作醒狀詢之曰君何至此時方歸豈以古塔寺案情故耶福而林平日對於夫人本無絲毫隔膜至是乃盡以實告夫人大怒曰平時受汝之甘言欺騙謂對余之愛情如何濃厚乃憑一紙書信竟深信不疑前去汝之愛情豈可謂眞摯者乎言訖怒氣不息伏儿而泣福而林百般慰之且對天發誓其事始寢 
　　美立寓居力梅家力梅之弟夢生爲之神魂顚倒顧美立性情豪爽對之若有情而無情者夢生益發傾倒一日傍晚美立因欲至醫院探母乃以麗心託付之美立去不多時忽電話鈴聲大作急取聽之則謂美立姑娘於中途危險令速往救之也夢生不察急奮身往救乃此可憐可愛之麗心竟落賊黨之手矣 
　　美立偕力梅等探病返時夢生不知所往大疑忽夢生怱怱入氣喘吁吁美立知有變急詢所以夢生告之美立頓足曰吾輩中奸人之計矣麗心危矣即趨入視之則窗門大開麗心失矣衆乃急偕往報官福而林詢知失孩事知與古塔案有關命傳力梅等進力梅備陳失孩情形福而林曰胡得孩時不即報耶力梅曰因寓於舍間尙有其姊美立爲其保護者耳福而林聆此言·立命傳美立單獨進見美立入内驟見時互相駭愕良久福而林笑曰路君謂所好者乃夫人胡夫人今又稱姑娘耶美立曰余本姑娘非夫人也福而林聞言大疑美立自知失言急轉口曰余與路君雖有情愛固未婚也故稱之姑娘可也稱之夫人亦無不可也福而林聞言疑猶未釋乃曰汝至法若干時矣美立曰方一月耳福至此厲聲曰汝至法始一月豈已與路君有若是之情愛耶余知汝當彼時特不得已出而認之耳因復命衆人入内詢之美立有無情人衆僉矢口言無不料此時夫人適在屏後聆此言大怒曰福君何多疑之甚耶君旣如此迫吾則吾亦惟有挺而走險果與路君相愛矣福而林聆此言怒極揮手令衆退出命待者傳夫人進待者曰夫人已駕汽車赴路宅去矣福而林聆此言怒不可遏急忽忽向路宅去 
　　夫人旣至路宅路一森適持槍管往夫人曰事急矣路一森曰余已知矣當即往相救也夫人曰非失孩事乃吾等之事將爲紅衣女郎所招認矣言至此美立怱怱入揮手令夫人速去且曰福君來矣夫人未及回言福而林已怱怱入美立情急智生因一手扶路一森一手指夫人曰夫人何其愚也福君疑汝而汝即眞果來耶須知路君乃吾之情人决不讓汝爭奪也福而林見狀大慚路一森復謂之曰福君何一再多疑若是設再若此恐或將演假成眞那時悔之晚矣福而林聞言惶恐無地反用好言安慰夫人曳之而去路一森因送别美立奮勇往救麗心矣 
　　鹿貞旣得麗心綁之樹上高聲喝曰麗心汝其速將戒指與我當好生待汝麗心雖幼頗具膽略至此自問一死乃謂之曰汝豈愛我哉汝所愛者戒指耳吾母爲汝所殺吾日抱復仇之志豈尙能以戒指告汝耶吾今爲汝所獲惟有一死耳然代余報仇者正不乏其人也鹿貞聞言大怒舉刃欲刺忽聞山後一聲狂吼路一森舉槍欲擊羣賊大駭頭本劇情盡乎此矣（松廬） 
[綠牡丹之「風塵三俠]  
　　綠牡丹行將來滬現在京尙演「風塵三俠」一劇先爲劉連湘之「紅桃山」武打頗硬跌撲深有工夫徒以貌寢故名不彰「藥茶計」文亮臣音飄嗓左醇少疵多以位副車游刃有餘而欲獨標一幟不無婢學夫人之誚「五花洞」黄潤卿假金蓮嗓雖不暢而善於吞吐時以婉轉流麗見長十三咳圓潤非常二六一段亦幽雅悦耳下塲架式翻臉神色尤能引人入勝何喜春眞金蓮有相得益彰之妙茹富蘭法官起打緊凑架子亦好王連甫包公韓富信魔王曹二庚縣官不啻爲左右手 
　　「取成都」一劇爲汪派羣手之一余勝蓀以學程自命　經哄傳九城聞之老於顧曲者言長庚發音洪亮運調雄渾深得黄鐘大吕之音若汪桂芬·若孫菊仙·若譚　培·僅能得其餘瀝即足以稱雄一世余伶嗓枯而氣促韻駁而音濁天賦所限固難一躍而遽登大雅之堂苟能奮志孤進必能於程氏派别中分一席地以成一家言可預卜也余勝蓀是日飾劉璋台步落落大方動作亦瀟灑脱俗「忽聽探馬」四句摇板字斟句酌學力的是不差次段原板「那有能將抵擋賊兵「之擋字腔極超脱上城摇板「民房燒」之燒字味尤沉痛城樓叚中「孤王待你那些不好」之好字拔起深有力量「子民呀」「王卿吓」兩句哭頭聲調之悲蔑以加兹二六中「孤心驚」「學秦晋」等句俱是神采之筆「聽説一聲要餞行」一句高亢入耳幾個「但願你」字字低徊語語凄楚做工中有最好者二一爲上城時作層層堦梯之步法一爲見劉備時雙目迷離之眼神 
　　「風塵三俠」即「紅拂傳」之化名綠牡丹之紅拂裙衫摇曳妖嬈多姿賞花一幕載歌載舞嚦嚦如黄鶯之鳴谷翩翩似彩蝶之穿花遇李靖時痴而不失於板愛而不流於蕩含情默默欲語含羞一種旖旎風光煞是好看夜奔一幕問答各詞亦妙合卺後出塲一笑百媚横生行路摇板如珠走盤餘音繞梁欲飛靈石店梳粧一節頗與連環計中之梳粧擲戟大同小異虬髯公入室之驚詫禁李靖拔劍之手勢寫來如畫末塲舞劍又如羣英雄相彷彿唱南梆子一段與畹華奔月腔調近似蹈舞之身段劍法處處應節合拍逈非一般時髦式之跳舞所可比擬也 
[尙小雲新演「審頭刺湯」]  
　　審頭刺湯尙小雲去雪艷認頭之退步極好唱「那有個人死後他他他......之他字遥蕩生姿背審時對湯勤云（我上船時扶了你一把我心中早就有了你了」强笑神態臻於此境「聽樵樓」倒板激厲清揚響震雲霄回龍及叫頭備極凄凉以下慢板佳腔層出不窮「湯勤恨」之恨字「...兩離分」之分字「...發配充軍」之軍字俱屬絶響餘若開門之遲疑勸酒之慇懃做得面面俱到刺湯尤見精采未刺以先袖刀心悸口呼手顫將雪艷當日滿副衷腸一一寫照於紅氈毹上及刺後挣扎台步與推倒取劍亂砍諸身段均美莫與京劉景然陸炳屢見不鮮平心而論自是當今獨一無二之傑作調侃湯勤諸白耐人尋味「我又不買你的字畫」一句尤有趣致迨説至「雪艷你在湯老爺面前要好好刺......」之開扇做派神妙特出「大砲一聲人頭落」摇板醇厚不同凡響「賢弟休道......」平板穏練老當非他人所可及馬富禄之湯勤在近日人才消乏之際不失爲中流砥柱也 
[徐碧雲患病日重之滬訊]  
　　京伶徐碧雲與吳焦氏一案經警廳分别處罰吳焦氏判入婦女感化院徐碧雲判入敎養院作苦工四個月久見報端兹聞徐伶自入敎養院後雖家中親屬亦不能往見據北京警廳方面傳出消息徐伶自入敎養院後即得寒疾現在日見沉重不飲食者已及數日恐爲范警華第二云 
[集會表]  
陽曆本月時間　　地點　　　　　召集者　　　　　　事由 
十日　　　　　　商團籌備處　　南北市　團籌備處　　第六次籌備會 
十月至十八日一至六時　　陸家浜職館　　敎育　　江蘇省敎育口美術研究會美術研究會　　第一届美術展覽會 
十日下午三時　維多利亞戲院　　商務印書館　試演大義　　影片 
十一日　　南洋　學　　實騐恊社　　表演新劇 
十二日晚八時　　四川路　青年會　　廿四週徵求大會開幕 
十三日　四川路中央大會堂　　中華音樂會新劇團　　粤語新劇 
[今日天陰有雨]  
　　徐家匯天文台昨日下午四時三十分氣象預報云天陰有雨海濱有薄霧低壓向東北東進行以入於海揚子流域間有轉晴之區東海有旋風馬鞍島以北有北風南方海濱風勢微弱不定兼有迷霧本埠温度在下午三時前之二十四小時内最高四五·○最低四二·三去年今日最高五三·八最低三四·五 
 
