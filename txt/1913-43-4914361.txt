# 1913 - 43 - 4914361

 

Page 1

 
 
   
 
 

Page 2

 
 
社說 
[西藏用兵記（八）（無名）]  
　　（十）（丑）滇督報告軍情吃緊八月二十五日雲南蔡都督號電其文曰頃接巴塘川軍參贊顧占文電稱自定鄉失守後稻城貢噶嶺三壩相繼淪陷西路江卡似了三巖貢覺亦先後不守陰曆五月十五日定逆大股猛撲巴墉我軍迎擊擒殺過當逆股乃退據四面　老我師巴軍數少糧絕何能遠征惟有嚴守以待外援懇請都督就近撥西防軍隊由中甸進攻鄉城占文另懇川督撥建昌兵由木進攻貢噶嶺兩路並舉使該逆不暇外擾等語查定鄉緊接中甸實爲唇齒相依已電知殷司令相機進行互相策應矣 
[（十）（六）川滇兩軍之衝突]  
　　九月十一日雲南蔡都督來電文曰此次藏亂關係全局迭奉鈞電飭川滇會師進藏早奠邊疆滇省距藏較遠加以餉項奇絀然爲大局計不得不合力誓師原擬取道材　往規拉薩旋因番氛甚惡復奉電飭取道巴塘悉力援救之議改道經赴巴塘誠以川邊一日未靖則我軍一日不能入藏故擬與川軍協同一致併力對外期邊境早日盪平茲尹都督電有滇軍占巴則川軍右臂全斷邊藏用兵無從聯絡云云未免過慮查藏衛毗連川滇必兩省戮力同心始足克奏膚功故前奉鈞電即飭殷司令專以兵力助川故收復地方應請川軍派兵駐守至粮餉蒭秣亦於麗維中甸設置兵站源源接濟無須仰給鄰封目前滇蜀兩軍感情未洽此次切戒各將領對於川軍須持親愛退讓之忱以釋前嫌而顧大局卽各將領存心亦祗知爲國家弭亂川邊粗定卽行撤還經營善後區區爲國之誠當爲川都督所體諒如仍存彼此疆界之嫌而未諒兄弟禦侮之意則滇軍惟有退保邊隅防番氛之侮至藏中之事仍讓川軍獨任其勞或應如何辦理伏候核示 
[（十）（七）尹都督請設鎭撫府]  
　　九月十七日尹都督自嘉定府電陳布置川邊事宜其文曰竊以藏番肇亂川邊震驚逹賴傳檄四方風動裏塘江卡貢覺等處相繼淪亡巴安重鎭亦被重圍當昌衡奮力西征警報一日數傳昌都鑪城皆有岌岌不可終日之勢倘河口一失不復有出關之日邊北再陷數年無盪平之時是以星馳抵鑪番已震驚即日盡鑪之兵列隊出塘以中路久湧亂流要隘堅城盡入敵手應用重兵猛擊作爲本攻乃遣朱支隊長森林悉率驍健轉戰衝鋒先破麻盖宗剪子灣西俄洛轇炸堅直搗裏塘又以北路蠢動之初尙未燎原出截不意戡定匪艱乃出奇兵令劉督戰官瑞麟銜枚急走避實搗虚暗渡德格巧占昌都天佑皇漢所謀必臧茲旣昌都入手巴安圍解裏塘克復貢覺收回繼定三岩旋收同普三瞻白玉得以布置防務抒憂稻壩鄉城哀求降順川邊全境一體肅清現正取消各路土司派員分頭設治力保宗敎招納散兵乘勝進取時不可失邊内改流各處均已輸稅納糧邊外各地事同一律茲將碩般多改爲碩督府拉里更稱嘉黎府江逹定名抽昭府各遣知事前往就職川藏萬里遙制殊難統一機關亟須建設查昌都介居邊藏之中勢成鎖鑰扼要咽喉以之控制兩方最爲便利現派妥員前往組織邊藏鎭撫府練兵一鎭第一次總長即由昌衡兼代大局卽定再請大總統簡員接任惟鑪關以西天荒地寒顆米粒鹽仰資内地全蜀脂膏術窮挖補茫茫前路乏食堪憂務望當軸諸公俯念西藏關係全國五色旗分共和卽墜共襄盛舉協助餉稰俾昌衡窮兵深入不虞竭蹶且民國初勤遠略當注重領土主權而昌衡撫髀長號尤不敢逍遙河上第以近接强鄰動關國際交涉匪易逝正多難昌衡請以生命當其鋒賴諸公亦以喉舌繼其後同聲急呼河山響應群策並進壇坫增光千秋之業在此一舉藉紓遠注不盡區區（未完） 
命令 
[二月九日臨時大總統命令]  
　　財政總長周學熙呈請任命蕭允文爲張家口貨稅徵收局局長龍驤爲殺虎口貨稅徵收局局長應照准此令陸軍總長叚祺瑞呈稱據陸軍軍官學校校長蔣方震呈請任命虞克震爲工兵科長應照准此令任命蘇通阿爲哈爾哈旗協理台吉此令 
專電 
[北京電]  
　　現在借欵情勢除俄法反對外日中立美以本國無投資餘裕旁觀英德頗表示好意有獨立墊欵之意惟據外人觀察以中國現狀各洋商無其國政府保證必不輕投巨資惟英人有谷團先例其民情亦料政府即不預聞亦不能不爲保謢故將來若有獨立借欵必係英商但各國對於勢力範圍之關係尙樂應地方之自由借欵現日人已貸閩路欵五百萬孫中山此次赴日亦與實業借欵有關係伊集院尤力向袁倡中日經濟同盟之說他國所利亦在自由借欵此風大開必召分裂之禍 
[北京電]  
　　庫倫僞政府分三路進兵南犯之耗其說紛紛不一主張茲得確實消息蒙人用兵專襲人虚毫無一定標準據現在所定者（一）錫林郭勒盟派登梗喇嘛統兵入犯（一）昭烏逹盟派阿爾瓦貝勒統兵人犯並有保扎布爲内應（一）哲里木盟派陶什陶統兵入犯如各該等處我軍駐紮嚴密則另改方針縱兵騷擾總之專爲遊擊之師又其編制每兵備有乘馬四五匹故運動力每日能行五百餘里不能以正式戰術施之而後方輸送恃牛馬爲大宗亦不必多費人力此皆天然之優勝 
[北京電]  
　　近聞庫政府暴歛益甚且土兵肆虐漢商紛紛逃歸政府止令各商勿再赴庫庫匪西犯前鋒已至接近新疆之古拉巴撥 
[北京電]  
　　烏里雅蘇台僞將軍海珊公回庫後向活佛痛陳俄庫協約蒙人吃虧太甚並彈劾杭逹多爾濟之賣國事爲俄領劉巴所聞以海珊爲擾亂治安强逼活佛治罪並慫恿俄商出面控告海珊在烏城有縱兵騷擾地方等事因之海珊大失權勢不如前次内閣總理（即松彥光汗）時代之海珊但活佛以海珊首倡獨立有功不肯重懲擬一面開去烏城將軍以平劉巴之氣一面賞與恰克圖東西卡倫四處地畝以資娛養云 
[北京電]  
　　新疆來電庫匪已入烏倫古河界沿途搶掠牲畜前敵甚爲吃緊新阿兵餉久缺器械亦復不齊迭次電請中央接濟總無確實辦法一日誤事其咎誰任云云 
[北京電]  
　　烏泰自洮南戰敗後潛赴庫倫僞政府不甚信用雖屢次自告奮勇統兵南下兵部逹賴王等均不之許因之頗爲觖望 
[北京電]  
　　熱河都統熊希齡久未到任經崑源電催多次大總統亦屢勸駕聞熊以𤍠河控制卓索圖昭烏逹兩盟一十七旗已設縣治二府一州地面遼闊政治腐敗非詳細調查不敢貿然任事又以熱河財政本極困難現値用兵軍隊如林且自毅軍要求發給雙餉軍費一項突然增加三四十萬餘非請中央接濟鉅欵萬難著手現調查巳畢請求一百萬鉅欵財政部無論如何亦已允許陸續籌撥大約茲星期内可以成行惟聞熊尙有關於熱河一切進行計畫日前又呈請大總統要求承認 
[北京電]  
　　庫倫電局總辦顧恒垣冒險經年報告消息現病癱廢擬給獎五千元 
[北京電]  
　　張士秀李鳴鳳解京後押在憲兵監獄日内即開軍法裁判國民黨巨子運動開普通裁判無效 
[北京電]  
　　贛省軍火案政府派王芝祥前赴查辦不日起程 
[北京電]  
　　陸軍編制今日參陸兩部會同各省代表在陸署會議彼此爭持一時難决 
[南京電]  
　　應省長昨飭各縣知事嗣後凡籌設各項專門學校者須遵照部頒規程辦理報部考查相符方准立案 
[南京電]  
　　財政部視察員賈士毅昨由京旋𡩋 
[南京電]  
　　民國大學校定於十四號上課 
[南京電]  
　　警察廳現酌定禁烟賞罰單行章程十一條咨請審檢兩廳由該廳解送各烟案以罰金判决者於罰金全數内提五成作爲警區查拿者之獎勵 
特約路透電 
[北京電]  
　　據間島續來消息報告兵變情形謂華員已急派騎兵三百名馳往延吉廳以防叛兵前往滋擾有日兵一小隊正在準備開往該處因得中國舉動之消息故未啟程揚子海（譯音）有日本居户三家亦爲叛兵所刦惟損失甚微延吉廳商民所派之代表與叛兵磋商之際叛兵因接琿春已派出常備軍消息故卽收納商民所付之欵不復進擾延吉廳現已紛竄 
 
 
 

Page 3

 
 
他處大約將投入鬍匪黨中 
[北京電]  
　　借欵問題仍無轉機聞六國銀行團中現有三國願照下列辦法供給中國借欵鹽務處以英人爲顧問借欵處以德人爲顧問稽核處以俄人法人各一員合充顧問某國現公然反對此種辦法其餘兩　　爲人所迫則亦將同起反對六國對於以上辦法縱能同意而中政府亦必不肯委曲承認某公使現仍未接本國政府關於應行辦法之切實訓令 
[北京電]  
　　財政總長曾致函六國銀行團該團迄未答覆中政府則亟欲知此項復書之内容現聞該國確已應允中國先繳墊款二百五十萬磅以此數撥還陽曆正月底以前之賠欵已敷應用 
[北京電]  
　　據北京日報載稱憲法起草委員會國務院已選定李家駒汪榮寶楊度三人並將另舉三員廣東都督今舉伍廷芳山東都督舉籍忠寅項驤安徽都督舉嚴復江蘇都督舉王寵惠路透電社得悉以上所舉之員恐尙有更動今議定辦法如下（一）該委員會草定憲法後應呈入國會核議（二）該委員會應在北京組織（三）該委員會之組織係參議院八人國務院選派六人各省都督各派兩人各省之議會各選一人（四）任期以三個月爲限將來到京人數若已及三分之一卽當開會（五）應用經費由中央政府與各省担任（六）關於該委員會責任之詳細章程容後規定 
[廣州電]  
　　今日此問已舉定唐紹儀爲國會參議院廣東應派議員十人之一廣東總商會致電北京要求派員入叅議院之特權因敎育會亦有此權故也 
[東京電]  
　　西園寺侯爵昨晚由日皇召見抵宮後日皇卽下諭命其擘畫良策以抒政局之奇囨詔内諄諄囑令施用勢力以使政友會勿在國會提出不信任内閣之動議西圍寺侯通告掌璽大臣伏見宮親王謂彼當商諸該黨之領袖繼乃召集會議政友會之會員似已分爲兩派前任國務員原敬松田二人皆願徇内廷之願餘員則皆不願曲讓堅欲提出不信任内閣之動議國民黨領袖犬養毅君亦竭力贊助蓋政友會如將此事作罷則彼黨將代之實行也今晨國會開議朝野極爲注意國會附近一帶聚人甚衆雖有騎步各警察排列哨線從事彈壓而仍有人民約二三百名一擁向前衝過哨線竚立國會之前而在該處高聲呼號歡迎議員反對黨議員皆以白玫瑰花爲徵號抵院時衆皆高呼萬歲以迎之官僚黨抵院時衆皆向之呌馬步行之警察無力彈壓馬巡數向人叢揮擊卒驅散之人民受傷者十五名當時政友會議員羣集國會廊下以視紛擾情狀高呼以斥警察並雜以此乃俄國之狂喊一點鐘時國會將次開議忽於議長室開臨時大會宣讀上諭延會三日是時院外附近各街道人復充塞因警察無力彈壓故召憲兵出助之 
[東京電]  
　　日日新聞特出號外載稱日内閣於今日上午開特别會議午後復會商數小時現已决議全體辭職惟此項消息尙無確證西園寺侯爵因政友會仍一致主張不信任桂内閣之議已辭會長之職並舉山本伯爵以自代 
[東京電]  
　　今日（十日）下午國會左近各街道人極擁擠警察乃設法軀散殊無效果一小時後人數愈衆警察更無能爲力市民遂向之紛擲木屐石塊並至某新聞社將窗檽盡行搗毀並燒其房舍一部分因該新聞係官僚派機關之故旋復擁至國民新聞社紛擲石塊並欲縱火該社辦事人員爲自衞起見乃向衆開鎗立斃一人警察卽蒞場彈壓並未得手衆人見一人已死大爲忿怒人數遂愈聚愈衆現在報知與大和各新聞社已經當道派兵保護因均係官僚派機關之故聞國民新聞復遭暴徒攻擊該社辦事員乃持刀抵禦暴徒遂搗毀左近之油舖數家復以火炬入擲該社窗内警察與憲兵隊乃拔刀相向遂將暴徒驅散此次受傷之人甚衆各警察極形忍耐迨暴徒欲向各新聞社縱火恐肇巨禍始作最後之對待云 
譯電 
[北京電]  
　　財政總長已允借用英美德之欵與借欵有關之各國公使均電告本國政府惟尙未接覆電 
[北京電]  
　　中國當道現殊無意與六國銀行團續開談判財政總長周學熙現正與六國銀行團以外之某資本團商訂借欵政府之意目下縱難借成英金二千五百萬鎊然必可借成小借欵數種以應急需 
[北京電]  
　　各國公使與本國政府及彼此磋商顧問員問題顯皆毫無結果財政總長周學熙已與六國銀團以外之某資本團開議借欵據該總長宣稱中國殊不願以法人或俄人充當稽核處顧問中政府熟議之後已選定極合格之員以膺此任並不注重國籍今無論如何未便更動云 
[北京電]  
　　財政總長現求脫離六國銀行團故由駐英公使劉玉麟與倫敦米特倫康底銀行商訂借欵約英金二千萬磅且克里斯浦借欵合同今仍有效云 
[北京電]  
　　袁總統及黎副總統已同意任命湯化龍爲湖北民政長 
[北京電]  
　　陰曆新年數日内平安無事政府已於年内接到交通部鐵路入欵四百萬兩並由克里斯浦銀團交到七百萬兩遂得充發兵餉兩月又發新年恩餉四萬兩並付優待清室經費四萬兩 
[北京電]  
　　京中將自十二日至十四日舉行南北統一紀念中華門以南將搭一極大綵棚紮以電燈俾夜間得大放光明天壇與先農壇將復准公衆入内遊覧以十日爲限届時袁總統當接見參議員與上級各官吏 
[北京電]  
　　前清執政大員於陰曆新年向隆裕后道賀者甚衆趙總理段總長與馮國璋張紹曾四人亦在其列 
[柏林電]  
　　俄政府將在庫倫設立帝國銀行分行 
[帕特哥里柴電]  
　　芒軍曾在斯克太里湖擊沉土國商船二艘芒君已命全軍力攻斯克太里並親登某山巔觀戰脫帽禱曰帝其使吾勇武之民戰勝乎樂隊乃大奏國樂當時情狀至爲動人塞維亞礮隊曾將末塞林土耳其之礮隊轟至寂靜無聲後由芒國步軍掩擊佔獲該地土軍欲突圍西走受挫而退 
[布京電]  
　　土軍昨日（七日）分三緃隊由却太爾茄出戰第一隊爲步兵六大隊由礮台礮火掩護進攻阿洛克伊並由皮宇克乞克米特其之巡洋艦魚雷艇各二艘開礮助戰布軍發兵敵之土軍被逼向某橋退走古克乞里之土耳其某聯隧倉皇遁逃棄遺死傷兵士甚多又有由某處開來之土國步兵兩大隊因見布軍礮火過猛乃退至卡拉蘇里河外境 
[東京電]  
　　桂太郎公爵已發宣言書與立憲統一黨所主政策要點約略如下（一）竭忠全國以皇帝爲中央之主（二）謹遵憲法（三）保全國民權利（四）助勵平民之企業（五）振興敎育（六）增進國力以保世界之和平桂氏並懇求全國之友助其創造日本之新時代 
雜評一 
[大借欵與自由借欵]  
　　大借欵取各國均勢主義亦卽取各國牽制主義自俄人發難蒙古而均勢主義一破俄人獨逼賠欵倡自由處分之說而均勢主義再破至墊欵乘成而俄法中梗於是均勢主義三破均勢主義破而自由借欵之說乃起 
[自由借欵與自由佔領]  
　　自由借欵卽他日自由佔領之機借欵而不能還則佔領之口實已定各國各於其勢力範圍而借欵之則中國之中央勢力弱而地方勢力强中國之内部必自相分裂此皆他日自由借欵之結果也 
[庫倫南犯之惡耗]  
　　人類無論智蠢有實力能實行者勝中國人之輕視庫人者以基蠢也然而我人洋洋征庫之聲漸近而漸杳而彼則有兵有械有聯盟有後援不空談而實事矣其不爲庫征也不其幸而 
[日本憲政之危機]  
　　政友會反對武人内閣日皇至諭西園寺侯以强力壓服之斯亦可謂亞洲國之新立憲國矣雖然政友會而聽日本之立憲危政友會而不聽日本之立憲亦危日本與立憲今日已處於不兩立之地位 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[二百萬鎊之墊欵交涉（北京特約訪員一葉子）]  
　　大借欵問題旣停滯無可議而借欵中所藉以爲繼續之引線者實惟墊欵當時年關正迫墊欵問題誠我政府一最重要之問題也惟其交涉猶遲遲不决實足使當局及局外者爲之焦思竭慮焉資本團自前月二十六日承認中國政府提出之條項當爲墊欵交付之手續以之通知我政府以來我政府頗有所顧慮不進行墊欵受授之交涉資本團頗有所疑以爲我政府或者與他資本團爲小借欵之交涉頗有可望因是對於六國團之借欵而不免躊躇我政府固以爲與其使用苛酷條件之六國團資金不如使用條件較輕之小借欵爲柄國者之所最注意也因是一時與各方面交涉而對於六國團之交涉特稍遷延焉亦未可知其間惟就公債售出實收額一端在資本團主張以九十五售出取六分之費用卽我國之實收額爲八十九而在周總長主張以九十六售出取六分之費用實收爲九十取交涉覊縻不絕之策至本月二日周總長以年關僅餘二日他之小借欵亦多不如意遂向六國團爲墊欵受授之手續再事交涉至三日六國團經此交涉遂開會議此其交涉之結果據資本團中某代表所洩漏則因二日周總長有前條之交涉當卽致電倫敦今尙未獲答復不能爲確實之决議云由此觀之則我政府或者與供給小借欵者交涉而未得良果而復與六國團交涉未可知也又周總長最初之主張至此不復堅持而曲從六國團之主張以此亦可推知小借欵之不有良果果如此則墊欵二百萬鎊之受授應可於一二日中决定實行矣惟稍可顧慮者爲倫敦資本團尙未得有復電因此方面之消息如何而有中止之不幸亦未可知據政界消息若此次墊欵不能實行受授政府當不得已而注挹京奉京漢兩鐵路之收入爲敷衍一時之計云按前數日之通信也不意將簽約時又有法公使之反對以至卒不成可知貧弱國之與人交涉眞不易也 
俄庫新約說 
[其一]  
　　俄京歸客談及庫倫僞政府外交長杭逹爾濟此次赴俄爲活佛要求各件現己紛載各報無俟贅述茲聞俄帝提出回答之條約有三（一）蒙軍各分隊之指揮官長均用俄國人布置軍隊不准蒙人干涉（一）以全蒙土地爲俄借欵之抵押（一）割據烏梁海一帶土地爲保護蒙古獨立之報酬以上三條聞杭逹爾濟己承認前二條其第三條因未奉到活佛命令尙未回答而俄外相撤撮訛夫欲以庫倫爲俄保護國現將對庫兩策面商俄皇業已通過探其内容分布於下（一）設總監一人於庫倫與各部大臣同權（二）總監府内設財政敎育實業司法四司（三）各司司長與住外國領事同權（四）總監於庫倫政府會議時有特别發言權（五）總監爲俄皇代表有絕對統治權（六）庫倫政府豋用人材必與總監協商（七）總監任期限以六年得連期（八）總監對庫設施純照俄國法律 
[其二]  
　　據總統府最近接至特派員報告謂俄之於庫倫擬先獨占庫倫商權隨後更圖他項權利茲得俄與活佛締結通商條約如下第一條俄國商人在庫倫有優先之通商權不諭輸出輸人均免一切之稅第二條俄國在庫倫有開設銀行之權第三條取消中國在蒙古通商之利益第四條俄國在庫倫有商務上自由行動之利益第五條庫倫所產之天產物可製造者須聘俄人爲工師長第六條庫倫商人所有訴訟事件均應歸俄國商務委員審判 
北京舊新年記 
[筵宴蒙古王公]  
　　年班各蒙古王公之來京者舊曆初間均擬回旗大總統於舊曆正月初一日在總統府筵宴並備有許多贈品 
[蒙王謁見清太后]  
　　年班蒙古王公來京甚多擬於舊曆正月初一日謁見清太后清太保世續己令内務府接待一切 
[清太后之齊與]  
　　清隆裕太后因届舊曆新年特送趙總理銀一千兩日昨清太后又送與大總統酒席一桌 
[各報停版]  
　　京中各報於陽曆旣已停版舊曆卽不能再行停版惟舊習慣一時不能消除印刷工人要求停工送報人亦言不能分送以故各報迫於不得已仍行休刋數日間雖有不停版者乃係自辦之印刷得以操縱自如云 
[兩壇開放]  
　　北京總議事會因習慣上一時不易消除舊曆亦不可無所點綴特呈請内務部將先農壇天壇自舊曆初一日起開放十日任人人覽 
[學堂皆不放假]  
　　敎育部以現均改用陽曆各學堂曾於陽曆放假舊曆卽不可再行放假前己通飭各學矣並聞京師學務局於今日尙派員察學惟各學生狃於積習雖不放假而告假實繁有徒云 
[廟會仍舊]  
　　每届舊曆各小販均於廟會設攤營業以爲糊口之資警察廳未成立時日前玉器書畫兩行曾呈請外城總廳於舊曆歲首仍在火神廟營業將許可聞各處廟會亦均不停止云 
[禁止燃放鞭炮]  
　　日昨内外城各區派巡警傳知各舖於舊曆正月初一日至初五日照舊生理不准上門並不准燃放鞭炮如違從重罰 
[鐵路停車一日]  
　　舊曆新年本京商民照舊舉辦各旗衙門亦多貼春聯者而各官署並不放假惟交通部所轄之各路仍於正月初一日停車一日因鐵路工匠人數衆多故未能改云 
奉天鎗斃三種要犯 
[鎗斃戴秀山之恐慌]  
　　戴秀山本一著名鬍匪自歸降後任爲巡防步隊營官其黨羽亦歸部下而爲戴之部卒駐紮開原城東北八里許之八顆樹屯地方戴雖投誠猶未去野性且酷愛金錢常密遣部下以威嚇的手段敲詐該屯附近之富豪至三四萬元之多以是購有開原城八顆樹各地方房產多間蓄置美妾數人驕侈淫佚無所不至該處人民無不切齒痛恨中有受害之富豪一人初訴於金壽山再訴於都督府都督派員查實卽密令金壽山來省定戴某以鎗斃之刑金於上月三十號歸開將戴呼至面斥其罪當埸鎗斃鎗斃後其部下頗憤憤欲乘機暴動金帮統派員探悉一面於城内添設巡警若干嚴加防範一面遣派戴秀山之盟友趙希孟到八顆樹撫慰戴之部下始得安堵遂任趙繼戴秀山營官之差當鎗斃戴秀山後城内一般日本居留民頗形惶恐特請日守備隊到城華兵力阻後由日警署商妥華官添派日警十名駐於城内保護僑民開原附近每届冬令日間來往糧車不下五六百輛少亦至百餘輛鎗斃戴秀山後忽有戴秀山部下將攻據開原城之謠傳故一般商民異常畏懼各處糧車均行絕跡開原商民因之頗受困難云 
[鎗斃宗社黨首領]  
　　宗社黨首領朱紹臣前在熱河充某營管帶去年乘京畿兵變潛來東省附入宗社黨盤踞五站附屬地後又勾合該黨巨魁德雨廷玉硯廷等希圖大舉擬由長春先事暴動進取吉林作爲根據地點此次携帶羗帖二千餘元到津購買機關槍彈以備起事之用詎被陸軍二十七師吳連長偵知　蹝至津在法租界拿獲解奉當經張雨亭師長訊明該匪實係勾結德雨廷等圖謀不軌並搜出關於宗社黨之文告多種現已由張師長請示張都督於二十五日正法矣一月三十號又於公主嶺拿獲宗社黨首領張玉秀三十一號押解到奉經二十七師張雨亭師長訊明確與朱紹臣合謀擬占據長春進取吉林當經張師長商明都督於二十二號午後二鐘縛赴西邊門外行刑埸槍斃觀者謂其面留小髭身着皮袍行經市曹神色自若云 
[鎗斃鬍匪首領]  
　　吉屬三姓地方雜松花江而帶哈逹嶺久爲馬賊集合之埸今年有馬賊頭目郭某驕縱恣肆自稱爲北極之王前月刦擄民女數名納歸己室令人以嬪妃稱之奉省都督聞之派巡防五營將郭某塞院攻破拿獲郭某及呼嬪妃者十數人現已訊明正法其餘黨羽則逃竄無蹝跡矣 
中州鐵路傷心史 
[海蘭路果何日觀成耶開徐自築問題]  
　　汴省開徐鐵路本附於海蘭路線之中據汴洛東端汴紳對於此事近又會議兩次日前鐵路協會會長水韶鈞延集汴省各界籌議辦法當時各界到者計一百數十人紳界中則以顧瑗鄭思賀王從周魏子靑王樹森爲代表人提議數事亦經代表認可第内中手續紛如茲將所議各節照錄如左 
[調用留歐學生]  
　　此路旣歸汴省自辦决不再仰給外人代爲修築現各代表之意擬調留歐學生吳壽麟君爲工程辦理此外尙擬添調三人一時尙未議定 
[提議重勘路線]  
　　開徐一缐早經阮慶笙勘定第水君之意以上次所勘係照驛路所定此時旣爲汴省自辦自當力求直率不必再繞多路擬由開封直逹杞縣不繞陳留至睢州歸德一段亦不繞走寗陵如此復勘則此路可省五十九華里之工程云 
[採辦太行鐵件]  
　　懷慶太行山鐵鑛本有七處近年京漢汴洛所用零件悉皆採自該山刻下决議用本省太行之鐵質以爲敷設軌道之用第各代表之意擬設一鑄鐵工廠以便供給此廠如果成立則道清京漢汴洛洛洛潼亦必取資於此 
[爭論國有民築]  
　　此事也已開會三次以股本尙未籌得各紳之意擬請歸爲國有以期速成學界中人聞此消息紛紛反對現水君因此事關係甚大仍擬再開極大之會議以便取决矣 
[招集各縣工程]  
　　汴省各州縣差役裁革賦閑無事者甚多刻水君之意擬在汴東各州縣先爲招用勤樸强壯之工人數百人以爲修路之小工如東路招用不足再至他屬各代表對此議論均極贊成 
[洛潼借欵問題]  
　　汴西洛潼鐵路據汴洛西端亦海蘭路之枝線也自開辦至今已經五載成路不及百里内容腐敗不可究詰近日私借英商款項五十萬磅與諭大譁茲將借欵情形彚列如左 
[借欵原因]  
　　洛潼爲東西全幹線之一該路久未誜事致海蘭路東西兩叚不能聯屬貫通大爲人所詬病近知上下心理均注重此路公司中人恐不能保全急欲乘此分獲巨金各飽私囊以去於是窮覔題目因思借用外欵一策迄無應者遲久乃得天津之茂利洋行 
[借欵情形]  
　　茂利洋行本英美商人合資所設專攬電氣機械及包辦工程事務此次係由河南新蔡甯某介紹洛潼公司中人一聞此事即由劉某柴某出面談判商定草合同寗某來往津豫數次最後於二年一月間乃由劉某往津訂定草合同其内容爲借欵英金五十萬磅或銀元五百萬元八五折利息六厘以鐵路及鹽斤加價作押並有包辦材料等種種權利其最要之點該草合同本今年一月所定因政府去歲曾有商路不能私自借欵之通告故倒塡年月作爲元年八月以避他人耳目 
[政府干涉]  
　　此事發覺後政府以該公司違犯去歲通告兼與汴洛借欵合同抵觸當經嚴令取消並將種種情節通知天津英領事轉告茂利洋行而由政府電知豫督速行設法阻止免其另生枝節 
[與淪沸騰]  
　　此事初由洛潼公司二三人秘密行動現事已宣露反對者因而蜂起豫省人士羣議嚴切對付之法該公司中人大半貪而且愚因之束手無策其窘狀不可思議云 
[河東問題解决後近狀]  
　　河東問題已經解决茲將各方面情形彚誌如下（一）審判張李問題陸軍部以張李到京决議應開軍事會議以判是非而叚總長以此事關係重大不可率爾從事擬請司法總長酌核後再定會議辦法（一）晉省都督問題閻都督自張李問題發生後大受各方面攻擊决意辭職聞已派員來京陳明意見大總統除飭國務院派員赴晋調查此事顚末外並已去� 
電慰留矣（一）毅軍撤留問題大總統前爲河東張李擁兵一隅曾令毅軍將領趙倜帶兵開至河東張李知不能敵當將兵符交出解赴到京是此事業已解决故山西叅議員劉盥訓等及山西旅京同鄉均呈請撤退毅軍以免居民驚恐而閻都督來電則謂張李雖去其所統軍隊本督尙未接管請將毅軍稍緩撤去免生變端大總統以各持一說甚難措置立交叅謀陸軍兩部妥籌兩全辦法 
江西問題果何日解决耶 
[李督抗命之嫌疑]  
　　贛督李烈鈞因汪瑞闦被贛人堅拒問題派兵出防跡涉違抗政府之嫌疑前日李電告政府嘵嘵自辨以民政長汪瑞闦離贛一節係託病自辭曾經再四尉留至謂蔡銳霆等意欲加害純屬無稽之談現蔡等係辦理冬防並非違抗政府所有分治與否問題俟正式省議會開會再付表决惟據近日由贛歸客之談謂某日乘輪過湖口時該處砲兵忽放排鎗後到贛調查始知由贛開駛之輪過湖口時無不受其轟擊聞福康船上曾有因槍傷斃命者刻九江商會已提出此案向李督質問矣 
[趙督血淚之忠告]  
　　甘督趙惟熙昨因贛事通電各省文云前讀大總統令任汪君爲江西民政長惟熙贛人之一分子也眷懷桑梓極表觀迎省長得賢枌榆蒙福我聞有命欣慰萬分嗣見報界互有貶褒以爲傳聞之詞卽亦不復注意及見李都督養日二電不無疑訝然地偏道遠難悉内容正擬電詢詳情而黎副總統宥電適至仰天南望憂心如焚但念民國成立以來倐焉逾歲統一之方針未逹列强之承認無期我輩躬際艱屯正宜協力同心以固初基而扶危局若復自相疑忌暗釀内訌彼瞰我室而毁我巢者方且欣然色喜矣此事姑無論往因如何自以補救目前爲急務黎副總統水陸退師諸語實爲正當不易之辦法應懇大總統大部允如所請以示大公李都督委曲求全以銷隱患我全贛各界諸君調停挽救以顧大局而靖浮言纓被維殷馨香以祝大聲呼籲不禁涕泗之交頣也我贛素稱忠義之邦値此外患憑陵自當以擁護强有力之政府爲唯一目的决不可使反抗中央之惡感自我而開尤不可使破壞民國之危機自我而發此則呼籲我四千萬同胞而顧爲涕泣道之者耳臨風翹首血淚交并排難解紛是所望於義薄雲天之君子甘都督趙惟熙 
[杜顧問代遞辭職書]  
　　日昨有江西都督府顧問杜述琮到京謁見大總統面呈贛督李烈鈞辭職書一件聞大總統當日亦繕具一件密函交由該顧問携帶回省轉呈贛督矣 
[王芝祥力任調停]  
　　據總統府人云大總統以贛督李烈鈞派蔡銳霆戈克安等帶領軍隊駐紮湖口九江諸要隘殊非維持治安之道特使王芝祥赴贛調停並令將蔡戈諸軍隊撤駐原處王君奉命擬於日内出京云 
[川議會對於朱案之激昂]  
　　成都胡都督殺朱山一案出現後與論異常激昂經省議會質問胡氏答覆言語支離省議會逐條駁復并電呈大總統國務院參議院詳爲解釋聞該議會發電之前以第一次質問所擬理由堂皇正大胡都督覆書以勢難久待一筆抹殺議員大譁逐提議二次質問卽日開會審查一致贊成成立該會中人云此次質問如仍不得明白答覆卽行提案彈劾其第二質問書内容（一）執行機關不當（二）犯罪性質不合（三）干犯中央命令（四）蹂躪司法機關（五）違反編制定章（六）不遵法定手續（七）蔑視刑律明條（八）誤引軍法條例 
[蘇浙又起兵警衝突]  
　　江浙聯界各城鎭犬牙相錯近因梟匪猖獗防營剿捕每起越界之爭上年陽曆十月問嘉防緝捕營爲蘇憲兵所拘二次水師會哨竟至糾黨報服幾釀交閧嫌隙因此愈甚現聞陰曆除夕楓涇鎭浙屬警察追捕身藏煙膏之人誤入蘇界致蘇省防兵藉端干涉擒去巡士五名梱送華亭縣茲經該處紳民電禀都督轉電應省長查辦略稱楓涇巡警緝捕土販陳子良被兵毆辱反誣打店拘去巡士五名不釋不審臘底新年警務緊急請電江蘇民政長迅飭華亭縣檢察廳釋回並拘陳犯歸案云云現闻朱都督已轉電澈究並電商程都督設法善後以杜將來之紛爭 
雜評二（默） 
[商辦鐵路問題]  
　　海蘭鐵路者黃河流域内横貫之大鐵路建築之議非一日矣類皆築室道謀而鮮有成者佗省吾不論吾且專言豫省之建築此路者汴洛首先告成而大借外欵種種失敗豫人奮起直追立商辦公司以籌欵築路爲已任若開徐若洛潼類皆開會决議派員測勘經歷任總理之心血絞無數股東之血汗至於今日而成績何如結果何如洛潼籌辦數年成路不過百里公司大局且在岌岌而辦事諸人猶復大借外債以爲中飽囊槖之謀開徐會議數次討論莫衷一是國有民有競起紛爭而所謂觀成之一日且悉付於渺不可知之數是亦大可哀矣夫如是是亦足以見商辦鐵路公司之難然而且有標商辦名義侈言築九萬里橫貫鐵路以觀成於二十　者 
[中央統一問題]  
　　民國成立甫歷一週有識者莫不以中央統一爲前提然而天下事往往願與心違殊出我人言思擬議之外今日者河東之事甫告敉平江西之爭又接踵而起一時辯護者紏舉者忠告者調停者出言盈庭而迎汪拒汪之紛爭且各懸一的以斷斷焉而不能相下而所謂中央統一云者又多一層障礙記者竊有一言正告李都督曰大難將臨匪伊朝夕其各務爾大者遠者力以擁護中央爲前提毋徒從事同室之爭致或類於無意識之舉動也 
[奉天一旦除三兇]  
　　奉省之三大害一日宗社黨一日胡匪一日不肖之軍隊此三者彼中人士日視爲隱患而無日不在危疑震撼中也今旣斃宗社黨首領朱某又斃胡匪首領郭某復斃不肖之軍官戴某一旦除此三兇快何如之 
[江浙又起兵警交閧]  
　　江浙交界爲會剿土匪故兩軍曾互起衝突前此程都督會浙師於楓涇調各意見亦其一端吾人方謂自此以後爭端消弭協力從公不謂今日兵警之風潮又起夫江浙兄弟也大局如斯尙堪鬩墻耶 
 
 
 

Page 7

 
 
本埠新聞 
[反對散收米穀稅之公電]  
　　上海米穀銷塲稅業奉省長命令限於二月十一號取銷認稅改爲散收米業認稅商人則大爲反對錄其公電如下 
[其一]  
　　北京國務院參議院工商總長鈞鑒上海米穀銷場稅由商等遵照省會議决案認數開辦巳逾三月貨物稅所長孫泰圻於正數外浮收未滿所欲屢經南北商會勸令加增孫泰圻忽朦請省長創設散收名目勒令眞日取銷認稅借省長命令變更法律商等未敢服從應請指示控告不服省令衙門提起行政訴訟一面請先行電咨省長維持法案取消散收違法命令即欲變更稅法省議會刻日召集應俟提議通過公布施行上海米業四公所代表狄恩霖祝大椿張嘉年吳治温等公電 
[其二]  
　　南京應省長鈞鑒米穀認稅奉令明日停止改爲散收商等因認稅爲省會議决案命令不得變更除電國務院參議院工商總長外請暫候院部命令遵行上海米穀認稅商人張嘉年祝大椿狄恩霖吳治温等公電 
[外人又進一步]  
　　北四川路界務問題迭經閘北巡警局曁市民公會呈請陳交涉使速向領袖領事嚴重交涉迄未解决而外人着着進行不稍退讓茲又於前日由三區區長蔣光玷報告龔局長云新巡捕房刻又派八百五十五號華捕至崇業里越界巡邏當由崗巡查見帶局訊明開釋請爲察核等語龔局長當即據情轉呈陳交涉使請示核辦 
[滬𡩋鐵路派兵駐防]  
　　混成第三旅李旅長近奉江蘇都督訓令略謂滬寧鐵路沿途各車站自去歲以來時有匪徒搶刧搭客財物情事自應酌派軍隊分駐保衛茲查該鐵路應駐防兵之處計分五段（一）由上海至眞茹（）二由南翔至滸墅關（三）由望亭至奔牛（四）由呂城至鎭江（五）由高資至江口除第二至第五四叚已今蘇寧各軍隊撥兵駐紮防護外所有由上海至眞茹一段應歸混成第三旅派兵往駐云云現李旅長已命令炮隊營余管帶迅將前駐滬杭車站前及習藝所之第一第二兩連各兵士移往該路擇要駐紮一面命令步兵第一團第一營曹管帶派兵二連駐紮南門外滬杭車站及習藝所二處妥爲防護 
[拿獲九龍山首目三誌]  
　　陸軍混成第三旅李旅長派員拿獲九龍山匪首顧樹銘並搜出票布等物已兩誌本報茲悉該匪所帶之黃色令旗共有二面大小相同旗之斜角計長一尺五寸五分一面上書（奉天承命統領天下九龍天兵華夷彌勒敕）十七字中有一令字令字上所盖之僞印係是方式横直各二寸五分邊闊三分一面上書（奉命會辦西字統屬文武開國大臣勅）十五字中間亦有一令字惟令字上所盖之僞印係長方式長三寸八分闊二寸五分邊闊三分其式樣縮繪如左 
[楊管帶可以無慮]  
　　南匯縣民人陳華民婦連郭氏前日具呈混成第三旅司令部略謂前年冬間南匯縣境沿海灘土匪滋事曾奉派令楊玉貴管帶督兵赴鄉剿匪之際誤將陳阿秋連阿福二人開槍格斃請爲伸雪等語昨經李旅長批示云禀悉前年南匯匪亂該管帶爲駐南行營司令係由李旅長委任其燒燬匪穴格斃匪黨皆依於法令之正常行爲照刑律第十四條規定不得以犯罪論乃該民人等胆敢揑造偏聽慘殺等謊架詞朦控實屬刁健已極且當該管帶進剿時除擊斃開槍抵抗之匪黨外並無寃殺情事卽如該民人等所稱連阿福陳阿秋果係無辜被害事關人命案情何等重大應得即時來部申訴何以事隔一載始來禀控顯係有人從中敎唆假手圖翻爲其死灰復燃地步該民人等甘爲傀儡信口雌黃任意羅織殊屬不合至於查復此案本旅長自有權衡無庸該民人等置喙所請將該管帶先行送廳收訊之處古今中外手續法上無此辦法尤屬荒謬特斥不准 
[保國會員捉賭]  
　　五族少年保國會會員張德濟偵知永盛碼頭洪源染坊内有人賭博突然進内獲住錢家成姚順卿王得樂陸炳炎程友才秦德先等六人連同賭具解送第二區由區長詰問屬實諭令姚程王三人各罰洋兩元充公餘各拘留一天嗣又在大東門外恒來油蔴店内查獲傅榮福等五人並在小橋附近萬春茶葉店内獲住程南泉等四人又在老彩成紅坊内獲住王季生等五人一併解至第一區留候酌罰 
[續獲混用僞幣之俄人]  
　　韓人某甲前與乙丙二俄人在市混用僞鈔票甲乙巳被包探緝獲收押丙則在逃前晚復經西探獲住惟因丙適有疾病先送公濟醫院醫治再行解究 
[私鑄銅質小銀元]  
　　閩人劉良旺張明和張保裕陳新梅四人在打鐵浜租屋一椽私鑄銅質小洋在市混用茲經包探沓獲連同私鑄器具解送法公堂訊究劉等互相推諉中西讞員以劉等私鑄害人法不容恕判各押西牢兩年抄出之器具僞洋一併銷毀 
[改期判决西探違法案]  
　　老閘捕房十三號西探羅區得贿庇賭一案已由英臬司署檢察官司君申請按察司定期昨日訊斷嗣因英按察司另有要公改期今日會同公判正紳判决 
[秘密所幾肇鉅禍]  
　　甬婦種陳氏因在老閘橋附近三泰路七號屋内秘密賣淫並聚賭售烟近日更招集賭徒通宵賭博前晚因撞翻洋油燈幾致不可收拾幸鄰人趕至帮同撲滅事後由同居葉海泉偕鄰人葉阿順沈立文沈謝氏等報捕將氏拘押昨解公堂經王襄讞會同英領翰君研訊屬實判陳氏押女所兩月烟賭具一併銷毀 
[日本人偷鴨]  
　　日本人松維榮治中黑光之助二人昨晨至浦東陸家嘴附近某鄉人家竊鴨四只而逸當爲失主瞥見在後喊捕由崗巡幫同拘獲抄出原贜及兇刀一把皮刀壳二個立解爛泥渡第四初級廳備文派警轉解地方檢察廳請爲訊究陳廳長以案關交涉立飭法警解送日本領事署發落所有鴨四只候傳失主到廳具領 
[研訊謀財害命案]  
　　西鄕徐家滙鎭餅店主婦湯許氏於前清宣統三年正月廿五夜被夥戴阿發胡慶初串通謀斃席捲該氏所有銀洋脫逃無蹤當經尸子湯禮福協同地保報請前清上海縣田春庭驗明緝兇日久未獲嗣爲上海地方檢察廳訪悉戴阿發改名朱勝懷在杭州陸軍充當目兵因卽備文移請杭州法院將戴拘案迭次派員預審得實起訴同級審判廳訊辦在案茲經刑庭庭長鄭寶菁君會同汪趙二推事及起訴檢察官葛尙冲等公開辯論據尸子湯禮福供年四十一歲台州人向在公義碼頭擺設餅攤與母親兩處貿易是年正月間我母被戴等見財勒斃極爲可慘請求重辦楊秀琴供年二十二歲在該氏餅店爲學徒是年正月初二夜見胡慶初向氏借洋八元以作賭本後見該氏取出洋一封約五六寸長給胡携去至是月二十二日我因事被該氏責打我卽到氏子禮福店中以後若何不得而知羅意子供無爲州人年五十三歲在該氏貼隣開水菓店是年正月初旬該氏所蓄之鷄在門外爲電車碾死該氏即將鷄醃就待子歸家煮食不料是月二十五日被店夥戴阿發胡慶初私行煮食該氏向我哭告並與戴胡爭論當即勸散及至次晨卽二十六日未見氏店開門由我囑妻入内查看詎該氏已死於床上因即告知氏子報官驗明實係被勒身死該氏所遺一生積蓄已分文無着而戴胡二夥亦不知去向所以知戴胡見財起意將氏謀斃現在胡慶初尙在逃未獲質之戴阿發則俯首求恩問官得供以戴阿發見財謀命罪已成立援照三百十一條刑律擬辦聽候下堂宣布判决逸犯胡慶初俟獲案後另行訊明判决 
城内 
[縣知事批]  
　　（柴行同業朱恒昌等呈批）禀悉查此案前據柴商代表劉裕康等禀請公舉奚慶良爲業董業經批示姑准備案試辦仍着向南商會聲明以資接洽在案茲據該同業等禀稱前情究竟如何實情仰候抄案函致南商會會同市政廳總董查明妥議復候核辦可也 
[一面之言]  
　　糞業沈雲橋昨請律師輔佐至地方檢察廳控訴舊糞夫莊泉生宣雲林張長明陸桃郎等擾害營業等情陳廳長以一面之詞難以憑信諭候調查明白再行批示辦理 
[地保疲頑]  
　　二十三保十二圖地保楊雲生拖欠錢糧洋數百元迭經吳知事飭吏往傳置若罔聞是以吳君於前日派吏下鄕將楊拘獲當因路隔租界一時不易解署乃禀明吳君寄押第六初級廳聽候訊追 
[補給印諭]  
　　上海縣知事第十八號布告云案奉江蘇都督程訓令以軍務司案呈據本府顧問蔡寅報告查前滬軍都督府軍需科會計員張欽良虧挪公欵逃避一案飭緝未獲當將該逃員所遺上海縣二十舖梅家弄地方房屋一所查封備抵嗣有上海商人楊起澄等禀請繳價洋六百二十元將此項充公房屋物件一併啓封給領并希轉呈都督迅賜令行上海縣知事按照該商禀開圖保圩各號數基地畝分確切查明塡給楊四知堂管業印諭一紙呈送貴處轉由顧問官發給該商民收執以昭信守等情據此除飭軍需科將所繳房價驗收卷宗歸案外合行抄禀訓令該縣知事遵照塡明印諭一紙呈送本府發由蔡顧問官轉給收執以資信守毋違此令等因並抄楊起澄原禀到縣奉經飭據該圖册書地保禀稱彼字圩第一百一號基地二分單户陸碗香係原户承糧因陸碗香無後由伊外孫張欽良承頂並無别項紏葛等情簽册具復查核無異自應補給印諭以便承買業户執守惟原單已失所在應俟張欽良到案追繳塗銷除批令該册書先行註銷並將補給印諭呈送都督核行轉發外合行布告爲此布告諸色人等一體知悉所有張欽良承頂陸碗香户下坐落二十五保十一區彼字圩第一百一號基地二分方單一紙業因虧挪公欵備抵變賣原單註銷另給印諭如果此項田單遺失在外或有抵押情事無論何時何地發現槪作無效恐未週知特此布告又第十九號布告云案准上海地方審判廳咨開案照張葉氏狀訴葉家福債約不償一案業經判决所有張葉氏張姚氏債權斷以東轅門四十號門牌樓房三幢魚行橋浜四十四十一號門牌平房三間變價作抵茲東轅門房屋已由艾靜孫投標得價洋六百三十五元本廳核准承買卽據艾靜孫將價洋如數繳案並據張葉氏將東轅門房屋單契印串呈繳除將洋先給張葉氏具領外相應將單契印串咨送查收核銷一面另給艾靜孫印單一紙咨送過廳以憑發給管業正在諭飭查復間復准審判廳咨據艾靜孫以承買此項房屋三幢查繳案之單除批給周姓二厘外止有三厘請求照單移請過户註册等情到廳除批飭周姓屋地契據逕行呈驗外咨請查照各等因到署卽經諭飭册書簽册具復核對相符並據艾靜孫將承買周姓之劈單二厘契據粘連代單據投稅印發應將周秀元户五厘劈剩三厘之原單查照會定强制執行辦法第二條規定將此項原單契據公布註銷作爲無效一面另給印諭函送審判廳交權利人執守除諭册書遵照於版與册内登記註銷原單卽憑印諭承糧外合行布告爲此布告諸色人等一體知悉特此布告 
南市 
[匪徒攫帽]  
　　新北門内晝錦牌樓金姓婦人於前日旁晚懷抱幼孩乘坐黃包車出城比至吊橋突被匪徒攫取孩帽而逸該婦以帽上有金珠等件約値二百餘元卽報該處警區請緝並赴南市第一區呈報派探協查 
[店主流血]  
　　已經退伍之第一營伍長洪振祥昨持銀質徽章一枚至高昌廟泰和銀樓兌換銀錢被店主徐錦鶴察係銅質以致口角徐卽怒持櫃上算盤擲去適被接住還擊致傷徐之頭顱血流如注旋由崗巡拘至八區移送第二初級檢察廳卽派法警前往調查實情再行核辦徐傷着自行醫治 
[無畏多露]  
　　蘇州婦人湯王氏年二十五歲前晚深夜與年輕男子某甲在太平碼頭並肩絮語三百九十號崗巡見其形跡可疑上前詰問甲即逸去遂將氏帶至一區供因觀據而出家有大婦深夜不能回家奉飭留候家屬認領 
閘北 
[私刑弔打]  
　　江北人穆小和前向新大橋北協程黃包車公司租車一輛旋將車上橡皮等件盡行押去逃逸無蹤嗣由該公司經放車租頭目張二臘了將住居租界同昌里之穆學全誘至帪房内盤問小和蹤跡學全答以不知卽被公司中人私刑弔打迨經八區崗巡偵悉人内干涉張等又稱公司係洋人所開抗拒不服該巡士遂卽歸禀趙區長立飭長警將穆張等一併帶區解送司法科預審而學全之兄穆友忠則赴檢察廳起訴旋經凌科長移送到廳由王檢察員諭令兩造暫行交保聽候訊核 
[私吸鴉片]  
　　陳阿　在周森林家私吸洋煙被四區崗巡查獲前日由鄧區長解送巡警局經凌科長訊問一過移解檢察廳訊究 
[貧不欲生]  
　　屠炳生因落魄無依前日奔至擺渡口投河圖盡由水巡船救起解送司法科經凌科長提訊一過判給川資洋兩元着卽自行回籍 
[擺設賭檯]  
　　秦榮郭富郎二人前日在北四川路泗合居酒居擺設賭檯被三區崗巡查獲解送司法科押候查明核辦 
公共租界 
[未便含糊]  
　　住居北海路之土商熊詩庭控妾父袁海松（卽袁金龍）竊取値洋千餘元之金飾物一案昨由捕房將袁與其媳吳小寶連同抄獲贜物解廨請究據原告代表律師上堂聲稱此事已由親友理勸明白請爲免究訊之袁金龍供女兒三寶被熊引誘成姦茲因女兒患病故將飾物代爲收受並非竊取並據袁媳供稱是日因往親戚家賀年不知其事乞鑒關讞員商之英領康君以案關刑事未便寬容判袁媳交保袁押候查明再訊 
[無可狡賴]  
　　妓女王彩鳳控甬人馮竹運在廣東路串黨攫取珠花等情昨由捕房將馮拘解公堂請究王妓偕見証車夫朱榮林等上堂供訴前情訊之馮供在順泰昌洋貨號爲出店並不串攫中西官以已據見証認明無悞未便任其狡賴着押一月以儆 
[訊究收贜]  
　　王逸山控李迪範收贜値洋八百元之書籍等情昨由捕房將李拘解公堂訊知尙收寶隆所失之顔料判李押候復訊核辦李福林開釋羅永逹交保候查 
[賭友衝突]  
　　陳仁甫王阿三王阿林周雪卿因賭起衅在四馬路互扭由捕查見一併拘入捕房昨解公堂訊明判陳罰洋七元王等各罰洋三元一併充公着令繳洋方准開釋又秦松雲吳祥發陳成稿等亦因賭打架由捕拘入捕房昨解公堂訊明判秦吳各罰洋五元餘人各罰洋二元 
[排長違章]  
　　浙江水師巡防二營排長陳福堂前日携帶佩刀在租界内行走被捕查見帶入捕房存刀保出昨經公堂傳案訊明以陳不諳租界定章判罰洋一元充公刀發還 
[婦人膽小]  
　　徐州婦人張王氏前被姘夫石步雲用刀恐嚇經氏控奉公堂判石押兩月前日期滿開釋回家氏恐遭毒手即至洋涇浜投河圖盡由捕救起送廨收留昨晨經中西官訊悉前情判氏留候傳石到案訊明再核 
[游戲受罰]  
　　陳慶生劉文明李仁榮徐存康龍龍慶等前日在四馬路將痰吐於行人身上以爲游戲由捕查見帶入捕房昨解公堂訊明判各罰洋四元充公無洋各押五天以儆 
[不認誘拐]  
　　無賴沈福全因誘拐江灣人沈寶生之妻王氏來滬被控昨由捕房將被告拘解公堂訊供不認判押候查明於禮拜五訊核 
[串攫金鐲]  
　　住居新閘白克路祥康里之婦人張王氏控黃包車夫蘇生明串同匪黨三人攫取値洋二百元之金鐲等情昨由捕房將蘇拘解公堂經中西官訊供不認判押候查明於禮押五訊奪 
[並非偷竊]  
　　顧子馨控汪善孝以盤店爲由乘間竊取値洋一百零五元之西帽等情昨捕房將汪拘解公堂訊係索欠起衅惟汪不應擅搬物件判汪交一百十元人洋並保候下禮拜一再訊 
[盤棧糾葛]  
　　寓居山東路三百六十二號客棧内之朱質君控該棧主陸金榮與帳房俞秋泉串竊存洋二百元由廨訊判陸俞各罰洋三十元充公並着交保限七天交洋在案昨經公堂復訊被告延律師上堂代辯中西官以此案係原告盤棧糾葛被告已另行起訴遂判原被分别交保候民事案訊結再行訊核 
[養媳怨命]  
　　新閘成都路裘萬生漆店主裘了生之十八歲養媳施氏於舊曆初二日出外游玩歸家過晚裘疑有别情將氏凌虐致氏自縊身死旋經捕房查悉派探將尸舁入虹口婓偷路驗尸所報請公廨中西官蒞驗 
[調戲婦女]  
　　馬夫高阿福因與王順根在途調戲婦人王張氏任氏等被捕查見一併拘入捕房昨解公堂訊明判高王各押十天示儆 
[欺侮車夫]  
　　前晚有三日本人在途毆打東洋車夫巡捕向阻不服拘押捕房候辦 
[爛醉如泥]  
　　車夫陳阿三前晚載一酒醉洋人行經西華得路該洋人已經熟睡叫喚不醒陳卽訴知印捕車入捕房押候酒醒再核 
[申斥免究]  
　　陳阿四昨在吳淞路調戲陳阿茂之妻致起衝突被捕拘入捕房從寬斥釋 
[冒認贓物]  
　　趙狗郎昨持布衣向天潼路高德押店抵押被無賴王阿根冒認失贓扭入捕房訽明斥釋 
法租界 
[賠償修費]  
　　袁易元承造法商電馳黃包車公司象皮車廿五輛後車上之鋼板大都損壞向諭不理該公司遂自行僱人逐一修理費去修資洋一百册六元袁亦不肯認償故於前日禀奉公堂中西官察驗屬實判袁交保限兩星期交洋一百元賠償修費 
[失火罰鍰]  
　　劉意周所開之彈花衣店失火未成事後經捕房查知該店保有火險銀三百兩遂卽將劉傳廨請究據供係火油燈之火延及棉花所致幸卽救息房屋未損判罰洋五元充公 
[分别償還]  
　　首善堂控房客楊國如虧欠租金損壞房屋等情楊曾延請律師到廨聲明並不虧欠判候查明核奪在案茲已查明楊應交房租銀三十二兩所有修費六十餘兩亦令償還一半了案 
雜評三（訥） 
[保護行旅之一法]  
　　沿滬寗火車站分叚駐兵以防匪徒擾害行旅不可謂非保衛治安之良策也然而兵隊亦宜嚴加約東有統兵之責者當隨時查察否則行旅方慶安全而居民又苦騷擾殊失保衞治安之本旨古人有言患兵甚於忠匪當局者盍三復斯言 
[又有私造銀幣案出現]  
　　私造紙幣銀幣銅幣最爲攪亂市面之蠧定律綦嚴今日本人僞造紙幣案未了而我華人之私鑄銀幣銅幣案又屢屢發現夫日本人紙知貪圖微利攪亂我國之市面與彼無關奈何我國人而亦躬自犯之耶 
[俄韓人之僞紙幣何來]  
　　俄人之混用僞紙幣與韓人偕然則此項僞紙幣果出自俄人乎抑出自韓人乎如出自俄人則華人不用俄幣之風潮方劇該俄人將藉此以示抵制耶如出自韓人則韓方隷屬於日本香港查獲僞紙幣案未結彼韓人之物何自來耶 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[墨西哥傳] [  東埜]  
　　墨西哥美產也字道臘人呼以西哥表親暱也前清道咸間始來中土墨顔色漂亮性質圓潔與人接錚錚如也旣抵華大受都人士歡迎時中土有異人孔方兄者擅魔術人有疑難事得孔氏援手即得解决故上自王公大夫下至販夫走卒爭欲羅致之以爲快墨氏擅術與孔方略同而魔力尤氏則一舉手之勞耳孔氏知不敵漸自引退墨氏遂獨受華人之優禮顧性奇甚貧士招之每不往富室則奔走惟恐後然亦弗能久留也其點者延之來恐其去不復至則設窖以藏之或閉鎖鐵櫃中自以爲得計墨氏憤甚潛施魔術誘其子弟作狹邪遊賭博也揮霍也曾幾何時家業蕭然詬詈者登門索債者入室矣富人不得已啓其鎖請出問計墨氏唯唯否否一轉瞬間沓如黃鶴矣其蹤跡飄忽不可捉摸如此嘗慨然語人曰余之來茲土也豈偶然哉良以貴國財政紊亂民生凋敝有實業而不知興有礦產而不知啓余雖異族人頗願竭其綿薄爲貴國人民謀躋富庶之域乃不蒙鑒察爭欲藉余之力作種種嫖賭拐騙不道德不名譽事其甚者則且賣官鬻爵倩余爲之媒亦不其傎歟自暴者不足與有言自棄者不足與有爲時局至此余尙可一朝居耶蓋其去華之志已肇於此時矣前清晚处網紀益頺墨氏以寓此問久尙戀戀不忍遽去當是時歐美諸國爭運貨來中士凡綢綾布匹金漆彫刻諸具咸備舉國之人喪心病狂悅其奇技淫巧强墨氏與作交易墨氏知事不可爲慨然歎息長辭逕去不顧從此浪迹歐美間去歲民國肇興新政府念墨氏有功特請英美德法日俄六國作介紹人冀墨氏重蒞是邦借重其才力整理内政墨氏不允僅薦其友金磅自代而六國介紹人恐金氏蒞華中政府不再放回要求以兩淮富翁咸稅爲質現正商訂條件尚未定局云 
外史氏曰聞諸海外父老墨氏親友數人皆擅理財術金鎊居英佛郎住法馬克遊德羅卜處俄獨墨氏至中土今者英法諸國財政鞏固金融周轉蓋得金鎊佛郎諸子之力居多而墨氏至華鬱鬱不得志無甚展布繼且不能安其身流落海外是非墨氏才力未逮而中國不着用之之故也鳴呼吾華人爲負墨氏矣墨氏曾何負於華人哉 
遺聞軼事 
[長蛇竊蛋] [  瘦蝶]  
　　吳中某甲以鷄鴨蛋行致富行中積蛋不知其幾萬億也而月終統計必少數百枚旣而旬日計之無不少者甲疑爲司事竊取司事者不甘早暮伺之見有蛇長數丈身圍如盌大高踞梁上而下垂其頭以吸蛋相距尺許蛋卽自升而上旣吸十數枚則環蟠柱上力束其身以破蛋如是而一餐畢矣明夕又至亦如之司事者恍然曰吾日受主人寃詎知賊乃汝乎吾必有以報汝矣乃取堅木削爲蛋狀若干枚置之筐中而以鷄子覆其上明日蛇至如前吸取鷄子與木蛋相間而入吸畢環柱蟠束如故而愈束愈緊尾左右揮掉若甚不適者久之直竄庭中旋滾不已庭前有隙地綠草業生蛇復竄入草問自起自落踴躍傾跌上下以數尺計而木蛋終不可化如是者歷三晝夜蛇乃死司事者招甲至剸刃蛇腹得木蛋乃言其巔末藉以自白云識者曰蛇所躍處必有化骨草焉藏之可以濟人亟刘庭前草什襲之鄰人偶有骨鯁者乞服之果騐惜乎蛇但知其化骨不知其不能化木是則蛇之愚也 
[銅人演西廂] [  漱安]  
清乾隆二十九年西洋貢銅伶十八人能演西廂一部人長尺許身軀耳目手足悉以銅鑄成其心腹腎腸皆用關鍵湊結如自鳴鐘每齣插匙開鎖有一定準程誤開則坐臥行止亂矣張生鶯鶯紅娘惠明法聰諸人能自行開箱着衣服身叚交接揖讓進退儼然如生惟不能歌耳一齣演畢自脫认臥箱中臨値埸時自行起立仍登戲毯亦云巧矣 
自由談話會 
　　胡思亂想駐京外交團前日接到各該國政府訓令已向我外交部呈遞國書正式承認中華民國姑蘇謝蘭英與吾本屬舊識此次選舉余替他運動開匭後居然當選蘭英喜不自勝前日約余至其粧閣小飲余偕至友數人前往蘭英殷勤接待度曲侑觴鐘鳴十二下留髠送客這一夜情景深深欵欵就說不盡了巴爾幹風雲日緊俄奥已開戰俄師失利國内虚無黨乘機起事俄廷電調遠東軍隊回國彈壓恐中國乘虚襲後特命駐京俄使向我外部開談判情願取消俄庫協約將蒙事和平了結 
前向救災事務所購得美人券一紙券面注明第二萬九千九百九十九號張園開標後獲中雀屏乃佈置一切往迓陸女士文琴女士請以粧奩銀五千元并售券所得洋二萬五千元先携往温屬振濟然後再行婚禮余欣然贊成旣抵災區災民扶老携幼前來領欵人人稱祝願我二人同心偕老多福多壽明年今日生一個寗馨兒余此時心中起了一種不可思議的感情回顧文琴微微一笑文琴乖覺有些不好意思頰上漸漸泛出兩朶桃花低乖粉頸半晌抬不起頭來滬上各土商不顧公德躉土數萬箱居奇壟斷近因中政府禁煙甚嚴存貨無人過問各土商大起恐慌請英使出面向我政府要求賠償損失謂須將存貨悉數購去方肯罷休交涉正在吃緊豈知前夜各土棧同時失火皮帶車馳往灌救不及付諸一炬聞滬上各保險行近來鷙心公益贊助禁煙凡土藥一項謝絕不保故此次大火未遭賠累云飯後無事胡思亂想寫了幾句不知什麽寄往申報館去明日自由談裹竟然登出來諸位替我想自由不自由[  東埜]  
小說 
[紀事滑稽憶奴小傳（續）] [  蝶仙]  
　　予以幕游在外五年弗見憶奴辛亥八月革命事起武昌旣報光復杭人大族遷避一空比予抵舍則凡戚屬之家均已盡挈其鷄犬爲淮安舉宅之升予姊亦從宅於海上獨留憶奴爲之守門户而室中陳設固已空空如也予弟適奉檄調爲平昌警署長因謀盡室偕行瀕行之日往視憶奴則淚盈雙眦嗚咽不勝而形色憔悴亦至可憐予因顧而語之曰嗟乎憶奴吾姊乃舍汝而去汝盍從吾往乎憶奴感甚乃復引予至室中巡逡一周予爲之扄鎖門户而出此時憶奴欣喜之狀直不可以描寫比登汽車見予家人婦子俱在則喜躍而前投懷以受撫惜至江干易車而舟僕人料理行李渠乃往來守護維謹維勤舟發則夜宿於船頭雖風露侵之亦弗自惜内子憐之呼之入艙尋復自出乃畀一毛毯爲之禦寒每逹岸必從予輩登替入市旣深或忘歸路則憶奴必能爲之前導蓋其記憶力固强於人也故予等亦喜與之偕行而桐君之麓嚴陵之臺遂亦有憶奴之足跡焉迨抵龍邱舍舟登陸陸行凡三日度嶺七重可二百里而憶奴之程實三倍之蓋當長途跋涉藍與結隊行從都八十餘人前車與後車相距可里許予車最後每當峰迴路轉不見前車則憶奴必力奔而前逐車探視至於空前而後復奔予前以告慰予憐之使在予車中小坐則游目遠注忽又自奔而去其操勞實有甚於僮僕以故行抵新路灣投店而宿憶奴遂病噦逆不復能飯惟飲牛乳一盂藉地而臥翌日使與吾女共車渠猶數數下一如昨日之行乃令以帕蒙其首俾無所見始得安睡用抵署則已弗藥而愈活潑一如恒時俄報省垣光復時予兼任第四營軍佐遂與邑令嗟商建樹白幟而南鄉著匪黃樟發等乘間以起聚衆反抗時予弟兼帶民團荷械出勦憶奴亦告奮相從奔走於槍林彈雨之中狀至驕健且能於夜間視物守險警禦胥有賴焉北門之戰斬獲匪首多級憶奴奔而取之以爲蹴球之戲略無畏色其勇敢有如此日者予弟率兵赴校塲演巨咆歸途度木略勺俄焉傾圮人皆墮水獨予弟所立之板塊然無恙惟前後已無路可通憶奴乃奮身入水泅而返署跳躍予前特苦言語不通而其狼狽之狀直皇急至於極點力牽予衣而去至則予弟己得舟而濟惟憶奴以天寒入水之故遂患大病疾發於喉醫之無效三日而斃時黃帝紀元四千六百九年十月二十一日也舉家之人莫不爲之慨嘆惋惜乃爲製小小之桐棺葬於平昌北門外之月山下十一月予等卸職受代遂挈眷返杭爲立短碣於葬處題曰義犬憶奴之塚外史氏曰憶奴一犬耳而其生平舉動抑若無異於人世之人而不犬若者對之寗無愧色乎嗚呼彼犬者獸其面而人其心也彼人面而獸心者近且由國史館挅而傳之矣故吾不可不爲之傳二 
文字因緣 
[留别] [  海寗吳清]  
　　偶携琴劍到鴛湖花滿河陽酒未沽倚徧闌干轉惆悵樓頭煙雨總模糊可憐水勝又山殘欲起瘡痍著手難買得春醪澆夙恨酒痕猶帶淚痕看爲感深情舊雨來相逢眞個笑顔開而今南浦銷魂處一步躊躇一首回靑衫兩袖只清風未惹輕塵一點紅多謝故人好情意臨歧淚洒酒巵中送别縣知事同鄉吳嘯廬先生移任孝豐卽 
[用留别原韵] [  祝廷錫]  
　　欲思零雨潤山湖韞玉初來此地沽七　無驚雞犬靜使君大事不模糊徬徨午夜剔燈殘新造邦家百事難熱血一腔何處洒祇留肝胆與人看冰霜大地待春來忽漫離筵水上開我亦攀留無計者更添鄕思更低徊移來湖上好春風吹作山花次弟紅此去敎君增武健短鞭匹馬亂山中 
[留别梅村别墅校書] [  天恨生]  
　　靑衫紅粉兩相憐往事思量欲問天過眼彩雲悲易散傷心碧海恨難塡揚州已覺十年夢歇浦猶留再世緣最是離人腸斷處宵深輾轉不成眠絕世聰明絕世姿風塵困頓有誰知愁多始覺情爲累命薄常敎淚暗垂萍水相遭卿恨晚簡書堪慰我歸遲從今莫過章臺路怕聽遊人唱柳枝兩載歡埸轉瞬過凄凉枕上淚痕多相思入骨抛紅豆怨别驚心感綠波已苦申江常作客那堪子夜更聞歌天台再到知何日長使劉郎喚奈何故園西望路迢迢爲唱騼歌慰寂寥無限酸心長别日不堪回首可憐宵樓辭燕子魂先斷鏡破鴛鴦影未消他日裴航能再至莫敎雲霧隱藍橋頃接侯燕賓君來函謂自由談投稿日益踴躍致文釆平常者辄遭棄置未免使人掃俩其實投稿者不皆求酬而釆擇者不可太苛鈍根深然其說繼自今始凡投稿之釆登者除篇末記等者按等奉酬外其有不願得酬但囑登載之稿篇末慨不紀等亦不奉酬閱者諒之（鈍根） 
 
 
 

Page 11

 
 
   
 
 

Page 12

 
 
   
 
