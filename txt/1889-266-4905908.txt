# 1889 - 266 - 4905908

 

Page 1

 
 
[皇朝直省地與全圖告白] [  點石啓]  
　　地與之學書與圖並重本齋曩年得有官板眞本自十八行省外在北爲盛　爲吉林爲黑龍江爲内外蒙古在西益　西青海爲西藏以爲西北爲鎭迪伊犁而以總圖冠其首圖凡二十有六幅本齋稍事縮小取便觀覽又將府　州縣並省會通商口岸分别　　　在例言　　　趣　注　輪里數一以京師爲凖的按方計里求之卽得總圖則配染顔色疆界井然監選上等洋紙仿題西法腹背兩　繫小　　　　跡外　絧而　　　　雅致價廉物美知必有爭先快覩者碼洋兩元卽日　售善處仍照　側北布 
[新到木板書籍寄售] [  申報舘主人啓]  
　　啓者今有木板各書籍寄售該價可格外克巳計開白芙堂算學叢書五元黎註隨園　體文一元六角王　由全集十八元歸　川集三元　謹　說文二元養雲試帖二角四小學韻語一角五杭寸六才一元如　買者請　三馬路申昌書畫室鬭本　房均可此佈 
[圖書集成告白]  
　　啓者本局所印古今圖書集成早巳裝釘齊全由預股諸君持票來領尙有未經提取者亦　及時　去以履先擬爲快之心現在局中尚有若干部留存每部定價銀二百五十兩如有合意者請移玉申報館帳　房購取可也此布 
[總理衙門奏覆遵籌鐵路摺稿]  
　　總理海軍事務衙門臣等跪奏爲謹遵懿旨通籌鐵路全局請緩辦津通並由漢口蘆溝兩頭試辦次第推行恭摺仰祈聖鑒事光緒十五年四月初八日欽奉慈禧端佑康頤昭豫莊誠夀恭欽獻皇太后懿旨前因籌議鐵路事宜諭令沿江沿海將軍督撫各抒所見以備采擇嗣據陸續覆奏詳加披閱其偏執成見不逹時勢及另籌辦法尚未合宜者毋庸議外張之洞劉銘傳黄彭年所奏各有見地而張之洞所議自盧溝橋起經行河南逹於湖北之漢口鎭畫爲四叚分作八年造辦等語尤爲詳盡此事爲自强要策必應通籌天下全局海軍衙門原奏意在開拓風氣　第推行本不限定津通一路但冀有益於國無損於民定一至當不易之策卽可毅然興辦勿庸築室道謀著總理海軍事　衙門卽就張之洞所奏各節詳細覆議奏明請旨張之洞劉銘傳黄彭年摺各一件均著鈔給閱看欽此臣等恭繹聖意舉長駕遠馭之閎謨與執兩用中之深指灼然於明詔之中曷勝欽服當卽公同閱看該督撫等三疏劉銘傳欲由津沽開至京師黄彭年欲先辦邊防漕路緩辦腹内及沿江沿海各省而試行於津通與臣衙門原議略同惟懿旨令　張之泂所奏各節詳細覆議自應將津通豫鄂權衡緩急分别確陳以備慈衷裁斷查西洋興辦鐵路以幹路爲經以枝路爲緯有事則以路徵兵無事則以商養路故能歷久不敝國富兵强而官民交便就五大洲言之宜於西洋宜於東洋豈其獨不宜於中國就中國言之或云宜於邊方或云宜於腹地豈其獨不宜於臣衙門奏准之津通臣等統籌天下大局津通則畿東南一正幹也水路受沿海七省之委輸陸路通關東三省之命脉豫鄂則畿西南一正幹　控荆襄逹關隴以一道扼七八省之衝初意徐議中原而先以津沽便海防繼以津通擬商利區區二百里其關係　豫鄂三千里略同固將以開風氣而利推行也今張之洞亦設爲津通五宜審之議其中所慮各節臣衙門前奏固巳剖析無遺無煩再爲辯論惟事關創始擇善而從臣等亦不敢固執成見津通鐵路應卽暫行緩辦第由津沽至閻莊巳成鐵路前因竭力催工商股難集連津通勘路訂料等費曾以五釐輕息陸續借用洋欵一百二十餘萬臣衙門十三年二月原奏本有商股一時不能多集官爲籌措之語本年正月又奏明罷津通之路斷難再招商股以清洋債而事非辦理不善亦無可著落追賠勢須户部動撥止欵等語今津通缓議路短源枯出多入少似宜稍加體恤免致失信外人惟爲欵甚鉅臣等未便請撥止帑查輪船招商局從前創辦時各省籌發官欵除巳陸續措還外現尙存銀五十七萬零内多閒欵可備撥用兹津沽織路洋債無著應懇恩准其儘數提用於明春到期緊要洋欵先行清還尙屬以公濟公其餘不敷銀兩現與商妥展期竊思鄭工捐一年限滿應卽截止但此項捐例本因海防而起應請懿旨仍改爲海防捐俟鄭工限滿再展一年由各省藩司收解臣衙門並隨時咨報史户等部其收捐條欵銓補章程悉照鄭工事例辦理臣衙門遇有海防船礮等需酌量動用亦准借撥以償海路洋欵俾北洋運兵之路不至中廢其津沽養路之需卽由臣鴻章督飭公司隨時竭力撙節設法維持若令遵照原奏由唐山接造至山海關以備畿防調兵運械呼應靈捷此路商貨稀少集股甚難應俟帑力稍充或捐項踴躍冉行奏明撥助興辦妥議詳細章程至由蘆溝經河南逹漢口攷之地志約三千餘里張之洞奏稱南北二千餘里自係錯誤造路愈長需欵愈鉅該督請分爲四叚八年造成亦頗詳盡顧其意以晉鐵造軌爲主僅首叚酌購洋料動工期於財不外耗按之實不能行查光緒九年冬間總理衙門函商晉撫議關鐵礦時張之洞曾寄鐵石由臣鴻章飭局考究惜其煉法未精中多雜質各國造軌現皆由鐵易鋼必以硬鋼受　壓而不損輭鋼受重壓而不碎者爲上故奥軌脆不耐寒俄軌鬆而易陷每舍國産而購自英廠該督謂土煉雖遜洋鐵亦足濟用實非篤論西國中等煉鋼鐵鑪器全副約需銀一百四十餘萬兩止定清化分設兩鑪約需銀二百八十餘萬兩非先購洋軌以造幹路則機鑪不能運至正定清化非由正定造成通盂縣平定之枝路由清化造成通澤潞之枝路則鐵石不能運至正定清化就蘆溝至正定之幹與正定至平定之枝計一千餘里[  此稿未完]  
[京邸琅函]  
　　八月初間新放崇文門正監督禮邸將奏派帮辦司員之奉宸苑止郎王君山副監督文總戎秀將奏派帮辦司員之廂黄旗滿洲叅領明君惠一面專摺入奏一面咨報户部立案矣○户部查各省應報秋撥錢糧清册除直隸山東河南陜西甘肅江蘇江西地丁長蘆山東河東兩淮福建四川鹽課山東河南湖南漕項均巳遵限於八月廿日以前到部其餘未經到部尚有多處因照定章將專摺奏叅矣○前報紀順天鄉試塲内號車思霍亂死者計有十名兹聞謄錄所書手共死三十餘名號軍共死二十餘名士子塲内患病回到寓所斃命者一名○八月中旬中東坊署忽有十數人爭扭而入勢甚洶洶經坊主研訊始據甲乙等數人供稱有相識候選某觀察因某海關道缺不日將出浼我等貸債二十餘萬由丙丁等數人介紹向某西商如數貸妥惟預先言定彼此倘有反悔皆須罰銀一萬五千兩詎至立劵對保時西商與觀察皆未會面仍只甲乙丙丁十數人甲乙以不見西商怒責丙丁誑巳而丙丁以不見觀察亦 
 
 

Page 2

 
 
責誑巳甲乙互索罰欵始而羣毆繼而扭入坊署邱坊主見諸人敝衣敗履知其因貧迫所致其情頗爲可憫遂善言開導諸人無可奈何遂各罷訟○八月中旬前門内舊刑部街一家門前觀者如巿旋由内抬出棺木三具向西而去出宣武門觀者驚異有知其事者傳稱三具棺木中係夫婦并一及笄女同服洋烟而死至何事輕生尙未得聞也 
[護撫回轅]  
　　護理江蘇巡撫黄子夀中丞南闈監臨事畢卽由白下啓行八月三十日辰刻駛抵姑蘇隨卽排導入署屬僚及水陸各營員弁恭迓如儀新任撫憲剛子良中丞亦出城迎迓胥門碼頭一帶殊覺熱閙非常 
[筮期接篆]  
　　新任江蘇巡撫剛子良中丞涓吉九月初二日巳刻接受巡撫關防履新視事藩臬兩司均應飭回本任供職黄子夀方伯擇吉初三日巳刻接印劉景訪廉訪擇吉初四日吉時接印屬員趨轅叩賀脚靴手版終日紛煩 
[揭曉有期]  
　　蘇州友人接得金陵來信云傳聞南闈定期九月二十五日揭曉濟濟多士久經秋水望穿轉瞬帖報泥金高有非常欣喜者巳 
[祀事孔明]  
　　豫工合龍皇上破格施恩凡在工大小各員無不同膺懋賞乂以馮夷海若助順效靈遂虔發大藏香派員前往致祭直隸總督李傅相接奉綸音卽於七月閒委天津鎭道致祭津郡龍王大王致慤致誠罔敢褻越至大沽之海神廟則就近委實任天津鎭　署大沽協羅耀庭鎭戎恭代鎭戎擇定仲秋吉日三薫三沐虔詣拈香並於八月二十四日起二十六日止演戲三日以隆祀典而順輿　是廟與船隝毗連隝中工匠等人總辦槪行給假兩天以示神人共樂云 
[善惡分明]  
　　寗波訪事人函述溪下水災時佚事二則雖有類勸善書中剩語然列之報牘亦足儆戒世人焉據稱上月廿八夜有某中者全家老幼相率避水登樓時則雨驟風狂無異千軍萬馬怒潮從黑暗中湧至高與肩齊正在惶急間隱隱聞叩門聲疑有被水之人向之求救急持燈而下鳬水啓𢹞則並不見人惟有箱籠十餘順水汆來撞諸門上遂一一撈取啓而視之則衣服首飾滿貯其中說者謂一念慈祥天故以巨資畀予也有一女子年約十餘歲身伏皮箱之上兩手緊握箱環順水漂流適被某乙所見心知箱中必有貴重物遂將女推入水内攫取其箱女載沉載浮卒以遇救得免水退經救者送回家内向父母備述巳之如何落水乙之如何奪箱後更如何遇救父母聞言遲疑半晌曰　　汝者具殆汝之藁砧乎不然何面貌里居一一符合也訪之良確蓋女固巳許字而尙待嫁者也事後回憶乙兇横情形愈思愈恨白諸父母誓死不願相從父母向之勸慰則泫然曰兒之遇人不淑命也兒願終老母家事親禮佛决不使白圭有玷致貽堂上之羞若必欲使適此狂且則是置兒於死地矣父母不忍過迫遂亦聽其所爲特不知乙聞之亦自悔當時之忍心害理否耶 
[甘爲野騖]  
　　奉化人戴某僑寓寗城巳有年矣去歲購買一妾恐大婦之不容遂賃别墅以居之而戴則往來其間朝秦暮楚意甚得也不料其妾早與某甲有染今夏竟席捲而遁嗣被戴偵知親往押回甲爲反噬之計揚言妾本我之原配被其父母盜賣今旣尋獲必須索還日至戴處尋釁妾亦終日勃谿不安於室戴見此情狀進退維谷自悔當時之失計狼子野心其妾之謂歟 
[賭風大熾]  
　　邇來寗郡賭風日熾眞武宮前天妃宫内以及各社神駐劄之處無不擺列賭攤呼么喝六毫無忌憚然非衙役徇庇地保容隱必不至此不清其源而僅治其流其害終無巳時也 
[廣州碎語]  
　　巳故兵部主事何樸　先生文綺南海西憔人自通籍後卽請假回里壹志修途至老不倦大府延請主講粤秀書院善誘循循成就甚衆身後著作頗多類皆可傳可法都人士思慕其德咸欲報以馨香爰聯名禀請兩院憲奏請入祀郡縣鄉賢祠俾闡幽光以勵來學兩院據情入告仰蒙恩旨允准日前部覆到省兩院憲札府飭縣傳知其家屬現擇八月十九日辦齊儀仗亭宇恭送牌位入祠安奉門生故舊聞而喜色詣祠叩拜者絡繹不絶○新授南韶連道阿觀察由京銜命前來假魁巷肇羅道行臺暫駐襜帷○傳聞瓊州有民教失和情事勢頗見湧洋官兩名竟爲土民殺斃此說若確則辦理交涉者又費一番調處矣刻下張香濤制軍擬撥某營兵馳往彈壓云○廣州府屬地方遼闊防範宜周張香濤制軍札委廣恊黄副戎等五員每員募勇五百人分投巡緝以靖地方經巳招募足額部勒成軍近日瓊州有事制軍擬將此勇調往詎勇等一聞是耗紛紛散去緣瓊　烟瘴頗深人皆視爲畏途也協戎等因復在善後局重新招募云○督憲張香濤制軍政躬偶爾違和現定於八月廿二日出闈想天相吉人無難喜占勿藥也○探聞文闈定期九月初五日放榜張香帥初八日先赴校塲開閱武闈馬射聞香帥准於九月内將武闈考竣然後交卸起程馳赴湖廣履新至新任總督李筱帥經巳首途由陸路南下計程九月下旬憲旌當可蒞止 
[三山紅葉]  
　　福州城中某商前月自辦竹篦二十二箱往新嘉坡售賣向南臺水亭厘卡報稅後裝運洋剝在洋關前守候輪抍船卡上司巡見之以爲偷漏將貨取去變賣據情瀝禀各憲現聞巳水落石出將竹篦發還司巡舞弊略示懲儆云○福建水師提督彭紀南軍門駐紥厦門軍令素嚴中軍叅將王總戎世明爲軍門素所賞拔總戎訓練有方恩威并濟地方有械鬥事必親往彈壓前日卸任送傘扇匾額者多至五六十起鼓吹塞途衣冠載道總戎旋奉憲檄調署金門協到省叩謝城中士民莫不恨相見之晚也○福州保甲局拿賭極嚴城内各處賭窟因之相率閉歇聞旗下街獅橋頭新設賭塲日漸熱閙爲保甲局憲所聞前日親督局勇前往該賭棍正在呼盧喝雉一見官兵登時亂竄有高桂成林登階趙森森等奔避不及爲勇所擒立時送局訊辦聞者快之○光祿坊後巷有法七嫂者窩匿土娼經侯官縣查拿并將房屋發封歸省會育嬰堂管理右邊尙有一間漏未標封現經紳士禀請補封矣○卞制軍赴延建一帶閱兵於八月廿六日起節文武百官皆至洪山橋恭送一時旌旂蔽日槍砲聲隆隆不絶○今年福州茶巿異常冷落流娼土妓終日倚門曾不得邀大老官之一顧是以苦海中人多欲澤人而事以冀終身有託有某孝廉者在城内開靴鞋店上月間偕友某甲到南臺某妓家打茶圍有阿梅者年巳及瓜見孝廉便引爲知己誓海盟山繾綣備至一日竟與妓密約偕遁鴇婦知覺偵騎四出己杳不知其所之矣由是糾集棍徒二三十人到鞋店吵擾將所有靴鞋摔毁一空呼嘯而去未知孝廉如何以處之 
[照錄長汀李邑侯告示]  
　　爲剴切曉諭事照得本縣爲親民之官有治民之責但治民必先教民教而不遵執法懲辦不教而誅於心不忍謹擬五條仿古人敬敷五教之意爲此示諭各宜懔遵毋違特示計開一教我民宜先敦教悌也人能孝悌其心和順以之自修則可以希賢希聖以之處世則可以宜民宜人孔曰孝悌爲仁之本孟曰堯舜之道孝悌而巳是則善事父母爲孝善事兄長爲悌各有家諭户曉入則孝出則悌不容稍緩者也一教我民勿拘惑風水也此地民情每惑於堪輿風水之說多生枝節以致爭訟鬪毆破家蕩産是未受風水之利先受風水之害何愚昧至此夫爲善者昌積善之家必有餘慶是風水在心地不在山地也好心地自然有好山地也古語云龍穴在心不在山又曰人發風水而巳風水何能發八况挾祖宗骸骨以求富貴此心巳不勝誅何能受天降福哉爲此當頭棒喝愼勿聽我藐藐惑於風水爭訟械鬪執迷不悟自貽伊戚後悔無及矣一教我民宜務本業勿陷溺於洋烟賭博也士農工商各執一藝仰事俯畜儘可足用何等安樂乃有不務本業者日以洋烟爲樂趣以賭博爲生涯卒致形容枯槁家産滅亡流爲盜賊心之憂矣臍可噬乎有則改之無則加勉曷勝厚望一教我民宜和鄉黨以息爭訟也詩曰維桑與梓必恭敬止梓鄉情誼何等深厚理宜式相好毋相尤又况訟則終凶敗者固吃大虧勝者眼前耗費子孫結仇亦吃虧不 
 
 

Page 3

 
 
小多一事不如省一事禮以和爲貴訟以終爲凶古語云有一刻安閒宜勤耕讀非十分寃屈勿到公門讓人三分卽是便宜忍氣一時何等安樂彼訟棍者欲汝鷸蚌相持彼坐收漁人之利　可勿悟哉一教我民宜早完錢糧以省催科也朱子治家格言云國課早完卽囊槖無餘自得至樂况我民食毛踐土維正之供義更不容緩哉凡城鄉上下忙錢粮務祈早完愼勿抗欠自取罪戾至於稅契國課攸關亦宜遵例納稅印契以傳子孫永守勿替若白契管業隱匿不稅查出照例治罪産業充公悔無及矣 
[蕪湖近事]  
　　徽寍各士子槐黄賦罷各整歸鞭大半由蕪湖換坐宣舟遄回故里舟子乘此機會咸滿載油糖布疋等貨偷漏稅厘上月下浣有宣舟四十餘號連檣闖過東河口揚帆直上守口員吏初擬放舢板窮追後見船多恐其抗拒遂據情禀請槯憲成端甫觀察札行各屬嚴密稽查傳述如斯未知將來作何辦理也○出東門廿餘里有萬頃湖焉每當新榖登塲卽由江寗將軍派員來此牧馬今秋江潮甚大田中一片汪洋來員遂照會邑尊將馬匹改放北郊赭山一帶金韉玉勒岸偉不羣安得曹將軍潑墨圖之爲騄駬驊騮生色哉○八九月之間連朝隂雨山洪陡發江潮附之江千卑下之區一望皆成澤國沿河各圩多有漫溢决口者目下秋禾雖己登塲被水亦無所損然老農老圃咸謂秋分以後大水漫延亦歷來所罕見也 
[烟館罰鍰]  
　　英租界地方小烟館每有通宵逹旦不關門户甚致留宿匪類爲逋逃藪蔡太守洞悉此弊特飭捕房傳諭各烟館夜間十二點鐘閉户如有違犯定當提案究罰昨由捕房　到違諭之致　祥翁榮興廣新隆新泰康順興等各烟館主　罰該烟館主同稱並非有心違諭或因烟客屆時未去不能催促或因自己出入去關門户太守謂務須閉門收巿不得飾詞推諉姑念初次違犯判各罰洋二元撥充醫院經費以示薄懲如再違犯定十重處 
[上海縣署瑣案]  
　　陳蔣氏赴督轅上控夫叔陳汝寅奪繼覇産等情經曾沅圃爵帥准詞批飭上海縣訊明詳核裴邑瘭接奉札飭卽於前日飭傳原被兩造并親族曹鍾濚俞錫瑞陳爕卿司帳人瞿子麟等到案至晚升堂集訊陳蔣氏挈子宗杰訴稱先夫係陳氏長孫本有應得之産不料祖翁病故後夫叔竟擅專立其不攸同爲承重孫且將銀錢家産一槪覇吞小婦人度日無資是以情急上控旣蒙大老爺提訊惟求恩斷可也汝寅供稱攸同實係應立之人並非奪繼至家産係暫爲代理何嘗覇吞曹等同稱此事前曾爲之理勸無如兩造皆執巳見無可調停瞿供稱陳姓銀錢出入向由主自行經理我惟登記帳目而巳陳蔣氏又稱小婦人家一應帳目現均被瞿藏匿以致無可稽查邑尊反覆推求以汝寅不應覇吞家産姑飭將房分銀錢産業一併開明呈候訊斷瞿旣身爲可帳何不及早將帳算清顯見有意遲延希圖朦混着交總書龔豫昌看營限期將帳算清呈候察核并諭令曹等將陳姓親族姓名開明早閱陳蔣氏及一千人咸唯唯遵諭而退○某洋貨店夥陳某向小東門外吊橋堍陸乃仁水菓攤上購買水梨議價不諧以致口角旋卽互相毆擊將攤踢倒踏壞水梨十餘枚陸忿極將陳扭赴縣署請追并以被擊受傷爲詞呶呶儥訴裴邑尊升堂察騐謂爾並無傷痕何得誣訴陸稱小的小本營生實在受虧不起惟求追償　梨價可也陳供稱小的係生意中人稍知禮法安敢毆伊實緣伊自恃兇强驀將小的推倒以致帶翻水梨攤邑尊怒謂陸裝傷朦控咎不容辭判責二十板以　陳旣係生意中人不應因些微之事與人紛爭申斥數言從寛開釋又以地甲遇有鬥毆應爲理處何故任其胡閙瀆訴堂皇遂責令賠償水梨價○沙姓起巡防北局控顧慶忠虧欠玉器洋銀四百餘元除己繳三十元外實欠三百餘元延不清償叩求追繳局員備文移送至縣裴邑尊升堂質訊沙一再求追顧供稱一時無力繳銀叩求寛限邑尊飭將顧發交待質公所押候嚴追 
[英界公堂瑣案]  
　　顧徐氏投英會審公廨控被辛佐卿借洋二百元係遭發茂爲中保立有借據載明其洋如果無着向曹理直等字樣今辛佐卿避匿不見請提曹發茂究問蔡太守查得曹發茂係德國商人所用之夥照會德領事簽字派差協捕提到司於睡晨會同德國繙譯官古彭阿君庭訊該氏申訴前情并稱借據巳經呈電曹發茂供浦東高橋鎭人該處係寳山縣境與辛是同鄉　　該氏姘識後因該氏與辛口角爭擾不休同到我家該氏向我跪告被辛用去銀洋無着現由辛立借票懇我爲中我知伊等原是姘識衹因一時氣忿致有此舉遂允作中以免爭擾今該氏另與張姓私識辛己回鄉如何向我追究該氏又稱並未與辛私識借洋時原向曹言明袛認曹不認辛惟付洋後第六日由曹畫押太守閱借票問曹爾列名爲中是否答稱是太守　旣列名不能置身事外所稱該氏與辛私識毫無証據又問幾日可以邀辛投質答稱求恩寛限一月卽可尋辛到案該氏稱我惟曹發茂是問太守謂曹爲中人言明理直並非代還借洋准曹保其限一月邀辛投案再行覆訊○包探王阿三稱大英醫院報失香水二十瓶係被孫少園行竊搜得香水瓶均有大英醫院字樣將孫獲住連瓶送案孫少園供香水係向華美醫院拍買下來之底貨並未行竊蔡太守以失主未到且係英商飭將人贓交捕帶回俟禮拜一傳失主到案會同英領事訊辦○也是樓書塲堂　阿順元控被吳巧生挾怨尋釁擲碗傷頭等情由蔡太守飭將吳巧生押候傳該書塲執事人譚姓到案訊質己列前報昨由包探沈金隆傳到譚正甫候示陶順元吳巧生各執前詞太守問譚曰據陶言吳因唆脫生理挾怨逞凶吳又言央人荐至爾處爲夥爾巳允許被陶唆脫今問爾究竟如何爾當直說譚稱吳央人荐到我處尙未定見我知吳與陶曾爲同事問陶吳之爲人究竟如何陶言難靠後被吳所知致與尋釁太守謂用人探聽好歹情理之常卽有人言難靠亦不應與之尋釁判押吳巧生七天以示薄懲○包探顧阿六稱租界店鋪不許用跨街招牌工部局原爲愼重火燭起見現查得三馬路醫生王筱舫用跨街招牌有違定章令伊拆卸不遵傳案請究王筱舫供係蘇省官醫局分至滬上用此招牌曾經知照捕房袛跨半街並非全跨巡捕頭禀半街招牌九屬違例蔡太守隨令王筱舫自行拆改招牌 
[法界会堂瑣案]  
　　包探王榮培禀稱前晚有黄孝廉至捕房報稱此次由京來滬附坐江寛輪船泝江旋里竊賊余老九乘間混入艙中竊去馬甲二件烟槍二枝據言内有一枝係百餘年舊物旋由小的拘獲人贓復令包探郁廷湘至余所住小客寓中吊出竹箱考籃等件今特將余送案請懲禀畢又由郁包探細禀前情葛同轉向余研詰余供稱小的原籍金陵自幼僑寓鄂占操整容業籃及竹箱實在鎭江竊得其中尚有眼鏡等物此次來滬纔及四五天先在船中竊得搭連一隻内貯制錢四百文前晚又往江寛船行竊以致被拘郁包探禀稱昨日小的帶該賊至所寓客棧吊贓時棧中人稱伊與唐姓同來借住余供稱唐姓確有其人實在棧中相遇問其人是何名字答稱小的未及問知問爾在鎭江所竊是何輪船上之物答稱輪船之名己忘却矣問爾由鎭來滬附坐何船答稱不知同轉笑曰天下豈有若是糊塗之人爾可知本月是何月今日係何日答稱此事小的却知之今日是八月二十八日言未畢堂上堂下皆己笑不可仰同轉着押候汛比贓則存候失主來案認領○羅掌生控妻子王氏捲逃一案前曾疉紀報章昨日包探提到李三之子長生及徐二卽徐漢清連王氏解送公堂羅亦投案候質葛同轉向之研訊先據徐供稱職員籍隸如臯向藉訓蒙餬口及來治下則改而放租東洋車自幼與王氏之父相識王氏則確未見過此次由餅師潘二偕氏到來央職員代爲繕信言及時被丈夫毆擊職員當卽慰以好言李供稱該氏第一日來店買餅時曾問潘何在小的答以不在店中次日又來買餅又問潘何在小的答以出去未回不知其在何處至潘如何帶該氏日徐處則小的實不知情包探禀稱今日小的帶該氏至徐處卽向除妻借穿棉衣徐妻再四躊躇不肯取出徐供稱如該氏果有贓物寄存小的家則不論搜出多少但求大老爺將小的厘懲可也王氏供稱小婦人於是日一點鐘時出 
 
 

Page 4

 
 
外曾輕夫弟目覩旣未携物亦非私逃至三點鐘時丈夫卽喚巡捕到來將小婦人拘押葛同轉謂羅曰爾今出外須帶爾弟來案以便訊出眞情李徐二人從寛交人具保如有見証儘可邀來王氏仍還押所○前報曾紀陳錦華以木作頭錢振生承造房屋無端停止工作索加價銀等情控諸公廨昨日陳遣抱呈孟福投案候質錢則由原保送交案下葛同轉謂爾等曾請瑪禮孫逹二西人估價究竟估得若干錢供稱不知問瑪禮孫曾與爾言及否答稱尙未言及惟請得諭單後約閱二禮拜曾去過一次並不說起估價若干同轉謂日前二西人巳繪成圖樣估定價銀應由陳貼爾銀一千零八十四兩七錢五分爾亦在塲簽安何謂不知現在本分府限爾於兩禮拜内購料開工爾願否錢供稱簽字時只知瑪禮孫在塲並無他語陳通事謂錢曰是日由我傳話所說甚爲明白且言兩造有不遵公議者罰銀一千兩爾非聾子豈尚不聞乎同轉曰爾今出外可赶緊購料開工倘敢有違定十提究錢仍嘵嘵置辯同轉謂工程過半當令陳先付爾銀一千二百兩本分府再當爲爾抄一估價議單付爾陳默然不語同轉叱令退去○有恒洋行某西人偕收租人王長安訴稱房客吳阿福積欠三月租金計共洋銀二十一元五角奚才茂積欠三月租金計共洋銀二十一元均請追繳吳奚同稱所欠皆係舊帳葛同轉判令各分六個月拔還 
[施送靈藥]  
　　頃接虹口公善局來信云敬啓者敝局設立虹口常年義塾施藥惜字冬散寒衣煮粥肩挑以濟貧民歷有年所現屆秋令來局診治者患痢居多由於小工車夫勞力於炎日之中腠裏鬆開晚間貪凉露宿邪入脾隂敝局特購貴重藥料配方製合痢疾丸在局施送恐路遠患痢者未及週知請登報以全善舉云云合亟登錄如左 
[勸募舊衣破片助賑]  
　　災荒頻年屢見近如山東决口之災地愈廣賑愈巨乞告愈難籌勸之法幾將束手乏術仁人君子解助多金果屬蒼生之幸否則秋風轉眼亟需製辦冬衣如蒙仁人慈念凍餒爲憐乞將多年積壓箱子底裏舊存不甚愛惜衣褲檢送揚城宛虹橋地藏寺間壁崇善堂經收轉寄賑所在施者如爲豪門巨族固毫不吃力其爲稍次人家舊衣破片什襲笥底永無見諸日者當亦不少舉以助賑福被災黎其樂何極其再下居家寒素却非是比然搜括餘片較解囊爲便而易則災民之受福也亦　而易在經賑者一經收到衣褲如布棉衣件且可經估變價備充經費善人慨澤福報眼前經手私肥火焚雷擊謹佈芻語用告積慶人家際此災區待澤貴富夀考固可祈往孽宿寃亦能解釋幸勿　過大好造福機緣也[  同人公具]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[臚陳德政]  
　　禀爲臚陳使臣遺愛在民聨名公叩仰求恩准轉咨以全國體而順輿　事竊職員陳瑞章等遠涉重洋歷有年所念從前我國未派使節凡我華民居東者遇有事故日官住住任意曲直自光绪初年我國派有欽憲大臣駐紥日本衆商始得依庇至甲申冬徐大臣接　來東政皆由舊保護並稱周至凡事有攸關國體不便商情者皆必與日官據理力爭不能不止故三年之中衆商被福非止一端就其易見者而言日本近年有一種疫症名曰虎列剌該國立法投斃尸骸必付火焚以杜傳染華人偶有患　致斃彼亦欲依其例火焚徐大臣力與日官辯駁開導各國風俗不同卒使死者無焚骸之慘向來日人到我國者多可游覽内地我國未嘗禁阻而華人之在東者欲一游其内地輒堅阻徐大臣到任後謂游歷事小背約事大與彼政府再三辨論彼始允我華人游日捕每借搜查洋烟之名闖人商人内室婦女驚駭妄生事端雖經前欽憲嚴禁奈日捕敢乘使節交卸之際輒來嘗試徐大臣復與日官理論約以日捕永不准擅入華民寓屋免滋商累臺灣一役我朝廷悉以大度包容而彼反有藐視中國之心上年長崎兵捕互鬥一案日人又藉端要索徐大臣謂彼曲我直中外咸知往復爭論侃侃不撓日人始託　國使臣出爲調停徐大臣若此時少形巽懦獨水兵枉自傷亡恐後將欺我商益甚豈能安居海外乎至各埠應辦善舉凡設義塾立醫院買葬地等或遵舊規或創新議　斟酌盍善實力舉行如斯矣政實難枚舉是以去任之日日本自親王以下大小官員及各國使臣士人商民等咸臨歧集送握手爲别各國兵船升旗燃礮不論中外頌聲載道非平時德政有以感人何能有此乃近來因事革職特質江寍而日人傳論言之尤甚每外聞乙深相疑訝商等明知事關國典固非海外商民所敢代爲伸釋亦非有阿好於徐大臣妄敢上瀆第念商民在外帝天遥遠商民　臣猶兒子之仰望父母也蓋使臣　則國體尤事而商民乃與有榮施使臣輕則國體輕而商民更黯然無色是以商等之仰望不揣冒昧敢瀆尊嚴譬如父母有疾爲子者不也不仰天籲告以期挽回於萬也爰集同人聯名具禀瀝叩節轅仰求俯賜鈞核恩准施行轉咨南洋大臣宫保大憲大人臺下以慰海外數萬旅民之望大局幸甚小民幸甚頂德上禀按此禀係去年所上今者星使之事己昭雪本爲失晨之雞矣昨有人自扶桑旭日寄來屬登報紙重違其意因付手民云本報附記 
[自慰]  
　　磈礌曉將酒一杯絶奇老　未心灰頻年伏櫪眞衰甚到此成名亦快哉巳讓後生參玉筍可容餘千酌金罍淮隂背水非兒戲鼓勇從登上將臺十回辛苦棘闈嘗知命無須問彼蒼應許孫山安末座尙師　義慰高堂卽今風月從頭領過眼波濤獨力當柳暗花明開異境承恩端爲報恩忙[  柳隱詞人馬相如稿]  
[上海四馬路文報局内山東賑捐收解處經收安宜通源莊細户另登清單]  
　　寳應通源莊同善公局諸君經募東賑第九批劉云鴻翁手劉三本錢五十千文朱永記朱頤夀堂二户各洋十元朱紫若翁手六元碧隂書屋吳吉記劉輝堂仲手無名氏李益年爲父終冥福劉子憔六户各一元戴仲書錢十千楊每記四千朱馬記三千無名氏二子王佐卿丙張氏健手無名氏馮氏四户各一千李仁昌許姓曹姓　無名氏三户共五户各五百文劉少琴四百文夀星樓劉小農二户各三百文許兆氏陳丙記二户各一伯文無名氏錢八子無名氏廿户各錢一百無名氏廿户各一文無名氏十九户各錢一百無名氏十一户各一百文無名氏十七户各錢一百范高氏施徐氏范成氏張徐氏成張氏李趙氏史徐氏史連成張樹生張魁生張蘭生張鏡卿張王氏張步生張步云夏徐氏郝徐氏郝施氏崔桂昌郝　氏郝梁氏郝吳氏湯汝氏高吳氏郝周氏羅張氏馬郝氏湯馬氏郝孫氏郝梁氏郝梁氏張王氏三十二户各一百文無名氏十九户各一百文梁鏡卿一千零四十文無名氏郝蔡氏王陽氏郝曹氏郝李氏五户各錢二百張學臣一百五十文無名氏十五户各錢一伯無名氏五户各錢二百無名氏十五户各錢一百無名氏二户各錢一千無名氏三百無名氏十七户各錢一百無名氏八户各錢一百郝楊氏五百冷郝氏四百郝華芝三百王郝氏二伯八十無名氏七户各錢一百鴻記四百姜竹均洋三元李所求堂洋一元○共計洋三十五元錢一百十一千九百七十文統共實收英洋一百四十四元於八月廿二日交來理合聲明○存七月二十四日第八批内脫去務德堂洋二元紀洋一元合亟補登 
[上海四馬路高易公舘籌賑所陳詠南經收山東八月十一至二十日第一百廿三次賑欵清單]  
　　十一日杭省隱名氏小孩求病愈四元太倉探花第　紅鵝洋兩元○十二日天祥洋行帳房節省中秋席金移賑洋廿元陳不名五元○十三日申園捐通洋一元錢二百心傳一點人助山東洋三十元無力子一元○十四日宿遷李修中爲父完愿又爲妻完愿又父平安助十二元勉力子兩洋廣義錢四伯○十五日黎以輝求神默示請醫痰疾平安十元以照以銘各兩洋金錫金爵乙元陳冠炳寳兒一元共捐洋十六元無名餘慶堂各一元無名二元○十六日談步韶石卿爲其尊大人五旬夀誕將歷年書藉餘資移賑洋二百元○　麗山一元無名洋一元江西興安署張子書募阮瑞軒求室人病卽愈二十元○十七日恊源局來水瀆分防局兩七　澄翹一角○十八日黄奎爲牙痛全愈了願十元楊四四兄四元汪思勤黄堂寳各一元共捐十六元倚雲季子銀二兩師穗棘齋銀一兩則古軒懷永堂味庾室光黄間人寄語主各一元共捐洋五元文銀三兩申規元三兩一錢二分二厘南匯學署侮過室後學助棉衣資二元○十九日餘姚周胡氏十元○二十日碧悟軒子彭氏求母親身體常康健助五元陳與昌來章錦屏第十次助英十月份呂宋票一全張第二萬四千零八十四號○以上總共收英洋三百五十九元一角規元三兩一錢二分二厘錢六百英十月份呂宋票一全張第二萬四千零八十四號令併聲明 
[上海六馬路仁濟善堂施少欽經收八月廿一日至三十日止第八批山東代贖災婦捐第三批賑捐清單]  
　　第八批代贖山東災婦捐○老祥記洋一百元朱芸土隱名氏求母起居康健潤德堂祈保平安三户各洋五十元尹徐氏洋四十元杭省徐蔚齋爲　氏求冥福洋三十元同康莊交來兩户三省堂洋三十元瘦梅氏洋十元馮吉雲局憲經募二百四十九號册六户學波心求病愈洋廿元槐蔭堂王洋十元馮伍氏許錫緒兩户各洋一　馮王氏不留名人兩户各洋五角瀏河積善堂主人七十夀誕酒止移助杭省七度槐黄客兩户各洋廿元閩省夢蘭吏求病愈爛板洋十元伍佑立客朱普恩求子病愈家室平安不書名張松山求腿疾愈旦欽堯翁經募江都無力子求婦昌産生男平安五户各洋十元耳其賓四元盤記號交來無名氏求病愈洋六元樹手無名氏洋五元姜萬閏三拾夀誕節香燭資移助瑞記沈芝庭翁交來小牛氏病愈完願三户各洋二元江西蔣公舘交來再生人洋三元浙紹史山甫翁經募九户鑑湖女史宗求合家平安身體康健洋一元王景官求增福夀健壯平安金王六合家平安無病消灾兩户各洋二元宗立齋　病除根合家平安承志堂史合家平安添丁納福兩户各洋五角沈氏身體平安家均吉祗陳氏身體平安四季無病三户各錢二百文陳秦氏身體平安家中納福錢一百文包瓊章翁交來豫省安吉堂九五錢十千文合九八元六兩八錢二分以上共收洋五百一三元爛板洋十元九八元六兩八錢二分錢七百文第三批賑捐清單○吳善昌九八元一百兩許逸士翁交來四户隠名氏解憲釋結洋五十元隱名氏往來平安早得際遇洋三十元隱名氏消災筵夀隱名氏諸事如意兩户各洋二元袁幼挴求病愈洋五十元徐州道署朱善齋　廿四元杭州不留名求父病愈洋廿元不留名求病愈洋十同康莊交來承典氏洋十元無名氏洋三元無名氏求外病速愈新巿元　醬園不留名兩户各洋三元不留名病愈完願洋二元福建吳蘭方翁交來不書名爛板洋十八元漳平陳英求耳病卽愈爛板洋三元以上共收九八元一百兩正洋二百零九元爛板洋念一元 
 
 
 

Page 10

 
 
   
 
