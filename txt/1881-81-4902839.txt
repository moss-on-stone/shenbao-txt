# 1881 - 81 - 4902839

 

Page 1

 
 
[新印直省地圖出售] [  點石齋主啓]  
　　本齋現用石印照相法印得皇朝直省地圖出售圖中界畫分明廣袤精確加以五彩渲染愈見縷晰條分兹已刷印竣工有裱成横披可作補壁者亦有全張裱成摺疉便於携帶者價洋均三角五分本埠及外省售處仍遵舊例此佈 
[兒女英雄傳出售] [  本舘告白]  
　　兒女英雄傳一書共四十回係近時人所著其措辭也宜風宜雅其叙事也有色有聲尤如無脂粉呌囂之氣本舘現已裝印齊全每部訂成十六本價洋八角準於月之二十五日出書閱者祈來購取此布 
[原重又輕武之俗]  
　　中國與泰西民情不同卽如團練一事若仿西商之法行之於中國則斷不能如此認眞蓋中國之人重文輕武由來已久往往拘於成見視兵勇爲游手無藉之人甚至地當孔道時值用兵軍行過境見之者相率逃避如宼賊然如此而欲其以子弟隷軍籍誰則稱願者卽非爲兵丁而爲偏裨將領雀翎翹然晶藍頂戴策馬而歸其父母國人猶且輕視其功名而不以爲貴江浙諸省文風甲於他處至於儒學中武生取進之額輙不能滿其輕武也亦可謂之至矣天津創設水師學堂其收學徒章程意欲人家子弟文理已通讀書甚多者送入肄業爲第一班其餘稍次者爲第二三班但曰入塾肄業教以西文天文地理及兵書等樣猶有人焉欣然願往也所難者在入堂二年之後由學習　炮以至上船田洋熟練桅帆風濤沙線諸事無異於外海水師之一兵丁耳故本館錄其章程又不禁竊以爲慮以中西民情不同好尙各異恐無此等學徒願入學堂也乃日來聞得章程旣出已有學徒送入約三四十名大都皆廣東人此說恐尙未確盖創辦伊始未能若是之速也然廣東一帶人浮於地且喜出外營生若舊金山新加坡以及各國招工之處所在廣人十之八九或者有中貧之户其子弟幼而讀書成人以後無力教誨必至棄儒而賈今幸有此學堂一經招收不過四五年卽可望其大用是以爭就赴之且其聞見習於泰西不似三江人之迂拘或者無重文輕武賤視兵丁之意亦未可知試觀華人所居外洋各埠有因其地黨人肇亂居民各相戒備而華人亦自團練成爲一隊不時操演者可見風氣自能轉移而民情亦有時變革也然吾竊爲内地各省之人有輕武之見者進一解焉夫天生五材民並用之廢一不可誰能去兵此古之名言也上古聖人冶金以爲兵噐於是始有戰伐之事然所驅以用兵之人固皆民也黄帝與蚩尤戰不聞有别隸兵籍者也相沿至於三代井田定制治兵之法不外治農出車出甲卽征之於井里縣鄙之中所謂寓兵於農農隙講事者即此制也秦漢以來稱稍變置至五胡亂華天下分崩東征西伐民不堪命於是始分兵民爲二而征民之餉濟兵之食以民養兵以兵衛民然唐制府兵猶寓兵於農之意爲歴代最善之法可見兵民本自同體泰西之以商賈爲兵雖海外之國俗而實中國之古制然則亦何重文輕武之有哉宋元以來兵制屢變然古法已不可復明定緑營國朝因之相沿日久幾若兵爲人中之别自一類者古昔民兵一體之意無人知之於是民間視兵漸輕而不屑爲而三江之間爲尤甚盖三江地稱富庶人物秀美上者讀書以致貴顯次者商賈下者農工無事不可以求生活而忍以身體髮膚拚死亡於鋒鏑之中哉雖然以目前言之亦正不慮重文輕武之過而如水師學堂者之無人肯入也我朝龍興之後滿蒙兵制仍如其初凡旗人不習農賈惟食口糧文武兼習雖大臣子弟亦嘗彎弓躍馬以技藝爲能事是滿蒙之人有兵民一體之風也咸同以來緑營不堪爲用招募勇丁若皖若楚億萬人一旦可集而終以此平巨宼焉皖楚爲三江隣省其人之精悍已如是加以西北諸省民俗剛勁與廣東民數之多漸染西俗則我中國而欲行寓兵於民之法未有不如泰西者也雖舍三江人亦可也吾初慮水師學堂之無人肯往而轉念中國各省民俗之殊又不覺爲創斯事者望其有成也於是乎言 
[鐵路傳言]  
　　天津開造鐵路一節前經劉省三爵帥首先奏請舉辦聞其摺中保薦馬眉叔建忠李　行經方二人赴英專辦此事嗣奉旨交諸大臣會議而南洋大臣倡言未便刻下左侯相進京亦言鐵路之利與李伯相之意見相合如左李合詞奏請興辦或者此事可望有成而劉爵帥諒必綜理其事馬觀察亦當奉委出洋按馬觀察眉叔年僅二十八歳前在上海法國教堂讀書繼又赴英國學習臘丁語言遂精通西學後又至法國學習數年回華中朝又令其至巴黎斯學習法國律例刻下在李伯相處爲第一繙譯人員想必克肩重任也 
[醫院著効]  
　　天津來信云李伯相在津創設醫院前時經費尙有支絀刻已籌辦裕如延馬根土醫生在院馬君係英國教會中人診治頗能奏效近聞離天津一百二十里之鄉村有兵駐紥其地一日適值操演有一開花炮彈在地一鄉人見之用手掇起炮忽炸開竟將兩手轟去身上别無他傷急舁至醫院調治就肘上截斷刻已可保無虞矣又有一人身中鎗彈其彈由腰間打穿以爲斷不能救乃舁至醫院設法調治現亦漸次卽安醫之術亦神矣哉 
[島主起程] 　　火奴魯魯島主於禮拜六偕丹國領事官及隨從八員至本埠跑馬廳遊玩後會晤關道憲復至英正按禁司署用膳畢卽往觀團練操演至禮拜日乘保大輪船前赴天津矣此事前報已經述及惟本定於禮拜 
 
 

Page 2

 
 
第二章六動身兹因保大輪船改於禮拜日開行故再錄之 
[書院開課]  
　　月之二十一日紫陽書院開舘山長仍係潘順之先生先生年逾古稀而精神矍鑠故每課數百卷不及旬日卽已評定甲乙是日即出題督課云 
[看火失火]  
　　本月二十二夜戌刻蘇胥門外由斯弄底艸屋失愼火勢其猛幸該處某姓醬園工作人衆各担鹽滷儘力澆灌焚去甲乙兩姓草棚卽亦救熄惟時隣近酒店某甲聞警出觀尙未回家而該店樓房突然烟騰火起自上而下一炬成空店中飲酒諸人紛紛逃避比甲得信踉蹌呼救則已四圍烈焰延燒及左右隣矣水龍去者復回散者復集合力撲救旋得熄滅而舗面三四家房屋十餘椽已盡遭回祿云 
[逃學奇聞]  
　　村童逃學所在多有未有忍飢受凍久不返家者蘇閶外某姓童子年已十二三歲父母以其頑鈍特延師在家專課一人師於正月望前關塾童卽於是晚出門不歸徧處招尋迄無音耗直至本月初十日有隣近寺僧牽衣送至其家細詢蹤跡知出門後藏匿該寺佛龕僧朝出暮歸董晝見夜隠飢則背僧竊食於破鉢之中半月以來僧常覺所儲食物無端傾括意爲貓犬所竊至月初連日雨雪僧旣不能出寺童亦不敢出龕專俟夜　僧臥覔食療飢一夕破鉢墜地大驚僧夢疑爲穿窬取火　視則童方遮遮掩掩尙欲入龕躱避也僧識其爲某姓之童乃冒雨送之回家云 
[因案被叅]  
　　皖省鳳頴兵備道任畹香觀察去冬出轅巡閱所屬郡縣至太和縣聞該處鄉間時有刼案因飭差各處訪拿獲到十數名富時研訉有五名供出行劫案情餘皆無供乃將五名就地正法餘則分别懲辦詎今有斬犯家屬赴都控訴謂觀察拷掠成招枉法無辜並有御史叅奏情節亦如所控聞二十前部中有文到皖想係令皖撫查辦俟探有續音再行登列 
[妖言惑衆]  
　　世間之可稱妖異者不必山魈木客魑魅魍魎凡不類恒情者皆是所謂反常爲怪也前有人述蘇郡某鄉突來一老叟手携竹筐滿盛以蛋挨户送蛋一枚不取值云將來收回米一升人謂米一升價較一蛋數倍取利何若是之重叟云須俟升米價與一蛋相等方來收取否則亦不向索也本舘聞之以爲齊東之語置諸不論乃今接皖友來函述及一事情形仿佛相同姑照錄之以俟有識者之明察焉友言皖城二郎巷口典舗門首有一叟鬚髮蒼然衣履皆藍土布手持算盤數把逢人便送云盍取一把去候米賣八文一升方來收回算盤人皆詫異莫敢應受叟健入該典少頃復出衆詢諸與中亦不知所從來或跴其蹤跡已杳然不知去向咸云邇來該處雷雹雨雪齊作天時不正恐有灾殃此叟殆先來示兆是說恐未必然揆其言語不經形跡詭異殆是邪教中人借此簧惑愚民廣結黨與豈往年剪辮之流歟有地方之責者直富律以妖言惑衆之罪嚴拿根究免致小民墮其術中致將來無辜株坐也質諸明哲以爲然否 
[懷慙自盡]  
　　皖垣某甲向在州縣署經　錢漕囊資頗裕有店有産家中一妻一妾素不相能前歲甲又隨某明府之任去冬妻妾因失鷄起釁妾吞鴉片斃命妾母家大肆吵閙經隣保調處將妾厚殮並許俟甲回家延僧超荐其事始寢各情已曾列報前月甲有家信　指日隨官晉省妾母家聞知告隣保云去冬所言超度如甲回家三日不見動　又將滋閙妻念妾母家又提前事夫亦將追究前情置身何地一時惶愧無計亦吞阿芙蓉而畢命次日甲果回家不勝　悶只得料理妻喪並爲妾超度了事云某甲遇州縣到任乏資每爲包借某明府赴任之需皆甲一手棤辦去春某明府殁於任所　甲千餘金去夏甲之姪媳亦係服毒死後又有妻妾兩事某甲财産頗饒不能享妻妾之樂而轉顚倒若此是何故歟意者在署覔錢不無昧良之處耶 
[烘衣失火]  
　　杭州下城之軍督司巷有俞姓石作家十五日傍晚時失愼其起火之由蓋緣樓中烘籃之上烘有小兒衣挎春家失於檢視致衣袴盡皆梦着延及牀帳火　屋梁穿出家中僅二三婦女一見火發早已驚慌無措旣不撲救又不收拾各自單身逃命幸衆隣奔集爭先樸救其後門適臨北橋之河取木尙不費力兼以連日雨雪屋瓦濕透見火不能卽燃遂得漸次撲滅僅焚去前樓一間其後樓則係拆卸曳去也然屋雖保全而家中則僅存四壁餘則蕩然無存貼隣爲某姓研鋪亦以奔避不及同遭搶劫可謂殃及池魚也 
[華婁三覆題]  
　　華文題執中執中詩春風更比路人忙得忙五言八韻孝經論以敬事長則順性理論師道立則善人多○婁又題割雞詩聞雞起舞得間字五言八韻性理論賢才補則天下治孝經論夫孝始於事親又前報所錄二覆題其中傳者有悮賦以曉琴閒罪入餘聲爲韻雜作内古筆係古鏡之訛合并更正并聞松郡府試約在三月二十左右云 
[上海縣試終覆案前列]  
　　上海縣試終覆案共計二百五十五名今將前列名次錄左王宗毅丁其秀王受祺張朝宗楊乾清江璋達江紹均沈悅輔吳韞琦陳敬銘盛清藻趙光苐王錫疇耿光覲馮文蔚葛士鑑朱清淪包又煥凌良才沈端甲陸文瀚何元瀛朱有容陳宗俊孫詒湯宜福丁本立黄潤張彦魁陸鼎祥 
[柴船撞翻]  
　　昨午有寍波鳥山船滿載樹柴由浦江駛入蘇州河誤撞於大橋柱脚船卽捐壞載沉載浮幸該處水不甚深故在船之人均得無碍隨卽設法起貨修理云 
[酒醉路斃]  
　　前日薄暮有海鹽人某甲飲酒大醉行經城中縣橋北堍跌倒於地立時氣絶有識之者知其家離該處不遠卽與通知由其妻前去收殮矣聞甲素耽於酒　夕在醉鄉人呼之爲酒仙卒以此喪身道路亦可爲嗜飲無節者鑒已 
[漏捐被獲]  
　　前日下午會防局巡丁在英租界二擺渡生源棧前見有小車六輛裝貨箱上車往北推行巡丁尾隨其後行至二十三保十九圖地方喝間何物蓋再往北便出本縣境界爲寳山縣之九三圖矣盤詰之下始知箱内係漏捐水烟共十一箱當　扣住其送貸人經該圖地保兠搭而去巡丁押車夫將貨推回行至三馬路後面有人鳴捕前來攔截經巡丁將照會給騐捕知奉公緝私乃卽放行到局報由局 
 
 

Page 3

 
 
第三章員將貨飭解道署並禀請飭立徒該地保將漏捐送私人解縣辦理聞昨有洋人名麥的者往局商請將該貨發還局員謂此乃土貨漏捐非洋貨可比况已解往轅須候道憲核辦云該洋人怏怏而返 
[途拆梢]  
　　姚阿大赴英公堂禀稱係小本營生昨路遇一人以我踏汚其襪卽被扭住剥去馬褂棉襖等件質錢一千六百文知其爲拆梢黨不敢與較豈料伊尙欲我會烟鈔是以訴捕拘送求爲訊辦質票呈閱其人名鄭長桂供稱姚欠我錢五百文向索無着　被誣指拆梢其實伊是拆梢黨姚乂稱　彼素未　面如何欠錢惠捕頭禀鄭曾以拆梢送案辦過陳太守判責鄭百板再行管押一月呈閱之質票給還 
[買産轇轕] 　　前有名莫熙者呈禀上海縣署稱去年憑中買得妻兄趙桂全住屋一所在南市二十三舗地方當時立契交價計錢七百千文清訖因房屋均破敗不堪幾將坍　卽行雇匠翻造竣工後妻嫂趙蔣氏於年底竟紏人將門窓等盡行除去曾禀訴十六舖　局局員以我等誼屬　親諭邀親戚調處詎趙蔣氏埶定要加價三百千文趙桂全懼内不能作主爲此求請提案公斷莫邑尊以閱卷例應廻避經帮審　員王别駕傳　訊問莫熙禀訴如前趙蔣氏供此屋係舅姑親置之産富時費銀三千兩始得完工豈能以七百千文了結故將其門窓等物拆回曾經親友解勸莫允加洋一百元實情吃虧未允王别駕訊及趙桂全則稱此屋賣與妹丈講定價錢七百千文我妻實屬不知而趙蔣氏仍執前說不肯交還門窻王别駕謂　已過割何以節外生枝着莫熙給趙洋十元其門窓限以十天内交還趙蔣氏復稱前經親戚議給洋一百元尙屬吃虧今大考爺祇斷十元實難遵諭王别駕仍着照斷給洋還物　期趙蔣氏交出門窓與否俟後探録 
[工人行竊]  
　　太古洋行之西人　英公堂禀稱住居虹口雇用王阿金爲工人被竊去自鳴鐘一架柴毛皮統子一件當卽交捕盤問直認行竊惟已典押洋六元贓物吊到求爲訉辦給領王阿金供在此洋人處做工已及二年從無差錯兹因新年賭博大負虧空之資莫可彌補無奈悮犯行竊原擬隨後私下　還詎料已被知覺刻下只求施恩押店夥投案請追押本陳太守判押王阿金二月押本以竊贓無償贓交失主領去 
[小賭懲]  
　　英公堂據華捕解送沿街擺小賭攤之邵桂受王如方王阿林並起賭具到案請辦邵等三人同供不敢再犯求賜寛典陳太守判邵等三人各押半月以示薄懲賭具銷燬 
貞女陳氏文安人父業木工早卒母守節撫之自幼許字同縣郭世傑世傑死母知女性貞不敢令知翁家故赤貧恐悮女終身請訂他族遲之又久有近村富室某新喪耦年少美姿容慕女賢欲倩冰人諧秦晉好女聞而始知郭死痛不欲生矢志誓守母勸之不從適夫喪二期周僞云奠别再作他圖及入郭氏門執子婦禮遂不返時光緒六年六月貞女年纔十八某義士憐其貧奉百金爲饘粥資女謝之曰守員吾分也無端而受人金於義云何卒不受其清操又如此噫窮鄉僻壤素不聞詩晝禮義竟有如此之貞節廉　眞難能可敬 
[者吳門吳曉太守中彦因公至文邑令陳君紹諶爲述女事甚詳太守作詩以俟采風者擇焉]  
　　蓮花出汚泥不染芳且鮮精金入太冶百鍊質愈堅繋彼貞潔性方斯全其天然多名門秀習禮誦詩篇或慕共姜義或紹宋女賢不謂匠石氏有女奇行傳惟女生蓬　邑困水淪漣文安連年被水田不能耕民困不堪詩書未寓目禮義未講宣操作隨阿母衣破履又穿幼字同縣郭食貧更連邅欲合同牢卺愧乏囊中錢齒長纔二八良人忽藥捐閨中猶未諗默禱病早痊翁家　誤女請别締良緣議婚來富室年少正翩翩黄門挂壁琴悵　鵾雞絃暮女賢且淑德性又靜淵村本未陳近姻願秦晋聯未敢强委禽倩冰致詞圓女聞長痛哭誓死涙潺援父母婉勸之守經不從權其志不可奪歸郭願終焉過門守貞節四壁眞蕭然哀鳴失侣鴈號寒抱葉蟬困境日以逼貞心日以專上堂侍翁姑盡孝食與眠含悲强歡笑曲意費周　義士解囊金上壽貞女前貞女欲不納謝有意殷拳守貞吾分爾敢爲利所牽荼苦如飴甘不願受人憐見利或忘義丈夫難保全而况一女子僻處斷炊烟竟能志不移思義益愼旃可以恥薄俗可以慰重泉堅忍松柏挺光明日月懸令人生敬肅載筆握丹鉛聊以述梗概留待史臣編敬告采風者表揚姓氏先 
[陳貞女行]  
　　百花競媚東風春幽蘭獨秀空江濵凌霜犯雪更芬烈皭然不滓光華新纎纎弱息顔如玉儂家住在清河曲幼隨阿母學縫紉早仗蹇修聯眷屬二八年華似水過流黄織素怯星娥作羹未薦蘋蘩禮染疾驚聞芣苜歌温家玉鏡捐中道初傳噩耗心如擣誓死願堅同穴盟輕生恐惹高堂惱百折千廻志不移于歸東郭修婦儀寡鵠常緘機杼恨嗷鴻况抱流離悲家徒壁立飢寒迫巧婦無炊費　畫何來義士解囊金感動旁觀聲嘖嘖女也聞言神黯然君恩雖厚妾義堅守貞吾分詎爲利食貧吾志遑乞憐吁嗟閥閱誇家聲天壤王郎恨不平蓬門曾未通詩禮皎　大節　霜清又聞龍頭屬名士拾金早被良朋鄙咄哉巾幗勝鬚眉朱提一擲輕如屣燕雲薊水影悠悠亮節貞心孰與侔彤管揚芬采風責待看綽楔榮千秋[  李廷楨幹甫]  
[光緒七年二月初七日京報接錄]  
○○慶裕片再奴才接據署昭平縣知縣馬銘柱禀稱因遞解人犯需船封雇趙阿六船一隻詎有在籍紳士雲南試用通判馮維祺謂趙阿六係其戚屬其船隻經伊雇定不准縣署封雇馬銘柱以未便任聽把持飭傳馮維祺至縣查詢馮維祺出言無狀馬銘柱直斥其非馮維祺大肆咆哮竟將馬銘柱大帽打落復將公案撞翻只得將馮維祺鎖押禀請革究等情當經奴才批司飭行該管平樂府提案訊辦去後嗣據平樂縣知縣全文炳具禀奉府札據該縣馬銘柱禀稱以馮維祺毆官閧堂各情通禀卽由縣啟行進府途次接家丁報稱馮維祺於九月初一日晚身死等語委令該員往騐該員卽帶刑件於初五日馳抵昭平查傳屍親已赴府省呈控無憑眼同相騐守候多日屍已發變轉回府城請示適該署府龍溥霖聞訃丁母臺理合由縣徑行據實禀報等情隨據屍妻馮陳氏率子馮發元以八月二十八日馮維祺雇船載貨欲下梧州陡有 
 
 

Page 4

 
 
第四章縣役將船封去說其另雇不允適船户在舖早飯縣役進舖拘喚船户由後門跑走役等毁壞什物越刻縣官請馮維祺進署至則閉門坐堂馮維祺不肯屈膝遭門丁等按地毆鎖九月初一日晚聞說馮維祺因傷身死呈乞驗究等情據此奴才查案因封船細故釀紳士閧堂毆官已屬辦理不善若如屍親所呈果因拘喚船户而毁壞什物更難保非丁役人等騷擾肇衅至屍親呈稱馮維褀聞說因傷殞命而究竟因何身死該縣馬銘柱迄無切實一禀其因何進府亦未據禀報尤屬　頇已極據藩臬兩司詳請委員查辦前來除飭將馬銘柱卽行撤任委員前往摘印接署並由司特委幹員帶同諳練仵作前往騐明馮維祺屍身是否有傷實係如何身死並提齊該縣丁役屍親一干人証確訊實情分别叅辦外合先附片陳明伏乞聖鑒謹奏軍機大臣奉旨知道了欽此○○廣西巡撫臣慶裕跪奏爲揀員請補知府員缺恭摺仰祈聖鑒事竊平樂府知府吳德泰於光緒六年八月初一日奉旨以通判降補應以奉旨後第五日行文按廣西照限一百日减半計算應扣至光緒六年九月二十五日接到部文開缺歸九月三十日截缺所遺員缺係内地腹俸選缺業經扣留外補是月並無缺項相同無庸掣簽應卽遴　請補查廣西自同治十二年接到留補咨選新章以後曾經留補二缺嗣出有潯州府一缺已照章歸部銓選在案今　樂府係第一次出缺應歸外補按班應用新班遇缺先查新班遇缺先及新班遇缺均無人應用候補班前人員查銀捐常捐候補班前俱無人勞績候補班前補用知府段紹棠曾毓璠均未試看期滿甄别留省例不應補其次無人應用候補兹查儘先　用知府黄詠霓年四十七歲江西吉安府廬陵縣人由監生於咸豐二年在籍辦團並報捐軍餉保以同知歸部選用四年在廣西報効軍餉改捐鹽課提舉於防城案内保奏請以盬課司提舉分發雲南試用並賞戴藍翎同治二年復在軍需總局報捐帳篷禀請隨營効力於攻砍蓮塘股匪案内出力彙案保奏二年七月初四日奉上諭着以同知留粤補用欽此是年八月禀報到省委帶勇練隨同防　肅清邊境四年於克復潯州府城彙奬案内保奏四年七月二十九日奉旨賞戴花翎欽此六年奉委赴江西催提恊餉回省委署潯州府通判尙未　任八年四月於剿辦慶遠府屬苗匪案内保奏八年三月二十三日奉旨着俟補同知後以知府升用先换頂載欽此九年委代賀縣篆務復於會剿南太泗鎭等府游匪案内彙案保奏九年十一月初九日奉上諭着俟補缺後以知府儘先補用欽此旌卸代賀縣事於十年二月初十日離營回省銷差光緒元年給咨　部騐看遵例捐免保舉並離任免補本班以知府仍留廣西歸候補班儘先補用嗣在湖北捐助恊濟黔省軍餉蒙賞加三級二年奉部奏請簡派大臣騐看堪以分發復蒙欽派大臣騐放奏請發往是年二月十一日覆奏奉旨依議欽此因請假回籍修墓於九月十五日由籍起程來粤光緒二年十一月十五日到省業經試看期滿甄别留省補用現署太平府知府查該員年壯才敏辦事勤能以之請補平樂府知府實屬人地相宜與例亦符據藩司范　臬司崧駿會詳洵來相應仰懇天思俯准以該員黄詠霓捕授平樂府知府俾收得人之効如蒙俞允該員係軍務出力保舉奉旨以知府補用之員今請補知府銜缺相當毋庸核計叅罰亦母庸送部引見合併陳明謹會同兩廣總督臣張樹聲恭摺具奏伏乞皇太后皇上聖鑒訓示謹奏軍機大臣奉旨吏部議奏欽此 
[光緒七年二月初八日京報全錄]  
　　宮門抄○發抄旨五道○雲督劉等奏校閱冬操各營伍情形摺子○江督劉奏請奬叙夾片○浙撫譚奏請奬勵摺子○江督劉奏委署運使夾片○又奏請補陸路副將摺子○又奏請補知縣摺子○二月初八日户部通政司詹事府正藍旗值日無引見○豫王惠王純公各假滿請安○懷塔布請假十日○召見軍機○發抄岑毓英奏記名提督何秀林等保奬奉旨何秀林吳永安蔡標均着交軍機處記名無論提督總兵缺出請旨簡放欽此○崑岡奏興化等十府考試完竣奉旨知道了欽此○何璟奏武進士陳文輝斥革奉旨著照所請該部知道欽此○周恒祺奏沿河州縣坍塌堤壓地畆請免錢漕奉旨知道了欽此○衛榮光奏奉撥金營餉銀奉旨知道了欽此○○雲貴總督臣劉長佑雲南巡撫臣杜瑞聯跪奏爲校閱冬操省標官兵及駐省練軍各營伍情形恭摺仰祈聖鑒事竊查滇省營伍前經奏復額兵五成並酌留練軍咨照提鎭各臣督飭教練並同各道府就近會同校閱點騐其省標官兵曁駐省練軍由臣等督同司道營務處隨時校閱點騐復經通行造具兵勇年貌箕斗清册按季循環報查在案現届冬令校閱之期臣長佑巡閱迤西營伍尙未回省先由臣瑞聯於十二月初八日飭將省禁官兵六營駐省練軍四營齊集校場操演大陣其隊伍步伐均甚整齊起復接應亦尙便捷本年甫經巡閱故嫻習號令絶無喧囂視上年冬操頗有進境初九初十等日以次閱看馬步弓箭槍砲技藝省標六營正署將備千總馬步中靶合計在八成以上候補將備子把世職武舉等成數亦如之六營戰守兵丁及四營練軍槍砲中靶合計在九成以上至十成不等均經分别奬賞給頂記拔其有弓箭槍砲無准者亦卽分别責罰記過勒限學習以示勸懲臣復督同司道曁營務處按照循環册點騐兵勇年貌箕斗均屬相符軍裝器械尙堪適用臣長佑旋於本月十三日回省復加查核無異至省外各標鎭協營及分防各属練軍現據該属文武次第禀報會同校閱均有可觀仍督飭按期查閱加意訓練以期仰副朝廷整軍經武綏靖邊陲至意所有校閱省標六營官兵及駐省練軍各營伍情形謹合詞恭摺具奏伏乞皇太后皇上聖鑒訓示謹奏軍機大臣奉旨知道了欽此○○劉坤一等片再四品卿銜内閣中書何愼修督辦蘇省海塘出力本年塘工全案告竣經臣等奏請賞給四品封典奉旨著照所請吏部知道欽此欽遵在案兹准部議以七品官不得逾五品駮令另核請奬等因伏查　愼修經濟宏通體用兼備自委辦海塘以來周歴工次相度形勢指授機宜撙節經費督率承辦各員如法修築尅期蕆事實屬勤勞懋著爲塘工第一出力人員前經臣等臚叙該員歴年勞績奏懇聖恩乃以格於例章致奉部駁臣等何敢再行瀆請惟念該員督辦各局事務宣力有年似未便没其勞勩應如何恩施特予奬叙之處出自上裁謹合詞附片陳請伏乞聖鑒訓示謹奏軍機大臣奉旨何愼修着賞給四品封典該部知道欽此○○頭品頂戴浙江巡撫臣譚鍾麟跪奏爲海運出力船商牙夥書吏人等援案懇恩奬勵恭摺仰祈聖鑒事竊浙江省光緒五年起運四年冬漕雇募商船由海運津前經奏明請照歴屇成案除運米一萬石以下由外給奬其一萬石王五萬石以上請分别給子職銜若已捐至五品另行核奬俟漕糧兌竣核辦奉旨允准其招商局輪船協運糧米擬照沙甯船成案一律給奬亦咨准部覆照辦復於澶糧完竣將出力委員紳董開單奏奬聲明商船牙埠人等確查另行請奬各在案兹據糧道惲祖貽詳稱據寍波府曁滬局總辦委員具詳上屇海運雇募沙寍各船經該管府縣印委各員督同紳商牙夥分頭勸諭整理舊船並經招商局挑選輪船踴躍承運均無貽誤及書吏承辦文案查探船隻弔照取攬尙能勤愼從公著有微勞查各商承運米四十四萬八千二百餘石又承運採辦正耗米二萬一千九百餘石計二共承運米四十七萬一百餘石援照歴届成案分别擬請職銜官階開摺詳請奏奬前來臣覆查無異合無仰 
 
 

Page 5

 
 
懇天恩俯准給奬以示鼓勵謹繕具清單會同閩浙總督臣何璟恭摺具奏伏乞　皇太后皇上聖鑒訓示謹秦軍機大臣奏旨該部議奏單併發欽此○○劉坤一片再兩淮鹽運使王溥欽奉諭旨勒令休致新任運司洪汝奎辦理軍需局務欵目繁多交代尙需時日應先泒員接署以專寳成查有江蘇題補道徐文逹辦事勤明熟習鹺務前經奏明帮辦運司堪以泒委署理除檄飭遵照外謹會同江蘇巡撫臣吳元炳附片陳明伏乞聖鑒謹奏軍機大臣奉旨知道了欽此○○頭品頂戴兩江總督臣劉坤一跪奏爲揀員請補陸路副將要缺恭摺仰祈聖鑒事竊江甯城守副將李得勝問缺留皖督帶防隊業經奏奉諭旨允准在案接准部咨所遺副將係陸路題補第一缺行令照章迅揀儘先名次在前之員請補等因伏查是缺副將駐札江甯省城統豁七營分防十四縣汛地有考察營員督緝私梟之責　綏彈　極關緊要况值兵未足額全賴表率得人非精明幹練熟悉情形之員難期整頓臣於兩江儘先副將各員内遂加遴選雖有名次在前之　罹均與是缺不甚相宜未敢遷就請補謹查有現署是缺副將之曾保堪勝總兵兩江儘先副將鎭江營叅將周漢英年五十五歲湖南湘潭縣人由武童投効軍營薦保副將銜儘先叅將於　行查明克復金陵省城案内經督臣曾國　彙保同治三年十一月二十七日内閣奉上諭周漢英着以副將仍留湖北儘先推補並加總兵銜欽世六年委署臣　中軍副將八年委署是缺副將九年經前兼署督臣魁玉　請改留兩江　先補用九月二十七日内閣奉旨着照所請兵部知道欽此光緒三年又經委署是缺因在軍營受傷經前督臣沈葆楨奏免　射四年酌保堪勝總兵案内以該副將治軍嚴整不避嫌怨請旨交軍機處存記遇缺簡放奉旨允准各在宁該員久在江甯先曾委署是缺於省城地方情形熟習營務愼勤軍民愛　誠爲不可多得之材以之請補洵堪勝任雖奏留兩江名次在後與例章稍有未符而人地實在相需例得專摺奏請臣謹查部頒官册將儘先　將一項名在該員之先各員未便遷就請補緣由遵照定章按名指實繕具清恭呈御覽合無仰懇天恩俯念員缺緊要准以周漢英補授江甯城守副將實於營伍地方均有裨葢如蒙俞允該員前補鎭江營叅將未經赴部統俟部覆至日併　給　引見恭候欽定除飭取履歴咨部查核外謹會同江南提督臣李朝斌恭摺具陳伏乞皇太后皇上聖鑒訓示再所遺鎭江營叅將缺兩江現有應補人員應請扣留　臣揀員請補合併聲明謹奏軍機大臣奉旨兵部議奏單併發欽此○○頭品頂戴兩江總督臣劉坤一江蘇巡撫臣吳元炳跪奏爲揀員請補海疆要缺知縣仰祈聖鑒事竊崇明縣知縣鄧澤培改敎遺缺以光緒六年六月十九日奉旨後第五日行文按江蘇省照限五十日減半計算扣至七月十九日作爲門缺期歸七月分截缺所遺崇明縣知縣係煩難海疆要缺例應居外揀選調補該縣民强俗悍撫輯爲難且地處海隅情形尤爲難治非精明練達强　有爲之員不足以資治理兹於通省現任知縣内詳加遴選非現居要缺卽人地未宜實無合例堪調之員惟查有進士卽用知縣賈汝謙年四十四歲山東舉人同治甲戌科會試中式　生殿試三等奉旨以知縣卽用簽掣甘肅親老告近改掣江蘇光緒元年七月到省三年二月丁母憂回籍六年三月十五日服滿回省覆查該員年力正强辦事　幹以之請補崇明縣海　要缺知縣洵堪勝任雖調缺請補與例稍有未符惟人地實在相需例得專摺聲請據藩臬兩司會詳請奏前來臣等往返函商意見相同合無仰懇天恩俯　員缺緊要准以進士卽用知縣賈汝謙補授崇明　要缺知縣實　海疆地方有裨如蒙俞允該員係卽用知縣請補知縣銜缺相當毋庸送部引見亦毋庸查造叅罰謹合詞恭摺具陳伏乞皇大后皇上聖鑒訓示謹奏軍機大臣奉旨吏部議奏欽此 
[浙少撫轅專宜]  
　　二月二十二日欽賜檢計張其楷自京由江蘇來浙親拜准補會稽　俞鳳岡自安昌厘局晋省禀到禀知藩司節知准補缺赴任叩謝秦耀奎禀知藩 
[臬兩司會委義烏守提京控人証差前署白沙巡檢朱承彝交卸省禀到] 　　　　　二十三日補用道馮禀謝給咨進見卽辭赴京知府林祖述禀知藩臬兩司會委富陽公幹差禀見叩辭時慶萊禀知軍需局委徐州公幹　辭運副王瑞年紹興　揮局回省禀銷紹局帮辦差渾判熙霖禀見叩辭管解京餉赴都正在鎭　縣于永　縣趙俱禀知清司飭知回任叩謝陳泰階菱湖補用　張世堉西興俱禀知厘捐局委　辦釐局差叩謝候補按經歴胡振馨辭赴津局差縣丞胡先敏巡檢袁鎭嵩俱禀知藩司札委分台郡差遺卽辭○二十四日乍理事同知廷禀卸事杭理事同知兼署乍理事同知英禀知英禀知接受乍理事印篆通判蘇以泰禀知軍需局委江西查硝磺價值差卽用縣陳泰階禀見辭赴菱湖接辦厘局差 
[蘇省撫轅事宜]  
　　二月二十五日知府徐廷瑞禀知牙厘局委解餉銀赴揚州金陵知縣馬光勛鎭江分局回又俞麟振請假赴上海就醫按司獄李焜臬憲委赴松江緝捕差叩辭委署吳江縣主簿朱煌辭赴任上海縣主簿趙承恩上海道委　送釟使許關防等件來省卽辭從九金濟華亭海塘來管帶利川輪船補用守備袁致恭揚州回○二十六日同知余志銳請假赴江北措資又余慶祺由江北專差來省禀辭赴　運津局差知縣袁樹勳禀知臬憲委赴江甯公幹卽辭又梁述辭赴甯布庫大使楊文炳禀知換蘇　委 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
