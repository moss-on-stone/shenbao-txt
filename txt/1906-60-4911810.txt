# 1906 - 60 - 4911810

 

Page 1

 
 
   
 
 

Page 2

 
 
[謹註十一日上諭]  
　　記者恭讀二月十一日上諭。我政府急急焉預防奸徒之播弄。以保中外之又安。力戒上下之因循。以圖國家之强盛。所以敦邦交。禁暴動。而釋外人排外之嫌疑者。至哉盡矣。雖然。記者於此。竊願効一言。以爲芻蕘之獻焉。夫政府之所以亟亟焉以此曉諭我臣民者。非因外人疑我有排外之舉動耶。近來東西洋各國。盛傳我國將有排外之暴動。推其謡言之所由來。一則以去年各省有爭回路礦權利之說。一則以抵制美約上海公堂案及各處鬧敎等事。其中誠不免有匪徒借以散布謡言。希圖擾亂。外人乃因此益加疑懼。今政府急欲消弭此隱禍。誠爲至要。然欲消弭隱禍必先推究肇禍之根本根本之地得其平而後民情安焉民心定焉禍患可以不作不然而强加禁壓强使鎭靜强以保護容或能奏效於一時而苟於辦理之本原未得其平則蓄積旣久匪徒必有藉此以爲發洩之名致有不可收拾之一日。然則今日政府而欲保全治安。各國而欲益敦睦誼。宜各畱意於起釁之本原而平心處置。則禍患不弭而自消。記者試畧言其故。 
夫排外之說。暴動之舉。匪徒借此以圖煽惑者。容或不免。至我國之士民。則實無此無意識之思想。而外人之疑我排外暴動者。非但疑此不法之匪徒。并疑及我安分之士民。其故蓋以爭回權利也。美約公堂各案也。皆我士民首先倡議。不知此數者我士民不過欲目保其權利而已。故於爭回各省路礦權也所要求廢約者必擇其有可廢之理而要求之。或爲草約而廢之。或外人先違背此合同。而從而違背之。未嘗不依照法律而先自違背條約也。其於美禁工約也。則以美人先虐待我華工故。於公堂案也。則以英人先辱沒我國體故。卽今日南昌敎案。亦以法人先剌傷我官長故蓋必先有激我以不能自保而後我入急思有以抗之以圖所以自保外人於是因我欲自保其權利而疑我以排外并因我欲自保其國體民命而又疑我以排外則誠不免有所誤會矣。故各國對於此事。一當弗信此無稽之謡言。一當先解釋其誤會。一當於交涉之事。公平辦理。勿先肇其釁。而致激我以不堪。則邦交自固。此則區區忠告各國之意也抑我士民欲圖自保之意。非特各國所宜共諒而亦我政府所宜深諒者也。夫匪徒乘間鼓煽。希圖離間邦交。激怒民心者。誠在不赦之 
 
 
 

Page 3

 
 
列。然匪徒之敢於鼓煽者。必假此正大之名詞此正大之名詞。卽我士民欲圖自保而共爭之名詞也。是故排外暴動之說。非特外人疑及我安分之士民卽政府亦將疑及於此。不知我士民之謀所以自保而與外人爭者正以保國家之權利保中外之治安其性質與仇視外人截然不同。故其起而與外人爭也。正以助政府之力所不及。政府之力。而果足以保我士民。我士民亦安敢擔此責任而與外人爭執者。是以今日政府對於此事。一宜知謡傳排外暴動之原因。一宜明白士民欲圖自保之意。一宜與外人交涉衡情理執公法力圖自保以保民。如此則匪徒自無從藉口。而中外之交誼益篤。此則區區忠告政府之意也。 
[照錄南昌江令血書原文江西]  
我死爲救新棠民人不是與敎堂爲難總求神甫保保我民不發兵不請兵船案平和速了我死無怨我死不要緊只救王神甫及救我新昌民人不要再興兵我死感激劉先生之恩祗求神甫從輕了結我抵兇犯數命案敎亦可傳龔姓非野蠻之人我死如前言案算了結不可再追失信我死無怨囗囗本縣不怨爲救民耳嗣後傳敎民敎相安爲主不可任性江西乃好百姓非蠻地也視死如歸祗是愛口旣承王神甫允結各案不再興兵我死感激保佑爾敎堂大興民敎從此相安眞大幸也劉先生致意莫怨我莫恨我誰人不爲民也人生無非一口氣愛氣如此不如死歸王司鐸囗囗再三商定斷不辦人我走請敎堂點堂中東西不少以免藉口 
按此血書係南昌别一訪員來函據云此血書有人抄出一分因此傳聞於外其字跡多有模糊之處悉照原文故本館亦不增損一字照錄報端然其愛民和敎之意亦已溢於言外矣哀哉慘或 
[剖驗南昌縣令遺體]  
　　十一晶同昌電云江西省城官吏現請英領事轉嘱西醫逹君將已故江令之屍身洋細剖解現經該醫騐得汪令之食管實曾受傷而氣管尤甚英領事現正察訪兇手之蹤跡譯字林報 
[照錄訪函述南昌大敎案詳情南昌]  
南昌大敎案業經電傳已錄本報茲訪當時情形詳述於下補述江令受傷時情形據聞道路傳言當大令被傷時拉兩手者係不知姓名之兩華人用刀者王安之傷左項食管服藥則從食管流出敷治後僅能食乳其起釁詳情因前年新昌棠浦荏港等敎案先是二十九日法敎堂柬請大令春酒辭之不獲三次函催乃往老貢院天主堂席散邀入密室敎士王安之詢新昌棠浦案内指拿之人何以不殺大令答以權在上司又詢監禁敎民鄧貴和前經開釋何以又復拿禁大令答以臬憲不允王安之怒謂新昌案旣吃爾虧荏港案又拿我敎民此官留他何用殺了他江西敎案百事了結卽命兩華人强拉大令兩手王安之用刀殺傷大　三刀時晚九點半鐘也並聞王安之逼勒大令親立筆據賠棠浦案十萬抵命三名荏港案開釋永遠監禁敎民五名大令不允因之見殺後新建縣趙小湖明府到堂驗明大令傷痕旋南昌府徐性臣太守亦乘輿而至逾時大令甦雖口不能言尙能手冩一切情形當由太守執以禀白臬藩撫憲當卽電逹軍機外部並南北洋大臣九江關道稅務司領事主敎各處王安之亦電逹主敎惟稱江大令係自行刀殺希圖抵制又聞王安之電謂江大令向其借銀十萬不允遂用自帶小刀剌膞及咽喉不知確否是夜王安之親往撫轅拜會胡中丞辯論許久中丞答以無論自殺人殺總須確切查明秉公辦理次晨臬憲余堯衢廉訪亦至驗傷命輿接大令回署調治午刻藩臬會同出示云奉撫憲面諭正月二十九日南昌縣江令一事本部院現正飭查明確秉公核辦爾軍民人等母得輕聽謡言致干察究切切學界商界之感情省垣學界商界因南昌縣江令受刀傷甚重大動公憤初一日學界集議於百花洲初二日商界集議於合同巷均訂於初三日在沈文肅公祠大會擬電致軍機外部學部商部江督直督各處胡撫宣諭辦法示言撫憲胡中丞於初二日出示曉諭辦法文曰本年正月二十九日南昌縣江令在法國天主敎堂因棠浦荏港等處從前各舊敎案與堂中神甫互相爭執該令氣忿致生此變有該令扶痛手書多帋可憑該令傷痕連日醫治可保無虞惟案情重要必應澈底根究秉公核辦本部院已督同兩司據實電逹外務部南北洋大臣一面特派糧鹽道會同洋務局司道曁南昌府新建縣傳提全案人証悉心根鞫務得實在情形并俟該令醫痊令其明白呈遞親供由本部院核明議定辦法請旨定奪事關國體本部院與司道等决不含糊了事貽患無窮爾紳士商民人等愛國同心本部院自應曲鑒惟應靜候官辦母得誤聽傳言致失事實而滋藉口本部院忝撫是邦乃出此等罕聞之案深自愧憤較吾民爲尤切也其各凛遵特示王安之向江大令要索之欵江令在席間王安之向之要索各欵探明如下一擬棠浦新昌兇犯抵命三名如龔棟到案外一擬龔耀廷革去舉人監禁一荏港永遠監禁減等開脫一南昌鄧國和仍依原中所擬出錢撫卹一百八十串外嚴緝兇首究辦一新建艾玉仍照原擬辦理一議高安縣匪犯閙敎除正法四名外議賠一議棠浦撫卹敎民賴克明等錢一議毁去敎堂等物件共賠錢 
按以上所述尙述初三午前未焚敎堂時情形緣訪稿過長俟明日續登 
[西報述南昌敎案餘聞]  
　　初八日九江傳函云敎士金海姆夫婦二人及法敎士六人之屍身已于昨夜抵此九江道及屬員率領兵隊在江干迎接惟以各該屍身至今早尙未登岸故西醫因此遲騐西人臺君堪輪君因事赴省聞有敎案遂于湖口趁輪回潯英領事已于昨日乘輪赴省九江道傳諭來往九江南昌 
 
 

Page 4

 
 
各小火輪于三日内均下半旗以誌哀敬譯文匯報 
[三大臣電陳俄約要欵京師]  
　　考察政治大臣澤公等由日本電致外部請卽代奏内言中俄條約關於中國前途最爲重要俄人不得志於遠東必將極力經營蒙古及西北諸邊省故日來於議訂條約有意延緩現聞俄國政府密電璞科第謂此次議約關係甚重務請格外愼重力與磋爭因開出關於條約之問題最要者十餘欵請卽代奏外部於前日據電代奏奉旨留中（吕） 
[端戴兩大臣到華盛頓情形]  
　　華盛頓來函云此間自端戴兩大使到美頗盡歡迎之意二月五號（華正月十一日）兩大臣卽往宛倫地方謁美國前總統華盛頓之墓並游其大府及其花園下午回京是晚由前外部大臣福世德請宴七號（華十三日）淸晨到公家印字局游下午同隨員游美亞砲台八號到議院之看書樓游計到本京游歷以此爲最後一次九號卽向紐約省進發（歲） 
[八鎭會操之消息天津]  
　　去年河間大操計兩鎭並四混成恊統爲四鎭之數本年河南地方南北洋大操聞練兵處擬調直隸湖北山東河南江北各省之陸軍約計八鎭以京旗一鎭北洋兩鎭山東一鎭編爲北軍以湖北一鎭零一恊江南一鎭河南江北江西各一恊編爲南軍南自漢口北至天津戰綫延長兩千餘里以河南爲戰地之中心點北軍以直隸陸軍爲中央隊而以京旗山東各鎭支配之南軍以湖北陸軍爲中央隊而以河南兩江各鎭恊支配之北軍由袁宫保主持統歸練兵處調度惟八鎭大操官弁兵丁數近十萬一切預備須早日籌畫練兵處現己電知各省將兵隊勤加訓練而軍械糧餉及行軍諸色之准備尤當先期布置云（閏） 
[川漢鐵路辦法述聞武昌]  
　　官塲消息云川漢鐵路自去年朝命川鄂兩督會議妥切辦法嗣後往復電商仍歸兩省合修惟因鄂省爲鐵路中心點籌欵惟艱祗修至宜昌用止宜昌以上則商由川省代修期以二十五年由鄂備價贖回初則川紳不允經錫淸帥再四開導始經議妥聞將聯銜入奏開辦矣（世） 
[商辦浙省鐵路有限公司暫定章程五續昨稿]  
[第九章會計]  
第八十節本公司帳目自光緒三十一年九月駐滬公司開辦起至年終爲一結三十二年以後每月一結每年終一總結股分銀錢地畝材料工程支銷開車张客貨之運脚利息之分派分别表告登報以外凡一整股以上之股東均印送一分 
第八十一節第二節所載每股路工告成卽行開車運輸所入除去股息及公司各項支銷（次叚建築費不在運輸入項支銷）所有贏餘卽爲紅利作二十成計算一成儲備分年拔還官所補助之息此欵還淸作爲報效公家之用一成作爲公積二成作爲辦事人員之酬勞三成作爲優先股之報酬十二成按優先普通各股匀派 
第十章附則 
第八十二節以上各節其中應辦事件本公司須分别另訂詳章第八十三節此係暫定章程以後遇有更改必經股東會議决計面呈部鑒核施行 
經理招股專章 
第一節各府廳州縣及各省外埠由本公司託地方官紳及殷實商號設經理處 
第二節經理處須經總副理照會及持有本公司收據爲憑 
第三節經理處自收到收據後每朔望須向杭州總公司將經收　數及股東姓名籍貫住址收據號數詳細報告並隨時將所收股銀繳至杭州總公司 
第四節經理處給收據時須憑現銀 
第五節經理處每次來函件須編立號數 
第六節所有函件郵費及股銀匯費由經理處洋報實數當由本公司認償 
第七節經理處寄繳股銀倘中途有遺失等事須由經理處擔承 
第八節本公司收公股銀後卽照填股票息摺寄由經理處次第換給 
第九節經理處換給股票後卽注銷收據隨時寄繳本以司 
第十節經理處所領有之收據不得彼此通借 
第十一節本公司招集優先股六百萬元後所有各經理處之餘存収據及存根尙須一律截繳續招定期再行奉託 
第十二節經理處旣於本公司有所助力本公司當按招股多寡酌量報酬 
第三十節有爲本公司代招整股至五千股以上者當遵照鐵路簡明章程准援奏定之十二等奬勵章程分别請奬（已完） 
[摩洛哥會議]  
　　十一日倫敦電云摩洛哥會議己淮英國所派委員尼刻而孫君之警察條陳觀此則會議當可速了意大利國所派赴會委員亦聲請和平結局十一日柏林電云愛爾其西亞斯會議員將於今日互商警察問題至銀行問題將於明日再議大約可望和平結局矣 
[歐洲近事]  
　　安林報接十一日倫敦電云諾丁海姆地方天主敎堂監督將於禮拜三往觀聖西貝斯與地方天主敎堂接待拔丁白　后妃伊挪之禮希臘人在雅典城開會議抵拒羅馬尼亞國驅逐希臘人出境之舉希臘政府並末預聞此事故己聲明此會乃希臘人欲與羅馬尼亞直接之意文匯報接十二日倫敦電云駐紮坎拿大之英國軍隊己期滿退伍己於昨日開離哈立法開斯地方又英國海軍省現備英金十兆磅爲夏間海軍合操時商船因此阻滯所遭損失之保費 
[俄國内亂餘聞]  
　　十一日倫敦電云俄國革命黨之暴動專事攻擊日間連貨之車輛及郵政局銀行並放槍威嚇官吏據　財帛盖已數見不鮮矣西密克司中將已定縊死之罪又水兵三十人亦皆將鎗斃或受各種刑罰以彼等曾與聞西白斯拖普爾兵變之謀也 
[英法交誼]  
　　初十日倫敦電云英王愛華德往拜法總統法理亞斯君縱談約半句鐘而歸法總統旋即答謁英王於英使館設筵邀請法總統法首相羅浮君夫婦及其餘數人前奉法廷特派與德皇在丹國京城及柏林兩次會晤之法使男爵考塞爾斯君亦在座英王復於今日筵請前法總統羅勃脫君譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[晉撫覆商部函（爲論福公司礦務事）]  
　　敬覆者昨奉鈞函謹聆壹是鎔化廠標題二字前盛宫保在京竟未能切實提議事後爭之固已無及該公司礦事鄙意原欲和平商辦免生枝節無如哲總董堅持成見齗齗於專辦二字直欲奪盡利權此次來晉勘礦並未遵照合同禀經巡撫查明與地方有無妨碍率請發給憑單復聲言不准地方自辦紳民等痛主權之盡失生計之將窮於是羣起而爭紛紛有廢約之請揆其情非得己也查當日晉豐公司原立合同並非不妥自二十四年在總署改訂二十條以借欵自辦我應爲政之事而拱手授權於洋商此錯之鑄未免失算惟自立約以後時閱六七年商務局於該公司並未有分毫借欵準諸合同各條無勘騐之費無借欵之息無賣出待贖之股票而原議之義商羅沙第且賺得重價私以所立合同售於英商哲美森並不知照晋省商務局是爲違公法澤道支路原議該公司自辦乃請我國家借欵是爲背原約此兩層者盛宫保旣皆見及其時如據理力爭卽廢約亦何難做到乃議辦鐵廠率尤其合股辦礦新約四條種種疏漏而所謂詳細合同者又不及時會訂至今終屬空言一誤再誤其又何尤然卽以合同論首條專辦二字原屬於商務其下亦止言轉請福公司辦理並非專辦况第三第十一十二各條亦均有會同字樣此固亟應剖辯者頃將原立英文合同另行譯出一紙大致仍與原譯無殊謹就各條可辯者簽出呈覽以備參考口蒞晉未久於辦理此事絶無成心亦斷不欲見好於紳民曲徇其意第事關晉人生計哲總董來晉後羣情岌岌痛苦切膚實由該公司虚聲恫喝禁民開採有以致之並非官縱使然大抵晉人礦業與他省情事不同均係資本不多開閉無定或昨開而今閉或此閉而彼開小民指此爲生不過僅謀衣食其極貧之戶隨地稍施椎鑿卽可爲禦冬之計炊爨之需今福公司概加阻遏固知必不甘心平盂潞澤等處向爲著名産礦之區貧民恃以生活者不知凡幾固非一山一鄕可比今卽就其初次所指平潭一處言之現據委用按圖勘明旣佔及村路河渠與地方大有妨碍而界線以内又多民間己鑿之煤窰似此情形何能相安無事自來鄕愚之肇釁無非由激而成當該公司勘地時遍山插立旗幟聲舆甚張因之衆口喧傳人心不靖倘異日該公司仍蹈前轍萬一輿情憤急釀成戕命焚廠之事彼時卽責疆吏以不能保護之咎亦復於事何補口旣有所見不敢不先事直陳並非欲翻前案意在沽名亦非不知立約在先此時幹旋不易特權乎輕重利害之間實爲萬難遷就之勢現在晋紳李主事廷颺等爲晋民代表赴都申辯昨已電咨在案而此間士民合詞籲懇禁阻者禀牘仍復不絶幾於人人有自危之心己隨時開導並嘱其力求實濟愼密妥籌同濟公司之經營亦卽密籌之意仍乞鼎力維持與英使從長計議並進李紳等而敎之幸甚盻甚留萬民之生路保三晋之利源是所賴於藎畫矣近日士民等公禀二扣及晋豐公司合同並以錄呈統希賜察專肅奉復敬請鈞安（收） 
[練兵處派赴東洋學習海軍江西]  
　　省垣武備學堂畢業生新建黄文彬雷彬兩君上年赴京考驗由練兵處揀派赴東洋學習海軍兩君日前請假回贛部署一切不日卽當朿裝東渡矣（主） 
[截止推補貢廪缺松江]  
　　科舉雖停而去年八月學憲所取之一等案遇有廪生缺出仍依次詳補年久之廪生亦仍可讓缺考貢近日學署接到江陰學轅消息知他省早經截止獨江蘇至正月二十日始一例截止此後廪缺雖倒塡月日亦恐無能爲役矣（弦） 
[江夏高等小學堂招自費生武昌]  
　　江夏高等小學堂爲前署陳樹屏大令所創經費甚形支絀今年除正額外添招自費生五十名本縣每月每名繳銀幣四元外縣五元現已將次足額矣（杜） 
[學務處擬廣設師範傳習所廣東]  
　　粤省學務處擬設師範半日講習所東南西北各關每設一所延聘敎員招考一百人爲額四個月期滿畢業給予文憑方准開設蒙塾定期本月二十五日起招考至二月初六日止十二日在學院衙門覆騐茲已札行巡警各局查明各叚内有蒙塾若干及姓名逐一列册禀覆其未有巡警叚内則另札南番二縣查覆（我） 
[萬載縣申送學生之多江西]  
　　去冬迄今外廳廳送來省之投考出洋學生寥寥無幾惟萬載縣去冬已送二三十名雖出洋限於經費不能多取而官費公費己取四五名有自費舉人一名方言學堂亦取一二名今年新正申送陸軍小學堂多至九名實爲各縣所罕有云（用） 
[陽湖學務常州]  
　　東門外横林設立安尙兩級學堂由外部參議朱寳奎創辦現聘舉人錢煥綺爲總敎附生鄭國棟等爲分敎己於上月二十六日開學學生六十名兼辦師範傳習所改良通鄕私塾敎法統作初等小學堂云（望） 
[调補武昌府篆武昌]  
　　武昌府要缺久懸未補上月二十九日藩轅牌示以安陸府趙流楠調補（相） 
[委署各員留省學習江西]  
　　課吏舘章程候補人員均須投考入館肄業否則停委正月二十日署南康府王太守以敏署長寗縣王大令衍曾署崇義縣張大令超署南城縣顧大令邦政署萬載縣賀大令昌祺署安福縣彭大令騰瑞署泰和縣吕大令敬直均赴撫轅謝委奉撫憲傳見面諭尙須留省發往課吏舘學習一月再行面試如不合格仍不准赴任各員唯唯而退（軍） 
[萬載縣禀報各項經費江西]  
　　省屬八十州縣自去冬迄今禀報經費者祗有四十餘州縣其餘各屬皆杳無音信迭經嚴札頻催亦置之不理惟萬載縣張子晋大令一經奉文卽將賓興考棚學宫各財産禀報但萬載有土客兩籍聞大令祗報土籍賓興公欵尙有客籍賓興公欵當補行禀報云（田） 
[商務總會成立長沙]  
　　湘省設立商務總會於去臘在省城蘇州會館演說一節己誌前報茲悉該總會已借定儲備倉房屋以資辦公惟該處房舍不多尙少議廳一所現已興工趧造總協理坐辦鄭筠生部郎周郢生明府等於二十五日假座兼善堂邀請各商董會議並公舉會董一人一俟議廳告竣卽行擇日開會（佐） 
[鹹貨行與鹹貨鋪糾轕寗波]  
　　甬江各鹹貨行去年以制錢改用洋元各肩販糾衆罷巿嗣各鹹貨行查知此事係源盛祥茂兩鹹貨鋪倡首因之各行會議自今二月朔起一概與両鋪停止交易 
 
 

Page 10

 
 
兩鋪知事不諧旋央人向各行懇商情愿備齊酒筵演戲服禮以敦和好因此各行與兩鋪仍照常交易（故） 
[稅務司勘騐輪船之認眞長沙]  
　　湘省自開商埠後所有往來行輪照例由稅務司勘騐一次因恐機器損壤危險堪虞日前有長沙專行湘潭之澄淸小火輪經稅務司勘騐見其船身不固勒令修理而該輪仍擬再行湘潭一次是日搭客已滿將欲開行忽爲稅務司所阻必俟修理後始准開行故該輪卽於二十七日起坡赶緊修理以期從速竣工照常行駛云（勒） 
[姦夫翻供松江]  
　　去年九月初八日袁二十八圖淫婦金金氏弑斃本夫金阿才然後與姦夫洪阿發將金阿才屍身舁出裝作自斃報官騐明拘犯訊實詎近日姦夫忽將供詞翻改華亭縣趙大令再三開導諭以照事直供不致科以死罪洪不聽大令怒乃飭鞭責千下並跪鐵　良久還獄（弦） 
來函 
[續尙賢堂年會議事情形]  
　　且查此二千五百兩内僅有六百餘兩爲捐助之欵而此六百餘兩内尙有四百兩乃自延聘敎習經費内所撥付者也竊以謂報告及淸單内所載各節業已釋要聲叙無庸詞費應請衆董事各陳所見於余所舉議之事德眞君於是舉議接收督辦之報告以及欵項淸單立德樂君助議繼而麥葛老君舉議請是口在座之尙賢堂會友核准並懇托該堂辦事董事設法　措己經興工添造之學堂及修治該堂地基爲會友游息運動之塲各欵共計銀五千兩以備應用沈敦和觀察怡和洋行英商克利淼君助議麥葛老君曰余甚樂於舉議此事余尙有數語爲諸君子告竊見無論何時何人相遇談及尙賢堂之事皆定議勇往前進不僅人人關心此堂佩服李佳自君能辦此堂勝任愉快且未嘗有人欲將此計畫廢去或任令李佳白君改就他圖也今尙賢堂己成一聨合會我儕應各自勉輔助其成立尙賢堂辦事董事於添造學舍修治地基兩項工程並無躊躇不决之意此二事皆爲當務之急以余觀之除華人應再籌銀二千兩外並除西人巳捐之欵外欲再向上海大洋行十家句家勸募銀二百兩又十家每家一百兩湊成三千兩以應此急需亦非難事今人往往虚糜資財毫無裨益若移用之於尙賢堂則旣可建一屋爲講學之所復可　一地爲運動之塲矣按尙賢堂原意爲中西人士而設故彼此應各籌欵以昭公允語畢沈敦和觀察起立宣述數語以表同情其言大致與麥葛老君所說相同彼告在座者謂當日華人允爲尙賢堂購置地基計價銀三萬四千兩以欵不敷用於李佳白君從前在上海募集之營造欵内借用銀八千兩雖己陸續歸還惟尙欠銀二千兩即現擬以之爲任治運動塲之費彼甚以麥葛才君西人在上海爲尙賢堂籌捐銀三千兩一議爲是　卽此可見西人於尙賢堂固與華人同有利益之可沾也斯德眞君復作而言曰今日之會尙有一事即按照新修章程條目第五節選舉議董新修章程旣巳公認似無庸余重言申明然竊謂畧爲聲叙亦未始不可諸君想共記得去年西五月二十四號聚會時章程草稿業己擬就並委托一議董專事修改秋間開特别會復經各會友將修改之稿核准迨西十二月二十三號尙賢堂遵西例在香港英督署註册於是尙賢堂於法律公司律二者皆己得堅固不摇之基礎並可謂之爲按例設立之有限公司惟不謀利故與他公司不同耳總之新章與西歷一千八百九十七年禀呈總署蒙批准之舊章皆相符合新章綱領所載尙賢堂之宗皆與舊章毫無更改新章條目所定辦事各節較之舊章洵爲詳備查條目第三節稱督辦一缺須由經理員只議一人則由議董選充今者經理員只有督辦一人故應請議董操選舉之　余竊思有董於此必仍舉李佳白君爲督辦當無疑義余現有極無謂之談奉告諸君竊謂尙賢堂無李佳白君則不能成立而李君創建此議後凡事以身先之不稍却退余記得富初數次會議時余竊慮此堂之朱易告成因我儕但有兩種有用之産業皆　於李佳白君一爲美人之毅力一爲蘇革蘭人之恆心余今日提及前言務望李佳白君原宥然余言實己成爲信史盖向使李佳白君無毅力以　募欵項無恆心以仔肩重任則尙賢堂早巳停辦諸君諸君其各承認李佳白君所得之薪水極亷而所辦之事則甚可貴諸君亦知李佳白君　三年不受尙賢堂之津貼乎不獨此也且曾捐銀一千兩爲堂中永遠會友捐銀一千兩爲堂中助資會友又捐銀二百兩爲購地欵項矣　衆皆鼓掌讚美按照條目第五節是本學議董應於永遠會友助賢會友中選充此　舊章不同舊章凡爲本　會友者非必其曾助　者也今新章改正之得當要無可疑　新章以各項事權悉歸助資會友掌握之中亦猶之有限公司非股友不得同事之意也（未完） 
[今日尙有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[寗藩司移文（爲嚴杜批解部欵弊竇事）]  
　　移會事奉都察札開道光十六年五月十八日奉上諭給事中那瑪善奏各省批解部庫銀兩請先咨都察院一摺各省銀鞘惟於未至京之先難保無截留勾串私出箚付批迴等弊着各省督撫等嗣後批解部庫銀両卽將欵項數目及領解職名起解日期程限具文飛咨都察院堂官箚知稽察銀庫科道設擋登記彈收後注銷並著於年終彚造批解總册咨交都察院查核至在京各衙門零欵及各省搭解畸零欵项著一體遵照辦理以杜弊混而重庫務等因欽此當經通行各直省一體欽遵辦理（中略）倘有漏辦抑或漏投各領並假手代投之處經本院查出定行叅辦等因歷經通行辦理漏在案今本院查近來各省解欵並認解練兵經費多有漏未備具文批報院並年終彚造總册漏未造送以致無從詳細查核相應箚行貴司以後務當欽遵前奉諭旨歷次通行統將解交部庫一切欵項物料並在京各衙門欵項先行按欵具文飛咨報院查核辦理起程時另備具親齎文批飭交該委員等到京時親持文批投運俟交淸後將批迴赴院查騐蓋印領取本院回照回批回省銷差以憑互相查對而免舛錯遺漏等弊並將光緒三十年分解部欵項彚造總册備具文批交便員等親投守領批迴以便本院詳細查核經此次行後倘再有漏辦漏投及該委員等假手代投錯誤遺漏者經本院查出定行叅辦以重庫欵而昭覈實等因到司奉此合就移會請煩查照辦理施行（每） 
[高淳縣添辦警察南京]  
　　高淳縣徐定生大令通禀各憲略云據東壩鎭警察局董文生等禀稱東壩一隅地當衝要商賈輻輳防範尤貴周密現公同籌議在糧食買客項下每石提捐錢二文以資添募警勇製備器物等用己與各行戶商明舉行通禀請示（永） 
[蘇州官事]  
　　銅元局總辦陸太守映庚於初十日赴滬購辦銅斤○軍裝局總辦沈直剌翊淸初十日赴滬南製造局領運軍裝○縣丞楊永培委辦上海保甲初十日赴滬○巡檢屠義瑛札委藩署監印○管帶巡警顔瓊林撫轅文巡捕李應庚管駕靜平輪船簡傳斌均於初九日送陸春帥赴浙○武備畢業生熊國斌奉委常備第二營督隊官○武備畢業生姚壽甲陳家琛札委常備第二營左隊右隊官於初十日到差（且） 
[拿獲賭棍蘇州]  
　　本月初九日閶門外老郎廟内向有賭塲經總察戴明府訪悉飭派武捕員康得榮帶同巡捕三十名前往捕拿獲得鐘表柏次及賭客七人連同賭具一併解局訊辦（永） 
[開倉平糶濟民武昌]  
　　正月半後陰雨兼旬至本月初一二三等日大雪紛飛厚幾盈尺米珠薪桂小民度日惟艱當道因飭將豐備倉積穀開碾發警察各局平糶只准以五升爲度每升定價二十五文（戶） 
[禀請懲辦棍徒寗波]  
　　去年四月紹帮棍徒傳阿幹包阿丙恃衆横行經寗府喻庶三太守會營拘拿發縣押辦現鄞縣高子勛大令查該棍徒等作惡擾民犯案累累實屬罪無可恕業己禀請喻太守請示遵行矣（吳） 
[雨後見屍投控松江]  
　　初六日傍晚忽有後崗十三四圖鄕婦姚徐氏投華亭縣署喊稱胞兄徐阿美正月初十日走失無蹤二月初三日氏夫姚福壽冒雨行經該圖土山旁忽見鬆泥墳起爲雨冲刷見有屍身露出驗之知卽徐阿美想係爲人謀斃故特喊求赴騐伸寃云云縣尊趙豹文大令久知徐阿美係犯案土棍悉心盤詰該婦言語支吾大令遂諭以徐屍爲爾夫姚福壽發見自應到堂指証明確出名禀控何得自匿而慫恿婦女來案且爾能出具切結本縣亦當卽刻赴騐婦遲迥審願大令飭差領出補禀（洒） 
[西人巨竊破案]  
　　西正月本埠禮查客店曾出有極大竊案計失金洋一萬二千元之支票一張并竊去値英洋八千元之鑽石當報捕房查緝由西包探麥克濤君踏勘失主爲一俄婦乃俄國工程師之妻素以富著在禮查作客數日卽須起程赴美伊在租界交友不多内有一西婦常至客店盤醒並帮助該俄婦購置各種珍飾該俄婦深信之曾將裝置貴重物件皮袋給其女友閱看迨三十一號該西婦尙照常往謁俄婦其夜俄婦適有事需用首飾不意揭用皮包原物巳化爲烏有麥克濤君曾欵及該西婦惟俄婦不以爲是本地各當鋪均己查過失物淸單亦已電告鄰近各地均無蹤跡該俄婦因急于赴美不能久候亦不復望原璧歸趙遂于西二月十號趁美公司輪船前往新金山數日後一東洋車夫持俄婦所失之支票至捕房當由捕房交還匯豐銀行逕寄新金山上禮拜五有人報告云有一外國人出售首飾麥克濤君遂寗加察訪于昨早捕獲奥人一名並現洋一千元又於其床上枕邊搜得俄婦所失之鑽飾因此又查得一美人一美婦亦有可疑遂往捕之並在屋内細加搜查惟並無俄婦失物之痕迹昨晚已有西探二人前往甯波捕拿美婦之夫所有己經獲案之三犯將於今日在奥美兩國領事衙門審問譯十二日字林報 
[西人閙院]  
　　某西人飲酒過醉至四考脫路四十號門牌粤妓院尋歡滋閙並開放手槍擊碎玻璃窻由一百八十二號印捕拘入捕房押候送該管領事署訊核（似） 
[總工程局集欵推廣工程事宜]  
　　總工程局各總董將於大南門外至西門外一帶起築馬路並翻築滬南各馬路開通溝道及城内起造總工程局推廣電燈一切工程估計須銀二十六萬兩開明淸册禀請蘇松太道瑞觀察撥借官欵觀察與各董面商之下允撥銀六萬兩其餘面諭各董籌認連日各董集議聞李平書明府曾少卿朱葆珊兩觀察郁屏翰司馬四董每人約認四萬両尙缺四萬由商董妥籌已將細情復明觀察核示云（尺） 
[諭飭局員動愼辦公]  
　　新道瑞觀察到任後連日飭傳浦東總巡謝明储及各巡局委員各警察局員至洋務局詳詢地方公事嚴諭該員等務須勤愼辦事不得任令差捕人等在外滋詐生事並受賄縱賭等弊各員咸遵諭而退（曰） 
[飭造開支淸册]  
　　新任上海道瑞觀察接篆之後因所屬各 
 
 

Page 18

 
 
　　局所及本轅書吏護勇差役人等逐月開支薪水紙墨工食等費未能詳悉故經先後飭令查造淸册呈候核奪聞查核後有擬加裁汰之說云（曰） 
[總辦宴賓]  
　　製造局總辦魏觀察昨日在局設筵請升道袁大京兆新道瑞觀察海防秦司馬縣尊汪大令及各委員赴讌（寳） 
[局批節錄]  
　　華盛香烟公司投滬南總工程局禀請在街雇工叫賣香烟請爲保護等情昨奉局憲批示略謂推廣商務挽回利權實爲當務之急該公司考究烟品精益求精無愁銷路不廣至沿街叫賣香烟實係小本營生辦法本局亦非禁止局中設立巡士原爲除暴安良保護各商起見無論商民人等不違定章均在保護之例至該公司推廣銷路乃自有之權非本局所能干務云（尺） 
[失火未成]  
　　昨晨乍浦路三百九十三號門牌房屋露臺上忽然失火幸卽覺蔡取水撲滅並未成灾（似） 
[派差協解積棍]  
　　英公堂拘獲租界閙巿時滋擾之積棍葛性卿詳奉道憲札飭解縣訊辦關司馬恐解縣之時沿途被黨糾刧故於先期知會縣尊届時派差妥爲照料汪大令當派皂快頭全順薛貴率夥前往恊同解縣訊辦（嚴） 
[禀究冒捕拆梢]  
　　上海縣捕頭徐文查得時有無賴冒捕拆梢禀奉縣尊所有捕夥均發腰牌爲憑詎日來仍有周阿毛周毛毛在南巿浦東一帶冒捕滋詐故除禀縣拿究外復請汪大令咨請各局如無腰牌捕夥在外藉端拆梢准由原主扭局究辦云（事） 
[烟客猝斃續志]  
　　猝斃免驗一則已誌昨報茲悉死者姓張年約四十餘歲猝斃時經警察東局員郁二尹在死者身上搜出小洋銅元及放印錢之手摺高麗参等十三件前日點交地甲呈繳汪大令並不儲庫卽交投案求請免騐之屍友某乙具領惟信興烟間主當時並不報局報甲輙卽舁至橋上任其致斃本應提辦姑念屍友不欲求究著免帶縣云（事） 
[上海縣案]  
　　警察前局前日函送吳阿寳吳阿香吳張氏到縣當晚奉汪大令訊問阿　供在陳箍桶橋開彈花店昨有吳阿香吳張氏暫寄衣被箱桶等物少頃來取彼此爭　小的察有不妥　由巡士拘局解案阿香供川沙人與張氏同船來滬命小的帮　箱物暫寄不敢爭奪張氏供因夫病故難以度日搬取物件乘船來滬意　　工在船遇見阿香帮掮箱物至伊友阿寳處暫寄後欲奪取是實大令判物交張氏具領阿者掌　一百下交保不准再向張氏滋擾○南局又送姚福銀陸法小及鐵棒一根到縣亦奉訊究姚供陸欠小的會洋兩元迭次延約昨日誘往茶館糾友持此鐵棒打破小的額角陸供初六日姚向小的借洋不遂取去織帶梭子昨復到來邀小的到茶館硬借同業友人不平將伊毆打是實大令察得各不安分判俱掌頰五十下斥釋　棒儲庫○太陽廟巡局函解假冒探夥吊贜之著名流氓魏雙喜到縣請訊魏供前因犯事收禁西牢釋後開設茶館不敢再犯大令判押改過局半年○西局解欠租不遷之黄炎福請訊收租人王裕生供黄租東人馮姓房屋因欠房租勒令搬遷黄央地甲商懇至正月底屆期游約爲此控局送究黄供開表畫店欠租巳交地甲且己查就房屋明日准遷大令判卽遷徙完案（嚴） 
[總工程局紀案]  
　　竹行碼頭船戶倪士康之女土妹年巳及笄被鄰船宋金泉陳阿二引誘至楊樹浦家内住宿圖賣越日土妹知覺逃出在南巿新馬路與倪　見訴明情由同投總工程局禀控立飭包探提到陳阿二及宋之船夥陸金壽由正　判官孫明府提訊陳供由宋起意陸供並不知情明府判陳責手心六百下押候提宋到案並究陳交保土妹交父傾囘候訊○法界宰姓公司赶猪之高心果日前　擺肉攤之金炎泉控稱代向猪行保洋一百餘元不還等情訊著呈帳核算在案昨由明府復訊姑念金貧苦無力判減還洋五十元押候繳釋○川沙人王如桂在揭普豐會館弄内被流氓攫去銀表並洋二元七角由探拘獲鐵臂　　蔡生生及小刁金和即李金和供出餘黨嚴飭補提查案前日提到流氓陸杏林一名亦由孫明府訊究察得並不在塲交保釋放蔡李均送改過局收押一月（尺） 
[公共公廨晚堂案]  
　　許鴻喜控張阿大及保人管因　誘匿妻子一案己詳本報前晚奉襄讞孫明府提比張管同求交保出外尋交明府准之限一月内交人如違嚴究○迷路女孩金彩弟由捕送廨亦奉明府提訊　　女母金王氏投供女己五歲購物迷路求恩給領明府准予具結領回（當） 
[英美公廨早堂案]  
　　流氓陳阿毛與同黨在天　路見王阿三送洋至保大錢莊强攫去洋一百元經王報由包探王長桂獲究王阿三供有洋一千五百元送至寳大被陳攫去一百元目見轉遞同黨叩求訊辦質之陳供詞狡賴襄讞孫明府商之美副領事判陳押西牢半年○過犯陳寳寳前經懲辦今又串通楊阿保竊福和　號内綢皮衣服及金鈕扣等由探獲案吊贜解究明府判陳押西牢一年楊押捕房三月○龔阿牛竊取義商新大昌洋行外國縀子五疋對　表一枚逃至南翔寄存婦人顧胡氏家經失主報由包探禀請給文赴嘉定縣移提到滬解案請究明府判分别還押候照會義領事訊明究辦○著名流氓葛性卿卽張錫卿去冬租界閙事爲人控告由探獲案訊押昨日解請覆訊供稱前在南京謀業後至上海並未閙事明府判移送上海縣核辦嗣後不准再來租界○業染坊之張老虎至楊云生染店滋　經揚報探解究明府判押一禮拜令楊給川資洋一元回籍○王長根向胡阿德硬借行兇顧芝登藉端將王閻揚打傷報捕解究明府判王押捕房一月顧押候王傷痊再訊○應德順因幼子與李沈氏之子口角糾人將李什物揭毁控經中西官傳訊明府判應交保俟禮拜四傳原告訊究○吳銀福竊黄炎生家衣物衛根生竊丁阿虎家衣服煙袋陳國奎竊顧王氏家布衣棉被劉阿四竊金公館王阿才等家衣服帳蓬報由捕房派探獲究中西官判各押捕房一月劉押兩月○劣孩陳芝榮竊朱安金家綢衣又袁長生因貧投河由水巡捕送究明府判陳送改良所半年袁暫押候示○王瑞生腰纏元縐一疋形跡可疑由探解訊明府判押候查明核辦○李佩揚與孫伯謙以錢債及地皮糾葛控請傳沈到案李延律師穆安素投案分辯明府以此係華人訟案判沈押候過堂質訊○某啞子摸竊林百祥對時表一枚顧宋明竊石榮華皮馬褂均由捕房解究判啞子押三月滿期送棲流所顧押三禮拜○豐裕潤記兩土行控楊淸史虧欠土銀昨由廨差恊　提案明府判押候過堂訊奪○海利洋行控華人金榮廷卽金華甫欠洋避匿控奉傳訊昨由包探將　單呈案禀稱金奉傳不到中西官判候禮拜六核奪○許六福控逆子許七友即王法臣違忤匿女一案昨經包探沈阿岳將許女彩寳解究判押候傳齊人証訊奪（當） 
[法租界捕房發落]  
　　成衣奚杏生扭控大塲販雞之趙敬濤求追失竊首飾什物趙供去年五月間奚遣其妻劉氏與小的姘識賃屋居住房金火食俱由小的擔承嗣因開銷不敷故於上年十二月將氏交還並無竊物情事今被誣指求請明鑒陳大令以事涉暖昧不欲深究判以後毋許纏繞一併交保○梅桂生竊洋布二疋失主報探查獲大令判押一月○前被碾傷小孩之車夫趙泉甫爲捕查獲解究大令判　洋兩元給孩養傷完案○壳件洋行失去燈單報捕查得陳大三子與吳阿方所竊解拘請究辦奉判各押十天○烟館主劉仁高控陳阿生竊烟鎗一支送究判押七天○劉鴻軒之寡妹　氏被郭如生在寗波誘拐來滬匿跡法界爲親戚遇見扭案請究郭供崇明總鎭徐總戎憑朱金泉爲媒出洋六百元娶劉氏爲妾因懷私孕囑小的送至上海醫治並未誘拐原謀朱金泉供劉氏向在寗波爲妓去年由伊婦王氏托小的賣與徐姓是實大令得供以朱串賣可惡著押追身價洋六百元劉氏交鴻軒領回鶴軒求請發堂大令准其發堂留養（臨） 
[美租界捕房事]  
　　某流氓至北河南路景雲銀樓以購兌金飾爲名搶取金戒二枚而逸由事主報捕飭探陸協廷拿辦○鄂人某甲手持當十銅元千餘枚行至華順碼頭五十八號印捕疑係竊贜拘入捕房捕頭詢悉由錢店兌來當即釋出○李阿金陳才富在西華德路鬥毆由印捕拘究捕頭以釁啓細微斥釋（似） 
 
 

Page 19

 
 
   
 
 

Page 20

 
 
   
 
