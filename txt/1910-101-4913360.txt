# 1910 - 101 - 4913360

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章三月初十日内閣奉 
　　上諭雲南勸業道劉孝祚著開缺送部引見欽此 
　　上諭雲南勸業道員缺著袁玉錫補授欽此軍機大臣署名奕劻世續鹿傳霖假那桐吳郁生 
　　宫門抄三月初十日召見軍機丁乃揚劉朝望 
論說 
[論地方自治之執行機關及其比較（雨）（續）]  
　　有俸參事會員。從　人之所長而擔任市政事務之一部。或爲財政局長。或爲審議局長。或爲學務委員。或爲建築委員。或爲衛生委員。或病院監督委員。各分擔其專門事務。故德國有俸之市參事會員。猶日本及法國之助役。而與普通公。司事務員之採用無異。例如有俸之參事。會員缺額時。爲欲得相當之人才。乃由新聞紙而爲廣告。其廣告之方法。則記載俸　　額恩給及應執之職務及資格等。以資募集。爲他國所罕有也。 
因此之故。德國市參事會員。往往能得有經驗及技能之士。而其被選資格。則依其職務而異。在審議局。要有法學智識。敎育局要爲大學畢業生建築局要有工學之經驗。衛生局要爲醫學專門家。參事會於此。以應廣告。而來者。簡其相當之才。推　於市會。市會應其推荐而選舉之。此其通例。然其不由廣告而自名譽參事會員。或自行政官吏之幹練者。或自僻小都市其。吏員之技能卓絶者。拔而選之。亦往往而有。 
　　名譽參事會員。與有俸參事會員異。不以技能學術爲重。但舉其占有勢力且熱心公益之人而已。法律上於本市住民以外。不要何等之資格。因此之故。大抵自市會議員中選之。然有時但求其爲資本。家或自名望家而選舉之者。觀柏林於市之名譽參事會員。有曾爲日本法律顧問且爲日本市町村制起草者某博士。及爲日本鐵道顧問。而其後成功於鐵道事業之羅莫秀鐵爾氏。其餘有名之銀行家。建築家。亦恒在於其中。名譽參事會員。在普魯士。市制。至少於三年間。不得辭之。若無正當之理由而辭退。則課以巨額之罰金。雖在富商與實業家。此等裁制。並不足以繩之然在德國市參事會員之地位。極有榮光。且擔負名譽職之義務。亦爲市民所應盡者。一方爲一身之名譽計。一方爲一地之公益計。乃遂相率而趨之。此德國名譽職市參事會員。所以能得學術及有經騐之人才也。德國市參事會與日本市參事會。其職掌同即皆準備市會應行决議之事件。而執行其議决者也。又任命市之有俸吏員。亦全屬於市參事會之權限。市之代表者。雖由市長署名。而必須市參事會連署之。其市參事會。不證明其負有責任。則無効力。故市長不過爲市參事會之代表者。此外不復有其權限。蓋其實力則在市參事會。之團體焉。美國之市政學者曰孟羅。嘗詳德國之市。爲地方團體之主。宰得以運轉自如。者一市參事會而已。誠善言德國市參事會之狀態者也。 
　　因市參事會員。由市會之選出。此遂有疑市參事會隸屬於市會而仰市會之鼻息。以爲行動者。德國殊不然。殆與市會各保其獨立之地位。而市會不能掣肘。此因市參事會員。皆爲有力者。而又長在其職故也。市參事會得以會員半數之出席而開會。小都市或且至三分之一。且議事僅依出席員之過半數而决之。其議事不必公開。議事不公開。而市參事會之决議。益見强固。是何也。各參事會員之意見。誰爲如何之議論。誰爲贊成。又誰爲反對之者。絶不外漏。其對外也。殆如全市參事會之意見。此所以使市民對於市參事會之感情獨摯。亦所以使市參事會之决定益重也。 
　　德國以市參事會。爲市之執行機關。其便利如此。即以合議體論。其執行事務。亦不見有紛擾。而謂合議體。必不適於執行機關。恐未必然况適當於組織合議體之。人以擔負市之公共事務。而公平從事。比之一人單獨從事。必能更見公平。此可注意者也。（未完） 
專電 
[電一北京]  
　　鄂督電樞府聞有湘　死於難警道署稅關都毁之語 
[電二北京]  
　　政府以鄂督瑞制軍素稱知兵長沙亂事擬責成調兵勦辦并并令署撫楊文鼎就近面受機宜 
[電三（北京）]  
　　政府接湘省亂報恐有會黨乘機肇禍電飭程從周軍門協力防勦勿任滋蔓 
[電四（北京）]  
　　湘路代表經同鄕官極力轉圜郵部已允承認惟進謁日期尚在未定 
[電五北京]  
　　民政部令各省趕辦巡警已派員往兩江兩廣密查查竣再查各省 
[電六（北京）]  
　　民政部復麥秩嚴摺限六個月令各省民政司巡警道將所辦巡警詳細申報逾限指參 
[電七（北京）]  
　　又奏民政司巡警道於地方官補署舉劾得會同三司詳院 
 
 

Page 4

 
 
[電八北京]  
　　郵傳部奏派梁誠查九廣路提調代局長 
[電九（北京）]  
　　陸軍部决定裁汰冗員 
[電十（武昌）]  
　　聞鄂藩楊文鼎署湘撫係由鄂督瑞制軍奏請將令帶兵速往以定人心 
[電十一（武昌）]  
　　湘亂聞已平定此間仍有岑撫死難憲眷隨殉之謡 
[電十二（長沙）]  
　　平糶已開辦民間聞有署撫人心大定 
[電十三（長沙）]  
　　岑撫彈壓亂民時聞實受傷 
[電十四（長沙）]  
　　亂事定各領事陸續登岸 
[電十五（東京）]  
　　滿洲觀光團西四月十八日至西原農事試騐塲東京高等工業學校考察而午餐於上野公園内之商品陳列館 
[電十六（東京）]  
　　西四月十八日夜中國男女學生及在横濱之中國商紳約四百人柬請滿洲觀光團於東京錦輝館開歡迎會 
緊要新聞一 
[長沙饑民暴動紀]  
　　湘省亂事業已五誌本報兹又得長沙訪函謂撫署僅焚去頭二門及大堂二堂其宅門以内簽押房等處均未殃及聞撫轅自初六日起疊接沿江海各省來電詢問肇亂情形當時百事紊亂未及覆答現於初八日通電照復略云初四晚亂民用洋油焚毁撫署頭二門大堂二堂房屋并將敎堂學堂稅關行棧躉船一律焚燒或被拆毁官兵彈壓竟敢抗拒弁兵被傷多人隨飭開鎗當塲彈斃數名旋又拿獲首犯五名正法亂民始懼初六日一律解散至各國官商敎士先已避開幸獲無恙現街市照常貿易所有洋人被毁各產業正在調查詳細情形其餘省外各屬飛飭地方文武切實保護 
　　又蕪湖訪函云蕪湖各衙署初五日接長沙電報局警電云初四日因饑民在南門外搶食聚衆巡警道出城彈壓被毆傷蜂擁數千人至撫署滋閙竟夜未散今早全城閉市各敎堂警栅均被拆毁撫署已毁新軍入城保護仍未解散外間謡言四起有拆毁電報局之說特先奉聞長沙歌 
　　字林報載初九日漢口電云長沙亂民於星期六日焚毁日本領事署銅圓局大清銀行稅關並郵政局現已有兵三千名馳抵長沙華人被殺死者甚多美孚及亞東火油公司堆棧亦均被毁續電云（下午五點三十五分發）長沙亂事今晨已止正午時全城一律開市怡和洋行昨日（初九日）接電謂該公司之躉船業已被焚貨棧　遭搶掠據此以觀則並未被毁可知該公司於長沙並無外國代表云又太古公司亦接電音數通一初六日長沙所發謂貨棧躉船均已被焚外人已逃上湘潭吉安二輪一初八日下午漢口所發謂湘潭輪船已安抵漢口吉安輪船仍留長沙洋人財產均付一炬惟禍亂不致再興云 
　　文匯報載有上海日本總領事所接初九日下午七點十分鐘岳州電音據稱長沙城内業已安靖惟城外亂尚未平英國砲艇雪塞爾號已於初八日下午四點鐘駛抵該埠英領事及外人多名已均登岸今日黎明又有中國砲艇一艘由滬啟椗溯江而上 
[鹽政處變通章程之綱要北京]  
　　各督撫反對鹽政處章程聨銜奏請變通曁奉旨和衷辦理各情均載前報兹悉此摺實係東督錫清帥領銜原奏略謂鹽政處章程有窒碍難行者數端一運司鹽道及各局棧總辦均須督辦派署恐致貽誤一運司鹽道總辦先由督撫預保以便缺出酌補則未列保者將終無補缺之日一密考係由督撫親繕似未便先商督辦即甄别一事似亦以督撫就近辦理爲宜一項欵每有移緩就急之時若非特别支用恐難事事先行商明督辦等語旋經鹽政處遵旨議復略云司道總辦查照原章由督辦派署并無窒礙如近日温局一差先由浙撫奏保三人旋經督辦派定黄祖前往未聞有所貽誤至候補人員應仍照章開具履歷册送處其如何另定補署輪次現已咨商吏部核訂章程甄别一事仍由督辦會同督撫辦理密考則由督辦及各督撫各抒所見各自具奏毋庸會銜惟提用欵項必先照章商明本處方可動支以上各節已先電商各省督撫當無異議但章程若不明定恐有貽誤請再明降諭旨分飭遵照辦理再錫良等原奏稱其餘細情田各省各自體察本省情形分别奏請變通若不先行商明即自具奏勢必各自爲政請飭先與督辦商定再行具奏以免岐異 
[粤督奏請養成中國律師北京]  
　　粤督袁海帥片奏云各國法庭皆設律師爲兩造代理一切質問詰駁等事誠以恒人遭遇訟案對簿公庭外怵於官吏之尊嚴　迫於一身利害之關繫往往言語失措理雖直而情不伸有律師則據法律以爲辯護不獨保衛人民正當之利益且足防法官之專横而劑其平用能民無隱情案成信讞法至美也查日本明治維新卽首定代言人職制使有一定學識者聳事斯業後復改爲辯護士推行至今有利無弊現值改良審判之始似宜採用列邦 
 
 

Page 5

 
 
通制以臻完善且近來通商各埠人民延請外國律師辯案已成習慣將來收可領事裁判權之後國際私法之交涉日益繁多使非養成多數辯護之才尤恐相形見絀核閱現行部章於法制經畫已極詳明若再加入律師一門似較完備臣督同司法研究館司道遴選法政畢業生數十人專開律師研究班以資練習擬請飭下法部悉心核議仿照日本辯護士法訂定律師專法頒行一面通飭各省審判廳准用律師參與審問似於司法前途不無裨補三月初一日奉硃批覽 
[民政部催設巡警道北京]  
　　民政部各堂前日提議現值預備立憲時代籌辦地方自治及其他種種問題均與警務有密切之關係自非遴派專員不足以資管理現在各重要省分業經次第奏設巡警道惟江蘇甘肅福建河南尚無巡警道名目擬請旨督催各該督撫赶緊籌設業已出奏 
　　又民政部奏稱以後各省督撫凡摺奏要事如有據司道會詳者須將民政司巡警道列入援照提學使與　臬並列之例以示民政司巡警道有統率全省府州縣之權 
[津浦督辦不允南開設站北京]  
　　翰林院侍讀榮光前奏津浦路務迅求利便一摺現經督辦津浦鐵路大臣奏覆略云此案經飭天津北叚總局詳查去後兹據呈稱查原奏所指八里台向北四五里建一枝路直抵津城西南隅左右相當之地立一車站道路直捷需費不過四五萬金需時不及一月即可完工等語自係爲迅求利便起見惟八里台向北四五里至津城西南隅卽係南開地方爲前總辦已革道員李德順議設總站之所前以該處地畝爲各地產公司聞風圈購壟斷居奇經御史高潤生以舞弊營私激成公憤據實奏參旋由前署督臣那桐秉公激查奏請嚴辦在案此南開設站已議復輟之情形也上年八月奏明在隄頭地方設立天津總站以期與津奉鐵路新站接軌等因當督率總工程司等詳細測繪數月以來始經勘定由新開河起點與京奉合站就隄頭渡越北河繞道小北圩門直趨楊柳青再渡運河至良王莊以接南行之路此現在新勘車站路綫之情形也至陳唐莊軌綫地濱海河本係起　材料碼頭原非正路車站若由該處趨接南關舊線誠如原奏所云程功較速惟本路必與京奉接軌方能收交通之大利而南開地方欲與京奉銜接則紆繞維艱欲渡運河而南則營墓纍纍竊謂國家建築鐵路原欲貫南北四省之轉輸但與京奉接連便不背創造之本意至於天津地方商務散布必欲圍繞郡城徧立車站不獨遷墳拆舍煩擾實多即數站並立終不免有顧此失彼之慮現據津埠各商號聨名禀懇仍在南開地方改作枝路建設分站以便轉輸爲詞查本路勘定路線業經聲明俟將來商務發逹再行酌修運路但此節須待全路告成後察看商務情形以爲規畫未便於總站未竣之先即可施工各等語呈請核奏前來查該侍讀原奏各節似以南開設站爲迅求利便之方惟南開設站旣與接通京奉窒礙良多若修築枝路設立分站仍須俟路成後查察商務是否發逹與本路是否合宜届時方能定計且陳唐莊一綫自津站通至良王莊以後材料轉運無多該綫應否遷拆尚須酌覈若竟接續展造似於交通大局尚未通盤籌畫近據順直諮議局電稱近有人謀南開設站係爲私利不顧主權懇請拒絶等語臣等以爲鐵路之設關係全國交通當籌轉輸四逹之宜不僅爲商市一隅之計津浦北叚業經勘定堤頭地方建設總站與京奉接軌所有該侍讀奏請南開設站一節應請無庸置議二月二十八日奉旨已錄 
[海軍處籌設製造專廠北京]  
　　海軍處以籌辦海軍需用鎗砲器械等項甚多非建設製造專廠勢必盡向外人購買漏巵甚大惟另行創辦事煩欵巨一時恐難舉行查湖北工兵廠建設有年且製造品亦極精良擬商請鄂督即將該廠移歸本處經管改爲海軍製造專廠再圖擴張 
[粤省共濟會反對梁誠使德電文]  
　　北京軍機處農工商部郵傳部都察院王爺中堂列憲鑒敬禀者股東等承廣東粤漢鐵路爲公司中人縻爛之後組織一共濟會竭内外數十萬股東經年之力奔走呼號得動政府聞聽俯予派員督同股東查核公司帳目當經分局總辦王道秉恩將公司弊混列摺禀覆復蒙粤督據實紏參旋奉旨飭部嚴查核辦滿望粤路大局從兹底定聞命之下慰感莫名查當日禀章參摺于公司總理多有關涉公司弊混總理實爲罪首况公司總理又係奏派之梁京卿誠際此查辦之時勿論被議諸欵虚實如何爲總理者亦應靜待查詢倍加戒愼詎料梁京卿甫聞查帳之信不俟上命不商股東交卸未清輒自棄職北上揆之商律國法悖謬實多股東早已譁然祇以正奉嚴辦之旨梁京卿又待罪京師如果罪欵無訛則必無倖逃之日乃近讀内外報紙均載梁京卿已拜德使之命一紙風傳股東莫不相顧錯愕悲憤激昻十倍於昔竊思律法者國家所藉以衛公道保民生者也公司弊混屢經查辦而盤據侵漁股東側目今猶昔也不公道極矣今又有被議罪首參案未覆之梁京卿因罪爲功驟膺使臣寵任其爲不公道又復何如即謂梁就卿受謗遭讒人才難得亦應先白其無辜而後加之以重用且梁京卿之冤旣白則公司數年之紏葛亦可迎刃而 
 
 

Page 6

 
 
解朝廷又何難略予時日完此重案而塞論者之口乃不此之圖徒使參者自參查者自查彼被議者目受官補缺自若梁京卿一人受此殊恩固屬感戴無涯私自慶幸其如公道何其如數百萬之股東何公道不彰立法奚益國無律法民不聊生王爺中堂列靈爲國重臣萬民之寄托股東等非不知任官授職朝廷自有　衡惟民氣不平要非國家之福伏望不辭勞怨亟任　旋俾公道再無墮落之憂庶國法終有伸張之日則念大德者不止區區數百萬粤路股東矣敬叩崇安廣東粤漢鐵路公司股東共濟會鄭道鎔等謹禀 
[杭垣日商停市後情形杭州]  
　　杭垣日店實行遷往租界已詳昨報兹得實地調查初九日早重松藥房重復開門猶冀貿易經上城巡長婉言勸止十句鐘時鼓樓前仁信堂藥房僅開門一扇有老者一人貯　門首並不開張互市聞諸日商所言亦以即使戀棧生涯冷淡不如遷入租界云云况日領已有允爲飭遷之說各店礙難違抗現下各界人　稍定咸知彼　領事公正和平必能遵約踐言云 
　　初九日紳商各界在商會開談話會研究善後辦法旋即擬電一通致北京外務部文云外務部鈞鑒杭城日　店於初八日停閉並未遷移人心憤激難保和平且主權所係詎爲小事查照通商行船條約第四欵日人居住應在現在已定租界之地界内木無疑義鈞部應不至於條約外甘自再損主　若云習慣國際法更無習慣之可言内地雜居勢必與撤去領事裁判權交換鈞部能否將領事裁判權先行請其撤去事機危迫欲敦　誼　順輿　伏乞鈞部主持速電浙撫照約飭遷租界徐定超潘鴻褚成博邵章陳敬第沈鈞儒潘炳南顧松慶　叩隹 
　　又公啟云城内日商店房東早已覆租并將押租交還現雖於初八日閉門尚未實行遷移事關商民生計大局兹定於初十日午後一時假保佑坊商務總會内開會公同集議特此通知紳商學界公啟 
[京師近事]  
　　海軍處現接南洋大臣張制軍咨稱南洋海軍學堂管輪學生十五名業於上年臘月考試畢業遵照新章應送海軍大臣覆考以便奏請奬勵等語聞洵邸以籌備海軍亟宜物色人才以備組織第一艦隊之用此項學生覆考擬親自監臨以𠰉鄭重如果合格即當儘先補用 
　　俄公使照會外部按照清俄兩國一千八百八十一年二月十二日締結之伊犁條約第十五條關於通商條件之改正可在俄京會議請派全權委員云云聞政府擬即奏派薩欽使爲全權委員 
　　濱江道施肇基近以東清鐵路租借地内俄人行政權問題中俄兩國所訂協約我國殊多損失利益之處必須改訂方能完善擬先來京向外務部請示辦法再行回哈與俄鐵路公司交涉 
　　近日外交人才殊形缺乏昨日外務部選定京中各學堂畢業生多名派往歐美中國使署學習以三年爲期不日起程出京 
　　政府以現在各省亟　認眞辦理者計有三項一籌備憲政一實行禁烟一停止刑訊乃查各省所有成績多與奏報情節未能相符若任其常此因循必致貽誤擬即密簡人員赴各省詳細調查聞此議因某侍御日前　封奏條陳之故 
　　法部廷尚書與左右侍郎商定執法裁判等權現已劃歸最高等之大理院管轄惟查各廳案件未能判疆平服者時有向本部遞呈請再批判等事應即示諭部外凡此項呈件一概令赴大理院呈遞俾清權限 
　　大理院刑廳嚴訊賀昌運一案已誌昨報兹聞賀雖迭經刑訊堅不供認迨傳某女對質而女家以顏面攸關竟不認有此事故該案之承審員刻正設法俾求水落石出 
　　度支部陳侍郎因部事諸多棘手去歲屢　乞休均經澤尚書慰留而止然侍郎去志已决近日又因其公子行止不檢無心進取故擬俟盛杏孫侍郎調京後即行奏請乞休 
[時評]  
　　其一 
　　自創中央集權之說。部臣往往與督撫爭權。各督撫雖極力反對。而部臣兀然不爲動。自諮議局設立之後。督撫往往與紳民爭權百十議員雖反覆申辯。而督撫夷然若不聞。 
　　我國官塲權利思想之發逹。宜可謂之矯矯者矣。 
　　記者曰。閉關時代。所以我國矯矯者之多也。 
　　其二 
　　一事初起。必有極可驚悸之謡言。傳播於遐邇。而究其根由。亦斷非無因而起。 
　　岳州稅司之疑湘撫已故也。以彈壓亂民。皆由藩司辦理也。人民之疑湘撫不測也。以出示平糶勸諭開市等事。皆由藩司主政也。官塲之疑湘撫或有不幸也。以電報電奏。皆由藩司列銜也。 
　　今幸官電紛傳。皆謂岑撫無恙。則長沙亂事。或不至於十分危迫。未可知也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江蘇諮議局臨時會開幕南京]  
　　江蘇諮議局第一届臨時會於三月初九日上午九時行開會式江督張制台蘇撫代表陸藩台及密藩樊方伯寗提學李學使先後蒞局偕議員同至禮堂行相見禮畢次第入會塲遂由書記長讀督撫憲允准召集劄文次督撫憲開會詞次議長答詞畢即散會是日實到議員葡十九人初十日開議時或當略多 
[黑省屯墾改招民佃辦法奉天]  
　　東督黑撫會奏黑龍江省於嫩江西岸札賚特蒙旗所屬哈拉火燒地方試辦屯墾已歷兩年兹據民政司使趙淵詳稱哈拉火燒一帶地勢低窪堿甸沙灘之外上腴地畝零星無多所有退伍各兵類多游惰自安菽粟不辨欲其從事耕鑿日習極苦之勞動歲納倍稱之息金勢旣不行力亦未逮上年兵所耕種每畝僅獲糧一斗上下甚有顆粒俱無者租費旣難徵收口食尚須籌給雖由適值天災地力人事固亦略可覩矣苟非及時變通竊恐欵徒虚糜事無實濟查原章上年應撥退伍一千名到者僅二百餘名先後潜逃及因事革除現在祇百餘名兵之難恃已可概見擬自宣統二年起除業已到叚兵丁仍令耕作外其擬續撥退伍各兵應即一概停止已經開出荒田另招農民承佃所需牛犂子種仍由官家籌墊連同應繳荒價分作五年扣還核實計算不必取息第六年一律計科初年擬招民一千户並招工續開生荒五千响統計添修房間購置牛馬曁局員薪公人役工食等項約需銀八萬餘兩次年漸歸減少六年可望收回應需經費擬請由金沙變價曁兼辦杜札兩旗荒價項下撥給支用等情查江省地廣人稀上年創辦屯墾釆用屯田之法原爲實邊至計乃開辦逾年殊鮮成效據詳停止兵丁改招民佃以變通爲補苴洵足以救前失而圖　效應請飭部查照立案三月初一日奉硃批該部知道 
[經元善開復原官發還家產原奏杭州]  
　　革員經元善奉旨開復原官發還家產已紀前報專電兹悉浙撫原奏略云據在籍紳士湯壽濳等呈稱已故革職道員用候選知府經元善浙江紹興府上虞縣人光緒二十五年十二月二十四日上海奉到電傳諭旨訛言朋興人心摇動中西各報喧傳有各國調兵干預之說旅滬紳商士民奔走相告俱以該故員齒德俱尊夙懷忠悃且適曾理電局因推爲領銜電求總理衙門代奏當以越職言事奉旨革職維時前督辦電報局盛宣懷以該故員久辦電局未及交代慮有私挪公欵奏奉電旨飭下前撫臣劉樹堂將上虞原籍住房二十四間祖遺田九十八畝零地一畝山十九畝有零一併查封備抵該員覊樓海上孑然一身翌年庚子拳匪禍作該故員年已六十兩耳失聰自聞兩宫西幸之信晝夜哭泣左目又復失明痛世變之方殷念心迹之莫白憂鬱成疾癸卯八月遂没於海上臨終猶以受國厚恩再生圖報爲言此天下志干仁人所共悲歎而憐憫者也况該故員辦理電報滬局在事十有九年經手數十百萬涓滴歸公絲毫不苟局章辦事人員例給花紅該故員應得之欵經督辦批定者歲以萬計乃獨辭什取一返諸公家視諸貪得無厭以此起家者相去奚啻霄壤該故員前以交代未清查封房產當將歷年經手欵項開具賬册呈請盛宣懷核算清楚非但公欵毫未挪移且須補給總董薪紅業於光緒二十九年秋間由滬局發交承領銀八千七百餘元此載入第二十一届電報賬略有案可據者也謹敢臚陳事實公懇據情奏請恩施等情前來伏查已故革員經元善操履謹嚴處脂不潤孶孶爲善至老不衰屢荷先朝之褒嘉久爲衆人所推服至其越職言事詳繹當日電文意在上以慰兩宫之憂勤下以弭中外之反側其辭近戇其心無他而其惓惓君國之忱極諸顚沛流離曾不稍渝初志揆諸致身之義宜邀大赦之仁合無仰懇天恩准將道員用候選知府經元善革職處分准其開復並將查抄原籍房產啟封發還以廣皇仁而彰義行二月二十九日奉硃批著照所請 
[東省鹽務有派員調查消息山東]  
　　學部右參議柯劭忞等條陳東省鹽務違章私銷亟宜整理等情當由都察院代奏奉旨着該衙門議奏現督辦鹽政處以查核原呈於東省鹽務積弊言之至詳惟是東省灘池散漫產鹽則煎曬兼施引地遼闊行鹽則官商分運課釐所入歲在百萬兩左右端緒極繁關係尤重自非遴派妥員前往該省將鹽塲銷市引界一切情形切實調查末由得其要領當查有該處委員度支部主事陶壎趙錄俊朱鈞聲七品小京官樓振聲等堪以派往業於上月廿四日奏奉俞允聞各員不日即可到東 
[又有變相之嗎啡出現汕頭]  
　　汕頭洋關於上月某日有福昌洋行雙美輪船由厦門抵汕當經洋員上船盤查有摳夏厭白粉四萬二千四百四十小甑每甑裝重一分估價銀二千二百七十二兩查此種藥粉比嗎啡鴉片更毒用之過度其人失性顚狂久亦自殞故英美各國懸有厲禁不准多數進口惟醫藥房少數有之中國並無禁令是以有人私販近因鴉片烟價陡漲嗎啡又懸厲禁故奸商將用此藥粉爲戒烟藥丸害人實屬不淺即由該關稅務司克立基飭令全數扣留與監督委員商酌辦理聞該委員馮駿以此種藥粉爲害較嗎啡更甚已禀請督院察核請照會各駐領并出示嚴禁該藥入口 
分類新聞 
政界 
 
 

Page 11

 
 
[撫派藩司代表赴會蘇州]  
　　蘇省諮議局于三月初十日開臨時會召集議員提議各事已紀前報兹悉蘇撫寳中丞因省中公務繁冗不克親往卽派蘇藩陸方伯前往代行蒞會方伯即於三月初八日乘火車前往金陵撫署會議廳機要文牘兩課長金彭年大令亦隨時前往 
[鎭郡調查户口之風潮鎭江]  
　　鎭郡城廂調查户口已經前邑令派委本城士紳公任於去冬竣事幸無衝突今年續辦鄕間調查倪大令有鑒鄰省調查之禍深恐城内自治職員與鄕間風土人情不甚相洽故某鎭即請某鎭士紳擔任辦理乃日昨南鄕西十村調查員因在本村調查竟被鄕民聚衆痛打滋閙不已因該鄕紳董稽查户口時農民多在田間工作難以稽考遂改爲晚間挨户稽查其時不軌之徒從中煽惑謂係冩人頭捐愚民信以爲眞遂有此野蠻舉動大令聞信之下恐釀巨禍特偕捕廳親往彈壓切實訓誡現農民已照舊耕種鄕董亦仍舊調查矣 
[南陵禁米出境之風潮安慶]  
　　南陵縣境近來米糧缺乏不敷民食當經該縣禁運出境以致商民不能販運激成衝突强令各鋪閉市該縣令聞知即親往勸導並未釀成爭鬭以及損傷人命情事刻經該縣將籌辦情形詳禀皖撫核示立案 
[鄂督整頓各統捐局卡武昌]  
　　鄂督瑞制軍接篆伊始即訪聞鄂省各處統捐局差雖每年酌提報効尚屬差優于缺以商民所耗之資徒爲委員所中飽大失抽釐助餉本意際此時局難危庫藏奇絀辦理新政在在需欵亟應切實整頓昨特通飭各局卡委員激發天良將每月各商販所完納稅釐核實征解如有盈餘概行和盤托出以濟公用將來查得果係切實奉行涓滴歸公差竣回省由統捐總局司道核明成數分别議詳呈候酌委優缺倘所解之數在萬兩以上即專案奉請從懮叙奬以昭激勸 
[指控縣令縱容虎差杭州]  
　　嘉善縣差總江振素行不法久爲合邑切齒手下門徒多至三四百名散布四鄕專以敲詐良懦魚肉鄕愿爲營業受害者畏其兇熖大都飲恨呑聲舊臘該蠧差需索陋規不遂膽批某商之頰幾動地方公憤奈縣主徐大令信任彌專恃爲帮手卵石不敵莫可如何近更怙惡不悛勢力日漲本月初又因細故辱及紳界致激公憤昨由紳商學聨名具控撫院語侵徐令要求澈底查辦尚不知中座如何辦理也 
[財政公所劃一收餉辦法廣州]  
　　廣東全省財政公所業已于本月初一日開辦所有厘務沙田稅契各局均次第歸併兹聞擬定劃一辦法嗣後所内收入各處繳解餉項等欵俱不收現銀祇收收條單據其現銀俱交大清交通銀行等分别存貯以省周折而免弊混 
交涉 
[電飭蕪道接收銅官山礦蕪湖]  
　　皖省銅官山礦業經外部與英使議决五萬二千磅收回自辦已由撫憲朱中丞於上月下旬撥解赴滬蕪湖關道李梅坡觀察於本月初四日奉撫憲電飭接收銅官礦觀察特委崔州判克訓于初七日先行前往會同銅陵縣料理再行定期會同英領事傅夏禮氏親往該山接收一切 
[馬家口佔地紏葛之棘手天津]  
　　津埠法人佔用馬家口商民房地一案屢經衆地户在中國官府並北京外部禀求力爭從未辦有端倪前經崔護督委派岳觀察會同廖令前往磋商辦理僅與法領事開議一次該領事頗不承認以至岳觀察無法對待後經該領事將畝數價值核算銀十萬三十餘兩由法商匯理銀行撥給槯憲轉交各地户具領以了此案槯憲因與衆地户所禀價值大相懸殊故未收訖現聞衆地户因榷憲並岳道辦理皆不得力仍擬禀懇外務部與法欽使直接交涉云 
[駁覆英領辨護英輪撞沈柴船之明晰廣州]  
　　英商泰山輪船撞沈柴船一案昨英領照復督院謂係祇憑一面之詞已見前報袁督接文後當即照復英領略稱此案泰山輪船代表人旣先後允爲賠償撫恤等語惟願賠償該船主損失若干撫恤屍親銀若干未據聲叙數目現已飭行勸業道詢明該船主及屍親等願否前赴貴總領事官署聽候調處分别辦理至碰船之案自以查明被碰情形爲主惟該柴船係笨重之船按照行船章程輪船均應避讓㠶船係一定辦法該柴船旣已懸有桅燈輪船由後駛來遽將在前之㠶船碰沉且有溺斃人命重情該輪實難辭咎本部堂前次照會原請訊明辦理並非祇憑一面之詞貴總領事官於此案尚未集訊何能知華船所禀係一偏之論亦不可解除俟勸業道禀復另行照知外爲此照復貴總領事查照 
軍界 
[清理陸軍財政局派總會辦蘇州]  
　　蘇省接奉陸軍部電飭設立清理陸軍財政局趕辦宣統三年預算報告册務于五月内報部已記前報兹悉蘇撫寳中丞已札委督練公所總辦袁觀察世輔爲總辦統領飛划全軍馮觀察祖蔭爲會辦即于督練公所内設局開辦矣 
[派員測繪軍用地圖天津]  
　　直督准近畿各鎭訓練大臣咨開案據近畿陸軍各鎭參謀處詳稱竊職處繪印京東京南京西地圖業經陸續呈送備案現擬再將京北附近四十里繪印成圖值此春氣融和地無障礙擬請仍派員兵於二月十五日由京西三家店接點續繪至東霸鎭一帶止惟恐居民見異驚惶懇請分咨出示曉諭等情前來查此項　圖上年秋間係由京南小紅門測起曾經咨會轉飭順屬西路各州縣在案兹值春氣融和亟應由京西三家店一帶接點續繪除批准照辦外相應備文咨會貴督部堂查照轉飭順屬北路各州縣出示曉諭俾衆週知以免誤會至本軍派出測繪官兵均係優給津貼並不准擾累地面希即轉飭各州縣查照除分别咨行外當札飭北路廳轉飭各州縣出示曉諭居民一體知悉 
[擬定軍事敎育綱領廣東]  
　　粤督現准陸軍部咨稱近來戰術日新月異凡一切學術敎育非擇其竅要提綱絜領不足擷精華而期進步現特擬定敎育綱領五條以便學堂營隊一體擇要遵辦以收實效（一）方今戰法日新指揮操縱之機宜至爲精密上級學員務須隨時到操調度軍隊方足以增長用兵識力下級各項學員自應遵章一律辦理（二）學員於學術科須領悟其原理原則而發揮其應用之能力其敎授務以整齊適用爲主（三）學生以考究本科術科爲主其高深之學理功課毋庸强授（四）學科務以多在野外就實地實物指陳研究爲要（五）敎育科目區分戰術學原本戰術圖上戰術機應戰術兵期就地講演戰術軍制學擇要各兵科操法野外勤務書擇要射擊敎範擇要野戰築壘敎範擇要操練野外演習夜間演習 
實業 
 
 

Page 12

 
 
[海鹽商會禀請添設繭行杭州]  
　　海鹽商務分會前日具呈勸業道略稱該邑職商朱興鄴等來會開具說帖請援照府城添設鑫昌繭行成案擬在縣屬昃坊嶼城鎭等處增開全昌繭行一所惟海鹽境内現近飼蠶日多售繭日盛僅舊有沈塘鎭興順一家而東北鄕路遠三四十里二三十里不等鄕民負繭求售道遠爲難該商請設與沈塘距離十五里兩不相妨實無别項窒碍呈請轉詳立案前來兹聞董視察以該會請增繭行查無窒碍似可照准惟旣稱牒縣應候該縣通詳到省後再行核辦 
[洛潼鐵路股東會改期河南]  
　　洛潼鐵路現將開工旋定於三月二十七日起至二十九日止開股東大會現總公司以爲期已迫所有開會報告刷印赶辦不及又恐道路遥遠地方未能及時來會因特决議展緩於四月初四日起至初六日止舉行 
[工藝廠刻待藝徒之風潮湖北]  
　　工藝廠總理待藝徒甚刻藝徒不堪於日前相率罷工初三日總理孫觀察集各藝徒於廠内商量善後辦法聞各藝徒以前總理陳觀察月給四元薪資今日不但無薪資尚須每徒索取學費十六串之多且刻扣火食前後相隔甚遠衆皆不允現仍須以罷工爲邀求大加改良之計 
[善技塲擬開女工美術廠湖北]  
　　芝蔴嶺手工善技塲招考工師藝徒已於日前揭曉兹有游東工藝專科畢業生崔君寳和以鄂省女學逐漸發逹而女工尚付缺如特條陳李觀察將該塲後面房屋三棟大加修理另闢門户開辦女工美術廠專收貧家子女授以粗工並於前面設置陳賽所以資比較 
雜記 
[丈量委員之需索蘇州]  
　　蘇省農工商局丈量委員陳述曾係前總辦所派凡城廂内外及各州縣地方基地官荒民荒有主無主總辦皆飭由該員丈量核定歷届給領俱憑該員之勘報爲定是以權力甚大凡丈一地必取小費四元四角迨後逐漸加增凡地無紏葛者須費數十元如該地稍有紏葛須百元至數百元不等必遂其慾而後已否則雖民間繳價奉總辦核准之地該員亦必從中阻止不准給領是以民間怨聲載道甚至有民間報領一地價雖已繳延宕數年不得領到者不識在上者有所聞否 
[尼菴護符之勢力蘇州]  
　　蘇垣嘉餘坊巷興福菴傍某尼菴主持尼姑係某紳之妾帶髮修行日前興福菴僧將菴後基地右面售與尼姑左面售諸候補從九金兆奎家金恃勢將該尼地佔去若干該尼以菴中動作金皆窺見總非所宜探悉金素有烟癮遂運動禁烟公所凌司馬先往金家直入内室取其煙具而去迨後凌又親帶匠人喚同尼菴人等當塲勒令金將所佔地退出並將金所買之基照原價轉售與尼菴立時着匠工砌墻與金住屋隔絶金因有前事畏懼不敢與較惟凌命是從自此司馬與尼時常往還該菴亦有護身符矣 
[許女士此後當有安身所矣廣東]  
　　許有女士昨由廣仁善堂函送光華女醫學堂肄業現該社特函覆廣仁堂云昨奉函開女士許有自到敝堂後迭經分函香山愛惠醫院香港保良公局澳門鏡湖醫院并一面專凂同人查訪伊原配吳氏到省認領至今均未有切實冋覆現承衆社　盛意以敝堂無甚學業飭將送上貴社擇一相當職事暫爲安置等語　見貴堂碩畫周詳欽佩良深敝社自應遵囑辦理現同人等正擬添設女子醫院一所專爲利便婦人養病及女生實習之地欲得聰慧女子學習看護查許女士旣欲藉一業安身敝社擬令其就在女醫院隨同女醫生學習看護徐圖後效以副高情 
[江船沈没慘斃多命之奇災杭州]  
　　杭垣于初九上午十一鐘時義渡局十八號渡船由西興開至南岸時適北風大作未幾陡起東南怪風俗名出山風將該船吹側船夫即設法挽回并放後手繩以救溺者不期船已覆轉計轎子四乘渡客四十餘人均翻入江中旋由百官河羊船救起二十餘人救生局二號紅船救起十餘人復由救生局一號三號紅船並錢江商輪及渡船六隻帮同將十八號船翻起内有死者五人一小孩約十歲左右一婦人約三十餘歲一女孩約十五六歲一脚夫約三十餘歲一尼姑約三十餘歲另尚有二人未死惟水手吳金寳查無下落所有箱籠舖蓋等件有由救生局撈起者有由義渡局撈起者計共數十件均由各失主紛紛查明認領而去 
瀛談 
[水底潛行艇之望遠鏡]  
　　水底行艇。列强各國。均有製備。但屢多損失。皆因望鏡之不合用也。近美國。製有特别水底行艇之望遠鏡。形式玲瓏。便於遠望以及前後四方。皆可目覩。往者。水底潛行艇。不能遠視海　。屢遭前後左右來艇之　。一不及避。往往受損。職是之故。今也不然美國創設望遠鏡於潜行艇之上。妥試一定　量。使艇之入水。不至過於浮沉。其式以艇上直立一桿。髣髴似桅。桿之上口。稍有曲形。圓如月鏡。嵌以玻璃。内裝三角稜輪玻璃。令其翻光射下。桿之下口。較上口稍大。亦用三角稜輪玻璃。以接其上之翻下之光。艇中觀者。無不明諸於目。且可隨意旋轉。以覩前　左右。如此則水面往來之艇。可以預避。且敵人亦不能察其所在。雖攻之以砲。不能爲力。是鏡之内。更設顯微鏡。並可將鏡口玻璃。隨意放用。視遠而。近視小而大。不但爲水底潜行艇之利器。即拍相翻光。面面皆入。其玲瓏之法。利用之便。。豈可限量哉 
諧文 
[戲擬紳商學界歡迎逹官會章程]  
　　一宗旨本會以歡迎有大勢力之王公大臣欽差部委及各省大官爲宗旨。無論其人之聲名如何。品學如何。祇問其勢力巨大功名煊赫者。本會一律歡迎。其退隱罷職各大員。本會概不接待。 
　　二定名本會旣以歡迎有大勢力之王公大臣欽差部委及各省之大官爲宗旨。應定名爲紳商學界歡迎逹官會。　　三會所本會暫就各省名勝之地。有高大壯麗之房舍。人數可容至千人以上者爲會所。俟會費充足。再行擇地興築中外各式房屋。務以冠冕堂皇窮極奢麗爲主。　　四資格會員資格。公議以有媚骨及有功名熱而又長　應對工於趨避者爲合格。且至少須捐有從九未入職銜。并能每月納十員基本金以上者。方可作爲本會會員。 
　　五會費會費分爲甲乙丙三項。（甲基本金）見上。（乙特别。捐）多多益善。過千圓以上者。由本會禀請逹官奬勵。（丙臨時費）每一逹官到來。所有費用由親到各會員報名照派。如有不敷。由會員中向素識之外國銀行。用本會出名承借。並須聲明將來會員中有爲逹官賞識而獲得優差肥缺者。一應担任歸還洋債義務。或以土地國權抵償亦可。 
　　六職員本會設會長一員。副會長十員。由衆公舉曾入仕途熟習獻媚營　。且須由佐雜巴結至道府家產在十萬圓以上者充任。此外設庶務長三員。庶務十員。書記四員。會計三員。招待二十二員。演說五員。同膳二員。來通部二十二員。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[淮鹽改章議略（懷寗舒繼芬）（再）（續）]  
　　並宜將揚州之淮南總局改爲淮南北鹽務總會爲行政之總機關隨時决議要務且當以此爲改辦鹽公司之起點以運司爲會長由商公舉議員駐會公同辦事以免官商隔閡又查淮南鹽運本係塲棧直接遇事多由司逕札各塲所置通泰兩屬分司名爲承上啟下之官實則徒多轉折並無大用且公司旣改此缺尤屬等閒不妨裁其運判之缺移置總會任以副長或提調職司轉較名實相副 
　　一運鹽護照必須變通改爲執照也按鹽務不外產收運銷亦旣竃產於塲商收於垣其運棧運岸以至於銷固必須照與鹽隨以爲官鹽識别執照約須四種分甲乙丙丁 
　　甲爲塲商公司運鹽執照根存公司於鹽起運時給船户收執每船一隻給照一張於照内填註鹽包數目船户姓名係何鹽運至何處或棧或岸分别註明並年月日仍照舊章實行鹽照不得相離抵埠後由船户按照交鹽交訖後即將執照繳由該公司就地批銷存案彚繳 
　　乙爲運商公司運鹽執照亦如塲商公司辦法無論皖西湘鄂均抵埠交鹽後就地繳銷 
　　丙爲岸商公司運鹽執照專憑運鹽至分銷口岸支店之用略如甲乙二種辦法 
　　丁爲岸商公司銷鹽執照此項執照各食岸曁各分銷口岸應一律通用無論鹽數多寡船裝車載以及背負肩挑販户之或大或小每販鹽一次必須按户給照一張以憑銷售惟至公司買鹽之户須聲明販至何處應銷凡第一次來者尤須報明均由公司於照内註明販名鹽數銷處年月日並第幾次自第二次至公司買鹽起來販不論何人須將上一次執照繳銷始准買第二次之鹽其每一次買鹽所指銷處雖不必拘然祗准在該岸引地以内又必須按路之遠近約日之多寡定一限期逾限之照祇能坐銷不得憑以行運用杜以官護私以私冒官之弊至舊設盆　須繳費立案而後准行此可以照爲案藉資推廣如果販户停買執照必須繳銷 
　　總之有照有鹽爲官有鹽無照爲私緝私祗須騐照官鹽不得留難而私鹽無可遁逃事屬簡便易行各執照均應由部頒發空白轉由運司分發各公司隨時填用至各公司填用存根與所收批銷執照均應按月或按季送司繳部以憑查核是外間造報旣可就簡明而去煩冗且嗣後之鹽與課在部中亦俱有實數可稽 
　　一宜創設鹽務銀行也旣立公司之後則凡由塲而運由運而岸由岸而銷以此逹彼所有應繳稅課捐釐鹽價雜欵一切應由各該公司於發鹽時一次算清與成本一律存之銀行聽候隨時互相劃撥提解旣可節匯兌之縻費兼可收存儲之利益查泰西各國凡大宗商務類皆設專門銀行以保權利中國大宗商務而利權猶未外溢者鹽務爲碩果之僅存今欲銳意經營此舉亦似不可少如果舉辦亦不得附入洋股並不得與洋商銀行往來惟當此疲敗之秋恐急切未易集事可暫歸官銀號兼轄如歸官銀號則須由商公舉司帳人駐號辦事以期界限分清而杜冒混之弊 
來件 
[蘇路公司致各招股處函（爲以息作股事）]  
　　謹啟者奉吳江常州松江等招股處來函因以息作股入股各户未能盡識其意致應付爲難等因盥誦之餘徬徨曷已查蘇州股東姚清溪倪詠裳吳卓丞姚壽民四君提議以息作股意在厚集母財擴充業務當日會塲往復辨論歷數小時乃公議用投票法决之卒以多數贊成决議實行要其贊成之原因實以赶築清徐爲前提夫清徐路長三百餘里需欵四百餘萬而部限止存二年苟非急起直追終將歸爲部有南綫永無挹注之期此爲蘇路生死關頭股東知其然公决要求董事局從速籌畫築成此路一面分招股份各股東均須擔荷其責任然以穆與謇之棉薄曷足以勝此艱鉅穆固早辭總理之任謇雖以事未及與會亦同此意而伯叔兄弟忽又舉令再任仍以速造清徐相勗勉但造路需工需料無欵要不可辦若令辦事人捐身爲路則盡其身量亦縱不過五尺横不過二尺於事無濟也繼思旣以分招股份爲歸束又由各股東擔荷其責任并議定以息作股補資掉轉股東之爲辦事人計不爲不周穆等猶必求去是將令我蘇路股東解體矣遂毅然不敢復辭現每年應付股息約銀三十萬元積五年計之得百五十萬即今明兩年亦得六十萬除補益清揚尾工外自揚至徐不妨就便動工而自清至揚先可開車風聲所樹較之僅以空言勸股者難易不啻霄壞是以息作股實與赶築清徐有極大之協助力要之旣實行以息作股之議而辦事人不能預籌百五十萬用諸清徐路工則爲辦事人有負各股東如已用百五十萬辦事人無力續籌而股東亦或别無擴充股欵之方法則辦事人負股東而股東之對於辦事人度亦有所不安若併此百五十萬之預利而靳之猶令曾事人必於部限内造成此路則是縛人手足而驅之使鬭穆等與各股東雖不盡雅故諒亦必無宿嫌寗忍出此復就南綫而論就本年預算營業所入除各項開支外差可相抵鐵路原屬階級事業照逐年遞進之公例而論五年後南綫必足以自立是目前以息作股旣可爲築造清徐之導綫又爲南綫自立之基礎何憚而不爲抑更有言者蘇路創辦時本議定提取各地方公欵存放公司爲保息之資迄今四年除崇明一縣外闃無應者去年提議催取亦以一紙空文了之夫保息旣無着落營業猶未獲利不得不蝕本以付股息譬如股欵四百萬第一年付息三十萬則股本止餘三百七十萬第二年仍照四百萬付息循是不變非盡罄其本不止益以近日銀拆漲至月息一分八厘假令辦事人措此鉅息之欵以付股息飲酖止渴股東不知其詳則已苟或知之疇其樂爲至周轉與否猶屬次義穆等亦股東之一事有不繼可奉身而退固不必獨有所爲難且此次辦法與停息廻殊按數給股所給之股五年後又可起利爲小股東計則一户股本計 
 
 

Page 19

 
 
五年息不滿一股者仍照章給發其於人情似不甚背明知曲折情由勢難家喻户曉經招股處乃無以喻於衆人然眞藴所在苦口勸道必有分明之者仍賴大君子善爲陳詞猶是維持桑梓路政之盛意若夫辦事人有思慮所未及之處仍求時錫嘉言以便尊循蘇路公司謹啟 
本埠新聞 
[郵部實行取締商輪之預備]  
　　郵傳部令上海大小各輪船遵照章程第五條詳細開列限六個月註册發照札上海商會文云船政司案呈本部前定各省大小輪船公司註册領照章程曾經分别咨行札各關道商會遵照在案兹據蘇松太道呈稱奉札後遵由道將頒發原章擺印二百張送關分給大小各輪船公司俾衆周知去後兹准稅務司墨賢理飭據理船廳將先前給過船牌大小各輪船名業户開具華洋文清摺函送核辦理合具文呈請鑒核備考等因前來查閱所呈清摺祇具船名業户核與部章尚多遺漏除將原摺暫存備考並札行該道會同辦理外合亟黏抄原摺並附發章程二十分札飭該會札到仰即按照海關所開清摺分飭各公司遵照本部章程第五條内開各項詳細開列限六個月由會彚呈到部以憑註册發給執照用照劃一事關立法母得視爲具文切切此札 
[江太史抵申]  
　　江杏邨太史昨晚八時乘泰順輪抵申庽南碼頭彚征旅館本擬即日乘輪反閩因同鄕各界再三挽留允暫緩數日南旋商學公會昨發公啟云本會接預備立憲公會事務所通告謂江杏邨侍御即日南下擬聨滬上各團體開會歡迎等因本會先於十一日下午五鐘開會提議届時務請早盻爲荷 
[會銜札委巡警局員]  
　　滬道蔡觀察會銜巡警總辦汪觀察札委上海頭班優等畢業生候選從九張光烈爲巡警總局課程課員昨日到道轅禀謝並禀知十三日到差 
[正裁判官辭職之籌議]  
　　總工程局正裁判官孫判官孫賡梅明府自奉滬道蔡觀察札委公共公廨襄讞差後公務甚忙不暇兼顧已向總董商明辭職擬由局中定期開董事會另舉新裁判官以便交替 
[副巡官之去思]  
　　四路一區副巡官藍祝三少尹奉督總辦蔡汪二觀察調充四路二區副巡官差已誌本報兹悉該巡官宅心仁厚屬下警員均有戀戀不舍之意特於前日下午召集弁記長警合攝一影以留紀念 
[買賣金磅之糾葛]  
　　華俄道勝銀行控勤昌絲廠經理湯沁源不理買賣金磅虧損銀兩一案昨日午後由廨會訊俄領因有要公未到由領袖比總領事蒞廨與寳讞員會同復訊原告延愛理司律師到堂代表聲請究追虧損銀四萬餘兩訊之湯亦延律師威金生代爲辯護中西官訊供會商之下以兩造執供如前判湯仍交保候再復訊核奪 
[分司果誣良爲盜乎]  
　　鄕民朱棟梁前控兒子朱全全被高橋分防廳誣指爲盜收押在局業已一月有餘等情奉田大令准詞提訊判將朱全全交保查明再核在案昨日該鎭分防司許琴舫少尹京慈到縣禀知此案情由以便核奪 
[天下果無此辦法耶]  
　　四川瘋人李作炳即李作棟又名李良臣因指斥英大馬路虹廟當家羽士迷信神權惑衆歛錢並將該羽士掌頰被控捕房解奉公堂訊明判送四川會館安插在案兹李移居寗波路二百七十二號屋内前晚舊病復發又與同居婦人阮陳氏吵閙不休鳴捕拘入捕房解送公堂請究寳讞員與美海副領事向之研詰李將兩手指塞耳背向中西官大呼天下無此辦法官以李瘋病未愈判送棲流所候知照四川會館資遣回籍 
[謝贈] 　　 
　　商務印書館所出之上海指南業已風行一時惟遺漏錯誤尚恐難免現經該館逐加增訂印行第四版昨已出書承惠贈一册特此誌謝 
城内 
[馳馬傷人]  
　　匡得勝前日乘馬在福佑橋疾馳將碗店學徒嚴重開撞倒踏傷手足並毁壞手携花瓶花架由店主董文卿將匡得勝與馬扭送一路巡局游巡官訊得學徒嚴重開受傷屬實判匡得勝賠洋一元二角另罰洋二元給嚴重開養傷費完案 
[請懲悍媳]  
　　前日顧福生扶母顧宋氏扭妻金氏到局請究顧宋氏供金氏係婦人之媳性情悍潑訓斥不服反唆使伊兄到家滋擾無奈扭請究辦游正巡官諭將顧金氏交官媒看管查明再斷 
[調戲婦女]  
　　唐家弄崗巡唐芝儀查得葉阿五葉張出與張阿和毛大龍等口角互毆排解不開帶回一路巡局審訊葉阿五供兄嫂張氏昨在臥房哺乳忽有隣人張阿和闖入嫂房調戲小的正言呵斥張非但不服反紏毛大龍帮同將小的兄嫂毆打求請察驗游正巡官驗得各受微傷判張重責三百板收押再　毛大龍不認帮兇從寬交保 
[老民病斃]  
　　湖北老民王思濤年已七十六歲去年十月間攔輿禀求田大令懇恩安插奉發普育堂養病自到堂後延至昨日病斃堂董函致田大令核示奉諭由堂備棺收殮毋庸相驗 
[扭解姘婦]  
　　婦人姚李氏扭夫姚得盛及姘婦張毛囡張陳氏隣婦鮑高氏到一路巡局喊控由游正巡官審訊姚李氏供丈夫姚得盛私姘張陳氏女毛囡不顧家用將衣飾等件偷出送人求究張陳氏供女兒毛囡　姚得盛誘姦私姘今悉欲將毛囡賣與妓院逃回氏家詎伊妻到家誣指因此爭吵隣居鮑高氏出爲勸解反遭李氏毆打求驗别駕驗得該氏傷勢尚輕　令自行醫治姚得盛誘姦閨女尚欲圖賣不法已極判責二百板張毛囡諭伊母張陳氏具結領回管束完案 
[哄騙妓女]  
　　陳梁　妾紅菊香及伊母王劉氏到一路巡局請究陳供去年八月節後到紅菊香妓院住宿由妓母王劉氏作主令出洋三百五十元嫁與小的爲妻當於年内立據迎歸詎今年正月底菊香母女忽然不見昨始尋獲扭案請究王劉氏供女兒爲妓欠債一千餘元陳自願代還債項接婦人同居養老送終不收身價詎去年嫁　祇付洋三百五十元餘一味支吾今被債主逼迫女兒無奈逃回氏家查陳專以哄騙妓女爲事求鑒别駕判將紅菊香送普育堂擇良婚配陳梁與王劉氏一併斥退 
[道批]  
　　朱升禀批此案前據廨復已將廨卷送縣訊追惟已由廨諭令張雲淵向商各股東將存欵限年内按股　償今仍未清還自應由廨責成張雲淵遵諭辦理如再違延即予一併送縣訊究以免日久推岩仰會審官寳令遵照辦理抄黏並發王肄之禀批 
 
 

Page 20

 
 
據稱王濟人名下應繳墊欵迄今未繳並有欠被莊欵均未歸還乃敢藉帳據串獘爲詞一再來轅朦控爲抵制拖宕之計殊屬可惡仰上海縣迅予勒提到案從嚴押追具報毋任玩延切切屠桂蕚禀批案經札縣妥辦據禀前情仰會審官寳令仍遵前札妥爲辦理抄黏並發 
南市 
[聚賭]  
　　南區偵探前晚查知賴義碼頭德昌鷄鴨行有人紏賭遂報告區長特派巡長巡士拘獲賭徒張瑞供葉麗水徐立山郭福生季木生嚴鼎昌陳金生孫關福等八人連賭具解至南區奉飭每人罰洋五角充公賭具銷燬 
[欵竊]  
　　通州孩子張萊子年約十餘齡前晚在新舞臺前鵠立張望巡士疑其圖竊拘局並搜出洋三四三角請究張供住通州西門外瑞平橋父名張子玉今因在家私取銀鐲衣服被父責打逃至滬上　得洋四元等語判送大生輪船公司押令回里 
[失銀]  
　　錦記鷄行接客夥江三與販客周清羅學仁在樓上賭博進出叢雜致行内失去洋銀五百元將江等送至工程局管押在案兹由局中派探查明原因前日提江等訊供認賭屬實判交司帳錢子良等帶回約束令該客等嗣後不准犯賭一面飭探嚴緝贓賊務　解究 
[不端]  
　　協順水菓行夥許書卿妻顧氏去年四月間私回母家被人誘至江灣經人送回後又復私逃近悉與成衣匠李愼愼姘識同居南市被許尋見連其母顧張氏一併扭至南區解由工程局訊究判顧張氏縱女不端戒責五十下許顧氏戒責一百五十下交許領回管束李責二百下押五月 
閘北 
[借據難憑]  
　　文童孫笛村控成　榮欠借洋四十餘元一案昨奉孫正裁判傳訊原被供詞各執况所呈借據並無中証判成償孫川資洋二十元具結了案借據當堂塗銷 
[累及其妻]  
　　陳炳生向在曹家渡　紗廠充當巡丁日前因該廠失竊貨物廠主某西人疑陳所竊昨至其家搜查並無証據當將其妻趙氏扭送四路一區請究經黄正巡官提訊該氏供不知情現懷孕數月求宥官判交保限交其夫到案再行核辦 
[一味狡賴]  
　　拐匪高金標與顏才良串拐龔桂生之妻張氏賣於薛愛卿花烟間爲娼高案發逃逸由探緝　各節已詳本報昨奉黄正巡官研訊高尚一味狡賴官判責六百板押　傳齊人証再行覆訊 
[私用銅洋]  
　　王素生昨以銅質小洋向義和烟紙店購買香烟與店夥宋德榮互相兇毆巡士上前喝阻恃　不服一併拘入四路一區請究黄正巡官訊得兩造均有不合一併斥釋 
英租界 
[聚賭]  
　　孫華耕因在湖北路二百九十一號屋内私設總會聚賭並設燈吃　老閘捕房捕頭查悉於昨派探將孫傳至公堂請究據供嘉興人在沈仲禮家爲書記偶與友人作葉子戲並非聚賭求察官以孫違章屬實判罰洋二十五元充公示儆 
[拉客]  
　　雉妓王愛寳陳二寳陳桂寳張闌寳均因在途拉客違章於昨由探併傳到廨請究判各罰洋五元充公繳 
[竊銀表]  
　　任生全因竊洋人銀表等物由探查獲昨解公堂訊供不諱判押捕房七十天以儆 
[竊衣物]  
　　沈福壽因竊石和生家衣物由探查獲昨解公堂訊知沈係三次過犯判先枷示三天再押一月期滿逐出租界 
[在途啼哭]  
　　女子楊三子因在長江輪船碼頭上啼哭由潘姓木匠伴至匯山捕房轉送公廨請訊女供年十八歲家居丹陽城内大街父名楊小青在籍開設地　行於初七日破周姓隣人誘拐來滬因登岸時船客擁擠與周失散是實判派差送回丹陽父其父母領回 
[在途徘徊]  
　　孩子裘松云前日因在勞合路徘徊由捕查見帶入捕房送至公堂請訊孩供年十五歲寗波人隨叔裘阿生來滬游玩寓居法界菜市街恆豐客棧内等語判暫行留候認領 
[誘良爲娼]  
　　嘉定東門外婦人潘陶氏於正月間被鴇婦王陸氏誘拐來滬賃居雲南路三百六十三號屋内賣娼前晚氏在四馬路兜客被堂兄陶孔文遇見扭控捕房派探將王鴇查獲一併解送公堂訉明官以王鴇不應誘良爲娼判押女所三月潘陶氏交兄領回 
[挺押不繳]  
　　大吉樓帽店夥剿松林因私將店内緞帽價賣被控公廨訊判巢押繳洋四百七十餘元在案因巢挺押不繳昨復提訊巢供求交保出外料理中西官不准判仍押候繳洋再核 
[証人受累]  
　　美商茂生洋行控盛誌千定貨不交案内之証人陸阿二於昨由　傳案判陸押候交盛到案再核 
[違忤行兇]  
　　婦人姚朱氏控子姚生林違忤行兇等情昨由捕房解廨請究官以　子似有瘋病判押捕房十天期滿父氏領回醫治 
[冐騙貨物]  
　　俞順利控王阿四私刻圖章向虹口老順記冐騙值洋六十餘之油漆等情昨由捕房將王與收贓金王氏一併解廨請究孫襄讞與美仇副領事訊明判金　氏交保王押一月示儆 
[私遞食物]  
　　婦人祝王氏前因串拐毛林氏之女毛云香由廨訊實判押女所三月期滿甫經釋出詎該氏前日旁晚在女押所後而私遞食物與女犯爲寳讞員所瞥見即鳴捕將氏拘獲昨解公堂訊明官以氏實不法判的女所一禮拜以儆 
美租界 
[誤中魨毒]  
　　劉和尚江北人住居漢璧禮路南永祥里向爲小工昨晨出外工作其妻某氏不知從何處拾得河魨魚子煮熟後與八歲二歲兩男孩同食未幾毒發母子三人先後斃命迨劉歸家見卓上　有魨子半碗似留以餉夫者劉遘此慘變痛不欲生後經工頭某聞知慨助棺資始得草草收殮 
[積欠房租]  
　　元芳路九十一號某粤人家因積欠房租三個月被房主控准公堂昨飭廨差協同中西探前往發封 
[電車傷人]  
　　一百七十三號汽車昨經西華得路撞倒年約五六歲之小孩致傷頭面由捕車送同仁醫院醫治再核 
[匪徒搶飾]  
　　夏錢氏住西華得路二千七百十三號前晚行經泰順里被匪徒多人搶去金圈一副　即投報捕房請爲查緝捕頭准之 
[二車互撞]  
　　陳福之昨推塌車至西華得路撞壞張阿三東洋車輪由捕一併拘入捕房捕頭飭陳賠洋二元斥釋了案 
法租界 
[無從質証一]  
　　婦人俞吳氏前控周友亮强領女孩覇匿不放等情經聶司馬傳訊周供該孩母生前曾欠小的洋三百元時帶領女孩來我家故此留養現在堂中並無强領霸留情事問官以原告未到無從質証判交保候傳原告訊奪 
[無從質証二]  
　　朱成大洋貨店前日扭店夥某甲至捕房訴稱被甲在南市收得帳洋一百元並不交帳私挪花用請追等情捕房即將甲收押轉解公堂訊追官以原告未到仍判還押候再質訊 
[積欠房金]  
　　某公司收租人扭房客楊元春至廨控稱被欠房金兩月計洋二十元靳不付給私遷他處　在途遇面扭案請追楊稱雖欠房租二十元因屋内之擱樓是小的自已所建因此將欠租以抵並非搬逃求察聶司馬以楊欠租屬實判交保候禮拜三再訊如無保人准交存洋二十元與捕房開釋 
[關提逃妾]  
　　地販楊伯寅前控剃頭店主龔三之夥張連居誘拐其妾金瓶一案經聶司馬判龔尋交在案嗣因日久未據交案前日楊又投禀稱金瓶被甘泉縣地保扣留張已到過上海窺探訟事龔有意袒護求請管押備文移提司馬得禀復准予備文甘泉關提訊辦 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
　　心胃氣痛必愈丹　萬試萬驗 
　　崔氏辦瓣香廬藥室○凡多年心胃氣痛服過各種丸藥不能奏效者請速一試方知地球上有如此出神 
入化之仙丹也 
　　世上本無心痛其實乃九種氣痛也胃有寒氣則胃不舒肝有鬱氣則肝痛矣肺氣痛矣則肺痛矣邪犯少腹則腹痛矣更有停飲停食停痰之痛又有　邪胃火六鬱之痛此外又有蟲㾏痞塊痛瘀血痛心口痛絞腸腹痛之别其發時或飲食不思口吐清水甚至痛極聲嘶面無人色當氣血健旺尙可支持比及血氣就衰則愈發愈劇甚或成際成癆不克永年寗不痛哉茲本主人盡心考察無間寒暑始得此應驗如神之第一仙丹曾經試騐萬人無不藥到病除永不復發前有久患此症之人痛發之時百藥罔效雖呼吸鴉片遍服西藥亦不能止後得此丹應手卽愈縱使遠年痞塊亦能融化無形大上仙丹人間妙藥斷無若此之效如影響者如或不信儘可立劵以證不靈包可退還　大瓶洋二元四角小瓶洋一元二用附近假冐須知藥丸非他可比必須格外小心認明瓣香廬牌號五開間門面切記切記遷設上海盆湯衖過絲業會館後寗波路口五開間門面崔氏瓣香廬總發行所崔宗武啓 
　　立愈遺精金剛百鍊丸 
　　家藏經騐奇方○咸稱天下無雙○遠埠函購○郵政局妥○患有遺精請速調治○此係最有實效之良藥也 
　　精者人身之精華也精固則强精竭則亡關係何等鄭重世人之患遺精者實因戕伐過度相火妄動或交媾之際忍精不洩或濕熱藴結心腎不交以及少年誤犯手淫中年思慮操心致有精關不固夢遺滑精由此起矣明知精乃種子豈任常洩若不早爲醫治不但有碍嗣續且從此精神疲倦腰膝酸軟耳鳴目暗百病叢生甚至促及壽限雖欲設法求治苦無對症方藥本藥局家藏經驗奇方係坐茅蓬老僧所傳名曰金剛百鍊丸無論有夢無夢覩艶流精未媾先洩以及精簿精清等症此丸連服三日奇功立見包能精關堅固諸恙咸廖功能固精封髓種子壯陽屢經試驗百無一失凡衛生者幸勿觀望至貽後悔也　每小盒洋一元每料一大盒洋四元○另製第一馳名遺精一貼膏功與上同○每張洋七角○若膏丸並用功效益彰無論年深月久百藥無效苟能服丸一料可也永遠絶根世間僉稱仙丹也　上海三馬路中市丹鳳戲園後○鍊雲大藥房發兌 
　　德記洋行經理地球火險公司 
　　本行經理英國地球極大火險公司倍足資本英金二百念萬磅公積金二百八十萬磅貨合上海規元四千三百萬兩分設上海數十餘年歸本行經理專保南北廠家棧房行號住宅計色生財衣箱什物等件其保費格外克已且本行有外國權柄倘遇不測賠欵異常迅速　貴客如蒙惠顧請駕臨敝帳房接洽可也　四川路七十二號德記洋行帳房謹白 
　　萬國九洲第一靈驗耳聾聖品 
　　京都天寳齋○謹告同胞○耳聾痼疾○我有神劑○服此立聰○不靈還洋○上海二馬路西鼎新里石庫門第二家京都天寳齋發兌 
　　凡患耳聾一症皆因腎水虚損相火上炎或因鬱火傷肝以致耳鳴耳脹耳　耳痛等症本齋家藏良藥屢蒙官紳試驗故敢出而問世非徒漁利已也善治男女老幼久年初起一經服此二三盒立覺血氣調和呼吸靈捷補眞陰生津液退浮火除邪熱雖十年念年舊症服此丸一料立見奇功極重久年老症服此二料無不轉聾復聰眞乃第一聖品每盒一元每料六盒洋五元不靈包退還洋以昭信實如兩耳挖損再吹八寳吹耳散無不立愈每瓶七角○效驗妙藥包可斷根立有保單設不見效原洋奉還批發另議 
　　培元極品眉壽廣嗣丸 
　　此丸力量宏深能收能放有鬼神不測之機服後反覺寂然不動必至緊要之時然後勇氣百倍大得其力眞廣嗣之金丹生男之寶劵也 
　　與别項種子藥大不相同試舉一端即可知其優劣盖别藥力量淺薄故至少須服三錢服下陽必驟舉然易舉易洩與放花筒何異此丸每次謹服兩小粒計重不過數釐每日服三次統計不過一二分奇在服後不知不覺終日毫無動靜緣周身精髓已爲藥力關鎖牢固不撥不動矣及至臨事之時但取外塗藥一搽立刻神威奮發勇往無前愈戰愈堅彌久剛勁極絪　化醇之樂未足比其功盡陰陽鼓盪之機尙難形其狀當此之際雖以從未生育之婦經此一度無不成孕百發百中靈驗無雙願世之無子者試服之即知此丸實爲求子要藥矣小瓶連外塗藥共兩元半大瓶五元美界仁智里十三衖括打藥房發售 
　　治氣急病天下無雙 
　　崔氏瓣香廬發行所遷移上海盆湯弄絲業會館北首寗波路口每瓶一元每料五元附近假冒格外小心 
崔氏瓣香廬藥室驥雲先生有道敬啓者僕自幼善病由壯及老恆在疾病中討生活誠不愧東亞病夫然凡百疾病莫苦於哮喘氣急前者受風寒必發値勞苦必發今者不風不寒不勞不苦其發尤劇推原其故良由年紀愈老元氣愈漓所致五年前發時僅三五日即愈自前歲起竟窮年累月無時間斷此中苦况非身受者不能道隻字也曾經試服各藥初起時維洋金花略驗後亦毫無功勳矣近者支離病榻寢食不安甚且言語不能出口僅能以手示形今春三月間其發愈覺利害竟至五晝夜無片晌安臥水漿不克下咽但睜目喘吼而已盼望　貴廬之藥如望雲霓度日如年終不見至直至第六日午後始得郵局遞來覩之如獲珍寳當由侍者平整三錢約費三小時之久乃得勉强下咽是夜稍覺安靜自此連日大便中皆帶腥膩之痰氣息日見順遂飲食日見加增連服兩料居然起而能行半世纏綿不解之疾賴貴主人拔出苦海至今步行里許未嘗氣喘晨起未嘗咳痰究不知　　貴藥室所用何藥能救如此九死一生之危疾實屬天下無雙可否宣示一二以慰仰慕之忱茲寄上郵票一千分乞將此信代登申新兩報權當啣環結草之酬倘或數年假我定來瞻種杏之園如其後會無緣誓永貯投針之艾書不盡言言不達意草此數行藉請德安萬福附近假冐須認明瓣香廬牌號五開間門面切記切記杭州撫署東蓮花卷大夫第陳雲龍拜誌 
 
 

Page 26

 
 
要摺 
[憲政編查館奏核議法部奏酌擬死罪施行詳細辦法摺（續）]  
　　至京外高等地方審判各廳所定死罪案件業奉特旨准其毋庸覆核解勘自應遵行確定判决之制擬請嗣後京外高等地方審判各廳所定死罪案件判决確定後在京由各該檢察長逐起將全案供勘繕册呈報法部在外由各該檢察長或監督檢察官逐起將全案供勘繕呈提法司申報法部例應專奏者改爲專申例應彚奏者改爲彚申其申報到部後係監候人犯在京由該部彚案辦理在外由該省提法司照例分别實緩彚案申報法部照例核辦係立决人犯應請旨行刑者由該部具奏摺内只叙原判所定罪名分别應斬應絞毋庸備錄供勘奉旨後劄行各該檢察廳遵依奉行如此分别辦理旣符死囚奏報之舊制亦合審判獨立之精神洵足便執行而杜紛擾此折衷原擬以求允當者一也又原奏内稱外國刑事制度死罪案件申報於司法大臣察其情有可矜者得隨時奏請特赦察其引律及其事實有違誤者得令原檢察官或上級檢察官提起非常上告及再審擬請嗣後大理院所定死罪案件無論係覆判現審如有引斷及事實上發見疑誤之處即按照法院編制法得加詢問俾其陳述意見其關於應請赦宥者除恭逢恩詔大典由部彚册陳奏外餘如服制情輕應夾簽聲叙由立决量减監候及例内載明請旨定奪並援案兩請應行隨案减等者均與東西各國司法大臣奏請特赦之權相符遇有此項案件由該院判定後咨報法部專摺陳奏以示區别如無以上各項關係者概照該院原判施行仍於每月彚案覆奏以免稽延而昭愼重至京外高等地方審判廳死罪案件如有應請赦宥或發見疑誤之處仍照前章辦理其無此等關係者亦照各該廳原判施行一節臣等竊維司法制度頒行伊始自應以嚴防違誤爲要義設有出入人罪之流失竟無糾繩補救之良規不惟人民生命財產日瀕於危亦非所以仰副朝廷籌辦審判之本意該部原奏一再以矜愼爲言其用意誠屬周至惟查向例紏正違誤之法僅恃由部核覆而其實不過憑一紙之供勘即有往復駁詰之處究竟案情無從查悉則紏正誠恐無多現在四级诂審制度雖與由州縣遞控院司道府之制不同然地方以上審判衙門俱用合議制復有相當檢察各廳獨立以行其職將來又各准用律師爲之辯護即有違誤身受冤抑者已不患無伸理之途况各該檢察官於刑事各案起訴有權蒞庭有權上訴有權監察執行又有權果能各盡責任何難審判公平東西各國所以採確定判决之制而絶無流弊者職此之由顧各國雖採判决確定之制而不能不設非常上告及再審二者以救其窮誠有如該部所謂多一矜愼即少一冤抑者查非常上告及再審制度各國不一其例有專爲被告人利益而行之者有兼爲被告人利益或不利益而行之者要皆以提起於判决確定後爲限且可以提起非常上告者惟第一審或第二審判决之案其審級率與通常上告相同至大理院爲最高終審衙門微論終審案件不能提起非常上告卽特别權限之第一審並終審案件亦無再行提起非常上告之理蓋上告與非常上告其辨爭非關事實无在法律故也若再審之制則非關引律錯誤純由事實有極端錯誤而生凡應提起再審者自大理院以下各審判衙門俱應一律辦理惟是非常上告及再審爲刑事訴訟一大端吾國將來編訂此項法典應如何參酌釐定尚待研求本未便輕率懸擬兹旣據該部奏陳辦法應即先舉綱要以便施行擬請嗣後京外高等以下審判廳所定死罪以下刑事案件判决確定後該管上告審級之檢察廳查有被告所犯非法律所應罰而原判誤斷爲有罪或被告所犯本有相當罪刑而原判失之過重且於上訴期内原檢察廳應上訴而未經上訴者得按照訴訟章程提起非常上告於應行審理上告案件之審判衙門依法判决如該檢察廳未及自行提起法部堂官亦得查明隨時命該檢察廳提起均須以理由確鑿爲限否則概不得違法訴理其大理院以下審判衙門所定死罪以下刑事案件判决確定後原檢察廳或上級檢察廳查有事實上極端錯誤如人命案件而被害者實示死亡據證定罪而證佐者查係不實或案非共犯而發覺本案别有犯罪之人及查明實係無罪而原判所據事實竟斷定爲有罪者之類均得提起再審若各該檢察廳未及自行提起法部堂官亦得查明隨時命各該檢察廳提起其該案被告或被告親屬亦准呈由該管檢察廳請求提起均須以事實確有極端錯誤爲限否則概不得違法訴理至應行再審案件原係大理院判决者仍由該院另分他庭審判原係高等審判廳判决者得由上級審判衙門或本廳他庭審判原係地方審判廳判决者得由上級或本廳他庭或就近同級審判廳審判原係初級審判廳判决者得由上級或就近同級審判廳審判惟此分别限制旣所以符愼重刑案之實亦不致損司法獨立之權（未完） 
小說 
[社會小說清夜鐘（十四）]  
　　第四回悔婚姻欺貧愛富抱不平排難解紛　　說着。還氣得氣喘呼呼。渾身亂抖。只掙着要走出去。褚觀察暗想若就是這樣的放他走了。將來女兒嫁又不好。不嫁又不好。倒反躭悞了女兒的終身。更不妥當想着。便緊緊拖住了龍公子的衣服。再也不肯放他出去。把個龍公子纒得發起急來。高聲說道。你的不肯放我出去。無非是要我把這一筆錢收了下來。叫我躭一個得錢賣婦的名目。這樣的事情。豈是。我們讀書人做的。除非我也像那種卑鄙勢利。朝奏暮楚的小人。品行一般。方才可以行得。龍公子一句話還没有說完。早聽得外面一個人。哈哈大笑道。罵得好。罵得暢快。一面說着。大踏步走了進來。褚觀察　龍公子兩個人。都吃一驚。龍公子連忙舉首看時。只見一個蒼髯折髮的老頭子。從外面直闖進來。見了龍公子。哈哈的笑道。好男子。可敬可敬。龍公子不認得他是什麽人。摸不着頭腦。只好立定了脚。看他究竟怎樣。只見褚觀 
 
 

Page 27

 
 
察見了那老頭子進來。神色驚慌。倉皇不定。連忙迎上前來。恭恭敬敬的叫了一聲四伯。那老頭子大模大樣的也不答應。只微微的點一點頭。却對着褚觀察冷笑道。好一個世家子弟。曾任司道大員的人。今天竟會做出這樣的事情來。欺貧愛富。無故賴婚。也是我們這樣人家做得出來的麽。褚觀察聽了。不敢言語。只低着個頭。口中諾諾連聲的答應。那老頭兒瞅着褚觀察。瞅了半天。又冷笑道。我也知道這件事情。一定是你那位賢内助的意思。他是個婦女家。不懂道理。也還罷了。你也是和他一樣不懂道理的麽。今天幸而給我知道了。還不至於閙出什麽大笑柄來。萬一個給外面傳說出去。只說我們無故賴婚。這個名目好聽不好聽。如今依着我的意思。只當今天没有這件事情。你們翁婿還是翁婿。如若你定要退婚。一定不肯依我的說話。你女兒的親事。我做族長的。也理應與聞。我不答應退婚。那一個敢來做主。一面說着。一面回過頭來。把龍公子肩頭上拍了一把。豎起一個大指。挺了一挺。滿面笑容的說道。好男子。好男子。不愧良吏的哲嗣。 
國外新聞 
[英皇游法返國]  
　　初九日倫敦電云英皇已由皮亞里兹啟蹕返國外間所傳將往游地中海之說實屬不確 
[波斯蠻民攻擊英員]  
　　初九日倫敦電云波京德黑蘭電稱希拉英國署理領事畢爾君本月十六號出赴伊斯配漢地方時爲蠻民所攻同行之印兵二名被戕畢爾君業已前進惟是否出險尚無消息 
[脫蘭斯佛公餞總督]  
　　初九日倫敦電云茄漢萊斯堡電稱該處近設公宴祖餞南斐洲督辦大臣兼脫蘭斯佛爾總督山爾本伯爵當時脫蘭斯佛爾殖民長官史默士君謂山君不啻南斐聨邦之父山君在任之際整頓諸事不遣餘力且於脫蘭斯佛爾之自治大有功績云 
[英相更正訛傳]  
　　初九日倫敦電云英相愛斯奎士君致書泰晤士報館不認於星期四日在議院宣言之前曾與國民黨領袖賴特芒君秘密長談 
[英大臣運動自由貿易]  
　　初九日倫敦電云英國内閣大臣屈其爾君已獲巨欵將用以派人分赴全國各處演說組織自由貿易主義而於開倫街旅館向城民之演說尤爲注意 
[日本貴胄離俄]  
　　初九日倫敦電云據莫斯科電稱伏見宫親王夫婦已出俄境 
[羅斯佛之大志]  
　　初九日倫敦電云維也納敎主宓虐台里已晉謁羅斯佛君大約係往解釋羅君與敎皇之悞會云初八日柏靈電云據維也納消息傳稱羅斯佛君現欲與奧皇及奧國外務部大臣籌商弛解軍備以求世界和平問題 
[法總統出游消息]  
　　初八日柏靈電云據柏靈某報載稱法總統擬於明年出游羅馬（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
