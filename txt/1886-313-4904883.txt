# 1886 - 313 - 4904883

 

Page 1

 
 
[增選石印小題真珠船初續兩集出售] [  點石齋主人代啓]  
　　粤東向有小題真珠船之刻久已風行海内惜孚跡漫漶舛誤甚多加以抉擇未盡精純殊不足供有志者揣　三蒼書屋主人心竊　之爰精江浙宿學重加剔選分爲初續兩集計初集得文一萬二千有奇其原刻中聲希味淡讀不經憲之作並已見於宗海嫏嬛文藪等集者概行删汰以避書見雷同外又裒集同人摘本及書院課窗作復得文二千餘首以補初集所未逮名之曰續集交本齋石印茲於是月十八日出書分裝二十本價　八元正此書一出較諸粤東原刻真有上下床之别矣想薄海文人自能辨之售處在上海各書坊南北申是以及各省申昌如願躉買請至二洋　橋同泰號面此布 
[石印無雙譜出售] [  點石齋主人啓]  
　　古今人之品誦性情迥異尋常者史可載其事跡史不能傳其形像也惟金南竣之無雙譜繪像則鬚髮生動詩句則議論詳明可謂讀史者之一助惜乎原板漫漶坊無善本茲將初印舊書延名手　出以照相法印成較原刻更覺精細加之機器用火力之後墨色亦復匀稱务　精工毫無遺　準於十九日出書每部價洋三角售處在上海掃葉山房文瑞樓暢懷書屋及各書坊 
[新出石印藝林拱璧出售] [  點石齋主人啓]  
　　藝林拱璧一書吐棄一切生而别開係武林吴君少琴所集選集中窻作居多而家藏名稿　採取二三理法一准乎清　風氣必宗譛時尙得文亟卒餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不願精詳字跡亦極匀整至於開印之時餘器　　火力故墨色墨而匀更無燕瘦環肥之誚現已竣工每部分訂十二本九月初十出書價洋五元五角法馬路南申昌書坊　外埠申昌發售號可　　如躉買祈至新北門外天主堂街大順行及還讀樓面議可也 
[九十四號畫報出售] [  點石齋主人啓]  
瓊州孤峙海南生黎巢穴其中近有客匪游勇勾串離巢四出刧掠爲瓊民患上命督辦欽廉防務馮軍門子材剿撫之軍門威望震海南大軍所指可尅期而定丕冐海隅厥功偉焉此係軍門真相游瓊客得之以示本齋特圖之以誌欽仰并願與仰望丰采者共覘之報首仍列告白一紙後附淞隐漫録圖説一則准於十六日出售此布 
[論善堂用人宜慎]  
余前者曾著一論謂今年米價過昻宜將積榖倉陳米發出糶去俟新榖旣升米價漸减而後收買新米以足原額其有不敷之處則于生息項下取以補之是固爲因時制宜起見也比聞他處如蘇州青浦均已舉辦惟上海則否成成以上海米價雖貫尙不至於病民或者因上海各處積榖未必皆有陳可糶或者因上海積榖章程存銀多而存米少雖糶之亦不足以小補以是而不見舉動未可知也乃有友人言及此事决不可辦且詳述舉辦此事之弊以爲設成果爲此舉則當推陳出新之際百弊叢生勢必至於積榖之舉自此而廢余聞之不勝駭異細詢之則曰董其事者固無侵蝕之　而倉中所用上下諸人安能悉持公正且董事於倉中所儲若干亦未必親自查驗不過照簿上所書者年年畫依樣之葫蘆若必欲按其數以求之恐未必其一無短絀也卽曰絲毫不短矣而以之出糶究不若巿面所售米粒之隹其價必大遜於堂米旣行糶出則易米而爲錢其錢將交之何人如仍交之倉中則司其事者或不免從中舞弊或侵或挪諺所謂錢在手頭食在口頭不若前此之倉中惟米不便持以易錢也及將來買新之際則價之貴賤錢串之多寡比比皆可爲弊安能預爲之防恐將來一轉移間而新榖之數短於舊存者不止數倍掩蓋彌縫卽曰暫時不敗而按其實則爲竇於倉務者大矣余曰倉中之事皆有主者又官爲之督而子乃謂其弊如此夫司倉務者必係邑之紳衿豈若是其不可信乎友人曰子以爲紳衿果可恃耶前任松郡尊照蕚卿太守偶一查及育嬰堂卽已積弊重重府城善堂尚且如此何論州縣以僕所見所聞各堂之主事者其品有不堪者矣一經在堂時與地方官相見非公事亦必時時至地方官之　以見親密之意因此而人皆敬而畏之設有地方公事錢債細故懇其向官説情或當相見之時偶用浸潤官則不忍　拒稍稍聽之而彼卽得以藉此擅作威福詡詡然誇於人曰縣尊厚我縣尊厚我我所言無不聽也我之計無不從也　是人愈信而憚之其先不過小事細案時時兠攬旣而膽日益壯氣日益雄雖命盜巨案亦且從旁進説以求遂其所欲官若稍一疎忽其説得行則名聲愈大威福尤甚而所謂善堂中之本事則直不屑措手特借以爲通聲氣結交官　之捷徑已耳前有人言及前數年堂中規矩尙爲嚴肅至近日而蕩然前者設有婦女發堂必收之内室不得出外近來則時有發堂婦女任意遨遊甚至於坐在帳房與司事等笑談無忌發堂者多妓輩相坐談笑尙復成何體統及其有人求配則又必須金飾紅裙天青披風以爲只准爲妻不准作妾之規例宜然也抑知一經出堂踐言者能有幾人雖有紅裙披風不過聊掩他人耳目就見聞所及向堂中領取以作妾者不知凡比其果有於此中求娶妻者或又以紅裙披風無從借取購則尤爲無力因而中止盖强有力者固不難辦此以飾觀而堂中是否真受其欺抑或明知其隐均未可知若貧户以無力辦衣飾而不敢向堂中求配此則所關係者大矣且風聞有堂中司事託名他人而私娶發堂婦女者此等弊端不但官不之知卽堂董亦或未之察蓋彼爲堂董者固不屑屑於堂中本事者也去以本邑之紳衿司本邑之善堂在官之所以延請者以其熟悉本地之事可資臂助也而若輩誤會其意謂官非任我以指臂而實寄我以耳目并託我以腹心遂日事營營專爲請託而於堂中所司各事等諸不見不聞嗚呼此等紳衿直是地方之害安足爲地方之福也乎夫各善堂之弊若是删司倉務者亦可想而知而子猶爲糶陳糴新之説則是恐若輩無弊可舞而特示之以題目也果其辦此但於出賤入貴之時稍爲弊混而倉務必至大壞然則今年上海之不辦此事未始非上海之幸也已余聞言憮然者久之因思上海一縣善堂林立其中各董事及司事人等亦有余所素識而誠謹可倚者如友所言未免火炎崑岡玉石不分顧天下之事有一利必有一弊是又倚伏乘除之數所不能免友人所言諸弊雖未必各堂皆然難保竟無一處之或然本邑紳衿未必人人如是而亦難保無一人之或如是爰卽友人之言詳叙而備録之俾見者有所警覺有則改之無則加勉是則所謂言者無罪聞者足戒也夫 
[判付票銀]  
　　高麗相臣閔泳翊前在上海法蘭西銀行打一匯票計英金二千三百十二磅十先令所過之地凡遇法銀行皆可匯取當其在滬之時又有高人兩名隨之去旋抵香港小住數日正欲取票支銀而票已不見急覓所 
 
 

Page 2

 
 
隨之兩人亦不見遂至法銀行查問則云已支取數日矣問其詳據云亦係一高人持票來取銀第一日先取一千磅至次日而全數支　並有閔相之印爲憑盖打匯票時閔相曾以一印爲記也閔相控諸刑司詳細研訊驗得所盖之印與閔相原印大不相同實係該銀行疎忽乃斷令照數付給合洋一萬三千八百七十五元并加息銀該銀行此事所耗不少矣 
[蜀中軍報]  
　　本月十一日有六百里軍務奏報由蜀來京據内廷傳述係四川寗遠地方苗匪游勇勾結滋事等語然未有明諭碼否　敢臆斷也 
[津郡官塲紀聞]  
　　旅順隝澳工程前係德人善威君辦理所有工料具册報銷現由法人德威尼索價一百一十五萬兩保固十年立　包定善威君刻已回津津海關道周玉山觀察於十四日偕兩君前赴旅順面交一切工程其隨往者有辦理洋務之羅醒臣中書關道譯員張子謙司馬○長蘆運憲季士周都轉其封翁於初六日壽終珂里都轉於十二日聞訃禀報丁艱並請遴員接署傳相擬委天津道胡雲楣觀察署理觀察固辭因改委津海關道周玉山觀察觀察於十四日公出須回轅後擇吉履新其關道一缺委機器局總辦劉献夫觀察汝翼接署○直隷提督李漢春軍門之夫人日前疾終蘆臺防轅内寢擇於十五日開弔十六日發引由津附輪南返珂鄉安葬○海大道旁置有活鐵路其情形早經列報十四日有日斯巴尼亞國駐華欽差到津曾往試坐極爲稱道聞不日内由該公司禀請傳相臨騐云○北洋水師統領丁禹廷南洋水師統領吴徵三兩軍門均於月初從朝鮮來謁見傳相面禀要公定於十六日名回防次○粤海關監督海榷使緒於十五日帶同瀛眷僕從人等到津擬卽回京陛見 
[崎案雜譯]  
　　長崎訪事人來信云中日會審事宜因日皇壽誕停止六天旋復開堂研訊所有見証三人刻已按日問畢盖屈指會訊以來已三十七次矣長崎縣向楊叅賛蔡理事言此後可續訊十六日之事楊蔡二君允之次日遂帶兵艦士官二人往交親館會晤時言明此係十六日案内之人長崎縣忽言十四日之事尙有無數證人未訊華官聞而駭異楊君謂果如尊諭請將尙有無數證人一語書之以昭信實蓋因其言多反覆也長崎縣自知言不符實不肯直書亦不將帶來之人會訊議論久之怏怏而散嗣是停審二日仍復會審十四事似此多方牽制殊令人不可解也○有友自横濵來論及中日之事將來定能照理了結在彼埠時聞日人有隐備開仗之舉據日商云我國現遣使至美國貸洋三千萬元以便添置輪船軍器並召回黑田伯以督軍政貸洋一事虚實固不易知而黑田伯則業已歸國矣蓋黑田素喜武事今年夏間出遊歐西各國未及周歴忽焉召回似或有因但言僅出於商人之私論官塲尙深爲隐諱耳○日廷傳諭東西京及神户横濵諸日報不准録登　崎打架事違者擬以重罪卽長崎報章亦僅載兩國委員某日會訊幾人而已非若西人之所問口供必登諸報俟衆覽公允然後判結也○横濵後山有日軍藏儲火藥軍裝之所近聞分運到崎觀此知日官之審問遲延殆非無放也○日官有意將會審案稽遲至今尙未接辦十六夜之事傳聞華官暫耐數天若仍以十四事未完推托則定欲停審另議矣 
[力勦梟匪]  
　　十二日李軍門自青浦回蘇帶有梟匪三名首級五顆經院憲發回犯事地方懸桿示衆昨聞又有首級二顆押解來蘇咸謂軍門剿辦鹽匪如摧枯如拉朽經此次痛剿之後諒不至如前猖獗也 
[會匪解省]  
　　皖省舒城縣民風素稱强悍其西北鄉皆高山峻嶺毗連英霍二邑秋間六安某匪首潛匿深山中煽誘愚民入教私造旗幟編列頭目并令會中人輸捐以遂其歛錢之計曾派留會匪數名在舒管事自仍歸六安鄉間當經官憲訪聞會緝匪首聞已格殺搜查伏莾又獲會匪三名各有僞據訊供不諱餘則或農民被裹或强逼入會或勒令輸捐者現在此三名已解省過堂沿途觀者頗衆該犯雖身羈囚籠然蠭人猶作讕語謂俟書符一道當帶爾等升天去其至死不變也如此是真戾氣所鍾歟 
[津郡魚書]  
　　新任皖撫陳大中丞晉京陛見其到津日期已列前報兹聞於初十日自津赴京云○直順各屬水災哀鴻遍野非辦冬振小民必飢寒交迫現經籌賑局司道遴委幹員三十七人分往災區會同各州縣辦理賑撫事宜南省施子英孝廉則敬亦携銀數萬兩到津往寳坻查户散放並集同人編册募捐與官賑並行俾蘇民困○天河兩屬災民於月初陸續來津乞賑故北倉粥廠已提前煮放西沽則俟修理完竣約於二十日前後散給○寓津西商於初九日起十一日止賽馬三日具獲彩者爲稅務司德璀琳君及海關丁人丹拿君計共得采九次初十日正登塲馳驟間有營伍中數人奪門而入閽者攔阻若輩遂恃强用武因之西商執付彈壓人送津關道轉送該管大員聞責兩人革三人以示懲儆本舘前登此事節略謂閙事者係武備學堂中人當係訛傳也○長蘆鹽課京恊各餉例於十月報解本屇應解銀二十五萬兩經季士周都轉分作五批起解現在頭批銀已委妥員同盛京恊餉銀五萬餘兩眼同釘鞘解京赴部交納○今秋直順各屬被災順天府屬之寳坻武清薊州三河香河寗河文安大城覇州就清永平府屬之盧龍還安昌黎灤州樂亭保定府屬之安州雄縣新城河間府屬之河間獻縣任邱遵化州之玉田天津府屬之天津靜海所有低區盡成澤國厥災亦廣矣哉 
[鳩江近事]  
　　朱庶常延禧安徽太湖縣人寄寓蕪湖今春應禮部試成進士欽點翰林院庶吉士請假南歸于日前抵蕪○署蕪湖縣事錢明府士驥擇於本月二十日接印任事署中書役咸先期預備恭迎○開埠以來惟老沙遜一家曾爲洋貨生意其餘各洋行類皆以川土貿易刻有茂隆洋行自滬來蕪發售洋布哆呢羽毛等物説者謂此後英商當有蒸蒸日上之勢矣○某甲在館驛巷二街典質某乙店房開設薙髮鋪今秋忽染沉疴遂致不起甲木楚産孑然一身鮮有親戚死後其徒某丙爲之屏當喪事並邀請衆隣將甲之積儲細爲檢點則僅番佛三十餘尊此外别無所有事後衆鄰見丙誠謹老成勸其頂甲舊業丙因力有不逮邀丁夥開詎乙固非正人屢屢誣丙吞没甲錢向之滋擾丁曰甲所存錢身後早經用罄爾若風馬牛之不相及何必刺刺不休乎乙怒即舍丙而尋丁大肆兇毆將丁指甲咬斷兩肋亦受重傷當卽涉　公庭官諭俟傷痊訊結延至十四日丁以傷重殞命家屬赴縣呼寃官卽詣驗詳明填具屍格飭屍屬備棺成殮兇犯則帶回收禁云 
[嶺南梅信]  
　　厘務局總辦李觀察蕊初七日在局内仙遊擇初九日大殮省中司道各官均往弔唁○新寗縣有要犯三名押解來省内一名在途次服毒自盡差役有無賄縱迭經發委研究迄無定讞近經臬憲親提研訊一訊卽服盡將縱刑實情吐露訊畢仍發獄監禁聽候擬罪○日前南海縣署前某號失慎邑尊深恐波及幸各街水龍竭力救護得保無恙邑尊隨發出白銀百兩給與救炎者以示鼓勵○前日某紳由香港回省登岸時被洋藥局巡丁搜查某以爲大辱聞欲致函洋藥局請將巡丁交出懲責以洩忿未審該局能允所請否○某甲向南署某役追還舊欠役無以應始則口角相爭繼則拳脚互鬥適邑尊公出回衙見而大悉喝令差役拿住各責三十板并以某役係在官人役允宜守法乃胆敢逞兇情尤可惡着枷號十日以示儆○城西某鄉前日雇優演戯魚龍曼衍袍笏鮮明男女之聚觀者以千百計當興高采烈之時忽有匪徒以火藥擲於空中大呼火燭衆知匪徒奸計欲秉機搶奪各持以鎮靜不敢輕離坐位鄉中練勇立將放火者拿獲送官究治 
[星軺將蒞]  
　　曾劼剛襲侯秉節回華官塲得有電信謂於昨日由香港啓行屈指二十三日星軺可蒞滬江矣 
 
 

Page 3

 
 
[廉訪抵申]  
　　升任河南果憲邵筱村廉訪由原籌起程繞道杭垣乘坐滿江紅船拖駛於前晚黄昏時抵滬停泊大東門外大碼頭滬上文武各員均往舟次恭迓廉訪旋命駕登岸入城赴道轅安駐 
[准追婚費]  
　　娶妻糾葛一事業已兩紀報端前日總巡馮刺史訊供送縣後至晚莫邑尊卽請帮審委員宋二尹升堂研訊氏翁項慶偕子世發伸訴情形丁文正亦禀明原委二尹詰訊媒人許德明朱王氏二人同供張楊氏之媳沈氏言及該氏並無父母親族婚事均可主持我等信之故爲作伐實不知其來歴不明二尹問該氏卽項陳氏曰爾究竟如何脫逃如何來滬如何被賣該氏含混莫對二尹喝令掌頰四十下始稿去年冬至晚小婦人被姑淩辱不堪是以濳逃來滬後遇張楊氏之媳張沈氏被其煽惑信與丁文正爲妻所有身價洋元均由沈氏收用二尹間張楊氏曰爾媳現在何往此事爾可知道答稱此事伊等在外邊説合小婦人實不知情二尹謂然則爾可將媳交出否則難免株連復問丁意見若何丁稱娶該氏時有媒有証且有婚帖可憑實係受欺並非誘拐現旣成訟不敢收領叩求將身價追償小的爲此事除財禮柯儀一百二十元外所費尙屬不貲小的是手藝中人受虧不起乞賜嚴追二尹謂擅娶有夫之婦本應一體嚴懲今姑從寛着媒交到張沈氏訊追可也又謂許及朱王氏曰據爾等所供糊塗之咎實所難辭且現在賣婦之張沈氏並未到案殊難憑信姑限三日内交到沈氏以憑研訊項陳氏交項慶具領項慶父子亦着交保陳氏所供　孕云云分娩後無論男女交丁留養兩造各具遵斷切結而退 
[會訊盜案]  
　　盜刧有利銀行由捕獲魏花天康德紀二名均解至英公堂由蔡太守與美繙譯易孟士君疉次訊供各情節列前報昨日下午二點半鐘時太守又同上海縣莫邑尊英副領事佩君會審其口供與前兩次又有不符之處合再照録如左麥總巡捕頭將魏康二盜及手槍火藥布袋内之大小銀洋竹扁担一併解案邑尊問魏何處八年歲幾何向爲何業答稱徐州府豐縣人年四十三歲向在原籍推車餬口家有良田四十餘畝邑尊問旣有如許田地何致推車且爾住在豐縣城内抑係卿間答稱離城北十五里之義鄉地方邑尊又問豐縣有教會爾在會否况豐縣人爲盜者甚多答稱並不在會邑尊問於何日出門曾到何處如何糾人來滬答稱約在九月十三四日向遠房母舅措資二十八吊到韓庄販買梨二担金針山查各一包邑尊問每包梨幾何其價若干答稱每包五十餘斤用蒲包打捆每斤價二十餘文又問往何處銷售答稱到清江銷售先在窰灣遇見馬新友被吞價本又問賣在誰家答稱張姓行中又同到揚州許還價本無着又遇李慶雲王德意老王老張康德紀等惟聞康亦被李王吞没資本者又言須往鎮江又問在韓庄動身共有幾人答稱我同車夫趁航船在船共五六人皆是客人到了清江車夫先回客亦各散我遇伊等確在清江揚州又問韓庄到揚州從旱道抑雇船答稱雇小舟計費錢二千餘又問到了鎮江就商議爲盜乎答稱我惟向索價本而已伊囑同趁輪船來滬又在老閘地方雇徐州人之船到黄渡又回到紀王廟復到上海又問爾曾否到過上海答稱初次來滬馬是來過的又問旣未到過上海如何知黄渡且問在何處給手槍答稱據船户言是黄渡後到大橋西大王廟地方給槍邑尊查閲前供問爾前供在紀王廟給槍今又供大王廟何也况旣來滬又往黄渡何事答是大王廟給槍與我至往黄渡原説返里豈又逼迫到滬又問給槍時言明爲盜乎答稱未曾説明問旣不言明爲盜要槍何用答稱實不知爲盜又問到有利銀行是初六夜間乎爾曾否入門放槍答稱未入門亦未放槍二百五十三號華捕禀該盜等蜂擁而出我欲追拿被魏開槍中我之左乳旁幸穿棉襖外罩之號衣已焦魏之手槍空放無藥彈惟其手尙持藥罐二三個至獲魏時係有西人帮拿十五號西捕則獲康德紀云西人發位突稱是夜路過聞放槍聲卽見捕拘强盜因是帮獲且見康德紀手持布袋内有銀洋手鎗火藥包是實邑尊又問鎗幾枝扁担何來答稱馬姓給鎗不知共有幾枝扁擔由馬在上海買來麥總巡捕頭稱魏在捕房供認槍共三枝邑尊又問何前後不符答稱實不知幾枝麥君又囑楊繙譯禀查魏在清江犯事責過八百板捕役趙錦包探秦少卿同稱魏責之板花兩臂甚大邑尊隨飭魏認所持之槍卽用硃筆書名又問持槍放過幾次答稱未放邑尊謂然則如何是空鎗十五號西捕稱魏之手槍掛在頸項下開放邑尊命帶康德紀康供曹州府濮州人家中有老母在原籍推車運布至方溝販買梨子又到窰灣遇見素識之李慶雲王德意後至韓莊被李吞錢又逢馬等一路來滬邑尊謂魏供在揚州會齊爾又稱在韓莊答稱實在韓莊連我共七人彼李王是鉅野縣人小的可以同往拘拿餘供與同邑尊隨飭認手槍布袋康稱皆馬所給邑尊商之蔡太守及佩君謂供詞不實已可概見然旣認手槍火藥布袋卽係爲盜之實據俟本縣將該盜及手槍火藥扁擔帶縣覆訊定罪佩君謂如何定法請爲照會領事邑尊謂是案與潤康莊被刧無異惟所獲之田五訊明爲盜解上司府屢翻供口是以解回現在此案起到之贓洋先交有利行領去太守隨同邑尊帶盜入城云 
[英界公堂瑣案]  
　　麥總巡捕頭稱沈谷生賢三前因犯事管押期滿此二人皆天津流氓今特解案請爲遞籍沈賢同供情願回籍決不再自犯事蔡太守隨飭捕房將沈賢帶回令押下輪船回去○英刑司署辦公之西人密司郡稱張金榮係我用之侍者因失酒二瓶查問含糊交捕送案張金榮供酒實被人借去言明恐被累及是以含糊應之蔡太守商之佩副領事判張金榮管押二十四天以儆○陸小發稱昨遇曹德豐將我碰撞與論反稱欠伊洋四元八角又有劉三南言我欠米洋其實均無其事爲此交捕送案陳金泰稱亦被曹陳等詐去洋一元曹供與陸是友向之索螟蛉子欠是實陳供向在米店爲夥爲索米錢如今惟求施恩察太守隨判曹笞二百板陳笞一百板再各押一月○宋蔣氏稱宋阿金是我之前竊金戒押洋曾送案懲辦今又竊金戒報捕查獲并搜出用剩之洋當往合順押舗吊贓一併送案宋阿金供年十二歲曾取母親之金戒押洋是實押鋪學徒請追押本蔡太守隨喝戒責宋阿金一百下連金戒交該氏領去餘洋存堂着學徒知照舗主來案候示○包探陸阿長稱徐竟芝前竊徐公館及輪船物件送案懲辦今又在廣利輪船行竊黄明揚之綢縐銀洋報捕由我查拿搜出洋十二元錢一千文盤詰得藍素綢兩疋已今押去當卽弔贓據黄言失素綢之外尙有洋四元及寗綢外套連綢料又詰徐則稱已賣無從起贓徐認竊求恩押鋪請追押本蔡太守隨判過犯行竊之徐竟芝押六个月吊到之洋償押本 
[法界捕房瑣事]  
　　日前有會捕局中人將洋信一封託法界興聖街天盛信局附帶回家時適囊内錢空信資未給前日携錢往付則該局已闃其無人惟徒呼負負而已該局租賃天主堂巿房房租尙有積欠由堂中司事投報捕房捕頭着包探進内稽查已無長物祗得將門封釘俟查到局主再行核辦○前晚巡街捕在浦灘拘到私磺一蒲包約計四十斤左右連人扭進捕房昨晨捕頭研詰數語着押候解送公堂○前日午後八仙橋附近某姓家娶婦燃放花礮戯擲人叢中以致燒破某人衣服爭鬧間由巡街捕將放礮人拘押昨晨備捕頭研問情由着仍押起 
[受書出資續助東賑]  
　　文教之興有由來矣溯自宋之胡安定瑗教授蘇湖以經義治事二大端另齋課士薰陶涵育井井有條其造就人才良不少也迄盛朝設科取士悉分官職之司以謹庠序之教間有應試風檐得蒙文宗録取喜挹芹香交相慶賀而各學備册開列新進年貌籍貫於是踵老師之門執弟子禮以叩謁儀之厚薄無所用其計較也家産贏餘多送若干亦自表其恪恭耳廼自敝公所籌賑以來滬到鎮洋縣學任師臺印光寄賜函除將貴門生贄儀洋十六元曾囑移賑山東外又有某孝廉之哲嗣入泮以説文解字一部作洋三元師臺以爲却之不恭自存其書出洋三元助賑時雨頻霑樂　摩之已久惠風屬拂幸觀感之有資睹者番桃李盈門揚仁恐後願今歲稻粱積畝降福無涯救災孔亟較之胡安定之課士又費一番經營矣謹列報童藉攄佩悃上海北巿絲業會館籌賑公所愚弟少欽施善昌謹誌十月十七日 
 
 

Page 4

 
 
[贈東武惜紅生]  
　　同客春江未識荆花前月下久心傾偕懴情侍者相訪兩次不遇粗官我愧風塵溷雅度君同水月清春雨惜紅花濺涙秋宵浮白酒鏖兵何當邂逅杯同把願附詞壇立雪名天涯咫尺未班荆何日攀稽倒屣迎入座春風容我坐隨車時雨有誰迎相如賣賦貧非病王粲登樓感易生萍水有緣成故舊休嫌俗子白衣名[  毗陵醉墨生水村弟待删草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
　　十月初五日委辦宜昌厘局候補府蔣斯崧見辭赴局准補應山縣張樞赴任候補縣左興寅奉武昌府委往隨州勘提徐王氏田地案　候補同　直隷州李紹速奉臬憲委赴漢　府會審案件候補縣駱文彩赴嘉魚提案署建始縣典史趙奎往兩竞謝委初七日　授湖南布政使　見辭禀謝候補班前先補用知縣黄凝迪奉委赴咸寗提案禀知分發試用府經歴朱紹祖自京騐看來省湖南衡山縣典史趙繼灼禀辭候補典史楊悵謨奉委帮查城外稼園下鋪差署宜都縣伍佩欽奉藩憲委解滿營白事惠濟等銀兩赴荆州赴兩院禀知分發補用知縣陳光斗禀到候補縣胡豫輝奉藩臬憲委發審局帮審案件程恩培奉藩臬憲委武昌府讞局習學候補府經歴王之尹奉武昌府委赴崇陽查質當差宣恩縣乾壩巡檢李文藩禀辭回任初八日江蘇題補道張往兩院見辭署宜都縣伍佩欽署天門縣聶元龍俱辭赴任署隨州莊則敬謝委新選德安衛宗承烈禀辭赴任候補縣張國蘭奉藩憲委赴沔陽州查辦事件署咸寗縣典史李練成禀謝藩憲牌示宣恩縣知縣員缺飭准補之楊壽昌赴任漢陽縣　智巡檢事務詳委補用從九　秉忠署理初十日候補府王開福奉藩臬憲委武昌府讞局發審分發湖南試用縣陳吴萃禀到分發試用典史楊鎮核准　册來省禀到十一日發候補縣丞周易禀到漢陽恊樊任事漢陽都司胡永發卸護理漢陽恊事奏補通山縣准補嘉魚縣章壽康禀謝飭知 
[上海四馬路文報局内恊賑公所經收賑捐十月中旬清單]  
　　十五日兩廣電報總辦沈小園直刺交來南寗電局横州電局丁綿遠堂三户各捐棉衣欵規元十五兩六錢惜陰齋沈潯州電局二户各捐棉衣欵規元七兩八錢佛山電局捐棉衣欵五兩四錢六謝恩鈞棉衣欵六元和樂居士棉衣欵五元余柳堂汪品三碧羅舘葛敬德四户各捐棉衣欵洋三元麥配藻棉衣欵洋一二元楊昌鑅棉衣欵洋一元以上實收規元八十六兩九錢七分常熟昭文署西王壽同爲弟壽康病患求速愈十元松江輔德堂交來誦芬居善士爲小兒病愈還願洋廿元○同字圖册一萬二千四百五十四號浙江泰順縣合邑紳商公捐募劉張氏重原洋十元校禄齋雙燕堂壽禄堂垂裕堂四户各重原洋五元劉福生原洋三元陳献崑原洋二元陳可巨劉阿福劉又生自娱氏林羽儀壽恆堂添孫堂七户各原洋一元朱錦山原洋二元文遠堂二千文胡冠郡陳行山二户各五百文陳梓泉不列名衍　堂添起來四户各四百文胡德貴三百文董翼平孫松林献字頭坤字鹿福禄壽生死樂糊塗虫好遇年八户各二百文計共捐原重洋四十四元錢六千五百文又同字圖册一萬二千六百三十五號陶用吉刮洋五元張恭信寛敏惠五房還願刮洋五元陶元愷陶需懷吴守謙堂陶元鼎張煥然翁張氏六户各刮洋二元張錦雲張得標翁丙明翁陽翁鏡澄翁黽吴方府陶元方張風翎林俊三陶執彛陶恩綬陶鳳褀十三户各刮洋一元計共捐刮洋三十五元又賑字册慎思齋金　泉守清堂嗣者堂吴寳璣王維翰潘範芝盧敬慎堂潘謙受堂潘恆德堂潘履祥堂十一户各刮洋一元居敬堂無名氏二户各五角計共捐刮洋十二元除去水脚洋折　三共實收英洋八十二元○江字册青田釐局憲秦印度周募秦歲生十元陳　順坤洋四元潘長興王萬興陳承珍詹森盛四户各二元陳鴻書陳聯芳二户各抄洋一元朱森茂坤洋一元郭德沛羅森茂詹公盛金聚和智德堃袁森林六户各一元李明山一元一角除去貼水實收英洋三十元武林義號豐記交來揚振記祈産後保大小平安五元豐記保店務平順十元義記保諸友安康五元硤石恆康典募無名氏愛莫能爲二户各二元恆康典四元雙山寄叟求平安人不從心二人我亦蒼生四户各一元胡煥章有心無力二户各二百施子庵遠他鄉二户各一百文娱幅處四百五十文實收英洋十三元本埠宓談人先生募平昌氏五角冬記二角翔記三角碧雲居士三百文玉記耕記道記力不從心四户各二百文○急册前南匯縣學趙印性禾募無名氏二元○本日共收英洋一百五十九元○附收棉衣欵規元八十六兩九錢七分英洋二十元 
 
 
 

Page 10

 
 
　　上海同文書局石印各種書帖發兌價目 
　　本局股印　四史巳印就陳書史記後前漢書三國志梁書周書南北齊書所有取書换單等由迭次登報諸附股諸君均經鑒及今晉書又成分訂州本請持單來取續印魏宋兩書不日亦可次第告成此佈八賢手札裝訂二本一元二角三國全圖演義十二本夾板　元增廣羣策匯源四本價洋一元　血錄分裝五本每部洋一元蕭選韻系二本布匣計洋一元爾雅圖分裝二本每部洋六角新編峴傭說詩一本價洋三角毛詩稽古編八本木夾洋二元聖廟典蹟圖考四本布匣一元加批四書味根錄四本洋二元孫鳳居篆書百體千字文三角宋版唐人合集八本一元四角凌烟閣功臣圖像一本洋三角殿本篆文六經四書十本二元陸操新繕二本布匣價洋一元殿本康熙字典六本夾板三元黄窗小品書錢二本布匣二元佩文書書譜十六本　匣七元快雪堂法帖五本布匣洋二元說文解字雙聲疊韻繕二角半舊拓皇甫君碑綾面計洋一元宋本切韻指掌圖一本洋三角趙文敏墨蹟洋八角未裱五角通鑑輯覽放大二十本洋七元劉文清墨蹟洋八角未裱五角合肥李光祿愚荃詩集洋三角成親王墨蹟洋八角未裱五角新編行文寳笈二本一元二角何太史墨蹟洋五角未裱三角海上名人書稿二本綾匣　元鐵將軍墨蹟洋四角未裱三角新印舘閽摺楷裱　未裱四角管夫人小楷金剛經墨蹟五角圖書集成目錄廿本兩匣十元戴文節臨顔魯公墨蹟洋二角殿本子史精華八本木夾四元馮展雲中丞摺楷千字文六角蜀本孔子家語五本布匣一元張文毓臨九成宫二角裱三角聶本三禮　二本布匣洋一元王夢樓墨蹟洋四角未裱三角鍾刻韵史讀本一本計洋三角汪巢林墨蹟洋三角未裱二角詩句題解彙編四本二元六角官靜夫墨蹟洋六角未裱四角漢書蒙拾分裝兩本價洋四角易筋經圖附八叚錦圖洋一角洗寃寳鑑裝一本洋一角五分文章潤色裝訂一本計洋四角文選課虚裝訂一本計洋三角典林瑯環四本綾匣一元六角大悲神咒綾匣每部計洋一元試帖玉芙蓉四本每部洋三元花甲閒談四本每部計洋八角幽穽雪鴻圖每部計價洋一元何太史楹聯洋五角未裱二角九歌圖每册洋五角未裱三角玉堂楷則每册七角未裱四角錢十蘭篆聯洋五角未裱三角四夀典林四本綾匣一元六角樂毅論每册洋二角未裱一角五經類典獲括六本一元六角四書題鏡四本每部一元二角制藝精華二本每部價洋五角四庫全書簡明目錄四本一元袁翔甫輯談瀛錄二本洋三角兪蔭甫太史註金剛經洋四角蘭閨清玩圖說每部價洋一角張子翔繒水滸圖每部洋三角大題文府二十本每部十二元董文恪畵册裱五角未裱三角五經合綦大成一十本洋十元經藝宏括十六本每部洋八元各省課藝匯海八本每部四元汲古閣文選十本每部洋五元策學淵萃四本每部價洋一元詩韻合璧六本綾匣每部二元廿四史策案二本每部洋四角十三經策案二本每部洋六角陸批四書二本每部價洋一元文料大成二本每部價洋六角增圖聯齋誌異八本價洋五元精選小題味新八本價洋四元學庸理鏡每部計價洋三角國朝柔遠記裝訂一本洋二角小題文府二十本每部十二元蔭挂軒墨選二本每部洋四角詩經集句類聯二本每部四角京塵雜錄四種每部價洋六角地經圖說訂一本每部洋六角小試金丹訂一本每部洋二角宋本說文解字二本每部一元聊齋全圖錦布匣共四本三元萃新書譜洋四角董文敏墨　裱六角未裱四角雲溪書稿二本洋八角史姓韵編十六本計價洋五元本局設在上海虹口西華路分局一在本埠二馬路抛球塲一在京都疏璃廠一在四川重慶府一在廣東天平街其外蘇城許幼庄翁福州徐潤田翁江西省永泰昌號及各處書坊均有寄售同文書局啓 
　　積善堂甯心補腎丸 
　　此丸專治先天不足腎虛身弱之症服之立可轉弱爲强身健體壯兼上海爲花天酒地之所故陰虛腰痛甚多更有膝盖怕冷腰酸腿軟若不早治遺患無窮故本堂心存濟世每丸僅售足洋一角可謂價亷物美兼售婦科白鳳丸每丸洋上角鎗上戒烟膏每兩計二千四百文三香戒烟駢膏每兩計一千二百文效騐甚奇請嘗試之本堂現寓申北老旅昌後廣肇公所東首鼎生綢號内寄售 
　　棣萼山館試帖 
　　是編專取歴代典跡爲題非維爲風詠之淸雅則過與七家九家紀　嵐等而尤能記史加以輯註洵初學之津梁實藝林之寳笈洋六角小題超然○文貴乎淸正靈機而有經傳學則可以供揣摩是編係汪柳門太史鑒選其理法　密讀者足開胸經深思廣遠洋三角小試金丹洋二角○殿試策字樣一角上洋四馬路巡捕房南首芸閣出售 
　　繙譯公務處 
　　本處專辦繙譯華洋文字及公文信札合同契據幷代傳交涉語言其價極亷賜顧者祈至大馬路鴻仁里面議可也 
　　頂好綠礬出售 
　　本廠有頂好綠礬久遠馳名價格外公道貴客賜福者請至新閘藥水廠内同興綠礬廠面議或至生源銀爐亦可 
　　赤脚大僊魚鰾種子丸 
　　雲南大理府周翁夙有善行老而無子後遇赤脚僊人授以此方遂連生數男等享上壽以此方之出僊賜也不敢自私乃舉而鐫於石由是遠近流播知者甚廣但此丸之製法必遵依原方乃能奏效如 
原方之用沙宛蒺藜也人乳童便鹽酒等分蒸之今有厭其煩者僅用酒蒸白茯苓之去濕也原方恐其滲泄人乳數次拌蒸之今則有將人乳一欵剛去者或用牛乳代之此皆大失製方本旨製法旣失功力必减功力旣减何能治病今本舘一依周氏遺方照法製成以治身體虛弱酒色過傷頭昏眼花耳鳴足軟腰酸膝冷自汪盜汗下元虛損夢遺精滑陽事痿弱不舉不堅精冷精稀不能生子或女人血虛氣弱子宮久冷赤白崩帶經水不調久不受孕等症大有殊功有子者服之亦可却病延年每兩洋一角减附桂每兩洋八分上海英老巡捕房斜對門廣東鹿芝舘監製 
　　味蒓園游例 
　　游資一角僕嫗一例隨來童稚槪免付給宴客聽便章程另立花果供賞未宜攀攬所願游人同深愛惜 
　　石印小題宗海 
　　是書選文八千首與文藪珠華等無一題一藝之書同屢蒙購閱諸君貽書褒美計十六本價六元五角上海二洋涇橋法馬路文匯舘發售 
　　上海大馬路抛球場東首 
　　老德記第一家藥房 
　　本藥房於道光二十二年上海通商之初首先開創所有出售各藥皆係極貴紏品格爲製煉無論内外病症按病給藥靡不見功復承中西仕商嘉許信任温語褒揚誠恐遠地賜顧未得週詳謹摘試騐各藥循序刋報尙有無數藥味不及盡載於兹倘如遠處可託局携帶决勿遺悞欲杜假冐認老德招稱庶乎近焉上洋老德記啓 
　　計開救食生烟藥文武痴癲藥治咬髮癬藥患膝脚風藥痔瘡斷根藥瘰疤平藥下疳諸症藥骨節痛楚藥治蚤虱妙藥感風發疹藥風流角虱藥治損傷膏藥吃搐痧氣藥小腸氣痛藥腦寒流水藥止瀉止血藥追風袪濕藥辟瘟疫氣藥諸瘡潰爛藥濕氣爛脚藥金刃刀傷藥患臘梨頭藥眞八寳眼藥無名腫毒藥補氣益血藥隆冬東藥淸凉疥瘡藥善點惡痣藥戒血毒靈藥治黄痘症藥坐版濕瘡藥頭風頭痛藥耳聾復聰藥 
　　逐月吕宋票 
　　自往吕宋國運來發財票頂陳吕宋烟發行門庄零售照市公　零收彩票克已遠客　　指明上洋英二馬路口原班奉上不悮廣泰祥啓 
　　分類典搭新様 
　　石印時文汗牛充棟數見不鮮近有紅杏莊主擬欲别開生面集蘇松大名宿課藝别戶分門輕新典顯名分類典搭新様重校付石訂成四本價定一元二角欲購者請至掃葉房積山局六合堂面議躉銷從廉此佈犀香室啓 
　　十二月大票出售 
　　雙張十二元單張四開照算條頭七角信購原班回件上洋棋盤街天源行 
　　頂陳鼻烟 
　　今由粤東帶來頂陳西洋鼻烟己藏百數十年氣味酸陳實爲罕有幷新到洋廣水龍紅木羅漢床衣鏡檯椅等物諸尊賜顧價値相宜此佈二馬路全亨廣洋貨號啓 
　　石印增廣串珠發售 
　　此書以串珠作底另搜羅各邃史典故彙成一集縮作南小本每部價洋一元二角三馬路慶和里致升恆啓 
　　石印各種書籍 
　　精選石印同文編本汲古閽文選五元重印大題文府十二元經藝宏括八元叚註說文三元五經合纂十元如欲購取零躉請來面議格外公導在上海集賢里天保棧長順晉號啓 
　　賽仙掃毒丸 
　　王雲泉醫科祖傳異術專治男婦楊梅各種結毒或有前醫悞服覇藥宿毒留滯復發艱難以爲痼疾凡服此丸一應除無不愈　保勿傳妻毒後嗣子癩每匣洋兩元○另有立止久淋白濁丸每匣洋半元各有仿單詳服登報計分兩種丸藥靈應相宜誌喜斷根絕累最然疑訣於至藥房亦可面議包醫限日全愈本科謹啓寓上洋英大馬路老新衙門圍墻背後第二石庫門便是 
　　雙龍洋行聲明 
　　啓者本號主人向來同在美記洋行執業現在自在六馬路廿三號門牌開設鐘表行代客修理時辰表及各種鐘表行船傢伙眼鏡一切等件其價格外公道此佈 
　　憇園烟膏 
　　本號開設上洋打狗橋北堍自製各種烟膏格外克巳消售淸膏每元一兩三錢陳膏還灰每元一兩九錢公膏二兩二錢冷籠二兩五錢熟籠三兩二錢平頭另加賜顧者請認明招牌不悞 
　　盡性養心 
　　秘製肝胃氣藥並肚痛藥四處揚名每瓶洋五分另有仿單信購卽奉上海城中虹橋南首東華道院對面庫門内發兌 
　　旗昌軍火公司告白 
　　本行通商以來卽在各國埠頭設立分行巳六七十年疊奉北洋大臣李傳相札委經理採辦事並蒙督辦軍務左候相及閩浙總督楊部堂委辦外洋軍火等因兹不惜重資特請外洋名廠精於機器製造船械之人承辦各項前後膛槍炮鐵甲炮臺各樣鐵甲鋼快水雷等船以及造船炮鎗彈鐵路開礦河種田紙糖綢布電燈等應用機器又造粗細火藥棉花炸藥硝磺拉火銅帽子捲軋銅鐵鎔練五金與製造局需用各材料各機器無不皆備如蒙賜顧請至本行軍火處看圖議價價必核實貨必道地祛除一切情弊並能尅期辦到因本行各口有行航海有船辦運較易故也此佈 
　　始創龍涎斷根哮喘丸 
　　凡患哮喘每服十四粒喘則立止再發再服數次斷根每瓶錢三百文並有雙料哮喘洋金花裝在烟節作烟呼吸喘則立止每包錢一百文一分寄九江廣泰源洋貨店○江西省城磨子巷羅春臺○安慶小南門内羅春臺號○湖州府城泰和坊申昌書畫室發兌棋盤街北首梁愷悌啓 
　　石印詩文錦繡 
　　詩文要在選材倉卒求之未必左宜右有兹彙集數種合成一編鈔校印訂並樓精工携帶披吟各稱輕便名爲詩文錦繡閱之則機抒調新自然入設矣價每部一元二角如欲躉買到局面議後馬路恆利庄大馬路恆源祥洋貨號洪昌源布店均有寄售積山局啓 
　　大票頭彩六萬元 
　　英十二月份雙張十二元單張十二元單張四開照算分條七角上洋抛球塲騐明信封五字爲記不悮 
　　十月初四日公平易股價招商局新股五十九兩五中國電報六十一元織布局十七兩平泉銅礦三十七兩五開平煤礦五十兩零五自來水老股廿九磅電氣燈四兩賽蘭格點銅二元旗昌棧碼頭九十兩叭喇糖公司十四兩上海保險公司二十兩沙崙開地公司二兩五 
　　原價一百兩一百元一百兩百零五一百兩二十磅一百兩一百元一百兩五十兩 
 
 

Page 11

 
 
[光緒十二年十月十四日京報全録]  
　　宫門抄○護皖無烏奏審明定擬摺○豫撫邊奏遵查據實叅奏緣由片○粤督振奏委署道篆夾片○十月十四日禮部宗人府欽天監正藍旗值日無引見○尙宗瑞等由南苑回京請安○鍾公服滿請安○八額駙麟書各請假十日○崇光續假十日○岳林續假五日○景運門奏派專藝之大臣派出巴克坦布○召見軍機○○　理安徽巡撫布政使臣阿克逹春跪奏爲審明續獲行刧衙署盜犯按律定擬恭摺具陳仰祈聖鑒事竊查光緒六年間前署青陽縣金耀奎任内因兵燹後衙署未經建復暫住考棚辦公被匪行刧先後拿獲盜犯劉仁貴卽朱標閔洪盛張桂林卽吴萌謙周克照四名訊供不諱禀經批府提訊併解江寗質審經前督臣吴元炳飭將尙有行刧江蘇高淳餘衙署之周克照一犯留歸彼案議結劉　貴閔洪盛張桂林三季發回該縣就地正法並經前撫臣裕禄於是年年終照章彚案具奏在案嗣於江蘇高淳縣衙署被刧案内先後續獲張榮張小麻孜徐征得汪糖汰四名並滁州文庚會營恊獲吴祥一名解赴江寗質訊供認行劫高淳及青陽等縣衙署不諱禀　前督臣飭將張榮徐征得汪糖汰三犯歸彼案擬結將張小麻孜吴祥二犯解回青陽縣歸案審辦據　署縣熊祖詒訊供通報批飭審辦嗣據該縣覆訊議擬由府解司委審照擬勘轉前護撫臣張端卿先已因病出缺臣到任准交提犯親加嚴鞫緣張小麻孜吴祥卽吴小又名吴廣幅均籍隷桐城縣游蕩度日光緒六年三月二十日該犯張小麻孜等與素識先獲正法之劉仁貴卽朱標閔洪盛張桂林卽吴萌謙並江蘇高淳縣衙署被劫安内獲辦之周克照卽周貴又名周喇刮張榮卽張芸葆徐征得卽徐泳椿汪糖汰卽汪開太先後會遇各道貧難周克照稔知青陽縣以考棚作衙署舊無民居起意糾刧得贓分用並稱北門水關可以鳬水而進張小麻孜等允從卽同坐張榮自置船隻邀汪糖汰邦同駕駛是月三十日駛至距該縣城三十里之梅埂地方停泊汪糖汰臨時畏懼不敢同行留看船隻周克照等一共八人分携油捻刀槍鐵尺木棍竹竿及徒手不等上岸陸續行走三更時分偕抵近城僻處會齊周克照與吴祥用刀撬斷北門外水關栅欄各犯先後鑽進同至考棚後墻張榮先同吴祥用刀挖墻進内周克照卽令劉仁貴張桂林在外把風自已踢開後門張小麻孜等擁進走入臥房該前署縣金耀奎聞聲起捕周克照持刀上前嚇問洋銀藏處金耀奎猝拿防夜長刀連砍傷周克照右額角右手背負痛轉身喊同各犯未及携贓由原路逃逸當經金耀奎會同營汛典史派撥兵役追獲劉仁貴閔洪盛張桂林卽吴萌謙三名勘訊録供旋由恊同桐城縣熊道南拿獲首盜周克照一名訊供禀經批府提訊併解江寗質審經前督臣吴元炳飭將周克照一犯留歸另案擬結劉仁貴等三犯發回該縣就地正法並經前撫臣裕禄照章彚奏嗣於高淳縣衙門被刧案内先後續獲張榮張小麻孜徐征得汪糖太四名並滁州文庚會營恊獲吴祥一名解赴江寗質訊分别供認行刧高淳縣及青陽等縣衙署不諱禀經前督臣飭將張榮徐征得汪糖汰三犯留歸彼案擬結張小麻孜吴祥二犯解回青陽縣歸案訊明　詳批審解議擬由府解司審委照擬勘轉前護撫臣張端卿先已因病山缺臣到任准交提犯親加研鞫據各供悉前情不諱犯係先後拿獲供出一轍並經究出行劫各案研訊不移案無遁飾查律載强盜已行但得財者不分首從皆斬又例載强盜干係衙門不分曾否得贓俱照得財律斬奏請審决梟示又共謀爲强盜夥犯臨時畏懽不行不分贓者杖一百各等語　案周克照起意糾同張小麻孜等行刧青陽縣衙耆雖未得贓亦應按律定擬周克照卽周貴又名周喇刮張榮卽張芸葆徐徑得卽徐永椿劉仁貴卽朱標閔洪盛張桂林卽吴萌謙張小麻孜吴祥卽吴小又名吴廣幅應如縣府司所擬合依强盜干係衙門不征曾　得財俱照得財律斬决梟行例名擬以立决梟示除周克照張榮徐征得因另有示刧高淳縣衙暑一案先歸彼案擬結並劉仁貴閔洪盛張桂林已於本案先行照章就地正法均毋庸議外張小麻孜吴祥各照例刺字留禁省監汪糖太聽從行刧臨時畏懼不行亦未分贓亦應按例問擬汪糖太卽汪開太亦如所擬合依共謀爲强盜臨時畏懼　行不分贓者杖一百例擬杖一百事犯雖在光緒十一年正月初四日恩旨以前惟該犯尙有夥刧高淳縣衙署一案罪應擬流不准援減已歸彼案從重擬結應毋庸議該犯張小麻孜尙有行刧江西河口縣衙署一案罪名相等該犯吴祥亦有夥刧江西彭澤縣事主高善承家得贓及銅陵縣事主查得官家臨時因病不行並未分贓貴池縣劉校之家在外把風亦未分贓各案罪名較輕應請歸於此案擬結分别咨行分案另行咨結餘訊無再犯窩夥竊刧别案及逃後知情容留人家應與該犯前在外爲匪無從覺察之原籍牌保俱免　議盜械供棄免追所有恊拿鄰境斬梟人犯應敘職名係前署桐城縣事候補知縣熊道南前署滁州事候補直隷州知州文庚相應隨案請叙除供招咨部外理合恭摺具陳伏乞皇太后皇上聖鑒敕部議覆施行謹奏軍機大臣奉旨刑部速議具奏欽此○○邊寳泉片再原奏所叅裕州知州朱柏壽正陽縣知縣項則周舞陽縣典史閔世禧庸劣不職各節當飭藩臬兩司委員嚴密訪查茲逐欵查明由司會詳前來臣覆加查核各原叅裕州知州朱柏壽嗜好甚深才識庸闇勒繳官物幾至罷巿縱容門丁私出小票訛索鄉愚民間報盜勒索刁難官莊一案釀成三命其子在外招摇道路傳聞切齒各節查朱柏壽於光緒九年十一月到任人尙謹飭前患胃氣痛病曾以洋藥醫治初到任時廚役吕姓買肉與屠户爭論價值家人李姓帮同肆閙朱柏壽查知將李姓等斥逐遞籍輿論翕然並無罷巿之事該州錢糧詞訟均用印票催傳惟於酬神演戲催辦祭品等事則用硃標無印小票由來已久民間周知勢不能執此訛詐門丁現係倪姓查訪人極老成並無私出小票以及失主報盜抑勒刁難縱容差役肆行無忌情事官莊王姓一案查有生員王懷新等伵户張容係確山縣民朱光祖京控内要證朱柏壽接准確山縣關傳印票簽差往傳將張奏壽獲王懷新率領崔文智等將張春奪回又將隊勇蘇士杰綑磚弔打朱柏壽聞信馳往將王懷新瞿文智等拿獲訊供管押崔文智患病薄責釋放回家病故並將不能彈壓之地保傳清杰笞責勒令查在逃滋事之人傳清杰畏累自盡案均呈報經府委員騐訊審結並無釀成三命之事其子朱蘭言在署向不干預公事並未在外招摇亦無二知州之名又原叅調任正陽縣知縣項則周在寳豐縣任内縱盜殃民任聽典史王敦業門丁張二收受捕役規費以及竇光增解禮龐四等家被匪明火持械撞門入室搜刧一空並將事主砍斃及捕總邢廣德私放巨盜何小六夥搶分肥並該縣前在葉縣任内侵吞公欵不洽輿情聲名狼藉何以又調正陽大缺各節查寳豐縣典史衙門每行喜事捕快各班致送錢數百文至一二千文不等係相沿陋規王敦業循舊收受並無收取聽比分規每行數十千之事門丁張二卽張禄業經驅逐徧加查訪别　收受規費情事縣民竇光增家　賊越牆進院入室行强拒傷其母周氏身死報縣緝獲竇長發等四名解禮家被賊撞門入室拒傷事主遺火延燒衣物報縣勘訊拿獲解保柱等三名龐景臯家被賊行竊拒傷龐景皋之弟龎四身死獲犯楊四一名以上三案獲犯訊供並非正賊均已照限開單至賊犯何小六係屬竊匪項則周拿獲收入自新所看押乘間穴牆脫逃並非捕役邢廣德私放項則周前署葉縣交代早經淆結在任時適值早荒交卸後欠有帳項無力清償經紳士王邦傑等擔保旋卽陸續歸還並無侵吞公欵及攔輿滋閙之事至正陽縣係屬簡缺與實豐缺分相同並非調任大缺又原叅舞陽縣典史閔世禧少年浮動嗜利妄爲向捕役需索規費以致竊盜層出不窮並喝令家丁毆死張姓及四叅屆滿已八九起未行叅撤各節查典史閔世禧年逾三十平日居官輿論未孚尙無嗜利妄爲情節該縣捕役向有規費經前署縣吕烈駿整頓捕務寛籌經費將規費早經革除又民人張姓即張金林向馮葆琳索欠口角被馮葆琳推跌内傷身死擬經减流前據屍親張崇華控稱典史門丁蘭德山喝毆經府委員訊明係屬悮聽妄控具結有案該典史在任七年共出盜案五起兩起有級可抵一起查詢居官其餘兩起已屬四叅無級可降例應革職亦並無八九起之多業已由司另詳請叅並據各該管府州查出揭報臣查裕州知州朱柏壽公事尙無貽誤惟稱因病曾用洋藥醫治難保其必無嗜好寳豐縣知縣項則周歴任地方尙無實在劣跡惟居心巧滑工於趨避緝捕亦多廢弛寳豐典史王敦業循舊收受差役錢文亦屬非是舞陽縣典史閔世禧聲名平常捕務疏懈相應請旨將寳豐縣知縣項則周舞陽縣典史閔世禧均子革職裕州知州朱柏壽開缺留省察看寳豐縣典史王敦業交部議處所有各缺豫省現有廢補人員應請扣留外補所有遵旨飭查各員據實叅奏緣由理合附片覆陳伏乞聖鑒訓示謹奏奉旨已録○○張之洞片再現准吏部咨光緒十二年七月二十三日奉上諭蕭韶着補授浙江按察使欽此當卽轉行欽遵查惠瀚嘉道蕭韶先經委署督糧道今升浙江臬司所遺粮道篆務應行委員接署查有試用道閻希范才具開展勇于任事堪以署理除檄飭遵照外謹附片陳明伏乞聖鑒謹奏軍機大臣奉旨吏部知道欽此 
 
 

Page 12

 
 
[光緒十二年十月十五日京報全録]  
　　宫門抄○粤督張奏爲大修廣肇兩屬圍堤工竣繪圖奏明立案摺○又奏陳明脩築圍堤緣由夾片○十月十五日兵部太常寺太僕寺鑲黄旂值日無引見○安徽巡撫陳彛到京請安○尙賢假滿請安○内閣奏派騐放之王大臣派出豫王徐桐敬信錢桂森○召見軍機陳彛○○兩廣總督兼署廣東巡撫臣張之洞跪奏爲大修廣肇兩屬濵江六縣沖慶圍堤工竣謹將各圍堤修過丈尺籌撥官欵數目開單繪圖奏明立案仰祈聖鑒事竊照上年水灾緊急之際賑飢堵決多方拯濟自八月後災象稍紓臣與前撫臣倪文蔚及司道等籌議命謂備災之計與其補救於事後不如豫防於未然因擬籌集鉅欵大修冲要圍堤曾於上年十月初九日將大略情形奏明在案查廣肇兩府水害考諸省志從前每數年十數年而一見近二十年來幾於無歲無之其患常在西江若助以北江則爲害愈烈上年通省潰決圍堤一百五十餘面高要高明四會清遠三水南海六縣所屬一百二十九圍高要高明受四江之水四會受綏江及西江之水清遠受北江之水三水南海兼受西北兩江之水故此六縣爲最沖餘縣或地勢皎高或受水較緩或去海已近旁溢倒灌爲患稍輕當九月間派員携帶算生勘繪圖式籌計辦法於此六縣中擇其圍大田多當冲受灌者若干處分别首冲次冲又次冲酌加培築分爲三路南海圍多事煩自爲一路責成前署粮道蕭韶督同署南海縣知縣張琮辦理嗣蕭韶委署藩司卽專令張琮經辦三水清遠河多溜急面面皆冲工程最爲吃重合爲一路責成署陸路提督鄭紹忠辦理高要高明四會地處　　合爲一路責成肇陽羅道潘駿猷辦理湘軍統領提督陶定昇籍隷岳州熟悉堤工檄調其部下弁勇赴肇慶帮同工作查圍基本屬民工然其時民困未蘇非由官先發鉅欵以爲之倡不足以資鼓舞而司局各庫正當無欵可籌且借脩圍基仍須帶征歸還事亦轇轕查有誠信敬忠兩堂商人捐脩會館銀三萬兩曾於上年九月間奏明發交紳董收儲改作修築圍隄之用又查辦肇慶府黄江稅廠書巡浮收累商案内該廠書巡等罰繳銀八萬五千元七兌合銀五萬九千五百兩以助廣肇災區修圍之費本年三月奏明在案又光緒九年間直隷籌賑局司道以順直水災刊印損資經前督臣張樹聲行司分發勸辦嗣據各屬陸續捐繳計收存銀四千三百兩零一錢二分因爲數無多其時順直賑務已竣尙未彚解又上海恊賑公所紳士嚴作霖等解來助修東省圍工西省路工規平銀二萬　百三十兩六錢九分四厘除撥解西省外尙存銀一萬五千二百四十七兩六錢七分又在上年試辦牙捐項下提銀十二萬兩又率同各官捐集銀二萬六千五百二十一兩零四分四厘計共籌撥捐集銀二十五萬五千五百六十八兩九錢三分四厘均充本案大修圍隄之用于上年十月内興工本年四五兩月先後告竣查南海縣地居首要勢處下游現將該縣西北兩鄉較爲吃重之五十二圍一律加高培　並於冲要處所加作十圍或添築石磡建造石閘就中以筲箕篤大攬背烏茶　花岡南沙茯洲頭三水南岸珊門大良官洲人珊下龍灣基羅格南北大富共十五圍基爲最要共支用銀一十萬零二千兩由該署縣張琮督率紳董修理核實支發至兼跨南海順德兩縣敢大之下桑園東西圍已於上年九月照案於籌備隄岸項下發銀二萬兩交圍紳修築此係該圍生息專欵並非正項業經於本年二月專案奏明計南海境内當冲較大之圍僅良鑿一圍因原修堅固未經存本以備歲修道光十三年廣肇兩府大水前督臣盧坤等籌集官捐銀三萬五千餘兩紳富鋪租捐銀三十五萬餘兩均充賑濟至修圜之費將奏明借給分限五年免息征還光緒四五等年清遠縣石角圍冲决該圍爲三水南海兩縣保障前督臣劉坤一等勸集民捐銀八萬餘兩修城石工此次水災適當海防倥偬重勞民力之後而當冲各圍不能不急修以備春漲若勸捐恐涉遲缓借欵亦多葛藤故擬籌集巨欵爲官民合辦之策以資感發而速成功計此次大修官籌銀數　之去年夏秋堵决代賑銀八萬九千餘兩之數統計已及三十四萬餘兩今年水勢雖覺稍緩而五月盛漲時較之上年高要僅差四尺九寸三水僅差二尺六寸南海僅差一尺二寸各圍幸獲安全惟南海之射洲肚窩琴沙　子四圍高明之陳深水等一圍冲决或數丈或十餘丈皆係低窪小圍傷稼尚屬無多但使每年少决十餘圍卽爲民間保全錢榖百餘萬所動各欵除會館廠書　款本係奏明專備圍工之用外偕用順直賑捐存欵目前順直正有水灾應由粤另行籌捐歸還滬紳捐欵出於樂施善舉粤官捐欵尤係分所應爲均不敢邀請奬叙塘租奏留充公一欵本係各官應領之項令其節省輸助扣發辦公其牙捐一項因海防需餉甫經試辦並非向有庫欵且防海修圍同一係衛民生之事今以取之于商者用之於農似於情理尚順各圍均經詳加查核委係實支實用此係官民核辦且並未動支正項錢糧應請免其造册報銷仍飭各屬督令各圍總業户人等各就該圍向章隨時妥爲保護自行培築日增月盛常保無虞其各圍修過丈尺銀數官欵數目一面刊刻徵信録宣示周知由廣東布政使高崇基會同善後局司道詳請具奏前來臣伏查此項大修廣肇兩屬冲要圍堤乃仰體慈恩浩蕩軫念邊黎故亟於懲前毖後之時勉爲曲突徙薪之計溯考粤省圍城案關係重要者共三起前督臣阮元則借欵提息專充桑園圍歲修意在先其所急惠而不虚盧坤則賑欵放圍欵征還意在分别常變備救急之與循法並行不悖劉坤一專作最冲大圍石工意在擇要併力求效較鉅三督臣辦法不同而用意精密實皆爲經久良規此次水患過廣災民過衆必宜先保今年農收方免尸睫之患勢不能專顧一兩人圍從容籌修又以民困之餘專勸民捐必致畏難貽誤暫借帶征亦兩觀望不前今昔時勢不同故不得不留掘大舉官倡民和合力求之此後遇有修築圍基之事仍應按照定例借欵征還或籌修最要一兩處方爲經久之法此次工程係屬官民合辦核實支發並示動用正欵其滬紳集捐粤省官捐均係仰體聖慈救災盡職出於至誠不敢仰邀議敘相應將修築各圍堤加培丈尺石埧工叚籌發官欵分列清單並繪具西北兩江水道及此次修築各圍提恭呈御覽仰懇敕部查照免其造册報銷至各官捐助銀數銜名已於賑撫堵决案内開單奏陳毋庸重列除咨明户工二部外理合恭摺具陳再廣東巡撫係臣兼署毋庸會銜合併陳明伏乞皇太后皇上聖鑒訓示謹奏軍機大臣奉旨該部知道單片圖併發欽此○○張之洞片再上年七月潮州府屬韓江水漲冲决海陽饒平澄海三縣隄岸淹損田廬當經潮州道府籌捐銀三千兩及時賑撫臣覆飭司籌撥銀五千兩委員馳往勘辦工賑業經會同前撫臣奏明在案該處近海水消迅速田廬並未久淹尙無大碍惟三縣隄岸冲决甚廣經該屬紳董在籍福建補用知府郭廷集等籌議集欵興修估計海陽縣屬秋溪堯　等鄉隄基脩費銀五萬餘兩饒平縣屬隆都等鄉堤基修費銀一萬五千餘兩澄海縣屬洪橋等鄉隄基脩費銀七萬二千七百餘兩而海陽南隄自郡南之安南廟起至龍都長橋止計長八千一百餘丈保障三縣捍衛府城冲决計數十處若僅略事補苴終屬敷衍之計必須一律加高培厚庶可收一勞永逸之功估計全隄脩費約靈銀一十六萬餘兩此次紳民集議原擬自行籌捐前將發去官欵銀五千兩分撥海陽澄海各二千兩饒平一千兩爲之倡率小民自衛身家踴躍爭先已集資十萬八千餘兩尙短銀四萬餘兩力難再籌競赴該道府呈懇發欵助工因查上年海陽縣紳富海防捐輸已捐未繳之銀尙有一萬餘兩經該道府禀請將此項如數催收卽發作津貼此項隄工之用其餘不敷之數再勸殷户竭力題捐其澄海縣屬之洪橋鄉隄岸民間籌捐不敷亦擬將該縣紳富欠繳海防捐項二千六百餘兩催收撥用當經臣批飭照辦查署潮州鎮中軍遊擊方鰲情形熟悉素能聯絡紳董因飭該遊擊及該府縣分派委員督工赶辦統計三屬賑撫修築之費除民捐不計外上年由司所發之欵係在沙田海防捐輸項下撥銀五千兩兹催收紳富海防捐欵撥給銀一萬二千六百餘兩共銀萬七千六百餘兩均隨時發交各該屬紳耆領出彚同民捐自行經理支用其紳富捐欵催繳不齊應由民間自行籌捐足數現據該道府禀報饒平澄海各隄均已告成惟海陽南隄工程較鉅趁此秋晴併力赶築亦卽陸續竣工查潮郡素稱殷實該處隄工向係民捐民辦此次因上年水勢過猛冲决太多迫近郡城急須脩築鞏固需費浩煩又適當廣肇兩府被災之時賜金籌欵工賑兼施該屬紳民同時呼籲未便概從膜置致涉偏枯且所勸皆係捐欵以資補助民隄尚属相當應請併免造册報銷節據署惠潮嘉道益齡潮州府知府朱丙壽令同署潮州鎮總兵戴朝佐禀報飭據廣東布政使高崇基會同善後局司道核明具詳請奏前來臣覆核無異除咨明户工二部外理合附片奏陳伏乞聖鑒謹奏軍機大臣奉旨覽欽此 
 
