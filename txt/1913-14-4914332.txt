# 1913 - 14 - 4914332

 

Page 1

 
 
社論 
[英藏交涉始末記（一）]  
　　蒙藏交涉爲中國國土關係之大問題爲中國人者無人不當深知其原委而後可營補救之方非空談可以有效本報因不惜艱難專心於此前已曾有俄蒙交涉擋案之載然此僅及其前編尙有興俄使來往公函及各省籌蒙之策今方在搜輯中尙待續出兹又得英藏交涉始末記一篇急錄報端以報閱者願留意焉無名 
　　去年八月十七日英國政府爲西藏問題俄國政府爲蒙古問題皆提出條件要求我國政府承認當時袁總統以民間政黨熱於黨爭國務院組織爲黨爭所犧牲南北統一之實事殊不可期民國之前途將不知陷於何等地位乃僅僅籌出一招致孫黃北上之策以注意於統一中英之先决問題其時陸徴祥爲總理兼任外交之局因反對黨攻之甚力卒乃稱病而退因此種種遂將對付英俄兩國之策畫悉置之不問矣 
　　西藏問題之發生據藏人言之則謂革命當時駐藏華兵以贊助革命之名義爲暴亂之行爲動肆虐待藏人不堪乃逞其强悍好戰之性以爲反抗當時屬於前藏者有三千一百五十五寺院屬於後藏者有三百二十七寺院合計三千四百八十二寺其中大部分皆揭獨立之判旗至與中藏爲對峙之形勢矣 
　　西藏之番兵行動如此而駐在西藏内地之華兵威力甚微究不能鎭壓其時爲前淸革斥之逹賴喇嘛久在大吉嶺私待回復勢力之機會聞藏中消息以爲時機不可失遂於民國元年五月决意歸藏自大吉嶺起誤赴拉薩當時英國實力保護之故途中絶無所阻礙而竟歸拉薩 
　　及至七月二十七日倫敦時報曾揭一論文有云西藏之狀態全一度矣英國承認中國在西藏之宗主權今日旣經停止矣新出發之中國遠征隊必以野蠻行爲而爲殘酷之壓制無可疑也吾政府宜要求中國非在制限之範圍以内中國决不可再干涉西藏之自主權英藏兩次條約規定之西藏自主中國决非可剥奪之者英俄協商中置代表者於拉薩之條件得因保護英國之利益及藏人之福幸更改設置代表之程度今日者乃試騐此更改之好時機也云云 
　　該報以如此議論鼓動政府而英政府遂於提出要求以前援護逹賴使逹賴强制在拉薩江孜等華兵解釋武裝經印度而遄歸於國惟許護衛西藏辦事長官鍾頴在拉薩置少許之衛隊而已 
　　由此觀之逹賴不特因歸藏而得逹回復勢力之目的也且至使西藏具半獨立國之性質焉此誠西藏千載一時之會而東部西部各酋長且乘勢侵四川邊境功陷巴塘裹塘之二要衝袁總統不得已命四川都督尹昌衡出師六月十六日第一次征西軍遂自成都向裹塘出發（未完） 
時評 
[知機（無名）]  
　　河東有獨立之報湖北有不奉部令停鑄銅元之傳江西福建有拒絶民政長之事我知自後統一之局又有變機 
　　大借欵埀成而財政部已因被扣不足而有增借二百萬鎊之况我知大借款之後不久又議借款之機 
　　西藏交涉我外交部約與英使談判而西報謂英使决不願開議我知俄英對於蒙藏已露極端自由行動不再高議中國之機 
　　鳴呼其機可畏國人其警備 
命令 
[一月九日臨時大總統命令]  
　　國家設官分職所原以保衛民生任免之途卽應以法令爲衡力彰公道本大總統前經將關於官規之文官考試任用及懲戒保障各法案按照約法制定先後提交參議院咨請議决在案各項法案關緊重要自非時一所能議决惟民國成立以來地方行政機關率皆改組用人行政旣無共贯同條之制遂有此疆爾界之嫌甚且任免自由各爲風氣蕭艾雜進使治不修破壤之餘難期建設此任用無法之失也至於賞　不明人懷僥倖名譽旣所不惜率以踰閑蕩檢爲自由政事尤所不諳日以岡利營私爲慣技遂致巧宦者圖一時利祿之計賢者存五日京兆之心百事悉從委徇上下務爲姑息揚淸激濁戛戛其難此又懲戒及保障二者無法之失也本大總統深鑒於此前經特頒訓令責成各省行政長官將所有現任人員分别嚴加考核顧無依據之明文斯愛憎 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

Page 2

 
 
得行於察典欲臻上理其道莫由兹特制定關於文官任免執行今聲明以上各項法案未經正式公布以前所有文官任用懲戒保障各事宜暫行適用各該草案辦理一俟參議院議决後再行公布施行爲此通令中央地方各該行政長官自關於文官任免執行令公布之日起嗣後薦任以上文官無論何省有未呈請本大總統任命者速行依照各該草案所定資格分别呈請任命凡未經呈請任命之員卽不得受相當之保障其餘懲戒事件旣有一定範圍亦應切實舉行以肅官紀各該長官務宜力謀行政之統一共濟時局之艱難本大總統有厚望焉此令 
　　兹制定關於文官任免執行令公布之此令 
[關於文官任免執行令]  
　　第一條左列各草案於其本法未公布以前關於文官之　試任免適用之（一）文官考試法草案（二）典試委員會編制法草案（三）文官任用法草案（四）文官任用施行法草案（五）秘書任用法草案（六）文官保障法草案（七）文官懲戒法草案（八）文官懲戒委員會編制法草案（九）文官甄别法草案第二條文官保障法草案於已經大總統任命甄别合格之員適用之第三條本令自公布日施行 
[一月十四日臨時大總統命令]  
　　財政總長周學煕呈請任命陸鍾岱爲北京商稅徴收局局長王善基爲左右翼牲稅徴收局局長應照准此令 
　　陸軍總長叚祺瑞呈核復正黃旗蒙古都統擬以聯普補參領普霖補副參領慶海補印務章京和英保崑增麟均補驍騎校請予准補等語應照准此令 
　　蒙藏事務局呈據錫埒圖庫倫總理喇嘛班第事務首領扎薩克拉巴占占喇嘛暫署扎薩克喇嘛羅布桑索諾賚呈稱本旗承認共和始終一致不認庫事願出甘結等語該扎薩克喇嘛傾心内嚮堅卓不撓洵屬深明大義應由該局傳令嘉獎以勵忠誠此令 
　　指令據該總理轉據臨時稽勳局呈稱擬將該局秘書彭素民叙五等審議員易廷喜等四員均叙三等調查員彭琦等七員均叙五等等語應卽照准此令 
專電 
[北京電]  
　　墊欵已定一二月各付二百萬鎊三月付三百萬鎊周總長以借欵須被扣除賠欵等千二百萬鎊實收只千萬鎊商議增借二百萬鎊並請打消五年優先權銀行團允去電倫敦商辦 
[北京電]  
　　鹽務稽核造報所章程已公布總所置外人會辦一員分務署長分所隷總所凡收入由分所保存隨存國庫報鹽務司及總所查核支出須經鹽務署長交總所開具憑單簽字呈總長查核照發總所分所對於項目有查詢者得隨時商請調卷或派調查員以公布日施行 
[北京電]  
　　俄人自恰克圖至庫倫軍用鐵道已建修告竣共分四站每站均有站房駐兵保護並聞此驛已列入西伯利亞驛道序列中所以俄使與我交涉毫不退讓 
[北京電]  
　　黑龍江宋都督電致政府謂外蒙少佛已遣密探分投奉天吉林黑龍江張家口專探華軍動静並測繪庫倫至長春綏遠城各要隘地圖 
[北京電]  
　　俄人在綏遠城一帶採辦軍米爲數甚多日癇張將軍查悉一面出示禁止奸商代運出口一面札飭軍警執法處嚴密偵察以期截留 
[北京電]  
　　哈爾濱來電近有俄兵三百人赴賓州府附近（松花江南岸）調查地勢其狀頗似備戰 
[北京電]  
　　喀什噶爾纏民有不靖消息新疆都督楊新增派兵四千前往鎭懾並聞喀什噶爾現有俄哥薩克馬隊四千英印度兵五百人 
[北京電]  
　　漢口鎭字使權限如下（一）如與鄰省都督或他省商級軍官諮詢事件得權宜直接辦理（三）外交交外交司長呈報辦理 
[北京電]  
　　明日外交團會議賠欵展期 
[北京電]  
　　駐京英使照會外部英廷爲禁烟條件事將遣專使到京磋商 
[北京電]  
　　鄂不允照部電停鑄銅元派陶德琨爲幣制委員會專任喦員 
[北京電]  
　　周自齊黃士龍到京 
[北京電]  
　　贛督特派員俞某到京後揮霍極豪 
[北京電]  
　　北京錢業公會呈請保商會謂市面萬窘請速籌百萬辦濟商銀行 
[哈爾濱電]  
　　西伯利亞鐵道兩旁近日嚴密異常從前專取締華人兹自一千九百十三年三月起不論何國商人在西伯利亞營業不正當（如妓寮之類）及與該國不甚利益者一槪禁止 
[哈爾濱電]  
　　庫倫僞内閣近日内訌甚烈原因以事無大小悉爲俄使廓索維慈把持蒙人毫無權力總理三音諾顔王已經辭職數次活佛未准日前活佛特傳烏城僞將軍海珊回庫聞海珊到庫活佛擬將復任總理 
[雲南電]  
　　據公報英兵在片馬已逹五千名 
[開封電]  
　　汴邊刻有土匪起事張都督電請魯軍就近勦撫 
[南京電]  
　　陸軍部交來全國陸軍編制案業經都督府會議擬具說帖咨部查照 
[南京電]  
　　國務院來電謂禁煙一事處以嚴刑以冀早收實效 
[南京電]  
　　陸軍電令第八師暫緩北上 
[南京電]  
　　雷震現因浦口扛駁捐數十萬大宗欵項遺漏一事昨已來寗呈請應省長核辦 
[南京電]  
　　國稅籌備處處長金鼎昨電財政部謂劃分兩稅組織方新此後一切進行均與單鎭妥商籌備秉陳都督省長曁會商財政司辦理 
[杭州電]  
　　浙農會代表選出朱顯邦范運樞官派楊玉琦定二十號出發 
[杭州電]  
　　征蒙第一軍定二十號開赴南京 
特約路透電 
[北京電]  
　　據政府公報登載財財政部所編詳細報告聲稱軍用公債票共售去及付出洋四百零七萬七千六百三十元第二次應付利息共計洋十六萬三千一百零五元 
[成都電]  
　　成都印州等處官吏帶有民團赴各地查禁煙苗行至某縣交界地方突遇保烟會黨徒千人均携有軍械兩方卽開鎗互擊各死一人該黨傷者無數旋卽退至某砲台當道現已電省請兵胡都督昨頒訓令指辭嚴厲謂各官吏如敢玩視烟禁即當按法懲處 
[倫敦電]  
　　英國下院議員黎斯君質問政府可否通告中國俾知英國不願中國對於煙犯有鎗斃與凌遲之種種野蠻舉動外務副大臣藹格蘭君答稱中國斷不至再用凌遲之刑况此事關係中國内政與英國無涉 
[倫敦電]  
　　此間消息靈捷之人均料土國若果與巴爾幹各邦續啟戰端則和議當從速告成蓋戰端一經續啟則亞德得雅堡難免乞降云據倫敦可靠消息巴爾幹戰端難免續啟 
[南京電]  
　　札幌某煤礦總坑内星期一日忽發大火電話頓時廢毁故不能傳告各部礦工當時礦内共有礦工一百六十餘人今悉死者已有五十三人該礦現已完全閉塞火勢甚熾殊難施救此爲數月來第三次巨災 
譯電 
[北京電]  
　　大借欵合同本星期内可望簽押惟利息問顯現在尙未議妥倫敦電傳二種辦法如下一行息六厘發行價九十五鎊二行息五厘半發行價九十一鎊三行息五厘發行價八十九鎊中國對於以上辦法尙未議决 
[北京電]  
　　中國與六國銀行團雖將借欵合同大綱商定而倫敦六國銀行家大會於合同條件仍須稍加修改現正與中國財政總長周學煕討論修改各節中國對於此點若不堅持則亦無關重要惟目下不得不再行研究故最後之合同結局之期又須展緩矣然合同卽已畫押而仍不免爲歐洲大避所牽製蓋巴爾幹若復開戰則各國可援意外變故一欵停止付欵也 
[北京電]  
　　英使接中政府非正式之通告謂中國今願與英開議藏事談判據現狀觀之（按以下皆字林報訪事臆測之言）中國文武官員已退出西藏四川西征隊屢次失利然皆若無足輕重惟據成都最近消息聲稱巴塘華軍已遭殱殺雅州援軍皆不肯前進但目下猶未得切實之証耳中國在藏所處之地位旣如此不佳則中政府欲與英國開議藏事而以筆一揮復居從前在藏之地位亦非不近人情之舉惟中國對於英國之照會延久始覆言多愚昧實爲開議談判之阻力英國或須俟中國取消十二月二十三日覆文中所持之態度始願開議且中國辦理其他中英交涉問題仍遲遲不肯開議足見中匣實欲於此事恢復所已失者而其原因則並非出於英國之舉動也 
[柏林電]  
　　俄國外務大臣已允蒙人之請准其聖彼得堡永久設立蒙人辦事處惟不得援照使館定例亨一切權利 
[柏林電]  
　　日本新任外務大臣加藤氏今日（十三）已行抵此間定明日（十四）取道西比利亞返國 
[倫敦電]  
　　倫敦現狀仍極緊急土政府雖經列强勸喻仍有不願退讓亞得里亞那堡城之意倫敦土耳其代表已公然拒絶英國外相葛雷君請重與巴爾幹各邦代表開會之議土政府和戰之决議今明日（十四五日）可以得悉而羅爭端似已稍寛羅人曾言彼等並無馳過布國邊界之意 
[東京電]  
　　日本米價每石仍在二十三圓以上東京商會已於星期二日特開大會决議呈請政府豁免進口米稅夏間存貨缺乏恐米價難免再有增漲之虞 
公電 
[桂省選舉人請撤入黨法官電]  
　　大總統國務院司法部民主黨統一黨國民黨共和黨鑒法官禁入政黨本有明文乃廣西司法司長張仁普督率全體法官入黨廳丞魏繼昌且爲該黨部長前奉部斥僞言脫黨實仍每日入黨辦事人所共見日前陳延勳選舉訴訟一案被告電部請求另組法庭本極正當久未奉示以致複選不能如期該廳竟敢宣示强制執行似此悍然違法挾法權以爲黨助若仍令則身法界則　民專制禍胡可言應請大部將違法督率法官入黨之司法長張仁普曁違法入黨之全體法官等卽行撤懲改組以昭公允至展等遠來投票因法官違法入黨訴訟不能了結選舉延期所有川資損失應請責令賠償恭候祗遵初選當選人廖鵬展等二百七十八人同叩 
要聞一 
[英法承認民國之條件]  
　　政府與國民亦知所注意乎 
據外交界消息英法兩國對於民國共和十分贊成然其正式承認所以遷延至今未發表者實以民國政體是否積極改良力圖猛進關係於東亞和平者非輕故特變歡迎爲規儆易贊成爲提携已經在外交團提出條件（甲）正式政府成立（乙）地方秩序不亂（丙）軍隊不至暴動（丁）無匪徒擾害地方（戊）各項法律稍備（已）内地槪有統率一俟民國對於各種問題辦到確有把握地歩不惟立予交換國書正式承認並將推心置腹引爲極東之握手同盟國以期互相維持世界之和平云 
[中俄交涉近訊]  
　　俄參贊不允撤兵初九日駐京俄使特派使館頭等參贊格拉衛氏到外交部代表該使晤陸總長接議蒙古交涉該參贊首先聲明特派代表之理由後即開議先由陸總長詰問該國政府故違前議雙方撤退駐軍事略謂貴政府不但未實踐前約撤退駐軍更於西北等省加增軍隊前曾兩次照會貴公使何以並未答復俄參贊以中政府現亦極力分置兵站爲詞陸總長答以敝政府因貴國疊增駐軍於敝國内地並因衛護蒙民起見不得不略駐軍隊此不過爲内地保衛而已倘貴國實踐前議將駐軍撤退敝政府自亦毋庸如是磋議約三小時尙無要領遂散去 
　　俄政府宣布六大政策本月四號俄皇出席該國議會開密秘會議宣布最近對於中國之六大政策駐俄劉代表曾亦有電報告惟該政策之内容甚秘無從探悉兹據外交團人云俄使昨接該國外相電密告此事據聞其六大政策大致如下○聯合與俄同盟諸國設法破壞承認民國之局○實行日俄協約割分南北滿○與英締結關於西藏之條約俾得在藏進行○扶助庫倫獨立爲之運動各國承認○要求中國速償賠欵不再行展期○近東問題解决後卽厚集兵力於遠東各要地 
[鳴呼不能開會之參議院]  
　　參議院初六初八兩日因出席人數不足不能開議當時有人主張繼積休會十五日者該院吳議長拘於院法休會必得議員半數以上之出席議决不敢遽行宣告因仍照常間日開會 
 
 
 
 
 
 
 

Page 3

 
 
出席者仍屬廖廖無幾乃由議長宣告延長時間至兩鐘而議員出席者僅及四十二人不足法定之數議長謂昨日大總統來文擬任命顏惠慶爲駐德公使求本院同意此事下星期一必須投票又近日大總统提出議案甚多其中頗有緊要應從速議决者似此連日不能開議應常如何解决王家襄謂議員在院中請假者不曰因病便曰因事其實請事假者雖未明言回省實則皆已回省運動覆選去矣而請病假者亦然似此是各議員已不知院法及議事細則爲何物然　尙有何法以約束今不得已而思其次惟有請現在在京之議員趕速於各該省已出京之議員去電促其速歸則或者尙能開會亦未可定顧視高謂不如用參議院名義去電段宇淸謂議長有召集議員到會之權不如由議長去電而再附以各該本省在京議員之電則彼等或可速歸矣議長謂凡不在京者多半係請病假似此本員何能去電召集不如仍按王君家襄之說由在京議員分頭去電促令速歸而此等電報槪由本院曾送可也衆贊成顧視高謂本員所提出擬修改院法第三十三條爲三分之一以上出席即可開議案以本員之見不如今日卽行議决通過庶以後易於開會則重要案件尙不致延誤議長謂院法旣尙未修改則人數不足當然不能開議蔣舉淸謂然則請再延長時間至三鐘或尙有來者竟能開會亦未可定議長從之逮延長至三鐘時議員又到者僅二人合共四十四人仍不足法定人數於是遂行散會 
伊犂請欵之急迫 
[政府將何以處之]  
　　伊犂前因財政萬分窘迫擬各俄商借債五百萬元曾由鎭邊使廣福一再電請中央核准現已交財政部核議兹聞總統府頃又接到伊民公電瀝陳伊犂因兵餉奇絀濫發帋幣已成不換帋幣世界公私交困險象環生請中央速籌巨欵救濟兹錄原電如下以見邊疆財政之一斑伊犂濫發紙幣近三百萬準備毫無執紙幣三兩兌現一兩而不得以致百物奇昂商民交困代表等　請地方長官設法救始則謂已派代表進京繼則謂政府已允接濟隨又謂外債已請示政府允借推延官追問究竟辦法乃以抄錄國務院答覆參議院議員李素質問書咨文交閱查原咨内開前此歲撥伊餉四十萬聞多爲管財政者所耗非涓滴歸公伊犂鎭標餉項以歸新撫籌撥且該處皮毛茶務均爲商貨銷場大宗就地非無可籌等語噫政府爲全國同胞託命際兹國事險危當如何審愼從事乃兒戲邊局至於此極良堪痛哭查伊犂協餉自光緒二十九年後各省批解每不敷額計授之資自必有案所稱並非涓滴歸公果何據而云然縱或有之以已往無稽之言作目前救急之謗亦非政府所應出伊犂鎭標餉項歸新撫籌撥乃前淸舊案伊犂反正後鎭標一律取消省餉早經斷絶且伊軍舊僅陸軍混成協現已擴充一師不有餉需將令其　腹耶伊犂茶務皮毛歲値約百五十萬卽按之値百抽十計稅所得亦不過十數萬現以金融困窒商販日衰補救不遑尙可再加剝削耶塔城年餉八萬卽足敷用今年政府究撥濟十七萬之多伊犂何負於國家何獨棄置不顧耶邊患深矣不敢明言紙幣恐慌已極勢將乘機而起伊犂一亂影響全疆滅隴倘有震搖大局何堪設想議院代表全國千乞遠慮及之代表等災已切膚莫知所圖政府如願伊犂二十萬生靈乞卽於十日内籌示實在接濟倘置不理是不顧伊犂人民矣人民惟有自求生路也急切泣陳哀乞鈞示 
政府將允外人包工導淮 
　　前有美國博士詹美生由駐京美公使介紹請願包辦導淮工程並擔任借欵等事復經該博士自行呈遞國務院詳陳豫擬辦法說帖一件經國務院議定通令魯豫蘇皖等省詳覆兹聞各該省已陸續復到除山東省以省議會對於淮河危害情形隔膜未便置議外其餘各省均表贊成惟於担負上均請政府負献現該博士復陳請國務院发冬令水淺正宜開工請速議復兹聞趙總理各國務員以該博士所陳對於淮水利害及現擬導淮辦法均有見地其担任代借工欵亦不用抵押担保即以將來該河開出河田後所收租稅爲償還之代價更有妥實公司代爲擔保至其權限除包修挑濬外亦無他項要求尙無窒礙日内將允所請咨商外交工商兩部核議施行 
記章籌邉使抵吉後情形一束 
　　章籌邉使此次由奉到長春各界有歡迎者惟與陸軍因爭舊道署事大不滿意初三晚九時抵吉陳都督前往迎迓駐節河南街玉壼春 
　　章氏抵吉有謁詢者章云籌邊一事係指實業而言與軍事無干偶或於邊陲屯墾諸事庸有庽兵於農之意云云謁者問實業如何著手章云實業之最要著自然爲財政交通二者以財政言東省金融紊亂幣制不統一鄙人嘗與財政部談及能由財政部設立銀行發行國幣最好否則亦當辦一興業銀行暫發紙幣總求幣制權操自我將俄幣抵制勿用蓋東省實業不可謂不發逹計其出入口貨出口貨多於入口貨惟流用俄幣不啻以我人辛血易彼一紙耳至東省情形不同現在行用小銀元將來發行紙幣總求十進而行大銀元票又黑龍江漠河金礦產金現被俄人以紙易之而去將來此項紙幣發行時持往該處應可以我之紙易乃產金此中得失較然焉 
　　章氏到吉之後即於翌日函知國民黨共和黨於初六日午後一時至巴爾虎門熊烈士就義地设桌追弔兩黨幹事到者十餘人首由汪謙氏陳述熊烈士被拘以前之歷更次由國民黨吉林支部副部長楊福洲述熊烈士被拘後就義前之情形次由章太炎氏致弔詞並謂此事罪魁禍首爲彼時長春道顏世淸顏現爲共和黨分部長此種人實足爲我　黨養我輩不能以法律繩之以罪不可以社會之輿論懲創之或逐出黨云云次議爲熊烈士鑄銅　各人謂俟熟商而散 
　　此次隨員如汪謙張祖策又長沙之二人共約六七人不甚得力蓋到東後各界對之感情非常冷淡一由於隨員之姓氏太生大都爲人所弗識一由隨員之姓氏太熟者張祖策向宦吉林亦無甚特點以是藐之者多云 
　　章氏抵吉林各界非常冷淡軍界旣因爭署事而衝突紳界因奉天省議會曾行反對吉省亦擬拒之至政黨則以章爲統一黨吉林原有之統一黨已併共和黨因此對章亦不洽報界亦以籌邊便非今日必要官職章氏又非辦理實業之才故亦冷淡對之 
章太炎亦作不平鳴耶 
　　章太炎氏於去年十二月秒出京之時寓書與其友王揖唐語極牢騷大有鬱鬱不平之意兹爲覓錄之亦新年一有趣味之文字也揖唐中將左右行期已迫不及待民國第二年也元日恐有一番發表如稚暉輩决意辭勳彼自無政府黨亦未嘗艱難困苦弟則不爲此矯情干譽之事蓋賞功論罪政理所先圖一已之名使他人亦不得不相牽而去此乃於德道强人失政治之理負志士之心必不爲也但二等勳位弟必不受中山但有鼓吹而授大勳吾雖庸懦皷吹之功必賢於中山遠矣常庚辛擾攘以來言革命者有二途軟弱者與君王立憲相混激烈者流入自由平等之謬談弟駁康有爲書一出始歸純粹因是人獄出後至東京歡迎者五六千人後作民報天下聞風而良吏宿儒亦駸駸趨向矣此豈少年浮躁者所能冀亦豈依違法政者所敢爲耶又中山本無人提契介紹中山令與學人相合者實自弟始去歲統一告成南都之說不可抵禦弟始大聲疾呼尊奠都燕薊縱不敢自比子房亦庶幾等夷婁敬當時若縅默不言則今之外患豈獨庫倫雖東三省内蒙古亦已爲他人所有如上數端自謂於民國無負二等勳必不願受孫黃之間猶自謂未滿也然有功者亦非一人其間或有性情暴亂舉措不當者要之功烈必不可没由我而推　五人焉弟則首正大義截斷衆流黃克强百戰瘡痍艱難締造孫堯卿振威江漢天下向風叚芝泉首請共和威加萬乘汪精衛和會南北轉危爲安如是五人雖不敢上擬黎公而必高於孫前總統也其蔡孑民首倡光復會宋遯初運動湖南北功亦不細其餘乃可二等耳與弟同事死者有鄒容陶成章與汪精衛黃克强同事死者有俞培倫與叚芝泉同功死者彭家珍建祠旌表亦當在諸烈之上蓋聞内舉不避親外舉不避仇者祁奚所以爲直小辭曲讓非大人所爲故爲君道其梗槪如此 
俄人對蒙經濟方面之勢力 
　　　此足以亡外蒙矣 
　　俄蒙協約發表俄人在外蒙於政治關係上派兵遣使固行動自由卽經濟關係上擬設俄國銀行抵制他國資本亦着着進行政府力有不及處則繼以商力此各國謀我之通例而狐人且以用之於外蒙也蒙人以俄蒙協約附約之規定無可拒却而俄人更可藉口俄以商力即足亡外蒙不必待外交矣兹將俄人在外蒙關於經濟界上之行動分述如下以備留心蒙務者研究之資 
　　（一）俄蒙股分公司外蒙向無俄蒙商人合組公司以故俄商以地位關係時被驅斥俄商嘗患之自協約附約成立後俄商行有機可乘遂倡設俄蒙股分公司其資本由俄蒙商人各出其半該公司條例業已將該項條呈由俄政府核定聞俄内閣日前開會議時特詳加討論大致無甚出入已經通過 
　　（二）庫倫印刷局庫倫去歲由俄人設一印刷局專以蒙古文字印刷行軍法令各種報章使外蒙人人知兵及政治上現狀兹聞該局現擬大加擴充除印蒙報以及各種法令外仍印行書籍消售全蒙由政治的目的一變而爲商務的目的云 
　　（三）哈克圖鐵路哈克圖建築鐵路一節俄人早有成議惟無　未敢發端去歲杪俄人竟明目張膽由工商部派代表一人赴庫倫調查哈克圖鐵路築建事宜據哈克圖商界之估計謂此路需欵二十五兆盧布而工商部代表意見則以爲二十兆盧布即已敷用故現正派人重行詳悉調查俟有眉目時卽行决定將該路交由商辦或政府自辦 
　　（四）莫斯科貨物出口公司莫斯科貨物出口公司者俄最大之出口公司也資本豐厚長袖善舞逐年派人赴外蒙一帶調查該處俄蒙商情歸而報告一切故於蒙古商務洞悉無遺曾由其發起組織外蒙商團出有商報以外蒙爲其研究目的物去歲該出口公司派人調查之結果謂於庫倫有設分公司之必要以期東西接應商務振起聞於去歲杪該項分公司業經成立俄貨之至庫倫者絡繹不絶 
　　（五）遠東貨物出口公會遠東貨物出口公會由伊爾庫次克（俄西比利亞最大城市）商界組成其會址卽在伊爾庫次克城内日前全體會員開會討論謂欲在外蒙鞏固商務基礎非由伊爾庫次商界代組織合股公司不可時有俄亞銀行代表在座起謂不知將來合股公司代辦機關設於何處倘能設於伊爾庫次克則各商可逕向莫斯科各工廠定購貨物運以東來轉運入蒙古境内銷售此實莫大之便利以伊爾庫次克與西比利亞鐵道相接近故也全體會員多贊成其說雜評一 
[爭論勳位問題]  
　　鼓吹革命文字之功固遠勝於口舌然而論功行賞多出於君主國之慶典而勳位則尤非民主國所宜章氏自命爲第一流人物其識見何亦同流俗雖然彼主張極端平民主義之孫中山尙居之不疑况餘子乎然而章氏究太率直矣 
[伊犂財政狀况]  
　　因濫發紙幣而金融敗壞商民交困致成不了之局吾不能不爲長伊犂者咎也然事已如此　欵旣無可望外債更不可行水盡山窮政府若不早爲之所彼蒙旗　而走險万且振振有詞矣庫事方急願我政府勿漠視之也 
[英法承認條件]  
　　吾人不必問各國之能否承認當問吾國之已否有可以承認之資格英法提出之條件即可以承認之資格也吾而有此資格不承認何傷苟無此資格雖承認亦何益若不求實在而徒以虚聲相慰藉今日曰某國將承認明日又曰某國亦將承認則適以自失其資格而已 
[更改出席人數]  
　　參議院因連日不能開會而有更改院法出席人數之議姑無論能勿流於少數武斷之弊與否即以現在之情况言之旣無開會之望安有議决之時亦徒多添一議安而已 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[直議會請簡民政長]  
　　順直省議會爲請簡直隸民政長特於十一日電陳中央云北京大總統國務院鑒昨讀大總統頒布暫行省官制命令仰見政府整飭官方廓淸吏治之至意捧讀之下欽佩莫名惟此項官制以都督兼管民政揆諸現在情形有未能已於言者溯自軍興以來光復諸省設直都督原係一省主要軍職其不能不暫兼民政者則以戰事未已不得不軍民并治以求一省政權統於一人迨南北統一北省亦照南方官制改設都督而晋省首先倡設軍民分治之制增設民政長專司一省民政厥後湖北亦信行之近如贛閩等省亦皆由中央簡任民政長是軍民分治之說政府固已採擇施行直省北控蒙疆東隣遼左邊氛不靖日有所聞卽以都督一人專司軍事尙恐應接不暇若令再兼民政勢必叢脞繁難歸於失墜矧馮都督於政治學識非其所長賴有藩司爲吏治財政之主體故直省吏治財政雖曰墜窳紊亂尙可勉强維持今若令馮都督兼理民政雖有各司佐治而考　一事亦非無政治學者所能勝任本議會爲一省人民代表事關一省前途未敢緘默不言擬請政府援照晋鄂贛閩等省辦法由中央簡任民政長主治本省民政而以軍事責成馮都督都馮督深遂兵學又曾身經戰陣必能保障一省爲國宣勞而直省民政旣有專官治理亦不至廢弛失墜矣一得之愚冐味上陳是否有當倘祈鑒核順直臨時省議會叩 
[全浙淸鄕之規畫]  
　　浙屬淸鄕區域除派大員督辦外其餘悉由民政司主任兹聞督會辦周劉二君業已組織完備各縣委員亦已訂期於十五日同時出發周督辦及劉會辦均擬说十八日分道起節而軍事廳頒定之特别淸鄕區在督會辦範圍以内者凡三十九縣預算按月經費計需萬二千五百五十餘元其開支約分七種（一）委員薪水凡淸鄕特别區内除由知事兼任委員不計共應設委員三十六員（督辦十九員會辦十七員）每員月修八十元以四個月計需洋一萬一千五百二十元（二）各局書記在特别區内者計三十九局由各縣民政科員可帮辦外每局添設一名月薪十六元都凡六百念四元四個月計二千四百九十六元（三）各區助理員公費各局設置淸鄕助理員除合併縣分以廿員計（如仁錢程安嘉秀等）餘均設十員共計應設四百三十員槪由自治職兼任不另給薪惟每員月給舟車公費洋十元合計四千二百元四個月需一萬六千八百元（四）各局公役隨從凡卅九局每局設公役二名月給工食六元又委員連縣知事兼任者共四十五員每員得帶隨從二名月給十二元每月共需一千五百四十八元共計六千一百九十二元（五）郵電費每局二千元四個月需洋三千一百二十元（六）委員川資每員月給三十元共五千四百元（七）筆墨紙張雜費計四個月四千六百八十元共計四個月内需洋五萬零二百零八元所有督會辦公暑及其他各縣經費尙不在内 
[臨海鄕民戕營官]  
　　臨海縣南鄕鄕民前因奪犯起睘糾衆二千餘人戕斃緝捕營官一案業已電禀省督請示昨臨海縣知事來長泰續電都督謂南鄕緝捕隊長劉長城因檢廳咨照協警捕犯被犯黨戕斃已由傳檢事電逹在案知事正偕游擊黃管帶在東鄕禁煙聞警馳回現會商檢廳統領調兵往剿謹先電聞 
[程都督取銷參謀處之命令]  
　　程都督令云本府參謀處原爲輔助本都督整理軍隊而設現在整理將次就緒參謀處已無特設之必要除留參謀長輔佐本都督籌畫一切外應卽撤銷所有各參謀等除盛南苕高震龍曾繁耀周揚亞榮史支士端黃爾乾沈　陸鍾渭楊珏陳諱炳改歸軍務司呈請委用莫文光林　仍留運檢所魯睫亭改歸測量局呈請委用外均加給一月薪水暫行回籍另候委用其餘結束事宜着趙次長妥爲辦理此令 
[蘇省禁烟檢查員簡章]  
　　蘇城巡警總局遵奉都督强迫禁煙命令爰派檢查員司分赴各處隨時檢查詎竟有地痞匪徒假冒檢查員濳至富室巨户藉端騷擾之事日前夏侯橋前淸織造庫總嚴姓家其中多係女流突有自稱檢查員王姓等二人闖入内室稱有人報告嚴大小姐吃烟家藏大土數箱正欲開始搜查適有嚴氏親戚某君到來向之查問該二有卽將公文出示某君欲細察其是否眞　該二人又將公文藏去經某君看出破綻强欲索觀該二人始言詞支吾乘問逸去如此者不一而足現經巡警總局偵悉特飭各區嚴密查拿此等假冐之人究辦一面頒發檢查員檢查章程通告兹將該章程錄下○檢查員專任調查私吸私藏私售私運四項○檢查員應遴選公正明晰事理兼悉禁烟情形者充之○檢查烟户以歷届請領吸户牌照註名於册者爲標準素未吸烟之户槪不檢查○檢查員平日專任調查以上四種事宜如有應到人家搜查等情須隨時報告經本局計可取得特别命令方能發生以昭愼重○檢查員出發時給予調查尋常証書事畢仍繳○檢查員旣應以證書爲憑如無本局證書卽屬假冐准隨時送警究辦○檢查員所到之處須將情形逐一塡寫日記簿呈報查核○檢查員如發現私吸私藏私售私運等事如有不服調查得直接請由就近區巡派警協助○檢查員請求區巡派警協助時須將調查証書送閱○檢查員不得於禁烟範圍外干預他種事宜○檢查員服務謹愼或怠情者由局長隨時稽考分别獎勵懲罰○收燬烟具隨時發給用印小票一張令其自貼門前以示區别而資表率○此係暫行規則頒布後卽生效力如有未盡事宜隨時修改核准施行 
[彭愚村大閙壽昌縣]  
　　武昌首義被害之烈士彭楚藩其靈柩已由黎副總統飭人運送壽昌縣原籍安葬詎其父彭愚村希望甚奢於安葬撫恤數千金尙不滿意竟與黃禎祥謀以强暴手段刧制黎公冀逹目的嗣黃被捕下獄彭始懼而扶柩回籍然彭不得志於省城竟沿途騷擾以洩憤及抵壽昌境時各官紳均出城親至河岸迎迓時適有初級審判廳長周某乘轎來迎彭怒曰我兒乃民國起義流血第一人非彼鐵血鑄造何有民國更何有汝輩官職今敢乘輿前來冐犯靈輀大屬不敬嗾衆將周廳長肩輿搗毁周廳長頭面亦略受微傷不得已踉蹌遁歸次日在邑中城隍廟開弔初級檢察廳長因上日審判廳長受辱欲約之同往弔奠以釋宿嫌因周固執不可以致該檢察長單獨遲到彭又怒不招待該檢察長行禮後亦索然而去於是彭之親族戚友前因訟事銜怨於法官者至是見彭與審檢　失歡遂乘間慫恿彭父滋閙彭父性本狂妄此次又因酒後膽粗竟率領護柩軍人數十名持械擁入審檢廳將兩廳長痛毆一頓强迫遍游縣城六門畢復囚於城隍廟以活無常手中鲽練繫其頸項該縣知事吳小山聞信甚爲驚慌向彭再三哀求釋放彭不允且拍桌大駡直至夜半酒醒吳知事復偕正紳多人曉以利害始將兩廳長緃歸現該兩廳長以受此奇辱無顏見人當即晉省呈訴司法司辭職所有判事諸官亦以经事大損法官尊嚴停止辦公要求照律懲辦不悉能因其子而寛否 
[鄂省女界新醜史]  
　　鄂省女子法政學校會計員姚女士温玉係女師範卒業生近因慕某巨子勢力竟與私通旋因爲衆所知居然不顧面疲嫁之作妾同校諸人以其品行卑沔大碍名譽公請取消其會計職務乃姚不知悔過反銜恨李校長啓敏久欲以野蠻手叚對待前日竟糾集無賴男女二三十人赴該校大鬧勢將摀毁器物李校長卽與諸職員以禮接待運掉三寸慧舌說明姚被取消係敎育司長主張不與彼等相干一面以電話請警暑彈壓姚見衆以禮相待亦無他辭惟曰黎本危（係狝副總統夫人）你們就抬舉他做監督我有何不可爲會計現在偉人娶平妻納愛寵者甚多况吾與某係正式結婚之兼姚妻有何下賤正辯論間警署已派巡官率領多警至則以兩造俱係文明人且未至於用武即以善言調處而姚衆已多畏事濳遁渠遂懊喪而去眦亦近日鄂省女界中醜聞也 
[湘都督整理醴陵瓷業公司]  
　　湖南譚都督致醴陵瓷業公司函云醴陵瓷業爲湖南絶大實業經從前發起開辦及現在主持諸熱心君子集資請欵苦心經營始克成立公分所出物品甚爲社會歡迎乃因頻年虧耗以致得不償失再四維持撥濟巨欵瓷業公司期有起色計開辦六七后費資數十萬不特赢利毫無且於折閱之外負債纍纍遷流所極勢必隳壤公司之成績喪失股東之資本且使歷年籌撥之巨欵儘銷磨於債務豈非實業前途一大障碍前此龍總理有見於此呈請官商合辦劉司長意在挽回積習更策進行始由本府改委總理擬從清查虧欵厘剔弊資入手本都督不忍瓷業公司之即於破壤爲之明定辦法所有該公司歷年帳項應由實業司會同會計檢查院召集股東及經手人員調齊簿據三面淸算究竟虧去若干因何損澈底銄稽始有着手以後辦法仍歸商辦則公家所撥欵項自應由公司歸還如公商合辦亦必查明除負債虧損商股實有若干使公股受同等之利益不負債之損挫若商力不支萬難辦則提歸公辦由實業司另訂章程派員經理以期補救改良公商兩無所損云 
[微陽漁業公司成立]  
　　蘇魯交界地方有微山南陽兩湖長約二百八十餘里寛約五十餘里東南門連江蘇之豐沛蕭碭西北接山東之勝嶧嘉魚水族衆多物產豐美前有劉肇唐君呈請在該湖一帶創辦微陽漁業股份有限公司業已集集股十萬元設總局於韓莊設分局於夏鎭馬家口南陽微山等處惟湖内時有盜匪出没擬請都督派撥團勇五百名以資巡選而任保護兹已奉周都督掇略云據禀擬在微山南陽湖地面組織漁業股份公司就天然之利源擴地方之實業養貧弭盜兩有裨益應准照辦候行勸業道核明發給營業執照卽行開辦至請撥度勇一節該公司爲保護商船漁户起見自可照行惟餉需全恃船户攤派恐滋擾累卽欲照攤亦須俟漁業發逹後再行照該公司所擬辦理此時祗可由公司暫出餉需開辦其湖内船隻可從輕酌收船捐以資補助而免阻滯仰將章程酌改另呈以便分咨立案云云此後山東實業界又關一利源矣 
[廣澳鐵路進行紀]  
　　廣澳鐵路早經前淸政府批准梁雲逵唐維業等承辦民國成立復由交通部批准繼續辦理兹聞該路發起人梁雲逵王寵惠梁卓梧等特在滬走謁孫中山先生商議開辦事宜孫中山以該商等經營多載始克爭回華商自辦欣然允爲贊助聞該商等已抵省籌畫進行方法矣 
　　廣澳鐵路線所　均廣東最繁盛之區現由交通部批准飭令勘估以便興策聞該公司現已電聘川漢鐵路工程師陸君爲總工程師准於日間開勘云 
[烟台關外軍已抵大連]  
　　烟台關外軍其未變判者已於一月五日給餉遣散秉第十九永田丸駛往大連其業經變亂之这一大部份亦於六日晚押運大連故均於六七兩日駛抵連埠時正深夜日警署以調查不便未許登岸至黎明日警署主任古賀及警部荒川等帶同警兵十數名登船檢查統計人數約在八百名以上其籍貫皆係奉天復州普蘭店遼陽營口大石橋瓦房店金州等處經警署細詢其姓名及扎行地點畢始容登岸今將所查之人數及所乘之船名列下第十九永田丸三百二十一名靜甯丸五百三十名日進丸二名共計八百五十四名 
[皖省司法界笑柄]  
　　黃信素安慶初級審檢廳長黃信素自到差以來終日以尋花問柳爲樂事所有每月薪資均已花費且該廳尙有罰欵數百金年終聞未報銷想已送往銷金窟矣近又床頭金盡惟恐美人白眼卽向司法會計處領欵會計員對以尊薪早已領去餘欵須俟司長批准自當照發非會計所能擅主也於是黃廳長情急即將初級審判廳關防擲於會計之前大聲言曰何敢藐視我初級廳長耶如今日不發欵甯可辭差嗣經該司各科員勸解以閣下要錢何必拿關防賭氣外間傳聞恐不雅觀遂一笑而散該廳長亦遂垂頭傷氣而返 
　　劉世琅司法司典獄科科員劉世琅於日昨擬批呈送司法司長鑒核司長閱覓以該科員所擬之批文理不通全行塗抺不留一字批令再擬皖省司法人材於此可見一斑矣 
[香港發現僞幣案近狀]  
　　日本人在香港僞造廣東紙幣一案一月七日下午復由馬道提訊保利律師爲警察主控被告等延加甸拿及夏理士兩律帥辯護泳水人孔益供稱在黃埔船澳受職居於紅勘舊歷十一月十六日約一點鐘時被雇往阿波丸火船附近入水捞獲與堂上無異之紙甚多後即將該紙交與保利律帥又泳水人林順所供略與上同並謂先捞得散紙一張後又獲日本笠一个斯時該笠半濺於海底泥濘内等語副警道京氏供稱目擊前兩証人由阿波丸所泊附近之海底取出笠兩个該兩泳水人交與我之僞幣與堂上者無異西偵探賈蘭供稱去月十三日見第四被告立在德輔道傍有美製搭客槓上具復據報告遂往皇后街再獲被告五人乃轉往澳門火船碼頭隨將後拘得之五人帶往第四名所立之處未幾由某被告將槓匙交出見所載之紙幣甚多後即當面點明計廿四萬九千元又有一被告携有一包内有印十七个至此保律師謂該印係假冐廣東財政司之印者賈蘭續言曰此被告（指一被告而言）又有華文字粒數枚然第六被告身上則帶有眞幣三千元至第七及第八兩名係在野村酒店拘得者復在此處再獲五元紙幣若干馬利臣　辦供稱去月十三日我親自在澳門火船碼頭將第五名被告盤搜後獲袖珍一本内挾有僞廣東五元紙幣廿四張官訊後仍命押候下禮拜一日再審 
　　九日下午復由馬道提訊保利律師代警察主控被告等延夏理士及加甸拿兩律師人辯馬利臣帮辦復上堂供稱去月初三日我在向門碼頭栅内將第一被告盤搜後獲袖珍一本内挾有五元廣東紙六張該紙并無號數或簽字又有别款五元紙幣六張此六張則有號數及簽字并一元紙幣五張（均有號數及簽字）五毫廣東紙一張日本一元紙幣九張有利銀行十元紙幣一張我未帶由第一被告處搜出該六百元在彼身上所獲之銀惟上言者而已然又在其袋内搜出今堂上之印我後在暗差房搜查首被告之夾必袋因獲五元紙幣八百張共分四色復獲手帕一條内裹五元廣東紙四張官訊後仍命押候 
地方通信 
[蘇州]  
　　軍官墮馬十三日下午閶門馬路有某隊官乘馬至警亭左側該馬忽然受驚跳躍致將軍官𪏔撲掀翻在地迨巡士扶起已悶絶死去血流滿面幸經崗巡等極力施救呼喚逾時方少甦醒細騐傷痕後腦骨已跌碎當即由軍士帮同送往醫院但不識能保性命否 
[常州]  
　　營長記過常州公民陸炳勋等具控常軍歩團三營營長張國凱劣跡多端求請澈究等情經程都督令飭秦團長查復現經秦團長呈復情形多所粉飾即經軍政司盧司長令飭將該營長張國凱先行記過一次並將連長趙湘李仲甫二員撤差仍由秦團長再行詳細查復聽候呈請都督核示遵行已分飭遵照矣 
[鎭江]  
　　國會補選江蘇衆議院第三區補選候補當選人如下伍　逹沙炳元周廷弼孫保圻錢嘉祉蔣曾煥賀宣平王錫祺吳　英秦瑞玠華振棫沙顏楷沙有元楊邦彥朱寶楨史邦直宋　煥中思毓李　濱祝光越李　蓮石耀光丁善慶沈鐘仁 
[揚州]  
　　知事接篆江都縣知事李春煦君已於十二日午後四時抵揚暫假巡警敎練所辦公兹定於十五日接篆視事代理知事鄭頒周君特令各課趕速將交代事宜淸理以故異常忙碌云 
　　厘局易員孔仙釐金局委員陳紹文去歲光復奉委至今已滿一載刻因軍民分治徐軍統已將所轄各厘局一律移請程都督接管程又咨交民政長應君接辦現應以陳辦理捐務年餘不甚起色特攺委許潄泉接辦不日可以到差矣 
[淸河]  
　　省會覆選揭曉江蘇省議會第四區覆選舉於一月七日下午二時開票計當選人卅八名姓氏列下許鼎霖陶鐘箎朱紹文解樹强戚麟祚陳錫明陸文椿葛錦城劉穩元沙希純莊增藩張慈明徐鳳苞朱子愚張從仁封緒所劉坤元王秀山武同舉馬弼仁王鳳誥董永誠陳宗堪馮士奇楊　石程肇褆朱鏡明王寳槐孫照寰李　荃郝崇壽王壽喬李　壎李敬修沈濟安郝林儒陳裕仁王玉樹 
[浙江]  
　　捲土重來定海永順公司快利商輪失事以來疊經股東會議迄無完善辦法於日前假商務分會開臨時股東大會經到會股東一再討論僉謂欲重整航業非改分司不可擬將老股减折添招新股以便繼續辦理當經公推吳松齡錢紹棠二君爲臨時查帳員查閱公司支付前後各帳報告股東復經公司估計原船修造及改換鐵壳計需英洋三萬三千元左右定議改組公司爲永順商輪有限公司船名定爲新永順股本定六萬元匀作一萬二千股每股五元除永順原收老股三萬八千以三折核計减作新股二千二百八十股計股洋一萬一千四百元外應招新股九千七百二十股當由戴泉鏡馬福康許召應吳全松朱捷三五君各認二百股旅滬張君一千四百股新認各股友二千股其餘不足五千三百念股各經董分别招募想經此次改組後各界同胞當必爭先入股也 
　　國會補選浙江第二區衆議院補選候補當選人十三日仍在甯波郡廨開票計選出十名尙缺一名兹將候補當選人錄下　　盧觀球楊桂欽馬宗周陳福疇沈良　許谷臣狄　單趙毓銓金　城李超羣 
[江西]  
　　米穀漲價贛省去歲收成尙屬豐稔徒以外省採辦太多故晚稻登場之時價已有漲無跌近因各屬禁運出境省城來源不旺有米穀者又多居奇不售故每米一石加漲至一千數百文今歲靑黃不接之際嗟我貧民將何以堪 
[安徽] 　 
　　移植佳卉柏都督以各屬烟苗業已派員前往鏟除淨盡所有種煙各地畝自應改種他物以免荒蕪昨特通飭六十縣知事會同農會將境内種烟之地一律改種棉花以興實業 
[廣東]  
　　捉獲女賊粤省賊風猖獗始而男賊今更有女賊矣前數天來往番禺石獅頭鄕之象寳小輪中途有女賊數人身懷鎗械卽被巨刧此事已駭人聽聞近因順德舉辦淸鄕一般匪黨紛紛逃竄該邑有鉅族子弟數有反正後與匪爲伍刧掠打單無所不至並姘識女賊二有非常兇悍昨被線人偵悉密報游擊隊星夜派撥勇船前往大鵝沙圍捕詎踼入匪窩不見一匪而該匪已於晚上匿入禾地大禾稈堆男女各賊交股而睡該軍收隊回船瞥見禾稈蠕蠕欲動知必有異立卽拔鎗轟去搜獲男賊九有女賊二人均年少貎美懷有曲尺駁壳經已綑解淸鄕行營矣 
[雲南]  
　　野豹入城臨安府地方鄰近無山素稱繁盛不意近日該府北城内忽發現野豹三隻居民一見驚惶逃避後經陸軍警察同持快槍追擊當將三豹轟斃送入府署惟舉槍轟豹時因事出倉卒誤將朱鎭台差官擊斃一人現在已起交涉不知作何了結云 
　　大蟒當道宜良縣眞越鐵道涵洞中近有巨蟒一條　長約數丈去年十一月十七號在軌首中盤旋及火車到來不及避開卽將此蟒碾爲三叚而死並於肚内破出銀首飾多件云 
雜評二 
[民政長之迎拒]  
　　江西福建方拒民政長而直隷則請節民政長地有不同亦人有不同也江西福建之拒謂非其人直隷之請亦爲不滿都督之故若僅於民政長視之誤矣故我每謂中國之事每於問題外别有問題 
[女賊與女權]  
　　我爲此方非反對女權而嘲弄女子也蓋人而有權必先有能力能力無論其爲善爲惡易地卽同如廣東女賊之身懷槍械恣意刦人若以之人征庫征蒙豈非效力疆場之女丈夫哉賢於今日之借名無實者遠矣 
[鄕民戕殺營官]  
　　官吏倚勢以欺民民固不可以無權也若以提倡民權之故而民即無不可爲將何以維治安哉此中界限每易誤認若臨海鄕民之困奪犯而聚衆戕官此爲犯法不得伸民權 
 
 
 

Page 7

 
 
　本埠新聞 
[滬軍欠欵發給國庫証劵]  
　　滬欵淸理處接到程都督轉交國庫証劵三百萬元抵作前滬軍財政部各項欠欵現由滬款淸理處將此項証劵移送交涉使署會同滬商會貝君潤生及虞君洽卿商定辦法八條不日由滬商會發給各欠户云 
[交涉司履勘界綫之先聲]  
　　前日下午閘北市民公會復因北四川路界綫問題特開議事會據會長黃贊煕會董夏粹芳朱邦生嚴逸士副市長沈聯芳等（以上數人曾由會員公舉爲代表謁見陳交涉司面商辦法）報告此事已經陳交涉司允准於星期日即正月十九日下午二時先往該處履勘一週再行照會領事公會派員會勘妥商解决 
[土商控告報館之結果]  
　　經售烟土之英商新老沙遜等十一户在公共公廨控告民國西報主筆馬素誹謗名譽損害營業等情迭經關讞員會同英領康君研訊諭候會商判斷在案昨晨英領康君與王襄讞會訊捕房瑣案時原告代表梅吉言沃沛雨律師與被告代表德雷斯費信惇兩律師同時上堂聲請判斷康君以此案係與正會審官關君承審卽與王君退入領事憩息所邀同關君磋商之下旋復升座諭曰此案迭經會審情節已明毋庸再訊遂即宣布堂諭如下此案原告洋行八家公司一家商人兩名聯名具控請求諭止被告複载产數次民國西報所載原告認爲誹謗之文詞及關係原告營業之同等誹謗文詞等情查誹謗一項中國舊例並無特别解釋光復经前見諸前淸律例之條欵僅合用於從前原有現已過渡之社會前淸宣統元年修訂之律例罵詈一項所存之字義甚爲泛泛如罵人者罰等語其罰欵則視受罵之人爲官長爲親長而分等次造謠擾亂及匿名告人罪者無論其事之有無均係按律嚴懲光復以後司法部頒行之刑律草案第二編第三二一章第三百六十條有指摘事實公然侮辱人者不問其事實之有無處五等有期徒刑拘役或一百元以下罰金以上各條係科斷誹謗侮辱以致擾亂治安者皆係刑律此案原告以民事具控請求堂上給諭禁止必須原告有所證明或堂上裁奪被告所載文字實有損害原告之處方能照給中國司法衙門似乎從來未有民事控告誹謗之案查民國暫行民律草案第一編第四十八條所載人格保護有保護個人名譽等語又第五十一條有人格受侵害者得請求堂上屏除其損害及賠償慰恤金等但於指定其人或誹謗一類及平常言論如何限制均未條定然本公堂研究此項問題應分兩層一則所控誹謗之事是否實指其人可以執而控告一則所控文詞是否誹謗原告第一問題原告引用（英國利萬权控老琴臣）一案以是案所用之誹謗之文詞内有（數愛而蘭廠家字樣譯音）雖屬意義廣漠苟原告能於陪審官之前証明此項文詞實係指定該一廠而言致使熟悉時務者一見瞭然此項文詞實係專指一廠而言則陪審官因此即可斷定原告得直以後上訴衙門不能儘因所用之文詞未嘗指定其有遂註銷原斷也惟此案原告請求堂上細閱被告泛用之士商字樣再參觀其上下引用之文意並此案之大槪情形確指該洋行八家公司一家商人兩名而言等情查原告所陳與英案專指一廠而言者稍有區别因表面雖泛指一類實係專指大類中之小類即該原告等而言本公堂查此層有難臆晰者緣此問題乃屬於十律旣未詳細英律亦從簡略之一種意想故一再準情酌理始定被告報載有足使原告控告之處第二問題則須判斷此案是否誹謗查前文所論原告所請給諭禁止原告須先証明或堂上裁奪被告所載文字實有損害原告之處方能照給今閱原禀所稱受損害其關係行中營業者多而關係個人名譽者少以此言之則所控第四五六七八九十條等雖是有言可稱損害個人名譽然並未牽涉該行等營業而該行等亦未呈明損害証據故以上六條本公堂應　斷被告得直惟第五條載所需者賄一節暗指原告以鉅欵賄給報館標榜營業推廣貿易並未據被告呈出絲毫證據以實其言於原告營業實有影響本公堂應令彼告嗣後不得再將自（來勿拿）起至八毛而各姆生）止之文字無論中文與西文宣示大衆至於原告請求諭止被告不得登載同等之誹謗文字一節不特此等諭單無論範圍太廣碍難照給且嗣後遇有彷彿誹謗之文案原告以違諭遽請提究則公堂又將何以辦理是以未便照給此判 
[調查員破壞烟禁]  
　　本埠禁煙局所派調查員公正廉潔者固居多數藉端需索者亦復不少以致華界居民無論是否吸煙多被若輩任意搜捕頗爲騷擾市中輿論甚不滿意本月六號有調查員陳潤霖（係前淸保甲總巡朱森庭之婿）王裕志二人同往西門外羊尾橋陳永祿所開之陳春記牛皮作内指爲私藏洋煙入内搜捕抄出破舊烟缸一隻其中並無烟膏陳潤霖指爲違禁之物定欲拘局懲辦永祿聲稱前曾吃烟早已戒盡此係舊物不足爲憑並由永祿之同業王端林及吳某二人出爲解勸潤霖等勒罰洋三百元否則定欲拘局後經瑞林等再四調停給洋四十元當場向索收洋證據潤霖答稱當於三天内送來遂携洋而去後永祿守候多昌並無收據送來遂於十四號偕同王瑞林及吳某投告三區警局卽由區官併送禁煙局請爲核奪嚴局長闻之大怒立即飭傳陳潤霖王裕志到局着送上海縣公署訊辦一面令原告帶同證人自行投質晚間十時即由知事吳君升座詰問陳永祿同見證伸訴前情並稱四十元之賄洋由陳潤霖親手收去允於三日内送到收洋證據詎候至今日未見送來是以控告訊之王裕志供是日在陳永祿處抄獲煙缸之後我卽奔往三區報告不知陳潤霖如何得賄求鹽質之陳潤霖則俯首無詞惟求恩宥吳君以陳潤霖等身充禁烟局調查員膽敢索賄實屬胆大妄爲着卽斥革暫時發押巡警局候備文押送地方檢察廳按律懲辦見證王瑞林等交陳永祿帶去如日後檢察廳傳訊應即投質陳永祿等唯唯而退 
[道士私藏烟具之波折]  
　　邑廨東房住持羽士胡松林即胡墨卿前因私藏烟具由地方檢察廳諭存保證金洋一百元交保釋放在案兹經該廳陳廳長訪悉外間對於此案嘖有煩言爰於闪日飭傳保人鄭某柳某到案研訊判將鄭柳二人交奚順卿楊英林陸子英顧瑞生四人保出昨日午後陳廳長又派法警往傳鄭柳二人及奚等四人到案問話不知將若何處治也 
[尙賢堂歡迎華僑]  
　　法租界寳昌路尙腎堂内附設之中外商務聯合會以華僑聯合會人員歸自暹邏緬甸及星加坡等處爲本國謀幸福特訂於陰曆十二月十一日下午四時至五時開歡迎大會演講振興實業之方法冀於中外人民各有利益云 
[緝私領哨被控]  
　　上海租界食鹽棧之緝私權限祗在浦江以内他處不得侵越詎該鹽棧緝私領哨趙正芳竟藉緝私爲名屢至浦東北蔡鎭一帶携帶槍械任意騷擾該鎭公民吳光宇等以趙正芳恃勢姦佔陸某之妻爲妾並毆縛市公所協贊員趙建淸且又槍斃更夫阿茂屢釀禍端商民頗受其害爰特聯名禀奉程都督派令樊薰臣密往北蔡鎭詳加查訪昨已回省呈復請示核辦矣 
　　又聞秦駕侯謝酉山諸君以浦東素無官引私販充斥近白浦江緝私領哨越界查緝後時起衝突恐釀巨禍故特呈由都督核准於本月七號在北蔡等各鄕鎭開辦上南川食銷官鹽以免爭執 
[畢烈士靈柩回湘]  
　　混成第三旅李旅長查有湖南烈士畢松甫之靈榴現須回湘安葬故於前日命令第一關第二營楊管帶及砲隊營余管帶各派兵士送至金利源碼頭某輪船運送回湘 
[警務長注意火政]  
　　商埠巡警局長穆君昨日通令各區長云照得救火一事雖有專司機關而事前防範之方法臨時彈壓之職務警察實負完全之責任是以各區遇有失火之事均須呈報來局近來救火聯合會一切組織方法逐漸攺良日臻完美各區遂以火患一事無關責任因而視呈報如弁髦告朔不行並此餼羊而去之殊非整飭警政之道須知人民財產之所關卽爲警察職務之所在不容稍有疏忽蔓延爲害嗣後該區如有火災之事卽由該處巡士將街名號數報區後該區區除前往彈壓外一面電告來局事後猶須將地址家數職業損失情由一併詳細呈報如有焚斃人命以及重傷之事立即由電話詳細報告是爲至要自通令之後倘有疎忽不報等情該區責任所在實尸其咎爲此特令飭遵并卽轉飭長警人等一併遵照毋違 
[海軍司令部紀事]  
　　駐滬海軍司令部李總司令以駐泊煙台之海軍各艦及該處海軍學堂各學生之陽曆十二月份薪水均未給發轉瞬陰曆年關無可再緩特於前日委令左司令蘭建樞携洋七箱共計三萬五千元駕坐海琛巡洋艦赴烟發放 
　　海軍部前向日本訂造之軍艦四艘曾接來電謂本月十八號定可來滬昨又接到日本來電謂該四艦之機器忽然損壤尙須修理約緩二星期始能駛滬云 
　　又向英國定造之軍艦業已告竣約本月二十號之前可以駛滬惟該軍艦之名刻尙未定 
[報告災區慘狀]  
　　中國紅十字會沈副會長自籌辦順直賑務以來親往順直災區調查月餘歲除返滬尙有未到之處請代表朱静波姚廷薰親歷調查兹據代表第一次報告略謂十二月二十九號至二年一月八號查得天津縣城鄕各災區共計二百二十餘村積潦堅冰舟車梗阻除覓乘凌床外繼以歩行先查四城外災民散處半屬静海靑滄獻縣交河等處逃荒來津者其形容枯槁飢寒交迫情狀望之惻然老弱男婦均因身無寸縷裸伏坑旁奄奄待斃者不知凡幾如西關外之南小學南關下頭之王家樓東西富辛莊老堂子後以及小店竹林村等處爲尤甚然此猶有一線生路因津埠究屬繁區少壯男女行乞謀生尙可少延殘喘至四鄕居民平時專以耕種爲活一旦田盧冲没顆粒無收僻處窮村更難覔食如南鄕辛家院之大小梨園頭張道口門道口王藍莊賈家莊北鄕之龐嘴漢溝柳灘蓆廠東西亍莊東鄕之南北荒草　趙家莊李明莊西鄕之大小蔣莊邢家莊東姜井東南鄕之前後三合灰堆村大直沽西南鄕張家窩之潘家樓董家莊東北鄕之前後麻疙疸朱唐莊小淀賀莊蘆新河馬莊孟莊各災區一望冰天非支搭窩棚卽慘棲敗絮男婦老幼無不菜色凄凉挨次調查見有食黃絮子麥芒子以充飢者十之四五此外均甑釜生塵久不舉火甚有無臥垂斃一聞查災之聲猶欲匍匐膝行哀號求賑者更屬傷心慘日其餘尙有數十村災情稍輕不及徧述等語現聞該會已努力進行向歐美華僑及海内各團體勸募矣 
[砲廠工程之改革]  
　　製造局陳督理曾於去歲年假之際諭令砲廠委員唐爕將民國二年造砲工程改爲包工唐委員以各工匠每星期工作大小多寡不等難以遵辦未經解决兹有砲廠學生朱天奎擬具估工章程十二條送由唐委員禀奉陳督理核准照辦章和錄下 
　　（一）炮廠工作旣經改爲估工則估工之處當定名曰派工處 
　　（二）全廠有東西機器兩房各一處東邊兼管木作房之工程西邊兼管鐵作房及鍋鑪房之工程庶不擁擠以免耽誤時該 
　　（三）全廠應作之工程均須派工處合計統籌挨次派出須到月底淸查俾知各有幾分工程各成若干件數免致到期裝配或有或無貽誤工程 
　　（四）砲廠工匠應作之工須由正副匠目督率領工籌算先行報由派工處配核分派各匠工作 
　　（五）正副匠目雖各有分門專責究竟同是公事應當大衆維持如果砲上需用另件甚急不得藉詞推諉歸咎於人即以件派交工人工作亦不得顧愛徇情厚彼薄此倘同心協力一年造成之砲能額外加多卽應禀請酌予勞金以示僾異倘或造砲不能滿額則派工員與各匠目等均應記過議罰 
　　（六）副匠目應帮同正匠目隨時料理器具巡察工程如怠惰因循玩視工作者應請記過 
　　（七）各項領工須振刷精神帶同匠徒一體勤奮工作倘藉故曠工卽當禀請罰減工食 
　　（八）工匠藝徒領造各件均由派工處會同匠目估定右干鐘點日期註載手摺交該匠徒手收一俟造竣之後送交檢查處考檢其尺寸大小悉合準繩方能收帳 
　　（九）匠徒所繳之件　照原估鐘點日期不少多則無過無功姑置勿論 
　　（十）匠徒所繳之件如估定十日者能九日造成仍照給十日工食若八日造成祗給九日半工食其所餘半工存記帳簿統俟年終總結餘工若干或平日别項尙有多耗之工以此抵銷再餘若干應當禀明俟下届甄别時列作優等加給工食如造小件祗須數鐘點或一二日三四日以上造成者均仿此 
　　（十一）匠徒所繳之件估定十工者或多做一工則扣一日之工食若多做二工則扣去一日半之工食其所耗半工存記帳簿俟年終總結耗工若干或平日别項亦有赢餘之工取以作抵再耗若干應行禀請核辦若多做三四工該派工員等應當監視工作如原亦應三工扣出二工四工扣出三工若係偷懶故延則多做之三四工盡行扣去至下月份仍如前轍不改卽行禀請開除 
　　（十二）派工兩處每季應將各匠徒之功過造具報告一分呈送核奪 
[包探誤認拐子]  
　　粤人藍玉堂何志雲何維友蕭子堅李福生湯尙羅彩文唐李氏甘海氏鄭崔氏計侯山王阿金等男婦十二人於前日下午帶領湯東琴湯上裕何二寳阿娥金根寳金寳高三小阿二坤生阿炳阿孟等男女小孩十一口同乘廣生輪船出洋被探陳雲忠蔣榮生查見以其形跡可疑上前盤詰嗣因該輪用人卓奉業等出而反對致起冲突遂將卓與藍等男女在小廿三名一併帶入捕房分别收押昨解公共公堂經聶讞會同英領翰君訊得均非拐賣卓亦不認阻止遂判分别交保開釋各小孩亦准予領回 
[丈母留難女婿]  
　　福建路級升棧主婦張戴氏之十七歲女兒林弟因與茶房岳文德私識成孕經氏控奉公共公堂訊明以男女均未婚配判令兩造交保限岳於兩禮拜央請媒証正式婚娶在案兹張戴氏索聘甚奢並稱非江蘇都督爲媒其女誓不嫁岳致未完姻兹岳又具禀公廨昨經傳訊中西官以氏不應要挾判限七天仍照前斷辦理如違提究 
城内 
[縣知事批]  
　　（典商奚錫福等呈批）據禀該商拼股在二十三保　回提籃橋地方開設鼎昌分典取具同業保切各結前來候卽呈請給帖輸稅一切取息贖期遵照典章頒發木榜刋守並先給示開張也 
[地方檢察廳批]  
　　（顧車甫訴請給領公益棧器具批）狀悉查公益棧内所有器具前經本廳命令第二初級檢察廳發封交王方舟保管在案將來如何處分須俟此案判决後方可定奪未便給爾具領至所稱陳金琳積欠租金三月係另一問題祗可向第二初級審廳主張債權不能併入本案辦理又該棧房屋旣未發封所稱另招租户一節自應照准（任昌林呈移提案擱求速處分批）狀悉查刑訴律第十二條審判衙門之土地管轄以犯罪地或犯人所在地爲斷此案犯罪地及犯人所在地均不在本廳管轄範圍之内實難移提到案着仍向該管衙門呈請究辦可也 
[深夜起火]  
　　新小北門内西馬橋西浜第四號門牌某姓織機坊於前晚三點鐘時不知如何造火於所堆之木花中一時濃烟四佈幸由隣人帮同救熄祗燬平屋一間 
南市 
[學徒不端]  
　　王家碼頭茂昌木行股東沈級修前因失竊衣箱内皮衣數件當即報由第一區派探往勘並無形迹即將沈之家丁朱大帶區移送第二初級檢察廳訊無實據未經破案嗣因該行時常挫去淸潔所所給之糞票計有四十張之多疑係學徒陸松齡所爲向之盤詰詎陸即先發制人赴廳起訴謂是誣良爲竊當奉預審陸僅認私取糞票念五張計收錢五百文惟皮衣並未竊取詢之原告代表王鰲聲稱該徒素不安分求察後派法警調查情實可疑而陸仍不服延請律師爲之辯護昨經起訴同級審判廳訊明判决着陸拘留二十天准其繳洋二十元贖罪並將所收糞票錢五百文如數繳還具結存查 
[限期造報]  
　　商埠巡警局長穆抒齊君以本局自改組以來凡各區長警之統計表尙未改易造報昨特令行各區長迅將各長警分别升補降補調補所份及斥革等類限日造報以憑查攷 
[調補區員]  
　　商埠巡警局科員董耀龍昨經局長穆抒齊君調往西鄕北橋鎭第十八區爲區員並在第二區内調撥巡士陳德勝俞森林李幹臣三名隨往該區唚緝 
[船户兇横]  
　　竹器船户沈阿金屢次逃稅前日被總稅務所巡丁查見向之征稅沈即持篙行兇當由巡丁報告所長將沈拘住送至第一區轉送商埠巡警局訊究嚴罰以示儆戒 
閘北 
[少婦可憐]  
　　三區區長前日解送迷路婦人卞陳氏至巡警局經凌司法長提訊據供實山人住南門外年廿三歲因被惡姑凌虐並圖價賣是以逃來上海判送寄養所留養聽候查核 
[小孩迷路]  
　　男孩魯阿哥年十四歲太倉人女孩沈大喜年十三歲淸江人均因迷路由八區送至巡警局經凌科長訊問一過判併送惠兒院留養候傳家屬到案認領 
[各執一詞]  
　　單如鐘扭妻父周歩階至一區控稱伊妻周氏被朱如茂串同妻父拐逃藏匿經張區長解送巡警局訊問因供詞各執移送檢察廳核辦 
[發掘墳墓]  
　　姚寳安控胡朝龍盜賣墳地等情業經公廨傳訊判候函致上海縣知事查明册籍復到再核在案詎胡忽於前日雇工前往將墳發掘經原告報由捕房將各工人拘入捕房禀知公廨於前晚復訊先由原告代表哈華托律師上堂譯訴前情並稱旣奉諭候函致縣知事查復則未經定斷之前兩造均不應擅動今被告擅自雇工將墳發掘且將屍骨狼藉顯係違背堂諭應請嚴究並飭將所掘之墳修好静候公堂判决質之被告亦延愛理思律師到堂辯護關讞員判被告仍交原保候縣署復到再核並著將發掘之墓妥爲掩好在未經判决之前不准擅動如違嚴究 
[追索虧損]  
　　美商滙泰洋行控王學泉定貨不出等情前日午後由廨傳案會訊先由原告代表高易帮辦律師偕原告西人惠納司上堂請追虧損銀三千大百餘兩被告亦延費性惇律師到堂代辯關讞員與美領海君會商之下判王闪原保候商定堂諭飭遵 
[無可翻異]  
　　祥茂棧主陸春翔控蒯振伯盤棧悔議違背合同等情當經公堂訊明其咎在陸判將所被告之定洋一千元限期繳還嗣陸復投廨聲請上控因已逾期令照原斷繳洋在案乃陸抗不遵繳故於前晚復經孫襄讞傳訊以案經定斷豈容翻異判陸交一千元人洋並保限三天繳淸 
[相持不下]  
　　向在前淸江蘇藩署（卽今民政局長）充當漕總之汝文幹因被通源洋貨號主唐烟生糾開鉅源洋貨號騙呑股本銀三千兩並値價甚巨之珠飾等件控奉公廨迭次傳訊在案前晚由廨復訊兩造仍各延律師到堂互辯多時仍未解决孫襄讞判唐仍交原保候禮拜四復訊核奪 
[私用帳欵]  
　　趙樹堂陳鴻昌陸忠琪同在德商有喴洋行内執業近因串通舞弊私用帳洋六千一百元被洋東查悉偕証包大昌報請總巡捕房派探將三人拘押昨解公堂經王襄讞會同英領康君略加詰問以原告係是德商判均押候禮拜六德領堂期解訊 
[劃扣辛工]  
　　亭生電燈公司控式拉夫居守仁私收客帳昨由捕房將居拘解公堂請究原告由經理人李鴻藩偕證趙仁忠投案請究訊之居供認收用洋六十六元普稱尙有三個月辛工未領可以扣除判居交人銀並保限兩禮拜淸理 
[另行起訴]  
　　張協先控張進泉串同地保沈芹香誑稱遺失田單私赴會丈局團契出售一案昨經公堂復訊兩造均由律師到堂代辯中西官會商之下以張沈兩人均有不合著各罰洋一百元充公至田土糾葛諭令原告照民事案起訴被告仍交人銀並保聽候訊核 
[定貨糾葛]  
　　德商泰來洋行控唐秉生定貨虧銀二萬餘兩延宕不理昨由捕房將唐傳至公堂請追判交保候訂期會訊 
[－賴債逞兇]  
　　周金芳控王阿金馬福壽賴債行兇等情昨由捕房將兩人拘解公堂訊判被告务罰洋三元充公無洋改押三且至原告所稱賴債一層著另行具控 
[水乳交融]  
　　工商局衛生處控林慶生蔡富林在租界内出售　水牛奶由捕房將二人拘解公堂訊明判林罰洋二十元充公蔡押七天 
[日人逞兇]  
　　前晚有日本人某甲在鴨綠路將東洋車夫無端痛毆由六百八十九號華捕上前阻止亦遭毆打嗣經他捕到來幫同拘解捕房聽候核辦 
[一場惡關]  
　　住居華記路之陸文書昨與姘婦陳氏爲錢財起　各持棍棒　毆良久均傷頭面被捕併送捕房捕頭命送同仁醫院醫治再核 
[學徒捲逃]  
　　蓬路二十一百七十一號雜貨店主莊某昨至捕房報稱學徒毛生私取洋十五元潛逃捕頭准予查緝 
[請緝贜賊]  
　　往居北河南路四百三十號之孫姓昨至捕房報被流氓四人軋住各持利刃恐嚇不許聲張旋將身畔所儲之洋悉數抄去繼將所穿之皮袍褂一併剥下用繩將兩足紮住棄置道旁一哄而散事後報知捕房由探緝獲陳阿四一名送廨請究據供此事係某甲爲首聶讞員判陳押西牢二年並着補拿同黨到案再究 
[無敢顧問]  
　　法馬路易新園盆湯虧欠新沙遜行房金三百十兩經公堂飭傳經理人邱炳發到案判令交保限七天理淸迄已逾限分文未繳昨由該園坐櫃人劉金生投案訴稱邱炳發業已避匿商等以限期已届擬將店盤去惟因股東應茂記董金山等均不見面以致無人敢頂請示核辦聶讞員判交原保展限十四天交邱到案訊追 
[藏垢納污]  
　　竊賊張阿四日前行竊王少松家衣服各物銷贜於顧金榮處報經包探將張緝獲帶往顧家吊贼時詎顧家尙有私售洋烟情事爰卽禀明捕頭請廨傳訊顧即避匿當將其妻蔡氏拘案經中西官訊實判張押十四天蔡氏罰洋二十元如無力遵罰改押二星期示儆 
[管束宜嚴]  
　　男孩趙元生專與竊賊爲伍前因王阿三竊案由廨將王懲辦趙則押候傳其父母具領在案兹由伊母趙張氏投案求領聶讞員著罰洋一元從寛給領完案 
雜評三 
　　某棧主之女與茶房有私而孕官判令成婚女母難之謂必江蘇都督爲媒而後可 
　　嘻江蘇都督豈爲汝輩作媒者耶雖然一介憑婦亦知愛重都督是可喜也 
　　使袁大總統能體貼人民之意必於每省特簡一媒妁道專爲民間男女牽引作合俾中華民國無怨女曠夫豈非文明盛治 
　　可惜道官制已發布矣不然加入一種媒妁道又可位置幾許閒曹也 
　　（尙有專件來函轉入第入版） 
 
 

Page 8

 
 
專件 
[畫一現行中央直轄特别行政官廳組織令]  
　　第一條各省現設之外交外務交涉等司使均改爲外交部特派交涉員其設置地方以通商巨埠爲限 
　　第二條各省現設之司法提法等司均改爲司法籌備處其司長司使等官均改爲處長 
　　第三條各關監督各省鹽運使均暫照現行之例辦理 
　　第四條除前條規定外各省現設徵收稅捐等項之局所均改爲某項徵收局以其稅捐等項之名稱冠首各依現行之例改設局長 
　　第五條外交部特派交涉員署各關監督署各監運使署各項稅捐徵收局除該署局長官外畫一現行設官之名稱如左 
　　一科長　二科員　監督運使附屬之局所均酌設委員以一人爲之長除外交部特派交涉員署外各署得參照現行官制之例酌設技士辦理技術事務 
　　第六條司法籌備處除處長外均依現行之例酌設委員分别派充科長或科員 
　　第七條前各條之科長科員及技士員額由該管長官擬具現行相當人數呈報主管總長核定之 
　　第八條特派交涉員司法籌備處長之職務權限以各該管總長依現行官制委任者爲限司法籌備處處長得由司法總長酌量地方情形委任該省行政長官監督之 
　　第九條各關監督各省鹽運使各項稅捐徵收局長之職務權限以依照現行法規之例及主管長官所委任者爲限 
　　第十條特派交涉員司法籌備處長各關監督各省鹽運使依現行之例由主管總長經由國務總理呈請簡任各項稅捐徵取局長由主管總長經由國務總理薦請任命 
　　第十一條各署局爲繕寫文件辦理庶務得照現行官制之例酌用雇員 
　　第十三條本令自公布日施行 
　　附則 
　　第十四條本令施行後凡從前各省所設之特别行政官廳其署名官名有與本令畫一辦法抵觸者應卽裁撤或改正之 
[畫一現行京師警察官廳組織令]  
　　第一條京帥依現行巡警官制之例改設警察廳仍直隷於内務總長辦理京師城郊地方警察行政事務其城郊以外之京營地方由該廳酌量分配警察隊營理之 
　　第二條京師警察廳依現行巡警官制之例分設四處如左 
一總務處二行政處三司法處四衛生處前項各處之職掌範圍依現行巡警官制及現行警察法令辦理 
　　第三條京師警察廳應分城郊地方爲二十八區其各區警察署之職掌範圍依現行巡警官制辦理 
　　第四條京師警察廳設總監一人由内務總長依現行巡警官制廳丞之例呈請簡任 
　　第五條京師警察廳參照現行巡警官制之例於廳長以下盡一設官之名稱如左勤務督察長四人至六人各處處長每處一人消防督察長一人警察隊長四人至六人私書二人警正每處三人各區警察暑長每暑一人警佐每處八人至十二人警察分隊長每隊一人譯員四人警察醫員四人技士四人 
　　第六條勤務督察長各處處長消防督察長警察隊長秘書警正各區警察暑長依現行巡警官制僉事之例由總監呈由内務總長薦請任命警佐警察分隊長譯員警察醫員技士依現行委任警務警官之例由總監委任之 
　　第七條京師警察廳職員除第五條業有規定者外其員額由總監擬具現行相當人數呈請内務總長核定之 
　　第八條京師警察廳及各區警察暑爲繕寫文件辦理庶務得參照現行官制之例酌用雇員 
　　第九條除勤務督察長監督外勤務消防督察長監督消防隊事宜警察隊長監督各警察隊秘書掌理機要事務外其處長職權視現行巡警官制之各處僉事各區警察暑長職權視現行之區長警正職權視現行之各科科長警佐警察分隊長譯員警察員技士之職權視現行之科員區員 
　　第十條京師警察廳除消防隊另行組織并守望巡警各項勸務仍參酌現制辦理外得酌編各項警察隊由隊長督率之其編制方法另由總監呈請内務總長核定 
　　第十一條本令自公布日施行 
　　附則 
　　第十二條本令施行後現行警察法令以不與本令抵觸者爲限仍適用之 
[畫一現行地方警察官廳組織令]  
　　第一條各省省會及商埠地方依現行巡警官制之例均改設警察廳承内務總長及該省或該道行政長官之命辦理該省會或該商埠警察事所由該膖事監督指揮之 
　　第二條省會及商埠之警察廳其職掌範圍依現行警竂法令辦理 
　　第三條省會及商埠之警察廳於其管轄區域内遇有警察行政事務與其他行政事務於地方行政官廳廳有關係者須互相協助 
　　第四條省會及商埠之警察廳依現行巡警官制之例仍分設四科如左一總務科二行政科三司法科四衛生科 
　　第五條省會及商埠之警察廳就其管轄區域分爲若干區每區設一警察暑辦理該區警察事務其區數報由該省行政長官呈報内務總長核定之 
　　第六條省會及商埠之警察廳所有各科各區警察暑辦事權限準用京師警察廳現行各處各區警察暑辦事章程之規定 
　　第七條省會及警察廳依現行各該廳長官之例均改設廳長一人由該省行政長官專案呈由内務總長經由國務總理薦請任命 
　　第八條省會及商埠之警察廳於廳長以下畫一現行設官之名稱如左一秘書二勤務督察長三科長四消防督察長五警察暑長六科員七警察暑員八譯員九警察醫員十技士 
　　第九條各該警察廳除秘書至多不得過二人科長暑長每科每暑一人及消防督察長一人外其勤務督察長科員暑員譯員警察醫員技士員額由該廳長擬具現行相常人數呈請該省行政長官核定仍報告於内務總長前項規定外各該廳暑爲繕寫文件辦理庶務得參照現行官制之例酌用雇員 
　　第十條各該警察廳秘書科長暑長勤務督察長消防督察長由該廳長報由該省行政長官彙案呈由内務總長薦請任命其科員以下各官由該廳長呈請該省行政長官委任之 
　　第十一條除前各條所設警察各官外所有報行守望巡邏各項勤務之巡警人員應分巡長巡警之等級依現行警察法令之例編制之 
　　第十二條各該警察廳得酌編各項警察隊由隊長督率之其編制方法須呈請該省行政長官核定仍報告於内務總長 
　　第十三條本令自公布日施行 
　　附則 
　　第十四條本令施行後凡從前各省所設之警視總監巡警總 
監及其他暑名官名有與本令畫一辦法抵觸者應卽改正 
[現行都督府組織令]  
　　第一條於民國領域内分爲若干師區其情形必要之地方得合二師區或數師區設都督一人統轄各該區内各軍隊但師區未經劃定以前各省得暫設都督一人統轄該省各軍隊 
　　第二條都督之設置廢止或兼任地方行政長官由國務會議定之 
　　第三條都督直隷大總統凡關於軍令事宜受參謀部之指揮關於軍政事宜受陸軍部之處分 
　　第四條都督於地方治安之關係上依地方長官或其他地方官之請求需用兵力時得酌量情形派兵協助但遇緊急事故得逕行處置惟均須同時呈報大總統並通報參謀陸軍兩部　　第五條都督於該管區域内因執行職務有與地方關係者應與地方官協議行之如遇特别事故奉有中央戒嚴令時依戒嚴例行之 
　　第六條都督府之組織如左都督參謀長參謀副官長副官書記課長課員 
　　兼任地方行政長官之都督並得適用劃一外省各官廳組織令 
　　第七條參謀長一人輔佐都督參贊一七事務 
　　第八條絫謀五人或六人輔佐參謀長分任各種計畫及敎育事宜 
　　第九條副官長一人承都督之命或參謀長指導執行事務 
　　第十條副官四人至六人輔佐副官長分任人事及其他事務 
　　第十一條書記二人承上官之命辦理文牘事宜 
　　第十二條都督府設左列各課 
　　軍務課軍需課軍法课 
　　第十三條各課課長一人承都督之命或絫謀長指導總理課務 
　　第十四條各課課員二人至四人承上官之命分任課務 
　　第十五條都督府爲繕寫文件及其他特别事項得酌用雇員 
　　第十六條本令自公布日施行 
來函 
[中華民國救國社本部函]  
　　頃閱貴報專電欄内于右任所訂救國社章内有外交軍事逕自進行等語内務部以逾越範圍斥駁不准云云查敝社簡章第六條社團第一項外交研究團長一人舉幹事六人或十人駐團團員得以研究所得之意見父團采擇上書政府或逕自進行係指逕自進行研究所得之意見上書政府而言並非逕自進行外交軍事之事况本社社團不過本國人民一部分組合之私團無代表國家意思機關之資格何從逕自進行其外交手腕乎即功昧於法理貿然逕自進行其相手方之外交家能認其逕自進行之外交乎則所謂逕自進行者在法理旣無逕自進行之可言在事實更無從其逕自進行也至軍事一層敝社簡章檘無此條文惟第六條第二项係軍費研究團其條文同本條第一項若謂軍費研究即是軍事研究在法理上旣不容有此混合之解釋事實上亦不容有此混合之問題也查敝社簡章第三條說明第三欵本社從事種種方面演講救國之大義喚起全國人心一致趨向惟本社不擔任經手餉欵以重人民對於國家之信用籌餉辦法俟政府擇定宣布由公家經手庶免紛歧而杜流弊若鼓吹國民輸餉及以籌餇良法上書政府固本社之責也云云可知敝社第六條第二項軍費研究團非軍事研究團其不能逕自進行可按　而知則貴報專電云云必係傳聞之誤除專函呈請袁大總統曁内務部查照並將敝社章程抄呈查核外應煩查照更正卽將胆函登入貴報來函一門事關國家前途外邦觀聽所係用特專肅伏希鑒察是幸按救國社簡章旣有逕自進行一語或者内務部因而誤會恉亦未可知 
[籌辦婦孺救濟會招領小孩通告　]  
　　正月五號德裕輪船由甬進口赴閩經巡警查獲被拐小孩二十八名兹由永嘉知事暑王鳴卿君將小孩等交温處義賑會友送滬到會分别留養招領如該孩等家屬有人認領者請至泗涇路本會接洽各孩年歲籍貫列下徐阿化年十一歲寗波人女孩秀鳳年九歲寗波人陳本臣年十歲寗波人禾阿名年十一歲寗波人沈焜定年六歲寗波人陳寳慶年六歲寗波新江橋人鄭亞須年十歲寗波人趙桂林年九歲上海人馬清雅年七歲上海人何世壽年八歲上海人張焜林年十一歲上海人徐慶堂年十一歲浦東人父明生母周氏薛元虎年十五歲紹興餘姚人樊清壽年十三歲紹興人邱榮生年十二歲紹興人施伯霖年十二歲紹興人胡隆大年十一歲紹興人張茂林年十一歲紹興人傘業金阿明年九歲紹興人沈足世年九歲紹興人胡登茂年七歲紹興人鄒阿貴年十五歲紹興人鄭亞貴年七歲無錫人另有小孩三口尙未講話 
 
 
 
 
 
 
 
 

Page 9

 
 
   
 
 

Page 10

 
 
自由談 
游戲文章 
[擬上陸文琴女士書] [  蝶仙]  
　　讀報知美人劵已在取消之列一場掃興正不獨當局者爲然然爲女士設身處地淸夜以思直有難乎爲情者矣杭州關麟書結婚以擅列朱都督之名爲証婚人　取辱今女士以列關讞員之名　贊成人而不得行其志毋亦不如意事無獨而有偶也夫以女士抱救災之熱誠至不惜此可貴之身以殉慈善之名殆亦本於賈子烈士殉名之說意固不在於汲汲焉求書眉人也前日雜傭於自由談話會嘵嘵爲女士饒舌彼蓋不知女士之心夫暗中摸索遇人不淑亦意中事惟世間至聰敏者莫女子若詎有不先自爲之計而懵懂於一時哉以我思之彼皇皇然之選舉票尙可爲弊况乎美人劵之開標耶此固可無盧焉女士之有此舉實易菩薩心腸徇靑樓進化團之請而毅然以身作則將使靑樓中人起而效之脫水火而登袵席此其造端焉耳循兹以往無論靑樓 
中人不　脫籍卽彼小家兒女嫁娶爲難者亦儘得仿布行之果使得成佳耦此中自是天緣抑且博取美名亦是差强人意天下事之一舉而數得者誠無有過於此若非女士之冰雪聰明寧能夢想　哉此僕之所以欽佩而不能不恭維者也不謂世間事乃有嫌其過於便利者阻而止之豈不大可惜哉雖然吾爲女士一再思之言出如矢旣入人耳有力難拔况乎大張隢論墨瀋未乾其爲指天誓地之宏大誓願竟可汩然而消滅歟天下人將謂美人劵乃類於美人計美人局矣是大不可諺有之曰天下無難事只怕有心人讀告白所載女士固贊成靑樓進化團者告白中且爲之註曰實行人道破除階級則知靑樓之地在女士心目中實無異　家庭間也以一元之彩劵而視等王三小姐之彩球則又人盡可夫矣有志者事竟成豈必因稍微之阻力而遽灰素志爲今之計彩劵固干禁令然如收受一元之金錢而不必給以彩劵且又出於纳人之所願當然無干禁例或恐人必不肯於徒手而纳此一元則靑樓中之淸倌人之局資明明如是而未聞有所不可者槪可知矣但使改良其原完美人劵例聲明自今以往槪不無劵有與女士同心者請以靑樓進化團爲相見或通信之地但必以金錢爲　自一元以至十元百元勿論則蟲蟲蟻蟻之輩自必輦金而至務以多多爲益善也又或仿大律師談話之價格以　點論你爲有例可援出之正大庶彼傾慕者亦得一見顏色不致如李笠翁　謂义袋中買妻之笑柄也如其兩無感情則任其爲丹陽客人可矣如是行之則事半而功必倍至於開標之舉不如竟免蓋無論如何終不能自明其無弊稍有知識者莫不知其爲明明故爲之也則曷者竟由女士自擇之爲愈旣經觀而談心則其人之足以當選與否芳心中自有權衡從而記之亦甚易易迨至閱入旣多不妨更爲甄别以求造乎其極豈不操縱自如哉依律師談話費之例預算三萬元之數不過爲期一年較之原定婚　　不過　遲三百夜耳吾知女士當不致如温處災黎之飢渴也已如何如何還請就商於張君戰如（二） 
[滑稽訃聞] [  公哲戲擬]  
　　不孝孤哀子烟槍等罪孽深重不自殞滅禍延縣考中華民國黑籍公民歷暑前淸雲南四川土司並充碭山土　監督鴉片廣君　於民國元　十二月二十一　　　　烟場炬生於　淸　隆三十年享壽一百四十六歲不孝　　等待奉在側親視含殮即日　限成服倘蔩蒙 
　　　親世長垂憐光弔謹擇於黑曆十三月十二號領帖奠賻槪不敢當 
　　孤哀子烟　釺槍燈　泣血稽顯斯服姪　鍋缸　泣稽首期服孫　灰　泣稽首齊衰五月會孫　水釺漿　盂架板　泣稽首護喪功服兄　雪茄　挍涙頓首幕設喇莊白皮巷本宅（三） 
海外奇談 
[水上歩行器] [  頌斌譯]  
　　法文報載德國奇婦克祿斯曼發明一種水上歩行器苦心經營者六年至今始告成功歷至各處試演見者皆爲驚歎去年十二月十八號由德國之哈爾來試行至柏林復由柏林至漢堡雖距離如此遙遠而步行絶速不露疲狀云 
[非洲陋俗]  
　　巴黎雜誌載中央阿非利加之西北有一種野蠻風俗凡嬰兒生後五日須以烟草之烟吹之謂嬰兒一經此烟則將來可成神聖而種種惡魔聞烟遠去不敢相擾云此風流傳已久迄今尚焉 
自由談話會 
　　蕩平小醜仗劍　來道旁觀者咸舉手稱頌曰此某君士也某榮幸蔑以加矣 
　　人叵不有一死與其呻吟病榻死兒女手中何若於硝烟彈雨中决一日之勝負縱使犧牲身命天下後世且崇拜之是死重於泰山矣安可以昂藏七尺軀而爲亡國奴[  夢琴軒]  
　　馬援據鞍暮年矍鑠班超投肇壯志飛揚我四萬萬之同胞勿畏難勿偷安速投身於軍界安見古今人不相及哉我同胞其勉諸[  汪嗜可]  
　　今日言征蒙明日言征蒙試問征蒙果待何日 
　　彼亦願征蒙此亦願征蒙試問征蒙果屬何人 
　　有功可得則人人爭先稍人危難　此中國人之通病也可歎 
　　革命諸尸子能以推翻滿淸之熱心征服蒙藏何愁蒙藏不服蒙藏旣服何慮有俄何慮有英若仍假和平了結之門面語敷衍了事不但不能懾英俄之膽且足以逞列强之野心其後患伊於胡底可慮 
　　温處義賑慈善家多踴躍飲助具見熱心可敬 
　　或有疑某紳董侵蝕賑欵而不爲之施放者吾正言以告之曰如果據爲已有彼人之結果將不如災黎可必[  夏巨川]  
劇談 
[紀十四夜老譚之全本文昭關] [  玄郎]  
　　此劇報上預登戰燓城起至昭關止以爲時不及改長亭演起然昭關上劇素稱鬚生之重要戲卽二齣連演滬上已不得見昔春仙演全本鼎盛春秋節伍員者曾億有五高福安演臨潼救駕汪筱儂演戰燓城長亭會時慧寳演文昭關演魚腸劍者似周春奎中間演蘆中人浣紗計者已忘其姓觨矣昨夜座客震於呌天之獨演三齣多預定座位紛紛往聽賣座極盛長亭一叚愁眉涙眼含寃苦訴唱得悲壯蒼凉鳴咽悽楚如聞即徵之聲與申包胥請安　　入　蟬做皆妙昭關出場（聽說昭關路不通）四句搖板輕便平淡未見長處（恨平王無道亂楚宫）四句慢西皮一　氣呵成順勢利道工穩回到妙趣城然至（滿門家中血灑紅）一灑字特提之使高用腦後音落出非常淸勁（過了一天又一天）四句銜口頭出一往情深勢若暴風驟雨至（不能報答）略一停頓尤得勢之至（一輪明月照窗前）一句一月字纒綿婉轉紆徐頓挫神韻妙極一前字層層轉入愈轉愈緊而局度裕如（愁人心中似箭穿）一句發音甚低行腔純在呑吐間並不賣力而輕倩飄逸妙絡環生入後尤句句者勁好語如穿珠一一而層出不窮（我好比）幾句頓挫得緊練飽綻更覺出色（伍員頭上換儒巾）一叚二六咬眞其字抑揚其音字句精綻歩骤井然（大胆且向虎口行）一胆字提足全神破空而入尤見蒼勁絶倫 
[案目欺人足以破壤戲園營業] [  直]  
　　初八夜余友往大舞台觀劇正廳及二層廂俱已定去只得玛三層包廂憑欗坐下案目送上戲單單上載明三層樓包廂每位四角余友照價付錢而案目堅索一元言時指檻上舖一紙大書三層樓特别包廂每位一元卽以戲單對摺而書於反面者余友知其僞叱之案目始支吾而退（惜戲單上無案目名截故不知） 
此案目爲何人）余友取其所書歸示於余并囑轉告大舞强經理人此笙種弊賓宜早杜絶否則賣座必大受其影響也 
小說 
[政治小說鐵血男兒（三十三）] [  常覺獨鶴]  
　　閱時未幾所約一句鐘倐已及半白輾轉思維卒無良策即亦聽之惟繞室徐行聊解煩悶細察屋中裝飾極精四周壁板因日久年深色已黝黑但壁間人物雕鑿極工諦觀之見一處刻一受傷武士其傍跪一僧人狀貌栩栩欲生至爲可愛乃以手撫摩忽驚顧却走蓋壁上僧人自頂至踵突分爲二受傷武士則身首異處白雖一身是膽亦覺毛髮森豎癡立若木鷄凝神注視見壁板露一長隙白駭甚急探嚢出手槍以待 
　　一刹那間壁中所裂縫隙即由寸餘而半尺而一尺至廣可容人而止細視之更足令人驚異因隙際忽現一女郎樊口蠻腰艷奪桃李神淸目銳凛若冰霜衣玄色衣頸際胸間滿飾寳石光華奪目金絲細髮盤頂作冠形裝束極古拙爲西歐所未見亭亭平立直類意大利一幅古美女圖白乃棄手槍愕然相對女郎操英語曰請速鍵室門語甚遲緩似初學者然極淸澈白一聆鄉音神經頓定答曰門鍵久矣女郎急趨白前躬身爲禮狀至恭肅白亦答禮驟問曰執事其卽鳥突殿下乎白笑曰僕一路至此是尙第一次受人盤詰也女郎聞言殊不了了眉峯緊鎖謂白曰妾於英語頗不嫻熟請徐徐言之或作西奥司語賜答尤佳果爲鳥突殿下與否速求明示白曰姑娘如願作此稱者即以呼僕可也女郎曰然則妾兄安往何不與殿下同來白瞠目不解所謂乃曰幸恕僕愚昧實未悉令兄爲誰姑娘爲何許人莫從置答女大疑默念鳥突今日胡懵然若是乃曰妾名梅麗萊司公爵之妹也白始恍然復指壁詢曰此中豈有複壁耶姑娘又何以蟄居其間女益駭然曰萊司爵邸本與宮闈毗連特設此門暗藏機關啟閉不露痕迹以便往來藉商密事計歷年已久尙始於羅逹先王時也殿理幼居宮禁豈竟忘之乎后妾兄旣遠迎天駕胡不隨侍至此乃令殿下與惡奴陶米洛甫偕殊廚可異今日之事及殿下所言均迷離惝恍令人百思莫得其故尙求明告以釋疑團白微笑知事已至此不得不披露眞情遂從容謂梅曰僕當直告幸毋駭怒僕實非鳥突殿下渠與令兄尙在途中若不即知蒞止則僕所處地位將益形危迫矣女色立變退至壁間目灼灼視白曰汝何人敢盜名鳥突殿下擅入王宮愚弄百姓吾民受汝欺尙歡呼不絶口汝誠大憝巨慝也儂悟矣汝必陶賊爪牙施此伎倆且少待當卽宣告同胞破汝奸謀必不汝恕也言旣欲行 
　　白疾挽之梅竭力掙持怒極欲號白以身障其行莊容曰姑娘幸少待俾僕处盡所言僕爲令兄與鳥突殿下至友今兹僞託而來非敢侮弄西奥司人民實以愚陶米洛甫也吾儕三人同離英國因恐途中遇變不能安抵西奥司乃共謀所以對付者適僕狀貌與鳥突殿下相肖遂互易其名爲誤敵計殿下與令兄於未抵國門前即乘間下車從他途馳歸都城僕則仍留車上偶不經意爲人迷醉及淸醒則身已在岡露塞而陶賊已伺側矣（二） 
來件 
[戒烟方] [  丁知陋]  
　　戒烟方多矣最和平無弊者莫如林文忠之忌酸丸然配製不易價又不廉又以中有補藥之故於戒烟期内或有感冐卽難照服其他市井所售無慮千百或失之太霸或失之太平和或中雜以嗎啡無論有效無效而皆不如八一一 
　　八一一者每兩中以紗米粉八錢煙膏一錢生鹽一錢配製初時癮三錢者服此藥亦三錢一月後可將藥中之烟膏减去一分而加以炒米粉一分逐漸遞减至將烟膏滅盡爲度 
　　此戒煙方有四善焉鹽米隨處皆有一也病時可服二也鹽米本平常日用之物决無氣體不合之弊三也價旣便宜無論貧富皆可立辦四也余以此藥之便人也如此敢爲烟界介紹並願閱者諸君幸勿漠焉視之 
　　諸文家惠稿篇幅務求簡短 
 
 
 

Page 11

 
 
   
 
 

Page 12

 
 
   
 
