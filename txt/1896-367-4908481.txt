# 1896 - 367 - 4908481

 

Page 1

 
 
[新印德國軍制述要借箸籌防論略合編] [  圖書集成局代啓]  
　　二書爲德國子爵來春石泰游戎所箸而鄞縣沈仲禮觀察譯作華文者也歲乙未兩江總督張香帥延游戎至江寗訓練自强軍而以觀察經略夙優委令總理營務游戎講武之暇箸錄成編將德國軍制縷析條分繒圖貼說呈之當軸俾得借法自强又以中國二十一行省中防務不可稍懈因爲之從旁借箸籌畫精詳觀察讀而善之謂此皆經世之要圖謀國者不可不讀爰悉心繙譯核對無訛各圖另以華字註明俾盡人可以披閱邇經以人覔得原本由本局排印出售以廣流傳每部碼洋一角二分世有慕游戎及觀察偉猷者請向本埠三馬路申報館帳房申昌書畫室及各外埠申昌購閱可也此啓 
[正續名醫類案出售] [  圖書集成局啓]  
　　名醫類案一君爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書臚列治法斧藻羣言足利黄岐之功臣青囊之盛業誠醫學入門之階梯刊印行世板久燬失今覔得善本詳加校訂紙張潔白裝訂二十本定價洋每部四元今巳出書欲樹醫林之幟者請向各書坊購取此佈 
[恭讀十月初七日上諭知甘肅青海等處回匪一律肅清喜而謹註]  
　　自昔禹告成功西戎卽叙聲教所迄遠被流沙考西戎卽秦漢之世西域三十六國地流沙卽今沙漠又稱瀚海又稱犬戈壁而雍州之界弱水西流弱水卽今青海所謂散渙無力不能負莽者也古今疆域雖殊稽其遺跡大略可信漢武帝闢河西四郡以斷匈奴右臂厥後沿革相因河湟數千里間永爲中國西顧之屏藩乾維之保障我朝因明制分陜西甘肅爲二省迨準回旣平又闢天山南北地數千里號曰新疆分爲八城漢回錯處而隷於甘省歸陜甘總督轄治當時議者或謂宜名準回省或謂宜分山南北兩省别設兩山總督一員如兩江兩湖兩廣制其說皆不行閱百餘年以至今始闢省垣設巡撫而仍歸陜甘總督兼轄猶江西之於兩江焉至青海一隅以康雍兩朝之兵力始平其地顧居民有回無漢故雖隷版圖不設郡縣仍分王公伯克諸部落而設辦事大臣於西寗以控制之其承襲納貢各事則内隷於理藩院視内外蒙古西藏無異若乾隆以來至於近世回民迭次蠢動屢煩大兵勦撫均詳前論兹不復贅第觀此次董軍門福詳會同魏光燾等各軍剿辦甘肅關内外及青海回匪始事於去秋而竣事於今科首尾不越一載各處漸次蕩平日前恭讀電傳本月初七日上諭五道歴舉諸軍戰功而董福祥則拜太子少保銜騎都尉世職之命陶模則拜補授陜甘總督之命饒應祺則拜補授新疆新撫之命魏光燾則拜交部從優議叙之命其餘在事文武員弁各蒙陞擢有差被兵地方並蒙查勘撫卹仰見朝廷懋賞膚功勤求民隱鴻恩渥沛愷澤遐敷凡有血氣之倫儔不感激涕零歡欣鼓舞也哉查甘肅新疆一帶漢民與回民雜處各存畛域難泯猜嫌地方官不善撫循於漢回爭訟案件未能持平辦理往往釀成事端而一二狡黠莠民又輙遇事生風多方煽誘遂致燎原之禍一發而不可遏誠有如諭旨所云者前此張格爾白彦虎諸人皆前車也此次致亂之由始於循化撒回滋事及河州逆回馬永琳乘機倡亂而海城又有聚衆戕官之事一時碾伯大通巴燕戎格諸處回匪聞風嚮應全　騷動幸董福祥魏光燾兩軍奉命星馳入甘認眞剿辦董重於上年九月解河州之圍馬永琳等授首同時魏軍與奎順會剿西寗一路亦誅逆首韓文秀等遂解大通圍董軍會同陶模部將焦大聚等先後進攻北大通本年二月復北大通城斬其酋馬大撲等餘衆乞降方謂指日奏凱歌矣乃撒回馬成林等飛灰復燃逆目劉四伏等遂作困獸之鬥奪檻而出竄至青海紥達木地方擾及王子營幾至蔓延不可收拾卒賴陶模饒應祺等與董軍迤爲聲援合力堵剿捕誅馬成林等而饒應祺所派道員潘効蘇提督牛允誠等分投截擊遂擒劉四伏於羅布淖爾東南之和兒昂地方解省訊明於七月廿七日凌遲處死於是關内外及青海全境一律肅清良由萬衆一心遂致膚功克奏辦理不可爲不迅速矣究其逆首不過馬永琳韓文秀馬大撲馬成林劉四伏等數人而蹂躪數千里嘯聚數十萬勞師動衆户口凋殘雖逆首就誅身膏斧鉞參之肉其足食乎假令地方官能弭患於未形何至如此此後整飭吏治澄叙官方不能不於賢大吏深有望焉愼無重焦頭爛額之近功而忘曲突徙薪之遠略也 
[本館接奉電音]  
　　昨日上午京師飛電傳來上諭三道敬謹譯登○十月十八日奉上諭奉天東邊道員缺著林森補授欽此○十九日奉上諭譚鍾麟等奏拿獲私鑄銀元人犯審明定擬一摺所有私鑄龍紋銀元之首犯鄭亞東掌管機器之夥犯陳亞潛謝亞生三名著卽行正法餘犯李藻南等均著照所擬治罪拿獲犯人之同知銜前定安縣知縣李家焯著免補本班以同知直隷州著於原省儘先補用補用守備廣州恊左營前哨千總鄧惠良廣州右營右哨千總李世鄰均著免補守備以都司儘先卽補餘著照所議該部知道欽此同日奉上諭譚鍾麟等奏撲滅海洋大盜出力員弁及被戕懇恩奬勵一摺本年四月間廣東石城縣龍頭汛外委捕盜被戕經該督等派營嚴緝於六月間在碣州洋攻破盜船兩艘生擒盜犯審明森觀保等十五名正法所有出力各員自應量子奬勵撫標中軍叅將署廣州協副將鳳鳴著以副將在任卽補併賞加總兵銜守備張鍾著免補守備以都司留於原省儘先補用千總馮占魁著免補子總以守備儘先卽補被戕之龍頭河汛外委鍾廷謙著交部從優議叙餘著照所議辦理該部知道欽此 
[觚冬旭]  
　　都門訪事函稱順天府刻接徐大宗師會澧按臨之信卽札飭各屬定於十一月十一日考試大興宛平兩縣縣考先是尹憲已於十月初旬在金臺書院門首出有告示曉諭與試生童一體遵照想屆期定見擔簦負笈而來矣十月初六日大宛兩縣新派廪保復在西河沿大宛試館二次招考綜計事雖二次急於延攬而報考之童生仍不滿六十人之數云○重修户部大工於十月初六七曁八九等日次第上樑各工人咸踴躍從事是日每人各加酒資數百文大約全工年前總可竣事惟冬令嚴寒滳耒成冰難加藻飾須俟明春方能油畫交施耳○聞户部友人云客歲因甘省軍務未平籌畫兵餉議令暫扣京官俸銀外官養廉銀三成以一年爲限兹關内外回匪一律肅清此項扣欵或者當自明春照舊開支矣○前報收買枯骨之廠因骨中攙有人骨被官封禁司事亦繫囹圄一案兹悉該廠係英商生意司事金姓乃通州人現某英商在總署遞呈分晰無收買人骨之事總署咨令順天府胡雲楣大京兆調取此案卷宗人証詳悉訊問金姓暫由總署取保釋放候質至拿獲此案之差仵等均由城憲自行發落聞城憲以該役等誤拿誤騐殊爲不合故尙未開釋云 
[北通州近聞]  
　　據訪事人函云十月初一日倉憲提騐江北第五帮澧糧初二日提騐江北第六帮漕糧江北 
 
 

Page 2

 
 
河運漕糧掃數報竣初三日提騐江蘇第一帮漕糧初四日提騐江蘇第二帮漕糧初五日提騐江蘇第三帮糟糧初六日提騐江蘇第四帮漕糧江蘇河運漕糧掃數報竣本屆河運到壩各項買賣均有生涯其中最興盛者廣德樓香鋪估衣鋪皮襖鋪梁光明眼藥鋪數家各帮米一隨卸隨往兼程赴津惟時將小雪河水不日卽凍據南船水手云今年全帮須在御河一帶守凍一俟明春冰泮再作渡黄回南之計○向例糧米到壩倉憲騐訖責令北委監斛收由裏河裝船運京沿途經過五閘倉憲札委通恊左營岳都戎飭兵押送功令森嚴顆粒不准遺漏乃前日糧船行至花兒閘竟有匪徒明目張膽盜米多石實屬目無法紀當由駐閘劉把戎督兵拿獲數名禀報通協傅協戎解交倉憲聽候懲治○北運河爲水路碼頭往來之船終日如織有某剥船停泊藥王廟口適有江蘇河運第四帮回空南船因下篙不合礙及某剥船遂相口角南船人齊聲呐喊羣起攻之某剥船户年未及冠血氣未定隻身持械欲决雌雄其母年逾六旬恐子衆寡不敵不令爭鬥不意南船上人勢甚洶湧致將某剥船户之母子打落水中經人將母子救出母已一息奄奄命在呼吸某剥船户大爲憤恨復約集多人手持器械擁上南船肆行摔砸地保恐釀成人命赶卽禀官派差彈壓時南船人報知江蘇河運襄辦王幼賡司馬王司馬立派隨帮護勇將滋事之剥船户捆獲數名送州孫邑尊亦將南船之滋事人拘到至如何訊辦刻尙未知其究竟也○俗傳十月初一日爲送寒衣節是日本郡城隍出巡到北臺振濟無祀孤魂俾若敖氏之鬼不致於冥冥中興餒而之歎除扮作各等執事外另有隨駕之枷犯軍犯一千三百餘人均因病許願捨身者入夜家家焚燒冥鏹紙衣以爲長眠人亦不可無以温飽之也愚民之愚一何可笑○時屆冬令宵小易生孫眉生邑尊關心民事添募練勇百名在西街周公祠設立總局每夜分叚梭巡盜靖鷄鳴户無龐吠居民均可以高枕無憂矣○城北劉各莊河堤兩次决口曾列前報嗣經張觀察籌欵復由王夔帥委員督修刻大工將竣張觀察特雇京都四順和班在莊外演戲四天恭祀河神想神靈必當默佑使之早日合龍也○河運告竣倉憲祥仁帥廖仲帥均定於十月初十日回轅官員均在西門外恭送如禮以後每逢堂期書差人等咸往京署伺候辦公○東關脚行向分地叚各有專司從不准過雷池一步有江北頭帮某號米船夾帶麥子一百石停泊外河上口下口中間上口歸蔡姓下口歸顧姓彼此爭扛兩不相讓顧約集黨羽三十餘人手持器械蜂擁而至蔡不及備致被顧黨所傷登時殞命顧姓手執花槍赴州自行投首孫直刺帶同刑仵鎖帶兇手親臨相騐顧供認槍斃蔡姓不諱當塲愼寫屍格直刺因天色已晚排道回署押令聽候覆訊 
[之罘題石]  
　　烟臺采訪友人云各處義塚前經某善堂繚以長垣以免芻牧者於此作踐十月初一日下元令節人家皆以寓錢絮酒拜奠先生因之塚丁啓門一日任子若孫來此瞻拜松楸○宣講聖諭原爲奉旨遵行之事邇者各州縣相率舉行延鄉先正之行矩言規者依期赴學宫講解父老子弟圜橋觀聽肅然秩然是亦維持風化之一道乎○路燈之設久已視同告朔餼羊每當月黑宵深行人時有璽足之苦邇者冬防局啓闔街公議從復舉行向之合四五家一燈者今則家各一燈以免彼此互相推諉黄昏而後街市光明達旦通宵無異城開不夜矣○上年染坊一業獲利無涯操澼洸術咸鳩集貲財欲作後塵之步至今春添設至十餘家入秋以來生意漸減業此者無不愁眉雙鎖自嘆擇術之不精滄海桑田老司大都如此豈特此業爲然哉○銀價奇貶錢價奇昂市井生涯時有畸重畸輕之弊近經道憲諭禁現錢出口免使奸商販運以致錢根緊急異常然奸民鎔鑄私錢終不能使根株盡絶以致官錢百不獲一市中皆行使鵝眼每一貫重不逾二三斤安得賢長官設法維持使若輩不得行其奸計乎○潮州會館之前每有零賣食物者列屋而居例於秋間鳩貲演戲酬神名曰太平戲本月某日照例舉行爲首者昌言晝短夜長因復夜以繼日袍笏登塲千枝火樹照徹層霄誠大觀哉然不作無益害有益古人有先我言之者當此築塲納稼之天愼毋以有用之光陰消磨於縱酒徵歌之地哉 
[彝陵載筆]  
　　宜昌采訪友人云郡城慶升文錢店生意素旺闤闠中皆以長袖善舞目之自店主逝世後店卽倒閉以致涉訟公庭地方官傳訊之餘以事由某富室而起罰出錢數千串爲本年平糶之需○四川雲陽縣以下夔州府以上距宜昌約九站濵河山石忽然倒下以致江面阻塞各船不克暢行刻富秋盡冬來江水枯涸貨船至此非將貨物運出卽有膠滯之虞三老長年不免多所周折矣○宜地向無頑把戲者近有賣解武奴隨以莽男子數人大開圍塲任人平視或轉甕或翻梯捷若飛猱輕於舞燕其演繩技也菱鈎瘦削緩步徐行上下翻弄幾疑飛燕之作掌中舞猶憶昔年贈雛伶小桂林句云嚴妝纔罷繡簾開疑是天仙謫降來笑我持裙無氣力癡心要築避風臺移贈此人殆無愧色每日觀者多至數百人抛擲金錢幾如雨點 
[江州客譚]  
　　十月十二日爲九江鎭宋佩珍軍門嶽降之辰同城文武印委各員皆往祝嘏軍門飭令巡捕官一概擋駕送禮物者分毫不受○十一日九江接南昌電音藩牌署瑞金縣張麟病故以試用縣趙竣署理准補廣信府通判晏蔚琦飭赴新任○又友人云本月初六日有黄某船一艘由安慶裝烟葉七石至興國州交卸揚帆過武穴下卡完厘至富池口卡騐票該卡向章凡武穴下卡完厘之貨只照票并不重抽適是日卡員因公至武穴卡上扦手宋某謝某與司事均在過路之妓船中取樂喫酒賭錢不理公事黄某持票請騐蓋戳詎意扦手正當輸錢滿心懊惱無處發洩該船户適觸其虎威因之雷霆頓發辱駡不堪竟稱此票無用須另完厘并加罰三倍黄不知底細聽其魚肉自念囊中無錢船上貨又被浪打濕因幾次投水欲圖畢命皆爲鄰舟救起然卡上委員竟不知有此中委曲也噫 
[麋臺攬勝]  
　　蘇州訪事友云客有自望亭來者述及日前有考客數人同雇一船行至望亭鎭時已上燈因月黑星稀黄頭郎不能施篙舵之力暫在該鎭停泊鎭上人烟稠密檣桅如林意謂决無他慮息燈就寢孰料纔入黑甜早有鼠竊數名潛將考船或推或挽移泊離鎭十餘里之大湖中各持利刃一躍而登船上人聞聲驚醒方欲呼喊忽見刀光雪膏遂蜷伏被中任其倒篋傾筐席捲而去遲明令舟子折回望亭擬欲開具失單報明該管營汛以便跴緝也○盤門外青陽地電燈公司後面有空地一塊近經某姓欲在該處開設鋪户命梓人寫明承攬包造樓房十幢月斧雲斤丁丁不絶數日間上梁竪柱早已高矗雲霄惟尙未蓋瓦砌牆一新壁壘不料木料不堅忽於十四日轟然一聲一齊榱崩棟折幸地甚空闊未曾壓壞行人亦幸事也○有名阿四者逸其姓以其産自南京故呼之爲南京阿四前曾與某氏婦姘識雙宿雙飛歴有年所而婦性淫蕩近忽去舊而新是謀與某甲又結露水緣暗去明來情好更篤祝阿四幾如眼中釘屢欲以閉門羹相待阿四知之忿火中熾以爲臥榻之旁豈容他人鼾睡非殺却淫婦不足以伸鬚眉之氣遂於本月望日暗藏利刃往婦家守候婦方由茶室聽柳麻子一流人講說古今嬉笑而返阿四乘其不備擇要害處連戳數刀婦負痛狂呼阿四卽乘間兎脫鄰居聞聲赴救見婦滿身鮮血氣絶倒地卽喚地甲報縣請驗翌晨縣尊蒞驗確係傷重斃命飭令棺殮一面派捕緝拿凶手想王法昭昭斷難漏網也○十六日午後臬轅接到刑部釘封文書陸廉訪飭元和縣李紫璈大令由司府縣三監内提出命盜各犯十二名及崑山縣謀殺親夫之姦婦一口齊集元和縣衙門大令高坐堂皇將各犯一一點騐略詰口供喝令劊子手如法捆綁會同城守營守備帶兵數十名由于將坊轉護龍街押赴大教塲先將姦婦凌遲處决然後將命盜各犯一一梟首迨大令赴臬轅銷差已夕陽在山矣 
[上海中西官塲]  
　　日昨午刻美領事佑尼干君帶同譯員乘輿入城答拜吕觀蔡於也是園中觀察延入客廳欵以茗點握手傾談移時始出○南匯縣汪蘅舫大令以誠日作因公蒞滬亭午時赴關道憲黄觀察太夫人靈前叩奠 
 
 

Page 3

 
 
[告示照登]  
　　松江府上海縣正堂黄江蘇布政司理問廳傅爲示禁事照得民間所用時憲書向例由廳遵辦鈐蓋欽天監印信發售便民歴經循辦在案兹查光緒二十三年分時憲書業已造就循例在省城元妙觀内設局發售因念滬城書鋪較多距省稍遠故設分局就近辦理外合行出示諭知爲此示仰城廂内外及鄉鎭各書坊紙鋪知悉爾等應售新書均赴城隍廟内時憲書分局批發市賣倘有刊刻私板以及販賣石印並外鋪僞造各私書情事一經本縣查獲定行提案按律懲辦决不姑寛毋違特示 
[緝盜示諭]  
　　松海防分府劉爲嚴緝盜賊保衞閭閻事照得上海人烟稠密境地繁華工作技藝之流游手好閒之輩或安於懶惰或陷於嫖賭以致失業廢時飢寒交逼流爲匪類現屆冬令正宵小竊發之時客寓烟間最能混跡菴觀寺院亦易藏身本分府有督緝之責自應嚴飭捕甲加意巡防除隨時抽查外合亟出示曉諭爲此示仰闔邑保甲汛捕人等知悉爾等務須多派夥役督　更夫通夜梭巡小街僻巷最易窩藏亦宜格外搜尋不得稍有怠忽如遇有形跡可疑之人隨卽綑送來府聽候訊究客寓烟間限令初更關閉不准深夜開燈容留吃烟住宿菴觀寺院亦須謹愼小心責令該管之人細問來歴毋得貪圖小利窩頓面生可疑之人以及游方僧道致獲重譴倘敢故違立提究懲决不寛貸凛之切切特示 
[司鐸疾終]  
　　本邑南市董家渡天主堂院長谷司鐸振聲係意大利人自幼離家修道壯歲浮海而至傳教於江南各處現已年近八旬菊秋時節突患疾痼遍延西醫施治終於藥石無靈延至昨晨十點鐘時在法租界天主堂中溘然長逝各司鐸聞耗之下莫不同聲哀悼定於翌日就董家渡天主堂行追思禮 
[起解人證]  
　　舉人童迥奉府提案被差拘獲送縣前日黄大令飭差雇船二艘泊大關碼頭午後四下鐘飭將舉人童迥文生趙光第姜承烈汪裕清唐家福堂丁潘咸坤租户羅聚金等七名提至大堂檢齊案卷十餘宗高可盈尺打一包封繕就申解文書交府差萬全並派幹差薛貴全順沈翔倪耀等多帶夥役護解至松候訊童手持旱烟桿洋洋自得趙等均由各差扭執辫稍擁出頭門適爲縣差沈吉卿承德號阿季者所見沈因前次承辦童迥打毁藍茂如二尹公館雜物一案提童不到銜之甚深突出人叢戟手指駡曰爾父前爲文移房書吏不知積幾許陰功才得子孫食報乃父死而後竟悖謬荒唐功名不保平日童老爺聲威大著何今日斯文掃地一至於此旁觀拍掌附和隨聲嘲笑童赧然面赤垂頭不顧而走迤邐出大東門至大關碼頭下船府差萬全至京貨店購買洋肥皂等物據稱首途後恐有服毒及吞洋烟情事買此以備不虞船艙四旁封釘周密候上燈時潮來解維赴松尙有一應人證要訊者如錢張氏姑媳及張樂園等均須一一緝獲日内赶解府轅云 
[犯婦送縣]  
　　本埠全盛寳順正大三信局往來南翔上海之脚夫日前在寳山縣陸家牌樓地方遇盜毆斃全盛局夥王金元當時扭獲同夥行刼之張阿元由該處地保協同報縣勘騐已詳本報兹悉寳山縣沈大令回署後立將張盜帶案刑訊據供同夥十一人内有六人係寧波籍均在賭塲帮忙住居上海虹口一帶大令得供後移文上海縣請爲協緝前晚縣署捕投柴樛徐文英廨捕役凌振趙勝協同來差緝得盜黨阿多住居美界之泰安里因卽知照捕房與包探竇如海往拘獲住阿多之姘婦張阿二於昨晨解送英廨拋供前姘阿多現已拆開不知伊在何處屠别駕着將張阿二送縣辦理 
[刑人於市]  
　　兇徒吳妙淋前年姦拐蕩婦阮張氏率黨吳溎澕馬阿二將氏夫阮阿狗誘至就近僻處毆勒致斃埋屍滅跡一案吳妙淋已經正法吳溎澕及馬阿二勘實擬絞監候今屆秋審歸入情實案内由臬憲奏奉勾决昨日十點鐘上海縣接奉松府轉奉臬憲排單釘封處决文書黄大令因傳齊通班捕役及辦案原差朱榮提牢書禁卒人等先行伺候并函致城汛午後三下鐘李采臣千戎率帳下健兒至上海縣署黄大令飭從監内提出二犯至大堂脫去衣服硃標絞條擁出小南門至校塲中如法絞决畢大令乃回城分赴各廟拈香千戎亦卽回署并飭典史蔡少尉於今日照章至校塲騐明絞屍飭屬領回埋葬 
[停訊一期]  
　　昨日午前十點鐘江海關道憲吕觀察因有要公與法總領事面商排齊儀仗赴領事公署拜會由繙譯官蘭萌君延入客廳晤談片刻興辭而出代總巡謝副捕頭伂刀率領西捕六名擎槍鵠立是日法公廨堂期鄭大令咨照捕房停訊一期 
[縣案彙錄]  
　　曹桂棠赴縣控鮑稼農霸絶抵田等情前晚蔣刺史升座訊問曹供小的耕種爲生有祖遺田三畝二分於光緒十二年分活賣與鮑契價廿千此刻措價向贖竟被霸絶不准回贖請訊中証當有馬儀唐投案供稱小的年六十有三爲鮑姓看守墳墓得悉此田的係活賣與鮑訊之鮑稼農供小的往年在某厘卡執事失就後以開浴堂爲生曹姓之田於同治九年活買目下只願加價作絶不願贖去前央人允加十元豈知不許此田尙有完稅契尾現在曹處尙未交下旋有姚子亭跪案供稱此田在萬航渡現在田價飛漲此田價值甚巨經劉心昌來說合賣與小的付過定洋七十八元求鑒訊之地保詹蘭卿供小的於此事未知細情據聞有墳墓在上刺史因飭暫退著曹回家赶檢尾契呈核○昨報載縣署加更一則内袁之長隨張姓前晚蔣刺史升座判訊張供小的名張貴係揚州府某邑人年已四十有三前在揚城府知事廳張老爺處當門丁失就來申一時不合竊取黄老爺書室中打簧表一只實是該死現求網開一面保全顔面俾可以至别處謀生實爲莫在功德刺史謂爾旣苦求准從寛典著笞臀二百下押候備文遞解回籍○妓女花彩林赴縣喊被龜鴇掯阻從良等情經蔣刺史訊問後發交官媒旋有郭某至官媒處問看意欲娶花回家官媒遂據情禀知奉黄大令批示候著堂訊斷領前晚蔣刺史升座訊斷據花彩林供稱小婦人見郭姓來看一派浮華毫無誠實之意恐非可與偕老之人小婦人閱人已多不愿嫁紈袴子弟必得樸誠者而委身焉請發堂留養隨時擇良婚配刺史准之判送普育堂暫爲安置 
[英廨早堂案]  
　　報載偷書破案一則昨日早堂據包探黄四福禀稱此項蕩宼志係浦天來之物託李小金裝訂被其陸續竊去查悉報捕由小的到耕德堂書坊起到原贓並將該書坊主王金來併傳請究浦天來投案申訴並請領贓李供因生意虧折以致作此惟收贓之王金來實被小的所害求鑒王供開耕德堂書坊李本係同業故不疑其是竊惟各書約共價洋五六十元小的實在受虧不起叩求究追别駕著將李王二人各押七天自行理處○包探顧阿六禀稱周金才王要土二人串竊馬祥文之布衣兩件經小的緝獲人贓送究馬投案領贓周王兩賊同供不敢行竊别駕以行竊有贓判令各責五十板以儆贓還失主○包探黄四福禀稱前曾遞解之婦人王阿照此次又來與邵王氏同居前日氏失去衣物報捕經小的往查無據惟阿照旣經遞解豈容復來故拘送究王阿照供無錫人實未行竊被同居誣指别駕曰現在並不辦汝行竊著押候遞解○包探孔阿才禀稱陳阿慶日前竊取大老爺署中帽子班吳少泉之綢衣兩件由小的緝獲送案吳請領失贓陳阿慶供認行竊求恩别駕判責五十板○包探陳阿九禀稱方仁卿到姚安卿小烟館中開燈過癮乘人不備卽挾烟鎗一枝而逸當被姚夥追獲送交捕房爲此解案請訊姚安卿投案申訴前情質之方仁卿供詞支吾惟乞施恩别駕判責五十板贓給姚領○一百十九號印度巡捕拘解馬夫宋毛頭到案禀稱此人駕車不愼昨在福州路嘴角將楊仁寳之東洋車撞翻損壞爲此拘送楊供推車度日昨被撞壞約須修理洋六七元宋毛頭供實是東洋車走錯道路以致悮撞别駕着賠修費洋三元外再罰洋二元○二百四十九號華捕拘解賭徒王大福到案禀稱此人昨在天后宫設攤聚賭被小的連賭具一併送案請判王供本地人不敢聚賭實被悮拘别駕判責五十板賭具存候燬銷○竊賊陳調順昨在虹口竊取李阿和家水烟袋一枝 
 
 

Page 4

 
 
經包控石金榮緝獲人贓送究李阿和投案領贓陳調順供認行竊惟係初次求恩别駕判責三天贓還失主 
[法捕房事]  
　　法界某海味行失竊魚膠數十斤報捕經包探拘到竊賊並查悉此膠賣與城内四牌樓林德興燈店禀請鄭大令出票提案究罰昨日已將該店主提到捕頭暫准交保著於禮拜四堂期解案訊究○小東門四達瑞洋貨店在門首開箱檢點洋布被陸家洪剃頭店學徒某甲竊去一疋當塲搜出原贓並將薦甲某乙一併送捕捕頭命押候堂期解訊 
[美界捕房紀事]  
　　昨日午後二點鐘時徐海記牛奶棚馬夫某甲將裝送牛奶之馬車停放黄浦路第十六號洋房門外旋手携牛奶數瓶逐户分送及回見某洋人所雇細崽某乙將馬戲弄向之喝阻以致爭毆被乙擊壞牛奶若于瓶正喧鬧間經四百九十八號華捕一併拘送捕房捕頭罰乙洋銀數角償甲牛奶事遂得了○昨日午前浙江寗波府屬某邑人某甲乘小車至北蘇州路嗔車夫舉步稍遲堅不欲坐一躍而下得意飛行車夫向索車資甲非但不捨分文反以老拳從事車夫亦强有力者互扭之下不隄防一併滚入蘇州河幸經人入水救援得免凶占滅頂旋指交三百八十一號華捕送至捕房捕頭見兩造皆迤泥帶水狼狽不堪因節釋之使歸不復深究○昨日甲乙内丁四女郎裙布釵荆相携而出合乘小車一輛往某繅絲棧作工行經天潼路公濟醫院後突被戊已庚辛四流氓攔路調戲時則晨光乍動路少行人四流氓遂肆意横行將車掀翻致女郎同仆於地若輩樂甚拍手狂呼事爲四百八十八號及四百九十一號二華捕所聞尋蹤而至若輩遂紛紛奔散祗拘獲甲乙二名及解入捕房女郎不欲與若輩結不解之仇請免深究捕頭令將甲乙押至午刻卽釋之使歸○某日江北某邑倫兒胡阿三竊取篷路第七百十六號門牌某姓家東洋車一輛卽經某姓控諸捕房昨晨捕頭派包探竇如海將胡查獲帶入捕房捕頭令押候解送公堂禀請訊究○粤東某邑人陳阿好畫眉掠鬢愛好天然人皆以妙常呼之蓋謂其素服淡妝不染脂粉結習也傭於乍浦路第十號洋房某西人家已數更寒暑昨晨未知何故忽與西人口角致被一百十八號三道華捕拘送捕房捕頭詰問原由令阿好自投該管領事署控告○浙江寗波府屬某邑人王大福戴阿心皆賭徒也屢因案發送請訊懲刻下又在天后宫前賭博昨午經二百四十九號華捕拘送捕房捕頭令押候解送公堂禀請重懲○浙江寧波府屬某邑人葉阿毛有一杉板船日行浦江藉載物以餬其口小泊浦左甫一登岸船卽不知所之昨早始得諸中虹橋畔船上人一見葉至卽飛步脫逃葉遂據情告知捕房求查竊賊究辦捕頭允之○昨日午刻偷免劉順生混入琼記碼頭所泊某輪船竊取船中人所置寗綢馬褂一領持至西華德路經包探石金榮查獲拘入捕房捕頭令押候解送公堂禀請究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　張茂麟徐春亭張海榮均家於南市篾作街前晚相約至附近某小烟館中横陳呼吸烟癮旣過互肆譏潮忽爾反　忿爭不已旋由茂麟扭入十六鋪巡防中局控陳局員李蘭史二尹提案訊明以若輩膽敢深夜吸烟實屬咎有應得爰飭伍伯將海榮笞責二　板著具改過切結交徐領回如敢再蹈前愆定行嚴辦○某甲昨午後老白渡安德順煤炭店出店某甲挑煤一擔送至大關碼頭行駛吳淞鎭　某簽船令裝赴某處船户不允甲遂將煤抛置岸邊揚長而去船户急上前扭住同赴十六鋪巡防中局控陳李蘭史二尹見船户已略受微傷　判令安德船主人某乙給以小洋五角爲養傷之費并具遵斷切結○龍天生王阿福董福生朱福生陳阿囝等人均係著名流氓游手好閒不　業前者曾在裏毛家弄益昌典肆畔小弄中糾人賭博旣而陳輸去錢若干心不甘休將龍土董朱一併扭控十六鋪巡防中局局員李二尹研　之下判令各笞責五十板具結存查交人保出○前晚萃豐碼頭乾泰北貨棧中失去鋪蓋一副旋由棧主開明失單投十六鋪巡防中局請爲　緝局員李二尹允之 
[英廨晚堂案]  
　　祝開松偕唐吹略扭陳樹森欠銀圖賴到廨屠别駕飭押候於前晚提訊祝唐同遞禀詞供稱小的等均水木作匠頭　七月間有陳樹森與美界開華昌號之唐鑑泉租賃錦名洋行泥城橋堍空地一方置造高大洋房一所卽現開之奇園也包造早已竣工所有　價除付外凈欠工料銀七千八百餘兩屢索無著痀該屋安置花旗南北大戰圖畫收取看資唐今避匿惟小的等與陳包攬應向找付扭案求　清帳呈電别駕閱畢陳供廣東人今七月間與華昌號主唐鑑泉合股做這生意每股三千兩小的得七股計銀二萬一千兩業已交出置購花　大戰副畫唐得三股共銀九千兩仍未交出况唐在東洋開設茶棧冋有資財日前向索據稱俟伊妻來滬交付前伊妻已至不知如何將華昌　閉人亦逃避况包造時裏面是小的經手外面乃唐承攬求大老爺開恩准將小的交保尋交唐姓抑或將唐之股份單據招人頂售歸還祝唐　欵所有合同股據呈鑒别駕閱後以在逃之唐鑑泉股銀未交未便任令逍遥事外判准陳樹森覓保出外務將唐尋交取具限結送查祝唐嘵　置辯别駕謂毋庸多瀆斥退○徐文煥扭控袁進卿不交定買花衣等情到廨别駕亦於前晚提訊徐稱小的無錫縣人向做花衣掮客今八月　五日由和泰花棧經事袁進卿向晉裕定買花衣三百擔每擔價銀十六兩繕立成單爲憑期約九月杪出貨不料和泰見花價跌至十五兩左右將號避歇袁亦不面前日尋見向論推在和泰號東身上一味蠻横扭案求追成單呈電袁供徐來定買花衣小的不過薦引與和泰交易九月　後和泰旣關小的亦卽歇出此事應向和泰要貨不涉小的之事官謂爾等生意人全不以信義爲主見花價跌落卽不交貨亦屬可恨判將袁　候覓保出外找尋和泰棧主商理違干未便成單暫存案卷徐叩謝而退○張致遠被趙秀山騙說捐官在鎭江取去金飾銀兩等情扭控到廨　駕亦於前晚提訊孫小寳投案訴稱　主張毅卽致遠乃係文生隨父張鑑來滬在法界開設天成昌烟間又開衣莊兹家主因赴松江歲考命中的投質事緣今正月間家主赴湖北路過鎭江遇舊夥趙秀山向說鹽捐可捐職官家主信之付交金表練一條金戒指三只共金二兩九錢五分外紋銀一百兩言明俟取有實收部照再付銀三百兩詎趙一味謊說返申後伊兄尙糾約流氓至天成昌向家主討取三百兩被擾不堪控究後趙揚言要請西訟師等語况趙寫家主之筆據已經禀呈求鑒别駕謂查此案應在法公廨及上海縣呈控何以至本公廨禀究殊屬不解孫唯唯求恩趙供鎭江人向業錢莊今在源昌號爲夥張欠小的銀三百兩憑據存在法界馬聾子處奉押至今未能往取呈案條練紋銀等項實遭誣指小的係生意人不知捐官况張乃黌門秀才小的决不敢謊騙筆據係張僞造求鑒别駕謂爾旣有張之欠據押已多日今日提訊爲何不呈顯係刁狡喝令拖下重責趙叩首求免别駕隨判趙秀山具俟興隆時歸還張金飾紋銀結與孫具遵斷結一併斥釋○三百十五號捕送張榮山林蔣春等到廨前晚并訊張供寗波人在三馬路業成衣爲活近因患瘡至林之小客棧住宿失去縐紗夾襖等衣向論允賠始而不願况林報過捕房失竊值洋十三元今忽指小的訛詐互扭到案求恩追究林供張第一夜來欠錢廿六文迨至第三夜偕同友人宿夜天明後忽稱失竊報捕派句探黄四福往查毫無形跡詎張忽糾約天津流氓來寓滋擾鳴捕送案求恩明察别駕訊得失竊無証碍難斷賠判著不准再行滋擾○黄連記扭探李女阻屋霸租等情到廨前晚黄供廣不人租公平洋行房屋一幢作洋畫生意樓下先是李女租開鐵店八月間辭退小的統租詎李前日忽將樓下轉租郭姓小的以李旣搬開安能再行轉租詎李大肆凶横扭案求斷李供詞支吾黄又呈八九等月房票别駕閱後判著李女具不干涉結呈釋○四百九十五號捕送在路相打之葉業亭章繡卿等至廨葉投案訴稱小的徽州人向做茶業親家王心懷於十八年分存洋四百元在石路章繡卿所開之乾昌衣莊除陸續支取外尙存該莊洋一百廿元繕有手摺收條爲憑今王已殁柩寄思恭堂内檢出摺據向章付洋詎章將衣莊關閉意欲圖賴現在柩難回籍扭案求追摺據呈電章供開衣莊時王有存洋前因虧耗將店閉歇今蒙友人勸令三折歸償而葉不允别駕以此種瑣事呈控到案殊屬刁訟旣有人勸判著自行料理 
[金陵官報]  
　　十月初五日委署邳州葉大莊辭赴蘇見撫憲禀謝卽赴任通港釐捐通判羅允猷知縣鍾鴻鈞由蘇解餉來均到通判丁邦榕知州章邦直知縣詹聨芳巡檢沈遵鑑奉示騐看均見正任贛檜縣陸秉森辭赴海州會算交代巡檢江鴻基銷帮辦江西煤斤差澄波輪船王金相送前任長江提臺彭軍門赴湖南壹壺輪船周國祥辭送當　道曾官眷赴鎭江訓導丁乃達殷維琳均奉示考試蘇藩牌示荆溪縣薛星輝俸滿奉部調取引見遺缺查有准補寳山縣鄭仲和調署○初六日洋務局候補道徐辭赴蘇見撫憲金陵書局候補道韋禀知書院監塲兵部主事李雲慶叩謝卽辭赴皖丁憂湖北縣丞章廷詠水雷輪船馬超羣送安廬道李赴皖回宗安輪船劉德輝辭送四川軍裝赴湖北藩轅牌示請補安東縣典史胡樹蘭現已奉部覆准自應飭赴新任○初七日儀棧提調兼辦江防營務處淮南局委員渾判許星璧奉電來寗翰林院庶吉士張啓藩辭行進京游擊傅道魁叩謝先鋒官寰泰兵船徐振鵬辭禀知帶領學生游歴廣東廣西福建浙江等處江蘇補用縣吳錫官由蘇來奉撫憲派寗差委○初八日安徽知府林載亨由京引見回丁憂知府沈桓浙江來兩廣中營遊擊趙定國廣東來管帶江靖軍左營兼營務處叅將彭仁壽辭正任巡道胡禀知赴幕盤山等處看礦儲材學堂候補道楊請假半月赴滬就醫十二圩木釐分局知縣李矣燿十二圩來知縣吕承瀚禀知府署閱卷又蔣嶙辭赴句容復勘荒田祥雲輪船李家泰到送黄宫保回 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
