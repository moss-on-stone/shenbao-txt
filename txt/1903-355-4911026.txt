# 1903 - 355 - 4911026

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不逹時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業己出書正集每部實價洋銀六元四角續集四元八角合購兩集共計十元批發克己此佈 
[重印十三經法疏○五經備旨○十七史商榷出售] [  點石齋啓]  
　　自來詁經解經之說莫詳于十三經注疏一書其次若五經備旨則疏解五經語意雖各樹一幟而其闡發精義類皆詳盡無遺本齋前將此二書讐校精詳悉心石印以惠士林海内風行早己不脛而走茲更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七由商榷一書爲王西莊先生所輯議論超卓考据詳明論世知人折衷至當有志史學者不可不加意講求兹亦用頭等潔白連史紙印成每部定價洋銀五角卽日出售 
[方太史履中裁吏胥議]  
法久必敝法敝則變非立法不善也直法敝耳書吏之設其法豈大不善哉國有定例依例而斷書吏未嘗有權也行之旣久積案紛歧而上至部堂下至郡縣大半不諳律例則不能不聽書吏之指揮旣聽其指揮則彼遂得因緣爲奸而法敝矣法久旣敝敝則有利利之所在人盡趨焉今必欲一朝而除之恐聖人爲政亦有所不能然則果如何而後可亦曰以人用法不若以法制人耳馮林一云吏品太賤吏權太重易以幕賓而予以入仕之路此以士易吏之說也近人有謂以佐貳雜職爲之此以官易吏之說也以士易吏者仿漢吏必通一經之意謂士讀詩書不若吏之不自愛也以官易更者仿晉都令史以三百石爲之之意而略變其法謂官列仕版不若吏之無所顧忌也其法雖殊其欲易人則一然竊謂易人不如易法易法則不待易人卽易之亦無所不可耳夫世謂書吏之權重於宰相者謂其爲例蠧爲利藪也旣爲例蠧則取積案一火焚之凡事一斷於例若事有未協情有未安可隨時酌定之而書吏之巢穴去矣巢穴旣去則其權不足以制入而利源亦竭巢穴去利源竭則書吏直書吏耳雖　魅　陋安能自肆其神姦哉若不焚積案專易書吏雖坃舜爲君皋陶爲士仍恐舞文者踵相接也然則欲除書吏之弊必自焚積案始積案旣焚則易以幕職可佐貳等官亦可卽不易書吏亦無不可故曰易人不如易法也若必就用士用官以權其得失則似以用士爲宜何也變法之始必計久遠方今仕途雖雜冗員雖多而捐納旣停則佐貳等官旣鮮正途保舉亦不多得惟議叙一途爲稍寛耳然以各省計之議叙之員不及二十之一十年以後老病事故去者目多來者日詳除補缺差委外其置散投閒者己無幾矣今以内外書吏計之無慮數十萬人以數十萬人之缺待補於有限之員勢旣不能以數十萬人之事而責成於有限之員力亦有所不及若謂軍機無吏責成章京不知繕寫奔走亦蘇拉供事之役無吏之名仍有吏之實也今若以官爲吏則繕寫奔走榷算之事仍必需人旣需人矣人卽吏也是吏雖除而未除而官雖設如不設矣若用士則不慮此士無盡也亦能任勞且寒微之士旣無人保薦又困於場屋以此進身亦振拔寒微之一道考之漢代曹掾以下皆本郡之人謂能周知利病也今以士爲之亦兼收其效矣故曰用士爲宜也至於白役爲害自古爲然而所以不可除者以催科緝捕不可無人耳今欲一切裁之而行包探巡捕之法巡捕卽周禮虞人之職西人行之其效大著誰曰不宜猶有慮者西人立法節節相制稍有所犯法卽隨之其令嚴也包探巡捕其俸頗豐無業之民得此己足其利重也重利誘於前嚴法持於後故能風淸弊絕井然秩然若中國差役工費旣微官復倚爲牙爪養飢餓之虎狼又假以符票是驅之噬人耳何足怪哉今若仿行西法易差役爲巡捕其將仿其名耶抑仿其實耶若仿其名巡捕卽差役也若仿其實則非以重法厚俸二者不能然居今日而言重法言厚俸也又豈易哉今以一縣計之催科緝捕至少需五十人每人月給十餘元歳費二百元以五十人計之歳非萬元不可歳費萬元非預籌十萬元之的欵則利息不敷矣當度支支絀之日而縣籌十萬元力恐不及卽勉力籌之而無重法以爲約束是未除其害而益厚其資矣且法之不重豈立法之始卽不重哉亦昏惰之長官精神不能遍及法令遂廢弛耳今雖重法能必其行歟然則果如何而可亦曰仿西人之意而　益之耳夫西人之法所以必行者以能得以人制人之法耳西人設彪黎士曼　卽巡捕數千卽設看司勒　卽里長數百奥德門計卽黨正數十以制之而又統以美亞註卽鄕大夫一員充斯職者非富民不可若能稱職以次推遷若有過犯互相箝制誠得周禮鄕官之意今若嚴行保甲設五兩百長使人民戶口貧富賢愚瞭如指掌官民上不情旣相通勢亦相制催科緝捕披籍可稽彼差役但使奔走之勞耳何敢肆其吞噬哉而又酌加工食註約七八元足矣以中國衣食賤也足贍身家旣免飢寒復多顧忌其害或可稍除而包探巡捕之法始可行也故曰易人不如易法易法則不待易人 
[本館接奉電音]  
　　昨日午前九點鐘越二十分時京師飛電傳來上諭一道敬謹譯登○十一月初八日内閣抄上諭本日召見之直隸候補知府壽勳著仍留原省以知府補用並交軍機處存記欽此 
[電傳宫門抄]  
　　昨日午前九點鐘越二十分時京師友人專電告知本館云十一月初八日皇上召見軍機大臣及壽勳 
[東報之言]  
　　日本神戶某日報云近日日俄之事如何官場咸堅守括囊之戒然按之外來諸電則兩國協約不久或可告成然使協約果成與東亞永久利害所關未易遽定曾見某西報云俄人窺日本當軸之終無戰意乃乘此機會逞其虎狼之心初尚稍存退讓之意今則得步進步任意在滿洲朝鮮等處喧賓奪主蔑視他人日前俄皇下敎駐 
 
 

Page 2

 
 
日使臣有滿洲各地所駐之兵未必認眞撤退朝鮮亦須堅捱利權云云日本當軸如仍欲和平了結則遭此奇辱亦祗能自屈以就範圍嘻果如所言則協約誠不若未成之爲愈矣古人所謂此膝一屈不可復伸者其在斯時乎其在斯時乎 
[討論貨幣]  
　　聞之京師友人云美廷所簡會議銀價大臣精琪君業經游歴英法德和俄各國刻己行抵日本俟赴非律濱查考之後約在華歴十一月上旬行抵中國會議維持銀價事宜慶邸聞之諭令商務部右參議王君淸穆外務部右參議雷君補同會同財政處提調陳徐張瑞四君及前駐美使臣參贊沈君桐預期逐條討論以便届時備細會商　 
[韓亦陵華]  
　　聞之吉林友人云朝鮮向爲聖淸屬國其民之居於鴨緑江左右者極爲馴順我華無賴者朝王獨立稱雄居然與中國視爲平等鴨緑江右岸吉林所屬有一巨嶺綿亘數里俗以秦家嶺呼之山勢蜿蜒礦苗極旺山麓河内金砂尤多華官向來置之不問貧民雖有時私采然乏機器所得寥寥近有韓人之諳礦學者周覽數十日歸而白諸政府盛稱礦線顯露於外若得集貲採取不難立獲巨貲政府惑之即向吉省地方官索取地方官對以河在國家疆域之内未敢擅專繼欲出貲買之亦未如願今忽派兵把守驅逐華人卽土著之民亦一併揮之使去一時人言藉藉咸歎中國之頓失政權云 
[直隷總督北洋大臣袁慰庭宫保奏明次第籌辦農工諸政情形摺]  
　　奏爲直隸籌辦農工諸政謹將次第辦理情形恭摺彚陳仰祈聖鑒事竊准商部咨整頓土貨請飭各省查報己辦未辦農工等項事宜奏奉諭旨著該部咨行各直省將軍督撫查明遵辦欽此等因仰見朝廷振興商政擴張實業之至意欽服莫名臣維農工爲商務根本而商之懋遷全賴農之物産工之製造歐美日本以商戰立國而於農業工蕶精益求精經營董勸不遺餘力直隷地瘠民貧兵燹以後元氣凋傷民生困敝非於農工諸務切實講求不足以闢利源而資生計臣前在保定創立農務局先於城西設農事試驗塲業經奏咨在案旋飭道員黄璟李兆蘭商同洋教習考察東西新法購辦農器就場訌驗附設農務學堂分速成豫備兩科速成科考取學生二十名教以種植蠶桑曁製造糖酒等事課程以一年爲限目前頭班學生己將畢業續取二班二十名旗生十名山東附學八名亦皆入堂肄習豫備科考取學生四十名教以算學理化地理歴史金石動植物學曁各種農學限五年畢業科目較備習業較精爲農學高等程度再省城西郊舊有桑秧二百餘萬株小站營田舊有稻田四百數十頃併歸該局經理至津東一帶荒地甚多並飭逐漸招墾以興地利又就該局加籌商股設立烟草公司製造烟捲官商合辦冀收利權此直隸興辦農政之大概情形也臣於上年蒞津以後即先籌設工藝局就草廠庵附近地址建造工藝學堂延聘中外教習釐訂課程初録學生三十名教以化學染織曁普通各科約三年畢業繼收八旗官兵學生四十名近又續行招考擬再取三四十名視各生年歳性質分高等尋常二級其秀穎者課以精深之理法庸鈍者授以淺近之技能派道員周學熙等綜理局務並酌採日本章程籌辦考工廠蒐集各處土産陳列中外商品使商人入廠觀覽於工之良窳價之貴賤貨之銷滯皆可一一研究以資感發又另度地一區爲游民罪犯覊禁習藝之所此直隸興辦工藝之大概情形也抑臣更有進者凡創辦一切新政不過由官示之模範任其提倡鼓舞之責要在民間風氣漸開始可普興大利現臣督飭各屬勸諭地方紳民各就本境農業工藝設法考究並令該局員等將農工應辦事宜認眞整頓次第擴充庶於土貨出口漸期暢旺卽於洋貨進口稍籌抵制上佐國家富强之業下開閭閻樂利之基實於商政不無裨益除將籌辦章程隨時咨報商務部查核外所有直隸興辦農工諸政緣由理合恭摺具陳伏乞皇太后皇上聖鑒訓示謹奏奉硃批著卽切實整頓次第擴充期收實效欽此 
[涎及礦苗]  
　　羊城日報云廣州府屬南海縣境大嶺山素有煤礦邇者駐羊城葡領事函致當道請歸攺入葡籍之容良承辦未知能否邀准竊意礦産爲地中寶藏取之無窮朝廷正宜鼓勵商民自行開採斷不能遽徇外人之請以致坐失利權也 
[兼轄常關]  
　　羊城日報云中國庚子拳匪之亂所定賠欵議將常洋兩關概歸稅司管轄卽以所征之稅分給外人日前駐廣州英領事某君入謁督轅請將陳村佛山兩常關交粤海新關兼管督憲允之大約不日隨須交代矣 
[江防嚴密]  
　　金陵訪事友人云前者兩江總督魏等莊制軍以沿江各郡邑梟匪充斥恐被革命逆黨暗中勾結猝然發難擾及地方因通飭沿江文武各官扼要安營嚴爲之備近見時交冬令江河水淺港　紛歧之地匪類尤易於出没殺人越貨習以爲常加以時局日非邊患日亟謡言蠭起人心皇皇爰檄飭水師營參將陳參戎率領師船梭巡江面並咨會長江水師提督程從周軍門通飭所屬一體巡防誠備豫不虞之道也 
[蘇州縣試二志]  
　　姑蘇訪事人云長元吳三縣於本月初二日舉行縣試正場初五夜蘇金李三大令己評定甲乙列榜照墻示期初七日黎明聽候點名覆試將前列各十名姓氏照録左方長洲　沈耀曾　金石聲　龔廷樑　沈樹潤　許　鼎　姜殿揚　顧鴻高　錢人驤　談繩祖　元和　顧光昌　錢人鴻　戴庚熙　謝寰淸　朱維垣　章祖源　丁人鳳　蔣震元　李士珍　胡　堅　吳縣　高毓元　章世菼　吳光熊　林大鈞　黄興淸　黄廷璋　朱錫爵　陸煒曾　汪之桐 
[江寗閧獄續聞]  
　　金陵訪事人云前者江甯縣獄所囚各犯見袁大令所派管獄家丁勒索某犯賣妻之欵羣抱不平相率杜塞獄門任情閧閙大令無可理喻電請護軍等營總統楊鏡巖軍門率勇前來始一律就縳日來分起提訊均稱不耐家丁苛索忿極思伸激而爲此詞以有無主謀之人是否意圖越獄諸囚皆力辯其無大令以此風斷不可長擬於諸囚中擇尤爲兇惡之數人禀請大憲正法以爲之儆至索詐釀福之家丁業己收禁外監行將從重懲辦矣 
[平山雪景]  
　　揚州訪事人云邇來揚河水勢日淺以致由北回南之糧船由十二圩放空之鹽船均賜滯河心自鈔關門至寶塔灣一帶大　小艑接尾銜頭江都甘泉兩縣主聞之苦於無法疏通須俟潮汛大漲時方可魚貫而去也○淮北鹺務不减淮南每届開辦新綱票販場商交涉甚夥升任廣東藩司程雨亭方伯前綰運篆時禀准督鹽憲創設收發總局派委各員分司其事迄今己將一年近日運司恩新甫都轉查得此舉原爲恤商起見乃日來各商困苦更甚於前且局中所辦事宜皆海分司職所應爲自有此局以來諸多越爼遂毅然將局撤去各栆有責之成海分司以而一事權而節經費肯朋杪總辦是局之某分轉己回揚銷差矣 
[吳苑探梅]  
　　姑蘇訪事人云本月初二日黄昏時閶門内黄　坊橋弄恒和錢莊被盜行劫報經吳縣知縣李紫璈大令警察總巡楊壽之明府親臨履勘隨由明府欽將年甫十餘齡之學徒某甲傳入局中詳加研訊翌日飭劉郭二長隨帶至街坊暗中巡緝行經來遠橋附近鴻春 
 
 

Page 3

 
 
茶肆見某營李唐二勇丁在座遽指謂徒曰盜黨中有此二人否徒審視良入曰形雖酷似然廬山眞面確　　　劉郭遂喚同警察軍將李唐拘請明府親自押解至縣歴述情形大令謂是案如欲刑求非令莊主指實不可明府遂何殿回局飭劉郭爲學徒繕具切結送至縣署大令升坐堂皇飭提李唐推鞫跪火練上天平良久李唐極口呼寃大令飭釘鐐收禁時某營統領王君因公在滬經哨弁電催回蘇將情禀知撫憲恩藝棠中丞一面函致大令略謂李唐二勇如果爲盜請照例懲辦惟日後如獲案中正盜請問如何處置現大令無以對遂將李唐開去脚鐐攺收刑房不知如何發落也○前署南匯縣知縣戴子邁大令之公館在蘇城芾城橋弄中上月下旬突被匪人猱升屋頂縋入室中突出利刃禁嚇使來人不敢作聲隨翻箱倒篋劫去金臂釧六雙及貴重衣飾若干懲壑旣盈始洞開大門而去事後查檢所失約值七千餘金現己報請長洲縣知縣蘇靜菴大令限捕嚴緝矣 
[續勘刼盜]  
　　太倉直隸州知州謝柱卿直剌派役押解行劫戴王氏家財物之盜犯葉老六王竹林兩名至蘇松太兵備道轅禀經道憲袁海觀觀察提勘葉供認夥劫王則極口呼寃因發交上海縣獄暫行收禁昨午觀察升坐二堂飭提復訊先詰葉曰王究竟與爾夥同行刦否葉供王確曾相約登船同往行劫及向王轉詰供稱小的原籍湖南某邑向在揚州十二圩操成衣業有時爲人駕船戴王氏家被刼時小的方在十二圩工作實因鹽捕營巡通某甲與小的有仇驀被栽誣扭交太倉州署州尊謝大老爺研訊五次疉用大刑痛苦難熬暫時誣服今得幸見天日尚求大人寃雪覆盆觀察喝令鞭背五百下仍呼寃不置乃一併寄禁縣獄候再訊供 
[監司赴蘇]  
　　蘇松太兵備道兼江海關監督袁海觀觀察本定於月之初五日赴蘇公幹嗣因公務覊滯遲至昨日午後四點鐘許始啓行上海縣主汪瑶庭大令前往江干恭申叩送 
[讞員回滬]  
　　月前法界公廨讞員魏蒓塢大令因公赴甯蘇兩處謁見各大憲昨日業己公畢回滬大約今日可照常到堂會判各案矣 
[示防火警]  
　　昨日本邑保甲總巡朱森庭明府發出四言韻示遍貼通衢其文曰現届冬令天氣亢晴風乾物燥火警頻聞一或不愼貽害非輕出示曉諭各宜小心 
[公界火警]  
　　昨晚九點餘鐘時新拓公共租界新閘路醬園弄左近某姓家不戒於火致兆焚如警鐘旣鳴各救火會西人急驅皮帶車及救火器具馳往汲水狂噴移時卽息至如何起火及焚去房屋若干俟明日再行録報 
[上海縣署瑣案]  
　　浙西鹽捕緝私營管帶吳福海參戎獲送浦東民團局什長姚海淸到縣前晚縣主汪瑶庭大令升堂研訊姚供小的在浦東陽家行民團局充當勇丁前晚陡聞人聲喧囂急出巡察見鹽捕營巡船緝私勇正在拘挑運私鹽之人其人不服互相爭持小的因帮同奪取其鹽交與緝私勇甲則乘間奔逃事後勇訴之管帶吳大人誣指小的庇護梟犯吳大人信以爲實勒令民團局董强將小的交出轉送至案求賜明察以雪沈寃大令判責二百板收押待質所候查明有無庇梟事情然後核辦○英美等國公共租界公廨讞員鄧鳴謙司馬移送僧人寶慶控公義小輪船舵工毛阿木行船遇險吞没衣物一案到縣大令研訊之下寶慶供僧人由九江來滬附公義輪船赴甬禮佛朝山行至半途船幾傾覆幸遇别船救援不虞所帶行李及洋銀四十元銀對時表一枚與友人託買之一口鐘兩件盡被毛吞没求賜訊追毛供小的係寗波人公義船係永吉祥向海昌洋行租賃船身己損以致中途傾覆所裝貨物盡入水中此僧行裝小的並未吞没大令飭押候查明核斷○陳少山控魏阿三次銀等情大令提魏質訊陳供小的家在本城昔年故父錦標以銀一百兩向魏阿三之父受抵巿屋一所坐落新北門内城下每年收租作息惟此屋由錦標向沈姓租地建造迄今己歴二十餘年去冬突被火焚沈遂將地收回自行造屋及小的向魏索回抵欵魏一味延約求卽嚴追魏供小的故父向沈租地造屋兩幢隨將一幢抵押與陳另有一幢由金姓受抵均議定以租作息不料去冬鄰家失火突被延燒以致租地尚未滿期遽經沈姓收回另造現在小的無力歸還押欵求賜務全大令判還陳銀二十兩著地甲傳諭沈湊還八十兩限十日内禀覆 
[讀美儒李佳白先生講義書後]  
　　西人之談儒書者輒謂五百年後孔教將遍行於全毬今由美儒李佳白君所講道理觀之其殆噶矢乎李君來華四十餘年於中文西文源流畢貫一切議論類皆平情出之無浮光掠影之談無呌囂紛張之氣每於禮拜四必在上海英租界格致書院講學招致中西人士入座共聽其一片苦心夫亦一片婆心哉夫孔教衰微至今日而己極守舊者人皆目爲陳俯而三綱五常之理僅如蒙泉碩果作千鈞一髮之延維新者多自夸張動有不可一世之概視孔教幾歸於無有而問其實心實學則亦未有所憑今觀李君所陳無一非孔教之精意然則西教入中國之始卽孔教行外國之始其孔敎之不可磨滅也不誠如日月經天江河行地歴萬古而常存也乎竊以爲佛教之壞不壞於佛祖而壞於僧徒孔教之壞不壞於聖人而壞於儒士譬之于樹觀其枝葉黄洛而謂本根之亦己朽蠧烏可得耶是故李君之論民人有古孝友任恤睦婣之訓而民吾同胞物吾同與之意隱隱於懷是卽聖人吾非斯人之徒與而誰與之義李君之論君臣有賡歌喜起同心同德之明是卽聖人君使臣以禮臣事君以忠之旨雖大運循環一治一亂寰區景象一盛一衰然當叔季之時苟有老成人典型與夫二三君子賢卿哲相維持其間民俗亦可轉弱爲强由剥而復若諸候放恣處士横議朝野上下徒託空言卽使口如懸河滔滔不竭而無補於國政亦無補於民生卒至敗亡不可收拾而後己誰生厲階至今爲梗此眞可爲痛哭流涕長太息者也今者外患内訌勢成岌岌以言合羣有能相友相助踰於李君之論者乎以言愛國有能股肱心腹内而輔治外而禦侮踰於李君之論者乎所望學務日興商務日起振刷精神以開民智以埠民財化爭競爲和平易干戈爲玉帛有不負李君之期許者是卽李君造福於中國之基焉嗟嗟時移事異人心不同此言若出於中邦士大夫則必視爲老生常談而孰加賞識今自美儒言之遂覺侃侃而談亹亹動聽然耶否耶敢以質之大雅君子見廣州嶺海報 
　　申報館協振所經收四川山東賑捐十月初一日至十月三十日止第念一次請單 
十月初二日愛禮司銅洋四元三角揚州福興潤來代人造福人銅洋一元○初六日裕泰銅洋二元銅小洋十一角甯波永和局來甯波鹽局洋四元王可君洋三元陸幼吟洋二元薛子培洋二元鈕梓淸洋二元沈仲藩洋二元朱精士洋一元陳保卿洋一元無名氏洋一元徐嘉生洋一元王良甫洋一元補過生龍洋二元○初七日松江汪協源來延陵競業書屋薄福人祈福消兒婦之痰喘患並祈孫洋一百三十四元○初九日勾溪楊水部因丁建臣廣文訃遲未弔芻敬移助祈冥福洋四元○初十日映雪堂洋十元無名氏銅洋一元○十一日無名氏求紅症除根洋五元無名氏求三官關煞開通洋一元○十二日隱名氏求妻病速愈洋二角凝遠堂米洋四元凌門張氏洋二元○十四日洪益珊洋十七元詹于成洋十元○十五日廣莊圖書集成局銅洋四元○十六日崔瑞麟洋二元○十七日花旗銀行袁銅洋一元○十九日王沈氏求夫培之喘病速愈洋　元銓昌祥局來存仁堂銅洋一元吳馥堂洋十元○廿三日陶姓銅洋二元葉吳氏求臨産平安洋一元○廿六日隱名氏洋十元季札後人禱産體平安洋廿元○廿九日力　從心入洋二角寶應老福興潤局來朱伯通洋四元徐松泉三十五元溧陽寶順局來泰豐當不署名一元楊州乾昌局來略償風願人龍洋五元○以上總共收洋三伯零三元四角銅洋十七元四角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[福州將軍兼署閩浙總督宗室崇制軍酌攺定福建陸軍武備學堂章程]  
　　學堂辦法一學生先分正科速成兩班正科定期三年畢業教授普通軍事期養成將校之根本俾其將來自知研究高等學術速成定期一年畢業教授大概軍事學術以備各營員之急需第一年選正科速成各六十名至第二年正科中必有因病因事出學者及資質不宜肄習正科學術應撥入速成者故再添正科三十名第三年亦添正科三十名分年續補則每年皆有畢業之生頭班速成畢業後第二年再添速成六十名其正科撥入者另由營補餉一同教練二班速成畢業後卽不再添速成按年另添小學堂學生一班畢業後升入正科大致與北洋小學堂升中學堂相同其規制功課届時再定一招考正科學生自十八歳至二十三歳須相貎魁梧身體强壯文理通暢方爲合格無論土著客籍文武生童世家子弟悉准投考其不諳官話家無兄弟素行不修習染嗜好者概不敢録先由各府直隸州分額考送取具父兄本人甘結保狀再由本堂覆試文理並騐明氣體目力手力肺氣悉合格者留學肄業一如有自備資斧願入本堂肄業者於堂中考選正科時具甘保各結來堂投考由堂考驗合格酌准留學其功課畢業年限保奬等項與本堂正科學生一律惟每月自繳學費十元按季先繳一招考速成學生由各軍統領在營挑選樸誠官弁咨送應考年齒十八歳至三十歳其略諳文義者卽可收録此外均按考録正科學生章程録取堂内任事各員職名總辦　提調　總教習　副教習　文教習　分教習　漢文教習　外國文教習　管課委員兼學生隊長及值日　文案委員　收發委員　譯書生　巡查委員　官醫　支應委員　採辦委員　管械委員　繪圖生　管朗委員　門禁委員　一奏定每月教習修膳人役薪工以及學生飯食奬賞等項由稅釐局請領銀三千兩作爲常年經費其有刊刻教科書籍隨時添購儀器圖書學生衣履服物等件及歳修堂舍拳養操焉等費隨時撥發學堂經費一學生之教育分術科學科兩門其科目皆分年豫定正科學生第一年前期術科各人教練　體操　劍術　馬術　射擊豫行演習　狹窄射擊　小隊教練　中隊教練　野外演習第一年後期復習前期各種操練及技術　添習距離測量　射擊　大隊教練　工作　第二年仍習第一年後期各科目第三年同第二年惟後期添習砲隊操法手槍使用法每年後期皆行十日野營正科學生第一年學科　算術　代數　幾何　地理地文　歴史　倫理　圖畫　外國文語　漢文　教範典令　第二年學科　算術　代數　幾何　三角　理學　化學　倫理　圖畫　外國文語　漢文　教範典令　戰術學　衞生學　應用作業 
[大帥淸風]  
　　金陵訪事友人云十月二十九日爲兩江總督南洋通商大臣魏午莊制軍嶽降良辰前數日三江文武現任各官以及在差大小各員莫不備禮申祝洋務鹽務各官所獻儀物尤五光十色貴重逾情制軍概命璧返屇期詣轅晉祝者僅留一麫並不欵以盛筵亮節淸風於此可見己 
[案無留牘]  
　　江西訪事人云署萬年縣知縣王紹庭明府下車伊始查知前任遺有省案十三起府案二十三起縣案三四十起拖累平民不堪言狀因卽升坐堂皇提集訊斷甫及三月積牘一淸其新控案件則隨到隨審隨審隨結案無留牘民咸頌之似此勤愼明繁亦宦途中不可多得之人員也 
[催繳團捐]  
　　揚州訪事人云郡城自創設團練以來巡緝匪徒尚稱嚴密所需經費雖由各鋪商捐助類多不能按月繳淸去年以各業生涯異常寥落前署縣曲加體恤禀准上游飭各鋪按照所認月捐以六成呈繳而迄今所欠者爲數尚多近日江都縣知縣盧大令甘泉縣知縣沈大令以時届隆冬宵小每乘機竊發不亟募勇設戍何以戢匪燄而安民生特會銜出示催繳大旨謂團練係奉旨創辦專爲保衞商而設值此冬令亟應添募勇丁分駐巡防該鋪等務各按照認定之數每月仍以六成呈繳並將蒂欠捐欵一律繳淸毋再延宕不知商民見之能從此踴躍輸將否也 
[遺火勒遷]  
　　日前本邑南巿大東門外外郎家橋南首謝立隆烟店忽被遺火遇救得熄迨前日火又起於店中事後衆鄰查知曾保火險似乎情有可疑因環投十六鋪巡防局控譤局員黄衡堂二尹飭傳店主某甲到案研訊之下甲以自不小心深自引咎二尹予限三日將店遷移 
[南巿捕房紀事]  
　　南日偷兒陳阿高潛至公義馬碼方炳成所駕航船上竊取一竹籃内藏烟膏若干兩洋銀四十五元事後開單投報捕房請爲查緝捕頭允之令包探緝獲人贜押候解送馬路工程局禀請總辦翁子文太守訊究○萬裕碼頭一帶近有無業流氓沿街設攤誘人賭博曾經捕頭派捕查拿前日忽由郵政局邐來匿名信一函内述五號華捕巡行彼處目覩其事有意徇隱等情因卽倩人查察情由以便禀請太守澈底根究○有薛雪坤者年甫一十有三前日由無錫隨其親屬來滬中途相失徘徊馬路中某號巡街捕見之帶入捕房向捕頭告知來歴捕頭令留候家屬認領 
[英租界捕房紀事]  
　　前日有某甲者至某印書作購定三國演義等書分盛數箱令作夥送至三馬路益豐和客棧約定翌晨付價屇時往取甲己避匿無蹤因卽投報捕房捕頭允派包探嚴密查緝○三馬路信昌珠寶店主某姓投捕房報稱前日有某乙者自稱浙江路楊宦家長隨取去新光珠二百粒實值洋銀一千元歴久不至迨向楊宦詢問始知被騙請卽查拿捕頭允之立派某包探留心偵緝○前日積賊王阿大掩入松江路某姓家竊取衣服對時表等物携至某押鋪質錢後經包探趙銀河查獲解入捕房捕頭著押候解送公堂禀請讞員鄧鳴謙司馬訊辦 
[法租界捕房紀事]  
　　昨日捕頭令某包探往傳鄕人某甲至天主堂收取田價甲悮會其意將探兇毆因卽拘入捕房捕頭令交人保釋○偷兒毛春山行竊某某等各家衣飾所值不貲昨被包探拘獲解入捕房捕頭令先押候吊齊各贓然後解送公堂禀請讞員魏蒓塢大令核辦○偷兒某乙掩入北京輪船行竊某客所携衣服若干件携之登岸即被包探拘入捕房捕頭令押候解送公堂禀請訊辦 
[美租界捕房紀事]  
　　前日傍晚時有蕭小廣者至裏虹口某木作内竊取木花適爲木匠周毛頭所見用刀將蕭左腿戳傷四百四十六號巡街　見之一併拘入捕房捕頭令將蕭扶送同仁醫院醫治罰令周出養傷洋銀若干○前晚小竊張阿法潛至寄居迪斯威路第二百三十二號屋内之甬人洪阿林家行竊烟槍一枝旋被包探朱桂生拘獲連贓解入捕房捕頭令押候解送公堂禀請讞員鄧鳴謙司馬訊辦○昨晨甬人蘇阿效投捕房訴稱僑居西華德路第二千七百九十七號門牌房屋昨夜被賊撬門而入竊去衣物若干請爲查緝捕頭允之○昨晨漢碧禮路蜜勒路轉角處抛有無名孩屍一具某號華捕見之報知捕房捕頭令地保爲之收殮 
 
 

Page 10

 
 
   
 
