# 1880 - 316 - 4902714

 

Page 1

 
 
[儲買鎗炮說]  
　　中國自遭粵匪以來向外國購買鎗炮幾無虛日然購買之法皆由各省各管委員向上海各洋行購買故上海洋行有專為中國買鎗炮者姑無論所委不一人所買不一家鎗炮之式定難一律將來　有緩急若此省調兵若干至　聽用一時藥彈缺乏而彼省所造之藥彈不能合此省兵丁之用是有兵與無兵同誤事誠非淺鮮即使購買者皆一律式　而此等洋商與經手買辦惟利是圖前後所委員弁既無眼力又不能潔已奉公所買鎗炮或為各國不欲買之貨或為各國　用新式將舊日鎗炮一概賣出之貨或為不合用之貨如南北花旗交戰已畢其鎗炮無所用處德與法戰所　鎗炮德國不合於用亦概行賣出凡此價值甚賤洋商買之專售於中國以為　利之計　此等洋商屋宇衣服器皿無不華美飲食狗馬之好無不充陳司事僕隸庖丁無不畢具遇有善於官話酬應便給之人不惜重聘請至以使在外鐕幹籠絡生意其氣象之闊大有十倍於華商者一日之費頗覺不貲茍不如此　利是必　巨本　後止然則購買鎗砲非中國之儲武備實洋商之利藪耳中國獨不可以變計乎試觀去歲新開總稅務司代購數艘兵船不獨中國人視為堅固即外國人亦誇其極為靈快是親向製造廠購買價既廉而　又美中國人當亦知之而何以購買鎗砲者從未聞有託新　代買之事蓋慮新　之例凡有報銷必由總稅務司直達總署各衙門華官雖亦有報銷而其數目不能不與洋員同則浮冒之弊自杜茍託買鎗砲其價值亦　從真實報至總理戶部各衙門王公大臣無不知買鎗砲之價此後購買皆須涓滴　公耳今後中國購買鎗砲務宜在北京設一軍裝公所在倫敦設一軍裝公所緣北京為根本重地政所由出倫敦又為各國往來適中之地　之最宜中國苟需何鎗炮由北京公所知照倫敦公所儲買凡兩公所中各派中員三四人洋員一人倫敦公所則出洋公使隨員及駐英稅務司皆當與聞其事所有價值兩公所報戶兵兩部公使　員則報總理衙門駐英稅務司則報總稅務司使三處存帳互相核閱則中西委員雖欲作弊烏乎敢每屆歲底　集成數刊行曉論則天下人皆知鎗炮之價而浮冒之弊無從　矣至鎗炮運到中國宜設兩處機房以為屯　之所上海天津本最相宜然離海口太近恐一有兵端易為敵人所　轉　敵人之用考中國地勢北路宜在山東德州南路宜在江西贛州離海口既遠而又皆有運道可通各海口轉移自不致滯緩斯鎗砲免參差之別而金錢無靡費之嗟並使外國人知中國之買鎗炮應合西法而非曩日之有名無實豈不善哉無如各大　明知此法之善徒以事難創行資不易集因循應忍以至　　不可　言　　聞某司馬云伊向某洋行購炮行主即私詰以欲買真炮乎抑買假炮乎蓋炮同一律而價有多寡之分余又嘗至某洋行見一賣辦與二委員爭論據買辦云某委員　向行中定買洋鎗一千五百枝每枝銀九兩近日某委員因別行有一枝八兩者欲悔前議惟聞某委員領價每枝給銀十兩　竟悔議定行告知統帶官以發其私余聞　揆度某委員情形實有不欲買之心而又有不敢不買之勢嗚呼弊至此可勝歎哉 
[兵官被刺] 　○本月初二晚澳門有西洋兵名曰北芝高於是夜子刻在庫房門口當值忽轉身　囘到己所宿處越牆而過直至管內總兵官達卑查所居之室抉去窗櫺入其寢所蓋此兵所宿之處距總兵官臥室僅隔一牆也是時總兵官睡於床上已深入黑甜鄉中此兵運發二槍初傷總兵官之臂　則洞穿其胸總兵官從夢中驚起知被人行刺急取六　槍欲圖報復方擬　發而痛極不堪乃投槍僕地而死此兵又轉入總兵官之妻房仍以槍擬調如不出銀相贈則　殺勿怨總兵官之妻駭極不能言急取銀十圓付給兵乃從容而去暫住娼寮躲避以探消息　經報官緝捕翌早為差搜得之該兵尚枕槍而酣睡也遂拘至官不待研訊即直認不諱且言昨宵可惜為時太促不能　殺異巳者　何怨恨若是之甚哉特未知　供後西官將如何科罪也 
[福州海防] 　○福州報云近日該處各官甚為忙迫盖恐俄國攻取該口先事預備與兩岸建築新炮　數座置新大砲數尊於　上其舊時土炮　刻亦　整外加粉飾舊砲數尊亦加油漆然舊砲斷不可恃恐燃放時或有倒炸之　也 
[軍令森嚴] 　○牛庄近日來信云楚兵駐紮該處租界相近之地有至租界閒遊者將外國　掘開毀壞該處領事函致領兵之人當即委員帶兵前往查驗稟　乃委員非但不究其隨帶兵丁反　肆橫因復函致　官親　　委員往察見係真情　將犯事兵弁立正軍法是亦可見管規之嚴肅也 
[屠夫聚眾] 　○西歷十月十八日旅居四川重慶府之西人來函云先是地方官欲抽猪税着屠夫報名註冊按時投納眾屠夫不允官將首事之屠夫悉拘而　　獄中月之十七日重慶城中有素著名望之某紳言於官府　猪稅一　迄久未决若能交我辦理屠夫必皆喜悅如數繳納官詰其故紳　會親問諸屠人屠人皆以為可行也官遂以猪稅交其代辦並給有札　某紳　將承領　納猪稅事與人　之屠夫聞其事即紏眾到紳家彼推此挽擁至 
 
 

Page 2

 
 
會館指數其包攬之咎撵聚毆撀拳腳交下幾至體無完膚然後使其招認是事兼着指出與謀諸人之名迨紳說畢屠人以　　其手足而縛　會館柱中環　觀者千餘人皆屠夫也無不交口詈罵且唾其面地方官以此紳為公事而受辱如此欲令屠　放出又恐眾怒難犯只得暫忍屠夫見之以為官可挟制也復以　穢喂紳謂承充屠　不過欲得錢以供口腹之需耳宜先以此投贈　飽　滋味以止　涎為神閉口不食乃　以糞穢徧污其頭顱聊作醍醐之灌頂焉官不得已乃請於屠　放出此紳屠　請官先將　獄　屠人盡數放出兼出告示言此後　不抽收屠人之稅云云官亦免為允許某紳始得釋　此西人卑安那日報之言也其詳當再續查以意度之想必是非無因而為某紳者不亦若乎 
[盜刦村家] 　○寍波南鄉銅盆浦唐姓家頗饒賦裕本月初三夜有以石撞門者工人當即起視盜己飛上屋檐擲瓦如雨工人見勢不佳當即鳴鑼近村聞聲　拏盜始遠去聞刦去僅生絹數疋及零星細物事主以所失不多遂不報官云 
[稟請修橋] 　○寍波城西三十里之高橋係通慈谿之要道往來行人不絕此橋年久欹側勢將坍倒現經紳耆陸學　等將勸募興修惟察度形勢必須拆卸橋旁街屋俟工竣再行建復等情稟請道　　落　觀察已仰寍波府委員勘明究於該處民居有無妨礙候核復給　 
[毒歐逼命續聞] 　○安慶鄧姓子將妻蔣氏打死經女家投控請官相驗各情疉經列報兹聞鄧姓平日於里　間素不浹洽現有此事來觀者日夜不絕詢及情狀靡不髮指甚有拍案而毀屋者鄧某之父投　喊稱被搶尹邑尊令其補詞又苦　人無肯作証者而　姓苦主悉其舉動轉停屍不檢以待質訊現在每日備五十席為屍親早晚之餐每席九　着復興館承辦席設城隍廟內初三晚尹邑尊　金大令飭提鄧某訊其因何起衅鄧則供詞閃樂　飭鞭責三十仍着收押復傳屍母蔣馬氏到堂驗速棺檢自當照案詳辦屍母始遵驗而退　 
[敬業課題] 　○上海敬業書院師課題目　生題　子曰有教無類子曰道不同不相為謀子曰　達而已矣　童題　　　蛟龍魚　通　詩題　賦得夕飱秋菊之落英得英字五言八韵六韵 
[月蝕告示] 　○上海縣莫為月食事奉本府正堂博札奉署布政使司許札開承准禮部照會精膳司案呈准祠祭司付稱欽天監具題光緒六年庚辰十一月十五日已卯望月食江蘇江寍府月食十四分九秒初　亥初三刻一分食既亥正三刻十分食甚夜子初二刻十一分生光十六日子正一刻十二分復圓丑初二刻等因到司札府轉飭到縣奉此除移行遵照外合行出示曉諭為此示仰　邑軍民諸色人等知悉屆期一體救護毋遠特示 
[脫輻雉輕] 　○鴇片煙之毒人最甚前日虹口有一馬來女人居於百老匯路九百九十三號洋行樓上是夜以絲帶自縊於　闌上聞係夫妻反目之故見者割斷絲帶將人放下既往報捕西捕到後即命請醫據醫云巳先服阿芙蓉膏隨即多方解救僅存奄奄一息未知能得生否也其所居樓下本有兩人共住是晚因酒醉竟無警覺云 
[久覊致疾] 　○英租界老巡捕房及虹口捕房并盆湯弄中新巡捕房管押之犯有久覊者雙足浮腫難行陳司馬亦深知其故殊為憫惻本館會屢經述及然迄今仍未見有良法佈置而犯此疾殊不乏人前有江北人鄭文海因假冒典鋪圖章用銅洋向典鋪混掉破案由捕搜出假圖章解經會訊判鄭發虹口捕房管押旋經鄭之七旬老母屢次投案哭求聲稱伊子雙足浮腫將至胸前恐致絕命乞恩開釋司馬亦節經查問薛捕頭屢覆鄭實無恙復經老婦再四哀求司馬隨節捕頭將鄭帶案驗病見其雙足浮腫發黑頭面身體亦俱黃腫司馬隨飭　送鄭至公濟醫院調治據醫生云恐難痊愈又有德和洋行控　金表銀洋之細崽夏才雲判發老巡捕房管押未滿一月亦患浮腫之疾遍體皆然由富捕頭送案驗病司馬隨飭保領調治說者謂富捕頭查有患疾之犯立即送案薛捕頭何以竟不覺察或曰鄭因在押兇橫故捕頭深惡之然鄭雖犯案罪不至死幸尚有老母代求尚存一線生路然性命之能保與否尚不可知當道者曷弗速　善法耶 
[僞茶罰洋] 　○前報由捕房　解私販手槍及還魂茶葉之鄭阿生吳阿新王長　等由陳司馬訊得王係打野雞者吳係　司是以將二人先行保釋鄭稱開彈花衣鋪至周阿燦家索取棉花錢文伊家存有遠禁之貨由捕獲　致被誤拿當據捕稟手槍在鄭身邊搜出故押令着交周阿燦訊究昨據周具稟投案聲稱廣東人氏前做還魂茶已經由捕獲解蒙判　洋十元早已歇手今因有事往香港家內有前存之貨又被捕獲鄭果係到我家索取棉花錢者乞恩開釋陳司馬商之哲　譯　判罰周洋二十元鄭即斥釋 
[押妻交夫] 　○前有洋人拉古之馬夫周寶山被無賴輩扭打奪去金表金戒訴由捕房　王金實及洪同桂之妻洪陸氏解由陳司馬訊供將二人分別　管押着交洪同桂再行訊究等情已列前報昨據周投案申訴前因請追失物王仍稱不知洪陸氏亦不承認哲譒譯謂已經捕房查明表戒實係洪同桂所取可先判押王六个月着洪陸氏交出洪同桂司馬判押王四个月洪陸氏仍交官媒限七日着交丈夫洪同桂到案延于咎戾云　 
[控追房金] 　○昨日法公堂據彌羅洋行取租人潘子美稱所有德與里房客戴增福住居三十六號房欠租洋十一元劉錦莊住六號房欠租洋九元住二號房婦人欠洋七元住三十四號房兩號合住欠洋八元大約俱欠有三月租金東家要着我等賠出因此不得不追孫明府　及欠租各戶旋據劉錦莊戴增福俱供所欠之洋係陸續　欠是前收租人楊先生經手至今年並未　欠分文俱逐月照付舊欠亦經　還現欠之洋約期年底彼竟一日一催甚至拘到捕房四次劉錦莊竟被掌頰三婦人所供亦然孫明府謂追租則分內之事掌頰則太覺强橫矣潘子美稱並不敢掌頰因前日鳴捕協同傳喚劉錦莊不肯遽行巡捕將他拍　一下白繙譯官聞言即詢是何巡捕打人速速追問因前總 
 
 

Page 3

 
 
領事李君定例凡中西巡捕不得擅打平人此係李君德政故繙譯官迫間潘子美卽改口稱巡捕拉行中西官早均聽明孫明府旋論各租戶着將舊欠於月杪先繳其半餘侯年終交清其現在房租務須逐月清楚云 
[廣捐稟批] 　○法公堂前據同仁輔元分局董事楊徐二君投稟稱因輕費不敷請廣捐輸並呈啓式一節已列前報法公堂昨已批出特抄錄於後　善堂董事楊本增等禀批據禀係属善舉應予准理候給照妥為募勸可也　啓附 
[更正] 　○嘉定縣係太倉州所屬昨報縣衙被焚一則内誤稱爲松江府屬實自失檢用亟更正 
[送可園主人歸吳門] 　○綺嵗清才小庾誇望洋我欲歎無涯精純品格豐年玉麗則文章正午花白練羊欣名　早黑頭鄧禹非縣相期珍重重來約却愧蹉跎感鬢華　八千椿壽瑞充閭霽月光風雅望如厚誼謬懸徐稚榻徽名幸御李膺車離情轉惜鶯　早懿訓常分鯉對餘却羡庭　　樂在短檠深夜擁圖書　旅壞無奈百憂擾想見真成意也消揮清談霏玉屑榤驪好句吐　條芳郊連襼春同訪小閣舒襟月共邀公瑾醇醪心醉易臨莫訝不勝蕉　歸裝底事巳匆匆臨歧百感叢無賴潮催斜日後有情春去落花中縹緗舊本添新　盆盎濃香壓短篷寂寂客居苦離索索書專盻鯉魚紅[  息園主人堂徐馨甫氏定艸]  
[光緒六年十月初二日京報全錄]  
　　宮門抄○診旨四道錄前○都察院志等　奏為奏　聞摺子○湖督李　奏　革中書夾片○江督劉等　奏各州縣下忙開徽錢糧銀價數目夾片○知武舉許　奏為請　旨遵行夾片○御史徐　奏請飭　下明定章程限制夾片○大臣會　奏為陳明夾片○江督劉　奏甄別查刊刻題紙覆　命○英俊假滿請　安○大額駙祁世長各請假十日　璟德續假十五日○召見軍機　○○都察院左都御使臣志和等　　奏為奏　聞請　旨事據河南民婦陳郭氏以唆子勒斃冤上加冤等詞赴臣衙門呈訴臣等公同訊問據陳郭氏供年五十三歲汝寍府信陽州人緣氏姪女劉陳氏孀居嗣子慶選被武生劉榮升引誘不法氏姪女管束較巖慶　更橫光緒三年四月聞與其妻張氏並兄慶會等將氏姪女勒死榮升賄通地保彭正公等以自縊揑禀氏喊州驗明榮升又串仵作匿傷不報州主僅將慶選慶會掌責　氏息未允　上控提府審辨僅將慶選等笞責迄未定案氏復遺控撫批道提訊飭州　　再辨竟爾從兒後劉慶一進京揑控咨歸本省委員　究将氏掌责逼具自缢甘結等語餘與原呈大略相同臣等查該民婦陳郭氏控稱伊姪女劉陳氏孀居嗣子慶選不法伊姪女嚴管慶選與其妻張氏並兄慶會等將伊姪女勒死伊喊州騐明僅將慶選掌責伊屢上控迄未定案被劉慶一進京揑咨歸本省提訊逼伊出具自縊甘結等情控開逆偷勒結含冤未伸亟宜嚴切根究謹抄錄原呈恭呈　御覺伏乞　聖鑒訓示再據該民婦結稱歷控本府不記次數本道控告二次臬司衙門控告一次學政衙門控告二次巡撫衙門控告五次經府提訊合併聲明謹　奏章　旨已錄　○○李瀚章等片　再臣等　聞黃罔縣在　內閣中書林煜南寓居漢鎮有藉案指官撞騙情事正在飭拿間據江漢間道何維鍵群稱據監生俞　濟等禀控林煜南自稱輿官場交好因該監生被豐和洋行謝　園牽涉一案向云若欲此案無事必送給銀一千六百兩方可代為打　該監生被其欺朦已先行付給銀六百兩旋知事屬撞騙不肯找給 
詎林煜南肆行辱駡特將林煜南索銀親筆原信粘呈禀乞拘究等情詳請恭革拿辦前來臣等伏查林煜南系乙亥科副榜報損中書乃竟不知自愛輙敢藉案撞騙索詐多賊實屬目無法紀除札飭嚴拿務獲究辦外相應請　旨將內閣中書林煜南卽行革職以便嚴訊確情照例究辦謹合詞附片具　奏伏乞　聖鑒訓示謹　奏軍機大臣　　旨着照所請該部知道欽此　○○劉坤一等片 
再蘇省各廳縣徵收錢糧價前於光緒三年十月間臣等附奏減價案內聲明每年六月查明市價數目奏報一次迭經循辦在案茲屆光緒六年下忙開徵之期據藩司許應　查明市價開摺具詳前來臣等覆查所開銀兩易錢市價與本年上忙時不慎懸殊所有光緒六年下忙錢糧　仍每兩折取錢二千二百文無論花名完　先後照價一律徵收以昭平允除飭司出示　頒各屬一體論花戶遵照完納外理合兩片具陳伏乞　聖鑒謹　走軍機大臣奉　旨知道了欽此　○○知武舉許應　片　再查武場條例內開武會試內場交卷時校對外場較射冊內查係雙單好字號者視原填某號技勇令知武舉官會同監試御史覆騐若一二項相符卽給簽放出如全不相符查係項冒照例治罪等語今本年庚辰科會試山東省挑入雙好之武舉宋金鐘於內傷交卷時先附騐原弓竟不能開詳細查訊武舉實因臂傷作痛尚無頂替 
 
 

Page 4

 
 
情弊檢查例內並無作何辦理明文惟該武舉係挑入雙好字號應否扣除之處臣未敢檀便恭候　欽定理合附片陳明請　　旨遵行　奏　　旨已錄　○○御史徐文泂片　再州縣為親民之官必使入於其任乃能熟悉情形進來各省州縣紛紛更換無非計缺肥瘠調劑　員不特送舊迎新徒滋擾累且使官為客而吏為主弊端不勝枚舉臣　江蘇之江陰縣即以江陰而論曰同治三年克復至今十六年間閬而縣令凡十四易其玩視民瘼者無論已卽　循吏亦歷時甚暫豈能竟其設施似此紛紛更換是為人擇地並非為地擇人吏治安能起色臣聞此種情形各省都有應請　飭下吏部明定章程量予限制行令各督撫遵照辦理勿任纷纷更换貯悮地方臣為整頓吏治起見是否有當理合附片具陳伏乞　聖鑒謹奏章　旨已錄　○○會國荃片　　再二品　山西補用道唐真銓年富力強年才局開展性情和平辦事精細光緒四年經臣札委在兩湖辦理晋捐及推廣輸共勸捐銀兩餘萬兩由天津總局　解晉省全活飢民實為不少此次救災兩湖捐數之旺唐真銓之力居多查該道已將總局分局裁撤並無輕手未完時間今秋來晉銷差呈請給咨赴部引　見適臣正在途次除咨明護撫臣葆亨發給該道咨交赴京引　見　晉候補外理合附片陳明伏乞　聖鑒謹　走軍機大臣　　旨知道了欽此　○○兩江總督臣劉坤一江蘇巡撫臣與元炳跪　奏為知庴試看一年期滿照章甄別恭摺仰祈　聖鑒事窮照前　都　嗣後道府州縣無論何項勞績保奏歸入候補班　補用人員卽以　省之日起予限一年詳加者核奏明分別幫簡　用又旁　保舉原係在省人員如有奉　旨日期許可者應以奏　　旨後第五日行文起按江蘇省照限減半計算以接到都文之日起計扣試看又　本係毋庴甄別人員保舉以升　　　應詳加試看各等因茲據署　州布政使許應　會同署江蘇按察使薛書常詳稱查有候補知府楊靖年五十七歲順天固安縣人附生中　式道光癸卯科舉人充覺羅官學教習　覺癸丑科考取內閣中書十二月十八日引　見奉　硃筆記名以內閣中書用　欽此四年二月補缺引　見奉　旨着補授內閣中書　欽此歷充　國史館分校本衙門　交七年六月俸滿親取奉　旨着記名外用欽此族於南河　防局由候選　同知報捐分發指省江蘇八年五月引　見奉　旨着發往江蘇以同知歸候補班補用欽此九月到省因辦理永昌等處練出力十一年四月十九日奉　上諭着免補本版以知府留於江蘇的量補用並賞數花翎欽此同治二年因總辦報　奏　革職於克復常州案內出力保舉四年九月十五日奉　上諭着開復原官仍留江蘇補用並免繳捐復銀兩欽此十一年二月給資赴部引　見奉　旨　靖着准其開復原官仍留江蘇歸於候補班補用欽此五月十二日領照出都六月十四日回省繳照是年七月十一日丁母憂回籍守制服滿起復十二年七月二十八日回省奉部覆准起復辦理十二年分海運出力保加三品街計自同治十一年六月十四日到省之日起至七月十一日丁母憂止又自十二年七月二十八日服滿回省之日起接　扣至十三年六月三十日止試看已滿一年例應甄別該　老城練達為守兼優堪勝繁　知府之任詳論具奏前來臣等覆查該　楊靖到省之期已滿一年應　甄別補用察看楊靖誠篤謹飭才識優長　勝業缺知府之任合無仰懇　天恩俯准　候補知府楊靖留省以繁缺知府補用護合詞恭摺具奏伏乞　皇太后　皇上聖鑒訓示謹　奏軍機大臣奉　　旨史部知道欽此　○○兩江總督臣劉坤一江蘇巡撫臣與元炳跪　奏為知府試看一年期滿照書甄別恭摺仰　　聖鑒事窮照前部咨嗣後道府州縣無論何項勞績保奏歸入候補人員卽以到省之日起予限一年詳加考核奏明分別繁簡補用又勞績保舉　係在省人員如有奉　旨日期可計者應以奉　旨後第五日行文起按江蘇省照限減半計算以接到部　志日起計扣試看又本係毋庸甄別人員保舉以升階　補亦應詳加試看各等因茲據署蘇州布政使許應　會同署江蘇按察使薛書常詳稱查有候補班前補用知府陶守產年六十一歲浙江會稽縣人由道光　酉科拔貢　朝考二等以教　用中式咸豐乙卯科本省鄉試舉人七年選授江山縣教論九年會試後遵例捐升知縣指發江蘇由部　領引　見奉　旨着照例發往欽此六月二十一日領照十月二十九日到省十一年在浙江助鋿案內捐加同知銜水師克復金陵案內保舉同治四年四月初三日奉　上諭着免補本班以直隸州知州仍留江蘇遇缺卽補欽此克復常州等城　內保奏　實發花翎辦理四年分海運出力保舉五年十二月二十一日奉　上諭着俟補缺以知府升用先換頂戴欽此奏請借補實山縣知縣奉部覆准於六年八月二十四日到班又因辦理五年分海運出力保奏七年二月十八日奉　上諭着以知府在任　先前卽補欽此嗣請開缺回籍　親光緒二年正月二十五日在籍丁母憂四年四月二十五日服　給　赴部五年七月初五日奉　欽派王大臣驗看初六日覆奏奉　旨着不必坐補原缺欽此當卽在都呈明核准歸入候補班前知府班內補用八月十一日領照起輕於九月二十一日回省在案計　同治七年二月十八日保舉知府作為到省之日起連　扣関扣至八年二月十八日試看已滿一年例應甄別員才明守潔辦事精細　　煩缺知府之任詳請具奏前來臣等覆查該　陶守廉到省之期　滿一年應卽照　甄別補用察看陶守廉穩誠謹敏才識廉明堪勝煩缺知府之任合無仰怨天恩俯准將候補班前補用知府陶守廉留省以煩缺知府補用歸合詞恭摺具奏伏乞　皇太后　皇上聖鑒訓示謹　奏軍機大臣奉　旨吏部知道欽此 
[蘇省撫事宜] 　○十月十一日從舊　殿同禀知　憲委赴徐　　厲守　發　　　　　發　分發工蘇候補班前先補用巡檢　　鈞　　禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
