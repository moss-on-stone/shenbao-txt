# 1888 - 174 - 4905458

 

Page 1

 
 
[敦請海昌蔣廷黻先生經通纂跋] [  點齋啓]  
　　夫百川奔赴以巨壑爲歸入音均調而大成始集是以製千金之裘非取材於一狐　五侯之　必　羅乎衆昧而况笙簧典籍肴核詩書邊孝先經笥之蕆非徒誇夫便腹劉彥和雕龍之技期有裨於文心乎編類之書　林所尚求之往昔作者宏多然而錦　合璧之集事略而文詳丹鉛天中之編詞繁而旨　他或兎園株守鮮能貫通襰祭徒供汎爲鈔　徵引未徧乎羣書　制非出於一手得此失　識者病焉我友　延　君器秉淵　行裏醰和卓德不羣笑學自勵　乃奪侍中之重席　蘭臺之奥府還搜古籍綜貫乎諸子百家近治國聞囊括乎三通六典分條剖縷可資以　　隸事纂言詎供夫販稗勒成巨帙雞林之賈爭儲懸之國門鴻都之士競寫君所編經策通纂一書余於是歎觀止焉其爲書也別以多門分爲二集前編則以經義爲主而附以小學訓詁諸書後編則以史埀爲宗而旁及經世掌故之學詳見啓言可無贅述而余所獨爲此書重者約有數端請申論前夫羣　之　棼若繭絲六藝之家浩如淵海非加以誈次則無自　尋非定其部居則靡所歸宿君銳　窮研匠心獨運揚巨燎於誾至莫遁影形施檃括於良材悉中繩墨則取裁之正也囿日前之見夏虫不可語冰存知足之思偃鼠僅能滿腹遼豕鄭璞奚足深　君汎涉文　縱獵藝囿人中都之市百貨駢羅營建章之宮衆材畢具則網羅之富也散錢滿屋　串爲難樍粟　倉　量匪易君繁而有要多而益辦譬鑄　於大冶配五行而功成若張網於澄潭挈一網而目舉則體例之精也稗官紀事每近浮夸經生說理類多踳駁不施澄汰奚所折衷君　落枝詞別裁僞體擢芝蘭之秀而闢其榛蕪發甘醴之馨而去其糟粕則鑒衡之當也完士侮食見笑於方家帝虎烏焉踵訛於往　率略成書每多此夫君心懸冰鑑目刮金篦芟譌體於行間丹黃弗輟補闕文於字　毫髮無差則校　之審也盖由君坐擁百城胸羅　四庫早歲研經富等身之著述壯年勵志抱濟世之遠謨是以九部五時若指諸掌千名百帙必究其源治積短之經黃鐘應律攷地形之志赤壤陳圖金石旣富於儲藏藝文尤深於研索則其託意於是書也豈徒便書生射策之資供末學操觚之用哉亦將以參證其見開發抒其經緯也特是采摭旣廣　帙頗繁載之連車積之充棟付鈔胥則恐難徧餉授剞　則未易蕆功是故仿古香之本取便行廚依星子之式縮成秘笈代梨以石易雕而摩公之同人貽諸來學余識陋鷄　學虧蛾術　太元而擊節愧非桓譚之才見三都而作序慙乏皇甫之筆忻慕所積冀獲研鑽膚未之詞奚足增重不過偶抒凡嚮效蚓竅之爭鳴忝綴　名附驥足以致遠云爾海昌蔣廷黻識 
[酬閏告白] [  點石齋啓]  
　　啓者本齋選印之大題觀海五經文準兩種其中鴻篇鉅製出海內名流絡繹投贈者居多維時出有收條載明選登一萟酬潤若干現今兩書均將告竣所望投文諸友持條來齋對號核數按章取貲幸勿遲延自悞遠處函寄信力自給此佈 
[述輪船搭客之苦]  
　　輪船搭客之弊日甚一日本報論之屢　苦於言者諄諄聽者藐藐以故歴年以來未見其弊之革又何必更問其利之興　今屆倉山舊主因事溯江而上作竹西之游往返兼旬以前月二十五日自本埠乘輪船往卽於本月十三日自京江乘原船返爲言作客之苦而危未有甚於近日輪舟之搭客矣夫以中土之航船而論爲日爲夜擁擠異常人僅一席之地橫　不能反側不可如犬豕然加以人雜則氣味不堪天熱則汗穢尤甚是直地獄何異監牢富貴衣冠中人由來鄙之斷不插足自仿效西法以來置輪舟以裝貨取其往來之速而任載之多也更卽效其載客之法分爲數等其最上者曰大餐間價極昂貴惟西人及中土之顯宦豪商店之其上者曰房間每　數榻帶有女眷及少圖適意者居之其次者曰散間則於大艙之中排列臥榻上下三層如廚架然人祇半席之地坐則碍眉登則觸首加以架下之人席地縱橫薰蒸雜亂直與航船無異噫異矣西人所務凡事取其適意由此時輪船之搭客觀之非惟不適意且其苦有不堪言而其危有不可測者亦大失仿輪舟趁客之本意矣搭客坐臥旣不適意而其可危之處又復防不勝防亦安得不大聲疾呼以儆其失　防不勝防之處先舉其四端一挑夫之擁擠艙面也一寓夥之强拉客位也一賣物之雜串艙中也一茶房之爭索酒錢也嘈雜喧　紛紜擾攘幾不復成人境而其中竊賊扒手遂乘此以肆其伎倆焉貴客則失重物孤客則失行囊追究根查無人任咎噫嘻是誰之過歟余曾徧游歐洲各國所搭之船何可勝計幾見有此等情形　緣立法極密而守法惟謹故也法何在船之艙位本列號碼必當買票在手驗明乃　登舟賣票之處可於本局及馬頭分設便客票上編明艙位號　買得某號之票卽坐某號之艙艙有若干票亦若干票盡則艙滿不待查也旣滿則無票可賣自不得擠也夫亦何事爭奪夫亦何從强占　賣物之人不准入艙挑夫車夫不准登舟客寓接客之人祗許在馬頭接客茶房例應給以工資不使之藉口索資飯不宜生菜亦當使人堪以入口不應以獄囚之餐待出資之客更宜查禁先占艙位索酬讓艙之弊弊由茶房輩預以蓆毯等件覆於艙位之上故示已有坐客之意俟客之覓艙不得　索酬酒資一二角乃假意讓與而暗中坐享其利又有各客棧之送客登舟者亦以此法騙錢橫行船上黨羽極多所送者不過二三客所占者竟多至七八艙夫亦誰能詰之夫亦誰能辯之而客人旣出舟資又花小費豈不冤哉至於吃飯之時搭客惟臭寒虀一盆如　木作廠中所食者然而帳房中人則必多備一二桌飯菜遣人徧邀在船熟識之人前往哺啜殷勤美意客多感之登岸之時人必優給侍者數角以酬其勞凡不識者不與焉情原可諒而理則欠公何也同一出資之客徒以不識管事帳房之面而向隅耳然受惠者旣破費酬勞侍者之資又或稍籌報瓊之舉是暗加船價於不及覺則亦何如自食路菜之爲便　夫尅扣衆人之飯食而略厚於所識之數人掠美市恩反之於心亦下不去則又何如將飯菜一槪從佳俾人人可以哺啜之爲公而溥耶風聞他行之船實有反其所爲以爭勝者人人鼓腹而嘻是西人之用心果加華人一等矣總之此等管事帳房之識皆當選用老成更事之人不宜以浮華少年子弟任之然則此等弊端爲害搭客之處雖曰買辦之過實則操用人之柄者之過也倉山舊主所述如此是耶非耶本館不得而知姑就所述錄之還以質諸往來之搭客更願任是職者有則攺之無則加勉焉可耳 
[都門紀事] ○總管內務府大臣爲知照事頃由內總管佟　傳出五月十一日　皇太后前往南海所有應行導引跟隨關防各項人員均於是日寅刻在啓祥門外伺候○戶部捐納房傳令北洋大臣委員汪錫智等　咨赴部請領歸還洋欵銀十六萬兩業經劄庫於五月十一日辰刻開放此欵爲此傳令該委員等届期赴庫支領○前紀內廷緝獲人犯一事兹將巴護軍統領奏稿錄左　正藍旗護軍統領奴才巴克坦布跪奏爲拿獲在內滋事人犯請　旨交部嚴行懲辦事竊奴才於本月初八日入値景運門班是日適値內銀庫盤查之期奴才照例前往察騐封鎖行至東華門內橋西見有數人在彼揪扭當飭緝拏適東華門値班章京烏爾棍泰帶領護軍赶到內務府番役人等亦至協同緝拿當獲滋事人犯四名有內監一名當交愼刑司暫行看管飭訊姓名口供乃該犯等言語支離堅不吐實奴才伏思 
 
 

Page 2

 
 
禁廷重地應如何嚴肅乃該犯等胆敢在內滋事尚復成何事體若不嚴行懲辦不足以戒效尤相應請　旨飭將該犯解交刑部嚴行審訊照例治罪如蒙　兪允卽由奴才備文並將該犯解送刑部嚴訊理合將拿獲滋事人犯緣由具　奏請　旨五月初十日奉　硃批依議欽此○海淀迤西　勅攺頤和園　萬壽山興修一事迭登前報兹聞承做是工之興隆木廠木匠多人日前欲進園內某殿游玩經値班官阻止木匠言我等所修何以不准游玩値班官言　皇家禁地不准擅進木匠不聽致相爭鬧一時人多手雜遂將該官飽贈老拳其他木匠聞鬧馳集又來一官善爲開導木匠衆怒難息竟將此官拖拉入城交送本廠該　兵聞鬧飛報中營趙協戎調集　兵二百名前赴該處彈壓詎衆木匠見有官兵糾衆持木與之抗敵幸趙恊戎善言安慰未致交鬨赶卽回營具稟上憲該園官亦馳稟本營堂憲核示未知各上憲如何辦理○守衛海墻甲乙二兵年少喜動不慣靜坐當非稽察時遂在該處追跑玩耍適　皇太后登海內西南隅　茂對齋中望見二人詢係何人經內監傳詢該管查係値班兵丁當卽覆奏　皇太后亦未根究由該管堂官　以　禁地値班理宜安靜豈容任意胡行立將該二兵革退回旗以示懲儆○太常寺行文各旗出現有　壇　廟六七品官一缺應行咨取人員揀補查例載遇有　壇　廟六七品官缺應由該旗將非犯貪酷之四品以下廢員以及年老生監催領前鋒親軍護車馬甲　甲　等保送數人造具履歴細冊卽日咨覆以憑彚　揀選○神機營總理　務處行知各馬步隊所有各隊官兵差操各馬匹卽於本月十二日卯刻備齊鞍韉牽赴本隊駐兵廠內以備點騐爲此行知各隊一體遵照按神機營率以　皇上出宮日點馬葢恐馬匹或賃借在外一時未能備差故有查　之舉也○內恩　倉連日開倉兌收倉塲衙門運到山東黃糧俱由朝陽門外起剝上岸以六七套大車數十輛運入朝陽門迤邐進東安門進東大柵欄沿紫禁城而抵該倉計收小米一萬七千餘石以供　內廷各項需用○十三日　皇上自　地壇祭畢進安定門欲往　雍和宮行未一里突有一紅旗兵誠惠衣冠靴帽於道旁趨前數步跪呼奴才冤枉當經侍衛赶過捆縛交該叚步營官兵押解　西苑門外俟　駕抵　南海再由　御前大臣面訊口供奏　聞請交刑部履行審訊　旨下卽令該官兵押送刑部其因何叩　閽蓋因慣放重利之高某債務盤剝拖累不堪故有是舉按此事已見邸抄○高太監者乃內廷總管要差也月初不知　向重咎將其五品頂翎先行革去復派太監多名查抄高所居他坦積蓄然後解至愼刑司究辦旋擬發配黑龍江効力贖罪業經起解矣○月初東便門外慶豐閘有甲乙二人携妓數人乘船游河不料二人酒後吃醋竟于船中啓釁雖諸妓多方排解無如二人鷸蚌相爭各不稍讓於是兩岸觀者如堵幸左營守戎兵役瞥見因恐地面出有命案遂率多役乘船與之排解始得無事二人及諸妓紛紛入城去○前報戶部三庫　屆三年盤查之期經　欽派王大臣十員於四月二十日起至五月初將戶部銀庫及　內庫盤查淸楚具摺覆　命其餘兩庫擬以五月十一日至十三日盤查縀疋庫十五日至十七日盤查顏料庫俟查明後再行具摺覆　命傳聞銀庫存儲之銀約五百餘萬餘平銀六十餘萬○月初有綹手於南海西苑門外潛竊某部司員腰間佩戴玉飾當被跟役瞥見將綹手拿獲解交地面官究辦經廳兵在綹手身邊搜出白玉烟壺一枚緑玉佩一枚一併詳送步軍統領衙門嚴究 
[擬興水利] ○臺灣開墾一事各鄕均已分投舉辦惟內山多係旱田苦於無水或謂宜疎通河道或謂宜用機器運水要皆不得其原劉省帥近向日本東京聘請開井工師兩名總　事者爲倉君信敦倉君年近七旬而精神矍鑠如少年學問亦極淵博聞與省帥廿年前舊交來臺後歡洽如故暫寓於西門外之祖師廟惟所用各式機器尚未備齊已由省帥電致駐日欽使託其代辦一俟到臺當卽派往各鄕開井漑田倉君能詩善奕日前省帥邀之對局勝負有差　見鈴閣淸閑楸枰相對橘中之樂不减商山 
[臺北火警] ○月初臺北西門外之新造樓屋忽焉失愼臺地向無水龍幸將隣右之屋拆去兩處始免殃及然起火之家已成灰燼矣 
[生番歸化] ○臺北剿番各節屢登前報兹悉四月杪鄭紫濤總戎陸自牧大令均巳率師凱旋其新降之番四五十人日前由陸大令帶至撫轅稟見省帥一一撫慰羣番大喜次日仍由大令帶回大嵙坎　散又三角湧撫懇委員謝掞庭二尹亦帶病番十數人晉郡赴官醫局疹視似此恩威並濟狉榛之輩有不革面洗心哉 
[皖垣瑣志] ○阿嘯山方伯札委候補縣陳大令壽樂領解甘肅西餉銀二萬兩大令奉札之下親至藩署將餉銀如數　明眼同吏役裝鞘釘好印條封固存放庫中初六日詣各大憲衙門稟辭初八日起程○穎亳壽六桐懐等州縣入夏以來雨澤稀少田疇龜坼農人無計蒔秧至本月初九日淸晨黑雲密佈不數刻雨師税駕勢若傾盆約閱兩時雨始住點農人欣欣然有喜色謂爲好雨知時云○廬州府黃冰臣太守因公來省於月之初六日赴各大憲處稟辭初九日淸晨取道返本任○皖北賑務局經陳六舟中丞札委支應局提調彭受臣太守兼辦兹以事務冗繁添委本任旌　縣調補鳳陽縣知縣熊菊生明府祖貽赴該局差遣委用以資幫助○鄕人之畜花豬者每携肉入省垣設攤零售照市約賤十數文以致市屠恨之刻骨近來各屠戶邀集同行聯名稟請地方官出示永禁旋蒙示　略謂一不准鄕間人晉省賣肉二不准灌水三每斤祇准售價百文如敢有違許爾扭送究懲 
[瀋陽郵信] ○牛莊信云客帮買裝黃豆向有棧豆河載之別河載由客自行定買給以現銀棧豆則由棧家代買向有貼色之例近年廣潮帮買裝輪船夾板船裝卸極速無暇辯其好歹不但豆色高低不一抑且升合亦折耗多多日前由廣潮两帮商諸大會設立公估局無論誰家買裝客載豆必由公估局騐明如與小樣合符則卽放行否則一經騐出罰令經買者每石輸銀一兩以充局中經費刻已定于望日開局矣○初九至十一日道憲在西大廟求雨有一小孩頭戴草帽足穿麻鞋向神前叩拜道憲詢其何爲答稱亦來求雨道憲顧而微笑當塲給東錢四千文令廟中住持僧餉以素齋旋經海防廳出示于十五日重復設壇求雨禁止屠沽人家門前咸設水一缸家內供龍土牌位云東西兩大官塘早經乾涸大會僱人挑掘淤泥每日二百餘人挑至三四日尚未及十之二三○海防廳訊一盜犯名曰楊見之在鸚　不講地獲來據云係著名巨盜也○釐金局總辦高濟之大令任事十餘載頗洽　情本月初七晚尚在會客談久忽患中風遂捐舘舍金昆引之觀察需次省垣接奉電音急速偕長公子飛馳至營口初九下午爲之發喪諸同寅各商民咸在繩廠恭送○十一日關帝廟後劉姓柴房失火警鑼報處海防同知章司馬火飛馬率領丁役馳往彈壓當卽撲息祗焚柴草不少屋宇未及於災 
[設局徵糧] ○臺北現於府城設立對單局收取各鄕新賦惟離城較遠之處鄕民跋涉不易大憲復於各堡另立分局以便就近完納誠便民之舉也離府城三四十里地方有名海山堡　又由臺北府雷穎生太守札委吳少泉胡　之兩二尹前往開局征收月之初九日兩二尹已由府城起程云 
[試演水龍] ○昨日相傳爲分龍日南市及城內各洋龍循例在滬南馬家廠江蘇海運局空場上試演由各堂董稟請上海道龔觀察提右營陳叅戎松海防劉司馬上海縣裴邑尊親臨閱看午後二下鍾時海防署普育堂輔元堂果育堂復善堂梅溪書院彩衣街平安會姚氏坎濟社萃秀堂古雲臺錢業木業火神廟旣濟等各洋龍次第畢集劉司馬裴邑尊親臨閱看各堂董亦陪坐觀看各洋龍如法試演潑玉跳珠勢如瀑 
 
 

Page 3

 
 
布以果育堂首屈一指其次則推坎濟社錢業木業移時試畢各官鳴騶回署各洋龍亦紛馳而返濟　堂保嬰局道縣署等各洋龍木經與演坎濟社火夫一式元色窄袖短衣最爲齊整 
[勸令息訟] ○紹興人朱鴻仁上控胞兄鴻德霸吞家産一案迭紀報章昨日午堂經裴邑尊庭訊朱挈子廷桂訴稱父親遺產甚鉅被兄恃强吞沒叩求恩斷鴻德挈子廷柱廷相訴稱職員向業錢莊父親並無遺產胞弟一再纏訟聞有開寶山寓之施厚甫從中唆使叩求究辦施投案稱小的不敢唆使訟惟在光緒十一年間朱鴻德控子廷相忤逆時廷相庽居小的處所有一切訟費悉由小的代伊開銷豈知完案後尚有欠找洋數十元廷相昧良圖賴叩求明鑒邑尊謂爾包攬詞訟使人骨肉乖離實屬可惡喝令笞責一百板荷枷三月期滿再行核辦謂朱等曰兄弟之間必須友愛何致纏訟經年有傷和氣今訟棍業已懲辦諒可罷訟本縣念鴻德鴻仁均已年老是以不憚煩瑣再三勸導爾等意欲何爲朱等稱情願和睦邑尊乃下座親引朱等五人至正廳內着令彼此對拜從　釋去前嫌永敦親誼命家丁傳諭廚房開飯令朱父子兄弟叔侄同桌而食命書辦詳細勸導并宣講　聖諭廣訓以啓迪親親之道如能悔悟本縣有厚望焉　畢退堂并飭令邀同親族赶卽理處 
[司馬騐屍] ○昨報列道憲札委川沙廳倪司馬蒞滬驗屍云云兹悉司馬帶同刑仵人等乘坐官舫昨晨九下鍾時抵滬乘輿登岸逕詣縣署莅屍所升座訊據禁卒人等稟稱林梟因拒捕受傷被浙西鹽巡水陸管勇獲解到案經变大老爺驗明傷痕片送仁濟醫館醫治豈知林名下傷　彭家玉於十六日在該醫舘越墻脫逃裴大老爺卽於十七日早飭將林梟舁回收入外監旋因倩醫敷治從權將林移押待質所着小的等小心防範　林忽於十八日辰刻斃命該屍委係因傷斃命並無他故司馬離座親騐無誤卽飭棺殮標封發壇候稟請上憲核辦　畢卽入署與裴邑尊晤談片刻旋卽興辭乘輿赴道署稟覆卽回 
[覆勘佔地] ○張子謙包正奎等具控陳德　硬佔公地一案昨經裴邑尊親詣大東門外如意街覆勘張稱因此地前經火災起造後留出餘地一角公井一口以防不測今陳擅在餘地上造屋一椽將井圍在屋中叩求究辦包稱前由此處各鋪戶湊資購置洋龍一具名曰保安會并開公井以防火今陳將公井圍阻求恩飭令拆讓陳稱小的乃木作頭由地主朱錫會雇造此屋其佔地與否與小的不涉朱稱此地係祖遺公產有單契爲憑並無佔地情事邑尊勘得地係朱產所造者是樓房惟公并爲防患起見亦是地方善舉着朱將樓下作爲出路公井便可公同取汲毋庸多　　畢隨排道回署 
[英界公堂瑣案] ○包探康阿順同西包探續獲李福生所開福昌洋廣貨鋪荷蘭水瓶一千三百餘個一案昨據該包探稟稱查得該鋪初名協泰隆盤與福泰隆又盤與福昌協記再由福昌恊記之本邑人盤與李福生改開福昌惟除去協記兩字今本邑人不知去向荷蘭水瓶輾轉盤頂下來并有做荷蘭水機器兩副分起賣脫所查各節均有帳簿呈閱李福生仍執前詞福利行西人亦投案候示太守閱帳謂瓶有一千四百固有福利　號者若干該包探答稱未經分別檢示太守隨飭將李帶去候檢查數目覆候核辦帳簿發還○包探顧阿六稱余應才沈春生等至捕房報失衣服有莊聽山見王桂林將衣典質存有押票因卽枸王搜出押票吊贓送案余應才稱失衣二十餘件今由捕房獲賊起贓尚少二件沈春生稱失衣旣獲人贓請爲給領莊聽山申訴前情王桂林供寗波人別人行竊害我如今惟請輕辦蔡太守謂質票在爾身畔搜出何謂別人行竊寶泰質鋪請追質本太守判王桂林管押二月贓交失主分別認領旣是竊贓不償質本○甯人水兆生稱爲木匠因妻弟至裹虹口賭錢由我妻往尋被賭徒逞凶及我往時見有三十餘人我亦被毆幸旁人報捕拘獲王林卿一人送案妻水張氏供與同均請騐傷王林卿供本邑人薙髪餬口昨因經過該處聞喧嘩聲駐足觀看水兆生指爲賭徒被毆受傷蔡太守問水兆生爾之妻弟何在答稱不知往何處太守騐得兩造均無傷痕飭將王林卿暫押着水兆生同妻弟投案再行訊辦○包探　阿六稱今晨在老閘西首見湖南人周友興手持衣服一大包情形可疑盤問之下據言是李桂和交伊携帶李亦同行一併拘至捕房察得包內衣服及布共有三十一件并有馬夫所穿之油衣一件水烟筒一隻情更可疑今請訊究問供湖南湘鄕縣人向當勇丁現已撤退有同鄕人李桂和從松江携包來滬囑我代携片刻被拘到案李桂和供亦湘鄕縣人前曾當勇裁撤後在松江提督衙門附近開烟館度日因妻亡閉歇所有衣服皆是我及妻并小孩之物該包探又稱　在李身畔搜出扭壊銅鐵鎖各一具呈騐蔡太守問李鎖從何來答稱銅鎖係己物鐵鎖出錢十四文買來太守謂爾旣有壊鎖何以再買無用之鐵鎖又間駐紮本　高昌廟等處各營中湘鄕人甚多爾等有相識之人可以作保否答稱同鄕頗有認識者太守隨飭差協同包探帶周李到營有無可靠保人覆候核奪衣服水烟筒檢點存堂○包探陳阿久稱查得鴇婦潘王氏凌虐買女潘文蘭爲此拘該氏并帶買女至捕房騐明竹爿傷甚多已解憲案請爲究辦買女潘文蘭供揚州人年十五歲曾在王姓家爲童養媳被翁於去年挈之來滬賣於潘處價洋一百五十元令我學習彈唱稍有不遂意動被毆打該氏供無錫人年四十二歲去年買女出洋一百五十元並未凌虐兹因我子在學堂讀書歸與女口角打伊數下遂被誑訴蔡太守謂本分府已飭官媒驗明女受傷屬實商之英副領事判該氏枷號一月發頭門示衆以儆效尤女則暫　官媒好爲留養俟查明有無父母再行發落○前報開聚興客棧之紹興婦人施朱氏控客趙益生自行扭落房門箱鎖希圖誣陷看破送案一節由太守飭差往問各客悉知兩造各執之詞並不言誰是誰非昨由太守覆訊該氏及趙各訴如前太守謂該氏所控尚無實在证據卽将趙益生開釋該氏又請追還房飯錢二千餘文包探顧阿六稟趙之鋪蓋衣物均已起案并查趙前住昌記棧十餘天索取房飯不付趙又言失竊口角後被棧主逐出太守命趙檢收各件趙檢點之下稱少水烟筒且被誣控心實難甘太守謂爾少水烟筒如要該氏賠償則爾尚欠房飯資如何料理趙始退下○包探戴金寶稱傭婦龔范氏於昨下午抱孩在仁濟醫院附近行走突被王阿金捋取手鐲奔逸呼喊追赶由印捕阻獲人贓送案該氏供背負小主人在路行走後有賊捋　手鐲大聲呼喊由捕拘獲人贓王阿金供湖南湘潭縣人向在　　保有武職今雖無事不敢攫物因見孩鐲跌落是以拾取蔡太守謂白畫捋鐲情殊可惡判王阿金管押一月期滿遞籍鐲交該氏領去○中庸洋行西人稱昨下午我乘馬車從靜安寺遊玩回將至泥城時見華人所駕馬車二輛加鞭爭駛上前最易擾禍且違工部局定章爲此知照馬巡拿獲車夫送案今特投質土生陽供寍波人現在三馬路洽泰馬車行爲夥昨日駕車往靜安寺後面馬車要追上前因此加鞭麥捕頭稟稱　生揚前曾違禁科罰英副領事謂如在英國違此章程控到刑司定須罰洋十元蔡太守隨罰王生陽　五元以儆將來○包探顧阿六稟稱捕房定章凡界內小押舖　於夜間十點鐘閉門屢次知照各押鋪違例罰洋十元今查得南京路第二百六十一號房屋中之宏興押鋪於夜間十點半鐘尚未閉門請傳案判罰蔡太守卽飭差於昨午前傳到宏昌鋪主判罰洋十元撥充醫院經費完案 
[法捕房瑣事] ○高易收租人童景焦稱昨晚十一點鐘有人携菜刀撬十一號門牌房屋被我所見遂卽拘送法包探將菜刀鎖匙押票十四張團扇一把及信件等呈案據王鸞和供徽州人住法馬路牛痘局對面薙頭店樓上與曹姓合住王司馬詰其在滬作何事答稱在書館寫字飯向飯店買吃因無錢用携刀擬付質庫伊竟誣我撬門王司馬謂十一點鐘押店早已關門觀爾之信在家己不安分着覔妥人到堂具保昨晨據金福林投案具裕泰押店保　稱是徽州人與王是親戚爲此覔到保單投案王司馬着將保單照對准其保去幷諭金福林倘日後王再犯 
 
 

Page 4

 
 
事當提案懲辦○周雨林控蘭芳里花烟館龜奴譚月林欠洋一節昨日覆訊仍照前供王司馬詰其銀寶可曾到案旋據愛林投案供稱姓譚銀寶有病不能前來周老爺處曾借過洋六十元周雨林稱愛林較之譚月林尚有良心司馬着愛林回去將銀寶帶案愛林去後又至捕房稱銀寶往城中看病俟伊出城時交到司馬允之着將譚月林還押不准取保○某氏混名爛痾阿二現住法馬路西卜隣里爲拐誘某姓女被人告發押在捕房於今日解訊○前報列拘到賭犯徐和尚於昨晨提問徐仍不認賭首堅稱做扎藤打包生意副捕頭稱洋涇浜賭徒均是伊手下人我亦認識伊王司馬着將所枷各賭犯逐一指認均稱不相識內有王金生稱我賣水果時認識伊吃賭飯司馬着將各人分別還押候核并令西捕來認○前報翁少春控吳培之竊衣一節昨晨提吳研問詰其爲何不保答稱法界並無熟人請派人帶至木行具保王司馬謂若是正經生意人何竟無人作保據此以觀爾之爲人可知着仍還押候示○王司馬審案畢將在押各犯一槪帶案逐一淸理或責或釋分別核示 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[畫潤助賑] ○嘉禾萬君眉伯夙工翎毛花卉名重申將江兹因賑務孔殷願以扇册小件助賑一月計件收潤一角大件不畫祈送本城邑廟東花園門口靑蓮室扇鋪收交五日取件不誤 
[張書常觀察以客臘慘於春申旅次其時夫人顧氏娠方數月兹聞遺腹一男欣幸之餘率成一律錄請昌寒食生霧裏看花客正和二君與書常有舊當亦聞之而色喜也] ○德門有後理無訛佳耗傳來合放歌畢竟蒼天能補過從知恨海不揚波試啼藉藉稱英物望氣葱葱　太和想見華堂賓客盛筵開湯餅笑聲多[  戊子榴夏倉山舊主稿]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
