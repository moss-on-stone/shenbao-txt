# 1904 - 31 - 4911060

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[美利堅國進士林樂知先生搆義]  
　　天下猶一家也萬民本一族也當夫　　初闢開元祖肇生凡爲人者莫不情性同面貌同嗜好同服食同卽言語亦　不相同觀夫我人墮地時啼聲及稍長呼父母聲五大洲中如出一轍卽可知其淵源之無二焉所惜地毬之上有山　以界之有海洋以阻之有長江大河以限之於是人類乃疎而不親斷而不屬漸而十百人自成一村落矣漸而千萬人自成一城市矣漸而此疆彼界各守封圻而分之爲萬國矣而風氣乃截然不一而言語乃判然各歧而我詐爾虞永久不復能合而爲一家一族降及近世民智大開山則穿隧道以行火車而陸地無遠弗届海則蒸汽力以行輪舶而重洋如在門庭凡我民人乃自西徂東絶無隔閡觀俄之西伯利亞部初衹一沙漠之區耳地雖廣博絶少人烟旣而俄民源源而來成聚成邑得以市廛繁富百物雲屯火車飛馳四通八達謂非洩古今不傳之秘開天地未有之奇哉特尚有一事焉爲我人所甚不便者則以越山超海縱免艱虞而言語不通一出門卽有如聾啞也雖然有英文在習之則雖環行地毬不便者卽轉而甚便英文者天下萬國共之者也僕生長美國顧美爲英之子英爲美之母故僕亦可云英人閒嘗游歴歐亞各邦自上海而香港而新加坡而庇能而　　吧而錫蘭而亞丁無一不用　　至蘇　士河一帶稍有用法語者及入地中海過英德諸國折而至西半地毬由美利堅東還繞行日本以抵上海則又無一不用英語蓋環毬各國凡開設學堂以訓其子弟者類多美利堅人日本維新之初亦延美人喪治學務故英語得傳入東方也德意志亦曰茄門其聯邦中以普魯士爲首屈一指普之古史近已改用英文俄羅斯國於西北方文字語言昔與他國異自王公以迄達官顯宦皆習法文邇聞宫廷亦改用英文以便與各國互通情愫中國十八行省以及滿洲奉天吉林黑龍江内外蒙古西藏新疆各有方言各不通曉西人航海來此先開市塲於廣東廣東之人初　面不能作一語厥後點者思稍稍習舌人之技而英語之内雜以葡萄牙語西班牙語法蘭西語德意志語混　　　外人　之近乃以英語爲正宗且極而至於滿洲之奉天吉林黑龍江内外蒙古西藏新疆亦無一處不有人能操英語印度非一國也其地萬　里乃由百十小部落合成文字分歧語言互異支離格磔各不相通自入英人版圖以英國語言文字一之而後乃能　面談心無稍阻隔易曰窮則變變則通此之謂歟抑英文之爲用誠大矣哉而華人每視之過小我試取而譬之英文猶船也雖極之巨浸滔天茫無畔岸苟得艟艨巨艦破浪乘風則雖萬里重洋無所適而不可矣抑英文猶書庫也英美諸巨邦大學院經史子集充棟汗牛餉遺學人挹之無盡解英文則萬國之政教風俗禮樂兵刑融會貫通學識頓裕牙籖萬軸誠無異取插架者而庋之胸中矣今者華人之習英文者誠不爲少第稍有領悟卽思出而謀生或爲洋人傳達語言或入郵政局當供事月得洋蚨一二十翼卽已快然於心其有得充各口海關冩字人者所入略巨人尤　而羡之噫嘻何所見之小如此乎夫我所望人之習英文者望其上而致君澤民爲國梁棟下而箸書立記傳之千秋也惡在其爲區區　衣食計哉矧英文旣通則識見自廣向之見外人異言異服不免畏之惡之疑之忌之者自通英文卽見解獨超畏惡疑忌之心自釋漸而擴其天下一家之量無有畛域之見存胸中一旦銜命出洋鄰邦聘問酬酢交際曲盡情文尤足增壇坫之光化干戈之氣猶憶中國首先出使英吉利者爲湘中郭侍郎嵩燾侍郎君子人也然素未識英文時僕方僑寄倫敦深仰其勳業之隆才猷之卓顧見其與英之王公士大夫晉接雖衣冠容止儼若天人而不有譯員伺其旁卽緘默無言舉動殊多不便謂非未習英文之故乎差乎中國大國也亦樂土也其人物之丰昌禮儀之彬雅地輿之廣博物產之富饒我見之我甚愛之重之今衰矣弱矣氣運漸委靡不振矣問何以故則以習英文者尚寥寥不多觀以致國自爲國人自爲人不能與環毬萬國交通如彼春蠶直作繭自縛耳諸生勉乎哉諸生旣習英文庸詎能一二年畢其業必極之十載二十載靑年奮發皓首窮研庶乎學養兼深得成遠大之器也諸生勉乎哉以僕耄耋之年猶不禁爲諸生豫期且額手而爲諸生駕焉 
昨爲本邑尚賢堂歲杪散學之期入晚總裁李佳白先生在格致書院行給獎之禮先由高才生司徒衍秦百里二君朗誦所著華文頌詞旣而沙慶劉致祥周憲章沈鵬程諸君各用英文撰成論說洋洋灑灑背誦如流蓋皆先生造就有年故能學養深醕出類拔萃也誦畢先生出所定課案當衆宣布旋敦請美利堅國林進士樂知登壇講學耆儒碩望善誘循循極言英文之有益於人反覆精詳不厭不倦殿以中西書院監督潘君愼文殷殷勉勵要言不煩一時講席之旁傾聽者以數百計鄙人旣聆偉論又欽李林諸君之苦心孤詣嘉惠我華因卽林君演說之詞著爲講義非敢云文聊記一時之盛會云爾時聖淸光緒二十九年嘉平十有三日之夜申左夢畹生前燈筆述并書其後 
[本館接奉電音]  
　　昨日午後三點鐘越二十分時京師飛電傳來上諭一道敬謹譯登○十二月十三日内閣抄奉上諭陜西漢中府知府員缺著恩開補授欽此 
 
 

Page 2

 
 
[電傳宫門抄]  
　　昨日午後三點鐘越二十分時京師友人專電告知本館云十二月十三日皇上召見軍機大臣是日並無明降上諭 
[俄兵南進]  
　　日本東京來電云此間某報館得中國京師來電悉刻有俄國可殺克陸軍來自新民屯進駐誇烏朋其埠按誇烏朋其在新民屯與營口分歧之處爲俄日交戰時必爭之要隘　誇烏朋其從和音譯出未知華文是何地名 
[德願弭兵]  
　　德京柏林來電云頃得俄京聖彼得羅堡電音悉俄廷末次答覆日本公文將於數日中繕遞德政德聞之深恐俄日從此交兵於西歴正月二十四號召集諸議員特開國會令卽出爲排解俾得息事寧人一時諸議員皆同聲稱可 
[藏拒英兵]  
　　日本東京來電云頃得西歴正月二十四號中國京師電信悉駐京總稅務司赫鷺賓宫保得西藏稅務司申文隨卽轉達外務部大略謂日前英國某弁帶兵入藏藏人極力拒之以致留帶達其利痕地方勢頗危急聞刻已返至耶托痕埠觀此恐英俄二國難免因此而致紛爭也 
[管學大臣張閣學湖廣總督張宫保會奏官員出洋游歴游學獎勵章程片]  
　　再查近年自備資斧出洋遊學學生多年少未學不明事理之人於時局實在情形辦事艱難之故毫無閱歴故囂然不靖流弊甚多若已入仕途之人類多讀書明理循分守法如内而京堂翰林科道部屬外而候補道府以下等官無論漢滿擇其素行端謹志趣遠大者使之出洋游歴分門考察遇事咨詢師人之長補已之短用以開廣見聞增長學識則實屬有益無弊其能親入外國學堂留學者尤善職官出洋遊歴遊學者衆不獨將來回國後任使之才日多卽在洋時與本國遊學生漸相稔習灼知其品誼才識何人爲學行兼修高士何人爲乖張不逞之徒異時以類相求黑白確有明証且力持正論之人日多則邪說詖詞勢自孤而不敵學生囂張之氣必可默爲轉移若之爵顯秩亦令出洋遊歴則其憑藉旣崇展布愈廣爲效尤爲宏鉅惟出洋游歴游學與奉命出使不同雖一品大員亦止可酌帶繙譯一二員隨使二三人此外遊歴職官止可酌帶繙譯一人隨從尤須簡少遊學者無庸隨帶繙譯查外國太子親王遊歴來華者從未見　多帶從人蓋遊歴所以資歴練非以壯觀瞻省事節費猶其餘事日前臣之洞面奉皇太后懿旨已爲職官者皆讀書明理深知法度之人令其出洋遊歴最爲有益無弊翰林尤宜多派出洋滿漢皆宜選派等因欽此慈訓殷殷仰見聖慮淵深無微不燭亟應欽遵辦理擬請明降諭旨無論京外大小官員凡能自備資斧出洋游歴游學者分别從優獎勵以勸之謹擬其等差如下一游歴以遍涉東西洋各國往返在三年以外者爲上擇游歐美兩洲之一二國或二三國往返在二年以外者次之專游歐美各國中之一國往返在一年以外者又次之僅至東洋游歴往返在一年以外者又次之無論東西洋其游歴在一年以内者無獎一游歴之宗旨以能考察其内政外交海陸軍備農工商各項實業及其章程辦法爲要義除一二品大員兼綜博覽以多接見其文武大臣其賢士大夫采聽其議論參觀其政俗務其遠者大者外其庶司百職或各因性學之所近或各就職業之所司以分門考察能其實際爲要義凡遊歴考察所及均宜詳　記載筆之於書回國後或應繕呈御覽或應呈送政務處及各部院督撫衙門考核當視其官秩分别酌定凡應獎者仍必須有劄記著作實有所得者方准給獎年限雖多毫無記録者仍不給獎一遊學較遊歴爲尤有實際最爲成就人才之要端且歲月較久勞費尤多如宗室勳戚以及王公之子弟曁内外職官無論實缺候補能自備資斧出洋遊學出普通而達專門考求實在有用之舉得有彼國學堂畢業憑照者回國後尤宜破格獎勵立予擢用擬請宗室勳戚以及王公之子弟曁内外職官出洋遊學畢業者回國後分别學業等差其最優者翰林或比照大考一二等例優予升擢閣部寺司官實缺者或比照方略會典等館差例優予升擢或准列入京察一等候補者照特旨班遇缺卽補次優者略减外官亦照異常勞績最優班次分别予以升遷補缺其遊學西洋者道遠費重應格外加優至遊歴獎勵比遊學應减一等凡出洋遊歴遊學人員並准一概免扣資俸竊謂照此辦法則不煩國家絲毫經費而内外職官願出洋遊歴遊學者必接踵而起矣臣等爲廣勵人才講求時務起見遵旨與政務處王大臣會商意見均屬相同謹合詞附片具陳伏乞聖鑒訓示謹奏 
張香濤宫保會同管學大臣奏專設總理學務大臣片○再學務一事實爲今日自强要圖必須全國一律舉行方有大效關繫至爲重要條理又極精詳各國均設有文部大臣專司其事凡釐定條章審察學術考核功過皆歸其綜理現在整頓京外大小學堂必須特設專員方能專心致志籌辦妥協查現在管學大臣旣管京城大學堂又管外省各學堂事務目前正當振興學務之際經營創始條緒萬端卽大學堂一處已屬繁重異常專任猶虞不給兼綜更恐難周况京城大學堂不過學堂之一其所辦是否全行合法師生是否一律均有成效亦宜别有專門考核之大員方無窒礙臣之洞與諸臣商酌擬請另設總理學務大臣以領轄全國學務其京師大學堂擬請另設總監督一員請旨簡派三四品京堂充選俾專管大學堂事務不令兼别項要差免致分其精力仍受總理學務大臣節制考核如是則全國之學務與首善之大學皆各有專責而成效可期矣臣之洞與政務處王大臣曁管學大臣商酌意見均屬相同謹附片具陳伏乞聖鑒訓示臣之洞謹奏 
[空言商利]  
　　廣州訪事人云日前粤東紳士陳萬顯具禀督轅請准開商務善堂兼辦捕盜振災等事兩廣總督岑雲帥批示曰據禀陳議甚宏但特立善堂專辦商務未免無謂善堂果能講求商務舊有善堂已多無取專設且善堂主於賙卹貧困與商務之懋遷有無者名義全非因善堂紳董半係商人使之兼理商務則可特立善堂以辦商務命名已非將何責實該紳等並未集定股本而條目所列至舉陳列館工藝廠博物院商務大花園馬車路銀行郵船鑛產山利水利無所不興無所不設包括於此旣無資本善堂之内已屬萬不能行尤可笑者旣欲宏博施之力而振各省各埠之偏災又欲捕政治之闕而設巡勇火船以代任緝捕盜賊之事此則雖有股本力且難及况於空言無據耶該紳等誠有講求農工商務之熱心不妨就其力所能及先取一二事之不能緩而可行者以植其基徐求擴充之道則無窮之希望或有可達萬里之途始於跬步千尺之臺基於累土該紳等其各勉思此言否則言愈宏而行愈不能赴也特示 
[私會宜防]  
　　廣州訪事人云巨憝康有爲自十月初六日回抵香港匿蹟巡捕房對門某姓家樓上初時外間頗無知者閱旬餘始往見港督某君某君以康於戊戌年遁至香港時與之相識至此重逢話舊歡洽逾恒立派巡捕二名常駐康門前保護見有形跡可疑者不許入見其門生故舊來訪者必由康所最親暱者爲之介紹又得康首肯方可一面否則概屏諸門外蓋自知罪大惡極恐有人暗中圖之也或曰康此來外雖託　省視老母實則以其徒梁啓超由日人屏至美國後慫恿旅美華商捐資創設商務公司已得洋銀二百餘萬元而康在印度南洋所得亦頗不貲因相約來此商議一切大約本月初旬梁當踵至現已僦屋海旁名曰公益公司殆亦前此保皇保國會之流亞歟 
 
 

Page 3

 
 
[粤學行期]  
　　廣州訪事人云廣東提督學政朱古眉大宗師已定於本月初八日按臨肇慶府屬示期開考肇屬各邑博帶　冠之士已莫不擔簦負笈以求見賞於宗工矣 
[官報暫遲]  
　　金陵訪事人云南洋議興官報定於臘月初一日印售第一期報章嗣經總辦以所購機器未能合宜派人赴申江重新購辦以故目下尚未印行 
[揚市錢荒]  
　　揚州訪事人云近日錢價奇昂各錢莊以轉輸不靈情甚急迫兩淮運司恩新甫都轉據情申詳督鹽憲魏午莊制軍請飭藩司迅撥大批銅圓俾得維持市面旋奉制軍批示大旨謂鼓鑄銅圓原期流通暢旺揚城鹽務需錢前經議准每月解銀二萬兩購換銅圓何以短發尚有十一萬兩之多除飭銅圓局迅卽查明據實禀復外一面仍赶緊加工鼓鑄先發銅圓十萬圓以濟商用等因都轉接閱之下隨飭淮南總局示諭周知第不知何日可以運抵䢴江市廛中人咸不禁引領而望也 
[潯陽火警]  
　　九江訪事人云本月初七日淸晨八點鐘時潯城西關外新壩張姓牛乳　偶然失火焚去房屋二間是夜十一點鐘時城内關前紫雲廟隔壁夏姓家又遭回禄之厄祗燬去房屋數間同時城内正街鄭姓香店亦爲祝融所祟幸　水甚多登時撲滅初八夜十一點鐘時南門内鄭姓所建新屋又兆焚如旣而城外龍池寺側楊姓漆作亦以火災告燒去房屋一間兩日之内被災者多至五處居家者誠不可不格外留神矣 
[潤郡官塲紀事]  
　　鎮江訪事人云常鎭通海兵備道郭月樓觀察以目今時事多艱恐有匪徒乘間閙教因於日前札飭所屬各府州縣淸查各邑境内舊有天主耶穌教堂若干及本年添設若干一并列摺呈報署丹徒縣知縣洪鷺汀大令奉文之後卽照會各圖鄉董各就所管圖内查明呈報以便禀覆上游○駐防鎭郡之南洋續備新勝水陸各營管帶徐寶山都戎於月之初四日親率師船駛赴圌山巡緝江中梟會各匪○本月初八日總理蘇防水陸各軍營務處江蘇候補道松秀峯觀察因公來鎮就佛照樓小駐行旌次第拜會各當道大約不日卽須遄返蘇垣也 
[鄭重正供]  
　　江蘇每運滬局總辦孫述亭太守以現届開辦海運所有各屬應解漕米例應愼選乾圓潔凈不准攙雜粞糠以及漬水情弊除諭飭各屬解米丁胥遵照外業已出示曉諭周知矣 
[讞員易委]  
　　本邑英洋等國公共租界公廨讞員鄧鳴謙司馬因事經兩江總督魏午莊制軍撤差所遺讞政蘇松太兵備道袁海觀觀察擬請札委法界讞員魏蒓塢大令調辦而以江蘇候補同知關剛文司馬　接辦法界公廨讞務大令再三力辭觀察因改委司馬辦理英美等國公共租界讞政 
[禁唱淫詞]  
　　日前本邑城廂内外保甲總巡朱森庭明府訪悉邑廟豫園各茶肆有演唱灘簧花鼓一切淫戲著實屬顯違禁令爰將爲首之混名小和尚者拘至局中笞責二百板枷號以儆昨日又出示諭嚴禁並不許婦女入内啜茗如敢抗違嚴拿究辦决不姑寛 
[會緝棍徒]  
　　浦左王義馬橋一帶爲上南川兩縣一廳交界處時有梟匪土棍窟穴其間糾合黨徒開場聚賭日前附近人民拘獲賭棍阿六解送川沙廳署其黨陳仲銓等知之糾衆持械與鄉人爲難廳尊陳桓士司馬聞悉立飭差役嚴密查拿若輩始聞風違　前日司馬函請浦東保甲總巡謝岳松明府會同緝捕務獲重懲 
[暫免騐棉]  
　　董家渡騐棉局員何吉生明府以時届歲杪飭各巡丁暫免稽查並商之花業董事程凝園恐有地甲司巡向各鄉販肆行婪索等情務須留心伺察一面出示曉諭各販户如被巡甲索詐錢文許卽來局禀明或即扭案聲訴一經訊實立予嚴懲辦如敢　　不發查出一併懲治 
[尚賢堂年終大考獲獎單]  
　　品行吳增裕蕭實丹沙慶劉季康○英文策論沙慶周憲章○華文策論司徒衍 
秦百里○英文第七本沙慶周憲章○英文第五本李植棆劉致祥○英文第四本胡文耀胡博源○英文第三本司徒衍 
朱元愼○英文第二本上魏啓朱元愼英文第二本趙兆鐮秦百里○繙譯沙慶顔善坊周憲章胡文耀○頭等算法司徒鼎劉致祥○二等算法朱元愼司徒衍吳增裕○頭等文法胡文耀劉致祥劉季康○二等文法胡文耀陸仁甫○三等文法司徒衍何榮生○英文史記劉致祥胡文耀沙慶○華文勤學勤季康胡博源李植榆 
[無故輕生]  
　　昨日午前在美界西華德路龍泉園澡堂服役之陳春安無端吞服鴉片烟意圖自盡幸經園主察知亟送同仁醫院救治未識能保無性命之虞否 
[上海縣署瑣案]  
　　前日李阿海費和春扭控杜鶴高攫去洋元衣服等情縣主汪瑶庭大令升堂訊究李供小的松江人本月初九日與費販柴來滬泊舟大東門外壩基橋浜翌日杜忽糾小的等人至伊家賭博小的不允後小的等人在橋　小茶館啜茗杜乘隙入船攫取洋銀四元馬褂一件守船小孩見而喊呌小的追赶不及今日途遇由小孩認明無訛是以扭求追究費供小的亦松江人與李各駕柴船同泊一處餘語相同杜供小的亦籍隸松江本年八月來此在南市高巷頭姊丈所開繩索索店司執爨之役與李費素不相識豈有糾賭物之事實被冤誣大令以李所控無憑判將杜交人保出○關港航船主沈阿妹與嚴家橋航船主沈益明爭攬搭客投縣互控大令斷令各分界限不得紛爭前日又投縣控訴大令升堂研訊阿妹供小的所駕之船向泊西首益明之船則舟東前奉大老爺斷令各分界限不得越界紛爭今益明另用小船至小的泊船處攬客是以向之理論益明恃地保康錫榮庇護置之不理求賜究懲益明供阿妹知小的航船必由關港橋往西遂將橋面卸下沈入水中以致船不能行叩求明鑒康供小的充當二十六保三十一圖地保嚴家橋航船小的亦有股分阿妹自恃勇力强將河道塞斷反敢來案朦控大令詰以關港橋在何圖答在三十一圖三十二圖毗連之處三十二圖地保爲康梁舟大令判令阿妹益明仍照前斷東西汾泊不准越界兠攬致肇爭端一面派令公差恊同康錫榮康梁舟兩地保將橋石撈起以後如再紛爭概將船隻充公 
[上海巡局紀事]  
　　前晚南市二十三七鋪更夫某甲擊拆至賴義馬頭忽被乙丙兩人扭住攫取銅更鑼飛步奔逸甲大聲呼喊附近各家齊出窮追乙丙始棄鑼而去次日甲赴二十三七鋪巡防局據情禀訴請飭捕役查拿員員某君允之○前晚董家渡大街福泰米店被劇賊登屋圖竊幸卽見而呼捕賊始逸去昨日店主禀知二十三七鋪巡防局請爲查緝局員某君允之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　十一月二十五日更部翰林院廂白旗值日無引見濤貝勒阿公祥普各假滿請安徐會　等同鄉官謝恩溥　請假五日戴鴻慈請假十日吏部奏派騐看月官之大臣派出張百熙李殿林陳邦瑞溥良李昭　奎俊孚琦明啓熙　艾慶　謝希　王振聲陳恒慶李灼華瑞　梁文燦又奏派考試漢廕生派出葛寳華胡　篆陸潤庠兵部奏派點騐軍器之王大臣派出睿王倫員子卓公桂公薄良敬中堂色楞額恩佑又奏派演放水師砲位派出伊立布宗公召見軍機大臣及張之洞○二十六日　　宗人府　紅旗　　無引見葛　華等考試漢廕生覆命溥良請假十日召見軍機大臣○二十七日禮部太常寺正藍旗　　　部引見四　　　　　　　　　　二員上虞備用處四員内務府二十二員中正殿四　湖廣總督張之洞請訓　貝勒　公各　滿　安湖北　　官　成　副考官　　訓到京請安掌儀司奏十二月初一日祭奉先殿洵貝勒行禮召見軍機大臣及張之洞○二十八日兵部太僕寺廂藍旗值日太太常寺引見二十一員孫中堂充學務大臣謝恩陳璧等謝調授缺恩德壽遞遺摺召見軍機大臣及恩順 
[海外公憤]  
　　廣州訪事人云本届粤東鄉試闈中書吏陸肯堂等得賄舞弊事發經上憲嚴飭訊懲近爲旅居美洲之各粤商所聞大爲不服聯名發電至省詳詢此事併請認眞追究一切經費願各解囊原其所以發此公憤者其故有二一因桑梓科名横被若輩播弄二因各埠闈姓悉被侵吞因此異口同聲咸欲得其人而寢皮食肉也 
[䢴上官塲紀事]  
　　揚州訪事人云兩淮海州分司管理淮北鹽政事務殷繁責任　重自　雨生分轉蒞任後新綱引鹽已於一陽月杪一律運竣上游深相器重現届署事期滿蒙運司恩新甫都轉禀准留署一年分轉接奉札文　棹來楊指轅禀謝○城内保甲總巡姚大令崇義奉上游檄委赴下河某邑查案現已事畢公旋趨詣府轅銷差仍回保甲總巡局視事 
[潤州臘鼓]  
　　鎮江訪事人云郡城姚一灣左近姓茂怡北貨號忽於本月初六日周轉不靈閉門歇業約共虧欠各錢莊銀七萬兩左右○月之初五日有一德國兵艦由上海鼓輪到鎭下椗江中連日淸晨艦中管帶督率兵士百　名　荷洋槍迤邐至三里岡校場操練圍而觀者實繁有徒常鎭通海道郭月樓觀察恐滋事端特飭水陸總巡周錦堂恊戎親帶勇丁隨往彈　 
[英美租界公廨晚堂瑣案]  
　　張可海丁和尚二匪人私販小錢經包探顧阿六緝獲　請襄讞委員王松丞剌史訊明管押前晚提案覆訊張可海卽吳可海供小的年一十有二在某鞋作習業前日從蘇州來滬父親命將小錢交丁丁供小的係無錫人在某紙店執業不知小錢有干禁令務乞恩寛剌史判將吳責手心二十下丁遞解回籍小錢六十餘千一併充公○劉昌祺　控于喜亭王香圃圖賴欠欵等情前晚讞員鄧鳴謙司馬升堂研訊劉供小的在朱允康所開紙烟店爲夥與王于在烟臺所開天德昌紙烟號　有往來前經寄去貨物值銀四千三百兩今　于欠上海水豐等六錢莊銀兩均已理淸獨小的處置之不理叩乞押追王于同供小的等在天德昌經理事務所欠朱銀尚求寛限料理司馬著押候一禮拜理明違干未便 
[英美租界公堂瑣案]  
　　某洋行細崽顧寳生將金大根之妹名阿福者誘入行中姦佔迨金前往偵尋顧預以銀飾置金衣袋中告知主人誣爲行竊主人不知其詐隨德律風知照捕房捕頭派包探王長桂將金帶回詰之始知現當第一百四十七號巡捕因復將顧拘押昨日解案請究金訴稱小的之妹被顧誘匿由蔡增泉目擊情形今已來案作証蔡供小的目見顧將阿福帶人行中將門緊閉顧供詞　賴再三詰究始供稱當小的被拿時阿福尚在房中以後不知何往襄讞委員王松丞剌史商之德總領事署繙譯官麥令豪君將顧交王探帶出指交阿福到案然後發押捕房四個月期滿之後荷校半月以爲誣良爲竊及姦匿良家女子者戒○某洋人家傭人胡阿標向主婦索取工資爭論之餘　斷金絲臂釧報由包　倪順泉獲案請究剌史判責二百板枷號兩禮拜○去冬著名流氓韋雙喜與同黨馬根子將包探陳金標所　夥役　桂戳傷報經捕頭訪拿昨日始由陳探拘案請究王訴稱小的被戳時韋先下手并喝令馬曳住髮辮今已獲案叩乞重懲剌史判令將韋責三百板收禁西獄十八個月馬責二百板發押捕房半年○偷兒兪阿法陸阿淸串竊朱如記之絲一包報由包探顧阿六緝獲解案剌史判各責一百板○陳茂齋積欠乾興洋行貨銀報由包探劉光震解案剌史著押候訂期會訊 
[法租界捕房瑣案]  
　　竊犯吳阿二陳金榮張阿六前曾事發獲案經讞員魏蒓塢大令送押改過所兹已期滿昨由管所委員某君派人送回公廨大令飭卽開釋○有姜阿二者行竊王周氏家衣飾洋銀控經大令飭將其母姜李氏拘案訊明管押限一月内交到阿二昨已期滿命　手心二百下掌頰二百下然後釋出仍著交伊子到案嚴懲○姚正明雇坐小車至某處携有川土兩包途中突被吳通州于阿三兩匪人攫去　塲追獲已擲交同黨昨日解經大令訊供著各責三百板○鎮江人張邵氏蕩婦也前者背夫逃至滬上被匪徒押入花烟館賣娼旋由其夫張　龍尋獲控經大令訊供著掌頰一百下交張領回管束一面補提花烟館鴇婦到案從重究辦○醫生徐子才前在閔行誘拐朱姓童養媳李氏來滬在某客棧姦宿經包琛緝獲解請大令訊供管押著函致朱來案將媳具領昨日其姑朱陳氏偕伊子福順投案聲訴情由大令著將李氏掌頰一百下交其姑領回管束徐押候嚴懲 
[美租界捕房紀事]  
　　前日傍晚時吳淞路第六號洋房某西人家庖人胡阿標不知何故忽與主婦爭衡主婦忿甚投訴捕房捕頭令四十三號西包探協同華包探陳洪德將胡拘獲押候解送公堂禀請讞員鄧鳴謙司馬訊辦○前日午後會審公廨差役某甲之夥蔣仁富向某洋人家細崽劉友卿王寳山借端索詐經劉訴知洋人將蔣扭入捕房捕頭令押候轉送公堂禀請究辦○前晚歹八周金寳在北江西路乘間攫取梁桂芬所戴皮帽適爲一百九十一號印捕所見拘入捕房捕頭令押候轉解公堂禀請懲辦○昨晨妙手空空兒陳阿榮掩入篷路李福堂家竊取衣服數件携之而出不隄防爲包深朱桂生所見連贓帶入捕房捕頭令押候解送公堂禀請嚴辦○昨日有韋某者倩某西人繕成西字函投捕房訴稱向在浦東開平局爲小工頭目昨日局中西平輪船到埠招令小工運貨内有項廣法者自不留心被機器擊傷頭面因卽送到同仁醫院醫治詎料家屬竟糾集多人來家胡閙捕頭告以如再吵閙可指交捕扭入捕房 
[江官報]  
　　初五日代理板浦塲唐　尹到揚監掣寳司馬鋆委李角公收總局戴分轉調委江甘五岸差方分轉在　由省回薩鹺尹　哈本銷南京餉初六日毛分轉華委總局提調降鹺尹益禀知赴省許鹺尹立　辭解南京餉起程初七日朱　尹加樂　鹺尉瀛均委泰廣　差 
[皖省官報]  
　　十二月初四初五日署全椒縣鄧士芬到商約隨員知縣干開甲辭指分安徽試用照磨黄金綬到江蘇人候補知州鄭　知奉委商務局文案　　　差知 
 
 

Page 10

 
 
縣劉籌知奉委銅陵公幹宋毓衡知奉委池屬銅陵公幹卽到差縣丞周之湘辭回淮北巡檢范光裕謝課吏館考取一　　肥縣方永昺辭　署含　運漕司馮從龍到知縣張鑑泉謝超委一次巡檢張成先到起服來省周家驥到由江蘇探磺價回初六日蕪湖米厘局卞緒昌辭行同知銜指分安徽試用知縣楊志　到江蘇人號農孫指分安徽試用直隸州判林　材到浙江人委解貢麻本任含山縣典史平斌到通判左樹璜知商務局文案核對卽到差 
 
 
 

Page 11

 
 
　　勞苦艱辛十倍内地務求節省必皆裏足不前卽勉來應募充數而已何異虚糜能赡其身乃可責其用　非得已也至邊地　　山川艱險轉運軍械購辦芻糧種種爲難共聞共見究宜如何量爲變通俾資實濟事未躬親不敢遥度擬俟招募成軍後體察情形　時具奏又奴才駐紥察木多必須分設官役及長年辦公各項經費亦俟次第詳籌分别奏咨立案所有募勇入藏仿照湘軍營　預爲部署緣由理合恭摺具陳伏乞皇太后皇上呈鑒訓示再此摺係借用成都將軍印信封發合併聲明謹奏奉陳批該部知道欽此 
兼署湖廣總督端奏匯解新案賠欵銀兩摺二十日 
頭品頂戴兼署湖廣總督湖北巡撫奴才端方跪奏爲湖北省派還本年十一月應還洋十二月分新案賠欵匯解江海關兌收轉付恭摺仰祈聖鑒事竊照湖北省本年十月應還十一月分賠欵銀兩業經匯解奏咨在案兹據湖北按察使李岷琛會同善　局司道詳稱查光緒二十九年十一月應還洋十二月分新案賠欵在所籌捐賠欵捐各欵内儘數動支湊足關平銀十萬兩於十月二十日發交漢鎮通商銀行曁恊成大德通各商號傾匯限十一月初一日交江海關道兌收轉付等情詳請奏咨前來除咨部　照外理合恭摺具陳伏乞皇太后皇上聖鑒再湖北巡撫係奴才本任毋庸會銜合併陳明謹奏奉硃批該部知道欽此 
兼署湖廣總督端奏提收漢湘兩岸鹽釐銀數片二十日 
端方片再查同治三年間經前兩江督臣曾國藩招商領運淮鹽至湖北湖南兩省銷售並委員會同兩省鹽道在於漢口長沙二　設局督銷所有運鄂之鹽到漢岸後原擬每引提鄂釐銀四兩二錢嗣經陸續减去二兩四錢定爲每引提銀一兩八錢運湘之鹽　到湘岸後每引提鄂釐銀一兩一錢零五釐嗣减去三錢定爲每引提銀八錢零五釐漢岸計自同治三年四月開售　湘岸計自同治三年七月開售起截至光緒二十六年十二月止實收鄂釐銀兩數目業經先後奏報在案兹查漢岸自光緒二十七年正月起至十二月止應提鄂釐銀二十一萬八千五百一兩八錢八分七釐五毫内由北督銷局以鄂省應解兩淮之川稅收折銀十三萬三千七百六十四兩一錢七分一釐兌抵外賣解銀八萬四千七百三十七兩七錢一分六釐五毫由北督銷局陸續批解鹽道由道將應解淮一半加課如數劃收楚釐同北督銷局實解銀二十一萬八千五百一兩八錢八分七釐五毫均經儘數轉解善後局兌收充餉又運湘之鹽自光緒二十七年正月起至十二月止應提鄂釐銀十一萬八千一百六十九兩五錢七分二釐五毫均由南督銷　分批撥解仍由鹽道移明善後局作收所有漢湘兩岸光緒二十七年分共計實由鄂釐並劃抵共銀三十三萬六千六百七十一兩四錢六分據湖北布政使李岷琛鹽法德昌道繼昌具詳請奏前來奴才覆核無異除咨户部查照並分咨外理合附片具奏伏乞职鑒謹奏奉硃批户部知道欽此 
兼署湖廣總督端奏籌欵購辦品物赴美國比賽片二十一日 
　方片再美國賽會經費業經籌撥銀五萬兩解赴江海關道兌收並因美使巴德前次至鄂面約派員赴賽擬籌欵三萬兩購辦品　運往均經奏明在案兹查美國賽會爲期已近當在江漢關所徵洋稅項下籌撥銀三萬兩派委妥員購辦各種品　臨期由　　合派委員運往賽會所撥前項銀兩應請就欵開除等情據署漢黄德道江漢關監督陳兆葵具詳請奏前來除分咨外謹附片具陳伏乞聖鑒再湖北巡撫係奴才本任毋庸會銜合並陳明謹奏奉硃批該部知道欽此 
西寗辦事大臣準奏叅違制之道員片二十一日 
　良片再查例載遇有番案盜賊等事由該管文武官員禀報西寗辦事大臣指知辦理緝捕不力及有掣肘情事卽行叅奏是立　之意本　嚴重奴才抵任後一再伸明乃邊方積習相沿不知恪遵定制至鎭道出行驟用提鑑龍頭執杖尤屬駭人聽聞奴才愚　　積久之弊未用究所從來而違例之懲實難寛其故犯查西寗鎭張行志行伍出身又諳律例狃於積習猶可輕罪署西寗道霍　　出身翰林敢於以相沿已久爲詞弁髦王制玩視憲章除將摘取公牌咨行陜甘總督外應請將霍勤燡飭部照例議　以　　近而維綱紀俾邊方知憲典之嚴奴才亦得指臂之助矣謹附片具陳伏乞聖鑒謹奏奉硃批霍勤燡著交　察　欽此 
[浙江巡撫聶]  
　　奏進呈天生野术摺二十一日 
四品頂戴浙江巡撫臣聶緝槼跪奏爲遵旨採辦天生野术專弁齎交内務府查收呈進恭摺仰祈聖鑒事竊於光緒　甲五月十三日欽奉上諭前經諭令劉秉璋裕禄於浙江之於濳安徽之黄山採辦天生野术業經該撫等先後逞進現在將　川竣著再於各該處採辦不拘多少卽行解交内務府應用嗣後仍著隨　採辦陸續呈進將此各諭令知之欽此欽遵在案兹據　　呈報飭委候補通判賈厚墉前赴於濳縣及時採辦據禀近來該縣產术甚少野术尤爲難得仍照上届辦法逐細揀選購買眞正　术四　分裝四匣共爲一箱由司呈送前來謹專弁齎交内務府查收呈進理合恭摺具陳伏乞皇太后皇上聖鹽謹奏奉硃批該衙門知道欽此 
兩江總督魏等奏派委德國游學生監督片二十一日 
魏光燾等片再江鄂兩省前經遵旨遴派學生出洋遊學計游學德國學生江南派八人湖北原派七人續派三人江鄂兩省　派往德國游學生十八人查德國勃興數十年間政藝等學日新月異較各國進步尤速各學生萬里游學人數旣多必須派委專員監督就學生性質之所近分别門徑端正趨向督催功課始能嚴防流弊成就通才不致虚糜鉅欵近准出使德國大臣癊昌電稱　館事　　學生監督必須另派專員臣等往復函商擬由江鄂兩省合籌經費共派監督一員前往德國考察前來隨時禀承出使 
 
 

Page 12

 
 
大臣妥愼經理查有奏調湖北差委户部候補員外郎閻海明植品端嚴宅心純正歴在西洋充當出使大臣隨員有年兼通泰西語　文字堪以派往應支薪水擬照奏定二等叅贊章程每月支給銀四百兩以資辦公其因公雜用電費應准其核實開報作正開銷該員三年期滿辦有成效懇恩准照獎勵出使大臣隨員章程一律給予保獎以資鼓勵除咨外務部大學堂外謹合詞附片具陳伏乞聖鑒謹奏奉硃批該衙門知道欽此 
西寗辦事大臣準奏請酌給津貼片二十一日 
　　片再奴才衙門淸漢書役二十九名通丁十九名向無工食額設筆帖式四員現只三員卽以此一員廉俸爲本署工食之需實不足以給辦公而資餬口查丹噶爾廳近設稅局名曰究詰私販而私收牛羊口稅旣未奏明咨部不足服番民之心奴才於查明後卽行檄知裁撤惟本署辦公書役在所必需而查辦番案尤須酌給津貼以杜滋擾且近年洋人漸多遊歴照章接待派員保護　不得不籌給經費擬請飭下户部議應如何比照酌給或由奴才就地籌欵聽候部議施行奴才仰渥厚恩整頓積弊正不敢以事出瑣細緘默不言轉多窒礙總期事事認眞漸求實效以仰副朝廷治益之至意謹附片具陳伏乞聖鑒謹奏硃批户部議奏欽此 
兩江總督魏等奏已故提督戰功卓著籲恩優卹摺二十一日 
頭口頂戴兩江總督臣魏光燾頭品頂戴兼署湖西總督湖北巡撫奴才端方跪奏爲已故提督戰功卓著懇恩優卹以勵戎行恭摺仰祈聖鑒事竊照記名提督龍恩思湖南鄉縣人咸豐年間投効湘軍隨同前浙江布政使蔣益豐剿辦髮匪克復杭州府湖州府武康縣各城攻堅陷陣奮勇先登爲軍　之冠同治五年隨已故大學士左宗棠大軍入粤克復嘉應州城擒斬悍賊多名嗣復隨軍入陜入甘二十七年克復綏德州城十年攻克金積　堅巢身受刀傷十餘處搗穴擒渠厥功最著由把總遞保副將 
賞給豁勇巴圖魯名號光緒二年肅淸關祀四年　平新疆南北兩路各城奏保總兵二十年回籍適值湘鄉勞田土匪滋　督率　　籍團紳平靖匪亂蒙恩賞給封典二十年隨同臣光燾勦辦甘肅回匪統領武威前軍攻克蘇家塋哆巴逆巢生擒逆　韓文秀馬秀山誅之奏保提督賞換法豐阿巴圖魯勇遞統領陜西撫標永勝馬步各營紀律嚴整督辦蒼龍河龍洞渠兩處　工秦民頗資利賴二十三年奏委陜西漢中鎮總兵該提督樸重情勤識斷驍果懷忠敢戰稱於一時當剿辦甘回時哆巴爲悍黨　銳所　屢攻未下該提督用間出奇復以銳師擊其要害每所斬　臣光燾移師搜討用收蕩定之攻資該提督力爲多其任漢中　也當庚予拳匪之變川陜愚民搆煽邪說漢中地處其衡勢尤岌岌且各處教堂林立危疑之際旦夕可以生事維持臣端方在護　陜西巡撫任内羽檄紛馳與該提督力守嚴旨堅明約束卒能内懾奸宄外靖浮言使陜西一帶桴鼓不鳴閭閻安堵至今軍　稱道該提督之功不衰其宅心正大治軍謹嚴實爲宿將中傑出之選上年以傷病復發交卸署任回籍就醫本年經臣光燾電調　寗行次至武昌於本年八月十六日病故時局多艱將才難得深堪憫惜合無仰懇天恩俯准將該提督龍恩思照提督軍營　功後病故例從優議卹並准於浙江蔣益澧專祠甘肅左宗棠專祠附祀以勵戎行出自逾格鴻慈除咨部外謹合詞恭摺具　伏乞皇太后皇上聖鑒謹奏奉硃批著照所請該部知道欽此 
涼州屬都統玉奏循例點驗軍械摺二十一日 
　州副都統奴才玉崑跪奏爲循例點騐涼州莊浪兩滿營官兵額設各項軍器遵意改題爲奏恭摺仰祈聖鑒事杏例載各省滿營額設軍器每年於年終委員點騐具題等語今届光緒二十九年點驗之期奴才循例飭派左翼恊領托經阿佐領連玉右翼恊領全安佐領夔勝會同認眞點騐去後旋據左翼協領托經阿等呈稱協領等奉派點騐軍器查得凉州八旗官兵額設各項軍器内有咸豐三年起至光緒二十二年止屢次調赴各省出征並在凉州附近地方防堵官兵帶出軍器與賊打仗陣亡官兵遺失各件及撤回官兵等帶回軍器内炸裂朽垢尚未修補等件以及光緒四年由新疆撤回官兵除攻取瑪納斯城陣亡官兵遺失外其餘軍械均寄　來縣古城等處收存屢經咨報開除在案所有現在實有大　小旗　甲戰弓按鍼箭撤袋長予手槍腰刀威遠　抬砲　槍　鍋帳房並經前任副都統瑞雲奏請由山西撥解到營拍槍鳥槍腰刀前任陜甘總督楊昌濬由省城撥給快槍七子洋砲前任副都統依楞額奏請由北洋撥解到營後膛刀頭單　毛瑟兵槍後膛刀頭六蠁哈乞聞司快槍又於光緒二十八年十二月初八日經　授綏遠城將軍前任副都統恒壽奏請由　省軍裝局撥發前膛來福快槍四百杆内撥莊浪一百杆實存快槍三百　恊領等挨次照數認眞點騐均各齊全並未短少理合出具甘結並造具四柱細數淸册一併呈明復據莊浪城守尉托雲泰循例將莊　八旗官兵額設軍器派委佐領海英成　點騐去後據該佐領等呈稱佐領等奉派將所有軍器均認眞點騐分晰舊管新收開除實在各項軍器名目伴數並由涼領獲前膛來福快槍一百杆造具四柱淸册加具並不短少甘結呈明轉呈各等情呈請轉奏前來奴才　核無異除將淸字册結照例咨送兵部查核外所有派員點騐過凉莊兩滿營軍器各緣由埋合改題爲奏恭摺具陳伏乞皇太后皇上聖鑒謹奏奉硃批兵部知道欽此 
　　　　署湖廣總督端奏揀員借補副將要缺摺二十一日 
　　頂戴兼署湖廣總督湖北巡撫奴才端方跪奏爲揀員　補副將要缺以實營伍恭摺仰祈聖鑒事竊准兵部咨湖北黄　協副將馬朝龍開缺遺缺係新　陸路部推第一缺應用儘先人員行令照章揀員請補等因查斯缺駐劄黄州府城界連　豫彈　巡防在在均關緊要非精明幹練熟悉情形之員難期勝任奴才查湖北省儘先副將班内僅止五員内姜河淸一員　赴　省差　其餘蕭光文黄修發劉銀高吳淸太四員均　隸本省例應迴避未便遷就擬補致滋貽誤查部定章程武職借補卽在儘先班次之内又上年五月准兵部咨奏展各省借補限期章程内開擬　展限十年俟届滿察度情形再行奏請辦理等語兹儘先副將旣經 
 
