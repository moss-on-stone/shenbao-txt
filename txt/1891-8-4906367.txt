# 1891 - 8 - 4906367

 

Page 1

 
 
[點石齋獲售名禪精本日]  
　　硃批雍正上諭御纂五經經策通纂五繼文準　藜淵海五經　绵三層佩文韻府三層淵　當朝各直省　　十三　廿一史策案大題觀海初二集小題觀海大題文府小題文府試帖三萬選試帖五鳳樓試帖宗海經諭必謹八賢手　元　　成增補角山樓先正事略新印瞿子冶先生墨寶五尺蘭竹屏八匀巿裱加七角○本齋種類繁多不及備載擇其光者　　以　　内交人賞鑒價當格外從亷卽希光顧爲盼售處一在三恩　　報舘東福　又設分局在二馬路横街三層樓紅墻洋房内此佈 
[集腋社第二次協振彩票] [  申報館諭啓]  
　　本舘籌辦振務以來歴蒙諸君子溉捐珍物琳　　目美不勝收曾於　間製爲彩票一千二百張售錢助振窮黎受惠銘且同深兹者順院山　　災未澹又蒙遠近善士以書畫衣服珍寶陸續頒來合而　之約值洋蚨七百餘翼祗以災區需欵萬不容遲遂復製成彩票五百張膽各物　　　五前元計得彩者有二百張之多將彩物分别重輕悉心配搭顧彩值洋一百四十元二彩值洋八十元三彩值洋六十元其餘銀注明倣單發　　月初一十五日附張上一俟定期開彩當再登銀　明每張仍售洋一元諸君子善與人同請臨本舘帳房或交信　購取可也肅此佈聞伏　　　 
[咨請取書] [  圖集成局啓]  
　　本局所印二十四史精益求精有目共賞其第二批所出之史記前漢書後漢書三國志新唐書新五代史舊五代史遼史金史計力　共一百三十本裝成一箱早己告竣惟恐　處未經知悉特再聲明謹請與股諸君及早惠臨提取可也肅此布逹維兾共鑒 
[豢猫者說]  
　　余架上書有被鼠齧者或至全函殘缺或嚙其包角之處余心恨之意以爲鼠在我家無所　食小勝飢餓因出而作耗書之包角者其所包之綢綾多以漿糊　褙故鼠欲得此以爲粮其不啮衣被等物而嚙書且多嚙書角殆爲此也因每晚取米一撮盛之以盤置書架旁名曰鼠粮且祝之謂甯分硯田之稅母傷鄴架之儲嗣後稍安靜一似能知人意也者有時偶爾忘置則是晚鼠必大閙承塵上飛行絕跡若跑馬然置粮則否遂亦安之一日有同鄰友由外洋回華者過余齋抵掌談外洋事因見余架上書多殘損怪而問之余告以故友曰此物之所忌者貓也何不音猫以制鼠而乃設粮沈豢鼠何針之左耶且鼠輩亦知人意畢竟鼠首兩端者性多疑而隂險特甚非仁心厚惠所能感格也僕有庖人向曾傭於某洋人寧專司養貓之事其家貓最多當必有善養貓之法曷呼而詢之倘　善法以養貓則鼠輩將絕跡於君家又何必多此鼠糧之設耶余曰善君試携之來次日友不自來作柬命庖人至余家余進而詢之曰子卽在外洋豢貓者乎豢貓固有法乎試爲余陳之豢貓者曰小人在外洋時曾傭於某西人處西人性喜畜貓大者小者雌者雄者黑者白者黄者斑者成羣　出結隊而入日則飼以魚腥牛肉晚則藉以花氈貓日嬉遊於花隂之下奔逐於屋梁之上其所以待貓者如是而己無他法也余曰如是則鼠仍作耗否乎對曰平時畜貓之多如此屈計不下數百頭滿屋中無非貓者鼠雖欲混跡其間而不可得然竟以爲足能驅鼠則又不敢信蓋西人年尚輕未曾授室至某年憑媒聘定某西人之女爲妻妻則在家時專喜養鼠亦如西人之喜貓見鼠出必調食以飼之或把而玩之不去手鼠亦見女甚馴不但不嚙其衣物而且依之如慈母飢則出飽則匿或有時與女同坐起同眠食并不知避所養之鼠不知其數及其嫁也携鼠偕來適要其夫之所豢者爲仇稍稍出而遊戲貓見之輒撲而啖之夫妻遂以是反目妻欲盡驅貓夫欲悉滅鼠占脫輻之爻者己數次頗有兩不相下之勢互控於官官爲之衡情酌理斷令夫妻劃樓以爲界樓之上妻居之禁約其鼠不得下樓樓之下夫居之禁約其貓不得上樓如貓上樓者卽爲妻所格殺夫不能問鼠若有下樓者雖爲貓所啖妻亦不得怨夫妻遂遵斷而退旣歸家各守其界鼠與貓不使見面顧鼠畏貓目不敢下樓妻固不難如約也猫則最喜登高又垂涎於樓上之鼠豈肯不上樓故其夫雖欲如約而有所不得凡烏圓之爲所　斃者不知凡幾心痛之而無如何因再與妻約貓雖登樓苟不傷鼠請勿斃之妻亦允之乃不惜工值延雇善於豢猫之人必使猫馴而不宴鼠俾猫鼠可以同眠亦如夫妻之共牢而食而後謂之稱職小人乃應募而往先擾其性繼豐其食鼠之氛良猫亦食之鼠之所居猫亦居之有時鼠下樓見猫啾啾然若問訊有時猫上樓見鼠鳴鳴然若噢咻猫與鼠相安無事不啻合胡越爲一家夫妻由是而和　無間琴瑟其調西人以小人爲有功而重酬之且欲薦以爲巡捕又欲荐爲捕兵小人辭之弗受西人問故小人對之曰我之豢猫也非能制鼠也直能使貓鼠聨和而己巡捕之捕賊捕兵之捕盜猶貓之捕鼠也扼其吭嚙其頸飲其血而食其肉而後乃爲盡乎貓之職若見鼠而鼠不之避反與鼠同眠同食同起同行則於貓爲失職於鼠爲横行今我若厠身巡捕之中列名捕兵之内而亦如貓之不以捕鼠爲事是曠職也若欲使我捕盜賊以盡其職之所當爲則是與豢貓之道相反也請辭西人笑而置之小人乃携其所酬之資乘間回華今又欲命小人豢貓吾知以此法豢貓而書之被鼠傷者且不止包角之處而己焉余聞其言亦笑而謝之繼而思其言憮然曰是殆滑稽之注驰今天下有捕盜之責而一任盜賊之縱横使鼠竊者皆逍遥於光天化日之下若此者不可以更僕數轉不若以粮齣鼠　鼠不作耗以視豢貓之資省且數倍又奚事康國猧子之攪亂楸枰泯淆黑曰也哉爰詮次其語而存之 
[京師餘話]  
　　前紀侍衞處咨取八旂各都統副都統銜名派查墻壇一事兹由侍衞處關單請派本月初十日奉硃筆圈出廂黄蒙都統容貴正白蒙副都統英信廂藍漢副都統花尚阿正白漢副都統恩光正紅滿副都統明秀廂藍漢副都統吉恒欽此當由侍衞處分咨廂黄漢等固山查照預備○上月某夜突有梁上君子　入宣武門内西單牌樓舊刑部街某當舖庫房竊去衣服數包更夫聞知喊捕鋪中人羣起追赶賊早己携贓逸去遂開單報等本筆官廳查緝是時賊携贓由宣武門城墻坍塌處越出不意爲步營巡夜弁兵所見召集各隊尾追賊出洋槍擊之弁見以鳥槍還擊賊見勢不妙飛身上墻弁兵亦隨之登城賊將所携衣包棄置城上弁兵見而拾取賊乘間脫逃因將贓物送官旋由官查點所獲遺贓與該典所失相符因卽申送提著核明傳領閱三日後廂紅蒙步軍校於轄地緝獲三賊訊出該典竊案立卽解送提署究懲○此次考試司譯筆帖式繙譯官譯漢官傳赴吏部文選司投卷此項試卷例用白摺五扣半科房定以每生投卷費須京蚨錢票六十若貢監則冉加騐照費錢票二十四千計八旗報考筆帖式四百五六十人報考繙譯譯漢官各二百七八十人統收卷費在五千千以外而備卷所需不及十分之一是以科房中莫不欣欣然喜形於色云○太和昭德貞度三門中梁業於客臘懸上惟太和門所需大木迄未抵京其運到花梨紅木各小料刻己削 
 
 

Page 2

 
 
成柱柁樑檩悉如昭德貞度二門尺寸連日舁以入内昭德貞度二門中柱前後簷柱排山抱柱大柁二柁樑檩等木植就門基楷上底盤竪立安佈約嘉乎月前木架竪竣然後冉行排釘椽安建飛頭等木至瓦作各工則須明正動手矣○戶部左持郎孫子綬少司農詒經於十一月初五日丑刻仙游當經家屬備棺含殮擇期初七日迎三口授遺摺由家屬敬謹代繕仍由戶部於初七日代爲呈遞至飾終恩禮己見邸抄姑不贅鍊○刑部爲知照事漢檔房呈稱前經遵保本部京察一等未經記名各員送部覆汁帶領引見在案兹據本部山西司員外郎吳傅縉現患感冐請假調理所有初七日由貴部帶領引見弗克進内預備應於單内扣除之處相應知照吏部查照辦理○兵部示傅所有十月分在部投供之候補差官汪遇隆張星耀等限於十一月初六日親身赴部騐到勿違○禮部司務廳爲禮儀事照得本部新任漢右堂錢定於十一月初八日日時上任仰四司旗漢司員筆政　印局大使會同四譯館大使序班通官太醫院吏目官生僧録道録及吏匠人役至期進署一體謁見○吏部爲批示事據分發州同曾應鑾呈稱江西監生由府經歴銜遵籌餉例捐州同不論雙單月選用因克復順甯城出力保以本班留於雲南儘先補用並加銀州銜取具同鄕京官印結呈稱註册分夥到部當經片查戶部覆稱該員府經歴銜係在雲南錢捐何次案内報捐詳細聲覆過部以憑檢查等因相應批示該員聲明府經歴銜係在雲南錢捐何次案内報捐到部再行核辦○中城哨官某君帶領練勇於某夜四更後巡至明開夜合地方見某妓寮門前有十數人手持木棒站立觀望喝間爾輩係何人在此何幹答稱吾輩亦訪拿賊盜者說竟卽飛步而奔某君見其形跡可疑苟非糾衆刦妓定係扛义因於翌晨禀詳城憲城憲立傳某坊官飭知捕役赶壯明開夜合地方諸土妓一慨驅逐倘敢徇情隱匿别經發覺定將該誠役等嚴懲○新授工部尚書祁大司空捐吉十一月初六日履新是日辰刻大司空朝衣朝帽赴大堂拜印後闔署司員吏役按班謁見少坐片刻往營繕司回拜營繕司衆司員迎入司堂公座之右稍坐隨卽起辭衆司員送出司堂一揖而别盖大司空係營繕司主稿出身故今特回拜藉與舊日同寅聊叙契闊耳○旗人崇志等七名前在藍甸廠搶刦某家十六齡閨秀經中營樂善汛弁兵訪聞拿獲解由步軍統領衙門奏交刑署掣分江西司研訊兹聞七名内實有婦人兩口業經供認窩藏惟崇等五名屢次嚴刑堅不承認云○小榮春班新到老生籠長勝花旦萬點燈一則銅琵鐵板一則殘月曉風兒女英准各盡其妙月初某日亦同樂園演天水關鐵蓮花馬上緣打櫻桃等劇觀者駢肩接踵熱閙異常後至之人幾難播足 
[蟹舍寒燈]  
　　松江訪事人云江南提督譚軍門六旬弧誕水陸各營員弁擇於本月二十二十一日資雇名優在提轅演劇冠裳蹌濟袍笏鮮明所獻幛聨輝煌璀璨軍門恐　僚屬盛意酌量受之在郡官紳視嘏者亦絡繹如織二十二日復令諸佮在羅神廟臺扮演笙簫婉轉鑼鼓喧闐緑女紅男無不頌軍門之與民同樂云○松郡賭風素熾而以考試時爲尤甚日内試期己過諸商將收巿遄歸而城廂内外諸賭徒仍各逞其手叚之高强以設局誘人爲能事今日子爲政明日我爲政彼來此往采烈興高蠧役狼差據爲利藪不識賢司牧操何術以懲儆於萬一耶○長至節前　數日天氣温和大有三春景象居民易重裘爲單袷猶覺煖意微薰至望後而朔風怒號時或雪花亂舞隂晴迭變風雨不時攝生家宜何如謹愼哉 
[粤撫履新]  
　　新任廣東巡撫劉芝田中丞於本月十二日行抵香港十四日乘官輪船抵省十五淸晨抵岸海珠各砲船列隊燃砲聲威遠播震耳隆隆軍督二憲及所屬文武各員均赴日近亭恭請聖安然後與中丞相見坐談片刻中丞排道入轅列憲亦次第鳴騶遄返中丞隨頒發紅諭筮　十八日丑時接篆 
[廣南淸話]  
　　委署臬司正任惠潮嘉道德子安廉訪于本月十一日到省廣州府率司兩首縣及印委各員赴碼頭迎接廉訪卽赴節轅讞委隨于十四日辰時接印視事○卸署臬司高廉道王仲先廉訪自上年秋間署理以後地方賴以安靖現因請假回籍修墓紳民咸欲餽送牌傘以志弗諼廉訪婉語辭之蓋不欲重勞黎庶也○候補府熊太守方柏德太守福由京引見遄回新選會同縣陳大令志喆惠來管遊擊胡遊戎鵬舉由京領憑到省○五仙門製樓上有武職大員統帶兵勇長此駐紥每獲盜刦重犯先由此處訊明然後解臬轅定罪某日有犯人五名押至樓上候訊迨夜深人靜兵丁熟睡該犯扭開刑具潛逃兵丁竭力窮追當時追獲二人次晨又獲其一想窮兇極惡罪不容誅故天奪其魄使之不能脫逃也○某夜保甲局某叚委員巡至某處有匪徒迎面而來無從躱避委員喝令擒住搜其身畔藏有火藥利刃等物遂於次日解縣訊辦 
[星使行期]  
　　出使德俄奥和大臣許竹篔星使擇吉十二月初四日由滬乘德公司船出洋履任皇華四牡行李輝煌班生此行無異登仙矣 
[叅使回華]  
　　派駐日本叅贊陳喆甫都轉風流文采照耀塵寰且熟於中外交涉事宜樽爼折衝才猷卓著前隨徐孫麒星使至日日人士仰之如泰山北斗爭以一見爲榮及黎蒓齋星使秉節蒞東具摺奏留倚之如左右手兹又瓜期將届適介弟將隨許星使出洋因交卸回華於皆五日乘神戶丸抵滬我知壇坫周旋宏猷彪炳會見名登荐剡定當不次超遷也 
[預備供張]  
　　本埠官塲昨接蘇省來電知蘇撫剛大中丞業己出轅不日當蒞滬上親勘吳淞江工程陸邑尊遂飭辦差人等預備供張 
[三訊船案]  
　　昨日上午十點二刻時英兵船主北京船主英副領事又訊上海輪船失火一事先問當日附坐是船之聶勿來供稱此次上海船只我一西人附坐是時在臥房中忽聞警鐘聲卽喚集所帶日本細崽二名俄見船上黑烟冐出遂令領港人將船駛至岸上隨急回房中携取緊要紙件道逢船主告以火鵱難遏可逸逃命我卽同二細崽緣繩登岸見岸上鄕人紛紛搶物幸船主等人陸續緣登將被難人援救否則苦被鄕人所窘將喪身矣其時江中有一中國小輪船高揭龍旗并一砲船皆坐視不救船主旋乘一小划船偕二副三車至鎭江報信我亦率二細崽附之而去至火之因何而起並未得知惟初見黑烟紅燄起自貨艙突聞轟然一聲不知是水鍋迸裂抑棉花包炸開旣而火烈具舉船上無可存身欲放杉板救人亦己無及原其始大則有人遺火棉花中致肇此禍云隨訊二車供稱火起時我在機器房中管理一切覺有烟氣急稽查房中並無他故忽見烟痕裊裊軒急高呼火警驀聞鐘聲亂鳴卽將小龍布置俄而大車奔至我告以水龍己經整備而房中己不能駐足只得回至臥室携取緊要紙件而逃至火之何來並木知悉云又訊買辦李姓供稱是船在上海裝貨時我曾將小工管理斯時有一小工吸烟當卽喝止及鎭江開船後至鐘鳴七下驀聞客房申有喧閙聲平時貨艙派二人看守并有中西字告白不准吸烟是時奔至貨艙見一客鋪盖中出烟忙呼令將行李取出隨携救火皮條入見有行李約二十件俱己被火此處裝有棉紗約二百包亦均有火延及皮條尚未安設而狂風怒卷火己上炎自知無法可施遂緣繩登岸高聲喚各船救援各船皆不答應直至聲音變啞終於袖手旁觀旣而有一屍被浪衝生難邊一鄕人攫其身帶洋銀包欵然而去又見客人携出之行李亦被奪取至火之所由起大約客人每以炭置爐中煮食物身衣棉衣一經燃着遂致蔓延勢洒中當無從逃避云又訊看守貨艙之華人陳阿福供稱火起時見近檐竿之處放有鋪葢約二十具烟皆從鋪葢中出旁有棉紗甚多然實不知火之何由而起洎火己熾急令擊鐘一面奔至船面取水及復入艙内則烟己變成火毬無可施救並不知何時失愼以致成災竊料非起自貨中大約因客人吸 
 
 

Page 3

 
 
烟所致雖水手人等齊來施救然己無能爲力矣繼更訊看守之龔姓供稱此時見烟痕出自客人行李中然並不見其若何遺火恐在被窩中吸烟以致肇禍及將行李搬動火卽直上炎炎云訊至此己口供畢具因斷以此火究竟因何而起頗難詳細查知想是焚燒己久然後火勢猖狂是以未及刻時全船己悉數焚燬船主及船上諸人此際甚爲出力或者水龍安放尚未得法至救火諸事却頗合宜客人所住之艙應多放水龍幾具　華客一見有火卽己神志昏迷故宜防之於豫也凡船之搭客衆多者應將水龍分置船頭船尾客及貨物同在一處事甚可危今應請中國官查究是處岸上船上各人爲何昧良若此至船主人等並無過失仍將憑據給還所需堂費計英金十一磅十一先令須照繳宁遂了毌 
[會訊土案]  
　　新沙遜洋行某四人投英領事署訴稱益豫土行夥姚子山向行中宗買小土九箱己閱二年祗出過一箱其餘八籍迄今尚不付　出貨又有大土六箱亦未提去請賜傳催滿副領事據情照會蔡太守飭差傳姚於昨日下午二點鐘時會訊新沙遜寫字西人偕司　華人薛敬齋申訴前情並稱控告後益豫己出大土四箱尚有二箱未出姚供稱潮州人在益豫行爲夥曾代客人定買大小土尚存大土二箱知土皮己蛀客人不肯付銀小土原無定芿不過隨時由客付銀出貨而己設或耽延時日洋行催促緊念則向客催令付銀且與新沙遜係老主顧區區之事何致涉訟公庭西人稱大土兩箱貨旣不佳儘可來行商令讓價爲何從不言及小士八箱雖無定期然定買己閱二年豈尚不能催出乎設任其延宕豈將遲至二十年乎益豫行原是老主顧前向催出小土伊約定九月間先出幾箱豈知直至如今一箱未出行主以其不能取倫是以控呈太守將姚所供各情轉逹滿副領事並謂華洋交易小土並無限期雖己延至二年殊難勒限付銀出貨滿副領事謂小土確無定限然任其延宕則付銀出貨更無期矣不知約幾時可以提去太守轉詰之姚供稱向來定買小土不能限定日期意欲先出一二箱又恐該行將銀扣住太守謂爾欲先出幾箱安有不可之理若慮被扣銀兩本分府諭令不准扣除可也西人又稱現在大小土行情日跌照益豫前定各土共約虧銀一千兩如能央人保定雖有虧耗並不累及新沙遜行則略遲幾時亦無不可太守謂新沙遜與益豫旣係老主顧着姚自向行主面商寛限幾時付銀出貨姚稱恐新沙遜難商西人稱姚言不能憑信是以控告務請斷定限期太守一再向滿副領事婉商然後諭令姚自向商量如再不妥禀候覆訊核辦 
[淫婦倒斃]  
　　開設臺基之李蔡氏卽松江老太婆收禁獄中靜候詳辦邇患病症陸邑尊諭令交保出外暫住署前某客棧中延至昨晨遂爾倒斃原差據情禀報邑尊於下午四下　時親臨檢騐函請善堂棺殮發封寄壇 
[上海縣署瑣案]  
　　鹽販羅金發等販私肇　由緝私營送縣訊供前日晚堂賣明府飭提覆訊該營哨弁陳光有供稱是日在營中閒坐忽有小金發卽羅金發前來報稱趙茂春等私販鹽斤遂約同七人前往見伊等共有一百七十餘人各執鎗刀棍棒知寡不敵衆當卽散回惟見營兵管生觀與顧雲周爭毆開放一槍　然響震營兵李學長所供略同明府飭提羅研詰供稱小的駕舟爲業是日見營兵與趙等爭毆小的袖手旁觀並未報信明府謂陳曰顧之傷痕己由陸大老爺騐明爾可具呈親供羅亦具供結仍與李還所候示○拐婦徐王氏由陸邑尊訊明判令遞解昨日下午飭提略詰卽着原着押解起程○陳學橋等控周書年姚守正等倒欠銀兩陸邑尊移文浙江慈谿縣關提旋於前日提到研訊之下周供稱邇因患病在家故未到案現在務求飭傳盤記等家訊斷可也邑尊諭令周在署前伺候俟傳各原告到案質訊核奪 
[英界公堂瑣案]  
　　包探陸阿祥禀稱粤人何日生之妻向同鄕婦人楊美嬌借去金臂釧一雙言因往喜事人家暫時一用豈知卽隨何遁匿美嬌遂投報捕房小的查得何夫妻私逃後尚有皮箱三口寄　鄧阿迪家因往查明是實又有婦人趙悅顔訴稱小婦人被何欠會洋一百二十五元請爲追究美嬌申訴前情並稱金臂釧一雙值洋二百零五元鄧供稱小的係廣東順德縣人以修理洋鎗爲業何己於昨日附泰生輪船往香港矣所有皮箱囑小的代爲寄去餘不知情該包探又禀稱美嬌之事己有西人代發電信往香港捕房俟該輪船抵港卽將何夫婦扣留蔡太守飭將鄧交保俟電至香港將何扣留再行核辦○包探張九意禀稱小的查獲積竊陳禮山詰得近竊張錫華家衣服十七件今先解案容再細查張訴稱小的家被伊擊破玻璃窓入内行竊今旣拿獲請領原贓陳供稱小　係江北人所竊衣服十七件　交案矣蔡太守飭交該包探帶回捕房查明曾另犯竊案與否再行核辦己吊之贓給張領去○包探陳阿九禀稱竊賊王阿來奉大老爺遞回甯波後又來申行竊陳順芝家鞋底三雙并另竊棉祅一件現在贓己吊出棉祅尚無人認領陳訴請領贓王認竊求恩蔡太守判令發捕房管押三月期滿笞責一百板鞋底給陳領去棉祅旣無失主發還質鋪○朱永裕及陳氏同訴稱小的等家失竊報時鐘衣服由捕阻獲人贓請爲給領竊賊韋阿實認竊求恩蔡太守判令笞責一百板管押一月贓給兩失主分别　領○包探顧阿六禀稱徐金生因犯事遞回蘇州原籍旋又來此拘案笞責再行遞解不料忽有日本婦人朱芝芝至捕房稱伊父令徐購辦皮箱十餘口被徐將箱質取洋銀及箱店主己在日本領事署　告致將伊父拘拿管押小的因卽吊到皮箱將徐解案朱芝芝訴稱父親在滬開設洋行曾令徐偕至皮箱店購辦皮箱十二口言明送箱至行卽行付價不知徐如何佈弄神通將箱付質後皮箱店主同父親收價父親不付以致被控管押徐供甚支吾蔡太守商諸易副領事飭將徐暫行管押俟照會日本駐滬之鶴原領事將該日婦之父帶案並傳皮箱店主集訊核辦皮箱暫存捕房某質鋪夥請追質本太守問何人　皮稍來質答稱小的己不能指認矣太守諭令暫退去俟覆訊時投案候示 
[法界捕房瑣案]  
　　陸程亭之外甥女雲弟許字吳劉氏爲媳前因背地逃回互相涉訟葛蕃甫同轉訊明情節將雲弟並周陸氏暫行管押令吳劉氏邀同鄰人媒人到案質訊己詳昨日報章昨晨同轉莅捕房吳劉氏之鄰婦林周氏韓桂氏至案訴精吳劉氏家無女兒今春聘定陸之外甥女雲弟作童養媳鍾愛異常雲弟亦侍奉翁姑毫無失德近來家中並未口角未知何故於本月初二日逃回問爾知吳家操何業訴稱雲弟之翁現在某羊行生理其夫吳阿九在玉器作習業素來規矩約五天回家一次外間並不化錢此次雲弟脫逃實被伊母唆使同轉着將雲弟帶案問來案之人爾相識否答稱均係鄰居林周氏稱雲弟在姑家時面稍豐滿回家甫數日忽己消瘦且衣服齷龊不堪如今頭上所戴之簪己被母舅取去矣雲弟供稱諸物均在母家同轉曰據鄰右所訴爾翁姑極歡喜爾爾爲何竟欲脫逃答稱從前翁姑確好嗣翁失就夫亦有病終日辱罵或稱敗貨或稱花烟館中淫娼甚致於日兇毆苦難忍受故暫往母舅家内躱避幾時同轉問吳劉氏曰雲弟所訴情形確否答稱有時確略爲訓責日前兒子有病出重價買得童便一碗及烏骨雞蛋數枚燉成蛋湯竟被雲弟潑翻是以略責數下不料竟私自逃去其母舅一味游約至今不肯送回恐有别情因之來控同轉着傳陸及周陸氏至案問陸曰吳劉氏之鄰人稱吳家待雲弟甚厚並無凌虐事情　第不得信一面之詞竟與親家翻臉陸供稱小的本約二十四日將雲弟送去不料吳家竟將小的扭押捕房同轉曰女兒逃回爾應卽送去本委觀雲弟年紀尚幼竟敢私逃殊屬不守閨範送喝令責手心一百下吳劉氏叩頭如搗蒜籲稱小婦人待此女如親生一般求恩免責同轉曰現不懲戒恐將來胆氣愈豪隨着减責四十下仍還押所令陸具不再唆使切　吳劉氏領媳回家嗣後不得凌虐林周氏等亦須於結内簽押○微興館主將怡中控夥葛銀林竊米售與費順泰烟館旋往搜獲原贓　同轉着自行理料一事曾紀報章昨晨費順泰烟館主婦費丁氏訴稱小婦人之小姑曾將衣服竊 
 
 

Page 4

 
 
去從樓窓口授與隔壁飯店股東王士楊典押錢文小婦人目擊情形急欲與王理論王竟串通夥計將米滬人烟館中隨來搜尋以收贓誣控經人調處仍未理明同轉着傳蔣王葛等人至案問蔣曰此事究竟因何起見葛是否竊米答稱葛失業時貧苦非常小的憫之收留爲夥不料竟將店中之米竊去售與烟館中至王葛另有事情小的並不知悉王供稱米由小的往烟館中搜出原贓同轉謂此事均由爾挑撥而成着掌頰四十下暫押一天交保葛掌頰八十下○洪徐氏請追瞽子周福亭被價圾垃局施某持洋銀一元至案訴稱大老爺諭令小工將星大賠被逍實無力是以小的爲之代賠曷同轉命將趙周帶案謂周曰爾將被窩藏匿今累伊　補爾知之否周供稱小的有衣服數件令其送與妻子竟被洪徐氏吞没不還洪徐氏稱有破鳥甲兩件抛在家中今反誣以吞没同轉謂周言語不實着掌頰二十下洋銀給洪徐氏領去 
[撈獲女屍]  
　　本埠天祥碼頭於昨午前　錢女屍一具年約三十餘歳頭揷銅壓髮身穿眞靑布棉袄藍布棉袄藍布短衫元布裙藍布棉褲小脚巡街捕報知縣捕頭傳三圖地保撈起查無屍親承認報明保安善堂派司事騐無傷痕當卽備棺成殮發壇標識召認 
[同仁輔元堂啓]  
　　啓者本堂常年春冬兩季奉憲收理城廂内外暴露屍棺有主者限冬至節前自行遷葬過限不葬由堂一列收埋義塜先己遍　告白兹奉道憲專派委員並照會善堂諭令城鄕一律收埋務使凈盡是以本堂於二十日起會同憲委將城内七鋪二十鋪廿一鋪城外十六鋪廿三廿七鋪方十二圖等地方無主暴露大小棺木共百有餘具先行掩埋尚有數百具均有棺主到塲求寛期限情願自葬業蒙委員被限至臘底爲止如再不葬定卽收埋義塚或就地掩埋俱各遵諭而退又查城内七鋪二十鋪廿二鋪西倉橋黄泥墻等處名爲材間在菜　地上搭有本棚草舍一間之内積棺至二三具之多層疉四五具之高城外方十二圖止十二圖普安亭等地方亦有材間數處每處積棺至二百餘具有此材間雖免暴　實則巷臉際此風乾物燥　時偶不經心一或遺火則摧枯拉朽一霎共成灰燼在搭棚承寄者但知圖利罔思有憲而其子若孫竟甘置先人骨殖於險處設遭慘刼厥罪難辭悔無及　現蒙憲委着保傳諭各材間主速卽知照各棺主限於年内務各自行遷　如果逾期不葬卽令善堂編號一例收埋義塜等因本堂誠恐各棺主未及周知特此登報預聞幸勿視爲具文自貽後悔是爲至要 
[輓聨續録]  
　　曾忠襄公薨後日前在督署設奠所有各輓聨前己擇尤登録在報兹又由金陵友抄示數聨合再照登以供衆覽一門内勛業昭然勤勞在王室文止之度懸烈之勇靖毅之略惠敏之才掃盪縱横九萬里五丈原台屋殞矣功德繫民心大江以南古粤以東太行以西湖湘以北慷慨悲歌百億家縣丞熊耀衢○本仁忠勇全副心肝身佐三朝恩周四海是郭河刌一流人物功垂百世名著千秋知縣彭本鈞功名終始在金陵武以定亂文以定治兄弟氏先持玉節生同其榮死同其哀知縣閣寶麒○百戰克堅城當年平定河山勛業徧寰區薄海東西方資震懾三朝隆柱石此自身騎箕尾謳思悲楚些大江南北如喪私親知縣侯紹瀛○七載效馳驅一權守揚再權守淮皆　公宏將有加星彩遽韜淪豈獨邦黎哀曷仰中興數前輩胡謐曰忠左謚曰襄問何人實兼此美天恩示優異試徵國史亦無多知府羅章○擒賊擒土天暫東　懷卽鉞難兄難弟雲臺先後炳丹靑愚姪張紹棠○幹國失三賢去大司馬少司農纔數月易名足千古合胡文忠左文襄　一人年愚姪易順豫○前度祝岡陵慰勞親承剛拜賜書來曰卜　大名垂宇宙典型在望應知有滬濕靑衫通判沈壽銘○殊恩榮哀空海甸矧一門内有兄又出姪惠敏輝映　先明德家聲食報自應無極中興勛舊半湖湘乃數月來與彭衡陽楊乾州相繼凋謝天下大事接武更　阿誰部主事陳昌曇公忠衆論攸歸獨有千秋自愧同支齊洒涙吾門老成無幾又弱一個未曾半載兩傷神族末鳳翔 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局協賑公所經收順直山東賑捐十一月中旬淸單]  
　　十一日至二十日止幼童王乃章乃烟二戶各洋二角定海道頭司署盛募趙春芳趙秋芳二戶各洋一元本埠協記善士交來陳秀山洋六元嘉定祥泰成號募保安氏洋一元高郵武廟賑所丁玉軒翁募神居山樵子嘯湖老人二戶各洋十元眞水山人洋二元張子無名氏洋二元本埠協源莊交來楊州協賑公所代募規元七十七兩三錢二分二厘細四己另登報端無錫萃興號募錫山無名氏求病速愈錫山王淸記二戶各洋十元蜀山鼎裕公典交來無名氏二元四角溧陽全裕號轉東壩潘怡大號逸舟先生募木長生英洋二十元公同美洋二十元高溧句緝私總局洋十元鳴珂氏四元韓錦森二元淮安姚祉卿　募海陽旅人三十六元姚祉記秀記手十元南巿登豐棧内山左馬善士交來隱名氏因室人患癐求病愈十元不留名四元銅洋一元隱名二元招商茶爐交來根記虚對開洋一元高郵武廟丁三軒翁募五戒弟子五元爲十齡求平安會貲移賑二元高氏恆記吳氏爲子二戶各一元爲子天喜全愈九八錢一千文實收洋十元駐蘇協賑順屬公所募餘記善士規元一千固由蘇復昌莊轉申寶順莊交到囑解東賑太倉繆蘅甫翁祈子榖詒病愈十元○○本旬共收規元一千另七十七兩三錢二分二厘英洋一百八十二元計規元一百三十三兩四錢另六厘銅洋一元烊見規元二錢二分虚對開一元計規元二錢九分三厘小洋八角計元五錢分分六厘五項共合計規元一千二百十一兩八錢工分七厘○連前共收　規元一百十一萬九千六百四十兩另九錢五分三厘前共解過規元一百十五萬五千七百七十四兩二錢五分六厘○實凈墊解規元三萬六千一百三十三兩三錢另三厘合併聲明 
[上海四馬路高易公館内籌賑所陳詠南經收山東順直十月廿一日至三十日第一百八十五次賑欵淸單]  
　　念一日無名氏規元十兩規元十兩上虞胡姚氏四元硯軒泰偕良甫棟臣克良秀巖永芳中兆庭楨等合三元○廿二日劉泳彰遠愿助二元○廿三日漢口寶聚莊二元力不足一元仙鎭元康莊募元和生無名鳴記永記史耀記各半元兪祥記四角源盛二角共三元一角○廿四日廣源利寶號交蘭同善堂規元三十五兩敬善堂四兩三錢二分樂善堂三兩六錢陳成發德意號各一兩四錢四分任合號七錢二分共捐規元四十六兩五錢二分曾虢卿三元○廿五日賀少泉人物横額一副移賑估六角○廿六日必得中票行隱名士助賑山水四副估一元○廿七日必得中票行隱名氏助賑花卉四副值一元○廿八日南靖縣和溪分司劉鐵山祈保平安花洋四元陳春記棧交來劉學耕堂萬順永記各二十元共四十元○廿九日本　汪曾沛祈病速愈五元太古昌帳房十元汪　修一元鄂垣林寶齋黄藎臣各錢三百文靜齋齡芝懋昭靜記端記敦禮堂余明九世卿華記楚泉力不足宇軒魁臣益山無名利記瑞堂垣榮軒小垣又垣無名品三瑞廷眞兆幼泉各一百文共捐錢三千二百文合洋三元○三十日漢口荼業公所寄來榮葆堂韓復善堂無名氏二戶各一元共四元愛吾書屋一元漢口成康綢緞號寄來同德堂三元循　　屋日元○以上總共收規元五十六兩五錢二分英洋九十三元七角 
 
 
 

Page 10

 
 
   
 
