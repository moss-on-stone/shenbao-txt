# 1896 - 212 - 4908326

 

Page 1

 
 
[葛仙翁救急方陶弘景百一方褚氏辯脉論三種合刻] [  圖書集成局代啓]  
　　抱朴子葛洪晉之仙人也撰有醫方八卷精論療治内外各症之法苟能十讀三復則上可療君親之疾下可救貧賤之　中可保巳身無疾眞醫林中不傳之秘也兹由南晝錦里天祿書局倩本局精工校印以廣流傳後附陶眞人方褚氏醫論合之堪稱三絶皆孟何費氏鈔本也每部計洋七角 
[論種烟有弊而無利]  
　　竊以爲今者除田之害莫如禁民裁植鶯粟古之爲田害者不過稂莠今之爲　害者厥有鶯粟稂莠之害田自生之人猶得而去之鶯粟之害人競種之不惟不欲去而且恃以爲大利夫栽種鶯粟耗民元氣鶯粟之生必得肥沃之地而後能滋長繁茂愚民無知竟以宜稻之膏腴變爲種烟之惡壤貪目前之重利而忘日後之大害一遇災荒民食不繼掘草根剥樹皮困苦顚連以轉乎溝壑昔年晉省之情形堪爲明鑒左文襄曾忠襄諸公於鶯粟之種先後嚴禁誠老成久遠之計也乃觀邇來各省多種鶯粟各省所種鶯粟之地不下千萬畝種於雲南者日雲土種於四川者日川土種於兩廣者日廣土種於浙江台州者日台土種於江蘇碭山者日碭土其中川土尤爲著名且有謂雲土性熱較勝於印度之土性寒故人多樂吸之夫以今日而論多種鶯粟不得謂之無利於國而亦不得謂不病於民今若使弛種烟之禁而使之廣爲栽植將使文物聲明之國悉變而爲烟熏霧毒之區其有傷國體爲何如此其病一旣許種烟愚氓惟利是視遂將宜榖腴土廢嘉禾而植惡卉多一畝種烟之地卽少一畝種榖之地倘遇飢荒餓殍不致相枕藉乎縱便乞糴隣境雖陸有鐵路水有輪船載運捷便究之車薪杯水能救幾何此其病二一考洋藥初八中國其價甚昻不過閩粤富貴之家吸之其他鮮有聞者今則上而公卿大夫中而士農工商下而至於輿臺僕隷其不吸者十無二三中國每年征稅四百餘萬有奇近來釐稅並征卽以江海一關言之驟增至六百餘萬何則以其吸之者多也若栽種鶯粟蔓延愈廣將便勤者惰强者弱厚者漓廉者貪馴而致之柔懦者至於乞丐横暴者流爲盜賊是驅舉世之民胥入陷阱焉此其病三說有日自通商以來洋藥之入口年多一年卽金錢之出口日多一日與其禁種鶯粟使外人操販運之權獨専其利而漏巵終莫之塞何若廣種鶯粟俾吾民分西人之利用力旣省而生計得以漸充乎日此固種之之利也而其弊究不可以不防此所謂渴飲鴆酒飢餐漏脯也雖取快於一時終必流禍於後世試思鶯粟一物煎之則爲烟吸之卽有癮身之肥者以瘠家之富者以貧種之者愈多吸之者愈盛勢必使田疇不治民氣不振而後己其弊可勝言哉顧弊者利之反也今欲有利而無弊則必使種之於荒地而勿使有害乎稻田則必使種之於農隙而勿使有妨乎稼穡則必使重出其烟賦而勿使私種之蔓延種者不禁而吸者不增庶幾有利於民而不至重病乎民也不然川陜江浙雲廣各省種者巳多若一任其愈種愈廣將見中國害人之鶯粟日益充而養人之稻米日益匱其如民爲邦本食爲民天之謂何今之言利者謂一可憲漏巵一可收利權其說未嘗不是其次以種烟爲禁烟但可聊備一說蓋禁種兼施原得以並行而不悖此於輕重緩急之中而姑爲權宜補救之法者也嗚呼烟之爲禍亦天運使然非人力所能勉强者也今欲一出於禁非實心行之徒爲具文一許其種易開弊竇且因循日久權宜之計轉爲利便之圖洋烟之害伊於胡底故欲求上策非令中土所産與外洋所來者並行禁絶不可此在有位者之權衡非草茅下之所敢妄議者矣 
[本館接奉電音]  
　　昨日午前京師飛電傳來上諭三道敬謹譯登○五月初十日奉上諭河南南陽鎭總兵員缺著郭廣泰補授欽此同日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨本日禮部奏遵議醕賢親王嫡福晉薨逝一切典禮分别條欵請旨遵行一摺皇帝服制卽著定爲持服期年御縞素十一日輟朝十一日期年内請安卽聽政召見外御便殿時仍用素服壇廟大祀皇帝親詣行禮中祀壇均遣官恭代元旦謁堂子行禮仍御禮服謁慈寍宫仍御禮服作樂其太和殿朝賀御禮服升殿不宣表樂設而不作蒙古朝正來京王公例賜筵宴照舊舉行廷臣筵宴均著停止其祭文書皇帝名餘著照所議該衙門知道單併發欽此○十一日奉上諭土文韶奏特叅營員廢弛捕務擾累地方請旨懲儆一摺儘先都司梁明有在駐防處所遇有匪徒搶掠延不追捕且有誣拿平民刑訊訛索情事候補守備陳桂清平日不能約束兵丁遇事輒捕多人刑訊詐贓梁明有陳桂清均著卽行革職不准留營効力以肅營伍餘著照所議辦理該部知道欽此 
[禮延德弁]  
　　本月初十日倫敦來電云某日李傳相會晤德國外部大臣清談至兩點鐘之下申明申德睦誼有加無巳旋訂延德國武弁二人至中國開辦兵學堂按照德國營制操演兵丁 
[上將蒐軍]  
　　鎭江采訪友人云長江水師提督定章半年駐上江半年駐下江週歴巡行以察各營汛防守之勤惰月初署提督彭紀南軍門自蕪湖乘舟東下閱視瓜州營伍瓜州鎭總兵高總戎光効聞信之下豫飭辦差人役在大碼頭置備供張迨初六日辰刻接得白門電信知旌麾巳抵省垣約是晚當可戾止於是瓜州水師各營均出十成隊鵠列江干赳赳桓桓如荼如火午後鐘鳴六下遙見三江口有舳艫鼓浪而東黑烟縷縷舒捲隨風急出遠鏡窺之始知軍門乘官舫帶以小火輪船衝波而至少選巳就碼頭下碇各隊槍聲齊起響若聨珠俄而總戎以及鎭標水師各營官紛紛投遞職名登舟謁見茗談片刻旋卽興辭九點鐘時軍門乘輿登岸詣鎭署報謁總戎迎入花廰設盛筵以欵席散軍門命駕回舟時巳星月交輝波光如鏡矣隨傳諭初七日閱操清晨總戎令各營官督率麾下貔貅在大校塲伺候旣而各官齊集演武廳衣冠濟楚翎頂輝煌九下鐘時軍門排導遙臨銜牌爲賞戴花翎節制五省水師各鎭提督軍門頭品頂戴剛勇巴圖魯紫禁城騎馬隨有戈什哈十六名藍頂晶頂頂馬各二員護衛親兵四十名差官八員小隊二十四名在輿前緩緩而行軍門端坐大轎中威儀肅穆洎降輿步入廳中各武員在道旁跪接旣升座中軍官半跪請發令軍門傳令鎭標各營合演一字長蛇陣二龍搶珠陣四方陣八卦陣至鐘鳴十一下入邊廂小憇旋復升座命演雜技各勇分執長槍短刀連環棍互相搏擊演畢各歸部伍旋復演蟹螯陣軍門微頷以首卽命停操總戎及戴遊戎等員就内廳設讌樽酒言驩撤席後軍門卽回舟殿輪赴京口繫纜荷花塘斯時南字營城守營新兵前營咸在小閘口一帶站隊恭迎憲舟旣抵馬頭江中諸砲船咸懸旗升砲轟轟烈烈振耳欲聾鎭城道府廳縣各官以次詣舟次投手版軍門次第接見各叙寒暄至初八日午刻憲舟解維隨大江東去進江陰口逕赴姑蘇巡閱水師中營提督水師右營各砲船爲之護送 
 
 

Page 2

 
 
[日本日災]  
　　日本地震成災前巳譯登於報兹悉某日東山道陸中國所轄釜石地方及宫城縣境諸處地大震動兼之海水漫溢致斃人二萬餘口房屋全行倒壞較之昔年岐阜名古屋諸地被災更重先是日本練兵船金剛艦游歴至滬旅滬日人定於十一日在虹口日領事館開歡迎會集資設讌并放烟火娱賓正布置間忽接告災書其會遂罷 
[輪船互碰]  
　　麥邊洋行有一輪船名華利者某日由漢口開行來滬行至鎭江遇海口輪船鼓輪上駛偶一不愼互相碰撞海口成一大洞急駛至水淺處避之華利雖有損傷尙得駛回修理 
[安慶試事六誌]  
　　安慶省垣采訪友人云本月初四日李大宗師科試桐城縣文童首題不遠遊遊次題然則有同與詩題賦得荷風送春氣得荷字五言六韻初五日續到生員錄科文題得天下英才而教育之策題治安策詩題賦得以雷鳴夏得鳴字五言六韻初六日考試懷寍縣文童首題先愼乎德有德次題然則夫子旣聖矣乎詩題賦得緑竹入幽徑得幽字五言六韻初六日考試拔選頭塲初八日覆試太湖宿松兩縣文童初九日考試優行生所有各題容俟續錄 
[杭州命案]  
　　據杭州訪事人函云鳳山門外去城十餘里之遙土名諸橋地方有某甲者不務正業専事賭博其妻於前月分娩家中一無所有祗得將衣服付之質庫以供産婦要需本月初一日甲因債逼回家取物與妻口角繼飽老拳翌日産婦身死隣居代爲報知其母家一面將甲交與地保母家人來見有重傷赴縣請騐錢邑尊束大令帶同刑仵前往騐得屍身傷痕均不致命實係服毒而死當卽塡明屍格帶甲回衙再行審辦初六日束邑尊又出城相騐係閘口地方因某船户有跳板一塊被水冲去爲下游某甲撈取該船户浼人出錢五十文向甲贖回詎甲不允以致爭閙甲因勢孤不敵其板被船户奪去氣忿塡胸投江而死甲家中人聞信赴縣喊冤邑尊遂帶刑仵前往相騐不知如何辦理也 
[絲市續聞]  
　　杭州新絲上市於四月二十日開秤肥絲定價每兩二百五十文細絲每百兩洋廿七元近因貨少逐漸加增肥絲己漲至二百七十文細絲廿九元而鄕民負絲求售者仍屬寥寥蓋因前月下旬天時寒冷陰雨連綿二蠶蠶子率多受潮不能透發將來收成定然缺乏是以頭蠶豐收之家稍有餘資均以爲奇貨可居不肯輕貽後悔也 
[春明餘話]  
　　京師訪事人函稱四月杪前門外迤西城垣下一鄕人負行李踉蹌而行突一靑年女流迎面見鄕人來卽扭住堅不釋手鄕人驚詫不解何故一時往來人聚而觀者甚夥女謂此人負欠日久今狹路相逢非偕歸立索不可鄕人神色俱變旁觀好事者詰其所欠何債女亦倉卒不能指名惟說吹縐一池春水干卿何事而巳衆識破詐局一擁而前逼女釋手鄕人乃如驚弓之鳥脫網之魚狂竄而去○客歳大宛兩縣曾將早年叢葬處所示諭封禁不准再事毁舊埋新嗣經順天府尹憲置買新地一百數十畝交育嬰堂十九畝餘藁葬殤嬰及掩覆枯骨此外仍餘百廿畝會同五城察院將此地分交五城水會老局紳董明定章程遵守經理以期垂之悠久誠善舉也兹復於四月杪在京　各棺材鋪門首張貼告示詳列章程俾客居官民等一體周知又囑令各棺材鋪當有人購買棺木時無論客居住户務將此話告知如無塋地之家准其自往水局執殃榜挂號起票執票尋看地人下葬祇需給看地人京當十錢兩千不許多取分文各董事須分排寄埋棺木若男若女各自異地不准混亂雜葬云○前報兩紀西單牌樓二條胡同惠宅失火一事嗣悉起火之由係其家公子吸烟過癮睡熟燈火然著蚊帳撲及窓櫺以至上延凉棚棚席見火驟落時一家上下人等盡入睡鄕故大小物件槪未運出至所燒屋宇僅止三進統計三十餘間數十年菁華盡在其内至其所餘四圍羣房大半爲下人所居否則卽係空屋皆無關緊要者所幸鄰右祇受虚驚均未殃及云○某甲善唱時調俚曲名震一時某寡婦好聽甲唱甲亦時往來於婦家因與婦私兩人竟商量席捲而逃在外賃屋同居儼然伉儷也者婦饒有積蓄奈甲游手好閒耗消殆盡婦漸有吝色中以拂意情好中乖今春有甲素識輩出爲和事老人使婦與甲復親密如初四月杪又以索錢彼此反目甲遂逞丈夫威奮金剛力老拳奉敬致婦遍體鱗傷次日婦呼母家兄弟至訴其怨氣並約集從前和事諸人告以甲之狂悖諸君咸大不平各持刀矛尋甲理論遂變魯仲連爲崑崙奴矣詎甲與諸人晤面語言不合大受懲創刃傷數處婦兄乙更控甲於官而涉訟云 
[武林官塲紀事]  
　　浙省應解地丁銀兩前巳解過三批現由藩憲撥銀五萬兩作爲第四批京餉委候補知州趙刺史福康管解於五月初三日兌銀釘鞘寄存外庫擇日起程北上○藩憲龍方伯按季考試佐貳一次考列超等者准委厘局差事特等者存記委差夏季投考共有一百四十餘員現巳發案超等錄取五名特等十名方伯恐一行作吏此事遂廢不免有傳遞倩代之弊特令於五月初三日覆試一塲以别眞僞○學憲催提考貢於本月初二日在院提考府學廪生孫恭壽仁和廪生竺大炘當堂給卷限申刻繳卷毋許托故不到以杜規避蓋因從前有延不考貢惡習至是恐日久復萌也○省城於五月間向有元帥會之舉踵事增華舉國若狂上年因海氛不靖官憲出示禁止現在和議巳成應該弛禁乃值設埠通商正在開辦時有洋人來往上憲恐有匪徒乘機滋事仍命府縣禁止巳出示曉諭矣 
[明州午景]  
　　寗波采訪友人云郡中職貢谷某等集貲就江北岸文昌閣創設中西義塾酌議章程籲請大吏立案名日崇敬義塾禮延六品銜附貢生陳内煒爲華教師佛承昌爲西教師擇期四月二十七日開塾塾中一切由張君錫藩經理俟年終開列收支清摺呈報道轅○由寗波來往餘姚之永安小輪船前經擱淺以致暫停近經董事赴上海另雇小輪船一艘仍名永安并定造一艘名日永吉俟到甬後每日一往一來以便紳商附坐此外又有一艘名日志澄行駛台州象山石浦等處巳於五月初七日開行矣 
[南浦波痕]  
　　江西省垣采訪友人云南昌府倪覃園太守名列彈章奉旨開缺遺缺經藩司翁小山方伯詳請以瑞州府江訒吾太守調補遞遺瑞州府篆務以補用府傳子蒓太守署理○省垣内外鴉片烟館多至七百餘家翁小山方伯傳諭自四月初一日起每日共捐錢十二千文按十日一卯繳錢一百二十千文撥充蠶桑局經費 
[皖江擄唱]  
　　安慶采訪友人云上月二十三日上午鄕人某甲挑清糞過城北大街適有考生某乙迎面而來眼大如箕視其不見悮一碰撞污及衣裳瘦怯書生無可與較吞聲忍氣悵悵而歸甲見其懦也反以惡言相向路人某丙見而忿甚向甲申斥甲不服與内角口丙突飛一腿踼中甲腰甲痛極聲嘶登時倒地有識丙者謂係某營勇丁遂相與送至營中交營官收管○皖省濵臨大江每届端陽好事者必划賽龍舟作奪標之舉弄潮　輕心以掉每有淹斃江心者意者三閭大夫嫌汨羅江寂寞荒凉故欲招若輩以嬉游水國歟本月初五日有龍舟數起懸旗結彩擂鼓摐金蕩漾中流廻旋夭矯時適悔雨初霽天朗氣清雲淡風輕最宜游覽以故烏衣白祫圑扇輕衫結伴而來如雲如水間有香閨妙侣挈姊呼姨紅袖憑舷微呈半面者南關碼頭一帶竟日蝶閙蜂喧直至日落崦嵫始各盡興而返 
[隋苑初螢]  
　　邗上訪事人題蔚藍云新任甘泉縣程大令鑫涓吉五月初八日履新己紀前報兹悉大令於初七日　止泊舟徐凝門碼頭捕廳戴少尉暨本署胥吏等均至河干迎迓大令乘輿登岸至運轅府署禀到擬在粉妝巷公館暫住瀛眷另假相距不遠之古觀音寺爲辦公之所初八晨七鐘時前任方大令將叩信用彩亭移送前來大令朝服拜受一切拜闕拜印均各如儀旋易公服升堂受闔署書吏叩賀訖卽命輿至各憲署禀知任○每届天中節好事者雇小舟飾以龍頭龍尾作競渡之戲今更踵事增華興高采烈居然分繪五色端午日在牛大汪小金山一帶演賽衝波掠水各逞其能夭矯廻翔異堂靈捷兩岸觀者人海人山河下遊船甚夥釵光鬢影若卽若離間有於波心擲衫　令各爭 
 
 

Page 3

 
 
奪先得者受上賞鑼鼓喧闐中喝采聲不絶於耳直至日墜崦嵫招招者始見首而不見尾游人亦咏陌上花開緩緩歸矣據箇中人云今番擬盡十日雅興使不有負良辰詎初六七等日鎭日廉纎便益門外早己安排作塲竟不獲使作其鱗之而者容與中流彼負葉公之好者咸怨雨師敗興云○邗上邇來不論老嫗少婦稍受家庭委曲卽擬吞烟畢命弄假成眞誠惡習也某日東嶽廟左近又聞有習織欄杆之女郎年甫十三因受師母掌責羞忿塡膺潛至古姓烟間購烟古見其面有涙痕詢問誰食女答以療祖母肝氣古疑信叅半暗令夥尾之以覘眞僞比女抵家將烟藏匿夥卽將情訴諸女母母大驚將烟搜出稱謝不置說者謂此事非古一時仔細必致黄土埋香諺云救人一命勝造七級浮屠古其有焉 
[姑蘇近事]  
　　蘇州訪事友人來函云前報紀閶門内承天寺住持僧不守清規與鄰近某姓婦私識上月下旬某夜經本夫某甲窺見呼衆拿奸云云兹悉此事實係立根所犯立根塵緣未斷與該婦私通是夜被甲先將僧衣取去然後啓門呼捉一時聚集百數十人之多該僧赤身逃逸至鄰巷某成衣鋪暫避并商借衣服許以翌日來寺重謝該店主某乙妄希厚謝將做就之綢衣數件借之天明時該僧卽合十和南而出翌日乙向該寺索取酬資詎知立根並未回寺乙始知受騙悔恨無及事爲其師錦坤所聞以成衣匠吃虧不起酌償衣價若干一面傳語僧衆嗣後不許立根入寺○本年三月某夜齊門外某木行被盜刦去洋銀百餘枚一案現經地方官於本月初三日在胥門外某茶肆破獲正犯一名解歸長洲縣署訊究○中街路近又新開某烟膏鋪初六日上燈時有甲乙等無頼數人向該鋪尋釁一言不合大肆咆哮竟將司帳朱姓兇毆遍體夷傷旋訪知該無頼等係糧署前之著名流氓遂唤地甲告以情由地甲令該流氓等備具香燭服禮不料朱傷勢甚重難保無性命之虞因擬投有司衙門控告擡騐未知能免涉訟公庭否 
[致祭武廟]  
　　今日爲關帝聖誕關道憲黄觀察牌示清晨率同文武各員詣西門内關帝殿致祭昨日由縣　飭辦差人整備祭器香帛在正殿灑掃精潔陳設整齊並奉祭牛一頭伺候 
[禀領撫卹]  
　　安和輪船失事屢紀報章兹有屍屬顧貽方施義堂史張氏盧梁氏沈高氏吕陳氏梁陳氏黄月得李光耀相學海吳翰臣邱萬清王有恒陳太和王錦魁梁李氏許坤張振林陳幹卿樂亮裕源紡織局等前日赴道轅禀領撫卹黄觀察批示云此案安和輪船失事被難人等應給撫卹業經本道照請英國律師設法妥辦並出示曉諭據禀前情候彚案核辦 
[奉查電桿]  
　　前年中日有事之時奉上憲飭電報局就本城起迤南至川沙箸帽塘沿海一帶設立電桿電線刻己日久關道憲札縣查看有無損壞拆除處所大令奉札後役飭幹役薛貴前往查看禀覆該差奉諭立卽前去查明在上海縣境内共計六十三根並無損壞據實回復大令卽轉禀道並電報總局 
[大令騐屍]  
　　金陵人甘金科前曾在英界公堂涉訟案巳了矣有曾充巡捕犯事斥革迭經懲辦遞解之流氓朱阿全卽胡瑞生乘甘管押時向其妻陸氏冒稱公差夥役陳梅卿索詐洋銀十圓陸氏信以爲眞以五圓七角付之迨甘回家始知被騙往詢公差並無其事遂派夥役裘唐文卽小瞎子並宋子軒於本月初九日晚上十點鐘時同往錫金公所左近胡家究問胡蠻横異常與裘互扭宋見之立唤一百三十四號巡街華捕拘拿胡堅不肯行又唤二百八十號三道華捕帮同扭住胡詐稱身上受傷不能行走二捕因唤小車載之而去並囑裘宋二夥役小心看管及將至錫金公所馬頭胡飛奔至馬頭上聳身躍入河中打撈無著二差夥役乃於次日禀明讞員屠别駕以其冐名索詐畏罪脫逃請出票提辦至前日將晚老閘橋左側浮起屍身一具卽胡也於是其毋胡朱氏偕二圖地保陸朝江並屍表兄葉少山投報上海縣署胡之房主孫阿祥亦偕李張氏王吳氏赶至甘家吵閙由巡捕拘入捕房候騐屍時帶案黄大令聞報定於昨日午後四點鐘時蒞騐地保預在錫金公所前准備屍塲鐘鳴五下大令帶同刑仵書役人等鳴騶戾止旣升座一百三十四號華捕陳阿根禀稱初九夜小的巡察錫金公所左近一帶至十一點鐘後公廨差役夥宋子軒來稱有人冐名拆梢意欲拘送捕房堅不肯走洎小的前往見胡與差夥裘唐文在地互扭欲向拘拿胡仍不肯行旋有二百八十號華捕到來帮同拘住雇車載往捕房將至錫金公所馬頭胡卽躍入河中打撈無著小的等恐肇巨禍因將二差夥役一併送入捕房二百八十號華捕張鴻生禀稱小的到彼時巳將十二點鐘見一百三十四號華捕先巳在塲屍母胡朱氏訴稱小婦人係嘉定縣人初九晚甘帶同差役夥及包探夥七八人來家找尋兒子時適兒子不在家中伊等卽守候門外後見兒子回家伊等扭住兇毆以後不知如何身死叩求大老爺伸冤葉訴稱小的是胡之表兄叩求昭雪裘宋同禀稱小的等在公廨差役張福及陳梅卿處當夥役甘曾在署涉訟胡冐名向其妻强索洋銀後甘來詢問始知其事因往質証胡蠻横異常與裘扭毆宋卽唤巡捕到來欲雇車載送捕房甫至錫金公所馬頭卽躍入河中當時打撈無著疑巳鳬水脫逃不料竟致淹斃惟當時確只小的等二人在塲别無他人卽華捕亦所目覩華捕又禀稱當時確只二人胡朱氏稱尚有身穿紡綢長衫者務求提案訊至此捕頭特派包探趙銀河投案禀稱胡係著名流氓前曾充巡捕後以犯事斥革送至公堂懲辦遞解回籍捕房中存有映相今特來案禀明甘供稱小的係江寍縣人前者因事在公堂涉訟現己了結胡竟冐公差夥役向小的之妻取去洋銀五圓七角小的心有不甘故告知公差同往質証裘與胡略扭卽有華捕到來雇車載送捕房忽從錫金公所馬頭躍入河中甘陸氏供稱小婦人親手付給洋銀五圓七角孫供稱小的是胡之房主胡之表姊李張氏王吳氏欲至甘家詢問緣由故領伊等同往李張氏王吳氏供與相同大令訊畢令仵作如法騐視良久唱報臂上背上均有指抓微傷渾身並無他傷委係墮河身死胡朱氏求准自行棺殮大令允之著具自行棺殮切結存案備查案中人証一併帶回嚴訊 
[會訊盜案]  
　　崇明縣黄明府傳祺接奉江海關道黄觀察札飭來申爲解來搶刦黄豆船盜犯李言英等九名過道翻供著會同竇甸膏明府覆訊黄明府昨日抵滬命駕進城詣道轅禀見後至縣署拜會黄大令延入内廳商談良久卽在縣署升堂會訊云 
[工人傷]  
　　美租界南潯路天主堂南首新建洋房將次工竣昨晨雇洋鐵工人某甲在檐際裝水落失足而踣右踝受傷其地距同仁醫院在咫尺間急倩人舁往求醫未知能免殘廢否 
[滬南稗史]  
　　昨日藥業公赴十六鋪巡局禀稱太平弄汕頭崇興字號周錦臣前至廣大葆大參行内拐騙貨一千二百兩查此外又有各行共貨三千兩今巳倒閉不知走往何處惟存婦女小孩在號現由本所派人看守合卽據實禀聞○木桿阿五之子與丁和卿之甥年各十餘齡昨日在黄信義葷油棧門首打架忽來一陳姓子年約二十竟將二孩重毆爲葉老三所見向前喝阻陳子反將葉毆打後葉訴其父母詎陳父反謂被葉扯破衣服欲向索賠後經旁人咸爲不服陳始赧顔而散○昨日本縣黄大令函致十六鋪局云據監生瞿聚川控洪昇碼頭仁和祥東朱維新并執事戚康華將房契抵銀二千五百兩刻己閉歇仰役恊甲限三日提案訊究 
[縣事二則]  
　　李麻子誘拐朱周氏之女五喜一案日前黄大令訊斷陳大姑願繳洋十元給朱周氏回籍前晚大令升堂時大姑由官媒帶至繳上英洋十元大令當給朱周氏具領帶五喜回籍朱周氏叩謝挈女而去大姑求釋放大令日爾開設妓院拐良爲娼罪惡甚大焉能以十元了事乎判再罰洋二百枚撥充善舉大姑稱遵諭限小婦人三日措繳大令准之仍交官媒候繳洋再核○閔行司巡檢陳少尹申送滋事流氓張阿二阿泉阿毛全生四名到縣請辦大令飭值日差看管候訊 
[法捕房瑣事]  
　　汪素林者江北産也落拓無聊藉削竹挖耳以餬口光緒十五年投宿李增富小客寓適有無錫錢氏婦孀居待醮由李 
 
 

Page 4

 
 
撮合俾鰥魚寡鵠各遂所願並倩沈老三爲媒由錢婦自立嫁據惟汪家徒壁立度日維艱李又解囊假以番餅四枚及烟槍等物俾自立門户招留東洋車夫在法界西馬路賃屋而居蓋數年於兹矣去年冬月汪接家信以母病危束裝回里臨行將家務囑付錢婦約期兩月卽回詎該婦年逾大衍不慣獨宿又與車夫某甲有染將車寓盤頂他人另賃西新橋房屋雙宿雙飛情同膠漆本年四月汪果附船來滬及至原處鵲巢己爲鳩占詢及鄰居始知顚末不覺忿火中燒尋至其處詎婦反顔若不相識竟以閉門羹待之汪遂投捕房控訴捕頭以此事例應具控公堂卽飭據情禀訴○蘇州人趙芝生年十二歲去年八月間隨兄來滬在新北門外人叢中失散沿途啼哭經巡街捕送入捕房解請安插嗣因無人認領飭發晋育堂留養前日接到堂董來函知該童不受約束時常竊取同伴物件刻由厠所洞内潛身逸出不知去向合卽據情函知並請查緝○菜市街某車寓失去照會一張爲寓主查獲將竊照會之某乙拘送捕房捕頭判將車照給還另償租車費洋兩元著押候繳洋釋放 
[美界捕房紀事]  
　　篙師李茂村駕舟往來淞滬習以爲常某日忽失去棉被一條布衣若干件疑同業徐宏銓行竊事爲包探施奎江之夥役渾名蹺脚王富者所知因於前晚擁徐至中虹橋畔沁芳園烟館百般恐嚇聲言將扭送捕房依竊賊例懲辦旋有馮阿炳者臣爲排解令付給烟資七百餘文并罰出洋銀四枚徐出身畔番佛二尊當塲付給餘約翌日補付始得脫身無事旣而心有不甘奔至捕房據情聲訴捕頭傳到施探謂爾之夥役狐假虎威招搖撞騙亟應拘案請懲施探遂將馮及王李解至捕房捕頭令押候解送英公堂請訊○前晚偷兒楊阿六潛入篷路第一百四十四號門牌陳姓家竊取水烟袋錫燭臺等物携至中途經包探石金榮緝獲解入捕房捕頭令押候解送英公堂請辦○昨晨倪錦生在裏虹口菜市購物被剪綹賊攫去囊内皮夾袋一枚内有小洋銀三十三角當塲扭獲交與包探倪順泉解送捕房捕頭詰問之餘其人自言姓　名海亭曾竊某甲所佩對時表尚未付質捕頭令押候解送英公堂請辦○前晚好捕頭遣各包探稽查所轄地面各烟館查至篷路及北河南　　處時巳十二點鐘之後有烟館十一家尙未收燈閉户因歸告捕頭禀知讞員屠别駕飭差役按户傳諭於禮拜三投案静候訊明判罰 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[再訊命案]  
　　前流氓陳阿六等在滬北唐家弄刃斃餅攤夥時　二一案　大令騐屍後查拿陳阿六羅阿二薛秀堂王阿二　　西　回三馬木林王寳元李成全九　訊得陳阿六確係正兇收禁薛羅李王四人收所尙有馬木林等四人堅不承認交差看管候再復訊前　大令升坐花廳原差將英公堂陸續獲送餘黨沈木林許桂生許阿寳三人一併解案　訊許桂生供解木匠許阿寳供唱書馬木林供剃頭沈木林供鐵匠李成全供棕榻生意王寳元供在通源小火輪當水手沈阿三供做小工同稱小的等實被悮拘大令研訊再三傳原告受傷之金趙氏金寳榮母子到案辨認此六人在塲與否答稱一時急亂未曾看明官又問薛秀　此事是爾爲首曾糾此六人在内否答未糾惟楊阿順沈桂三在塲現均未到餘無别人金趙氏母子稱傷稍痊務求究辦屍父時鳴山携屍妻田氏投案供稱蘇州人惟此一子求伸冤大令諭曰爾具領狀赴壇將屍棺領回安葬本縣念爾苦寒賞給盤費洋八元速卽動身刻下兇手業己訊實當照例爲爾子伸雪可也時連連叩謝具結領棺陳阿六至案翻供突有其母投稱兒子年輕受薛秀堂之愚混認實係冤枉官曰冤從何來爾子兩次堂訊歴歴供認明確凶器比對屍傷相符豈容狡賴飭還禁薛秀堂供小的不過邀陳等去向金趙氏理論不料伊等帶刀致肇命案大令命飭還所查得巡捕房送案時馬木林身畔搜出銅蝙蝠問馬曰爾供剃頭身帶凶器何用况爾係當塲拿獲有何抵賴答稱小的由盆湯弄路經唐家弄致被悮拘銅蝙蝠不是小的之物大令飭掌頰一百下供認悉人毆打用此防身大令喝笞六百板收自新所許桂生等六人堅稱並未在塲從寛交差覓的保釋放如無的保再帶案核奪 
[英界公堂瑣案]  
　　包探石金榮禀稱昨日小的恊同公差拘拿賭徒至虹口徐慶慶所開小茶肆中見賭徒徐月祥潘根泉趙愛愛三人在内啜茗當卽拘獲月祥身畔帶有利刃因知茶肆中時時容留賭徒故將慶慶及其二子雪曾生法一併解請訊究月祥及潘趙同供稱小的向習手藝並未犯賭此次實被悮拘慶慶供稱小的在治下開茶館不敢容留賭徒月祥等人初次至小的家啜茗屠别駕商諸薩副領事然後著一併移送上海縣署辦理雪曾生法無干省釋○寗波人王阿生在虹口一帶當小工屢次犯竊昨又竊取怡和機器鐵一百餘斤由包探倪順泉緝獲原贓送案請判王供稱小的係寗波人以後不敢再犯矣别駕判令笞責二百板管押二月期滿遞解回籍○包探施奎江禀稱昨日何阿順李阿洪至陳香林所開宵夜館果　不知因何起釁將陳腰際擊傷曾至某醫院求醫醫生言須閱一禮拜後始可决其有無妨碍别駕著一併送縣辦理○包探沈金隆禀稱賊僧月泉僑居泰昌客棧前日竊取同棧丁瑶卿所佩銀殻對時表一枚報捕後捕頭遣小的將賊僧查獲起到原贓送請訊究丁投案領贓月泉供認行竊惟乞開恩别駕判令笞責一百板贓給還失主○新閘巡防局汛捕金順禀稱積竊褚金松竊取新閘宋阿榮家棺木上銅環七十八枚現由小的在治下查獲是以扭入捕房送案可否求大老爺交小的帶回歸案辦理别駕允之著於訊結後仍送案嚴查○包探孔阿才禀稱昨日小孩夏生時與馬文奎口角將馬之東洋車上撑篷扯破經小的尙入捕房夏出洋銀五圓爲質得以暫釋回家今特解請訊究馬訴請判斷夏供等小的事出無心尚求鑒宥别駕判罰洋銀五圓以二圓償修車費○積竊陸　寳迭次犯案曾送請訊懲數次昨日又潛入楊阿四家竊取烟槍四枝由包探顧阿六緝獲起到原贓送究阿四細步上堂深深俠拜歴訴被竊情由請准領贓回去陸供稱小的係本邑人向習木工今巳失業無資餬口故作此無本生涯别駕判令發回捕房管押六月贓當堂給領○包探黄四福禀稱積竊孫阿和先後竊取戴隆泉谷福榮李發仁等家布被銀首飾衣服兹經小的緝獲送請究追戴等五失主投案領贓孫供認行竊叩　籲恩别駕判令笞責二百板管押兩月○包探趙銀河禀稱寗波流氓王新富前因犯事送請大老爺遞解回籍今又來滬經小的拘獲送究别駕判令笞責一百板仍遞回寗波旋由其兄及母投案求恩别駕不准○包探孔阿才禀稱前晚流氓王阿六糾同黨類十餘人至徐金寳花烟館吵閙不休直至二點鐘後尚堅坐不去徐倡無奈唤捕拘拿今特解案請判徐倡投案申訴前情王一味求恩别駕判令管押三日 
[江蘇官報]  
　　四月二十一日江南鹽巡道胡到慶多交卸無錫縣縣丞任事回省禀知過知縣　署荆溪縣典史汪聿桐交卸任　回○廿六日上海縣黄禀辭卽用知縣松年赴川沙靑浦候補知縣陸昀赴華亭婁縣均禀知奉委催提漕項差卽辭同知銜候選知縣前上海縣主簿鄢金階病痊由江西撫憲騐看給咨回省禀到○廿八日首府兩禀知本日三覆九縣文童元和縣葉禀知整頓武陽錫金收　事宜完竣回候補同知華鼎元禀知交卸署蘇海　同知任事回藩轅牌示照得吳縣知縣凌焯現因海運出力案内詳保開缺歸直隷州知州候補遺缺　應委員接署查有候補知縣項兆驤堪以酌委署理又華亭縣知縣葛培　詞署江陰縣知縣所遺華亭縣缺查有卸宿遷縣知縣葛祥　堪以委署○十九日直州判胡顯勲禀知奉委催提上海縣漕項差卽辭未入余郭成交卸署昭文縣典史事回○五月初一日藩　牌示照得吳江縣知縣李汾叅革遺缺查有　稱知縣方道濟堪以酌補首府桐禀知提　九邑文童常熟縣朱禀辭候補知縣項兆驤銷假禀謝請補興化縣缺誥封一品夫人輝老太太戴氏五月十三日七旬榮慶展緩秋間恭祝○初二月候補同知莫葆辰周懋鎬通判許之珏均謝奉飭因訊結平反重案　保送部引　見管帶撫標正前營淮補城守中軍守備吳廣升禀知由宜荆一帶查哨回○初三日正任松海防同知　元階禀到並謝奉委調署川沙同知事　　　示照得嘉定縣知縣員缺前以候補班知縣章鴻森晴補業奉部覆准其補授照章自應飭令前赴　任又江陰縣知縣劉有光調省遺缺查有華亭縣知縣葛培義堪以　署○初四日知縣陶聯琇禀知奉委催提長洲常昭三縣漕項差卽辭管帶太湖水師親兵正前兩營揀發遊擊許　祥禀知赴江震一帶查哨江藩　牌示上元縣縣丞王澤存調署句容縣縣丞遺缺查有候補巡檢楊保申堪以署理 
[邗江官報]  
　　四月二十六日戴鹺尹珊委周莊卡易鹺尹巍喬銷南京餉○二十七日分發巡檢　鹺尉　培禀到分發運判松分轉壽正黄旗人禀到○二十八日龍　尹齊　委栟角稽收差分發經歴丁鹺尹秉彝禀到○二十九日福建漳州府劉太守溎焴過揚赴任張鹺尹秉心回　城差次朱鹺尹士良陸鹺尹枚高鹺尹雨龍鹺尹觀光同銷北鹽差 
[上海北市絲業會館籌賑公所施少欽經收山東順直湖南賑捐三月十六至三十日第四千五百五十三至六十六次清單]  
　　十六日桐城裕泰銅洋二元又葉玉堂銅洋八元○十七日近水居洋十元鎭邑如願子朱完願二元○十八日童重佑求家慈抱恙卽愈由延康莊來洋一百元無錫章彝仲十元余張氏十元○十九日南豐裕後堂洋十元琴清堂移藥資六元全城無用子完前願五元永春堂四元吉慶子祈保平安三元○二十日騐名氏洋八元六角孫晴山爲七歲小兒仲彭痧症轉險爲安並長命二元○廿日日章正堃洋一百五十元○廿三日羅張氏爲女病愈洋五十元通川小輪辦事糊塗撞人落水幸得救免罰銀充賑九八銀二十兩護壽室求病速愈四元無名氏三元湖南無名氏二元○廿四日固本掌洋十元○廿五日唐　仙三元又唐高蘭一元了願氏二元無名氏病愈完願銅洋二元○廿六日姑蘇楊乾豐募陳義康求小便作痛速愈身安洋二百元揭州戈鋤月堂求口疾速愈一元嘉定祥泰成銅洋一元○廿七日席正甫求兒病速愈洋五十元浙西思齋書室一元梁洗氏保子五角○廿八日宓應○洋十元蘇城元裕易隠名子洋二元錢二十二文平湖潘一元皖游子陶明哉銅洋一元○廿九且桃伯欣完願洋一元永安堂銅洋四元楊姓銅洋一元○三十日杭城籐花書屋洋一百元鄭經記五十元子才爲病求速愈由立記洋五十元杭省徐棣華十元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
