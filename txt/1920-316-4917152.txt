# 1920 - 316 - 4917152

 

Page 1

 
 
   
 
 

Page 2

 
 
   
 
 

Page 3

 
 
時評 
[責任問題（老圃）]  
　　虎兕出于柙龜玉毁于櫝中是誰之過歟今者庫倫當有事之秋據報某黨餘孽有助俄反攻之事記者對於此說雖未敢遽信然不先不後而某黨魁首適于此時脫逃此其可疑者一 
　　又庫倫敵軍中據報有其他外國人從中指揮記者對於此說亦未敢遽信然昔之政事犯受外國庇護者從未聞脫逃之事而今日特出奇例此其可疑者二 
　　以常理言之被庇護者未得庇護者之同意似亦不易脫逃且脫逃時未得外人護送似亦不易出險以國際之事言之苟欲援用國際之習慣似亦應盡國際習慣上所盡之義務以道德言之似不容有破壞信實之舉動記者對此不能無疑竊願有以釋其疑也 
 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　十一月十五日大總統令國務院存記張宗瀚著分發甘肅交該省長酌量任用此令 
　　又令夏堃培給予三等文虎章此令 
　　十一月十六日大總統令署内務總長張志潭呈直隷大名道道尹兼黄河河務局局長姚聯奎因病懇請辭職姚聯奎准免本兼各職此令 
　　又令任命張昌慶爲直隷大名道道尹此令 
　　又令任命張昌慶兼直隷黄河河務局局長此令 
　　又令任命孫基昌署陸軍第二師參謀長此令 
　　又令國務總理靳雲鵬呈請任命鄒致鈞署印鑄局僉事應照准此令 
　　又令參謀總長張懐芝呈請任命楊邦藩爲湖北陸軍第四混成旅參謀長應照准此令 
　　又令參謀總長張懷芝呈請任命杜經田爲陸軍爲八師一等參謀官廳照准此令 
　　又令署内務總長張志潭呈准直隷省長曹銳咨天津警察廳警正李隨良另有任用請免本職應照准此令 
　　又令署内務總長張志潭呈准直隷省長曹銳咨請任命白繼壎爲天津警察廳警正應照准此令 
　　又令兼署陸軍總長靳雲鵬呈請任命王殿魁爲陸軍第二十七師步兵第五十四旅少校副官應照准此令 
　　又令錢泰給予二等寳光嘉禾章易恩侯給予三等寳光嘉禾章此令　 
　　又令張映竹給予二等大綬嘉禾章沈兆奎給予二等嘉禾章吳炳樅殷汝熊張宗儒均給予四等嘉禾章此令 
[專電]  
　　北京電學界聞琿春交涉失敗今晚開緊急會議决定明日午前舉行游街大會喚起國民注意（十六日下午八鐘） 
　　北京電今午中校以上男女學生兩萬人集天安門排隊游行各執旗幟散發傳單口呼力爭琿春並舉代表九人謁府院現呈已遞代表尙鵠待新華門立報軍警臨時戒備（十七日下午四鐘） 
　　北京電外部琿案復文（一）我國軍隊力足保護内外人民安全（二）卽有意外政府自負全責外兵開至領土内無論何國不准非對日獨異（三）日旣聲明撤兵應卽實行（十七日下午三鐘） 
　　北京電廟街交涉我於日本要求中之艦長謝罪犯人處置兩欵認爲可以磋商至政府道歉被難者恤金碍難承諾（十七日下午三鐘） 
　　北京電徐樹錚逃後日使照會政府稱本公使護衛隊兵營内所收容之徐樹錚氏日前迭向本使請救撤廢其當初請求保護退出公使館外之旨本公使對之曾切令其反省之措置迄十一月十四夜該氏尙確在該兵營内乃至翌日十五淸晨徧覓該氏竟不見其所在護衛隊長現將此旨報告前來本使不外認該氏十四夜至十五晨之間單身逃出該處本使曩之收容該氏僅基於國際通義并無何等他意當時收容後卽將事實通告貴國政府茲該氏逃出事亦特從速通知貴國政府卽希查照（十六日下午九鐘） 
　　北京電日署放走小徐政府决提抗議並求引渡餘犯（十七日下午八鐘） 
　　北京電徐樹錚逃出日兵營一說往奉天一說巳赴庫倫（十七日上午十二鐘） 
　　北京電通電偵緝小徐並令庫陳注意（十七日下午三鐘） 
　　北京電褚旅電第一支隊到庫僅二百餘人第二支隊尙不知何日能到俄黨增援危急萬分請催援隊撥餉械應急需（十七日上午十二鐘） 
　　北京電陳毅萬急電稱俄黨在克魯倫河聚有四千人而各蒙旗亦將響應形勢危迫請示機宜（十七日下午八鐘） 
　　北京電陳毅電俄黨沿克魯倫河運到大砲三十餘及械彈甚多並募蒙兵五六千急圖反攻請速催援軍來庫（十七日上午十二鐘） 
　　北京電張景惠報張士品部行至毛得慶北山遇俄匪現正在激戰中（十七日上午十二鐘） 
　　北京電庫電高團專任保護糧道寒（十四）日出發褚旅專任防務（十六日下午九鐘） 
　　北京電夏壽康决計赴鄂俟就任後如軍閥不容再行辭職（十七日下午三鐘） 
　　北京電美京電新銀團條件有允酌量修正以示讓步說（十七日下午三鐘） 
　　北京電將有明令恢復自治（十六日下午九鐘） 
　　北京電電令贛陳防粤陳侵贛（十六日下午九鐘） 
　　北京電港電潘軍攻克潮汕（十六日下午九鐘） 
　　北京電靳復岑電軍府三年未借外債至佩地方廠産押欵中央自當追認仍盼來京（十六日下午五鐘） 
　　北京電粤籍某要人謁靳出示李福林魏邦平來信願與中央聯絡（十七日下午八鐘） 
　　北京電陜陳電報于右任歸誠條件（一）靖國軍編爲一師師長自兼（二）欠餉發（三）軍官任命（十七日下午三鐘） 
　　北京電院復川劉電贊成統一實深嘉慰一切善後無不曲爲成全（十六日下午五鐘） 
　　北京電皖省會電請扣留鳳蕪關稅償安武欠餉（十六日下午五鐘） 
　　北京電外内交農四部派出查勘唐山礦區專員昨晨會同前往（十六日下午四鐘） 
　　北京電濱江擬設鎭使張保高鳳城升任（十六日下午三鐘） 
　　北京電黑電謝米諾夫元（十三）日離滿站行抵馬蹄頁子站被激黨堵截（十六日下午一鐘） 
　　天津電華北華洋義振會銑日（十六）開競賣會内分數十部由中外人股役往購者極踴躍（十六日下午十一鐘） 
　　天津電夏壽康來津以赴鄂問題請示黃陂銑（十六）午返京（十六日下午十一鐘） 
　　漢口電贛北鎭使吳金彪奉贛陳命銑（十六）到鄂與王商蘇督及巡閱使問題卽將由鄂赴保謁曹王懷慶銑（十六）晚北返（十七日下午四鐘） 
　　香港電南北商妥和件（一）法律問題復舊約法取消新舊國會另集新會限一年内製成憲法（二）外交問題廢協定中東路不駐兵魯案交國際聯盟會餘三項未悉（三）位置問題閣員南推三人廢兩廣巡使桂官由中央與陸定陳爲粤總司令粤省長由粤選呈中央委任唐滇總司令兼滇黔巡使劉黔總司令趙恒惕湘總司令譚長湘（四）善後問題南北派員擔善後會取决未决事善後借欵五千萬給二千萬爲西南收束費南北同時裁兵（十七日下午七鐘） 
　　午港電删（十五）桂軍潰敗退肇翟汪是夜九時率部進肇城林虎部下邱可榮統五營歸附作内應李耀漢部十時亦入城（十七日下午七鐘） 
　　香港電許崇智昨忽離粤赴滬聞因黃强故與當局生意見陳卽派人來港追留已不及（十七日下午七鐘） 
　　香港電元（十三）臧致平林賢紹復得淄陽卽進攻浙軍黃任寰由汕逼潮城浙軍不敵閉城派代表到汕請降粤軍令全部繳械浙軍求留一部免繳刻未議妥浙軍缺彈已鬨動（十七日下午七鐘） 
　　香港電陳令翁式亮赴韶鎭懾翁今日北上（十六日下午七鐘） 
[公電]  
　　林永謨電上海孫伍唐總裁林吳褚議長雲南唐總裁廣東陳省長粤軍各司令省議會均鑒海軍護法南來本撥亂反正之心盡救國之義程公中道捐軀未竟其志林公繼之三載於茲又因時局多艱憂勞成疾遽爾引退不獲挽留永謨猥以樗材謬膺重任奉令之後惶悚莫名惟國家興亡匹夫有責用竭棉力勉爲其難茲於庚日就海軍艦隊司令之職特此電逹佇侯明敎無任盼禱林永謨蒸印 
　　廖仲愷電孫唐伍總裁鈞鑒本月四日奉電令任命廖仲愷爲廣東財政廳長此令等因奉此并奉陳總司令行知遵於五日接印視事合電奉聞廣東財政廳長廖仲愷呈 
世界路透電 
[國際聯盟會開幕]  
　　十五日内瓦電（由波爾多無線電臺轉）國際聯盟議會發表第一日集會　公報如下國際聯盟第一次集會今晨在日内瓦舉行各國代表到者逾千人外國訪員逾二百人計各國有代表者四十一國尙有未入會之十二國亦派員參觀致開幕詞者爲瑞士總統摩太氏與比代表希門斯氏皆希望國際聯盟之發逹而對於美國人民期望尤殷摩太氏提議舉希門斯氏爲會長繼由各代表逐一投不記名票計希門斯氏得三十五票送被舉爲會長全院歡呼午後集議巴西代表動議以花圈置於日内瓦公民盧騷氏銅像上衆通過之英代表動議擬電文致美總統威爾遜衆亦通過之會長提議組織六委員會以便分派各種問題各國於每一委員會得派代表一人旋因法代表之建議决定下述之委員會（一）普通建設之委員會（二）專門建設衛生運輸財政之委員會（三）法律問題國際法庭之委員會（四）國際聯盟會財政之委員會（五）審查新國入會之委員會奥布與阿爾巴尼亞及阿才倍疆四國請求入會之文於十月十五日以後收到者决交該管委員會核辦是日會場雖有十五代表演說然詞皆簡短故其提議得由會衆從容辯論事無停頓且彼此辯論自由無忌意代表之言曰國際聯盟苟不爲世界與論所歸則必不能生活此言大爲人激賞　　十六日内瓦電（由波爾多無線電臺轉）國際聯盟第二日集會之公報如下今日議會得秘魯政府要求修改一八八三年智利秘魯條約之報告又得玻璃維亞政府要求修正一九○四年智利玻璃維亞條約之報告智利　玻璃維亞兩國代表團願自行討論此項問題故其要求條件之審查展期舉行今日集會兩次皆討論手續蓋此種國際大會前無成例可援故手續問題極有關係也經辯論之後原定手續頗多修改决定舉副會長十二人六爲委員會會長餘六人則以不記名投票舉出之瑙威法日印度代表對此問題各發意見乃决定於選擇副會長之際宜注重世界各處同等代表之必要英屬南斐與紐絲綸代表提出公佈委員會議事紀錄之問題當由大會决定委員會之議事紀錄應發表交議會閱看又議决議會應照國會手續辦理委員會應立即進行準備審查報告轉交議會又議决午前開公共議會午後開委員會以上兩電均上海顧家宅無線電臺接到 
[俄反激黨之敗走]  
　　十五日紐約電共同通訊社君士坦丁訪員電稱塞巴斯土波爾於星期日晚間五時陷於過激軍之手藍格爾將軍最後登巡洋艦柯尼洛夫號當其離城時部下軍隊皆向歡呼 
　　十六日君士坦丁電塞巴斯土波爾之軍民刻仍陸續離境華爾台克盧騷號軍艦於星期日最後開離該港及載藍格爾將軍之俄船柯尼洛夫號旦夕均可抵此聞美政府及美國紅十字會擬援助難民 
　　十六日紐約電共同通訊社倫敦訪員電稱英國從未承認藍格爾將軍且今方與勞農政府開談判志在通商英海軍在黑海擬仍嚴守中立英海軍部不認英海軍輔助封鎖之說 
　　十六日紐約電共同通訊社塞巴斯土波爾訪員電稱克里米亞藍格爾將軍之軍處境極危過激軍巳入街道多國船舶泊於埠頭裝載難民美國紅十字會已售其所有之用品聞過激軍曾以哀的美敦書致藍格爾要求無條件投降 
　　十五日紐約電共同通訊社君士坦丁訪員電稱白里斯土爾海軍大將已派軍艦七艘赴塞巴斯土波爾救援藍格爾將軍及協約國委員團俄軍艦七艘及協約國商船二十艘現皆滿載難民婦孺與受傷者八萬人力爭脫逃但軍艦僅能載其半數船中之人則急需糧食克里米亞遭過激軍蹂躪異常騷亂刦掠業巳開始藍格爾將軍之殘兵或將加入烏克蘭軍 
[希臘之選舉]  
　　十六日雅典電選舉竟出人意料而使維尼齊諾斯氏處於逆勢希内閣業已辭職前王康斯丹丁舊閣員賴萊斯氏或戈拉里斯氏將繼維尼齊諾斯氏任首相 
太平洋路透電 
[徐樹錚之脫逃]  
　　十六日北京電日使小幡今日以正式公文致外交部文曰徐樹錚屢向余表示其欲出本使署庇護離去使署兵營之意余輒力勸其重行考慮今得使署衛兵司令之報告據稱徐樹錚十四日夜間尙在兵營但次晨不見其人遍覔營中杳不可得云據此則徐樹錚定於十四日夜與十五日晨間私自出外矣余今儘速將此事實通告貴部亦即如余日前所稱依照國際通例收容徐樹錚等並無他志之本旨也 
　　十七日北京電外交部因徐樹錚脫逃事牒覆日使請日使注意於八月九日公文内所載禁止安福黨魁與外界互通消息並警告安福黨魁勿從事政治活動等語覆文質問小徐脫逃後何以不即通告中政府之理由覆文又稱日使署之衛兵顯無防阻罪人脫逃之能力現仍匿於日使署六人應請引渡云晨報謂小徐之脫逃係與日軍官豫先議妥聞小徐穿日兵制服偕日兵數人偕行中國官場消息謂政府擬請日政府撤回七月間曾參與安福行動近在小徐脫逃前適返北京之日本某軍官 
[王揖唐之活動]  
　　十七日北京電半官文告云王揖唐與日人西原抵滬後京中接有電報謂王現謀爲南方軍政府領袖並向日本商借洋四百萬元 
[庫倫之前途]  
　　十七日北京電據庫倫華員電稱該處目前可無危險惟俄援兵今仍陸續開至日本官場消息則謂庫倫大局至爲阽危日使署曾請外交部保護寓該處之日人十名近抵庫倫之美人一隊聞已於今晨離開該處米勒氏是否同行今尙未悉蓋米爾氏欲扶其病友俄人菲汀化夫氏同行華員不允謂菲氏乃謀蒙古獨立首領之一 
[北京近事記]  
　　十七日北京電今日有學生五千人内女學生占三分之一赴總統府外交部國務院前作羣衆運動促請政府對於琿春案勿稍讓步沿途秩序頗佳 
　　十七日北京電中國政界稱粤省顯不能組織代表廣東以外任何省分之政府北京政府已請外交團將前粤政府所未動用之關稅餘欵交出 
　　十七日北京電今晚發表命令命各省當道豫備地方自治並有命令謂匣會選舉將依民國元年選舉法舉行惟未述及選舉期 
[張作霖代表抵日]  
　　十七日東京電張作霖代表于某今日抵此據稱彼此行乃非正式性質志在增進中日間之邦交張作霖之意苟欲成就就此事須在北京組織一眞正聯日之内閣于擬謁見首相及其他要人求逹親善目的 
[東俄近事記]  
　　十七日北京電滿洲里電稱星期一日邊界有戰事砲彈落於滿洲里鎭中華軍司令恐俄黨占據該鎭圖與開談判鐡路區域之俄人則恐俄黨向哈爾濱進發 
　　十七日北京電據加拉漢消息莫斯科政府外交次長現取道西比利亞赴日 
[日本近事記]  
　　十六日東京電聞日政府决議禁閉關東與靑島之鴉片烟館 
　　十六日東京電據調查戶口統計觀之日本死率逐漸超過生率蓋以男女常有不合法之結合及生活艱難之故上年共生一百八十二萬三千四百八十一人較前一年減少一萬八千人共死一百五十一萬三千六百八十七人較前一年增多二十九萬八千八百五十人 
　　十六日東京電朝日新聞載稱華兵圍中東鐡路東段石塘口某村俟避匿該村之匪人數名逃入森林後乃盡殲村民三百人指爲通匪 
　　十七日東京電日日新聞載稱政府擬於下届帝國議會提出議案許外僑在全國各處除防區外購置土地不論建造住宅與否 
　　十六日東京電政府議以日洋一千萬元建造麻瘋大醫院五所現估計染此病待醫者共有萬餘人 
國内要聞 
[北京通信（靜觀）]  
　　中國公司之槪狀 
 
 
 

Page 7

 
 
一國産業之發逹端賴合羣力以經營富於財者出其資豐於學者出其智或從事於轉輸或着手於製造可以用天然可以竭地利歐美各邦之振興其道胥由於是若夫我國則何如者試就全國公司數而一考之據農商統計所揭載民國元年全國共有公司九百七十七所資本金共有一萬一千零八十九萬零七百八十一元公積金共有一百七十二萬三千八百九十二元至二三兩年資金總額乃竟減爲九千萬元以下四年以後數始略增表之如次 
　　民國四年一六一四九○二六三圓 
　　民國五年一八六四六九二一○圓 
　　民國六年一九一五九五五九三圓 
　　當此國家多故内亂迭興産業擴充本不易易能有如此逐年增進之現象已不易得况該部所調查者猶未必能徧及於全國其遺漏之數當猶不少則實際不止哟數殆可斷言此則不能不爲吾國實業前途幸也然而若比之東鄰則瞠乎後矣據日本大正七年農商務省農商統計所發表全國會社數二萬三千零二十八資本金數七十三萬八千一百六十四萬零八百二十一圓其中資本在百萬圓以上者有一千一百三十五所在五百萬圓以上者有二百九十三所中日公司資本金額兩相比較日居七十二中居二大約計之即日本爲三十中國第有其一耳以三十與一相比寗不令人可愧卽謂農商統計之所列調查未周報告未全且日本各會社之資金亦未交齊然卽使中國公司資金再加上一倍亦不過十五與之一之比耳夫日本實業進步所以能如此之速實因歐戰期間能利用機會我國有機會而不知利用且又醉心於政爭彼此角逐而不已亦無怪乎成此景象也然若謂中國絶無進步亦殊不然六年以前者不必論即就七八兩年言之固猶在内爭未息南北相持之期間而於此期間内所新設之公司居然不少雖其中間有早經創成至是始立案者但其大多數皆設立於此二年以内也試分别部居一稽其總數如次 
　　　　（公司數）（資本數） 
　　金融業一○一三八五一○○○圓 
　　紡織業一六六六七三六○○圓 
　　礦業一二九四七二七八五圓 
　　電氣業二六三一二三○○○圓 
　　交通業一八六八六六○○○圓 
　　商業一五一三三七三○○○圓 
　　農業一六八五二九○○○圓 
　　製造業五三二一七二一三○○圓 
　　漁業三一○五五○○○圓 
　　雜業八二四六三○○○圓 
　　計一七七八七一二七六八五圓 
　　其中設立於七年者計有公司八十四資本五三五六六九八五圓設立於八年者計有公司九十三資本三三五六○七○○圓凡規模較大之公司在金融業内有匯業銀行（但此爲中日合資所組與完全華股不同）在紡績業内有天津裕元紡織公司上海厚生编織公司寳成紡織公司在礦業内有華昌鍊鑛公司鄱樂煤鑛公司龍煙鐡鑛公司在交通業内有三北輪船公司寗紹輪船公司戊通航業公司鴻安商輪公司在商業内有正泰祥棉業公司中華實業公司在農業内有興業棉業公司吉林松江林業公司在製造業内有丹華火柴公司裕津製革公司豐材公司濱江東興寳業公司慶雲製材公司（亦係中日合資）華興製紙公司永業廣記麥粉公司在漁業内有北洋淑興漁業公司在雜業内有中華商立壽險公司阜成房産公司以上各公司其資本皆在百萬圓以上再以省别言之則公司及資本兩數以直隷爲最多江蘇次之吉林山東又次之安徽四川陜西皆居少數廣東廣西雲南無一所或者該省因在獨立期内未經呈報於北京農商部也由是觀之中國公司前途未嘗無發逹之希望第願時局早平政治入軌則所謂富者智者可以合力共圖十年而後必有可觀者矣 
[河間與許昌兵變之電訊]  
　　河間兵變實由欠餉所致聞直省長曹銳昨（十五）又有元電抵京瀝陳此後危險情形請速設法救濟原文略謂十一師分駐河間各屬之兵於本月二日潰變搶掠焚殺勒迫商家捐輸數千元又拘商會長二人勒捐一萬元仍未放回城内之兵把持城門不准人民帶一物出城城外之兵則四面搶掠慘無人道並宣言欲搶馮前總統之當舖未遂又在各縣勒索欵項二三千元不等銳身任地方難安緘默顧此種事變其原因雖由長官督率之無方實亦由於欠餉之太鉅巳屢次電呈鈞院部迄今未蒙核示務請迅飭李師長速籌辦法以解倒懸而維民命云云 
　　各屬軍隊譁變近月以來數見不鮮聞河南許昌城内亦發生此種慘劇詳情現尙不甚明瞭僅聞豫督趙倜昨（十五）有元電抵京陳報槪略原文略云頃據許昌縣知事急報眞日夜縣屬城内槍聲隆起火光燭天當經派警施救於文日始息等因查該境受創之餘復遭慘刧民何以堪除加派重兵開往該屬鎭壓查勘外詳情另文再陳云云 
[又告危急之庫訊]  
　　庫倫俄黨自經我軍擊退後仍在勾結徒衆密謀反攻失誌前報聞鎭撫使陳毅昨（十五日）續有元電抵京以糧道被敵斷絶危險萬狀請促援軍飛機從速前進原文略云迭據確實探報稱俄黨增砲添兵决意反攻觸機即發較前尤烈庫論東北一帶爲我運輸大道現已被該黨遮斷絶糧堪虞迫懇飛催各路援軍及飛機兼程急進俾資合力分攻殄滅兇燄切盻火速施行又據外交方面消息十四日接庫倫某國人無線電云中國軍隊集中庫倫後俄國愛琴男爵率領俄兵二千布里雅奪人一千蒙匪一千餘佔據庫倫東北聞目的在佔領買賣城該處無華兵恐將失陷昨日政府忽接褚其祥旅長萬急電報恰克圖巳被俄黨佔領匪勢甚猛庫倫益危務請迅撥子彈並派飛機急援以防不虞云云按恰克圖被佔說政府否認 
　　庫倫亂事日前確巳平復俄黨亦巳潰散惟關於俄黨之勾串蒙兵及聯結援隊或將即行反攻故褚高兩司令及援庫各軍隊長官特在庫倫開一軍事會議討論防禦辦法聞已决定分區防守布里克多倫布哈一帶由綏遠之援庫軍駐防察區援軍則駐防庫倫及山道河各要隘高團則擔任防守庫倫西北各要區並聞綏區馬隊將暫行開回烏德 
　　據各公使館連日接得庫倫方面消息謂俄黨又攻庫倫其危險情形爲前次所未有在庫倫之俄人巳有數人被華兵虐待而死華兵對於俄人之待遇似爲窘迫境遇所激成彼等之餉已數月未發蓋自小徐倒後京中均不能按期滙去此事與紀律大有關係各方面深懼軍隊譁潰不能支持陷庫倫於俄黨之手一星期前美公使派出之援救團聞巳安抵庫倫顔總長已正式知照美使署謂在庫城之美僑中政府當予以特别保護决無生命之虞並云留庫之英人梅斯爾亦無恙 
[不易解决之琿春案]  
　　據外交團方面確訊日政府近日屢次召集外交會議討論琿春交涉擬根據朝鮮總督報告履行一切當經表决辦法三項（一）除要求中政府予以確實保護僑民之證據外並請賠償商民之損失及使館之受辱（二）撤兵問題須得駐紥琿春之日軍總指揮報告後再行規定方針（三）該案旣與中政府直接辦理須將前與張使鮑督接洽各項手續淸理後再行正式開始談判 
　　政府對於日使所提出之保留出兵權一條認爲有碍我國主權業已聲明拒絶聞關於此點雙方復經幾度談判迄無效果現外交當局以不承認此條之故對於節略將完全予以拒絶以表示我國之决心 
　　聞日本對於琿春事件擬將間島方面之派遣撤退改派日本警察隊並要求中國警察應聘請日人爲顧問以資維持永久之治安一節然中國方面對之頗主張以明治四十二年九月中日所訂之協約尙在有效期内並固持滿蒙協約之實施 
　　外交界消息日本政府對於琿春撤兵要求保留將來出兵權利中政府保證驅滅韓黨及劃延吉爲緊要區域由中日共同保護三要項政府均巳駁復日政府極不滿意故撤兵一事又生枝節日人仍堅持在股匪未靖韓黨未去延吉以前日軍决計分防要地嚴爲兜剿所有中國軍隊因無會剿之誠心故亦不再合力取同一行動日來又在琿春分配各軍赴延吉東寗汪淸和龍等處實行設防以爲抵抗拒絶要求之反響云 
[福州案已完全終結]  
　　閩案交涉解决屢紀本報前日外交部發表該案交涉之經過茲特將其全文披露如下八年十一月間福州基督敎靑年會學生在南台地方被日人及台籍人持械圍毆槍傷一人刀傷毆傷共五人槍傷警察一名並毁壞順記番菜館器物日本方面謂此案係因學生抵制日貨而起經雙方調查後由部向日使提出條件三條（一）道歉（二）賠償（三）懲兇日使對於各欵均要求兩國互辦復經部以此次肇事係日人尋釁中國方面無責任可言萬無互辦之理迭向日使據理交涉而該使甚爲堅執爭持九年四月二十九日日使來部聲言本案因中國態度强硬至今未能解决殊爲可惜詢問此外有無便法部答以中國要求之條件本有充分理由對於日本主張中國道歉實難辦到仍望日本退讓日使謂此案純由排日而起故主張中國道歉日政府宗旨如是勢難通融現今讓步願將日本方面輕傷者應得卹金全行放棄云云而對於道歉一層仍迫中國允認部當以道歉關係國家體面萬難照辦而懲兇一欵經詳加攷量實行時必須組織法庭由兩國任命委員共同審判殊開外人干涉中國法權之先例故權衡輕重取消懲兇一欵而要求日本獨向中國道歉迭經交涉日使提出最後讓步辦法二條（一）日政府以公文道歉復文聲明對於排貨深爲惋惜（二）日政府給受傷人卹金千三百元（三）津貼順記飯館八百元洎新閣重組日使催結閩案本部以懲兇一節各界極爲注重不能删去因復重提懲兇一欵冀有增益惟日使堅以萬難再電政府爲詞經電由駐使向日政府交涉日政府亦堅持前議部與日使多次面商其最後結果換文内加懲儆及善後事宜由日本政府及中國政府查明後公處理一層其餘仍照前議查此案延擱一年之久交涉不下數十次困難情形不可言喻現巳爭至無可再爭地步部因於十一月十二日與日使換文結案此現政府繼續磋商增入懲儆一欵始予結議之情形也小幡公使致外交總長函云逕啓者上年十一月十六日福州中日兩國人民衝突事件發生時不幸致貴國人方面有十人日人方面有五名之負傷茲爲敦睦兩國邦交速爲和平解决起見將雙方負傷程度切實考量本使茲承諾對於貴國方面負傷者中其負傷程度較重者給與撫慰金大洋一千三百元至順記番菜館之器物損失雖非巳人方面直接之所爲然係因日人等避難於該店致受損失不無可表同情之處茲本撫恤之旨可給與撫慰金大洋八百元除懲儆及善後事宜應由本國政府及中國政府查明秉公處理外相應函逹即希查照爲盻九年十一月十二日外交部復日使　云逕啓者接准函稱上年十一月十六日福州中日兩國人民衝突事件發生時不幸致貴國人方面有十人日人方面有五名之負傷茲爲敦睦兩國邦交速爲和平解决起見將雙方負傷程度切實考量本使茲承諾對於貴國方面負傷者中其負傷程度較重者給與撫慰金大洋一千三百元至順記番菜店之器物損失雖非日人方面直接之所爲然因日人等避難於該店致受損失不無可表同情之處茲本撫恤之旨可給與撫慰金大洋八百元除懲儆及善後事宜則應由本國政府及中國政府查明秉公處理外函逹查照等因本總長均巳閱悉相應函復貴公使查照爲荷十一月十三日小幡公使致外交總長照會云爲照會事上年十一月十六日福州地方貴國人民及帝國人民若起衝突不幸兩國人民致有負傷此固由該地排斥日貨所激成然顧念兩國親善之旨此種事件發生帝國政府以爲遺憾本使茲奉帝國政府訓令將以上各節轉逹於貴總長相應照逹卽希查照爲荷須至照會者十二月十二日發外部覆日本小幡公使照會云爲照會事關於福州案件接准來照閱悉一是查福州地方自上年五月以來人民因誤會發生排貨風潮雖經地方官盡力取締而有時仍不無軼出範圍舉動以致貴國商民受其損失茲爲兩國親善起見本國政府實爲惋惜相應照請貴公使查照即希轉逹貴政府爲荷須至照會者十一月十二日 
[鄂省長問題之波折]  
　　鄂省長夏壽康眞晚南下之議日前又復中變其原因甚多最重要者爲鄂王地盤有某使擔保不動是也當孫傳芳領銜軍界發出反對夏氏長鄂電後曹吳均來電指斥軍人干政之非鄂人蕭耀南（黃岡人直軍師長）來電措詞更激昻王氣頓爲之奪省長問題幾告段落矣迺奉鄂同盟之議忽醖釀於是時同盟條件又有保證鄂省地盤之安全一條王因此無恐赴奉代表孫傳芳前甫回鄂並偕奉代表張某同來雙方會晤後王的態度更加一層堅决外傳王於虞庚兩電之後尙有數電到京均由駐京某軍司令部代遞府院以明示堅决態度中央以迫於鄂人之環請自不便聽其自然故除托王聘卿田煥竭力疏通外又凂王芝祥上將親自來鄂王上將十三日與王密談意見尙不甚相左加以王田兩氏又來電恭維請勿過使總理爲難王不便過於堅拒意稍活動昨午王過漢答拜王上將又敦前請並允電京暫緩夏省長之行請其卽日銷假以待協商聞王已允可業於昨晚電京銷假視事然夏之能否就任尙須費幾許之波折也 
[田中玉請拒新銀團借欵]  
　　魯田督日前爲財政事宜覆中央電云北京國務院鈞鑒經密支電敬悉新銀團藉討論調查之名而行其干涉内政之實飲鴆止渴其亡立待屬在疆吏聞之寗不痛心年來民窮財盡事事仰賴外資縱人不加干涉我已岌岌可危徒鶩治標之策借欵裁兵恐兵未裁而欵已盡仍屬無法補救爲今之計惟有下一决心持以毅力舉全國之軍費政費通艦籌畫可裁即裁可减即减定一確當之標準必如何而後可以預算相符佈告全國切實厲行一面整頓稅務釐剔弊端進欵日增消耗日減三數年間即可仍復三四年之原狀否則此減而彼增齊末而舍本則雖日言裁兵日言減政不過徒託空言有何裨於時艱是在人人激發天良各自猛醒内外一心自有復蘇之望况現在彼之所謂討論調查尙未實行監督倘從此喚醒國人急起直追則亡羊補牢猶未爲晚幸垂察焉田中玉印 
[雲南設立東陸大學之消息]  
　　大學爲培養人才昌明學術之首要歐戰以後各國皆積極整頓敎育對於大學之推廣尤不遺餘力環顧我國除北京國立一校外其他私立者亦僅三數校且多不完備以一加之大而大學如此寥寥勿惑乎文化墮落人才缺乏也云南興學數十年中等以上學校畢業生每歲不下數百人欲負笈歐美京津則道途遼遠力量不及者實多欲就本省深造又苦無升學之地莘莘學子每多中途荒廢殊爲可惜是以有識之士早有雲南應設大學之主張省議會前次開會亦曾建議及此但因軍事倥偬帑藏支絀故未克見諸實行現唐聯師以建設方殷需才孔亟特擬創辦私立大學一所名曰東陸大學校唐自任校長並函聘王竹村君爲副校長董雨蒼君爲敎育長與周代省長會商一切茲將聯帥致王董兩君函錄下敬啓者竊維國家之建設必須優秀之人才人才之養成實賴高深之敎育此環球各國兢兢焉以興學爲急而大學尤宜注意者也方今時事紛紜需才孔亟欲作十載樹木之計當爲三年蓄艾之謀且滇省近年敎育發逹莘莘學子成就良多特各科大學尙付闕如畢業於中學者苦無他學可升求學於此京者又以遠道難往才俊之士中道而畫甚爲可惜不揣棉力擬私立大學一所名曰東陸大學校其宗旨在博采列邦各有之情華適合中國前途之需要並不偏重現在一時之思潮以端正軌而儲通材應設正校長一職即勉由繼堯抗顔擔任而茲事體大端緖繁多相應延聘竹村雨蒼先生爲副校長敎育長以資襄助凡應行籌備事宜即希會同商榷擬議至校舍地點經費之籌集尤爲先决問題並希秉承周省長商酌進行俾得早觀其成毋金玉爾音敢賡縶維之雅如松柏之茂佇培樑棟之才臨頴欣盻順頌文祺董君現已將東陸大學進行計劃槪略擬定如下（一）學校之目的（甲）成文學人才（乙）養成政治人材（丙）養成經濟人材（丁）養成敎育人材（戊）養成專門實業人材（二）學校之名稱擬稱「東陸大學」（三）學校擴充之程序（甲）初期先立大學預科及本科分文學政治經濟敎育四組共七年畢業（乙）二期添設礦科機械科工程科（丙）三期添設醫科理化科農科（四）籌辦機關（甲）設董事部（乙）設籌辦事務所（五）管理人員（甲）校長一人（乙）副校長一人（丙）校務長一人（丁）庶務一人（戊）會計一人（己）書記一人（庚）錄事二人（辛）醫士一人（壬）雜役若干人（六）敎員（甲）英法德日語言兼西洋文學敎員共四人（乙）史學敎員二人（丙）中學敎員二人（丁）敎育兼哲學心理學敎員共三人（戊）政治學敎員三人（己）理則敎員三人（庚）普通科敎員四人（七）學校之建築（甲）初期建築一三層西式普通敎室事務所建築費約在五萬元（乙）初期建築學生寄宿舍與敎員寄宿舍二所建築費約在二萬元（丙）建築運動場費約五千元（八）學校之經費（甲）籌辦費（乙）開辦費如建築費購辦器具書籍聘請敎員費及一切雜費等約共十萬元（丙）常年經費（一）敎員薪金約共五萬五千元（二）管理人員費約八千元（三）雜費約一萬元約共七萬三千元（丁）常年臨時費用如添設科目及校舍等未定（戊）學校初期基本金預定二百萬元分二期籌定 
　　尙有要聞二及地方通信轉入後頁 
雜評一 
[庫事與琿案（默）]  
　　前數日之庫事有轉危爲安之機矣而今日又轉安而爲危前數日之琿案有由急轉緩之勢矣而今日又由緩而轉急安危緩急之變化雖爲常態然其樞機實以兩方手段之强弱爲轉移政府當局而主張堅定不爲久力所撓屈則外力自無由入政府當局而先示弱於人則人自乘機而入故安危緩急之變化雖由於人而實由我之自爲其間不可不愼也 
　　庫事旣危琿案旣急急國民感動於心奔走呼籲起而爲政府之援助此又歷次交涉所常見之例也前此安福時代之政府悠忽遷延以國民爭外交爲多事故共結果魯案懸宕而久不了閩案雖了而爭得亦微今之外交又巳至此現象而掀風作浪之徐樹錚復有脫逃之說將來安知不遺時局上重大之隱憂然則今日之政府其愼勿輕視此危急之情勢哉 
 
 
 

Page 8

 
 
國内要聞二 
[粤商會籌欵之大會議] 决借一百萬元 
　　日前廣東廖財廳長函請總商會召集各行商會議籌餉辦法經商會約定昨八日午後一時會議是日各行商董到者約六十餘人二時廖廳長偕同第一科長張樹棠省議員周承誥蒞會旋即開會旋即開會廖廳長主席各行商就坐畢陳勉畬起言日前入謁廖廳長以目下省會大軍雲集需餉甚急擬請本會籌欵以濟急需惟本會前經借墊湯督軍五萬元交聯軍三萬元現商會存欵甚稀不能不請諸君到會設法廖廳長謂鄙人此次重返粤東得與諸父老相見非常厚幸惟當此艱難時局負此重大責任自非個人所能擔任此次粤軍回粤轉戰千里困苦萬狀官長士兵俱不名一錢甚有以官長而與士兵借一二仙買物者其艱苦之狀可見目前各軍餉糈每日約開銷五六萬爲數不貲今日魏廳長親到領餉而粤軍各部亦待餉出發目下西北兩江戰事方殷省城未可安枕曩者莫楊遇有急需亦曾得諸君帮忙何况今自家人之政府更應關切故今日持請諸君商議設法籌借經諸人討論結果議决向各行各界團體籌借一百萬元以應軍餉急需議决辦法如下（一）借欵金額定爲一百萬元以銀毫爲本位利率每月一分五釐算（卽每百元每月一元五毫）（二）還期自交欵日起六個月還四成其餘六成分兩次歸還以三個月爲一次每次還本還息息隨本減盡一年内本息淸還（三）保證品以鹽稅收入爲保證按期提付到期即憑借票向財政廳領取本息並准將借票先納本省一切餉費稅釐（四）借欵手續應由財政廳委託總商會一手經理將來由廳印發借劵仍交總商會轉給 
[皖省敎育界之改造]  
　　改造聲浪已傳播於皖省大有風起雲湧之勢近來各小學以根本改造首以校務公開校欵公開爲入手辦法如第一模範懷甯高小壛巳實現大要如下省立第一模範小學自九年十一月十日起實行校務公開制度全體敎職員宣言云校欵公開之這種聲浪已漸瀰漫於我們安徽輿論界的空氣中前日北京皖事改進會並正式推舉代表囑託新敎育廳長注意但此種問題何以不發生於他省而獨發生於安徽豈非因爲安徽學校是官僚式的不是德謨克拉西式的是黑暗的不是光明的是專制時代的遺品不是自治時代的産物嗎本校同人都感覺這種激刺的痛苦遂於十一月十日在本校敎員事務室會議解决這個問題結果如下（甲）同人以爲校欵公開不過是校務公開的一部分事故决自當日起實行校務公開而校欵公開自然包括在内（乙）關於經濟方面的有兩個决議（一）授課費（二）校務公費（丙）關於一切校務方面的有五個决議（一）每星期日開校務會議一次（二）對於學生自治事（三）同人如有發生疾病或意外災殃等事（四）校外若有不正當的侵犯（五）以後每年十一月十日爲本校改造的紀念日 
　　懷寗縣立一高改造情形及校欵公開其宣言露布如下校欵公開的必要已經省立第一模範小學宣言實行本校同人非常贊成並且認他是安徽小學改造的先驅但是本校校欵公開在本學期始業時曾經召集校務會議擬定處理規程早已實行不過未經露布此次第一模範規定之敎員勞金每週授課一點鐘每月應得勞金一元同是小學敎員勞力與酬報當然平等本校同人都能犧牲權利雖然得有相當勞金對於校内必要的設備情願在各人勞金項下捐助出來校長除得授課勞金外亦决不另支校長薪金公費因爲小學校長照部章不過正敎員之一那能享受特殊的利益呢 
　　省立法政專門學校此次反對新校長丁景炎後紳學界復公推桐城人光昇以繼丁後聞丁巳具辭職書不復作戀棧想矣惟學生中忽有人又發通啓挽留丁氏實屬自相矛盾刻下省議會對於該校並無若何之表示惟於遷移校址一層巳議有具體辦法查女子蠶桑講習所向設北門外舊武備學堂該處僻靜非常不適女校之用擬令蠶桑所歸併女子工業傳習所（城内楊家塘）讓出屋宇即將法政學校遷入大約可成事實 
　　各校風潮現尙未戢而靑陽縣第七師範又起罷課風潮省委張漢往查至被該校揮之門外昨省立第七師　全體學生巳發出推翻校長蘇緯之最後宣言附列條欵如下（一）此次風潮完全敎育起見實爲同人等之主張並非個人私見（二）無論困難如何總要逹我革新目的（三）萬一同人等之苦衷不爲當道所諒開除少數或歸過少數同人等一律自首 
　　安徽學生聯合會昨日發表改進宣言後復有驅除敎育會長留道章泣告書略云查劉竊會長一席連任三次巳彰違法（敎育會規程會長不得再連任）而每届又悉由維持會分子黑暗選舉我神聖敎育豈能久任玷汚我八皖同胞豈能重滋攫噬敝會熱血沸騰誓袪魔孽精神奮鬭百折不回惟我父老昆季諸姑姊妹痛心糜爛企進開明者素不乏人至乞一致進行共同驅逐云云 
[蘇議會紀事（十二）]  
　　蘇議會現狀開大會易開審查會難前函巳略言之矣十一日大會以後十二十三兩日均開决算及各項審查會而到者寥寥迄未成會十五日亦然計已組織而到會過少不能實行審查者爲財政審查會預算審查會（預算審查共六十人現在分認事項者尙不足三十人）巳經委任尙未組織成立者爲實業審查會考其所以然之故則大會不出席要扣費而審查會則無扣費之規定也耗矣哀哉吾蘇人之代表胡乃若是於此時期中有維持論三種（一）爲以扣除之大會缺席費移給審查會出席費者一部份人以爲是以金錢爲餌也有氣節者且因之不來乃不適用（二）爲審查會缺席者别定一扣費之法然失之太酷（即多盡義務者反易受罰也）（三）爲特别定審查出席費則其失同於（一）亦不可於是審查之僵乃長此終矣不知一般選舉代表者對此作何感想也十六日午後三時十分開大會出席九十二人續到十人鮑副議長主席計討論九案陳伯盟動議變更議程將補發議程第二案陳伯盟提議防止王桂林改編各縣警備隊案提前討論衆贊成則由主席宣布議題略有討論以雖非事實不能不防止以逕咨省長表决是爲第（一）案（二）原議程第一案顔作賓等提議咨請省長轉咨財政部鹽務署飭令淮北鹽運副使將三河壩啓閉劃歸督辦江蘇運河工程總局管理案頗有討論王鴻藻謂該局糜費又不受省會監督不可劃歸管理朱紹文陳述三河壩事實地勢歷史主劃歸該局郝應泰主歸淮揚道尹主持黃炎培有關係之地方組織人民團體負維持之責張援主張付審查附議者多數旋以付審查表决（三）黃炎培陸以鈞動議變更議程將補發議程華彦銓等提議請逕電中央如起用張勳爲蘇皖贛巡閱使蘇民誓死不認緊急動議案及徐堃錫提出張勳有南來之風說宜先拒絶以杜禍萌緊急動議案提前討論衆贊成即由主席宜布兩議題合併討論是爲第（三）案張援主發屠宜厚龐振乾謂此係未電請廢止巡閱使之結果現須從廢巡閱使着筆劉伯昌謂廢官是一問題對人是一問題王詠梅謂此專係對人問題朱紹文謂可連廢督廢使對人用映帶手段一併消納於一電文中馮士奇主由秘書擬稿結果以逕電中央表决（四）徐堃錫提出籌辦積穀建議案所言僅爲江寗一縣計畫結果爲否决（五）羅會莊提議整頓徐淮海保衛法案（五）孔昭晉等提議請咨復省長聲明敎育特稅萬不可行改指漕糧稅爲義務敎育經費案請議審查會提出江蘇省敎育會會長張謇請議撥漕糧特稅爲義務敎育經費案二案合併討論（七）請議審查會提出金山縣農會會長潘玉振四次請議金山南境老鴉嘴海灘劃歸蘇省以淸界限案均付審查（八）徐堃錫提議造成實力保民救國建議案否决（因係泛論無從實施）（九）請議審查會提出江寗徐渤等請議江寗普育堂及淸節堂經費改歸省有案付審查 
地方通信 
[松江]  
　　松滬童子軍訂期會戰松滬童子軍現訂本月二十一號操演野戰業經省童子軍敎練員姚麟書與松江童子軍聯合會會長楊繩武商訂攻守規則以松江西門外景家沿一帶爲戰區約定松守而滬攻松童子軍以西陵寺爲大本營攻者如能於規定時間吹熄守者所懸西陵塔上之燈即爲戰勝否則勝利即屬之守者現松江各團童子軍無不興高采烈磨礪以須連日第一團童子軍尤在西陵寺一帶練習野外炊事及宿營等技軍容活潑路人皆爲之駐足云 
　　二十旅步兵操演野外二十旅三十九團所屬之步兵三營於十七日起在松城附近操練野外晚間即在野外幕營每營操演一星期預計三星期操完該旅深恐地方人民見面驚擾特函郭于野縣長請其出示布告以安衆心現經郭縣長照辦矣 
[揚州]  
　　教廳催填　表教育廳每於學年開始時通令各縣查報學校教員履歷學生籍貫表以備查考近查各縣都未遵章照辦特令江都各縣轉令各校迅予填報 
　　報告佔據官産舊府署早經部令劃歸八中建築校舍並經五師八中會同保管以備將來建設近該校等查署中之府經歷屋爲黄某佔爲己産特報明縣署諭黄遷讓以重公産 
　　控追挪用鹽價十二圩揚子棧前棧長張鵬在任時挪用協濟存前塲運局鹽價一萬四千餘千文迭經塲運食商催償在案現該商以欵係恤本不能任其久延其呈在運署控追文司長已訓令現任盛棧長查照矣 
　　請發平糶餘欵塲運食商事務所昨函縣署追還舉辦平糶之餘欵以憑分别轉給各商佟知事查此欵計餘萬餘千文已令科員查照解還矣 
[嘉興]  
　　改選教育會長嘉興城區區教育會正副會長及各部職員已届任滿照章另選接充現該會已通告全體會員於下星期日即十一月二十一日）　集該會依法投票選舉會長及各部職員以重公務又縣教育會重要職員陳恒熙已於前月因病身故該會亦擬定期召集各部職員開會補選 
　　呈請取締旅社嘉興城内外旅社林立統計不下百餘家其中以東北兩門爲最多各旅社多作非法之營業如窩娼聚賭售烟等無不視爲大宗收入一般靑年子弟之誤入歧途者不知凡幾現經就地紳民張潤章施士華等於日昨呈請官廳飭警取締以端風化 
來電 
[安慶省議會來電]  
　　申報館鑒貴報寒日登載事電有皖議會電催辦選舉等語本會並無此電請即更正安徽省議會印 
 
 
 

Page 9

 
 
   
 
 

Page 10

 
 
本埠新聞 
[不准變通商會長任期之部令]  
　　上海縣商會昨接縣知事沈寳昌來函云逕啓者案奉實業廳訓令開奉農商部訓令開本年十月二十一日准江蘇省長咨稱據上海縣知事轉據上海縣商會會員王伯勛等請變通會長任期請核辦見復飭遵等因前來查商會職員任期照改組後起算凡巳經連任一次者未便再請變通連任及會長副會長與會董職任各歸各算迭經本部通行飭遵在案以上各節巳極通融原爲辦理劃一起見上海縣商會會長自改組後已連任一次自不能再請變通至副會長於本年二月間核准補充與會董各歸各算如改選時仍復被選連任似尙不生問題况上海總商會業巳改選該商會事同一律何得藉詞獨異應飭依法改選以歸劃一除咨復查照外合行令仰該廳長轉飭遵照此令等因奉此合即令仰該縣轉飭該商會遵照此令等因奉此合行函轉即希察照此致上海縣商會十一月十七日 
[濬浦局函請改良蘇州河面]  
　　吳淞江水利分局長陳恩梓近接上海濬浦總局海工程師函略謂頃據海關河泊司函咨及本局十一月十一日之函茲將極司非而路至東京路之蘇州河圖三紙隨函奉上查該圖現巳繪有面積務須濬至最低水線五尺以下其用意在乎開六十英尺寬之水道及改良河面尖凸之處就鄙人之意深盼貴局將河道急轉之處尙未施凹形之保護者請從速建築駁岸或於河中護以堤壩如是則灣勢不至更甚而凸處亦不至更銳矣旣希察核施行云云陳局長接函後業巳函復濬浦局訂期會晤海上程師籌商一切矣 
[新大輪船觸礁沉没之詳情]  
　　字林報云昨以招商局新大輪船在烟臺附近觸礁沉失事質諸本埠招商局得悉其詳情如下新大擱淺後招商局即令圖商與新豐兩船在旁援助並由上海派出救濟船聖杜米尼克號前往設法施救惟上星期風浪頗大船與礁乃相觸撞垤和船底撞成一大洞水遂湧入未幾船陷於波濤之下船上諸人皆移登新豐巳於星期日到滬但船貨盡失矣船擱淺處與尋常航路相離約一哩凡稍大之船隻連救濟船在内皆不敢駛近其處恐觸礁也新大現狀若何招商局未能言之但已無巷挽救之希望按新大爲招商局最好船隻之一招商局置有此船爲時尙不久也 
[工部局報告摘要]  
　　本年收入之捐數十月份工部局收入各項捐欵共爲銀三十二萬五千二百六十兩連以前九個月共銀四百零一萬五千九百九十八兩有零 
　　外人戶籍之調查公共租界調查界内與界外及浦東之外人戶籍現已造册發表計中區一千五百七十四人北區一萬零九十七人東區四千零九十四人西區三千六百十七人界外三千六百六十一人浦東二百六十四人共二萬三千三百零七人（按一九一五年外人總數爲一萬八千五百十九人）内分男子一萬零五百二十七人婦女七千八百二十五人男孩二千五百五十三人女孩二千四百零二人其中以日人爲最多計一萬零二百十五人（按一九一五年日人共七千一百六十九人）次爲英人計五千三百四十一人再次爲美人計二千二百六十四人 
　　浦灘新馬路之開放工部局佈告黃浦灘新馬路由愛多亞路至北京路一段於本月十五日起開放專供載重之車輛行駛原有之馬路除穿街外不許重車通行 
[函催呈報初選調查單]  
　　上海縣沈知事昨致各市鄉經董函云逕啓者第三届省議會初選名册依法應於本月三十日告成呈報現又奉省長删電令卽赶速嚴格調查竣事等因查上海縣境初選調查前經開會議定以十一月十五日止調查完竣十六至二十日爲審查期間二十一日起方能造册距三十日呈報爲期祗有十日中間尙須分區彙姓手續極爲繁重現在調查期限巳逾兩日各市鄉查竣報到者業經不少亟待審查用特專函奉逹務希尊處赶速查竣即日報縣以便造册呈報事關要政幸勿稽遲盼切盼切此頌日祉十一月十七日 
[派定永健艦駛崴調防]  
　　前因俄國戰爭擾及旅海參崴華僑曾由海軍部選派海容軍艦前往海參崴駐泊保護嗣因俄國戰事終了協約各國駐崴各軍均巳撤防回國前駐崴海軍代將海容艦長林建章曾呈請撤防以便休息未奉核准現海軍部以海容戍崴二年艦底凍擱受損艦員兵士備嘗辛苦亟應調回以均勞逸惟崴埠各僑因該埠地處邊隅且有强隣侵逼電請政府仍將海容留崴駐防以保僑商現海軍部巳電飭本埠海軍總司令速卽派艦前往調防藍總司令奉令後巳派定駐泊大沽之永健軍艦就近駛往調防以保僑商云 
[嶺東學生會力爭琿春案]  
　　嶺東學生聯合會電云中華民國學生總會轉報界公會並孫中山伍秩庸唐紹俄徐菊人靳翼靑諸先生均鑒琿春事件日人無理出兵越境剿匪國際無此先例乞嚴重力爭願以全國士氣爲外交後盾嶺東學生總會叩 
[外交協會蘇分會研究魯案紀]  
　　山東外交協會江蘇分會定於十六晚八時假座儉德儲蓄會開研究會等情已誌本報茲悉是晚到會者各界人士曁該會職員等約三十餘人先由主席顧旭侯報告略謂本會自籌備以來已一月有餘經過情形屢見各報不復贅述惟同人等對於外交上學識經騐兩無足稱進行方針殊無把握且會中經費暫由主任郁君墊付個人財力棉薄尤難發展因此兩種障礙遂無成績可言實深慚愧十月十六日請王儒堂博士爲名譽會長并請指示進行方針時王博士適有北京之行約返滬後舉行現博士巳返滬復申前請遂有今日之會所以吾人今日應請博士指示者一爲魯案與國際聯盟之關係若何一爲吾人抗爭之方法若何願博士詳爲指敎俾得有所遵循則本會之第一障礙得以打破至第二障礙全賴在座諸君盡力贊助云云主席報告畢即請王博士演講博士首述各國所取之政策及外交方針上溯百年前之歷史以迄現今之形勢與將來之變遷原原本本如數家珍次述去年巴黎和會之實况及現在國際聯盟之形勢考旣往察現在魯案提交聯盟殊少希望爲今之計惟有先提二十一條於聯盟較爲妥善末謂抗爭方法厥惟自强造成武力之武力民意之武力作外交之後盾庶有優勝之希望至進行順序（一）廣徵會員（二）使國民有研究外交之興味云云後來賓職員等對於抗爭方法略有討論馬鳶馳對於該會進行事務略有陳述旋即撮影茶點而散巳十一時許矣 
[警察所暫行簡章之增修細則]  
　　江蘇全省警務處頒發警察所編制暫行簡章增修細則與前頒簡章略加修改上海縣沈知事昨巳奉到此項簡章矣茲將修改細則錄下第一條除本處前經呈准令發之江蘇各縣警察所編制暫行簡章第二至第八條外其第一條第一項第二項中事件應查照此次增改細則辦理至簡章之第一條之第三第四兩項仍適用之第二條各縣警察所長及警佐學習警佐槪由警務處遴員委任但警佐原額仍適用簡章之規定第三條警察所長承警務處長之命令指揮管理該縣區域内之警察事務對於所屬警佐及警佐以下各職員管理指揮該所長負有完全之責遇有他方重要事件得與該縣知事會商辦理之第四條縣知事對於該縣警察所長立於監督地位得有據情呈請警務處長考核奬懲之權但須確有證明事實爲標準至任免警員不在縣知事監督範圍之内第五條警察所行使公文均以所長名義行之遵照民國七年十二月三十日内務部頒發警察官署公文呈式劃一規則第二第三兩條之規定對於警務處長用呈對於該縣知事用公函第六條警察所長遇有重要事項除呈報警務處外亦得函請縣知事查照第七條警察所長對於該縣警佐及警佐以次人員行文用令第八條警察所長對於該縣原有警費按月呈請縣知事如數撥解負責支配并遵定章呈報警務處考核但新籌經費須呈請警務處核准施行并函縣知事知照第九條本細則如有未盡事宜隨時呈請省長核定第十條本增修細則自呈奉核准之日施行 
[處理舊松府屬欵産之會議]  
　　松江府屬慈善敎育欵産由奉賢金山南滙川沙上海靑浦六縣紳士與松江縣紳士爭執處理問題迭紀前報昨日六縣欵産經理處及敎育慈善聯合會代表假上海勸學所開會集議到者靑浦蔡鍾秀葉昌陛上海李宗鄴姚文枬黃申錫金山畢治安李偉生奉賢阮惟和失聲鳳南匯傅恭弼朱叔源等十一人午後二時許開會當由奉賢代表朱聲鳳起立報告經過情形繼由黃申錫李宗鄴等討論良久决定辦法如下（一）每星期三午後一時由各代表等仍假上海也是園開會一次討論進行辦法（一）議决由代表名義函致六縣勸學所公欵公産處仍照原議執行（一）議决請求省議員提議處理舊府屬欵産條例（一）議决截收租息由各經理處妥爲保存至六時許始散會 
　　又函云舊松屬七縣欵産自代表會議議决各縣各自收管後其存在本埠各典之公欵巳由邑紳分别函知如數截留并另立存摺以資保管聞總數有三千餘元多係府屬育嬰堂存欵嗣後仍擬充作慈善之用云 
[倪嗣冲來滬就醫]  
　　聯合通信社云倪嗣冲自交卸皖督後在京約逾兩月惟所患病症似與精神少有關係近因北方風高物燥不甚相宜日昨特來滬就醫藉換空氣云 
[美公使由杭抵滬]  
　　美公使克蘭氏等十二人昨日（十七日）由杭乘夜班快車於下午十一點時抵滬滬上中西軍政界到站歡迎者有何軍使代表副官孫梓琴淞滬警察廳長徐國樑美總領事交涉員許沅交際科長陳震東楊小堂淞滬警察廳軍樂隊陸軍二排均至滬杭路一號月臺上歡迎克氏下車與歡迎諸人一一握手由陳交際科長陪同出站乘汽車往禮查飯店而去 
[灰絲湖絲業預備參與博覽會]  
　　美國紐約地方來年二月六日舉行萬國絲繭博覽會及繅絲展覽會經江浙皖三省絲繭總公所開會議决推丁汝霖等五人爲代表帶同繅絲打盆女工並各廠樣絲牌照佳繭前往預會等情迭誌前報茲悉本埠山東等帮灰絲同業亦擬將各種灰絲出品運往紐約預會現巳與三省絲繭公所商明决派該同業李登魁爲代表届期與丁汝霖等同往再公共租界盆湯弄絲業會館爲七里涇等湖絲帮所組織現對於紐約盛會亦擬派代表與廠絲業代表同往惟代表何人尙未確定云 
[組織華商棉業公會電]  
　　上海華商棉業公會電呈北京農商部及江蘇齊省長實業廳云北京農商部總次長南京省長實業廳長鈞鑒上海棉業火機部通海部崇海部漢口部姚花部太倉部本花部號家部經理部等九十六人公同集會三次遵照修正工商同業公會規則發起組織上海華商棉業公會業於本月六日通過章程票選董事所有正式公呈自當依法核轉理合先行電陳穆抒齋吳季農陳子馨宋德宜鄒九如包惠卿兪福耿榮梅淸劉亮卿孫月三黄祥祺楊定甫穆藕初祝伊才顧松濤潘澄波朱華垣等叩篠 
[米店同業反對增加斛力]  
　　米店嘉穀堂公所因斛司加增斛力一事行家雖已贊成而此費出自米店因此多數反對曾於上月二十七日陳請上海總商會公斷處公斷迄未解决爰定於昨日下午二時邀集全體同業在公所開會至時會董奚賡虞曁各店到會者一百餘人振鈴開會經奚董提出三項辦法請衆公决（一）承認仁穀堂議决每石加四文（二）准照總商會之勸告加二文（三）分文不加以多數同意爲决定經到會各同業磋議之下僉以此項斛力前經加入佣金以内已無斛力之名義且佣金又於本年增加仁穀堂所議辦法太爲專制大多數簽名不加又經奚董謂第二項乃總商會秦會長勸告加二文原屬和平辦法爲息事寗人起見似當照允請公衆體諒解决然亦祇有少數贊允未得通過以是仍無結果至散會巳六時餘矣 
[北市米行公會開會紀]  
　　北市米行公會前日開臨時職員會蒞會者如錢貴三康秀甫二會長及各議董調查員第三十餘人集議各件錄下（一）限制米價事刻下新米登場米價理應減小奈因内地糙價反漲一時難望回落吾同行以維持民食爲宗旨議以九元爲限不得逾額如違呈請地方官廳嚴重取締（二）爲合記米行徐某打包私運事日前接某公民來函告發議决由本會致函該行責問究係何種交易尅日明白答覆（三）整頓斛司事此次斛司要求加資由公會勸導各店每石出錢四文現巳實行但斛司係行家雇用應受行家經理之指揮議决倘斛司在外成羣結隊作非法行動及不受指揮者立即辭歇咨照同業槪不雇用（此條巳有錢恒泰某斛司因不聽指揮實行歇退矣）議畢而散 
[社會服務委員會第八次開會]  
　　前日（十一月十六日）下午四時半女靑年會社會服務委員會在崑山路十一號半女巿年會開會與會者有該會所請之改良家庭運動聯合會中執行部員數人由姜思仁女士主席先提議華洋義賑會事務略謂女靑年會會員中捐助賑欵者想已有多人但恐其中爲無力出鉅欵因而未捐者亦必有其人然捐助之法不一出現欵者固佳苟能組織縫紉班專做衣服等物送與賑會亦屬好事當時即派聶寄塵夫人蕭智吉夫人等調查一切俾能着手進行次提及社會服務研究會事項討論多時同時委定陳景韓夫人顧蔭亭夫人等爲廣告部員以社會服務研究會事設法通知各女學校聞此研究究開會時將有名人演講及各種關於改良家庭之問題云閉會時巳逾六時矣 
[盜匪拒斃水警案近訊]  
　　前泊東溝浦面之水警巡船被匪戕害警士搶刦槍械一案業經水警偵探緝獲王家聲馬大朱榮發卽小六海孫金曉等四名解蘇歸水警總廳訊辦在案惟在逃之胡海章王小喜子陸大文及不知姓之二十子等屢緝未獲而此案之共同兇犯王根生另管押於檢廳曾經移提亦未允准此渡以致此案不能訊結茲經趙廳長除飭探勒緝逸犯外並以所失快槍四桿手槍一枝均未查獲故於昨日勒限偵探沈杏三趕緊訪查違干懲辦一面復又備文移請檢廳務將王根生引渡歸案訊辦 
[車夫猝斃之調查]  
　　黃包車夫徐思堂因在小東門口停車礙路爲崗警驅逐以致跌仆倒地氣閉身死一案外間言人人殊一區二分所警佐王淸河以案關人命虚實均應澈究爰會同巡官巡長等於前日午後親詣小東門口實地調查詢之該處附近各商號咸稱舊歷十月初六日午十二時三分鐘徐思堂停車礙路該巡警正欲上前趕逐之際徐即拉車向南奔跑惟因奔跑太速跌仆倒地一時氣閉而死我等近在咫尺均皆目覩是實又據屍屬徐景坤訴稱我姪徐思堂如果跌傷倒地以致氣閉身死實屬自不小心與人無尤等語王君得禀即據情禀詳淞滬警察廳查考矣 
[殺妻案准予上訴]  
　　王沛霖控妹夫徐虎全將伊妻王氏即我胞妹用刀戳斃請求提究等情當經法庭派員騐明並由公共公堂將徐拘獲經法庭備文前往將徐引渡到案預審起訴業經該廳推檢各官開庭訊明判處監禁十二年徐奉判不服於昨在押所遣人投廳具詞聲請上訴奉諭核准着提出理由准其上訴 
[吳淞口外之越貨傷人案]  
　　前晚十時許楊姓沙泥船行經吳淞口外突來盜船四五艘攔住去路盜匪約有數十人各執槍械分站盜船首尾大聲威嚇數盜躍上沙泥船入艙搜刦無奈所載純屬沙泥除水手自己衣服及少數現錢外毫無可刦者盜即將撑船人所有悉數刦取躍登盜船揚帆他去當刦掠時水手通州人李啓明顔二妹與盜爭持被盜開放手槍擊傷手足等處痛倒船中嗣經事主楊某投報水上警察廳請緝盜匪究辦一面送二受傷人至滬醫治昨晨已入麥家閱仁濟醫院請治矣 
[浦東三區署長之注意冬防]  
　　補東三區署長曾永奎查得沿浦一帶華洋廠棧林立客民叢集本届冬防亟宜提早籌辦以弭　患除通函所屬各分所警佐及騎巡游巡二隊長自即日起各按所轄嚴密梭巡外復於昨日偕同巡官下鄉察勘巡邏箱有無缺少崗位是否扼要以資整頓而便抽查當經勘定各渡口各要隘應添崗位五處自晚間九時起至天明六時止一律加派雙崗原有巡邏警十名不敷抽調再由各棚中挑選幹練巡警十名專司夜間巡邏之責以期週密而保治安 
[國民大會策進會消息]  
　　國民大會策進會昨日（十七）年後五時開第二十二次評議常會公推趙南公主席張振遠紀錄（一）報告出發代表曹朱二君由漢口發來函電（二）報告評幹兩部當選研究國民大會組織法委員姓名（三）總務股提出交際主任鄭鷓鴣提議會議時間提早一小時案多數認爲變更法定時間且事實上下午四時各人辦公未畢亦感不便多數主張由幹事部撤回主席付表决通過（四）報告新劇公會來函因代表事冗屢屢缺席萬不得己請予出會多數主張去函挽留請其另推較有暇之代表表决通過（五）攺選評議部第三屆委員結果當選者周劍雲唐豪（編議事日程）林炎夫江湘浦（編配提案建議案）王保相陳枝庭（審查加入團體）呂靜齋蒙會文（監察幹事部執行事件）趙南公盧煒昌馮溢源（保存一切文件）選舉終了遂散會再該會組織法委員會亦於昨日評議會終了後開成立會當時議定分任事項（一）搜集日報（二）彙齊各種雜誌（）三編查加入本會各團體發表之意見（四）起草以上四項交幹事通告全體委員推定分任散會時已七鐘半矣 
[華洋義振會消息]  
　　此次北省被災華僑方面捐助鉅欵者甚夥該會昨接雪繭莪籌辦中國七省振災會來函云警啓者本月二十七號曾以叻銀一萬元投滙豐銀行照市價計得滬銀四千三百二十五兩正電滙上海中國銀行交貴會簽收合本月六號首次滙繳之四千兩及十六號第二次滙繳之四千二百二十五兩統計三次共滙繳滬銀一萬二千五百五十兩正諒已次第逹到如收妥請便示慰其十六號第二次滙繳之銀於二十號所發之報告信内誤寫爲四千兩其實係四千二百二十五兩特此詳明希爲諒察敝埠僻處海隅重洋遠隔中文報紙少到西報間有擇錄亦從簡略故對此次各省災情就各處函述等等恐猶未盡其詳現當地政府對於此次災情甚爲注意有欲以七州府撥欵相助之擬其數約在二十五萬元是以政界每每查詢情形敝等未能詳舉以對最好希貴會將關於此次災情及振務之中西報紙隨時寄下藉資觀感斯捐募前途或不致中解此則區區之意也云云又接三寳壠中華總商會會長鄭俊懷君函云接讀函電　悉南北七省水旱爲災禍重區廣起望中原瘡痍滿目雲洋雖隔痌戚彌殷敢不稍盡棉薄共拯孑遺現經邀請僑胞組織臨時籌振協會派員分組募捐一俟集欵有緖當即隨時滙晉以應支配云云並附來在彼方乞振啓所述災情極爲沉痛該會發電託華北華洋義振會在津採辦高梁旋以報來價格不一去電詢問實在價目嗣得復電每百斤爲三元七角該會即電請擇廉購辦云又孫仲英君接直隷滄縣賈司鐸報告該縣災情略謂城南及東南四十里之外顆粒無收者有四五十村得十分之一者有三四十村得十分之二三者亦有三四十村其約十之二三者僅能抵種籽肥料之資耳該縣知事所查災重之村計百十餘村災民約十萬人此數亦可稱公道惟此十萬災民果何法以謀食乎去年秋收極薄今年麥季又無收獲牛馬早經賣盡田地房屋典質無門有呂德齋者一家十六口素有地七八十畝畜牛驢等數二三頭今則賣盡將牲畜所食之苜蓿留以自食又呂子蘭傳楓林等家以飢餓之極竟吃乾苜蓿及乾黄菜此菜乃田中野草且有惡味爲騾馬所不食而災民覔得欣然色喜可憐矣災情如此重大似宜立一範圍救濟（一）從救濟兒童起借此以救其全家每村平均收養兒童百人每童月給二元令其家自行撫養（二）凡村中無依無靠之鰥寡并無兒童者平均一村約有十人或十五人此等人月給一元或一元五角（三）帮助商人多運量食糧多則價不大長請諸君注意滄境係一日一集凡鹽山慶豐交河獻縣皆來滄糴糧滄乃糧之聚處也必須設法使滄之糧食運來者多然後民命可存我所以報告滄境災狀者爲欲免此地以後有最大危險如滄地有大危險則天津等相近之地亦俱不能安枕矣滄縣天主堂司鐸賈國安 
[國内輪船進出口貨物之調查]  
　　進出貨（寗波）太古公司之新北京輪船由寗波抵申裝來之貨有乳腐一千零八十四甏花餅八百件竹器三百五十件藥材一百六十二件銀洋一箱草蓆漿粉棉花等一百八十三件紅牛皮十六件皮蛋螟蜅雜貨三十六件又寗紹公司之新寗紹輪船自寗波來申裝來各貨有竹木器四百零五件鐡桶二百零五只地蓆一百件漿紛棉紗草帽一百六十四件其餘爲冬笋布頭蔴袋及雜貨等九十八件（長江）日淸公司之瑞和輪船從長江來申裝來之貨有麩皮六百袋下紙二千七百件石膏六百袋芝蔴二千餘包機花三百件靑蔴一百五十件生漆一百四十桶洋灰一百五十包又太古公司之盛京輪船由長江裝來之貨計大包三千二百包花生仁九百包桐油三百桶藥材一百五十件（揚州）大逹公司之大龢輪船從揚州裝來之貨有猪羊一百件鷄鴨二百九十件小麥一千零九十三包花衣九百十六包花生花生米一百包南北雜貨四百十七件 
　　出口貨（寗波）太古公司之新北京輪船昨日裝往寗波之貨有麫粉一千八百包豆餅六百塊點銅五百件糖七百包米四百二十五包荔乾九十九件藥材七十二件水泥五十桶柴油靛靑五十四桶粉絲白籐二十三件竹器雜貨八十九件又寗紹公司之新寗紹輪船昨日裝往寗波之貨有麫粉一千三百包白米四千一百三十二包棉花飛花二百二十包黃豆三百包點銅一百件花生一百包洋布一百件火柴水泥一百十五件靑果胡桃一百三十五件鐡一百二十五件木頭雜貨一百二十四件（長江）太古公司之吳淞輪船昨日裝赴長江之貨有糖七千餘包洋布紗二百件香烟二百箱餘均雜貨又招商局之江孚輪船昨日裝往長江之出口貨有鐡塊四百擔紅白糖五百包繭子一百件笋干四百件餘爲雜貨（烟津）招商局之新濟輪船昨日裝赴天津之貨有麵粉二萬一千一百五十五包白米一千七百二十包鐡七十件舊鐡七千七百五十五噸香烟五百九十九箱水菓三百六十件糖二百包紙頭四百十二件洋布茶葉四十七件電料機器水烟等九十二件雜貨一千零八十九件又有招商局之新康輪船昨日裝赴烟台之貨有紙頭三百四十件小包紙一百二十件洋布二百十一件花衣一百八十包水果一百二十件竹筒竹篾五百六十件靑蔴拷皮七十件茶葉笋乾一百二十二件麫粉蓮子七十包又裝赴天津之貨有白米三千二百五十四包麫粉一千四百四十五包土酒六百八十九壜香烟七百二十五箱洋燭一千三百二十箱花衣四百包紙頭三百四十二件竹掃三百件糖二百九十包萆蔴油一百瓶紅牛皮八十六件窰貨七十二件雜貨一千三百九十三件（港粤）太古公司之新疆輪船昨日裝往港粤之貨有麫粉六千包花生仁三千五百包花衣九百包花生餅五百件洋燭五百箱黄豆四百包洋紗五百件土布鷄毛六百件餘均雜貨 
[外洋輪船之行程]  
　　日本郵船會社之八幡丸昨日由日本來申此次裝來進口貨中以白糖一項爲最多共有一萬六七千包云又有公泰洋行之文尼泰號ＶＩＮＩＬＡ進口貨己卸淸即日將往星加坡小呂宋等處在申裝去出口貨中有祥泰之木頭五六百根云又法國郵船公司之智利號ＣＨＩＬＩ自十月十三號離開馬賽以來昨日已到香港即日開行來申大抵二十號八時可抵上海停泊於南瀟洲之黄浦碼頭云又藍烟囱公司開赴德國荷蘭之愛爾配亞號ＥＬＰＥＮＯＲ原定明日開發今因裝貨不及己改爲二十二號先往倫敦次赴荷國之矮姆司得旦然後取道落得登而赴漢堡又中國郵船公司尼羅號准於本月十八日自香港開行二十一日離滬二十三日離長崎約十二月十日可逹舊金山 
 
 
 

Page 11

 
 
[友華銀行銀市報告]  
　　中美新聞社譯友華銀行十七日報告云昨日倫敦銀價當　跌三先令八便士遠期跌一先令二便士紐約銀價漲至七六又八分之五倫敦紐約滙價三四二半此間開盤定價金鎊五先令金圓八五日金五九開市時市况不穩賣出價金鎊五先令半便士金圓八六午後市面大堅定交易頗多金鎊價五先令一便士又四分之一金圓八七紐約倫敦銀市於前數日間跌落後現漸穩固故銀價不至再跌云 
[碾米業常會紀]  
　　上海機器碾米公所昨届隂曆初八日常會之期下午二時仍在總商會三層樓上議事廳舉行董事張樂君錢貴三曁評議司月及同業到者二十餘家開會後提議斛司因加力問題於初一日罷工時同業恒昌德斛米被斛司指爲破壞團體之交涉案經該廠經理徐鴻荃蒞會報告略謂我同業碾米廠雖同在仁穀堂較斛然米廠與彼米行性質不同且當時將米斛拔去殊無理由應由公衆籌議公道對付方法經張董理勸願擔任向雙方調停息事繼又議閘北水電廠減費一事業已奉到省令由該廠廠長莊余濤復函當即對衆發表函云逕復者前准貴公所迭呈請減馬逹電費當由敝廠據情轉呈請予核减以恤商艱茲於本月二日奉省長指令第二一七五號内開呈悉應准暫照九折核减收費一俟米廠營業發逹仍仰照舊辦理此令等因奉此自十一月起照減外相應錄令函請貴公所查照云云繼又議糠栖價仍照前届計算議畢散會己五時矣 
[南京舊械運滬修理]  
　　江蘇代督齊夑元因舊有過山砲多巳損壞亟應運滬修理前特函請滬寗滬杭甬兩路管理局准於備車由寗裝運來滬經該路局長轉令車務處令南京站長預備車輛載運現此項舊山砲已於昨日（十七）由南京運抵上海南站計有山砲二十七尊駄鞍三百二十五付空子彈箱二百二十二只分裝三十噸鐡蓬車二輛當由押運員高恩置在站照料卸車後隨即僱用榻車送往兵工廠修理 
[懲辦男女拐匪]  
　　寗波人李瑞林山西人嚴正記浦東婦人羅陸氏陸續往内地各處誘拐婦人鄒氏陳鄭氏朱王氏女子張阿大朱金弟來滬先將鄒氏一口賣於虹口七浦路二百七十五號門牌居人姚慶林爲妻得身價洋七十五元分肥距該氏過門旬日捲物逃遁姚乃於前日向若輩交涉適爲滙司捕房包探奚德安查見究出前情稟由捕頭加派西探目泮林士帶同中西包探往將男婦拐匪三人被拐圖賣婦女四人一併帶入捕房分别收押昨解公共公廨請究即由買主姚慶林上堂訴明三被告價賣鄒氏與伊爲妻立有賣據過門十天即行捲物潛逃顧係串放白鴿云云並將賣契呈察又據女子張阿大訴稱原籍無錫現年十八歲係被嚴正記以舉薦紗廠做工爲由拐來先往羅陸氏家後移至李瑞林處並被閉於房内婦人陳鄭氏供稱原籍浦東現年二十八歲係被羅陸氏以舉薦帮傭爲由拐來住於李處業已四天女子朱金弟供稱原籍宜興現年二十一歲向在家鄉開設飯店此次係被嚴誘騙來滬開店嚴並允帮忙到後住於羅陸氏家前日有一人來看我欲買我作妻因我及母親均不願意詎李竟乘我毋出外借資以備回家之時將我挈至伊家閉於房内嗣我母得悉向羅陸氏吵鬧始由該氏之同居指引我母前來與我會而等語並由其母朱王氏上堂證明前情質之各被告供詞推諉張襄讞及英赫副領事核供以李等男婦三人略誘行爲業經證實判决分别各押四年期滿一併逐出租界被拐之婦女四口函送上海縣知事署遣回各該原籍交其家屬認領 
[救主堂展覽會預誌]  
　　狄思威路救主堂女子服務團成績可觀手工出品甚多茲定本月二十號即禮拜六二時起在蓬路一號昌世中學開成績展覽大會外加該堂男子服務團中西音樂高等唱歌所有售去出品之局悉充昌世中學新校舍建築費聞該中學建築費集捐過半不日開工由上海營造公司繪圖監督工程其營造費計三萬餘金云 
[徐滙公學七十週紀念詳情（續昨）]  
　　十四日淸晨先由姚大主敎來堂行祭謝禮儀節極爲嚴重有舊學生孫蓉江君年己八十一歲白髮飄揚精神矍鑠前向主敎致讀頌詞主敎亦懽悅逾恒起與握手爲禮蓋孫君自讀書至今巳逾六十五載雖較馬湘伯先生尙後三年（馬爲開辦第二年之舊學生）而馬君現在京都則孫可爲魯殿靈光也十時後開校友會蓋該校七十年中隷名學籍者已逹三千八百餘人内爲司鐸修士者約近二百人前當科舉時代名列膠庠及鄉闈獲雋名亦近百人故政後遵照定章分爲中學高小二部迄今十許年間由中學畢業者已逹二百數十人由高小畢業者幾逾千人然一經離校則多勞燕分飛不相聞問該院長山公觀察現在潮流知校友會之不可少故擬於此届慶祝時招集　届老學生會議組織當由山院宣布宗旨諄囑推舉委員擬定簡章各校友或起演說或表意見最後推定朱志堯莊藴生等十六人爲起草委員云十二時聚餐仍用中西盛席酒罷後復於新校舍前邀校友二百餘人合攝一影下午遊藝會戲目與昨相同惟該校定規向禁女賓入席此次以非常盛典特予破例兼邀女賓入内觀劇學生家屬中多有聞風結伴而來者即法總領事雷君亦挈其夫人公子輩蒞至統計男女各賓不下二千餘人致坐位不能容納後來者只在操塲左近及宿舍課堂等處游觀一切及六時均各欵以茶點分别辭去晚間除電燈爆竹等物一切仍舊外是夜并演影戲以助餘興至九時後始畢三日中戲場及出進路口均有學生設攤或手捧木盤出售本校名信片紀念册及徽章等物所得售資聞將一律撥充北方賑捐蓋亦好行其德者也 
[委定冬季檢查印花稅人員]  
　　淞滬警察廳長徐國樑前已會同上海縣沈知事佈告各商號以冬季印花稅大檢查業已奉令提早於十一月間實行等因在案茲復定期十一月二十日爲開始舉行大檢查之期並委定本廳科員督察員等分往各區會同縣公署所委之員實行協警檢查刻聞第一區署境内委温楷二區署境委井俊起四區委顧祥和五區委高殿魁惟浦東三區吳淞六區等處已由廳令委各該署長署員自行督查昨已分别令飭遵照矣 
[慶福星銀樓開幕]  
　　中虹橋東首慶福星銀樓昨日正式開幕内外編紮彩綢並綴五色電燈數千盞光耀奪目頗爲可觀自晨至暮往購者甚形擁擠大同行慶福星銀樓開幕攝影 
赤金每兩三十九元金色純潔該銀樓招待顧客於應接不暇之時仍和藹可親計全日售金四千餘兩併洋十餘萬元各大同行如慶雲裘天寳景福方九霞等亦均售金不少云 
[吉林敎育界來滬參觀]  
　　吉林省立第一師範學監信子謙敎員蕭夢孚舍監兼敎員韓女士並該省二師校長王慶堯等四人月前南下沿途參觀敎育抵本埠後即至江蘇省敎育會投剌聲稱擬在江浙兩省各埠境參觀學校當取得介紹參觀學校證劵於昨日午後偕至尙文路第二師範曁附屬小學參觀時附屬小學楊主事因赴常開會由其高小二年級主任顧仲賓引入客室談論一番即導至該校各級課室與學生寓舍自修等室分别參觀逐事諮詢尤以韓女士詢問最詳旋向該校覓取近時敎育著作各種標本及一覽表等資購數種帶去備考 
[小學敎育研究會開會預誌]  
　　小學敎育研究會分致各小學校通啓云逕啓者本會案照會期預定表應於十一月二十一日（即星期日）上午開普通研究會至時務希貴校諸君子早臨爲盼又前届國語研究會决定調查各學校國語敎學法經本會分别條目函請報告貴校如未報出祈即開示設有其他研究問題請早日提示交會至盼 
[寗波同鄉會旅滬公學消息]  
　　寗波同鄉會旅滬公學自署假後開辦以來四校學生已逹六百餘人各項設備大致就緖茲悉該校敎務主任烏崖琴於日前召集各校敎員在一校開第三次校員會山烏君提議革新敎授問題當經共同决議先從參觀上海各校入手自本星期起每逢木曜日四校各派一人組織參觀團赴就近優良學校參觀各備參觀筆記以資研究聞本星期先赴萬竹學校參觀云 
[上海蒔花會菊花大會紀]  
　　上海蒔花會於今明兩日（十七十八）在大馬路外灘蓆棚内陳列各種菊花舉行比賽大會來賓以西人爲多棚内所有菊花皆極茂盛紮成盆景並有折枝花朶分插各種水瓶置於几上場中芬芳撲鼻大足怡情又有西樂隊奏樂以娱來賓云 
[派員接充營長]  
　　現駐閘北第六旅二團第二營營長杜德山日前因病身故遺缺現奉何旅長令委旅司令部參謀長張廷棟接充張昨已接印任事並呈報陸軍部矣 
[大團扣留瑞潤輪船續誌]  
　　豐昌輪船公司行駛上海新塲間之瑞潤輪船（昨誤瑞順）繞道大團載客被該管警署查得執照不合扣留等情已誌昨報茲悉此事自經裕大輪船公司以該輪繞道載客侵碍航線等情提起控訴後董區員常即飭警查得該輪所領執照係行駛湖州内河者此次繞道載客似屬違背航業定章船主賀桂卿吸食鴉片連同烟具併獲到案本應一併解究嗣經某紳之緩頰姑准暫行交保其瑞潤輪船一艘即予扣留於昨據情呈報南滙縣知事核奪 
[聯益施材會消息]  
　　江蘇徐州人貝信榮年二十四歲小工爲業日昨不知因何失足溺斃於斐倫路沿河内旋經該路騐屍所騐明確係溺斃當由嘉興路哈爾浜路捕房函咨上海聯益施材會舁材殮埋於該會義塚又該會每届隆冬向例施捨衣米現因北省災民來滬乞食數不在鮮用將應施米石提前撥給云 
[小火即熄]  
　　前晚三句餘鐘公共租界漢口路（即三馬路）天外天遊戲塲底下興華川菜館内不知因何遺火霎時濃烟四佈幸人手衆多當即取水灌熄未至燎原迨救火會聞警驅皮帶車趕至見巳熄滅遂即折回 
[大新街火警續誌]  
　　湖北路（即大新街）迎春坊口天生西藥公司於本月十五號早火起燬及比鄰容昌照相館及該館樓下大興呢絨店各情曾誌本報旋經老閘捕房捕頭派探顧阿根榮錦林協同西探鼐鐡查得天生係陳賢能所開保有火險銀一萬三千兩容昌亦保險銀三千兩惟大興未保火險現天生夥友與容昌夥友互推起火昨由該探等將所查情形據情回訴捕頭核示矣 
[寳興里火未成災]  
　　前日下午二時許閘北寳山路寳興里居民某姓家不戒於火當經衆鄰到來帮同救熄幸未成災 
[太古碼頭請捕保護]  
　　英商太古洋行藍烟囱輪船共有九十餘艘自歐戰停止後己照常營業陸續開駛來滬現在每月内必有十餘艘到滬停泊洋涇港口太古碼頭該公司鑒於碼頭匪徒充斥時有失竊貨物情事以故呈請海關河泊司令飭水巡捕房保護業經梅捕頭轉令探目何春蓀挑選得力暗差十三名由河泊司發給證書往該碼頭輪滬梭巡以資保護而防失竊 
[汽車撞傷行人]  
　　昨晨一時許一百八十六號汽車駛經五馬路外灘撞倒崇明人朱孟林首臂腿足均傷當由老巡捕房二百八十號華捕到來喝止汽車開行扶朱孟林入汽車押令汽車夫載送醫院醫治旋即帶該汽車夫人捕房稟候捕頭發落 
[塌車碾傷婦人足背]  
　　塌車夫唐大昨晨裝載貨物車經薛家浜地方偶不經心將行路婦人孫龍氏之左足背碾傷由警拘送一區一分所警局移送地方廳訊辦下午奉檢察官提案騐訊之下判該氏回家自醫唐着收押候該氏傷愈再核 
[命案犯判處無期徒刑]  
　　王三郎徐阿弟趙阿弟等前與劉某挾嫌糾衆在西門外虚家灘地方將劉凶毆致斃投經上海地方檢察廳派員騐明飭緝凶犯脫逃無踪嗣將趙阿毛一犯獲案由檢察官預審明確起訴審判廳昨午後奉沈刑庭長會同堵陳魏推檢各官開庭飭提趙阿毛到案研訊一過判决趙阿毛處無期徒刑判畢飭令選押候上訴期滿送監執行在逃逸犯俟獲案另行訊核 
[持刀行兇押一年]  
　　無賴劉小狗子於上月十六日晚在法新租界黄河路持刀將江北人顧小新五猛戳十餘刀顧即倒地血流如注由巡捕到來將劉拘獲帶入捕房諭將受傷人送往醫院醫治候傷痊再核等情已誌前報昨因原告傷愈故提解法公堂請究原告顧小新五　稱民人向業織襪前晚行經該處不知如何被劉等五六人上前將民人亂戳幸有巡捕到來將劉拘案請求重究詰之劉小狗子供賞因原告向民人借去短衫一件屢索不還故此憤恨行兇中西官判劉不應持刀行兇着押西牢一年以儆醫費亦歸被告負擔兇刀没收 
[秤買棉花作弊之科罰]  
　　鄉人李尙夫昨扭吉木林至法公堂控稱吉木林前向民人購買棉花數擔詎將棉花塞在秤頭上減輕重量以致民人受有損失今將大秤呈鑒詰之吉木林稱此項大秤實係原告借來並非民人之物詰其棉花是否係爾所塞吉語塞中西官判吉罰洋十元外再賠償原告損失洋一元以儆 
[婦人似患神經病]  
　　昨晨有一年約三十餘歲之婦人在十六舖太平碼頭老馬路地方往來喧嚷形似患神經病者爲崗警查見向之詰問據云從浦東渡浦而來因丈夫寵妾棄置不顧等語該警查其脚上有鐐知其私自逃出當即帶回一區警署詰其住處及伊夫姓氏均語無倫次檢其身旁帶有日記簿一本内載俱係賬目並夾有支票兩紙計共銀三百兩内容係申莊同利申支益昌莊初六期字樣據稱在途拾得趙著長飭申解警廳司法科訊究 
[婦人身藏多數僞幣之押儆]  
　　住居公共租界北京路六百零三號門牌之湖州婦人温王氏前會犯混用僞幣案經公共公廨判押女所一年前日特别包探王長根蘇長生西探麥克納司又在廣東路抄獲該氏身畔之僞質龍洋二百元連人拘押昨晨解請公廨訊究據該探等稟稱被告身藏僞洋巳在捕房承認係以銀洋四十元向錢謁生購買以便轉售與人等語禀畢將僞洋呈察質之該氏供稱抄出之洋係謁生之物因是日我在廣東路向謁生借貸彼遂以此洋交我囑暫守待彼即往附近弄内而去瞬息包探到來將我拘案等詞張襄　核供商之美赫副領事判温王氏發押女所三年期滿逐出租界僞洋銷燬 
[私帶煙土罰五十元]  
　　山東人羅長根日前在外埠購得烟土五大包藏在行李内於前晚船抵上海法租界地方羅即登岸正欲雇車時適巡捕見羅形甚慌張當即上前着令打開察看遂連土帶入捕房昨解法公廨請究先由捕頭上堂稟明前情並將烟土呈鑒詰之羅供此項烟土實係朋友曾姓之物在漢口地方托我帶來上海並非自己之物求察中西官判以羅私帶烟土有違定章着罰洋五十元充公烟土没收 
[懲罰三燕子窠之主客]  
　　倪阿林陳小壽分别在虹口墨克登路二百八十號嘉興路一千四百十六號兩處屋内私售燈吃洋烟經該管捕房查悉飭令中西包探前往將兩燕子窠主及烟客施阿奎季洪坤陸阿二周見生王阿根對仁坤等速同烟具帶回收押昨解公共公廨經中西官訊明違禁屬實判倪押西牢兩月陳押一月其餘六人各罰洋三元充公烟具銷燬 
　　又通州人陳阿林因在東棋盤街六十四　屋内開設燕子窠被總巡捕房華副捕頭白君查悉於前日率同一百四十二號華捕往將陳與吃烟人彭阿三蔡銀桂姚金寳連同烟具一併帶入捕房昨解公共公堂經中西官訊實以陳故違禁令判罰洋五十元餘人各罰洋三元一併充公烟具銷燬 
[五歲女孩失踪]  
　　虹口墨克登路一百零一號門牌李高氏家五歲女孩王珍昨在門口游玩忽然失踪該氏四出找尋無着據情投報該管哈爾濱捕房捕頭飭探湯榮生往查以住居束嘉興路一千三百八十二號門牌向爲車夫之江北人唐少卿似與本案有關因即將唐拘入捕房訊供不認押候查明實在情形再行解廨訊核 
[昨日公共公廨訊案紀]  
　　昨晨公共公廨民四庭由關讞員會同美丁副領事訊理各案如次（一）婦人陳王氏延朱斯芾律師稟請給諭准予執管其故夫陳根儒之遺産案「結果」准給諭聲明所有陳根儒在義品洋行押欵内之寳山寳樂安蹈淸册二十七號之地産准由陳王氏管業（二）姚幸才訴李遐昌不理代墊各欵案前判限被告於一個月内償還銀一千九百三十七兩五錢洋九百五二眶元茲已逾期被告未還故原告律師到堂要求執行堂諭被告不到延律師到案聲明李亦有控他人欠欵不日將審請再展限俟該案判决得欵歸還「結果」展期七天着　告遵判履行（三）妓女姜阿　訴鴇婦唐老三逼娼請求回復自由案原告律師請求改期訊理「結果」照准（四）楊春泉訴周筱雲不還押櫃洋六百五十元案前判原告勝訴並據原告請求以周對於三進鞋店附有股欵准諭該店將資本盈餘簿呈案候查茲經問官查悉周筱雲戶内有盈餘存欵一千數百元因訊之該店股東駱煥章供周名下之存字應作欠字解說堂上　供大不明瞭「結果」將呈堂賬薄函送總商會請查明周筱雲戶名對於三進號究竟存欵若干抑欠若干函復過廨再核午後民四庭由張襄讞與美領約君訊理民事兩起（一）同豐元牲恒興信元源恒等五家錢莊訴馬煥文不理往來欠銀一萬七千二百餘兩案原被兩造由代表律師到堂互辯數語「結果」改期一禮拜傳興利公司全體股東到案質訊再核（二）前春華樓菜館股東張星鶴婁立甫被潘賓門訴不理將生財抵押洋一千五百七十三元案原告由律師到堂陳述案情請追被告張星鶴婁立甫互相推諉「結果」着兩被告還洋一千五百七十三元完案 
[誌謝]  
　　昨承聯益會送來米票五十張（每張二升）　當代施送以濟貧民誌此代爲道謝 
來件 
[田賦抵借外債抗議] 農隱 
　　田賦者何就名義言民間所納地稅是也而中國之田賦則不盡然淸康熙間丁歸於地則地稅而兼丁稅各省所同也此外尙有歸併徵收而省與省不同者一省之中縣與縣不同者名目繁𦣱不可勝紀總之中國稅制之最複雜者莫田賦若最不平均者亦莫田賦若民國以來政府爲整理田賦計會設經界局不知中國幅𢄙之廣與西洋歐羅巴全洲等而民間土地輾轉相承各沿習俗糾纒瑣碎有如鹹絲牛毛惟有定一標準由各省自治機關分區調查庶幾得整理就緖之一日斷非政府經界局所能代爲謀也頃者美國拉門德報告美資本家云中國善後借欵三萬萬政府表示以田賦作抵噫嘻田賦而可以抵借外債乎如果實行國内人民殆無不起而抗議者以吾所見則鑒於鹽稅作抵而鹽政改革計畫不復能行最爲國人疾首痛心之事奈何再以田賦作抵甘受束縛而謂吾國人可忍之乎夫外人之借資於中國政府爲圖利耳中國人民之痛苦非其所知也當鹽務署初立丁恩氏亦頗發抒意見如就場徵稅也破除引界也平均稅則也未嘗不言之津津志在改革以蘄合於利國福民之指乃遲之又久而寂然無聞其原因有二一則鹽稅收入並未短絀抵償外債尙有贏餘政府不察以爲洋員稽核有功特加奬勵洋員亦居之不疑而改良之計遂致置諸腦後一則鹽務本爲弊藪内外官吏習於腥羶勾結鹽商以維持現狀爲得計間有人民請願更張輒以外債關係之說以相鈐制嗟乎鹽爲民生日用必需之物國中有識之士靡不痛恨鹽法之不良力主改革今以抵借外債之故而改革轉多阻礙即如兩浙鹽稅原定每擔兩元五角爲最高率上年革除商捐巡費本洋員所建議而鹽務署以減之於鹽商者併歸正稅徵收蘇五屬中向徵兩元五角者改爲三元二角向徵兩元者改爲兩元七角每擔加至七角之鉅顯與新鹽頒稅條例不符而洋員不爲糾正以此益信外人之借資於中國政府斷不能爲中國人民謀幸福也曰賦之於人民利害關係之密切更非鹽稅可比用特提出抗議從吾伯叔兄弟之後亟向外交團爲嚴重之宣言曰各國而能鑒察中國人民之公意者幸勿締結田賦作抵之債欵 
來函 
[直隷南宮縣慈善會來函]  
　　我邑亢旱爲災無麥無禾現值嚴寒將至旣慮嗷鴻又憂凍雀茲經京兆李君無錫陶君在申已勸募大洋七百餘元寄交敝會熱心如此全活必多祈登報章用陳謝悃直隷南宮縣慈善會鞠躬 
雜評二 
[冬防與生計（訥）]  
　　中國每有保民之善政而變　具文者冬防亦一端也然吾謂今日各地非特具文之冬防不足以保地方即能實心舉辦而今日盜匪之大者非冬防之力所能濟盜匪之小者又偏地皆是非冬防所能勝防何則生計困難至是在平時已相率流爲匪盜况冬令尤爲製造匪盜之時是故非從生計上謀根本解决無以淸匪盜永久之來源非從生計上籌救濟方法無以息匪盜一時之燄若僅專從冬防方面着想　所得之效果亦甚微矣矧乎其復爲具文也耶 
公布欄 
[江蘇高等審判廳]  
　　民庭判决（民二庭）一件王石泉與劉樸齋因合夥涉訟控訴一案（判决主文）原判撤銷崇德錢莊所欠塲運局錢四千二百七十餘千文應由王石泉債還一千二百八十一千文劉樸齋償還一千七百零八千文景瑞萍不負淸償之責劉樸齋之附帶控訴駁回本案訟費應由王石泉劉樸齋平均負擔一件潘黄氏與黄毛毛因抵欵涉訟上告一案（判决主文）本作上告駁回本審訟費由上告人負擔（民一庭）一件李德榮爲贖田涉訟對於本廳决定提起再抗告一案（决定主文）本件再抗告不合法駁回再抗告訟費發還一件陸杏林與毛鳳樓爲私擅逮捕及輕微傷害涉訟私訴控訴一案（判决主文）本庭原即時判决變更之毛鳳樓應給陸杏林洋六十元交其具領陳德謙所繳洋五十四元准由陸杏林領回陸杏林其餘請求駁回以上十一月十六日（民二庭）一件張雲　與顯陳氏爲身分財産糾葛控訴一案（决定主文）本件控訴應予撤銷（民一庭）一件葉明夫爲運費涉訟對於本廳决定請求更正一案（决定主文）本件抗告發交上海地方審判廳合議庭調查裁判以上十一月十五日 
[上海地方審判廳]  
　　公示送逹第二二八號爲公示送逹事案據羅浩卿與郭瑞良因抵欵糾葛一案被告人避匿無踪迭經本廳公示送逹傳審在案茲本案已於十一月十五日判决爲此將該被告人郭瑞良即郭毛毛應執判决書一件仍依法公示送逹仰受送逹人知悉特此公示民一庭推示許文鎔 
　　判决主文（民一庭）一件判决范順福與王聖才個地控訴一案主文本件控訴駁回本審訟費歸控訴人負擔一件判决季春華與周嘉良貨欵糾葛一案主文被告應償還原告貨洋一百九十二元五角一分又錢二百文訟費歸被告負擔（民二庭）一件决定李子芳與王海亭借欵糾葛聲明窒礙一案主文本件窒礙之聲明照准一件裁斷趙瑞興與詹以和等房租糾葛一案主文本件抗議駁回一件判决夏廣如與王轉林水路糾葛控訴一案文文本件控訴駁回本審訟費歸控訴人負擔一件决定張季颺聲請再審一案主文本應民國八年十二月二十二日之决定更正之本案廳候本廳定期審理一件判决徐慶文與葉樹華因貨欵涉訟控訴一案主文本案應維特本廳民國九年十月七日之缺席判决聲明窒碍後費用歸控訴人負擔一件判决陸大狗等與毛桂芳因債務糾葛控訴更審一案主文本件控訴駁回本審及本判决前上告審訟費均歸控訴人等負擔 
　　民二庭批一件王省齋呈爲單契恐滋糾葛請求備案由據呈爾有本邑太平街房屋一所陳宗海單戶基地三分五釐二毫曾經立據分給長次二子祖銓祖鈞與繼室謝氏三人均得何至再生糾葛如因謝氏托稱探親出外恐將單契私自出抵爾儘可以家長資格隨時監察現在旣以登報聲明所請　案應毋庸議此批 
　　批示一件邢岐岐狀交訟費洋由准交此批一件王福海狀保鄒金品由准保此批一件金桂祥狀請查封由狀悉業巳限令保人交欵矣仰即知照此批一件周問樵狀交欵洋由准交此批一件胡耀廷呈爲受抵不　産請求備案由呈及附件均悉該項押欵旣經程錦章訂立抵押據並交付印契方單等件則將來即有糾葛發生是巳有證明方法自毋庸再行備案仰即知照此批附件發還 
　　判决主文（民一庭）一件决定程雪門等與朱葆三等因欵項糾葛聲明窒礙一案主文本件窒礙之聲明照准（民二庭）一件判决奚阿坤與曹根林等因婚姻及賠償損失糾葛一案主文原告人之請求及被告人曹根林之反訴均予駁回訟費兩造各自負擔一件判决余生初與唐文安因賠償損失准予回復一案主文本廳民國八年六月九日之即時判决除駁回失竊材料賠償請求之部分外變更之被告人應償還原告人停工損失洋八十三元三角九分四釐房租損失洋一百三十七元九角九分八釐原告人其餘之請求駁回訟費歸被告人負擔三分之一原告人負擔三分之二一件决定戚高氏爲孫廣寳訴戚萬歧會欵涉訟聲請開始辯論一案主文本件聲請駁回一件决定吳培德與樊應祺地界糾葛不服　明縣公署批示聲明抗告一案主文本件抗告駁回抗告訟費歸抗告人負擔 
　　批示一件楊葉氏狀領洋據由准領此批一件姚志淵狀領洋據由准領此批一件葉雨卿狀領租洋由准領此批一件王文炳狀領借據等由准領此批一件浦福根狀請發還保狀由狀悉查本案旣經王懷卿聲請註銷該保人黄憲武巳無貴任之可言所請發還保狀一節殊屬無此辦法着即知照此批一件李炎大狀保潘國順由准保此批一件沈吉氏狀交欵洋由准交此批一件全子良狀交欵洋由准交此批一件錢子良狀交欵洋由准交此批一件孫順忠狀請抽賣由狀悉仰即來案候諭此批一件葉雨卿狀請勒令交保由狀悉候傳案訊奪此批一件陳寳華狀領欵洋賬簿由准領此批一件王學勤狀請暫緩給領由狀悉若即遵限將案欵交淸毋得藉詞延擱致干未便此批一件蔣志高狀交欵洋由准交此批一件王裕山狀保李子卿由旣非人銀並保碍難准予保釋此批一件徐毛毛狀交訟費由准交此批一件葛福田狀領不動産由准領此批一件潘長淸狀請銷案由狀悉准予銷案此批一件徐志炘等狀交租洋由准交此批一件施賢銀等聲請救助由聲請悉查該舖保住居租界礙難照准此批 
[滬海道尹公署]  
　　批示一件海門縣民顧錦才呈爲總總受屈請求賜鑒核定由呈粘均悉此案業經令據海門縣知事呈復此項　塚係朱姓捐助地方紳董不以該民承管爲然事關善舉已令委三星鎭同善會就近接管等情查義塚旣係朱姓捐助事關善舉應歸何人承管地方官自有處分之權本非該民所得爭現縣署旣准　方紳董之請令委三星鎭同善會就近接管尙屬正當辦法該民應將印諭級銷以淸手續毋再嘵嘵瑣凟除令縣遵照外仰即知照此批粘附　　一件南滙縣民喬鼎等呈爲貿然易董地方擾攘請求飭縣另行選任以息爭端由呈悉查此案前據張國棟等呈控金朗亭等朋比啻私　充經董請令縣依法公選等情到道當經轉令南滙縣知事查案秉公辦理具報在案茲據呈該團紳張裕田瞿禎祥素爲鄉里推崇堪勝經釐之任仍仰南滙縣知事併案秉公核辦具報此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[中國婚禮奇譚（六）] [  鴛]  
　　吾人寓居上海不時見一種惡少躑躅道旁覔所過女流尾之調笑其特别之眸子幾如飢火之灼人而謔浪之語調亦已蒸成薄俗志趣卑下之女流當之以爲必有之事也甚且引爲意得者焉然吾人苟自認爲上流社會人偶然一見有不作　而遠之者乎不謂社會上婚姻將成前有所謂「相親」之舉其情狀與彼惡少所爲一般無二親婭朋友乃從而之不亦怪哉「相親」者兩家旣有意此注婚事男恐女之顔貌不符媒言使媒設計乘機指而窺之然後下决否之斷語夫以貌取人失之子羽娶妻奚必具美色耶卽使謂女子固具天然之美夫婦爲終身伴侶自宜無些微缺憾然匆匆一見安能自知巨眼識人并其性情之婉𡜂亦如妍娸之易見耶即使能之試問以惡少之手段施於將來之妻良心上如何說得過去而彼乃極盡眉語目成之能事與野合之初軔無異以自女子受半開通敎化以來對於「相親」已不如從前之羞縮心存彼相我我亦相彼之念惟搔首弄姿以示愛憎不憎則亦心相印矣夫如是以爲成婚之步履將來结婚之夕迴憶此時情狀其有愧於心歟而彼媒人者鬼鬼祟祟以行其牽合之法當是時試問自居於何　彼等挾好色（容貌之色）之心以集所謂「相親」適符「皮相」之語致有任媒人指鹿爲馬而終身抱憾者敢告靑年男女旣知夫婦間於「貌」之問題須求愜意獨於「性情」可忽略耶使男女社交公開自正當之交友互得心緖愼擇其偶則「相親」之醜態可以勿現於新紀元之舞臺也夫 
筆剳 
[痴棠記（下）] [  枕緣]  
　　已而棠枝又曰雖然吾有子縱不以吾爲母吾曷能忘之漫漫長夜孤枕無寐吾每念及吾子當吾潛離孫氏之門之日渠齡已八方挾敎科書偕其三數小友入校未歸渠歸而覓娘不得則號哭當何如自是厥後大毋撫養之於其起居衣食之間亦能視我如一否每聞爆竹一聲默計吾子亦添一歲矣祝其無恙祝其不復知有吾在知有吾在於己無補徒足引爲自慚也歲月怱怱斷送吾大好年華於無形監獄之裹吾之渴欲一見吾子之思亦與歲月俱積不復能耐吾非無能離茲苦境顧大地茫茫無非苦境吾離此又將何往者將胡爲者使吾得一見吾子吾無求焉是故冒險投書遭女來此今得相見誠事之幸後會難期女其珍重哉錦兒涕泣請曰兒不孝不能如母意將奉母以歸大母不是知也曰張郎多情人不可畔也且吾將以何足重入孫氏之門揮淚而去錦兒追及之奉以金不受逕歸大婦亦歸聞諸其鄰而大怒限期迫逐之先函訴於張生覆音未至而棠枝已自經死張生歸私哭之慟旋薄殮而葬之妻命也錦兒知之私泣曰弑母者吾也烏用是大不孝之身留天地間爲亦自殺（終） 
劇談 
[羣芳艶影（十八）] [  夢華]  
　　記者觀羣芳影班戲已將一月今該班離申有日矣故近數日來雪芳所演諸劇皆爲紳商學界函請者而演之如十一日之鳳霞妃十二日之葬花十三日之夕陽紅淚下本十四日之痴心兒女首本雪芳返羊城後將有南洋之行是以重觀雪芳之戲爲日巳遠因此粤紳商陳召平等挽留雪芳多演旬日今巳首肯矣 
　　雪芳又名浣蘩夫雪芳之爲雪芳滬海人之知之者不過一粤坤伶也惟不知者仍不知浣蘩爲何許人也襟亞君昨巳道之余固不厭其煩復爲述之雪芳一鼎鼎大名之粤坤伶誠然惟浣蘩爲革命中之一份子想知者尠也浣蘩天生麗質天賦珠喉大江南北名流詞客淑媛佳人莫不以爭見浣天下本無事庸人自援之吳待今昔南 
蘩爲幸究其所由非特佩其歌藝且贊其志雪芳之待人慷慨好義對己復嚴重雖身爲女子絶無巾幗氣味儼然一女太夫也觀乎醒同羣之組織早爲社會服務繼復設維風社爲國事奔走傳播民族思想在港險遭縲絏後運械籌餉標泊南洋美洲等處僑居金保艱難彌其迨重返國門方值武昌起義罄其私囊慨助公益事業奈共和雖成糾紛未解知無可爲計遂組織羣芳幻影欲藉淸歌妙舞之力感化社會於是寄跡伶界其用意也深其立志也偉記者觀其所編演諸劇莫不對現世社會痛下針矻此所以令人傾倒也 
新聞拾遺 
[笑話] [  隱厂]  
　　南京聚寳門外有林某者長沙人今夏南北軍戰於衡州林偕其妻陳氏自湘逃來甫下船氏即失踪四覓無着焦灼萬分近因痛妻情切致成瘋疾昨日行至夫子廟東牌樓口適一少婦自對面來林一時神經錯亂緊抱婦首大呼我妻牽其衣而行少婦大怒伸手連批其頰林被擊神經頓淸伏地賠禮嗣經路人解勸叱之使去 
[怪象] [  冰]  
　　皖垣某學校近新更一校長極爲腐敗最奇者該校長赴校接事之日脚穿前淸之高底靴乘四人肩輿前往該校長之僕並相顧色喜謂主人赴衙門接印云云路旁見者莫不爲之捧腹安慶學生聯合會以該校長係安福嫡派公益維持會會員現極爲反對云 
[善心] [  立德]  
　　昨日午後抛球場有一小販爲售香水香粉等雜物者背負一玻璃箱往北而行詎後有一人力車中載一年逾五旬之老媪疾奔而來車夫偶不愼將箱上玻璃碰碎小販乃將車夫拖住欲令賠償車夫無錢可賠互相爭論媪憐之詢小販欲得幾何小販答以一元媪如數與之始寢其事 
小說 
[社會小說衆醉獨醒（一九六）] [  瞻廬]  
　　第三十二回伍學究巧肚巧腸趙仙人鬼頭鬼腦仙人道好太太你慷慨一些也好這三塊錢便結個仙緣算得甚麽說着趕把兩紙鈔票向袋裏一塞道聲叨擾便掉轉身軀驅動裙下雙鷄一鬭一鬭的上轎去了邦平娘子聽着仙緣兩個字暗思多化了三塊錢倒也值得小賓心裏覺得異常肉痛自己掛了醫生牌子捱着一年半載也賺不到十五塊錢不料這婆娘没多幾句話倒得了大不的酬金再說仙人回家以後編書的只得改換名稱依書喚他做阿巧娘他自從變換了行業比着從前的光景早巳天差地遠蘇州人本來一窩風聽得劉公館裏把他做仙人看待頓時你也說仙人我也說仙人那趙仙人三個字便哄動了一時靠着連篇鬼話郤被他掏摸了詐多錢鈔這天從柳宅回來便喚阿巧上街賣些酒菜專待王媽媽和靑巖到來請他們吃個杯盤狼藉約莫傍晚時候靑巖才一搖一擺的進門見了阿巧娘便說你好你好乾娘要和你算賬咧阿巧娘笑問算甚麽賬靑巖道乾娘好好的薦了你生意你不該把他作亞强逼他做磕頭蟲這幾天内乾娘正逢着夏至節令腰痠骨痛方才又爬倒在地良久不得伸腰敎老人家如何打熬得起乾娘吃了你的虧本要親自趕來和你講話只爲柳家老頭兒病重喚他去陪夜他不得分身郤呌我先給你一個停你這張說神道鬼的嘴早晚要吃他撕破了他才甘心 
[自由談之自由談] [  鵑]  
　　魚漏網不過掉尾而逝無損於人也虎脫柙則必張其牙爪擇人而噬其患有不堪設想者奈之何小徐竟以潛遁聞也大　旣出其報復必酷北望燕雲不禁抱杞人之憂矣 
[大昌煙公司徵文揭曉（丁等）]  
[祝大昌烟公司大小嬰孩牌之前途（諧文）] [  陳鼎一] 　　 
馬上封侯吉語也快馬加鞭無慮馮唐之易老封侯如願豈同李廣之數奇靑年得志一般頭童齒豁者有珠玉在前之歎則今日風行之嬰孩牌香烟是也 
　　小嬰孩生於戊午爲民國第一屬馬之年發祥於大世界橫行於新上海通商大埠之覩其丰采者有八駿之譽千里之稱乃馬之上又有猴大嬰孩生於民國第一屬猴之年英氣勃勃駕小嬰孩而上之其勢力足以左右商市矯健靈敏不啻華山道上之臂童也 
　　二十世紀之民國本爲少年時代二嬰孩尤少年之佼佼者以嬰孩之肖屬證嬰孩之進行馬上封侯可操左劵煤油大王鋼鐡大王之後大小嬰孩牌其將進而爲香烟大王矣豈僅侯而己哉　 
 
 
 

Page 15

 
 
   
 
 

Page 16

 
 
常識 
常評 
[國民應盡之責任] [  覺]  
　　國民之責任其範圍至廣也如何而可云盡此責任則隨時隨地各各不同在國民之隨時注意隨地注意亦在國民之隨時自覺隨地自覺 
　　例如廢督之議何以前此無人主張而今乃全國一致則時爲之也同倡廢督之議而未廢之前旣廢之後各省又各有其特殊之關係未可以槪論則又地爲之也我國民要宜人人視爲應盡責任之一事 
　　監視選舉之議前此何以無人視爲重要而今乃漸有知其爲根本之事者則時爲之也至選舉種種之弊盡各地方前此所發現者亦各有其特殊之情狀則監視之方法亦未可以槪論又地爲之也我國民宜人人視爲應盡之責任者又一事 
　　我國民應知督軍之所以不可不廢者因全國負擔之軍費往往充督軍之私囊而兵不得其實利民乃受其實害也選舉之所以不可不監視者因選舉時之買票賣票玷汚國民之人格所選出之議員非特不足以監督行政且必爲行政官所藐視也我國民所應盡之責任範圍雖至廣而目前急要之事則無有過於上述之二事者也 
道德叢話 
[處世一得] [  竹孫]  
　　鄙人於服務之暇有所感觸隨筆錄此自謂有益於世道人心當否敢質諸閱者 
　　凡理於上下四旁無障無礙者謂之眞理 
　　凡事須問是否合乎眞理再定從違萬不可因大衆之祈向而改變我之方針否則即是盲從凡事合乎眞理者即使大衆反對不妨單獨行動雖云衆怒難犯亦不可因之而自餒其氣當設法以避其鋒而利吾進行 
　　快樂足以限制進取困苦足以激發志氣 
　　勞力乃快樂之代價困苦乃安逸之結果 
　　人謂金錢乃造孽之階余謂金錢受不白之寃蓋因金錢而爲惡豈不能因金錢而爲善二者绵在人自爲之何咎乎金錢 
　　做事固當由正道進行然有時不如　道之便捷不妨捨彼就此 
　　愛情易圍困英雄英雄難打破愛情欲免爲其圍困惟有不與之交綏 
　　環境能支配人人豈不能支配環境振作精神勇往直前持之以毅力矢之以恒心則移由填海亦屬易易何况支配環境 
　　如僕亦非不可爲不過要爲一國人的奴僕若但供少數人之驅使牛馬耳 
　　奮鬭之精神可貴也但因私意私見而門則失其價值 
　　人若自足便如老年人不再思進取 
　　受辱而能自奮仍不失爲壯者否則庸人耳 
　　計成敗則事無成 
　　决心無敵 
　　人欲求滿意則永無滿意之日 
　　討人便宜結果必定吃虧 
　　嫖賭皆人格之勁敵彼一聯盟人格旣被殲滅而與禽獸無異矣 
　　無志氣雖敏慧亦是愚笨有志氣雖愚笨亦是敏慧　 
　　以言勸人不如以身敎人 
　　天地間胡爲有我能想得透澈自然會得立志（未蓋章） 
經濟 
[一千元之節蓄] [  胡世俊]  
　　同學李育君以八百元之資斧於七年夏間赴美就學至今歷時巳逾二載家中未有一錢寄去其所支恃實賴工作所得前接來書謂於暑假至阿拉斯加捉魚兩月所得足供半載學費蓋我國人之在美以工作賺敎育費者實肇有徒（鄺富灼先生亦其一人）諺曰有志者事竟成英諺亦謂ＴＨＥＲＥＩＳＡＷＩＬＬＴＨＥＲＥＩＳＡＷＡＹ蓋事在人爲耳美國馬登氏所辦之新成功雜誌於今年八月出一題曰「ＨＯＷＩＳＡＶＥＤＭＹＦＩＲＳＴＴＨＯＵＳＡＮＤＤＯＬＬＡＲＳ」徵文第一名奬洋二十五元第二名十五元第三名十元已於該誌十月號發表護首奬者爲麻省ＨＡＲＲＩＳＪＢＯＯＲＡＳ氏蓋一篇苦學史也譯之所以自勵勵人耳 
　　我欲節蓄一千元之大願已於數星期前實現以五年之刻苦勞力而竟此功思之殊樂吾能得謀生而兼能敎育自己不可謂非幸事也七年前吾隨家人同來紐約吾父蓋巳在此經商數載矣初抵此地第一觸吾儕眼簾者爲一莊嚴燦爛之自由神石像使吾儕感及自由之可貴此時心中頓起無限雄心以爲前途必有樂觀吾抵紐約後第一二年入某小學專習英文至年十四親友多有勸予棄學謀事者余則决心已定必欲設法竟學始已學校課畢予乃請於鄰近某雜貨肆供職早晨則出外售賣新聞紙暑假期間則於某工廠謀得一職學校開課後乃又請於某餐館課畢後爲之洗滌盆碟雖工頭爲人極兇然不久乃升余爲侍者每星期薪水七元且供飲食也吾之工作時間似甚長中午辦事二小時課畢後復辦事至夜十時故除讀書外每日實工作八小時吾父母屢加勸止吾則以有目的在不以爲苦大戰旣起薪資大增吾同學之棄學入廠以求厚入者日有其人親友見予棄易就勞常笑予愚拙有時予見同學少年獲薪甚豐亦嘗爲所動惟吾父母常勵予曰「豐薪不足羨也汝有敎育不逾於彼儕之所得乎」如是四年而吾高小畢業矣在此四年中屢易職事計積得三百九十元旣入中學吾知當工作更勤以校課自修日須四五小時然吾以毅力勝之至今旣得敎育復有進欵也 
　　在中學之第一年吾黎明即起自修至十一句鐘乃至餐館候客至一句半鐘則赴學校五時散學復至餐館供職至晚十一時星期六星期日二日則供職自下午一時至夜半十二時止每星期除飯食外得薪資十二元第二年校課改爲上午故予乃另謀事於一茶奶公司至今予尙在此辦事吾所從事以此職爲最好薪資亦可滿意吾今年十七巳在中學第三年級矣吾願吾將來入大學後亦有此順境也（乙種酬） 
公民常識 
[箴未來之省議員] [  陂龍]  
　　省議員之職權有代表全省人民之責任當監督省行政彈劾不肖宮吏制定良善條例故曰議會神聖幸而當選議員者宣爲鄉里之榮今日則反是一般品格高尙之士紳反不樂於應選甚或道及議員二字有不勝其悲觀者此無他今日之議員除少數淸流者外大半由金錢中來名爲省議員實則刑事犯也故在議會中之舉動不免爲金錢勢力所奴隷勾結官僚也經手詞訟也甚至獻媚官吏搗亂會場使正當之議案不能産生也究其極無一不爲金錢主義所束縛嗚呼議會中有此不良分子欲求良好之成績不亦難乎吾嘗謂有議員熱之諸君並無議員資格而欲求當選者非備三四千元至五六千元之買票金不可諸君旣有此鉅額之基本金何必爭此人所唾棄之物對社會則墮落道德對本身亦喪失人格抑且任期不過三年轉瞬任滿又將籌措次期之買票金在當局諸君感受精神上之痛苦不言而喻爲諸君計何不移此買票金各就本地開辦小小工廠（如織布製紐扣籐竹器等）或興辦農林事業（如墾荒種樹門前大樹好遮蔭敬孝之言鵬 
養蠶養雞等）經理得當一躍而爲實業界鉅子不亦快乎彼歐西各國之實業家其最初之時求有不從極簡陋極粗淺之事業而成者也 
　　或曰然則照子之說議員遂無人任乎曰否任令初選當選人自由選舉庶各縣之眞才可以出現設複選舉塲無人買票彼初選當選人雖欲賣票而不可得矣故余願祝諸君爲實業家不願諸君爲捐班議員被社會所輕視也（乙種酬）（移振） 
法律 
[禁治産人與準禁治産人之意義] [  駒]  
　　法律上之權利以人爲主體者也如自然人如法人皆私權之主體也惟自然人或因精神上之無能力者法律上得禁止其行使權利其意義大别有二試舉如下 
（一）禁治産人 
　　禁治産人者審判衙門因其常有心神喪失之情形而禁止其自治財産者也如瘋癲白痴之類雖有時神智淸爽而其辨别力究不完足爲保護此輩起見特設禁治産之制度由國家機關公示之使他人皆知其有精神病不與爲法律之行爲此非獨保護本人且免他人之誤受損失也 
（二）準禁治産人 
　　準禁治産人者對於精神上或肉體上之不完全者準照禁治産之規定在其限制之範圍内爲無能力者得宣告準禁治産其原因有六 
　　一心神耗弱人謂其意思能力不發逹者也 
　　二聾人謂其缺聽力者也 
　　三啞人謂其不能以言語表示意思者也 
　　四盲人謂其無視力者也 
　　五手足殘廢人謂其不能自由動作者也 
　　六浪費人謂其奢侈成性濫用財産爲常者也 
　　以上數種其採用此制度之理由與禁治産者同（乙種酬） 
衛生 
[醫業之應行取締及試騐說] [  勇公]  
　　醫生主一國人民之生命能生人能死人醫之適法則起死回生醫之不適法則使無病者病病輕者重病重者死關係何等重大豈容毫無醫學上之學識經騐者濫任斯職耶我國醫學專門學校及各種醫院雖經剏設然人民對於醫治疾病之信仰觀念猶以中醫爲多是人民心理旣重視中醫則國家對於中醫醫生自不得不急急計及其利害關係爲人民謀公共之幸福也考日本國對於業醫之人須受醫術開業試騐其考試之法與高等文官之試騐同考試及格者給予免狀方准開業而開業之手續又須遵照醫師藥劑師業務屆出規則辦理其取締之方法甚嚴非如我國醫業聽人自由抱放任主義也此所以我國中醫類多失業遊民往往以認得數百字看幾篇藥性之智識即高懸招牌遍貼廣告愚民無知遭其欺誘貿然以生命寄托其信仰之心視如華陀再世一旦寒熱相反表理無方復以所忌藥石任意亂進就醫人之生命竟爲若輩之矢的生也其運耶死也其眞枉耶念及於斯全國人民一年之間不知枉死幾何苟有心肝者當無不痛恨而痛惡之也然查我國刑律巳有未受公署之允准以醫爲常業者處五百元以下罰金之規定第以取締之法未頒至前項專條失法理上根本依據不能爲有效之律文良可慨也今欲預防醫業上中醫之危害則非實行試騐不可而試騐之方法非同時爲學術及經騐兩種之試騐不可其試騐合格開始營業尤非切實取締不可深望立法諸君對於醫業之取締法及試騐法街速訂定庶人民抱病就醫不至枉死而刑律之處罰醫生違法以營業亦得據以實行此誠保民衛民之急務而亦政治上急切之要端也 
　　再刑律第三百廿六條以玩忽業務上必要之注意致人民死傷者有處四等以下徒刑或二千元以下罰金醫業試騐及取締法雖未頒行而玩忽醫業以殺人已包括於前項條文當然可據以處罰一般無醫學智識而懸壼者共愼思之（乙種酬） 
工人常識 
[驅除靑菜蚜蟲之簡易法] [  勁君]  
　　靑菜一類爲食物中最重要而最有益者農家每歲賴以獲利然本年蚜蟲較諸往年爲多故出産少而價值貴考其發生蚜蟲之原因由於入秋以來雨水太多致棉稻田内潰水不乾遂生無數幼蟲形如初化之臭蟲輒麕集菜心中及菜背吸收菜之液汁致菜枯黃而死且繁殖甚速爲患實大茲擇簡易驅除之法二以供研究 
　　石灰隔離法未種菜之先用石灰末撒於田之四周阻止蚜蟲傳染 
　　草木灰殺蟲法乾灰一擔漬煤油半斤攪和置一夜翌日淸晨於露水未乾之際將灰用篩撒菜葉上蚜蟲身上之液汁被灰吸收即立斃菜葉黏住灰屑其他害蟲（金龜子等）雖不斃然亦不敢近矣 
　　以上二法屢經試騐巳奏奇效且農家指辦甚便爲費更省亦無阻礙菜之發育也（乙種酬） 
 
 
