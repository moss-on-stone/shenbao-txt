# 1917 - 343 - 4916109

 

Page 1

 
 
   
 
 

Page 2

 
 
時評 
[不可捉摸（冷）]  
　　近日來政界之舉動眞有令　不可捉摸之概段去王繼爲非戰而和也然而和議方在着手之初督軍即有主戰之會旣主戰矣當必非和而戰然而主戰派之宣言方盛而主和派之電使頻傳於是羣傳主戰之督軍已和緩矣南方之條件將交議矣局部之停戰已告成矣然而潮油忽有告急之電直魯二督勿又有第一第二總司令之命 
　　然則時局誠不可捉摸哉譬如流萍隨風而盪譬如昏夢隨境而移兒戲惡劇尚不若是之甚也 
命令 
[十二月十二日大總統令]  
　　財政總長兼鹽務署督辦王克敏呈鹽務署秘書熊正瑗呈請辭職應照准此令 
　　又令　財政總長兼鹽務署督辦王克敏呈請任命賀得霖爲鹽務署秘書應照准此令 
　　又令　陸軍總長王士珍呈請任命邵誠基爲暫編陸軍混成第一圑圑附胡瑞祥爲步兵第一營營長刁玉林爲步兵第三營營長劉傳義爲少校副官均照准此令 
　　又令　陸軍總長王士珍呈請任命李大鵬爲陸軍第五混成旅軍械官劉春麟爲少校副官均照准此令 
　　又令　參謀總長蔭昌呈請任命雷曰楹爲直隸督軍公署中校參謀吳鍾麟署少校參謀均照准此令 
　　又令　陸軍總長王士珍呈准京兆尹王逹咨請以榮耀補密書協領廰照准此令 
　　又令　察哈爾都統田中玉呈考察各縣知事擬請分别奬懲等語試署陶林縣知孫鴻志講求吏治成續優良試署豐　縣知事黃樸戢匪安民輿情愛戴張北縣知事高崇祐緝捕得力勤政愛民試署興和縣知事王瑞霖辦警得力遇事認眞均着傳令嘉奬試署多倫縣知事王鳳英官氣較深不求民隠著先行撤任察看交内務部查照此令 
　　又令　兼署山西省長閻錫山呈署稷山縣知事童益泰前平定縣知事吉延彥濫罰婪贓舞弊侵欵擬請褫職歸案訊辦等語童益泰吉延彥均著先行褫職提交法庭分别歸案訊辦交内務司法兩部查照此令 
　　又令　鄭元　蔣燿奎均晋給三等嘉禾章崔季友晋給四等嘉禾章此令 
　　又令　鄭孫謀晋給三等嘉禾章華南奎晋給四等嘉禾章此令　　十二月十三日大總統令　敎育總長傅增湘呈本部秘書張緝光久未到部請免本職應照准此令 
　　又令　敎育總長傅增湘呈請任命凌念京爲秘書應照准此令 
　　又令　農商總長田文烈呈請任命王澄淸爲僉事應照准此令 
　　又令　財政總長兼鹽務署督辦王克敏呈請任命王治訓署理花定榷運局局長應照准此令 
　　又令　陸軍總長王士珍呈准察哈爾都統田中玉咨請以拉什多昆嚕普承襲世管佐領應照准此令 
　　又令　兹制定俘虜處置條例公布之此令 
　　十二月十五日大總統令　任命張硯田爲河南陸軍第一成旅步兵第一圑圑長此令 
　　又令　陸軍總長王士珍呈請任命黃恪濟爲河南陸軍第一混成旅步兵第一圑圑附于起光爲第一營營長王琴堂爲第二營營長孫會友爲第三營營長均照准此令 
　　又令　陸軍總長王士珍呈請任命馮恩楷爲陸軍第一旅步兵第一圑圑附應照准此令 
　　又令　陸軍總長王士珍呈請任命鄭虎臣爲陸軍第十師副官長應照准此令 
　　又令　署司法總長江庸呈京師第一監獄暴動案内救護官長及其他在事出力各犯擬請分别宣告特赦減刑等語本大總統依照約法第四十條特赦潘長桂愛紳布將原判刑期免其執行曹士琳左鐵兒劉四羊子劉福子口駱駝陳玉隆宋振川于德口等均分别減刑以示激勸此令 
專電 
[北京電]  
　　今晨以命令方式電令曹張據湖北督軍王占元電呈軍務吃緊請派重兵等語特派曹錕充第一路總司令張懐芝充第二路總司令尅日統師南下分路征討（十六日下午四鐘） 
[北京電]  
　　潮汕已甚危臧部巳由海容渡閩暫駐詔安（十六日下午八鐘） 
[北京電]  
　　某方面寒電（十四）臧致平所部之馮圑長文日（十二）以前與粤軍相峙九晝夜退至汕頭又元電（十三）閩軍彈竭難再戰遂乘海容通濟兩艦寒日赴詔安臧退福州（十六日下午三鐘） 
[北京電]  
　　馮段王會見王言如須主戰則不如請段復職以貫澈終始段言有種種不能再出原因馮言曹張主戰今仍不肯南下奈何段言我可以致電曹張現段已有電發出（十五日下午七鐘） 
[北京電]  
　　前電馮王段會談聞王曾吐辭意請段復職又段於參戰督辦一席表示現難擔任（十六日下午三鐘） 
[北京電]  
　　連日閣議不及時局政權集中於公府王亦求去馮對内外極活動（十六日下午二鐘） 
[北京電]  
　　王士珍對時局頗焦灼昨電召鈕永建來京解决南北問題並商外交上新發生事件（十六日下午作鐘） 
[北京電]  
　　明日擬開特别閣議王召鈕永建來京均與外交新問題有關（十六日下午三鐘） 
[北京電] 　 
　　蔣作賓寒日（十四）電告勸譚赴湘任無效（十六日下午二鐘） 
[北京電]  
　　昨電李純述舊國會不能恢復係以院名義出之（十六日下午六鐘） 
[北京電]  
　　直魯電請撥出兵費各一百萬（十六日下午二鐘） 
[北京電]  
　　直魯兩督請出兵費各百萬已各撥給半數（十六日下八鐘） 
[北京電]  
　　主戰派揚言李倪軍隊將有衝突浦口方面惹人注意（十六日下午三鐘） 
[北京電]  
　　今日閣議爲規定參議員月薪及關稅問題等案以財政王克敏目疾未到將案送王處未午餐即散（十五日下午八鐘） 
[北京電]  
　　政府消息粤某軍艦來歸劉冠雄巳派次長携欵赴滬接收（十六日下午八鐘） 
[北京電]  
　　馮昨又電李純言停戰令不能下之原因一主戰者尚激烈二西南態度不明瞭三恐悞會而前敵軍懈授人以隙必俟四南確有調停之意始可令停戰（十六日下午六鐘） 
[北京電]  
　　周道剛來電請免職以劉存厚督川（十五日下午九鐘） 
[北京電]  
　　吉孟恩遠以濱口吃緊請設臨時警備部保兩旅長充正副司令（十六日下午八鐘） 
[北京電]  
　　王今日上午在府與馮密商外交内政各端在府午餐陸軍總長問題仍暫擱起（十六日下午六鐘） 
[北京電]  
　　俄德單獨媾和之說日美將出而反對日本反對尤烈（十五日下午九鐘） 
[北京電]  
　　外交界消息日美兵艦集海參威始擬封鎖海口絶俄糧道以示對抗俄德單獨媾和並有進兵哈爾濱說（十六日下午八鐘） 
[北京電]  
　　聞協商國促日本出兵西伯利亞請我國許其通過及屯兵馮王電徴各省意見（十六日下午三鐘） 
[南京電]  
　　李督柬邀各界明午到署開茶話會宣布南北和議經過情形後日專請議員（十六日下午八鐘） 
[南京電]  
　　陸建章又由津來寗（十六日下午八鐘） 
外電 
[北京電]  
　　昨日政府提出國會組織法及選舉法修正案於臨時參議院其内容有（組織參議院不加入省議會代表）及（衆議員人數減至三百五十二名）等其他尚有難得南方之首肯應大加修改者甚多據消息　通之某氏曰馮總統旣要求西南示調和之誠意而於調停之根本之國會問題乃竟獨斷提出此種之草案其眞意如何不能令人無疑云云（十六日） 
[北京電]  
　　昨日法國代理公使訪謁馮總統要求中國迅速出兵赴歐參戰現决專爲研究出兵手續起見組織中法軍事委員曾中國派唐寳潮等數人爲委員法國派米西亞氏等數人爲委員（十六日） 
[漢口電]  
　　王督軍派省防圑第二圑長北上陳述湖南方面情形並勸政府中止曹錕諸人之主戰計劃（十六日） 
[漢口電]  
　　王督軍得警報稱湖北德安附近之土匪將襲京漢鐵路武勝關即派第十一師之步兵一營騎兵砲兵機關鎗隊等前往武勝關及花園市駐紥以當警備之任（十六日） 
[濟南電]  
　　山東省之南征計劃大有進步已發動員令派軍需官至德州兵工廠令該廠發給鎗械子彈火藥等又在濟南兗州韓莊設兵站部出征軍隊以第五師第十七十八兩圑及駐兗州第一混成旅組成之出發日期約在數日之内至於軍費甚難籌措聞將催繳各項稅欵移挪敎育 
費及其他非急需之費以充之（十五日） 
[南京電]  
　　長江巡閱副使王廷楨决移駐浦口今日下午一時由下關啟程中外官民恭送者甚衆華瀛俱樂部員全體亦與其列（十六日） 
[東京電]  
　　山岡海軍少將被任命爲近日重設之第七戰隊司令官該隊將派往中國長江方面代第三艦隊之一部定於二十日由吳軍港啟程赴漢口（十六日） 
[東京電]  
　　日本外交調查會定於十七日在外務大臣官邸開會（十六日） 
　　以上東方通信社電 
戰電 
[俄京電]  
　　美克齊美爾黨通信社宣稱紅衣衛隊與常備軍已擊敗柯尼洛夫之軍柯氏率軍遁逃（十四日） 
[倫敦電]  
　　海格將軍報稱昨夜所傳之炸彈戰事其結果使英軍在布勒柯爾東面之陣地稍向前移敵軍襲擊泊朗維勒南面之哨營一座英兵失蹤者數人（十四日） 
[巴黎電]  
　　今日下午公報云时香巴業邸蘇維貝東亞爾薩斯有劇烈之砲戰（十三日） 
[倫敦電]  
　　意軍大本營路透訪員電稱今估計德奥軍自在特倫蒂洛取攻勢後已折十五萬人然敵軍每次進攻仍用全師奮力作戰希圖攻入意國平原每經一役輙受重損僅能佔據前鋒哨營或前鋒戰壕一二且其陣地皆爲意軍砲火所控制今窺郝成杜夫與蒲羅二將之志實欲於隆冬以前越過阿爾泊山之重陣意軍斥堠偵悉敵軍在白倫太河與比亞夫河間不足十英里之陣線列砲二千五百尊之多就現局觀之敵軍似巳復抱初志以爲欲入意國平原非先攻克格拉巴山不可意軍迄今抵禦甚爲猛勇寗頤全隊喪生不願屈服云（十四日） 
[哈里伐電]  
　　比國賑務船伊摩號與港内美船相撞釀成此次重大之火災伊摩號之舵手約翰生氏有充德國奸細之嫌疑業已被拘氏因受傷入醫院而醫生决其爲詐氏乃情虚圖走以故就逮（十四日） 
[中國銀行廣告]  
本銀行於民國元年成立法定資本總額銀圓六千萬元公股與商股各半開辦之初先後由政府　足一千萬元上年開招商股一千萬元年內先招五百萬元掛號業經足額其已全數繳足者已收到二百三十一萬二千五百元共計資本已先收足一千二百三十一萬二千五百元自開辦以來迄今五年得蒙社會信任營業日見擴張全行公積金總數已達一百八十九萬二千五百六十四元八角五分總行設在北京全國已高立分行號所二百餘處仍在逐漸推廣凡一　一邑均有代理況換機閱本行為中華民國中央銀行有代理金庫發行鈔票經募公債經收關稅臨稅等特權對於辦理各處匯兌及貼現期票代收客票收儲往來定期存欵以及銀行所有一切業務無法不異常克已手續敏捷收取匯兌等費格外公道所發鈔票凖備十足兌換便利凡丁　稅餉以及郵電輪路一切商場交易一律通用茲將本行總分行地點開列如左總行北京分行京兆區域　北京　　縣　　縣　通縣　密雲　海淀　宜化　牛欄山　直隷省　天津　保定　張家口　滄縣　　海　勝芳　蘆台　邢台　祁縣　　縣　磁縣　山　泊頭　石家壯　青縣　獻縣　肅甯　景縣　吳橋　遵化　遷安　撫寗　昌黎　豐潤　河間　辛集　高陽　正定　樂城　定縣　深縣　濮陽　大名　內邱　永年　城新　冀縣　南宮　寗晉　蔚縣　　鹿　東三省　奉天　吉林　黑龍江　長春　營口　哈爾濱　大連　安東　鐵嶺　錦縣　遼源　黑河　新民府　洮南　山海、關　公主嶺　西三　呼蘭　　守營　綏化　巴彥　寗古塔　海倫　興城　莊河　大孤山　溝幫子　法庫　遼陽　扶餘　盖平　湖北省　武昌　漢口　宜昌　沙市　武穴　湖南省　長沙　江蘇省　南京　上海　蘇州　揚州　鎭江　清江浦　無鍚　南通縣　徐州　下關　山東省　濟南　青島　烟台　滕縣　濟寗　周村　惠民　臨沂　　縣　臨清　泰安　桑園　龍口　掖縣　膠縣　山西省　太原　運城　新絳　大同　河南省　開封　信陽　彰德　潔河　周家口　禹縣　許縣　南陽　歸德　道口　洛陽　福建省　福州　廈門　下杭街　三都　涵江　泉州　建歐　延平　浦城　龍慶　漳州　浙江省　杭州　寗波　紹興　嘉興　溫州　湖州　蘭谿　海門　江西省　南昌　九江　贛州　安徽省　安慶　蕪湖　大通　廬州　宜城　槰陽　內溪　三河　毫州　蚌埠　四川省　重慶　成都　萬縣　并　五通橋　瀘縣　　川　陜西省　三原　　關　漢中　綏遠　歸綏　包頭鎭　察哈爾　豐鎭　至上海分行定期存欵利率存一年者週　五厘存半年者週息四厘活期銀兩往來週息二　此佈 
[中孚銀行廣告]  
本銀行額定資本金二百萬元收足一百萬元業經政府准予註冊在案專營匯總押款貼現買賣生金銀暨定期活期存放抵押各款闖紅燈辦儲蓄並一切銀行業務　諸君賜顧格外克已　總行在天津北馬路中間分行天津　北京　上海　漢口代理通匯處南京　徐州　下關　鎮江　無錫　揚州　蚌埠　清江浦　蘇州　寗波　紹興　杭州　香港　廣東上海分行寗波路四百四十一號電話二六一八 
滬行啓 
[上海永亨銀行廣告]  
本行額定資本金五十萬元遵照定章先收足五成純係商業性質專營抵押滙兌期票貼現曁定期活期存放各欵一切格外克己地址設上海寗波路四百四十號電話四八三九 
董事兼總理施省之董事　朱五樓　徐容光　陶蘭泉　張鴻卿　柯貞賢　沈吉甫 
經理　楊漢江　代理總理　朱五樓　副理　徐寶琪　同啓 
[中國銀行總行廣告]  
本行此次續招商股現在業已額滿於十二月九日截止由股此佈 
[麗生永金號聲明]  
小號自停營業以來對於同行外行存欵一律轇轕清楚惟有股東王應奎君名下一股除將股本相抵外尚虧欠梧民銀四百念餘兩所有王君議單因本人為明他事避匿不見尚未塗銷設日後發現應作無效除報告金業公所外特此聲 
[洋房召租]  
愛文義路六十三號新造洋房大房間上下六間花園小房子等俱全馬路進達大門合意者請至勞合路億鑫里三弄新瑞和賑房面議可也 
[上海會文堂書局遷移廣告]  
本局憶已於陰歷十一月初一日由棋盤街遷移至河南路拋球場第五號三層洋房照常營業凡承各界投函請書明上列地址庶不致誤 
上海會文堂書局總發行所謹啓 
[上海中國股票公司代併廣東粵漢鐵路頭二期收據]  
本公司集合鉅資買賣各種股票證券公債儲蓄票印花票中國交通殖邊各埠鈔票且可押款經理儲蓄定期活期往來存款請至三馬路石路口曲江里本公司接洽函件當班答復電話二九三六 
[留美醫學博士周仲衡]  
現移居哈同花園對過小沙渡路轉角南洋路三號本宅候診　時間門診上午十時至下午四時出診下午四時至八時　診例門診一元　出診六元　電話西一〇〇三 
[注意全國交通]  
本廠自造織襪機器　織造雙山牌及各牌等男女大小粗綢厚薄　各色線襪　絲襪　紗襪　其堅固耐久每人購襪一打　可用三年不破　其取價之廉　每打至貴不滿洋三元　至賤不滿洋一元　凡我全國念二省　或滿蒙回蔽　或日本朝鮮　起碼郵滙來洋三元　凡寄奉貨包之郵費稅餉　均近數年來　貨遍全國　名震寰球　其郵局未通滙兌之處　三分頭郵票亦可作洋　欲知祥細章程函索立即寄奉 
中國浙江硤石鎭振興織襪廠謹啓 
[德國醫學博士江逢治診所]  
四川路八十五號南京路轉角門診上午十一時至下午四時診金二元貧病不計出診上午九時至十一時下午四時至七時伹須九時及四時前掛號診金六元急症隨請隨到掛號拔號加倍　電話三八四四 
[沈吉齊氏勉力應診分助天津急脤]  
余廿年前會繼先榮祿贈公衆之志施醫有年　入政界十餘年歷任煩劇精力漸不如彰比來　　友處概不應診以免自誤　人今秋京直一帶水灾之巨亙吉所無法　屆嚴冬易地思之為之泣下余又力薄能鮮補救無法術殃擬勉力應診聊助其急明知杯水車薪無法益於事不過程盡余之心力兼為病家種此福田耳（診科）內外咽喉婦嬰胎產（診時）門診下午二　至三　出診四鐘以後深夜清早概不應診（診金）概照原章門診二元二角出診十元七角車號在內　外科另加藥費（診所）北泥城橋勞合路北首二百州沈公德內 
[上海拋球場南二馬路口老介福綢緞洋貨局新屋落成]  
擇於陰歷十月念三日開幕 
[太和胃氣散]  
真正總發太和大藥房老牌行所 
[包愈斷根心胃氣痛藥]  
此藥見效極速無論何種心肝難治之頑癥雖痛到十分辛苦一服此藥馬上止痛止後包愈斷根永不中半元小二角半上海拋球場北首杏林軒啓 
[浙寗陸氏老醫局基康長子丕善遷寓廣告]  
本局向在小東門外大街歷有四十餘年已於民國三年遷至小東門口北首民國咱路第十五號門牌設局療診恐未週知特再聲明 
號房謹白 
[中華銀行廣告]  
本銀等開設七載信用昭著專營商業往來存欵抵押放欵兼辦各種儲蓄活期定期存欵以及銀等應有業務所有存放欵項利　滙水傭金均極公道對於顧客趙誠招待如蒙各界賜顧請惠臨上海福州路十三號敝行面議無任歡迎電話三一七三 
董事長郭竹樵經理少少峯副經理姚德馨 
　　 
[謹告小兒出痘者留意誤為痧子]  
次兒祖武發熱一天面現紅點咽喉腫痛鼻塞痰咳請醫診治認為喉痧服藥長得匯瀉大作神昏咬牙而青氣急形狀頗危改延專家二人依然莫衷一是幸得貴州路兒科朱少坡君　天花用驅邪活血溫補託漿等法始克痘　漿至結　收　兩星期內次第全愈所可詫者名為專門不分痧痘致使　家眷屬飽受虛驚若非朱君　學優長不被誤殺者幾希思之懔然用特登報誌感兼告痘家寓　康里沈　夫鞠躬鳴謝 
　　 
[上海虹口元芳路東貴方弄內廣昌號]  
注意假冒 
本號開設殷江已歷二十餘載向來實事求是　　王道正藥正補兼施故能奏效神速有口皆碑茲為保衛生命杜絕假冒起風用再忠告各界務請認明牌號商標親臨惠購庶免受僞藥之欺早登覺岸如　地函購無論多寡原班回件所有外埠經理各寶號亦祈直直接批購免受間接誤購　藥之害其各慎之為再本號只此一家並無分出本月十九日起減價廣昌補丸每萬粒七十六元廣昌新藥每萬粒七十元特此佈告本號各式補丸專補氣血能生精液不熟不燥如遇操熱者即是僞藥祈購藥諸君注意注意 
廣昌雪記紅色補丸 
認明獅子商標　　克元 
每盒大洋七角八分　每打大洋七元八角 
　　 
[陳則民大律師]  
執行職務區域上海地方審判廳江寗地方審判廳江蘇高等審判廳北京大理院平政院事務所地址上海法界敏體尼蔭路三二六號電話二五九八 
[孟河費繩甫老先生快婿徐相宸先生]  
精理一切血症及男婦虛損病後產後 
中醫學界空前之名著紅會沈會長序文中國生理學補正出書 
中國祇大字本精校無設全一冊定價大洋五角 
書印無多購者從速郵票九五空函不復 
寓上海北泥城橋鴻興里　　 
[兒科聖藥萬應回春丹] 1 
專治小兒急驚五癎痰厥寒熱往來氣喘傷風夜啼吐乳臍風疳積等症藥到回春每丸一角上海二馬路畫錦里口認明鐵拐李為記廣東仙壽窩啓 
　　 
[廣東仙壽窩立愈癩疥瘡藥] 1 
此藥不論何種瘡毒久年惡瘡等症朝搽晚愈神效之速世所罕有大盒五角小盒二角 
上洋二馬路畫錦里口請認鐵拐李爲記 
 
 

Page 3

 
 
[倫敦電]  
　　十一月份英國入口貿易較上年同月增多英金二十兆零八十五萬四千二百十七鎊出口貿易增多八十九萬四千零八十一鎊（十四日） 
要聞一 
[北京特别通信（一百三十四）（飄萍）]  
　　（十二月十四日） 
　　俄德停戰之現狀 
　　出兵歐洲問題 
　　加入巴黎經濟會議問題 
　　哈爾濱治安問題 
　　日人在魯設立民政署問題 
　　昨日（十三）下午愚與某外交家約談於其私邸記其可記者如下蓋自國内紛擾以來外交兩字久巳無人提及愚書此函有餘痛也 
　　（問）俄德停戰以後其現狀若何各國對於俄國取若何之態度 
　　（答）俄德之停戰確已實行今聞方從事於撤去東歐戰線上之軍隊移於西部近已開始輸送影響於將來之戰事者甚鉅乃最可注目之問題至俄國内部之狀况紊亂巳極過激派政府曾致通告書於各國各國置之不理惟於報紙上發表其意見即彼之駐外公使亦不承認本國現有政府行動爲有效聞現在我國外交當局對於俄事頗多困難蓋關於中俄外交上有何接洽雖與駐京俄使交涉而該使館現已不啻離本國現有政府而獨立不能報告於其本國政府至德國方面之對俄現在固以與俄停戰爲有利故兩國易結停戰之規約但再進一步而言媾和恐亦因俄國現有政府未爲各國所承認德國不肯遽行結媾和之條件也 
　　（問）我國出兵歐洲之問題現已何若 
　　（答）據吾人之所知現在外交當局所主張巳定之外交方針當然不變出兵問題亦仍在磋議之中駐京法國代理公使聞今日（十三）下午六時約見我國外交總長殆即與此問題有關該使明日且將謁見元首有無其他問題則鄙人尚未得悉也 
　　（問）報載我國已决定加入巴黎經濟會議其實情如何 
　　（答）前數日報紙所載乃有誤會之處我國名義上並未加入巴黎經濟會議惟採取該會議之精神施行一二此在美國等亦然美國與巴黎經濟會議無關而自對德宣戰以來所頒某某種條例多與巴黎經濟會議之精神暗合我國之所設施亦惟本於此義至加入云云今尚無此事實 
又所謂巴黎經濟會議者人或稱之爲經濟同盟竊以公用語不合於本意蓋同盟者對於國際有拘束力而會議則不過聽各國行所能行而巳至報載胡公使之所報告關於糧食牲畜問題如何接濟此亦我國自由供給以盡戰圑一分子之義務與加入巴黎經濟會議係屬兩事云（問）哈爾濱治安問題如何 
　　（答）以余所聞當俄國過激派政府得勢之時即致電於哈埠之過激派令其接收哈埠鐵路自治等行政權且須將總管哈事之霍氏拘禁但霍氏在哈多年對於軍民各界感情極厚過激黨不便實行其計劃我國政府一接彼方探報又據英使在外部之所陳述即决定派兵前往兩三日來聞外部所得報告該處秩序當不至有危險發生 
　　（問）曰人在山東設立民政署問題交涉之結果如何 
　　（答）此事今尚在秘密之中吾人無從探得眞相惟據所聞日本所持之爲設立之理由者則日軍政不便施行故以民政名義減縮軍政之範圍然鐵路沿線今固仍集軍隊也其毫無理由不待深辨又聞外交部與日使交涉多次皆無明確之答覆駐日章公使屢與日本外務省折衝亦似難以解决最近章公使曾來一電則頗有日本外務省答以非常爲難但終有相對的滿意之答覆云云而駐京林日使則曾露爲難之處在該國天皇巳下勅諭頗不易於挽回云云中日親善爲日本現政府所標之旗幟今以此施諸我國未免矛盾或者日本國會之中將以此問題攻擊内閣之一亦未可知也 
右之所記爲某外交家之談話然則日人在山東設立民政署問題外交都與日本交涉之結果又似難以滿意矣雖然外人所以敢於如此者則料定我國國内紛爭無已必不能一致以對抗他國也而彼無意識之督軍時至今日猶且對内主戰以自圖私利豈不可痛也哉 
[迷離惝恍中之和戰問題]  
　　俄德停戰爲世界之大變局中俄接壤萬里利害關切當此俄亂日熾我國消極的有鞏固邊防之必要積極的爲恢復國權之時機且旣加入戰圑則對於因俄德停戰所生之遠東變局當然有應付之責任兹聞馮總統有鑒於此昨特發通電致全國各省略謂俄德搆和已成事實世界形勢將有極大變化將來日本勢必出兵中國或亦不免當此外勢緊急内部不宜再有紛爭務望以大局爲重速謀和平舉國一致以對外交云云馮總統近接陸榮廷唐繼堯來電表示和平意見並否認梧州會議條件昨日特分别電復其措詞極爲婉曲有令桂軍退出湘境滇軍退出川境粤軍停攻潮汕以徴南方和平誠意解决辦法自易磋商倘此電到達南軍仍積極進行則解决殊形困難云云 
　　從軍界方而所得消息較爲詳確特補誌之據聞福建李厚基昨日連來急電二件略謂潮汕事急迭經電陳奉令由閩省續撥勁旅迅即前往查閩省兵力單薄久經申明想早在洞鑒之中頃據密探報告李烈鈞親率大軍攻閩其所定計畫擬水陸并進聞前隊業巳出發驟聞此耗殊深焦灼伏思潮汕爲閩省之關鍵潮汕倘有錯失則閩省岌岌可危除一面電商饒總司令添派軍艦來閩助防外務懇中央俯念事機危迫迅飭馮玉祥所部火速前來母任切盼云云元首閱電後除電令皖總司令速飭楚謙楚有兩艦星夜赴閩外并飭馮旅長尅日開拔母再遲緩以誤戎機又據某方面消息臧致平旅長以各處援兵久未見到勢難與南軍繼續戰鬭擬與莫擎宇鎭守使合軍暫取守勢專候馮玉祥軍隊到潮再行作戰但方聲濤所率之軍隊尚猛向莫軍攻擊臧莫兩軍合計不及一旅之衆而馮玉祥所率之援兵尚未能兼程赴援李厚基聞潮汕事急已於眞日（十一日）急派福建步兵第二圑馳往前敵藉資援助政府昨接臧致平十日自潮州一方面來電（係以無線電拍至上海轉逹北京者）報告潮州民軍已被擊退云云 
魯督張懐芝八日自津回濟九日卽由濟赴徐州蚌埠十日又自徐蚌回濟探聞張督此行專與張敬堯接洽分頭出兵辦法業經商定張敬堯率全師（第七師）由隴海鐵路經開封鄭州逕赴漢口張督自率所部第五師沿津浦鐵路線直經浦口連日隴海津浦兩路扣車甚多已陸續裝兵出發　 
　日前周道剛因渝城失陷曾電京請罪并堅辭督軍職務兹據公府方面消息云政府昨已電復周督其内容於失重慶一事略予責備并諄囑切勿遽萌退志其恢復渝城計畫則已分電鍾劉兩師長及吳使會同周督籌商會師進取之策以期早日恢復並謂所有近日一切軍情仍希隨時電告以憑核辦云云又吳光新自渝城潛逃後除通電委過於川督周道剛外已　久無報告到京其行蹤何在外間傳說不一兹聞中央日昨接有吳氏由四川萬縣來電略稱所部軍隊巳於灰日（十日）開抵萬縣駐紥聽候調遣並力陳黔滇軍隊非以武力不能驅逐請速增兵赴川光新願奮勇作戰云云聞元首披閱後巳覆電該查辦使諭其勿遽躁進宜靜候中央解决云 
[南京快信]  
　　敎育部咨齊省長關於師範報告要項（一）沿革（一）逐年進行計劃（一）訓練狀况（一）管理狀况（一） 
敎授（一）體育（一）學生實習（一）學生自學各種辦法 
　　省議會李壎等提議撤銷淸江妓捐 
　　李督軍委諮議田寳榮赴東三省公幹昨巳辭行 
　　鹽城胡應庚等電請省議會對於鎭江米商請開米禁之議案務請否决以維民食 
　　財政廰礦務科技術員王錫賓謁軍民兩長禀辭赴部供職 
官產處長曾樸函知各縣知事嗣後商民　請求或投標等事均須黏貼印花 
　　江南造幣廠奉財政部來電趕造銀元每日增造三分之一 
　　中央令諮議謝龍斬來寗籌商議和問題昨謝特謁李督陳述一切 
　　十六旅旅長馮玉祥不日開赴福建 
　　齊省長接農商部電實業會議已議明年一月舉行 
　　江蘇省議會今日下午二時開審查會（以上十五日） 
　　陸榮廷代表蔡國基昨乘輪赴贛會晤陳督接洽一　 
　　李督昨淚軍署參議田寳榮赴奉晤張作霖疏通意見 
　　閩李厚基疉電告急聞中央昨來電令陸建章馮玉祥赴閩援助並商防禦方略惟陸前晚已回津 
　　南北和議定在甯開會惟須待雙方代表到齊方定開會日期 
李督昨派副官陳宇鈞赴滬 
　　馮總統代表蔡儒楷已由粤回滬聞昨電致李督卽日來寗面商 
　　陸榮廷代表彭允彝前日晚車赴滬雷慕南尚留寗 
　　張樹元已回濟南昨密電李督軍聞係述接洽倪嗣冲張敬堯情形 
　　鄂督王占元昨電告省城安謐荊州自主有取消之望（以上十六日） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東報論中俄近事]  
　　哈爾濱問題與民政署問題 
　　日本日知新聞論哈爾濱海參威近事云此次俄國内亂及於哈爾濱海參威及其附近諸地欲護衛其處外人生命財產惟有使之離去該地但此非日本所甚願也不甚願而欲保護之則惟有派兵一道俄國國事握於藍寗與其黨人之手而其政府未得英法日美諸國之承認故其所以保護外人生命財產之道吾人不得而知且無由得而知之據聞藍寗受德人賄賂推翻克倫斯基政府與德奥提出和議而收西方軍事之成功如果藍寗政府確能成立則俄德之和議必成俄德之和議成吾恐其將由西比利亞運兵至遠東由德人將之以擊中日當此之時日本不得已爲救國計爲保護遠東和平計不得不以海陸軍抵禦凡前日派往地中海及他處之海軍艦隊當一律撤回是英法諸國又受其影響也即使克倫司基恢復其勢力藍寗等一敗塗地然其餘黨難保其不倚德人而圖再亂是德人以陸軍之强加以俄人之好其侵入俄國者當更猛於前矣故無論藍寗敗或克倫斯基勝其結果同其足以引德人之勢於東方亦同然則維持海參威哈爾濱等處之秩序者誰乎英乎法乎意大利美利堅乎或他國在所述地方有人民之旅居者乎吾以爲不能也何則以其不能派兵來也中國與俄疆接近而其兵不足以擔任戰事故日本派兵至俄之遠東領土爲最要然則日本派兵其數多少依何方法以定之余此時不能答如俄人歡迎日兵其事甚善如其不願則派兵之數當以多爲貴其或派一營一旅可也其或數萬十餘萬亦可也派兵往歐洲往俄國之說吾反對之派兵往亞洲俄國之說吾則贊成之何則以亞洲俄國逼近日本也 
　　東京時事新報載日本某要人談話略謂關於靑島民政問題中國提出抗議一經我當局說明信易解决但山東人民反對之聲漸次增高昨接電報濟南商民圑决議排斥日貨該處報館亦議决一概不用日本紙原來日本政府撤廢靑島及膠濟鐵路沿線之軍政自十月一日起代以民政全係對於中國之好意中國方面對於此舉將行抗議或反對誠我當局者所不及料然事出意外中國政府竟提出强硬之抗議山東人民亦竟爲激烈之反對問何以故則以靑島守備軍司令部布告民政施行範圍不僅租借地内且及於膠濟鐵路沿線一帶地方同時又於張店及濟南府所轄某某兩處設民政署在我日本當局之意膠濟鐵路乃租借地之延長當佔領靑島時已以此理由由日本軍隊管理之故此次雖行民政亦不可不採同樣之方針以行尤以膠濟鐵路沿線地方有收買制錢及其他貿易之日本商人多數往來將欲取締之則僅恃領事館附屬之數名警察究無能爲力而放任之於警察能力不充分之中國警察官更且不能管束而且山東省内屢有土匪亂黨出没中日人民間常惹起種種爭圖事件故在如此狀態之下雖在膠濟鐵道附屬地以外凡有多數日 
本人往來之地方則限於日本人施行民政以預防中日人民間發生種種事件亦無不可若一細察其精神則全巳無可爲反對之性質者矣然自中國方面觀之則謂此乃影響於其國體僅有以上所主張之便宜論直難望其採納原來德國管轄靑島時代僅於租借地内配置軍隊鐵道沿線完全委於中國警察權然日本於膠濟鐵路全部配置軍隊今且施行民政同時於德國權限所不及之租借地以外亦管轄及之故尊重國權之中國於此提出抗議且反對之者直可謂爲當然之事也然而日本之意决非欲侵中國之國權布民政於中國内地者如前所述其意在取締濟鐵路沿綫往來之日本人減少中日人民之衝突此舉原出於好意尤以膠鐵路沿線爲日德戰爭日本軍隊佔領之地帶原於戰爭繼續中依然可以施行軍政之地帶也而日本特廢軍政代之以民政雖在中國方面亦當體諒此點多少尊重我日本之意思倘謂日本之意思眞欲施行民政於中國内地侵犯中國之國權則始終提出抗議促日本之反省亦無所不可也否則不如尊重我日本之意思同時我日酹方面亦於膠濟鐵路附屬地帶以外之地方一任於中國之警察權其不足之處始利用日本之警察且於張店濟南府等中國内他採全然不設置民政署之方針彼此同向眞正親善之大方針進行可也 
[國務會議與交陸兩總長]  
　　昨日（十三）爲增加次數後國務例會之期上午十一時開會各總長除財政王克敏尚因目病請假外交通曹汝霖亦已銷假列席所議各案如下（一）國會組織法選舉法審議後决定由政府正式提出於臨時參議院該案本係法制局起草昨已囑法制局預備咨文送府蓋印日内即可咨交該院並由法制局派人爲政府委員將來出席該院說明章案之理由（二）運河借欵運河借欵復活段前内閣所决定但其初尚有難點蓋原議投資者美國乃出資十分之七日本出資十分之三現單向美國借欵則日美之間難免有所交涉昨日外交總長陸子欣君報告此項因難似已可以解决因日美兩國互相接洽之結果美國資本家已許日人可以投資此項借欵不久卽可進行但尚有一事决定須加限制者即此種借欵僅能用之於治河不得撥爲賑欵以免欵一用罄治河仍無成效今後水災將無不再發生之望聞尚須與熊督辦磋商一切（三）上海會審公堂權限問題在辛亥以前上海會審公堂其管轄權有種種限制辛亥以後遂成今日之現象聞司法部對此巳提出意見書大致須恢復辛亥以前之舊内容詳細尚難宣布聞已交外交部審議與外交圑磋議 
　　昨晨王聘卿總理由本宅赴院時以電話敦勸交通總長曹汝霖出席本日（十三日）國務會議曹總長猶豫未决王聘卿總理到院之後全體閣員除王叔魯在病假期中外其他各部總長已於上午十時三十分左右先後到齊惟曹總長尚未見到王總理復派員前往催請曹氏始於十一時三刻到院列席閣議然對於所議各案始終未發一言散會之後王總理復加以慰勉并邀其偕往公府謁見元首曹總長遂與同行馮總統見時又力勸曹總長勿萌退志共濟時艱曹氏刻巳應允暫行留職遂興辭出府通告繼續就交通總長任到部視事時已下午四時三十分也又據公府某要人消息馮總統鑒於王總理辭去陸軍兼職之决心亦有意派員敦勸段芝貴出而繼任王總理聞此消息辭意乃益堅决擬於日内提出正式辭呈并薦段君以自代云 
[關於無線電借欵之所聞]  
　　海軍無線電報借欵一事據京電今已取消惟個中情形則主言人人殊兹見某京報載此事言之甚詳但是否與事實相符尚難遽加斷定耳略謂無線電報機器凡二種一曰德律風根式爲英國人制者亦稱英國式一曰馬科尼式爲德國人製者亦稱德國式我國所用之無線電報機器皆屬於德律風根式者此次海軍部向丹麥商人拉森訂購之無線電報機器亦屬於德律颼根式者表面上雖與丹商訂約實際即購自德人而經手人則爲隆盛洋行隆盛洋行即德商泰來洋行之後身泰來洋行買辦爲劉冠雄之子某某隆盛洋行買辦爲劉之姪某某以此關係故劉氏不憚行大不韙直接向丹商間接向德人購買貨價計五十三萬鎊藉此得二成 
之回扣欵未償淸以前許丹商有管理無線電台之權即不啻間接許德人以管理無線電台之權旣而事爲協約國方面所聞將提出抗議外交總長陸徴祥氏舉以告劉勸其將此借欵取消劉堅持不可聞馮總統亦囑劉取消此項借欵劉亦置之不理無何英美日遂先後實行提出抗議閙成外交問題陸徴祥氏遂於前星期五提出於國務會議請將此項借欵作廢彼時劉尚不服謂君等旣稱此項借欵間接出自德人應提出證據方可取消陸云據英使言確有種種證據如實行提出則太不雅觀置國家面子於何地至是劉語塞始允作廢現聞已派該部次長劉傳綬赴滬與丹麥商人磋商取消手續矣 
[英文京報被封]  
　　英文京報前因案經警察應停止出版兹聞京師警察廰會同警備總司令處已於昨日將該報實行封禁該報經理人李才當向警廰立案時自稱爲廣州人現稱爲英國人且有英使館爲之證明警廰詰其何以國籍前後兩歧李稱余不知籍貫與住所之區别致有此誤又聞周學熙長財部時曾由蔡廷幹經手用某種名義以七萬元發交該報館現該報館旣實行封禁財政部螸人向該報館提回此欵該館目下不名一錢財政部祗得將該報館印刷機扣押作抵日昨業已移去若干部 
[潮汕間兵事雜訊]  
　　攻潮統領羅紹雄全部已抵澄海距離汕頭四十五里屯駐以營長李毓芬代理澄海知事日内將攻汕頭惟莫擎宇臧致平刻同時退駐汕頭調集重兵扼紮二十里以外海安方面守備尚嚴須俟沈熊大隊繼至方能進攻昨已據情馳報軍署預計澄潮之交日間當有劇烈戰　梅縣攻克後沈司令經將五華龍川各地後軍調赴前線以全力趨向豐順與潮揭劉軍互相應援俟豐順旣下卽與劉部會合進攻汕頭兹聞莫擎宇以潮軍相繼降服深恐謝昭所部亦有不穏之虞已於月初悉數調往澄海至潮安豐順之衆悉屬閩軍該軍初履潮梅地形不熟迭經挫折沈司令昨已下令熊略所部趕急圍攻並撥砲兵多連佔奪沙嶺向城中轟擊連日戰爭頗劇 
　　沈鴻英支日由考隆來電云梧州陸巡帥廣州督軍省長鈞鑒潮梅各屬均經先後克復敵軍現已退守潮安英本日抵溜隍前隊逼進潮城僅離二十里兹已約同中右兩路軍隊四面兜攻區區孤城諒不難攻下也合先電陳以慰厪念鴻英呈支印 
　　六日汕頭消息省軍現已深入潮境由揭陽進攻之兵已由砲台至桃山鄉離浮洋市（離潮州府城約三十里）僅二十餘里其由梅縣進攻之兵已下至留皇日來該處人心極爲惶恐商場亦極冷淡昨日莫擎宇發出布告大意謂刻經領事圑商妥雙方劃出戰線離汕埠六十里外方可開戰囑令商人無庸驚恐云云今早該處火車停駛埠上商人益形恐慌現聞莫又與公司妥商照常開車以安人心大約些三兩日内潮城及浮洋兩處必有戰事發生又今早汕頭到有日本兵艦保護僑民 
　　自惠來揭陽相繼克復後劉督辦所部軍隊業已逼近潮州節節進取汕頭軍心動摇士無　志而駐紥潮安豐順各部更乘勢投降潮軍戰　能力已完全消失聞統領陳其恭朱瑞華藍揆方及各圑營長以此次戰釁純由莫擎宇個人釀成於地方大局毫無裨益刻下省軍逼近汕頭不保深恐潮軍全體致被海汰擬驅逐莫氏宣佈反正以爲自新地步聞已密派代表潛赴揭陽與劉督辦磋商歸降條件並請通飭前敵暫行停止攻擊以便佈置劉督辦以要求條件太苛日昨特回省面陳莫督軍請示一切聞潮軍各將領要求之件（一）由潮軍在汕之一部發起先要莫擎宇離汕他往（二）由潮軍各路相繼倒戈夾擊閩軍惟其砲械須由潮軍繳收省軍不得過問（三）潮軍倒戈後應與省軍有同一待遇不得解散（四）各軍官士兵須一律照海陸惠揭各軍倒戈前例發給兩月恩餉其餘尚有瑣屑事數宗當由莫代督面示一切並告以所部各營已劃歸援閩軍司令官陳炯明節制應往磋商并令尅日趕回前敵聞劉氏昨往會晤陳司令後即搭車往港轉船赴前敵 
[粤軍一片攻閩聲]  
　　粤省攻閩計劃早經籌備進行滇粤兩軍業將退汰逃亡所缺各兵額補充足數振旅待發兹聞滇粤兩軍此次赴潮仍分南北兩路出發陳炯明所部粤軍由海陸豐方面會同劉督辦在南路進攻李烈鈞所部滇軍則由龍川方面聨合沈鴻英在北路進取兩路方略均選精銳直抵汕頭俟潮局定後卽將劉沈所部曁滇粤各軍合爲一致并由海軍艦隊分赴廈門詔安沿海各地水陸夾攻至運兵輸械等艦則由軍署撥出廣庚廣玉寳璧江漢四艦前往以資調遣 
　　攻閩粤軍總司令陳炯明已宣布就職昨今兩日經派軍事幹委分往李炳榮關國雄勞國材李次臯所部各營將現有兵額趕速點驗如有缺額立須補充足數以備改編聞其編配係採梯圑制度步砲工　各營均與滇軍無異至方師長所部滇軍刻因奉命征閩連日選撥精銳編足十營限於本星期内支配妥協現擇東較場爲會操地點俟編制完善卽請李總司令親 
臨校閱示期出發第一軍出發以後第二軍編配辦法亦經莫督召集林虎陳坤培各將領迭次籌商大致均經解决刻已開始編配除林虎所部各營已檄飭返省整備一切外陳坤培所轄部曲亦令遴撥一圑聽候改編陳以盧炎山所部爲最完全且久經戰陣特電該圑長轉令所部開拔回省以便改編 
　　滇軍攻閩原定九日出發嗣以餉糈除伙食費五萬元先給外其餘尚領齊香港定製大褸數千襲亦未運至因此延滯刻已商由莫代督迅飭財政廰趕將月餉淸給并已傳今各營准於本月中旬會同陳炯明所部一併出發李總司令以進閩行軍路線查大埔永定上杭龍巖等處上至汀州俱與贛東相連地處邊疆非軍事必爭之地且萬山疉聳路徑崎嶇隔閩垣一千四百餘里經過邵武延平建寗泉州四府數十縣惟由饒平黃岡以出詔安雲趙霄直達漳州地勢平坦無險阻碍實爲行軍之利便由漳至泉相距五百餘里轉下閩城僅在百里之遥計程較近聞已决意由黃岡分路進發 
　　軍署連日軍事會議决議俟潮汕攻下海陸各軍卽同時進發並以陳炯明所領粤軍十營兵力尚薄議再由警衛軍抽調十營撥歸陳氏統率惟陳以所撥各營悉屬步軍於本軍編制計劃尚未完善昨特面商莫代督請添撥陸軍兩隊加編山砲一連機關鎗一連聞莫督已令行陳師長迅在所轄補圑内遴選精銳移交陳司令接管聽候編練至所需砲械昨經飭行軍械劉局長照數提發閩督李厚基邇因莫擎宇迭次敗衄潮汕不保而粤軍攻閩方略又已妥定因此大爲恐慌現全閩北軍第十一旅十四旅十五旅幾已全數調赴閩南防範粤師侵襲漳汀兩州曁上杭雲霄詔安一帶均頒佈特别戒嚴令執行軍律粤桂人士之入閩境者非得核准即指爲間諜貽累頗衆聞防粤司令部刻經在上杭設立由旅長唐國謨自任司令云 
[戰禍日迫中之湖北]  
　　襄陽黎天才於六日獨立說確爲謡言頃見襄陽道尹朱佑保是日致督軍省長電云襄鄖安謐如常黎未嚮應可知黎部旅長張聨陞爲北系聞曾受王子春密計僞稱附和派趙榮華圑長赴荊助防石星川知其詐降拒之令其由沙洋進攻省城趙不應仍向荊沙而進致兩軍有衝突情事因王督不欲力攻隨復折回沙洋前日漢口民黨某報載有張聨陞及其圑營長致有冬江支各電滿口贊成自主願効馳驅在不知者皆以爲張旅已嚮應實則此電發在二軍交綏之前也今石巳自稱湖北護法軍總司令王安瀾復據隨聚自稱鄂北總司令即使黎氏有意嚮應該軍亦一致贊同巳無名義可稱黎氏以老資格師長夫豈願居王石之下由是觀之黎必不致嚮應惟彼部下多表好意於民黨故王安瀾季雨霖唐克明得在該防區内活動然亦不過暫時之計如黎之要求已 
 
 
 

Page 7

 
 
　　遂熊度大明終必逐去在鄂北起事之民黨斷不能日久坐視聽其勢力擴張妨碍自己勢力也石星川之第二旅分防德安黃州至今仍寂無動作未敢附和留省之馬隊輜重兩營炮隊一連則爲黨人運動聨合巡警欲於十日夜起事已經遍發紅絨球紅布爲符號詎事攤不密爲王督偵知於九日夜命令將馬砲輜各兵營所有武器一概收回當派北兵數圑分圍各營勒令繳出各兵並未反抗王督因維持湖北軍心計雖令繳械並不解散仍令各居營中照常給餉惟嚴行取締不准外出派隊看管如待俘虜雖言大局解决荆州事定以後仍發還武器照舊供役然將來是否實踐此言殊未可必因此時解散若輩必往荆州不如軟禁以傅寛大之名藉安反側之心石軍第二圑長胡廷佐巳至荆州該圑至荆集合者只有一營餘二營一在沔陽一在漢川爲北軍隔斷初尚未敢　和兹聞駐漢川之一營窺知附近北軍備疏各下級官與兵士怱於七日夜深約合拔隊急馳往荆營長周某勸阻不聽業率親信二十餘人回省呈報惟漢川至荊州陸路尚有五百餘里沿途頗多北軍該營能否偷過尚屬一疑問而沔陽一營受此影響恐難免被勒繳械也石星川凑合各軍至多有一旅之衆（新編者不在其列）與湖南之聨絡線據聞亦爲王督派兵阻斷湘省軍械運荊之說亦難證明虚實以石對於王督之電報貌爲恭順測之石氏必無進取武漢之力王督因不欲地方糜爛祗令各軍計賺不使力攻聞石之參謀長傅人傑曾被王運動爲張聨陞作内應經石查知業巳拘管程漢卿赴荆疏通昨亦回省聞禀復王督謂石擬有三條件（一）荆軍不攻省省軍不討荆（二）照常發給該師薪餉所有荆屬稅銀卽不截留（三）南北和議早成荆州獨立夕消王督聞言默然未置可否按王督對於南北戰爭現實欲守中立故於荊事純用和平手腕惟日來主戰派勢力甚强王如堅守中立自己地 
位極有危險如總統内閣變計主戰王爲自保計勢必變計届時對荆必施以强制手腕現因和戰未定意欲猶豫是以呈此形像　近日續來近畿各軍王皆商請其暫駐京漢線所經之黃陂孝感各縣到武漢者甚少並有傳段芝泉巳至孝感一俟戰局確定即至武岳督師者此說驟聞之似未可信有段之戚某在鄂省政界亦言段巳至孝感祗以王不主戰故遲徊不進（按京電段尚在京此說未確）又軍界傳言前日有過漢某軍忽欲往漢陽駐紥龜山經王督磋商始退往漢口龜山爲省垣之屏蔽說者謂某軍挾有陰謀欲撤去王督俾便戰局進行此說恐亦有因主戰派勢逼王氏至此恐萬難保其中立而戰禍一開湖北之糜爛實萬無可避之法也 
[沙洋北兵退向鄖陽]  
　　英文楚報十日湖北安陸通訊云沙洋到有北兵若干以致民間惶恐但不多日卽安靜如常此隊原從鄖陽開來數約一千五百人魯籍居其大半當道所以遣之往攻湘中南軍者蓋以其爲魯籍之故湘中兵士多爲南人其不能彼此融洽勢所不然今沙洋北兵匆匆退出三五成羣沿河疾走其稍僥倖者乘舟下行得免奔波之苦咸向鄖陽而去俾可安處營中再享淸閒之福若輩只知倫安詢以中國前途則微笑無語一似中國大局與若輩全無關係者然 
[杭州快信]  
　　當道得嘉湖探報蔣尊簋等仍密遣黨人來浙巳飭各屬嚴加防範 
　　軍學補習所長俞煒昨由楊督軍委充軍署顧問監督厲爾康委充參謀隊附徐明超等七人委充差遣其餘各職員除咨回原差外一二兩師各發交十員分别任用 
高審廰書記官林佑人昨接温州家電以妻朱氏孿生三子最後一胎重鼻隻耳已向經廰長請假回籍合廰詫爲奇事 
　　第一師第三圑一營營長楊三聞童師長有擬更動消息 
　　楊督軍委一圑圑長陳肇英爲寗台戒嚴司令官 
　　瑞安警佐張獻因拿賭釀命致死周成總案省署巳飭該縣傳案訊擬 
　　前次由滬引渡來浙之散兵四十三人中有連長簡英傑等已由楊督軍咨請陸軍部褫奪實官 
　　高審廰經廰長昨委范賢礽爲第二高審分廰推事 
　　水利委員會試驗導灘機模型甚不合用已呈覆省長 
地方通信松江 
[取締游民入境]  
　　縣署頃行警察所云據楓涇市各　董保張錦台等呈稱近有江北淮徐海游民成羣結隊假乞食爲詞沿途强索請求攔截諭禁等情查此種游民冒荒强乞巳視爲一種營業本年各鄉田畝蟲災甚重鄉民素鮮蓋藏自顧尚屬不遑焉有餘力再供若輩剝削且該游民等往往聚衆毆人藉端滋擾殊屬妨害治安値兹冬防吃緊之際豈容若輩任意逗遛合再咨行貴所轉令楓涇警察第一分所尅日嚴重取締不得稍涉疎虞以安閭閻 
[敎育經費問題]  
　　敎育經費向恃田賦附稅惟自今秋蟲災後荒象已呈減賦減租現方在呈省核奪中故田賦附稅之能否無減尚無確實把握李潤之縣長爲未雨綢繆計爰於今日（十五號）明令各學校飭將預算項下可從撙節之處先事節用以資調濟免致臨時竭蹶並聲明對於敎育經費負完全責任無論如何决不令各校爲難云又縣署第三科主任顧稼軒於今日（十五號）假座縣立圖書館召集各敎育行政人員舉行敎育行政會議議將屠宰稅除附徴敎育附稅三分之一外並照田賦例加徴徴收費若干撥充敎育經費惟因在席諸人議論紛歧尚無具體表决擬俟本月二十五日續議取决 
[拐匪懸賞購緝]  
　　淮陽道尹王曜恭因該處被大帮拐匪拐去男女小孩百六十餘人特行文來縣請通令水陸各警嚴密緝捕獲拐匪一名者賞洋三十元男孩一名洋二十元女孩一名洋十元併獲者按人數遞加此項費用均由王道尹捐廉充賞如受賞人不願領受時卽由王道尹撥充他項善舉無錫 
[查禁囤稽米糧]  
　　蘇常道尹王王莘林昨有飭令來錫查禁囤積米糧原文略謂案奉省令因蘇屬習慣每届舊曆冬至節前後向有富户購買大宗米石寄棧堆積以待來年善價出賣雖係營業恒情然亦攸關民食况當此螟蟲爲害之餘收成不無歉薄亟應趕早查禁並轉諭米業董事注意調查隨時禁阻以維民食云云楊知事奉令後卽備文照會商會辦理 
[省令催報選民]  
　　縣署昨奉省令略謂省議員初選舉調查人名册逾限已久歷經電催乃該縣迄今尚未呈送來暑殊屬有碍選政合亟令催速將前項調查選民册呈送云云聞無錫十七市鄉選民册業有十六市鄉辦理完畢送交縣署惟景雲一市尚未繳到楊知事已專函該市催促以便彚齊呈報 
鎭江 
[商業大受時局影響]  
　　鎭地近因時局不靖日來又有復辟謡言以致商務大爲減色且在荆襄獨立武漢恐慌銀根緊急在漢莊客大都收束營業回鎭暫避危險商市更加蕭索查鎭郡商業向來每於立冬後非常發逹今歲則寥落異常即熱閙市埸如銀山門魚巷大街等處店舖且終日毫無擁市如餘更可概見矣 
[反對召買荷花塘]  
　　鎭郡西城外得勝門左近荷花塘塢爲瀕江小船避風而設前由常鎭道黃祖絡等捐廉募欵雇役開濬洵屬善舉至塡塞泥土改建房屋亦係地方慈善產業應歸市有近來官產處忽指塘塢爲官有詳請招買變價本埠士紳羣起反對已公禀上台核奪云 
揚州 
[取締木車負物]  
　　揚州街道之破碎率由於二把車（即人力木車）推負重物裝運吃水所致業經紳董集欵逐段興修現警察張所長特出示取締不准裝運食水限制推運重物以重路政 
[崇明知事來揚]  
　　崇明縣知事賴葆忱日昨來揚謁淮運使陳述公務勾留一日業於今日（十五）回崇 
[緝私委任稽查]  
　　兩淮緝私營統部以原有稽查不敷分配現特加委龔心臯充任總稽查以資查察龔君業於本日（十五）到差供職 
淮陰 
[蘇省高分廰近訊]  
　　江蘇高等審檢分廰廰址（舊同仁典房屋）自月前由王李兩書記官招致蘇州馮永盛木木作來浦工作除大門及左右兩廊重行建築外其他房屋多仍其舊形式上略加修葺現已一律竣工各工匠已紛紛乘輪南歸分廰監督推事邱在元君接浦中報竣之電亦卽由蘇來浦現寓都天廟街中西旅館頃已分往軍民各署曁各公圑拜訪（按邱君字特士福建長樂縣人曾署福建高等檢察廰檢察長嗣任蘇州高等廰推事）聞此次蒞浦先行組織以便早日開庭正式成立仍須俟至明年一月十五日以前高檢分廰監督檢察官沙君並未同來至附設之地方庭同時組織與否今尚未能確定 
安慶 
[呈請淸丈湖田]  
　　皖北沿淮各縣自淮河淤塞均將湖地開墾歷年以來成熟之地甚多均未淸丈頃潁上縣知事擬具淸丈沿淮湖田辦法呈請省署核示黃省長已令皖北工賑處查復再行辦理 
[種樹保護圩堤]  
　　皖省沿江各縣多築圩堤以禦江潮惟培修失宜歷年多被衝毁農民受害甚巨頃森林局長孔慶人特擬具圩堤種樹辦法昨特呈請省公署核辦黃省長以該局長規畫甚爲周密已令沿江懐桐等縣妥籌辦理 
嘉興 
[災歉核准後之蠲免數]  
　　嘉興田禾本年風蟲爲災由縣會委覆勘列摺呈報經財政廰核准災歉成數三分八釐（内災三分歉八釐）飭縣遵辦兹悉懸署財政主任已將酹年份災田確數曁銀米蠲免數分别榜示俾衆週知兹特錄誌如下嘉字成災十分田二十一萬五千五百八十九畝六分成歉田五萬七千二百九十九畝五分三釐六毫災蠲地丁銀二萬八千六百兩九錢五分一釐内七成全蠲銀二萬零二十兩六錢六分六釐三成帶征銀八千五百八十兩二錢八分五釐歉緩銀七千六百零三兩二錢災蠲米二萬二千六百二十六石一斗二升九合内七成全蠲米一萬五千八百三十八石二斗九升三成帶征米六千七百八十七石八斗三升九合歉緩米六千零十三石五斗八升六合秀字成災十分田十五萬四千七百十一畝六分六釐成歉田三萬三千一百四十五畝九分三釐六毫災蠲地丁銀一萬九千五百六十二兩九錢八分　釐内七成全蠲銀一萬三千六百九十四兩八錢九分三成帶徴銀五千八百六十八兩八錢九分五釐歉緩銀五千一百九十九兩四錢六分災蠲米一萬四千六百零九石九斗七升三合内七成全蠲米一萬零二百二十六石九斗八升一合三成帶徴米四千三百八十二石九斗九升二合歉緩米三千八百八十三石四升六合全縣通扯成災田居原額十分中之三分一釐九毫零成歉田居原額十分中之八釐二毫零 
雜評一 
[距離愈遠（庸）]  
　　南方曰恢復舊國會北方曰召集新國會雖新舊不同然國會之組織與選舉固猶是根據前參議院所議决之法案其在約法上之地位尚無所變更也今政府於召集新國會之主張尚以爲未足而又欲依其自行製造之修正案以組織國會而使南方指爲非法機關之參議院一躍而取得修正法案之權政府之主張誠可謂躊躇滿志矣前内閣之政策亦可以貫澈無遣矣特此種條件之提出直對西南所稱護法者下一抗命之爰書使西南而不甘以抗命自承者其能接受否耶 
　　嗚呼調和之希望距離愈遠矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會常會提議案]  
　　上海總商會於日前開常會所提議案如下 
　　上海大達輪船公司艙口單請蓋關防案據上海大達輪船公司函稱海關定章凡船行報關對於出口進口貨物艙口單及領取存票等事送由商會蓋用關防方能航行營業附洋文兩件請蓋章擲還等情查大達輪船公司向未入會應俟常會通過後方可照辦隨即函答在案請公議 
　　紗業公所同業棧單墊欵與紗廠失愼關係案據紗業公所函稱此次東方紗廠失愼同業所墊棧單不下千餘件幸該廠經理公正明白一經交涉卽允照出此 
後難免不再有此等情事請存案備查等由請公議 
　　建築商品陳列所籌畫經費速定圖樣 
　　案（甲）建築議事廰與各業會商處本會辦公事務所及裝修家具等費除各業捐集外尚欠規銀三萬五千九百零七兩六錢二分三釐洋八千三百四十元一角六分九釐（按此項短欠之欵内有一萬六千零四十九兩二錢五分六釐萬不能緩已在公債項下撥付尚欠銀一萬九千八百五十八兩三錢六分四釐洋八千三百四十元一角六分九釐未經拔還）（乙）本年籌集公債規銀四萬零三百五十兩（按原議籌募分債規銀八萬兩一半彌補議事廰建築之虧空一半預備起造陳列所之用現僅籌集半數彌補前虧則陳列所無資可建先建陳列所則前虧無法彌補） 
（丙）本年會費加收三成計共收入規銀三千三百五十七兩（按本會會費常年之收入大約一萬八九千兩若以三成照算可增加收入規銀五千七百兩然有個人會友未允加者有會費本較尋常爲巨不願照加者故不能如預算之數）（丁）本年撙節事務所費規銀一千六百三十五兩（按撙節事務所費與預算所差無幾然以上兩項之收入抵備公債四萬兩之本息尚不至於過短倘借足八萬兩則每年拔付本息又爲難矣現擬先其所急建造陳列所俟陳列開工後再籌彌補方法）（戊）陳列所之建築最難者適宜之圖樣前經李合順水作草擬地盤兩次皆不合式枂年三月十號第五期常會曾公舉朱鑑塘朱吟江虞洽卿三位會董商定式樣現在即擬動工亟應先定圖樣方可入手 
[編訂修改稅則委員會草案]  
　　修改現行進口稅則一事中央特派曾述棨等來滬組織委員會迭誌本報兹聞此次提議修改稅則因吾國對德宣戰後得外交圑之同意故特派專員來滬磋議進行現外交財政農商及北京總稅務處均各派員來滬駐滬各國領事亦各奉到各本國駐京公使訓令參與此項會議連日委員會主任正在編訂組織草案内分調查審查各股一俟編訂就緒呈由中央核准卽可正式成立 
[農商部調查經濟現狀（續昨）]  
　　第五關於經濟政策上之事項（一）各國戰前之經濟政策及於戰時之影響（二）各國戰時經濟上之設施及其戰後之計畫（三）各國對華經濟政策之變遷及於我國之利害（四）各國最近採用社會政策所施行之各種法規制度　第二股 
第一絲業（一）絲（甲）中國蠶絲之產地及產額（乙）中國生絲之種類及價格（丙）中國蠶絲之銷路及現今所占蠶絲之地位（子）國内（一）開於供用一般絲織物之消費額（丑）國外（二）關於各國生絲之特性及影響於消費額之增減（三）從消費國以調查他國之消費額（四）從產絲國以調查其每年之產絲額及供用量（五）比較近數年世界生絲之供用量及各產絲國生絲輸出之增減額（六）世界產絲國之生絲價格及產額并關於人工物力地價之比較（丁）關於出口絲之種類及販賣並製絲業（戊）關於國内絲廠之種類及其設立之年份（己）關於各廠所出之絲額及其應用之器械（庚）關於生絲之販運及金融（辛）關於各種絲稅之國家收入及應行改良之處（二）繭（甲）繭之種類及產額（乙）繭之出產地及價格（丙）繭之出絲量與生絲成本之比較（丁）繭之出口量與蠶種之優劣關係及蠶種之產額比較（戊）採繭量與食桑量之比較（己）繭行蠶灶之增加與各種生絲業及養蠶業之關係（庚）繭之販運及輸出之禁止（辛）繭稅之收入（三）蠶種（甲）蠶種之製造業及產額（乙）蠶種之販賣及分配法（丙）蠶種之收獲成績及分配量之比較（丁）養蠶户之增減（戊）蠶種之產額與桑葉出產量之比較（己）蠶病與蠶種之關係及影響於生絲之產額（庚）蠶種之價格（四）桑（甲）全國桑地之總額及占耕地之幾何（乙）桑樹之種類及桑葉之出產量（丙）桑樹之面積並供給幾何蠶種之分配量及生絲之出產量（丁）桑葉之產量關於收蠶量之比較（戊）桑園之推廣量及比較各國之物力人工地價以謀全國生絲生產量之增加（己）桑葉之價格（仍未完） 
上海新聞記者赴日圑紀事（六） 
[春秋會之招待]  
　　三日上午仍参觀各新聞社正午赴春秋會之午餐會春秋會者日本有力之新聞家所組織之記者俱樂部也設設長一人評議員十五人每年一選舉春秋二季開會每月開例會今之會長爲黑岩周六（萬朝報社長日本有名之小說家黑岩淚香也）是日列席者約五十餘人有添田博士箕浦勝人等席上由黑岩氏述歡迎詞余洵君答之黑岩氏又即席賦詩包天笑君答之至三時散會 
[紅葉館之晚餐]  
　　午後六時爲日本寳業懇話會之招待設宴於紅葉館主人方面有日本郵船會社日淸汽船會社東亞興業會社朝鮮銀行中日實業會社大倉組鐘淵紡織會社横濱正金銀行日本麥酒會社日本製糖會社台灣製糖會社台灣銀行高田商會久原鑛務會社富士瓦斯紡績會社古河合名會社三井物產會社三菱合名會社南滿洲鐵道會社住友銀行等頗極一時之盛 
[帝國大學之參觀]  
　　四日午前參觀帝國大學先引導至第三十三敎室又至三十五敎室方上法律學課是敎室可容八百餘人旣而參觀工科陳列室如建築學造船學電氣學等因爲時急促不及多觀蓋若欲詳細觀察恐非三數日不辦也出就共同通信之招宴在帝國霍推爾 
[大隈侯之訪問]  
　　午後至大隈侯爵邸邸卽在早稻田大學之對面先由靑柳篤恒君出而招待少選大隈侯爵出見年雖八十而精神矍爍談興頗豪且新病初起絶無疲困之狀惟有足病不良於行大隈侯之談話略謂我之思想悉取資於中國日本之文明實有賴於中國不少又舉中國歷史人物闡明王霸兩字之議滔滔不絶每說一叚由靑柳君繙譯之旣而辭出又周歷基邸中之園亭時天色已暝不及參觀早稻田大學及往一坐卽出 
[淸風亭之茶話]  
　　早稻田中國留學生之同窗會招待記者圑於江户川淸風亭記者圑分數人應其茶話學生諸君中受外界之激刺有作慷慨之演說者余圑長答詞慰解之 
[帝國劇場之觀劇]  
　　下午六點鐘由電報通信社之招待觀劇於帝國劇場聞此劇場爲新落成者規模頗爲閎大所演之劇爲（大石内藏助）舊劇日本赤穗義士之故事（愛國者）爲新劇法蘭西之故事尚有番町皿屋敷等大半多悲劇至十一時劇終散歸 
[省敎育會歡迎敎育廰長紀]  
　　昨日（十六日）上午十時江蘇省敎育會開會歡迎敎育廰長符九銘君先由黃副會長致歡迎詞次敎育廰長演說繼由沈信卿君演說對於江蘇敎育前途之希望次蔣夢麟君演講美國之敎育行政次莊百俞君講演中日敎育行政之比較次余日章君報告吉奉兩省敎育情形末由黃副會長代表 
到會諸君陳述對於江蘇敎育行政上之意見（一）提倡輸入世界知識以求適應江蘇所處地位上之需要（二）依全國敎育家之公意注重義務敎育體育職業敎育（三）整理縣市鄉敎育行政使有進步（四）喚起視學研究心改良視學方法並注重積極的指導及規畫（五）注意使地方各就其程度所至循序發展彼此勿受牽制（六）注重會議謀採取健全之與論而施行之（七）漸次擴充敎育費注意使各校有相當之設備巳定之額準期發給（八）提倡注重應用的理化學以救江蘇省偏重文學之缺點（九）徐圖擴充高等敎育以達江蘇敎育建設上完成之希望會畢攝影並於十二時設席歡宴符廰長宴畢已午後三時矣 
[精武體育會年會紀事]  
　　本埠精武體育會近因會友日增會務繁重昨日假座嶺南樓特開年會討論進行方法公舉聶雲台穆藕齋兩君爲正副會長由會董王閣臣宣布開會宗旨後由書記周錫三演譯西報一段意謂中國苟不自取滅亡則决無何國能亡之者惟惜上流社會中頗多病夫下流社會轉多健碩耐勞者苟使上流社會中人能與下流社會易其軀體則中國必當轉弱爲强云云繼又報告會中進行概况如下　本會拳術之傳授於外埠者　松江南潯紹興南京常熟漢口香港廣東　拳術之傳授於本埠者　中國體操學校甲種商業學校水產學校南洋中學中華鐵路學校廣東小學培德學校競存學校愛國女學澄衷中學復旦公學嶺南中學德大紗廠恒豐紗廠聶氏家塾女子模範圑　技擊部敎員由六人而增至十人會員由一百零一人而增至三百四十九人近復有弓箭圑之組織由葉鳳岐主任　技擊部今年畢業者二十一人　兵式操今年畢業者二十人　攝影部今年畢業者八人　夜學部添設化學商業兩科　文學部添設臨池會　勵志圑以砥勵道德爲主旨今年加入者十五人此外又有安步圑之組織以儉樸勤苦爲主旨　音樂部今年添設軍樂粤樂及西樂三種 
[初選監督宣示選舉人名册]  
　　上海縣公署昨發第二百零八號布告云爲宣示事案照省議會議員選舉法第二十六條載初選監督應按各投票區分造選舉人名册於前年十二月一日頒發各投票區宣示公衆第二十七條宣示選舉人名册以二十日爲期如本人以爲錯誤遺漏得於宣示期内取具憑證呈請初選監督更正初選監督應自收呈之日起二十日以内判定之不服者得呈請於總監督其判定時間同各等語查本屆省議會議員初選舉調查已於十一月三十日遵限查竣計全縣選舉人五萬六千三百二十人惟舉文開辦較遲宣示人民册兹定於本年十二月十六日起至民國七年一月五日止爲宣示期間除呈報省長外合將第二届省議會議員初選舉人名册分區宣示爲此布告　邑人民一體知悉如本人以爲錯誤遺漏得於宣示期内取具憑證呈請更正逾限不得再行聲請特此布告 
[赴閩新兵假道淞滬六誌]  
　　閩省李督軍前遣曹副官至北省天津馬廠等處招募新軍業已陸續乘津浦火車換乘滬寗火車來滬暫屯南市滬軍營舊址及吳淞砲台灣等處支搭布帳歇駐候有相當船隻即須起程赴閩一面在滬趕備軍服軍裝等件兹悉李督軍迭電松滬盧護軍使迅與招商局商用船隻以便運兵前往援助盧使接電後已與招商局商撥圖南輪船將此項新兵一千五百餘名定於星期一（今日）起椗聞該輪現泊浦東招商局碼頭昨日由曹副官預備駁船於卽日黎明四時調集滬軍營前所駐之新軍就近在南碼頭下船駁運上輪故巳知照淞滬警察浦江水巡隊届時撥派水警等在彼照料 
　　又一訪函云閩省添招之新兵一師現除由楊勵身副官陸續送閩外暫駐滬南候乘商輪者尚有一千六百餘名兹又由山東等處招來新兵一千三百餘名因滬地不能駐宿借駐龍華新操場内統計此項新兵兩共三千名能編步兵兩圑李督軍因閩省防務緊要迭經電催駐滬招兵委員李副官迅速送閩惟因招商局等各公司之輪船前昨兩日無船往閩以致不能儎送昨日李副官親往各輪船公司詢問究竟何日有輪赴閩如果無艦請其專調一船裝兵運送以期新兵早日抵閩云 
[曹錕代表赴浙過滬]  
　　直隸曹督軍所派之參謀長趙玉珂至寗後因須與浙省楊督軍商議要事故於昨日由寗蒞滬當赴護軍使署謁見盧護軍使聞定今日（十七號）赴杭 
[收管德總商會之磋商]  
　　德總商會自封閉以來迄將兩月近因德奥領署及德郵政局等公共機關所有動產不動產等均經薩交涉員與外交圑商妥收歸中國官廰管理業將動產不動產估計價値開單呈報在案而德總商會一所現正由薩交涉員與外交圑磋商聞已允歸中國官廰收管不日當可啓封點交至辦理估計前項德國公共財產係美商瑞和洋行承乏云 
[代理總巡愼重冬防]  
　　代理英美總巡張生君以現屆冬令宵小易於竊發爰於前日通諭各捕房捕頭轉飭中西探捕於六時後分班按段巡邏如有形跡可疑之人許即搜檢盤詰以免匪徒混跡而保治安 
[中華書局股東會紀事]  
　　中華書局各股東昨假上海總商會開聨合大會先期各股東因局事糾紛恐倉卒開會難以解决故於前日（十五日）先在牯嶺路事務所開預備會一次衆議紛紜並無結果昨日大會屆期各股東代表之蒞會者達一萬二千四百四十五權於午後三時開會其預定秩序如下（一）開會（二）公推主席（三）代表人報告出租及收回情形（四）提議善後辦法（五）查賬員報告查賬情形（六）閉會開會後公推于右任爲主席報告今日開會宗旨次由代表人俞汪兩君報告出租及收回情形略謂鄙人等承各股東公推爲代表與新華公司接洽一切係於六月二十四日訂立草約新公司於七月一日接收嗣因債務糾葛機器等項多被公廨發封新公司無法維持故於十月三十號收回云云次由于主席起請衆股東提議善後辦法衆股東對於此節或擬添股或擬召盤一部份或擬出租一部分或擬縮小範圍衆議紛紜莫衷一是嗣由主席以上述四項主張列爲議案請衆投票表决其結果計贊成添股者得百四十三權贊成召盤一部分者得四十六權贊成出盤一部分者得二十八權贊成縮小範圍者得一百十二權統計贊成全案者共得一萬一千二百九十六權不贊成者一千六百六十七權次查賬員報告查明該局歷年賬目情形大致謂查核該局賬目弊竇孔多不堪究詰所有種種情節巳於賬略内詳晣開載刋印分布各股東圖之當自瞭然兹不贅述惟鄙人等承各股東公推查賬今巳告竣責任巳畢應請准卸存肩此後不復負責俞汪兩代表亦以承推與新公司接洽出租事宜今局務收回應請卸責衆股東允之惟以此後對於局務應有專員管理經衆公同議定另行推舉董事員及監察人公同擔任進行遂復用投票法公同選舉董事十一人俞仲還于右仁周扶九范靜生沈信卿康心如徐可亭孔庸之戴懋哉施子英廉惠卿當選監察二人吳鏡淵黃毅之當選選舉畢遂宣告散會時已鐘鳴七下矣是日會場監察甚嚴非執有入場劵者不容闌入而議場中人衆言龐秩序凌亂與前日舉行預備會時之情形正復相同 
[烟酒聨合會常會紀事]  
　　中國烟酒聨合會昨日開星期常會首由主席陳良玉報告接安徽晋江南安兩縣菸商來函索取會章組織分會公决宗旨旣同卽行復函承認次俞葆康言現在世局不定商業蕭條同業現認公賣費雖不無賠墊而終得藉此稍免紛擾况我業在租界居多苟非認繳則徴收亦我困難今旣認定初有頭緒在商旣稱簡便在公亦有的欵自應勉持衆皆稱善次陳主席報告曾偕賴明三王闓敷參觀南洋兄弟製煙廠蒙簡照南君逐一指導該廠規模之宏機器之良選料之精出貨之速令人見之生羡廠内一切職事及男女工人不下數百人皆簡君親自督率秩序井然并經簡君歷叙經過困難情形始知欲興一業必從堅忍而來我兩業同人自應效法正水徒以改良稅則爲目的也在座皆以爲然議至此時已五鐘當即摇鈴散會 
[查緝浙省携欵潜逃之軍官]  
　　浙軍步兵第五圑軍需員史子耀因將公欵携帶潛逃經該圑長報由張師長請浙督咨請陸軍部通令查緝在案兹悉浙省楊督軍近因偵悉該軍需史子耀現潛匿上海爰於前日咨由松滬護軍使署飭令駐滬各軍警一體查緝務獲解究 
[請減灶田繳費之會呈]  
　　南滙縣杜知事川沙縣章知事昨日會呈江蘇官產處文云呈爲據情呈請核減老額灶田繳費事案查南川兩邑老額灶地以淸理松屬鹽田章程第四條辛項每畝繳准墾費銀五角壬項收照册費銀一角各灶業一再懇請鈞處轉呈大部更換准墾名詞核減價格改用部頒印單曾蒙召集各代表在滬集議仰荷總辦俯順輿情允據情轉呈大部核減費價在案惟查各代表會議時僅認繳二角未免與原章相距過遠致使官民相持不下延宕未决知事等上顧國計下恤民情理應竭誠勸導督促進行爰於上月十五日召集南邑圑董黃廷珍盛家勗儲學祖傳恭弼等二十四日召集川邑圑董業董包志澄陸家驥蔡昂霄赴屬縣磋商經諄囑各該董向各灶業剴切 
開導母得堅持二角成議並酌中定每畝繳費之數至少以三角爲度於丈竣發給號票後限期掃數淸繳等語當經各該董聲復一致要求改正名義及分期繳費兩層辦法名義則擬改爲整理費並請用部頒印單執業繳費則每畝連單册費手數料共繳三角爲限分爲丈竣巳發號票者遵繳半數至換給印單時掃數繳齊知事等一再磋商該董業等意見僉同堅持不移知事等往復函商察核董業等所陳辦法固亦持之有故言之成理竊意果能照此變通辦理在公家昭示體恤觀感足資在人民減少負擔輸將易躍庶收入不無把握結束可期迅速但事關部章知事等未敢擅專理合據情懇請總辦俯念民力困疲恩准轉呈大部迅賜核遵無任公感謹呈 
 
 
 

Page 11

 
 
[日暉織呢廠又議出租]  
　　上海總商會會長朱葆三沈聨芳曁會董謝衡牕等會同滬紳郭建侯籌措資本承租省有龍華日暉造呢廠試造毛絨線已分呈農商部省長公署核准指令滬海道尹邀集各債權人開會磋商復候核辦旋經王道尹邀集該廠債權各代表如通商銀行謝綸輝交通銀行陶蘭泉中國銀行（前大淸銀行欠欵）宋漢章及齊省長代表黃涵之等迭次磋商未得要領各情均紀前報現朱沈兩會長以該廠停閉年久若再遷延不决勢必機器銹壞房屋坍毁全廠完全無用未免可惜王道尹亦以此舉爲慮故於前日重行邀集兩造在署開會經王道尹與各債權代表反復討論後以若照前議將廠拍賣得價攤償恐目下華人中無人承拍倘落於外人之手又非所宜是以再四思維惟以暫時出租之法爲妥各債權代表互相商議後亦以舍此並無良法故准擬暫行歸商承租王道尹見各債權人已有允意即致函朱沈各商董查照俟會商承租手續妥貼當卽呈報齊省長轉詳農商部核允歸商訂租以興實業 
[葡人騙案五誌]  
　　葡萄牙人迦尼諾此次騙取中外人士鉅欵潛逃迭紀前報兹悉該葡人平日交際甚闊致中外人士均有受其拖累昨又有五馬路某洋行所雇西人某氏亦因被其騙去五萬餘金之股票開單赴葡領事署投報尚有一種經理行主委伊爲保管者受騙後咸不敢聲張至前昨兩日見中西各報登載始悉捲欵甚鉅卽將來獲案亦難淸丁遂不得不赴葡署呈報故此次迦氏之潛逃確於一二星期前早蓄此念是以將各項股份用貴價收入使執有股單者咸皆交彼出賣彼乃塗改後以賤價售出或以極低成數押出以圖吸收現銀轉購金鎊其中押去售出之股單亦間有眞者惟以塗改者爲多並聞此次被累之户不僅各銀行即各大洋行亦莫不受其計騙大都以某項股票現有主顧願出重價爲辭凡責司藏儲者見迦氏平日信用尚佳不慮及此迨至事發業巳不及現聞葡領署因恐在日捕獲者並非騙欵之迦氏故連日又搜尋該氏照片以備函商中國官廰轉致各内地一體留心帮同偵緝 
　　大陸報云上海股票商人迦尼諾即僞造股票騙取巨欵者巳在日本被逮而同謀二人其藏匿地點亦被偵知昨葡領署與捕房接日本門司來電報告迦尼諾已被日本水警所獲初疑被拘者爲在逃道勝銀行司事迦尼諾後葡領事復接消息始知被逮者實爲股票商人迦尼諾大約數日内即可解至上海被捕詳情今尚未知想係日警在靑島開往之船中查獲至於其他二人聞確在長崎現由日警偵查果爾則不久亦將解滬歸案辦理現悉股票商人迦尼諾確於星期日乘一時火車離滬其他二人則早一日由同路出發迨星期一日午後某君（卽曾以巨資託迦尼諾購買股票者）至葡領署控訴迦氏至是始知迦已離滬乃電信四發通請中日各口岸及小吕宋等處查緝道勝銀行司事迦尼諾之妻女岳父被拘至葡領署後即更正前所陳述之謊言故昨巳釋放大約騙案中三人他日解涙略行詰問後即須解往澳門審理云 
[匪徒行騙致斃人命]  
　　前日午後四時英租界福建路（即石路）泰昌衣莊内突來一人選取碼銀六百兩之綢皮衣五件囑令隨往取銀該莊經理即遣夥友湯信之携衣同往至滬西長浜路一空屋門首該人囑湯一同入内詎入門後該人即與同黨多人用繩將湯手足綁縛並將舊絮塞入口内致湯不能聲張該匪等即携贓逃逸後該衣莊經理以湯竟夜不歸必有變故萬分者急迨至昨晨正欲向薦保人追問詎忽接郵局遞來快信書明送衣夥友現在長浜路一千三百二十八號門牌等候速往接洽該莊經理即偕夥友等同往該處察看見係空房而湯手足被縛巳經氣絶遂投新閘捕房報告前情捕頭立飭中西包探恊往察勘一過當將屍體舁入虹口斐倫路驗屍所報請公共公廨中西官於今日午刻往驗一面向看管房屋之人詢得該房屋昨有一女二男同往租借付有定洋一元餘不知情等語該探等即據情回禀捕頭諭着嚴緝匪徒到案懲治 
生油與小麥之市况 
[生油]  
　　近來到貨缺乏價格逐步增漲山東靑口等處產地雖有運來爲數甚微較前減去十分之五六日前該業致電山東產地詢問缺乏原由旋得覆電有俄國商人訂購二萬五千擔運往外洋限四星期完全交貨現山東市價已漲起一兩以外云云該業接電後即邀集同業會議維持方法决定拒絶外商購貨以應滬地市面遂又電致各產地知照 
[小麥]  
　　小麥一項近因各麫粉廠麫粉銷路甚細故辦進者甚少而調查此一星期中之到貨則有由輪船裝赴者計三萬四千餘包滬寗火車運來者共有三萬五千餘包惟售出僅有三萬包之譜來源之旺如此銷路之疲又如彼以致近日市價每擔跌銀二三錢目前情形非望麫粉暢銷麥價難期起色也 
[六大學比賽足球]  
　　今年東方六大學校比賽足球分爲甲乙二組甲組爲交通部上海工業專門學校聖約翰大學蘇州東吳大學乙組爲上海滬江大學南京金陵大學杭州之江大學乙組先於甲組比賽乙組勝者入甲組與賽則甲組共爲四校又分爲二部每部二校二部勝者再行决賽兹悉乙組勝者爲滬江大學得入甲組與賽甲組遂以交通部上海工業專門學校與滬江大學爲一部聖約翰大學及東吳大學爲一部十二月一日交通部上海工業專門學校往滬江大學比賽計工業專門學校全勝十二球十五日滬江大學往工業專門學校比賽計工業專門學校勝七球負一球滬江大學遂失敗約翰大學亦於十五日往蘇州與東吳大學比賽計約翰大學全勝三球於是東吳大學亦歸失敗甲組兩部勝者爲交通部上海工業專門學校及聖約翰大學聞該二大學决賽之期擬於十二月二十九日及一月五日舉行地點及一切事項現正在商榷决賽後勝者仍由中國東方各大學體育聨合會奬以足球錦標一座 
[同濟與工業專校之比賽足球]  
　　昨日同濟醫工學校往徐家滙交通部上海工業專門學校與該校比賽足球下午三時起賽兩校球員出場歡聲雷動比賽結果爲工業專門學校全勝十球 
[敎會紀事兩則]  
　　中華基督徒佈道圑前在靑年會殉道堂開徴求圑員大會是日有一百餘人報名自願入圑該圑今晚（十七）七時半在山東路會所開歡迎會由鄔釆芹君主座並請人演說討論會務之進行已通告各員矣 
　　麥家圈天安堂勉勵會同人定於禮拜三即十九號晚七時半在講道室開本年末次獻心會請仁濟醫院傳道部主理　子賢君爲主講員並報告聖誔節之奥義節文等 
[國貨維持會選舉會長]  
　　前晚（星期五）爲中華國貨維持會開會複選正副議長之期八時許評議員先後蒞會當揚投票至九時由主席指定趙鏡淸葉晉康二君開筒檢票共計三十四張逐一報告畢當卽檢查票數汪星一得二十四票當選爲正議長徐枝春得二十三票徐春榮得二十二票當選爲副議長當衆宣布全體起立歡迎複選舉由正議長汪星一臨時提議添徴會員略謂本會成立以來蒙諸同志協心共濟成效昭著鄙人無任感佩欣慰異常惟凡事一人之力有限衆人之擎易舉自非添徴會員廣爲招納殊不足以策進行而圖擴充故鄙意擬廣爲徴求力圖進步請諸君討論公决云云當經列席各員全體贊成所有徴求入手辦法因爲時巳晚准於下届常會再行公決遂宣布散會 
[萬國商圑野外練習]  
　　昨日（星期日）萬國商圑由步隊長命令召集全體步兵在愚園西憶定盤路齊隊十點三十分出發走愚園路爲行軍保護法英國Ａ字隊爲前哨日本隊爲後哨蘇格蘭隊爲左翼美國隊爲右翼餘如英國Ｂ字隊海關隊葡萄牙隊中華隊意大利隊爲大隊過梵王渡車站直至三涇鎭休息數分鐘卽由步隊長傳令各步隊在砲兵戰線内進攻法以中華隊美國隊爲先鋒以蘇格蘭葡萄牙日本隊意大利隊爲後備英國ＡＢ兩隊爲續備進攻至三涇廟休息午餐後再用散兵攻取至憶定盤路散隊時已鐘嗚四下矣 
[麥總巡安探目均已回滬]  
　　英美總巡麥高雲君與五十號西探總目安姆斯脫郎前均請假赴日本遊歷現已遊倦於前日返滬聞假期未滿尚須休息數天俟假滿後至捕房辦公云 
[無錫米市之報告]  
　　今歲蘇錫常崑新等處之新稻業已收齊收成尚佳惟浙之嘉興及蘇之松江一帶尖米收數減色統扯五成蓋因夏間被蟲囓傷所致日來浙省米商赴無錫等區採立糙羊尖圑尖米者絡繹不絶兼有日商赴崑山亦辦此項糙羊尖故米價甚好昨日北市米商又接無錫快信略謂錫地出貨甚旺銷場亦好價甚堅固今日早市（十六日）售開高糙梗每石洋四元八角高糙元五元二角糙杜子尖四元五角糙羊尖四元五角糙客尖四元一角粳稻二元四角尖稻二元一角五分糯稻二元四角五分客尖稻一元九角高小麥五元赤豆四元三角云 
[閘北連告火警]  
　　閘北义袋角裕通紗廠本爲安徽人朱姓所開今年將廠基生財租與蘇人劉伯森營業改名寳豐前日下午三時該廠之淸花間内忽然起火閘北各救火會聞警到場極力救熄焚去棉花不少幸車間帳房均未延及當時三段救火汽車駛經共和路有江北婦人鄧劉氏之八歲女孩東喜在馬路中嬉玩駕車人趕緊避讓女孩已被碰倒碾傷臂膊等處即由一段救火會將孩車送醫院療治經醫生驗得傷勢尚無大礙事後由四區二分所趙署員查得廠内花衣保有火險三千兩諭候查明起火情形再行核辦 
　　前晚一時許閘北長安路協記絲廠爐子間内起火雖卽經各段救火會到場灌救惟火勢頗爲猛烈致全廠生財貨物盡付一炬該處爲四區警署及二分所連界之處署長姚石蓀署員趙墨林均率長警蒞場彈壓事後查得該廠係錢少峯所開貨物機器共保火險數萬兩其貼鄰申綸絲廠屋面亦被延燒一角至因何起火現正由救火會着手調查候再續報 
[押店朦領稅証之查究]  
　　華界押店前經省公署奉財部訓令後飭縣公署會同商會查明取締改爲三等公典繳呈登錄及營業等稅欵方准開設並限制不得添開並冐名頂替業經商會查造押店牌號及執事股東等姓名呈報轉詳各在案兹悉閘北方面有人將已經奉諭停止營業之某押店改牌福順請領登錄稅證繼續營業典業董事以其與省署頒布定章不符且與前次規定之案亦多抵觸故已呈請縣公署澈查辦理矣 
[失妻控被同鄉拐匿]  
　　賃居浦束爛泥渡之甬人任鹤銀昨偕見證柴載卿至三區警署扭控同鄉王乾明王裘氏夫婦串同將伊妻某氏拐匿無蹤請求澈究經解警正略詰一過判原被人證併解地方檢察廰訊辦 
[搜尋串騙鈔票案内之主要人]  
　　老閘捕房專查特别事件之中西包探前日得有線人報告謂南京路萬利豐股票公司串騙季福生等値洋四萬元北京交通銀行鈔票案内之主要紹興人周某現匿廈門路某號屋内等情當由西探目壳羅香協同華探目李星福石金榮包探王寳生等前往該屋内搜獲一人雖係紹興口音察核面貌並非周某遂即折回捕房據情禀復捕頭核示 
[男子在途猝斃三誌]  
　　日前虹口乍浦路武昌路附近倒斃年約三十餘歲身穿呢大衣頭戴西帽之無名男尸一具由捕查見報請中西廨員蒞所檢驗後復經西醫剖驗得實係因病身死報堂棺殮厝壇諭探查明尸屬認領經包探查得死者名李阿寳向在某西人處爲侍者尚有妻子在滬等情兩誌本報前日有婦人李顧氏至美捕房認明死者肖像是伊丈夫請領尸棺捕頭令氏投公共公廨訴明前情經中西官諭着捕房傳知地保導氏至義塜將尸棺領回安葬 
[車夫送貨不愼之受虧]  
　　滬北引翔港鄭泰記醎貨店於上月初在滬南太平弄同康　貨行内批購東洋鹹魚五包計價洋二十四元有奇當時該行履定常車車夫莊長生推送前往事後由行夥前往收帳鄭泰記稱貨未收到遂向車夫詰問據云貨早交明惟未有回單該行因咎在車夫當經該行執事張煜世將莊扭控第一區警署聲稱此事前已有人擔保責令莊減半賠償乃至期不睬請爲究追董警正詰得莊係自不經心所致姑念苦力中人仍照前勸酌償半數繳還洋十二元完案 
[女兒被人串賣]  
　　賃居浦東陸家嘴地方之宿遷人李崇義昨至三區警署控髮妻徐氏串同安徽人張玉山孫友貴等將十九歲女兒富佳賣與法租界寳興里某號門牌雉妓院内懇求移文拯救等語經解警正詰據徐氏供稱實被張孫二人愚弄所致當卽派警前往將張孫二人拘獲解署判原被併解地方檢察廰訊辦 
[結束泗涇電燈廠被控案]  
　　夏惠大葉玉範前同投法公堂控泗涇大有豐電燈廠不付煤價洋一千餘元奉判移封該廠去後旋據松江縣來文謂大有豐倒欠甚巨已有三十餘户在縣具控廠由商會維持業經商會議定攤還夏葉兩姓洋四百元等語夏葉以受虧太巨不允故又經聶讞員函咨該處商會查詢現據該商會復函謂照公議攤還洋四百元故於昨日傳同夏葉兩人當堂諭曰今商會復函仍照前議如願收洋即可函知該商會將洋送案給領如不允從本廨將案註銷自投松江縣具控夏葉同稱情願受虧領洋中西官判候商會將洋送案再行給領 
[追索舊借巨欵]  
　　陳延慶延盛得祿律師代表投法公堂控稱延慶前在漢口道勝銀行爲買辦時有在海參威辦理礦務之余延澤前來商借銀洋於前淸光緒二十四年起至二十八年止由吳殿元經手陸續借用洋十五萬二千四百五十元立有借據向索延約求請訊追余稱辦理礦務時托吳殿元介紹向陳商借洋十五萬二千四百五十元於二十八年十一月底因陳來追索由商人出立借據有吳殿元爲證所辦礦務因中國政府應還商人欵項若干元候收到後卽可料理詰之吳殿元稱前在漢口開設泰康雜貨號於光復時收歇陳余借欵之事於索取時因彼此爭執意欲涉訟曾由余央商人出場理勸立據商人爲見證事確有之惟銀錢並未經手是實聶讞員問原告曰是否着被告交保料理陳稱政府欠余欵屬實祗須俟伊自行料理無須交保中西官判原被退去着余從速料理 
[丁賡堯被人控訴]  
　　本邑人姚子樑蔡爾康等以本邑西門内文廟照牆後面之空地爲文廟之產向由灑掃局保管今被公欵公產處主任丁賡堯等將地擅行出賣大爲不服爰特聨名投省長公署並内務部控訴請求澈究 
[匪徒攫洋被獲]  
　　匪人王阿福（即王阿狗）前日午後糾黨三人至公其租界芝罘路一百四十號門牌某煙紙店以買香烟爲由突入店堂攫取賬檯上大洋五元小洋四角圖逃當經該店學徒鳴捕帮同將王追獲搜出贓洋帶入老閘捕房捕頭諭着押候查明解廨訊究 
[發堂驗看啞吧眞僞]  
　　啞吧俞永堂（即俞炳泉）投淞滬警察二區警署用筆逹意控伊堂兄俞錦堂浙江富陽縣人現在小西門外新造上海地方審檢廰附近開設紙棧生理近因姦佔寡弟婦陳氏爲民人查悉向之訓斥反觸伊怒竟用毒藥暗置茶中給我飲食以致不能言語變成啞吧請求提究等情余警正據禀後以事關重要於前日立派長警前往將俞錦堂並該氏一併提到傳同原告研訊之下據錦堂供稱實因永堂借錢不遂故意假作啞吧求察余君以供詞各執且姦估案屬刑事遂命函送地方廰訊辦前日午後經檢察官提案預審一過判將錦堂與該氏分别收押永堂着送新普育堂驗看啞吧是否眞僞復候再行核辦 
[道署批示照錄]  
　　道尹公署昨批香業全體惟善齋等呈爲案懸日久誤會日深乞賜飭縣遵照省令會議以安營業由呈悉本案迭經訓令上海縣知事查照本道尹所擬辦法召集香工妥訂同業章程以免爭執迄已多時究竟慶雲齋香店已否啓封同業規章如何商訂未據呈復殊屬遲延據呈前情候再訓令該知事查照先今訓令作速召集香工代表妥擬辦法具復核奪此批 
[縣署批示照錄]  
　　上海縣署批張阿毛呈爲聲請具領印諭執業由此案據册書查復張成寳户則田五分現由張成寳户完糧惟版册由會丈局簽註此項田地已經法公董局劃築馬路一分二釐七毫一絲現查張成寳户糧串載明則田一畝六分二釐二毫究竟此項糧串以何項田畝若干併串完納所有法公董局劃築馬路之一分二釐七毫一絲有無該民出賣情事均着另呈明白復奪此批 
淞滬警察廰批示兩則 
[驢磨麫坊曹錫坤禀批]  
　　呈悉查此案前據該民人以方洽根阻撓營業等情具呈來廰即經明晰批示在案該民人所開店舖旣不違章則方洽根何得出而阻止仰仍遵照前批各安營業何得藉詞糾訟如方洽根再有壟斷阻擾情事卽行就近呈報該管警區從嚴查禁可也 
[崇通海花業公所董事王芝馨禀批]  
　　呈悉候令行浦東各警區查照辦理可也此批 
來函 
[閘北廣仁體善堂來函]  
　　敬肅者頃閱貴報本月十五本埠新聞欄内載有閘北普益慈善會被四區警署查抄獲有捐簿等證據一則查該會與敝堂毫無關係其亦有敝堂職董名片與發起人名有類似者此乃㚥人影戤之長技實則直如風馬牛之不相及溯敝堂自前淸光緒二十五年禀官開辦以來所行各種善舉彰彰在人耳目卽前閘北地方審檢分廰押犯有病曾常請敝堂醫員施治其調駐之陸軍亦有來堂請醫者至對於地方貧民除經常善舉如義學施棺恤嫠惜字等項不計外夏則施醫給藥及痧藥茶水冬則給發棉衣白米爲數亦復甚鉅歷來如一日雖有收受善士樂助願欵之處然按月必登報報明實數以地方之財爲地方之用似無咎戾之可言近來欺騙日多涇渭同途一時莫辨惟兹事蹟自不可掩該會主任周姓所行之事自有官廰法究惟未涉及敝堂範圍亦未便過事干涉兹已查明用特備具實情乞卽登入來函一門以詔公衆實紉盛德　閘北廣仁體善堂敬上 
雜評二 
[赴閩新兵（步陶）]  
　　月來閩省新兵陸續道經滬上而一方李厚基星火告急之電又頻聞於京滬間然則此項新兵到閩之後其將用以開赴前敵乎抑將用以任防守之職務乎二者必有其一也夫北地之民體格雖較强健而此方事急則往招募彼方事急又往招募丁壯之數有窮而招募之使無限所應徴而往者是否盡屬丁壯已恐不無疑問而時事逼人適當之訓練且不遑從容相施遂亟亟焉以戰守之巨任加諸其身此川湘北軍之所以逃遁相望也今往閩新軍其又何如哉孔子曰以不敎民戰是謂棄之其斯之謂歟 
[曹錕代表]  
　　南京李督主張和議之要人也直隸曹督主戰派中之首領也日者曹之代表曾到寗有所事事似曹李主張已相互讓而和戰均有商量之餘地矣今曹氏代表又由甯來滬行且由滬赴浙不知所謀畫者又爲如何問題夫滬之盧浙之楊固皆天津主戰會議中份子也以情理揣度和戰前途此行當有幾分關係嗟乎政海風雲如此其變幻南北意見如此其紛歧而一部份督軍圑之隠隠進行尚各自忙碌而未有已異日影響於吾民者不知又將何如也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[獨用將軍傳] [  質鑫]  
　　將軍系出京城太叔周末有于木子者居西河明經修行爲魏文侯師裔孫曰會宗官安定太守安定地鄰戎羗風俗獷悍會宗居言久習漸爲之移子孫有徙皖公山下者皖風氣類安定故將軍幼即好武斷自用輕去就蔑恩義惟稍具軍事知識遂累膺重職柄國時有勸以學甘國老之休休有容者將軍怫然曰平四方在長鎗大戟毛錐子安能爲遂獨用石將軍小將軍吳茱萸將軍劉寄奴將軍等爲爪牙而佐以一二傾險政客與藜蘆王不合罷職歸所用各將軍紛紛起兵相要挾朝局爲大變然將軍卒賴兵力復任事感各將軍意益厚加結納冀得其死力會西南有與將軍梗繼藜蘆爲王者思媾和息事將軍不謂然即遣吳茱萸將軍劉寄奴將軍等解决以武力而留其餘諸軍將待於境爲後援（本草獨用將軍一名留軍待）當各將軍之初發也或偶獲小捷或虚報戰功露布至京師將軍頗意氣自雄謂異己者不難旦夕鋤及日久情見勢絀前敵者旣倒戈遠遁後援者亦中途奔還將軍方寢食不安而外同内異之陳皮將軍小李將軍救命將軍皆上書詆將軍用兵爲剛愎自用失人心非政策將軍遂不安於位又不能徑去甘國老出而爲之調停始獲歸近日將軍所善各將軍又要求用兵爲最後之解决然事未實行或謂將軍陰陖之或謂將軍方力勸其母輕發難云（五） 
家庭常識 
[菊花變色] 　　 
將所欲變色之菊（例如白色）距土面數分處以利刀斷之（斷面須平滑）棄去莖葉復於斷面切開皮部二分許另以他色之菊（例如紅色）擇其枝之强壯者亦以利刀斷之（長以二三寸爲度）削成斜面以之插揷入與切開之縱斷面須緊接以稻草縛之外封以泥嗣後注意灌水防日則接本亦漸　芽生葉至秋間所發之花即係兩色（紅白色）俟其所變之色業已固定再接以他色之菊（例如黃色）又得間色之花（色兼黃紅白三包）矣是法園藝家有行之者余以其手續簡便應用於家庭亦無不可聞南京某地已試行徴實得紅白色之花錫名二喬亦藝花者之别開生面者也惟欲行此法須注意左之事項 
（一）春間菊花未發芽前行之 
（二）所取之母本須肥壯者細弱者不適用 
（三）接時宜擇天陰無風之候烈日强風天燥天雨均宜避 
[菊花之經久]  
　菊之開花期不爲不長然現時菊花泰半凋零其故以菊花不能受重霜復須時時灌水故欲菊花經久夜間不可置之户外宜移置於室内隔日宜澆以稍含糖分之温水如是自能耐久諺謂乾蘭濕菊者以菊花習性固如是也余友人室中亦置菊數盆前以公出數日後歸來均枯萎矣於此益信又如見其葉甚多可隔一週去其二三至餘七八葉爲止則花可大放而久更參行前法尤佳 
[治凍腫] [  天際孤鴻] 　　 
　凍腫（以見於手背爲多）由於受極低之氣温剌激温度稍升皮膚漸漲漸腫其甚者至動作不便余嘗患之去歲由友人授余一法即以冷水或雪圑力擦手背至發高熱爲度再遍塗煤油以兩手背相摩擦復伸屈手指活動血脈及筋肉如是約數次果逐漸消退今歲竟未發生亟記之以告同病者 
[白菜管] [  大俠] 　　 
　白菜管做法前已載過兹另有一法將白菜去葉留管切爲四分闊六分長放滾水中將菜翻一身立即撈起俟冷用適量之食鹽醃之約十餘日取出食之味略帶酸鮮面嫩 
詩囊 
[寒有贈次韻奉答] [  南湖]  
　　黃墟呼酒倒千樽留客煎茶更弄孫落日中原搔短髮去帆天際斷塵根蟲沙萬刦邊愁入身世孤山片石存揮手江亭問奇畫飄零　句感雍門 
[小集春江第一樓] [  許重平]  
　　隔堤柳色認依稀楔飲堂開傍釣磯兵後文章新結社樽前賓主小成圍萬家市巷臨春水一琖江山對夕暉歡宴未終重餞别天涯勞燕苦分飛 
[聞亦才病没京師詩以哭之]  
　　小别經年憶舊游篷窗杯酒竟千秋官憐郎署匏空繫魂返嚴灘涙迸流屈指親朋多鬼籙側身天地感詩囚刧餘晰續春明夢　向山陽笛裏收 
　　嬾瘦生以三十述懐索和久未報命閱三月來書督責深愧 
[健忘因述鄙懐即次其韵] [  天虚我生]  
　　十載離羣或索居（予自三十歲槖筆走天涯今十年矣而潦倒如昨）硯田無水笑枯魚每因詩酒添新債偶見梅花憶　廬世事茫茫悲獨立天涯渺渺正愁予稽生嬾慢今成慣豈爲交情密與疎 
集益錄 
[再答六十三問] [  塘沽久大精鹽工廠謹答] 　　 
　食鹽一物關係人生健康極爲密切國人狃於舊習視吃黑鹽爲固然良可浩歎敝公司以精製食鹽爲職志創辦以來已三易寒暑徒以微力書生受酷烈限制故雖完納國家正稅之精鹽竟不能自由行銷國内以公同好然一得之經險深願爲社會告也中國產鹽地自爲法故食鹽成分决無標準卽如長蘆之粗鹽每百斤僅能製精鹽六十五至七十斤所需之鹽化鋇約六兩至七兩炭酸鈉約一斤二兩至一斤五兩不等其量視粗鹽每次化驗之成分而定之至於鹽酸則未嘗用過蓋以强酸有傷鐵器故也如此所得之結晶鹽必不轉潮其有轉潮者必係配藥之成分不確化學反應未完全之故鹽粒結出其中之石膏自然與鹽分離緊黏器底頗易提取惟品質粗劣無加工之價値也 
長篇小說 
[二城風雨錄] [  英國郤而司常覺小蝶迭更斯原著天虚我生合譯]  
　　卷上　第五章（三） 
　　於時女郎眉心亦起同樣之皺紋凝睇以視老人舉動老人則伸其戰動之手撫曼萊之頰令對日光目瞪瞪然視其面自言曰是矣曩吾出門彼即以首枕吾之肩勸我勿行而我勿聽竟爲若儕錮之北塔其時吾襟袖間沾有此數莖之髮吾遂珍重藏之吾謂此髮雖不能助吾軀壳逃逸然能助吾靈魂游行於温柔之鄉也然然此事吾憶之矣言時絶類小兒背誦外國文每出一語必於唇際默念數次而後始出其聲顧言至次其記億力已漸糢糊則不復聲但視曼萊若有所疑曰此究何故哉噫得母爲：：言至此欻然欲起勞竇皆驚而曼萊殊不動一任老人堅握其臂淚包於睫以向勞雷及竇瑪齊曰吾慈善之先生吾今求汝勿驚吾父勿動亦勿多言其聲至低而老人已聞則又愕然曰嗟首此音吐又何稔也則以手狂搔其頭苦索不得乃廢然長歎重將斷髮包入布裹塞諸領間諦視曼萊良久摇其首曰否否汝年太穉决非是然汝果何名耶曼萊見老人神志忽淸則悲喜不可言喻立跽而伏其膝曰嗟乎吾父乃並生女而不識耶傷哉天乎言次泣下如雨則力抱老人之肩而親其額老人覩狀意似詫眉間時皺時展其心中之影事瞥過乃如閃電曼萊又哭曰父乎願汝一聆吾言即汝痛苦今已告終行將與汝愛女同適安樂之鄉重享幸福汝心亦有所樂乎老人至此似醉似醒張口欲語顕不能自擇一言第覺此女之聲容笑貌大似一人然竟不知即似其妻而此女卽其女也惟心中覺有異常之酸楚則不禁淚交於睫心房跳突似有哭聲將探喉而出曼萊力撫其胸心翼翼然唯恐其癎顧勞雷曰先生吾父神志已稍淸矣吾意今晚即出巴黎俾得養息早日復其原狀嗟乎先生吾惟望汝允吾請也勞雷曰老人此時豈能勝長途跋涉乎曼萊曰惟我思之尚以早行爲是鬰鬰居此不但危險亦豈能堪竇瑪齊曰女公子言當僦居於此終非長策吾意亦以早離巴黎爲佳勞雷曰然則吾即往呼車竇瑪齊汝留此曼萊曰謝先生美意吾意汝二人俱出即留我父女於此亦無妨也不見吾父已捲將入睡乎竇瑪齊初欲令勞雷留此而自往呼車旣而思之僅得車殊無用必得通行證乃可以出巴黎天且入暮時間愈促乃命勞雷往呼車而自往領通行之證 
 
 
 

Page 15

 
 
   
 
 

Page 16

 
 
   
 
