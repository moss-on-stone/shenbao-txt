# 1900 - 340 - 4909937

 

Page 1

 
 
[售書濟急] [  申報館協振所啓]  
鹽城陳惕菴孝廉玉樹文章品詣冠絶時流生平著述極富其毛詩異文箋十卷已由前國子監祭酒王益吾先生刊入南菁書院叢書中海内士林莫不珍若球璧兹又刊成所著詩古文辭十卷爲後樂堂集其識見則聛聣古今其議論則融洽中外誠當世之通儒近今之傑士也日前特寄來百部囑售資捐入濟急善會每部五册取値六角凡在儒林諒必以先覩爲快也 
[勸募濟急局捐欵] [  申報館協振所謹啓]  
　　拳匪作亂兵燹慘遭凡我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人遄回故里此眞莫大陰功也敝協振所從諸君之後勸募捐資如有義士仁人慨發慈悲傾囊以佽者不拘多寡同是善緣請及早擲交本館協振所隨時彚解俾孑遺黎庶荏席同登翹企仁施迫切以待肅此謹白惟冀垂靑 
[論各國辦理中國之事不可激怒華人]  
　　謀國之道貴得人心人心者國家之命脈也故善治國者不敢妄圖人之士地而先窺其人心之向背何如苟其國人心未去恩義以結之忠信以固之猶恐不及未有反從而迫脅之摧殘之謂可使之畏威臣服者乃吾觀近日聨軍統帥華爾德西伯處置中國之事何竟昧昧于斯道也華帥承德皇之命來華統率師干各國政府以其威望卓著咸願以調駐中國之兵歸其節制以一事權方其銜命就道時固將欲與中國一决雌雄及至京師則中朝已派慶王李相爲議和全權大臣俾與駐京各使會商和欵華帥苟能顧念邦交不存私見正宜撤兵止戰靜待和局之成乃依然遣兵四出忽而攻入保定忽而直撲宣化旋又分派二軍一往山西一赴河南近日赴山西者已入邊境晉撫錫中丞良計無所出電致湖廣總督張香帥請派援師並接濟軍械竊以爲似此一面議和一面尋釁誠千古未有之局又何怪各軍之或駐山海關或屯秦王島者並無撤退回國之意耶或謂各處藏匿拳匪故加之以兵爲聚而殲　之計然中國已將此事力任仔肩其縱匪之端剛諸罪魁且分别懲治則日後擒渠掃穴自能次第奏功何必以兵力妄殘士庶將謂華民凌轢西人皆由不知各國雄師之可畏故以此耀武揚威耳不知此係匪類所爲於良民何與何得不分玉石任意傷殘夫各國之所求於中國者非皆欲將沿江沿海之地盡闢通商口岸乎乃不先示惠於民而更蹂躪其地欲求異日之相安無忌能乎否乎善夫美人之言也美人在華盛頓都城紛紛議論咸謂華帥所爲之事實覺令人難堪誠恐將來激怒華人釀成變故何其識之卓慮之遠也顧論者謂華帥曾隷前德相卑士麥克部下閱歴已深不應有此縱兵擾民之舉或因德皇少年喜事華帥曾奉密旨遙爲所制故至於此然亦思德之所恨者拳匪之戕害其使臣克林德也今克林德已蒙我 
皇上一再賜祭恩禮優隆德皇亦且覆書申謝縱有復仇之意至此亦可嫌怨胥捐且英相西釐氏與駐英德使訂立互保中國之約各國皆已允從乃陽言欲保中國而陰實傷我人民是誠何心殊不可解宜美人之竊議其後也夫西人恃其勢力要挾我政府凌侮我長官割我巖疆索我兵費我中國隱忍受辱悉索　賦之不足則取之民問竭有限之脂膏供無窮之慾壑華民積怒久矣故西人之𦦨愈熾華民之怨愈深其忍而未發者夫亦以國威不振恐重貽君父之憂耳彼夫各處閙教之案層見疉出各國政府以爲非從嚴懲治不足以儆效尤於是遇有教案必向華官多方婪索而何以懲者自懲犯者自犯一若民教竟有不解之仇也者蓋教民恃有護符或不免不遵矩　小民忍之已久而教士未知底藴或更曲爲之庇遂致民氣愈抑而愈不能平至成一發不可收拾之勢前者英相沙侯嘗在議院戒諭各教士深願日後在華凡事三思而行慨乎言之固確有所見也今者拳匪之禍旣因此而致西人痛深創鉅力圖報復勢固宜然然旣淪陷我京津震驚我宮闕庇匪者以次治罪容匪者立予鵰剿各國之氣亦可稍平矣而各使會議時憶及兩月被圍危苦之處猶時或泣下沾襟似乎積忿難消尙圖一逞要和各使所受之苦特出自拳匪耳出自縱匪之端剛輩耳良民何辜慘遭兵刼且安知子喪其父弟悼其兄今日所受於西人者日後不還而報之此正大可危之事奈何各國竟不一計及之夫人心者國家之命脉也中國人心未去卽命脈未傷彼各國其亦知所返哉 
[聨軍剿匪]  
　　天津直報云保定府治之西某山溝内藏有拳匪千餘人出沒無常爲害閭里近被聨軍總領偵悉派兵前往兠剿槍斃千餘人餘匪皆越山而逸 
[鐵路重修]  
　　天津直報云京師永定門外馬家堡鐵路自本年五月被拳匪毁壞以來迤今並未修理近經某國人商議將由豐臺至馬家堡一站鳩工復修屈指工竣開車當在長至節後矣 
[德國度支]  
　　德京柏林來電云德國藩部大臣已將本國各處屬地所需經費核算一淸計膠州灣需馬克十兆七址五萬枚除前者政府所撥外尙需七十五萬枚沙謨亞島需馬克二十六萬六千枚政府應撥湊一十四萬六千枚嘉羅來音需馬克三十一萬一千枚政府應撥湊二十八萬六千枚來電又云德國議院中人將定期聚議籌出馬克一百五十二兆七十七萬枚以充本年德國來華兵費 
[薇柏量移]  
　　重慶訪事友人云四川藩司周方伯自奉命調補直隸藩司遺缺經督憲奎制軍奏請以升任臬司川東道夏廉訪峕署理而以候補道蔣觀察兆奎接署川東道篆大約不日當詩賦鶯遷矣 
[浙撫起程]  
　　杭州訪事友人云前浙江巡撫劉景韓中丞交卸撫篆後擇吉本月十六日赴蘇先期親往各官紳處辭行是日午後排導出轅行至普濟堂前各紳設筵祖餞中丞降輿而入連飲三爵卽升輿出武林門詣下馬頭登舟文武各官俱在官廳恭送中丞略叙寒暄隨命登舟解纜杭州府朱太守仁和縣陳大令錢塘縣沈大令俱送至塘樓水師營官特派師船沿途護送 
[銀圓停鑄]  
　　漢口訪事友人云湖北銀圓局開辦以來頗著成效邇因增兵籌餉需用浩繁以致現銀無多　資鼓鑄局憲躊躇無策飭卽停爐俟有來銀再興工作 
[禁押逃官]  
　　杭州訪事友人云前浙江金衢嚴道鮑鶴年觀察祖齡因西安教案經大憲撤回省會聽候查辦乃案尙未結忽爾避匿無蹤前撫憲劉景韓中丞奏請革職一面移知各省督撫訪拿解浙歸案辦理隨又委劉太守瀚 
 
 

Page 2

 
 
及候補縣四員赴蘇常一帶偵緝兹已在江蘇常州府查獲某日派差押解到杭新撫惲菘耘中丞發交署臬司許廉訪管押　　　 
[僞官發覺]  
　　重慶訪事友人云川東道夏觀察峕自聞長江一帶康梁逆黨出售富有貴爲各匪票深恐一旦竄入川境勾結愚民迭經飭屬嚴密查拿以爲若輩當可歛跡矣不意近有湖南人張某者自稱保有游擊職銜來淪招募勇丁入京保衛僑寓慶源店携有蕭姓者司理盡札徧向重慶鎭川東道及府縣各署拜會巴縣張振之大令查悉其人並無大憲咨文明係假冐爰至寓所連蕭拘獲由箱内搜出僞札等件乃命管押所中候禀陳上憲查明是否武職人員再行訊辦 
[委員遄返]  
　　鎭江訪事人云前者京口旗營練軍統帶蔭淡齋協戎及副都統吉晉軒統制有罰扣練軍月餉並一切貪劣情事被屬下弁兵聨名上控江寗將軍崇右廷留守准之札委文漢卿協戎及景協戎元前往密查兩恊戎蒞潤半月將原告弁兵提案研訊開導再三統制及蔭協戎所呈八旗進出各欵並放餉淸册逐加查閱責令將原册檢呈旋復訪得統制門丁張華堂在署多年索取陋規不少至事益局爲旗營公立各物皆由旗兵出資置辦统制蒞任後署中所需器物皆取之局中因是外人嘖有煩言咸稱是局爲統制内帳房等語兩協戎正欲澈底根究忽崇留守電飭回省遂於本月十七日遄返金陵 
[接篆有期]  
　　寗波訪事友人云新授奉化縣知縣李大令已奉藩憲飭知赴任本月某日捧檄來甬謁見道府憲卽禀辭啓行聞擇吉十一日履新 
[寗波試事]  
　　甯波訪事友人云本月某日鄞縣考試童生正塲報名入試者多若鯽魚中有三十餘名遲遲吾行致爲門外漢好事者將頭門敲破擁入儀門敲擊如雷事爲縣主徐大令所聞親督値塲差役開門放入一一查核履歴年貎有不符者八名扃閉内塲另試是日已冠文題子路問士兩章未冠君子平其政後因各童不守塲規然大譁噪遂將題目更改首題若夫豪傑之士次題有安社稷臣者詩題賦得民不飢寒爲上端得端字先期大令出有示諭云爲曉諭事照得考試爲國家掄才大典關防巡查均應嚴密以昭愼重本縣訪得每届扃試之期沿近試院東圍墻鼓樓之北及西圍墻黄岳書院一帶民房店户竟有鑽墻挖瓦爲塲内暗通傳遞之事殊屬瞻玩除飭差嚴拿外合行出示曉諭爲此示仰該處附近商民人等知悉爾等須知考塲舞弊例禁綦嚴嗣後務各恪守法紀痛改前非倘敢故違拘懲不貸切切特示 
[劇盜伏誅]  
　　蘇州訪事友人云上月某日吳江縣境潤溪橋釐卡被盜行劫旋復闌入卡員公館傾筐倒篋搜索一空事後報經吳江縣主宗大令履勘屬實備文移請各營縣一體協緝閱數日金匱縣差某甲拘獲夥盜一名詰知某某等盜首四人名姓爰卽一併獲住移解吳江宗大令迭次研訊歴歴供認前情毫不諱飾遂據情禀諸上憲批飭就地正法本月十八日午後大令將五盜綁赴法塲一併斬决梟取首級發往犯事地方懸竿示衆 
[匪人站斃]  
　　寗波訪事友人致書本館云前報紀攔路搶劫之匪犯王張二姓經鄞縣主徐蓉齋大令用站籠治罪兹悉二犯入籠後延至本月十五日傍晚時宛轉斃命十六日大令在頭門外升堂察騐殮以桐棺飭差埋葬似此言出法隨不肯稍存姑息萑苻之藪或從此可凈絶根荄乎 
[四明氣候]  
　　寗波訪事友人云本月十五日晚朔風怒吼雨雪交加翌晨雨止而嚴寒殊甚至午時雪花飛舞片刻卽停十七日河氷膠凍雖日出杲杲而霜濃如雪寒氣逼人揆之時令自宜閉塞成冬天時旣正人民其可免疾病之災乎 
[禾中見雪]  
　　嘉興訪事人云本月十五日之晚二鼓後西北風怒號屋瓦爲之震動翌晨雪花飄舞逾片刻卽止惟風聲仍如虎嘯龍吟各路航船信船大半不能到埠北門中街外江北人所蓋草棚被高姓危牆吹倒一窮苦婦人壓斃　 
[爭先販運]  
　　重慶訪事友人云近日某商人接陝西來信知皇太后皇上西幸長安之後都會之地市面大興蜀人之業綢縀者以此間距西安頗近爭販絲綢前往以期占風氣之先 
[邗上市情]  
　　揚州訪事友人云前者此間久晴不雨經府縣各官設壇祈禱旋卽迭沛甘霖四境來牟均得及時播種因之民心大慰驩聲若雷邇日市廛各項生涯俱有起色物價亦漸公平上白秈米每石約售洋銀三元七八角零售每升止需錢二十六七文新柴每百斤約須錢二百一二十文錢價近亦稍鬆每洋銀一元可兌靑錢九百四五十文惟荳油因北氛不靖來源甚稀價遂有增無减每擔須錢十千有奇聞之個中人云此後尙恐不免繼長增高也 
[武林火警]  
　　杭州訪事友人云慈谿試館在省垣珠寳巷平時招人租住其價甚廉某錫箔作主陸姓租得偏屋數椽於此工作本月十六日工人遺火積薪祝融氏遂乘興而來張其毒𦦨幸時當白晝人手衆多又名附近觀成堂二聖廟水龍及城守署洋龍聞警馳至協力狂噴得卽熄滅僅焚去廚屋三間 
[浙省官塲紀事]  
　　杭州訪事友人云前浙江巡撫劉景韓中丞交卸後部署行裝擬於本月十六日起節在省官紳先於十三日假座吳山趙公祠設筵公餞一時水陸紛陳主賓歡洽自午刻入席至申刻始散○省城牙釐局提調莊堅白太守人寳現奉上憲札委總辦湖墅釐局所遺提調一差委許南友太守星箕接辦○東陽縣知縣現奉藩司札委候補縣王大令衡接署○雙穗塲大使缺奉運司札委候補鹽經歴王鹺尹儉接署 
[皖省官塲紀事]  
　　安慶訪事友人云新選宿州學訓導崔廣文樹藩奉藩憲牌示飭卽赴任遂屏擋行裝擇日就道○今春本任安慶府通判張别駕廷鑾奉上憲委署亳州篆務未幾調回省會本月十六日牌示飭回安慶督糧同知本任○署理石埭縣韓大令澤挺因病請假遺缺以候補知縣李大令文斛署理○候補知州蔣刺史師轍奉上憲委署鳳陽縣篆候補縣丞周二尹懋照委署宿州州判篆准補南陵典史王少尉國相委署繁昌縣典史篆候補從九周少尉光孝委署滁州大槍司篆刻已先後詣憲轅禀謝矣○駐安慶之武衛楚軍五營本由吳軍門龍海統帶邇者移駐河南歸德府初抵汴境兵民卽各不相能致被當道揭叅將各營弁分别撤差示警旣而撫憲王芍棠中丞委營務處劉觀察篤烈統領此軍而今委唐鎭軍楊副戎等馳往彈壓本月十一日已禀辭就道矣 
[聖湖寒鯉]  
　　杭州訪事友人云三元坊左近某姓家有婢女名雪香者年方十四本月十三日出外購物一去不回主人偵騎四出迄無蹤迹想已入匪人之手矣○魚販范某小本營生尙堪自給本月某日五更時負擔出城挾資購貨行至西大街附近忽遇匪人將所携洋銀一元及錢數百文攫之而去范以本資盡喪痛不欲生後經鄰人勸解再三并集資一千文贈之始稱謝而去 
[獵塲衰草]  
　　松江訪事人云有戴某者籍隸江西由舉人入貲爲郎去年携子入京投部銓選本年五月忽搆拳匪之亂流灕轉徙貲斧蕩然其子復爲亂兵所害孑然一身奔走於屍山血海中迄今始得附某輪船南返與松江府余石蓀太守中營張華垣叅戎均生同鄉里且有舊誼某日特來松相訪叅戎締袍戀戀大有故人之情及至府署時適太守公出未回由嗣君延見言及目覩其子慘遭潰兵所殺淚與聲俱並深恨李秉衡貽誤戎機不禁眦爲之裂○郡境多無業游民往往流爲竊賊事發到案罪止笞臀梏頸迨釋出故態依然民間深受其累華亭縣林霨生 
 
 

Page 3

 
 
婁縣屈吉士兩大令以若輩作奸犯科皆因無術謀生所致欲遏其流當絶其源擬仿他縣規製籌資創造改過所以便位置此輩其欵擬於紳户漕糧内每銀百兩酌捐五兩俟集有成數卽當雇工營造○某日城中牌樓下人某甲喚舟送妻某氏至葉榭鎭戚串家賀喜事畢而返行至某處忽遇匪船攔住搜刼見無長物遂將被褥等物携去氏素有烟霞癖遂併攫其烟槍舟子某乙起而拒之竟被毆傷夜行者可不愼哉○婁縣屈大令之文孫髫年玉貎早訂絲蘿擇吉本月二十二日行合𢀿禮署中張燈結彩鋪設一新文武寅僚及地方各糾紛紛齎禮致賀○華亭縣儒學何� 
庾香廣文綺秉鐸有年風淸苜蓿近忽爲二䜿子所虐藥爐丹鼎鎭日無虚想天佑吉人必能喜占勿藥也 
[令節慶賀]  
　　昨日蘇松太兵備道兼江海關監督余晉珊觀察牌示十一月初一日爲長至令節仰道屬文武各員咸於是日黎明齊詣本邑西門内萬壽宮朝房伺候排班慶賀 
[預備照料]  
　　江南織造某尙衣製就上用龍袍等物派員齎赴陜西行在昨日行文蘇松太兵備道余晉珊觀察以貢袍將次由滬西進請飭沿途地方官及各關卡妥爲照料等因刻下觀察已遵照辦理矣 
[稅司謁客]  
　　昨日午後二點鐘時江海新關稅務司安格聨君命駕詣道轅拜會蘇松太兵備道兼江海關監督余晉珊觀察互商要公良久辭别 
[訂期勘地]  
　本邑虹口穿虹浜沿岸爲上海寳山兩縣交界之區向有界河一道今工部局董意欲塡爲平地經値年領事函請兩縣會同履勘昨日上海縣主汪瑤庭大令函致寳山縣主金苕靑大令訂期本月二十四日申刻前往勘明適金大令赴金陵公幹未回想須另行訂約矣 
[協提歸案]  
　　帶鈎橋北首英租界中慶豐土店主某甲投英美租界公廨控楊天寳串騙川土一包値銀八十兩讞員張柄樞司馬訊供之下因牽涉法租界晉安里昇昌源陳小寳因於昨日飭差持信票投法界捕房請派包探協提訊究捕頭允之旋將陳提入捕房交來差帶回歸案訊理 
[流氓宜辦]  
　　著名流氓李祥祥卽殺猪祥祥糾同羽黨盤踞本邑南市十六鋪所轄高巷頭遇事生風藉端索詐前日法界某肉莊主曹阿桐至南市買猪李向索陋規曹不允卽被扭至順風樓茶館攫去洋銀二十餘元並鈔票二紙曹情急控諸法界公廨事爲白總領事所知以李不法已極立卽照會讞員杜枝園大令請從速出票拘提昨日復由包探帶曹至十六鋪巡防中局禀請派鋪甲將李拘獲帶回捕房押候解送公堂禀請從重訊辦 
[流氓聚鬥]  
　　本邑英租界寳善街滿庭芳弄一帶久爲流氓聚集之所前晚八點鐘後有小流氓二十餘人與某鞋店工人某甲尋仇甲亦招集同鄉人與之對敵後經巡捕拘拿始一哄而散 
[上海縣署瑣案]  
　　前者張考山張阿全投縣控張兆華私賣祖墳公地張兆華亦控張考山等覬覦地價匿棺圖詐各情經縣主汪瑤庭大令訊取口供尙未斷結前晚提案覆訊張考山供兆華賣去墳地一方收得價銀甚鉅然是地小的亦有分價銀例應分派不意兆華悉數呑沒求恩公斷張兆華供小的所賣之地係故父張運南户名至考山之父所置墳地另立户名張得夫與此地無涉乃考山阿全早蓄詭謀前曾朦請印諭將地召賣後恐不妥因而中止今見小的業已出售覬覦價銀投案誣控小的已在寳山縣境另築新墳正欲起棺遷葬適奉公差傳提候訊考出等遂將棺木遷匿意圖訛詐求恩鑒察大令著將兩造交地保黄士泉帶回查出棺木立卽安葬然後禀覆候核○惡棍蘇阿如前因帮助兇手刃斃沈義心卽小夜壼案發獲經大令訊供收押其羽黨中有綽號哭鬼才寳者另經英美租界公廨讞員張柄樞司馬飭捕拘獲移送至縣前晚大令研訊之下才寳供稱小的向以負販營生與蘇素不相識當伊等刃斃沈義心時小的並不在塲求恩明察大令喝責二百板仍不供認遂著收押所中候再嚴訊○鄉人葉載廷控葉慶龍强佔地基前晚經大令研訊二十七保十三圖地保徐耕山禀稱葉載廷與葉慶龍爭奪地基曾邀小的丈量小的告以未奉大老爺之諭不敢擅專伊等遂互扭至案下喊控載廷供小的有祖遺地四分六釐七毫慶龍無端佔去强欲分割求恩核斷慶龍供此地實係公產小的亦有分載廷不能獨得是以小的向之剖分叩求明鑒大令謂兩造各執一詞碍難𪱩　諭令徐保從速繪圖� 
貼說呈候察核公斷 
[法租界捕房瑣案]  
　　積竊張阿三前被包探拘獲解經讞員杜枝園大令訊供自稱現爲英租界某包探夥役因命押候查明再核昨日大令蒞捕房包探禀稱奉諭往查張並無充當探夥之事大令命笞責一百板驅之使出○偷兒張榮生在江寛輪船行竊由包探拘獲解經大令訊供著覓的實人保出以後不准再犯延至昨日無人具保大令命提到案笞責一百板卽行釋出○偷兒汪春山王阿三均由包探拘獲解經大令訊供押候枷示昨日命提到案著枷號一個月期滿責釋○偷兒陳阿根張阿四均由包探拘獲解請大令訊供著各責二百板卽行釋出○惡丐楊德泉陳英初沿途搶帽由包探獲解奉大令訊供著各責一百板卽行釋出 
[陜振瑣紀]  
　　啓者陝省被災奇重民不聊生仰蒙聖恩賞銀四十萬兩發交岑中丞督飭地方有司分頭振撫凡屬臣民自應及時籌濟則敬備員畿輔欽奉諭旨飭令勸助義振自慚人微言輕恐不足仰酬高厚幸承嶺南鄧紀常羅晴村兩善長募助唐善善堂規元五百兩漢口茶業公所永安堂張敏愼堂三户各規元二百兩梁致福堂唐光大堂二户各規元一百兩唐逸安堂李五桂堂梁大德堂羅朂愼堂四户各規元五十兩計共規元一千五百兩江陰督學署助洋銀一百六十一元又龍銀六十九元安徽太平督糧分府丁印汝霖助曹紋三十兩合元三十二兩二錢五分江西補用道李印宗煝之妻余夫人助棉衣欵規元西百兩海昌畊莘堂鎭洋縣學任善士各助洋銀一百元遵先承志人助二百元嘉郡曹廷淦求巢氏夫人產後咳𠻳速愈又奕德堂陳各助五十元武林思補齋助三十元分别拜登同深感謝現在嚴佑之先生� 
准於數日内由滬起程敝所擬先籌解大批以期欵到卽行查放伏祈諸善士迅賜解囊源源接濟災民得之則生不勝急切待命之至謹鈔乞登報布告同仁上海北市絲業會館恊振公所施則敬謹誌 
[普濟回申]  
　　普濟輪船於本月二十一日午前回滬載來救濟善會援出被難官商三百二十八人當卽送往長春名利諸客棧安歇以便分别送回故里 
[救濟要電]  
　　滬上救濟善會接津局來電云普濟輪船裝三百餘人富平裝柩十八開本會同事數人坐恊和十九開○汕頭電局來電云立翁送救濟會諸公鑒乞查御史徐士佳號拙安江陰人曾否南歸濚叩○汕頭來電云救濟會第五批到滬之彭翰林淸藜吳禮鄒國鏞鑒閱報知少師巨公安抵不禁狂喜何日回湘現住何棧乞示以便通信濚現辦汕頭電局李濚拜懇○濟寗同志姚君來電云姚等及衣十七安抵濟寗州尊云此間難民待查已電禀袁慰帥速覆辦理○濟寗姚君來電云刻接袁帥電復以兵多難前進現擬在濟將棉衣會同電局謝君培之商酌散放本地貧民仍候復○滬局復電云濟寗電局謝培翁鑒乞轉致姚君散衣甚善銀如徐不用仍乞匯回以應鐵翁京辦平糶急需潘上海慶順里救濟善會總局錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　前日本邑南市永興染坊所雇㡛人胡阿四范德法等在太平馬頭浦濵浣布不知因何突與近處通如小客棧傭人劉金林口角以致互相格鬥十六鋪地甲夥某甲見而解勸反被攢毆旋由某號巡街捕帮同拘獲一干人帶入捕房告知捕頭押解馬路工程局總辦程雨村大令研訊之下劉供小的年十六歲江北某邑人在馬頭上洗物突被胡阿四等多人兇毆叩求懲辦胡供小的係浙江紹興府屬會稽縣人陳阿龍王仁德居掌安李阿仁裘二坤等同供小的等與胡同鄉與胡同在老永興作工行兇者惟范德法一人大令判令各責四十板裘居王三人荷枷半月餘均管押詎料范心不甘服奔投上海縣署訴稱被衆毆傷求恩騐訊縣主汪瑤庭大令卽於晚間提訊程大令適提胡阿四覆究胡供范德法被人毆擊來喚小的前往解勸事後小的被拘到案並不帮兇陳阿龍供范德法裘二坤二人在浦濵漂布與江北人打架小的聞聲往勸因何起釁並未深知求鑒大令命仍還押捕房俟汪大令移提歸案訊究○日前船户嚴海林倩同帮人陸阿鰲介紹購取李吉甫所駕駁船論定洋銀一百三十元先付十元詎料陸將船扣留不交嚴情急赴馬路工程局禀控總辦程大令准詞飭提研訊嚴供前者陸阿鰲來言陳有駁船一艘租與陳野男駕駛現欲出售故小的出價購之豈知陸陳串商延不交付向論不理叩求訊追陸供此事確由小的爲中現在情願交船求鑒大令命將船交埠頭看管俟嚴將洋銀一百二十元繳足方准領去日前○駁船户林阿華裝運三泰號煤油數百箱駛至浦江被龔阿毛之船撞沈失去一百二十箱事後赴工程局禀探程大令飭水巡丁往查屬實至晚命提研訊林供現在查明共失一百五十箱龔供小的並未撞及其船實被寃誣求鑒顧駁發供此油從北市裝運至浦停泊一點鐘之久當時龔將船撞沈並不帮同打撈大令飭　管押俟再差飭查明實在情由覆訊定斷 
[英美租界晚堂瑣案]  
　　前者怡如洋貨號股東祝承桂遣丁祝升控司帳人周讚琴侵呑股本銀兩迭經前讞員翁笠漁直刺訊明斷令周賠繳銀三千兩嗣周繳到一千五百兩經股東曹厚生保出迄今日久置若罔聞原告因復投案求催前晚讞員張柄樞司馬提保人曹厚生研訊曹供此案前由翁老公祖訊明由職員將周保出議定歸職員賠銀五百兩餘欠繕立興隆票據徐圖歸楚嗣以各股東未允致難淸理求鑒司馬令仍遵前斷赶緊理明違干未便○陸珍珊控鴇婦徐氏卽徐大阿姐租去木器不付租金前晚張司馬提訊之下陸供稱小的開設木器店本年八月大興里妓女花小蘭租去木器全副未付租値至十一月被徐大阿姐悉數取去控蒙翁大老爺派差前往查明迭經飭役催償大阿姐置之不理叩乞究追徐氏供各器係謝小蘭所租嗣因謝妓曾倩小婦人代借洋銀二百三十元日久未還故取其木器質得洋銀一百五十元以資暫抵求鑒司馬飭將徐氏交人保出限二旬内將木器歸還違干重辦○朱和茂米店主朱仲芬控馮福全積欠貨欵洋銀四十九元四角張司馬研訊之下朱供向操歧黄業兼在治下設肆售賣食糧與馮往來被欠洋銀四十九元四角向索無著叩乞究追馮供小的向在船上執業向朱購米憑摺支取所需價値均由小的陸續歸還現在照摺核計止欠洋銀十一元四角不料伊將帳任意浮開求鑒司馬著押追洋銀十一元四角給朱具領以恤商艱違干未便　 
[英美租界公堂瑣案]  
　　前日竊賊沈廷法行竊陳良仁家金戒衣物窩頓陳財星所開小客棧中旋將贓物付質質票由包少卿購去金戒則兌與耿開明事發經包探潘應奎解案讞員張柄樞司馬飭將一干人公别管押耿開明倩律師侯魯公聲稱被包探毆辱司馬飭查明有無毆擊事情再訊昨晨耿偕侯律師到堂聲稱耿所收金戒由小客棧主婦持來不知其爲竊贓詎料竟被包探毆辱四鄰同見求鑒司馬商之梅繙譯謂金戒旣向客棧主婦兌得可不作收贓論至包探拘人並非毆辱遂將案註銷○前者穆寳榮行竊黄家厙洋人皮鞋毡毯銀飾等物經包探王四福拘獲在某押鋪起出皮鞋毡毯解案請訊供稱小的將各贓質得銀錢與西營中人阿姚分用至銀飾賣在城内沈阿岳所設舊貨攤上司馬著發回捕房候補提分用及并收贓受押各人再核昨晨包探將阿姚及押鋪夥翁阿三解案阿姚供小的在營當細崽穆由小的薦入營中質贓所得銀錢小的並未分用求鑒翁夥供小的不知竊贓故敢受押求宥司馬判罰阿姚洋銀十元翁三十五元賠償原告候繳齊給領○陸金泉在福利公司傭工私將綢絨取出經包探拘解請究司馬判枷號十天○前夜四下鐘後有李關興者在某弄内東張西望三百八十四號巡捕向之查詰搜得身畔刺刀二炳遂拘入捕房昨晨解案司馬知非安分之輩判責三百板逐出租界刺刀交捕頭收存○黄阿才行竊戴敬軒家自來火龍頭經包探拘解請究司馬判責一百板枷號七天○李竹亭行竊王松林家布衣三件朱載全行竊李王氏家綢布衣服六件布一匹經包深拘解請究司馬判責李一百板朱二百板贓給兩失主具領○張阿順行竊日本人家絨衫四件沈子卿行竊洋人漢禮士家銀胡椒瓶木質報時鐘等物經某包探解拘請究司馬判責張二百板沈三百板管押捕房三月贓分别給領○李德揚行竊王阿富陳小成家布被皮鞋等物吳子雲私取史聚成家綢馬褂質錢花用經包探拘解請究司馬判責李二百板吳交保具結開釋馬褂給領 
[美租界捕房紀事]  
　　昨晨江北小竊梁阿全混入外大橋畔禮查西客寓内竊取火爐等物携之而出適爲包探張阿五所見拘入捕房捕頭令押候解送公堂禀請讞員張柄樞司馬究辦○甬人張東生年近弱冠在虹口西華德路陸祥順鞋店學藝昨晨手提木桶至鄰近某老虎灶購取開水突有某西人乘脚踏車飛駛而來不及避讓悞撞西人右足致被燙傷西人大怒喚令五百四十七號巡街捕拘張入捕房捕頭詢悉情由姑念事出無心從寛釋出○昨晨蘇婦馮李氏投捕房訴稱向與甬江包姓老嫗同居元芳路東桂芳里某號屋内今欲遷出被包霸阻請遺包探查究捕頭以事屬細微不予准理○昨晨江北小工王老利竊取外虹口公和祥碼頭上貨棧中所儲舊鐵適爲管門之印度人所見扭交某號巡街捕送入捕房捕頭令押候解送公堂禀請訊辦 
[墊欵平糶]  
　　天順祥陳潤夫翁敝善會同志也念北京平糶需欵甚急特借墊規元二千兩囑卽匯往都中以資挹注厚造災黎力持大局眞是萬家生佛敢伸一瓣心香乞登報章莫名叩謝[  上海慶順里救濟善會陸樹潘潘炳南丁紹芬等謹誌]  
[金陵官報]  
　　十月十一日新授湖北巡撫景星到會丁憂湖北候補道李宗棠禀知奉安撫憲王奏調督辦鳳頴六泗團練兼里皖北營務處差記名道李毓森由　回卽辭解貢赴陜户部員外郎毛慶者由京來署壽春鎭兼統皖北練軍修勇高得勝到委辦周圩港厘捐知州汪喬年銷籌防局提調兼洋火藥局委員辭赴差縣丞揚治善奉委隨辦漢西門粥廠典史李厚堂奉委陸運緞捐騐補差叩謝督中營千總蔡志祥交缷城守左營守備飭回本任恊助義賑紳士嚴作霖到見十二日江南提　李軍門到會豫憲恩傳見總理兩江營務處候補道曾駐滬文報局候道補黄承乙丁憂湖北候補道李宗棠户部員外郎毛慶耆均見署壽春鎭兼統皖北練軍修勇高得勝統領權字左右等營提督武交淸辭前奉天統帶仁勝馬步等營留直補用總兵王雲彪到由皖來祥雲輪船陳義堂辭送王統領赴湖北策電輪船史建中送李軍門來知縣陳周愼叩謝前辦六合厘捐增收記功一次江寗城守右營守備董玉芬禀知任事十三日委辦海門厘捐知府彭文明赴差知縣于銘訓丁煜均到見銷解京餉差回又曾祖標雲騎尉汪鴻均見奉示騐看帶權字右營副將鄧在庭到直隸州王茂中禀知到籌防局提調差十四日翰林院庶吉士陳嘉吉到親拜由京來遊擊劉登福缷帶權字虎右營回江西知縣王萬育到由滬回卽辭十五日銀圓局候補道劉禀謝給假長江厘捐總巡知府吳炳仁辭出巡知府王仁禀謝委辦上海輪船支應所兼辦灘地事宜遊擊張輔仁到由天津回直隸州崔鴻翥請假赴江北藉　另補知縣朱兼成到由蘇來知縣徐炳章到由蘇解餉來又齊堯年奉委通濟閱稽查差福安輪船黄友勝辭赴江西接撫憲鹽大使姜祖勳由揚來水雷輪船馬超羣湖南回十六日江南道監察御史翰林院庶吉士陳嘉言會駐滬文報局候補道黄承乙辭副將趙建城到北洋來知府彭家騏由揚淸理湖北賑捐回　靖兵船王得標由上海公幹回江西知縣揚家駿到由江西解南字營餉來知縣徐炳章辭回蘇策電輪船史建中辭送江南全省提憲李軍門赴江陰治下統帶兩廣督標親軍營郭學海到由廣東來奉李傳相奏調赴直卽辭知縣　紀　奉示察看 
[姑蘇官報]  
　　十月十一日知府田庚禀知本日中西學堂考試畢震澤縣王禀到通判劉文灂禀銷代恩令兼辦西路保甲總巡差五品頂戴前署浙江嵊縣知縣陳常鏵福建人由浙來蘇公幹縣丞單希曾禀謝奉委　亭溏工差方億請假赴陜省巡檢沈恩彤禀謝奉撫憲札委調辦釁澤絲捐帮辦差總理太湖鶯務處兼帶正前營許國詳通知出巡護院憲聶諭今日換穿洋灰鼠套褂 
[皖省官報]  
　　十月初七八日署壽春鎭高　行新遷霍山縣秦達章知本省賑捐報捐同知銜知縣趙元熙知奉委支應局賑捐文案到差並謝超委二次候補巡儉王文壽知接帮查北門外街道差典史楊載堃知奉總局　查東門外街道差縣丞何介祺辭赴淮北牙厘局差遣初九日署銅陵縣魏訓辭缷署亳州本任安慶縣通判張廷鑾到汪承祖辭赴桐城會丈洲地縣丞蔡樹人到赴無　提盈餘回初十十一日知縣　英儀辭赴皖北措　府經洪誥赴宿太巡檢余家璠赴六和均到提盈餘回　 
[江西官報]  
　　候補府洪鑾新昌縣查案回從九胡時汴往萍鄉催地丁德化小池司郎　恩缷事回署武甯縣張之銳現届期滿酌委正任貴溪縣楊焜代理准補都昌縣胡欽早奉部覆應飭赴任以專責成饒州營守備姜陽春缷署九江城守備事回知府區諤良接查永和門孫傳檙接查廣潤門鄧在岷接辦軍裝所沈璘慶安仁公幹回奉新縣孫啓瑞缷事回截取儘先補用知縣楊國肆起服來江未人丁繼祖缷辦弋陽保甲回臨川縣丞饒夑勳據報病故以方承祜署理候補府鄧承渭辦吳城分局候補縣黄麟辦姑塘卡黄曾詔往九江楊家駿解由字營餉往金　發致慶往揚州賑捐錢林年禀謝委辦厘卡一次浮梁景德司姚光祿代理南昌縣丞事署南豐羅坊司孫逵調省差委以現代弋陽縣丞正任羅坊司陳占春回任 
[杭州慶福綢莊經募淸單]  
　　馬公館廿元紫　軒一百元居易堂一百五十五元五福堂六十元華祝堂五十元澹藹軒五十元三多堂四十元墨生官廿元廣大裕錢莊十元永德堂五元七角翁松生三元八角公記二元五角保三堂二元勉力子太原氏淸河氏吾願堂四户皆一元以上共洋五百廿三元三馬路口泰康里恊濟善會尤炯楊兆鏊丁紹芬謹錄 
 
 

Page 10

 
 
   
 
