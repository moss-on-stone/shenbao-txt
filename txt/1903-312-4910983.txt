# 1903 - 312 - 4910983

 

Page 1

 
 
[勸募山東四川兩省急振] [  申報館恊振所啓]  
　　山東利津縣南岸漫决費縣平陰范縣東阿等處臨黄民埝衝决無存漂没資糧淹斃人口其數幾若恒河之沙東平縣一帶被淹至四五百村烟臺大水傷人尤多徧地哀鴻慘難言奘川中蒼溪縣又復蛟水爲患全城老幼盡　漂流水勢順流而下因之順慶合州等處均爲洪流所灌一片汪洋驚濤駭浪之中但聞婦哭兒啼無從挽救現經兩省馳函告振求補瘡痍我南中不乏好施樂善之人睹此災情能無動念伏祈慨施仁術急解囊金憫民命在呼吸之間體修德必獲報之語量力捐助多寡從心俾災民得彼岸誕登皆出自仁人君子之所賜馨香禱祝迫切不遑敬此虔求諸維德鑒 
[江南闈墨出售] [  圖書集成局啓]  
　　江南爲人文淵藪名儒輩出傑作如林歴科闈藝傳來海内士人無不奉爲模楷今歲癸卯恩科榜發本局急覓到衡鑑堂原刻排以新鑄鉛字用潔白連史紙印成刻已裝釘齊全定於九月二十六日出售每本定價洋銀一角二分賜顧者請早臨申報館申昌書室及各書坊購取可也 
[美國維持銀價會專員上法國政府書]  
　　美國朝廷慨中墨二國銀價日貶貿易艱難特派商務人員創設維持銀價會并游歴各國互相攷求當行至法蘭西時曾上書法政府曰本會員等此次來法探知法國必推誠　與極接待之歡其故不但由於美法二國政府民人之交誼自史傅以來久形輯睦亦以本會所欲辦之事不特於美國有益卽法國及他國無不一體均沾也美總統以中墨之請將命本會人員來見法國政府其最要宗旨在設法使中國及其他用银詻國金銀匯兌永有準價中墨所請爲美國許可者徒以用金用銀之國往來匯價騰跌無常其害於各國業者者甚烈亟宜設法維持耳金銀相易旣無準額各商運貨以往用銀各國自無從估計其取貨之值以此之故衆商懷疑觀望不敢冐險者甚多而商業從而不振此等爲難之處致出産熟貨較多之國與中國往來商務大形减色卽於其用銀屬地亦復如此故美國維持銀價这條陳與各國之求售其貨於用銀之國並欲在該國寄頓母財者所關甚鉅本會以爲此事宜從退國財政關係上考察不宜獨就一國之一二部財政利害而言猶幸此中利益所及甚周而其要旨與通國相關者並無背馳故美政府自以爲分内之事敬請各國運貨往用銀之國最多者會籌維持之策以保文明國之應有利益本會深信目前無當匯價可以設法使之有準者實以美法荷蘭各國於此事閲歴甚深又改革銀幣之政已行於瓜哇印度各處或效紹陷然在人耳目問也法國政府擬畫一越南銀幣之制並爲定易金之準本會業已有聞美國近亦頒非律　　　　　之　　　　　　幣之　刻不容緩故不能待之來年然金銀相易之準鑄錢之多寡俱歸該島政府自行因時制宜辦理美政府並不干預墨西哥民主國其致富及商務之進境實爲近世財政書所罕　刻亦擬設法與用金各國定易金之準此等變更於其國之礦業有害與否實亦無從逆覩然墨政府固不之卹也中國力量能付賠欵與否與列國大有關係故望各國於中國圜法及定金準二事大加留意中國圜法旣定之後又爲定其易金之準則賠欵當不致十分爲難再中國南省與法屬越南毗連法國於此當有格外關係美政府派本會來此並非欲改變用金各國泉幣之制我美産銀甚多凡足以致銀價之勝跌者固不能一切漠視然本會最要宗旨亦不在維持銀塊生銀之價值此意須先聲明免致誤會美政府於東方各國銀幣之制並不求槪行畫一亦不求議定之後彼此立約遵守特欲與各國各抒其見藉資參考以使各國圜法大致不差如是則未墾闢之國可以日進無疆而已墾闢之國亦得暢銷熟貨寄頓母財美政府於此事深知其必底於成蓋我美法二國交誼素敦於彼此有益之事無不竭力相助也美政府所欲與法國及其他各國協力相濟者簡而言之計有三事一輔助中國定一律銀幣及易金之準約以三十三換爲率二歐洲藩　及其他用銀之國以後泉幣之制使之大致與中國擬辦者不差如各處能槪行畫一更妙三如各國能按年定數購銀以爲鑄錢之需則金銀交易可使有準刻下急宜商議是事本會敬請法國政府簡派熟悉財政之員或諳悉中國越南情形者會同商議於事必有裨益焉 
[本館接奉電音]  
　　昨日午前八下鐘越十分時京師飛電傳來上諭二道敬謹譯登○九月二十五日内閣抄奉上諭袁世凱奏東明黄河獲慶安瀾一摺直東明縣黄河南壩本年伏秋大汛掃壩淘蟄危險異常經在工文武員弁竭力搶護現在節逾霜降仰賴神靈默佑獲慶安瀾實深寅感發去大藏香十枝著袁世凱祇領交署大順廣道晏振属虔詣李連莊高村黄莊大王廟敬謹祀謝以答神庥晏振恪等各員均著照所請給奬餘依議欽此同日奉上諭本日召見之分省補用知府方郎著發往吉林以道員補用並交軍機處存記欽此 
[電傳宮門抄]  
　　昨日午前八下鐘越十分時京師友人專電告知本館云九月二十五日皇上召見軍機大臣及方郎 
[譯學求才]  
　　聞之京師友人云上月某日譯學館開學之期管學大臣召集諸生剴切誥誡大旨謂譯學館之設始於光緒二十七年十二月奉旨以同文館歸併大學堂以房舍不敷乃購屋北河沿量加修葺改名譯學館經外務部議覆所有學生均與大學堂學生一律子以出身各在案朝延加意培才至爲殷切本大臣奉命任事夙夜兢兢今當開學伊始願爲諸生開誠一言方今萬國交通知能日出譯學館所以造就使才備他日辦理交涉之用鍥而不舍正不難學成致用上供國家任吏以爲報稱之地本大臣每念世變至亟需才孔軗東西各國教育家言進而益上思力横絶獨我中國學務初興成效之期匪伊朝夕興言及此方寸旁皇動至對食忘餐中宵起立本大臣視學務如家事視諸生如子弟期望至切斯責備至嚴如有故違學律過失彰著以及不自努力學無進益者定卽照章 
 
 

Page 2

 
 
辦理不少寛假今之議學堂者非斥爲習染日非卽誚其繁博無用本大臣聞之憮然自愧德薄能鮮致謗有由賴此人言藉時循省固亦藥石之資也苟用人有未當章程有未善奉行有未力是皆本大臣之責至有恪循規矩不妄議論研求實學力造精微惟我諸生時時勉之館中一切規皆本大臣所手定監督諸員本大臣愼選得人始相委任嗣後無論何事諸生聽受約束毋稍玩忽所厚望焉 
[豫撫新政]  
　　背洋官報云河南巡撫陳大中丞蒞任後整飭吏治頗極認眞傳諭候補人員不必依期禀見每日午前九十點鐘午後三四點鐘輪政傅見三四牌見必深談以資考察 
[整飭武備]  
　　北洋官報云署四川總督錫制軍擬將各營勇丁一律裁汰另募步兵二營馬兵一營砲兵一營一程隊輜重隊各一營認眞訓練以成勁旅現已飭令機器製造局迅速鑄造槍砲以資軍實矣 
[皖撫蒐軍]  
　　安慶訪事人云安徽巡撫誠果泉大中丞下車伊始勤見屬僚講求吏治孜孜有圖治之心而尤以整軍經武爲要圖謂若不隨時簡閲情形深恐日就懈弛爰定於本月二十二日親閲楚淮各軍操演以察技藝而振軍威 
[商務部奏請飭各省查報興辦農工情形片]  
　　再商務之興以整頓土貨爲第一要義中外互巿以來出口土貨不如進口洋貨之多非 
將内地農務工藝貿易轉運諸事實力講求不足以圖抵制近年各省官紳有鑒於此或勸課農桑或創興製造或開學堂以研究新法或設商會以聨絡衆情所有籌辦章程各該省將軍督撫曾否奏咨有案臣部甫經設立無憑稽查除現在路礦事宜奉旨歸併臣部應俟該大臣等將案牘移交後逐件查核外其餘各省地方已辦農工等項事宜凡與商務有關者擬請飭下各省將軍督撫查取奏咨原案及一切章程報明臣部並一面飭屬曉諭紳商各將本境應行興辦農工諸務妥爲籌議期於必成庶此後利源日闢土貨日增而商務亦因之有起色矣所有請飭各省查報已辦未辦農工等項事宜緣由理合附片具陳伏乞聖鑒謹奏 
癸卯恩科福建鄉試官板題名全錄 
林志烜閩縣廪　程樹德福州貢　陳耀嬀長樂廪　鄭承明長汀廪　陳聲駿長樂附　林翰西福州貢　陳　瓊侯官貢　張大猷侯官監　汪涵川侯官貢　沈覲宸侯官附　陳雲卿長樂附　洪錫疇福州附　張選青長汀廪　許有年興化廪　吳錫璜泉州貢　張時覺惠安優　林錫光福州附　鄭允謙上杭廪　陳光燮長樂附　石思綸閩縣附　陳國麟長樂貢　黄士恒永福監○文　楷駐防附　劉松英侯官貢　蕭元海莆田廪　王　琮閩縣貢　程法遠莆田貢　李景禾閩縣監　鄭田龍興化廪　劉爾燧閩縣監　黄肇河汀州廪　紀有堂仙游貢　林肇沅閩縣附　黄搏雲晉江貢　黄孫垣晉江貢　蕭濬頴莆田附　陳翼勳侯官附　翁燕翼閩縣附　陳祖烈長樂附　鄭　庚福清附　邱曾山海澄廪　黄宗藩連江廪　吳賓駒福州貢　林星庚長樂附　高　奮侯官監　高近宸福州附　許煥章詔安貢　孟應奚閩縣附　彭義涵福州附　陳其浚莆田禀　鄭應麟侯官監　梁禹瓚閩縣附　鄭　曉福州貢○毓　滄駐防附　沈　郁閩縣貢　陳祖新閩縣貢　周蘧然永福廪　江古懷侯官附　鄧儀中侯官廪　黄步瓊閩縣監　陳茂豫閩縣廪　雷贊明上杭廪　胡廷機泉州廪　陳祖望侯官附　梁雲志長樂附　楊朋年侯官監　林佳書侯官附　張　琴莆田貢　吳海瀾連城增　馬澂祥詔安廪　田無逸侯官附　韓其楫閩縣附　張圖南福州附　林觀成長樂附　雷銘勳侯官附　魏貽安古田附　葉　蓁泉州廪　盧　瑞閩縣監　趙壽鼎侯官貢　王光張德化廪　張培挺福州附　鄭元楨南平廪　陳之麟海澄附　陳玉章興化貢　蕭　誠侯官附　魏宗藩閩縣監　郭章鋆侯官附　陳祖琴福州附　楊樹璜連城廪　林韡栘侯官監　黄保奇永福貢　蕭　信侯官附　張澍恩政和貢　蔡祖熙寗德附○普　銘駐防附　賴　咸永定附　　副　榜 
林　焜福州廪　魏雲翬寗德廪　林景謙侯官廪　王式英泉州廪　陳紹煊侯官監　王文煥泉州附　黄雲基同安附　季景堃閩縣附　劉飛雲仙游監　張爲棟惠安廪　蔡思翰甯德增　胡廷清泉州貢　梁俊年閩縣附　蒲　青閩縣附　伊道儧寗化貢　劉自方閩縣貢　李　青福州廪 
[閩督將臨]  
　　福州訪事人云此間官塲中人得廣東消息知簡升閩浙總督李勉林制軍交卸廣東撫篆後部署一切秉節登程約於十月初一二日蒞閩涓吉初四日受篆刻下閩侯兩縣已飭辦差丁役將督轅内外修葺一新矣 
[川匪肆横]  
　　重慶訪事人云有地名郭家墳者歸瀘州府轄治與滇黔壤地相接土匪出没已非一朝官長明知之終於置之不問當岑雲帥署蜀督時派勇圍拿屢遭拒捕因奏請飭下滇黔蜀三省興師會剿以絶根株不意風聲所布諸匪竟爲先發制人之計於八月二十三日君擁至合江縣屬新塲搶掠一空恣行焚殺川督錫制軍得報特派曹觀察馳往勦辦 
[科名佳話]  
　　福州訪事人云本科福建解元林君志烜適逢曾祖春溥先生重宴鹿鳴當科試時提督學政秦佩鶴宗師取列優貢第一迨塡榜時宗師以代辦監臨列坐至公堂上見已發解大爲軒渠及塡至亞元程君樹德則爲所取優貢第二人於是在事各員咸賀宗師得人之盛此外如陳弢菴閣學之胞姪懋豫梁芷鄰先生之曾孫鴻志劉賓如方伯之少君自芳沈文肅之曾孫覲宸吳宣璣部郎之孫賓駒林芝馨司馬之胞弟錫光劉少圖先生之胞弟菘英梁天節先生之少君溶年皆素負時望夙爲同學所欽崇者一旦同掇巍科聲稱藉藉不誠科名之佳話哉 
[蘇省官塲紀事]  
　　蘇州訪事人云江蘇杲司朱廉訪近因淮安府屬某縣有某姓命案具詞上控批飭府縣提齊復訊久未據報訊斷情形爰札行蘇州府發審同知陳元甫司馬會同訊鞫○江蘇提督學政李蔭墀文宗現屆任滿奉旨簡授本科浙江正考官唐春卿侍郎來蘇接任目下侍郎已試竣出闇蘇省官塲因派候補縣丞章二尹寳琳前赴武林迎迓○接辦上海綢捐北卡委員候補巡檢沙少尹濟近因拿獲大宗偷漏綢貨禀報到蘇由司記功一次以示鼓勵○昭文縣白茆司巡檢某少尹在任出缺禀由蘇州府札委候補從九孫少尹多照馳往代理 
[五羊秋色]  
　　廣州訪事人云日前粤郡諸紳爲革牧李家焯禀訴督轅部陳一切督憲岑制軍批示駁之並以列名之人未必皆經允諾令各紳自行檢舉諸紳奉諭之下檢舉者頗不乏人惟皆生員舉人而已進士以上則無一人焉外間傳説謂李革牧曾各酬以銀其多寡則視功名之大小爲率旣經檢舉則須璧還生員舉人以謝儀稍輕易於歸趙進士以上則未肯輕於割愛也○前者粤東武備學堂學生因事侮其教習各教習不克自安紛紛辭退刻有日本某君游歴至粤言欲薦某日人主武備學堂講席當事者尚未首肯○潮州府屬揭陽縣夙稱産米之區海陽澄海等縣向賴揭米以資民食邇者揭陽農民以年來糖價甚昻貪利忘害皆將田園改種甘蔗以致出糖旣多産米日少連年米價飛騰職是 
 
 

Page 3

 
 
之故本屇早稻收成尚稱中稔刻下晚稻亦將刈穫而上等米每斗尚需錢八百餘文中等者亦售至七百餘文新桂米珠窮民何以堪此○候補縣丞陸二尹汝成以所著練兵紀要兩卷及製槍模式等書禀呈督轅督憲岑雲帥札發緝捕局製造局委員公同察騐現經兩局騐明隨將原槍式書件等發南海縣傳令二尹領回是否合式刻尚未知其詳○粤東酒甑捐一項開辦經年而各屬酒商或以奸儈抑勒意不能平或以生業艱難徘徊觀望故尚未一律遵抽日前善後局奉督憲札開以通省酒甑若干每年實收捐項若干是否一律開辦仰卽查明禀覆一面飭屬認眞辦理並出示剴切曉諭令集成鉅欵源源批解以裕餉源○前者粤東善後局憲以近年庫儲支絀籌欵維艱詳請上游奏准開辦紳富捐輸以資挹注當卽札委幹員會同官紳分投各屬實力勸募定章有能捐至一萬兩以迄三萬兩者許照尋常勞績請保不及一萬兩者准給外奬以示鼓勵目下捐欵已集至七八十萬兩隨由大憲分别詳請奏奬奉旨允行 
[鷺島寒濤]  
　　厦門訪事人云海女廟左近榮春洋鐵店主某甲與工匠某乙均無賴也平日相狎相優素稱莫逆某日偶因戯謔變羞成怒當晚各持利刃在廟前惡鬭乙力甚猛戳傷甲腹越日殞命乙遂逃逸無蹤經甲家屬投報厦防廳署本月初二日廳尊鄭司馬帶同刑仵臨塲相騐塡明屍格飭卽備棺收殮一面嚴緝兇手到案按律重懲○日前某輪船由滬至厦某號夥携帶零星上岸中途被關上杉板船户某甲所見勒令將貨送至其家訛索重欵夥無奈備銀而往及至則甲避匿不見夥遂據情禀明税務司阿嗣理君阿君勃然大怒立卽將睱送交厦防聽署請鄭司馬訊辦並罰令償夥洋銀數十元○兼署閩浙總督岑佑庭留守查知石碼常關積弊甚深以致所徴税銀日形短絀爰委梅君法照主持榷務竭力整頓○竹子街某鋪近以建造墻垣就門前支木爲架一日忽然坍下行人不及奔避壓傷五人内有一人受傷沈重越日殞命 
[法界火警]  
　　昨晚九點三刻鐘時法界老北門外大街某米鋪不戒於火霎時烈燄熊熊瞭望臺西人急鳴鐘報警法界捕房近在咫尺急驅皮帶車首先馳至旣而英界洋龍亦尾隨而至見火已熄滅遂驅車而回至因何遺火俟明日探明續錄 
[靈輀回籍]  
　　原任江南提標右營參將廖楚材參戎因病出缺後靈柩暫厝署中兹由嗣君擇於前日在署開吊昨日發引午刻排齊全副儀仗由署繞行太平街出大東門至大碼頭登舟執紼而送者衣冠濟如水如雲標下各兵亦各列隊擎槍恭送如禮 
[批示屠户]  
　　南巿猪業中人鼓衆罷巿經馬路工程局總辦翁子文太守禀明蘇松太兵備道袁海觀觀察商之上海縣汪瑶庭大令先後出示曉諭照常開巿並由大令派差彈壓前日屠户徐桂堂等聨名投道轅籲求觀察立卽批示曰前據張源順等來禀業經批飭改籌在案查南巿外灘創築馬路設捕巡查係爲振興巿面起見該處商賈攘往熙來百貨上落碼頭極形熱閙猪隻隨意衝突旣損馬路復礙行人又顧猪作生意實已體恤乃該猪作未能體念一再禀凟殊爲不合姑念刻下不比春夏日長之時應將赶猪時刻分别改早或如何另行妥籌希工程局翁守察看情形從速酌議具復飭遵再南馬路一切仿照租界章程辦理據稱各國租界猪隻尚然行走自如何所據而云然諒必定有妥章並著該豬作據實呈明以憑察奪不准違延抄黏並發 
[議立新章]  
　　本邑各屠夫因南巿馬路工程局所定驅豕章程頗多不便相約閉門罷巿執香赴道轅籲恩經蘇松太兵備道袁海觀觀察諭令照常開巿靜候另議妥章昨晨馬路工程局總辦翁子文太守命駕至上海縣署拜會縣主汪瑶庭大令唔商艮久然後興辭大約日内當卽另立新章出示曉諭矣 
[盜犯瘐斃]  
　　行劫浦東高行鎭同德典之盜犯熊桂山前經上海縣主汪瑶誔大令飭捕邏獲訊得情節較輕暫收自新所日來陡患腹瀉由管所人役禀明大令飭官醫診治無效延至昨日倒斃所中大令得報飛禀蘇松太兵備道憲袁海觀觀察觀察飭自行相騐詳報無庸另委隣封大令遵卽命駕赴所飭仵役騐得屍身並無傷痕訊據看役人等僉稱委係病斃並無凌虐等情因卽塡明屍格飭丁持名片赴向仁輔元堂請卽給棺收殮厝諸荒阡 
[冬狩之遺]  
　　駐紥南巿之撫標滬軍續備右旗管帶龍葆珊游戎以時届初冬例須操演爰諭令麾下勇丁於每日清晨就營前隙地認眞演習步伐槍砲等技毋得嬉荒俾成勁旅 
[襄讞有人]  
　　英美等國公共租界公廨讞員命鳴謙司馬前以案牘紛繁禀請蘇松太兵備道袁海觀觀察委員襄理讞政觀察准之隨札委候選同知王松丞司馬斯沅爲帮審委員昨已到差治事矣 
[上海縣署瑣案]  
　　李廷生卜恒照忽於前日持刃戳傷張長發家男女四人報由西門外巡防局員李二尹函送到縣及晚縣主汪瑶庭大令升堂詰訊張供小的與李比鄰今晨李至小的家强借洋銀不遂其欲卽糾聚兇黨六七人將小的扭住攅毆胞兄長高見勢不佳將門關閉李黨卜恒照卽拔出利刃將胞兄及小的之妻常氏亂戳其在門外者復從而助之一擁而入將弟婦施氏及借宿小的處之羅恒豐戳傷小的與胞兄奮力上前將李卜兩人禽送巡局餘黨已四散奔逃今旣移案求恩究懲張長高張常氏張施氏供詞與張長發相同羅恒豐供小的與張長發同係揚州府屬甘泉縣人在治下當小車夫小的借張榻地棲息當李糾黨逞兇時小的適在門外澣衣致與張施氏同被戳傷求卽驗明究辦李供前夜張常氏至小的家向母親尋釁踢翻穢桶故於今晨邀張至某茶館評理張不允後遇籍湖北之鄧某等五人揩至張家詰問小的與卜先入突被閉門毆擊卜怒拔刀戳傷伊等時鄧在門外被張施氏羅恒豐持穢帚痛毆是以揮刀亂戳卜供小的前往解勸詽被綑解不敢帮兇大令飭仵役駖得張長高張常氏羅恒豐手背等處雖有刀傷不甚沈重惟張施氏右肋一刀頗爲危險隨各給傷藥飭卽回家醫治李掌頰五十下卜笞臀二百板一併收押所中候四人傷痊再行訊核○張劉氏控王阿毛誘拐姪女張阿寳旣而鄰人張伯喻等環控王圖搶阿寳毁門行兇等情前晚大令升堂詰訊張劉氏供夫姪女阿寳已於本年七月許字蔣信卿爲室後忽被王誘匿至本月初九日送到某客棧始由本圖地保查獲送回初十日小婦人倩蔣領去成親惟王種種不法情形無可曲宥叩乞究懲阿寳供小婦人年已三十七月二十日由王伴送至浦東某紡紗廠工作後伯母來案控告王懼遂將小婦人送入某客棧經地保查知送歸伯母處被伯母痛加訓責次晨丈夫卽雇輿接去成親自知不合尚求恩典王供認前情伯喻及張連生張小弟同稱小的等與張劉氏爲鄰當蔣來領阿寳時王竟欲奪回先到張劉氏家搜尋無著後疑小的等藏匿逐家搜索恣意行兇尚求究辦大令著將王笞臀三百板收押所中阿寳掌頰五十下傳蔣到案領回管束○紹興人徐阿四前將同鄉人嵇茂林戳斃逃逸無蹤報由縣差拘獲伊兄徐家松大令訊取口供收押自新所限將阿四交案迄今仍未交到前晚大令提案比追徐供胞弟阿四並無妻室現實不知逃匿何處無從尋交大令著還押所中勒令從速托人尋訪 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　九月十一日商部鑾儀衛正紅旗值日户部引見九員提督衙門六十七員克王假滿請安善旌謝開去乾清門侍衛並備引大臣恩許澤新請假五日提督衙門奏拿獲結夥刨挖墳塚之盗犯辛二卽辛石頭等五名又拿獲偷竊太平倉米石之賊犯金四卽永受又卽金六四等七名均交刑部召見軍機大臣及徐世昌唐文治主清穆○十二日吏部翰林院廂白旗值日吏部引見八十員新授庫倫辦事大臣德麟到京請安並謝恩亨公續假二十日内閣呈進勾到本值年旗奏派值年大臣派出溥善召見軍機大臣及德麟吳蔭培 
[皖垣求雨]  
　　安慶訪事人云邇來皖中各屬久晴不雨農民望澤甚殷懹寗縣知縣鄭大令回奉憲諭定於本月十六日爲始禁屠三日虔詣府城隍廟及龍神祠拈香求禱冀沛甘霖 
[中學需才]  
　　九江訪事人云江西九江府開設中學堂府尊孫景裴太守札委德化縣張植菴明府先行考試本月十七日明府招集諸生試以四書義史論各一首題爲夏曰校一節義洪武十八年詔天下立社學論旋錄取附生呂璠等十七名廪生高大楝等二十三名俾令入堂肄業 
[南巿捕房紀事]  
　　昨日上海署捕役曹勝之夥陸阿二行至南巿薛家浜附近查見某甲將棉花二袋令小車夫余得才運赴油車碼頭元昌小貨行形跡可疑因向盤詰甲乘機逸去陸遂告知六十號巡街捕將余拘入捕房捕頭令移解馬路工程局禀請總辦翁子文太守訊究○太平馬頭安康小客棧執事人朱其仁扭趙保生至捕房訴稱被欠棧資洋銀五十餘元請爲追給捕頭令押候轉解馬路工程局禀請總辦翁子又太守訊究 
[英美租界公廨晚堂瑣案]  
　　前者周連甫控所娶孀婦顧周氏乘間逃避等情讞員鄧鳴謙司馬訊得周娶此婦時由顧錫亭作伐因令押候提顧訊核前晚廨差將顧解案周訴稱小的曾出身價洋銀一百元今旣不願相隨求恩追給顧周氏供小婦人並非孀婦丈夫現有天津父親則在某信局執役周所出身價被顧與錢連生俵分叩求明察司馬喝令將顧責二百板飭差提錢到案研究差禀稱錢已在押所脱逃求恩寛限尋緝司馬大怒謂如此疎忽本應血比姑從寛典限三日内將錢送案違干斥革餘人分别還押○施熊之妾李月紅乘間脱逃控經司馬訊明發押棲流女所未幾卽由所中司董送回公廨司馬飭傳施具領前晚施投案訴稱月紅不安於室恐一經領歸不免復萌故智願具離異之結請准發堂擇配司馬許之○粤婦鄧顔氏投案呼寃司馬研訊之下氏供小婦人由某兵輪船管帶鄧某購以爲妾　被大婦凌虐不堪爲此投案控陳求恩超豁司馬著暫發棲流女所留養候傳鄧訊明核奪○某店主諸文伯扭學徒湯子奇到案訴稱此徒執業違背合同叩求究辦司馬著將湯押候查明訊奪 
[英美租界公堂瑣案]  
　　著名騙子小朱卽朱錫仁向洋人美斯誑去銀四百餘兩并騙取范青連之洋紗若干報　包探李星福獲送　案讞員鄧鳴謙司馬略訊口供交李金才高少春保出而令呈繳洋銀五十元銀五十兩爲質昨日司馬飭提覆訊以期屢犯騙案未便從輕商之德總領事署繙譯官麥令豪君著押候取具連環保結於禮拜二將所騙美斯之銀如數繳齊然後傳范訊核○某洋行傭人朱瑞生被行主指爲串同王福和竊取臘腸十餘條交包探倪順泉解案請究司馬訊得朱一人所竊與王無涉著將主省釋朱笞責二百板○流氓王桂林王阿小至西華德路胡生榮所開飯店果腹旣醉旣飽不名一錢胡向索取反被擊毁碗　約值洋銀一元四角報由包探朱桂生獲案請追司馬判令合賠洋銀二元二角○偷兒陳阿榮掩入沈炳五家竊取衣物報由包探竇如海拘獲吊到原贓送案晴辦司馬判責三百板○汪蕭氏將幼女阿根寄名浪子王正海至今歴十一年不相聞問前日女行至馬路口被氏所見隨偕長女三寳向王索回王不允致相爭閙由巡捕一併扭入捕房昨日捕頭派包探竇如海解案請究王伸訴前情汪蕭氏供此女係小婦人所生欲向索回王不允許叩求公斷司馬疑此中别有隠情著將阿根送入濟良所中兩造均不准領 
[法租界公廨瑣案]  
　　信孚洋行主人控細崽陳小毛藉端吵閙等情讞員魏覊塢大令訊究之下陳供稱小的前在信孚洋行供役現已辭歇惟妻子由行主雇爲爲乳媪某日與某細崽賭博小的知阻不服以致喧譁求鑒大令著交人保出不准再往吵閙○福壽菴僧某甲訴稱前日八點鐘時僧人因事出外托香工徐阿四照管工門不料歸庵檢點房中已失去衣箱等物計值洋銀二百餘元叩求追給徐供小的出外購物轉囑小沙彌照管不知如何被竊大令著押候嚴比○吳李氏等人同訴稱前晚被賊竊去各物報捕後由句探拘獲竊賊朱阿虎王阿六吊到原贓今已解案請卽訊懲辦朱王同供伊等各家衣物係同黨阿玉入竊小的等惟在外接贓大令判各枷一月責一千板贓給氏等具領○項鳳山訴稱銅匠學徒張長生寄宿家中行竊洋銀六元六角是以送案請追張供小的祇竊洋銀五元五角求准帶出措還大令著押候追繳○袁雪琴虧欠袁豐昌袁太和袁恒甫薛大元等家　油白　銀三千餘兩被控到案昨日復具禀求追雪琴供虧欠欵惟薛大元另因炎油糾葛轉欠小的銀五百餘兩薛供稱此項火油與裘姓合股興販大令著將霉麲交妥實人人銀並保出外限二十五日内理楚薛著邀同裘姓來案候核○法商穆彦那控鄉人薛銀海等佔種田畝等情大令以地保徐雲其陳雲章等辦理不善著各罰洋銀五元昨日飭傳到案著再各罰九元限十日内呈案○拐匪奚俊卿誘拐某姓家小孩二口被包探拘獲昨日解案請訊奚供稱小的向在某營當勇曾以洋銀四十六元買某姓孩爲子帶至汕頭並非誘拐二孩一姓王名阿隆浦東横沔人一姓馬名雙喜河南人均被奚帶至厦門因飭將奚押候嚴比○夏紀祥訴稱偷兒金阿桂將火柴抛入家中圖竊棉花幸卽目見拘請嚴懲大令判責四百板○某甲所傭粤婦陳氏訴稱主人在天津輪船執事前日小婦人由浦東渡浦來滬因係主人雇定之船不給渡資船户夏阿裕强索不遂突被推入浦中幸爲鄰船援起交捕送案請卽究懲大令判令將夏枷號一月責一千板船拍賣充公○流氓陳阿三身藏利刃偕同黨沈阿裕在新馬頭向某甲尋仇被包探王新貴王銀濤拘獲解案請辦陳供刀係友人所寄小的並不行兇沈供小的惟袖手旁觀與陳並不相識誤被拘拿求恩鑒察大令判枷號一月責五百板沈交人保去○錢小弟前因其妻王氏不守婦道控奉大令訊供發堂擇配妻母王吳氏迭次吵閙大令著具呈甘結不准再向滋擾王吳氏旋又投縣署喊控昨日大令飭提到案著再具不准滋擾切結然後函致縣署將案注銷 
[美租界捕房紀事]  
　　前晚有一西人形似兵艦水手在百老匯路一帶恃醉行兇二十七號西捕見之設法拘入捕房捕頭令押至酒醒 
 
 

Page 10

 
 
時釋出○甬人王裕和朱瑞生在西華德路第二千二百九十一號門牌某西人所開牛肉莊爲夥昨日將牛肉私售與　　　西人查悉喚令七十八號印捕一併拘入捕房捕頭令押候解送公堂禀請讞員鄧鳴謙司馬訊究○昨晨積竊金桂林掩入寄居元芳路第九十五號屋内之甬人林阿忠家行竊香爐等物携之而出不虞爲包探朱桂生所見連贓解入捕房捕頭令押候解送公堂禀請訊辦○昨日清晨偷兒洪榮生潛入虹口某姓家乘間竊取對時表衣服等物携至某押鋪求質適爲包探倪順泉所見拘入捕房捕頭令押候弔到原贜然後解送公堂禀請究辦 
[上海北巿絲業會館籌賑公怕施子英經收各處水災賑捐八月初一至廿八日第一百三十五次清單]  
　　初一日勤修齋浦求病速愈洋十元老甡元絲莊周仕沅事子懋 
功懋德懋昭求平安龍洋十元洗氏保眼疾愈龍洋一元○初二日餘姚棉力子叩求夫婦宿疾早痊洋一元杭垣完　生一元○初三日嘉定陳叔平求病愈由盈豐號來洋三十元初四日隠名氏求病速愈洋廿元江北洋港復大祥銅洋八元銅小洋八十角○初七日長木氏求人口平安龍洋十元○初八日居吟山祈病速愈平安洋二百元慶記一百元章練塘萬基熙爲甥周龍生泄瀉夜啼求速安五元鼎豐銅小洋十四角○初九日張鴻賓求身體康健並三兒鳳書病連愈延壽康健規銀廿兩盡溪舊主涇生因弟五月間得舉一于承友戚賜儀移助爲諸公造福洋廿六元五角吳淞顧隠名氏完八月分願二元○初十日松江朱柱臣求兒病速痊洋三十元○十一日無錫龔樹森求合家平安洋十元又募祝淑人求病速愈洋一百元又秦潤之求合家平安洋五十元又爲子大寳求病速愈洋五十元○十二日隠名氏銅洋三元○十三日浙甯太和無名氏保姪恙平安善書質移助洋五元德清五齙棘人王德敷節省果餌寳爲母夏孺人資冥福四元○十五日吳舒房還心願求病愈規元三千兩○十七日松江吳壽根求病速愈洋二元○十八日譪玉軒求病速愈洋三十元直塘王恆昌保人口平安龍洋二元○十九日楓涇再英女史因子病愈還願洋三十元隠名氏求夫妻病速愈由源豐潤來廿元沈門馬氏求病速愈廿元土玉虬保合家平安十元高昌祺求病速愈由達源莊來十元○廿一日松江費氏洋一元○廿二日不留名銅洋一元○廿三日滕縣李培蔭堂洋一百元太倉李家騏爲兒曾蔭病愈祈早復元永保平安龍洋廿元三益堂病愈英洋十元劉康甫五角黄萬和銅洋一元○廿四日厚記來利昇規銀一百兩隠名氏一百兩義記一百兩○廿五日雲間臥雲主人爲兒清鏡發痧求早痊安洋一百元合肥董楊氏六十元無錫華壽奎病愈完願十元劉康甫銅洋十三角五分○廿六日葉寅記求妻産後平安洋五元又求合家平安五元泗　戴秦氏四元○廿八日周金箴觀察洋一百元合規元七址四兩四錢新聞報館協賑所經募三十一批洋九百十八元龍洋二百十八元小洋三十八角金戒重四錢四分兌見規元十七兩銅大洋八十八元銅小洋三百上十三角錢一百十文次錢四千文○八月分共收規元三千四百十一兩四錢洋一千九百七十九元扯七五一五合規元一千四百八十七兩二錢一分八厘龍洋二百六十一元扯七四合規元一百九十三兩一錢四分小洋上十八角扯六八合規元三兩二錢六分四厘錢百十文作規元一錢以上共收規元五千零九十五兩零二分二厘銅大洋一百零一元銅小洋四百五十角半小錢四千連前共收規元三十六萬一千一百四十三兩五錢六分三厘銅洋四百三十五元八角半小錢八十二千 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十九年九月京報]  
[皖撫聶]  
　　奏皖省創設武備學堂練軍懇恩飭部立案摺 [X>初一日頭品頂戴調補浙江巡撫安徽巡撫臣聶緝樂跪奏爲皖省創設武備學堂練軍懇恩飭部立案恭摺具陳仰祈聖鑒事竊維時局　艱安攘之策首在講求武備况疉奉諭旨諄諄誥誠未敢視爲緩圖皖省防練各營雖已改習洋操惟各勇類多椎魯之夫徒　外塲未能深造有得查武備學堂所習外塲功課與營中操法本屬一致該堂優等學生經臣一再考校技藝均有可觀若創設一軍於該堂以備授兵法教練技藝等事任諸畢業學生收效較速而該學生等歴練有資亦可望蔚成將才與司道　籌擬招募練勇丁三百名以身家清白文理粗通而又體質强壯不染習氣者爲合格卽作爲皖省武備學堂練軍編成左右兩隊該堂提調譚學衡武備教習鄭祖年彭毓麟均熟諳練泰西兵制能耐勞苦卽以譚學衡爲統帶鄭祖年彭毓麟爲管帶並以畢業學主分任哨弁營書等職責令該統帶督率認眞訓練限以一年畢業後擇其藝術精熟明白戎機者或派往各營充當弁目或挑入武備學堂肄業或仍留營練習高等技藝其餘發回原籍聽候調遣營中缺額另行招募似以更番募練則餉不添籌而可得多兵之用與德國征兵之法亦相符合所有建造營房及開辦經費約須銀一萬餘兩又常年餉糈及添支各項約須銀二萬數千兩擬由再籌議所於蕪湖米捐項下撥解轉發統帶具領撙節支用核實造報一切營制餉章教練課程悉令參照江南湖北洋操章程辦理除飭該統帶尅日招募成軍督率認眞訓練期收成效並分咨軍機處政務處曁户兵二部查照外所有皖省擬創設武備學堂練軍緣由謹會同兩江總督臣魏光燾恭摺具陳伏乞皇太后皇上聖鑒敕部立案施行謹奏奉硃批該部知道欽此 
皖省聶奏參劾庸省不職文武各員片 [X>初一日聶緝菜片再爲政首在安民安民首在察吏臣自到任以來於所屬文武各員時加考察其有不肖者曾經據實參劾在案兹復查有察看候補知府黄家傑行止不檢復有嗜好候補通判左楨性惰狡詐妄誕招摇前涇縣知縣汪贊綸聽斷草率妄事刑求前署蕪湖縣知縣候補壬縣柳元翹性情貪鄙縱容幕丁署巢縣知縣候補知縣陸恩壽險詐貪鄙物議紛騰試用知縣潘允章輕佻浮蕩膽大妄爲試用府經歴張世隆假信謀差安慶府訓導章定建營私嗜利岳山巡檢王燕甲擅受病民河口鎮巡檢曾汝舟貪鄙無恥涇縣典史梅冠春揑造假結試用巡檢李毓英聲名狼藉試用從九品馬錦彬聲名惡省統領定安等營記名提督韓大武　頇　鄙工於鑽營擬請一併革職以肅官方含山縣知縣郝廣涵才庸性懦難膺民社擬請以原品休致候補知縣胡壽祺年力就衰聲名平常擬請勒令休致和州直州知州周煥奎才具平庸難膺民牧擬請以通判降補定遠縣知縣曾光煦假公爲已戀腴避瘠擬請以府經歴降補臣爲整飭吏治營務不敢以交卸在卽稍存避怨之見是否有當謹附片陳請伏乞聖鑒訓示再所遣各員缺安省現有應補人員均請扣留外補合併陳明謹奏奉硃批另有旨欽此 
皖撫聶奏參劾省員緣由片 [X>初一日聶緝榮片再吏治之壞近今日甚請託賄賂久視爲仕宦之捷徑相習成風肆無忌憚屬吏之敢於貪酷荒嬉而不畏者彼固有所恃也臣深知其弊故於奉命撫浙之時卽電飭藩司轉告僚屬毋許輾轉求人擅用私函來相請託如有遞者定即嚴叅不貸所幸經年以來各員尚知謹畏從不敢託人以片紙相干不　近有指分浙江試用知縣武高駿竟自具禀求爲函説差使殊堪詫異臣自維素性迂拙自守硜硜旣禁人以函來而已轉以函往問心亦殊不恕且臣尚未到任乃欲憑巡撫之勢位爲人説項有挾而求之事尤生平所不敢爲似此違例妄干瞻大不肖之員實屬未便姑容相應請旨將指分浙江試用知縣武高駿卽行革職以示懲儆庶巧宦知所戒謹而吏治或有起色之曰所有叅劾劣員緣由謹附片具陳伏乞聖鑒謹奏奉硃批另有旨欽此 
[直督袁]  
　　奏拿獲鄰境斬梟盜犯之知縣送部引見片 [X>初一日袁世凱片再候補知府開缺雞澤縣知縣張道源前在署威縣任内于光緒二十八年五月初七日首先拿獲鄰境曲周縣盜犯谷鳳　袁五龐四等三名訊明均非威縣人亦無在威縣犯案解經曲周縣續獲張廷悛戚小邢洛開等三名提同谷鳳章等訊各供認由逸犯杜八起意糾合該犯等並未獲之劉九成等同夥十七人分持洋槍刀棍等械劫得事主司君漢家贜物拒傷事主不諱邢洛開具供招稟經臣批飭將谷鳳章等五犯就地正法同病故邢洛開戮屍梟示在案查拿獲鄰境斬梟盜犯三名以上例准送部引見今　員張道源拏獲鄰境曲周縣斬梟盜犯谷鳳章等三名實屬緝捕勤能據署臬司龎鴻書詳請具奏並聲明該員未經獲盜以前並無疏防承緝開叅未結之案等情前來合無仰懇天恩俯准將候補知府開缺雞澤縣知縣張道源照例送部引見以昭激勸理合附片具陳伏乞聖鑒訓示謹奏奉硃批著照所請該部知道欽此 
署漕督陸奏陳明知縣改奬緣由片 [X>初一日　元鼎片再准吏部咨開新授河南巡撫前漕運總督陳䕫龍奏保光緒二十七八兩年南河安瀾出力請奬各員案内在任候選道正任六合縣調署安東縣知縣吳大照請在任以道員不論﨎單月選用核與例案相符應請照准惟查據户部覆稱按照來片聲叙年月檢查並無其名應令該督將該員原捐執照送部查騐相符再行註册如不相符再行請旨更正於光緒二十九年七月初二日具奏奉旨依議欽此知照到臣遵卽轉行欽遵去後兹據署安東縣知縣吳大照禀稱竊職於署豐縣任内督勇撲滅　陽　散股匪多名於二十五年蒙兩江總督奏保在任以直州知州升用奉部議准飭知在案嗣於二十七年於江西餉捐局勸捐核獎案内請由六合縣知縣在任以道員雙月選用奉有寅收今業在安瀾案内奏保仍以道員不論雙單月選用兹奉吏户二部查覆並無春名等因自係因未經補繳捐免保舉銀兩致未核准註册此項銀兩一時無务補繳情願由在任候補直州知州請改奬俟補直州知州後以知府用現在旣請改奬所有原捐道員實收改請免送部查驗等情禀請附奏前來臣覆查無異合無仰 
 
 

Page 14

 
 
懇天恩俯准飭部將在任升用直州知州正任六合縣知縣署安東縣知縣吳大照前保不論雙單月道員選用之案撤銷改　侯補直州知州後以知府用以示鼓勵除分咨吏户二部外理合附片具奏伏乞聖鑒訓示謹奏奉硃批著照所請該部知道欽此 
[皖撫聶]  
　　奏核定武備學堂常年經費請旨飭部立案片 [X>初一日聶緝案片再據兼理武備學堂布政使聨魁詳稱安省武備學堂光緒二十四年冬間開辦當時草創經營規模粗具二十六年將原額學生四十名增至八十名添聘教習加購器械量爲擴充遂核定學堂常年經費每月銀一千一百兩每年共銀一萬三千二百兩置辦軍裝書籍儀器各項活支每年約用銀七八千兩上年添招學生多延專門教習加給脩膳膏火等項原定額支均屬不敷詳蒙批准常年經費按月加給銀四百兩每年共准支銀一萬八千兩各項活支經費一切較鉅應請隨時酌量情形擇要添購每年支用不得逾一萬兩之數詳請奏咨立案前來伏查安省武備學堂需用常年活支兩項經費疉經前撫臣奏請在防軍項下支給在案先後兩次擴充學生已較原額加增至一倍有半所有教習薪膳學生膏火日用各項軍裝器具無不逐一加增規模較將來成就自必較多皖省雖帑項奇絀斷不宜惜至此區區爲僅顧目前之計所需常年經費應請卽以一萬八千兩爲定額活支經費每年不得逾一萬兩之數仍照案由支應局在防軍項下陸續撥給以資應用除咨户部查照立案並飭該堂仍隨時撙節動支核實造銷不　以定有額數稍涉浮冐外理合附片陳明伏乞聖鑒敕部立案施行謹奏奉硃批户部知道欽此 
[署漕督陸]  
　　奏整頓漕標舉辦巡警並擬大槪辦法摺 [X>初一日頭品頂戴署理漕運總督江蘇布政使臣陸元鼎跪奏爲整頓標營舉辦巡警以期有裨實用謹擬大槪辦法恭摺仰祈聖鑒事竊查設亢標營原所以折衝禦侮乃數十年來屢戡大亂其功不出於兵而出於勇現在海防邊防與巡防内地要隘亦無一不等勇營同是人也豈其爲勇則强爲兵則弱蓋以額餉輕微兼營他業則心力不專循例操演　成具文則實用無濟兼之官弁差遣莫辨公私徒效奔走之勤幾忘軍旅之事綠營陋習積久相沿無惑乎兵同虚設爲世詬病矣上年欽奉諭旨裁汰制兵改爲巡警經前兩江督臣劉坤一奏明裁减兵額酌加餉項除去馬戰守名目月餉不分銀米每名給銀二兩四錢什長給銀二兩九錢總不及勇糧之擾而較之原定之額餉則已加厚亟應乘此衆情鼓舞之際改爲巡警認眞整頓庶可挽頽風而策後效惟是各國警察之政備極精詳其才必出於學堂其權儼侔乎官吏若遽使華兵爲之不獨非其所能且恐易滋流弊卽各省現辦警察章程類皆造端閎大用項殷繁亦非蕞爾清淮所可幾及臣維巡警以兵卽周官詰姦禁暴之意似宜從弭盜入手果其行之有效方能漸及精深不揣閲陋謹擬辦法六條爲我皇太后皇上陳之巡驚須由近及遠也查漕標向設七營七淮城内外者四在海州鹽城者三擬將在淮四營先行舉辦俾在外各營有所矜式此次裁兵案内漕標中營存兵一百二十名城守營存兵三百四十四名皆駐城内右營存兵一百三十二名駐紥城外統共四營　兵七百四十六名除先已調練及書識名糧外其餘悉令充巡警軍不准該管將弁留署服役以昭核實俟辦有端绪再將海州鹽城東海三營一律推廣一巡警須分班踐更也外洋用人之法無論晝夜皆限以時所以均勞逸防怠惰也現辦漕標巡警宜仿其意凡城門圩門以及緊要道口繁劇街衢劃分地叚派兵駐巡晝則盤詰姦宄彈壓强梁夜則各處梭巡緝捕盜賊分爲數班更番交替按地之遠近兵之多寡派兵管攝以專責成而杜推諉一技藝須練習優嫺也巡警雖非戰陣可比設遇兇匪拒捕亡命鬥爭卽與臨敵無異况盜匪率多嶠捷高屋闊溝所不能限若兵丁技藝生疏心思拙滯豈能遇案破獲應令精勤練習以洋槍取準爲主以拳勇超距爲輔平日各自精練按期例隊合操賞其優者而教其不及屢教不　則黜之不稍寛貸一營規須整齊嚴肅也從前綠營之兵不與民事猶或有欺壓鄉間藐視官長之弊今改爲巡警則稽查彈壓排難解紛處處與民交涉况各國教堂所在多有尤宜平心相處力爲保護應令該營官弁時時距誡曉以設兵衛民之意務使恪遵紀律兵民相安　有　鷔不馴騷擾閭閻以及酗酒賭博等事輕則責革重則治罪如其失於覺察或意存徇庇亦卽分别撤參並令地方官一體鈐東不准膜視一解犯護餉仍應簽派也查前兩东督臣劉坤一原奏請免解犯護餉經政務處議由各督撫另核妥立臣查治兵之道宜勞不宜逸今將標營改爲巡警已無征調之煩争犯護餉逐站交　計程不遠爲時甚暫與巡警似可並行若並此不派未免過逸逸則生怠非兵所宜應照舊簽派藉以經歴風霜練習勞苦一信賞必罰以資策勵也向來閲兵之賞罰祇憑技能不計功過片刻之短　升沈立判僥倖而得屈抑而失恐皆在所不免今爲巡警則當分别勸懲技藝之優劣於合操定賞罰平日之功過按一月定賞罰獲盜有賞縱盗有罰窩盜與盜同罪其有被拒傷亡者照章給賞請务此外彈壓稽查救火治水諸雜務果係勤勞出力亦卽量子獎勵賞不濫施罰無倖免以一衆心而嚴軍紀以上六條臣謹就管見所及悉心酌擬伊加餉核定開放卽當以次試行所需器械帳棚號衣旗幟等項容臣設法籌挪擇要製備惟清淮經費素絀開辦維艱旣不能如各省之專設學堂卽不能如外洋之包羅家務祗以江北地方最患盜匪是以就其顯著易知者首先舉行以符巡警之義所慮事理無窮情形不一必有及之而後知試之而後改者臣仍當與文武官紳隨時討論務期精益求精有利無弊以冀仰副朝廷除莠安良之至意所有整頓標營舉辦巡警以期有裨實用擬議大槪辦法緣由謹會同兩江總督臣魏光燾恭摺具陳伏乞皇太后皇上聖鑒訓示謹奏奉硃批知道丁仍著隨時認眞整頓務期有裨實用欽此 
大臣文奏爲久病懇請開缺摺 [X>初一日奴才文治跪奏爲懇請開缺以資調理仰祈聖鑒事竊奴才因病屢　請假均已仰蒙恩准本朝速愈卽應銷假當差奈因數年以來在南方感受濕氣甚重兼心氣大虧頗似怔忡時發時愈右臂麻木腰骽酸痛自本年夏秋以來濕土當令諸証俱發又奴才素有肝疾近因牽動日久不痊舉動殊形吃力伏念職守久　寢食不甘再四思維惟有仰懇天恩俯准開去兵部右侍郎 
 
