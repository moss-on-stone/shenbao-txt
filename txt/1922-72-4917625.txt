# 1922 - 72 - 4917625

 

Page 1

 
 
   
 
 

Page 2

 
 
   
 
 

Page 3

 
 
時評 
[統一會議（冷）]  
　　張作霖有入京主持統一會議說中國苟能由此統一亦未始非求存之一道特我意以爲旣曰統一必須合全國而統一之不得僅由若干方面張統一之名爲掩耳盜鈴之計如前靳岑時代之統一也 
蓋統一之道第一須得國民之公意其次亦須由各方之有力者盡棄其爭權懷恨之意而立於一平線之上即未必能同心合力亦必使無一二絶對反對之人如是以言統一始有統一可能不然直一宣布戰爭之異名耳 
吾嘗言之統一不外二道或則至公之道使人人心折或則以至强之力使人力屈以我度之今所謂統一者尙未足語是二者也 
命令 
　　三月十八日大總統令督辦東省鐵路公司事宜王迺斌現未就職特派王景春署理此令 
又令任命何瑞章署交通部參事此令 
又令署司法總長董康呈司法官再試典試委員錢泰懇辭兼職錢泰准免兼職此令 
又令羅迦陵給予一等二級寳光慈惠章此令 
又令簡照南給予二等寳光嘉禾章榮宗銓晋給二等大綬嘉禾章程源銓陳國蒢陳餘蔭陳慶蔭陳禄蔭均給予三等嘉禾章施兆祥給予四等嘉禾章此令 
[國内專電]  
　　北京電鮑辭組閣入協和醫院謝絶賓客有人到鮑宅僉答以不在京蓋避糾纒（二十日下午二鐘） 
北京電徐覆張作霖篠電悉奉軍留防具見擁護中央之誠鮑陸長謙撝爲懷仍盼執事堅勸組閣用固中樞（二十日下午二鐘） 
北京電田中玉昨夕到京府意維持其地位免各方爭執有人見靳問願就魯督否靳云終徐之任不願以靳雲鵬三字見諸於命令北京電財部另立新賬鍾世銘云前案當另行清理予代理任内收支完全公開决不使一文念混但前任之糊塗賬予不能分謗 
北京電查債會今日函詢財部各項借欵用途（　）中日實業二百萬日金借欵（二）中華儲蓄六百萬法郎借欵（三）金城鹽業比金三百萬法郎借欵請速開用途至道勝及保商發行庫劵原因及詳細用途亦須詳細答覆庫債兩司舊人分潤者已走新任辦理答案頗費周章（二十日下午二鐘） 
北京電太平洋拓業公司美金五百五十萬展至三月一日到期美代表到部坐索現商定再展三月將利息先付並付本金一小部分議定本月三十一日交本息五十萬元（二十日下午二鐘） 
北京電烟酒顧問美人衞立莫向駐財部美使要求付其欠薪須在 
 
 

Page 4

 
 
烟酒稅内提支烟署以未列預算咨復外部拒絶（二十日下午二鐘） 
北京電張景惠電院察餉欠半年軍米七個月未撥恐虞他變請籌餉濟米（二十日下午二鐘） 
北京電陸宗輿呈請借鹽餘庫劵二百萬接濟龍烟礦部交償債會核覆（二十日下午二鐘） 
北京電院覆許世英所請簡員督辦皖省鑛産部核有碍鑛政統一應母庸議（二十日下午二鐘） 
北京電張文生巧日電院許省長一意孤行不肯籌欵實堪髮指新安武軍惟有自由籌餉皖潮轉激（二十日下午二鐘） 
北京電小幡將辭職出淵繼任說日使署否認（二十日下午二鐘） 
天津電曹銳今日又偕邊守靖赴奉（二十日上午二鐘） 
漢口電孫傳芳因川鄂和議及鄂邊防務定號（二）（十）乘楚義艦來省請示巧（十）（八）由省解去大批軍需定改編一混旅現因沈請求編兩大支隊約共八千人吳已核准 
漢口電熊祥生擬赴洛辭職吳派員勸慰囑其儘力做去並不强其所難現財廳令各縣財政委員向各縣借欵以徵收舊欠錢糧十分之四償還 
漢口電聞吳二十日後來漢已令路局備車（以上十九日下午七鐘） 
漢口電謠傳長沙發生變亂湘趙出走據路訊湘垣極安武長及株萍客車無阻 
漢口電湘團體組哀籲團赴湘南阻止粤軍假道並有災民請願團隨行 
漢口電省議員徐大煜等向省署提質問請將魏聯芳處理善後賑欵細賬及財廳經手歷年賬目交議會審查核算（以上二十日下午六鐘） 
香港電各工團以省會將改選擬聯合請願修改省會選舉法准增工人議員若干名由工人直選 
香港電美使洽日（十）（七）離粤 
香港電文（十）（二）晨有匪二千襲江口與粤軍戰一日夜爲粤軍擊退斃匪數十 
香港電葡使昨日謁伍廷芳表示希望澳案從速和平了結决在粤中開議 
香港電效日（十）（九）全省商會聯合會開幕 
香港電桂財廳長吕一夔以財窮再上辭呈内有倘不獲命惟有掛冠而行語（以上二十日下午六鐘） 
香港電鋸木工人與杉木開料工人因職業混淆巧日（十）（八）集千餘人分在黄沙如意坊及泥城一帶鬭毆斃數人傷十餘人（二十日下午十鐘） 
特約路透電 
[甘地受審時情形]  
　　十九日倫敦電阿麥達巴德傳來甘地被審情形之報告據稱甘地對於被控各節自認有罪且負近日亂事之責任但謂如被釋出仍當進行甘地不認對於官吏抱何惡意亦不認對於英皇有何叛逆行爲裁判官發言頗稱譽甘地但謂甘地犯有不利於國家之大罪故援從前懲治著名鼓動家鐵拉克氏之辦法判監禁六年即每一控案監禁二年是也甘地答謝謂此乃裁判官所能定之最輕判决觀審者聞此判詞皆以甚冷靜之態度處之 
十九日阿麥達巴德電印度國民黨領袖班克爾氏於三月十二日被捕巳審明犯刑事罪故被判監禁一年不兼作苦役並罰一千慮比或加長六個月監禁刑 
十九日阿麥達巴德電全印度會議委員會之幹事 
於辯論六小時後通過一議案聲明甘地之被拘禁適增進印度之主張而不使個人的與非武力的反抗之辦法稍有變遷 
[印度之預算]  
　　二十日德里電議會於歡迎聲中贊成豫算案中規定薩斯特里氏游歷澳洲及加拿大之經費按薩氏近充華會印度代表 
[東印度罷工之嚴重]  
　　二十日喀爾喀特電東印度鐵路之罷工者除摩古爾塞萊外其餘各站均已上工亞拉哈巴特之路工上工者占大多數惟考波爾之司機者仍罷工狄拉波爾之司機者巳有百分之六十上工恫嚇舉動仍未全已盎達爾有罷工人一隊毆擊歐人辦事員孟加拉立法會議工黨議員周特白氏致電總督謂孟加拉與拉泊二處之罷工情勢漸見嚴重因路工礦工均揚言擬附和罷工之故今當召回罷工者而一面從事修改奬金規則則罷工風潮或能解决 
[南非罷工已了]  
　　二十日約翰萊斯堡電中央區域之戒嚴現已漸弛現未取銷罷工者唯技師聯合會蓋礙於投票之故豫料日内可脫除此項困難星期日巿政廳外舉行追悼陣亡將士會凡鎭壓革命之各軍隊均派代表與會斯末資將軍懇請僱主充分復僱用工人勿乘機輕率變更勞工狀况 
[英太子行踪]  
　　十九日加拉志電太子起程赴哥倫波送行者甚衆軍樂聲幾爲歡呼聲所掩太子立於柁樓向岸上衆人揚巾直至船行甚遠而後止 
[波斯擬却美國墊欵]  
　　十九日阿拉哈巴德電波斯京城電稱波斯政府聞華盛頓近所借與之墊欵二十萬鎊並非與油礦事絶無關係之無條件借欵故不願接受此欵現擬給還之蓋恐英波油公司與美孚油公司有一種了解也但給還借欵一事未必有成内閣風潮似不在遠 
[英國鐵路公司之合併]  
　　十八日倫敦電就已發表之細則察之似倫敦西比鐵路公司與中路鐵路公司將於一九二三年一月一日實行合併新董事會將由西比公司舉十二人中路公司舉八人組織之 
[希臘釋放外船]  
　　十九日雅典電希政府决議釋放意船亞巴齊亞號 
該船近因載有違禁品被拘希政府並答覆法政府牒文謂嗣後不再擾及法船 
[美孚油池燬於火]  
　　十九日君士坦丁電美孚油公司在博斯波魯斯海峽之大油池爲火所燬 
[香港增加碼頭費]  
　　二十日香港電香港九龍碼頭堆棧公司及九龍郝爾特碼頭宣稱現因人工及維持費均已漲高故起貨裝貨及存棧費應自四月一日起增加百分之十 
[公電]  
　　安徽省敎育會通電申報轉皖旅外各同鄉先生鑒本會定章所有對外文電非經過職員會議决及加蓋本會印記者不能發生效力去歲省中多故本會與地方各團體主持正誼有時因事機逼迫不及俟開會通過電文即行拍發者有之相沿旣久易滋流弊頃聞有假本會名義致電北京保王源瀚爲財政廳長孔憲芳不稱厥職人有同感王源瀚劣蹟頗多亦非本會所赞同以本會職權論又豈能逕行發電保薦官吏此項電文係何人揑造當嚴行根究復於篠日開本會評議會議决嗣後無論何種函電非經職員會通過蓋用本會印章拍發者不能有效特此聲明至希公鑒安徽省敎育會皓國外要聞 
[美與日英之航務競爭]  
　　減收水脚問題　　星報十九日舊金山電云經營舊金山與遠東間航務之八家輪船公司代表會議時宣稱日英各公司近皆減收自浦搿脫桑特與哥倫比亞河各埠至中國之水脚與會各公司愈當奮勉以與日英各公司相競爭此項行動將啓一更劇之水脚競爭蓋太平洋西航會議之書記愛德華氏曾宣言曰余輩爲增進營業計已將運費減至無可再減之地位今因各貨運至太平洋沿岸出口者皆由外國公司輪船運載美國船舶反致無貨可裝其結果遂迫余輩不得不從事於西北太平洋上之競爭此八公司爲爪哇太平洋輪船公司·花旗輪船公司·大來公司·中國郵船公司·費納斯公司·麥克柯馬克公司斯特魯塞司巴萊公司各公司運費俱將减至招攬營業上必需之程度 
星報按本埠各航業公司尙未聞有此項决議今晨本報記者往訪斯特魯寒司巴萊公司愛佛萊脫氏據稱東洋汽船會社中國郵船公司及大來公司本在公會之外美國航務部所施行計劃即圖與公會外各公司訂立契約大約此舉已經失敗故各公司不得不互圖競爭至於其向日主張乃欲訂定水脚使所徵運費足以維持營業自太平洋沿岸至遠東所收水脚已减至極低所有收入乃不敵駛行船舶之所需航務部之目的擬用和緩方法以達其計劃不欲與公會外各公司爲劇烈競爭故其主義乃在應付競爭而不欲打倒其他各公司今西北太平洋運出各貨之水脚減至若是之低乃迫令各公司不得不退出公會各從事最後之决勝今日本輪船駛至西北太平洋各口岸以最輕之運費運載木料回日者極多故該處木市雖極活動而由美輪運載者至希運输會議茲已證明其毫無效果矣 
[朱兆莘在倫敦之演說]  
　　開放門户問題在英留學問題 
字林報二月二日倫敦通信云中國駐英代理公使朱兆莘氏於一月二十八日在留學英愛（愛爾蘭）中國學生總會年讌席上·演說開放門户政策其辭如下此問題談者甚多諸君殆已厭聞之但余今日不能不復有所論列因有許多吾人之友與自稱爲吾人之友者皆極注意此問題時時於彼等言論中涉及之故也即如距今未多日有某要津頗知中國事情者於演說中亦論及開放門户問題其詞云「開放門户政策之原始係爲抵制俄德在遠東擴張勢力今日此事已不成問題但旣開放之門户亦須設法保其不閉保其不閉之善策厥爲由關係各大國間開誠協商謀如何開發中國之法鐵路乃需要者其於中國人民及與中國通商之各國皆大有裨益一按觀此議論可知該發言者不獨欲告吾人以何爲開放門户并欲語吾人以如何開此門户味其所言似中國乃一新國爲巴黎和會所創設俾其從事於民族自治者殊不知中國之門户本已盡量開放以均等機會容納全世界之商務也時至今日中國固已知所自處與他人同孰料所謂彼之友人者乃言應由各國協商謀如何開發中國之法吾人觀若干人之議論極似中國乃一盤魚肉陳諸席上衆客皆眈眈逐逐謀擇肥而噬然口頭則皆言對此犧牲品抱極大之善意并無自利之心要之吾中國人固自知所需要深念開放門户之意味吾人應爲何事他人不應爲何事吾人皆默喻於心吾以爲他國若談及開發中國應先一考量中國人意見乃爲韒理上所應有者開放門户政策爲美國大政治家海約翰氏所始創去今已約二十五年吾今請以海氏之言告諸君「無論何人凡於政治上社會上經濟上宗敎上明悉中國之爲中國者即握後此五百年間世界政治之鑰」吾人自知其國自然較任何外人爲切即彼自稱中國之友者亦不能明悉中國如吾人故吾人實握有此鑰知如何開其門户且吾人固巳早將其門户大開矣吾今晚得蒞此間甚爲欣幸因我使館向來努力奬勵留英中國學生之敎育及其興盛此種職事在美國較易在此間則頗難吾希望英之各大學及高等學校予中國學生以求學之更大利便并望各工廠予彼等以實習之更大利便吾不解英國製造家何以不悟中國學生在彼工廠中實習者即爲將來彼之商務贊助者余敢告英國政府宜盡力匡扶中國學生在此間求學須知此不但足以增進兩國交誼并於英國商務大有裨益也余并願告一切中國學生之友彼等徜欲送子弟來英留學須先詳愼調查此間求學上之便利是否足以應其所需若以爲此間各項敎育機關皆準備接收中國學生貿然而來必遭困難此間各學校泰半有人滿之患來求學者欲免費時耗財必預先調查明確觀所需者爲較良之組織倘中國有之則吾人可以立勸此間當局與之提携我使館對於每一學生之進行無不力爲援助也 
[英報述俄國著作出版界近况]  
　　勞農政府剥奪人民出版自由俄國文化之衰退世界新聞社云倫敦泰晤士報文藝欄近載有皮却佛氏C·E·Bechover一文述俄國著作出版界近况甚詳頗有趣味茲譯之如左 
余近游莫思科抵埠後第一事卽往巿中求覓其最近出版之書巿肆開户者本寥寥無幾而書肆殆居其四之一故不難於尋覓余略事訪求後即得一家書肆於塔佛爾街觀其招匾云係著作家與藝術家所合設余入肆訪問見櫃後有男女數輩其人皆身爲著作家今以迫於經濟乃自操書賈業不復如舊日之專心從事著述矣余漸與接談乃於近數年中布爾什維碈主義盛行之俄國出版界備聞其詳情殊爲欣幸彼輩語余云出版業已成爲政府之專利品嚴格言之舍數種書報經共産黨認可其宗旨不相背馳者外其他書報概行禁止出版但即在今日亦有一等人甘冒刑章而將其著作私行印布者間有爲共産黨覺察勒令停版禁止行銷并將著作人拘禁但亦有悠悠置之不復深究至於與布爾什維克主義反對之一切政論無由刋布自更無論矣總之俄國散體文字之刋行實已完全停版其刋布者大抵爲歌詩及數種戲曲而已 
俄國最著名之著作家大抵已不復從事著述即有所著亦未見刋布其人大抵皆寄居國外頃據問藍米曹夫及亞菲梯多羅夫兩氏正逃出國外其餘諸子如亞次伯希氏·克羅藍克氏·沙羅克氏·濮丹本古氏·等著名散體文作家則仍居國内但鮮有著述余訪諸其故居均不可得見亞力山大白洛克氏患瘍以飮食失調而加劇遂以是死安特魯皮雷氏據云染瘵且死毛瑟古基氏今已半爲政客俱受過激黨與反過激黨嫌疑今亦絶無文學上有價値之作小說家希米立夫氏與詩家伏羅夫氏俱留居克里米亞詩名最盛之孔士明氏現居彼得格勒但絶不見其新著又女詩家安那亞麥多夫氏現仍居彼得格勒彼爲俄國年輕女詩家中之最佳者其所著「白羣」一詩卷尤爲馳名但亦久未聞其有新著又尼古拉伊利拿夫氏爲俄國少年戲曲家之最負盛名者去年僑寓黑海之濱今已遷至彼得格勒但以病軀事集迄未有何新作彼得格勒久爲俄國人文薈萃之區容有新著出牌特莫斯科坊肆中絶未之見又詩家伊梵那夫據聞方在培古大學演講余近未見其新著又著作家泰陶夫氏曾以繙譯印度文學家太谷兒之著作而得名今亦僑居培古地方云 
尙有一班詩家就中最著者爲白里沙夫氏其人幸能與布爾什維克黨表同情尙有多少投合又少年詩家如顔新寗·曼利瓦夫諸氏皆於詩學造詣極深自號想像家遇余咸詢及英法詩界名流又據稱古羅斯基氏甫殁於培古（地名）葛米里夫則拘禁於彼得格勒獄中是二人爲余所識俄國少年詩家中交誼最深者余在此肆購得此輩想像家之近著多種并白洛克·葛米里夫·皮里夫諸氏之作在内每種價目等於英幣二便士此種書蓋極夥也一日深晚余在城内一咖啡肆遇見顔新寗曼利瓦夫等得一可驚之消息據稱上述入獄之葛米里夫氏連同其他六十人内有婦女十三人巳在彼得格勒俱遭槍决其罪名爲連合荷蘭美國秘密黨同謀大舉顯係誣陷俄詩人被布爾什維克黨加害者實以葛米里夫爲第一人余覺顔新寗及曼利瓦夫居莫斯科甚爲安適前 
未幾彼輩發出一通告運動著述家及藝術家反抗布爾什維克派人干涉文藝以此被逮下獄旋即釋出彼輩語余居今日之俄國入獄殊無足無人人幾皆不免此經歷有多至數次者時莫斯科文藝界盛談一問題即梅伊思基氏呈控政府出版部一案其起訴理由（一）其投登政府公報之詩稿費價格不足（二）此費並未如期給付（三）該部官員待遇一般詩人不盡敬禮此種訴訟在俄國現時頗能聳人聽聞引起一般人嚴重之注意乃公開審訊聽衆不論何人均可向證人質問結果梅伊思基氏竟獲勝訴又輩大爲欣忭按現時俄國詩人投稿官報稿費以行計余見梅氏所作詩每行恒不過一二字故就經濟方面言政府官員對於此層必有多少不滿但以此案結果觀之足見一般人心目中咸不直政府而直詩人是亦一趣聞也 
 
 

Page 5

 
 
   
 
 

Page 6

 
 
國外要聞二 
[德賠欵與經濟會議]  
　　德華社柏林八日特電云德外交總長羅斯歐氏在國會執行委員會辯護現内閣所行之政策證爲無訛查德政府確已實力履行和約以及其他各種條約之規定其所未能解决者即戰費賠償問題是也然本日各國政府皆討論此項賠欵問題以便規定一確當方策前者魏斯本大會開幕之宗旨即設法建立一解决賠欵問題之確當基礎而目前最緊要之事即恢復法國被毁各區域以免留此國際戰爭之表號於萬世至於前開恩斯協約國高等會議雖因前法首揆白里安氏之下野未得圓滿結果然德國藉此良機得在敵國之前詳述其國内之形狀亦不得謂之無效故近日召集日諾瓦經濟大會時德國表示贊成按日諾瓦大會雖不能規定歐洲之紊亂然定能設法增進一切公共之權利若該會能解决歐洲各國之債務問題則德國之賠欵問題亦能解决云云按羅斯歐氏之意此項債務問題非有美國之力恐亦不能有切實之規定並希望美國能諒解歐洲之苦衷以便協力防範歐洲之一敗塗地而維持世界之和平云云該總長又謂英國國家銀行行長前曾提倡協約國公同允許與德國訂立國際借欵俾能依照凡爾塞和約賠償戰費又電云據倫敦每日郵報載協約國戰費賠償委員會現已通過坎那斯協約國高等會議之議决案要求德國賠欵現金七萬二千萬金馬克材料値十四萬五千萬馬克又電云德國報界對於日諾瓦經濟大會之各項障碍頗抱悲觀柏林國報謂各黨意見分歧各有所抱負終恐日諾瓦經濟大會亦不能維持歐洲之殘局又柏林民報載前外交總長羅森博士之宣言謂德國寗受法庭之裁判亦不可參加日諾瓦經濟大會若德國未得切實之保障而蒞會勢將被列强以多數票權所摧殘又十二日特電云德國對於美國謝絶出席經濟大會之輿論認爲切當且與該國向來所採取之政策同克斯通報謂美政府之態度將催促歐洲改變其方針而規定一適益之經濟計畫云云又威爾報謂美國之論理頗爲完備且不願徒費時日該報又謂若日諾瓦大會能關於德國賠欵問題及歐洲財政問題有切實之規定則該會之召集不可謂之無益云云查德國之輿論咸皆不滿意於協約國駐重軍於德境蓋此項軍費約占賠欵之全額又電云德國會各政黨依照民黨之要求對於國稅案業有確當之協議故新定之各稅將不能用爲補助路政及郵務之短絀此外德國將發行義務債劵計一萬萬金馬克則用爲發展國内之各項急需而輕人民之擔負聞握斯總揆及各混合黨皆願依此議進行國内之輿論亦咸以此議將擴充德政府之基礎爲慶云云 
國内要聞 
[北京通信（靜觀）]  
　　異哉恢復肅政廳之傳說糾彈官吏職有所司在專制之世寄其責於御史臺在立憲之國則分其任於立法院此稍明中外各國法制史者所能言也民國三年袁氏藉口於國會分子之搗亂下令解散乃代之以參政院代之以肅政廳肅史廳者即昔之御史臺都察院也廳置都肅政史肅政史卽昔之御史也說者謂凡此種種皆爲袁氏稱帝之預備今者國會久虚議席塵滿官吏犯贓大案迭出水竹村人乃於此時忽有恢復肅政廳之傳說傳者述其原因分爲三種（一）以國會職權絶不舉彈劾官吏之職且現在無國會是以不能不另有一種彈劾官吏機關以行使其職權欲設此種機關當然以恢復肅政廳爲便（二）以司法檢察機關亦不能舉告發官吏犯罪之職此非司法不能獨立實因有種種障碍使之不得不然是以管官之官不可不特設旣欲特設管官之官則除恢復肅政廳外無他遵（三）則以最近有財政大參案發生歷任財政當局皆不能洗身清白推原其故皆因無糾彈機關故彼等敢於肆無忌憚爲所欲爲欲袪此弊勢非有一種特立機關特立官吏時時監察其行動不可因此乃認肅政廳有設立之必要近來村人與入府謁見之人談及此次財政參案已有一種表示謂果有鋒利之御史彼輩或不至此聞此次對於董康亦復以鐵面無私一語稱之蓋隱以都肅政史視之矣聞今日（十八日）村人已有條諭下公府秘書廳屬擬恢復肅政廳之令稿並聞秘書長言擬將舊肅政廳官制略加變動重行公布實際爲恢復而表面則不言恢復今日爲星期六·恐來不及大約下星期一可以脫稿星期二國務會議即可提出閣議逆料閣員多老派且與村人沆瀣一氣當然有贊成無反對第不識現代揆席之顔外交總長有無異議也 
[閣潮仍在混沌中]  
　　鮑貴卿無組閣表示自鮑貴卿銑電到京之後大家對於鮑閣咸知一時尙難實現而交系之報紙通信社則同聲共傳鮑閣即日可以成立此中實有一種作用據聞梁士詒之不辭職主義日來未嘗稍變且令其黨徒向各方面施　詭計以求達其復職之妄想一面則宣傳鮑貴卿組閣即日可以成立使關心時局者注目於新閣而忽其暗中之行動彼則從容向各方挑撥鼓動風潮使新閣久久不能成立蓋新閣不成立則梁儘可長期做個掛名總理也至鮑貴卿此次表示不組閣自非本意不難窺破據某方面消息鮑不肯組閣實因感受種種之困難舉其大者言之厥有兩端（一）張董去留問題當張弧未到奉以前張作霖本允閣員由鮑自擇有「如他方面肯放任余（張氏自稱）亦放任」之語鮑夾袋中本無相當人物原擬於上臺之後對於梁内閣之全體閣員除受輿論攻擊太過不能不去者外一概挽留以免多起紛擾多起爭執自張弧一到奉天鼓其如簧之舌將自己罪名洗刷乾凈且更進一步而誇其「籌餉功績」要求奉張向鮑保薦留任如不得當時非拉董康齊耀珊高凌霨三人一齊下臺不可而尤注重於董康之去留曾說董氏許多壞話謂董此次之參案係有黨派作用萬不可任其再留因此極使鮑氏左右爲難也（二）九六公債廢存問題中央財政已到山窮水盡之境無論何人上臺舍發行公債外别無方法而吳佩孚對於此事持反對態度甚堅曹銳由奉回津鮑氏曾託其疏解曹銳赴保以後即商承乃兄曹錕電詢吳之意見吳覆電謂「他事均可商量惟此禍國殃民之公债决不能許其成立」曹銳據以覆鮑而鮑氏遂如冷水澆背且鮑氏詢問張弧知此項公債發出者已不少用途均甚含糊不能切實指出如上臺後繼續發行必致代張受過遭各方面之攻擊殊太不値不發行則政府生機立時斷絶且無以應付某某方面之軍餉終歸幹不下去不如及早見機之爲愈也鮑氏之辭不組閣其他原因雖多此二問題實爲主要聞東海前日去電請奉張勸鮑後昨日（十八日）尙無覆電外傳鮑氏前日（十七）已到津十八日晚當可到京然無論即刻來京與否鮑内閣三字恐一時决難實現也 
[財政大參案將急轉直下]  
　　地檢廳已出票勾攝 
近幾日來哄動一時之財政大參案本已凖備收塲但據昨日消息則此事似又有急轉直下之勢董康因輿論界對其虎頭蛇尾之行徑攻擊甚力故又决意重抖精神再幹一番據某方面消息地方檢廳現已預備傳票八張拘票五張將傳大參案中之關係人到案訊問一切又董康日前向各法官宣布凡借欵合同利息滿三分者均爲犯罪計算利息方法應將滙水回扣加入因此財政部及銀行界人員皆頗爲恐慌 
又自大參案發生後各方面催促政府當局認眞辦理之函先後有五十餘起之多最近劉鎭華亦有電到京痛數財政當局之罪狀希望其老師澈底查究（劉與董有師生關係）同時並有康有爲致董氏一函囑其堅持到底茲並照錄如下「劉鎭華電」北京司法法董總長授經夫子鈞座恭讀明令償還内外短債委員會特任吾師爲會長下風逖聽驩忭莫名竊維國家之敗由于官邪官邪之失德莫逾犯贓而財政當局掌全國之度支塡私人之慾壑百般搜括一網無餘其患害爲尤烈鹽餘借欵黑幕重重鎭華前經逐層揭破會同督軍通電全國諒蒙鑒察今幸吾師特任會長高懸秦鏡摘伏發奸以全權清厘内外短債其職責當然不以鹽餘借劵爲範圍此誠廓清十年來之宿弊而爲培養國脈拯救民生之大關鍵也我國内外債據各報所紀載已達二十萬萬以上以四萬萬人統計平均每人擔負五元有餘靡遺小民如山宿債其何以堪茲將當局罪狀約略言之一公債二舊國庫劵三中交紙幣公債發行各國通例我國公債賣出者半押出者半賣出則不以票價爲本位漲落無常上下其手押出則賤價抵押於前逾期没收于後抵押債票之人即財政當局之化身遂至公債信用掃地殆盡舊國庫劵之發行羗無故實全係一種鬼蜮手段所設施故其價値低落有時每百元祗値一二元銀行之資東多係管理財政之當局以賤價收買庫劵用以搭成轉借財部仍以搭成發放軍政各費輾轉盤剥取盡錙銖而回扣匯水繞算不與焉中交銀行信用素著其弊一生於濫發紙幣再生於互相排擠舊系新系以營私攬權推倒他派爲目的故數數停兌數數開發每停兌一次細而商民大而國家均受重大損失而停兌以前彼以紙幣易現金開發以前彼等又以現金買紙幣其結果停兌開發皆爲彼等攘利之媒而巿面不堪問矣即如此次鹽餘庫劵聞使用實價每張祗六千八百餘元折扣至三千一百餘元而起萬元利息總額浮加在三百萬元以上復以每張萬元之最大價額指定清償舊債杜絶一般人民之購買扣至七年還清之後本息合計共一千三百萬有奇而海軍經費近畿軍餉一併虚懸則後此七年内國家行政生活先已斷送其罪實擢髮難數吾師澈底查究魑魅畢現必使巨蠧神奸授首於執法如山之下則民命旣有再蘇之時會而司法益昭獨立之精神鎭華幸甚全國幸甚臨電母任屏營之至受業劉鎭華叩蒸印「康有爲函」绶金賢兄總長執事東中邂逅忽將十年盜刧頻經國事益壞而以財政爲最民膏國帑一任强有力之大盜取携袁世凱之竊帝號段祺瑞之戰江漢斬刈同胞皆賴之其末也皆資中飽而已十年以來皆極無恥之人鑽營盤踞刧攘之已成公例財政如此銀行如此各國未聞漫無法紀之財政而能成共和者也以此之故内盜外刧釀成破産之勢至於官俸停支郎署餓斃中國數千年安平之世未知聞也夫太上貴德其次立法今道德掃地法律隳壞即有法僅以繩小民而不敢問權貴况財者脂膏所潤關係尤大旣無法律誰不取之前後相承展轉相因無所畏忌遂爲成例以將亡中國豈不痛哉頃聞執事持法秉正查辦財部奸弊發露嚴懲權奸而後中國有豸乎霹靂一聲六種震動十年以來高岡鳴鳳惟有此舉耳望執事堅持到底無改於中途無徇於羣情無屈於上意無畏於恐嚇務令大義克伸辟以止辟期爲祥刑中國賴之則公之榮名亦與孝肅忠介爭光日月矣努力努力不勝鶴立企望之至敬問興居不宣思缄院長兄同候以上示之有爲謹啓 
昨有某外報記者往訪董氏於司法部首先質問報紙所傳閣下所謂之三不怕現今是否堅持董氏云「然三不怕乃余公生涯之信念也」繼而復謂自前清光緒十四五年間官於刑部至今三十餘年久居司法之職此次案件乃關於償還内外短期債務余曾將財政之黑幕呈之於總統以略陳意見於是遂拜委員長之命今遽稱之爲參案殊屬不當余旣任爲委員長關於應取之方針業於通電中略述之矣余承總統之命職掌司法外間所傳余與吳佩孚有如何關係云云實皆係無稽之談蓋余與吳氏並無一面之識迨此次案件發生連接兩次慰勵之電嗣以禮儀關係遂覆一謝電外問種種揣測敢謂絶無其事又此次審查之進展實牽連某某等人刻雖有向余大施運動者然余已嚴予拒絶又外問所傳謂總統巳阻止余之進行云云尤屬虚傳不過總統曾囑愼重將事此乃一國主權者之總統鑑此重大案件亦應取之措置並無所謂掣肘此次發行九六公債之計畫係以之償還内外短債然未發行以前張財長巳用去一千三百萬元迨詢諸張財長之結果雖提出五百四十萬元而其餘之八百六十萬元依然未示明確之賬目終竟以一走了之以上乃大體之經過再以九六公债應償還之内外債務合計實達一萬萬元以上關於借入之際有無不正行爲及前記用途不明之八百六十萬元已見司法權之發動故令檢察廳積極調查茲欲達終極之目的决堅持司法之獨立並具有威武不屈富貴不淫之决心斯乃余應盡之職責决非心存名利也 
[鍾世銘代部後之敎育費]  
　　部薪允五日内撥發小中學罷課巳解决財政次長鍾世銘代理部務已於十七日午後接事昨日（十八）午後二時在次長室接見敎育部索薪代表鍾首先聲明此次到部暫代性質對於財政之籌畫本談不到但貴部經費困難兄弟早已知之敎育不便停滯當極力籌畫但數目未定總呌諸君過意得去各代表述明感謝之意仍請示撥欵之確期鍾允於下星期三日以前即可將欵撥到貴部但請諸君暫勿枉駕如下星期三欵未撥到兄弟即屬無法維持諸君如何裁處惟有聽之而已各代表當即回部報告於索薪會議 
昨日下午二時八校敎職員代表在美術學校開緊急會議首由主席何炳松氏報告十六日全體大會議决將崇文門關稅撥充敎育經費案公决根據大會議定呈請府院部各方面予以允諾並要求敎長提出閣議次决定各校欠欵及以後領到部欵應儘先發還敎職員欠薪不得移作别用且清查各校現有存欵以之移作補發欠薪之用主席復提議春假應否縮短期限僉謂政府旣不能履行發薪條件則同人當然不能盡此義務議决照舊放假七天並函知校長團其次對於北大扣存之一個月四分一之薪水現在聯席會議旣不提用應仍發還該校敎職員議决由聯席會議函請北大校長蔡元培氏將此項存欵速發還北大各敎職員以維持目前生活乃宣告散會 
京師公立中小學校因經費積欠三月之多敎職員不得巳遂有停課索薪之舉小學自本月八日起停課中學自十日起停課現旣將欠薪發給凖於明日一律上課從此敎潮告一結束昨聞各敎員等因索自己之薪金犧牲學生功課十餘日問心實覺不安擬提議取銷春假 
以彌補所曠課程 
[盧學溥自辯之通電]  
　　財政部大參案中牽涉之盧學溥昨有通電致府院部及各機關云大總統睿鑒國務總理各部總長審計院院長平政院院長鈞鑒審查内外短債委員會銀行公會京師商務總會鑒竊學溥因病辭職南下養疴中途閱報載司法總長與國民財政大會對於財部有所攻訐忝居次席本可無言心有難安未便緘默謹爲我大總統縷晰陳之財用匮乏非自今始民國三年以前恃長短期外債民國五年以前恃内國公債民國八年以前恃日本債歷史昭然迨八年以後則各債之路俱窮於是内國各商業銀行之借欵如雲而起綜計其數約在九千萬元左右超過各該銀行原有資本數倍袒政府者曰重利盤剥袒銀行者曰維持國家試就前清昭信股票之已事證以現在國民投資之心理孰得孰失爲功爲過必有能辨之者况自歐戰以還各大商埠利率之高出乎意外猶憶拉門德氏在外交大樓宣言銀行貸欵並非取之庫中全在巿面吸收然則各銀行之投資政府不有高利從何吸收再揣今日各銀行之心理恐已深悔鑄錯試問銀行餘利是否紙上富貴政府欠欵還過現金錢何九六公債除應還外債曁財部留用者不計外所餘債票即使悉數照額面售現償還祗及六成血本而况未能此後國家即有緩急縱欲紓難誰肯毁家學溥竊謂政府於此等事早宜立之標凖去其泰甚並宜力顧信用利用商民樂於投資之心理以補救財政不宜吹求事後故意摧殘以自蹙其生機至謂財政當局或與銀行有勾串情事應以有無確實證據爲斷有則依法懲治否則信口開河妄爲揣度何能折服人心此應聲明者一發行庫劵爲財務特權從前發行三次鹽餘庫劵均未通過閣議去年一切條件均照成案辦理且事前稟承揆座意旨以行據稱曾於閣議席上口頭報告身非閣員不能妄證但舊曆年關金融奇緊旣不能持軍令以勒取民財亦祇可餌厚利以吸收現欵方事之殷唇焦筆秃廢寢妄餐始能於旬日之間凑集現欵千萬以濟國用而渡難關今者事過境遷不以爲功而反以爲罪誠非始願所及料此應聲明者二上海四合三德華發各公司中行股票押欵並非學溥任内之事但查原合同載明押欵到期不還可不經財政部同意變賣押品今者押欵到期數鉅期迫旣不能商展又無法清還債權人履行合同無法可以解免在債權人只求借欵本息有着並不希望買此股票是以再三商議迭登公報招商投標以出價多者爲合格且議定兩星期後如果無人投標可再登報續展兩星期事取公開有何弊病此應聲明者三總之職司出納易涉嫌疑綜核度支每招怨謗自來理財之官如漢之宏羊唐之劉晏無一得保令名以没者矧我國自丙辰以後南北分離軍隊大增財源涸竭收入則盡被截留支出則臨時告貸欵無大小到手輙盡武力不能統一黄金擲之虚牝人民怨讟無怪其然此則歷次財政當局罪無可逭所宜引咎自責者學溥憂患餘生飽經世變前年鑒於時事日非無財無政力辭司長離部經年乃梁揆組閣强畀次席責以大義動以私交無可推辭馳驅勉効不意就職未久政潮突起財政整理力絀心餘辜負聖明中情惶悚此後息影海濱不再與聞國事臨電惴恐不知所云抑學溥更有陳者近日國民財政大會其主動發起諸人卽爲上年財部已裁之財政金融討論會會員其姓名班班可考此不特爲非法機關抑且有報復性質値此財政奇困此風一開裁員減政等之夢囈合併陳明統希垂察盧學溥叩霰 
[京師各機關力爭鹽餘之進行]  
　　推舉代表與鹽署稽核所交涉 
昨日（十八日）下午一時北京軍政敎育各機關交涉鹽餘代表聯席會議在中央公園水榭開第二次會公推沈士遠爲主席報告各情形後即討論與當局交涉鹽餘撥爲京師軍政敎育經費辦法甚詳結果推羅正緯等十一人爲代表即日與鹽務署長及稽核所洋員交涉次即討論章程略有修正均行通過茲錄其章程如下（一）本會議定名爲北京軍政敎育各機關交涉鹽餘代表會議（二）本會議以交涉鹽餘俾充北京軍政敎育各機關之經費爲目的（三）凡北京軍政敎育各機關或由屬於是等機關之人員結合之團體而又具有同一之目的者得參加本會議（四）合於前條規定之每一機關或團體得派三名至五名之代表參與會議均有發言權但每一機關或團體只有一表决權（五）本會議須有過半數之機關或團體出席始能開會（六）本會議議决事件以出席過半數之可决行之可否同數時取决於主席（七）本會改設執行委員掌理本會議事務公推委員若干人組織之以執行大會議决事件（八）本會議主席每次開會臨時推定（九）本會議執行委員會設主任一人副主任二人由各委員互推之委員會辦事細則由該委員會另定之（十）本簡章有機關或團體十個之提議得修正之本簡章自議决之日起施行 
[政府籌備接收膠澳之狀况]  
　　關於撤通山東日軍問題日本已决定自四月一日起實行徹退至五月四日撤盡頃拋外交界消息日使小幡十四日下午赴外交部通告撤退日期後日本並已令青島守備隊之參謀長匹田少將來京與我當局接洽撤退一切手續我政府爲愼重起見除决定由京派保安警察六百名及由山東挑選四百名爲警衞隊外其他一切事宜均積極謀妥善周密之辦法務令中外皆能信服且催促善後事宜督辦王正廷卽日就任進行一切必須於四月一日以前籌備妥善四月一日起卽實行以次接防日本方面見我一切措施均極愼重且彼撤退時我國警衞隊亦能卽日接訑而完全替代日軍之一切任務日前屢傳膠濟路沿線匪徒如何充斥如何不穩等消息以今日形勢觀之俱可無慮逆料我國可以負完全責任故亦表示滿意惟仍注意今後之防備故特派匹田少將來京與我國接洽防使事宜以便接防後卽能照舊任事不致因遽易警隊之故發生他種窒碍又聞前由交通部派往山東調查膠濟路沿級及青島現狀之委員陸夢熊曾鯤化等抵青島後日本青島民政廳曾特派專員爲鄉導並供給一切格料而日本陸軍當局亦與以種種便宜故抵青後每日進行調查甚爲順利現已調查完畢本月十五日當由青島起程再往鐵路沿線調查一俟調查事竣即當回京覆命現彼等已有電來京報告一切又内務部所派之巿政警政調查員聞亦事竣不日返京政府均俟該調查員報告後卽着手準備開始交涉魯案細目之事 
國聞通信社北京通信云魯案解决卽在華會簽字善後一切原應早事籌備徒以政局不寗零落之内閣人懷五日京兆之心故於接收膠澳之種種準備實未免迂緩疏忽迨魯省人民起而督促紛陳意見而日本方面且表示按約履行接收事宜勢形迫促於是政府始有督會辦之任命並着手於接收鐵道警備等事然此皆形式上之做作實則此次接收手續至繁到害關係至巨如路礦鹽田官産等實行接收時虚實利弊出入甚大事先曾未有精密之調查與具體之研究故政府關於此事籌備進行之概况徒見其手忙脚亂而已其次則爲各方面乘機欲攫取權勢如鐵道警備内務部力主由部直轄魯督則以防匪藉口要求用魯軍改編内部昨派員赴魯託詞調查接收警備事宜及預行佈置實則與田交涉將議定折衷辦法據聞將由北京派護路巡警而山東編護路軍隊此項路警以東交民巷之保安隊任之以經手編練該隊之錢錫霖爲隊長此層已得小幡日使之同意至膠濟路雖已明令作爲民業而政府之意則擬在民股公司未成立前其管理權仍完全操之於政府該路督會辦將來卽擬由接收膠澳督會辦暫兼魯省 
 
 

Page 7

 
 
人民文電交馳力主由魯人選任魯人此種主張自有理由但其内幕實有魯籍要人從中活動欲攫取此路督會辦將來果如何解决現在尙未能定局耳日本方面處理膠澳委員旣已定期來華日使近且赴外部聲明日本軍定下月一日開始先行撤退現爲時不過兩星期政府方面頗爲着急聞已電滬促王正廷迅速北上以便統籌辦法至此次參與接收膠澳之役外内交三部部員加入者甚衆尤以外部部員得任要職當代表團赴華會之際外部人員多請隨往而日本留學出身之部員則退避不遑蓋均以魯案勢必在華會提議若無美滿結果留日學生之部員恐蒙親日嫌疑被國人唾駡今當接收膠澳此輩留日學生之部員乃爭先參與頗有揚眉吐氣之概近日忙碌亦以此輩爲甚如唐在章稽鏡等均爲籌備接收膠澳案之要人唐係駐意公使唐在復之弟在復行駐歐公使有年與顔惠慶極相得故顔對於在章信任備至王正廷之督辦一席本出於顔氏之提挈是以王於唐氏亦極推重故在王未到京以前一切關於接收之事項悉由唐氏總其成至稽鏡則資格甚老與曹汝霖陸宗輿等爲同時儕輩歷充駐日各埠領事於日本情形極熟故亦甚得顔之信任也 
[西報紀各省分配振欵情形]  
　　字林報北京通信云交通不良爲阻礙中國實業發展及國家進化之一大原因人民類多知之惟近年來各省災荒所以如彼之烈則人多鮮知其係交通不良而致之者若每次水旱災荒發生而該地運輸便利者則附近各地勢不難供給以多量之糧食顧事實相反以致振務棘手去年美國紅十字會在山東放振卽屢經困難當時以二十萬人所需之糧食乃用小車轉運其煩瑣可以想見矣但憑發散糧食爲振濟方法雖足救濟於一時终非於根本上補救未能與言弭除後患故去年以來萬國紅十字會及華洋義振會即取以工代振方法山東山西兩省築路事業已有效果之可言而以山東爲尤著該省去年旱災之後今年又發生水災惟所築之路獨未被淹多數人民乃得棲身之所去年所築道路之費每一英里自六百元至五千元不等美國紅十字會共築路八百餘英里計費二百萬元惟華洋義振會等團體所築之路一時尙無數目可稽至本年所有各振欵及其支配情形今紀之於下吾人於此當可預料辦振之結果也華洋振災會去年即已改章所餘欵項現已分配於各省委員會其欵項及振災附加關稅分配情形列表如左 
省分被災人數所得附加關稅數華洋振濟會及其餘振欵所得振欵總數 
江蘇三百萬四十九萬六千元三十六萬元八十五萬六千元山東二百八十萬三十九萬元二十八萬六千元六十七萬六千元安徽三百萬四十九萬六千元三十萬元七十九萬六千元湖南一百五十萬三十四萬二千元三萬九千元三十八萬一千元河南一百五十萬十七萬六千元三十萬零四千元四十八萬元 
湖北一百五十萬二十三萬六千元二十萬元四十三萬六千元浙江一百二十萬二十一萬六千元二十六萬元四十七萬六千元陜西七十萬十二萬五千元十萬元二十三萬五千元以上八省由華洋義振會經管 
四川未詳十四萬七千元二萬元十六萬七千元 
貴州未詳十六萬四千元二萬五千元十八萬九千元 
江西未詳八萬六千元八萬六千元 
甘肅未詳八萬一千元八萬一千元 
直隷未詳三萬元三萬元六萬元 
又各種用費三萬元三萬元六萬元 
共計一千五百二十萬人三萬元一百九十二萬四千元四百九十二萬四千元此外美國顧問委員會尙存有振災餘欵若干亦可作爲本年振欵惟至今該委員會尙沬有表示上表後部所列五省所得振災未必能發生振濟結果綠各該省要求分配振欵係有政治上原因並非純作振災之用亦非如卜部所列八省之辦法該欵均由華洋振濟委員會經管也山東安徽兩省以工代振業巳着手進行據卡德吾報告安徽淮河堤岸被水冲决之處約長二十英里當即以振欵建築該處堤岸更築路若干英里至其餘各省一時尙無計畫之可言云 
[王大貞報告查勘閩烟經過]  
　　特派查勘閩皖鄂烟禁大員王大貞自上年赴閩後本月十四日始行返京昨日（十八）特進謁東海面陳禁種閩烟情形當在後樂堂接見密談四十分鐘之久據王氏云此次奉命赴閩查烟歷時約六閱月半在福州半在各屬當抵閩之時即分派幹員馳往各縣偵察據探報所稱閩南每年僅烟苗一項可收稅捐一千二百萬本年下種尤多約其所得總在二千萬以上兵匪難分烟禾雜種非有實力不易進行云云大貞夙夜籌維實無良法當經造訪李督首詢閩省軍餉情形李云軍餉當可敷用積欠亦不甚多次詢土匪與不肖之軍隊可否查辦李亦云可辦因此大貞即與李督商定辦法并召集各軍官會議請即派隊協助亦承軍官允諾於是大貞始駕車親赴各屬考察每過一鄉每歷一縣必親召父老勸諭未種者勸勿播種已種者亦實行剷除卽如閩南聯鄉會一經理喻亦願輸誠可見國民愛國心之增進現在全省六十縣均已具報肅清除各知事已照章出結嗣後轄境均不得再有烟苗發生外即四鎭道亦願聯帶加具切結藉爲保證大貞猶以爲未妥復于各縣加設善後稽查所專爲稽查種烟事宜又組織禁烟會一區以爲犯烟者戒革之所惟其中尙有可注意者一事當大貞路過仙遊縣時除民間各屬已徧行拔除外復據報某領署有發見烟苗情事當經大貞會同縣知事造訪據某領事云該署僅有鶯粟二三盆因此花開時極爲鮮艶特種之以供賞玩並無他意嗣經一再交涉始允全行廢除現已拔有兩莖帶京呈閱至所有報告書及各種切結表統候另文送交府院部備案云云當由東海囑王氏早日分赴皖鄂兩省從嚴辦理俾烟禁得以肅清 
[日本反對安東關取消减稅]  
　　已向奉天北京提出抗議 
中俄國境减稅章程於四月一日起廢止依此而訂立之韓滿交界稅關（安東關）减稅辦法亦同時失效惟日本政府决計反對現日本駐奉赤塜總領事已向張作霖提出抗議其抗議之要旨有下列三點（一）中國廢止中俄陸路通商章程不影響於現行安東關减稅之中日協定（二）除俄國以外尙有英法兩國在中國與缅甸安南交界處享受同樣之優待（三）在上海開會之中國與各國間之修改關稅會議對於陸路稅關稅率如有所决議時日本並不反對同時駐京小幡公使亦通告外交部除上述三點以外並謂按照日本與中國所訂之條約日本享受最惠國待遇中國欲使日本在滿洲與勞農俄國受同一之待遇實爲必不可能之事故日本政府已通告東三省之日本商人及公司等凡一切貨物於通過安東關時仍按向章納稅（照稅率表减少三分定一）云 
[俄人口中之中俄訂約障礙談]  
　　日昨有自北滿來京之某俄人向其友欠某君談及中俄通商條約磋議多日迄無成效謂此案無論如何磋議不過虚有其名萬難成爲事實此中大有原因緣俄國自變亂以來工商停頓人民流離所有物品糧食無不缺乏全世界各國皆知俄人身受其困寗不願中俄通商條約成立稍得接濟以蘇困苦無如中國之要求有一最大難題即俄軍退出庫恰交還中國是此等條件赤塔之代表旣無權允許而勞農之代表雖有權允許然又因其他關係不能與赤代表意見一致因赤塔政府諸人皆猶太人之入俄籍者人心狡滑詭詐百出無事不思占取便宜兩國訂定條約本當持平原無便宜可說旣無便宜則赤塔代表必百般刁難不使成立而勞農代表亦無可如何蓋俄人秉性純厚平素飽受此種人之愚弄欺侮雖恨之剌骨而亦無法抵制故此次乘國内大亂之後將此種驅諸東俄另立政府一可免擾亂西俄二則可作西俄屏藩對外雖略稱一致對内尙各不相容有此種種原因故中俄通商條約萬難成立 
[田中玉地位動搖]  
　　田已入京斡旋 
國聞通信社濟南通信云奉直相持之局至今未决乃濟南一隅忽有易督之風說且喧傳已逾半月田中玉本皖系中人其督魯也純出於段祺瑞之提挈及直皖戰起以與吳佩孚通欵曲位置得以保全中間復與靳（雲鵬）潘（復）深相結納又獲兼任省長地位亦因之益固及去秋以省選問題頗引起一部分地方人之反對在北京方面爲驅田運動然秋間吳氏過濟招各界人士談話至面斥排田之非近自反對梁閣事起田旣與直豫陜蘇鄂贛各省取一致態度又赴遣專使赴保赴洛爲强硬主張故以其四周形勢觀之宜若田氏地位一時不易動搖詎知結果適得其反至最近而有張懷芝靳雲鵬督魯之種種傳說有謂張已得有奉直洛三方面之同意又以與東海關係最深業已内定惟顔惠慶以居代揆地位不肯副署易督命令故暫尙不能發表又有謂政府雖欲提張但以某方面反對遂致打銷繼任者以靳氏爲最有希望此兩說現仍以張之呼聲爲高靳張均係魯人又均曾任山東督軍現張以參謀部無事可爲困處已久本思重攫魯督一席藉事活動惟以某系關係處嫌疑地位難得某方面同意一時似不易實現至靳氏在未下台之先即思以魯督一席爲其尾閭藉謀地盤上之發展此時對此一臠自未肯恝然置之但有人謂靳未嘗不時思活動惟以魯省與直隸河南同在曹吳勢力之下對曹固可以退避於吳則以師生地位决難自居卑下瞻顧及此亦未肯輕於一就故此繼任問題究竟如何當事實尙未顯露之前殊難加以斷定至田中玉方面自易督消息傳出後以突如其來不明發動之原因一時手足失措極爲張皇於是派電政監督陳珂赴京督署參謀長胡翊儒省署科長王鴻先後赴洛爲固位之運動一方又授意第五師長鄭士琦及各鎭守使旅長通電擁護但一方又恐弄假成眞對於任内經手事項無法交代遂命督署軍需科趕辦結束有時且對人爲去任之表示近數日間並聲明須赴北京一行蓋以京保方面急待疏通而爲之左右者又不能擔當故須親自出馬或冀有轉圜餘地至昨晚（十七日）竟乘九時專車北上隨員爲督署秘書長洪祜·電政監督陳珂·省署科長王鴻·糧服庫長王樹卿等聞此行在津稍作逗留即行赴京再由京赴保至回任日期則並預定且與眷屬同行聞已抱定决心如運動妥協立即回任否則不作歸計此次田氏地位動搖究其原因所在言人人殊大要約分下述諸說（一）田以素善服從得躋通顯又固首鼠獲保位置但其動搖之原因實伏於此前以皖系失敗投入直方即爲人所疑慮以靳氏始終維持得獲保全乃又復模棱兩可討好於奉已遭直方之深忌近自閣潮發生後表面上與洛吳取一致行動暗中反派人向中央通欵以圖脫卸事爲曹吳所聞故决意撤換（二）山東補充旅長陳寳龍爲張懷芝舊部原任督署副官長田氏來東辭轉旅長彼時即與田氏不合屢事反對近且假魯軍全體名義通電攻擊並赴洛陽方面運動推倒田聞之大怒遽行下令撤任但陳在軍界中資格極老且與曹吳各方均有深切之關係此次被撤積仇益深乃力爲去田之運動（三）前第五師師長張永成月前在商埠被剌有謂與田氏有關者蓋張向於督軍一席蓄有野心又以與曹吳均有舊關係不難運動到手以此之故至攫大禍但保洛方面對之極爲注意又上月王占元張懷芝來濟亦係暗行偵察此事情形者此說離奇殊不可信姑並存之至第二屆省議會副議長王朝俊等因選舉失敗在京運動倒田及此屆議會議員亦有因議長問題河工加捐問題等等通電反對者雖各報宣傳極盛然可斷定與田氏地位問題並無重大影響也總之田氏地位究能繼續與否雖不可知但以現在形勢觀之旣非强有力之軍閥又與曹吳無深密之關係欲久於其位自非易易不過在此短期間内閣潮尙未解决或不至實行更動耳 
[紀山東之籌欵贖路會]  
　　凑集預墊股分兩萬元 
十七日籌欵贖路會山東總事務所於下午三點開茶話會議由總務部長車百聞氏說明會務之經過並請大衆陳述會務進行之意見評議部長勞遜五氏謂評議部係屬立法範圍自己法律知識簡單不敢擔此重任向衆辭職何會長春江及全體職員一再解釋會内之法律問題與其他法律問題不同似亦不必拘泥且評議長只有表决權並無所用其咬文嚼字實無辭職之必要經大衆慰留勞乃承認就職即由副會長何春江氏提出三個問題（一）本會成立應否向各方立案（二）各部股職員應於何日起常川在會擔負職務（三）開幕伊始動需經費按照本會簡章係由發起人凑集應用究用何種方法以凑集之旋經逐條討論依次表决（一）立案事項由文牘部預備稿件（二）各部股員除文牘部加添人位自今日起即到會任事外其餘職員每星期一三五日開會一次（三）經費一項由發起人分頭墊欵以一百元起碼發交銀行生息以此項息金充作經費當卽按名承認登時交欵計自何會長以下共集大洋一萬九千餘元並聲明此項墊欵俟公司成立仍作正式股本衆無疑義次由常勉齋提議修正簡章加入本會大會之會期一條又提議各部職員人材缺乏應行推廣（甲）會長部加入孫馨　周子廙潘丹庭張憲臣爲名譽會長將簡章内之勸募部改爲募股部加入趙瑞泉姜振卿李仲侯劉小航爲募股員衆無疑義次由文牘部提出本會宣言書據何會長提議再由文牘部多擬幾份共同選擇然後發表以昭愼重 
[鄂省軍政要訊（漢口通信）]  
　　蕭耀南巡岳返省熊祥生又請辭職鄂督蕭耀南出巡岳州之内幕已紀前報茲悉蕭在岳州兩日除赴桃林汨羅閱軍一次外餘皆在岳與張福來楊清臣陳嘉謨各師旅長相周旋並在二十四師留守司令部内召集團長以上之軍事會議以甚秘密内容無從探悉另據外人方面消息蕭於十二日夜間抵岳湘趙即派葉開鑫旅長到岳歡迎蕭因開兩湖防備會議邀請葉代表列席葉陳述湘人尊重省憲法實行省自治對南對北均主中立希望將岳州北軍一律撤退蕭答岳防重要俟南北統一後方可撤軍湘省各團體亦派代表到岳向蕭提出兩要求一爲撤退岳州北軍一爲速移沈鴻英軍隊駐鄂蕭答俟大局平定後岳軍即行撤退至沈軍已令分期移駐鄂境崇通是蕭對於湘人撤退岳軍之要求已明白拒絶外傳蕭氏此行係爲與湘簽定湘鄂和平協約南軍退出長沙以南五十里北軍退出岳州以北五十里之說純屬測揣未足憑信也至蕭張意見經此一度疏解後能否渙然冰釋雖屬疑問但湘趙與湘省各團體皆極意交歡於蕭則直軍不致一時入長當爲事理之常而張福來之湖南督軍熱恐非旦夕間所能如願以償也蕭在岳事畢十五晨卽乘楚安巡艦離岳午後一時抵新堤二十一混成旅長王都慶歡迎登陸在其司令部午餐二時復乘艦下駛六時許到京口本擬上岸閱軍因雨未果晚間九時五分抵省軍政界長官及二十五師軍樂隊皆在文昌門外江干候迎入署一時稟安謁見者絡繹不絶 
署理財政廳長熊祥生因不允代洛陽購辦軍米與吳之軍需課長大起衝突（見本報十五日新聞）識者已知熊難安於位詎料蕭督赴岳後熊與吳之代表劉子青相晤於省署又因此事口角若非劉承恩居間排解雙方幾至用武熊迭受此種剌激遂决訃辭職劉以蕭不在省勸其稍緩而熊鑒於鄂省財政之困難·及辦事之掣肘萬難一日留蕭甫返省熊卽遞呈辭職蕭以無人接替又未便自主當將辭呈却還並極意温慰謂諸事有我擔當决不令君爲難務請打消辭意云云熊以情面難却未可堅拒但主張嗣後鄂省主軍軍餉照前度預算由財廳籌發客軍軍餉須於國稅項下抵撥不足則請中央接濟此外軍用財廳不能絲毫借墊如允照辦便可擔任下去否則决不戀棧蕭允轉達吳氏聞熊意極爲堅决擬卽赴洛請示於吳看吳之意見如何再定去就也吳於日前函蕭鄂省主客軍餉以後無論如何每月須發正餉一關並令飭財廳不得藉故稽遷是其注重軍餉而於鄂省財政之困難則不之計往時尚可藉官錢局官票以爲挹注近則官錢局非有切實抵押不予挪借預料將來之困難必叢集於財廳長之一身任大責重决非熊所能支持將來繼熊而爲吳張羅者必爲吳所親信之中央稅欵經理處長鄭焯云（三月十七 
[長沙通信（萍）]  
　　北伐聲中之湘省各方面自孫文通電各省聲明北伐軍不日出發後湘城𨺗陷於驚擾不寗之地位官吏人民相驚伯有茲將最近所聞擇要紀載於後 
（一）官吏方面趙總司令宋魯兩師長接到孫文通電即在總司令部召集會議議决湘省暫時仍不表示態度姑靜以待時並電告吳佩孚湘軍未參預北伐請勿疑慮進兵同時致電駐桂湘代表賀耀祖囑隨時報告消息仍望面達中山「北伐如能改道江西固所深盼即或不能湘軍此時缺彈苟無接濟斷難作戰」此均屬於外交者其對内之方針則决取穩健態度以維持長沙目前秩序爲旨如至萬分不能維持時則退守湘西或看大勢如何再决方針無論如何决不投北此外消息則聞高等審判廳長李漢丞將奉派赴桂負有某種使命出發之期當在月内 
（二）人民方面旬日以前人民奔走呼號運動息兵後因時局漸就平穩公團均有偷安之意乃近日風勢承𨺗惡故商會於十五日召集各團體代表開會由京返里之馬鄰翼亦被邀入主張組織湘人呼籲團派善哭代表至桂謁見孫中山投訴寃狀請其回心轉意不再用兵湘省各代表以單就孫文說話跡近偏於一面主張同時向吳佩孚請求退出岳州結果贊成者居多數省議長彭兆璜在會演說聲涙俱下謂湘民以地位陷於戰爭漩渦中山專喜放砲此砲未必有靈而我湘人則已焦頭爛額云云聞者頗爲動容　 
（三）直軍方面岳州張福來起初想下長沙旋經吳佩孚制止近已奉吳密令視察前方防線暫不進兵一面聯絡沈鴻英且看大局如何轉變再决方針近日張福來亦有代表來長謁趙表明决不進兵之心跡兼以探視湘中情勢據路局人所述由汨羅江至長樂街岳州城陵磯一帶直軍布防頗嚴搜檢行旅禁制人民尤見細密吳佩孚覆湘公團一電則謂倘南軍不到湘南直軍决不前進其原文云華洋籌賑會轉各團體鑒讀歌日通電愷悌慈祥凡有血氣者皆當惻然心動所謂仁人之言其利溥也佳兵者不祥作俑者無後上天有好生之德而當局者偏有嗜殺之心近聞野心家北殺惡聲甚囂塵上未悉貴會諸公能否挽此浩刧但使粤兵不入湘南衡永郴寳决不至再演慘劇總之鄙人以息事寗人爲職志向不肯首先發難區區此心海内共見諸公博愛爲懷主持公道當必有以善其後也吳佩孚元印 
（四）桂軍方面桂軍沈鴻英殘部自被吳佩孚吸收後即起回桂之决心其計畫係以莫榮新爲總司令李根源爲總參謀長沈鴻英爲總副官長運籌幃幄者有岑西林及政學系諸要人待孫軍長驅而入湘南卽爲沈軍回桂之時期此係吳子玉授意且由吳接濟其子彈軍餉近頃沈軍人人思歸躍躍欲動經吳極力勸阻謂爲時機尙早湘政府明知此點惟亦無法制止乃電請吳氏速將沈軍移駐鄂境將平江交回湘省吳謂鄂境軍隊龐雜無地可容暫令駐在平江不久即有辦法大約所謂辦法者不外過一天算一天如西南北伐暫不實現則沈軍必將移人岳州以全湘人之體面也 
[雲南政局之各面觀]  
　　國民大會唐繼堯回滇匪禍日盛字林報二月十九日雲南通訊云上星期日下午省城各界各公團因華會外交失敗假省議會大議廳開國民大會籌商向北京及日本嚴重抗議並救國方針此次係學界發起故達一定年齡之學生皆經强迫赴會先期並印有痛詆三代表在華會賣國之廣告遍貼街衢會議結果决定抵制日貨並聞下星期日將舉行各界大游行屆時各校學生皆當出發聞大小旗幟之數將在八百左右記者曾與省城某大報記者談及此事據稱實係孫文因雲南近日對於西南政府態度不明暗中鼓動所致以期鑄造反抗北政府之輿情省城日内正喧傳前總司令唐繼堯將率隊回滇人心惶惶大隊兵士之開向廣西邊境者三四星期内已達二萬以上顧總司令亦於十九日離省計唐氏怱怱離滇以來剛逾十二月聞唐氏赴港時曾携去大宗金銀靜待再返之機會唐氏出行後景象日趨惡劣城内外時見兵變鄉間盜匪横行吾儕小民難得一日之安居新總司令視事後於對待土匪一變前任政策按滇自楊天福胡孝賢（譯音）兩大匪首投誠後大部土匪均已受撫新總司令受任纔一二星期即發出佈告深詆唐氏赦免兩匪魁之誤謂對待土匪唯一方法即在痛加剿除並立命將楊氏逮捕楊氏被捕時略有抵抗曾傷兵士數人卒以赴捕兵官保證顧氏必不加害仍已然受逮未幾即被邀請赴筵臨席宣布罪狀引出槍决當楊氏牽赴行刑時沿途大呼當道詭計並謂顧氏必食同樣果報滇民必有流血之禍及抵刑塲楊語執刑兵士云對渠並無怨恨惟求其彈之命中兵士放至九槍楊氏乃死至胡氏則於楊被逮之前一日遁出政府處置雖若是嚴厲而盜案仍日增無已且槍决二十餘嫌疑盜犯大受報界評議此種政策乃稍稍放棄各通衢中皆設憲兵崗位復派兵士四出梭巡然其效果徒增小民痛苦而已今自軍隊陸續開發後匪衆已有潛入離城五里或十里内地方刧奪警察之槍械軍裝者終至擄一西人引起外交而止派克氏即被擄之西人佯順匪黨月餘始得遁出 
 
 

Page 8

 
 
自由談 
閑話 
[滬濱雜談] [  蠡隱]  
　　滬上有所謂拆白黨者其爲害甚烈天下不乏才貌雙絶之好女子一遇拆白黨便如隨風柳絮任其高下受其牢籠供其揮霍深戀密愛儼若夫婦蔌問拆白黨有何妙術能媚女子若是曰其人也非有子都之美宋玉之才不過一小白臉而已小白臉之裝束必合時宜油頭粉面衣服麗都見女子則巧言倩笑施其獵艶之伎俩爲女子者驟覩儇薄少年如此殷勤莫不欣悅其初逢也汽車大菜戲園旅館必投女子之所好迨入其彀中則又百般獻媚以得其信任其繼也凡日用之所需皆出女子之香囊一不如意百方恫嚇必使遂其慾壑而後已其終也女子之私蓄已歸烏有繼以典借直至水窮山盡則掉頭不顧别圖問津矣斯時也女子欲生不能欲死不得眞有進退維谷之勢彼拆白黨何嘗有憐香惜玉之心哉嗟乎拆白黨敗壞女子一生名節其罪不可勝誅縱女子明知其不利　已但貪一時歡樂無不墮入其彀猶必多方隱諱不爲家人所知金錢旣罄軀體日羸金盡而情亦盡可嘅也夫或以拆白黨之肺肝比諸嗎啡鴉片精尤毒似非過激之論也願普天下好女子各放慧眼洞燭靡遺羣起而排斥之勿再墮彼黨之詭計亦扶持正道之一端也世有知我者其三復斯言 
筆記 
[棄婦記（一）] [  智軒]  
　　吾虞烏柏村前十里白楊溪畔鄉民叢集多半務農耕作勤勞土地沃饒夙稱豐富有馬氏者先世故大家後門庭式微僻居是鄉人猶目之爲一鄉望族焉鄰村朱氏與馬氏世爲婚婣膝下僅一女曰慧敏孩提時許字於馬氏子隸生會春疫盛行馬翁與女父相繼病殁未幾女母哀毁慟泣亦鬱鬱以終時女方八齡旣無伯督終鮮兄弟伶仃孤苦孑然一身隸生母馳往弔之並紀其喪事竣挈慧敏以歸權爲童養媳焉隸生弱冠發解即嶄露頭角時譽藉甚母遂涓吉成禮結褵以後舊侣新婚和樂歡娱情誼愈深時清季銳志變法隸生私念欲圖進身之階非負笈西學不可於是鴛夢初温驪歌遽唱辭母别妻束裝西行習法律及三年畢業歸國宦於蘇省乃移庽寗垣門楣重振舊狀頓易而慧敏以孤苦無依之女乃亦有今日誠非始料所及殊不知事變之來已隱伏其中矣蓋慧敏田間人也雖父母在　家稱小康然小家碧玉裙布荆釵終不脫村俗氣兼之幼喪怙恃就養夫家縱姑氏存恤自加而寄人籬下顧影生憐舉止言動曲意歛跡無形中拘束已惯遂致戚好酬酢每覺含澀羞縮遠非今日女學士長於交際所可比擬也在隸生學成歸國時則猶舊　未泯糟糠之婦猶可相安於無事之頃今則門庭如巿大家眷屬絡繹往還乃以忠厚之少女周旋於其間遂不覺由厭生惡由惡而棄之如遺矣富貴易交掁古已然矧乎今日世風澆薄更何論於　生哉仳　之思遂肇基於此矣 
曲話 
[大皷書之研究] [  少卿]  
　　大鼓書之定名 
大鼓書昔名唱鼓兒詞爲凡用兩面扁鼓唱書之總名雖云大鼓鼓實不大原來鼓書爲鼓兒詞之變名因早年專演大部之鼓書故於鼓書上加一大字言大套鼓書也若有人但顧其名而初往聽之懸揣鼓有若何之大及到塲見其鼓未有不疑其名不符實者故予今爲註解之雖然今亦眞名不符實矣蓋輓近城巿所演者皆重小段而棄大套自滬上盛行大鼓書以來奏藝者不以日計而以時刻計恰適小段而大套前穵歸淘汰卽不唱大套而仍以大鼓書名者蓋名也大套書不行雖由於計時之關係進而論之另有一大原因在原來之大鼓書以說大套故事爲主控調簡單少變化此中間出挺秀之才出其聰明揣摩新聲加入漸以行腔爲能自然趨重小段顧曲者亦樂得於短時間中聽各種短歌新聲便於心領神會不然走馬看花之人誰耐危坐終日耶棄大套重小段爲大鼓書曲調上一種進步是可證明而知者 
 
[火線已伏待時而動]  
諧著 
[時局裏的甘草] [  吹]  
　　時局裏的甘草和藥料裏的甘草形式相同藥料裏的甘草和時局裏的甘草性質各别凡人齣齣有分的俗語說他是藥料裏的甘草因爲古方之中差不多無一方没有甘草的但是攷究甘草這藥味的性質有補有瀉能表能裏可升可降并且性極和平故古人用藥多罷不子他現在的甘草不僅用在藥方裏頭就是政局裏面軍事裏面地方事業裏面多没有不用甘草的例如 
中央政局裏面則幾個財閥領袖是甘草 
軍事方面則幾個巡閱使是甘草 
省會或商埠等處則幾輩有勢力的團體領袖是甘草 
地方事業則有幾位董事老爺或團體領袖是甘草 
爲何說他是甘草呢因爲無論什麽事情也是齣齣有他的分但是我還要聲明一句我所說的甘草是僅從形式上講的不是從性質上講的若從性質上講起來呢時局裏面的甘草實在不是甘草竟是附子附子這種藥味含暴烈的性質所以現在中國的毛病若以這種藥味常常吃下支非但無效恐怕還有性命之憂呢 
小說 
[社會小說人間地獄（五六）] [  娑婆生]  
　　第十回羅巾裹涙滴碎芳心銀箭催人望穿秋水話說程藕紷到了一蘋香推門進去只見薇琴和阿婉全好夢惺忪的睡著了藕舲也不去驚醒他自己寛去了大衣走到面盆邊開自來水管淨面誰知自來水汨汨一響早驚醒了沙發上打盹的阿婉阿婉搓一搓倦眼道哎呀大少啥辰光來格倪搭三小姐等煞快厭氣弗過兩家頭才睏著哉藕舲洗著臉道我早已來了同你們前脚後脚你們没覺得阿婉披一披嘴道不要瞎三話四我和三小姐到了這裏揩了一個面又吃了兩枝香烟半天又半天並没見你來怎麽你還說前脚後脚呢藕舲笑著還未回答那倚枕而臥的薇琴也查了一睜看見藕舲薄怒含嗔的道旣然晚上没有功夫不能來早點說明了人家也不一定扳牢你來誰呌你搭搭赸頭來又不來眞要呌人等煞藕舲此時面已揩好見他有些微怒忙走過去陪笑道我和姚嘯秋柯蓮孫在壽康里談得時候遲了薇琴道壽康里那一家程藕舲道謝玉英家薇琴道不要當面扯謊罷謝玉英今日白天已經嫁人了怕我還不曉得人也嫁了你們還守著空房不成一定不是在壽康里程藕舲道正因爲謝玉英嫁了我們談出許多的閒話不知不覺的敲一點鐘了薇琴還不十分相信藕舲没法便將在謝玉英家所談的柯蓮孫送書憶寳寳的父親開酒菜館的話多事體一一的細述了一遍薇琴方始相信不以爲疑這時候藕舲道我肚子狠餓還是在你們那裏吃的一碗半冷半熱半生半熟的飯此刻再也熬不住問薇琴可要吃什麽薇琴歎口氣道氣也氣飽了不要吃什麽再有好吃的東西那裏吃得下藕舲忙道氣什麽難道蘭阿奶又和你嚕囌什麽薇琴道嚕囌嚕囌到不稀奇如今越來越利害相駡還不算要動手起來了說到這裏聲音陡的哽咽著眼圈兒漸漸的紅起來說不下去藕舲忙拉著他的手道不要這樣有什麽話告訴我薇琴道告訴你呢就是爲的你···說到這句話那紅暈的眼波忽的滾出兩颗涙珠流在枕頭上頓時雪白鬆軟的枕頭套上濕了兩塊約摸有兩個銅元的大小藕舲見了更著了慌忙在自家袖籠裏掬出一方手帕輕輕的替他揩拭涙痕一面温存著道我見了你心裏不快活我已經難受如今聽見你這不快活又因我而起我更過意不去究竟爲着了什麽你好告訴我我總要替你想想法子怎能忍心讓你儘着受氣呢此時沙發上坐着的阿婉也立起來歎了一聲過來相勸道三小姐不要如此有了大少還有什麽辦不了 
[餘瀋] [  吳秉恬]  
　　紙鳶之在空也或上或下或起或落雖風力爲之然牽線者要自有人在 
今日之時局飄忽無定而風勢又異常猛惡一髮千鈞稍縱即逝不圖收束而長此相持恐將來必有風筝斷線之一日此則大可懼也 
 
 

Page 9

 
 
   
 
 

Page 10

 
 
國内要聞三 
[閩敎職員索薪之一趣史]  
　　學生要求敎員捐去停課中薪俸 
敎員謂學生奪彼索薪之武器 
閩省敎育經費久被官廳欠發自敎職員聯合會成立後遇有欠發薪俸卽行停止職務前月間該會因要求發還前欠八個月之薪俸並請以後每月照發全俸不得扣欠因此停職數日不肯上課嗣經各校長出爲調停按月照發全俸並允於每届年節之時補還舊欠敎職員始肯回復職務然官廳方面以敎育費業已移爲他用勢難照發全俸一時雖經敷衍承認其實無從籌措此後如未照發敎職員勢必再行停職以相抵制因此想出一種辦法乃由敎育廳某科員授意學生聯合會中人出而防止敎職員之停職日昨學生聯合會即以印刷函件一紙分送敎職員聯合會及福州各報館茲照錄原函如下敬啓者本省社會敎育極爲幼稚敝會久欲擴充辦理皆因籌欵艱難以致無從入手查去年北京八校敎職員與政府爭費停止職務事後由胡適之先生在敎職員會持議將停止職務期間敎職員應得薪金捐作圖書館經費學生界極佩公義曾經登報鳴謝以犧牲學生光陰之金錢即作敎育事業之用於敎職員人格旣高於敎育界受益亦大良可感也本届諸先生由二月十三日起宣告停止職務至二十一日方行復職無論所爭何項經費與去年北京情形均同學生等擬請諸先生亦捐出停職期間薪金將此欵由敝會與諸先生協同管理提十分之八就通衢中設立社會圖書館一所提十分之二補助學生界所立之敎育機關倣照北京成案辦理在先生各個人所出無多在社會補助敎育極大在學生亦不虚此十數日犧牲之功課想諸先生急公好義不讓胡適之先生專美於前也且明白權利義務之人尤不忍吝此區區薪俸而使良好之社會敎育不克成立也敝會議决之後不揣冒昧擬函請各學校校長於三月十日發二月份薪俸時將此欵留存由學生與諸先生會同辦理一面函各報館表明諸先生公義至圖書館如何辦法章程定後仍當就正於先生也」敎職員聯合會因於三月十日開會討論茲事僉謂敎職員爭俸旣屬正當之事而停止職務爲敎職員對於官廳爭薪唯一之武器今若照此辦法則敎職員不爲官廳所欠則必爲學生所捐不啻奪去敎職員之武器而使官廳任意欠俸也當由該會議决覆函學生聯合會拒絶所請聞敎育廳長王述曾因已允敎職員發還欠俸無法打銷日内將以掃墓名義請假回籍以爲避債之計 
[川中軍隊之職業敎育]  
　　川中大局究未大定劉兼省長命令不能通行全省（各軍各有防區各自由行動）以致政務難於統一惟川東南北道尹對於本道政務尙屬認眞整頓永寗道尹王纘緒（九師之旅長）刻已通令道屬各縣中小學師範各級學校學生於本年清明節前數日在瀘縣開運動會刻正凖備一切原兼道尹之楊子惠軍長（現仍兼第九師師長）則頗注意提倡職業敎育近以四川陸軍第九師司令部名義訓令各旅團文云案據本師十八旅長王纘緒呈稱爲呈請試辦士兵職業敎育并擬具規程懇予核示事竊查我國士兵純由招募而來一入行間形同驕子及至退伍完全不能復還本業漸次默化爲游民旣貽誤其身家復流毒於社會今欲挽此颓風惟有寓兵於工使之趨重生産事業營謀獨立生活之一法况吾川二十以上四十以下之男子大多曾充兵役早具有持槍作戰之本能若每日於操課時間以一半分作工業於軍隊訓練方面亦不致受若大之影響則是對於地方可增加生産並對於本身可儲蓄資財不惟社會經濟日漸發展且將來縮减軍備亦可消弭隱憂大凡人類之性質勞則易於嚮善姑息則每以長奸旣各有相當之技藝以範圍其身心將見非分之謀必因勤工在而泯滅相暴之習得借操作以剷除斯工業日興而軍　亦可日肅惟茲事屬創舉窒碍頗多擬請先由職旅試辦俟有成效　請通飭各部隊一律照辦以期擴充如　俞允戰旅即於本年三月一日實行試辦暫就各營駐防區内購集所産物料令各士兵每日操課之餘製爲成品開辦之初但求切用無取新奇一俟稍有成績即行次第擴張所有開辦經費即將各連額設火夫七名自試辦日起一律裁汰由各士兵自行輪班炊爨此項養銀即按月撥作資金資本旣有加無已事業必逐漸發達其餘詳辦法巳詳規程邀免赘叙所有懇請試辦士兵職業敎育井擬具規程各緣由是否有當理合具文呈請鈞部俯賜察核示遵等情前來除指令呈及簡章均悉勞工神聖此種學說爲世界潮流所競趨凡屬人民皆應注意况我國兵多於鯽即以全國收入尙苦不敷養兵如不卽時改圖實業非軍人自全之道該旅長特訂規則寓兵於工足見世界眼光加人一等閱之不勝嘉慰所籌基本亦屬简而易行果能一致進行其收效不難倍蓰應候據情通令各旅團一體照辦 
[川省將辦勸業會]  
　　擬辦中外合組之工廠川省政局雖有暗潮而劉兼省長對於力所能及之政務仍在進行刻下决定在成都開一全省勸業會曾委任成都衞戍總司令劉成勳代爲支配一切並又令飭政務廳長向楚就近以省長公署名義行使職權日昨省長公署遂出通令舉辦並令財政廳對於赴會物品仍行免稅茲錄財政廳訓令各縣知事文如下案奉省長公署第五三二號訓令内開查省城南關外青羊宫二仙庵兩廟每年仲春向有花會自前清末年改辦全川商業勸工會逐年提倡漸有進步近年以來迭經本公署因勢勸導酌量擴充改辦勸業會藉爲各屬實業成績之展覽又爲振興國貨之先導所有辦法章程前已通令并飭各縣實業所各將所辦成績品·及各縣農工商特産物品一律依期赴會分類比賽所需經費卽於成都華陽巴縣合川梁山眉山富順瀘縣等八縣實業所經費項下各提銀三百元撥充分别委員辦理并一面詳訂奬勵辦法用勵工商十年會期適値省長虚位又因各屬甫經兵變實業機關咸蒙影響籌欵赴會均屬困難復由成都衞戍總司令兼第三軍軍長留禹九公在前聯合辦事處副處長於軍部經費項下撥銀二千八百元仍照九年辦法舉辦第二次勸業會繼續進行惟開辦旣經二次設備逐有增加事務所費共支出銀三千餘元不足之數卽由會塲劇園收入項下彌補除報告書印刷費外勉敷開支現値孟春會期將届各縣實業亦經分别整飭逐漸恢復所有第三次勸業會自應照章舉辦俾各屬地方農工商業因此賽競而促進發展實業所長辦事成績亦由連年比較而課其殿最實於提倡實業鼓勵辦事不無裨益惟目前政費困難倍蓰疇昔各屬實業所經費多因軍事挪撥亦少盈餘所需此項勸業會經費應卽查照上年辦法酌量變通改就各縣實業經費項下分支除異常瘠苦實業經費奇絀地方不計外共分别一二三三等攤繳并責成各該道尹就近督催照數提撥彚解以期易舉茲定於本年三月十八日卽陰曆二月二十日開會一切章則卽照上年成案辦理俾資遵循除咨令佈告并函請成都衞戍總司令部届期遣派軍隊駐會彈壓并俟會塲各職員分别派定擬具預算辦法再行令知外合令該廳查照至赴會物品應行免稅一節并應查照上年成案辦理以資提倡卽由該廳分别咨令辦理仍將辦理情形報查此令等因奉此查城内省外赴會各項貨物應先塡單註簿凡已售者補完稅捐歷有成案可稽所以去年奉令舉行第二次勸業會時曾經本廳函知政務廳應援成案凡已售之貨一律責令補完不能破例寛免致滋阻碍惟出城與夫未售運回貨物方免收捐以示區别分令照辦在案茲奉前因自應查照上項成案辦理除呈覆并分别咨令外合亟訓令爲此令仰該知事卽便遵照辦理 
成都南門外華西大學校校長畢啓博士見省城社會狀况有可發展之　現擬辦一較有組織之工廠　爲華人助力此廠仍由中西人合組畢君並擔任内外人方面募捐另由一人擔任在華人方面籌欵將向川中劉兼省長與劉衞戍司令陳述一切想必樂爲贊助並聞川北邊防軍之縱匪旅長張煜財産充没後賴心輝司令頗有意提出若干撥作辦工廠之用將來或能於此捐撥欵項則誠該廠之幸也 
[杭州快信]  
　　籌欵贖路問題决由各法團共同設會籌辦現杭總商會推顧竹溪王竹齋金溶冲謝虎臣陳翰臣五人爲代表共策進行 
武問梅與吳秉元控案現經浙紳喻某及某師參謀楊某出而調停可望和平解决惟女子體育專校學生二百餘人經此波折業已四散 
諸曁縣議會本屆選舉長泰鄉區投票管理員張超書 
掯票舞弊經公民蔣秉銓等四十二人電控到省否認朦混當選之袁綸已飭縣依法辦理 
杭州巿政公所迄今尙未成立現聞杭縣縣議會某議員擬於開會後提出議案注重道路橋樑慈善衞生交通等事項並擬籌設乞丐工藝所 
杭縣律師公會本届春季大會選出評議員後現定四月一日開會辦理新舊移交并提議事件 
省會警廳一區四分署代理警佐章培已奉委試署所遺一區額外警佐以二分署雇員王承瀚升充遞遺二分署雇員以五分署雇員邵震調充另委周栩充五分署雇員 
杭州回民不下四五千人向有禮拜寺（即鳳凰寺）民國肇興後先設回敎俱進會浙支部旋改爲董事會現該會會員以會長馮某私擅把持處分公産前日特開大會責令馮交出歷年收支賬目並公舉審查四人一面重訂會章預備訂期改選 
浙江全體民信局全盛局等呈請交通部以郵政條例限期掛號聲請暫緩藉維生計條舉理由二大種及請願意旨五種要求十五年後再議 
北京賑務處現派瞿長齡李道同爲浙省放賑委員聞瞿李兩君不日南下 
地方通信 
[松江]  
　　交易所之解散松江證劵交易所因營業不振於上月底由理事會宣告暫時停業旋即分函各股東約期本月十九日開股東會解决應否續業問題是日到二十餘人首由理事長鄭子松報告營業狀况及賬情概略旋各股東公推顯文甫爲臨事主席清點到會人股票總額合計四千餘股巳超過未收回本所股票之半數認爲已足法數遂由主席將本所應否續業或解散問題提付表决公决用投票表决結果一致主張解散當推定方怡如陸履仁張省三吳伯揚鄭子松等爲清算員定三月二十四號起至三十一號止爲發還股欵期每股先發三元如清算有餘再行攤派至該所生財器物當日已推張省三估價標賣其所員及練習生之津貼問題因上届理事會祗宣告暫時停業俟開股東會後再行召集故停業期間之津貼已由理事長鄭子松允其酌量給發矣 
[蘇州]  
　　交行控追通源倒欵蘇城通源錢莊倒閉後業由經理顧召公繳出二萬餘元并經各債權人設立清算處將顧繳出之欵暫存江蘇銀行以便清算後攤還各債權惟聞通源倒欵中　交通大陸兩銀行收有通源本票八千元係一種貼票性質當倒閉之時因退根無着曾經報明商會備考債權團開會時並未通知列席繼由商會將情形函知債權團而該團堅持未到期期票應退還原根不能併入債權團茲悉交通銀行已委任律師孔昭晉向縣提起訴訟一面通告江蘇銀行存欵應受訴訟拘束在未經判决確定以前無論何人不得提用 
湘城警察所長被控湘城第七警察分所長張爵近被巿民張君衡等到縣呈控畧謂該所長到差後對於警政毫無建設一月之中祗有數日在所一切公務均放任不問以致腐敗達於極點請求迅予撤差以維警政郭知事據呈後已飭那警佐迅即派委詳查復候核辦 
承審員資格不合吳縣郭知事近因本署司法部分事務繁多原有承審員五人不敷辦公特呈請高等審判廳委任本署　理員曹尙峻爲承審員當經高審廳審查資格不合着遴保合格人員請委惟現在曹某准其　行代理昨已令縣知照矣 
[無錫]  
　　紀前晚颶風之損失前日（十九日）天時奇熱人民咸以爲異詎至晚間八點半鐘忽起颶風勢如怒吼飛沙走石塵灰紛飛 
目不能視北城内外及南門等一帶之電燈線被風吹斷頓時失明滿巿漆黑各商家見此情景不免胆怯即紛紛收巿電話線斯時亦不能通話北裏城脚電話公司附近南首吹斷電話杆七根均倒在居民屋上毁物不少其他電杆吹歪亦甚多並聞東門外及西門外榮巷鎭等處亦有倒杆情事電話至昨日尙未全通該局已飭匠立刻修理並派工匠赴城鄉視察有無損壞大約日内當可一律恢復原狀至電燈於八時餘吹熄後當夜未能放光因風勢甚猛亦無法可修昨日該廠派匠赴各處修復已照常放光其他北門外三里橋蓉湖茶樓吹倒一屋角縣署吹倒廠棚一個 
城内大巿橋有一形似苦力之某甲適病後無力過橋被風吹倒頓時跌斃昨已收殮城内外吹倒草蓬甚多各家屋瓦亦多被吹下河中船隻亦有失事者四鄉航船均被風所阻昨日大半未到城北門外吊橋下最宜茶樓沿河窗槅悉被風吹落又北門外吳橋附近吹倒陳姓樓房兩間老廠裏地方裕昌碾米廠吹倒鐵烟囱一個西門外某廠亦有吹損鐵烟囱情事北門外雙河口傾覆磚瓦船一艘溺斃一名總之此次大風損失不貲云 
[鎭江]  
　　金融最近狀况鎭江洋釐近來逐步高漲昨日已達六錢九分二釐前昨兩日間計漲起三釐二五據聞因各業進貨用途浩繁加以巿上現洋缺乏供不應求故銀根頗緊 
棉紗巿價趨漲鎭埠棉紗巿面銷路活動加以來源稀少價格已呈有漲無跌之勢茲將本日（十九）開價錄下十二新機魁星二百三十三元十二魁星二百二十四元十四魁星二百三十五元丹陽舉辦平糶丹陽縣各紳富以米價昻貴民食維艱特於十八日在商會開會集議分任捐墊採購秈米設局平糶以濟貧民聞定於日内開辦 
[揚州]  
　　城鄉烟案彚誌縣屬楊家橋警察分駐所巡官高少堂十七日率警在高港拿獲販土著名之傳有功一名於十八日解縣辦又公濟製鹽公司畢序之子亞奇亦有運土吸烟情事縣署因據報告當派警隊長石春山會同警察第一分駐所羅戴兩巡官率領警隊前往徐凝門寓所搜查人證俱獲擬即解縣訊辦畢以名譽攸關挽南河下徐某關說出錢了事現爲王知事所聞將石撤差以示懲戒遺缺已委警所巡查郭體忠充任矣 
省委審理吞振宜陵巿共進鄉紳董許鼎前在縣署揑報東郭野田三鄉水災朦領積榖二百五十二石七斗在城變賣得價朋分塘頭鄉與共進毘連出而交涉未得圓滿解决遂控經省長委張子眞來揚調查一切張於十八日拘許鼎等在縣署鞫訊證據確鑿當堂釘鐐收押第二看守所至關係此案之警官孫占元則交警所看管候詳省署核辦 
商會呈報米價江都縣商會現據陸陳評價處報告米巿行情前於十九日轉報縣署察核計上色米每石十元七角中九元八角五分下色八元七角三分 
[奉賢]  
　　縣敎育會開會奉賢縣敎育會十九日開職員春季常會刁也白主席到二十九人議决（一）恢復縣自治案（一）敎員薪資以十二個月計算案（一）西三鄉學欵每月給發案（一）編輯敎育誌案共二十餘件經衆討論全案通過 
[嘉定]  
　　敎育研究會推定代表敎育頒布本省各師範區小學敎育研究會暫行規程應由各縣小學敎育研究會推定代表出席研究嘉定小學敎育研究會因於十九日午後二時假明倫堂開會到者七十餘人由陳嘉猷主席當經推定趙光榮湯兆桂張文祿三人爲代表 
[嘉興]  
　　部員察勘獄務司法都監獄司司長王文豹於日昨蒞禾察勘第二監獄當由汪知事方監獄署長陪往西門新建監獄察勘並至獄署巡視一週即於次日赴滬聞王司長此次南下除蘇浙兩省外尙須至豫皖贛閩諸省巡視獄務故回京尙需時日 
舉辦平糶先聲嘉興官紳以去歲本邑受災頗重深恐春夏之交米價昻貴曾於去冬一再集議撥欵購米貯存以作今歲辦理平糶之用現米價轉瞬十元貧民多仰屋興嗟故已决定舉辦平糶刻正調查貧户姓名以便按户發給執照分期往糴大約陰暦四月初即可開局 
　秋　價昻貴嘉興四　桑　已經上巿各鄉民以桑株去秋大水後多　爛不能生葉故多購買補種因此桑秧銷路頗佳價格亦遂飛漲最近巿價每元僅售五十餘株較去歲漲起一倍即　亦昻貴異常業此者莫不獲利 
[徐州]  
　　華洋義振分會成立十六日下午二時華洋義振會銅蕭沛碭分會在城内丁字巷銅山縣農會開成立會美英法人士並各縣官紳到四十餘人推舉銅山楊勉齋爲臨時主席通過簡章後經衆公推安士東·馬法典·谷生春·富於德·鄂來·顧子揚·王仲銘·黄鎭信·等爲分會董事又將工振事宜略加討論五時閉會來函 
[旅杭陜西學生姚效先來函]  
　　申報館鑒三月十七日貴報國内新聞攔中載有字林報西安通訊「危機四伏之陜西」一段中言「災荒一層京訊謂陜西水災甚重余個人實無所見即所遇之西人亦無一見之者至所謂十六縣被災者則毫無佐鐙」似未免有失實之處竊陜西自民國以來戎馬頻仍人民痛苦較他省爲最此國人所共知者也而漢南一隅僻處山陬年來劉存厚剥削之於前陳樹藩蹂躪之於後所有一點脂膏皆爲剥盡即若承平無事亦必待諸數十年後始能將元氣恢復乃者天禍秦民去年之雨自陰暦三月以至八月春間菽麥洋芋完全爛於地中毫無收成人民滿望秋間有收能以延此殘喘乃五六七月陰雨連朝山中苞榖黄荳等物已全無收成之望於是凡屬佃户見此情形旣畏地主之索租復痛妻孥之嗷嗷携家潛逃比比然也而平壩則沿河田地房屋被水冲没者尤衆人民全家淹没者更不可勝述沿漢水一岸被災更烈去冬效先南來道出漢水颓屋壞壁沿途皆是食樹皮草根者亦逐處皆有覩此慘狀心滋痛矣去冬尙是如此刻値青黄不繼其慘狀必更有烈於前者蓋亦事實之必然者也近接家報言陜南餓殍載道有邱姓者因餓極竟煮食其子女聞之痛心言之悽楚而賤鬻妻女剥食樹皮尤其餘事也陜南二十四縣無非災區哀鴻嗷嗷待哺無從此陜南賑災會劉宗向等之所以有文日之電也效先負笈萬里關懷維桑上述各情始爲目所親見繼則得諸鄉音及家報據吾鄉老人云較諸光緒三年禍尤過之是眞耳不忍聞目不忍覩者也上所述者猶不過其大概耳今以外報有「十六縣被災毫無佐證」等語誠恐有對於劉宗向之電發生誤會者愴懷桑梓拯救無從而二十餘縣之災民待救良殷因此將所知一切慘狀略爲陳述伏祈將此登諸貴報並望海内大慈善家洒一滴楊柳水拯茲哀鴻則感激之私不惟受者而已也陜南留杭學生姚效先叩三月十九日 
雜評一 
[各有心事（默）]  
　　今日政局醖釀中之各方面各人各有心事反對者各有反對之心事聯合者各有聯合之心事即沈默旁觀奔走調停者亦各有旁觀調停之心事然此各各之心事質言之又可謂爲合各心爲一心蓋其心事雖殊而圖固個人地位則一也夫惟各有心事不能揭以示人故雖相爭而表面莫肯發難亦惟合各心爲二心皆有切己之關係故雖不發難而暗中又莫肯相下此政局所以常在混沌中也 
非特政局爲然凡地方上結一團體開一大會議一問題亦無不各人有各人之心事而此各人之心事又無不爲各圖一己之便利因之反對贊成皆非眞心往復爭辨皆非誠意不過借以發揮各人之所欲此今日之社會所以擾擾而一事無成也 
是故今日無論何方面欲圖改進須先犧牲各人之心事能犧牲各人心事而後乃能出其純白之心以共事則事無不成出其純白之心以解决一切難題則難題無不立决 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[王省長察勘海塘紀]  
　　吳淞各團體歡迎之情形昨日上午九點鐘時江蘇省長王鐵珊自滬偕隨員與滬海道尹王賡廷·淞滬警察廳長徐國樑·各坐汽車並派騎巡隊護衞從軍工路蒞淞經過吳淞救生局由局預備鞭砲燃放汽車當卽停駛省長等均各下車由救生局城巿公所龔頌僖趙蘭墅金樹聲·吳淞鄉公所經董朱水澄·殷行鄉公所代表祝志澄·城巿敎育會王詠仁·寳山勸學所顧鴻儒·殷行鄉農會朱少藩·浦濱公益會陳維翰·吳淞救火會俞葆邨·四明公所謝瑤軒·蓬萊公所林瑞明等歡迎入座欵以茶點略坐片刻當有淞滬警察六區署長劉冶民謁見並有吳淞商埠局坐辦金其照到來晤談各人旋卽登車直赴寳山其時水陸軍警整隊迎接水利局總辦羅樹森及魏委員馮知事塘工局鮑梅溪次第接見當至海塘一帶察視至石洞爲止閱畢卽回塘工局午膳下午四句鐘時省長等各坐汽車抵淞由六區警署先時撥派長警在場彈壓直至寳山縣公共體育塲内由寳山縣交通事務局總董袁觀瀾·敎育會長勸學所長·學員徐祝平·吳淞商會正副會長顧丹巢張玉墀·吳淞鄉經董印湘蓀·貧民習藝所長吳子熙·同濟醫工專門學校校長阮尙介·中國紅十字會代表董驚人·防疫醫院院長曹思劬·中國公立醫院主任陳維翰·吳淞稽徵局長沈堃和·吳淞稅務所長魏之傑等一致歡迎入座亦備茶點當由袁觀瀾君致歡迎詞云今蒙省長蒞臨察閱寳山海塘工程係愼重水利起見感德之至但寳山縣交通事宜及吳淞開闢商埠後將來發展計畫 
亦望省長指示云云旋王省長云今到寳山閱看海塘工程蓋因該塘去歲受潮冲刷勢甚危險萬一開裂水决關係不獨寳山一縣全省人民咸受其害因此親蒞察閱務期海塘鞏固永除水患至所述發展吳淞商埠亦表同情云云言畢全體攝影時已五句餘鐘旋卽辭别回滬各團體代表送登汽車仍燃鞭砲表示歡送聞今日午後交涉公署開茶會由許交涉員介紹駐滬各國總領事與王省長會晤昨已遍發柬帖云 
[中美人士歡宴紀]  
　　昨晚八時美國商務參贊安立德（JULEANARNOLD）君與美國駐滬商務委員吳益德（LANSINGW·HOYT）君設宴於聯華總會請中美商界等領袖叙餐列席者如聶雲臺·沈聯芳·郭秉文·任筱珊·史量才任稷生·傅筱菴·陳光甫·郭標·鮑咸昌·吳寄塵·鄺富灼·王顯華·汪伯奇·張竹平·傅品圭·華衞中君等西賓如美副領事卜金斯（M·F·Perkins）·美丁會審官（RaymondPTenney）·美商會會長雷門（V·G·Lyman）·紐約中國公會會長勞伯孜（OwenFreemanRoberts）斐律濱科學會監督谷克斯博士（Dr·AlvinCox）·美孚洋行總理愛擎森（C·W·Atkinson）·提督輪船公司總理海本（G·A·Heyburn）·協隆洋行總理聶高萊（W·A·B·Nichols）·普益銀公司總理雷文（FrankJ·Raven）·大來洋行總理施挺（OGS）亞洲建築公司總理衞琛（PaulP·Wbitham）恒信洋行總理　禮睦（T·EDoremus）·影片家奥勃罕（I·O·Upbam）君等由安立德君·吳益德君·美國使署駐滬商務秘書林幼誠君·安立德君之秘書高立突（A·BlandCalder）君等殷殷欵待安立德君主席席次主席致詞謂今日中美商界歡聚一堂快慰何似中美邦交素睦近來更形親摯美國國内近十年中商務較益發達美政府對於國外貿易注意甚殷益以中美向來之關係是以尤覺其密切如美國設立種種團體研究中國之文化及政俗並蒐集中國之文物珍藏之於博物院可見中美友愛之眞况也又如美國敎會來中國甚久美商亦甚研究中國之政俗文化·言語及其他一切回美時輒稱述詳盡使美人知之能互了解而益聯絡進行也鄙人在中國數年曾游各處見中國發展之機會甚多因中國之潛力甚偉將來實可操發展之左劵現在中國所以不能發展者因如鐵路河道等尙未盡臻便利將來能逐步改良則前途之成就必甚偉大也上海一埠與海爲鄰復恰居揚子江口益以中外人才薈萃誠爲中國之最重要及最有發展希望之地登高一呼衆咸引領鄙人敬願在座諸公合力研究中美兩國之商務等互助進行至饒興趣而成功亦必較大也敬奉一觴爲諸公壽主席致詞畢復介紹谷克斯博士報告斐律濱科學會之組織情形並說明凡一國家設立科學會之必要又詳述科學會之性質謂其固足以提倡衞生更可發展經濟勢力也次介紹郭秉文博士演說謂對於中國商務所以一時不能發展之原因實以政治之紊亂·天災之重疊·投機事業之狂熱凡此種種雖或承友邦人士代抱悲觀惟自鄙意察之覺尙有可以樂觀者在蓋以中國政治腐敗雖達於極點然古所謂否極泰來亦實至理至於天災方面吾人但可以便利交通等方法以補救預防之即可無所慮也又若投機事業現雖失敗但可藉此得一大敎訓邦人士從此可舍迷途而入正軌亦何不幸之有總而言之凡上所述不能發展之難關皆係一時的現象此後積極興革機會正多又云胡不樂耶况中國之敎育現已甚有興隆氣象重以報館之發達職業敎育之勃興長途汽車之創辦道路協會之提倡該會甫爲一度之徵求二萬餘人即踴躍而入會可見邦人君子對於交通事業之興致甚豪也從前中國人士尙多不知注意美事現已大大不然從此敬謹希望中美人士愈相接近則愈交換智識商業亦因以愈臻發達也次中國公會會長勞伯孜君演說謂中國公會組織之大原因即爲中美人士之聯絡交誼此後甚願共同切磋進步也末復由主席介紹關係中國全國之上海重要事業向西賓詳細說明如商務印書館·華昌貿易公司·上海商業儲蓄銀行·及絲業由沈聯芳君等之促進鐵路事業由任筱珊君等之奮行上海總商會復辦商品陳列所卓著規模報界則如申報·新聞報等之發達敎育方面如郭秉文君等之熱心云云主席詞畢衆復相與歡叙一切至十一時半乃散席 
[關於浚治蘇州河之往來函]  
　　英商會欲歸浚浦局擔任總商會根據租界章程覆之本埠英商公會近以蘇州河日漸淤塞擬歸浚浦局浚治函請上海總商會研究總商會以管理蘇州河載在虹口租界章程應歸地方官經管且所以淤塞原因在租界垃圾之傾入兩岸居民之侵佔並非吳淞江水利工程局之放棄職務當即覆函請其建議工部局禁傾垃圾茲錄往來兩函如下 
英商公會致總商會函上海總商會台鑒逕啓者敝會全體會董以蘇州河之情形殊難滿意爲特函請貴會俯賜注意查此項重要水道遭受淤塞爲日已多攷其性質最足爲害致重要商業旣感不便復多費用影響利益實深重大敝會各董深悉所設水警巡視該河者頗能盡其能事又悉船户方面以貝德生案之結果對於近日之淤積殊不滿意此外尙有人焉於該河之得資利用俾爲自由運輸之坦途力謀阻止要知該河轉運之繁此項改革乃事勢所有也凡此種種情由於濬浦局總工程師一九一九年所刋「管理蘇州河最初計畫」書中大多論列綦詳於現時物質上之問題有工程笥質者均經紀載明晰並申述管理之紊亂有改革之必要至於前項工程問題於一九一九年有蘇州河濬導局之設以開濬租界以外之河身此事當爲貴會所熟知惟仍多淤塞漸致租界以内良好之河道亦受阻礙此應設法糾正者也又敝會各董咸以爲租界以内之開濬事務應請濬浦局擔任蓋以該局於此項工程籌備完全也應請貴會對於上述建議從詳研究並懇發抒宏議俾聆敎益事關重要至希見復爲盼此致順頌台綏 
總商會覆函逕啓者接誦貴會本月十三日來函爲蘇州河開濬　宜有所論列并囑發抒意見等情敝會今願以見聞所及者竭誠奉告尙祈省覽查蘇州河不在美租界内水利之事歸中國地方官經管此層載入虹口租界章程第八條諒爲貴會所深知該局辦理開濬事宜依據前項章程並無若何限制現在施工計畫計分三段自小沙渡至义袋角爲中段自小沙渡至梵王渡爲西段自义袋角至新閘橋爲東段中段工程自九年二月開始浚挖業於上年七月完工據報中段自浚治後中谼水深在潮平時平均八尺有餘船舶往來不復如從前之擱淺現正接開西段工程截至上年十二月止已開至談家渡方面至尊議所謂河身仍多淤塞一層據聞約有兩種原因一由租界内承包垃圾之人貪省運費任意將垃圾傾入蘇州河内致河身隨浚隨淤上年曾由該局函致交涉署請其轉商領事告知工部局將垃圾運至浦東漲灘堆置迄今尙未辦到一由兩岸居民將河身任意侵佔以致逐漸狹窄近日平均寛者不過二十丈狹者不及十五丈於河流航路均有妨礙敝會甚望各方誠意協助俾該局辦事困難之點得以完全消除尤願在本埠具有實力如貴會者對於該局議禁傾棄垃圾一層向工部局爲同情之建議實於該局治河工程裨益匪淺至於管理此項治河工程之機關敝會以爲虹口租界章程業已定明有歸中國地方官經管字樣自應仍照舊章辦理此致英商公會上海總商會啓三月十四日 
[調查九六公債穆代表回滬]  
　　定明日（二十二日）下午五時報告調查情形全國商敎聯合會駐滬辦事處前經駐滬代表會議公推龍欽海·穆湘瑤·江湘浦三君前赴北京調查九六鹽餘公債實况現除龍江二君留京繼續調查外穆君先行回滬現該辦事處定於二十二日（星期三）下午五時在天后宫總商會開會邀穆君報告調查情形該辦事處並已發出通告邀請欲知是案内容者届時到會云 
[國是會議組織大綱會開會紀]  
　　昨開第五次會議通過第四條中華民國八團體國是會議自本月十五日行開會式後已舉行組織大綱會之會議四次其情形均紀前報昨日下午二時各省區已到滬之代表仍假總商會常會室開組織大綱會之第五次會議列席者如沈信卿·黄任之·李俊夫·馬息深·楊春綠·崔　庵·孫庚三·何積煌·楊家燦·湯節之·邱心榮·蔡俊卿·邰蘭坡·温嗣康·王義甫·張仲仁葛光宇諸君公推黄任之君主席（一）先由主席宣告前議組織草案第四條「本會議事之議事範圍應以相度時勢之急要關於第一條之規定者爲限」請衆討論李俊夫孫庚三君等均主張删去主席付表决多數贊成通過（二）主席繼續原文第五條「本會議以召全國各省區過半數之一種團體以上代表出席時爲正式會議」請衆討論於是相繼提出修正案者共有六起（一）孫庚三君提出「本會議以召全國每種團體過半數以上代表出席時爲正式會議」（二）黄任之君提出「本會議以有全國各省區過半數及人種團體過半數之代表出席時爲正式會議」（三）楊春綠君提出「本會議以有全國十三省區内各有五種團體以上代表出席時爲正式會議」（四）邱心榮君提出「本會議以有第二條規定之過半數團體及其所推出之代表過半數到曹者爲正式會議」（五）何積煌君提出「本會議以有全國各省區到會各團體代表過半數出席時爲正式會議」（六）葛光宇陳家燦二君提出「本會議以有全國各省區過半數及與會各團體過半數之代表出席爲正式會議」公决將六修正案一一付表决以最多數贊成者作爲正式通過時黄任之君因事退席由馬息深代理主席卽將六修正案先後付表决計贊成第一·第二·第三·第四·第五修正案者均係少數綜計以第六修正案得最多數贊同卽作正式通過其全文如下「第四條本會議以有全國各省區過半數及與會各團體過半數之代表出席時爲正式會議」至是已五時許主席乃宣告散會 
[國民代表蔣夢麐之行蹤]  
　　在英考察敎育上年由商敎聯席會議及本埠九公團所推派之國民外交代表余日章蔣夢　兩氏余歸國已久而蔣則尙留海外迄未言旋茲由蔣之友人得來消息謂蔣氏赴美除代表國民從事宣傳外一方面尙受北京大學之委託赴英國考察敎育故蔣氏於兩月以前卽已離美赴英從事考察任務至歸國之期至早當在兩月以後云 
[中外要人往來訊]  
　　蔡廷幹昨日抵滬修改稅則會主任委員蔡廷幹君 
昨日（二十）由寗乘滬寗快車於午後六時餘抵滬現庽東亞旅館 
王寵惠今日離滬回國之華盛頓會議代表王寵惠博士定今日由滬赴京路局已備有專車將附掛於上午九時三十分開行之特别快車上赴寗轉車北上同行者有王正廷博士届時本埠各官署重要人員均將到站歡送云 
美公使今日抵厦門據外人方面消息美國公使許滿氏於前日離汕頭二十一日可抵厦門二十三日抵福州二十七或二十八日抵上海本埠美商會及美國協會准於美使抵滬日之晚假座禮查飯店歡迎届時當並邀中美各官署要人以及上海南京蘇州無錫南通各在滬重要商人作陪並聞公使於宴會時且有演說云 
德公使出京遊歷據本埠德人方面消息駐京德國公使柏雅不日卽須出京遊歷各省現在可預定之必到地點係天津奉天漢口長沙南京上海杭州此行目的注重在考察商務云 
[閘北公民自治會代表會議紀]  
　　聯合通信社云閘北地方公民自治會代表會原名滬北五區地方自治籌備會於本月十九日納捐人大會時公議改定今名自大會散會卽於是日（十九日）五時許召集代表會議公推張嘉惠主席又以前籌備諸君頗費心力乃有如許成績今日責任臨到吾人身上希望和衷共濟一德一心母負閘北公民之委託爲幸但今日爲本代表開始辦事之日所有辦事日程請先决定以清手續蔣介民云本會爲滬北商業聯合會同人籌辦今旣獨立所有以前一切文件賬目應移交本會接收辦理以清界限章漢邦云本會辦事時間應定爲每星期二四六等三日下午七時至九時爲辦公時刻以上兩案通過杜椿森云本會代表自然盡是熱心者然以辦事精神論總須推舉籌備主任以期以後辦事有人負責本席主張投票選舉正主任一人副主任二人其餘盡作籌備員可否請主席付表决章漢邦附議通過當衆投票結果盧煒昌正主任張嘉惠史觀濤副主任張嘉惠云本會旣經獨立以後經費應如何設備請諸君討論杜椿森云爲爭人格計由本代表等擔任如荷贊同請自隗始章漢邦云請推委員五人預算臨時及將來結果應需若干俟下禮拜二會議時提出籌畫進行通過當推定杜椿森史觀濤姜桓文朱健康張文忠等五人爲委員預算本會以後應需經費王錦文杜震兩君云今日開會時間雖多而諸君精神不衰足見眞正熱心并希望諸君以後到會辦事間仍如今日之踴躍爲幸主席云今日時間已不早如無提議請俟下次會議再决遂散會 
[航業消息]  
　　怡和得貴生輪船主來電該輪在台灣方面開駛時見有日本輪名StatsakazaMaru在台灣海中遇險船身巳遭重本之損傷將沉没當囑水手等駛近日輪援救船中職員云云以後若何則未有續訊也 
大德昌銀號本日有　洋四十一箱（每箱四千元）大條銀三百條（計銀三十三萬兩左右）運赴香港又裕和泰有小洋六箱（三十萬枚）亦裝至香港錦經綸裝出者計現洋五箱爲二萬五千元云 
英郵船腦佛爾號須明日抵此船中有英國條銀五十餘塊並雜貨一千七百噸又第文海號將於二十五日出口上海有中國烟葉五百包花生肉五十噸裝至英倫英公司於本星期内來滬之貨輪郵船共達八艘之多爲向來所罕有且該公司以英國總行發行公債添造新輪而上海航業之範圍勢力亦日益擴大故已在四川路七十三號組織大英銀行以航務而兼營金融事業平素該公司有一部份銀行事務附設輪公司内刻下已擴組成行矣 
邇日由滬赴港及往北洋之商輪頗多怡和洋行甚至無碼頭可泊無小工同時裝貨故各輪均不克如期出口大都延緩一天邇日如春生等輪赴港上海最多運出之貨爲荳餅一項每輪離滬均在七八萬件以上云 
法郵船亞姆巴士號現定四月二號由日抵滬翌日卽開還法國上海有赴德法兩國之留學生十二名已先購定艙位另有女學生一名亦同艙往法其中有五名係寰球學生會代訂者又安得來朋號昨日出口載去黄白絲及絲頭五百十三包華茶一千二百箱又高爾提埃號昨晨抵此現泊黄浦碼頭由法來申之旅客華人祗三名有兩人係留法學生之畢業回國者來貨以靛青洋酒爲多計二千件該船明日開往日本 
今日英印公司之貿德路號貨輪來滬船中由印運來有棉花紗四千餘包又托爾拉號亦將於本日至此裝來棉花蔴皮蔴袋一千三百噸二十三號又有那加坡號一輪載來孟買棉紗及花衣至六千餘噸之多又有西雪利亞號將於四月一日載大批花紗至上海云 
英印公司之中國航輪由格爾喀噠來滬後向例赴日本後卽逕自回印不再到滬本月三號進口之德加大號當時以罷工風潮未曾解决將香港貨一千噸卸在上海故此次該輪赴日後昨午又復來申特裝上次之港貨前往云 
[王寵惠述承認五年贖路原由]  
　　恐失友邦之同情 
國聞通信社云此次華府會議中國代表王寵惠博士自美返滬在各處演講華會經過情形頗爲詳晣且甚眞確博士近又對其至友某君談及中國代表所以承認膠濟路五年贖回之理由爲在各處演講所未道頗有紀述之價値博士之言曰魯案之膠濟鐵路問題中國代表始終主張一次即時贖回日代表則堅持以十五年爲期當時中國代表即將日代表無意交還及先允後悔情形在美報披露引起美國輿論之協助咸責日本代表不應出爾反爾日本代表至此始由十五年讓步爲五年後可由中國一次贖回當時中國代表尙擬堅持不允以期達到即時收贖目的對於車務總管會計師應用日人條件亦不承諾英美代表見中日兩國堅持情形漸有責備中國不能絲毫讓步之煩言且言膠濟鐵路爲日本佔據已經七年今即照日本所要求僅再管理五年耳中國對於以前强佔之七年無何抵抗而對於以後之五年堅執如是似非含有解决誠意且五年贖回尙爲有期的取贖若並此而不能允諾　勢必交涉决裂膠濟路將仍操之日人之手恐爲期尙不止五年至用人一節現在膠濟人所用日人有二千餘人此二千餘人亦有車務總管會計師等在内中國未曾引爲大患五年期間僅有車務總管會計師二人而中國則視爲非去不可見解似有差誤况膠濟鐵路如在華會不能解决則將來中國再欲達到收還之目的非中國眞有實力以戰勝日本不可此等時機固不能謂爲完全無之尙可斷言其爲非五年所能辦到戰爭時所需之軍費亦未必能較廉於路價云云此等論調頗有見之於美國報紙者其時中國代表一方面見輿論已非前此之濃厚一方面則太會閉會期近長此相持恐不能解决中國之損失將益大兩害取輕遂不得已而允諾日本代表之要求此係當時太會經過之實情實使中國代表爲國家權利起見不能不承認之否則必將失去友邦輿論之回同情云云 
[贖路集金會請免電費]  
　　國聞通信社云全國商會聯合會茲因續路集金一事接到福州總商會福州贖路集金會一電並附錄該會要求交通部援照賑災成案關於集金電文特凖免費電一則其原電云贖路集金刻不容緩敝省已從事募集惟茲事體大辦法諸待商榷頃上交通部代電曰北京交通部鑒贖路集金事關全國需爲事賊利在速成各省尤宜互通聲氣其策進行函札往還多　時日若概用電達需費不貲應請鈞部援照賑災成案關於集金往來電文特准免費以資號召面免耽延竚候明令福州總商會叩咸等語謹此奉聞如荷贊同尙乞協同陳請並希見復福州總商會福州贖路集金會咸 
[海工程師建議築堤南黄浦]  
　　浚浦總局海工程師考察浦江潮水速率頗急以致退潮淤沙不得宣洩故擬在南黄浦築一排堤俾潮水所至得轉輾於排堤阻擋旣可收其淤沙又得拒潮水之衝急聞已繪具圖說擬具計畫提出會議一俟决定卽當實行興築云 
[俄災賑濟會籌備開幕]  
　　本埠俄災賑濟會開幕在邇故日内籌備開幕一切事務甚形忙碌聞該會昨日特函致華商電車公司請其在電車上懸掛各項廣告以資鼓吹又向先施永安南洋興華泰豐邁羅振華各公司徵集物品分贈募捐人藉作奬勵又該會演講股幹事梅雲英女士因事赴潯並帶有俄災印品及圖畫各件隨時提倡該會議决每晚下午六時各股主任與常駐幹事須會集互相報告本日進行狀况及協商翌日進行事宜星期日仍須辦事免碍會務該會又議定明日二十一號正午十二時假嶺南樓宴請各報新聞記者至原定二十二號行開幕禮之期現改爲董幹兩部預備會議討論二十五號之大會方針又該會推吳小雲趙義民爲文書股幹事王次賓張炳榮爲交際股幹事云 
[紗業勸募振欵近聞]  
　　上海紗業代表因附加振捐已奉令取銷改爲自由募集振欵當卽邀集同業開會提議勸募方法經該業各號執事當塲認定數千元業經該代表據情報告縣商會詢問是欵應由商會轉送征收紗稅局抑由紗業直接報解該會接函後已知照該代表將該項振欵直接送交惟將數目函報來會以便列入捐總並聲明如有業外人竭力輸助者多多益善以符善舉性質務請設法勸募云 
[總商會復學商公會函]  
　　爲反對銅圓紙幣事上海總商會昨復南巿學商公會函云逕啓者接誦來函具徵關懷圜法至爲佩仰查發行紙幣須得公衆信仰始能在巿面流通决非孤行己意所能成就銅元紙幣各方反對旣已如此之烈彼創議人爲自身利害計諒亦不致違反公意輕於一試如果毫無覺悟獨行其是敝會亦惟有根據歷次宣言通函南北各錢業一律拒用以冀自衞而息禍源尊處有何良謨並祈見敎 
 
 

Page 15

 
 
[紀前晚之風雹]  
　　前晚十二時許本埠忽起颶風勢甚猛烈浦江中東西沿灘所泊大小船只一時頗有走錨斷練者救生局聞警立發信號分派救生小輪及各巡船出發施救撈獲無名男屍一具昨已函請法庭派員相騐而陸路上之房屋亦有遭風吹坍者直至四時許風勢稍殺但聞本邑西南鄉離城五六十里之曹行鄉一帶且曾下雹致田中所種春熟大受其害云 
[律師公會選舉餘聞]  
　　王言綸電請部廳糾正上海律師公會改選張一鵬爲會長後昨日本擬開評幹聯席會議並預備歡迎新會長出席嗣因尙未佈置完備乃訂定明日（二十二日）午後開歡迎會惟前日當選之評議八人中有李昌湯應嵩孫鑑三人票數相同除李昌當選幹事外孫湯兩會員用抽籖法結果以孫鑑當選爲評議員湯應嵩改爲候補第一又聞該公會昨日將欠費會員三十九名開單具文呈報江蘇高等廳並上海地方廳備案查考云 
上海律師公會前日開會選舉正副會長當時會塲上即有會員以不足法定人數爲言謂爲違法者自散會後卽有王言綸律師電呈北京司法部及江蘇高等廳請予糾正茲錄其致部電原文如下北京司法部鈞鑒十九日上海律師公會開會照名册會員到者未及半數遽行選舉顯違定章應請大部依法糾正詳情另呈謹先電聞律師王言綸號 
[輔德里加租之情商函]  
　　法租界福煦路昆連之輔德里一帶房屋上年三月間每幢加租四元至陰曆年終又發通告自本年正月起再加二元竟欲達二十元之巨該處居户無力擔負曾經函請滬西商界聯合會出爲援助懇免加租復又函致法租界商業聯合會轉請新瑞和經租賬房務乞取消前議茲將該聯合會原函錄下逕啓者日前爲貴經租輔德里加租事接有衆居户聯名公函備陳困難敝曾職任調和不分畛域爰特代函請願懇予免加諒邀台鑒第據該公函所云是該項房租於上年三月份加租四元每幢已達念元左右鄰屋已較爲貴上年因受交易所影響英法公堂頒有取締加租禁令今該處内外房屋竟欲加至二十元更與鄰屋相去懸殊該居户力難擔負爲再函懇務祈鼎力維持轉請該房主曲加體恤展緩增加以順衆情而免紛擾能否可行乞速賜示曷勝盼禱云云 
[永成里房客向交涉署請願]  
　　房客數房東蔡成生三年加三倍租金之罪 
國聞通信社云日昨本埠東百老滙路永成里房客假寗波同鄉會開緊急大會男女共到一百四十餘人當由方俊君報告開會理由大致謂吾人居住永成里以來前受惡租暫且不論惟自去年正月起導上海加租之禍我房東蔡成生實屬第一人迨後全滬恐慌不料彼又於公堂通諭限制維持安寗時竟發通告强加倍前之租金置吾人於死地因之設法懇請希望其自覺取消兩月於茲不料房東竟用律師名義限二十四小時迫令照加否則控追此種情形何能忍受云云隨各房客同起發言無論如何誓不承認一年雙加租金情願犧牲一切言至此怨聲雷動遂推出代表十二人往江蘇交涉署請願邀求中外官廳援救茲錄請願書如左 
爲蹂躪居民不堪痛苦請願鈞署咨會領事團及公廨共主公道以安民命事竊民等住居東百老滙路永成里地方此屋係戊午年十月告竣原定租價衖口雙幢每月三十元衖底雙幢每月二十八元前街房每月十六元後街房每月十四元單幢每月十二元於己未年終房主發通告準於庚申正月起加租雙幢四元前街房二元後街房一元單幢一元當時各房客俯首聽命一無違言乃甫及一年於庚申年終又發通告有葛福來律師署名準於辛酉正月起加租雙幢八元前街房四元後街房二元單幢三元當時各房客以陡加重租不堪負擔推代表八人至房東蔡成生處情商免加或懇酌减輕彼竟拒而不見復公函請求彼亦置之不答各房客無法可想只得聽從重加蓋因屋内有自裝物件或有電料或有門面一旦拆卸損失更大故忍痛而住不料房東蔡成生貪利無厭於上年陰暦十月底又發加租通告雙幢十五元衖底雙幢十七元前街房十元後街房八元單幢六元末有葛福來律師署名復注有（如嫌租加昂貴儘可高遷）字樣其持勢强迫情見乎詞本里房客接到通告後羣情惶急蓋以雙幢旣增至四十元再加十五元則爲五十五元衖底雙幢旣增至三十八元再加十七元則爲五十五元前街房旣增至二十二元再加十元則爲三十二元後街房旣增至十七元再加八元則爲一十五元單幢旣增至十六元再加六元則爲二十二元如此暴租公廨於十月二十七日取締加租之公佈及他中外官廳關於加租之禁令具見保護商民維持閭閻治安之至意凡屬房客同深感戴乃本里房東蔡成生視此等訓令若無覩頻年加租誅求無厭各房客不得已組織永成里房客聯合會並加入上海各路房客聯合總會共籌和平方法曾於陰暦十月二十日請房客聯合總會致函與房東蔡成生請打消加租之議時隔月餘未見答復再請房客聯合總會致函質問又不致答各房客靜待房東覺悟收回不法加租詎料其恃勢凌迫並將二百二十八號房客祥興號及八百三十七號房客樂長根房租無端拒絶不收其用意歸罪於房客欠租藉以揑詞勒遷險惡可知查本里隣近之房租東首天主堂之産洋式街房每月每幢十五兩每兩以一元四算不過每月二十一元西首德里洋式街房雙幢每月三十一元雙幢住宅每月二十八元其他隣近房屋租率與此相埓獨永成里房租三年之間加增三倍超過隣近房價二倍背公理絶人道仁者均抱不平而蔡成生殘忍成性刻復用律師葛福來之信恐嚇限二十四小時迫令照加違者控追逼我居民於死地因之全路哭天無路惟有呼籲鈞署速施鴻恩仰請公廨維持限制加租公佈以儆刁惡而維善良公便德便上呈俆味青等一百四十一家同叩 
[昨日金價又跌]  
　　昨日先令掛牌無變動印匯小一羅比美滙大半元東滙小半分德滙小五個馬克五月份期金上午開盤爲三百二十六兩五錢嗣因各銀行滙兌内盤見硬期金價到過三百二十八兩五錢旋接香港電報先令放長零二五於是金價步步低小午刻收盤爲三百二十五兩三錢至午後先令開出勿動而先令滙率之内盤買價照掛牌可放一辦士三七半賣出一辦士五美滙賣出亦可放二元五角進者二元七角五分東滙出者每日幣小二分八七五進者三分一釐半於是金價更鬆最小跌至三百二十四兩一錢收盤時稍好五錢爲三百二十四兩六錢較上日又跌銀一兩九錢今日（廿一）大條銀價恐有縮小而期金價不易驟漲蓋此數天中之絲茶等出口較多進口货略少且觀察今後之先令長多縮少也 
[糖北貨之巿况]  
　　洋糖太古三半温糖昨售八兩一錢成交不多四温存貨最多各埠來信云已跌銀二錢東洋車糖亦看鬆勢因大阪各廠所存糖坯豐厚之故漳青昨到四千餘包省包吕宋青亦到二千餘包一號青討價六兩又二號五兩八錢各行未曾成交預料月内之巿况跌多漲少也 
川占去冬因川河水涸來源絶跡價遂漲至三百兩上下今春以來雖有到貨亦不見多昨日悉價已至二百三十五兩統占二百三十兩惟西占銷塲呆滯價亦跌至八兩八錢云 
湘蓮去年産額不多各埠存底咸供不應求今春來源仍稀故價堅定昨常德衡州蓮售開二十八兩五錢至二十七兩五錢饒州本牌蓮三十一兩至二十九兩 
桃玉昨接漢口快信云商桃玉洋商已停辦致價已跌至二十八兩至滬上之銷塲亦祗内地爲主洋商出口不多幸存貨不豐價尙售三十一兩津桃玉三十五兩 
[昨晚滬寗特快車又遲到]  
　　昨日（二十日）滬寗路由寗開滬之特别快車因津浦路車到浦口慢二時之久滬寗路車在寗等候乘客渡江搭車故特快車到滬已十一點鐘計逾時一點鐘矣 
[公共租界之保安談]  
　　公共捕房警務長麥高雲氏以邇來虹口一帶盜匪横行越貨傷人之案層見迭出若不嚴密防範不足以保治安故昨特通飭老閘總巡新閘靜安寺戈登路等五捕房捕頭自晚間七時起各選派中西包探會同滙山虹口哈爾濱楊樹浦等各捕房通班中西探捕在各該管區域内搜檢行人有無夾帶實彈手槍凶器等危險品物作不法之事以免匪類溷雜其間而寒匪胆保全公衆安寜云 
[緝獲寳通路刦案兇盜]  
　　閘北寳通路趙師復家被盜夥刦傷斃傭婦一案業經淞滬警察廳縣賞通令各區署所協緝兇盜茲經五區杜署長派巡官陳蘭帶同眼線會同法捕房探捕在霞飛路草棚内捕獲盜犯杜來佩（即杜四）又在法界新開河捕獲王才林（即小膀子）訊據供認當日夥刦得贓分用情形已解廳轉送護軍使署矣 
[反對烟酒附捐之聲浪]  
　　壽縣商人以歇業力爭國聞通信社云安徽壽縣商人對於烟酒附捐反對甚力昨日全國商會聯合會事務所曾接該縣商會來電云此次烟酒附捐敝縣業援浙例竭力抵制倘不邀免甘願歇業伏即鼎力主持該事務所接電後當即復去一電其文云壽縣商會鑒奉電悉烟酒附捐一事前准山西曲沃縣商會所稱各節業於上月寒日據情電呈財政部准將此次加征災賬附捐取消以紓商困嗣以浙省軍民兩長鑒於浙商之反對於本月冬日電陳中央請將貨稅附捐及烟酒附捐一併停止又經本所援例電請内財兩部督辦賑務處烟酒事務署曁各省軍民兩長一律停止征收各在案現雖未經解决當始終力持期達目的准電前由相應將經過情形奉復卽希查照中華全國商會聯合會總事務所 
天馬畫會此次開會三日昨晚閉幕茲攝王一亭所君繪「劉海仙」如左 
[菸烟聯合會開會紀]  
　　中國烟酒聯合會昨開會議到者頗衆首由主席報告開會業旨畢即分别提議各案茲將議案照錄如下（一）提議烟葉公賣費擬由浙十區代收事公决西烟代征各省公賣費後商貨改道未見其利苟蘇費浙收商業必受阻礙萬難承認（一）提議江寗一區分棧改組事公决名爲組實圖官辦分支棧歸商承辦行之數年公商交便今一區擅改定章置商情於不顧急應力爭以維原案（一）報告閩土酒帮來電查詢附征一成賑捐事公决賑宜捐助不應苛派即行電復原電如下來電已悉附征一成賑捐此問一致否認祗可自由捐助不願按貨帶征特復 
[友華銀行滙巿報告]  
　　昨日友華銀行滙巿報告云星期六日倫敦大條銀價近遠期均未動紐約銀價漲至六角四分八七五倫敦紐約滙價爲四元四角三七五今晨此間各國滙價除美金長至六十七元七五日幣落至六十八元七五外餘均弗動晨間巿價堅定英鎊成交價三四月份三先令三便士二五五六月份三先令三便士一二五美金成交價三月份七十二元一二五四五月份七十二元午後巿况轉硬投機家紛紛售出英鎊售開價三月份高至三先令三便士半四五月份高至三先令三便士三七五美金售開價三月份七十二元半四五月份七十二元二五星期六日美國及歐陸均在倫敦售銀印度購入紐約巿况無可報告 
[青年會之慶功褒榮宴預誌]  
　　今晚在一品香本埠青年會定於今日（二十一）下午六時半假西藏路一品香大廳開二十二週紀念徵求大會慶功褒榮宴并舉行贈奬禮柬邀軍政紳商報學各界本屆徵求得五十分以上之各隊隊員一體與宴屆時并請許秋颿交涉使演說海軍蔣印秋總司令贈奬聞此次十二隊中個人分數最多者第一潘志銓君得奬金牌一面（上海總商會會長聶雲台贈）臘明燈輕便打字機一架（老晉隆洋行贈）第二李觀森君得奬金牌一面（上海銀行公會會長盛竹書贈）金手表一只（上海美華利鐘表公司贈）第三盛澤承君得奬金牌一面銀碗一座（時新首飾公司贈）十二隊中個人得會員最多者第一陳勇三君得奬金牌一面（特派江蘇省駐滬交涉員許秋颿贈）大銀杯一座（先施公司贈）第二楊梅南君得奬金牌一面（上海紗業公所總董聞蘭亭贈）英文小說一部（中美圖書公司贈）第三周茂蘭君得奬金牌一面照相器一具（柯達克公司贈）十二隊中個人得童子會員最多數者爲周敬忠君得奬金牌一面（本會會長王正廷贈）英文書一部（伊文思圖書公司贈）童子隊員得分數最多者爲文毓英君得奬美國歴史一部日用字典一本（均中美圖書公司贈）次多者爲王衡君得奬中華國音留聲機片全副（中華書局贈）絲巾一條（中華工業廠贈）又徵得童子會員最多之博愛隊贈以紀念繡旗一面懸掛會中永留紀念此外每隊中得分數最多之個人除己得奬外有董芝初·李啓藩·干儒堂·胡世烺王步賢·許秋颿·陳協之·王懷仁·楊淞生·林幼誠·張嘉甫·徐慰萱等十二人各贈該會金質表墜一枚隊員中滿三百分至五百分者贈呢旗一方五百分以上者贈該會金針一枚又無論何隊得百分以上鐫其姓氏於紀念銅碑并贈謝狀一紙計有一百九十人姓氏不及備載凡服務該會徵求會五年以上每次得百分以上者各贈以服務有恒之金質章一枚云 
[曁南學校校董會决議案]  
　　擴張海外敎育籌備新校舍前晚曁南學校在一品香開校董會到會者袁觀瀾　任之張劍心（代表鄭洪年）孫哲吾（代表葉兆崧）張君勱（代表范靜生）顔六乘（代表林熊徵）許冀公（代表李登輝）史量才胡道南（代表陳炳謙及簡照南）韓希琦柯箴心趙厚生并代表林文慶等十餘人當由到會校董公推趙厚生臨時主席趙君起立致謝到會各校董并報告曁校敎育概况後即提議案三條（第一）擴張海外敎育案大旨謂南洋各屬華橋十九從事商業商業敎育大有擴充之必要本校雖設商科遠隔萬里尙不足以普及擬仿歐美校外擴充敎育之意自下年度始就英荷美暹法日各屬重要商埠提倡推設商業補習學校其常年補助經費由本校商科大學經费内節出擔任其敎員即委託本校商業師範兩科之畢業者擔任云云議决將前與東南大學合辦商科大學之經費完全移出以一部自辦專門部以一部擴張海外商業補習敎育之用（第二）設置新校舍籌備會案大旨謂南京校址面積不過三十餘畝前以有人滿之患將商科移滬近則滬寗兩校又苦人滿而下年度開辦女子部時更無校舍不能不速籌建新校遂在上海附近滬寗車眞茹站附近購得地二百餘畝今後設計繪圖募欵建築必須設置籌備會協力統籌云云議决即設新校舍籌備會由全體校董擔任并另由籌備會内推出辦事委員七人當推定黄任之袁觀瀾鄭紹覺韓希琦史量才柯箴心趙厚生等擔任并推齊督軍王省長爲籌備會名譽會長（第三）規定校董職務規程當推起草員若干人重行起草俟徵集各校董意見後再定議至此已將十一時遂散會 
[南碼頭輪渡之實行]  
　　渡夫龔計生之熱心毅力浦江中渡船除浦東各大公廠有小輪專駛裝載工人外餘向用民船潮汎人稠時聞肇禍南碼頭渡夫龔計生有鑒於此緣擬改用輪渡以杜危險而淺見者流反加掣肘計生不辭勞瘁奔走呼號得朱叔源孫志山龔懋恩羅守賢朱福田凌伯華諸君之贊助將此計劃施諸實行頃輪埠已告工竣陰暦三月初一即可開輪矣惟聞該渡口渡客十之四係常年統包年給費四五角不等一歲收入約有二千餘元今經改組後爲豫杜糾紛計在原有渡船七艘中抽出三艘專載包客但三艘船費年須一千四百餘元年收包銀二百四十元不足有千二百金之鉅茲將輪船一艘渡船四艘之所入充之羨補不足適得兩平計生係耶教監理會中人受宗敎默化力絶强奔走公益有辭艱苦日食不繼亦所不計前曾提倡將營業所入十之一辦理善舉曾築石路一自碼頭至甘露庵並修橋梁多座計費銀千二百餘行者便之去夏又在浦西建一渡亭費銀二千七百餘計生在烈日中奔走王一亭諸君之門卒得其襄助以底於成計生不多識字顧砥行刻苦摩頂放踵利天下爲之蓋墨家者流也 
[探報梟匪圖謀刦掠之防範]  
　　江蘇水警第一區總署茲據偵探報稱近有著名梟匪蔣子榮陳老窩子趙大個子何子仁等潛匿浦東南滙縣境之張江栅地方日前糾邀大帮匪徒議定先行擄刦某緝私營槍械子彈然後分帮刦掠各鄉等情沈區長據報後以事雖出自傳聞未必定成事實惟爲防患未然起見當應加緊查拿以杜釀成巨禍除特派范分隊長率帶師船迅赴浦東各河港嚴密梭巡外所有張江栅一帶於昨日令飭蔣分隊長督帶師船數艘分泊附近各要隘妥爲嚴防並當注意偵查倘有蔣子榮等及形跡可疑之剿湖人等逗留鄉間者均着嚴拿解辦 
蘇屬緝私石統領亦據訪聞現有巢湖帮梟匪在浦東地方集衆會議擬欲搶奪某營軍裝意圖刦掠各鄉富商財物特於昨日飛令所部第二第三第四各緝私營從速轉令泊防各港境内之巡緝師船加意嚴防另派槍划往來游弋遇有形跡可疑之船隻經過管轄汛地者務當詳細檢查勿得稍懈云 
[合衆交易所控案之近訊]  
　　登報催向瑞琨張丹许室案南京路合衆晚巿交易所（現已與滬商合併）前理事長向瑞琨會計主任張丹庭及張子孟定自被該交易所在公共公廨呈控三次取去銀洋二十四萬元後向瑞琨張丹庭兩人對於此案關係較重故皆避匿以致迄未傳到交保但原告不能因此將案久懸故昨晨由代表律師稟准公堂將於今日起登報兩星期傳達倘逾期仍不投案原告即請求缺席判决云 
[少年宣講團游行宣講紀]  
　　少年宣講團於昨日（十九日）派游行宣講隊胡硯香甘梅嶺谷劍　吳見親李行素陳賢本等隨流動敎育館往吳淞鎭宣講計分二處一在上海吳淞車站聽者百餘人二在吳淞鎭大街聽者三百餘人講題爲家庭學校社會敎育三者均宜改良提創人民與國家之關係宣佈國内外最近之新聞烟酒賭之害以極通俗之言詞宣講故頗能使聽者感悟講畢後舉行通俗游藝絲竹國恥歌亡國苦五更調醒民歌等尤能提起聽者興趣聞該團下星期出發地點爲浦東云 
[旅滬潮州學生會常會紀]  
　　潮州旅滬學生會成立業已二年去冬該會爲便利會務進行起見集議多次决議採用理事制以資發展昨（十八日）特假座洋行街潮州會館開第四次常會到會會員甚夥當經主席宣佈開會理由并報告會務情形後乃選舉理事員十二人聞該會議决增設出版敎育兩科擬於暑假期内發刊雜誌并辦義務小學云 
尙有本埠新聞等轉入後頁 
雜評二 
[政治臭味（旡用）]  
　　政治原有獨立性欲談政治則談政治耳光明磊落無所用其遮遮掩掩設遮遮掩掩而談政治彼自以爲巧其極也未有不成爲拙吾觀於某國之對華政策無往而不云親善無往而不受嫌疑何者爲其含政治臭味太多也含政治臭味而談敎育敎育必成爲奴人之敎育而談實業實業必成爲詐欺之實業而談經濟經濟又必成爲侵略之經濟偶試之而反對之聲頻起所獲效果爲人之對其一舉一動幾無一肯深信而不疑國而至於無一爲人肯信是爲精神的破産雖未遽敗其敗必矣 
推是以論談衞生談交通談水利而斷斷不可步乃後塵而含政治臭味衞生衆人所樂聞也果存厲行衞生之熱心儘可將如何如何之衞生方法公告有衆其誰不感而必曰爾不能衞生焉吾代爾辦代辦衞生者卽奪其權也而含政治臭味矣交通亦然開闢道路必吾代爲之稍有國家思想主權觀念者其誰不起而反抗水利亦然謂將據潮流之所及以爲吾代執行之理由則天下之氷發於一源寰宇五洲統歸我轄可矣雖欲謂其無政治臭味孰從而　之卒之胥應辦之衞生交通水利而盡生梗阻不亦大可惜哉 
吾故曰當世人士眞有謀利國福民長治久安之道者以痛除政治臭味爲第一義 
 
 

Page 16

 
 
本埠新聞二 
[普濟善堂十週紀念]  
　　虹口華記路普濟善堂自民國元年由發起人捐資創辦逐日上下午施醫給藥及冬散放米衣辦理以來已屆十載原發起人周子慶何積璠祝堯勳等於前日下午二時邀集同志在該堂舉行十週紀念到者數十人由周子慶主席略謂本堂從自民國元年創舉以來今已十週加惠窮黎口碑具在固毋庸吾人自炫其是然而木本水源要皆四方善士解囊資助之功至於本堂歷年經過情形以及收付賬目雖曾約略報告特是綜其成績未免相形見絀現屆丨週紀念正逢其會茲擬繕造總報告藉資紀念而昭成績定其名曰十週紀念錄諸君以爲若何經衆討論一致贊同當付文牘科着手進行散會已六時云 
[募欵添建醫院房屋]  
　　天津路紅十字會時疫醫院舊址今年北巿醫院遷入後原有病房將不敷時疫應用時疫醫院開幕在即亟須添建房屋以備收容窮苦無歸之患疫病人該院黄子靜醫生素熱心慈善特發起緊急募捐擬於短時間募集鉅欵趕即動工建築一寛敞樸素之病房專爲免費病人臥宿現尙未能收到滿數世之善家其各慷慨輸將亦功德事也 
[體育專門學校之遷居]  
　　體育專門學校開辦五載成績卓著近因新舊同學人數過多校舍不能容納於昨日遷至閘北寳興路與東南高等專科師範附近該屋建築未久形式整齊空氣清鮮運動塲頗大研究體育可謂得地聞今年上學期畢業有浙江舒任堯江西李光昱安徽徐承義江蘇陶寳信王維善張繼珪福建黄伯廷陜西賈生祥貴州張河北張先發周國治何建衡李旭初謝長安謝倫書河南王釗等十八人云 
[浦東杜行鄉民壩斷河道之反對聲]  
　　浦東杜行鄉公民邢志剛康正楣康以縠范連夫等三十餘人昨致南滙圖區聯合會公函云敬啓者沈莊塘范家浜西大壩前經志剛曁正楣等先後函請開通以救疾苦志剛之函係指前日雨水多時而言正楣之函係指現在而言蓋西鄉　處低窪河道淺　四壩不開潦則易盈旱則易涸亦地勢爲之也今清明將屆而内地支河乾涸不能進水若不開壩數萬畝良田勢必不能種稻此等切身之害凡屬農夫衆口一詞夫開河欲有益於農田今反有害於農田諒非諸之所樂爲也更以全邑論之南滙素爲中縣其水利全恃黄浦在昔出口之河稽諸邑志不下數十條今則僅有閘港王家浜周浦塘白蓮涇四河出浦之河反少於奉賢小縣無怪旱則不足以汲引潦則不足以洩瀉連年荒歉良有以也證之往歲大水則沈莊塘范家浜之不容壩斷固不待言而明晰矣在恃壩斷之說者徒鰓鰓以混潮爲慮不知僅塞沈莊塘南北混潮亦進且皆積於此不通之河内則沈莊塘更易淤塞無疑此其理在稍明水利者類能言之貴會諸公研究水利有素究應如何辦理懇祈公决施行不勝翹企待命之至再孫熊有築瓦筒之說經紳業等博訪周諮咸謂瓦筒混入清出其害更甚於壩斷且謂二十六二十七圖於十二月三十一日在司年王掌生家内開會議决云云全屬子虚純係孫熊假名欺飾破壞公益合併聲明 
[霞飛將軍留新影]  
　　先施公司屋頂樂園主任徐君卓堯將霞飛將軍自出都以迄沿途歡迎情形並滬上各界招待閱兵各節攝成影片以饗觀者今自二十二日起連映數天云 
[閔行普安堂催領寄柩]  
　　閔行普安堂通函寄柩家族云謹啓者茲奉上海縣知事沈佈告内開查普安堂經辦各善舉寄柩一項原定本以一年爲限現除每年自葬公葬外寄柩約有四百餘具之多遠或二十餘年近或十餘年久寄拖延習不知怪現議將民國元年以前久寄之柩限定十一年清明節内嚴催領葬倘仍故延一律堂葬不得通融 
所辦誠是准予給發佈告敝堂深恐寄柩各家族或未週知特再函告務祈台鑒閔行衍善普安堂謹啓 
[上海煤業交易所議决解散]  
　　法租界天主堂街上海煤業交易所資本金實洋八十萬元近因潮流不順於昨日午後召集全體股東二百餘人開會集議進止方針法捕房預派探目程子卿包探曹義卿等到塲照料開會時經由主席報告一切賬略經衆討論良久多數股東贊成解散請主席表决並推謝培生汪舜山劉吉屏蔣麟百等四人爲檢查員清理賬目議畢散會 
[運鹽涉訟案之開審]  
　　顧念慈已到案顧念慈擔保海昌公司主人傅昭昌與日商大安公司訂立運鹽合同因傅延誤船期及拖欠水脚該公司乃投公共公廨起訴傅因已入外籍傳不到案而顧則稱病亦未到案交保故公堂前曾諭派員調查顧之病症再核等情經紀本報昨晨本案正式開審首山檢察處西員上堂稟稱前奉堂諭即往顧家調查至則據其家人云顧已出外就醫迨登樓查察見室内有鴉片烟具陳列鴉片烟槍尙有熱氣顯係顧甫經吸畢遂命其家人着顧速投工部局醫院騐病據西醫騐單報告顧並無病可以到堂稟畢將西醫騐單呈案至是顧念慈之稱病希圖卸責眞相畢　原告代表律師即起立譯述案情誦讀兩造所訂之合同以最要條件係第六條内載明運鹽水脚洋每噸四元一角第八條載海昌每日運鹽之數須五百噸否則每日須賠償損失洋二百五十元第二十四條係規定本合同全部由保人擔保履行云云並向大安公司日人廣安與三石衞門詰據供稱去年與被告訂立運鹽合同數爲一萬噸被欠水脚洋五千四百五十八元一角三分被告之船停於十二圩六日延誤船期照約每日賠償損失洋二百五十元計算應賠一千五百元原告因此受他項損失共計二千元云云旋由顧之律師向該日人船駁之下陸襄讞及日副領事諭改期續訊 
[西醫剖驗葉杏村之結果]  
　　並非嚇死滬西草鞋浜鄉婦葉金氏以其夫葉杏村之死係被債主戈登路二十一號門牌看門印度人某甲索債拖曳受傷驚嚇所致報由該管捕房稟請公共公廨相騐未明諭候西醫剖騐並傳該印人到案訊核各情已誌前報昨晨關讞員會同英赫副領事升座傳訊即由工部局醫院醫生上堂聲稱剖騐得死者内部有病其腸胃已爛有一孔並非毆傷亦非嚇死並將騐單一紙呈案而債主印度人亦遵傳到堂供稱本月十二號下午我雖與二百七十九號印捕往死者家中索債但未見死者本人是日共去兩次均未遇見等語中西官訊畢判曰案據西醫剖騐葉杏村久患胃病癆疾身死並無别情應着屍妻葉金氏領屍棺騐 
[兩汽車又傷兩人]  
　　昨日下午二時許某號汽車駛經膠州路撞倒寗波人蔣仲山碾傷腿足當由靜安寺路捕房四百七十三號華捕到來將汽車號碼抄錄另雇車送受傷人往仁濟醫院醫治一面歸報捕頭候示 
又有四千零六十九號汽車於昨下午六時許駛經東西華德路新記浜路口撞倒行人曹德章跌傷頭部等處由提籃橋捕房八百零七號華捕瞥見前來押令汽車載送受傷人往同仁醫院醫治即持傷狀單帶該汽車夫入捕房稟候捕頭發落 
[包車夫徐阿二跌斃]  
　　民國路安仁路口醫生何理中家所用之包車夫江北人徐阿二昨午因有女傭命徐登玻璃天幔上收取所曬之枕頭衣偶一不愼失足跌下立時因傷致斃由警報告一區二分所令飭三舖地甲投報地檢廳稟請相騐何理中以徐屍置在家内諸多不便將屍車送新普育堂太平間内候示下午檢廳委孫檢察官等蒞堂騐明委係因跌傷斃命判何備棺收殮 
[兩工人觸電殞命]  
　　楊樹浦公平紗廠日來雇匠修造大烟囱管前日下午有小工徐州人劉文義安徽人龔興大等登高工作並用鉛絲紮縛詎料碰着電線以致劉龔二人頓時觸電而死當由巡警報告警區令二十三保分十九圖地保勳勳投報地方檢察廳委派何檢察官毛檢騐員等前往騐明判令屍屬棺殮昨午該地保又投廳稟稱劉龔二人死於非命屍屬要求紗廠從優撫卹至今將該屍棺抛在該處不允遷去爲此來案稟陳何君諭飭聽候核示 
[火燒木作塲]  
　　昨日午刻十二時三十分鐘滬城文廟路後面永春里内某姓作塲派學徒煮飯不愼延火木花堆中頓成燎原之勢當因四週俱搭蓆棚易於着火一時紅光燭天不可收拾該區二區二分駐所近在咫尺立發電話通知附近三區救火會到塲救熄未致蔓延祗焚去木料及蓆棚而巳 
[押店主指控夥友串同縱火]  
　　新閘路滋豐押店於本月十一號早起火焚屋一間曾誌本報茲經該押店主蔡鴻光查悉是日之火係夥友蔡晋卿邱永發鄭坤生等用空賬欵串同縱火所致於前日邀到見證詹起春報請新閘捕房飭探張盛全協同西探往將蔡邱鄭三人拘押昨解公共公廨被告等延律師到堂代辯請求交保展期研訊中西官得稟判見證詹起春交五百元舖保被告三人押候展期研訊 
[姦拐詐賣人口者判罪]  
　　王小寳西牢五年住居法租界地方黄應輝之妻黄楊氏及十二歲之女兒黄小英於前月間被無賴王小寳誘引成奸後私行偕逃至南滙縣地方旋托劉金生將楊氏賣與奉賢鎭張阿三馬妾又將黄小英賣與某姓家爲婢女共計得洋一百五十五元分肥化用現爲原告親戚陶王開王老良兩人將王小寳尋見扭至法捕房昨解法公堂請究先由原告投訴被拐情形求請准予將妻給領詰之王小寳供認誘拐婦女不諱中西讞員判以王小寳誘拐婦女罪已成立着押西牢五年以儆楊氏及女小英准交原告領去 
[并犯姦非罪之積竊]  
　　囊中纍纍鈔票縫入棉絮内嘉定婦人王林氏住閘北大統路發祥里内其姪女陳阿囡新從原籍來滬被某姓婦牽引與江陰人積竊孫殿奎私姘匿居恒豐路蘭亭里一百四十二號屋内前日由該氏偕同親戚陳阿梅前往尋獲欲送回嘉定詎孫竟敢糾集匪徒多人將阿囡奪去該氏鳴知崗警拘入四區經巡官李壽山查得孫係著名竊賊當在其身畔抄出現洋六元鈔票七元小洋六十四角又在棉褲内抄出鈔票四百十元均用針線縫綴於棉絮之内經颜署長略訊一過諭令收押聽候　究所犯案件再行核辦 
[高蔭堂爲妹伸寃]  
　　曹家厙鄉民高蔭堂之胞妹小妹頭年二十二歲昔年嫁與徐家匯附近曹行木匠唐金濤爲妻迄今已有五六年迭遭其姑虐待時起衝突前日不知因何唐高氏背人吞服亦燐毒發致斃高蔭堂聞耗以胞妹被虐致死向唐姓責問唐母畏罪逃逸高乃投控二區三分駐所將唐拘獲當因案關人命飭將雙方一併函送地檢廳該廳諭令將唐收押一面派警往傳該處地保來案問明　以憑派員下鄉相騐 
[不守婦道之婦離異]  
　　李福才之妻鄭氏前因背夫偕同其妹於鄭氏逃至常熟滸浦地方旋爲李福才得悉將妻尋來上海扭至法公堂鞫訊鄭氏供認私逃不諱判押女所二個月以儆在案昨因期滿提訊李福才稱妻子不守婦道以致商人被連襟於紀立在華界官廳誣控拐妻故此商人不願領回請求離婚現有妻父鄭長柏在案請核鄭長柏稱求請准予將女兒給領等語中西讞員判准予離異鄭氏交其父領去完案 
[三女子送濟良所留養]  
　　廣西路精勤坊五十九號門牌私妓院鴇婦金陳氏因將十五歲買女張素貞（即寳寳）十四歲買女金林凌虐寳寳於前日自投濟良所由所知照捕房飭令專查妓院之中西巡捕往將陳氏與女金林一併拘留昨解公共公廨先由中西兩捕上堂稟明前情繼由寳寳金林兩女到堂證明家中時有客人來碰和並有一十九歲女子應客伊等均在學唱戲曲及被虐各情形訊之金陳氏延律師到堂辯護經中西官核供判兩女併發濟良所留養金陳氏斥釋 
蘇州女子顧小三寳前由其母將其帶往無錫押入妓院爲娼因苦不願於前日赴滬投入濟良所求援昨晨由所將女解送公共公廨經中西官詢悉前情送顧女發濟良所留養 
[由常提滬之刦案關係人]  
　　王小朱子·····周銀桂公共捕房特别機關華探白忠麒西探長壳羅香昨晨協解江北人王小朱子周銀桂兩人至公共公廨第一刑庭稟稱查得該二人與本年正月二十五號虹口密勒路九百四十五號門牌居户被刦値洋一千餘元之財物一案有關因之稟請出票前往常州協同該處警探將該兩人緝獲提回解案請究經關讞員得稟商之英包副領事以案關盜刦判王周二人仍帶回捕房候查明展期再訊 
[窰貨船沉没速撈]  
　　海關水巡捕房西捕昨日巡經蘇州河畔見一窰貨船沉於河内有碍船隻出入當即回報梅捕頭飭派探目何春生前往調查旋據該船户陳某聲稱昨潮水湧急將船撞於橋椿浸水沉没等語何探當飭該船户趕緊打撈沉没貨物否則即由海關炸毁以免阻碍水道云 
[俄人騙領護照之科罰]  
　　俄國人阿姆尼漢得希安與其情婦留提考夫同至俄僑事務局以欺騙手段冒領合住護照被捕解由公共公廨諭各存洋一百元保出候訊已誌本報昨晨傳訊祗有俄婦到案承認與其情人往同領照而否認有欺騙行爲旋由交署派秦先仔到堂證明案情中西官判該俄婦罰洋五十元與第一被告之保洋一併充公 
[朱惠宗騙貨押一年]  
　　寗波人朱惠宗假冒工部局工程處西員名義向百老匯路新順記五金號瑞昌機器店騙取貨物一案昨經中西官飭捕傳齊人證將朱提案訊得其所犯詐欺行爲屬實判决監禁西牢一年 
[賭徒吃講茶逞兇]  
　　共二十五人前晚有賭徒數十人因賭口角在百頓路明園樓茶館内聚吃講茶評論曲直一言不合互起相毆嗣由捕房得報派探前往拘獲戴文元等二十五人帶入捕房准各存洋保出昨經公共公廨中西官傳訊之下判到案者每名罰洋兩元不到者將保洋充公 
[公共公廨訊案彚錄]  
　　昨晨公共公廨民三庭由陸襄讞會同日田副領事訊理日商東京電汽株式會社訴虞洽卿戴將才不理擔保包安甫用空賬欵案 
前經判决照數償還茲因兩保人尙未遵斷繳案故原告律師到堂請求將戴開於揚州路之和昌祥機器廠拍賣備抵結果主債務人包安甫旣無清償資力擔保人虞洽卿等應遵照本年一月七日所下之判决於七日内付欵第二擔保人戴將才之鐵廠准原告請求即日拍賣得欵幾何繳存公堂除去房租餘由原告具領民四庭由俞襄讞會同美丁副領事訊理（一）山東銀行訴天昌絲廠等不理擔保梁鳳山押欵案該絲廠延朱斯芾律師代辯否認蓋章作保結果梁鳳山臨訊不到應判令償還原告洋五千元並自上年十二月一日起至執行終了日止常年八釐之利息對於第三被告天昌絲廠訊無擔保證據應予註銷梁鳳山筆據一紙附卷（二）吳德甫延許理律師訴黄耕梅等不理押欵案結果候飭第一被告黄耕梅到案交二千兩保改期訊理原告呈出抵押據兩紙契據兩紙均附卷（三）邵阿元訴其姘婦楊氏經日賭博屢戒不悛請求准予脫離自由案堂上以兩造旣非正式夫妻離合原可自由結果本案註銷 
又午後民四庭由陸襄讞會同美約副領事訊理（一）楊金林延梁棣佺律師訴相才華等不理貸欵案結果改期續訊（二）章泉源訴朱潛卿欠洋案結果展期十四天續訊（三）郭晋英訴潘瑞生欠銀案結果改期 
[誌謝]  
　　昨承商務印書館惠贈第三三七號「英語週刊」　第十一號「兒童世界」各一册誌此鳴謝 
 
 

Page 17

 
 
常識 
常評 
[倦勤] [  箴]  
　　倦勤之義必其先曾有數年或一日之勤而後可以言倦也若其所謂勤者勤於各方面之疏通也勤於請命武人也此其結果不過陷全國人心於無是非之境使之綱紀蕩然不可收拾而已彼雖不倦人且倦之矣 
且倦之狀態由醒入迷之狀態也苟其人固無日不在迷夢中則但可謂之勤倦而不可謂之倦勤况其所謂倦者尙非由衷之言乎 
果曰勤也則國之人水深火熱必不至坐視而不救果曰倦也則數年來之天怒人怨分崩離析亦必早思拱手以讓賢所可悲者旣未見其一日之眞勤并未見其一日之眞倦耳 
道德 
[開會之研究] [  雷生]  
　　集會自由本爲約法所賦予果依法組織以法人之資格爲社會公益之研究官廳無法干預人民亦自當服從今法定團體如敎育會商會農會及自治團體外各項臨時創設之機關不一而足藉公衆之心思爲事實之研究鄙人亦極贊成顧開會以後往往成爲一鬨之巿非各爭意氣即不歡而散結果仍爲少數人所把持有集思廣益之名無各事公開之實何貴有此會乎鄙意集會之時第一當省時間今日赴某會明日赴某會動需數小時或半日之枯坐耗廢時間莫此爲甚有職務之人恐荒廢本身職務經一次之紛呶他日即退縮不前果開會之時本會内之宗旨就事實上公共研究母爲題外之發揮不過數十分鐘而已足會散以後人人可不誤其他私事則人不視爲畏途應時而來乘興而去則精神上無大損失而公益上受福已多矣第二當除意氣意氣之爭非由黨見即係私利欲除意氣不外先消除黨見以求合夫羣而不黨之意就事實之利害爲良心上之研究不爲一黨所拘束自能大公無我推而放諸四海而準其他關於私利一方面寗犧牲個人之私利無傷害羣衆之公益則意氣自消化於無形凡事皆易就範談笑之間指揮可定若假公濟私雖可把持於一時終必爲人所揭穿辱身敗名竊爲不取果光明磊落本正義人道以爲唯一之目的社會上未有不崇拜者舍此弗圖今日議一事發言盈庭茫無歸宿明日開一會意見紛歧三公一國浪廢光陰其弊仍與不開會等亦時間上之極不經濟者也迨事敗以後徒惹起旁觀者不負責之議論未免躬自薄而厚責於人矣願與諸君共商之（乙種酬） 
經濟 
[交易所中人語] [  叔豪]  
　　吾國人富於徼倖心凡事多不肯從脚踏實地上做去故自投機事業之交易所出現後竟致舉國若狂視爲致富之捷徑詎知事與願違交易所開幕未久失敗人之成績已罄筆難書或傾家蕩産不能保其固有之地位或負債累累憤而出於自殺嗚呼誰爲爲之孰令致之徼倖心之害有如此者頃有友人告余某交易所一事頗足以資談助此友亦内幕中之一人也故筆而出之以作不勞而獲者前車之鑒友人之言曰某交易所係專營證劵事業者額定基本金爲五百萬元分爲十萬股每股五十元先收四分之一每股十二元五角共一百二十五萬元此時滬上交易所尙在幼稚時代故巿上頗爲哄動惟該所股票除一二與理事及理事長有關係之人得享受數十股外局外人一概不得染指巿上旣求過於供票價遂自十二元五角漸漲至二十餘元該所乃囑令經紀人設法收回前次放出之股票於是價更飛漲竟超出票面數倍此時也爲彼理事與理事長發財之時機矣乃將所有之股票全行賣出初未嘗繳出分文而每股坐獲數十元之厚利自此數萬權之股票出現後票價即大跌一般想發財之局外買賣人莫不虧負累累云嗚呼若曹以如此之機械心請君入甕吾人何必以千辛萬苦得來之金錢供其吃大菜坐汽車討小老婆之用哉（乙種酬） 
衞生 
[婦女經期中宜注意之事項] [  荇蘇]  
　　人有恒言曰女子工愁多病實則婦女之多病在於不講究衞生尤在不注章於經期時之衞生蓋經期之來凡我婦女皆不能免其在舊日社會女子視此爲可羞之事遑論講究注意之道即今日研究新學之女子或難脫盡習俗之遺傳或忽略而不加珍攝遂使不知不覺之間病魔得以乘間而入不亦大可哀耶余竊不敏請以所知關於經期時應注意之下列事項爲我姊妹述之或於衛生之道不無補歟 
（一）飲食經期時胃之消化力較常薄弱多數婦女往往此時胃口覺較平時爲减故不宜食不易消化之物品尤忌有剌激性與生冷之食物余在校時調查姊妹中届經期時患腹痛症者常爲喜食生冷物之人由此可斷定經期時食物一項必宜注意也 
（二）動作婦女當經期時忌行遠路及爲劇烈運動故在校之學生此時於體操一科亦宜告假愼勿强而行之反於生理上受莫大之妨害也 
（三）起居經期時宜於休息故睡眠之時間宜足而日間之衣服夜間之被褥亦當注意蓋此時身體精力較平時衰弱易於受熱受冷稍一不愼即釀疾病 
（四）清潔經期之時雖不宜於行全身浴但仍宜保持清潔用局部抹拭之法最要者浴水必宜沸透或加少許消毒藥水否則使不潔之水入内危險孰甚 
（五）衞生布此指經期所用之布與身體有直接關係最宜清潔用時最好先經消毒用後必經洗晒清潔方可復用世俗無識婦女多以此爲穢物漫不注意不知棄置不潔之地必爲毒菌聚居一旦取而復用其害豈可設想今者聞某醫院已有曾經消毒之衞生布出售其意甚善但余之意以爲我人苟一研究經期時之衞生自知經布之重要則所以使其清潔亦非甚難區區一布非必待購而後可也（或謂前日本報自由談所載李氏婦産妖事亦因其經布曾置不潔之處有獸蟲之精卵經附其上所致此說雖不能斷定其合理與否殊可形容經布不潔之害）（乙種酬） 
願今後之會議 
[敎育]  
[小學校用白話文袪惑（三）] [  吳研因]  
　　文言文比白話文究竟那一種容易感化人家只要看維持世道人心的桐城派文章和敎忠勸義的三國演義那一種勢力大以前多數的私塾學生往往先生敎他無效他自己去看三國演義倒看通文理了這也可見白話文的效力 
白話文的效力這樣大一般普通國民自然把這東西做工具即使文學家或道德家要維持世道人心因爲白話文容易感化許多人自然也趨向白話文方面進行將來的趨勢白話文一定算一種普及敎育的利器你看有志的新少年大學校的敎員學生中學校的敎員學生等他們要人人明白他的意思多用白話文發表了事是十年十五年之後這一般少年在社會上佔了地位還怕不處處用白話文嗎將來古書自然有人用白話翻譯官商的文件自然都用白話文往來佈告這時的小學生怎麽還可用文言文躭誤他呢有人說白話文將來一定不能普及這是夢話好比從前主張用經書敎小學生的料敎科書一定不能普及一般 
有人說中等學校例如某某公學中院某某師範學校等還反對白話文小學生讀了白話文畢業之後怎能考進去我以爲他們反對白話文或者是歷史上的事情我好像看見他們的什麽月刋日刋（學生做的）現在也用白話文做的即使不然從今以後他們或者也要不反對白話文了 
進一層說反對白話文的學校他們不是眞心反對因爲有一部分人（家長等）不贊成白話文他們就落得用文言文以廣招徠這是野雞學校的行爲很不正當的 
再進一層說他們假便眞心反對白話文這是他們的根本觀念差了這種人的敎育也離免要遺誤人家子弟的 
我們小學畢業生送到野雞學校或者觀念根本錯誤的學校裏去做先生的（小學）或者做家長的難道也放心嗎與其升學在這種學校還是不升學的好罷（不受酬） 
雜錄 
[改婚式敬告親友] [  黄炎培]  
　　妹惠兼將與許君克誠結婚所商定之婚式與現俗颇有不同親友未明其故爲文以釋之 
其一不用婚帖余與許君爲舊交許君在曁南學校惠兼在東南大學附屬小學各爲敎員以趙君厚生之介紹提議婚事經數度之書函商榷一月二十九日約許君與惠兼面談各提出性情經歷家世志願等等彼此認爲滿意二月三日許君備約指一枚交由趙君夫婦親送余家訂婚焉其後復經數度之函商面商定三月二十五日在上海結緍余以訂婚宜鄭重非直接晤談相知眞切不可至結婚手續不妨簡單兩情投合無取乎紙片之契約手續正當無取乎繁重之儀文故一切帖式及其他禮物皆不用以節糜費約指一枚足以表示意思矣 
其二不行交拜　結婚不過宣告男女兩相願意耳舊俗對天交拜基督敎徒行禮於敎堂或延牧師爲之禱皆告於神也吾人旣非耶敎徒又非信奉多神敎何用拜旣直接晤談相知眞切矣復何用交拜與其對荒渺無憑之「神」而宣告何如業相親相愛之「人」而宣告故議定結婚之日用談話會形式略備茶點邀親友團坐由婚男婚女向衆宣明志願無他禮焉無特請之證婚人與會者皆證婚人也 
其三不受賀者禮物結婚應以婚男婚女爲主體不當以親屬爲主體婚男婚女卽已成年在法律上當然有獨立資格况婚事出於男女自由意志乎故分送親友之請柬由婚男婚女具名禮物之收受與否應全由婚男婚女作主而余妹與許君皆主張不受禮物余甚贊成親友道賀惟其意也用文字用物品亦達意崦已近時相尙以豐而耗金無算主人設食享客一飽而已近時相尙以豐而耗金又無算送禮者受禮者皆苦擔負之不堪而爲風俗所束縛欲節不能欲廢更不敢余居上海二十年交游日多人情往來日繁雖十分菲薄然一歲間之人情禮物已足耗子女數人之敎養費更何忍以我家之事累吾親友故親友有循舊俗向余送禮物者悉璧還之非敢矯情實以矯俗他日余對親友有失禮處亦願我親友曲諒之也（不受酬） 
 
 

Page 18

 
 
   
 
