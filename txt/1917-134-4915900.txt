# 1917 - 134 - 4915900

 

Page 1

 
 
   
 
 

Page 2

 
 
時評 
[今日之情形（冷）]  
　　今日之情形於解决時局進步乎抑退步乎雖仍在混沌之中我不得而知其眞相然政府之對於留京督軍已有太阿倒持之勢矣於何徵之試觀各督軍之舉動强硬段總理之誠意辭職王參謀之堅不受任徐世昌之執不晉京范總長之繼以求去時局前途之危險實有不可知者 
　　其始也政府與議會之交涉政府欲借督軍以爲助及今也督軍與議會之交涉而政府且至朿手而無策 
[命令]  
　　五月二十日大總統令財政部呈花定榷運局局長蒯壽樞因病辭職蒯壽樞准免本職此令 
　　又令財政部呈請任命徐　調署花定榷運局局長應照准此令 
[專電]  
　　北京電段午後訪王士珍囑暫權代不允乃謁黎謂徐王均見却雖欲解職而不可請示屬意誰何黎答無之段出定夜九時專車赴津惟事極守秘密此時尚未徵實聞督軍團擬明晨謁黎請明示如不得要領齊出京另籌對待 
　　北京電今日午刻政界忽傳段親赴津勸徐但四時半仍尚在宅而陸軍部准備花車定晚九時開是否段親往現極秘密 
　　北京電段下午十時親到王宅請出任國務王堅辭段允爲布置一切王仍辭謝 
　　北京電在京督　　　解散國會之呈文元首决定不批昨日午後四時約政學會谷鍾秀研究會湯化龍益友社吳景濓政餘俱樂部王正廷到府就憲法上指摘四條提出疏通四君各有意見陳述均無絶對堅持態度允即轉逹本黨議員當可互相讓步臨行時回問元首設督軍團迫請强制執行將如何黎以九字答曰不違法不蓋印不怕死 
　　北京電今日下午五時在京督軍除曹錕外其餘代表等二十餘人會議於假宅關防甚嚴聞須晚餐後方散對於國會内閣等問題爲最後之討論與時局大有關係 
　　北京電張勳來一長電對各督軍主張極端贊成頃黎召王占元孟恩遠談話甚久了無結果陸部今日會議某事非常忙迫 
　　北京電張紹曾反對督軍團除通電外巳辭職出京 
　　北京電訓練總監張紹曾通電反對督軍干涉憲法今日即請假十五日赴津 
　　北京電錢能訓張國淦昨晚回京述東海目下决不來京惟言轉致府院及各政派互相讓步一說東海作調人之意尚未决絶辭謝惟上台則表示决不能允 
　　北京電段意本主解决外交後改造内閣現方針稍　擬先改組一部分 
　　北京電駐外各使來電請懲十日圍擾議院之暴民 
　　北京電十日公民團陸海軍代表中之張堯卿劉世鈞劉文錦三人巳由部發交軍事裁判處從嚴訊辦 
　　北京電京市多謠言中行票跌至九四交票跌至八三米價則漸貴京局可慮 
　　北京電研究會披露對於憲法之意見關於解散權决議案適用法律案之規定地方制度倉卒定入憲法等均仍持前日主張 
　　北京電范源濓假滿昨亦提出辭呈昨晚有人與晤談督軍等行動悲觀已極謂對於時局不再負責 
　　北京電公府昨將提交國務院議案撤回五種由府開會議處理 
　　北京電京報記者陳友仁被捕後已送地檢廳追究執筆者姓名陳堅不肯說 
　　北京電陳錦濤案今日二時法庭開始辯論禁旁聽聞審官注重證人供詞駁詰甚久訂有（二十五）日公開 
　　北京電大連日領認殷汝驪國事犯不允引渡 
　　北京電吳大洲案將定讞擬處無期刑 
　　北京電川電劉存厚抗不交卸令王人文嚴切誥誡如再不悟派隊勒交　　北京電滬寗路局長將仍任鍾文耀 
　　東京電昨在日本帝國旅館開戰後準備會赴會者約千人田尻博士演說謂因戰事受損恢復最難者爲德國如俄國以發布禁酒令每月增一億圓以上之貯金禍反爲福云云 
[外電]  
　　北京電段總理今日親訪王士珍求其接替内閣王氏不肯承諾（二十一日） 
　　北京電督軍團因段總理復有辭職之勢連袂赴段氏住宅慫恿留任（二十一日） 
　　北京電擁護段總理之督軍擬視此數日間議會之形勢如何定其最後之手段其對總統强請解散國會若不蒙准則擬連袂具呈辭職各回本省取自由之行動以爲威嚇 
（二十一日） 
　　北京電國務院方面消息民黨有連結雲貴兩廣與中央脫離關係之計畫惟此次與第三次革命之際情形不同尤以財政上難得他之援助爲困難故假令實現亦無持久之望又謂馮副總統之態度極爲不明該氏又其部下多北洋系由感情上觀之似無加入南方黨派之事（二十一日） 
　　北京電憲法改正中之重要事項爲國會解散權現政府黨將提出如左之限制與民黨協議一國務院不信任案成立之時二預算案否决之時三外　問題否决政府之方針之時（二十一日） 
　　北京電敎育總長范源濓氏昨日提出辭呈 
　　（二十一日） 
　　北京電第二次赴津勸請徐東海來京之特使仍被徐氏拒絶（二十一日） 
　　南京電英國公使館員前赴各地查勘烟苗到處均無發見昨爲陰曆三月三十日已届禁絶鴉片訂約之期查勘亦已畢事遂於是日返旆歸京（二十一日） 
　　南京電義大利商人阿密打拉氏近開永泰絲行携帶現欵十萬元前赴丹陽金壇兩縣收買新繭齊省長電命該兩縣派警妥爲保護 
（二十一日） 
　　漢口電湖北省本年雨水稀少米價漸昻農民布種無從頗爲恐慌今日已由武漢兩總會稟請省長禁止米糧出口（二十一日） 
　　東京電美國茶葉進口最高調查官喬治密捷爾氏偕其夫人同乘該國陸軍軍用船特馬司號於二十日抵長崎該氏之來爲調查日本中國及他東洋各地産茶狀况（二十一日） 
　　東京電本野外相今日午前至首相官邸訪間寺内首相協議外交上種種問題 
（二十一日）以上東方通信社電 
　　北京電中行鈔票因内閣政潮跌至九四交行鈔票跌至八三（二十一日） 
　　北京電聞進步黨擬舉梁啟超湯化龍熊希齡爲閣員國民黨則屬意於唐紹儀孫洪伊岑春煊（二十一日）以上德文電 
[戰電]  
　　巴黎電今晚公報云前敵無步軍戰事惟歇滿台逹美等處砲隊頗烈（十九日） 
　　羅馬電公報云昨晨意軍進攻激戰後佔據六五二山與伏狄斯二地爲桑土山北面敵軍防務之咽喉意軍共俘敵三百七十九人意軍固守戈里齊亞東面之陣地敵軍屢次進攻均無效果（十九日） 
　　倫敦電奥國公報云十八日意軍密集進攻伏狄斯高地爲奥軍擊退意軍激戰一星期後已將泊拉伐橋端砲台之陣線擴張二基洛邁當 
（十九日） 
　　倫敦電公報局宣稱英國運兵船開姆洛尼亞號（一○九六三　）本月十五日在地中海東部爲敵潛艇發魚雷擊沉軍官一員兵弁二十八人船員兩人水夫九人不知下落恐已溺斃 
（十八日） 
　　倫敦電海軍部宣稱星期二日侵晨亞德里亞海協約軍之小汽船防線爲奥國輕巡艦與驅逐艦襲擊沉者十四艘奥人自稱俘獲七十二人英輕巡艦逹茅資號（五二五○　）白里斯土爾號（四八○○　）會　法意驅逐艦追擊發砲不已迨近開太羅港見有奥戰艦自對面駛來乃折回意飛行家曾在該　外擊中奥巡艦一艘該巡艦狀若將沉由他艦拖回又據英艦統帶報稱尚有奥艦一艘受損甚重是役英軍死三人失蹤五人傷七人（十八日） 
　　瑞典京城電瑞典船三艘由英倫駛回中途被沉死十人（二十日） 
　　巴黎電法國驅逐艦邦特夫號觸水雷沉没死數人（十九日） 
　　西班牙京城電德潛艇一艘轟擊西班牙船巳特里細哇號總機師因以殞生西班牙内閣討論對付辦法歷時頗久現正草擬抗議文（十八日） 
　　倫敦電政府與技師幹事會會議由喬治君主席議定條件如下技師幹事會通告工人即行開工幹事會與政府協商解决爭端嗣後仍照此辦法以免有停工情事政府不復拘捕罷工領袖所拘之八人將儘早開釋技師罷工事已解决（十九日） 
　　倫敦電郵務大臣宣稱遠東所發取道西比利亞及北波斯所發之郵件均因敵人之舉動而失之各處發信日期約略如下煙台三月十三日至二十一日漢口三月十三日至十九日北京三月二十日上海天津三月十六日至二十一日香港三月十一日東京横濱三月十九日小吕宋三月四日至十一日自中國日本小吕宋發出者僅郵函郵局對於此項損失未便賠償（十八日） 
　　俄京電改組之臨時政府下令宣稱政府一是皆以自由平等親愛精神自律並反對單獨媾和之理想而志在依據國家自行解决事務之權利而定公共之和局且謂俄國與其協約國之失敗匪特將成巨禍且將使世界之和平因而延緩政府深信俄國陸軍决不容德人先破西俄之協約國然後壓服俄國云云（十九日） 
　　華盛頓電尼加拉圭共和國已與德國斷絶外交關係（二十日） 
　　華盛頓電威爾遜總統下令定六月五日施行國民註册例文中述及不允派羅斯佛氏與其義勇隊赴法一節曰照此辦法將大碍吾國主要之事務即從速訓用有實力之大軍是也云云（十九日） 
要聞一 
[北京特别通信（七十四）（飄落）]  
（五月十九日發） 
　　宣戰案暫時攔起 
　　督軍團借題發揮 
　　段總理去志如何 
　　徐東海肯來也未 
　　外交自外交内政自内政不宜混而爲一乃吾人夙所持論故苟欲以外交供黨爭之具者無論何派吾人皆不能容許之但今之時局有須爲特别之說明者並非與政府相對待之人欲以内政牽涉外交蓋因内閣自身不待他人推倒而先自失其存在之根據故苟不先改造内閣（或改組）則外交縱然决定無一强固之政府爲之執行困難立見失敗堪虞豈非危險之事故以最近形勢觀察之先决内政緩議外交除一二無識軍人搗亂政客妄想通過與極端反對黨欲利用時機否决該案者外無論政學研究政餘各派殆皆持同一之議論今日（十九）之衆議院遂見宣戰案暫時擱起之决定蓋不得已也（摘錄今日衆議院速記如左） 
　　今日（十九日）下午一時衆議院開會議長湯化龍主席兩次延長時間至二時始足法定人數報告請假議員在七日以上者陳容光張樹森等十六人均無異議合併表决允許又報告參議員楊永泰來函云廣東議員江潛在任期内病故時在三年六月請給卹金衆無異議又報告關於宣戰之案國務總理曾來三次咨文請速開議褚輔成君發言（注意褚輔成平時乃主張有條件的加入者）謂本員認爲國務院之咨文根本不生効力蓋宣戰乃大總統之特權載在約法國務院不能取而代之是以此咨文無討論之價值本案開議與否應由國會自身决定本員意見現内閣閣員旣已 
 
 
 

Page 3

 
 
多數辭職僅有内務總長一人亦在假期之　假令開議應請國務員全體出席有何人出席乎假定通過又何人負　戰之責任乎故通過不可否决亦不可　　主張本案暫不開議俟内閣全體改組之後然後再爲决定云云張伯烈贊成之並主張將此種原因通電全國吳宗慈謂本案在公民團　件未發生之先本即開議自經此事發生之後遂至停頓外間國會名聲已甚不好至褚君所謂内閣改組之後試問何日方能改組完全故本員以爲本院　决之後無論可决否决則國會自身責任已盡是以本員主張變更議事日程卽開全院委員會云云（注意吳宗慈乃反對黨欲速議而否决之者）張伯烈等請先以變更議事日程付表决然後再以褚君及吳君之動議付表决議長以變更議事日程付表决贊成者多數秦廣禮發言贊成褚輔成之動議唐寳鍔又贊成之王敬芳亦謂咨文不能發生效力議事完全爲本院之自由議長以褚輔成之動議（對德宣戰案暫行緩議俟内閣全體改組再行討論）付表决時在場人數四百零九人起立人數二百二十九人多數王敬芳提起　决疑義議長以反業褚輔成動議付表决起立人數一百二十五人少數證明適間表决多數張伯烈又主張將不能開議宣戰案之理由通電全國其理由以爲内閣無全體負責之人暫時不能開議應將原因通電全國云云議長先以變更議事日程付表决贊成者多數董增儒謂此意本員甚爲贊成但照院法之規定國會除大總統國務院外不能與其他公署往來文書故此事如通電即爲違法張伯烈聲明取消動議遂照本日議事日程開議第一案五年度國家預算總案曁五年度路電郵航四政特别會計案大總統提出審查報告預算委員長褚輔成報告審查結果後議長宣告休息二十分鐘 
　　休息後繼續開會延至四點查點人數尚差二十餘人不足法定人數議長謂本日出席者四百九人請假者九十餘人尚餘二十餘人現在旣不足法定人數只可延會但數會時仍各留一名剌以便查點缺席者遂散會矣 
　　昨日下午北京政海中忽發現一種奇離怪誕之印刷物由在京各督軍及少數之軍事代表署名内分三種（一）呈總統文（二）呈國務總理文（三）通電馮副座與各省文此種文章之内容要點（一）批評巳經二讀會决定之某某項憲法條文爲不合（二）請求勒令國會改正（三）不能改正則解散國會另行組織（原文另見）其批評憲法之處亦頗能摭拾時論暢所欲言倘　報紙上所載之　說則非絶無可採之語未忍爲之一概抺煞惟有三要點應爲指導而袪受其通電者之惑 
　　一曰督軍之地位絶對不容參議憲法所言無論如何適於國情在法應視爲無效 
　　二曰修正憲法法律上有一定之程序與其限制今妄言改正是即不知法律爲何物之表徵 
　　三曰約法上政府無解散國會權觸犯之者即爲叛逆今請總統總理解散國會是無異於請總統總理叛逆 
　　至此種舉動之所由起乃因多數黨壟斷憲法而研究會對於竭力主張之無限制解散權亦幾歸於失敗督軍團遂效蒼頭突起非眞有愛於憲法不過借題發揮如項莊舞劍意有所屬國家之不幸亦軍人之羞也 
　　關於解决時局之方法先定内政後議外交旣成多數輿論且經衆院議决吾人無庸立異但就先定内政而言又生以現有内閣改組或竟根本改造内閣之二說研究會討論會等屬於前者政學會政餘俱樂部（包括益友社丙辰俱樂部）等屬於後者簡言之一則希望留段爲内閣之中心一則希望請段暫離政權而居於内閣之外又細察之絶對主張去段者惟丙辰民友等之一一部其他尚可以配置閣員之方法調劑之而討論會與研究會等之擁護段君却非絶對必然之主張倘新總理爲彼等所不反對之人物（例如東海）則亦可以承認由此種種意見而下解决之法果段君而能暫時犧牲政權表示引退則立能與解决時局以大助力且爲段君個人計犧牲政權容有實現所持政策之希望（以余所聞不反對外交方針而因不信任段君之故乃亦變爲反對者實屬不少）必欲堅守現有之地位非但現有地位終不可守外交問題直永無解决之日聞日來厚愛段君之人以（退）字進者頗不乏人段君亦非戀戀於地位者惟繼任人物似不能出於北洋派勢力之外面王（士珍）旣不來李（經羲）又未便出山東海老人遂爲惟一妙選范源亷氏之被命赴津尚不過欲東海之出而調停時局東海贈段君以二語曰（解决時局萬不可越於軌道否則將無辦法）蓋見各督軍近日之舉動因其病而藥之針鋒相對老人見識畢竟比他人聰明也段君旣大有所悟而城北徐公美之聲遂益洋溢於北京昨日更派靳雲鵬氏前往今日以府院兩方間接協議之結果府派錢能訓院派張國淦又於傍晚赴津以安車蒲輪隆禮相請斯人不出如蒼生何斯人果出蒼生如何此愚下筆時所頻頻自問而希望讀者諸君之下一答語者也 
[督軍團呈請解散國會]  
　　前晚外間傳說督軍團有呈請府院及通電各省以憲法不適國情主張解散國會消息聞者多將信將疑昨日此項呈文稿及電報稿已傳布於外是誠出人意料外之舉動吼兹將呈電原稿錄後 
　　呈大總統文云呈爲籲懇改制憲法以清政紀而維國本事　惟國家賴法律以生存法律以憲法爲根本故憲法良否實即國家存亡之樞恩遠等到京以來轉瞬月餘目覩政象之危匪言可喻然猶無難變計圖善惟日前憲法會議二讀會及審議會通過之憲法數條内有衆議院有不信任國務員之决議時大總統可免國務員之職或解散衆議院惟解散時須仍得參議院之同意又大總統任免國務總理不必經國務員之副署又兩院議决案與法律有同等效力等語實屬震悚異常查責任内閣之制内閣對於國會負責若政策不得國會同意或國會提案彈劾則或令内閣去職或解散國會訴之國民本爲相對之權責乃得持平之維繫今竟限於有不信任之决議時始可解散夫政策不同意尚有政策可憑提案彈劾尚須罪狀可指所謂不信任云者本屬空渺無當在憲政各國雖有其例究無明文内閣相對之權應爲無限制之解散今更限以參議院之同意我國參衆兩院性質本無區别廻護自在意中欲以參議院之同意解散衆議院寗有能行之一日是旣陷内閣於時時顚危之地更侵國民裁制之權憲政精神澌滅巳盡且内閣對於國會負責故所有國家法令雖以大總統名義頒行而無一不由閣員副署所以舉責任之實際者在此所以堅閣員之保障者亦在此任免總理爲國家何等大政乃云不必經國務員副署是任命總理時雖先有兩院之同意爲限制而罷免時則毫無牽礙一惟大總統個人意旨便可去總理如逐厮役試問爲總理者何以盡其忠國之謀爲民宣力乎且以兩院鄭重之同意不惜犧牲於命令之下將處法律於何等又將自處於何等乎至議决案與法律有同等效力一層議會專制口吻尤屬顯彰悖逆肆無忌憚夫議員議事之權本法律所賦予果令議决之案與法律有同等效力則議員之於法律無不可起滅自由與朕開口即爲法律之口吻更何以異國家所有行政司法之權將同歸消滅而一切官吏之去留又不容不仰議員之鼻息如此而欲求國家治理能乎不能况憲法會議近日開會情形尤屬鬼蜮每條文出旣恒阻止討論羣以即付表决相譁請又每不循四分三表决定例而輙以反證表决爲能事以神聖之會議與兒戲相終始將來宣佈後謂能有效直欺天耳此等憲法破壞責任内閣精神掃地無餘勢非舉内外行政司法各官吏盡數變爲議員僕隸事事聽彼操縱以暢遂其暴民專制之私欲不止我國本以專制秕政弊害百端故人民將士不惜擲頭顱捐血肉　澹經營以構成此共和局面彼等乃舞文弄墨顯攫專制之權歸其掌握更復成何國家以上所舉猶不過其犖犖大者其他鈐束行政播弄私權紕繆尚多不勝枚舉如認此憲法爲有效則國家直巳淪胥於少數暴民之手如憲法佈而羣不認爲有效則禍變相尋何堪逆計推原禍始實由組織憲法之根基不良所致考之各國制憲成例不應由國會議定故我國欲得良安憲法菲從根本改正實無以善其後不於此時急行剗除恐憲法全部二讀會不日告終條文已定三讀會不過修正文字於立法義旨不能再有改移三讀旣竟當日即可逕由憲法會議宣佈施行彼時即欲補苴勢將無及强圖挽救又必釀成絶大　端不蹈違法之行即造革命之實恩遠等觸目驚心實不忍坐視艱辛締造之局任令少數之人倚法爲奸重召鉅禍欲作未雨之綢繆應權利害之輕重以常事與國會較固國會重以國會與國家較則國家重今日之國會旣不爲國家計是巳自絶於人民代表資格當然不能存在猶憶天壇草案初成舉國惶駭時我大總統在鄂督任内挈銜通電力闢其非至理名言今猶頌聲盈耳議憲各員具有天良當能記憶何竟變本加厲一至於此惟有仰懇大總統權宜輕重毅然獨斷如其不能改正即將參衆兩院即日解散另行組織俾議憲之局得以早日改圖庶幾共和政體永得保障奕世人民重拜厚賜恩遠等忝膺疆寄與國家休戚相關興亡之責寗忍自後於匹夫垂涕之言伏祈鑒察無任激切屏營之至謹呈大總統 
　　呈國務總理文云呈爲籲懇力請改制憲法以清政紀而維國本事竊爲（同上文）舉國惶駭時今大總統在鄂督任内（同上文）一至於此惟有懇總理力請大總統權宜（同上文）之至謹陳國務總理孟恩遠王占元張懷芝曹錕李厚基趙倜倪嗣冲李純閻錫山田中玉蔣雁行楊善德全權代表趙禪代簽張作霖全權代表楊宇霆代簽陳樹藩全權代表瞿壽禔代簽張廣建全權代表吳中英代簽畢桂芳全權代表張宜張藻宸代簽姜桂題全權代表馮夢雲代簽譚延　全權代表張翼鵬代簽楊增新全權代表錢桐代簽師景雲江蘇督軍代表王文華貴州督軍代表葉荃雲南督軍代表 
　　通電各省文云南京副總統徐州張巡閱使廣東陸巡閱使各省督軍省長承德張家口歸化都統並轉各鎭守使各師長旅長各統領寗夏護軍使京兆尹公鑒竊爲惟（同上文）代表資格當然不能存在除已分别陳請大總統國務總理力懇權宜輕重毅然獨斷如其不能改正即將參衆兩院即日解散另行組織俾議憲之局得早日改圖以救國家外執事痌瘝在抱大局關懷務請悉力主持飛電籲請爲民造福無任激切屏營之至孟恩遠王占元張懷芝曹　李厚基趙倜倪嗣冲李純閻錫山田中玉蔣雁行同叩巧印 
[督軍團遞呈府院情形]  
　　數日以來督軍團雖有種種集合皆無結果前日午後三時臨時在某宅開會電招各督軍及代表一一出席督軍等多親到代表多有未到者當時即議决呈遞公文請解散國會辦法先是有人提議以國會緩議宣戰案爲詞者繼有人獻策謂人民多對宣戰案懷疑不如專以憲法不好爲名於是此駭人聽聞之呈文遂出現矣然當時有多人尚不在場於是散會後即分頭派人登門署名最晚有至深夜一點鐘於熟寢中喚起署名者李純在天津由倪嗣冲用電話告之而此間代簽張勳代表未在京故獨無名馮副總統代表師景雲只肯署自已之名他人命代副總統簽字師未承認湖南代表　先署已名倪嗣冲謂汝名並無人知卒令代譚延闓簽字焉於是除兩廣未派代表四川代表巳撤及馮張兩人之外乃無一遺漏者矣曹錕係昨晨持至其寓中簽字者前載之呈文中曹雖在前列而送呈公府之原本則曹在最後其致各省之通電聞於前晚業已發出至呈文則昨日正午十二鐘送到國務院原呈中蓋有將軍府之印此項呈文共繕兩份一呈大總統一呈國務院聞國務院收到此呈文後某要人有主張退還之說段總理謂無須退姑置之可也大約國務院對此呈文當不批不發其呈大總統之文雖於午後六時始呈遞到府然當十二鐘時大總統已得張秘書長電話知有此事頗不以爲然及呈文遞上大總統披閱一過意謂各督軍以個人資格對於憲法表示意見原無不可惟聯名遞呈並請解散國會實屬溢出範圍且總統爲行政部首長對於憲法會議殊無干涉之權故此項呈文留中不批俟召各督軍入府詳細曉諭一面將允以個人資格約請議員到府將各督軍等對於憲法之主張代爲疏通以備議憲之參考又聞大總統對於此事雖深不謂然而態度則甚爲鎭定 
[英文京報記者被拘情形]  
　　昨（十九）早兩點半鐘有警官帶領巡警五名到英文京報傳該報主任陳友仁君到案時陳辦理報務未畢聞須傳案當即問明傳案情由遂要求略停數分鐘侯其繕冩告白登報而後往警官諾之乃令巡警在外守候陳即在案上擬就該報論前告白一通其文曰本報記者之被拘本報昨日因載有（中日秘密條約内容之一）新聞一則在英文部京師警察廳昨晚派人來館將主任記者拘去問話錄畢陳乃就拘聞昨午已由警廳將陳送交地方檢察廳矣 
[南京快信]  
　　徐樹錚昨日午後三時已乘車赴徐聞馮副座對於國會不以各督軍主張爲然 
　　馮副座昨語某要人政潮未息以前决不銷假又聞馮徇某方面請昨已電京贊成維持段内閣 
　　張勳派赴參與軍事會議代表李慶璋自開會之第二日即已遄回徐州迄今尚未赴京與會 
　　雲南唐督軍通電來寗亦主尊重法律 
　　英員陶樂爾會勘徐海各屬已竣確無烟苗現赴金陵道屬之丹徒揚中各縣查勘聞省委俞壽璋日内即回省報告 
　　昨日省議會休假今日（二十一）開第六日大會齊省長昨過軍署謁馮副座商榷本省平糶事各縣勸學所報告成立者已有三十餘縣共未成立之各縣昨由省署通飭速籌設 
　　此間喉痧症傳染甚盛警廳特令各區曉諭居民設法預防 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政局混沌中之軍隊與客卿]  
　　近日政局混沌謠言甚多而對於軍隊尤不埘有市虎杯弓之傳播如第十二師軍隊即常傳有不可靠之說此說殆純出於誣造其實近畿第十一十二十三第一各師皆係嚴守紀律之軍隊而遊緝隊與巡警又專負治安上之責任極不易　搖就中陳秀峰之第十二師爲模範團本經其一手訓練而成者據軍界重要人物云南苑之十一十二兩師向如一體本月十號之公民團滋擾時倘非有近畿數師之兵其危險實不可測云云至於曹仲珊之軍隊相傳即日來京巳非一次矣然曹曾語人云某所統爲國軍非箇人所能利用外間誤傳有我軍聽人隨意調遣之說不知旣係國家軍隊自宜遵守國家法令行動豈　苟且從事貽笑中外現在調我之軍隊如爲國防治安關係非有大元帥命令依法的部令不敢奉命云 
　　公　確息云昨有某某外國　問因我國政潮險惡特聯銜呈遞元首重要條陳一件大致係請主座迅速召集國内具有盛名各政客組成南北統一之完全責任内閣其議員有出京他去者應用元首箇人名義勸阻然後再由行政立法兩界用和衷共濟手段早將外交政策解决否則延遲因循内政外交上必有不堪設想之危險聞元首對此頗形躊躇 
[外蒙自治之近訊]  
　　有歸自庫倫者據述外蒙自治政府其最高機關有五曰外務曰内務曰户部曰兵部曰司法每署正副長官各一人辦事員約四人書記約六人又有大沙畢衙門大喇嘛二喇嘛各一人辦事員五人四盟五公各一人助理員二人書記員四人更有章京衙門管理商民事務商埠分東西二營各有稅捐局一所兩局每年稅收約一百二三十萬元又有電報局一所前清時年可收報費五六萬蒙人接辦後大爲減色至多不過清代一半所有收入均歸户部掌管户部聘有俄人爲顧問其實權皆在此顧問之手俄人設有正副領事署俄蒙報館俄蒙郵政局俄蒙銀行銀行資本名爲俄蒙各半實則蒙人合辦之資本皆出自俄人名曰借欵與中法實業銀行相彷彿以外蒙全境出産作爲抵押俄人又在二里半塘地方設有造幣廠一處另設有金廠八處一曰爾得尼奥一曰古德那一曰西腦溝一曰東克林河一曰約利堡一曰木開一曰拉林一曰新溝橋第得清代年可出金沙萬餘兩國家提百分之十五近年所出較清代僅十之六七蒙人所得則不過百分之八餘悉歸俄人蒙人向專信佛無謀生之能力全恃借債爲生活約計欠華人之欵七八百萬元欠俄人之欵爲數亦大略相等惟係以盧布計算云云 
[東三省近聞錄要]  
　　江省之提前分治各省軍民長官以督軍兼省長及以省長兼督軍者尚有八九省之多兹聞政府以大局粗定對於各該軍長官民之兼職者决意逐漸另行簡人實行分治據某方面消息黑龍江省分治政府巳議定提前實行日内即當有正式命令發表現黑龍江督軍畢桂芳改任省長督軍一職即以軍務帮辦許蘭洲陞任聞此辦法實出於畢督軍之電請政府特予照辦許帮辦近日晉京與此事極有關係云 
　　奉天之改編新軍奉天改編二十九師發動於吳鎭守使適中央有指定奉天一省爲特别軍區之議故當軸樂爲成就軍餉一層彼此籌商月餘始决定由中央籌撥惟必須由奉天國課收入項下截留統計每年不得越三十萬據聞吳鎭守使所請祇有二十九萬查後路防軍用欵年僅抵陸軍全師之半此次改編完全成師至少需二十八萬至兵額一層决定由駐在蒙邊騎兵與巡防合併混成一師祇須詳加訓練便可統一後路巡防軍費年約十餘萬獨立旅（即騎兵）年約十餘萬混成一師與二十七八兩師軍費正相符合奉天右後兩路防軍年來因剿匪問題稍具規模但編制時實行操練能照陸軍部頒訂章程實地敎練即合新軍資格其他若軍械統一服裝整理亦應兼程併進此次吳鎭守使旅奉後巳商准張督軍由財政廳預支四十萬實行著手編制矣 
　　吉林之和解訴訟吉林選舉訴訟和解問題紳董公所兩次開會討議情形已錄昨報和解之議原發動於督軍方面當代表李芳等赴京控訴之時吉督孟恩遠曾委金月岑何雨人約代表至署談話代表等未往旣而赴都吉省兩院議員皆欲出爲排解代表等婉辭未允適孟督軍因軍事會議赴京又因官銀號事金月岑亦往都中兩院議員亦屢出調解本月五日遂聚集於西安飯店孟督軍以大局爲勸各代表乃允爲磋商當提出條件五項（一）不待本省回信祇能以三人個人名義言之如不生他種枝節對於劉逯訟案（楊福洲不在此列因楊福洲上司法界書公然汚辱故不在内）我三人不積極主持如本省同人不允說和我三人之名仍當在訴訟之列不能脫離關係單自允和（二）到省以後督軍須約紳董公所當事諸人曁省議會人對紳董公所諸人說明和解之理由更曉省議會人以大義（三）省議會曁他個人所上中央及軍民兩署法廳各書呈如誣陷訴訟人爲亂黨破壞黨等等請督軍令其登報聲明（四）凡有此次訟案同人等因影響而被裁撤者請督軍仍令其各回原差（五）說和之後其省議會曁個人仍有挾嫌造謠揑詞陷害者請督軍加以懲治以上種種代表於十日回省開會報告當事諸人因關選舉前途不甚滿意此事能否解决須孟督軍回省方能確定也 
[魯省呈覆救濟電料辦法]  
　　交通部前以電政常年支出材料實爲大宗國内出産無多餘皆仰給外洋歐戰發生來源阻滯所用料品幾有斷絶之虞欲求救濟辦法厥惟奬勵節省兩端爰特令行電政監督飭通行各局令其擬具切　辦法彚核呈部察奪兹聞山東電政監督昨已呈覆略謂案奉鈞令當經分行各局籌擬去後監督遵與各實業家廣爲勸導並示以標本詳細說明究以專門人才缺乏欲求電政上重要物品特别發明殊少概見現惟報房所需纸張查有濟南造紙公司規模宏敞出品亦佳極願悉心仿造廉價供應而於電局巳失效力之殘舊物品如紙條等類且擬按市計價儘數承購旣開暢消國貨之源復收廢物利用之效核與鈞部提倡宗旨相符業由該公司添購切捲各機從事進行查紙條缺點略有數端一吸收墨油浮於紙面稍一磨擦易致模糊二紙質脆弱易於扯斷三旋轉時擁擠一處不便鈔冩有一於此卽難適用經與該公司詳細研究加意改良將來出品如能合格再將貨樣呈請核奪巡線總管孫文奎考察濟寗所産𦼖草亦蔴之一種製造成繩以充工程之用足與吕宋繩抗衡業由該員籌集欵項訂購機器聘請匠師先行試辦並聲明試辦時間合格與否一切費用概由該員負責曹州局長華培璋發明牛筋一種堪以替代橡圈每尺價洋四釐略稱橡皮圈每副洋九分價頗昻貴吾國工藝尚未發逹仿造非易且浸於鹽腦水中凡棉蔴之質皆生化合祇牛筋不生化合用以束縛電池最爲適宜經用耐久不亞橡圈用水浸十餘分鐘柔軟如綿卽可束縛且橡圈經用半年雖圈尚未斷而縮力失效巳同廢物牛筋則不藉伸縮之功間有斷時性若未盡仍可繼續行使查該員所稱與橡圈相較自屬價廉伹臨時必須紥束稍費手續以上二種雖非常年大宗之支出果能適用亦抵制外貨之一端泰安局長胡霖擬請責令各局領生於公務餘閒購閱製造電品書籍學成致用旣覺事半功倍而檢束身心亦免游蕩該員用意甚善惟必須妥定辦法庶人皆樂於從事擬請鈞部通行各局凡各領生如於製造重要電品經審查合格足與外貨抗衡者除從優奬勵外所有關於是項製造購閱各項書籍准其繳驗價單概由公家補助如此規定以全國電生數千人必有聞風興起血心嚮學者實於奬勵製造約束人心兩有裨益此籌擬奬勵之情形也節省一端查各局報務盈絀無定所轄線路且有天時人事之變遷於請領材料數目遽加制限無論如何適中按之事實恐多窒碍詳譯鈞部整頓線路訓令規定月報表八種通行各局分别呈報内有線路障礙報務月報兩種雖與領料無關而按月來去官商公轉各報曁線路通阻情形僉載無遺需用材料數目已基於此最爲扼要若令各局每月塡送轉運處一份轉運處據以審查較之制限於一時者實具有精確之標準足規永久至侵佔之弊誠所難免惟報務線路領班　負有一部分之職任擬請將各項紙張線料另闢一室妥愼保存所有鎖鑰概由領班掌管遇有需要由領班監視設有報房總管之局由總管負責庶責有攸歸鄭重稽查棄捐侵　之弊無自而生矣云云並聞刻已奉到交通部指令略謂關於提倡製造電報材料據稱濟南造紙廠擬仿造紙條巡線總管孫文奎仿造吕宋繩曹州局長華培璋發明牛筋可代橡皮圈查以上三項紙條最爲電料大宗其餘兩種亦爲電局工程必需之品果能仿製冀挽利權至堪嘉許應即分别轉行實力進行俟有成效速將貨樣呈部考驗以憑採擇所擬通令各局領生媾閱製造電品書籍繳驗價單概由公家補助一節用意甚善但全國電生不下數千人購書價欵所費不貲現在電氣協會雜誌於電學時有發明各該生果能悉心研究實多裨益至關於節省一端據稱各局規定月報表内有線路障礙報務月報表兩種按月來去官商公轉各報曁線路通阻情形僉載無遺若令各局每月塡送轉運處一份可爲核發材料之標準等語查滬處前擬改訂各局領料單格式曾將各局報務及線路應行聲明之項於表内分别增訂業經本部指令照准印發各局塡用此次所稱月報表兩種自可無庸再送滬處以省手續又各項紙張線料擬由領班或總管負責一節所見甚是容俟核定辦法飭遵並由該局先行試辦再濟南造紙廠擬承購電局已失效力之殘舊物品如紙條等類查舊紙條照章均係隔年焚燬俟年滿應行作廢時發交該廠改製事屬可行仰先與該廠會商籌擬辦法吾核云云 
[粤省之財政問題與省會]  
　　（平生通信） 
　　自陸巡閱使晉京商議粤事早巳議有端緒其大綱則不外乎裁兵理財二事今陸使巳遄返武鳴陳督尚未履新厲行裁兵之事當俟諸陳督然目前警衛軍之裁遺則已竭力進行矣連日報中登載之事不外乎裁兵之預備方法惟裁兵必須清餉粤省財政困難積欠軍餉爲數甚鉅最近據財政當局報告計截至四月底止積欠緊要軍警餉項巳逹四百餘萬元其積欠各軍餉詳確數目如下（一）陸軍餉一百五十三萬一千一百一十元（一）警衛軍餉連補水約一百六十六萬元（一）滇軍餉約二十萬元振武軍餉二十四萬一千七百三十八元（一）海防辦事所經費二萬一千四百九十七元五毫五仙（一）陸警餉三十六萬九千零三十五元七毫一仙（一）水警餉三萬一千八百一十五元二毫一仙共欠軍警餉項四百零五萬五千八百九十六元餘似此巨大之欠欵實無妙法清理在當道從前信爲最有把握者莫如弛禁賭博可以立得一大宗巨欵無如迫於輿論未能見諸實行於是轉欲仰仗借欵然使借得之歀而盡供裁兵之用其危險實甚故借欵一節今雖兩次告成然皆用作恢復中國銀行今銀行已復業矣其兌現即在此三數日間將來兌現而後金融復活當局即可從中挹注得現欵以清理欠餉此亦未始非一種希望也惟是欠餉太繁不能全恃銀行假借於是又不得不取資於捐項然零星捐務過手輙盡毫不足靠其最爲可恃者則爲沙捐田畝捐沙捐自議會通過後起有絶大風潮今尚在擱淺中然當局志在必辦今已實行設局磋商收捐之方法矣且不惟沙捐案不能停止最近對於民田捐一案亦勢在必行日來省會開議省長已將民田捐咨交省議會矣其咨文云爲咨交事查本省財政積虧極巨籌欵救濟議及抽收一次過田畝捐民田每畝捐銀四毫沙田每畝捐銀一元前於特别會内咨交業准貴議會查議否决民田表决沙田連同審查報告咨復在案惟是省庫窮竭異常現在極力經營設法籌晝雖借欵各案先後成立僅能先從根本整理歸償中國銀行僨項俾得規復兌現免受紙幣虧折而舊欠新虧及積欠緊要軍警餉項爲數尚鉅即現時各起借欵轉瞬還期届滿亦須擔任籌償統計欠項債項總額仍在二千餘萬元設非速籌鉅捐着手清釐危狀必及破産顧籌欵之道但責諸一部分或枝枝節節而爲之終不足以資挹注而救奇窮求其征收可以普及取納可資標準集欵可得大宗者莫如民田捐查貴議會前次咨送財政股審查報告書以民田抽捐事類加賦雖曰須臾忍痛爭奈民力已殫主張不行固爲體恤民困之苦心竊維本省自軍興以還元氣凋殘休養培元不遑昕夕何堪再增民累但現在粤局危急首在財政貴議會前送報告書云舊欠特償積虧又鉅長此終古大局何支業已洞悉今日情形故前項民田捐本省長明知民人多增一番負擔祇以事屬一次過並非永久意謂苟裨大局即民人暫忍一時痛苦當爲衆情所共諒况粤局財政之窮責任固在官廳然長此虧竭危及破産受累仍在粤民譬之破室徹彼桑土綢繆牖户則破者復完矣假使居室之人不合力急籌於事前何以免風雨飄搖之苦今粤局如破室也粤民如居室之人也懍風雨之飄搖則牖户綢繆不得不仍藉居室者合衆經營之力此民田捐之議本省長可掬誠以告粤民無非藉本省民人合衆之力濟本省公中財用之窮耿耿苦衷殆無他意至於抽收辦法貴議會前次咨送報告書内引述各種窒碍言之綦詳自應體察情形期於公帑民情統籌兼顧查分級抽收一節前咨已將難分等級情形詳爲叙明現在籌議進行一則責成各縣隨糧帶征另於糧串將一次抽收數目加戮標明以免滋擾二則曾被水災田畝如確被冲陷不能開耕種植准其報明由縣查核轉呈豁免以示體恤三則每畝抽捐四毫係屬先定標凖仍應體察民力分核辦理以期輕減總之此事爲公家萬不得已之舉事屬一次過自與常賦不同况粤省田賦本輕比之别省其稅率輕重相差甚遠前奉財政部電飭加成各省遵電執行報告增收者河南福建江蘇安徽湖南等省均巳照辦惟粤東尚未辦理别省糧賦比粤東爲重部飭加成又屬經常增收乃别省均多照行吾粤現因目前財政困難僅擬抽一次過捐輸似不必以事類加賦爲慮兹將省庫新舊各債及積欠緊要軍警餉項逐一詳查細目開列清單俾於財政虧竭之内容旣可共知眞相而於畝捐將來之收數亦可共知用途所有擬辦民田畝捐緣由相應連同清單再行咨交貴議會希爲復加集議表决見復以便執行云云此咨文到會後諸議員中雖有大部份已爲政界疏通然懷疑而不欲許可者仍不乏人未知其果能通過否也 
　　十四日爲公議田畝捐事此議案非常重大乃院外忽有公民代表千數百人持書請願衆疑其爲田畝捐而來詎探其眞相則爲糞溺捐事而粤垣又發生一臭風潮矣省城有一保安公司由警廳批准包辦全城糞溺捐揚言此案已經省會通過惟自糞溺捐發生後輿論譁然各街坊衆迭經大集會議聯名蓋章公舉代表具詞省長請願省議會昨聞省會開議在即故由全城各街每約派代表二人前赴該會請願否决聞約有數千人舉定總代表謝日如等入謁謝議長通逹衆意旋出向衆宣佈據云本日所議均係最要之事件糞捐不過爲省城一部份之事俟容日由介紹議員通知貴代表到審查部接議届時再由審查部公决便可取消云云其衆始散省議會遂致函省長請取消糞溺捐公司略謂貴省長交議糞溺一案經付法律審查股審查去後現尚未據該股報告前來故本會仍未提出議場討論今閱省城各約代表謝建夫等請願書内黏承辦糞溺捐保安公司章程其中有經奉省長咨准省會通過之語不勝詫異查該公司膽敢顚倒是非淆亂黑白實屬異常謬妄相應函請貴省長先將該保安公司刻日取消以儆招搖至紉公誼云云議員易仁善昨亦提出質問書謂昨閱報登載保安公司廣告稱本公司承辦省城河南花地等處糞溺變賣衛生籌餉經奉省長咨准省議會通過給諭開辦等情察閱之下至爲詫異查此案實未表决咨請貴省長執行而該公司竟遍登報告謂奉省長咨准省議會通過給諭開辦想警察廳長斷不至以本會未通過之案給諭該商冒昧至此惟該公司竟敢藉端招搖希圖瞞騙自應加以制止何以一任該商設立公司愚弄社會深滋疑惑謹援照省議會暫行法第九條之規定提出質問限五日内答覆以釋疑團未知朱省長如何答覆也 
[陸使之行蹤與對川意見]  
　　昨軍署接陸巡閱由廣西柳州來電稱已於昨十三日抵柳州擬盤桓數日與陳督磋商兩廣要政及瀏覽該處風景然後偕同船出江口轉南寗陳督亦即於此時來粤云云前傳陸使行抵潯州并未停輪陳督抵梧各情均屬不確據粤報載稱陸巡閱素淡於權利日惟求退而不得對於川事尤不願聞昨香港某報載中國大亂立至矣一則稱探聞　榮廷以川事糾紛相持未下　恐羅佩金不敵擬派精兵一師一　尅日入川借調和爲名昨已發緊急命令將以莫榮新領隊出發由桂入黔以逹四川業經配置軍械整備一切云云此事經本報詳細調查據稱川事糾紛中央誠有令陸使調和之電惟陸使以年老力衰已覆電辭謝請中央另行設法解决對於川事甚不願聞且陸此次允承命爲兩廣巡閱使正欲藉此下台爲將來退隠地步該報　渠尅日撥兵入川借名調和等語確係訛傳今陸已返廣西優游故里所有粤東一切重要事務概俟陳督到任始行辦理况現下粤省軍隊之裁遣改編財政之籌措計劃種種困難尚無解决所稱令莫榮新領兵出發由桂逹川一節實絶無其事云云 
[鄂省金融之近况]  
　　湖北各縣商民上年因銅元缺乏官票擁滯而又不便折零相率發行百文小票流通市面頗爲市　所樂用卽以省垣論四鄉鎭市發行流至城中者已有十數萬顧商民發行鈔票爲法律所不許以致迭經財政廳嚴飭各知事勒限收回銷燬現在外縣之票固多收回惟省垣市民對於小票信用較勝官票如豹蟹鎭同德善堂等小票雖已滿收回之期而市上行使依然毫無阻滯昨武昌知事復以油坊嶺團防公所小票亦應限期收燬乃飭由該處團防公所遍發傳單定期收回至本月底止以便銷燬然以同德堂票觀之仍不過具文而已說者謂欲收清此項小票非預先布告限期之外即作廢紙不准在市行用斷不能收效也 
　　官錢票一紙只換銅元九十三四枚已成習慣孰意銅元與銅元亦有高低歧異之處蓋當二十文銅元均新鑄僅重二錢六分較清季所鑄當十銅元每枚只加重六分）鑄出後市面初爲鬆動爲時未久大銅元小銅元之價值遂有上下床之别市面依然恐慌詢據錢業中人云大銅元每串較小銅元低六釐至八釐之譜其原因係人民多重視小銅元以其便於零用而錢儈即因之操縱竊恐將來愈趨愈下此項輕量之當二十銅元有貶至僅值十五六文之時也 
　　漢口交通銀行從前對於該行各省分行之票流入漢口者均不分省界代兌商民携帶咸稱便利自去年停兌後漢行雖仍前營業照常兌票然只兌本省鈔票各省之票概不代兌現漢行因天津上海等行業已繼續開兌各省滙兌亦早次第通行北京湘渝等行亦正在籌備開兌爲便利商旅起見於昨函請武漢警廳江漢關道代爲宣示除京渝湘汴四行鈔票暫不代兌外凡實係行旅所携各省交行鈔票數在百元以内充作旅費者漢行一律照兌並不扣水倘有大宗票數則須調查確係行旅再行解决以示限制 
[湖北政聞]  
　　省會行文仍受限制鄂省議會上月臨時會内曾表决電致中央反對與德宣戰當時擬就致國務院電送交武昌電局拍發該局因受某方面函囑卽以省議會不得直接行文院部爲詞拒絶收發比由省議會議定電致各省力爭未幾該電局復通知到會謂奉交通部令凡省會致國務院及各部電可以收發於是鄂議會皆認爲行文之限制已解除矣詎　近國務院有通咨到　　　據 
 
 
 

Page 7

 
 
廣　省議會電請取消前電仍准各省議會直接行文院部等因除電咨廣西省長查照五年一千五百四十一號院函所有省議會文件仍由各省長轉呈一節請即轉致該省議會　照外嗣後各省議會如再直接向各院部行文即希查照五年十二月本院馬電辦理云云是省議會致電院部雖無限制而行文則依然不得直接矣 
　　五省代表參觀警政中央日前召集全國警政會議鄂省係派警務處參事張治禮及水警廳長何錫蕃代表前往兹巳事畢連翩返鄂聞陜汴晉贛皖五省警務代表亦與偕來據警界中人云五省代表係奉内務總長面諭以湖北警務比較各省稍著精神該五省省會及商埠巡警均未能完善特囑順便考查以資借鏡故來參觀警務處長崔振奎已於十七日在處設筵招待以表歡迎 
　　何佩鎔爲封翁祝嘏代理省長何佩鎔以軍署參謀長兼署政務廳長素爲王子春所信任兹又代筦省長篆務同僚愈爲趨附其封翁於本月二十三日八旬壽誕日來軍政紳學商各界贈送賀儀壽屏壽幛充塞閭門各師旅長並醵資雇漢口立大舞台愛國戲園男女伶二部至其公館内外演劇二日武昌電燈公司並贈送電燈二千盞以助不夜之宴尚有某某兩縣知事贈送金壽佛八仙等品均蒙笑納何亦製備銀質紀念杯二千個凡來賓概送一個其酒席費一項聞已須三千元其熱閙可想也 
[杭州快信]  
　　財政廳委派鐵路總稽查廖維綱連日檢獲私茶甚夥呈請懲罰各茶行羣起反對現正交涉 
　　代理滬杭甬路局長江紹沅巳電交通部辭職前局長鍾文耀有回任消息 
　　杭屬各繭行昨已一律開秤上等每百斤四十二元中等四十元五角下等三十八元 
　　近來各軍隊逃兵甚夥一二兩師自上月起迄今已有二百餘名楊督軍嚴飭各屬協緝 
　　北京高等警校招考報名昨已截止檢查合格者僅二十餘員齊省長現定下月一號起分期試驗 
　　嘉善警佐柯毓琛經省委歐陽友炎（二區署長）查明骩法營私回省報告已飭該知事依法懲辦 
　　龍泉知事王宗海因與前任財政科長潘國鈞等會算交代剛愎自用擅行拘押委查得實齊省長决擬撤任不日發表 
地方通信 
[蘇州]  
　　通俗敎育館開幕吳縣通俗敎育館設於縣敎育會内業巳布置就緒公推敎育會會長潘起鵬兼任該館主任館内分設圖畫博物音樂講演四部另設研究一部職員即由敎育會員擔任五月二十號爲開幕之期行政官及紳學商界來賓蒞會者共四百餘人第三高小校軍樂隊並南區二三校之童子軍各整隊到場上午九時開會十二時散會下午另有朱慰元演講社會敎育與人生之關係聽者頗衆至五時始散 
　　公賣局長到差駐蘇第三區煙酒公賣局長方楨現奉省局飭調赴寗另候差委所遺三區局長即委原辦第五區烟酒公賣局長吳禧秦（江寗縣知事吳其昌之子）接充昨巳到差視事 
[無錫]  
　　南區警察之滋事無錫城廂警察前因辦理腐敗致有改組之舉乃上月實行以後祇見平空添出巡官多人於保衛治安維持秩序仍無進步各分所巡警依然庇護烟賭貽人口實前日第二分所巡士又因調戲　絲女工釀成傷案且有罷崗要挾之事先是有巡警陳玉卿乘九餘絲廠放工之時在工房中調戲女工該廠工頭袁龍保上前規勸陳玉卿惱羞成怒即從身旁拔出小插子意　行兇爲袁力大所制致不得逞乃自拾瓦片拍破頭部血流被面謊稱受傷奔喚同黨崗警將袁扭至分所加以手拷由分所長吳掄略訊一過即詳解縣署傍晚由審判員孫濟川開庭訊供袁稱因陳警調戲女工規勸不服以致爭毆並非宿嫌刃傷孫審判員以袁供亦屬近理隨判交保不料爲第二分所巡警所知恨孫偏袒袁姓全體長警面請吳分所長開列名單同赴警所要求將袁龍保重辦否則巡警一律罷崗當由吳桂森警佐轉商孫審判員再將袁龍保提到移交司法允爲嚴辦風潮方得平靖事後輿論咸謂巡警調戲婦女已屬不法乃竟以罷崗要挾尤見蠻横分所長吳掄不加約束實難稱職現南區紳士某君等擬呈請警所切實整頓不識楊兼所長能否秉公辦理也 
　　春蠶減色春蠶正届大眠之候在陰歷四月初上山約初八九繭行或須開收兹聞鄉人來城云各路育蠶之家近日大爲減色因天忽下黄砂沾在桑葉之上蠶一食後即時飽脹而死且東北風大發蠶受此風即變空頭因此十成中已減一二成一般蠶商預料收價每百斤須在四十元左右云 
[鎭江]  
　　運動誌盛鎭江登雲山下潤州中學基督敎青年會第一次運動會業於十九號在該校體育場舉行演賽本埠公私立男女各學以及貧兒苦兒藝徒等院學生均由各該校長敎育先後督隊蒞場參觀午後二時振鈴開會首由主席登台報告開會宗旨鼓樂齊作歌聲遶場次即演賽童子軍操法百碼賽跑算術競走擲鐵球柔軟體操跳高假裝競走四百四十碼賽跑圓形競走兵式體操阻攔競走持竿跳高童子軍操法二百二十碼賽跑繪圖競走跳遠越阻競走八百八十碼賽跑傳旗競走等技演畢由該會評議員當衆評判按名給奬參觀各校學生亦接續赴場運動以崇德學校爲最優該會亦贈予奬品以示鼓勵閉會時已五句鐘矣 
[揚州]  
　　擬用沙釣運鹽濟南場大阜大有晋等七公司所製之鹽本用帆船河運行駛遲緩時有間斷之虞嗣改用輪運又因運費高昻抛散極多由公濟公司等建議集資自備輪船裝運因手續未備一時尚難實行刻復由大德公司提議暫用沙釣海運並另籌以後永久方法具文運署詳請鹽務署核奪施行 
　　省署注意蝗患昨日省署又訓令江都縣署以天氣乾亢蝗　最易發生亟應認眞搜挖周知事奉文後即飭各區一體照辦以除蝗患 
　　藝徒開課有期江都縣立藝徒學校開辦將及一月佈置一切早經就緒惟校址在舊城縣學地點略偏就學者不甚踴躍報名者僅三二十人已定於下星期一（二十一）實行授課 
[南通]  
　　學校聯合運動唐牐紡織學校藝徒學校育嬰堂幼稚園等各校生徒擇於二十日聯合運動管鎭守使盧縣長均前往觀覽幼稚生之游戲操活潑非常尤爲難得會場中觀覽者拍掌之聲不絶 
　　内河水勢漸涸入夏以後天氣亢旱幸前日略降微雨二麥尚不至失收惟内河水勢漸涸往來船隻殊形不便大逹小輪公司之内河東西兩班小輪已卽日停駛矣 
　　取銷雜捐消息日昨縣署聞已接奉省飭南通所有之裱作等苛細雜捐着即取銷以資體恤當卽吊取案卷詳加覆核藉便分别停留矣 
[杭州]  
　　商榷會研究外交浙江政治商榷會昨日（二十日）下午一時開會到者約三十餘人推舉勞梅清主席討論宣戰問題結果以現在國務員星散内閣已現殘缺不全之象實無從再議宣戰應先請政府組定完全内閣使國本鞏固以後再行由國會議决宣戰問題當經大衆贊成即晚擬電拍發文曰北京大總統國務院參衆兩院南京副總統均鑒宣戰案未提議内閣渙散民心危欋國本動搖請先組定内閣再議對外浙江政治商榷會號 
　　金華道尹更動消息浙江金華道尹沈復生前在巡按使時代辦理政務爲各道尹冠此次錢塘會稽甌　各道尹均已更易惟沈道尹因前未辭職仍得回任現聞省長公署機要秘書王棠軒曾任湖北縣知事行將與該道尹對調云 
[湖州]  
　　陳英士出殯紀盛五月十五號陳英士之靈柩由上海運湖十六號舉行出殯下午一時各界各團體來賓陸續蒞止者不下數千人浙江督軍省長亦均派代表來湖送喪此外並有東西人士數人來賓各佩微章排導約長二三里之遙先以路由牌繼以陸軍馬四次衝鋒馬二掌號馬二國旗及陸軍旗銘旌亭軍樂大總統祭文亭勳章亭綉花牌陸軍隊伍吳興中學校東吳大學第三中學校東吳大學第六兩等小學校浸會高小縣立高小師範講習所乙種留韻商業學校貧民習藝所上海總商會送銀鼎亭綉花時辰旗上海紀念品亭逍遙傘孔雀傘上海各界頌詞亭孔雀旗軍樂輓聯血衣亭提爐堂燈心經傘鮮花亭音樂神主亭花圈樹木音樂照相亭亞牌家屬孝子靈柩家屬女轎來賓送轎護馬魚貫而行沿途由芍察陸軍保護觀者甚爲擁擠靈柩葬在南門外峴山十八號借大關帝廟開追悼會由大總統代表陸軍上將胡漢民及戴天仇君演說而散 
[安慶]  
　　商民搗毁茶稅分卡皖北茶釐以七里河茶稅爲最要且比較最重該局局長陸澄亮以現值新茶上市茶商雲集難免無偷漏情事因於湯池地方新添一分卡以杜繞越奈此分卡之設爲向章所無且不免有留難茶商情事日前偶有言語衝突商民人衆一唱百和竟將該分卡搗毁一空司扞人等畏禍遁避昨已禀報總局經該局長禀請省長從嚴懲辦矣 
　　電燈事業之近聞安徽電燈總廠所用之電燈泡多購自歐洲旋因歐戰延長貨品稀少吳廠長深以缺乏爲慮頃經上海電業公司聯合會函致皖省電燈廠謂有口本古河大班上島君來華創辦中日興業有限股份公司産製電燈燈泡價廉物美足與德貨相頡頏可以附股授徒等語該廠長擬以後卽改用該公司電泡且以本廠每年尚有盈餘可以附股三成將來亦派生前往肄業昨已上詳省長請示辦理矣 
[廣東]  
　　裕貞沉後起回之景况澳門裕貞渡現已起回石岐黎分所長及曾鄭兩巡官即往該渡查點所存物件檢出西紙金錢共一包約銀千餘元係石岐寳昌店寄澳門瑞德銀店此外尚有洋銀千餘元皮籐袋包袱布疋一百七十八件卽將該物挑往商會存貯又第七王分所長交來金耳圈一對金鈪仔一對亦交商會代存候失者認領北區李屋巷李竹平在鏡湖醫院當司事因回家省墓旋復返澳適在裕貞渡遇難該院中人見有一屍彷彿與李相似買棺收殮後又撈獲一屍檢驗身佩有鎖匙三個係該院之物始知誤殮前屍復查區阜黄靄如亦經被害東鎭安定鄉程守昭之弟守培由　洲回鄉後擬回埠偕其妻姪女三人回映相適搭該渡沉溺其妻及姪女已被溺斃餘皆遇救昨日守昭到商會領回銀物隨將夾必袋啓視金仔十餘枚珠蝶貴重物件已不翼而飛祇餘回頭紙及粗賤物件云 
　　指官誑騙之疑團廣西人謝蔭廷自稱候補道尹新任潮安縣知事現充省長公署機要股股員四出招搖承攬運動差缺政紳界被騙者已十餘人甚至現充重要衙署之幕撩亦多被惑托請謀補實官及遷調者亦十餘人謀潮安縣游擊隊長警察區長者三十餘人委任總務科長三人科員司事三十餘人有十餘人已於八號自備資斧赴港聽候其餘二十人尚在某棧候謝同行而謝之太太亦於昨日派遣僕從十餘人護送赴港聲勢甚煊嚇聞被驅中之最慘痛最苦惱而不敢告人者則爲修志局帮選方某老幕沈某鹽商許某此數人現在日與謝糾纒有拚命對待之勢而一般熱中得官者日來仍趨之若狂其中黑幕重重不可究詰微聞某署内務人員昨擬一稿亦祇飭行密察謝某舉動而不及查拿字樣各被騙人偵得此項消息又疑謝某未免有些來歷致欲與之拚命之人又復縱之刻仍招搖市會或謂大吏曾否任免該縣官吏何難一詢即明而乃醖釀至如此之久事仍未白亦可異矣 
雜評一 
[督軍團破裂（一子）]  
今人希望時局之轉圜者有兩種理想一則以爲東海出來擔任難局調和卽可着手也一則以爲國會讓步允改憲法困難卽可立解也吾謂此二者未必能如人願卽如願而東海出來矣亦祇能解决内閣問題而不能解决外交問題也國會讓步矣亦祇能去憲法上督軍之藉口而不能滿督軍挑釁之本意也故此二者尚非根本上息爭之方法 
　　根本上息爭之方法惟望督　能早覺悟而已昨電滇督軍之撤回代表今電張紹曾之通電反對是即所謂督軍團破裂之朕兆也督軍能因此破裂之朕兆而覺悟時局即有轉　之　苟不然者則今日破裂之朕兆即異日對抗之朕兆也對抗之時多助勝而寡助敗督軍其思之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[公布停止地丁附稅之省令]  
　　江蘇省長公署第二十八號省令云案准省議會咨請停止帶徵地丁省附稅二角五分案聲明預算不敷之數另行籌議抵補方法以蘄收支蘄合另案咨請公布等因查此欵與預算有連帶關係除俟預算案咨送公布後同時施行外合先公布此令 
[會勘烟苗之緊急]  
　　會勘烟苗英員陶樂爾君業與江蘇俞特派員同往徐海淮揚各屬會勘兹聞本埠道縣警廳各機關接俞特派員途次電文謂該處會勘將畢約一星期内指勘滬海某境所有已經復勘之處雖已淨絶根株應仍輪流反復查勘週而復始以免疏虞等因聞上寳崇嘉等縣均已會同輪流反復查勘以昭嚴密 
[播種毒卉之再三檢查]  
　　省公署前悉有人將粟種籽雇人潛往各鄉田畝中散播希圖破壞烟禁曾經通令各縣知事着令各鄉董督同地保詳細調查防範在案兹悉齊省長又據人報告謂此項粟種籽已經培植肥料一經播入土内二十四小時内即有萌芽出土如逢天雨生長尤速三四日間可以長至尺許等語當以英員會勘在即設被查見貽患無窮故於前日又通令各縣知事諭董協保各就轄境田畝間愼加檢查如有發見此種毒卉即速剷除現上海縣沈知事已分諭各鄉董一體遵照矣 
[洋人園圃中發見粟]  
　　本邑二十三保一十圖引翔鄉鎭東市梢某洋人住宅園圃中種有粟花以供賞玩該宅後園對浜爲淞滬警察五區四分署經門崗巡警從籬笆中窺見立即報告唐署員往勘屬實飛報廳長徐輔洲君請爲核奪並卽馳赴該鄉公所會同鄉經董周君前往復勘確係五色粟正在放花之際唐署員周經董互商之後於昨晨具函報告上海縣沈知事請即派員馳勘商請剷除沈知事接函後當卽委派科員馳往復勘以便函請朱交涉員轉商該管領事勸令剷除以重烟禁 
[日本參謀次長晉謁護軍使]  
　　日本參謀次長田中中將蒞滬後於昨日上午晉謁盧護軍使預由護軍使署飭令憲兵第一連連長吳玉璞派撥憲兵八名由排長劉光庭率領各乘馬匹於上午九時許在西妙橋新馬路口候迎迨田中氏及隨從各員乘坐汽車蒞臨華界即由各憲兵舉行敬禮導引至署並由步兵三十九團團長張慕韓親率軍樂隊及步兵一營在軍署附近站隊歡迎當由盧護軍使延入欵以西筵暢叙良久而别仍由憲兵護送出境並聞田中將准定星期三（二十三日）午前八時赴杭擬在北車站乘車爰由盧護軍使令飭現駐閘北之憲兵第二連連長朱玉軫督率憲兵届時駛往北站恭送又派軍樂隊一班步兵一連馳往新龍華車站守候於田中氏所乘火車經過時舉行迎送敬禮一面特將田中將所定赴杭日期電逹浙省楊督軍齊省長預備歡迎又令松江防守司令陸軍第八旅何旅長於二十三日派撥士兵在松站排隊迎送以敦睦誼 
[陳炳焜行將抵滬]  
　　調任廣東督軍陳炳焜因有要事與中央政府接洽即須晉京故已由港乘招商局廣利輪船來滬日内即可抵埠遵陸北上故滬上各官廳及各寓公均已預備歡迎 
[催查應行昭雪之政治犯]  
　　辛亥以後因政治蒙罪或受害致死者業奉大總統明令昭雪並由松滬護軍使署及道尹公署令行所屬調查在案兹聞本埠軍政界又接陸軍部令以本年二月三日奉大總統令開各節業經分行在案現已逾期兩月應即查照前令轉飭所屬查明有無此項應行昭雪之人詳列事實開單報部以憑彚核辦理勿再逾延 
[續誌倉皇送物之可疑]  
　　南市豐記碼頭某紳士家日前有人致送小木盒及敎會書籍信函等件恐内有危險物品併送淞滬第一區一分所經李警佐移送警廳請爲查核已紀昨報兹聞徐廳長據該所將此項書信木盒移送到廳恐内藏危險物品即飭偵緝隊長愼重啓視先將外面包裹之舊報紙剝去復將木盒開看内藏圓形之鐵彈圍約三四寸顯係恐嚇圖詐之品旋將原函察看書有沈姓具緘字樣並未具名内中所述係欲借貸銀錢語多恫嚇因即飭知該管警所將該紳士家注意保護並飭偵緝隊士嚴緝送信之人務獲解究 
[破獲豐昌當盜案續誌]  
　　本城九畝地豐昌當被刦一案經淞滬警察廳得線人報告飭派偵緝隊士郝憲章楊保庭等協同法界探捕在南陽橋緝獲案盜陳光第宋啟明等二名並起獲手鎗一支尖刀一柄原贓珍珠當票一紙押候傳同事主質訊核辦等情已誌前報兹悉此案現經該廳司法科節次提案嚴鞫據陳光第供稱結夥四人於舊曆三月十五日傍晚六時許夥刦豐昌當現洋百元及珍珠等物俵分化用不諱質諸宋啟明供亦無異劉科長以該盜等供證確實當禀奉徐廳長將該盜等於昨日解請松滬護軍使署訊辦並飭該事主自行赴署候質 
[兩盜案均有關係]  
　　虹口哈爾濱捕房華探目劉森堂包探嚴阿慶查得崇明人施善岐與新唐家弄一號門牌徐其泉顧舜照家及北浙江路一千九百九十七號門牌顧周氏家被刦金飾現洋衣物兩案均有關係昨將施拘解公共公廨請究即據該探等投訴徐顧兩姓同居新唐家弄於本年三月三十一號被盜多人持械入室刦去金飾現洋共值九百六十元又顧周氏家於五月十九號被盜刦去值洋二百六十元之衣飾與被告均有關係是以拘案請究王崧生襄讞商之英卓副領事以徐姓等被刦後曾由捕房拿獲盜匪前經美領陪審因即會判將施帶回捕房候美領堂期解訊 
[預防放價收繭之通告]  
　　江浙皖絲繭總公所因本届新繭上市各省所設繭行較上年增加敷倍深恐放盤亂收致受虧損爰特撰具通告分發各繭行請各先自預算其文如下本届營絲繭業者面面受困與上年比較情勢不同從前聚集無錫江陰紹興嘉興等處每以行多貨少首先放盤爲得計近年安徽風氣巳開現在青陽貴池銅陵甯國郎溪天長廣德繁昌涇縣南陵宣城當塗旌德績溪産繭者十四縣繭行四十一家江蘇自取締後新闢儀徵太倉寳山奉賢泰縣鹽城六合崑山嘉定江都泰興淮陰高郵共十三縣均係今年初開爲上年所無浙江則杭嘉湖三屬繭行四十餘家亦爲上年所無統核江浙皖三省新添之繭行一百二十餘家實爲從來未有之盛産繭必多四處分散行多貨少之患可以不顧吾國商業向無預算而以繭行爲尤甚非但不算其銷路若干出産若干甚至自已血本亦不計算繭市一關方寸大亂但知收貨不知成本所以絲繭一業從來未有連續三年獲利者可悲之甚其壞處在於放價爲豪本公所何必作此虚文自形愚陋惟思别歲恍忽迷離尚無今歲之困難獨今歲處處危險不能不揭出如下（一）存洋棧陳繭三千餘擔陳絲一千餘擔均從各棧調查而來惟恐貨主不悅故未便揭明何棧何主聞日本亦有陳絲尚未消結由歐戰發生各國銷路日減按照目前外國金融深慮此後銷數更少此應預算者一也（一）從前裝運法國廠絲每包水脚合華銀七兩四錢六分裝運美國廠絲每包水脚合華銀四兩三錢七分現在法國水脚合華銀十八兩四錢美國水脚合華銀七兩五錢此項加增水脚均在貨價内扣除此應預算者二也（一）從前廠絲出口赴法美兩國僅保水道之險近來添保戰事之險已覺外費繁重現在各保險家逆料本年陽曆七八月間海面必有戰務此刻交易停止亦以届時恐難裝運出口現在保險公議貨價一百分抽十二分即一千兩抽一百二十兩尚未議决此項加增保險均在貨價内扣除此應預算者三也（一）前發電均用密碼以期減省電費現在無論何國均用明碼較諸從前加增電費四倍均在貨價内除算此應預算者四也（一）從前廠絲赴美者納稅極微現聞美國先議加稅二成假如值銀一千兩納稅二百兩因係消耗品並非人生必需之物現在工界求減政府議加一成則吾廠絲價目減爲九折均在貨價内除稅此應預算者五也（未完） 
[浙皖督軍保護繭市之批示]  
　　本埠江浙皖絲繭總公所因新繭上市沿途輸運銀貨恐被搶劫特禀請三省長官派兵保護昨該公所總理沈　接浙江督軍指令云呈及條陳均悉所請保護各節自應查照成案責由各該地方官及水陸警隊認眞保護以安商業候咨請浙江省長查照飭屬遵辦可也此令 
　　又接安徽督軍批示云來牘閱悉已飭行所屬各統領曁兩道尹警務處轉飭各營縣一體保護矣此復附件存 
[減輕運銷關外之布釐]  
　　全國商會聯合會昨致上海事務所函云查直隸高陽縣所出本機布行銷頗廣經該處商會呈請聯合會轉請陜西財政廳核減潼關釐捐以期暢銷而資提倡當經陜省財政廳允准輕減在案惟各省相似之布疋勢必亦有仿造若擬運銷關外自應援照前案辦理以冀國貨暢運而免滯銷並附抄原函請即查照轉知各布商一體知照 
　　致陜西財政廳函逕啓者本年三月十四日據直隸高陽縣商會會長韓偉卿函稱案據敝縣慶豐義布莊慶泉布莊聯名投遞說帖内稱爲懇祈轉請減輕潼關釐捐以冀國貨暢銷事竊高陽布業自改良織機仿造洋式布疋以來織業日見發逹近一二年每年産額已增至一百七八十萬疋之多若僅行銷近省大有布貨　集供過於求之虞不得不貿遷遠省擴張銷路是以商等運赴陜西以期推廣惟布疋運陜經過潼關須報納稅釐詎潼關釐額與他關逈異而他關徵收釐捐不能過正稅之半如納正稅銀五分則只收釐捐銀二分五釐惟潼關不然其徵收十丈愛國布袍料每疋正稅銀四分五釐　釐捐銀則一錢五分十丈白洋式布每疋正稅銀四分九釐五毫而釐捐則一錢六分五釐布色繁多以此類推釐捐均超過正稅三分二有奇未免過苛蓋高陽布到處能暢銷者其原因在看利極微比外貨價廉使然也若釐捐如是之重合值本較大則不能與外貨角逐商場以致國貨窒銷利權何挽商等爲推廣國貨起見不得不陳請貴會函請全國商會聯合會轉請陜西財政廳長格外體卹減輕釐納以維國貨迅賜施行等情請轉前來敝會查高陽布業産額日多擴張銷路乃當務之急愛國洋式布向經過天津鈔關騐單持有敝會憑照即認爲國貨每疋十丈納稅銀五分其釐捐則征收銀二分五釐是釐捐不過正稅之半數如釐捐超過正稅三分二之多未免太重有礙行銷且高陽布業雖見發逹然正在幼穉時代惟賴在上者提倡維護方能廣開銷路日見擴張合亟函請貴會轉請陜西財政廳長俯准援照天津鈔關征釐例行知潼關減輕釐捐以維國貨而恤商艱等情到會查該商會所陳各節案關潼關布釐超過正稅三分二有奇與各關征收釐捐不過正稅半額之定則大有歧異自應議請輕減以示體恤相應函請貴廳長核予議減潼關布釐以維布業而免窒銷即希查照見復施行至紉公誼 
　　覆高陽商會中函逕覆者前准貴商會公函以轉請減輕潼關布釐以冀國貨暢銷一案當卽據情函請陜西財政廳核予議減以維布業去後兹於四月十二日接准覆函内開本年三月有二十六日准貴會第一百八十號函開據直隸高陽縣商會函懇轉請減輕潼關釐捐以冀國貨暢消一案囑即核予議減潼關布釐以維布業而免窒銷等因准此查陜省百貨釐金向係按照統捐辦法於入境時兩道併收不再重征愛國布一宗原訂章程每疋收庫平銀一錢五分由潼關入境首局一次收足發給票據前因各商以此項布疋長短不齊懇請減輕稅則現巳由廳會同陜西商務總會公同商議於修正稅則時酌予改訂五丈長者每疋收庫平銀一錢二分十丈長者每疋抽庫平銀一錢六分擬即呈部核准頒行各局遵照至陜西商稅在前清時原係落地稅民國二年經前財政司改訂章程凡有入境出境貨物統按釐金章程三成抽收作爲地方稅欵與鈔關正稅不同故釐重而稅輕潼關所收之常稅亦係照此章程辦理雖於民國四年五月改歸中央直接管轄此章仍未更易至白洋式布一項陜省定章每疋收銀一錢六分五釐係專指外貨而言現在天津本機旣經仿造自應減爲每疋抽庫平銀一錢四分八釐五毫分别載入現行章程之内以免牽混而示提倡除令飭潼關百釐徵收局遵照辦理並咨行潼關關稅監督知照外相應函覆貴會轉飭知照等因到會相應黏抄原函函逹貴商會請煩查照并轉行各布商知照 
[鄉民保護農林之辦法]  
　　浦東一帶客籍游民掠取樹木蠹害農産前經洋涇市農會會長倪士清呈請上海縣沈知事出示嚴禁在案兹倪會長等以此案旣由官廳扶助各業户亦當互相聯絡一致進行故特定於本月二十四號邀集各鄉農民在農會議員楊志廉宅内開會宴叙討論保護農林辦法决定援守望相助之義互相策應遇有遊民掠取樹木農産之事應各文明對付如有抵抗野蠻舉動即吹警笛齊集隣右將該游民縛送警區究辦以保農産而安地方 
[勸業塲又受虚驚]  
　　滬城勸業場自前次發生巨聲後淞滬警察徐廳長即飭偵緝隊長翟世清督同各隊士不分晝夜在該場内外妥爲照料該場門口亦有一區二分駐所巡警來往查察防備已極周密詎前晚七時三十分鐘該場上市之際三層樓平台上又有巨聲發生平台北首爲文明女子新劇團觀劇者以婦女爲多聞此巨聲卽紛紛奔逃秩序大亂翟隊長立卽往查檢獲零碎鐵片察得係從四層樓頂上抛下炸裂物幸未傷人該場總理即向游客安慰人心始定此時一區二分駐所警佐王金山亦聞信趕來在内外搜查一周諭飭各探警偵查抛擲之人務獲究辦 
　　又一訪函云前晚城内勸業場正在熱鬧之際三層樓女說書場外面平台上忽轟然一聲致場中聽客紛紛往外奔逃幸無所損後經堂倌等力爲剖明並非炸彈始漸安靜事後據在平台上之游人謂係大金錢炮見四層樓上洋台邊站立四人中有一人抛下此物着地即轟然一響見有濃烟一縷云云惟當時四層樓上遊人亦甚衆多究係何人抛擲殊難查究 
[搜查私土之詐擾]  
　　匪徒王松寳前日冒新閘捕房包探湯榮生之名突入馬霍路德福里李寳寳家以搜查私土爲由希圖索詐被李報告捕房將王拘押昨解公共公廨經俞襄讞會同英白副領事訊知王係兩次過犯曾經公堂判押十一年期滿逐出有案今又潛來租界冒探拆梢實屬不法判押西牢三年期滿永遠逐出租界 
[緝私營會勦鹽梟]  
　　緝私第二營第一隊張隊長前悉滬西朱家行至梅家弄一帶現有梟首郝老窩子等率黨百餘人備藏鎗械秤販私鹽雇用游民運入租界私銷實與官銷有礙擬即督兵密往查緝嗣以朱家行逹梅家弄一帶爲上海松江兩縣交界之處誠恐此拿彼竄難以緝獲故於昨日呈由魏營長移知第三營營長馬國樑約定日期派兵會剿 
[蕭光禮等致北京電]  
　　大總統參衆兩院鈞鑒國會疊受袁氏之摧殘吾民迄今猶有餘痛此番戰案提出舉國驚惶方冀議員諸公審愼量力以行表决詎段氏見民氣方昻疏通罔效竟製袁帝故智假軍事會議之虚聲恃無賴之搗亂圍院毆員行同盜跖近且解散國會之聲浪彌漫海内如此汚衊立法機關國紀何存望我大總統秉毅力除羣奸以彰國法不然國無政府民無信仰一旦致亂誰尸其各尤望我議員諸公本國民眞意審我國實情平心討論以貫徹應取之主張勿爲利動勿爲威脅勿以民國作孤注冀圖苟免設有不幸吾民誓死爲諸公後盾國事瀕危敬祈垂察旅滬公民蕭光禮袁作霖彭伯威單子澤方震歐張海濤陳烈章武張曜王鳴周華盛文寗靜曹銳劉炯符定一等六十八人叩馬 
[五年公債外奬規則之履行]  
　　上海總商會致各業領袖函云徑啓者頃准上海縣公署函開奉財政廳電開五年公債外奬規則由廳呈奉部局令准照辦刷印通頒現在此項公債已全體結束應照案履行仰速按照前頒規則應得何等奬章開具名單呈候核辦俾可預製奬章分别給領等因查前奉五年分公債外奬規則奬章分爲十級經售三千元以上承購五百元以上均應給奬各縣局所長官商會典會及其他公共團體凡經募者均有應得奬章惟奬章等級以經售之數爲定兹將承購五百元以上者分别開單函送貴商會查開承購經售　目及承購經售人姓名其有紳董募欵送縣者亦開單逕行函知相應開單並抄錄奬章等級函請貴商會迅即開單見復以便轉報等由並附名單一紙奬章等級一紙到會查是項奬章規則凡承購公債五百元以上者均可得奬而得奬之等級以承購之數目爲定除本會經募者由會按户通告外相應照錄奬章等級函請查照希將應得奬章人名開示以便彚報爲荷附奬章等級一紙 
　　巡按使公署核奬 
　　（甲）經售四萬五千元以上承購九千元以上者奬一等章 
　　（乙）經售四萬元以上承購八千元以上者奬二等章 
　　（丙）經售三萬五千元以上承購七千元以上者奬三等章 
　　（丁）經售三萬元以上承購六千元以上者奬四等章 
 
 
 

Page 11

 
 
　　（戊）經售二萬五千元以上承購五千元以上者奬五等章 
　　財政廳核奬 
　　（已）經售二萬元承購四千元以上者奬一等章 
　　（庚）經售一萬五千元承購三千元以上者奬二等章 
　　（辛）經售一萬元承購二千元以上者奬三等章 
　　（壬）經售六千元承購一千元以上者奬四等章 
　　（癸）經售三千元承購五百元以上者奬五等章 
[韓國鈞乘輪回里]  
　　前江蘇巡按使韓國鈞日前來滬寓居北市小作勾留擬回揚州珂里巳紀前報兹聞韓君於昨晚在南市大逹碼頭附乘大和輪船起程返里淞滬徐廳長特派本廳偵緝隊士數名前往碼頭照料並用電話傳知第一區警察署加派長警於十六舖一帶站巡迎送 
[醒羣學社之二週紀念]  
　　本月二十號爲醒羣學社二週紀念之期該社於是日懸花結彩門前高掛國旗及學社旗内設演說臺兩旁佈置詩畫成績品萬國旗及鮮花等物正中　有大星四顆中藏二週紀念四字兹將開會秩序錄下（一）由糾禮員搖鈴開會（二）社長宣佈理由（三）唱紀念歌（四）　祝詞（五）社員演說（六）來賓演說（七）社員答詞（八）中西音樂（九）遊藝（十）茶會（十一）搖鈴散會 
[崇正學校之五週紀念]  
　　大南門外送子菴舊址曾設崇正初等義務小學校民國成立以後改隸市立該校男女兼收現有學生三百人由曹肅雲君主任校務其課程注重國文算學修身手工本月二十五日（即初三日）爲該校五週紀念會由各敎員發起與諸生在校開紀念會叙餐會上午九時由曹君演說該校歷史及宗旨次全體學生唱紀念歌然後叙餐下午攝影並邀各生家長往觀想屆時必有一番盛况也 
[通俗宣講社宣講記]  
　　通俗宣講社於前日（二十日）午後二時在南市迎春高昌廟南區通俗宣講所宣講先由袁頌豐報告次顧霖周講尊孔要旨單貽孫講學問才志技能爲吾人立身之寳印培講處世辦事務求實際葛雲韶講伍子胥軼事俞元爵講人貴自立至五時始散會聞下期（二十七日）宣講在東區老白渡街内市立隆德學校東區通俗宣講所舉行 
[明强學校添設夜課]  
　　威海衛路明强學校開辦已届六載日昨由校長史啓祥具函邀請學界同人在該校籌議組織英文夜館並國文補習夜校决定學費從廉於陽曆五月二十五日晚開學 
[湖北會館之人物]  
　　湖北會館正會長劉君昨午假座大觀樓宴請同鄉各界代表籌畫進行兹將本年選舉名單列後正會長劉萬青副會長陶理堂李明輔名譽會長關炯之李紫雲劉季五劉搢三易楠楨劉祝堯趙貢之彭選青兼坐辦政界李堯卿工界陳有山皮業劉萬青胡小村李清臣易文齋疋頭帮李明輔杜向青許燮武李錦章五金帮易楠楨曹東川洋廣雜貨帮蘇舞軒楊敬維吳雨亭玉器帮尹南軒磁業陶理堂嚴堯方嚴立卿烟酒帮童文卿羅傑臣盧星陔領江帮王茂亭馮鑑堂棧業盛采芝張集堂蔴業劉祝業張廷瑞花紗客劉漢賓孫松年胡庚廷大冶帮柯雲山張漢臣樂勳臣夏福玉海味雜貨帮蘇晋卿曾鳳岡 
[中華書局將開股東會]  
　　中華書局訂於六月十六日即舊曆四月二十七日假北市總商會開股東會昨已發出通函知照各股東届時蒞會商議一切 
[俄總領事晉京]  
　　俄國總領事格羅斯君日内赴京公幹所有日常事件由副領事霍赤君代理巳見前報兹探悉格總領事已於本月十八日（星期五）由滬往甯乘津浦火車直抵天津即日晋京云 
[携帶紅土案展期復訊]  
　　寓居新閘路之粤人藍鴻才日前在虹口某土販處取得紅土數包至西華德路雇乘黄包車欲赴某處販賣被捕攔住搜出紅土將藍帶入捕房轉解公共公廨押候查辦在案昨晨復訊先由捕房禀明搜獲紅土情形訊之藍延律師上堂代辯請准被告交保展期訊核中西官判藍交五百元人洋並保聽候傳訊 
[不吸捲烟會之遊行演說]  
　　前日星期不吸捲烟會遊行演說團團員潘如興周惟勤陸治天陸學煥丁浩等乘車至江灣鎭演說先由陸治天潘如興謁見該處警署長錢紹菴報告來江演說之宗旨並述該會緣起錢君頗爲贊成極願協勸於是各團員全集大街某茶館内演說先由周君演說國民自救計畫大旨謂勤儉耐苦足以自救繼陸治天演說敎育與生計有密切關係謂人至六歲須入校讀書初等四年高等三年七年後農者爲農工者爲工商者爲商切忌棄本業而學先生與官僚現在中國之貧弱皆由不肯學老司務學老農夫以先生爲冩意蓋先生爲分利之人實爲高等之無業游民故願諸子弟讀書之後切勿學先生官僚云云繼由周君試演小魔術二套以助聽者興味至三時周君等復至大寺前露天演說捲烟之害爲鴉片第二聽者有二百七十餘人並有該處軍警爲之照料演說歷二句鐘之久聽者愈聚愈衆致印刷品分發無存各團員返申時已七下鐘矣 
[絲廠裝設水管之手續]  
　　舢板廠橋北堍堃記絲廠近因廠内安置機器必須裝一鐵管直通蘇州河以便吸水惟照海關章程須先行知照河泊司核准故該廠延請高易律師代表函致新關河泊司可生君請爲照准昨經河泊司函復謂該廠裝管入河祇能以二丈爲限惟圖樣未據送閱無從查核着即將圖送閱再行核辦 
[警署不理錢債案]  
　　南市郎家橋順茂新煤炭店執事陳潤蓀昨扭北市公共租界卡德路同業萬盛店主錢順來至第一區警署控稱錢於陰曆本年閏二月初二日購去煤斤十擔計價洋九元五角約期照付及至月杪收賬忽云賬目不符扣付煤價因此扭案請追等情董警正以案關民事飭將原被一併移送地方審判廳着陳自行起訴 
[老馬路暫不行車]  
　　南市十六舖以南之老馬路因年久失修經工巡捐局長飭路政員勘明後卽由工程處撥工翻砌現已砌至關橋附近惟因該處爲商舖林立之處車輛往來不無阻碍是以由局函致第一區署請爲轉諭該段站崗警察暫將由北往南之車輛驅令由大碼頭繞道外馬路往南以免抵觸董警正准即轉知各棚巡長於出勤時注意矣 
[借欵當堂繳還]  
　　顧協興昨至法公堂控稱前有朱金海以坐落八圖内田單一紙向商人抵借洋一百元言明按月二分起息自抵之後除收過利息外共欠本利洋二百六十元有抵據爲憑求請訊追朱供此項借欵已抵七年祗欠利息數月計洋十餘元請爲察核中西讞員察閱抵據書明利息按月支取遂判被告繳還本利洋一百十二元朱卽當堂繳楚了事 
[火油公司擬購灘地]  
　　上海亞細亞火油公司擬在浦東建設廠池塡築碼頭苦無相當之地兹特致函浚浦局略謂敝公司擬於浦東沿灘建築廠池設置碼頭需地約長八百尺深約五百尺相地已久惟有南高橋沙貴局所塡高之地最爲適宜爲此函逹台端如何之處祈卽見復爲幸前日該局會議後局長即囑工程師答復該公司謂南高橋沙之灘地約有三百五十餘畝本局塡實已久頗費經營惟此項灘地擬欲全數出售不願以畸零小數分售與人若得貴公司之同意再爲討論可也 
[閘北大火續誌]  
　　閘北王家宅延緒山莊後面王景芳所開之荳芽作前晚失火延燒平房五十餘間事後由五區二分所將王解送司法科經許科員訊問一過判解淞滬警廳核辦又聞陸福祥與妻曹氏同住該處其房屋亦被殃及事後扭蘇小四周祥寳至該分所控稱當火熾時民人之妻持衣包一包由家逃出忽被蘇周二人攔阻攘奪且又行兇將妻毆傷請爲究辦當由牛警佐將原被告解送司法科質訊蘇周二人均不認搶奪遂諭押候偵查再行核奪 
[干涉語涉穢褻之告白]  
　　公共總巡捕房刑事科指控九江路（即二馬路）三百九十號門牌京都天寳齋藥房於四月二十八號在某報登載壯陽種子酒告白語句穢褻有碍風化等情昨由老閘捕房派探將該藥房主甬人郎贊禹傳至公共公廨請究即據刑事科代表牛門律師上堂譯訴前情將報紙所載呈案請察並請飭令禁止以維風化繼由繙譯謝培德陸鴻飛投案證明因見某華字報載有此種有關風化之告白故譯成西文報告刑事科等語訊之郎贊禹供稱此項告白現已停載求察俞襄讞商之英白副領事向郎申斥數語令伊退去 
[賣身契與供詞不符]  
　　粤人梁育芝與妻李氏拐帶女子王阿寳山滬乘輪起程爲救濟會探員查獲拘送地方廳由檢察官提案預審之時忽有婦人王張氏投案認明阿寳係是女兒請求給領問官恐有串冒朦領情事判令一併收押據情起訴審判廳昨午經趙刑庭長會同宗檢察官　庭辯論據梁育芝供稱廣東人在海參威營業此次來滬探親出洋二百五十元買王阿寳爲使女又據梁李氏供稱今年二十八歲原藉清江前夫姓徐業巳去世前夫曾在海參　碼頭上爲小工氏自前夫死後因家貧墮入妓院爲娼梁育芝係是狎客將氏贖身出外結爲夫婦迄今約有四年此次與夫到申由丁姓介紹出洋二百五十元買阿寳爲婢並無别情後由王張氏供稱阿寳實係親女因家境貧苦不得已賣得身價洋一百八十五元是實問官察閱賣身契據上有自賣之後任憑學習彈唱延賓接客爲妓爲娼字樣即向梁夫婦詰問曰爾稱買阿寳爲使女何以契上載有此等字樣梁供詞支吾問官遂判梁李氏王張氏王阿寳分别還押梁育芝着令出外限三日内將契上所列中證一併交案再行發落 
[探捕拘獲竊賊]  
　　無賴徐根生昨晨闖入嘉興路一千三百六十八號門牌包姚東家竊得銅吊等物圖逃被包探徐阿華撞見當將人贓帶入捕房押候解廨訊究又粤人王阿金糾同浦東人袁阿炳等多人至虹口楊子碼頭竊取某日人堆存之白煤被捕查見將王袁二人拘入捕房禀明捕頭收押候究 
[發票未貼印花]  
　　浦東爛泥渡朱華逹所開小酒店昨午向浦西某酒行批得燒酒二　發票上未貼印花被三區崗警查見帶署判罰洋五元 
[找尋小孩之通告]  
　　丁福昌成衣舖主丁福堂因失去小孩一口刋布通告云三月二十九日上午八點鐘走失小兒一名姓丁名阿根年十一歲本地口音右眼邊有疤一點身穿灰色竹布夾袄灰色縐地洋紗褲舊鞋藍襪住在英租界厦門路瑞康里二百九十二號如有遠方君子聞風報信因卽尋得者除償旅費外謝洋五元領送來家者酬洋十元貯欵以待决不食言 
[攔路攫物類誌]  
　　匪徒楊阿五張錫臣前晚在湖北路白克路等處先後攫取婦人王清弟張王氏等金押髮金耳環圖逃均經包探追獲昨解公共公廨經中西官逐一訊明判楊押西牢半年張押三月分别示儆又曹殿邦前日下午在福建路普慶里内攫取周陸氏金挖耳由捕攔獲昨解公堂請究中西官判押候原告到堂於禮拜三訊又婦人沈王氏家居老北門民國路有女雲香今年九歲昨午從學校中歸家行至距家相近忽有匪徒張寳良趕上將該女孩耳上金圈一對攫取奔逃雲香大聲喊捕經行人將張追獲指交崗警拘送一區二分駐所轉送地方檢察廳經檢察官預審一過諭飭收押候究 
[串通圖詐之控訴]  
　　某洋人家侍者劉生明指控計明祥朱金根串同圖詐等情昨由捕房將被告兩人拘解公共公廨請究原告延律師上堂代表聲請展期研訊中西官判被告帶回捕房候禮拜五訊核 
[索討會欵之衝突]  
　　住居又袋角之江北人王桂林前日扭同鄉人陳林玉至四區二分所控稱因向陳索討會洋八元反被兇毆請爲究辦昨由該所將陳解送司法科押候訊核 
[緝獲刦案嫌疑人]  
　　四區二分所長警前日緝獲行刦案嫌疑人王長富一名昨解司法科押候訊究 
[婦人吞服水銀]  
　　住居放生局附近之殷錦成前娶陳蘭根之女阿迎爲室成婚以來尚稱和睦近來夫婦感情漸淡前日不知何故阿迎忽吞服水銀希圖自盡嗣經伊夫察悉立即送往醫院請爲救治不知能保無恙否 
[輪船上查獲女拐子]  
　　救濟會調查員倪善昌率同偵探虞占順余長林等昨晨在太古洋行通州輪船上查見蘇州婦人顧王氏拐得十六歲崇明女子范阿寳一口一併拘送地方　經檢察官略詰之下判顧王氏收押范阿寳送該會留養候召家屬認領 
[跑街私售貨物之結果]  
　　大順五金號主樓善和前至法公堂控被跑街夥張雲卿私將號中貨物陸續運出售賣共被售得銀一千零九十兩請求追究等情判張押限措繳後又傳訊樓稱今已在外收過洋四百元尚少銀八百餘兩仍來嚴追中西讞員判張如不還洋改押九月昨又由原告投案聲稱張托伊友迭向商人懇情折還銀五百兩商人因悉張之妻兒貧苦可憐故已應允請爲銷案中西官准如所請將張開釋 
[男女否認誘拐]  
　　北京某機關函致駐滬交涉公署謂有陸軍部科長戚音又名戚益文之妾盛氏被杜芳洲誘拐來申請爲扣留等語交涉公署立即轉咨法捕房派探查拿前日經捕頭兼西探目阿而風西及華探目沈德福包探程芝卿偵知杜等租賃法新租界華隆路漁陽里十二號房屋甫於前晚遷入當即前往一併拘獲抄出大小皮夾二只内藏衣飾銀盃並合拍照片數張帶入捕房昨解法公堂請訊　杜芳洲供向在北京警察廳當差與盛氏相識民人此次獨自來申醫病日前盛氏拍電來滬謂欲與我同居後卽自行到申並非民人誘拐求察盛氏供蘇州人向在北京某妓院爲妓由戚益文贖身作妾當時戚稱家中並無姬妾不料過門後見其妻妾甚多我故不願隨戚自行來滬找尋杜芳洲與之同居婦人之母亦住在法界寳昌路此事實係婦人自願並非杜芳洲誘拐來申請求成全中西讞員以原告未到遂判二被告交捕房帶回管押限三禮拜内原告到案再行核辦 
[胡家宅茶樓之兇劇]  
　　昨日下午二時有專畫圖樣之嘉定人羅金山被友某甲等邀往福州路（即四馬路）西胡家宅某茶館樓上評論某事一言不合甲等卽取樹柴向羅之頭部猛擊羅受痛後急從窗口躍下伏於地上血出如注昏暈不省旋有一千三百十九號華捕聞警趕來人已逃散當將羅車送仁濟醫院爲之醫治並報告捕房飭探查緝爲首之人務獲懲辦 
[攫取玻璃]  
　　浦東人張阿福昨至虹口天潼路三百六十六號門牌某玻璃店内以購物爲由乘間攫取玻璃三塊圖逃店夥李珊華卽大聲喊捕當由包探蔣阿林與九百七十三號華捕帮同拘獲帶入捕房禀明捕頭押候解廨訊究 
[踢傷茶館主婦]  
　　浦東爛泥渡得意樓茶館主婦趙陳氏前晚不知何故與隣居陳錦波口角用武陳氏左足被踢受傷旋由其夫趙明孝鳴警將陳拘入三區警署經解警正詰據趙陳氏訴稱被陳錦波挾嫌毆打並被搶去金壓髮金簪等物質之陳錦波不認搶奪金飾當以趙陳氏傷無大碍且所稱搶失金飾事難徵實諭令退去候派警調查眞相再行核辦 
[幻術家定期獻藝]  
　　著名幻術家鍾靈蘇將在上海會同蘇倩女士試演種種極有趣味爲上海前所罕覩之幻術鍾靈蘇會獻技於倫敦大劇場一年有餘並游英美各處名城每遇奏技時座客常滿此次來滬率領倫敦有名劇場之藝員跳舞歌唱並皆佳妙兹定於本月二十四日即星期四晚九時在海寗路二十四號維多利亞戲園開演看資頭等三元二等二元三等一元想届時往觀者定不乏人也 
[蘇婦不認行竊]  
　　蘇州婦人顧李氏私取新唐家弄延吉里三百六十八號門牌許恩甫家值洋二百四十元之珠耳環一副消贓於南京路某外國首飾店内得洋二十五元被許查悉報告捕房將氏拘解公共公廨訊供收押在案昨晨復訊據包探嚴桂金投訴原贓尚未吊到訊之顧李氏堅不承認中西官判氏還押聽候查明再行訊核 
[少年行竊之薄懲]  
　　住居海寗路一千七百九十九號門牌之劉小根與項龍章串竊陸金全家金戒三枚現洋三元被陸查悉報告捕房昨派包探將被告兩人拘解公共公廨經中西官研訊屬實以劉項二人均屬年輕姑寛判各發押改良所習藝一年 
[飛來横禍]  
　　前日下午五時四十分有王阿福經過法新租界敏體尼蔭路適有三百五十二號門牌樓上之洋臺鐵欄杆墮下擊傷頭部肩背等處經捕　見報告捕房飭送醫院療治並派探查明係因該洋臺年久失修所致傳諭屋主趕緊修理並償醫費 
[弔閱肉莊薄據]  
　　唐維生前至法公堂控稱前有某肉莊主朱阿寳來托商人向仁記猪行擔保往來貨欵迄已數十年被朱阿寳結欠洋一千四百八十五元向索推諉店已閉歇故由商人如數賠出請求訊追朱供雖有往來祗欠貨價洋三百五十元判朱交尋常保出外候訊並看原告邀仁記猪行主到廨質訊核辦在案現被告尚未保出昨由原告偕仁記猪行夥張明齋投案聲稱唐維生前爲朱阿寳擔保所有結欠貨洋一千四百八十五元行中已於本年正月間向唐如數收訖是實朱供貨係唐姓送來店雖閉歇該欠若干有發票賬簿爲憑中西官判着被告將上年簿據呈案再行訊斷 
[借貸不遂之狠毒]  
　　流氓陸阿桂前日在愛多亞路向陳阿毛借洋不遂突出利刃將阿毛腿際戮傷圖逃田捕查見拘押捕房昨解公共公廨經中西官訊供屬實以陸屢戒不悛判押西牢三年期滿逐出租界 
[中華職業敎育社通訊]  
　　五月十九日收到桂紹烈君意見書一件摘要如左鄙人對於陳君有豐提議小學校設木工科絶端以爲可行惟辦法則有可商者特爲陳之（一）木工敎員養成所無須另設也現行師範手工敎授之種類當以木金工爲中心至少習之各一年今若仿歐西之制分工敎授木金工聽習一種酌添授課時間以鄙人經驗所得不虞不足以　用且係完全師範畢業生敎授上必更能合法（一）小學宜共同組織中央敎室也中央敎室之制各國莫不採用其規模之宏大設備之完全當視上海專門實業及德人所立醫工學校之工場而無不足今各校之財力似尚不足以語此且現時爲初步計亦尚不必如此繁費惟初創之時應當使成爲一完備之工場器械不可不豫備完美使一校獨承之恐力有不及各校共任之　費以分而擔任之力有餘（一）小學自行籌設其計劃　何工場以普通敎室之適宜者（在樓下離　敎室稍遠）不生何等問題以工具一項計之恐當行貸予制自木工用檯以及三十人所需用之器具設備費計約三百元第一年練習普通工作法及工具之使用材料費極有限而亦不能生利第二年視所製品之大小應須籌出材料費然巳可以生利惟高小課木工自以第二學年爲始倘年齡稍長不妨自第一學年始也（一）小學旣設備木工尤當設備金工金工亦爲吾人生活所必需之知能每一學級其人數總當以四五十人計木工旣以三十人計而所餘之學生如另授别科定覺爲難不如聽其志願分工敎授較爲方便此亦各國通例也 
來函 
[黄奠華函]  
　　鄙人近以事繁業將新民慈善戒烟醫院長一席於五月二十號在該院董事會議時完全辭卸並於翌日致函該院董事全體宣告完全脫離關係嗣後該院一切事項鄙人概不負責恐未週知懇祈登入貴報來函欄内以昭公鑑黄奠華謹白 
雜評二 
[停止省稅之公布（庸）]  
　　自省議會否認帶征省稅之後記者即以補過屬望於省長非於地丁省稅根本上有所反對也誠以省會議决之案非依法定手續不得變更法者天下之公器一有破壞則履霜堅氷其危孰甚故反對變更者非謂議員諸人皆口含天憲議决之案儼如金科玉律無對不諍也變之不以其法即所變者縱爲必要亦背法治之精神而貽憲政以危害今齊省長已將停止帶征之案依法公布則其勇於補過不執成見之心自爲蘇人所共諒　記者尚欲爲齊省長告者公布與執行原係一事不能分面爲二按諸一般原則議案公布之日即發生效力之時不當别附以條件即以本案事實而論六年度預算開始之期尚有兩月而上忙則問有早已開征先後緩急之問似不宜相提並論竊願齊省長於公布之外再進一步也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬和尚娶妻之辨訴] [  呆呆]  
　　僧人六根上海楊樹浦太平寺住持年若干歲爲明媒正娶被冤求雪事竊以桃夭宜室今適其時梅標傷春人有同感婚姻之道生齒攸關僧亦猶人人孰無欲在昔周公六禮何嘗限制出家人現行婚律四章亦未明禁方外士明媒正娶於法無違乃遭打鴨之秋風横被離鸞於春夜青天在上黑獄何辜乞儆狂風曲爲昭雪顧或謂人旣出家宜遵戒律僧而有室實犯清規不知毘盧棄家實猿馬之强制鴆　蓄婦乃龍象之神通儒言有妓無妓是在人心佛家即色即空斯爲上乘禪參歡喜方升兜率之天室入維摩儘有散花之女揆諸佛法不外人情戒律之嚴豈爲我輩實爲庸庸也况今民國五族共和凡我蒸民兩儀宜合旣滿漢有通婚之例寧僧俗無作合之緣爰求南海觀音救苦救難爲我西天佛子宜室宜家彼八戒之取經尚纒蛛網豈六根之未淨可免狐禪用是鵲架蓮池鸞驂蘭若三星在户七聖應迷佛堂權作華堂天女竟爲神女方謂玉蒲團上儘許參禪豈知金粟宫中忽生磨蝎旣三無之普照胡獨向隅况兩願而成婚何嘗違法乎如謂思凡起意還俗宜先光郎頭豈是丈夫花肚臍難爲娘子則如今日者衣穿無垢惟分領圓與領長髮盡晶光那辨是僧而是俗个个皆成和尚雙雙便是夫妻呼馬馬而呼牛牛吾姑隨俗嫁鷄鷄而嫁狗狗人盡可夫旣彼美之弗嫌尚干卿兮底事如謂佛殿原非寢殿禪房胡作洞房結此塵緣實汚淨土試問雙文嫁君瑞西廂是否招提國太看劉郎東牀選由佛寺先民有作豈我獨專如因婚禮之雝雝訾及戎容之曁曁則是好聯秦晋紀網且有三千姻締燕韓騎從爭誇百兩况山林之　襯（唐有少林兵精拳術今有俗語）本是門徒恐暴客之紛乘護我娘子於律自衛損害何人若因二女之同居疑是一夫之雙娶則使有青鳥婢有紅娘凡屬媵嬙或如姊妹自古原爲成例吹毛何必求疵乎而况巡士乃防盜之職警廳豈捉姦之人擅入人家有干例禁明媒婚娶豈犯刑章伏祈審厥情由察其誣枉仗公明鑒還我自由作護法之金剛勝造浮屠七級待投懷之玉燕容當報答三生頂禮謹呈戴德無旣（一） 
家庭常識 
　　治癆症以活鯽魚三尾侵童便中死後取出不去鱗雜用泥塗之燒灰爲末臨睡時用黄酒分數次送下惟男患者須雌女患者須雄此方治癆爲家母及戚眷三人均得效驗故請登諸報端以傳衆[  臥蠶]  
　　洗西式草帽先以板刷蘸清水去帽上之垢穢於箱中置器燃硫黄掛草帽於其上而閉其蓋草帽爲硫黄之烟所燻其色非常潔白與新時無異[  武陵樂魚]  
　　去綢衣油漬用鹿角霜（藥店中均有出售）隨油漬之大小塡平上隔一紙以極重之石壓之壓半小時其油漬即去效驗非常[  伊一忠]  
集益錄 
　　再答第九問鄙人養鷄數年於飼料一道稍有心得大凡鷄之飼料以動物質爲最要非特能減少其餘穀類之飼料且能使鷄體肥壯而産卵額亦增但動物質不易多得故東西各國養鷄家能種出一種蟲豸以飼鷄其種法及原料如下取粗糠六七升馬糞四五升菜油餅二三升（研爲細未）二寸長之稻草若干先將粗糠煑熟與各物互相混和掘深闊二尺長度相宜之溝一條埋於其中以短草覆其上再敷以長稻草每日早晚將長稻草取開一次以水灑之至一星期則小蟲生矣以此所得之小蟲可充百鷄三天之用或用大磁缸一只盛粗糠二三斤再取腐敗魚獸等之　腑腸骨排列其中浸以清水蔽之以蓋弗令爲雨所濕經七八日非特夏季能發無數小蟲即寒冷之時亦未有不發生者此等之蟲有燐酸質之滋養物於鷄之肥育上極爲合宜海内養鷄家曷一試之[  草蘆主人]  
　　第十問依工業須知造肥皂法試製果成惟洗滌時泡沬不多應用何法乞示[  淮士]  
　　答第十問欲使肥皂多生泡沬可用樹脂一份以代油脂最好則油脂之量每用動物油五份植物油三份樹脂二份合成則泡沬自多樹脂在西藥行及儀器館購[  醉生]  
短篇小說 
[言情短篇文字因緣（續）] [  瘦鵑]  
說時掏出兩三張新聞紙來指着第一張的論說給我瞧只見　題是呌做『外交言痛』下邊署薛苕華三字接着又翻倒第三張上見有一篇家庭小說喚做『夫夫婦婦』也署着薛苕華的字兒我一口氣讀了十多行禁不住喊了一聲好手筆士明點頭說道我就在這裏頭發見他發見這可意人兒薛苕華我讀他的論說彷彿聽黄鐘大吕分外的堂皇莊重我　了他的小說似乎聞紫羅蘭香媚入骨又似乎吃哀家梨清脆上口我只讀了他的著作立時起了佩服之心未後就從這佩服上邊不知不覺的發生出愛情來了我道但你當眞没有見過他麽士明搖頭道我當眞並没見過他一面瞧了他的文字就好似瞧見他的面目委實說我也不敢和他相見怕一見他後益發不能擺脫咧說到這裏指着那新聞紙又道唉你不見他的著作又温柔又清高敎人見了那得不動心我恨不得喚大家把薔薇露洗了手捧着報讀呢我道如今你伏在這裏打算怎樣那報館中的筆政又託誰代理着士明道我逃到這廬山來原要掃除心中的煩惱可是我如今簡直蹈進了個無可奈何的境界弄得左右做人難咧這邊我並没和内人正式離婚斷不能有甚麽旁的舉動那邊我又怕對不起苕華可是他每回來信總包含着無限的脈脈柔情我倘給他個不理會定要把他生生的陷入死地况且他又爲了給父母逼着正懷着短見至於報館裏頭的事倒不打緊我己全個兒託了個很親信的老友一定没有差池的每天他總寄一份報來給我過目每天我也總要瞧報上有没有薛苕華的著作唉可憐他近來多分没有心緒動筆每月不過一二篇了偶然做一篇短篇小說往往帶著一片哀音不知道他下筆的劣兒落了多少紅涙呢 
長篇小說 
[冩情小說柳暗花明錄] [  常覺小蝶天虚我生合譯]  
　　第五章（四） 
　　三人旣退入隔室卜蓓乃立呼曰薏德汝觀其人如何天下尚有第二人温和如彼者乎薏德聞語則微哆其唇作不屑狀曰卜蓓母言矣彼已傲態凌人尚禁汝讚美耶卜蓓乃不平曰彼傲耶實汝傲耳汝但觀其言馬從容鎭定而無一毫矜誇之色嗟乎吾乃恨不當時一見其交綏也薏德冷聲曰汝以此語爲可信耶汝謂願一見其交鋒之狀而我則尤願一見月中之山水其渺誕蓋相類耳卜蓓至此乃眞惱曰汝謂其言不可信耶薏德曰然并一字亦不可信言次自就一椅而坐俯首視地蓋其良心之中亦未嘗不自知爲違心之論故覺卜蓓目光如箭直射其額上乃至不敢仰首而視茜雪因解之曰休矣卜蓓汝何必如此而薏德亦太憨薏德聞言其憨則又立昻其首曰此事即信亦復何奇天下乃有躬犯殺人之罪而猶津津樂道自以爲榮者吾則徒見其可恥耳卜蓓曰嗟乎薏德瘋矣伯爵亦未嘗開罪於汝汝何仇彼之深薏德曰吾卽是痴吾終不喜此人薏德語甫出唇門已呀然而闢伯爵偕牧師進矣薏德言時聲至清晰羅倫焉有不聞薏德遂亦移其目光向羅倫一視狀至傲睨似言汝縱聞之吾亦不懼汝也 
微集泰西名人傳不拘譯著惟有要件如下（一）人名地名務就習見於書報中者勿就方音改用生字（二）人名地名須用單線雙線標明並用括弧註其原文（三）字數至多勿逾千字○兹第一次徵集者限於拿破崙華盛頓盧騷培根任作者擇一而爲之傳體裁不拘（不以前次所登一篇爲標準）如經選刋當以書劵爲酬聊助雅興不被選者原稿亦不憸還編輯部啓　　投函諸君鑒來函如須答復務請繕就回片同時寄下以便塡註付郵因篇幅有限而來函甚多殊不便於報尾答復也諒之 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之鹽務 
[杭州補修鹽法志（見本報癸酉年四月二十四日）]  
　　鹽法志一書創自雍正間前浙江巡撫李宫保所纂也鹽利水利無不備載補修於嘉慶初元前志增損者少今又更寇亂全書流傳者更寥寥且以浙東浙西淪陷引鹽不能銷售而軍需浩繁無從支撥帑銀爲商家立設引地因暫改引鹽爲票鹽况浙江鹽政關係兩江松江府屬一帶食鹽皆歸浙江鹽運司納課浙省克復後設立綱鹽局在杭州柴垜橋之西面有新商老商之别老商者向有引地本人避難在外所以匪亂之時無論向來有引地無引地者均可運銷名爲票鹽各處設有官鹽局呈驗引照過印拆運老商之中星散在外陸續回杭當時卽往綢鹽局有引未遺失者呈驗認數向有而今無者須請甲商保認方准行運然未能如數是以運鹽之商雖無引地而其上完國課下濟民食非私鹽也亦非有引地之老商是以有新商之稱焉近以承平日久各歸引地運銷商人漸次復業票鹽仍復爲引鹽法制之變更則例之沿革亟宜補入前志已開局修補該局即附於柴垜橋綱鹽局云 
尊聞閣筆記 
[蔣禮庭（見本報甲戍年三月十五日）]  
　　常州府屬之丁蜀兩山自兵燹後男多女少每娶一婦聘金財禮費用不資故從外縣娶婦者多附山居民率以燒做窰貨爲業年來日盛一日鄉人頗多蓄積該處有蔣禮庭者初亦甚貧近有窰口數只兼開衣莊布莊家計頗裕性慳吝多疑雖至親密友之言不之信也四十無子急思納妾以延宗嗣於二月間携千金僱船由常至蘇沿路尋春迄無所獲因思蘇地人品甲於他處卽移居寓中以便大索兩日後隔房來一陳姓老翁人似有長者風自稱由揚來蘇採賣繡貨來往數十年深悉此地風氣朝夕晤談日漸接洽蔣以納妾之事相告陳云此事談何容易蘇地人情多僞必須步步留神總以見兎放鷹爲是由此曲意籠絡蔣漸入其彀中懇其爲力陳代訪數處皆不諧一日領一老嫗來云佳耦得矣婁門内有一女徐姓年十九其父係武弁從軍在外六年不通音問母癱廢弟復不務正業困苦異常一家數口賴女十指爲活今不得已而爲此舉勿作小家碧玉禮也蔣即邀陳嫗同往見門第破敗四壁蕭然舊家宅也進廳後蔣陳立於簷下嫗卽登樓與女談笑旋將女做針　携至窻前展玩口中嘖嘖稱妙女就窗前於嫗手中取回蔣在下窺見姿首姣媚體度温婉大悅嫗出傳母命曰古以明珠十斛聘取佳人今請減爲千金可也陳從中力爲關說價七百金并首飾衣裙等件母諾約於初八日人財兩交並言明女之乳母陪女過門作伴是夕嫗又至言須花轎鼓吹否則恐女父回家難於交卸且爲鄰里所笑蔣初不允陳曰亦太憨矣君家離此數百里從權何妨蔣乃允先將行李下船相待黄昏後燈燭交輝花轎果至乳母及陳嫗簇擁新人下船蔣取禮金照數交付并賜兩人媒金百元乳母云臨行時主人着我將銀親自送回遂携金去陳嫗旋亦相隨而去似欲索女家謝儀之狀蔣開發一切使費後入艙見女華粧端坐即代除遮面方巾不覺大驚蓋四十餘之老婦也蔣知被騙氣悶欲　舟子亦爲之惋恨繼詢情由婦口中咿晤不清蓋唖子也手講指劃似是乞人陳以十洋賣來者旋有兩兒約七八歲復抱一嬰兒立船側口呼阿媽不絶蓋卽婦之子也蔣怒極不暇待唖婦卸粧卽令華服携三子去路旁觀者無不絶倒蔣飛奔到寓問陳下落店主人云渠稱與君同行君行後携隨行李接　而去蔣又追至婁門徐宅止成破屋數椽蓋爲某官敗産巳無人跡久矣蔣始悟陳與嫗串通預領一妓裝成圈套已適墮其術中也 
[劍客（見本報甲戍年三月十七日）]  
　　葑門有賣水菓者口操北首左耳爲刀截去問其里居姓氏並傷耳之由答曰言之甚愧然不諱也余姓楊藉隸東省之北鄉少無賴曾爲綠林中人同伴十數儔皆精技藝嘗匿僻處客商經過其地必刦奪財物有時逞兇輙戕其命惟余則托跡數載未敢戕害於人一日有騎驢而至者年可十八九貌如冠玉服飾鮮華翩翩然佳公子也觀其腰間甚重似有所挾余欺其孤弱遂　十一人共出刦之少年初若不知及至其前亦無懼色但搖首而已忽見白光兩道自鼻中出余知其爲劍客也卽返身疾走不數步覺耳邊寒氣凛然捫之一耳不知所之矣斯時心折骨驚未嘗痛楚惟恨無縮地法張皇失措已耳幸少年不我追始覺安心未幾少年去遠回視諸人巳皆身首異處矣竊念今日之事實爲萬幸若不改行終難獲免不如棄我同人别圖生計因即來吳會業此已理數年然追思往事未嘗不自悔也嗟乎如楊者可謂能改過矣彼劍俠之割其耳而不傷其命殆以未嘗傷人故稍示薄懲如古之刵刑而予以自新之路乎否則衆人皆斃楊何獨生耶 
神話 
[魂返家庭（見本報甲戍年四月初六日）]  
　　本縣城内丁某女嫁縣南匣紙店爲媳夫婦年相若皆美丰姿唱隨亦甚相得畢姻後旋得身孕正盼弄璋偶因奾娌微言歸寗不返者有日矣腹孕忽動即在母家分娩雖祗六月已有啼聲但極微細舉二三聲卽止驗之男也及落地已殤矣産婦因見生兒不育未免鬱鬱産後數日因病身故其夫在家尚未得信夜臥朦朧之問聞有聲似開房門者驚起揭帳啓視門仍關閉如故心甚異之惟年輕不敢聲揚蒙被竊聽旋有脚聲行動或開箱取物一似其妻隨記及其妻病重愈形驚悸黎明急起告母往探則妻已於昨夜去世聞聲之際正氣絶之時也 
文苑 
[滬城城内竹枝詞（見本報壬申年七月十一日）]  
　　二十年來居此城備知風土與人情南門柴擔西門糞猶勝閒雲東北行當頭嚇破轎班呼背後衝來擔水夫睛日大街宜着屐居民曾恐陸沉無慣看告示照牆間紅諭煌煌只等閒縣試不知爲大典譁傳今日大門關紛紛硃卷重時名高第巍科與貢生京報門條挨户貼吹嘘不到再辭行堂築城西清節留家家婦女尚清修朱門纎手惟談笑貧户操勞錠幾毬採風想像大車詩妓館歌樓禁入私言就爾居猶不敢綠窗小户借台基門包大小預商量兩姓門當户又當何事年年壓金線滿盤爭送硬添箱報喪條子累千誇海上紛紛講禮家三七以前成日少儘敎孝子不披麻（俗遇喪事必以成日方上服）　家婦女赴經筵一粟庵中鼓吹喧不奠生芻奠紅燭知他陰壽幾千年士女塡街塞巷時委員彈壓路三歧年年三節城隍會第一雄觀財帛司來往娘姨在轎前虹橋香火盛相傳黄昏漸漸遊人少羣丐爭呼七折錢茅君司命列仙班三秀峰高不可攀神怒謠言能惑衆生前活捉上刀山蚩蚩　輙喜扶鸞縱有神仙亦太煩敝帚能呼如願出靜觀斯理可無言天后娘娘小像傳中堂虔供一爐烟相風旗出高簷外知是伊家放海船紳富家資累萬千只聞問舍不求田賬房規例無爭論接四租三贖半年菊夕蘭晨聚賭天滿堂强半吸洋烟春秋宴會尋常事酒半先敎下榻眠絞絲金釧粗於索紥額珠科大似輪閨閫矜嚴稱古怪龐然都不避生人定勝條頭碗裏糕鮑魚大肉麵重澆三餐不識雙弓米竈婢新炊鍋底焦衣食源頭不兩歧無端暴殄本非宜世人戒食猪羊肉被體何曾惜半絲一出北門無　綦中人大半恥　褷防閑子弟無他術祇願家家着布衣 
 
 
 

Page 18

 
 
   
 
