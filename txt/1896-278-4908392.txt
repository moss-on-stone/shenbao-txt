# 1896 - 278 - 4908392

 

Page 1

 
 
 [PP ][  圖書集成局代啓]  
　　内經素問爲醫家之祖卽秦越難經亦發明是書之旨皇甫諭甲乙經惟提是書之精要邇來岐黃家所讓馬元臺注素問厭其繁雜汪氏素靈類纂惜又太略板且漫漶誤字亦多吳門汪氏藏有宋刻王氷注内經廿四卷後附遺篇一卷靈樞十二卷爲當時林億孫寄等奉敕校正全部倩本局新字排归用以潔白連泗裝訂六本碼洋一元存上海棋盤街文瑞樓蘇州閶門緑蔭堂書坊出售 
 [PP ][  申報館申昌書畫室美華書館格致書室寄售]  
　　今年以來各省歲科考埸各處書院兼考時務策論視制藝詩賦爲尤重廣學會新著中東戰紀本末八卷凡泰西新政之可作掌故者精心考訂言皆有物實與去年所譯之泰西新史攬要同屬投時利器應試諸君奉爲藍本大可名利雙收而其價只一圓五角亷莫甚焉○廣學會新譯文學興國策兩卷凡泰西學校中之良法美意臚列無遺塲中如考新學舍此無以運典每部兩角廉之又廉○時事新論十三種圖說四十種繁稱博引鉅細無遺亦由本舘代印計價六角 
 [PP ] 
　　中國自與泰西通商以來信局生意之盛幾幾乎莫與比倫矣第就上海一隅而論如二馬路之牌號林立十六鋪外沿江之名目紛繁令人不可以僂指數顧局多則高低不一人衆則良莠不齊局東之富貲厚擁久已聲聞遠近斷不肯自環其金玉之遐音若奔走在下之人大抵鴻往雁來無一定之性情而少年喜事之儔朝夕馳逐於花天酒地之塲非習染日深卽紛華日事試問其一年之出息幾何一月之進益幾何一身之本領幾何而顧可勝其揮霍濫其交遊乎此公堂究拿局夥之案所爲層見迭出也不知信局者以忠信爲主者也爲人任重則宜忠與人交接則宜信苟信不存忠何有焉現在通商口岸如鎭江蕪湖九江漢口其牌號之在人耳目者各不下數十家則由此數十家者分承其牌號而加兩字爲某記以散布於邑都鄉鎭之間人亦交相推許之往往居家則有銀洋鋪户則有匯票託其轉寄祗憑其一紙之收條而初不虞其有意外亦以數十年來從未聞有監守自盜之事故耳乃不意邇日之見於本報者已如是之人不一人事不一事也豈聞郵政局之將開謀生者恐於己之生意不利而先爲自便之私圖以爲得尺則吾之尺得寸則吾之寸歟抑或思趁郵政未開之先而故示以舊牌號尙不可靠使新來者人人疑忌未易從容接辦歟而不知皆非也不觀本館派駐長江訪事友所寄鎭江關稅務司李君之示語乎大致謂郵政官局總署奏准在案所有章程載明若寄送内地卽用已設之民局代遞或係民局將信件交由郵政局轉寄抑或郵政局將信件交由民局轉寄其内地遞寄之信資應由民局照舊自定自取與郵政局無涉凡民局開在設有郵政局處所應赴郵政局掛號領取執據爲憑無須另納掛號規費是明明郵政與民局可以並行不悖而且相資相助交獲利益並非勒令民局使之他徙而讓官局爲獨步也况示云凡民局均於本年八月十五日以前赴關掛號以便領取上開執據其所稱掛號時應將本局何年開設設在何處局東姓名籍貫何處有分局何處有何字號代辦者遞寄何處並寄費若干需時幾何逐一詳細報明以資代寄云云者無非爲實事求是期其可靠耳可見郵政之設原所以濟風輪火琯之不逮並非有意攙越民間而使之獨抱向隅也嗣後民局信件一經官局承接不但往返便捷且得其互相稽查緩者急之滯者先之内地交易受益實多并可保永無殷洪喬之事豈非一舉而兩得乎就使官塲信件不無漸少而民間由此見多爲局東者從此可限定其牌號祗准幾家不尤可永保其利權乎哉若如日前本報載有某信局代德清縣署寄英洋四十元助賑後查得收條回信印章與從前所掣不符且申報清單並未刊列疑而函詢所中答以未收此欵乃提德清局夥訊究該局主情急派人來滬根究始知滬局送信人吞没此一事也又前日英公堂據許客訴稱二房東楊石氏寄信二函一注洋傘肥皂一内洋一元係由某局寄鎭江伊女手收迄今匝月旣無回信又無收條向追數次前日將傘皂原信退回信元之信被吞幸有收條呈電問官察核收條乃一筆所繕怒斥該局吞賴此又一筆也又本埠某局承接上月初九廿四蔡觀察寄緊要公件兩函至湖北撫署近接來信稱未收到觀察派家丁赴局查檢底簿一面函請上海縣提究黃大令立將局主提鞫據供現已函致湖北稽查求恩交保出外大令未允着收押所中限五日内查明禀覆如違提比此又一事也以上各事本館均爲該信局惜蓋各局開設已三十餘年頗有聲名今日之事未免儗非其倫豈出於一時之疎忽而未暇及此耶抑果爲郵政之將設不期然而然耶果爾誠愚甚矣吾願識時務者一再思之 
 [PP ] 
　　日本友人來札云東歴八月十九號東京電致各處云中日通商條約已於十八日經日廷及中國大皇帝批准諒日内卽可施行矣 
 [PP ] 
　　東歴八月十三號日本長崎埠鎭西日報載東京電云日人之居朝鮮内地者甚多昨日日政府議定添派巡役一百五十名前往各内地保護本國人民○又云朝鮮世子義和宫擬建自主門自主館自主園等處以備游觀現已委員會議動工國王嘉之遣宫内大臣李純載賜給工費銀一千圓俄公使具韋君之夫人亦助銀五百圓其餘大小各官捐助金貲約共一千餘圓○又云朝鮮政府近派警視廳查拿開化黨中人五十四名以致人心驚惶寢不安枕計目下受縛者爲前學部恊辦金春熙前内務協辦劉世南前農務局長李宗遠金增集韓世鎭前内部主事李鐘一前鐡山府使洪在舜前一等軍司鄭鳳林金斗鎭數人尙有玄英運安泝申李彰烈權世鎭尙百鉉林炳吉林炳孝權在鎔權承穆趙邦顯金俊龍吳世昌等人聞風逃竄 
 [PP ] 
　　香港西字報云粤海關稅務司出示謂中國已奏准開郵政局所有廣東各信局須於八月十五日以内赴關掛號領照不費分文掛號時須聲明局主何人籍隸何省自何年開設每封收寄費若干何時遞到各處分局何人經理至内地無郵局之處則任民間設局收信無須掛號 
 [PP ] 
　　江西采訪友人云省垣赤賻鬼所在皆有大抵爲倡院作護作符人皆以蓑衣目之其爲人也遇事生風逞兇圖詐魚肉良懦以供飲博之資近且與差役營兵失業工匠通同一氣益肆凶鋒事爲南昌府江訒吾太守查知出示嚴禁其文曰爲政莫要於安良安良莫急於除莠本府抵任以來業將書差騷擾等事次第嚴禁惟訪聞省城内外有等匪徒號稱赤膊鬼名目或勾串書差搭臺訛詐或倚勢刁劣聚賭窩娼甚或假冒營兵藉端糾搶關禁勒索種種横行大爲地方之害若不亟爲嚴禁良懦何以得安除札南新兩縣隨時查拿外合行出示嚴禁爲此示仰該赤膊鬼等知悉凡有綽號棍徒均干例禁况有擾害良民實迹尤爲法所不容本府愛民如子嫉惡如仇斷不准無賴之徒肆無 
 
 

Page 2

 
 
忌憚本應按名拿辦惟念爾等雖染惡習未必不能激發天良姑且寛其旣往予以自新自此次示諭之後若能革面洗心勉爲良善本府不念舊惡自當與良民一體愛惜倘敢怙惡不悛仍蹈故轍或再經訪聞或被人告發定卽拘案加等治罪决不寛貸本府執法如山該赤膊鬼等幸勿以身嘗試自貽後悔其各凛遵毋違特示○袁州府惠太守格在任數年至上月某日聞訃丁憂照例呈請開缺○萬載縣譚明府紹裘新任甫蒞卽於上月某日示期觀風生監題子張問政於孔子曰一章妹土嗣爾股肱至用孝養厥父母虞庠在國之西郊解張武以柱後惠文彈治梁賦以武意欲以刑法治梁爲韻擬謝康樂謝封康樂侯表原治萬邑利病論擬李太白廬山謡寄廬侍御虚舟五日龍舟競渡詩五言排律二十韻賦得玉堂天上非人間得堂字五言八韻童生題文莫吾猶人也躬行君子餘同以五藝爲完卷限五日交卷全作者限十日交卷並挑取生童二十名入署面試○某日德靜山中丞大張告示曰爲欽遵諭旨剴切曉諭事案於道光十六年三月内准部咨欽奉上諭吳文鎔奏選拔屆期請嚴禁弊端一摺直隸省每遇選拔之年各學學書門斗各府州縣書吏及學政衙門書吏門丁均有卷費册費考費各項陋規名目且當學政扃門校閱之時更有不肖之徒在外招摇撞騙不可不嚴行飭禁現屆丁酉科選拔之期所有學政衙門書吏家丁着責成該學政嚴爲稽查加意約束並先期剴切出示申明例禁至扃門校閱時着直隸總督通飭所屬各州縣航充當提調各員認眞嚴密察訪如有匪徒在外招搖撞騙立卽嚴拿按律懲辦其卷册考費一切陋規着概行禁革並着該督出示曉諭各屬應試選拔生員倘仍有書斗門丁等需索抑勒情事准該生赴提調官衙門禀訴從重懲治各直省考試拔貢俱着照此辦理經此次諄諭之後各該學政衙門書吏人等如仍有需索陋規情弊惟該學政是問至扃門校閱時該提調官不能隨時查察杜絶弊源致不肖匪徒仍敢在外招搖撞騙一經發覺定將該提調官懲處不貸將此通諭知之欽此欽遵等因通飭遵照在案現屆光緒丁酉科選拔之期合行出示曉諭爲此示仰各屬應試拔貢生員欽遵如有前項不法匪徒在外招搖撞騙及各學學書門斗各府州縣書吏門丁需索卷册考費一切陋規准該生赴提調官衙門禀訴按律懲辦倘該生等不知自愛希兾僥倖致被撞騙需索一經發覺或經訪聞亦卽從嚴究辦决不姑寛各宜凛遵毋違特示光緒二十二年七月初四日○六月十四日大雨之後直至月杪涓滴全無每到日中火繖高張熱如熾炭農田龜坼禾苗槁若枯柴南昌府江太守以神道設教爲心督同南昌縣文明府新建縣孟明府示期本月初六日起禁屠祈雨是日三次詣萬壽宫行香跪禱初七日上午日淡雲輕驕陽漸歛午後雷聲殷殷約二時許雨師稅駡灑徧郊原嘻賢太守其眞足動天地而感鬼神乎而諸父老已莫不破涕爲笑矣 
[神山玩月]  
　　新關稅務司班謨君前月杪因病請假赴滬就醫以本關寫字西人勞君庖代甫經一日勞亦爲造化小兒所苦遂又改委本關三等帮辦龍伊君接代詎料事有會適瓊或莫窮龍君權事未幾亦爲二豎所纒急延西醫診治則已病入膏肓返魂乏術延至本月初六日遽爾撒手西歸同事俱爲之扼腕歎惜現舁葬於赭山之麓外國墳山東來竟不歸西土夢斷鄉關萬里雲魂若有知亦當哀吟長夜矣至稅司一席日内暫以本關小寫莫天錫君攝理緣班君請假祇四禮拜不久卽當返斾也○道憲袁爽秋觀察上月廿六日因公赴皖兼祝福太夫人帨誕兹本月初六日還轅小駐征衫清理積牘復於初九日乘輪下駛前往金陵禀見督憲聞因連奉電諭飭辦稅銀四十萬兩迅速解轅以備海防鐡路等要需道憲因邇來稅務不旺指撥紛如驟再加提如許殊覺乏術點金特赴督轅面懇從减並假以時日云○今夏霪雨爲災大田多稼盡成澤國中伏後雖得晴曦大放積水漸消然旣浸之田已是無可挽回其低窪如蕪湖官陡門當塗大官圩聞至今猶在水中央前此西南北三鄉瀰漫滔天阡陌莫辨幸邑令謝公馳驅四郊日夕督率通圩合戽竭數旬之力始得重覩生機刻已黃雲四疊白雪翻騰䆉稏聲中依然笑語喧嘩惟農言今年雖得有秋然已大爲歉收蓋因霪雨過久生機戕伐實甚刻下從事腰鐮已爲初願所不及故能收穫五六成卽額手慶爲天賜矣○某日黃昏南洋伏波兵輪從廣東北海載運散勇百數十名來蕪遣撤保甲總辦楊太守查知卽刻知會蕪湖縣朱大令保衛營饒守戎督率差勇前來彈壓並捐廉雇備紅船多艘從兵輪將散勇運下小泊一宵翌晨卽載道渡江俾解甲歸來壯士免致落魄天涯别釀禍端○保衛營專爲查夜而設是以每夜荷戈執戟馳逐城廂必待天明而後歸一日天將破曉曙色猶朦巡至吉祥寺後見一青年婦女蓬首垢面肅肅宵征後隨一男子肩負行李行色倉皇因卽攔截訊詰乃崑崙奴之盜紅綃也隨執交地保看管俟明送縣正欲捉將官裏去適婦之藁砧與白髮姑嫜躡迹追來叱燕嗔鶯幾欲置之死地後經熟識者力爲緩頰勸其仍舊領回嚴加管束而拐逃之男子又素有瓜葛祇得令其永絶往來遂了此一重公案○東西梁山水勢慓悍向爲舟行所戒懼西梁尾閭大溜尤湍激如箭以致西岸圩隄連年衝刷幾已坍卸殆盡圩民雖不時修築究不足遏陽侯之强暴今夏霪雨數旬江潮泛漲聞該堤潰决計有三次均賴駐紥該山之精健前營陸統帶捐置樁木密加排釘並督率兵士奮力搶堵得以轉危爲安第江流遷變究非人力所可抵遏暫雖過去終必民歎其魚安得具大力者設法以導水性使得一勞永逸哉○某日曉光欲動天尙未明有一小竊從江口鷄窩某飯鋪竊得青蚨三千餘及零物數件畏首畏尾向街後疾趨適保衞營饒守戎查夜經過飭勇擒獲搜其身畔並有啓櫃穴牆等賊具知係箇中妙手乃交保甲總局移縣懲辦贓交失主具領又一夕天亦將曙巡至江口王廟隔壁巷内見一梁上君子正在撬開黃姓木行後門欲蛇行以進急飭拘拿賊駭極狂奔勇丁跟蹤追赶甫轉街後茅屋叢雜已不知去向遂作罷論 
[皖省官塲紀事]  
　　皖南蕪湖道袁觀察昶於前月二十七日晉省見福少農中丞並赴于方伯趙廉訪處面商要公已於初七日禀辭回蕪矣○調補安慶府王汝礪太尊於初五日辰刻在署出缺當經藩憲于蔭霖方伯札委候補知府楊綜清太守署理太守奉札後諏吉於月之十二日接任視事連日府署公事歸府經鈕俊達叅軍代拆代行云 
[西湖涼信]  
　　杭州訪事人手畢云向例新生入學後由府縣官擇日率同諸生詣聖廟行禮并送入學杭地歴年以來不過虚行故事僅由各學老師率新進展拜而已本年徐大宗師發科試紅案到府飭令舉行此禮杭府林太守以大典攸關不容草率且諸生進身伊始初來觀禮理應照例親自致送因先期傳諭卯刻親臨兩廣文奉札後傳諭書斗轉達諸生先時到學務須衣冠整束在龍門外伺候至六點鐘時太守駕臨各生俱隨集明倫堂兩縣及廣文早在官廳迎接略坐片刻太守遂更換朝服率同諸生望關行三跪九叩首禮禮畢然後更換公服詣明倫堂上諸生排班拜謁太守再向老師行師生禮然後入席是日應在堂下演劇三齣所傅戲班以爲尙早未來以致席散始行傅到時府縣憲已回轅廣文大怒立將戲箱發封并命書斗將管班拘留擬送縣懲辦後在太平社罰戲一臺其事始了○杭有陳姓婦者蕭山人住居三橋址年六十餘孑然一身惟以洗衣度日六月間因患寒熱不能操作典當一空至本月初旬病體初愈急思謀食遂往各處兠攔衣服漿洗連日辛勞身甚困倦某日持衣一籃携至三橋河埠過水一時立脚不定翻入河中幸岸上有人急爲援起渾身透濕氣喘不息人以薑湯灌之移時稍醒杭地祇有姪女一人鄰人代爲通知促其前來服侍惟醫藥所需尙無著落有某公館出洋二元給其調養云○杭有胡姓者母女二人住居觀音橋地方本月某日上城某公館命輿夫送一女傭至彼業已病勢垂危其時母在河埠洗衣女見此情狀欲不收留詎該輿夫將病人扶出飛奔而去女一人不能攔阻急遣人促母歸來而該傭婦已奄奄不能作聲移時而斃胡母女二人張皇無措因向各處募化買棺盛殮并將其柩託人帶至紹興蓋該婦僅有一女已嫁而寡朝與婦爲堂姊妹薦在公館傭工係胡作靠山故染急症特送至胡處云 
[上海官塲紀事]  
　　昨日英會審屠别駕騶從蒞縣拜會經黃大令延入内署旋同赴前辦總巡現辦大關委員兼辦升科事宜曹荃生明　　　　　　　　　 
 
 

Page 3

 
 
府公館賀明府女公子入贅大喜○統領新湘左營錢梅亭軍門永勝日前蒞申命駕至縣拜會經黃大令延入花廳茗叙片刻興辭送出○江蘇卽補道沈愛蒼觀察瑜慶許肇荃觀察季生由秣陵抵申入城分赴各處拜會○出使美日比壽格年部郎至縣投刺黃大令飭丁檔駕○辦理製造局前署蘇松太道劉觀察麒祥因德配李安人喪受吊後於昨日分赴各當道處謝步 
[領事拜客]  
　　法國駐滬新舊兩總領事吕班裴紹兩君偕新舊繙譯祁理恒蘭萌兩君曁太寫愛禮脫君各乘四人大轎於昨日九點鐘赴道署拜會法捕頭克賴美君特飭謝副捕頭戎服佩刀率領中西各捕二十餘名在輿前護衛以壯觀瞻 
[派差照料]  
　　山東布政使司奉户部指撥認還英德本息銀七萬五千兩又山東鹽運使奉撥歸還俄法英德兩欵本息銀一萬五千兩均委正任黃縣知縣蕭啓祥管解隨帶跟役楊順夫子一百八十名勘合兩道馬六匹由蒙城郯城桃源清河山陽寳應高郵江都丹徒丹陽武進無錫長洲崑山鎭洋而至嘉定逐站接遞將次蒞滬昨由嘉邑章大令移請簽差提護前來黃大令當卽派差伺探俟到境多派幹夥妥爲照料 
[訂期會勘]  
　　德商巴佛有沿浦漲灘地在二十二保五十一圖大花園東首擬欲升科租用海關道黃幼農觀察飭縣查丈經黃大令查得該地毘連義渡碼頭應須訂期會勘當卽備文照會德領事施君及會丈局訂期廿二日會同詣勘 
[讌客停訊]  
　　法讞員鄭景溪大令假滬北徐園置備西式筵席柬請駐滬法總領事吕班裴紹兩君及繙譯祁理恒蘭萌兩君赴讌主賓歡洽珍錯畢陳是日適逢法公廨堂期預飭家丁咨照捕房將應訊各案暫停一期 
[贈盃志德]  
　　駐滬法總領事吕班君交卸任事訂期回國工部局首董奥理尤君首倡醵資恭製銀盃一枚值銀一百餘兩雕刻精雅上鐫各人名字以誌弗諼昨日鐘鳴四下吕班君偕新任領事裴紹君等在徐園赴讌回至大自鳴鐘議事廳中設一案耕列果品酒盃滿注香醪各四商皆乘坐馬車後先蒞止約五十餘人與吕班君等一一接見握手言歡依次列坐由文學之士置祝文一道朗誦一週各興辭而别並聞吕班君於本月廿一日附輪回國想屆期必更有一番祖餞也 
[縣示照録]  
　　本縣黃大令接奉府尊陳太守轉奉上憲札飭嚴禁販賣洋槍軍火奉文後照會洋貨業董葉澄忠觀察朱寳三司馬轉諭洋貨同業不准私自售賣一面飭令馬快金瑞嚴緝告示繕發兹録於左欽加鹽運使銜在任候選道江蘇松江府上海縣正堂黃爲出示嚴禁事本年五月二十九日奉署府憲陳札開本年五月十六日奉按察使司吳札開本年四月十九日奉撫憲趙批寳應縣禀拿獲高郵州事主鄭姓雜貨店被刦案犯陳小科等三名移解歸訊並請通飭查禁造賣洋槍由奉批仰按察使司卽飭高郵州一俟陳小科等三犯解到提同前獲之邱小二子王成才研訊確情録供通詳至造賣洋槍軍火本干例禁併卽由司通飭嚴密查拿務獲懲辦並行該縣知照仍候督部堂批示繳等由奉此除通飭各屬一體查拿外合亟札飭等由到府奉此合就抄黏轉飭札縣立卽嚴緝造賣洋槍軍火各犯務獲究辦等因下縣奉此查私販軍火例綦禁嚴近來各處盜案多有執持洋槍良由易於購買以致匪徒充斥有恃無恐行强傷人層見疊出前奉署南洋大臣張批蕭縣禀民間造賣洋槍銅帽請通飭嚴禁案内業經嚴禁在案兹奉前因合再出示嚴禁爲此示仰軍民諸色人等知悉須知販賣洋槍大于禁令自示之後務當安分守法切勿貪利販賣至店鋪居民如藏有洋槍等類犯禁軍火器物亦卽赶緊送官銷燬毋許違例收藏其有各處巡防必須應用者亦須禀明給照購買鐫刻字記存儲公所以備不虞如敢故違定提嚴究不貸各宜禀遵照毋違特示 
[飭拿流棍]  
　　楊樹浦衆流棍横行不法忌憚全無事爲上海縣黃大令訪聞昨晨飭公差金慶協同廿三保四七圖地保殷晉明四處搜拿有見者謂訪牌上羅列周根生等流氓共十九人不料若輩耳目甚靈至時皆已聞風匿蹟祗獲陳咸全沈金叔二名帶回縣署請訊 
[龜奴可惡]  
　　俞子山者不尴不尬人也居於本邑英界會香里不事生計惟藉姘婦俞李氏卽俞如意賣倡度日得錢則向之索取在外閒游時或引誘良家女郎甚且騙其資財或逼入術院種種罪狀書不勝書如意雇有女奴朱其姓小妹其名年纔十五餘童眞未漓媚如新月子山多方挑逗漸與有私未幾又勸令作賣笑生涯小妹不依急欲舍之他往子山匿其紗衫一領以致互爭旋復扭至公堂呶呶聲訴屠别駕飭押候訊奪旋經某公差夥役以調人自任向兩造再三理勸令子山給錢若干小妹允之始得罷訟 
[南方雜說]  
　　柴炳章王鏡清扭葛尙仁至二十七鋪巡防局中控欠會欵及貨物共三十餘十黃衡堂二尹著將葛交人保出三期歸還○昨日上海縣黃大令飭公差范錫坤協同十六鋪地甲至蔡陽弄拿獲翁止南解縣訊辦不知究因何案也 
[上海縣案]  
　　已撤滬軍營蕭雲卿軍門前日函送長隨李承恩至縣請究前晚由蔣刺史訊問李承恩供四川巴縣人向隨蕭軍門歴辦要差均無貽悞去年奉裁後躭擱客棧日用不資曾向軍門相熟之一品香番采館借洋六元將眼鏡等物作抵並未向别處借過分文後到蘇州跟金山譚大人此刻奉差來申忽被送案實在冤枉况所欠六元已經軍門扣過餉銀五兩現求恩典刺史謂軍門待爾不薄何以尙要在外拖借况軍門函稱爾在租界因婦女之事被捕拘解公堂屠大老爺從寛釋放爲何現在又捧取軍門名片向各處招摇撞借若不懲辦遞解難保不逗遛滋事判笞責一百板暫收待質所候備文遞解回籍○淮揚海道札提謀殺親夫之在逃淫婦童徐氏一案眼線指明該犯婦被蟻棍翁正南藏匿查翁住本邑廿一保廿三圖塘灣地方札卽立拿解訊業經傳到該圖地保喬坤枷責限令交出蔣刺史於日昨帶比喬坤供翁現匿大東門外菜秧弄刺史卽飭將枷疎去交原差薛貴周春孫源等帶赴該處指提去後今晨天未離明差保率同三十餘人分守菜秧弄各處入内細搜旋在蟻媒三媽媽家將翁拿住當卽解縣聽候嚴審 
[英界晚堂瑣案]  
　　本年四月初源成彩刷店夥張厚卿串同庖人陳壽山私將人家囑染之布質去店主李桂查明報捕捕頭遣包探黃四福拘陳解案屠别駕著押候緝張並提薦保人張慕周訊追延至前晚始升堂覆訊李投案訴稱慕周在鼎泰源茶葉店司帳上年三月鈐用鼎泰源圖章薦張爲夥至今四月初與陳串令將諸客囑染之洋布七十匹挑出質錢投告後鼎泰源主人吳天禄將慕周縱去今特呈騐質票保單陳供稱小的係淮安府某邑人至店治庖爲時未久某日張囑挑布至老北門内某巷口卽行取去如何典押小的實不知情吳供稱小的係徽州府屬某邑人在十六鋪南首開設鼎泰源茶葉鋪雇慕周供炒茶司之役不料其私鈐本店圖章保薦張至李店爲夥至上年十二月慕周因懶惰辭歇當時聞在卜和泰茶葉店現已不知何往别駕曰當本多至九十餘千奚能責爾賠補惟保單圖章明係爾店牌　　總不能置身事外須將慕周交案方能脫然無累李稱所竊布匹核計須洋銀二百餘圓求恩向吳究追别駕曰爾迭次遞禀稱值錢六十餘千文今日何忽言二百餘圓乎遂喝令重責李泥首求免别駕隨判令吳具限兩月交慕周至案如不能交則著貼李洋銀三十圓　慕周及張緝獲到案無力照賞當援例究辦陳笞責二百板卽行開釋○某號巡街捕解租户石春法兇毆收租人湯友雲一案請訊湯誠稱小的在三泰公司經收屋租石係房客將屋轉租與人其人欠租逃逸小的令石遷移石非但不依反將小的痛打以致胸前等處受傷石供稱小的並不欠租惟與之口角而已别駕判令掌頰五十下○應芝文扭陳阿四至案以久借金約指向索不還等情控訴别駕訊供之下飭將吊案之金約指給應具領質本洋銀十一圓除由應繳洋五圓給與押店夥外尙少六圓問陳何時可繳可有保人陳供稱並非小的刁頑實無保人可覔别駕判令掌頰五十下 
[法捕房瑣紀]  
　　無錫鄉婦袁訃氏本年三月間被人誘出鬻入興聖街某花烟館賣娼因事逮案經鄭大令飭傳其翁袁阿狗到案具領 
 
 

Page 4

 
 
回籍嚴加管束詎該氏不安於室袁乃托人再嫁與鄉民某甲議價洋一百五十元該氏以鄉人貌醜不願倡隨復又逃至滬上與粤人某乙姘識實居法界後新街前日其翁與夫來滬尋訪行至護城河浜適與該氏不期而遇遂扭送捕房據情禀訴捕頭命押候解堂訊究○流氓小鐡墩烟囱卵子前與小麫筋卽顧阿二向小東門戲館街某花烟館尋釁毆傷鴇婦陸李氏經鄭大令訊供飭將顧阿二先行枷號二個月期滿責放並拘同黨到案一并究辦詎小鐡墩等又在總巡局犯案枷示鄭大令函致鍾明府將該流氓歸案訊辦昨日鍾明府將小鐡墩烟囱卵子送入捕房捕頭飭探禀知大令押候解堂訊究○法大馬路西首萬福樓茶肆昨日下午有英界流氓甲乙丙三人約吃講茶互相格鬥打毁茶盌鐡登爲店主鳴捕拘送捕房○流氓某甲行至彩視街見小孩手持小洋三角上前刦奪爲巡街捕瞥見拘送捕房押候堂期解訊 
[美界捕房紀事]  
　　張福生徐小坤二人同在百老匯路發昌機器廠當小工某日串竊廠内鐡棍一條事經廠主查知指交七十三號印度捕拘入捕房捕頭詰問之餘令押候解送英界公堂請究○昨日上午本邑人張小榮行至篷路不知因何與某甲互相毆鬥甲頗有膂力將張頭顱擊破鮮血淋漓旋經三百五十八號華捕一併拘入捕房捕頭令將張舁送同仁醫院求醫生敷治甲卽行開釋○蘇花永者係寗波府屬某邑人昨日午前彳亍怡和碼頭之畔逢人便擊如醉如痴經人指交四百九十一號華捕拘入捕房捕頭令押候解送英界公堂請訊○前晚偷兒主阿才溷入北河南路卽鐡路廢基某姓家竊取水烟袋一枝携之而出中途被包探范進才緝獲拘解捕房捕頭令押候解送英界公堂請訊○某姓老嫗孤苦零丁就百老匯路振豐街排攤飭西瓜攤博蠅頭之利昨日午刻二百五十六號華捕巡邏至此告以不得將西瓜皮信手抛棄嫗不服遽以惡語相加捕怒拘入捕房捕頭令卽行開釋○西華德路中虹橋畔某弄中寗波人某姓居焉昨日雇磚瓦匠就屋後開一便門並未告知屋主屋主向之阻止某姓遽將收租之西人辱駡西人惡其侮已也立喚某號巡街捕至將某姓拘解捕房捕頭令將所開之門依舊堵塞某姓允之遂得開擇○偷兒陸發元前經包探石金榮拘解公堂讞員屠别駕判令覊押一月期滿遞解回籍不准再來昨已滿期午後捕頭遣包探倪順泉帶往法界招商局碼頭押上某輪船載往廣東原籍○前日下午甲乙丙丁戊五人拽貨車至招商局中棧碼頭車上載木箱三十餘口適爲三百三十一號華捕所見以其違章多載驅入捕房捕頭令將車扣留二日車夫卽行開釋 
[懲勸兼臻]  
　　太鎭同人函述商人陳協順木號因貿易營私以假混眞被人揭發公議送官究辦姑念該商自知咎戾願助順直賑洋五十元委解拯濟警惕之餘寓以勸導救時多術是誠善於斡旋者矣[  上海北市絲業會館籌賑公所制施則敬誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　前晚寗波人王阿四以蒲包盛一未彌月之小孩抛棄途中適爲包探石金榮所見向之詰問　言放一狸猫詰之星乃言包中係已死孩屍石探以其不應將孩屍暴露拘入美界捕房未幾有邵阿四者行經棄孩之所聞包中有哭聲啓而視之則活孩也遂拘至捕房告之所以正聲訴間突有邵王氏奔至稱此孩由我誕生今知未死特請領回捕頭著於昨晨將案中一干人解送公堂屠别駕研訊之下王供稱邵王氏因孩已死特浼小的抛棄途中邵王氏供稱孩係小婦人所生因病而殤今旣復活請爲給領邵供稱小的聞包中有孩啼聲擬報明捕房後送往育嬰堂留養别駕將王開釋孩給邵王氏抱回撫養○包探倪順泉禀稱賊犯朱阿三竊取陳蘇清家布衣一件報捕後浦頭遣小的緝獲人贓解請大老爺訊究陳投案領贓朱供稱小的係安徽某邑人異鄉漂泊衣食全無日暮途窮不得己而行竊求大老爺特開恩典曲賜矜全世世生生永銘大德别駕判令笞責一百板贓給還失主○村學究王大春就虹口某處設絳帳皋比坐擁居然自命爲道學中人前晚放學後散步街頭偶見一女郎碧玉小家天姿嫺雅不覺魂消心醉入以游詞窮措大陡發風魔幾忘却本來面目矣適爲二百三十六號巡街捕所見惡其無禮拘入捕房女郎自言姓陳已適張姓子遂爲張陳氏捕頭將王押候昨晨解案别駕向之詰究王供稱生員前經某大宗師取進現在治下作蒙師昨晚偕友至某處沽飲三焦旣馨一醉瞢騰以致蕩檢踰閑作此不端之事還求公祖格外矜全别駕飭具改過切結然後開釋○王阿根明金隆陳阿二三賊犯串竊顧達夬所駕破糞船經顧扭交二百九十號華捕押入捕房昨晨解送至案顧先投案下申訴前情旣而王胡陳同供稱小的等相約竊船惟期得錢以救目前之急如蒙曲宥圖報有期别駕判令各笞責一百板破船給還失主○包探趙銀河禀稱拐匪吳桂春口前誘得方梅生家男孩一口携往浦東周浦鎭意圖價賣與人適經小的查知獲送案下方訴稱家在治下開設雜貨店生有一子被吳拐去今年趙探緝獲求准領回吳供稱小的係本邑人曾央方推薦生意被方用去洋銀十餘圓事尙未成囊資已竭後向友人言及友人言彼旣害汝汝亦不妨害彼小的一時被惑遂將伊子誘藏如蒙大老爺筆下超先免當拐匪辦理則啣環結草矢以終身矣方稱小的與吳素不相識安有推薦　意之事大老爺切莫聽伊妄供别駕判令將吳笞責四百板驅逐出境○包探孔阿才禀稱昨日王仁生吳阿仁二人在路上互相毆擊小的見面拘住在王身畔搜出小刀一柄今特解請究懲王供稱其時小的見吳之二子因事打架不忍坐視爲之勸開不料吳反斥小的之非致與爭論互倪削蘆粟所用並不用以行兇吳供稱兒子偶然爭閙王忽插身多事小的確曾向之指斥不料伊竟將小的兇毆别駕判令各罰洋銀一圓○包黃四福禀稱有杜餘士者前曾在某處當家丁近已流而爲賊昨日在四馬路青蓮閣茶肆竊取野雞流倡曹陳氏之牙骨摺扇適經小的所見獲人贓解請訊究曹倡自投案下裝作妖嬈之態訴請領贓杜供稱小的偶然竊扇實非積年老賊求賜恩寛别駕判令笞責一百板贓給曹倡具領曹倡俠拜稱謝扶婢下堂○賊犯陳阿小竊取鮑介善家綢衣一件報捕後捕頭遺包探秦少卿查獲人贓解至案下鮑投案申訴被竊情由請將贓給領陳供稱小的係本邑人貧不聊生以致行竊自知不合惟求姑恕一遭别駕判令笞責一百板○趙洪寳沈子四二人均哈華托律師處僕人也昨日沈因細故將趙扭毆趙投報捕房捕頭遣包探陳阿九拘拿解案趙投案申訴前情沈供稱小的偶然與趙口角以後不敢再行胡閙矣别駕判令管押三日○某包探禀稱小的查得二十三保十圖民人宋發發之妻宋張氏地上有賭徒搭廠賭錢今發發已不知避往何處將宋張氏解案請訊宋張氏供稱丈夫發發忽患痴癲目下不知已往何處各賭徒欺小婦人孤立無助强至地上安設賭檯驅逐再三終不肯去小婦人實在無可如何别駕着具以後不再容留賭徒切結存查 
[金陵官報]  
　　七月十一日巡道胡候補道何煥章謝委會辦兩江營務處直隸候補道徐建寅同知朱寳瑩到由京來到省委署盱眙縣左元齡　　將傅義禄謝委署南匯營遊擊分纂兩淮鹽法志候選敎諭朱孔彰謝委接修兩淮鹽法志前新寗縣敎諭鮑文浚到奉湖南響銷委解餉來均見候補道劉思訓見辭赴湖口算交片○十二日巡道胡禀知今日考吏治寰泰兵船徐振鵬見辭赴北洋委署南匯營遊擊傅義禄辭赴任知縣李輔燡請假赴湖北就醫試用通判丁大椽由京來到省○十三日副將李天元叩謝奏留兩江福建知府朱上泮縣丞劉芳曜均見候補道何煥章銷兩淮鹽法志屆差提督李華清辭回籍修墓知縣席伯連由六合續熟荒田回守備趙鴻猷禀謝河通案内蒙保補缺後以都司補用補十一日徽寗道袁傳見○十四日首府李城守恊楊江寗縣胡正任江寗縣趙均傳見沿江四路炮台提調候選同知郭勳到由砲台放餉回卽辭回滬上元縣王禀知下鄉巡視秋成知縣王以榮禀知道庫大使唐億年丁繼母憂○十五日藩臺瑞巡道胡釐捐局候補道穆善後局候補道懋木釐局候補道王軍械所候補道楊候補道馬先松首府李中恊王城守恊楊金陵營叅將楊福田海門同知王賓通判丁大　江寗縣胡知縣沈啓宇州同徐寛濟奉示繕寫履歴均見知州譚嗣同奉示寫履歴 
[皖省官報]  
　　委署六安州祺厚委辦石牌釐卡候補巡檢陸元溎改指湖北候補知州俞廷恩典史劉文炯均辭新選建德縣梁懷顔奉委首縣學習候補知縣包惠隨時奉委發審局並首縣帮審卸署望江縣調補蒙城縣王嶽崧到卸署無爲州劉芾卸任鳳臺縣典史李文藻均到候補知縣梁濤觀到赴桐城催錢粮回並謝代理桐城縣准補霍　縣陳瑜辭赴新任候補知縣趙元熙辭赴六安州者審案件指分安徽試用巡檢程祥藩到江蘇人改指安徽試用通判李開藩到湖南人候補典史金道榮委解河南餉銀回 
[江蘇官報]  
　　七月十五日首府三首縣均禀知赴虎邱祭壇知縣陶聨□陳紹棠均禀謝奉委發審局差孫寳榖昨日銷假由滬見道憲回○十六日請補吳江縣方道濟昨日禀辭赴松江府南匯公幹委辦兩江洋操營務處提調候補知縣鄭汝騤由吳淞來安徽候補府李松榮禀知交卸管帶太湖水師中營差管帶太湖水師正前營揀發遊擊計國祥禀知由太湖一帶查哨回常州右軍守備徐誠檀禀知接太湖水師中營管帶差分撥江蘇試甲通判丁郭榕順天人由京領照來省禀到撫憲昨已換穿藍紗袍 
[邗江官報]  
　　七月初六日任分轉壽祺委姜埝總巡高鹺尹雨委武漳河卡沈鹺尹傳鎔委李家橋周鹺尹濤椿辭解南京餉○初七日柯鹺尹鈺委四浦多鹺尹褘委漁凡○初八九日丁鹺尹謙禀赴溱潼卡差阮鹺尹景烈奉保甲局委城外四叚巡查吳鹺尹永照銷溱潼卡○初十日于觀察寳之抵揚公幹○十一日五台山駐防南字營統禀張軍門國林到揚○十二日馮鹺尹爲邦辭赴淮北中富局 
[上海虹口元濟善堂六月分經收施醫藥捐清單]  
　　無名氏洋六十元陸錦榮茂泰茂泰號隠名氏三户各洋十元無名氏吳曾記二户各洋五元陳錦源花元陳錦源花仔洋四元嵐鳳捐三元容膝書齋洋二元又一元五角陳源盛洋四十元又經募舜民氏德茂號德順號陳廣昌和成漳廣昌崑孝恩堂范七户各洋十元仰善記鄭瑞成許和豐鄭賓成四户各作六元蕭捷茂洋五元承志堂林成記聚安號馬盈昌郭和裕五户各洋四元振茂號乾利昌振豐號永利號恊記號善記號六户各洋二元是月合共收洋二百八十一元五角○又收送堂一文愿捐清單○韋陳氏洋一元麥汝穰洋五角李瑞紅放生洋二角馬隠名一角感勉子黃張氏玉寳金城翠寳五户各一愿全年共大錢一千八百文吳姓銅洋一元是月合共收洋一元八角大錢一千八百文銅洋一元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
