# 1894 - 343 - 4907778

 

Page 1

 
 
新印隨園三十六種告成[  圖書集成局啓]  
隨園太史全集本局覓得初印善本用新鑄大號鉛字排印風行寰海内外早已不脛而走不翼而飛茲訪求太史遣像及隨園圖延畫師摹繪連太史遺囑冠諸卷首并將湘痕閣詩稿瑶華閣詩草隨園瑣記談瀛錄諸書附印於後共成三十六種可謂盡善盡美髮憾無遺矣而又字蹟疎朗紙墨精良讎校再三裝潢精　以視蝇頭細字辨認模糊者眞有天壤之别工旣竣又精製　木箱盛之以便舟車携帶每部分釘五十本仍收實洋五元並不　價諸君子有先覩爲快者請移玉上海三馬路申報館帳房申昌書室及各外埠申昌購取可也 
[重印六部處分則例及花月痕告成] [  圖書集成局啓]  
六部處分則例一書爲道光朝欽定條分縷析詳盡無遺誠服宫及佐幕者所不可不覽者也前經售罄兹復印成每部分裝八本盛以錦函計碼洋一元二角花月痕亦已重印告成雖係小說家言而寫怨言情口吻逼肖與曹雪芹石頭記足以輝映後先每部四本碼洋四角諸君子請臨申報館帳房購取可也此佈 
[增廣華英字典出售] [  三馬路申昌書畫室啓]  
增廣華英字典一書爲粤東鄺容階司馬所輯其中縷析條分便於檢閱較初印本更爲美備誠牑人之寳筏度世之金針也爰付剞劂以廣流傳每部訂成二本碼洋六角欲購者請至本埠三馬路申昌書畫室曁外埠申昌售申報人購取爲盼此佈 
[嚴禁濟敵芻言]  
倭邦素不産米當承平無事民間食用咸仰給於高麗及暹羅西貢諸處是以去年高廷一禁米榖出口彼盤踞韓京之僞公使大石正已卽齗齗與爭婪索銀數萬圓始默爾而息今者無端犯順大動干戈徵調頻仍民皆失業嗷嗷待哺常有轉於溝壑之虞欲乞糴於鄰而鄰邦皆以局外自居不得違公法而暗中接濟於是倭民乃苦矣然猶未爲苦也民雖枵腹可憐而番藷海苔亦足以資果腹所難堪者其爲侵犯我中國之倭兵乎倭兵額雖不多然由常備而豫備而後備而國民合而計之當不下二十餘萬此二十餘萬者一日不得食卽脫巾而譁變起倉黄莫可收拾不得已由國中裹糧而至然倭邦米價每石須銀十五六圓猶且十室九空無從購覔倭奴乃别生詭計轉而購諸中朝夫中朝豈樂以米糧齎宼盜哉而市中奸儈不免貪其重價利令智昏每用小船剥至海埏私行交納夏秋之際大憲已有所聞乃嚴飭各海關禁不許顆粒出口意以爲奸徒之計至此可以立窮矣爾時本館曾獻納芻蕘發爲議論謂昔歲中法之役傳聞有不知順逆之輩以麫包牛肉潛運至浦東海岸接濟敵船官憲未及聞知兵勇無從查緝而此等不知順逆之輩乃獨得厚利坐擁萬金頂戴增榮竟與搢紳抗禮今仍當於浦東一帶嚴加防範以免漏私未幾而南匯川沙增兵駐守督以提鎭擇地安營其時聞上海諸奸商不免有運米濟倭之舉將米暗裝小艇泊於蘆葦叢中俟軍米騐照放行時卽尾隨出口據云由吳淞口外往北送至倭兵船交納每石可售洋銀十五圓上海雖有查米委員而奸商妙手通天非委員所能盡發其覆然猶謂上海雖不無漏出而浦東諸處旣若是之防維周至彼奸商當亦伎俩難施矣不料前數日報章記有以榖濟敵之事報章之言曰倭奴作亂以來屢有南匯縣屬各鎭奸商將米榖售與倭奴由四五團運至海灘以小漁船剥往接濟市中榖價每百斤值洋銀一圓一角售與倭奴可得一圓五角事爲江每關道劉觀察訪悉札飭南匯縣汪蘅舫大令務獲嚴究刻已拿獲三人夫南匯所接濟者僅榖耳南匯之榖亦尙有限幸觀察已風行雷厲飭縣嚴拿獨不解上海道路傳言似非無據以數十百家米客數十萬石之大宗而竟不聞查米委員偶然查獲豈傳聞者皆不足信歟抑上海之事較南匯爲難查歟然我不責委員之不能查獲而獨怪奸商之貪利忘義媚敵事仇竟若此之喪心病狂也原彼之所以接濟敵人曰圖利也倭奴苟稍有天良發現我旣濟其所急彼知酬我之恩則奸商雖蹈刑章亦尙有所值得乃觀前日報載有客有木料一宗被倭國僞官買去值銀一千餘兩付一銀單令至大連灣向巨酋領取巨酋設詞推諉仍令向買主支銀買主答以巨酋旣不支銀我亦無銀可付爾祗得向爾國官塲具領可也翌日又經其恐嚇揮令出門夫倭奴之食言而肥全無信義人所共見不待智者而始知木料旣可以乾没價銀米榖安在不可以圓吞價值是彼奸商設心媚敵適以武巧成拙墮其計中誠何苦身犯刑誅冐死爲此哉今者北洋已凍合矣倭奴雖有兵艦不能衝突我口門惟陸路仍虞其豕突狼奔四出侵犯我惟斷其糧食麻足以制其死命使之倒斃於窮邊沙漠中高麗旣已懸磬堪憂無從糴取若欲從倭國運至仁川口外重復遵陸前來所謂千里運糧大犯兵家之忌則祗有暗與奸商串合以我之米飽彼之兵我亟宜嚴以防之到處稽查獲旣懲辦一面出示曉諭有敢以粒米濟敵者殺無赦如能知濟敵奸商之蹤跡向官出首者賞萬金并奬以虚銜俾得與於士大夫之列彼奸商旣懾於官刑之難逭又知盡情獻媚彼敵人亦未肯優加欵待保其身家則私販者旣絶迹於途可無事派委各員專司查察矣又聞南匯所獲之三人一張姓二不知其姓皆大團人販榖五千擔僅以一千擔交與倭虜餘尙囤積家中而已身以及妻孥皆已下之獄中三木囊頭嚴加刑訊若是則懲一卽以儆百彼不知順逆之輩當亦聞而惴惴於心乎 
[和議風傳]  
　　北通州訪事人函云中日開戰以來於兹數月士戈未息前經英法德美俄等數英法德美俄等數大國出爲調停勸兩國修好息兵因日本不允遂作罷論嗣由美利堅一國出爲排解日本仍以婉言辭却現聞日本自據旅順後已向駐日美國使臣自露願和之意至所言如何容俟續聞再錄 
[犯官過境]  
　　寗夏鎭總兵衛汝貴平壤之役望風逃遁奉旨革職拿問嗣以其任意逗留復諭令沿途地方　速查明押解進京此已疊紀報章昨接北通州訪事人信知該革員已抵三河縣地方不日由通州經過送部審訊該革員獲咎甚重一經訊實必當明正典刑斷不能恃有護符施其狡獪伎俩也 
[倭奴無禮]  
　　厦門訪事人信云厦門輪船夾板來往如梭船中多有雇用日本人爲水手者每經登岸在寮仔後街妓館烟寮毆打華人地方官毫無過問不知是何意見 
[蘇臺紀事]  
　　倭奴肇釁以來各處地方官莫不加意防範認眞稽察蘇州總捕同知劉司馬兼任保甲局領袖素以安靖地方爲已任自開辦冬防以來司馬另立新章每夜派捕盜局勇四名手執諸葛燈至各處分投巡　命其名曰摸黑一似上海租界中之巡捕者司馬又親自輕車微服帶領捕勇若干名每夜三鼓時出署遍處巡查至天明始返閭閻賴以安謐司馬之勤政也如此宜小民之頌德弗諼也○蘇鄉光福鎭有名阿順者忘其姓年逾三十著名無賴也今年不知何故與本鎭地保其甲有仇兩不相能已逾數月近忽思得一計逕投吳縣署控告謂某夜失竊數十金報　 
 
 

Page 2

 
 
地保竟置不理求恩提究凌大令飭差傳該地保到案訊問之下該地保供稱並無其事且謂阿順挾仇誣控大令令兩造質訊彼此爭辯各執一詞大令明鏡高懸當堂指出破綻阿順語塞加以五木盡吐其實遂判將阿順荷校三月飭差押往該鎭游行示衆○有客於本月初十日自某鄉乘舟來蘇道經木瀆鎭小泊片時徒步登岸游覽風景行經某猪行門首見該行正在秤猪觀者甚衆客亦駐足閒觀正當人聲猪聲嚷成一片忽覺腰際微動撩衣啓視則所佩之銀表一枚已不翼而飛遍觀人叢中有一不倫不類者賊頭賊腦意圖鑽出客謂竊表者定是此人遂上前拉住初猶百般倔强及喚地甲至搜其身畔原物具在地甲將表還客將該竊押入下處逾時解送司官處請辦 
[潤語]  
　　鎭江訪事人云西門外新河口人張姓生有一子乳名三喜年甫七齡愛之如拱璧某日偶在門前與羣兒嬉戲一轉瞬忽失所在　出尋訪影響杳然至本月初八日更定後稽查商輪船委員周錦堂守戎見招商局江孚輪船上水立卽帶勇數名前往巡察忽有甲乙丙三人口操寍波音乙則手挈一男孩見輪船到時荷行李至躉船以便附之他往孩啼哭不止守戎疑甚飭勇將甲乙丙拘住詢以爾等從何處來往何處去三人一言不發呆若木雞遂命局勇購糖燒餅兩枚給孩食之問以家居何處三人與爾是何稱呼孩哭而言曰我家現住新河我被伊等誘至此間離家已數日矣斯時圍而觀者頗不乏人守戎卽將孩交地保收養並飭勇將甲乙丙帶回局中訊問供稱此孩在新河拐得擬帶往别處求善買而沽餘則默默不作一語次日清晨守戎詣道轅禀明一切吕觀察飭丹徒縣主嚴行懲辦孩則交張姓領回初九日上午王大令升堂訊問甲乙丙直認不諱遂飭各笞責八百板暫押自新所聽候詳辦○金山河口有長江水師砲船一艘常年停泊本月初十日午刻瓜州營遊擊戴遊戎華貴乘紅船至鎭江拜客就江口下碇砲船哨弁飭勇燃砲爲禮司砲著甫燃一響卽用麻索帶水洗砲腹忙迫中未將腹内洗清續用藥條入砲中手執木椿再裝第二砲不期藥觸餘燼突然轟發致被木椿擊及頭顱側身以讓墮於水次幸船上人眼明手快立時救起得保無虞哨弁乃給以洋蚨三翼令延西國醫生敷治 
[漢書]  
　　漢口訪事人云土果一業向來行用之錢曰大毛曰三七曰四六以及沙板薄皮叅差不一故買賣時必先估定錢色然後論價行商坐賈非老於是業者靡不喪其資財自通商以來長江一帶輪船絡繹不絶各處土産有自下而上者有自此而彼者資本寛裕之土果行主一遇貨物貶價卽設法囤積不辭龍斷之名至運售時則偷漏稅厘習以爲慣月初張松茂土果行有板栗數百件装赴下游各埠出口時並未報稅事爲巡丁查悉投總局禀陳局憲謂事雖細微然亦罪無可逭立時將司事斥出並累同事二人張則除完納正厘外復罰錢數十千以充餉項○有地名站口者距漢口三十里之遥磁廠某甲自備一舟往來販運歴年來往楚南及江西諸處獲利頗豐稔知江湖上時有匪人於是匿采韜光不敢偶露財帛蓋亦老於世事非同初出茅廬者也本月初四日聞某輪起　東下因將貨物附載至九江甫卸行裝卽失去竹籃一具其中所贮約值十餘千乃悵惘而回不復利權子母 
[臺南防務]  
　　欽差帮辦臺灣防務閩粤南澳總鎭劉淵亭鎭軍自奉朝命渡臺後前撫憲邵大中丞以臺北基隆滬尾兩口關繫緊要已奏請簡放厦門水師提督楊西園軍門節制兩處防軍共數十營大權在握不啻恃爲長城之倚原議請鎭軍駐節臺南俾就近督飭諸軍預籌戰守庶幾各有專責可奠兩處於磐石之安後鎭軍忽奉電諭調往北洋亟從臺南駕臨臺北整裝有日中丞慮臺地之驟失長城也抗疏乞留豪旨俞允由是就臺北與各大憲籌商諸務屢與楊軍門親赴基隆滬尾等處勘視砲臺挖築地營凡所以爲自守之計與夫滅敵之方幾於無微不至近以諸事就緒復從臺北乘輪至澎湖將此處防務逐一整頓後由澎返臺南臺南一府四縣曰安平曰鳳山曰恒春曰嘉義外濵安平旗后兩口内與後山各番社相近安平爲附城首邑離海口只二三十里與臺北淡水之基滬相等海上有事自以此處爲最要前經撫憲商請臺灣總鎭萬道生軍門於舊有防軍四營外新募五營分派安平旗后兩口扼要駐紥兼顧府城鳳山則與安平毗連恒春雖係僻靜之區而地叚綿亘港　紛歧昔年倭奴稱兵犯臺曾於此處登岸幸番民率衆抵禦斬殺頻聞使彼知難而退大憲懲前毖後飭舊駐鳳山都司邱君啓標帶領舊勇新勇各一營前往駐紥嘉義則近中路之臺灣府屬是爲後路凡前敵有事轉運接濟亦關緊要舊時本有防練各營近又新募一營以壯聲勢布置可謂嚴密升署撫憲唐薇卿中丞抵任後一切蕭規曹隨劉鎭軍專在臺南一帶駐節將昔日關外勛名以紙橋河内等戰施之於法人者將以施之於倭奴彼卽起傾國之師亦將使之隻輪不返况自與我軍開以來死亡相繼元氣已傷何敢正眼相覷乎 
[查拿倭奸]  
　　近日臺灣大憲出有告示略謂承准總理各國事務衙門咨開現在日本開釁本衙門將辦理情形曁保護各國商民業經通行知照至於日本商民之在中國者旣由美國按照公法代爲保護自應一併通飭照辦各在案昨准北洋大臣電稱倭人在津日派奸細二三十人或攺裝薙髮潛往各處窺探軍情等語江浙各省亦聞有倭人薙髮改作華裝情事旣慮偵探軍情尤慮煽惑土匪乘間生事以牽掣官力本衙門查兩國開戰雖有互保人民之條而稽察奸宄尤應嚴密倭人狡詐是其長技所有沿海沿江及内地各省倭人足跡能到之地均應與華民相類防範自應加嚴除照會美公使外相應咨行飭屬嚴密訪查如有日本奸細攺裝薙髮潛匿民居或廟寺等處各該地方官立卽查拿監禁看管仍呈報本衙門以憑辦理可也等因查此事前接南洋大臣劉來電卽經分别咨行查拿在案兹承准前因除再分飭查拿外合再飭遵爲此札仰臺南北各府屬一體遵照 
[孤山梅信]  
　　杭州訪事人云竹竿巷陳姓家有一婢女名曰菊香年约十四五頗得主人歡某日奉主人命出外買油一去不回杳如黄鶴主人急往街坊探問有識其人者謂適纔見其在孩兒巷口持油罐出店門突有一人故意將油罐撞翻反稱衣服被污拉住不放又來二人作勸解狀隨曳之北行婢一路啼哭而去主人知有變故急命多人分投尋訪至次晨經一老婦伴送回來主人急詢情由則泫然曰當被三人挾去時心内驚惶不能撑拒旋至一處地極空曠絶少行人三人遂剥去棉衣衣以敗絮又拔取頭上銀飾然後挾之出城行至中途忽有一人大叫曰菊香何往審視之乃鄰居章相公也不禁大呼救命章遂扭住一人髮辫仍被逸去我卽隨章至一洋貨店留宿一宵今晨始倩阿媽送回蓋章與陳係鄰居在武林門洋貨店生理是日適逢其會始得合浦珠還也主人感之出錢數百文謝老婦并往章家稱謝焉○武林某孝廉之子某甲締姻於紹興某姓某係贸易中人家又赤貧妝籨甚薄甲則自恃書香世澤又以一衿爲護身符平日每薄視牀頭人時加白眼成婚半載常占反目之爻本月間又因酒後將妻痛抶母家聞知其事巖巖者卽帶同子姪輩前往興問罪師中一味恃蠻獨犯外舅外舅忿甚向之辱駡并揮以老拳旋接女回家甲無可如何惟有暗中呌苦而已 
[潯陽紀事]  
　　九江訪事人云前湖北學政孔少霑宗師回京覆命由楚材輪船拖帶官船於本月初九日辰刻過九江停輪片刻道鎭府廳營縣各員弁均赴江于迎送選鋒新勁飛虎等營亦列隊鳴鎗申敬○倭奴肇釁以來時有奸人溷跡道鎭府縣就潯城設立保甲總局委彭星階明府綜理一切鎭軍又委各武弁會同辦理於本月初一日起○署九江鎭總兵周德泉總戎有才當履任時隨帶撫標親兵一百名後又添募飛虎一營兹奉德中丞檄調原帶之一百人回省總戎遂於本月初四日傳諭乘舟就署○崇濟川太守接到訃音驚悉太夫人在旗仙逝卽飭丁禀報丁憂擇於本月初九日就署中安靈設祭道鎭以次印委各員咸往叩奠○德化縣李翼亭明府接印後連日舉行閱城點卯考取代書及放告諸事○初六晚二鼓時突有匪徒起自吳城手執刀鎗撞開寳源錢店之門一擁入内刦去銀錢甚多并刃傷店夥一人迨地方官聞信兠拿 
 
 

Page 3

 
 
已乘小划船遁去矣 
[星使謝步]  
　　昨日午前十下鐘時出使俄國大臣王灼棠星使排導出天后宫畔行轅至城内各衙門謝步 
[終覆紀事]  
　　昨日爲上海縣終覆文童之期黎明時各童齊集縣署大堂旣而學師宣廣文命駕至縣會同黄大令升座暖閣點名給卷計與考者七十餘人列坐花廳二堂是以僅將暖閣門封閉至皓月東升時各文童交卷出塲所有終覆題目照錄於左文題道善則得之詩題花榜題名得花字五言六韻 
[邀人算帳]  
　　龍威閣書坊主倪鴻書與廣百宋齋印書局經事許幼章互扭至英公堂以書籍鉛板抵押銀兩爭執不已值日差禀明宋通剌飭分别交差候訊前晚由通剌升堂訊問許供常州人是貢生前在廣百宋齋爲經事曾有雍正硃批上諭鉛板一副計裝成八十四箱寄存招商局北棧曾將是書鉛板棧單抵押與點石齋李記銀二千兩嗣因李記催贖經貢生轉抵與倪仍二千兩當收現銀一千兩並票銀一千兩議定按月息銀一分四厘嗣由倪托貢生代印經世文編及經世續編等書共三千部計印工洋一千四百餘元當由貢生向倪購定經世續編五百部計洋一千四百六十三元當因銀不湊手經貢生將此書抵押與倪計銀五百兩現貢生逐細核算共該倪本利銀一千八百餘兩卽可贖前項書板奈倪定須堅索重利以致互扭案下具禀呈電倪供職員向開龍威閣書坊與許素來交好此項書板因許先曾抵押與李記兹因催贖經許轉抵與職員確付現銀一千兩票銀一千兩當立據議定以六個月爲限如限滿不贖聽由職員拍賣及滿限後屢經許向職員商懇經職員轉向王姓李姓等輾轉抵借利息均須按月二分詎許心存叵測現忽推諉此項抵欵職員實因吃虧數至一萬四千五百餘兩之多屢向許催理奈伊竟置之不理爲此扭案情究通剌以供詞各執案難定斷判將許倪各交的保著公開明細帳各邀公正者一人秉公核算覆候再斷許等遵諭而退 
[並未受傷]  
　　印捕無禮已紀報章兹悉押犯某甲經西醫生騐得並未受傷云 
[兇犯發回]  
　　本年二月兇犯王阿二卽大風子在法租界戳傷馬販趙萬通身死上海縣黄大令詣騐後審實口供申詳上憲嗣飭解省勘訊兹由韓亷訪發回本縣監禁候示昨日由嘉定縣過站移解到縣大令飭收禁内監聽候部覆 
[請追失物]  
　　蘇州織造署幕友黄某來滬乘公義輪船赴津以當晚輪船不開復將行李搬運上棧托該船茶房照顧忽枕箱中失去紋銀五十兩漢玉器兩件眼鏡一副投報法捕房請爲查緝昨日堂期幕友黄輔臣偕公義輪船帳房翁采臣及茶房羅來朝阮成忠朱阿福投案黄伸訴前情翁稱當晚輪船不開黄定欲上岸來喚茶房照料行李答以客多未便照管旋經泰安棧來挑行李據云枕箱内失去物件黄稱當向帳房間明實係茶房是以托伊照管迨後艙門已開箱亦撬壞探夥禀稱昨至該輪查閱艙門並無破壞欲加查緝卽被呵斥並不告以實情翁稱客人進出甚多何能照管茶房供船上搭客甚多未便開門翁又稱後檢到枕箱伊云有奬札等件在内幸未失去只少此四件臨行時甚爲欣喜不意忽又涉訟公庭二人在堂上嘵嘵辯爭葛同轉統核各情謂主客均有不是著將茶房交翁帶回限七日内查明禀覆又謂黄曰猶幸所失無多候飭包探帮同查緝黄稱今晚卽欲動身如能查到乞送蘇州織造署交稿案宋山甫閻鳳彩二人收領一揖而退 
[無賴扛孀]  
　　今夏本邑南鄉閔行左近唐灣鎭孀婦李徐氏被蟻媒誘逼再醮親族俵分身價不匀互相訐訟始控於閔行司署繼則投府控陳各逞其能勢不相下恩詩農太守批發上海縣傳齊人証秉公研訊詳覆黄大令奉札之下卽籖差役傳齊案中人於前晚在花廳研訊李徐氏供稱小婦人年四十歲丈夫李松林於五年前謝世因無子嗣撫阿生爲螟蛉近已長成於去年娶媳問今年爾緣何再醮何人作伐何人主婚供稱叔翁李云甫夫弟李鶴亭皆言小婦人撫養他姓之子屢次尋釁欲將小婦人母子驅出小婦人被逼不堪故於五月二十八日由喬長根爲媒云甫主婚轉醮與馮阿妹爲室身價洋銀四十圓由云甫收受間此時爾子及地保知其事否供稱不知大令叱令退下提地保李文忠詰問禀稱小的承充地保已有三年阿妹住在小的圖中小的於本年五月十六日起臥病在牀是以伊等所娶孤孀小的並不知悉五月二十九日鶴亭來說伊嫂李徐氏己轉醮與人何蘭生係外姓遠親竟收用洋銀九圓心有不不欲赴閔行司署中控告小的卽問阿妹之兄馮加林據稱有人主婚且有媒証諸事妥當然後寫立筆據付清身價洋銀小的恐鶴亭果肇釁端勸蘭生將所得九圓交出蘭生不從因而鶴亭赴司呈控六月十八日司官老爺出牌提訊飭小的領行蘭生抗不到案旋赴松江府上控大令問此事爾分用若士圓禀稱小的分文未用大令笑曰爾竟如此忠厚乎禀稱小的素來以忠厚著名尋常規費且不敢需索况醮婦之身價銀乎大令曰爾旣忠厚何得亦赴閔行司署呈遞禀詞可知因伊等失於酬謝之故李保連稱小的不敢小的因恐累及而先往聲明阿妹供稱小的名桂榮年三十歲家有老母前妻曾生二子妻死無人撫領小孩故央長根爲媒娶李徐氏爲室經云甫議定身價四十圓復立筆據當塲人銀兩交兹將筆據呈電大令閱畢提訊阿生供稱小的年二十歲由寄母李徐氏撫養爲子本姓姚自幼至李家去年受室問李有家産若士供稱房屋四間墳地二畝問李徐氏究因何事再醮所供與李徐氏供詞相同又稱其時小的在姚姓胞姊處鋤花相隔十餘里初不得知至五月二十九日蘭生來告知此事小的隨偕蘭生至馮家接寄母回家適督祖云甫在馮姓給以洋銀九圓囑令速去向之再說卽被斥罵小的不敢與論祗得携洋銀回賈得石灰將寄父遣骸安葬旋由叔父鶴亭向蘭生爭論謂此項洋銀不應歸小的作葬親之費應由伊等分用葬事須小的另措錢文小的不從叔父遂赴司署控告蘭生供稱小的年五十二歲家住十八圖阿生是表姪表嫂李徐氏夫死多年屢被云甫鶴亭逼嫁今年五月二十八日表嫂受逼不堪以致再醮云甫收用身價出立筆據小的聞知奔告阿生同往馮家云甫給以洋銀九圓爲表兄營葬鶴亭爭之不得故赴司署控告六月十八日司官老爺將小的提去私押班房索洋銀四圓小的受苦一宵翌日央親戚錢照榮保回家内訪悉蔣慶和爲鶴亭主唆小的受此大虧忿不可洩慶和親口索小的洋銀三十圓是以至松江託東門外素識之汪芝雲領至府署繕詞呈控彼時曾先倩大老爺案下代書先生寫狀代書先生聞蔣慶和三字旣不敢代繕是以控諸本府鶴亭供稱小的年三十一歲已死之松林是小的從兄耕種爲生死後有田十餘畝被從嫂李徐氏所撫螟蛉子阿生陸續變賣無存今忽轉嫁小的思欲追回不敢分用身價蘭生忽出頭霸阻並唆使阿生挺撞小的不得已而控告並無慶和扛帮興訟之事長根供稱小的年三十八歲家住周家宅向爲成衣匠李徐氏不甘云甫等人逼嫁自托小的爲媒當再嫁時云甫親至馮家晚膳聲稱有我到塲諸事無妨爾等照此施行可也小的聞之始敢應允議定身價四十圓淨付三十一圓其餘九圓扣作小費當酬小的二圓李徐氏已到案質對便明小的素不肯爲蟻媒求大老爺明鑒云甫供稱小的年五十九歲爲李家族長並無逼嫁情事當李徐氏再醮時共收洋銀十八圓蘭生取去九圓尙有九圓交與鶴亭之兄阿小小的不敢分用分文至李徐氏緣何再嫁小的亦未詳知訊至此長喬証明云甫到塲主婚云甫自知無可推諉始逐一承認照榮供稱小的年三十二歲閔行人在母舅朱堯祖處收租帳房朱由大老爺諭令充保甲局董小的安分守已不敢爲非蘭生係至親慶和因鶴亭赴閔行司署控告拘押班房央小的挽保小的誼屬至親不能坐祝擔保有之並不唆訟迨蘭生赴府上控小的並不干預慶和向閔行司陳老爺言小的帮扛上控陳老爺遂將小的訪提送案蒙大老爺飭押三月困苦不堪實係寃枉鶴亭供稱此事是照榮主謀衆口一詞蘭生供稱此事照榮不知小的獨自一人赴松相央芝雲領去寫詞與照榮毫不干涉大令謂照榮曰爾在鄉間專以唆訟爲生本縣早有所聞且犯案亦不止此次去年訪案爾名己列其中今 
 
 

Page 4

 
 
尙敢播弄是非不知悔過兹閱蘭生控府之詞自手收過九圓全不提及單控慶和串同長根逼醮大令問長根曰此事慶和在塲否供稱小的與慶和素不相識大令謂照榮曰察核案詞蘭生豈不是揑詞誣告耶究竟是與否爾試言之供稱蘭生不應揑詞越控確有不合夏倫董開生同禀稱小的等皆在閔司署當弓兵蔣周禀稱小的是慶和之子父親在閔行司署當差現因臥病囑小的投案代質旋與夏董同禀稱鸚亭來署控告後本官老爺飭赴蘭生處查問並未帶案稅生所控情詞全屬子虚蘭生執定確有其事且由長根過付九圓爲衙門費交該馬兵收受長根供與蘭生相同大令將夏董蔣大加申斥諭曰此案旣由云甫主婚鶴亭涉訟閔行司卽不應擅受民詞飭提人証爾等需索雖不承認事非無因今可退去候本縣飭閔行司將爾等斥革遂判令將云甫鶴亭長根各笞責四百板著具攺過結收用之洋銀著旣交付阿生作爲葬費諭阿生回去將父好爲安葬所有房田歸爾承受别人不許顧問李徐氏旣已再醮無庸更議日後李姓之事毋得與聞阿妹娶孀婦爲妻有干例禁飭笞責二百板李保不能阻止再醮事情亦有不合姑念未得規費從寛免辦又問照榮曰蘭生此等行爲應事該打照榮俯首不答詰之再始稱再打大公卽喝令拿下重笞蘭生大呼曰照榮囑我赴府控告何得反說我該打乎大令拍案大怒謂照榮曰爾聽得伊之言語否照榮語塞兩頰赬紅喝令重笞六百板枷號發閔行司署前示衆餘人此退應繳所用身價者交差收候繳到時開釋 
[美界捕房紀事]  
　　寗波人奚長壽挈妻來滬賃居新紀浜路爕昌自來火廠左近今春因病謝世其妻形影相弔孀獨堪憐鄰有陳裕樵者常往閒談不拘形迹奚妻稍與酬答未忍效隣女之投梭奚弟阿四牧豕奴也家於吳淞路北首日與曰蹢涉波者爲伍泥塗遍體穢惡可憎一日偶至嫂家見陳在室心頗疑之旣而屢至屢然意必有暧昧事乃於昨日突出屠刀以剌正中陳項痛極狂呼阿四知釀禍端飛步奔避陳乃匍匐至捕房聲訴捕頭遺人送至同仁醫院敷治一面飭包探江阿三將阿四拿獲押候解送英公堂究懲○偷兒阿寳屢經犯竊案積如山昨又潛蹤某姓家效梁上君子故事經包探張阿五拘入捕房昨晨捕頭遣張探帶出稽查旋查知西華德路某馬車行曾被竊得釘靴棉被遂吊齊贓物解入捕房捕頭令押候解送英公堂究辦○數日前天潼路萬興飯館被隣居義生洋貨店失火殃及燬其門面因有保險糾葛尙未修整重開時有偷兒混入行竊衣被等物所失已多前晚七下鐘時又有小竊混名打弗死者竊得燭臺及諸錫器負之而出正遇包探竇如海人贓併獲押入捕房捕頭令押候解送英公堂究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　昨日甲乙等多人扭梁　川至二十三七　巡妨局訴稱梁素來不安本分屢次忤逆其父小的等不忍坐視扭案請懲周員劉穆亭二尹以案情重大雖經甲乙等人扭　然其父尙未到案不便任意施刑遂飭地甲傳梁父至案少頃梁父奔投案下訴稱小的名紹奎兒子安分營生並無違忤之事梁妻亦呶呶瀆訴大略與梁所訴相同二尹謂爾子旣無違忤何以經衆鄰扭送來局想爾情深舐犢有意隱瞒耳今姑念爾夫婦愛子之心曲爲寛恕倘回家後仍有吵閙之事一經本委察出定當加等重懲梁夫婦連連稱謝具結領子而去○前日十二圖地甲行經馬路橋見一鄉孩在途啼哭遂送至二十三七鋪巡防局請爲安挿局員鄭厚餘二尹研問姓名住居孩答稱小的姓唐名阿桂家在嘉定瀏塘鎭此次隨伯父夾滬行經新　復至租界中某錢鋪買洋銀一轉眼　伯父忽然不見小的沿途尋訪迤邐來南二尹命地甲好爲留養飭人赴瀏塘鎭尋其伯父來局領回 
[英界公堂瑣案]  
　　包探張阿根禀稱洋婦羅必士在虹口開設西國飯店用陳阿寳爲侍者未及一月陳卽自行　　繼又糾同伊母陳吳氏至店吵閙且與伊弟阿友爭毆是以拘送請究羅必士投案申訴情由請爲懲辦陳阿寳供甯波人在羅處爲侍者每月工資洋八元小的共做過二十五天借過洋二元尙可取洋四元七角半向索無著故與理論小的之母實來找尋小的並未吵鬧羅必士一再請辦宋通剌商之易副領事以羅旣不肯將工資付訖似未便將陳懲辦遂判令陳阿寳具以後不再至羅處切結存查如欲向索工資自往英領事署控告可也○三百五十五號華捕拘郭明山至案禀稱此人拆取洋商柯楨住宅外之竹笆約有二丈餘適爲小的所見是以送究郭供竹笆係友人所竊小的惟與同伴而已通剌判將郭明山交捕房管押五天○無賴王尙譚小福陳林國三人在天后宫内招人聚賭有違租界章程由捕拘送請究通剌略問緣由以王等聚賭可惡判令各枷五天發犯事地方示衆○四百二十二號華捕禀稱李阿生假買物爲名竊取王阿二銀鐲一隻及小的拘獲而贓已不知抛棄何處請爲訊究王阿二供伊等當時共有四人竊物諒已傳與他人李供廣東人實因流落在滬無資餬口不得已而爲此通剌訊明李阿生係屬過犯未便從寛判令押候遞解回廣東原籍○三百四十六號華捕禀稱康阿三將女子楊招弟送入某花烟館强令爲倡經伊親戚孔照金孔任氏尋見爭執喚捕由小的拘入捕房今送案下請究楊招弟供江北人孔係小女之姨夫日前康以做媒爲名將小女送入某花烟間閉置空房約有六日幸經姨夫尋見求恩判斷旋有楊父鳳岐投案訴稱被　拐女求請給領康阿三供江北入甲亦非招弟之父求請明鑒通剌以其中尙有别情總須澈底根究遂判令過堂訊　 
[法界公堂瑣案]  
　　寍波人陸味之向在新北門外護城河畔開設萬豐衣店其妻袁氏不守婦道與店夥通姦將店中衣物串同店夥暗運出外以致閉歇陸啣恨入骨本月十四晚知奸夫淫婦會合陽臺遂商同其兄從鄰居後門掩入將姦夫淫婦雙雙拘獲袁氏膽敢手持兇器欲將本夫殺害幸卽將刀奪下當將奸夫髮辫剪落一并送入捕房昨禮拜四堂期葛同轉會同祁繙譯升座包探將奸夫姜堯瑞卽文林淫婦陸袁氏一并解案本夫陸味之投案伸訴並將髪辫兇刀一并呈電陸袁氏供刀係其兄開舊貨店買下至第二日携進意圖嫁禍姜堯瑞供向友索回洋十六元陸見財起意欲圖敲詐伊尙欠小的辛工七十五元勒出收條其兄本開舊貨店收買洋槍腰刀等物袁氏供店中資本均係小婦人措置去年被丈夫凌虐欲將小婦人處死實則夫妻反目求恩明察旋據味三之兄陸本揚投案禀稱實爲奸情起見弟婦不守婦道與店夥往來小的謂伊不應作此不端之事弟婦懷恨不許上門以後卽不往來嗣經表姊慫恿味三於十五晚捉姦姜與弟婦同睡雙雙拘獲前將店中物件串同奸夫私自運出店夥林阿金亦知之同轉謂爾弟因何漫不經心以致物件運出猶未覺察殊屬疎忽命將奸夫淫婦一併押候傳到鄰居及店夥林阿金再核髮辫兇器存案○花叢肇釁一則已紀前報昨日包探將花烟館鴇婦朱錢氏烟妓魏沈氏及拘到之流氓華雲龍一併解案全泰潤信局夥吳福順投案禀稱十四晚在弄口走出與流氓兩肩相碰伊等人衆將小的按倒在地任意攅毆以致胸前受拳傷十餘處蒙送醫院療治現在傷勢稍痊當時有五六人動手見在弄内第三家走出朱錢氏供是晚小婦人並不在家因該妓與長林有隙故意陷害魏錢氏供伊等打架小婦人在内並不走出復詰吳福潤供艢在弄口動手均穿短衣窄袖之人華金龍供在三茅閣橋德豐鮮肉莊爲夥當時往泰利炒麫店收帳見伊等打架上前解勸致被悮拘同轉見伊身穿密門鈕扣短衣足蹬快靴並穿巡捕號袴間何得穿此衣服華供兄名錦元在英捕房當二百廿號華捕號褲係兄給予小的問十四晚在花烟間作何事供並不在塲探夥沈長林投案正身飭小的與王扣小二人守候扣小見行兇人在該花烟館走出上前拘拿本家與烟妓攔阻卽被縱逸沈氏供是晚在門首與姊妹行調笑長林將小婦人手腕拘住其時並無客人郁探禀朱錢氏在捕房供認行兇人係爲水作之雨亭烟妓供稱此人於十三夜曾來開燈一次復詰受傷人供見弄内第三家係十二號門牌鴇妓同供實係挾仇誣供同轉飭將鴇妓一并押候飭查鴇又禀向在英界開設花烟館因房租太昻於九月間至法界致遭誣累同轉命與華雲龍一并禁押候查王扣小投案禀稱吳福順在弄口與流氓踏脚起釁爭毆正身命小的與長林守候見十二號房屋查出流氓上前拘拿該鴇婦指爲客人極力瀾阻此弄常有流氓鴇之姘夫名山東老和亦流氓中之出名者同轉謂爾等辦事須奉公潔已切弗蹈陶阿全之故轍以身試法沈等遵諭而退○　有煌遞禀聲稱在東洋坐莊辦貨陳長生托辦貨物被吞資本洋一百餘元求請求追陳長生供在鴻彰爲夥進出貨物銀錢另有經手托陳辦貨是實但屢次致信囑伊止辦共發七信伊竟不理陳有煌供九月十五日接到上海初九日發信一連三封其時大坂之貨已到神戶陳　爾一面之詞亦難憑信尙有别家辦貨可証况所辦之貨均加大二分不合消售同轉著各邀同業妥商陳長生供有泰豐泰昌神正泰順三家陳有煌供有泰昌順立生順二家同轉著各邀同商妥明白禀復信件發還○周錦生禀稱有寳石一方振隆押店質洋一元有奇十月廿七日持票備本　贖伊云待查到再來贖取至十一月初六日向贖忽稱掛失贖去顯見有心吞没振隆押店朱阿　供由信益之蔡同發經手掛失贖去蔡供稱周之隣居倪寳生及梁姓贖去現在其人出外示歸同轉著交保出外限三日内將人貨一併交案候核　告斥退 
 
 
 

Page 10

 
 
   
 
