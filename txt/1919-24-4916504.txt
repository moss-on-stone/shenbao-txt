# 1919 - 24 - 4916504

 

Page 1

 
 
   
 
 

Page 2

 
 
時評 
[鹽案（冷）]  
　　土案未了又及於米米案未成又及於鹽何中國瑣案之多也 
　　所謂瑣案者以此種種案均非國家政治常軌所應有也然其事則又與國家至有關係斷非其他瑣案所可比是瑣案而又涉於政治之暗幕也於是可知中國近來之人心專弄狡詭於平常日用之間求利欲於鼠竊狗偷之内其手段益詐而益齷齪乃執政者尙欲於此中人物肅官方整風紀不其難哉 
命令 
　　一月二十二日大總統令　外交次長代理部務陳籙呈請任命鎭江關監督冒廣生兼鎭江交涉員甌海關監督周嗣培兼溫州交涉員應照准此令 
　　又令　參謀總長張懷芝呈請任命揚與齡爲陸軍第十九師二等參謀官應照准此令 
專電 
[北京電]  
　　漢口破獲之大批軍運私鹽共有兩起一由鄭州運出計八列車一由徐州起運計十二輛湘岸稽核所洋員查報係張敬堯之弟所有鹽署電詰湘督未復續據京漢路局呈報第一批鄭州站奉有湘南督軍印電請運軍用獸糧塡用第一二五號乙照連夜由七師兵士自行駛車至中途查出所裝百六十噸概係蘆鹽當經扣留漢站事關軍運私鹽未敢專擅乞示遵等語鹽署昨開急議會决定呈明元首專員澈查聞本案牽涉甚衆蘇魯湘三運使均不免重處分稽核總所力主嚴辦已派洋員密查並令漢分所調驗鹽色以憑核究（二十四日上午十一鐘） 
[北京電]  
　　鄂省查獲之大批私鹽報稱係湘督販運稽核所主按治梟例處分 
（二十三日下午三鐘） 
[北京電]  
　　鹽署據報湘張督第三批軍用私鹽又在信陽州破獲（二十四日下午七鐘） 
[北京電]  
　　陜事依蘇李督辦法派宋聯奎前往履行（二十四日下午七鐘） 
[北京電]  
　　岑覆錢電代表已起程赴滬閩陜問題可就近洽商即照李督辦法履行（二十三日下午三鐘） 
[北京電]  
　　衆院楊議員以國民制憲倡導會顯然違法政府何以不加禁止提出嚴重質問（二十三日下午三鐘） 
[北京電]  
　　安福部歡迎龔財總長李次長皖吕省長龔答詞綜計收支總額不過三萬三四千萬支出軍費約二萬四千餘萬内外債賠欵一萬一千餘萬相抵已屬不敷政費一萬四千餘萬悉歸無着入手整理先從節流惟有綜覈名實切實施行（二十三日下午三鐘） 
[北京電]  
　　龔財長查核考勤簿多自由曠職者交諭限九時前報到六時散值 
（二十三日下午三鐘） 
 
 

Page 3

 
 
[北京電]  
　　審計院以收回截角之京鈔由中行前去編號提出抗議並呈請查辦（二十三日下午三鐘） 
[北京電]  
　　加派胡維德爲歐會襄辦委員（二十三日下午三鐘） 
[北京電]  
　　政府接英使通知英皇子之喪舉哀四星期各種讌會概不赴往 
（二十四日下午三鐘） 
[北京電]  
　　年内京内外軍政費及遣送敵人回國經費昨經閣議决定於提回關餘項下支撥（二十四日下午三鐘） 
[北京電]  
　　新疆疏附縣之烏魯克卡倫爲通俄要道新督前以防軍單薄電飭喀什馬參將添募騎兵一營兹已據報成立調赴協防（二十三日下午二鐘） 
[北京電]  
　　張文生請調陳德修赴徐協剿張敬堯電謂陳部現由寳慶退駐寗鄉安化一帶該處爲長沙門户碍難遽離俟大局稍定再調赴徐（二十三日下下午二鐘） 
[北京電]  
　　張聯陞電陜南軍事業已稍定劉團駐防洵縣距白平窵遠諸多困難擬令該團移駐白河鄂陜兩方均易策應 
（二十三日下午二鐘） 
[北京電]  
　　政府昨電張樹元剿辦魯匪雖迭報獲勝而各股匪首迄未就獲究竟此項悍首竄匿何處匪魁共有幾名股匪若干希督飭搜拿勿使漏綱 
（二十三日下午二鐘） 
[香港電]  
　　政務會議决定設立軍事委員會於廣東遇必要時軍政府可派委員若干襄助議和代表有數員已赴滬（二十三日下午三鐘） 
[香港電]  
　　陳炯明請廣州撥給軍火否則調回廣州軍隊返省遣散（二十三日下午三鐘） 
[香港電]  
　　有人請願國會請轉懇歐洲和會准中國代表出席人數與日本同 
（二十三日下午三鐘） 
[香港電]  
　　軍政府指定王正廷伍朝樞王寵惠爲赴歐和會特别代表將請國會同意（二十四日下午二鐘） 
[香港電]  
　　軍政府電閩禁種罌粟（二十四日下午二鐘） 
路透電 
[倫敦電]  
　　和會公報云五大國代表已贊成威爾遜總統之建議案其中切言其同作戰國政府之唯一志願乃在輔助俄國人民而不干預其内政並重行申明共同作戰國對俄態度純係友誼而無仇意又稱各國志在消除俄國目下之困難及協助恢復其治安貫澈承認其革命各國並無擁護反對革命團體之意且公認俄國若未安謐則歐洲與世界之和局難以告成故共同作戰國政府表示願以最合人情之形式爲俄人効力之意並請各有條理之團體即現在西比利亞或在歐洲俄國土地戰前之界綫内已握事權及軍權或圖握權而未果者各派代表三人至瑪摩拉海之泊林斯島惟芬蘭不在此列如所請之各方面願於是時宣布休戰並撤回派出攻擊歐洲俄土以外或芬蘭或按照威爾遜總統所布十四條大綱謀求自治諸處民族與土地之軍隊則共同作戰國將派代表與之會晤上述代表會議之目的乃在徵集俄國人民之志願俾得一了解庶俄國可藉此實行其主義並與世界其他民族訂歡洽之交誼文末請其速覆　協約國將以途中種種便利予俄國代表以經過黑海並望俄國亦以同樣便利予共同作戰國代表預料各代表可於二月十五日行抵指定之地點　公報又稱二十五日將開全體大會根據喬治君提議案討論國際同盟問題 
[倫敦電]  
　　今日巴黎公報宣稱高等軍事議會考慮波蘭問題並商諸福煦上將議决派代表二人一文一武即赴波蘭　協約國各大員復審查俄國問題並由威爾遜總統宣讀意見書將於下午討論之 
[倫敦電]  
　　英國工界現頗不靖内有礦工技師汽鍋工人及同類工業多種之工人技師所允每星期工作四十七小時之讓步引起許多齟齬其結果之一爲倫敦一處罷工者有一萬五千人工人皆抱怨停止公認之特别權利多種如早餐飲茶之時間及到工之前寛限數分鐘之類工業聯合會會員之有關係者昨日曾會晤倫敦區之廠主告以事端即在目前工人方面揚言如無滿意答覆則將同盟罷工全國各處船廠技師之附和（早餐罷工）者共有數千人之多南韋爾斯鋼工及洛韋斯土夫特之各業技師數百人亦起響應 
[倫敦電]  
　　克萊特技師及船廠工人定於二十七日罷工要求每日工作八小時每星期工作四十小時不得減少工值　南韋爾斯煤礦主人聯合會謂礦工聯合會要求增加工值百分之三十將令煤價更爲昂貴未便照准（二十日） 
[瑞典京城電]  
　　愛沙尼亞公報至我軍與芬蘭大隊佔據拉伐鎭獲砲多專俘一師及一聯隊之軍官並兵甚多特羅資基氏親自促過激黨之軍力禦旣而見勢不侍即先逃亡（二十一日） 
[土朗土電]  
　　今日塔孚特氏在某俱樂部演説謂英國於承平時所享之海洋優權當使各國處於平等地位及至戰時英國必須維持其海軍抵禦不正當之侵遍否則將於一星期内俄斃云（二十日） 
[葡京電]  
　　公報云城中殊爲安靜内閣已取嚴厲計畫維持全國治安葡京陸海軍與警察均贊助政府已下令嚴密封鎖哇波都（二十日） 
[瑞典京城電]  
　　希爾新福電稱俄國紅旗軍現正刦掠芬蘭邊界（二十二日） 
法國無線電 
[里昻電]  
　　協約國國際大會於星期二日晨開會决定立即遣派委員團赴波蘭計英美法義各派文官一員武官一員協約國國際大會依據威爾遜總統之提議已請俄國現在所存在之政府除芬蘭及波蘭外各派代表至瑪爾瑪拉海（在歐洲土耳其及亞洲土耳其之間）之親王島此項代表將於二月二十日由聯合國代表接見會議之目的厥在採用最自由及最坦白之方法討論確定俄國各黨派之願望設法調停使俄國圖謀自已之利益樹立睦誼俾與世界其他民族和樂共濟協約國國際大會於星期四日晨開會審查星期六日全體大會議事日程所列之議案討論問題如下（一）國際勞動法律（二）戰事之責任及制裁（三）賠償損失（四）港口水道鐵道之國際規則同時大會已開始研究規定土地問題之辦事手續協約國高等軍事會議將於星期五日下午二時三十分開議福煦上將　海格上將　秋耶士將軍　及共同作戰協約國之軍事代表均與會（二十三日） 
[里昂電]  
　　瑞士京城消息據柏林非正式之電報其後或尙有所更正德國選舉之結果如下多數社會黨一百六十四票獨立社會黨二十四票民主黨七十七票平民黨二十一票國民三十四票小黨十一票以上總數恰爲四百二十一席其數確與事前所預料之數相符可以測度德國進化或革命之能力且有一事足述者德國聯邦議會在一九一二年之選舉計社會黨一百十席中央黨九十席進步黨四十二席（現爲民主黨）國民自由黨四十三席保守黨四十三席波蘭黨十八席現在多數社會黨縱與獨立社會黨聯合亦不能在國會佔絶對多數云（二十三日） 
[里昻電]  
　　哈佛爾消息英國貨船愛爾泊拿爾號於二十二日出帆往香港載軍官三員　及華工一千四百人回國（二十三日） 
[里昻電]  
　　正月二十三日巴黎倫敦間匯兑率英金一鎊合二十六佛郎法國公債劵市價如下三釐公債六十三佛郎二五一元一七年四釐公債七十五佛郎四○一九一八年四釐自由公債七十五佛郎一五一九一八年五釐自由公債九十三佛郎二五 
各通信社電 
[北京電]  
　　北京錢舖十四家因抑京鈔市價致受懲罚（二十三日） 
[北京電]  
　　國有鐵路所搜獲之鴉片將於一月二十六日在京焚燬（二十三日） 
[北京電]  
　　羅誠即康有爲之婿已被派爲倫敦第一任總領事廖世功爲巴黎領事（二十三日） 
　　以上字林報 
[北京電]  
　　九江日本副領事忽於星期二晚發狂殺死其妻及子女三人（二十三日） 
[東京電]  
　　駐日美使瑪利斯氏已起程赴哈爾浜 
[香港電]  
　　香港總督梅爵士已辭職（二十二日） 
[海參崴電]  
　　西比利亞美人紅會領袖杜思納氏對路透訪員云近從烏拉爾歸來沿途見過激黨肆虐之村莊破壞蕭條難以形容如稻田之遇蝗蟲者然烏拉爾與貝加爾湖間各城鎭多俄境沈來之難民而俄國俘虜又復擁入數以萬計西比利亞西部各城皆發生瘟熱病有數處多至一萬五千起至二萬起醫院人滿難民千百成羣攢居鐵路車站與貨車中極不合衛生全境缺少醫藥衣服燈薪凡日用必需諸品皆不着落紅會運去之接濟無殊杯水車薪烏拉爾附近療治傷兵之醫院器具不足目前海參崴所存接濟品頗多苟不整理鐵路以便輸運各物則西部疾苦將釀成流行疫症其後果大爲可慮（二十二日）以上路透電 
[北京電]  
　　傳聞總統有託徐恩元向萬國資本家運動大借欵之説（二十四日） 
[奉天電]  
　　張作霖因歲暮需欵甚亟向北京政府要求支出軍費極爲嚴厲（二十三日） 
[奉天電]  
　　張作霖對於聯合國共同管理中東鐵路之舉極端反對（二十三日） 
[東京電]  
　　葉恭綽等於昨日乘由横濱解纜之中國郵船南京號啓程假道美國赴歐（二十四日） 
[北京電]  
　　今日上午協商國方面各公使開會集議聞因政府曾於昨日將明日發表總統命令宣布遣回敵僑及處置敵僑財産辦法及其内容通告各公使故各公使本日協議外交團與中國方面相關聯之各事及實施上述辦法所需經費等問題云（二十四日） 
[漢口電]  
　　駐紥湘南方面之南軍因議和不日即將實行已陸續撤回原駐地方據二十二日吳佩孚致王占元之電報則南軍撤退之狀况如左湘南之桂軍分兩路撤退其第一路係韋榮昌所部從全州之支路迂回桂林南寗第二路係舊駐汝林（譯音）永興一帶之陸裕光之部下從慶溪（譯音）水道回梧州林俊廷王得慶（譯音）所率粤軍亦分兩路撤回第一路從粤省鐵路回廣州第二路由郴州繞道回韶州退出地方已由林修梅之守備隊接防（二十四日） 
[漢口電]  
　　湘省人民自前年以來連被兵禍去年復遭水災疾苦之甚已達極點聞長沙以北湘陰地方難民極夥若輩隨處羣集聚集徒黨相與行乞在岳州城陵磯方面此種難民人數尤衆督軍王占元慮其越境與匪結合擾害地方已嚴命駐新堤蒲圻之水陸軍警從嚴取締以杜後患（二十四日） 
[東京電]  
　　憲政會有志者昨晚開大會議决議尊重正義人道消弭國際間人種之差别確立永久平和之基礎（二十四日） 
[東京電]  
　　日本臨時外交調查會因外交緊急問題已决定於二十六日開會（二十四日） 
[東京電]  
　　本日開衆議院各黨交涉會决議哀悼朝鮮李太王殿下之薨逝可决國葬費十萬元之追加豫算案又决議於舉行葬禮之日停止開會（二十四日） 
　　以上東方通信社電 
[東京電]  
　　前外務大臣後藤新平男將於二月二十八日自横演濱搭輪船赴美（二十三日） 
[東京電]  
　　據東京日日新聞所報日講和委員對於國際聯盟固有具體的成案惟因此等重大問題不欲先英美法等而主唱將待他之提案而始發表之日政府對於國際聯盟之組織方法尤以對於其制裁力之若何組織方法特爲顧慮於其先决問題主張人種的平等惟此問題决定立於全然獨立之見地云 
[東京電]  
　　憲政會有志議員等於昨日會合决議將乘此次平和會議之機會運動撤除國際間之人種的差别待遇并將與中國國民相呼應以期動威爾遜大總統（二十四日） 
[東京電]  
　　内田外相於昨日豫算委員總會答議會之質問曰中國庚子賠欵固將退還至其用途則思用於創設學堂醫院等以爲兩國親善之資云 
（二十四日）以上共同通信社電 
[北京電]  
　　林紹斐關冕鈞今日晉謁元首報告南中情形據云岑陸願和平惟無統束力各派不能一致是以事事牽掣最近李根源與李耀漢因賄捐衝突趙光與宋淵源因地盤開戰即軍府號令不行之明證西林徒擁虚名等於守府亦甚感痛苦云云 
[北京電]  
　　開米禁案有准英日各採百萬擔説農部某司長建議米禁一開驟難停止且恐有借照影射情事非嚴密稽查限日截止不可各處亦紛電反對因此行止未定 
[北京電]  
　　政府接孟恩遠電知五國監督中東鐵路將成事實徐昨諭外交委員籌應付方法 
[北京電]  
　　馬龍標以查烟事棘手辭職總統諭勿畏彊禦從嚴辦理（以上二十三日） 
[北京電]  
　　西南不滿意第三團體謂其妄稱代表民意强出仲裁各和會聞之頗敗興大約會議席上將來即由雙方自行妥洽無須第三者干預 
[北京電]  
　　到京游説府院之政學會某君言南方代表無論如何一月内必抵滬二月十五前定能開議 
[北京電]  
　　吳鼎昌施愚將於三日内旋寗 
[北京電]  
　　俄過激黨有侵入西藏之勢新疆一帶又有狼頭會煽亂西北邊防愈形吃緊院昨電陳遐齡楊增新等竭力防備免生意外并促外部速將西藏交涉解决 
[北京電]  
　　陳樹藩電陳祗須于右任張鈁不再由武功前進盡防停戰立即遵辦 
[北京電]  
　　政府以關餘行將撥交電允朱啓鈐與南方代表磋商南北共同支配辦法 
[北京電]  
　　贛紳爲財政轇轕事公函政府表示不慊於楊慶鋆回任 
[北京電]  
　　財部承認湘督將湘西銀行改爲辰州實業銀行前由湘西銀行發出之軍用票六十萬尅期收回以便整理 
[湖北電]  
　　探聞劉存厚舊部陳洪範舒雲衢劉成勛等現組織一團體名曰保川其宗旨在保持川局脱離南北實行川人治川之主義宣言不受熊克武調遣自行擔任清鄉剿匪維持治安（　以上二十四日） 
[香港電]  
　　唐紹儀代表易次乾譚延闓代表陳强偕西南和議代表等過港赴滬（二十三日） 
　　以上中孚通訊社電 
公電 
[國務院致熊希齡電]  
　　探投熊督辦鑒大總統交下覃電敬悉銷燬存土已奉令特派專員會同地方官及海關税務司等公同監視所訂辦法亦均呈準通行現在爲期已迫未便更張迭據報告查騐情形尙無流弊惟有嚴飭承辦各員認眞從事以慰羣望希鑒亮院巧 
[廣東吳褚兩議長電]  
　　上海孫棣三轉郭人漳唐竇鍔覃振彭漢遺諸先生鑒删電敬悉議和地點經公等會商李純决定在滬聞之欣慰此間各分代表業由軍府派定出發惟將來開議地點必須在租界以内尙乞會商唐總代表力持原議是荷謹聞吳景濓褚輔成箇 
[王占元致策進和平會電]  
　　南京李督軍請轉上海中華國民策進永久和平會諸先生鑒勘電敬悉貴會主持公道力唱和平苦口婆心至深欽佩鄙人渴望寗息終始不渝事與願違言之滋痛惟望大力鼓吹永弭兵事億兆昭蘇實拜厚賜王占元寒印 
[錢能訓致熊希齡電]  
　　和平期成會熊秉三先生轉諸君同鑒致元首篠電誦悉羣公渴望和平正與中央符合甚佩閩陜事已由李秀督籌擬辦法不日即可商洽進行仍望諄勸彼方尅期開議毋任企盼能訓馬 
[和平期成會致北京電]  
　　北京大總統鈞鑒元密歐洲和議開始對外則亟須統一全國人心畏禍對内則渴望和平祗此寳貴之光陰豈有盤旋之餘地希齡等奔走勸告不憚煩勞到寗以後迭電南方請其速派代表兹聞李督軍已接七總裁蒸電報告派出各代表員名且稱並致北方政府譚君延闓來電大致相同是南北代表均經派出如大旱望雨霑足有期但閩陜問題尙爲爭點頗聞南方代表有執此爲開議之先决問題者使會而不議與不會同神山將到風又移船日月逝矣歲不我與政府旣以劃界停戰表示誠意不應於陜省有所異同無論該省土匪頭目皆昔日變相之軍官即讓一步言之謂其行爲實無異土匪然會議延遲一日土匪即蔓延一日人民之痛苦即增加一日蓋南北爭持不决即予若輩以趁火打刦之機是鈞座以減少人民痛苦之善因而反得增加人民痛苦之惡果揆諸初意夫豈其然陜省土匪在陸建章督陜時已致燎原迄今四五年而謂以僅僅短少時期可使撲滅恐政府亦不能自信也道路傳聞政府實有停戰之决心而他方面仍以得步進步爲乘隙抵瑕之計希齡等誠不敢以小人之心妄相揣測政府已負完全責任則軍隊豈能行動自由且政府方以不信責人寗有自蹈兩歧之理以水濟水其庸有濟且川軍已退入蜀疆而西安固在國軍之手和平成立本是一家若以部分開戰萬一全局均翻則上年荆襄之事可爲前鑒爲政府計何堪爲再度之犧牲爲人民計何忍見兩重之蹂躪設以醴陵株州之禍移植於陜西其慘狀更不堪設想也希齡等現勸南方代表毋以陜事爲口實亦願政府毋以陜事爲貽人口實之媒祈飭在陜各軍堅守劃界停戰之約一面勸告南方代表刻日開議使統一和平之局指顧觀成即外人覘國者知我東方國民尙有維持國家之能力毋任迫切待命之至平和期成會熊希齡張一　谷鍾秀劉揆一等同叩 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[中國宜防過激派主義之侵入]  
　　法國無線電社北京通訊云此間接得消息俄國之過激黨勢力迄未稍減輦金四出鼓吹其主義不獨派人分派德奥匈等處運動勞働界極端派與之聯合且在俄舊京木斯科召集華工嗾令開會選舉代表回華提倡過激黨主義其意蓋欲傳播其毒以釀成全世界之革命也按俄國過激黨原從德國輸入且由德國所助或藉以擾亂俄國其所主張者較極端社會主義尤爲激烈所謂自由平等者絶無界説以定適用之範圍共産公妻爲其口頭禪夫人類在法律上彼此平等此固絶無疑義但愚智不齊勤惰不一秉性互殊成就亦異地位因此而分階級由是而判故就實際按之無論文化如何發達人類終有不平之點也人人有自由權但以不妨碍他人之自由爲界限逾此而往即爲野蠻自由若他人以血汗辛勞勤儉積成之財産我可坐享利益視同公産他人之愛妻我可平分艷福視爲公物則流弊所及必至懶惰性成廉恥銷滅人民失獨立之精神社會呈混沌之氣象其去禽獸也幾希平等云乎哉自由云乎哉俄國自過激黨得勢以來國事日非紊亂日甚良士云亡暴徒紛起國内精華銷耗幾盡民間事業廢弛已極過激黨不稍歛跡猶欲以禍已國者禍人國焉在民智發達之國固能斥其謬妄深惡而痛絶之惟在敎育不普及民智不發達之國則過激黨主義難保不乘虚而入中國爲古文明之邦士大夫自不致中其流毒第中國地廣人衆未受敎育者多尤以鄰俄邊疆爲甚一般下流社會平素於平等自由之精義茫無所知一旦聞似是而非之謬説難免不怦然心動以爲可不耕而食不織而衣人我無分財物相共而蠢然思逞禍機一發將如野火燎原勢不可遏其爲禍甚於洪水猛獸中國年來災患頻侵内訌疊作閭閻受害已深何堪再受外來之新毒防危害於未來曉愚民以大義此固中國政界與言論界之責也 
[北京之巴黎會議消息]  
　　某機關接巴黎胡使電報告十五日五國代表會議决定我國派員兩人其餘代表並無拒絶之意不過有所建議時本人未便列席可委託該額定代表提議至各國派員亦大都額滿見遺無關體面 
　　關於萬國同盟案内中最重要之點即爲限制各國武裝此點法國將受陸地上之影響英國將受海面上之公斷 
　　萬國和平會議第一日之議案即有處置發生歐戰之負責人案請各代表各具意見威總統之態度如何乃各方面所最注意者法國主張提德皇交萬國法庭審判威總統未置一辭但切須明白者即發生歐戰之主動人是否爲威廉二世抑彼祗爲人之傀儡聞美國將必確實調查然後表示意見總之無論誰何犯罪者必難漏網 
　　萬國和平會於二十日晨十時半至十二時聚集威總統與各協約國總理及外交大臣均出席此次會議乃聽新從俄國歸來之法公使之報告專爲討論俄國現狀者和平會議對待俄國之意見凡三（一）干涉俄國激烈派之擾亂俾俄民自擇憲制（二）懲罰激烈派輔助反對激烈派之區屬以軍械糧食及金錢查反對激烈派者爲（古賓）（西件利亞）（烏克林）（波羅的）（波蘭）德國亦在其内（三）停止反對激烈派之舉動調回美英法在俄之軍隊不承認激烈派政府助俄國維持秩序阻止激烈派暴亂及資以糧食以上三者法國反對第三議美國反對第一議惟第二議無表同情者其結果將取第一及第三議折中辦法星期二日將開會議由方由俄國彼得格勒抵法之丹墨公使出席佈告俄國最近之狀况是日爲下次議會預備討論甚久關於承納俄國代表加入議會與否之問題有謂俄國仍可認爲協約國者有主張如俄國能及時恢復秩序則納之者議論紛紛莫衷一是然目下已有多數俄國小屬派員抵法請求入會 
[南北和議之京聞]  
　　政府方面所得確報西南代表抵滬後南北兩方代表將互相往還於寗滬問議事地點問題政府已對吳代表一示一任朱總代表與唐少川自行接洽並聞昨日下午一時據李蘇督來電南方代表胡漢民已於號日晚間抵滬餘於十八十九兩日先後起程計養日可全抵滬蘇督已由寗派員赴滬欵接總統昨電李蘇督盧護軍使謂南方代表日内相繼抵滬於此時期之内滬寗各處不得更換軍隊錢總理對於和議步驟則注重預備會凡關爭點先由雙方代表剴切疏通非俟疏通有把握時不得倉卒付議藉免席上之爭執並希望於一月内先開一和議成立會然後開始疏通 
　　南北代表之正式開議條欵須於議席上提出而西南所要求除閩陜鄂西問題外其概要如下（一）開議地點必在上海公共租界（一必由舊國會完成憲法（一）副總統由舊國會選舉岑春煊（此項聞北方僅要求勿選武人）再由新國會承認以便新舊兩國會同時閉幕（一）廢去督軍制度即不行聯邦制亦須實行軍民分治（一）西南各長官由自治手續自由推舉（一）實行責任内閣並撤去某某軍政機關惟詢諸府院方面則尙否認此説 
　　號日國務院發兩電一致廣州岑西林略謂川陜問題曾接陸武鳴熊克武唐繼堯迭次來電均稱滇黔蜀各處軍隊一律撤回駐守邊疆靜候解决云云近接吕超等電稱護法軍隊即係陜西正式國軍北方指軍爲匪實係誤會云云務請轉電各方捐除意見閩陜鄂西等處雙方各守區域分任剿匪當照秀督辦法及我公計畫辦理一致南京李督電稱頃接西南七總裁來電其大意關於辯駁軍匪措詞非常複雜此時雙方旣已劃分區線分任剿匪自無爭持之必要頃又商之主座似宜仍照原議進行所有南方諸軍將領名目逐一開明名數若干駐紥何地是已界限分明不辯自白西南代表據西林電云李曰垓改爲繆嘉壽准照辦理至加派總代表一層如必添派亦無不可希迅速决定以促和局又總統昨接陸武鳴電大要謂此次西南爭執閩陜鄂西各問題斷難敷衍了結務望切實主張劃界早由中央撤除各路援助之軍隊否則一誤再誤終不能促成和局國務院復上海和平期成會熊秉三等馬電云來電悉諸公渴望和平於中央意旨相符甚慰陜事已由李督秀山籌議辦法當可即日商洽頃接粤電西南代表於巧皓日分别啓程不日抵滬務請諸公諄勸尅期開議以奠大局無任企盼 
　　此外尙有林葆懌通告就職一事錢總理已發電詰問其文云廣州岑西林先生伍秩庸先生林悦卿先生鑒頃據悦卿先生通電内開有東日在粤就福建督軍兼職等語又據閩李督電稱頃查林葆懌一月一日所發之電書尅期入閩現正積極籌備力促進行等語又有署名贊者自粤致漳州電内稱華林前電諒悉芳團迭催請復進行等語彼方語果何居殊難測度據以報告請核云云查和平辦法正在力促進行爲中外所注目無論閩省完全服從中央非西南範圍所及即在西南諸省此時大吏任免亦豈能輕遽發表致啓羣疑况李厚基任督軍并無更替悦卿旣在粤中何以忽有就職閩督之通電用意何居殊不可解李督敬電業已得覆此時正當商洽劃分界綫各守邊疆彼此不相侵犯靜待會議之解决而該電去尅日入閩積極進行此等舉動詎非故挑釁端實足爲和平障碍各界聞之異常憤激倘因此别生枝節影響大局咎將誰屬務希取銷前電速遣代表到寗尅期開議俾一切問題早有結束國家幸甚能訓謹印 
[遣送敵僑之定期]  
　　外交部昨日照會公使團謂遣送敵僑回國辦法處分敵僑財産章程現敝政府已飭主管機關派警政司員着手訂定據外人方面消息謂遣送敵僑回國問題已經閣議通過不日即可實行政府對於此事二十五日將有二種命令發表一種係除例外者外（學校敎員中不便解任者及醫生年滿六十歲者）其餘悉於三月一日全部送回本國一種係關於處分敵僑財産聲明定於二月一日實行管理 
[龔總長就任之消息]  
　　新任財政總長龔仙洲於十九日到京二十日上午十一時赴衍慶樓晉見東海垂詢皖省現狀防務並加税風潮諸事又述將來整頓財政之要旨第一先將中交鈔票價格提主必使其早日兑現第二應將京内外各行政機關經費從嚴核减不得逾原預算數目第三務將所屬各機關之積弊除盡是日原定即行到部嗣因趕立不及改於二十一日上午九時到部到任後首即挽留次長其餘人員均照舊供職二十一日（星期二）即出席閣議龔過津時辦作一日之勾留外間謂其係與曹梁等有所接洽實非眞相蓋龔因關餘提交須在一星期之後而陰曆年關政費需索已迫在眉睫不得不另行設法特在津接洽一筆借欵其額爲一千二百萬適與關餘之數目相合而名義則爲墊欵且有已經成功之説 
[財政界消息]  
[蘇紳反對胡翔林之影響]  
　　據財政界消息江蘇財政廳長胡翔林近日頗爲蘇民所反對南通張季直日前致函東海有云請公速去此人無使久困吾蘇民東海獲此信後已飭齊省長逐條查辦胡恐將不保其位聞有前江西財政廳長羅某現正運動甚力 
[交通銀行之會議]  
　　中交票價自政府以七年公債收買後在市面之流通者漸少可以籌備兑現惟因以倒把爲業者以兑現爲不利屢屢作梗迄未見諸實行現總統擬乘票價增高之際籌一永久維持之辦法以爲兑現之預備銀行界爲此事極忙碌二十一日下午五時交通銀行開茶話會到會者有梁士詒曹汝霖任鳳苞等討論維持票價頗有積極進行之勢 
[李督索和議經費]  
　　南京會議經費由中央擔責先飭南京財政廳墊付日昨李督來電稱籌備議和事宜力求撙節但一切用欵均由財政廳暫行墊付所有籌備欵項請先撥兩萬元云云政府已飭財政部撥匯矣 
[四年公債定期籖還]  
　　四年内國公債預定本月二十六日抽籖還本財政部已飭司準備一切本届應付本息三百餘萬元均擬由關税盈餘項下撥用當局迭商外交團務請如期照撥俾充要用 
[曹使電催軍費]  
　　曹經略使署經費曁軍屬各項經費業經陸軍財政兩部會核先行發給六十萬元日昨曹使復電府院曁財陸兩部及參陸辦公處等謂本使署與軍屬各經費所發者不敷支配之處尙多請照前咨速即籌匯以應要需 
外交消息 
[報告美國資本家來華]  
　　駐美顧維鈞公使昨來電略稱美政府近來鼓勵國内資本團集資援助遠東各種實業並救濟西比利亞一切停辦事業現美資本家已結隊訂期來華先行調查經濟實在狀况請政府注意派員接洽 
[巴黎總領事之新設]  
　　政府决定添設倫敦巴黎總領事各一員通過閣議已久兹先派廖世功爲巴黎總領事廖嫻法文前爲法國使館繙譯生入巴黎法政大學習經濟外交畢業後在法代表留學生監督民國初年任總統府秘書三年迄今爲中法銀行華董此次奉派後待得輪船艙位即須放洋副領事爲李駿隨習領事爲劉文彬 
[英使催决西藏問題]  
　　中英關於西藏問題之交涉久未解决聞最近英使又向政府提議要求速將西藏問題解决其理由係因俄國過激派勢力漸次有侵入西藏之勢故宜速行解决以免别生變故 
[中東路由四國共同管理]  
　　中東鐵路最近經英美日法四國之協議將派出委員共同管理現正在進行中吾國奉吉黑三省當局得悉此訊日來均有電致中央以吾國爲該路之主權國當然有管理該路之權請政府速向各國交涉俾吾國亦得派出委員協同四國共同管理 
[二十一日之閣議]  
　　二十一日爲星期二國務會議例會之期約十時半始開議除財政外交仍由次長出席外期餘閣員均到龔總長雖到院而未趕及列席旋有他事而去其重要議案一爲赴歐參與和會全權委員之特委計陸徵祥顧維鈞王正廷施肇基魏宸組五人即日以命令發表又關於伍朝樞之赴歐亦擬以另一名義命令發表二爲處置敵僑問題前曾報告分别辦理兹聞管理敵産細則與分别送歸敵僑辦法亦已决定約二十五日以皖令發表並即擬通知各國其三爲蔡成勳請將伊克昭盟劃歸綏區案議决結果當即照准其四蒙藏院請增加預算案亦已議决通過約一點後散會 
[東京通信（心危）]  
　　内田之外交説明　山川之還欵建議　　敎育之今後計劃 
　　昨日内田外相招待衆院各政黨代表於官邸説明外交情形出席者政友會十八人憲政會十五人國民黨四人無所屬四人新政會二人皆各派外交調查股之人物也内田氏於各主賓到齊後起立説明最近外交（一）中國問題南北和議前因土匪及地點問題雙方小有波折近來北方已有諒解南方之意地點决定在上海土匪問題則將由和會解决若此則於妥協成立前途大有希望且北方代表現留南京而南方以唐紹儀氏爲總代表亦已决定會議結果如何縱難預料而唐氏地位確有代表南方資格良可忻幸但至妥協實現尙有時日其間恐不能絶無曲折也（二）講和問題十三日巴黎開預備會日本已有委員兩人（珍田英使松并法使）參加尙未得報日本追隨聯合諸邦解决時局諒亦不難政府對於議和提案大致分爲三部（甲）日本單獨要求如青島南洋等問題係照旣定方針進行解决甚易（乙）聯合國共通問題即威爾遜總統所提十四條件除海洋自由及損害賠償二條列國尙未與美同意外其餘諒無責難（丙）與日本全無關係問題如義奥間交涉日本以處於第三者地位當然持公平態度（三）西伯利亞問題現在西伯利亞政府鼎足三分其中過激派政府有與德國過激派暗通消息者各國現皆注意日本則以不侵犯俄國主權爲範圍而盡力焉内田氏説明旣畢即有議員質問第一即爲憲政會之望月小太郎氏質問關於對華借款停止問題大要有三第一現内閣對於寺内内閣對華借欵全部停止已有宣言聞前借欵中有以中國人個人名義存數千萬圓於日本之銀行其處分法如何第二前寺内内閣借欵中西人有疑我壟斷利權者該借欵之處置若何第三此借觺中聞有未訂立正式契約者其處置又如何内田氏答稱以前借欵已交墊欵者約一萬萬圓（山東鐵路延長二千萬滿蒙四路二千萬吉會鐵路一千萬參戰借欵二千萬吉黑森林二千萬）此項借欵契約决非日本壟斷利權各國所承認者也正式契約締結現正與中政府交涉中但所謂墊欵非借欵全部其殘餘部分現政府當竭力監視决不使流用於借欵目的之外也此外又有關於西伯利亞鐵路管理質問内田氏言日美已得了解定爲共同管理技術方面或聘美人而中東一線固與日本有密切關係實權當操諸日本但現正在訂立細目交涉之中非至發表時尙難明言云云其他尙有質問以其無關重大從略日本帝國大學校長山川健次郎氏主張以庚子賠欵歸還中國倣美國故事敎育華人兹摘錄其談話如下日本與民國之間親善關係漸加密切固勿待論要之根本問題不外二端其一經濟的利害其二精神的相賴現在朝野之士言對華經濟發展者比比皆是而民國方面亦有共鳴其説者故將來或有希望惟精神的相賴則尙未見實行誠爲遺憾近聞當局中有意將庚子賠欵歸還者此固絶好機會用以敎育民國子弟培植人材爲最適宜蓋從來民國人士往往疑日本之發展大陸爲一種野心其實所謂發展者以日本經濟狀態之故不得不仰給於中華民國未嘗有何等野心寓於其間其所致疑之原因不過雙方尙多隔膜耳今若知精神上有相賴之必要則雙方均有裨益者也日本以前亦曾求文化於民國近年日本進步殊速遂反其道而行之其實雙方精神的相賴乃必要者此賠欵歸還之用途須對此根本問題着想也云云 
　　此次日本文部　即敎育部　增設學校計畫提出豫算並欲於議會更提出法案其計畫於今年以降四年中新設高等學校二十九處及官立大學未完成之學部如東北帝大法科西京帝大農科等其應設學校數如下（一）八年度七校高等二高商二高工一高等農林一外國語學校一（二）九年度八校高等三高商二高工二高等農林一（三）十年度七校高等三高商一高工二高等農林一（四）十一年度七校高等二高商二高工二藥學專門一於大正十四年一律完工其新設費高等每校約六七十萬圓高商約七八十萬圓高工約百萬圓日本近年工商業發達需用人材至夥其大學或專門學校畢業者各工場各會社聘用唯恐不速即私立大學之商科經濟科出身每年每校約二三百人於未畢業前早有預約因其事業之發達故遂無高等游民不如我國謀事之難而有人浮於事之嘆也 
[軍府最近之政務會議]  
　　分代表爭點　軍事委員爭點 
　　十四日政務會議有兩大爭點一爲分代表問題甲派以爲此次分代表雖由總裁派出確係由各省軍指名電派政務會議列席各代表亦由各軍派出則對於今次由省軍指派之分代表當尊重本省軍之意無研究之必要乙派以列席政務會議各省軍代表本有兩重責任一方代表省軍凡由省軍指派之他項代表雖不必得列席代表之同意然一方又公同責任即如各省軍所派代表本省軍列席政務會議者原不至多方挑剔而各省軍之多數代表對於一省軍所派議和代表或不免有所懷疑故不能不經過政務會議形式之决定故分代表可由各省軍指派終當决定於政務會議此一定之程序也惟是日雖因此問題爭論許久然分代表則已由護法政府茶會祖餞陸續出發矣又聞是日政務會議爲軍事委員事件亦經一番辯論先是護法政府組織一軍事委員會凡有一軍以上或有軍事學識者均已派出並隨同議和代表赴滬成立軍事委員會以備議和會議關於軍事之諮詢惟此項委員雖多然非派自省軍亦未經過政務會議實完全爲政府指派故是日列席各代表對於此事頗不滿意以爲軍事委員關係重大事前當提出政務會議即令爲異日收束軍隊及關於軍事各問題另組一種軍事會議亦應以政府所在地之廣州爲會議地點何以委員卽行赴滬聞當局之意以電徵各省同意非遲至兩月不辦故由政府派定不過所派各人與各省軍最有關係者耳現列席各代表關於此事尙有爭議恐下期政務會議又有提出質問者 
[唐繼堯之對和和主張]  
　　十四日兩院議員假省議會開茶會歡迎唐繼堯總裁所派之代表唐繼虞劉祖武繆嘉壽李宗璜到會者三百人首拍照紀念次入座茶點由主席林子超演説歡迎之意次由吳蓮伯紹介各代表於各議員唐劉繆李四代表均有演説唐君報告此次唐蓂賡總裁對於和議之主張（一）因護法興師不能因息兵廢法（二）和議會成立之形式不能由北庭以命令行（三）法律事實須同時解决（四）西南各省須一致進行不能有單獨主張劉君表示謝意繆君言和議前途總期不背護法之旨李君演説甚長略云唐督軍意見對於政治知有國不知有已如利於國犧牲個人權利皆所不計對於軍隊亦惟知有國不知有個人凡軍隊屬於個人者必除去之蓋以中國歷年來禍亂之病根皆由於武人知有已不知有國所致并命宗璜奔走南北聯合有知識軍人力圖糾正此弊宗璜當本此意力圖進行惟軍人之失軍人宜自除之若政治上之失國會議員諸公當負其責遠固無論矣最近如西南小小範圍尙未團結一氣共扶正誼則將來和議結果即使條件勝利亦無以保障實行願國會議員冺小嫌而結大轉庶國家前途有刷新之希望云云各代表演説畢由褚議長吳副議長等相繼演説散會 
　　唐繼堯致參衆兩院議員電云接奉支電敬佩名言時局蜩螗彌歲數載近者國民心理趨向和平而北方理屈勢窮亦頗悔禍故主張組織會議解决糾紛但旣因護法而舉兵决不能罷兵而廢法此間對於和平意見必以法律爲依歸迭經宣言諒蒙鑒及至關於法律應行注重諸端繼堯之意實與諸公符合行新舊合併制憲或别謀制憲機關胥勿依違遷就以求苟全我軍護法初衷萬難曲徇惟冀諸公鄭重法與體察羣情使國家大法得成於諸公之手以定國本而饜人心不勝企禱專此電覆敬布腹心繼堯陽印 
　　唐繼堯致參議院函云錦水丹鱗悵魚書之稀達關山戎馬幸雅敎之常聞辰維泰祉增綏鼎祺迪吉海雲引領祝露傾心弟親出督師載歷寒署比以後方軍實亟待補充遂於上月由淪反滇遠投初還百端待理而盱衡時局又多事與願違竊念我國年來迭經事變皆以急謀收束未　摧陷廓清之功曾不旋踵禍機復發此次西南各省同心護法誠欲固國家之根本圖永久之治安雖初志未能盡酬亦足以伸大義於天下乃近者國民心理羣趨和平而北京當局諸人亦屬表示轉圜之意誠能容納南方意見亦何必相見於兵戎故日前通電奉商擬仿照辛亥成例在滬開和平會議以解决法律政治各問題但私衷所始終堅持者有三一須用對抗議和形式而不能由北京以命令自由處分二須尊重法律問題而不　專顧事實三須由護法團體一致行動而不能因局部利益以單獨媾和蓋應時勢之要求自不能不贊成和議然爲國家之根本計尤不能不抱定初衷疎　之見未審當否尙希宏達有以敎之至關於議和條件鄙意宜由軍府徵集各方意見以總體名義提出會議爲公正平允之協商前亦曾略陳梗概計邀鑒及現派敝署唐總參謀長繼虞爲聯軍代表李參贊曰垓爲本省代表參預政務會議並推劉師長祖武爲參謀部參贊繆司令嘉壽亦派赴軍府商承要件已於前日啓行此間情形已囑代爲詳達尙希賜敎敬頌勛祺弟唐繼堯敬啓 
[廣東之米問題]  
　　粤省督軍署某要員對於米價高漲之潮流發表意見云近來米價飛漲省垣每圓僅可糴米十二斤各屬地方甚至有每圓僅得八九斤者價值已增三分一以上且更有繼長增高之勢現狀極爲險惡前途尤屬可慮萬一急轉直下人民生活驟起大變動則闔省之治安民命固大可危西南大局且將受其影響斯誠不能不急速愼重研究之問題也查吾粤今次米貴原因其由於本省水災歉收者固無待論然尙非最大原因也嘗思補救之法惟有速設維持民食之專責機關若僅規規於舉辦平糶恐此等舊智識决不能適應此新經騐非徒無益而又害之至於挽救及預防米荒方法約略言之有下舉諸端（一）減輕税欵極力奬勵外國米之輸入（二）設法使長江米及廣西米由水陸兩方面输進粤省（三）預查省内各屬地方何處米盈何地米絀設法調劑毋使遏糶以防有甲地飽死乙地餓死之弊（四）預先布置規畫水陸運輸方法以便於應急治標時迅速輸運以免臨時失措（五）奬勵人民競爭種植雜糧凡空隙山坡草地一律栽種由政府發給種子多派農業技師分赴各縣督促進行並頒賞罰法律（六）取制米榖消費凡各項糜費米榖之事分别禁止或逕倣歐洲戰時之特設無肉日每星期中規定一日爲節米日於是日皆食雜糧如厲行之則撙節米量七分之一上所陳述僅係就粗淺思慮所及發其大凡倘全省人皆承認此事爲問題重大則合全省人之智慮以研究解决之亦非難事若能弭禍於無形安然渡過此大難關則寗望於事前有人謂多此一舉不願於事後有人惜少此一舉至於調節吾粤米價或並須各省之協濟時則上海和平會議中且深望代表吾粤者能竭其力使吾粤得復返於鼓腹謳歌之盛斯則責任中應有之事矣鄙人因想及米貴結果之重大特提出意見冀喚起闔省同胞之注意並企我輿論界之一致大聲疾呼亟爲粤人謀安寗之福以防患於未然也云云 
[國民黨復活之粤訊]  
　　國民黨者民國元年之産生物也組合份子以同盟會爲基礎益以隨臨時參議院發生之政團而成者也如吳蓮伯谷鍾秀張耀曾即非同盟系乃另一團體合併於其間其組織之初性質甚爲複雜故自湖口之役國民黨瓦解後雖得洪憲敗亡絶好之機會竟不能恢復原狀所有份子除惟勢利是趨外其餘亦分爲數團體如益友社民友會政學會政餘俱樂部是也刻來廣東護法者黨派之形式固無而實質上之界盡仍不能免現吳議長與褚副議長以現在國會議員隷舊國民黨籍者甚多雖民友會内多共和進步份子政學會旨趨不同不能結合外其他多數份子不難結合擬將國民 
 
 

Page 7

 
 
黨黨幟從新豎起以爲和議後政治上有力之進行聞連日邀集各黨員協商頗有頭緒惟所擬定之黨魁如唐香山陸武鳴尙未接洽妥當一俟唐陸二公認可即行發表政黨掩旗息鼓者已五年矣現果能老店新開於政治舞臺上重標一鮮明之黨幟歟 
[川邊近訊]  
　　川邊在此臘殘冬盡之時現狀仍形危急兹又得陳鎭守使由康定來電告急云成都熊總司令省議會鈞鑒馬漾兩電計已達覽頃據朱指揮飛報邊軍八營營長古錫鈕因巴安危急糧食無着已率所部繞道來鑪乞嚴令阻止等情前來當飛飭該營仍回原防外是否有效殊難逆紏又據青營逃出之兵稱稻城凌知事投匪定鄉無確信等語查稻城已失中紥又陷德鹽糧道忽斷邊事如此請速派幹員接替陳遐齡叩又鑪城來電云成都少城實業街宋諮議孝齊鑒關外來鎭請伙食之官兵先後到省者四起無法應付昨據高代統　道飛報邊軍九營馬隊長率全隊擊匪尙未接觸該士兵藉連年餉糈不濟將馬隊戕害全隊攜械投匪餉彈援軍如再不到請由佛路街出鑪等情當兩電總部尙未見覆請速催詢究竟有無現欵子彈即日發下立待電覆并請轉告安舜卿爲要齡有印昨日陳使又來續電請撥餉欵并請設法維持内地兑劵俾邊地兑劵價值亦得增高易於掉換以利軍需聞熊總司令因陳使請發餉械急迫故又發大批前往接濟並派川邊轉運局長牛乾初護運前往牛臨行謁見熊氏奉面諭云此去見陳鎭守使務希將鄙意轉達諸事開誠相見俱可商量請其以後來電不必動輒負氣致誤事機云云川邊有此接濟當可稍安矣 
　　四川省長公署咨覆省會文云案查前准貴議會咨請發給川邊餉彈一案當經咨請四川靖國各軍總司令部核辦去後兹准覆開查川邊所需餉彈除子彈由本部籌濟外其餉欵業准貴公署咨復已飭財政廳籌欵在案現在籌有若干相應咨請查照轉飭財廳從速撥交本部以便派隊運送藉濟急需實深公盼等由准此除飭財政廳從速籌撥外相應咨復貴議會煩爲查照此咨 
[胡鄂公由川赴陜電告]  
　　鄂省交通界消息陜南戰事近又愈演愈烈自劉鍾攻克沔縣褒城後彭斗勝又在寗羗獨立轉與劉鍾合擊川軍故吕超顔得基兩部爲保守川北門户計大舉抵抗血搏十餘晝夜之久尙未停息而戰線已延長六七百里即西路之渭北亦由鎭嵩軍及鮑德山之奉軍與張鈁部下之盧占魁相接觸意在攻克三原以拔靖國軍之根據地于右任張鈁已督率曹世英全部親自出馬黔軍師長葉荃正由天水馳援西路王安瀾原在紫陽以東改攻爲守刻因漢北告急亦由平利馳援鎭巴此三秦最近之戰雲也中央雖有劃界停戰之表示而界線未劃以前兩軍對峙萬難停止攻擊兼之陳樹藩及劉存厚等决不放棄剿匪政策中央亦無辦法已派張鳳翽胡景伊先行入陜並電在川之胡鄂公馳往陜南與張胡會合商議劃界駐守以期實行停戰昨悉胡鄂公由成都急電來鄂謂陜南川北戰事未已道路難行已請錦帆發給護照再行就道現錦帆派定鄭副官同行何日道途再行電達約計該三員會合時期至早必須二十天外矣 
[鄂省會之茶話會]  
　　提議禁止彩票案 
　　湖北省議會昨日開茶話會羅樹衡提議省署交來預算案李繼膺謂今年會期僅止一日俟開春再發不遲葉蘭彬謂羅君所提之案應發油印衆通過社瑞壽謂熊君維羆所提之彩票議案亦應發交油印葉蘭彬謂彩票關係尙輕不應即發油印杜謂彩票與預算案比較以本席意見預算案旣發交油印彩票安何可獨緩衆議通過葉蘭彬見衆議一致遂大聲叫囂拍案打椅其狀莫可名言會場秩序大亂屈議長極力調停將兩案均發交油印兹錄熊議員等提議案如下　爲提議禁止發行彩票事大凡興一利必有一弊權衡輕重而興革者爲有職責者之能事也發行彩票利於民者寡害於民者多利於國者少害於國者多蓋得之者少失之者多行之旣久富者寡而貧者多社會經濟必起無形之恐慌國家經濟亦受間接之影響且引起社會之僥倖心人人有非分之慾望醉心若狂以曠廢其職業故各國有禁止彩票之明文我國清季亦有明令禁止民國刑律設有專條防微杜漸至周且備然法令禁止者自禁止彩票發行者自發行推其原因半由於政府無適當之經濟政策爲絶對之否認僅以頭痛醫頭脚痛醫脚之術爲一時之補　半由於　本家與企業家不能爲相當之調劑以成獨立之事業不得不迎合社會淺薄之心理爲投機之計畫近年以來如上海發行慈善救濟劵浙江發行塘工奬劵漢口慈善會發行慈善救濟劵其他類似之者不一而足影響所及奸商幾以此爲正當之營業愚人幾以此爲射利之生機釀社會無窮之流弊藐法律無上之尊嚴若不急於挽救長此以往國幾不國且湖北爲南北中樞通商巨埠實害所及湖北爲最慈善救濟奬劵特許發行者在湖北一期旣畢二期又至旣往不咎來日方長湖北省長署若不設法禁止他省之源源而來者亦將無法以抵制之也維羆爲湖北地方革除弊政計管見所及實難緘默是否有當祗候公决提議人熊維羆連署人雷寳杏汪雲駿楊伯燾李寳森王樹槐陳家鍾時象晉田作硯周海門李繼膺陳邦忠黄元曹昌江謝璟陳時 
[贛總商會之緊急大會]  
　　再爭印花税事 
　　江西總商會今日（十九）接奉財政部巧（十八）電一通原文如下南昌總商會鑒元電悉所有前後兩呈已抄交江西印花税分處與該總商會妥行接洽仰即知照財政部印巧龔梅生會長接閲後即用電話召集全體董事蒞會開臨時緊急會議經龔君將部電宣讀畢某會董云猶有下文否龔曰無有又一會董曰部電云云不但並無取銷字樣且反令江西印花處與總商會接洽江西印花處還肯放過我商民否明明與江西商民尋開心莫如大家停了生意過年罷又一會董云據鄙意看來想係財政部因從前被姚深朦過了如今見我們一齊反對若遽爾允准豈不於部中而子下不去所以仍舊發交姚深呌他自已設法轉同的意思或即作爲無形打消又一會董云無形打消仍是留下一條禍根若部裏一時高興起來又要照辦難道我們開店的就爲了這一件事丢下營業天下來同部裏打筆墨官司不成若欲正本清源則非達到令部文明白撤消不可言至此全場鼓掌謂正該如此若辦不到情願大家都把店關了看他怎麽龔會長見衆情憤激未便阻遏遂慨然曰諸位不必着急我姓龔的自當儘力去辦衆又問手續龔云再用商會名義呈部聲述全體會董必欲達到取銷前令之理由衆滿意遂散 
　　印花税處長姚深勒用印花激成公憤幾經商界函電交爭省議會亦循例爲一度之呼籲現聞商界同人以部中調停辦法不外暫時停擱總屬未妥復由商務聯合會函致議會請於大會中列議公决以期貫澈到底兹將原函錄下　逕啓者南昌總商會前以部電勒令商家概用發單賬單一案迭具文電請求中央收回成命曾由敝所抄錄全案函送貴會提議當承去電協爭無任欽感惟越時已久迄未奉到部復年關伊邇各業懸盼甚殷昨復由南昌商會特發元電催請核示准抄送電稿到所兹照錄一紙轉請查照此案關係吾贛商業至爲重要惟有再懇大會列議公决不勝盼禱 
[江西敎育實業之悲觀]  
　　兩廳設置後之成績 
[敎育界]  
　　江西僻居内地風氣開通較遲敎育幼稚原無足怪但近年以來因敎育界爲一二紳士所把持視學堂爲安揷私人地以致敎育退化一日千里自敎育廳成立後因廳長過於平和以致學校之精神較未設廳以前愈加紛亂如運動會之風潮及近日檢定小學敎員之笑話等其明證也不意江西學界狀况近爲北京敎育部所偵知遂密派該部僉事范鴻泰江元亮兩君來贛嚴密　查敎育廳設置之成績各科辦事之勤惰以及學務之進退管理敎授之是否得法並發給調查表格多紙以便據實塡寫爲將來撤換整頓張本以故廳内及各學校管敎各員莫不慌張異常竭力補苴而某專門學校法學多發講義學生均不上課者校 
長尤爲恐慌四處拉其親戚朋友入校上課以免部員來時難以交代其情形大似前清綠營之校閲時亦可異也 
[實業界]  
　　實業廳之設立原爲振興實業乃本省之實業廳則毫無振興計畫自夏廳長入洋逗留不回竟　廳事於不問而廳内科長等以無人負責對於實業亦皆放棄無論何人禀請立案或就商農礦諸事則皆以廳長未回無人作主一語答之眞江西實業界之悲觀也更可慨者凡辦煤礦鐵礦鵭礦之礦商請採探礦權或農民請　荒地與森林者該廳人員必故意挑剔或積壓不批　有擱置半年而不加聞問者以致一般礦商農民在省候批者强半旅况蕭條典衣還債令人灰心墮志不願更爲實業生活矣即以請採礦照一事而論遞禀領執層層掛駁量可異者從前官廳派技士往礦由勘礦路近者下日可以畢事路遠者一月亦可告竣今則每勘一礦至少須三月五月且有多至八月十月者技士每日之供給必數元此種用度亦不知從何取給而礦商一礦未開已耗其資本之半又凡呈請開礦依礦業條例當先繪礦山之圖商人繪圖不清晰者固屬有之然大礦商資本雄厚請有測量專家爲工程司以繪礦圖者則所繪當然清楚且中程工乃該廳無論圖之好歹一概批斥迨追原其故始知該廳備有蠟紙多張每張賣洋十七元非買其紙雖請西洋工程司繪圖亦不能准以故礦商求便利起見不得不購買之聞該廳管理此項蠟紙之人收入極豐 
[俄報論松黑航業前途]  
　　吉長日報近譯載某俄報之松黑航業論述戊通公司緣起甚詳兹節錄如下　該公司購買船隻爲數約在大洋三百萬元公司股數定爲二萬股每股大洋百元餘由銀行墊借戊通旣購買輸船拖船多隻則所用之駕駛人員不能不暫仍其舊計所用船長把舵機器匠等約有俄人三四百名若遽易華人匪特航線不熟難免誤事且行駛俄國沿岸亦有種種不便故决定所有各船駕駛人員皆不更動並聘請阿穆爾輪船公司總經理某爲戊通公司輪船管理員擔任一切修理運貨等事庶不致有尾大不掉之虞至公司内容略分運輸會計材料文書等處概以中國素有經騐之人充當以期收指臂之效該公司所定營業方針大致選擇船體堅固駛行迅速之輪船多隻佩以銅鐵大拖船一二艘按期開駛各埠第一搭客不能誤事第二貨品按日運到第三駛行迅速毫無危險此營業大綱也至形式較小速度較慢之輪船僅在松花江内開行亦能按期起碇不差時日觀以上種種松黑兩江旣有中俄兩國航行之特權則戊通公司自然應時而生自兹以往華俄兩國互相握手共相維持兩江之航業無論兩國邦交人民之感情更形親密而中俄之商人亦可較前接近彼此結爲一體豈非兩國莫大之幸乎雖然本報（俄報）深願俄國内亂早平各以全權精神經營東亞之商業則戊通之産生未必不爲中俄經濟發展之起點也云云 
[皖省近事]  
　　頃據軍署消息由樟樹撤回贛州之安武軍日前受外匪勾結暴動搶刦地方商民兹由馬指揮在蚌致電史帮統飭令迅將爲首滋事者拿獲依法懲辦 
　　省立第一女子師範學校現組織講演會即以該校女生充任講演員以練習語言養成發表思想爲主旨每星期四爲通常講演其大綱（一）道德的談話（二）敎育上之心得（三）各科學之説明（四）家政整理之研究（五）家事練習之研究（六）社會風俗改良之研究（七）世界大勢當塗縣小金山長山蝦蟆山鐵鑛鑛權近有爲　某盜賣於某外人開採雙方訂立合同之説現當道已飭該縣知事調查並飭實業廳取消其鑛權以保鑛業 
　　皖省懷寗縣廣濟圩又名百里圩由馬家窩至樅陽一帶圩埂陷落之處甚多刻由懷甯知事呈請省長撥欵修理聞省長已批准由丈洲項下撥欵六千又在銀餘正項提撥四千共一萬元作爲修圩之費令財廳照撥以重圩上 
[杭州快信]  
　　此間和平期成會對於京滬期成會提議在和議地點組設期成會聯合會各推代表一事已表示贊同並擬於下月初旬開會推舉代表 
　　温處戒嚴司令部線探吳剛向民人陳玉庭借欵不遂僞造臨時總統印證栽贓誣陷經梅統帶鞫訊確鑿業於前日執行槍斃 
　　司法部電令所有敵僑人民各廳收受民刑案件無論已未報部統限八年二年二月終一律辦結具報 
　　江山知事程起鵬（號萬里江蘇人）前日因病出缺遺書以承審員金煌暫代篆務金昨電陳程之身後情形并稱該知事實因閩省軍事曁奉軍過境先後積勞所致省署已委知事王毓芳（義烏承審員）馳往接署烟酒公賣局第六區分局駐仙居征收員蘇建元被人密揚其有私造印信蓋印聯單情事省署已令該縣嚴切查辦 
　　錢塘沈道尹近來屢向省署呈請辭職當局擬以甌海黄道尹調署俟齊省長回浙即將發表 
地方通信 
[蘇州各學校之假期]  
　　蘇城各官署於陰曆元旦均停止辦公三天又省縣立各學校自本月二十二日起放假二十天至正月十二日開學市立各學校則自二十七日起放假三星期 
[知事之祝壽忙]  
　　陰曆本月二十三日爲齊省長之太夫人七秩晋八壽辰吳縣温棟波知事於二十二日乘車赴寗祝壽所有縣署日行事件暫委承審員藍宗德代拆代行 
[輪將之不踴躍]  
　　吳縣征收漕忙往年夏曆十二月十五日左右赴櫃繳納者必擁擠不堪本届秋勘定案稍遲各境易知由單趕辦不及未能一律散派故迄今已過二十而到縣完納者仍屬寥寥據經征者云預計至除夕爲止須較往年減收三四成云 
[嚴查軍人運土]  
　　警察廳崔廳長頃奉督軍省長訓令奉大總統令開略謂近今烟禁綦嚴乃以厚利所在莠民奸商多方嘗試甚至有假冒軍人由各路包售情事似此違警營私肆無忌憚若不嚴行查緝則禁烟要政實同虚設嗣後責成各省督軍省長遴派專員會同各税關嚴密查察無論是否假冒軍人但遇有包運烟土即應切實拿辦等因奉此現值厲行煙禁之際自應積極進行以除流毒該廳長對於禁烟事宜負有完全責成應即委任爲禁烟專員隨時會同蘇州關嚴密查察倘有包運烟土情事立即從嚴拿辦毋稍疏漏除行各關監督外合行令知仰即遵照辦理 
[嘉興源長莊擱淺續聞]  
　　嘉興北門外源長錢莊因經理陳文敏虧蝕公欵縣署將該經理住屋及長潤許大升豫生等醬園（均係股東住宅）先後發封一面傳各股東到案理處等情已誌前報現悉該項滙劃公欵已由股東擔任理直限期繳清故長潤等醬園於日昨啓封照常營業矣 
[無錫童子軍分隊比賽誌]  
　　省立第三師範附屬小學第一團童子軍於十九日分隊比賽評判之結果旂語以羊隊最爲正確比賽記憶由各隊出一人視察匣内之雜件如筆墨玻璃管棋子細針絨毬等二十四種約一分時即令記出其所見結果以牛隊爲最佳操法救護演習音樂演習紥營操船均以牛隊爲最勝炊事一項各隊均能稱職所製點心若謄隊之春捲牛隊之餛飩鷄隊之湯　均與購諸市上者無異即所煮之飯亦軟硬適度若烹魚炒肉蛋湯蔬菜亦生熟合度云 
[火車撞傷行人]  
　　二十一日上午十句鐘滬寗鐵路第三號特别快車行經第七十一邁第一百四十七號橋梁前瀆浜地方適有　錫收賬之常熟商人陳其（年二十八歲）在軌上行走一時趨避不及　傷額部等處當即倒地而車上人　毫未覺察嗣經該處小工瞥見已屬氣息奄奄人事不知隨山工頭飭小工某甲至無錫車站報告朱巡官飭令路警乘第八號慢車至周涇巷車站由該小工領至受傷人處騐明傷痕其時該商人尙能言語即向來警説明一切察其神氣似乎尙可醫治隨即還至周涇巷適十號快車到站由站長打下紅旂與車守説明請其行至傷人處略停將受傷人昇至車内帶往上海醫治 
[育蠶試騐所舉行浴種試騐]  
　　省立育蠶試騐所自考種完畢後繼以浴種剔種等事各部職員悉心將事竭力研究兹因該所係試騐性質浴種一項亦當留意試騐故近日正在舉行浴種試騐須至本月二十六日方可竣事聞試騐法除尋常淡種外計分四種一爲鹽滷古法試騐一爲意大利浴種一爲日本寒水浴種試騐一爲淡水浴種試騐分别儲藏以備來春飼育藉覘成績 
[美敎士熱心善舉]  
　　上年歐戰劇烈時聖公會敎士慕高文之夫人曾邀集女敎友每逢禮拜一三五日結成絨繩手套及戰士衣服等由美國紅十字會寄往歐洲分給戰地兵士今歐戰雖終俄亂未平西伯利亞氣候奇冷凡遭難之民　斃於氷天雪地中者不知凡幾慕夫人近復偕同楊四箴夫人赴各女校勸捐舊棉衣言詞悱惻聽者動容後即收到女子師範一百二十四件榮氏女校八十六件聖嬰女校十三件另募得個人所捐二十六件不日即交紅十字會轉寄西件利亞 
[揚州第八中學生捐助棉衣]  
　　揚城中學於一月十九日行第二學期始業式校長訓話後宣布上海紅十字會來函略謂歐洲難民散佈於西伯利亞一帶有五十萬人之多當此嚴寒必致凍斃如願以寒衣贈送者可簽寫數目各生欣然捐助極形踴躍現有大小棉衣百餘件業經完全繳到旦暮派人逕送上海紅十字會轉寄 
[商界犒勞軍人]  
　　江蘇陸軍第一混成補充旅軍隊本年始移防揚郡錢典各商以時届陰曆年　特備酒羊猪牛各數十石慰勞軍隊定於二十四日抬送旅部轉由黄旅長給散 
[散放賑米]  
　　揚城循例散放冬賑米榖爲數頗巨均先期由執事人調查窮苦者寫給米票於二十三日假舊城鹽義倉給米以便貧民度歲 
[知事因祝壽晋省]  
　　江都縣知事佟雨亭於二十三日晋省恭祝齊省長太夫人壽誕署中公務由科長婁同書代行職權 
[鎭江姦殺刦財重案]  
　　有陳朱氏者偕其姑扭控左永興於二區警署據云其夫陳學高向業修洋燈於本年八月間在揚州與修洋傘之左永富同往丹陽界之陵口做生意陳身帶洋二十七元及到陵口左糾人殺陳而刦其財聞有四五人動手分屍數段抛棄河内左分得八元即回揚州陳朱氏問其夫何往左云不久即回延逾月餘仍未見還而左時來勾誘後又約該氏赴鎭江尋其小叔因同到鎭賃太平庵左近房住下語人則謂爲其妻陳朱氏以孤身無助不得不勉從其姦陳朱氏不忘故夫乃以情好誘左左遂以如何謀害其夫各情告之並云你夫已死你不必想他陳朱氏不動聲色滿口應允暗中情人約其姑來鎭密告其姑姑即同陳朱氏扭訴上情已由總局轉移縣署法辦矣 
[南通熊鳳凰抵通紀]  
　　熊秉三君因和議問題須與張嗇公有所接洽特於今晨（二十三日）上午十一時乘大德專輪抵通隨行者張仲仁氏及其他三五人員駐港軍警均以歡迎大賓之禮節接待之登岸後即乘通地特備之摩托車進城暫寓有斐旅館官紳之晉謁者如無要事概不接見在館略加憇息即赴濠南小築拜晤嗇公密談數小時始出商會刊發傳單定明日遍邀軍紳商學各界領袖假坐城南模範路之中公園特開歡迎大會聞熊張二氏擬即日聯袂赴寗 
[安慶盜賣鑛山之被拘]  
　　蕪湖縣人王蘭勾通某洋商盜賣繁昌縣屬之孤山鐵鑛以四千元賄繁昌縣知事徐傳友徐即密電倪督請示旋奉復電令即拿辦適某洋商邀徐赴蕪湖訂立合同徐抵蕪即陳明祝道尹飭警察廳將王拿獲覊押警廳某洋商逕赴警廳要求保釋未許刻聞道尹已電呈軍民兩長請示核辦 
[宣城之刦案]  
　　宣城北鄉南陽圩農民金某家被盜匪數十人明火執仗撞門而入適金外出未歸遂將金某之妻吊起逼問金銀藏於何處復以洋油火把燒之金妻受刑不過言出銀洋收存之處衆匪飽掠而去惟聞金妻受傷甚重將有性命之虞刻已報由宣城縣知事勘騐緝拿矣 
雜評一 
[防過激派（默）]  
　　今後擾亂世界和平之種子將不在黷武主義而在過激主義矣俄過激派所以用此主義以煽動人心者實以此主義無爾我無窮富無勤惰爲一般勞動平民所易聽然此主義果傳布則藩籬由是撤隄防由是潰而世界亦將不成爲世界此各國之所以急思有以防之也 
　　中國對於俄之過激派恐其以兵力侵入也則以軍隊防恐其或以金錢或以演説暗中運動也則不僅恃軍隊之力而責一般人皆負其任然吾謂此皆防在表面者耳根本之道第一當隨處爲勞動平民設想寛籌生計而勿絶其生機待以平等而勿自作威福不激之使入於過激之途斯則釜底抽薪之法也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[李石曾赴法之宏願]  
　　北京華法敎育會主任幹事李石曾君前日由京來滬住密采里今晨九時乘法國郵船斯芬克司ＳＰＨＩＮＸ在法租界法公司碼頭起程赴法李君學問道德頗負時望對於留法學生及僑法華工力倡勤儉主義前在法京曾創辦華法敎育會及一荳腐公司大爲該邦人士所歡迎聞李君此次赴法專爲旅法華工及留法學生挾有二大目的（一華工之將來問題（二）運動英法退還庚子賠欵移作敎育經費蓋歐戰發生以來華工往法者將逾二十萬今戰事已停因之有二大問題足資研究（一）恐蹈美非二洲華工之故轍（二）即使受該邦之歡迎然華工祗有工作之能力而無在智識上謀進步之機會故李君此行對於華工力謀所以使之得受同等之待遇及學習應需之學識對於學生則設法加增其人數以灌輸彼邦之文明於中國李君已在北京保定長辛店布里等處組織留法勤工儉學會留法預備學校以造就留法學生之基礎并將欲赴法之華工略事訓練以免至法時有種種困難情事惟因所費不資專在國内籌劃　形艱難故决計往法鼓吹退還賠欵以允留法學生及華工之費用李君此行必能造無限幸福於留法學工兩界也 
[留美學生歸國]  
　　本月二十號中國郵船公司之中國號到申有留美歸國學生數人誌之於後　張肇元法學博士浙江　劉硯城哲學博士湖南　陳孟康電學碩士四川　梁傳霖化學碩士山東　李仰輝商科學士廣東　此外尙有工科練習生劉姓等三名及未經畢業學生二名留法學生一名 
[道德幸福會開會紀]  
　　英文滬報略云上海道德幸福會昨夜開會討論取消上海淫業事主席勞林森敎士與格萊夫大牧師等演説皆痛陳淫業與道德之關係及花柳病之遺忠三馬路大禮拜堂主任牧師華克君謂上海一區操淫業者佔計有七萬人有謂多至十萬者但無可恃之統計云云後議定籌欵五千元以充調查勸戒與拯救之經費 
[查驗第二批存土記（四）]  
　　昨爲查騐第二批存土之第四日上午九時至十二時止查騐大土八十箱下午二時至四時止查騐大土六十箱共計一百四十箱連前三日爲五百六十五箱合第一次所騐之大土共一千零十三箱内缺四十四個又小土一九四箱其中均無攙雜准今日早晨八時起運九時至浦東舉焚三日可畢下午有商務書館鮑君攝取影片約十分鐘竣事辦事人及各小工出棧門與關門落鎖之情形均攝取影片中聞製妥後約明年新正首在青年會試演云 
　　據小工等云粘貼封條之漿前數日每日須洋一元近兩日約一元二角猶不敷用昨增一角每日小工人數平均約二十四五人該工人均由他處雇來此次查騐箱中之葉末扒出後均用蔴袋裝好堆積棧中其數約百數十擔每擔約合洋六元聞哈華主張贈與工部局但此議尙未定 
　　北洋團體代表王宇功盧陸民趙祥齋三君每日蒞場監視精細異常近因焚土事畢即須北上度歲今日在場申明前曾携取大小土樣共約錢餘留爲紀念但刻下沿途輸埠火車盤查甚嚴所帶紀念土恐有不便懇申張專員轉請海關税務司給發護照故昨日張專員將照面交王君矣 
　　張專員昨電北京大總統國務院電云沙遜存土本日騐畢連前共騐大土一千零十三箱内缺四十四個小土一百九十四箱共計一萬九千二百七十斤零十二兩又煤一箱大土與册報相符小土溢出二百四十六斤十二兩均無弊混再明日起仍運往浦東焚燬三日可畢謹聞 
[張一鵬糾參馮國勳電]  
　　張特派員一鵬昨日致電北京云北京大總統國務總理鈞鑒爲禁烟特派員馮國勳辦理存土廢弛職務據實糾參仰祈鑒核事竊一鵬奉命監視焚土自本月八日起至十五日又二十一日起至二十四日兩次查騐迭經中西技術師及各界來賓公同監視悉係眞正印土並無異言已另電呈報在案惟到滬之初謡言　起或謂已換假土或謂斤量不足一唱百和儼若有據迨詳加考騐均屬虚誣衆目昭彰至難揑飾然所以致此之由則禁烟特派員馮國動實有授人以口實者謹爲我大總統總理詳晰陳之馮國動收買之土據報一千五百七十八箱半内大土一千零二十七箱無主充公大土一箱煤一箱小土一百四十九箱半此次交騐除大土每箱四十個連同缺少各箱均與册報相符外小土係一萬九千零二十四斤分裝一百九十四箱秤見一萬九千二百七十斤零十二兩比諸册報實溢出二百四十六斤十二兩查洋藥公所交出小土係五百四十九箱秤得四萬七千一百二十四斤以一百斤作一箱實餘七十八箱今該特派員交出一萬九千零二十四斤照前例計算應餘三十箱上下乃僅餘四箱此其可疑者一該特派員於十月問將大小土四百五十箱交付商人内計大土一百产十九箱小土二萬八千一百斤乃焚土令下收還大土一百五十五箱小土全未收還查小土銷場不廣何以商人獨留滯貨此其可疑者二一鵬悉心考察知大土以個論故錙銖必較毫髮無可隠藏小土以斤論故出入相差餘潤不難挹注即如此次僅餘四箱已溢出二百餘斤則商人多領之七十四箱其數當不下三千餘斤之多在商人惟利是圖固無可怪而該特派員竟聽其予取予求不加取締即非勾結分肥亦屬廢弛職務謡諑繁興本由於此使非開誠布公認眞查騐則該特派員固蒙不白之冤而政府亦幾獲求全之毁且騐焚存土前後二十餘日海關員役各界士紳冒雪衝寒曾無少懈獨該特派員深居簡出所有管鑰點騐重要事務悉委諸二三左右之手則其平日之漫不經心已可概見一鵬到流之始歷訪中外名流英美領事即斷斷以箱數不符爲言該特派員詎不知焚燬存土爲中外觀瞻所繫顧　頇輕率一至於此實非尋常疏忽可比應請明令將禁烟特派員馮國勳交付懲戒以息羣疑而平衆怒是否有當伏乞鈞裁張一鵬敬 
[江寛案續訊紀（二）]  
　　先决何方錯悮　二月七號再訊　　昨日（二十四日）海軍審判處續審招商局江寛商輪被楚材兵艦撞沉一案於午後二時三刻開庭到庭者湖北與楚材方面祗代表律師穆安案畢士華到庭招商局方面派有代表到庭並麥克樂律師江寛船上大副二副與被難家屬等英美法丹四領事亦到庭旁聽審判長仍爲沈壽堃審訊此案之主旨現已改變趨向先决公訴問題據穆安素律師起言如果堂上欲取消鄂省反求賠償直是招商局與政府有關係招商局是否在政府管轄之下應先解决又謂如堂上必欲先决公訴再聽政府命令處理私訴則敝律師亦須得當事人同意要求延期問官謂法庭急欲詢問碰撞情形决定航行綫之錯誤在於何方以資解决穆律師又起言堂上如取消鄂省反求賠償先决公訴將來公訴終結其私訴部分有無繼續審理之權問官謂先决何方錯誤自有錯誤者負責訊至此庭上宣告休息三十分鐘四時零五分重復開訊沈審判長諭曰法庭業經評議公决先决何方錯誤何方賠償損失法庭自有權衡當由問官將評議裁决書朗誦一遍由理事官譯英語宣布問官又謂原被對於裁决有無異議及法庭現定二月五日爲續審先决問題如有意見請即主張即由原告方面律師麥克樂起而譯稱堂上所定二月五號續審之期是日係陰曆新正恐各證人有所不便請爲改遲幾天又經沈審判長諭曰改准二月七號下午審理諭畢退庭兹錄評議裁决書如下　現經法庭評議决定碰船案件應先問何方面擔負責任何方錯誤何方賠償損失自有强制執行之權招商所稱法庭對於判斷反訴不能承受湖北方面可無庸過慮法庭並不以招商之聲明减削法庭之權限旣據理事官前於十二月十八日之陳述又據湖北代理人之答復下次開庭不妨先問此節云 
[請設警務處之拒絶]  
　　蘇省警務處現未設立以省警廳長王桂林暫領處長虚銜以節警費刻由松滬護軍使盧永祥致函　省長力保淞滬警察廳長徐國樑任警務處長齊省長以政費支絀暫難設立復函盧使拒絶兹將兩函照錄於左 
[盧護軍使函]  
　　（上略）敬啓者淞滬警察廳長徐國樑奉職六年厥功甚偉屢膺懋賞並以警務處處長記名其才具之優長心術之純正久在我公洞鑒之中無俟弟之贅述比聞省議會提議有設置江蘇警務處之請未審何時見之實行處長一職爲事擇人實以該廳長最爲合格如荷俯允當再專文奉陳想該廳長感蒙知遇必能馳驅効命也再警務處設置地點各省情形不回查前清江蘇巡警道署設立蘇州而以上海事務繁重物設巡警道辦事機關於上海閘北工巡總局之内巡警道員則常駐滬辦公又如前清北洋開辦全省巡警時初設警務處於保定後改巡警道則設於天津民國設置警務處仍在天津今本省之上海當水陸之要衝爲全國之門户設處地點以上海爲宜可否即以上海爲設置警務處地點秉承我公管理全省警察事宜俾收指臂之效其江甯蘇州兩廳以及水警兩廳則不歸該處管轄同受我公直接指揮管見如斯謹請採擇（下略） 
[齊省長復函]  
　　（上略）淞滬警察廳長徐國樑任職以來對於地方保衛事宜措置裕如深資倚助承示一節本極贊同惟蘇省財政困難一切不得不暫仍其舊所有未能如命之處當荷鑒原（下略） 
[招待代表員抵滬續誌]  
　　南京督軍署顧問廖宇春（少游）任壽祺（豁天）代表李督來滬招待西南各代表已誌前報兹悉廖任兩君假寓孟淵旅館已於昨日分謁盧護軍使唐總代表曁胡漢民孫伯蘭諸君接洽一切矣 
[永久和平會之近訊]  
　　法租界霞飛路二○九號中華國民策進永久和平會成立以來主張法治力謀永久和平如閩陜問題主張劃界停戰和議地點則主張在上海租界近以和議代表漸集滬上和平會議即將開幕而此次和議漸有成立之望五國勸告與有力焉爰於日前由該會長劉人熙分晤英美總領事表示國民蘄向永久和平之懇輦英美兩總領事甚表贊同日昨劉君又偕魏廷榮徐維繪蕭亮如黄奠華同乘汽車往晤法總領事及副領事當均接見首由劉君叙述中國永久和平之需要及其與協約國之關係法總領事深以爲然且以該會所如在法租界願爲力加保護末由徐維繪以萬國改良會丁義華駐滬代表資格陳述對於法租界烟禁加嚴之願望法總領事允爲注意云 
[駿昌木行擱淺]  
　　麥根路新橋北沿浜駿昌木行於日前擱淺未擱淺之前經理宋麗泉已携銀避匿跑街夥欽某亦私收香烟公司等客賬銀數千兩逃匿所欠北市合豐永餘等八家莊欵共六萬餘金並欠同業鼎豐鋸木公司之鋸工銀四百餘兩尙有廣茂正大德泰成等之長期與貨欵銀一萬餘兩及存項一萬餘金共約十萬之譜該木行現由各債户派人看守并調查人欠欠人各賬一面四出偵尋朱欽二人蹤跡俾可追究 
[股票商業會呈農部電]  
　　上海股票商業公會呈農商部電云北京農商部鈞鑒閲報載上海總商會覆大部呈文云及敝會亦派代表贊成與交易所合辦等情閲之曷勝驚訝查敝會並未遣派代表與議殊難公認謹先電呈餘容函詳上海股票商業公會叩敬 
[美國採購明礬之先聲]  
　　總商會接駐滬美國商務參贊安君來函略謂美國某商現欲在中國各口岸採購明礬若干噸查上海爲商務總匯之區業此者最爲繁盛請爲查明華商之操明礬業者共有幾家是何牌號地點某處並以某商最爲盈實等情該會接函後以該業商號均設南市十六舖地方是以轉函縣商會請爲查明上理各項詳細開列示復以便與該洋商接洽 
[中日合組烟草公司説]  
　　英文滬報云兹得黄浦灘三十號松記洋行消息在日本某某要人近組織一中日合資之公司定名爲亞細亞烟草公司資本一千萬日洋先繳四分之一總公司與製烟廠設於上海以中國烟葉製造各種香烟並經營種賣烟草事宜且可放出關於烟葉之借欵日人方面之股金業已認定今方招募華人股份暫時在松記公司設立辦事所聞發起人多爲中日資本家四月内將開會集議云 
[旅滬皖人擬請撤皖督]  
　　旅滬全皖同鄉會昨發出通啓云嗚呼吾儕何不幸而爲皖人乎皖人有身家財産不得自保而託命於强大督軍之手督軍曰可殺雖曾參孝已之賢不能貸也督軍曰可取雖賣兒貼婦之錢不能免也頻年以來吾皖人死於株連死於瓜抄死於兵掠死於横征暴歛死於流亡轉徙者則亦已矣使當局者稍戢其餘威僅此未盡之子造得延一夕之殘命吾民孱弱未始不願忍須臾以待也不謂水益深火益熱更有此一網打盡永絶吾民生機之三大掊克案夫一五加征本洪憲政府之一亂命各省並未通行吾皖何獨先辦部限旣已届滿解除更屬當然而乃巧立名目曰爭歸省有謂之國家税不能謂之地方税不可在天在田兩無所附名爲省有實則督軍有耳猶以爲未足也更援多年警備通案每元加征七分合之一五吾皖田賦陡增原額十分之二以上矣加賦何等重大亡清且懸爲厲禁即有改革亦豈能遽議於財政紊亂税法未經釐正以前以取之於民者用之於民猶應體察民力之所能堪吾皖年來敎育凌夷實業荒蕪人民身受之事業較之清季且一落千丈今鹽斤加價而曰興辦銀行銀行爲個人營業彼窮民豈能分潤實業最忌官攬况剥及民食所需且皖省歲入七百餘萬五百萬皆用之兵費但節半數何事不舉有兵反以害民何論警備即曰警備他兵何不量裁以衛民爲詞實以自衛以利民爲詞實以自利積威之下何求不得蓋三案之興本督軍之意旨省議會成之省會爲督軍所指派受督軍之豢養各爲其主又何足責自共和以來各省人民莫不希望鄉人爲治爲其利害切情誼洽也民國三年韓紫石以蘇人長皖爲督軍所不容擠之而去商民懷之至今吾皖人豈性與人殊哉亦窮無所歸欲有所託以苟全耳今則省長夷於屬吏其他官吏自鄶可知司法機關更同虚設名爲軍民分治實則一人萬能官則督軍一家之官且不知有中央政府何論地方政則督軍一家之政且不知有一省何論人民張勳之辫子兵全國所屏爲野蠻無道者也二次革命後分駐皖之壽縣者數營倪工欲調去之而易以皖軍壽縣父老哀求勿調或問之則曰張軍猶不如督軍兵之魚肉我甚也語曰苛政猛於虎不謂於吾皖見之歐戰告終世界軍國主義打破而吾國猶日在武裝森嚴之中吾全國人方裁汰冗兵是求而皖省獨在加賦擴張軍備之日最近民治潮流日進波蘭猶太等亡國遺黎皆脱離覊軛而有以自樂哀此長夜昧旦何時共和之幸福法律之自由皆卑之無甚高論獨此殘留之民命有死之日無生之年人各有情誰能遺此昔專制時代比長官於父母今吾皖之長官則後母之虐者也其他官吏及省議員則後母所生之子女也吾皖父兄子弟雖有大舜閔損之孝忍焚廪衣蘆之苦其能終免乎今幸諸先生登高一呼爲民請命全省商民羣起呼籲鹽斤一案或因外人關係可以打消其餘二者則皖吏持之甚堅中央未能持正即使勉達目的而一省之行政立法機關完全操縱於一人一系之手龍驤虎步高下在心更何事不可爲何惡不可作其所以爲吾皖患害者正未有艾也前清專制時代各省督撫大員有不協輿情者猶可要請撤換矧世際共和而坐聽一人恣睢横暴於上莫敢枝梧亦吾皖人士之恥也惟乞我父老兄弟各存救死不赡之心同伸虐我則仇之義再接再厲聯合團體請原中央聲明不合黨派臭味不爲激烈舉動祗求將禍皖之督軍倪嗣冲撤去實行軍民分治以清吏治而安民生則全省幸甚肅此恭頌公綏旅滬皖人光昇盧光誥孫希文吳楨潘世璧郭成沛方鈞同叩 
[水手火夫運土之定罪]  
　　招商局新濟輪船火艙間内破獲私運之大宗烟土小土二百九十五斤大土五十斤十兩烟膏三十斤十兩嗣將該輪火夫水手周開發等十一名一併拘送地方審檢廳訊辦等情已紀前報前日下午該廳刑庭長端不棻會同熊檢察官開第五庭審理命提周開發朱子林葉阿虎徐榮德張妙揚徐來山潘根生王順金孫新一岳永生柳新濤等十一名提案研詰據周等同供寗波人或廣東人均在新濟輪船上爲火夫或爲水手爲時已久此次船中私藏違禁之烟土烟膏民等均不知悉嗣後訪聞係頭目混名大頭阿二所爲實與民等無干求鑒問官曰爾等旣不知情當時海關洋員與水巡捕到來破獲後何以情虚逃避直至下一班該輪返滬始將爾等拘案即此一端已可概見周等聲稱凡遇輪船到埠民等家室均在滬上故皆上岸歸家並非逃逸且關員前來抄去煙土烟膏時民等皆不知悉問官曰烟土早經禁絶來源已斷目下市中發現全爲爾等暗中得賄包運所致蓋因爾等私運較之他人爲易言念及此實堪痛恨檢察官亦起訴一切問官即諭辯論終結判周等十一名當庭分别釘鐐還押聽候宣判昨日午後端木刑庭長會同熊檢察官又開庭飭提周等到案以周開發等販運烟土罪業已成立判各監禁十個月又各科罰金五百元在逃之大頭阿二俟獲案後另行宣判 
[輪船上查獲烟土]  
　　神丸輪船昨由大連灣等處開駛來申内有俞洪者私帶烟土約十磅當爲水巡捕房探目何春生查獲人證押送捕房梅捕頭諭將烟土送關候燬俞送地方檢察廳由檢察官略詰一過判令收押候示 
[駛船代運私土之辯論]  
　　本埠怡和洋行某號拖駁小輪船上老大張榮與水手陳福生徐阿桃串黨代某土販私運值洋七千五百餘元之大土十五隻（計重四十二斤）被江海關洋員查悉報由水巡捕房梅捕頭派探何阿春協同巡江吏將張等三人與其同黨傳生才王喜妙林信宏朱金生王春泉等拘獲連同烟土一併解送公共公堂訊押等情已紀前報前日午後由捕將張等三人（傳等五人未） 
解）解廨復訊先由江海關代表律師上堂譯明前情並將查獲之烟土呈案請究繼由海關巡江吏投案證明上月二十五號晚十一名鐘時在太古碼頭附近查見兩人携帶是項烟土從被告輪船上登岸我即尾追該兩人棄土逃去我遂將土拾獲認明該輪烟囱紅色報告水巡捕房至翌日偕同包探查明該輪係怡和洋行之駁船云云又據更夫印度人上堂證明伊管門之處距離該小輪停泊地點相去百碼之數故烟囱亦能辨認確係紅色等語旋由怡和洋行管理該小輪之西人投稱深夜船上雖有燈光然辨認烟囱顔色亦屬不易云云質之被告張榮供稱該輪於二十四號停泊二十五號係冬至節我已回家並無代運私土之事並延律師到堂辯護向各見證逐一駁詰之下王襄讞以爲時已晚不及研訊遂商之英卓副領事判被告等還押候下禮拜一續訊核辦 
[官員沾染嗜好之嚴禁]  
　　江蘇齊省長昨發通令略謂鴉片之害盡人皆知現值厲行禁烟之際亟應上下一心痛除舊染以期咸與維新乃風聞在職人員中竟有嗜好未除公然吸食情事如果屬實非特有玷官箴抑且大干法紀若不嚴伸法令將禁烟要政視若具文尙復成何事體本省長嚴厲禁烟向抱積極主義特令所屬各機關督率所屬遵照此次令文爭自濯磨毋得稍有沾染如再玩忽從事一經發覺定即嚴予懲戒云 
[德華清理處控案兩則]  
　　本埠德華銀行清理處在公共公廨控德文報館不理欠洋六千三百五十四元七角一分由廨訊供等情已迭誌本報前日又經關讞員與英卓副領事傳訊即據原告代表律師上堂陳述案情請求判歸原告得直繼由被告德人到堂申訴堂上得供判歸原告勝訴並派原告代表穆安素接收該被告德文報館股本簿據又清理處控德商蜀赫洋行不理欠銀一萬五千兩一案前日亦經關卓兩君傳訊原告代表律師上堂陳明案情請追質之被告大班德人供認欠銀不諱因判被告照數還銀 
[舊曆年關之水陸防務]  
　　南市第一區警察署趙墨林署長現因時届陰曆年關防務吃緊是以每晚除親自出外查察各處崗警並調查各旅館客棧有無容留外來形跡可疑之人外復於昨日爲始每日午後起在本境各要道地點及錢業最多之處添派全班長警輪流巡邏直至天明五時後始行歸隊其十六舖輪埠各碼頭亦一律加派崗警實力巡護以保治安 
　　浦東三區警署警正亦以節届年關商家收取賬目携欵渡浦往來者較平日爲多深恐匪類乘問攫刦故於昨日會同洋涇楊家渡塘橋等各分駐所各派幹練長警在各渡口各要道輪流梭巡保護以安行旅 
　　江海關水巡捕房梅捕頭亦以年關伊邇浦江船隻載貨出入較爲增多深恐碼頭匪徒有擾亂行旅情事故於昨日起通飭中西探捕駕駛巡江小輪往來游弋以資保衛 
[盜犯協解浙省訊辦]  
　　松滬護軍使署前據公共公廨解送到署之盜犯張阿三一名現因該犯前在浙省亦有要案牽涉故由浙省楊督軍來電請將該盜張阿三解浙訊辦盧護軍使接電後除知由公廨派令九十八號西探曁十五號華探各一員來署協解外昨特派撥馬弁王恩培協同該二探將張阿三及手槍子彈等件於昨日午後三時押乘火車解杭歸案訊辦 
[協緝陜西濳逃之軍官]  
　　陜西第二混成旅第三團第一營營長張守經第二營營長宋麟圖均因棄職潛逃經該旅長報部通緝在案松滬盧護軍使接陸軍部咨文後已通令駐滬軍警各機關一體協緝 
[派艦運煤濟用]  
　　海軍司令公署昨接海軍部令略謂近據軍需司呈稱現在各艦隊艦艇待煤燃用應即派艦開赴秦皇島裝運來滬分發各艦艇應用等因藍總司令已飭派靖安軍艦準備開駛前往裝運分發應用矣 
[請遷張華浜站之拒却]  
　　滬寗杭甬兩路管理局局長任小山前據寳山縣殷行鄉張家宅陸家宅陳家宅等處公民來呈略稱滬淞鐵路張華浜一站地點不宜乘客均感不便緣在該路上車者均由殷行鄉張家宅陸家宅陳家宅而來下車者所往之目的地亦然以上諸處均在張華浜站之東南沿依周塘而行者查張華浜本有枝路通至鐵路廠門兹求兩便之法可否將枝路作爲幹道張華浜票站移至外國墳山之南偏以便乘客云云任局長當經據函轉飭該路洋總管兼總工程師克禮阿君詳細調查現經克禮阿君查得滬淞段原有幹路所以改爲枝路者係爲整理路線便利工廠以及整理屯貨場起見本屬改良之法今若將現有枝路改爲幹路則不獨恢復原狀且將現有之幹路亦須棄置一段長約一英里有奇且查殷行等鄉在張華浜站之東南乘客至站多行之路不過約二百碼之長若此而謂太長如或遷站之後張華浜西南各鄉亦將因距站較遠而有言矣故遷站一節未能照辦云云任局長即據查復情形批飭遵照 
[楊晟亦請保存明倫堂]  
　　楊小川昨致廣州岑春暄伍廷芳南甯陸榮廷電云蓋聞治國者必先培國本治民者必先得民心近聞吾粤市政公所因闢馬路擬將明倫堂孝弟祠拆毁查文明各國於古跡尙多保存况明倫堂所以重倫紀正人心敦風俗培國本也今才世風陵替綱紀蕩然憂時論世之士以爲吾國之患不在兵戈水旱之侵尋而在世道人心之衰落兵戈水旱之患在一時世道人心之患在百世當此風頽俗壞之秋培護維持且將弗及倘並此明倫堂孝弟祠亦復拆毁裂檢墮常官爲先導爲患不可勝言自此議發生粤東士庶駭汗旁皇各省人民紛相訾議咸懼毁倫傷敎禍將無日我公德望薄海欽承幸賴植紀扶綱迅商地方長官飭市政公所將路線略移或沿文明門城牆至大東門即以城基爲馬路旣可使東關一帶化爲繁盛而大東門又得與惠愛街馬路 
 
 

Page 11

 
 
幹線啣接似此市政旣興倫常風化亦資維護所謂培國本者此也又查市政公所所擬拆城圈用宅地章程内開查省城牆脚原屬官地自應無庸補給地價云云而據鄉人紛相告訴僉謂升科納税即由官荒變爲民業所有附城舖屋皆用相當價值購買而來且多是繼承祖父之産官廳旣久已徵收其税而准予印契管業卽爲承認爲完全民産之特證等語查附城各户多貧苦之家生斯食斯一旦盡取其居不給地價舉家失業何以爲生市政固當振興民情亦宜俯恤尙祈商請地方長官查核所有應行遷拆各户照給地價優恤遷費蓋馬路旣闢地值必增即體恤從優在公家亦無所損俾貧民雖於遷徙之餘得免流離之慘其城基地址已敷馬路之用者不宜多拆民房以免騷擾所謂得民心者此也晨養病滬上閉門謝客久已不聞世事特以倫常國本所關不敢不披瀝上陳國本存亡民心散聚惟公一舉措間耳楊　禡 
[新任審廳長來滬]  
　　新任上海地方審判廳長張允桐係寳山縣知事張元高之弟於昨日由京到滬庽某處住宅聞此次來滬並不即行接任視事 
[貨船相撞之慘劇]  
　　娊帮船户章全林前日由某客令赴浦東裝載不麥來申行至六里橋相近之浦面時適大雨天氣昏暗對面糢糊不能辨認詎有俞祥　之花衣船順潮駛來與章船相撞致章妻某氏失足落浦風狂浪急一時不能撈救當即溺斃章船則船頭受傷俞船則左舷亦受重傷昨日章等到滬後大起交涉俞以已船傷勢在舷章船傷勢在頭顯見曲在於章而章因妻遭慘死亦不相下擬俟撈獲屍身控訴法庭現已雇船開往失事處用滚鈎打撈尸身再行解决云 
學校消息三則 
[職業學校]  
　　中華職業學校聞辦以來已近半載學生已達九十餘人各科工塲如鐵工木工鈕扣各塲均已佈置完畢學生出品如鐵工中之窗揷鉸鏈等木工中之課堂桌椅等鈕扣中之軍衣鈕撳皮鞋鈕等均已銷售於市惟　瑯一科尙未正式實習近聞鐵工塲又復添購大形機械另建合式工塲以備明年製造各種機件專注意於營業方面至學生方面則組有自治會仿照美國學校都市製辦法合全校生徒組織爲職業市市中有市長及各部職員均由學生選舉之其中有裁判一部糾察同學之過失起訴於法庭得由裁判部職員公决處分之其他若衛生部消防部園藝部音樂部半年成績均甚優美各地人士到校參觀者頗不乏人對於自治會之辦法類多稱道亦欲索取章程以使仿辦現聞該校於陽曆一月二十六日舉行休業禮二月八日開學云 
[尙新學校]  
　　少年宣講團對於社會敎育外尤重學校敎育附設尙新國民學校於滬西靜安寺路武陵坊主任顧西眷教員吳桐初張良仁等兹已於昨日（二十三）舉行寒假定二月十日開學聞校舍不敷春季開學時尙須推廣云 
[同岑小學]  
　　九畝地同岑小學於前日行寒假式已誌前報兹悉是日舉行畢業優等生計張烈文周兆璋數生於下午一時開會首由校長林稚周佈告次由敎員林雨琴洪賡揚等致訓詞後由學生表演學藝至四時許散會 
[基督敎會紀事兩則]  
　　美國監理公會來華傳道已届百載舊歲冬月在蘇州東吳大學開第三十三次年會時中華各連環人員發起五年之内華人傳道事業認爲完全自養自治自立以作慶祝之紀念本埠慕爾堂兹於本禮拜日（念六號）午前十一時開特别演説會請湖州海島堂司鐸江長川牧師演説百年大會與本敎會之關係並請蘇州連環司李仲覃牧師講信徒對於百年大會之本分 
本埠基督徒以世界和平國内安寗際此一元始復萬象更新特定於舊曆正月初二初三初四午後三時假座麥家園天安堂舉行聯合奮興大會二天國内和平祈禱大會一天訂請滬江大學校董景安牧師青年全國協會范子美君演講奮興之要素業於日内通告各同志以便預會 
[煙酒公賣分局長晋京]  
　　江蘇第二區烟酒公賣分局長李碧澄刻有要務急欲晋京是以呈明省局長彭淵怐並舉薦現爲省局總　查前二區分局長羅煥章代理局務以便即速起程兹經彭省局長批准指令到避後李局長即行交卸羅代局遂於今日接差視事聞該局内部各司員並不更動俱照舊供職云 
[再誌徵收烟酒牌照税之波折]  
　　上崇川太嘉寳六邑烟酒牌照税本年由商人陳傑承辦已記前報前日該商至四區三分所聲稱是項捐税上年由顧元基與在局辦事人等合夥包認故前日在王家毛一帶開始徵收若輩竟敢串出多人阻撓覇持兹來眞茹開徵請撥派長警協助以妨衝突等情當經署員藍祝三傳到該處地保詢悉八年份上届牌照税已被舊商冒收去多户因之新商陳傑未曾開收當即拋情呈報二區局長李崇鑾一而電呈江蘇督軍省長曁財政廳省公賣局北京烟酒公賣督辦處澈查嚴究其文云竊商人陳傑於七年十二月二十八日奉江蘇全省烟酒公賣局長彭第二區分局長李委辦八年一二兩期二區烟酒牌照税主任遵繳保證金三千元領取收證照章開辦在案兹因舊商忽將八年份之税銀向各烟酒號强行收捐數逾其半如此辦法誰任其責現已查有收捐證據曾向李分局長質問一味含糊該局長旣委商人徵收何不將舊商及早撤銷以致政出兩歧徵收大有窒礙政令形同兒戲且上崇川太嘉寳六縣各分徵處早經開辦損失有數千元之譜現因李分局長不日交卸離滬商人依違兩難爲特禀陳請迅澈查飭令該局長於未交卸前速將舊商强徵捐銀如數繳還並將舊商立予數銷以一政令而歸一手經徵云云 
[丁義興在滬設立批發處]  
　　浙江嘉善楓涇鎭聖堂橋塊丁義興號開設已百有餘年所製丁蹄（因係丁姓秘製俗呼丁蹄）蹄筋葱鴨野味等烹飪適宜久已膾炙人口載入志書歷來行銷各省及南洋羣島近又購置機器製造各種罐頭食品如丁蹄蹄筋湖葱鴨禾花雀紅燒牛羊肉栗子鷄肉等向在滬杭鐵路楓涇嘉興及松江各車站派役負販（各車站販役均穿藍色號衣於右肩上用紅線繡成楓涇丁義興丁蹄蹄筋字樣）兹又於本埠英租界大馬路盆湯衖西老大房北號設立批發處以廣營業云 
[張裕釀酒公司宴客]  
　　烟台張裕釀酒公司在本埠南京路直隷路角自建總發行所業於去臘落成開幕已誌前報兹因該公司主任張劍豪由京來滬故於前昨二晚假大東東亞兩旅社歡讌本埠各界到者二百數十人席間由張劍豪致歡迎詞及述公司營業進步之情形仍希各界爲挽回利權與以提携並述及公賣局之苛征非政府所以提倡實業之道云云次王一亭温欽甫馮叔鸞崔通約馮少山邵仲輝魏小圃謝復初李菊生沈仲禮貝潤生許建屏余魯卿等相繼致答詞大致不外張裕公司之酒無絲毫洋貨攙雜其間完全國貨當之無愧色且吸收西洋之文明融化而運用之資本雖出一姓而採用公司制度可爲商界模範云云觥籌交錯直至十時始盡歡而散 
[警廳招領男孩]  
　　江蘇淞滬警察廳昨發招領傳單云本廳今收有男孩一口將姓名等項開列於後仰該親屬速來認領切勿自誤計開（姓名）馬宗才（年歲）十三（住址）川沙牌樓橋人（迷失地點）城隍廟（迷失月日）本月二十夜八時（到廳月日）二十三日（留置處所）本廳（親屬姓名）父馬潤生母趙氏（其他供述）父在烟台開茶食店現同母親來上海到城隍廟因買物出廟門失散有姑母不知住在垃圾橋或偷鷄橋等語本擬送該孩登輪回家因該孩云家中銷門無人恐父母均在上海故特登報聲明存廳候領并專函遞伊家中矣 
[偵獲三年前走失之女孩]  
　　南市王家碼頭汪姓家於民國三年間走失女孩一口年十三歲當時尋覓無跡今歲有人報告汪姓言女孩被三年前乳傭宋氏所拐現匿青浦縣署隔壁云汪姓即派人前往秘密偵查屬實不動聲色仍回滬上至救濟會報告派偵探長趙舟青往青浦在縣署隔壁拘獲拐婦宋氏（即阿大）及被拐女孩汪海玉送請青浦縣先行收押回滬向地方檢察廳請公文提解回申核辦 
[僞造塘工劵犯解送檢廳]  
　　僞造浙江蕭紹塘工劵在市行使之孫蘭如經法公堂訊明懲辦期滿引渡淞滬警察廳訊供收押候緝同黨再辦在案兹悉孫之羽黨早經逃逸是以警廳於昨備文將孫並僞劵四張押送地方廳由檢察官預審之下判孫收押候究僞劵存案 
[拐匪當場追獲]  
　　小西門外大興街同興里婦人周徐氏家六歲男孩小郭子昨晨在門前游玩忽有拐匪焦于高上前將孩誘拐而逸當經該氏覺察鳴警追獲一併拘送二區警署轉送地方檢察廳訊辦 
[省委調查押店互控案]  
　　本埠押店業自奉省令改爲三等公典並頒發木榜規條後有鼎豐同和兩家在省道縣各署互控結訟經年久未解决近同和押典替主鄭　記忽請縣商會轉呈省公署陳明願照奉頒規條改爲按月二分取息經齊省長指令上海縣知事略謂該兩押典纒訟已久其爭訟原因一由鼎豐控同和地點不符頂替朦混一由同和控鼎豐違章取息乃同和現忽减息營業顯有取巧行爲仰即會同商會詳細查明據實呈復以憑核辦沈知事正在函致商會調查間適齊省長特派專員龍曜樞來滬會同道縣澈查眞相以憑嚴行取締該專員到滬後暫寓北市某旅館昨日已赴縣公署晤商沈知事檢查此案卷宗云 
[影戲院定期開幕]  
　　海寗路愛倫影戲院今夏因事停演兹已重新改組請准工部局大加修葺定名愛國影戲院並建告石級步梯添置西式座椅定夏曆元旦開幕並向歐洲定製大部長片多集届期連續開映云 
[兩汽車相撞]  
　　昨日（二十四日）下午三時許有五六八號汽車自四馬路之東直向西駛行經由東路口適有六○七號汽車自麥家圈向北駛出一時不及避讓因之互撞五六八號汽車右部撞壞轉偏時又與該路口之自來水亭相碰更加傷重而六○七號汽車及傷車前電燈於是爭持不下互扭至該管捕房而去 
[竊賊請在拘留所過年]  
　　南市第一區警署趙署長現因陰曆年關循例派警在十六舖等處查拿竊匪解署拘留至明年元宵後開釋故連日已獲到五十餘人分别管押並加派巡長在押所前輪流查察不准在内喧譁如有患病者一俟騐看確實方准函送新普育堂或紅十字會南市醫院分别醫治醫愈後仍行帶回收禁以昭鄭重 
[欠房租限期還清]  
　　劉玉廷昨至法公堂控稱商人前將房産一幢租與石榕夫沈桂山兩人開設茶肆言明五年爲期迄今被石等陸續虧欠房租洋一百四十四元向索不付請求訊追詰之石榕夫供認與劉訂立合同惟劉不應在貼鄰另設茶肆以致生意均被攬去故商人於五月二十日將店遷去並通知原告有信函可證惟前與劉訂立合同時商人有保證金洋一百元交與原告故此所欠之租洋及合同證據均未交還是實原告又稱此項房屋商人向王榮記租下亦訂有合同付有保證金期限未滿不能交還至於被告隔壁之茶館商人略有股份是實中西官以被告欠租屬實判退去限七天如數還清 
[債權人互控之辯論]  
　　鴻裕兆豐正和等前被振康祥五金號主徐永春倒欠往來欵項閉歇經各債權人報捕後拘獲該號司賬傳子增解經法公堂判着交保候訊在案昨又傳訊先據鴻裕延達商律師聲稱前由鴻裕莊交出之一千五百二十兩之欵由英公廨判交兆豐取去敝律師甚爲反對惟此銀理應交出公攤因英公廨未知振康祥倒閉故此判交兆豐莊收取實在振康祥早已破産請求堂上准予將此銀着兆豐交出公攤云云兆豐莊延巴和律師稱現原告律師應將中國是否有此項定規呈明堂上原告禀詞上稱有定期止付此項債務對於法律不能發生效力且兆豐莊前具禀英公廨時言明振康祥已經破産云云繼由原被律師互辯良久中西讞員判退去候覆訊核奪 
[控訴誘拐女兒三誌]  
　　住居虹口鄧脱路之紹興婦人徐王氏指控張劉氏鈕孟氏將伊女兒徐阿秋誘拐藏匿一案由廨訊據被告供稱阿秋與同鄉人俞成增姘識懷孕偕逃回籍等語因判兩被告交保候移提人證到堂再核在案兹經公堂備文派探帶同張劉氏前往紹興將徐女與俞一併移提來滬昨晨解送公共公堂謂示經張襄讞會同英包副領事訊據包探譚鳳池上堂禀明移提情形堂上以本案係由美領陪審因判俞與徐女分别押候美領堂期解究 
[女工口角之薄懲]  
　　浦東陸家嘴日華紗廠昨有女工多人不知因何起釁在廠内互相口角用武該廠經理深恐釀成罷工風潮當將滋事之女工紀顧氏唐顧氏張　寳席喬氏等拘解三區警署請究經會警正略詰之下姑念若輩無知女流判各拘留三日以儆 
[渡客失足溺斃]  
　　前日午後有鄉民某甲者年約二十餘歲由浦東其昌棧碼頭乘坐渡船渡浦駛至中流某甲偶不經心失足落水溺斃屍首沉没無蹤直至昨日始行撈獲由屍屬到塲收殮所有收殮費及衣棺等項聞由渡夫張松濤擔認云 
[控告串放白鴿]  
　　江北小工王玉思日前憑郁連方周　牛二人説合娶同鄉吳沈氏之媳卞氏爲室共出身價及酬媒洋六十餘元詎爲日未幾卞氏即乘機席捲所有而遁昨王將郁周二人連同沈氏併扭至四區控告串放白鴿當經張署長預訊一過命送司法科究辦 
[公共公廨竊案三則]  
　　積竊甬人張阿玉先後行竊茂海路五十一號居人蔣阿二鄧脱路二十八號錢興法西華德路三百七十八號戎金有培克而路一千四百七十一號任金生等衣物被包探楊阿泉查獲昨晨解送公共公堂經中西官訊供明確以張怙惡不悛判押西牢三年期滿再逐出租界 
　　僑居北蘇州路三十號洋房之某西人指控侍者虞紀根出店華大起串竊鈔票洋三十五元一案由捕將兩被告拘解公堂訊判押候查明再核在案昨晨又經捕房將虞華兩人解廨請究經中西官訊供互推以虞責有攸歸判押三禮拜以儆華無干開釋 
　　江北人鮑大紅子因在密勒路二百三十六號門牌居婦范王氏家竊取值洋數百元之綢皮衣金飾等物携贓至海寗路圖質被包探查獲昨晨由捕傳同失主將鮑拘解公堂請究經中西官訊實判鮑押西牢半年期滿逐出租界 
縣署批示四則 
[華硯香呈爲串保拖延求恩迅予提案押追由]  
　　此案已據談鶴甫徐象卿呈稱談鶴甫欠欵將陳　芹之蘆灘地抵押業已付欵贖回山該民收請據可證徐象卿之欠欵將徐重岩户田單三紙立契抵押載明半年爲期如到期不贖任憑管業等語是該民並無損失田價之事毋得纒訟 
[張勝華呈爲失去投税收證請求給契由]  
　　該民持契投税由契税處先給收證據稱收證遺失着投知原處官契之鄉經董具函證明將原契發由經董轉給着即知照 
[盧紹奎呈爲請領父柩歸葬懇恩給領由]  
　　盧　盧喬即盧允喬前囚患病由新普育堂醫治無效在堂病故據稱棺柩由同仁輔元堂厝於冡地着赴同仁輔元堂請領可也 
[包炳生包桂林包裕宗呈爲黏串繪圖環求恩賜補給印論以憑執業由]  
　　如呈給諭此批附件存諭發 
[謝嶒]  
　　昨承省年中國學會惠贈國體與青年一册又中華測給公會贈第一期測繪學報一册又南洋兄弟烟草公司送日曆劵一紙月份牌劵四紙大喜牌香烟兩罐書此併謝 
來件 
[駁金業全體對於上海交易所主張分辦意見書書（四續]  
　　（上海交易所發起人盛丕華） 
　　（四）合辦得以重資聘請專家於經營規劃之餘爲造就人才之預備將來别埠組織亦可取材於此中國交易所之發達可以預期而分辦則無此希望觀乎此多種合辦較分辦爲有利固瞭如指掌矣而金業獨於發起時主張合辦忽又主張分辦者果何爲乎吾思之吾得思之始恍然於其用意固在根本反對交易所之成立也所謂分辦其名而不欲辦者其實也綜觀其全篇所持之論多爲辦與不辦之問題而非多種合辦與分辦之問題其初時共同主張合辦者激於一時之愛國心迨至五分鑛已過念及交易所成立後其不規則之逾量交易將受限制也天良途汨没無餘而急思破壞交易所之策徒以交易所爲法令所許　居發起人之列未便出爾反爾阻止不辦於是鼓其簧説主張各業分辦使上海交易所破裂解散以靳達其目的故一則曰以少數商業中人發起創辦交易所時是否果能代表多數同業仝體之眞意再則曰其權力能否致各商帮全體盡入於交易所曰　不責威素有經騐各商帮分類逐漸試辦曰應將現有定期買賣之業著其趕即自行籌辦待日後再有期貨交易發達之業隨時續辦曰經紀人設額有限曰理事之財産能否保證其信用云云均無異謂交易辦理之困難不如不辦之爲愈也而其荒謬尤甚者莫若第八叚實屬有意唆使將來之經紀人不必遵守章程以爲擾亂商業之地步鳴呼司馬昭之心路人皆見矣最後且以投入取引所相恐嚇益見其　鼠之技窮也吾書至此復憶及發起上海交易所時施君善畦與虞君洽卿言金業中已有數人投入取引所若再不辦恐難挽回云云然則今日主張分辦者其即當日投入取引所之人乎吾閲取引所經紀人名單金業中有一人焉殆即其所謂抵制日人之無上妙策歟吾不得而知之矣此次發起上海交易所者無非發達經濟挽回國權起見吾人固極不願自起爭論貽笑外人是以對於施君呈部之文及金業公會開會紀事等發表頗有微詞侵及各發起人均忍而不較方冀彼輩一旦猛省痛改前非回復初衷仍歸合辦詎意寛至迷而不悟復以　謬絶倫之意見書披露報端若再不加糾正實無以對熱心贊助之股東用敢不揣測陋據理以　之尙希高明賜以指正尤所歡迎（完） 
來函 
[方理中等致彭允彞書]  
　　靜仁先生大鑒前聞軍府委任先生代表湘民出席和會方慶得人乃昨見報載有某某等意存破壞設詞反對誠不知其何所爲而云然竊念先生行誼理中等素所深悉年來奔走和平用心尤苦尙冀終始如一不屈不撓又安大局造福桑梓在此一舉幸毋爲風説所摇曷勝盼禱順頌偉安方理中周振亞李實嚴吳蔭園姜欽伯陳任恭萬鵾程再斗瞻温方　嚴傑袁　等百十九人同啓一月二十四日 
雜評二 
[在歐華工問題（邠）]  
　　我國對德宣戰以來所以直接盡參戰之義務者厥惟赴歐之二十萬華工我國人民之衆甲於世界當友邦人力缺乏時移我所有餘以濟其所不足固其分也 
　　華工赴歐而後其能力如何效果如何與夫歐人之待遇之者如何稱許之者如何詳諸報紙顯諸圖畫者我人一爲回憶恍如昨日事然歐戰甫止而此二十萬之華工已累人疾首蹙頞成爲至難處置之問題不將以盡我義務者貽累友邦乎抑或戰時爲要需而平時爲疣贅乎 
　　華工之如何前往如何工作如何遣回爲華工與招工者之契約關係當不待有參加解决者苟爲我人所派遣則我人自當謀處置之方英美之撤兵不聞重勞友邦也 
　　我人於是得大敎訓曰民度不高即遭遇時機仍難有所獲然欲促進民度恐非臨時倉猝間事也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
慨時詩 
[雪] [  蠖時]  
　　朔風連日勁相催散出天花點翠苔遍地琢成銀世界普天裝就玉樓臺灞橋風景宜飛絮梁苑寒香好放梅短潤長溪都墨色賞心且酌禦寒杯 
　　一夜西風送曉寒欲尋梅蕚怯衣單無聲宛似輕羅疊有影曾同落絮　皎潔不須明月映光芒惟共白雲漫花飛六出豐年兆把酒吟詩興未闌 
老申報 
[背娘舅（見光緒元年五月初五日）]  
　　吳俗有背娘舅之説不知始自何人且何所命養　皆乘人於不及防之際而以繩繫其喉令其無從喊呌以　奪其錢財者也不料此風日下金陵亦有之如昨初六日晚　機房某翁之事是已蓋某翁以織緞機爲業是日因在新橋之桐鳳茶館摇會摇得錢五十千文其錢俱係店票故不難卷而懷之當晚會酒飯罷大衆俱散翁亦提燈同去是時翁已微醉正行至驍騎營地方本極僻靜忽有三人從後面走來翁固不防及至身後頓覺黑影一道頸際便有一繩正待喊救而咽喉已被絞住不能出聲急用手瓜而兩人上前將手握住一人以背合背將翁負起怱怱走去自此以後翁亦昏暈不知人事及至醒來莫辨身在何處但聞更鼓遠擊料知腰間錢票勢必攫去因借星光之下約略向有燈處行及至燈光漸近則更夫持柝夜巡也因呼之至且告以故遂令其送伊回去抵家後妻子始知其險被勒死也旣惜其破財又幸其復生故寢其事而不報官請緝然而此風亦鳥可長耶 
新拾遺 
[寳玥夫人之懿範（下）] [  幾敏]  
　　如某鉅公者固屬憂時愛國者流在我國上流社會中已若鳳毛麟角之不可多得當此公道出美京時顧使及夫人循例欵宴席間此於發間頗多一若中國海外貿易不振之由或有爲美京駐使所未盡悉者故欲發問以相質也顧使答言滔滔不絶已足使某公中心悦服不意顧使之言甫畢夫人復以一言還質之某公曰公過紐約亦曾往游華拿美蓋Wanamake之分部大店乎（分部大店英文爲Depnrtinent　Store上海之永安先施兩大店即其縮小之模型也）某公曰曾見之夫人復曰曾一覘其華磁之陳列品乎某公茫然不知所答夫人從容言曰華拿美蓋之分部大唐所售貨品色色俱備小自一針之微大至一輛汽車之鉅莫不可向此店求之而此店出品之最足令人注目者厥爲特别仿造之中國大磁店主專員赴華搜集中國磁品甚多並特聘某美術家就古磁器所有花色一一加以慕寫製成依樣葫蘆轉瞬行銷全美雜之中國古磁中實足以亂楮葉而令人有目迷五色之感我中國之譯名美文則Clitna也英文之稱磁器則曰Chinawaer是在我華固不啻以磁名國者而竟不能挽此狂瀾寗非大可惜耶某公聞言欣然若有所得夫人復曰曩遊英京倫敦至各分部大店莫不有某國茶亭購物者不名一錢莫不可以優遊茗　并可得某國名茶一包爲贈品某國之所謂名茶者固由我華産與錫蘭産擔雜而成者也某公問曰某國如此安能得利恐不免有鉅大之虧耗矣夫人曰誠然虧耗總額據去年統計所得數且不資然某國此舉政府實加以資助無形之中已漸令人人心目間印有某國名茶之數字矣某公凝神諦聽佩慰不可名狀蓋某公亦中國之有心人也而夫人應對之佳於兹更足以見其一斑矣 
常識 
[冰與黴菌] [  叔豪譯]  
　　世俗謂水冷至冰點以下則以其中可佈之黴菌立即滅絶此實未可信也蓋尋常流水固多可危即堅冰之中亦不免藏垢納污自十八世紀以來德國大學敎授桑代孫氏姑實騐冰之果能殺黴菌與否騐得清潔之自然冰非但無撲殺黴菌之能且自其中尙可採取菌種以供製造酵母之用自是以後實騐此事者遂愈衆厥洲黴菌學界開一新紀元弗立希氏更用腐敗之水使之在百度表零下八十七度至若干小時後仍未見其能撲殺黴菌也然弗氏係用污水故其結論猶或爲人所能測若桑氏之結論則殊出人意表後此許多之實騐家其結論亦與桑氏無異一八八四年美國博物學會開會於斐拉德斐大學校授賴易狄氏謂清潔之冰融解成水其中仍有各種微蟲畢德與楊恩以前者騐得之結果爲未能滿意乃取冰中常有之黴菌多種蓄於百度表零下七十至百三十度之間俟至百八十小時後此多種黴菌仍活潑如故高華紀氏採集六十種之自然冰而試騐之其中無一能制死黴菌者每立方生的米突之冰水（約二十滴）中舍有十頭乃至一千頭之黴菌弗蘭格氏與海洛德氏取柏林市人飲用之冰騐之其含黴菌最多者每立方生的米突中有黴菌二萬五千頭一八八八年柏露籐氏取紐約赫德森河之冰騐之加以種種方法而知其中多數之黴菌雖有數種因冷而死然皆抵抗力薄弱之黴菌無害於人者也其中致病之菌則其抵抗力之强有足令人失驚者例如窒扶斯之桿狀菌蟄居冰中四閲月尙能自由生活此後麥飛騰氏復採取菌種以較前更低之温度試騐之所採集者有窒扶斯菌實布的里亞菌虎列刺菌及安答刺克斯（癰疽）菌等先蓄於液體空氣内冷至百度表零下百九十度繼乃蓄於液體輕氣冷至百度表零下二百五十度其結論則謂病菌在低温度中於其生活力毫無所損或僅小變其搆造之形態而已瑞丁班氏又取結核菌蓄液體空氣中使受百度表零下九十度間自六小時以至六來復其生活狀態與蓄於未冰之水中者無異裴來博士在巴多瓦大學蓄諸桿狀菌於液體空氣中冷之使冰則知病菌在冰中與在水中異者僅在其不繁殖耳然冰曁溶解仍繁殖不已以彌補曩缺故吾人當知水若不潔則凍結爲冰時仍屬不潔水中若有病菌則其在冰中仍然生存貽害如故豈可不加之意乎 
雜錄 
[紀美國女優傷耳趣譚] [  許涵英迻譯]  
　　（見一月二號大陸報） 
　　美國女優比維雅麗基者近年美國著名之麗人也論者恒以神女稱之則其風華婉媚傾倒十時之概亦可想而知矣前月二十六號於紐約市中忽遭自動車擦傷之險左耳破血左足踝際亦血殷羅襪焉嗣該女伶對於自動車主要求損害賠償金額二萬元始克結局刻有美京某新聞記者關於斯節特訪該女伶質問之云卿不幸傷耳故要求二萬元之償金倘不幸傷及鼻頰唇齒等處將更要求何額耶該女伶莞然答云儂此次耳部所受之傷痕不過暫時即可望痊故僅要求如許耳設使此傷水久不痊則或將要求賠償金爲二十萬元亦未可定也婦人兩耳素來多隠於雲鬢以内尙非重要部分較毛髮目頰鼻唇等處顯然可觀者猶屬微末苟傷及斯等部分則殆矣故婦人第一愛護者厥惟頭上如雲之髮假使髮毛虧損總少亦須要求償金二萬五千元面部最重要者惟鼻倘傷及鼻際則鼻要求二十萬元不止儂此次受傷之踝部不過出血而已故不須賠償苟傷而成跛足焉則六萬元之要求竊料亦屬正當手續也儂輩婦人最貴者首推唇齒實尤較毛髮爲重若唇際損破而接吻之價值失矣堂堂鬚眉丈夫孰肯與缺唇齒之女子接吻乎故如儂輩唇際受傷殆勿論如何巨額金錢亦不能償補矣秃頭婦人與缺齒老嫗均屬美顔之極重遺憾儂若傷及齒牙當要求二百萬元之償金矣如前所述傷及髮部旣要求二萬五千元矣若不幸傷及頭腦惟要求二千元即爲滿足何言之蓋婦人外表實重於内部也腦髓强健不過推爲賢明婦人然使顔面醜惡不堪縱性質賢明竊恐人將見而却走耳與其尊重腦髓仍不若愛護頭皮世間不爱美麗惟希賢德之婦人儂聞其語究未覩其人也云云 
小説 
[社會小説青年鑑（六）] [  載英國小説雜誌（君玉譯）]  
　　曰然曰然則君於此時適予臥室佯臥予榻予則往告夫人謂君忽膺疾痛夫人得耗果請裴斐爾醫生至者下走當有以對付綜言之今日承丈光寵又以私衷相示丈果畀下走以全權則下走無不爲丈盡力决不僨事老人曰此着佳也君告梅麗之後梅麗果愛吾者當必面有憂色手足無措如其然者足下當舉實以告毋使憂傷然此一層吾實妄想蓋梅麗决不愛予矣足下當知梅麗邇來視予實如仇敵方且利吾之死以爲快耳方予二人磋商時夫人方在隔室鍱踐不已而予入室之時視其暴躁之狀有類檻中之獸蓋急待予消息也予旣入即語之曰夫人汝知尊夫宓爾培先生忽膺疾乎厥勢頗重汝所謂無害之催眠劑其中究爲何物藥性乃猛烈至此其無害乎夫人聞語悄然面目又復冷雋乃逾冰霜而昂然之氣概則又儼如神聖而與日間嬌怯之狀判若兩人旣而以目視予曰泰拉先生汝何言其夢囈乎儂甚不解汝所謂催眠劑者果孰使汝飲之予聞語大詫亟曰汝於今日下午在汝府上授吾之瓶非耶果無害者則汝此時即可往省而母毋俟其醒也予且語且偎夫人之身詎夫人遽正其色曰儂母死久矣何嘗更有母且儂未嘗以藥瓶授汝汝乃背儂之而竟酖吾夫耶惟汝無故乃酖吾夫意固何居豈癎發耶予至是始悟其奸竊幸未墮其術否則一經如法泡製直將身蹈刑章雖有百喙亦無以自辨矣嗟夫諺有之婦人之毒豈欺我哉惟夫人以爲老人已將死去故莊其容曰病已亟爭辨又何益不如以電話請裴斐爾醫生至或有救藥予頷首竊念老人之病如何彼裴斐爾醫生自當知之因導夫人至電話室電機甫接而聽者已發回聲無待少竢予知彼二人實已預先接洽且勞裴斐爾醫生待於電話機畔者久矣夫人則自電話機中謂裴斐爾曰今以蘭司德赴泰拉先生之宴怱而膺疾勢頗沈重儂固怯者猶未至病人處一視今請泰拉先生侍病人專俟君至幸弗濡滯予聞夫人此時不入病室胸中爲之一寛俟夫人語旣即移一椅語之曰夫人盍坐此以待醫生看護病人之責吾當任之語至怱驟故示慌促之色俾使夫人弗疑言次即赴予寢室時老人方昂其首以待予至見予入亟曰事如何矣梅麗何以不至予不即對旣扃其户始曰丈之疑團今已證實凡丈所言初非懸測惟其詳情吾尙無暇告君設有意外事丈但弗詫可也今夫人已請裴斐爾醫生至丈且仰臥榻上閉而目僵而身僞爲已死惟予與裴斐爾醫生談話之時足使君發噱君其忍聽須臾毋縱笑出聲讀者當知蓋予此時實已志决念定故敢力告奮勇惟予初意志在拯救夫人而今直反其道行之是則予初料所不及亦爲夫人所不及料者也惟當予前實有兩人爲敵一爲狠毒之婦人一爲凶惡之醫生蓋此藥瓶必爲裴斐爾醫生所授面殺人之罪則將卸罪於無辜这一人是其手段之辣概可知矣然則予與此兩人對壘亦正一大難事也然彼兩人心中則方以爲予已墮其陷阱之中矣 
[自由談之自由談] [  不冷]  
　　舊曆新年又將至矣一般人士其重視有甚於新曆之新年者蓋一爲商界上之習慣不能遽改金錢出入人人不能逃也又其一爲社會上各種之習慣如送年送竈等事新歷新年所無者故彼則冷淡而此甚煊閙也 
 
 

Page 15

 
 
   
 
 

Page 16

 
 
   
 
