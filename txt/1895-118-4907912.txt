# 1895 - 118 - 4907912

 

Page 1

 
 
[新印直省闈墨出售] [  圖書集成局啓]  
　　本科各直省闈墨爲長沙李荔邨先生鑒定其中琳琅珠玉無美不臻風會所趨自見蒸蒸日上謔揣摩家之秘笈本局用新鉛字排印卽日出書　墨精良狡警祥細足供海内文人賞鑒每部碼洋一角八分諸君如欲先覩爲快請向本埠三馬路申報舘申昌書畫室及各處售報人購取可也 
[新印江蘇全省計里簡明圖] [  三馬路申昌啓]  
　　倭人窺伺海州後關心時事者悉欲購江蘇全省輿圖考求形勢爲各海口守禦之計現雖和議已睚停妥然防範不得不嚴舊圖略而不詳今本局新印精細之圖外加考說二千餘言沿海地形及里程遠近無不縷析條分洵足爲地輿家之一助每幅碼洋三角如欲購者至三馬路申昌及各　坊選購可也 
[論中日和議未必能成]  
　　人心静極思動動極思静亦天地自然之氣機時局變遷之大概也苟不能動而迫之使動動必有誤於前者動之機未發也不欲静而阻之使静静必有悔於後者静之心未安也當倭人開釁以來喪師失地雖將帥之不才士卒之不力内外人心之不一亦動之機未發耳朝廷以民生爲念遣使議和非眞懼倭之不敵也倭人乃藐視中國要挾多端傳相雖皆俯從其請議定草約倭主亦已蓋印然必俟我皇上用寶之後大局方定若未經用寶之時倘有變端則和議之成尚未可必也前接倫敦電語謂駐紥日本之法德俄三國欽使行文日廷不准中國土地讓與日本似找以土地與敵與鄰國毫無干涉不知孰是孰非自存公論若德法俄三國出爲公斷中國亦難有自主之勢在倭人已定草約若不割地必致决裂三國公使旣有此論未必卽肯袖手旁觀此和議之未必能成者一也京中來電云現有武臣中之志切同仇者皆願戰而不願和臺諫多人各繕封章上陳黼座咸以傳相不應吝出兵費致將要地割𢌿倭人大傷國體在皇上上懐祖德下顧輿情未必肯以根本之地輕以與敵此和議之未必能成者二也况宋宫保祝三依將軍克唐阿劉軍門淵亭爲一時瑜亮統率大軍南北控制皆有氣吞倭人滅此朝食之勢或執將在外不受君命之例事關大局朝廷亦未便責其不臣前者停戰之時倭人至我營照會營中卽開鎗迎擊倭使遁回卽此可見人心之未静也欲化干戈爲玉帛亦不難轉玉帛而干戈此和議之未必能成者三也又聞中倭訂定草約後臺灣人民咸不樂割地以𢌿倭人憤激之情形於詞色倘倭人果欲收取其地恐不免一塲戰鬥况該處人情堅固勇悍非常又爲財富之區易於籌餉倭人雖貪恐不能越雷池一步此和議之未必能成者四也以此觀之知和議之成纔十有二三和議之不成反十有八九也然事不外利害兩途統籌大局朝廷自有權衡和而利和之可也和而害戰之可也苟議和之後不敢有一日忘戰之心則忍一時之恥爲百年之計太王句踐卽前事之師臥薪而嘗膽無不可爲也亡羊而補牢尚未爲晚也則所償之費雖浩大所割之地雖膏腴亦不過暫寄諸外府耳不數年間安知不還我故物乎若議和之後依舊因循將帥之貪婪猶是也而無以懲警之兵卒之怠惰猶是也而無以訓練之費用之浩繁猶是也而無以節省之仕習之蒙蔽猶是也而無以整頓之則今日之倭得利而去他日之倭又將求利而來所償之費且不止於是所割之地或加倍於是尚何惜此區區哉然此利害之故猶僅就其和後而言及今和議未成一旦决裂中國又何所恃哉竊以時勢度之若再開戰雖未敢必中國之必勝然斷不至如從前之節節退讓每戰必敗前者倉卒應敵皆誤於不知選將之故今者庸劣之員悉予重罰卽素稱知兵之吳清帥一經潰敗卽解兵權朝廷賞罰旣明將帥自能用命將帥能用命而兵卒猶不戰而退未之有也說者謂開戰以來軍需浩大民生窮促之時是宜休養爲主兵連禍結靡有窮期然所償之費亦不能不取之民間易爲軍餉亦綽綽乎有餘况人心皆有躍躍欲動之勢欲動而强之使静未必能久静也與其旣和之後再開釁端何如及未和之時預爲地步之爲得耶現在尚在展限之中内外大臣想必悉心籌劃以期妥善斷不肯鹵莾從事貽 
君父宵旰之憂亦不肯偷安目前貽後日人民之患此薄海蒼黎所日夕翹首而望者也而可輕言和議之可成哉而可輕言和議之必不可成哉 
[倭事日亟]  
　　昨報登俄日違言一事兹聞此事日人甚爲秘密不使人知且禁約本國各新聞不許登錄然仍有不免漏泄者因之東京日日新聞等四日報社已被地方官封閉蓋以日廷各執政互商此事被四日報社登錄情形故也傳聞執政之意謂中日交涉之事俄國不便與聞况俄國所派兵船寥寥有數我國何所畏葸而必俯首聽從耶然目下各國兵船漸漸將日本全國圍住法國各兵艦之在日本者已奉廷諭預備開仗之事一聞宣戰電信卽可以砲火猛攻矣 
[俄船他往]  
　　有俄國兵輪船二艘停泊浦江以資防衛昨日黎明時忽展輪而去意者其駛赴倭邦乎 
[補錄田莊臺失陷事]  
　　客有自田莊臺避兵南下者語人曰當倭兵之侵犯奉天各處也每以假仁假義煽惑愚民乃其攻陷田莊臺則宼盜情形竟灼然畢露綠田莊臺爲大軍薈萃之處糧臺砲局其密如林加之各統領皆賃住民房門外大書公館行臺等字樣以致倭人見而忿恨大加殺戮遍地血流除弁勇外民人死至一萬數千名竟有垂暮衰嫠無知赤子亦慘遭鋒鏑倒斃途間者噫倭奴亦猶是人耳奈何殘忍性成竟過於豺狼蛇蝪耶天怒人怨可立而待已 
[湘撫過鎮]  
　　前帮辦北洋軍務正任湖南巡撫吳清卿中丞奉命回任由天津抵上海換官舫返蘇州事畢泝江上駛節過金陵本館已歴記報章以供衆覽矣兹接鎮江訪事人來書言某日午刻中丞乘楚材兵輪船抵京口下椗江中水陸各營健兒先期在小閘口排列隊伍迨憲旌遥莅齊放排槍砰　之聲幾致雲垂海立在城文武各員弁聞信之下紛紛詣江滸恭迎中丞接見之餘寒暄互叙迨鐘鳴二下卽命展輪向漢口進發瀕行各官弁仍在江于送别砲臺連發巨砲石破天驚猶疑身在千軍萬馬中與倭奴捨命相搏也 
[邦乘摭遺]  
　　揚州訪事人云打銅巷口銅工某甲之戚串行某乙向在京口業成衣本月初一日晚忽有一人坌息而至猝然問曰鎮江某乙是否與爾有連甲漫應之曰是其人聞言倐然而去甲甚不解不移時有四男子用板舁一人至視之乙也大爲駭異正欲一詢綠由而四男子已一哄而散不知所之急視乙則已奄奄一息口不能言未及天明遽爾名登鬼籙甲無奈唤地保至告以原委至曉鐘初動卽奔赴甘泉縣署禀陳一面由地保專足至鎮江邀乙居停 
 
 

Page 2

 
 
之某成衣店主來揚備質是時甘邑尊適舉行縣考甫經浄塲隨於晌午時帶同刑件等人臨塲察騐件作唱報死者委係因病身亡並無别故乃飭暫行棺殮隨卽排導回衙○連日揚河内到有小火輪船四號拖帶南灣船或划船連檣上駛聞所裝爲火藥槍彈等物由金陵運至京江轉運局送往清江遵陸北上傳聞馮宫保子材抵鎮江後以海州海口關繫緊要特於上月杪前往部署一切此項軍火係宫保派員領運蓋現在和局雖可成就而各處海口仍不得不加意防維也 
[催繳地丁]  
　　浙省各屬乙未上忙地丁届期尚未繳齊藩司趙方伯派員催繳就其已委者而登錄之候補縣石治棠嘉興秀水嘉善安炳文海寗天台仙居何金魁烏程安吉祁蔭甲淳安遂昌劉沛鄞縣慈谿朱其珣壽昌桐廬分水鄧履中會稽山陰蕭山金廷棟新城昌化 
[白沙堤嬉春記]  
　　浙撫憲廖穀士中丞赴乍浦閱視砲臺兼視沿途海塘工程早錄報端兹聞中丞定於初四日回轅文武員弁在烏龍廟預備行轅鵠候節鉞○藩署接奉電傳諭旨趙展如方伯升任江蘇巡撫印委各員以及紳士咸往禀賀聞方伯須晉京陛見後再蒞新任交缷藩篆約在立夏節後所遺藩缺由聶廉訪署理○新設繭行收買蠶繭每包定價十餘元前經各絲業具禀縣署禁止開設未蒙允准現已大張旗鼓想繭花時節定邀利市十倍也○候補同知過司馬仕昇奉撫憲委辦紹屬繅絲繭捐差○前報息借一節富户之應借者共六十餘家兹見花名册僅得廿一家且改爲殷户捐其中有紳士宦囊充裕满載而歸甲於鄕里足以報効皇家者均不在殷户之列嘻異已豈另有廣大神通歟抑前已傾囊報効此次不能再捐歟有勸捐之責者當秉公辦理弗爲人欺人幸甚○開棺盜骨已見前報現聞城外四隅此風甚熾總計已有四百餘棺高坐堂皇者何竟充耳弗聞熟視無覩耶 
[拿獲傳遞]  
　　欽加四品銜留省儘先補用府在任候補直隷州本任建德縣調署懷寗縣正堂議叙加五級紀功四次黃爲出示曉諭事 
照得考試爲掄才大典自應嚴定塲規查禁傳遞方能拔取眞才兹本縣訪聞府試有看守龍門之魯世仁張榮魯宏江元等舞弊傳遞情事言之寔堪痛恨正在查拿間適奉府憲面諭嚴辦極宜遵飭實力整頓以肅塲規而挽惡習除拿獲魯世仁等四名訊供管押一俟考畢卽行從嚴懲辦外合亟出示曉諭爲此示仰諸色人等一體知悉爾等須知考試關防最嚴務宜各知自愛嗣後無論何人不准在考棚牆外窺視盤桓設遇放牌之時亦不准任意混入以杜傳遞情弊倘敢故違禁令定卽提案究懲决不寛貸其各凛遵特示 
[蘇臺近事]  
　　江蘇學政龍大宗師嵗試蘇郡前於二月初六蕆事所有錄取新進童生現已頒發紅案由郡尊桐太守遵照懸牌示期擇 
於本月初六日　送入學想新進諸君從此庠序蜚聲共樂采芹於泮水雲程直上旋看攀桂於瓊林不禁爲之預賀○蘇省各府州縣應入本年秋審人犯均已絡繹到齊收禁初二日由府知事廳姚君定信按理刑廳孫君埭禀請撫憲奎大中丞示期提勘旋於初四日撫轅牌示准於初六日午堂督同藩臬兩司提審○邇聞離城二十餘里之香山地方現有外來無賴光棍開塲聚賭鄕民之被害者已不計其數該處區圖各董因來城禀請吳縣凌鏡之大令嚴禁前已飭差查得屬實當以該賭棍專恃人衆力强勢極洶湧差役不敢上前往拘歸禀大令現又移請統帶太湖飛划水師營朱太守上洲帶兵督同差役前往提解到案懲辦彼不法之徒想終難逃法綱也○新陽縣屬某武員在家開設賭塲已非一日素性不端恃功名爲護符以爲官長必莫之禁焉前日新陽縣某大令以事關例禁此風斷不可長飭差前往禁止而該員非惟置之不問反敢大聲呵斥又揚言與某顯官爲至友與某當道爲至親縣官將奈我何哉該差等不敢拿獲旋卽回禀大令立傳通班差役巡勇等同往兠拿豈知該武員與在賭之甲乙等奮拳兇毆巡勇等以拳還擊偶一失手巡勇竟將在塲同賭之甲乙二人毆傷登時斃命旋得該武員拘回縣署大令立卽升座研訊該武員直認不諱出言挺撞因遂發廳看管毆斃人命之巡勇亦卽收押而甲乙二人之家屬亦投府鳴冤桐太守札飭崑山縣蘇大令前往相騐現聞該巡勇以毆斃人命自于罪戾已於前日服毒自盡該武員尚須提解來省嚴訊云○本月初三日下午有趙某者生意人也行至廣化寺前某剃頭店整容該店某甲卽爲之解辫趙執有手巾包一個内有洋蚨二十元身畔無可藏處囑某甲暫代安置甲卽收受少頃甲忽託言小便外出倩店中同夥某乙接班趙亦初不爲疑迨整容事畢甲尚未歸趙卽向乙索取洋蚨乙則茫然不知趙告以故店中遂囑人四面招尋而甲乙杳如黃鶴互相驚訝趙亦大閙不已且聞此夥進店並無薦保未知能原璧歸趙否○常熟人李某前來蘇應試　寓於唐家巷顧老九家經顧與陳老七曹老二毆陽老四陳根山等八人誘出賭博李輸去洋蚨七百餘元後因知爲誑局在東路總巡局控告局員將顧曹二人交地保看管押入下處限期交洋適元和縣葉大令亦須提訊顧等數人遂親自乘轎向地保處立提顧曹二人到案暫行交保釋放云云曾紀前報兹悉李以顧曹等局騙負欵心實不甘復投長洲縣署控告王大令准詞飭差拘到顧曹及甲乙等四人到案懲辦兹悉李輸洋外尚有玉器古玩等當時經顧等到祥利當鋪質洋二百元當票卽寄存櫃夥處而該櫃夥亦卽在八人中之賭博者刻亦提案將玉器盡行父出所有現洋聞顧等情願姘湊如數交案 
[小姑綺語]  
　　九江訪事人云特授南康府王榮卿太守錫三於三月二十七日至潯謁見鎭道拜會各寅僚小作勾留卽回本署○署理兩廣總督譚文宫保之第三分子印延闓者在某部供職江西藩司方佑民方伯之快壻也上月某日赴豫章入贅彌月後卽挈眷回湖南原籍由金昆江西候補府樸吾太守護送官舫用紫電官輪船拖帶二十八日道出潯江旋於本月初一日附江寛輪船上駛○上月二十七日有一瘈犬奔至　門外南門灣海龍泉澡堂前適某姓家一八齡男孩在道旁嬉戲突被犬啮鮮血淋漓迨旁人見之將犬擊斃而孩已奄奄一息氣弱如絲矣慘哉○上月三十日西門外品和元烟店因作午餐油鍋火冒適樓上有諸女郎揀選烟葉聞呼駭甚致一女從樓牕墜下右足折斷命在垂危店主急倩人舁送其家家中人不肯收受後經旁人調處令店主出貲醫之○暮春時節花落鶯啼草草勞人苦無情緒而金張右族王謝名流挈鷺提鷗赴烟水亭玩賞者琴囊酒榼相屬於途水色山光塵襟盡滌婆娑風月良足怊情已○春光老矣茶市將興各處婦女來此覓生涯者日有數十百輩野花繞髻脂粉亂塗閒步街頭頗爲熱閙 
[滕王閣題壁]  
　　江西訪事人云黃裳吉宗師嵗試瑞州臨江袁州各府皆已報竣三月二十日文旌馳抵吉安次日卽懸牌開考約計四月中旬卽可竣事端午後按試撫州建昌大約閏五月下浣考南昌○候補府譚樸吾太守寶箴爲現任閩浙總督調任四川總督署理兩廣總督譚文帥之長公子三月初旬聞文帥將由閩入川因道出九江擬送數程以遂孺慕之意適奉大憲委往湖南查探鐡礦得以便道省親旋聞澎湖厦門先後戒嚴知文帥雖交缷有期必會同新任邊潤民制軍力保閩省旌節或不遽就道太守爰亦遲遲吾行至近日始卽首途進發按是說與九江訪事人所述太守護送介弟眷口回湘事兩歧孰是孰非非執筆人所能懸揣已○德化縣李翼亭明府用曾籍隷安徽懷寍縣距任所在五百里内例應禀請廻避大憲牌示與新城縣麻幼愚明府瑶先行調署照例俟一年期满如果勝任再行請補至李明府未到新城任以前以補用同知王繼蓉司馬祖蔭暫行代理○宜黃縣吳蔚芝明府大惇因案調省察看所遺印務以卽用縣張集悟明府鳳岡署理○經訓媾院開課後皮山長擇於三月二十日舉行師課題爲書云棐忱詩云匪諶解胡澹菴上高宗封事書後桃源中人不知有漢賦以樵客空傳漢姓名爲韻曰桃花七律二首○南昌新建二縣於三月初九日會同縣試十五日初覆南昌前五十名四書文題爲管仲之力也如其仁餘人使於四方不辱君命通塲經文題左之左之君子宜之詩題未詳二十日二覆南昌前五十名文題爲三月聞韶章餘人三月其心章詩題未詳二十五日三覆月杪覆終 
 
 

Page 3

 
 
[起解軍裝]  
　　倭氛未靖各路軍械需用浩繁江寗製造局發運槍砲如山陰道上應接不暇近又製成鳥槍數千枝巨砲數十尊已由張香帥札委同知仲司馬文熙守備杜守戎錫純解赴山海關及錦州一帶交劉制軍與宋宫保營中以資防禦 
[運石築路]  
　　金陵由督轅起建馬路直逹下關本館已記報章繼接訪事人來函探悉張香濤制軍特派駐守城頭上之健勝營兵弁日往紫金山搬運青石及細石子等已將鼓樓迤北一帶俱用磗石鋪設一平而人烟稠密之地其有碍於馬路者均由上憲每間估價若干給資拆毁以讓道路聞將來尚須建造洋房設馬車東洋車往來馳騁於其間由此洋務之興貿易之盛可以拭目而俟矣 
[東嶽勝會]  
　　金陵聚寶門外東嶽廟向例三月廿八日各會共賽三天今嵗因倭氛不靖業已停止後聞中日和好將戊各會首禀請上憲謹擇四月初二日起至初四日止聊呈會景以答神庥是日也天宇澂清風和日煦前班乃誠興老會供奉萬壽無疆皇亭一架四圍有百鳥朝凰以備各轅門迎迓次則永昇保誠天福天保全盛等會各排全副儀仗均係八寶嵌成玻璃牌珍珠傘沈香亭彩龍舟鮮明奪目奇巧異常又有平臺數架則以姣童裝束前朝故事以壯觀膽神駕前提爐會紅衣會白探黑探文武侍衛紅黑車牢十三太保十二宫監裝束可謂至周且備也然後大帝偶像端坐五嶽朝天黃呢大轎一路笙歌如沸熱閙非常所過地方數十處均高搭五鳳樓篷懸燈掛彩妙舞清音恭迎聖駕大憲猶恐演會滋事飭各叚保甲派兵彈壓出巡三日會事乃畢 
[宜昌雜誌]  
　　自謝署鎮所招營勇統率啓行後上月初七八日又有後隊楚勇經張守戎率領啓行步隊由旱路前往沙市忽逃去三名旋經後隊緝獲携帶至沙辦理或云未發大餉不致按軍法從事先是謝鎮軍招募勇丁之時曾經出示曉諭謂本署鎮招募楚勇凡來後効之人務須家無内顧之憂若有妻孥牽掛家事縈心或一子單丁慨不收錄又須心服情願免致後悔一發大餉軍法無私所以先時開招報名者少嗣後日見其多云○某甲興山縣人氏不得於後母在外遊蕩無依又不能治生業其兄往年曾在臺灣張月樓軍門麾卜因不服水土身故有年近見謝鎮軍招勇前往歸州投報名籍乃父聞悉已無可挽回前日隨隊下沙惟在江于哭别行路之人莫不代爲酸鼻也○日前又有楚勇數隊陸續前行有某婦携帶子女二人赶到宜昌下首地方欲覓藁砧一面以便訣别而訂後會不料夫已先隊前行不及面晤該婦母子惟一路飲泣而歸又有某丙因謀生無術應募投軍其婦以夫在北門外公館中住宿欲往一面乃丙囑公館看門人云戚友皆可入内惟伊妻孥到此卽爲阻止婦無計另託密友尋見問其安家之計丙則掉頭不顧而去大有古人絶裾之概然不可謂其心之不忍也○昨查武漢來宜以力求食之人或肩挑貿易或在碼頭挑負年皆三十内外已有數人於前日皆入名軍册隨隊前往不知後日果能起自戎行大振門閭否也○江下水勢依然漲退無定鄕間望澤頗殷近日連降甘霖雖尚未渥沛而農民已泡穀種預備栽秧荳麥二苗亦漸見葱秀惟河下糧米不多糧船亦少非南米快來接濟恐又欲漲價也 
[楊花詞]  
　　楊花喻輕薄也當此春光老去緑暗紅稀楊柳枝頭花飛將盡漫天如雪惱我情懷適得寍波訪事人來函縷述某姓女郎一事覺妾非神女甘行巫峽之雲郎是狂且竟合延津之劍雖琢成白玉結旣綰以同心而賦就黃初枕終嫌其自薦因以楊花詞標爲目而泚毫紀之曰郡城廣德橋大街彚錦園中某雕花作主膝下有女年甫及笄婉麗天然丰神無匹誠有如宋玉賦中所謂眉如翠羽肌如白雪嫣然一笑惑陽城迷下蔡者縫工某甲之子性成挑闥人皆以驚蛺蜨目之與女家對宇望衡洛陽女兒時時覿面見則必以眉語以目挑女情竇已開未免芳心無主以致梢頭荳䓻暗逗春光牆上茨生竟爾人言藉藉女父恐醜聲外播因招甲子而語之曰始亂終棄君子不爲薄倖微之久已被人齒冷君旣不能發情止禮盍玉成佳話如君瑞之聘雙文乎甲子歸以商諸兄其兄大怫於心登女父之門而謾駡女父羞憤交集市得槥其擬將女納其中而釘斃之女母以失此掌中珠無殊剜却心頭肉急倩隣人救護將女庋諸密室旋從月下老人之議與甲子繫紅絲某日已草草治青廬爲之合　矣某生邑之名下士爲之賦却扇詞數章士林咸傳誦之兹不贅錄 
[安慶府試]  
　　府尊曾怡岡太守考試桐懷潛三縣正塲題目已列前報今將太湖縣正塲題列後已冠然後知松柏之後彫也至唐棣之華未冠乞諸其鄰而與之子曰巧言次題惡莠詩題欲語羞雷同○府尊牌示於四月初四日初覆桐濳太三縣文童 
[春郊賽馬記三]  
　　昨爲西人賽馬之第三日輕寒薄暖半晴半陰亭午光陰觀者已如蝇之集鞭絲帽影掩映於垂楊細草之中畫意詩情一時無兩至鐘鳴三四下而梨園妙選柳巷嬌娃杏子衫輕桃花扇小红塵紫陌爛其如雲元人清明上河圖當亦無兹艷麗昇平景象不於此見之乎是日共賽十次第一次首到者得一銀盆值銀一百二十五兩第二到者得銀二十五兩與賽者每馬捐銀五兩此次共五馬道而司首到順全隆主人次之第二次首到者得銀二百兩第二到者得銀二十兩第三到者得銀十兩與賽者每馬捐銀五兩共十四馬馳四里半里梯首到祥茂主人次之雷乃又次之第三次首到者得銀一百兩每馬捐銀五兩共十馬馳三里閣落夫首到第四次首到者得一銀杯值銀二百兩第二到者得銀三十兩第三到者得銀十兩共六馬馳四里半鐘首到道而司次之雷乃又次之第五次首到者得銀一百五十兩第二到者得銀五十兩與賽者每馬捐銀五兩共六馬馳六里嗎司得首到米的烏忒次之第六次首到者得銀一百五十兩第二到者得銀五十兩與賽者每馬捐銀五兩共十四馬馳四里祥茂主人首到道而司次之第七次首到者得一銀杯值銀一百五十兩第二到者得銀五十兩與賽者每馬捐銀五兩共七馬皆未得彩者馳四里順全隆主人首到麥加杜次之第八次首到者得銀五百兩共十一馬皆已得彩者馳四里祥茂主人首到第九次首到者得一銀杯值銀一百兩第二到者得銀二十五兩與賽者每馬捐銀五兩共十二馬馳二里半道而司首到閣落夫次之第十次爲跳浜之戲首標得銀一百五十兩次得銀五十兩共五馬先馳圍塲一週米的烏忒得首標里梯次之時已暮色蒼茫炊烟四起賽事已畢遊人散歸其有餘興未闌者請於禮拜六再觀馬夫賽事 
[腐尸難騐]  
　　祥茂洋行買辦沈炳成於本月初一日因包車停在門首與巡街華捕齟齬後卽於次日身死一節曾登本報嗣因家屬將情訴諸洋東洋東以其中恐有被捕毆打情事遂於昨日午後邀同西醫生及三道頭西捕等至中旺弄沈宅騐視沈尸嗣以尸搁多日不能細騐分投散去不知此後尚須嘵舌否也 
[幼孩失路]  
　　本城縣橋南泰慶坊地方前晚有八齡男孩迷失路途在街旁啼哭居人查問從何來此答稱父名高洪泉做荳腐作生意不識家住何方因看跑馬回城迷失歸路言罷哭泣不已經某姓家留住通知地甲訪查尚無家人認領 
[縣案彚紀]  
　　昨報紀鳴冤斃命一則黃大令據差役禀報後定於昨日騐屍訊辦至昨午據屍夫邵天生偕同内姪錢金龍及屍弟媳錢葉氏投案候訊黃大令立坐花廳提訊謂屍夫曰錢安心死時本縣詣騐比時邵錢氏到案訊供具過切結供明伊是寡婦何得今日有夫情節甚不相符爾等莫非籍屍訛詐耶邵供向住英租界做小本生意邵錢氏是小的妻子不敢冒認屍屬至妻子昨日倒斃小的亦不在塲訊明錢葉氏究是如何身死憑大老爺公斷屍内姪錢金龍供亦相同大令問錢葉氏曰爾昨日與邵錢氏同來如何身死必知確情供稱邵錢氏年已五十本有頭眩病症兼之胞弟被毆死於非命胸懷悶鬱數日不食步履甚爲疲弱行至頭門昏暈仆地原差卽用姜湯灌救業已神色變異迫醫生請到已無及矣旋卽氣絶身死總因氣憤厥悶而死與人無尤請乞免騐自行收殮官問原差供稱小的奉大老爺諭令帶去囑伊回家候示該氏走至 
 
 

Page 4

 
 
頭門倐然倒地小的在後赶上扶起業經不省人事灌救無效官曰邵錢氏聽從旁人閒言來縣攔輿口稱伸冤所　白禀寫明求給撫卹本縣已將行兇王阿狗釘鐐收禁禀詳上憲照例擬辦還有何撫卹耶爾旣當差應得開導囑令及早回去不致有此一番舉動實係辦事不善飭笞四百板又謂各屍屬曰爾等旣已投案聲明本縣應得騐屍究係如何身死現據爾等旣請免騐姑爲准之著具求免騐自行棺殮切結存案又提前案兇犯王阿狗到案復供前情毫無翻異陳阿沛執定並不在塲質之寶心園值堂人龔培榮供錢安心王阿狗陳阿沛三人均是烟客主顧時常來吸烟其夜錢安心與王阿狗扭毆時陳阿沛是不在塲在後來問店已關鎖錢葉氏供丈夫前有方單兩紙抵與龔處所抵烟資不多求請追還龔供並無此事大令謂錢葉氏曰爾前在屍塲時龔亦在塲爾何不指明到此何得憑空指控不能追究陳阿沛雖不在塲然素不安分喝笞一百板收所以懲王阿狗仍飭還禁候辦諭錢葉氏曰爾夫身死本縣當爲照例嚴辦爾儘安心不可聽人間言該氏唯唯遵諭與各屍屬一併退出龔培榮奉諭飭退○内監人犯流氓瞿桂寶與鹽梟于香泉扭毆有與吳氏通姦謀斃本夫吳錫華之淫兇陸阿大並帮兇陳金元共四犯在監滋事經禁卒禀明黃大令轉委典史蔡少尉升座本署二堂提訊瞿桂寶供不敢滋事于餘泉供瞿扯小的頭髮說笑認眞口角之餘彼此扭毆瞿桂寶供于香泉動輙駡人行兇陸阿大陳金元供小的等在監安分結草履賣錢用度無　滋事因兄瞿桂寶與于香泉兩人毆扭不放小的等上前解勸並不帮毆滋閙少尉以瞿桂寶在監屢次滋事實屬瞻大可惡已極喝責一千板再四叩求减責准笞九百板于香泉鹽梟犯案僅擬監禁已屬格外從寛尚不思安分守法禁中滋閙亦飭重笞二百板陸阿大陳金元各宜自守法度何得從中帮同吵擾亦飭笞責陸陳兩人叩稱小的實係解勸不敢帮毆求恩典少尉曰姑念旣是解勸從寛免責以後務宜安分瞿桂寶于香泉嗣後再有滋閙情事定予加倍重辦諭畢仍飭還禁 
[法界捕房紀事]  
　　撫標滬軍營中哨勇丁王慰卿因事赴租界中悮被東洋車所撞王怒斥車夫車夫不服以致互相格鬥被車夫咬破指頭血溢淋漓乃呼巡街捕至將王拘入捕房克捕頭見車夫確已受傷遣人送至仁濟醫館求治王則押候先繳洋銀五圓俟車夫傷痊再核○前晚有賊潛至三德里某報關行竊取麻袋十隻持之而出適與某包探相遇遂卽拘解捕房捕頭令押候堂期解請鄭讞員訊究 
[行道有福]  
　　昨日本館恊振所承枕善居以鷹銀十餅助振求神靈默佑父病速痊又繆山氏贈書云正值青黃不接順直災黎甚多慘苦情狀自不待言兹措得洋蚨二十翼銅質僞洋銀五枚一併交全盛信局寄上至希登報彚寄災區散放如二君者善念充周仁至義盡行道有福天必佑之矣請以鄙言爲左劵何如 
[福造蒼黎]  
　　無錫林大善士由同康莊交來隠名助賑洋一百元恒孚銀樓交來三月份經募各户洋四十八元梁隠名賑銀二十兩存義公交來河南周口同人北洋施賑銀五十兩南湖釣隠助本堂施醫給藥錢三十六千合申洋三十四元六角淞北恊鎮劉仲衡大善士助暑藥捐洋二十元救命銀錢眼前功德大福無量勝造浮屠合乞附登報章敬申叩謝上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[不認拐孩]  
　　前者王秀卿　英捕房報稱失去女孩一口知被比鄰張徐氏所誘請卽究追捕頭遣抱探孔　才將張徐氏拘至捕房　　公堂請究宋通剌飭交官媒看管令王補詞呈候訊究前日張徐氏忽然患病官媒邱沈氏據實禀陳昨日上午通刺飭差役提氏訊問王訊　小的家在川沙現居治下唐家弄生有女孩一口小字龍英年方六嵗張徐氏時挈之出外購食物貽之屢經小的正言申斥　　氏携之而　　晚不歸小的向之問訊氏逞蠻不服是以投報捕房解送案下今奉提訊伏乞究追張徐氏供稱小婦人係本邑士著現居閘北唐家弄與王家　　數户龍英時至小婦人家玩耍小婦人愛其聰明秀麗時購糖果貽之及某日清晨上街購物龍英相隨在後及回卽送　其母以後不知如何失主實不知情現在小婦人有病在身尚求恩釋通剌著將該氏交差役王慶送還其夫收領一面諭令王訪緝龍英下落禀候　奪 
[英界公堂瑣案]  
　　包探竇如海解何赤子王阿四周阿二王松盛王月春何二小王宋喜子施大李恒昌顧子六三麻子金阿二周　　 
諸小工至案禀稱伊等俱在美租界公和祥碼頭工作昨日不知何故向管馬頭人陳高吵閙馴致兇毆洋人惠見之報請捕房捕頭　小的　解　下陳訴稱小的祗受微傷求卽訊究赤子阿四阿二三人同供稱小的等與陳口角不關松盛等之事伏乞原情通剌將情商諸薩副領事然後令松　等十一人具結開釋赤子等三人發回捕房管押一禮拜○包探顧阿六解陸阿金至案禀稱昨日此人潛入張朝桂家圖竊經小的拘　送請訊懲張甲訴前情陸供稱小的窮迫無聊不得已而圖竊苟蒙施赦自當痛改前非通剌判令管押一禮拜○有薛唐氏者半老佳人衣衫　楚獨行至虹口忽與醉漢夏阿四遇卽向之羅唣剌剌不休氏駭極而呼經一百八十七號華捕將夏拘解至案氏鶯聲　　細訴情由時夏酒已略醒羞容可掬供稱小的實被麴秀才所悮今已悔之無及倘荷寛其旣往則以後當謝絶糟邱矣通剌判令枷號三天發犯事處示衆氏乃俠拜致謝徐步下堂○四百五十五號華捕解馬夫張林山至案禀稱小的巡路時見此人駕駛馬車不諳租界章程一味横衝直撞爲此解請究懲張供稱小的係寗波人久習執鞭之役並非初次拉韁祗以馬性不馴以致違章被執通剌判罰洋銀二圓如數充某醫院經費○一百零六號華　禀稱王阿寶以病馬駕車適爲小的所見拘請罰鍰通剌曰諾卽判令將病馬發交公一馬房醫治○六十三號印度捕解馬夫唐渭生至案禀稱唐高賀馬車飛馳道左請爲訊辦以儆其餘通剌卽援筆判罰洋銀五圓如數充某醫院經費 
[美捕房紀事]  
　　前晚十二點鐘二百五十六號華捕巡至乍浦路有某甲東探西望疑係竊賊上前詰　甲出言不遜欲與捕爲難捕怒拘入捕房甲始哀求至再並言實非圖竊捕頭謂旣非圖竊亦不應夤夜游蕩立飭包探張阿　查訴旋查知及天潼路第十五號門牌某西人屋内侍者禀知捕頭當卽開釋○偷兒王德興前晚手持明珠七顆至天潼路宏濟質師内　質尚未成交經包探張阿五巡至張探素識王面故　入捕覊捕押至昨晨捕頭訊詰由何處竊來王堅供由路捨得盤問至再供執如前捕頭命　候查明核辦○積竊　桂心前因犯案經英解讞員訊判遞籍發回美捕房覊押前晚二下鐘時捕房遣包探張阿根將　帶至　泰碼頭附泰陞輪　解往廣東原籍去矣○三隻手王阿狗卽混名　槍花屢次犯案愍不畏法前午與同願陳寶生至賽馬塲人叢中攫取某妓女象牙柄執扇一把遁至垃圾橋相近某押店求質包探竇如海巡獲拿入　房捕頭命押候解送英公堂　　○前報打架受傷一則事綠黑暗中祗將受傷者舁至同仁　院行兇者已哄然四散兹悉受傷者名俞阿芳其弟名德芳前午　楊樹浦捕房控稱兄阿芳被毆受傷現已查知乃趙寶康所毆現匿某處叩求拿究五號三道西捕急打德律風知照　捕房黎　頭立飭包探張阿根恊同俞德芳至某處將兇手趙寶康拿獲解入捕房扔頭訊悉行兇有共有三人因俞傷未愈須二禮拜後方可質訊　　趙覊押俟俞陽愈拿齊　内諸人再行解送英公廨訊究 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
