# 1889 - 68 - 4905710

 

Page 1

 
 
[新印白紙曾文正公年譜大事記家書家訓榮哀錄售啓] [  申報舘主人啓]  
　　曾文正公中興致治一代名臣人皆仰其功冠本朝而不知學問文章實有麟麟炳炳者所刻全集多至百餘册卷帙繁　携帶良難學者窮數年之心思未易得窺全豹本舘覔得初印善本先將年譜大事記家書家訓榮哀錄五種用新鑄鉛字排成印以雪白連史紙校　詳細每部裝訂十一本價洋八角請向本埠南北申昌及各埠申昌購取均可此啓 
[重印風月夢告成] [  申報舘主人啓]  
　　風月夢一書爲邗上蒙人所著中閭縷記揚州艶跡平康曲巷選色徴歌名士美人湖山生色尤妙者每于雪艶花穠之際微寓藥石良言百八清　直足　醒世人痴夢盖體例雖仿章回小說而其遣詞命意誠有非率爾可以操觚者前巳印行早經售罄兹復以新式鉛字排印校　裝釘格外精工每部仍售洋銀三角欲購者請移玉至上海申昌書畫室及各外埠申昌爲盼 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門經非由素熟臨事猶易張皇預鼂案頭隨翻隨　則臨用之獲益更多而人勞我　矣今定碼洋卅五元○大題觀海初二集○實文三萬六千篇本屆各省鄕試題十得八九謂予不信可覆按也今定碼洋廿五元○五經文準○　文一萬五千首其中向無陳作而特搆者不下蒐首新　美備無踰於此碼洋八元○五風樓試帖○得詩一萬二千首塵　土飯概不關入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵輕經　必　之書碼洋一元其除種類繁多不能　　本埠外埠俱　分鋪士商就近購取可也此佈 
[論小試之弊]  
　　客有述松江　試二覆接卷封門日未亭午而塲内考題傳聞塲外毫髮不爽一字靡遺詫爲異事余日是何足異斯弊也不自今日始矣天下事法之所由立卽弊之所由生法愈密而弊愈叢焉小試其一端也彼爲生童者平時規行矩步爾雅温文植品有方立心不苟恂恂然一佳子弟矣一旦進塲赴考反其所爲覓搶替者頂冐傳遞仗抄襲者懷挾夾帶乘間伺隙百出其計以相嘗其變幻離奇如鬼如蜮雖主試者無如何間有摘奸發覆喪檢敗度爲巡捕所詆呵爲教官所笞責爲脚徒所嗤笑謾駡而習慣自然恬不爲怪嗚呼士習之不端何怪乎文風之不振也今夫五千文字拄腹撑腸落紙雲烟不假思索又何弊之有焉非然者塗鴉見誚而假手於捉刀則搶替之弊起曳白懷慚而乞靈於印板則抄　之弊生卽以搶替抄襲二者推之其弊巳不可勝言矣搶替之弊奈何日搶替之弊有頂冒有傳遞其或本童倩同塲赴考者爲之代當進塲時各自應名接卷學官廪保體認無訛旣至塲中本童與代者互易其卷在爲之代者爲人謀而不暇爲巳謀旣以本童之卷慘淡經營求其必售而巳之卷任本童塗抹縱横不復措意矣其或爲之代者並非同塲赴考也則先將代者高帽靑衣充作皂役埋伏於塲中待本童接卷進塲引至黑暗中互易衣帽令本童充作皂役吆喝階前而代者充作本童持卷歸號所謂頂冐也其由塲外傳遞者必先將考題通知於塲外或大書特　張貼高　　用十里鏡瞭望而知之或鼓點聲中暗藏啞謎第幾本第幾頁第幾行自某字起至某字止核計其數而知之或用雁足傳書之法預帶鴿子進塲將考題牢繫其背縱鴿使歸家人得鴿開拆而知之或用火箭射書之法預帶流星進塲將考題糊貼其尾焚火發藥横射塲外令人拾視而知之洎乎塲外文成而傳遞於塲内或由買辦傳來或由水夫齎進惟當用脚徒爲線索則計尤穏而信尤靈至於塲内傳遞東栅與西栅相望堂卜與散號相懸亦間有令茶房脚徒爲之過手者否則賄通内線令本童與代者坐號相連几案與共交頭接耳授受匪難若相離窵遠未得招呼或伺巡查偶懈之時包裹石子用力抛擲則本童俯拾卽是矣或借庭角解溲之頃搓作紙圑暗塞墻隙則本童取之無禁矣所謂傳遞也此皆槍替之弊也抄襲之弊奈何日抄襲之弊惟懷挾夾帶而己大抵將家藏秘本用桃花紙繕作蠅頭小楷隨帶入塲或作馬褂一年將抄襲之文用作襯紙平鋪熨貼胸前爲論語背後爲孟子左袖爲大學右袖爲中庸提綱挈領則文題目錄也其精緻有如此此外或兩臂或兩膀或腰間鋪墊停匀紥縛結實令搜檢者摩挲不覺摸索無從尤奇者點名進塲之際就搜檢所攤開護書夾袋將所接卷子　自包藏而不知其抄襲之文當接卷時卽隨手夾入卷内也又故取帪簿歴書無用廢紙隠藏袖口微露痕迹搜檢者得之以爲有心取笑一哂置之不復再檢而不知其抄襲之文盡藏於身畔也至於考籃一物搜檢尤難有作夾層厚底者底板活絡拆卸簡便有作纒籐籃檔者籐纒緊密無隙可窺以至茶壺有夾底之名點心有空中之法種種伎倆不勝枚舉其别出心裁務求穏當并不藉懷挾夾帶者有當修理察院時藉游玩爲名闖入號舍揭起鋪地之磗將抄襲之文窖而藏之仍將磗鋪平蓋好記明其處以便開掘有先一兩日预托赴考之相好友朋將抄襲之文代帶入塲或將紙包裹糊貼號板之背或將繩繫絡懸掛窓櫺之外記明其處以便根尋此皆抄襲之弊也主試者雖搜查極密伺察綦嚴未有通塲奉法毫無弊竇者惟有逐處留心隨時加意毋使瓦斧爭鳴而黄鍾毁棄斯己耳 
[諭旨恭錄]  
　　二月初四日奉上諭慶裕等奏神靈顯應請頒匾額並加封號一摺奉天岫巖州復州懷德縣關帝城隍神龍神夙著憲應每遇水旱偏災該地方官虔誠祈禱暘雨應時實深寅感着發去御書偏額三方交慶裕祗領飭屬分詣岫巖州復州懷德縣關帝廟敬謹懸掛至所請勅加該州縣城隍神龍神封號之處着禮部議奏欽此二月初五日奏事處口傳奉旨今日太和殿筵宴着卽停止其入坐王大臣着開賞宴桌欽此 
[本館接奉電音]  
　　昨接在京友人發來電音有本月十二日諭旨兩道敬謹譯登○二月十二日奉上諭本年輪應查閱福建浙江廣東廣西四川營務之期福建卽派卞寳第浙江卽派崧駿廣東卽派張之洞廣西卽派沈秉成四川卽派劉秉璋逐一查閱認眞簡校如有訓練不精軍實不齊者將廢弛之將弁據實叅奏毋得視爲具文欽此同日奉旨江寗副都統着承綬調補其所管正黄旗蒙古副都統着恩棠補授欽此 
[尊崇聖母]  
　　二月十六日崇上皇太后徽號應製金册金寳預存内閣至期由内閣捧入龍亭舁入太和殿恭陳黄案上皇上次第恭閱仍將册寳捧入龍亭舁往慈寍宫門外欽派大學士四人恭請金册册文金寳寳文呈進皇太后座前皇上率王公文武行禮禮成皇帝御太和殿頒詔宣示天下旋經禮部 
 
 

Page 2

 
 
繕單奏請欽派進册進册文進寳進寳文之大學士奉硃筆派出大學士額勒和布大學士張之萬大學士恩承協辦大學士福錕欽此 
[京華選勝]  
　　大婚禮成後皇太后諭於正月二十九日在内會親是晨内廷妃嬪主位暨皇后瑾珍兩嬪母屬乘車進神武門抵蒼震門步入内廷大會母家進以點饌各叙寒暄然例有限定時刻不能久延也○金臺書院春季大課經潘伯寅兼尹定於二月初一日在院扃試前期一日與課者赴院報名以便備卷計共生童三百餘人○内閣上次考取八旗滿蒙漢中書傳補將竣迄今己逾十載典籍廳禀堂奏明咨取考試巳蒙批准俟花衣後卽當入奏以便咨取八旗各項人員訂期考試按内閣中書例逾十年考取一次向分滿洲繙譯清書蒙古文字四項准八旂滿蒙漢舉貢生監官學士繙譯舉人生員繙譯漢謄錄等官報考實爲八旂登仕板者之捷徑也○此次大婚派出福晉命婦人等恭侍一切禮節敬謹如儀皇太后特沛殊恩賞給四圑龍補如意珠鈿綢縀荷包等物有差而内監宫娥則均賞給銀錁云○景運門爲咨行事准軍機處交出面奉諭旨二月初三日舉行歸政典禮後各衙門呈遞引見名單查照舊例仍用一分欽此相應咨行左右兩翼前鋒統領八旗護車統領一體查照辦理○新賞散秩大臣毓貝子橚委散秩大臣榮鎭國公毓榮輔國頤載輔國公卓溥輔國公豐於初一晨進内謁見御前領侍衛各大臣等以便當差其遷公守護東陵光公尚穿母孝應俟任滿服滿冉行當差 
[松江府試正案]  
　　松郡府試正案業於十二日早八點鐘由校士舘排道迎至府學明倫堂發貼兹將各縣前列錄登報端○華亭張葆馨張祖蔭沈純潛周先恭顧禮治陸鈞沈士鴻陳常于允葆顧爾梅○奉賢阮尚恭蕭祖蔭廖光瑩周蓉徴裴晃莊仁鏡廖光裕董以成陸瀚錢承濟○婁縣胡葆元錢行懿朱楓張葆龢侯功枚查曾榮朱繼良李廷傑吳廷珍金耀奎○金山袁大炘沈榮墀姚恩湛姚昌照雷繩輝畢保郊顧騏朱士霖項承謨葉長靑○上海汪永思范熙庸朱昌識李鴻膏程桂清曹棅徐熙秀周銘勲朱有林王樹基○南匯顧德棻周維沈朱詩義邱乃嶽顧德鈺金禹鼎周交泰黄裳吉李耕聨孫九錫○靑浦徐士翬沈光澤徐經訓方存謨張心熊支頌堯郭慶鈞吳昌壽張德馨陳華標按華亭案元張君前科己蒙府尊首拔後以丁憂未得一應院試今屆府縣兩試不出二名以之拔冠一軍論者以爲無愧云 
[代伸賀意]  
　　正月廿七日恭遇皇上大婚吉期日皇特發電給諭駐紥北京鹽田欽使其文日大皇帝於本日舉行婚禮聞之不勝欣悅所有慶賀之意爾其領承善爲轉致云云亦可見兩國交誼之厚矣 
[日兵滋事]  
　　日本報云二月廿四號朝參州豐橋分營兵士一名至汽車駐停之所與驛夫口角兵士不遜旁來驛夫七八名忿忿不平摘其帽子并將其身縛置停車塲畔一面通知分營所詎被兵士同伴所聞各逞血氣之勇招聚百六十人一擁而至將電信機器與驛官公館盡行打破時適濵松停車塲吏員某貿貿然來兵士誤以爲此地驛官羣起圍住以劍刺其背迨言明此地驛官現往神户公幹未回己遭毒手矣幸創處不甚深透未至於死繼又搜尋驛官内宅欲加害其妻其妻巳逃至運送會社潛伏得保一命此外負傷者五六人一時騷擾異常市民聞警狼狽往來汽車爲之停止事定後捆綁兵卒九名送陸軍監獄派坂元第三師圑叅謀官前往辦理後事如何尚容續錄 
[巾幗盛會]  
　　中國駐紥韓京袁觀察之夫人欲與各國命婦往來以示親睦之意本月四號在本公館大排筵度請各命婦赴案並雇名優演劇是日日本欽使近藤夫人及二三命婦均往赴宴袁夫人頗殷勤欵客所演之戲係三國志中緊要關鍵說見日本報樽俎折衝敦槃脩好不可謂非内助之力也 
[朝鮮火警]  
　　本月六號萬居朝鮮之日商小野家失愼延燒濱田井上二店並木村山川二家屋韓人住宅三户幸傍佐伯某之宅拆倒火卽止當夜風不助虐且巡捕官灌救竭力更得中國公使館派出救火人員甚爲得用韓廷派在租界之守望兵卒亦協助衆人故易於撲滅是役計焚去者不止萬金也 
[禾中閒話]  
　　嘉興協鄒都戎赴省領憑旋卽回署一俟署理斯缺之龍都戎到禾卽須交卸起程入京引見也○嘉興漕倉滿厫日有普光寺一帶鄕民向之滋擾邑尊飭差拿獲四名管押次日又拘宓姓監生一經訊鞫判令掌頰至釁之因何而起則刻下尙未訪明也○天時閂熱異常竟類黄梅時節初六晚雷聲怒發大雨傾盆至翌晨而晴日暄妍花枝含笑午刻忽又雲濃侯墨驟雨狂飛碧翁翁眞使人難測哉 
[烟臺新語]  
　　有數人蜂擁一人經由街市其行如矢幾不能辨其面目好事者追而詢之則以姦拐情事對間爾等爲何人則係家有婦人被其姦者也後亦不知所終○婦女小孩衣衫藍縷見人則高擎其手口中嗚嗚然詢之知者云皆外來流民向人乞食者也人或略解杖頭則十百成羣圍繞紛嚷阮囊稍窘彼卽從而揶揄之語云善門難開觀斯益信○之罘土妓有名柳樹精者朱其唇粉其面盡情塗飾幾如東施之效捧心翬蓋亦脂粉業中罷刹也而風流子弟欲藉柳汁染衣卜芙蓉鏡下及第者趨之若鶩咸以一嘗裙帶滋味爲榮邇日忽有某甲就其家吞阿芙容膏而斃想必多費脣舌也○初六日東萊店失愼時適西南風大作以致火乘風勢風助火威烈烈轟轟不可嚮邇幸街後係矌地不至蔓延然爲時未及兩點鐘巳燬房屋十餘處矣 
[皖中紀事]  
　　太平府王子範太守汝礦現奉藩憲阿嘯山方伯調署徽州府本任徽州府春太守岫則調署本平府篆如此一轉移間人地各得其宜想上游固有深意也○近有濟南逃荒難民百餘人匍匐撫轅叩求賑憮嗣經中丞飭巡捕官諭令該難民等至太平局一面飭知該局董分别給資俾其回鄕耕種該難民等務當迅速回去不得逗遛違者飭地方官嚴懲不貸○撫標練軍馬步各營官日前奉統領吳崇菴叅戎面諭入春以後天氣日漸融和總宜督飭兵勇嚴加訓練庶幾技藝諳熟精益求清各營官奉諭後遂於初二日開操槍砲之聲震徹遠近令人三日耳聾○二月初二日俗名日龍抬頭日各鋪户一律開張自四鼓至天明爆竹之聲不絶於耳踵門賀喜者此往彼來洵有昇平景象○初二日初更後警鑼亂鳴探係東門外三吼橋地方失愼地方官及營兵立卽馳往彈壓各善局水龍亦紛紛馳至設法澆灌得卽熄滅僅焚去茅廬十餘家其火聞係匪徒所繼地方官何不嚴密查拿以安良善耶 
[嶺南春訊]  
　　廣州信云總辦保甲局鍾劉兩觀察實事求是勞怨不辭每當夜漏己闌猶微服巡行以察各叚委員勤惰委員有所畏懼無不愼密巡查人樂燕安户無厖吠咸頌兩觀察之恩不置云○棲流所現巳竣工房屋四十餘椽可容四百餘人棲止畨禺縣楊大令出示曉諭凡係孑身無依者均准入所居住爰得我所之句可爲窮民詠矣○河南沙地某甲曾隷軍籍保有職銜數載賦聞景况甚若日前因避債無臺用洋槍自行擊斃家人聞聲援救己無及矣吁慘哉○南番兩邑宰示諭所屬文童於正月二十六日齊集省垣聽候示期開考有起觀光者無不躍躍欲試云 
[潯陽瑣述]  
　　九江城廂内外居民每值新春相與設筵欵客歡呼笑語不醉無歸每當夕陽在山陌上相逢半多醉侣日前某甲躍馬過 
 
 

Page 3

 
 
老馬渡石橋見一人横臥草茵上口喃喃如有所誦盖醉漢也見馬過忽麾以肱馬驚逸掀甲於池中幸池水尚淺不致滅頂近處居人赶來撈救解其濕衣擁以絮被始得無恙然亦狼狽矣○新壩口某甲欠某乙酒債十餘千屢索不償日前相遇於途又索前欠甲無以應乙遂剥其長衫馬甲甲尙欲有言乙勃然日欠債還錢此常理也安用嘵嘵爲竟挾其所剥者以去次日甲又至乙店呼酒獨酌自言自語乙不甚介意少頃見其神色驟變昏暈　地始知其挾怨吞烟多方灌救吐出烟水得以無事因區區之事而萌短見高陽舊侣何尚未能逹觀耶 
[四明雜識]  
　　原任寗紹台道薛叔耘觀察行將去任官僚擇期本月初六日餞之於江東安瀾會館有大吉陞大春臺兩京班登場演劇簉坐者爲歐陽健飛軍門吳福芝觀察胡練溪太守及六營遊戎絲竹雜陳酒殽並潔往來酬酢務盡歡忱初八日觀察乘元凱兵輪鼓浪到滬然後换内河船赴蘇再行晉京云○江北岸永昌會擇於二月十九日祭旂二十日出殿廿一日游江北岸等處廿二日游鎭海白沙等處廿三日游慈谿樟橋等處想屆期旙幢焕彩士女如雲必有一番熱閙也 
[茅龍遭刧]  
　　本月初五日午後二點鐘時蕪湖北城外張家山頭某姓灶下失愼因取水甚近得以立時撲滅洎城中各水龍馳到則巳燄滅烟消矣計焚去茅房三椽 
[殺奸自首]  
　　張貴庄距天津衛城二十餘里茅茨櫛比烟火數百家城東一大村落也村中有陳九者年逾不惑向操易牙術羊羹鴨臛熊掌猩脣一經伊手烹調無不鮮濃可愛誠不數麻姑仙子行廚也十年前曾娶再醮婦高氏爲室雞皮鶴髮巳漸龍鍾醜惡可憎止不止如徐娘半老矣正月二十九夜陳忽持血漉漉兩人頭刀光皚皚然奔向琴堂自首邑尊駭而問以故則言妻與王某私恨而殺之來此控告邑尊騐得王年亦五旬以外鬚　頒白此中或有别情遂委員赴鄕相騐一面將陳釘鐐收禁獄中以垂暮之年而尚復戀戀私情甘餐白刃不亦聞所未聞乎或日是何足異我是有翩翩美少而爲老所迷亦有稚齒韶顔而甘與黑醜壯夫盟留啮臂者斯則孽緣前定誠非揣測所能知若高氏與王者更何足異 
[懸旗伸賀]  
　　泊在浦中之各國兵輪均於昨日高扯五色旗幟蓋因意大利國皇四十五歳生辰故以此遙伸慶賀也 
[邑尊騐屍]  
　　永安街老義和棧接客人楊桂原籍金華今年二十八歲去年十月到棧由親戚丁兆昇爲薦保邇來不甚安分以致虧空纍纍前夜二點鐘時同伴巳入睡鄕聞楊忽在床上蹬　聲異而起視楊己吞服洋烟毒發亂液急請竹坪陳君到衆察得受毒巳深無可施救延至四點鐘時斃命當卽報明法捕房備捕頭着包探赴縣報請臨騐是處爲十二鋪該鋪地甲亦卽禀報縣中并預備屍塲一切昨日午後二點鐘時裴浩事邑尊帶同刑仵書役人等呵殿而至捕頭着包探王榮培及中西巡捕到塲彈壓邑尊先將屍身週視旋令仵作用銀針探入咽喉拔出騐之的係吞姻所　隨傳棧主孫明山到案詰問情由孫照供一遍又傳薦保人丁兆昇至案詰問丁供現願代爲收殮盤柩回籍叩求免騐邑尊准之丁復求免封邑尊着具　棺切結備查邑尊當塲開發隨從人飯食錢文然後鳴騶回署時己三點鐘矣 
[捐局告示]  
　　欽加二品頂戴勸辦蘇皖協賑捐輪江蘇候補道胡爲示知事照得本道向來經收捐生履歴銀兩均係隨時造册報解詳請咨獎從無遲誤久己取信於人兹奉兩江爵督憲曾委辦蘇皖賑捐頒發實收准捐貢監封典虚銜翎枝等項業經將己收捐生履歴一百八十七名詳請作爲第二三次捐案己奉督憲於本年正月間將捐册咨獎由驛飛遞屈指郵程計早到部合亟出示榜知爲此仰各捐生知悉如有欲赴户部换照者可卽自持實敢往换若願在外呈領　部頒到日再行傳知换照特示 
[上海縣署瑣案]  
　　周豐堂控胡國楨欠銀經裴邑尊訊追在案前晚胡措繳鷹洋一千八百元叩求開釋周稱胡旣己繳洋可否求恩釋团邑尊飭將所繳之洋交周具領胡尙有孫世馥控案未了未便釋回仍飭還禁○夏吳氏控楊桂寳誘領女兒一案曾紀報章前晚裴邑尊升堂覆訊着吳氏作速挈女師家楊亦勒令回里嗣後不准再生事端 
[英界公堂瑣案]  
　　老虎灶主王阿五訴稱有陳玉泉者見樓上空閒賃以下榻昨忽有雷君雲與之尋釁以致被扭至樓下將小的傢伙任情毁壞是以交捕送案并將　毁之物齎呈陳供小的前曾與雷同民今移至老虎灶樓上雷妄言小的取伊衣物以致口角忿爭雷供陳移去時將家中衣物携去向索不認是以爭閙　頭稱捕拘雷至捕房搜其身畔有白銅杓二只係戒酒會失贓鐫有西文呈案請騐雷稱銅杓出錢買得戒酒會管事人稱前失白銅杓等物曾報捕房今旣起贓請爲給領蔡太守謂雷平空尋釁己屬不是又犯行竊更合嚴懲判押二十一天以爲之儆　交戒酒會管事人領去○李陳氏訴稱失去金約指金挖耳簪查明被李阿福听竊報捕拘李搜出金約指尚有金挖耳簪己被質洋八元用剩三元二角今蒙送案叩　究懲李供小的本與該氏相識因有急需是以借質現在情願措洋贖還蔡太守飭該氏先將金約指及洋銀三元二角領去再行押令李繳洋五元歸償金挖耳簪○包探秦少鄕禀稱竊賊沈阿三至朱生記家四顧張皇見無人不覺賊心頓起穴壁而入竊取衣物及朱知覺報捕房將沈拘拿研詰沈自認行竊并言原贓己交與王桂生質洋分用　今小的獲土吊取原贓送案請訊查沈王皆屢犯竊案己經屢次嚴懲朱申訴前情沈土各俯首求恩蔡太守判發捕房各押一月期滿再各笞二百板贓交朱領去○前報列徐阿銀控張順仁行竊馬褂張稱冋友借來典質蔡太守判張管押五天一案兹悉張父名寳福現爲木作頭其子習染卜流日事遊蕩曾與醉樂居堂倌徐阿銀爲友所當馬褂實從徐處取來云 
[法界公堂瑣案]  
　　護城河畔日新街卽楊樹弄有陸阿六者與姘婦方洪氏於此開設順興烟館己十年矣去年十二月十八日阿六因病去世由洪氏備棺成殮阿六有妹陳陸氏小名阿七前曾仕法界開花烟館現居虹口永安街二十五號樓下開花烟館有烟妓名張小姐七寳鎭入及親生女兒名翠林爲之伺應更在頭壩吳信豐炒麫店樓上開乞丐客寓前日忽至公堂投禀稱方洪氏見哥哥去世欲將店船去滾逃葛同轉　包探李雲發將洪氏并九歲女阿金提案研訊陳陸氏訴稱哥哥本有妻室自與洪氏私識其妻忽然吞烟自盡店係阿六所開見洪氏前夫生有兩兒欲思一人爲嗣洪氏不允故阿六在數年前　阿金爲女擬俟成人後贅一女壻以繼陸氏香烟今阿六在世洪氏欲將人財遷回姑蘇原籍置阿六棺木於不問同轉研詰之下洪氏供稱前夫方載福己去世二十年矣家中窮苦是以來滬傭工後傭於明香閣烟館其時阿六亦在是處爲夥以致兩下私識各自積得工資盤下烟館生財開設順興烟館巳十餘年是處隣里咸知同轉着將方洪氏暫押昨日傳到隣佑仁記烟館王福成生泰烟館　陳氏詰問兩人同稱祗知阿六洪氏合開烟館阿六並未娶妻去年因傷寒症去世有妹阿七平時不甚往來有人言在虹口開花烟館小女阿金由阿六撫養同轉謂似此先己　聞確實今又衆口僉同隨有方洪氏之子阿全孝服上堂投遞禀帖同轅略加詰問諭令洪氏將兩六之棺妥爲安葬橅養兩金以待招贅女婿陳陸氏叱退○小東門外沈二麻子花烟館中妓女被人刧去旋有包四者致信王關寳烟館中葛同轉將關寳之妻劉氏提　詰訊該氏供稱信來時小婦人不在店中店夥鈎子誤爲收下同轉着傳鈎子研問鈎子供稱小的姓徐名谷坤去年十一月二十四日至王店爲夥王於十二月十一日因姚二案收禁縣監同轉同其包四何時至爾烟館吸烟徐含糊答稱十一月内獨自一人來過一次餘不得知同轉謂包信到來爾可知道答稱前日有人將信擲卜卽走當槍妓前三四天包曾來過有一天三四人同來搶刧 
 
 

Page 4

 
 
之前一日包稱沈勿將才寳肆毆王是晚九點鐘時第一次將妓劫去旣出門仍退回至第二次遂一去不返矣同轉詰其可知有多少人船有幾隻刧出後至何處下船答稱不知多少人并不知有船幾隻聞在巡捕房後下船當日伊等曾將鴇婦打傷同轉謂王劉氏日包四有信與爾丈夫足見　爾夫知己爾夫必知其人不落爾可託人保出前往問明王劉氏稱小婦人住沈二麻子家間壁可否卽託沈保同轉着傳沈到案沈自稱願保同轉問其刻下可有消息沈對答模糊同轉將王劉氏交沈保去 
[大婚日官商慶祝案樂序]  
　　且自乾健坤順地天開交泰之祥鳳翥鸞翔日月耀雙懸之彩洵普天之同慶萬國所欽瞻也况夫貝闕承歡堯母之徽音永紹螭廷秉政有虞之釐降維新雖我輩跡寄他邦疇不欲拜颺廷闕也哉粤光緖十有五年正二十七日我大清國大皇帝大婚盛典越五日皇太后撤廉皇上親政凡我寄留日本神户大阪官商人等同深欽幸爰於是日黎明各幫董事咸具衣冠往我國理事署隨同太守蹇公念咸恭設香案望闕叩賀日辰加午蹇太守復率名董事於本埠目由亭酒樓張盛宴以等日本官府及在地通商各國領事之來慶者獻酬父錯頌祝互陳秩秩威儀彬彬文雅從此邦交益篤何非國祚興隆友誼彌敦更見市廛和悅薄暮客盡醉而退大阪神户各日商八十餘人來與會壽彝是時亦賀輕車至會所則見乎明燈萬盞燦若星辰寳樹千章鬰爲門閾花裀覆地比石崇之錦幛增鮮獸炭添爐較韓壽之薰籠更暖旂張萬國電彩飛銀酒列干鍾仙漿　玉人在大羅天上脯盡麟燒賓來王母筵前舄先鳬化三巡旣罷金童偕玉女齊來百爾同歡黄石與赤松並醉門外一聲爆竹九天咳唾落珠璣筵間萬朶飛花三月艶陽烘錦繡奪得幅巾難漉酒有人頭上學林宗分來巧舌慣呼春聽我袖中呼杜宇未識瓊樓玉宇今夜樂何其且書海澨山陬是夕情如此爰爲之歌日日月雙懸照九州萬家泥自拜宸旒東偕瑞氣翔鸞錫西望祥光入斗午舞袖共沾天漢酒歌聲權借里人謳從今海國瞻皇極被化羣賡比聖周寄留大阪清國留陜補用知縣章壽縣恭紀 
[贈清虚散人錄呈桂老先生斧削]  
　　瓶鉢生涯到處游性情疎散等閒鷗奇才大半菰蘆老壯志空驚歲月秋益友可師欣玉琢新交如舊感瓊投何當載酒江頭去風雪同乘訪戴舟擬冉訪健中子[  方外泊舟初草]  
[送牡丹花之甬江卽用鏡中花史元韻并請花史太痴删正]  
　　艶說玉樓春色好徘徊几席每移情瓊花秀絶芳名重玉樹歌殘别緒　此後定勞魂夢想只今遙祝浪花平鄮山豈少評香客珍重臨歧道幾聲[  愛蓮仙侣偶作]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[聘三詞客俱恙書此問慰卽步元韻]  
　　病况近何如慚余少起居别來三閱日曾捧一封書體弱宜調劑愁多要房除預期占勿藥掃逕待高車[  孟春下澣日藥仙侣求正草]  
[杏月二日過光霽齎與聘三詞客夜話頓觸所懷成一律]  
　　闊别經旬憶念深西窗話舊夜寒侵壯懷未可供閒論離思常教寄苦吟友愛反疎千古恨蘭交妻訂百年心謂聘三縱談世事情何限抜劍狂歌酒共斟[  日華仙侣蘭蓀初稿]  
[題何瑞棠太守獨坐松下彈琴圖]  
　　何君有奇氣倜儻殊不羣平生頗好客不惜孟嘗貧有酒輙痛飲醉醒皆天眞我叨桑梓誼情好尤相親是何章盹羣古遵猶　人惟君識琴理許我時一聞我豈知音者妙理煩指陳自君來海上如逢方子春解人豈多得獨坐惟怡神泠泠七兹上一曲歌停　松風　天韻吹動萬斛麝一彈且再鼓松子落　紛古調只自愛奚問身外身手揮得毋倦渴煞創伯倫童子獨解事執壺猶逡巡欲待奏　　畢酒慰　辛　知醉翁操無窮出清新吾聓冩生手未必知何君[  甬東松堂居士錄稿於海上小樓]  
[上海可熾類春記在馬路經奉省水災賑公所自二月初八日起至初十日止第五十次收捐清單]  
　　崇明王瑞翁交來王朱氏洋一百元○隠名子求無口舌　財事洋五十元○大　　貨號來仁記洋三十元○蔡芳記洋五元○保和堂楊　辛四元○王增福堂王虞記三省堂頴川氏四户各洋二元○武火張海馬翁來隨安草堂錢二千錢二千錢金記夏　記嚴小記都　記張海記候松記許小記王健記閒子記張作記潘雋記胡辰記汪旺記桂伯山余幼記朱景記張雲卿十七户各錢二百以上十八户共合洋五元○李泰錢一千王正興恊　　各錢三百殷同德錢四百○沙溪永養募何祥記錢三百另九松記錢二百另六○恊成乾號來徐州衛署范募董盧朋張褔田王鳳洲王成章四户各鈞二百　劉運劉維昭胡昌胡　　張　　王文章姜粹然汪敬然臧效顔王王楷王桂林王培元王培元王啓揚王芳江李世運張元哲十六户各錢一百郭廣清李保清孟　昌周志　周太環周太秀周太　汪　平八户各錢五十　立山錢三十彭士孔錢廿文　劉派淇曹　東楊省中劉爲山四户各錢十五　齋清劉河潤劉杏仁張世和四户各錢十文以上共三十八户計錢二千九　五十文○金陵太原　洋五角○劉世儒洋三角五分○洗塵子崇闢子楊星垣陳耜雲王斐成許之康六户各錢二百合來洋一元錢一百七十文○張明立吳饒湖王　初無名氏　塜定五户名洋二角保寜洋一元○以上共收二百另三元八角五分又數内看出銅洋二元錢五千六百三十五文○寔力苑生號募來洋三百六十七　　數己登四十五次　今關來細　　　遂一聲明苑生號章桂苑章王憲章王慶章王金章王壽章王松章王榮章王焕章王光章士乾章王坤上十三户各二十元章招蓮章賽　章清　林滋　　　　章王亮林滋吉以上八户各十元劉岳成劉崑災楊敏娘黄棠娘林杰陸娘五户各五章丕二元○奉省協賑公所同人謹啓二月十一日 
 
 
 

Page 10

 
 
[光緒十五年二月初二日京報全錄]  
　　宫門抄○發抄硃批三道○東撫張奏黄流巳由利津入海摺○又奏查明革縣辦理鹽務情形摺○又奏巡緝肇釁燒殺多命請將辦理不善之知縣革辦摺○又奏遵拿著名匪首正法請獎出力人員摺○二月初二日推班○黄永安雍和官聽經覆命○召見軍機皇上明日卯初三刻至慈寍宫行禮畢升太和殿親政受禮○發抄王文韶奏署安福令趙惟均等虧欵請革職勒追奉硃批趙惟均楊清渤着一併革職翟宗發首摘去頂戴均勒限嚴追餘依議該部知道欽此○沈秉成奏請撥南寗府文武學額奉硃批該部議奏欽此○卞寳第奏請以葉世嵩補督標中軍都司奉硃批兵部議奏欽此○○頭品頂戴山東巡撫臣張矅跪奏爲黄流巳由利津縣入海沿河防守情形恭摺具陳仰祈聖鑒事竊臣曾將黄流於二十五日至齊河歴城境二十八日巳抵利冿二十九日入海日期電由總理各國事務衙門代奏在案此次黄水東來冰凌層疉自二十二日夜間入東境後二十四日水至東阿自東阿以下河身愈窄冰凌壅滯水長至一丈一尺歴平陰肥城長清尙無壅積是日酉刻水至齊河縣境該縣河勢坐灣兠溜自五里堡迤上二十餘里河氷積厚黄流先未冲動頃刻之間河水抬高一丈有餘溜逼埽壩勢頗危險經辦理河防候補道張上逹督率營縣極力守禦設法敲擊二十五日卯刻冰始解行順流下注午刻水至歴城縣境該縣樂口以上河身尤窄是日水長至一丈四尺二十六日辰刻水至濟陽縣境該縣之韓家寺一帶河冰未解河水壅高該處防營赶緊加廂埽壩極力防守午後氷凌漸解是日酉刻水抵王家圈暢行無阻二十七日歴惠民濵州境坐灣之處氷凌每多壅滯二十八日夜間河水始至利津縣境該處近海地方風勁天寒鐵門關口下堅氷互結水力未能冲動黄流竟在氷上湧行二十九日午刻過蕭神廟卽於是日入海沿河測量水勢河身寛處長水一丈一二尺窄處長至一丈四五尺不等全溜東來勢頗浩瀚臣沿河往來督飭兩岸文武員弁加意防護並飭候補道張上逹李希杰知府李清和隨工司員多培梁廷棟率同營弁分叚嚴防冀保無虞所有黄流己由利津入海防護清形謹恭摺馳陳伏乞皇太后皇上聖鑒謹奏奉硃批知道了欽此○○頭品頂戴山東巡撫臣張曜跪奏爲查明己革知縣辦理鹽務舂運情形恭摺具陳仰祈呈鑒事竊臣前因益都縣知縣李溱遇案科罰民多愁怨兼辦鹽務有浮運情事當經奏叅奉旨李溱着先行革職聽候查辦等因欽此欽遵行司派委候補大使袁以蘇隨同靑州府知府裕彬會同現署益都縣知縣張承燮官臺塲大使周文元確切查明據實具覆兹據鹽運使詳稱防運如遇暢銷之時本境鹽觔不敷向來借留隣縣過境票鹽通融銷售以劑民食光緒十二年分曾借留沂水縣同在官臺塲舂運鹽一千包計票一千張援照雍正八年奏案山路崎嶇一包分作四包運送朱崖等處各鹽店銷售是日按包計數浮於額運有四千包之多至此項鹽課先經沂水完繳並無短欠等情該府縣印委各員查核李溱任内運銷鹽票有己借留者有未借留者訊據鹽店書役秤手人等所供收鹽日期分包觔數多係約略之詞未足爲據惟前署沂水縣知縣張樹勲於光緒十二年借留益都鹽一千包查案相符综計李溱任内票運塲鹽之數與各店分銷之數除借沂水鹽包外共盈餘鹽三千一百十三包取有書役人等甘結可憑該革員李溱所禀分包一節係濤雒塲辦法官台塲票鹽向不准行李溱自認分包己屬顯違定例又據署益都縣知縣張承燮禀李溱任内盈餘鹽三千一百十三包接准李溱移交鹽二千八百三十三包尚短鹽二百八十包未曾交出據稱分店零沽風灑滷耗亦係寔在情形經鹽運使核議將存鹽由張承燮燮價共計值銀五千四百三十九兩三錢注分先後具覆前來臣查益都舂運官台票鹽向由陸路行走距該管運司及批騐所駐紥之處均在三百里以外其間並無局卡查騐私購皂鹽影射夾帶稽查最難迨運往各鹽店分銷又復攙和沙土短扣觔兩以圖餘利此皆積習相沿由來己久該官商始則工於朦混繼又善爲彌縫各上司因弊由積慣周防不易摘發更難處分綦嚴轉多顧忌是以年復一年因遁愈久流弊愈滋今以己革知縣李溱一任而論查出盈餘鹽變價銀五千四百餘兩之多無論是否浮運所致其爲營私舞弊巧取之資無可置辨擬卽全數充公以示懲儆李溱自認分包一節官台票鹽向不准行何得藉口奏案擅自分包實屬咎有應得業巳革識請免置議臣惟有督同鹽運使妥籌巡防之法在於鹽運經過扼要地方設卡派員認眞查騐一面通飭各官商恪遵例章痛除積弊此後如再有浮運鹽觔及攙和短秤各項懚事一經發覺立卽嚴叅照例治罪總期實力整頓以挽積習而肅鹺綱謹恭摺具奏伏乞皇太后皇上聖鑒謹奏奉硃批户部知道欽此○○頭品頂戴山東巡撫臣張曜跪奏爲巡役緝私肇釁致被燒殺多命請旨將辦理不善之知縣先行革職聽候查辦薛摺具陳仰祈聖鑒事竊臣據萊州府行府惠志禀稱濰縣鹽務向在傳戈莊分設鹽店雇役巡查本年十一月二十七日因役巡王鴻文拿獲辛姓私販當交緝私委員典史劉士賢正擬送縣突有北眉等村人赴店求釋未允恃衆哄閙巡役王鴻文開槍轟斃一人村人遂動公憤立將王鴻文與各巡役同時砍傷放火焚燒店屋緝私委員劉士賢與夥友二人巡役九人均各殨命又燒斃莊民一人不知下落巡役五人濰縣知縣沈葆瓊正值由省回縣聞信馳赴傳戈莊彈壓勘騐情形禀經該管知府惠志親往查明滋事緣由具報到臣查鹽巡緝私與販私之人食私之户每多搆怨如仇全賴地方官操縱得宜方免激成事端該縣沈葆瓊平日審辦私鹽事件不免偏信巡役以致在鄕鹽店結怨村人遂釀成仇殺多命之案實屬辦理不善咎無可辭並據藩臬兩司揭叅前來應請旨將濰縣知縣沈葆瓊先生革職聽候查辦除行司委員前往接署篆務一面查拿滋事首要各犯解由該管知府確審供情按擬詳辦外理合恭摺具陳伏乞皇太后皇上聖鑒訓示再所　濰縣知縣一缺係外調要缺容另揀員請補合併陳明謹奏奉硃批沈葆瓊着先行革職聽侯查辦餘依議該部知道欽此○○頭品頂戴山東巡撫臣張曜跪奏爲遵旨拿獲著名匪首審明按律懲辦並將出力人員擇尢懇恩獎敘恭摺仰祈聖鑒事竊查光緒十一年十一月十九日欽奉上諭有人奏山東兗沂曹濟一帶盜風本盛近或連莊起會等因欽比當經前撫臣陳士杰欽遵通飭緝拿旋據記名總兵臨清恊副將萬年清等將張興邦拿獲解審正法李六鴨仔投營自首均經具奏在案匪首丁萬秋日久未能就獲臣莅任後迭飭在防各營並地方文武懸立重賞廣覓眼綫分投四路跴緝詎該匪行蹤飄忽聚散靡常屢由眼線訪知蹝跡遣兵勇往拿該匪黨與衆多聲息靈通總未得手本年十一月間丁萬秋更名韓三在江南山東交界之空曠湖灘糾合夥黨四出刦掠經署兗州鎭萬年清委解營務處署濟南府知府候補知府劉景宸派出弁勇眼線跴訪的確報經萬年清不動聲色親督兵勇於是月二十二日星馳往捕各州縣兵役亦先後踵至該匪開放洋槍率黨抗拒困獸猶鬥兇悍異常萬年清督率都司銜守備劉連升等一齊上前將丁萬秋卽韓三立時擒獲並先後拿獲夥匪蕭銀宗等十三名親身押解到省經臣行司發委劉景宸會督讞局委員研審丁萬秋供認迭次結夥搶刦殺人並拒敵官兵不諱錄供禀送前來臣查該犯丁萬秋卽韓三係著名匪首漏網多年搶刧殺人犯案累累復敢拒敵官兵實屬罪大惡極今一旦就獲洵爲地方除一隠患旣己番訊明確自未便稍稽　戮當批司轉飭照章就地正法將首級解赴犯事地方梟示以伸國法而快人心夥犯蕭銀宗等應卽分飭各該州縣查明報案確訊擬辦至萬年清屢獲巨涯始終勤奮此次親督守備劉連升等不避鋒鏑力擒首匪尤屬異常出力劉景宸不惜重資購線跴緝卒能將漏網巨匪就獲亦屬者有微勞自應給予獎敘以昭激勸合無仰懇天恩俯准將記名總兵署兗州鎭總兵臨清協副將萬年清賞加提督銜都司銜守備劉連升以都司補用署濟南府知府候補知府劉景宸給予隨　加二級出自逾格鴻施其餘干總以下出力各弁由臣咨部核明給獎除飭取供招咨部外理合恭摺具秦伏乞皇太后皇上聖鑒訓示謹奏奉硃批該部議奏欽此 
 
 

Page 11

 
 
[光緒十五年二月初三日京報全錄]  
　　宫門抄○諭旨兩道錄前○江督曾奏據情代奏摺○將軍慶奏請旨簡放侍郎摺○閩督卞奏閩員擁擠請暫停分發摺○江蘇學政楊奏報接印日期摺○直督李奏知州免交分發銀兩片○又奏請飭部議核旗人出境條例片○江督曾奏請頒龍神　額摺○直督李　奏獎知縣緣由片○二月初三日推班○錫恒謝以道員用並賞戴花翎恩皇上明日辰初至慈寍宫行禮畢升太和殿受賀現换羊灰褂○○太子少保兩江總督一等威毅伯臣曾國荃跪奏爲據情代奏恭摺仰祈聖鑒事竊雲南鶴麗鎭總兵朱洪章本年入都陛見蒙恩給假兩個月出京附塔輪船洋面陡起大風感冒成疾在滬醫治所有遇風恩病緣由經臣附片奏明在案兹據該總兵呈稱到滬後當卽赶緊診治兾得早日就痊無如此次在船顚簸數晝夜深受海風寒入陰分因之觸動前在軍營舊傷據醫者云風寒内襲氣血兩虧非安心調養難以見效扣算兩月假期巳滿而病體尚非旦夕所能見痊若日久稽延殊非愼重職守之道思維再四焦灼難名惟有瀝情籲懇天恩俯准開去鶴麗鎭總兵員缺俾得廣求方藥加意調治一俟病體獲愈卽當出而圖報代懇請奏前來伏查該總兵先在貴州軍營立功嗣隨征兩湖進攻江皖克復金陵省城前後　辦苗逆髮捻各匪均能奮不顧身辛苦多年此次航海過風成疾觸動舊傷現在假期己滿病體未痊難以勉强赴任委係實在情形合無仰懇天恩俯如所請准開麗鎭總兵本缺俾得安心調養以期早愈出自聖主鴻兹如蒙俞允所遺雲南鶴麗鎭總兵員缺應請旨迅賜簡放以重職守理合恭摺具陳伏乞皇太后皇上聖鑒訓示謹奏奉硃批另有旨欽此○○奴才慶裕濟祿跪奏爲侍郎因病出缺循例由驛馳陳請旨迅賜簡放恭摺仰祈聖鑒事竊查盛京禮部侍郎文暉氣體素强每值因公會晤見其留心公事方期共濟時艱詎該侍郎於光緒十四年十二月初九日忽患半身麻木之症屢治未痊至十四日病勢愈重奴才慶裕力疾前往看視見其痰氣上壅言語業己模糊惟將繕就遺摺親交奴才等代爲呈遞遂於十五日丑刻因病出缺所有身後諸事由奴才等督飭該家屬妥爲料理至盛京禮部侍郎印鑰照例遞交盛京兵部侍郎鳳秀暫行兼署惟員缺緊要相應請旨迅速簡放以重職守並將該故侍郎遺摺附呈御覽理合恭摺具陳伏乞皇太后皇上聖鑒謹奏請旨奉硃批另有旨欽此○○頭品頂戴閩浙總督臣卞寳第跪奏爲閩省需次人員擁擠援案懇恩暫停分發以疏仕途恭摺仰祈聖鑒事竊閩省向以缺少而瘠筮仕者本屬無多迨自捐保頻仍殊形擁擠光緖七年經前督臣何　等奏請將捐納勞績兩班停止分發經部議准暫停一年展限一年嗣又奉文停止　例方　逐漸疏通乃自海防鄭工接續開捐各班人員指分到省者復接踵而至現查候補道府知縣三班計有九十八員巳逾額缺之數候補直隷州同知通判共一百四十四員佐貳雜職六百三十六員核與額缺增至數倍不特補署無期卽各項差事亦難徧及人冗事少旣無以激勵人才置散投閒且巩躁進香奔競營謀無所不至亟當止其來路以期整頓而兾疏通查閩省鹽大使一班擁滯日甚己經奏准停止分發並展限各一年在案地方候補人負事同一律　無仰懇天恩俯准勅部將捐納勞績道府以至未入流指分保留候補試用人員停止分發福建三年至各項正途例應掣簽人員仍請照常辦理以示區别庶幾在省各員補署可期差委易及自必益加磨濯於吏治民生不無裨益據福建藩司張夢元臬司奎俊會詳前來臣楊昌濬未及核奏移交到臣覆查該司等所陳委係實在情形除咨部查照外謹恭摺具奏伏乞皇太后皇上聖鑒訓示謹奏奉硃批吏部議奏欽此○○江蘇學政大理寺少卿臣楊赜跪奏爲恭報微臣到任接印日期仰祈聖鑒事竊臣八月初一日欽奉恩命簡放江蘇學政當經具摺叩謝天恩於九月十二日陛辭仰蒙訓誨周詳莫名欽感隨卽束裝就道十月二十三日行抵江陰駐署二十五日准前任學政臣王先謙飭委江陰縣學教諭張寳書齋送江蘇學政關防一顆並案卷移交前來臣恭設香案望闕叩頭祗領任事伏念江左人文甲於他省絃誦之士大都束身自重各勤本業然地大物博浮　易滋風教攸關責無旁　臣惟有認眞剔弊愼重培才　懲互用乎寛嚴登進兼　乎華實因議論以覘學識與　生共勉爲宏通　道德乃能文章兾多士相求於遠大庶朝廷作人之雅化或少裨焉再臣驛路經過直隷山東境内及江蘇之徐淮揚鎭地方民情均照常安謐堪以上慰宸厪所有微臣到任接印日期謹繕摺具奏伏乞皇太后皇上聖鑒謹奏奉硃批知道了欽此○○李鴻章片再前因浙江錢塘縣舉人四品銜候選知州施則敬歴年集捐鉅欵親至直隷山東查户放賑並修築河隄以工代撫全活飢黎甚衆以隔省紳士而能不分畛域救災恤民實足風勵末俗經臣於上年八月保奏蒙特恩施則敬着以知州留於直隷補用該部知道欽此嗣經部議令交分發銀兩俟引見到直後歸勞績試用班補用等因惟查該員家非素裕迭辦各省災賑一切局用不資寔己賠墊不少無力冉交分發銀兩今年又委辦永定河合龍籌募工賑銀一萬一千餘兩尤能裨助公帑補救災區洵爲難得向例特旨發往人員並無補交分發銀兩之例况該員於直隷工賑異常出力與尋常勞績不同擬懇天恩飭部仍遵前奉諭旨註册免其補父分發銀兩藉可鼓勵人才伏乞聖鑒訓示謹附片具奏奉硃批施則敬着仍遵前旨註册免交分發銀兩該部知道欽此○○李鴻章片再前據完縣知縣勞乃宣詳稱近畿州縣旗地甚多時有旗民交涉案件惟旗人出境犯　會典則例所載各條今昔情形不同援引恐致舛誤請咨部核示以便遵循當經咨照刑部在案旋准覆稱所詳係實在情形惟間散旂人及旂下官員私自出境取債探親並旗人私自出境需索財物借端挾詐囑托行私諸條有關刑例其餘各旗人告假出京請領路引路票並收取租控告地畝載在户部則例中樞政考等條均隷户兵二部若非會同詳細酌定章程奏明辦理難期妥協應由直將各衙門條例如何差參未盡允協之處逐層聲叙具奏並分咨户兵部再行會同核議等因飭據藩司松椿署臬司方濬師督同保定府行府朱靖旬並勞乃宣等逐條分晣聲明前來除詳細分咨户兵部外理合附片具陳伏乞聖鑒勅下户部會同議覆施行謹奏奉硃批該部議奏欽此○○太子少保兩江總督一等威毅伯臣曾國荃跪奏爲龍神靈應昭著籲懇天恩頒給匾額以答神貺而順輿情恭摺仰祈聖鑒事竊江西安義縣普濟昭應龍神廟祀有年有求輙應經臣會同撫臣於本年二月問具奏以上年冬門祈雪得雪請旨勅加封號嗣准部咨以從前業經請旨加有封號應令飭屬率同紳耆處伸報祀以順輿情等因當經轉行遵照在案本年夏間酷熱殊常至八　問尚未得有透雨旱象己成兼之民間觸暑成疾比户皆是人心惶惶復經臣派員前往安義縣迎請龍神來甯入境以後旋卽得雨旱壤藉資滋潤補救良多民間疫氣全消益徴實效適值各屬旱潦交乘染病相殲之時省垣民情尤深慶幸命日非神之力不及此兹據該糾耆宋培元等禀經蕃司詳請具奏請旨頒給匾額前來臣查安義縣龍神有求輙應實能禦災捍患功德及民旣據該紳耆等聨名籲請合無仰懇天恩俯准頒給匾額一方由臣祇領懸挂以答神貺而順輿情謹會同調補浙江巡撫江蘇巡撫臣崧駿江西巡撫臣德馨恭摺具陳伏乞皇太后皇上聖鑒訓示謹奏奉硃批另有旨欽此○○李鴻章片再部定章程州縣清出旗地在百頃以上依限升科者准請優獎兹據藩司松椿詳稱同知銜知州用候補知縣劉中瀚在署固安縣任内查出民人王安等置買旗地一百五十頃零會同委員逐叚勘丈期確取中知科每年共議徴糧銀四百八十九兩零經部核准辦理甚爲認眞於賦課民生均有裨助核與優獎章程成案相符應請將該員劉中瀚免補知縣本班以知州仍歸直隷遇缺儘先前補用以示鼓勵具詳請奏前來理合會同兼管順天府府尹臣藩祖蔭順天府府尹臣高萬鵬附片具陳伏乞聖鑒勅部核覆謹奏奉硃批吏部議奏欽此 
 
 

Page 12

 
 
[光緒十五年二月初四日京報全錄]  
　　宫門抄○諭旨五道錄前○發抄　硃批四道○河督吳等奏報鄭工合龍日期摺○又奏請封河神頒給匾額摺○又奏前臬司開復革職處分片○又癸保道員等片○又　奏加黨將軍封號片○又奏請革弁等疏枷免罪片○又奏題准河同知暫緩到任片○二月初四日推班○恩中堂謝授東閣大學士恩○張中堂謝授體仁閣大學士恩○沈源深謝授大理寺卿恩○成章謝授徽寗池太廣道恩○召見軍機成章皇上明日午刻升太和殿筵宴○發抄曾國荃奏遵查吳縣令被叅各欵奏硃批知道了夏宗彝承襲難廕有無獘端着該部查明具奏欽此○張曜奏請以馬崇阿借補武定營遊擊奉硃批兵部議奏欽此○又河運朱能久停請攺撥二三十萬石奉硃批户部速議具奏欽此○又前署歴城令王振錄虧欵嚴追奉硃批着照所請該部知道欽此○○署理河東河道總督臣吳大澂革識留任三品銜河南巡撫臣倪文蔚跪奏爲恭報鄭州大工合龍日期由驛六百里馳陳上慰宸廑恭摺仰祈聖鑒事竊查鄭工東西兩霸進占日期迭經臣等遵旨隨時電奏並於十一月二十九日將合龍巳有把握情形據實奏聞在案自十二月初一日以後金門外積凌甚厚一時未能融化察看河流微弱水勢未必抬高旋長旋落誠恐引河頭攔黄埝外或流氷擁塞致有阻滯之虞因於初十日趁天氣和暖之時卽將引河開放是日申刻正溜卽由金門北面分道東趨河槽刷深至一丈四五尺間有淌凌凍結水面尙無妨碍一面督飭兩壩文武員弁晝夜赶辦議將西壩上邊壩原定兩占丈尺併作一占以期迅速東西兩壩門占己於十二月十四日一律告成均己堅實高整十六日挂纜後躬率在工文武沈玉祭河十七十八兩日正壩上邊壩同時合龍己於十九日閉氣下邊壩料物亦己齊備卽于數日内赶成加築後戧益臻隠固臣等仰秉宸謨獲邀神佑得以尅期奏績藉慰朝廷宵旰之厪幸消免於罪戾臣大澂接辦以來經營四月有餘大工始克告竣而事當創始規畫元難追念前功皆前督辦臣李鴻藻前河督臣李鶴年成孚協同趲辦之力臣不敢掠美自居李鴻藻等獲咎於前臣等收功於後雷霆雨露莫　君父之生成所有李鴻藻李鶴年成孚前後處分應如何加恩之處出自聖裁臣等不敢没其勞苦之忱其餘在工員弁擇其勞績最著者開單奏請獎敘仰懇天恩俯念鄭州大工堵口五百饖丈之寛歴時一年之久工程之艱鉅爲歴屆所未有隨工差委各員寒暑無間辛苦倍嘗請照異常勞績隨摺保獎四十四員此外在工出力各員弁應俟臣等查明擇尤酌保再行奏懇恩施記名提督河北鎭總兵崔廷桂承挑引河並築挑壩並在壩頭照料進占事宜不無微勞足錄惟係専閫大員應如何獎勵之處臣等未便擅擬伏候聖裁再搶辦婦占落水捐軀及在工積勞病故員弁擬俟查明彚案奏請恩卹合併聲明所有鄭工合龍日期並酌保在工出力人員各緣由謹合詞恭摺由驛六百里馳奏伏乞皇太后皇上聖鑒訓示謹奏奉硃批另有旨欽此○○署理河東河道總督臣吳大澂革職留任三品銜河南巡撫臣倪文蔚跪奏爲神靈顯應籲懇頒賜匾額並請勅部議加封號以答神佑而順輿情恭摺仰祈聖鑒事竊臣維河防大工有人力所不能施者寔賴神功之默佑歴屆河工奏報合龍屢荷聖恩加封河神祀典昭垂彰彰可考臣等該聞偃師縣黄氏家祠卽勅封靈佑襄濟顯惠贊順護國普利昭應孚澤綏靖溥化保民誠感黄大王之廟相傳有檀木神像係大王生前雕塑夙著靈異子孫世守奉祀臣等派員前往致祭並恭　神像至來童寨虔誠供奉自此河流日順一日從無變更之端金門北面所結氷凌足以緩溜勢而導入引河幾類天成之挑壩此臣等所不及料者引河開放之日正河冰凝結之時不意正溜由冰底冲開一路分道東趨自行送入引河日刷日深不致爲積氷所擁塞無不驚爲神異臣等督飭在工文武赶速進占得以尅期竣事不致掣肘者實賴河神佑助之工擬於金閂創建河神廟並専建黄大王廟籲懇欽頒匾額各一方發交臣等敬謹懸掛並請飭部議加黄大王封號以答神庥是否有當謹合詞恭摺具奏伏乞皇太后皇上聖鑒謹奏奉硃批另有旨欽此○○吳大徵等片再前山東按察使潘駿文經臣文蔚秦調來豫委令總理東壩事宜臣大徴接辦鄭工奏派總理兩壩事宜該員於河務閱歴最深有謀有斷識力堅定不爲衆論所搖其能耐勞苦始終不懈又有過人之精力臣大徴目問學識不如潘駿文此次到工遇事諮詢深資臂助潘駿文與臣往復辨論之書積至數十函論其才具見識臣大徴自應荐賢自代惟大工告竣善後事宜亟應布置臣不敢存推諉之心潘駿文以監司大員稍事廻翔卽堪大用惟有仰懇天恩准將頭品頂戴前山東按察使潘駿文開復革識處分應如何　用之處出自聖裁臣等不敢擅擬謹附片具陳伏乞聖鑒謹奏奉硃批覽欽此○○吳大徴等片再花翎鹽運使銜候補班前補用道朱壽鏞先經臣文蔚委署開歸陳許道總理鄭工總局事務臣大澂到任後奏派總辦東壩事宜仍令廉理總局該道緣核名實事必躬親於支應出入欵目稽察周詳力除弊竇督率在工文武尅期進占輪流住壩晝夜監工不避寒暑在滎澤壩工搶險時隨機應變措置裕如其處事精密才大心細實爲道員中不可多得之才臣等深資其臂助此次大工告竣似非加級加銜足以獎其勞績應如何擢用之處出自聖恩逾格臣等未便擅擬又化翎二品頂戴遇缺題奏道何維楷經前署河督臣李鶴年會同臣文蔚委赴天津設局辦理轉運事宜閩粤江浙各省協撥工欵匯解到津由該道派員分批解豫從無貽誤兼籌賑濟轉運各欵平糶米糧遇事勇爲不遺餘力始終自備資斧並未開支公欵核其勞績不可無以獎勵前於捐辦鐵路案内曾經奏蒙恩旨交運機處存記臣等己保無可保應如何優獎之處伏乞聖裁臣等未敢壅於上聞謹合詞附片具陳伏祈聖鍳謹奏奉硃批覽欽此○○吳大徵等片再河壖歴祀河神向於大王等廟同附礼各將軍名位大半係父老傳聞並無實在里居姓氏可考惟黨將軍名位係河南封邱縣人生與黄大王同時順治二年荆隆工决口未堵黨將軍身爲河夫隨埽入水堤工因此告成當時官吏士民衆口均稱爲黨將軍近年河防遇有險工輙示化身沿河委兵多能辦識建棚禱祀往往化險爲夷臣等竊以爲人心所繫卽祀典所昭嘗將軍爲國捐軀律以禦災捍患之義允宜上邀封號列人明禋此次鄭工合龍黨將軍屢著靈異似以敬恭疉伸之意顯爲効順合無仰懇聖恩飭部議加黨將軍封號以慰忠靈而答神貺是否有當謹合詞附片具陳伏乞聖鑒謹奏奉硃批另有旨欽此○○吳大澂等片再上年八月間鄭工失事仰蒙聖旨將上南河同知余潢上南營守備王忻鄭州管河州判余嘉蘭鄭下汛千總陳景山鄭下汛額外外委郭俊汝一併革職枷號河干在該員弁等不能愼防於事前　實難辭罪有應得惟查大工開辦之始兩壩正須用人曾令帮同帶罪圖功各知愧奮該營守備王忻係積受酷暑於七月内在工病故現在大工旣己合龍可否援案　懇恩施將該廳營汛文武員弁准予疏枷免罪除王忻己故外其餘仍責令隨同防守大壩俾贖前愆合併附片陳請伏乞聖鑒訓示欽遵謹奏奉硃批覽欽此○○吳大　片再查黄河南岸上南河同知一缺輪流海防新班先用同知到班經前署河臣李鴻藻照例以東河海防新班先用同知吕福泰具本題署奉可覆准在案理應檄飭赴任惟查上南同知員缺經管滎澤鄭州中牟等汛險要工程臨黄新舊埽工四百數十叚磗石壩垜數十處現當堵合大工甫經初定之際防守合龍大壩布置善後一切殘破各工事繁責重修防不少非精明練逹曉暢河務之員不足以資經理該員吕福泰雖係到班應補之員究歸初任實與此缺目下情形不甚相宜可否令其暫緩到任現在此缺經臣於本年十一月間因念工關緊要在通工現任候補中詳加體察遴選得有勞績本班先補用同知龔秉　爲守兼優才具敏捷並能講求河工於上南情形最爲熟悉札委前往暫行署理令其將殘破壩垜妥爲布置應請俟辦有眉目要工一律整齊後再飭吕福泰到任另扣試署期滿果能勝任再行保題實授臣爲員缺工程　係緊要起見是否有當理合附片具奏伏乞聖鑒訓示飭部存核施行謹奏奉硃批着照所請吏部知道欽此 
 
