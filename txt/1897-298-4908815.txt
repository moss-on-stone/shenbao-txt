# 1934 - 298 - 4908815

 

Page 1

 
 
[添延金陵采訪友人] [  申報館主人啓]  
　　金陵爲東南極大省會人烟薈萃冠蓋如雲本館從前采訪友人不甚得力是以兹擬另行延致須將官塲要務關巷新聞從速訪求飛函相告如有願承斯乏者乞將姓名住址一一詳述以便修書訂定倘不合式恕不作答此布 
[蘇州當日派報并赶遞常州無錫] [  申報館主人啓]  
　　蘇州爲東南富庶之區冠葢紛馳官商薈萃本館所出報絲行銷甚廣購者如雲兹特格外加工赶早刷印星夜飛遞前往風雨無阻俾當日卽可派送以饜先覩爲快者之心至無錫常州亦較前早到一日想諸君子酒後茶餘當必爭先披閲也謹此布陳諸維鑒及 
[順天浙江南福建廣東江西闈墨出售] [  圖書集成局啓]  
　　本局前後排印順天浙江江南福建廣東江西闈墨出售均蒙諸君雅賞購取一空兹復用新鑄鉛字潔白帋張照前分各省排印出售每本慨售洋碼七分欲購者祈至三馬路申報館及申昌書畫室購取可也昨登江西闈墨價碼洋七分誤排五分合亟更正此佈 
[閲報紀矢志柏舟一則有慨而書]  
　　忠孝節義天地之正氣生人之正性也苟有一端至乎其極卽無愧乎爲人苟有人焉能立乎忠孝節義之極卽無愧乎天地天地賴是以常存人心賴是以不死蓋人非是無以爲人亦國非是無以爲國也古之時太史采風輶軒問俗雖匹夫匹婦有一奇情至行皆得揚於王庭用以廣司徒之教化今世之制與古異矣然内而部臣之陳請京尹之彚奏言官之臚舉外而疆臣之承宣學臣之揚激有司之奉行搢紳之諮訪莫不以忠孝節義爲最重若夫人不膺爵秩地不居衙署文不登公牘而能比事屬辭足以輔内外臣工學士大去之不逮俾窮檐姓氏不旬日而宣揚於千里之遥漉　於通國用是海之澨山之陬莫不感慨涕零激昻慷慨如親見其人之行事者則莫如日報日報雖西制而頗合於中國古時太史輶軒之意海上自本館始設中國日報於今將三十年凡四方函報之事苟有裨乎倫紀風教者靡不大書特書而於其事之尤殊異者執筆人必作爲論説蘄有以動天下之人之耳目而警覺乎其心庶人足以爲人而國足以爲國此豈曰細故哉然而磯不激則流不迅石不錯則玉不瑩荆棘不蔓塞則芝蘭不足發其馨　節不盤錯則斧斤不能顯其利若京口新河某氏女非其人歟事見九月三十日本報所紀矢志柏舟一則可弗　　余壹不知自此以後該女得終全其節與否第觀刻下情形女以未婚夫死自願　門守　　　於父命復困於母虐　乃乘夜奔投翁姑易服衰絰此其苦志奇行詎非兩家門户之光奈因爲女父者全無心肝惟食阿堵竟欲鬻名媛於富室風貞嫠於下陣而女翁　某者又無力歸足聘資洋三十元致任某甲將女　　　　　行時　聲震　慘不忍聞如女者矢志靡佗實與柏舟詩人無忝嗟乎此何時也此何地也而僅有此女耶此　時也此何地也而尙有此女耶時固　逢盛世也地　南北孔道也女亦幸而生此得以其事宣於衆口輾轉逹於報牘不致與荒村窮谷之婦同湮没而不彰也未始非女之幸也然時則中外多故也地則華洋雜處也女實不幸而生此竟無人爲之捐資以成志鳴官以送堂恐終不免捐軀而後完節也安得謂女之幸也然女卽死而女之氣已塞乎天地女之名已炳乎古今女卽不死或以抑於傖又故致不能終全其節而女之志亦已大白於天下於女均可無憾所不解者鄉之耆老何無發正言以禁止之者邦之紳儒何無仗公道以保全之者南面人耳目非遥何無秉法度以維持之者豈傳之非其實耶抑别有故耶噫今世之人心汩於利欲甚矣臣子懷利以事君父士卒懷利以隨將帥猶妾婦之懷私利以侍夫主也極利之變或急功或好名而爲功爲名終不出乎爲利舉世波靡滔滔皆是幾不識忠孝節義爲何等事坐使强宼鴟張萑苻蟻附物力坐困庫藏空虚當軸者猶不思收拾人心圖謀本計而惟是旅進旅退人云亦云有頭木屑豈眞大賢濟世之才瓦狗土車不過小兒戲玩之具一旦黄粱夢醒白馬淵沈袞袞諸公得無貽兒女子羞耶人必有眞精神而後有大事業愚公之拙可以移山精衞之誠不難塡海田横之賓客五百勾踐之子弟六千當其百折不回一心無貳與此女何異哉孔子曰三軍可奪帥也匹夫不可奪志也君子觀於此女而不禁慨然興懷也未完 
[星使行期]  
　　廣東主考薩劉兩星使本擬九月廿二三日起程回京覆命嗣因粤中官吏殷殷折柬相請定期廿五日假城南八旗會館設筵餞行故兩星使起節須在月底月初云 
[襜帷暫駐]  
　　廣西副考官尹銘綬太史係兩廣總督譚制軍之孫婿文闈事竣道出粤東航海回京日前制軍特派廣利輪船前往迎接計月杪可抵省垣其行轅已豫定運司外署俾駐襜　藉以稍作句留以伸情欵云 
[公餞主試]  
　　江南主試劉朱兩星使擬於十月初旬起程由清江北上赴京覆命省垣各寮屬均於日昨假浙江會館公餞是日清晨卽輿馬紛紛絡繹而至至鐘鳴十二下兩星使始用全副儀仗排導而來各官以次謁見互叙寒暄少頃水陸畢陳依序入坐宴畢兩星使小憇片刻遂興辭而出各官亦均鳴騶回署時已金烏西墜燈火萬家矣 
[監司戾止]  
　　烟臺采訪友人云新任東海關監督李觀察於二十八日乘某輪船至烟臺假庶仁堂爲行臺以便擇吉接任屬下商民皆鶴跂鷺翹以觀新政矣 
[觀察晉省]  
　　浙江金衢嚴道鮑觀察因公晉省上月二十五日抵杭乘坐緑呢四轎先赴撫憲衙門進見面陳要公告辭後隨赴各上憲衙門拜會 
[太守祈晴]  
　　武林自九月中旬以來又復細雨連綿迄今已及半月未能晴霽晚禾受傷匪淺鄉民之報荒者無日無之杭府林太守飭仁錢二縣於二十七日起禁屠三天設壇祈晴是日清晨邑尊恭詣宗陽宫行禮展拜已畢命駕回轅其時天已掃盪浮雲一輪紅日照耀滿庭矣 
[新令至禾]  
　　嘉興采訪友人云新任嘉興縣楊邑尊交缷鄞縣篆務航海赴滬而來折赴省垣九月二十七日經由禾郡並不停留接印之期大約當在芙蓉初放候也 
[中丞勘局]  
　　安慶采訪友人云邇來制錢缺乏到處皆然安徽巡撫鄧小赤中丞深以爲憂前曾委員赴鄂購運大小龍銀發交各錢莊以補制錢之匱未幾卽兑換一空爰仿廣東湖北章程開爐自鑄札委營務處潘作卿觀察督辦一切事宜觀察擇定東門火藥庫改建龍銀製造局兩次赴申江購運機器刻下正廳及機器房已次第告竣堅牢鞏固巍然煥然九月十八日中丞命駕出轅親蒞局中勘騐觀察導之步視一週中丞大爲欣悦聞各房裝飾頗不易易尙 
 
 

Page 2

 
 
須兩月之久方能一律告成云 
[英銀暢銷]  
　　循環報云聞孟買鑄銀局當新設之時每日鑄成英銀兩萬元至十閲月後每日鑄成英銀三萬三千一百六十元至日本議用金錢之時每日鑄成英銀四萬元至日本議定之時每日鑄成英銀六萬元至日本開鑄金錢之時每日鑄成英銀一十萬元至本年西歴八月下旬計一禮拜之内所鑄英銀約值印銀兩兆盾至現在每日鑄成英銀二十萬元又須赶鑄銅錢六十四萬枚應期解往東阿非利加洲職是之故局中工程甚見忙碌辰下該局辦事之人每日須辛苦一十五點鐘之久至該局得息現在每日約入子銀四千盾惟未除銷耗耳誠絶大利藪也 
[巨艦到港]  
　　循環報紀日本在英國新裝之鐵甲戰艦於上月廿三日正午經已抵港此船名抺治艦向來戰船過港之大當以此爲最船長英度三百四十七尺廣七十三尺深四十四尺載重一萬二千四百五十墩全身用鋼板裝成外裹厚鐵甲堅固異常船上置十二寸口後瞠砲四尊每重四十九墩义六寸口快砲十尊三磅藥彈荷芝基士快砲二十尊二磅半藥彈快砲四尊另水雷管五枝四在水線之下一在水線之上船有二桅桅上皆安設砲臺又有杉板十三艘内有施放水雷艇二艘船上俱燃電燈暮夜光如白晝並置獵燈五枝用以尋覓敵船者煤艙可貯煤一千二百墩閒常則祗貯七百墩而止西歴三月此船出澳試水首一日機器運動祗抵馬力一萬零二百匹每點鐘行十六海里有奇次日機器開足可抵馬力一萬四千一百匹每點鐘能行十八海里其快捷可知聞當今各國巨艦之最出名者亦當遜彼一籌有船若此洵足稱雄海國矣 
[祭旗誌盛]  
　　武營規例每於霜降前一日出郊祭旗卽俗所稱迎霜降也本年九月廿八節交霜降揚州管叅府飭屬循例辦理旋悉廿七日恭逢孝慈高皇后忌辰爰改於廿八日舉行是日辰刻守府嚴守戎城守周千戎各率隊伍旗幟齊集叅署迨袁叅戎盔鎧亭出當卽排隊而行由北門至大校塲逕至演武廳香案前行禮訖各隊燃放排槍三次然後稍憩拔隊回城一路旌旗耀日甲仗連雲荼火軍容遐邇歎詫維時觀者人山人海而皆肅靜無譁亦可見其紀律森嚴有足令望者生畏矣 
[迎霜例誌]  
　　杭州訪事友人來函云上月二十八日爲霜降令節浙省武營中先期有迎請霜神之典二十七日黎明時杭協趙副戎中恊趙叅戎城守張都戎左營許守戎右營陳守戎各備灰甲一副安放綵亭之内率同標下健兒齊赴撫轅伺候至卯正撫憲廖中丞出堂各官叅謁後排齊全副執事整列隊伍升砲開門恭請撫憲灰甲出轅兩旁戈什哈等護衞而行一路旗幟鮮明刀槍森列由望江門詣羅木營演武廳前各官下輿小憇卽由差弁備具牲牢陳設祭品點齊香燭各官向西方行禮祭畢營兵施放洋槍一排復整隊入城由薦橋大街轉回回堂直上出鼓樓至撫院廖中丞大開正門恭設香案拜迎盔甲各官乃分道揚鑣而回宰殺豬羊犒賞士卒是日天雖未晴而雨點已止途中觀者頗爲熱閙云 
[悮傳風信]  
　　烟臺采訪友人云九月某日市中喧傳數日必有大風係西國電傳信息使人預防及期波平浪靜並不見飛廉氏捲地而來始云此出自讕言不足爲據然長年三老則已慄慄崇朝矣 
[悮傳火警]  
　　烟臺采訪友人云九月二十日之夜時交四鼓居人於睡夢中忽鑼聲亂鳴咸以爲有火警鑼也及啓門探望則四邊人靜庞吠無驚嗣悉係某姓家成婚賀客之好事者持鑼亂敲以相娱樂嘻似此惡作劇眞無異驪山烽火矣 
[勘估石閘]  
　　揚屬灣頭鎭河水溜急異常該處向有石閘一道俾滾滾驚濤藉以收束上月水勢盛漲潮汐激撞石板多有損傷刻下運河開壩水勢大落撞損之石板均已露出水面當經該處鎭董等具禀運轅擬趁此水落之際懇請派員估修都轉職司水利當卽俯如所請遴派精於工程之郭鹺尹前往該閘核實勘估俟禀覆後再行派員往修郭鹺尹已於廿七日駕舟前往勘估矣 
[禀提鹽船]  
　　淮南各塲垣鹽現届派發秋單經淮南總局按堆派照由各商赴領通泰兩屬鹽河内已出塲之鹽船刻已啣尾紛至帆檣林立一望無涯仙鎭爲必由之路奈該處河道極狹水勢湍激非常又加以兩岸陡立無殊峭壁懸崕非挽牽不克上駛各船互相爭先時形擁擠且空際牽挽之繩密於蛛網各牽夫但知捷足飛奔略不回顧故稍一不愼卽易肇事兹有餘東場某商等先事預防聯名具禀於淮南總局請派差催提藉資彈壓當蒙局憲批准云據禀准如所請飭差催提並分别札行仙六巡護曁六閘提溜委員一體遵照此示一出連日各船當魚貫而行無虞壅塞矣 
[冒領葬銀]  
　　天津采訪友人云海大道爲人蹟罕至之所蔓草荒烟寥敻幽闃現有西人出貲購地南至梁家園西逹小營門其間多各姓先塋以及客民叢塚有由後嗣得善價而沽者有由歹人頂名盜賣者以致公庭形諸案牘層疉如山此外又有所謂灶地者並無契據可查欺之以方更易矇蔽邇由管業之泰西人十商請工部局分叚詳查如有未起之棺或已起置地上或無主而抛擲路旁者每具給以洋銀兩圓飭令領葬噫津郡五方雜處人民來去不常又安得有所謂家屬耶於是窮極無聊之輩冐認子孫設法領資俾稱遷葬豈非牟利申之别開生面者哉然爲此區區銀蚨兩翼而竟甘心謂他人父良心斵喪天理何存書之蓋不禁爲之髮指已 
[黄陵餞秋記]  
　　宜昌采訪友人云日來江水未消米船寥寥無幾市中各米鋪相約居爲奇貨每石加錢三四百文詑鄉人挑米入城者售價較廉於各鋪云○某日忽有一人鳴鑼市上其聲鏜然詢之云家中有一女孩年十歲餘晨起出外迨晚未歸是以來此覓之耳○某日有貧人病臥街旁宛轉呻吟無人過問延至午後氣弱如絲迨翌晨已命歸泉壤矣旋經地甲報請某善堂施棺收殮雇人瘞埋 
[女閭遺風]  
　　厦門訪事友魚素云江西娼女流寓厦門侑酒徵歌藉博纒頭之賞歴任地方官名爲嚴申禁令實爲蠧胥虎役廣濬利源使之收受例規横遭勒索而已現任分府不欲爲煮鶴焚琴之事一切歌樓舞館聽其自然藉爲承平點綴惟有滋生事端一被控告亦必從嚴究辦不稍寛假於是該龜鴇等集欵倩向在臺北就事之江西人某甲充爲娼寮出官董事往來各署門房徑送按月例規以免胥役額外詐索等事刻下媽祖宫街一帶每當夕陽西下樓臺金碧絲竹敖曹凡阿猗富商金張豪殊無不思走馬章臺一領温柔鄉之風味云 
[蓬山餞菊]  
　　烟臺采訪友人云巡司吳少尹因事撤任商民擬聯名禀懇攀留而新令尹已於某日捧檄而至矣○秋高氣肅正當講武之時駐紥烟臺之練勇數營無日不嚴加訓練槍聲砲火昕夕無休惟海防營業已撤回一切洋操幾如廣陵散矣○烟臺爲通商口岸屠牛之作密布如林立當此秋稼登塲村民咸牽牛來售置身湯鑊者絡繹於途見者不禁爲之惻然雖然狡兔死走狗烹自古皆然豈止一元大武而已哉吁○入秋以後亢旱異常至九月十六日雨師始欣然税駕自午至晚簷溜聲　澤遍魚塍小麥遂得資播種○奇山所北關爲烟街迤南之要道途多狹隘行人擁擠不堪今由鎭上紳董商同地主將道加寛俾車騎往來暢行無阻亦方便之一道也 
[酒肆尋仇]  
　　紹興采防友人云山隂諸曁兩縣交界處謝家橋鎭有謝姓者開設酒肆以博蠅頭竹葉香清梨花釀賦生涯頗不惡也一日忽被諸曁人糾衆毁物并將酒保毆傷旁人有爲之勸和者亦以老拳相贈事後有詢其顚末者謂先是有數人來此沽飲肆主有相識者有不相識者及醉飽而出不相識者缺酒資九文酒保悮出相識之帳相識者怪其浮冐也與之爭持旋以夙恨未報特糾黨前來尋釁後幸衆鄰勸阻 
 
 

Page 3

 
 
始得散歸 
[拘賊索酬]  
　　紹興采訪友人云郡城南街人老文元之女嫁耀英弄口某姓銀工某甲家無立錐之地賃得一椽小屋與甲乙丙等同居豚栅雞棲喧囂特甚九月初九日西郭好事者據貲迎武帝會中方在某店工作其妻結女伴往觀臨行倩同居人代守門户同居人漫聽而漫應之不以爲意也旋有一人衣衫藍縷手執水烟袋欲寄與某茶肆中茶博士以不便辭遂仍持之而去長明等數人皆地頭虎也游手好閒素喜肇事見其人形跡詭秘目逆而送之其人旋闖入甲家長明等爰上前扭住奪其烟袋縶而抶之一面呼老文元至勒索酬儀老文元無計可施致被長明等辱駡一塲將其人釋去 
[賊還質劵]  
　　紹興采訪友人云前夜郡城南門内大慶橋直街恒源染坊被賊穴地而入恣意搜羅坊中人正在黑甜鄉不及覺也次晨始知失物查點之下被竊貨物約值錢九十餘千雖爲數無多而盡屬他人囑染之件贓無可吊賠不勝賠惟有緊鎖雙眉一籌莫展而已幸梁上君子念及此事不欲使坊主左右爲難越日將質劵潛投坊中坊主遂備本贖回各還原主 
[寗郡冬防]  
　　寗郡於十月朔日爲始仍遵曩例設立冬防府縣及總巡保甲委員曁巡城營並經道憲添派弁兵分叚查緝並飭令各城門嚴於啓閉大街小巷各處木栅舊者新之缺者補之布置周密防緝認眞此亦先事預防保護閭閻之要政也 
[靈櫬過杭]  
　　杭州采訪友人云前任紹興府霍子方太守於本年八月間積勞成疾加以感冒時邪遂致服藥罔效殁於任所禀報到杭經藩司札委紹郡厘局總辦傅太守澤鴻接署斯缺現在霍公子輩已扶柩回旗士民感戴憲恩執香以送者多至二百餘輩傅太守持命照磨沈參軍督率親兵二十名護送過杭九月二十四日在上馬頭登岸仁錢兩邑宰迎於郊外前導有綵亭一座鑾駕半副遵例入城黄牌一對銜牌二十餘對香亭及魂亭像亭各一座清音鼓吹二班萬民傘二十餘頂德政牌二十餘對馬導門楣等物無不齊備柩用緑呢罩以三十六人舁之營勇在旁彈壓入自鳳山門出武林門至下馬頭登舟開赴申江航海北上省中各大憲在察院前府廳等官在湖南會館八旗同鄉在官巷口州縣在法輪寺紳士在武林門普濟堂兩首縣在大馬頭次第公祭靈柩下舟後公子輩復親往各處叩謝次日起椗開行楚軍水師特撥師船二艘護送 
[浙省官塲紀事]  
　　兩浙候補鹽運可運判卜分轉前奉運憲札委調赴寗郡鹽局帮辦現在分轉已交缷廣信局差事來省禀到擇於二十四日起程往寗履新○紹郡鹽局帮辦現由世都轉委祝副轉良接辦○中城二叚保甲分巡差事現值瓜代之期由臬憲札委候補府照磨陳叅軍時夏示諭租考接辦 
[皖省官塲紀事]  
　　安慶采訪友人云委署婺源縣典史莊少尉秉直前奉憲檄發往太平府差遣現經辦理太平府屬冬防未便卽赴新任藩司于方伯因改委候補巡檢馮少尹世勲前往署理○本任桐城縣調署宣城縣龍大令賡言前經藩司牌示飭回桐城本任兹因任内盜案未經破獲暫留宣城緝捕是以署理桐城縣梁大令濤觀經藩司加札飭令接署 
[蘇省官塲紀事]  
　　長江水師提督黄宫保於本月初一日來蘇拜會撫憲奎中丞晤商要公併賀任禧旋於初二日子刻卽鼓棹啓行省中文武官員咸迎送如儀○新委留防太湖水師全軍統領奏調兩江遇缺題補副將李副戎祥春於本月初一日由金陵來蘇午後舟抵胥門外官　頭水師各營官咸率領健兒列隊恭迎副戎登岸入城先詣撫轅禀到後詣藩臬等各衙門拜謁聞副戎已擇吉初四日接差云○金山縣知縣劉大令元誠前經上憲調委簾差現已事畢言旋於上月二十八日抵省當詣各憲轅禀到旋蒙藩憲聶方伯於本月初一日懸牌飭大令回金山縣本任大令奉飭後於翌日禀辭赴任○鎭江府彦詠之太守秀前經上憲委辦海運事務兹已告竣回省聶方伯懸牌飭太守回任太守於初二日詣撫轅禀謝飭知旋卽起行赴鎭江履任 
[拜會星使]  
　　昨日上午江南提督譚青崖軍門碧理前任廣東雷瓊道楊觀察文駿先後詣天后宫側出使行轅拜晤　鏡宇星使星使均飭家丁擋駕 
[讞員拜客]  
　　昨日午後二點鐘新任英讞員張賡三直剌又往洋務局謁見道憲蔡觀察後分往各領事署續行拜會 
[展布新猷]  
　　昨日係新任英解讞員張賡三直剌開堂會審之第一日所有捕房解訊各案甚多滬上人民於此樂觀新政也 
[邑宰回申]  
　　本月初三日係松江府恩詩農太守六旬壽誕上海縣黄愛棠大令赴茸城慶賀事畢後卽返棹回申已於昨日黎明時進署視事矣 
[尙衣將至]  
　　蘇州織造海雲舫尙衣由天津乘坐輪船將次來滬昨日上海縣黄愛棠大令已飭辦差家丁前往招商局碼頭料理一切預備届時迎迓云 
[火災續紀]  
　　美界火災已登昨報兹悉斐倫路第一百零二號房屋係粤人唐輝江所居唐常出外貿易其家人因事焚化紙錠不提防燃及樓窓口所掛蘆簾立時上熾迨救火諸人馳至吸水噴射時窓外之洋樹欄杆等物悉已燃著幸施救得力旋卽息滅左右鄰雖受虚驚幸皆無恙故捕房查明之下亦不與深求云 
[控案送縣]  
　　昨有趙陳氏投英公廨喊稱故夫前被黄佐卿所開之繅絲廠誣指行竊棧單致死後黄曾允貼償撫卹至今日久向理反遭喚捕指爲到廠吵閙尙求大老爺伸雪張直剌以事關人命着送縣辦理 
[成了眷屬]  
　　無錫人胡譚氏携女翠珠僑局楊樹浦効績里女在某紗廠做工與比隣張雨林有私暗去明來不知春風幾度氏察知其情亦願將翠珠許配與張雖鳳燭未諧而一對野鴛鴦儼如夫婦邇日張與氏不睦因携其女雙雙而去氏忿甚於前日投控是處巡防局李葆初二尹飭勇將張拘案升訊之下判張出洋八十元娶女成親 
[欠欵被控]  
　　前准候補道唐虞呈控王禮鑅結欠鉅欵等情黄大令飭差提王到案前日經蔣剌史提王訊問據供寗波人候選同知在飛龍小輪船執事與唐道往來之銀以前一槪清楚惟職曾買唐道利濟輪船一艘價洋五千五百元除付尙欠洋二千八百元將懷印堂股票十四紙作抵此外又欠伊期票洋五百元共計欠伊洋三千三百元並無欠伊一萬數千之多且與伊往來有伊之差官廖得桂經手求請傳廖對質職之欠欵曾央葉澄忠担保因葉不允致被控告求鑒剌史謂一面之詞難以核信判押候查明核辦并吊捐銜執照限五天繳案察騐 
[懲責賭博]  
　　前日午後有小工胡月琴蕭良甫喬光榮許阿三四人在楊樹浦華順里某姓屋内團坐賭博喧譁之聲逹於户外適巡防局員李葆初二尹帶勇巡至是處知内係劉盤龍一流人遂飭勇排闥直入將四人悉數拘獲帶回局中訊詰之下知犯賭屬實判將四人各責一百板從寛開釋 
[竊酒破案]  
　　浦東人張坤泉與崇明人劉阿和陸續串竊新閘新馬路張振新醬園棧内之陳酒五十二罈賤價分售與開設槽坊之金阿順葛瑞甫金仁林范品財姚逹寄等各家經包探黄四福緝獲弔到原贓傳齊收贓各店主及張劉二人解送英公堂請究張振新執事人投案 
 
 

Page 4

 
 
請領失贓張坤泉供認行竊惟求恩典劉阿和供惟代張搬運而已並未串竊叩求鑒核金阿順等同供實不知是贓物故照市價收買尚求恩鑒張直剌據情商之英副領事薩允格君判將爲首之張坤泉笞責三百板劉阿和笞責二百板收贓之金阿順等五人各罰洋二十元起案之贓給失主領去 
[懲責更夫]  
　　時近隆冬宵小最易竊發南市一帶栅欄曾經各巡防局委員令地甲挨叚查明呈報修理並傳集更栅夫到局諭令嚴爲啓閉無如各處栅夫並不在意每至深晚依然栅門洞啓二十三七鋪巡防局委員姚殿卿邵子怡兩二尹訪悉後於前晚帶同勇丁分往巡查比至西狗玉弄地方見是處栅欄尙未關閉卽傳栅夫楊阿毛帶回局中由姚二尹升堂研詰諭謂本委前次將爾等剴切曉諭尙敢顯違定章實屬不法已極判責一百板又由邵二尹在小南門外南倉橋大街見栅門未曾下鎖遂命提該栅夫長六就街心研詰判責二百板如再違犯定提斥革 
[發落惡鴇]  
　　蘭芳里烟鴇李二寳因凌虐七齡幼女爲其母吳趙氏喊控經大令訊供著照原斷先行枷號三個月游街示衆期滿從重鞭責五百下送縣遞回原籍 
[美界捕房瑣紀]  
　　浦左瑞記煤油棧失錫十八條棧主查悉後將小工馬阿寳馬金毛馬春生三人控諸楊樹浦捕房捕頭飭包探金阿三前往將三人拘至捕房押候解送英界公廨請訊○昨午有偷兒某甲由蘇州路某船局内竊取水烟袋一枝爲四百九十八號華捕緝獲拘入捕房押候解送英公堂訊辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報館主人啓]  
　　本館京報悉照邸抄原本赶緊排印並不抽去各摺以省紙幅且隨到隨登免積壓之弊凡在官摥早所深信現在格外赶緊印出　人皆先覩爲快閲者鑒之 
[售田轇轕]  
　　本邑人蔡迪川扭徐關昌至上海縣控被盜賣田産前日經幫審委員蔣剌史提訊蔡訴稱職員兄弟五人未經分産上年姪媳控職員私賣遺産職員具禀陳明得免提訊現在訪悉此田實被徐關昌盜賣爲此扭案求究徐供此田四畝二分同治九年間有蔡太太同子少卿立契賣與小的付給價錢一百廿千因田單遺失立有代單爲憑迄今已廿八年向無異言今小的將此田轉賣與人忽被蔡迪川扭控誣指盜賣叩求明察四圖地保吳桂仁供徐買蔡姓之田已有廿八年之久小的並不知情今徐將此田賣出契上中証有四十餘人察核情形似非盜賣故小的在塲簽押剌史得供以徐如　確實憑據何能將此田盜賣旣據蔡稱上年曾被姪媳呈控有案飭候檢出前案再行覆訊察斷 
[賠洋了事]  
　　江北某邑人江洪福者向在南市拉野鷄包車度日前日傍晚時行經王家碼頭地方忽覺飢腸轆轆將車停於三鳳樓茶肆門首卽往附近粥店中果腹未幾有甲乙兩人彳亍而來見車上無人典守甲則乘坐於中乙則拉之向北飛馳而去江瞥見立卽擲箸狂追至某處始得拘獲正在理論之際有徐文泉者來前解勸致甲乙乘隙潛逃當疑徐串合卽扭至十六鋪巡防南局控請究辦局員鍾偉臣二尹准詞立卽升堂提訊江洪福投案供訴前情并稱有衣服車上已被取去詰之徐文泉供稱向業駕舟爲生是日經過王家碼頭見有三人正在口角小的向前解勸致兩人經乘間脱逃小的實非串黨叩求恩宥二尹以爾事不干已何得揷身多事今據江供尙有衣服兩件因爾解勸致被逃逸爾能認賠否供稱小的願爲認賠二尹命賠還洋六元給江洪福收領各具遵斷切結完案 
[重懲賭博]  
　　本邑西南鄉龍華鎭一帶有等無賴棍徒在彼賃屋設立賭具凡有劉盤龍之癖者無不趨之若騖其中有單寳雙寳倒脱靴翻天印等種種名目貽害良民莫此爲甚該處向設巡防局一所由十二圖高昌廟巡防局委員魯介朋二尹兼理二尹稔知此輩怙惡不悛前日特率勇丁差保人等不動身色密往查拿比至該鎭訪悉有商瑞誠卽混名小天津家中開有賭塲二尹先命家丁僞作賭客前往叩門迨雙扉甫闢勇等一擁而入將衆賭客當塲拘獲帶回局中升堂研詰先據商瑞誠供稱江北某邑人向在製造局爲工匠是日閒暇各友前來博戲偶爾消遣並無輸贏求請恩宥彭明星供係江北如皋縣人向以販稻柴爲生劉乾二劉龍初陳連發蔣長慶曾長春李修之龍修書等七名供稱均在龍華子藥廠中某委員處當工匠是日因歇工在外因而在商處偶爲葉子戲消悶求請恩鑒二尹怒謂爾等旣有業可圖何爲作此犯法之事喚令將劉乾二等八名分别　責商瑞誠以慣行窩賭爰令重笞五百板押候究辦其餘人証坸著覓保投案具改過結備查准予開釋嗣後如敢再犯定提重究不貸 
[英界公堂瑣案]  
　　包探趙銀河禀稱昨日流氓劉坤培在大馬路奪取送飯人王長根之飯籃二隻飯桶一隻盆碗共二十八隻王無奈喚捕由小的拘獲送案請究王長根投案供開飯作昨日送飯被奪盆碗等件求鑒劉坤培供因王奪取小的生理之故求察直剌以其奪取物件判責二百板以儆○包探顧阿六禀稱著名流氓衞瑞春前曾犯案遞籍此次又復串同郭順芳軋住楊芝山在某茶肆强借洋二百元如不允須行凶等語適經小的查知投送請究楊芝山供被軋拆梢幸被探查拘送案求訊衞郭同供不敢拆梢惟向商借求鑒直剌以衞係過犯着留候查明分别辦理○包探沈金隆禀稱陳阿金張仁芝二人前因向人拆梢曾經先後遞解回籍今又同來住在虹口經小的查知拘送情究陳供寗波人張供鎭江人來滬尋友卽欲回里不敢逗留求恩直剌判各押一月後分别遞籍○包探竇如海禀稱有金阿裕以水調和牛送乳大英公司輪船中混充原貨當經查出交捕房爲特送案請究大英輪船西人投案稱此等牛乳食之恐易致病故交捕送案請充金阿裕供開牛肉莊乳是送乳之陳生榮在路掉換小的實出不知求察直剌得供著將金暫押候傳陳到案再訊○五百零二號華捕拘解韋友林到案禀稱此人在吳淞自强軍做工竊取洋教習拿拉史太路之金表一只在虹口求質經小的拘獲人贓送案請究拿拉史太路投案請領失贓韋友林供江隂人在洋東處爲出店表是拾得並非竊取直剌判交巡捕房管押一月○包探秦少卿禀稱馬夫陳福泉拉韁不愼撞壞某人之東洋一輛經四百五十五號華捕拘獲特爲送案請究質之陳福泉供是馬劣所致現在情願照價賠償可也直剌判罰洋三元賠修費洋二元了案○包探傀順泉禀稱竊賊周阿三竊取計阿紀家之綢布衣服五件經小的緝獲人贓送案請究計阿紀投案領贓周阿三供蘇州人實因失業無聊初次犯竊求恩直剌判押三天以儆○包探張阿五禀稱積竊王金榮前因犯案懲辦今又行竊洋人克老夫金寳卿等家衣服物件爲數甚多經小的拘獲人贓送案請究中西五失主投案請領失贓王金榮供本地人實因窮苦無依無奈行竊叩求恩典直剌判責一百板交捕房管押二月贓物分别給還 
[法界捕房發落]  
　　昨禮拜五爲法捕房發落之期鄭大令蒞捕房會同鈕副捕頭發落各案命提竊太古棧水烟袋之沈阿寳江孚輪船竊衣包之林大年照原斷各責五十板從寛斥釋○又提金利源棧竊取靛青之蔡阿慶以屢次犯竊怙惡不悛著枷號半月發碼頭示衆期滿笞責二百板再行發落○又提豐順輪船竊取螺絲釘之殷金富照原斷笞責二百板斥釋○偷兒李春林竊取書畫兩軸爲巡捕拘獲解經大令訊供著照原斷笞責一百板釋放○偷兒陳阿大竊取東洋車上鐵灣爲失主拘獲解經大令訊供照原斷笞責一百板釋出○偷兒曹大在途竊取漢口布一疋當塲拿獲解經大令訊供照原斷笞責一百板釋放○李　有在途攫取婦女銀簪爲巡街捕當塲拘獲昨日鄭大令命提案研究李狡不承認大令着重笞一百板始供稱原籍江西向　吳淞當勇　撤後在滬爲小工大令甲斥一番從寛釋出○李祖根張子雨華云洲等在長江各輪船硬佔客位希圖獲利　　　玉生失　考藍一隻内儲各物值洋一百餘元當將三人扭送捕房經鄭大令訊供彼此推諉著押候嚴比昨日命提到案復　　　依　不提供認大令着將華云洲從重笞責一百板始供稱羽黨小驢子阿三二人所竊大令飭探往拘二竊李張二人還押　　徒唐四在　　　畔設攤賭博引誘鄉愚入局騙取資財鄉人張順發來滬購物勾引賭博所帶洋銀十三元盡數輸去尙欠小洋　角隨往小東　　錢爲張之戚友鳴捕拘送捕房解經鄭大令訊供昨日命提到案研究同黨所在唐矢口不承著重責二百板　　再比○丹鳳樓茶館店主楊林聚賭抽頭致肇釁端經大令提案訊供交保候示昨日飭傳到案略詰著明日投公堂聽　定讞○小東門裕大錢莊主錢寳康因販運銅洋經大令訊供判枷一個月責放昨已滿期命帶案開枷照原斷笞責一百板還押具結覓保○榮華棧執事胡家祥偕接客宋竹樓投案禀稱攬得主顧某甲有行李三十五件逐一檢交與駁船夫王福堂迨交缷時缺少箱子一隻故將王送案請追質之王福堂供當時接客在船押缷小的並無差錯大令以其狡展著拖下從重笞責一百板還押 
 
 

Page 10

 
 
[金陵官報]  
　　九月二十七日南瑞兵船吳克威保民兵船楊永年開濟兵船李田均見候補道李維翰銷文闈内提調養養　望　都司許和生府　王華齡巡　高　　典史項森又徐之揇均由蘇來奉委武闈差均到卽用縣張祖綸辭回　知縣胡廷琛又吳兆林奉司委採辦賑谷差卽辭正任鹽城縣劉崇照銷文闈　　差知縣蕭仁　　現前署阜寗縣任内欠交積榖欵已解清楚典史周啓墉縣丞王樾奉委隨辦供給卽到差○二十八日總辦沙漫州沿江緝私兼辦江防營務處節　奇兵左旗候補道章蔭海州　　分司徐紹垣均到委辦五河鹽厘總局知府柯逢時赴差委署徽州營叅將熊道賓署肅營都司謹自元同知劉耀增回蘇卽用縣朱本回皖均銷文闈内廉差知縣丁楨銷通濟門保甲卽赴鎭江均辭軍械所候補道楊慕璿謝委兼辦營務處差請補贑渝縣廖佐卿叩謝委署寳應縣調捕江都縣朱江卽用縣劉兆暄外收掌均鎖文闈内簾差　奉武闈差　樹邳州孔祥霦河運差回提督李榮發叩謝轅下隨員新授督左營右哨二司把總施長桂又外委唐炳田額外姚必成禀知今日任事安徽典史金　榮　奉委武闈差督轅　　太湖右營都司許國祥應行飭回本任藩轅牌示清河縣侯紹嬴現以回省禀到又東臺縣湯曜簾差以竣均各飭回本任又實應縣徐福增調省察看遠缺查有正途新班大挑　縣廖佐卿堪以輪委署理又江安糧道庫大事前經詳以鄭工遇缺先用庫大使陶增咨補業以奉部覆准自應飭赴新任調署斯缺吳啓堃並着仍回　江大使本任○二十九日巡道胡禀知考吏治總辦揚州保甲局候補道朱溍到洋務局候補道黄承乙由蘇回委辦五河鹽厘總局知府柯逢時辭赴差海州鹽運分司徐紹垣測海兵船岳嗣　卽祥前署漕標左營守備王開禧交缷回巡檢張祖同由蘇來奉委武闈差均到南瑞兵船吳克威開濟兵船李田均辭回上海補授江安糧道庫大使陶增奉藩司飭知於二十八日任事　檢熊　江銷文闈供給隨辦差並奉委武闈　　大使叚士璋繕寫履歴又巡檢黄昌喜均騐看 
[蘇省官報]  
　　九月二十八日藩轅牌示照得鎭江府知府彦秀海運差竣回省應飭回任川沙廳陳禀辭　選無錫縣孫贊元禀辭赴任知縣楊士　禀　委辦京　　又韓國楹禀謝委解京餉差又廣麟禀知到發審局差又楊志立禀謝飭知溧陽縣任内交代於初限内情結蒙給奬酌委署事一次請補奉賢縣縣丞徐應賡禀謝奉藩憲飭知准　奉賢縣縣丞缺縣丞劉芳曜禀銷海運津局差又唐庚英禀銷無錫縣保甲差巡檢莫源中禀謝奉委南路網查保甲差又白福元由鎭江見道憲回遇缺先補用典史程　浙江人由寗來補用叅將楊綬廷禀知奉委帮帶蘇防前營兼左哨花翎遊擊黄家賓禀知接帮帶蘇防後營事都司黄春懷禀知接管帶蘇防前營事○二十九日　山總鎭韓晋昌到　辦江南機器製造局務候補知府張擾勛由滬來委辦蘇防營務處提調兼帶蘇防左營候選知府朱上洲禀辭赴黄渡接事知縣何紹聞由瀏河釐局來又蔣一桂由上海布捐局來○三十日長江水師提督黄宫保到蘇鎭江府彦禀銷會督江蘇滬津運務知府沈鳳韶禀辭回松滬局震澤縣　禀到金山縣劉元誠由寗回禀銷又闈内簾差知縣何紹聞　辭回瀏河厘局五品銜兩淮候補鹽巡檢童大成浙江人由揚州來五品銜試用州同應德亮泉銷措資　 
[皖省官報]  
　　九月二十三日試用典史華炳榮委署寗國胡粟司缷署祁門縣本任鳳陽府經廳莊介褘到並交代清楚回許維傑知奉果台委赴渦陽會訊案件府　磨汪保鎭知奉臬台委帮查東門内外冬防差縣丞尉志綸　由壽州來○二十四日署青陽縣郭繼泰辭縣丞周德厚余肇度均知奉委赴湖北採辦京棕○二十五日卽用知縣李邦慶到簾差回並繁昌任内交代清楚候補知縣藍和光到簾差回萬世章知奉府委赴桐城公幹從九沈承祺到起服來省○二十六日署桐城縣梁濤觀加委接署　駁言留宣緝捕知縣葉大烜謝超委萬世章辭赴桐城縣公幹萬祖恕知代首縣下鄉相騐回○二十七日本任南陵縣丞婦逹孫回本任委署懷遠縣典史朱筠辭指分安徽分缺問補用州吏目劉邦俊到湖南人候補通判陳宏蓮面試典史胡葆眞辭回廬州府差遣巡檢龔賢齊到解學院養亷銀赴太平府回○二十八日准補泗州州判駱兆颺到由蕪湖來巡檢重作霖辭奉委批准給假赴太平就醫 
[邗江官報]  
　　九月二十四日泰壩鮑分轉缷事回石港塲馮　尹草　塲繆　尹王　尹廣垚由黄泥港差次均到揚○二十五日各官商祝賀北掣繆司馬泰壩揚分轉均禀到程鹺尉振霆張鹺尉元淦辭押北鹽起程○二十六日汪鹺尹丙炎由許坎關來揚公幹 
[申報館恊振所經收順直山東川東鄂省賑捐九月十一日至廿日九月廿一日至世日止第廿五廿六兩次清單]  
　　九月十二日壽水生洋一元○十四日趙雲氏助　北四川票元廿五兩周愛蓮洋一元○十七日元大亨交來鎭海方福年因病重求保速愈洋一百元無名氏求三兒關煞開通洋一元○廿一日無名氏銅洋一元○廿五日　山竹浦銅洋一元川帮同人義茂和匯水元三十五兩四錢二分五釐○廿六日魏榮塘洋三元二角○廿七日金陵曹琴齋禀元五百兩○廿八日無名氏洋四元○廿九日無名氏銅洋一元○三十日張巡舫助川東洋五十元陸頌珊罰洋三元以上兩共收洋一百六十二元二角票元五百六十兩零四錢二分五厘銅洋三元 
[福緣善慶]  
　　啓者敝堂施醫給藥經費浩繁蒙善士樂輸藥捐及各埠安懷册捐隨時接濟斯善舉賴以不墜常德義源泰助銀十兩零七錢五分彭城唐氏邵遜卿錢氏三户各洋十元世德堂汪培德堂二户各洋五元嚴錦榮永利惜隂軒淮安愛蓮堂儀記四户各洋四元福昌洋三元京兆後人贖過子綽然軒三户各洋二元省悟人謝成利謝海珊謝伯臣無名氏安怡堂知過子李溢昌無力氏吳遜澤無名氏新全號不名氏鮑藻存鼎豐裕胡嘉賓補過士平安氏十八户各洋一元俞錦山洋八角望月亭雙桂軒二户各洋五角福安堂無名氏祈福堂無名氏求安堂敦和堂張六户合洋三元天永徐氏俞紹鋆王桂英李阿水汪積功戴茂林馮定華胡惟鏞石鏡氏九户各洋四角易葵生無名氏各洋二角易蓮生易蘆生各洋一角鄭源泰銅洋七元無名氏銅洋一元共洋九十二元銀十兩零七銀五分銅洋八元以上各户陸續頒來虔誠拜領除當付收據外乞登報章以　養果[  滬北廣益善堂嚴信厚葉成忠施則敬唐榮俊啓]  
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十三年九月二十三日京報全錄]  
　　宫門抄○新撫饒奏爲呼圖壁西北鄉飛蝗爲災酌量賑卹片○大臣連奏爲庫倫摺報應循向章不宜與文報並行摺○將軍依奏爲遴員請補要缺知縣摺○内務府奏爲奏聞請旨摺○湖督張等奏爲鄂振緊急援案在直隸勸辦振捐摺○九月二十三日刑部都察院大理寺鑲紅旗值日無引見○恭王部假五日○濂貝勒假滿請安○錫公續假十五日内閣呈進勾到本○召見軍機廖壽恒阿克丹○○饒應祺片再據呼圖壁巡檢武永清具報該處西北鄉芳草湖等處於六月初間忽有飛蝗入境勢如疾風驟雨頃刻落集田野該巡檢會營督飭鄉地農民按照成法合力捕除雖未蔓延而附近草湖地内小麥多被嚙傷查明成災地九千二百七十九畝應完額糧三百七十餘石等情呈請賑恤前來臣查新疆戈壁淖海極邊近年時有飛蝗爲害屢經先期諭飭各屬文武搜查挖掘因各屬轄境動逾千里窮荒遼闊人力難以盡施該巡檢屬境被蝗成災小民終歲勤勞麥秋失望情形實可矜憫已督同藩司轉行該管道府切實覆勘分别被災輕重酌量賑卹蠲緩錢糧務使窮黎衣食有資毋任失所以仰副聖主軫念民依至意除俟查辦完竣另行具奏外謹會同陜甘督臣陶模附片具陳伏乞聖鑒訓示謹奏奉硃批知道了欽此○○奴才連順德木楚克多爾濟跪奏爲庫倫摺報應循向章不宜與文報並行以昭愼重而符體制恭摺具陳仰祈聖鑒事竊准兵部咨開議覆前大臣桂斌奏新疆文報擬請量爲變通一摺應准如所請奉旨依議欽此欽遵咨行前來當經分别咨行在案奴才等詳核各屬情形及庫倫應辦事宜實有窒礙難行之處謹爲我皇上縷晰陳之查該前大臣原奏内稱所有新疆各處應奏事宜擬請仿照内地各直省雨水糧價地方民情各將牲畜草木孶蕃防營差操訓練並各盟有無違章勒派營兵蒙商能否隨處相安約略數端月分兩次奏聞公文藉可順帶所有在京各衙門例行新疆等處又件先期辦妥移送兵部轉行統俟奏報發回時一併發遞各等語奴才等查庫倫地處北邊袤延數千里均屬游牧之區蒙人逐水草而居並無一定住趾且有設防營之處卽有不設防營之處兼以道路之迢遥雨水之阻滯碍難責其按旬呈報至陳奏事件除呈遞賀摺向係專弁用夾板拜發若有緊要事件卽單摺亦當速爲馳奏從前庫倫奏案每年不過十餘件邇來中外交小汲地面事宜比前較繁每年所奏摺片約二三十件不等礙難預定准期若每月限定二次儻無可奏之件勢必奉行故事粉飾鋪張轉失實事求是之意况文報不宜與奏摺並行賀摺携帶文報固無以昭敬肅卽尋常奏摺携帶文報亦屬窒礙難行夫奏摺有緩急文報亦有緩急事屬可緩不妨稍遲數日儻遇緊急文報亦必按每月二次始行發遞不且膠桂刻舟罔識變通乎設有貽誤果誰任其咎也至牲畜草木之孶蕃防營差操之訓練各盟有無違章勒派營兵蒙商能否隨處相安該前大臣之用意誠未可原非然必按每月二次奏聞不特萬幾之暇褻瀆宸聽且煩劇瑣屑從來亦無此政體奴才等愚以爲此數端宜責成各該旗及統帶營官認眞察核隨時呈報奴才衙門年終由奴才衙門彚奏一次則與各直省之呈報雨水糧價地方民情亦並行不悖足又該前大臣原奏謂每次奏報摺件往返僅逾兼旬而各處公文竟有遲至數月始到者夫中外各衙門文報皆限以里程儻逾時日不難按站推鞫懲一卽足警百又何患其遲延躭擱乎况查部議嗣後發遞摺件往返一切事宜應由該大臣酌核變通辦理俾免遲誤非謂每月必須拘定二次以爲携帶文報之地也周書成王謂君陳曰爾有嘉謨嘉猷則入告爾后于内若必按定日期始行入告則謨猷雖嘉而觀望周張已有杆格難通之勢可知分次陳奏携帶文報之諸多窒礙也擬請將庫倫摺報仍照向章隨時陳奏其公文等件由外遞京者循例仍歸兵部捷報處接遞由京遞外者若遇奏報發回卽一同發遞以期迅速若無發還摺件卽克中各衙門行知庫倫等處文件由兵部捷報處用夾板發遞如有遲誤等情一經查出卽從嚴叅辦其餘各項統俟年終彚奏如此量爲變通旣不背舊章足可祛積弊郵政亦箱以整頓矣所有庫倫摺報應循向章不宜與文報並行緣由愚昧之見是否有當理合恭摺具陳伏乞皇上聖鑒訓示遵行謹奏奉硃批著照所請該部知道欽此○○依克唐阿跪奏爲遴員揀補要缺知縣以資治是恭摺仰祈聖鑒事竊查懷德縣知縣傳雲颺升補寗遠縣知縣經部核准光緒二十三年七月十四日具奏奉旨依議欽此按奉天照限减半計算應以八月初四日作爲開缺日期應歸八月分截缺所遺懷德縣原缺係沿邊繁難題調要缺例應由外揀員請補該縣地臨邊境蒙民雜處盜賊出没靡常政務殷繁頗稱難治必須精明幹練熟悉情形之員方克勝任查奏定章程知縣題調要缺應由現任人員揀選調補又奏定變通邊要各缺章程邊外新設知縣各缺如無可調之員比照熱河成案准於候補委用人員内有委署地方並無貽誤者與卽用班一體揀補試署又奏定奉天試用人員揷補章程俟補委用兩班用過一人後准將試用人員酌量揷補一人候補委用於試用人員相間輪用等因各在案奴才於通省現任人員内逐加遴選非歴俸未滿卽人地未宜俱無堪以升調之員兹查有試用知縣范貴良現年三十七歲順天大興縣人由附監生於光緒十七年報捐雙月縣丞投効奉天軍營是年十月隨同援勦熱河朝陽教匪出力案内奏保免選本班以知縣不論雙單月儘先選用奉部核准復奏請以原班留於奉天補用經部議准二十年二月請咨赴部六月十四日由部帶領引見奉旨著照例發往欽此在部領照是年十二月初十日旋省試用一年期滿甄别堪以留省補用二十二年二月十三日委署開原縣知縣到任該員年壯才明講求吏治現在開原署任辦理一切均屬裕如以之酌補懷德縣知縣洵屬人地相宜堪以勝任與例亦符合無仰懇天恩俯念員缺緊要准以試用知縣范貴良署理懷德縣知縣實於地方有裨如蒙俞允該員係試用知縣請補知縣銜缺相當毋庸送部引見仍俟試署一年期滿果能稱職冉行題請實授所有遴員請補要缺知縣緣由理合恭摺具奏伏乞皇上聖鑒敕部議覆施行再奉天府尹係奴才兼理毋庸列銜合併陳明謹奏奉硃批吏部議奏欽此○○總管内務府謹奏爲奏聞請旨事現據東陵總管内務府文稱光緒二十三年八月初七日具奏燕郊等四處行宫殿宇房間牆垣坍塌滲漏情形甚重亟宜早爲興修一摺於本月十二日接奉硃批該衙門查勘具奏單併發欽此欽遵咨行到臣衙門查原奏内稱所有四處行宫房間坍塌情形十之三四皆須重新蓋造其未坍塌者率皆木植𡮦朽瓦片脱落墻垣歪閃亦應拆缷另修等情且燕郊等四處行宫爲恭備皇上謁陵沿途駐蹕之所旣係該大臣奏准之工自應刻卽勘修未便稍緩臣等謹擬請旨可否由臣衙門咨取各部滿漢尙書侍郎銜名奏請簡派大臣會同查勘興修之處臣等未敢擅便恭摺奏聞謹奏請旨奉旨欽此○子頭品頂戴湖廣總督臣張之洞頭品頂戴湖北巡撫臣譚　洵跪奏爲鄂賑緊急派委道員在直隸勸辦湖北賑捐擬請援案就近由直隸報部核奬以期迅速恭摺仰祈聖鑒事竊查湖北因連年被災工賑需欵甚鉅奏蒙聖恩開辦賑捐業經臣等咨明各省督撫臣並委直隸候補道洪恩慶在直設局勸辦湊集濟用惟查湖北距京遥遠若待將各捐生履歴造册送鄂再行報部往返周折殊多遲滯誠恐觀望難期踴躍鄂省災深賑急羅掘早窮賑糶尙未完竣而堵築各隄各口秋杪又須開工實覺焦急無策專盻各路捐欵以資補苴伏查京師義賑局勸辦湖北賑捐曾經臣等奏請由天府尹就近報部核奬奉旨允准在案今該局事同一律擬請援案一面由該局將勸集捐欵解鄂濟賑一面卽將各捐生屢歴分起造册呈由直隸督臣就近報部按照湖北捐章核奬以歸簡使而期迅速則捐項庶可多集於賑務實大有裨益據湖北籌賑局司道具詳請奏前來臣等覆查無異除咨户部直隸督臣查照外謹合詞恭摺具陳伏乞皇上聖鑒謹奏奉硃批户部知道欽此 
 
 

Page 14

 
 
[光緒二十三年九月二十四日京報全錄]  
　　宫門抄○諭旨兩道錄前○桂撫史奏爲更補知府摺○署臬司方奏恭報接印任事日期摺○直督王奏爲永定河伏秋大汛搶護平穩獲慶安瀾摺○湖督張奏爲委員管解直隸月餉片○九月二十四日工部鴻臚寺正藍旗值日吏部引見二十一名值年　二名正　滿三十一名廂紅滿六名廂紅蒙二名廂藍蒙四名内務府十五名樂部二名音律處二名○博公信侯各假滿請安○芬車等　南苑回京請安○色楞額稽察中左門覆命○歸化城副都統奎成請訓○熙敬請假五日○大額駙續假十日○克公請假十日○恩　續假五日○内閣呈進勾到本○吏部奏派騐看月官派出熙敬徐用儀漙良裕德楊頤壽昌良培載萼丁立瀛富亮艾慶瀾秀林慶祥聯　　楊仁楊崇伊○召見軍機奎成曾廣漢○皇上明日辦事後至頣和園皇太后前請安後駐蹕○閲卷大臣派出麟中堂崑中　　　堂啓　徐會澧廖壽恒楊頣唐景崇○○頭品頂戴廣西巡撫臣史念祖跪奏爲更補知府恭摺仰祈聖鑒事竊照潯州府知府夏敬順　故　　　前臣會同督臣譚鍾麟奏請以候補班前先補用知府張璧封補授兹准部覆查該省病故休知府一項上次用至候補班　前先止今此一缺　候補正班之人該撫等請以勞績候補班前先知府張璧封補授核與定例不符其潯洲府知府選缺應令另行按班更補等　　　咨行　自遵辦查家例各省道府如係選缺遇告病故休致所遺應先儘候補班前酌補一人次將候補正班酌補一人又議覆御史彭述條奏變通　先抵補章程内開嗣後京外各宫内選外補凡以五缺計算者第一第二缺用海防遇缺先二人第三缺用舊海防先一人無人用鄭工遇缺先抵補再無人過班卽毋庸再以新海防先抵補第四缺舊例海防卽與舊例海防先分班輪用無人用舊例遇缺先無人用舊例遇缺再無人過班卽用各項班次一人各等因遵奉在案查粤西選缺病故体知府一項上次用至候補班前補用知府曾毓璠請補柳府知府缺止今此一缺係第三輪第一次留缺應歸外補按班應用新海防遇缺先查新海防遇缺先舊海防先海防卽鄭工遇缺先舊例遇缺先遇缺及記名分發正途出身均無人應用候補正班之人請補查有補用知府張祖祺年四十四歲係江西撫州府臨川縣人由貢生報捐同知加捐郎中光緒四年七月簽分兵部職方司行走八年三月學習期滿奏留候補應壬午科順天鄉試中式舉人派辦核對處漢本房校對則例館纂修十六年正月捐升知府分發　省廣西試用三月恭應庚寅恩科會試中式貢士殿試三甲第一百九名進士朝考三等五月初八日翰林院帶領引見初十日奉旨著仍發原省以知府補用欽此六月十一日吏部帶領引見奉旨照例發往欽此十七年二月初一日到省五月奉委辛卯科廣西鄉試内簾監試差委辦南寗釐務十八年二月甄别留省補用嗣因順直賑捐奬叙花翎十九年六月委署思恩府知府交缷南寗厘務八月初一日到思恩府署任二十年二月二十四日聞訃丁親父憂三月十三日交缷思恩府篆務請咨回籍守制二十二年五月二十四日服滿在京起復吏部給發執照祗領起程於光緒二十二年十二月二十四日到省查該員才具精敏辦事結實以之請補潯州府知府員缺實屬人地相宜與例亦符據藩司游智開臬司蔡希邠會詳前來相應仰懇天恩俯准以候補班補用知府張祖祺補授潯州府知府俾收得人之效該員係候補知府銜缺相當毋庸送部引見亦毋庸查叙叅罰再查本案奉部飭令更補坐於光緒二十三年六月初五日行文按程限减半計算扣限五十日又補缺定限九十日會銜三十日扣至十一月二十五日限滿今於限内請補並未遲逾含併陳明謹會同兩廣總督臣譚鍾麟恭摺具奏伏乞皇上聖鑒敕部核覆施行謹奏奉硃批吏部議奏欽此○○二品銜署直隸按察使天津道臣方恭釗跪奏爲恭報微臣接署臬篆日期叩謝天恩仰祈聖鑒事本年七月二十一日奉直隸督臣王文韶行知以直隸按察使季邦楨升授福建布政使所遺臬司篆務委臣署理等因八月初六日臣缷署道篆當將經手事件料理清楚束裝赴省於九月初一日准升任按察使季邦楨將臬司印信文卷移交前來臣當卽恭設香案望闕叩頭謝恩祗領任事伏念臣浙水庸才備員薇省旋趨班於譯署荷遷秩於農曹洎乎荆諸分迭曾提刑之暫攝迨至析津再莅又鹺運之先權竊維任使之頻邀實愧涓埃之未効兹復權陳臬事仰沐恩俞循省五中悚漸倍切查直省畿疆要地臬司總匯刑名轄境旣多案牘最稱繁頣時艱適值紀綱尤貴修明囹扉之縲繫堪矜何以使無枉縱郵傳之程期易滯何以勿誤簡書臣惟有奮竭駑駘力圖報稱隨事隨時禀商督臣實心經理不敢以暫時攝篆稍涉因循冀答高厚生成於萬一所有微臣感激下忱理合繕摺叩謝天恩伏乞皇上聖鑒謹奏奉硃批知道了欽此○○直隸總督臣王文韶跪奏爲永定河伏秋大汛搶護平穩獲慶安瀾恭摺馳陳仰祈聖鑒事竊本届永定河凌汛安瀾前經臣奏報在案當飭該河道將伏秋大汛事宜妥籌布置督率員弁親駐河干加謹防護節據該河道陳慶滋禀稱伏秋汛内大雨時行上游山水奔騰匯注河流漲至十九次深至一丈六尺大溜洶湧趨向靡定兩岸險工林立如蘆溝司南岸之六七號南上之二三四五號十七號南下之頭二三四號七八號南二之頭二號五六號九號十五六號南三之頭二號九十號十三十六七八號南四之五號十三號十五六號南五之七八號十號南六之四號十七八號南七之二十號並西士堤挑水壩大堤二十八號南八上之七八號十三號北中之頭號至十一號北二上之六七號北二下之八號北三之十二三四號北五之頭號十五號北六之三號各工或坍坎逼近堤根或埽叚陡蟄入水甚有横流衝激隨鑲隨蟄埽　　　衝刷壩檔坍坍動壩身隄脚之處情形均極危險其最爲吃重者蘆溝司四五號石堤冲坍二叚南八上汛四五號水至堤根共出漏于十五處尤屬岌岌可危迭經該河道督率文武員弁無分兩夜分投相機搶辦或帮寛堤壩添下新埽或掃掛重由堆築柳壩並用蔴袋裝士沈壓將出漏處所塡堵堅實一面啓放南二金門閘分洩盛漲始將搶護平穩現在節逾秋分水勢漸落河流順軌蘆溝橋現存底水七尺五寸伏秋大汛獲慶安瀾等情禀請具奏前來臣查永定河兩堤純沙中洪淤墊每届汛期卽虞潰漫上年北中合龍以後兩岸險要半屬新工防守極艱本年伏秋汛内迭次盛漲經該河道督同工員履危蹈險設法搶辦合工一律平穩沿河州縣得免昏墊之災堪以仰慰　懷查永定河新建大王廟每遇險工虔誠祈禱立卽化險爲夷實屬靈應昭著擬懇照各省黄河安瀾成例特頒大藏香十枝由臣祗領交該河道陳慶滋敬謹祝謝以答　神庥至本届出力各員擬先存記俟下届安瀾照章彚案奏保理合恭摺由驛馳陳伏乞皇上聖鑒訓示謹奏奉硃批另有旨欽此○　　之洞片再前准户部咨議覆直隸督臣李鴻章奏淮軍月餉支絀請將江漢關應解額欵於四六成洋税項下通融匀撥案内議令江漢關應解淮餉如六成洋税無欵卽　　　洋税及五成二釐招商局税内按數提解等因奉旨依議欽此咨行欽遵辦理查江漢關奉撥淮軍月餉四成洋税銀二萬兩六成洋税銀三萬兩均解至光緒二十二年　　其分止隨時奏報在案兹應解光緒二十三年正月分四六成淮餉卽在第一百四十七結所徵四成洋税項下動支庫平銀二萬兩並在是結五成二厘　税項下動支庫　銀三萬兩作爲直隸淮軍月餉四成洋税銀二萬兩六成洋税銀三萬兩均解至光緒二十二年十二月分止隨時奏報在案兹應解光緒三十三年正月分四六成　餉卽在第一百四十七結所徵四成洋税項下動支庫平銀二萬兩並在是結五成二釐局税項下動支庫平銀三萬兩作爲直隸淮軍月餉委解湖北淮軍收支轉運局轉解據署湖北漢黄德道監督江漢關税務蔡錫勇詳請奏咨前來除分咨外理合會同湖北撫臣譚繼洵附片具陳伏乞聖鑒議奏奉硃批户部知道欽此 
 
