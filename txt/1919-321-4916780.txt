# 1919 - 321 - 4916780

 

Page 1

 
 
   
 
 

Page 2

 
 
   
 
 

Page 3

 
 
嘉興梧州路商界聨合會通告敝會事務所業巳就緒如各界投寄函件及接洽事宜一概請至美界西嘉興路橋堍一百十號可也特此通告諸惟公鑒本事務所啓電話北一四六一戊A4965時評 
[迷夢與覺悟（冷）]  
　　認多數人爲少數人認明白之行動爲可於暗中更變之此北方代表大誤之點也蓋北方代表大抵仍以北方之心理測南方耳 
　　此大誤之點而不去并由此大誤之點以進行如爲負氣故爲游戲人間故我不得而知若爲國家統一和平計我恐此爲迷夢而非覺悟斷無能成之理也 
[命令]  
　　十一月一日大總統令國務總理靳雲鵬呈請任命張亦清署統計局僉事應照准此令 
　　又令張伯英林步談朱彭壽均給予二等寳光嘉禾章王承垣嚴家幹均給予三等寳光嘉禾章此令 
　　又令王耒也昭焱均晋給二等大綬嘉禾章王孔晋給二等嘉禾章雷延壽王立承章華均晋給三等嘉禾章秦樹忠陳一麟張蓮表青謝本芝均晋給四等嘉禾章此令 
　　又令瑪克蘇爾扎布給予二等文虎章此令 
　　又令李垣晋給二等文虎章此令 
　　又令嚴式超恩華洪楨均給予三等文虎章此令 
　　十月三十一日大總統令陸軍總長靳雲鵬呈准吉林省長咨請以王彩芳調補佐領都爾博吉圖陞補佐領均照准此令 
　　又令蒙藏院總裁貢桑諾爾布呈喀喇沁左旗協理恩和巴雅爾圖久曠職守請予免職應照准此令 
　　又令蒙藏院總裁貢桑諾爾布呈請以倉都楞補喀喇沁左旗協理應照准此令 
　　又令蒙藏院總裁貢桑諾爾布呈請以曼達呼補哲里木盟扎賫特旗協理陶濟勒旺楚克補錫林郭勒盟阿巴噶左旗協理均照准此令 
　　十月二十九日大總統令兼署内務總長朱深呈黑龍江全省警務處處長兼省會警察廳廳長張仁因病懇請辭職張仁准免本兼各職此令 
　　又令財政部呈請任王同冕試署山東萊州場知事李世升試署永利場知事均照准此令 
　　又令都護使駐紥庫倫辦事大員陳毅呈烏里雅蘇臺佐理專員公署二等秘書許慶炳因病呈請辭職應照准此令 
　　又令都護使駐紥庫倫辦事大員陳毅呈請任命趙之灺爲烏里雅蘇臺佐理專員公署二等秘書李仁懷爲三等秘書均照准此令 
　　十月二十八日大總統令潘國綱授爲陸軍中將此令 
　　又令任命鍾毓爲外交部特派黑龍江交涉員此令又令李振聲授爲陸軍砲兵上校閻玉成授爲陸軍輜重兵上校此令 
　　又令交通部呈請任命孫百英爲僉事應照准此令又令陸軍總長靳雲鵬呈請授牛永福崔嗚山爲陸軍步兵中校齊大有立成郭英魁王富春王全勝吳新振許慶有宋常延爲陸軍步兵少校楊春芳爲陸軍騎兵少校常堯臣吳魁一孟昭然鄭天順毛長祥劉文郁爲陸軍砲兵少校三綸爲陸軍工兵少校薄振聲高金山爲陸軍輜重兵少校劉鈞爲陸軍三等軍需正均照准此令 
　　又令張奎武晋給三等文虎章此令 
專電 
[北京電王揖唐電某方謂西南]  
　　國會推翻政學系漸見得手如岑倒則西南無梗議者統一大有望又謂暗中疏通唐甚有進步（三日下午三鐘） 
　　北京電王克敏密上謀和策略實含包辦性質徐不採納大失望（三日下午三鐘） 
　　北京電安系對閣員分配爭執仍烈昨靳商段將由段一語解紛（三日下午三鐘） 
　　北京電馬良辭呈巳到照准以張懷斌繼（三日下午三鐘） 
　　北京電靳語李思浩財政計畫（一）維持現狀（二）整頓收入（三）愼重借欵（三日下午三鐘） 
　　北京電姜桂題田中玉應召來京商决邊防問題（三日下午三鐘） 
　　北京電蘇浙會濬太湖派代表來京徵辦法現擬發行七釐水利公債交閣議取决（三日下午三鐘） 
　　北京電公府統一軍政案將交閣議（三日下午三鐘） 
　　北京電吉鮑謁徐密陳三省决議統一軍事辦法及攺編吉軍事徐頗嘉納鮑辭意或可打消　　北京電陳樹藩又來電告急請移奉軍駐陜南（三日下午三鐘） 
　　北京電院電鄂王據岑漾電稱巴東太子坪等處鄂軍增加有進逼意詳情希查復便轉告南方又電陜陳據于右任稱劉世瓏等圍攻澄城縣酥酪鎭等是否屬實（二日下午三鐘） 
　　香港電陸榮廷唐繼堯譚延闓趙恒惕反對軍府攺組 
　　香港電國會制憲人數巳足參院有一百九十九人衆院五百零七人現多請速開會 
　　香港電石行會館議員東（一）（日）日會議認攺組草案違約法致函起草會聲明不負責（三日下午三鐘） 
[各通信社電]  
　　廣州電岑總裁提議從關餘項下撥付國會制憲經費三十九萬自制憲之日起分三個月付清 
　　廣州電今日（三下日）政務會議通過金兆棪交卸署卸署秘書廳長職章士釗仍回原任（以上三十日）　　以上平和通信社電 
　　北京電長江三督將向南北两政府發電促和並痛陳不宜再戰理由 
　　北京電當軸擬將中日各條約先對調人發表請向南方擔保無秘密之件 
　　北京電靳閣行政方針最要爲裁減南北軍隊限期使大局統一 
　　北京電吳佩孚來電衡州一帶安謐政府派兵之說請勿派赴湘南 
　　北京電鮑督謁徐報告奉天會議添設水警招足警備隊裁兵標準經費水陸聨總計畫邊防進行 
　　北京電馬良辭職遺缺派張懷斌繼会 
　　（以上三日）以上中華通訊社電 
　　北京電陳毅電告徐樹錚抵庫各王公輸願取消自治現活佛定日内召集二次會議請速訂優待條件向蒙代表宣布 
　　北京電活佛代表所要求當局於封册經濟等問題皆經允許惟政權軍事尙在磋議 
　　北京電俄人砲擊軍艦案政府决先向俄抗議不遽開釁巳電覆張作霖 
　　北京電閣員迄今午止仍未確定參院有攺星期二投票說 
　　北京電俄激黨在莫斯科方面失敗有併力東向之勢外蒙新疆邊防加緊 
　　北京電駐京滇督代表日昨入府聞持唐之密電於和事有所主張（以上三日） 
　　以上中孚通信社電 
世界路透電 
[俄國戰事記]  
　　二十九日倫敦電彼得格勒陣線之情勢仍不明據十月二十七日愛沙尼亞公報觀之過激軍現奮力作戰獲勝數次公報謂過激軍在芬蘭灣大舉進攻該地戰事進行甚烈彼斯柯夫境亦有猛厲之砲戰宇登尼克將軍公報則稱在彼得格勒與莫斯科間土拉區擊退進攻之過激軍惟承認敵軍之攻擊柴斯柯伊塞洛者巳占據波白夏又稱大勢不明惟過激軍刻方奮鬭且聚集莫斯科之精兵於陣前末言坦克戰車至爲有用惜其數不多 
　　二十七日里伐爾電彼得格勒之陷落巳不能免過激軍奮死决鬭曾於十月二十六日占據柴斯柯伊塞洛附近之村莊多所西北俄軍戰報云惡戰正在進行大勢頗佳 
　　二十九日里伐爾電愛沙尼亞軍司令萊杜恩斯將軍云過激軍己得亞昌格爾　芬蘭邊界之援兵軍械精利訓練亦佳攻收彼得格勒之戰爭恐將延久如宇登尼克將軍台尼克將軍柯爾恰克將軍导認愛沙尼亞民國則可立即擊敗過激軍 
　　二十九日倫敦電每日紀聞訪員由加吉拉來電謂過激軍十萬人現集於白俄軍與彼得格勒之間 
　　二十八日希爾新福電白俄軍因過激軍占據波白夏巳於十月十七日委棄克拉斯諾伊塞洛 
　　二十八日倫敦電哈姆斯韋斯氏今日在下院答覆某議員質問謂政府現力圖與俄國勞兵政府磋商交換伴虜事宜不久可在丹麥開會又稱協約國致德國與中立國請協助封鎖過激黨所治俄境之通牒迄今尙未　覆協約國海軍巳奉命阻止船舶開入俄國波羅的海口岸此項行動在法律上不能云爲封鎖協約國除前所宣布之公交外未以他文致中立國政府哈氏又答告某議員謂外間所傳俄國有婦孺五十萬人將因封鎖而成餓莩之說實無根據 
　　三十日倫敦電晨郵報希爾新福訪員電稱宇登尼克將軍之戰役巳遭失敗恐敗軍或將被騙退入加吉拉西南两面之澤地此爲過激黨之戰略芬蘭恐柯爾恰克將軍台尼金將軍宇登尼克將軍獲勝後將危及芬蘭國家之存在故决不願協助宇登尼克將軍 
　　三十日倫敦電宇登尼克將軍受挫之說己確實無疑此事極關重要蓋轉瞬冬季將届也據希爾新福消息宇登尼克將軍己委棄加吉拉没全陣線退走該陣綫距　吉拉四哩距柴斯柯伊塞洛六哩距克拉斯諾伊塞洛五里該將今絶少占據優美根據地續取攻勢之機會過激黨無綫電報聲稱巳戰勝台尼金將軍且謂烏克蘭全境紛紛起事蔓延於波爾太伐及愛加特里諾斯拉夫台尼金將軍現正猛禦瑪克諾斯氏之軍隊該軍隊巳由克里米亞進至乞爾森 
[和會近事記]  
　　三十日巴黎電福煦上將向高等議會建議凡爾塞之協約國軍事議會具有大權應託以監視德國實施和約條欵之職克勒滿沙氏贊成其議但他國代表則須商諸政府美代表聲明美國大約願將監視德國履行和約一事託諸國際聨盟 
　　二十九日倫敦電意外交大臣前建議將阜姆建成獨立國置國際聨盟保護下而以伏洛斯加土地割讓意國俾意國與阜姆得以接壤此議未由美國許可但今仍有解决希望意相巳續以懇切之文致美政府英法政府深恐該問題復引起危機現正竭力疏通 
[英國議會記事]  
　　二十九日倫敦電哈姆斯韋斯氏今日在下院答薛西爾貴族之質問謂凡爾塞和約可望於十一月十一日正式調印果爾則將於即日發生效力按照和約第五條第一次國際聨盟會議應由威爾遜總統召集威爾遜總統定於何時開會及在何地點未能預料 
　　三十日倫敦電議員福克斯氏今日在下院聲明英國與情現漸反對審訊德前皇波拉勞氏答稱彼不知此說確乃代表英國輿情政府以爲和約之條欵實無不應實行之理由張伯倫氏答告議員柯克氏謂下院苟願考慮有奬債劵能否實行彼並不反對 
　　三十一日倫敦電張伯倫氏在下院答覆議員羅伯資氏之質問謂現正對於銀價予以極大之注意凡囤積銀幣或以超過面值之價買賣銀幣者皆按法有罪昨日巳定閣令禁止鎔化或毁破銀幣凡取銀幣攺爲他用者皆在禁列英國早巳禁止銀幣出口現擬重頒非有執照不得輸運銀貨出境之禁令 
　　二十九日倫敦電上議院今日以五十一票對十三票否决議員布克瑪斯特氏提出宣布續增捐稅之動議 
[美國議會記事]  
　　二十九日華盛頓電參議員諾賽斯氏今日在參院提出和約俢正文志在不許英國殖民地代表在國際聨盟會中投票表决與殖民地有關之任何爭端經議員以四十七票對三十六票否决繼又另行提議殖民地應集合投票在國際聨盟會中合有一票權亦經該員以四十九票對三十一票否决 
　　二十九日倫敦電泰晤士報華盛頓訪員電稱參議員約翰森氏動議美國在國際聨盟會應與不列顚帝國有同數票權雖爲多數否决而以同一目的繼起提出和約俢正文者不致無人英政府苟不能表明殖民地代表之參與國際聨盟會斷不致使該會偏利於英國則美國參議院或將採納一種保留云 
　　三十日華盛頓電和約想不致再有修正案但外交審查會所報告之十四保留案尙須討論俟各案討論後和約全部必以參議三分之二批准之 
　　二十九日華盛頓電衆院昨日重行通過禁酒議案同意者一百七十三票否决者五十五票該議規案定繼續禁酒至明年正月間審法禁酒修正文發生效力之時爲止如參院亦以三分之二之多數通過該案則雖總統否决亦可成爲法律 
　　二十九日華盛頓電參院巳以六十五票對二十票重行通過禁酒議案 
[美國罷工記]  
　　二十七日華盛頓電美國勞工現局日見嚴重紐約船港工人現仍罷工使與船港有關之各業皆爲失序煤礦工人五十萬人巳宣布罷工路工因參院提出阻止彼等罷工之議案亦揚言擬宣布罷工銅工罷工無解决之徵象经外尙有小爭端多起 
　　三十日華盛頓電内務部長萊恩氏稱煤礦罷工如見實行政府將扣减實業界銷煤之數至百分之五十一而從不入聨合會之煤礦取煤分送各重要實業今新英倫巳得两月供給 
　　三十日華盛頓電美國檢正長稱十一月一日五十萬煤礦工人之罷工就其罷工通告與其作用及其必有之影響言之實屬非法可依據燃料管理法處治罷工者以罰金與監禁之罪 
[德國近事記]  
　　二十八日柏林電經濟總長施米特氏在國會宣述德國糧食現局謂巳漸有進步麵包榖蔬魚肉等物日見增多今所憂者唯煤斤不足故必力遏煤礦罷工德國産煤之數無論如何一時决不致如法豫期之夥德國舊敵干涉德國之經濟生活徒足自損云云 
　　三十日柏林電國會現考察附加預算案此案規定一千八百萬馬克爲支配戰艦六艘小巡艦六艘及若干魚雷艦之經費艦隊全體員額定一萬五千人 
　　二十八日倫敦電每日郵報載稱有關心德國内局之英人若干人定於下星期在倫敦與德奥人開會討論一切奥前相賴瑪斯克博士亦在其内英國除荒會主張不分民族賑濟歐洲其會長巴摩爾氏述及此事謂除荒會現提倡召集私人國際大會討論攺善歐洲經濟現狀之方法中歐諸國之經濟家如能與會其數不得逾五人云 
[法國近事記]  
　　二十八日巴黎電社會黨對於表决戰費及對付過激主義政策似將分裂 
　　二十八日巴黎電法國巳定於十一月十六日開始選舉國會議員 
　　二十八日巴黎電克勒滿沙巳宣佈擬脫離政治生活 
　　二十八日里昻電此間絲廠工人一萬五千相約罷工其影響巳及於許多商業 
[美國近事記]  
　　二十九日華盛頓電威爾遜總統病勢大有起色食臥俱安故停發逐日病狀公報 
　　二十九日華盛頓電國際女工大會今在此間開第一次會議世界主要國之女子幾均有代表與會該會將討論兒童工作及保護危險實業之女工諸務該大會且擬以建議案提交國際勞工大會 
　　三十日華盛頓電國際勞工大會昨日在此開幕共有三十六國代表美國無正式代表但剛白斯氏與其他美國熟悉工事之人物亦到會聞美國資本家與勞動家之代表將以非公式之性質參與會議美國勞工部部長威廉威爾遜氏以美總統名義歡迎各代表略謂世界將來幸福繫於勞工問題之解决凡社會試騐皆當愼重將事庶可不生爆烈夫作工者乃活潑而有感覺之人凡勞工大會所議决者皆必詳細考察及此否則該大會不能有所成就也遍及世界之難題即在於謀出産之最高發展時謀取僱工者與被僱者間之公正安排耳 
[英國商人與領事]  
　　二十九日倫敦電格林胡特爵士今日在此演說宣布海軍大臣華特朗氏巳贊成其建議凡英國戰艦駛往海外者應許商業旅行者及英國商行代表附乘今唯候華氏商諸部員以决定之 
　　二十九日倫敦電官場宣布外交部所屬之領事科現巳移歸海外商業部蓋海外商業部巳辦理外交界之商業事件也領事科人員大約仍留外交部供職但遇關於領事之事件則將呈報海外商業部總管與秘書轉呈部長領事升調之問題此後即將討論由委員會議决呈報外交部長 
[世界銀貴問題]  
　　三十日倫敦電各報因銀價飛漲勸告公衆勿窖藏現銀俾免迫令政府行用小額之紙幣鎔化銀幣一節不足過慮泰晤士報得悉政府旦夕將發表禁止鎔化銀幣命令十月十八日止一星期内英國共産煤四百七十二萬七千四百六十五噸此爲自七月間减少工作鐘點以來出産最巨之數 
　　二十九日倫敦電中國方面源源購銀而供給不足致銀價今日每盎司漲至六十六便士半此實從來所未有照此巨價鎔化銀幣可以獲利蓋巳超過六十六便士也一般人士現咸注意政府或將設法以應付現局 
 
 
 

Page 4

 
 
   
 
 

Page 5

 
 
   
 
 

Page 6

 
 
[里昂無線電（路透電社送）]  
　　二日巴黎電高等議會昨日開會两次一在晨間一在午後福煦上將曾於晨間參與會議高等議會許可其所擬答覆布國代表團對於和約意見之全文堅持施於布國之條欵惟於細目略有讓步許加修攺覆文將於本星期初致與布國附以說明書大約將限布政府於十日之内宣布願否接受高等議會並討論擬由休戰委員會之手致德政府之通牒全文規定德政府應派全權代表簽定接受修正各節之臨時條約及所附擔任尊重前未履行之休戰條欵聲明文件聲明文件並附以牒文再請德政府派代表至巴黎與協約國商决履行凡爾塞和約及關於所須舉行公民大會諸土地各問題之辦法 
　　二日巴黎電據柏林電稱柏林各報一致贊成政府處置波羅的境德兵之决議右黨各機關報及柏林日報謂政府前發表樂觀之宣言諉卸責任於運輸之困難今所施之辦法徵實德兵三萬五千人復入德境者僅五千人之說前後自相矛盾 
　　二日巴黎電據公班業消息在法德俘巳開始遣送回國昨有一列車滿載倭虜經過公班業車站 
[中美新聞社電]  
　　二十五日華盛頓電美參院業於和約中保留修正案之投票被共和黨參議員設法阻止現料下星期中或再稍緩方可實行投票 
　　二十八日華盛頓電美全國時鐘均於星期一日晨二時撥回一小時前六個月之惜陰辦法遂以終止國會巳將全國惜陰案取消惟紐約城及全國其他數城市决計明年仍用惜陰法 
　　二十九日華盛頓電據最近統計局報告十月十號爲止美國軋出棉花共四百八十七萬九千四百八十四包其中有圓包五五五七八包埃及種美棉二九三八包海島棉一七九一包 
　　三十日華盛頓電據白宮最近公報威爾遜總統體力現漸增加 
　　三十日華盛頓電國務院開會討論全國煤礦工人將同盟罷工之問題 
　　三十日大西洋城電在此間開會之國際對外貿易會議主張設一國際商會總部設於美國其目的在使全世界出口貿易合力提携並互相交換意見該會議於延會之前並主張將關於自然經濟律之一切限制取消惟以目下特殊情形所許者爲限 
　　三十日紐約電據報告數月以來華爾街之股票交易非常之大大半爲投機事業其中有於戰事甫終之後價值漲至極可驚之度者但近來跌落之度其可驚亦相等 
　　三十一西德爾電西德爾華僑在中國俱樂部晚餐會席上發表將以僑美華人全體之名義電請中國國内人民務必各省聨結力謀和平成一完滿之民國又據電訊在世界各國之華僑近來亦有同樣會議討論國内統一及其他戰後問題中國俱樂部將印敬告書五萬份在全中國分送云 
　　二十七日紐約電銀條市價一元一角九分半 
[太平洋路透電]  
　　三日東京電寺内伯爵今日逝世 
　　三日北京電據海參崴傅來關於中國軍艦在哈巴羅夫斯克附近被砲火轟擊事之種種消息視之完全責任是否應由俄人負之衆人意見現不一致惟甚覺當時情勢並無採此嚴厲舉動之必要耳事之緣起似如下述初海參崴中國艦隊司令先請俄員許中國軍艦駛入尼古拉夫斯克港以度嚴冬沃木斯克政府允之軍艦乃開赴尼古拉夫斯克未幾艦隊司令復請攺赴哈爾濱俄當道不願創立有背條約之前例故拒絶其請於是軍艦司令似表示其意見不問俄當道同意與否定欲赴哈俄司令警告之謂果來哈將轟擊之俄司令此言並非奉上官命令而發蓋上級當道僅飭其呈報情形俾向中政府抗議而巳但俄司令不遵上命擅發恫嚇之言未幾中國軍艦向上游開行駛近哈巴羅夫斯克時俄砲艦與陸地砲壘竟開砲擊之中國軍艦水兵死傷數人即向後駛回按岸上砲隊係加米柯夫將軍統帶而俄砲艦係去年經過激黨奪得者迄今仍爲西比利亞日本當道之管轄物也加米柯夫氏曾否奉有訓令今尙未悉加氏乃謝米諾夫之黨而謝氏則似以妨碍沃木斯克政府爲其畢生使命惟特别結好於西比利亞日本當道而巳加氏亦此流人物中國艦隊司令欲往哈爾濱之意久爲衆所共知該司令亦公然宣布其意從未秘密不過確實行期未曾公布耳俄司令恫嚇之言衆亦早聞之協約軍總司令終未予以何種訓令俄司令殆即自信以爲其行動定可得協約國之同意矣總之此事責任是否應由協約軍總司令抑俄司令抑中國艦隊司令負之今尙難以指定似須派員調查始可得其眞相也 
國外要聞 
[美人之開放中亞門户說]  
　　中美新聞社譯美國威廉斯君中亞門户開放說云吾每念土耳其斯坦輒聨想而及於棉業一千九百十七年一月吾嘗見庫根安狄琴那門琴及弗加那一帶之二十餘火車站帝棉花堆積如山雖两年間时魃爲患産率銳減而棉仍極多方待舟車之輸運出口也中亞鐵道在戰前專運棉花出口而運食料進口時俄政府奬勵種棉排斥他種耕植之收穫故土耳其斯坦人之不種棉者至不得不斥售其名貴之戴京齊毛氈以免凍餒焉去年中亞人忽懈於種棉即以種五榖及菜蔬爲代巳種之棉充斥田野然此特權宜之事亦因戰中火車停頓之故一旦車復通行則棉花仍當出口而食料亦仍照常輸入也當承平之日有二種人頗注意於中亞即俄國之棉料製造家自墨斯科左近一有名於紡棉之大鎭中來其一類人則來自德國平昔本注目於土耳其斯坦棉田中者果俄人活動如故則德人亦必急起直追而捆載中亞之棉花以去矣土耳其斯坦名城爲薩麥拉及克拉斯拏福斯克克俄之墨斯科及彼得格勒頗遠當一千九百十八年四月間俄境極騷亂而二城之量盛如故俄人如欲得土耳其斯坦之棉者則非俟墨斯科一帶恢復秩序不可蓋秩序旣復則紡棉廠中始能得棉以動其機器煤旣不可得則棉亦無所用也今戰事停矣德意志巳屈服然其野心之夢恐未必即此而醒今欲恢復其國力必先恢復其實業而恢復實業之道則必以控制全世界商業爲第一步俄國與土耳其斯坦等實爲其目光定注之地當夫大戰以前德國之商品恒能暢銷於俄國市上且俄人重利决不能前嫌而停止俄德間之買賣故德國於此正可設法展其驥足當一千九百十七年至一千九百十八年間吾嘗往訪俄國之報館主筆及巨商多人僉謂當俄覓一最早之時機以與德國繼續貿易聞在大戰劇烈之際俄德於斯甘狄奈維（即瑞典挪威）及丹麥之合稱）方面之貿易初未停止蓋俄人有時雖痛恨國敵而牟利之心殊不能因此而掩也曠觀世界天産品之饒富端在歐洲西部及美國東部而人口之衆多則端在印特司河恒河揚子江之間前此德國人之痴夢曰自柏林至白格達自亨堡至海拉蓋將於此東西四名城間一統山河盡歸德人所有則天産人口並臻極盛今日大勢巳去此夢當醒矣然吾知他日必有人投袂奮起建一極長之鐵道連絡東西两方其魄力功能爲西比利亞鐵道所弗及至是則中亞之門户開而商業之競爭必大有可觀者矣德國之白格達鐵道行將告成德人初意本抱有絶大野心擴張商業亦其一端今如爲美國或其他友邦所轄并占有鐵道所過一地則無窮利益唾手可得卽英國得之亦大佳事也至太白利士之路線在勢亦將展長直達鐵赫倫扣曼寛泰諸地蓋波斯一國方苦運輸之不便政治上亦黯淡無色迨運輸旣通民生少裕則政治亦必有生氣矣然此等路線於中亞尙無大用中亞之企盼發達甚切尤圖擴張其棉業今美國棉之勢力極大恒河印特司河揚子江之間棉田綿亘數千里皆美國棉也而土耳其斯坦棉則僅在貝歇華五百里及台爾希一千一百里間與印度之二要區孟買及喀爾喀他相近然印度所産棉較之土耳其斯坦所産且多至三倍亦以中亞旱荒之故特棉田中如能以灌溉之法灌溉之則産棉之多當十倍於今日也土耳其斯坦之命運實以棉之發達與否爲轉移吾昔嘗洲觀其地足跡所至人人咸道棉業其於造棉事有試騐專所頗能研究種種方法而拉姆挨利地方則有棉廠專以軋以軋棉榨油爲事司機者則類爲奥國之俘虜也（未完） 
國内要聞 
[靳雲鵬組閣消息]  
　　靳雲鵬之國務總理巳於前日通過衆院通過之後嘗即由衆院秘書廳將原案移交參院據參院秘書廳消息參院巳决定於四日（星期二）開會投票以周圍之形勢觀之必仍舊多數通過也靳氏於昨日晋謁東海將羅致閣員問題詳加討論聞東海囑以不必過爲更動而靳則主張根本攺換故此問題至速亦須星期二提交衆院投票現正由安福方面與當局接洽安福曾向東海間接要求交通總次長及財次長两缺幣制局總裁各職歸該系主腦人物東海迄今仍極躊躇故又派某秘書長分向安福派之中堅份子疏通允予交長交次財次各一席其他職務礙難即日畀予至安福是否滿意刻尙未知 
　　據另一消息閣員問題截至昨日（一日）下午五點鐘止尙未確定曾毓雋不拾交通巳無商量餘地朱深司法恐將蟬聨財政本擬張弧現攺李思浩李即張之替身張不願舍鹽署故舉李自代内務吳炳湘之說尙是前五日所傳刻巳攺擬田文烈但安福於田長内務尙極力表示反對張志潭以助靳氏登臺不能不畀以總長一席以爲酬庸地步初擬予以敎育而張不願後攺農商尙未得本人同意現代敎育之傳嶽棻正力謀補實三十日假座瑞記三十一日假座東方飯店大宴政界要人運動甚力聞巳有希望其餘陸軍靳氏自兼海軍不動外交陸將回國暫須蟬聨次長問題交通恐屬丁士源以其與曾合手司法總長聨任次亦可隨之不動財政錢錦孫不過臆度之詞梁鴻志頗埀涎此席内務因田氏尙無明白表示許寳蘅蟬聨與否亦未確定農商果屬張志潭江天鐸似可無慮敎育外間有陳任中說但陳係僉事資望太淺據傳傳嶽棻聨任後覃壽堃頗有希望覃爲陜西敎育廳長留部辦事與傳爲舊同學此爲最近二三日内遞嬗之情形至將來有無變易仍不可知也 
[美人述外蒙近狀]  
　　中美通信社消息云美人某君近游歷歸來據述外蒙近狀云在十月十日至十五日之間有謝米諾夫軍隊約五百人開到恰克圖當即强索船隻購買糧令馬匹該項軍隊服裝齊備紀律嚴明觀其軍官舉動顯係欲覇據恰克圖與維爾辛烏丁斯克間之河道據該軍官等向美人言此項軍隊爲先鋒隊隨後尙有二千至五千人之大軍大約月底即可抵恰據該美人云此外在恰克圖者尙有日本陸軍通信隊之官兵四十人左右極形活動與謝軍甚爲親睦自謝軍抵恰該處華蒙居民大起恐慌蓋恐謝氏將實行其獨立計畫也日來駐庫辦事大員陳毅屢次來電告急並請從速决定聨絡外蒙之計畫刻當局正在籌畫如何進行而反對謝氏之外蒙王公亦甚活動據外國軍界中人之意見陳毅及蒙古親華派之條陳多出於一種願望並無事實上之根據目前蒙境天氣巳届嚴寒且地方遼闊年内斷不能用兵且以謝氏之兵力與華蒙軍隊抗亦難期獲勝現褚其祥所領之邊防軍駐紥庫倫者巳有二千五百人加以恰克圖及駐紥邊地各處之防軍便足以抵抗謝軍而有餘矣 
　　由是觀之謝氏派兵前赴恰克圖似不在進攻外蒙或爲討伐該處附近之過激黨而來蓋恰克圖爲過激黨活動之中心前數月來該黨在該處肆擾頗妨害沃木斯克政府之利益故名爲忠於沃政府之謝軍或能肅清激黨使梭蘭加至維爾辛烏丁斯克之河道交通不至醒阻至日人方面對於外蒙局勢之變化極爲注意滿佈通信隊如松井大佐即通信員之一駐紥庫倫巳歷六閱月有奇每日皆有電報致海參威之日本當局松井聨絡外蒙各領袖之計劃雖迄今尙未完全奏功然巳結識外蒙長官多人每由此輩探悉各種確實音耗今在外蒙當以松井氏爲最消息靈通之人云 
[中國鐵路之調查]  
　　中美新聞社云前三日連述中國鐵路歷年來事蹟茲再分列各路立一統計表以備參考左表分四類 
　　（甲）外人所有與經管之路 
　　路名　　　　　　　　　　　　　　　　　　　　　　　　　　　訂約年份　　　哩數基羅邁當　　何國　　　　　 
（一）東清中有南滿路一一五○基羅邁當巳於一九○五年時歸日本　　一八九六年　　二八七二　　　　俄 
（二）滇越　　　　　　　　　　　　　　　　　　　　　　　　　　一八九六年　　四六五　　　　　法 
（三）膠濟　　　　　　　　　　　　　　　　　　　　　　　　　　一八九八年　　四九三　　　　　德 
（四）道清一九○五年歸中國　　　　　　　　　　　　　　　　　　一八九八年　　一五○　　　　　英 
（乙）借外債之路 
（一）京漢一九○八年購還　　　　　　　　　　　　　　　　　　　一八九七年　一三一三　　　　　比 
（二）京奉　　　　　　　　　　　　　　　　　　　　　　　　　　一八九八年　　九七五　　　　　英 
（三）正太　　　　　　　　　　　　　　　　　　　　　　　　　　一九○二年　　二四三　　　　　法 
（四）滬寗　　　　　　　　　　　　　　　　　　　　　　　　　　一九○三年　　三二七　　　　　英 
（五）汴洛（開封至河南府）　　　　　　　　　　　　　　　　　　一九○三年　　一八五　　　　　比 
（六）道清一九○五年由私人所有移歸政府　　　　　　　　　　　　一九○五年　　一五○　　　　　英 
（七）廣九中有三五基羅邁當在租借地内歸英有　　　　　　　　　　一九○七年　　一四三　　　　　英　　 
（八）吉長　　　　　　　　　　　　　　　　　　　　　　　　　　一九○七年　　一三○　　　　　日 
以上各路除汴洛吉長京漢外皆於一八九八及一八九九两年訂立草約 
（丙）國有路（惟仍需用外國工程師與會計者） 
（一）津浦　　　　　　　　　　　　　　　　　　　　　　　　　　一九○八年　　一一○六英德 
（二）滬杭用　　　　　　　　　　　　　　　　　　　　　　　　　一九○八年　　　二八六英　　　　　　　　　　　　　　 
（三）京漢　　　　　　　　　　　　　　　　　　　　　　　　　　一九○八年　　一三一三英 
（四）粤漢及川漢　　　　　　　　　　　　　　　　　　　　　　　一九一一年 
（五）隴海　　　　　　　　　　　　　　　　　　　　　　　　　　一九一二年　　一六○○比 
（六）同成　　　　　　　　　　　　　　　　　　　　　　　　　　一九一三年　　一六○○法比 
（七）浦信草合同訂於一人入九九年　　　　　　　　　　　　　　　一九一三年　　　五六○英 
（八）寗湘　　　　　　　　　　　　　　　　　　　　　　　　　　一九一四年　　一一○○英 
（九）欽渝　　　　　　　　　　　　　　　　　　　　　　　　　　一九一四年　　一九○○法 
（十）沙興　　　　　　　　　　　　　　　　　　　　　　　　　　一九一四年　　一一○○英 
（十一）擬造而未定路線者　　　　　　　　　　　　　　　　　　　一九一六年　　一五○○美 
（丁）完全中國資本之路 
（一）株萍　　　　　　　　　　　　　　　　　　　　　　　　　　一八九八年　　　　九○ 
（二）廣三一九○五年從中美興業公司收回　　　　　　　　　　　　一九○四年　　　　四九 
（三）京綏　　　　　　　　　　　　　　　　　　　　　　　　　　一九○六年　　　四九五 
（四）漳厦　　　　　　　　　　　　　　　　　　　　　　　　　　一九一一年　　　二八 
　　此外尙有私人及各省資本築造之路約六百八十基 
羅邁當皆與外資無關 
[天津中英美聨合會成立]  
　　天津中英美商業聨合會昨日（一日）上午十二時假特别第一區舊德國球房開成立大會中國到會官紳爲曹省長黄交涉員嚴實業廳長楊警廳長商會聨合會代表下月庭天津商務總會代表趙春亭王竹林史經五郭春畬邊潔卿王小舟李頌臣等共四十餘人各國官紳亦一百餘人首由美國軍樂隊作樂一次次由邊潔卿爲主席報告開會宗旨並宣讀曹經略使來電其文曰特别區中英美商業聨合會諸會員同鑒頃聞貴會十一月一日開成立大會歡聨海宇志合梯航同浹商情人紀珠聨之盛共通商業世會璧合之均特電致賀云云次曹省長英總領事美國副領事相繼演說大旨不外中英美本爲親善之邦此次成立商業聨合會匪特可聨絡三國感情益臻親密亦可藉以提倡實業三國人民對於人民之親善較愈於政府對於政府之親善云云（由黄交涉員繙譯）嗣復提議各會員不時到會俾期研究進行方針最後復作樂三次中外官紳宴會宴畢巳一時三十分宣佈開會 
[敎育部頒布學校管理規則]  
　　敎育部近以各學校對於管理規則未盡實行昨特重加申訂令行各省敎育廳長照辦略謂學校課業管理两者並重課業規程早經本部頒布專條通令遵辦在案管理方面自應訂定條欵以爲準則嗣後無論京内各省學校一概務須依照本部現在規定條例切實辦理云云在敎部於此時忽有此項通令是否别有作用固不能知然表面上尙持之有故也規則如下（一）本規則爲各學校管理學生之準則（二）凡關於養成學生品格之各項管理規則學生應遵守之（三）校長敎員及學監負訓育學生之責任其對於學生所施之訓告學生應服從之（四）校長應按照學校種類狀况訂定管理細則（甲）前項應訂細則凡敎室自習室操場食堂寢室等及他關於學生應守之規則須分條規定之（乙）管理細則在國立學校應呈報敎育部在省立學校應呈敎育廳（五）學生在校得於課餘設游藝體育音樂等有益身心之會但須得校長之允許並由職員督率之（六）學生對於敎授上及校務事宜如確有意見得上書或面陳於本校職員聽候採擇不得固執巳見藉端要挾以致妨碍曅業（七）學生行爲有違背校規者校長應分别輕重予以相當之儆戒（八）學生有因犯學規退學者非實巳悛攺有正確之保證不得再入他校 
[京華短簡]  
　　昨日（一日）閣議首先討論松黑江防砲艇爲俄人砲擊案當由海軍總長說明理由謂吾國艦隻得以駛入黑龍江者係璦琿條件所賦予之權利俄人持蠻砲擊殊出意外應當持强硬熊度主張北京海參崴渥木斯克同時抗議討論結果先電李家鏊吉黑两督並王崇文令將砲艇四艘先行退回廟街另議交涉辦法復議此次該艦隊官兵耐勞忍苦准予追加薪餉經費計四千九百三十元次議内務部提出劃訂京師内外城官産土地管理處分辦法結果交内部及清理官産處分别籌辦又議邊防事務處邊防軍訓練處經費中之籌備費三萬七千餘元財政部因該費向未經椑是以拒絶撥付討論結果由邊防訓練處開具細賑及梗概交由財政部方行核撥此外有普通任命官吏案下午即行散會 
　　我國與南滿洲玻利非亞訂立通好條約業由外部呈派莊璟珂爲全權代表簽押聞中玻此次訂約係由玻國駐日公使於本年五月間向我駐日代辦莊璟珂聲請締約莊據以電京請示可否當經外交部覆令按照平等主義與玻使商訂條文嗣由莊代辦與玻使磋議數次得其同意雙方擬就草約各呈政府批准即在東京訂立彼方並巳委派駐日公使爲全權代表故我國亦派莊代辦擔任簽押至條約内容悉照最近中瑞之正約而附件所定之領事裁判權則删除凈盡此實我國與外國訂立第一次之平等條約也 
　　徐樹錚於三十一日到庫倫當即來電報告謂巳晤陳都護使詳議進行手續並悉各盟旗王公類皆熱誠内嚮而科爾心旗帕拉塔親王勸導尤力蒙事前途至佳現活佛定於陰曆九月十五日爲第二次會議各盟旗王公均陸續到庫一俟此會議結果後即有表示昨日院復徐樹錚云電悉安抵庫倫至慰蒙事現狀及經過情形務希隨時詳報俾資統籌 
　　財政當局維持京鈔辦法除繼續發行七年短期公債及將封存京鈔截角銷毁外現又議以關餘擔保發行短期公債三千萬每年還本三百萬元十年償清每年由關餘項下提三百萬交公債局爲還本之用現在市上通流之京鈔及两行存項總共不過二千七百餘萬元京鈔市價僅五折餘故以短期公債吸收京鈔爲極簡易之事一俟京鈔收回两行不再爲政府墊欵即可根本兌現聞此項辦法巳由財政委員會議决呈准即日實行 
　　吉督鮑貴卿因在津小有躭擱原定三十一日夜車入京未能如願故於一日正午十二點十分普通列車抵前門車站各要人到站歡迎者甚衆當乘李長泰自用汽車赴細瓦廠本宅即定於二日上午晉見東海 
[塞外郵音（鴻）]  
　　鮑貴卿之去留 
　　張鮸两親家冰炭日深巳略誌前報此次召集三省會議鮑本以目病甚劇烈擬請稍緩舉行後恐授陷者以隙而啓張氏之猜疑不得巳力疾從公乃有上月二十五日與孫黑督携手赴奉之舉鮑之目疾曾經以千二百元延聘俄醫生施治聞一目巳無可挽救一目尙可保得十之五六之光明惟須靜淵以養始克有濟今茲赴奉會議雖屬奉公實出勉强於目疾必加劇也固意中事然其去留問題即將解决於此行據個中人云鮑督巳抱定合則留不合則去之宗旨使三省會議而獲有良好之結果也則鮑之地位依然穩固而閉會後即馳歸吉省厲行統一三省之决議言略苟無良好結果鮑擬藉詞覲見一作都行以另營别國故於今日而測鮑之去留當决之於三省會議之結果若何而晉京與回吉實去留之關鍵也前傳鮑將内調畀以陸軍總長之說或竟成爲事實亦未可知 
　　又一消息云張鮑本屬親家并無何等惡感惟鮑之辦事每不能悉如張意好事者復從中播弄致不相水乳今茲會議如無一切附隔往日意見或得消除但鮑果不能如孫黑督之維張命是從者鮸縱不自知退張亦有法以驅之去其法維何即前日逐孟之計是也外傳龍沙公民有將控鮑在黑督任時蝕食公欵多起於巡閱使署之說宦海風雲變化莫測頃聞軍署忽得鮑自奉來電謂今日起行晉京則两親家大約將講不和矣 
[吉林金融界之最近情况]  
　　日來吉林省中各種貨幣其價格升降無定似有從中播弄之者如永衡大小洋等又有增漲之勢日昨（二十七）錢市各種貨幣之折合價頗有變更茲將其兌換之市價分誌於下（一）現大洋國幣之市價尙稱平穩鎭商在市買賣每元折官帖錢五十吊永衡大洋票以現貨每元按一元七角計算至在錢商購買之價係按五十吊零五百文（二）中交票現時省中流通之中交大洋票幾至絶跡所有者僅中交之小洋票近日錢市中成盤之價每百元合永衡小洋二百零四元（三）永衡票自永衡大洋票跌價以來業巳月餘其在錢市最小之價每元僅值官帖錢二十八吊文而昨日市價大小洋均有加增計大洋二十九吊七百文小洋十三吊零五十文據錢業中人言均有步步高抬之勢（四）日幣日人紙幣之金票近日市價稍跌每元合官帖三十二吊二三百文約折永衡小洋一元八角餘（五）俄幣大羗帖前數日每張落至吉錢五百餘文即小羗帖每張亦僅合吉錢一吊六百文近時大小羗帖價均略抬日昨小羗帖價每張定一員九百文大羗帖亦增至六百五十餘文矣 
　　據北滿報云此次奉天三督軍會議以整理財政爲首題其方法不外借欵一途孫督爲清理黑省幣制計再三陳說借欵之必要張使深以爲然且三省幣制求其統一總得先將吉江紙幣設法整齊當允從東三省官銀號貸借大洋二百萬元至吉省財政近乃比黑省爲尤紊曩前吉省當道於日本大倉組朝鮮銀行東拓會社各方面曾爲貸欵之談判嗣以吉奉風潮停頓進行迄孟督軍丁廳長先後交替交涉上殆有全然中止之狀態自鮑督到任再提前議頃與日本某氏商量雙方意見大致頗爲接近茲鮑督偕董廳長赴奉適日本大倉喜八郎亦在奉省於此楷會中或能成立亦未可定也吉林錢法毛荒雖迭經當道設法變通始終無若何之效果刻下本埠錢法之壞巳達極點論者皆謂必無恢復之楷詎近數日間現貨及日幣均復行低落探其原因係爲奉省會議有整頓吉省錢法消息故永衡紙幣稍提現貨爲之復低窺其大勢俟鮑督回省徐省長到吉當必有圜轉佳音也 
[奉天近訊]  
　　使署重要會議之續聞吉黑鮑孫两督蒞奉後張表參是列與議惟所議各事關防甚密大致約分四端甲）滬會停頓宜如何進行俾和議早日解决（乙）和議無成宜如何應付以維大局（丙）邊防路事宜如何布置可免疏虞（丁）裁兵問題宜如何籌劃方能两全又聞鮑孫两督連日參與會議昨二十九日晚督署又開重要會議所議各事巳有眉目鮑氏因某某數問題須晋京面商是以於三十日晨帶同秘書副官並衞兵從人等三十餘人搭乘京奉車西上臨行軍政各要人皆至車站送行迨車開始返一說謂鮑氏此行係接洽吉林外交財政二事並就詢大局問題回任之期約須一週孫督則就來奉會議之便擬回籍展墓據軍界人云孫氏定於本星期六返籍昨二十九日巳派其副官某先行回籍籌備一切祭儀以便致祭 
　　俄激黨猖獗之近况張使日昨據密探報告謂哈達站北發見俄激黨一千餘名各持槍機勢頗猖獗距離滿洲里不過百里之遥現聞日軍巳拔隊前進以防擾亂地方張使以日軍旣經前進我軍自應速發故特電令耿司令嚴密防禦以資戒備 
　　南滿南行車出軌南滿路二十九日晚自長春南 
 
 
 

Page 7

 
 
來之火車是夜駛至公主嶺驛開行不遠因岔道未行看準事輸駛入别線一刹那間車即脫軌機關車及三等客車數輛並煤車一輛相繼顚覆司機人並火夫二人受傷即死乘客中死者四名受傷者之數目尙未詳悉公主嶺驛員開信急往援球現下正在拉車救人中並聞顚格車輛損壞甚劇不堪應用其貨客須於三十日晚車始能南來至傷亡詳情亦須至晚間始有確信 
[湘敎育會非法攺選之風潮]  
　　湘省敎育會現值攺選忽由省署令委湘江道尹王丙坤爲改選籌備長湘人以張敬堯此項行爲不僅攘奪民權且違部頒法令此例倘開敎育前途何堪設想反對極烈茲錄最近湘西地方參事會電及各縣代表呈文於下以見一斑（湘西地方參事會致張敬堯電）長沙張勳臣先生省敎育會並轉各學校鑒頃得滬函有在省少數人藉省敎育會滿期運動委員籌辦攺選查省敎育曾爲全省學界組織斷不能以少數人代表全體敝會所屬决不承認應請停止進行俟大局解决再行正式攺選以維敎育湘西地方參事會叩效（湘西臨時參議會致張敬堯電）長沙張勳臣先生敎育會各學校勸學所各報館均鑒頃閱大公報載湘省敎育會近因攺組期届呈請攺組等語查省敎育會每届攺組均由各縣敎育團體公推代表到會始得舉行今若非法攺組大乘斯會精紳并滋他日紛擾湘西全體决不承認請照省議會停選先例俟大局統一再議舉行湘西臨時參議會全體嶯叩嘯印（各縣代表呈張敬堯文一）敝縣敎育會及勸學所因省敎育會定於十月二十日照章攺選公推代表等來省與會茲查選期巳届各縣來省代表僅十餘人省敎育會旣爲全省敎育界民章組會之機關應俟全省七十餘縣代表到齊始便選舉現在西南各縣方因軍政不一道途多阻恐難選定代表按期赴會如以少數人舉行攺選地偏一隅跡近專擅勢必貽多數之責難起日後之紛爭况代表等接閱副會長孔昭綬啓事聲明攺選由省公署委湘江道尹爲籌備長與本會之性質法律及慣例職　均屬不合攺民意組合之省敎育會爲官辦勢難承認有因卽往滬與陳會長接洽等語昨又接閱各幹事未便負責之宣言是省敎育會當籌備攺選之時意見旣甚紛歧進行必多窒礙或勉强組織其貽將來之隱患尤所難免私心自問亦以完全民意機關變爲官辦性質揆諸事理本易滋人以口實日内遍訪省敎育界同人均以現勢如此爲尊視民意愼謀敎育起見自應援照議會停選成例從緩攺選代表等受本縣敎育會委託以組織善良穩固之省敎育會爲惟一目的乃盰衡事實默察輿論旣難收選舉完備之善果抑何敢種根本動摇之惡因惟有暫行束裝回縣靜候解决理合呈報鈞署察核備案（各縣代表呈張敬堯文二）代表等由縣敎育會推充代表來省參與省敎育會攺選事宜抵省之次日忽由郵局接閱孔副會長啓事内開省署委湘江道尹爲籌備長准之敎育會性質及慣例均難承認等語乃遍歷各校詢問各職敎員亦以官廳籌備不便與聞而漢壽等縣代表復以省敎育會旣有此複雜情形果行攺選來日益啓糾紛各情呈明鈞署束裝回里靜候解决代表等旣代表一縣之民意何敢鹵莽從事以七十餘縣人民組合之團體閱十餘年忽變爲官辦的機關無巳特爲呈請鈞署俯順舆情准將省敎育會緩行選舉以求妥洽代表等於投文之日卽行回里合併聲明 
[熊希齡駁張敬堯電]  
　　張敬堯致熊希齡之漾電於運米出口一事極力辨白并多反稽之語（漾電見一日本報）昨熊氏巳覆張一電痛加駁詰原電如下長沙張督軍鑒漾電備悉僕之通電聲明報載自非臆造執事果無此事何必自辦官運且湘米質非上品京津之人素不喜食前有商人試辦一次曾遭失敗執事運此百萬石意將何往豈非别有隱圖僕前電執事謂事關桑梓公義有羣衆要求者不能不取一致行動聲明在先執事當尙憶及設執事易地而思僕在貴省如執事所爲執事能默爾而息乎南北交戰之時僕等亦知執事所處之困難故對於軍紀財政未嘗不爲曲諒全休息業巳半年執事絶無惠民之政舐糠及米禍且至於民食此爲數千萬災黎生命所關僕等若再含容將何面目以見江東父老而執事漾電以南軍横徵暴歛僕等不言爲藉口執事亦知南軍現非中央所轄乎僕等旣在中央供職執事亦迭電自稱服從中央命令故僕等只知向中央有責任之人而立言其他化外言固無益也民國政治視民意爲從違以倪丹忱巡閱使之威望治理皖省盜戢民安而於附加田稅以治河加增鹽價以興實業之两項義舉迨因士紳抗議毅然取消服從民意海内無不贊歎今執事之在敝省盜果戢乎民果安乎一年以來惟知經營商務搜括公産使敝省水益深而火益熱僕雖願以私誼爲執事解說亦覺束手而無策也古人有言曰撫我則后虐我則仇知此者足以興國足以保身味此者必至於敗國亡身古今横暴武力之覆轍可歷歷數也即以因果報應言之吾湘自前清咸同以來湘軍遍天下豈無騷擾殘虐之事今則屢遭兵禍即受巳往之報應將兵而廉潔者尙違好生之德若再因以爲利其罪惡更加一等僕嘗觀殘暴之人及身而亡富豪之家不世而斬錢多爲害非爲福也以僕所聞執事此一年來在湘所收入者扣留中央鹽稅二百數十萬附加鹽稅三十餘萬鹽票私加保護照費一百五十餘萬錢糧一百餘萬銅元餘利一百廿餘萬釐金數十餘萬拍賣公産欵一百餘萬合計八百餘萬加以中央等濟軍餉將及千萬其以勒價上入定爲每元四十餘串之錢票而發出定爲每元十五串之錢票所獲利尤倍蓰焉執事之軍不過四萬餘人以所入二千餘萬以充支出僅抵一半何至尙欠三個月之軍餉人言嘖嘖衆怨沸騰恐執事之禍不在顓臾而在蕭牆也僕與執事雖無一面之交函電往來多以正道相規勸執事不以爲直諒之友而反疑爲攻擊殊僕之所不解也軍人言行以信爲木執事自問所辦事實與電紙上之打官話是否相符即以目前全省礦利賣與英商之合同證據確鑿而執事電部尙不承認則執事之與動固不能使人深信而無疑也執事謂僕所辦之賑有名無實僕半年以來籌濟湘賑至四十餘萬經手辦賑者皆有賑册可以宣示天下執事身爲民牧撫綏施濟乃其天職試問有一絲一粟之及民乎至於米鹽公股數百萬一欵僕試詳言常更爲執事所不及料此欵第一第二两項到期證劵由交通部領出交鈔四十餘萬元鄉人請盡放賑僕謂交鈔價跌售出只得半數公欵損失太多不如購買七年公債再將各債票轉押銀行以爲平糶經費每年利息足以相抵糶欵收得仍可償還是僕之保存公欵完全無缺較執事之拍賣罄盡爲何如也總之吾人立身有本末一言一行天下後世難逃公論無屑與人比較執事行爲中外南北之人交相指摘四面楚歌巳陷孤立之境攺行自新尙可晚蓋若再恃强拒諫前有楚覇後有項城可爲戒也敢再忠告望三思焉熊希齡豔 
[陳炯明選送二期留法學生]  
　　漳州之南軍總司令陳競存月前奉軍政府命考取留法學生三十五名計龍溪男女生共四名男生陳瑞桐林有壬林毓英女生林青萍其他各縣皆男生海澄四名倪朕榮黄如虎林英峯潘澄慧平和五名盧水秋黄廷鈞周澄南周奠粤周永年南靖二名周郭榮黄士傑雲霄二名吳正誼方文徵東山一名肅煥章漳平二名鄭超麟陳祖康長泰二名陳德恩黄英麟永定三名賴俊江文新江廷琛龍巖一名謝表鋒上杭工名雷瀚丘天錫連城三名黄鳴謙黄翼深黄永源長汀三名曾慶宗范啓煌吳迺箐漳浦一名何存厚以上三十五名惟漳浦何存厚一名患病其三十四名均於九月二十七號由漳州啓程赴粤日前陳總司令接廣東來電略謂是期赴法船位交涉得五十六位閩生三十五粤生二十一適符其數定十一月二日啓行粤生尙有數十名以額滿見遺須向法公司再商定下期船約在十一月終開行云云陳接電後以漳浦何存厚患病未能往粤特令熊略道尹轉令該縣熊知事選送學生一名以補其缺日昨由該縣具文送林某一人到漳昨巳領文赴粤陳現又考取第二期赴法學生數十名日昨電致廣州粤軍總司令部黄總參謀詢第二期赴法船期謂現在第二批赴法學生均巳齊集漳城可否先行送粤預備法文下月終開行之法國郵船行期巳未確定速電覆云云惟迄今未得復電故第二期赴法學生尙滯留漳州也 
[贛官商運動開米禁之内幕]  
　　商會否認開禁案 
　　江西米商運動開禁業得官廳認可並擬定抽捐辦法等情巳誌前報頃據商會各會董言此項抽捐雖藉詞收回金庫證券但官廳向來不顧信用彼時恐必又另換題目移作他用誰復能責其必須履行原議所謂顧全市面金融仍無絲毫裨益爲今之計官廳旣事在必行則惟有請求其擔保三事（一）捐欵决不移作他用（二）開禁後市面米價不致提漲（三）取相機的開禁如市面稍有恐慌即行禁止否則商會萬不可贊成云云聞昨日（三十）商會龔盧两會長巳根據前日常會議决由會長先行與財廳妥商之案聨袂往財政廳磋商辦法亦以此三種爲言總求與民食稅收两無窒碍對於限制一憎尤主減少財廳如何答復不得而知商會以此案外間旣多物議特於三十一日開特别會公同討論辦法至二小時之久意見漸趨一致持贊成之說者僅豆麥行王匯川一人遂由某君提議請主席用投票法付表决先决定贊成開禁不贊成開禁然後討論其次辦法時在座者多主張用無記名投票法遂由書記查點人數共計連主席二十四人主席宣告本人不加入表决以免無從决定多少故祗二十三票其表决方法贊成者書開禁二字反對者書不開禁三字移時由書記點查票數結果主張不開禁者二十票主張開禁者僅三票主席當衆宣告票數復用電話直逹財政廳請楊廳長會話報告否决開禁情形而人心於是稍定然開禁旣爲有力者所主持能否因商會之否决而遂打銷乎 
　　據某方面言此次本省禁止米糧出口及弛禁之種種辦法均係效法湖南因湖南官商界要人曾公同營業頗獲重利也當本城禁米出口之後官商界重要人物亦曾集股在本城開一天昌碾米公司該公司雖未實行開碾然省城囤集待弛禁後運出之米悉由天昌公司包辦其運囤九江急待出口者亦以天昌公司之米佔多數近日弛禁軍動原係發端於官商界之重要人物米商之節略商會之會議悉是一種表面文章實則兼營米業之官商界要人計劃早巳運動成熟惟弛禁執行繳捐騐放之機關尙未確定在官界之主張則以督署塡發四十萬石之護照爲憑主任者宜用軍署所派人物財政廳又以徵收事務該廳人員本是熟手當由該廳委任主任近聞省議會以顧全民食起見主張應由該會共舉一紳士王任其事大概將來出口米榖稽徵處之組織當以軍署財政應商會議會各舉一人主管以免嫌疑云云觀此則弛禁之舉决成事實但各大小米店自弛禁之說起米價巳漲二百文此後之逐步提漲可想見矣 
　　北京漕運局爲某派販米之機開此爲全國人所共知者乃於本省官商運動弛禁出口之時忽來電購米二十萬石其電文如下（南昌陳督軍戚省長鑒近因蘇皖等省無米運輸京中食米缺乏異常務懇尊處設法通融准其購運二十萬石以維窮黎無任盼禱吳炳湘叩）是又將添一宗出口矣 
[江西各界聨合會之代表會]  
　　全國各界聨合會近因國際聨盟會開幕在邇對於山東權利及一切不平等之密約協定究竟如何挽救特派代表來省接洽以故本省各界聨合會特於三十日假百花洲沈文肅公祠開代表會討論一切到會者有十餘團體公推回敎代表錢志銘主席宣布開會宗旨略謂今日之會一因歡迎上海代表毛君一豐一因選派代表赴滬與會查各省代表有處邊境者有隔重洋者因鑒國事日急非聨合全國無黨派無權利的唯民主義之大團體誠不能挽旣倒之狂瀾故不憚山川險阻聨袂赴滬以成立此全國各界聨合會而吾贛至滬交通極便届時如無代表出席豈不赧然有愧究竟選派方法若何請諸君共討論之學生代表盧任華云剛才錢君所述的係徵求大家意思鄙見以爲推派代表雖不可緩然刻下本會尙未成立應俟本會成立之後方可舉行但成立日期亦宜酌定以理再向各團體分頭接洽如巳加入而今日未到會者及未往接洽而願加入者諸君以爲如何九江商業代表于振寰云盧君所云誠爲得當可請主席付表决主席遂將盧說付表决（全體贊成）主席又云成立之期擬定陽曆十一月三日并同時舉行歡迎上海代表亦經全體通過於是公推錢志銘盧任華余醒悉于振寰前往各團體接洽始行散會開聞鉛山旅省同鄉會會長任豁天君巳表示贊同此事 
[蘇議會記事（二）]  
　　江蘇省議員之到寗者截至今日纔得六十人左右松太海三屬均尙未有人聞淮北議員以南下之河水巳涸須陸行二日而海屬則須陸行四五日此則召集太遲者當任其責而松太两舊屬之不來則殊不明其故外此則蘇屬發電請求召集者亦尙未至尤爲可怪故日來省會非惟大會不能開並談話會而亦不能開惟聞對於加費案則確有取銷之意雙方巳十分接近大約將由蘇提屬之重要分子提案而徐淮屬亦將有人提案云此外則無事可記記者乃注意於寗垣之官民間而知即以江蘇言其去眞正民國當不知幾千萬里也前清時代督撫衙門之大門不設警蹕而今則督軍署之東西轅門車馬不得通過須繞越照壁之後與總統公府無異省長公署則東西轅門雖可直行通過而大門口則站两警實彈露刃馬車汽車可直入而坐洋車者必在大門外下車膽怯者乃至並投呈遞函而不敢入省長公署與省長住宅隔一巷省長出入不由大門而由閣道閣道由公署牆内起至省長住宅止两旁設窗攔其下有一警祭徘徊其間以守之此種排場當爲官民隔閡之一榜樣可無疑也 
[杭州快信]  
　　省議員葉亘東提議組設浙江政治調查會調查國内外政治現狀攺良本省政治計美洲二人歐洲二人日本二人各省區每省一人本省各舊屬每府二人即由省議員中選任擬就規程三十四條及歲出預算書付大會公决 
　　杭總商會今日開會討論維持國貨辦法以何敬安謝虎臣張旭人等十二人當選爲維持國貨會會員 
嘉湖鎭守使王桂林昨乘翊麾艦晉省 
　　吳興知事呈請邀集員紳會議實行以工代賑並擬組織辦理水災會巳飭趕派妥員馳赴災區將應修工程確切擬具估計圖表呈候核奪 
　　瑞安知事沈嚴違背征收條例另立催輸辦法前經省議會提出質問飭財廳轉令明白具覆現巳飭記大過二次昨移咨該會查照 
新任蕭山知事陳曾蔭定六日接篆昨巳將警備隊總司令部餉需科主任交代算楚移交新委主任舒志觀接管矣 
　　江蘇公立醫專門學校四年級全體學生由敎員沙鳳千督率旅行來杭定今日（三號）起程返滬 
[地方通信]  
　　松江 
　　研究職業敎育縣敎育會於二日開職業敎育研究會會長倪汗忱邀請省視學章伯英演講職業敎育實施方法洋洋千言大致對於普通敎育主張撙節時間於各校之職業敎育則主就地取材不務高遠至於手工一科尤爲職業敎育所繫章視學謂國民學校宜令習黏土工而高等小學則以木工爲主體彼於各女校現行之刺綉烹飪尤力加詆斥謂須攺貴族式爲平民式勿徒形式是騖議曅午膳午後一時許續開會議討論識員王佐材提出之職業敎育須先編制要目問題議决職業敎育要目宜分爲知識技能二類然茲事體大應廣徵衆兄庶無遺憾現先由會函致各市鄉敎育會及各高小校各擬要目限期文會以供採行 
　　六高童子軍成立式縣立第六高小校所辦之水牛獵犬两隊童子軍於本月一日舉行成立禮式勸學所長張彬士代表縣童子軍職合會前往觀禮東吳第四高小之童子軍两隊亦由該校　紫雲敎練員率往參觀其開會儀式爲謁旗唱歌報告演說攝影茶宴最後並由各學生燃放花爆以表慶賀 
　　軍隊奉調來松慮浙督以原駐松江之衞隊第一團調駐浙垣筧橋特令駐紥龍華之第十師第三十九團步兵二三两營塡駐松江該團奉令後現定本月三四两日從龍華徒步出發取道七寳泗涇賣花橋而達松江深恐沿途居民驚疑内又函縣佈告以釋誤會 
[蘇州]  
　　第二師攺編消息蘇皲第二師兵士實額不及一混成旅久有攺編之說茲聞蘇常鎭守便朱兼師長巳奉李督軍訓令攺編爲混成旅除上級官外應裁汰團長二員營長六員連長排長兼十餘員約明年一月實行 
　　新訂釐金條例蘇城稅務所長錢師韓奉財政廳轉奉部令略謂現經訂定釐金制度條例三項仰即通飭所屬查照辦理（一）除沿各鐵路線迫行巳久通過稅制外一切商品巳在一省之釐卡納稅者即可自由通行該省其他各釐卡不必再行納稅（二）各種釐捐執照以後皆作廢（三）商品輸入内地之種種不便以後皆除去以期奬勵本國工業並加政府收入等因除分行外合亟令仰該所長轉飭遵为照 
　　徵集手工出品蘇常王道尹接准江蘇實業廳公函准直隸實業廳咨現於天津開辦手工展覽會以資提倡國内工藝如貴處有工藝出品陳列或到會銷售者應請轉行所屬查照等因准此相應函請轉行所屬分函工商各團體如欲與會者查照該會章程辦理云 
　　米船户呈報遇盜水警二廳趙雲生廳長據鞋葑門外三豐米行所雇两船主張兆貴張桂寳呈稱船主等應三豐米行雇裝白粘一百四十餘石運往上海駛至澱山湖突遇盜船五艘盜匪四十餘人口操巢湖音各持洋槍將民船四周圍住蠭擁上船乘船男女均被用繩綑縳所有後艙内現洋二百四十餘元金銀首飾衣被等物搶刦一空呼嘯而逸爲特開單報請飭緝贓盜追究給領趙廳長據呈後以事關搶刦特飛飭一三两區上緊兜拿一面飭本廳游緝隊前往協緝 
　　續派棉業調查員來蘇蘇常道尹王莘林頃奉省令准整理棉業籌備處咨開略謂本處前以開辦伊始關於棉業情形亟須派員調查當經遣派調查員賈士毅前往蘇省調查一切並咨請轉飭各屬於該員到境時詳爲接洽在案茲復加派調查員熊委貞周圻前赴蘇屬各縣帮同調查以期周密相應咨請轉飭所屬一體查照等因合行令仰轉飭一體遵照王道尹奉令後巳轉飭蘇屬各縣俟該員到境時妥爲接洽矣 
　　銅匠集議加工現值米珠薪桂蘇城各業工人時有要求增加工價之攀茲有製造帳鈎壶瑕之銅匠小行工頭數十人邀集同業議加工價詎大行行頭堅不應允紛紛在　門一帶各茶館談判迄未解决惟聞該業工價係按包件計算故欲加價恐非易事云 
[無錫]  
　　薛袁二姓結婚盛况錫紳薛南溟次子學海與袁項城第四女公子擇吉十一月二日即陰曆九月初十日在薛氏本宅結婚其籌備情形巳誌本報是日送奩具至男宅時自祝氏之行素别墅直至西溪河一帶觀者塞途河南趙督軍派來軍士两營以及第一分所警察分段保護袁姓家人均被紅護送觀者目眩五色均詫爲見所未見内有洋囡四具高約尺許尤爲特品行至交際路中有一具因紥縳鬆動忽然跌下打成數塊見者惜之當親迎時新郎服洋裝坐八人玻璃暖轎全錫軍警於轎過時均各站隊行禮軍省两代表劉玉珂李明遠及楊知事等以下各官僚均赴薛宅道賀云 
[鎭江]  
　　國民學壛游藝會東新洲市文第二國民學校本月一日開第一屆游藝會表演成績計六十七節自早九時起至下午六時止各兒童精神均各異常活潑大爲來賓激賞云 
　　截留淮北饑民鎭郡對江三汊河地方爲南北要道現届冬令有大帮淮徐海饑民結隊南下每至鄉鎭强取食物硬索錢文擾害閭閣不淺齊省長昨特派員至三汊河設局辦理資遣事宜遇有江北各屬饑民過境一律截留不准渡江並按名給資押送回籍以免逗遛滋事云 
　　張知事注意冬防丹徒縣各鄉保衞團兵報成立者巳十餘處張知事以時屆冬令防務尤嚴昨特責成各該團總切實整頓遇有事故發生務各母分畛域互相聨絡以收守望相助之效 
[揚州]  
　　運商停止營業鄂湘西皖四岸運商前以鹽務署更攺稅率運本較前加重實難擔負曾推代表袁南生等赴京請願尙未得圓滿之答復遂於本月一日停止交易（按新章即於是日實行）以表示否認决心 
　　重請緩撤海運濟南大德七公司以鹽署取消沙船海運曾上稟鹽署請緩經署令批駁日昨該公司等復具文運署重申前請以維鹽運 
　　賑欵撥充工塲費淮運使近據十二圩災民代表殷心培等稟稱運商捐助民國二年火災賑欵運票五千串迄未動用擬以公濟公將此項賑欵撥充頭圩橋工塲經費段司長巳訓令揚子棧遵照辦理矣 
　漁船照不准給發揚屬霍家橋保衞團董邱某以該地港汊紛歧漁户划船日夜不息匪徒最易匿跡瞬届冬令更宜防範呈請縣署給發漁船執照俾便稽查當經佟知事批斥不准 
[潥陽]  
　　呈請澈查忙漕積弊溧陽忙漕自民國以來歷年被櫃書糧差勾結騰挪竟達十餘萬元揑作民欠互相朦蔽官廳置之不問地方受害無窮現經該邑公民徐雲樑潘濓等呈請齊省長胡財廳長查辦矣茲將其呈文節錄如下竊公民等散居溧陽城鄉自民國元年起至八年上忙止所有應完忙漕均經赶早交納清結從未敢絲毫蒂欠茲查糧差櫃書互相騰挪新舊積欠竟達十餘萬之多無法歸還遂將業經征起忙漕揑作民欠以圖彌縫虧累實則眞正民欠並無百分之一可以查騐去年邱知事卸住趙知事蒞任之際該書差等忽有商借他人印單以抵押櫃欠之舉書差妄爲官廳竟准照辦殊不可解近更變本加厲竟用詐欺手段有忙漕巳經納清而措串不發者有先交銀圓若干隨後設法補足而過時竟不承認者有櫃書阻止鄉民櫃完而故令糧差下鄉需索者種種弊端不能枚舉忙漕爲國家要政書差搗亂如此稽征員職司稽查豈無見聞何以至今並不據實舉發爲此合詞其呈環求廳長電鹽備准速派妥員將溧陽忙漕歷年積弊澈底根查現在縣公署内留底版串若于鄉間巳完被損版串若干一經查騐則騰挪之十餘萬元自不難水落石出並請於新忙未經開征以前着手辦理以免新舊混淆無法分辨重國課而除民害實爲公德两便溧陽公民徐雲樣潘濓等呈 
[安慶]  
　　毫商會請發不封貨船告不自津浦通平後毫縣繁盛市面頓爲轉移然北貨出口仍須裝船運蛙年來皖北各縣多駐軍陰强令封船當差裝運柴草米糧商人貨船一經封差即將貨物抛棄置商本於不顧船户如稍多言即以鞭撻從事是以各船户視渦河爲畏途以致商業大受影轡曾經廩呈軍署令飭沿途各軍營不准封船在案現值皖北芝蔴上市需船裝運渦河船隻無多各商人均赴蚌埠儼船來毫惟船户鹽於前事尙多畏縮不前茲經毫縣商會呈請軍民两長發給不封商人貨船告示實貼毫渦蒙三縣以示體恤而維商務 
[杭州]  
　　呼圖克圖來杭先聲浙江敎育曾昨接杭縣公署函云頃接督軍署副官處函開接京信外蒙大國師章嘉呼圖克圖不日來杭游歷各界應開誠歡迎以示團結之意等因除軍政两界另行籌備歡迎招待並由縣函知各叢林推舉代表届時一體赴站恭迓開會歡迎外商學各界應否開會歡迎之處希即會商學商諸君酌奪辦理俟其來杭榷期再行奉布云云 
　　蘇醫藥校旅行來杭蘇州江蘇公立醫學專門學校每届四年級有修學旅行之舉去年地點爲北京今歲爲杭州巳於本月二十七日由教員沙鳳千率領四年級全體學生趁特别快車來杭寓浙江病院連日參觀該病院各部診察室病室藥局浙江公立醫藥專門學校各敎室研究室實習室以及種種設備又陸軍病院廣濟醫院肺癆病院麻瘋病院等亦均在參觀之列參觀之暇又兼覽湖山勝景並聞浙江醫藥學校友會開歡迎會於葛陰山莊該校江蘇同鄉會又特開歡迎會於宋莊全體攝影以留紀念聞該校尙擬赴南通上海等處參觀其旅行期爲二星期云 
[山東]  
　　日照海盜之猖獗諸城縣東南膠縣西南有山名大柱山三而臨海形勢甚惡蓋大海店青島過靈山衞南下作弧角形大柱山雄峙其中諸城日照往來青島商船必由山下盤旅而過故常有海盜蟠據登高視下以便乘風搶刦近有匪首王公爽以大柱山爲巢穴派人至日照縣夾倉圩内指名架去紳商多人經地方紳商公電膠東道尹轉電濟南業奉省長嚴電軍警迅速進　矣 
　　利津棗市談利津縣秋冬間以棗子爲大宗貿易現在南船尙未進口本地商家先由産棗地方買來烏棗爭先向煙台一帶轉運惟本年棗子薰蒸各法大爲攺良棗户成本自增商人以漕平銀六两買棗百斤販至煙台時價不過五两餘因此頭帮到烟台各船尙停泊海濱不願出售東臨道屬如茌平博平等處棗實雖好棗户尙需待價現南船坐客雖巳帶欵往内地物色尙嫌價目太貴不願承銷因此雙方相持必至陰曆九月中旬方能開盤定價大約重陽節後市而漸有起色云 
雜評一 
[烟酒借欵（默）]  
　　北京政府之歡迎外債固意中事也苟有可借之欵雖反對不顧攻擊不問亦常例也所異者今之借欵成於屢言不借外債之靳閣耳 
　　前此外交大樓之宴會不嘗以不借大外債列爲宣言方針之一乎今日對李財長語不又云愼重外債乎乃於屢次表明意見之時忽傳借欵告成之信是又何故也 
　　其以此項借欵交涉巳久非出於靳意歟則今日主持之者將何人主持即非靳氏靳爲總理能不負其責任歟主持而實爲靳氏則言猶在耳靳更將何以自解歟正式組閣案甫通過而首以此言行相反之事示人此則我人所大惑不解者也 
 
 
 

Page 8

 
 
   
 
 

Page 9

 
 
   
 
 

Page 10

 
 
湖北水災圖（十二）大小最高之遺蹟（六） 
本屆鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[提議請換北總代促開和議]  
　　江蘇省議會議員徐瀛提議電請中央撤換和會王總代表促開和議緊急動議案略云自南北和會開幕以來歷十閱月之久遷延停頓迄無解决推原禍首厥惟安福系爲之梗始則牽掣朱氏使不得行使職權致令憤而辭職託病北上繼則慫恿首座攺委王氏冀欲操縱和會納全國於安福勢力範圍中前朱氏爲總代表時安福僅在背後捉摸縱雙方能逐漸接近究難克底厥成今王氏以安福首領肩此鉅任欲使與西南方面開誠布公揖讓周旋誠如枘鑿之不相入氷炭之不相容稍具愛國熱誠者方將退避之不遑而謂唐總代表爲之乎宜唐氏之堅拒不見而以印信封還粤省表示辭職之决心也本員於去年常會期内曾提議電請南北两方在列席萬國和平會議之前應先解决國内和局今萬國和平會議行將閉幕矣吾國外交失敗亦巳確定矣而國内和局仍在不死不活之間破壞和平坐誤時機安福實尸其咎而王氏尤爲之厲階也嗟乎時至今日國事杌隉險象環生讓地以外無外今借欵以外無財政破産之期將近壽終之日快到當此無法解救之際而欲於無法之中求出有法不能不在夫一線之和會是賴然王氏爲和會障礙物二月來鬼蜮伎俩層累迭出不去王氏和會終無開議之希望是王氏之去留又不啻爲和會斡旋之一關鍵矣原中央之渴望和平也與西南等西南謂去一王氏即足斡旋和會是言也不僅西南表示其意見而巳即全國上下莫不同之中央何樂而不爲乎抑中央依重一王氏而失西南人心並失全國人心國且隨之而亡中央又何樂而爲之乎應亟由本會代表民意電請中央撤換王氏促開和議以救國人此本員等所以朝夕禱祝者也謹依省議會暫行法第十六條及議事細則第四條之規定提出大會是否有當敬候公决 
[西報論指斥南代表之投函]  
　　昨有西人名夏斯脫里HPSgastri者（譯者查西人行名簿中未有其人究不知其爲何許人）投函於字林報恭維北方指斥南代表其函曰中國亟需和平北方執政者就其堅决態度觀之十分誠摯欲從速結束東南北間之分裂王揖唐决計履行其媾和之使命凡曾見王者皆深知王乃一甚精幹之人熟於東方政治其近日所發之通告可證明其爲高等愛國之人但南方黨現仍阻撓欲延長國内之擾亂殆思遲早間乘機利用之雖自命憲法派但似不知憲法爲　物彼等何爲拒絶總統所派之代表乎即謂王揖唐親日然亦何爲不與之相會乎王固無權不能指揮南代表使之服從也會議者會議之謂南代表固無怕北方總代表之理由也中國瀕於破産之境國内無安寗之可覩當此大多數華人日求一食且不可得而盜匪横行腐敗遍地自私政黨蹂躪北方以謀巳利之時此豈唐紹儀可藉若干薄弱無力之託詞而延緩和議之日乎外人對於南方黨有素表同情者但在今日雖南方之人與不存私見之政客如孫中山者且亦詆斥該黨觀該黨之行逕直不顧國民之幸福外人至此鮮能表示同情矣如南方黨失去媾成國内和局之機會則將無以對國家矣 
　　字林報加以批評曰夏斯脫里氏對於南方憲法派舉動之訾議當然須由憲法派答之但吾人爲公道計敢謂憲法派之行爲絶不若投函者所言之無情理憲法派以爲王揖唐來滬以前北方軍界要人巳與南方軍界要人私自議定關於南方地盤日本借欵等事之分配事旣如此王揖唐縱有讓步亦不過終歸泡影而巳憲法派乃要求公佈與日締結之各種條件及對日債欵之詳情以此爲北方誠信之證按此要求在民政國中不能謂爲無情理也苟此要求不見允許憲法派不得不以圈套爲慮至於其所慮者是否適當則過去二三年之中國歷史當能言之也 
[靳雲鵬覆王揖唐電之措詞]  
　　王揖唐接靳雲鵬覆電云王總代表鑒儉電敬悉宏願毅力極所傾佩電文立言正大矜躁胥平凡具良知能無感動彼方謡諑紛滋何足以損賢者適形其設謀之拙耳雲鵬東印 
[英公使今日抵滬]  
　　駐京英國公使朱爾典氏出京南下曾誌前報茲悉朱公使於昨晚（三日）乘滬寗花車來滬約四日晨九時到滬聞英美工部局巳派有印度馬隊到站迎迓本埠中國官場交涉員道尹等亦均到站歡迎 
[各公團預擬歡迎英公使]  
　　江蘇省敎育會等十餘公團因駐京英公使朱爾典氏行將臨滬故各公團擬開一盛大之歡迎會 
[反對湘敎育會攺選之函電]  
　　旅滬湘省敎育會會員昨聞湖南省長將攺選湘敎育會當以其與向例不符分電反對茲錄其致北京及湘省各縣函電如下 
　　致湖南各縣敎育會勸學所函逕啓者湖南大公報載湘敎育會近因攺組期屆呈請攺組查該會向例每屆攺組均由各地會員及各縣選派代表到會始得舉行本省自軍興以來干戈滿地行旅戒途欲各地會員代表齊集省垣旣爲事實所不能况安系野心勃勃樹黨營私聞巳指定省數浪人藉詞攺選謀張黨勢則不惟有乖斯會之精神亦且滋他日之紛擾自應援照省議會停選先例俟大局解决再議舉行現湘南各縣敎育團體俱巳公電該會否認攺選尙望貴會所一致主張期達目的俟大局定後再由眞正會員及公選代表到會舉行則不僅斯會之幸亦吾湘前途之福也（下略） 
　　致北京敎育部電報載湖南省敎育會由省署令委湘江道尹王丙坤爲本會攺選籌備長另組籌備員於十月二十號攺選同人聞之不勝駭異查省敎育會係由全省會員組合而成再由全體會員産生職員故會章規定選舉爲會員特權惟會員散居各地平時攺選尙須先期登報一月通知各員到會今湘西南各路全未統一交通阻碍時期巳迫何能趕到是無異剥奪會員之選舉權此難承認者一又照會章須先期呈由省署通令各縣轉知縣敎育會勸學所選派代表蒞會今計全省七十五縣省署直轄可行使其命令者不過三分之一其三分二之縣境均不能奉省命令派遣代表是特一部分之選舉不足代表全省學界之公意尤難免各縣將來之反對此難承認者二至省署委官代辦並移本會攺選籌備事務所於湘江道署内尤乖向例查本會歷年攺選均由原有職員籌備成案可稽今以與本會全不相涉之道尹代辦用意何在地方公共法團詎容宫廳之操縱此難承認者三况聞野心政團冀乘湘局未靖會員難於齊集之際攫取敎育機關爲個人政治活動是不惟違反敎育目的且適滋他日之紛擾此難承認者四同人等忝爲會中一份子對於本會負有權利義務未甘放任合即　呈鈞部察核迅電湖南省長准援省議會成案暫行緩選俟湘局統一後仍由本會自行籌備召集全體會員及各縣代表依法攺選以重民意而維敎育迫切陳詞統希矜鑒 
[全國各界聨合會籌備消息]  
　　全國各界聨合會昨開十六次籌備會公推馮驥駿主席首由主席報告江西一界聨合會籌備會來函云該地聨合會尅期成立即派來申又嘉興學生聨合會來函報告組織聨合會及派代表事均着手進行又施郭两代表報告鎭江代表譚李二尹八日可蒞申又韓代表報告粤各界聨合會行將成立籌欵事亦有成次主席提議茲距成立會爲日無多所擬臨時會章亟宜公同表决宜函催缺席諸籌備員准時到會以利進行議决交文牘部擬函 
　　是圖爲寰球中國學生會歡送敎育部特派赴美留學生及江蘇安徽两省特派赴菲考察敎育諸君之攝影（第一排）爲朱劍芒王一之劉振東徐恭典沈壽鵬程干雲朱少章馮友蘭吳抉雲（第二排）爲周緝菴陳覺民陳唐卿趙綸士向弼五史浩然錢伯鈞楊振聲牛榮聲王懷明（第三排）爲丁曼澄費樸菴王企華保君建朱少屏張澤熙張蕙生焦芳澤錢素君 
[商界總聨合會董事會紀]  
　　昨日下午二時上海各路商界總聨合會開第三次全體董事會總董陳惠農主席起立報告（一）定期接洽英公使（二）上海各界聨合會來函（即由書記沈念慈宣讀一過）並謂該會宗旨與本會大同小異無非救國救巳惟本會應否加入或暫緩加入即由會計董事張饘堂起立主張暫緩董事陸褀生宋誠彰主張即行加入復由副總董金馥生俞國珍相繼起謂現先備函答復俟本會希望目的達到後再行加入想亦未晚張饘堂宋誠彰两君論辨多時主席付表决多數主張暫緩再議（三）報告贈送美領事銀盾及其來函之道謝畢又謂本席對於前會表决組設之五部主張增顧問一部因本會將來關於商業上重要問題非得學識豐富又熱心於社會之人研究得失討論利弊難免遺憾云云後由宋誠彰提議以後開會務必依時到會又提議商旗等從速趕辦等事畢會計董事張慕曾董事費良衡起謂前會各路認定之特别捐本席因事缺席不克認定殊深遺憾茲本路（愛克界三路）願認定特别捐洋十元並宣告散會巳鐘鳴五下矣 
[商帮協會開特别會]  
　　旅滬商帮協會昨日午後開特别會討論至六時散所議案件如下 
　　一新舉鄒靜齋陳少舟馬乙棠三會長皆以連任多年未允繼續擔任請各帮復選問題經衆當面要求以協會會長向無夫馬開支有義務而無權利堅請續任三君誼不容辭始允就職 
　　一全國學生聨合會來函擬組織一抵制劣貨維持會囑推代表共訂規章問題經衆討論以是事關乎各人之良心若由本會名義加入舉派代表組織萬一商帮中有人破壞良心反貽局外之譏評不如由箇人自由加入較爲妥善議决即以此意作覆 
　　一南京帮湯業新經華盛義轉運公司扣留白糖一百十六包不代裝運問題經衆討論以此項白糖華盛義雖未蓋有回單然由廣源崇和糖行轉由駁船挑夫送往該公司糖包皆有脚印存在火車貨棧可查如謂經手趙文記欠有公司運費華盛義自應向趙文記之擔保人追償何能扣留客貨作抵且據運輸公會代表何秉香與該公司經理朱銘新到會承認該糖確爲湯業之貨今巳延遲多日仍不運出如再無切實回復即由本會函致滬甯鐵路局長及車務總管一面邀集南京鎭江两帮與該公司嚴重交涉 
　　一九江帮運昌號報告曾向後馬路仁美里順豐洋貨號購辦江陰萬和廠二十碼紅天官斜紋两包查係東貨雙童子牌所攺聞由後馬路景行里益大洋貨號趙子良售出如果寄往他埠經人查出議罰或被焚燬何人負責問題經衆討論由本會函致江陰萬和廠及及本埠順豐益大两洋貨號並通告國貨維持會 
　　一山東帮廣匯長在江妥輪船上焚去　子索賠一案两次致函未見答復問題經衆討論如本星期再無復信應致函與該局董事會爭執 
[法租界商聨會二次籌備會]  
　　法租界商業聨合會昨開第二次籌備會到者三十餘人公推汪偉爲臨時主席首由主席演說本會今日同人仍矢志不懈大家團結謀順時勢之所趨各盡國民天職此種現象小而言之爲本界商家之熱心大而言之即澈始澈終根本救國方法此爲第一着次李壽山言希望今後大家先認定一種目標再依一定方法做去有一定之目標與方法自有一定之效果又次錢士湧主張從速將本會會章及入會志願書格式先發各商號催促塡送本會以備及時組織早開成立大會最後公衆主張本界熱心商家素負聲望如貝潤生蘇筠尙陸伯鴻陸崧侯黄楚九林寳琛吳善卿余東昇諸君禮宜函請共同贊成出爲本會維持一切全場舉手羣言以上諸君均屬熱心公益此舉當荷贊成無疑議畢前次自由認定臨時幹事各員各帶會章志願書式分途擔任而散 
[中華實業大學籌備會預誌]  
　　中華實業大學上海籌備員朱葆三鄔挺生胡甸生宋漢章趙晋卿昨致各界請柬云陽曆十一月四日即陰曆九月十二日星期二下午準五句鐘假外灘二十二號卽前德國總會開中華實業大學籌備會務請賁臨傍註注意二字下書不籌欵不募捐茲錄緣起如下 
　　吾國言新敎育新實業者近三十年於茲矣不聞以新敎育新實業救敝起衰惟聞以新敎育新實業爲世詬病推原其故皆由於新舊學識之未能溝通中國畢業於國内外大學者率皆文理優長研求有素及其經辦實業往往因經騐未富難收成效蓋明於世界大勢而味於社會習慣有以致之也資本家坐擁巨資置守舊法創辦偉大事業僅憑數十年經騐而無新學識以濟之簡單之理想斷不足應世界潮流於以見經騐學識相濟爲用非交互貫澈則所謂新敎育新實業者不過徒託空言而於社會實業無毫末之裨益也夫外略之勢力相逼而來國家之運命朝不保夕非以人才缺乏乎社會之事業日益衰敗家庭之生計日益窘迫非以經濟困難乎新敎育者所以培養人才新實業者所以擴充經濟而其效果乃竟若是同人等甚憂之而外人之有同情者亦甚憂之憂之而謀所以解决之道於是乎有籌辦實業大學之說美國吳偉夫博士者曾任加爾佛尼亞大學農林科敎授數十年矣其於敎育實業之學理經騐甚深且富去歲來游吾國就敎職於金陵大學目覩乎吾國敎育組織之未善實業革進之無由因　建設實業大學之意見書數萬言若　在　條分目擊并擬向美國募集欵項充基金聘美國熱心吾國敎育實業者充敎授校舍則位置於通商口岸鄰近之地範圍由小而大學級由少而多合敎育實業以一地滙人才經濟以一區所敎之學藝不一端以切於今日吾人之需要爲主所營之事業不一端以切於今日吾人之生活爲歸學生研究之所得即可以致其用工作之所入即可以供其需學理則以經騐之印證而愈明經騐亦以學理之參考而愈確以一埠推至各埠則全國有此種實業大學即全國有實業敎育之人才於是一洗此數十年來空疏無用之弊病而爲今日提倡職業敎育者之先聲同人等旣感其博愛之熱誠而又覺其所述之意見與同人等所抱之志願頗相吻合於是乎有創設實業大學籌備會之議顧同人等願大力微汲深緶短深懼隕越貽吾敎育實業界羞語有之集思廣益衆擎易舉敢乞吾海内外諸同志簽名入會與以精神上之贊助羣策羣力以共謀進行之方針則此莊嚴璀燦之實業大學行將發現於目前是則同人等所夢寐祝禱者也是爲啓上海籌備員朱葆三陳文鑑張雲江錢雨嵐梁炳農宋漢章穆藕初陸維鏞謝蘅牕呂耀庭聶雲臺胡甸蓀鄔挺生田時霖任筱珊李學暢袁履登嚴成德趙晋卿劉石蓀陳光甫張蘭坪朱庭祺張慕蓮應尙德同啓 
[勤業女師範第二次演講會]  
　　法租界勤業女師範學校於昨日開第二次演講會來賓四百餘人由師範生石金龍梁鍾瑛史彩貞彭桂芳等十餘人爲招待敎員屈琴芳女士糾察學生會塲秩序井然馬玉山公司餽送餅乾等午後二時開會由朱校長報告開會宗旨後由六七歳幼稚生劉寳俊袁貞九等演故事來賓拍掌不巳至學生講演先有徐月貞（年十歲）講抵制劣貨事繼有賀佩英講中國現勢危迫殆如一隻破舟摇簸於狂風巨浪中並袖出一紙畫即大風浪中之一破舟旁畫一島題曰島國畫紙貼於講檯黑板上然後演講謂從前破舟的舵工把舟放入風浪中幸巳過了而今又有两舵工想把破舟放入東洋我們的生命財産都在破舟上你道危險不危險呢云云次來賓戴委陶演講大要爲女子敎育目的謂中國女子作工大概與男子作工相等今中國社會作工者大概無受敎育之機會而凡受敎育者大概不作工今攺良敎育使凡作工者皆能受敎育則幸甚其詞甚長次中國公學董事王啓黄演講救國職員李一清演講勤儉又該校敎務長及職員某某两君皆講女子解悟擔任國事次學生餘興學生二人甲爲陳鼎芳飾裝鄉下人乙爲梁鐘瑛學生裝甲佯作初到上海不知路徑遇乙問以某店在何處欲往買東洋貨乙則力爲勸導不可買東洋貨語多滑稽時至六鐘餉來賓茶點遂散會 
[男女两校學生演講紀]  
　　上海青年會夜校學生所組織之講演團前日（星期）分隊出發至閘北轄境大統恒豐新民寳山虬港等各馬路持有旗幟號筒到處演講喚起國民愛國熱誠是日又有某校女學生十餘人手持抵制傳單發送各店舖請爲一致堅持到底 
[紀水産學校之運動會]  
　　前日（一日）吳淞水産學校假吳淞鎭寳山縣公共體育塲開運動會來賓到者不少紳學軍界有陸軍第十師二十旅四十團團附陳可庭淞路要塞司令部副官張聿臣寳山勸學所所長印湘蓀縣敎育會會長王詠仁公共體育場場長朱守仁等團體有士兵學校寳山縣立第一高等小學校吳淞鄉立第一第二國民小學校乙種商業學校私立民國女學等運動節目及各節優勝人姓氏如下開會校長報告（百碼賽跑）張文耀姜長慶王德發（團體立定跳遠）三年級二年級預科（二百二十碼賽跑）姜長慶朱士祺黄雲嘘（團體擲鐵球）三年級二年級預科（跳高）王德發江宇田姜長慶黄雲嘘（團體五十碼賽跑）二年級預科一年級（四百四十碼賽跑）張文耀姜長慶江宇田（丁組百碼賽跑）沈其榮徐漴陳福基（擲鐵球）張文耀江宇田姜長慶（跳欄）姜長慶王德發張文耀（跳遠）王德發周寳鼎姜長慶（丁組跳遠）陳福基方亮臣徐漴（八百八十碼賽跑）張文耀江宇田黄雲嘘（丁組跳高）徐漴俞志昌陳福基（丁組擲鐵球）沙惠嘉沈其榮陳福基（八百八十碼替煥賽跑）二年級三年級預科（撑篙跳）張文耀鈕士萊程謹（一英里競走）江宇田程謹黄雲嘘給奬閉會是日結果團體運動二年級最占優勝當由該校奬以銀盾競技運動中張文耀得分數最多姜長慶次之江宇田又次之皆係二年級生故該校奬勵各級競技運動之優勝旗亦爲二年級所得運動告終鐘鳴六下是日該校製造科之出品販賣所卽設於運動場門次來賓購者頗不乏人 
[寰球中國學生會消息]  
　　介紹部消息頃受某專門學校之委託聘請敎員一人以曾在日本或中國高等商業學校畢業能以普通話及英語敎授而富有經騐者爲合格又需應用化學機械工程各一人惟須歐美大學畢業者如有能任斯職者可詳具履歷赴該會介紹部接洽 
　　留學招待部消息十一月八號啓椗至美之南京號艙位於三月以前巳早定罄後至者多抱向隅茲悉有臨時因事不去者故尙有艙位可以設法此係赴美諸君意外之絶好機會如欲去者須速向該會留學招待部接洽 
[上星期進口之日貨]  
　　近來日貨來源之多以布疋與鹹魚爲大宗鹹魚由某日船運來泊浦東張家浜值洋十萬餘元茲將上星期進口貨錄下色布四三八五三○两東煤一五五七○○两棉紗一四三七九五两白糖五三六○○两五金二七五七○两烟紙料二○四八○两色紙二四一一五两帽襪手套一九二一八两 
電磁玻璃一三八○○两藥材顔料二六八八○两海味一三○九四八两火柴燐質八三五八○两衣針毛絨麻袋三八二七○两雜物一九八一九五两共計銀一三七四四八一两 
[一週間米市之調查]  
　　調查本埠南北米市自上月二十八號至昨日（三號）止此一星期中到貨有陸潤齋嚴少泉陳琴生莊桂清蔡久春張志明等各米客米船三百六十餘艘約五萬餘石内中新粳佔六成杜子秈羅秈佔三四成糙米糙秈有鎭昌致中和益盛信昌三泰裕通永大昌等廠由滬寗火車從無錫裝到一百二十餘車（每車三百五十石）較上星期多十之二三銷路不甚踴躍各米店均以來源充裕且現在新貨正在上市人心看小向行家購辦者祇有零數故價格粳米高價跦落二角中次之貨跌去五角羅秈價亦削去四五角惟打包私運出口者仍不能絶此七天中間共有護照裝出口者計一萬七千餘石無照私運出口者亦有二萬餘石而零數一百或七八十石者爲數亦不少 
[昨日之銀市消息]  
　　本埠銀洋市面向來在春季絲茶上市需用較多之時洋釐或漲至七錢三四分平日市價不過七錢二三分乃昨日銀洋市價漲至七錢五分有奇實爲往年所未有其昻貴原因緣滬上銀洋向用墨洋及江南造幣廠所造之銀元墨洋進口往年爲數甚鉅即造幣廠每日運申亦有十萬餘元現在墨洋既無進口反有大批出口至造幣廠則因更換廠長近來每一星期中不過運到六七萬來源缺乏而北京天津東三省等處現正收買現洋供不應求以致洋釐有增無減銀拆亦因現銀枯涸昨又漲至五錢八分 
[麫粉業新貿易所訂期開幕]  
　　上海麫粉公會攺組之新貿易所業巳擬章請商會轉呈北京農商部立案刻巳奉部批准等情迭紀前報茲聞該所現巳招足股資計每股洋五十元廠家方面巳認定五千股行家與掮客方面亦認七千股先交股本四份之一其餘股資陸續分期措交訂定本月中旬實行開幕交易云 
[組織利華儲蓄銀行]  
　　上海總商會會長朱荷三沈聨芳等發起在滬組織利華儲蓄銀行曾經會同該會各董及南市縣商會會長等籌足資本一百萬元現巳擬訂該銀行儲蓄等項章程除分投招投外特將简章呈請北京農商部及江蘇省公署請爲立案 
 
 
 

Page 11

 
 
[中西女塾籌商募捐大會記]  
　　上海西境億定盤路之中西女塾天然幽勝處所位置通都名墅間拓地六十餘畝極可望其發展祗以近年肄業斯校者漸衆爲久遠計不得不增加最美備敢堅固之新建築庶遠道來學諸女生不致偶抱向隅之感此日前同鹇諸職員决議所以有增募建築費二十萬两之舉也昨（十一月三日）夜七時同校特爲此開會籌商遍延寂海各界知名之士計被邀到校及列席與商者有唐少川克銀漢（美總領事）聶雲臺宋漢章曹雪賡趙晉卿席立功郭標（永安總理）胡文甫（大理院推事）王省三楊堂鄔克權洛霞（美副領事）諸君沈均沈彬貞潘玉梅吳玉芳史鳳寳劉天娟韋增佩鮑列伯德麗霞惠貞（前代校長）李西德　　　　艾倫德（琴學敎授）巴爾愷MissPark諸女士唐少川夫人黄佐庭夫人曁校長貝女士（前景海校長）報界張竹平戈紹發沙谷士奇等先由同校職員導觀諸女生成績如日本郵局分布圖係由十月十八密勒評論報摹繪者如各國勢力範圍圖及山東省經濟勢力圖係照本年九月等號亞細亞雜誌仿製者我國舊時代敎會學校人才缺乏愛國思想之誤解至此可恍然消釋其由各級女生試撰之雜誌内容甚豐富有封面畫有插圖有影片有長篇小品諸文字凡雜誌所包孕者幾乎應有盡有其定名尤雅馴如（嬌爱愛）Joy樂也（根母）Gern萌芽也而其最悅人目者莫如（一九二四年之對鏡觀）計同時有數集其中一集之封面畫爲一鏡其中反映愛誠敬信四大字又一集封面畫爲一高可燭遠之燈塔旁註小字两行有（女學明燈昭臨下界）等語聞係一十七歲女生所編著其開篇第一章論女權尤雋妙此外生物學生理學諸課作曁植物學標本畫學寫生本均有特色四壁所懸各級旗如一九一四年畢業班之紅字白旗作三角形者於三面拉丁文（崇實）口號外圍有明星十一以示畢業人數十一名如一九一六年之綠字白旗爲FelFidFor三簡號平列者聞係福澤忠誠毅力三字爲同級中特有口號又如以積中發外四字爲輪廓以LikeLoveGrvw生愛長三字作梯級形者爲本女校特有校徽更足以見其所蓄本旨之以自强不息至主故有今日添募建築費發揮光大之諸計畫云移時演藝娱賓其程序（一）十六女生合唱西曲（二）邱貞愛女士奏琴（三）孫錦纎女士演述故事描寫小兒女情態形容盡致（四）十八女生合唱西曲分爲數節極抑揚頓挫之妙（五）郭美麗女士鋼琴獨奏（六）一女生出按琴同時作滑稽之演述有鼻將挺之使直髮將蜷之使曲等語其神態之活潑可想（七）飛蛾舞McthDance 
係燃两燭於暗室以二女郎繞燭廻舞軒軒高舉如撲燈之飛蛾若於凉秋月夕在草場中試演當更有幽逸之奇觀也蛾舞旣終燈火忽明主賓各就成績展覽室之正中大餐席相向立行禱告禮畢入席席次序列成丁字形臨時主席唐少川氏適據其正交點先進饌次演說（一）唐少川即席致辭略云在三十年前若有人謂憶定盤路有中外淑女貴紳捐除男女授受不親之嫌歡會一堂必無人焉能信其說爲非誣者而今竟巳實現進步之速誠堪欣幸若由此遞推則他日强迫敎育一量勵行似此規模宏大之女校即更增十處亦不能將求學之人盡行容納故此校之發展我等當視爲一國極關重要之事家庭社會均繫乎是適黄佐庭夫人囑弟爲主席特贅一言乞諸君示敎（二）黄佐庭夫人對來賓示歡迎意（三）史鳳寳女士報告本校歷史有一八九九年初擴校舍時惜海女士中道逝世嗣連女士繼任至一九一六年始購到憶定盤路新地等語又有本校學生前後出入達數千人散居各地服務社會者甚多其留美未歸者他日或更有所建樹等語（四）沈均女士演說（極大希望）精粹語有三要端其一舉同校諸女士設平民義務垠校勵行四鄉游行演講两事之盡心爲國以證中國舊思想謬指敎會學生無愛國心之說之不可信其二對於外國來華諸女士謂其事業不盡在傳道並欲爲中國保守文明上固有美質其三對於中國人士謂有两事不可不知一須知中西女塾爲培植將來爲國盡力之人二須知今日中國敎育旣不振興諸君雖不握敎育權對於爲國培植人才一事大可爲務實不務名之美舉卽令外國有資本家肯對此校慨任巨資而身爲中國人自應當仁不讓庶乎他日國家萬一轉機諸君亦與有力云（六）唐少川續起言曰鄙人每值善舉盛會必遇聶雲台先生今復遇之竊以爲喜今夕非以捐簿勞先生但請先生出而指敎（七）聶雲臺演說謂（人）爲肉體智慧靈性三者結合而成無知苦力僅恃肉體之强健耳一爲士紳使有智慧但此智可以爲福亦可爲惡中國今日不可收拾之局正此爲惡有餘之輩所造成故不可無更上一層之靈性更有進者世界之大無論家庭社會國家其所以造成之道與此廣厦正復相同女子猶我輩之墻基中國今日之敗壞實女子之驕奢淫佚有以致之一言以蔽其餘則曰無良好之家庭而巳故他日中西校如有需鄙人爲助時當力任奔走之勞也（八）王省三演說謂凡事全在精神此校之有今日全賴其蓄有之精神等語（九）美總領事演說謂若云女子與男子不應受同等敎育世界中决無此理各女生大鼓掌）十）楊交涉使代表楊小堂演說援修身齊家而後治國平天下語以證聶君墻基說之眞切（十）（一）曹雪賡英文演說謂遇事好與他人相比較此人類同具之恒情不獨中國爲然也惟中國自辛亥革命以還凡事輒喜聨想及於西方民主國之人民如女權其一也鄙人三星期前往游浙湖之南潯步行過市覺物質上無往不足顯其富庶其所特異於歐美者則我無大公園我無大圖書館與無規模宏大之辦公局所也我之所以相形見絀者無他因我未有國民之精神耳今中西校敎職員諸女士辛苦經營以彼之所長者補我所不足諸君安可不乘此良機一破慳囊耶云云最後主席唐君請美副頒事洛霞君及同校琴學敎授艾倫德女士各歌一曲助興洛君爲同校創始者林樂知氏文孫得此一歌自有餘音繞梁之概艾倫德女士之歌其始也嘹喨清音勢如裂帛其繼也宛團激楚高出雲端其終也如美國國慶節花火倐忽穿雲而去誠足令壁間Skylstks之高標赤幟增益其豔麗矣同座巴爾愷女士謂予曰同校各女士稍遲即擬採用新制服又下星期六浩靈戲園尙須有極盛大之演藝會此皆足月名校生色者又同校新建築規畫中有泅泳池及演樂堂亦爲我國所罕見者 
　　附同校募捐啓竊聞守其成者必求大其緒謀乎始者尤貴全乎終此敝校所以有擴充校舍之舉也千八百九十年有林樂知先生者秉鐸吾華見舉國競尙干禄之學衋焉傷之以爲此非敎育英才之道也爰創建中西書院一所又以女學爲文明之母欲繁其枝必先培其本然無米莫炊始基曷立先生遂與麥監督於其宗國振臂一呼彼邦人士願傾囊篋不崇朝而致二萬五千金圓之鉅欵女塾於焉踵成自是而吾女界知讀書之益而得疑業之所矣時有海淑德女士才乘桴東來遂主斯校女士即世接席者爲連吉生女士更力謀進益時風氣漸開負笈而來者吳越贛閩粤鄂外及香港等處學生多至三百餘人可謂盛矣惟是學者日增講誦之堂休息之廬隨之增廣至今廿有九年先後成校舍凡四而來者仍有加靡巳校中有人滿之虞來者抱向隅之感非所以圖展拓而宏造就也同人憾焉屢欲另建高大校舍而滬上尺地寸金地點難覓前年始購得憶定盤路經姓之産計地六十餘畝高爽房屋一座并有護花之房蒔蓮之沼然而地多屋少非增加建築不可預計全加圖完成固非一蹴可幾先就其急宜增廣者爲課堂與宿舍各一謀久長必求堅固核計所費須二十萬金校中向無基金剏建之始固蒙美國人士慨助而歷年經常費用不足之處全賴吾國熱心敎育諸君子之廉泉溉潤此次爲數較鉅尤賴衆擎之舉不得不於諸君子前更呼將伯俾敝校大其緒而全乎終則葭禾緬露啜茗思波何以報之唯力是視是爲啓 
[藍總司令將回滬赴閩]  
　　海軍司令公署昨接北京藍總司令來電略謂本總司令定於艶日出京赴烟臺校閱三十一日乘新康輪船回滬少事休憇卽乘應瑞軍艦赴閩厦一帶校閱艦艇應即電令練習艦隊司尅日飭令應瑞軍艦開駛到滬聽候差遣等因代理總司令參謀長何品璋奉電後當即命秘書科拍電練習艦隊司令蔣拯遵照並電復藍總司令查照 
[現駐南黄浦之軍艦]  
現駐南黄浦海軍艦計有六艘芘將艦名艦長及兵士人數調查列下楚泰砲艦艦長饒涵昌兵士共計九十一人靖安運送艦艦長甘聨璬兵士兵計一百人甘泉運送艦艦長張兆宣兵士共計三十二人利通運送艦艦長周翰勳兵士共計三十八人辰宇魚雷艇艇長林承啓兵士共計三十八人宿字魚雷艇艇長高憲乾兵士計三十八人 
[全國鐵路人員聨合遊杭]  
　　北京交通部本屆第七次聨運會議巳於上月十三日開謹業誌本報茲悉該會閉幕在即所有在議之京奉京漢京緩津浦滬寗滬杭甬各路委員現擬聨合團體來滬轉杭遍游三竺六橋之勝昨由滬寗杭路任局長飭知車務處預備頭等花車三輛由上海北站駛至南京江邊站迎接大約日内即可到滬並聞該團體約計中西會員三十餘人由北京乘聨運花車達浦口然後渡江攺乘滬寗車直駛杭州杭州方面巳由任局長飭知稽查員預向湖濱租定清潔旅社以資招待 
[再紀冒警查烟之飭查]  
　　淞滬警察廳長徐國樑訪悉有人假冒本廳偵緝隊名義向南市關橋附近裕泰米行調查私烟向米客張姓司賑周姓詐取洋五百元特令第一區警署趙署長從事密查巳誌昨報趙署長奉令後特派長警至該行詳細調查外並知照該行經理楊某來署詰問一切以便據情呈復 
[做傘工人亦求加給工資]  
　　本埠製造雨傘陽傘業南北两市計七八十家工人約有七八百人現因各物昻貴生活程度日高該工人等擬求各店主加給工資聞曾有傳單發現要求於一星期内妥定否則全體罷工云云查製造雨傘陽傘工人亦分數種如穿骨做柄糊紙面各有專司現在各該店主巳集議對付惟尙未確定辦法 
[南滙縣謀斃親夫案續誌]  
　　浦東南匯南門外離城里許鄉民唐桂樓被髮妻顧氏偕同姘夫唐金生深宵謀斃經族人覺察鳴警將金生顧氏逮案等情巳誌昨報茲悉此案經朱知事下鄉相騐得死者委係栲栳壓傷肚腹氣閉身死返署後擬再行提訊判罪 
[開浚孫家溝河道會議進行]  
　　浦東高行鄉紳耆談壽基黄琮陳有恒等提議開浚孫家溝河道等情曾誌本報茲悉談紳等於前日在鄉董辦事處邀集各圖捆保等會議進行方法首由陳有恒宣佈浚河賞罰章程次黄琮向各捆保陳述意見略謂浚河事宜爲地方農田水利攸關一經開辦須羣力協助按日督工竭力進行所需經費除按畝攤捐外另由紳商學各界勸募員擔任募集似可無庸顧慮等語當經議决定於陰曆九月十一日（即今日）斷壩戽水二十日後即可興工又聞該河道潮流界跨上川两境故由該紳等呈請上海縣知事沈寳昌川沙縣知事賴豐熙約日下鄉會勘以重要工 
[兜售手槍禁押半年]  
寓居新閘路一千六百六十四號門牌之湖北人陶金安因持勃朗林手槍至公共租界湖北路九江路口新旅社内兜售被特别機關中西包探偵悉協往將陶拘獲搜出前項手槍一支槍珠一粒解送公共公廨諭着押候查明訊究在案昨晨由廨提訊據西探目壳羅香華探姚阿生相繼上堂禀明前情並將手槍子彈呈案請察訊之陶金安供稱爲古董掮客住居租界巳十餘年此項手槍於舊曆中秋由寓居該旅社之四川人周姓向我抵借洋三十元至上月二十八號周欲贖回據稱有人向其購買是以將原物送往當時周令將手槍藏於床上囑我稍待伊往找尋買主詎周去後不到一時即有包探等到來在床上搜出手槍遂將我拘入捕房解案是實並延摩西律師到堂代辯中西官核供以陶不應販賣軍機判押西牢半年期滿逐出租界手槍子彈没收 
[引渡常熟刦案之盜黨]  
　　常熟縣境居民錢士榖家於上月二號夜被盜持械入室刦去金珠飾物現洋逃逸事後經事主報經該縣知事署緝獲盜匪錢松茂一名供出同黨徐福祥分贓逃匿滬北公共租界爰由該縣派警持文來滬協同特别機關中西探目在愛多亞路將徐緝獲解經公共公廨押候預審再核在案昨晨由關讞員會同英卓副領事升座第一刑庭命將徐福祥帶案即據來警鄒德彪上堂禀明前情遞呈公文要求引渡訊之徐福祥供認於上月二號由在逃之錢祖芳邀往觀看賽會詎至晚間伊等搶刦錢姓事主事後分得贓洋三十元當時實受其愚務求超豁中西官核供以案經預審明白自應照章引渡判徐福祥准交來警帶回歸案訊辦 
[朦用舊郵票禁押二年]  
　　廣東路喻同發皮貨行夥江西人喻庸惠因將值洋五元一角之無用郵票六張用藥水洗云郵票所蓋黑色圖章貼於寄往福州李祥發之包裹上於前日送至北京路郵務總局朦混當被包件處之張西村李質君两人察出以其不應欺騙報請總巡捕房派令中西包探前往將喻庸惠拘入捕房昨解公共公廨請究先由中西包探上堂禀明前情將被告洗刷之用過郵票呈案請察繼由同發經理人喻中暄投訴昨命被告至郵局遞寄包裹當將郵票費洋五元一角交付不知其朦混將用過郵票塗攺求察並據張西村等到堂證明前情訊之喻庸惠供稱實因　　貪小求宥中西官核供以被告不應欺騙取財判　　牢二年示儆 
[香烟廠水鍋爆裂]  
　　燬屋一間傷人两名 
　　法新租界天文臺路大達香烟廠於前日上午十點時烘焙烟葉之引擎轟然一聲水鍋忽而爆裂炸燬房屋一間轟傷工人两名當卽報告捕房捕頭飭探王德奎前往察勘一週據情回禀捕頭一面將傷人車送廣慈醫院醫治内有泰州人葉文台因受傷過重醫治無效延至昨晨四點時斃命卽由該廠主備棺前往收殮尙有寗波人某甲受傷略輕現仍在院醫治 
[太倉紳士之乞賑函]  
　　仁濟善堂接唐蔚芝君來函云謹啓者敝邑太倉縣本年風水爲災飢荒特甚禾槄旣多淹萎之區花鈴迭遭剥落之患而如湖川鄉一帶盡成澤國顆粒無收被災尤爲慘酷目下哀鴻遍野瞬屆冬寒恐賣妻鬵子及塡溝壑者均所不免現弟與陸勤之先生諸同人專正在設法求濟並籌以工代振之策夙仰諸位先生熱心慈善飢溺情殷特專函奉懇務祈慨賜鉅金藉資提倡倘蒙俯允造福實無涯埃佇候德音 
[民生女學藝術會預紀]  
　　法租界貝勒路民生女學因經費支絀擬商請各團體舉行藝術會籌募欵項茲聞巳得熱心各團體贊助其巳加入者爲中西女塾愛國女學女青年會體育師範學校清心女學息游社留日學生此外尙有張廷榮鳳昔醉两君之夫人奏琴云 
[少年宣講團遊行宣講紀]  
　　少年宣講團總部於昨日（二日）舉行第四十四週游行宣講第一游行宣講隊陳子和嚴渭漁俞光芝等於上午出發赴莘莊宣講（亡國慘史）（良心）（提創國貨）（合羣）等題聽者三百餘人第地游行宣講隊顧雲翔劉廷枚王維民等於上午出發赴安亭宣講（講題同上）聽者二百餘人並舉行露天學校照章授課學童二十六人附行通俗游藝第三游行宣講隊甘梅嶺張蘋周陳賢賡等午後出發赴北新涇宣講講題同上）附行通俗歌調時事勸世灘簧聽者二百數十人舉行露天學校學童四十二人第四游行宣講隊胡戒華嚴立人徐世平等午後出發赴本埠九畝地宣講（講題同上）聽者百餘人該四隊均於晚七時回團報告 
[愛國團江灣宣講紀]  
派克路勵志愛國宣講團於前日下午二時派第二隊宣講員乘車至江灣宣講抵鎭後即由徐惠施朱文華謁見警佐請派警察隨塲照料擇定大寺前地點宣講由奚成良講要有耐久以勿以抵制爲口頭禪朱文華講愛國爲人人應盡之要務徐惠施講凡事人爲若心不死終達成功之目的朱冠英講愛用國貨利不外溢蔣少梅講人人有國家思想何致被人欺侮並有吳兆麟戚世法王光仁張同福等照料於旁分贈痛言月刊及提倡國貨不吸捲烟諸印刷品聽者約四五百人入晚講畢始各整隊乘車而返 
[今晚新舞台演劇籌賑]  
　　劉榖璋君以今歲皖預两省水災甚巨轉瞬冬令災民凍斃堪虞不忍坐視爰假新舞臺發起演劇籌賑所有開支統歸劉君擔任而演劇售資均作皖豫两省賑欵是夜除新舞臺藝員排演好戲外并請寒雲主人串演崑劇（喬錯）寒雲主人雅奏非能輕易演唱者樂善及愛聽崑曲諸君盍早往乎 
[趙殿英升任溧水知事]  
　　松滬警廳總務課長趙殿英現升授溧水縣知事所遣警廰總務課長一差由徐廳長以行政課長沈海觀升補又以助理員王維賢升任行政課長昨均委任到差視事矣 
[候補科長升会奉賢管獄員]  
　　江蘇第二監獄典獄長敖雲亭前以本監候補丁科長席素行辦事勤勞特赴蘇州高等廳保舉該員升任奉賢縣管獄員經該廳王廳長准如所請昨巳塡發委任令訓令第二監獄遵照敖君奉令後巳令催該員迅赴任所謹愼從公所遺候補科長員缺另委章瀕接充 
[麫業公所釐訂業規之縣署布告]  
　　上海縣知事公署發第二百零九號布告云爲布告事案據麵業公所均德堂同業衆商萬瑞源唐正和第呈稱竊商等均開麵館爲業分隸治下城廂内外英法美租界向有行規東夥遵守均無異議曾於咸豐初年設仒公所於薛弄底爲同業集議之所稟准立案嗣於光緒六年十一月間修　公所當由同業前輩王秉機等呈蒙前縣憲先後批准給示在案事隔多年市面變易情形不同店主多徇情畏事夥友每挾制生嫌舊規鮮能遵守人心更難一律以致本重利輕集資匪易善舉因而停止近有業外無賴希圖私立小行頭名目勾串無知夥友要挾加價同盟罷工成羣結隊踞擾公所曾由同業公推萬瑞源等呈奉松滬護軍使盧令行警察廳查究出示禁止一面稟由租界捕房拘獲爲首滋閙之人方得遣散被脅各工提議和平解决凡做手工資向給錢碼自經此次議决後一律給以小洋體恤各工夥等目的巳達照常開工商等自被罷工五日損失頗鉅吃虧非淺爰集衆議重整行規俾同業互相遵守期於維持業規增進公益若不請求地方官廳查照成案准予立案給示保護殊非所以維業務而謀公益現經同業公同會議釐訂業規十八條公議允洽一致贊成爲將議决行規續辦善舉情形邀同同業聨名蓋章環叩電鹽恩准立案並乞附錄行規給發布告四道以資遵守兼因此次罷工爭擾事起租界延及城内應請檢同行規准賜移知公廨警廳一體立案給示以資保護而安生業等情並抄附舊案行規及蓋章名單到署據此除此准備案並分咨外合行布告仰該業同人一體知悉務各遵守不得違背其各遵照此布 
[取親無着之奇聞]  
　　住居浦東吳家庵地方之婦人張章氏於去年四月間憑孫阿土孫陳氏二人撮合爲其小叔聘定住居洋涇鎭地方之某姓女爲妻當時交由媒人送往聘禮金飾銀洋約百餘金茲擇於陰曆本月初十日迎娶該媒等即托姚阿銀向東栅口外張榮華家租賃禮堂預作嫁女模樣比初九日張宅送往之衣飾銀洋禮物等由姚等接收發給力資一切排斱均悉如坤宅之禮張宅深信不疑至初十吉期即以彩輿吹打前往迎親及至坤宅不復如昨日受禮時之熱閙一般媒人等作慌張之狀聲言新娘不願出閣巳逃逸無踪迎親之人始知受愚當將媒人孫阿土孫陳氏及同黨姚阿銀等扭赴該管三區二分駐所經王警佐略詰一過諭令扭赴地方檢警廳控訴故一干人即扭往地檢廳控訴現在彩輿尙停坤宅未曾舁去究竟新娘之是否有無尙一疑問也 
[控訴搶孀行兇之預審]  
　　西南鄉　行鎭附近鄉民潘友梅之姪媳楊氏其夫巳逝世該氏自願守節詎有同族友梅之姪潘玉堂欲令再醮與伊爲室該氏不從潘玉堂竟於前日糾衆前往意圖强搶當爲友梅查悉出阻遭若輩兇毆受傷控經地方警察第一分所飭警將玉堂拘獲連同友梅於昨午甲送事務所當因案涉刑事立命函送地方檢察廳下午經檢察官提案預審一過以潘友梅並無重傷令即退去將該氏送案質訊玉堂收押俟該氏到案再核 
[裕綸飛花廠失愼案巳了]  
　　閘北大統路安祥里三衖本邑人曹國祥所開之裕綸飛花廠起火焚斃鄰居丐婦馬唐氏之女順寳嗣因死者之胞兄馬順生請求檢廳免予追究故四區警署顔署長昨將曹在押所提出訊問一過判從寛罰金了案 
[不認帮兇各押三天]  
　　鄉民姚章朝與其弟增榮因家務糾葛起釁前日午後增榮糾同常州人陳炳生無錫人薛阿根浦東人衞銀林突入章朝臥室將章朝砍傷臂膞由章朝控經該管捕房派探往拿時增榮巳聞風潛逃遂將陳薛衞三名並兇器帶回收押昨晨傅齊人證將三被告解送公共公堂請究據原告姚章朝偕妻某氏及鄰人張根林上堂訴明在逃被告糾同獲案被告持刀行兇情形並由捕房將兇刀两柄及姚章朝當時被砍血染之衣一併呈案詰之陳等不認帮兇李襄讞與英副領事核供以陳等三人旣未執刀從寛判各押三天示儆 
[巡警查獲帶土人]  
　　高郵人周九福昨由某公司輪船上購得烟土两許藏匿身畔行經浦東其昌棧碼頭爲三區巡邏長警查獲人證併解至署經曾署長訊據周供稱年二十三歲住新閘橋北業皮匠此項烟土係友人託帶等語令解地方檢察廳訊辦 
[身藏烟土罰洋五元]  
　　江北人周小二子前日將鴉片烟土一包藏於身畔在虹口茂海路被二百九十一號華捕查出連人並土帶入捕房押至昨晨解請公共公廨中西官訊據周供烟土在該處附近碼頭拾得不知干禁求宥堂上遂判周罰洋五元充公土送海關焚燬 
[私帶烟土犯上訴之結果]  
　　王阿三私帶烟土數百两在北火車站爲警查獲人證併送地方廳訊明判决徒刑一年二個月並科罰金三百元王奉判不服提出理由在原衙門聲請上訴昨日午後由周刑庭長堵陳二推事朱檢察官等開庭飭提王至案略詰年歲畢問官曰此案前曾公開辯論今日係宣判爾所控各情毫無理由理應駁回仍照原判執行惟未曾判决以前准二日抵消刑期一日判畢飭令還押聽候送監執行 
[吸鴉片罰洋五元]  
　　總巡捕房捕頭偵悉江西路十六號門牌湘餘公字號棧房内有私設煙具容人吃食鴉片烟情事前日派令中西包探往查屬實當將吃烟人王士成連同烟具一併帶入捕房諭准存洋保出昨由公共公堂傳案訊明判王罰洋五元充公示儆 
[賣烟與吸烟並罰]  
　　潮州人林子川在楊樹浦路三年一百二十三號門牌星内私售鴉片煙膏並陳設烟榻容人并燈過癮經該管捕房包探程明德偵知與一百八十二號西探協往將林及烟客江陰人朱伯榮順炳桃徐根並烟具帶回捕房押至昨晨解經公共公堂中西官會訊之下以林不應破壞烟禁科罰洋一百元無洋攺押西牢三月朱顧徐三人着各罰洋五元充公烟具銷燬 
[客民擅蓋草棚]  
　　閘北胡家木橋五區三分所唐警佐前日查得江北客民姚如意李寳鴻又擅蓋草棚故違禁令飭警將姚李二人一併傳案解送司法科究辦 
[指控冒騙銀洋]  
　　福州路日商安部洋行指控皖人程玉嶺两次向營業部騙收洋九十六元等情昨由捕房將程拘解公共公廨請究據包探王松泉上堂稟稱據原告指控被告於上月三十一號及本月一號私刊假圖章两次冒騙洋九十六元是以將其拘案云云中西官得稟向程略詰數語判令押候日領堂期解訊 
[押店失竊案之近訊]  
　　南市小南門外水神閣壁公興三等公典（押店）日前被竊賊深夜從後面巳塡之倉橋浜基將後門撬開進内竊去綢布男女衣服數十件及男女皮鞋銀表現洋銅元等共值三百餘元巳開單呈報警廳並該管警所派出偵緝隊士勘明限緝迄今多日未見破獲前日該店又查出被竊之白絲十餘两故特另單補報請爲附案查追旣而接得郵遞寄來之函内附是案原贓之當票五張共計當本洋數十元該店主巳據情報告一區三分駐所然後備本取贖聞所失各物尙有多種云 
[竊帽與收贓並儆]  
　　竊賊李炳記日前潛至法租界竊取元泰號之呢帽後令劉子高銷售與張阿三得洋化用現爲包探偵悉將李等一併拘獲祗吊原贓五頂餘贓無從吊取昨解法公堂請究先據原告稟稱共失去五十一頂求究詰之李供民人祗竊得二十六頂在途失去五項尙有二十一頂托劉銷與張計洋十九元分用是實劉供認代銷張供認收買中西官判李押西牢二月劉押一月張罰洋二十元充公再賠原告洋三十五元限三天繳清 
[收竊贓分别押儆]  
　　胡永生祁光元两人前投法捕房報稱商人等前被賊竊去黄包車各一輛找尋無蹤今在洪金標方國興處尋見向索不還反欲索詐洋二十五元否則將車扣留請求提案訊究當經捕頭飭探金九林涂岐山前往將洪方两人拘獲連同原贓帶入捕房昨解法公堂請究先據原告稟明失竊情形詰之洪方两人同供民人等亦係放車度日於上月間清晨出外放車見有甲乙两人竊得原告之車正在拆卸橡皮被民人瞥見伊等畏懼逃逸故由民人等將車抱回家中實不知原告之物亦無向原告索詐之事餘供支吾中西官以人贓並獲豈容推諉着洪押西牢三月方押二月以儆 
雜評二 
[可以休矣（庸）]  
　　王揖唐南下以來除自身所發表之宣言與談話外有臨時設立之團體爲之散布傅單拍發通電借促和之名爲王道地今又有外人投函西報極力稱頌舉凡所以轉易社會之觀聽使變反對爲歡迎者殆無所不用其極北京内閣嘗稱王氏才識過人豈此等作用即其才識過人之表見乎 
然而社會之心理國民之輿論果巳因此而一變否此爲王效力者所當知而王氏尤宜自知者也嗚呼可以休矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係孫樸盫先生手書 
新談 
[電話佈滿中國全國之先聲（上）] [  尙志]  
　　譯密勒報HollingtonKTong原著 
圍繞上海租界之疆域不日興辦德律風電筒之制延聘中國初高两等學校巳畢業之女子爲辦事員中國政府及中國電氣有限公司所訂之合同裝放轉電總盤一所於華界容納電線一萬隻另轉電分盤一所於閳北容納電線四千隻又一較小之轉電盤一所以備由浦東越黄浦江焉電氣機關裝放旣畢則MrHTYeh葉鴻續（滬電話局長）所統轄之中國電話公司在今日僅得投資之人三百人者異日將成爲中國國立重要之局所而引起一般人民之注意凡電話所達之區商務工業之發達乃設立電話之影響有以致之也 
　　不寗惟是中國電話巳奉中政府最近之訓令於蘇州裝設傳電之電筒機一所容納電線八千只於南京裝設容納電線一萬只之總機一所並容納電線四千只之分機一所另有電信一處接連浦口及南京間之交通安放通常狹小之傳電機一架寗蘇各埠將備辦最新式之打電機昱歲創立引電電線以發明其用法 
　　一九二十年之末新近之德律風公司將成立於上海及揚子江流域接連蘇州無錫常州丹陽鎭江南京及浦口各地以是時寗蘇各埠亦實行開辦電話矣凡德律風電線所經過之城邑大有裨於商人影響所及增進各城邑商業共同之關係及人民之福利也 
　　交通部爲欲操北京天津漢口德律風之管理權亦擬於該三埠設立新公司而增加配電之盤漢口投資於國立之電燈者巳有二千人天津之投資者五千人北京之投資者一萬人北京天津間裝德律風之電線裝線過多殊非所宜以所耗之電較夥也中國北部及中部之德律風用户至是乃悟裝放德律風之電筒實有益也 
　　交通部裝設德律風之辦法欲遼遠之城邑瞬息可達加增德律風之電線以縮短各城邑相距之行程竊謂交通部此項之計畫以横互之德律風接連南京與漢口及上海與北京間之交通倘北京電話局之辦事人員勇往直前之精神繼續不巳則聨絡寗漢京滬聞德律風之辦法不久可見諸實行矣 
　　各城邑所裝之電話宜爲歐西最新式的電氣之圖樣各公所所裝者止電話筒一套足矣電話總局安放貯電之電筒所以供給轉電盤上燈號慙傳之電流及凡德律風之用户並裝置電筒者也晚近用舊磁氣傳電之制大有進步其法所需之電話裝配以巳歷一年的小而乾之電筒時常更換傳遞分量有限而適宜之電 
劇談 
[東籬軒雜綴] [  柳遺]  
　　　陣風正娶胡氏爲青衣胡緊仙之妹死後續娶朱氏爲朱文英之女桂芳之姊性悍將胡氏遺孩虐斃（孩僅三歲）舅家知其事未發也隣居素知九陣風之慳吝爰　其始末登之羣强報事聞於法界爲檢察廳所注意開棺騐屍仵作得賄以無傷報輿論大譁乃復請外人檢騐得孩傷十七處夫以三歲無知之孩究有何大怨惡而傷痕至於十七處之多朱悍婦桃之夭夭乃拘九陣風去百般運動胡氏家族亦願和結終以格於與論案定科處四等有期徒刑一年又六個月時民國四年春間事也同時復有俞五毆傷座客之事 
　　某晚以某團體義務演夜戲於廣德樓其中最惹人注意之劇爲俞振亭之長板坡金玉蘭之探陰山玉蘭本以花衫名於時然其反串黑頭實較其素習者爲尤佳觀者亦歡迎之過於其演花衫劇是晚玉蘭以事進城不克分身登場臨時高懸請假之牌全場爲之閧然因是秩序大亂園主願以票價如數退還　　 
否則願追邀玉蘭并罰洋百元了事正聚訟紛紛間玉蘭竟爾蒞止遂登台唱探陰山初以爲風潮由此可以平靜不料好事者以園主曾允罰洋百元嚴要履行刺刺不休而前台亂象依然時俞五巳經扮好常山趙子龍知此消息乃勾結曹操手下之徐晃樂進身穿了銀甲手提了長槍跳下台來逢人便刺竟獲全勝是役也座客中因傷斃命者二人搆訟半載僅科處四等有期徒刑一年則錢神護之也 
雜錄 
[名人風流史（五）] [  瘦鵑]  
　　擺倫（英國大詩人）（上） 
擺倫LordByrkn英國少年詩人中之魁傑也善爲情詩有聲英倫三島間自與其夫人離婚後不見容於社會毁詆之聲四起於是拂去其足上英國之塵　以一舸赴意大利中心邑邑然無以自聊人世間事猶飲酒耳擺倫則巳轟飲而醉覺此酒味殊苦澀也 
　　美國學校生活之一 
　　網球 
　　美國女子網球服上下純白因拍球之季節大抵在春後秋前也其帽即類六五運動之愛國帽 
　　一千八百十八年秋秋光如盡中而情潮萬丈忽洶湧而至着於擺倫之身擺倫本以（情愛之王）稱其視男女間之情愛如一日三餐恬不爲怪顧此怀潮之來爲勢滋猛擺倫竟亦不能自持一日赴威匿司城中命婦彭淑尼伯爵夫人之宴會伯爵夫人忽笑謂擺倫曰吾意大利之名美琪雪胡麗伯爵夫人CoanteGuiccoli至矣君亦需吾紹介否擺倫微睨之立日彼姝媞媞若大人吾不願識彼夫人固强之遂與相見自此一鑡而擺倫之靈魂體魄即並陷於情天愛河中矣 
　　擺倫嘗述琪雪胡麗伯爵夫人之美曰（彼姝明眸絶巨作光似悲色深藍如其故鄉之天色睫毫修美睞人作微動長眉人　如遠山聳翠齒乳白似編貝恒嫣然微露團輔頰尤艶每媚紅如中酒狀香雲尤美燦若黄金似能繫縳人之心坎者）擺倫初見彼姝即以其詩人之目光攝此絶妙倩影印之靈臺之上返顧彼姝之夫則皤然一老若父也女者因知彼姝芳心中必無悅意一寸情絲殆方裊裊無着吾其着此情絲矣琪雪胡麗伯爵夫人見此少年詩人心亦不期微動蓋擺倫之貎甚美正類其所作情詩百觀不厭英國大小說家施各德氏曰擺倫之美能令人作十日夢想施各德且如是又遑論綺年玉貎之琪雪胡麗夫人哉 
　　擺倫見夫人後情燄立熾臨别即出片紙作數字潛納夫人纖掌中此紙上何語無知之者殆非情書即情詩耳是日而後二人情愛之局巳定無可變易長日恒共處度其情天中温縻甜蜜之光陰如是句日幾樂而忘死一日伯爵去威廣司赴洛麥尼巡視田産携夫人同行於是二人不得不作小别矣 
小說 
[馬喜（二）] [  鳳生譯]  
　　馬喜料曹丁巳熟睡也而曹丁忽大聲曰吾知汝必以多與曼瓈弗善而汝遂切齒於彼雖然馬喜人之愉樂猶天上之衆星耳衆星不能徧列黑暗之處其中遂多缺陷吾人生於世間多所謬誤尤多誤會故缺陷亦不能免惟其具此缺陷而眞理始獲昌明今夜吾心充滿愉快亦不自知其故馬喜慰之两眶盡濕曹丁又曰馬喜吾嘗思之曼瓈年穉假使我渠又將何如馬喜曰曹丁汝云年穉耶渠不穉矣吾年穉亦即無所作爲夫誰不知要之快樂抑果必需之物耶曰馬喜當曼瓈初露覺悟之時予必曰曹丁汝焉州過慮渠心苟巳覺悟者汝寗復以爲未足耶時曹丁陡追憶舊時村中琴師之歌曲若曰 
哦哦我心我的主上人到我的門來了你莫要醒 
　　聽各他走了搭步的聲音你可以醒 
　　哦你是在黑暗中醒 
　　曰馬喜其何時歟曰九點曰何其早耶我以爲必两三點矣我之午夜恒在日落之時要之汝速我睡何耶曰昨夜汝談若是之晏汝寗不知今日汝應就寢稍早曰曼瓈睡乎曰否渠爲汝製湯甚碌曰馬喜汝非欲言此渠果曰渠爲汝備食品耳曰吾思曼瓈不能曰女子習此種事不需時久有時爲境遇所迫自然而然能之曰今晨所嘗之魚湯味極鮮美吾以爲汝所製曰否否汝豈不知曼瓈允我爲汝代製龑耶洗濯之事渠皆躬親其役渠審汝素好潔凈汝試觀汝之客室不皆簇新可愛耶此曼瓈之力也若汝之病室則污垢不堪寓目曼瓈蓋有用意耳曰曼瓈之健康曰醫士言彼不宜常入病室體格太柔脆耳曰馬喜然則何以阻之不來曰彼頗順我言但我亦時以汝之消息告之 
　　時繁星滿天有若涙點曹丁頷其首默謝上蒼以其生命行將離去而死神伸其右手自黑暗中直向曹丁之身曹似以誠意握其長手俄又太息曰馬喜脫曼瓈仍醒之者我能曰善予將去而呼之言次馬喜即往呼曼瓈其時曹丁之脈跳動極速在曹之意以爲我與曼瓈從無親密之談話如两樂器各　不易使之和音偶聞曼瓈與其女伴談笑之聲心乃愈妬曹丁惟有自責念我何不能作瑣碎之談與諸女郎若其實曹丁非不能也彼與諸男友談笑之際雖極瑣屑之事皆能言之娓娓惟與曼瓈則不能母亦與男子談笑者不合川於婦人女子歟大抵講哲理者可以高譚闊論不顧聽者之能否容納獨是家庭間話其狀况與此逈異警之風笛雖可獨奏而少鐃　終不能佳曹丁嘗與曼瓈於夜間清坐廓下乃至彼此無言不免羞赧曹丁知曼瓈急欲退出則惟盼第三人之速至蓋於談話時間三人每較二人爲便利也 
　　曹丁自思曼瓈來時我將何言思之旣久終不得如許之話足以應付曼瓈 
　　馬喜曰兒汝不出外歟曼瓈曰否予將往雪打蘭坡曰汝言何謂誰挈汝而去曰安那斯曰吾兒非以今日其他之日歟曰艙巳定矣曰是無礙也此其損失易補汝可於明晨起程曰馬喜吾不願從汝不吉之日吾今日行者有何害歟曰曹丁欲與汝一談 
[自由談之自由談] [  不冷]  
　　大夢誰先覺北方謂代表待滬以俟南方之覺悟雖然余謂今日同在大夢中耳究竟誰爲先覺哉 
 
 
 

Page 15

 
 
   
 
 

Page 16

 
 
   
 
