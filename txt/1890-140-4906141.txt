# 1890 - 140 - 4906141

 

Page 1

 
 
[請速領彩] [  申報館恊振所啓]  
　　集腋社恊振彩票開彩以後所有賑物經諸君子陸續領去尚有四五彩及其餘小彩約百餘號未經領去務希得　者速來持領俾本恊振所經手事件得以早日了結無任翹盼專此布逹鵠候移玉 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[世變新論海防第五]  
　　古之時無所謂海防也但有海禁而已所以禁者盖恐内地奸民勾串外洋之人以輸其情故禁之海禁旣嚴而外人無由窺伺海氛因此可以永靖顧能禁我之不出而不能禁彼之不入海禁之弛弛於海疆有事以後非弛於海疆無事以前夫海疆無事之時海禁旣未嘗或弛則彼海外之人何由而入中國之境哉説者謂外洋之人旣有欲入我中國之意則雖我嚴我禁而亦不足以阻之蓋强弱之勢不同也而不知木必自腐也而後蟲生之人必自戕也而後疾乘之家必自敗也而後賊闞之國必自疎也而後敵撓之從未有内無間而外侮可以恣肆者盖海疆之所以至於有事正以海禁之不嚴故也海禁未弛而尚且有不嚴之時外人有以投其間而抵其隙則至於今日海禁大弛外人已入而猶欲議防於後又可得乎防海之法魏氏海國圖志一書論之詳矣其曰防近不如防遠防外不如防内皆是知已知彼之理顧敵人不來則我可以防之若旣來矣則又將奈何前者法人之入馬尾我船悉爲打毁而鎮海一役則法艦受傷而去若論近則馬尾爲最近也若論外則鎮海亦爲外也而勝負之數不同者如此豈魏氏之智亦有時寸有所長者尺有所短乎實則應變隨機之未有其人耳今説海防者輒曰砲臺所以扼要也然砲臺不能轉動敵船可以去來以動禦靜一或不慎砲臺之兵士直將聚而殲　於是又有以活砲臺之説進者可以俯可以仰可以四面轉動東西南北隨意所向此則較從前爲勝矣而相距之道里則仍不能伸縮也彼欲避我甚易我欲擊彼終雖然則砲臺之設又何用乎砲臺之極堅固又何爲乎竊以爲與其明明禦以無用之砲臺不如暗暗伺以不測之埋伏生番黎匪拒我官兵往往掘坎伏人藏槍叢莽或所披之衣與樹一色友漸行漸近則突然放槍以故常中其計若以此法禦敵則敵人雖狡又焉能測若再用水雷魚雷預藏於險隘處待其行近而後擊之此卽以逸待勞以主待客之法所慮者漢奸之走漏風聲耳夫古人築土城爲濠塹無非一時權宜之計非竟恃此以爲固也外洋講究砲臺之法者莫如法國而普法之戰悉被德人摧毁然則有砲臺者果可恃也否耶中國近來特設海軍衙門以講求海防諸務計南北各洋戰艦不下百數十船認真操練極爲講求亦且漸臻美備矣而各船統帶之官往往間以行船之法茫然不知其平日駛行與夫有時操演則皆船主大副輩爲之發縱指示而統帶之員竟如傀儡登塲全在他人提掇此等船主大副有用西人爲之者亦有用華人爲之者以西人爲之臨時格於公法不能任用以華人爲之則彼自以爲官卑職小受恩不深求其赤心任事奮勇直前者能有幾人哉其尤甚者竟有身在中國兵艦而心向外人暗中傳消遞息或更以糧食火藥相接濟此則所謂漢奸者事發不赦而若輩以貪利之故尙有悍然爲之者法人之役已有明徵是又烏可以不預爲之防耶吾則以爲内間而不能絶則外患决不易消所謂海防者當於此事三致意焉船隻器械猶其後焉者也孟子云城非不高也池非不深也兵革非不堅利也米粟非不多也委而去之是地利不如人和也吾不敢謂華人之盡向外國亦不敢謂華人之必不向外國今當無事之時華人之供驅策於西人者不知凡幾設一旦海疆有事則安能保其不輸情於敵齎糧於敵吾恐防之且不勝其防誅之亦不勝其誅此則又將何法以處之哉曹劇之言曰小信未孚小惠未徧不是恃也惟大小刑獄之必親乃爲忠之屬而可以一戰此其故可知矣中國近來刑獄之懸而未結者大都每一州縣總以數百件計則民間之怨氣其不能伸者幾多矣如此而欲使其如手足之捍頭目子弟之衛父兄其可得乎講求海防者但知禦外而不顧治内吾恐外强而中乾其流弊不知胡底故特於此篇揭而出之盖臨時而講海防則急而治其標平時而講海防自不可不握其原也嗚呼世變如此可不憂哉 
[本館接奉電音]  
　　昨由京友電傳上諭三道敬謹譯登○四月初七日奉上諭游智開奏因病懇請開缺一摺署廣東巡撫布政使游智開着准其開缺欽此同日奉上諭廣東巡撫着李瀚章兼署欽此同日奉上諭蒯德標着調補廣東布政使福建臺灣布政使着于蔭霖補授欽此 
[九天珠玉]  
　　福機營左驍馬隊駐兵廠挪移於東直門内大街購地蓋屋前已登報惟購買房院自應一律拆去按照該隊舊式從新建造廠屋估銀三千七百八十餘兩具做法圖説呈明醇邸已派廣恩興隆廣豐大德四廠承造不日碾上開工○西直門内半壁街東口内某甲之妻年雖老大性尙風流與某乙目送情移香倫玉竊久之甲有所聞不甘以一頂緑頭巾壓此昻藏六尺軀乘間拘捉三月十九日將奸夫淫婦雙雙捉住乙係天潢支派甲不敢下手釋之使去愈思愈忿遂於是夜持刀將妻砍傷數處倒地昏暈甲避往他處天明復回妻已甦醒同赴正黄蒙官廳控告旋有人將伊妻母找至不惜唇焦舌敝爲之排難解紛中妻仍回家養傷○兵部爲知照事武選司案呈現有四川綿州營都司一缺截歸三月分由部銓選查有以都司用之漢藍翎侍衛長澐應行擬選查該員直隸天津縣人由癸未武進士授爲藍翎侍衛四年期滿引見奉硃筆以都司用欽此在案相應知照領侍衛内大臣處查照○科爾沁等旗台吉堵布囊報効馬二千匹由神機營奏准賞收並令該旗不必貢入京師就近解交錦州崇副都統善查收分給大凌河等牧養聽候調用該旗於去歲已將頭起貢馬一千匹解至錦州由崇副都統分交各牧羣牧養今年閏二月初該旗又將二起貢馬一千匹咨報起解崇副都統以馬數頗多大凌河等牧羣照料頗虞不徧水草亦恐不敷擬將此次貢馬改 
 
 

Page 2

 
 
解張家口分交各羣牧放具撍人奏已荷允准矣○京師於三月初十二十等日得雨五寸有奇土脈尙未滋潤聞山東登萊青等府已於上月杪得霑甘澍而直隸接壤各區亦已旣霑旣足四野農民幾忘帝力於何有也○上虞備用處爲咨覆事廂藍旗滿洲公中佐領祥泰病故出缺咨取本處保送入放人員前來查有三等侍衛溥剛固良思壽等三員均係廂黄旗滿洲人應行保送貴固山入放公中佐領之缺理合咨覆貴固山查照辦理○東直門門吏三年報滿咨因該旗以驍騎交謹軍校題缺先○奏補所遺該門門吏一缺經步軍統領衙門咨取正白旗滿洲固山於領催馬甲中擇其老成勤慎者揀擬正陪出具考語咨送本衙門照例考騐以便帶領引見○曾襲侯溘逝後所有管理同文館一差尚未簡派三月廿八晨特沛綸音太僕寺卿張蔭桓着管理同　館欽此按張樵野太僕奉使外洋歴有年所於洋務素稱熟悉故於圖華後卽命在總署行走此次又筦理同文館想見因材器使朝廷自有權衡也○管理正藍旗滿洲都統親王銜克勤郡王爲咨覆印事房呈稱准廂藍滿都統咨稱本旗正叅領祥泰出缺咨查七顔有無特旨以正叅領補用人員照章先行借補等因前來查本固山現無奉旨以正叅領補用之員理合咨覆貴固山查照○兵部職方司由内閣交到江寗將軍豐紳以江寗左翼恊領績忠自派數練駐防旗軍洋槍隊以來數年於兹盡心訓練勞瘁不辭隊伍頗屬可觀該恊領尙著微勞自應仿照各駐防練兵成案予以奬叙以咨觀感而勵將來擬請賞加副都統銜等因奉硃批該部議奏欽此該司印稿各員遂飭書吏赶將原片抄謄七分分送各堂憲查閲後以便擬定准駁 
[好雨知時]  
　　寗波四鄉今年雨水霑足現在節屆小滿秧已揷齊一望青葱盎然生意農人用桔橰戽水其聲轆轆然本月初一日傍晚黑雲翻墨大雨滂沱雷聲隆隆徹夜不止河水頓漲尺餘三農欣然色喜謂今歲秋成可卜豐稔云 
[禁令森嚴]  
　　督辦安徽全省保甲總局署按察使司丁會辦省城保甲總局安廬滁和道劉爲條禁事照得近來盜賊爭鬥各案層見疉出殊屬可恨本總局擬定條禁業經禀奉撫憲批准在案兹將刊刷發給花户懸掛門首咸使周知爾等務宜恪遵毋得視爲具文倘有違犯一經查獲及被　控告定照條禁懲辦决不姑寛諭爾諄諄各知自愛切勿有干罪戾致貽後悔懔之慎之毋違特永計開一青皮土棍准受害人禀官訊取確供監禁半年消其桀贅之氣限滿准其取保出監於右面刺青皮二字釋放一窩盜除罪在徒流以上照例辦理外凡容留盜匪人無論得贓不得贓知情不知情應將該犯監禁二年隰滿准其取保出監於右面刺窩匪二字釋放其所住已房充公如係租屋封閉二年俟限滿後准業主請保領回或隨同爲盜其房屋查封入官一窩竊除罪在徒流以上者照例辦理外凡尋常容留竊賊之人不論得贓不得贓知情不知情監禁一年限滿准其取保出監於右面刺窩竊二字釋放其所住已房充公或係租房封閉一年限滿後准業主請保領回或隨同爲竊其房屋查封入官一竊賊除罪在徒流以上照例辦理外將該犯監一年限滿准其取保出監於右面刺竊賊二字釋放其所住已房充公或係租房封閉一年俟限滿後准業主請保領回一流娼除將已房充公及租房封閉六箇月俟　後准業主請保領回外該流娼限十日責成地保驅逐出境逾限不走將該娼發配良民身價充公所有延不驅逐之地保責革其中有不甘爲娼而爲鴇母挾制者准赴地方衙門喊告一賭博及窩賭之人除照例枷杖外將窩賭之人所住已房充公或係租房封閉六簡月俟限滿後准業主請保領回一酗酒滋事之人准受害人扭送到官量事輕重從嚴徽辦 
[稽查厘務]  
　　皖省厘務積弊甚多不得不嚴加整頓近由大憲派委幹員赴各處稽查以冀埽除積弊其查省城厘務者爲候補同知許司馬以增查皖北厘務者爲周司馬心培查皖南厘務者爲王别駕德壽該員等均奉大憲面諭破除情面實力稽查陋習旣除厘金自有起色接濟餉源庶不致掣肘云 
[撙節經費]  
　　輪船向抵大沽非將貨物駁輕不能過界西人之善權子母者於是糾設駁船公司自海河之攔江沙壅水淺曾不容刁而輪船遂泊於白唐口仍需借重駁船駁貨入津公司尤獲利三倍惟公司向有小輪船以及駁船統計數十艘每逢修理均入大沽船塢而船塢工程緊急或難舍已耘人公司西人又不　過事吹求日相促迫於是互議於前年購備材料招集工匠自設鐵木廠於大沽之小碼頭爲修理小輪船及數船地步由是公可不復仰人眉睫西人之稱便者久之惟工力省而費較繁入雖多而出不菲現在通船籌畫非不加撙節恐難持久刻先裁汰粤東木匠十人鐵匠亦須裁汰務期欵不盧縻工歸實濟理財之道多進不如少出該公司其得此意也夫 
[老嫗郤盜]  
　　北通州訪事人信云田各庄田某擁田數頃家稱小康上月杪夜間有緑林客六七人昏夜叩門以乞借盤費爲名意欲乘機搶刧田某家有老嫗應聲而出見若輩身騎壯馬手執利刃逈非善類欲閉門則示怯欲格拒則不敵乃向衆婉言曰家除衣被簪環外並無長物諸君不棄請進草舍一坐紹酒蔬食當堪一飽聊以盡老婦敬客之意若輩見嫗詞令温和未便以惡面目相向且未偵知虚實遂囑令閉門揚鞭而去次早人人傳説咸服嫗之智量過人談笑却敵也彼膽小女流見盜瑟縮者有愧此嫗多矣 
[路河夏汛]  
　　姚辛庄徐大海性喜鬥毆愍不畏死犯案到官已非一次近又欠賣食物者制錢四百四十文小本營生者視錢如命未免時常向索徐九怒拔刀斬之竟傷要處越日身外由屍兄赴州喊控張刺史親臨相騐想當按律治罪也○某甲在鼓樓後開設洋鐵鍊生意日有起色有某乙在對門開張東洋雜貨鋪平以有碍生理未免銜恨向乙尋隙將洋燈壺鏡碰碎多件乙赴州呈控邑尊判責甲二百板枷號大門示衆勒限一個月還乙通錢二十吊釋放完案○三月二十二日州試末覆人塲者三十九人試以起講兩個刺史預備菓席五桌欵待諸童親自執壺相觀撤饌後刺史衣冠送諸童於暖閣下一揖而别愛士深情形於辭色豈風塵俗史所可及哉○北地久未得雨三月二十日早濃雲密布凉意逼人俄而風雨交作忽聞霹靂一聲見一黑物從守備署前谷姓山墻竄歄刨透屋頂一道長約五尺雷電隨至而去但未識所殛何怪耳○順天府丞何小亭丞憲來文擬於四月初十日取齊府考學憲按臨當在端陽節後矣○近來天氣和暖鄉間小兒女挖取野菜上街市售賣名爲菜芽有某童挖出白鏹一塊重二兩餘持以回家家人以爲鉛錫置勿顧後爲錢業中人所見知是寳銀持往錢鋪易錢七串零歡喜踴躍而去諺云三兩黄金四兩福豈不信歟○正任大興縣何刺史其翔奉尹憲檄公署理通州篆務於三月二十五日未刻接印張璞君刺史於是日交卸委程少尉恭齎印信用黄亭送至何刺史公舘内刺史排齊儀仗進署望闕謝恩升堂受賀禮畢仍回公館須俟衙署修竣再行遷人○張刺史交卸之前一日城南馬駒橋地保赴州禀報據稱鄉民某甲因伊母領孫出外失足墮井淹斃一時急火上攻遂成瘋疾致將伊母殺斃畏罪逃匿刺史得報立卽帶同州仵書役親臨相騐傳訊甲妻據供婆婆因孫墮井痛不欲生拔刀自刎赶救不及遂致斃命丈夫驚懼遠颺訊畢先將女犯帶回釘鐐收禁選派幹役移會營汛嚴拿兇犯務獲究辦○通恊左營俞都戎升任保安府遊擊現奉鎮憲檄委岳都戎署理通恊於三月二十六日接印任事○江蘇海運總辦王觀察於三月二十七日由津乘坐南船到通謁見倉憲坐糧廳是日江蘇頭起漕糧報到倉憲傳諭定於二十九日祭壩開騐屇期當有一番熱閙也 
[鳩江夏漲]  
　　皖南牙廛總局設立已久總辦孫樹人觀察到差亦已十有餘年興利剔弊措置裕如素爲商旅所稱頌兹奉撫憲札調回 
 
 

Page 3

 
 
省辦理管務處兼保甲事宜所遺是差卽委候補道劉子幹觀察接辦已於上月二十八日到蕪暫駐湖北會館諏吉四月初一日接差孫觀察交卸後卽在江口賃定公館携同瀛眷喬遷想瓜代得人厘務必更有起色也○小押店違禁私開重利盤剥最爲小民之害蕪湖向無小押乃今春忽有某甲勾串軍犯某乙明目張胆在二街賃屋開張一時鼠竊狗偷之輩藉此銷贓出入其門毫無忌憚而小民圖便被其盤剥尤有剜肉補瘡之憂兹經捕廳郭少尉訪聞立將甲乙擾去當堂重責勒令閉歇所有押存貨物隨出示張挂其門照典當利加一成招人赴贖限三月底一律贖清是真保衛閭閻之善政也 
[鴛水掉歌]  
　　前報秀水縣衙飭工修理云云現已竣工劉邑尊卽於初二日遷入矣○前報北門大街丁怡生酒醬店主丁某用刀自刺一節兹聞已雇舟送至南潯家内矣 
[開倉平糶]  
　　福州米價昻貴異常每升上白米須五十文左右卞制軍軫念民生日蹙現已飭令開倉招工赶造米谷定於四月初一日卽在本倉平價開糶計米每升售票錢三十文粟每担售大錢一千零五十文延省紳陳伯潛閣學董其事更委馮蘭農司馬樹勳鄧白良鹺尹駒許松生鹺尹衍棟高虞臣少尹軒襄　司事工作人等約一百人至倉米儲積十餘年竟有紅腐幸尙可食云　善後局囤谷數萬石原以備拯荒也近爲米商糴出萬石每石只取價一千零五十文奸商售賣市間又復高抬其價卞制軍洞悉情弊因諭現已由道倉示期開糶該局谷當卽截止庶小民得沾實惠而市儈之披窮矣 
[江西官報]  
　　廣信府通判言朝鼎據報丁憂以候補同知鄭景洙輪委署理前廣東南韶道華祝三辭往南康府白鹿書院補用縣范濂係四川附生未入錢志銘係安徽供事俱禀到鹽局馬先松親往袁州吉安查緝私鹽翰林院謝希銓親拜辭行晉京都昌縣楊際澐回山東原藉就醫指發卽用縣許在衡係浙江已丑進士縣丞王蓉第係江蘇人俱禀到補用府趙子密由蘇浙賑捐奬加花翎南康縣鄭世璜具報丁憂以補用縣徐寳鍔輪委署理 
[運漕聞]  
　　江蘇沙船運漕北上已於三月下浣先後入津循照向章於海河上下水次停泊所有派撥招商局輪船裝運漕糧一十五萬二千石白糧五萬八百九十餘石亦經陸續運載至津例由江蘇糧道督率海運各員分給剥船逕運通倉交納今屆儲憲景月汀觀察於沙船放洋後循例帶印北上惟遵陸而行車馬勞頓政體稍有不豫在山左旅次養疴三月杪尙未到津現在沙船已由海運各員開倉兌米而招商局承運之漕白二糧亦由剥船運通俟觀察到津卽赴通倉交割云 
[騙局宜知]  
　　近有八於僻靜處所租屋一幢門口標之曰某某善堂造作假捐簿隐戤各善堂之名如仁濟堂則改爲存濟堂普育堂則改爲普濟局其隐戤各善長之名者如陳煦元則改陳照元王承基改王存基施少欽改施少銓等字樣沿街募化近則十文百文均可遠則情善書者作函遍寄各處當道聞受其欺者已經不少此種騙術真所謂異想天開爲敢懇求貴館登報俾遐邇周知不受其欺弄豈非大功德乎　受愚人謹上 
[縣試正案]  
　　昨晨十點鐘上縣裴邑尊飭登正案共取文童三百五十名送至縣學懸貼兹將前列五十名録後　范熙庸　顧　琪　朱士芳　陸鐘琦　凌廉氷　顧文郁　沈慶鴻　張華國　彭澤周　范本安　楊書潘　穆湘瑶　金曰堅　鈕榮光　曾　鈞　林祖源　黄增錫　鍾如璋　張國衡　顧洽霖　孔憲和　孫禮經　徐鐘恒　嚴兆椿　陸紹機　徐鐘瀛　金祖圻　朱澄望　沈汝弼　張文柟　郁恒培　陸紹云　王　善　潘如棟　張洵驊　王馨善　王文澄　陳銘桂　朱日宣　陸屬祥　陸　鑫　康鴻機　江紹堅　奚佐湯　胡汝偉　徐寳琛　孫旗勳　朱培棟　陳日新　朱　淵 
[馬車傷人]  
　　前日下午有馬車從英租界三馬路向西適有某氏抱小孩坐東洋車向東被馬車碰翻東洋車鋼板拆碎該氏身受微傷小孩之口受傷甚重由三道頭華捕將馬夫帶至捕房該氏及孩送仁濟醫院療治 
[縣案彚録]  
　　張寳生投上海縣喊控姚有榮滋擾裴邑尊飭提到案於前日晚堂提訊地保蔡月忠投案候示張寳生供本年買得姚有榮田地三畝邇來時常加價不堪其擾叩求核斷姚供浦東人耕種度日賣田之事由子姪金林春泉經手丁齡卿爲中並無滋擾加價情事邑尊得供着姚有榮收所諭　姚春泉姚金林交案質訊仍着地保蔡月忠將中人丁齡卿交到備質張退去候示○魯桂松控錢炳炳藏匿伊妻一案前日由原差傳到地保徐逢周董金寳並徐松全等到縣晚堂邑尊提訊錢炳炳張老玉均俯首求恩邑尊問地保徐逢周曰徐振芳何以不到供徐已間風避匿故將其子松全父案邑尊間松全爾父匿在何處供往母舅家探病邑尊間地保董金寳曰王木寳何以不到供求寛限邑尊諭兩地保各限三天將徐振芳王木寳交案徐松全收所錢張二犯仍照原斷枷號○許慶和控高和尙胡永生范雪林戳傷一案當經邑尊將高胡范三人枷責在案前晚邑尊問案時由二十三鋪地甲投案具保范雪林胡永生二人邑遵命提二人至案同供小的等現已知悔不敢再犯前項情事邑尊得供常將胡永生范雪林交該地甲保去如再犯事惟保是間高和尙等鎖項改發頭門示衆 
[英界公堂瑣案]  
　　笪春稱在馨園浴堂爲夥前夜近處失火忙亂間被人搶失物　有魏阿四手持磁瓶香爐由捕拘獲的係我之失贓投案請領魏阿四供貪小拾取蔡太守判枷號二十八天贓父笪春領去○陳裕堂稱與徐通裕在九江路同處開設信局前夜芹桂里門房内裁縫攤起火搶失白皮箱一隻内有皮棉衣服十六件縀子二疋共約值洋七十元報由捕房查獲項刑才起到原贓今請給領徐通裕稱同時搶失鼻烟鏡子火油燈共值洋廿六元項邢才俯百求恩蔡太守以其乘危搶物可惡已極判枷號一月期滿管押二月贓交失主分别認領○巡捕頭稱孩子王紅生前因犯夥遞回松江現又來滬拘至捕房間悉伊由航船行到虹橋上岸奔逃恐其仍圖行竊故冉送案王紅生供松江人年十五歲原籍難以度日故又來滬蔡太守飭將王紅生發棲流公所鎖押候示○新關緝私局六號巡丁稱陳阿炳手持川土三包並無印花爲此拘拿交捕送案陳阿炳供此土由押鋪中買來不知未曾報捐蔡太守飭將川土存堂陳阿炳暫釋着捕房傳到押鋪主到來再行質訊○華捕稱昨見乞丐將爛脫之兩脚懸在項下在街行乞送案請辦陳阿寳供松江人蔡太守飭將陳押下松江航船回去○二百五十八號華捕稱昨在老閘大橋梭巡時聞有人打架前往拘拿及去知在界外立卽　回突有高益三以我不應越界拘人將我拖到該處巡防局由委員送案焦寳順稱謝招生與胡季氏拼識有季紀氏季小發自居媒人向索酬儀被旁人喚捕我曾解勸李小發季紀氏同供托胡季氏荐生意被胡季氏之姘夫謝　生覇阻致與爭執胡季氏供與謝同處季小發等來索　致相口角高益三供開茶館該捕前來拘人我言此間不歸捕房管轄遂致爭閙謝招生遞禀聲稱挑水度日娶胡季氏爲室不料季小發及姘婦季紀氏硬要酬儀紛擾間友人悮報華捕被高益三將捕毁辱蔡太守以謝招生等所訴情節支離不子深究高益三插身多事判押十四天以示薄懲○三百廿一號華捕稱昨見張阿松在門前配馬車拘案請罰張阿松供在興大馬車行爲夥偶在門前配車以後不敢蔡太守判罰洋一元撥充西醫院經費○陳文彬稱在九江路開設客寓有張雲甫前來投宿被竊别客衣服八 
 
 

Page 4

 
 
件報由包探緝獲人贓送案請領張雲甫供湖北人年三十五歲如今只求施恩蔡太守判管押二十一天期滿遞籍贓交陳領去給還失主○包探何瑞福稱前夜火警時見水龍夫彭阿川闖到應寳生家竊取皮馬褂一件穿在身上拘獲送案應寳生投案請領彭阿川供認求恩蔡太守判笞責一百板枷號二月贓交應領○美國人愛雪林稱經管洋龍救火前夜九江路失火正在救火時有紀少亭舒餘卿硬要挨進當卽攔阻伊竟持斧逞兇爲此交捕送案紀少亭舒餘卿同共湖州人在絲業會舘爲救火洋龍司事前夜救火被此西人覇阻與論遭毆手上受傷全斧頭係拆屋所用並未打伊如果持斧打伊必有性命之憂愛雪林又稱曾記八年前絲業會館置備洋龍在英工部局遞禀聲明係專爲絲業救火而設此外房屋與伊不涉祗有號衣十二件刻下見絲業洋龍穿號衣者有二三十人之多紀舒二人稱我業置備洋龍出外救火已有十餘年會館中曾否在工部局遞禀我未詳並然一聞警鐘立卽出救是否我業房屋一時難以辨認　到火塲理應恊力灌救至號衣十二件皆司事所穿其餘係夫役人等所穿我等二次遭西人毆辱有英捕眼見心實不甘四十五號英捕稱未見伊等毆打四十人號英捕稱曾見愛雪林將紀舒二人拖扭推開愛雪林稱四十八號旣見我拖拉伊等試問我被毆打該捕曾見否四十八號稱愛雪林被紀舒毆打我未看見紀舒二人又稱愛雪林如此行爲我等殊不甘嚴尙須投美領事署控告蔡太守以愛雪林控紀舒二人行兇尚無憑証碍難准理至紀等欲控該西人儘可投該管領事控訴○包探土阿二稱寗波巡捕房之巡捕頭寫信到上海捕房言輪船失竊靝順信局之貨曾獲唐姓供明另有唐景松行竊知伊住在虹口地方請飭提移解等因巡捕頭命我查得果有唐景松爲此拘案靝順信局夥申訴前因唐景松供寕波人我未犯竊與唐姓不相識蔡太守謂旣由寗波捕房函請移提准將唐景松交該包探押下輪船往寗波歸案質訊 
[法界捕房紀事]  
　　前有積竊戴阿德李十雙劉阿登夥竊通順錢庄銀洋分贓逃匿經庄主方阿康購線跴緝當將李劉二人及其妻奚袁氏黄徐氏拿住管押三月間法包探又將戴拘案訊供判鞭背三百下枷號三月發小東門捕房示衆前日禮拜將各犯弛枷不料戴串通同押前竊朱周氏衣服之楊金生踰墻脫逃捕頭立卽派捕繞墻追緝奈逃遁無蹤遂立飭包探各處留心察訪究未知卽能弋獲否　車夫某甲在洋涇浜外國酒店門首兠攬生意被西捕拘入捕房捕頭令罰洋二角中兩手空空自願將車留在捕房交錢取贖捕頭允之詎出外之後口中囉唣令休爲捕頭所聞卽將甲復行拘押待解公堂請究○某乙手持錫茶壼一把洋酒一瓶黑夜行走途遇捕頭情形慌張當被拘入捕房押候解訊 
[上匾誌略]  
　　前日有馬君景良張君勳齋張君壽蓀等九人竤匾於恒濟戒烟局其跋語有云余等久爲烟雲所蔽屢欲超霧窟而凌太虚恆以不得其途爲悵近悉滬上大善士何桂笙鐘洪南兩先生創恒濟避於平康里任人來局虔戒三年於兹立起沈痀者幾及千人因往就戒果效如神數年苦海一旦脫離謹懸額以誌感并勸同在黑獄中者亟求援手云云其意殊爲真摯局董等辭而後受成禮而去頗極一時之盛故樂得而誌之 
[浙省撫轅抄]  
　　三月廿二日候補道宗禀奉委在採訪局開辦全省輿圖○廿三日運副儲鴻勳禀知運司委徽屬帮辦差禀見叩謝○廿四日分水縣劉禀見卽辭回署○廿五日候補運副緒鴻勳禀見禀辭赴徽州鹽局候補同知吴京培禀知藩司委採運解納架水差 
[蘇省撫轅抄]  
　　二十六日藩轅牌示照得蘇州府知府魁元俸滿請咨引見遺缺查有候補知府譚泰來堪以代理藩轅牌示照得署婁縣主簿查潾因病請假赴浙脫醫遺缺查有請補斯缺之遇缺補用縣主簿馮步安堪以飭令先行赴任署理○二十七日巡檢陳振邦禀知奉委江陰厘局司員差○二十八日候補府王毓苹禀辭回籍守制候補通判李蓮炬禀知奉委解轉差候補直隸州魏彦謝委代理新陽縣事○二十九日縣丞馮詠芝禀知奉洞庭絲繭差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[惠澤瘡痍]  
　　竊聞善量以推而愈廣善功積而愈宏充具量則民物悉繫乎懷來極其功則遐邇咸資乎利賴以故仁恩廣被惠澤覃敷好善者固無望報之思而受惠者益切感銘之念也敝堂仰蒙諸大善土推念施醫給藥經費不敷隨緣簽助兹特謹列清單刊登報端另呈公鹽外當此待澤孔殷之際承頒厚賜足見諸善長心存利濟鼎力募捐竭其一已勸善之誠使各善良解囊而樂助行見千祥萃集百禄駢臻竇桂王槐正可爲臨風預頌也爰綴數語以揚仁風並鳴謝悃伏希賜鑒[  元濟善堂同人拜啓]  
[元濟善堂施醫藥欵三月十六至四月初六日止第一次單清]  
　　鄧善記募陳敦厚堂二十元福聚公十元趙榮昌十元春記南棧十元同泰號十元公和同十元潘鶴琴四元正祥義五元鄭錦城八元鄭劍潭二元通聚公二元會昌德一元德聚公一元聚昌裕一元義和成一元鄭啓昌一元鄭啓盛一元○全亨號募還徐居士二十元麥林氏十元知非子四元不留名四元○陳廉明二十元又募黄景村五元慎宜堂五元增祥益五元大豐號四元益昌號四元義成號三元萬順永三元利誠信三元黄敏田三元黄松齡二元積善堂吴二元吴捷一元吴務齋一元方傑卿一元永義泰一元福元一元譚瑞初一元○九章號十元無名氏一元劉陳氏求病愈一元五角祥發源來天津黄祝生十元○餘慶堂徐四元全亨號來徐合盛十元麥譚氏病愈助洋四元○以上共收英洋二百四十四元五角合併聲明 
[上海北市絲業會舘籌賑公所施少欽經收山東江浙賑捐三月十三十九日第二千四百三十五至四十一次清單]  
　　江笏卿求妻病愈十元施石墨求病愈五元遠游客因妻汪氏患瘡求愈醫資助賑五元吴城洪中和皖南補過堂三元錢王氏求病愈三元無錫時長陳君爲子病求卽愈二元蘇省華天益王半痴生同募桶捐一元錢四十四趙氏一百文以上十三日○程錫璜病愈五十元閔廣綸求雙親康健規元廿八兩浙江衡州府正堂榮由壽康莊來廿五元定巴黎玉泉十元靜意堂劉四元松江麵行爲沈客私投買賣察出自願罰充賑欵一元揚州錢永盛楊全慶求保生産平安一元又求合家平安一元以上十四日○江右西昌吴鮑氏九三八平元十四兩合規元十四兩七錢四分陳鶴亭保家中人口平安洋十元又爲尊堂移燒香資五元慈谿陳球爲母余氏染怔冲求愈十元無名爲子疾許願由金壇縣署馬裕藩先生寄四海升平樓來十元蘇省醬業公所潘仲溪善士募二百三十七次沈唐氏求病愈十元兒無疾恙十元二户由彤源莊來祝姓平安八元京兆子求合家平安四元無名完愿一元謝翰生乙元朋雲書房爲欠項清訖了愿一元○百川通號馬永年先生來署廣西懷遠縣趙印來彦洋一百元又募湯譜生廖尊一朱巢雲吴小軒梁吉之十四元廣西懷遠縣右堂畢得利押公義押胡義昌左仁昌慎安押維新押均昌押八户各十元裕隆謙和泰紹昌萬安堂四户各五元寳元廣隆信隆德和五户各四元阜昌二元共　户合規元一百六十七兩以上十五日○江裕船水手蒙安慶丁潛生廉訪賞捉住八手銀移助由張仲延交來銀十兩朱小山求病愈洋十元同人亨酒席助賑由陳榮山兄來八元傳清堂二元恊康銅洋三元二角半以上十六日○安徽姚石樵爲子病愈完願由揚州寄來洋一元蘇州掃葉山房心願居士爲子病愈酬願十元又爲姪孫病求愈八元靖江玉皇閣張克明募輸捐氏十元又裕番氏銅洋二元無錫顧夢花爲室人産後平安九元武陵有三氏祈病愈五元文氏五元寄吴山人四元敬畏齋由汪紫翁來四元又悟生氏二元章練塘葉仁記求妻病全平安二元沙溪昌泰二元雙桂軒一元無名氏求病愈一○揚州朱吉昌錢二百廿文胡雲溪大興隆旂各一千文無名氏八百文洪玉青五百文水王氏無名氏不留名三户各四百文自知江谷人各三百文朱德之江履祥氏何煥章三户各二百文馮墻青馮信甫各一百文共十五户合洋六元以上十七日○翁六桂堂及各友洋三十二元金陵介福昌東號寳善堂主人募不書名由立大莊來曹平七二寳銀寳銀廿二兩合規元廿三兩六錢又怡顔堂沈通清子爲長子福楨陔倉求速全兹保合家平安各洋二元朱涇不留名廿元松江馮谿橋爲弟韋生咳嗽氣喘症求病愈十元閩垣永康周光珩十元吴俊卿求病全愈由錢葆卿兄來十元羅履記十元錫爽泉氏爲父八句冥壽懺資移助以資冥福六元椿餘氏五元無名氏一元聞過樓居士兩峰書屋由永豐莊來各一元周彬求子病全愈一元高記銅洋一元以上十八日○顧虞記由彤源莊來洋廿元揚義森十元李毛氏諸症全愈十元益記號立夏酒席移助五元朱詠梅五元施門包氏求病愈二元　門任氏一元郭懿德堂無名氏由恊同慶來各一元錢容齋求痔瘡全愈一元映雪堂求平安一元二角主人百忍堂各五角公信帳房銅洋五元暗虧受累人銅洋二元以上十九日 
[上海北市絲業會舘籌賑公所施少欽經收山東江浙賑捐三月二十五廿五日第二千四百四十二至四十七次清單]  
　　杭垣陳加陵爲長子錫善病愈洋四元章連塘同春棧程承源求一路平安三元江來官由泰亨源來二二譚厚德堂江慈蔭堂由信昌隆來各七兌洋一元合光洋一元九角張信昌銅洋十元孔生方錢三百又募包成茂劉文彩各三百倪志泉陳子舟黄祖鰲高恆益無名氏黄廷偕楊同興程省吾趙禹臣沈錫華十户各二百文胡大生張升宕程萬榮施銀華葉興中張欽三朱品三張子連周太安黄奉臺朱仁壽十一户各一百文共廿四户合洋四元以上二十日○慶定室主爲爲添丁蒙宋徐陳金旗五公賜儀並自　謝筵資移助代種福田由廣有餘綢莊託宋茂培之先生來洋一百四十元不書名完愿消災四十元無名完病愿兩元蘇州回生堂葉三十元金疊布衣病愈完愿由嘉和莊廿元蘇省有心無力十五元銅洋十五元孫公舘二元有心無力五角○林怡記來閩西禪長慶寺微妙和尙募榕西古刈雪記十元興圓師王慶華各九折錢一千文以上廿一日○常熟時　慶體生祈舊病早痊十元浙海關鍾源肇求父病愈十元鮑斗禄求子病愈二元楓經施亦秋募萬瑞和一元宋烈生求病愈一元鞫隐山人一元銅洋一元○蕭怡和來潮陽縣署沈札園募馬梯青七兌十元蕭輝五伍元元興號三元陳巢雲良興號同泰佳興益成五户各二元同安號陳詒興各一元馬梯青十元蕭輝五五元福麟炎記捷隆光記德茂號信昌榮順盛公成六户各二元源合成記成記源浴永順三户各一元劉子文二元樊銓甫七二洋二元逋濠石灰店銀二兩一錢張丙成陳僕臣各七錢沈鶴亭六錢梅植東而園張鴻喜林啓豐紀和成五户各三錢五分共三十二户合規元五十兩零六錢九分以上二十二日○黄逹齋爲次孫景其痰毒祈平安十元姚門黄氏爲堂姑將奩資賑洋廿元求卽愈廿元二户由鴻昌來汪笏卿病愈完愿十元王寄齊求病愈五元黄丙誠謝筵移助五元沈陸氏四元以上廿三旧○北京申昌書局屈安坐求病愈由申昌舍記來規元一百兩蘇省延陵子募陳繼志堂求消災解厄却病延年由惠泰莊來一百元嘉善王幼蓮求保父平安十六元陳半樵求病愈由沈麗川來十元崑山王辛卿募章椿榮求病愈四元九江祥發元省節財神會酒席移助四元太倉陸亦誠求病愈二元泰州鋤月堂爲堂上求除災二元揚州臥霞子募金陵女史宋雲卿二元蘇州趙學爲次子孝毓求病全二元揚州施紹餘造室祈合家及自身平安二元又幼郎節省菓物移助祈小安一元浙江王寳慈一元○福省誦芬居士募四十二户臺平元廿一兩一錢三分漳府刑募陳英瀾善士募臺平七十一兩一錢二户由源豐潤合　規元八十九兩五錢其各户細數另登清喘以上廿四日○無名氏保合守平安英洋十七元日本洋二元銅洋一元蘇省孫雨生募韓氏太翠鐲售價移助洋五元元又無名氏一元古潤思親子爲父二週期懺資助賑求佑冠福由蘇省復昌莊寄來五元胡氏祈病卽全二元以上廿五日 
[三月初二日第三十四期戒烟名單]  
　　范迪興年三十四歲蘇州吴縣人現住石路中興茂客棧上瘾十三年每日吸烟四錢半作三次吃保人亦興茂客棧○戴德生年三十歲浙寗鎮海人現住行仁里向作木業上瘾六年每日吸烟錢半作三次吃保人慶豐紙頭店○姚桂林年四十六歲浙寗鄞縣人現住美仁里斜對門陳三泰酒店上瘾十四年每日吸烟三錢作二次吃保人亦陳三泰酒店○陸松棠年廿七歲江南省元和縣人現住致遠街就作道士上瘾四年每日吸　錢半作二次　保人啓泰水　店○孫雲龍年　十歲浙寗鎮海縣人現住南市龍德橋成茂爭乾號爲業上瘾二十年每日吸烟四錢作三次吃保人蔡慎源○馬芝田年三十六歲上海孫人現住老北門内東馬　就作扇業上瘾十二年每日吸烟三錢作三次吃保人興茂客棧○馮阿二年四十一歲廣東肇慶府高要縣人現住四馬路振和祥號内爲業上瘾五年每日吸錢　分作二次吃保人亦振相祥○王阿六年三十一歲蘇州府長洲縣人現住陳家木橋南李公舘内成衣爲業上瘾十　每日吸烟二錢半作三次吃保人山東賑捐局○王燮君年廿三歲奉賢縣人現住南市三泰碼頭向作醬業上瘾四年每日吸烟五錢作三次吃保人胡夢香○顧德勝年廿三歲浙寗定海縣人現住三馬路雕花爲業上瘾半年每日吸烟二錢六分作三次吃保人張源豐漆作○王炳生年四十一歲鎮江府人現住三茅擱橋大陞靯子店爲業上瘾九年每日吸烟二錢作三次吃保人亦大陞鞋子店○張遇保年三十六歲上海縣人現住望平街就作儒業上瘾十年每日吸烟二錢二分作二次吃保人許唐身○楊慶年四十四歲江蘇省寳山縣人現住老閘上就作磚業上瘾十餘年每日吸烟四錢作二次吃保人泰盛磚灰店○蔣鳴傯年廿七歲浙寗慈谿縣人現住頭擺渡恊泰酒坊上瘾二年每日吸烟四錢作二次保人亦恊泰酒坊○張浩然年三十五歲鎮江府丹徒縣人現住三洋涇橋向做錢店業上瘾十年每日吸烟四錢作三次保人大陞鞋子店○以上各名均已除鎗出局第三十五期名單俟後另録以供衆覽[  上洋平康里恆濟戒烟局何鏞鍾洪南啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年四月初一日京報全録]  
　　宫門抄○發抄硃批五道○浙撫崧奏查閲浙東營伍回省續赴浙西校閲摺○署晋藩俞奏兼署藩篆日期摺○浙撫崧奏被議人員才力可用遵詔奏明請旨摺○護晋撫潘奏接護撫篆日期摺○都統謙奏帶印公出察看圍場廟工就便查騐圍界摺○大臣升奏委員代巡後藏三汎營五邊隘情形摺○提督唐奏報假滿赴任接印日期摺○四月初一日兵部太常寺太僕寺廂曰旗值日無引見○烏拉喜崇阿續假十日○吏部呈進月官卷○兵部奏派彈壓之大臣派出慶福安興阿○召見軍機○皇上明日寅正壇内上祭禮成後還海辦事召見大臣○發抄倪文蔚奏黄河上游要工防護平稳奉硃批知道了欽此○又道員衛桂森等出力給奬奉硃批吏部議奏欽此○又黄運兩河另搶土掃請再展緩奉硃批着照所請該部知道欽此○又鄭州大工合龍開單請奬奉硃批着照所請吏部知道欽此○曾國荃奏河運漕糧開行日期奉硃批户部知道欽此○○浙江巡撫奴才崧駿跪奏爲恭報奴才查閲浙東營伍回省並續赴浙西校閲各日期恭摺仰祈聖鑒事竊奴才於本年二月初六日帶印出省查閲浙東營伍當將起程日期恭摺奏報在案奴才於拜摺後卽日輕舟减從由蕭山至紹興寕波按營閲畢乘坐輪船歴定海海門温州次第校閲由各路至處州復由桃花嶺旱道至金華乘舟歴衢州敢州按營校閲完竣一路察看民情均甚安貼各屬菜麥一律青葱足以仰慰宸於閏二月初十日回省將應辦各事稍爲部署趁嘉湖蠶事未興卽於閏二月十五日帶印出省先赴湖州次至嘉興逐一校閲事畢順道回省所有巡撫鹽政衙門日行公事均委藩司代印代行遇有緊要事件仍投遞行次由奴才親自核辦除俟回省後再將閲過全省各營官兵曁應劾員弁分别奏報外所有查閲浙東營伍回省並續赴浙西校閲各日期理合恭摺具奏伏乞皇上聖鑒謹奏奉硃批知道了欽此○○二品頂戴兼署山西布政使兾寗道臣俞廉三跪奏爲恭報微臣兼署藩篆日期叩謝天恩仰祈聖鑒事竊臣於光緒十六年閏二月十七日奉護理撫臣潘駿文行知以新任藩司奎俊尙未到晉所有山西布政使篆務委臣兼署並將印信文卷務員齎送前來當卽恭設香案望闕叩頭祗領任事訖伏念臣浙東下士知識庸愚自壯歲筮仕晋湯由牧令罹守寗武量移首郡洊陟監司未報涓埃方深兢惕兹復謬膺重任兼攝藩條兾職守之無虧益悚惶之靡已查山右毘連　幾輔藩司責任旬宣必察吏乃可安民非理財何能裕餉如臣擣昧探懼弗勝惟有勉竭愚誠遇事禀商護撫臣妥爲經理斷不敢以暫時攝篆稍涉因循以期仰答高厚鴻慈於萬一所有微臣兼署藩篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○浙江巡撫奴才崧駿跪奏爲被議人員才力堪用欽遵恩詔奏明請旨事竊奴才伏讀光緒十五年三月十六日該恩詔自同治元年以來曾經任用現已革識官員果有才力堪用在外聽該督撫奏明請旨等因欽此仰見聖朝鼓舞羣材棄瑕録用之至意兹查有主事銜已革户部候補主事周頌係浙江臨安縣拔貢朝考一等引見以七品小京官用簽分户部在雲南司行走期滿奏留以主事候補前因資斧不繼向同司主事孫家穆借用飯銀旋卽清還嗣於雲南報銷案内被孫家穆供稱此項飯銀係於報銷項内提欵借給並未告知係報銷之欵等語承審大臣因周頌並不知情是以僅予革職前於光緒十年赴禮部呈請捐復拔貢原資經禮部具奏應否准其捐復七月二十一日奉旨准其捐復拔貢原資一體鄉試欽此仰蒙聖恩高厚准予自新嗣經户部以周頌應照常捐之例損復原官不准僅捐復出身原資等因奏駁該員因家貧無力捐復遂致上進無由是年恭逢慈禧端佑康頤昭豫莊誠壽恭欽獻皇太后五旬萬壽隨班祝嘏奉旨賞還原銜上年恭逢恩詔凡革職官員才力堪用者疉經各省督撫臣查明具奏均蒙特恩録用及交部帶領引見各在案該員從前獲咎本係被人牽累且曾蒙恩准捐復原資復蒙特旨賞還原銜自與不堪起用者有間可否仰懇天恩俯准給咨送部引見候旨録用之處出自逾格鴻慈奴才未敢擅擬理合恭摺具奏伏乞皇上聖鑒訓示謹奏奉硃批周頌着交吏部帶領引見欽此○○頭品頂戴暫護山西巡撫按察使臣潘駿文跪奏爲微臣接護撫篆日期叩謝天恩仰祈聖鑒事竊臣恭閲邸鈔光緒十六年閏二月初十日欽奉上諭劉瑞祺已簡放山西巡撫卽赴新任未到任以前着潘駿文暫行護理欽此遵於閏二月十七日恭設香案望闕叩頭謝恩謹將山西巡撫關防提督鹽政印信並王命旗牌等件祗領行事伏念臣皖江下士才識庸愚臬司再陳藩條遽綰方愧毫無報稱彌懷亦淵兹復渥荷　温繪暫權疆寄沐寵榮之逾格非夢寐所敢期查山右當秦隴要衝巡撫爲封圻重任舉凡安民察吏籌餉練兵在在胥關緊要前撫臣極力整飭均已略具規模第假期内間有未核辦之事宜與亟應題奏之要件尤當接續迅速清理如臣擣昧深懼弗勝惟有勉竭愚誠力除積習午慎勤以率僚屬察利弊以裕民生期與司道等隨事籌商認真妥辦不敢以暫時護篆稍涉因循以冀仰答高厚鴻慈於萬一除將接護撫篆日期恭疏題報外所有微臣感激下忱謹繕摺恭謝天恩伏乞皇上聖鑒謹奏奉硃批知道了欽此○○奴才宗室謙禧跪奏爲帶印公出察看圍塲廟宇工程就便查閲圍界恭摺具陳仰祈聖鑒事竊奴才前因圍塲敦仁鎮遠恊義昭靈二處神祠殿座曁御座殿阿哥所守護值班房間均經風雨摧殘坍塌滲漏奴才派員核實勘估奏請籌欵興修業經蒙恩允准當將開工日期及籌撥欵項均已先後奏明在案兹屆春融奴才擬於三月初九日帶印起程並帶領司員姚延祺恊領根齡等前往察看再圍界址前因開墾地畝於光緒三年經前任都統延煦奏明封禁迄今十餘年之久雖歴經派員查勘無如歴任都統並未親詣查騐難免無侵越情事奴才擬於察看工程之便由東圍伊遜栅門取道進圍前赴半截塔一帶就近查騐圍界所有奴才衙門一切日行事件派委熱河道恩良刑司司員格圖鏗額齊世名印務恊領穆哈廉等代拆代行遇有緊要事件包封妥因遞至奴才行次親自核辦以昭慎重統俟察看完竣回署再行據實奏聞所有奴才帶印公出察看圍塲廟工就便查閲圍界日期緣由理合恭摺具奏伏乞皇上聖鑒謹奏奉硃批知道了欽此○○奴才升泰跪奏爲委員代巡後藏定日江孜三汎營伍邊隘情形恭摺具陳仰祈聖鑒事竊奴才委派隨營差遣之駐防後藏都司蕭占先前往後藏三汎巡閲曾經於光緒十五年十月二十八日奏明在案兹據該員薦占先禀稱遵札由營起程馳赴江孜後藏定日校閲三汎營伍兼查各隘其漢番兵丁所演陣式步伍尙屬整齊施放連環排槍聲勢聯絡各官馬步騎射及鳥鎗中靶之數雖强弱不等統計亦在八成以上均經當塲分别奬賞責懲以示鼓勵其有聶拉木等處邊隘均屬照常安靜由各隘營官等呈遞輿圖切結具禀轉送前來奴才仍嚴飭各將備隨時督飭兵丁認真操演並飭定日戴琫轉飭各隘營官照常加意巡哨留心防範庶期營伍整齊邊隘靜謐以副聖主慎重邊陲之至意所有奴才委員代巡後藏三汎營伍邊隘情形理合循例恭摺具陳伏乞皇上聖鑒謹奏奉硃批知道了欽此○○廣東陸路提督奴才唐仁廉跪奏爲恭報奴才假滿由籍赴任接印日期叩謝天恩仰祈聖鑒事竊奴才於光緒十五年春間在署直隸通永鎮總兵任内承准直隷督臣李鴻章奏飭奴才前赴廣東陸路提督本任以重職守奴才遵於七月初間趨詣闕廷叩覲天顔仰蒙訓誨周詳敬聆之下欽感莫名並蒙賞假兩個月遵卽 
陛辭出都於十一月二十六日回抵湖南原籍於十六年正月二十六日兩月假滿遵卽取道廣西於二月十二日行抵廣東省城謁見督撫臣詢悉地方營伍情形旋准督臣李瀚章咨開希卽前赴陸路提督新任適署廣東陸路提臣鄭紹忠因公帶印來省於十九日委員齎送印信前來奴才當卽恭設香案望闕叩頭謝恩祗領任事訖伏查粤東爲華洋雜處之區營務殷煩地面遼闊兼之北海交冲督飭巡防緝捕彈壓在在均關緊要奴才驟膺重寄深切冰淵惟有凛遵聖訓矢慎矢勤一切訓練操防認　整頓隨時咨商督撫臣勉竭愚誠力戒因循以冀仰報高厚生成於萬一除將到任日期恭疏題報外所有奴才感激下忱理合繕摺叩謝天恩伏乞 
皇上聖鑒謹奏奉硃批知道了欽此 
 
