# 1884 - 314 - 4904167

 

Page 1

 
 
[第二十號畫報出售] 　[  申報館主人啓]  
　　國家多故之秋正臣子效忠之日近以各海防需餉浩繁籌撥匪易恭鄒仰體宸厪倡輸餉銀百萬兩而各大臣之樂於隨助者亦爭先恐後頃刻之間頓集千萬古人毁家紓難傳爲美談故圖之以揚盛美又彭雪帥防粤以來思有以制法人之死　遂造兵船數十號形如橄欖式招致善於泅氷者操練精熟爲制勝之地兩圖俱編入此次二十號畫報准於二十六日出售　仍附淞隱漫録一則閱者鑒之此佈 
[法人對禁臺灣海口有違補約公法說]  
　　法人封禁臺灣海口之舉在二次攻撃基隆淡水之後此因華軍中往往租賃他國火船裝運軍械兵勇前赴臺灣法人雖日在洋面巡查搜截終覺不能斷絶故特爲此舉以示各國俾勿許商船往來爲華軍任載事由提督孤拔電奏法廷　 
允准而後行而此後華人果遂無法以通臺灣之路目下臺軍人數雖不甚多然地勢險峻砲臺位置得宜守禦之固本不須多兵累陣而且劉爵帥智勇兼全先後𫊧勝大創法人無非引之登岸以伏兵制其死命是善用謀者又不待乎多兵也所需軍火原由粤省江浙運去第聞臺灣來友所談劉營情事知火樂彈子之類需用亦不甚多蓋砲臺築於山上居高臨遠足以衛腹地而不足以及海面法船泊於口外砲臺之砲不能洞中船上往往飛越空處以故兩月以來從無法船爲華砲撃傷之事劉營知其無益是以敵船放砲臺上不應省此藥彈以儲待異日之需前次法人販於淡水信中謂法人放砲至八百餘門之多而中國砲台轉似無藉於放咆者可見以靜制動爵帥自有籌算也旣省砲臺藥彈則但於法人上岸之後費鎗中藥彈故前者運去軍火儘足敷現况本地尙可製造乎法人雖則堵住海口不許他國輪船往來代運而實則未能困華軍者職是之故所可恨者法人無理取鬧封禁海口致他國商船不能往來其不載軍火者亦嗟出入之難卽不干戰務者苦信息之滯未免怨咨交作嘖有煩言且盖臺灣雖非通商大埠而各西商之懋遷於是者亦已有年資財家室寄頓於烽焰之中不知若何殊深焦急竊謂法人而圖臺灣此法人之事也臺爲中國屬地雖懸海外無異沿海各口中國口岸皆許西人往來貿易船隻貨物隨處停泊隨時起落今法人與中國搆兵凡沿海各口不能聽法人封堵各國商船照常出入臺灣事同一律安得以其孤懸海外而歧視之前者上海一隅各國商會欲請國家致書于法廷允爲局外之地法國兵船不能入口後聞格於所議事不果行夫以上海爲局外者欲法國與中國交戰舍此一隅不加兵禍耳各國逆料法廷之不允故亦不肯遽請然雖不允爲局外而各國船貨往來則法人無從而禁之不特上海卽他口岸南北萬餘里凡爲中國屬地法人亦止聽其往來而已臺灣豈有異哉乃法人不恤人言不顧公法居然出示封禁遇有商船卽行阻止此其强詞奪理固無人而不痛惡之也第商船大勢散而不聚各國之貿易於臺者又視他處爲特少往往一船到口法人令其停輪不及登岸卽行駛回不能與在臺灣之西國官商曾議其事而與法人理論故兩旬以來不聞他國有人出爲設法也吾意上海爲通商總匯凡西商之在臺有産業資財妻字家室者必至上海衆商聨絡今往不能往來不能來貨物不能流通信息不能傳遞其所失之利益數盖不資倘中法戰事尙有數月之延彼懋遷有無者其能禁此空曠也耶竊意此事正當由衆西商出名議於會中請之本國轉向法國家詰問使之收回此令仍准商船出入方與程約公生兩不違悖否則法人甘冐不韙自取人怨固其性情使然而各國商人受此挫折國家其能忍不與較哉近來英德美諸大國　存保泰持盈之意不肯輕啓衅端法人貪暴殘忍諸國皆鄙夷不屑道故調停和局之舉屢有所聞而卒不見施諸實事或者亦畏法人之無理逆知懇商不允姑且置之以待中法戰務之結局亦未可知然吾謂商而不允咎在法人商人以法爲怨府苟置而不商則禍由中國商人必以中國爲厲階但目下中國已特發兵輪鐵甲十艘統以大將前往救援法人雖猛船砲雖利勝負之數全憑曲直指日道路可通商船絡繹而往則自不必藉他國之說辭以梗法人封禁之議也然而商人苦矣 
[諭旨恭録]  
　　九月二十一日奉上諭巡視西城御史舒普等奏　官被控糾毆請旨交部訊辦一摺據稱醫生張桂林呈控筆帖式文裕聚衆紏毆逼寫借約傳訊該筆帖式堅不承認恐有夥賭不法情事請飭根究等語禮部筆帖式文裕着先行解任與張桂林一併交刑部審訊按律定擬具奏欽此○二十二日奉上諭鹿傳霖奏特叅疏防寄庫銀兩被刼之知縣請摘順勒緝一摺河南湯陰縣批解丁漕等銀四千二百餘兩行抵淇縣寄存庫内被賊刼去捕務廢弛已極撤任淇縣知縣劉錫章着摘去頂戴勒限兩个月協同接任官　緝贓盜務𫊧究辦倘限满無𫊧卽行從嚴叅辦該部知道欽此○二十四日奉上諭吏部奏遵旨嚴義處分一摺兩江總督曾國荃應得革職處分着加恩攺爲革職留任欽此同日奉上諭額勒和布着管　户部事務欽此同日奉上諭恩承着以吏部尙書協辦大學士欽此同日奉旨吳大澂着袖授都察院左副都御史欽此同日奉上諭吳大澂現補　都察院左副都御史禾到任以前着沈源深署理欽此同日奉上諭户部尙書着崇綺補授欽此同日奉上諭李鴻章奏耆員重遇鹿鳴筵宴一摺前刑部員外郎武江清早年登科迭因在籍辦團剿匪出力賞　知府銜並三品銜現在年近八旬鄉舉重逢洵屬藝林盛事着加恩賞加二品銜准其重赴鹿鳴筵宴以惠耆年欽同日奉上諭李鴻章奏請豁免積欠旂租一摺本年恭逢慈禧端佑康頤昭豫莊誠皇太后五住萬壽前經降旨將光緖五年以前民欠錢糧全行豁免直隸民佃旂地官祖與民糧事同一律近年灾歉頻仍佃民困苦着加恩准直隸各州縣光緒五年以前民欠各項旂地官租並各案補徵銀兩除因灾豁免外其寔在民欠者一體全行豁免以紓民力該督卽刊刻謄貰徧行曉諭務使寔惠均沾毋任吏胥舞弊用示子惠黎元至意該部知道欽此○二十五日奉旨欽天監左監副員缺將右監副井衞垣轉補所遺右監副着王青照補授禮科給事中員缺着文敬補授陜西道監察御史員缺着張廷燎補授江西道監察御史員缺着江鑑補授欽此 
[英將噩耗]  
　　西字報載有外洋電報云法外部大臣斐禮一日集衆議事在議院對衆宣言謂接到埃及電報英將戈登由埃及前赴勃兒勃兒地方中途爲亂黨鎗撃斃命矣按戈登爲英國名將前在中國曾著勤勞埃及之役前經被圍嗣奮勇突圍而出轉敗爲勝辦理埃事阻稱得在英廷方資倚𢌿今乃効命疆場將星忽殞想英國君民定必同 
 
 

Page 2

 
 
　　深哀悼也 
[法阻華商]  
　　香港西字報云駐港法領事接有西貢電信凡華人至西貢而無執照者法人欲卽捉拿或卽逐回不准逗遛云然則我中國沿海地方仍准法人寄遇并力爲保護其度量逈不俟矣 
[法人要挾]  
　　法人恃其船堅炮利興師内犯率土臣民靡不髮指乃昨得京友來信謂法人近又求和所索計有四欵一法願以一百六十兆佛郎貸與中國其中八十兆法國先行扣除以抵賠欵而中國仍須照一百六十兆之數按年給息至還清始止一基隆煤礦任法人開挖五十年淡水海關任法人抽稅五十年一中國鐵道由法人承攬一切機匠統用法人建造之費卽在八十兆中支用一所借法銀一百六十兆分十六年拔清按以上云云原係京中傳說未可據爲實信然法人之多方　挾早在人意計之中故聞醇邸心滋不悅謂我國家理直氣壯斷無不勝之理請發廷寄與左候相查覆一切情形再行酌議 
[省帥告急]  
　　台灣被圍十分吃緊劉省三爵帥屢有告急電音至京奉旨着沿海督撫設法救援乃南北洋雖各撥兵輪將歸前陜甘總督楊厚菴制軍節制然尙觀望徘徊未能星速從事日前聞有廷寄甲飭李傅相及曾張二制軍吳 
[議處有待]  
　　張幼樵星使經閩省京官聨名彈劾後聞已奉旨交左俟相楊制軍查覆故星使交部議處一節現尙留中未發蓋欲待左楊之回奏也惟聞所彈各節俱係確鑿聞者頗爲星使危之 
[謝絶情面]  
徐孫麒星使於九月十六日遷至總署之儲才館抄録案卷二十六日請訓出京節經列報兹聞各大僚之交薦條者紛紛不絶乃星使選擇甚嚴並不瞻徇情面其眞有才幹者雖無人薦引亦必羅致聞已聘請蔡剌史錫勇徐主政廣坤姚别駕文棟按姚别駕本係黎星使隨員此次徐星使擬請姚君蟬聨而下亦足見星使之愛才矣 
[賠欵給清]  
　　沙面賠補一項經粤垣大憲定奪於九月十七日盡行交訖矣 
[下旗誌哀]  
　　張振軒宮保兩權粤督久歴戎行外國商民多爲悅服聞其初八日在行臺仙遊時駐粤垣英美德各領事署及各國商船等均下旗半截以示哀感禮也 
[籌餉彚談]  
　　粤省大兵雲集餉用浩繁雖東掘西羅杯水車薪終屬無濟各大憲籌畫再四法無可想欲將闈姓一項擬請復開連日各憲齊集督署從長計議聞其中條欵限六年爲期共抽軍需銀四百萬兩先繳一百萬兩以應急需其餘分六年清繳制軍經具摺請旨按闈姓禁止以來民間賭風仍未稍戢而每年數十萬軍餉　拱手而讓諸蒲人現值軍需緊急籌此巨欵亦是文憲通𠮓達權之意然廷議準否尙難臆測也又聞藩憲龔方伯會同厘務局籌議欲於通商要津添設厘廠十六所一俟軍務告竣卽行裁撤約以五年爲期計可得欵一百五十萬兩禀商兩院制軍謂事屬可行惟國家多抽一分厘卽民間多受一分累必須妥議章程使五年之後不得復舉乃爲盡善從前創議抽厘亦因軍務起見乃軍務旣平抽收如故論者皆歸咎於作俑之人今擬添設誠不得已之舉宜仿照鹽務辦理招商人承辦旣免侵耗之虞又可如期裁撤各憲議定隨詳部核議想由部覆準卽可開辦也 
[嬉春受辱]  
　　江右人楊森榮月初在京師内妓館被毆初五日由北城御史將一起人拿交刑部審訊傳得楊曾任湖南安化令因丁憂起復至京適且同懷某選授某省知縣楊遂揑名爲楊紹祖朦捐副指揮其竟旣可在京游蕩又可籍地面官名目恫喝愚蒙偕其同類數輩問柳尋花殆無虚夕某又從而慫恿之遂恣意招摇罔知顧忌一日百順胡同琴　妓館夜演　戯楊適至立欲擺酒十席衆知其醉翁之意不在酒再四央求叩頭求免楊碍衆人之面卽顧而之他甫出門適遇其同鄉某楊告以故某謂旣如此胡不再往當必有所得也於是二人又叩門而入室中諸妓正陪客酣飲不及避楊盡碎其什物鴇衆叩頭出血丘之不聽鴇乃號於衆日困獸猶鬥况人乎遂闔户毆之拳捧交加致折楊之弳骨其同鄉某亦受傷多處楊伏地求饒不願經官乃釋之去同鄉數人知其事以爲辱莫大焉　令之官現楊傷已平復到部　問數堂尙未定讞云 
[津信摘録]  
　　　　周玉山觀察仍回津海關道任已見前報兹又聞二十一晩下委本定於二十五日接印嗣復攺期盛杏蓀觀察回辦籌賑局及電報局務已賃定公館在東門内與該兩局報離不遠也○旅順口之釣魚臺　築砲台尙未落成經列前報兹聞日夕　工且建築鐵路以便安置砲位往來便捷現在鐵路物料業已運津轉運旅順口經之營之不日成之矣○直　總督北洋大臣李傅相向年於冬令凍河以後移節回保定府度歲春融冰泮仍舊回津去年中法齟齬未曾起節今年法事未靖當如舊歲之例不復回省矣○天津西人於十九起鬥馬二十一日因雨阻興二十二日禮拜至二十三日補賽一日云 
[賠銀誌數]  
　　前月十六夜温州火燒教堂一事當經各當道與赫領事議定賠償洋銀三萬五千元分作四期至十二月初一日交清而道府憲已將情形通詳省憲並請撥欵解償在案兹聞省憲業已批示準撥一萬二千元其餘着卽自行設法籌辦云云故道憲捐廉一千五百元府憲捐廉一千元縣憲捐廉三千元湊成一萬七千五百元餘短一半均由紳士勸捐歸償　今赫領事議在火　原基於年内興工起造教堂房屋而道府各憲向赫領事請緩至來春再行鳩工庀材不識可能許允否但此說出白傳言虚實所難愼斷俟有確音再行録報 
[甯波官報]  
　　督帶練軍正中營提標後營袁濟戎於本月二十一日因病出缺以候補叅將前帶巡城營勇趙朝鑑署理所遺練軍正中營之缺現委候補副將陳勝文督帶城守營守備楊鳳成現經革職以提署巡部沈　亭千總署理於二十三日接印 
[跳浜誌勝]  
　　昨禮拜六係賽馬西商定期跳浜之期六氣陰雨道路泥　遊人不免裹足而西商則依然興致勃勃有友人冐雨往觀歸而告日是日共跑八次第一次八馬共賽係海參勝第二次四馬跳浜怡和行勝有二馬爭先人爲之墮第三次六馬沙遜行勝第四次八駿同馳和昌勝第五次五馬乃漢中勝第六次六馬密司帮勝第七次亦六馬爲漢中復勝至第八次將賽時則已燈火齊明雨絲益密遂不復觀而返因就所述泚筆記之而今年秋季賽馬之事畢矣 
[東山命案]  
　　洞庭東山之槎灣村落近出一圖奸謀命移屍刼物之鉅案緑該村有周某者係在滬上某絲棧爲出店其母亦在滬帮傭家惟周妻性頗貞靜克勤克儉稍有積蓄不料本月十六夜突有匪徒闖入其室欲圖强奸婦力拒喊救卽掣利可向其喉間連戳三刀遂致畢命將屍抛棄於山㵎之中並將衣飾刼掠一空而去翌早村人路過暼見山㵎内臥一婦屍身有傷痕駭極告知地保周甲該保卽令某同往查看該係周某之妻卽赴太湖廳具禀請騐廳憲傅太守立卽派差往蘇飭傳仵作一面該地保飛信至滬令周某母子回山料理廳憲於某日帶同刑仵會同營汎赴屍塲相騐屬實將地保笞責一千板並將事主四鄰及村人某一併帶回署中　訊嚴飭浿捕勒限緝𫊧解案究辦未識能破案否也 
[擬建公廨]  
　　駐紥上海之德國總領事公廨本係僦屋而居今已在虹口日本領事公廨左近購地一區另建德國公廨其經費則由國 
 
 

Page 3

 
 
　　家頒發從此鳥革翬飛又是一番景象矣 
[大令赴蘇]  
　　正任上海縣莫祥芝大令已由蘇藩憲牌示回任等因曾列前報兹悉莫大令乘坐民船赴蘇省謁謝各大憲不日卽當返滬其眷屬則仍在大東門外之毛家弄 
[挾嫌逞忿]  
　　本邑城隍廟後入豫園之處歴級而升上蓋一櫻名日衛經原係邑人朱姓私産昔朱爲闔邑巨賈後將此樓捐入豆業公所該公所以管轄難周轉助於邑廟交西房羽士執業收管請示勒石永爲廟産歴年已久無人知爲朱氏之産矣近因朱之後裔名某者厠入烟雷隊裏計不聊生屢向西房羽士藉端索借該羽士重違其意嘗給以英洋一二枚已非一次中秋節後朱竟欲向該羽士找絶樓價羽士甚爲詫異謂此樓係勒石捐助未便再行買賣力却之朱懷恨商之其友甲乙二人伺其出而報復之月之某日該羽士欲赴大東門外之龍王廟遂過小東門城脚被朱等撞見扭住按倒在地甲竟立於身上頓足踏傷一鬨而散該羽士呼籲無門乃匍匐至龍土廟適海防劉司馬在焉遂將被毆情形面禀着卽赴縣請騐該羽士歸卽投縣請騐黎邑尊謂此事已有所聞訊問有何見証諭飭明白補詞云查此事前已有人來報兹因叙述較詳復述之 
[得彩圖吞]  
　　法馬路大自鳴鐘對過長順烟店夥某甲經其友人某乙來商合買呂宋票而某甲以買半張太多允買十股之一所謂條頭也某乙往買之後謂某甲日向同德利買得第四百七十八號一張與虹口源泰店合　某甲卽記號數於賬册現今適中二彩有告某乙日君已得彩從此可作富家翁矣乙忽攺稱合買者乃六千零零一號向天成票行買得何得謂第二彩也由是甲乙各執一詞兩相爭閙聞某甲以爲數甚鉅欲涉訟公庭正不知如何了結也 
[解訊游勇續述]  
　　前報登解訊游勇一節前晩經帮審委員蔣明府提集研訊據王佳瑞禀稱向開米行前日亦被該黨竊去洋四十員經我查明後正欲控究當有鄭金和出爲調處允許償還詎料事延多日仍屬空言故亦投案求請究追並據程泗生供稱冋開豆　店前日被該黨等混入行竊幸母親瞥見當卽𫊧住詎料查檢箱籠已被竊去洋十員銀手鐲一對一并求恩追給明府問程爾旣稱當塲拿𫊧能指認否當據指認陳金富陳金華進店買荳腐周阿三王阿三在房内行竊無錯明府質之二陳　王供稱太倉　人因至該處探　悮被拘案周供亦太倉人撐船爲業正在茶館内走出忽然被拘求恩明察明府謂本委員細察爾等口音均係湖廣人顯見所供不實程等斷不能將毫無干涉之人率行扭解爾等從實供招免受刑法陳等堅執前供明府謂當塲指拿豈容刁狡圖　喝各責二百板又各掌頰四十飭將二陳及王　三連枷枷號兩月發犯事地方示衆俟期满後遞籍周阿三押候查明是否船户再行核究明府謂土佳瑞日爾稱被竊但毫無贓　可回家查有實在証據冉行禀請追究干遵諭而退 
[續述騐屍案]  
　　開棺騐屍已列昨報兹悉黎邑尊回署後卽升堂研究謂陸小池日爾具甘結請騐今騐無傷痕爾知罪否本縣想爾鄉愚顯有唆訟之人究竟爾聽何人唆使陸稱小的悮聽人言求恩寛宥邑尊間金嚴生爾究竟曾與黄萬安給洋地甲否答稱小的並未過付邑尊問見証人張姓日因傷斃命爾何知之答稱小的實在茶舘聽來偶爾說起不料陸竟投案喊寃求請開恩邑尊請爾等藉屍圖詐致陸茂生屍已安殮忽遭翻檢殊屬可惡本應照例重辦姑念無知飭將陸小池重責二百板枷號半月示衆張姓多言肇禍亦責二百板金嚴生旣稱並無過付從寛免究黄萬安等無干省釋 
[英界公堂瑣案]  
　　華捕稱陸阿坤係過犯行竊之賊已蒙徵辦㴲籍昨在路遇見爲此拘案陸阿坤供前曾犯竊現在學好不敢再犯求恩黄太守謂旣已遞籍豈容再夾滬上逗溜判責二百板仍行遞籍○包探秦少卿稱倪阿雲行竊楊王氏之銅油藍拘𫊧人贓送案失主楊王氏投案請爲領贓究辦倪阿雲俯首求恩黄太守判責八十板贓交該氏領去○包探張阿二稱王有福潛在空屋偷拕窗上玻璃二塊出外圖賣𫊧住人贓送案失主尙未投案王有福認竊求恩黄太守隨判責百板以儆贓交捕房帶回俟失主認領○蘇鄉人章阿福扭徐錦元王沈氏至英會審公廨喊寃由黄太守庭訊章供在滬販賣蔬菜餬口本月中旬回家不見妻氏招尋無蹤詢諸鄰人親友知妻被徐錦元王沈氏領出隨到徐處及至徐處則妻不在問徐不認惟令同往尋見王沈氏言語支吾現將二人一併扭秦請追徐供曾在妓院帮傭章言失妻我不知情太守喝責徐始供章妻曾到我家祗住二三天就由王沈氏同夫王桂方領去詰章妻現在何處徐答稱不知太守喝堂責二十徐又稱該氏住居富潤里諒必章妻在伊家中太守問王沈氏爾當直供免致受責該氏答稱我夫王桂方現不　滬且我與徐並不相識如何妄指章妻被我夫婦領去太守又問該氏住居何處該氏答稱確是富潤里太守亦喝掌責二十着卽供認該氏仍執如前隨飭將徐錦元王沈氏分别管押飭差立卽住富潤里該氏家中查明有無章妻在彼禀候核辦○包探秦少卿稱三百二十七三百三十一等號華捕兩名落差後行至打狗橋　被　牽絲攤賭徒挾嫌拖至法租界遭毆訴由捕頭命我查𫊧干阿四一名送案請辦兩華捕同訴前因并稱被毆頭顱干脚等處受傷現𫊧之王阿四的係賭徒在場行兇者尙有許多人未𫊧王阿四堅不承認毆捕黄太守隨判責百板以儆○西人格來登控本埠無領事經管之西人法壁理欠洋九元傳訊認欠約禮拜六還洋等情已列前報昨適届期格來登未經投案法壁理則到堂訴稱所欠格來登洋九元實在無力措辦現擬將家内什掦定於下禮拜一拍賣得價以償此欵應請派差同至我家照料拍賣卽可繳洋太守問住何處答稱住四川路第七十五號房屋太守隨飭差同法壁理前往查明有無榢伙拍賣禀候核辦○華捕稱王長發袁順興袁阿興等三人在路擾毆爲特拘案請訊王供被袁順興欠錢向索無着因此爭執詎有袁阿興幫同行兇袁順興袁阿興同供並未欠王錢文緣干冐充包探夥圖訛致與爭毆黄太守隨判王笞責白板袁順興等各押二天以示薄懲 
[法界公堂瑣案]  
　　前報列湖北婦人控告親女陸阿桂被拐爲娼一案經翁太守詰訊之下着將陸阿桂暫送善堂飭唐王氏等邀集原中人等到案以便究出阿桂因由昨日堂期四婦到案係金高氏劉陸氏唐王氏以及原告陸俞氏彼告三婦均各遞禀劉陸氏復取出合同契據四五紙呈案翁太守逐一閱畢見劉陸氏所呈契内乃陳孟氏出名憑中翁咸林陳秋霞王阿三代筆張子亭將女於去年三月抵押於張陸氏處得洋二百二十圓註明以二年半爲期太守詰詢中人可曾邀來出名之陳孟氏又是何人受主張陸氏何在劉稱張卽是我陸俞氏卽陳孟氏所有中人名姓當時均未列眞名如翁咸林現犯他案英公堂判枷號五月刻因患病送仁濟醫館原冶小婦人曾到過英捕房求請將其送案捕頭不允至陳秋霞現在吳淞曾經遣人往邀據云不能分身前來王張二人均可邀到阿桂實是伊等荐來後爲無錢又將阿桂押於唐王氏名下唐本在金高氏處故與同居唐王氏供稱阿桂係張陸氏來押以李德興等爲中本月二十三日二十號華捕同趙姓李姓到來　耍後將女拉送捕房至翌日趙姓來關會云若肯再加洋百圓卽可將阿桂討出送來趙現在外金高氏供與唐同太守着包探帶唐王氏出外將趙指交傳案及往外趙已颺去太守謂爾等所爲之事甚屬可惡至陸俞氏前後禀供岐異顯有不實着張陸氏等將中薦人等邀齊以憑核判○法國某洋人曾借 
 
 

Page 4

 
 
王友如洋二百圓立有西字憑據干因不諳西文將該據交與中人蔡德友收執由蔡出立華字筆據現在洋人已將洋還清欲掣回借據曾具禀訴公堂因傳王到案研問王偕反兩人投案遞禀伸訴並稱其洋實係兩友者洋人還來已轉交兩人矣特偕來聲明翁太守復訊兩人同稱洋已收到太守謂此事須蔡德友到案再訊始得確情○昇茂莊夥經文控曹青章抵銀一案迭列報章原訊之下曹經人保出後屢經堂期傳不到案因將保人陳某代押俟曹到案再釋而陳又倩某甲作保出外昨　覆訊曹仍未到據其夥陳明三偕某甲投案稱皆實因别欠爲債户攔入英公堂下期總可准到翁太守謂曹青章友人諒必不少逢訊祗須串出一人到堂搪塞今連原保人亦不到案着將某甲及陳一併管押○去年冬間有洋人阿三控劉榮卿欠洋一案嗣經人調處由立筆據如到期無洋由原保五人各田洋一百四十二員六角擬賠以今歲九月初八日爲期今已過期多日因將該保人朱海帆蔣心卿劉文卿席馥記夥葉揚之四人於昨控追尙有甘姓未到翁太守詰之各保人朱蔣劉均認担保是實劉稱願繳朱蔣兩人求限十天料理惟葉稱並未作保太守覆訊洋人阿三堅執當時葉在場蓋印其圖章從身畔取出太守着包探帶葉至席馥記詰詢可有其人若非席馥記之夥非但担保洋員其冐名店號私刻圖章亦須　究也朱蔣兩人交保到期再核○王才寶訴稱什義元洋貨店生理昨有河南人至店購物物未買成已被竊去藍竹布一包當場𫊧住送案請訊陸松雲供河南人因尋兄來申住天叙興小客寓内昨至該店購布付伊洋一員并有錢三百文在櫃上並未犯竊翁太守詰以汝所買何物可曾買對供稱去買套布因彼先取之布不對欲換上等伊云爾錢止三百文不能買好布我卽取洋一員付伊估看卽指爲竊太守詰以布未買成豈有先付洋錢之理汝竊物未遂是以妄指取爾錢洋實屬可惡判責一百板釋放 
[鎭江辦賑同人來信]  
　　敝處辦賑同人前因各有俗事加之連年市井冷淡籌捐賑務徒託空言今夏山東黄水復灾濟陽齊東等處疉接同鄉戴樹人太守潘振聲孝廉來函備沭災民村苦情形不堪言狀勸　將伯之呼同人原知籌賑之難惟思災黎之苦未便漠然置之度外仍作發棠之請從前助賑諸大善士亦向各處勸籌無如應者甚少時事之難已可想見同人心力雖竭而捐項式微縱有零星來欵託集泰和烟店代收掣取收票彚齊由揚州附解收數未便按旬登報俟事畢後總數登報一次以徵實信先此布知 
[蘇省撫轅抄]  
　　二十六日正任上海縣莫上海來禀謝飭知回本任縣丞姚守彝服闋禀到○二十七日候補府潘學祖禀知辭奉委赴上海公幹候神同知温世京銷鎭江上游厘局差並謝委署陽湖縣事陳汝梅禀知奉委胥門盤查差許台身禀知奉委調辦有路總巡差直州同倪文焌禀知辭奉委赴江北緝捕差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年九月十九日京報全録]  
　　宮門抄○御史文等奏請獎勵摺○又奏議叙片○又奏查明覆陳片○河督成奏河工平穩摺○西撫潘奏甄别通判片○又奏通判到省暫留學習片○大臣社等奏特叅大員摺○湘撫龎奏附解津貼銀兩夾片○九月十九日兵部太常寺太僕寺八旗兩翼值日無引見○禮王等合操完竣覆命○本謙等彈壓覆命○善聨謝授兗沂曹濟道恩○郭勒敏布謝授大理寺少卿恩○補用總兵聞國興謝恩○六額駙續假十日○張仁黼預備召見○召見軍機醇王善聨張仁黼○○巡視北城山東道監察御史臣文海吏科給事中臣萬培因跪奏爲拿𫊧隣境搶刼盜犯出力員弁請旨獎勵恭摺仰祈聖鑒事竊臣城司坊各員督率練勇在齊化門關廂等處拿𫊧搶刼通州東關永昇錢舖並搶刼熱河地方住户馬匹盜犯車到起等八名於光緒十年六月初十日具奏奉上諭巡視北城御史文海等奏拿𫊧搶刦要犯請飭部審辦一摺所有此次拿𫊧之車到起秦三卽陳三李五劉俊得卽劉四于和吉卽于老八石永年胡三張雲南卽張玉蘭均着交刑部嚴行審訊按律懲辦至𫊧盜出力之員弁着俟刑部定案時聲明請旨欽此現據刑部移稱訊明該犯等供認夥同行刼得贓屬實依律擬結並聲明緝捕勤奮員弁由該衙門自行辦理等因於光緒十年七月二十三日具奏奉旨車到起秦三卽陳三李五劉俊德卽劉四于和吉卽于老八石永年胡三張雲南卽張玉蘭均着卽行處斬餘依議欽此抄録原奏移會到城臣等查辦理局務之司坊官等督率練勇不分畛域在京城地面拿𫊧鄰境搶刼盜犯多名不無微勞足録擬將臣城正指揮何振綵請所四品銜揀發副指揮升用知縣李金章請加五品銜揀發吏目蕭復森請加六品銜並將緝捕勤奮之哨官弁勇等彚繕清單恭摺具陳仰懇天恩飭部核覆施行伏乞皇太后皇上聖鑒謹奏奉旨已録○○巡視北城御史臣文海給事中臣萬培因巡視東城御史臣俊又御史臣丁振鐸跪奏爲遵保會同𫊧盜出力坊官恭摺仰祈聖鑒事准步軍統領衙門咨稱所有會同拿𫊧糾夥持械攔路搶刦盜犯張大永兒等一案及盜犯劉五案内逸犯黄三一案經該衙門先後奏交刑部審辦當經刑部訊明擬結於光緒十年閏五月十十六日具奏奉旨張大永兒張二卽張得恩白二卽白柱兒又名二草宼均着卽處斬餘依議欽此並隨摺聲明拿𫊧此案員弁由各該衙門自行奏請獎勵除原拿此案之北營叅將王山寛等已由該衙門自行保獎外其會同𫊧犯之北城副指揮梅啓善候選知縣借揀東城副指揮俞宗海揀發東城副指揮王桂芬揀調北城正指揮沈墉等銜名移咨臣城照例保獎等因前來臣等查該員等尙能不分畛域跟蹤跴緝會同營弁設法弋獲結夥持械搶刦著名盜犯多名緝捕尙屬得力未便没其微勞擬將臣城副指揮梅啓善擬請作爲俸满以知縣不論雙單月儘先選用舉班先候選知縣借揀東城副指揮俞宗海擬請仍以知縣不論隻單月遇缺卽選揀發副指揮王桂芬擬請仍以本班補用揀調北城正指揮沈墉擬請咨部議叙俾昭激勸而資鼓勵如蒙俞允仰懇敕部核覆施行再此摺係北城主稿會同東城辦理合併聲明謹恭摺具奏伏乞皇太后皇上聖鑒謹奏奉旨已録○○御史文海等片再臣城與善水局紳士姚文準呈稱竊紳由謄録議叙雙月議敘先州同光緒七年水局例保案内請　 
俟題覆後加知州升銜經吏部議以原保單内未曾聲叙何館議叙應令查明覆奏冉行核辦紳實係由國史館謄録議叙雙月議叙先選用州同已於光緒九年九月十二日題覆業經註册投供在案懇請聲明核辦等因前來臣等覆查無異理合附片具陳請旨飭下吏部查照辦理伏乞聖鑒謹奏奉旨已録○○河東河道總督奴才覺羅成孚跪奏爲節交寒露黄河長水漸消兩岸工程修守平穩恭摺仰祈聖鑒事竊奴才前於七月二十日將白露前後各廳長水廂工情形具奏後查一月以來上遊沁黄來源均未續漲惟時值深秋水力搜淘彌勁南岸上南廳胡家屯來童寨中河廳三堡五堡並八九堡一帶河旣上提下坐圈刷不移迎溜婦石各工仍不免紛紛蟄塌日事廂修北岸下北廳祥下汛頭二堡自上月河灣北臥猝出險工迭接各廳禀報奴才當卽馳往查勘全河匯注勢甚洶湧各壩舊有埽工多半塌没入水並有埽已匯凈潰及堤霸之處情形在在吃緊連日督率道廳調集兵夫併力分投搶該工作夜以繼日共補廂新埽三十餘段大局克保無獻日來長水漸消溜亦鬆緩而河日見加淘埽外水深俱在三丈以外仍飭寛儲料物隨蟄跟加冀臻堅鞏其餘各廳工叚自伏徂秋節次擇要鑲護現俱平穩勘明續廂埽工現已追壓高穩者係南岸上南河廳属鄭州上汛五堡蓋壩下首順河埝埽工十叚又迤下挑頭壩下首埽靠埽工六投均係光緒九年停修舊底朽腐入秋後水長溜逼各埽底先後匯凈補還新埽十六叚中河廳屬中牟下汛二堡下首順堤因溜徑趨刷匯及堤身情形緊要搶鑲新埽六叚又三堡　提二十一埽至二十九埽係光緒九年緩修河水迭長猛溜逼刷舊底脫胎匯淨當卽照叚補還共計新鑲補鑲埽工十五叚下南河　屬祥符上汛二十堡挑水頭壩下首空擋順提埽工七叚並該堡魚鱗二壩掃工三段均係光緒七年緩修底料折朽秋汛水長溜注各埽底先後匯淨補還新埽十段以上各工奴才周歴詣騐辦理悉合機宜抵禦河溜得力刻距霜清尙有半月近日陰雨連綿水勢有無續漲仍難預定奴才謹當督飭兩岸道廳文武等另意嚴防愼重修守曁不敢因循悮事亦不任稍涉虚縻總期料節工堅安瀾普慶仰副九重　注所有節交寒露長水漸消兩岸修守平穩緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○潘鼎新片再准奇咨同知通判等官試用期满詳加甄别具奏等因兹查有試用通判吳傑興業已試用一年期漁據藩泉兩司出具考語詳請留省照例補用前來臣查試用通判吳傑興才具穩練精力亦强歴奉署委並無貽悮應請留於廣西遇有缺廿照例按班補用除將履歴送部外謹會同署兩廣總督臣張之洞附片陳明伏乞聖鑒訓示謹奏軍機大臣奉旨吏部知道欽此○○潘鼎新片再新選思恩府那馬通判高聨晟現已到省應依憑限赴任惟那馬漢土錯居良莠不齊該通判有管理民事之責一切整飭撫綏抣關緊要高聨晟初登仕版甫經抵粤情刑旣未熟悉聽斷尤須講求應暫行留省學習飭赴桂林府讞局帮同審案用資習練俟數月後察看才堪有爲再飭赴任以重職守據潘司張夢元具詳前來謹揗例附片陳明伏乞聖鑒謹奏軍機大臣奉旨吏部知道欽此○○奴才杜嘠爾車林多爾擠恒明跪奏爲蒙古大員臨差規避據實奏叅以示懲儆恭摺仰祈聖鑒事竊查鳥里雅蘇台軍營向由喀爾喀四盟副將軍按季輪流更替來烏駐班辦理各盟公索遇事就近調遣歴經辦理在案兹屇秋季輪應圖什業圖漢部落副將軍王鄂特色爾巴爾札接替該員於奉札後告病竟委本盟公案諾木車林赴烏代理而該公索諾木車林行至中途又經報病不能來烏往返札催耽延月餘印信公事無人弳管殊屬不成事體查副將軍王鄂特色爾巴札爾是爲駐班之首臨期告病以致所委之員觀望效尤且近來蒙古習尙狡滑遇差推諉擅自更張假病求逸相率效尤若不嚴定章程誠恐有悮公事相應請旨將鄂特色爾巴札爾革去副將軍以示儆戒並嗣後遇有輪值告病者卽照軍營規避例議處以杜效尤奴才等爲愼重軍務起見是否有當謹　摺具陳伏乞皇太后皇上聖鑒謹奏軍機大臣奉旨鄂特色爾巴札爾著革去副將軍餘依議該衙門知道欽此○○龎際雲片再前准户部咨議覆山西巡撫張之洞奏加京員津貼一案行令各省通盤籌畫旰細覆奏等因業紅臣奏明擬仁湖南川粤鹽厘項下酌提一成全數解京奉旨户部議奏欽此現尙未准部議行知兹飭局在於川粤鹽厘項下先行籌備庫平銀四千兩發交管解三批京餉委員候補直𨽻州知州吳廷謀卽用知縣張葆連帶解赴部交納將來應否照案支提俟接到都文再行遵照辦理據署布政使孫翹澤總理鹽厘局務署糧道但湘良會詳前來除繕摺咨批飭發領解外理合附片陳明伏乞聖鑒謹奏軍機大臣奉旨户部知道欽此 
 
 

Page 10

 
 
[光緒十年九月二十日京報全録]  
宮門抄○上諭三道録前○大臣左奏請帶員差遣片○又奏調員差遣片○又奏請調員差遣片○御史文等奏請飭交審辦摺○大臣恒奏援案借支銀兩摺○大臣明奏叅革武員遞籍片○將軍金奏報銷工程銀數摺○大臣文等奏換防官兵起程日期摺○又奏請飭酌撥還墊欵片○九月二十日刑部都察院大理侍侍衛處值日無引見○寶昌假满請安○王邦璽等謝在上書房行走恩○内閣奏派騐放之王大臣派分豫王奎潤周家楣薛允升○吏部奏派揀選官缺派出福錕耀年景善廖壽恒英煦○又呈進冬季捯紳○恩公請假十日○值年旗奏派管理新舊營房派出額勒和布長順○又奏派更換值年派出烏拉喜崇阿錫珍○景運門奏派仰山　交冲之大臣泒出明安惪銘英麟岳林○召見軍機○○左宗棠片再臣行抵江寍整隊赴閩辦理軍務所有營務支應文案在在需員查有奉旨特派南洋隨同辦事四川補用道劉踑祥心地光明操履篤實於洋務營務均極熟悉實軍營中不可得之員江蘇候補道陳鳴志久歴戎行才明識卓臣前在兩江任内委辦營務深資得力前廣東連州直𨽻州知州曾紀渠才長心實吏治軍幹擅美一時合無仰懇天恩俯唯將劉麒祥陳鳴志曾紀渠等三員交臣隨帶赴閩差遺以資臂助出自聖裁謹附片陳明伏乞宸鑒訓示施行謹奏奉旨已録○○左宗棠片再臣整隊赴閩所有糧台事務辦理需員查有浙江候補道黎福昌廉愼勤幹辦事實心堪以勝任合無仰懇天恩俯准將浙江候補道黎福昌交臣差遺委用以資得力出自逾格鴻兹謹附片陳明伏乞聖鑒謹奏奉旨已録○○左宗棠片再簽分四川補用知縣高維寅鈖發陜西補用　縣唐承健前隨臣軍辦理文案事件均無遺誤經臣給咨赴赴部引見光緒十年七月初十日蒙欽派王大臣驗放奏請發往光緒十年七月十一日奉旨依議欽此該二員同官奉到部憑各卽遵旨赴省適臣奉恩命督辦福建軍務營中差遺需員查該二員廉樸耐營堪以調營差委現隨臣馳赴江甯合無仰懇天恩准將該二員交臣差遣委用以資熟手再該員等係領憑到省之員暫將部憑咨行各原省轉繳核鎖俟軍務稍平卽便咨送到省合併聲明謹附片具陳伏乞聖鑒訓示謹奏奉旨已録○○巡視北城山東道監察御史臣文海吏科給事中臣萬培因跪奏爲拿𫊧聚衆逞兇毆傷職宫積惡棍匪請飭交刑部嚴訊懲辦以靖地方恭摺仰祈聖鑒事竊臣城所屬内防地面遼闊五方雜處良莠不齊往往有匪焜聚衆逞兇混毆情事歴經嚴拿懲治無如若輩愍不畏法本年七月初二日據吏目胡元鏞呈報訪聞百順胡同有人打架並有關禁被傷之人當飭役往查拿𫊧雲仙堂名康金氏宋大二名口並騐明被毆人楊紹祖傷痕録格訊供在案嗣經續𫊧帮毆之張正和李洪才楊六郝桂喜卽郝順田一子等五名一併叙供詳解到城復據楊紹祖遣抱呈稱年三十八歲係江西德興縣人補用副指揮來京候選在保安寺街豐城會館居住緣七月初一日下午路經虎坊墧大街突有人將鈕扣所挂靴頁搶去内有銀錢票張重物極力追趕至百順胡歸進板大門卽有男女多人攔截當與忿爭伊等卽關門逞兇　集多人以五人分執髮辮手足鐵尺木棒交下徧體鱗傷左退　肕膏折流血十餘時徧地皆满關閉不准通信致未能卽時呈執至初二日始經坊役查緝等語復據康金氏宋大張正和等供分𨽻順交三河安徽太湖習山等縣來京在百順胡同開設雲仙堂下處七月初一日有向在下處買姦認識之楊姓卽揚紹祖來尋姦好擺酒不允並緣索欠錢文不給揪打辱遐致激衆忿將楊紹祖毆傷等情詰以帮毆人犯姓名堅不吐實至續𫊧之李洪才楊六郝桂喜田一子等四名均據楊紹祖家人指認帮毆屬實乃該犯等供詞狡展堅不承認臣等明查暗訪楊紹祖卽楊森榮江西舉人前任湖南安化縣知縣丁憂起復來京候選素行浪蕩從事荒淫預恐瓌訟揑名紹祖捐職副指揮實則跨名兩籍此次受傷甚重實緣宿娼滋擾致被匪棍兇毆禍由自取再查楊紹祖呈内有坊官胥役得賊賣放等情疉經臣等確切查訊毫無影響自係砌詞聳聽應請母庸置議至其餘帮毆各犯仍由臣城飭緝𫊧日送部究辦外查光緒九年九月二十六日刑部奏准嗣後京城棍徒聚衆持械混毆逞兇傷人之案卽照棍徒擾害例不分首從均發極邊足四千里充軍安置窩藏之犯亦應按律科斷等語通行遵照在案相應請旨將現𫊧到案之康金氏宋大張正和李洪才楊六郝桂喜卽郝福順田一子等七名先行移送刑部嚴行審訊按照新章盡法懲治以儆兇頑而凊地方並請飭下吏部查明跨籍宿娼之捐職副指揮楊紹祖卽前任湖南安化縣知縣楊森榮先行斥革送交刑部歸案審訊以肅官方是否有當伏乞皇太后皇上聖鑒施行謹奏奉旨已録○○奴才恒明跪奏爲援案借支銀兩恭摺具陳仰祈聖鑒事竊奴才荷蒙隆恩簡任鳥里雅蘇台叅贊大臣於去歲五月間行抵張家口台路未通在口守候三月之久資斧告匱負欠起行旣至任所適值去歲荒旱商販裏足諸物騰貴一歲之用數倍於前兼之地方寒冷冰堅霜冱燒燃之費闔署歲計不下三百餘金其他衣食等項僅可類推絫賛養廉七百兩近除减扣等項只領五百餘金用度不敷致增積欠竊奴才家有祖母年逾八旬不能迎養而饔餐之費亟須由奴才廉俸分匀計無所出五中焦灼再四思維惟有仰懇天恩俯准奴才於烏庫借支銀一千兩俾得償還積欠兼給奴才祖母日用之資伏查前署將軍長順借支鳥庫銀一千八百兩叅贊文奎借過八百兩皆經奏明以副都統銜俸扣還蒙恩允准在案今奴才援引　請叩懇天恩俯准奴才借支銀一千兩於副都統銜俸扣還伏乞皇及后皇上逾格鴻慈奴才曷勝感戴所有奴才借支銀兩償還積欠兼給奴才祖母用度緣由瀝陳下情恭摺奏聞伏候聖鑒訓示遵行謹奏軍機大臣奉旨着照所請該部知道欽此○○明春片洅奴才前年裁撤防營所有遣散文武員弁均飭各回原籍不准任意逗遛滋生事端查有副將銜補用叅將丁貴臨前在奴才軍營當差光緒五年禀請離營回河南省入營歸標當卽批准離營並繕給咨文護照令其歸標詎料該員離營後並未回河南歸標仍在關外各處游混本年三月復來哈密任意逗遛招摇生事實屬不安本分並有副將銜補用遊撃梅振清於同治十二年健銳軍駐札玉門縣因案驅逐離營該員潜行出關到處招摇撞驅藉端滋事亦屬不安本分相應請旨將丁貴臨梅振清二員卽行革職均遞解原籍交地方官嚴加管束不准投効各路軍營冀圖開復以肅功令而儆効尤理合附片具奏伏乞聖鑒謹奏軍機大臣奉旨着照所請兵部知道欽此○○帮辦軍務大臣革職留任伊犁將軍奴才金順跪奏爲重修碑亭工竣造册報銷恭摺仰祈聖鑒事竊據委辦伊犂善後局候補直𨽻州知州游春澤總兵劉宏發呈稱伊犂格登山御製碑應行重修碑亭工程曾奉奏明派額魯特領隊大臣依楞額前往敬謹重修在案嗣因該領隊巡查卡倫履勘游牧未能兼顧當經呈請加派卽補遊撃邢長春帮同監修於光緒九年五月十六日開工已於六月二十八日一律完竣計共用工料銀二千一百九十八兩五錢七分四毫五絲一微開造做法並工料銀數清册取具保固印結呈送等情前來奴才當卽委員赴工勘騐均係工堅料寔並無草率偷减情弊覆核用過銀數尙無浮冐除將册結咨送工部查核外理合恭摺具陳伏乞皇太后皇上聖鑒勅部核銷施行謹奏軍機大臣奉旨該部知道欽此○○奴才文緒祿彭跪奏爲挑選官兵赴奉換防　將起程日期恭摺具報仰祈聖鑒事竊奴才於本年五月二十七日接准盛京將軍慶裕咨開江省馬隊在營年久查有傷殘疲弱之委騎校一員甲兵十九名飭令委叅領慶祺管帶遣撤回旗歸伍所撤兵額如數挑選赴奉歸隊以敷原額該官兵於六月内如數回省飭令各歸各城當差隨經咨據黑龍江等城副都統補挑精壯官兵二十名遴派曾經出師之佐領銜花翎驍騎校永善一員管帶前來隨飭該員於八月十九日起程由草地進法庫邊門以期㨗便除咨兵部外所有双才等遵咨挑選換防官兵起程日期理合恭摺具報伏乞皇太后皇上聖鑒謹奏軍機大臣奉旨該部知道欽此○○文　等片再此次現赴泰天換防官兵二十一員名應　整裝銀兩查庫存無項文發不能不由商通　借墊以資急用茲照歴次减半給與章程驍騎校委叅領一員整裝銀五十九兩立錢立分立厘五毫兵二十名每名整裝銀二十一兩四錢一分六厘五毫計共借墊銀四百八十七兩九錢九分六厘五毫先行應付第從前歴次由鋪商借墊整裝銀兩尙未歸還此次該商亦屬勉强支應相應請旨飭部速將此項借墊銀兩酌撥還商以免苦累理合附片具陳伏乞聖鑒謹奏軍機大臣旨户部知道欽此 
 
