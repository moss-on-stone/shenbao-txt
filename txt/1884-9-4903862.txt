# 1884 - 9 - 4903862

 

Page 1

 
 
[招請賣報售書] [  申報舘主人啓]  
　　廣東爲極太省會什商雲集本舘現欲請一友人於明正月初起在穗垣代銷申報及點石齋申報舘兩處所印之書籍如有喜友願辦此事所來本舘　議一切惟須在上海覔一般實大鋪作保方可訂定也此布 
[康熙字典减價出售] [  點石齋主人啓]  
　　本齋石印之康熙字典現在所存無多故　大爲跌價出售計綢面而訂作一本者實價洋一元大角訂作兩本者實洋一元七角訂作四本者實洋一元凡角大號中國裝訂者二元五角小號外國裝訂者一元八角大號外國裝訂者三元欲買者祈速來價購運則恐賣罄也此布 
[河宜先籌汚泥出路說]  
　　上海城内地狹人稠居民店戶鱗次櫛比眞有寸地千金之勢故城中河道多如小溝其水汚濁不但不堪汲飲而且不堪洗濯并有數處則竟並無滴水河底之泥作紫黑色卽有潮水灌人亦不足以蕩滌其穢惡居人頗以爲苦城内各憲慨然念及於此而籌欵濬治淺者深之濁者清之狹如溝者稍稍擴而充之穢惡不堪者略略潔治之經費則或捐或撥悉心妥商派委員雇夫役畚挶從事於今已歴數月俾城内居民店戶皆蒙飲和食德之庥頌激濁楊清之德　且城中居民稠密火災宜防城河之水不多則設有不虞苦於無從汲救雖開有七星之井備有太平之缸然皆不足深恃若得濬河道而使之深城中溝澮皆盈有備無患卽使不爲汲飲洗濯計亦足以見各憲之深謀遠慮惠澤仁心矣本館前者屬錄於報蓋深加欽佩以爲甚盛舉也乃昨有西友謂余曰禮拜之日僕以無事至城内一遊由老北門徑行以逹紅橋見城内名浜皆有濬河役夫畚鍤如雲頗爲奮勉委員等不時督率尚覺認眞僕顧而樂之以爲城内多年積穢從此可以一掃而空也比行至浜邊則該處地本止闊三尺許而河内挖起之爛泥悉堆其上約佔地二尺餘僅留數寸之地以便行人幸而是日天晴爛泥亦稍乾然一條短浜經行一過履上褲上沾染已覺不少僕之前有兩三華人鮮衣新潔襪履煥然左顧右盼蹇裳而過然衣之齊帶之垂與夫襪履間則點汚已多此但其一處耳各浜度無不皆然者俄而又過一浜果亦如之其所堆之泥高計二三尺許有一家小屋其門口竟爲污泥堆塞不容啓閉意殆空屋無居人否則當不至此然比隣而居者其門前亦多有泥堆出入殊形不便設或天雨則堆上之泥勢必皆爲濁流流而入於民居則其家受累無窮流而入於河内則數日開掘挑濬之前功盡乘若久雨不霽則行人更爲吃苦泥滑滑中恐更有傾跌人浜者雖浜邊間有木栅欄阻然堆泥之地往往皆在無木栅處是亦不可不慮也夫城中船行不便然小船乘潮而人者亦常有之何以不隨浚隨行運出而顧堆於城中乎如果無船可載亦豈無法以處之而一任其隨路亂堆除數條大街之外幾於無處不堆爛泥則是浚河以便民者轉因積泥以病民矣是豈夫役貪懶不肯挑運出城乎然夫役等本係雇以供驅策倘委員認眞督率豈有不遵使令倘果不遵使令則鞭責革役委員固有其權何故而痴聾若此是豈委員之憒憒乎然委員之優劣上憲所宜稽蔡其果有不能認眞以致有累地方卽可隨時撤遣更易何以寂無所聞是豈上憲受蒙乎夫上憲旣有此盛舉將以利便民生則凡有不便於民間者必當早爲籌及何以又不覩不聞乎竊以爲凡濬河道必先籌汚泥出路外洋挖泥類皆用機船以此挖泥卽以此運泥今城中河道偪窄機船斷不能容則當於城外預備駁船將河内挖出之泥悉數挑出城外裝人駁船載之以去或運至鄉間田内或運至填築圩岸之處隨挖隨桃隨裝隨運若此則城内河道旣可深濬街路不至壅塞方不爲盛德之累否則河尚未成而怨咨已將不免竊爲各官憲所不取也余聞之瞿然曰城内官憲之爲此舉也本所以便民今若此是便民之功未竟而厲民之端顯然夫豈至是是必夫役等貪懶而委員容有號令不行之處大憲則未之知倘使之知當必有善處此事者况旣已浚沽河道不惜重費則雇駁船以載泥出外豈有未經籌及於此特經事諸人所當認眞稽察嚴加督責勿令役夫得以草率了事俾城河深廣而行人無碍道之苦則人頌其德而不至或生其怨是在當道者之及早圖維焉爾 
[諭旨恭錄] 　　 
　　初八日奉旨徐致祥補授内閣學士兼禮部侍郎銜欽此同日奉旨鳳秀尚賢均補授内閣學士兼禮部侍郎銜欽此同日奉上諭陜西潼商道員缺着文光補授欽此 
[割地近聞]  
　　前報曾列法國致哀的美敦書於馬逹加斯加朝廷以定和戰之局兹閱倫敦本月初八日發來電音知馬逹加斯加朝延已允許受盟于法國將其北邊一帶地方盡歸法國管轄矣 
[傳聞異詞]  
　　法人旣得欒台之後或云法帥留兵一半守桑台而率其半以回河内或云法人此時按兵不動以待新兵之至再行進攻北甯昨報謂有法兵六千續赴越南殆卽法軍所待之新兵也乃昨得上月念六日消息言法兵已預備進攻北甯之計日期亦已擇定然屈指半月並無進攻信息或者此時尚未舉動也至所傳攻桑台時法軍死亡之數云法兵死者七十名傷者三百名兵官死者五名傷者十二名此十二名中有四人傷勢極重等語則又與前此所聞不同究不知何者爲確耗耳 
[凶耗可疑]  
　　日昨譯登文匯報述及劉永福受傷被擒法人數其罪以洋鎗擊而斃之并云法兵攻取桑台殺人甚多以開花砲轟撃各村莊居民盡成糜爛等語此信確否固不可知但法國素來自以爲文物禮義之邦曾以黑旗之行事爲暴虐而乃殺及無辜則是尤而效之罪又甚焉夫劉永福来拒法人原屬爲越南禦侮起見雖仇視法人實則忠於越南卽使劉永福因受創爲法所獲亦不合卽行加誅若果如此文物禮義之謂何矣况劉永福如果成擒則法軍非常大捷必有電報通傳今乃寂無所聞以是知此說之未可遽信也 
[購辦軍火]  
　　金陵現因越法事急籌辦海防故總辦籌防局陳展堂觀察前次由滬返省購辦軍械甚多金陵軍械所向設於漢西瘦内局屋極爲宏敞所藏火器數實不少但江南地勢素稱卑濕與泰西迥不相同如軍火收藏不善一霑霉氣卽成無用之物是彼此勝負不分而數百萬金錢已成虚擲現在庫儲支絀籌欵頗爲不易是在職守者重 
 
 

Page 2

 
 
加之意勿令盡成廢棄焉可也 
[自盡續述]  
　　江甯縣監犯駱基賢服毒自盡一節業已列諸本報頃得寜友來信言之較詳爰照錄之以供衆覽是案日久未結侯相因奏調皖皁孫廉訪復訊廉訪到寜後卽飭隨帶發審委員先行審問是日案内某姓供駱基賢賄銀四百兩囑爲揑造婚據而駱基賢則堅不承認委員因責以戒尺千餘迨次日提出復訊則駱基賢早存必死之念先已暗服毒藥幸爲廉訪隨丁看出知其有異廉訪因仍令回監遂死於獄首府宜太尊札委上元江浦兩邑尊會騐委係中毒身死而犯妻駱張氏以死雖由於服毒而實則因刑逼所致横臥棺葢不肯收殮直至四日屍身尚未入棺並聞該家屬已遣人赴京復控此案層層轇轕現又加以人命正恐未易了結也 
[經費難籌]  
　　温郡上年舉辦海防殷富之家早已按畝派捐風聞當時經手紳董均有侵蝕之弊致各捐戶嘖有煩言未繳者匿不肯繳已繳者咸欲索閱帳目疊次赴道轅呈控温道憲卽扎飭李委員前往樂清坐催此項捐洋但刻下海氛不靖温郡地處海濱險要之處均須撥兵防守不意經費如此支絀令人輒呼奈何 
[台匪未靖]  
　　近有人自台州抵温據云金滿雖已就撫而台州途次土匪仍復不少經紀作客須結伴同行方免搶劫據此則台匪猶未靖也有督捕之責者可不及時捕滅耶 
[酒醉被責]  
　　蘇州葑門外京貨店某甲一日酒後忽起尋花之念詎知誤人天台不爲潘郎之擲果竟爲謝女之投梭痛飽老拳一頓踉蹌而出走至元和縣前適馬明府端坐二堂審問要案甲手提燈籠直人儀門口喚伸寃明府訊以何寃答言有阿姨爲娼今夜去探親被彼痛打一番失洋二十元明府略詰數語見其言語支吾酒態横生遂喝令掌嘴二十甲不服益復挺撞加責一百板明府卽傳門皂問如何放伊進來門皂答言伊手提燈籠一時不覺遂將門皂責三百板後某甲酒稍醒明府謂本擬將爾管押姑念爾是生意人初犯恕爾遂將中當堂釋放了事噫酒色之誤人甚矣 
[蘇垣求雪]  
　　蘇垣人冬以來雨少晴多未沾雪澤氣候極爲和暖然臘盡春回屈指已無多日來歳春熟將於是乎賴故省中三縣一府於初六日始均詣郡廟拈香虔求雪降矣 
[竹西碎錄]  
　　王鳴鳳者揚州舊家子也讀書未成所如不合代人買賣古董爲生卽俗所謂掮木梢也事母極孝年三十猶未娶每當炊烟斷絶時必以甘旨奉母已則終日忍飢不令母知前日行至徐寜門外親戚處借斗米忽昆河口一破舟之中有明景泰洋瓷銅胎宫盌十六隻頓觸所好登舟問之舟中人云自湖中撈得今將出售價甚廉王喜極急與定價以破衣裹盌至戚處借錢付價卽負之歸次日磨視之乃皆金胎也於是獲利頗厚人以爲純孝之報云○韓某沈某皆溧水人一爲修脚匠一爲剃頭匠二人此隣而居相得甚歡如有餘資則沽酒市脯同醉爐頭前日爲韓生日沈持酒肴爲壽對飲歡甚不覺皆醉沈暗將杯酒傾於壺内爲韓所是仍行斟出强逼沈飲一撑拒間兩人皆仆於地沈忽大呌一聲韓急起燭之見沈血流滿地昏不知人韓急呼人共視始知沈懷内藏有修脚刀跌倒時刀已脫穎而出剌入胸口趕卽拔出氣已絶矣衆皆大驚韓曰此乃前世寃孽尚何言哉遂自投縣署情願抵命官悉其情亦爲惻然而無法可救只得據詳云○西門外二里陳家庄口有大槐樹一株高約十餘丈數百年物也咸同年閴土棍勾串兵勇伐賣西山坆樹老幹霜皮無一免者及見此樹施以刀鋸鮮血直流衆駭而退故得保全每當長夏綠隂如幄鄉人納凉於此亦無所異如夜閴脫褲臥其下則必頭痛禱之方止遂稍稍知有樹神矣前月有一匪棍將上庄放火忽手執火具跪於樹前自批其頰歴歴供訴爲父老所見益信樹神之靈應遂議建一小祠以崇奉焉談者謂樹豈能神或有靈物憑之耳此說近是○高郵寳應等處竹開花有黃白淡綠三色此一月前事也刻下則興化東台及泰屬鹽塲之竹亦皆開花而以小海丁溪二塲爲尤多此後騎鶴來遊不必問瓊花消息矣 
[密郡天氣]  
　　甯諺有云一九二九瀉水不流蓋以天氣嚴寒莫過此時也今年自冬至後晴日如烘未見雨雪人九以來闵亦僅見暖氣薰人無異仲春披裘崦行者無不汗涔涔下也現在不特鄉農望雪情殷且民多火症如眼痛牙痛痰毒之類十居六七安得祥霙渥沛企予望之 
[典鋪重開]  
　　京口祥泰豫豐豐豫三典前因阜康雪記虧欠官欵由上海關道憲發封只贖勿當然貧民皆以爲不便近經馮邑尊代遠苦情已邀允准飭豫豐典暫仍交易第存本不多只能以五千文爲止至祥泰豐豫二典俟遇有大商盤頂仍照舊規故於本月初二日豫豐已作交易惟貧戶太多質物者有如蟻附蜂騰云 
[對河火災]  
　　漢皋永寜巷對河有草房數間於上月二十四日三點鐘失愼旋卽撲滅約毁十五六家隣近竹廠幸未延及云 
[查訪旗員]  
　　鄂省因春間有教匪謀逆事今猶稽察綦嚴乃上月念八日忽來一客官據稱旗籍乘綠呢大轎先至督撫署投剌拜會未見繼至藩臬各憲拜會有見而晤談者有未見而拒之者询所從來謂係由京動身將往他省運取靈柩路過拜謁現寓某棧云云但鄂省旗官均未知其姓名且其語言亦有含糊處因而上憲懷疑着在府司獄署欵待一面發信至京查其履歴約二十日後當吸確耗也 
[調兵開河]  
　　揚州唐統領所轄之武毅全軍及銘字營共計三營前日路過京口由陸路調往龍潭駐紥聞奉　侯相札調濬河云 
[受傷不究]  
　　昨報局夥受傷一節經同仁書館夥蔡紀山投英公堂申訴被鄭阿中鄭阿東毆傷我友黃太守不暇細究卽予斥釋俄而蔡等五六人同上堂稱被毆受傷之人現已到案請爲騐究太守謂已經斷釋何敢擁多人上堂叱退不准 
[洋示儆]  
　　法公堂昨據捕房解到趙建如請訉其妻趙蕭氏投案據趙稱做木匠初六日在新興閣吃烟見王姓與邱木三打架上前解勸在後彼等尋王不鑡誆說邱木三被打受傷至初九日我在春園烟間卽被喚乓拘押實則與我無于王司馬詰之王文榮供在八仙橋當勇現已撤退住新興閣顧海和處被顧陸續借洋二十一元向索不還且被虹口廵捕邱木三覇阻因與爭毆與趙無干王司馬詰之顧海和據供在右營當兵王文榮住在我處伊有友人說有鄉人欲娶婦託做媒適　木三之母有姪媳欲嫁人卽說定洋一百八十元土卽雇船兩隻送往川沙卽木三母子及我妻朱氏王之友周姓同時送去詎娶主知是有夫婦如遂卽退回出洋十二元以四元給婦作花粉資以八元作舟資及零用開銷王文榮說所給之洋十二元被我與邱木二用去伊不到手因之打架邱木三受傷當時王與趙共糾數十人致失烟槍三去打壞烟盤等物呈騐且王住我處被欠錢三千零請追王司馬詰之顧朱氏供與其夫同及詰邱林氏據稱姪早喪父母由我撫養領有養媳成親之後姪不能養活故願賣出經王姓說合浦東羅姓打架之事實爲洋十二元起見王司馬詰顧海和打架時汝稱有數十人何並不拉住數人答稱我　好人不敢做歹事王司馬謂旣當營勇又同婦在租界開烟館販賣人口豈是好人此事爾等俱有未便今不深究着一并退去顧海和求斷賠償打毁物件司馬以事由王文榮而起着王賠洋一元卽在欠數中扣去趙建如無干斥釋 
 
 

Page 3

 
 
[英界公堂瑣案]  
　　捕房捉獲牌九賭犯三十一名並將賭具洋錢解案黃太守商之哲領事判將王阿三李阿四周永詳等各罰洋一元連起案之錢洋併充醫院經費賭具存銷○韓陳氏稟稱由蘇搭孫阿松之烟船來滬帶有鏤蓋箱籠抵滬後轉搭航船赴嘉定及抵岸時箱鎖已被人掉換慌卽開看計已失去金鐲金壓髮金荷花板金挖耳及銀五十兩英洋百元零星衣飾等件盤語船戶則稱不知遂乘原船返滬尋烟船追問亦稱不知只得將兩船主夥一併請訉孫阿松張昭初鄭小榮王阿春許文喜周阿順周阿大嚴阿坤等同供不知黃太守謂該氏報失數目較鉅飭將孫阿松等押候過堂訉究 
[上海經業會館主施少欽來書照登]  
　　啓者敝會館奉憲設立閔行鎭救生局專備頭二號廵船兩隻梭廵浦面會同本邑官紳局董每年兼派各漁　每船戶給領本局旗號如遇風烈潮奔行船罹厄之際帮同本局巡船　護倘有被溺之人救起一名即賞給錢二千文如救起一名不能生活者賞給錢一千文以示區刖歴年以來救護不少如救起衣褲謁溼者本局備存給換常年經費均由敝會館善舉項下開支今接閔行局中司事來函得悉前月二十九日有平湖船裝運米一百九十石甫過閔行距周家渚　近處停泊瀕三更時陡起風暴巨浪狂掀將船打沈該船戶邱姓淹没未起其魚致慨將何以堪該船婦及夥被浪打至灘邊極形疲憊敝局巡船及司事督同漁艇四面廵撈迄無著落其船沈諸水　無從挽救據深諳水性者備述該處被沈重船在水底者有一二十隻不能弄起所以刻下重載船隻遭溺如要撈起甚屬不易該船婦旣喪其夫又壞其船實屬無計可歸　日在局哭泣其情悲慘莫可言狀敝局司事卽將該船被溺情形函致平湖趙姓米客卽著該船夥送信通知趙客火速到閔行料理以便該船婦回去候至今日尚未到來敝會館設立救生局專爲救人保護貨物設或被溺救起者當時代爲撫卹因經費支絀未能久住在局用特飛函而告請貴報館刊印庶趙姓米客見報悉其顛末速來閔行料理善後事宜俾船戶還鄉若久擯下去如何了局趙客亦不能置身事外是所盼切同日又有寗波萬張兩姓客裝松柴船四隻亦在該處遭風當經本局廵船與漁船帮同救護四船水手計有十五人共慶生全一併聲明十二月初十日 
[敝堂新設疊承諸自嘉許賦此奉酬]  
　　漫比高人韓伯休逃名竟爾遯遐陬存心諒合天知理倍古專憑地道搜忝許回生邀駿譽要占有喜博蠅頭人間會得還丹訣奚羡壼中歳月悠[  廣東接元堂何均年拜手]  
[孫嘯驤申門王子詵司馬將之伊犁道出申江舊雨重逢感深今昔臨别以詩送之]  
　　記曾書劍學從戎羅致當年我負公棨節重來欣舊雨襜帷欲去戀春風將車大樹参天易下士微材遇合窮臨别只吟詩作餞客中行色太怱怱○風霜不憚競摇鞭四出邊關路幾千投筆奇才懷壯志立功名將趂英年雲程克紹三槐澤雪案難支一硯田家世留侯君莫笑饑來辟穀亦神仙[  遂生張兆熊待定草]  
[闕題]  
　　綺筵怪我酒頻乾解惜春華事亦難午景乍烘花廕暖子規又喚月光寒枉勞閬苑青鸞札閒煞瓊樓碧玉闌翠水三千非易渡悠悠情思太無端○未駕雲軿下碧霄赤城同看彩霞標綠蛇蟠出雙丫髻紫鳳嬌飛一搦腰幾寸相思添酒後十年情事憶花朝隄邊柳色愁人處日寄明珠慰寂寥[  秦山第一不覊生戲筆]  
[留别海上諸同人卽請正和]  
　　都是故鄉人申江同飄泊歳暮復何之驪歌將漸作未歸先問期臨别還相約臘涙替人垂雞聲催月落更有烟霞客謂烟霞隠者握手勸再酌明日憶此閒何當慰寂寞○冬夜偶成一夜西風動客愁挑燈獨坐意悠悠早梅和月翻疑雪暮鴈驚寒不是秋[  南匯陳樹珊未是草]  
[重九日接瀆葹心小禪室主和作二章并都中花榜一紙謹呈一律卽請郢削]  
　　一夕秋風菊绽新瑶章天外賁魚鱗多情眞不慚名士韻事何妨付可人賤子吹竽難免俗諸君落筆總無倫劇憐儂　疏狂甚腸斷年來薄倖身[  鐵沙奏綠主人求刪稿]  
[黃蓮初孝廉倦游將歸詩以餞之]  
　　之子忽言還江樓别緒牽帆縣秋色裏袂判夕陽大雅意投纨扇深情訐錦箋他時逢驛使更乞一枝傳紅葉江南路那堪送客行閒雲留不住流水意徒縈鴈影隨帆遠鯨波帶月平旣云相見晚何以慰離情鐵沙奏綠主人唐志雲未定稿 
[次韻和馮鐵琴秋懷]  
　　落魄江湖歳月深恨無名勝事憑臨鄉關而目遥通夢筆硯埋頭煞苦心堂上康彊添鶴算重陽前五日乃家慈壽辰旅中喜懼證鴻音頃得家報欣悉慈闈康健云云倚閭尚累晨昏望忍讀孟郊游子吟○游跡竊思窮九州携壼攬勝喜忘憂有生少壯非甘伏無恙江山不啻秋筇屐相隨詩遣興畫圖涉趣酒澆愁清芬世澤淵源紹賡和輸君豈一籌珠江拙閒廬主杜鳳岐邠農甫求是草 
[寄和鐵沙奏綠詞長贈家蓮初孝廉韻]  
　　蜃樓一角小如舟賓口東南宿約酬並世才難逢陸海生平我願識荆州方傳橘井兹雲覆綠舞蘭陔愛日留翁是地仙兒國士藉君樂事解離愁　潞河八月下歸舟蘆荻聲中劍未酬揖坐無氈嘲冷宦吹髯如戟唱凉州北山猿鶴招人隐南國鶯花呢客留我亦綠章新奏帝多生歡喜莫生愁[  晉安箷心小禪室主待定稿]  
[吳署王葦如謝潔亭接收於越賑捐自十月初四日起至十二月初八日止第四次清單]  
　　倪稼生十元錢紱齋二元余蔭之十元朱子馨一元朱賡梅一元范嘯坡二元金陸氏一元金張氏一元無名氏四元趙琴鶴堂一元童葆春四元陳再康二元李彤伯二元不單名五元無名氏錢五百文三溢參號六百文豫記六百文養心居士二元趙琴鶴堂一元倪子明二元華亭縣楊十五員任雲翔二元周仰庵四元寳穀堂十元開遠堂十元盟泉堂八元種德堂八元務本堂七元存心堂七元保赤堂紫記十五元脩德堂十元積善堂存記十元餘慶堂八元普惠堂七元姚逹卿一元沈孟檢一元樊藹莊一元夏子卿一元劉鳴皋一元沈汶陽一元馮藜卿一元御龍氏十元范欣瞻俞振甫桑雨香王少塘黃趾貞朱少泉任梅芳林樹芝吳壽臣葉和蓀褚小坪陸少蘭孫梅村范東疇陳幼舫黃愼齋湯炳和無名氏錢穎川王如齋王又春李端甫周少梅劉研山王效之費子佩金松園吳碧泉陳新泰凌雅菴范百祿王經鋤談海青唐峙山章守山徐裕良金貽慶堂吳奕德堂以上三十八戶各半元張星槎二元馮蕙蓀一元姚穀生四元福源典棧一元元昌典一元福源當一元陳韵亭一元邱穀孫二元無名氏爲余姓三十元陽署征席一元無名氏一元自雲山房一○元又十二月初七日接收無名氏捐錢三千三百五十五文是山堂二千華萼堂四千振斯堂一千全城郡一千愼儉堂一千芳遠堂八千無名氏一元一角二分五厘瑞雲堂一千益州郡一元仰思堂一千天水郡一元榮九堂八千愼行堂一千敦善堂四千行素堂一千以上共收錢三十六千三百五十五文洋三元一角二分五厘共合洋三十五元七角三分○又十二月初八日接收世德堂徐四元餘慶堂蔣一千文無名氏六元世德堂洪一千文三讓堂吳一千文濟美堂莊一千一百文三省堂曾一千文德興堂陳一元無名氏一元裏耕堂徐一千文杞香堂朱兩元慶餘堂晝錦堂尚志堂鄒不留名師善堂郝子香永慶堂熊守愚堂沈蘭陵堂蕭仁壽堂施各捐錢一千文懷德堂俞二千文華省先一千文周子壽安福氏三槐堂喜讀子智記三齡童秀記各捐錢五百文以上共收錢廿二千六百文洋十四元共合洋三十四元二角七分 
[上海北市盆湯衖絲業會舘主施少欽經收順直山東江浙等處十二月初四日第一百五十一次賑捐清單]  
　　澄心書屋瀆二十元程鳳山兄交來永壽五元德文煥氏一念誠心五元嶺南李旺發堂一元鍾補過軒指捐直隷一元廣東蕭耀宗求父母康健捐虚對開一元角洋一元補過軒指山東捐錢二百五十文○餘翁已蘭先生書潤助本籍三元二角五分○本埠陳家木橋籌賑公所交來新藍布棉襖三十件棕色布棉襖三十四件棕色布棉褲三十六條共來一百件本會舘加添原舊棉襖四十件梱成兩包初五日裝招商局海晏輪船連初四晶阖關棉衣十五包一併裝到烟台函托登萊青道方佑民觀察轉解山東合併聲明 
[上海北市盆湯衖絲業會舘主施少欽經收順直山東江浙湘等處十二月初五初六日策一百五十二一百五十三次賑捐清單]  
　　　長洲曹惟和四十壽辰移壽儀助賑捐洋十元本邑無名氏求身健諸病全愈捐洋五元浙寗雅宜堂邵捐錢七百文以上初五日○羅陳氏保胎平安捐洋二元松江江夏氏捐洋二元學齋延年益壽女捐洋二元以上二戶均指捐山東由松郡全盛局來山西范心孚求諸事平安指助江浙由蔚泰厚票號交來捐洋一元○不孝子祈母冥福捐洋十元王子文求目疾卽愈捐洋八圓又求合家平安捐洋八圓以 
 
 

Page 4

 
 
上三戶由南市順元錢莊執事楊君桂生代募捐册第元二三號交來以上初六日 
[上海北市盆湯衖絲業會舘主施少欽經收順直山東江浙等處十二月初七初八日第一百五十四一百五十五次賑捐清單]  
　　金陵希琴齋續捐寄全昌仁信局來本洋兩圓嘯霽山房由新泰號交來洋兩圓四角嘉平生人以祀神愿資移助東賑捐洋三圓嶺南遊子指捐直賑洋半圓又指捐浙江洋半圓以上初七日○太倉福泰順烟號寄永和局來弇山鄉農與内子積成脩脯等指捐山東賑洋三圓又指助順天賑洋三圓海上懶鶴主人經募吳永記捐洋一圓德清陳門汪氏祈病速痊捐洋兩圓○嘉定張大奎捐金秋葉眞珠圈一雙金重三錢珠十二粒求四時安樂合宅禎祥廣東無愧我心人捐玳瑁大手鐲一雙嘯月軒主助翠戒子一隻俟估價歸併彩票册内以上初八日○助賑彩票初七日上申滬兩報初八日登告白定價每張兩圓今日售出直塘典内吳東美兄元二號三十四至三十八號七張南市啓昌糖號三四五六八九號六張晋昌綢緞莊七號一張安滋莊全號一張陳人和茶棧才號一張城内黃錦昌布店十二至十四號三張湖州姚守梅兄十五號至十九號五張元茂海味店二十號一張安徽嚴玉書兄念一號一張南潯龎芸臯兄四十一號至一百號六十張初八第一日共售出彩票八十六張計洋一百七十二圓合併聲明 
[蘇省撫轅抄]  
　　十二月初八日通判俞壽銘禀知奉委赴海門廳審案差　傅維祚禀知奉委兼管待質公所差朱江禀知奉委調辦東路總巡差高彦冲禀知奉委南路總廵差正任吳江縣主簿李弼寳山來禀謝奉飭知回任並銷寳山塘工兼管太鎭昭文各塘善後差縣丞林啓瑞謝委署金壇縣縣丞事卽辭赴任從九秦爾泰寳山來禀知奉委接辦寳山等處塘工善後差○初九日知州銜分發江蘇試用通判王鍾瀚河南人禀到籤分江蘇試用按經歴孝廉方正馬中皆河南人禀到一家人禀報江蘇候補縣丞張道生於本月初八日在蘇寓病故 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月念三日京報全錄]  
宫門抄○上諭兩道錄前○御史劉奏請飭相騐掩埋片○總兵李奏洋廵班滿並歴過洋面情形摺○楚督卞奏揀員升補副將摺○鄂撫彭奏爲審明定擬並將首犯正法摺○又奏知府因病出缺委員接署摺○十一月二十三日兵部太常寺太僕寺廂黃旗值日無引見○謨公謝議叙恩○誠端服滿請安○貴恒前往東陵收工請訓京善孫毓汶前往東陵西陵勘估請訓○兵部奏派演放水師炮位派出八額駙惪銘○召見軍機閻敬銘○○御史劉恩溥片再本年九月間臣路過東安門内南河沿地方瞥見西坡上有停放材木一具彼時瘟疫盛行私擬爲貧家無力掩埋之故至今已兩月光景而仍在該處浮厝略加訪查聞係東安門外路南大門宗室家多年開設賭局忽有一無賴子向局訛詐錢文該宗室喝令羣毆繼以香火焚燒僅存一息抬至門内南河沿白家療治旋卽斃命現在賭局暫行關閉與該犯之母及妻錢文數千串令其弗加追究因衙門尚未打點完竣所以未能掩理等語夫宗室開設賭局内城不可勝數卽步車統領衙門向來皆明知不敢過問該犯竟以身嘗試自取滅亡原無足怪惟人命至重久經暴露似非所宜倘蒙飭令該地面官迅速覆加相騐早爲掩埋亦仁政之一端也謹奏奉旨已錄○○閩粤南澳鎭總兵奴才李揚陞跪奏爲洋巡班滿並歴過洋面情形恭摺奏祈聖鑒事案奉上諭嗣後沿海水師提鎭着於每歳出洋時具奏一次俟出洋事畢將洋面如何情形據寔具奏等因欽此欽遵在案伏查南澳總兵每年上班自正月初一日起至六月底止輪值統廵澳屬洋面班滿交澄海營叅將接廵下班自六月初一日起至九月底止輪值總廵閩屬洋面班滿交銅山營叅將接廵奴才於光緒九年正月初一日遵例出洋督經業經恭摺奏明　案奴才自出洋以來親率舟師認　督緝舉凡内外洋面以及偏僻港澳均已徧歴梭廵三月初十日帶領兵船巡至碣石鎭甲子洋面與廣東平海營叅將會哨至六　底止上班統巡粤屬各洋面平靜將統巡洋務札飭澄海營叅將接管兵船巡緝又自六月初一日起至九月底止輪值總廵閩屬洋面經奴才督率舟師廵緝鎭屬各洋面均皆安靜兹屇下班洋廵班滿照例撤廵除將總廵洋務扎飭銅山營叅將接管兵船廵緝奴才於十月初一日撤巡回營督辦營務惟南澳地方狐懸海島閩粤交界之區奴才隨時禀商閩粤督臣籌辦外並督飭各營將備愼密籌防整頓營伍實力廵緝使地方洋面又安以期仰副聖主綏靖海疆之至意所有奴才洋巡班滿札交總巡日期仍不時稽查洋面督緝毋敢以徹巡稍形鬆懈外謹將洋巡班滿日期及歴過各洋面情形理合據實恭摺具奏伏乞之皇太后皇上聖鑒謹奏軍機大臣奉旨知道了欽此○○署湖廣總叔湖南巡撫臣卞寳第跪奏爲揀員升補副將要缺以實營伍恭摺仰祈聖鑒事竊照湖北施南協副將柏雲凌調任遺缺係題補之缺例應在於現任副將内揀選調補查湖北省副將五缺臣標中軍副將張祖誠甫由漢陽協調補漢陽協副將卽係施南協柏雲凌調補竹山協副將周瑞龍准補尚未引見僅有黃州協副將陳樹勳一員於此缺人地未宜　無合例堪調之員自應照例在於應升之叅將内揀員升補兹查有湖北提標中軍叅將張士芳年四十三歳安徽合肥縣人由武童投効軍營出師著績遞保記名提督總兵同治九年借補衛昌營遊撃調補荆門營遊撃旋於光緒五年升補提標中軍叅將該員辦事勇敢諳練營務以之升補斯缺洵堪勝任且歴俸已滿二年核與升補之例相符相應仰懇天恩府念員缺緊要唯以提標中軍叅將張士芳升補湖北施南協副將實於營也地方均有裨益如蒙俞允該員引見未滿三年例免送部併祈勅部頒給劄付以昭信守除飭取該員履歴咨部外謹會同湖北巡撫臣彭祖賢湖北提臣程文炳恭摺具奏伏乞皇太后皇上聖鑒訓示再所遺湖北提標中軍叅將員缺亦係提調之缺容俟接到部覆由臣另行揀員調補合併陳明謹奏軍機大臣奉旨兵部議奏欽此○○湖北巡撫臣彭祖賢跪奏爲審明謀殺一家多命重犯按律定擬並將首犯恭請王命卽行正法恭摺仰祈聖鑒事　據房縣知縣彭照通詳客民陳添青因挾黎玉榜梅婚之忿起意商同胞兄陳詳青謀殺黎玉榜一家五命併殺死寄宿之賈華近張祖學向文松等三命解省一案經臣與前督臣涂宗瀛批司飭委前武昌府知府嚴昉審辦因訊供狡　行提屍親人証未到缷事兹據現任知府王庭禎催據該縣稟覆亦據屍親黎榮峯赴府投質提犯審明議擬由湖北按察使黃彭年覆審招解前來臣會同署督臣卞寳第覆加嚴訊緣陳添青卽傳得順與胞兄陳詳青均係籍隷歸州光緒四年陳添青至房縣覓工經其戚向天海薦至黎玉榜家工作並無主僕名分王有義亦係黎玉榜家雇工賈華匠張祖學向文松俱係黎玉榜家親戚來往時與陳添青熟識黎玉榜之子黎榮峯抱養姪女黎梅花爲女五年十一月間陳添青託向天海之族人向天倫媒說求婚黎玉榜口許未過聘禮七年六月黎玉榜因陳添青懶惰向斥陳添青不服混駡黎玉榜生氣當將陳添青逐出並稱黎梅花不給爲婚亦未付給工錢陳添青被逐氣忿回家告知其兄陳詳青欲陳詳青同往　逼婚事陳詳青謂須從緩俟黎玉榜怒解再往是年十二月陳添青邀陳詳青同央向天倫往黎玉榜家代爲求婚黎玉榜及其妻黎張氏媳黎賈氏均稱前係口許空言不得爲憑並一同將陳添青　加辱駡陳添青向索工錢黎玉榜仍不　給隨各走回陳添青因此愈加忿恨八年正月陳添青起意將黎玉榜一家殺　搶獲黎梅花密商陳詳青邀約同往陳詳青亦因被黎玉榜等辱駡懷忿當卽應九各帶鐵斧於是月十六日傍晚行至黎玉榜屋後樹林内藏匿是晚黎榮峯外出未歸賈華匠張祖學向文松在其家賀年飲酒各醉均經黎玉榜留宿黎玉榜同黎張氏在右邊房中同睡一床張祖學向文松另睡一床黎榮峯之妻黎賈氏帶幼子黎雙陸女黎梅花在右邊對面房内一床同睡賈華匠與王有義同宿横房各房燈均未熄二更後陳添青等撬門人内走進横房王有義驚起喝問陳添青用斧砍傷其偏左左耳根右肩甲咽喉賈華匠亦驚起聲喊陳添青並起殺機用斧連砍賈華匠偏左偏右咽喉倒地陳添青等走進正屋黎玉榜夫婦房門未關卽一同進内燈光下見黎圡榜黎張氏均側身睡熟陳添青喝令陳詳青動手陳詳青用斧砍傷黎圡榜偏左右額角左頷頦咽喉左耳根及黎張氏偏左右眉接連左眼胞咽喉右項頸張祖學驚起將陳詳青揪扭喊呌陳添青用斧連砍致傷張祖學項頸左臂膊左䏩膊額顱鼻梁左頷頦咽喉時向文松醉臥翻身甫醒陳添青並砍傷其右額角咽喉黎賈氏與黎梅花聞張祖學聲喊黎賈氏先開房門走出喊救陳添青用斧亂歌致傷黎賈氏偏左右額角右眼胞咽喉左耳根左肩甲左肐肘左䏩膊左手大指左手腕倒地同陳詳青進房黎梅花正從床上坐起陳詳青赶將其扭獲床上雙陸啼哭陳添青並砍其咽喉均各殞命黎梅花哭喊陳添青等架拉走出嚇以如哭卽殺同行至陳詳青家陳添青令黎梅花同宿黎梅花不允毆打逼從將其　營黎榮條次早回家撃見投保報縣該縣彭熙詣騐獲犯起獲黎梅花訉供通詳將人犯解省經臣同前督臣涂宗瀛批司飭委前武昌府嚴昉審辦行提各屍親人証未到缷事該府王庭楨到任　據該縣禀覆並解到人証提犯訊供議擬由司覆審報解前來臣等親提研訊無異查定律殺一家非死罪三人者凌遲處死財産斷付死者之家爲從加功者斬又定例殺一家三命以上兇犯審明後依律定罪一面奏聞一面恭請王命先行正法各等語此案陳添青因挾黎玉榜梅婚之忿起意謀殺黎玉榜一家五命其賈華匠張祖學向文松三命非本意謀殺之人係臨時故殺均各身死自應按律問擬陳添青卽傅　順除故殺賈華匠等三命曁强搶黎梅花各輕罪不議外合依殺一家非死罪三人者　遲處死畢擬凌遲處死已遵照定例於審明後恭請王命委令按察使黃彭年署臣標中軍叅將樊國泰將該犯陳添青卽傅得順綁赴市曹監視凌遲處死仍梟首示衆踈詳青聽從同往助勢加功並下手殺黎玉　等一家二人兄助弟勢罪無可加亦應按律問擬　詳青除聽從强搶黎梅花輕非不議外合依殺一家非死罪三人爲從加功首斬律擬斬立决照例先行剌字黎梅花雖經黎玉榜口許該犯陳添青爲婚尚未　禮過聘其被毆逼同宿亦非甘心允從毋庸緣坐給其嗣父黎榮峰領回擇配　添青有無財産飭縣移知犯籍　州查明照例辦理是否允恊除全案供招送部外理合會同署湖廣督臣卞寳第恭摺具陳伏乞皇太后皇上聖鑒勅部核覆施行謹奏軍機大臣奉旨刑部速議具奏欽此　　○○湖北巡撫臣彭祖賢跪奏爲知府因病出缺委員接署恭摺具陳仰祈聖鑒事竊據鍾祥縣知縣熊鑾具報安陸府知府李慶霖染患痰症於光緒九年九月初六日出缺等情詳報到臣查該府雖係簡缺近年各屬堤防工程極爲險要本年京山縣張壁口月堤冲潰天門縣池方　淹百餘里若一面撫恤灾黎一面速籌修復其督防籌費等事尤賴知府得人庶期辦理妥善查有儘先補用知府吳廷華栚誠幹練爲守兼優在卾多年於該府屬水利民情均爲熟悉堪以委令接署至此缺查照吏部定章在應留之例應請扣留外補除照例題報外所有安陸府出缺委員接署緣由理合會同署湖廣總督臣卞寳第恭摺具陳伏乞聖鑒謹奏軍機大臣奉旨知道了欽此 
 
