# 1903 - 271 - 4910942

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君現因秋試在邇赶緊印訂後三百卷亦已告成至是全書工竣共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[美儒李佳白先生講義]  
　　鳴乎今中國之條約夥矣交涉難矣立一條約而不求底藴則中國失一利權出一交涉而不善辦理則中國受一創痛有心人未有不蒿目時艱疾首而痛心者也蓋約者泰西之要政亦中國之大端豈可冐昧從事不加愼重哉是故外國使臣窮究約詞中國使臣亦當揣摩約文庶於條約交涉兩有裨益不然則外人無理之要求不敢以公法拒平空之索擾不知以條約爭何怪乎外人之壓制日甚中國之虧累日亟哉鄙人心存融世志在拯華故不揣鄙陋詳評中外之條約論其大概之情形以爲中國忠告焉一曰交涉之關鍵也條約爲交涉之本無條約何以固交涉不知交涉焉用此條約是故外人之來中國經商者傳教者爲官者游歴者無一非條約卽無一非交涉也苟不知條約而臨以交涉則輕重不宜寛嚴失當寛於人則我受虧寛於我則人不平於是爭端起矣利權侵矣此中國官員不善交涉動輒致累之來由也况乎商埠之交涉又迥異内地之交涉哉要之此二項交涉詳載條約按索之可也二曰律法之同等也大凡立約必有兩國使臣創議簽押於前兩國國主批准用璽於後斯可謂之約故旣經兩國簽押矣用璽矣是不啻兩國之律法也條約之不可犯亦猶之律法之不可犯犯律法輕則笞杖重則大辟犯條約小則勞使臣之辯大則興問罪之師其關係之重爲何如乎三曰違約之情事也美國與中國立約必與本國之律法相符英國與中國立約亦必與本國之律法相合卽推之泰西各國無不如此設有不相符不相合則可以順律法而違條約此萬國之公法也取旣違條約則兩國將以兵戎相見縻費勞師矣卽不然或攺其律法以就條約使各相安或改其條約以從律法此通融之辦法也中國則不然其律法與條約往往大相徑庭旣不興戎又不攺律殊可異也或有委之於時勢者噫是未聞西哲英雄造時勢之言乎四曰多關係外人之旅居中國也與中國立約者十八國前後再約者數十宗其中各約關係華人旅居外國者少關係外人旅居中國者多卽如中美之約有六二爲華人寄跡美國註華工往美者日衆土客相爭故立此約四約美人旅居中國故雖華人旅美者十萬有餘美人寓華者不過千人無足論也蓋其智愚貧富不同耳五曰多求外人之利益也中國自弛海禁以來與各國所立條約皆多有益於外國推原其故不能盡咎主約之使臣亦外人之開端引始也惟外國使臣盡其忠君愛國之心以求利益於本國中國使臣亦當盡其忠君愛國之心以爭利益於中國從未有外國使臣借箸而籌中國者也然外人旣爲中國參贊顧問等官食俸受職則當竭忠盡力以求中國之利益要不可附和中國官塲唯唯受命之積習也且果於相安之時所議立之約可兩得利益毫無偏私爲薄海人共服者六曰多訂於中國也中外各約十分之七訂於中國十分之三訂於外國中美六約訂於美者二訂於華者四可以證矣惟甲午年中日議和之約遣全權大臣李文忠訂於日本蓋日本從使人就我之義也庚子年聯軍議和之約遣慶李二全權大臣訂於京師因彼時京師已爲十一國聯軍占守也七曰多訂於戰後也從來立約者勢敵力均則兩得其益不然必虧益不平中國與各國立約多在戰負之後故受外人之逼迫而有不得已之勢焉八曰不外乎和睦通商也條約之名目甚繁舉凡礦路郵電並一切交涉大政莫不有約而要以商約總之舉凡盟會聘問及一切條好大典莫不有約而要以和約該之然無論商約和約又統名之曰條約不過商和爲條約之兩大綱耳由是觀之中國與各國所立之條約一如大清律例上下當守之人民共遵之顧不重哉吾願有交涉之責者研究乎條約熟悉乎條約使外人不得生窺伺之心則中國其庶幾乎 
[電傳宫門抄]  
　　昨日午前京師友人專電告知本館云八月十三日皇上召見軍機大臣及張元奇是日並無明發上諭 
[電傳癸卯恩科雲南鄉試首塲題]  
　　漢武帝罷斥百家表章六經論唐太宗命京官五品以上值宿中書内省數延見問民疾苦政事得失論宋太祖欲飭令武臣讀書知爲治之道論韓琦刺義勇司馬光力爭之王安石行保甲司馬光請罷之論撫邊形勝今昔不同試舉歴代控制之方輿地險易之勢博稽圖籍以籌邊備論 
[電傳癸卯恩科順天鄉試二塲題]  
　　學堂宜設國文專科策泰西商品以動植物爲大宗畜牧以時培養有術與夫温度雨量之差區域性質之别罔不精參密測泐爲成書宜比較短長爲商業求其補助策驛站之設近多流弊議者主改倂郵局應如何收復主懼裁省冗費准减郵資暢通水陸以期利國濟民策泰西諸國最重專門實學策躹相梅特　普　卑士馬克兩人均以才智雄略佐成霸業其政策設施試詳其梗概策 
　　 
[電傳癸卯恩科江南鄉試二塲題]  
　　書籍報章持論貴乎平正若誣及朝政有礙治安者實爲　　之　 
 
 

Page 2

 
 
試詳言定律嚴禁之法以正人心而維風俗策中國郵政逐漸擴充現郵路縱横約若干里各項局所共若干處應否再事推诬並變通辦法以保郵權策泰西皆設商部而輔以公司以鐵路輪船爲轉運之樞紐以銀行鈔紙爲流通之關鍵而又郵電以速之學校以教之中國振興商務先後次第宜如何規模西制策近年攤派償欵各省籌辦情形固有不同顧籌欵非難而能得籌欵之人爲難卽如鹽房糧膏等捐辦理稍有不善動輒欺壓勒派苦累兆民應如何愼選行法之人以妥籌便民之法俾治人與治法相輔而行策高加索爲朔方何部譯本有無他名俄取其地設有新例其例若何並在於何年策 
[電傳癸卯恩科江西鄉試二塲題]  
　　西國學術有形上形下之分其已成科學者凡幾要旨若何何者最爲切用宜審其先後緩急之序以資采擇而收實效策保商之法阻來貨奬外輸務令出口之貨常多於進口乃徵諸英吉利自行平稅之政而商務大興其進出之差爲而商利自厚其故何歟然則塞漏巵之塞果非計歟試權其利害以維商政策西國兵制視敵國之强弱爲轉移論者謂近世政治亦因兵事而日進其說然否今各國多尚徵兵其編設之制與教育訓練之方宜探其要領以和兵民而保主權策歐洲近世交涉最重要者前有維也納之會後有柏林之約政策若何主持者何以始惟均勢於歐陸今乃倂力於遠東而美利堅外交亦不盡循孟祿之旨其於亞洲關繫尤鉅審時制變何以應之策英握海權論者謂其據地中海之形勝其設施之策若何要區安在自西伯利亞鐵路尼加拉瓜運河次第經營時勢變遷將趨重於東亞應如何先事豫防以維全亞策 
[俄人媚英]  
　　西字報云邇者俄人照會英國政府謂我俄甚欲貴國在滿洲某某兩處設立領事衙門英政府答以現已遴選妥員充當彼兩處領事惟此事須中國政府允准方可施行 
[軍船分泊]  
　　西字報云刻下各國軍船聚泊之處俄國爲海參威英國爲威海衞日本爲佐世保法國爲西貢德國爲膠州灣美國爲烟臺及馬尼拉 
[限制西人]  
　　聞之京師友人云外務部以京師並非通商口岸擬將旅居彼處之名國人議定規條以示限制其意蓋深惡近來每有外國流氓來此操卑賤生業也各國使臣亦願將此等卑賤之流逐令他去但其中亦有窒礙强行之處因伊等咸謂現在所居地位及所得利權皆以性命換來今中國政府竟欲驅而之他徙不免心中憤滿也 
[憂心國事]  
　　聞之京師友人云邇者外務部諸公忙碌異常其中國事關心者頗有寢不安席食不甘味之概蓋以部中不但辦理俄人之所要求甚爲棘手且英人亦欲在長江一帶索取利權故袞袞諸公又多一層焦灼也 
[大臣奏對]  
　　天津直報云官塲傳述日前某大臣奏對時兩宫垂詢俄人新索各欵將何以應之某大臣奏稱此事曾與各國駐使互商各使頗有袖手旁觀之意似此則我國欲借助外人之力以與俄抗衡恐不足恃也 
[領事公文]  
　　天津直報云近日駐京各國使臣接上海租界領袖美總領事公文略謂蘇報館革命黨一案江督魏制軍以舊約載有許中國在租界内索取罪犯之條因與各領事相抗各領事之意此次恊議時擬添繕寄居租界之華人以後如有犯法情事須在會審署訊鞫不得貿然交與華官 
[武强匪亂]  
　　保定友人來函云近聞直隷武强縣土匪糾衆數百人公然於街市間行劫縣主不敢顧間亦不詳禀上游日前匪衆竟　入官衙行刼邑令隱匿不敢出深州知州聞之督率練軍往勦匪衆膽敢稱戈以拒致傷練兵數人刻下州中已禀請上游請兵往剿也 
[揆隊剿匪]  
　　聞之保定友人云日前省中大吏挑派常備軍馬隊四十名步隊六十名開往易州廣易一帶防剿土匪隨帶快砲四尊及地雷快槍等件因是處山深林邃盜蹤出没無常故携此以便易於得力也 
[奏報陜西剿撫匪徒議結教案摺]  
　　頭品頂戴兵部尚書銜陜甘總督奴才崧蕃頭品頂戴尚書銜陜西巡撫奴才升允跪奏爲陜西平利縣洛河地方匪徒仇教聚衆滋事派隊剿撫議結教案各情形恭摺縷陳仰祈聖鑒事竊維陜省自靖邊縣屬甯條梁寗羌州屬燕子垇地方民蒙兩次閙教之後民教嫌隙已開時恐地方匪徒乘機煽誘致釀事端疉經飭令洋務局司道嚴飭各地方官於交涉事宜妥爲辦理勿稍疏虞平利界連川楚洛河地方與四川城口大寗兩廳接壤最爲簽會各匪往來出没之區先是洛河民人袁瑞林劉子模充當本地團保因浮派烟地稅錢被民人詹珠等控官責革後遂相率入教本年五月間袁瑞林赴教堂聲稱詹朝珠等串同川匪何裁縫在洛河一帶毁謗教會教士畢德修致書平利縣知縣王宗濂請速查辦該縣旣未親任查禁又未簽差傳質僅派縣役梁升前往驅逐該役奉派赴洛河將何裁縫喚至吳姓店内勒索銅錢一百串文適袁瑞林子之袁紹安來店謂係會匪重案勒令鎖押旣鎖之後該役復將何裁缝帶案交官致令匪首王亂刀子聞知糾約多人將何裁缝奪放並夥往袁紹安家搶劫財物回四川恊口廳一路逸去奴才升允聞報之後因縣役藉端訛詐以致激生事變卽　飭洋務局照會教堂將袁紹安交縣飭同原役梁升一倂解省訊辦並飭平利縣嚴緝匪首王亂刀子等務獲究懲去後旋據興安鎭府及平利縣先後禀報首王亂刀子益糾徒黨約數百人焚燬袁姓房屋殺斃袁瑞林父子及其餘教民四人搶掠教產數家又興安教堂派赴洛河查事之老教民葉姓一倂砍斃並傷斃營兵一名當經安康平利縣役將王亂刀子及匪徒謝正魁等六人拿獲而何裁縫糾集逸黨屯聚洛河之右曰廟日益煽誘麕聚一千三四百人之多揚言攻打教堂殺盡教民人心惶惶風謠四起請速派隊驰赴剿辦等情當卽分别批飭選派妥役將教士畢德修並縣境教堂教民切實保護並由奴才升允飛飭駐紥石泉之續備防軍副中旗統領副將周玉堂就近督率該旗弁勇星夜前住相機剿撫並飭駐紥漢中之左旗移軍分紥興漢交界各要隘以防竄逸而壯聲援嗣後警報頻至復派試用道郭人漳補用副將劉琦督率新軍馬步兩旗馳赴剿辦　將教案妥爲議結此匪徒起釁仇教聚衆滋事及派隊防剿之實在情形也當周玉堂尚未率隊抵洛河之先陜安鎭總兵姚文廣已陸續飭派鎭禁弁兵馳抵該處扼要屯紥因匪衆兵單相持未進及該副將道經興安該總兵復簡派標兵率與俱往我軍距洛河尚遠匪衆聞風鳥獸散分股潛逃該副將等率隊追剿相及於磚坪廳屬之黑虎寨匪衆與官兵相抗鏖戰多時周玉堂振臂奮呼槍斃匪首洪姓洞胸落馬軍氣益厲匪勢愈衰復陣斬匪徒四人生擒十二人餘鄚扒山踰嶺四散奔逃落巖墜㵎而死者不悉其數旋復移軍追捕分竄太平河另股匪衆其時脅從星散獨匪乎楊有善周和尚挾衆數十人竄息於雞公峽廟内我軍猝至該匪首等遁逃未遠追而斬之並擒獲四人餘匪畸零竄伏復分飭勇隊窮加搜捕匪黨本係烏合一經披靡首要各犯類皆承衆狂奔東竄西匿節經磚坪平利兩廳縣團練恊同營汛拿獲巨匪宋添進馬進純柯苴富柯巴 
 
 

Page 3

 
 
子等及徒黨二十餘人均經飭由試用道郭人漳督同各該地方官合之陣擒各匪一倂分别訊辦期無枉縱此匪徒聞風逃散之後分途追捕岓獲首要之實在情形也當副將周玉堂之率隊抵洛河也試用道郭人漳副將劉琦督率馬步各軍自省開行甫抵興安而洛河匪氛已靖該道等卽會商教堂妥籌結案此案殺斃教民七人焚燒房屋劫掠財産開議之初教堂索賠甚鉅經該道等極力磋磨始議定卹償命價估賠房產共給庫平銀八千一百兩毫無餘蒂禀由奴才等核准立約簽字鈐印互收旋卽馳赴平利將先後陣擒及捕獲各匪督同各該地方官提案逐一研訊其情罪重大法無可宥者計三十人禀經奴才等批飭卽行正法以昭炯戒其畏匪脅從情罪較輕之犯均飭令覓保開釋以示區别此外有洛河紳糧程建業葉久莪等數人當起釁之時或暗濟匪糧或助給軍械誅其心與匪無異而論其跡究與顯然仇教滋事者略有不同罪旣顯有殊科自應悉從寛典又復嫌其過縱正擬辦間據該紳糧等懇稱情願捐銀贖罪充作本地辦公經費約共一萬兩之譜竊以金作贖刑經有明訓罰鍰贖罪律有明條該紳糧等通匪接濟本應重科旣經悔罪輸貲尚非怙惡現在地方舉辦新政事事需欵無一不需出自民間旣有此項認捐卽可藉紓民力當經禀由奴才等批准交地方紳士經收經管舉辦要公並由奴才升允繕發簡明告示多張徧貼曉諭此議結教案正法首要及隨匪紳糧捐銀贖罪之實在情形也伏查此次川匪何裁縫在洛滋事始由縣役梁升之婪索多贓繼由袁紹安之勒令鎖押激成衆怒釀爲難端幸託朝廷威福匪黨肅淸教案已結地方亦未多受蹂躪附近洛河一帶從前聞謠驚徙者現均相率歸來各安生業足以仰慰宸厪該處現飭新軍一旗暫時分紥以資鎭撫其未獲要匪何裁縫黄茂松等已嚴飭興漢各屬及湖北竹溪縣四川城口廳一體嚴緝務獲從重懲辦以免漏網而絶禍萌除將議結合約及正法各匪供詞分咨查核外所有洛河地方匪徒仇敵滋事派隊剿辦並議結教案地方安靖各情形謹合詞恭摺晰陳伏乞皇太后皇上聖鑒訓示再此摺係奴才升允主稿合倂聲明謹奏奉硃批該部知道欽此 
[飭緝流氓]  
　　蘇松太兵備道袁海觀觀察訪聞閘北錫金公所一帶每夜有流氓某某等人各携刀械成羣結隊恣意横行因札飭上海縣汪瑤庭大令照會英美租界公廨讞員孫建臣直刺一體訪拿昨日直刺已派差恊同包探前往緝捕矣 
[琴堂鞫盜]  
　　前者本邑華涇鎭某質鋪被盜行刦報經縣主汪瑤庭大令履勘飭緝在案刻由華亭縣捕役拘獲是案盜犯夏關林趙樹生兩名移送上海縣署前晚大令飭就獄中提前獲之潘桂友質對潘供小的向在鎭江砲隊營當勇今年五月告假出營途遇黄胖子雇令揉舟來滬旋駛至浦東適遇北帮梟匪鄧海靑與南帮梟匪林得勝互鬬遂邀黄胖子相助旣而上憲派勇來勦兩帮各散黄胖子隨與張飛靑張老么各駕舟至華涇搶劫質當及布莊兩家當時黄與兩張各執刀棍破門入内劫得衣服兩包小的在外接受事後由張老么携往蘇州銷贜隨分給小的洋銀十二元與夏關林趙樹生均不相識夏關林供小的係婁縣七寶鎭人向業木工家有祖母六月十七日與趙樹生同在治下徐家匯吳姓家做工傍晚回家道經長橋至酒家沽飲有姚根寳者醉後與長橋鎭人爭毆小的向之勸解被衆人誣指爲盜將小的及趙一倂縛解莘莊鎭逃防局轉解華亭縣署經陳大老爺訊責收押今又送案其實小的等並無夥劫華涇質當之事叩求恩鑒趙樹生所供大略相同大令一再盤詰兩人堅執前詞遂飭分别收押自新所潘還禁獄中 
[鄭重房捐]  
　　南市十六鋪地甲裘鎭奉上海縣主汪瑤庭大令諭令經收所轄境内房捐所有閉歇添開各鋪按月彚册呈報以便稽查邇來查悉十六鋪南北中三叚共添開鋪戸十九家因卽據情禀報請大令給票補捐 
[鄉農鳴鼓]  
　　前日鄉民何小弟投上海縣署擊鼓呼寃縣主汪瑤庭大令升堂訊詰何供小的弟兄四人均以耕田爲業三弟懷生於去年病故弟婦王氏年僅二十有六現被胡阿四引誘成姦騙去作妾且盜賢田五畝胞兄同春向之理論竟被擄去匿不放回爲此情急訴求提究大令諭卽退去聽候飭差立提訊辦 
[政嚴淸道]  
　　江北某邑人陳阿根充當淸道夫頭目邇日保甲總巡兼淸道局員朱森庭明府惡其疲玩悞公因於昨日飭提至案笞責若干板荷以巨枷交十六鋪地甲押令遊街示衆幷限令督率衆夫役將街巷掃除潔凈方准釋回至昨日明府督率差丁人等遍歴城廂内外查察各叚街道有無垃圾積存一經查見卽傳地甲笞責勒令押同夫役灑掃潔凈 
[局員巡夜]  
　　前晚南市二十七鋪巡防局員韓仲琢二尹親帶勇役在所轄境内周歴巡查並赴南馬頭各車寓内細查人口以免匪徒混跡其中 
[公界火警]  
　　前晚十點鐘時新闢公共租界中新閘路二百三十七號門牌天有堂藥店不戒於火致兆焚如經瞭望臺上旣鳴鐘報警救火會西人急驅皮帶車往救得卽熄滅計焚去房屋三幢樓面三間比鄰之麥邊分行餘大棉紗號祥豐恊茂等家均遭殃及 
[上海官塲紀事]  
　　昨日亭午時上海縣主汪瑤庭大令命駕至本邑南市董家渡天主教堂拜會院長竇司鐸○昨日山東候補道吳紹侯觀察因公來滬命駕至道轅拜會蘇松太兵備道袁海觀觀察繼至上海縣署投刺縣主汪瑤庭大令延入花廳茗談片刻而别○壬寅科榜眼左雨荃太史霈昨由京師南下僑寓滬江隨乘輿赴道縣各署投刺呈送殿試策蓋將藉沾河潤也 
[英美租界公堂會訊案]  
　　德商福來祥洋行主人投本管總領事署控華商賈裕興混售低貨等情當經德總領事據情照會公廨讞員孫建臣直刺准之立卽簽差將賈提到前日午前倩襄讞委員何吉生大令會同德繙譯官麥令豪君升堂研訊福來祥主人投案聲稱前者商人向賈購舊絲綿一百斤議定價銀七百兩詎料寄往外洋查得賈竟將水浸棉花攙入請卽究懲大令見賈植立案前喝令下跪賈倩律師瓊師聲辯曰賈係生意場中素有體面之人不應令其蒲伏案下查此案爲數甚微毫無欺騙之處若果原告將貨交還賈定當付還原價大令商之麥君著賈存銀一千兩俟福來祥主人接到外洋復函然後核奪○德商南順泰洋行主人投本管總領事署控福和船將船撞壞等情讞員孫建臣直刺接准德總領事照會卽簽差將福和船舵工於阿德提至前日午前倩何大令會同麥君研訊於供當兩船相撞時僅將伊船頭桅擊斷船主已願認賠越兩日伊船開行致復失事豈能咎及我船律師瓊師聲稱本律師係船主所延船主約下禮拜六投案請堂上不必差傳大令商之麥君著將於還押俟下禮拜六再行訊奪 
[英租界捕房紀事]  
　　女郎林春亨年約十五六踯躅街頭嚶嚶啜泣四百四十六號巡捕向之盤詰知爲某姓家逃婢因之帶回捕房捕頭令轉送英美租界公廨禀請讞員孫建臣直刺核奪○前日某號巡捕巡至漢口路見有一孫年甫五六齡僵臥路旁奄奄一息因卽雇車送入捕房捕頭見已跌傷著送仁濟醫館求治醫生騐得所受係致命傷無可救藥爰卽送回捕房捕頭著送至公廨禀請安揷 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　七月二十九日商部鑾儀衞正紅旗值日無引見慶王得賞銀兩謝恩鐵良由保定府回京請安禮部奏請換戴暖帽日期奉旨著於八月二十二日召見軍機及鐵良○八月初一日吏部翰林院廂白旗值日無引見艮伯假滿請安釗公請假十日熙貝勒續假十日吏部呈進月官卷召見軍機及李士珍○初二日戸部宗人府鎭紅旗值日無引見湖北布政使李岷琛請訓壽耆謝放安徽學政恩毓朗假滿請安濤貝勒請假五日宗人府奏派正補進王公六班派出洵貝勒莊王又奏派充族長派出溥興召見軍機及李岷琛 
[美國度支]  
　　西字報云美國自去年七月一號至本年六月三十號共支公欵銀五百五十八兆八億八萬七千五百二十五圓上年共支四百七十一兆二億一萬餘圓又查是年水師經費八十二兆六億九萬六千八百零二圓上年水師經費六十七兆八十二萬餘圓是年戰務衙門經費一百一十八兆五億四萬九千六百二十三圓太平糧一百三十八兆四億二萬五千六百一十七圓國家進欵則共得五百零六兆一億七萬六千五百九十圓除各項支用外尚存五十三兆七十一萬餘圓 
[津郡衞生]  
　　天津衞生局示爲曉諭事照得本局查得營口山海關一帶瘟疫四起此種瘟疫生之於鼠鼠死則鼠身所生虱蟲轉而咬人膚腫如核毒氣卽由此入人身體頃刻發燒救治不及逾時卽斃名曰鼠核瘟該處距津一日可達深恐傳染來津致成大疫亟應預爲之防以保生命本局已派醫官分布營口田臺前所山海關湯河大沽一帶嚴愼查防今將防疫各條出示曉諭仰居民人等一體遵照須知防疫之道不外捕鼠潔凈兩端捕鼠以清其源潔淨以節其流務按後開各條實力遵辦倘有奉行不力者查明究懲懍之特計開一住家老鼠　官捕治凈盡或養猫捕食使無噍顚一此鼠患瘟有時在房院中顚跪忽然仆斃見有此鼠急用開水澆之或用白石灰掩埋俾鼠身虱蟲　以立死萬勿棄在溝渠河内以免輾轉傳人該住戸仍卽另遷住房最爲穩妥一如有染患　人赶緊擡送西營門外時症醫院診治該家屬仍卽遷居以免傳染一居家房屋院落宜時常打掃於潮濕地方多灑白灰免生毒蟲並於中厠溺桶等處多灑灰水此係避瘟最要之事凉水中有瘟蟲最足致疫先用白礬將水澄淸過一晝夜由煮至二十分鐘白泡滾滾方可取飲總以煮飲自來水爲最妙凡百病症　凉水而致者居多不得不格外加愼吃各種鮮果務須剥皮去蒂其已經腐爛者禁止買賣一現在天氣漸寒西瓜一種禁止挑賣一魚蝦菜疏最要新鮮潔净螃蟹一物切勿冷食一猪羊牛因疫倒斃者勿得宰賣違者查明重究一蚊蚋蒼蠅飛集每飯後所用碗盞宜用開水洗過不得用凉水一瘋犬最足傷生亟宜捕斃出示後凡有主之犬各各拴掛木牌無牌者准由巡捕擊斃倘有牌之犬患瘋者該犬主速自擊斃違者在究 
[邗上官塲紀事]  
　　揚州訪事人云上年京師管學大臣張冶秋尚書以都門自漕匪亂四庫書籍大都散失無存因將應用各署開單咨行原任兩江督督劉忠誠公轉行揚州淮南書局照名目解呈當山前任兩淮運司升任廣東藩司程雨亭方伯委員押解若干兹者兩江總督魏午莊制軍又接尚書咨催轉行現任兩淮運司恩新甫都轉都轉以書中魯　亥豕所在良多遴委戴分轉文㑺爲總辦嚴鹺尹毅爲隨辦駐局詳校然後裝釘成帙解京進呈○淮安府知府張太守現屆瓜期上憲檄委前通州直隸州知州汪直刺樹堂升署本月初六日直刺由省捧檄抵揚小駐柳巷公館大約勾留數日卽當携眷履新 
[揚城火警]  
　　揚州訪事人云本月初七日淸晨五點鐘時郡城大雙巷東首流水橋左近某姓茅屋中忽然失火熊熊毒燄上炯層省雖經水龍風馳電掣而來終以取水維艱無能爲力幸某教堂教士見之急將堂中所儲之水儘數發出始得漸次撲滅僅延燒鄰右一家 
[皖水濤聲]  
　　安慶訪事人云楚軍正左營向駐北門外南莊嶺邇來大憲以是處基址寛暢攺爲武備學堂飭左營於本月初八日移駐西關外○從前皖省肉價每斤僅百文去歲當事者榷及肉捐每斤遂增至一百四十文迨撫憲聶大中丞將去皖命將肉捐停止一面由府縣出示平價屠人不獨不遵反敢相率罷市懷甯縣鄭大令聞而大怒立卽出差拘獲數人分别枷責爲藐法　斷者儆 
[英美租界晚堂瑣案]  
　　海國春番菜館執事人孫雲山前控房客陳桂生積欠租金不肯遷出等情當經讞員孫建臣直刺簽差查明理處嗣以陳無可理喻由差禀請提案前晚直刺升堂研訊孫投案訴稱陳租居海國春主人所置房屋應付租值陸續積欠至六閱月之多分文不付反將房屋轉租與成太祥開設絨衫店屢向理論一味玩延求恩押遷並追繳租欵陳供小的願將房屋交還惟所欠租金尚求酌减直刺勸孫讓去三月租金著陳繳洋銀一百元卽日遷移　至中秋卽後不遷則八月分租金自應照算若轉租之成太祥有意抗違當子發封各取具遵斷切結存案○張香泉控萃豐衣莊劉德生吞没寄售之皮衣等情前晚直刺升堂研訊張　案訴稱前將狐皮袍褂之類寄與萃豐衣莊出售約共值洋銀二千元不料被劉悉數吞没向之　取味游移求恩追繳劉供小的與張素有往來今照帳核算除已收外尚欠洋銀三百四十餘元伊有寄售之衣價若干業已吊案直刺著各退去邀集公正人評論吊案之衣價俟禀復後核奪○顧四福扭控葛楚香經取蠶繭串抵銀兩等情直刺研訊之下顧供商人與龎珍記姚守眞合股收買蠶繭每股出銀一千兩商人與龎各得兩股半姚得兩股此外徐順金等亦各認股銀所有收繭事宜倩葛經理詎料葛所收得繭一百七十　不知如何被姚取去抵押銀七千五百兩至七月某日姚忽病故向葛追取一味游移叩求追繳葛供姚一貧如洗伊子雖在某號執業月得薪水無幾安能認還直刺謂究竟姚應找出若千餘欠若干葛稱姚除股本及各項外須找出銀一千二百餘兩直刺著交人保出邀同公正人查明各帳　　理楚 
[法租界捕房紀事]  
　　日前徐家匯民人某姓家失去一六齡幼孩旣而在八仙橋四首孫李氏家尋獲將氏扭送捕房孩出捕頭究係蟻棍某甲所寄遂將甲拘獲將氏暫行交保甲則押候堂期與氏解請讞員魏蒓塢大令訊究○某錢莊學徒某甲携小洋銀一千角至各店鋪兌換銀元行經方浜橋被匪徒悉數攫去遂投報捕房捕頭今包探拘獲匪徒押候解請究辦○偷兒某甲行竊某姓家馬褂一件某乙行竊某姓家錢十八千當十銅圓一千六百枚被包探緝獲送入捕房捕頭令押候堂期解請訊辦 
[美租界捕房紀事]  
　　前晚十一點鐘時江北某邑人顧大眞行至外虹口菜市左近不知何故忽被甲乙二靑口人用刀刺陽其臂顧大聲呼救某號巡街捕聞聲趨至將甲乙拘入捕房捕頭見顧受傷屬實令送至同仁醫院求治甲乙押候轉解公堂禀請讞員孫建臣直刺訊辦○前晚有某國兵船水手在百老匯路乘醉胡閙某號華捕恐肇事端拘入捕房捕頭令押至酒醒時竊出昨日妙手空空兒張阿四行竊虹口某姓家白米五斗適爲六百二十三號巡街捕所見連贓帶入捕房捕頭令　　解送公堂禀請懲辦○昨日亭午時跑灘賊李兆祥掩入怡相碼頭所泊某姓駁船上行竊絲頭四十斤携至某冷攤求售被探陳洪德所見連贜送人捕房捕頭令押候解送公堂禀　訊辦 
 
 

Page 10

 
 
   
 
 

Page 11

 
 
   
 
 

Page 12

 
 
付等情詳請奏咨前來奴才覆核無異除咨部查照外理　附片具陳伏乞聖鑒　湖北巡撫孫奴才本任毋厭會賓合倂陳明謹奏奉硃批該部知道欽此 
[兼湖廣總督端奏匯解恊滇軍餉片二十二日]  
　　端方片再本年五月二十四日准戸部電開雲南軍務需餉甚急應由哪省恊滇餉内先行　撥二三萬兩陸續匯滇以　邊匯等因當經轉行遵辦去後兹據湖北布政使會同善後局司道詳　查恊滇月　前因籌還四國洋欵鄂省異常艱窘不得不移緩就急實無力顧及滇餉疉經詳請奏明在案近年添撥各欵有加無已局庫支絀較前尤甚惟滇省現在軍需緊要大局所關何敢漠視再四籌商一時實無欵可撥祇得向商號息借長沙平銀二萬兩於閏五月初一日發交漢鎭天順祥商號具領限於七月十五日以前滙至雲南藩庫交收以濟急需等情詳請奏咨前來奴才　核無異除分咨外理合附片具陳伏乞聖鑒謹奏奉硃批戸部知道欽此 
[兼湖廣總督端奏匯解宜昌鹽釐片二十二日]  
　　端方片再前准戸部咨循案撥補光緒二十九年釐金抵借洋欵行令遵照等因淸單内宜昌鹽釐撥江漢關洋稅銀十萬兩當經轉飭遵照去後兹據署理湖北漢黄德道江漢關監督陳兆葵詳稱江漢關稅課向以茶稅爲大宗自上年减徵以來稅課短收甚鉅其餘出口土貨本年稅收能否暢旺毫無把握如能徵有起色前項撥補鹽釐可以勉力供支自當照數撥解以濟要需萬一徵收短絀無從設措屆時惟有詳請奏咨攺撥以免貽悞業經分别咨明會詳在案惟查撥補前項宜昌鹽　銀兩欵關緊要不能不竭力騰挪以濟急需兹在所徵四成洋稅項下勉籌庫平銀五萬兩委員　赴鹽道騐收等情詳請奏咨前來奴才覆核無異除咨戸部外理合附　片具陳伏乞聖鑒再湖北巡撫係奴才本任毋庸會銜合倂陳明謹奏奉硃批戸部知道欽此 
[兼湖廣總督端奏報匯解甘肅新餉片二十二日]  
　　端方片再准戸部咨奏准豫省光緒二十九年甘肅新餉指撥湖北省銀三十三萬兩當經轉飭遵辦兹據署湖北布政使岑春蓂會同善後局司道詳稱查湖北奉發前項甘肅新餉向在鹽厘貨厘項下勉籌批解近年貨厘雖經整頓稍有起色而撥欵增多勢難爲繼本年爲籌撥賽會經費及滇粤恊餉爲數甚鉅宜昌鹽厘又奉撥抵稅務司歸還續借洋款撥補之欵半歸無著竭蹶情形實闐不堪言狀權衡輕重勢不得不先其所急以致甘餉未能依限籌解惟恊甘新餉關繫緊要不能不設法兼籌勉濟邊陲要需兹於貨厘及撥補鹽厘項下極力騰挪湊集庫平足銀十四萬五千兩於六月二十二日發交漢鎭天成亨商號匯解赴甘肅藩庫交收以期迅速作爲應解光緒二十九年第一批甘肅新餉等情詳請奏咨前來奴才覆核無異除分咨查照外理合附片具陳再湖北巡撫係奴才本任毋庸會銜合倂陳明伏乞聖鑒謹奏奉硃批戸部知道欽此 
[兼湖廣總督端奏委員管解東北邊防經費片二十二日]  
　　端方片再准戸部咨奏光緒二十九年分東北邊防經費銀兩案内指撥湖北糧道庫漕項銀四萬兩加撥銀八千兩又准戸部電此項加撥銀兩分期解滬湊供新案賠欵各等因均經轉飭遵照辦理所有第一批經費銀二萬兩業經委員解赴戸部交納附片奏報在案兹據湖北布政使督糧道會詳稱兹復在於隨漕軍三安家閒丁項下籌動銀一萬兩漕糧水脚銀五千兩折漕兌費銀四千兩資役市平色銀一千四百六十兩一錢六争七釐折合庫平銀一千兩以上共湊足銀二萬兩作爲本年第二批邊防經費飭委卽用知縣徐培光試用知縣梁敦教解赴戸部交納其加撥銀兩另行移解江海關道交收等情詳請奏咨前來奴才覆核無異除分咨外理合附片具陳伏乞聖鑒再　北巡撫係奴才本任毋庸會銜合倂陳明謹奏奉硃批戸部知道欽此 
[吉林將軍長奏遴員接充哈爾濱鐵路會辦摺二十二日]  
　　奴才長順成勳跪奏爲遴員接充哈爾濱　路交涉會辦以符條約茶摺仰祈聖鑒事竊會辦哈爾濱鐵路吉林交涉局内花　品銜分省補用知府方朗經奴才長順保薦欽奉硃批著交吏部帶領引見卽據該員於光緒二十八年十二月間禀請給咨赴引交卸局務來省所遺交涉局會辦一差當派擬補賓州廳同知書瑞接替在案兹書瑞補缺之案已經吏部覆准亦當給咨　令赴部聽候帶領引見以符定制哈爾濱鐵路交涉會辦因該局總理吉林道文韞身任地方並兼省城交涉總局公事緊要不能常駐濱局一切局務均賴會辦隨時主持有代辦總理之責自非遴選熟悉交涉之員不足以勝任而愉快查有花翎在任候補知府准補延吉廳同知杜學瀛守經逹權才能　應於外交公法時切講求堪以派委除檄飭遵照並分咨吏部外務部查照外所有　員接充哈爾濱鐵路交涉局會辦緣　理合恭摺具陳伏乞皇太后皇上聖鑒謹奏奉硃批該部知道欽此 
[督辦墾務大臣貽奏伊克昭盟各旗先後報地現已分往騐收並擬開辦情形摺二十三日]  
　　督辦墾務藩院尚書銜兵部左侍郎奴才貽穀跪奏爲伊克昭盟各旗先後報地現已派員分往騐收並籌擬逐漸開辦大概情形恭摺仰祈聖鑒事竊奴才於閏五月二十七日馳抵包頭鎭時伊克昭盟所屬如烏審郡王鄂托克托薩克等旗經疉次文札嚴諭並連派曉事之員商及格限喇嘛人等絡繹往說始各遣員到包聽候商辦開墾奴才當聚集詳商小之利益仍一面分飭該各王公等躬親赴調期與面宣朝廷德意以免隔閡而釋狂嫌現在逹拉特旗貝子圖們巴雅爾札薩克旗輔國公銜頭等台吉沙克都稱札布　卽遵調前來晤商一切觀其抒誠効順已曉然於辦墾之果爲蒙旗當群情觀望之餘幾窮於操縱之術乃奴才此行尚有此一二藩臣趨來就見亦以見蒙州雖玩終懍天威自應結其歡心以勸來此當將該貝子等委令襄理西墾藉資得力而其未來之札薩克　或以疾辭或以幼告雖不無託故飾詞之事惟旣各有派出之員持文報地是所望於該旗者已得彼扎薩克等卽未能一一親來固不必深求以示寛大查伊克昭盟七旗現惟盟長杭錦旗前雖呈報杭藎地叚未經指交近爲烏盟所唆微露反 
 
