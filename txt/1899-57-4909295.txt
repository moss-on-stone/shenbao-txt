# 1899 - 57 - 4909295

 

Page 1

 
 
[附送捐册]  
　　滬北鐵馬路廣益善堂歴辦各項善舉均能實事求是不遺餘力兹將捐册附入本館今日報章廣爲分送尚祈好善諸君慷慨解送同襄義皋　此佈陳伏維德鑒 
[外臺秘要出售] [  圖書集成局啓]  
　　是書爲唐王刺史　所輯刺史在臺閣二十餘年蒐求古今奇方凡一千一百餘種　成四十卷鈎元提要卓著靈效藥孫中丞刻之於前明程敬通先生刊印於後岐黄家久已奉爲圭臬惟板本久已散失巿無流傳本局由日本覔得初印原書用新鑄鉛字排印紙墨精良校讐詳愼現已工竣碼洋兩元五角在申報館申昌三洋涇橋煥文書局文淵山房棋盤街江左書林十萬卷樓曁漢口鴻文順記湖北省城煥文書局撥售此佈 
[鉛板康熙字典出售] [  圖書集成局啓]  
康熙字典一書風行海内允宜家置一編以備朝夕稽考惟近日多出石印本字跡太小易損日方閲者憾焉本局現用大號新鑄鉛字細加排　校讐縝密紙張精良共訂十二本分裝二套疋定價洋二元八角賜顧者請至申報館帳房及申昌畫室購取爲盼 
 [P綜紀戊戌年本館協振所籌振事略 
傳云天災流行國家代有水旱凶荒雖聖王之世亦所不免是在未荒時有以備之旣荒後有以振之耳振之云者　朝廷之恩澤帑項之匪頒故周禮大司徒之掌以荒政十有二聚萬民實爲千古備荒之祖自兩漢以來書荒政夷典不绝書此國家仁政之大端未嘗責之民間者也然地有廣狹災有大小帑項有不濟之時施放有難緩之慮於是四方紳富樂善君子慷慨解囊以輔官振之不足所謂四海之内皆兄弟也皇上視民如子凡踐土食毛者誰不當視如兄弟哉視如兄弟而見死不救臨危不拯有是理乎昔年晉豫大無赤地數千里爲百餘年來所罕有朝廷撥振之欵不可勝計而災區較廣不得不藉民間之捐助以爲挹注合二十一行省東南財力較優故捐輸之欵亦以東南爲最自是而後燕趙齊魯幾於無歲不災雖未若晉豫之甚而電函飛告急於軍書滬上爲財貨薈萃之　無論何項捐輸不難立時募集歴年統計何止累萬盈千乃近來商務旣不及從前捐項亦漸漸减色然每有荒歉之處辦振者尚以滬上爲首屈一指并不以本協振所爲土壤細流之助乞振之書登之報牘者固千人皆見本協振所從諸君子後襄辦有年自慚借箸無補成裘但旣承四方善士憫此瘡痍解囊相助自當仰體諸君子實心爲善之意竭力籌捐旣滴滴之歸公復多多之益善不敢稍存推諉類於爲德不終是則區區之意也所有去歲收解清數已登報章藉供衆覽今再將統年收解清數核算明晰綜紀於簡一收英洋一萬四千四百元七角合規銀一萬六百九十六兩六錢五分六厘一收規銀九千六百五十九兩二錢五分三釐一收銅洋六百十五元六角烊元規元一百六十一兩五錢三分一厘一收莊息規銀一百十七兩九錢四分二厘一收上届結存規銀三千三百二十二兩三錢二厘英洋一萬四千四百元七角合規銀一萬六百九十六兩六錢五分六厘總共收規銀一萬三千二百六十一兩二分八厘兩共合規銀二萬三千九百五十七兩六錢八分四厘一解淮徐海六批規銀一萬一千兩一解江陰一批規銀一千兩一解山東三批規銀八千兩共解去規銀二萬兩除解淨存延康莊規銀三千九百五十七兩六錢八分四厘所收較去年爲旺數幾倍之所解亦幾倍之雖不能博施濟衆徧澤災區猶幸樂善諸君源源接濟不致抱無米爲炊之慮所望多收一錢卽可多解一錢俾災民多得一錢之用故一切紙張筆墨概不開支小洋耗費亦由本協振所貼補延康代本振所經理出入費用一切亦從未開支生源爐房代本振所鎔化銅洋亦不收費此皆與有相助爲善之力令人敬佩勿諼現雖冬振已竣而青黄不接待振尤殷本振所蒿目焦勞已繪成圖説將隨報分送俾見者觸目警心所望諸大善士廣種福田救人救澈是則本振所馨香禱告者也 
[本館接奉電音]  
　　昨日下午京師飛電傳來上諭二道敬謹譯登○正月二十一日奉上諭溥良電奏查辦事件隨帶司員事多人少請添調隨員等語刑部郎中黨蒙户部郎中寳棻主事王清穆王步瀛均著由驛前往山東隨同漙良辦事該部知道欽此同日奉上諭張之洞奏特叅貪劣不職各員請旨懲儆一摺湖北候補道李詮操守不謹引庇私人前署當陽縣知縣試用同知何政祚科派民船縱役釀案署長樂縣知縣候補知縣劉綬楹緃容會匪釀事殃民候補知縣詹道鎔品行卑鄙鑽營生事候補知縣李兆庀鑽謀釐差任意虧短試用知縣徐耀宗抽釐擾民侵蝕無厭西林布照磨吳德奎承辦工程浮冐不實試用從九品龔熙麟收釐舞弊以多報少均著卽行革職准補當陽縣知縣張良粥小有才能輕浮專擅候補知縣張鼎鵬昏庸鄙俗辦事𩕟頇均著以巡檢降補該部知道欽此� 
[西報論關外鐵路借欵事]  
　　聞中國關外鐵路經匯豐銀行借欵三百三十萬磅英金九七扣五厘週息此借欵股票於英二月七號在英京俱已售清深足喜悦惟憶初時此借欵擬將關外鐵路擔保俄國忽出而阻撓甚爲無理不解我英廷當時何以退讓詎知此事绝不應爲俄國所管其出而阻撓者直是千預我國之商務也如此行徑無怪各商家咸有懼俄國思逞之心故此次拔來斯福爵相來遊中國時各將此意請其轉逹朝廷也現所擔保之業雖比初擬用關外鐵路作保更爲妥善然此偶然之事非因俄國之德力姑弗論其事惟本國政府任由别國干涉本國商務此理殊非雖其所以如此退讓或因有别種利益在前然其理究屬不妥因此英國商家咸有戒心如此借欵大事可以任外國阻撓延遲多日焉知日後别項商務不爲諸國所阻乎譯西報 
[英國工價日漲]  
　　西二月分英國工價漲落得實者共三十六萬四千九百人其中工價落者不過二百人餘 
 
 

Page 2

 
 
皆工價有漲約每人七日内增工價七十安士查此項工人礦務者多約三十四萬七千餘人機器船匠約萬餘人製造銅鐵器匠約一千餘人録國聞報 
[汝陽近聞]  
　　山東泰安府友人來函言現因南方不靖米價頓時昻貴四處居民咸爭入城城内衆心皇皇接連兩夜城門未閉因入城之人極形擁擠且此時又有軍兵過境聞係南往會剿土匪録國聞報 
[教案類誌]  
　　山東冠縣與直隸威縣連界聞冠縣十八村結會誓與教民爲仇經大名府鎭道各憲派隊彈壓並調十號砲船以防不測又冠縣教士欲將玉皇廟改爲教堂冠縣知縣聽從改造工已完竣忽有冠縣人民聚衆燒燬大令卽將冠縣紳士拿獲收禁冠縣人民聚集數千人赶至縣署哄閙大令無法將紳士釋放始各鳥獸散録國聞報 
[招募營兵]  
　　吉省阿什河地方東西大道鐵軌已經修築一百餘里買票搭客甚爲暢旺其間工役五六萬人雖有俄人帶領聚衆滋事時有所聞現經省憲派員招募壯勇五營操演純熟分派各路彈壓巡查録國聞報 
[軍麾北上]  
　　廣州訪事友人來函云陸路提督張軍門現届三年滿任例應進京陛見去歲臘杪將篆務交馬鎭軍署理新正某日持節抵省垣赴督撫憲轅拜會一俟部署稍定當卽附某輪船北上觐光矣 
[迎喜誌盛]  
　　松江訪事人來函云本月十九日爲營中迎喜神之期連日簷溜淙淙昕宵不絶各營員擬經用鑼傘繞游一週敷衍了事提憲李壽亭軍門聞之以爲迎喜神與迎霜降同爲營中大典省垣遇此必恪恭將事此間何得草率若此遂傳諭巡捕須循省例自守備以下皆全身甲胄以肅觀瞻標下各員乃分投預備一切届時天雖陰晦猶幸雨師並未税駕於是四營將備相約至小校塲會齊守府飭旗牌官照例披掛營官則用綵亭舁甲胄游行前導正副兩營健兒旗幟風飄刀矛雪亮繼以四營守備及各將領後則提憲卤簿有御賜珍物及福壽字用黄亭舁之導以鼓吹殿以萬名傘若干項萬名轎一乘大旗若干面迤邐出南門繞道入西門復游行各衙署前然後回至小校塲禮神焚帛事畢始散歸 
[合浦珠還]  
　　廣州訪事友來函云粤省去香港最近每有匪人設計拐賣婦女出洋偪勒爲娼受其害者不知凡幾去歲新寗人某甲來省求耦倩親屬之居寳源街左近者作蹇修適有黄氏女待字閨中因爲之聘定擇吉過門僅一月卽聲稱欲遷至香港女無奈允從迨上船後忽詭云此行須先往外埠蓋實已暗中訂定價值將女轉售與人也女察知其詐在船中大呼寃抑事爲西人所知將女交東華醫院紳董轉交省醫院紳董妥爲收養日前已由某輪船載回送交仁濟醫院轉交其母領去矣 
[粤學回省]  
　　廣州訪事友人來函云廣東提督學政張大宗師於去臘按臨惠州舉行歲試至今正初旬事竣大約文旌當於日内回抵羊城矣 
[府試改期]  
　　福州訪事友來函云府尊金太守本定於正月十八日考試八旗及閩縣侯官長樂三縣文童二十日考試福清連江屏南永福羅源古田閩溝七縣文童現因考期已近而各學教官尚未到齊爰展期二十日考八旗及閩侯長三縣其福清等七縣則改於二十二日考試凡童子軍之思奪錦標者無不摩厲以須以待及鋒而試也 
[定期縣試]  
　　鎭江訪事友人云本月二十一日爲縣試之期童子軍皆先期擔簦負笈于于而來齊集城中伺候至晚鐘鳴八下丹徒縣王伯芳大令鳴騶至考棚命題扃試未知風簷寸晷中誰是奪標手叚也 
[蘇州縣試一誌]  
　　蘇州訪事人來函云月二十日爲蘇州府屬縣試之期兹將長元吳三縣題目照録於下長州已冠首題窥見室家之好夫子之牆數仞不得其門而入不見宗廟之美次題未詳首題宜若登天然次題未詳通塲詩題賦得柳外東風花外雨得花字五言六韵元和已冠首題歸興吾黨之小子狂簡斐然成章次題數年孟子謂戴不勝章未冠首題有美玉於斯次題泉之始逹通塲詩題賦得滿山香雪送行舟得舟字五言六韵吳縣已冠首題配義與道無是綏也是集義所生者非義襲而取之也次題在位故也子亦曰在位故也未冠首題察於人倫由仁義行非行仁義也次題豈不曰以位通塲詩題賦得吹面不寒楊柳風得吹字五言六韵 
[興寗大火]  
　　廣東訪事友來函云興寗縣爲嘉應州所轄其土產以布與油紙扇爲大宗銷售各省獲利其厚以故彼處業此者鱗次櫛比觸目皆是新正初三日六點鐘時縣城西門外瑞街馬連盛雜貨店突然火起祝融勢𦦨鋭不可當所有各街店鋪均付楚人一炬直至翌日下午始得烟消火滅計店鋪之被燬者約有四五百家之多所損貲財尤不計其數是誠一時浩刦也 
[閩垣火警]  
　　福州訪事友來函云新正十六日新美里後街葉廣文家因請蒙師開塾特治酒殽主賓暢飲迨酒闌人散飭丁將重門下鎖不意倉卒中悞遺火星旋卽炎炎上熾家中人驚覺急汲水灌救約歴一點鐘時始行告熄除花廳已成灰燼外餘因牆垣鞏固祝融氏不敢輕越雷池左右鄰居亦未遭池魚殃及亦云幸矣 
[閩海譚新]  
　　福州訪事友來函云元宵後一日宦於閩省各官假八直會館舉行圑拜禮并召梨園子弟登臺演唱以佐春觴届期督憲許制軍將軍增軍憲學使戴文宗曁所屬文武印委各員聨翩戾止須臾袍笏登塲琴尊入座賓主歡洽美盡東南直至日墮崦嵫制軍始鳴騶回轅各官亦次第散歸○上杭街逹源藥棧開設有年曾雇某甲供使令之役嗣因作事乖張辭歇出外謀生無術漸入窘鄉日前忽萌歹念因藥棧門户素所熟悉於黄昏時踰垣而入意欲行竊詎被棧中人知覺聞聲而起甲情急圖遁倉卒間從巖墻失足墜地骨折神昏奄奄待斃翌晨由棧主禀送保甲局移送閩縣署訊究 
[法主云殂]  
　　日前江海關道蔡和甫觀察接到法總領事白藻泰君函稱法國大民主於西歴二月十七號崩殂合行通知以聨兩國交誼云云觀察遂分别呈報並移行外復札知上海縣查照王大令已經奉到札文矣 
[電燈又損]  
　　南巿新馬路所設電燈前因廠中機器有損暫行停點數天工程局總辦朱森庭明府飭差押令工匠從速修理於前日竣工照常燃其方謂大放光明從此可無冥行之苦乃昨晚十點鐘時電燈忽又熄滅行人摸索暗中冥無所賭總辦朱森庭明府立飭差役往廠中查間始悉汽機尚未靈捷致有此弊大約尚須重行修理也 
[諭繳船捐]  
　　馬路工程局總辦朱森庭明府前因局中所收經費不敷辦公因禀請道憲蔡和甫觀察就浦江各項船隻按月籌捐以途久遠旋奉蔡觀察批准施行明府卽添雇水巡在浦江中往來逡巡凡有潮漲排擋或在馬頭起卸貨物均不准動輒爭釁倘或不遵立拘重究一時各船户咸踴躍輸繳不敢抗違惟董家渡一帶各絲網船受摩西戒者居多咸藉詞推諉不肯捐輸明府遂至天主堂與司鐸再四籌商始得傳知各船一體認捐 
[宏奬人才]  
　　本邑育材書院去年底由監院王君柳生禀請道憲甄别共計學生六十餘名兹已榜示共獎賞錢七十二千五百文該書院創設以來於今三載功課嚴密無不實事求是惟嫌講舍不敷聞已禀請道憲借撥求志書院空屋以冀擴充想道憲培植關懹定能俯如所請 
 
 

Page 3

 
 
以慰多士負笈之望也 
[保全婦女]  
　　昨日英界公廨讞員鄭瀚生大令發出示諭云爲招領給配事照得本廨因案發配之婦女及捕送迷路之女孩等均發交棲流所留養招領擇配在案兹本分府欲於每禮拜日下午兩點鐘赴所監視合將住所之婦女姓氏開列於後如有家屬來認及願領爲室者准子先行禀陳取具公正店鋪保領各結送核並著於是日親身赴所聽候本分府察核給領倘有頂冐情事一經察出按例懲辦决不寛貸其各凛遵毋違特示計開陳張氏沈月仙盧來喜陳阿鳳周琴舫王小紅花鳳林何秋桂林何氏等十口 
[美界火警]  
　　昨晨四點鐘後天將破曉時忽聞捕房蒲牢怒吼旋分二下知火起於美界吳淞路唐家弄文昌閣前甬人張某所開張萬裕雜貨店時張適患寒熱口渴思飲命學徒某甲起身煎茶甲睡眼朦朧遺火積薪霎時間冐穿屋頂遂兆焚如之禍迨捕房鳴鐘告警英美救火會各西人驅皮帶車馳往汲水灌救約歴一點鐘之久方得撲滅計共焚去房屋六幢本邑人某乙所開之小京貨店及某姓住宅均遭殃及當火熾時張與子女三人高擁香衾不及奔避以致同葬火窟其妻某氏倉皇無措急從樓窗躍下受傷甚重現在奄奄一息恐不免有性命之憂張誠何辜一家四口忽罹斯刼豈亦有定數耶吁何其慘也 
[解犯過站]  
　　南匯人沈慶堂倪雪松因屢犯竊案並有刨棺情事經南邑尊汪蘅舫大令拘案訊明詳奉上憲定以軍罪充發陜西潼關廳日前派差押解至上海縣署請爲寄禁過站王欣甫大令卽飭寄禁内監一面飭承赶備過站公文添派差役於昨日下午起解赴嘉定縣下站交替 
[拘獲竊麻]  
　　南順記船廠前失去苧麻數十斤未幾拘獲張寳金沈金發兩名交捕帶至捕房旋將贓物起獲昨日由捕頭解送工程局經總辦朱森庭明府提訊據張大丙投案供稱在南順記所設之源懋船廠爲舵工從前屢次失竊苧麻查追無著此次拘獲兩名解安務求究追張寳金供江北人所竊之紅麻絲已售與嚴王氏處得洋一元與陳分用陳亦認竊不諱詰之嚴王氏供稱貪小所致尚求恩宥明府判將張陳各責三百下嚴王氏掌頰二十下斥退贓給失主具領 
[偷油宜究]  
　　西新橋南首鴻源里生泰祥火油棧雇船裝運火油數百箱停泊浦濵濳以鐵鑽將箱蓋鑿成一孔每箱傾出少許然後用點銅錫塗抺各孔希圖混售漁利適爲水巡捕所見卽將船貨一并拘送英界捕房捕頭派探至法界移提棧主余樹堂解送公堂照章究罰 
[上海縣署紀事]  
　　去臘民人張鎔以顧木生掯贖房契赴縣呈控王欣甫大令提訊之下著顧繳出單契俾張給價贖回昨日顧投案禀稱中証李保熊曾借用洋八十元以致不能了案求提案訊追大令諭候批示○日前西門外已閉萬生泰糖食店内某姓老嫗被人勒斃並失去物件甚多報縣後王大令親蒞勘騐旋會同城汛張千戎各飭差勇分投查緝兇犯昨日縣差將當日與老嫗交談之蘇州人楊氏緝獲解縣大令諭飭看管候訊○昨午王大令公出回署有浦東木匠名海全者攔輿呼寃聲稱大老爺署内某廚司向購鍋蓋等物計錢五千餘文屢索不給求恩究追大令立喚廚夫如數給付否則定予嚴辦 
[南巿捕房紀事]  
　　南巿楊家渡地方前日有柴炭船夥戎阿金與鹽馬頭恊盛柴炭行夥傳福生因爭奪生意起釁彼此扭毆致傳稍受微傷當由三道頭巡街捕見而拘解捕房捕頭以事起細微傳管帮陳阿九帶去調處○韓良生宋有太良益生三人昨日上午在潮惠會館因觀劇起釁彼此互毆由巡街捕一併拘送捕房捕頭盤詰之下韓稱在太湖水師副中營哨弁陳三處爲勇丁宋良均稱在日暉港奇兵營爲兵捕頭以其旣籍營中應束身自好何得在外閙事甲斥數語從寛釋出 
[法界捕房瑣案]  
　　法界捕房自鈕副捕頭因病出缺後由法總領事遴選得八仙橋捕房捕頭名麥司軋拉魯辦事有年素稱勤愼特令升當副捕頭之缺昨日到差與讞員朱森庭明府升座後命提分贓之探夥趙德勝到案著照原斷枷號半個月期滿再行責放○偷兒張阿狗吳克順在車上竊取寳裕洋貨店裝運之茴香一包當塲拿獲解經明府訊供昨日提案著照原斷各責二百板從寛釋出○偷兒張阿金竊取萬泰玻璃店衣服三件當塲拿獲解訊昨日提案著笞責二百板從寛釋出○小竊朱阿金竊取靴鞋一雙王明增竊取水烟袋一枝均經包探　獲解訊昨復提案著各笞一百板從寛斥釋 
[獲迓天庥]  
　　許君春榮之文孫耀基於正月初出天花至十四夜痘花忽變症甚危急當由巢崇山代請時醫葉星洲先生診治投以鹿茸玉桂等劑一面向灶神前叩禱許願果於望日晨漸漸提起不數日痘痂脱落平復如初因將願洋五十元囑本館彚解淮徐散放竊謂靈藥一投沈疴立起固由葉君之妙手回春而許君一念慈祥實足以迓天庥而蒙厚報故特書之以爲世之好善者勸焉 
[照録岑雲階方伯留别粤東紳民啓]  
　　啟者本司到粤兩月有餘爲日無多情形未能周悉且知識愚陋籌策不詳凡一切利弊應興應革事宜卽分内所當爲者亦皆未能舉辦心雖無窮力實有限今者奉旨入都陛見逝將遠辭乃紳民等不以不肖見遺挽留至再自維無狀益用恧然粤人士好義急公本司夙所深佩然尤冀各紳民等毋以强弱相併毋以傲很相爭以孝友睦姻任卹之風爲愛國忠君之志本司無論身在何地心亦爲之欣慰也爰附臨别赠言之義就紳士商民所能自爲者略言數事惟望轉相勸勉以副本司拳拳之隱卽本司所以報各紳民殷殷之心謹疏條目於左一積榖亟宜購運包現時米價每銀一元僅易米二十餘斤當秋收後已米貴如此若至來年青黄不接之時其貴更可想見本司聞各紳民有購米極難得人不如存錢俟明年外米來時臨時購賈但患無錢不患無米之説此言本亦近理然不預先籌備至米貴時臨時購賈小民必有已受其害者且終須購買何如及早籌備乎此事固不易辦特關闔省百姓性命勢不能畏難苟安惟望各善堂及各富紳巨商互相勸勉赶緊設法廣爲存儲庶民食有資民生或不至大困矣一圑練尤貴實行也省城盜賊充斥比户不安營兵無多勢難分布惟賴城廂各處實行圑練庶盜賊不至肆行　總局雖已設立恐開辦伊始得力尚難然各鄉望耆紳自必能因時制宜斟酌盡善至籌欵之事則各商民等尤屬義不容辭無論此事爲保衛地方之良圖卽各商民自爲一身一家計與其無圑練而以貲財供盜賊何如捐貲實行圑練而免盜賊之侵陵且董理此事者皆公正巨紳爾紳民等更不必疑爲斂貲肥私别懷觀望也一詞訟無輕涉也粤人好　頗成澆風往往一案牽涉數十百人拖累二三十載究其原始並非有甚大不了之事或因口角細故或因錢財微端甚至因搆陷虚訶動成鉅案無論地方州縣不能秉公判斷致使曲直混淆卽幸遇明敏公正之地方官曲直雖分而因之蕩產破家者恐亦不少爾等試思謀生不易以竊歲勤勞之所得甘以奉奸胥蠧吏之取携其始皆因一念不平其後遂至傾家蕩產事後思之能無追悔則何如容忍一時之爲得也一械鬥更宜息也詞訟之害已非一端械鬥之害尤爲特甚其始亦不過一二細故小有不合槇漸成仇遂至聚集族人不顧死生互相械鬥勝者固一時得志而仇愈結則愈大敗者亦必設法報復或再明鬥或陷以陰謀卒至兩敗俱傷追悔何及爾等試思同是鄉里本身卽有仇隙祖若父未必不相往來且仇已結成日與仇人鄰居雖至愚亦知其險日處至險之境終日惴惴亦何和而樂爲之爾等務當轉相勸勉早息此風共保天和毋流爲匪類也以上四條略舉大端皆就各紳士商民力能自爲者言之如果實心推行民生自必有益本司愧長民之無德冀衆志之成城區區之愚用報厚愛瀕行倉卒不盡欲言布政使岑春煊 
 
 

Page 4

 
 
[天下無雙孔雀老牌紙捲香烟上海泗涇路村井紙煙公司]  
此烟　用美國所產最好烟葉製成品質純粹絕無混假 
此烟　香氣馥郁風味佳絕使人一吸之下頓覺精神爽快 
此烟　内層用錫紙包裝光艶四射體裁極美且便於多買久藏以斷無變味腐敗之虞也 
此烟　和以貴重靈藥不止香味清凉兼有裨衞生吸之可選一切瘴毒 
此烟　製法格外求其盡善毫不惜材料故每枝烟葉之量外國產中以此烟爲最多 
此烟　外特裝置牙嘴十個故無烟葉浪費之損而有吸用至便之益洵爲一舉兩得 
此烟　於外國紙烟中價目最廉而品質最佳久經賞鑒家評定今不必喋喋 
此烟　有獨擅長處如此是以各國貴紳名閨賜顧者年盛一年 
此烟　銷塲遍天下聲譽四馳冠於中外各種紙烟賜購者勿誤疑爲誇張也 
今也渤海水解之時迫訂購者陸續不絕倘失豫約之期或恐難應貴需而辜負盛情伏冀四方官紳士商幸諒微忱急速寳臨面訂可也　上海泗涇路村井紙煙公司 
[寄售家藏初印本舊書]  
殿版初印全唐文二百八十元○繆刻初印李太白全集十二元○原版五禮通者續禮通考四十元○沈歸愚全集十六元○查註蘇詩六元○王氏書苑十六元○李氏尚史十二元○類宮禮樂疏八元○六經圖六元○初印廣輿記三元○萬氏唐鑑六元○殿版恊紀辨方五元○　印廣羣芳譜十元○遜志齋全鎭四元○東西洋考四元○抄本蹶張心法兵書四元○欽定煕朝雅頌集十二元○趙文肅公文集六元○毛四河全集四十元○唐類函十五元○正氣堂集三元○淡水廳志五元○解文毅公集五元○六書通三元○　刻春秋貫玉四元○陳祥道禮書六元○問山全集六元○E文莊公全集五元　寄在上海三洋涇橋緯文閣書莊代售 
[新開旭日同昇樓]  
擇於是月廿九日開張 
本號開設上洋英界四馬路中市高大洋房内交易精製清陳宿膏零躉發兑其價克已以廣招徠致堂内所設茶座臥榻罔不精潔雅緻以便海内仁庶枉顧者烟荼兩便各適其宜所煑就之烟膏業經家藏數載氣香　而味和及各種花露名茶無不馨芳　口致座地之寞暢　宜堂宮應酬週到門挑之平　克已均經考究盡善盡美茲將大槪略叙綠限於篇幅不及細載盖主人業此多年故能精益求精且志圖久遠非專漁利一味繁華可其比也冀靈紳商賜顧方信言之不謬也此佈　主人謹識 
[新開報關行告白]  
謹啓者敝行專代客號裝儎報關所承各貴商照顧之水脚關稅銀兩均憑和昌成公記圖章收單方可照付如有夥友在外挪用私收等情槪礜人敝行無涉特此佈告以免後論和昌成公司記謹啓 
[上海成康顔料雜貨號遷移至長安里交易]  
北首在五馬路英昌照相舘南首在三洋涇橋東泰安棧間壁　 
[鎮江大綸繅絲厰招替]  
本棧計絲車二百部房屋百餘問周圖﨎廠河通江廠外女工則二百餘間房屋機器動用各物俱　均靈巧堅固如開絲廠全行過替　購作他用機器歸廠主拆圖或邊或與某價格外克已合式者請函詢掦愼房市得森宅可也啓 
[九江慶錩蘇州許桐椿杭州光明齋南京英吉利寗波春裕綢莊天成參號]  
華興公司燕窩糖精外埠經售處四時可用官禮更宜 
本號向春丸　　州杭州南京　　馳名久遠爲魯發本埠每月紅連海南京路專與燕窩公司創製補　　延壽燕窩糖　千餘匣大匣四　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　蔡潛夫卽蔡慕陶與何德甫謝松山馮阿友等售畫糾葛昨日提案覆訊包探石金榮禀稱此事已由小的查明蔡將畫交何時却是秘戲有盛姓可爲見證盛供小的深知底藴前所稱欲購之陳姓卽仁記綢莊之主現在盛澤此人與小的素識此畫小的亦曾見過實係漢宮春色栩栩如生何供畫由蔡交與小的託爲售去小的於初九日轉交與謝言明價洋二百元至十二日付下洋五元小的不收十六日往尋不見知已避匿爲此情急投報捕房蔡供與何交好至謝陳馮等均不相識當時議定價洋二百元後忽延約不付一再向催始知被何託謝售與陳姓報捕後在馮處將畫查出則已非當時所交之畫譜顯見被其掉換謝供蔡所交之畫實爲誨淫本于禁令陳姓亦代友購買尚未議定價值不料其竟至捕房誣控馮供當執鞭之役十六日謝乘小的所駕之馬車將畫遺忘車内故馬房各夥友均曾目擊確是淫畫至其如何糾葛概不知情讞員鄭瀚生大令商之梅繙譯官以售賣淫畵壤人心術法律難容判令何蔡二人各罰洋三十元餘人從寛斥釋淫畫存候銷燬○包探沈阿鶴解楊仁郎周子蓮到案禀稱洋人萬立夏失去銀匣一枚疑此二人串竊令小的送案請究萬立夏投案請追失贓楊周同供小的等安分營生並未犯竊何來贓物再三駁詰堅執如前大令著交捕房帶回查明覆訊○包探劉阿炳禀稱流氓郁阿三姜福春二人與倡婦王文桂結露水緣前晚波興醋海在途扭毆由小的查獲連王妓送案請究王妓供小婦人淪落風塵迎新送舊郁姜均係熟客不知何故相爭郁供被姜指名辱駡心有不甘故與理論並非爭風姜供是晚在王妓家與郁聨袂而出突被碰撞略加申斥致有此事大令以宿娼狎妓均非安分之徒判令各責一百板王妓無于斥釋○包探李星福禀稱金樹堂雇銅匠宋生榮至駁船上修理火油箱洋人恐其肇事告知捕房倩小的拘獲送請訊究金供小的購得火油裝運他處恐有滲漏雇匠修理並未滋事宋供操銅匠業由金囑修火油箱不知其他大令判罰金洋二十元宋無于斥釋○包探張天林拘解小工張協隆曹順全到案禀稱伊等在虹口各馬頭託名工作慣竊煤斤由小的查見是以送案請究張曹同供向爲小工偶爾拾取煤屑不敢行竊大令判各責一百板管押一月○包探竇如海拘解方王氏至案禀稱此婦行竊林理崇東洋車一輛報捕後經小的查獲送請究懲林投案請領失贓方王氏供小婦人有車數輛租人駕御藉資餬口此車似係已物以致悞取並非有意行竊大令判掌頰一百下○張福生竊取費芝生布衣兩件由包探胡瑞龍緝獲送案請究費投案領贓張認竊求恩大令判責一百板贓給還失主 
[美界捕房紀事]  
　　前晚本邑人張阿三驅牛奶車一輛至虹口禮查路横衝直撞幾肇禍端某號印捕以其有違租界章程立卽拘入捕房捕頭令押候解送公堂禀請讞員鄭瀚生大令核辦○昨晨偷兒王阿大混入裏虹口某姓家圖竊被事主當塲拘獲送入捕房捕頭以行竊未成著押乞丐牢一宵從寛釋出○昨午江北東洋車夫袁郎江郎二人在吳淞路互相口角漸肆兇毆江力不能敵被袁擊傷頭額血流滿面扭至捕房伸訴捕頭見江傷勢尚輕令袁給小洋銀數角爲養傷費釋之使出 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
