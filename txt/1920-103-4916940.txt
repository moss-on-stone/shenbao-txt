# 1920 - 103 - 4916940

 

Page 1

 
 
   
 
 

Page 2

 
 
   
 
 

Page 3

 
 
時評 
[借名（冷）]  
　　借名以行其私利中國人最大惡德也迨至其後雖有至正之名而人亦懷疑之是不特毁事之實并毁其所借之名行一惡而毁二者此借名之罪所以勝於其他也今之所謂統一全國其名已非盡人所能信然而欲借外債者且不得不求於此是可知可借之名已屬無多而借名之前途亦且窮困而無餘矣 
嗚呼豈不可憐哉 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　　四月十五日大總統令内務總長田文烈呈准新疆省長楊增新咨請任命魯效祖試署布爾津河縣知事應照准此令 
　　又令陸軍總長靳雲鵬呈請授唐崇基爲陸軍二等軍醫正柳公蔚爲陸軍三等軍醫正均照准此令 
　　又令陸軍總長靳雲鵬呈准呼倫貝爾副都統貴福咨請以愛全陞補索倫右翼總管應照准此令 
　　又令葛禮給予二等嘉禾章鈕滿博蘭思均給予三等嘉禾章安樂給予四等嘉禾章此令 
　　又令喬治莫利艾給予三等文虎章勒瓦爾符爾均給予四等文虎章此令 
　　又令哆勒布哲福給予三等嘉禾章阿年闊伏巴拉巴諾伏均給予四等嘉禾章此令 
　　又令劉紱楊長義薛作揖張作賓均晋給三等文虎章劉子淸張榮科程賢新吳世標金榮桂均給予四等文虎章此令 
　　四月十七日大總統令勒旺巴勒濟特晋封親王此令　　又令任命張鍵署新疆塔城道道尹此令 
　　又令兼署參謀總長廕昌呈浙江陸軍測量局局長何國華另有任用請免本職應照准此令 
　　又令兼署參謀總長廕昌呈請任命張國威爲浙江陸軍測量局局長應照准此令 
　　又令内務總長田文烈呈准察哈爾都統王廷楨咨請任命周德鈺爲沽源縣知事應照准此令 
　　又令蒙藏院總裁貢桑諾爾布呈請以拉什敦魯布補昭鳥逹盟扎魯特右旗協理應照准此令 
　　又令蒙藏院總裁貢桑諾爾布呈准綏遠都統蔡成勲咨請以圖孟鄂齊爾補參領應照准此令 
　　又令施稊文斯給予一等文虎章此令 
　　又令顔德慶給予二等大綬嘉禾章屠慰曾給予四等嘉禾章此令 
　　又令翟克白克第長尾半平李衛夫斐魯叟嚘利博爾第逹聶爾夫斯基施魯拜克均給予二等嘉禾章大村卓一給予三等嘉禾章施家平給予四等嘉禾章此令 
　　又令劉道仁給予二等文虎章此令 
　　又令謝學瀛給予二等文虎章此令 
　　又令巴爾穆給予三等文虎章此令 
　　四月十八日大總統令任命勞之常爲山東河務局局長此令 
　　又令任命唐安吉爲陜西陸軍第一混成旅步兵第二團團長此令 
　　又令國務院存記之張濟安著分發河南交該省長酌量任用此令 
　　又令財政總長兼鹽務署督辦李思浩呈請任命吳秉澂鮑立宏張之綱爲鹽務署僉事均照准此令 
　　又令交通總長曾毓雋呈視察夏昌熾另有任用請免本職應照准此令 
　　又令交通總長曾毓雋呈請任命陳瑞章爲視察應照准此令 
　　又令陸軍總長靳雲鵬呈請任命周鎭爲陜西陸軍第一混成旅步兵第一團中校團附高承忠爲少校團附王銘元爲第二營營長耿文鴻爲步兵第二團中校團附田呈璧爲少校團附耿志介爲第一營營長馬戲瑞爲第二營營長蘇向陽爲砲兵營營長徐繼祖爲少校副官均照准此令 
專電 
　　北京電俄兵工農國政府日前致我國各省宣言書内容頗有煽播過激主義意政府特通飭各省一律查禁（十八日下午三鐘） 
　　北京電政府電豫晉兩督謂信陽變兵分竄請卽派隊追堵解除武裝後卽遣散（十八日下午三鐘） 
　　北京電李彞斌來京爲吳佩孚催欠餉政府覆曹錕電謂欠餉卽飭速撥嗣後月餉軍費定源源接濟請轉吳師勉抑歸思（十八日下午三鐘） 
　　天津電某擬將全國田賦作押向美國借二萬萬元大借欵拉門德初亦表示拒絶某以統一南北爲詞政府允其所請聞已與拉氏暗中接洽（十九日下午六鐘） 
　　香港電篠日兩院開聯合會决定聲明林吳褚在滬開會爲非法謂同人祇知廣州國會軍府爲護法中樞民國正統林吳褚離職無論在何方用何名義未經國會議决概無效（十九日下午四鐘） 
　　香港電軍府派劉玉麟請領事團關餘續交軍府領團允轉電京外團（十九日下午四鐘） 
　　香港電尹承福胡祥林提議不必準備離粤議員歲費（十九日下午四鐘） 
　　安慶電學生破獲日貨被西路商團捕毆傷十餘人（十九日下午七鐘） 
　　安慶電各校學生今日罷課游行（十九日下午二鐘） 
各通信社電 
　　北京電徐以和局漸有頭緒擬再派人勸段回京商定一切辦法 
　　北京電院將贊成盧永祥歌電主張之各督電報轉王揖唐囑迅籌開議積極進行 
　　北京電京津舊議員聞在滬之伍孫唐均主張合併制憲正竭力與新會聯絡 
　　北京電岑陸爲各人地位向當局有簡單之要求謂如見允可犧牲其他一切主張 
　　北京電靳以新銀團借欵難成九年公債亦不能發行財政竭蹶又萌退志 
　　北京電俄新黨在阿穆爾設新政府日軍擬假道黑河進攻院電孫烈臣保守中立 
　　北京電俄新黨竭力運動或承認勞農政府驅逐在華舊黨謝米諾夫亦要求保護舊黨并聲明新黨罪狀政府擬俟協約各國表明態度後再定辦法 
　　北京電崴埠電日人擬扶助謝米諾夫組臨時政府協約各國均不贊成 
　　北京電各處爭閩案電積數十通政府議抄轉莊代使表示我國民氣俾再據與日政府力爭 
　　北京電交部據霍爾瓦特叙述中東路支出及應有收入詳情轉電鮑督接洽辦理 
　　北京電拉門德將出京新銀團墊欵無望 
　　北京電京警廳爲防止學潮自篠（十六）日起派警加班巡邏 
　　北京電政府擬候粤海軍趨向定後准潘師回浙 
　　長沙電譚聯桂圖併湘西周田聯鄂西以相抵抗將有激烈之戰爭（以上十九日） 
　　以上中孚通訊社電 
公電 
　　浙江省敎育會電北京大總統國務院鈞鑒山東問題存亡攸關報紙喧傳行將直接交涉此舉若成國將不國學生罷課羣情洶湧務請鈞座毅力拒絶明令宣示以順與情而定民志浙江省敎育會叩嘯 
　　江陰學生聯合會電申報館轉各報館各團體鑒魯案直接交涉之聲浪漸高閩題擱淺之耗復來皆爲安福賣國求媚日人之鐵證乃者全國學生罷課之風潮已起尚希各界聯袂奮起不倒安福誓不甘休江陰學生聯合會叩皓 
　　諸曁中校學生電申報館轉各報館各團體鈞鑒本校爲對外問題自銑日起實行罷課與全國學界一致行動特聞浙江諸曁中校學生叩 
世界路透電 
[愛爾蘭黨人近事記]  
　　十五日倫敦電今晨有軍隊搜查杜白林貧民居區之屋多所拘獲多人 
　　十六日倫敦電昨晨杜白林軍隊搜查捕獲之百人除五人外均經開釋今復釋出絶食之囚十一人 
　　有携械之人五十名今日在柯克某處攔阻郵便大車一輛將致班登警務總署之函件全數刦去 
　　十五日倫敦電杜白林獄囚開釋之消息甫經宣布該處人民聞之欣喜欲狂獄前擁擠不堪歡聲雷動人叢中婦女有樂極而暈倒者聞政策之倐變實新任愛爾蘭總司令瑪克里狄將軍之力 
　　十五日倫敦電代表警署澈查柯克巿尹被害（三月二十日侵晨在其住宅爲戴假面具之人一隊擊斃）案之皇家律師事務所今日爲人闖入將有關係之公文銷毁 
　　十五日倫敦電愛爾蘭密爾登麥倍地方之人民因杜白林獄囚見釋故集衆慶祝軍警擬驅散之衆有開槍轟擊之者軍警還擊聞死三人傷數人 
[德國政變後之近况]  
　　十五日柏林電德政府調坦克砲車十五輛摩托機關槍二十架至柏林保衛公署蓋恐復發生復古政變也　　十五日柏林電國防總長吉斯勒氏在國會演說謂已下令逮捕波羅的海軍旅長歐爾哈特少佐該海軍旅之一部分已經運至孟斯特將於該處遣散並解除武裝如有必要將强迫行之又稱波米拉尼亞傳來之消息極爲嚴重並警告守舊黨政府不能再容黨人釀亂末稱政府軍須俟勞工繳出其所有武裝始能退出魯爾區域 
　　十五日柏林電守舊黨與斯巴逹黨現公然準備内戰彼等現積聚戰品飛機煤氣炸彈守舊黨謀隔離柏林及工業各城使之絶糧聞下次起事之地或將在末尼克云 
　　十六日巴黎電法總理米勒蘭昨夜宣稱駐法英國大使竇比氏來文徵實德國將復起復古政變之恐慌並請法國與英國協同向德國當局嚴重詰問不履行解除軍備條欵 
　　十六日柏林電財政總長今日在國會宣稱在三月三十一日德國共負定期債馬克九萬二千兆活期債馬克十萬零五千兆活期債之數尚將大增 
　　十六日柏林電伏錫斯志報載稱開浦氏叛亂諸領袖之産業均經没收 
　　十五日巴黎電大使議會昨日採納海軍委員團關於德國交出旱船塢之報告該委員團曾在德國查見旱船塢十九萬二千噸 
　　十五日巴黎電法國輿情及各報評論皆謂此次桑里摩大會必須消滅德國黷武主義巴黎人士現覺德國之保守黨爭權不遺餘力不出數日德國或復有如關浦博士所行之復辟與軍人政變發生蓋此固意中事也明晚法總理赴桑里摩時福煦上將與其參謀總長威平特將軍均將同行足見法總理甚注重大會關於德國軍權之討論而望將德之軍權減至不能危及來因邊界之限度 
　　十五日倫敦電陸軍大臣邱吉爾氏今日在下院宣稱據協约國國際軍事委員團報告下列之德砲可按照和約消毁之野戰砲六千五百尊野戰霰彈砲二千五百尊重砲五千尊尚有東南兩處砲臺之砲三千八百尊應令交出故協約國國際委員團所須銷毁之德砲共有一萬七千八百尊邱吉爾又稱航空部估計德國現有可供戰用之飛機一萬五千隻現方開列號數以便由協約國國際委員團接收此事進行頗速德員並未留難云 
[美國大罷工及近事記]  
　　十六日紐約電各方面報告表示鐵路罷工風潮已逹極度各處工人漸恢復工作以中央之西部爲最著東部罷工之勢力仍熾但人民自願投効者現方相助冀保持原狀紐約所需之食物賴搬運車運輸接濟今搬運車夫亦相繼罷工故紐約食物問題將益增困難警察預防隊已被召出以保護投効之人俾免饑饉罷工者已與投効者及警察屢起衝突 
　　十五日紐約電罷工風潮現延及埠頭搬運夫故貨船不得不停開出口貿易頗受影響惟載客之船今仍照常開駛 
　　十四日紐約電美國與加拿大製造印報紙之大廠十一家共用工人三萬人諸廠代表已允增加工人工資百分之二十乃得消滅罷工之舉 
　　十五日倫敦電泰晤士報紐約訪員昨日電稱威爾遜總統昨在内閣會議主席討慮鐵路罷工事宜此後總統每星期至少將開此類會議一次至赴其消夏别墅之時止 
　　十五日美國唐巴電此間製雪茄之工人宣布全體罷工要求承認彼等之聯合會受影響者有最大之廠三十所計有工人一萬三千人 
　　十七日美國波特倫電蘇格蘭威斯忌酒百箱由温哥武運往墨西哥爲此間收稅員扣留 
　　十七日華盛頓電參議院通過鐵路勞工局官吏之任命其組織法已由威爾遜總統公布 
　　十四日華盛頓電國務部探悉瓜特瑪拉聯合軍與總統加白里拉之軍簽定休戰條約議令總統出國 
　　十六日紐约電墨西哥請假美境運兵往剿索諾拉革命黨 
　　十六日華盛頓電衆議院今日考慮陸軍經費案贊成自七月起陸軍兵士十七萬五千人軍官一萬六千員之議雖陸軍改造案擬平時備有約三十萬人之陸軍但衆院並無增多兵力之計畫 
　　十五日華盛頓電威爾遜總統公布英人得依照美國版權法享受保護惟在英國殖民地者不在其内 
　　十六日芒特哥米里電美國棉業公會通過决議案規定本年所收中等棉花最大之價每磅不得超過美金洋六角 
　　十五日華盛頓電參議院委員會審查勞農政府大使瑪丁斯事查知瑪丁斯實係德籍故爲敵僑據委員會稱此人應由司法部處置之 
[各國近事記]  
　　十五日華沙電綽號紅拿破崙著名國民委員加尼尼夫氏所率之過激軍偶獲勝利後在波杜里亞激戰爲波蘭軍大敗其前鋒第四十一師業已潰散失司令兩員砲八尊戰品無算預料過激軍下次將在泊里貝北面進攻波蘭軍現正準備應敵自信可操勝着 
　　十六日丹京電俄國工業聯合會大會通過决議案宣布勞工於工作之際應令服從軍律並當設法遏制規避工作之企圖及採納依工作之經濟的與社會的關係供給勞工糧食之制 
　　十六日海牙電國會提出議案規定凡與外人通信促進荷蘭叛亂者或以鼓吹革命之文字運入荷蘭者須判五年或五年以下之監禁罪 
　　十七日洛斯安琪勒斯電美國太平洋艦隊將於民主黨大會時集於舊金山然後出巡檀香山與菲列濱羣島 
　　十五日亞姆斯特丹電亞美朗琴傳來消息前德后現患心疾勢尚不劇 
　　十五日倫敦電銀巿報告云印度巿場等處要求早日繳現故現期價落之趨勢乃得停止中國消息無甚希望該處有若干現銀原以抵付行將屆期之合同者今已置諸巿場並未續購期貨以補足之其故因前途氣象沉滯也歐陸仍繼續自由出售但以期貨折扣頗大故售出不若上星期之多雖現貨與期貨之目前巿價相差甚遠似不應爾但若中國不購入期貨則以爐坊之擁擠情形觀之期貨折扣將未必更變也 
　　十六日倫敦電糧食大臣預料糖價將漲 
太平洋路透電 
　　十八日東京電東國親王今日由東京啓程赴神户將借隨員乘勒本號往馬賽此行爲私人游歷將寓法兩年然後游英美而返國 
　　十九日香港電皇家海軍兵士現駕駛山上電車惟已減少開車次數自來火公司之修理匠三十人罷工自來火現仍照常開火惟如須修理燈與火表則頗感不便九龍埠頭之小工罷工堆棧搬貨出入甚爲延緩 
　　十九日香港電今晨僱工者與廣州機匠會館所派工人代表四人開會由約翰斯同氏主席工人代表謂彼等有討論及議决合同最後條欵之全權僱工者提議今每日得工資自洋七角至一元二角者分等增加工資自百分之三五·七至三○其工資最大之數人則增百分之二○工人代表不允主張一律增加百分之三七雙方續加討論後僱工者允增百分之三二聞現因罷工者取强硬態度大约將請政府干涉以解决爭端僱工者自省已儘力讓步以應罷工者之要求 
國内要聞 
[北京通信（吹萬）]  
　　保定會議之内幕與時局 
　　此次保定追薦湘中陣亡將士各省皆派代表往祭外間遂有八省聯盟之組織將於此代表會議取决之謠傳迨此會散後報章復有所謂十三省區聯盟等說按其實際多係推測之辭某要人代表某君赴保與會後歸來復經某要人遺至魯省公幹昨始返京據其所述保定會議之内容與外間所傳大相逕庭兹錄其言如下此次保定會議各省代表到者雖衆而預於密會者惟東三省代表·長江三督代表·河南代表·直隸曹督代表·及北京某要人代表而已張敬堯因王鄂督預知此事故亦遣派全權代表到會並聲明凡八省聯盟會議所議决之事件彼無不贊成八省代表以張本皖系健將今忽翻然歸來不失爲識時務之俊傑然又恐其爲皖系作偵探者故未令與於密議不過因能得皖系健將加入足壯聲色遂允其參加聯盟得享受密議條件第三項之權利山東田氏雖爲靳所親信然直系中疑其與段之感情或尚過於其對靳者又以其爲人忠厚故不重視之未邀入密會而其代表亦未要求加入密會會議結果共得要項五（一）組織弼政院由南北兩政府選出弼政員各四人參議各十一人以三十人合成之（二）主張舊國會　憲限定四月期滿制憲會當有時間之預算不得過四月以外四月制憲成即取消新國會先取消（此條純係爲某系作對者）四月後根據憲法重選議員（五）各省政局當保持現狀不得搖動（四）要求南方軍府及舊國會追認徐世昌之大總統（五）以後善後事宜統由弼政院議决此五項統由各代表全體同意通過後又議及進行之步驟先以會議結果報告徐靳得其同意後再由政府發電促和督軍方面復出響應主張速和并提出謀和條件卽會議結果五項是各省得發表此主張之電後卽各發電表示贊成此外未與密議之北方各省區舍與己反對者外亦巳與之聯絡並令作同一步調南北同聲相應以此解决和局云云現此議巳得北京兩要人　同意昨（十四日）院中促和電即此劇之開場鑼鼓此電原文即由現當局之機關通信社﹁新民﹂發表者也想此電發出後越數日各省區必有依其擬定之謀和計畫通電條陳南方岑陸一派對於此舉當然亦有贊成之表示蓋此五項决議實早與南方接洽當者唐滇雖與皖系接近然某要人　亦不主張棄置日來已與其駐京代表多所接洽矣近日正誼社正以恢復六年制憲爲運動我與此中意義又不相符皖系接近之督軍則以新舊國會合併制憲相號召盧督倡之而張湘督復於昨日（十五）來電表示贊成然此主張恐終不如保定會議之衆而有力耳將來解决時局之方法或竟以保定會議所定者爲斷亦未可知也保定會議中密會代表皆爲北洋舊武備講習所畢業生雖爲段之門人而無一與段感情佳者非同學之代表皆未能加入密會依此種情形觀測則其對於異己之閉諸門外而不之顧可不待言也如果該會議之人物其魄力果足以解决時局實行其主張則吾儕小民可望享和平之福又遑計其内幕如何使其無是魄力則時局恐仍不免於混沌蓋欲以一派之主張解决久懸未决之問題第一當視其對付敵黨之手段如何自此主張出後反對黨之提出彼之主張以與抗迺必然之事實也使其對付反對黨之反抗能得法則時局或可稍得數月安否則仍爲引起紛糾之導綫耳吾儕惟有祝其有成而已 
[日俄戰事調停與我關係]  
　　北京晨報載外人方面消息海拉爾站日捷兩軍戰事經華官調停之後本已中輟自十二日起海站秩序卽復如常乃十三日淸晨日本名川聯隊長又帶兵進站與捷軍翻議佔據山隘分布作戰正在砲火將開之際華官鍾督辦毓元聞警馳往日軍陣地面向石川排解石川僅允延長戰限兩小時隨邀日軍官至鎭守使署並約捷軍代表同集面商辦法其時美代表要求出席日官未允日官旋提出三項條件限刻答復（一）捷軍炸彈全數交付日軍（二）具認罪書（三）不得再助俄新黨經鍾督辦帶來之楊諮議從旁解釋捷官已一一承認當日乃僅免戰事云云 
　　駐海拉爾捷克軍司令致日軍書謂本月十一日海拉爾所發生之事件現經嚴密查勘並將查勘之公文送至哈爾濱將來兩方在該地交換意見可得最終之解决前日在海拉爾不幸發生事故而使協約之帝國軍隊受累不勝抱歉現已發出嚴厲禁令凡在捷克軍撤退之際所有一切行動須守絶對中立態度並已極力設法以免與日軍俄軍及各黨派衝突故吾等敢保證此種嚴守中立之命令務必嚴厲執行云云聞日軍對於此書已表示容納而對於海拉爾事件之責任遂可以安然卸去矣 
　　西比利亞日俄戰事愈演愈劇崴埠高等委員會完全解散如英法法美各國委員均已撤回來京我國委員李家鑿亦巳奉政府之令不日歸來惟該委員會尚有技術部協約各國之技術員仍駐在該處并未撤回對於日本之行爲大抱不平咸謂日本前次在滿洲里與最近 
 
 

Page 7

 
 
　　在哈爾濱等處擅行槍斃俄人與逮捕俄工等舉動實屬目無中國該處旣屬中國地界則主權所在萬不容他國有踰越範圍之行動縱或俄人有不法行爲以致危害於日本在日本方面亦應轉請我國代爲依法辦理或將拘捕之俄之轉交我國受法律上之判斷方爲合法故各將詳情報告駐京各公使轉逹各該本國並聞我政府亦以日人舉動未免太過擬將提出抗議 
　　近因俄日戰事發生影響我國頗鉅且日軍又有假道我國之要求此事與吾國主權有關頗難措置聞張作霖前日密電中央對於俄日戰爭擬向雙方調停以免邊境政遭蹂躪惟政府之意以我國前已議定與聯軍取同一態度刻下似未便單獨出面調處擬俟徵集聯軍意見後再行决定昨並覆電張氏囑令部下嚴守中立態度以待中央復命 
　　黑河方面消息俄新黨近又在阿穆爾省成立革命軍政府機關擬發兵赴某處作戰日軍則有欲假道黑省卜奎地方直逹黑河以圖夾攻阿省之說黑河當局爲嚴守中立起見已向兩方聲明不得侵入華境並不允日軍假道黑境 
[法報之日軍佔據中東路論]  
　　據北京法文報云日前報載日軍已佔據中東鐵路某車站并謂不久其他各車站亦將入彼掌握之中苟中國仍持其軍事協定行將自動的取消之舊說則後來必有一日於哈爾濱車站之旁見日本陳列其巨砲及機關槍等等云云不幸吾人之預料今竟現於事實且更有甚於此者據路透電傳來消息自寛城子至哈爾濱鐵路沿線一帶均見有日人足跡各車站均置有日本軍隊自滿洲里至齊齊哈爾一段則全入日本掌握之中日本正在設法激起俄人罷工風潮俾得乘機以日本工人代之庶可握該段之全權日人之活動不僅限於佔據鐵道彼且攫奪哈爾濱無線電臺釀成中東鐵路一帶大恐慌之現象一若天津太晤士報之所載曩時日軍只虐待俄人今則華人亦不免受其荼毒日前吉林及黑龍江二督軍曾致電政府謂日軍以剌刀恫嚇華工令其工作於戰壕之中夫日本之出此所藉口者爲中日軍事協定曰我實保護滿洲即日軍之任謝米諾夫刦奪中國商人殺戮華商生命其自道也恐亦曰所以保護中國之利益查黑龍江督軍曾來電報告中央謂謝米諾夫軍隊後退經過克賴比（譯音）時殺死華僑四十九名掠去金銀千萬元有餘謝米諾夫不過爲日人之傀儡無日人之扶助謝氏及黨羽早已不能有所作爲故謝氏横虐之舉動責任宜歸諸日本中國政府苟以爲應提出抗議要求賠償也亦應與日本使館相接洽假令日使辭不負責中國惟有通告同盟各國請其干涉已耳考銳姆斯脫政府因日本軍人最近在勃利馬爾克邪阿勃賴斯遠（譯音）作不法之舉動後曾向同盟國提出抗議中政府苟效其所爲對於中國在滿洲主權之受損亦提起反對則同盟各國雖所事甚多然對於遠東問題恐亦不能不略爲注意况此種政策爲求廢撤中日軍事協定起見實係最好之方法中日軍事愈延長其貽害中國將愈甚也 
[京學生三次自首後之呈文]  
　　北京學界自首情形迭詳前報聞前日下午一時北京學生約五百八十八人在中大集合午後二時出發自首行至檢廳門前即將第三次呈文交司法巡警遞上交涉七次檢察官終認爲無再見之必要不肯出見自首隊堅執不去非逹到收拘不可相持至三小時之久始由檢察官傳訊數人並深贊辯訴狀措辭之明白而有條理伹不肯收人僅允爲秉公辦理自首隊至五時餘方纔散去昨日由全體學生議决暫停一天以聽消息又聞學生等因自首未遂特又具呈府院請將被拘學生早日釋放並要求懲罰軍隊兹錄原文於下呈爲軍隊越法擅捕學生請釋學生而懲軍隊事本年二月四日學生等鑒於中日直接交涉之危迫與夫天津巿民學生被逮之無罪愛國愛羣之熱交攻於中而不能自已爰相率而爲露天講演於空曠之巿意者喚醒國民共起圖救亦以使政府翻然覺悟而啓其反省之心無他故也衛戍司令部段芝貴乃敢肆其淫威遺發大隊軍警包圍羣衆濫捕學生千餘人以囚諸天安門内及晚釋放在囚之學生乃並不全釋而隨意拘押四十人以去旣拘四十餘日又復移送法庭冀興大獄夫學生何罪勿亦曰妨害交通擾亂秩序而巳學生等自度行事一本天良固不無干犯權要之處然國家法紀未嘗不肅焉守之當日講演之外絶未有軼軌行爲電桿未折道塗如故事實具在勿庸飾言且以軍警之衆而猶有包圍羣衆之餘地是即以阻碾行人論亦不可通若必曲爲羅織則妨害交通者乃聽衆也不然則肉食者流煊赫之車馬也非學生也抑是日學生等之講演皆循然啓發聽者動容迨夫軍警猝至羣衆始見逐而奔巿民亦紛紛避去則是擾亂秩序者又遣發軍警之衛戌司令段芝貴也亦非學生也雖然欲加之罪何患無辭然卽使有罪亦罪在學生等之全體而不僅在於被拘之四十人學生等之講演原各本愛國之精神以行其良心之所安旣無領袖亦無代表彼四十人者於黑夜之中摸索捕去尤非法例之所許而偏受其寃此學生等之所惶惑莫解者也夫國家者國人之國家今政府誠未足以動國人而蒙不忠於國家之咎學生等出其至誠以與内外相周旋冀有萬一之補而政府轉從而摧折之誠恐民氣一傷神州有陸沉之懼政府縱不爲國家計獨不爲族類計乎學生等身在學籍實無寸刃然古今巨變未始不由迫壓釀成川路亡淸可爲殷鑒年來武人亂法國紀蕩然今又竟於首都之下越法擅捕學生使政府猶不嚴處之而反曲納學生於罪則國是凌夷必致不可復振而政府不能不全尸其咎矣爲此籲請我大總統國務總理諒鑒苦衷卽飭將現拘法庭之學生四十人一律釋放以順輿情並嚴懲衛戍司令段芝貴越法擅捕學生之罪以伸國紀不勝迫切待命之至謹呈大總統國務總理 
[北京工專學生之補救法]  
　　北京高等工業學校風潮迭誌前報最近學生方面主要目的不在反對考試而在反對洪鎔故前日（四月九日）補考全體均不出席蓋即反對洪氏之表示非不考也如果敎部肯易校長則工校學生即可到堂考試聞巳三上書於敎育部請另簡校長舉行考試其主旨可以概見現學生尚欲聯絡敎職員維持校務惟某氏迭次僞造學生匿名函以攻擊敎員擬離間敎員學生間之感情事爲學生探悉紛向各敎員致書辯正始未墜術中現該校學生等以長此荒廢非策决定用自修方法以求學業之進行已訂有自修簡章五條即日實行（一）本會在去洪運動未完學校工課停頓期間本自治之精神救學業之荒廢（二）本會按照校内各科各級原有課程自行採辦書籍或謄寫講義以便自修（三）各科同學按照學校内上課時間在一定之地點互相研磨如有懷疑之處可質諸高級或畢業生（四）各科講義之謄寫分發等事委托本校機械電機機織化學英算五科研究社負責（五）本會所用之講義紙及油墨等項由本校學生會幹事部備辦據此則工業學生之去洪决心實無挽回之餘地值此風潮正熾之時而各該生等猶斤斤焉以學業荒廢爲慮則此次風潮之責任所在似不能完全歸各於學生之畏考矣又聞敎育部方面則以洪氏辦學有年不便遽易生手故對於洪氏之辭職迭爲挽留現兩方正相持不下學生初謀與敎職員聯絡一面上課一面去不洪敎職員未能爲助學生恐學業荒廢故遂决以自修爲補助也 
[京華短簡]  
　　願日政府促和之電第一聲響應者竟出於最接近於安福部之倪嗣冲氏其電云願電悉國事日棘舍速謀統一别無救亡圖存之方嗣冲一年以來迭經通電陳詞幾於嘵音瘏口無如言諄聽藐無補艱危中夜傍徨隠憂曷極兹奉明誨益勵初心但能促進和平罔不竭力効命除與王總代表隨時接洽外先此電復倪嗣冲印此電全屬空話無裨實際於時局自不能發生何等影響聞昨日國務會議對於和局問題又有所討論靳氏擬與段再行接洽後將發第二次通電 
　　昨日閣議重要議案有五（一）南北和議進行方法先由靳總理將王揖唐及各處來電提出傳觀之後隨即開始討論結果關於王氏條陳各節略有去取詳情未悉惟聞尙須由靳親赴團河向段取决後再行通電發表（二）農商部提出勸業銀行大體籌備就緒請遴派大員充任督辦討論結果卽以江天鐸暫行兼任（三）意使王廣圻來電以華乙商輪被扣交涉無效請指示機宜討論結果仍由王使向意政府據理駁詰（四）海部提出江寛案業經判决招商局雖屬敗訴但政府對於生命財産損失似應撥欵撫卹請公决討論結果照原案通過（五）内務部提出任命勞之常爲山東河務局局長案結果照准卽日明令發表 
　　吳師决定緩撤由曹錕電京請餉已誌前報聞政府昨覆曹一電原文略云銑電迭電悉直軍久戌思歸經執事顧念大局開誠附循得以挽留暫駐湘服實深利賴至爲佩慰所需餉欵自當由部隨時撥濟以充軍實仍希時加勗勉維持軍心尤深盼禱 
　　俄國勞農政府自通牒我國表示通好後最近與我國商學各界復有通牒往還極表親善之意聞政府近對此事曾數次召集邊防曁外交當局討論對付方針現已决定有七項辦法惟内容極守秘密未便宣洩大致以各國對俄俱變爲和協態度吾國自宜一致至某國表面雖與俄國時有衝突然最近亦派代表在瑞典與勞農政府接洽其手段堪稱靈敏我國與俄緊鄰此事萬不容緩辦故已内定手續按步施行其撤退駐崴專員一節卽爲第一步之表示也 
　　中英西藏交涉將定於下星期四日或星期五日正式交涉聞艾公使辦理此項交涉抱定兩項宗旨（一）遵英政府之訓令（一）照朱邇典之意見與中國愼重談判總期和平解决即預備於二十一日外交部之歡迎大會席上發表此項意旨 
　　昨日下午北京學生代表十人（男女各半）往謁新銀行團代表拉門德君當由拉君及其夫人招待雙方開誠相見接談至三小時之久拉君對於新銀行團之計劃及滿蒙除外問題均有重要表示並極力聲明尊重中國民意及靑年之趨向至於學生方面亦有重要表示 
　　華北運動會本届擬在北京開會早誌前報兹聞該會運動幹事會已成立並議定五月十四十五兩日爲開會日期地點在船板胡同滙文學校運動仍分普通中學兩級其門類除將普通級之五英里改爲三英里中學級之三英里改爲一英里外餘均照常該會因經濟困難並議定與會團體一律不供食宿 
[東三省通訊（國奴）]  
　　鮑督辦之文告三通 
　　哈爾濱函中東鐵路自我國驅除俄舊黨政權以來該舊黨中往往造作蜚語誣我政府從中難保不有鼓煽之野心家故新黨中之品性不佳認題不眞者間有附和之處日前有以聯合會總部執行部名義發布通告者東省鐵路公司督辦鮑貴卿氏特通電各處以免誤會文云本年三月二十六日查見二十五日有以聯合會總部執行部名義第一號通電一件核其内容係欲干預路務並有派員監查情事深爲詫異查東省鐵路本督辦有最高監督之權其全路事務鐵路總辦對於總公司應擔負完責任總辦以下職員分科治事具有專責至沿線服務人員及工匠等亦皆各有職業均應聽從該管長官之指揮不得干預分外之事各職工等如果爲研究專門技術或個人利益問題則結社集會在所不禁若以團體名義而欲侵害權限踰越範圍則統系紊亂勢必擾害營業實爲法律所不許應即嚴行禁止本督辦爲保持路務統一事權並維繫地方治安起見合亟通電公司及沿線職員工匠人等一體遵照下開各條辦理（一）職員及工匠人等爲維持本行利益起見得按其職業專門自行聯合組織本行職業會（二）職業會對於鐵路公司及執事人員之事務及其所發命令不得干預亦無監查之權（三）職員及工匠人等願否加入職業會應聽本人自便不得强迫（四）職業會之經費應由該會自備鐵路公司不給何項津貼但如有空房可撥給相當房所免收房租以備該會辦事之用總之除研究專門技術或個人利益外如該會等有干預路務之處本督辦權責所在自不能不爲相當之處置所有該執行部名義應即遵照取消嗣後務宜各盡職務勿越範圍自取咎戾是爲至要特此通電其各凛遵此爲九年三月二十九日發出者也鮑氏又恐路工人員有何誤會故先於二十八日發布慰勉書文云本督辦負有監督路政發展營業之責任事以來正值時事多艱金融停滯各職員工人等歷受困難歷經痛苦幸賴上下一心相與贊助致無隕越嘉慰良深要知本路爲中俄兩國合辦營業盛衰興廢具有密切關係本督辦於用人方面一秉大公凡在本路任事員工但期克盡厥職决不輕易更動尤冀在事職工人等務各加意奮勉俾路務日臻發逹庶幾公私兩利共享和平幸福本督辦有厚望焉用特於三月二十六日召集董事會議議决發布通告其各勉旃此外又發布告云照得東省鐵路界内爲中國領土各國僑居商民本督辦負有保護之責近聞俄人僑居此間者往往以新舊黨派不同互相仇視舉動踰越常軌本督辦實深抱憾須知俄國人民無論新黨舊黨本督辦視之均屬僑民即均在保護之列若以黨見不同時有爭端擾及中國領土治安秩序本督辦不得不取相當之處置爲特布告界内人民一體知悉此佈云云蓋鮑督辦現對中東路尊重合同而於政權不稍有所放失也 
[張敬堯對學生之辣手段]  
　　拿辦學生之通令 
　　湘省學潮之情狀迭紀前報學生旣有阻止同學入校之種種行動省署遂密令警廳嚴行查禁經警廳派員查明各校學生之來省者多散居旅館輒常秘密集會或散布傳單以阻學生上課内中主動最力者爲王某係湘潭人云云該廳當卽通令各署除隨時前往各旅館查禁外並飭傳諭各旅館館主倘有學生集衆開會或散布傳單情事應立即密報以便制止如違令徇隠一經查出定予重懲王某現居何處並飭密查具報俾便監視省署昨又通令各學校云據密查報告近有學生代表潛來省城煽惑罷課造作謠言勾引學生再行離校等語查湖南學生代表去冬胡閙業經本署查明姓名令行各校照章開除學籍並飭由各該校校長計算歷年用費呈覆來署以憑追繳在案是彼等學生資格早巳消滅又何代表之可言當兹學生上課之時乃猶不知改悔竟敢匿居省城暗中鼓吹希圖牽動敎育全局其爲受有奸人指使别具用心毫無疑義本省長爲維持敎育保全治安起見對於此種不良分子亟應查拿依法懲治除分行外合行抄發名單一紙令仰該校即便遵照加意防範遇有形跡可疑者嚴予盤查立送官廳究辦以警刁風切切此令計﹁北京公啓學生姓名調查錄共三十三人﹂李振翩曹惕籬易巽章新民柳敏歐陽夠如汪國霖吳俊臣彭先澤蔣竹如鍾秀陳士銓張耀鑾劉作舟毛斗文黄莫高標李思安徐瑛王去非彭以重劉定富張樹聲朱後鄭明何元培胡維寅徐慶譽高也愚李思密陳純粹李啓漢符狄梁又﹁駐衡陽學生代表調查錄共二十二人﹂邱維勤林韻源黎宗烈陳家漢黄雲鶴熊科琪熊卓吾俞綸傑易介一周勵鈞黄鴻九湯應衡彭光珠易光薰魏顯烈李恭家繆崑山李國鈞繆瑞祥梁國乾熊科賢李才章又﹁敎職員三人﹂蔣育寰熊夢飛蔡猶龍又﹁學生通信員三人﹂李伯　王宏綸何字成 
[山東魚台軍隊譁變]  
　　濟南通信云據某方面消息十四日晚十二鐘駐防魚台縣城内之新軍四團三營九連兵士三十餘人忽然譁變當搶刦城内錢舗一家擊斃商民一名即出城向西南方面逃竄該縣周知事除急電來省外並通電各縣駐防軍隊跟蹤追勦又據某社電云寒日晚十二鐘忽聞槍聲四起振衣出視知爲駐城新軍譁變一時火光燭天聲如貫珠至二鐘之久周知事鼎變始督率警隊出而防禦叛兵乃出南門向西南方面逃逸計共刦商店兩家傷四人斃一名 
[廣東邊防軍包圍參謀部]  
　　十三日下午二時許邊防軍第二旅旅長趙德裕（前滇軍第四師二十五團團長）率兵四百餘人包圍參謀部當至參部後門時先開槍三四響附近居民聞聲惶惑一時狼奔豕突參部因衛兵無多槍械殘缺無抵抗能力任其入内計在外者三百人入内者百餘人時蔣次長尊簋在部立即出詢何故趙答以來此搜逃兵蔣責詰之趙遂俛首不言繼至各房搜索極爲嚴密惟無何等憑證故未携物去耳當紛擾時參部以電話詢軍府軍府副官長劉德裕云余即親來趙等搜畢隨即引去蔣次長遂往軍府面向岑西林詰問略謂當二李爭持時余亦盡力於調和近日兵事已息二李感情漸次可望回復詎料今日趙又有此野蠻舉動軍府日謂他人破壞大局實不知破壞大局者卽此種野蠻行動耳余德薄能鮮難支大厦應請另簡賢員繼任部務云云聞西林對於此舉似未前知蔣詰問時頗致慰藉惟蔣則辭意甚堅是日下午又有廣東警察游擊隊二十餘人開紥前贛軍重砲隊司令部（卽大沙頭以太花園）似含有軍事行動故東堤一帶人民爲之驚嚇不巳妓館茶樓異常沉寂又聞近日李督辦印泉所部之邊防軍因船隻甚少未能悉數赴瓊駐紥在省者極多乃有人乘此機會用錢收買軍士潛逃當將收買軍士五人緝獲派員訊問據供某方以重金收買（有械者每人百元無械者四十元）現在匿居參謀部者尚有八九十名李督辦　參謀部不于收買逃兵恐係逃兵借爲護符親往軍府詢問李部長李部長亦不知情允代爲搜索各逃兵一律解送李督辦當繕私函命衛兵許排長前往謁蔣次長點收恐逃兵不聽約束隨派武裝士兵二十名以資彈壓此事前交涉情形也今聞第二旅長趙德裕又有帶武裝士兵四百名前往搜索事想係蔣次長不認有此致生變動也兹錄蔣次長辭職通電如下軍政府岑主席總裁各總裁各部長鈞鑒竊自武人跋扈大法陵夷尊簋爲國毁家頻年革命南來護法三載於兹冀盡個人之壤流藉挽正氣於萬一自滇軍問題發生煑豆燃萁肝腸寸裂徬徨中夜乏術調和幸而李部長以岑總裁之命毅然返省一家兄弟修好如初方冀此後協力同心共維國難不料事出非常本月十三日午後三時竟有瓊崖鎭守使李根源派趙德裕率兵圍參謀部之舉當該兵之包圍參謀部也即開槍示威一隊直入内部一隊在左右前後附近各處嚴布步哨阻絶交通自永漢馬路至二馬路天字碼頭榮利新街一帶巿民奔走駭汗扶老携幼如臨大難一時秩序騷然人民不知何事卽部中同人亦莫　其妙迨靜詢其故始以搜查一二逃兵爲言而逃兵卒無一人在部查逃兵一事是日午後巳經函復李使言本部對於各處逃兵向不收留如有尊處逃兵來部自當派員送冋等語亦可謂仁至義盡矣詎料去函未及兩時而包圍之重兵卽至夫參謀部爲軍府何等機關鎭守使爲地方何等軍職一二逃兵爲軍中何等小事以鎭使職官因一二逃兵包圍參部騷擾地方爲何等舉動論地點則與軍府督署相近論名譽則在西南護法首都論威信則於總裁督軍駐節所在軍人所重者軍紀此舉是否與軍紀有關國家所重者治安此舉是否與治安有碍方今軍府飄搖國會星散正議設法勸回共維大業今以此事關係遠道傳聞人將謂粤省爲如何世界誠恐旣去者望風裹足未行者枕席難安此可爲護法前途慨歎者一也鎭守使亦高級軍官之一所部中下軍職亦望其服從命令嚴守紀綱今乃自潰防閑導於軌外萬一人人效尤各自行動閉目設想不寒而慄且參部可以包圍則凡與參部相等之機關皆將自危此可爲軍界前途慨歎者又一也自滇軍風潮平息後兩方言歸於好今忽又此事發生誤會者或將謂調和毫無誠心實際仍相傾軋外間之疑慮愈多即内部之糾紛愈甚此可爲滇軍前途慨歎者又一也尊簋行年四十艱苦備嘗自分以身許國但求於國有裨亦何事不可以容忍年來備員參部叢脞多虞旣未能稍樹遠大之模更何忍覩此非常之變北方之壞法如彼南方之行動又如此才不足以御衆德不足以感人目擊心傷國事更復何望護法又奚忍言再四思維惟有仰懇開去參謀部職務俾免咎戾尊簋奉公無狀而愛國情殷歲月方長圖報有日區區愚忱伏惟矜察臨電不勝屏營之至蔣尊簋叩寒 
[南京學生游行紀]  
　南京中等以上二十七校於十五日罷課後連日開會演講情形迭紀本報今日（十九）舉行大游行將全城學校分爲南北兩大隊一農·金陵·金中·曁南·高師·高師附中·來復·基督滙文·赫德·金陵神學·女神學·明德·華中·等校隸屬於北大隊法政·成美·南中·鍾英·甲商·基督中學·一中·河海·一女師·四師·求實·金陵女大·一工·等校隸屬不於南大隊上午八時南大隊齊集於八府塘第一中學操場北大隊齊集於乾河沿金陵中學操場九時全行出發南大隊由八府塘行經細柳營四條巷大行宫北大隊由乾河沿行經估衣廊土街口盧政牌樓大行宫十時兩隊會合計二十七校男女學生約二千數百人經花牌樓中正街昇平橋内橋府中街行至驢子巿口時北大隊向右轉至黑廊街水西門散隊各回原校南大隊向前進至大功坊夫子廟散隊各回原校學生全體一律制服所持旗幟除國旗分會旗及駁回通牒取消軍事協定廢棄一切密約釋放京津被捕學生等旗外并各執小旗所書詞句均尚和平各校隊前均有鼓號并將旗上所書各語沿途呼喊秩序整齊隊伍嚴肅經過各街見者莫不動容出發時有通信隊傳逹消息糾察隊維秩序十一時半始各散隊歸校學生聯合會以各分會演講團連日在外被警察干涉除由評議部議决責成執行部長黄曝寰向警廳交涉外昨特通告各校分會演講團員出外演講時應注意之點（一）說明學生罷課之目的希望各界援助之必要（二）發言須貫澈目的勿稍發過當言詞免各界誤會發生惡感（三）演講地點擇空闊之處勿阻礙交通（四）時間短促爲妙（五）每組人數儘可從多惟演講員至多不得過三人（六）演講時如發生事故即須迅速派人到會報告若被警察干涉應將上五項報告外其特重之點（甲）聽講之人數（乙）警察號數（丙）干涉之時間及情形 
[尚有要聞二及地方通信轉入後頁]  
雜評一 
[保守（默）]  
　　對日俄戰保守中立對中東路保守主權對俄新舊黨則保守與協約一致之態度此北京屢次聲明者也然欲保守中立保守主權保守一致態度須先有能自保守之實力有保守之實力而後能自立於保守之範圍中祇求我不自破壞可矣不然我不自破壞而人且侵入我保守之範圍或更多方牽制之則雖欲保守而不得今日對於以上所屢聲明之三者已有岌岌不克保守之危機矣其果可以空言應付之耶不知當局對於不克保守時亦嘗籌有何種方法以盡其保守之責任與逹其保守之　後目的否也 
 
 

Page 8

 
 
國内要聞二 
[在粤議員之最近狀態]  
　　大批議員赴滬政系尚在内訌褚輔成之談話兩院議員隨三議長赴港者業已逹二百數十人目前尚留居此間者大概因旅費不足未能即時成行嗣又以兩院訂期發給公費正好領取作爲川資昨日各議員支欵到手即已整束行裝預備啓行某議員戲謂之曰十一日財政廳之宴會無異餞别十二三日之支發公費無異送給川資若再不行誠恐對不起他們此次新疆輪船由省開赴上海又有大批議員搭輪啓行調查實數約在五十人上下現在訂購綏陽船位者（夏曆二十九日開行）爲數亦甚夥此項議員尚欲領取下期公費再行動身至在粤國會近狀參議院於上次談話會舉出孫光庭爲臨時議長並兼代衆議院臨時議長之職務此事曾經草草决定嗣以兩院秘書長問題發生又復引起衆議院臨時議長之暗潮因參議院秘書長先定爲張魯泉嗣又以孫光庭代理衆議院臨時議長之事務遂又以張魯泉代理衆議院秘書長之事務又以張魯泉一人兼理兩院秘書廳有時不能分身乃以周之翰代理張魯泉任參院秘書廳張魯泉則專任衆院秘書廳表面上似屬各任其事實則周之翰不過爲張魯泉之傀儡據深知内容者所談卽孫光庭亦不啻爲張魯泉之傀儡而已因此衆議院方面决選舉臨時議長以保衆議院之獨立惟人的問題競爭極烈是以遲未舉行五十號與石行會館原係一家至近日則各分門户卽如臨時議長問題五十號則非陳鴻鈞不可石行會館方面則非劉治洲不可雙方相持各不相下陳鴻鈞平昔不善聯絡故除五十號之外絶鮮援助之者劉治洲連日奔走於各議員之門運動極爲有效又維新俱樂部亦欲乘機有所取得已有屬於該俱樂部之議員尹承福出而運動擬取得衆議院副議長一席惟五十號與石行會館均以尹資望太淺業巳拒絶其請求因之維新俱樂部大憤擬聯合憲友社第三者以與五十號石行會館對抗又據某報云昨日記者謁五十號某要人據稱五十號將試爲破除西南黨派之運動其談話大致謂護法團體中不應有黨派之爭此次歐洲大戰各國皆组織聯合内閣以泯黨爭况吾人護法更應一致協力以對待國賊至於政策之爭以待將來統一之後可耳三年來西南政爭其破壞護法之成功不知幾何今日懲前毖後故亟欲消除黨見擬在東園組一集會容納各黨派共圖商榷并融洽其意見此種集會不特統合五十號石行會館憲友社維新俱樂部等政團即在向來與五十號反對之政團如照霞褚寓等亦應容納其中務期融洽西南内部以圖一致對待北方云云然至此始言消除意見已太晚矣週循社通訊云林子超去粤吳蓮伯隨之其留在廣州者只褚輔成一人而已當時各議員以三議長竟去其二牽動甚大誠恐國會隨之破壞遂致函褚輔成求維持國會之計乃褚函未復亦隨之赴港各議員之留省者復舉出中立派之議員胡林坡（憲友社）尹承福（維新俱樂部）王葆眞三人於九號趕赴香港面見褚輔成（問）閣下尚回粤否（答）此刻難於回粤（問）閣下對於六年憲法會如何主張（答）我固不承認此說亦可代表吳蓮伯（因此時吳已赴滬）絶對否認此事於法律上說不去兩院係以院法所組織而成現在兩院議員有解職者有投降於安系者故也（問）閣下對於新舊合併制憲之說又如何（答）新國會與舊國會薰蕕不同氣味不投絶不能合併（問）聞各議長及一部份議員擬在上海設立國會此事究竟有無把握（答）此次離粤係出於不得已不辭而行非常抱歉將來到滬設立國會成功時當必通電各同寅赴滬維持大局但此行係出冒險將來成功與否尚不能預决大約有七成把握無論如何必竭吾儕之力以爲如若不成則寗犧牲三議長（因三議長决不回粤也）任由各議員再行回粤也 
[杜威在南京高師之演講（劉經庶譯）（李勉韶記）]  
　　敎育哲學（第四次續） 
　　慮騷的學生要有﹁不要養成習慣﹂的習慣他的意思就是說養成習慣容易依賴所以要有不依賴的習慣但是此處所講的習慣是指機械的不是指良好的若是良好的習慣那麽盧騷當然要使學生養成所以這一點諸位不要誤會至於機械的習慣如何會養成呢是由於重複的做做得多次之後腦子裏好像成一條痕如兵式體操天天立正開步走跪倒臥倒等等即是養成機械的習慣（此處並非反對兵操）又如學生學習數學時候把乘法表讀得很熟然却不能了解他拿來應用問他七個九是多少他或不能即刻回答要從一個九二個九數起一直數到七個九才能說出他的結果這也是機械的習慣但是要養成良好習慣亦須靠着重複的做不過重複時宜有變化後一次和前一次不同那麽重複亦有價值像小孩子放風箏卽是能變化的重複養成良好習慣不但是要有變化的重複而且要能了解所做的事如兒童習字不但須記牢而且要懂得字的意義和習那個字的目的 
　　我們曉得做事過於單調不外下面所說的三種人（一）愚笨（二）已經養成習慣想解脫不能（三）被迫而爲若是思想發逹天禀聰穎的人做起事來必定能思想的有變化的大概做事必定有個目的假使這個目的不在做者本身上而在地位高或有勢力者身上這種作業是被動的不是自動的目的和做事的意識不同在一人身上實在危險得很因爲一方來指使一方供使用所做出來的事業是機械的敎育界中也有這種束縛就是敎育的宗旨多從古代遺傳下來辦學的人以爲古人昭示我們一切都取法他們以古人之宗旨爲宗旨古人之目的爲目的不敢自定一新的適時的目的敎師和學生之間亦有這種壞象敎師自以爲所處地位高於學生一切事業都由自己主張學生不過受命惟謹養成機械的技能而却不能了解所做的事阻止兒童的發展莫此爲甚了 
　　剛才所說了解二字諸位不要誤會世界上的事物不能一切都得了解（總有了解不盡者）如舉手一事豈不是很簡單麽但是我們一舉一放其中有許多道理卽使生理學家亦未都能應答出來不過舉起時必有意思和目的所以敎師對於學生並不是希望他對於世上一切都能了解（因爲是不可能的）只要他能夠自已曉得所做的事有什麽價值是什麽目的不變成機械的習慣不做機械的事業就好了（第四次完） 
[南京快信]  
　院電李督設法阻舊會在滬開會李督昨派温世珍赴滬辦理又派馬孟驤赴滬接洽和議 
　　省議會議員到省者昨日調查尚祇五十八人張議員書紳提議咨請省長嚴令各縣知事趕辦巿鄉地方自治並將原有經費撥回案徐瀛提議再電北京政府設法解除中日密約軍事協定及魯案直接交涉以平學潮緊急動議案盧澣蔭提議請繼續前議修正議事細則案金山縣農會會長潘玉振三次請議將老鴉嘴海灘收回管轄案即付大會討論公决 
　　軍民兩長昨午在省署公宴省議會全體議員李督派劉代參謀長代表議員到三十餘人行政官到二十餘人齊省長錢議長均有演詞二時散席 
　　軍民兩長對於學生罷課均持冷靜態度警廳現亦取不干涉主義惟責成各區署長维持秩序 
　　軍民兩署諮議蘇謙咋由蘇州宣慰軍隊回陳報日人擊斃兵士案各營官長士兵均要求懲兇給恤謝罪李齊允力爭謝傅安昨日晚車又赴蘇交涉 
[杭州快信]  
　　吳興知事吳翬臯昨電到省稱銑日職縣中等各校學生一致停課結隊游行至鎭縣兩署要求電省拒絶直接交涉釋放學生代表當即分開導並商各校長妥爲勸制母任滋事 
第一師校學生對於舊敎職員問題現提出條件四種分别去留要求新校長姜伯韓照辦 
　　省敎育會定五月二十三下午開臨時大會 
　　龍泉縣敎育會長任期屆滿於前日改選以得票最多數蔡起瀾當選正會長次多數李忠獻當選副會長昨已呈省備案 
　　諸曁土匪暴動嵊縣第三區帮統王國治奉省電派隊會剿已飭李哨官於寒日率兵出發 
　　省垣米價因來源缺乏今日起行價已漲兩角門售食米每石漲四角頂尖白米每石巳須洋八元八角聞尚有繼漲之勢 
地方通信 
[蘇州]  
　　學生露天演講蘇州中學以上各校學生罷課後連日在間門馬路及元妙觀等處露天演講每一演講隊五六人或八九人不等演講時一人手執白旗上書某某學生演講隊字樣各處崗警對於演講學生因奉上官命令暗中　加監視云 
[揚州]  
　　學生暫綏罷課揚州學生聯合會於十七日下午假女子公學内會議罷課問題列席者爲五師商業八中美漢各代表會長報告開會宗旨後各代表依次發言贊成罷課者少數不能通過遂决定暫緩罷課俟一星期後再定行止 
[安徽]  
　　皖吏查剷烟苗皖省烟苗雖報禁絶面　　縣分奶有私　情事聶省長昨特派專員十五人前往六十縣分遂查勘調　　縣前爲産烟著名之區故該二縣專派一員尤爲注意　各委員均已首途矣桐城東鄉靑山保周家團有土豪周大猷者包　種烟農民每年繳費一元即擔任保護故今歲該鄉烟苗尤多現已由該縣臨時糾正會具稟省長飭縣查禁矣長江水上警察第二區隊長查悉桐城棕陽鎭鐵板洲等處發現烟苗甚多爲即會局該處警佐帶領警隊多人前往該洲勒令剷除并取有該洲董何慶唐切結究不知能剷除凈盡否 
[杭州]  
　　經營三門灣之計劃浙江三門灣業奉明令定爲試辦模範自治農墾區域查此案初由實業廳長雲海秋與華僑鄒某提議旋派第三科科長唐寶鎬前往查勘即將規畫情形呈請農商部核辦籌商經年始行定案三門灣在浙江寗海縣之東南田縣之南距省八百餘里爲會稽道轄區灣口羣島羅列不止三門其名爲三門灣者殆以石浦南有石浦門由黑山羣島進口以高出海面八百尺之大佛峯爲的者爲正門繞黎民島之西爲便門遂名曰三門列島亦作爲沙門灣形勢形勢壯闊洵天然之農墾區域惟以僻處海隅全浙資本家多未注意及此以致歷久荒蕪其毘連之南田縣設於島中因山爲城每年收入國稅僅千六百兩有奇附加稅四百八十元灣内深居堂奥者爲寗海縣農田額徵二萬九千兩以上則其固有農墾事業巳可想見雲廳長特建議農部就海岸灣澳深濶處建立碼頭招徠僑商以農墾爲本漸推及于交通教育將來自治業之發展當可並駕於江蘇南通也 
 
 

Page 9

 
 
   
 
 

Page 10

 
 
本埠新聞 
[南總代表親近人員之談話]  
　　否認和議草約 
　　昨有人因見報載南北總代表關於和議接洽條文特往訪與唐少川最接近之某君叩以有無其事某君謂報上所載之事余絶未之聞至唐少川與王揖唐始終未嘗一晤匪特不知此事且對於和議事亦久置不理惟所載條欵中關於法律外交二項亦有幾分爲唐朱時曾爲數度之交涉卒被朱所拒絶者但與報所載之條文殊多不同耳此外如所謂最高聯席會議等等則向所未夢見者也總之西南目的在救國護法時局無論如何變化此志當可不渝目下政務會議不足法定人數聞内有某部分因此已擬就條件與北方接洽如於外交法律問題有解决辦法余亦極盼其能成事實也又叩以章行嚴控伍博士事某君謂此事是非自有中外輿論公判余可不必置喙惟閱會審公堂之堂諭謂據軍政府代表章士釗訴稱及右諭軍政府前財政總長伍廷芳准此等字樣章君以軍府代表名義居然肯向讞員控訴軍府總裁此則殊不可解者也 
[章士釗請留關餘之英署宣判]  
　　暫停付欵堂諭繼續有效 
　　章士釗延哈華托律師呈請英按察使公堂諭令滙豐停付軍政府公欵一案昨由英公堂宣布判决書援引成案證明英公堂有諭阻付欵之權故判定暫停付欵之堂諭仍繼續有效至會審公堂判决後爲止 
[希望國會移滇之電音]  
　　在滬國會議員得雲南來電云（銜略）元日抵滇即見蓂公及省會議長均主國會移滇速成憲法並行使各種職權務徵詢同人意見速復城叩删 
[各工會聯合會紀事]  
　　十八日午後一時中華工業協會·中華工會總會·電工界聯合會·中華全國工界協進會·中華工界志成會·船務棧房工界聯合會·藥業友誼會代表等開聯合會議於中華工業協會事務所籌備五月一日世界勞動紀念大會一切事宜由中華工業協會代表黄介民主席報告開會理由略謂五月一日爲世界勞動紀念日凡我工界同胞當積極團結開一大會以爲全國表率以應世界潮流云云次由各會代表明潤身·陳家館鼐·林穎超·李恒林·黎國良·等先後發表見大都極表贊同繼由湯松申說一切籌備手續並希望學生聯合會及各團體參加運動以促進勞動神聖之觀念云再由陳家鼐提議研究傳單名稱及籌備人數湯松陳獨秀曹亞伯均主名稱爲﹁世界勞動紀念大會﹂惟用各工會名義發起並由各工會推出三人爲籌備代表分任進行再由黄鼎奇提議請電車電燈自來水電話電報各項工作均須休息一日並須以聯合會名義通電全國衆贊成再由黄介民特請陳獨秀演講勞工要旨大意注重各業分會之組織並須急謀工人本身之利益減少工作時間增加工資積極從經濟方面着手再圖解决一切云云再請上海學生聯合會代表陶鳳威演講亡國後之痛苦並望工商各界與罷課學生取一致行動云再由黄介民解答工界現狀後由衆推陳獨秀湯松爲籌備世界勞動紀念大會顧問至五時散會 
[電工聯合會職員會紀]  
　　電器工界聯合會前日午後八時開第八次職員常會到者五十餘人公推李恒林主席陳岩鹿速記首由主席宣布開會意旨後由各職員對於解决時事提出議案七條（一）世界勞動紀念大會本會應若何表示（二）答復俄羅斯勞農政府之牒文能否以快郵代電（三）最近日人在蘇槍殺我國兵士案應如何主張公道（四）本會所設之義務夜校應注重體育增加體操班其敎員能否請呂德潘金輔金二君擔任（三）對於愼昌洋行工人請願一事應否全體維持勸導以待回覆（六）預備選舉大會及催付常年會費（七）徵求新會員辦法當經各會員討論良久多數議决（一）應公推代表二人至工業協會出席（二）應照基督敎救國會方法答復勞農政府（三）通函蘇寗軍民兩長按照公理與其交涉千萬不可讓步否則本會人民决不甘心承認（四五六七）均原條通過最末主席報告本會最近之一切收支賬目因今日會計缺席未能報告可於下次月會合并公開大衆通過時已十句二十分鐘主席遂宣佈散會 
[商界聯合會開會彚紀]  
　　山東路十八日下午二時山東路商界聯合會開第十次職員會出席職員十五人正會長徐時隆主席陳如翔紀錄（一）鄭鷓鴣報告總會議决案（一）印花稅事全體反對質問總商會（二）學生罷課事議决電責北廷對於愛國運動極表同情惟最後對付須待時機（三）華董問題之經過（四）總會募集基本金之辦法衆無異議報告旣畢復言義務夜校尚缺敎員望熱心諸君盡介紹之責（二）主席提議創辦恒隆鏡子廠事謂自五四以來鄙人鑒於不能永久抵制爰創辦此廠因我國人無能製造鏡子者聘請某國技師八人限三個月爲止完全敎授送薪三千元學生畢業後七人俱巳告退尚有一人因手術未完暫留廠中一個月内亦可回國此後卽可由華人完全自造乃甯波學生會總商會救國十人團聯合會在四明日報登封面廣告指爲劣貨不准行銷未免使熱心抵制者短氣如何對待請諸君討論鄭鷓鴣謂會長旣爲廠主人暫請避嫌由本會推舉二人調查確實然後再去函寗波三會質問童理璋附議通過周劍雲謂以本席所聞外間對於貴廠懷疑者尚不止寗波三會今寜波三會已登廣告指爲劣貨鄙意擬請徐君將詳細經過寫明函逹本會由本會派員調查確實再請滬上各團體到廠參觀眞相旣明徐君熱心抵制之苦衷必爲人所諒而興寗波三會交涉亦易於着手馬倬雲附議通過當推定馬倬雲周劍雲二人爲調查員（三）童理璋報告三月份收費經過及擴充會所事議决下月遷至樓下（四）周劍雲起言華董問題遭工部局否决其後各報卽載王正廷聶雲台陳則民宋漢章湯節之余日章﹁皆不願爲華董﹂之新聞此事頗招外間責難總會旣提出華董預備人當然須先得本人同意决無未得本人同意先行提出之理旣提出又聲明皆不願就假使華董問題不遭否决外人不將謂華人遇事不愼重耶鄭君出席總會請言其詳鄭鷓鴣答總會並未提出華董預備人童理璋謂此六人爲包世傑君以外人道華董無人才故以私人談話並未眞實周劍雲言總會亦應通函各報聲明此事以免外間誤會鄭鷓鴣允轉述總會（五）秦秉章提議北段如意里松柏里將加房租要求本會設法請免多數主張北段各房客先行集議再定辦法四時散會 
　　百老滙路百老匯路商界聯合會昨晚七時開緊急會議到者六十七人公推周子慶主席傅爾綬紀綠首由該會所舉往總會出席之代表施獨舟報告前晚總會爲印花稅問題及時事問題等開議情形約略述其大概並說明不能承認租界中印花稅之理由最後提議學生罷課已一星期政府毫無表示吾商界同是國民亦應作相當之表示後由藍以襄董作堃楊菁華相繼發言措詞沉痛經衆討論良久末由主席以本會作學界之後盾付表决遂得全體通過散會時已鐘鳴十一下矣 
新閘路新閘路商界聯合會於十八號晚七時開全體職員緊急會議會長胡鑑人主席嚴漢忠紀錄到會職員四十餘人首由主席報告山東問題外交急迫學生罷課多日足見愛國熱忱故總聯合會已有文字之表示贊成學生之舉動矣繼由某校某某兩君詳細演說言詞痛切復由主席報告租界印花稅問題經衆討論此等稅則早已拒絶且租界商民比年以來負擔已重如果實行誓不承認云云議畢時已十鐘遂摇鈴散會 
[罷課中各學校消息]  
　　復旦大學復旦大學自罷課以來講演隊員日在城内閘北等處頗著成績該校演講科共分十隊每隊二十人手執旗織劃分地段竭力演講其目的則欲盼平民明瞭此番罷課純爲謀救國之徹底辦法故其演講所最注重者爲亡國之種種苦痛並述政府之利令智昏引狼入室之情形而吾民爲中國之主人翁見此若仍袖手旁觀則國亡無日又述平民之尊貴勞工運動尤爲神聖之先聲幸勿妄自菲薄而放棄國民之責任以貽禍患於無窮故每隊演講聽者如堵 
　　滬江大學滬江大學學生愛國行動疊誌前報兹將罷課後之第四第五兩日校内校外詳情再紀之如下十七日上午七時半學生齊集操場行陞旗禮三呼萬歲畢入禮堂由各部部長報告日昨成績並討論當日辦公時間等事畢散會九時至十時半各部均照常辦事十時半午膳十二時半宣講敎育調查三部各派數隊赴邑廟閘北東門南巿小南門及城内等處分别演講聽者三　　北京電　　 
餘人其餘各隊均留校辦事四時始息晚八時由該學生分會會長召集各部長開聯席會議討論次日事務十八日（禮拜日）上午八時在禮堂禮拜外均照常辦事 
　　大同學院南火車站北首大同學院對於學生集會向取干涉主義故五四以來本埠學生種種愛國運動該校學生均未參與此次全國學生爲力爭魯閩各案與北政府爲最後犧牲該校學生亦要求罷課殊因素無團結初遭失敗後於本日實行第二次罷課與敎職員等論戰遂逹目的同時即成立學生會選派代表參加總會與本埠學界一致行動并在該校操塲舉行宣誓禮向國旗行三鞠躬三呼萬歲而散 
　　東吳二中昨日（十七號）東吳第二中學校學生分會演講部由部長馬旭樓選部員十名爲化裝演講員專派往外埠定講一切經費由會中擔任今將團員姓名錄下王德深周世勲朱祖廉周定武呂光榮嚴震武張廷楹周勲發丁肓奇包國樑尚有部員十餘名因年過小不得出外公舉馬旭樓爲化裝團團長問世勲爲書記聞一二日内將往南翔眞茹等處演講云 
　　民立中學大南門民立中學校正科學生於十九日晨開全體大會首山會長報告開會宗旨次由評議員述罷課之目的進行之順序及總會經濟困難之現狀言詞激昻聽者動容報告畢復由會長動議除每人應捐總會會費外每餐減少葷盆一隻以充該分會經費猶恐不濟議設自由捐募箱於校内使該校學生節省餅餌等費隨時投入衆皆一致贊成 
　　承天學校沈家灣承天英華學校學生得此次總會議决停課消息取一致行動於前星期三宣暫停課會中組織四部一爲演講部專司演講勸導之責一爲交際部專司對外聯絡感情之責一爲庶務部專司印刷傳單及雜務之責一爲童子部專爲年幼未能出外宣講之學生而設由敎育科派人監督温理舊課其演講部第一日計分四隊出發在閘北演講第二日分二大隊至南翔江灣演講第三日在北火車站左右及該校附近演講第四日在城内邑廟一帶演講沿途分發傳單聽者甚衆其演講題爲﹁山東問題直接交涉之害﹂﹁現在中國之危險﹂﹁日本圖謀中國之手段﹂﹁人民應負救國之責任﹂﹁波蘭朝鮮亡國後之慘狀﹂等其交際部亦每日分隊出發與閘北及華界一帶之商店聯絡感情勸導愛國中國公學中國公學於停課期中請二三學者來校演講昨日（十九日）下午二時請戴季陶君到校講演内政外交各問題聞星期三日又請陳獨秀君到校演講將來并擬組織一種有系統的演講會以便靑年學子之課餘研究云 
[兩宣講團宣講紀]  
　　勵志愛國團派克路勵志愛國宣講團每逢日曜必往各處宣講前日（十八號）爲第四十三次星期宣講於上午九時由一務所出發乘車至吳淞宣講抵鎭後卽咨會警所派警照料先在明遠樓門前宣講至十二時午後復至財神殿宣講講員爲徐惠施吳兆麟朱文華周少葵奚成良講題爲﹁學生旣罷課於前工商界宜響應於後﹂﹁奸商販米出口以濟兇横淞人旣居海口應留意檢查﹂﹁國非學生一部份之國須大家一致進行﹂﹁要做中華民國主人快快犧牲﹂﹁救國即救己不犧牲國不保﹂一時聽者圍集並有萬里沈學潮戚世法余網珊曹心一等在旁照料並分發痛言月刊及各種印刷品至六時始整隊乘車返滬 
　　愛國恒心團十八日滬南商學界愛國恒心團舉行第四十一次宣講下午七時團員費心造王敬成丁訓錄劉敬洵吳增祺鄭汾英周實如錢桐生費名岐等往新北門小東門中華路裏馬路郎家橋宣講首由丁訓錄講恢復商團是救國之第一步王敬成講五分鐘熱度費心造講勿畏劉敬洵講合羣奮鬭鄭汾英講尚武自衛聽者三百餘人時至夜闌乃整隊返團 
[上海學生罷課後之官電]  
　　上海學生罷課後盧永祥等曾有電致京兹錄如下 
（上略）文日下午據報學生等籍詞前電未奉中央答覆巳在學生聯合總會議决中學以上自本月十四日起一律停課七日并於停課之第一日在公共體育場集合會議進行辦法等語後經分飭廳縣及憲兵營届期酌派警察憲兵前往公共體育場監察防範相機制止一面諭飭稽查處於是日選派得力稽查數名分布體育場内外及華法交界處所注意偵查具報旋於寒日下午二時即有各校學生紛紛赴體育場集合二時半開會舉定臨時主席程學愉當由學生總會代表李峻華評議何敬思廣西學生評議周公茂杭州學生會評議代表連瑞琪湖南學生會代表李鳳琦等五人相繼演說其演說之詞不外山東問題反對直接交涉雖經電致政府迄無相當表示等語至三時即結隊出場赴民國路一帶遊行屆時仍折回體育場然後散去計此次到會者共三十三校約三千人幸事前防範嚴密布置停妥是日到會各學生均遵守秩序尚未發生他故堪紓厪系惟是該學生等旣罷課七日難保以後不有他項舉動除仍飭隨時注意偵防外謹此電陳盧永祥何豐林代删印 
[再誌幂事範圍勸阻學生演說]  
　　松滬何代護軍使以高昌廟一帶爲軍事範圍區域勸阻各校學生勿入該處演說曾紀前報前昨等日有學生結隊馳入高昌廟分發各種上繪圖畫之傳單並在熱閙處對衆演說國事問題軍民駐足聽講者甚衆當爲該處警區朱巡官聞悉以是處係屬軍事區域自應勸阻故卽親往婉言勸告學生始各他去事後朱巡官以滬地學校甚衆誠恐此去彼來勸不勝勸故於昨日報請二區警正轉呈警廳函致上海縣知照各學校傳諭各學生勿再前往軍事區域内演說並聞規定西自斜橋以南至龍華東自南車站至高昌廟一帶均爲駐軍地點阻止學生馳入演說云 
[陸部咨飭查禁激烈傳單]  
　　松滬護軍使署接陸軍部咨云現據京師步軍統領呈報略謂溯查各省學界罷課干預政事問題曾經軍警勸告風潮巳息邇因山東福建二起外交之案各地學校學生復有罷課之舉而此次學生所發傳單語句甚爲激烈自當查究應請轉呈通咨各省一體查禁等情除由部通咨各省查禁外咨請飭查等因昨何代護軍使已通令所屬各軍警遵照矣 
[上海學生聯合會消息]  
　　上海學生聯合會敎育科昨致各分會函云十七日主任會議議决星期二（二十日）大宣講并於是日下午二時開各宣講團團長會議務請貴校宣講團團長主席到會時并請隨帶過去情形的報告特此通告 
[全國各界聯合會常會紀]  
　　昨日（十九日）上午十時全國各界聯合會評幹兩部關聯席會議公推周霽光主席張天放紀錄（一）李渤海報告前日出席抵制劣貨會討論中華職業學校琺瑯案經各團體代表决議焚燬情形（二）韓致祥報告天津情形（三）周公謀因事請假兩星期（四）張天放報告雲南各界聯合會來函對於常駐委員暫難照辦情形並謂三個月之任期旣已届滿擬卽返滇經衆挽留（五）張槐三謂敝省五代表擬日内返滇有何應辦之事請諸位指示衆議决由本會託爲赴滇代表進行募捐各項（六）李渤海臨時動議略謂皖督倪嗣冲病勢埀危馬聯甲有代理消息皖人均甚反對而本會亦應有所表示（七）喻義謂皖督問題爭者甚衆本會原來主張廢督應先通電由皖做起衆無異議（八）李宗鄴因事回皖請假兩星期隨即山主席宣告散會時已十二時矣 
[駐京法公使來滬之預備接待]  
　　交涉公署昨接外交部電令略謂駐京法國公使博柏氏於本月二十號出京赴滬特電俟法公使抵滬時即希妥爲接待保護云云楊交涉員已分别函致警察廳鐵路局一體接待保護矣 
[美軍艦陸續抵滬]  
　　中美新聞社云美國軍艦威爾明吞號現在吳淞口日内將開入浦江下椗又美軍艦北逹科他號亦日内可到又阿拉丸號則已於數日前抵滬云 
[烟酒業又一阻止烟酒借欵電]  
　　中國烟酒聯合會致北京電云北京大總統國務院財政部全國烟酒公署張督辦參衆兩院鈞鑒烟酒借欵禍國害商國民萬難承認前經迭電籲陳近各報喧傳拉門德氏入京有繼烟酒欵之議當軸之孜孜必欲成此借欵者用意何居概可想見埃及覆轍思之心寒我大總統與執政諸公愛國衛民當不忍斷送國家稅權絶我商人生命乞將酒借欵之議完全取消以絶禍根而維國本全國煙酒一聯合會叩篠 
[麵粉業爭執已解决]  
　　舊曆上月杪麵粉交易所因期貨抵空頭與多頭方面衝突致停滯營業二三日昨日已届三月初一日月底已過又值星期一故上午照常開巿巿價與前日相彷至下午二盤開時雙方又起爭執經理事長出爲調解宣言擬實進實出詎各經紀人均反對不允遂開臨時會議議决辦法數則（一）期貨進出仍准照常買賣惟責任較大議定定銀向例每千包一百兩今加多一百兩（二）佣錢向章每千包三兩今加多二兩惟此項所加佣錢係暫時辦法緣前次議訂三月份空頭搭抵三月份期貨二成者作價一兩九錢一分此條作爲取銷又交易所因此次進出擔承各種棧單貼息等事損失即在此二兩加佣内抵補抵補足數後將加佣取銷每千包仍作三兩結算雙方皆允從事遂解决今日可實行照常買賣矣 
[阜豐麵粉公司念年紀念會紀]  
　　北京路阜豐麵粉公司爲上海麵粉業之成立最早者創於前清光緒二十四年閱二年開始營業迄今垂二十年信用素孚營業亦蒸蒸日上前昨兩日在北蘇州河路該公司之廠舉行二十週紀念祝典於北京路五十七號該公司備汽車迎送來賓先由營業生任寗玉亭君與王嗣源君等在公司招待到廠後復由該公司總理孫章甫經理孫景西董事孫穉筠孫履平職員孫濯江胡岐山于瑞生諸君殷殷欵接兩日男女來賓約二千人如何護軍使王道尹沈知事王精甫任筱珊汪幼農榮貫卿張春泉孫履菴鍾紫垣任矜蘋宣通史裘可桴與上海各銀行經理等午刻在堆粉棧中演劇並有西餐餐畢由孫濯江君導往廠内各處參觀計舊棧房六百餘方新棧房一千二百餘方約堆貨二十八萬餘包且有隙地五十餘畝其機器所在爲五層之樓房第一層出粉第二層靡粉其餘三層篩粉均用電力鼓動機器巧速異常每日出粉現逹六千餘包該公司尚兢兢求進未已也並聞該廠因與滬寗路之貨車站僅隔一水已與任筱珊局長磋商將造一鐵橋使貨車直接過廠益形便利矣下午四時許主賓始盡歡而散 
[餅業會議續紀]  
　　滬壽生·楊永元等與大有廠夥高某搜買期貨恐蹈賣陳壽生·楊永元等與大有廠夥高某搜買期貨恐蹈賣空買空之弊致礙信用邀集同業在龍王廟會議等情已紀昨報兹悉此事現經同業司月各行等審愼磋議之下業已决定准將本埠大記和記元記等三牌餅規定標準無錫恒德餅及大連餅亦併加入惟大連餅照標準減小元二分又沙河洋河等餅亦同加入衆皆贊成遂决定卽日起照議實行矣 
[友華銀行銀巿報告]  
　　中美新聞社譯友華銀行十九日報告云上星期六倫敦當地銀價漲一先令二便士遠期銀價漲一先令八便士此間開巿時定價金鎊漲至六先令三便士金圓一百二十四元日金三十八元後因賣出多而要求少金鎊金元各漲一分日金漲半分但華人抛盤者價仍不跌交易之價金鎊爲六先令六便士又四分之三金圖一百三十元略有出口交易倫敦紐約間滙價跌一分紐約銀價軟弱今日巿况雖較有力然恐過度不免發生反動也 
[大批存米已運出口]  
　　浦東陸家嘴東首某棧房内日前有大批米糧存儲據稱係因海關稽查嚴密恐遭扣留故不敢貿然付輪嗣即設法覓得軍米護照陸續運往大連轉赴某國其數有一萬餘石之譜云 
[靑年會開會歡送曹雪賡赴美]  
　　靑年會總幹事曹雪賡君因病告假將赴美游歷考察彼邦靑年會情形并調查實業等事已見前月報端惟曹君因候船未得現甫有哥侖比亞號輪船定本星期六離滬故昨日午後五時靑年會全體同人開會歡送曹君列席者如朱樹翹·駱維廉·鈕立卿·郝伯陽·郭衛道凌希陶·徐可陞·費吳生等男女共數十人先由徐可陞君報告開會宗旨次駱維廉·朱樹翹二君相繼致詞徐君謂曹君爲靑年會華幹事之第一人凡事深資擘劃故本會全體同人敬贈繡旗一面上有﹁造福靑年﹂字樣又銀杯一具上有﹁願君健康﹂字樣以伴曹君賢伉儷之壯游並爲紀念其杯上健康云云則因曹君現稍不適也曹雪賡君旣受諸物遂先述謙謝之意繼謂頃間徐君謂因予（曹自稱）爲與諸君共事多年譬諸家人可稱予爲長兄意于誠懇可感予復何能不開誠相見敬稱諸君爲胞弟乎予初聞徐君謂希望此次游美後可歸國籌建大會所等似覺惴惴恐難副望繼思前兩次籌建靑年會成人部與童子部房屋等賴同志諸君之熱誠相助均獲成功故大會所等似亦無庸過慮也次聆駱君所勉凡事總以信任心爲要務誠哉是言願與諸君共勉之再次聆朱君所勗謂觀中國人可約分三類（一）守舊者（二）維新者（三）折衷者老者多守舊幼者多維新惟中年之人多能折衷其間誠大有所爲卽名之爲建築家亦無不可朱君又謂單純之理想家與實行家均易有偏頗之缺乏故希望予遠游歸國勉爲兼有理想實行之建築家誠予所願深勉也承贈諸物當携至美國示之彼邦人士是以表示諸君盛意云云徐君繼謂曹君於本星期六午後在招商局總棧碼頭登輪同人將樂相送也遂散會 
[慕爾堂今日開歡送會]  
　　三馬路慕爾堂近因該堂董事長靑年會幹事曹雪賡君赴美游歷行期在邇遂邀集全體敎友及該會之各領袖定於今日（星期二）下午四時開歡送大會且聞該堂一切之美譽所以播揚於上海者曹君維持提携之力爲鉅屆時中西人士薈萃一堂必甚熱閙並聞是晚益賽會亦召集全體會員准備歡送云 
[寗波同鄉會徵求會消息（十一）]  
　寗波同鄉會徵求會昨爲開幕之第一日辦事處會計董事樓恂如馮芝汀報告隊競爭繳到之分數如下 
　　寗遠隊三千四百分寗裕隊三千零二十分寗機隊二千八百分寗明隊二千五百十分寗祥隊二千五百分寗利隊二千五百分寗銳隊二千七百分寗茂隊二千六百分寗興隊二千七百零四分寗康隊二千七百分寗懷隊一千五百分寗泰隊一千五百分寗雲隊七百五十三分寗瑞隊五百分寗勇隊五百分寗華隊一千一百七十分寗兆隊一千分寗福隊九百五十一分寗運隊一千零二十分寗雄隊五百分寗北隊三百零五分寗順隊二百分寗耀隊二百分寗昌隊二百四十六分寗亨隊一百五十七分寗紹隊一百分寗吉隊五十分寗中隊三十四分寗才隊二十分寗安隊十分合計總分數三萬八千一百五十分 
 
 

Page 11

 
 
[太倉旅滬同鄉會紀事]  
　　太倉旅滬同鄉會因會議本鄉春賑並各項事宜前日由項惠卿張綸卿邀請同鄉李頌韓陸蓬士吳挹峰胡粹士朱愷儔王鏡湖徐尚之張季芳放賑員武筱航周幹如等宴於嶺南樓西餐館先由武君報告湖川鄉一帶施放春賑情形次由陸君代表唐會長提議湖川鄉素産惠安夏布鄉民半以績麻織布生活擬貸以蔴本兼收買夏布以維持小民生計衆皆贊成公推陸君擬章試辦次由朱君報告雙鳳地方度地建設公墓與鄉董接洽情形次公議同鄉會公祝唐長之乃翁若欽先生八秩壽誕請李君即席撰聯交由吳君繕就送去末由項君提議朱君擬創辦自滬至劉河之長途汽車僉謂此路若成滬劉瞬息可遠交通利便行旅商務兩受其益惟路線經過大場劉家行羅店各鎭須與該處紳商聯絡商辦而詳請省長批准及報部立案並招股購地築路造車一切手續亟宜規畫進行擬再擇日開會公决議畢開筵暢飲盡歡而散 
[兩輪船之行踪]  
　　英國輪船公司經理太平洋輪船公司之諾佛拉號已由倫敦開行大約四月二十七日抵香港鈍南拉號四月十八日離哥侖布來申 
[鐵路局紀事兩則]  
　　工人請願之部覆滬杭甬鐵路機廠匠役火夫人等以邇來生活程度日高所入辛資有限不足以資事蓄爰集全體公禀交通部請予撥給公房居住並發衣帽以示體恤一面另禀該管局長轉呈大部察核日昨該局長任小山接到部令略謂據該路司機匠火夫等禀請發給衣帽撥給公房等情所呈困苦情形尚係實在應如何酌予體恤之處仰該局長核擬具覆云云任局長奉令後業已轉飭機務總管擬具辦法候核呈部矣 
　　機車興空車互撞滬杭甬鐵路前日（十七）因中西天主教士前往佘山瞻禮特開專車往返一次已誌昨報兹悉是項專車於當晚由松江開駛返滬迨到北站將各車輛解下後機車（即龍頭）開駛回廠不料在機廠左近軌道中停有四十五號頭等空車一輛時在黑夜未能望見因此機車直逹開駛與空車碰撞雙方各受損傷空車損壞較重機車略受微傷昨已將兩車送交機廠修理矣 
[貨船遭風失事兩起]  
　　滬南義和號之沙船周元興號於上月二十四日由山東省之夾倉地方裝載上海昇記號之水菓鹹貨等貨計值銀六千餘兩於二十六日駛抵江浙洋面忽遇颶風致該船無法支撑被風吹折桅檣並打落船夥邱阿三小四子等八人正在狂呼救命之際適某國裝煤汽船經過急放杉板施救救起沈春林羅桂山等四人邱阿三等已遭淹斃該沙船被浪衝至淺灘擱住昨日該輪抵滬由耆民孫金興報告號貨主向小輪公司議價一千二百元雇就拖駁小輪兩艘前往失事處將該船及貨物拖帶來　 
　　俞桂生麵粉船於前日承裝劉姓客人緣兵船粉八百包開赴浙江平湖交卸下午駛至氽來廟浦江忽遇大風巨浪又被某小輪船經過浪湧不能支持遂致失落麵粉三百餘包人口幸得無恙昨日俞回申報告貨主劉姓轉報内河保險公司飭派小輪前往設法打撈矣 
[汽車撞斃男孩續誌]  
　　尸父願將恤疑八十元捐助麥倫醫院 
　　前日（十八）下午三時許有汽車在卡德路撞傷十齡之男孩旋卽殞命等情略紀昨報兹悉該汽車爲一千五百零八號由滬西麥根路四十四號半門牌朱虎臣家汽車夫徐餘根所開駛至卡德路愛文義路轉角處將旅滬贛紳沈池宜之第三子世駒撞倒碾傷當經八百三十九號巡捕查見將肇禍人與傷者一併帶入捕房飭將傷孩送院醫治詎因傷及要害旋即身死捕房得報派探將尸車入虹口斐倫路騐尸所昨晨報請公共公廨相騐午刻由李襄讞會同英包副領事蒞所騐明塡就尸格升座公位由捕房將尸屬及見證並肇禍人帶案候質先據見證楊坤霖證明是日被告在卡德路愛文義路開駛汽車係由北而南因死者從車之前面跑過以致汽車夫不及停機遂肇此禍云云質之汽車夫徐根餘供開駛汽車已有兩載此車之車主係開設大和麵粉廠者以下所供與證人之言相同旋由尸父沈池宜訴稱被撞而死之子年甫十齡查近來肇禍之汽車其車主大都係公館或洋行司機人不免倚仗主人勢力草菅人命請求嚴加取締以維人道本案如蒙斷給撫恤則該項恤金願撥與慈善團體云云中西官核供磋商之下判曰騐得已死沈世駒委係被車誤撞致死由尸父具結領尸棺殮車主恤欵洋八十元尸父願具領移充麥倫醫院經費 
[修理舢板廠橋之交涉]  
　　閘北境内舢板廠新大橋日前由租界工部局飭派工人前往修理滬北工巡捐局工程主任王彬彦以是橋完全爲華界建築物未便爲外人顧問當商由陳局長函致四區二分所倪警佐飭警拘到修橋小工某某等兩名暫行看管一面由工巡捐局函請駐滬特派交涉員楊小川向租界當道交涉 
[四誌麥特赫司脫路之命案]  
　　無錫人李和尚（即李偉）民於本月一號將婦人吳陳氏（昨報悮書陳王氏）誘入滬西麥特赫司脫路五百六十一號門牌家謀斃事後由捕房將李獲解公共公廨訊押並經刑事稽查處通緝關係人等情迭誌本報昨日午後由關讞員會同美丁副領事升座研訊先由工部局刑事檢查科代表律師向靜安寺捕房二十五號捕頭麥根泉詰據譯稱查此案發生在四月一號早九時許至四號始有人報告捕房而李妻朱氏亦投虹口捕房報告遂由西探鄧帶朱氏將李緝獲又在被告避匿之浦東某姓家吊出李所拤死者之原贓金鐲一副被告告捕房供認有供軍呈察次由西探鄧投訴案發後到被告家内見死者倒於地上血肉模糊滿面石灰當在尸身上抄出金戒兩枚獲兇刀大小兩柄均有血跡云云又據婦人李朱氏供稱稱年死者給丈夫珠項圈一個質洋近來死者索討丈夫屢與衝突至本月一號我往菜巿買菜歸家夫言氏已被殺即將大門鎖閉挈我逃往浦東繼復回租界報告虹口捕房將夫拘獲云云被告李和尚亦延律師代辯中西官以時已暮諭被告還押李朱氏仍留本廨展期七天續訊 
[逆倫犯越獄之購緝]  
　　滬城西門内孔家弄婦人凌洪氏前被螟蛉子凌連生糾合王春林等到家將氏謀死報講法庭派員騐明旋將凌王拘案經審檢廳訊供明確判凌王各處無期徒刑永遠監禁已經送監執行不料上月二十一號下午漕河涇鎭監獄犯聚衆脫逃去一百四五十名凌連生與王春林亦在同逃之内迄今一月逸出各犯並無續獲而凌洪氏之姪現在北京司法部服務以此案兇犯關係逆倫今竟被逸亟應上緊嚴拿是以禀請該部行文江蘇省公署蘇州高等審檢廳轉飭所屬一體懸賞購線設法將凌連生王春林緝獲歸案訊辦一面　命該獄敖典獄長協助進行 
[混用僞造俄票案訂期會訊]  
　　停泊於楊樹浦路瑞鎔鐵廠碼頭之俄國公司輪船上大班指控寗波人蔣阿偉·孫三林·本邑人周毛毛·於十七號下午將僞造俄國西比利亞其計洋一千元之假羅卜票三十七張持來混用等情昨由該管捕房華探姜喬喬·西探貝麒·將三被告連同僞票换解公共公堂請究蔣延律師到堂代辯並請求交保李襄讞商之英包副領事以本案應由俄領陪審諭蔣准交三百元人洋並　孫周　人帶回捕房候致函俄領訂期會訊 
[義大利飛行團消息]  
　　義大利之羅馬東京飛行團因總司令戈代思哥上尉與其參謀克來鍋中尉在不秀兒地方遇險且克氏因此傷命故滬上籌備之歡迎會預計俟飛行首領到滬時舉行將改俟第一部飛機到時舉行之第一部飛機爲馬司茹君所領現在海南第二部爲非瑞林中尉所領現在　谷彼等約本月二十三或二十五日即江灣跑馬日抵滬改變歡迎一事係昨日早問在美總領事署會議决定並電致中央特派員徐祖善科長立即南下矣 
[奉賢旅滬學生學生定期開會]  
　　奉賢旅滬學生會長孫象邢通告云敬啓者奉賢旅滬學生會評議部訂於四月二十五日上午十時在上海南巿馬家廠浦東公所開會討論以下事項（一）評議部章程（二）本會第二次常會開會時期與地址（三）同學錄付印法 
[商會公送盧永祥匾額]  
　　上海總商會會長會董前議决特製匾額一方訂期十八日午後兩時在西門外孤兒院齊集送至龍華護軍使署懸掛兹聞是日正副會長及各會董均乘汽車同至孤兒院將匾額安置綵亭肜軍樂隊迎送至軍署盧兼浙督預先委派馬總司令（前使署參謀長）在署歡迎來賓並代謙遜後始受遂懸掛該署大總旣面欵各董以茗點至傍晚時始各退歸 
[昨日公共公廨訊案紀]  
　　昨日上午公共公廨第四公堂由俞要讞會同美丁副領事審訊各案如次（一）﹁徐益生訴張順福抵單不贖案﹂被告臨訊不到由原告代表律師上堂訴明案情﹁結果﹂着被告償還原告本洋二百五十元並長年八釐共二十二年息洋四百五十元本利償清後由原告自行將方單交與被告收領（二）﹁姚聿才訴李遐昌不理代墊各欵銀三千一百四十九兩三錢案﹂届時未審 
　　又午後該庭由張襄讞及英包副領事審訊民事訟案三宗（一）﹁高澤普訴李植芝不理欠欵洋二百六十元案﹂被告延律師代表到堂請求改期﹁結果﹂照准（二）﹁怡隆號訴傅昭昌不理擔保王昌裕貨欵銀二千四百三十六兩二錢一分案﹂前已缺席判决被告償還傳無保拘押兹傅延律師到堂請求減輕交保﹁結果﹂減交一千兩舗保（三）﹁吳阿二訴姚連卿不還父債洋一百七十二元五角案﹂前已訊明斷令被告照數償還兹被告不服增延律師要求復審迨復訊終結仍然失敗﹁結果﹂照前斷執行第一公堂由陸襄讞會同俄副領事審訊﹁俄國婦人奥搿柯爾得沙夫訴無領事管束西婦樊勒美奚不還羅卜票洋二萬一千現洋三千九百元並將眷存值洋四千元之首飾擅自抵押洋一千六百元延不贖還案﹂原告律師訴禀所言以上各欵或係借用或係代墊及訊諸原告所供之詞似含有與被告合股開店性質故被告律師認此項禀詞欠妥要求修改﹁結果﹂着原告律師修改禀詞展期再訊 
[婦人投繯殞命之相騐原因未明]  
　　二十三舗地甲姚鴻昨投地方廳報稱小南門救火聯合會對門立昌祥煤炭店樓上住户安徽人許　甫（又名正誼）之妻某氏不知如何於昨晚在房中假鐵床上用蔴繩自縊而死許現在並不在滬亦無家族爲此報請相騐下午梅廳長委派許檢察官毛檢騐員等前往相騐旣抵屍塲許檢察官升座公案命傳立昌祥店主吳益昌到案訊問當據吳妻范氏投稱丈夫因事出外不在店中樓上餘屋爲我店轉租與許筱甫夫婦居住迄今已有二三年許向在西門外南陽橋附近萬春記香烟號爲夥此次送貨往杭州已有一星期故不在申死者於昨日晚膳後尚與我媳閑談良久旋各分散安睡今晨有一女裁縫來家在死者處做工向之叩門不應遂破門而入見許妻已經縊死於床上欲思施救早己氣絶乃發電至杭　其丈夫來滬料理實不知死者因何自盡求鑒吳曹氏供年二十歲丈夫名阿發吳范氏是我之姑死者年三十六歲平常與我感情甚好昨午氏與姑口角負氣出外直至晚間歸家尚與死者絮語餘不知悉求察該地保亦投案伸訴前情問官得供遂登樓入死者之臥房檢點房中物件有皮箱木箱各一只皮包一只即會同一區三分所長萬仲金等當衆聞箱查　内有大洋三元·小洋三角·鋼元八十·枚僞金釧一雙及破舊衣服逐一點明一併發封仍置原處許檢察官乃命將該屍放下安置樓板如法相騐委係自縊而死並無别故許檢察官見死者手指上有金戒一只耳上金圈一付臥床上亦有金戒一只並鎖匙六枚乃諭令一恲帶回廳中該屍着地甲報堂給棺成殮免封棺交地甲看守候其夫來廳具領 
[尋獲十六年前之逃妻已有子媳]  
　　蘇州人華高富向在宜興縣地方貿易其妻陸氏今年四十歲前於二十五歲時懷孕私逃到今已有十六年該氏逃出後與扛夫唐紀榮姘識同居小東門混堂拜中生子長生今年己十六歲曾領十二歲女子六弟到家爲養媳唐與該氏儼如夫婦兹爲華之姪女尋見函招華於前日到滬將陸氏長生母子與小弟一併領回爛泥渡暫住唐不服糾合多人擬往刦回由警拘送三區警署當因案關刑事函送地方廳經檢察官預審一過將唐及該氏長生等分别收押華在外伺候母得遠離 
[急潮激翻骨粉船]  
　　船户楊某昨日上午承裝某洋行骨粉一百四十包駛經老港外浦江中因潮流湍急駕舟者支撑不住撞於東洋公司輪船上登時傾覆船夥等大呼救命經鄰船趕到將船夥等援救所裝骨粉悉傾浦中現正雇人打撈 
[浦東發生盜棺案]  
　　浦東鄥家橋王姓女年已二十將届婚期忽於本月上旬病斃當由家人備棺成殮將棺停厝田野間詎被左近無賴深夜盜棺將該女屍之衣服剥刦殆盡女屍暴露四日夜之久左近往觀者頗爲擁擠後由鄰人募錢數千通知王某收殮並報告該處警所請求飭緝 
[汽車碰傷男孩]  
　　　中央汽車公司某號汽車前日駛經滬西曹家渡將該處鄉民李洪福之五歲男孩撞傷眼角由四區四分所崗警到來將汽車夫朱阿炳拘獲連同孩父一併帶案經李得貴警佐訊問之下命解司法科核辦 
[私藏煙具罰二十元]  
　　史逹章在北江西路三百零八號屋内私設烟具被該管捕房華探候阿寳西探康仇查悉以其難免不售賣燈吃往將史連烟具帶回准予存洋三十元作保昨經公共公廨傳訊之下以史家藏烟具有違定章判罰洋二十元烟具銷燬 
[賣鴉片煙之科罰]  
　　法租界小東門捕房捕頭日前偵悉邱吳氏·張阿琴·吳阿生三家私設烟榻容人燈吃前晚帶同包探及暗差捕數名前往抄出烟槍烟具等物連同烟客一併帶入捕房烟客罰洋斥退吳氏等三人交保候究在案昨日傳至法公堂請究先據捕頭上堂禀明前情並將烟具呈鹽詰之氏等同供認私賣燈吃不諱中西官判吳氏等各罰洋二十元充公烟具銷毁 
[攫飾案兩則]  
　　婦人凌蔣氏之女孩於二月二十號在寗波路被匪人攫去值洋三十元之金練金鷄心經氏報捕請緝嗣由滙司捕房包探陸連奎查得常州人王德勝趙堯英與此案有關拘解公共公廨訊押撤查候究昨晨又經中西官飭將兩被告提案訊明趙堯英無關開釋王德勝刦取財物屬實判押西牢十八個月期滿逐出租界　　婦人曹王氏前日行經新閘醬園弄被嘉定人王阿大攫去金壓髮一支飛逃氏大聲喊捕由該管捕房包探周少運及行人張福生追蹤至附近某姓家灶披内將人贓拘獲帶回收押昨解公共公堂經關讞員會同英卓副領事訊判押西牢四月贓交原告領去 
[介紹簡明電碼書]  
　　此書爲遠東最簡明之電碼書每册預約劵計洋四元在初出版時即購者計洋五元逾期須售洋六元發行所在靜安寺路七十八號欲購是書者須從遠焉 
[介紹雜誌]  
　　中國科學社第五卷第三期科學雜誌業已出版内容有張鐵僧之﹁發明與機遇﹂胡適之﹁清代漢學家的科學方法﹂王榮吉之﹁日本貿易近况及其與中國之關係﹂等篇均爲宏篇鉅著昨承惠贈一册又商務書館第六卷四號婦女雜誌第二百三十七期英語週刊亦均出版昨承該館各贈一册書此併謝并爲介紹 
來件 
[基督敎救國會徵求答覆俄牒同意函]  
　　（徐季龍主稿） 
　　啓者國民答復俄勞蟲政府（即蘇域政府）致我國民通牒迫不容緩各地人民團體對俄表示意思者己有多起惟國民之表示須全國一致始足見國際的人格宗教信徒宜首先聯合對俄表示兹擬具答復案並附理由書寄請鑒察若表同意即希速將後附復函塡明團體名稱及贊成人數寄交本會彚齊發表是幸此頌時祺基督敬救國會啓 
　　中華民國基督徒國民致誠懇之答復於儀羅斯共和聯邦國民及蘇域政府吾人認蘇域政府之通牒係根據其立國之根本主義表示善意聲明無償遲還前俄帝國政府掠奪中國之土地及一切權利交還中東鐵路礦産林業等及前俄帝國政府克倫斯基政府土匪霍爾瓦特謝米諾夫柯爾恰克以及其他軍人律師資本家所掠奪中國之特權皆歸之於我民國人民又自願廢止一千八百九十六年一千九百一年中俄條約且廢止相關之一千九百六年一千九百七年日俄條約放棄庚子賠欵及領事裁判權此等空前未有之義舉合於吾人所信仰之天國大同主義爲世界永久和平之道吾人依所信主義而表示接受之意惟吾人亦不私其所有除領土及主樓在天國大同世未實現前不可侵外深願公共利益於世界吾人願以誠意與俄國擁護人道及公義之人民通好以逹世界人類互助共存之目的　 
　　理由俄蘇域政府對於吾國人民早有援助之好意惟因日本及他國之　蔽不能通遴今其勢力已統一西比利亞而致正式通牒於吾國其開始鄭重致意及文中一再點醒實在吾國人民其牒文現已由路透社電傳而徧布於吾國則吾國人民斷不能無正式之表示姑無論俄蘇域政府之主義如何吾國人對於吾國喪失權利之來歸豈尚無所感覺而可視而無覩聽而無聞乎况日本對俄用兵之野心近已脫離協約國共同行動而單獨宣言西比利亞駐兵不能撤回其參謀部之大陸發展計畫有三步第一步爲占領西比利亞極東三州或建立一緩衝國而置於日本保護之下第二步如不能逞志於西比利亞至少須俄承認北滿及外蒙之權利讓之日本第三步萬一前兩步均失敗始退而保守朝鮮及南滿東蒙而維持其現狀此等攪亂和平之侵略計畫正在積極進行吾國對俄之奉獻若不正式宣言接受則成爲俄人放棄吾國不收之無主權利日本何不可對世界而宣布先占權又何不可迫俄人訂约以爲西比利亞撤兵之交換此誠呼吸存亡之頃少縱即逝去也國民答復俄牒之必要已不待再言而已明惟普通人懷疑之心理其論點尚有五﹁第一論點﹂俄牒是否眞實此牒文雖未經北京當局宣布惟路透電傳北京當局從未否認且證以由俄國方面吾國人所得之消息此牒文確係眞實此第一論點可無疑也﹁第二論點﹂接受俄牒退還權利之利害接受權利當然有利無害即以俄之交換條件在使吾國不承認前俄帝國公使及領事亦屬有利無害前俄帝國已消滅其公使及領事當然喪失代表資格而成爲亡國大夫此等亡國之人竟了然代表其已亡之國而責令國履行條約付還賠欵吾國猶復履行惟謹世之大愚無過於是今旣經新俄共和聯邦政府聲明該使領早已喪失資格則吾國尚何所憚而必承認一亡國之人乎此第二論點可無疑也﹁第三論點﹂俄之奉獻是否空言（俗語空頭人情）俄之奉獻爲破天荒之學其中容有現未爲俄所占有者即如中東鐵路之管理固非俄人所交還然俄牒中種種利前俄帝國及克倫斯基政府等均被驅除當然由蘇域政府繼承而條約及賠欵與夫領事裁判權亦皆於將來中俄新國交開始後有要求吾國履行之權今無不一律放棄豈尚得謂爲空言蓋放葉權利乃消極行爲俄已行之而收回權利則爲積極行爲是必吾國自行之若謂俄僅空言放棄而未親交於吾國之手此則可謂爲下劣幼稚之思想矣俄已放棄庚子賠欵而吾國猶付之俄之亡國大夫是誰之咎歟領事裁判權之撤銷而審理俄僑之民刑訴訟亦非俄人所有事况種種權判俄人一經抛棄其問題即在吾國如何享有倘俄人一手放棄日本一手攫奪其咎豈不在吾國之不能接受尚得謂爲俄之空言乎此第三論點可無疑也﹁第四論點﹂表示接受俄牒奉獻是否吾國單承認索維德政府協約國未承認索維德政府之前吾國能單獨承認與否原無一定拘束不過弱國外交不敢有單獨行動亦屬恒情惟國民表示意思與承認索維德政府本不相牽混例如民國七年十二月初問五國同時投遞勸和說帖於南北當局而對南方當局特别聲明勿誤會此說帖爲承認南方政府之據以彼例此亦屬相同此第四論點可無疑也﹁第五論點﹂表示接受恐有變爲波爾色維克之嫌疑波爾色維克固有主義其奉獻誠係根據其主義面吾國人民之接受吾國喪失之權利則不得以波爾色維克名之簽如强盜退還所刦贓物事主接受之豈即變爲强盜乎况退還之人並非原掠奪之强盜乎吾國人民主張收回吾國喪失之權利至爲正當無論何國無論何人皆不得反對此第五論點可無疑也以上五論點旣明則吾國人民應有正式表示毫無疑義特有一言爲吾國人民所應自返者則爲吾國人民之國際的人格及國際的道義故我全國人民必須團結一致而後有國際的人格至俄之奉獻旣爲國際的道義若吾國人民只知接受或感謝則無異窮人之受人施捨未免可恥故吾國人民之接受亦必依國際的道義而接受之世界永久相平之道即在人類之互助共存而尊重國際的道義美國人民行之於歐戰而戰後之結果則有所未行今俄國人民行美國所未行而吾國人民非行俄國所不能代行者即不足以接受之此吾國人民所以表示人類互助共存之眞精神而爲答復餓牒之理山也 
　　附復函啓者答復俄勞農政府通牒案閱悉本□深表同意贊成者□□□人此復基督敎救國會□□□啓通信處□□□ 
中華職業敎育社通訊 
　　湖南旅滬職業學校章程 
[第一章目的]  
　　第一條本校專爲湖南旅滬學生預備將來職業授以木工鐵工兼陶冶其善良品性培養其生産能力俾將來適於自力生活爲目的　 
　　第二章分科修業年限敎科授業時間 
　　第二條本校木工注重製造機械模型鐵工注重鉗工機械工兼習鑄工鍛工 
　　第三條修業年限三年 
　　第四條本校敎授普通敎科及技能敎科如下國文公民須知數學物理製圖機械學原理工作法實習 
　　第五條每週授業時間總數約四十八小時實習時間约占總時間之半數以上但至必要時於休息時間中亦得課以實習第三章學額入學資格入學試騐納費退學 
　　第六條本校學額總數暫定百二十名每年招收新生四十名第七條本校學生須品性誠實身體健全能耐勞苦年在十六歲以上畢業於高等小學或與高等小學畢業生有同等學力者爲合格 
　　第八條入學之前須先試騐體格學力作業等 
　　第九條試騐及格者須妥覔保證人塡具誓約書及保證書方得入學 
　　第十條學費免納惟每年酌收膳費四十元書藉用品費五元第一年須納實習費二十元 
　　第十一條學生入校後不得無故中途退學如無不得已事故而必須退學者須追繳學費（每年二十四元）由保證人負責第十二條生徒學業不良或品性卑劣屢戒不悛者令其退學第四章學期學年休業 
　　第十三條本校以每年八月一日至翣年七月三十一日爲一學年第十四條本校每年分二學期自八月一日至一月三十一日爲前學期自二月一日至七月三十一日爲後學期 
第十五條本校休業日如左國慶日紀念日節日署假（全月或半月視天氣之熱度臨時酌定之）年假日曜日 
第十六條檢查生徒之學力於每學期末就平日各科實習之成績評定優劣 
　　第十七條各科及實習之成績評定及格者得受下學期之課業第十八條生徒品性誠實作業勤勉學業優良者於每學期予以獎勵 
　　第十九條就各科所定之課業修畢後於最終學期末評定及格者給與卒業證書 
　　第二十條生徒卒業後本校擇擾介紹於各工廠及其僞相當機關 
來函 
[張瑞萱致章士釗書]  
　　行嚴和議代表鑒閱報載君訴伍廷芳總裁於土海會審公堂君爲南方和議分代表之一無代表軍府之權利伍總裁兼軍府財政部長保管財欵爲其職務行爲無被告之理由各法律家解釋詳明無庸贅述其尤足令人發噱者君以上海會審公堂爲訴訟機　耳君知上海會審公堂何所隸屬乎在法律上固屬北庭管轄者今和議未成北爲南敵君竟訴君南政府最高地位之總裁兼部長於敵人設立之法庭其罪固不僅通敵投降已也設南方有政爭君將請决於北庭之國務院乎君尚冒充西南政府代表然則西南政府之體面不全爲君一人喪盡乎其亦輕妄太甚矣爲君之計迅將訴訟撤消致電軍府自請處分一面負荆請罪於伍總裁之前庶可輕减罪狀於萬一否則執法以繩問罪於君者恐不止一人鳴鼓而攻君將何以自虚專此奉聞即頌議祺 
雜評二 
[眞相何如（訥）]  
　　今日當局所急急進行者皆從枝節上着想或以不正當手段謀解决大問題則愈進行而愈渺茫矣外交問題國人所急欲知其眞相者而眞相終不可得而知也和議問題又國人所急欲明其眞相者而眞相亦不可得而明也當局在表面上未嘗不忙碌奔走於大問題進行之中未嘗不言此人人屬目之太問題解决有望而按其實際則皆如鏡花水月之不可捉摸而更加以翳障焉然則所急急進行者何事豈不大可異哉 
　　吾敢斷言之曰進行手段之誤謬而已此所以不能以眞相示人也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[焦山遊紀] [  民哀]  
　　焦山據京口東北與象山對形勢雄偉昔漢焦公（佚其名）嘗隠於此故名日前章叔瑞芝諸友有焦山之行余亦與焉先一日至京口宿大觀樓翌晨六鐘登舟解纜帆滿舟行不轉瞬間已同登彼岸矣入寺門迎面有海不揚波四字字大可盈尺飛舞有致東至松寥閣閣面江憑欄遠眺江景如在几席問萬頃烟波沙鷗上下儼然一幅畫圖也憇少時仍東行道過文昌閣則鷄犬聲聞茅舍麥田宛然農村風景還經原道至定慧寺殿宇森嚴僧衆數百人頂禮膜拜秩序井然聽者茫茫誦者亦不自解味同嚼蠟良可笑也西至焦處士祠幽靜雅潔洵爲隠者之居庭前松樹二洞檐而出蒼秀勁古狀欲搏人泥塑焦公像端坐龕中修髯淨肌超然有出塵之概庭後爲仰止軒楊椒山先生遺像在焉椒山無意合焦山今成讖語矣再西繞山麓而北上觀音崖至大觀台瓜州一碧春色可餐金塔高峙隠約雲際炊烟縷縷知彼岸之繁華回首江山覺已身臨物外洵大觀也台右有小室一顔曰聽濤書屋因入室有濤聲正外來故由大觀臺而上經砲臺至吸江樓砲凡二架皆新式元二之交亡友趙三曾來守此今趙則殁於粤東矣廻車腹痛不減過黄罏之際吸江樓據焦巔登臨一覽萬象皆卑淸風徐來神怡心曠興旣闌循原道下夕陽西掛催賦歸歟返棹中流見紅牆隠露新綠含烟有若歡送使人戀戀者山固多情我乃遽别能無黯然歸滬紀之示不忘也 
筆剳 
[怨始記（上）] [  鴛雛]  
　　有人云劇人與小說家最足鈎取少女之情而最不足托以情者以其人日日虚飾爲情視世間之眞情一如其幕下毫尖所歷然少女輩爲之動目正因炫彼美標而不暇辨其神於僞也吾今卽據此言以記一事蓋有少女李瑊者盈盈漸長矣其兄有二友一曰小說家實一曰劇人華華實年並英妙實所爲書善叙人間幽密難言之情而女兒之一言一行得彼着筆無不娟雅升於仙姬握彼刊成之文則字裏行中似出粉香縷縷趲閱者之口鼻經時可味也華所演劇生旦間作善以星眸攝取羣魂爲彼顛倒大率長於歡愛之劇其笑態與姿勢舉巿之人都能閉目摹擬而得之也是二人旣友瑊兄常踵李氏之門而瑊者亦嘗偃枕障燈讀實之手畢嚴妝趨毂觀華之身手矣今得見劇外書外之姿細加體察則悱惻外現明明如劇中書中且也華豐而有黎渦語時見齒不離其媚實瘦削如寒花作孤麗遇人遇物輒寗嘿而好遐思則又各與成續符合瑊知書歆實甚於華也華廉得其隠則矯爲木訥若不敢交一言於瑊者而彼實時以若離若合之態見處瑊亦難矣蓋常因他人轉語實譽己才尊爲學媛門下相舉必有眼芒射及己容不期仰而相觸然己目注時彼巳他顧彼顧復返而絳頰盡爲所知矣瑊嘗以校中懇親之會作姱容有所供獻於衆座實大鳴掌致其傾倒是以同學見戲以爲興實摯善瑊怦怦究不得一考其人之心亦幾無接觸時也 
劇談 
[梅訊（六）] [  春醪]  
　　二十九夜演嫦娥奔月友人戲調浣溪沙一解曰 
　　咫尺天涯望玉宫五雲佳氣壓仙蓬松亭神箭太匆匆釀酒情懷人獨倦折花心緒意偏慵青天碧海露華穠嫦娥奔月自畹華演後海上男女劇場莫不效顰矣其唱詞縱不多而精絶可與散花並傳特錄之此後再演可按圖而索驥也 
　　採花 
　　（西皮慢板）瓊樓玉宇是兒家丹桂飄香透碧紗翠袖霓裳新換罷携籃獨出採奇花（西皮原板）捲長袖把花鐮輕輕舉起一霎時驚駭得蜂烏紛飛這一枝花盈盈將將委地那一枝開得以金鏤絲絲甚新妍是此朶含葩蓓蕾猛抬頭是一樹高與雲齊我這裏舉花鐮將他來取歸途去又這見粉蝶依依 
　　慶節 
　　（二簧慢板）棄紅塵到月宫忝爲領袖也不知人世間又幾春秋我亦曾採羣芳釀成美酒招衆仙慶佳節共醉瓊樓（詩）春去秋來暮復朝瑤池金闕任逍遙一年一度中秋節天上人間共此宵 
　　醉後 
　　（南梆子）碧玉階前蓮步移水晶簾下看端的人間夫婦多和美鮮瓜旨酒慶佳期一家兒對飲談衷曲一家兒携手步遲遲一家兒並坐秋閨裏一家兒同入繡羅幃想嫦娥獨坐寒宫裏清清冷冷有誰知（詩）當年深悔偷靈藥碧海靑天夜夜心 
　　畹華演此刻意經心慶節醉後一場尤推神品 
　　後台定來復一二日傍晚排演花木蘭從軍計分兩日演完此戲劇本已向畹華處索取明後日即可揭載矣 
　　畹華家居無事亦偶捉筆抄錄劇本藉遣長畫特不輕易與人作書耳 
　　木蘭從軍劇本（共列梅所唱白餘過繁以○代之）第二場木蘭白走啊上唱巾幗鬚眉從古少但憑紡織說賢勞奴花木蘭數日侍奉老父湯藥未到機房今日老父病愈不免前去紡織一番便了唱這些日侍嚴親機房未到今日裏抽閑暇去走一遭收拾白老父病體雖然已好只是聞突厥作亂朝廷派兵前去征討老父的名姓也在軍籍倘若被傳年老多病如何去得思想起來好不憂悶人也唱我的父氣力衰年老多病偏見那軍書上儘有爺名雖然是有一朝將父傳定我只得巿鞍馬替父從軍白唔若到傳時我自有道理····正是人生禍福原無定有時兒女也英雄 
第三場木蘭唱捧玉盃到堂上來獻珍羞····唱母親且慢阻兒行女兒言來聽分明吳宫美人嘗演陳秦風女子號知兵馮氏西羗威遠霞苟姑年幼也守過危城巾幗英雄古有證願替老父去從軍 
　　第四場第五場第六場第七場第八場第九場木蘭上卸却釵環樣宛然武士裝唱裝束才竟到前堂唱脫去了繡羅裙改換軍裝想人生要有了英雄膽量到陣前滅寇賊永固邊防······唱此一去千萬里歸期未定免不得兩淚淋叩别雙親······唱老爺娘金玉言敢不敬領恕孩兒不孝罪難奉晨昏回頭來我再把姐姐親請小妹妹有一言要說分明······唱門兒外月輪高夜深人靜爲老父那顧得萬里長征 
　　第十場第十一場（第十二場以下明日續登） 
雜錄 
[藝文談屑] [  瘦鵑]  
　　畹華以歌舞聞天下傾倒者自不乏人芳躅所至贈貽之作盈筮畹華畹華殆賺盡才人心血矣梁溪王蓴農詩詞皆雋絶不輕爲優伶捧場往歲見畹華亦爲心折及其去譜玲瓏四犯一闕憶之云瑩月夢圓瓊枝春笑消魂絶（作平）代如許五湖歸計早料理扁舟去何郎又添别緒最難忘玉簫吟苦一集金荃一聲河滿商略莫遲暮宣南舊曾遊處記靑吳紫鳳歌徧神女曲終人不見認取雙眉嫵鸞牋試訴情深淺有潭水桃花能賦敎說與重來約成連俊侣（梅郎來海上時與王鳳卿偕） 
　　姚玉芙爲畹華良配角淸歌妙舞亦自不凡牡丹雖好須綠葉扶持玉芙則猶綠葉之於牡丹也陳彦通贈以四絶云夢裏華胥失舊春被風秋藥可憐身珠兒不應聰明甚留與徐熙索解嚬抱月飄烟却自疑長顰遠恨豈無期新聲應會延年意何用相如苦費辭梅雲愁懶碧雲深幾竭中原買醉心滄海凄凉敎歌舞傷心誰解魏繁欽中年潦落百堪傷座上驚逢李八郎憑汝淸歌記今日好追朝巿數年芳 
新聞拾遺 
　　收買頭彩日内北京羣强報登有廣告一則題目爲﹃收買頭彩﹄謂有人願出現洋一百元收買（二六二二七四）號之新華儲蓄票一張云云記者好奇前往探詞據聞買主姓王去年因還母願是晚有斗母娘娘投夢謂其孝心可嘉告以本年新華儲蓄票頭彩之號數爲（二六二二七四）屬其搜求是以不恤重價購買云云按該項儲蓄票開彩在卽特誌之以覘厥後[  今是]  
　　新娘臨去之變態南巿王家嘴角某姓家前日嫁女頗形熱閙當彩輿臨門時新娘忽以乾宅聘金過薄堅不允開面謂須再添聘金若干首飾若干方可上轎否則决不允從戚友羣相苦勸亦不聽並在地上亂滾亂哭旋以時機已迫由多人捉進轎内簇擁而去沿途猶嚎啕幸兩旁護衛人衆尚不致破帘而出一路觀者咸笑不可仰[  醉痴生]  
　　何處飛來一首詩梅蘭芳自在天蟾舞臺演劇以來一般素慕梅名之男女莫不趨之若騖前晚正演汾河灣夫妻相會時忽從空中飛下一紙條被臺前某君所拾上有歪詩一首云我豈今宵看戲來愛君才貌箇中魁梅花不是尋常種郎在仙鄉儂在埃玩其詞句上冠我愛梅郎四字書法娟秀雖未署欵似女子手筆然而痴矣[  松籌]  
短篇小說 
[諷世小說捕鼠機（三）] [  宋春紡宋懷玉女士合譯]  
　　造麥﹁呀原來如此好極好極我且問你凡小孩患了極危險傳染病的時候吾們女子整日整夜的連自已性命也不顧去看護他這是何等的勇氣﹂ 
　　剛伯培爾﹁是一種﹁名分上應有﹂的勇氣﹂ 
　　造麥﹁有時因爲要保護他孩子的生命吾們女子或是被火燒死或是被水淹死﹂ 
　　剛伯培爾﹁是的﹂ 
　　造麥﹁黑熊攻破臥室門的時候一個婦人手中拿了一柄大斧去抵禦他因爲是····﹂ 
　　剛伯培爾﹁是的這也是一種名分上應有的勇氣﹂ 
　　造麥﹁一個小孩匍匐道上一輛火車遠遠的開來這時候一個婦人拚命的向軌道上跑······﹂ 
　　剛伯培爾不等他說完立刻答道﹁挨梅不用說了這是狠動聽的話可惜這功勞被開機的機匠搶去了他跑到了車頭的旁邊捉住了那笑容可掬的小孩放在他母親的懷内那小孩的母親嚇得動也不敢動﹂ 
　　造麥﹁那女人固然嚇得動也不敢動······但從我剛纔所說種種的話女子的勇敢是與男子毫無分别的譬如你說女子的勇敢是一種名分上應有的勇敢請問男子向砲口直衝的時候這種勇敢是何種性質﹂ 
長篇小說 
[社會小說衆醉獨醒（十七）] [  瞻廬]  
　　好容易捱到巿梢頭迎面碰着了一個老頭兒喚住了擔子講明了價錢秤了三斤冬菜臨付錢時老頭兒喊聲阿呀原來出門匆忙忘帶了錢囊三斤冬菜原物奉還只說道今天對不出明天作成你便揮揮手走了小三這一氣非同小可睜着兩隻白眼呆瞪瞪的半個時辰肚裏的蛔蟲又奮命與他作鬭他不能套着老頭兒的論調向那蛔蟲說道今天對不起明天作成你便是說了蛔蟲也未必肯聽他盼咐當下嘆了一口氣重又挑上擔子没精打倸的取路回家連那賣冬菜三個字也懶得喚了偏又天公不做美呼呼的刮起幾陣風菉豆粗的雨點迎面打來小三没穿得幾件衣服一時又没處去躱雨只落得淋漓盡致同落湯雞一般比及望見家門雨點也漸漸止了一時又凍又餓只指望三脚兩步跨到家中爬上草鋪蓋上破棉被且到黑甜鄉去躱一躱借那夢神的勢力避那餓鬼的宿債（倘如陳搏仙師便千年没有飯吃也不妨）誰知走不到兩三步驀地裏撲秃一聲這副冬菜擔同肩膀子脫離關係兩筐籮冬菜灑了滿地那時劉小三恰爬倒在地上同那爛泥地皮行一個接吻禮（奇語）若說眞個與地皮接吻天下也没有這樣的呆漢都只爲新雨初過泥塗滑澾小三又打從瓦礫場經過亂磚碎石犖确不平正在匆忙的當兒舉足不愼吃那半掩泥裏的破方磚絆得一絆小三早撲翻在地（原來如此） 
[自由談之自由談] [  鵑]  
　　人之被文繡饜膏粱居華屋者宜可以無憂矣乃綺羅場中偏多涙漬多愁嘆之聲而牧竪田父反怡然自得終其身若無所憂可知衣食住之外尚别有可憂之事此等人之心中永爲藏憂之府殆無術足以療之矣 
 
 

Page 15

 
 
   
 
 

Page 16

 
 
   
 
