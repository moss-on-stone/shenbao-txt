# 1888 - 146 - 4905430

 

Page 1

 
 
[發兌石印文獻通考] [  點石齋代啓]  
　　世人三通並稱實則君卿之才之高漁仲之學之博要不如貴與之所見者大故通考一書實駕通典通志而上之講求策學之家此書洵枕中鴻實也式樣之精價目之亷爲石印中不可多得之書諸君賜顧祈問三馬路北申昌及法馬路文匯舘皆可購取其價格外克己此佈 
[二次石印陳毛詩出售] [  點石齋啓]  
　　長洲碩甫徵君陳氏奐所箸毛詩傳疏一書上登○乙覽收入○四庫後學宗仰咸知可貴前年本齋曾取家藏雙套初印本不加修潤縮付石印故筆畫一準諸說文非如近今坊間翻刻譌誤滋多者可比前印早經售罄兹印亦己出書價洋一元二角欲購者請至三馬路申昌并法馬路文匯舘皆可此佈 
[石印四書古註羣義彙解出書啓] [  點石齋代啓]  
　　是書計九種一皇侃論語義疏一李文貞公大學古本說中庸章叚中庸餘論一毛大可四書改錯一劉楚楨論語正義一焦里堂孟子正義一宋碧山論語札記孟子札記盖皆博考羣言闡明古義於章句註疏說文之學融會貫通精當不易較之尋常味根錄備旨合講諸書尤覺原原本本斷制詳明習舉業者果能家置一編臨文時自必别有慧心獨具隻眼惟是書見於叢書者多向無單行本可購兹特以家藏九種彙爲一册精楷重抄圈點仍舊託點石齋石印字跡固然明顯校對亦復精詳每部裝訂十六本外加紅木夾板二副現己成書從亷售價每部洋八元售處向上海南北申昌申報舘揚州恆愼昌錢莊申昌書畫室躉購者向點石齋帳房面議可也此佈 
[招售揅經室續經解股票啓] [  點石齋主人謹曰]  
　　經解彙刻首推通志堂體例可謂善矣然所采多宋元儒先之說時好不尙焉及學海堂行世而士知實學直可俎豆漢儒衣被天下矣然所取鋪非足本次第僅據生世疇人之傳廣雅之編盡列其中通儒微嫌其體例後學又苦於檢尋此編所定依經編次則全仿之通志堂而棄取之問一以漢學爲宗凡稍入宋儒論說者概從割愛廣徵　籍力關幽光采成書至百七十餘種之多樍卷牘凡千四百有奇又復甄綜加精條流不雜博而有要富而有倫東海九京可作儀徵英靈未泯其許爲功臣視爲克子乎凡所採諸書除坊間所有者十居其三此外或孤本行世未久燬於兵燹或家藏稿本珍秘殊甚未經鉛槧博學通材欲覩其書甚於飢渴或知其名而未見其本或懸百金於巿搆之累年而不得者皆不惜重貲竭力羅致都爲一集實儒林之鉅觀不朽之盛事也閱所編目便知其書之可貴核其卷贖又悉其價之其亷本齋志在壽世匪以圖利預定者僅取工本先繳洋八元後找十八元取書一部外加文木箱子一只約六月終成書截數後不預股者準售每部四十元滬上股票頗多訾議惟本齋從未失信於人諸早在諸公洞鑒之中無俟贅言目錄列後特此佈聞售股處在上海拉圾碼頭點石齋南局帳房及三馬路申報舘帳房蘇州察院塲奎文書局京都源豐潤票號揚州多子街申昌汕頭吳明麗福州復利洋行香港文裕堂書坊廣東十八鋪中約申昌南京申昌天津裕通恆申昌本埠三馬路申昌 
[象棋司悟兵法說]  
　　象棋之戯不知起淤何時或者謂堯作圍棋以教丹朱舜作象棋以教象其曰象棋因象而名也然舜之時何以有礮礮制始於公輸墨翟互爲攻守之時以機發石以攻敵人如桀石以投人之類無所謂火與藥彈也然則卽使象棋之礮專指石礮而言而與舜之時則相去遠矣又有謂象棋乃周武王所作以教練其兵卒教成而後伐紂姑無論局中有礮武王時亦無此名說者曲爲之解云尙父作礮此說亦未敢深信卽其所謂以此爲教練士卒之用則亦近乎迂闊而遠於事情矣又有一說則謂此戲仿於戰國爾時天下紛爭干戈不息人人皆習於戰門故雖戲具而亦有爭戰之意惟所行之路則稍有訛誤相傳至今而不能改如車有輪軸一有所碍則不得展故車之行當從現行之馬式作日字行而有物以碍之卽不能進馬則縱橫馳驟可以任所欲爲故馬之行當從現行之車式一往直前無所顧忌此其說頗亦近理或又謂棋枰中間往往書楚河漢界可知此戯起於楚漢爭鋒之後凡兹諸說紛紛聚訟莫衷一是要亦不必深考而其爲戲也則較之圍棋似有精粗之不同俗云象棋難會而易精圍棋易會而難精蓋象棋必先識字且所行各有不同此其所以難會也而攻擊進退則其法不多故易精圍棋則僅有黑白之分不煩識字也布子之法亦皆一律非有斜行隔子打日字行正方行之不同也故易於會而其中變化神妙不測與象棋大相懸殊故精之者終屬有數幾人夫圍棋與象棋旣有精粗之不同於是文人學士或鄙象棋以爲不足道且痛詆之爲與牧猪　戲無以異陶淵明自謂不能著棋擔糞或者專指象棋而言凡列於書畫琴棋之内者皆歸之圍棋而象棋不與焉象棋本名象戲本與博奕之奕字無干歧而視之夫何足怪特不知圍棋之理從數中出象棋之理從兵法出欲知兵者正不可不知象棋試觀界畫旣分各當旗鼓此進則彼拒彼退則此追將則不出九宫居中坐鎭則元帥之體統也近將有士其行斜上與將同居九宫則運籌帷幄决勝千里謀士之身分也士之外有相則猶之分統之職可以出九宫之外而不得過河界所謂捍衛社稷者也車馬砲則皆大將之位用以攻敵而制其死命者也兵卒在界内不得橫行至界外則縱橫排奡不復禁止但取有進無退此則正與營中之兵卒無異僅謂勇於公戰怯於私鬥猶其小焉者也在内嚴其約束在外任其縱橫用兵之道不外乎此而其對敵之時各遣其將各運其謀多算者勝少算者敗統全局而籌者雖敗亦能仗偏師以制勝者雖勝猶辱或專於自守使人不能進攻而伺隙而動直擣中堅此爲最穏之著而識者曾無幾人蓋象棋中之高手不當求之於文人學士之中彼田夫野老手藝匠人多有精於此者是殆國家重文輕武之意有以致之亦關乎氣數者歟間嘗見友人著象棋兩陣對圓各運奇謀鈎心鬥角凝神壹志不辭况瘁以期有勝而無敗而究之終有一敗雖有和局要亦不多見而其所以致敗之由大都由於輕舉妄動曾文正公有言兩敵相持先動者敗此言深合兵法蓋一局象棋無非形格勢禁攻其所不得不應躡其所不得不救圍魏以救韓則魏受其禍矣說吳以戰齊則吳被其害矣勢當全盛雖數大將不能取一卒當其旣衰則一卒可以敵大將此皆行兵之出奇變化因應無方者也而當其敗也必先去士相而後將不能保則可知謀士去而軍帥亡正是將在謀不在勇之至理足以發人深省者矣近有以三國象棋見貽者局中少兩卒多兩火火斜行如士九宫之旁有兩旗直行兩步而止皆不得回顧其河界中爲海每國皆有山有城車馬踰城越山而不能過海砲可隔海遥攻而不能越城與山其形格勢禁遠交近攻變化更爲多方精神尤不及照顧用以參悟兵法則可若用以爲戲具則非所取焉 
[本館接奉電音]  
　　昨接京友發來電音有本月二十一日上諭一道敬謹譯登○四月二十一日奉上諭廣東按察使着王之春調補廖壽豐着調補浙江按察使貴州按察使着葉永元補授欽此 
 
 

Page 2

 
 
[閩事擷新]  
　　有甲乙兩人游手好閑一日天黎明時偕無賴多人在街上遊蕩至鼓樓前直街撞見興化人某丙挑茶一担甲乙以爲私茶也向前攔阻丙喊救稱引票被甲扯去經鄉里力爲勸散現甲乙被拿到縣經侯邑李尙謀大令提訊各笞四百據供此茶經丙挑回起意攔毆係兵丁蔡某與伊無干等語大令大怒喝用大枷一面將甲乙兩人發鼓樓前示衆○南離都總管神於十四日出巡城垣循俗例也是日頗形熱閙凡經過之處觀看人多路爲之塞但間金鼓喧天笙歌動地以粉粧成故事如游西湖之屬又用十三四歲之童子秀色可餐者爲小旦有林細妹年十四宛然一尤物剛至某處地棍某甲轉喜爲怒言語齟齬見奮其兇拳毆辱而去此會係閩書差司其事忿忿不平偵騎四出甲己他遁後將甲黨依姑送案交差看管一面出票拏甲候辦○閩轄館頭地方有土豪林某援例捐從九以財勢雄一鄉人多畏之綽號通城虎里人潘某充當五虎司役潘故無子未亡人李氏擇族之賢者爲嗣附近有空地一所橫直計十餘丈爲林所垂涎欲奪之氏堅不肯林到閩縣控告氏急將地情願歸於五虎司充爲公地林聞之并控五虎司包庇後經閩邑尊批着就近訊斷林外强中乾平日意氣凌人一旦爲一婦人壓倒無地自容服毒尋死幸家中人知覺救甦然其健訟之心猶未改也嗚呼訟之爲禍大矣哉○省會稅厘總局許觀察星翼因太夫人有疾告假回里兹聞太夫人業己病逝遣丁於十四日到督轅禀報丁憂稅厘局務何人接辦現尙未定 
[拐賣破案]  
　　閩中附郭鄉民其婦女皆赤脚能耕種愛著青藍色衣耳環極大徑半尺俗呼爲村驢婆又曰鄉下嫂其未嫁者呼之瓜妹每早挑菜入城求售傾擔始歸無賴之徒設計勾引桑間濮下之風日甚一日東關外上捕地方林某之妻王氏年紀青春頗有姿色向以賣菜爲生己革管兵林朝陞在南街郎官巷租屋數椽詭稱爲棧房無賴子嘯聚其中實姦淫之淵藪也有林連安係色中餓虎素與陞狼狽相依日以姦淫爲事一見王氏不覺心動遂被調戲成姦安又到氏家潛伏臥房尋魚水之歡詎被夫姑曹氏偵知厲聲喊救鄉隣羣起而攻之安急踰垣遁慌忙中其雨傘布鞋均未帶去自是氏爲姑夫所不齒加以鞭撻苦甚安又嗾氏着男子裝束訂期挾之逃并醮十連邑某甲爲室得身價銀與媒瓜分之甲查知恐涉訟累覓人將氏送回時曹氏因子太痴邇姪爲抱到縣控告十五晚初鼓時閩邑楊鏡秋大令在花廳提訊軍標協領派差將安送案安年可三十餘堅不肯認經氏面指何日强姦何日拐逃并繳呈傘鞋安始無辭以辨朝陞另案在押時亦提質氏遂指實被安誘姦之日在陞棧内大令大怒喝將陞笞責二百下并諭將安號衣交來差帶回俟移文革糧冉辦安暫交差看管詎該差逕叩案前口稱本協有諭安係看守内庫請交伊帶回隨傳隨到大令依允乙遂帶安出甫行數步氏跪在案下連稱不可磕頭如搗蒜站堂人等咸稱據乙所說未鑡明文不足爲據恐放虎歸山去不來矣大令頓悟卽諭安不准乙帶去仍交差管有丙丁二人俱軍標兵丁乘機促安遁差役等失安所在欲擒乙丙丁等數人然差役多老弱吸烟非其敵手百般費力始扭案前喊聲如雷大令拍案大怒約逾半點鐘乙等跪下大令喝令悉行拘押卽時退堂忽有人說安尙未走出因緊閉儀門多點火炬四處查緝杳無形響又慮其尙有黨羽在外紏搶當拿乙等入押所時護衛多人視之若要犯大令立刻乘輿出署禀明上憲時將三鼓矣次晨恊台又派差將安送案并請將乙等三人領回大令允之惭等去而又來喊請騐傷因前夜被差擒毆也大令謂能指明被何差所毆否乙等茫無所指遂呵斥而退 
[金陵官塲瑣聞]  
　　官府之告示所以抒上德而宣下情也然一紙空文亦祗見之於城内之頽垣敗壁間若鄉下則除催徵錢糧外可終歲不識官府爲何姓氏推原其故凡告示必遣值里值圖之差役前往該鄉鎭張帖而鄉鎭董事地保惟恐諭禁者不利於己乃勾引差役每張訥賄二千四百文久之遂成陋規於是官府之發號施令從不到窮鄉僻壤而漸同化外矣上月署巡道劉觀察在巡道任内曾有嚴禁婦女入廟燒香及僧尼混雜告示一道洋洋千餘言剴切詳明足令見者驚心聞者駭魄一時宦裔士族如夢斯覺深以挂名僧籙爲恥適府試鄉人士之來城者得讀黃絹幼婦之詞爭乞取巡道乃如其願各給數紙俾携歸張之土地祠下以爲世道人心之助據其人云此等暮鼓晨鐘幾如廣陵散久己不聞得此不但耳目一新抑且性情一變噫孰謂告示盡屬具文哉○安徽與江蘇同一貢院向章凡安徽人之官蘇省者槪不調簾卽闡内之供給所亦不派入所以清弊源也本屆戊子正科提調官議并司事亦不用安徽人云○督標下有世襲雲騎尉一項隸中協衙門人數頗衆每月給薪水銀四兩爲養瞻資其不及歲者領半俸名曰挈習三年期滿考其弓馬送部引見照例發回原省以守備補用此項官員正祖宗血飛肉　之餘而子孫仰其遺蔭者也稍有人心者宜如何感激涕零念艱辛而承家報國乃近來弊竇竟不可問黠者據爲利藪懦者視爲畏途數月來攻訐者日益衆中恊擬照發餉章程俾冐名頂替者無可施其技倆詎内中有不便者卽造言挾制謂我輩得朝廷優卹雖大半疲癃殘疾然當初料皆膏鎗汗馬而來何得以兵丁相待因相約屇期到堂不應名看其能廢數百年成憲而毁千百人皇仁否月之初四日正發餉之期王軍門果衣冠升座以江寗人多首唱竟無噭應者軍門大怒擲册於地起身入内叱曰人言楚人沐猴而冠信然聞者多不解蓋軍門最熟馬史知范增之所謂楚人者指項羽而言羽下相人卽今宿遷援引恰當軍門之雍容儒雅若是宜其終雄飛不甘雌伏也後此事仍令傳號照册散給未免指鹿爲馬訛魯爲魚太阿益倒持於赳赳之手矣○初十日吏治局仍借上江考棚扃試候補人員計大班到者三十餘員小班一百三十餘員題爲寵辱不驚論一道是日適巡道田觀察回任接篆日未午多有謀奪門而出者韋觀察不許其請乃改而之竇聞正途有蔣大令者被提調查出現有長差因禀明韋觀察不令給卷觀察躊躇再四終以格於成例無可如何又有某孝廉者負盛名喜捉刀每入塲輒戴狄武襄之銅面具人多不識其鬚眉是日僅以方麯障面乃競起而嬲之孝廉懼其惡作劇也拂袖逕出或曰好名之士能讓千乘之國今諸公胡不子人以方便若是一老者奮然曰子不知區區吏治固上游所藉爲調劑其意豈在筆墨之勝負乎如局外必盡其銳而攻之我輩無長城殆矣故與其爭而勝之不若逐而去之之爲得也相與大笑○官塲傳說科塲新章自成子正科爲始每舉人一名准以八十人入塲令各省學政照此咨送按江南一百三十九學統學之大小合而計之每一學之頭二等當不下二百人上下江額中舉人一百四十七名副榜二十二名是兩學院按臨所取之數校之中額己溢出三四千人審是則將來錄遺一事將以何者副籲俊之典幸貢院號舍添至二萬三千餘間現在袞袞諸公不盡馬上得之者或者俯念當年辛苦能令八百孤寒破涕爲笑亦未可知吾願賦槐黃者愼毋因是裹足焉可 
[道憲晉省]  
　　寗波關道薛叔耘觀察於本月十六日下午因公晋省 
[粤東紀事]  
　　陽春信宜羅定三州縣各解人命重犯一名到省吳清卿中丞於初七日親提訊鞫該犯等供認不諱中丞訊畢退堂差役卽將各犯押回獄中監禁聽候按律處治○吳清卿中丞定期本月初九日舉行秋審是日己刻轅門外砲響連珠中丞升坐大堂司道府縣旁坐隨喚差役將南海縣　犯温亞俊起至東莞縣絞犯陳黨寛止共十四名帶堂勘訊訊畢帶至東西兩旁賞給葵扇餑餑錢文等物各犯受賜之餘歡聲雷動張制軍因有要公未及會同勘審○初八日午刻狂風怒號聲如虎吼江中巨浪翻騰銀山矗立聞白鵝潭覆没小船一艘所載男女三人均占滅頂有柴船水手某甲見而惻然冐險往救只救得二人其一人則隨波逐流不知漂没何所矣又初九晚大雨滂沱下城内旂兵駐防之處沖塌房舍十餘間多有走避不及致被壓傷者又東門外有大樹一株同於是夜被雷擊折或謂此樹己歴百餘年之久老幹枯枝障風翳日必有妖物藏匿其中故阿香不肯輕恕也是說與談西學者不合○黃沙某甲以捕魚爲業雨笠烟蓑生涯不惡家計稱小康焉匪徒見其財物充盈 
 
 

Page 3

 
 
久思踰其垣而胠其篋初九晚風雨交作街衢無人匪徒乘此持械破扉而入室中人旣無瞻略又無器械不敢聲張任其搜括一空長揚以去事後有勸甲報官者甲恐爲差役所擾隠忍而罷噫嘻被盜不報官何怪盜案之日多也○前日有十數人在高橋某酒樓歡呼縱飲其樂無極怱有甲乙兩人因爭妓女起釁竟至棄文用武各以杯盤相擲勢甚披猖妓女等驚惶失色狼狈而奔店主恐滋事端遂下逐客令揮之門外兩人重整旗鼓再决雌雄後經街隣竭力排解始各鳥獸散酒興未闌醋瓶己倒打鴨驚鴛可謂太煞風景○番禺縣屬牛山砲臺於初八日排隊操演制軍委吳叅戎前往校閱戈矛耀日旗幟連雲頗極軍容之盛 
[滬北火警]  
　　本埠新閘地方之燧昌自來火廠因昨日天氣酷熱燥烈致工作房中藥自火發時當午刻各工人等均放午餐一時未能齊集以致救護不及焚去工人臥房及工作房共二十餘間事後火塲中抓出屍身一具不知是男是女想倉猝不及逃避致罹此厄也是亦慘矣 
[縣案彙錄]  
　　前日上海縣裴邑尊飭令各差將各枷犯六十一名帶案發落除情節較重仍飭枷號外所有鄉民逞一時之忿以致逮案荷枷者共有三十餘名悉予開釋諭令嗣後不可再犯本縣念爾等現當農忙之際當致力於田疇是以從寛開釋各鄉民叩謝而出○楊沈氏控同村地棍李阿錫糾衆攫物一案經裴邑尊飭提被控睹人訊明責釋惟李乃爲首之人且曾避逸是以邑尊將李笞責枷號不少寛貸復於前日升堂訊究李稱小的刻己知悔務求恩宥邑尊謂爾前作蟻媒今又紏衆攫物平日之恃蠻不問可知鄉人受累者諒亦不少李稱嗣後决不敢爲非作歹若再犯案情甘重辦邑尊飭將李鬆枷置於木籠發大堂隅示衆○徐隆海施長耕蔣顧氏等因拐江北人許兆奎之童養媳餘子一案經裴邑尊訊明情節當飭將餘子交其翁領回外將徐等分别懲責枷號游行前日復經邑尊庭訊徐施一再求釋邑尊謂拐販婦女律法綦嚴爾等胆敢嘗試實屬可惡飭將徐施兩拐犯亦置木籠發大堂隅示衆○陸靜安因毆傷朱春山由朱控經裴邑尊騐明傷痕飭令自行醫治并將陸笞責荷枷前日復經邑尊訊究飭將陸改發新北門示衆俟朱痊再行訊辦○日前嘉定縣移文上海縣稱有仇金觀具控陳氏及王阿永等誘匿姪媳翟氏一案查王現在治下逗留請卽飭提歸案訊辦裴邑尊接文後立卽餾差票提詎王己往昆山由地保禀案邑尊乃據情移覆○小車夫繆日同宫六成夏大痴子王金富等五名因在租界閙事經英法兩公堂送請上海縣訊明枷號前日經裴邑尊復訊之下繆等同稱今己知悔叩求開釋邑尊俯准所求悉子開釋并每名賞給大錢四百文諭令嗣後斷不可任性妄爲繆等領賞叩謝而出○陳家巷鄉民邱仇顧陸等四人因搬取陳金官門窓由陳控經斐邑尊笞貴枷號前日邑尊升堂發落邱等求恩寛寡并稱枷號迄今己積欠飯錢三千餘文無從歸欠邑尊憫邱等貧苦不堪悉予開釋开賞錢三千文以歸飯欠○竊犯張阿卿由英公堂送請上海縣遞解回籍前日經裴邑尊庭訊之下張稱小的孑然一身原籍並無親族實因飢寒交迫以致犯竊邑尊乃喝令笞責二百板交捕役帶去管束 
[英界公堂瑣案]  
　　三百零八號華捕張桂榮稱昨午後四點半鐘雇坐東洋車到虹口捕房上差經過電燈公司門口忽有人擲西國小皮鞋傷我左眼鮮血如注當至捕房訴明捕頭派西捕往拘滋事之王阿川張杏生送案我曾投醫院據醫生言一時難以全愈我痛苦己極昨夜飯亦吃不下王阿川供年十五歲鎭江人有母在原籍因有西洋人在鎭江見我伶俐要我從伊到上海做侍者每月工洋一元昨因在隣近西洋人處做侍者之張杏生與我嬉戯先擲碎石我卽拾取西孩移棄之鞋擲還伊不料誤擲路人張杏生供年十六歲崇明人父母均在原籍現在西洋人處自食飯每月工洋三元擲傷路人是王阿川與我無干蔡太守商之賈副領事誤傷張桂榮皆因張杏生與王阿川嬉戲起見姑判各責手心百下以儆看該捕仍往醫院醫傷○一百二十九號華捕稱工部局定章凡街道兩旁店鋪門前不准鋪板及堆貨佔路昨見錢昌紀之木作問口停有木車并有木擱板囑令搬移反被辱駡與論被拖到裏面其妻帮助逞蠻旋有捉狗之二百三十二號華捕到來始得拘錢送案錢昌紀供浦東人開木作多年因街石甚高孩子行走每致跌仆故用木擱板左右隣家均有木料車暫停門口該捕囑移當卽推開伊又要拆去擱板我以中西三道頭巡捕經過皆未要拆何以該捕獨要拆該捕卽將我毆打拖至捕房又被管門捕打繼被管押又被山東口音之押犯毆打錢又請西訟師到堂申辨蔡太守問該捕别家之擱板拆否答稱一律拆讓惟錢不依况被打時言打巡捕不要緊卽使到堂亦不過罰洋數元太守又問錢有傷否答稱有内傷而無傷痕太守商之賈副領事以兩造訴毆均無傷痕惟釁起細微可毋庸議卽將錢昌紀開釋○三道頭華捕稱小工陳阿裕因做工向工頭沈金春沈惠裕李坤之等索取工錢被毆受傷現送醫院不能投質惟將沈金春等送案沈金春沈惠裕李坤之等同供皆爲碼頭扛夫並未毆打陳阿裕蔡太守飭將沈金春等一併管押俟受傷人投案再訊又飭值日差將沈金春等分别管押盤詰究竟因何起釁再查受傷之陳阿裕傷勢如何禀覆候示○七十五號印捕稱落差後衣袋内放有紅細巾包裹之銀洋十四元紅巾露出在路突遇粤人林阿方攫取銀洋立卽追赶由六十號印捕帮獲人贓六十號印捕之洋傘被其拆壞六十號印捕供與同林阿方供是粤人現在德國人所開酒店内生理路經該處見印捕毆打鹹水妹誤打及我與論爭執被指攫洋實無其事開萬利雜貨店之粤人歐陽阿紀上堂稱林曾在我店爲夥素來誠實可靠現在西酒店生理可保無攫洋事富捕頭命傳印語之吳通事禀稱林到捕房時言與印捕相識彼此嬉戯取洋林又稱我曾言六十號印捕將洋交與七十五號指我攫洋賈副領事問林爾知印語否答稱不知賈君又問然則爾何以知六十號交洋與七十五號指爾攫洋等語答稱觀其狀似乎如此蔡太守再四研詰各執如前太守商之賈君飭將銀洋給還印捕林阿方押候查辦○蕭金隆稱被王阿金串同賊黨擩門入内行竊蒲鞋八十雙當卽知覺追獲人贓尙有一賊己被逃脫惟將王阿金交捕送案王阿金供安徽蕪湖縣人另有一人我不知其姓名亦不知其何往蔡太守隨判王阿金押候遞籍贓交蕭金隆領去○水巡捕頭麥根稱今晨上海輪船進口未經停泊時泰安棧夥陳好行僱蔡仁雲閔仁發之駁船上前攬客有違章程一併拘案陳好行及船戸蔡仁雲閔仁發同供輪船己停始能摇上蔡太守隨判陳好行等各罰銀洋一元撥充河工局經費○潘咸坤稱手持洋傘至洋廣貨鋪買洋傘先將自己之傘掛在櫃臺旁被張阿生攫去當卽呼喊追赶由捕阻獲人贓富捕頭禀張阿生屢次犯竊請爲重辦蔡太守隨判張阿生發捕房管押四個月贓交潘咸坤領去○韓方坡控劉阿福搶鳥一節昨又覆訊韓訴前情劉仍不認搶鳥求請交保查還太守隨飭劉覓保尋還韓失之鳥否則仍須提追 
[法捕房瑣事]  
　　譚恒林者不知何許人前日至法公堂禀稱被李德甫借去英洋三十元以薙髮匠姚學甫爲中還過洋十五元尙少十五元屢索不歸卽託中人催促仍屬無益不得己控請傳追王司馬准詞着譚邀姚到案問話昨晨司馬在捕房譚將姚邀到司馬詰譚在滬究作何業現住何處答稱本帮小烟間現在無業住在友人家詰其友人住居何處是何名字答稱住在新街東一弄友之名字實不知司馬謂住在伊家豈得不知名字伊家作何度日答稱友姓徐名洪林現不在滬家中祇一妻己六十餘歲爲人洗衣度日司馬見其語言吞吐謂伊家究作河事爾何妨直說譚復稱徐開花烟館人以徐奶奶呼之司馬隨詰姚學甫據稱作中是實本借洋三十元己還十五元均由我經手司馬詰有何憑據譚卽將借據呈案司馬隨詰此據是何人所冩答稱是測字先生所冩我等不識字司馬謂姚學甫爾旣爲中當由爾料理不必涉訟着譚退去姚交保○前報列招商局江天輪船送竊千里鏡之嚴佑生據稱曾借電報局方先生衣服質洋王司馬着寄信出外邀方來案昨晨據方愷卿訴稱曾借衣服與嚴佑生因閱申報知有此事爲此投案司馬着將嚴佑生提案謂抄出之洋果是借衣質得但千里鏡總携在手本應笞責今姑從寛 
 
 

Page 4

 
 
掌頰一百下責至四十下方請末减司馬允之卽將嚴交方保去○法公司輪船上被小工倫物由虹口捕房送到竇阿巧唐金土等分别枷示昨日期滿送案當枷時竇阿巧曾與張阿金掉換衣服托張代枷因着將竇阿巧笞一百板○翁長明被親家龔陳氏唆使陳季仁李成元等毆打一節翁女自願入善堂守節司馬准其携帶所生女一并送堂李成元雖暫押陳季仁則未曾到案因着龔陳氏交出昨晨龔將陳交到司馬略爲詰問着將陳李兩人各笞四十板一併斥退翁請追還女兒衣服以便送去司馬謂堂中自有不必多事亦着退去○夏正巨與枷號人犯質衣買銼刀一節昨日捕房將王友德送案據供馬褂是枷犯寍波人趙阿炳託伊質錢司馬詰銼刀何用夏答稱不知司馬謂當日釋爾出外時曾云當日卽走何又在小東門多事着將夏正巨於今日解案以便送縣遞籍 
[上海陳家木橋電報總局豫皖協賑公所接潘振聲先生由東赴汴信]  
　　滬上諸善長大人閣下春初曾奉公函當卽電復道途奔馳未暇修札抱歉殊深辰維善祺納祜履祉增綏爲慰頌私弟於二月初五在惠民將賑錢放完留各同事在局核對各處賑票兼補查齊東等處未放各莊於初六日赴都廿六日回武定將各縣賑帳結算清楚至本月初十始行進省原擬將經手事完准於廿二赴汴無如頭緒煩多一時難於清楚且各縣災民困苦顚連在省中乞食者甚多目擊情形不得不稍爲點綴轉輾須時直至初間始得起身實出意想之外佑翁急於南歸想必望眼欲穿遲遲之罪尙乞見原聞鄭工伏汎以前未必合龍則一年顆粒無收今歲情形更苦於曩歲尙望諸大君子早爲籌欵多多接濟局友原約六人同往因趙王兩君家中各有要事尙須半月後方能起身兹僅同余君伯員何君子正夏君景恒管君仲生前往到汴後如欵項有餘可　佑翁留下數友或請分局辦理屆時察看情形再行奉告被災之區疾病取多災民無力醫藥每至不救純陽止氣丸太乙丹等凡南中解來之藥歴年救人不少尙祈多多籌解尤爲至禱兹先寄上自去年八月後起至今年三月止報銷清單一紙祈卽電核其餘細帳及局用帳當回交佑翁請其帶回呈鑒餘俟到汴再行奉逹肅泐布肐敬請善安諸維垂照不宣愚小弟潘民表頓首四月初二日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[看戲事]  
　　九江大南門外炎帝廟循例演唱會戴今屆所雇係著名漢班是以游人更多戯臺左右搭看臺者其夥每日艱者不下千餘人西關外一帶人買棹過南門湖往觀者舟楫往來如織十五日會期觀劇者尤爲熱閙有紈褲子弟挾妓來游雜於人叢中粉白黛綠排列兩旁鬢影衣香薈萃一處正在鑼鼓齊鳴萬目縱觀之際有無賴數輩擠上看臺紈褲子弟被其庶掩喝令退讓兩下因此齟齬竟至用武打做一團一時人聲鼎沸婦女相率奔走以避　鋒多有遺失簮珥者幸一面經多人排解始各釋手未釀大禍亦云幸矣 
[升官塲紀事]  
　　十五日儀棧吳栢莊觀察夫人靈櫬發引登舟回籍執紼送者　形濟濟連轅傳陸鹺尉增考十六日黎分轉蘭委院岸督銷局差遣十七日陳少尹金錫黃少尹立堅同奉儀棧憲委押運北鹽起程十八日新班大使鄧鹺尹彛鏡赴省公幹 
[助賑摭要]  
　　災區告急不己而善士救災之心其何時能　也甘肅寄湘漁父奉尊堂命續助甘平銀二百兩姚馨園觀察銀一百零三兩于子俊比部銀五十一兩五錢甘肅秦州紳民銀二百零六兩共四戸由立大莊來九八元五百八十六兩江西贑州府署現任贛牙厘局贛土樂局贑南道署衆善士合助洋一百元張安記善士由同茂莊來曹平二七寳銀二百兩蘇州徐善士文奎文彬求尊堂病速痊先助八九元三十兩鎭江晉源莊黃雨亭仁丈四十大慶蒙親友饋禮曁仁丈謝筵資移助洋五十元清泉逸史洋一百元錢三本齋善土洋五十元囑爲彙解瞻濟世之多方胥蒙　庇羡回天之得力逾冀率循爰仰仁風用昭剴勸[  上海北巿絲業會館籌賑公所愚弟少欽施善昌謹誌]  
[敬呈俚句乞子愼老伯大人斧政]  
　　客中思親周旋膝下盡天眞耄老雙親幸健神酒　欵予如待客風波慮我悵依人心傷往事頻遭蹇念及孤身每嘆貧飄泊日多殊侍奉挑燈想像涙沾巾○客中念子亡娘離父命如何冷暖關心費揣摩捧食每看呼弟弟貪頏時覺呌哥哥親回同盡瞻依意母死空懷撫育多竊願予常歸故里眼觀兒媳共諧和○客中悲弟記得相離值仲秋連番秉燭到行舟課功不忍存姑息完娶誰知作罷休手足有情當侍疾嚴慈未見更多愁比兒雖主君身後羽翼天生　莫求○客中悼妻今年三十又經三中饋操勞事事諳伉儷情深渾不覺糟糠意篤想難堪功名爲我關心甚離别因卿把涙含可恨參苓鄉罔效白頭偕老教予慙○客中憶友地角天涯各一方論文樽酒爲誰藏行時怱促難分手别後思量枉斷腸刻燭烹茶君自樂吳頭楚尾我何忙春風易過秋風至有願終償每不忘○清明客中偶成清明正是踏青天悵我舟行傍水邊縱目遥看桃李笑驚心頻見物華妍杏林日麗增春色柳岸風和媚少年遊子己多覊旅恨那堪想像玉人憐戊子春日卿世愚侄湯克鎔鑄農氏就正稿 
[上海北巿絲業會舘籌賑公所施少欽經收河南皖北賑捐正月十三四日第一千六百三十九四十次清單]  
　　重慶聚盛公號募本埠楷記交來天錫福左德大余志立向存原陸平安福申齋厚德長福漢申賴君福長發祥十戸各洋二元徐桂山求妻病速愈一元義大洋貨號一元五角袁曉峰二元同春錢一千一百嘉興石佛寺隱名氏洋一元錢一酉吳興仲子爲父病漸鬆先愿求退愈洋十元汪采卿汪余氏求患處卽愈各一元保康里俞銅洋十四元劉記補過子敬恕堂無名氏合洋四角徐陳氏還愿五元梅林書屋求癩疥瘡進愈二元嘉興秀署朱小記養心書屋各一元○閔省恆新募愧無力洋二元李鏡吾一元尉雲亭何灼堂鈕寳榮三戸各五角王客僧魏德三各二角五分共七戸合爛板洋五元○互益募李翼堂洋五角李謝氏二角知過必改杜全譚毓章源三戸各一角共五戸合一元○平湖同裕募梯雲會課洋六元鴞方愛日吟廬各四元葛仲弢招隠廬陳卒記惜花生四戸各一元譜華吟舘銅洋九元○章練塘黎漢西翁來松江楊稻香募信善女史祈病愈洋六元周貽善二元俞竹卿馬德和各一元共四戸合洋十元内銅洋一元○惠泰莊來常州永記洋一百元吉順逹興順昌聚昌奎裕興祥乾源震福興裕六戸各廿元乾豐洽源合廿元益豫豐十元益同昌屠印開各八元黃乃昌錢祥豐各六元屠順成源豐洽黃同榮三戸各四元同茂張永興永興森王士榮鍾怡堂五戸各二元共念一戸均欵賓設席資合洋三百元以上十三日○白開亨求母壽并嗽疾愈洋十元樓東記祈病酬愿由餘大莊來五十元無名氏由日新增號來一元無名五角吳昆圃三元順全隆帳房銅洋五元石門縣屈不留名求病速愈由姚芝田兄來洋一百元春水綠波居士五元周浦夏生義史青甫節省荅復年束費移助由申舘來三元周浦河南醴氏爲免灾求延合家平安十二元新媵厘局朱秉鑑求兄病速愈朱戚氏求夫病速愈各十元嘉興府署惟一堂二元永泉堂王陸貽安堂各一元蘇州金鼎一元蘇州存益三元太倉來永義昌局一元仰訓書屋完心愿保平安三十元蘇州鄧芝旰二元何質甫得子湯餅資移助廿元蘇州祥隆福募藏名四元太食州署酒席資移助廿元蘇州宜爾主人光完愿十六元金匱縣虞仲平求繼室馬氏久病全愈廿元老延齡銅洋十六元塘棲分署李止林爲女興姑患外症求早日平安洋十二元代耕福田吳人三元湖州無名字一元九江同源和夢樓居李位房妙吉祥三人各一元○齊裕光來元盛洋行來四元周廣无姚怡昌照太森泰夏洪源泰源號怡茂號七戸各二元汪祥記宏裕行各一元同豐行益豐各錢七百元昌二伯八十譚官六二伯十姚公升德茂各一伯四十共十六戸合洋廿元錢二千一伯七十萬純記規銀　兩樂眞堂永記號復和堂德源號周廷章五戸每一元○蔭南草堂銅洋四元諸蕭記無力生每銅洋一元龍秋釣叟四角一室春五歲童子各二角魯伯人蕭月軒每一角善病生銅洋二元十二歲童子六歲童子問津子三人每二角南軒後人三角不留名一角共十四人合洋二元銅洋八元○乍浦林增茂募祝稚記王西記葉估記吳麗記梅鶴山人劉鶴記吳少記林韋記八人每五角○航船來寳山王榖詒建候福塘泳生泉生瀾生六戸每錢五伯七十葉契亭朱聚如各四百黃介眉王壽亭孔雲春三戸各二伯海陽山人殷濟川力不足無名氏不留名居　生延陵氏陶永壽尨匯川汪錦錢十戸各一伯程映記五十文趙守愚四十文計十八戸洋三元○揚州仁聲隆募補過生洋三角吾　愧乃所願各二角無名六戸各二角又一角計十戸二元○利記糖棧洋一元又募童姓五角剛汝記吳煥記願桃村求母鼻漏就全三戸每二角無名黃一角計六戸二元二角○朱涇大成典二元又募盧老人一元勤敏居士海陽謙益氏各二角力不從心海陽隠名吳每錢五百十計六戸洋四元四角○蘇州德昌孫雨生塾錢一伯八十二又募吳槎宅兄交來洋四元恊記一元又各善士錢二千六伯桶錢八十七共洋八元許晋兩銅洋一元○記募省買物錢三伯減戲減葷菜每二伯節茶一伯省車力五十省點心一伯五十共六戸合一元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
