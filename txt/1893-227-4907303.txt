# 1893 - 227 - 4907303

 

Page 1

 
 
[開印大清會典] [  圖書集成局代啓]  
　　大清會典一書備載本朝一切大禮歷經詔下儒臣修輯燦然大備炳若日星顧卷帙繁多草莽小臣每有不能盡窥全豹者今有八情本局以新式鉛字排印裝釘必求美善校讎務極精詳刻已開工指日可以告蕆諸君子有欲悉熙朝掌故者所宜家置一編也肅此佈陳維所維鑒 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫害千百種去其糟粕擷其菁華論斷精詳折衷至當洵乎昭代之鴻寳醫林之大成也　由煥文書局主人倩本局用活字排印刻已告成紙墨並佳裝潢益美計分釘二十四本碼洋四元如祇買外科書則收洋八角寄語杏林老宿橘　名賢有欲得盧扁　傳者請向上洋申報館二馬路東首煥文書局鴻寳齋千頃堂古香閣文賢閣文玉山房外埠則山東膠州成文堂福州益記書局購取可也 
[新出五十名家書札] [  點石齋啓]  
　　湖州陸存齋觀察功名經濟冠絶今時所交皆名公巨卿翰牘往來久成巨帙其尤著者如李傅相昆季沈仲帥吳清帥等幾得五十家曾將原人墨跡精刻計十二卷日濳園友朋書問惟板藏觀察家内不易購覓茲將原書依八賢手札體例託本齋石印成書神采筆墨令人撃節羨美每部四本實洋八角在蘇州閶門緑蔭堂上海祺盤街文瑞樓本分局均有出售 
[論所談洋務終難坐言起行]  
　　今天下務爲因循苟且粉飾誇張拘泥鮮通委靡不振非以爲舊法不可易卽曰成例不可更抑知卽使一旦翻然攺轍重啓新規而非力爲整頓以實心行實政則所習者亦徒皮毛而已所爲者亦祗門面而已非中以虚橋之氣卽將以草率之心始似乎踴躍圖功終至於敷衍了事非以彌縫掩蔽爲工卽以阿諛逢迎爲能動曰自强而自强未有實際也動日致富而致富徒託空言也祗以富强二字爲美談而已揚厲鋪張不值一噱如欲眞致富强無讑中法無論西法皆可以臻實效首在乎上下一心一力悉專工致志於此責無旁貨役不外紛破除成見消去隔膜撤堂簾之尊嚴而與民相見以天習一事卽著一事之效爲一事卽呈一事之功以勤惰爲黜陟以功過爲去留以巧拙爲稽核以精粗爲賞罰庶幾乎冀收一得也今上旣不以此責之下下亦不復以此自奮所志若有不撃乎是者若登終南山别有捷徑可趨今輪船創矣電線行矣海軍立矣鐵路雖見其端而功尙有徒仿製布疋制造機器鑄鎗礮造舟艦由漸擴充以期月有所裨益日有所振興駸駸乎馳域外之觀似可與泰西諸國絜短較長比權量力矣卽以之而治中馭外亦無難也抑知馭外必先自治中始治國必先自治民始而欲上下之交互相固結必先自民信其上始今我四境之瀋屬皆有輕我中國之心如安南與法國立約則自稱大南國大皇旁其言日大南國大皇帝係操自主之權非有遵服何國由此觀之則安南一國之不復屬於我也審矣設我而欲與法爭適爲法人所藉口耳高麗夙稱恭順特處今日之事勢恐其心亦未必冋我耳蓋今日之天下一勢力之天下也結之以信義不如示之以兵威中國人民出洋貿易傭工者實繁有徒邇來孳息愈衆旅寄者不可勝計始而西人招之往惟恐其不至今則驅之歸惟恐其不去往往肆其欺凌設立苛例多方掣肘不獨美人於舊金山爲然卽英人於澳大利亞一島亦將仿之而行中國卽使設立領事爲之保護恐勢有所不能卽使遇事照會西官欲按公法以審其是非援和約以判其曲直事亦有所扞格而難通何則華民一出外洋悉歸洋官主理雖設領事無管理賞罰之權不過若贅　而已華人所至之處雖建有會館立有董事而居之數世者且購田園長子孫視爲樂土不復興首邱之思其偶回中國尙且恃入英籍求庇於英官其早有輕中國之心可知矣如謂西人能徵身稅我何不令其捐輸卽以輸貲之多寡藉供設官之度支不必别籌經費不知旣得其貲則必力施保護一切權自我操庶足以服其心試問能乎不能恐一旦事至棘手我徒仰西官之鼻息耳或謂昔明時鄭和下西洋所携兵役未必衆也尙且入其　擒其王易若反掌威行數十邦無不懾服我朝乾隆時粤人吳元盛商於婆羅洲殺其番酋國人奉之爲王歴世弗替抑何華民聲威之及於遠方哉今如新嘉坡檳榔嶼噶羅巴呂宋蘇門答臘古巴巴西秘魯爪哇西里百等處華人之聚居錯處者動至數十萬或且百萬其中豈無賢豪長者幹略優長材能出衆如鄭和吳元盛其人可爲我用卽不然以時訓練丁壯操演團練使成一軍藉資外蔽以供我指臂腹心豈不緩急可恃歟不知中國旅民欲在外洋屬地而行此由華官主理指使其間恐未能也此皆言之似屬可聽而行之必多窒礙者也此以言乎境外也卽我國中之民亦未必果信乎上夫天下之大患莫患乎在下有不信其上之心今試官出一示日今國家興大徭役欲與民間貨債一千萬準以十年償還爾民其輸將勿緩民間果有應之者乎乃外國銀肆發出股票民之趨者如鶩名爲貨債於外洋其實取貲於華民華民之預股者多而洋人反得以坐扣其息嗚呼民至不信上官而信外洋此眞可爲歎息痛哭流涕者也今欲使上下一心君民一體下情得以上達上惠得以下逮無隔閡之弊無掩飾之虞不必西法自可以臻富强天下事在乎得人而已得其人則治不得其人則雖有良法美意多敗於奉行故事之手不然者西國財賦之源首在開礦英國不過屹然三島而獨以煤鐵雄歐洲秘魯蕞爾一隅金銀甲於天下如嘉釐符尼亚如澳大利亞所産之金獨夥富國强兵皆繋於此中國礦産泰西所不能及何以開掘未有善法豈時未至歟抑不得其人也由是推之近日所行洋務將空言無補者多歟天下坐而言起而行者豈不難其人哉 
[掖垣花影]  
　　都察院爲咨送事所有更換稽察京通各倉御史本院於六月二十四日帶領引見相應將應行列揀之满給事中桂年满監察御史文郁端良德蔭榮山載存秀林松齡鍾華桂斌錦昌恩順穆騰額富通阿和福烏爾慶額漢給事中洪良品吳光奎漢監察御史戴恩溥龎璽鄭恩賀蔣式芬易俊王濓胡蕙馨張仲炘等二十六員銜名並满漢排單二分一併先行咨送軍機處查照○福建邵武府知府一缺按限應歸六月分由部銓選而吏部選盤輪應截取郎中到班查截取班名次在先之吏部郎中王琛應行擬選惟王琛現充大通橋漢監督差倉署援出差人員輪選到班應停選過班俟差满回任後方准按班選補之例片行吏部查照辦理六月二十三日大選之日經司員持片禀知漢正堂核奪徐協揆以旣經倉署請停自應以截取班其次人員擬選惟所援例文須查明本部有無辦過成案爲斷旋經選司檢查成案並無似此明文協揆以事關銓選未便獨斷飭卽知會總理满漢各堂明晨入署議商此事迨二十四日各堂齊集後公同斟酌旋以本部爲銓選總匯查無似此成案自未便據倉署片行辦理仍照例以王琛擬選是缺飭 
 
 

Page 2

 
 
傳於二十五日補行過堂○兵部爲知照事武選司案呈現出廣西桂林營游撃一缺貴州普安營游撃一缺應歸六月分由部推選按　銓選及奏定通變現定新章應用漢三等侍衛人員查有陳世林年四十四歲河南光山縣人由丁丑科武進士漢三等侍衛行走四年期满引見奉硃筆以遊撃用欽此又游昆年三十五歲四川卭州人由庚辰科武進士漢三等侍衛行走四年期满引見奉硃筆以遊撃用欽此應將該二員擬選各掣一缺相應知照貴領侍衛内大臣轉令該二員於六月二十五日赴天安門外朝房聽候掣簽萬勿延悮○管理太常寺事務禮部尙書臣宗室崑岡等謹奏爲題請派遣事照光緒十九年七月初九日孝靜成皇后忌辰應行遣官恭詣慕東陵讀文致祭謹案臣寺祀則應由陵上守護公等中題遣　人就近恭往主祭准宗人府將守護公載遷載卓等銜名開送前來臣寺繕入題本進呈恭候欽遣一人俟命下之日再由臣寺知照届期恭往將事謹此題奏請旨六月二十日奉旨遣奉恩鎭國公載遷行禮欽此○都察院爲送事所有奏請更換巡視南城巡視北城二差揀擬正陪於光緒十九年六月二十四日帶領引見相應將更換巡視南城擬正满御史麟趾擬陪满御史宗室鍾華更換巡視北城擬正满御史恩溥擬陪满御史穆騰額等四員銜名並满漢排單各二分先行咨送軍機處查照○侍衛處爲知照事六月二十四日奉旨朕於明日辦事用膳召見大臣畢由乾清宮檐下乘轎出乾清門走景運門進寍壽門至閱是樓率諸王大臣入座聽戲畢入走寍壽門景運門進乾清門還宮夘正二刻預備欽此○六月十二日大雨如注達旦連宵平地成河房屋之倒坍者何止千萬西苑内皇太后所駐儀鸞殿頭停亦經滲漏皇太后赫然震怒以此殿建蓋僅止數年何致如此飭總管内務查係何廠承修責令該廠商先呈繳銀二萬兩總管内務府欽奉慈諭查知興隆木廠承修立卽派員前往傳知商人馬某赶急籌措銀二萬兩翌晨齎交奏奉懿旨暫堆存儀鸞殿中欽此至如何修葺抑或照賠應由原派承修堂官請旨辦理云○兵部爲知照事武選司案呈現山有陜西鄜州城守營都司貴州安南營都司等二缺應歸六月分由部推選按照銓選及奏定變通現定新章應用漢藍翎侍衛人員查有嚴廷中年四十二歲福建上杭縣人由癸未科武進士漢藍翎侍衛行走四年期满引見奉硃筆以都司用欽此又潘從福年三十五歲四川涪州人寄籍甘肅由癸未科武進士漢藍翎侍衛行走四年期满引見奉硃筆以都司用欽此應將該二員擬選各掣一缺相應知照貴領侍衛内大臣轉令該二員於六月二十五日赴天安門外朝房聽候掣簽萬勿延悮○侍衛處爲知照事六月二十五日奉旨朕於明日卯正出乾清門隆宗門進永康左門步行至慈寗門請皇太后升慈寗宮寳座行禮畢出永康左門進隆宗門景運門還宮辰初御乾清宮受賀禮成還宮辰正二刻出乾清門景運門進寍壽門至閱是樓率王大臣入座聽戲畢仍由舊路進景運門乾清門還宮欽此○總管内務府大臣爲知照事掌儀司案呈奏請派員於六月二十八日分致風雲雷雨四廟一摺於六月二十四日具奏本日奉硃筆圈出着派委散秩大臣懋勤伯良沐致祭風神廟委散秩大臣固倫額駙品毅勇公阿克東阿致祭雲神廟委散秩大臣英誠公連印致祭雷神廟委散秩大臣奉順公誠端致祭雨神廟欽此相應知照侍衛處轉行遵照○吏部爲曉諭事所有六月分月官兵部司務臧著輅知府王琛知縣俞良臣鄭士掄王樹翰直隸州州判張家翰潘廷杓附補行四月分行州陳惟彦等八員相應傳令該員等於二十八日黎明赴上諭館考試畢於辰刻赴午門前聽候點名帶領上班騐看母違 
[主試過潯]  
　　廣東主考顧吳兩星使於初三日午刻抵潯文武各官俱赴岳師門外迎接德化縣薛俊甫明府飭差洒掃貢院以便襜帷暫駐次日卽起節就道九江鎭標選鋒新勁各營俱列隊恭送 
[文童譁噪]  
　　湖北黄梅縣爲黄州府屬邑素稱文物之邦黎大令署理縣篆於六月初舉行縣試乘坐肩輿直入龍門諸童不服一時議論沸騰大令飭差緊閉頭門拘獲文童數人照例懲辦士習之不端至近今而已極非雷厲風行固不足以示懲儆也 
[潯陽瑣話]  
　　上月二十八日天裕洋行某輪船上水將停輪時有長發棧夥某甲上船接客縱身一躍誤墮水中幸經小划船救起腹已膨脝逾時始蘇○三十日有一老嫗擬附鄱陽輪船下水携綿線帶若干漏報關稅有小工彭某因索送力不遂赴關禀報被扦手將線帶取去該嫗慟哭不已衆人聞而不平將小工易姓飽以老拳初不知李代桃僵也○下磯灣樊嫗年近古稀居茅屋中藉紡織以度日廿九夜有一人貿貿然來叩門求宿嫗憐之暫借片席地免餐風露次日臨行時竟將嫗所積青銅四百翼取去嫗號哭追赶經帝人截住始得原璧歸還飽以老拳抱頭鼠竄而去 
[江右試事]  
　　江西學憲盛宗師回省坐考南昌迭經列報聞宗師於調覆一塲認眞考校點名出題後卽燃瓣香一枝置諸公案限香燼爲度立卽齊卷凈塲違者不閱宗師端坐堂皇親自督催諸童亦刻刻遥望瓣香搜索枯腸頻揮秃管幸瓣香粗而且長一枝可燃兩時許僅作一起講一提股固自綽有餘裕故塲中皆遵限繳卷無一落後者○盛宗師防弊甚嚴待士甚寛調覆諸童但責令自出心裁勿倩槍手而已各文筆小有疵累並不苛求有某童調覆時誤騰夾頁半行旋自覺察卽行點去此童以家計甚貧非博一領青衫無以誇示鄰里患得患失焦急萬狀迨圖出居然獲售始轉憂爲喜此外諸童亦多曲全者科考諸生有列入四等者一名有取三等僅數名餘均列入二等因本年慶榜宏開宗師仰體皇仁使諸生不復考遺可謂體恤周至有某生隨棚作槍手經巡捕拘送宗師親問姓名卽飭退去並不加以申斥巡捕恐某生遠颺禀請發落宗師諭將衣頂黜革足矣不必多求聞者咸嘖嘖歎其慈惠 
[命案五誌]  
　　江寍府學教授季廣文之公子因查命婦一案被連到官迭紀報端兹聞王欣甫大令會同府署發審委員胡大令於七月初二日升坐二堂提季廣文之公子三人及庖丁女僕等隔别研訊庖丁已從實招認所有供詞未能盡悉惟巷議街談傳其大略謂查姓饒于貲大季屢來親近窘迫之時通融少許五月間代人向查借洋四十元言明某日歸趙届期果未爽約季以爲從此可以取信矣越數日又借大衍之數查婉言拒絶季未遂所求頗有憤語查怒而訴諸廣文廣文呼子來前大加訓責此大季深惡查太太之由來也二十日夜約庖丁女僕從旁助力持廚刀逕入查室原爲恐嚇索資地步不料查以惡言相向並大呼救命季不得已弄假成眞斫傷後呼庖丁女僕同來帮助一身受刃將及十處以人多故也季之兄弟雖係知情並未動手以上各節其確否未敢預必而異口同聲有如此者故照録之此案王大令訊有端倪面禀上憲制軍大怒謂廣文不能教訓子弟焉能約束生徒初四日懸牌撤任以上元縣教諭鮑廣文署理斯缺交卸想不遠矣以名孝廉而屈身司鐸已非幸事乃並此首蓿風味而亦不能領略豈不大可慨哉 
[甬上雜聞]  
　　寗波三支弄何姓家女傭某氏年約三十餘當其來時並無薦保近被何姓辭歇無人招雇至何姓家句留一日傭惘惘出門並不告知何往越日其兄某甲貿貿然而至叩問女弟行蹤何姓告以不知甲謂人在汝家豈容推諉於是兩相爭論刺刺不休次日甲邀同無賴多人登門騷擾謂必得女弟下落始得甘心正吵閙間傭突如其來何姓遂交甲領去意以爲從此可無事矣不料甲意存訛詐仍不干休何姓無可如何將傭及甲扭送縣署請究未悉楊大令若何訊辦也○某日天將破曙西南鄉某販夫肩挑篰籃篰中大錢二千文將往江厦販貨路過永寍橋畔突遇二匪將錢悉數奪去販夫大聲呼救迨居人聞聲而至匪已如黄鶴無蹤矣君子於是乎歌行路難○日來四鄉所種早禾已將刈穫雖不满篝車之望然每畝約可收二百餘斤是以市中米價每石貶至二元八九角云○西門外新河橋大道通衢來往之人不絶祗以年久失 
 
 

Page 3

 
 
於修理欄楯漸致傾欹紳董恐有碍人行向西門外鋪户募捐鳩工重建築之登登削之馮馮不日卽可告竣矣 
[屧廊餘韵]  
　　山東人張某素當鹽捕營勇數年來稍有積蓄欲圖攺業向營官告辭尙未俯准近在胥門外吊橋堍開設茶肆圑龍鬥鳳座客如雲日前撫轅中軍盛軍門因事至城外頂馬某千戎之馬夫繋馬於該茶肆凉棚下馬忽驚躍將棚撞倒張與理論馬夫非但不服反肆咆哮唇槍舌劍之餘各以老拳從事旋經人勸散該馬夫謂失去錢袋一隻内有錢三百文須由張賠償拍凳敲檯吵閙不休張不得已如數償之始悻悻然牽馬而去回署後將前事禀知千戎轉禀盛軍門立飭地甲拘張至署喝責二百板復送縣請辦縣尊判笞八百板枷號兩個月期满遞籍○崑山汛地胡信齋都閫於上月接前任汛官函稱有某兵攬收陋規都閫大怒立將該兵責軍棍二百下該兵受責後無地自容購　　芙蓉膏毒發斃命事經上憲訪悉立將都閫撤差聽候查辦○道前街泳隆官轎鋪主某甲生有二女長年廿三次亦十九齡窓前學繡燈下敲棋素稱輯睦初三日午前偶以細故口角長者頓萌短見至其母臥室中竊取紫霞膏吞下逾時毒發呻楚床頭家人盤詰再三始知顚末設法施救百藥無靈延至黄昏香消玉殞慘哉○距光福鎭五里許地名西華者一小市集也居民薄某向爲花布生涯近以失業無聊紏合一會在本處開設小烟館鳩形鵠面者踵錯於其門圖董某甲之族弟亦設烟館於是處恶薄之奪彼生涯也仗圖董勢勒令將店閉歇薄不允甲乃暗使無賴多人擁至薄處尋釁始僅呼風喝雨繼竟脚踢拳施將薄按倒在地兇毆一頓鋪中雜物亦搗毁一空並將存洋數十元攫去薄挣扎而起至甲處泣訴甲微哂日不聽我言致有今日悔之晩矣言已拂袖而入薄以財物旣失人復受傷何以甘心遂於初三日投吳縣控告 
[舟師狷介]  
　　前晩大雨傾盆時有甲乙二人從南市陸家浜迤邐向西黑暗中莫辨路塗以至墜入河内幸是處停有小划船一號舟師聞聲而出援之以手始得彼岸誕登甲乙德之酬以洋蚨一翼舟師堅辭不受二人乃怱怱回去翌晨重至泊船處訪尋則江水滔滔已無蹤影矣乃悵然而返 
[胡爲乎泥中]  
　　河南諸生桂馨山由京都回籍省親道經滬上暫寓南市荷花池某同年處二人皆有劉伶之癖日向壚頭覓醉顧桂素無酒德三杯之後幾不知天地爲何物昨又醉鄉深入竟致扭毆時適大雨滂沱以致跌仆污泥中渾身濡染洎經旁人解散而桂盛氣難下堅欲奔赴　防局控陳後邑人李某以大義責之始無言而去然已如坐塗炭矣麴生麴生悮人眞不淺哉 
[流氓宜究]  
　　閘北唐家弄一帶流氓甲於他處三十六黨之外更有扎猪　帮天津流氓於工作之暇在文昌閣前以皮帶繋於楊樹猱升而上倒掛而下如京戲中之三上吊引誘左近揀絲女子羣取觀看若輩卽任情調戲口角打架無日無之該處設有巡防局戢暴安良夫豈異人任哉 
[同歸於盡]  
　　寗人林阿龍在外虹口華順碼頭充當小工前日下午四點餘鐘赴某輪船工作因新雨初過跳板甚滑一失足已入波心閱半時許屍始浮起由同鄉小工斂錢備棺草草成殮○昨日中虹橋東首厠中有無名男屍狀似乞丐經巡街捕瞥見報知二圖地保陸坤咸查無親屬由某善堂給棺收殮○前晩有一人行至大南門吊橋西首偶爾傾跌遂墜清流時值潮水盛漲載沈不復載浮次日廿七鋪地甲見河面有屍深訪屍屬始悉死者俞姓其兄在高昌廟開設銅匠店卽往知照經屍兄備棺成殮○有名阿大者蘇産也向以製帽爲業爲主人所逐遂在鄭家木轎南首金福所開車寓内爲夥饔飱不繼奔走徒營疾病淹纒卒以不起寓主報知其弟阿二同投同仁輔元分局備棺收殮迨將屍舁入忽又蘇醒遂仍擡出適爲巡街捕所見以該車寓不應不報捕房將金福暫押而阿大自蘇醒後由堂夫回告阿二阿二謂我見死而復蘇諒有放心不下之事然有弟在兄可不必多慮阿大聞言遂瞑目長逝該車寓又報善堂將情轉先捕房始將金福釋出○孫曉園叅戎管帶之鈞和兵輪船停泊小東門外二副某甲係寍波人昨日十點鐘因事登岸乘坐舢板駛至吳淞碼頭失足墮浦其時潮甚湍急援救不及該船水手報知管帶倩人打撈至下午三點鐘在南首集水碼頭浮起屍身撈置岸邊報知家屬卽在碼頭旁搭蓋席棚備棺成殮親友咸來送殮悽慘之狀誠有不堪寓目者人生如白駒過隙信然 
[蝸角鏖兵]  
　　著名地棍萬高頭萬毛毛徐春春卽狂徒阿春迭次肇事經黄大令訪拿收押近日始行開釋不料釋放未久又在南市一帶滋生事端緣兩萬係屬昆季與徐素有仇隙邇來見徐開釋視爲眼中釘欲得徐而甘心前日又因徐私縱竊賊忿忿不平糾合小船帮阿和阿福等三十餘人分投尋覔旋遇徐於小東門一聲暗號諸人蜂擁上前將徐扭住紛紛毆撃徐大聲呼救行人代抱不平羣起而攻諸流氓見勢不佳乘間逃逸徐祗扭獲萬高頭一人送入小巡捕房捕頭以兩造各有不合一併逐出徐向北行萬心尙不甘在後緊隨行至老閘老方徐遇見羽黨卽命動手其黨奉令惟謹扭萬奮毆直至力乏始各釋手一哄而散然萬已受重傷嗣經相識者舁送回家一面告知毛毛於昨晨糾合數十人興師報復行至新北門地方與徐邂逅相遇毛毛喝令衆人將徐拖至城根攢毆良久徐氣息如絲毛毛與諸人遂紛紛散去徐由友人送回不知有性命之憂否 
[竊褲被毆]  
　　浦東鄉人某甲於昨午來滬在小東門翁榮昌烟館吸烟五分臨行時順手竊取店主生絲褲一條爲店主所見出外窮追人贓並獲拖入内室喝令諸夥將甲攅毆甲伏地苦求大呼救命爲烟客所聞謂店主日甲如犯竊被爾等拘獲理應送官究辦不應用此私刑店主豁然猛省且以衆怒難犯急將甲釋放然區區雞肋已飽受尊拳矣 
[攺發捕廳]  
　　秦冬餘出售監照經黄大令飭差拘獲發學看管已紀前報兹悉黄大令已將此案面禀道憲聶觀察以冬餘聲名狼藉且有唆訟情事卽飭大令從嚴訊辦而學師宣廣文送考期邇卽欲起程冬餘詭計多端恐被兎脫遂於前日下午飭家丁將秦冬餘送回縣署大令著攺發捕廳看管候訊 
[縣案彚録]  
　　鹽臬徐金標前年在外犯事由前縣訊實收禁前日上海縣黄大令拜客回署忽有徐之叔父在大堂上攔輿訴稱姪兒現已知悔求恩開釋大令不准將原禀擲還○前月有船户汪瑞山控八仙橋流氓李東生攫櫓黄大令訊供之下將李枷號旋因患病發堂醫治已紀前報兹悉李子洪發以汪之同事范會江之婿湯貴三唆使控告迭次持刀向湯尋釁湯告知妻父范會江范遂投縣具控大令著邀同　湯貴三來案聽候提洪發質訊 
[英界公堂瑣案]  
　　包探李錦堂禀稱金宦僑寓新椿記客棧失去對時表及衣服小的查知同棧童楨所　起到對時表一枚鋪蓋一個小洋銀九角往傳金宦知已因有要事先已動身現有家丁來案具領童俯首無詞宋二尹判令管押一月所少當本將童鋪蓋及身上綢長衫作抵贓給家丁領去○某妓院　傭陳氏訴稱昨夜小婦人跟先生至四馬路尙仁里口陳阿華自後伸手拔取小婦人頭上之簪當摥獲住交捕送究陳供稱小的與之嬉戲並不攫物宋二尹判　洋銀兩元以爲調戲魚傭者儆○王忠記訴稱昨夜十點鐘時小的行經四馬路悮碰某娼之轎龜奴陸阿旺竟不問情由將小的亂撃以致小的失去對時表一枚金套外國筆一枝扇一柄叩求追究陸龜供稱王有意　撞故與爭執宋二尹判令押候查明再核○包探黄四福禀稱曹鑑元曹鑑福兩人在周浦某茶葉店習業串竊主婦之對時表一枚洋銀十元銀練一條銀飾數事兹 
 
 

Page 4

 
 
經小的緝獲起到原贓尙少洋銀四元請爲究　二曹俯首無詞宋二尹判令各責手心一百下贓存捕房候傳失主來領○金錫寳訴稱小的在菜市塲設攤售荳席被王阿二竊去布衫一件當塲追獲送究王稱不敢刁狡只乞施恩宋二尹判令笞責一百板遞回原籍○三百二十一號華捕禀稱陳宜興將桌子放在路旁有碍人行小的囑伊搬進伊非但不依反將小的毆撃陳供稱小的將桌子暫放片時不敢毆捕宋二尹判令管押五日○包探顧阿六禀稱王芳芳報失綢馬甲經小的查知葉阿桃所竊吊到原贓送請訊究葉稱小的買得綢馬甲一件如何誣指爲竊宋二尹判令仍交顧探帶回候查明再核○沈桂林訴稱偶至四馬路萬華樓啜茗王小弟乘間竊去扇一柄當塲拘獲送請訊懲王供詞一味支吾不能筆述宋二尹判令管押一禮拜○江二寳訴稱小的手持點心行過北泥城橋乞丐楊金生等多人前來搶奪並將石片擲傷眼角送請究懲楊指東話西游移不定宋二尹判令枷號一禮拜發犯事地方示衆○包探沈金隆禀稱洋人白蘭報失皮褥鐵條經小的查知胡阿狗所竊賣與張王氏冷攤起到原贓送請訊究胡默不一言張王氏供小婦人不知竊贓是以收買宋二尹判令仍交深探帶回管押半年張王氏　洋銀三元如不能繳則管押一月○二百八十一號華捕禀稱東洋車夫許小連停車要道有碍人行是以送案請究許支吾以對冀免官刑宋二尹判令管押三日○好捕頭禀稱木工徐會順向陳松柏索取工料資糾約多人往陳處毁物有違租界定章請爲訊究徐供稱陳代洋人麥底包造房屋轉包與小的洎工竣尙欠洋銀若千小的惟向之索取而已不敢滋擾毁物宋二尹判令管押五日所欠洋銀准補詞呈控 
[巨欵遥頒]  
　　昨日本館協振所承利昌鐵行交來浙寍鎭海西鄉戴楊氏恒祈康健助順直振捐規銀一百兩正隱名氏助規銀三百兩正戴陳氏求神保護助規銀一百兩正三共計銀五百兩正夫順直之災深矣洪水滔天民皆與魚　爲伍敝所從諸君之後襄辦振捐正苦力有未逮不能普濟羣生得此巨欵遥頒無異及時甘㴻災黎之幸何莫非敝所之幸哉敬爇心香爲百千萬涸鮒哀鴻同伸謝悃 
[勿藥欣占]  
　　本館協振所昨接施子英直刺惠函云家嚴患病多日承諸君子不時惠顧并蒙如皋孫堯欽先生助洋五元蕪湖䖍心子金陵勸辦山西恊振公所各助洋十元先後爲家嚴坟病速痊感篆良深所幸現在胃納較佳灰苔已退精神逐漸起色惟腿痛仍不時舉發兹續助英洋五十元呈請查收撥充順直振捐以爲諸君造福并求神靈默佑指日全痊云云行道有福昭然不爽合録來函以爲當世勸 
[晉賑餘記四十三]  
　　七月初五日由蘇州馬大籙巷東直義賑公所移解嚴佑之君東賑第一批規銀三千兩移東補西挹彼注此但求當厄以副仁施然腰塲後戲不過小做小唱非重振鑼鼓再開塲棄行又換新生意也寄語七子八壻满牀袍笏之鄉母厪奢望也可○晉饑編捐册信字報字培字復字理字銳字獬字菊字亭字電字永字步字紹字鎭字未經收回者尙有　本務祈經募諸群不論募欵有無多少卽於七月中寄回原處至禱至懇同人拜啓 
 
 
 

Page 5

 
 
 [G 
[廣東保壽堂大藥號開張粤省太平街○分鋪上海鐵馬路東首坐北朝南雙開門面便是]  
仙傳真方萬病囬春靈膏發兑 
本堂依方　製仙傳眞方百草萬病回春靈膏包除遠年内外異難宿疾功效異常實有起死回生之妙消路甚廣濟人甚衆每張雙料　　價洋八月單料紅緞五角每盒一張附送銅人圖大業目一頁上有粤督府縣紳士　額多方分别眞僞倘貴宧躉購百張或送親友照價九折購五十張照價九五如願代勞批發格外公道倘不願代購或躉購多張存下可　餘膏　本堂退還原洋决無異言惟近有無恥之徒　　仿造式樣朦混發賣實堪痛恨諸君　顧認明登報妥實行號就近取辦分别眞○香港廣利○號○九江同興公棧○漢口字林漠　館　　海四馬路芝蘭室西法鑲牙鋪○英老巡捕房對門老四知堂○望平街南米家船○滬報館帳房○鐵馬　益三堂○蘇州　公館○南京朱順興　○杭城文宜書局○天津津廣揚森○汕頭森昌茂○嘉興曹啓記 
廣東老鋪壽榮齋分支上海英大馬路盆湯弄發兌 
珠珀五淋白濁丸參茸金鎖固精丸婦科調經白帶丸婦科調經種子丸 
白濁一症或酒濕熱毒而成或花柳塲中傳染故小便刺痛白濁淋漓服此丸凡三濁五淋者其效甚捷每料五角無論有夢無夢立能止滑止遺此丸治白濁遺精下元虚冷服是丸不獨有固精之力兼有壯腸之功每料洋一元治婦人赤白帶下或飮食不思或精神疲倦或小腹作痛甚則面黃體瘦服此丸立能調經止帶加料五角小三角男莫先於固精女莫先於調經此丸治婦人經水不調及白帶痊愈而子宮虚冷者服此丸能調經種子每料一元 
[丹桂茶園]  
七月初九夜演 
盜九龍盃　滾釘板　替主伸寃　九更天　草橋關　酒醉法塲　斬姚期　重排全本新戲南樓傳　　琴園會　歸家服毒　斬刁遊街 
[天儀茶園]  
七月初九夜演 
大减價正應每位一　　 
趙家樓　瞎子捉姦　五台會兄　劉祥泉白水灘　大戰靑面虎　名角劉培山一出祁山　新安驛　伐子都　文昭關蓮花佛會 
[天仙茶園]  
七月初九夜演 
樂毅伐齊　乾坤寳帶　大四杰村　特請京都新到第一等名角杜雙鳳王巧雲宇宙鋒賣胭脂　替主伸寃　殺女滾板　雙翠屏山　天雄聚會 
[天福茶園]  
七月初九夜演 
雙沙河　粉宫樓　義旗令　汪桂芬准演硃砂痣　金鑲玉秋瑚戲妻　御菓園　賣絨花　新淫夫　戲自造 
[新到名角登檯]  
本園不惜重資知府特往京都聘請到内城府第一等花旦王巧雲准於初九夜登檯起演賣胭脂並請一等名角靑衣旦杜雙鳳准演宇宙　是晚務望諸公早降是荷天仙茶園謹啓 
[天儀茶園]  
新到第一等名角 
本園不惜巨資常川往京聘請内城南府有名十三紅同科第一等老生小盖天紅靑衣小十二紅小秃紅等由怡和輪船府下現已到申擇吉登檯屆期祈卽光臨以興娛　此佈 
[天儀茶園]  
聘請新到花旦茲　今又聘請京都内城南府第一等初次新到名角花旦想雲霄玉貌無瑕聲昔嬌嬝在京王公均齊喝采爲贊擇吉登檯特此預佈至期光觀方知小園言之　不謬也 
[敬謝京都同德寳堂]  
舍姪子元去夏在寳號購鎗上戒烟三香膏五兩物美價亷後又購二兩用罄居然斷癮另一友人在别家購藥貴而無用依然吸食洋烟特登報章以謝如有虚言上報定遭電殛火焚絶子滅宗　正月廿四蘇垣許秉中允甫寄寳順信局 
[拍賣車糖]  
　　本行准於每逢禮拜一四早十點鐘在本行拍賣Ｂ唛四呍車糖拍定卽收定銀限兩禮拜出清如過期不出將定銀　去下期另拍特佈聞　老太古帳房啓 
[禮拜一拍賣]  
准於初十日兩點半在本行拍賣萬太密蜂彩呢稍有水漬廿支老中國人六角金星十支彩美人紅中國人四同人印度棉紗一二十包等貨不計此佈安得利洋行啓 
[禮拜二拍賣]  
十一日兩點鐘拍賣和大雙工龍牌色小呢魚牌色弱毛等貨此佈　公平行啓 
[禮拜四拍賣]  
啓者禮拜四卽本月十三日十點半鐘拍賣路燈船牌九老羽毛九老人鎗小呢　　嘰船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗藍人鎗市布八磅四五子登科紅三元藍彩人鎗藍三元藍四美藍人鎗洋房雙人七磅藍三元藍四美藍人鎗雙人採蓮圖原布八磅彩三元花邉藍獅七磅紅三元紅彩人鎗花邊藍獅挻市洋棧八磅雙松鼠細斜紋十五磅老人頭十四磅老人頭雲獅九獅粗布十二磅人鎗九獅細布紅金星白三元彩萬壽七十二線紅二美紅五星紅雙路燈光毛市漂布等貨特此佈聞　七月初九日　元芳洋行啓 
[上洋詹誠德堂聲明假冐]  
鎗上戒烟香膏係本堂所始創天下人所共知光緖九年分鋪上洋生意日增月盛可恨有無恥之徒紛紛假冒漁目混珠最可惡者有英大馬路五福里口新開之同德堂妄稱京都百餘年老店竟稱三香膏係其父家傳　世間有如斯無亷恥之人乎居然向縣主朦領告示不知用何僞物欺騙鄕愚最可笑者妄指數藥云係三香眞方再本堂馳名之吉林人参再造丸每丸銀一兩他仿造每丸一元本堂之四鞭丸酒他巧立名目爲五鞭本堂煖腎種子膏每張一元二角他每對一元二角種種冒效射利筆難盡述恐四方未及周知特此佈聞 
[仁慈堂對號單巳到]  
澳門仁慈堂八月份對號單已到得彩請來兑現今有澳門仁慈堂九月票出售此佈　　棋盤街北首喜得信啓 
[尋人]  
初四日午刻走失男孩一名滸墅關人姓華名永林年五歲面圓身穿花馬甲紫花布小裙如有仁人看見者送至四馬路靑蓮閣當謝洋十元通信者謝洋三元决不食言 
[石印歴科鄉會元魁大成啓]  
自石印書風行海内一切制藝偉作汗牛充棟固已極文塲之大觀矣惟其中多雜以窻藝會稿未經名人點定倉卒成書不盡合式而於歴科元魁墨轉覺選擇無多讀者每以未窺全豹爲憾茲取各省鄕墨與會墨自順治開科起迄今凡二百十有二科元墨魁墨彼砂檢金校其錯譌釐其誤簡得文一萬有奇其文依四書編列不致紛繁難稽題下著某科某省並附　國朝貢舉年表則歴科直省事實綱舉目張查核稱便顔曰歴科鄕會元魁大成可以徵文可以徵献於以知二百年風氣之變遷十八省文運之異同郁郁乎歎觀止矣計每部廿本定價碼洋六元在上洋各書坊代售分設南京東牌樓汲浙省靑雲街本分莊發兑上海文選樓書莊啓 
[召租]  
紫來街五開間兩廂房石庫門住宅一所又安康里兩開間一厢房石庫門一所自來水晒 
臺俱全欲租者請至彼處管門人領看可也　升昌帳房啓 
[保火險告白]  
啓者本公司於一千八百零三年在英國倫敦開設迄今已歴九十年計貲本銀八百餘萬兩今託美查有限公司經理上海分行事務中國客商賜顧者請至申報館帳房面商可也其保險之費照大市一律特此佈聞　英國倫敦永平公司上洋經理人美查有限公司仝 
[江蘇藥水廠肥皂作告白]  
啓者本廠歴來自製磺强水硝强水鹽强水及各種藥水發　又有洗衣洗面之肥皂賜頋者請至本廠面議可也 
[遺失信袋]  
於本月初七夕十一點登東洋車送袋由安慶船往長江被大雨一時不及失落九江信袋一只内入客札四封又祥泰升提單三紙内安慶船二紙華利船一紙復緒昌提單一紙已向該客説明此單作爲廢帋特此申明　全昌仁 
[感德之至]  
舍弟年未二旬烟已要上屢次令戒苦乏良方今幸敝局同事指敎購上洋詹誠德寳堂鎗上 
戒烟三香始終不满二十天得脱離苦海感德莫名書此鳴謝招商局許玉臣 
[心胃氣痛良樂]  
閲報盛稱上洋盆湯衖壽榮齋心胃氣痛散極靈屢書則不一書矣久患心胃氣痛速購藥一瓶需洋五角服下卽愈登報申謝　周森齋具 
[新開評花醉月樓]  
本號七月初八開市在四馬　源來當間壁轉角自造京莊紹酒清陳烟膏各色炒麵應時小酌花露名茶價亷物美以廣招徠特此佈聞 
[新出痧書]  
此書向已木板並無指穴之法現覓得普陀僧指穴痧症之决再有嘉興徐君註吊脚痧方附覺因道人七十二痧症治痧之法及爲靈騐每部實洋三角發各書坊寄售如有樂　敬送者只取工料文瑞樓書坊面議可也 
[頭彩五萬元分條六角]  
英九月大票出售雙張十二元零躉拆兑劃一公道函購卽奉上洋四馬路 
[燧昌自來火廠]  
啓者本廠製造自來火歴十餘年均用上等藥料購自英國所以火頭速而不爆决無危險茲復添用貴重藥料製造雙風牡丹牌小盒自來火加工加料陰雨不潮如蒙　貴客賜顧可以保退保換 
[謝謝]  
余患白濁遺精多年服藥不效屢見申報盛稱英大馬路京都同德堂三日立止白濁九神效試購一洋服完卽愈内人老病亦蒙該堂調經種子止帶止痛丸醫好恩同再造特此言謝　　上海受惠人啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂瑣案]  
　　密采里西客館侍者陳洪金有根投案並傳到近水坊管門人朱大成及作頭范志明學徒王瑞生並交作　帝出以待傳訊之張明全徐阿和交原保之徐阿海在押之范阿寳等訊問管門人朱大成供稱近水坊於是晩八點鐘無人進出郁包探禀稱　　出　據侍者云賊由近水坊而出同轉謂朱日爾旣爲管門人不應隱諱朱供實在不見侍者又禀當追出時見一人身穿藍布短衫一人赤賻同轉　當時向管門人問及否侍者禀伊云並無人進出朱又供稱近水坊一旁另有道路當時但聞喊捉聲不見人形侍者云旁有夾牆諒躱在此間當時未及搜過同轉謂其時尙早竊賊不敢動手必係熟悉之人又問陰架有幾許高郁包探禀約有一人一手高問學徒王瑞生此衣是爾穿否供稱當時忘在陰架上同轉命王瑞生將所遺短衫一試問爾衣服等有幾件當晩在何處供稱衣有二件是晩在老閘歇宿問爾師父爲誰供稱夏紀林問當日何時走出供在七點鐘後又問張明全徐阿和同供當日並不做工范阿寳徐志海二人供在作塲范老明禀蔡杏泉被押捕房伊家屬時至小的家中吵閙同轉謂蔡杏泉業已保出無庸多事徐志海供當日至作塲查檢火尙未息同宿者共有七人同轉謂七人是何名字范老明供蔡春榮　阿金卽阿順毛郎燒飯之洪阿春及蔡杏泉李阿海范阿寳共七人同轉謂原告日此事迭經訊問尙無端倪今案中諸人多係無干不必拖累統交作頭范老明帶出又諭管門人同原告詳細查詢侍者禀稱前日行中失表由包探當日破獲何以此案難破同轉謂不能件件如此又諭郁包探等帮同查緝笑謂魯繙譯日照此辦理君意以爲可否魯繙譯日可○前報紀趙炳生卽邵炳生收買竊米由包探拘獲送入捕房旋經葛同轉飭提金利源碼頭各小工訊問尙無實據候傳到老處灶上見証人再核昨據老虎灶見証人楊金和投案同轉指在押之徐和尙陳丫頭姚阿福劉阿狗周春泉陶阿炳問此六人中認識何人供劉阿狗徐和尙問來有幾時供自天熱以來常在此啜　問米從何來供稱據問　當作力錢常從衣袖内倒出問未售之米可是寄存爾處供不敢承命當時見有五六袋不知伊等易錢多少訊至此命帶收贓之邵炳生至案　買米多少供稱六袋并作五袋出洋十一元六角買米每袋約重一百二三十斤同轉謂爾到過裕豐曾見何人供稱曾見張姓據徐和尙等供米由行内給予當作工資問何處行家供稱裕豐元和姚劉周陶四人同供係元和之米同轉謂行家雇爾等做工必有工資斷不致將米作抵此中顯有别情况行中將米與人必至總數不符周春泉陶阿炳前經犯案商諸魯繙譯將周陶二人各笞二百板邵炳生不應貪買竊贓本應責懲今姑從寛將原贓給還以後不得再買著將米價一半計洋六元充公餘人各交原保楊金和無干省釋　有恒洋行收租人朱永康控陳唐氏欠租五六二月計洋六元同轉謂如何欠下收租人稟已將物件搬至東寳興一百零五號房内同轉著限五日内付清不准拖欠○寍波人戴阿東戴阿瑞領七齡孩子名福慶上堂遞禀控被黄仁順誘拐弟媳戴葛氏同轉詳加研詰據戴阿瑞禀稱弟媳戴葛氏住自來火行街去年十月十六日由黄仁順騙去傭工弟回家四處找尋無著至十二月二十九日身故黄仁順供稱向爲花業戴葛氏被浦東陳家行人秦長發騙去傭工去年十月間戴葛氏之弟向小的索人拉至八仙橋捕房捕頭命自行清理後小的在萬裕碼頭帮夥聞由蟻媒胡子香於今年五月十四日賣在黄網宅地方周桂發家戴阿瑞禀小的尋至彼處被鄉人追至三林塘住宿一夜至七月初三日回滬初五日又往見弟婦在空房織布小孩在旁呼母並云父因尋不見母親今已氣死問陳家行是否鄉鎭女子交與何人供稱係二十一圖地保名周浩才問見面時有何言語周桂發稱由秦長發胡子香做媒同轉又謂旣被秦等騙去當時何不告知戴阿順黄供小的當時不知同轉飭將黄仁順押候交到秦胡二人再核○郁包探禀稱小的在北京輪船巡緝拘獲販小錢之陳吉君並小錢二十千解案請究陳吉君供稱此錢由親串託帶來滬兌換同轉飭將小錢充公著另罰洋七元以充公費押候繳洋釋放○周長生禀控楊小隆楊華華等索借毆打同轉向周詰問周禀稱與楊係同鄉前次已借洋三元並不歸還此次又來借貨聲稱欲買物件小的未曾借給卽被楊等糾同流氓五六人在大自鳴鐘相近扭毆楊華華今已逃逸楊小隆供稱與周同鄉兼有戚誼曾向借錢三百廿文小的向在海天春爲茶房同轉謂六月二十爲何攔路不肯放行楊供當日由王六平爲首在八仙橋烟館吸烟周從後門走出有開烟燈之王理發及其弟王六平亦在塲楊小隆供欲借周洋一元作回家川資周不允小的只借錢三百廿文並無别項借欵且與周有親誼同轉飭將楊小隆押候交到楊華華王六平下期覆訊○肇太公司收租人孫厚卿控汪祥林欠租一案同轉著汪於七日内交到陳載福昨日届期找尋無着汪祥林繳洋十元遞禀求將太和酒店生財拍賣以抵欠欵同轉准如所請飭包探帮同檢點禀覆核奪○包探禀小東門太和客棧報失官紗短衫褲青紗長衫今已吊到原贓王阿勝投案呈遞贓物又據押店求給押本同轉問來押之人爾記清否供稱年約三十左右問王棧中可有此人王供門尙未開同轉謂必非外人著先給一半押本計洋二元七角半押店主求給全本同轉著於下期再核○烟鴇李張氏控劉阿福陸志福向借洋十二元先給四元五角因未厭其欲將柏油潑在衣上求請究辦同轉逐一訊問李張氏訴稱伊等於去年六月廿一日來家吵閙欲借洋銀問何人向爾索借供稱劉等二人劉阿福供稱小的賣碗爲業並不向借該氏供去年第一次借洋四元今年又來索借十元小婦人將衣飾質洋四元五角先行交付劉等尙不满意竟將柏油一瓶灌在衣上兹將衣呈檢同轉問尙有一人爲誰供劉阿楚問現在何處供在海船上爲水手同轉問李張氏洋交誰手供交劉阿福劉陸同供並無其事實被誣陷同轉謂當面交洋尙敢抵賴劉阿楚著劉阿福交出陸志福與匪人爲伍亦非善類著押至次日釋放劉阿福著笞二百板枷號二禮拜李張氏尙求重辦同轉謂爾等開花烟館亦有不是卽著退出不准多凟　 
[皖省官報]  
　　七月初二日湖口鎭柳金源辭行候補知府王詠霓辭赴池州府會辦事件知縣方維濬到起服來省典史陳昌晉到起服來省府照磨俞煥斃知查銷西門外街道差○初三日牌示候補典史萬兆忻委署鳳陽縣主簿指發安徽補用知縣温德璋辭回漕運 
 
 
 

Page 10

 
 
   
 
 

Page 11

 
 
　　　 
[光緒十九年六月三十日京報全録]  
　　宮門抄○直督李奏順直各州縣運送東三省軍火等項車價援案造報摺○又奏揀補都司片○奏　　　　　給獎叙片○又奏叅革遊撃訊辦片○又奏查報京控交審案件已未結起數片○湖督張等奏查報京控　　　　○　　　等奏徵收木料糧石船捐數目摺○陜督楊奏揀補金鎖營都司片○六月三十日户部通政司詹事府正　　　日縣引見○松桂因伊子壽耆授少詹事謝恩○召見軍機皇上明日寅正至太廟行禮畢還海辦事召見大臣○○大學士直　總督一等伯臣李鴻章跪奏爲順直各州縣運送東三省軍火等項車價難以常例相繩請照關外成案造報薛摺仰祈聖鑒　竊前因東三省創辦防務領運神機營海軍衙　軍火餉鞘等項關繋重要順直經過各州縣墊雇車價准銷無期關外州縣接延此項車價向准作正開銷關内事同一律未便　命狗隅經臣淤光緒十六年奏請自是年起凡出京至山海關經過州縣運解東三省練兵餉鞘軍火墊辦車價等准其各歸各任按照每起實用數目造册咨部核銷在於司庫地糧項下撥給歸墊業蒙　聖恩愈允並經户部覆准在案嗣據藩司將各州縣光緒十六年墊應過銀一萬五千八百三十兩七錢九分　釐分年造册詳經臣先後咨部核銷現准兵部咨覆按册開程途里數以定例每車每百里給銀一兩之數核計浮多三四倍及四倍七分零不等礙難核准行令删减再行核辦等因經臣飭據藩司詳稱各州縣運送東三省邊防軍火餉鞘因事關重要隨到隨運必須按照民問市價從優發給方免貽誤前因挪墊貽累甚鉅奏准各歸各任按照每起實用數㠯造銷是此項車價已聲明實用實銷難以常例相繩兹兵部飭令按照例價核删各州縣實賠累不堪該藩司前在奉天府尹任内稔和關外州縣報銷前項車價向按每車每百里請銷銀三兩五分零歴奉兵部奏明准銷有案關内事同一律請照關外成案辦理以免向隅卽此尙須賠貼應飭令捐補俾示限制等情詳請具奏前來臣查各州縣運解東三省邊防車價前因墊雇市價較例價賠累甚鉅是以奏明按照每起實用數目造報今部駁仍按例價核删實難遵辦惟關外接運前項車價向按每車百里准銷銀三兩五分有奇關内事同一律自應劃一辦理除通飭各州縣按照三兩五分之數核删造報外合無仰懇　天恩飭下兵部查照立案以憑造報理合恭摺陳明伏乞　皇上聖鑒訓示謹　奏奉　硃批兵部知道欽此○○李鴻章片　再通永鎭標張灣都司營奎明升補遊撃遺缺接准部咨應揀儘先合例人員請補等因查有花翎副將銜儘先補用遊撃曹立德年四十九歲湖南長沙縣人由武童投効軍營隨剿髮捻各逆迭著戰績歴保儘先遊撃並戴花翎奏留直隸借補通州恊右營守備因辦理海運漕糧出力保加副將銜該員久歴戎行操防勤奮以之借補通永鎭標張灣營都司員缺實堪勝任亦與例章限制相符應請准其借補以裨營伍除飭取履歴咨部外理合會同直𨽻提督臣葉志超附片具陳伏乞聖鑒勅部核覆所遺通州協右營守備員缺直𨽻現有應補人員應請扣留外補謹奏奉硃批兵部議奏欽此○○李鴻章片再准直𨽻提督臣葉志超咨稱喀拉沁王旗記名協理世襲四品塔布囊希里薩拉於光緒十七年十月間教匪倡亂之初卽帶領蒙兵會合鄉圑扼要堵剿其時逆氛甚熾圖竄建縣街踞以爲巢該員率領兵圑在建昌迤東之地里巴營子一帶與賊力戰奮勇異常撃斃賊首楊茂林並轟斃賊黨數百名賊不得逞退踞喀拉沁窪一帶相持旬日大軍始陸續到齊當時若非該員力扼要衝遏賊西竄則建昌必爲賊踞官軍進剿難免牽掣之虞其勞績實不可泯肅清後該員奉本旗調回差遣營中於彚奬時無從查悉銜名本旗又以該員曾經隨營助剿擬已開保亦未核奬竟致遺漏此次葉志超出口巡閱道經他里巴一帶土人述及往事皆極稱該員血戰之功且惜其有勞未録應補請奏奬等因前來臣查上年剿平教匪在事出力將士皆已優奬該蒙員同一出力曕識兼優實爲出色之員未便獨令向隅仰懇天恩俯准將記名恊理世襲四品塔布囊希里薩拉賞戴花翎以昭激勸理合會同直𨽻提督臣葉志超附片具陳伏乞聖鑒訓示謹奏奉硃批着照所請該衙門知道欽此○○李鴻章片再儘先遊撃程廷碩卽程建勳先在淮軍盛字營充當差弁因誤公開革驅逐回籍復又率衆特械將臣派查廬州電線候補知府阮貞元挾嫌砍傷並敢抗票毆差實屬不法除咨安徽撫臣飭縣照例收禁究辦外應請旨將儘先遊撃程廷碩卽程建勳先行革職由地方官歸案詳辦理合附片具陳伏乞聖鑒敕部查照謹奏奉硃批着照所請該部知道欽此○○李鴻章片　再准刑部咨嗣後京控交審案件每年將已未完數目分次彚開清單具奏並摘録案由註明交審月日及未能審結緣由詳細咨部等因當將光緒十八年上半年以前京控案件開單奏咨在案兹據臬司周馥會同潘司裕長詳稱自光緒十八年七月初一日起至十二月底止新舊京控各案審明結銷者六起續經審結者三起尙未審結者五起開單詳送前來除飭將未結各案赶緊審辦並將詳細清單咨部外理合另繕簡明清單附片具陳伏乞聖鑒勅部查明謹奏奉硃批刑部知道單併發欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲查明京控未結各案開單恭摺具陳仰祈聖鑒事竊查前准刑部咨議覆光祿寺卿延茂奏稽核京控審限每年將已未完數目兩次彚開清單具奏以歸劃一並摘録案由註明交審月日及未結各案因何未能審結緣由於每年兩次覆奏時詳細聲明等因奉　旨依議欽此咨行遵辦在案兹據湖北布政使王之春按察使陳寳箴詳稱陸續奉到部院衙門奏交咨交京控各案隨時委提人卷解省發審其有距省較遠州縣之案移交該管道就近提審或委員前往會同該管府審辦已將光緒十八年六月以前未結各案造册詳請奏報在案兹值半年彚奏之期查湖北省京控案件除已審結咨送供招及詳咨註銷各案毋庸開列外其未結之案因要証遠出無從質訊咨明展限者十八起現在提到人証審辦之案九起核計尙無遲延等情開呈清册請奏報前來臣等覆核無異除清册分送刑部都察院步軍統領衙門查照外謹繕清單恭摺具陳伏乞皇上聖鑒謹　奏奉　硃批刑部知道單併發欽此○○奴才裕祿興陞跪奏爲奉天東邊徵收光緒十八年分木料糧石船捐各數目恭摺具陳仰祈聖鑒事竊查奉天東邊毗連朝鮮邊防緊要增兵駐守需餉浩繁經前任將軍公崇綺等奏准將安東縣屬之大東溝沙河子並上游之通溝口長甸河等處裝運木料糧石出口船隻抽收船捐均歸道庫彚入邊欵報銷歴將徵收數目按年二月二十二日開關起至十月初四日止共收木料船捐庫平銀一萬一千八百七十六兩二錢九分三釐四毫又收糧石船捐庫平銀五千四百八十五兩五錢九分八厘八毫統共收庫平銀一萬七千三百六十一兩八錢九分二厘二毫除照章開支一成經費外實徵歸公庫平銀一萬五十六百二十五兩七錢零二釐九毫八絲均經提存道庫備放兵餉各欵等情詳請具　奏前來奴才等覆加查核外理合恭摺具陳伏乞　皇上聖鑒謹奏奉　硃批户部知道欽此○○楊昌濬片　再臣接准部咨陜西金鎖營都司員缺請以儘先遊撃陜西提標石營守備首成錢借補查該員保獎遊撃已攺爲俟補都司後以遊撃儘先補用若由都司本班請補名次在後所請借補應母庸議行令另揀儘先人員請補等因臣查有儘先補用都司王達章由部推補西安城守協標左營都司接准部咨之時該員請假回籍措資因在途遭風患病未能如期回營以致該營報以查無下落奏請開缺旋經查照該員遲延有因懇請註銷查無下落原案奉旨允准在案前經陳請坐補西安城守協左營都司原缺經　議駁應俟儘先都司到班照章補用今出有陜西金鎖關營都司員缺臣查該員王達章樸實勤明以之請補斯缺可期勝任亦與例章相符合無仰懇天恩俯准以王達章補授陜西金鎖關營都司員缺以裨營伍如蒙俞允俟接准部覆卽行給咨送部引見以符定制除該員履歴前已送部外謹會同陜西固原提督臣雷正綰合詞附片具陳伏乞聖鑒訓示謹奏奉硃批兵部議奏欽此 
 
 

Page 12

 
 
[光緒十九年七月初一日京報全録]  
　　宮門抄○江織造文奏奉傳福方絹箋０徽墨等項製辦齊全解京呈交摺○又奏辦解縀絹各項數目片○又奏保留司庫片○陜督楊奏揀員借補遊撃摺○又奏揀補甘州城守營守備片○又奏揀補甘標後營都司片○將軍沙奏揀員更補知縣摺○又奏候選知府調至吉林差遣緣由片○又奏請攺奬片○七月初一日禮部宗人府欽天監正紅旗值　無引　○繡貝子請假二十日○禮部奏派監臨派出孫楫良弼○吏部呈進月官卷○召見軍機○○江南織造奴才文煦跪奏爲奉傳福方絹箋徽墨等項製辦齊全解京呈交恭摺仰祈聖鑒事竊奴才於上年七月間接准造辦處文開懋勤殿奉旨傳辦使硃紅絹四龍福方六百張見方一尺九寸灑金黄色絹四百張長一丈六尺寛八尺白畫絹四百張長一丈六尺寛八尺代拉膠礬灑金硃紅箋紙二百張長八尺寛四尺素硃紅箋紙二百張長八尺寛四尺徽墨六百錠每錠重二兩劄令赶辦解京等因前來當卽照章估報銀數咨由江甯藩司籌撥欵項奴才一面按照原傳様式敬謹選製兹已一律舉全委派庫使雅靈阿帶領妥役於四月二十六日由寍領解起程航海運京呈交除將動用料工銀兩另行具報奏銷外理合恭摺具奏伏乞皇上聖鑒謹奏奉硃批該衙門知道欽此○○文煦片再查接管卷内光緒十四年九月間奉户部縀匹庫奏派大縀二百匹南紪纓一千斤絹線一千斤當由前織造覈估料工數目呈請撥欵嗣奉部覆以江寍藩庫欵項支絀飭令先行辦解一半其餘一半限於三年内陸續解齊等因卽經前織造文珮按照來文製辦大縀一百匹南紪纓絹線各五百斤解京交納在案上年正月間奴才接奉户部劄開奏准欠解大縀等項旋按原估銀數呈請將前項未撥一半料工銀兩指撥應用由部覆准前來奴才一面咨明江寍藩司照數撥到銀欵開工織辦計續辦得大紅大縀一百匹帽纓五百斤絹線五百斤兹已一律告成一併航海解京赴部交納除將動用料工數目另摺奏銷外理合附片陳明伏乞聖鑒謹奏奉硃批户部知道欽此○○文煦片再奴才衙門司庫明昌前於光緒九年二月底五年任满迭經各前織造因該員當差得力先後附片保留二年均蒙俞允在案現扣至光緒十九年二月又届期满例應呈請更換惟查該員諳練老成工匠翕服兹當儧辦敬事房奉旨特傳蟒袍面縀綢等欵及各項傳派活計工程極形繁重該司庫常川督工不辭勞瘁每值赶辦要需之際尤屬勤奮有爲合無援案仰懇天恩俯准將該司庫明昌仍留二年以資熟手出自逾格鴻慈奴才爲裨益織務起見是否有當謹附片具奏伏乞聖鑒訓示遵行謹奏請旨奉硃批着照所請該衙門知道欽此○○太子少保頭品頂戴陜甘總督臣楊昌濬跪奏爲揀員借補遊撃要缺以裨營伍恭摺仰祈聖鑒事竊臣接准部咨陜西漢中鎭標中營遊撃員缺係題補第二輪第三缺輪用預保無人應以第六缺揀發人員題補令卽揀選請補等因查漢中鎭標中營遊撃地處南山係川陜交界之區近年會匪簽匪迭次滋事雖屢經嚴拿懲辦無如山谷叢錯匪徒最易潛蹤根株總未盡絶非精明幹練熟悉情形之員難資治理陜甘揀發班人員固屬無多且與此缺不宜未便牽强請補致滋貽誤臣逐加遴選查有留陜甘儘先卽補叅將張綬卿於同治年間投入楚軍轉來甘省　著戰功歴保今職光緒二年借補定安營守備調補陜西盩屋營守備十四年由署商州營都司任内因病請假來甘旋卽病痊銷假呈由臣奏請開除盩屋營守備底缺歸入儘先叅將班序補該員公事明白人亦老成且在陜甘年久於漢南情形最爲熟悉以之借　斯缺洵堪勝任雖核與輪章稍有未符而於地方營伍實有裨益合無仰懇天恩俯念員缺緊要准以該員張綬卿借補陜西漢中鎭標中營遊撃員缺俾期得力如蒙俞允俟接准部覆卽行給咨送部引見以符定制除飭取該員履歴清册另咨送部外謹會同陜西固原提督臣雷正綰合詞恭摺具陳伏乞皇上聖鑒訓示謹奏奉硃批兵部議奏欽此○○楊昌濬片再臣前准都　甘肅甘州城守營守備趙濟升補都司遺缺係部推之缺輪用儘先人員行令揀員請補等因臣當以儘先都司署理凉州鎭屬新城營都司詹生雲奏請借補奉旨交部議奏尙未接准部覆旋據凉州鎭總兵閃殿魁呈報該員詹生雲於本年三月十九日在署任病　自應仍作爲趙濟升補都司遺缺兹臣另選得遊撃銜留陜甘儘先都司周秉鈞年强材勇從公勤愼堪以借補斯缺與部章相符合無仰懇天恩俯准該員周秉鈞借補甘州城守營守備員缺可期得力如蒙愈允俟奉准部覆卽行給咨送部引見以符定制除查取該員履歴清册另咨送部外謹會同甘肅提督臣周達武合詞附片具陳伏乞聖鑒訓示謹奏奉硃批兵部議奏欽此○○楊昌濬片再臣接准部咨甘肅提標後營都司周懷德病故所遺都司員缺係題補第三輪第三缺輪用預保無人以第六缺揀發人員題令卽揀員請補等因當經轉咨揀選去後兹准甘肅提督周達武咨稱覈選得補用都司甘州城守營千總曹潾人尙明幹辦事安詳堪以請補取造履歴册咨請覈辦前來臣查該員曹憐年力方强營伍諳練以之請補斯缺可期勝任亦與輪章相符合無仰懇天恩俯准以曹潾請補甘標後營都司員缺俾資得力如蒙俞允該員係甫經引見之員母庸再行咨送應請飭部發給實授劄付以符定制除該員履歴清册送部查核外謹會同甘肅提督臣周達武合詞附片具陳伏乞聖鑒訓示謹奏奉硃批兵部議奏欽此　○○奴才沙克都林扎布跪奏爲揀卝更補中缺知縣以資治理恭摺仰祈聖鑒事竊照敦化縣知縣謝汝欽升補賓州廳同知前曾以在任候補知縣山河屯經歴竇印芳奏補旋奉部駁以該員尙未赴部引見核與定例不符應母庸議其敦化縣一缺應令另揀合例人員更補等因咨照在案查該縣偏處一隅與朝鮮接壤彈壓撫綏均關緊要員缺未便久懸應卽另行揀員更補以重職守惟吉林現在知縣一班雖有候補人員因甄别未满與例未符兹查有試用知縣張渭年四十一歲順天薊州人由增生中式光緒五年已卯科舉人在部揀選知縣十二年經欽差大臣穆圖善調赴東三省充當行營文案委員十三年兼派奉天練兵籌餉總局委員十四年因獲馬賊案内出力給獎五口藍翎六月調赴吉林吉字營委派帮辦營務文案差使十五年三月經將軍長順奏留吉林酌量補用遵例請咨赴部補交班次及分發銀兩十六年二月二十八日經欽派大臣騐看閏二月二十一日由吏部帶領引　見奉旨著照例發往欽此是日由部頒照五月十四日到省十二月委署農安縣知縣十七年五月十四日試用一年期满甄别六月報捐加一級十八年正月由山東賑捐案内報捐同知銜花翎二月交卸閏六月委署伊通州知州十六日到任該員通達治體辦事勤能以之更補敦化縣知縣實堪勝任與例亦符據吉林分巡道訥欽具詳請奏前來合無仰懇天恩准以試用知縣張渭更補敦化縣知縣實於地方有裨如蒙俞允仍俟該員試署期满如果辦理裕如再請實授所有奴才揀員更補中缺知縣緣由理合恭摺具陳伏乞皇上聖鑒　勅部核覆施行謹奏奉硃批吏部議奏欽此○○沙克都林扎布片再候選知府松蔭於本年二月經將軍長順奏調來至吉林差遣奉旨松蔭着准其調往欽此欽遵在案兹據該員遵調由京起程於四月二十八日馳抵吉林呈報前來查向來在部投供候選各官因公出差例得於輪選到班時照例擬選今松蔭係候選人員奏調至吉林差遣事屬因公相應請旨飭部免其赴部投供遇輪選到班時按班銓選俟選缺後再由差次送部引見以符例章謹附片具陳伏乞聖鑒訓示謹奏奉硃批吏部議奏欽此○○沙克都林札布片再本年三月間奴才續保哈巴阿安挿蒙哈出力人員請將選缺後卽補知縣得知縣後准加同知銜候選縣丞能九瑶免選本班以知縣分省補用並加同知銜欽奉諭旨交議兹奉吏部議覆所保該員免選本班及分發省分均與奏定章程不　慮令另核奏明請獎等因咨照前來自應遵駁攺奬查候選縣丞熊光瑶前已保有知縣用升階此次按照尋常勞績核獎可否將　　俟選知縣後以直𨽻州補用出自恩施謹附片具陳伏乞聖鑒訓示謹奏奉硃批吏部議奏欽此 
 
