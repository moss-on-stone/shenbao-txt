# 1895 - 123 - 4907917

 

Page 1

 
 
[珍物待購] [  申報館協振所拜啓]  
　　本館協振所自經解賑欵以來屢承諸大善士源源接濟且有以珍物助振者惟連城之寳既承割愛相投而美玉之　尤賴知音鑒賞特將各種珍玩羅列於下倘蒙仁人君子慨擲亷泉既能廣積陰功且可增輝藝圃誠一舉而　得也　開古銅大香爐一只董其昌帖一部朱漁珊帖一部戴醇士西溪松蔭圖一軸高澹游山水一幅米南　字手卷一軸四庫全書總目一部 
[論臺灣兵變事]  
　　凡事莫不有變變者不能守其常也天之變也爲風雨人之變也爲疾病兵之變也爲宼盜夫兵者所以戢宼盜而爲宼盜之所畏乾也天下至兇惡之人莫如宼盜至兵而爲宼盜宜其一無所畏其兇惡不更甚於宼盜乎幸而勾結尚少竊發稍遲一經覺察卽事彌縫猶不難化險爲夷若事端已見大則戕官害吏小則刦奪民財事起倉猝莫可遏禦卽使　兵彈壓而毫無顧忌必至互相爭鬥各有損傷迨知勢不敵而逃者逃獲者獲傷者傷死者死雖小亂易平而闤　爲之罷市人民爲之逃避地方官不能無驚管帶官因之獲咎此猶變之小焉者也若勾連匪黨聚衆約期至起事之後愈　愈衆平時舉目皆兵此時舉目皆宼卽欲以兵制兵而兵皆爲宼一時民爲兵誘所變者且不止於兵一星之火已成燎原千里相援鞭長莫及以致脫巾之譁遂成揭竿之舉據城攻邑勢若負隅天下禍亂之興未始不由於此此兵變之所以爲可危也故帶兵之員第一以兵變爲懼防其患於未變之前察其患於將變之際示之以信聯之以義撫之以恩東之以法先使兵以不能變繼使兵以不欲變卒使兵以不忍變至不忍變而始可與言統民且始可與言用兵卽使倉皇之際危急之秋往往藉兵心之固結得以轉敗爲功非此不忍變之效騐哉是知兵之變非兵自變也必有致其變者而兵始蠢然思動耳夫駕馭士卒以賞罰無私爲收拾人心之本名一旦倒置權衡必致激成衆怒衆怒則變矣兵以糈　爲衣食之源按關足發尚恐不敷苟多方刻减使忍飢忍寒之人而衝鋒冐鏑未有不從而怨之者怨者衆而變之勢成矣此皆致變之大者也或因小過而不能輕恕或有微隙而不善調停或因主帥平庸而致生藐視或因徵調不當而致起離心凡此绵足爲取變之道乃知兵變必有所因未有無因而變者也前報載臺灣兵變一節有足異　該兵起亂之時先進撫署聲言朝廷以全臺割畀倭人心實不甘願與倭人决一死戰果如是言則該民皆　率土之義均有報國之心所謂願執干戈以衛社稷者原未可以兵變目之也不謂進者之後卽將中軍戕　傷及幕府家丁以致中丞緊閉宅門進退維谷外援不至内避無從該兵渺視王章目無法紀可謂至矣說者謂當此之時中丞宜冠帶堂皇喻之以大義曉之以利害况該兵因不願全臺割畀而來自當解散亦何必閉門而避越此知其一不知其二之言未足與言世務者也語云千金之子坐不垂堂中丞以任重責大之身而輕試於　視王章目無法紀之徒未有不遭其毒手者况該氏已將中軍戕害旣已殺人知不免死多殺數人亦不過不免而已亦何所　忌於中丞而肯解散哉幸中丞見及於此避其兇鋒得以解免否則逞一時之義憤險遭兇刃何以副朝廷委任之意何以爲目前善後之計哉然猶幸楊西園尚書得信後卽統兵解圍否則再遲數刻必至玉石俱焚而臺事幾不可問矣觀該兵如此兇惡斷不因割地起見無非藉此以圖作亂耳說者謂變者均爲撫標之兵瞻敢戕害中軍其與中軍必齋有仇隙或者另有别情斷非無因而生變此皆擬議之詞不敢據爲臆斷總之天下之事用兵最難治天下者此兵亂天下者卽此兵惟視在上者之駕馭何如耳　馭得法千晨人爲一心則得千百人之用駕馭失措千萬人有千萬心則并一人而無所用前者天津有散勇閙餉之事雖兵之無良亦駕馭者之不得其法耳此次中軍被戕無辜而罹此横福亦甚慘矣然中軍帶兵者也帶兵者而爲兵審似亦不能辭其咎者矣 
[諭旨恭錄]  
　　四月初二日奉上諭巴克坦布奏病仍未痊懇請貨假並派員署缺一摺巴克坦布著賞假個月兵部左侍郎著崇光兼署欽此同日奉旨巴克坦布現在賞假左翼前鋒統領著祥普署理欽此○初三日禮　題鈐榜官奉硃筆著錢應溥去欽此同日奉上諭給事中戴思溥　各省捐納分發花樣較小人員請暫免扣限一摺著吏部議奏欽此○初四日奉旨吏部　　司主事著趙　務　授雲南大理府知府著景春補授廣西永寍州知州著李鴻賓補授湖南祁陽縣知縣著林鑑中補授山東昌邑縣知縣著引　補授山西定襄縣知縣著戴書銘補授　東英德縣知縣著朱治和補授順天文安縣知縣著王萬震補授俸滿教職　憲章著以知縣用張堃著以知縣用刑科筆帖式著玉謙補授起居注筆帖式養景山補授兵部筆帖式　　桂補授翰林院筆帖式著英勷補授都察院筆帖式著存榮補授一品廕生景賢著以文　用熙明着以文職用鴻臚寺少卿著德本補授湖廣道監察御史著陳璧補授　補内閣侍讀倭興額内閣中書趙以　俱准其補授京察俸滿官宗人府主事郭萬俊俊准其調部保舉雲南候補知州王作楫著照例用京察官刑部郎中明照著准其一等加一級交軍機處記名以道府用吏部文選司郎中著恩浩補授擬補吏部筆帖式麟佐著准其補授欽此 
[換約派員]  
　　倭廷派内閣書記官長伊藤美久治赴烟臺與中國所派大臣更換和約已列前報兹接天津面人來電云換約之舉中國已派定伍秩庸觀察前赴烟臺不煩李傅相親往矣 
[津電譯登]  
　　昨日天津來電云此間傳聞俄國之所以興師動衆者實欲得遼東之地直達鴨緑江邊倭人力盡計窮祗得唯唯從命惟言仍須派兵戍守旅順口俄國並不依從刻下俄兵船之泊在日本各處海疆者皆已移至　臺觀十四日倭換約之事至於英法德三國亦皆欲割取倭人所占之地不知結局如何也 
[河水暴漲]  
　　天津訪事人云津城自初三日晨起至初五晚止大雨三日初四日雨尤狂驟加以大風偃禾　木夜以繼日點滴不停伏枕聽之儼如萬馬千軍奔騰空際紙窓竹屋震撼有聲耳畔遥聞墻傾壁塌聲與風聲雨聲　聲相應除瓦房灰房或不滲漏外其餘土房幾無不漏之屋且無不濕之薪一宿兩多大費躊躇事後週歷城廂内外　坍塌房屋比比皆是而尤以河東河北兩處土房爲多其灰房剝落墻皮或竟　坯如蜂房或以葦席一兩床釘補缺　大街小巷無不皆然其壓斃人口由一兩口至三四口最多係一家六口而傷人尚不知凡幾此中貧户居多正不知此 
 
 

Page 2

 
 
後何以養傷送死鳩工庀材重行建造以蔽風雨也此猶就城市言之若鄉間則土屋尤多四無屏蔽海口東西二沽倒屋尤難僂指不壬傷斃男婦若干人查津城大雨均在五六月之間津人謂之連陰天如南方四月之黄梅時節家家雨居人預於夏初春末附泥於土房頂上以及墻間爲未雨綢繆之計故至大雨時行尚能支拄惟今歳霪霖較早房屋未經泥就故坍塌偏多向來渾河水漲亦於五六月間今年水漲先期津郡爲九河尾閭雖未見水之滔滔汩汩而上游村落於三月間已報隄防漫溢渾河之水爲災是亦天時之不能逆料人事之不及預防者也唐山一帶災民麕集雖經張燕謀觀察倡議設廠煮继賑飢而人多廠小實不能容災民仍復席地幕天互向街頭露宿雨勢連綿三日計又慘斃一百餘人矣噫胡天不愛北方黎庶一至此耶來信又云初四日風狂雨驟是夜新河水勢浩瀚奔騰捲水上岸河旁附近鐵路駐紥定武軍及宏字等軍以資保護至此水勢突至營勇四散奔逃其不及逃避而隨波逐流以去者約有數十人查是夜西風甚勁而河流得雨彭湃東來氷勢風威兩相擊薄水難下注遂至激至岸上泛濫成災是夜火車回津遲至夜半十二點鐘聞所駐營勇等除逃避外餘已附火車回津陸續歸伍矣 
[奉天近事]  
　　本館派赴奉天專偵軍務之友人來信云有自旅順口來者言及上月十五日倭人在遼陽與我軍交戰傷斃萬餘人退去七十里又有自東邊來者言及上月二十三日我軍與倭人接仗倭軍大受夷傷其在孤山設立之僞糧臺現已移至皮口佔據各處之倭兵則退赴旅順大連灣等處○有營口客言及近日倭人竭力經營興修街道勸諭商家照常貿易買賣中人不准出口如不得已必須覓有保人領得免狀始可放行卽上城之油豆亦不許下運雜貨更不能暢銷雖間有輪船來往所載者不過零星貨物至於民船裝卸則無由報稅各鋪户依然坐食至散勇地棍一經犯事倭人概以西律懲治管押卽行開釋以致搶刼之案層見疉出行商坐賈咸有戒心 
[虐及義士]  
　　本館派赴烟臺專偵軍務之友人來信云奸徒某甲素與威海某紳有隙遂以紳曾毁家抒難招勇團練等事譖於倭官倭官聽從其言執紳搒掠刻聞已被致死矣似此暴虐無道尚有人心乎哉 
[禾中試事]  
　　嘉郡文武各官知學憲將臨特於初十日午前乘舟往迎嘉協兩營弁兵撫標親兵咸赴蘇塘站隊楚湘水師砲船皆泊塘畔以俟直至傍晚始見憲舟遥臨各官投遞手版憲舟過端平橋至東門外官碼頭停泊有頃登岸陳設全副儀仗乘坐緑呢大轎進東城門時已上燈繞經嘉縣前由集街至宏文館而後牌示試期○初十日行香講書閱牆放告十一日生童經解古學算學補歳考十二日善海平石四學生正塲十三日出經古案闔屬優生教官武補考十四日出善海平石生案府嘉秀桐四學生正塲十五日闔屬童正塲委提調看武歳外塲十六日出府嘉秀桐生案覆生經古十七日出童圖總覆生員賑給提覆童生十八日發文武生案覆童生武生内塲十九日武童外塲馬箭二十日武童内塲步箭技勇二十一日大覆發落叅謁發文武新進案 
[廬山眞面]  
　　湖南巡撫吳清卿中丞奉命飭回本任乘坐兵輪船於初三日未刻過潯○署理長江水師湖口總兵魯巨源軍門洪達湖北人於初四日午刻附江裕輪船抵潯標下中衡遊擊兼護鎭篆王吉階鎭戎吳城營叅將趙子福叅戎率領左右二哨黎張兩都戎龍開河汛王彩亭守戎等均至碼頭迎接軍門命駕入城拜客各官旋往答拜卽赴湖口　初六日接印○特授九江府尹太守序長陛辭南下於初一日附江寛輪船抵潯駐帷五縣公所按太守山東肥城縣人甲戍進士當輪抵埠時不使人知卽使服登岸其儉樸已可概見次日拜客擬初六日晉省謁見上憲後再行擇吉履任○前報載新簡饒州府吳太守祖椿於三月二十日附輪抵潯兹悉係其公子太守蒞臨當在指顧間也○署理湖口縣萬秀峯明府世毓瓜期已屆上憲札委邢子均明府景彬接署邢明府於初一日履新萬明府卽於是日交卸 
[下鄉履勘]  
　　揚城東門外距頭橋不遠有名四望橋者濱江小鎭也鎭有食岸子店一所卽俗所謂售賣零鹽之分盆上月三十夜忽有歹匪多人擁入店内露出白刃赫禁聲張將所有售鹽現錢及洋蚨衣物等席捲一空呼嘯而去店内一十餘歳男孩心慌膽怯奪門欲遁被把風者見之舉刀恫嚇劃傷耳際迨各匪分携贓物出門沿途抛棄零星現錢甚夥揣其意殆欲留此以餌追者該店查點所失聞約數百緡光景隨卽喚同坊保來城報案時江邑林大令正當封門縣考本擬委捕廉代勘嗣以案情較重至初二日正塲清塲後大令立卽帶同差捕親赴該鄉履勘大約初五六日方可回署云 
[巡閱堤工]  
　　揚屬運河東西堤由六閘起迄馬棚灣綿亘三百餘里而東堤爲下河各州縣保障關繫尤要今春經督辦堤工郭觀察周歷巡察將萬不能緩要工禀准估築計十二叚遴派熟諳員弁按叚興工或加高或培厚或添做二戧刻已於上月下旬一律工竣觀察隨由揚起節躬往勘騐並順道至浦謁見松漕帥禀陳一切約月之中旬方可言旋俟回局後再行禀請督憲檄派大員會同騐收云 
[錢價又漲]  
　　漢口市面早晚時價不同蓋生意之盛交易之繁誠如春天晴雨變幻莫測也新正二月茶商辦錢銀價頓低錢價漲至七錢零七厘三月初茶莊止辦銀價復提錢價漸跌至六錢六分零日内街市缺錢各處裝運到漢者又形寥寥以故錢價又漲四月初六日行情價漲至六錢九分九厘英洋七錢三分二厘申現票兌漢交九百六十七兩五錢上海收回一千兩漢兌長沙一千兩漢收回會水八兩湘潭對期扣四兩常德對期漢收回會水九兩重慶會一千兩漢收回會水三十四兩沙市一千兩漢扣會水十八兩正英洋換錢一千零四十文江西省匯水兩平不加不减餘處價碼如屬遠路現錢不至錢價當有起無跌 
[皮行倒閉]  
　　漢口洪益巷内張恒興牛皮行自去歳開張未滿二載約空八千有奇兹於月初效黄鶴之遠飛迨各債主得信追赶已無及矣計吃虧之家爲順發永祥仁太鼎亨四家交易之難如此亦可見市面之蕭條矣 
[武考試期]  
　　安慶府曾怡莊太守首邑黄漢池大令會銜出示照錄爲出示齊集武童考試事案奉學憲札飭考試本府業將考試文童日期曉諭行知各屬在案現據各該縣申報縣試武童考竣日期前來所有府試武童定於四月初十日齊集十三日考試外塲除　縣學外爲此出示曉諭仰府屬與考武童知悉務各遵照各帶弓箭馬匹買備卷結邀集各童親赴派認禀保在學畫結投交聽候考試毋得跳保自縣至院三試訓一及早投交不准雙名搶冐頂替倘敢故違一經察覺除扣考外定予究懲决不姑寛其各凛遵毋違特示 
[學徒自盡]  
　　漢上近來吞烟自盡者時有所聞一若相習成風漢口草紙街某麻行其媳與姑口角竟尋短見吞烟自斃經屍親掩埋後幸未别生風波次日江漢關道署前任合陞鞋店學徒某甲約十五六歳亦吞鴉片而亡屍親藉端訛詐將屍擡放櫃臺上面經孔方兄極力圓融其事始了先一日漢清軍署前水池内淹死一人因醉失足保正甲長牽連鄰近某茶肆主人衣衿棺木約用去錢五六十串文蓋死者酒醉後在茶肆飲茗爲茶肆主人之母所叱出門後悮入水池矿有此轇轕云 
[操練營兵]  
　　華軍之所以未戰先逃望風輙潰者皆由平時訓練未精耳近聞南洋大臣張香帥日令各營官率兵往小營中打　兼　步伐自晨至午砲聲隆隆不絕於耳務期陣法純熟足資調遣而香帥之整軍經武於此可見一斑矣 
[緝獲窩家]  
　　寍波南鄉俞家宅被搶一案前已錄報兹聞捕役於前日在西鄉繞湖橋地方緝獲窩藏贓物之張來順綽號大余江搜出原　湖縐一疋並獲小竊二名一併解送鄞縣當經楊大令提案嚴鞫供稱日前有某竊在小的家投宿一宵遺下湖縐一疋未知卽是俞姓之　物否此外有所不知大令飭鞭　條二百下重笞四百板仍堅不吐實大令飭令釘鐐收禁俟拿獲匪犯再行覆訊 
 
 

Page 3

 
 
[章門瑣語]  
　　江撫德曉帥偶抱清恙奏請給假一月江藩方佑民方伯入春以來屢經請假近復赴撫院請假三天○江省友教書院甄　生童前經列報兹於四月朔日開館由方伯命題生監知和而和不以禮節之童生則將焉用彼相矣詩題賦得宣土憤起揮天戈轉戈字補考生監題王往而征之梁惠王章童生題誅其君而弔其民若時雨降民大悅都人士見之皆知其命意所在爲之點首鼓掌者再○洪都書院爲南昌府屬士子肄業之所近經倪覃園太守示期甄别生監題有土此有財有財此有用德者本也財者末也外本内末童生題爲之者疾用之者舒則財詩題賦得歳豐仍節儉得豐字○江省地根多而且狡往往無事則生風有事則乘隙初吃講茶繼吃講酒後吃講烟逼成訟禍一日不了則茶酒烟亦無止期所謂無事化有事小事化大事亦惡俗也署南昌縣何梅閣明府遇案嚴　復出示嚴禁其文曰照得街叚坊保原爲稽查而設遇有雀角相爭理宜秉公處息近聞地棍串商藉事糾人發帖坊保任聽指揮不問是非曲直列坐茶酒烟館耗費帳錢無出每每釀成事端言之均堪痛斥本縣身任地方亟應力除惡習　現拘羅泰到案重責枷號遊歷誠恐未能周知肩示鳴鑼告悉爾等洗滌肺腸務各自加斂跡隣里口角到塲只准二三解釋敢再仍前糾邀分則拘案責革本縣言出法隨愼勿輕嘗三尺 
[打散鴛鴦]  
　　有下渡鄉人綽號萬春山者生理中人也家頗小康延塾師甲某在家訓其子弟飭婢女入塾以供服役已有日矣塾師甲某年甫弱冠素得品學自持該婢心器重之因主人欲置爲側室爲主婦所妬不能相容將嫁農家婦深以爲憂時正在塾伺候中師乘間乞爲代擇佳偶甲師佯許之遲之又久推促再三爲之戲語曰待我爲汝代擇當需時日使係爾我自主便易易也該婢喜出望外便叩鹝财拜甲師扶之不起深情娓娓遂訂婚約甲師散館卽遣人與該東說婚價一百六十千文當付定金五十翼不料主婦勒要甲師三月間完娶甲師不能從遂將該婢逐之户外該婢遂奔入甲師家正議擇吉成禮忽有戚乙某甲師之舅父也以甲師讀書明理不應如此再三斥駡甲師無地自容竟於昨日暗服阿芙蓉膏繼飲酒珊珊而回向萱堂泣叩作訣别語家中人以爲醉態不以爲意後見久睡不起近前審視毒已迸發口出流涎指甲變黑急延醫灌救已不可及矣吁可哀也哉該婢才貌俱佳兼能文字佳人薄命古今同感噫 
[好官僅見]  
　　侯官縣有同室興鼠雀之爭經前官將甲拘押在案現兩造業已和息經親族具呈求准銷案大令察核以爲民間肯知息訟喜出望外立時飭丁將該押犯提出當堂交保放回并諭該犯不准使用衙費及差費等件又詢押所有人勒索否甲供短襖一件小番五角被乙犯拿去大令大怒問汝認得其人否甲稱認得大令卽時帶同該甲直入押所提出乙犯立責五百下勒令將角子短襖交出著甲犯領回大令始退 
[申禁小錢]  
　　秀水縣寗邑尊大張曉諭爲各錢店攙入鉛鐵砂殻小錢大干例禁雖由前任禁絕深慮故智復萌現屆豆麥蠶絲登塲之際是以重申禁令因自禁以來小錢未嘗斷絕耳其故因莊向各業兌買洋坯願以照市暗短數文各業無不樂從士民向買各物以二三百文付洋未能找出須至四五百文始可找錢不得已向莊兌換則概已攙入禁錢此皆各業以貪錢莊之暗短以致小錢之不能禁絕也 
[苗兵小駐]  
　　天津訪事人云貴州古州鎭總兵丁衡三軍門槐督帶苗勇於三月中旬行至天津此項苗勇身經百戰曾於鎭南關外屡建奇功其號褂署曰衡字某營裝束與各勇無殊惟多跣足以及鞋而不襪者軍門之出外拜客也輿前擎紅傘一頂執帖一人冠服翎頂與常制同惟輿後四人戴五品頂服短後衣亦係鞋而不襪軍門駐節於東門裏河營守府之前想以中倭和議已成故在津暫作勾留至四月初二日尚未向榆關進發也 
[讞員就道]  
　　上海法界讞員葛蕃甫同轉榮署靖江早登前報昨晨飭家丁雇定官舫二艘就法公司碼頭下碇鐘鳴十下滬上印委各員先後至晉安里公館送行同轉辭不敢當遣家丁一一擋駕法界各商各紳士曁仁濟善堂各董咸衣冠整肅齊集碼頭少焉同轉乘馬車至法領事公館辭别領事延入内廳欵以西式酒筵然後興辭而出及抵碼頭法包探帶領通班夥役跪迎同轉謙讓不遑旋與送行諸君握手致意其時會捕局通班線勇亦丫隊送行同轉告以勤愼辦公勉事新官母稍怠忽廹至十一點鐘時遂用小火輪船帶坐船出口 
[搶孀可恨]  
　　搶孀逼醮爲人心所共憤虹口迤北有譚氏婦早喪所天茹蘖飲冰甘心守寡近被附近蟻媒張某等設計煽惑氏心非大石不免爲之游移前晚張等備輿往搶左右鄰居代爲不服欲與攔阻而張等自恃人多將鄰人某甲執送某汛地公館覊押旋聞已送至寳山縣未知馬明府如何辦理也 
[小工折足]  
　　江北劉夏海以小工餬口前日在美界公和碼頭停泊之白色輪船上工作至午後搬運貨物適從跳板失足墜至碼頭致將右足跌折經同伴舁至同仁醫院敷治未識能免殘廢否 
[熼船失事]  
　　鄉人朱阿全甲乙二人撑駕駁船一艘駛至虹口港中虹橋旁垃圾碼頭買糞一船於昨午一點鐘駛出甫至浦江因裝載過重以致全船沉没朱等疾聲呼救鄰船紛紛駛往爲之援手得將沉船撈起然已大費週折矣 
[祭櫃禮成]  
　　昨爲上海縣開徵上忙錢糧之期清晨縣主黄大令發貼紅諭旋由總書在大堂上恭設香案置備牲醴並陳恭寛信敏惠及雜稅六櫃於中鐘鳴十下梆發三通大令公服而出行祭櫃禮由禮生贊引上香獻爵三跪九叩首堂下鞭爆聲喧樂音齊作禮畢退入後堂受各書差叩賀 
[送懲小竊]  
　　本城老北門内李朗明觀察殁後於前日舉襄忙亂中有妙手空空兒混入竊取對時表一枚及綢馬甲哆呢夾襔甫至門首經家丁所見搜出原贓交九鋪地甲送請巡防局員究辦 
[邑令騐屍]  
　　昨報紀二十七鋪地甲錢昇帶屍夫毛陶根投上海縣報稱妻子羅氏身死不明請爲昭雪黄大令示期翌日詣騐昨日大令祭櫃禮畢卽於亭午時帶齊刑仵差役前往相騐既至屍塲地甲跪迎道左大令降輿升座陶根訴稱小的在治下當小車夫先住南門外後因胡萬峯沙船户周鳥時向妻子調戲小的恐防備不周不得已遷至大東門外上月杪周與妻子口角經妻弟羅桂田勸散前日妻子送襪底至某店算帳回來死於田内察見下體似有傷痕請爲騐視屍父羅濟堂屍弟羅桂田同請伸寃仵作喝報死者遍體無傷頭項現有痧筯委係患痧身死大令離座親視見屍旁遺有襪底一紥小洋銀二十二枚遂諭曰現在騐明發痧身死不能誣累别人屍親堅稱周調戲圖姦是實大令飭差役提周訊究地甲禀稱同仁輔元堂相木業已舁來屍屬稱願自行棺殮請免發封大令准之著具結存查旋有鄰人投案代請伸寃并願作見証大令訊知係吳瑞林郭李氏吳張氏男婦三名口因諭候到縣傳訊隨呵殿回衙 
[上海縣署瑣案]  
　　本邑西南鄉馬橋鎭人張成記投上海縣署控佃户謝三和結欠租米前晚黄大令升坐花廳提訊張遣司帳人楊南婁訴稱謝佃每熟應完租米十三石八斗光緒十八年結欠洋銀四圓四角五分十九二十兩年全欠並非無力實是刁頑謝供稱小的向習小木作暇更力田生有一子嘉慶十三年祖父承種張姓之田租額十三石八斗每石作洋銀一圓八角光緒十三年張買小的木器一百六十五　付現洋銀十五圓尚有一百五十圓言定將每年租米扣算現在照張算小的虧租米五十一圓依小的算祗欠二十二圓在令細核之下知楊所訴 
 
 

Page 4

 
 
情愼判令將謝掌頰五十下笞臀一百板限十日内措繳五十一圓并將田退還免得日後時生支節著具遵斷限狀復枷號犯事地方示衆　程采繳清退田後開釋○日前新閘巡防局移送瞿小雲誘拐王月林之妻瞿氏一案黄大令於前晚提訊瞿供稱小的是王瞿氏之兄時時來往某日妹子至小的家借錢並非小的誘拐王瞿氏供稱丈夫不顧家用小婦人無錢度日因向兄長借貸　住一月不敢串逃王供稱小的係淮安　鹽城縣人娶王瞿氏爲妻生有二子寄居治下西門外褚家橋小雲實姓徐係無業流氓西門外一帶聲名甚大今竟冐稱妻兄其實小的與　　不相識並非親戚小的身當東洋車夫早出晚歸小雲乘隙來家小的並未遇見小的所得車資盡交瞿氏何致家用缺乏且從未囑王氏貸　土月二十九日之夜小的回家知瞿氏抛下兩孩不别而去各處緝訪始悉被誘至新閘藏匿並聞小雲力大如牛同黨又多因央多人前往尋　　送巡防局轉送案下兩孩因無人撫領亦已帶案大令嚴詰小雲供詞一味游移瞿氏則堅執前供并稱小雲是小婦人之從兄大令判將小雲　笞一千板發改過所覊押瞿氏掌頰二百下交其夫領回管束 
[更正]  
　　前報有廣勇滋事一則兹秘廣勇到浦後祗以語音不通間或與人口角並無格鬥斃命情事前報所云係傳聞之悮因特正之 
[助賑摭要]  
　　張雪堂募不書名善士規元一百零三兩五錢四分一釐洋二元又募中記資記各規元二百兩生記規元一百零七兩八錢五分七釐不書名規元一百兩湯鑑清翁由宏大莊來規元一百兩羅浮山人鄭君英洋一百元由招商局交來湖　鎭問經堂善士募二百三十二户助欵由寳和莊來合洋一百四十元宏度子規元七十一兩五錢漢鎭孫竺山善士求尊人骽疾速愈由江裕船來洋一百元海豐縣王爲尊閫沈氏病求愈由惠泰莊來洋一百元刊江無名氏康君爲堂上病愈願助洋一百元如皋孫堯欽還愿求兩親冥福洋五十元蘇州王之　　愈完愿洋五十元三河釐局隱名氏爲尊閫分娩在卽求安洋五十元存心堂洋五十元孫少固求人口平安由寳和莊來洋五十元長安署涕滅子洋四十元及時種德較勝尋常矣[  上海北市絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[雛婢吞烟]  
　　本邑人奚坤寳住居美界漢壁禮路永祥里第九百六十五號房屋雇某氏女爲傭女年纔瓜破性頗好嬾兼　　　　　妻某氏時加呵斥由此每聞詬詈聲前日下午又因維故遭辱女羞忿父加竟於晚間　購　霞　　人　服旁人未之知也至昨晨　　　　　褥始知吞烟急雇人舁至同仁醫院求救醫生騐得受毒已深非樂　所能挽救卽舁之回延至　　十二下一刻鐘一縷幽魂已投　　　　　百七十二號走街華捕察知底藴將氏拘入捕房捕頭訊詰原由氏供並無凌虐情事捕頭乃將氏　出一面飭包探查明再行核奪　　　　　 
[英界公堂瑣案]  
　　包探竇如海解拐騙小孩之顧丫頭至案禀稱顧在新閘誘孫金成家婢女蔡阿金藏匿其家經小的查　　　　　孫　稱去歳購得一婢某日忽然失去是以報捕請緝既拘到案請准領回阿金供稱年十三歳　與丫頭爲鄰丫頭支吾其說毫無確　　供宋莘樂通刺著押候過堂覆訊○包探竇如海解鄧瑞福沈阿林張阿福　案禀稱伊等在某處擲骰賭錢有千例禁請爲懲辦鄧等一味　　通刺判令各管押三日　　百七址八號巡街華捕解張阿榮至案禀稱伊闖入怡和洋行竊取舊鐵請爲訊究張供詞一味游移訪事人不能筆述通刺　令管押五日○三百二十八號華捕解張金奎萬金海丁阿二至案通刺向之訊究張供稱萬丁二人向住小的處積欠房租昨日向索以致互相口角旋被擊傷頭額萬丁堅稱小的等並不行兇反被張擊傷足踝通刺著一併押候過堂判斷○四十五號西捕解攫取小洋銀之　阿德至案王陳氏訴稱小婦人在菜市設攤兌換銀錢昨日王來購紙烟一枝一轉眼間將櫃上小洋銀十枚攫之而去小婦人大聲呼喊經西捕拘住請　訊追王供稱小的係廣東人下次决不再犯矣通刺判令管押三日○榮昌自來火廠司事尹錫堂金阿才同訴稱廠中時時失去自來火梗查係王高生羅阿二二人串竊售與萬錫榮是以將王羅萬三人送案王羅一再求恩萬供稱小的悮收竊贓下决再不敢犯通刺著罰洋銀十圓如數充某醫院經費王羅各管押一禮拜○包探倪仁全解竊賊姚明山請究譚生奎訴稱小的有馬車停在某處被姚竊去燈一對旣由包探送案請准領贓姚供稱小的係湖南人流落滬江無以餬口不得已而出此下策以後自當改過自新通刺著解回原籍不准再來○三百九十七號華捕解偷雞賊金景山及收贓人李阿四至案禀稱西人柯司本家中時時失去所豢之雞小的查係金竊售與李阿四飯館是以一併拘案金供　小的行竊是實只求恩典李供稱小的並未收贓通刺問金究竟售雞與李否供稱曾售十餘頭李無言以對通刺著將金管押捕房一月期滿解回蘇州原籍李罰洋銀兩圓○王定海竊取杜梁氏家衣一件當塲追獲交捕送案通刺判令管押五日贓給失主領去○葉阿桂被王阿裕欠洋蚨數百翼向索不還致相口角互扭到案葉訴稱目下情願自行理處通刺准之一併釋去○一百零三號華捕解形跡可疑之顧阿普請究顧供稱小的在小南門外某木作爲夥昨日持木盤至街坊求售此捕不問情由將小的拘案通刺著送交木作主收領○第八號西捕解竊賊李增錫至案禀柟李竊取洋婦少非氏之千里鏡一架請爲重辦李叩頭如搗蒜不發一言通刺著管押十日○羅廣林等六家先後失去衣服皮箱等物甚多某包探查明王阿二蔡桂文二人合竊拘解到案王蔡直認不諱通刺判令各管押一月期滿分别解回原籍吊出之贓給各失主分别認領○一百十七號華捕解衣衫藍縷之丁鳳山至案禀稱丁在漢璧理路徘徊瞻顧形跡可疑是以拘送請訊丁供詞游移不定通刺著查明實在情由再行訊辦 
[法界捕房紀事]  
　　前日有年未及冠之某姓童子持西班牙銀餅五十枚向公館馬路某小錢莊兌換鷹銀莊夥以不能滿數令其稍待童遂回去翌日往取鷹銀莊夥答以並無其事童遂報捕房控訴捕頭遣包探帶至莊上查問童稱所付洋銀藏之已久俱有斑痕包探令莊夥盡出所有令童自認童謂此非原物包探遂據情回告捕頭捕頭謂既無証據未便准理○八仙橋人顧姓之女途中被流氓拔去銀簪一枝追至　明公所左近經巡街捕拘獲解入捕房捕頭令押候解訊○某號華捕在途巡緝見有三人口角爭毆遂一併拘入捕房請捕頭發落 
[分發人員騐看名單]  
　　新海防掣籖分發主事許引之浙江内閣中書丁立誠浙江韓寳書順天國子監典簿章濬涵　江○新海防指省分發道花翎郭集芬湖北浙江知府周志靖江蘇浙江花翎龍錫恩江蘇浙江同知吳崶山東東河直州知　邱淮四川雲南知縣彭城直山西胡啓虞順天陝西邵偉人浙江山西鹽大使聯益正白漢廣束府經歷高肇祥順天廣東　鍾瑞江蘇廣東王貞四川貴州洪良猷湖北四川方景周廣東甘肅縣丞陳官誥廣東福建閻寳鼎直山西王清濤山東安徽陳百源湖　四川王愼德山東湖北彭文柱湖南浙江李書爵山東東河吳大璋江蘇江西管毓德江蘇福匡廷輔江西湖南許聯桂江蘇江西　沅安徽　　西蔡濟清浙江直余開源河南湖北余靈淵河南陝西程良琮陝西安徽袁誦先四川山西巡檢羅琳湖南福建杜炳辰山西陝西何榮治湖南廣　子躍龍山東直楊廉江蘇安徽汪崇樞安徽江西龔慶龍湖南福建孫履吉安徽直從九品吳紹裘順天福建戎良翰直山西劉懋蘭湖南浙江龔志霄湖北江西謝名遠安徽廣東李清騏浙江四川周森林湖南湖北李世齡江蘇江西典史沈受之直江西莫令儀順天江西劉壽嵩湖北直黄熙春湖南貴州劉召棠湖南廣東談濬明湖南廣西鄭國泰山東雲南何明珊湖北甘肅楊昌齡貴州甘肅王秉章安徽廣西鄒昌賢江西福建汪鴻飛安徽福建張瑞清陝西甘肅未入流丁能樞安徽直范桂林四川雲南○籌餉指省分發巡檢李贊廷山東陝西從九品司徒晟廣東福建典史汪鳳昌順天山西○勞績指省分發知縣曾炳章江蘇湖南秦守中河南山東俞蘭元浙江山西六品銜吳灝浙江四川府經歷吳慶椿湖南廣西縣丞常壽鶴湖南貴州巡檢六品頂戴楊佩琪廣西廣東朱章湖南廣東○同文館教習保奏掣籖分發知縣同知銜陳啓濬湖北○議叙指省分發通判龔榮梓江蘇浙江縣丞疏松安徽東河張覲墀直江西巡檢謝錫申安徽江西典史成維昱山東山西○議叙掣籖分發知縣陳良楨浙江巡檢徐光溥安徽○進士呈請指省分發知縣周雲山東河南汝作枚陝西直○教習呈請指省分發知縣白雲逵奉天山東○截取呈請分發同知崔式衡山崠山西萬啓釗直陝西金鴻翎安徽湖北陳再廉湖北四川陳圖河南廣東蔣茂璧四川廣東直州知州崔澄寰直山西張蔚增廣東四川○應補呈請分發從九品劉顯杰廣東江西未入流陸之崧順天陝西晏家浚四川雲南 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年四月初二日京報全錄]  
　　宫門　○諭旨四道錄前○川督劉奏查明教習知縣實在劣迹摺○又奏甄别州縣片○又奏甄别知縣片○又奏調署　縣片○又奏調署知縣片○江撫　奏調老府縣片○又奏報委署代理知縣各缺片○又奏叅　　故知縣　　　欵摺　新撫　奏爲叅將因病出缺片○四月初二日理藩院鑾儀衛光祿寺鑲黄旗值日無引見○載津　　請安○河南布政使　勒精額到京請安○慶公請假十日○巴克坦布續假一個月並請挀署差使○召見軍機額勒精額○○開缺四川總督臣　秉璋跪奏爲遵旨查明教習知縣鄭子元貪鄙妄爲實在劣迹恭摺具陳仰祈聖鑒事竊臣前次奏叅教習知縣鄭子元一案　於光緒二十一年二月十一日准兵部火票遞到軍機大臣字寄光緒二十一年正月二十三日奉上諭劉秉璋奏請將代理秀山　知縣教習知縣鄭子元革職永不叙用等語該員貪鄙妄爲係據川東道黎庶昌禀揭並未將實在劣迹詳細聲敘該督遽以革職永　叙用奏請語意殊屬簡率究竟鄭子元有無贓私實迹著劉秉璋確切查明具春再降諭旨等因欽此伏查此案前據黎庶　禀揭有　子元向秀山縣知縣王壽松需索津貼錢三千串及擅　教匪姚復乾案内餘犯楊通壽張潤言並姚紹乾等十名曁擅改三費賓興　程實屬貪鄙妄爲應請叅辦等語正查傳以期追問間欽奉諭旨飭查當卽轉行司道去後兹據藩悟王毓藻臬司文光川東道黎　昌先後禀詳内稱查得姚復乾滋事案内餘犯三名其譚榮沛一名業已提省訊明取供後病故現由臬司詳辦其楊通壽張潤言二　係石砫廳同知劉廷恕秀山縣知縣王壽松會審禀請　禁八年之犯又姚紹乾等十名係臣批飭取具妥保再子宥釋之犯鄭子元　理秀山縣任内擅將楊通壽張潤言並未取妥保之姚紹乾等十名一併釋放致姚紹乾等出外挾嫌焚燒　資捐房屋下三間擄搶　物逃逸又鄭子元勒索王壽松津貼費錢三千串該家屬不得已出給祥泰亨等號票據陸續如數付楚又歳貢生陳新之己革總兵　興烈等平日不安本分鄭子元將三費賓興各局派委陳新之等經管遂致紊亂章程浮支濫費迨王壽松回縣清算交代竟敢糾痞　械鬨堂滋閙復勒令王壽松出錢四千二百串王壽松恐釀事端如數允捐作爲地方公用出立同人和等號紅票交鄭子元收執寢　風聞此欵内鄭子元又得錢二千餘串餘被陳新之等分飽私囊等情由司道分别禀詳請叅前來除世批飭速拿餘犯姚紹乾等務　究辦並訪拿鄭子元有陳新之等解省質追外鄭了元在代理秀山縣任内貪鄙妄爲實屬確有證據乃該員自知劣迹敗露交卸秀　縣後聞已被叅並未回省現在查傳無蹤已由川東潛逃回籍查鄭子元籍陝西南鄭縣相應請旨將鄭了一革職永不叙用仍請飭下陝西巡撫將該革員押解來川訊究追贓以警官邪所有查明鄭子元貪鄙妄爲劣迹據實復奏緣由除將司道詳咨鈔送　機處查核外理合恭摺具陳伏乞皇上聖鑒訓示遵行謹奏奉硃批另有旨欽此○○劉秉璋片再查嘉慶十六年八月　五日欽奉上諭嗣後各直省督撫遇有分發試用期　　員務須嚴加甄别如實係才具明晰辦事勤能者准予保留等因又　行内開嗣後道府以至未入流凡由曾任各官保舉並非應升之階行令試看扣滿一年後分别奏咨甄别方准按班序補又業經在省人員勞績保舉補缺後以升階用者如係咨補以堂稿　齊後　五日行文據該省照限减半計算以奉到准補部文作爲升階到省日期各等因兹查有試用知縣耿祖培試用知縣李瑞麟同知銜分缺先補用知縣武鑣在任候補直州知州巴州知州邱祖培等四員均　省試看一年期滿發川教習試用知縣蘇麟台到省二年　滿均例應甄别由藩臬兩司造具各該員履歷清册塡註考語會詳請奏前　臣查該員試用知縣耿祖培人尚安詳試用知縣李瑞麟年華正富分缺先補用知縣武鑣才具明晰教習知縣蘇麟台年富力强均堪以留省照例補用在任候補直州知州巴州知州邱祖培辦公妥恊堪以繁缺照例補用除咨疗查核外理合附片具陳伏乞聖鑒謹奏奉硃批吏部知道欽此○○劉秉璋片再查嘉慶十六年八月十五日奉上諭嗣後各省督撫遇有分發試用期滿人員務須嚴加甄别如實係才具明晰辦事勤能者准子保留欽此欽遵在案兹查有試用知縣劉昌恒試用知縣王溶試用知縣何應主等三員均試看一年期滿例應甄别由藩臬兩司造具各該員履歷清册塡註考語會詳請奏前來臣查該員試用知縣劉昌恒年華正富試用知縣王溶人尚安詳試用知縣何應心年健才明均堪以留省照例補用除咨部外理合循例附片具陳伏乞聖鑒謹奏奉硃批吏部知道欽此○○劉秉璋片再署蓬溪縣知縣蔣傳燮年滿遺缺查有羅江縣知縣蔡承雲堪以調署該員正署各任内并無經徵錢糧未完展叅及承緝盜刼己起四叅案件兹據藩臬兩司會詳請奏前來除批司轉飭遵照外理合附片具陳伏乞聖鑒謹奏奉硃批吏部知道欽此○○劉秉璋片再署内江縣知縣葆捷年滿遺缺查有丹稜縣知縣顧汝萼堪以調署該員各任内並無經征錢糧　完展叅及承緝盜刦已起四叅案件兹據藩臬兩司會詳請奏前來除由臣批飭遵照外理合附片具陳伏乞聖鑒謹奏奉硃批吏部知道欽此○○德馨片再臨江府知府王之藩精明幹練堪以調署廣信府知府所遺臨江府印務卽以廣信府知府額勒經額樸實無華堪以對調署理又鄱陽縣知縣羅廣照丁母憂臣另行恭疏具題所有該縣印務查有准調廬陵縣尚未到任知縣馮蘭森幹練有爲堪以調署遞遺廬陵縣印務查有正任湖口縣知縣徐允升老成明練堪以調署又委署廣昌縣知縣王志勳病故所遺該縣印務查有正任萍鄉縣知縣顧家相年富才明堪以調署至馮蘭森等任内均無盜刦三叅屆滿已起四叅及錢糧未完叅限將滿有關降調之案據藩司方汝翼會同署臬司繆德棻具詳前來除分檄飭遵外謹會同署兩江督臣張之洞附片陳明伏乞聖鑒謹奏奉硃批吏部知道欽此○○德馨片再案准吏部咨欽奉上諭嗣後各省州縣無諭奏調委署代理著每屆三月彚奏一次等因欽此轉行欽遵在案兹據布政使方汝翼詳稱光緒二十年秋季分委署代理州縣印務所有　用知縣李澂委代萬載縣知縣准補新喻縣知縣李廷榮委署永豐縣知縣准補安義縣知縣文廉委代萬安縣知縣上饒縣縣丞巴錫綸委代弋陽縣知縣試用知縣崇泰委署弋陽縣知縣大挑知縣何紹琛委署興安縣知縣卽用知縣俞官圻委署彭澤縣知縣長寍縣知縣請調贑縣之彭繼昆先行委署該縣試用知縣張鳴珂委署義寍州知州候補知縣劉至健委署泰和縣知縣永豐縣知縣鄧宣猷委署龍泉縣知縣興安縣知縣周邦翰委署廣昌縣知縣南康府經歷沈逢龍委代建昌縣知縣候補知縣張學培委署建昌縣知縣共計十四員造册詳請具奏前來臣覆核無異除清册咨部外理合附片具陳伏乞聖鑒謹奏奉硃批吏部知道欽此○○頭品頂戴江西巡撫臣德馨跪奏爲已故知縣虧短交代銀兩延不完解請旨暫行革職勒限追繳恭摺仰祈聖鑒事竊查州縣經征錢糧絲毫皆關國帑不容稍有虧挪交代例有定限自應按限清交豈容任意延宕兹查前任建昌縣已故知縣張國楨前在建昌縣任内交代早經算明定册尚有征存正雜各欵銀六千四百四四四兩一錢八分六厘屢催延不完解實屬胆玩已極現在交代定限已逾未便稍事姑容據藩司方汝翼署臬司繆德棻署督糧道張瑄轉據該管道府揭報前來相應據實奏叅請旨將前任建昌縣已故知縣張國楨暫行革職勒令該家屬限一個月將所短銀兩掃數完繳如果依限解清再行奏請開復倘敢仍前延宕另行從嚴叅辦查抄備抵所有此案交代應造送部册結容俟叅限屆滿有無完解再行辦理除將清摺咨送户部查照外臣謹會同署兩江總督臣張之洞恭摺具奏伏乞皇上聖鑒訓示謹奏奉硃批著照所請該部知道欽此○○陶模片再臣據署撫標中軍叅將湯泳山詳據濟木薩營中軍守備陳天榮申報該營叅將彭桂馥因寒觸發舊傷旋中風痰醫　罔效於光緒二十一年正月二十七日在任病故等情詳請核辦前來臣復核無異相應奏明開缺容俟另行揀員請補除將該故員原領叅將劄付及委員承查嫡親印甘各結咨部查照外　會同陝甘督臣楊昌濬附片具陳伏乞聖鑒訓示謹奏奉硃批兵部知道欽此 
 
 

Page 13

 
 
[光緒二十一年四月初三日京報全錄]  
　　宫門抄○諭旨二道錄前○陝督楊奏揀員試署知縣摺○又奏委署司道片○又奏揀補副將摺○又奏都司出缺日期　○粤督李奏甄别知縣片○又奏委署司道片○又奏委署知府片○署江督張奏爲報銷船廠動用工料銀兩摺○四月初三日吏部翰林院正黄旗值日吏部引見三十二名上虞備用處八名内務府十九名國子監四名值年旗六名正江滿五名　　蒙五名一公假滿請安○崇光等各謝署缺恩○巴克坦布謝賞假一個月恩○德魁請假十日○召見軍機　麟中堂長萃○○大子太　頭品頂戴陝甘總督臣楊昌濬跪奏爲揀員試署知縣員缺以裨地方恭摺仰祈聖鑒事竊據甘肅布政使沈晉祥署按察使黄雲會詳稱碾伯縣知縣衷效洙調補西寍縣知縣奉部覆准業將例不掣簽緣由詳請咨疗在案查定例知縣升調遺缺出用各項候補班前先進士卽用前先一人各項候補進士卽用相間輪補一人委用前先一人委用一人本班前先用大挑一人本班大挑一人各項候補前先進士卽用前先一人各項候補進士卽用相間輪補一人又奉到新章道府以及佐貳雜職無論何項到班仍以五缺計算先用鄭工新班遇缺先二人海防新班先一人無人用鄭工新班遇缺先人員抵補至第四缺海防卽海防先分班輪用一人第一輪用海防卽人員第二輪用海防先人員海防先無人仍用海防卽人員海防卽無人用舊例銀捐遇缺先人員如無人用舊例銀捐遇缺人員再無人過班卽接用各項班次一人以五缺爲一週又新例報捐各項本班儘先補用人員輪補到班時第一次用鄭工本班先一人第二次用海防本班先一人又新章内開報捐各項班次人員應跟接鄭工捐挨次補用又道府以至未入流凡報捐分缺先分缺間以及本班儘先人員扣足一年之限再行按班序補各等語甘省知縣升調遺缺一項自停止變通章程後上次金縣知縣係第一次出缺已補海防新例候補班儘先補用知縣姬愷臣文縣知縣已補曾任實缺應升之候補知縣高繼陳通渭縣知縣己補海防新例分缺先補用知縣楊宸謨秦安縣知縣已補大挑試用知縣劉至順合水縣知縣已補進士卽用知縣巢鳳岡今碾伯縣知縣一缺查無應補之鄭工新海防遇缺先舊海防新班先新班卽舊例銀捐遇缺先遇缺及鄭工候稱先新海防候補先以及輪補之委用先委用議叙先議叙照例過班應用新海防候補先各項出力之人而新海防候補先班内亦無正途出身及曾任實缺人員惟查有海防新例候補儘先補用知縣宋昇平名次在先該員現年五址四歳湖北漢陽縣人由附生投効軍營因安徽太湖縣守城曁武漢防剿兩案出力給予五品領頂同治七年報捐鹽大使銜嗣捐州判指分直九年到省於辦理通州海運案内保俟補缺後以知縣用天津海運出力保加知州銜嗣投効綏遠軍防營辦理文案防剿晉邊案内保以知縣用光緒六年經前督臣左宗棠奏請以知縣改留甘肅補用新疆六載邊防案内保換花翎十三年赴部引見領照赴甘是年十月十九日到省試看一年期滿甄别留省遵新海防例報捐歸候補班本班儘先補用經部核准在案歷署平番皋蘭要缺辦理一切諸臻妥協該員才長識裕穩練有爲以之請補碾伯縣知縣與例相符會詳請奏前來臣查該員宋昇平年强才練黽勉從公合無仰懇天恩俯准以該員宋昇平試署碾伯縣知縣實於地方有裨如蒙俞允銜缺相當毋庸送部引見仍俟試署期滿如果稱職另請實授該員並無叅罰案件謹恭摺具奏伏乞皇上聖鑒訓示謹奏奉硃批吏部議奏欽此○○楊昌濬片再甘肅布政使沈晉祥奉旨開缺來京新授藩司曾鉌到任需時所有藩司篆務查有甘凉道聯魁精明穩愼堪以委署遞遺甘凉道印務查有凉州府知府王傚堪以暫行兼署除分飭給委外理合附片陳明伏乞聖鑒謹奏奉硃批吏部知道欽此○○太子太保頭品頂戴陜甘總督臣楊昌濬跪奏爲揀員請補副將要缺以裨營伍恭摺仰祈聖鑒事竊臣接准兵部咨覆甘肅提屬永固恊副將劉得騰病故遺缺係第二輪第一缺輪用儘先人員令卽揀員請補等因臣查永固恊副將員缺地當南山衝要蒙番雜處巡　緝捕最關緊要非精明幹練之員難資治理隨揀選記名遇缺簡放提督現署督標左營叅將凉州鎭標中營遊擊朱祥興現年五十五歳湖南湘鄉縣人由武童於咸豐六年投入湖北霆字中營効力積功歷保至今職光緒元年借補凉襟中營遊擊前赴新疆帶隊剿賊七年請假回籍修墓九年由籍來甘飭赴凉標中營遊擊本任十年委署莊浪恊副將十三年委署凉標右營遊擊十五年復飭　凉標中營遊擊原任十九年十月赴引到省委署督標左營叅將兼帶練軍該員勤幹有爲戰績夙著且在甘年久歷署副叅遊各缺辦理諸臻妥善於地方營伍情形極爲熟悉以之請補斯缺實堪勝任核與例章符合合無仰懇天恩俯念員缺緊要准以該員朱祥興請補永固恊副將員缺俾期得力該員引見回省甫經一載毋庸給咨送部引見如蒙俞允應請飭部發給實授劄付以符定制除飭取該員履歷册另咨送部外所遺凉州鎭標中營遊擊陝甘現有應補人員容臣另揀請補謹會同署甘肅提督臣張永清合詞恭摺具陳伏乞皇上聖鑒訓示謹奏奉硃批兵部議奏欽此○○楊昌濬片再臣據署肅州鎭總兵劉仁和呈稱鎭屬安西恊營中軍都司王克修於光緒二十年十二月二十五日因舊疾復發請假醫治罔效於本年正月十一日病故等情前來臣覆查無異相應奏明請旨開缺其所遺都司員缺陝甘現有合例應補人員容臣另揀請補除該故員原領札付以及承查鈐甘各結另咨送部外謹附片陳明伏乞聖鑒謹奏奉硃批兵部知道欽此○○李瀚章片再查定例内開期滿教習俸滿教職知縣分發各省試用者到省二年後令該督撫照例甄别按班序補又孝廉方正知縣呈請分發照拔貢知縣試用二年之例期滿復歸於拔貢知縣補用一人之笔將孝廉方正補用一人又准部咨嗣後無論何項出身凡係補缺應行具題者試用期滿由該督撫詳加甄别專摺具奏各等因咨行遵照在案兹查孝廉方正分發知縣姚廣察教習試用知縣葛長春二員均試用已滿二年例應甄别據藩臬兩司詳加察看具詳請奏前來臣復加察覈該員姚廣察明白穩安葛長春練達政治均堪膺民社除將該員詳細履歷開單咨明吏部外謹附片具陳再兩廣總督係臣本任毋庸會銜合併聲明伏祈聖鑒謹奏奉硃批吏部知道欽此○○李瀚章片再臣接准吏部咨光緒二十年十一月初八日内閣抄出初六日奉上諭河南布政使著額勒精額補授張人駿著補授廣東按察使欽此等因恭錄咨行前來所有廣東按察使篆務應卽委員接署查有廣東雷瓊道楊文駿廉正勤能實心任事前因勸辦借欵奏調來省堪以委署其遞遺雷瓊道篆務查有瓊州府知府胡勝明幹有爲應令暫行兼護除分檄飭遵外謹附片具陳伏祈聖鑒再廣東巡撫係臣兼署毋庸會銜合併陳明謹奏奉硃批吏部知道欽此○○李瀚章片再廣州府知府張曾敭升授福建鹽法道所遺廣州府知府篆務查有調補朝州府知府周開銘精細老成練習吏治堪以署理據廣東布政使覺羅成允按察使額勒精額詳請具奏前來除檄飭遵照外臣謹循例附片具陳伏乞聖鑒再兩廣總督係臣本任毋庸會銜合併陳明謹奏奉硃批吏部知道欽此○○署理兩江總督湖廣總督臣張之洞跪奏爲江蘇外海水師船廠修造船隻用過工料銀兩列爲第陸案造册報銷恭摺仰祈聖鑒事竊江蘇改設外海内　裏河經制水師標營修造戰船經費截至光緒十七年十二月底止所有收支各欵按照長江水師修船成案更爲第五案報銷分晣造册奏銷在案兹查接管卷内據江蘇防營報銷處署江寍布政使胡家楨等詳稱各營修造船隻用過工料銀兩照案核支飭船廠委員造報自光緒十八年正月起截至十二月底止舊管實存銀九千四百八十三兩零新收松　厘捐局金陵防營支應避撥解經費及修船拆出釘鐵變價等銀四萬九千七百九十四兩零開除修整船隻釘造砲架修理廠棚油艌經費口糧薪費等項共請銷銀三萬九千八百八十八兩零按照准銷成案核實支給並無浮冐實存銀一萬九千三百八十八兩零以爲購備料物等用歸於後案舊管項下滚接造報等情詳請具奏由本任督臣劉坤一移交前來臣覆核無異除將清册咨送户工二部外謹會同江蘇巡撫臣奎俊恭摺具陳伏乞皇上聖鑒勅部核銷施行謹奏奉硃批該部議奏欽此 
 
 

Page 14

 
 
[光緒二十一年四月初四日京報全錄]  
　　宫門杪○諭旨二道錄前○欽差大臣劉奏遵旨查明據實覆奏摺○又奏叅革侍衛片○又奏請飭山海關衙門革除積弊片○四月初四日户部通政司詹事府正白旗值日無引見○銘公假滿請安○賡咅布請假五日○召見軍機　澤公張蔭　○欽差大臣兩江總督臣劉坤一跪奏爲遵旨查明據實覆奏恭摺仰祈聖鑒事竊臣於二月二十八日承准軍機大臣　寄光緒二十一年二月二十五日奉上諭有人奏特叅欺誣庸劣之大員一摺據稱山海關副都統宜貴嗜利無恥罔顧廉隅開列　劣之迹七欵請飭查辦等語著劉坤一確切查明據實具奏勿稍徇隱原摺著抄給閱看將此諭令知之等因欽此欽遵之下當卽密　臣行營總理營務處御史馮錫仁道員曾丙熙總理支應局道員唐際昌等調取卷宗名册及弁兵人等按照所叅各節逐　　訊并　飭外四處防守尉督糧通判尅日詳細禀復兹據該員等查明禀稱查原奏内稱宜貴去秋奏添馬隊一營本云添練西丹　仍以額兵底額充餉一節檢查上年七月初六日該副都統原奏有兵丁苦累器械不精此外閒散壯丁尚有數百名枵腹謀生擬由八旗駐防内揀擇精兵二百五十名等語而訊之驍騎校興春及馬兵祥山等所供均稱馬隊二百五十名只有閒散四五名上下餘皆額兵挑補　所發兵餉則據興春等供稱上年九月初一日成軍初五日發餉每名新馬兵已買馬者給銀四兩未買者給銀二兩舊馬兵三兩十　初五日衆兵以不敷食用懇求承恩公桂祥蒙委員查明飭照每名七兩章程補發遂將九十兩月一律補清冬臘兩月亦照前全放　年正二月分舊馬兵只發五兩下欠二兩新馬兵發九兩扣馬價一兩等供查原卷内有上年十月十五日咨直總督咨稿一件所　九十月發給餉銀數與該弁兵等所供大略相同並聲明原擬俟接奉疗覆後再行找領因奉欽差承恩公桂祥諭遂照章全放惟　件咨文十月初五日補放之後何以未先咨明且本年正二月放餉之數與上年兩歧更不可解又原奏内稱兵部例定馬隊以二百五十人爲一營該營合計不過二百二十五名一節業經案照名册點騐尚無缺額又原奏内稱冒開馬價以舊爲新一節查閱卷内咨稿稱因軍書旁午需操在急本關向有差操馬八十八匹加給津貼暫行頂補成軍俟買到馬匹隨時撤換復查放餉册内有上年八月十三日放出買馬價銀一千五百三十兩又兩次放出馬價銀二百一十兩十月初十日放出馬價銀八百八十兩下註交八旗字樣訊據馬兵祥山等供稱八旗舊馬隊八十名均已挑入新軍又於八旗各傳差馬一匹其舊馬隊及差馬共八十八匹實係原有之馬並非領價購買自成軍以後至今均在營當差其爲未經隨時撤換可知又原奏内稱宜貴自立統領名目月支二百金伊子松盛爲字識月支九金戈什哈數十人皆補新軍口糧其餘巧立名目恣意開銷一節查該營官員銜名清册實係該副都統充當統領字識一缺亦係松盛之名傳訊興春等供稱松盛卽該副都統親子其新軍馬隊約有戈什哈二十名挑補屬實惟查該營員弁悉照直馬隊練軍營制尚非巧立名目所發薪水餉項亦按定章支給並未恣意開銷有支應局用印清摺在卷可爲證據又原奏内稱宜貴從未赴教塲閱操冐開奬賞銀兩及外四處勒派奏免閱邊銀兩共額兵五百五十名每名出銀二兩計索銀一千一百兩入已一節據永平府防守尉圖勒筆善冷口防守尉英瑞喜峯口防守尉阿爾遜羅文峪防禦喀吞保先後禀稱光緒二十年九月奉左司劄片知照各該處派明白曉事領催限十月内到關有面諭要事嗣奉左翼恊領祥瑞諭派四處免閱操費共銀一千一百兩交副都統門丁劉雅齋手收等情據此飭傳劉雅齋逃逸無蹤至該副都統上年閱操二次賞過東錢四百串訊據弁兵等各供相符又原奏内稱山海關關司從前因勒索行旅爲人奏叅經前刑部尚書崇實今直總督李鴻章兩次查辦刊碑示禁行旅便之嗣宜貴飭值班領催五日一班非交東錢七十五串卽行停差不用以故不得不勒索行人一節問據領催恩福等七名同供關門向派弁兵稽查奸宄出關行旅必騐收票引放行每班派官一員筆帖式一員帖冩五名領催二名兵十名五日一班輪流派委近年從未敢取過錢文上年四月宜副都統到任之後自六月初一日起飭值班繳東錢二十四串文進署到八月初一日後便每班要繳錢七十五串文凡出關行人無票者每人取東錢二三百文貨車要東錢數百文均無定數進關貨車要東錢四五百文及一千文不等到各車店收取如五天不足七十五千之數必須借墊繳署否則不能銷差等供是原奏所稱勒索情形均屬確鑿又原奏内稱關城督糧通判專司八旗兵米按季照價改放錢文宜貴希圖通判餽送任其遲延放錢每名勒扣銀二兩計二千餘金一節問據興春祥山等同供八旗兵米每年由通判按照市價酌發錢文歷各前任發秫米合市價少發東錢二百文又小米少發五百文不等夏通判任内每名每季合市價少發東錢五六串上年冬季較市價少發東錢十串之譜每遇春季總在頭年十二月二十外豫放本年春季正月初一日纔發惟未聞通判有餽送都統情事等供據通判夏詒垣禀稱歷年支放章程如光緒十年間小米市價每斗四吊内外秫米三吊内外每兵共得東錢二十餘吊三十吊不等光緒十年以後小米市價五吊數百文術米四吊零每兵共得三十餘吊四十吊去年秋冬小米漲至六吊數百文術米至五吊有奇已屬罕見至年内豫放本年春秋小米漲至七吊一百文術米至五吊六百文更爲從前所未有每兵共得五十三四吊數百文核計米價較每倉石折銀一兩四錢之例價及前任副都統奏請每斛折給京錢二吊二百文合東錢六吊六百文每倉石共東錢十三吊二百文之成案定價均已倍蓰各等情據此是兵米既由通判照章支放並未遲延不由該副都統經手似難勒扣銀兩至餽送一節亦查無實據等情前來臣復核無異伏思該副都統有整飭部伍綏輯軍民之責值此時艱孔亟宜如何潔已奉公力圖稱職乃不嚴除積弊而反多索陋規於奉旨添練之新軍則以額兵湊數於領價購買之馬匹則以舊隊頂充任意虚糜罔求實濟又復勒派免閱操費一千餘兩勒索關門行旅每五日東錢七十五千使弁兵人等皆有所藉口以致人言嘖嘖指摘交加誠有不能爲之曲諱　既經查實何敢壅於　上聞惟係二品大員應如何量予懲處出自聖裁山海關督糧通判夏詒垣支放兵米按照定章亦無餽送該副都統等事應免其置議惟以後折放兵米無論時價低昻總宜照價給發不得援前比例以免物議而服兵心其在逃之門丁劉雅齋應俟拿獲到案時另行訊結所有微臣遵旨查明山海關副都統宜貴被叅各緣由謹據實覆陳是否有當伏乞皇上聖鑒訓示謹奏奉硃批另有旨欽此○○劉坤一片再沙克都林札布所疗之神虎營以侍衛依勒洪阿爲分統留駐錦州該分統託錦州府知府奎華代向駐錦之東征轉運局雇車四十輛訂明按照局章由營自行發價乃車輛父齊後該分統不給車價分文並縱令兵勇毆逐車夫將車輛搶赶而去經奎華與轉運委員知府周冕派人帶同車夫追往並由酌備銀兩沿途爲之接濟然民間聞此風聲車輛率皆逃避幾至貽誤兵運要需錦州市面現錢　少曾經臣裕祿札飭通行無論兵民賣銀搭發現錢二成買銀多交一成以資周轉乃該分統縱令兵勇全數勒換現　及見錢貴銀賤又復　銀兩種種滋擾非止一事據錦州知府奎華轉運委員知府周冕淮軍前敵營務處浙江温處道袁世凱督辦　征糧臺廣西按　使胡熵棻先後禀報前來臣等覆查無異伏思現在關東一帶地方運務艱難民情困苦招徠安集尚覺日有未邊　　該分統之搶奪車輛擾累閭閻勢必使兵餉之輸輓皆窮商民之市易盡廢相應請旨將神虎營分統侍衛依勒洪阿卽行革　　　地方謹會　　　京將軍臣裕祿據實糾叅伏祈聖鑒訓示謹奏奉硃批另有旨欽此○○劉坤一片再山海關關門徵收貨稅原由　道照章辦理駐關副都統因有稽查奸宄之責分派弁兵駐關騐收出關票引以致藉端舞弊於無票行旅取錢放行外復於出入關門貴東分别勒索錢文大爲商民之累查長城一帶豁口甚多若有奸宄往來不必定由關門行走騐收票引節未足以詰奸適足以滋擾卽使關門弁兵以後不敢勒索而行旅人等必須有票始能出關則在原籍請　恐亦不能免費擬懇　恩敕下山海關副都統衙門革除積蠧刊碑嚴禁所有關門稽查弁兵不許勒索分文並將給票收票一節立子蠲除其關門貨稅仍責成該關道照章征收如或違禁需索留難一經訪查務須從重懲辦以昭盛世蕩平之治謹附片陳請伏祈聖鑒訓示謹奏奉硃批另有旨欽此 
 
