# 1887 - 124 - 4905052

 

Page 1

 
 
[古今圖書集成第一批出書告白] [  圖書集成印書局主人美查啓]  
　　本局所開印古今圖書集成截至三月終已印過原書三千八百五十六本尚存未印者一千一百六十四本約至八月間全書可以排竣撫定分裝　原其第一箱裝明倫彚編並目錄業已裝訂成書計四百零八本合原書一千三百廿二本其明倫彚編本可早日訂齊因本局所用排手多至數百人排時不能挨次未免前後叅差其餘之書約至十月間可訂齊第二箱至明年正月間可訂齊第三箱届時望交第三批銀五十兩領全書一部計三　如刻下欲先領明倫彚編並目錄一箱須即繳第三批錄五十兩其銀仍交申報舘當給以第三次收銀單並第二箱第三箱發書憑單計二紙該書　向申報舘領取前所出第一次第二次收銀單即須繳還倘未將第三次銀交到者未便取書特此奉聞 
[發兌石印綱鑑易知錄告白] [  點石齋代啓]  
　　綱鑑易知錄一書淺而顯簡而賅讀史入門之易尤勝史略約編等書坊刻漫敗閱者厭目本齋覔得善本倩人一律工寫圈點眉批悉仍舊貫兹已爲協記儘數售去分訂十二本外加套子定價每部三元五角願購者祈向南北申昌及文瑞樓書坊取閱可也此佈 
[發兌石印歴代賦彚告白] [  點石齋代啓]  
　　院試功令重制義而古學亦特設專埸拔萃取優必於此占首籌操勝算即下而府縣兩試亦招童生報考蓋所重可知矣通籍而後散舘也大考也上惟於賦乎是求即下惟於賦乎是務御定賦彚一書起周之末訖明之季會萃二千饖年之傑作成藝林之大觀洵非他集所能抑望變梧室主人印成密行細字本脫胎於内廷初印本精妙無比價洋每部十元正批發在點石齋售在南北申昌京都則在煤巿街源豐潤票號世有講求是學者乎祈向各處購取可也此佈 
[招股石印阮刻十三經注疏并校勘記] [  點石齋主人代啓]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記度其㤆於南昌府學中此書由元入明遞有修補有　　有明監板有汲古閣毛氏㤆輾轉翻刻訛謬滋多阮刻既出爲士林所推重其中卷數葉數行數字　記載詳明俾後人爰知所自惟憶阮刻距今已　七十年難保無潦草翻刻者轉有魚目混珠之憾春及軒主人藏有初印書本不自思秘特儘點石齋以石印法　爲中箱直行本紙取潔白字益　　并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此精校精印　於取携之縮本似於篤志芸窗者實有裨益但工本校鉅書成須每部洋廿元可售現擬招股開印酌定每部洋銀十二元願附股者先邀四元給與　條爲憑　於四月底出書書成再找八元取書一部凡有同志請早賜顧爲幸售股處在上海甲報舘帳房點石齋輾房法馬路還讀　書坊蘇城宏　庄掃葉山房京都正陽門外打磨厰西頭路南聚通　號天津北門外計巿街聚通恆鎭江號祥　典廣東省城楊仁新街德昌乾號揚州申昌　　　住記石門賽成典海寗城譯吉典杭州申昌常州恆廷德錢莊漢口小夾街陶聚茂綢庄内躉買向上海法馬路南申昌後馬路惠奉庄内晉升號而　 
[暑溼粗辯] [  凌仲和稿]  
　　客有過而言曰前閱報登子血證續說一則縷析條分使人有所依據濟益良多子盍更作暑溼條辨廣濟於時僕曰唯唯昔陳眉公謂天而無夏則人亦無疾病長夏爲暑濕當令之時但盛暑之時必兼濕而溼盛之時不兼暑暑邪從外入濕邪兼内外暑病驟而易見濕病實緩而難知素閭云因於暑汗煩則喘渴靜則多言經曰傷於濕者下先受之暑有　暑陰暑之分濕有寒溼濕熱之别大抵人之正氣一虚暑溼穢濁之邪俱由口鼻吸入流布三焦上秉於心爲中　中入於胃爲霍亂踞於募原爲寒熱歸於腸胃爲泄瀉此猶渾言之也若分言之暑乃天之氣係清邪濕爲地之氣係濁邪今人不分暑濕概以香薷飮治不知香薷飲夏月發汗之劑散陽氣導眞陰祗宜於中暑者若中熱者服之誤矣且元氣虚犯房勞者服之適所以招暑也尤誤矣然則香薷其不可用乎亦非也薛氏謂中暍乃陰寒之證當補陽氣爲主少佐以解暑此推内經舍時從證之法也况仲景云濕家不可發汗汗之則痙葉氏理濕每以三仁湯取效而治暑分　暑傷暑伏暑中暑爲四門隨證製方清輕可法蓋以暑屬天氣爲宗旨耳試以中痧霍亂寒熱泄瀉分論之治中痧者大旨不外芳香逐穢藿香鬱金青蒿佩蘭皆芳香之品也而針剌亦有時取效然内經云無剌熇熇之熱無剌渾渾之脉無剌漉　之汗針剌者當知之夫陰陽易位曰霍升降失常曰亂霍亂每多肢厥脈伏今之視是證者無分寒熱輒投附　禍不旋踵不知内經云諸嘔吐酸暴注下迫皆屬於熱諸轉反戾水液渾濁皆屬於熱明明有先仲景而言熱矣况熱深厥亦深人奈何一見肢厥温熱率投丹溪製左金止嘔惡降其逆泄其氣吳氏謂遇霍亂必加木瓜預防轉筋古方用陰陽水車前草煎服以分清濁皆良法也景岳書載以食鹽塡臍孔生薑片蓋之重則生附片蓋之艾灸數壯亦時有效則霍亂之屬陰寒者四逆回陽固皆取效而屬熱者乃長夏時令濕熱内阻氣分當宗内經濕淫於内治以淡滲佐以苦温之旨輒以附桂投之誤矣要在臨證者勿可鹵莽勿可因循認眞分辨之耳經曰夏傷於暑秋必痎瘧夏暑汗不出者秋爲風瘧又曰因於　風剛生寒熱先熱而後寒者爲温瘧但熱而不寒者爲癉瘧純寒無熱者爲牝瘧瘧分五藏異類同門總之無濕不成痰無痰不成瘧瘧移是則邪逹於陽移晏則邪逹於陰陰陽勝復於此可叅昔賢於陽瘧必養胃陰於陰瘧必理脾陽而久瘧則用許學十蟲蟻透攻法佐以芳香仲景治牝瘧蜀漆散蜀漆一名常山苗今之治瘧者畏用常山草藥不知逹原飲中以草菒治太陰獨勝之寒以知母治陽明獨勝之熱此非不可用也不能用也以先認證之未眞耳眞則何畏之有焉若夫經曰濕多成五泄曰飱曰溏曰騖曰濡曰滑飱泄之完榖不化濕兼風也溏泄之腸垢汙積濕兼熱也　泄之證清溺白濕兼寒也濡泄之身重軟弱濕白勝也滑泄之久不能禁固濕勝氣脫也且痢證古名滯下亦不離乎濕家赤痢白痢之分蓋白屬暑寒濕傷氣赤屬濕熱傷血赤白相兼氣血並爲暑濕所傷至有溼温下痢脫肛者昔賢以五苓散加寒水石滑石取效信不誣也于以知肛門爲大腸之使大腸受寒受熱皆能脫肛徐之才曰濇可去脫治脫肛之法也夫痢久者陰必傷始焉口渴繼則身熱内經謂身熱者不治間有身熱而脈不數者以酸甘化陰法治之或十得一二生耳至如便血古有腸風贜毒脉痔之分其見不外乎風淫腸胃濕熱傷脾二義猶不若内經陰絡受傷及結陰之旨爲精切仲景之先便後血先血後便之文尤簡括也故治上焦以防風爲使中焦以黄連爲使下焦以地榆爲使蓋指腸癖下血而言也總之熱病脈盛暑濕脉虚善醫者能知盛暑之時必兼濕而濕盛之時不兼暑以此二義爲提綱則濕在太陰脾熱在陽明胃雖熱由溼鬱而濕運則熱走何有暑濕之難治哉此猶治暑濕之大略也若夫神而明之非天資學力兼擅其長者其孰能與於斯 
[上諭恭錄]  
　　四月十二日奉上諭清安奏左翼關稅期滿正額無虧盈餘未能足額一摺着户部核議具奏 
 
 

Page 2

 
 
欽此同日奉　上諭長春奏左翼關稅期滿正　無虧盈餘足額一摺着户部核議具奏欽此 
[本館接奉電音]  
　　昨日下午五點鐘時本館駐京訪事人中電傳來本月十八日　上諭一道敬謹譯登○四月十八日奉　上諭着派恩承薛允升馳驛前往廣西查辦事件隨帶司員養一併馳驛欽此 
[姑蘇火患]  
　　本月十五日晚九黠鐘時葑門内西街花園弄某姓家煮晚膳遺火廚下延及椽柱一時火燄冪地炎光燭天望之幾如躉道紅霞縱横空際是處與吳清卿中承第宅密邇長洲王明府元和程明府聞警立即馳來督率水龍分投救護祝融氏計無所施僅焚去房屋五椽歛威而退隨於翌日又肆虐於胥門内時方午刻糾察使廟前某公館柴房告警濃烟似墨上薄層霄廟中水龍首先出救各龍亦次第馳援登時救息不致延燒於是炎帝懾於河伯之威督率火牛火鴉敗興而回火宅不敢再以火毬火箭火之　矣 
[民變續聞]  
　　江西雲都縣民變之案迄未辦理就緒近聞事由某拔萃生與某武弁素不相能因聳令某員將弁管押以致互相齟齬各 
紏聚數千人相持不下有四月初十日開仗之信大憲遂加調駐紥武甯之親兵營於初七日駛赴贑郡防勦云 
[雷殛惡人]  
　　吳江縣屬桐廬鎭某姓家失火延燒隣舍計有百餘椽之多當炎炎上熾時被災各户紛紛搬運什物一婦手携首飾匣一 
口突被無賴　去婦以匣内皆係貴重之物房屋既付焚如金資復遭搶刦一身潦倒無以爲生遂赴河而死越日經人棺殮殯於祖塋之旁時則天大雷雨該無賴被髮跪地哀乞寛饒衆人異而詢之自言火起時攫去是婦飾匣以致婦死波心云云言畢豐隆一震斃於泥中所搶飾匣安放婦之棺旁由婦家屬携去按西人不信雷撃惡人之說輒謂觸電而死華人則言之鑿鑿一若信而有徵其說各殊雖善言天者亦不能指其究竟善夫對山毛氏之言曰刀用以切物並非殺人之具而殺人必藉夫刀然則雷非專爲撃人而天既欲殄惡人安見不借雷以殛之耶請以質之格物家 
[潞河風信]  
　　江蘇督糧道成觀察四月初四日中津遵陸赴通適連日大風沙塵四起觀察偶有感冐以致政體違和次日力疾谒見興 
游二倉憲並未赴各衙門拜客近間政體稍　尚未到壩隨同交米○浙江督粮道廖觀察於四月初八日抵通浙江通局總辦率同監兌委員在南關火神廟恭觀憲駕○順天府高大京兆萬鵬於四月初四日過通借西街永茂店暫駐行旌次日進京履任闔城員弁送迎冠蓋頗有如水如雲之盛○四月初五至初七日城南十五里張家灣廣福寺演劇祀神百貨星羅棚攤林立青衫白袷緑鬢紅裙逐隊往觀極爲繁盛各處勝會當推此爲巨擘矣詎初七日燃砲獻祭砲紙飛及戯臺席片上登時炎起是處無水灌救火熱遂熾戯臺戯箱均付一炬其時但聞喧呼喊救聲男啼女哭聲攪成一片此之謂戲無益○四月初六至初九日發祥胡同碧霞行宫舉行萬緣老會初六日封表初七日虔往城隍廟發信復往東嶽廟進香懸匾日落還宫是日中　跨鼓響鑼各執事各行工匠不下二千餘人會首俱執杏黄方旗炫耀奞目鼓吹聲絡繹不斷猗歟盛哉○石板胡同某甲家白晝忽有一人白外至我堂入室甲急問何人答云賣　者甲怒其無理欲毆之其人鼠竄而去甲隨後追之及至魁星樓被路人截住揪倒在地羣指爲拐兹者問者咸　齒爭奉以老拳搜其身畔只有白鹻一塊紋銀一錠並無他物礙難送官嗣有好事者爲之勸解麾之使去 
[籌辦保甲]  
　　上月間甯國府宣南一帶時有會匪煽動逼　良民打刧房舍其勢甚爲蔓延雖經南陵縣拿獲數犯而匪黨之散居各處 
者依然結黨横行持械搶掠甚有威嚇事主不准報官者盜風如此其熾非辦保甲團練不足以清其源本館曾著論說以告當道近聞保甲一事已經蕪湖閣道雙錫五觀察舉行飭發傳聲警盜章程寗廣太三屬一律合辦蕪湖一埠已奉觀察札行縣局仿冬防章規加緊辦理保甲各員逐叚稽查門牌巡夜支　尤覺異常嚴密觀察並出示曉諭居民舖户以期官民聯絡協力緝捕是誠得正本清源之道者矣 
[創築長堤]  
　　九江大東門外下五里橋地方外濱白水湖内連各山岅其間有田數千餘畝每年輸納國賦厥數甚多是處向無圩壩 
每逢夏秋湖水汛漲田疇沈没以致顆粒無收有心人所爲臨流浩歎也鄉中紳士屢次創議在五里橋旁築長堤一道以禦湖水奈因土瘠民貧經費無從籌畫今春有黄姓等聯名瀝禀九江總鎭朱春山軍門求其恩施格外發標下營勇於公餘時代築長堤攔截湖水以蘇民困鎭軍俯如所請飭弁勘量計工料約長三百餘丈上月二十後派新勁開化兩營弁勇興工築堤希挶雲集虎賁之士無不以一當十經之營之不日成之軍門又捐廉俸銀數百兩犒賞三軍由是軍民無不以手加額想從此崇墉屹屹水不爲災國賦民生兩有裨益即南北往來者亦無不口碑載道軍門之功德當與廬阜同高潯水同深矣 
[維揚雜說]  
　　揚屬江甘兩邑科試已竣于本月初九日發貼正案計江都縣共取四百一十八名案道爲于君振甲甘泉縣取二百七十 
五名案首爲顧君恩慶云○初十日到有朝鮮國文士一人姓趙名玉坡據稱係彼國某科進士於今春航海來華欲至内地各處遊歴因廣陵爲名勝之區素所嚮慕兹特迤瀾來此其人温文爾雅我華語言文字皆能通曉與人譚次作北京口音現居客邸具柬至鹾憲衙門拜謁程都轉立時延入優禮欵接茗話良久都轉旋即排道至其旅舍答拜極形歡洽朝鮮本中國藩屬最稱輯睦今趙君不遠萬里而來觀其在華起居一切頗覺自適眞有賓至加歸之樂聞在揚擬小作勾留再往他處遊覽○揚城保甲邇來甚爲認眞各則員無間風雨徹夜梭巡而於小街僻巷中之妓寮烟館盤查尤密蓋恐鼠竊狗偷之輩溷跡其中也前夜二鼓時巡至百矢巷一帶忽聞一家喧譁聲其爲聒耳跡其聲而往乃某校書家也隨飭弁推門入查緣該校書與一少年客索夜合資不得硬將客之班指時辰表等扣留爲質客不依惱羞成怒因之嚷吵委員大怒謂其夜靜更深敢以此齷齪事角口殊屬肆無忌憚飭將龜鴇等一併拘回訊徵並於翌早先將房屋發封或謂該妓本有胭脂虎之名雖芙蓉其面而實蛇蝎其心入其門者莫不聽其播弄若某客正如崔顯所謂同是長干人生小不相旘以致桃源悞入然不有登徒子之好亦何中招此煩惱可見其咎實由自取 
[袁江雜錄]  
　　王苟豐觀察尚未出署新道憲即在行臺暫駐翌日始理公務○初六日縣試應名童生計五百八九十名○漕憲盧藝帥 
瀛眷由籍啓行從漢江乘輪東來已於月朔行抵碼頭旋乘筍輿進衙後各屬官赴轅門禀案漕憲越日謝客○初四日子刻河北華祖廟東某姓失愼被焚草舍三賜經水洋龍　集　灌得熄聞火係匪人所放也安得擒而酷治之以警其餘○烟間至二更後即須閉門户息燈此定章也一夕大令出外巡街有一烟館尚未關門見鹵簿至暫時掩飾及大令走依然門户洞闢燈光榮然大令回顧見之而怒立拘二人去責以蒲鞭始各破笑爲涕○初一日午後河北兩廣會館後簷花烟間失火緣有某户治麫接客釁下積薪無人照料遂爾燎原地既偏僻離水又遠水洋龍馳至已不可收拾計焚去三十餘户後經人夫竭力撲救始得熄滅邑尊傳責烟妓以爲肇禂害人者儆○南門外西南五六里某姓女自夫家歸甯稍有囊槖爲　林豪客所見盜遂於二十八夜猝至其竊搜括一空而去聞有刃傷事主之事未識曾報案否 
[接篆盛儀]  
　　昨日夘刻爲代理上海縣蒯虎臣大令光華接　吉期黎明莫邑尊委許少尉占梅督率書吏差役人等將印送至南市公 
館中大令循例接受即排齊全副執專入城由書役恭迎進署循例祭門拜闕入内少憇俄頃排堂升座書吏差役暨各鋪地甲分班行禮叩賀旋即退堂自清晨至下午印委各員赴署賀喜者脚靴手版絡繹如雲二下鐘時大令復排導至各衙謝步至莫邑尊則擬于今明前赴太倉定于 
 
 

Page 3

 
 
二十五日接篆視事云 
[觀戲巵言]  
　　衞珀所演傀儡戲至昨晚已如關睢之卒章矣清宵多暇乘興往觀甫入座適瘦鶴詞人偕其執友至相與聨坐縱觀演至 
三小孩提鈴唱邨歌邨鶴鼓掌贊歎曰我聞傀儡古名郭秃中國亦常演之然從未有如是之靈動變化者技至此其亦進於道乎予曰嘻傀儡一太質耳本無知識安有機械之心自爲人所提挈而炎凉交作曲盡世情啼笑無常漸呈僞態其亦如鑿混沌之竅未免漸失本眞乎雖然傀儡亦鳥能自主所謂炎凉啼笑者惟任人暗中牽引已仍無所容心豈眞若末世之人心中無非機械哉漏下三商瘦鶴微有倦容將辭予而出予曰子盍少安毋躁請一觀影戲當更有豁目爽心者既而燭盡滅臺上懸五色瓔珞西人以養氣燈映之或黄或白或青或紅光怪陸離倐忽變幻瘦鶴驚歎爲得未曾有予曰噫吁嘻此亦足以警世者也彼世之爭名奪利者自以爲甯可我自人不可人負我意盖謂百年富貴可以長享受耳庸詎知鏡花水月轉瞬空虚滄海桑田移時變易今日之榮華顯赫者安知後日不頽敗凋零畢世一須臾人亦何苦戀戀於鏡中之幻形而因貪生愛因愛生嗔如蠻觸之紛爭於蝸角哉瘦鶴曰然天地一戲塲也古今一鏡影也今而後我將由戲以入悟矣遂挈友而返洎予歸則殘月已西銀缸結穗如金粟呼趾離而不至因倩不律君誌之 
[害閭閻]  
　　昨晨有口操湘音之難民百餘人扶老携幼至本邑東北鄉下海浦地方分赴鄉民家以乞食爲名乘間竊物事聞於江海 
關首龔觀察急委員弁帶勇前往查辦若輩遂鳥獸散至午後有數十人擁至新北門内昇記板木棧先將該棧經事人蔣姓攔至門外聲稱逃荒來滬欲借大錢二千文隨有多人擁入帳房當有某夥見之向之攔阻即被多人欽住隨將帳檯抽屜撬開將所儲之洋三十八元以鉛餅掉去其時蔣姓及各夥均未知覺遂給與大錢五百文一哄而散迨若輩出門蔣姓查看始悉前情並失四開洋十一枚當若輩紛擾時蔣已倩人　照城門兵弁無如衆寡水敵束手無策現聞蔣姓已據情報知巡防北局經局員勒捕拘拿未知能破獲否又聞前日鹹瓜街某姓藥材行亦有數十人擁入聲稱借大錢三千文百般肆　旋經該行知照十六鋪地甲到來給錢二千文始未如此擾閙是亦時世之憂也 
[自稱捕役]  
　　浦東人王某來滬購辦洋藥前日下午至八仙橋顯姓羊行中索欠由顧邀王小茶館叕茗　遇同鄉某甲因呼令聨坐縱 
談旋有某乙自稱捕役指甲爲積竊且言王與同伴亦非善類王言我惟知甲亦生意中人在鄉開設烟寮故到滬購辦洋藥並不知其爲非乙命將洋藥交出騐明是否官士王言洋藥同行中購定執有發票貨尚寄存乙又招二人至定欲將王與甲解司嗣經顧調停囑王出洋十元了事聞王心尚不甘告諸相識之人意欲報捕請查云 
[以捕控捕]  
　　前日下午二點半鐘時七號三道頭西捕督率新老二巡捕房華捕四十餘名會集空塲操演新捕房之二百三十三號華 
捕李阿三行步不整忽後忽前西捕大怒揮拳毆之復掌其頰該捕不服言我本不知操法故須受教爾鳥得當衆辱我隨欲與之同訴麥總巡西捕謂須俟操畢再訴各捕亦皆向之慰勸該捕始如命及操畢西捕同該捕至麥總巡處各訴前因總巡謂該捕　聽指揮儘　據實禀明或罰或革不容擅自奮毆遂着暫退候示該捕旋又禀明副捕頭法蘭門并稱嗣後不願往操法蘭門諭以爾既已禀明總巡理合靜候示下不得言不再往操該捕遂無言而退 
[控局送縣]  
　　金甘氏者前曾由金德興棧主硯鄉納以爲妾嗣金以該氏脫逃等情控諸縣署訊供之下判將該氏交母甘顧氏收留以 
上各情業已疊登本報至前日忽有金濟塘者投巡防北局訴稱昔年憑媒娶甘顧氏之女甘氏爲妻近忽無端走失訪尋之下始知己被伊母改嫁於陳榮山金子卿明府飭提甘氏到局略詰緣由移送上海縣署辦理 
[上海縣署瑣案]  
　　義渡船户朱全全被杉板船户林阿二毆傷報縣前已兩記報端前日原差將林提到下午解案莫邑尊研鞫之下朱 
因傷重未到林供詞含混邑尊喝掌頰二十下復加詰訊林俯首求恩邑尊飭押候視朱傷勢如何再行核辦○船埠鹵莽一事業已兩紀報端該船埠殷保仁以莫邑尊無端鎖押竟於前晚吞服阿芙蓉膏原差知之立即飛禀本官一面請陳君竹坪設法施救始得無恙邑尊旋傳提詰訊殷惟涕泣不止不能伸說邑尊謂爾承充船埠時是否有人向爾婪索抑其中另有别情如果有冤本縣當子究辦再三盤詰殷終呻吟不答邑尊乃着帶回候核 
[公堂停訊]  
　　英界會審公堂昨因另有要公經蔡二源太守照會美領事并飭差知會巡捕房停訊一日 
[上海四馬路浦灘文報恊賑公所三馬路與昌協賑公所四馬路高易籌賑所接潘振翁山東來信]  
　　竹坪秋坪心如先生善長大人閣下今正接奉十一月初四十八兩次惠函并庫平銀五千兩解交工賑局中頃中青城回接奉正月十一十三日綏翁兩次電示解銀七千兩辰維春祺篤祜筆祉增綏爲慰頌私弟於去臘除夕同各友到魏家集過年今正初三日各友下鄉弟到省一行躭擱三日由省到濟陽先查濟陽先查濟陽東北鄉水旱不通之處履冰而行危如櫐卵於廿一日回魏察集綱字號九十餘莊業已查完本擬將此處放錢惠民便已全竣無如天寒河凍各鋪運錢未齊當即移局至霑化霑化與海豐毗連村莊均犬牙相當即擇其尤重者兩縣同查統共二百數十莊此處地瘠　貧情形甚苦且勢處下游衆水所歸所幸溝河甚多大水則一片汪洋小水便各路分洩村莊房舍冲毁尚少二月初返魏家集放賑錢路過惠民城中聞店主言濟陽冰汛大至冲毁村莊壓外人民甚多聞之慘然　即馳赴濟陽遍歴二堤大堤三處縷堤五處均於廿七八日被冰凌擁開排山倒海而來韓家寺葛家紙坊等莊頃刻盡成瓦礫幾於片瓦不留人民猝不及避死傷尤多黄益楊家韓家紙坊季家店王家圈　傷人最重約在百數十人竟有一户全家俱死僅其媳寄母家幸而得免當　兩堤内外均尚冰凌堆積當冲之處人多在冰上行走欲去看無從弟本擬撤局回賑因聞盛杏蓀觀察已派友前來散放急賑且官賑亦散放高粱麫餅給錢掩埋扁閱後當即仍回魏家集放錢完後即回霑化現在海霑兩縣均已放完於三月初九日起身到惠民核算前後四次放錢總帳刻已算結因王家圈至今未堵東災尚無轉機南中　欵又難不得不稍從省節是以所放之處均大口京錢一千六百小口減半濱州除去冬已放外今正又補放王家庵老君堂等十餘莊共大口二千另七十一口小口一千二百二十口共放京滿錢四千二百八十五千六百文又霑化共放永豐鎭一百五十六莊共大口一萬一千五百十八口小口九千另三十九口共放京滿錢二萬八千八百六十千文又助寒士三百六十四千撫恤溺死災民五十千零賑京錢七十千文共放京滿錢二萬九千三百四十四千文又海豐順和堆等八堆共大口六千三百零二口小口四千三百口共放京滿錢一萬三千五百二十三千二百文又惠民四次共放綱紀民人便直平和度公十約成官莊等五百零七莊共放大口五萬三千八百七十四口小口二萬四千六百十九口共放京滿錢十萬五千八百九十三千六百文零賑王學德等五百四十四千文統共放京滿錢十萬六千四百三十七千六百文現擬明日即回濟陽聞濟陽所決之口均已堵築惟王家圈因縷堤尚未修好現在水勢亦盛濟惠濱霑災况更苦於曩昔蓋去歲尚稍有麥收今年則一無指望遥遥一載顆粒無收聞齊河亦屬甚苦擬察看酌放弟於青城齊東濟陽放完後再將賑帳結清禀報遥計來年即使有收尚須一載莊農惟靠秋成相彼哀鴻集於何所想仁人聞之諒必爲之惻然也肅泐布臆敬請善安愚小弟潘民表頓首四月初四日 
 
 

Page 4

 
 
[蘇省撫轅抄]  
　　四月十六日四品頂戴候選直州判張光烈浙江人有籍來禀知奉督辦電務盛道　札委　辦蘇電局松呈○十七日鹽運使銜候補道調補江寗府李廷 
簫湖北人禀到 
[江督轅門抄]  
　　四月初十日理問吳耀祖奉委提如臯港工經費差禀辭○十一日調署石棣縣嚴組璋安徽來知縣盧思誠禀知赴宿邑清理積榖並會追差欠藩轅牌示 
調補江寗府李廷筆現已到省繳憑自應飭赴新任○十二日浙江候補道黎福昌到見湖南來○十三日知州張兆鹿謝委城北六七叚保甲差○十四日知府許炳浙來刑部主事易俊湖北來進京府經李錫藩禀知由蘇分寗　轅牌示六合縣典史孫岱期滿遺缺查有試用從九陳壽金溧水縣史雷振思期滿遺缺查有試用從九毛世勳甘泉縣典史錢光謙期滿遺缺查有試用巡檢沈蔭章均署埋○十五日新授浙江運臺德壽辭行赴浙江曹貽禧蔡寳彝均禀知泒蕪差委 
[浙省撫轅抄]  
　　四月初九日署臬司盛禀知交卸並謝步新任　司蕭禀知受事進見並謝步准補平湖縣吳禀知書局本日興工比初十日候補同知嚴字懷禀知交卸杭 
電報局叩辭赴海上○十一日楚軍左營寅字旗營務處廣東候補道何印紹彬進見鎭海穿山巡檢程禀辭　任○十二日學轅文巡捕潘禀知學台由寗郡試竣回省約十三日可抵上馬頭○十三日新選平湖縣典史王樹勳由京領餉來省禀到○十四日學台瞿拜會○十五日候補運判熙　駱祥麟俱禀銷綱鹽局差 
[石印殿本大清一統志招股啓] [  蜚英館石印書籍告白]  
　　亘古幅員之廣無逾本朝乾隆年間詔修一統志計五百卷蒐羅旣博體例尤精每省先立繞部冠以圖喪其諸府及直隷州各立一表属縣系焉首分野次建置沿革次形勢 
次風俗次城池次學校次户口次田賦次山川次古蹟次關隘次津梁次堤堰次陵墓次寺觀次名宦次人物水流寓次列女次仙釋次土產部分廿一門　括數萬里以及外藩朝黃 
諸邦無不備錄一展卷而九州之砥萬八極之會同皆可得諸指掌間非惟掌故中之鴻篇實亦經濟家之要典也是書殿本外僅有活字板本旣非完書今亦鮮　僕有家藏殿本因屬蜚英舘石印以公海内每部分訂八十本裝潢精美儲以文林之箱惟卷帙浩繁資本較鉅仍仿韻府招股之法以一千部爲額每股洋廿八元先收八元出售時再收洋二十 
元付書一部約年内可以成書書成後每部售價實洋五十六元至於字畫　開校對精詳印有樣紙隨股取閱想爲經世之學者必當先覩爲快也各省寄售股單處揚州左衛街元 
亨利莊勝街立生莊漢口復源盛號湖南省城怡長街湘泰厚鹽號福州招商局上海大馬路鴻仁里晉記啓 
[佩文韻告成交書地址啓] 　　 
　　本號去歲向點石　訂印殿板佩文韻府一書原額三千部續增一千部本定於正月　交　因去　天氣殿　水墨鴻　器印書遲緩以致一再展期曾由點石齋自行聲明登 
報查石印當籍裝訂偶不小心每多　頁此項弊實本號向所深悉與點石齋購定格外精工載明合同成書　復由本號延派多人每部逐頁點查明於盡　盡美無毫髮之遺　　 
已一律告　　于四月初十日起請持股票並二期洋向本號取書可也至外埠分售之股票原議至　　　但　用股　君諸多不便是以特將全書裝往各埠經售處所見票照 
以歸簡　並揭明號數俾閱者一覽而知其有展　販售者本舘無從查悉仍一　在上海兌　尚祈原　交　地址列後畫股第八百零一號起至第九百五十七號止新股第三百 
　一號在京都煤市街源豐潤取書舊股第七百零一號起至第七百八十九號止新股第二百　一號起至第二百廿三號止在天津針市胡同源豐潤取書舊股第五百零一號　 
至五百五十號止新股第一百廿一號起至一百四十號止在漢口郭家巷復源　取書舊股第五百五十一號起至六百零六號又六百五十一號至六百八十四號又六百八十六 
六百九十八九七百號又九百五十八號起至九百六十四號又七百九十六八九八百號又新股一　　一號　揚州元亨利　　如以上所開號内有已將股票寄滬者仍可在池 
照兌如京都天津漢口揚州取書必湏由申覆查卷頁裝固箱篋方可寄　大約下月上旬祇能持票逞向售書處發兌也　[  上海大馬路鴻仁里長順啓] 　 
 
 
 

Page 5

 
 
   
 
 

Page 6

 
 
 [G　　上洋老廣昌竹布莊聲明 
　　本莊向設潮州汕頭埠永和街親自督染　藍竹布計廣昌正庄廣昌提庄廣裕庄廣仁庄廣議庇廣禮庄聚寳盆庄廣則庄廣財庄廣恒庄廣足庄各項牌號運售上洋歷來年久四海馳名蒙各省貴商推　賜顧近因别家將低貨及杜染之布假冒本庄牌號　貴客　辯眞　受欺不淺故今分創申店於法大馬路中市朝南門面擇吉四月十九日開張專售各牌藍竹布夏布等貨嗣後貴商光顧者請認明陳廣昌老店牌號庶不致悮特登申報以徵信實此佈 
　　聲明混　 
　　呂宋票之來上海　設行銷者維必得虎記天成同得利萬有利五號初　起首皆由領事商辦公正無獘中外咸知素不設售小票並不零立分號歷年以來疊獲大彩每不出我五號之外近有無恥之徒利心日起　號混售不一而足更且私刻新章等小票以欺遠客捲包逃閉屢見報章如外埠諸君來購五號之票者難免冒收冒發以防弊混必須騐明票上圖章及信内外印章如果鐵號混發可卽將原班退還萬有利天成協記同得利必得仝啓 
　　大票出售 
　　兹售英六月份大票雙張價洋十二元單張六元四開三元裁條念份之一足洋七角額設二萬五千號頭彩得洋六萬元二彩得洋二萬四千元三彩得洋八千元其餘加增各彩列明載票信封面上以供衆覽小行等並無出外抖銷及分枝别處外埠函購所指名投交當卽回件細騐圓印信封爲記庶不致悮此佈老廣豐新廣豐萬福來萬寳來仝啓 
　　輪船往東洋等埠 
　　啓者本行約科哈馬麥魯輪船船主名哈司彙而於禮拜五卽四月廿一下午二點鐘開往長崎西門舍革神户横濱等埠小包收至二十正午十二點鐘爲止搭客票出至開船之日正午十二點鐘爲止在船買票須照定價加十分之一如各寳號欲裝貨搭客者請至本行訂定可也此佈四月十六日三菱公司啓 
　　招請文人抄書啓 
　　現有大部書籍需人抄寫字樣請卽送交三馬路逢源里愼記書庄内　　告白 
　　啓者本號開設　莊數十餘年今於三月初四晚六點鐘近鄰失愼小號店屋臨街被燬幸貨物無傷卽於次日在内廳交易店屋亦卽改造雙石庫門擇於本月二十四日仍在外廳開張特此佈告各省仕商如來信件書明太平坊大街朝東雙石庫門便是不致有誤 
　　都人受惠 
　　　閱報知上洋英老巡捕房　對門中和里　詹家園誠德寳堂精製三　戒烟凈藥膏靈效故以掦名申謝者不　僕亦染比患受累十有餘年余身體　弱故以遲疑未　試用緣前月　有鄰友購用該堂發四戒烟膏戒除烟　　云　　奇效莫瀾用之當烟裝在鎗上燈　約一月雨更脱離苦海承友人云購該堂三香淨藥自　洋烟和人比　　四膏便宜僕卽　信局寄　往購三香四兩自　烟膏十六兩和匀依法裝鎗吸食半月後　自漸减至一月之久已斷烟根予　斯藥靈效特此登報傳揚　再託信　　去英洋一千元購辦此藥分售　處利便親友　得同患　　登　域也光緒十年閏五月吉日京都　　公號啓抄　申報告白 
　　平和洋行進口各貨 
　　啓者小行專辦出口各貨已歴有年今新添進口洋貨疋頭洋毯地毡異　　　料器新奇要貨器具自　鐘表　鐵銅綱紙料等貨　時　到兼可代客定辦價目公道不悮日期如　貴商光顧新至四馬路第十四號門牌賜顧爲　平和洋行經理人米司　爾利　人殷愼夫謹白　　萬國輿　躉售 
　　先賢云　上不懸假山水案頭常置眞地圖盖輿圖卽近知遠不出户庭而知天下情形所以貴於左圖右史也是圖一出咸稱美備已蒙留心時事諸君購去不少現存無多擬盡沽之如欲躉買請向二馬路　源里右第一家陳庽内議價可也 
　　俾士利也貼傷蠟布 
　　俾士利也行開設在法國巴黎斯都城　味玉街第十三號門牌專製貼傷蠟布此蠟布與衆不同各醫生早欲用此種蠟布而不得本行故特製此種蠟布質　易於黏着貼之不壤皮　小孩亦可以貼貼之久遠毫不傷皮　之日入亦不致壤每盒之布約長三尺各醫生如欲看此種蠟布樣子請寫信至本行來取不取分文在上海者寄在大英醫院發售此佈 
　　石印廿一史約編 
　　吳興鄭芝畦先生所著是書久已風行海内家置一編矣第原板滬漫而翻刻又多魚魯亥豕之弊兼之書本闊大未便舟車閱者憾之今本坊不惜工資覔善本用楷書請專於史學者精加詳校用石印縮成四本綾套裝訂工緻紙墨精良准于月底出書定價克已躉售從亷賜顧者請至上海二馬路千頃堂書坊面議 
　　新出醫書 
　　醫書啓　灑江黃妙山著金匱婦科幼科痘科眼科五種計四十八本洋三元外科眞銓四角　科秘授二角胎產金針二角婦嬰心法一角梅瘡秘錄四角上海文瑞樓啓 
　　正薄荷油批發 
　　本閣自帶江西正薄荷油每斤洋四元每兩洋四角另有各種香油價甚相宜倘有低僞包退包換延春閣蜡丸號鋪在上洋英界北棋盤街 
　　蔴油聲名 
　　南德潤開設上海南市老白渡龍德橋佳製崇明芝蔴淘洗杵工格外道地精益求精其油輕清毫無渣滓敝業幾家已購數次其味芳香馥郁願吾同業及需用各寳號頓購者試之便知與别家不同非爲該店標榜耶藥業濟生堂沈吟初謹啓 
　　上海電氣燈公司 
　　啓者本公司接年各股友會聚總議之期今改爲禮拜一卽本月廿四日下午兩點半鐘在二馬路第十號門牌本寫字房内集議此佈光緒十三年四月十八日經理本公事務立德洋行啓 
　　請辦眞僞 
　　啓者本厰所　　昌各花牌自來火　用上等藥料如遇潮天亦可無碍早今遠近馳名邇來有射利之徒在東洋製　次貨仿用本厰匣子惟匣面上篆文字模　影射將低貨　售有損本厰招牌是　具控公堂已甲申年於十一月三十日以會審憲提審卽將僞貨充公在案但　保不違諭連　用者未能分辦以致貽悮故將本厰匣上牌號列斷各貴客察之是幸欲辦者請至三馬路大禮拜堂南面申報舘隔　向申昌　　室價買特此佈聞燧昌局啓 
　　聲明 
　　漢口新街二成源向係馮氏創業已卯年因被回祿力所不及鼎替與謝德昭開設馮氏僅得租金並無股分在内今因謝德昭不能支持意欲收歇倘有外塲一切往來帪項以及票據等情槪歸謝德昭自問與馮姓無涉特告浙湖馮氏謹　 
　　頭彩六萬元 
　　運售發財大票以歴在年本行屢獲大彩今售六月雙張票賈照大市批發公道遠處函購當班奉件棋盤街北萬利行啓 
　　三元公司 
　　頃接來電英五月分頭彩第三萬零四百七十八號二彩第四千二百廿四號三彩第一萬一千一百十九號本公司售出新章票三大彩得主台翁容查明再當詳報上洋三茅閣橋三元公司啓 
　　必奪頭彩六萬元 
　　六月大票雙張十二元單張四開均可分條七角專收彩票公道外埠信購回件棋盤街必得來仝啓天發 
　　寄售鳥龍茶 
　　新到眞臺　小種鳥龍茶其味甚佳每瓶洋五角仕商賜顧者請至抛球塲南首天益祥靴鞋帽店可也 
　　新刻詩夢鐘聲錄百衲琴詩　 
　　是書係現任江西巡撫李顯之中丞任蘇梟憲時與洪文卿殿撰沈旭初彭南屏吳廣菴蔡　齋朱修庭諸觀察龔仲人藹人姚彥士諸方伯并諸名士所撰以兩物之绝不相類者限一寸香成七字詩天衣無縫頗見新奇兩角○百柄琴長洲秦膚雨茂才所著亦仿詩夢鐘聲錄而成者兩角○管可壽　尺　三角○詩學問難兩角○十八省州廳縣異名錄兩角○五花妙判一角四○管註龔未齋先生春雲閣尺牘三角上海文宜書局各書坊售 
　　石印韻海大全出售 
　　是書就合璧原本添入顔府中之可以押韻者復增以對偶類腋檢韻諸書并題解韻編五集以及詰賦各二千餘首較近時全璧連珠更爲廣博　之曰韻海大全准月内出書至抄校紙墨之精猶其餘事吾知藝林雅士以先覩爲快者急宜家置一編焉積山局啓 
　　輪船出租 
　　前胡雪記之源源小輪船今本號買定改名翔　駛往長江蘇杭等處其船之寛暢行路之快早已四遠馳名倘官紳欲暫雇者請至陳與昌棧内温東記號集賢里衡昇絲棧面議均可翔鳧輪船告白 
　　撈獲保札 
　　萬年青輪船失事後由各船在海面撈獲在船遇難各員之保　六件陸續申送到道如該員及各該家屬有銜名相符者准其前赴上海道署具毋延計撈獲保札六件○儘先都司趙宗貴○遊擊銜都司宋立功○衛守備嚴建勳○補用叅將王向貴○記名總兵孫世鳳○卽選訓道田綸章上海道署洋務局白 
　　地皮出售 
　　啓　今有地皮一塊計五分坐落新閘上地上已造有房屋每年收租銀一百四十兩現欲出售如有合意者請至英大馬路倍利行内與施戴里斯先生面議可也四月初七日 
　　三彩報喜 
　　頃接電報英五月份三彩第一萬一千一百十九號由本行售出得主姓氏容後詳明特先詰喜此佈呂商萬有利行啓 
 
 

Page 7

 
 
   
 
 

Page 8

 
 
   
 
 

Page 9

 
 
[光绪十三年四月十二日京報全錄]  
　　宫門抄○上諭二道錄前○發抄硃批五道○江督曾奏爲已故大員遺愛在人懇請建立專祠摺○又奏淮南徵收課釐摺○直督李奏請開復知縣處分片○雲督岑奏爲兵丁餉銀照例給領片○晉撫剛奏委署道府員缺片○四月十二日工部鴻臚寺正紅旗值日無引見○召見軍機○皇太后召見醇王○發抄楊昌濬奏請以定海鎭楊岐珍與海門鎭彭大光對調奉硃批着照所請兵部知道欽此○譚鍾麟奏請以李良穆借補洮岷協副將奉硃批兵部議奏欽此○又請以張紹先借補河州營守備奉硃批兵部議奏欽此○又請以秦兆勳補督標前營守備奉硃批兵部知道欽此○又守備陳萬炳病故奉硃批兵部知道欽此○○太子少保兩江總督一等威毅伯臣曾國荃跪奏爲已故大員死事甚烈遺愛在人籲懇天恩俯准就殉難地方建立專祠春秋致祭以彰藎節以順輿情恭摺仰祈聖鑒事竊據江甯紳士前雲南學政翰林院編修盧崟等聯名呈稱原任江南提督福珠洪阿放道光二十九年升授江南提督咸豐二年五月間調陜西提督十一月二十九日奉旨仍回江南提督任時粤匪連陷湖北武昌漢陽一帶江寗人心一夕數驚旋奉十二月二十四日上諭逆匪肆擾漢陽武昌相繼失守已有東下之勢江甯省城緊要福珠洪阿着即帶兵前赴於城外要隘密爲布置以衞省垣等因欽此福珠洪阿一奉諭旨即由松江馳抵江寍駐營雨花臺會同江甯將軍祥厚副都統霍隆武等修城垣製藥彈儲米石募壯勇倉卒集事部署井然人心恃以無恐而督撫臣意見不合因之衆情潰散遷徙者多福珠洪阿以全昌攸關與祥厚等合疏上陳並請旨催向榮等迅速繞出賊前徑抵江甯協力堵剿有旨切責督撫臣而諭祥厚及福珠洪阿等以城守之事至是賊順流東下警報一日數至事勢亦不可爲祥厚等乃約福珠洪阿斂衆入城會同堵禦福珠洪阿以奉命防守義當與城存亾激勵士卒誓以身殉賊旋薄城下以地雷轟陷儀鳳門福珠洪阿聞信即率松江兵三百餘名馳救之鼓樓迤北遇賊蜂擁至奮勇迎敵斃賊甚多賊四散奔竄方統衆追殺復報通濟門被攻急轉旆回援甫及南門賊大股以登城福珠洪阿怒馬横刀奮呼接仗無如衆寡不敵身受重傷所部亦陣殁過半猶手刃數賊駡不絶口乃被害時咸豐三年二月初十日也事後尋覔遺骸不知其處此福珠洪阿死事之實在情形也先時福珠洪阿堂弟福誠於咸豐二年正月奉旨補授陜西陜安鎭總兵六月以粤匪竄擾楚境遵旨帶陜西官兵二千名赴湖南省城防堵七月移營石馬鋪賊匪數千由醴陵猝至福誠築壘甫畢躬率弁兵横腰截撃殄斃甚衆嗣賊大至我兵奮勇迎勦賊敗走福誠方率衆追殺不意賊匪另有數股由後抄襲前路賊匪復乘勢回撲我兵背腹受敵立時陣亡七百餘人福誠轉單重圍中猶鎗斃悍賊數名以馬陷淤淖遂遇害經湖南撫臣查明具奏感豐二年九月十三日奉上諭陜安鎭總兵福誠等聞賊竄長沙即帶領兵丁由醴陵一帶迎撃均能身先士卒奮勇捐軀深堪憫惻彼時賊匪猝至若非該員等中途截勦省城更難設備福誠等均交部從優議卹以慰忠魂等因欽此尋賜祭葬入祀京師昭忠祠賞騎都尉兼一雲騎尉世職子謚壯武子益謙即福珠洪阿次子出繼福誠爲嗣蒙賞二等侍衞旋升頭等侍衞同治二年以勦辦東匪張錫珠初擬保副都統銜是年五月宋景詩復叛益謙進攻逆巢躍馬深入漸馘多名卒以伏賊突出力竭陣殁家丁來順王順殉之經直隷督臣具奏同治二年七月十八日奉上諭擬保副都統銜正黄旗侍衞班領頭等侍衞益謙進剿逆巢身先士卒血戰捐軀殊堪憫惻着照副都統陣亡例從優議卹以彰忠藎等因欽此嗣奉賞加二等輕車都尉世職而福珠洪阿胞弟金華協副將福昇亦於咸豐十一年死杭城之難子咸山時年十七歲隨父登陴同時死焉女悅姑二姑及四女年甫九歲暨乳母張氏葛氏田氏家丁狄順李文英閻永僕婦閻氏婢女鳳兒亦先後隨殉經浙江撫臣分别具奏福昇及咸山既奉旨賜卹餘均蒙分别旌卹先是福珠洪阿之殁也咸豐三年七月間欽奉上諭朕聞江南提督福珠洪阿於江甯省城失陷時奮勇殺賊力竭捐軀深堪憫惻前經降旨交向榮怡良許乃釗查明具奏迄今日久未據查覆福珠洪阿着先交部從優賜卹以慰忠魂欽此尋賜祭葬入祀京師昭忠祠贈太子少保銜子謚壯敏賞騎都尉兼一雲騎尉世職福珠洪阿長子現新授湖南按察使豫山其時由筆帖式蒙恩賞加郎中四年經向榮　查明殉難情形會疏覆奏復於咸豐四年五月二十二日奉上諭上年朕聞江南提督福珠洪阿於江甯省城失陷時奮勇殺賊力竭捐軀當經降旨交向榮等查明具奏並先行交部從優議卹兹據該大臣等奏稱上年二月初十日金陵儀鳳門初破該提督帶松江兵三百餘名馳往救應斃賊多名賊即四竄復聞通濟門危急轉至南門見賊匪大股紛紛入城該提督親督官兵登城迎撃因衆寡不敵身受重傷所帶弁兵大半傷亡勢難抵敵猶復手刃數賊駡不絶口旋即被害福珠洪阿孤忠亮節可憫可嘉着該部查明應如何再加優卹之處妥議具奏等因欽此經部議覆奉旨賞加二等輕車都尉世職竊感聖朝軫恤死難之臣有加無已而福珠洪阿及弟福誠等一門父子兄弟相率致命遂志齒劍如飴至閨門臧獲之倫亦無不慷慨激昻相隨死義誠足以答恩遇而維名教也至今父者傳誦方福珠洪阿之與賊相持也賊方與兵鏖戰未能虐創百姓其時城内各門難民乘間拔出者爲數不少民間至今感戴因念江寍殉難之地祈祀缺如崟等景仰前徽按行戰地側聽與論歉然難安且精忠勁節萃於一門不勝高山景行之慕伏查軍興以後凡死事諸臣迭經奏准於殉難地方建祠有案今福珠洪阿事同一律公籲就江甯城内建立福珠洪阿專祠由地方官春秋致祭其福誠以下諸人異地死綏之烈志節本同一家濟美之徽義宜並祀應請一併附祀並將家丁等列名祠内合詞呈請具奏前來臣查福珠洪阿於咸豐三年二月間在江寗城内死事甚烈至今民間猶能言之而忠節萃於一門尤爲可敬既據該紳士等聨名呈請足徵事由公論遺　在人合無仰懇天恩俯准就江寗城内建立原任江南提督福珠洪阿專祠並將福誠以下諸人分别附祀由地方官春秋致祭出自聖主鴻兹理合據情恭摺具陳伏乞皇太后皇上聖鑒訓示謹奏奉硃批另有旨欽此○○太子少保兩江總督管理兩淮鹽政一等威毅伯臣曾國荃跪奏爲恭報光緒十二年上半年淮南徵收課厘數目仰祈聖鑒事竊淮南鹽務同治三年奏定新章徵收課銀按半年奏報一次鹽厘隨課並報歴届循辦光緒八年鄂湘皖三岸經前督臣左宗棠奏加新引接准部咨自光緒九年起將兩淮新舊各商課厘數目收支各欵分款造報等因遵經報至十一年十二月底在案兹查十二年正月起至六月底止收舊商課厘銀一百十四萬七百六十五兩有奇收新商課厘銀七萬四千七百八十三兩有奇共收新舊各商課厘銀一百二十一萬五千五百四十九兩有奇又收湖南北襄鄖等府試銷淮鹽稅錢一萬三百十四千文又收萬户沱抽收川厘錢八萬五千八百三十八千有奇比較近届收數略短總由鄰私充斥防不勝防之故臣惟有督飭承辦各員力圖整頓以保藩籬而裕課餉據署兩淮鹽運使程恒生分造清册咨送部科外謹彚開清單恭摺具陳伏乞皇上聖鑒勅部查核謹奏奉硃批户部知道單併發欽此○○李鴻章片再前任順義縣知縣胥寅亮欠交粮租銀九百六十一兩三錢九分七釐七毫八絲前因延不完解當經奏叅暫行革職勒追在案嗣據該員完解銀七十五兩並在奉部准銷橋道經費内撥放銀八百八十六兩三錢九分七釐七毫八絲先後收庫清欵據藩司松椿具詳前來除將年欵細數核入撥册咨部外相應仰懇天恩准將前任順義縣知縣胥寅亮原叅暫行革職處分開復以照平允理合會同兼管順天府府尹臣畢道遠署順天府府尹臣薛福辰附片具陳伏乞聖鑒訓示謹奏奉硃批着照所請該部知道欽此○○岑毓英片再據署雲南布政使史念祖會同善後局司道詳稱查雲南開化鎭新設後營五成戰兵一百一十一名守兵一百五十二名共戰守兵丁百六十三名計戰守兵餉銀每月大建共應領銀三百一十八兩五錢小建共應領銀三百七兩八錢八分三釐自光緒十二年五月初一日起係由開化支發局於邊餉項下照章發給嗣因勘界事竣開化支發局裁撤又由蒙自支發局發給至十二月底止今自光緒十三年正月起所有該營戰守兵丁餉銀已照例由司給領其月米亦由糧道核放以符定制而歸劃一詳請奏咨立案等情前來臣覆核無異除批飭移行遵照外謹附片具陳伏乞聖鑒訓示謹奏奉硃批該部知道欽此○○剛毅片再兾寗道馬丕瑶欽奉上諭補授貴州按察使所遺員缺係省會要缺應即委員以便接署該司交卸起程北上查有太原府知府沈晉祥器識明敏治理通逹堪以護理冀寍道篆務遞遺太原府知府員缺查有寍武府知府俞廉三學優才富任事詳明堪以調署除分别檄行遵照外理合附片陳明伏乞聖鑒謹奏奉硃批吏部知道欽此 
 
 

Page 10

 
 
[光緒十三年四月十四日京報全錄]  
　　明明宫門抄○内務府奏爲奏聞請旨摺○川督劉奏爲學政聞訃丁憂請旨簡放摺○侍即徐奏爲病難速痊懇恩開缺回籍調理摺○船政大臣裴奏派員兼管學堂事務緣由片○江督曾奏實缺總兵丁憂照案改爲署任摺○疆撫劉奏爲核明闘毆斃命按律定擬摺○陜撫葉奏爲道員到省飭赴新任片○四月十四日理藩院鑾儀衞光祿寺鑲紅旗值日無引見○綿宜假滿請安○明秀請假十日○托克湍續假二十日○掌儀司奏十七日祭奏先殿載瀛行禮○太常寺奏派兩廡拈香之大臣派出兆珏英俊○召見軍機續昌綿宜耀年希朗阿○○總管内務府謹奏爲奏聞請旨事恭照道光十年八月奉旨嗣後織造等每届一年期滿着内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起子限六十日即令到任之日起扣足在任一年由臣衙門先期奏聞請旨等因在案查杭州織造齊克森布由銀庫郎中於光緒十一年二月二十四日奉旨補放杭州織造該員於光緒十一年五月初五日係屬一年期滿臣衙門於光緒十二年三月十一日具奏本日由内閣抄出奉旨杭州織造仍着齊克森布接管欽此今按接管之日起扣至光緒十三年五月初五日又届一年期滿合先期具奏可否更換之處伏候訓示遵行爲此謹奏請旨奏旨已錄○○頭品頂載四川總督臣劉秉璋跪奏爲學正聞訃丁憂請旨迅賜簡放恭摺由驛馳陳仰祈聖鑒事竊臣於本年三月十九日接四川學政臣盛炳緯遺丁呈稱該學臣由翰林院編脩於光緒十一年八月簡放四川學政兹於本年三月十三日潼川府歲試事竣按試龍安府於三月十四日行至綿州途次接奉家信該學臣之父盛植刑於本年正月十七日在湖北安襄鄖荆道任内病故例應丁憂守制將四川學政關防封固呈送前來臣查該學政盛炳緯考過成綿永寗川東川北各道府屬歲試尚有龍安甯遠雅耳各府州歲試及各府州科試未考應俟新學臣到日接辦所遺學政關防臣即於三月十九日照例接收暫行兼理相應請旨迅賜簡放以重試事所有學政丁憂及臣暫行兼理緣由謹循例由驛四百里具奏伏乞皇太后皇上聖鑒謹奏奉硃批另有旨欽此○○工部右侍郎臣徐用儀跪奏爲微臣病難速痊籲懇天恩俯准開缺回籍調理恭摺仰祈聖鑒事竊臣前以久患寒熱之証迭蒙賞假調治兩月以來方劑連投仍未痊愈醫者云病由思慮傷脾榮衞失調氣血虧損藥餌驟難奏效伏念臣當差三十年素鮮疾病自光緒十年大病後氣體總未復元勉力從公未敢稍自怠惰無如患病日久精神愈形委頓若以病軀久曠職守心實難安惟有仰懇天恩俯准開缺回籍俾得安心靜養倘能調理就痊即當泥首宫門求賞差使斷不敢遽耽安逸自外生成所有臣因病懇請開缺緣由謹缮摺具陳伏乞皇太后皇上聖鑒謹奏奉旨已錄○○裴蔭森片再竊准户部咨開議覆總政員紳薪水懇准照數支銷摺内聲稱嗣後該廠限用員紳名數亦即按照單開之數作爲定額不得率行添派等語於光緒十二年五月十九日具奏奉旨依議欽此欽遵移咨前來臣謹查船政各廠所額設員紳經歴任各大臣斟酌盡善並無冗員間遇廠工稍鬆就中懸曠數員或以一廠兼二廠之事或以一人兼二人之責誠以國家帑項絲毫必惜有可搏節之處無不力求撙節辰下廠工尚未繁興所有久經縣曠廠員自應暫照部章不復添派惟臣原奏單内後學堂兼管輪學堂額設四員懸曠二員此二員者非久懸未補之缺因　時考核裁撤郎中梁修年訓導梁鳳翔所遺之員缺也學堂爲人才所從出實船政根本該兩堂學生一百二十有八人管理者於支放赡養飯食之外凡課讀學業稽查出入所以防閑誘掖於無形者以四員之耳目精神尚恐其日不暇給若更悞會部章以爲懸曠二員不復派補該兩堂僅設二員惜微費以悞要圖臣雖至愚斷不敢出此故於梁修年等撤差後以遴選難乎其人暫派他廠員紳兼攝以承其乏又以廠員兼攝照料難周於去年十月間添派刑部主事曾福謙月支薪水銀四十兩十一月間添派候選直隷州知州劉宗駿月支薪水銀四十兩會同管理始臻妥恊臣因公起見斷不敢糜費以濫用冗員惟有仰懇天恩俯念該厰員缺本非懸曠不在部議不得添派之列准子派補以肩重任除咨部查照外所有後學堂兼管輪學堂仍照額設四員管理各緣由謹合詞附片陳明伏乞聖鑒謹奏奉硃批户部議奏欽此○○太子少保兩江總督一等威毅伯臣曾國荃跪奏爲實缺總兵現丁母憂擬懇天恩俯准照案改爲署任仍留統營務以重江防恭摺仰祈聖鑒事竊臣接據統領銘武春字馬步等軍記名提督江南蘇松鎭總兵張景春呈稱規母陳氏就醫來江於本年二月二十日病故該總兵係屬長子例應丁憂呈請奏開總兵員缺並銷去江防差使俾得扶柩回籍守制等情前來臣查該總兵張景春現丁母憂原應懇恩准如所請以慰人子之心惟查該總兵自接統銘武春字等軍駐守江陰以來其時適值防務萬緊江海戒嚴該總兵不動聲色布置從容江陰一隅屹然重鎭民間恃以無虞深資得力目下正在監造洋式砲臺均屬江防切要之事係該總兵一手經理雖日起有功而尚未竣事尤未便遽易生手查前有福山鎭總兵熊登武蘇松鎭總兵滕嗣林均因丁憂經前督臣孚宗羲劉坤一等先後奏請改爲署任於同治十三年間欽奉諭旨允准光緒七年間奉旨着照所請欽此欽遵各在案而光緒十一年間湖南提督周盛傳直隷防營聞訃丁憂經直隷督臣李鴻章奏請改爲署任賞假百日回籍治喪奉上諭李鴻章奏統兵大員聞訃丁憂一摺周盛傳着改爲署理湖南提督賞假百日回籍治喪餘着照所議辦理該部知道欽此尤與該總兵張景春情事相同合無仰懇天恩俯准照案將蘇松鎭總兵張景春改爲署任仍留統營務用資彈壓如蒙俞允應懇　賞假百日俾該總兵得以扶柩回籍治喪其營中事務暫行遴員代統一俟假滿即當由臣催令迅速回營以重防務臣爲愼重江防起見是否有當伏候聖裁除將該總兵丁憂日期分咨查核外謹恭摺陳請伏乞皇太后皇上聖鑒訓示謹奏奉硃批張景春着改爲署任餘依議該部知道欽此○○尚書銜降一級留任甘肅新疆巡撫二等男臣劉錦棠跪奏爲核明鬥毆斃命按律定擬恭摺具奏仰祈聖鑒事竊照烏魯木齊回民馬戞西子戬傷喀喇沙爾廳回民馬三哇子身死並畏罪自戕平復一案前據署喀喇沙爾同知龍魁禀　當經臣批飭將犯傷醫痊訊擬招解去後嗣犯傷平復龍魁未及審解卸事移交接署同知周錫文提犯復訊供詞狡展隨傳要証馬巴海前去喀什噶爾贸易迭經關提于光緒十二年八月二十四日始據疏勒州將馬巴海傳案解省據供厚情不諱由周錫文審擬詳解阿克蘇道雷聲遠咨由兼臬司鎭迪道恩綸核明具詳前來臣親　覆核緣馬戞西子籍隷烏魯木齊與已死喀喇沙爾廳回民馬三哇子素好無嫌光緒十年十月間馬三哇子向馬戞西子借用銀十兩言明不久即還並未立約議息過後馬戞西子屢索木償十一年正月初一日馬戞西子至何慶雲池塘洗澡因其出外拜年祗有小孩在店索水不便即坐爐旁烤火適馬三哇子解披長衣亦來沐浴馬戞西子復向索銀馬三哇子斥駡不應新年討帳馬戞西子回詈馬三哇子卸去長衣撲毆馬戞西子抽出身帶小刀連戳傷其頂心偏右馬三哇子跑　門外拾石馬戞西　趕至馬主哇　身後復連戮傷其脊背脊膂馬三哇子轉身舉足向踢馬戞西子復向身側連戮傷其左後肋馬三哇子又向奪刀馬戞西子復連戳傷其左手腕左手心倒地馬戞西子畏罪隨即自扎壯腹經馬巴海走至瞥見喝阻將刀格落詢悉情中找同何慶雲通知屍父馬得保前往看明將馬三哇子擡回救治罔效移時因傷殞命投約報騐獲犯訊詳批飭將犯傷醫痊訊擬報解嗣犯傷平復龍魁未及審解卸事移交周錫文提訊供詞狡展隨關提要証馬巴海解案環質供認前情議擬詳由兼臬司鎭迪道核明具詳經臣覆核無異查筆載鬥毆殺人者　問手足他物金刃並絞監候等語此案馬戞西子用刀戮傷馬三哇子左手心等處身死自應依律問擬馬戞西子合依鬥毆殺人者不問手足他物金刀並絞律擬絞監候秋幾處決據供母老丁單查被殺之人亦係獨子其親尚孫無人侍奉毋庸查辦留養見証馬巴海救阻不及應毋庸議馬三哇子欠銀身死免徵　干省釋除全案供招咨部外所有核明此案按例辦理緣由理合恭摺具奏伏乞皇太后皇上聖鑒訓示謹奏奉硃批刑部議奏欽此○○葉伯英片再新授延榆綏道馬相如於本年二月二十八日到陜應即飭赴新任其護理延榆綏道榆林府知府朱文鏡由司飭令即回本任各專責成除檄飭遵照外謹附片陳明伏乞聖鑒謹奏奉硃批吏部知道欽此 
 
 

Page 11

 
 
[閩省官報]  
　　彭湖通判戎陳猷卸事到省禀明丁生母憂峯巿縣丞柳榮禀辭赴任巡檢高慶銓就閩起服試用典史陳同文試用縣丞丁先逹分發鹽大使賴興周布經歴王雲自京來閩知縣林大受奉委兼受候審所差候補府范錫朋奉委辦興化府稅厘局委署福州府經歴彭源崙初十日接印視事其前署該經歴柳榮卸事同知郁本培奉江西催餉藩轅牌示照得汀州府知府廷愷調補福州府知府已奉部覆即飭赴新任供職特示 
[鎭江瑣記]  
　　十二日上午有斬犯二名押赴西門外陽彭山法塲處决聞該盜俱楚人日前行劫荷葉洲民家就獲　供認夥刼駙馬莊等處三四案今奉大憲覆文因即照例正法也○小碼頭楊裕源鮮魚行主自言係回教遺民素奉謨罕默特教生有一子年甫而立癖嗜洋烟高聳鳶肩面深青若靛休頭人深厭惡之去冬因發憤戒除日飲茶膏斷癮烟槍烟斗咸付丙丁神舉家皆欣欣然謂此後當有一番振作之不虞前月宿癮又發牽掣他病視友勸其重復吸烟父母未之允也至垂危始以紫霞膏給之子自知已不可救治固辭不吸至晚即淹然長逝父母傷悼逾恒抱持大慟隨爲之備棺成殮○都天會素最著名年例於三四月内舉行鬥麗爭奇哄動遠近本擇定二十日出巡現已次第安排到時若得天氣清明則聯袂來觀者當不第如長安水邊之盛也 
[上海高易籌賑公所撮要]  
　　繆君季豐印朝芬太倉善士也慷慨好善設法籌賑尤爲不厭不倦常以飢溺爲念令人欽慕已久前者刊印移種福田捐册囑敝所託申報主人隨報分送又在府上供奉觀音大士靈應非常凡有祈求病愈許願助賑者誠心代求無不響應前已登報奉布昨接杭垣鄭君繩庵來函據說其令堂久患咳喘之症屢醫罔效無法可治因閱報章得悉一切故將病原函寄太倉託繆君代向觀音座前祈禱并許願助賑洋三十元即蒙賜以仙丹印心符籖語藥方遵示調治今幸果獲全愈皆仗觀音大士之靈應又感繆君好善之誠可見助賑祈求未有不從心願也今將賑洋如數寄上彚解災區以答神庥云云并屬登報以誌之[  李朝覲秋坪氏頓首謹誌四月十八日]  
上海四馬路文報局内恊賑公所經收賑捐四月中旬清單十五日本埠惠泰莊交交來蘇垣電報局經募念修堂洋一百元又交來蘇城醬業公所潘仲溪翁募交第五十九次賑欵病痛盡消除十元成德福壽十元洪源祈病速愈十元潘琪先二元談子威一元吳松泉浦桂和汪介壽沈厚甫四户各二百文浦桂福沈子卿二户各一百文周壽福彭仲書彭康玉彭根生彭璹生五户各五十文移醫資以卜身康二元又錢八百文潘少伯翁募清和蔚如許可記二户各一元温其如玉潘吳氏二户各五角以上寳收洋四十元○使君受福册台灣寄來查太太助爐坯洋三十四元又來吳榮成堂爐坯洋十元又來何霞軒翁募郭甫亭郭經埕謝仕華郭友三簫祖　陳興邦洪伏吉七户各爐坯洋一元郭書衞陳維錦林佛求張振修四户各爐坯洋五角張吉卿吕盆二户各爐坯洋四角實收爐坯洋十元○又册嘉定汪子剛先先募無名氏一元又錢九百五十五文○又册湖南省楊堯階先生憫印洋四元○又册鎭江紹聞堂五元天水氏求祖母康健一元○又册乍浦萬昌園吳遠香翁募交平湖黄訪蓮司馬經募黄緯文六元黄庚西四元金幼記金祿記金壽記酌斗閣四户各三元金點記魯雲記黄勉記三户各二元紀記吳敬記二户各一元金葵記銅洋六元黄恆記銅洋一元○又册湖北圻州廣大典當吳養泉先生募廣大善記十元吳逢源六元董玉龍無名氏四箴堂三户各二元酬失堂九八半平銀二兩實收英洋廿一元銅洋一元九八半平銀二兩○又册安慶楚北熊公舘交來苦無力人求病速愈二元○又册江西朱　吉堂募退步居一元心記杜文春二户各一千文李秀翔曾定國承志堂三户各六百文過謙吉二百文胡玉成朱明發胡成章三户各五百文謙吉堂二元實收洋三元原平銀三兩六錢七分二厘○受福册綏字廿四號兩册新太古洋行鄭翼之翁募吳頌頤利泰昌怡順昌怡和仁蘇祉祥姜蘭亭袁游子祈老父身體平安七户各二元王靜波王安瀾孟昭顔鄒懷瑶延陵季子經畬草堂周雲衢王興邦王瀛洲滕百川世德堂陳張香海十二户各一元汪沛如周成章無名氏無名氏四户各五角實收英洋廿五元爛板洋三元○受福册曙字四十二號無錫知仁莊交來孫溪滋善士十元○江册本埠科發藥房募修竹軒隠名氏二元各一元桂吉甫鮑尚喜董順發孫維林夏聲鳳無名氏六户各五角○王韻樓善士十元德成昌號二元九江陳友華筆店文來吳鎭無名氏四元無名氏道安氏各五角本埠叢桂軒二元○本日共收英洋二百六十二元爐坯洋五十四元爛印洋七元銅洋八元九八半平銀五兩六錢七分二局錢九百五十五文 
[上海四馬路文報局内恊賑公所經收賑捐四月中旬清單]  
　　十六日本埠新泰厚票號交到南閩世宦王大善士爲一索得男並祈舊病速痊許願助洋一百元○江西撫 
院文巡廳何梅交來江西新喻卡各善士助爐坯洋念一元又寓江右皖南居士周愛蓮堂爐坯洋十元又寓江右皖南周陳氏爐坯洋四元○本埠三晋源票號交到崇明鹽塲署年笑峰先生爲慈親患病許願求愈二元○使君受福册漢口恆吉典當募無名氏五户各一元無名氏四户各五角○又册本埠鄭泰隆號募容德堂虚對開一元求安氏五角長春記綺記二户各二角五分榮陽氏書帶室敬業堂存仁堂晚香舘五户各二角○本日共收英洋一百十一元爐坯洋三十五元對開一元 
[上海四馬路文報局内恊賑公所經收賑捐四月中旬清單]  
　　十七日吳氏求臨産平安二十元○受福册蘇垣張少渠先生交來太史第俞大善士募承基堂王四元不多 
齋二元劉子書朱秉衡二户各一元○使君册本埠裕源號交來鎭江善士募崇堂汝南郡思植堂百忍堂四户各一元裕康行三元隠名氏光裕堂聖裔氏耄耋翁四户各五角○又册本埠瑞記洋行募寳賡氏讚書聰敏五角棉力子隠名氏黄福生三户各二角三吳小氏一角○蕪湖福和號募無名氏求疾速愈二元○本日共收英洋四十元小洋二角 
 
 
 

Page 12

 
 
   
 
