# 1881 - 78 - 4902836

 

Page 1

 
 
[新印直省地圖出售] [  點石齋主啓]  
　　本齋現用石印相法印得皇朝直省地圖出售圖中界畫分明廣衺精確加以五彩渲染愈見縷晰條分兹已刷印竣工有裱成横披可作補壁者亦有全張裱成摺疉便於携帶價洋均三角五分本埠及外省售處仍遵舊例此佈 
[兒女英雄傳出售] [  本舘告白]  
　　兒女英雄傳一書共四十回係近時人所著其措辭也宜風宜雅其叙事也有色有聲尤妙無脂精呌囂之氣本舘現已裝印齊全每部訂成十六本價洋八角準於月之二十五日出書閱者祈來購取此布 
[爲將必諳地輿說]  
　　地輿之學浩如淵海求其胸有邱壑山川形勢繊悉無遺是亦未免强人所難然設使統軍征進而盲人騎瞎馬左右無所適從此必敗之道也卽曰以土人爲鄉導或可以奏膚功顧鄉導固不可少而地輿究亦不可不知士人之心旣不可知而且土人之所知者或爲敵人所預料則亦仍歸無用必也軍行於是境先取是境之地圖彼覽檢核而又詢於土人以騐其合否量度於形勢之向背敵人之志計然後可以直前而無恐自非然者則靡有不失者已西人之行軍也以探明地理爲第一要着前者初入華地毫無阻滯或有疑其得漢人爲之鄉導故徑路若是之孰悉而不知彼未進之時固已訪查詳悉按圖索驥不啻以駟馬駕輕車就熟路有并不須鄉導者此西人之用兵所以易勝而難敗也中國之將兵者每於此事最易忽略其在内地或以爲向來知之已悉不難布置裕如且緑營之武弁兵丁類多本地之人不難循途而進若調取别路之兵卽已有茫無頭緒者至於邊陲海道更屬難知惟有廣咨博訪遠謀詳探而後可以有濟盖平時初無所恃則臨事而求之總恐有不能詳審之處兵凶戰危不可輕試而謂可以不先稽考乎昔人謂軍無鄉導如瞽者之無相倀倀乎其何之苟其有成竹在胸歧徑僻路六通八達莫不融會於心則卽貿貿而前又何至所如之有所阻者海道寛闊猶可測以遠鏡尋其羅盤而邊境之地或沙漠無際或箐密林深其情形尤屬易昧卽如新疆一處回人錯處叛服不常加以外接俄境不能絶其簧惑之意前者喀酋敗亡而伊犁一境竟爲俄人所據多方設法一再遣使始得索回故地今則和議已成地仍爲我所有雖留其一隅以處邊人而此地尙非要隘猶屬不足重輕然說者猶謂留此一線之機恐將來又有援爲口實而藉此生波者俄人之狡詐百出或者有是譎見然以中國諸大老悉心釐定酌議停妥而後允之當必有利無弊固不待牗下書生管窺蠡測苐天下之事近顧目前究不可以深恃則亦安得不長慮却顧而有未雨之綢繆也乎新疆之地西域圖志内分爲四路嘉峪關玉門敦煌至安西州爲安西南路哈密鎭西府迪化州爲安西北路庫爾喀喇烏蘇至伊犁塔爾巴哈台爲天山北路闢展哈喇沙爾庫車葉爾羌和闐爲天山南路伊犂不過一路中之一處耳然其地土膏腴出産漸盛向者皆以爲伊犁足以耗内地財源今則苟得良司牧休養生息利源亦將漸次生發開源節流認眞整頓不但可以不耗内財而且可以大有裨於内地特恐與强隣犬牙相錯則或當防其窺伺之漸耳本朝自奄有西陲而後於新疆一隅頗爲究心乾隆時命鄂統師於回部内之地方形勢凡有與漢唐史傳相合可以援據者並漢唐所未至之處亦一一詢之土人細爲記載以備採輯至今讀聖製十全集所載平定囘部諸詩及平定準噶爾方略前編正編續編一百七十二卷並欽定皇輿西域圖志四十八卷欽定新疆戰圖十六幅欽定西域同文志二十四卷均足以見該處疆域之詳然内府珍藏外人或難輕見且卷帙浩繁携帶亦頗未便故往往問之而茫然至於他書所載或疎而不詳或簡而多漏皆不足以備檢閱而資稽考近有大興徐松所撰新疆賦一書頗爲詳悉雖文而非質或恐其難解而於地方之形勢以及遠近之故實則莫不縷析條分臚列於上或取而閱之亦地理之一助也夫 
[亂黨將平]  
　　華本月二十四日倫敦傳有電信言好望角之亂黨目下已皆順命亂兵亦將解散近日英國惟留兵一營駐紥在彼以備不虞俟該處一律底定之後卽行撤回云 
[營官暴虐]  
　　金陵何軍門近奉劉制軍劄飭統領新募勇丁三營駐紥金陵朝陽門外其麾下某營官素性兇暴御下嚴猛雖犯小過靡不重辦蓋托名整肅營規爲沽譽邀恩地步也近有誣竊刑斃一案某營官已被收押矣據聞有鄉民某姓夜間被竊當時驚覺追赶賊已遠遁適該營有勇丁兩名趕早赴營正從此路行去某鄉民不知賊已兎脫　緝至黎明時隠約見前途有兩勇同行誤認爲賊尾之比兩勇進營鄉民卽接踵喊控某營官傳進鄉民問明情節飭將兩勇傳到查知的係黎明進營遂謂行竊無疑先飭重責軍棍若干然後問其如何行竊贓初何在兩勇極口呼寃營官謂失主跟縱而來斷無舛誤不容分辯一味拷問繼施炮烙之刑並用針剌入十指甲内裹以絲綿針上醮松香燃火備極慘酷該勇等熬刑不過信口招認比及各處尋贓一無所得營官復以爲隠贓不說更　拷打竟致斃命軍棍之下該勇家族力圖伸寃適逢江甯將軍出署拈香遂攔輿喊控將軍閱禀大怒登卽准詞並將原禀移送督轅請辦督憲亦十分震怒卽飭何軍門先將該營官差使撤去一面傳上江兩縣前往相騐騐得的係酌刑致斃 
 
 

Page 2

 
 
第二章 
隨將該營官收押如何處治俟後探明再述 
[破案誌奇]  
　　去臘武昌曇花嶺地方有大冶馬公舘遭盜勒斃老嫗及使女刼去藏鏹衣飾一案縣尊當將泥水匠僧人及街隣人等研訊並出示懸賞訪拿均無着落嗣聞兇手係老嫗之姨姪某業已獲到等情均經列報兹又得鄂友來信知前述破案情節傳聞　確是案之得破係由一老學究學究亦大冶縣人授徒於省因相騐時渠亦在内觀看官卽飭帶回署詰問學究乃拘謹之人上堂則戰戰兢兢一言不發縣尊見其冬烘龍鍾亦置之不究暫且收押開印後提訊在押人等學究忽謂有一人似屬可疑因前次見刑具森嚴駭極忘却今則想起縣尊一聞此語卽從容細問供云出案之前一日有馬姓名福者乃同里人馬老嫗之族孫也突然來訪予邀同返里問其寄宿何所則以馬公館對明日赴公舘回謁忽　此變想福旣寄宿於彼亦應遭害何得僅傷二命福且不知所往素耳其人非良善者流此案難保非彼之所爲縣尊乃令作眼線與捕差同往比至福家差捕等在外把守學究一人入内恰得見面卽責以爽約之咎兼探口氣福及其兄登時色變學究一經暗號差捕卽蜂擁而入將二賊綑縳鎖械赴省一鞫而伏據供此案共係四人除其兄弟外尙有一計姓一黄姓當初四人同往公舘託言夾省購辦年貨望作東道主兼求挪移馬嫗但留宿而令之自炊所求不允四人轉設席中堂請主人飲宴席間要挾借銀弗許遽相逼勒仍弗許而聲張因之勒斃恐使女洩風亦斃之搜刮銀物閉門越牆而遁計黄二犯業已回家銀物分後各自携去縣尊當將馬姓弟兄收禁一面簽差往拏計黄二犯想其罪惡貫盈當不致兎脫也按此案苟非學究數語幾無破案之期然馬等方圖要挾借銀何以突訪一老學究是未成案之先而破案之人已先理伏且卽由本犯自已安排不可謂非天道之巧也 
[防營移駐]  
　　雷峰夕照爲西湖十景之一其塔在南屏山麓山下卽淨慈寺前爲鳳山門外官道前因西湖地方屢出劫案經大憲分撥一營駐扎雷峯塔畔以衢中恊侯副窮統帶之所以爲鄉僻保衛也近聞該營奉有憲札已於本月十二日移駐清波門城樓仍係侯副戎管帶其因何移駐則外人不得而知也 
[孺子入井]  
　　孟子云今人乍見孺子將入於井皆有怵惕惻隠之心此就見之者而言也若夫無人之處失足而沈呼救無聞求生不得誠可哀已杭垣糧道山上山之處向有八角井一口附近居民資以汲飲日前井中浮有一物礙於汲水汲者疑之縋火下照則見儼然一屍隠約可辨忙卽通知地保雇人撈敗奈井圈甚小人難用力不得已將井闌拆去縋人而下始克將屍撈起見身不甚長約一十齡外童子而膨脹如豬脬幾將糜爛其面目則潰腐尤甚無從辨别惟衣服鞋襪皆全親屬尚堪認識然一時喧傳滿城並無屍親承領該保不得已報縣請驗錢令楊邑尊帶同刑書仵作差役人等臨塲細騐實係落井身死並無他故一面着暫行收殮一面招尋屍親認領旋有仁和縣差役某甲家之寄子十三歲自正月十九日出門至今未返聞屍係童子疑而來視其面貌以潰爛無從摹擬惟認衣服顔色及足上所着布鞋的係其子無疑不禁爲之下涙爰卽置備棺衾另爲成殮至其子之何日落井身死及是否失足等情無從採聽聞某甲向在貫巷開設烟舘其子係螟蛉過寄者性極頑劣往往私逃出外數日不歸囊中無錢卽脫身上衣服典賣而用故其死也或疑其自行投井云 
[産異紀聞]  
　　杭城油車橋小木店間壁某姓成衣店婦懷孕年餘尙未臨蓐新年内一夕忽呼腹痛勢甚急迫其家人爲接穏婆收生詎痛及一日仍未下胎城中各穏婆殆將接徧延至兩晝夜方得臨盆而胞中所産者特畧具眉曰自首以下則儼然蛇也墮地後仰首蟠蜓見者無不驚却爭欲以椎斧撃斃而産婦聞之力持不可謂此必前生寃孽索債而來若斃之則其仇愈深必再來索命不如姑置之聽其自斃現聞此蛇尙未死該處隣近婦女都有往觀其異者按此事殊近荒謬似不足信惟言者撃鑿且其住址姓名皆有可徵爰錄之以從姑妄聽之之例云 
[地總庇賭]  
　　蘇郡日來賭風漸熾近城一帶時聚時散尙覺有所顧忌鄉間官憲耳目較遠遂至日增月盛尤甚者　門外東永昌陳家莊某姓家句通本處地總在家聚賭抽頭某本種痘爲業今棄本務而業賭始而近村農人趨之若騖繼而遠處賭徒絡繹奔赴如水歸壑自正月至今未曾稍歇入其局者皆夜起早眠晨昏顚倒以故該處一帶村隣竊案疉見地總庛賭若此良有　曷弗稽察及之 
[飭收路斃]  
　　蘇閶外太子碼頭所有客庽醫爲乞丐棲留之所庽主遇投宿者疾病鄭重卽便棄諸空地故該處遇嚴寒酷暑路斃者指不勝属蘇郡各善堂收　暴露章程各分地叚如該處應接不暇地保往往置之不報遂致骸骨零落目撃心傷日前長洲萬邑尊經過見之卽行查明善堂收尸地叚照會隨時收埋云 
[皖垣官報]  
　　藩轅牌示壽州州同署事期滿缺以超委候補州判吳承節署理署鳳陽縣嚴忠培調署當塗縣所遺鳳陽縣篆務委候補縣黄國城接署望江縣署事期滿缺委候補縣林調陽署理 
[控拐案續聞]  
　　拐女　控一節昨晨翁太守臨捕房發落各案時又提在押之王長生究其與張麗貞如何認識如何賄囑孫徐氏前往引誘從直供說則予從寛辦理王稱與張小媪並不認識亦無賄託情事我在洋行所得工資有限安有餘錢爲此等事太守謂爾昨日在公堂供爾姨母與張姓同居爾借住姨母家時每與張麗貞見面說話今何翻供喝掌頰二十下掌後復詰王乃供前曾與張小姐認識承伊送我小照並金戒指翡翠戒指各一枚已於十九日經城内地甲調處當塲交還矣官又問以囑託孫徐氏一節王仍不認着與孫徐氏對質孫徐氏仍照在公堂供詞述出歴歴如繪王依然不認太守飭拖下重責王乃連稱愿招卽供十七日孫徐氏到洋行喚我說小姐業已領出我田行中有事不得走開至十八日又來叫喚旋被其母尋到故於十九日在城内了結等語孫徐氏堅稱事在十七日太守因尙有别案發落限於時刻不及多問仍飭管押於今日再解公堂究詰云 
 
 

Page 3

 
 
第三章 
[華婁縣試二覆題]  
　　華夫君子所過者化所存者神春風賦 [X>以春風狂似虎爲韻得潮字五言八韻　不捐韻以小欄花韵午晴初爲韻字五言八韻不　韻[擬轟沈船]  
　　載而門帆船被撞入水之後往來船隻諸多不便人言藉藉皆謂不知此事當由何人經管刻下英領事官已告知利明洋行云關道憲現已知會稅務司飭赶緊令人往彼用火藥將該船轟碎以便船行將來如有轟船定期自當登諸告白先期知照也 
[讞員返署]  
　　英會審委員陳寳渠太守前赴金陵謁見制憲旋聞返滬在卽均經列報兹悉太守於前日薄暮時回署所有捕房一切公事定於今日會訊核辦云 
[島主來申]  
　　前報火奴魯魯島主將卽來華兹悉於前夜八點鐘偕其大臣及兵官乘坐三菱公司行之托局唛魯輪船到滬暫駐虹口禮查洋行本埠劉觀察預委法會審委員翁太守及洋務委員張太守謝剌史前往迎接英會審委員陳太守亦於是晚回署卽往拜會並聞關道憲將設宴欵待云 
[香船覆没續聞]  
　　前報所列香船覆没一節其間稍有錯誤兹有人述及該船香客某之家信爰得其詳聞船上香客共男女十九人在鎭海雇白鼈壳船渡海甫出口卽遭横風打覆人盡墮水當經他船撈救救得十七人内有住居本埠租界名四阿姐者救上灘沿又因掀簸落水重復救起則已氣絶矣此外落水身死者祇二人一係蒙師在蘇州玄妙觀前訓徒一係溧水人計淹斃只此三人云 
[光緒七年二月初三日京報全錄]  
　　宫門抄○發抄旨六道○河督李奏請旌表摺○閩督何等奏查訊帮船聚鬥情形先行覆奏片○湘撫李奏委署知府片○雲督劉奏鹽井課款隨時察看請辦片○黔撫岑奏校閱營伍已竣摺○又奏新授知府到省飭赴本任片○豫撫涂奏調補知縣摺○大臣杜等奏揀補司員各缺片○二月初三日刑部都察院大理寺正黄旗值日無引見○惠王續假五日○芸公請假十日○嵩申尙宗瑞各續假十日○召見軍機○發抄李鴻章奏新城令喬超照請開缺奉旨吏部知道欽此○又監生楊雲章請建坊奉旨着照所請該部知道欽此○金順奏屯由出力各員請奬奉旨果權等均着照所請奬勵該部知道單併發欽此○又伊犂同知霍順武到任奉旨知道了欽此○岐元等奏減裁馬隊操練步軍奉旨知道了欽此○又修築營盤奉旨着照所請該部知道欽此○○頭品頂戴河東河總督臣李鹤年跪奏爲節婦守志及年懇恩准給旌表以維風化恭摺仰祈聖鑒事竊據河南候補知府李會文署開封府下南河同知張承綸祥河同　張士傑候補同知差履貞候補知縣劉棐呂烈駿等禀稱查有同鄉節婦江沈氏係祖籍安徽旌德縣寄籍順天大興縣原任江蘇淮揚道江瀚之側室現在東河候補同知江綬麟之庶母年十六歲歸侍江門二十七歳而寡富江瀚患病時日侍湯樂衣不解帶者數月疾劇焚香籲天願以身代迨病殁後該氏哀毁逾恒喪葬盡禮從此柏舟矢志屏絶鉛華侍垂暮之孀姑曲盡孝道撫數齡之嫡子教養有成該氏現年六十二歲計守節四十二年已符請旌年例職等誼關桑梓聞見旣眞不忍聽其湮没造具事實册結公懇奏請恩施前來臣伏　節婦江沈氏靑年苦節白首全貞菽水奉親詩書教子歴四十年如一日合兩省無間言宜沐褒揚以彰節孝合無仰懇天恩俯准勅部核議給子旌表出自逾格鴻慈除册結咨部外理合恭摺具陳是否有當伏乞皇太后皇上聖鑒訓示謹奏軍機大臣奉旨着准其旌表禮部知道欽此○○臣何璟臣勒方錡跪奏再江西下府帮船聚鬥彈壓解散情形經臣等附片奏奉諭旨鄉道了着卽查拿兇要各犯訊擬具奏並飭令該管道府妥議章程務使該船户等永遠相安毋再滋事欽此欽遵行司轉飭緝辦去後查此案前據建寍府知府恩瑞卽建安甌寍二縣先後禀報光緒六年四月十九二十一等日下府帮船户與江西帮船户因爭載貨物在建郡河干互相瀾毆傷斃人命當由該府縣會營督帶兵役親詣彈壓等情迭經臣等會派文武各員管帶弁兵馳往會同查辦解散旋據甌建二縣騐明已死程金興等九名屍傷分别詳報一面節次檄飭該府縣緝獲案犯曾得旺等十一名並訪聞首伙各犯四處潜匿札委候補道張啓煊等拏獲曾三等八名復提到船埠頭程有才李連升二名各解司由司先後報明飭發福州府督同讞局委員曁閩侯二縣會審詳辦在案兹據該府等具詳提犯研訊實由下府帮船户藉端欄阻江西帮船不准下省載貨而江西帮船户亦以下府帮壟斷獨登絶其謀生之路彼此一時紏鬥傷斃九命詰其誰爲下手正兇均稱當時人多首雜難以確指委無預先約期械鬥仇殺情事亦非誤會告示惟兩造起意紏毆之陳大老嚴老四黄阿金孔福祥等或稱在逃或稱當塲毆斃各相推諉尙無切實供詞一時難以定讞至該兩帮船户業已諭令照常行駛均各相安民情亦獲安謐　檄飭建寍府縣杏拏兇要各逸犯務獲解省歸案質訊擬辦並飭福州府督同讞局委員提犯覆訊確情另行詳辦外合將該府縣查訊情形據福建臬司鹿傳霖詳請先行覆奏前來臣等謹合詞附片陳明伏乞聖鑒謹奏軍機大臣奉旨知道了欽此○○李明墀片再永州府知知廷桂病故所遺篆務應行委員署理查有候補知府周簳精明諳諫堪以委署據藩臬兩司會詳前來除批飭遵照外理合會同湖廣督臣李瀚章循例附片具陳伏乞聖鑒謹奏軍機大臣奉旨知道了欽此○○劉長佑片再杳滇省西南兩迤高山叢雜各鹽井多係依山近年山水不時陡發卽如上年抱母等井被水冲淹正課不能徵足是其明證各井商等經此次認課之後如遇時和歲稔人民逐漸歸業則課欵可望馴增如遇水灾井陷似應准其隨時察查詳請奏明勘辦减徵以恤商力據鹽法道鍾念祖會同布政使升泰具詳前來臣等覆核無異謹合詞　片具陳伏乞聖鑒訓示謹奏軍機大臣奉旨知道了欽此○○岑毓英片再臣奉旨查閱貴州營伍昨已續將出省日期附奏在案臣於十月二十日起程沿途校閱新添都匀恊上江恊各營後至古州校閱具標曁黎平朗洞下江各營　到清江　校閱轉赴鎭遠調併台拱天 
 
 

Page 4

 
 
第四章 
柱兩營官兵同鎭遠鎭標各營校閱兹於十一月二十一日行抵清平縣調齊丹江黄平平越凱里等營均已閱　所有黔省營伍考騐督弁兵丁技藝優劣容臣到省卽會同叔臣劉長佑恭摺具奏外謹附片具陳伏乞聖鑒謹奏軍機大臣奉旨知道了欽此○○岑毓英片 
再新授遵義府知府余上華現已到省繳憑應卽飭赴本任以重職守兹據藩司林肇元會同臬司具詳前來臣覆查無異除批飭給委到任並將該員文憑咨部查銷外謹會同督臣劉長佑附片具陳伏乞聖鑒謹　奏軍機大臣奉旨知道了欽此○○河南巡撫臣涂宗瀛跪奏爲調補要缺知縣以裨地方恭摺具陳仰祈聖鑒事竊照固始縣知縣張書紳於光緒六年八月十六日在　病故應以病故本日爲問缺日期業經歸入光緒六年八月分報缺造報在案查例載知縣應題缺出先儘候補正途人員題補如候補正涂無人准以應升人員題升如實無合例堪升之員始准於現任人員内揀選調補又調補州縣以上官員必歴俸三年以上方准揀選題補又保升調人員於疏内將該員任内有無積案及欠解錢糧承緝未獲盗案詳細聲叙如承審案件並承　盗案徵解錢糧已起降革叅限者概不准其升調各缺其有缺係煩要人地實在相需爲地擇人者亦應據實陳明照例辦理又現奉嚴查州縣交代新章内開凡州縣官卸事交代未清者實缺人員不准到任調署候補人員不准委署他　各等語今固始縣知縣係煩疲難兼三要缺例應在外揀選題補該縣政務殷煩界連皖楚時有匪徒出没向稱難治必須精明强幹之員方克勝任臣與藩臬雨司於通省候補正途應補並應調應升人員内逐加遴選非在任緊要卽人地未宜惟查有蘭儀縣知縣周應麟現年四十二歲江蘇丹徒縣人由監生遵籌餉例報捐州判指省分　河南咸豐七年十二月初三日到省加捐鹽提舉銜丙屢次打仗出力保奏十年十月奉旨着賞戴藍翎欽此又因打仗出力保奏十一年四月奉旨着俟補缺後以知縣補用欽此遵例補足三班請咨赴部經欽派王大臣驗放奏奉諭旨着照例發往欽此同治元年三月十五日到省二年十一月丁母憂回籍守　服滿在京起服五年五月十三日回省遵例報捐候補本班儘先補田復在京銅局捐現銀請歸新班候補班儘先前補用曾經甄别留省題署蘭儀縣知縣奉部覆准於光緒三年六月十五日到任試署期滿請准實授調署商邱縣知縣於六年四月十八日仍回本任其前署商邱並初任蘭儀交代均由後任出結該員聽斷明爽緝捕勒能核計本任内並無積案及欠解錢糧已起降革叅限尚有承　過客孫明倫在途被搶一案按竊盜開叅過客張如江在店被刼一案係　緝此外别無承緝未獲盜案處分歴俸早滿三年惟題缺請調與例稱有未符第固始缺係煩要自當爲地擇人以之調補斯缺人地實在相需例得專摺奏請據署藩司豫山署臬司麟椿會詳請奏前來令無仰懇天恩俯准以蘭儀縣知縣周應麟調補固始縣知　以裨地方如蒙俞允該員係現任知縣調補知縣銜缺相當毋庸送部引見且係初調之員任内一切因公罰俸處分例免核計至所遺蘭儀縣知縣選缺豫省現有應補人員　俟奉准部覆按月截缺後另行請補合併陳明爲此恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○奴才杜嚘爾那遜綽克圖桂祥跪奏爲循例揀補司員各缺以資辦公恭摺具奏仰祈聖鑒事竊查前因軍營户司承辦糧餉章京主事職銜吉祥辦事　頇請旨革去主事職銜摘去頂翎暫借補佐領等因業經奉旨允准在案其所出户司承辦糧餉章京主事職銜缺奴才等公同揀選得儘先卽補防禦額外筆帖式哈布爾札布公務諳練差使奮勉堪以擬補應俟期滿回城後如果就武　請以佐領儘先前卽補其遞遺額外筆帖式一缺查有補驍騎校後以防禦儘先前卽補候補筆帖式瑞山人尙謹愼辦事認眞堪以擬補將來期滿回城後如果就武請以　禦儘先前卽補如蒙俞允俟遇有差便將該　等再行給咨送部帶領引見除瑞山所遺候補筆帖式一缺仍照成章揀員咨部外所有循例揀補司員各缺緣由理令恭　具奏伏乞皇太后皇上聖鑒謹奏軍機大臣奉旨着照所請該部知道欽此 
[光緒七年二月初四日京報全錄]  
　　宮門抄○發抄旨五道○廣西撫慶奏審明定擬摺○大臣杜奏照章散放官兵銀兩片○黔撫岑奏查明六年分並無未結盜案摺○二月初四日工部鴻臚寺正白旗值日無引見○澂貝勒續假十日○志和誠端悳銘各請假十日○召見軍機○發抄金順奏魁福等署古城領隊大臣等缺奉旨着照所請該部知道欽此○李鹤年奏凌汛安瀾奉旨知道了欽此○慶裕奏請以潘宗壽補鎭安守奉旨吏部議奏欽此○又試用守孫佩金等期滿甄别奉旨吏部知道欽此○岑毓英奏松桃直隸同知吳光鑾開缺學習奉旨着照所請吏部知道欽此○○廣西巡撫臣慶裕跪奏爲已革升用副將在署任内擅行挪用餉銀及已革都司隠匿不報審明定擬恭摺仰祈聖鑒事竊照升任撫臣張樹聲因署鎭安恊副將董家祥在任不能得力當經撤任遴委候　副將何懷恕前往接署嗣據何懷恕禀稱董家祥在營時有與該協中軍都司陸朝普右營左哨干總范永茂請領兵餉未盡發給等情事適右江鎭總兵李維述因公晉省經張樹聲咨行查訊情形旋據咨覆該卸署副將董家祥語多含混請先行叅革究辦卽經張樹聲附片奏叅請將董家祥陸朝普范永茂一併革職提省訊辦接准兵部咨光緒五年五月初四日軍機大臣奉旨着照所請該部知道欽此欽遵知照到臣遵卽行司提案審辦去後兹據藩司范梁臬司崧駿會詳本案先奉升任撫臣張樹聲飭行桂林府先將董家詳嚴密看管撫候提同陸朝普等質審立卽查傳詎董家祥並不在省徧尋無蹤細加訪查董家祥已於本年三月二十四日潛逃回籍當經該府會營派撥兵役移行各屬四路截拿並關會董家祥原籍湖南祁陽縣查緝嗣董家祥於四月二十九日回至省城赴司投案發桂林府查訊供因修理衙署及添置兵丨號衣槍炮旂幟等項挪用五年分扣存曠缺餉銀一千三百八十七兩七釐六毫四絲五忽復催提陸朝普范永茂到省發府質明禀經臣派員馳往確查該革員挪用扣存曠缺兵餉銀兩實係修理衙署添置號衣槍炮旂幟並無侵蝕入已傳訊工匠人等工料價值銀數亦符飭行核辦旋據董家祥將挪用銀一千三百八十七兩七釐六毫四絲五忽照數完繳轉解司庫兌收兹據桂林府知府秦煥會同讞局委員補用知府熊壽山等訊取各親供議詳到司該司等覆審無異議擬詳解前來臣親提研鞫緣董家祥籍隷湖南祁陽縣由武童投効軍營迭次　匪出力保至補用叅將並副將升用光緒四年委署鎭安協副將是年十月初三日到任陸朝普籍隷臨桂縣由行伍拔補外委迭次隨營剿匪出力升補鎭安恊中軍都司光緒五年七月十二日到任該恊各營離省寫遠請領官兵俸餉往返甚需時日向於每年春間輪派千總一員赴省領足全年分餉項解交都司衙門收存按月支放五年正月間董家祥派右營左哨千總范永茂進省領得餉銀一萬一千九百一十九兩零解交都司衙門騐收清楚並無知欠董家祥副將衙門駐札歸順州城五年八月初間大雨連旬署内科房盡行倒塌二堂三堂房舍亦多傾倒董家祥因衙署係辦公之所亟需修理當卽雇募工匠估計工料價值共需銀六百三十六兩四錢是年八月十六日興工九月初十日工竣董家祥念及庫款支絀難以請領祇可自行籌給又因一時無欵可籌卽與都司陸朝普相商欲在五年分扣存曠缺餉銀項下轉行挪用約俟將來籌欵歸還陸朝普應允當卽照數提出送交董家祥接収支發嗣因冬操在卽董家祥查得各營兵丁號衣及槍炮旂幟多有壞爛必須另行添置囑令陸朝普赶緊雇工置造陸朝普答以無欵可籌董家祥聲稱俟伊向州城客商店舗挪借將來可以請領歸欵陸朝普卽雇工將號衣旗幟槍砲各項分别添造修補共用工價銀七百五十兩六錢七厘六毫 
 
 

Page 5

 
 
四絲五忽董家祥隨向各店舗商議通挪俱未應允該工匠人等又屢次逼索無可應付董家祥復令陸朝普暫在五年分扣存曠缺餉項照數提出發給工匠清欵統計先後挪用銀一千三百八十七兩七厘六毫四絲五忽俱未禀報正在躊躇歸還餉項旋於五年十月間經升任撫臣張樹聲查得董家祥在任未能得力撤令回省委候補副將何懷恕前往接署董家祥於是年十二月二十一日交卸六年三月初一日回省居住 
[浙省撫轅事宜]  
　　二月二十一日錢溯時由京騐放來省禀到同知陳恩受監收嘉秀二縣漕米完竣回省禀見銷差陳春曦禀知本日接辦下城總巡差通判沈藻烈禀見辭赴津局差知縣林端仁銷下城總巡差從九品汪世基由京騐看來省禀到 
[蘇省撫轅事宜]  
　　二月二十三日候補道趙宗道交卸蘇松常鎭太緝私差同知徐元驥禀知奉委解辦供布差○二十四日署鎭海衛守備黄英禀到 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
