# 1916 - 286 - 4915691

 

Page 1

 
 
   
 
 

Page 2

 
 
時評 
[法] [  冷]  
　　法者何劃一之則也人有萬類事有萬端人各有見解事各有是非苟無劃一之則則紛然其亂矣 
　　然而法爲劃一之則則法之自身必先劃一苟同時而有相對之二法則法先不劃一而不能行矣即二法不相對而或相並則法亦不劃一而不能行矣何以不能行此可議彼爲違法彼亦議此違法兩法相消與無法等也 
　　是故余謂今日最要之點立根本法固屬重要然其現行法之有相反而或相歧者亦宜消去之勿使行政之人或因此而生進行之阻碍與内部之衝突也 
[命令]  
　　十月十四日大總統令任鳳苞給予二等文虎章張士　岳兆麟均給予三等文虎章李式白趙文濬岳世傑均給予四等文虎章此令 
　　又令前據江蘇省長齊耀琳電稱上海發現烟土一案唐繼禹犯有重大嫌疑當經電令傳案訊明以釋羣疑茲據呈稱唐繼禹蹝跡不明顯係情虚畏審懇請先行褫奪官階如果到案訊明確無關係再請開復處分等語唐繼禹著即褫去陸軍步兵少校原官並褫奪勳章由上海法庭偵查歸案依法訊辦此令 
　　十月十五日大總統令特授劉慶恩以勳五位此令 
　　又令趙爾巽給予一等大綬寳光嘉禾章此令 
　　又令日本農商務省製鐵所長官押川則吉給予一等大綬嘉禾章技師西澤公雄理事官吉川雄輔均給予二等嘉禾章此令 
　　又令劉式訓給予二等寳光嘉禾章此令 
　　又令陸軍總長段祺瑞呈廣惠鎭守使龍裕光因病懇請辭職龍裕光准免本職此令 
　　又令任命莫榮新爲廣惠鎭守使此令 
　　又令任命韋榮昌爲桂平鎭守使此令 
　　又令廣東潮嘉鎭守使一缺著改爲潮梅鎭守使此令 
　　又令任命莫擎宇爲潮梅鎭守使令 
　　又令任命周則范爲湘西鎭守副使此令 
　　又令兼署貴州省長劉顯世電稱貴西道道尹張延齡呈請辭職等語張延齡准免本職此令 
　　又令任命吳緒華爲貴州貴西道道尹此令 
[專電]  
　　北京電元首昨招敎育界遊三海中校學生排隊往達萬人瀛台紫光閣懷仁堂均備茶點接待格外週密 
　　北京電今日點半國會議員在衆院會合開會討論選舉副總統案六時散聞塲議主速者欲巧日即選出主緩者候憲法制定再選調停派請兩星爲期主席湯化龍擬表决某黨反對爭鬧不休卒無結果俟巧日再開會商定 
　　北京電大借欵停頓原因㈠增一萬萬爲二萬萬未决㈡英巿場票價漲落無定不願冒險㈢俄辭額要求英國負擔未决㈣俄國擬以賠欵讓諸日本日金融將受影響㈤德應否出團未定㈥用途尙未分配妥善㈦各銀團對於本國尙有訂有特别契約 
　　北京電俄答覆修改關稅事言祗允限於沿海及内地各關中俄陸路通商各關不在其内 
　　北京電僑商陳撫辰等由荷蘭來華考察實業提倡國貨農商部招致來京訂明日謁見元首奉諭特别接待 
　　北京電張勳請撥淮鹽欵四十萬不准 
　　北京電順天時報載議員將提出彈劾周樹模案又議員陸續提出質問平政院非法受理一面孫洪伊有自行辭職說總統對於平政院判决執行令今日尙仍留中不發 
　　北京電農商部員擅以漢冶萍股票作殖邊股本又移作匯豐押欵案現該部與財政部設法另撥公債若干萬抵與滙豐收回漢冶萍股票 
　　北京電晤馮國璋親信之某君言馮督關於憲法之主張並非出諸已意 
　　北京電陳宦運動府秘書長甚力昨又上調和府院意見書或可達目的 
　　北京電陳宦上書元首願任調和府院詞極懇切 
　　北京電傳聞川督省長羅戴部下互起衝突已在隆昌開戰 
　　北京電衆院禇輔成等以平政院裁决交部訟案政府不予以懲處反爲之執行提出質問語極嚴厲 
　　北京電孫洪伊因反對平政院裁决頃已提出辭職 
　　北京電政府以憲法將成擬組政權審議會凡關府院各部中央與地方督軍與省長權限特别付議并准京外派員參預　 
　　北京電吉省會電揭新任財廳長李哲濬國務院電達孟督軍郭省長查辦謂案關議會指斥本省官吏虚實均應澈查秉公辦理 
　　北京電敎育部通咨各省區廢止預備學校改爲高小或國民學校 
　　北京電添築粤海軍港計畫責成薩使速將澄海碣石海陵島三處地勢勘明定奪 
　　北京電國務院將添設統計局而裁去參議 
　　北京電海軍部擬將艦隊另行組織以練習艦合并於第一艦隊以鄧聰保爲司令 
　　北京電中行先開兌之說未確昨政府特召交行協理任鳳苞面商俟兩行有頭緒再定期開兌 
　　北京電張敬堯亦電辭勳賞 
　　北京電報紙法暫緩提出 
　　北京電政府覆徐道尹請裁道缺自屬有見事關官制尙非其時 
　　北京電丙辰俱樂部選副總統主張陸榮廷　 
　　北京電總統壽辰改陽曆十九日舉行 
　　北京電日駐滬武官松井氏來京昨已回滬 
[東方通信社電] [  日本人組織]  
　　北京電副總統選舉問題參衆兩院於本日開協議會議定選舉日期聞擬定於十九二十兩日之内（十六日） 
　　北京電副總統選舉問題本日經參衆兩院開協議會議訂選舉期日議論間分數派有主張俟憲法確定後者有主張於本星期内舉行者主張遲早不一終難確定旋卽散會明日擬續開協議會今日議場以擬選岑春煊氏卽受金鼎勳運動之一派爲最騷擾（十六日） 
　　北京電五國銀行團允中國政府之要求交還前月分鹽稅餘欵三百萬元卽由天津廣東上海三處交付（十六日） 
　　北京電經營浦口商埠業已任命馮國璋溫宗堯二氏爲督會辦近於中法銀行借欵四十萬法郎决定着手開辦（十六日） 
　　北京電孫洪伊與平政院衝突後提出辭職之說實非事實孫氏言明爲此問題决不辭職（十六日） 
　　奉天電奉天省當局曩向大倉組借欵一百五（五字電文不明）十萬元償還期限今更延期一年昨日已與大倉組代表者之間調印（十六日） 
　　奉天電張督軍昨日飭令釋放革命黨宗社黨（十六日） 
　　奉天電吳俊陞爲醫傷於昨來奉據談洮南方面蒙匪殆悉退散地方已歸平穩（十六日）　 
　　漢口電漢口德國租界警察巡捕殺害車夫一名因之車夫同盟罷工形勢不穩不久方生擴張警察問題今復有此命案故一般人均甚警戒（十六日） 
　　東京電本年一月以降至九月止日本進水之　　　 
船舶共三十五艘計二萬五千五百噸（十五日） 
　　東京電二十四日東京灣恒例觀艦式天皇有旨親臨式典（十六日） 
　　東京電十三日俄京電云日本大使館十二日夜被盜本野大使之獵服獵銃並現金一千五百羅布均被竊去幸重要文件及多額之金尙獲無恙（十六日） 
　　東京電昨夕歸京之閑院宮親王今日午前入宮覲見天皇及皇后復命並將俄國皇帝之傳言及俄國民之歡迎等詳細奏明（十六日） 
　　東京電陸軍大將元帥長谷川好道子霞任命爲朝鮮總督今日午前於宮中行親任式（十六日） 
[戰電] [  英人路透電]  
　　倫敦電今晚海格將軍報稱今日英軍進攻後歇伐班砲壘附近之陣地更形鞏固英軍俘敵二百人他處僅有砲隊及戰壕臼砲戰事（十四日） 
　　巴黎電今晚公報云法軍在松末河南進攻兩次均獲勝利一在貝洛瓦夾桑台勒西面佔據廣二基洛邁當之德軍第一道防線一在桀萊爾芒村佔據該村及亞白蘭柯東北一千二百邁當之製糖廠一所俘敵甚衆迄今已點見未受傷者八百人内有軍官十七員均送往陣後（十四日） 
　　羅馬電公報云意軍現正擴張戈里齊亞東沙白脊所得之地敵軍於此棄有俘虜及大批軍火加沙戰局較形安靜意軍於此捕虜百人（十四日） 
　　羅馬電公報宣稱意軍向羅伊特山續進在柯沙瑪貢區域奪獲過山砲四尊軍火甚多（十五日） 
　　雅典電控制比列島港之各砲台已由法軍佔據該處與雅典之警政現由協約國軍官管理（十四日） 
[公電]  
　　段總理致黃克强電黃克强先生鑒頃由王君鐵珊轉示尊電稔血疾復作未遂北轅至深馳念邇日調治何似務望安心靜養爲國珍生重祺瑞咸 
　　黃克强復段總理電北京段總理鈞鑒承電慰問至深感謝鐵老來時興病早伏忽於國慶日突發刻幸血止精神亦稍回復據德醫克禮氏云若能靜養可以告痊請釋　念北望燕雲莫圖良晤殊爲悵然興銑　　 
　　陳琪致北京電北京大總統鈞鑒農部參案未奉通知答辨而報載已交懲戒會議决無任　　查　會前後　欵僅六十一萬餘元農部乃謂已達七十萬元卽此一端足　全案虚誣疑點甚多請飭令該會通知答辨再予核議並飭審計院將所報用欵照章查核以昭公允餘詳呈陳　叩删 
要聞一 
[日内閣改組後之政象]  
　　日本寺内伯組織内閣由於元老之提携與官僚之運動元老山縣公與寺内伯感情最洽官僚中平田子與後藤男奔走最力往時預擬新閣員者皆並舉平田與後藤而此次新閣員中則無平田其人蓋平田與後藤原非同道惟以不滿於大隈乃共戴寺内大隈旣倒二人失共同之目標乃亦從而傾軋傾軋之端有二爭内務大臣其一也權術之不同其二也内務大臣權力殊大有副内閣總理之目寺内與山縣俱屬望於平田而後藤自命於寺内内閣有殊勳有非就内務大臣不可之意與平田暗鬭極烈平田尙穩和手段旣不以後藤對於大隈内閣之權術爲然乃自引去後藤者日蛤所謂陰謀派之領袖也平田旣去寺内内閣乃僅存後藤派勢力矣寺内嘗公言超然無黨近今忽與三大政黨首領會見世人頗注目之實則毫無價値相與敷衍周旋而已寺内向同志會首領加藤子曰今回大隈内閣辭職余拜受組織後繼内閣之命不自揣其非器今已着手組織不日成立（按今已成立）當此内外多事之秋尙祈援助一切云云加藤淡然答曰閣下爲國勤勞乃承下顧惶愧之至敢爲預祝成功寺内對於政友會總裁原氏及國民黨總理犬養氏之語與語加藤者同原氏答曰爲國宜力義不容辭惟政有種種機關非得各機關之報告不能决定態度則犬養氏則亦無何等確答云 
[辛博森論日本政局變動]  
　　十四日英文京報載辛博森論日本政局變動文略曰大隈辭職舉加藤自代乃得相位者不爲加藤而爲寺内日人之有職者咸視此爲事實上之政變將來必生重大影響日人觀念若是觀於最近東京傳來消息卽可知之夫首相去位之際舉薦國會所最信任之人以繼國内最商級之職已兩見於日本政史大隈援引前例自薦代人事非創舉理難拒絶此日人之所深信也乃事忽中變日人之迷信遂爲之驅散而日本所謂眞正國會的政府者其實現之期距今日尙遠正無異於二十年前亦於此而證明矣 
　　此次日本内閣變遷之詳情備極離奇就已發表之事實察之方大隈之呈請辭職表也元老確已密集於宮草草會議即棄加藤之名而推薦寺内以寺内爲軍人派之領袖且在朝鮮施行合併政策告厥成功也日本於寺内就職後傳電全球聲明日本絶無大改外交政策之問題而對 
 
 
 

Page 3

 
 
於中日邦交言之尤剴切焉雖然日本恢復貴族政府乃今日極嚴重事件將來結果未可預測則固顯然無疑者東京不久必作之風潮或可使中國稍抒被人侵略之慮但日本政論家方倡和平之說以期增進遠東諸國交誼時一般自由份子　爲軍人派所摧殘則中國對之安得安枕無憂乎 
　　日本選舉權之規則乃政治上一大障礙英國前亦有此獘後始矯正日本欲擴清之則必力爭之如英國所經驗者而後可　稽官場報告日本全國人民共五千五百萬而有選舉權者則不足二百萬人且條例嚴密僅限完繳大宗地稅或直接稅者始享有選舉權故曾受敎育者多被擯棄無左右政府行事之權英國在未整頓選政時亦復如是職是之故日本下議院遂未能有必不可缺之奥援矣若干年前某學士曾曰日本政治生活似效法於德國政黨集合全憑抽象之理論與權力原理往往發生無效之衝突要知權力原理乃公共思想與行動之主要彈力機也執此言而驗今日之日本信然 
　　日人之明達者近已有鑒於此亟欲改組政黨而鞏固之並欲依據英制鍜練政黨養成行政人才日本國會人物以加藤爲領袖其人於若干外交上雖爲對於中國毫無愛惜之意然熟諳英語久駐外洋閱歷旣深見識自廣其所得者有非專以武力服人爲事業之執政大員所能窺見去年加藤辦理中日交涉意殊險惡然至最後時間尙能幡然改計不敢過　情理其解决之法大爲國内極端激烈派所反對今加藤之未克就首相職殆亦中日交涉後十八個月中政界不寗之結果歟 
　　當大隈執政時人言藉藉謂軍人已公然不聽約束任意行動以破壞政府之組織觀於日兵在鄭家屯郭家店之行爲吾人始知東京内閣之權力不能盡及於軍人而關東總督竟行其所欲不復念及日本國際義務證以所發生之事實愈覺人言之可信是殆軍人已早知大隈内閣命運之不久矣 
　　自歐戰發生後日本工商業異常發達財力厚則希望奢當道慮之恐其於一二年後造成不可抵拒之政治上革命精神查日本國外貿易近來每年將近二千兆元勢將成爲世界一大商國國人莫不因歐戰而致富其以百萬新富翁自豪者不下一百四十三人航業獲利極厚爲二年前夢想不及者股票價値多漲至倍蓰絲業棉業亦方興未艾鋼鐵業失敗埀二十年今則成績大著矣日本立國向以軍人精神爲根據今時局大異尋常日人對於世界之眼光與寺内所稱爲晚近國家唯一之必要者漸相懸殊故日本向來賴以立國之軍人精神已爲國人視爲無關緊要挾言之卽國人已漸知民政主義之宜於適用而軍人派則利用雜誌提倡恢復軍人精神之信仰是已軍人派鼓吹其學說數月於茲成效甚少乃决定極力補救之策於是大隈等人物遂被推翻矣 
[日本對華外交政策改變]  
　　十一日東京時事新報曰對華外交之處置失宜乃推倒大隈内閣之主因今寺内内閣承大隈内閣之後對華政策不可不革新手段也日本對華以保全領土開放門户機會均等爲主義固不待言而在華爲特殊地位其利害關係較他國尤爲密切故對華政策宜顧及此惟是中國亦獨立國於進行政策中亦不可無尊重其體面之精神大隈内閣自勸告中止帝制之後對華態度不堪言狀而外人尤以日本爲紊亂中國者蓋大隈對華態度前後不一致之故也不一致之原因大隈果當負責要亦以對華外交上常有軍人之勢力牽制外交當局者之意見不得已並行二者不同之方針此爲無可諱言之事實於歷代内閣俱然而以大隈時代爲甚今幸逢寺内内閣成立寺内在陸軍部亦有相當之資望權勢故於對華方針上所以統一外交當局者與陸軍之事吾人不能不期望之於寺内内閣也 
[趙炳麟反對查辦張勳]  
　　參議院議員鄒魯等提出查辦張勳案原文已詳昨報茲又有該院議員趙炳麟對於鄒之提出案反對意見書夫趙氏者乃前曾與張勳函電相駁之一人也爲采其意見書以供國人觀覽其文曰先哲有言曰君子論事貴持其平蓋不平則於政治進行必生絶大障礙此理勢必然者也近日將國務院答覆李爕陽等對於張勳恣橫驕縱質問書與鄒魯等又請查辦張勳案合而觀之炳麟實有不能已於言者詳考該查辦案要點如覇收清江常關强提兩淮鹽欵國務院答覆明明言因圖運輸滙解便利起見將稅欵就近抵撥軍餉有案可稽並非擅自行動此第一罪之不能成立也該查辦案又言張勳濫殺無辜良民早難數計截殺津浦車客時有所聞夫良民車客橫被濫殺且有難以數計之多民國設立之大理院及各審判機關何以未見一人訴寃恐莫須有三字不足以服天下此第二罪之不能成立也該查辦案又言張勳大集軍人廣招帝孽等語國務院答覆明明言徐州聚集各省人員現已解散張勳經政府電詰亦復電表明心跡報載傳說自難憑信梁顧等亦經訪查並未在徐等語此第三罪之不能成立也該查辦案又言以神聖國會爲仇敵疊次干涉議員之言論查張勳對於議員言論祗因炳麟請禁止軍人干政一案來電駁詰然各陳所見不能指爲仇視國會之據昔宋時韓　范仲淹在朝論事相爭如虎退而相好如初史稱爲美事廉頗爲藺相如爲難藺爲避道廉頗負荊道歉有識者亦稱道之炳麟見張電後卽馳　辯論張復　云自頃亂機甫定兩院重開所期一德一心力趨正軌以前車之覆爲後車之戒以斯民之直道挽旣倒之狂瀾而創一法興一議事前必消乎黨見釐然有當於人心所望於貴院者尤大遂不覺以春秋責備賢者之義迫而爲天下興亡匹夫有責之辭夫豈不知武人干政决非盛世所宜有亦斷非私心所願爲而鑒此　流發爲狂論乃荷惠書曲諒不責其措詞之謬且有以勗其不及期以方來一再展誦中心欽之等語以上皆張函語是張之望於吾國會者意良厚此第四罪之能成立也總之今日國基初定凡我同人對於南北文武官吏紳商士民宜同心協力集思廣　使憲法早爲成立有軌道可循上下皆無敢踰　　共和之基固法治之效成吾兩院亦可告無罪於天下若箋箋於一人一事捕風捉影吹毛求　未見有益於民國云云 
[北京特别通信（二十二）] [  飄萍]  
　　平政院與内務部 
　　外交問題與財政問題 
　　對於授勳之挑撥與調和 
　　副總統急舉歟抑緩舉歟 
　　平政院與内務部之爭議本報旣據各方面理由爲之詳載矣此問題其初不過爲内務部被裁人員對於總長孫洪伊之控訴自平政院受理孫總長認爲不應受理而後遂一變爲内務部與平政院之筆墨官司其文牘往來儼如風雅之士互相唱和幾可以彙刻成集矣此案所以有此結果者其原因不外乎意氣兩字蓋孫總長認平政院爲不應受理且依據約法及法律必經國會議决之學理直不認平政院爲可以存在之機關此實不免過於粗率而該院中人以孫總長旣不答辯復欲推翻其立脚之根本是安可以不奮鬭聞周樹模院長初時對於受理本不謂然及聞孫總長咨覆之文乃亦大生其氣嘗告其友人云孫伯蘭竟欲推倒我的衙門故缺席判决之文因之而出而反對派報紙推波助瀾殊多興致有名之公言報則攻擊尤力今蓋已成騎虎之勢矣孫氏最後之主張仍不認平政院爲應受理一再呈請大總統諮詢國會解釋法律而一方徐樹錚已以依判决執行之令請大總統蓋印總統批再加研究三次進呈皆未蓋印聞其理由爲交通内務事同一律何以兩部之判决不同前旣批交國會諮詢何以尙未實行卽欲下執行之令而一方國會議員有質問孫總長者亦有將提出十餘案對於平政院嚴加質問者孫總長則對人言决不因此而退步政界暗潮日益加烈能付國會解决與否又屬疑問果下令執行與否亦尙未必　今日政治上不安之一現象也 
　　國會通過外交總長汪大燮之投票衆議院旣列諸十七日議事日程第一條通過與否未便預記而近日外交問題之緊迫亦云極矣陳錦濤自屢辭兼職以來對於外交已聲言不負其責故昨日日本林公使又往訪段總理問鄭家屯案件如何可以求其速了一方則探詢汪大燮之已否提出及議會之形勢段總理惟以一切俟外交總長確定再議答之至對俄交涉戕害回民一案關係人民生命四百餘人乃我國提出抗議俄使答覆竟以被害之民亦屬俄籍應受俄國法律支配爲言我國未有以應僅派阿爾泰程長官前往詳查而已而俄國對於中美鐵道借欵復提質問之言其一謂與美訂約興築之鐵道有害同成鐵道之利益其二謂與須徵求俄人意見之某約精神不合未知外交當局又將何以處之 
　　關於財政問題之大借欵今尙未得詳細報告倫敦開會以後或謂來電已承認根本條件或謂尙未决定方針似後說爲近是蓋大借欵固吾國人之所渴望然他國人决不因我國財政困難代爲着急惟一切條件合意始可進行恐其期尙遼遠也而大借欵以外則聞小借欵不一而足或袁氏時代之所遺留或陳總長之所自覓進行秘密用途暗昧國會所不得與聞人民所無從監督而於財政根本則絲毫無濟惟損失較他種借欵尤爲鉅大而已 
　　國慶日皆大歡喜之結果乃頒給若干勳位勳章識者嫌其太濫著論諷之吾亦云然然一二奇異作用之報紙則故爲不解不平之欵問如某報者乃分别挑剔冀從喜事之中生出無數惡感其欲利用軍人簡直之心理以逞其私亦可異矣穩健者又從而調和之恐未必如挑剔者之動聽也 
　　選舉副總統問題今旣成爲事實關於日期之商榷兩院旣訂於星期一會合决定矣主張選舉之遲速約分數派有主即行選舉者有主憲法二讀會完了以後者似前說將佔優勝蓋旣决定選舉矣固不若迅即實行以免有無謂競爭無謂運動之爲念蓋即競爭運動其結果恐仍不出吾人前次之所預料也 
[今後各省征收法令辦法]  
　　自前年將國家地方兩稅合併後其性質孰爲國家孰爲地方早已混淆不清今欲再行分析頗費斟酌而各省會愛護桑梓擬將前由中央頒行之各種征收法令量爲修正或竟議决廢止則庶對於五年度之省預算得有標凖對於地方事業及征收制限亦有依據而各省省長以事關中央通案未便草率辦理致滋後日糾紛故特電陳中央請示辦法茲聞國務院接電後卽轉知財政部核議部中核議之結果略謂凡關於地方稅之性質者自當由各省省議會修正或廢止俟議决咨照時再行照章辦理如果實有窒碍難行者不妨再請覆議務祈理論與事實兩得其平若涉於國家稅範圍以内者　一律歸國會取决省議會未便過問以明界限而免爭執日昨咨呈國務院核辦日内卽可分别電達各省遵照嗣後關於收支之方法及財務行政之系統與方針恐不免因此稍受拘束矣 
[抱一通信（一）] [  抱一]  
　　偶作北京之游館主人耍余通信念余久不以文字與讀報諸君相見借此温舊日之感情亦良得也則遂笑而諾之 
　　過寗遊通俗敎育館適巡廻講演團團員開會報告巡廻講演之狀况分十組出發以三個月之光陰周行六十縣講演三百零五次聽講者統計十五萬八千餘人盛矣然而團員之死其事者已有二人人莫不有死此二君者以服務社會死賢於終老牖下萬萬本此猛進不已之精神前仆後繼何社會之不可改革吾慰死者吾勉生者死者姓名曰王家槐曰陸規明 
　　某君介紹觀一學校校在北極閣之南當高等師範學校之西其男子部曰正德學校校長麥龍君女子部曰來復學校校長哈柴得女士皆美國籍男女生程度有小學有中學皆半日讀書半日作工工作之種類男爲木器工銅器工洗衣織物庖丁食物製造園丁花圃匠看護生女爲針　花邊結線糖食製造洗衣看護婦成績品粲然滿室此成績品非僅供游客展覽而已皆出售取錢以充校用兼以津貼學生聞賺錢最多者爲木工及洗衣次則女子手工之屬可以抵其衣服費未畢業者已得津貼矣已畢業者無往而不可謀自立今敎育界競言職業敎育盍一觀此校共仿行之 
　　津浦車余所數數經過者無一行不與赳赳辮髮者偶是日車纔行一小時忽大譁亂只見一辮兵弔又一辮兵之辮於二等車客坐位高頭安置行李之鐵架而以戸靈之掌連摑如墨之頰清脆數聲雲霞萬狀余大驚異急問侍者曰此被刑者張大師之兵也此刑人者張大師所派隨車往來之偵查兵也偵查兵有四人凡兵士有無票乘車越等僣坐以及旅客行囊有被竊盜情事皆在偵查之列有時大帥發特别命令對於某旅客之來歷與其行爲認爲須另加意偵察從而予以相當之處置則亦委之此四人焉四壯士勞苦功高各以兼人之資橫陳一榻於二等車室白晝鼾聲時復與車行轆轆聲相應和乘客或離其坐壯士則取而代之蓋其威德入人者深優待之不遑一切非所宜校也入夜壯士之口能作喇叭簫鼓之音佐以靡靡之軍歌娛人魂夢旅客皆大感謝弗置 
　　今歲江南一帶頗慶有秋而淮揚則相驚以水過寗友人爲　興化一縣徧地水淹縣知事至以暫停全境小學爲請吾車過臨淮以北四望汪洋雖在黑夜猶一白渺瀰無際爲之慘然夫江南之樂歲誰實爲之曰風雨之克調也寒燠之以時也長淮流域非異天也而若是人實爲之謂之何哉車過天津忽大雨雹僅十分鐘許而雹粒大如蠶豆 
[徐州特别快信]  
　　省區聯合會現總核共有經費三百八十餘萬均存津滬某國銀行聞現有人提議撥欵三十萬在津京滬三處組織極大機關報惟張勳似不甚贊同 
　　國務院前日重頒剪髮令張勳付之一笑聞萬繩栻赴津將組織機關報薛大可任主筆萬薛前曾有爭寵之嫌故萬力謀將薛離開徐州自可專寵 
　　前日各省區常川駐徐代表在署内參謀廳開談話會張勳主席内容聞係爲補選副總統事恐東海難得國會多數同意現特又提出康南海冀必達到排斥某鉅公當選之目的 
　　張勳昨電山西閻錫山聞係訴閻所　代表李駿在徐糊鬧情形 
　　福建李厚基之代表賈文祥昨又由閩奉李密命來徐 
　　顧　昨由津來徐偕行三人名姓未悉 
　　徐海道尹李慶璋今日早車由京回徐　 
　　張勳之第五妾王克琴月前因產後虚弱病至埀危近日服中醫徐光斗藥方似已大有轉機 
　　聞蚌埠現共駐有張勳軍隊八營 
[南京快信]  
　　國會議員王茂材夏寅官因運河借欵事來寗謁齊省長商榷辦法准今日（十六）午後三時乘車回京全國水利副總裁潘復日内卽來寗晤齊省長會商一切辦法 
　　昨日（十五）星期省議會休假 
　　省制加入憲法省議會已有人提議不日即列入議事日程開大會討論 
　　實業視察員規程案前日經大會打消聞齊省長將認爲必要不日即咨交議會復議 
　　中央昨又來電禁各省私借外債 
　　王鴻年昨日來寗今日早車赴滬 
　　江西戚省長派盧沅來寗調查中小學校規模及敎授法以資整頓本省學務 
　　浦口商埠督辦劉恩源奉令免職聞有改任青口商埠督辦消息 
　　張勳所部之大辮兵對於國務院重頒之剪髮令擬仍抗不遵 
　　省公署委任内務科長程學怐充丹徒稅務所長 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[美國鐵路借欵之别報]  
　　英文京報云近日某某等報載稱與中國立約建築新鐵路之美國人已交欵與政府或稱正在預備交付現欵此說似不盡確茲聞欵項不但未經交付亦無交欵之說蓋所簽訂之合同純爲建築鐵路合同建築費俟在中國測量完竣即於美國發行公債籌備迄今所已實行之事卽撥五十萬元（五萬磅）爲測量之費用現着手測量僅用去二萬五千元（二千五百磅）俟全部工程師到齊測量之工程進行當較速中國二十年來屢將利權喪失故此次人民似難信其合同純爲發展國家利益而不含政治上之臭味然此次美國承辦鐵路者之代表卡雷君所盡力獲得者實止於此故不獨英國深表同意卽法俄政府亦莫或不然此吾人深以爲幸者也云云 
[副總統問題之人物論]  
　　補選副總統一案兩院於上星期四日不謀而合議决儘一星期以内咨商他院會合開會協定補選日期已誌昨報茲聞此事已經兩院議長商有於下星期一日會合開會討論此事其通告即用參議院衆議院名義發出而不用會合會名義蓋會合會名目於法律上並無根據星期一之會旣非討議憲法自不得用憲法會議名目又非實行選舉則亦不得用選舉會名目今所稱會合開會蓋彷彿談話會性質耳至於所議事項當以選舉日期爲最要昨日憲法研究會開會所討論亦爲選舉副總統日期究以何時爲最適宜多數主張此案根據大總統選舉法而來本屬國會之義務旣已有人提議當然即行選舉反對者或謂此時正議憲法恐以選舉阻碍進行其實兩院開一次會合會及組織選舉會不過費兩日之功夫初無阻碍憲法會議之慮故决定儘下星期内即將此事辦了繼又討論副總統之候補人上次開會本已决定推舉江蘇督軍馮國璋此次復以表決之形式一致贊成惟在數日之前從國會各方面觀察意見尙未一致國民黨大部分與孫洪伊派及無所屬者推戴馮華甫又其他之國民黨一部分推舉岑西林某派推戴段合肥就各黨派之意見推測將來副總統選舉尙在　鹿時代然近從各方面調查國會議員鑒於時局之艱難意見已稍形融洽將來選舉多數屬意於馮華甫茲就大槪略計之各方所擬提副總統候補人物在兩院議員中主張舉馮國璋者約三百餘人主張舉徐世昌者約六十餘人主張舉段祺瑞者約二百餘人 
[參院提議省制加入憲法]  
　　省制加入憲法問題如四川江西黑龍江等省省議會皆有是項主張茲聞參議院議員宋淵源等昨亦提出省制大綱增入憲法專章案其文云省　加入憲法以爲地方制度强固之保障此誠今日多數國民心理之所同即如憲法起草委員報告於憲法會議亦曰因時間匆促以至遺漏本員因特草擬省制大綱十四條依照憲法會議規則第三十條及第三十一條提出修正案敬候公决 
　　附修正案文第某章省制大綱一各省以現在區域爲凖有必要變更時須先得該省省議會之同意二各省設省議會爲地方高級議會省議會之組織及議員之選舉以法律定之三省議會依其職權得議决省内單行規則四省議會議决省之預算决算五省議會得議定地方稅則但有妨碍國稅時經國會之審查得廢止之六省議會對於民事商事敎育各法令認爲與本省風土慴慣不相宜時得議定特别法呈請大總統提交國會審議之七各省設省長一人由省議會選舉候補者二人呈請大總統擇一任命之前項選舉須有總議員三分二以上之列席用無記名單記投票分次選出之以得票過半數者爲當選八省長任期三年得連　連任省長出缺時應再依前條辦理之其任期以繼續前省長之任期爲限九省長承中央政府之指揮監督綜理全省政務十省長依法令得徵募地方警備隊大總統於非常緊急時得調遣各省警備隊十一各省設參事會贊襄省長參事會之組織及職權以法律定之十二省議會認省長有違法行爲時得以總議員三分二以上之列席列席員三分二以上之可决提出彈劾案呈請大總統查辦之查辦之結果省議會認爲不當時得再呈請大總統提交參議院審查之審查可决後大總統應即黜省長之職十三省議會有違北法律妨害公安之决議時由省長呈請大總統提交參議院審查後得解散之省議會被解散省長須於兩個月内重選繼續開會十四省制除本憲法規定外得以法律定之内外蒙古西藏青海各地方制度别以法律定之（理由限於篇幅從略） 
　　提出者　宋淵源　朱騰芬　連署者　向乃祺　林　森湯　　　侯汝信　金兆棪　張知競　周震麟　黎尙雯吳宗慈　謝良枚　丁世嶧　韓玉辰　王人文　李爲綸李　起　鄭人康　張　洪　葉夏聲　何士果　陳祖烈李積芳　劉成禺　馮振驥　吳　昆　張大昕　董昆瀛盛　時　陳九韶　呂志伊　劉　濂　廖宗北　秦肅三郭人漳　潘祖彝　朱觀立　劉映奎　周　珏　覃　振白逾桓　劉　英　黃佩堂　魏一毅　雷煥猷　王廷弼鄭愾辰　趙世鈺　楊　渡　馬君武　陳　策　凌　毅廖希黃　萬鴻圖　楊家驤　陳　堃　陳承算　賀昇平劉榮棠　耿春宴　丁　騫　張善興 
[内交兩部裁員案之結局]  
　　内務交通兩部之行政訴訟爲近今政界中之一波瀾内務部所持理由有三否認平政院編制令二否認文官保障法三行政訴訟内所謂侵害人民之權利云云其人民一語不包括官吏在内以此三項遂主張平政院不應受理此項訴訟且訴訟亦不能成立故對於該院來咨不肯答辯然一方則平政院之解釋完全與該部相反兩方爭辯三次未有結果内務部因呈請總統諮詢國會解决而平政院則謂内務部不肯答辯是自行放棄答辯之權利遂專依原告書狀裁决呈請大總統令内務部取消前此之部令大總統因内務部呈請諮詢國會在先爲愼重起見特交國務院查核辦理國務院因此問　於前昨兩日特開國務會議兩次討論之結果認爲此案於法律上無甚疑義無諮詢國會之必要平政院之裁决認爲有效應由内務部依照執行想日内即將以大總統訓令發表矣交通部之行政訴訟與内務部事屬一律而其結果則大不相同緣該訴訟發生後交通部即依法提出答辯書平政院原被告兩方之書狀裁决以爲長官對於屬吏雖有考核之權惟該部任免部員之程序稍有不合應令補行合法程序其判决主文亦祇爲變更部令非取消部令刻下交通部依照平政院裁决執行原告各員均已奉明令免職所謂變更者要不過形式上之變更而已又據一般爲孫置辯者則謂内部月前訴訟出名者司長二人僉事十四人技正一人主事十一人據平政院裁决交通部案技術官及主事不得受文官保障茲内務部被裁人員之司長祝書元許寳蘅均係裁缺僉事中如鄭迺鑑汪東寳汪郁年許德芬董瑞椿余詒六人皆未受甄别者其餘各員别有重要問題聞多可交付懲戒者乃平政院遽爾判定取消部令亦太蔑視行政機關有某某議員擬於今日提出質問平政院議案略謂該院受理内務部裁員之訴訟實係違法不知何所根據等語連署者已有三十餘人此案究竟如何尙難遽定惟聞孫氏近因平政院擬取消其裁調部員之部令大不滿意已於昨日提出辭呈段總理面爲慰留然孫氏辭職情殷叚總理已允代呈總統並聞孫氏擬於月内赴津以表辭職之决心云 
[龍濟光離省後之粤信]  
　　（平生通信） 
　　自龍濟光離省而後粤人如釋重負其忻悅之情業已具於前函中查龍將行時曾偕諸統領在觀音山中遍閱諸砲壘可以毁壞者則毁壞之大砲撞針皆一律移去嘗向諸將言曰余三年來刻意經營不遺餘力此砲壘之周密星羅碁布形勢非常險固倘使以余之用兵轉守爲攻亦須年餘方能攻下彼區區豎子乃欲攻我觀音山亦太不自量矣云云又瀕行前數天搬運觀音山上軍械及糧食非常豐富龍又大言曰余之糧械足供五年若以兵力取之余所無畏今惟服從中央命令故退往瓊崖耳言下頗爲憤然隨復勉勵諸將一番其部下軍人在巿井中每告人曰龍濟光不久又將復回省城今特暫往瓊崖耳可見其處心積慮實不願行特勢之所迫斯不行不行耳龍自五號離署其部下至七號始完全退出共聚於虎門均在沙角威遠魚珠等台駐紥各台地點狹隘幾於無地容身特由台長孫士雄在附近搜集发般多艘灣泊台前藉資宿歇龍到虎門聞陸督已駐佛山曾致電通候重叙親誼復薦下軍署當差者多人陸皆允許其留職自表面上　之目前似已猜嫌盡釋龍氏赴瓊尙未有期所知者龍氏兄弟於六號業已到港曾親到港中某官某紳處拜會刻下仍逗留在港日來據軍界人傳說謂龍氏此次離粤所有軍庫器械掠取無遺計其攘取軍械之數以山砲及彈爲其心坎中之唯一物計前清與某洋行所購之退管山砲五十八尊子彈百箱並一千八百八年式之速射山炮克虜伯式及雜砲八十餘尊悉數移去而粤造之六八步鎗及歷年積購之七九德製意製各種鎗枝刦掠無遺其野心於此可見孰意出發後屯駐虎門爲薩使察覺以此行恐爲粤害赫然震怒立卽知會龍軍祇許遵照中央指令每人携槍一枝配彈百個餘須繳回否則不能出海此事如確其造福於粤不淺也 
　　龍氏旣去而陸督仍遲遲未晋省頗爲粤人注視陸督初次在佛通電定六號晋省繼則改爲八號又改爲十一號而仍未甚確外間傳說或謂陸督將暫駐佛山因舊恙復發先在此療治或謂陸以年老多病仍欲堅辭而以督軍讓之譚浩明代理此皆揣測之辭據佛山消息陸督實因龍濟光在軍署及觀音山一帶埋藏危險物不少故陸督先派區廷槐參謀等到省將觀音山上各處悉數檢查月之八號陸在佛山行轅開軍事緊要會議討論一切擬擇廣惠鎭守使署移設軍署或與省長同署辦公確否難料目前陸未上省軍署一切事情則由師長譚浩明代拆代行暫行主持一切月之九號上午譚即戎裝佩劍帶領衛隊三十名乘坐籐兜出署拜客是日並往九善堂商會自治研究社等處接洽復又派軍署洋務委員黎鵬翰代表前往沙面拜會各國領事　並出示安民又懸賞格搜查觀音山附近各地雷其佈告云訪聞白雲山觀音山及附城各處前以戰事埋有地雷及各種危險物以爲破壞之計茲者大局敉平亟宜設法整頓以免危險如有探實埋藏地點報知本部帶人前往起出者地雷每具賞銀二十元其他危險物酌給務各據實探報以保公安此佈告之出關係不淺蓋因重陽日粤人展墓白雲山瘦狗嶺等處已有地雷爆發傷害人命而七號下午觀音山振武樓砲台附近有新來兵士拾得七生半快砲子母彈信管一枚（即子母彈頭内貯炸藥臨發時嵌於彈頭者）該兵士不知用處誤將石子撞擊遂至炸裂頰際手足等部均傷旁立一兵士亦同時負傷於是謠諑紛傳均謂地雷爆發而八號午十二時許復有炸彈爆發在三君祠地方之後花基脚致傷軍士三人至十號傍晚六點鐘則轟然一聲響尤洪大而九點後鐘則繼續聲響有六七次之多說者謂此乃竭力搜檢埋藏之地點破獲地雷所發之響而觀音山上紅棉草堂舊址本有隧道一條龍駐在山上時聞曾將舊址加意掘通直穿至大北門外其道路之曲折及深淺異常秘密卽軍府中人知有是事而亦不知此隧道由何處入由何處出也次龍旣舍山而去究不知隧道中有無危險物藏貯陸督之遲未上省先由譚浩明懸賞格搜查一切亦未始不因乎此也 
[鄂議長競爭之影響]  
　　鄂省議會爲議長一問題爭執甚烈至今尙未解决議員廖輔仁見而憤甚爰於十三日提出辭職書其文云議會同人諸公均鑒敬啓者輔仁以庸儒之材謬　代議之選追隨諸君子後勉參末席一年於茲矣自　濫竽備位建樹毫無獨居深念負咎良多此次國體更生議會於焉恢復輔仁先時呼集籌備本匹夫有責之義爲同人九合之舉雖云黽勉不敢告勞意在遹觀厥成有以完未竟之職志而合衷共濟或可以答付託者之想望也迺者開幕有日以選舉議長故至再至三迄未解决蕭牆旣隱生干戈物議更日見沸騰甚至官廳文告亦接踵而來蛛絲馬跡固有脈絡可尋而履霜堅氷竊惟阢　是欋夫選舉之有爭執及議會之具黨派東西先進各邦在所不免今時何時似不宜以處常之恒例以應此動輙得咎之變不聞徐州會議兩院中有惡聲之反者乎蓋國家丁茲困難之會非出以委曲實不足以求全此情此景稍識時務者莫不共喻議會之在今日且不幸爲瘡痍　目之湖北以此例彼借鑑匪遙即令事體不同未可漫爲比附然吾人始荷斯職疇非爲福國利民以自期許茲僅以區區議長一案而遷延時日不得和平結束以致阻礙進行舍田芸田得勿類是試問福國者奚在利民者將何從也况陳請恢復湖北實爲創首江漢炳靈民氣不墜旣屬捲土重來則開宗明義應當何若詎一謀未成而百喙俱爭實利未謀而虚名競取輕重緩急絶少權衡自遺鄰封之譏　召梓里之謗致令監督最高機關信用掃地以盡撫今思昔隱痛實深輔仁性與鳩拙膽怯梟雄舉凡心之所不願爲者素不敢與時模稜唯諾兩可今日这事孰是孰非究無容心以加　議顧人各有志未能强同用是辭職求遂所懷藉避賢路輔仁行矣竊有區區愚忱不能不爲諸公告天下事有不可以力爭者非順其勢而利導之决難有濟誠以大勢所趨物情所注如不詳察向背而一意孤行以狗所欲則勢不至身敗名裂不可收拾不止以明達如三數君子當不固執若此夫議長不過一會内領袖耳有何特别權利之可言選舉審愼乃爲研究他人稱職與否之問題并非諸公自身盡職之主要事也似此意氣飛揚爭執固結俟河之清爲期有幾敢請平情靜氣相與周旋或計出調和度此難關或義主退讓勵茲晚世感情豈惟融洽共事亦獲利濟否則牢不可破堅持到底恐窮流所極有非輔仁所敢知者矣再以行使職權而論監督官吏爲國家賦予之特權秉斯職者自應殫精竭力嚴　履行不過時勢艱難左顧右慮障礙孔多在今日亦無所用其諱言如中央如他省皆以遷就斡旋爲第一要義蓋直行之固所以謀國曲就之亦所以救時不可不察也顧建議之案甚多槪括言之實不外去弊與興利二種但去弊惡其太甚而不必吹毛求疵興利貴識其大體而不可刻舟求劍處水深火熱之後忌事雜言龐之紛屏除操切徐圖振理則議會　途庶幾其有豸乎輔仁學行無似非敢仰贊高深三年來蜷伏此間大勢或自詡不昧以時勢之要求發最後之忠告是否有當謹乞鴻裁並懇將辭職　由付議准予表决寗受清議放棄之責不感國事俶擾之苦此則私心之所冀幸者也 
[四川之兵變與匪禍]  
　　新津兵變詳前報茲聞　晚兵變係步兵兩連工兵一連鎗聲約共一千餘發搶　自九鐘起至四鐘始止除變兵外尙有駐在西門外之散兵一同夥刦鎗聲起後　縣知事藏在胡敎員家城内由西門至東門商巿精華被刦一空綢緞紗帮及某字號三家損失尤甚至次日始覺秩序稍定現聞該縣已有人來省呼訴於督軍省長前矣 
　　川南巡閱使楊辛友近派　隊向永　迎接家眷到成都行至永屬　門兵隊知該處爲匪徒齊集之地預先上岸步行以便攻擊不料匪果羣起兵隊寡不敵衆反爲匪攻盡將行李刦去現楊夫人業已抵瀘定二十八號上省並聞楊夫人啟行時有要求同行　免匪禍者是日亦同遇刦又一消息　辛友日前曾電叙永催其家眷晋省聞啓行時除兵隊外尙有團丁百餘人護送行抵縣屬沙板𥕢地方忽來大股匪徒攔刦團丁頗有傷亡旋復奮力將匪擊退刻楊君眷屬已行至瀘縣矣 
[李督軍大讌議員紀]  
　　江西李督軍昨日（十二）號在本署歡讌省議會全體議員是日上午十一句鐘任顏歐陽三議長及各議員相繼赴讌共分五席正中三席左右各一席正中首席爲任議長其次爲顏副議長又次爲歐陽副議長陪顏君席者爲參謀長方本仁參謀何恩溥陪歐陽君席者爲副官長楊恩培交際員譚毅任君一席由督軍親陪並有廬陵道尹程用傑等與列陪左右二席者爲參謀王健飛軍法課長席　參議高巨瑗等議員到一百十餘人各按編定名次就席後一句鐘李督軍出就主席軍樂大奏酒過三巡督軍起立以和藹之顏色演說省會前途之希望大要約有四端（一）曰簡易可行省議會爲立法之一部份所有議案必求切近可行不可徒務爲高遠蓋議案多而成功少固不如建議少而一一實行之爲愈也（一）曰循序漸進議員當注意本省人民剝膚之痛亟謀減輕流弊積重之端凡建一議必須釐然有當於人心方與代表本省民意曁職思其居之二義適合（一）曰力求和衷贛省自辛亥癸丑以還地方之秩序雖漸次恢復而元氣大傷瘡痍滿目凡所以休養生息力謀政治之進行當然爲行政機關之專責顧行政部實有種種困難之處立法部當諒行政部之苦衷勿徒高談法律而强以所難行政部亦當體立法部之誠意勿徒表示和衷而稍涉於僞（一）曰兼顧全局今日時局呫危國基未固中央政府尤爲全國人民所當擁護凡所建議固應爲地方謀利益更須無礙全局之政策果能如此將見統一之精神日形健全國家之富强日形發展云云末又述督軍對於軍政之素抱與其應盡之職務注重在裁汰複雜之軍隊編練正式之陸軍並整頓保護地方治安之警察諸端督軍演說畢任議長起立代表全體致答詞深以今日之讌爲最榮幸之事於感謝之餘並歷叙世界各共和國歷史及其政治之比較以吾國對内禦外諸重責希望於督軍詞長不備載是日督軍酒興甚豪各議員亦均盡量暢飲賓主酬酢極爲融洽直至三句鐘始行撤席並在二堂後撮影而散 
[武漢近聞]  
　　武漢近狀頗稱安靖雖謠言頻有所聞然皆捕風捉影之談說　謂大都偵探等懼被裁撤故播謠諑以惑觀聽即省垣前之連見炸彈案或亦係彼輩所爲不然何以迄未獲一眞正　彈要犯且上月念八日軍署大讌議員之　偵探某領袖倉皇告密當時 
 
 
 

Page 7

 
 
說得如何可怕然至今未聞有何影響聞十一日某又至軍署報告云有匪徒旦夕將在武漢暴動擬放火焚掠巿場王仍信以爲實當復密令各師旅團營加緊戒嚴增派部隊巡緝放哨連日未敢稍涉鬆懈所　省垣並無火警漢口日來雖曾兩次報火皆屬商民失愼某言旣又不驗未知以後再有何說也 
　　本届國慶除王子春督軍得授勳二位外其餘文武得晋授嘉禾文虎章者多至十餘人連日官場爲榮典慶賀酬酢往來頗形忙碌聞漢口商務團防保安會諸領袖王督軍以其有維持地方之功亦經查明呈請給獎而歷年來爲運動排袁在武漢慘遭殺戮之士因國慶日總統有令責成陸軍部查明撫　現已由部通電來鄂故　督軍亦令軍法課會同陸軍審判處調查其確因黨案而死之人開具案由名單呈報咨部核辦以憑議　按前次解散漢口民黨曾由田桐等與王督軍代表議定昭雪近年死事民黨酌予撫恤事後並未實行嗣兩湖分民協會亦曾要求及此　　未理若非此次總統命令必終成湮没不彰矣 
　　陰曆九月十九日（即十五號）爲黎總統壽辰王督軍前數日已委派副官長張厚德代表賫壽禮賀呈赴京申慶昨又加派前軍醫課長李　林爲省長署代表隨同祝賀至本省之慶祝事宜卽連接國慶之燈綵略爲變更於督軍公署正廳設慶賀禮堂上置總統全身肖像定於是日辰刻集合武漢各文武官員舉行遙祝典禮以表愛戴之忱 
　　衆院議員彭允彝於茲開會之際請假返鄂聞曾先到南京與馮督軍有所商榷槯到鄂後亦卽晋謁王督軍接談甚久外間謂彭此行與選舉副總統事有關又有謂彭回鄂係籌劃黨務進行未知然否而與彭同時來者尙有寗省憲兵司令陳調元少將於謁王督後即在二師長王金鏡司令部下榻云 
[杭州快信]  
　　杭縣議會定於本月十八日開會仍由顧松慶召集現有董厥孫出而反對函致各議員謂顧松慶曾允國民代表並條陳計劃電請中央派兵剿滇若仍爲議會議長誓不承認語甚激烈衛戍司令部函請省會警察廳將外人居住省垣人數詳細調查 
　　水利會因嘉興南湖有淤塞特派第三測量隊前往測量 
　　水上警察廳長徐則怐帶同各科人員九人乘共和宣節兩兵艦出發巡閱 
　　前會稽道署地址將改爲寗台鎭守使署呂督軍已電令鄞縣知事寗波警察廳長迅行籌劃 
　　督軍署副官長斯騤卿擬出洋游學呈請辭職 
地方通信 
[蘇州]  
　　誤報火警被罰之公憤　蘇城北街　直會館近因籌費開演新劇一時男女往觀者異常擁擠九月初十日下午散場時有流氓數人在門首見少年婦女卽乘間調笑因而大起衝突警察上前亦分解不開急鳴警笛欲召隣崗帮助不意該處附近居民朱阿耕聞警笛聲疑是火警急取永熄龍社之頭鑼出外　鳴其永熄龍社與東區第二分署同駐在痢疾司堂内該分署巡警亦疑是火警立傳電話報告消防隊以致警鐘亂撞水龍亦有發出者旋經東區警署得悉原委分别電話說明始行明白一面卽由東區高署長飭傳朱阿耕至署以其不應草率鳴鑼惹起恐慌先行收押至次日解廳又押一天至十二日始由司法科判罰洋三元釋出後永熄龍社報　救火聯合會於九月十九日在玄妙觀方丈内特開大會是日蘇城内外各　社人員紛紛到會約有一百餘人分同討論以朱阿耕之鳴鑼因聞警笛而誤爲火警然究屬顧全公益心實無他今被押二天又罰洋三元官廳此種情形未免　人難堪此後必致人人不顧公益而後已當場全體憤激立發電話通知消防隊沙志仁隊長及東區高署長到會以便質問詎二君皆不到會迨後議决由救火聯合會派員調查當時細情然後再與警廳交涉散會時已傍晚矣 
　　撤消稽查隊　蘇常鎭守使署前於四月間戒嚴時設有稽查隊隊長爲婁子雲（兼帶駐蘇鹽捕營）所部稽查六員專司稽查黨人等事茲　　鎭守使以婁近有被人指摘情事特　將該稽查　　差惟現下地方安　卑已解嚴此項稽查隊亦無所用已飭將該隊長及稽查六人一併撤消並將詳情禀請馮督軍核示 
[無錫]  
　　無錫知事被控　錫邑知事楊夢齡到任以來辦事諸多操切大不洽於民情前曾任常　因案被人民控實離任近又因信任左右受賄撤換佐治各員的有實據被邑紳華某等連名赴省禀控聞列欵有十餘條之多未知齊省長如何處置也 
[青浦]  
　　章蒸鄕聯合運動會　青浦練塘小蒸各學校定於十月二十一日在章練塘東巿大校場舉行章蒸兩鄕各校聯合運動會刻已擬定　目順序由該會事務所刋發布告分送各界届時必有一番熱鬧也 
[鎭江]  
　　吳稅所長辭職　丹徒貨物稅所長吳增源日前親赴寗垣面　　　瀝陳辭職意見經胡廳長再三慰留奈吳去志甚堅已允另委他員來　　替有知其内容者云今年收數不足入秋後亦無起色而財廳又催欵甚急故吳不得不見機而作也 
　　催解五年度公債　江蘇胡財政廳長前因五年度公債飭令丹徒縣知事催　商界迅速勸募限期陽曆九月底繳解等因業經章知事飭知商會董事轉知各業領袖切實籌勸在案刻因限期已逾胡廳長未據該縣切實報解特再行催故章知事又函飭商會正會長吳澤民君趕催各商先將認定數目從速報解幸勿玩延云云 
　　新　葉巿價　現在時交秋暮各路新菸葉均將收　據聞收成尙佳惟本年各產地因捐稅繁重運鎭滬等處銷售者頗不合算相率減種比諸往年計減少十分之四將來價格昂貴可以預料現鄂省黃岡新貨已到有六百餘件尙未售出開價每擔計在十四兩五錢餘較之陳貨約增一二兩之譜云 
[揚州]  
　　聯合運動會籌備　　　江蘇省立八中學校第三届聯合運動會自事務所成立後著手籌備每日辦事時間午後三時至五時每星期日特開幹事員會議决一切事宜茲將籌備種種分列於下　會場警察由各校各自組織彼此不相隸屬辦事細則除徽章式樣前已議决外臨時勤務地點及時間應俟各校警察人數報到後再由事務所按定地段分别支配會期内職員飲食仍照前兩届辦法發行飲食劵届時可往販賣部購食惟長官及特　各職員應　午餐普通女賓亦宜備座評判員刻由省公署敎育科來函業經聘定麥克樂施文郝伯陽張士一張叔良五君主任濮仲　君約於二十日以前便可來揚協助進行各校住處除第五中學及水產兩校自備船隻其餘分住第五師範附屬小學第五師範生徒寄宿舍第八中學校圖書館第二高等小學天寗麉重寗寺靜慧寺運動人數共計二千五百七十六人云 
[安慶]  
　　倪省長讌齊代表　倪省長於十三日在司令部公讌叚總理代表齊俊卿君（無爲人）陪座者有凌　　吳季白趙春木徐鼎康易迺謙李灼華諸君賓主盡歡而散 
　　預備歡迎旅滬省議員　旅滬皖議員管昆南王蘭亭諸君業於十二日乘招商江寛輪返省准十五日可到現省城紳商學各界已預備歡迎届時必有一番　舉也 
[江西]  
　　議會澈查存欵　省議會前曾審查决算書茲已查得會計程熙午前次保管議會洋三萬餘元現據程報消以電費最鉅又報消王秉文等長支洋一千餘元昨日財政審查主張再行調查當卽函知電局并派議員魏　元賴天球廖光墀林中桂親赴電局接洽乃據電局答復民國二年帳簿均已燬消無從檢閱魏等返會報告至王秉文等長支洋數據王稱當時程會計已按名請警察廳追繳是警廳仍有案可查故十三號開會即函請警廳將卷檢抄送會以便審核云 
[漢口]  
　　沅江輪船失事　日清公司沅江丸輪船日前在常德裝載南米一萬二千石牛皮數百石倍子雜項貨物數百石搭客百餘人由常德開行來漢中途被撞船主隨鳴告急汽笛適逢該公司之湘江丸聞　趕往施救將船主買辦司事茶房及搭客全船人等一併救護渡過船中幸未溺斃一人即由駐漢總公司派往之　駁工役人等將所裝貨物全數撈起亦未損失一件現聞該公司已用帆布將船底托住用機器絞起不日即可拖帶來漢轉滬船　修理 
[廣東]  
　　隆盛泰公司准予註册　廣東省長接十月九日農商部咨云前准咨據鍾宰荃等禀稱商等集股設立隆盛泰股分有限公司購辦古玩瓷銅竹木金石顧繡等貨運往美洲發售謹　公司註册規則備具章程等件並註册費懇予咨部註册等情據情咨請核辦見覆等因准此查該公司所報章程等件核諸條例大致尙合應准註册塡發執照一紙請給具領惟章程内關於董事監察人之額數任期年限等項應飭分别補訂具報備核相應咨行貴省長查照辦理此咨 
[天津]  
　　省會股長理事揭曉　順直省議會前已選出各股委員茲又選定各股股長及理事姓名如下　財政股股長彭桂馨理事袁華秋胡國賓婁裕熊　庶政股股長陳雋顥理事盧嶽宋煥彩張鏡淵　敎育股股長馬樹田理事李鈞王景尊李清源　實業股股長安明理事王振聲項立辰馬國昌　法制股股長李蔭川理事李津舟李鏡湖由　棟　懲罰股股長王廷柱理事曹克祗郝士元彭桂洲 
雜評一 
[謠言之鬼（一子）]  
　　不信則生疑疑生謠今日政局中常若有一種流言傳布者以國人之不信任政局中人所致也易言之即政局中人不足取信於國人也黑幕之中有類鬼穴覩其詭幻毛髮已悚况乎在黑幕中者又故作呼神呌怪聲則有不相驚以伯有者乎今日每一問題起必有一重黑幕障之於前疑心暗鬼相因而至此所以可驚可駭之傳說常起於政局中也 
[共和之魂]  
　　一國有一國之特質一國之民有一國之民之特性所謂特質與特性即國魂之所寄也中國優美之特質與特性所以喪失而無餘者總原因皆由於自私重利之一念而此自私重利之一念雖經極猛烈之激刺極重大之敎訓而終不能喚醒其萬一焉今凡權利所繫之地位無一不譁然相爭者卽其明證也嗚呼共和之軀壳雖幸存而共和之魂烏在耶我將何以招之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[考察日本絲業]  
　　本埠江浙皖絲廠繭業總公所派協理王晋紳議董王楙柟赴日本考察絲廠營業每年出產絲額及生絲檢查所辦法准本月十九號乘春日丸起程先抵神户繼至橫濱待調查後再赴東京聞已由總商會電請農商部轉電駐日章仲和公使派員接待以示政府重視蠶業之意云 
[民業錫湖鐵路籌備處職員會紀事]  
　　前日（十五）下午牯嶺路民業錫湖鐵路籌備處開職員會全部職員一體到會一時開會由總代表陳其昌主席各科主任如總務科顧維淮文牘科焦琴夫徐行後交際科徐叔衡工程科陸建侯及各科員等曁贊助員王志良沈燮章均依次入席首由陳總代表宣告謂本籌備處應有手續略見完備現在衆意僉同籌辦銀行以固基礎蓋銀行爲金融機關與鐵路有連帶之關係有銀行以輔助之則鐵路更可活動所以鄙見鐵路與銀行同時並進之所由來也惟民業鐵路吾國從未有成績可見吾輩此次創始籌備如能成功則可爲後人之模範萬一失敗則民業二字從此湮没所以旣蒙諸君熱心擔任本處職務必須振發精神同心協力以底於成則不特錫湖鐵路之幸亦全國民業鐵路之幸也云云繼將民業錫湖鐵路銀行草章磋商修改經各職員各抒意見互相討論其章程俟印就後再行發表事畢散會 
[黨人善後事務所訂期發欵]  
　　辦理旅滬黨人善後事務所昨發緊急佈告云各黨名册業已審查终結茲定於本月二十一日起至二十三日止卽陰曆二十五日起至二十七日止分日在高昌廟汝南里内瞿眞人廟間壁武學支社挨次發欵所有詳細布告並人名欵數及發欵簡章一併分登申報新聞報中華新報後幅希各注意特此布告 
　　綜計審查會此次所核准之各黨部名册六百十六分約計洋二十一萬元又各黨首所報虧累十八萬零兩共需洋四十餘萬元核以政府三次核撥之十七萬元實不敷攤派現經公同决定除將各黨首之十八萬虧累一律撤除不計外儘現有之十七萬公同支配約計原報二十一萬之數可得八成核發計甲種三百九十九份定於陽曆十月二十一日上午發一百份下午發一百份二十二日上午發一百份下午發九十九份乙種二百十七份二十三日上午發一百零八份下午發一百零九份至該事務所因一切手續均已結束卽於十八日撤消 
　　商董虞洽卿君昨致縣商會正副會長函云敬啓者辦理在滬黨人善後一事已閱兩月現因該黨人等人多欵少不敷分遣情急萬分午前各省黨人舉代表九人齊來弟處轉懇貴會設法等情茲定明日（十七）午後三時該代表等在北商會會議届時諸公前往弟亦准到面商一切敬此布訂附代表名單一紙　十七省旅滬黨人全體代表章杰胡聘臣　劉若摯　劉世傑　朱顏　易漢卿　楊玉貴　王質熊　椿珊　各代表通訊處褚家橋寳安里第二百十七號 
　　附錄護軍使復柏文蔚函　接展台函以昨有多人赴事務所質問不知事務所存何意見竟謂欵項官廳已發由文蔚等作梗以至遲滯伊等　聚茶樓復由事務所代惠茶資諄囑其向文蔚等滋鬧一節當經飭據事務所案呈查前日確有黨人二三百人聚集事務所附近數處茶樓臨時推舉代表易漢卿等八人來所詢問何時可以發欵當告以主任現邀同黨首赴寗請欵一俟回滬卽當解决諸君務先散退以維治安該代表等並謂茶資一時無出遂由所代付聚集衆人當即散回並無由所告以欵項由官廳發交柏君之說豈有令伊等前往柏寓滋鬧之事其爲訛傳可知等情前來復經查察所呈屬實除飭俟欵項到滬趕緊辦理並將尊函發交事務所查照及登報申明外特此裁復 
[軍界注意謠言]  
　　松滬護軍使署訪聞本埠近有匪徒假借黨人名義散播謠言謂各黨人久候政府發給善後欵項迄未領到嗣後天氣漸寒實難忍受如再延不發給祇有自由行動冒險犯法等語雖黨人資格高尙斷不出此惟外間旣有謠言防範自當嚴愼故特飭由憲兵第一連吳連長於昨晚爲始每夜分爲上下兩班每班各派憲兵八名佩帶手鎗軍刀在民國路及十六舖迤南一帶乘騎巡查並由十六團王團長分派各營官兵輪流遊巡以保安寗云 
[催請回復自治之原電]  
　　江蘇縣議員聯合會前日開第六次幹事會因各省地方自治已經參衆兩院通過從速回復政府至今尙未發表議决電請兩院蘇籍議員速向内務部催詢等情已誌昨報茲將原電照錄如下北京參議院辛漢藍公武秦錫圭解樹强諸公衆議院方潛蔣鳳梧茅祖權張相文諸公均鑒回復自治業經議决允饜衆望蘇省自治成立有年請催詢内部早復原狀以慰懸盼桑梓幸甚江蘇縣議員聯合會費玄韞莫錫綸方家珍邵玉銓楊友熙李味青梁鴻卓叩 
[私運雲土案又傳二人]  
　　洋藥公司協同捕房在湖北路孟淵旅社及閘北華興路道尹公署毗連之空房内搜獲大宗雲南土由公共公廨將關係人王鐵珊王竹村孫世奇李徵五等逮案訊明判兩王與孫分别押辦李罰洋一千元充公開釋嗣因中央政府以此事關係甚大電令上海地方檢察廳長秉公澈究業經該廳將前道尹周金箴與李徵五先後傳案預審茲又經該廳查得前道署顧問員楊某與此案亦有關係特於前日函請公共公廨會審員關君轉票以便傳楊赴廳備質 
　　據另一訪員報告林檢察長查得前道尹公署科員楊某及孟淵旅社司賬顧某與此案亦有關係公堂曾經傳訊况周金箴在檢廳預審時所供各節亦涉及楊某爰又於昨日函致公廨請傳楊顧二人於本月十八號下午二時來廳候訊 
[查辦僞造郵票四誌]  
　　沈忠德瞿元奎等私造中華郵務局每張五角之僞郵票爲法捕房華探目黃錦榮包探韓邦達方福林程芝卿等偵知拘獲沈等八人起出製票機器銅模全副及已印成之僞郵票三千五百張解送法公廨研訊等情已詳前報昨由捕房將沈等續解法公廨經讞員聶君會同法副領事德君升坐特别刑庭研訊先據黃探目禀稱前在王純元家中抄出代薛家文所書之英文信一封上有王蘊章字樣現由包探程芝卿前往王純元執業之某書館内查明王純元實係王蘊章之化名請察王稱此信實非商人所書中西讞員着王當堂連書華英文數十字與信函比對筆跡相符王仍不承認讞員着王再書英文一紙呈案察閱顯見該信係王所書而王則仍多支吾並供薛家文私造僞郵票商人並不知悉後因薛妻患病於破案前一星期商人到過薛之家内是實訊至此時已過午刻王交原保沈等還押候再覆訊核辦 
[搜查私鑄僞幣機關]  
　　浦東人丁桂生與龔順寳在山西路一百五十九號屋内私鑄鉛質小洋囑令陳金壽及其姘婦王陳氏四出混用前日陳等因持僞小洋至海寗路三百六十號門牌趙阿二飯店内混用當被察悉鳴捕拘入捕房詢悉私鑄處所派探前往將丁等一併拘獲抄出僞小洋一百餘枚及私造器具於昨日併解公共公廨請究先由中西包探與原告上堂訴明前情並由丁之二房主嚴怡泰投訴丁桂生雖常來家並不住宿等語訊之丁等供詞互推中西官以私鑄僞幣律有明條判丁龔陳三人與王陳氏分别各押四年起案之私造器具及僞小洋一併銷燬 
[打鐵浜發生盜案之結果]  
　　法新租界白爾路打鐵浜五十二號門牌金桐生所開之小雜貨店於九月二十六號晚上被操台州口音之匪徒陳小春等搶刦洋銀逃逸現由法捕房華探目沈德福包探孫金禮金九林拘獲陳小春王阿慶陳四鐘等三人昨解法公廨請訊失主金桐生聲稱是晚有匪徒四人各執手鎗突入店堂搶去大洋十七元小洋一百七十角銅元五十七千文今蒙獲案求請追贓陳小春供是晚由李小李起意糾同民人等前往搶刦事後匿民人分用大洋四元銅元一千枚餘贓被李及同黨兩人取去逃何處實不知悉王阿慶供向以撑船爲生此次與陳小春同居祗有七天並無串搶之事陳四鐘供雖與陳認識搶刦之事毫不干涉求察讞員聶君會同法副領事德君判陳小春押西牢四年期滿永遠逐出租界王阿慶陳四鐘雖無串搶證據亦非善類一併永遠逐出 
[又是兩個嫌疑盜犯]  
　　住居虹口愛而近路四百三十三號門牌劉王氏家内之皖人魯旭生經捕房查與重慶路六百四十八號門牌嚴怡庭家被刦値洋一千二百元金珠飾物一案有關將魯與劉王氏及氏銷贓物之顧阿五先後拘解公共公廨訊供收押候提齊同黨併究在案茲又經捕房查得住居愛多亞路法租界方面之安徽人郭匯清江陰人瞿福根亦與此案有關於前日午後派令中西包探協同法捕房探捕將二人提獲昨晨押解公廨經王肇之襄讞與英卓副領事略詰一過判均押候美領堂期解訊 
[再誌慶祝總統壽誕之預備]  
　　本月十九號爲黎大總統壽辰製造局李總辦昨特諭令各廠委員着於十九號停工一日各匠工資一律照發作爲犒賞所有駐紮製造局之馬團長所部三營亦已分飭届期升旗慶祝駐泊浦江各軍艦亦由海軍總輪機處王處長分别傳知於是日懸掛滿旗祝賀 
[松滬軍隊調防]  
　　陸軍第四師楊師長部下計有步兵第七第八兩旅其第七旅所轄之第十三團團長龔聲揚管轄三營現均駐紮松江第十四團團長夏貽霆所部三營調駐南京巴斗山至第八旅所轄之第十五團團長劉永勝所部三營現駐龍華第十六團團長王鳴珂所部三營駐紮斜橋迤南之新營房茲聞楊師長以軍隊例有調防之舉所有駐防松江之十三團及其部下三營到松以來已届年餘自應他調以符軍制着將該團全軍調滬駐防其原駐斜橋南新營房之十六團全軍調往松江駐紥昨已令飭龔王二團長迅卽對調矣 
[敎育參觀團行將出發]  
　　上海學務委員賈豐芸昨致上海閘北引翔二巿一鄕公立各校函云敬啓者接縣知事公署敎育科函開本年九月三日縣敎育行政人員談話會議决秋季參觀團悉照春季辦理嗣於十月七日復開談話會議决參觀地點及出發日期分組等辦法相應抄錄議案函逹台端即希查照並轉致參觀各員務於陽曆十月二十一日下午一時先集縣敎育會協商分組出發問題至爲盻荷等情據此除將巿鄕學校並參觀員名單呈報外合行函達即希於陽曆十月二十一日下午一時集縣敎育會協商分組出發問題至參觀員對於本校功課　倩人代理或缺席補授之處仍照上届辦理爲要 
　　附九月三日第九次談話會　案　㈠議秋季參觀團悉照春季辦理惟地點定武進鎭江江甯崑山太倉松江青浦川沙南滙分四組出發定期十月七日下午一時開第十次談話會　㈠議參觀地點除武進鎭江加入南通如臯　㈠議參觀出發日期定十月二十二日　㈠議參觀團分五組江寗一組崑山太倉一組南通如臯一組松江青浦一組川沙南滙一組每組公推組長一人　㈠議出發前一日下午一時集縣敎育會先開預備會　 
　　第一區公立學校參觀員　曹浩養正　朱禮儉和安　趙宗預梅溪　朱開乾萬竹　趙德墉巽與　葛尙杞西成　劉柏生隆德　錢桂馨高昌　陸涵秋東明　汪鑑榮農壇　張祖蔭朝宗　張文瀚時化　樊書文崇正　瞿慶聯倉基　孫錫熊江境　湯祖棠比德　袁順年貧民 
　　閘北巿二校參觀員　朱允元第一　居古第二 
　　引翔鄕四校參觀員　陸　宇引溪　孫敎員虹鎭　賈宗誼楊樹浦　蔣志仁胡家橋 
　　第一學區學務辦事員　　豐芸 
[救火會員之義憤]  
　　閘北第一段救火會會員馮月蘭寳山人年二十五歲向在閘北某米行爲司賬邇因積勞成病竟至不起當經該行執事羅沁泉知照馮之家屬來滬收殮不料馮母病久亦於同日在家身故以致無人來滬嗣由馮之新婚妻（據云抱病成親祗有五天）來申至該米行撫尸慟哭羅即出資從豐棺殮並爲雇舟將柩載回原籍安葬嗣爲救火會各會員聞知以會中定章如有會員積勞身故應通知全體會員排隊公送並以水龍車舁送棺柩以誌哀悼今該行執事並不知照會中各會員均不爲然特於昨日午後邀集各界救火會會員在某君庽所開茶話會到者八十餘人當經議决要求會長將馮柩追回重行出殯否則全體會員均願解散云 
[花衣價値增漲]  
　　南北兩巿各花行因近來各紗廠收買花衣極爲踴躍故每擔巿價較前漲起規銀五六錢至一兩不等惟各行門莊收進不甚興旺統計南北兩巿每日所收總數大約不過三十四五萬斤（南巿佔二十四五萬斤北巿十餘萬斤）每擔收進之價現亦加至三十元至三十一元因各鄕人見花價漸漲希望日後繼長增商此時非有急需大都不肯脫售故値此當令之時各花行亦頗難應付也 
[青年普益社之成績]  
　　大東門外基督敎青年普益社創辦以來成效卓著如組織英文商業夜校設立圖書閱報室均積極進行該社學員已達二百餘人今又分隊廣招會員並組織演說會定每星期四晚由學員自擇中西演說務使學員無膽怯之弊今已舉定職員聞其正會長爲郭聲洲君云 
[羣學會今晚開會]  
　　中華路大東門南羣學會定於今日下午五時開職員會討論會務進行事宜並備有酒筵由蘇筠尙臧廉遜二君邀訂全體與會集議一切 
[旅滬贛商歡迎道尹]  
 
 
 

Page 11

 
 
　　新任滬海道尹徐鶴仙君贛人也本月十五日旅滬贛商同人假康腦脫路徐　開歡迎大會是日贛商共到一百餘人首由鄒靜齊君宣布歡迎大意次由吳南浦君宣讀歡迎頌詞旋經徐鶴仙君答詞致謝歡宴畢後並攝影誌盛 
[徐道尹宴客]  
　　滬海道尹徐鶴仙君履任後尙未宴客茲於昨日（十六號）下午六時假座四馬路萬家春邀請楊交涉員海關施監督商會總協理朱葆三沈聯芳南北紳商吳懷疚陸伯鴻莫子經穆湘瑤陸費逵楊信之及代理上海縣景知事淞滬徐警長製造局李總辦等會宴共到五十餘人杯酒言歡至更　始散 
[請領營造執照之留難]  
　　滬城大東門口面南德興祥零剪店房屋爲水果行主王姓之產近因年久失修拆卸翻造詎至工巡捐局請領營造執照延不發給以致不能興工詢之局中人云如欲領照必須收進一丈三尺王姓聞之大爲詫異以此屋進深共祗一丈五尺若收進一丈三尺祗餘二尺地位豈能造屋况對門面北巿房已退至肇家浜基面南之屋自必無須收進即欲照章收進至多亦不過二三尺斷無收讓一丈三尺之理此事如果實行於迤西各房主均有關礙故於昨日分發知單邀齊寳成銀樓祥泰布莊元豐典當永泰烟店義泰洋貨店嚴大生帽店正大祥洋貨店等各房主訂期開會討論對付方法 
[幸未燎原]  
　　昨日午後四時許滬城虹橋南首同善里六號門牌陳錦章家後披柴間中不戒於火一時濃烟密佈勢將燎原幸救火會近在咫尺忽駕皮帶車到場救熄祗焚去稻柴一堆及置放該屋内之什物事後由二區二分駐所飭警將陳母某氏帶至該所聽候究罰 
[寡婦入巿看燈之意外]  
　　江北婦人胡何氏年二十二歲其夫於今正病故遺有五齡女孩一齡男孩各一口該氏在家苦守本無異志詎本月十日被賃居南巿三角街之劉徐氏誘往北巿看燈領至閘北松盛里議賣於包車夫張某爲室論定身價洋一百元先付二十元該氏頗不願意閱兩日乘隙奔回訴知乃母何顧氏將劉徐氏扭控一分駐所詰問劉供所取之洋二十元已給與何顧氏收領刻張已在閘北四區一分駐所控告等語訊之何顧氏不認前情該所警佐因兩造各執一詞飭即移解警廳司法科訊究 
[拐匿婦人之嫌疑]  
　　馬一桐昨將其友高祥興扭至閘北四區警署控稱民人前在租界犯案監禁及期滿出獄歸家民妻已不在家四處訪問知爲高祥興所拐請求究追當經姚警正研訊據高供稱馬妻係被時三誘匿云云判高暫押候核 
[不認誘拐女孩]  
　　住居英租界新垃圾橋之毛阿全有女名定珍年十一歲日前被住居閘北夏家弄之王阿金誘拐出外當由毛之友人金祥生在途遇見告知阿全前日至王處將女尋獲報告崗警拘入四區警署經姚警正提訊王阿金供不承認判押候查明核辦 
[尋見未婚妻]  
　　江北鹽城女子莊巧雲去夏被在逃之張仲仁姦拐來滬賣入西棋盤街七十六號門牌花烟間内爲娼前日經女之未婚夫趙生尋見鳴捕將女拘入總巡捕房昨解公共公廨經中西官訊悉前情以女染有瘡毒判送廣仁醫院醫治候愈再核 
[苦主請求伸雪]  
　　常熟船户張銓之十四歲男孩根根於本月十號在河南路北京路轉角被汽車撞倒碾傷身死業經公共公廨中西官驗明棺殮汽車夫着交一百元人洋並保在案昨晨張銓偕其妻吳氏同投公廨訴稱伊子橫遭慘斃求請伸雪俞襄讞商之英康副領事諭張夫婦退去候傳該汽車夫到案於下禮拜二午後來廨候示　 
[婦人鬱鬱自盡]  
　　潭子灣鄕民陳菊生之妻費氏向在某紗廠做工日前因私取廠内紗頭被管工人查見斥責了事該氏受此恥辱鬱鬱不樂突於前晨在厨下自縊身死迨夫覺察已不及施救昨偕地保投報地方檢察廳請驗 
[機器軋傷工人]  
　　江北小工余紅和昨在浦東祥生船廠工作偶不經心被機器軋傷左肩血流如注即經廠中西人片送虹口同仁醫院請爲療治 
[沾染梅毒之自怨]  
　　粤人羅堯年二十三歲因下部患有梅毒日久不愈突於前晚躍入斐倫路浜内覔死適爲行人瞥見鳴捕救起帶入捕房捕頭飭送同仁醫院醫治候解公廨訊明核辦　 
[閘北兇案餘聞]  
　　本邑公民王文濤因四月間閘北發生兇案槍傷伊女致成殘廢具禀淞滬警廳請爲查辦昨由徐廳長批云據呈該民之女慘遭槍傷致成殘廢殊覺惻然惟查此案中外人民波及槍傷者不僅該民之女一人現經公共會審公廨研訊詳情案清之日自必全案結束一體辦理該民可勿庸獨爲異詞也 
[小輪撞沉駁船續誌]  
　　裕昌煤炭行所雇之駁船滿載煤斤三十六噸停泊閘北水電廠後河忽被小輪撞沉由新關水巡船將該輪管駕拘住各節已誌昨報茲悉小輪公司已託人向駁船主商勸自願賠償損失以免　訟云 
[痴男女妖言惑衆]  
　　城内淞滬警察廳署南首藥局弄餘慶里對門喬姓（警區門牌已失去自來水號數爲一四五一八號）之門面租於江北人趙姓老嫗居住嫗之次子年十六歲近日忽稱有神附身可以爲人治病門内設有神桌香案並掛都天大帝神幔遠近燒香圡福者接踵於道已屬可怪不謂其房東喬姓之次女年十八歲因見趙姓日進紛紛亦詐稱因打花會至城隍廟燒香許願回來遇一仙人附身亦可爲人治病管堂中亦設神位香案一對痴男女信口胡言手舞足蹈謂因有神附身不食不眠爲人治病兩日來哄動一般迷信男女手持香燭登門求治禳災者紛紛不絶彼等視人衣服如何以定取資之多寡往求者每給以香灰一包令其携回冲服似此怪狀不但風化攸關且足戕人生命况警廳警區均近在咫尺彼等况如此妄爲尤足見其肆無忌憚矣 
[中西包探捉賭]  
　　粤人蘇協因在北四川路二百三十四號屋内開設賭場聚賭番攤爲捕房偵悉於前日派令中西包探協同前往將蘇與賭徒李四曾阿虎彭琴李阿福梁阿建徐阿五蘇洪等七人連同賭具帶入捕房昨解公共公廨經中西官略訊一過判均押候查明再訊 
[巡官偵悉賭場]  
　　高昌廟警區李巡官前晚訪悉境内五十六間地方建帮客民某姓家聚集多人抽頭賭博當即督警往緝當場搜獲賭具並拘住賭徒姜賢寸王連生董治安張雲法尹壽友楊永昌李和春楊學泉趙居祿湯東金王金榮等十二名解送警廳究辦 
[小茶館違犯警章]  
　　南巿陸家浜三角街福泉樓小茶肆因留人賭博違犯警章由一分駐所巡官訪悉於前晚十時許率警往查獲住賭徒吳谷後應阿羊王錦三及店主婦陳沈氏一併帶回該所詰知該茶肆已違章多次飭令該氏罰洋五元吳應各罰洋兩元嗣因無力認罰改押兩宵 
[客棧夥友衝突]  
　　愛多亞路長發棧接客夥友汪光友與中和棧夥潘承安因爭奪寓客起釁互毆潘將汪之頭額擊破由捕查見一併拘入捕房昨解公共公廨經中西官研訊一過判潘押候禮拜三再訊 
[須與日領會審]  
　　僑居吳淞路九百十六號門牌之日本人控甬人任成和竊取現洋鈔票十九元昨由捕房將任拘解公共公廨請究據原告日人偕三百九十四號印捕訴明前情中西官判任押候照會日領訂期會訊 
[務宜安分習業]  
　　城内正興泰紙匣店學徒張阿三前在河南路攫取施張氏金挖耳由捕拘獲解送公共公廨訊實判押西牢半年在案昨届期滿由捕房將張解案請示中西官諭送上海縣知事署仍送該店習業 
[過犯又來圖竊]  
　　紀阿昌前日在吳淞路圖竊被探查獲昨解公共公廨經中西官訊知紀係過犯判押西牢年半期滿仍逐出租界 
[尙須遞解回籍]  
　　紹興人孫錫昌曾於六月間在寗波路用　水澆潑邵芝金身上圖害未成毁壞衣服當被鳴捕拘解公共公廨訊實判押西牢四月在案茲届期滿昨由捕房將孫解送公堂請示中西官諭候函送上海縣知事署遞回浙江餘姚縣原籍 
[代理改爲署理]  
　　代理南巿一區一分駐所警佐李德貴到差以來迄已兩月茲經淞滬警察廳長查得該員前在浦江水巡隊爲巡官此次代理該分所警務尙稱勤勞爰於昨日令知該員即升署一分駐所警佐一面由廳詳報齊省長馮督軍等請爲核示 
雜評二 
[發欵問題（訥）]  
　　此次善後經費經多數有力者之極力呼籲而始得發給且尙未能全數發給在中央已覺十分爲難而黨人得之則爲數無幾是區區者或僅足敷渡寒回里之用至言黨人生計則全在黨人速謀所以自立所謂國家代籌云者吾不知其在何日也 
　　記者因是有一言爲黨人告有志之士刻苦奮勉推從前　頭顱拚汗血奮身不顧之心移以謀社會上各種之事業則其將來之建樹與榮譽安知不在革命事業之上即不然而退謀一身一家之生計亦何地不可以自立此黨人之所宜自勉者也 
　　黨人之在滬者大抵皆屬窮困然比較之必有緩急難易之别且所調查者亦未必一無遺漏則發欵之間難保不生困難爲黨人者固宜平心自量其力而主持發欵者尤不可不格外以謹愼而一以公平之心處之也 
[氣候報告]  
　　（上海徐家滙天文臺） 
　　已過者之報告　十月十五日有一比較的最高勢頗重要侵入中國北部直至揚子江此間全海濱信風如恒上海天晴而暖　十六日天晴氣壓仍上升此間平原烟霧低濃　十六日下午四時前二十四小時内上海氣候温度至高七四·五至低四七·五去年同日至高七七七至低六四四 
　　未來者之推測　十六日下午四時三十分預測天晴上海北有適和之秋季信風南方信風凉爽 
[來函]  
　　滬上黨人善後事務所審查會全體會員啓事 
　　啓者本會對於事務所所交之黨人名册現已審查完竣其結果計分三項 
　　甲眞正黨人曾從事於革命爲多數所通過者交事務所發給欵項 
　　乙雖係眞正黨人特某部首領非同人等所素知或其部内之情形非同人等所深悉者即將所報原册交由事務所確查核辦分别發欵 
　　丙非黨人與雖係黨只而未從事於革命或曾從事於革命而　可自給者則槪不發欵 
　　以上各節業經照於原册之上分别註明彙交事務所查照辦理是同人等對於審查事件業已完全告竣至於發欵之多寡期限之伸縮即請諸同志直向事務所接洽同人等不負責任特此聲明統祈朗鑒　審查員柏文蔚張滙滔彭養光許崇智吳忠信韓恢李徵五龔振鵬詹大悲同啓 
[柏文蔚致黨人善後事務所審查會函]  
　　審查會諸君公鑒文蔚現因咯血舊疾復發已赴醫院調治倘本會有未盡事宜均由徐君惟一隨諸君之後以供奔走特此奉逹卽頌公祺　柏文蔚謹啓 
[上海總商會來函]  
　　徑啓者本月十三號報載本埠新聞欄内資送黨人回籍一則有楊護軍使商請南北商會商董設法籌助十萬元云云並無其事恐傳聞失實致多誤會請卽更正爲荷此致即頌台安　上海總商
會啓十月十六號 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[西廂新註解] [  顯西]  
　　耳邊金鼓　天震征雲冉冉上雨紛紛 
　　南省電致馮督略謂張某干涉行政擾　時局再不自歛將鳴　而攻云 
　　只他這筆尖兒敢橫掃五千人 
　　此眞武夫之口吻也國會鄒議員前請查辦徐州會議之議張笑語人云鄒某竟欲以墨盒與我爲難豈能傷我毫末耶我從來心硬一見了也留情 
　　段總理電斥徐州會議張問是否總理所發叚直自承且言吾輩私交雖厚國法難容張　之甚爲憤懣 
　　你而今煩惱猶間可你久後思量怎奈何 
　　徐州會議破裂情形經某鉅公報告政府後張深自愧悔以爲内部黑幕已被人揭破此後恐難一致進行云 
　　這席面眞乃烏合 
　　徐州會議已有破烈之說矣 
　　你道他笑呵呵道是肚腸閣落淚珠多 
　　龍氏離粤雖有定期而在肇之時遊行各屬愛玩風景實有留戀不忍去之思 
　　怎因而有美玉於斯我定敎發落這張紙我將舌尖上說辭傳你簡帖裏心事管敎那人來探你一遭兒 
　　政府訪賢殷勤紛下徵電被徵之士志在高蹈不與時事多覆電却之政府又派員勸駕乃另遣代表晋京略抒政見云 
小說一 
[言情小說妍媸鏡] [  天虚我生]  
　　第二章（續） 
　　勞倫司之爲人丰度瀟洒絶無矯飾之氣與予語輒復趨而近予予乃轉無以自容幸其時忽有一人在山下呼予曰　梨汝忘歸耶餐具已久羹且冷而汝猶弗歸人家枵腹作雷鳴矣論理此等語言豈能使生客聞之然我則幸有此一呼乃得脫身與勞倫司告别於時斜陽已漸匿崦　予行向東故予之影已先我而下山坡 
　　第三章 
　　予旣别勞倫司遂循羊腸草徑而下則呼予者實爲亞琪科頭不冠挿兩手於衣袋中已見予影猶自振吭而呼亞琪者童子耳而食量獨宏吾嘗謂其胃之製形式當與常人殊特殆爲無底之槖每餐而後即復號飢　　之果一食數枚天色未晚而亞琪已復餧催促晚餐之聲乃與暮鴉爭噪必寢而後其胃之運動始與手足俱停然而不致病者亦未始非健食之功也至是見予則跳躍曰　梨汝奈何竟忘　刻一家之人均等汝以舉刀七而汝竟姗姗忘歸年長於我而嬉戲之心較我爲重亦可　已予因笑而慰之比予同至餐室則其中尙空無一人餐亦未具亞琪乃撫掌大笑曰　梨汝今受吾紿矣雖然吾實飢欲死願汝爲我具餐言次自撫其腹曰嗟乎吾腸作雷鳴矣予覩其狀不禁失笑曰汝誠善飢當下午時汝不嘗竊我厨下之冷布丁乎亞琪初不料此事爲予所覺則大　逃去不復言飢予乃一笑自向起居室行怱聞其中有笑語聲予念必曼睞有客欲弗進而曼睞已覺則吐其嬌柔之聲以呼予曰吾親愛之柰梨乎盍來室中小坐其語至温婉可聽而我則深以爲恥蓋彼作此態實爲詐僞按其心術直欲食我之肉而甘心也 
小說一 
[絶塞奮椎記（續）] [  聞野鶴譔姚鵷雛評]  
　　第四回悔醉語携手同行陟高峯凌雲獨笑 
　　單說平羗嶺之北五六里路有一個小小的邨莊這邨名呌桐花邨前倚峻嶺東繞曲波衆綠叢叢繁香無歇四隅漭漭塵抱都捐眞個好一派清疎的景物比若那雉堞萬仭閡　千家縱後及上地富豔縇盛却也另有一種風味　若蔬菜和異羞蕭齋和霧閣芒鞋竹杖和綺裳靚飾雖然氣類不同要是清濁之間自然有高下咧那邨風物旣幽宅區亦邃一輩子邨民大半專心力　渾渾噩噩没知世事便是朋簪酬酢戚好往還也不過說些雨水大小田塍高低罕有能說句高的話兒的邨上只有一條石子路足有五里許長略有些貿遷商家往來行客便算這邨中最熱鬧處所其間有一所茶肆外觀也狠博麗要算這邨裏不容易得的每日到了晚上一般農夫各各釋了耒　到這裏去啜茗閑坐没事便各把他新見新聞的事情錦上添花的演說起來也有給人嚇的也有給人笑的也有給人憤懣的天花亂墜眞個姑妄言之姑妄聽之雖是無益之事倒也消遣時光的良法咧一天晚上瞑烟歛樹落照耿天一陣子亂噪的暮鴉一面呌一面祗自飛到斜陽影裏好像他不忍和斜陽作别所以没命的趕上要勸他回來似的可巧那一片片的飛霞正在長空裏亂舞更恰像和著鴉兒比試飛行之技這些晚景要算縇麗極了這時節那茶肆樓上一輩子人正譚得熱鬧一個穿着藍布袄兒握着旱烟管的老頭兒年紀約摸在七十左右兩撇蒼髯深深地蓋在嘴唇上也足表示他的年齒遲暮當下聽着衆人哄說便停吸了旱烟慢慢的喝了一口茶喝罷纔帶咳說道兄弟們没知前兒這裏來了個奇特人哩這話一出一輩子茶客多停了笑聲回轉頭來問那老頭兒那老頭兒又停頓了好一會纔說道老漢起初也没知道只因前夜從親串家回來在路上見了那人那人的容顏狠是晳白比若前村有名的張秀才還清秀得多身上穿着的衣服也皇麗得了不得這樣的人老漢生了多年簡直没有見過兄弟們你道奇不奇話聲方絶只見一個面南坐的起立說道如今我倒要問老伯這個人旣在路上走那便知道他住在這裏老頭兒聽着又咳了一回說道我的話還没完你自然没知這道理當夜我一路跟他行着到了中巿親眼見他進趙相公家的新屋裏去難道還不是住在這裏嗎老頭兒說完一般人都嚷道眞好奇怪眞好奇怪不一會冥色四合新月舒輝那些人便一鬨而散 
　　梁壽邱先生鑒請示通信處爲禱　雛鵷白 
 
 
 

Page 15

 
 
   
 
 

Page 16

 
 
   
 
 

Page 17

 
 
來件 
[籌議設置全國法院理由書江蘇高等審判廳學習生邱鴻藻]  
　　呈爲籌議設置全國法院繕具理由書表懇賜轉呈採擇事竊自約法恢復以來朝野上下幾無不以司法獨立爲當務之急良以三權分立爲近世立國之根本而司法機關繫人民之信　聳外人之觀聽尤不得不竭其全力以經營之維持之以期於不敝固無分君主國民主國而此經此常不容或異也矧在我中國建設共和之時代矧在我中國建設共和尙未拒回領事裁判權之時代乎溯自前清光緒末年籌備立憲期以九年宣統三年縮短年限審判制度早届完全之期不謂自民國開國以來一再摧殘致清末已成之局勢而不可復覩有名無實之共和此外人所以竊笑民權反動之所由來也値此再造之時急起直追不可終日國會袞袞諸公建議匪止一起然所以未能卽决者則亦曰人才與經費二者匱乏而已誠以司法獨立之精神在於裁判上不受外界及上級之干涉而欲貫澈此司法獨立之精神則在司法權能完全超然於行政以外方今以行政官兼理第一審訴訟者比比皆是法院成立之區約計之不過四十七分之一耳現狀如此而欲司法完全獨立誠非易事矣雖然前清籌設法院卽以人才與經費二者爲病矣迄今數年仍以人才與經費二者見病豈蹉跎歲月而人才經費即可坐致耶長此因循不從根本上解决恐再遲至數年數十年數百年而人才經費二者之爲病仍不能稍減於今日也生雖愚昧然默察夫世界文明潮流之所趨中國不得不樹三權分立之規模以符體制以保主權更熟　夫中國籌備司法經過之階級與夫中國地勢民情之狀况　謂籌備司　獨立有應先行解决之問題數端卽司法經費是否困難司法人才是否消乏審級應否沿用前制司法區域應如何劃分俾赴訴便而下不病民法院應如何設置俾經費省而上不病國籌備　權應如何分途以呈功人才應如何登用經費應如何籌劃以供要求凡此諸端固非空言所能切合乎事實而着手辦理當爲補偏救敝之要圖爲敢不揣冒昧謹就所知　舉理由十二附表三張繕寫敬呈仰乞廳長　核　賜傳呈司法部採擇不勝幸甚謹呈江蘇高等審判廳廳長中華民國五年九月二十八日學習生邱鴻藻呈 
　　謹將籌議設置全國　院理由書繕呈鈞　 
　　（一）司法經費全部　定爲國家歲出正欵不虞　費之困難也　民國　年關於司法經費任令各省　自爲政　籌自　課或撥自關稅旣難收統一之效而來源一有不　不免使人民所信仰之法院　爲轉移迨二年度預算　規定司法經費爲一千三百二十九萬一百九元爲數雖匪細而法院仍未能遍設三年度預算更銳減爲六百二十一萬九千三百六十六元四年下半年更減爲三百零六萬七千九百三十元致令各省法院　裁撤而無設置當道者於是乃文飾其過曰司法經費浩繁國家無比財力也而其實則以摧殘司法獨　之手段以收三權混合之實權特逐漸減少其經費以搆成此困難之現象　試反證之設編製預算者於歲出項下删去司法經費一欵則司法經費行將無着豈僅困難而已更旁證之軍費歲出幾達二　萬不爲不鉅而未聞有以軍費困難爲言者可知司法經費困難一語非經費自身之困難實　司　計者使之困難也　者共和恢復百端待舉而此利國福民之審判制度尤宜積極進行倘田 
　　大部計劃全國初級法院　設若干處每處經費若干地方法院應設若干處每處經費若干合之　成立之　級法院經費共需若干編成預算提交國會議决悉由國庫支撥尙何困難之有　（二）司法人才分級徵辟不虞人才之消乏也　按法院編制法第一百六條規定法官非經二次　試　格不得任用而現行司法官考試令資格綦嚴誠以司法獨立法官職　甚重各國莫不嚴爲規定使無龐雜而愼民命惟是中國自變法以來赴外國留學法政者究　有限國内法政學校不過數十處而畢業人員之消納於行政與立法方面者甚多是欲執法官考試資格以求才勢必不可多得况法院已成立　不過數十處最遠者不過七八年是欲長於司法經驗之人才勢又不可多得而現在欲將全國訴訟不使行政官兼理勢必遍設法院其法院之法官又須　法任用需用之法官旣如此之多合法之人才又如彼之少謂爲人才消乏誠消乏矣殊不思關於司法官考試令第三條甄錄規則特破一格凡程度優良經驗宏富者雖未經法律專科畢業亦不患無登用之途難者曰如此招徠司法人才　未足以供時勢之要求也則應之曰中國當行帮審制度時代之帮審員與夫現制　職之承審　雖不盡有法官考試之資格然國家旣已畀與司法之職權不謂爲司法人才不可得也中國雖近　始有司法獨立之制而中國自古以來未嘗無司法中國已設法院雖祗數十處而中國二十餘省未嘗一縣無訴訟若因設置法院之故而以無人才爲藉口試詰以未設法院之時之地之訴訟皆非有法律智識與經驗之人而承乏乎恐持人才消乏之論　不攻自破雖然法律有新舊之分地方有開嗇之别創設法院　以納人民於軌物之中蒸國步於大同現行法律實體法則法理深奥手續法則頭緒紛繁前之所謂司法人才　從廣　着想使之從事法院未必盡能達國家勵行司法獨立制度之本旨故必折衷其間分級徵辟依下述二項爲登用之標凖（甲）地方法院之法官依法　編制法及現行司法官考試令及甄錄規則考取者任用之及有三年法政畢業之資格曾充推事檢察官而有成績經審查合格者任用之（已）初級法院之法官依前頒帮審員考試　程考取者任用之及有帮審員免試之資格曾充帮審員承審員而有成績經審查合格者任用之庶眞才仍未而足供要求　分級徵辟之義也 
 
 
 

Page 18

 
 
   
 
