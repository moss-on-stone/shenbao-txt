# 1894 - 130 - 4907565

 

Page 1

 
 
[新印繪圖續今古奇觀出售] [  圖書集成局代啓]  
續今古奇觀一書取古往今來奇開軼事彚爲一編覩新奇於淡之中寓褒貶於語言之表有功名敎可佐清談以視别種琕官或失之　　或夫之鄙陋不可同日而語復倩名手繪圖傳神阿堵一展卷而如見其人由某書坊託本局用　白紙張代印訂成六本外加套子每部碼洋八角賜　者請至各書坊及三馬路申昌書畫室購取可也此佈 
[新印温病條辨] [  圖書集成局代啓]  
温病條辨一書爲淮隂吳鞠通先生所著條分縷析精括詳明誠岐黄家所必讀者也本局用新式鉛字排印刻已告竣寄語杏林　井中人尚其家置一編以供揣摩之妙乎訂成四本每部碼洋六角欲購者速至蘇申掃葉山房江左書林及各外埠購取可也 
[新印重脩上海租界城廂内外全圖] [  三馬路申昌書畫室啓]  
重修上海租界城廂内外全圖摹繪精詳如張茂先畫建章宫有千門萬戸之觀又如馬伏波聚米爲山形勢宛然在目計裱成每幅碼洋五角裱成摺式碼洋四角未裱碼洋三角賜顧者請至本埠三馬路耳昌書畫室曁外埠申昌售申報人購取爲盼此佈 
[論工部局能盡其職]  
清和初八日爲余休沐之期正爲兒輩課琴論詩嘯歌一室不活門外有塵世間事忽聞剝啄聲命童子出問則以一紙呈案頭謂係工部局飭人派送者取而視之則示諭一紙其文曰上海洋涇浜北工部局諭界内鋪戸居民人等知悉照得爾等如住居英租界捕房界内之松江廣東福州漢口九江南京天津寍波北京北海蕪湖汕頭阿而弼台灣無錫芝罘厦門牛莊直隷福建湖北海口浙江廣西貴州蒙古西藏雲南各路並各小弄者須於每日早九點鐘以前准將垃圾倒出自有本局垃圾馬車並人夫打埽載去倘若過九點鐘後倒出垃圾卽行　解會審公堂究辦不貸此諭乃本年三月廿一日卽西歴四月廿六號所發者時次兒適由塾回見而問曰此乃新章乎抑舊章乎余曰此雖新章而實亦非新章特申明舊章而稍變時刻耳工部局之垃圾馬車其遲早有一定之時則居人鋪戸打埽己屋中之塵垢自當各趁其便約計租界居人起身或有早晏之不同然早者或以六七點鐘起身卽極遲者亦必以八九點鐘起身其有烟霞成痼俾晝作夜直至下午或晡時方覺者未嘗無之然未必舉家之人皆若是也其有臧獲者則必先起爲之灑埽潔净以俟主人之起身否則亦必有兒女輩先爲潔治甚至有兒女嬌惰而父母或反爲之先起而收拾者故工部局限以九點鐘則誠能體恤周至焉若至九點鐘以後始將垃圾倒出則此一堆垃圾勢必遲至明日方可埽去而明日又有堆於其處者是去焉者僅一刻而堆焉者竟日夜也道路最宜潔净而人於此尤爲講究其街道上稍有積穢無不立予埽除蓋不僅以美觀瞻實以防疾疫也藴積穢氣最易釀疫垃圾之中無非穢惡倘積聚不散薰蒸之氣中於人身則必成疾雖曰自甘偷惰伊戚自貽而此等疫疾最易傳染且將滋蔓鄕鄰波累不止此其害胡可勝言故工部局專用人夫驅馬車以供汎除之役其用意爲深且至矣雖此等夫役車馬等費仍由各戸巡捕捐内撥支其資原由各家居戸所出工部局不過經理其事然設或思慮有所未到居戸中雖有見及者亦孰則赴工部局陳訴乃不待陳訴而先爲布告使人周知此則工部局之克盡厥職有足令人欽佩者已余居滬二十餘年矣久已知倒棄垃圾必在早晨不可過晏凡所用傭人僕婦均各諭知而今日乃始見此分傳示諭殆以舊章所列本以下午兩點鐘爲限且日久未免漸忘而倒棄垃圾或不免有過遲者故再申明舊例恐有未及周知故逐戸分送耳次兒曰嘗見垃圾馬車下午尚有行過街頭方事打埽者則何以故余曰馬車裝載垃圾每日不過此幾輛來而去去而復來未免有稽晷刻故馬車之遲早自不能定而各家倒棄垃圾則必須有一定晷刻倘一律皆以九點鐘爲限則彼裝運之車亦可以稍稍從速但順途埽去無事濡　也彼自貪懶惰至九點鐘以後始傾棄其垃圾者雖拘而罰之不爲過也特恐打埽夫役與巡街華捕等有借此以洩其私忿者此則又有公廨之明鏡在或不至爲其所蒙也卽此一節而知工部局於地方諸事其慮之深而思之密有不可及者己顧吾則猶有求多於工部局者凡有爲害於地方者工部局皆宜一律禁除如野雞流妓拆梢打降攤簧淫戲賭博攤　　各去其害矣而野雞之外尚有花烟間拆梢之黨尚有誑騙攤簧之外更有書塲賭博之中又有大小各票而書塲中之鑼鼓下午及晚間兩次尤足以令行者駐足聽者忘情其碰撞擠軋傾跌之害往往而有前曾禁絶而迄今又故態復萌此則較之垃圾之妨碍道路醖釀疫癘淺深緩急雖不同而爲患則一也工部局以整理地方爲職其亦將採及芻蕘起而申禁也乎 
[朶殿薰風]  
　　戸部爲片行事准銀庫付稱本年例届盤察外銀庫之期擬至四月初四日截止所有四月分步甲餉並八旗馬銀馬錢折銀定於初二日開放又神機營兵餉銀並海軍衙門口分銀均定於初四日開放移付俸餉處轉傳各該處務於是日辰刻赴庫支領等因移付前來相應片行貴都統並轉傳各該營可也○吏部爲示傳事所有三月分月官翰林院孔目江山助知府阿麟桂鍈知州王屋通判柳大年知縣魏雲鴻楊志立州同杜慶琳並翰林院典簿朱允棠截取舉人劉嵃等十員本部於四月初二日帶領引見相應示傳該員等於本月二十九日辰刻衣冠赴部演習口奏履歴如有不到卽將引見扣除於初一日晚在左翼門外左近住宿於初二日寅刻穿天青褂備帶補褂並佩帶對子荷包手巾進内本部下處書到聽候點名帶領引見如排班時不到卽將該員綠頭簽撤下毋違特示○内閣爲知照事本衙門現有會奏萬壽慶典事宜摺件定於四月初一日具奏相應知照各衙門遇有應行廻避事件勿與同日呈進聞是日恭進崇上皇太后徽號典禮慶賀表式摺也○國子監爲知照事所有期滿正黄等旗官學漢教習李僑等三員本監於光緒二十年三月二十五日帶領引見本日奉旨期滿正黄旗官學漢教習李僑期滿麻紅旗官學漢教習郭潤畬期滿廂藍旗官學漢教習項信榮均以知縣用欽此欽遵到監相應知照吏禮部查照辦理○吏部爲咨行事所有盛京工部司庫文弼調京遺缺例應由在京各衙門筆帖式中揀選請補相應咨行各衙門卽於二等筆帖式中保送一員出具切實考語並聲明有無年至七十五歲以上老親務於卽日開送過部以憑辦理○工部爲知照事所有奏補本部漢主事缺於光緒二十年三月二十五日帶領引見本日奉旨工部虞衡司漢主事員缺著見煒補授欽此欽遵到部相應分行知照吏戸二部查照 
 
 

Page 2

 
 
[大帥啓行]  
　　江西巡撫德曉帥初定三月二十五日巡閱九江各府營伍是日適另有要公兼被雨師所阻遂改於二十七日首途先期南昌縣周金箴新建縣何梅閣二明府飭丁役就滕王閣鋪設一新并在馬頭上紥架彩棚預備官舫伺候水帥營中亦預先調集砲船届期藩憲方佑民方伯臬憲福餘菴廉訪糧道裕竹邨鹽道賀芷汀二觀察及南昌府倪覃園太守各保甲局員撫標左右營南昌城守營以迄嗣叅遊都守千把各武弁候補道府同通州縣佐雜各文員自上午十點鐘後陸續至滕王閣鵠候左右營城守各兵丁及親兵營古字營各勇丁皆列隊章江門外下午一點鐘時曉帥排齊全副銜牌儀仗端坐八人大轎轎前大提　材官護衛親兵頂馬武弁印勅令旗人役後有跟隨家丁迤選而來逝見槍刀凝雪旗幟翻霞大帥威嚴足令人望而生畏行至章江門各兵勇雁行跪接及抵滕王閣僊人舊館各員弁皆整肅田迎曉帥降興頷而入與司道茗談片刻卽揖别并力辭登舟送别之勞各官遵命惟謹曉帥復乘輿至彩棚行祭河禮禮畢登舟三點鐘時起碇開駛　以青雲紫電兩官輪船計大官舫七號中官舫三號臨行水師砲船數十號皆開砲致敬江干陸師數千自滕王閣至德勝門次第鳴槍府縣及三營并砲船護送至吳城而返一時父老孩提聞風來觀十里長堤人多於蟻於戲盛矣 
[杭垣秋審]  
　　浙江各縣秋審人犯業已陸續解至省垣護　憲劉中丞於初五日在撫署大堂會同司道親鞫是日黎明藩臬兩司及巡道首府首縣先在官廳伺候至辰刻中丞盛服而出四營武弁率同兵丁站圍司道各官進謁中丞升座後各官均就位撾鼓三通轅門大開按經歴帶同差役將各犯由四角門進共計四十一起犯人四十三名逐一提訊錄供第一起係犯官周福清由杭府特委府照廳至府監親提該犯官乘輿而來身穿元青外褂頭戴空梁凉帽頭套細練至轅門外下轎俟撫憲升堂卽由西角門帶入先望闕叩謝天恩然後向公座行一跪禮各憲均拱手相答卽將原供重錄一遍仍由方照磨帶回府監收禁該犯官所犯事關科塲大典部擬杖一百流三千里旋奉諭旨改爲斬監候秋後處决本在不赦之例本年恭逢皇太后六旬萬壽已奉恩詔情實各犯一概停勾該犯官雖得暫稽顯戮然恐終難倖逃法禍也又一起係奉化縣五歲幼童上年以小剪悞傷六歲之族叔本應議抵以年未及歲改爲監候此次秋審仍由其姊代供供畢發回原縣聞此案撫憲已擬减等辦理其餘各犯每名給草席一牀扇一柄手巾一塊青蚨二百翼角黍四枚凉鞋一雙由按照磨司獄分給另派委員十二人帮同給發杭捕府孟司馬曁仁錢二邑尊在旁彈壓本届秋審情實者共有十餘起因奉旨停勾均發回原縣監候事畢時已午正各憲均排導回署 
[皖垣秋審]  
　　安徽巡撫沈仲復中丞牌示四月初四日督同司道提勘秋審人犯是日凌晨八下鐘時撫標城守左右營撫票練軍綠營各兵齊集轅門外迨鐘鳴十下巡捕官傳示鳴砲三聲封閉頭二門中丞卽步出暖閣升坐公堂司道向上行堂叅禮繼而安慶府懷寍縣亦依禮叅見中丞皆就西首立而答揖旋復入座司道在暖閣下分東西叙坐文武雜職向上行一跪三叩禮中丞頷之禮成分兩旁站立轅門外又鳴砲三聲頭二門洞啓巡捕官半跪呈虎頭牌中丞舉硃筆點之巡捕官持牌提犯由季員自東角門率獄卒帶犯進扶跪堂上受賞另有委員由西角門帶出計犯人六名每名賞給青蚨四百文雨傘及芭蕉弱各一柄饅首兩枚事畢又鳴砲三聲中丞退堂各官遂散 
[文過禾]  
　　浙江學憲陳六舟宗師卸篆起程憲舟於初八日行過嘉興文武各官出境迎迓呈遞手版嘉興協弁兵燃放排槍鼓吹交作水師砲船升砲致敬憲舟至大西門官碼頭停泊旋卽登岸入城往各衙門答拜有頃回船大約小泊一日卽須開行來滬也 
[香港多疾]  
　　香港華人近得一病時時身上發腫不一日卽斃其病起於粤省及北海近始蔓延而至每日病者約三十人死至十七八人說者謂天時亢旱以致二豎爲災若得屏翳惠臨此疾庶幾可免乎說見西字報 
[保全良懦]  
　　粤東拐風之盛甲於他省自海禁大開拐匪遂以人爲奇貨誘得强壯男子每轉鬻爲傭柔弱女郎則販爲娼妓爲傭者　使如馬牛工滿尚有生還之日爲娼妓者摧殘狼籍永無返國之時多少蕙心　質皓齒蛾眉埋没於窮洲絶島爲可惜也兹出使日美秘大臣楊星使移咨來粤内開據金山總領事黎榮耀詳稱花縣有黄姓女子被拐至美現經起獲咨請札縣出示不論何處外洋倘有被拐之事均可起回爾拐匪勿得再爲嘗試致干大辟等因經此明示庶拐匪稍知所警保全良懦誠非淺鮮矣 
[黨人要約]  
　　前者越南北圻有法商三名被不服法人之黨所獲錮留甚固因向法員索金取贖斯役也已閱多年祗以索欵太奢故法員終難如其所欲遷延歲月以至於今近接東京來信云法員以黨人所索太多不如以力取之爰率精銳向前奮擊黨人亦列隊迎戰嗣見法兵勢大知難與敵因退入燕池巢穴惟此處均屬崇山峻嶺密箐深林法兵亦不敢深入窮追不得已遣一越南小吏往見其兩首領商懇良久首領始經應允因語吏曰歸語法員如欲釋此三人則有四事必須如吾所約一令法國認燕池歸吾兩人管轄二法國所有在燕池界内駐紥之兵須一概退出境外惟越南土兵則無庸退出三燕池一地三年内法國不得於此抽收賦稅四若滿三年之後則吾當代收賦稅就近交與地方官收解惟法人足跡則永遠不准越燕池一步現在法官雖未能悉允所求惟尚設法更議至此事作何定局則尚未得而知然海防諸法人一聞是信莫不忿怒異常咸言堂堂法國安能受此么麽所制况彼兵不滿四百今燕池界内卽土人之兵亦約有二千名所未足者惟良將耳既已衆寡殊形强弱異勢奈何法之官長竟低首而與盜言成乎法人之論如斯壯誠壯矣其奈有被擄者何哉 
[臬司回任]  
　　江蘇盯司陳舫仙廉訪於本月初七日回轅示期初九日夘時接篆是日黎明臬轅書差人等齊集大堂祗候俄而署臬司黄幼農觀察飭監印委員由滄浪亭行轅舁印信至臬轅廉訪整肅衣冠降階迎入將印信供奉大堂旋報吉時已届廉訪朝服而出先行三跪九叩禮望闕謝恩然後行拜印禮及升座後各書差一一排班叩見有頃蘇州府及長元吳三縣尊總捕府各路總巡候補道府州縣文武印委各員次第趨轅謁賀觀察於交卸後卽詣撫轅禀辭午後由滄浪亭啓節各員咸詣胥門外官碼頭恭送觀察步入接官廳以禮相見隳登官舫用小火輪船帶往常鎭道本任瀕行撫標營兵排列兩岸鳴槍跪送河中砲艇亦升砲以誌敬忱長元吳三縣尊命舟送至滸墅關外始别 
[看會喪二]  
　　金陵鳴羊街某姓喚瓦工三四人修飾樓房緣梯而上直踞其巓忽街頭　聲震耳遥而睇之東嶽會也乃輟工俯身下視正在顧盼自喜一工失足墮下轟然有聲横臥街石之上頭角觸裂血濺桃花半晌不語主人　甚亟以木板舁往往醫處診治據云臟腑已損無法可施仍令畀回果於是夜氣絶工係六合人王姓年三十餘上有老親下有妻子中無兄弟飽一朝之眼福以喪其生伊誰之戚哉 
[刖足懲淫]  
　　鎭江德勝門有王姓者向在本城某雜貨鋪貿易於去秋憑冰上人娶某姓女爲室婦華年三八雖汝南碧玉出自小家而姿容嬌婉楚楚可憐王自完姻後仍在外貿易亦不常在家詎料其婦因王終日不歸不覺興居處無郎之感每當日墮崦　抺粉塗脂倚門賣俏有某乙見而悅之撥雨撩雲漸與有染燈前月下形影不離乙家又相隔不遠婦暇時潛赴乙家爲高唐之會鄰舍雖有悉其隱情者然從未敗露其事今春王從鋪中回家見雙扉緊閉　其無人初以爲婦至母家或到戚處並不介意　經詰問戚友與岳家皆云未來始滋疑竇留心察訪稍得消息本月初四日婦託言有事他適半日未歸王卽奔至乙家果見房門虚掩側耳傾聽　中　　有聲遂怒不可遏推門而入姦夫淫婦猝不及防王從鴛鴦被内將婦捉住乙力大如牛將王推倒於地乘機逃逸王當將婦帶回家中不甘將一頂綠頭巾輕輕戴上痛駡鞭責飽贈老拳哀號之聲慘若斬豕隣人見情戕可憐齊至王家以善言相歡王不聽反遷怒焉隣人遂相與袖手王復至廚房取斧磨之將婦手足捆總立將三寸金蓮刴去其一登時血流如注仰臥地上呼號亂滾王亦手　心慈不忍再舉覓得香灰止血用布包裹急往岳家告以情由並將泰水邀來評論 
 
 

Page 3

 
 
泰水亦無言可對願將女帶回醫治不煩王花用一錢事始寢 
[幾占滅頂]  
　　初一日立夏節杭垣機箔兩行一律停工相與呼朋嘯侣或登吳山或遊西湖作永日之歡有甲乙丙三人箔鋪學徒他搭坐湖船往名勝處遊玩至傍晚歸來扁舟一葉行至湧金門離岸尚有丈餘甲乙急欲登岸先至船頭餘人亦皆起立無如船小人多偶一該側甲已翻身落水幸近岸水淺船夫躍入水中背負上岸而甲頭面已被亂石觸傷鮮血淋淋咎由自取夫復何言 
[鹿耳濤聲]  
　　臺北向有游勇三五成羣到處爲患民間受其害者指不勝屈府後街某姓本係小本營生之輩日前有游勇數人突如其來時已夜深將門誑開大肆擄掠某欲喊呌則以刀架於頸上使不得聲張搶掠既畢呼嘯一聲而去某不得已投淡水縣署及保甲局申訴翁子文邑尊立卽飭差緝拿未知卽能破案否○離基隆十餘里地方所出金沙甚多各商雇工淘洗望衡對宇櫛比雲連而所淘之金亦以貲本盈虚人數多寡爲斷有某商者前後洗成金二三十兩不幸爲匪徒所見上月杪糾同黨羽十數人手持器械於夜深時往搶並將所儲貲本洋數百元刦去幸淘金各商曾立定章彼此守望相助夜間有事比戸開鎗報警匪徒尚未出境卽被恊同防勇擒獲九人送地方衙門懲辦其餘已被兎脫矣○前授淡水現署鳳山縣之李麗川司馬淦奉檄飭回本任已紀前報司馬於四月初一日由臺南乘輪至郡本署書役及地方紳耆以司馬前在淡水任内善政良多一旦重來無不相顧色喜羣赴大稻埕碼頭恭迓司馬乘輿進城赴各憲轅禀到暫住考棚擇期初四日接篆○淡水春茶已出粤閩兩處商人早已麕集大稻埕一帶開棧售賣茶厘總局已於三月初一日開辦惟淡水所出之茶向係運往厦門轉售於德記和記等洋行去歲因出茶過多外洋頗以躉積爲慮故今春開盤售茶洋商有意貶價虧折甚巨但不知夏秋兩季何如耳○前辦雲林縣屬林圯埔地方磺腦分局委員舒春霆貳尹久隨分防大嵙崁事宜孫萼齋司馬供差有年深資倚畀司馬以崁地新設同知員缺一切分官設治事極繁瑣且躬兼稽查腦務之責殊覺應接不暇以貳尹爲個中熟手特向上憲禀請調往藉資臂助上憲允之貳尹遂銷差進郡赴各憲轅禀到旋卽叩辭赴崁○今届甲午正科臺地觀光士子須赴福建鄕試撫憲邵大中丞有兼理提督學政之命特示期於三月廿四日錄遺各屬前列一二等及三等前十名者不須與考餘則先期齊集府城一俟考試錄取卽靜候派輪運送○代理新竹縣事劉子威明府於上月廿四日交卸卽於翌日回郡暫寓城内登瀛客棧隨班聽鼓不知上憲作何位置也 
[劍閣晴雲]  
　　井口地方去渝城五六十里有牧奴年甫弱冠今春忽稱有神憑依能言人禍福並書符治病人以活神仙呼之四方來觀者日以千計耿大令以事屬不經特派家丁先往探視有無聚衆歛錢情弊再行親往查禁○有羅廣濟者一妻一妾同此室處其妻素有醋意視其妾不啻眼中釘也一日乘藁砧出外暗備藥酒勸妾飲俟其醉而縛之囚諸暗室揑稱逃匿縻濟急往縣署備案詎其妾次日酒醒破壁而出經街鄰瞥見訊悉前情咸抱不平遂聯名赴縣具禀請爲提究○私鑄毛錢大干例禁然利之所在竟有以身試法者近因錢價昻貴各鋪收售毛錢無不利市三倍某甲心竊羡之乃在百市驛地方私自鎔鑄經驛丞捕獲工匠三人捆送縣署立予重責收禁 
[皖江鯉信]  
　　巡閱長江水師提督黄昌岐爵軍門於上月二十九日辰刻節戾皖埠憲舟寄椗西門外大王廟官碼頭在省文武各員弁聞報均乘輿騎紛紛出城恭迓憲旌接見沈仲復中丞德靜山方伯員梧岡廉訪丁恬生觀蔡其餘　命擋駕送客後旋縣牌示先閱水操諭巡捕官傳示統領安慶水師撫標中軍米海秋叅戎轉飭各營主諭飭各哨弁帶領杉板戰船環列江干於是先鋒官訪令開操但見大江中烟霧騰空砲聲隆隆震動遐邇岸上觀者不可數計鐘鳴兩點閱畢卽命輿晉城拜會各憲輿之前後護衛執　視兵數十名戈什哈數名一路肅靜無　初一日赴大教塲校閱陸操事畢仍命輿晋城詣院赴宴午後六點鐘宴畢復向各當道辭行初二日早解纜上駛各官恭送如儀○　辦寗國府墾務安徽候補道吳士青觀察於上月廿九日行抵省城聞觀察由知府過道班須禀請沈仲帥給咨赴闕入覲天顏然後再行到省隨班供職○初四日撫憲督同司道提勘秋審人犯首縣章榦臣明府先期諭飭丁差恊保督同工匠在於撫署東西轅門外搭蓋官棚各兩座照墻外搭蓋囚棚一座届期提勘 
[豸節返滬]  
　　署江蘇臬憲黄幼農廉訪交卸臬篆後由蘇起節於昨日午前抵滬本埠各員咸赴江干恭迓憲旌廉訪登岸後排道入城先至道轅拜會再至上海縣適黄大令公出未回由家丁擋駕廉訪旋至松滬捐釐總局拜會朱竹石廉訪晤談片刻興辭而出又至各衙門拜會然後命駕出城聞廉訪並不勾留卽赴鎭江云 
[戎斾遥臨]  
　　瓜洲鎭高總戎有才從江隂來滬昨日午前命駕入城至上海縣署拜會適黄愛棠大令恭迎黄幼農廉訪在碼頭伺候尚未回署由號房擋駕總戎因有要公與大令相商必欲一晤遂小憇以俟之 
[勘訊盜犯]  
　　太倉州金直刺前日派差解事主佾生錢允中家被刼案内盜犯施茂芝施田洲黄迷三名至滬由道憲飭發上海縣監禁昨日午前聶觀察行文到縣在監中提出盜犯施茂芝等三名並傳縣中傳招各書吏及捕役赴道轅伺候清晨聶觀察升堂提勘施茂芝供年四十九歲崇明縣人黄迷供年二十九歲崇明縣人施田州供二十八歲海門人均供認聽糾夥刼事主錢允中家贓物不諱惟施擬斬黄擬流施田州擬遣當堂畫供觀察諭之曰夥刼贓物現已供明嗣後到蘇州上憲衙門勘訊亦須記定此供不可稍有歧異三犯唯唯叩謝仍發上海縣監禁飭候備文解回太倉州由太倉逕解蘇臬衙門勘訊 
[在所病斃]  
　　寍波人張章和向在本埠開銅錫店與杭州裕泰莊往來將銅鉛等物抵押借欵計數約有萬金後經莊主查知所抵銅錫啓箱開看皆係僞爛之物咎在擋手不加詳察責成擋手尉遲煥成賠償後尉遲煥成至申扭張赴縣前年閏六月十六日經黄大令訊追分文未繳飭將張收待質所勒令措繳抵欵將僞物贖回至今尚未了結至本月初七日張在所偶染時疫延至初九晚一命嗚呼看役禀明黄大令飭候傳到屍屬再行核奪 
[停車越界]  
　　西門外迤北毗連租界向在四明公所北首褚家橋横街立有樁木藉以分清界限邇來樁木無存惟有自來火燈竿尚可辨認所有東洋車小車凡無捐照者不得越雷池一步此捕房定章也邇來車輛日形擁擠不論有無捐照直停至租界百步之外克捕頭深恐巡捕之查照者因此肇禍咨照葛同轉轉咨西門外巡防局員蔡二尹飭令各車照舊停歇不准直逼租界昨日同轉已函致巡局矣 
[冐充綫勇]  
　　有某甲者衣服麗都日在法大馬路某花烟館呼吸烟霞作勢裝腔詞鋒峻厲有爲絲棧出店之某乙以其聲勢煊赫可倚以集事邀請帮同向某丙索欠甲欣然自任謂丙曰我乃會捕局線勇若不將欠項及早歸還當與爾同赴公庭一分曲直丙唯唯倩相識之某丁代爲緩頰丁與甲亦似曾相識者甲恐露出廬山眞面遂託詞推諉事爲會捕局線勇所聞誌其姓名禀請葛同轉究辦想一經到案恐難逃冐充之罪也 
[馳馬肇禍]  
　　昨晨八點鐘時有一西人乘馬馳至楊樹浦悞碰鄕人某甲仆地傷重昏沈急下馬撫之氣絲僅屬乃雇令東洋車夫舁送同仁醫院倩西醫生施治恐難保無性命之憂也 
[幾肇火災]  
　　前日下午兩點鐘時南市永順碼頭益源泰花行遺火廚房以致炎炎直上左右隣聞而畢集汲水灌救得免成災事後天 
 
 

Page 4

 
 
主堂洋人前往蔡看情形未知作何辦理 
[蜰蟲貽禍]  
　　裏虹口菜市九百五十二號房屋有某甲居焉前晚七下鐘時將就寢持燭捕蜰蟲偶不經心然及蚊帳炎威頓熾滿室通紅幸有鄰人聞信而來立卽救息然受驚已不淺矣 
[革捕犯法]  
　　本邑人鄒星如向充巡捕嗣因犯案斥革　食維艱乃私販銅質僞洋銀以覓蠅頭之利前日至美租界北河南路王信法鹹魚店内混兌六元既入手又持三元至外虹口老街正昌鹹魚店混兌正昌亦受其愚昨晨九下鐘時復在美捕房北首菜市混用包探江阿三偵知拘入　房捕頭訊詰之餘一味游移無據旋在身畔搜出銅質洋蚨數翼遂令押候解赴英公堂請宋通刺懲辦 
[調停了事]  
　　前報載養媳吞烟一則嗣有訓蒙之某甲與張氏赴縣喊控母屬藉屍圖詐因此母屬更不甘休擁至甲家吵閙不已甲見勢不佳央頭鋪地甲婉勸令甲向養媳靈前叩首再向母屬謝罪并出洋三十元爲養媳經懴之費議定甲在張氏處訓蒙以端節爲止節後不准再到張氏家并寫立服辯爲據甲一一應允遂由值日差禀請銷案 
[屍屬纒擾]  
　　顧春郎貨船被江天輪船撞沈經救生局將墮水各屍撈獲收殮前已列報邇來各屍屬以諸人死於非命向顧春郎纒擾欲求撫恤顧被累難堪遂於前日赴縣具詞求請恩斷俟有批示再行錄報 
[乘危吞物]  
　　三月二十三日英大馬路抛毬塲迤北失火同信昌烟館主曾將木櫃等物寄與附近某彈子房管事潘阿定王遂生等家事後往取失去洋銀三十九元八開小洋銀八百八十五枚十六開三十枚大士四枚且楊阿元勒索酬儀是以投捕房控訴捕頭令包探沈金隆至彈子房起到大土三枚洋銀二十九元七角昨日解送英公堂宋通刺研訊之下供稱小的係寍波人在彈子房當管辜之役同信昌寄物後有王遂生者分給小的洋銀十五元五角餘不知情王供稱小的在彈子房當細崽分用洋銀十五元五角其餘給潘弟阿眞及徐錦林等人現在阿眞及徐已知風避匿當日所寄大士祗有二枚洋銀祗有三十九元人開小洋銀三百八十五枚十六開三十餘枚楊供稱此事小的並不與聞惟王等曾囑小的云如有人來取木櫃須索酬儀是以二十五日同信昌主遣人來取小的曾與言及通刺問王等曰此事楊究竟知否答稱不知通刺遂與薩副領事再三商議以洋銀數目尚有不符大土亦少一枚須待查明覆訊定斷爰將潘王仍交沈探帶回捕房俟禮拜五覆訊楊訊無干涉從寛交保 
[辣手懲淫]  
　　浦東人陳嘉增向以成衣爲業卜居本邑南市小九華西首其妻某氏素性輕蕩曾與縫工某甲私第值陳出門卽引與姦宿事爲陳知將氏痛毆一頓閱數日氏復約甲至某處臺基比隣某乙知之向陳直告陳聞而大怒於本月初七日回家詰責氏支吾以對陳怒益甚持木柴亂擊有好事者謂此等不守閨箴之婦應活活處死徒擊何爲者陳遂無名火大發毆至徧體鱗傷至晚間卽一命嗚呼魂歸泉壞陳恐事不得了令人下鄕邀氏之姨母來滬爲之備棺收殮事後亦無人控諸官署籲乞伸冤者 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[起事未成]  
　　海防來信云法員探知土人等前者擬在東京及東六省等地方舉事其時暹法方將搆釁因欲俟其釁成駐防東京法兵一經調往暹羅卽乘機而起此事乃該處天地會三合會匪謀合而成現在該處會黨甚繁四處均有分枝佈滿爪牙聲勢甚盛其土人等入於會中者十居八九此會假名仁義實則以擾亂爲心近來已略于及國家政令法官疑之卽派幹員暗爲探察嗣查悉諸人所謀其志甚大且殊機密其謀係越人倡舉復有金邊暹羅之人協助而成當時法員既已查知其中底藴乃將其頭人執獲詳加審訊蓋亂黨於軍械火藥等均早頂備專俟暹法釁成法兵赴暹乘時起義以絶法之歸路并將所有法人概行驅逐其謀之大略如此至亂黨之花名册籍亦經法官所獲觀其名册所註則黨中羽翼竟有數萬之多惟其謀詭秘異常卽頻載軍火至於賊巢而國家亦并不知之且接濟甚靈若果需用軍裝咄嗟可辦并有檄文一道亦爲法員所獲其檄文乃某王與其黨人等令卽起義將法人驅逐現在此事結局如何則尚未悉惟海防法報論之謂東京一帶歸法國保護者已近三十年乃尚不能使其民懷德畏威遵官約束然則所得新地更復何能撫字耶 
[瘞棺得鏹]  
　　廣州人某甲年四十餘數年前因患足疾不良於行自計無以餬口遂於清遠峽夘河旁斷岸處支搭竹木爲橋以便舟人牽纜而過坐收數文錢過者無虞徒涉亦樂予之甲得此爲生非一日矣日前見河旁水齧處沙土卸下露出朽棺恐北漲一來不免漂没不忍坐視掘而遷葬之棺既朽敗隨手墮落其中空無骸骨細視之曰金累累至數千枚之多甲恐露眼起爭急掩以土潛舁歸藏之遂暴富焉 
[山君肆虐]  
　　廣東肇慶城西六七十里許有小廂鄕焉重岡疉嶂榛密林深山君憑之時出爲害豚犬牲畜充其腹者不可勝計椎夫牧竪時有戒心前月杪某日甲乙丙三人於此坐談甲突起言内急遂至屋旁曠地大解不移時忽聞疾聲呼救乙丙奔視之見一虎銜甲越岡度嶺而去急邀集鄕人持槍執械追逐虎棄甲逃逸不知所往回視甲之右股被噬血跡淋漓業經斃命鄕人乃報知甲家將殘骸舁回市梢殮而安　之哀痛幾絶傷感鄕鄰 
[出示招告]  
　　甘泉縣汪明府月前訪獲青皮邱道生小懷子二名將邱道生一名荷校遊示新舊兩城已紀前報兹聞小懷子己蓮訊　堂堅不承認明府惡其狡滑現特出示招告略云本縣訪獲之青皮邱道生一名已據供認奸淫滋擾等事當卽嚴懲並枷示遊街收押待辦其小懷子卽壞鬼張賓來訊據自稱武童不敢爲非等語顯係狡避除將責懲收押外合亟出示招告如有前曾受小懷子之害者無論何人准據實　禀來縣控告以憑按律嚴懲原告一訊卽釋决不拖累幸勿畏葸云云一時見者謂明府雖具此一片婆心安良除莠第不知受其滋擾者敢於控訴否 
[伯揚威]  
　　揚城自三月以來雨暘時若氣候晴和至本月初五日傍晚陡起狂風拔本揚塵摇山撼岳夜半雨師稅駕珠　玉濺　夜不休翌午始止是夜舊城郡廟後某嫗茅屋被風吹倒嫗偕孫女從黑甜鄕驚醒奈已被壓在内竭力狂呼始經隣人設法救出嫗　骨已被磕傷女尚無恙又城外頭橋地方吹倒茅屋數家河内船隻走錨斷索者不知凡幾麥隴千畦現均成實纍纍然一望無際指日卽可刈割經此狂颺傴倒田間不無傷損箕伯之肆威亦可畏矣 
[英界公堂瑣案]  
　　一百零一號三道頭華捕禀稱小的巡街時見有廣東人梁姓飲酒過醉沿路小　喝阻不依是以拘案請訊梁供稱醉後小遺現已知過宋通刺判罰洋銀二元如數充某處　院經費○包探秦少卿禀稱徐阿永蔡金奎二人掩入某西人宅意圖聚賭西人疑爲行竊拘送捕房徐蔡同供稱小的等悞入西人家叩求恩典宋通刺判令各管押半月○包探施福保禀稱俞陸氏素與席保順姘識昨日忽然口角致席吞烟圖盡宋通刺著押候過堂覆訊○買贓傳質已紀報章昨晨包探唐清山江阿三將竊賊徐和尚及收贓之太昌酒店夥朱福生大豐永金　夥戈才生萬源銀樓夥周鳳三王金福張王敖潘宏羣及起到之贓一併解案西人希禮不蘭投案請追贓物徐供稱小的係江北人前在崑山路第四十三號門牌希禮不蘭家當車夫現已辭歇竊物後分售各處所得洋銀與楊福生俵分江探禀稱徐將金錢分售各處大豐永之贓現已吊到惟萬源銀樓開設南市所收金十六開七枚往吊不付金福所收金十六開一枚現已失去戈供稱鋪中收賈金錢悉照市價周供　是日並未收買十六開簿據已由二十三七鋪局員某老爺移送來案矣通刺問徐究竟是否售與萬源答稱是問是否此人經手答稱由白面胖人經手金供稱向徐買得金十六開一枚計洋銀一元後卽失去現願照價賠償通　問金十六開每枚值價幾何答稱每枚值洋銀一元五角通刺以張王分得小洋銀三角綢洋傘一頂藩分得洋銀四元五角太昌收徐所欠洋銀七元現已一併繳案遂商之薩副領事判令將徐楊交黄江二探帶回候傳萬源經手人覆訊戈從寛冤罰起案之洋銀及徐處吊出之寗綢馬甲紡綢洋傘俱給戈領去周仍交原保著交到經手人金福著　賠洋銀二元張潘管押一禮拜太昌酒店主叱釋贓給失主先行領去餘俟禮拜三覆訊後再行核奪○一百五十八　華捕以吳小妹所駕馬車碰傷應長生吳羊長之東洋車估得需修理工資一元二角送案請斷宋通刺著照賠修費後再罰洋銀二元○二百八十七號華捕禀稱粤孩張阿芝竊取張傑琴家衣服付質花消身畔祗存洋銀五角送請老爺判斷宋通刺飭將押票及洋銀五角給傑琴領去阿芝查無親屬設法送回廣東○陳阿五在某公司執業昨晚行經虹口元芳路忽有公司車夫朱小郎糾同吳上全張阿永陳福芝張德清邱成謀等人扭住兇毆并奪去洋傘夾襖等物經包探竇如海拘解到案宋通刺判令將朱笞責三百板吳笞責二百板張及陳邱各笞責一百板受傷人著自行醫治○包探唐清山禀稱四馬路玉聲堂扇店學徒陳六生　銀生竊取店中洋銀一百七十八元小洋銀三百二十枚現已由小的查獲在身畔搜出洋銀一百十五元解請訊辦玉聲堂執事人黄錦章投案領贓陳父將缺少之洋銀繳案宋通刺判令將陳曹交伊父領回管束起案及繳到之洋銀給黄領去○包探黄四福禀稱陳桂坤冐名繕就票條向沈子田誑取湖絲一包售與劉長福絲線店得洋銀二十五元七角劉轉售與人得洋銀三十元小的將理拘獲在身畔搜出洋銀十九元今特解案請訊劉供稱陳將絲一包售與小的陳供稱小的窮困無聊是以出此下策宋通刺著劉具結以後不再收買來歴不明之貨黄探又禀稱陳在新閘巡防局有案通刺著交巡防局歸案訊辦 
[上海六馬路仁濟善堂經收南北兩市各米寳行米麥雜糧捐二月廿一至三月二十日第七十八九十旬清單]  
　　穗祥寳行錢廿五千九百一文利愼和廿二千八百六十五文裕祥廿一千三百五十文元昌豐廿一千二百十五文同順廿千八百二十八文同豐和十九千八十六文豐和十三千一百九十六文恆祥十二千五百九十五文乾利十千三百三文生源八千六百八十四文愼茂豐七千四百三十文萬順公十三千三百四十三文恊昌泰九千三百十五文振豐四千二文豐記四千九百八十二文萬源丸百九十二文　源二千一百九十六文同德一千五百三十五文德盛一千六百九十六文恆源五百八十九文三和九百八十二文義記公四百九十八文潤元七百八十七文恊記七百廿八文正豐七百八十文裕愼八百八十文德大七百五文唐永愼四百七十九文元生長六百十六文咸茂四百九十一文洽興昌六百六十一文萬昌五百二十一文　　三百八十五文天成義八十四文源順　二千七百五十九文錢恆泰二千七百三十六文大興合二千二十八文新興和一千二百六十九文高昇記七百五十四文恆　一千六百七十二文衡大三百九十三文同興三百九十文大興順四百九十七文裕昌廿二千六百五十七文元吉泰廿一千九十七文寳泰十九千三百九十八文鼎豫十七千二百八文九和十千九十八文恆大七千五百三十石文松盛七千一百六十一文元餘五千六百六十六文正義隆十二千二百廿文元和四千三百六十九文震大三千七百七十四文　住五千一百七十六文長豐四千六百九十四文衍源三千八百十八文餘大三千三十八文萬隆三千九百九十二文長　三千八百五十三文潤泰二千四百九十四文恊茂一千六百九十二文鼎昌源五千三百三十六文愼餘一千九百十六文天和一千五百七文兩元昌七百三十一文葆生一千四百八十一文生泰一千七百六十一文義記五百二十三文同泰一百七十二文天元五百八十五文泰興九百八十七文三泰一千四百廿四文聚泰四百文和泰一百三文泰　五千四百六十文萬祥昌一千六百八十二文愼生七百文甡義二百十六文萬成一百八十一文和記三百七十二文元泰一百九十三文萬盛泰三百六文恆泰一百廿九文公正五百四十四文萬祥七十文永順七百八文義生二百五十三文裕和二百廿七文餘生一百四十五文晋泰一百三十三文恆裕一百五文以上九十三戸共收錢四百廿八千四百六十九文 
 
 
 

Page 10

 
 
   
 
 

Page 11

 
 
   
 
 

Page 12

 
 
安化壽眉三十二兩穆葉三十七兩高橋萃牙十八兩靑松十六兩二五春芽十九兩崇陽天香三十六兩醴陵生福十四兩１１８湘潭金葉二十兩永豐天香十二兩湘潭春魁十七兩七五高橋奪標十八兩湘潭春麗十三兩津芽十一兩六安化葆泉二十九兩高橋紫茸十七兩崇陽春香三十七兩安化寳桂三十兩蓉香三十七兩仙蘭廿八兩二五怡蘭廿九兩二五永豐元春十一兩九高橋生聲十七兩永豐春魁十七兩嶽峰十二兩二五玉寳十六兩五長壽壽眉三十二兩通山瑞蘭三十一兩寗州祥聲四十五兩五福蘭五十五兩奇奇三十八兩五天聲三十八兩奇聲三十七兩惠香三十八兩奇聲五十七　祁門瑞芽四十四兩神芽四十五　　芽四十五兩春蘭四十八兩寗州蘭聲五十八兩　芳六十兩蘭聲五十七兩賽芽四十五兩 
 
