# 1888 - 129 - 4905413

 

Page 1

 
 
[石印典制駢儷集成出書] [  點石齋主人代啓]  
　　海昌查孝廉與制駢儷集成一書足以嘉惠藝林名下無虚言中有物分門析類囊括三才溯本尋源網羅萬卷運典則翦裁尚巧擷秀捃華隷事而組幾彌工儷紅妃白洵乎搖筆散珠動墨横錦邊孝先之腹笥虞伯旐之秘書不得專美於前矣前矣閒採名家制義中雋語二比四比無非經籍之　史册之秘精義貫串光采陸離信手拈來字字鍊補天之石從頭讀去言言鏗擲地之金誠場屋中之如意珠操觚家之饋貧糧也兹巳印出部分五卷訂成兩册計洋七角在北申昌文瑞樓發售此啓 
[增像三國演義出售] [  圖書集居局啓]  
　　三國演義一書雖係章回小說而其鋪陳事蹟實與陳壽正史不甚相懸自經國初苑毛聲山先生手評金聖歎先生梓以行世而風行海内幾於家置一編迄今二百餘年原板巳不可得坊間翻刻又皆魯魚帝虎漫漶模糊本局特延諸名宿校對精詳印以新式鉛字逐加圈點俾閱者得以一目了然并倩工於寫生者繪成繡像一百四十餘幅冠諸書首每回則各繪其中事實分釘卷中要皆奕奕如生鬚眉畢現書旣爲說部之弁冕　亦集藝苑之菁英誠哉生面别開空前絶後矣兹已用上等潔白紙印成分裝十二册外加紅木夾板卽日出售每部碼洋三元賜顧者請移玉至本埠南北申昌選購外埠則皆歸申昌曁經理申報人出售躉買請至申報舘面議此佈 
[音註小倉山房尺牘出售] [  申報舘主人啓]  
　　隨園太史才名滿天下等身著作久巳流布瀛寰尺牘一書雖係信手應酬之作而亦滔滔清辯意義翻新中間論政論文諸篇洋洋千餘言尤能發然人所未發山陰胡又廬先生恐其引用興故非後生小子所能一覽而知因爲句櫛字梳逐加註釋至于審音辨字精切確當更足使讀者一目了前誠太史之功臣後學之津逮也兹用新樣鉛字印分釘四本定價每部洋兩角賜顧者請至本外埠各申昌及各處售申報人購取可也 
[論滬北弛禁事] [  倉山舊主來稿]  
　　人言滬北洋塲地方有三大害一曰臺基一曰野雞一曰女堂臺基者勾引撮合之所也野雞者隨處尋春之女也女堂者烟尞應接之傭也之三者壞人家之子弟敗地方之風俗故官憲皆申厲禁歴年以來何止三令五申蓋幾幾乎有舌敝唇焦之苦矣然而旣禁旋弛　禁屢弛視禁令如弁髦貌官府猶兒戯煌煌然條教之紛頒示諭之實貼熟視之若無覩焉或者謂官之告示特不過紙上空談言者固自諄諄聽者何妨藐藐昔年葛蕃甫同轉之嚴諭非虚語也曾將烟間中人枷示昭昭在人耳目並禀請道憲奉飭遵行且飭令法界委員一體照辦羅太守接任後查照接管案卷依然申禁並將茶館中人笞責以儆實事求是出人意表歌頌之聲洋溢於本境馳譽於外埠一轉瞬間羅太守因公晉省會算川沙交代曾不兩旬便喧傳此禁已弛可以照常放肆依舊猖狂第一樓華衆會門首向日所掛之示諭寶已無存及拾級登樓則紅男緑女仍昔日之風流淡抹濃妝復供人之月旦謔浪笑傲之聲毫不爲怪大廷廣衆之下絶不知羞噫此何故歟問之啜茗者則唯唯否否也詢之開肆者則呐呐嚅嚅也由是人言藉藉妄肆猜疑衆論紛紛莫衷一是以爲行賄乎則巡捕房向不納賄也以爲容情乎則工部局從不狥情也是誠不可解者也自此禁一弛而華艶　之花鼓戯作矣且可預卜女堂之復盛而臺基之大行也噫吁盛哉然自余觀之中外各國風土民情皆有駁雜不純之病余曾三至倫敦四至巴黎目賭耳聞詫爲怪事通都大邑間開設行場字號者往往用女子爲夥計以爲招徠主顧浹洽商情其他俗尚不可枚舉蓋西人以爲必如此則地方可以興旺買賣可以流通世上生人之樂隨虚　疇觸境留連因之仕者皆欲立於其朝耕者皆欲耕於其野商賈皆欲藏於其巿行旅皆欲出於其途昔中土管夷吾曾　大閶三百小試其端極有明效今泰西各國則大行其道不期輾轉流傳及於中土大抵天地之道陰陽之理息息相關生生不已人生天地之間卽日居於絪緼化育之中任其鼓盪而不自知古先土緣情制禮不事多求男女大欲生人不禁爲民上者有惟隨聲附和曰正風俗首摘其要曰别男女夫曰别　女正風俗則臺基烏乎可野鷄鳥乎可女堂鳥乎可禁之哉博聲名在是展經濟在是特是此等聲名何能久博此等經滴何能久傳故不轉瞬而弁髦視之不踰月而兒戯玩之有心人所爲痛哭流涕而不自知其所以然焉三者之外尚有姘頭名目考字義男女苟合曰姘今則明目張胆居之不疑且敢當堂直認不諱竟將從一而終之義置諸九霄雲外可謂亘古未有之奇三者雖禁此事則從未申禁且衙者案牘中時時有之亦不解其何以不禁之故竊謂方今謀國者無事不求效法泰西卒之費去帑金無數所求效者未能盡效而民間此等敝俗則竟不待督率翕然從風豈非暗中實有轉移之理毋亦天意存乎其間耶否則恐日撻而求其秦也亦不可得矣噫安得在上者以厚風俗正人心爲已任繼葛同轉羅太守之志而一申禁之再租界又有禁演淫戯之舉此亦維持風化之本意然亦爲數見不鮮之條教何也從未懲辦一人故也鄙意以爲祗須乘其當塲串演時立將生若旦或丑若旦拘獲不必改裝卽便枷示該園門首仍補傳該園主該班頭二人一併枷示一月爲期期滿責釋自然而然淫戯斷絶緣該花旦及生與丑皆係有名脚色包銀極大該戯館主與班頭亦皆著名人物不待其變化神通卽已當塲示辱俾知三尺法固尚在人間亦何待條教示諭爲耶按臺基女堂向有厲禁而野鷄則但禁其攔阻行人扯拽游客與翺翔於烟間茶館者而已三者微有不同其雖禁而仍若不禁者則無不同也今春英界烟間禁野鷄之吸烟者旋因禁於英界而不禁於法界則烟間生意過形軒輊經烟間會議禀請减捐於是不得己而野鷄吸烟之禁復弛焉至臺基女堂雖不敢公然開設而其實狹巷通衢鱗次櫛比藏垢納汚較野鷄爲尤甚讀倉山舊主論而不禁爲之三歎焉大一山人識 
[春末霏霜]  
　　昨遇奉賢友人談及上月二十三日晨起霜濃如雪一白無垠下午狂風大號氣忽寒　下氷塊大如石民間植物大受傷夷盖亦一大災異也 
[漢臯茗話]  
　　四月初一日寗祁茶開盤已據電音登報嗣查行情簿祇報八字計錦隆罷芽二五茶一百九十六箱三十八兩二錢五寍呂太惠香二五工二百四十四箱四十一兩祁阜昌奇馨二五工一千零九十九箱六十兩寍天馨二五工四百七十六箱四十二兩寍隆泰惠馨二五工二百零八箱四十兩寍惠香二五工五百五十六箱四十五兩寍旗昌仙芽二五工一百八十八箱三十八兩五寍蘭馨二五工六百五十八箱四十五兩寍兩湖茶亦已開盤行情 
 
 

Page 2

 
 
比舊歲約高二三兩據茶師云汁味香均較往年爲勝惟葉片式樣雖佳瀹之稍有黑葉寗祁盤比舊歲高五兩至八兩如能照此行情銷售則茶客稍有利息所惜天時多雨上等茶出數不多聞仙令匯票比舊歲相宜現做四仙令四辨士二五外洋載茶輪船只有恊和行之婺源到埠餘尚未到也 
[鄂垣試事]  
　　張少玉宗師於三月二十三日節抵武昌次日卽試經古二十六日五屬科試二十八日試沔陽童生放牌時有二人枷示轅門據云一係槍手一係雇槍　該槍手於高勉之宗師考試時曾經破案薄責而釋之今又蹈前轍宗師擬發交漢陽縣盡法嚴懲云三十日試孝感四月初二日試黄陂初四日試漢川初六日試漢陽 
[賢令倡捐]  
　　上月揚州府憲奉到淮揚道劉觀察來信略云奉漕憲面諭接都中各大員公函謂鄭州被水災民多如螻蟻慘不可言現在盼賑孔殷祈爲多方勸募等語兹發上捐册七本請卽飭交各屬量力捐助太守捧閱之下隨將捐册六本分寄本郡各屬勸募旋出一册面交江甘兩邑宰江都祥大令等立卽慨分鶴俸首倡捐輸並邀集錢油兩業商董諄諄勸諭各業董聞命之餘莫不踴躍輸欵所有捐數以及名氏現已經大令曉示是誠能推已飢已溺之心作欲立欲逹之事者矣 
[權攝道篆]  
　　代理興泉永道劉璞堂觀察於三月廿六日坐琛航官輪抵厦接印事暫住同安公館内盖以原任官眷尚未出署故也 
[僱工傷斃]  
　　厦門東門外靑山頭地方有某甲開設米粉乾作坊上月廿五日不知何事與雇工某乙鬥毆乙竟因傷斃命乙係惠安縣人並屍親在厦已由厦防廳於廿六日相騐暫爲棺殮矣 
[安慶述新]  
　　上月二十六日縣中接奉釘封公文卽于申刻由監提出犯人七名内二名年在四十左右面黄有鬚餘俱三十許蓋六安州屬盜犯也時張竹晨廉訪已檄飭協標撥勇十數名提解至署親視綁縳訖押赴北門外次第斬决將首級委員解往犯事地方懸竿示衆○上月二十七日各憲牌示換戴凉帽虹各府縣應入秋審人犯日來紛紛解赴省垣先行寄獄聽候陳大中丞定期會同司道勘審○太平樓某姓家童養媳年纔二八姿態嫣然上月二十八日竊取家中錢買熟物私食經姑偵悉罰令長跪不與飲食媳伺姑出外逸去無蹤倩人四處找尋至今杳無下落○牟來仨熟遍地黄雲農人喧傳有小鳥頭黑身麻羣集隴頭啄食藝麥之户咸令小童持鐵叉驅之 
[戟門獻壽]  
　　駐紥湖口縣之水師總鎭丁燕山鎭軍於三月二十七日七旬華誕屬下各營哨弁以及各寅好隣近州縣印委各員均詣轅門祝嘏一時騶從雲騰旌旗日麗鎭軍率同兩公子花衣欵接喜氣洋洋壽幛壽聯懸挂前後三大廳竟無尺寸隙地並雇某戲班登臺演劇以娱嘉賓法曲傳來繞梁韵遠羽觴飛處滿座歡騰馬伏波據鞍顧盼有此矍鑠無此興會 
[鄂垣官報]  
　　三月二十日候補府丁克柔禀見代漢陽府辦理試院提調差卽用縣李九江奉武昌府委查江夏縣丁官山鑿石開窰燒灰候補縣程恩培奉委秋審人犯淸號點名差候補縣丞熊鍈奉委秋審押解人犯差候補典史胡穆翰奉委秋審放賞差二十一日候捕州英勲奉粮憲委解荆州米折銀兩候補巡檢吳盛唐奉藩憲委查漢陽黄陂麻城三縣當稅務銀兩差禀知二十二日候補道魏奉委孝廉書院點名差藩憲牌示薄坼縣縣丞員缺飭准補之潘誦捷赴任二十三日布經歴托溥提前酌委州縣一次布照磨葢禮之記大功三次候補府經歴潘遵枋提前揀委一次候補縣黄凝迪奉委赴咸寍催錢糧楊泳春奉臬憲委赴漢陽縣帮審案件藩憲牌示江陵縣知縣印務詳委開復遇缺卽補知縣王培厚署理漢陽縣沌口巡檢員缺飭新選之兀壽榕赴任 
[閩省官報]  
　　三月二十五日同知程咸焯卸辦通濟門厘務禀到本任壽寍縣何如瑾禀謝回任飭知調署嵐下縣丞彭源崙禀辭赴任藩憲牌示晉江縣石獅縣丞蕭廷彬因案調省遺缺應以試用布經歴薛翔雲署理二十六日廣東補用知府朱上泮由籍禀到鹽場朱内森起服來閩禀到知府明纘道禀銷院試提調禀辭赴興化府局羅源縣羅葆元禀辭赴任二十八日藩轅牌示龍溪縣典史張圻署事年半期滿遺缺應以現署沙縣北鄉寨巡檢謝承緒飭赴新任所遺北鄉寨巡檢卽飭本任巡檢沈朱訓回任 
[名園賽花記]  
　　雨絲風片釀出閒愁聽花外杜鵑一聲聲喚春光且住不覺雙眉深鎖綺思頻撩闌月樓主曰今日味蒓園爲賽花之會盍往一觀免得孤負良辰爲花枝所笑乎笑應之曰諾乃相與驅車而往入門遇園主人握手道寒暄導入花棚之下時則泰西閨秀方以各種花葉結就圓毬分置諸桌上或淡冶而絶俗或富麗而增妍或如方勝之同心或似回文之織錦鉤心鬥角各極精工女子慧心眞如是哉主人謂君以何　爲最妙則可以紙牌放某匣中晚將按牌之多寡而殿最焉予曰諸毬各不相同各有妙處惟第二號寓芳妍於淡雅旣不失之穠縟又不厭其淸寒其爲粉隊脂圍中特拔一幟者遂如其號數放之是時西樂嗚嗚然方奏臨春之曲海天裙屐絡繹而來燕語鶯啼引人入勝乃與蘭月樓主至位置盆花處雲霞冪地錦繡薰天洛陽三月春恐亦無此綸麗其中以荷包花海棠花爲最勝而五色薔薇大幾如盌亦爲中土所僅見者園主人藝菊數叢繽紛吐艶會中人亦爲首屈一指予笑語柴桑籬落忽逗濃春俾歸去來辭中一洗荒寒之象君眞大有造於泉明哉語畢相與鼓掌大笑時報時鐘已鳴五下乃揖别主人而歸途中細雨如絲沾衣欲濕而風裳霧鬢寳馬香車轔轔然得得然幾如魚之貫爲之誦紫陌紅塵拂面來無人不道看花回之句蘭月樓主曰盛會也亦大觀也不可以不記乃倩申左夢畹生綴其事於報端 
[小輪下水]  
　　向來法公司輪船抵滬卽泊吳淞所有搭客及一切信件均用小火輪駁進淮嫌船小不能多載物件該公司遂託浦東祥生船廠定造一船命名曰黄浦長短闊狹及機器馬力吃水深淺均照英公司所造式樣現已造竣於昨日午後四點鐘時下水法公司洋東及法公廨西員法界辦公各西人等先後往觀聞船中裝修尚未齊全須再遲一月方能往來駁運也 
[上海縣署瑣案]  
　　前日裴邑尊升坐二堂問案時忽有無錫人徐銀福貿然闖入徐忽跌仆於身旁邑尊問爾來此何事徐長跪訴稱三年前小的在某西醫處當細崽大老爺之姪少爺曾來醫病是以相識今日欲見姪少爺有事伸訴邑尊謂本縣並無姪子爾欲伸訴何事徐稱小的當年傭於某洋行經三阿姊牽引與某氏婦有私生一女孩業經七載連生兩孩長者四歲幼者兩齡曾經同回原籍今年挈之來滬賃屋泥城外斜橋地方前日忽有姚芝庭者自稱該氏之夫將氏并女孩領去時小的不在家中姚復向房谰言俟小的回來須至廿五保十圖地保處理論及小的回房主將情說知小的無路可奔故欲尋姪少爺伸訴邑尊乃飭將徐交差候傳該地保到案查明核辦○前有法華鎭鄉民馬茂林控文生楊錫九恃强謀佔膏腴一案裴邑尊訊供後飭提楊生并中證陸正良地保王阿紀楊月堂等到案前晚升堂集訊馬稱小的在同治七年價買某寺前地四畝價錢二百三十二千仍租與寺僧耕種至去年老僧病故小的欲將田收回楊出爲護符强欲將伊所賈寺後瘠田掉換小的告知前地保王少園理勸不明現楊硬將小的之田耕種是以情急喊寃原契呈閱楊稱先父於同治十年向該寺僧價買寺前地四畆計錢二百二十千今馬欲將寺後瘠田掉換生員情不能甘原契呈閱陸稱馬買寺前之田由小的作中楊所買乃寺後之田叩求明察王楊禀稱寺僧病殁後小和尚不知底細據楊生言伊父所買實寺前之田邑尊詳閱兩造契劵楊契字跡甚新揑造圖謀已可概見該地保等所禀含糊情殊可惡遂將楊生發學看管候本縣到明倫堂覆訊核辦在案人証可赴學中伺候○前報列江北人高連發控徐生發之妻毆傷妻室王氏云云邑尊研訊之下 
 
 

Page 3

 
 
茗徐將妻交案訊辦前晚徐挈畢氏投案高稱妻子被毆受傷叩求伸雪王氏所供從同徐稱妻子並未毆及王氏畢氏稱上月二十八日　土　至小婦人家閒話有麻面婦人詈王氏爲　鬁婆王氏因羞變怒以至口角爭毆非關小婦人之事邑尊謂婦人家逞兇毆闘殊屬非是王氏已飭官媒騐明並無實在傷痕惟有内病耳隨發善堂醫治畢氏交官媒看管高徐二人交頭圖地保陸彞召帶去候王氏病痊再行集訊 
[英界公堂瑣案]  
　　西婦華勒訴稱家畜一猴用練繫在洋臺上幾日前尚酣嬉跳躍忽於昨日倒斃請西醫剖腹騐之的係服毒恐是出店廚司暗算爲此報捕拘案請訊郁和生供無錫人在西婦處爲出店不知猴子如何致死聞隔壁西人家亦畜二猴同時斃命唐和寗供寍波人在西婦處爲廚司餘供與郁同蔡太守商之易副領事飭捕房將郁唐帶回查明守在情形再行解訊○麥捕頭稱查得虹口某處屋内有人聚賭及入内忽無形跡顯見叩門時將賭具移開向後門奔出祗獲周紹紹一人究詰情由不肯吐實爲特送案請究周供小的係縫衣匠現在該處石姓家成衣並無賭錢之事蔡太守謂如供明何人聚賭則可從寛否則科爾之罪周堅執如前太守判管押三月并補傅供出之石姓到案訊究○前報列陶阿狗以惠園烟館所送彩票第一萬四千八百七十五號已中頭彩不付烟土因之控諸公堂惠園執事人童春潮供票上號數被陶塗攺希圖朦領是以互爭蔡太守飭包探秦少卿查明再訊昨日該包探禀稱查問該烟館稱第一萬四千八百至一萬四千九百之票未經送出然不知究竟如何陶執定前詞童供稱四萬號不能齊送因此抽去中間一百號一萬四千八百至一萬四千九百號之票未經送出故無頭彩票在外票根底簿呈求鑒閱太守謂陶所呈彩票字跡已改且閱帳簿固無此號之票不能准理帳簿發還麾之使出○西包探瓊禀稱曾至虹口查看張和尚所開彫花作見其夥施洪芝彫刻春宫因將張施送案張供春宫有西人囑爲彫刻西人寫有西文姓名呈閱施洪芝供與略同蔡太守謂彫刻春宫傷風敗俗律例所載厥罪非輕今姑從寛判張笞責百板管押三月施管押一月○包探王阿二禀稱昨見陳阿友陳大喜等聚賭爲此拘拿人贓送案阿友供以後不敢尚乞施恩大喜供年十三歲哀求恩恕蔡太守判阿在笞責一百板枷號十四天大喜姑念年幼責手心一百下賭具銷毁○汪雨生扶母王氏上堂訴稱家居阜康里昨夜母親小立門前突被袁長坤肆毆并推跌傷頭深恐傷勢非輕爲此報捕拘袁送案袁供保有五品頂戴家居該里昨日歸家黑暗中誤撞該氏跌仆致傷汪稱實被毆傷蔡太守飭差送該氏至縣請騐是否毆傷抑係跌傷冉行核辦袁送歸電報局以便傳訊○宋楊氏訴稱曾爲相識之李氏家四歲女孩爲媒童養翁張氏家時遭凌虐衆人惡之但李氏不在滬上小婦人一再向論翁張氏置之不問反稱不要此孩爲特送至李氏之親戚家暫爲留養翁張氏忽又來索孩由捕拘案翁張氏供女孩旣爲我家養媳自應由我管教蔡太守以翁張氏凌虐養媳本屬非是今姑寛宥着交人保出不得再至宋楊氏處尋釁○江北人王國千訴稱向爲小工昨日路遇素不相識之梁見香拉往飲茶妄言伊叔被小的害死須給洋元了事梁供山東濟南府人表叔朱錦和與王同船爲水手裉王推落海中吞其財物但小的亦不知底細惟據營勇王壽安告知蔡太守飭將王交捕房覓保并飭差帶梁至所供之某營查問有無王壽安其人覆候核辦○某京貨店夥陸雲廷施左卿訴稱昨日林天寳來買桂子邊乘間竊取三板奔逃由捕阻獲　案林供福建閩縣人蔡太守判押候遞回原籍贓交失主領去○周玉春訴稱失去洋傘等件報捕查明裉孩子汪阿生徐小毛等行竊汪徐同供以後不敢尚乞施恩蔡太守判各責手心百下贓交周領去 
[法界公廨瑣案]  
　　昨報列尤瑞正之妻衛氏去年走脫後今在永興街小客寓中尋到連所謂趙雲福者一併送法捕房　案法包探將鐵尺一根烟鎗一支呈案王司馬着將尤瑞正趙雲福馮周氏三人帶出詰之尤衛氏據供與趙雲福認識多年姘識祗年半光景去年三月間懷妊實是丈夫所有而丈夫說是趙之種不許家中生産因卽出外帮傭至十一月中將屇臨盆故住於姊妹行馮周氏家分娩後兒卽殤亡故於初二日由馮處出來到姜姓藥店住宅内帮傭十餘天出來於十二月二十動身到蘇州人家　傭現在於三月二十三日從蘇來滬欲想回家看望奈手内空空故住客寓遣人邀趙到來向伊借洋二元卽可回去豈料前日丈夫兒子赶來拘送案下此次不曾與馮周氏見面鐵尺不知是何人之物司馬着帶尤瑞正到案詰其如何尋到答稱前日奉訊後馮周氏交保在案地保託人尋訪得知下落通信與我帶同兒子前往尋到趙將鐵尺打我右手一下今疼痛不止司馬又着帶馮周氏供與尤同有傅趙雲福到案供名趙金福雲福是學名前做肉在生意現無就緒家内有老母幼妹衛氏認識有十年來往一年餘每月貼伊洋三元後因失就無洋伊等卽生事王司馬詰衛氏每月可有洋三元答稱零碎錢文有時用伊並無每月三元之事去年小婦人出外不知伊住何處司馬着將趙雲福尤衛氏兩人帶回分别管押馮周氏斥退着尤瑞正於今晨投捕房候示○前晚八點鐘時法界新街有兩人互相打架扭入捕房管押昨日解訊據甯波人戚庭華稱在途行走爲踏着伊鞋子遂致吵閙伊自三四十人固知不敵適有熟識烟妓在該處我卽逃入花烟館内少頃出外豈知彼等尚守在門口將我毆打王司馬詰其作何生意答稱做銀匠現在彩視街施四意作内自做每月可得洋四五元金麗元供川沙人在英界三馬路陳與昌對面嚴姓薙頭店爲夥因到彩視街刀店去削刀在途落脫排髮心中悶悶同友在打狗橋烟館中吸烟出外時已九點鐘行至新街伊卽攔阻同黨七八人將我亂打扭入捕房伊昨日衣服甚好不是今日模樣王司馬着將兩人一併管押寄信出外喚店主來保○趙康喜投案訴稱昨有六七人來店買竹布被周衡山竊去竹布一疋幸卽知覺追赶人贓並獲送案據周供伊學徒包布失落一疋在地故卽拾取伊說我搶靑天白日豈能搶物王司馬以周屢次犯竊怙惡不悛着帶回管押重責二百板竹布給趙領去○法包探李雲發在城河浜獲到小竊孫春山携錫茶壺一把付質當拘進捕房搜出押票兩張於昨日一併解案據孫供認在英界戯館檯上見無人故順手偷出押票是長衫馬甲乃借别人的王司馬着押候失主認領小東門外醉白園徽舘主李德記晶頂藍翎上堂遞禀并附借劵訴稱有同鄉顧德和者屢次來借洋計已二百餘元有據者六十元四十元兩注今伊又來借洋吵閙不休爲此送案王司馬詰顧可曾向李借洋答稱去年想做生意需洋一百五十元向李商借伊祗借數十元不敷所用事遂中止今欲回籍故　借洋並不吵閙司馬詰其爾欲再借若干答稱須三四十元司馬謂爾與伊是同鄉借過白元已不爲少爾貪得無厭任意吵閙實爲可惡着將顧德和送縣遞解回籍原告所呈借劵給還○新北門外興聖街口淸風閣茶肆夥浦東人楊全元投案訴稱昨日午後有二十餘人陸續來啜茗不知爲何事吵閙因卽鳴捕及捕至衆人逸去祗獲兩人送案忙亂時失去水烟袋兩枝今携樣子到案請追孚仁舟供寗波人在城河浜擺銅器攤被竊水烟袋一枝旁人云是秦金榮偷去我却未見故將秦尋到盤問秦供蘇州人在彩視街賣餛飩伊平空誣我爲竊故與評理並無多人王司馬謂捉賊見贓何可混指爾等查有贓証再來控告未爲晚也着一併退去 
[上海四馬路高易籌賑所起解粤東第二次振捐公啓]  
　　敬啓者敝所於前月二十九日墊解粤東振捐銀二千兩曾經登報奉聞兹於月之安四日又蟄解第二次振捐英洋二千元託怡和行廣廣東輪船帶交粤垣愛育堂赴賑諸公兌收散放以副海内大善士及諸鄉臺好義不倦之心務乞源源惠濟以應鄭粤之需災黎幸甚兩廣協賑同人陳樹棠馮瑞光唐廷桂唐廷樞徐潤陳維翰趙萬淸李文明韋華國梁應棉葉道廣鄭廷江鄭之驊陳德駒何景儀李同新楊裕光陳德薰等拜啓 
[巨欵助賑]  
　　初四日承嘉興屠岐雲先生交來浙省四廉氏誠求父病速痊助賑洋九百元孝思善念誠可格天况慨捐巨金拯彼澤鴈定邀神佑福萃椿庭從此夙恙全消康强逢吉可爲操劵頌焉上海三馬路與昌協賑公所竹坪陳煦元謹誌 
 
 

Page 4

 
 
[鉅欵救災恪循子職]  
　　周易家人卦曰父父子子可見父子天性之親未有不痛癢相關者也今有浙江二岐氏大善士俯念河南皖北罹災綦重垂憐疾苦賙恤逾恒助鷹洋九百元囑解接濟求尊人抱恙速痊較之先賢原憲輸粟厥數相符彼鄭皖窮檐　亦詠仁弗置而勿藥有喜可預占焉其子克家有斷然者上海北巿絲業會館籌賑公所愚弟少欽施善昌謹誌四月初四日 
[江督轅門抄]  
　　二十三日布庫吳善埴奉司委赴蘇滬採辨差均辭○二十四日知縣尋世珍鹽城查糧捐回○三十五日直隸州朱廷珠採辦積榖回○二十六日蘇藩轅牌示常熟縣李福沂泰革遺缺以候補知縣吳康壽請補○二十七日巡檢鄒恩浩由京來均到○二十八日知府羅章缷署揚州府事回 
[浙省撫轅抄]  
　　二十四日卽用縣夏葆彞並禀知臬司飭知詳蒙憲臺批准讞局記大功三次○二十五日杭捕孟禀知藩司札委會辦貢院供給差禀安叩謝截取候補同知曹士璋由京引見來省禀到泰候補同知黄昌甲禀見辭赴新篁釐局差秦繼武禀銷王江涇釐局差卽奉藩司委署開化縣事禀安叩謝典史陳溶由京起復回省禀到○二十六日未入流唐幹禀知釐捐局委辦湖郡慺分局差叩謝○二十七日候補典史范廉禀知藩司札委分湖差遣叩謝○二十八日台州府經歴徐星鉞禀辭赴任巡檢潘誦年由京騐看來省禀到禀安蔣朝琦禀知釐捐局委諸曁絲捐局差叩謝○廿九日東陽縣路履祥禀知藩司飭知回任武義縣陳詩禀辭赴任候補主簿沙炳鋆嵊縣絲捐從九品蔣朝琦諸曁絲捐未入流唐幹湖漊分卡俱禀見禀辭赴局○三十日福建興泉永遺缺道吳由三防海鹽勘工回禀蒙憲臺奏留會辦塘工局務進見禀謝輪船外委齊回省禀到 
[蘇省撫轅抄]  
　　三月三十日藩轅牌示照得署婁縣主簿王祖培署事期滿遺缺查有試用縣丞程樑堪以委署松江府經歴陳其璟在任聞訃丁憂遺缺查有試用縣丞朱祥榖堪以委署○四月初一日傅懷祖禀知奉委發審局卽日到差藩轅監印從九錢寶和禀知本日到差○初二日縣丞周恩楙禀知辭奉赴江震一帶巡緝差典史祝丙南禀銷藩轅監印差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潤資助賑]  
　　元和金茂才季韶保三年先生季子也幼秉其蘭生陸太夫人庭訓書法宗米惲慨念鄭工待賑孔亟願將書潤助賑一月所有潤資迄有成數卽由敝會館徑解災區本人概不經手書件交戯鴻堂扇鋪七日取件不悮縱餘潤之無多猶復存心救世慨洪流其曷已端憑運腕濟人不禁爲河南災户翹首以俟焉雙琯閣金季韶茂才書例六尺屏條每堂四幅洋三元二角五尺每堂洋二元四角四尺每堂洋二元六尺對每副洋一元五尺對七角四尺對五角摺扇紈扇每把洋四角大小匾額卷册壽輓横披題跋硯銘另議敬神减半泥金楷書加倍先惠潤筆上海北巿絲業會館籌賑公所少欽施善昌謹誌四月初二日 
[助賑摭要]  
　　平湖同裕寶莊葛伯雅善士以尊人病垂危叩求速愈吉人天相果卽霍然因由愼餘莊來洋四百元托充鄭振梁溪逹源寳莊春記善士由同康莊來洋二百元甘和卿善士病愈完愿由文金門守戎來洋一百元陳柏記善士洋一百元昏愚氏續助洋五十元蘇州善女錢張氏求病速痊由錢德隆縀莊周魯豐先生來洋五十元澄江四知堂善士爲嬰孩疾痊完愿由泰潤豆行來洋五十元傾資救世爲善孳孳定卜百福駢臻千祥雲集己又萬梅峯先生履占爲許春榮對翁巢崇山醫士兩家執柯將儀洋四十元撥充鄭賑是又於助賑中别開生面者誼旣篤於執柯情不同乎返璧彼流離之子能不感德弗諼哉上海北巿絲業會館籌賑公所愚弟少欽施善昌謹誌三月十八日 
[昨以佳句索書塗鴉應命並依原韻奉和錄呈桂笙老夫子大吟壇教之]  
　　學書未就呼天古硯偷磨石燭烟不信高人殊賞識好將翰墨結因綠[  天台方外弟子巨道就正艸]  
[醉墨生在龍華招飲因事未果寄此以謝]  
　　大境桃花看幾回及時相賞綺筵開儘堪挈伴尋芳去誰爲聨吟入座來事被牽纒多少恨綠慳暢飲百千杯知君特切相招意尚待追歡酌玉醅[  甬東小樓主人初稿]  
[壽田艽卿叅軍五十]  
　　颯爽英姿浩蕩天羡君正屆服官年庭前荆樹餘陰遠堂上萊衣舞綵鮮書畫擅長驚妙筆襟期邁俗著先鞭相知持贈無他物祝進三多展尺箋[  甬東小樓主人拜手]  
[題魏烈女詩烈女浙江餘姚人乃郁簡三硯譜兄内姨母也]  
　　生長名閂共仰賢早明大義性能全最難激發無情處獨具心腸鐵石堅果然一諾定終身生未相逢死必親不貳勝他貞不字千秋太璞獨歸眞[  奉賢嚼梅館主曹鴻翥初稿]  
[移守杭州書懷七律八首留别金華士民]  
　　世六嫏嬛紀洞天此行權作小游仙寒酸未改深山粥重遠難牽淺瀨船一半光陰消藥石三年辛苦只丹鉛衰門尚有清芬在毁譽從今付後賢洞天福地記金華山第三十六洞天迥憶簾前訓語温願將心力報慈恩甲申召見諭以實心實力勿徇情面三商早漏辭宫闕四子遺書訪宋元賴有雷霆威八表蒞任次月歐陽軍門轟艇于寍波那容虎兕擾千邨永康賊酋紛紛投營過金華余悉誅之於塗蒼天更爲衰庸諒付與豐年答至尊萬山崷崪接台州狐呌叢祠費檢搜昔日萑蒲今日黍來時哭籲去時謳將軍枉說薪能徙上相何嫌箸藉籌常對雙溪問白水一官非爲子孫謀漫說陽城撫字勞水衡星火納泉刀才聞佩犢來東郡又聽驚庬吠石濠千里秋防歌瓠子三邊野戍貢葡萄九重宵旰憑誰釋横海樓船湧暮濤棋局忽聞世事更理頭祗合住山城銜花仙蝶招相伴抱樹寒蟬噤不聲落落參商知已恨寥寥骨肉異鄉情中年哀樂憑陶寫笑口常開對紫荆甲申十月受篆日太常仙蝶忽至官舍宵深一卷披靑鐙忽地憶兒峕兩頭書韻隨鐘曉五夜機聲答漏遲遺恨千秋身裹革浮家半世鬢成絲衰親憂患言頻茹但說當年靧雪辭子康嘗被吏人唹燕寢深嚴不樂居當夜焚香封讞牒行春按轡著蒙書空教臧榖亡羊去豈有天師害馬除手折梅花當楊柳兒童知我意踟躇三竺菩提證夙因海門濤湧婺江春東坡四代推前輩元暢千年拜後塵兩岸鶯花戀行客一船風月足詩人重來定著游山屐粗報君恩便乞身[  蘇句夢魚生文騄未定草]  
[和胡悅彭社兄之貴州留别海上諸同人原韻兩章錄呈桂笙仁翁大人郢政]  
　　數春花事憶同遊欲展經綸赴貴州舊友離羣心戚戚 
新妝作伴意悠悠淸風朗月懷吟侶瘴雨蠻烟悵遠陬一日功成仍聚首九重丹詔喜名留如君瀟洒每心傾何日騷壇再會盟醫論百萹叅奥訣淸詞幾疉寫離情江中豚泛知風浪岸上鳩鳴識雨晴到處留題無限好福星長護吉人行[  春申巿隠鎭海華秀桂蟾仙氏稿]  
[奏和綺禪舟中卽事原韻卽舒鄙懷錄呈性丈削正]  
　　破浪乘風志久存未逢知己一爲論願從上將征沙漠肯與漁翁老水村會許浮查隨博望不妨捫蠡傲桓温蕭條琴劍今猶昔聛睨乾坤酒一尊[  西湖花隠急就艸]  
[上海北巿絲業會舘籌賑公所施少欽經收河南皖北賑捐丁亥十二月廿七八日第一千六百廿三四次淸單]  
　　泰康莊　年節洋十元浙寜新關文案處募桂笏山房二 
元澄懷書屋求家宅平安更鴛氏各五角川沙隠居同友二元惠慶裕由三和源來常錢平銀一兩承先堂移米票洋十九元高鄭氏由文報局來四角寗郡鄧秋泉爲僕婦邊黄氏之子梅生求保身健益壽節省工資二元蘇垣竇公舘皖北山人四元胡品泉求兄病速愈五元蘇州恆泰和募無名氏本元敬愼堂二元雍睦堂一元如松榮由盤記來五元姜漁求頭恙愈一元徐氏賀氏由立大莊來各一元○朱少梅募月捐陸翰卿周裕豐各一元徐素行堂陳愼德堂補十一月份各一元○陳惠圃兄來臺北電報總局募保胎平安人洋十元郝廷選四元李敏學龔珉圃張衛之董元甫四户名二元榮月泉蔡光照李和卿敦本堂鄭丁明仁楊雲顯張氏無名氏無力人張安富白氏鄭氏陳氏吳子敬補過堂堂俞章甫韻亭謝心田魏藴堂陳惠圃有心人廿一户各一元周文淸洗廷南隠名人無力子有心人五户各二元吳厚伯謝月樵庄守齋張子良不疾名力不足人六户各一元茅燮堂五角共三十九户合爛板洋五十元五角○南匯閔西亭慕奚廉堂洋一元陳繼卿四角徐永昌二角王瑶圃有梅馬子藩三户各錢五百文王福田閔西亭朱少廬夏彩田龔少衫莊泮香黄友蔡七户合三伯文十汝霖朱春方李楚卿王桂金沈墨香康曉和李迪甫張秉澄萑香浦周硯蔡金舒齋董寶鈞十二户各二百王者香植園錢振山三户各一百共廿八户各洋七元六角○閔行同源當募怡怡主人洋一元金　雩軒問心無愧各五用移花接木三角合振氏吳銓卿各二角少極勉力德本堂朱少琴三户各一角共九户合洋三○源豐潤來福州將軍署帳房朱大榮募堂劉廷璽各番二元鄭功勲福潤星照吳心畊四　各洋一元逹明亭台伏二元陳拱三樂善堂省過齋陳紳榮四户各一元林厚道賴梅堂各五角朱大榮錢一千八百零八文曹升金陳嘉發趙振德商欽炳單子文張天貞合一千二百鄭炎俊五百劉向山翁致和林華彩回春堂馬秉劉蘭生魏維楨葉雨彤唐惕侯林兆昌何家福實金號無名氏十三户各四百文林章彩恆泰祥上品齋雲龍號太美號靑芝田合一千二百趙長順林茂盛杜奕昌倪承基四户各二伯文共三十七户合洋廿三元七角　分以上廿十日○馮周記爲大便不通求卽愈洋一元浙寗慶雲閣代友六元泰康祥隠名氏八元朱太太一元濤口永記號年節買花顧轎費移助六元杭恆豈敢望報人二元塘桱司署李鴻勲募邵寶記十二元聞香　八元夏記四元桂藉堂由通州康發祥李宜齋寄來十元景鎭葉德潤三元爛板四元銅洋十三元沈秦模病愈完愿由沈桐齋來二十元江西吉水縣三曲難卡楊廿農募漱江居士一元崇本堂楊敦厚堂楊培元書屋崇本堂四户各五角廣東淸造縣署無名氏易楚珍周金甫買文軒無名氏李梅良錢煥卿沈蔭三八户各一元超廷瑜求母病速愈由豐裕洋行來四十元周康莊恆康莊衍昌銅洋一元嘉惠莊恆康庄銅洋一元○朱少梅募十一月份月周兆永蛟川無名氏各一元章少鉤五角○寗波童善士募各寺菴朱維琪觀堂延慶寺天甯寺四　各二元童雋廷仁記鄭陳氏壽昌四户各一元戒智菴洋一元錢一百惺惺菴六百天封寺廣福寺各五百文戒香菴廣福菴白雲菴長庚菴四户各四百寶雲寺白衣寺各二百四十文徐瑞記毛文俊圓庵三户各二百共廿一户合洋十七元○謙元行來江文靑募丹陽縣户粮科十三元五角禮科三元兵科韋效先有懷堂主人各一元共四户均節省新年敬神酒席費合洋十八元錢五百零七○淮陸浩秋募韋周翰鳳龍鹿一團和氣四季平安五子登科鈞共登靑雲梯八仙上壽雨續式總三十四記各一百無名氏二户各一百共三十六户合洋三元銀三錢四分○江右馮浩然募馮運椿錢一千文余家駒四百未世動鄒潤民王文煌石玉麟王用予葉守劉德七户各二百文鄒良治石舞爲周佑三户各一伯共十二户合爛板洋三元以上廿八日 
[上海四馬路文報局内恊賑公所經收厦門濟善社恊賑公所賑捐細户淸單]  
　　登另○三月十九厚門濟善社恊賑公所經募豫賑第五批黄輔臣手量力行錢七伯六十黄 
復古軒四百黄映奎書屋一元王藹堂四元黄一鑒二元黄枚舉手魏沙伯求亨通黄源生三户各三伯王登雲五伯五十林東昇黄陳氏黄李士黄蔡陳旁官張覬官何彩菊七人各二伯滿座春四元白益官五角黄崇嵩三角陳春生黄有成曾初一三户各二角蘇勝雲黄烏辱二人各一角廣東倪彩成無名氏和昌三人各二元張會一無名士無名士四人各一元壽册同安謙善堂于禮方乾元號二人各三角福記恆昌二人各二角式德堂頂泉恆元號永元號瑞春錦發捷隆聞盛徐文齋彩云珍徐管城滿瀛號心得號晋興長稱源隆芳茂德隆福安廿人各一角瑞昌二伯李水權林小山芳遠許子德王汝銜黄仰林林學慶林國炳林元一太芳李元伯鼎新廣義昌王金泰葉清河王延林王夢梅王士俊王士傑王士敬王士文廿一人各一伯王秉鈞四伯施得成三伯壽册叉文彩四角同仁堂李德興二人各二角許順稱葉時宜新恊興新陞和聚義福雨龍李克昌呂輯五陳駿聲王賑遠黄長利葉裕十二户各一角壽册泉州陳葆堂先生手明善堂一千二百風月齋王錢九百黄麟卿六伯陳國村五百王短門楊國均楊國煥陳登瀛義門鄭五户各錢三百張爾草二伯萬令得一伯曾陳日宣六元黄伯龍何淸源二人各二角壽册吳邦注錢二百曾陳才謝家彬陳東祥蔡裕甲徐賑熙林東材吳高陞卓鐘學吳重堅朱逢灶吳光蘇王永元李藍田吳文耀鄭煥奎李煥文李超英林秋士傅隨從魏金文魏金雪錢廷梅黄澤萬莊德寶許亦林玉丑吳如章王修文鄭國梁蔡鴻立黄近光張四稱張世澤吳國顔錢廷贄張文尚林淸溪陳玉乍三十八人各錢一伯壽册意誠買善老樹景南小丙水閣老伯阿雜大日正來阿鼎阿爲阿累春粟阿狗順安大執十七户各一伯又册北它赤耳得蘭廷檢和緞皆兄河兄目兄得意九兄少兄小駡大駡奏兄鶴安舘黄二户各銀一元盥薇山舘陳奎耀寶善堂趙馬吉泰馬寶招祥順投兄氣廿三户各錢一百又册師儉堂蕭古三户各錢一千次善堂張　石山房黄魚精舍五善德堂洪古香陳五户各錢五百摘蓮堂周一樂軒陳新楊别生齋楊藝復張四户各錢四伯四敎堂黄錢三百浣花山舘王紫荆堂田夢草堂蔣　善邱淡如陳友齋蔡六户各錢二百倚松軒蔡靜遠山房林倚崇蕭三户各一百又南邑方宏陳法石培德堂晴蔭山其陳三人各銀五角程中漢銀四角醉月山舘施銀二角林少馨倪聯奎許霽山許冠堂林澳陳世才鄭向如鄭仲甫施慶餘九户各錢一百無册賜錦堂銀二元樹德堂積德堂永裕堂三人各一元不書名樂書堂種義堂開成振順五户各五角隠名氏三角力不足氏二角又賜錦堂銀二元又册潘韋翁六元張凈記十五元鄭方記四元薛靑朋吳聿修堂張其昌無名四户各二元曾天錦薛東波修記鄭金記四户各一元鄭克昌八角劉隆富版作後人徐騰輝薛前坡楊碧雲程古伯六户各二角賜金堂二元種義堂永裕堂積善堂三户各一元樹德堂勉力子不書人三　各五角怡怡堂錢二伯文以上統共實收規銀九十三兩九錢目八分 
 
 

Page 10

 
 
[上海陳家木橋電報總局豫皖賑捐處三月下旬收數清單]  
　　高册高易賑所痧氣丸二千二百瓶紅靈丹一千瓶○滇册雲南督憲幕府諸同人棉衣賑捐朱逹泉羅實夫周魯臣尹吉齋張煜堂胡仰山周道生史岳生八户各捐雲平銀三兩五錢○卾册漢口電局第六批募愛蓮堂十三千錢蔭堂董逹夫鄧敬德堂三户各一千關中仵勉之李澤生恊泰厚天吉兩錢莊四户各五百以上實收洋十五元四角虚對開一個○閩册福州電局周第七批裕昌源聚豐木號敬天后聖誕神戲優被官差移資助賑三十元又鎭海黄予信虔求宿病除根二十元○川册廬州電局王募十四批渝平紋廿兩另六分申合元廿一兩六分細户另登○直册京都全芸軒欣得麟兒助賑京平紋一百兩又蒙親友惠賜餅駕儀移賑京平銀一百另一兩共申合元二百另七兩四錢三分○東册東海散人曹平一百兩又寗海州鄧榘亭曹平銀四兩共合規元一百十兩另七錢四分半○救册太湖救生局廣元永紬莊來第廿七批洋五十七元○凝册常昭凝善堂五十批誠濟典募十三户十九元陳恆茂募廿户四元同福義募八户一元一千一百萬泰一户銅洋三元周昭芬募十三户三元七百八十五尹瑞卿募七户三元一百八十余聽鴻募二户二元八百余聽鴻募廿二户十八元二千五百六十又募四户二元四百楊襄爲募六户三元八百七十徐雅輪募二十二户合洋十五元散捐桶捐十一户三十三元銅洋四元一百五十以上實收洋一百十九元銅洋七元○蘇册蘇城得見齋第十批劉王氏無名氏各助一元又常熟愼餘莊募十户一元四角二百吳蓮生廣文募九户三十元○甯册金陵恊賑公所第九批二百廿丨元銅洋二元三十五千五百細户另登又諶善之經交可遠堂十元安樂堂邵滬記兩户各二元無名氏三户各一元○松册松江西門外洽昌號沈仲起十元另五角瀏河陳本安曁諸同仁集月捐第一次三十元寶山縣署慶記十元○常册無錫知仁莊三十一批無名氏十元○鎭册溧陽源豐號李景川募趙錦華汪禎祥李景川吳肯堂尤榮元五户各一元履豐行益豐德昌信甡泰大有德隆信德豐號王煥林周萬林尤瑞龍尤鎖保王永茂彭其生陳書庚史紫珊楊愛生王士良陳杯高陶小狗章公正朱從道廿一户各五角又履豐五角一百五文賈仁茂三百恆豐義大昌謝金坤三户各二百以上共收十七元○太册太倉張子山交來孟崧氏四元○杭册杭城紉佩堂主人募保平安室五十元○嘉册嘉興朱錫麒爲父冥福懺資移賑四十元○甬册甬江吳公舘來無名氏求慈親康健江平銀一百兩申合規元一百四兩一錢四分三厘甬江電報局募五户三元○紹册會稽程公舘來省吾善士助三百元浙紹蒿壩鎭李少白募兩户六元○申册倖逃生爲酧神了願十元唐趙氏四角楊振棠一元寓長發棧厦門鄭稚雲募三十户三十一元嚴芝生五元林知生銅洋一元林搬記黄增麟無名氏三户各一角任逢翁交來無名氏求病全洋三元同吉祥參號募五元二百張吾眞同吉祥石義興榮仁三户各一元董維藩六百錢霞卿五百程康候四百華文彩華來友二户各二百沈愼之沈芝軒邵洪如夏春浦四户各一百共保洋五元二百張吾塡求資冥福五元蘇先生交來代賑者三十元低銀十一兩七錢金裕春一元延陵老人二元○命册包漢卿交來何垜塲恆豐典同人二十元存義公交來規銀廿二兩另五分○嘏册盛源莊來百勉氏四元○保册烟台雙杏居士募兩户二元○救灾圖單册宜城北卿慈溪育英文塾募廿三户七元○本旬共收規銀三百八十四兩二錢五分一厘曹平銀一百另四兩申合規元一百十兩七錢四分五厘英洋一千一百廿元虚對開一個銅洋十元低銀十一兩七錢共合規銀八百廿六兩四錢五分六厘錢三十五千九百合元廿四兩七錢七分六厘七項共合規元一千三百四十六兩二錢二分八厘連前共收規元三十八萬九千六百六十七兩七錢三厘共解過十三批止共合規元三十八萬七千三百八十七兩七錢五分實存規銀二千二百七十八兩九錢五分三厘俟集有成數以濟豫皖災賑之需合併聲明 
 
 
 

Page 11

 
 
   
 
 

Page 12

 
 
   
 
