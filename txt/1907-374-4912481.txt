# 1907 - 374 - 4912481

 

Page 1

 
 
   
 
 

Page 2

 
 
[上諭]  
　　九月十九日奉 
　　上諭廣東潮州府知府員缺緊要着該督於通省知府內揀員調補所遺員缺著長秀補授欽此 
　　上諭朱壽鏞著調補河南按察使安徵按察使著鍾培調補欽此 
　　上諭民政部外城總廳廳丞著王善基補授欽此 
　　旨台布著補授寗夏將軍正藍旗蒙古都統著增祺補授欽此 
　　上諭民政部奏援案請賞外城粥廠粟米開單呈覽一摺現在節　寒令貧民生計維艱所有玉帛庵育嬰堂景善堂磚塔胡回圓通觀梁家園各粥廠每月共需粟米二百四十石加恩照數賞給自十月初一日起由該部咨明度支部剳倉給營務當派委妥員督同紳士核實散放母任侵漁單併發餘依議另片奉請賞崇善堂等米石等語崇善堂等處各廠收養貧民人數衆多米石不敷支放加恩著照所請所有崇善堂公善堂禮拜寺西悅生堂同德堂各賞給粟米三百石南海會寺玉清觀興善煖廠清眞粥廠各賞給粟米一百五十石以惠窮黎仍著俟各處敎養局開辦後另行變通辦理欽此 
[宮門抄]  
　　九月十九日召見軍機馮汝騤 
論說 
[對於各省設立諮議局之意見（續）（到）（十）（日）（進）]  
　　今欲定各直省省議會之辦法。必先就國體上研究各省督撫所有之實權。其關係乎中央政府者何若。關係乎所屬各廳州縣者何若。參照東西各國法制權衡去取。而後能定適中之制。度我國幅員廣有二萬萬万里。卽論長城以內。一省之大幾埒東西各國之一。甚有以一郡縣而足當歐美一小邦者。士廣民衆如此。勢不得不倚指臂於地方大吏。而督撫行政權亦自因之而較重。雖對於朝廷。天澤之分綦嚴。大義凛然。自無渝越。而其與京師各部之關繫。則幾成平視之形。其與所屬各廳州縣之關繫。則轉其直轄之力。有地方分給而無中央集權。蓋不啻坎拿大及濠大利等各藩屬之於英。撤遜及瓦敦堡。等各聯邦之於德。以所轄面積人口論。以行政權力範圍論。實均非各國本境。區劃較小之地方行政官所可比擬。十八省儼如十八國。有事勢所積而不可爲諱者焉。當世談憲政者率模範日本。於各省省議會之設立。亦或純以日本府縣制仿行之。儗各直省於彼之府縣。此就中央與地方之關係。而論固宜然矣。特以事勢相衡較。究有不能盡同者。以彼府縣知事視我各省之。督撫轄境廣狹不必。論卽以。權限大。小言之。日本府縣知事。雖由勅仕。而於內閣各省（如我國各部衙門）大臣。則純然爲下級官廳。品秩不等。若我直省各督撫。則與京師各部尙書侍郎。俱位從一品及正二品。雖京外崇卑。微有差别。然舊制總督例兼兵部尙書及都察院右都御史。巡撫例兼兵部侍郎及都察院右副都御史。均爲京部堂官體制。與京師各部院並無堂屬之分。官文書往還稱咨呈而不稱禀扎且互稱貴督貴部。平交敵體其不同者一。彼府縣知事。執行法律命令管理部內之行政事務。須承內務大臣或各省主務大臣之指揮監督。而我各省督撫。則於部頒之法令章程。不必悉遵。且有時部院。轉須仰賴於督撫。其於刑名也。有就地正法之權。不待刑部覆核。初僅施於軍興省分。後更逐漸推廣。其於財政也。有同治軍後興奏准之外銷欵項。如厘金善後支應各同所。出入欵目。部臣不能過問。其不同者一。彼府縣知事。並無奏事權須依內閣及各省大臣間接而上奏於天皇若我各省督撫則以兼領察院。例得專摺奏事。雖樞府不能壅。蔽其不同者三。彼府縣知事除臨非常急變要兵力。又爲警護要兵備時。得移牒師團長旅團長請出兵之外平時無統帥水陸軍之權。且有事亦不得與 
 
 
 

Page 3

 
 
於防禦作戰之計畫而我國總督則稱制軍巡撫兼提督者亦稱軍帥俱得考核軍政。黜陟之陸提鎭以下。平時練兵募勇。有事命將出師。內而剿匪清鄉。外而守邊禦敵其不同者四。彼府縣知事。全無外交之權。而我國則除直江兩督。本兼南北洋通商大臣外。其餘各省督撫。亦得與各國官商往來交際。且得主持重要之交涉。可與外人訂立合同草約。聘用洋員。辦理敎案講給本省礦山鐵路煤井油池航路各種權。利甚至庚子拳匪之禍。東南各督撫得便宜行事。專締保全疆土之媾和條約。幸得藉以支撑半壁。而其流弊遂至如某鄂。督擅劃租界於日本並不待外部之認可。又如東三省總督竟得以興辦新政爲名。輒借外借至四五千萬元之多。部臣一再駁詰。亦不能制其不同者五。以此種種。而觀我各省督撫之地位。其對於京朝。固爲地方長官。而其對於所屬各廳州縣。則又儼如一小內閣。藩學臬各司使儗彼之各省督撫儗彼之總理若由新官制第一層辦法行之而其　益近似然則我各省督撫。其轄境及事權有殊於日本之府縣知事者旣如此。卽與接爲構之省議會。亦自與彼府縣制未必能盡同。此則於日本制不能不加變通者也。（仍未完） 
專電 
[電一（北京）]  
　　十八日政務處上議覆四摺（一）周爰諏奏學務愼用敎員注重中文議准停止留學撤回女學議駁（二）郭曾炘奏大吏用人宜愼選所有罰革各員不准復用議准（三）陸寳忠奏改都察院爲國會議駁（四）江春霖奏不宜輕改都察院忠廉奏下議院宜特設均議准 
[電二（北京）]  
　　東督徐世昌十九日午前九點鐘由京起程回奉 
[電三（北京）]  
　　郵傳部司員擬定收回郵局自辦說帖呈請堂官核辦 
[電四（北京）]  
　　德皇贈姜桂題寳星由德使轉交 
[電五（廣東）]  
　　水靛交涉案已照價付還議結粵督卽電告外部知照英使 
[電六（杭州）]  
　　溫州道以俄法賠欵期迫電省乞准劉愼裕接開泰豐銀號認墊裕通倒欵奉浙撫照准 
[電七（杭州）]  
　　新任浙撫馮汝騤准十九日請訓十月十五日到任 
緊要新聞 
[郵傳部對於勒借路欵之抗議北京]  
　　郵傳部咨行外務部文略謂蘇杭甬路未便仿照津鎭借欵辦法應向英使聲明該草約係英商自廢在先浙人收回在後不得援津鎭爲例請查照并復等語十三日又咨稱據浙路公司總副理電陳蘇杭甬草議可廢各節抄錄原電請查照辦理無如外部對於此事絶不主持廢約已擬稿入奏謂竇使於光緒念四年在總理衙門訂立五路之約礙難議廢現磋商至再英人僅借欵而不造路已退讓至極點無法再爭云云亦可見外務部之不恤人言矣又浙　同鄉京　現擬具公呈於郵商兩部請爲代奏一俟呈稿擬定卽約諸同鄉於杭州會館集議薟允公同呈遞所恐外部反對勒　路欵熱度片逹極點卽郵商兩部亦無能爲力耳序） 
[浙路借欵電文]  
　　浙路業務學校全體公致外部電北京外務部王大臣鈞鑒集浙欵辦浙路儘足支持英人要貸顯奪路權生等厠身路校關係尤切他日學成斷不甘受外人驅策用敢聯合同學環懇力拒以杜後患浙　幸甚浙江路校全體學生羅雲等公叩發 
　　農工商部復浙路公司電浙江鐵路公司鑒蒸電悉前接感電當卽咨行外務部詳詢現辦情形刻尙未照復到蒸電所稱各節除再轉逹咨催外俟復到再行電聞農工商部銑印 
[中俄協約不日開議北京]  
　　日前外務部王大臣會議 
英俄協約并間島問題梁崧生侍郎起言各國協約無不關係中國吾國亦宜將中俄協約速行訂立庶可挽利權回因將所有關於中俄各項事宜分别調查逐條研究不日卽與俄使開議云（丙 
[日本關東都督權力之擴張奉天]  
　　據東省消息 
 
 

Page 4

 
 
云日本關東都督大島大將此次回國係與日政府籌商滿洲事宜以期擴張都督府之權力現正與該國外務省開始交涉議將滿洲一切外交警察事件盡歸該都督掌握以一事權而便操縱一切云（亥） 
[俄商購地案控京交涉（漢口）]  
　　漢口俄商順豐洋行西人韋爾雪賡前歲購買洋火廠後地畝數千方曾禀由俄領照請關道及前鄂督張中堂蓋印稅契均謂該地爲京漢鐵路公司購定未用之地駁復不准近該地忽爲關道劃作日本新闢租界並將韋所置之界碑拔去由俄領事與之交涉未得議結現韋特延請某律師赴北京俄使館控告並請俄領將此案全卷移送俄使與外部交涉聞該俄商以三事爲要求執業稅契之據茲探錄如下（一）前督辦鐵路盛大臣曾札漢陽縣以該地臨江太近鐵路改築劉家廟所有圈購未用之地准各該地主備價取贖各自管業並出示在案（二）有眞實紅契不能作爲官地（三）該地左近俱有華洋商人購買產業稅契執業毫無阻止何獨於俄商指爲官地（音） 
[袁尙書議儲下議院人才北京]  
　　熊範輿條陳請立民選議院一節日前又經政府會議袁宮保謂下議院日後必當設立惟有通飭各省保送最有聲望品學兼優之紳士出洋游學調查憲政及各國下議院法則回國後經督撫考騐卽以鄉寂名目派充以爲日後下議院之人才云云當時各王大臣均贊成是議擬於下次會議時再行議決 
[民政部核議報界條陳北京]  
　　京師報界公擬條陳五則呈請民政部訂入報律一事現在已經民政部核議聞每一條官報與各報視同一律曁第五條停止出版須宣布理由並准控訴一則已箚飭內外城總廳照辦其第二條核減郵電等費及第三條派人繕錄閣抄等件第四條公堂裁判准各報訪員旁聽記錄三則因與他部關涉已分咨內閣法部郵傳部大理院會核再行分别准駁（酉） 
[復議更改州縣審判法北京]  
　　日昨議政王大臣復議外省官制事宜擬將各州縣審判法更改一律仿照日本裁判規則斟酌損益奏請實行（申） 
[會議地方審判廳權限北京]  
　　日前法部大理院會同民政部步軍統領衙門順天府商訂審判廳接收案卷以及日後辦事權限章程已議將提署及民政部所設之內外城豫審廳裁撤原有一切案件統歸地方審判廳審理惟提署之協尉官廳及民政部所屬之內外城巡警五分廳四十六區所有警官區官均認爲司法警察一部分之官吏遇事當受檢察廳之指揮以爲扶助司法之機關均經提署民政部認可簽允不日卽將實行至順天府大宛兩縣則微有不同因其權及於各屬州縣及四鄉以外故現擬凡京城居住之人民詞訟槪歸審判廳審理而四鄉及順屬　控案件則仍歸順天府大宛兩縣自行辦理云（慕） 
[江督札各關道局所文（奉旨飭查洋土藥數目）]  
　　爲札飭事光緒二十三年九月十三日准度支部電開初五日軍機大臣面奉諭旨官膏專賣目是禁烟扼要辦法惟須調查明晰方有把握所有洋藥進口土藥出產及行銷數目均應考求詳確著度支部遴派明幹得力司員逐項分别確切調查此事期在速行著予限六個月至遲不得逾一年務須依限查明妥擬辦法請旨施行等因欽此本部欽遵遴派可員分投辦理惟欽限急迫事體繁　恐至遲逾希貴督撫都統迅飭各關局將本年洋藥進口土藥產銷各數卽行分别詳悉查明列表以便奏復等因到本部堂准此查通商各埠洋藥土藥向由各海關按担征收稅釐分結册報現在欽奉諭旨嚴飭確查應由各海關查　本年期滿各結所有本關洋藥進口及土藥行銷實在數目迅速開列詳細妥表呈送至蘇省土藥產銷數目應責成江蘇土膏統稅局徐州道認眞確查本年土藥出產及行銷實數一體開列詳細妥表呈送以憑彙咨核辦此事欽限急迫各該關道均不得稍有遲延疏漏致干部詰（下略）（商） 
[蕪關搜軍火續紀蕪湖]  
　　蕪關道文仲雲觀察在美順輪船緝獲軍火三十三箱詳情已紀前報現此項軍火悉數存放三旗子彈房內新關稅務司湛參君詳加查騐該軍火每箱三十二顆每顆重曹平二十八兩計長德國尺一尺二寸長圓式其端畧細上半以藍色厚紙裏之下半係黃銅壳惟究竟是否無烟火藥抑係炸藥尙不得而知現關道擬向南洋砲廠調一機師來蕪騐看日昨并函致稅務局詢問此事原函錄下十一日美順輪船上水進口原報硝磺查係炸彈起存一案昨准函開係上海逸信洋行在滬關報明運蕪本關總單內並有護照免稅字樣據瑞記洋行水脚單內載蕪湖關道查收等因查此案私運軍火情節重大究係逸信洋行何人赴滬關以硝磺朦報出口當時是否經滬關騐明無訛給發准單上載抑係滬關當時未經細騐但憑所持護照准運或美順輪船另　違禁私載情事以及總單內所載護照免稅究係何衙門所發本關曾否有人持照呈騐昨本監督面晤貴代理稅務司卽電致滬關查究現在已否得有復信如何確實情形尙祈明晰示知以便禀報上台核辦（攸） 
 
 

Page 5

 
 
[英人注意中國海關更動人員]  
　　字林報得倫敦電云此間中國會於本年八月二十日具公函致外務省略謂近來中國人顯有換去海關洋員而引用華人之意此舉關繫緊要須當注意在華人一方面存此欲望固屬出於天然誠能實行改革而無損於實效則吾輩亦表同情但就事而論此舉殊不能允認即如北京各要職近今雖紛紛改動而中國官吏於經濟上之進步仍無絲毫表見近日且聞副總稅務司裵式楷將代理赫德之職此事亦甚可懼蓋稅事關係綦重主其事者自當有中國政府及各國使臣與稅關同僚之信任倘主其事者毫無護持之能力則關於公共幸福之事勢必至受人侵略此誠大可危也是以會衆之意咸欲從速設法阻止彼不能得在華英民與稅關僚屬之信任者主此要職用亟要之舉云 
[查封溫州裕通銀號主家產清單]  
　　溫州裕通銀號倒閉後經温處官場函電紛馳籲請查封號東丁立誠丁立中等家產備抵並求押追保人王梅伯等情迭誌前報茲又覓得丁氏杭申各處產業清單一紙計開 
　　一拱宸橋世經絲廠一所一切生財機噐俱全約値洋六萬五千元 
　　一仁和縣屬許村收繭廠屋一所生財繭灶等全約値洋一萬元 
　　一又良諸鎭收繭廠屋一所生財均全約値洋三千元 
　　一拱宸橋吉祥里洋式絲廠棧房一所約値洋二萬八千元 
　　一又西岸巿屋六十六幢約値洋六萬二千元 
　　一又西岸如意里口石庫門廳屋六間約値洋一萬元 
　　一又如意里內樓屋二十九幢約値洋一萬二千元 
　　一又同和里口巿屋十四幢約値洋一萬四千元 
　　一又沿何平屋三十一間約値洋一萬元 
　　一又同和里內絲廠後平屋念九間約値洋四千五百元 
　　一又通源里內並吉祥衖屋三十二幢約値洋一萬四千元 
　　一東岸橋堍市屋二十八幢約値洋七萬元 
　　一蘭溪鹽引八票約値洋一萬二千元 
　　一又縣城內萬通典游埠協通典两處股本洋二萬四千元 
　　一杭城三善公典股本錢六千串 
　　一杭城裕通典股本洋一萬六千元 
　　一松江西門外義順醬園房屋生財約値五萬元 
　　一義泰糟坊房屋生財約値洋五千元 
　　一又田地巿屋等約値洋五千元 
　　一青浦珠家閣義盛醬園房屋生財約値五萬元 
　　一上海大東門外瑞泰烟店生財貨物約値一萬六千元（棧貨不計） 
　　一杭州湖墅永濟碓坊房屋生財約値洋四萬元 
　　一杭城內孩兒巷義記米店連拱宸橋分店約値洋三千元（此店與杭州吳定甫及魏姓三股合開者） 
　　一祖廟巷嘉祥泰綢莊計二股約値三千元 
　　一田家園基地三十畝屋七所約値洋七萬元 
　　一温州晏公殿南門外等處房屋五所約値洋一萬二千元 
　　綜計約五十三萬四千五百元 
淞滬要聞 
[升任川督定期來滬]  
　　新簡川督陳筱帥田蘇起節曾志前報茲悉筱帥在杭掃墓事畢准期二十二日來滬約勾留三四日卽當乘輪北上（齊） 
[代理滬道接印]  
　　代理滬道土紹延觀察昨日頒發紅諭定於今日巳時接印任事（軌） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
要件 
[廳州縣議事會董事會章程擬稿]  
　　第一章總綱 
　　第一條各廳州縣設議事會爲本廳州縣之意思機關設董事會爲本廳州縣之行政合議機關直隸廳州縣之直轄地等於一廳州 
　　第二條各州及各直隸廳州所轄廳州縣有共同關係事件得開合府或合直隸廳州議會各府及各直隸廳州之議會即以所轄廳州縣議事會之議長副議長組織之 
　　第二章議事會 
　　第一節組織及選舉 
　　第三條廳州縣議事會以議員及由議員中公舉之議長副議長組織之 
　　第四條廳州縣議事會議員額數以二十人以上四十人以下爲限視各廳州縣轄地之大小人口之多寡定之 
　　第五條廳州縣議事會議員由本廳州縣之有選舉權者選舉之 
　　第六條凡本國人年滿二十五歲有業之男子住居（指家室或財產所在而言）本廳縣州并在本廳州縣負担納稅之義務繼續滿二年以上者均得有選舉權其納稅之多寬額稅法未改定以前以地方條例定之稅法未改定以　納地方公益損項者與納稅同格者亦得有選舉權 
　　第七條凡有左開各項之一者停止其選舉權（一）犯國律載明之刑罰者（二）爲不正當之營業者（三）失財產上之信用確有實據而尙未清了者（四）有心疾者（五）曾受地方公費賙恤未經過二年者（因災變而受扶助者不在此例）（六）吸鴉片烟者以上六項除法律所定如公認爲事情完結後得復有選舉權 
　　第八條凡有左列之身分者不有選舉權（一）現爲官幕或巡警職役或胥役者（二）現爲學生或軍人者（三）現爲僧道或其他宗敎師者 
　　第九條凡在本廳州縣有選舉權而具左開各項之一者得被選舉爲議事會議員（一）自有二千元以上之營利資本或不動產値一千元以上者或所入年滿三百元以上者（二）有政治經騐或學業有成績者 
　　第十條每年八月至九月以內爲各廳州縣編造選舉人名册及被選舉人名册之期其編造之次第如左（一）調查（二）造册（三）公告（四）惟確定自調查以至確定其期日之分配各以本廳州縣之條例定之 
　　第十一條各廳州縣舉行選舉時人民之選舉權及被選舉權已經確定之選舉人名册及被選舉人名册爲據 
　　第十二條廳州縣議事會議員之選舉用投票之法當衆公開之 
　　第十三條廳州縣議事會議員之選舉以得票最多者爲當選如被選者得票相同以年長者當選年月相同則以抽籤决之每次選舉除當選人外應按照當選額數附開次多數者之姓名履歷及票數備案凡當選人就職後如發見不得當選之事由得令其退職以次多數者推補 
　　第十四條凡被選舉爲議員者非因左開事項不得辭職（一）確有疾病不能担任職務者（二）因職業之關係不能常住境內者（三）年在六十歲以上者（四）其他有不得已之事故經議事會認許者 
　　第十五條廳州縣議事會議員之選舉以本廳州縣之地方長官監督之（未完） 
分類新聞 
[政界永嘉縣禀陳開辦平糶情形杭州]  
　　永嘉縣丁令具禀省憲略稱卑縣西鄉二十三都地方田稻收割甚遲米價昻貴現經查明户口造册核定穀數借放倉穀已奉本府面諭先行動支義倉穀五百石現在該鄉貧民待放情形甚爲急迫如果稍有稽延則死亡流離不堪設想卑職目擊心傷殊深焦急事關民瘼除先禀請本府札飭監倉姜員赶緊開倉平糶外專肅禀報云云（遠） 
[嚴定私賣嗎啡刑律鎭江]  
　　署江蘇藩司朱竹石方伯以嗎啡一物爲害甚深中國有禁止明文而無懲罰律例不足以示儆戒爰特詳請督撫嗣後如查獲私賣嗎啡者將其人發極邊四千里充軍逢恩不赦著爲定例並請分札鎭滬各關道照會各領事轉飭西商除眞正藥品應用准其照運外不准代華商出各朦運入口如有不遵一經察出定須加重議罰等語十七日鎭關道榮觀察已奉札遵照矣（退） 
[直省議定新官制天津]  
　　直隸官制迭經司道及各牧令開議昨日始行定稿進呈督憲鑒核聞共分爲四章第一章調查第二章攷驗由李大令綺青姒人令錫章直牧紷忻會同主稿第三章裁改第四章增設由前督幕任邱縣胡大令商彝一人主稿其詳容探明續登（未） 
交涉 
[不允日商採購湘米長沙]  
　　湘省近有日本商人採購米糧曾由外務部咨行湘撫查察情形詳覆核奪茲經岑堯帥據情咨覆謂無米可購故現在日商之來湘購辦者卽由各米行婉言辭退矣（敏） 
[日稅司又搜獲軍械奉天]  
　　大連稅關查獲私運洋鎗一案現聞稅司黑澤以土井膽敢藐法販運洋鎗恐已不僅一次因復派員至該行搜索又搜獲洋鎗十箱稅司以此事有關兩國睦誼並有玷文明國聲譽一面電請中國總稅務處查照一面詳請都督府迅行核奪云（酉） 
[閩省士民堅拒日僧傳敎福州]  
　　駐京日使要求外部援耶敎例俾日僧一體傳敎等情屢紀本報現聞福建全省士民公呈外部謂日僧藉詞傳敎干預寺產深入內地恐有不測之禍請大部設法維持以安人心而杜禍萌云云惟部中至今尙無復電未識能視此事爲重要問題而竭力拒之否（序） 
[日人在關東之要求]  
　　聞日本近日又向外部要求請准其於關東州半島上得有五榖輸出輸入之自由云譯字林報 
[趙制軍往謁駐漢各領事漢口]  
　　鄂督趙制軍十二日渡江至漢隨帶戈什親兵數人先詣漢關道署與桑鐵珊觀察面商一切旋卽至各國租界巡行復往謁駐漢各國領事至午後始渡江返省（今） 
軍界 
[翼長削平鬍匪凱旋奉天]  
　　東三省翼長張軍門勳前曾駐紥昌圖府奉督撫札委剿辦黑龍江等處鬍匪茲聞該處鬍匪業已次第削平張翼長擬於日內卽行來省銷差云（子） 
[長江提台愼重江防南京]  
　　長江提督程軍門以金陵省會係屬 
 
 

Page 12

 
 
通商在口値此江防多故亟應厚集師船常川梭巡藉資策應爰於瓜洲鎭標三江孟河營各抽調舢板二號瓜洲江陰各抽調舢板一號刻日赴寗擇要駐紥卽就近歸金陵營丁參將統帶督率操練巡防以資鈐朿並就近在寗換用後膛快砲現瓜洲鎭高鎭軍已准咨分飭各營照撥舢板六號開赴金陵駐防矣（直） 
[標營添設自習室漢口]  
　　駐漢四十二標第一營管帶楊君近奉標統札開操法學術爲軍人最急之務業經禀准統制轉飭各營添設自習室一所仿照學堂辦法令各兵士温習功課等因現楊管帶已遵照辦理（今） 
學務 
[又議增改女學章程北京]  
　　聞張中堂以中國女學方在萌牙必須妥訂章程藉杜流弊現擬將學部奏定女學章程酌量增删再行添入三欵（一）嚴定入學年齡（二）劃一通用服式（三）妥訂寄宿章程俟决定之後卽行具摺奏請（丑） 
[咨請勿收斥退學生蘇州]  
　　江蘇毛提學得安徽沈提學咨文謂太平府中學堂學生陶廷鎧等深夜在學堂賭博查禁不服反與敎員爲難因特斥退除分咨各省陶廷鎧等三生永遠不准收入學堂外應請飭屬一體遵照云云（出） 
[巡警學堂紀事蘇州]  
　　蘇省巡警學堂官紳兩班學生茲已畢業經學堂總理巡警局會辦宋乃鵬於十八日一律考竣至第五班兵學生亦經該學堂提調王圻俊於十八日招令入堂上課（出） 
[請抽洋油捐撥充學費漢口]  
　　漢口火油入口一項每年共計二百餘萬箱現有留日學生李君宗藩以漢口商業學堂尙未開辦特具禀提學司請設一洋油捐局凡買洋油一箱收捐錢二十文每年可得四萬申撥充商業學堂經費未知黃仲弢學使能准如所請否（今） 
實業 
[農業學堂畢業案揭曉長沙]  
　　湘省農業學堂舊班學生現届畢業日前由吳子修學使派員赴該堂分門考驗茲將錄取各生姓名列下最優等四名熊燄周誠椅李蔭清鄭濂錡優等五名唐業崇鄭謙劉傑貴余天贊李卓湘中等七名張樹禾周封邰沈殖四李杏芳郭蔚霞胡溥泉劉名貴（敏） 
[鄂督面斥農業學堂管理員武昌]  
　　鄂督趙次帥日前至武勝門外農業學堂調查課程因爲時甚早管理監學及敎員學生等均未起臥次帥深滋不悅移時卽面諭各員云學堂非享福之地起臥宜有一定時刻乃此學堂開辦最早成效毫無湖北各學堂以此學堂爲腐敗者洵非空　當時各員均無言而退現聞管理各員已由提學司記過矣（今） 
[勘定鐵路材料廠基址漢口]  
　　漢口揚子江鐵路材料廠係巨商朱煒臣等禀准農工商部奏辦現該廠房屋已勘定孫家磯地方建造惟地勢低窪故現正招工塡土以便興築（今） 
[礦商囤買銻砂長沙]  
　　湘省各處銻礦所產銻砂向稱饒富嗣因不允售與洋商故出口之貨頓少近聞滬漢砂價已有漸漲之勢礦商中之有資本者現又紛紛囤買冀以重價私售出口云（敏） 
雜記 
[揚州西局警兵罷岡詳情揚州]  
　　揚郡巡警西局警兵聚衆抗官已誌本報專電茲悉起事原因係小東門站崗巡士與竹器店某婦閒話忽然口角該巡士卽將其夫等扭赴本局禀請警官究辦該局盧警官以巡士不應與婦女交言當將該兵重責二百下示儆詎意事隔一日該巡士爲人唆使忽糾合警兵二百二十名一律罷崗并羣赴總局請爲開除聲言辭差後定須與盧某爲難是日黎總辦傳諭各巡士先行回局站崗衆始解散黎總辦隨傳該局隊官詢詰情由責令該隊官排長調處督飭各巡士照舊站崗以免釀成巨患仍着查明肇事顚末以便詳請運憲秉公核辦（言） 
[縣令縱丁斃民駭聞湖北]  
　　安陸縣西鄉白家店有魯某者家本小康作小貿易新張之前一夕特邀街鄰親友饗以酒食習俗然也乃縣役李長順與魯夙有嫌隙至是誣魯聚賭特向該縣陶大令請示陶本庸懦不察虛實卽派家丁率同差役十餘人前赴魯家將魯拘鎖到衙魯係鄉人畏官如虎願以青蚨五十串賄免該丁役等欲望甚大堅索至倍方可了事魯不允丁役等卽將魯扯走并累及親鄰三人魯憤極自躍入塘中丁役等復將魯拉起拳揮足踢立時斃命丁役知已肇禍相率逃逸地甲保正以事關人命恐受後累爰追隨入城報騐乃禀投三次陶以案涉家丁竟不肯受後使門子囑意代書將家丁之名除去始能邀准詎陶聽斷後反謂魯係賭棍死不足惜祇將差役李長順安三元各責千板收押一面囑令劣生皮某劉某毛某陳某卓某等代爲調行而覆盆之寃永無雪日矣（未） 
[拿獲冒充督轅隊官蘇州]  
　　蘇臬陸申甫廉訪昨奉江督密電內開訪聞有四川人黃禎祥冒充本部堂衙門衞隊協軍校在蘇州城內及馬路一帶妓館招搖撞騙毆捕滋閙實屬胆大妄爲希立飭營縣查拿從重懲辦等因當飭馬路工程局委員汪大令密速訪拿在閶門馬路拿獲到案奉諭飭發讞局嚴訊禀辦（或） 
[蘇紳請將故員崇祀名宦蘇州]  
　　蘇省紳士朱以增等二十五人公禀長洲吳令畧云原任四川　州府前江蘇長洲縣荆德模安徽合肥縣人在任四年利興弊革敎養兼施前於光緒五年經郡紳陶文潞顧文彬等呈請督撫奏請崇祀名宦以身殁未滿三十年格于部例又蒙前學憲黃咨請國史館列入循吏傳在案今自光緒五年至本年己閱二十八年距該故員身殁已逾三十年閱歲𣹦久謳忠弗衰環求轉詳奏咨崇祀名宦祠以彰循績而順輿情等語現吳大令已造具事實册詳經蘇府何太守轉請藩臬兩司會核呈請奏咨矣（眞） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行]  
　　福池見了他那般狼狽的情形。心上也急著要想送他回去。便點頭應允。付了洗澡的錢。日金兩元。便同走出來。弗倫跳上車去。忘其所以的望那車墊上一靠。這一來。由不得他又叫了一聲阿呀。在馬車上直跳起來。身子連連的晃了兩晃。只痛得他眼內的眼淚。都流出來。福池見了。又是笑他。又是可憐他。只得倒好好的照應他回去。送他到了濱雄旅舍。福池便吩付了他幾句說話先自回去。福池走後。弗倫口內還自言自語的道。今天這一個澡。洗得眞眞的倒運。嘮嘮叨叨了好一回。方才自己睡了。到了明日。福池正太郎同著約翰兩個人同來。問問他背上擦傷的緣故。又哈哈的笑了一陣。約翰便問他今天出去不出去。弗倫搖一搖頭道。不瞞你說。咱本來原想住在這裏。狠狠的多樂兩天再走咱還要想到東京去頑上一蹚。再到支那去游歷。如今吃了這樣的兩次虧。一則打斷了咱的高興。二則住在此地也覺得有些不好意思。咱决計候著有支那去的船。立刻就走。或者到了那裡。比這邊有趣些兒。也說不定。約翰聽了。也不苦留。只淡淡的留他幾句。見他執意不肯。也就罷了。隔了兩天。約翰替他買了一張三美公司的上海船票。把這個寶貝。好好的送上了船。便自家回去。只說這位弗倫先生。上了輪船。一個人占了一間上等艙。覺得十分得意。所苦的不懂這個船上的規矩。每每要閙些笑話出來。更兼這一等艙內。有一半是日本人。也有幾個支那人在裡邊。其餘都是德法俄意的人。剛剛的一個英國人也没有。這位弗倫坐在船上。就如啞子一般。没有一個人懂他的說話。只有那僕歐還會說幾句絶無規則的英語。和他問答問答。此外竟找不出一個和他說得來話的人。把個弗倫只弄得火星亂迸。却又無可如何。汽船走了一天。風浪顚簸得十分利害。船上的客人。一個個胸中作惡。嘔吐不寗。弗倫更吐得利害。連茶飯都不想吃。一天到晚。只是躺在床上。一動也不動。到了那小便的時候。便把那艙內預備的尿壺。提過來應用。一連撒了好幾泡溺。差不多一個尿壺。已經撤得滿滿的了。 
國外新聞 
[續誌美國經濟界之危機]  
　　十八日倫敦電云紐約巿情恐慌殊甚利克卜克托辣斯俟官府檢查畢卽須停付闢斯堡股票買賣所從鈔票兌換所之請業已停閉此次美國巿面衰落其影響所及倫敦巿場無業不被牽動大約銀行巿價今日必漲也美國財政大臣高太裕已到紐約將設法以挽救此事現已與各銀行商定並佈告謂凡合法律之商業財政部將盡力助之又稱國家銀行之情形甚爲堅固必無礙也又得紐約信息謂美財政大臣高太裕今日存金洋一千萬元於本地各銀行衰落之巿得此稍覺一振十八日紐約電云衞斯町電氣公司亦倒欠數百萬元之鉅利克卜克托辣斯因受催討欠欵之迫勢不得不停歇資本家穆建已投資救濟華爾街股票巿場亦甚搖動股票巿價大跌財政大臣高太裕現將國庫貯欵濟助各銀行 
[日本新艦進水]  
　　十八日東京電云日本海軍在佐世保軍港所建之三等巡洋艦利根號於今晨行進水式 
[高麗日報案定判]  
　　十八日東京電云漢城高麗日報館主人及主筆被控一案現經漢城英公使苛克朋氏裁判諭令被告具結自陳如再有惡言干事願罰欵三百磅設該館果能自此改過此判卽可取消云 
[坎使愼重邦交]  
　　十八日倫敦電云坎拿大工部大臣萊君現赴日本議商日工事務專使當渠首途之夕蒙得利亞地方曾　宴會餞别席間萊氏演說謂今日以一至新至共和之國卽受英國之覆護者與彼至古至有名之人民將見相親相愛如兄弟之國是誠至可喜之朕兆蓋如此乃可商議彼關於兩國利益之政策云 
[德國經濟界近况]  
　　十七日栢林電云目下美國紐約巿場危機於德國尙無甚牽動而其餘歐洲各國換兌巿場大蒙其影響至於栢林股票交易仍依然自若云以上譯字林報 
[巴西總統閱視德艦]  
　　十八日栢林電云南美洲巴西大總統潘那近赴德國練習艦莫爾得開上游覽并發電與德王稱道一切德王亦發電答覆云 
[德國海軍議案]  
　　十八日栢林電云德國議院將提議新定海軍議案內中欲减短軍艦年限自二十年以至二十五年爲至久之期所孛蘭鄧式軍艦四艘開綏式軍艦兩艘均須即行更換尙有開綏式軍艦兩艘俟二三年後亦須改換新式云若此議案能通過則德國卽可有新式之戰艦八艘成一艦隊矣 
[德國汽球之優勝]  
　　十八日栢林電云德國所創造之空中汽球名僕滿者在美洲汽球競賽時竟得首標以上譯文匯報 
本埠新聞 
[各國領事與瑞升道之感情]  
　　領袖比總領事照會江督文照得各領事悉瑞道陞任江西臬司行將滬離并欣悉該道在滬任事中國國家深爲器重現領事公會特囑本領袖奉逹台聽查該道與各領事商辦交涉事件頗極輯洽不勝感荷際茲離任之時殊繫去思相應照會貴大臣請煩查照施行 
　　江督復領袖文准貴領袖總領事照會各領事公會以上海瑞道在 
 
 

Page 19

 
 
滬任事與各領事商辦交涉事件頗極輯洽現陞任江西臬可行將離滬殊繫去思照請查照等因到本大臣准此查瑞道來滬辦理交涉各事和平正大夙荷貴領袖總領事及各總領事遇事和平商辦中外悉臻契洽此固貴領袖總領事及各總領事推誠贊助本大臣與該道素所欣喜者也今該道行將離滬極承繫念去思本大臣與該道均不勝感謝之至除咨明外務部查照曁札瑞升道知照外相應照復貴領袖總領事請煩查照施行（企） 
[商團公會總董曾鑄李鍾珏禀滬道文]  
　　禀爲集合體操組織商　　團擬章呈乞立案通詳事竊維自强之道端賴敎育德育智育而外體育與焉上海一隅華洋雜處最得風氣之先乙已丙午以來滬學會商餘學會商學補習會商業體操會滬西體操會各集有志之士從事體育求合朝廷尙武之宗旨由柔輭入手馴至兵式操演急起直追成效漸著業經分别禀請置備鎗械以資練習在案本年五月實行禁烟該操會等各就居處所近前後三書夜列隊梭巡絶無哄閙衝突情事董等見各會友程度旣高進步亦速因而發起操會有此基礎正宜一以貫之冀收衆志成城之效爰集商界各領袖會商勸募仿租界西有之法組織商團公會衆皆賛成卽擇八月廿二日齊集各操會聯絡一氣並請官紳到場閱視而公會以成行見無事則斆學相長有事則守望相助斯誠自强之機關體育之效果也惟是事關武備會中一切所需在在均關緊要亟應明定章程以昭鄭重而垂久遠爲此擬具簡章呈請察核立案並乞通詳各大憲批示祇遵實爲公便 
[附公擬簡章]  
　　一本公會由滬學會商餘學會商學補習會商業體操會滬西體操會等組合而成名曰商團公會 
　　一正會長一人公衆選舉副會長四人即由各操會各舉一人公同推任 
　　一正會長爲一會之領袖聯絡官紳主持一切會務副會長有協助正會長之責正會長有事不到由副會長攝代之 
　　一評議員十人幹事員十人由各操會各舉二人分别担任 
　　一各操會會董及各業董有贊助本公會者均爲本公會董事再由董事中推舉總董一人爲之領袖 
　　一延請駐會幹事一人專司接待報告等事書記一人辦理書啓並記錄一切 
　　一各職員一年爲期連舉者連任 
　　一會友暫定二中隊凡二百六十人 
　　一隊長由敎員秉公選擇學行兼優者充之 
　　一總敎員一人由各操會公舉請總董會長决定 
　　一會友由各操會保送品行端方操法嫻熟者充之不收會費他會會友程度合格願入本公會者亦須由各操會保送 
　　一會友入會後三個月內無違背章程及認眞操練者發給徽章以爲商團之証 
　　一第一年每星期操一次第二年間星期操一次第三年每月操一次三年之後每季操一次 
　　一每年大操一次請官長閱視以驗進步 
　　一商團除保護地方治安之外他事一槪不得干預 
　　一地方如有警告由總工程局咨照本公會立即邀集會長及各會董臨時會議出隊與否以多數議决爲定 
　　一商團會友如爲匪警出力保護地方因而受傷者本公會當出資醫治如因傷重不測應如何議恤以昭激勸之處臨時酌定不願領者聽 
　　一會友不守章程行爲不端干預他事一經察出立即出會吊還徽章 
　　一操法生疎不能合操者退回原操會補習 
　　一商團會友如無辜被人誣陷本公會當代爲伸訴惟須查明確貫方能照辦 
　　一每月開開一次互相研究以求進步每年開大會一次報告一年情形 
　　一經費由各業担任勸募捐助 
　　一會所附設南巿施家弄商務分所內 
　　一本公會事屬創舉一切章程尙待講求改良如有增訂隨時報告 
[商團規則]  
　　一操時須整齊嚴肅不得戲笑 
　　一操時須聽敎習命令不得違拗 
　　一槍械不得携回家中 
　　一如有要事不克到會須先告假 
　　一操衣須整潔不可歪斜污穢 
　　一操衣一經操畢即須脫下不得住意穿著游行街巿 
　　一几遇操期如不告假三次不到即須出會 
　　一几有警告一經報知限定時刻須一律齊集 
　　一不得仗衆欺人并不得欺侮同會會友 
　　一會友中如有不善之處須互相勸勉以盡箴規之道（哲） 
[公餞瑞廉訪誌盛]  
　　昨日勸學所總工程局兩團體就總工程局開送别會公餞升任贛臬瑞廉訪並請代理滬道土觀察巡警總辦汪觀察上海縣李大令等陪宴飲次由李平書君宣讀頌詞畢瑞廉訪致答詞席散合撮影照閉會時　三下鐘矣（川） 
[請飭水爐同業顧全公益]  
　　領袖比總領事照復滬道略謂水爐同業義塜一事據部局復稱購用前項基地尙未議就丈見該地只有三分七厘并稱此節關繫頗重以該馬路須及早告成等語現領事公會議得最妙之法兩造須將此節互相議定當必悉臻妥洽擬請貴道飭令該同業切勿抗阻因讓賣此項小地關係公益非淺相應照請查照飭遵云云（企） 
[函復爭回灘地之爲難]  
　　滬道函復招商局略謂永裕公司在集水灣灘地租建碼頭及嗣後議歸大逹并租均係袁京兆任內訂辦之事苟可設法代爭無不竭誠相助無如事　爲難承示各節核案未能盡符至目下永裕碼頭未經併歸大逹以前迭奉憲文由官收回自辦藉保厘務須與松滬局另商辦法大約亦俟梁觀察接篆後籌定的欵方可實行收轉云云（企） 
[機匠慘斃]  
　　製造局鍊鋼廠工匠湖南人彭某前日在廠工作誤將髮辮拖下致被機軸捲住頃刻血肉橫飛腹破腸流而斃工頭立卽告知該廠委員禀請總辦張觀察命給恤洋四十元飭伊叔代爲棺殮（夏） 
[拐犯寄堂]  
　　張瞿氏因誘匿袁許氏之養媳衞三囡由西區解至總工程局判枷號游示三天以昭烱戒茲已期滿裁判員孫明府飭令暫行寄堂候帶訊疏枷然後送縣訊究（夏） 
[棺殮路斃]  
　　昨早有塌車夫某甲倒斃在百老匯路由同伴舁回棺殮（西） 
[上海官事]  
　　浙江候補道武曾俊金陵工藝局總辦何恩煌候補知縣徐正鈞鐵路會計所所長諸兆熊等昨日先後到道拜會禀見縣丞王基恒昨日到道禀謝奉委公共公廨收發差新委籌防局帮辦楊琦昨日到差試用縣丞葛兆蘭禀報丁憂新委貨捐局查騐委員金彝昨日到道禀知（車） 
 
 

Page 20

 
 
訟案 
[法租界公堂案]  
　　屠阿炳荐王阿慶至義興隆號爲出店未幾私竊號主劉漢卿之眞珠金飾價値數千元控經公堂由太平縣原籍關提來申嚴追贓物在案昨又提訊王供贓物質在太平典當原券存儲家內是實官判原告備本協探前往贖取贓物王還押屠交保候核○宰牲所西醫昨見姜阿東手持臭腐牛肉且無公司印花有違章程即交捕拘入解訊姜供所携牛肚牛腸等物並非牛肉亦未臭腐求鑒官判交保候查明核辦○劉德才上年九月因案禁押小東門捕房未幾即串同監犯越墻脫逃始於昨日由探緝獲解究判枷示一月押改過所半年○徐阿才行竊張鶴卿牛奶棚衣被獲住後被毆受傷經公堂判張交保候傳安南捕質証在案昨晨安南捕投稱毆傷屬實官判張罰洋兩元徐姑寬開釋○後馬路大章棉紗號主李開忠因虧欠福泰洋紗號經手沙米洋商之金磅虧損銀一千零七十两被控公堂經李延請開逹律歸投案奉飭交保傳訊詎在押無人保出昨又提案令赶緊覔保聽候下期集訊（舟） 
[巡警局紀事]  
　　總局流氓倪正子薛阿大向章發春拆梢不遂將章毆傷由巡十拘局判各繳洋西元給章養傷並具改過結交保○自來水公司工人洪長生在閘北掘路由巡士帶局因該公司並未來局咨照著押候查明核辦○陳富才竊王阿松衣服判笞責一百板 
　　城內第一路第四區昨晨陸炳榮手携衣包在石皮弄地方經過神色有異由巡士盤詰搜得衣包內有綢衣數件鈔票十元並女僧名片一紙一併帶局陸供由女僧囑送至福田菴和尙處局員常飭地甲傳到女僧略問數語即解送第一路分局訊辦 
　　北巿第四路分局王阿松行竊陳富才布衣判責二百板贓給失主衣 
[公共公廨早堂案]  
　　甬婦陸阿星因丈夫與姑凌虐逃避來滬由濟良所送訊判押在案昨解請斷其夫陸阿美與姑陸氏同供並不凌虐實因陸阿星不守婦道跟人來申求請給領訊之陸阿星供寕死不愿隨夫回甬讞員寳子觀明府以陸阿星不應背夫私逃商之英巴副領事判再發所留養七個月滿期准陸覔保領回○陸文江因家主梁玉堂在城內造屋囑付木作頭王升記票洋二百元嗣還洋一百元其餘吞没經王報捕解追在案昨日復訊陸供詞游移明府判還押候補傳梁玉堂到案訊奪○妓女胡王氏不愿賣娼奔入濟良所解訊氏供年二十二歲由夫兪金山將婦人押在德仁里雉妓院內求恩超豁官判發所留養候示○印度某婦人在紹興被人戳斃一案昨由包探張寶榮將英按察司飭傳之見証鄭升記高海泉鍾一梁等解案判暫留捕房候英署傳訊○過犯周祥生偷竊洋人酒噐各物判押六月逐出租界○無領事管束西人比得發科費遞因窮極無聊向俄人騙去金飾眞珠等貨昨提解究明府　原告未到判候訂訊○迷路小孩浦德江由捕送案供家住沈家巷有叔父浦懷郎在鄉求察判交差送回○三馬路第二百零九號之剃頭店失愼經捕房查係隔鄰縱火因將店東戴雪昌及柴板店東陸士昌等解究陸供實係戴店起火戴供不敢放火判一併還押候午後三點鐘會同英巴副領事履勘再斷○搗兒陳老二張老大等串同將王春溥之妾陳桂芬唆逃一案昨解請斷判將衣飾變價洋二百五十元給王具領陳張各交官媒押一年示儆○木作頭顧蘭記違章　磚木堆積馬路判罰洋二十元充公○樊大元私匿女人在烟間內開燈判　十一充公○流氓項金先因攫取陳生茂等五人金戒等物不允用刀戳傷多處報捕解究明府以該流氓不法已極判押西牢五年（戎） 
[美租界捕房事]  
　　靶子路某西人欠出店王阿瑞工洋不付反遭毆打王即投捕房控訴飭赴該管領事署具控○福和里婦人陳于氏前晚被流氓何昌等三人入室調戲不遂行兇由該氏投訴捕房飭令遇見時鳴捕送究○喬阿生向吳阿二索欠被吳擊傷左目由捕拘入捕房飭令如數還洋從寬開釋○張文德在公共公廨控張和尙抵單不贖一案昨由廨差恊探往提未獲即將其戚夏報祥帶入捕房著令交人（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
