# 1899 - 134 - 4909372

 

Page 1

 
 
[翹盼仁施] [  申報館啓]  
　　天災流行國家代有然從未有如去年山東諸郡縣之甚者山東地居北省田疇鄰薄小民本貧苦不　平時　　　　猶苦難謀一飽至去年而霪霖洪水稠疉而來滾滾波濤赤地千里民生昏墊家室蕩然不恃田榖顆粒無收卽雜糧　無從下種以致飢黎載道餓殍纍纍存者枯瘠如柴朝不保暮死者胔骼狼藉盡飽烏鳶甚至家有小孩欲易數百錢　不可得傷心慘目莫過於斯本所籌振有年雖極艱難斷不忍半途而廢正在羅雀掘氣支絀萬分而皖之鳳潁亳渦泒北之徐淮海諸處又洊飢疉告其慘象竟與山左相同籌振之艱至斯而極因延名手繪成災象印册勸捐於二月十一日隨申報分送所望寰中義士海外仁人减日用之資爲行善之舉多則盈千累白少至百文教十文但祈早沛甘泉卽可多拯垂斃飢民之命眼前功德食報無涯他日者五桂三槐公侯萬代實本所所馨香以祝者爾肅此布陳伏維　德鑒 
[書吉林將軍請擴充俄文學堂摺後]  
五洲萬國羣居錯處軺車之聘問商賈之懋遷士人之游歴此從彼來有如梭織時勢至今日各國諸言文字固萬不　不留意矣顧各國之　　文字彼此亦不一律其通行於地球者則以英法兩國首屈一指推原其故以官塲公牘往來多以法文爲准至英文則天下貿易塲中無不通行用之者繁斯習之者衆理固然也若俄國雖與　中朝通商已久然交涉與商務向不甚繁故京師同文館雖有俄文學生若干名然不過與德文日文同備一格初未嘗專以此爲重也乃兹讀吉林將軍延軍憲請擴充俄文學堂疏而歎邇來中俄之交涉固大異於前焉疏中略稱查光緒十三年因琿春等處交涉事多由前將軍希元創設中俄書院奏調内閣中書慶全爲俄文教習遴選八旗子弟俾從學習嗣於光緒二十四年因省城交涉總局需用通曉俄文繙譯將教習毛鴻運調歸省城充當俄文教習仍照琿春書院章程挑補學生十五名肄業其中俄文之盛已駸駸乎欲與英法等國並鐵齊驅邇者因鐵路工程大作恐將來交涉日繁區區十餘人斷不足以供任使　添派教習一名并添補學生十五名俾勃育人才而資委用軍意之留意外交洵可謂得其要領矣然僕觀於此而不禁重有慨焉夫俄人秉虎貙之性鯨咨蠶食時蓄狡謀泰西各國畏之忌之爰扼黑海口使俄之兵輪船不准越雷池一步俄於是舍西而謀東興築西卑利亞鐵路汲汲經營不遺餘力甲午之役中國敗於日本俄人爲之索還遼東乘間以　接東三省鐵路請諸政府政府不得已允如所請於是俄廷屢次派兵東指藉以照料鐵路工程有識之土或謂東省風氣强悍俄人又志高氣揚凌轢一切相處日久斷不能　居無猜迨艱本月朔日報載俄人在東省侈樂鐵路俄廷陸續派兵前來照料道經村莊或因借宿未遂或因小故紛爭言語不通彼此誤會釀成命案時有所聞如去年十月二十六日有俄兵數百名行經吉林境内六道荒村莊經中國勇丁某甲因矢馬追尋與俄兵大隊相　　而奔入王姓家俄兵見甲背負洋槍疑爲盜賊相率追入開槍肆擊致誤中王某及趙明海等男女七八人至十一月十六　之伋儀兵行至黑龍江界呼蘭城所　外郎窩堡因向神姓家借宿起釁竟被俄兵槍傷祁富太等十一名　有三人田傷重殞命云云嗟乎華人何辜受此余毒傷性命於俄頃欲控訴而無門默念此情能無憤　或曰民間之因　齟齬　由言語不通之故苟能設法使之相通自能化彼此之情而冺猜疑之見故延軍憲特亟亟焉爲之添請教習招致生徒久而久之語言文字彼此相習自能情意浹洽關閡無虞不知俄人旣在此興築鐵路將來來者日多一傳衆　漸樂自易愚謂旣聚千百萬虎狼於境内吾民而不與之相習則心志各異必致日尋干戈固非中國之福若他日習慣自然使民心目中一若臥榻之旁不妨爲他人鼾睡者則齟齬之釁雖可免而民心旣渙大局亦何可間哉嗟乎瓜分之說久已傳播寰宇耳熟能詳然各國皆隱忍不發者以不願爲之戎首也然天下事　久必發禍機之來其在西卑利亞　　竣工時平故愚謂東三省交涉之日繁卽中國大局可危之始也弭患無形竊有望於有位之君于焉 
[諭旨恭錄]  
　　四月初四日奉　　旨太常寺博士員缺著秦　鴻補授翰林院典簿員缺著陳景沆補候廣東鹽運司運同員缺著瑞誥補授山東莢州府糧捕同知員缺著龎瑞霖補授江西南康府漕糧水利通判員缺著安鍾　補授河南舞陽縣知縣員缺著陳翰聲補授廣東遂溪縣知縣員缺著崔廣沅補授欽天監筆帖式員缺　榮慶補授太僕寺筆帖式員缺著普蠹補授廕生培鈺著以旗員用恒祺著以文職用陞林者以旅員用國子監司業員缺者楊佩璋補授截取工科給事中馮錫仁河南道御史秦夔揚山東道御史張荀鶴余誡格禮部司務張紹焮俱照傾用保送知府翰林院編修曾廣鈞著以知府分發省分補用保舉江蘇試用道杜俞河南補用道馮光元俱著遇缺儘九補用貨州補用同知喬化南四川候補直隸州知州范萬選直隸沿河候補知州陽煥章山東補用知縣紀鉅瑢雲南補用知縣　　元俱照例用俸滿中城兵馬司副指揮劉蔭棠著照例升用直隸元城縣知縣王雜藩著回任卓異俸滿江西樂平縣知縣吳錫純著回任准其卓異加一級仍註册候升特旨送部引見花翎四品頂戴已革知府用候補同知直隷州前奉天鐵嶺縣知縣榮禧著開復原官發往奉天補用投効已革在任儘先補用直隸州知州廣東徐聞縣知縣　鳳池著　後原官擬補唐古忒學中書金綬内閣中書湯原銑崔寅清孫書城周翔鳳俱准其補授奏留吏部學習員外郎勒福吏諭學習筆帖式　順俱准其留部擬補興京副都統衙門筆帖式永格盛京刑部筆帖式英銳吏部筆帖式錫康俱准其補授欽此 
[本館接奉電音]  
　　昨日午前京師飛電傳來　　上諭一道敬謹譯登○四月初九日奉　　上諭安徽學政著綿文去欽此 
[開港日期]  
　　中國政府闢福建三都爲各國通商口岸由閩浙總督出示曉諭前已紀諸報章兹問日本東京日日新聞云三都係福寍府所屬開港之期在陽歴五月八號卽華歴三月二十九日 
[九龍界務]  
　　天津國聞報云香港定例局員具呈輔政司署略稱九龍一地旣已附屬香港所有新租界　　之事議有三欵呈請申詳總督察核施行一新租界須展至深埔二須令華官離九龍城三新租界原訂以九十九年爲期惟整頓一切工費浩繁需欵甚鉅縱不得作爲永遠租界亦應再展限期輔政司駱君批答云所請三事俟將來詳請 
 
 

Page 2

 
 
理藩院妥議定奪至華官所設之關現已停徵稅項惟准在汲水門佛頭洲長洲等處照常辦事須俟覓得妥地再議遷移然不得遲至西歴十月以後 
[英儲游歴]  
　　日本東京日日新聞云頃得土耳其京城君士坦丁電信悉英國皇太子携其妃及一女官游歴希臘京城土王擬俟其道出土京時優禮欵接英太子知土廷所頒新政皆已改而從良頗有歡然樂就之意 
[弭兵會近聞]  
　　日本東京日日新聞云俄人創設萬國弭兵會定於西歴五月開設土耳其國首相某伯爵接奉文移置之不答故目下尚末派人前往至和蘭國下議院諸議員則請政府籌備和銀七萬五千枚爲入會之費 
[籌添武備]  
　　日本東京日日新聞云近歳各國武備逐漸擴張目下新製兵艦之將成未成者計法國有驅逐艇四號水雷艇二號德國有驅逐艇一號水雷艇九號日本國有水雷艇八號英國有水雷艇五號 
[頒發兵書]  
　　金陵友人來函云去年陳直刺龍昌輯爲中西兵略指掌一書近日呈之兩江總督劉峴帥旋經峴帥批示略謂其書博觀約取蒐討精勤大旨以曾文正所論兵事爲依歸旁獵泰西新書以輔翼之凡召募訓練操防以及營規軍謀水陸船械諸法悉備具見關懷時局留意兵機因飭刷印一百部札發營團仿照考校想各營得此圭臬依法而行當不難使三軍如火如荼旌旗生色也 
[學憲接篆]  
　　杭州訪事人云新任浙江提督學政文叔平大宗師於本月初三日午後由蘇州赴浙初五日接嘉興來電知文旌已於是日辰刻抵禾越日杭州府林太守及仁錢兩邑尊三學教諭均乘舟至石門迎迓七點鐘時憲舟抵武林各師船咸燃砲申敬下椗後各官具手版進謁宗師定於初七日已刻進署次日辰刻文武各員以次排道詣接官廳小憩俟宗師登岸趨詣香案前恭請　　聖安少選宗師排齊執事由武林門大街至學轅留景韓中丞卽將學政關防文卷委林太守及府教諭翁廣文送去初八日丑刻宗師朝服出堂望　闕謝　　恩然後更換公服接篆升座屬員庭叅書吏叩賀畢退入後堂比及天明各憲咸往道賀 
[松試八誌]  
　　松江采訪友人云本月初九日江蘇提督學政瞿子玖大宗師提覆奉金上南四縣文童清晨諸童魚貫而入午後卽納卷出塲是日奉賢文題　夏諺曰　金山文題　魯頌曰　上海文題　楚書曰　南匯文題　秦誓曰各作後二比或二叚迨傍晚發貼招覆案○上　海　尤彭熙　徐元章　汪慶燾　劉至學　張鳳岐　胡宗瑗　諸　翔　王煥功　胡祥翰　李維清　林祖浩　尤彭泰　郁　周　黄　虯　番　鎬　宋人傑　張愷和　吳澍楨　朱夀愷　劉欽勵　葛益庚　毛經疆　曾澤民　陳鋐勳　吳寳地　錢端履　金潤章　張汝鑫又撥府三名黄申錫　蔣家鳳　陳洪熙○南　匯　顧金佩　顧遂宜　周樹鏞　孫承望　吳來清　火學初　胡尚文　王益善　薛爾弼　朱　霖　陸望瀛　唐　沛　石瑜良　顧金鑾　邢冠羣　潘光棟　顧乃聰　傅嶺先　王保清　周祖文　姜　灝　金　璆　顧遂川　孟　嶧　顧金粟又撥府三省瞿　衡　黄　琮　張應梓○奉　賢　孫熾昌　翁貽孫　謝蔚秀　雷鳴夏　王宇清　張時芳　顧汝諧　張　傑　林葆芳　沈顯泰　蔣大昌　何六宗　唐　昶　朱聲夏又撥府五名張祖煐　朱文田　陳時俊　秦兆蘭　莊禮駕○金　山　侯觀鳳　王平章　高　燮　沈　駿　錢登瀛　宋　存　陳公珩　徐復新　盛永清　何錫奎　陸宗贄　吳道鍾　張作梅　吳祥趾　沈兆璋　陶　鎔　蔡獻清　徐桂一 
[查覆疆臣被叅摺稿續登]  
　　又如原奏崔廷桂旣治不如法而又百弊叢生河防各營員無不以重賄拜認門生故買樁料買土方以少報多以無爲有朋謀分肥無所不　外州縣恊濟之料不重賄崔廷桂所派工頭不能交納降補都司杜榮福貪鄙無恥前駐防河成後營趙家口漫口皆言係杜榮福使人挖開經李秉衡奏叅降調事後納賄於崔廷桂仍委帶河成後營一節查河工所買樁料土方本難保其必無以少報多以無爲有之弊但其事易於消納而難於勾稽事後推問實不能得其確據且調閱崔廷桂門簿凡遇各營員皆注官銜並未見門生字樣自未便槪提河防各營員徧以行賄鞫之惟降補都司杜榮福係原奏所指納賄於崔廷桂之人當經傳訊該都司據供山東清平縣人前帶河成後營共十有一年後經李撫憲以辦工草率奏叅降補今已賦閒兩載餬口維艱光緒二十四年正月投効於崔廷桂三月札調隨往下游各處搶險七月奉張撫憲札委管帶河成後營都可投効屬實並未納賄若北趙家口漫口都司使人挖開李撫憲早將都司嚴加重罪何待於今又查據崔廷桂覆稱杜榮福雖得有降調處分並無不准投効字樣此次河務重要總兵因其熟悉情形禀蒙張撫憲札委暫令管帶河成後營以觀後效各等語查李秉衡奏叅北趙家口疏防員弁案内並無杜榮福之名其奏叅杜榮福實以該都司營勇缺額工程草率之故有案可稽原奏謂北趙家口漫口皆言係杜榮福使人挖開經李秉衡奏叅未免失實至該都司曾否納賄於崔廷桂則毫無左証自亦未便吹求惟該都司前帶河成後營經李秉衡以營勇缺額工程草率奏叅撤差是其不勝河防將領之任已有明徵崔廷桂乃禀請張汝梅札委該都司仍帶河成後營雖無納賄實據而故翻成案率行禀請該撫亦不加駁斥卽准札委均屬不合至崔廷桂上年辦理工程係在楊史道口其所用工頭亦必在楊史道口當經札飭臬司派委候補知縣吳觀敬前往查訪旋據禀稱楊工所用工頭不盡由崔廷桂所派其在工稍久之劉占魁孫芝等大工旣竣均已星散且歴來各工頭祗管修培土工向無監收物料之責等語復經查據崔廷桂覆稱劉占魁等遵卽派弁尅日查傳押送等語又經傳據楊工東西兩壩正料　委員試用通判李慶臨候補知縣李保祥等供亦相同是工頭只管土工不管收料似無從勒索各州縣重賄但此輩多屬刁頑亦難保無藉勢招搖之處現在查得尚未到案無從質訊又如原奏往年歳修之欵六十五萬兩年年尚有贏餘上年未至伏汛已經告罄後又挪支二十萬金仍復不足而上中下三游遇搶險時土料全無分防承防各營委終日花天酒地置河事於不問一節查據河防局司道等詳覆東省黄河歳修經費近年以來每年循例奏撥限銀六十萬兩添撥銀五萬兩祇以銀賤物貴經營工料竭蹶時形撙節動支僅可敷衍上年汛水較旺所用工料較多　撫憲張汝梅奏請於額欵六十萬兩外添撥銀十萬兩共銀七十萬兩實無伏汛欵已告罄復挪支二十萬金之事至於三游遇搶險時土料全無承防各營委終日花天酒地置河事於不問本局雖未在工親督然以見聞所及實可保其必無等語查該司道等耳目親切旣於承防各營委無終日花天酒地等情自可無庸深論其所述近年山東黄河歳修例撥添撥及上年加撥各欵查之奏案及光緒二十一年以後河防局收支欵册亦均屬相符　此摺仍未畢 
[惟刑之恤]  
　　杭州訪事人云秋審爲錄囚大典浙江應勘人犯俱於日内陸續解齊分寄仁和錢塘兩縣獄旋經撫憲劉景帥牌示略謂本届秋審應行提勘各犯本部院定於四月十二日會同司道審錄仰各屬原解委員督同差役提犯到轅候審特示 
[烟寮獲賊]  
　　姑蘇采訪友人云藩署竊案曾紀報端事後地方官嚴飭捕役四處嚴拿一面將賞格高揭通衢懸金購緝本月某日捕役偵知道前街源興烟館内有某甲者年僅二十許衣服華美終日於此吐霧吞雲乃於初七晚率同夥役四面兠圍旋卽一擁入門縶之而去一時道路哄傳咸謂甲卽藩署竊案中首犯然未經訊實恐難信以爲眞也 
[杭州零墨]  
　　杭州訪事人云錫箔以杭州所製者爲最佳向來每捆最上者三十刀次者三十二刀售洋銀一元左右近以點銅錫昻貴箔價遂逐漸加增今正貴至一元二角三月中旬又加至一元三角至下旬又加一角業此者大有虧折之慮箔作停工者已十之六七恐此後出 
 
 

Page 3

 
 
貨愈稀價值必致愈貴也○武林門外花塢及花園根等處居民均以種花爲業玫瑰花一項銷塲極盛向由肩販包銷預先議定花户不准私售與人販花者共一百七十二人立有行規在武林門外度地建一公所未入行者不得過而問鼎本月初三日在所設筵二十餘席重整行規大約此花亦須漲價矣 
[蜀江魚簡]  
　　四川重慶府訪事人云前任川東道任逢辛觀察交卸後因有公欵報銷等事遄赴省垣　面謁各憲交代清楚迨返渝後於三月十九日乘舟赴宜昌附某輪船東下由滬入都新任夏觀察暫駐行轅俟將道轅修理一新然後遷入○去年重慶市面寂寥春夏之交倒閉過多至秋冬又遭余匪滋閙以致貨物阻滯不通至今春肅清之後各商始踴躍販運商務當稍有起色矣○學官清苦各處皆然而以巴縣爲最甚官此者旣無學租可收所得新進贄金爲數又屬有限蓿盤滋味淡泊逾恒現經縣屬紳士王潔之等籌得公欵數萬金置辦學田每月可收銀五十兩之譜俾將來新進諸生不致爲難於贄見也○川東巡勇營奉文裁汰營勇羣起滋閙不肯將軍器繳呈管帶查出爲首之什長二人擬卽按照營規正法幸各弁爲之跪求得免死罪改插耳箭遊街示警○國子達大令歴任江北巴縣江津涪州成都宜賓等縣現方奉檄代理内江縣篆務兼辦教案突於二月初旬在任病故聞者惜之 
[九派江聲]  
　　九江訪事人云本月初三日新任關道憲明華亭觀察赴英領事署及稅務司公館拜謁初六日瀛眷附元和輪船至潯郡城各官咸至江干迎迓○九江府署現已修理工竣府尊孫景裴太守於本月初五日　入印委各員咸往叩賀○套口釐局所轄港港江面遼闊舟子每乘黑夜偷漏釐金委員金心農刺史因出示誥誠其文曰諭爾商民漏釐必懲浴港地方向派司巡晝夜巡查不准因循往來船户勿　　金黄昏黑夜船不准行凡有貨物赴局報明完納正釐卽便放行毫無留難一槪從輕不肖巡勇需索分文准其扭禀立時辦人若仍偷漏罪坐自身本委苦口言之諄諄倘敢故違懲辦無情特此曉諭各宜凛遵 
[十詠亭題壁]  
　　蕪湖訪事友來函云皖南鎭標向有練軍馬步各營分紥各要隘蕪湖城北西湖池畔所駐練軍小營卽鎭標左營中哨也本月初三日黄錦山鎭軍自寍郡本轅輕車减從驀地來蕪立刻傳令操演閱畢始拜會蕪湖各當道小駐一宵卽於次晨解纜下駛由太平府内河繞道各處兼閱制練各軍以覘平日勤惰　蕪湖縣治東北赫山一帶襟江帶河風景頗饒畫意合肥傳相之公子李伯行觀察偕其介弟仰杰觀察愛其地頗幽僻鳩工庀料大啓園林所建洋房非常壯麗兩園銜接綿長數里之遙凡附近之地藏菴觀音寺葛仙菴一切禪林梵利登樓眺望歴歴目前至江上風帆天邊雲樹騁懷游目尤覺異境别開他日落成恐石家金谷不能專美於前矣○二街有陳二者開設姚院由魚楊等處選購名花車馬盈門頗不寥寂不知因何開罪於水師營某弁本月某日桓桓赳赳者相率到院意欲興問罪師至則雙扉已下變老元緒　升屋頂用石灰及各穢物從高擲下各勇頗有傷夷一弁被石灰瞇雙目致咫尺不辨人物事聞於保甲總局何太守及保衛營饒遊及前往彈壓始得無事現聞營中管帶官陳桂林遊戎以勇丁出外肇事有壞營規業已擇尤懲辦矣○距太平府南門十餘里之太倉埠有賈生者虎而冠者也貪利漁色無惡不爲邇者涎其比鄰尹某妻眉語目挑百般勾引尹知之防閑甚密賈計不得遂嗾令其友陶某於上月下旬某日之夜誘尹至僻靜處自後突擊之正支拄間賈自林薄中躍出揮之以刃尹受傷而踣昏迷不省人事賈阿以爲已死也相偕遁去逾時農人某甲道經其地爲　所絆視之血肉模糊面目不辨審其聲乃尹也叩以故則稱被賈陶二人謀害乞爲援救甲遂舁送當塗縣署請騐縣主吕璇甫大令立提賈陶到案一訊而服以尹尚未致命判罰洋銀若干爲養傷費事遂寢 
[白門瑣記]  
　　金陵訪事友人云每年三月好事者舉行都天東嶽諸會爭奇角勝踵事增華今届三月二十日至二十三日迎　都天會三月二十九日至四月初一日迎賽東嶽會一切排塲較往年减去大半城北石廟東嶽會則並不舉行亦可見物力之艱難矣○邇年省城市面日壞一日今年銀根較往年更緊市廛周轉尤極艱難每見城廂内外各店鋪或貼招盤或貼暫閉者不一而足惟下關一帶近因開通商埠市面稍有起色耳 
[邗溝鴨緑]  
　　揚州訪事人云前者江寗藩轅牌示江都縣朱令調省遺缺以正任東臺縣現署泰興縣湯令曜調署兹朱大令已將任内經手要公料理清楚湯大令遂遵飭赴任涓吉本月初八日接篆○入春以來各處採辦振米過多而來源反少以致價值日昻刻下雨暘時若郊原極目一碧無垠轉瞬麥秋豐收可望因之各路鄉民紛紛運米至仙女邵伯以及六七濠求售來貨旣旺價遂從廉目下上白米每石减去洋銀七八角小民之數米而炊者莫不喜形於色至銀價連日漸高墨西哥銀圓卽俗所謂英洋者每圓可兌制錢九百文較前月多數十文惟小銀錢每角仍八十四五文此理誠非局外者所得而知也○邇來小孩之被拐者幾於日有所聞然尋獲者十不得一上月晦日萬夀寺板井等處一日之間遺失子女七口各家偵騎四出鑼聲鏜鏜相屬於道比至六街燈火齊明聞板井巷口朱姓穩婆家所失之五歳女孩居然珠還合浦緣此孩被拐至南門正欲出城某店主覷出破綻上前攔阻拐匪乘間逃逸適孩家尋至因得負之而回或謂每年賣甘蔗船到城必有失孩之事雖賣蔗者不皆拐匪然亦不能無疑耳 
[上海官塲紀事]  
　　上海縣王欣甫大令探悉江蘇藩司聶仲芳方伯定於本月初十日由蘇蒞滬因飭辦差人役整備恭迎○浙江督糧道鄭芝巖儲憲由任所北上交兌海運事宜昨日道出滬江午前命駕進城拜會各當道至縣署時王大令飭丁撑駕 
[調勇回防]  
　　去秋督標盛字淮軍左旗管帶劉都戎勛懋經統領班馥齋軍門派令督隊來滬駐紥城中九畝地並分撥各勇赴道轅縣署及各巡局當差前日接軍門札開奉兩江督憲劉飭知現聞有意國兵船在吳淞口外遊弋札調回吳淞駐紥以資防堵等因都戎卽於晚間赴道縣署辭行昨日各勇已料理行裝定於十一日馳赴吳淞防次 
[姦夫揮刃]  
　　蘇州人李阿根挈其妻何氏賢得法界醬園弄五十二號門牌陳馬氏家樓上一榻之地與縫工顧三夀同居上月某夜顧與何氏調戲成姦至前晚十一點鐘又向何氏圖續舊歡何氏見李在家拒而不納顧卽手持利刃向李恐嚇李不敢與校飛步奔逃顧追至樓下猛刺李腹臟腑迸出血湧如泉鄰人某甲見顧釀成大禍大聲疾呼顧猛刺其腿致仆於地衆鄰聞聲畢集將顧拘獲連甲及李夫婦陳馬氏等人解送捕房捕頭立遣包探將李舁送仁濟醫館倩醫生療治醫生察得傷勢甚重難保無性命之虞捕頭乃將一干人一併押候解送公堂禀謂讞員朱森庭明府究懲 
[美界捕房紀事]  
　　英界北京路利康洋行司帳人徐某家在甬東賃居篷路德榮里第五百三十八號門牌房屋前月某日行中帳房内忽然失去銀洋一百八十元至今訪查無著買辦某甲疑徐所竊查問再三徐受屈無以自明遂於前晚購得紫霞膏背人吞服夜半毒發呻吟家中人察知立卽設法施救無奈毒已深入無法可施延至天明而斃家中人以被逼致死投訴捕房捕頭遣包探胡瑞龍前往查明以便解送公堂禀請讞員翁笠漁直刺訊究○昨晨江北人朱阿七闖入北河南路某姓家乘間竊取布衣兩件被包探劉阿炳所獲送入捕房捕頭令押候轉解公堂禀請翁直刺訊辦○昨午積竊王阿四混入蘇州河某姓駁船上行竊衣被被包探金立生拘送捕房捕頭令押候解送公堂禀請翁直刺訊辦 
 
 

Page 4

 
 
   
 
 

Page 5

 
 
   
 
 

Page 6

 
 
[民]  
本月初六日彩雲船由杭來申照章拖帶六船第五船係浙省繭捐某委員座船行至北六雙橋時在夜半第六船把舵偶有不愼將前船略一衝撞該委員持刀斷其繫纜後船搖赶重復結帶又被斬斷幾遭傾覆旋聞大聲喊救停輪詢悉情由經彩雲舵工許瑞珠過船向委員懇説謂此船裝有梅子報明杭關納税斷不能中途抛棄以違關章乃該委員旣不受勸　作　風喝令家丁等七八人一齊凶毆以致許舵工身受重傷迨鄰舟衆客聞聲往阻始得釋手將許舵工拖置船頭祇存一息盛怒之下猶不甘休梅船不准再帶始放舵工回船舟子誰敢再觸其怒祇得將梅船抛棄由副舵工駕駛而來滿擬到禾局與之理論乃天未破曉該委員將座船繫纜私解濳逃因拖價分文未付答以到禾照結不意官塲中竟有此種無賴以禽獸而被衣冠嘻無怪見笑於列邦也　朝廷設官原爲安民今該委員恃勢凌民駭人見聞其座船銜燈係浙江候補知縣以　朝廷命官而形同蠻夷始則無理毆閙繼而逃賴船價如此恃符欺民何可安業一面澈查銜名單請追交船價等情外先行報告想浙中　上憲有知定蒙飭查肅官方而安民業是所望於賢者　　戴生昌謹啓 
[立止遺精苐一妙方]  
廣東陳恒德堂　愈遺精愈後永無再遺之患若有半句虚言神明共鑒 
凡患遺精之症皆由腎水耗竭相火上炎或思慮太甚酒色過度以致心腎不交無夢且遺日久則面黑肌瘦四肢酸軟虛損勞傷從此起矣本堂深探病源得異人之妙方秘製奇效遺精丸此丸專治遺精當日立止屢試屢驗百發百中無論遠年初起有夢無夢服之立刻見功重者二大盒除根輕者一大盒全愈永無後患眞水火旣濟之妙方常服大補氣血延年却病煖腎種子惟此種妙方四海之内乃本堂獨得秘傳之妙方淸心安神止遺除根之良藥每大盒二元小盒一元○假冐甚多購者認明○函購信資自理○鋪分上海英大馬路萬康醬園對門德仁里内石庫門廣東陳恆德堂謹白 
[上海中西大藥房戒烟梅花參片功效啓]  
自來一物必有一物制之此天地生成不易之理神農經云巴豆毒藿汁解之毒菜食小兒乳汁解之獨鴉片一種绝無善治之法任其蔓延害遍中土雖市間方藥林立幾如汗牛充楝莫衷一是推原其故非失其藥則違其性甚有竊取皮毛改換名目攙用生土以毒攻毒其害豈可勝言哉本藥房有鑒於此煞費苦心創製梅花參片專用固本提神培元養性諸般補劑以故取效神速行銷半天下戒絶億萬人鑿鑿可據有口皆碑是非徒託空言假藥貽害毫無實際者所可同時語也近因隱戤日多特爲减價發兌各省行銷愈廣應接不暇終恐遠方遐鄉難于分辨是用一再聲明以杜欺朦並于此藥片上印中西藥房四字以别眞僞而昭信實倘蒙光顧請向上海四馬路轉角大洋房内及南市十六鋪保泰碼頭裏街交易並各碼頭本分號及寄售店家認明牌記庶不致悮此佈 
[展緩布局商股給息]  
啓者鄂省織布局於光緒二十年招集商股應付息銀前二年周息一分五厘後二年周息一分按年付清己歴四載本年五月又届付息之期緣去年川省余匪滋事銷路阻塞以致無利可圖所有二十五年分應付商股息銀業經禀請　督部堂示暫緩付給擬俟本年結算局帳再行計議查本局去年添辦紗錠一萬個刻己裝齊開紡此項機價運保共計英金一萬七千二百餘磅事關添置成本照商務向來辦法本應歸官商通力合作因商人散處各省糾集匪易己由局另行籌付此後每日夜出紗漸多獲利自豐本局爲各股商添此機器巨本并未向各商籌付本銀僅將應付之息暫緩付給想各股商無不樂從用特奉告諸希　垂察 
[新開叙樂茶園]  
四月十一日正本 
羣雄會 
夜演出頭乃女旦嫦娥月首本 
巧扮才郎　玉配鴛鴦 
頭等名角女花旦嫦娥月由星架波初次到申准今晚登檯開演首本諸君祈早臨賞鑒檯包每位洋五角禮拜日夜戲停演 
[天仙茶園]  
四月十一日演 
打龍袍　彩樓配　鳳鳴關　三岔口　玉玲瓏　比目鏡　法門寺　嘆皇靈　雙珠球 
夜演 
紅桃山　空城計　蘆林　伐子都　打嚴嵩　第六本　燈彩戲　九美奪夫　殺皮 
[胡家宅新開大成茶園]  
四月十一夜演 
大賜福　單刀會　掃秦　跳墻着棋　掃松　全本連環記　泗水關　打花皷　渡海僊圓 
[桂仙茶園]  
四月十一日演 
鴈門關　廻龍閣　打麫缸　蔡相府　取東川　五台山　漁家樂　全本寄景園 
夜演 
戰樊城　伍申會　金山寺　梅龍鎭　提放曹　白水灘　大戰青面虎　新排全本　大破攢　陣　蝴蝶夢 
[丹桂茶園]  
四月十一日演 
不認前妻　秋湖戲妻　背橙怕妻　曹莊勸妻　　棚認妻　黄三别妻　吳漢弑妻　崔子殺妻　古董借妻　經堂逼妻　友道休妻　呆大娶妻　換刀誅妻 
夜演 
朝金頂　牧羊卷　西廂記　長板坡　查潘鬥勝　三上吊　家歡 
[高太癡書畫]  
扇面行書三角花鳥五角山水七角仕女一元餘詳仿帖先潤後揮不給寄費送三馬路逢源里張公館及遊戲報館 
[義記洋行拍賣]  
本行每逢禮拜六上午十點半拍賣洋布呢羽等貨凡貴商寳號購辦定必合式其貨設有一箱一色一疋亦隨行拍賣光顧者必須叨付定銀十成之一倘蒙拍者照時請至上海四馬路第九號門牌面議 
[禮拜六拍賣]  
准於十一日十點鐘在本行拍賣色洋紗窻簾玻璃酒杯洋傘毛帶皮皂數百箱皮酒十箱檯椅床橱脚踏車東洋車銀箱鐵裁縫四只一應家用木器什物不計此佈　瑞和洋行啓 
[禮拜一拍賣]  
准於十三日十點半在虹口密勒路第十三號拍賣一應書樓大菜間臥房廚房木器大八音琴鳥鎗洋琴什物零星油畫刀又不計此佈　魯意師摩洋行啓 
[聲明作廢]  
去月遺失顧順木作本票計二紙一紙正月底期票元三百七十五兩一紙六月底期票洋七百六十元已向前途說明已作廢紙無用望各寶行號切勿抵用特此登報聲明　新記磚灰行王炳海啓 
[此丸功效之速四海無雙]  
患白濁者不可不一試 
僕宿娼致患白濁小便痛如刀割中外白濁各藥服遍無效延滬上諸名醫診治依然無功正在痛苦憂慮之時忽孫君踵門問病極言上海正豐街廣東宏仁堂珠珀白濁丸十分靈騐前患淋濁幸服此丸而愈至今不發何不試之僕卽購宏仁堂白濁丸三瓶服之不到二點鐘卽覺小便清利腫痛均止次日小便愈覺清利毫不作痛不三日其病若失照常辦事若早知該堂有如此妙藥可免費許多銀錢受無窮苦楚矣故登報以謝良藥而告同病　楚北惜花主人啓 
[經售各式電燈機器告白]  
啓者余向在工部局電燈公司經理十有餘年其一切電燈機器各件無不熟悉現在黃浦灘匯豐後面第十三號門牌開設東海電器公司經售各式電燈電線機器等項一應俱全如蒙　紳商購辦者或包裝或包造無不盡美盡善其價格外克己以廣招徠東海電器公司拍來司謹啓 
[名手書法]  
我姚黃君吉裳書法老健素所仰企今來游海上可廣流傳筆資另有仿單諸君子如有同志請至老巡捕房恆德里裕亨土行又後馬路同和里招商渝局向兩處面議轉送可也　小邨邵友濂啓 
[新到　花旗頭等電光影戲器具]  
啓者本行新到頭等電光影戲器具一副計有各種三十二套吕宋花旗大戰脚踏車操兵二女比武餘美筆難盡述如　貴客欲購請速至吳淞路第八百十四號門牌内面看價目格外公道請卽　臨購以免不及此啓　源盛行告白 
[CHAMBERLAIN'S　MEDIOINES.]  
[曾伯廉各藥料]  
曾伯亷所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服　緣内無毒性物之故 
曾伯亷所製痧藥能治大小腸各病用過之人盡皆稱妙　能一服卽愈也如人發痧立卽服下無不告痊 
曾伯亷所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛刀割火灼凍瘡皆可用此藥治之 
分寄各藥鋪出售每小瓶洋五角大瓶洋一元　上海新晉隆洋行總經理 
 
 

Page 7

 
 
   
 
 

Page 8

 
 
   
 
 

Page 9

 
 
[潞河雜錄]  
　　北通州訪事友人來函云漕運同知夏徽卿司馬經倉憲札委疏濬裏河五閘以利遄行上月某日在八里橋西河底淤泥中挖出男屍一具因卽備文移請許刺史請騐○每歳於春間新城北后街水會徵召名班演戲以答神庥今届預定京都人和班自三月二十三日起至二十六日止演戲四日名爲敬神實則好事者借此爲娛目騁懷計也○今春雨暘時若二麥普慶豐收禾苗亦已發榮滋長兼之河下糧艘連檣而至是以日來糧價驟减麥每石原價十四吊五百文現减至十一吊三四百文玉米每石原價六吊七八百文現减至五吊三百文老米白米每石原價十七吊三百文現减至十三吊三百文閭巷小民當可免腹枵之慮矣○浙江海運津局定於三月二十七日開兌江蘇海運津局定於三月二十八日開兌兌畢卽裝船北上屈指四月初旬當可抵通壩請騐矣○長季超劉博泉二倉帥諏吉三月二十九日由京署起節臨通州闔城文武及漕務印委各員倉憲隨員經紀正副役舍班均往西門恭迓○三月三十日長劉二倉帥親往北關口袋廠騐收袋布卽日發縫限十日縫竣繳回以備新漕裝運○春季西倉應放王公俸米以南漕指日到壩限四月初一日一律放竣以便新漕進倉○浙江海運局總辦於三月二十四日到通江蘇海運局會辦於三月二十八日到通翌日均上院謁見倉帥及坐糧廳聞江浙頭二起漕糧於三月三十日已過天津關日内當連檣北上矣 
[上海縣署瑣案]  
　　前者王錢氏控陳胡氏陳阿翠母女串同陳海全誘拐女兒巧福帶往平湖賣與沈姓等情縣主王欣甫大令升堂提訊陳胡氏等諉稱巧福係陳四小所拐大令飭提四小押追而將海全等交人保出兹者巧福已關提到案前晚大令飭提訊問巧福供年十四歳去冬被陳阿翠及海全誘至阿翠之母陳胡氏家旋由陳胡氏領至平湖賣與沈姓得身價洋銀八十四元事與四小無涉四小供崇明人在治下當車夫苦被陳胡氏母女及海全誣攀致遭覊押王錢氏供小婦人因夫故家貧傭工於外巧福則在某繅絲廠做工今蒙關提到案求恩給領大令飭將巧福給王錢氏具領四小無干開釋一面飭役拘陳胡氏究辦○羅王氏扭送劣子桂祥至縣禀請收押改過所王大令提訊之下氏供年六十三歳家住本城夫故多年兒子桂祥向在某桂圓店習業因病回家邇者日與小流氓爲儔小婦人恐肇禍端求收改過所俟其悔悟然後投案領回桂祥供小的年十八歳從未違忤母親大令察得桂祥身軀弱小性格尚馴問羅王氏曰爾子曾否忤爾答稱並未違忤惟日與流氓爲伍而已大令著桂祥向母叩頭又謂氏曰本縣觀爾子不致終入下流今交爾帶回嚴加管束不許出門暇時囑伊習字若不依從再來禀請重辦可也又諭桂祥曰爾此去若再游蕩一經爾母禀送决不寛饒於是母子二人同聲稱謝而去 
[南市捕房紀事]  
　　前日李長榮扭王寳珠至捕房訴稱被欠會欵洋銀二元向索無著捕頭以事關錢債不予准理一併麾之使出○南市王家馬頭裕和傘作學徒史福全年僅十三齡素性憃愚時被其師王全生呵斥昨日黎明時逃至新馬路彳亍悲啼由十三號巡街捕拘送捕房捕頭倩十六鋪地甲帶交其師管束○前日夜半時張陸氏徘徊於新馬路中忘却歸途逢人便問五號巡街捕見之因卽送至捕房捕頭盤詰之下自言年十七歳隨丈夫駕魚船來滬是日因與親串計某詬詈獨自上岸捕頭令管押女班房候家屬認領至昨日並無家屬到來因禀知馬路工程局會辦委員司徒貽芬司馬司馬以婦女不便久留飭送往普育堂留養○三泰馬頭糧船户計福臣與同夥林福根孫承春口角孫持碗猛擲致中計之頭顱登時鮮血直流遂扭交三十七號巡街捕拘解捕房管押旋由捕頭申斥數語一併開釋○有高德良者賃居南市新馬頭福美里源來福小客棧内某日之晨失去洋藥一包計值洋銀十元零四角疑茶房趙三保王庚所竊喚八號巡街捕拘解捕房捕頭令如數賠償一併釋出 
[英界公堂瑣案]  
　　包探倪順泉禀稱談彩庭藏匿老公茂洋行買辦嚴少坪之侄金法一案業由小的奉諭恊同二十七圖地保沈榮如在南鄉朱梗鎭尋獲今特解送案下少坪投案訴請將談嚴辦金法訴稱被談誘至龍華迤西小閘小住一宵旋至漕河涇藏匿二日至長橋藏匿二日迨至朱梗鎭卽由包探尋獲正欲帶回突有倪魯江等二十餘人逞强霸阻談供稱監生有地一區于同治八年抵與少坪得洋銀四十圓至光緒十三年向贖不允惟添給監生洋銀二十圓此次又向贖取少坪仍不允不得已藏匿其侄藉以挾制讞員翁笠漁直刺商諸梅繙譯官然後發押捕房五月○包探朱阿高禀稱賊犯胡金福竊取唐芙蓉家洋銀十圓銅錢十六千八百文烟槍一枝報捕後捕頭令小的緝獲人贓解案請究唐投案領贓胡供稱小的係常州府屬無錫人向以操舟爲業賦閑日久落魄無聊不得已而一試探囊之技求大老爺格外施恩直刺判令管押一月期滿之後遞解回籍○包探劉阿丙禀稱賊犯李銀根前曾屢次犯竊解經歴任大老爺懲辦今又連赴陳漁泉家圖竊三次經陳扭送捕房捕頭令小的解案請究李供稱小的無業可就以致流而爲賊尚求稍開一線之恩直刺判令笞責二百板管押一月期滿之後遞解回籍○水巡捕唐寳榮禀稱朱咸才在大東公司小輪船碼頭上與陳伯夀爭毆突掣木棍將陳右臂擊傷由小的拘入捕房今者捕頭令解請訊辦陳阿四訴稱昨日小的在大東碼頭閒玩適遇伊等打架因之善言解勸至因何起釁小的亦不得而知朱供稱伯夀攘奪搭船之客小的向之理論不敢逞兇直刺著押候受傷人平復再行訊斷○包探沈阿岳禀稱昨日許金甫持刀至虹口尋見姚阿文戳傷腰背及腹適經小的查見一併拘入捕房旋由捕頭派人送姚至同仁醫院求治醫生言傷勢甚重生死尚難逆料陸阿小供稱小的與姚爲友昨日姚許打架時小的曾經解勸許妻李氏目覩情形不料許突將小的戳傷李氏供稱小婦人亦受傷許供稱李氏係小的之妻暗中與姚私識近日姚竟欲强占故小的忿而戳之直刺著押候再訊 
[質業施仁]  
　　竊謂心存正大肇開永富之基性喜周全特啓長生之庫以仁慈爲事業許貧苦之通融宏推愛之隆情眞有當仁而不讓者矣乃者以滬市之清枯悲窮途之躑躅敝所雖職司留養許任棲遲無如經費難籌時虞支絀幸荷大馬路仁大寳典執事余善士魯卿刺史有鑒於此大發婆心力爲勸募業蒙質業各寳號如　全信　豫昌　德昌　裕祥　匯源　福康　恒順　福昌　濟安　永源　夀康　保昌　衍大　仁昌　德和　泳源　允昶　晉元　宏濟　潤泰　寳泰　德康　昌大　恒濟　祺昌等共二十五家每年各樂助洋六元今先交到本年助欵共洋一百五十元又蒙　協來　來泰　昌泰　振大　永泰　鴻源等六家每年各樂助洋兩元先交到本年助欵共洋十二元正均經入册分掣收據以昭信錄又蒙永安棧助來飯鍋巴六十八斤吳炳泉助洋五元亦卽掣奉收據而感激之忱莫能言罄仰見經營學古繼鄭周交質之風慷慨推今晉福祿無量之頌特書崖略以誌善緣[  滬北棲流公所司董謹啓]  
[行仁有術]  
　　啓者昨承隱名氏善士交到助振洋六十八元花洋三十二元又隱名氏洋五十元遷善生爲祖母唐太淑人冥夀懴資移助洋五十元悔過生爲上已日得一女助小洋五百角施恒泰號來傅陶氏洋一百元恒孚銀樓來汪兆栢善士求資父 
 
 

Page 10

 
 
母冥福洋一百念元又　氏等七户洋六十九元九角五分銅洋一元宋德明湯餅移助洋念三元四角丁子馨求佑合家平安念　　　　　　本堂善舉四十元諸君子風高指囷舌妙粲花或欣之索之占恩推蔀屋或拯九幽之苦功勝蓮航凡此善欵紛來定卜天庥洊至心儀彌切　　　深矣[  上海六馬路仁濟善堂籌振公所施則敬等謹誌]  
[  金陵官報]  
　　三月二十六日新授浙江寗紹台道九江道誠動辭首劉稟知奉藩司委代行代印南琛兵船徐傳隆辭送銀圓赴滬同知劉卓栻知縣劉重堪黄彝凱均稟知對本畢雲騎尉雷光裕禀知隨漕赴引卽辭○二十七日淮北督銷兼正陽關鹽釐候補道曾紀夀候補道柯逢時北上均辭淮揚右營遊擊劉永興到楊州保甲總巡通判　家鐸到知縣蕭毓昌請假赴江北措資理問潘彦章奉委淮徐海等屬賑捐差都司王華清清江來縣丞瞿宣澤奉委隨　差卽辭○二十八日辦高等學堂候補道蒯禀知二十八日命考甄别知縣江孝詠禀知奉府委發審差又冷利南禀到由湖北公幹回王以寀禀知奉委修理方公三忠兩祠工程差並叩謝江南籌案内奏保補缺後以直隸州用○二十九日候補道沈瑜慶赴蘇見撫憲署揚州營叅將張國林均辭前分發直隸州陳龍昌辭赴滬上元縣蕭禀知赴北鄉相騐江隂營守備于步瀛到由京引　　見回試用從九金玉由京騐看到省○三十日上元縣蕭禀知赴北鄉相騐回知縣鄧炬禀知魏道秉蔚於昨日未時病故議叙補用巡檢王家駿到由京來欽賜翰林院檢討王者翰辭行江寗布理問劉思德禀知解養廉銀督轅牌示龍山營左軍守備員缺本部堂查有期滿差官守備周熊飛堪以委署○四月初一日糧道吳禀知赴高等學堂開學管帶親前營張普沾辭回湖南如臯縣單儒紳辭赴任知　鄭學書奉司委赴上海蘇州公幹卽辭分發江蘇試用縣劉夀嵩到由京來守備周熊飛叩謝署理龍山營左軍守備牌示崇安輪船劉德輝禀知赴清江送貢回○初二日首府劉禀知考試鍾遵兩書院知縣沈韻鏘禀知溧水騐收倉厫回調導顧炳杰到○初三日高等學堂候補道蒯禀知初一日開堂通判鍾楠由上江收米回卽辭赴鎭江巡檢朱桐禀知過知縣班狼山中營守備葉增福辭進京典史周元照到由蘇來到省 
[  蘇省官報]  
　　四月初三日藩轅牌示照得新授常州府知府德元業已領憑到省自應飭令前赴新任又調署江隂縣知縣李超瓊因病請假遺缺查有候補知縣劉樹仁堪以酌委代理又元和縣典史熊飛丁憂遺缺查有華亭縣典史蔣朝琛堪以調補新授浙江學憲文船已開行候補道松峻辭行回寗署蘇海防同知恆坦禀知查閱常昭海城回知州洪爾振知縣陳叔謙稟辭回奔牛厘局又龔鴻揆禀辭赴清江會勘升坍田畝差又朱賡日禀知解餉赴金陵卽辭兩淮候補運判鄭琦禀辭回揚州巡檢徐清履禀辭赴滬見道憲又王澍稟謝奉委武進縣典史事從九陸應祥禀謝奉飭元和縣周莊司巡檢事撫標水師中營哨官李保友禀知護解餉銀赴金陵○初四日候補道銷詒書賴紹濂均辭行新授常州府德謝飭赴任同知黄家珍禀辭回寗又沈翰稟銷秤騐太倉鎭洋嘉定三州縣積穀差又吳樹橒宋殿元均禀銷秋審點名差宜興縣縣丞李湘禀辭丹徒縣典史陶寳潤禀到並謝奉委調署江隂縣縣丞事管駕靜平輪船把總簡傳斌禀知送學憲回○初五日藩轅牌示照得丹徒縣知縣王芝蘭請咨引　　見遺缺查有候補知縣楊家　堪以酌委署理准補常州府督糧通判楊培由上海來禀到道庫大使姚愼言禀知起復領咨回省府經程楚雄赴上元長洲縣縣丞沈潮赴丹陽吳縣主簿沈餘慶赴丹徒縣丞　繼龢赴江寗巡檢申士林赴太倉舒炳錕張式璜赴東臺李濬赴六合典史劉文浩赴江都吕輝嶽赴如臯何震堃赴宜興張廷墀赴昭文均禀知奉委押解秋審人犯差缷署吳江縣汾湖司巡檢文濬禀到並謝奉委調署崑山縣石浦司巡檢事候補道程龢祥通知奉撫憲飭知分蘇管帶太湖水師正前營遊擊評和生禀知查護卡各哨管駕靜平輪船把總簡傳斌禀知送原任糧道桐靈柩赴滬候補縣丞黄錫貞於四月初三日酉時在蘇病故○初六日准補常州府督糧通判楊培禀辭赴任知縣劉樹仁禀謝奉委代理江隂縣事又楊紹時禀知府委赴吳江公幹卽辭調署江隂縣縣丞陶寳潤禀辭赴任縣丞戴修墇赴江都主簿項兆騮赴丹陽巡檢張恩瑞典史倪文晶均赴丹徒從九陳德修赴通州均禀知奉委押解秋審人犯差巡檢王兆符禀知赴寗見制憲○初七日辦理上海電報局花翎二品銜道員用河南儘先卽補知府楊廷某由滬來新授常州府知府德禀謝奉飭赴任卽辭戊戌科翰林查秉鈞安徽人由京來蘇州府照磨姚定信赴太湖署長洲縣主簿吳德輝元和縣主簿陳炳甲候補主簿雷星樵均赴上海理問于貴之赴句容巡檢何天綬赴江寗從九陳鳳桐赴寳山均禀知奉委押解秋審人犯差縣丞余星燦禀知赴滬見道憲 
[  邗江官報]  
　　三月二十九日泰州營何都戎福勝公幹抵揚洪鹺尉堃程鹺尹裕本同銷儀河差○三十日賀鹺尹家保由十二圩來委淮北西壩卡吳鹺尹啓澤禀知赴省徐鹺尹煌辭回十二圩○四月初一日運憲公座掣籤黄分轉以忠回高寳總巡金分轉耀忠回孔涵卡均稟辭赴差 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
