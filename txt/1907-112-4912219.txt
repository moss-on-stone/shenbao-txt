# 1907 - 112 - 4912219

 

Page 1

 
 
   
 
 

Page 2

 
 
   
 
 

Page 3

 
 
宮門抄 
[電傳宮門抄]  
　　三月十六日召見軍機鄒嘉來 
論說 
[中國四千年文學變遷大勢論（僇）三續]  
[第四章由初唐至中唐爲文學復興時期]  
六朝之文。愈趨而愈下。三庸之文。愈變而愈上。天地之道。不能有奇而無耦。陰陽相生之謂道。唐以前之文。潘陸徐庾。毗於耦者也。其失在靡。唐以後之文。歐蘇曾王。毗於奇者也。其失在漓。能不毗於陰陽。而執其中樞者。厥惟唐。唐之文章凡三變。初唐沿六朝之餘波。如王楊盧駱是也。而燕許尙大宗。中唐以東漢爲先導。如元梁獨孤是也。而蕭李爲首出。至昌黎出而文始大盛。吾謂唐文之獨佳者如陳伯玉。元次山。呂衡州。獨孤玉之。李遐叔。李元賓諸人。高而不瓠。華而不縟。其能上紹馬班。非宋明所能窺其壁壘也。昌黎矜言復古。自當爲百世宗。然謂昌黎爲文豪則可。謂昌黎起八代之衰則不可。文無所謂今古也。求其是耳。至昌黎出而分之曰。若者爲古文。若者非古文。而文始衰矣。且昌黎文集。往往有六朝字句。流露行間。不知者謂爲起八代之衰。其知者謂爲吸六朝之髓。特後世震於其名。無人敢爲此論。卽昌黎亦諱其所自出耳。吾謂於中國而言文學。自漢以後。未有能比唐者。唐人文章。除賦以外。靡不雄視百世。初不特文爲然也。以詩而論。唐初尙沿江右之習。自陳伯玉廬昇之痛矯舊弊。上法漢魏。下規建安。復古之功。於是焉在。開元中李杜挺生。取徑風騷。奪席蘇李。所謂集大成者。自是厥後。摩詰依附淵明。而失之弱。應物祖襲謝氏而流於枯。至岑叅高適劉長卿孟浩然之徒出。取法黃初。韓柳興于元和。苗盧起於大歷。夢得步武于少陵。牧之沈酣於靈運。昌谷義山。互相競美。而後詩之能事始盡。至李太白撰菩薩蠻。趙崇稱編花間集。則又開宋人之濫觴。而爲詞家之初祖矣。 
[第五章由五代至金元爲文學衰微時期]  
　　五代先後數十年。日尋干戈。兵亂相繼。文學之士。𨶑焉無聞康澄王樸。足稱能文。實則毫無可取。宋初尙沿靡曼。之習雖有柳仲塗提倡於先。穆伯長繼起於後。而風俗所囿。終不能自成一家。全永叔子固諸人興。力矯舊風崇尙韓柳文之面目始一變蘇王後起亦與永叔齊驅永叔深於情故虚字多。子瞻肆於才。故間架闊。古人於有韵者。謂之文。無韵者謂之筆。宋代諸公之廢文用筆。猶之六朝之廢筆用文。其道相反。而其害適相等。南渡以後。尤不足觀。同甫之失在空疎。晦菴之失在陳腐。不但不能嗣響三唐抑且不能比肩北宋矣。（仍未完） 
專電 
[電一北京（三月十六日戌刻）]  
政府聞雲南昭通府有民人毆打英國敎士情事並該省武定州亦有讐敎舉動卽電飭滇督妥爲保護（大） 
[電二北京（三月十六日戌刻）]  
護理四川總督趙爾豐電奏川省散勇行至滇境中途譁變奉旨著雲貴總督認眞防剿（句） 
[電三武昌（三月十六日午刻）]  
調任川督岑春萱於十五日下午四點鐘由鄂起程晋京（采） 
[電四蕪湖（三月十六日戌刻）]  
皖江中學堂昨日大起風潮現未平靜（少） 
[電五蕪湖（三月十六日戍刻）]  
新任蕪湖關道文焕昨日到蕪定二十一日接事（丙） 
[電六蕪湖（三月十六日戌刻）]  
新簡駐英公使李經芳接倫敦使館賀電並促早日起程（流） 
緊要新聞 
[汴洛鐵路借票簽約發行情形北京]  
　　京友函云前日外部以汴洛鐵道加借洋欵七十萬磅事電達駐比公使囑與該公司商酌現得李使覆電略稱電悉遵與該公司商定俟股票送到卽行簽押蓋印謹先奉聞又另一訪函云政府與比國訂定汴洛鐵路契後已將該路股票發出六千張每張五百佛郎（學） 
 
 

Page 4

 
 
[東報誌改革東三省官制情形]  
　　據北京確實消息此次東三省改革官制之上諭發表後有滿尙書某拍案厲聲曰外間日倡排滿之說而東省竟撤去將軍都統等官督撫全用漢人不出十年吾滿人尙有容足地乎當時滿人持此議者紛紛某尙書不過滿人之代表耳又簡放東省督撫之上諭發出視普通例較遲一點鐘時太后意頗躊躇以詢軍機大臣世續世續無以對獨瞿鴻禨言東省改革官制外人久已暄傳若再躊躇將爲人笑慶王亦以此說爲然廷議遂决譯大阪每日新聞（穎） 
[電陳黑龍江籌防事宜北京]  
　　馬宮保部下崑都護率兵十營赴黑龍江駐防等情數詳前報現崑都護到黑後特將與程軍帥籌防事宜電達外部畧稱卑部東行沿路軍情均隨時電禀在案嗣於二月十八日抵呼蘭各營亦陸續到齊源稍爲料理卽行晉省二十九日與程將軍相見彼此往復籌商務臻妥洽卑部十營現仍暫駐俟程將軍統籌全局折衷至當再行分紥各處會銜電奏至源自防到江日期並現在商酌各情形除由該將軍曾銜電陳謹請代奏外特此禀聞（大） 
[電諭酌留兵隊駐紮關外北京]  
　　昨日軍機面奉上諭廷杰電奏悉馬玉崑仍著遵旨來京陛見平泉州等處著該提督酌留兵隊暫行駐紥以防疏虞現軍機大臣已傳電馬宮保知照矣（句） 
按此事略見昨日本報專電 
[紀師範學堂衝突詳情寗波]  
　　甬郡師範學堂監院孫聖儒平素與各學生感情極淡日前又在友人處談及簡易科學生國文程度低淺事爲某學生所聞頗滋不悅遂轉告同學于本月十二日全體（完全簡易兩科共一百二十人）罷課往訴校長陳訓正請另舉監院校長不允遂一齊散堂於十三日各將箱篋等件搬至鄭氏宗祠暫寓一面卽電達提學司曁駐日寗波同鄉會請爲解决原電錄後 
提學憲鑒寗波師範學堂監院孫聖儒虐待校長訓正偏袒全堂退請查師範生公叩 
寗波府會鑒師範學尝監院孫聖儒虐待校長陳訓正偏袒全堂退請議師範生公啟（許） 
[郭繼泰禀揭汪麟昌附摺蕪湖（原禀見十一日報）]  
（汪守貪鄙近利實跡）汪守到任飭官屬餽送新叅禮數百金革員敬送禮金百兩綢緞八色燒烤酒席一桌隨封十兩門包十三元不料逢彼之怒雖哂收道謝而從此挾嫌不休矣一汪守到任州縣餽新參禮若干佐雜減半不料采石巡檢陳禮璋不肯援例藉窮違抗以致不日拿其書辦陳小槎煆煉成獄。嚴定罪名查陳小槎不過一巡檢司吏耳當此民權發達之時果使無惡不作詎無來縣控告而獨勞賢太守嫉惡如仇乎該書年幾六十旣無兄弟又乏子媳且遠禁之於懷寗縣監以三十年爲限令其必死陳巡檢亦因此去官矣一汪守屢次札調當邑民壯五名操演技藝經革員照數申送不肯收閱甫經回署又來守提往返數次不知意向所在後經該幕楊潤之函知始悉冬防民壯須送太尊調操制錢六十千皆由縣署賠墊爰即遵函批解而民壯始安然無事矣一舊年秋成歉薄經革員以四分七厘實災請府勘辦乃汪守因餽送灾費僅百三十金不肯遍歷四鄉祇繞官圩一週准灾三分經革員再請以至五請始准三分三厘定局緣每年　災之費動需千金俱由經書包繳今屇實災在民無人出此巨。欵而該守遂啣恨無窮矣一城内巿河環繞上下閘板向歸漁戶經理啓閉併種魚牙藉收利益乃汪守勒令繳錢二百串始准種收前有無知小民埀釣消遣卽被捉將官裏去重責嚴罰而四民視巿河爲陷井矣一學署改作府學宮經紳士一再面求擬由縣攤捐四五千金一半修舊日文廟一半充學堂經費併留西邊卷房數十問作學會總所乃因不合府意雖大勤土木之工不用地方紳士監修所派遣者非家丁卽差役以致數千金磚瓦木料併署前旗杆偷賣靡遺而該守分肥可概見矣一采石翠螺山乃一鄉瑞氣汪守欲取其利藉辦府小學堂禀准覇佔旋派人修理即伐倒古樹五六百株人民忿忿不平幾釀事端經紳士魯式金等十三人赴府請示乃該守持大帖相請卽出火票提究併勒令具結存案復札采石司查其劣跡卽行拿辦該生紛紛逃避而汪守反謂由革員挑唆致遁矣（未完） 
本埠要聞 
[江督撥欵修固礮臺]  
　　淞口南石塘獅子林二砲台樁駁及砲台灣大碼頭均爲前年風潮冲毁近奉江督端午帥撥欵二萬金由上海道雇二興修不日卽須開工（草） 
[義勇隊排長擒盜被戕]  
　　粤匪王阿二等三人於十五夜三點鐘闖入美租界天　路桃源坊東一弄第三家攫物事主情急叫喊貼鄰黃勳伯聞聲驚起正擬披衣往救詎阿二己踰垣竄入黃卽向前擒拿竟被持刀亂戳黃係華商義勇隊副排長勇敢絶倫被創之後仍不釋手將阿二併力扭住並急吹號叫迨八百零四號華捕到來黃己被戳王二十餘刀與阿二同仆於地該捕詢悉情由遂一并帶入捕房比及捕頭詰詢黃已噤口不言逾時氣絶捕頭飭將阿二先行管押一面將黃屍載入斐倫路驗屍所由地保周雲卿報請上海縣李大令於昨日四點鐘到塲相騐（南） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[江寗官膏專賣章程十條]  
　　一清查土銷通城銷膏之數必視銷土之數爲衡從前所查膏捐係據膏店烟館一方面而定不便數有减匿且於食戶之自煮者毫無稽考現如專賣官膏斷不能據舊日膏捐之數以定銷數入手之始必須另行清查而清查之法際此警章未備警力未充欲知何人吸烟何人吸烟若干暫時殊難核實十年之期限旣覺甚遥密室之稽查尤多不便茲擬先從土業查起各就所銷之土分别煮膏成色以定應銷烟膏數目則通盤統籌方有把握查城廂内外土業皆在商會註册領牌大者十餘家小者五六十家舉有議董周善義陳嘉溎汪元仁等經理在案此次部頒新章本有清查土店一條業由商務總會詳奉督憲批示正在核辦所有本局擬查各店銷土實數應卽由局派員會同該土業商董分途調查據實開報期得確情而資接洽 
　　一限制土業膏由官賣必須土由官買而後一氣貫通查寗垣洋藥入口價值每歲不下百餘萬兩合之徐州皖豫川雲各土爲數不資現如由官籌備土本一概收買雖欵項可隨時周轉而目前開辦仍非立籌鉅金不可此外土業各店未届禁絶年限勢難遽令收歇若仍任其紛紛零售則稽查難到官膏必致磚銷今爲因勢利導之法不如查明土銷之後卽擇土業中之資本較充衆望素孚者數家飭其包辦官膏應用之土出具連環何結驗資諭充照禀給予營業牌照准其試辦若干年限所運之土以後專由官膏局向其收買此外門巿一概不准擅售向有之小土店或令其改營他業或令認充官膏分店均聽其便務使民間不能購有零土自行私煮則官膏始可暢行此爲化散爲整起見在官無籌備之煩而馭之得要在商有集合之利而樂於觀成似覺簡便易行惟此項土店應令每年認繳領照營業稅銀若干先期交納以重義務 
　　一招商辦膏查台灣專賣阿片之法由官設製成後付地方廳將烟膏發交取次人（卽包辦人）出售其膏之配和熬濾灌裝封驗層層注意立法極爲周密今各仿照辦理自應籌款建廠購機招工費重事繁非一時所能辦到卽令依樣建置而經埋實難得人設有不當必無以堅民間信用之心轉足增煩擾之慮且未屇禁絶年限亦不能一律束以嚴法今如因時制宜惟有暫行招商承辦督令組織總公司一處一切購土煮膏悉有限制此外認充之子店應向總公司購買轉售官爲督率而商爲轉輸似平其事易集此項官許煮膏專賣之總公司由局核給牌照除認繳膏捐外仍繳每年牌照公費若干子店按銷膏數目分等酌减至煮膏專賣之總公司商人應准本城殷實土商合資認充凡本地帮及廣東帮商人之可靠者均准合資由該總公司自議妥章呈候核定諭辦總以資望俱優方能入選務遵商部所定公司 
章程辦理 
　　一酌定等值土有高下卽膏有貴賤日木台膏章程係分福祿壽三等每罐以十兩爲度照舊日巿價略有增加雖曰專賣仍在便銷蓋利用漸業主義其辦法遂與强迫不同中國民志不齊行政首戒苛擾今如督商專賣　爲和平相待尤宜順社會之習慣察土藥之暢滯製膏定價平售以爲入手辦法查寗垣吸烟之戶多購印度大土及徐州土餅兩種廣土川土次之豫皖等土又次之此次專賣之膏大約每兩貴者不逾一元次者不逾八角賤者不逾六角應抽之捐另外加算應可推行無阻其盛烟之具應以十兩爲一罐十罐爲一箱總公司賣膏必須一罐起碼概不零售子店向總公司購膏或一箱或一罐准其零星轉售以便貧人凡總公司發售於子店每一元减價一角作爲子店應得之利此外不得私自增减其非報明領牌認充之子店概不得沾此利益未完 
内治部 
[江督札飭開辦巡警南京]  
　　豐潤縣馬大令以巡警一事本爲保衛地方要政現當江北查辦春振之時饑民衆多匪徒尤易竊發因特禀請江督整飭實行當奉批准並札行淮徐兩道嚴飭所屬一體認眞開辦保衛地方仍將辦理情形隨時禀報云（育） 
[政府簡任唐紹儀之意見北京]  
　　唐紹儀在北京頗以外交著名此次簡任奉天巡撫後唐卽商請政府願予以國際問題之全權聞政府頗表同意蓋此次簡任東省督撫實以徐世昌總司行政而以唐紹儀綜理外交此亦足以窺見中國政府滿洲政策之一班矣譯大阪每日新聞 
[浙撫與上海道來往各電杭州（爲浙省運米過滬免稅事）]  
上海瑞觀察鑒浙省米缺價昻委員赴粤購米業經電奉諭旨免其釐稅自港輪運須由貴治轉口請卽騐放爲荷浙無院 
撫憲鈞鑒電敬悉俟開報米數船名進出口時遵致海關免稅驗放澂 
上海瑞觀察鑒電悉諸承關垂感甚巳行司轉飭辦米委員包守發鸞遵照矣浙無院（别） 
[嚴防尖山口偷越米船杭州]  
　　浙撫張中丞昨札藩司略謂邇來 
各處米價翔貴難保非奸商私運出洋是以本部院前經札飭嘉湖二府曁各防統領嚴密緝查在案查尖山口亦係通海要隘應一體嚴加防範現據該處查米委員史攸澤禀巡船分防不敷請添設一艘等情卽經批據該司呈復今將原有巡船分駛兼顧等由前來查乍澈兩營原有存營船隻應卽就近酌撥一艘會同海寗尖出口查米委員嚴密巡緝以免偷越（下略）（左） 
[江督飭查拐賣難民出洋鎭江]  
　　江督端午帥以江北災民往往有售賣子女情事深恐奸徒貪利拐帶出洋盤查勿稍疎懈十二日鎭道榮星莊觀察奉札後當卽嚴飭水陸總巡周錦堂副將曁洋務局委員李大令警察局提調饒司馬在上下水各輪船一體加意盤查如有所獲立卽禀知聽候嚴辦云（應） 
 
 

Page 11

 
 
[東省奏造銀圓山東]  
　　東撫楊蓮帥因本省銀價飛漲擬用從前造幣分廠之機器試鑄七錢二分重之銀圓與四開八開小銀元不論錢粮關稅均許搭繳卽膠濟鐵路沿海礦廠亦當與之磋商一律使用聞已經具奏大約不可卽可實行（紐） 
[長留守電撥北洋還欵蘇州]  
　　新疆長少白留守昨日電致蘇撫云庚派員在津商承袁慰帥選募兵監並購辦軍械軍衣機器以及應發安家津貼薪工餉項除已匯撥外尙應籌解銀十萬兩該軍隊已定於三月初九拔隊西來曾經電商慰帥暫爲代籌俾可依斯起程自應一面速籌解還查新疆本年賠欵已經部議免解茲擬於江蘇原承本年協餉銀十萬兩内撥解銀五萬兩另由兩淮運庫撥解三萬兩以歸北洋墊欵除分電端午帥袁慰帥外請速札飭江蘇藩司撥銀五萬兩徑解北洋等情撫憲當將原電一併札發藩司查案照撥現陳方伯己遵札匯解矣（而） 
[委查班館驛站蘇州]  
　　昨紀江督端午帥札飭臬司查私設班館及整頓押所等情茲經署臬朱竹石廉該札委候補知縣程文賢先查常鎭海門四屬班館押所並驛站事宜己於十五日奉札矣（必） 
[諭飭酒業議捐楊州]  
　　酒業同人蕭近仁等以甘泉縣辦理酒稅旣於造戶按缸押收外復定每担捐錢四百文日前具禀上控當奉督憲批令金陵厘捐總局查辦等情早誌本報茲奉甘泉縣陳大令諭飭槽醬業妥議章程禀覆核奪（徒） 
[禀報警察學堂籌欵情形南昌]  
　　江西寗都州開辦警察其經費卽係從前之保甲店租酌量加抽原以地方之財供地方之用經該州出示宣布各商民均無異說現己厘訂章程禀請省憲略謂開辦之始巡長目兵招自民間原爲一時權宜之計若長此雇募終非良圖計前項租資每歲收錢八百餘千巡兵現止十名常年支銷尙屬有盈無絀且城内雖經開辦而四鄉巿鎭尙未萌芽將來須用人員不能不豫爲之儲云云日前該州復邀集紳董商議學堂辦法聞警察學生業已招考取足事俟省派敎習到州卽可擇期開辦矣（氏） 
[李藩有告病之風說武昌]  
　　鄂藩李少東方伯素染烟癖近因實　　行禁戒不堪其苦擬即告病呈請開缺并聞是缺必以梁臬升署云（畧） 
[鐵路減價章程咨鄂武昌]  
　　郵傳部新定陸軍各項車費減價章 
程業已奏准抄錄咨鄂俟將章程探明後再行續登（畧） 
[禁售違礙敎科書藉武昌]  
　　黃提學日昨派員往各書坊調查售　　賣敎科書藉有與敎育違碍及撰述不純者概禁出售聞該委員已認眞查明禀覆矣（畧） 
[當道設法購米武昌]  
　　今春米價昻貴民食堪虞鄂督張香帥前　　曾招商購川米現已陸續到鄂復與三井洋行訂購暹邏米三十萬石梁臬又有電致湘紳懇乞開禁聞亦允許照川省之數濟鄂云（畧） 
外交錄 
[批斥查辦謡言仇敎之謡言南昌]  
　　南豐縣鄉民謡言分敎而官場禀詞亦係謡言已誌前報茲悉贛撫瑞中丞已嚴批申斥略謂據禀該縣前被鄉民捉禁勇丁二十一名現已全數陸續放回足見該鄉民等並非蓄意與官爲難使該縣早能親自下鄉悉心勸導一面拿辦造謡生事之人自不難立時解散何至徵調重兵轉多紛擾至十五日鄉民紏衆來城據前禀謂距城里許即放槍砲城中亦開鎗抵禦相距旣遠兩無損傷是所稱鄉民知營勇槍彈利害不敢來城者亦係該縣憑空臆度之詞現在事己就緒省軍當己馳到該縣亟應查照迭次嚴批會同委員營官刻日赴擾事地方加意彈壓綏緝如果鄒蠻俚等實有煽惑圖抗情事自應緝拿務獲懲辦倘再無實據不得任意株連轉使輿情不服仰洋務局兵備處轉飭遵照云云（來） 
[中法撤兵之交涉雲南]  
　　滇越鐵路所用工人中法兩國皆有偶　　有不合動起衝突法人遂以此藉口派法兵一隊至蒙自駐紥現中國外務部己將此事與法使交涉命其迅速將駐蒙自法兵撤退譯大阪朝日新聞（穎） 
[漁業交涉要求賠款奉天]  
　　日本關東都督府以蓋平漁業公司黃總辦有殺害關東州漁業圑員及監禁無辜之事遂移牒奉天總領事謂須向中國提出嚴厲之抗議要求賠欵五萬元并將辦理此事之黃總辦處以極重之懲罰譯大阪每日新聞（穎） 
[通飭保護游歷敎士江西]  
　　贛撫瑞中丞昨接外務部咨准美國柔使函送本國敎士韋茶霽到江游歷請爲照約保護云云現中丞己札司通飭各屬俟該敎士到時一體妥爲保護以符約章（因） 
[請借外欵之傳聞廣東]  
　　考查銅幣大臣陳侍郎在粤時聞有香　　山陳某上一條陳言有某國富商願借欵五百萬與中國政府以爲整頓財政之需聲明不必以關卡作抵惟各省製造銅元之銅須向彼國購買并可定一永遠價目訂立合同以免出入矣（日） 
軍事界 
[軍械請給護照放行北京]  
　　步軍統領衙門前因整頓營務添用　　新式軍械辦向日本洋行定購快槍子彈數千件刻已運到天津昨特咨行直督請給進口免稅護照並懇飭知海關騐照放行一面即派員赴津接收（大） 
[製造軍器減少之原因武昌]  
　　湖北漢陽兵工廠曾聘請日本技　　師職工等十餘人供製造軍械彈藥之用其經費多從膏捐中籌出現北京陸軍部將此項膏捐提充練兵經費廠中驟失鉅欵規摸不免縮小除無烟火藥及銃彈兩工塲外其餘均行裁去工人亦減去十分之四譯大阪每日新聞（穎） 
[咨送速成學堂章程武昌]  
　　陸軍部奏明籌擬陸軍速成學堂試　　辦章程茲已頒行來鄂其學堂設在保定府學額一千一百四十名由各省挑送合格者入堂肄業（畧） 
[派委協統蘇州]  
　　蘇省陸軍混成協統領楊保善現奉蘇撫札飭撤差所遺協統卽委第一標標統劉錫鈞接辦遞遺一標標統委第一營 
 
 

Page 12

 
 
管帶盧世儀接辦已於本月十四日分别交接矣（具） 
敎育誌 
[游學預備科開會運動蘇州]  
　　蘇省師範學堂游學預備科於十　　五日在公共體僺塲開春季運動大會是日到者爲高等學堂師範學堂師範附屬小學堂長元吳公立學堂二縣初等小學堂十區小學堂蘇州府中學堂陸軍速成學堂公益初等小學堂民立彭氏小學堂長元吳公立高等學堂以及天賜莊西敎士所設之東吳大學堂併商界設立之商育觀摩會官塲到者爲提學司蘇州府長元吳三縣以及營務處併各學堂監督提調午後二點鐘開會形式精神均極完備云（必） 
[鐵路學堂開學武昌]  
　　鄂省鐵路學堂考取學生一百三十八名已於初九日開學其膳宿等費並操衣靴帽概由自備云（畧） 
[造就師範之辦法南昌]  
　　贛省學堂漸見推廣惟師資異常缺乏現有師範完全科畢業生王思衛等擬在廣潤門外設立師範傳習所現己禀准林詒年學使在此次考職未取各生中挑選六十名撥送該所肄習自備膳宿每人每月收學費洋一元以十個月爲畢業王君之熱心興學於此亦可見一斑（聞） 
[聖裔呈請興學杭州]  
　　衢州地方向有孔子分支後裔現因升爲大祀由襲職五經博士孔慶儀君來省禀見撫憲議增聖廟祭典儀制并請設立學堂按照中學程度兼收外族惟經濟困難須另設法籌集（士） 
[條陳改良師範學堂之批詞南京]  
　　江寗提學司日前繕具兩江師範學堂及附屬小學校應行核减擴充大略情形曁分别酌裁酌留添加新班預算經費各摺禀呈江督旋奉批示畧謂據呈各摺應候札飭江藩司自三月後卽照核减數目撥給其七月後添招新班卽照酌加數目撥給惟查學部新章雖有學生所用書藉筆墨紙張石板操衣靴帽等件由學堂代爲購備學生繳價具領之文復有師範學堂所有各費一律免收之語蓋前就普通而言復就特别而言否則應于免收字下注明筆墨操衣等項不在此例字樣亦不得加以一律字樣其所以特别之故則因畢業後須盡義務其有半途退學及畢業而不盡義務者皆須將在學之日所有費用追繳將來該堂畢業學生卽遵部章辦理此時筆墨操衣等項毌庸令其繳價至洋燭需費甚鉅不如改用電燈應由該堂監督斟酌情形改良辦法至前由該堂派送敎員出洋游學向來歸後仍留該堂辦事現旣裁撤冗員各項敎員均已算定鐘點儘可敷用將來留學日本各敎員歸國概由該司試騐量其程度酌派各處充當敎習現在該敎員等學費應按照官費留學生辦理毌庸作爲學堂敎員照支薪水截昱贍家所有該堂存留薪水應撥歸該司經理除匯解學費外將其餘欵撥還藩庫以清權限而符名實云云（商） 
實業類 
[江督批飭保護林業南京]  
　　江南巡警總局因内城中北各路所種柳樹屢被竊損禀報江督茲奉批示畧謂此項官種柳樹關係推廣森林要政卽間需選伐樹秧補種亦宜擇枝幹較多之樹選伐應用然必須其中株數過密及興造巿房碍及丄作門徑之處方准移動亦應另擇寛廣處所妥爲藝植何得擅自砍伐又在樹拴繫馬匹應卽一律禁止嗣後仍責成該局切實保護倘再有前項各情事查係何段損失定卽責令該段照數賠補以爲看護不力者戒至内城官樹多被竊損旣由局將該巡官酌記大過一次應仍飭嚴密巡察並候咨會將軍副都統查照通飭各旗營一體協同防護以重林業仰卽分移督練公所城中兩協並通飭各區官一體遵照（商） 
[商務局議辦寗浦鐵路之批詞南京]  
　　江寗商務局日前詳復清江開埠籌辦寗浦鐵路一案當奉江督批示云據詳清江浦自闢商埠應俟北路辦有基礎再行察辦寗浦鐵路應由清江商會自集華股聲請蘇路公司查騐明確照章代爲呈報立案一面禀請咨商皖省集資合辦等情所議尙屬妥洽仰候札飭淮揚道轉飭該商會遵辦並咨會蘇路公司查照稱淮安關積弊如何整頓變通請飭淮揚道察酌辦理候併飭該道實力整頓查照前檄事理認眞妥辦以恤商艱而全大局繳（克） 
[烟台商業衰敗之現象山東]  
　　烟台今年商業異常衰敗據老於行商者之報告計歇業者有四百二十餘家其中雖多尋常小販然安知非受某國商戰之影響設不再自振拔恐吾國商人無瞧類矣（紐） 
[粤人不以鐵路歸官爲然廣東]  
　　前日有自署張思訓堂者函致粤路公司謂各報所登之鄂督奏章商辦鐵路定限三十年由官購回一半由此觀之則路成未幾而半路已非爲吾股東所有尙何權利之可圖今計粤路自黃沙至湖南交界之平石共計六百九十餘里除黃沙至高塘已築外未築者尙有六百六十餘里若欲全路速成誠如某坐辦言非多雇工程副手幇同建築不能辦到但須人心合一不致因此短氣云云現公司中人正爲此事互相集議云（丑） 
瑣事欄 
[華僑集欵助振南京]  
　　江督端午帥近接爪哇萬隆中華會館董事陳雲龍陳桂華楊明簡禀略稱職等閱報得悉祖國淮徐海三處慘遭水災嗷嗷待哺達於極點職等處山僻小埠華僑無多因邀集同人倡議捐助所幸衆心踴躍共捐有華銀一千零五圓有餘由匯豐銀行匯上以資接濟云云現午帥已將匯票札發江寗藩司核明兌收並移振捐局一體知照（克） 
[三千元之花瓶揚州]  
　　運司趙渭卿都轉素愛古玩日與古董業中人來往凡珍奇妙品不惜重資必求購得日前有紀紅古花瓶一隻由庫廳某員經手出價洋三千元購買安置衙齋並聞又擬將此瓶送呈端午帥以供清玩云（徒） 
[逃官無産可抄（杭州）]  
　　前任浦江縣楊藹春因案被控并抑短完粮洋價至九百文致被參革交卸時計虧欠課稅二萬餘金席捲遁逸迭經派員追提杳無蹤跡照例奏請嚴拿查封家産奈其常州鄉里並無家室可抄殊覺碍難辦理也（士） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（十四）]  
余儳問曰。然則何以知其爲善於修飾者。福曰。子試嗅之。其髮上沾有一種極佳之得露味。此香露購之巿中。其值甚昂。復叅觀其靴印之精致。彼服御之奢如此。其必善於修飾可知。我復週視其旁。見左首草地。踐蹴甚亂。彷佛有一男子之足印。其跨步甚闊。故我知其身材之長大。其上又有一較高之樹枝。似爲他物所觸。枝葉間微有損傷。其下適有一石。我卽於石旁。檢得碎玻璃一小片。並此淡巴菰之烟灰。以我測之。此男子必與彼婦人爲同黨。猝見婦人之髮。紏結枝。上急趨前爲之解脫。不意天甚黑。目光復短視。致悮觸此較高之樹枝。力大猛。故枝葉有小損。而我知其面目間。亦必受有微傷者。鼻上所架之近視鏡。因而下墮於石。致碎一角。而口中所啣未燼之淡巴菰烟筒。亦不覺隨之俱墮。我已驗得此碎玻璃一片。係從極深之近視鏡。破裂而落下者。我又驗得此種淡巴菰烟。係購自美國。其味極佳。倫敦巿上所售。多不及此。由是以觀。其人非美洲種。卽辦游美洲歸者。此案情曲而奇。其中要領甚多。我雖未盡瞭然。然所勘大概如此。由是推求。當不遠矣。阿根聞此。不覺喜形於色曰。福君。爾能勘明此案。與海君無涉。余甚忻慰。惟望君盡力於此。俾早得水落石出。脫余友於厄。則余亦感甚。福日諾。予惟力是視耳。言至此。顧余曰。華生。可以行矣。阿根復諄囑再三。握手而别。 
余等旣出。福且行且謂余曰。華生。今案情大致如此。爾亦能一抒所見。以助余不及否。余曰。正在思之。福曰何所思。余曰。思彼男僕赫迭耳。當君等從停尸室出。余在後。適亞登立余旁。因略詢以赫迭爲人。及彼辭去之原因。彼言赫迭之去。實在再上一禮拜三。其辭去之前一夕。夫人以細故切責之。聲色頗厲。彼大恨。忿忿萌去志。而是夕海太歸甚遲。且大醉。因隱而未言。翌晨遂託故辭海太去。又言赫迭所居。在隣於此村之密特而散格司。相去甚近。今且别營生業。將爲酒肆主矣。 
本埠新聞 
[部飭不准擅挪關稅]  
　　滬道瑞觀察昨奉度支部通行各關删電　　云關稅所入悉關備撥要需向不准各省擅行動用近查各省報存欵項往往有不候部示擅挪情事不特紊亂部章且恐此端一開流弊滋大　宜嚴加整飭嗣後各關監督遇有本省於例支外提用之欵非經本部核准有案毌得擅動絲毫卽遇有緊急要需亦應電候部示再行支付是爲至要（）恭 
[嚴禁私招華工]  
　　江督端午帥電致滬道謂接准外務部咨前者巴拿馬運河一役在滬招工業經商請南洋律法官担文君設法妥籌辦法在案茲聞又有奸徒在滬私招華工出洋情事仰卽嚴行查辦等因滬道瑞觀察接電後己札飭上海縣及公共公廨一律查禁矣（泉） 
[移知改設電報水綫情形]  
　　上海電報總局昨日移文滬道略謂據南北水綫公司函稱據開竣黃浦工程處函知北港嘴周圍一帶開濬在卽該處除太平洋商務水綫公司之水綫外其餘如中國電局曁德國政府大北電報公司大東電報公司德荷電報公司所有水綫均須改設否則將爲挖泥機器損斷敝公司之意以爲改道之法莫如從浦東一邊現有水綫房起將短段水綫埋入地中穿越北港嘴至楊子江岸廟宇附近之角嘴爲止而於此角嘴造一水綫房現德國以及德荷電報公司皆允照辦想貴局當亦見允再綫道所經有一處須從田内穿過擬將綫埋入土中三尺斷不妨碍耕種等語查該公司所擬改道移設並造一水綫房其綫道所至雖有從田内穿過可埋入地中三尺自與農事無碍應准照辦惟恐鄉民阻撓應由寳山縣出示曉諭並于開工時妥爲照料至在楊子江岸廟宇附近之角嘴地方造一水綫房該處是否官地抑係民地亦應由寳山縣查明議價照繳相應備文稱請轉飭知照云云（迷） 
[拿獲行凶之洋棧小工]  
　　怡和洋棧小工聚衆搗毁塘橋巡局雜物並毆傷局勇謝桂帆等情迭誌前報茲悉爲首小工俞阿寳昨日被該鎭地保邱桂松在爛泥渡撞見當卽拘解總巡局由謝樹伯明府略詰數語立卽派勇將俞押解至縣訊究（軌） 
[錢莊控告麥加利銀行得直]  
　　漢口同大等莊前因麥加利銀行不付拆票銀三萬餘兩曾請担文古柏費烈等律師控告前年冬間經前任駐滬英按察使威金生君赴漢訊判同大莊不直該莊等不服仍請担文古柏費烈等律師赴英京大審院上控頃接英京來電言前案已翻同大莊等得直本埠各錢莊開之咸深服大審院裁判之公云（舟） 
[水包探肆意毆人]  
　　寓英界中旺街某姓婦昨日行經石路新昌里適與水包探黃阿林遇見黃忽憶前仇遽將氏揪住痛毆經途人暍阻黃始釋手氏當卽投報老閘捕房捕頭飭探拘黃訊辦詎探至黃已逸去昨農該氏再投捕房續控捕頭爰派西探協同華探查明拘辦（泉）　 
[流氓搶刦]  
　　蘇州婦人張氏前晚行經寳善街桂馨里左近突被流氓多人將頭珠壓髮簪搶去逃逸該氏立投老閘捕房報由捕頭飭探查緝（霜） 
[汽車碾斃車夫]  
　　昨晚十點鐘有東洋車一輛行經英租界大馬路望平街口爲某號印捕持棍驅赶車夫惶急轉峰圖逃適有汽車自東飛馳而至遂被碾斃吁慘矣（南） 
[訂期會審巡丁勒捐案]  
　　靜安寺捕房控洋紗捐局巡丁勒捐一案經關太守會同德師副領事前往踏勘界址後訂於今日午後二點半鐘會訊（泉） 
[發封房産]  
　　德商惠大洋行控華人黃君甫定購貨物延不交銀 
 
 

Page 19

 
 
等情奉關太守出票往提黃已聞風逸云太守當卽飭差報知捕房協同中西探持封條至北京路仁美里將黃之房間發封惟同居有七家之多故不能封閉大門（根） 
[法領事更動]  
　　上海法領事署正繙譯官魏武達君去年調署廣東領事聞將任滿五月間當可離粤赴江寗領事本任（契） 
[法戌兵期滿回國]  
　　法國駐津戌兵八十名以滿期調回本國前日由津抵滬換乘頴州輪船赴香港轉易公司船返國（綸） 
[冰鮮船撞沉]  
　　冰鮮船主王洪生前日將貨卸清駛出吳淞口被進口之立大輪船迎面撞沉當由該輪放繩救起三人尙有趙阿五一人已逐波而去屍身迄今尙未撈獲（肫） 
[陸廉訪催解漕糧]  
　　升授江蘇臬司陸申甫廉訪前日由蘇來滬卽駐海運局整理粮道在内一切漕務並行文各州縣着將欠解之米從連運申驗兌一俟竣事卽行押解漕粮至京沽局順道入都陸見云譽 
[家政改良會紀事]  
　　昨日午後兩句鐘滬南家政改良會開第十四期講筵演講家政修改方法沈欽苓女士蘇本清女士楊士震女士均相繼演說聞者莫不鼓掌云（川） 
[釣船捐局委員易委]  
　　蘇撫署文案楊元勳明府現奉蘇撫札委接辦吳淞沙釣船捐局差務日内即可到差（具） 
[批准派充巡警人員]  
　　巡警局堂長梅祖培前日具禀滬道略謂本局正敎練官現尙懸缺查有帮敎員胡慶升堪充此任再堂中學生甚多優劣不一擬添設監察一員以資考究查有畢業學員李仰祿堪勝此任禀請示遵等情茲奉瑞觀察批示云本埠巡警奉文擴充亟宜續招開堂訓練據稱胡慶升操法人品爲學生推服堪充正敎練官李仰祿熟悉情形人亦穩練監學相宜候分别檄委飭遵堂内所需各物一俟巡警總局開摺報到另行核明派員購備餘如所禀辦理仰卽遵照此繳（速） 
[英界火警]  
　　昨早九時英界雲南路源茂烟紙店樓上忽然失火當經救火會馳往澆息計焚去左鄰劉永興糖果店天泉園茶館及某薙髮店右鄰某姓水木作並彈棉花店事後捕房飭探將源茂店主梁瑞生傳訊據梁稱本店向保火險五百兩已於本月初十過期尙未轉保捕頭著卽開釋（泉） 
[地保呈繳捐票]  
　　浦東爛泥渡前因盈豐泰燭號起火延燒六十三戶致房捐無從收取今由該鎭地保將二月份房捐票六十三紙繳呈到縣據情禀報（疏） 
[出示招認被拐婦女]  
　　拐犯周朝眞林胡氏前在海州拐帶婦女五口濳行來滬被浦東總巡在張家浜緝獲解縣訊辦後判將拐來婦女發堂留養昨由縣尊李大令出示召認計開林朱氏即劉朱氏年二十五歲夫故有翁劉元發小六子年十七歲小留子年十三歲大才子年十六歲姓范大五子年十八歲姓陳均海州人自示之後仰被拐之家速卽來滬認領云云（車） 
[上海官事]  
　　廣西官錢局總辦兼官銀號坐辦包家吉中國公學董事張邦傑王敬芳昨均到道禀見本縣襄審委員洪冀昌前奉道委絆送岑宮保赴鄂茲已回滬昨指道轅禀知銷差候補知縣夏敬業禀知奉呂盛兩大臣委運賑飢米石將次就道（車） 
訟案 
[公共公廨會訊案]  
　　英商克魯夫與木作頭王洽記造房紏葛被王至英按察司署控告英按察司查得此項合同與承攬係華人蕭錦記王合記所立與克魯夫不涉故將案卷發交英副領事巴君于前日與廨員會訊克魯夫請担文律師聲稱王洽記包造房屋卄七幢由鼎興記在承攬内担保蓋戳茲王不照承攬建造請究王請高易律師到堂聲稱此案己經英按察署斷爲華人蕭錦記王洽氏所立之承攬英商克魯夫不應干預應由公堂獨斷著克魯夫償還王洽氏應得之欵關太守商之巴君判于下禮拜五再訊（根） 
[上海縣案]  
　　竹噐店主許松泉被人謀斃抛尸入河一案經張炳卿在河撈得死者經摺告知尸子許榮春遂獲父尸報縣往驗當時尸棚搭在張之田内踐損麥苗張之寄于張應宗遂向尸子索賠致被扭縣喊控現奉李大令訊將應宗戒責四十下交炳鄉領回并飭地保張振山速緝正兇解究○專在靜安寺法華等處搶刦行人衣洋之匪棍經縣廨恊獲七人昨李大令訊之莊了頭供由張阿大爲首紏衆搶得路人洋七元及衣服質洋三元第二次搶得一人身畔洋十元張阿大楊毛毛張文卿等同認搶刦一二次惟陳木金陳阿三侯根泉供詞狡詐大令判分起收押再審○朱阿福假造縣差信函到莊家涇以搶米案藉口每戶　　洋二十餘元爲米董朱壽愷送縣訊係在押之張貴錦　託等情已詳前報茲李大令提張　對張供阿福來所探望小的囑邀親友來晤實無囑伊詐洋之事大令判各還押張有的保准予保釋○莊家涇茶館主朱阿大曾向常昭四縣米船詐洋七十元復令羽黨搶米被控訊押今奉復訊朱仍狡賴大令判責三百下還押候辦○立興洋行錢子英控金子卿金文忠不肯遷屋等情奉李大令提兩金訊究子卿供在浦東租陶姓之屋開店今陶將屋售于錢子英　不允接租反將小的控告文忠供此屋已由子卿一人獨租小的早已遷出大令判均交差限五天遷移（車） 
[總工程局紀事]  
　　大碼頭元盛米行夥許金炳去年以　放客帳致宕欠六百餘元日内遽行逃避經行主江仲賢查得許與陳阿根在蘇鄉胥門内開設米店當卽雇人尋　來滬控由總工程局孫明府判押候限三日内著原存保人理處○李文慶將吳魏氏幼女　鐲捋去當卽追獲交巡士拘至東區解訊明府判李戒責二百下押一月○楊松山前將幼女賣與王作舟議價八十元先付四十元詎楊女么自逃出被巡士查解到局判令發堂王聞　後向楊追取原洋不得將楊扭案孫明判押候將女孩提到再訊○錦祥泰米店主錢仁監　立大輪船火工張阿旺控稱欠洋七十七元官判交保理處（夙） 
[公共公廨紀事]  
　　金榮海與居鄰張金友以倒便桶起釁張卽偕妻沈余氏扭金痛毆金即投控公廨關讞員准詞簽差恊探將張金友沈余氏一併拘到張留捕房氏交公廨官媒看管今日解案候訊○增裕洋行控萬盛號主翁錫卿定貨不出等情關太守查翁已另安管押公廨俟會訊時帶案候質○鴇婦林颦卿去年以凌虐妓女被控逮案奉判管押捿沈所四月茲已期滿昨由所董函送到廨奉諭交官媒看管候過堂發落○老閘捕房飭捕送　　陳王氏到廨請爲管押並據稱沿有同黨押在捕房關太守命押候禮拜一解訊○　因捕房飭捕送迷路男孩沈炳生到廨請爲安插太守著交差留養候過堂訊奪（徧） 
[英租界捕房事]  
　　杜錫康僑居九江路昨投捕房報　前晚被賊撬開後門竊去珠首飾衣物等件值洋七百餘元開單請緝捕頭飭探勘辦○王三郎在南京路碼頭某洋人船上竊得黃銅三塊爲探拘入捕房押候解廨究辦○汪桂林手持湖北彩票向南京路西酒店洋人兜售爲捕瞥見拘入捕房捕頭飭押候解究（溢） 
[法租界捕房事]  
　　趙翁氏之女毛囝與沈和尙有染前日私約和尙串竊翁氏洋三百元經氏查知報由捕房飭探將沈等拘入押候研究○揚正靑錢柏林爲徐小三竊米　麫粉案牽涉由探拘入捕房奉飭押候解辦○曹阿三在輪船圖竊爲探拘獲飭押辦（綸） 
[美租界捕房事]  
　　前晚有日艦兵十餘名乘醉至四考脫路一帶毆擊途人印捕向拘亦被兇毆幸有他捕帮同拘獲二名帶入捕房飭押送日署發落○積賊周阿三竊得　衣金飾甚多由捕拘入捕房飭押候吊贓解辦○傭婦張王氏昨日行經乍浦路橋畔被某　車撞倒碾斷左臂而逸由捕將氏送入捕房命轉送醫院求治肇禍塌車飭探查明核辦（　） 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商業調查 
[商戰利器]  
　　商業競爭。於茲益烈。吾國商界。頗爲漠視。卽偶有一二略具競爭心者。亦皆老小胆怯。未得善法。以至洋貨未除。而土貨己受困難之影響蓋彼之貨物均比洋不足較土有餘耳是爲吾等不可不議及者。然吾國之貨物無論新舊器具。其模範皆極合用倘能一一研究之。均可爲商戰之利器。惜乎無人提倡也。執筆者人微力薄心願難酬祇能大聲疾。呼警醒同胞。羅列今國所有之貨。凡具有進攻守備恢復之資格者。悉詳言利弊。曲拆分剖。及如何改良。如何擴充。均皆切實細論。以期有力創辦。有志提倡諸君。得以循此而行。將來商業歷史上大書特書中國貨物爲二十世紀商戰時代之上將。是則執筆者之本意矣然執筆者不學。未免有不然處。望閱者指敎之。惟當今吾國商業之發逹尙在萌芽之時。遽言進攻。未免太速。余意以先言守備。繼言恢復再言進攻循序而前。方能有效也。今將商戰最耍之物言之。先言製衣品。計製品有九種。 
　　（甲）絲製品 
　　（乙）棉製品 
　　（丙）絲棉叅製品 
　　（丁）毛製品 
　　（戌）棉仿絲製品 
　　（己）廢物代製品 
　　（庚）雜製品 
　　（辛）麻製品 
　　（壬）麻仿絲製品 
　　　　此九種均爲製衣資料。茲分條細述於下。 
　　（甲）絲製品。卽綢緞等。己詳載各省綢缎調查錄中今不再述。 
　　（乙）棉製品。卽布疋等是也。其名目繁多。不及細載。然其弊相同故今但 
　　分新舊二名以免冗繁。（其可取者。雖舊亦存其名。）（未完） 
雜俎 
[留聲明信片]  
巴黎有一發明家。能制留聲明信片業已出售。目下雖不過一片。能將生 
人口上之音。蓄於其中。又寄至所欲寄之地。以發音器發之。無異親聆其 
音。其蓄音與蓄音器同。須藉機器爲助。惟惜價值稍貴。據發明者云。用此法製一明信片。所蓄之語。較諸用筆書者。可多三倍。 
　　馬口鐵。 
馬口鐵。乃以鐵爲薄葉。而以錫包之者也。此法夙在奥國波希米亞發明。 
千六百十年。乃擴張於全歐洲。 
　　金剛石。 
磨金剛石之法。乃千四百四十五年索遜人路易夫安伯耳干所發明也。十五世紀之初。法國女子亞古禮撕。始以爲裝飾品。以金剛石截玻璃。自 
十七世之中葉始。 
 
 
 

Page 27

 
 
經費養廉等項有舊有者有新籌者要皆計績詔祿之意但舊衙門所有者數儉新衙門所籌者數豐多寡未能適均耳近者欽奉特旨賞给翰林院都察院津貼銀兩而臣部給登仰見聖慈所照旣以鑒臣工之清苦復以諒籌欵之艱難現在除自行籌有津貼之衙門外其禮部法部理藩部及臣部則仍就舊款辦事未能加增臣部事繁人衆甚於他部久思加籌津貼迄未能就今該學士請照耗羨歸之例統籌各衙門養廉並按差事繁簡以分等差洵通達治體之論查耗羨歸公之議起於雍正年間至乾隆初年乃始就各省情形酌定分數然當時係先有耗羨之欵乃有歸公之議今旣無此大宗閒歀如該學士所奏將各衙門舊有新籌等項一律交出按差事之繁簡人數之多少通盤核計以羨補不足是亦酌劑盈虚之道也又原奏内稱如經費不敷則除外商兩部堂官外比照學部民政部辦法暫時减成等因查該學士此奏旣爲統籌畫一辦法起見所有各衙門自應一律免涉兩歧惟茲事體大各衙門自籌之欵亦多奏准有案者且此時改設歸併等事尙未大定其事之繁簡人之多寡非臣部所能懸斷應仍如該學士所請欽派王大臣將各衙門此所有欵項事宜員缺調查明確並酌核一切情形奏明辦理以昭愼重所有遵議緣由理合附片陳明伏乞 
聖鑒謹奏奉旨依議欽此 
宮門抄正月十五日召見軍機 
山西道監察御史慶奏爲局員攘奪民産冒銷隄工信用劣紳營私漁利請旨飭查懲辦摺 
山西道監察御史奴才慶斌跪奏爲局員攘奪民産冒銷隄工信用劣紳營私漁利請旨飭查懲辦以息浮議而儆貪婪恭摺仰祈聖鑒事竊維爲吏之道首官戒貪然貪有類於穿窬者猶盜之出於竊也貪有明目張胆者猶盜之出於强也盜之出於强者法所不宥貪吏之明目張胆者其罪豈容逭哉奴才風聞直隸天津楊柳靑東窪今年春間設立清丈局署天津道周學熙委其甥候補同知章兆榕充局員自到局後旣先引進其子姪章蘭芬章鼎煌章鼎煜章鴻臣章鼎煊章小六等入局辦事復上而攣援提調候補知縣李文吉下而勾結楊柳靑把總張連陞曁劣紳董彚蕃石作楨訟棍韓斌王鼎元刁生陶景夔周敬熙土棍關老剌蝟家丁桂崔林因此攬權納賄以多報少丈量不公遂致刦奪小民之血産朋分其肥而不顧怨讟之興矣按該局原定章程有云地戶將原契果係己産亦寛免漏稅之罰惟不得臨時稅契倘有違犯將地充公又云有主之地仍歸原主無主之地卽行充公各等語乃該局員等以丈量爲名雖有多年原契亦作廢帋必以清丈局圖爲憑甚至多年祖塋亦一律作廢並有以後准移不准葬之諭且清丈局委員有薪水丁役有飯銀本不准絲毫騷擾也乃該局員等到處索賄往往貧者無賄則謂弓口不符地宜充公富者有賄則謂弓口相符地歸原主聞該窪地有白契典契者約四百餘頃每畆索捐銀圓一圓五角有紅契印契者三百餘頃每畝索捐銀圓五角大約共索捐銀圓七萬五千餘圓均有該清丈局收條可證其爲數亦鉅矣又此次清丈地畆原爲修隄也其修理河隄亦偷工减紏冒銷工價局費至三萬八千二百餘圓之多且浮銷土十五萬三千六百四十餘方每方開津錢三百八十文其實每方僅津錢二百文其歸中飽者可想而知也並聞所修之隄二十七里均上游口窄下游口寛流必不暢貽害方大而所用之欵除作正開銷不計外該局員等朋分入己者已至三萬餘圓其餘縱容紳士石士元之家丁崔桂林土棍趙俊明侵佔地八頃有餘並强佔高姓十數家零星之地現經高姓在縣控告非押卽打盖天津縣章師程與該局員亦係同族也相應請旨飭下直隸總督詳細查辦嚴密追贓並將助惡之徒懲治以清浮議而儆貪婪謹恭摺具陳伏乞皇太后皇上聖鑒謹奏奉旨議欽此　 
宮門抄正月十六日海公等後黃寺聽經覆命李紱藻謝授倉塲侍郎恩召見軍機 
兩江總督端奏江寗提學司其應支養廉銀兩並酌加公費銀兩由江寗藩庫作正開支以資辦公片 
端方片再前准學部咨開提學司養廉一仍學政之舊仍量加公費以資津貼奏准通行在案查江蘇學政歲支養廉四千兩向由江蘇藩庫開支江寗提學司係屬新設其應支養廉銀兩擬卽查照學政成案歲支四千兩並酌加公費銀五千兩由江寗藩庫作正開支以資辦公據江寗布政司繼昌詳請具奏前來除咨部外謹會同江蘇巡撫臣陳夔龍附片具陳伏乞聖鑒飭部立案施行謹奏奉硃批該部知道欽此 
山西近撫恩奏爲已故知府行誼可風籲懇從祀鄉賢以資觀感摺 
 
 

Page 28

 
 
頭品頂戴陸軍部尙書銜山西巡撫奴才恩壽跪奏爲己故知府行誼可風籲懇從祀鄉賢以資觀感恭摺仰祈 
聖鑒事竊前准禮部咨據山西京官翰林院庶吉士解滎輅等聯名呈稱己故山西平定州人原任天津府知州蔡子璧行誼端方學術純正懇請入祀鄉賢祠等情咨令轉飭查明並查照新章奏明辦理等因當經轉行遵照去後茲據署布政使丁寳銓詳轉牒稱該故知府秉性端嚴學行純備由進士歷官部曹轉任諫垣疏陳中外政要皆切中利弊委查倉事蠧弊悉除及擢任夫津府惟以興利除害爲務津門有土豪侵佔民田陵轢鄉曲該故知府廉得其實痛予懲處驅逐遠方津民稱快其居官廉隅自勵苞苴不行人不敢干以非義歸里後主講晉陽書院本身以性命之學訓迪後進復敬宗恤貧捐田贍族所著有格言彚錄件農書屋札記待梓卒年八十餘歳至今數十年後州人猶稱道弗衰伏查部章凡士紳品行端方學問純粹著有實在事蹟者准入祀鄉賢等語該故知府學行事實洵堪俎豆鄉閭詳加考查與京員所呈無異理合造具册結牒請轉詳等情由州詳司懇請具奏前來奴才查該故知府蔡子璧學有本原望孚里黨初居台諫久彰忠直之聲嗣被郡符共凛嚴明之治政蹟傳于輿誦民戴賢良名德洽于鄉評士資矜式洵屬人倫坊表宜邀聖世褒揚合無仰懇天恩俯准將已故天津府知府蔡子璧從祀平定州鄉賢祠以資觀感除册結咨部外理合恭摺具陳伏乞皇太后皇上聖鑒訓示謹奏奉硃批禮部議奏欽此 
江督端奏爲請旨將前營千總朱光點卽行革職並請發往軍台効力贖罪以示懲儆片 
端方片再據兩淮鹽運使趙濱彦詳稱兩淮緝私淮字旗管帶江蘇補用都司杜清潔紀律不嚴縱勇滋事該旗哨勇因盜賣塲鹽被官拿獲持刀逞兇毆傷差役該管帶竟敢庇護勇丁任意朦禀又據署江南提督徐傳隆咨稱調署提標左營守備前營千總朱光點膽大妄爲需索節規並有誘姦良家婦女盜賣本營車火情事種種不法疊被控告均應嚴行叅辦以肅戎政相應請旨將兩淮緝私淮字旗管帶江蘇補用都司杜清潔調署江南提標左營守備前營千總朱光點卽行革職朱光點情節較重應請發往軍台効力贖罪以示懲儆謹會同江蘇巡撫臣陳夔龍附片具奏伏乞聖鑒訓示謹奏奉硃批著照所請該部知道欽此 
宮門抄正月十七日醇王由西陵回京請安陸寳患謝充國史館副總裁恩慶王成公各續假二十日陸潤庠良泰各續假十日煕貝勒繼祿各續假五日召見軍機 
山東巡撫楊奏爲遵旨查明墾務委員胡煥宗被叅各節據實覆陳摺 
頭品頂戴山東巡撫臣楊士驤跪奏爲遵旨查明墾務委員胡煥宗被叅各節據實覆陳恭摺仰祈隔鑒事竊臣承准軍機大臣字寄光緒三十二年十一月初三日奉上諭有人奏山東墾務委員胡煥宗串賣官山勒奪民業請飭查辦一摺著楊士驤按照所叅各節確切查明據實具奏毌稍徇隱原摺著抄給閱看欽此等因遵旨字寄到臣當經札委候補道莊洪烈前往會同登州府知府張學華確查去後茲據莊洪烈張學華查明禀覆如原奏内稱崑崙山毗連海隅週巿數千里登州之牧馬廠也鄰近居民相依爲命者不下數萬人經山東撫臣奏明墾放招民種植納稅升科派候補知縣胡煥宗爲委員該員果能遵照墾章明白曉諭會同官紳秉公招領在該地居民衣食所關豈不能集欵認價用保利權乃該員視爲奇貨下車伊始卽與烟台商務局衆商董等串通一氣託包墾爲名私作價銀二萬兩勒買全荒一節查崑崙山係登州福寗營牧廠官荒綿亘甚廣約略計算不下二十四萬畆前選道唐榮浩因年久廢棄未免可惜擬集股開墾樹藝五穀議定押價二萬五千兩歲租一千五百兩經臣檄飭墾務局派委前分省補用知縣胡煥宗到烟與股商集議尙未商定隨赴寗海察勘旋經寗海州紳民曲日詠等以該山爲東西鄉養民之源禀經臣批准由該處民人繳價自辦唐榮浩招股之議遂作罷論所稱串通烟商私作價銀二萬兩包墾勒買當係以此誤會又原奏内稱自知民心不服於丈量之日乃率勇列隊槍械環衛以至居民驚惶思與爲難一節查崑崙山去州城四十里胡煥宗到卽會同署寗海州知州吳延祚親往查勘僅帶隨從一二人旋以丈尺難施繪具大略形勢圖說禀呈在案該處山徑逼仄石門以内輿從均無所用確無率勇列隊槍械環衛以至驚恐情事詢之州紳均無異辭又原奏内稱該州紳董見事關重大當卽電禀山東巡撫懇請原價認領就地分墾已邀允准奈該委員利心太重見始願不遂復用壓力謂必欲自辦非增價一倍不可一節查州紳禀准自辦後胡煥宗隨卽商同署寗海州吳延祚以州民飭分力薄磚難同時全 
 
