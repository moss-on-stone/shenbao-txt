# 1906 - 135 - 4911885

 

Page 1

 
 
   
 
 

Page 2

 
 
[電傳上諭]  
　　四月二十七日奉 
　　上諭廷杰奏特參貪劣不職各員一摺熱河試辦阜新縣知縣王維墉縱任家丁賄賣缺差著先行革職聽候查辦候補知縣何厚庠貌似有才心實叵測試用知縣朱宗濬玩悮因循操守難信候補知縣王廷桂經手礦税專事侵欺候補縣丞宋世昌鑽營婪索大廟縣丞陶宗侃擅受詞訟承德府司獄謝順保懶惰性成均着卽行革職候補知縣臧垣臣辦事竭蹶難膺民社惟文理尚優着以敎職歸部銓選駐防廂藍旗佐領國瑞年老有疾著勒令休致以示懲儆該衙門知道欽此 
[日本横濵怡和洋行製茶記錄商務官報代論]  
　　横濵怡和洋行。英之茶商也。其製茶之法。向用人力。去年欲改用機器。先購小機器一副試辦。用人力者。仍暫留不廢。藉以比較其所製之茶。孰爲優劣。所需之功。孰爲多寡。所銷之費。孰爲重輕。以决進止。查其機器僅三匹馬力。每副價銀二萬元。不用煤炭。自由來火局。引煤火蒸汽以運動之。每日煤火費約六角。其工人司機司一人。每日工資一元。小工男八人。每人四角五分。女工三十二人。每人二角四分。其竃分兩排。每排分上下二層。每層分二十四竃。上層爲熱鍋。下層爲冷鍋。鍋内皆有炒茶機器。如五指倒竪。廻環旋轉。以代人力。上下層之間。有鐵管銜接。以機關啓閉之。茶在熱鍋。約炒三十分鐘。機關自啓。茶卽透落冷鍋。又約炒三十分鐘。乃透落竹籮。再由竹籮轉過篩茶器。篩分數十格。進則俱進。退則俱退。如織機然。少頃。漏於篩之下者爲茶末浮於篩之上者爲茶頭。其餘則爲凈茶。每炒時。灑以藍靛白黑滑石粉料少許。以染其色。緣洋人選茶。未辨香味。先辨顔色云。若國内所行銷者。非惟不染色。並無庸復炒也。内地運出之茶。大約每百斤。先乾蝕五斤。再除茶頭一斤茶末二斤。實存凈茶九十二斤。然後裝入茶箱。除入鍋轉篩裝箱。仍用人力外。其餘悉用機器。每日約可出茶一萬五千斤。此機器製茶情形也。用人力者有二所。計小工共六百人。男一百二十人。女四百八十人。各工價與機器廠小工同。其炒茶也。以手挑撥之。其篩茶也。以手推挽之至添煤換茶運籮裝箱無不需人力者。更不待言。每日亦約可出茶一萬五千斤。此人力製茶情形也。比而論之。其出茶數量多少無異。而用機造者。需工僅四十一人。用人力者乃六百人。是用人力之功較之用機器之功。增十五倍也。用機器者。每日工價六元七角八分。煤　火費六角。購機器本銀。以使用二十五年計算。每日匀攤約二元二角二分。息銀以五釐計算。每日匀攤約一元一角一分。合計共需十元七角一分。用人力者。每日煤炭費一元二角。工價一百六十八元○合計共需一百六十九元。是用機器之費較之用人力之費。省十六倍也。又况用機器者速速。則火色匀用人力者緩。緩則不旬。用機器者潔。潔則茶味純。用人力者汙。汙則不純。此尤顯然區别者也。孰得孰失。何去何從。製茶者可以恍然矣。 
[本館接到張元濟條陳用熟諳洋文語言各員爲外交官專電二十八日子刻到]  
　　北京專電云張元濟條陳政府請將外部不諳洋文語言之丞參或調或撤郎員以下均川外官另調熟悉洋文語言者到部辦事各國出使大臣參贊官員亦照此辦法聞政府頗然其言不日當代入奏矣（交） 
[英還威海之擬約]  
　　烟臺西報登錄北京五月三日函英國現擬將威海衛交還中國一節據云英駐京薩欽使關於威海衛還附事宜已與外部唐侍郎籌議辦法兹聞大要開列如左　　一大英國爲與大清國敦睦邦交起見將威海衛交還清國以便日後清國將該埠築爲海軍根據地 
　　二中國政府對於英國在威海衛及劉公島加工修築費欵宜照數賠款 
　　三中國對於威海衞非已經由英國允認不得將該地或抵押或租借與各國 
　　四中國政府在威海衞爲保護所有外人及華人起見宜駐屯兵勇以便彈壓地面保衛居民 
　　按四報所錄是否確實尙未詳悉候探再報錄順天時報 
[赫税司辭職不確京師]  
　　欽派督辦税務大臣命下外間僉謂赫税司經已辭職其實赫税司並無辭職之説緣關税事務向歸户部外部管理近因關税事務繁重政府特請簡派重臣經理其事故朝命鐵尙書督辦全國關税事務而又命唐侍郎爲會辦云（吕） 
[帮匪蠢動述聞金華]  
　　金郡内地帮匪日衆如悍目應仲杰前經永康縣趙蕖生大令懸賞嚴拿雖未獲案稍知顧忌邇知精勝軍調省訓練兵力不足而郡中復又迭肇事端府尊適將解組故隨乘機而起在東陽義烏一帶嘯聚肆掠聞共糾黨七八千人之多軍火充足蠢蠢欲動殊可慮也（早） 
[烏龍集土匪滋事信陽]  
　　河南光州息縣交界之界之烏龍集地方近聞土匪滋事縱火搶掠勢甚猖獗附近居民紛紛逃徙南汝光道朱觀察得信後已派兵前往彈壓剿辦矣（吕） 
[行部大臣擬改爲東三省總督奉天]  
　　盛京新攺官制奏聞後朝議頗以爲然惟聞行部大臣擬改爲東三省總 
 
 
 

Page 3

 
 
督其餘均可如議（天） 
[盛京新官制表奉天]  
　　按奉省奏改官制摺已奉硃批交政務處議奏其摺早見邸抄容俟補錄兹先將摺中所擬官制列爲一表并附以品級廉俸公費銀两表以便檢閲 
　　右表内外吏警四局不設長官者以行部大臣自判之故長官以下又有次官恊官及各科正副等官 
附盛京新官品級表 
從一　　　從二　　　正三　　　正四 
行部大臣　　參贊　　　副參贊　　　　左右參議 
　　　　　　　　　　　　　　　　　　左右副參議 
　　　　　　　　　　　　　　　　　　各局次官 
正五　　　　從五　　　從六　　　　　從七 
各局恊官　　各科各廠所　各科各廠所　一等執事官 
　　　　　　各分局正官　各分局副官　司譯官　 
　　　　　　　　　　　　　　　　　　司醫官 
　　　　　　　　　　　　　　　　　　司計官 
正八　　　　正九 
二等執事官　三等執事官 
司譯官　　　司譯官 
司醫官　　　司醫官 
司計官　　　司計官 
　　附盛京新官廉俸公費銀兩表 
行部大臣五二○○○左叅議一二○○○左副參議一○○○○參贊二○○○○右叅議一二○○○右副參議一○○○○副叅賛一六○○○ 
[黑龍江亦將改各局爲十司奉天]  
　　黑龍江將軍聞盛京有奏設行部之議亦請改各局爲十司並聲明聞盛京將軍亦有此奏必已斟酌妥善將來擬卽仿照辦理云（天） 
[通江子設治先聲奉天]  
　　奉省通江子爲商埠要地軍督已飭程太守攷查該處情形擬設地方官以經理之（天） 
[電知從緩考送振武學生出洋蘇州]  
　　蘇撫陳筱帥於四月十九日接准練兵處王大臣電開洪密第一届派送振武學生業經畢業惟該生等入士官校尙待妥商本届考送出洋應稍從緩俟本處議定再行電知其各省官費自費生旣經奏明停止咨行有案應請照辦云云刻已遵照辦理矣（永） 
[中學堂生上控監督衢州]  
　　衢郡中學堂監督鄭鍔被士紳一再聯名上控銜恨學生甚深堅指師範科某生等星期外出挾妓冶游因之斥退八名衆皆大譁紛紛退學惟鄭之戚友子弟數名應課由是各生上控道轅及省中學務處求請查察業經省憲派員澈查矣（早） 
[蘇臬批示金銀制錢估贓辦法蘇州]  
　　震澤縣楊新甫大令以嗣後失贓銅元應否照被竊之時當地易銀市值估計抑另定劃一數目及制錢估贓應否一併咨部另議等情通禀各憲請示經署臬司朱廉訪批云查金銀制錢估贓之法係欽奉諭旨部議頒行章程天下一律何能擅議更異各省鼓鑄銅元本爲補制錢之不足迭奉部文與制錢一律行用不當稍有區别估贓與制錢一律其理甚明何待請耶若如該縣所議則黄金市價每兩值銀三十餘兩又將若何估計倘請咨部通行則市價隨時漲落亦請隨時通行耶且各省價值不一又將若何至竊盜贓重人犯於新律内酌量核定已奉刑部於變通竊盜條款案内奏明咨行飭遵在案現亦毋庸瀆陳云（永） 
[左右兩翼房地税契改用部照京師]  
　　向來京城地面房地税契均歸兩翼印契收税惟相沿日久恐滋流弊昨經鐵大司農特諭以後房地税契均須領取户部執照以便稽查昨已點派慶琛余晉芳二君妥爲經理矣（吕） 
[籌修蜀藏電線京師]  
　　聞四川總督錫良電外部略稱與電政大臣電商允認川省由打箭爐接修全線直通巴塘現已竣工復與幫辦駐藏大臣聯豫商議再由巴塘接修電線至察木多幇辦西藏大臣駐紥地以便消息靈通俟察木多電線修竣再接修達布拉城現已派員購備材料督飭興修矣（閏） 
[復議請照探勘銻礦紹興]  
　　越郡諸曁東北鄉四十五都吳家塢地方山巖重疊礦苗甚旺相傳明季有人開採近曾由西人往勘謂係銻礦綿亘十餘里因有皖商詹程二君分别劃界擬開禀奉商部給發採礦執照奈股本難籌詹君旋卽物故程君亦卽他往隨作罷論兹又有楊君等邀得精擅礦學之某君赴塢考騐采砂化煉其質實佳因與山主訂約合資復又投禀商務局請照未識能成否（早） 
[版權擬入同盟保護會京師]  
　　聞學部商部會議擬訂著作版權一事一俟將條律專利限期註册事宜决定宜布後並擬與各國欽使商議入萬國同盟保護美術與著作會以重版權（閏） 
[都察院陪審述聞京師]  
　　聞將來刑部遇有重大案件可由都察院派員陪審巡警廳有重大之案都察院亦有陪審之責又聞新律均全備後無論宗室平民如有涉訟事件均一律由地方衙門審訊不必由宗人府會審以歸一致（辰） 
 
 

Page 4

 
 
[三續修律大臣編定刑事民事訴訟法]  
　　第五節審訊 
　　第五十條凡公堂審案承審官應照左列各項辦理審訊民事案件亦同　　一令原告親身到堂 
　　二令被告親身到堂 
　　三两造證人隔别訊問 
　　四於審訊原告及两造證人之先申明警戒令其不得虚僞 
　　第五十一條無論刑事民事案件原告及两造證人須矢誓後方可供證不允矢誓者清心據實供述亦可如查有砌詞誣告或供詞故意虚僞等情卽處以一千圓以下之罰金民事案内之被告亦同 
　　第五十二條凡審訊必先訊問原告令其將所控之事並確知確見之實情詳細供述訊畢聽其任便歸家 
　　第五十三條原告供詞應由公堂飭書記照供記　向原告朗誦一遍或令自閲然後籖押 
　　第五十四條承審官應准被告或所延律師得向原告當堂對詰 
　　第五十五條原告供述後承審官卽據所控情節向被告詰問 
　　第五十六條如被告承認被控之罪承審官無須訊取他人供詞卽照犯罪情形依律定擬 
　　第五十七條如被告堅不承認被控之罪承審官卽分别令原告各證人供證實情飭書記照供記錄向各證人朗誦一遍或令自閲然後籖押 
　　第五十八條被告或所延律師均准向原告各證人對詰 
　　第五十九條被告或所延律師對詰原告各證人後原告或所延律師亦可覆問原告各證人 
　　第六十條原告並各證人均已供證後承審官卽令被告申辯 
　　第六十一條被告申辯供詞亦飭書記照供記錄向被告朗誦一遍或令自閲然後籖押 
　　第六十二條被告申辯後如被告亦有證人准該證人代爲供證 
　　第六十三條被告各證人之供詞飭書記照供記錄向各該證人朗誦一遍或令自閲然後簽押 
　　第六十四條原告或所延律師亦准向被告各證人對詰對詰之後被告或所延律師亦可覆問被告各證人一如第五十八條第五十九條所載辦理 
　　第六十五條凡失而復得之物或相爭之物或可爲原告或被告作據之物均須當堂核騐 
　　第六十六條如證據未齊原告或被告尙願再呈他項證據公堂可將該案展期審訊使两造得以齊集證據 
　　第六十七條如查出原告或被告所請展限係因躭延時日起見應卽駁斥 
　　第六十八條原告被告及兩造證人均各供證後准被告或所延律師向承審官伸論曲直原告或所延律師亦可當堂覆辯 
　　第六十九條凡遇重大案件於原告及各證人供證後被告及各證人未供之前應准被告或所延律師當堂評論原告所控之是非並將如何覆辯之處先　畧述 
　　第七十條原告被告及各律師對承審官伸論後承審官卽將两造證據供詞細心研究秉公判斷（未完） 
[署理提督乘輪赴松吳淞]  
　　蘇松鎭徐吉雲軍門升署江南提督本擬下月初赴松履新嗣因江督電飭赶赴新任故徐軍門於二十六日在崇明將鎭篆交由中軍張金台護理後卽於二十七日晨乘策電兵輪赴松定期二十八日接印倘途次需時則改於出月初一日當軍門經過吳淞上海時内外洋兵輪砲艇均升旗鳴砲如禮（川） 
[東京上海留學生來電（爲贊成拆城事]  
紳商鑒贊成拆城請力爭滬留學（容） 
[紀華商體操會開會禮節]  
　　寓滬巨商虞洽卿觀察等仿西國商家團練兵之意糾集滬上靑年商人組織華商體操會設操場於新署南首上寳交界之處昨日爲開會之期下午一句餘鐘敎員領全體會友軍服同蒞操場齊隊會長會員亦禮服到操場預備行開會禮二句餘鐘升砲三聲奏軍樂高升國旗及隊中主旗商約大臣吕鏡宇尙書出位宣讀頌詞各會員及全體會友皆脱帽歡呼行賀旗禮三句餘鐘會長同會員敎員停操棚以軍禮見官長商董後傳令各隊開步旗員擎旗進棚各隊列成四排依次進見官長商董先由吕鏡宇尙書演説次沈敦和次上海道瑞觀察次薩鎭冰軍門次商會總董周金箴觀察大致皆勉以練習武備藉以保國衞家尤須持之以恒不可始勤終怠演説旣畢敎員傳令各隊退出然後官長會員同至操場合映一影以志盛舉計會友與操者共二百七十人聞練習不過數日然已步伐整齊形式甚爲美備其章程三月以後尙須練習兵操俾有事時可以互相保護是日來觀盛典者官有吕盛兩大臣薩鎭冰軍門上海道瑞觀察上海縣汪大令公廨讞員關司馬孫明府等商而兼官者有周金箴曾少卿朱　珊等無不翎頂輝煌衣冠整肅西國官商來觀乾亦有數十人而會長虞洽卿觀察戎服佩刀親自指揮一切尤見尙武精神云 
[附吕欽使頌詞]  
　　今日爲華商體操會社開會之期本大臣承貴社長東招來與斯盛欣佩奚似中國素尙文化敦崇信義數千百年習爲風俗雖五方民氣强弱不同而禮敎彬彬環球稱最是以春夏干戈秋冬禮樂載在禮經互相爲用而六藝之中射御並重及我朝以武功定天下孤矢之利垂爲經制近自海禁大通風會寖變制勝之道愈出愈奇有心者　然改圖咸謂尙武精神　惟自强基　今貴社諸君更能實行此義糾合商界同志妙選材雋設立操場分期演習　於穿着操衣一節平時尤加愼重防微杜漸大有深心行見進而益上人盡知兵無事以衛身家有事足備徵調　民兵之舊刺賦袍澤之同心中國前途正　可　　目以俟無任禱祝 
[附瑞觀察演説文]  
　　　月之二十七日滬上紳商創設華商體操會社行開會禮使者應招而來披閲章程深佩諸君子熱心計畫　乎　遠忻悦糜涯夫二十世紀之世界一商戰之世界也吾今日之商力果能與條頓民族拉丁民族斯拉夫民族之商力競爭於日球所照使者殷殷屬望之誠曾於下車之始敬以文告矣然商界之發達以智育爲先而商界之保存以體育爲重天下未有不能個人自衛而能與多數之强有力者两相角逐者也日　嘉納治五郎有言中國敎育必注重於體育體　者所以使習慣勞苦身體强健斯能肩任艱鉅以擔任國事又謂反重文輕武之風而行全國昏兵之制以尙武之精神濟之以學問國鳥得而不强至哉言乎中國文弱積弊旣　　　怠恇惰怯之風浸爲根　甘俯首受俯於人而　老大病夫之誚其故在於與武爲遠夫中國之商界不同爲與武两不相值者耶兹諸君子首先組織此會爲各　信爲各埠倡推此意也足以補練兵之不足而備警察之所不及嘉納氏所云行全國皆兵之制卽可於此基之竊願吾商界中人互相文勉由徒手體操而槍械而兵式精益求精人人以習慣勞苦爲入門自治之方人人以整齊嚴肅練習其不撓不懼之氣馴至於可以衛身可以衛家可以衛國無懈容無懦骨不戰而能武行步而有執干戈衞社稷之象則吾商界之幸福抑亦吾中國之幸福此使者所厚望者也雖然　人之資格亟需養成而血氣之任使在所必戒此在諸君子曁賢敎員必運其完全美善之規而共擔範圍不過之責任當無庸使者之鰓鰓過慮也（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法政學堂定期扃試寗波]  
　　甬郡孝廉堂前由郡紳禀准攺爲法政學堂已由府尊喻庶三太守出示招考嗣復推廣章程以宏造就又經太守續行出示凡有職人員均准一律考試各在案兹喻守已定期閏月初二日甄别特懸牌示令各學生知悉於是日齊集法政學堂命題扃試（具） 
[銅作私修洋鎗被封寗波]  
　　甬江東包家道頭某銅作主阿高因私修洋鎗希獲厚利經寕府查悉飭差提案訊究供出存有洋鎗九支係山北某姓嘱修喻守當將阿高笞責八百板發押鄞縣一面飭差將該銅作發封（具） 
[温州官事]  
　　知州汪煦奉臬委來温已於二十一日附普濟輪船抵甌寓東陽奉客棧○新署泰順縣徐樹淵於二十一日遣丁賫送紅諭來温定月初蒞任○温州鎭蕭莘耕總戎六旬壽辰文武咸趨轅祝嘏所餽壽禮概行璧返○新署瑞安右營守備黄長慶奉委接林樂之守戎遺缺已於十六日赴瑞履新○温中營守備馮斌元奉委令與張承恩對調大約月初各赴新任（幸） 
[第二期巡警學生考驗入堂蘇州]  
　　蘇垣巡警學堂第二期兵學生已陸續報名足數於四月二十五日由總辦嚴太守震及蘇州府孫太守考騐入堂肄業（吉） 
[靑浦縣徵兵到省蘇州]  
　　靑浦縣田大令會同常備第五營徵兵官辦理徵兵並由紳董葉昌陛等設立軍事恊會廣爲勸募陸續徵到兵士按格考選計合格者八十一名均經取具保甘各結由縣會同各紳董並學界諸人勸送並派城守營楊修武隨同護送已於前日到省聽候督練公所點騐歸隊矣（永） 
[金山縣徵兵到省蘇州]  
　　金山縣蔣大令會同第五營徵兵官辦理徵兵分别出示勸諭陸續徵到兵士按格考騐合格者計共三十三名由縣督同各董及學界人員歡送並由縣至送每名成儀洋四元已於前日到省聽候督練公所考騐送營歸隊矣（永） 
[蘇郡第一次徵兵先編七棚蘇州]  
　　蘇垣長元吳三縣會同第四營徵兵官辦理徵兵計自三月初一日起至四月二十三日止陸續考騐挑取合格兵士計共一百零五名内已由管帶官蔣昺隆先行編成七棚計九十八名於二十四日飭令前赴寳帶橋第一標第二營之遺壘暫住以便訓練另行禀請委員點騐起支正餉其餘俟續有徵到再行續編歸營（吉） 
[飭查第一標營房工程蘇州]  
　　蘇垣寳帶橋常備第一標營房由督練公所提調王襟三大令承辦督匠建造業已工竣禀奉陳筱帥派委候補同知何希曾司馬前往查騐是否工堅料實有無草率偷减情事取具保固年限各結據實禀復察核（吉） 
[川沙廳禀復板租情形蘇州]  
　　江蘇學憲札飭川沙廳催　南菁學堂板租已記前報現經川沙廳左司馬以上年八月海潮爲災横沙金洲被淹計淹斃人口四千六百有餘所種棉花黄　　　概遭水没盡淨各老圩址岸橋梁均被冲坍以致　粒無收假此災情數十年來所未有未便將各業户提案押追應請將應收三十一年分已圍各圩災情深重之窮苦小民板租全行蠲免如各業户中有身家實在殷實者由廳查明諭令賠繳租息庶幾學堂用欵不致全無著落等情詳復學憲並詳報各憲矣（永） 
[溫州]  
　　處郡十邑八荒米價騰貴每元糶米二十斤左右甌城米價因之加昻現在每榖百斤需洋二元有奇刻聞商會倡議醵資買米平糶○十二日輪船起貨某小工伏在艙隅以繩落貨起扛上岸管艙某甲見小工蹲伏誤會其偷挖元棗突踢一脚致被重傷其家屬紛來滋擾旋幸人甦無恙給與養傷費五十元一事（幸） 
來函 
[湘紳籌振書]  
　　敬啓者敝省自三月中旬以後滂沱大雨達旦連宵越十餘日而猶不止淫霖過久江水暴漲上迄衡永下逮湘陰凡湘水經流之處水皆漫溢省垣城門被浸者四女牆僅露尺許城内街市水深踰丈附郭窮民倉卒無可奔避或登高號呼或攀堞求救情形已極悽慘而城外河中上流浮尸如鶩而下間有婦女手抱嬰孩死猶不釋者推原其故實由祁陽湘鄉等處出蛟山洪暴注水來過急故破壞口岸漂没村莊不可勝計現在千里平疇盡成澤國死者長已矣生者室廬盡毁籽種皆空露宿風棲嗷嗷待哺除由當道派員分查先散急振謙等亦會同諸紳倡捐銀米設法振恤外惟灾區太廣灾情太重不但目前水勢未退億萬生命賴振爲活卽水退後早稻盡損補種已晚收穫正未可期敝省比年財匱力殫官無倉廪之儲民鮮蓋藏之積孑遺坐對惻怛何窮因思大君子饑溺爲懷痌瘝在宥往者各省遇有灾歉一經書陳乞糴無不慷慨發棠義粟仁漿源源而至歷年博施濟衆存活何止億萬人今敝省搆此數十年未有之奇灾想諸善長一視同仁必不惜慈航普渡用敢瀝陳顚末籲懇仁施可否敦請友人來湘放振一面將謙等原函登報代佈灾情廣爲勸募浿舟輸粟長腋成裘兩者均有望於高誼也謹代灾黎望雲九叩專肅恭請善安卽候回玉湘省王先謙等頓首 
[江蘇學務總會辦正羅叔蘊署正函]  
　　昨閲報登有羅署正辨明江蘇學會調查員報告事一則其界説有須分晰之處如旣稱蘇州學會爲難情形矣又謂辨明江蘇學會調查員報告又謂該會調查之未得其人又謂學會諸君嘵嘵如昔是以蘇州學會所爲艱者混合於江蘇學會其實此事係蘇州學務公所彭紳等列名亦非蘇州學會也蘇府紳士報告到本會本會卽據報告而調查又由調查而報告皆爲應盡之職務本會接到報告後業聞蘇府紳士聯名公呈督撫是此事是非自當聽官塲之批判於社會無與也本會又何能贊一辭哉足下原函旣稱陳中丞欲調停了事張季翁亦謂可熟商不須爭執曰調停曰熟商皆若有不得已者然足下思之豈僅如來函所云恐傷蘇紳顔而乎至謂蘇紳宗旨在排去外人此言又不意出之足下省界之説一年以來心苦分明已漸漸融化而足下又執此説以鼓吹之然足下替人聞係王旭翁　代足下之言幸而不中蘇紳排外之説不辨自明此則關係我全省影響者甚鉅本會所不敢承認　也至佔地一案此間權限止有調查吾甚願足下之勿負陳中丞張季翁之忠告也行矣勉旃敬朂光采本會此函重蘇人之名譽亦重足下之名　也希公案　荷 
[振武宗社書記員報告]  
　　處州項琴舫來函鴉片禍我中國數十年於兹矣公等一片婆心倡行自禁義聲所播驚醒國魂他日奄奄重斃之流得以脱離苦海者皆出公等之賜鄙人亦國民之一分子敢不竭其綿力勉步後塵爰於昨日邀集同人 
 
 

Page 10

 
 
設立戒烟振武支社擔任勸導并嚴定規則以期振起敝處一部分之精神頗蒙多數同志賛成銜名另單開呈乞爲登册唯貴社所用施送之鵝郎草敝處苦不認識頃聞貴社印有鵝郎草圖説敢請賜寄數百張以便廣播鄉鎭之間俾得對樣尋採（後畧） 
銜名錄後孫蘭友譚文卿李醉逸董中涵黄楢陬陳志俊陳子亭樊敦仁湯芷舲葉少珊端木文璘何子華閻敦詩閻敦讓魏石生孫燕臣金志振吕振亞譚亦飛　雨三姚晴航姚雨軒姚以仁姚仲臣闕鳳儀徐揚華王顯謨諸石　郭芸蓀張楷宸陳玉亭褚曜何希仁莫佐唐○香港振武宗社由繼起人張君　生創設以來爲日未久簽名者踵相接舉議員訂章程廣演説送圖説無所不備計舉定議員一百五十二人會員六百四十人芳名因限於篇幅不及悉登故僅將發起人姓氏登報以揚大名省城馬君季梅星架坡黄君庭光暹羅李君春園上海邱君一揚韶關黄君覺進佛山任君菁洲福建陳君秋孫葉君碩卿鍾君比山○民立上海中學堂學生潮陽　煃通州丁毓芝來函振武宗社戒烟會拯我同胞刈除大患臬創議以來生　疊觀報載粤省雖賛成者不少然敝鄉未見其盛至若南通州則尙　無響應卽偶一有之亦僅見者生等擬請分給圖説數十張函托親友遍告敝鄉庶患者可除感大德無涯矣○合肥董禀靈來函前時報館分送戒烟圖説仰見諸君子熱心救世念切同胞欲舉黑籍廢人同登光明世界種姓於以强漏巵於以寒國運　於以轉移而泰西尙武之精神不難立見于亞洲大陸其爲吾國前途造福豈可量耶僕企附末光願盡天職圖説除隨報分送外如有存者乞賜數十張以備立社時散貼鄉鎭（後畧）東台富安塲崔午橋來函自貴處創設戒烟宗社以來各地聞風興起敝處海濵風氣未開吸烟甚衆鄙人沗爲國民一分子願任勸導使入黑籍者及早回頭擬就富安塲設立戒烟支社以盡義務求賜章程以爲師範并乞戒烟靈草式樣以便竭力勸戒（後略） 
今日尙有各省新聞及本埠新聞均列入 
第三張閲者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[調查温處學務分處辦事人員表温州]  
　　總理一員刑部主事孫詒讓（年五十九歲係温州瑞安人於光緒三十一年五月間由兩郡士紳公舉總理學務） 
　　編檢二員拔貢生謝紹寛（年三十九歲係温州平陽人於光緒三十一年十月二十二日聘請來處主持編檢各事）廪生項廷 
　　珍（年二十五歲係温州瑞安人此席本係樂清舉人黄式蘇任辦本年黄紳就聘北京編書局本處轉行攺聘項紳於是年三月十一來處襄辦編檢各事） 
　　庶務一員廪生劉項宣（年三十三歲係温州泰順人於光緒三十一年十月二十二日聘請來處統管處内一切事宜） 
　　文案一員拔貢生蔡念萱（年三十九歲係温州瑞安人此席本係瑞安廪貢生郭鳳誥任辦本年郭受聘金壇本處轉行改聘蔡紳正月二十二日來處任事） 
　　雜務一員廪貢生王毓英（年五十二歲係温州永嘉人於本年正月初十聘請來處管理雜務） 
　　調查四員廪生王理孚（年三十一歲）係温州平陽人於光緒三十一年十一月二十日聘請來處派赴各屬調查）增貢生石蘊輝（年四十八歲係温州樂清人於光緒三十一年十月二十二日聘請來處派赴各屬調查）廪貢生吳春澤（年五十六歲係處州松陽人於光緒三十二年正月二十日聘請來處派赴各屬調查）生員姜會明（年三十二歲係温州平陽人人於光緒三十二年四月十八日聘請來處派赴各屬調查） 
　　司賑一員監生蔡炳章（年二十六歲）係温州瑞安人於光緒三十年十月二十二日來處專司賑務）（林） 
[認眞查緝漏捐寗波]  
　　甬郡北門釐局抽捐收數向來每年比較約十萬左右現因辦是差之盛大令鴻燾自接手　捐務頗不起色恐各商人有取巧偷漏情事日前特督率司巡等認眞稽查以重捐務（早） 
[龍門師範學堂舉行第二次模範運動會]  
　　昨晨八時至下午五時龍門學堂體操傳習所附屬小學校舉行第二次運動會男女來賓數以千計有沈瓞民吳公之二君至會演説湖南水災曁舊金山地震殃及華僑勸助振捐一時解囊之人甚多兹將是日運動會次序錄下（一）開會　（二）唱歌　（三）勢力圈　（四）棍棒交換　（五）循環競走　（六）空中飛艇　（七）Circle（環舞之一種　（八）播種　（九）啞鈴體操（十）黄種强　（十一）二人球竿　（十二）雲開見日　（十三）美容術　（十四）縱隊授球　（十五）花園　（十六）滬寗鐵路　（甲）鐵路建築　（乙）滬寗交通　（丙）奪還路權　（十七）啞鈴交換　（十八）　工兵架橋　（十九）赤十字社　（二十）Ｑuadille（方舞一種）　（念一）瑞典式體操　（念二）交換智識　（念三）大循環　（念四）指南釬　（念五）提蜻蜓　（念六）Maich　Roundel（進行法之一種）　（念七）餘興（徵兵令）（念八）閉會（望） 
[滬江官事]  
　　進士館保送前赴英國考究政治法律之工部主事饒敬伯主政孟任江西人到申住長發棧又縣丞顧星垣二尹華候補知縣劉明府麒驤川南望棚委員劉明府定榮等昨均因公到道拜會禀見○候補知府沈太守鳳韶巡卡回申住衍慶里到道禀知○滬寗鐵路會辦候補道高壽農觀察蔚光昨至道縣拜會辭行北上○江南蘇松鎭總兵徐吉雲總戎傳隆奉諭兼署江南提督昨日由寗抵滬舟泊董家渡碼頭本邑參府以下各武員均往碼頭迎迓如儀（合） 
[晤商要公]  
　　滬道瑞觀察前日午後命駕至滬北洋務局接見商董曾少卿觀察鑄許苓西觀察炳榛等商議要公（宜） 
[醫員回滬]  
　　營口奉天等處紅十字會華醫員胡瑞芬二尹在會專醫華人刻已公畢前日乘新濟輪船回滬（力） 
[總統公回]  
　　兩北洋總統薩鎭冰軍門日前乘魚雷艇赴寗謁見督憲面商推廣船塢事宜刻已公畢前日原舟回申（實） 
[調委總辦先聲]  
　　製造局會辦李叔倫觀察聞江督有調委萍鄉建造新廠總辦之説不日卽將下札云（實） 
[含憤輕生]  
　　南市新碼頭白毛囡所開之烟間現在轉租與船户龔金林之妻接開龔妻與流氓老鼠掌全姘識近日雇用女堂招客爲龔所知勒婦回家該婦不允竟糾流氓將龔兇毆受傷昨日龔憤不能平吞服洋烟畢命不知如何寢事也（實） 
[法員赴寗公幹]  
　　駐滬法領事巨籟達君挈同魏繙譯官於二十六日隨同新任駐京法公使白君乘輪往南京公幹故一切公牘暫委副領事惠君代理（臨） 
[派員考查警察]  
　　滬道瑞觀察近以本埠城内辦理警察不甚精警故諭派赴日本考察警察畢業向華之縣丞楊二尹玉森梅二尹祖治至局考察一切二尹等奉諭後昨日詣縣會同帮辦馬午橋叅軍至警察學堂曁東北兩局考查制度並體操等藝在警察總局午膳復赴南西二局考察一週而回（嚴） 
[飭查假名善舉歛捐各堂]  
　　滬道瑞觀察訪得本埠英法美租界有等無業莠民藉立善堂爲名在外勸捐招摇託名行善實則肥已甚至有捐簿而無善堂者日前札飭公共公廨讞員關司馬着卽嚴密詳查實在証據以便提究並飭將租界善堂共有若干處查明密報候核（力） 
[拘究造屋違章]  
　　小東門外水關橋乾太昌彩票號主劉少榮建造房屋並未照章預報總工程局經局查悉令東局委員郁少甫少尹前往押拆劉尙再三延緩昨日少尹帶同巡士將該屋牌門十一扇並劉一併拘入局中訊問劉願遵諭拆讓矣（宜） 
[蘇班包封被劫]  
　　二十六日之夜二點鐘老正大全成鴻源恊源寳順通順通裕永義昶致大等各信局所帶包封行至眞如楊家橋地方有盜十餘人均帶長棍短刀蜂擁而來將信件攫去脚夫并有受傷者（顚） 
 
 

Page 18

 
 
[酌提傷費]  
　　天津人尉德步在松江路崇興小客棧因失洋發瘋將同寓僧人謝柏松及楊明濤周甫德等三人砍傷楊柏松因傷殞命報縣蒞騐各情均詳本報近因楊明濤傷已痊愈前日由捕頭飭八十六號西探與華探竇如海將楊送至上海縣禀請定奪汪大令諭令在捕房尉之存欵内提出洋四元給償傷費其周甫德尙未就痊現仍留院醫治云（力） 
[盜犯病斃]  
　　光緒十二年由捕拘獲糾衆行刦之盜犯張安新判押内監在案昨日在監病斃當經禁卒禀明縣尊汪大令派委捕廳趙敬臣少尉於午後率同刑仵人等詣騐委係病斃無訛塡明尸格飭堂棺殮（宜） 
[吞烟遇救]  
　　徐海松混名爛眼海松指稱石寶寶係著名流氓皮鞋錦山羽黨由捕房解送公堂判押西牢五年在案兹悉石妻楊氏以此事皆由已革包探方長華唆使海松而成冤誣實甚並以一家老少無依遽於前晚吞煙圖盡幸爲同居覺察送入醫院求治得甦（似） 
[美租界火警傷人]  
　　昨晨二點鐘美租界老街十八號門牌陳阿錦素菜棧房失愼計燬房屋三間陳夥崇明人某甲不及逃避竟致葬身火窟（似） 
[上海縣案]  
　　流氓金龍生混名小么四在新北門内五老峰强剥某宅傭婦馬甲翌日又在邑廟後園軋住道轅文案商明府拆梢洋四元不遂拉至錢粮廳茶肆將身畔洋一元六角攫去經明府回訴道憲飭探獲解到縣前晚奉汪大令訊究金供狡賴大令喝責二百下收押○海防廳秦司馬失一婢女查被廚役蘇成貴所雇下灶王化成誘出交孫文仁領去因將蘇王二人送縣訊究王供不敢誘拐蘇供在廳充廚役五月孫文仁雖來署一次實無串拐之事大令以所供不實喝責五十下一并押候再究○金林氏喊稱故夫迪樓與夫兄均未生子婦人因近支無人故嗣族姪明齋爲子詎有族棍某某等挑唆夫嫂圖逐婦人不允被毆求騐大令判退去候查○徐雪江控有住房一所活賣於同族徐趙氏家向贖霸掯請究質之趙氏供房係祖傳有契串呈　大令閲契此房乃雪江之父於同治十年出賣已逾三十年無絶活照例均不准贖將契當堂批銷判房仍歸趙氏管業○義興線店主張持恭被織緞之沈金卿欠貨洋一百元出票爲憑去秋届期不還控縣提訊判分三期拔至本年三月爲止詎沈未還分文昨經大令提比沈供無力措繳意存挺賴大令判責二百下押追○開土行之粤人鄭熙藝倒欠乾元大豐等莊銀二萬餘两控押以來迭次訊比在案大令以現際整頓商業此等倒欠奸商若不按律嚴懲勢必相率效尤昨飭提案判責二百下收入外監追繳○王永奎同子富有扭控何五八糾挖嘉有两目一案由總工程局解　訊飭自理昨王投求復訊何供爲信局腳划船夫被王嘉有在各厘卡投報　上漏捐私貨同業切　又竊刻已病故之王天生洋二百元故興同業將伊兩目挖去送回紹興當由董保與現投到案之俞阿榮　文有勸給醫傷養老費洋二百四十元有永奎與富有合具筆據爲憑求閲余詹二人供詞畧同富友供爲藥行生理並無報卡搜查信船私貨之事去春二月廿九被何與其族弟某甲船夥錢某挖目之後曾由俞等理勸收過　費洋七十元所議按月貼洋九元收過五元刻難度活同父來申尋何控局轉解案下是實大令閲何所呈之據挖目有證不法已極判何責二百下釘鐐與俞收押　因老病交保案須照律嚴辦永奎父子着速回　○單陸氏扭控拐佔孫女之唐連奎訊明發押攺過局刻已期滿解縣發落大令判交差著其父具保管束○朱姚氏故夫洪海昔買族　朱永和地一畝近因　　由氏　　提訊大令判候飭差查該地與姚氏自已田地是否　　禀復核辦宜 
 [P總　程局紀案 
　　　　陳　安　北　王　盛　店　　此　　　　　地甲徐春論令照章收讓房主王永康投總工程局控徐春欲收照會費二十四元且敢私賣公地等情孫明府准卽提徐及李春華訊問徐供該處公地向有　店其拔屋由前地甲李春溪搭造收　近因　倒由王價買木料將屋拆去春溪之妻收價七十元錢店主婦收洋三十元搬遷並非私買公地亦無向收照會費之事實係誣控李供相同明府判候查明再核○寡婦林顧氏向與庖丁朱生林姘識住居城内近又與挑彚阿三私姘前日朱與氏在南市馬路中晤面纏擾氏含忿之餘投浦自盡由巡士救起一併解局明府以朱不應向婦滋擾本應責懲姑念苦求從寛具結一併釋放○和豐米棧斛司串通船户私拔斛内元寶一案昨提斛司顧惠卿朱阿大覆訊判各賠米斛洋六元釋放（尺） 
[英美公廨晚堂案]  
　　同茂公司遣夥錢紹基控陳阿二卽鄭壽　　　軋至茶館勒票詐洋求究前晚奉襄讞孫明府提訊錢供本公司包鐵路黄沙泥生意　陳阿二爲駁船頭目由上海駁至蘇州靑陽港立有承攬言明水腳每墩六角五分詎　到港點騐少沙七十四墩除已付水腳不五百五十元外所付已多並無空艙貼費昨日陳軋小的至茶館内勒寫票洋六十元爲此情急控究質之陳供錢曾允貼空　十九艘計洋一百十八元呈帳求追明府衡情之下判將空艙各認一半令錢找陳洋五元所有六十元之票據塗銷完案○禮記醫生控地保陳金堂將方單騙押銀五百兩因單地不符控請中西官會訊判陳押繳本利銀七百两在案迄已年餘分毫未繳近經原告投催明府亦於前晚提比陳建堂供與金堂叔姪此單係小的之産不知如何抵押輿人陳金堂供現在挽人向原告懇情將另外地墓調換洋東已允求恩准保出外繳單明府判建堂收押金堂交保限五天繳單核奪○捕送迷路女孩郁丫頭請訊旋有女母郁顧氏求領云與親戚同赴甬江經過上海在客棧内出外觀劇走散明府判准予領去（當） 
[英美公廨紀事]  
　　章俊沁前投公廨控翁定香誘拐伊媳孫氏捲逃經關司馬提訊薦保人翁長元翁實泉等分别著交在案兹章續禀謂孫氏與翁定香已托人在南市十六鳣地方尋獲扭交工程局暫押請飭移提歸案司馬因於前日飭差持函赴局將翁等帶回交差押候訊究○美商勝家公司控龍厚生不還欠銀一案關司馬查得龍避居山陰縣原籍因卽備文移提前日到申禀明司馬押候　美領事訂期會訊○錢胡氏控金錫寶卽錢錫貴竊羊盜賣司馬飭差至楊樹浦捕房恊探將金拘獲押候今日解究○華捕車送病民王阿四李家鎭陳阿榮等三人到廨請爲安插關司馬飭送棲流所留養（當） 
[英租界捕房事]  
　　匯豐銀行被人竊去紙料報捕查緝兹由捕房查得江西路陳祥利號内藏有此項竊贜前日經一百零一號西探恊同華探徐申慶將該號主陳炳夥友楊德春帶入捕房解廨候究○海門人潘昌富竊岳耀亭家紅絨毯衣服箱子等物報經包探陳金標查獲人贜一并拘究○積竊王可三搶鮑姓牙柄扇昨經包探趙銀河緝獲解入捕房押候送究○陳阿大竊陳姓衣料亦由趙探查獲送押捕房候訊○南京路三百三十七號房屋粤人唐姓總會前日失竊綢衣數件投報捕房昨由包探劉光震在福昌典查到原贜吊入捕房俟解公廨定奪（力） 
[法租界捕房事]  
　　某細崽扭控流氓許阿根拆梢毆打請究捕頭命押候解堂訊辦○流氓董阿忠擺設水菓賭攤誘人賭博稍不遂意卽被剥衣　毆昨爲包探拿獲帶入捕房押候解訊○太古碼頭小工封阿三竊白粮一包爲巡丁拘獲扭入捕房飭押候究○積賊陳阿發程阿炳屢辦不悛昨又串竊衣服爲包探查知一并扭獲押候堂期訊辦○李阿福昨在某小烟間開燈乘間竊烟槍一枝被店中之人覺察拘送捕房亦飭押候解堂訊奪（臨） 
[美租界捕房事]  
　　候掌生竊伯頓路顧阿開俞林記及婦人曹陸氏三　綢布衣服數十件由探朱子藩拘獲押候吊贜送辦○小車夫張元昌推車至北　　路適有一百六十號房屋内之西人在彼試行汽車將張撞倒受傷由捕帶入捕房轉送醫院求治○姚勝成竊禮查西客館銀噐刀义等物由探錢盈堂拘獲押究○錢毛毛不知在何處竊得洋　絨毯等物由探拘獲押候送辦○東洋車夫錢雪林拖車至外大橋堍將顧阿丙馬車撞損由捕拘押候核○北浙江路一百十一號門牌張姓家　狗　加嘴套經人函報捕房飭捕傳諭張姓赶速照章加套違干傳罰（似） 
 
