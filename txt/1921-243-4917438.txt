# 1921 - 243 - 4917438

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[賬（冷）]  
　　顧使電外報謂我賑欵不清請政府將出入之賬宣布某客卿條陳請將内外債清賬及軍費軍數清賬自行宣布於太平洋會議以免人索問是中國今日急須宣布者爲此各種之賬而不知政府中人最屬爲難而最恐澈究者即此各種之賬也 
譬如一商家苟賬目而不清者即無從言營業故營業而至失敗之時其第一之要務則曰清理賬目今中國之情形亦猶是也國家如是困窮而官吏若是競爭者其所爭爲何事乎即於此賬目不清之中求其大利也故余謂清理中國之賬目不但爲政治革新之基亦且爲澄清仕途之本誠使中國之賬不能再混中國其庶幾有望矣 
[命令]  
　　九月五日大總統令陸軍總長蔡成勲呈陸軍第二十五師步兵第一百團第二營營長潘明法懇請辭職應照准此令 
又令陸軍總長蔡成勲呈請任命藍昌宏爲陸軍第二十五師步兵第一百團第二營營長應照准此令 
又令杜忠凱陳訓泳饒涵昌賈勤許鳳藻曾以鼎均給予四等寳光嘉禾章此令 
九月六日大總統令任命林棨爲湖北高等審判廳廳長此令 
又令任命經家鉉署直隸高等檢察廳檢察長何同椿署吉林高等檢察廳檢察長此令 
又令任命謝宗華爲揚由開監督此令 
又令龔得勝張福林陳光寳龍家榮鄒龍梁之銘均加陸軍少將街龍文藩潘鴻圖熊鴻鈞汪步雨均授爲陸軍步兵上校董錫光授爲陸軍砲兵上校楊志士楊源清均加陸軍步兵上校銜楊懋功羅國寳均加陸軍砲兵上校銜此令 
又令農商總長王迺斌呈請任命吳鼎昌爲秘書應照准此令 
又令陸軍總長蔡成勲呈請任命馬敦源爲陸軍第二十四師步兵第九十五團團附劉毓藻爲陸軍第二十四師步兵第四十八旅少校副官均照准此令 
[國内專電]  
　　北京電某客卿説帖華盛頓會議中國自身應宣布者（一）南北統一方案（二）内外債統計表之編成使列國曉然華政府所負之債（三）陸海軍總數及餉項統計表因華不自宣列國亦將詢問本人連日晤財陸當局均言不明確數可證有從速編訂必要徐交部速辦 
北京電顧維鈞電倫敦太晤士登賑捐不清誣我太甚請將收支數目宣布並報告以釋羣疑 
北京電交部覆滬津余誠格李經羲周馥電北五省旱災附賑閣議决定期限一年專作烟濰滄石路基之用嗣於本年二月一日閣决以實收捐欵五成撥交賑務處爲辦急賑用其餘五成有於兩路現核所收之數與烟滄用去之欵臟 
相較尙差一百三十五萬元賑務結束全案移歸内務部經管此次皖省水災應否撥付請向内務部接洽聞沈浙請提附捐恐難辦到北京電日人消息日政府對魯案已由閣議及外交調查會决定條件訓令小幡向我提出一方由日外務省將内容公表今明日中小幡將訪顔外長交付提案 
北京電頃小幡訪外長提出山東問題交還節略允中國將青島作爲自開商埠要求膠濟路合辦 
北京電院電曹張吳贊成中央地方分權（七日下午一鐘） 
北京電黄榮良電奥外部照會奥國新訂商旗式樣及指定維也納爲商船註册口岸（七日下午一鐘） 
北京電馮玉祥受各界責難將山東招募新兵停止并請將上月艶電取消（七日下午一鐘） 
北京電滬某會電京云十年公債尙在磋商條欵何以市上已有發明請部收回按正當手續承募北京電縣自治法施行日期及施行區將公布浙江縣自治亦以敎令公布以十年十月一日爲施行期（七日下午一鐘） 
北京電靳請假原爲試探直系態度者後曹錕電挽昨仍照常出席閣議今日潘復赴滙業道勝各商借五十萬卽滙作直軍軍餉 
北京電財部三日内簽出支票共四百七十萬均係期票在中秋節前數天取欵（七日下午一鐘） 
北京電蘇皖聯防成立蘇派陳調元爲司令皖派殷恭先爲司令 
北京電日本太平洋會軍事代表已定田中少將加籐中將 
北京電西比利亞日軍十一師團撤退仍派第八師團換防 
漢口電吳初到鄂時令財廳以京漢南段及電局收入向漢銀團借欵三百萬嗣減爲二百萬銀團均以無欵辭魏聯芳以財廳長兼軍需課長遍向各局卞挪借總不足供軍用曹對魏籌欵不力來電責難微日（五日）由吳電蕭責令魏迅速籌集頗爲嚴厲外傳魏被看管卽因此誤傳現蕭魏商妥暫先向中行借四十萬中行陽（七日）午電京總行請示因京行前曾來電限制漢行自由借貸查湘鄂軍興後當局曾在中行挪用三五萬小借欵已達十數次（七日下午六鐘） 
漢口電漢宜電不通鄂軍退出宜昌説官廳尚否認惟吳前電川將領謂湘鄂已休兵請一致體念國艱共商國是至今無覆電自江日（三日）起其前線確逼近宜昌城内外秩序均不見佳 
漢口電微日（五日）此間外人接到宜昌無線電請速組婦女救護隊赴宜並阻止婦女前往游歷駐漢各外艦魚（六日）晨紛紛上駛宜沙漢口電孫傳芳支（四日）在沙市折回蕭微晨令孫迅率二師五六八三團援宜杜微日令魚雷胡鶚號駛往沙市上白洋灘又由新堤調二砲艦上駛 
漢口電聞微晨宜昌英美日三領事電詰川將領湘鄂戰事已停不應再開戰端川軍答覆不得要領三領事擬魚日乘日軍艦赴夔與川將領交涉 
漢口電吳趙偕來武昌忽中止聞因趙對己將來位置不甚滿意現又改擬擬福來任長岳護軍使趙仍督湘長沙秩序混亂吳商得趙同意令靳旅一團由株林開拔入長協防三師第六旅二十四師九十四團及砲營機槍連進駐汩羅前線岳州至汩羅均裝軍用電話吳偕張福來微日赴汩羅視察隨卽返岳 
漢口電劉承恩微日午後三時偕張紹曾杜錫鈞乘車赴岳與吳商軍餉及省長問題 
漢口電張一麐接洽湘鄂和議不甚圓滿已離漢赴寗 
漢口電報載魏聯芳微日被蕭看管係吳電令（以上七日上午十一鐘） 
香港電粤軍已圍龍州陸馬等有備不免劇戰聞桂民軍司令班香甫自任赴龍調和途已被害楊坤如佔明江向龍進發 
香港電孫督師援鄂説宣傳頗盛魏邦平昨返省擬三兩天後再赴桂（以上七日下午八鐘） 
南京電張一麐頃抵寗 
南京電江蘇賑務處今午開成立會（以上七日下午四鐘） 
[國外專電]  
　　日内瓦電聯盟行政會會長顧維鈞行第二届議會開幕禮演説略謂行政會歡迎四十八國代表去年僅四十二國今會員增多乃聯盟會力量强固權力膨脹之證且爲趨向大同之進步自上届議會集議後聯盟會迭開交通婦孺買賣鴉片貿易國際衞生財政與經濟委員會之會議並辦理國際爭端四起國際法庭行將成立今議會須辦理減除軍備修正會章等案聯盟宗旨在保持各國所屬望之和平與公道此卽吾人集此之旨趣吾知其必能奮勉以貫澈之中國代表爲顧維鈞唐在復王寵惠今日唐在復被舉爲審查證書委員（五日） 
日内瓦電阿眞廷坎拿大爪德瑪拉海第洪都拉斯尼加拉爪巴拿馬秘魯塞爾伐都九國未有代表出席於聯盟議會法國代表團名單最長秘書悉以專家允之（五日） 
 
 

Page 8

 
 
   
 
 

Page 9

 
 
   
 
 

Page 10

 
 
[公電]  
　　貴州盧灘通電各報館鈞鑒廣東陳總司令支日通電諒達吾國不幸禍患頻仍究其原因胥由軍閥專擅營私禍國圖榮種種卑汚言之痛憤延至今日國將淪胥彼輩夢夢未知悔覺竟使吳鼎昌朱啓鈐等在法秘密借欵至三萬萬法郎之鉅用途未明條件復苛此種喪心病狂不惜賣國之舉誓不承認尚望諸公主張正義一致反對民國幸甚黔軍總司令盧　陽印 
世界路透電 
[（一）國際聯盟議會第二日記事]  
　　六日日内瓦電國際聯盟議會第二日會議專事選舉各委員會人員會長康尼碧克氏提出委員會重行分類辦法經議會採納（一）討論法律與憲法問題（二）討論專門組織如運輸交通經濟財政衞生各科（三）討論裁減軍備與封鎖問題（四）討論財政（五）討論人類與社會利益問題如白奴買賣窒扶斯症鴉片等類（六）討論政治問題新會員加入聯盟事亦在其列諸委員會於午後舉定正副會長如下第一委員會正會長謝洛嘉（意國）副會長伊魯夏（哥倫比亞）第二委員會正約萊斯柯（羅國）副安特拉特（葡國）第三委員會正白蘭汀（瑞典）副（闕名）第四委員會正闕名（智利）副柴爾（丹國）第五委員會正杜赫蒂（加拿大）副唐某第六委員會正吉米諾（西班牙）副愛斯加蘭特（委内瑞拉）議會並直接投票另行選舉副會長六人如下波學懷（法國）得二十九票肯哈（巴西）得二十九票貝爾福（英國）得二十五票石井（日本）得二十三票希滿士（比國）得二十二票皮萊士（捷克斯拉夫）得二十票當選議會决議行政會與秘書處上年辦事報告付會辯論關係重要應提交公開會議而不先經委員會審查此乃希滿士氏動議而由薛西爾（南斐）贊助之 
六日日内瓦電日内瓦報評論昨日顧維鈞博士在國際聯盟議會開幕時所發之演説謂顧博士有受人推崇爲演説家必要之才能即智慧與發言明暢是也顧雖年輕而能以堅决高尙之狀態處置議會待辦之事業 
六日巴黎電國際聯盟中國代表梁君乘摩托車撞傷一節今悉僅左手受傷並無大碍 
[各國賑俄肈記]  
　　六日日内瓦電南森博士於八月二十七日在莫斯科國貨以英金一千萬鎊並稱願履行所要求之任何義務散賑事務歸莫斯科萬國賑務委員會辦理助以供給借欵之主要政府代表若干人南森博士爲國際聯盟瑙威國之主要代表已抵此間當與客談話時曾否認渠與勞農政府所訂之契約將妨碍賑務之管理與支配並表明倫敦巴黎之所以有訾議者乃因勞農政府要求借欵之故英法人士之意取銷國債之政府而有此要求極足引起高等會議之注意南森博士謂就其救濟俘虜時所得之經騐而論深信勞農政府將施詭謀至於勞農政府所以欲借債者實因辦賑之欵不足之故總計共需糧食四百萬噸勞農政府希望藉捐税而得賑欵之半惟仍需英金三千萬鎊以補不足貨欵之國各可派代表三人至當地營理購辦賑物與分散事務博士又切言諸事宜儘速進行 
六日倫敦電消息靈通各界對於勞農政府所將答覆請許委員團入俄監理賑務之文之性質不抱樂觀萬國委員會現急欲先在南俄諾伏羅西斯克開辦賑務以該處災情至重也然後逐漸北進惟勞農政府主張賑務應以彼得格勒爲中心點駐倫敦俄國商務代表團團員宣稱困苦最劇之時期今已過去惟在九月間收穫之餘糧告罄下届收成未臻之時若不施助則將復遭重災團員估計災區農民須需榖七十萬噸始能度過難關六日巴黎電芝加哥講壇報拉伐訪員電稱據愛沙里亞鐵路員役云由里加運往莫斯科之美國第一批賑物爲近集雅堡之荆軍所刦奪據莫斯科電稱過激各報指美國委員近曾參與革命隂謀謂係在彼得格勒發見美國紅十字會辦事員基爾巴特里克氏幽禁莫斯科獄中九閲月近經開釋已行抵巴黎據稱莫斯科一處有三十國之僑民約在十五萬人至二十萬人之間被禁獄中苦不堪言 
[奥匈爭地記]  
　　六日倫敦電西匈時局更形嚴重路透社維也納訪員稱匈國常備軍二千五百名越界入奥攻擊克施萊格村强迫奥憲兵與國防兵退走雙方交戰數小時死兩人傷二十人奥政府已由維萊爾勒斯太特調兵往援駐維也納匈使致牒奥總理聲明匈國準備正式將白根海管理權交與駐哇登堡之協約國委員團並承認奥國對該地之主權惟非俟開談判後匈國不能放棄該地云云奥國則須俟匈國交讓白根海後始允與匈開談判路透社巴黎訪員探悉據最近消息奥兵已奪回克施萊格村 
[德國内爭記]  
　　六日倫敦電巴伐里亞屈從中央政府壓力之希望似已减小據路透社柏林訪員電稱末尼克來電謂消息靈通之人視巴伐里亞與日耳曼間之情勢較近令解散國民軍之爭端時更見嚴重末尼克非社會黨各報現均痛詆柏林政府干涉巴伐里亞之内務 
六日巴黎電衆院議員白洛恩氏在巴登多數社會黨大會演説謂巴伐里亞將爲復古黨與民治黨激戰以分勝負之地蓋普羅士帝制黨現均避匿該邦也 
[各國近事記]  
　　六日華盛頓電上星期美國關於受託代管權問題復致牒協約國今悉此牒似即將發表牒中於國際聯盟託管理甲乙兩條特殊注重並重申美國應有之權利六日巴黎電時報探悉摩洛哥米里拉大局已有轉機西軍於本星期内將取攻勢參與此役之三縱隊行將出發 
六日巴黎電法國曾照會英國謂法國未便批准八月十三日財政會議商定之賠償契約兹悉英國財政大臣與法國財政總長將於星期五日在倫敦重行談判此問題 
六日士麥那電聞安哥拉經十日之激戰後業已陷落雙方均大受損失基瑪爾軍處境安危未定土軍人數雖寡抵禦甚勇時圖逐走希軍雙方曾肉薄多次六日巴黎電巴黎黑種大會通過决議案申謝法國在其殖民地振興黑人敎育並許黑人派代表加入法國國會之厚意 
六日紐約電棉市高昻如故今日所漲之率爲一日間交易從來所未有收盤甚硬較前一日高二百磅音六日倫敦電華人十三名今日在利物浦被控擅自登岸聞内務大臣已命將其中六人押解回國尙有四人亦將驅逐出境餘三人覊禁待查華人兩名在南威爾斯尼士地方被控擅自登岸被判拘禁一月裁判官主張驅逐出境 
六日喀爾喀特電孟加拉議會已以五十六票對三十票否决許女子有參政權議案 
太平洋路透電 
[宜昌戰事記]  
　　六日漢口電據無線電報稱昨夜宜昌砲火甚厲城後山中川軍所發之槍砲子彈時落江濱川軍之目的顯在奪取擬解交中央政府之鹽税三百萬元宜昌守兵能否堅守甚爲可疑日人多名及太古艀船在洞庭湖沅江爲散兵所刧 
[南方之太平洋會議主張]  
　　六日廣州電孫中山發表敬告參與太平洋會議列强書謂中國若不解脱侵逼之政策二十一條要求及北京所訂種種秘密條約與夫借欵讓與權等則遠東問題未能解决宣言書之結語謂廣州代表若不參與會議則大會關於中國之决議無一將受衆承認有任何效力 
[日本之太平洋會議代表]  
　　六日東京電據確實消息政府各界現力促首相原敬氏親自參與華盛頓會議簡任代表爲時已近輿論似皆集中於原敬氏聞原敬氏因黨務關係猶躊躇不欲擔負此任但衆信原敬氏終必受任 
[國外要聞]  
德國特約通訊（王光祈七月二十三日）奥國之新内閣及各黨派　　記者於上月通信曾將奥國財政破産情形詳爲報告並略述國際聯盟對於救濟奥國財政之辦法今後奥國財政之一線希望已不在奥國之自身而在協約國之扶助所謂許伯ＳＣＨＯＢＥＲ内閣者即應此種需要而産生換言之許伯内閣之最大任務即在如何實行國際聯盟議决之辦法此其情形頗與德國現内閣組織時情形相同蓋奥國係一種實行國際聯盟該案之内閣而德國係一種履行協約國最後通牒之内閣皆因外交關係倉卒組成者也所不同者奥國係受協約扶助從外國拿錢進來德國係賠償協約從本國拿錢出去耳 
許伯内閣於六月二十一日由國會投票以九十九票之多數可决對六十三票之少數否决而成立其閣員人名如下 
國務總理兼外交總長ＤＲＳＣＨＯＢＥＲ 
國務副總理兼敎育總長ＤＲＢＩＥＩＳＫＹ 
陸軍總長ＶＡＮＧＯＩＮ 
内務總長ＤＲＷＡＢＥＲ 
財政總長ＤＲＣＩＲＭＭ 
司法總ＤＲＰＡＬＩＡＮＦ 
社會管理總長ＰＡＮＥＲ 
國民糧食總長ＤＲＧＩＵＮＢＣＲＧＥＲ 
農政總長ＨＥＮＮＥＴ 
工商總長ＡＮＧＥＲＥＲ 
交通總長ＲＯＤＬＥＲ 
許伯仙閣之閣員中其由國會議員出身者僅陸軍總長ＶＡＧＯＩＮ（屬於基督敎社會黨）内務總長ＤＲＷＡＢＥＲ（屬於大德意志國民黨）兩人其餘閣員皆係專門人才之中級官吏所升補者的謂專門人才内閣是也許伯現年四十七歲於一八九八年投身警界現任維也納警察總監頗負時譽此次出而組閣爲基督敎社會黨及大德意志國民黨兩黨所擁護其敵黨則爲社會民主黨當許伯組閣時以爲國步艱難各黨宜和衷共濟曾一度邀請社會民主黨入閣共濟時艱不幸爲社會民主黨嚴辭拒絶故今日之許伯内閣其基礎完全建立於基督敎社會黨及大德意志國民黨兩黨之上也吾人欲研究奥國現内閣之政治方針不可不先明瞭奥國各黨之近狀記者昔常以德國各黨之内容報告於讀者諸君之前矣今請再與諸君一談奥國各黨之内容 
奥國現在最有勢力之政黨有五（一）基督敎社會黨ＣＨＲＩＳＴＨＳＨＳＯＺＩＡＬＥＰＡＩＴＥＩ（二）大德意志國民黨ＧＲＯＳＳＤＥＮＴＳＣＨＥＶＣＬＫＳＰＡＲＥＴＩ（三）社會民主黨ＳＯＺＥＡＬＤＥＭＡＫＲＡＴＩＥＰＡＲＴＥＩ（四）德意志農黨ＤＥＮＴＳＣＨＥＢＡＮＥＲＮＰＡＲＴＥＩ（五）公民勞動黨ＢＵＲＧＥＲＬＩＣＨＥＡＴＢＥＴＳＮＡＲＴＥＩ 
（一）基督敎社會黨此黨之組織係以基督敎爲基礎而非由於政見之相同故其分子極爲複雜主張共和者有之主張君主者亦有之主張與德國合併者有之反對與德國合併者亦有之又如該黨中有一種專以放債投機攫取厚利之土豪奸商其居於城市者又與居於鄉村者利害衝突故就該黨内部而論其一種衝突不安之象已有不可終日之勢更何能對於政治問題加以切實討論更何能對於經濟問題提出一貫主張故該黨對於奥國危局不能多所貢獻徒以黨徒衆多足以聳一時之觀聽而已惟該黨對於反對猶太人一事則全黨一致主張故專就以宗敎關係爲結合之一點而論該黨頗似德國之中央黨若以反對猶太人一事而論該黨又頗似德國之國性民黨 
（二）大德意志國民黨其分子亦極複雜惟有一事頗惹人注目者即該黨一致主張合併德國是也並以此種旨趣載諸黨綱爲號召之具惟奥德合併之事爲協約國所不喜一時當然不能見諸事實且該黨現在旣已加入政府而現政府之政治方針有二其一爲實行國際聯盟之議案其二即爲停止奥德合併之運動是該黨之加入政府不啻承認取消自已之主張矣日前該黨首領喀兒ＫＮＤ演説謂外間頗疑該黨不忠於自己之主張其實該黨今日仍認合併德國爲唯一途徑云云雖然此種辯護又安足以解國人之疑故該黨信用日益墮落記者於此忽憶及二事（一）德國社會民主黨於帝政時代誓不登臺數十年如一日（二）德國革命後獨立社會民主黨因與社會民主黨宗旨不合退出内閣從此不復再親政權有一次社會民主黨首領特邀獨立社會民主黨首領乃得保ＬＥＤＥＢＯＵＲ（乃氏係優伶出身）入閣乃氏面斥之曰一（吾未有如此厚臉皮與君等共事）此種政治節操實令人佩仰蓋政黨固愛政權尤應愛宗旨上述二事不但可以作奥國政黨之良師而且可以作中國政客之模範也 
（三）社會民主黨在奥國最有功勞如敎育制度之改良共和式國防軍之訓練皆足以鞏固奥國民主政治之新基然此次選舉却大遭失敗失敗之後凡事皆持旁觀態度譏笑口吻又逈不如德國社會民主黨之能始終奮鬥矣現在該黨靜待基督敎社會黨與大德意志國民黨兩黨之失敗俟將來新選舉時再爲競爭該黨雖爲政府之敵黨然態度旣偏於消極則對於奥國政局不能發生重大變化可斷言也 
（四）德意志農黨該黨只有十餘位候補議員以代表其利益於奥國政局無關重要 
（五）公民勞動黨該黨主張英國式之君主政治反對俄國式之過激主義因人數甚少亦無重大發展 
综觀奥國政黨其較有實力者只基督敎社會黨大德意志國民黨社會民主黨三黨而此三黨之中基督敎社會黨則分子複雜主張不一大德意志國民黨則抛棄主張不忠於已社會民主黨則態度消極不能奮鬥較之德國各黨實不可同年而語也以此種政黨而産生之政府其效果當不難推測而知矣 
[世界報界大會之日程]  
　　檀香山火奴魯魯通信云世界報界大會之日程已由米蘇里之日程委員會擬就遞至檀島開會日期决定十月十一日至二十五日或可延長至二十天以母負檀島香員會撥欵五萬元爲招待游覽費之雅誼輪船抵埠爲十一日清晨是日午後八時即開第一次會議是爲正式集會由檀島地主演説歡迎蒞會之全世界記者繼以宴會此後四日上下午均爲常會晚間則由檀島委員會招待介紹於當地之種種事業至第五日正式會議告終即乘特備之汽舟遍游羣島之名勝地至二十五日又開正式會議一次即行告終正式會議之日程大略如下 
第一日午後八時正式開幕歡迎詞答詞宴會 
第二時上午九時大會任定委員會演説討論下午二時分股會討論新聞敎育日報週報雜誌與定期報 
第三日上午九時大會演説討論委員會報告下午二時分股會委員會集會 
第四日上午九時大會演説討論下午二時大會 
第五日上午九時下午二時太平洋部分報界大會開會國内要聞 
[佛萊希氏之太平洋問題談片]  
　日本英文廣知報及聯太平月刋主任兼主筆美人佛萊希氏前由日本返美在華盛頓盤桓多時近已回抵日本今由日本赴北京道出上海小作勾留昨字林大陸兩報皆載其談片論日本對於减少軍備之態度兹從字林報譯其大意於下佛萊希之言曰各國政府之有關係者决不容華盛頓會議歸於失敗召集大會者固爲哈定總統然大會之來源實發自美國人民而在英國亦大得輿論之後援蓋在近數年内人皆從事於眞確之思慮厭聞戰事且亦疲於重税矣巴黎和會問題複雜利害旣彼此衝突關係且遍及全球華盛頓大會則異是其範圍僅限於某種確定之問題而世界三大海軍國即在太平洋最有關係之三國其中關係最深者首推日本蓋其利益幾全在太平洋也客叩以日本之態度佛萊希答曰哈定總統召集大會之建議使日本震駭日本報紙與人民向來賴人創始示以適從政府報界及人民旣未於事前預料美國有召集大會之一舉故輿論無人指揮亦無人授意遂致議論紛紜莫衷一是繼乃疑慮交集對於美國目的大抱疑念恐美國設阱以陷之迨至最近十日内日人始漸知美國此舉之誠意報紙批評前抱疑慮者今已變爲建設之態度贊成大會並詳加討論矣日本許多著名報紙連銷數最廣之大阪每日新聞在内今皆主張大會公開以爲日本所可得於公開會議者視秘密外交爲多此誠日本境内出人意表之態度也客問曰對於大會日本軍閥勢力若何佛萊希答曰日本軍閥確仍爲操縱日本政治之主力但其在民間之勢力今漸衰弱西比利亞政策頗失民心此役犧牲日本金錢八萬萬元數千生命而無所獲其結果已爲國人所共見日本軍閥之對華政策亦不爲國人所贊同國人僅見所可爲其友者今已變爲其敵非若干年不能釋其嫌疑而已惟軍閥尙有一人種平等之問題以籠絡其國人每遇可用時輒利用之頗似善用外交之政治家焉當余將由東京起程來此之時余曾晤見日本外相詢以軍閥對於大會之勢力外相答稱日本與會時當有軍事顧問員偕行與他國同惟軍人不指揮與會之代表亦不支配最後之政策也客詢其對於中國與會之意見佛萊希答曰除關於中國之特殊問題將來或須提出於大會以謀解决者外性質廣大之原則不可不决定之今日之特殊問題無論其重要如何或不爲明日之特殊問題今日特殊問題爲山東明日特殊問題或爲福建或他省特殊問題變政策亦因之而變常隨時勢而轉移就根本言必協議廣大原則而定辦法俾遵守之所謂開放門户均等機會與領土主權等主義者迭經列强以各種形式協定之然無人遵守致在今日已成外交之空言今後此種主義當予以一種切實形式俾實施時可爲旣有實際且有效力之眞正主義以意度之列强當可有一種協定組織國際法庭或公斷委員會以解决尋常外交機關所不能解决之問題余對於華盛頓大會頗抱樂觀余信大會之結果必能徵實余之樂觀今日任何國家决不可因自利或侵略或物質的目的而自陷於孤立之境各國對於太平洋問題所立之地位如何華盛頓大會必能披露之苟有一國抱自利或侵略之態度則披露於衆亦未始不有益於公共然余不望有此結果也余信與會各國必有公共理由以協定有益於世界尤有益於遠東之辦法余信限制軍備必爲華盛頓大會之結果就余與哈定總統之談話察之余知美國人民不欲干涉任何國家之合法慾望但疑忌之空氣必須清除而常作不息之隂謀亦必終止然後始可有成也 
[北京兩大團體開會紀]  
　　各團聯席會與外交協會北京各團體代表聯席會議三日在安慶會館開第七次會議公推何玉書主席議决三事如下（一）湘鄂戰爭之牽延不决勢將引起南北戰爭且太平洋會議在即國内長此擾攘恐於國家地位有關因此應由各團體聯銜致電吳子玉趙炎午從速停戰言和一面再公呈府院迅謀南北統一以弭紛爭（二）自太平洋會議問題發生北京各界紛紛發起研究等會不下五六處之多惟羣言龐雜易惑觀聰現擬組織北京各個太平洋會議聯合會以便彼此交換意見共同研究（三）美公使休門博士現已到京擬用各團體聯席會名義發起一歡迎會請美公使届時前來講演關於太平洋會議之關係（四）推定鍾少梅何玉書等常川前往外交部徵詢太平洋會議事件以便報告聯席會藉資討論議畢散會 
又石虎胡同國民外交協會關於太平洋會議問題四日午後四時在該會開會到會者二十餘人其開會次序（一）開會（二）報告（三）補選理事（四）請調查部推定若干人討論太平洋會議提案之主張交際部與各團體聯合（五）籌議經費徵集方法（六）閉會首由臨時主席報告略謂本會因經濟困難久未進行且因理事長王寵惠君赴歐洲後會務無人主持以致益形停頓嗣因太平洋會議問題發生關係中國前途非常重大本會有繼續進行的必要至理事補選前經本會派代表與范靜生君接洽范君以對於外交事件全無把握未便擔任乃又提議推舉汪伯棠君今日推舉汪君爲本會理事求大衆贊成結果一致承認至關於（四）項太平洋會議提案問題意見紛紜不一有主張應由調查部推定若干人討論提案者有主張凡屬會員都有提之權者有主張到會人數不多須俟下次開大會時另行討論提案者有主張本會宜與京師太平洋會議有關係之各會聯絡一氣公同討論提案者有主張應先由本會提案之後再與各團體互相參證者結果以此次會議作爲籌備會俟下次開大會再行商議提案方法並一面歡迎新選理事至經費一層大約由會員每人負擔五元然亦尙未十分議妥統須俟下次開大會時解决一切 
[閩交涉員之太平洋會意見]  
　　主張京滬先開一籌備會自美國哈定總統發起太平洋會議我國被邀加入以後外交部曾電致各省交涉員徵求意見其首先答復者爲福州交涉員王壽昌君原如下北京外交部鈞鑒昨奉初九日鈞電垂詢太平洋會議關於對内對外之意見仰見大部虚懷若谷採納細流曷勝欽佩竊謂我國參與此會之缺點即爲國内未能統一耳今開會即在自前斷不能於短少時間希望統一惟現今世界潮流趨重民意似宜在京或在滬集合各省各界人士之有時望者開一大會籌備提議條件作爲全國國民之意旨庶與會時反對國無所藉口則西南各省黨無異言提議條件似須舉其落落大者二三端山東問題固無論已如領事裁判及關税限制皆不平等之待遇有礙政治之進行爲吾國之最苦痛者條件簡而不繁或使仗義國易於助力管見至陋伏乞察核王壽昌叩十三日 
[京中之湘直和戰觀]  
　　北京消息云湘鄂和戰局勢近日復陷混沌中據軍界確訊連日雙方磋商雖漸有眉目然具體條件之披露乃决不如外間所傳且湘省方面是否有謀和之誠意尙難審知因之主張以武力澈底解决者京中尙不乏人聞前日某要人方面尙有一電拍致吳佩孚内容略謂川軍繼續東下桂軍厚集株州湘省議和究竟是否誠意倘敵以我鋭氣正盛借此以爲緩兵之策則後事愈形棘手尙祈執事對和議一節審愼周詳等語至吳氏態度亦以湘省若無誠意謀和尙須再訴武力故對於戰備之整頓仍不稍鬆聞洛陽方面近日復將去年所獲得定國軍之戰利品繼續南運内有重砲四尊爲十二生的之口徑（此砲全國只有十六尊）前途之爲戰爲和此時尙難預測又據政界方面所談自岳州攻下以來和平聲浪雖高唱入雲然同時直軍方面並未中止軍事之進行且節節向長沙進攻蓋直湘和議雖確在醖釀之中 
 
 

Page 11

 
 
但其正式接洽則須在直軍佔有長沙以後緣吳佩孚此次入湘本意實欲利用時機由解决湘鄂局部之爭進而謀大局之統一其計劃先以武力攻取長岳得以大軍横亘其間作爲南北之緩衝地然後召集會議提出辦法以迫南北政府之承認故自岳州克後吳即致電政府聲明長沙不久可下請先準備停戰命令俟捷報到京立賜發表等語其用意已至　瞭但政府方面則以長沙岳州非用武之地若欲停戰議和非將三湘完全據有决難望其妥協因此靳氏特派陸次何恩溥前赴岳州將此意轉達吳氏請其斟酌辦理何氏今明日即將由京出發直湘和戰之局將視此一介之使爲最終之判定而靳閣對南政策之能否貫澈及其地位之有無變動亦將於是卜之矣 
[中俄通商談判之趨勢]  
　　我國與赤塔政府訂立通商條約之事將及一載而愈趨愈遠優林二次來華談判竟將中止但外交部對於此事尙不肯認爲中止已於上星期六（三日）通知俄代表請於十日開始爲最後之談判一面並由俄事委員會擬定條件準備届時提出此項條件已於上星期五開會時擬定範圍如下（一）黑松兩江航行問題（二）中東路管理問題聞自本星期一起（五日）由該會分部詳細討論妥善辦法以免爭執該會之意以爲此次最後之談判若赤塔方面對於上列兩項問題仍不就我範圍則認爲赤塔方面無誠意决即停止俄代表之接待或請其返國又莫斯科勞農政府方面前曾托由駐京之丹麥公使向我當局疏通請准派代表來華而我駐英顧便亦曾電部請示當局以赤塔談判旣難就範圍故對於莫斯科方面亦可准與開議惟派代表來華一節在俄約未訂之前尙未便正式接待祗可以尋常外賓之禮貌待遇 
又聞駐荷王使日昨亦電告對俄商約意見原電云外交部鈞鑒新成密奉令探詢荷政府對俄政策兹據復稱對俄荷商賠償問題尙未解决將來恐有變化亦未可知查莫斯科政府恐又變化我國對俄宜暫飭陳領暫緩開議廣圻三十一日 
[李兆珍辭職之表示]  
　　安徽省長問題自江朝宗與靳雲鵬衝突後皖人抵抗李兆珍之聲浪愈見擴大旅京皖同鄉除派人至各埠聯絡一致反對外並派多人回皖籌晝抵制辦法宣言若李氏執迷不悟仍欲過其省長癮者該省各界惟有實行罷課罷工罷市非達到皖賢治皖不可李兆珍聞知此信自知勢難到任遂於四日上午十點鐘邀請旅京皖人所派之代表朱清華等七人該話當由朱等約定當日下午三點鐘至宣外大街五十八號孫宅會見（孫亦該代表之一）見面時朱清華除揭開此次省長任命之内幕外並以激烈言詞質問李氏李氏答以中央要我去我是没奈何我去係維持中央威信當由朱清華逐條駁覆李氏詞屈旋乃恍然大悟始知政府任彼長皖乃以彼爲傀儡因是前宣誓决計不去並云如再辭職不允即繼以請假云又一消息安徽新舊安武軍自見倪道烺撤任命令後皆覺風勢不好現一部分亦有反對李兆珍之説兼之陶鎔欲施行最初由代理而實授長皖之計畫亦從中出多金買李氏辭職並於暗中示意各界加以反對更有一最有趣之消息劉冠雄與李本世交日前至李宅中聲言道喜不意一見李面忽拉李手曰（辛　（李號辛野）我今日並不是來道你的喜乃是來追悼你的你老這大年紀大可以養養靜又何必要勞這樣的神）李氏無話可答惟赧顔稱是而已 
[雲南英敎士又被匪擄]  
　　雲南尋甸縣所屬新哨地方夷多漢少向來設有英國敎堂一所傳敎者係巴敎士英國人近日巴敎士因娶省城中和巷耶蘇堂梁敎士（亦英國人）之女爲妻月前來省舉行婚禮畢於前兩星期由省偕其新婚夫人遄回新哨敎堂臨行時雲南外交特派員囑走大道且勸其移住尋甸縣城不必再住新哨巴敎士途中尙太平不料甫到新哨敎堂六天即被匪首普小洪率其黨羽二百餘人前來將巴敎士强刦而去惟遺下巴敎士新婚夫人梁小姐令其來省送信要求取贖（普小洪即楊天福之妻弟去年曾經唐聯帥招安來省委充挺進軍參謀兼營長一職即僞號普大將軍也）現下顧總司令接到英領事照會後即專委第三混成旅旅長楊蓁君設法營救不知能即獲案否耳 
[陳炯明巧電發表後之暗潮]  
　　現正在疏通中廣州國會議員蕭錦輝凌鉞張鳳九等因陳炯明巧電贊成盧永祥聯省自治特提出質問聞議長林森自見報章登載此事異常憂慮蓋以事經發作不能制止恐惹起極大之波浪而國會條文凡有議員四十人以上之連署提出質問於大總統議長例當咨送故林更爲焦灼現將此質問書暫時擱置一面請田桐等議員分頭疏通簫錦輝等四十餘人將質問書收回昨已於南園設筵磋商一切其究竟若何尙未能詳昨據某要人談話云聯省自治爲近日救鄉救國之要圖實爲國民所公認即以北方徐世昌現居之地位尙不敢公然違反民意而逆此潮流議員本爲代表民意乃於民意所屬之聯省自治竟目爲倡亂指爲附逆豈非别具肺腸將來孫文之答覆雖未知如何料亦不敢庇護二三私人而與國民爲敵也云云連日孫在公府召集重要人物開秘密會議除商援鄂出兵及不認北廷派代表出席太平洋會議外即討論應付陳炯明巧電議員質問之事大約尙須加以一番斟酌又聞古政務廳長此次赴桂於此事亦有關係擬請陳總司令再將聯省自治詳爲解釋以釋羣疑不日當有一長電發表也 
[張季直再致京廣湘鄂電]  
　　頃以太平洋會議關係重要國内須先息爭捐除成見勉趨一致以便對外分電竭誠奉勸語長不能盡意更以國内現狀亦有不得不息爭者敬爲申勸以畢愚慮去年直魯豫之旱災甚矣人民以政府有欲藉募振爲兵費政費之説相率各用所捐分辦工振今猶有未完之工也不聞政府於水利有若何利民之規畫與設施而兵費加增政界之濁亂乃時時流播於衆口甚至以沿海七省之漁業抵押借債以已抵借欵之鹽税攔截騰挪是皆人所指爲軍閥者也軍閥之擁厚貲者大名鼎鼎少亦數百萬多乃數千萬而川陜湘鄂粤人民所受焚殺擄掠勒逼壓制之痛苦至不勝數如此則人民安得而不圖聯省自治顧自治尙未知云何死喪傷亡顚連昏墊之區一民未奠實業敎育水利交通之事一端未理而惟是今日取某處明日攻某處所欲以力征經營者猶之北方也彼此相笑北又安得而無辭顧此猶言連年被兵之省去年被災之省人民失望於統一虚望於自治者如此也今東豫鄂皖蘇浙諸省六月七月連三四次颺風暴雨狂潮盛漲一時並作鉅災迭告推原其故江不治而江爲災淮不治沂泗不治而淮沂泗爲災以蘇論凡六十縣目前已報重災者五十有四他省有災乞援於蘇蘇災誰思報之而振之者諸公試思此被災各省之人民無知者窮蹙如何有知者憤恨如何又試問曷爲而憤曷爲而恨則號爲統一者不能統一而徒爲軍閥權利之資號爲自治者不計自治而徒爲黨系擾亂之藉也諸公又何樂而必作此天怒人怨之孽要其終而或自食此傾否害盈之報也故爲外交計不得不敬勸息爭爲内憂計亦不得不敬勸息爭悲夫諸公袞袞權利之興方酣萬衆　　載覆之期寗遠諸公所作未必希望天災而適當諸公殘民以逞之時則災即爲諸公而發諸公自命以爲維持國是而證之諸公一切不顧之行則國或將爲諸公所顚請閲中外諸報公論云何問天良胡忍加厲諸公幸聽而迴轍萬世具瞻諸公或怒而罪言一老何恤竚聞仁敎無任屏營張謇叩支 
[蘇人推舉廬山會議代表電]  
蘇州總商會等自接得張紹曾發起廬山國是會議請推代表之通電後即作一度之集議當經議决公推張仲仁爲江蘇代表昨特通電全省各縣徵求意見其電文云天禍中國内訌外患擾攘迄今國將不國張君敬輿發起廬山國是便議拯溺救亡無逾於此我江蘇督軍省長前復蘇社諸君電愛好和平藹然言外幸而銷兵有兆初願適符聲應氣求寗待著蔡我江蘇各縣同人雖仰賴督長威靈相庇以安而一念鋒鏑同胞能無流涕况自戰禍之起貿易已停天災游臻士農交困此爲剥膚之痛必害續命之方惟是會注重民治國民代表一髮千鈞自應就眞正民意公舉萬不容稍參黨見再起糾紛省議會召集需時各法團當仁不讓就我蘇言之張仲仁先生學養純粹志節剛明超越政爭殫心自治早爲我蘇各界所公認按之草案資格最宜徵之民意歸依久切敝會等先事準備一致决定舉先生爲蘇省國民全權代表投大遺艱顧名思義發議雖自隗始集事尙賴衆擎各縣同人蒿目時難敦崇正義倘荷贊同迅請發起表示並推定其餘兩賢以足三代表定額一俟彚集衆意即當正式委託佇候明敎矜此蒼生蘇州總商會吳縣敎育會農會同叩 
[蘇省災賑談（一留）]  
　　蘇省此次水災爲近來所未有被災區域計有五十一縣之多以淮揚徐海蘇常三道屬災情爲最重金陵道次之滬海較輕各縣紛紛電省請賑連日張季直亦迭來函電以南通一縣言非請欵十萬不足以救濟因憶王省長去歲下車之始即以剿匪及辦賑老手自命江北匪患迄無辦法吾民固已得一試騐則此次辦理賑務不得不希望王省長克展所長有以惠我災黎矣前日軍署開急賑會議雖由齊督軍發起而軍警政紳各界多列席議决另設一江蘇賑務處地址已擇定城内三元巷軍民兩長爲督辦嚴財廳長爲總幹事由嚴另保薦一王典章者爲主任幹事章程亦已由省署内務某科員擬就不日當可發表照此情形與從前辦理確有不同之點從前多延紳主辦此次則由官督辦一也從前多由省署内務科兼理槪不支薪此次則另設機關另委人員雖幹事等職大致均盡義務但機關費用總須開支援節費一元可救一命之義有令人不得不注意及此者且聞已有多數人蠅營狗苟冀謀得賑務處一名目可爲將來開保案地位言之尤堪浩嘆 
另一通訊云蘇督齊燮元前以蘇省各縣水災奇重曾於本月三日會同王省長柬邀軍警政各機關長官紳商學各界領袖在軍署西花園會議廳開籌辦急振會議當日即將平糶急振大致綱要議决嗣齊督又親擬辦法五項聞已商得王省長同意即日公布内容如下（一）振之種類（甲）急振（已派出委員二十縣路遠及交通不便之處電飭各縣先辦）（乙）工振（調查决口及各市鄉堤圩被水冲潰之處如何補救以工代振）（丙）冬振（待議）（丁）春振（待議）（戊）平糶（二）振欵之數目（甲）暫定五十萬元（三）振欵之籌法（甲）請帑（聞此案現得京電已提出閣議）（乙）截留貨税一成附損（丙）截留常關附税（丁）請撥交通各機關附捐（戊）開籌振各會（己）電請各省協濟（庚）其他募捐方法（四）賑欵之分配及發放（甲）須俟各縣委員查勘被災情形塡表報告再定支配數目（乙）各處義賑由官廳與之接洽以免發放欵項厚薄不均（丙）各處放振方法應察酌地方情形再定（五）振務機關之組織（甲）定名江蘇賑務處（乙）地點特組於三元巷（丙）組織督辦軍民兩長總幹事嚴家熾主任幹事王典章幹事各股主任及辦事員調查員章程另定辦事各員均名譽職（幹事以各機關長官行長商會長充之） 
[南京快信]  
　　齊王兩長擬定條陳對於太平洋會議意見書約千餘言聞係齊督主稿昨已與王會銜電呈府院採擇 
第三届省議會王省長已定期十月一日召集前傳十月十日誤 
各屬水災各税所短收甚巨各縣附税亦不易徵收聞本年各項税收至少短二百萬嚴財廳長頗爲焦灼大勝關閔行泰興各税所均因被控舞弊有據嚴財廳長决一律撤換以資整頓 
馬玉仁白寳山電告淮海匪已擊散擬即辦清鄉以清餘孽 
齊督特任江蘇督軍命令已下今晨（七日）九時王省長曁軍警政各機關長官紳商學各界領袖齊至軍署道賀車水馬龍頗形熱閙 
院電王省長請酌減政費以資撙節 
贛督陳光遠又在滄州招募新兵二千五百名昨運抵浦口即轉輪運贛訓練 
鄂省潰兵因車阻逗留浦口者現已一律運送回籍 
[杭州快信]  
　　省憲法會議六日二讀完竣七日上午開三讀會自第一條至七十九條止逐條通過下午繼續三讀完竣八日上午二讀施行法即日宣布 
廬山會議電浙徵求同意省憲會議議員王犖昨動議以吳佩孚窮兵黷武淹斃湘民信用掃地無赴會與議價值衆贊成 
省敎育會據蘇省敎育會來函擬將全國敎育聯合會在浙舉行今日（七號）上午開臨時評議會决定仍在粤省開會函覆蘇會并電各省查照 
台屬覆選移滬舉行杜棣華自稱省署代表在滬某旅館收買證書朦報選出輿論大譁省署迭電該區監督趙志元查詢情形迄未得復聞趙已不知去向 
各法團聯合會昨晚開大會决定推選理事四十五人省敎育會農會商會等各一人律師公會八人各舊府屬每府三人已一律選定 
省道籌備處現先就温台各屬設立分所即以知事爲主任積極進行工程員王瑞士等已先後出發 
第一中校學生反對校長郭維城前日開會决議一律罷課昨發出第一次宣言書計分七欵一侵蝕公欵二紊亂課程三放棄職守四喪失人格五不知常識六不通文字七任用私人誓不承認郭爲校長並電敎育部請求撤換 
紳商各界今日（七號）下午在杭總商會討論省憲事宜多數主張反對 
地方通信 
[蘇州]  
　　縣署添委承審員吳縣公署司法科向設承審員二人助理一人自郭知事接事後舊有承審員藍查二人相繼辭職改委陳贊舜羅鴻鈞充任并委定費某爲司法助理員近因積案甚多郭知事又呈准高等廳添委承審員周恩緒金文治聞代理松江縣知事沈廷琦俟温令到任後亦將來蘇充任司法主任 
三高校友會開會吳縣縣立第三高等小學校友會前日下午特開大會選舉職員計到會者一百餘人由會長李志仁報告歷年經過情形後即投票選舉結果楊詠裳當選爲正會長郭熙當選爲副會長其餘文牘等各項職員亦經同時選定聞不日由新會長召集開會討論各項進行事宜並徵集各會員文稿編纂雜誌 
小輪查獲私烟蘇城近來私賣鴉片者日多其來源悉由火車輪船中運入前日由滬開駛來蘇之某公司輪船行經蘇關被司扦查獲金公和牌盒烟一千六百盒當被悉數收没 
[松江]  
　　楓涇女高小同學會該校同學會成立已一年此次暑假開學定九月五日舉行大會是日到會者五十餘人首由任劍秋女士主席報告繼即修正會則選舉職員結果任劍秋陳光旭當選會長並議决於年假期内組織女子義務學校爲社會服務末由該校學生自治會欵以茶點而散 
[無錫]  
　　地方物品展覽會開幕無錫地方物品展覽會由商會籌備先期通告各界請將物品送會陳列並派定各部職員於前日（五日）上午八時開幕至夜十一時開會規定會期五天至九日爲止會塲分敎育品部天産部飲食品部紡織染工業部美術部化學工業部雜工業部參考部等並有臨時商店及臨時新聞陳列各物俱極精美其中以振秀女學之繡口爲最佳 
[揚州]  
　　省委查勘水災江都王知事五日僱坐帆船陪同廳委王搶前赴鄉間查勘水災實况先至南鄉洲圩各地後至東鄉濱湖一帶城廂搶米風潮便益門外鈺鑫昌劉恒豐兩米行四日下午被該處貧民（客籍居多）聚集百數十人將存米爬去潑入河中以洩居奇之忿一時聲勢洶洶鄰近商店與其他米行恐遭波及均相率閉門幸經米夥入城報由米董施藥三等分向旅部縣署報告請求維持迨軍警排隊到場而貧民已四散奔逃聞各該行損失米麥約在三四十石嗣由警察拘獲爲首之嫌疑犯汪小喜子等二人已送縣澈究矣 
請開蕭窰壩運河水勢據高郵駐工徐參贊四日電報河工局計一丈八尺六寸邵伯張晝绅因特呈請縣署請求轉呈上峯速開泰縣蕭窰壩以資宣洩當經王知事分呈淮揚道尹及省長察核未知能否允准也 
[鎭江]  
　　北貨受水災影響江北淮海徐州等處出産以瓜子黄荳芝蔴落花生等爲大宗運鎭銷售者爲數頗鉅本年各産地皆邊水災收成大受影響故鎭地各北貨行所有陳貨均不肯輕易開價市上各貨昨今兩日開盤已皆加高芝蔴一項更因洋莊放價搜羅每石已漲至七兩左右 
[南通]  
　　自治報告會展期舉行地方自治第二十五年報告會原定明年春間舉行近日張嗇庵昆仲以通地潮災奇重特展期至民國十六年舉辦已通告各國體知照兹將原文節錄如下南通地方自治第二十五年報告會本訂於民國十一年三四五月舉行爲地方大衆辛苦告一段落爲愚兄弟年皆七十告一結束爲請督敎於全國父老兄弟告一時期其陳列展覽報告開會來賓游覽食息各塲均已規畫略備日内即擬施工不意夏曆六七兩月颺風盛雨暴潮交作以致全縣棉豆浸没無遺大災横裀籌振總計非十萬元不辦修岸築楗非二十萬元不辦因患地方自治報告與地方災振水利較則災振急報告會緩水利重報告會輕且水利爲自治事通治水利五年不能禦非常之災寗堪報告故特展至民國十六年再行開會報告所有現定陳列會場之土木工一切暫停其新市塲及聯合運動場工程仍事進行俾有結束明年四月祗辦各學校聯合運動會一事以促地方敎育之觀急愚兄弟庸劣不能厚蓄財力應地方不時之需慚疚而已 
[泰興]  
　　水災之慘狀泰興一帶水災奇重該縣南區天星橋七圩港兩處共坍去一百二十餘圩又對岸之毛魚沙及永安洲等處所有江堤亦皆倒破無遺災民咸就高岸搭蓋草篷聊蔽風雨然無從得食號哭之聲不絶於耳其尤慘者多有溺斃尸身一時無力收殮家屬以繩繫之於樹藉免漂流者現聞地方各界正在設法敎濟並發給棺木以資掩埋然杯水車薪所振有限也 
雜評一 
[災賑之官辦與民辦（默）]  
　　辦賑爲勞心勞力之事無論官辦爲災民所感激民辦亦爲災民所感激 
辦賑爲救民救國之事無論官廳爲當負之責任地方人士亦爲當負之責任 
反是而以賑爲利官辦不獲官辦之實惠徒爲私人開保舉民辦不獲民辦之實惠徒爲私人飽囊槖則無論爲官辦爲民辦皆爲國民之大蠧其借公營私無人心則一也 
是故今日之辦蘇賑官辦可民辦亦可官民分辦可官民合辦亦可惟望辦賑者籌一錢使災民獲一錢之利辦一日使災民沾一日之澤機關勿虚設涓滴勿濫用則皆我災民韾香祝禱者也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[門羅博士演講敎育]  
　　國家主義敎育與平民主義敎育之不同點創新敎育即在推廣舊文化贈敎育界以二語（一）團體互助（二）爲羣衆犧牲昨日下午四時江蘇省敎育會請美國門羅博士演講敎育問題聽講者男女學生曁來賓五六百人由余日章主席介紹略謂博士爲美國大敎育家八年前曾來華此爲第二次博士此次以最短之時間旅華考察敎育在滬爲日無多後日即將啓程赴北京中國今日正在改造敎育時代種種問題懸而未决擬求敎於博士之處甚多因時間怱促未能有詳細統系之預備希望將來博士回滬時得再申請敎益云云繼門羅博士演説陶知行翻譯略謂中國今日敎育問題至爲複雜但考其變遷則百年前歐美各國均已經過但爲美國之所注意者因各國種種改革若觀念與思想若政治與社會若文學若哲學若宗敎各有時期而中國則同時並進各種改革萃於一時此足引起研究之興味者也吾信此種種複雜問題唯敎育足以解决之故注意此種種問題而謀所以促進改革中國之敎育不唯與中國前途幸福有極大之關係即世界前途亦有極大影響也余前次來華所引余注意者爲一種書名（變化之中國（此次來華殊生感觸即余臆中國尙在過渡時代乎抑已經完全革新乎姑無論其爲過渡爲革新但中國與世界之敎育内部外部均有極大變遷今日姑就一特别門題討論之中國雖已有多數問題發生待人解决而均與此特别問題有關今日所討論者並不在急謀解决而在使諸君明白了解此問題有相當之觀念也自來敎育有兩種趨勢一種趨重於放任自由一種趨重裁制利用敎育爲其方法達到一種目的如宗敎利用敎育爲傳敎之機關是也近三四百年中影響所及一爲平民主義一爲國家主義自敎育原理論之分四種觀察（一）知識與科學（二）經濟與實業（三）宗敎與道德（四）政治與社會今日時間忽促僅就政治與社會言之近二百年中支配敎育之兩大勢力即爲國家主義與平民主義兩種勢力之區域如德法歐洲大陸諸國爲國家主義英美諸國爲平民主義而今日所討論者即今日中國之敎育所應取去者爲國家主義抑爲平民主義申言之即中國今日之敎育應取獨斷專制軍國民式之敎育抑爲共和自由之敎育使受敎育者得平均之機會發展個性而有相當之供獻於國家及社會也敎育與政治有更密切之關係試先論之近數百年政治變動分三時期大抵經一度之大戰爭國家主義即進一步拿破崙以前爲帝皇主義拿破崙以後爲國家主義歐戰告終爲國際主義此時期之敎育均爲政治所支配也請先申説何者爲國民性何者爲國家思想所以造成此國民者又屬何種勢力國民性最初之解釋爲同種同此血統者爲國民而此團體即爲國家但就方面觀之殊不盡然各國國民多非單純的民族如法國瑞士均爲數種民族集合者而推究其得失則民族性質各有短長合幾同國人民可以互用其長各有供獻足以收互助之效故以同種族爲同國論不可通次則以同文解釋之此亦不然即如中國文字言語亦至不同法有兩種文字瑞士有三種文字三以同敎解釋之此又不然如美則信敎自由載在約法尙有數義未能一一拈出要言之國民性者係國民有相同之風俗思想舉動及精神之了解也文化一字英文作ＣＵＬＴＵＲＥ此字本義從德文出中國譯爲文化恐未能達其眞義德文原義含有爲國民有共同之趨向爲共同之工作以達到共同之目的之義故文化爲國民性之原素不僅如是且文化可由人力造之製造文化之機關即爲敎育如德國之敎育爲故意的干涉的而美國則於不知不覺之問養成之敎育有一種能力能使人人共趨一種目的共同工作但德日諸國之敎育德則强迫人服從皇帝爲皇帝之順民而日本則以敎育使人服從天皇使信天皇爲上帝之子萬世一系此皆國家利用敎育爲製造國民性之一種工具德之興不過五十年而德之國民性全屬敎育之力使之尊敬貴族爲神聖不可侵犯而結果則釀成歐戰故於此兩種勢力中中國改革應何去何從不可不審愼周慮也今日所言非較其優劣而爲指其不同之點美取平民主義固不敢自以爲是而德之國家主義或可以利用其長以補平民主義之不及（一）就制度言國家主義爲獨裁制專制統一政府中人利用敎育以製造適用於政府所施行之政策之國民以供其驅使視人民如機械爲敎員及學生者無絲毫自動及選擇之餘地美則主張個人自由敎育事業政府歸其權於地方各城市之學校制度萬有不齊各以相當之制度以應需要此中國所宜選擇者也又德國學校爲雙軌制學校分兩種一種小學祗養成平民畢業後不能求較高之學問雖有天才異質亦不能再有造就一種由小學入中學而大學專爲養成領袖者孩提之童初入學校即須自擇稍一不愼貽誤終身此階級之學制也美國則單軌無論何人皆有求學之機會斷無因貧困不得入學者中國敎育取平民主義此可幸也（二）就敎育行政言統一制度之敎育法國百年前有某總長觀其表上之鐘點即知此一小時中全國學校所上何種課程於此可見中央政府操縱敎育之權力美國則敎育大權操諸地方之手而各校敎員又富有自動之能力此中國應選擇者也（三）就敎授法言歐戰前歐洲敎授方法每日上課敎員將敎材逐字逐句講解學生聽受退而自修即將所授者熟讀温習明日則如式背誦學生受敎員意指敎員受政府之意指每一學生無不帶有政府之商標美國則不然敎材甚富書籍甚多敎帥任指導之責以求學方法授之學生並不逐句講解令其自求意義次日各就所得發表意見可以互相證明而敎師判斷之前者方法束縛個人求學自由後者則費時少而成功多且能得思想上之訓練也（四）就德育言獨裁制之敎育爲服從尊長服從權勢平民敎育則發展個人獨創之能力其互助也不因在權勢之下而在同情與友誼前者養成德國式之帝皇順民後者養成美國獨立互助國民三四年前日本有數敎育團赴美考察敎育因彼於美國敎育極爲懷疑何以平民主義之敎育以發展個人之自由爲目的者能産生爲國家犧牲之國民在歐戰時能爲國効命於疆塲也每到一校必舉以爲問焉今日願以極誠懇之意奉告諸君今日中國創新敎育並非推翻舊文化須將舊文化化之爲新化之爲有用而更推廣之也如中國對於舊家庭之忠實子弟肯爲家庭犧牲及朋友間之信義若能移之於國家於社會則美矣近在西方聞中國之學生運動知中國前途希望之大願以二語爲贈（一）團體互助（二）爲羣衆犧牲願與諸君共勉之末由余日章申説六時散會 
[門羅博士之談話]  
　　昨日（七日）上午十時敎育界續請門羅博士在江蘇省敎育會談話到者除博士外有黄任之沈信卿余日章郭秉文陶知行賈季英袁叔畬五文培張叔良顧蔭亭孔祥熙潘競民諸君先繼續討論六日提出之學制問題博士略有意見發表外主張在全國敎育會聯合會開會時再行詳細討論解决繼由余日章君提出三問題請博士解答（一）如何養成國民之資格博士謂就美國情形言此問題不能與諸君以滿意的答復大意謂欲養成國民之資格不外在課本上及組織各自治團體惟結果課外遊戲及家庭生活等較之功課方面得益多而收效易又謂巴黎和會失敗全視本届太平洋會議能否力圖補救就中國現勢及將來觀察不能不兼重國家思想惟不應趨於極端耳（二）如何使敎育與人生接近博士謂美國對此問題有顯著之進步美國各種實業專門學校現均趨重實習俾敎育與人生日相接近（三）以何法培養人格博士主張於不知不覺中養民優良之習慣以培養人格談話畢已近一時遂在該會午餐午後赴公共體育塲及中華職業學校參觀四時一刻復返省敎育會講演 
（詳見上條）聞今午（八日）各團體在一品香開歡迎大會并叙餐（願與餐者每人出餐費一元五角云 
[續誌天主堂街坍屋之慘劇]  
　　法租界天主堂街法大馬路轉角密采里西國飯店原址現因改建交易所中問二三層之舊圍牆於前晚八點時忽然坍下壓傷工人若干名當時人聲鼎沸衆口一詞均稱壓傷數十人斃命者十餘人故此車送屍體之屍車亦到場停在該處聽候車送今詳細調查並無斃命之人惟受重傷者六七人由法捕房分送仁濟等醫院醫治輕傷者數人自行醫治昨日法捕房深恐兩面未坍之牆再有坍下情事故在該處用木板釘成栅欄以免行人危險欄外稍留三尺之地任人行走自二洋涇橋迤南至法大馬路口一段車馬阻止交通 
又函云法租界天主堂街密采里西飯店原址前晚坍屋傷人一節已誌昨報兹悉該房屋已由旅滬錫商祝某所購買重行改築分租與各交易所爲市塲工作業經數月計將第三第二兩屋分租與星期夜市兩交易所其沿馬路石扶梯走上之第一層係租與中國絲繭業交易所兩年爲期所有内部裝修及一切器具均由房東製天主堂街坍屋後攝影 
備期以中秋節交屋起租是以承包之作頭日夜督飭工匠修造一切水木工作將次就緒現正預備粉刷牆壁屋中裝修以期依隄交屋前日上午十時中國絲繭交易秘籌備員陳某至該屋視察建築工程因見工料草率即向房東聲明恐不合用詎入晚七時三十分鐘各工匠正在晚膳之際其第三層樓沿街（天主堂街）方面之牆垣倒坍一方内有工匠某甲被壓在内當由乙丙兩工匠扒開磚瓦設法將甲扶出不移時第二層樓沿街之牆垣忽又倒坍致第三第二兩層樓板千金柱脱筍一併坍下其時幸各工匠正羣集三層樓查看坍壞牆垣故均隨樓板坍下跌傷十餘人其中受重傷者二人均跌傷手足已送醫院求治内有作頭之妻弟某甲亦跌傷手臂同時送院經醫生施以手術昨已出院回家調理惟附近鄰人則稱該屋内水木工人共有一百餘人是晚牆垣倒坍各工匠均在晚膳壓傷恐不止此數瓦礫堆内必有數人壓斃在内云現捕房因恐餘牆再坍已將該屋門首馬路用竹笆圍住行人須向對面水門汀堦沿石上行走並派華捕二名在彼照料以免再肇禍端而中國絲繭業交易所以此項倒坍雖不在該所租定之部分然重行建築勢必延誤時日昨午後已在籌備處集議公舉代表向房東交涉查該屋建築至今已有數十年牆壁柱脚泥土勢必鬆動上月大風雨兼旬將垣受損是以演成前日一霎時間兩次倒坍傷人之禍該屋打樣工程師已於昨午後三時乘坐汽車至該屋查勘一周另籌堅固之工程云 
[工程局發表上半年收支報告]  
　　工部局公報發表今年七月一日以前之半年收支報告兹節譯其大槪如下 
經常心入（以兩爲單位下同） 
地捐六六三五四八三六 
尋常捕捐外人五二九七五五一七華人六四○九二七○五特别捐外人三○九四一四七華人五一四一一二 
特别廣告捐一五九二○五 
碼頭捐二○二一九三四七執照費三三九一八九九七 
工部局房産租金八五八七三六四 
工部局營業收入七二五八二六三二 
共計三二二四九八八六二 
經當支出 
團練隊六八一五七一三救火會八四六五五三○ 
捕房八二二七七一六三衞生科二四○七九三九九 
工程科六三八○七○九八公共音樂隊五二三一八七八 
公共藏書室二八二二八八敎育費一八一九七一五六 
會計科八七六○一○六書記處七四九○○六九 
收捐處八八九一七一三雜費八二四一五七九 
利息佣金等一三一二六八六三贖債準備金五三五○○○○ 
備置品三七八六六五六八共計三○六八八三一二一 
以上收支兩比扣去去年虧空六四一二三八外尙餘銀一四九七四五兩零三分 
特别收入 
去年一月一日起至今年三月六日止期内發行之一九二○年債劵三八四三○○○○ 
核准發行借與電氣部之債務三九二二三○○○○ 
雜項一四四三三六六共計四三二一○三三六六 
特特支出去年虧空五七六四三一橋溝地路建築物等五三七三七○七一 
借與電氣部三九二二三○○○○ 
共計四四六五四三五○二 
以上收支兩比不足銀一四四四○一兩三六 
[工部局驅逐徐樹錚函]  
　　今日工部局公報載有七月五日致徐樹錚一函略謂足下之出現於上海外人租界本局認爲將危及治安與秩序故上海外人租界不便容留足下特此知照如接信後仍在租界中逗留則捕房得立即拘捕之云云 
[航業消息彚紀]  
　　張作霖現託上海英商洋行向英國定購製造機器五十三件兹已陸續轉運以滬此項機器係屬鑄造軍械所用聞奉天因擴充軍械廠而定辦者昨由怡和洋行之怡生號輪船代裝至浦口起缷再由津浦鐵路轉運北上大阪公司之漳州丸前在南洋遇風失事全船打破已略誌本報兹查悉該輪中有旅客及船員等五十三人均係日本人當船身覆没時此五十三人悉捲入波浪之中無一人得生祗一水手逃出今此輪已全部破壞不堪使用船中貨物亦損失殆盡又該公司之歐洲班輪中近來先後發生暹邏丸擱淺（今亦證實船貨完全犧牲）蘇門搭臘丸失火等事兹又得確訊該公司之缅甸丸此次開赴歐洲駛抵波賽地方亦遭失火而且所受之損失甚大但現已修竣並有電至上海刻下已在開駛還滬月底可至上海該公司此次於兩個月中所受船舶上之水火損失費聞共須在二百萬元左右云 
昨日太古公司之新北京號由寗波裝來英洋一箱計五千元又本日出口之蘇州號開還港粤有本埠大德昌銀號裝至香港之金子兩箱計六千鎊又錦經綸號裝至廣東之大條銀一百七十五條合銀十七萬五千兩 
太古公司之潘烈希斯號輪船由英國利物浦來華昨已進口抵滬裝來進口貨有大批棉紗及機花一千餘件香烟五十箱蘇打三千七百箱大件鋼鐵及引擎機器等六百餘噸餘爲雜貨該輪將於明日開往東洋英國郵船公司之開伐號自倫敦開出後將於十二號抵香港昨得電訊十六日可至上海來貨以鋼鐵爲多定十七日赴神户又有約善翰號定十三日離開星加坡開來上海該輪係裝運印度花紗到申云 
[滬杭路預備加開觀潮車續誌]  
　　滬杭甬鐵路本年觀潮專車仍照向例開行已經着手籌備略誌昨報該路車務人員昨經會議决定此項專車准定本月十七十八兩天（即陽曆九月十八十九）每天開行往返各一次其地點以斜橋車站爲上落之處因自斜橋站步行至船埠僅半里許及至海寗東門由船埠以達鐵路所設之觀潮圍塲亦只半里許其間舟行僅二小時較爲便捷也該列車槪以頭二等客車聯掛不設三等車位計每客車票一張售洋七元船費圍塲費在内西餐每劵一張售洋三元五角早茶午餐午茶晚餐皆在内以上兩劵自本日起（八號）由上海北站售票處發售或向該路車務總管直接訂購亦可至於自斜橋往返海寗之小船早經該路預先雇定每船乘客二三十人以船身之大小分配之先時由該路派招待員在船埠圍塲等處照料引導兹將車船時刻列后（九月十八）上午五點四十五分上海北站開六點梵王渡開六點零六分徐家匯開八點四十分斜橋到下午二時小船由海寗東門船埠開四點三十五分斜橋開七點十九分徐家匯到七點二十六分梵王渡到七點四十五分到上海北站）九月十九日）上午六點十分上海北站開六點十五分梵王渡開六點三十一分徐家匯開九點零五分斜橋到下午三點小船由海寗東門船埠開五點三十五分斜橋開八點二十二分徐家匯到八點二十九分梵王渡到八點四十五分到上海北站當該專車經過各站均不停留惟梵王渡徐家匯兩站因有乘客上下故略停往年上海南站亦有乘客上落惟人數不多今年將上南站之列車取消槪從上海北站登車俾歸一律 
[昨日車運進出之銀洋]  
　　昨日（七日）滬寗路大通運銀公司由南京造幣廠裝來新洋九箱昨晨夜車到滬又該公司承運中國交通兩銀行寳銀十箱計三萬兩又鹽業銀行一箱計三千兩均裝至南京造幣廠又中交二銀行現洋十七箱計八萬五千元又順康等莊現洋十箱計五萬元均裝至蘇州又現洋六箱計三萬元至鎭江 
昨日滬杭路同和公司承運中國交通兩銀行寳銀十箱計三萬兩又日夜鹽業二銀行十二箱計重三萬六千兩又現洋八萬五千元均裝至杭州又現洋一萬五千元至嘉興昨日（七號）由杭開滬之一百零三號早快車在杭州造幣廠裝來新幣八萬五千元分裝十七箱係上海日夜銀行四萬元中國交通兩行各二萬元鹽業銀行二萬元惠興銀行五千元又松江站松江銀行運交上海興業銀行五千元又松江順成局運交上海順成局現洋一千二百元均由上海南站缷車 
[昨日金價大疲]  
　　十月份期貨標金自八月二十八日收盤爲三百四十五兩二錢後僅二十九日午前到過三百四十七兩八錢嗣後日見疲弱至九月六日近期大條銀價長六二五掛牌三十八辦士八七五遠期長三七五掛牌三十八辦士一二五先令無更變金價最高爲三百四十三兩三錢後先令内盤見鬆期金小至三百四十一兩九錢收盤昨日大條又長二五毛盤金價　　錢最高價爲三百四十一兩七錢後因聞先令有放長之説故未開先令時金價小至三百四十兩零八錢迨至揭曉果長一辦士美匯東匯等價均有更改（詳錄商務欄金市内）且先令市面依然堅硬銀行賣出十月份先令有三先令九辦士一二五可售東匯則六錢九分半因此十月份期金最小跌至三百三十七兩七錢午後因聞香港方面市價尙穩且某銀行買進十月份先令一萬鎊價三先令九辦士金價高至三百三十九兩三錢收盤一週間中每條跌銀五兩九錢現世界銀根仍形緊迫故金價一時不能增漲 
烚赤現金交易更稀此一星期中成交數不過十平加之各路來源不絶銀樓門售首飾仍甚清淡此亦金價不振之一也 
[美花價又漲之電報]  
　　美花電報自上星期六之後兩三日未到昨日接紐約電美花又漲二百餘磅音利物浦電報漲八十五個磅音並據美商某洋行私家消息謂該處本年因天時大旱收成歉薄爲三十年來所未有以致連日買進之貨價有此異常之變遷云 
[通花磋商結價中之兩交易所]  
　　物品交易所因通花價飛漲致空頭方面要求暫爲停市迄已多日昨日仍未開盤據云前日三十三兩結價者係經紀人與零户做多頭進價在二十七八兩時所買者其餘大多數均不滿意謂交易所係平凖貨價除大漲大跌時追加證金有暫爲停市之例而無强迫結價之理所以聞理事一再催各經紀人速速開拍通花未識今日能否營業也 
棉業交易所因通花標準漲價之後市價停拍其所有空頭與買進者議商結價尙未得有確定之辦法前日（六號）該所市塲曾開拍三盤並非與平時所營之買賣相同係屬買進與賣出者兩方合意在市塲上拍板而已現聞穆理事長因抱恙未痊故不能到所昨日該所各經紀人所做交易係按照哈爾濱某取引所章程之對相買賣蓋亦係雙方同意之一種交易並不拍板而結價問題仍不易解决也 
[近週中之公債票股票市况]  
　　本星期中各種交易所股票市價仍有步步趨跌之勢證劵物品交易所老股稍疲計價一百四十餘元新股價四十元左右華商證劵交易所股價步跌近價仍三十六七元較上週又跌五元之譜其他各交易所價格亦俱趨跌雜糧交易所股跌至六十元左右棉業交易所九十元左右較上星期跌二元餘紗布交易所股七十元較上週路好夜市交易所股步步見小目前價格跌至十四元餘較之上星期疲去二元餘按現在各交易股莫不趨跌説者謂縮風未已尙將看小也 
公債票市面暢旺價格亦漲元年六釐二十五元七八角較上週收三四角三年公債八十元左右四年公債八十六七元均較上週稍漲五年公債大票五十一元小票五十一二元均與上週相同七年長期漲一元餘計價四十一二元金融公債現貨八十一元期貨本月份七十九元較上週漲起一元餘其他整理六釐及整理七釐公債亦均好綜本週中交易暢旺市面已大見起色矣 
[德華銀行籌備復業]  
　　中德兩國恢復邦交後德華銀行營業問題迭經華德代表與財部磋商就緒兹聞德國柏林德華總行已派代表魯士顯來滬籌備復業手續該代表業已抵滬設通價處於江西路五十一號洋房經營馬克匯兑等項事業對於復業問題積極進行聞二月内即可開始營業云 
[無錫米市之報告]  
　　北市某米客昨日接無錫快信云本日新糙粳到頭約有二百擔左右售開照前盤小去三四角蓋日前新糙粳上市後連日被雨水所阻鄉人不能工作以致延期陳貨 
 
 

Page 15

 
 
糙粳略有來貨而行家因秋節將届歸賬事忙且銀根關係是以收貨减少價又鬆去二角左右小麥仍堅固兹將售開市價列下高糙粳自八元七角至八元新糙粳八元七角至八元五角大子尖八元一二角至八元更稻四元四角有零 
[綢緞漲價預聞]  
　　滬上蘇浙盛澤湖濮等各綢緞局莊同業現以秋季門莊出銷之候内地絲價過鉅且有不繼之勢擬於節後增價等情迭紀本報兹聞杭州各鐵機綢緞廠及湖州華絲葛縐紗生熟各貨鐵木機工廠自隂曆七月間起對於滬莊定貨一槪拒絶惟有現貨現賣以供需求蓋因本年春夏兩次蠶汛不佳出絲大减細絲之價每百兩常在八十三元至八十五元肥絲七十八元至八十元之度恐嗣後尙有續漲故一般工人生活殊見困難幸洋莊出口廠絲近日稍見呆滯於廠家則不利而於綢業則樂觀因洋莊退銷絲價可平也 
[水災後之鷄蛋缺乏]  
　　字林報云今年起初三個月内上海輸出外洋之蛋多逾九千四百萬枚其數可謂甚巨但今後一時未必有此多數鷄蛋輸出矣上海頃得消息據稱内地水災母鷄之溺死者當有四五百萬隻之多故鷄蛋之輸出必大减少蛋業如此他事可知苟國家資財用於正途則此種損失定可避免此乃可爲痛惜者也即以産蛋地方而言鷄蛋缺乏不僅限於今年且恐明年蛋産亦未必能多蓋須先行養鷄補足沉溺之數然後鷄産始能恢復原狀此非可期諸短少時期内也况大水冲蕩資財一空雖華人富於恢復力爲外人所驚異然亦必經一番大奮鬭而後始克復其原狀也 
[胡桃瓜子新貨上市]  
　　胡桃産自北省天津等處前被洋莊收買致滬地存底均被搜刮殆盡兹北貨業接津信言天津新桃業已裝出計一百四十四包當於今明可以抵滬行家見貨開價天津成本爲十五元外加他費合申元十三兩烟台新桃地頭價六兩加費一兩八錢來申可充東桃出售總之桃價不能回賤云 
瓜子一物本年收成歉薄徐州陳州等處水災爲患火車鐵軌損壞尙未能修復通行此間惟大連子新貨見樣地頭價十一元合盤九兩新貨細小天津子則略有裝到開盤九兩粒子亦細小無眼故行家亦不甚多買云 
[景昌公司絲市報告]  
　　中美新聞社譯景昌公司絲市報告云上海絲市於歐洲方面略有貿易爲數極小美洲方面則各種絲皆停頓不購亳無需求所運往歐洲者計山東廠絲二十包計銀二千零二十兩黄絲一百八十包計銀九百五十七兩中國廠絲十包計銀一萬零六千兩灰經絲十包計銀一千零二十五兩横濱絲市較爲穩固因美洲方面需求較多之故最上等之絲價日金一千四百二十元 
[士貨出口滯銷之救濟辦法]  
　　雜糧皮毛綠茶水黄猪油花生上海縣沈知事昨致南北兩商會函云逕啓者案奉江蘇實業廳訓令内開案奉農商部訓令開案准國務院函奉大總統發下勸辦實業專使葉恭綽呈出口貨物停滯擬具救濟辦法文一件奉批交院咨部分别酌核辦理等因除分函外鈔錄原文希查核辦理又准函開奉府交關於葉使條陳出口貨物停滯擬具救濟辦法於維持國貨極爲有見請交主管部籌辦説帖一件奉批交院部酌核等因函達查核辦理並附抄件到部查原文所列各端於振興貿易均多關係關於維持雜糧曁皮毛商業之信用原文内稱雜糧爲漢口出口大宗貨物華洋商人向憑標準貨物以爲貿易乃近來販賣商人任意攙雜品質不齊甚至所雜泥沙多至十分之二以上並或再行著水以增重量至皮毛二物向爲北方出口貨之大示近年極爲停滯據洋商之業此者謂中國皮毛最不爲人所歡迎之處在於攙雜水分或攙雜沙土攙雜沙士之手續在産地行之者居多亦有販户在中途行之者信用日失交易維艱是於出口大有關係應由當地各商會分别切實勸導販賣商家革除此弊並由同業互相監察嚴行整頓等語雜糧曁皮毛等項爲我國大宗出産若以攙雜泥沙阻塞銷路豈不可惜且商界最重名譽信用雜糧等項品質不齊洋商旣生疑慮恐於我國他項出口貨物亦多妨碍此節關係重大合行令仰該廳分别切實勸導革除積弊以全信用是爲至要此令等因奉此合行令仰該縣知事轉知商會遵照等因奉此用特函達即希貴曾通告勸導爲荷 
又上海總商會接勸辦實業專使公函三則均係以土貨滯銷經派員分赴津滬漢等處調查情形研究補救方法兹分列如下（一）關於綠茶一項出口銷路向以美國爲最大近年來美人嗜荼之性大爲變易漸由綠茶而趨於紅茶之一途中國綠茶在美之銷路遂受莫大之影響現時除美之南部尙稍有銷場外他處幾無人顧問中國綠茶在美市塲旣大失敗紅茶銷路又復盡爲印度錫蘭等之産所奪茶業前途甚爲悲觀據美國農部檢茶員密厥爾稱中國若欲推廣其茶之銷路於美國須將中等綠茶改製爲上等紅茶以投美人之好再採用廣告法則茶業前途尙有恢復之機會等語查茶爲我國從前出口大宗近年貿易情形異常退落亟應從事改良並體察各國嗜好以爲變通之計至廣告方法於推廣銷路亦多關係除分行外相應函請貴會查照轉知有關各商户特别注意可也（二）關於水黄一項我國運赴出口者原來質地甚佳惟華商大都不知保藏之法往往運到外洋其性質有變壞者已有數起近來洋商對之頗有戒心其致壞之原因大槪因所用硼酸重量不足或混合不匀而起若華商肯稍加以化學上之注意此弊當不難免除至北方輸出之猪油亦時有變壞之患其原因大槪因油當裝罐時温度太高之故若待油稍冷後蓋密或可免除此患查水黄猪油兩項近年出口貿易尙屬暢旺所有各種缺點自應注意改良以圖發展除分行外相應函請貴會查照轉知有關各商户從事研究可也（三）關於花生一項其價之高低以其皮之色澤爲衡色愈潔白價愈高貴日本花生銷售於美國市塲爲數甚鉅惟近來日商亦有貪得高價以硫黄薰白其皮大爲美人所忌前之向日人購買者轉就中國北方買取但中國花生亦有一二起發覺有硫黄薰白者查美商以日本花生薰色轉向我國購買此爲發展貿易絶好機會萬不可效尤作僞自失信用除分行外相應函請貴會查照向有關各商户切實勸導可也 
[總商會募金團近訊]  
　　總商會募金團原擬以一月爲期兹已閲三星期轉瞬即行閉會故日來繳欵者頗形踴躍日昨收欵至一萬數千元就中以紗廠及紗布交易所兩隊最占多數云 
[提十年公債清理殖邊之主張]  
　　西華德路商界聯合會董事林漢基昨因反對十年公債及維持殖邊債權兩事發表通告云民國開始至今每年必發行公債以供軍閥揮霍不問國民擔負之重或稍有質問者必以清理從前債欵爲搪塞此次又有發行十年公債聞閲報載有杭辛齋君致函各公會公團研究辦法欽佩之至而基金擔保是否確實用途果正當否國民本有監督之責不能以銀行公會及信託業交易所一經承認即可發行故僕意第一須糾正用途如去年之發行金融公債並清理中交國民因受不兑換紙幣之害甚深而紙幣之不兑換對外更失信用故惟有默認而已十年公債若能阻止發行最好萬一無法力阻應先提出二百萬清理殖邊債欵農部爲殖邊大股東應會同財部負清償之責本路前因經各債權人之請求於二月間代電政府請早日設法清理部中於三月二十三日會銜令該行總管理處遽行清理該管理處雖遵令將新舊股東權利辦法規畫恢復各大埠營業等情詳電敝路並委託代慰各債人不日即派員南下云云此函已詳載四月二十八日本埠各報當由僕再行函覆該京行此後非惟未見派員南下竟無隻字函覆該行疊次欺騙債權人久違部令竟無嚴重處分此次發行公債旣云清理内外短期債欵以債易債本不正當若仍給於殺人之軍閥不如應償被害之債權人而清理殖邊實爲清理國債之一中法之停兑尙且有吾國銀行公會爲之代行墊兑雖有擔保品而殖邊乃財部核准發行鈔票農部執有多數股份此次銀行公會對於十年公債函電往覆已有承認之表示因代債權人一方要求提出該公債若干一方代行設法清理免債權人呼籲無路並免失信於華洋人總之該行債欵若各團體不力行設法代爲呼籲永無開光之日凡執有該行鈔票及存欵者亦望即起直追僕並代函總聯合會專函政府銀行公會查照 
[民生紡紗機之功用]  
　　南洋巴達維亞華僑邱心榮發明新式紡紗機器名爲民生紡紗機已在浦東設廠製造並在法租界公館馬路設發行所推銷内地營業頗爲發達兹調查得該項機器小巧靈便每機有錠子三十六枚每錠每小時可出紗五百尺每日十二小時共出紗九萬六千尺計重四十八兩較舊式紡車極勤能之工人全日之力所出加多十倍紗線匀淨粗細隨意且發動機器不用引擎而用足踏踏時祗須用力半斤貧家小女子弱者亦可勝任購機之價亦極廉每架價洋三十二元更有一種較大者價四十元出紗尤多此機暢銷之後貧民生計不致爲資本家工廠機器之力所奪蓋人人可以用力易錢而出貨且較大工廠用電發動之機器所出爲多也 
[同濟醫工學校消息]  
　　同濟學校由醫工預備機師德文五科所組成醫工兩科向不招新生及揷班生此兩科學生均由預備科德文科學業後升入此次預備科共學生二十名畢業開學後即升入醫工科計入醫科者九名爲王承烈汪寳廉汪元臣張迺憲柯德瓊王本佐李永健劉健戴崇銜入工科者十一名爲蔡其敏蔡其恕陳世仁夏育仁都祖蔭李文涵李芳聯郟際時琊自成賀書紳周勵均入醫科學生中有數人擬下月與工科學生一同赴德留學該校新屋仍未落成故一校分爲上海吳淞兩處在上海者爲醫科（白克路寳隆醫院）預備科德文科（威海衞路）在吳淞者爲工科機師科聞新屋落成後擬將醫預科工科機師科遷入新校舍（吳淞蕰藻浜）德文科預備科遷至吳淞醫正科仍在寳隆醫院 
該校十號開學十二號上課其缴費手續須先由學生將應繳各費送入上海銀行取收條後至校領取上課劵及入舍劵否則不得入校上課及入宿舍故學生均言不便 
此次招考新生來投考者八百餘人因學額規定只取一百二十名（預備德文機師科各四十名）又聞該校擬開辦藝徒學校專收貧苦子弟免收各費二年畢業畢業後在同濟工廠内辦事云 
[北京警務人材見習租界捕務]  
　　公共租界警務長麥高雲氏因需警務專門人材知京師警察訓練有素故於前年令副總巡强生氏赴京商由前任警察總監吳炳湘就京師警察學校挑選趙莘樵關善亭葉月波白信如邢紫垣張闊洲六人來申習熟租界警章後派往各捕房充任華副捕頭職務到差迄今已有兩載麥警務長以趙等六人從公惟謹克盡厥職但所屬捕房計有十一處之多僅此六人殊屬不敷分佈亟應增添名額爰於前月再行致函現任北京警察總監殷鴻壽請爲續選四名當經殷總監允許甄别得熟諳警務品行優良之劉定榮鮑永順房秀山郭振四人業已遣送來滬經麥警務長派往總巡捕房老閘捕房閔行路捕房滙司捕房四處實地學習租界警章三星期然後再行派定職司兹因學習之期不日届滿由麥君命匯司捕房副捕頭趙莘樵特於昨晨帶同劉等四人至公共會審公堂見習各捕房捕頭解案陳請中西官審訊情形俾其將來到差後以資惜鏡至該四人將來派往何處捕房辦公現在尚未聞發表云 
[盜黨押候併案訊究]  
　　特别機關包探白忠祺昨晨拘解吳隆生至公共公廨稟明吳係與前在滬寗車站相近界路緝獲之盜匪朱渭李忠山江國興水錦標劉醒民同黨彼等黨羽甚多尙未拘齊查曾迭次持搶刦財物拒捕傷人請爲展期開審云云經張襄讞商之英赫副領事判吳押候提齊人證與朱等併案解究 
[秋丁祭孔預聞]  
　　夏曆初十日爲秋丁祭孔之門上海縣沈知事昨特分别東請上海地方審檢兩廳長淞滬警察廳長南北工巡捐局長曁滬海道尹松滬護軍使等請於是日黎明四時齊集與祭云 
[畢靜謙等參觀恒大紗廠紀]  
　　昨日上午復旦大學敎員畢靜謙偕其同鄉實業家數人赴浦東楊思橋鎭參觀穆汀瑶所辦之恒大紗廠當由該廠助理殷勤接待親自導至清花間粗紗間細紗間摇紗間打包間發電間辦事室等處參觀並指示一切頗爲詳盡各間工作秩序井然參觀畢後即在廠内午鑿並由廠中自備之小輪送回滬上該廠所出之飛艇牌棉紗條幹均匀拉力强韌頗爲社會所歡迎聞現有綻子一萬尙不敷用頗擬再行推廣云 
[儉德諸蓄會將開勸導會]  
　　儉德儲蓄會成立迄今祗有二年半會員已有二千二百人本年該會更謀擴充故有第三次勸導會之舉行議决於本月十日開幕十月二十五日閉幕定期四十五日徵求目的八百人分二十隊進行當即舉定任筱珊爲總隊長徐芹香爲總參謀吳麟坤楊滄聲徐鐵臣徐叔仁項松茂楊誦清包鳳笙黄寳賢夏應庚劉少筠洪賢鈁陳景塘張麗雲蔡止穆吕葆元朱之椿譚文甫孫新黻　彬彦李漱墨爲隊長周柏生張敏鑒徐高笙蔡康仁朱瑞臣蔡秉九朱庚陶李熙春黄藝芳徐其相韓心喬王衍慶高飛雄揚奎侯許樹屏任矜蘋梁志忠馬學餘張松齡何德初爲參謀總隊長任筱珊定於十日在一枝香宴請各隊長參謀以資聯洽 
[杭紹綢業組織聯合會]  
　　綢商張鴻蓀邵楙章沈濟恩　義欽洪菊人等以聯絡同業感情鞏固同業利益研究營業利害爲宗旨發起組織上海杭絶綢業聯合會已於日前假座國貨維持會開成立會公推余振夫馮思安爲正副會長張鴻生爲評議長洪菊人沈濟恩董吉甫胡詠之凌義欽邵楙章陳鳳梧戴季仙言久甫陶叔鏞程同春鳳雨林陳耀宗章鼎如等十四人爲評議員昨日下午八時在三馬路晝錦里四百十三號臨時會所内開評議會討論會務進行方法及向官廳立案手續議畢散會已十時矣 
[奉賢城市敎育會定期開職員會]  
　　奉賢城市敎育會業已改選定於九月十一日開職員會照章推舉演講員調查員等並議關於敎育上重要案件現在已由會長朱企曾君通知各職員届時蒞會矣 
[證劵物品交易所消息]  
　　證劵物品交易所市塲揭示第三百六十九號云本所股十月期之新股其本證據金自九月八日起每股改爲四元 
[巴西領事署遷移]  
　　駐滬巴西正領事署近遷移至愛文義路十三號昨特函致江蘇特派交涉公署請轉知海陸軍各機關一體知照等因許交涉員已准函轉知各機關查照 
[客帮香作工人加工資已解决]  
　　本埠客帮香作工人近數年來每逢夏秋之交香斗上市之前必邀集同帮工人集議加增工資停止工作各店主爲營業關係不得不允已由二百四十文陸續加至三百十文今年該工帮又同盟罷工舉周劉康爲代表與店帮磋商請求照本帮工人章程每工再加三十文雙方訂立合同五年之内不再增加分文業已解决於隂曆八月初一日起照常開工矣 
[掘溝發現公物之查詢]  
　　南市中華路一帶本係舊城濠基地中國電話局近在該路開挖深溝埋設電話線筒當開挖至一二丈深處時發現舊時域濠石條及城磚等巨大料件必須悉數起出方可從事埋設連日起出是項甎石數已不少均堆存路旁以待工人車運事爲地方紳士查悉以係公物理應保存爰報告上海公欵公産經理處迅予查詢運往何處堆存請即答復云云 
[令調策電艦巡洋]  
　　吳淞口外之鋼沙洋面邇來航海帆船經過時有被刦情事江蘇水警趙廳長特派策電巡洋艦開往該處及江浙毘連之黄龍泗洨大戢大羊余山等處游巡以資緝捕惟鋼沙洋面因無山島可泊游弋之時如果不及駛回淞口可在距離銅沙附近之鳳凰山暫泊守夜候至黎明再行巡查他處海島藉資便利昨已令飭策電艦長遵照矣 
[虹口小火警]  
　　前晚七點餘鐘虹口海勒路一百二十二號門牌戴寳山所開之棉花廠内遺火棉花幾肇焚如幸爲時尙早取水灌熄並未成災祗燬去棉花一堆事後爲哈爾濱捕房捕頭聞悉飭探前往查明起火情由稟候核奪 
[屍屬請追屍棺]  
　　浦東陸家渡蔡順記造船廠伙李春芳被劉阿四張和尚等兇毆延至七月二十五日斃命由屍父李少卿屍姊倪李氏等報請法庭派員騐明並將劉張二犯及該廠主蔡順發等與王金順等一併提案訊供收押候拿在逃同黨到案再訊在案兹悉屍父李少卿等連日投檢廳稟稱我子李春芳於是日被毆　斃次日已奉派員到鄉騐明棺殮詎蔡順發非但不將在逃帮兇指交到案反將我子屍棺夤夜藏匿迄無踪跡要求澈究等語王訪渠檢察長據稟後即飭警前往調查一周乃將本案牽涉在該處開設小茶館之錢杏松並死者母舅朱富雲及屍父李少卿屍姊倪李氏等於昨一併解案奉檢察官提同在押之劉阿四張和尙及蔡順發王金順等一干人到案預審良久判將劉等仍着還押屍屬退去聽候究追 
[軍犯驗係病斃]  
　　陸軍犯洪泉清近在營倉押所患病奉司令部發送新普育堂醫治無效於昨斃命由堂函請地檢廳相騐午刻奉許檢察官逃檢騐員等蒞堂騐得已死洪泉清委係病死判令由堂棺殮 
[拐帶女子押三年]  
　　江隂女子朱鳳英在無錫被江北人范柏如略誘來滬同居於虹口某客棧前日范串通在逃之某老嫗希圖將女賣入娟寮事前爲女所聞不願墮入烟花致起爭執遂被匯四捕房包探孔慶平偵知將范拘押昨晨傳同朱女解經公共公廨中西官訊悉前情以范拐帶人口屢實判押西牢三年示政 
[凌虐養媳之押儆]  
　　十七歲常州女子李阿金自幼由其父母許與虹口漢璧禮路四百五十三號門牌紙紥店主寗波人張慶祥之子爲妻過門童養以來大受其姑張劉氏凌虐而慶祥則假作痴聾前日清晨阿金眼起稍遲劉氏先用硬柴將阿金痛毆繼復以剪刀向其面部頸項亂戮阿金後乘隙潛出投該管捕房伸訴經捕頭察得傷痕點點飭探送往醫院療治一面將張夫婦分别拘押昨解公共公廨請究阿金亦出醫院投案訴明迭被凌虐情形並稱不願歸家乞恩超豁而張夫婦供詞一味支吾中西官以劉氏虐待養媳備極兇殘實屬慘無人道判押女所六月張慢無覺察有意縱容着押西牢一月李阿金送濟良所留候其父母前來領回 
[在旅館内開設燕子窠之科罰]  
　　老閘捕房捕頭偵悉福州路四百七十號門牌和豐旅館三十二號房間内有人開設燕子窠於前日派令中西包探協往查獲當將開設人范林生連同烟具烟膏一併帶入捕房昨晨解送公共公廨經張襄讞會同英赫副領事研訊屢實以范破壞烟禁判罰洋一百元充公或押牢一月烟具烟膏銷燬並飭補傳和豐旅館主到案訊究 
[旅館設備烟具之判罰]  
　　四馬路蘇台旅館内因備設烟具容留庽客吃食鴉片烟被捕查獲請廨出單於昨由探將旅館内之劉鶴年傳至公共公堂經中西官訊實以劉故違禁令判罰洋四十元充公烟具銷燬 
[身帶烟土罰二百元]  
　　范恒德日前身藏烟土三大包行經法新租界愷自邇路被二十號西捕查獲帶入捕房諭令交保候究昨日傳至法公堂請究先由該捕上堂稟明前情詰之范恒德供此包實係朋友托我帶至鄉間不知内係烟土求宥中西讞員判范罰洋二百元充公烟土銷毁 
[綱籃内抄出烟土]  
　　崇明人黄大郎昨在大達碼頭乘人和小輪往北沙等處輪未啓行由水巡隊警察登輪偵查見黄形跡可疑當在其所帶網籃中抄出烟土二百五十一包又兩大塊立解到隊奉論備文將人贓移送地檢廳請辦下午奉檢察官提訊一過判黄收押烟土存案候究 
[攫金挖耳押三月]  
　　婦人裘戴氏前晨至法界菜市街購買菜蔬突有無賴金三寳從背後上前將氏頭上所戴之金挖耳一支强攫而逸經氏大聲喊捕適有包探巡緝到來查見上前將金人贓並獲帶入捕房昨解法公堂請究先由原告投訴被搶情形詰之金三寳供實情貧苦無奈爲此不法求宥中西讞員判金押西牢三個月以儆贓給原告領去 
來函 
[國恥編譯社來函]  
　　敝社新刊國恥雜誌一種志在宣揚國恥增進國人愛國觀念内容有學生聯合總會救國十人團及黄任之先生等題字王正廷林長民諸先生言論均爲救國匡時之作其他小説筆記之屬亦足振頽起衰鼓勵士氣定價每册小洋一角本埠委託中華書局獨家發行外埠可寄郵票十一分至上海愛而近路慶祥里ＰＥ一五○號徐竹園君即當郵奉一册望將此函刊入大報以告國人無任翹企國恥編譯社九月七日 
雜評二 
[農商部之視察員（訥）]  
　　農商部爲欲取締交易所而特派視察員固甚正當雖然取締必有法視察必有範圍其所指示之範圍僅爲調解一二交易所之爭端乎則視察員爲遠嫌計行動當不越此調解範園以外所指示之範圍而爲整理一般交易所之狀况乎則視察員爲責職計亦必不越此法律範圍以外 
交易所之潮流如此人民對於農商部之輿論若此則今日爲農商部視察員者當必能格外審愼爲農商部稍盡補救之責决不再爲之推波而助瀾是故農商部之名譽能稍回復也視此視察員之視察農商部之名譽而益墜落也亦視此視察員之視察 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[旅歐觀察談（二）] [  中一]  
　（二）最樂之國民與最苦之國民今日世界各國人民論其生活上經濟狀態最樂者實無過於四十八州聯合爲一之美利堅合衆國而最悲苦者實無過於甫經分割之奥地利歐洲戰後財力悉萃於美美幣之價奇昻他國視爲一元之國幣在美利堅人士僅視爲一銀角或一銅元之輔幣而奥地利自經分割國産不足以自給財用告匱紙票日跌奥幣折價僅合法蘭西國幣市價百分之一二而奥幣千元（一作千古侖）僅當美幣一元有零在歐戰前奥俄有十萬家財者戰後計美幣僅百餘元耳經濟困人寗非世界從古未有之浩刼歟故今日奥籍人士無論其爲高官爲巨富未經亡國之慘而先貽破産之憂即或先兑他國貨幣流徙海外作寓公恒備受無窮感觸有（國破家何在）之痛世界一日不能無國家之存在則世界各國人民即不能離國家以自存也若美利堅之人雖屬齊民而生活上愉快實遠勝於歐洲不得志之王侯世界各大洲無論爲西歐爲南美爲亞西亞爲阿非利加凡最上等旅社最名貴之第宅與最精奇之寳飾服御莫不爲美利堅人所獨享中國成語有（天下名山僧占多）之説記者頻年轉徙歷數大洲對此戰後新現象實不能無（天下名山竟爲美利堅人占盡）之感 
筆記 
[投江記（下）] [  金嘯梅]  
　　吳以女漸長不令讀顧女已染自由之習常以父母預配引爲恨事每晨起必對鏡凝妝衣務鮮飾必精妝旣竣則珊珊而出日倘佯於六橋三竺間見者驚其豔儇薄少年如蟻附氈以蠅逐臭顚倒於石榴裙下者如醉如痴遂有吳氏玉天仙之雅號顧吳愛女甚未嘗以其放蕩而稍加辭色女膽益縱有秦氏子者父爲金錢議員頭銜赫奕不可一世秦子固纨袴而胸無點墨者外貌則一翩翩濁世之佳公子也故得女之垂青秦子亦涎女麗兩心相印吳知之且告人曰吾女多才而達禮庸庸者豈知之哉時鄒方返里省母忽郵者遞一函至鄒以爲肆中之催行書耳迨拆閲則纍纍者紙幣也書蓋發自吳女略謂吾儕青年受父母之東縛父母者吾人之障礙物也當竭力破此一重舊習實行自由主義必得良好之結果兹奉番物五百尊聊作繼婚之代價儂固别有意中人在母勞君之眷眷也云云鄒閲畢氣憤塡膺一慟幾絶欲訴諸老母則恐傷其心乃含淚作書覆女痛責之恥且附返其幣嗒然詣肆翌日復接女書云得君返金知君高雅儂亦不敢相强而儂木已成舟勢猶狂瀾難挽斷不能以君故而失儂所歡幸自愛書到之日正儂與心上人結婚時也鄒讀函訖淚若湧繼以血忽擲書大呼曰天乎何遇我之酷也遂絶肆主大駭亟灌以湯始漸甦復大哭形似癎肆主懼累已送之家鄒母聞而悲且急老病驟發句日而殞鄒益痛不欲生形容骨立頓改曩時丰采旣葬母事已託幼弟於族叔自念生亦無樂不如死乃縱身躍入江心跳珠濺沬竟隨三閭大夫游矣慘哉鄭且述且嘆語畢面涙已盈眶晨鷄初唱不知東方之旣白矣 
劇談 
[十年來坤伶雜誌] [  芷卿]  
　　張文奎爲張文艶之胞姊藝僅中人賴天生佳噪得助成其名譽在丹桂與白玉梅柴子雲一聲雷同台時一般莘莘學子醉心者不少後爲某富商以八千金鬻爲簉室入門即遭大婦之申斥文奎大恚然已爲入網之魚就樊之鳥雖恚亦無所用故不久抑鬱成病竟天外傳係服毒未稔確否 
右述諸人皆爲歌鬚生之女伶略盡於此他如九江菊魁之左文寳雖與文奎同出一師門下藝則遜色多多六歲紅唱做皆非一無可取小洪寳聲調工穩作派周至惜氣力不足噪亦欠潤李小舫藝有足多資格太淺恩曉峯固負女中英秀之目小蘭英亦名重一時小桂紅不幸短命死女伶唱生角者舍是而外當期後起矣 
趙紫雲唱文武老生藝術沾染海派習氣太深充其量不過與男伶趙如泉張國斌相伯仲且有領家管束諸多不自由光照萬方太平洋會議 
在京演劇與小香水交稱莫逆一日散戲後訪小香水閒談過晚歸爲領家痛笞紫雲憤私吞生烟兩許家人知之急救治得不死翌日各報紛載謂文明時代宜尊重人道領家買人子女如此虐待有司民之責者何竟置之不問紫雲幸賴輿論之力得以贖身自立 
瑣錄 
[受過敎育的人（譯自美國新成功雜誌）] [  曹樂澄]  
　　他以寛恕待人 
他曉得如何使他的生活美滿 
他不是謟上驕下勢利的人不論貧富他都一樣對待並且很體諒别人 
也是節儉的一個人如何使他經濟充裕 
他曉得愛惜寳貴的光隂並且隨着光隂而進步 
他没有一切嗜慾 
他時時抑止他的憤怒和種種無意識的舉動 
他曉得他的生命比到他的生活更爲重要 
他極不滿意那些鄙俗平凡的事以及不整齊的工作無目的的組織 
他並不以學校的文憑算他學業的成功 
小説 
[社會小説衆醉獨醒（四二七）] [  瞻廬]  
　　第六十二回乍合乍離前因後果不　不磷衆醉獨醒 
過了數天玉如行色怱怱告别回里玉如此去郤有兩層意思第一華國信來報告説玉如的祖母業已作古家庭裡面依然黑幕重重不露一絲光綫第二蕭振亞信來報告説不日可來湖北就職玉如得了這兩封信歸心似箭不便久留先到蘇州私向祖母墳前含涙拜奠默默通告説自己隱遁在外不克親視含殮眞是罪大莫贖那時蕭振亞知道玉如回里便到蘇州和玉如相會在旅館裡住了幾天玉如陪他到靈嚴天平石湖等處游覽一周振亞自向湖北去就職不在話下玉如不便久留蘇州又探得老父結怨貧民毒氣日深端怕禍發便在目前怎忍撇着家庭遠離鄉土那時華國恰邀他暫時新村徐圖計較玉如正没個停踪所在便在無錫新村一住兩個月原來華國早向陸姓乞婚訂定了百年良偶玉如的行蹤慧姑和他母親早從華國那邊得了確信所以這番和玉如相見陸姓母女心裏並不十分突兀華國和慧姑的婚期定在十月之望（回顧五十九回）就本村公園舉行婚禮濟濟來賓自有一番忙碌子才從湖北趕回主婚錦心也同來觀禮安子虚女士率着一輩學生前去唱結婚歌進合歡頌（吕文甫之大作可惜不曾詳載）觀禮以後校長華女士陪着安女士同去參觀新村學校只因這一番參觀安子虚猛然覺悟深悔自己的辦學方針竟是南轅北轍誤盡蒼生從此以後安女士把平江學校竭力整頓果然氣象一新（結束平江女學校）再説玉如身在無錫心在蘇州聽説蘇州閙着米貴風潮勞働社會感受苦痛要把他父親活活咬死這個消息傳來郤把玉如一顆心寸寸碎裂事機危迫顧不得甚麽只得趕回家裏保護着老父倘遇不測也好和他老子一塊兒死不料才到門前看門的老王見了喚聲有鬼抱着頭只向門房裏跑他大踏步去入裏面一切上下人等望着他的影兒都是拚命奔跑眞呌做如入無人之境他别事都不理會只要尋見老父説明自己的苦衷不料走了數處都撲個空一直尋到上房無意中救了繼母一命又把刁惡的春桃當胸扭住也是這丫環惡貫滿盈所以脱逃不得當下父子重逢彼此緊抱着一塲大哭哭罷也不及互訴情由 
 
 

Page 19

 
 
   
 
 

Page 20

 
 
常識 
常評 
[中外商界之戒嚴] [  老圃]  
　　英國商會報曾載本埠英國大商家接得警告之信今譯其原文如左 
（爾知中國商人當此進出口業蕭條之際所營者果何事乎彼方在證劵交易所賭博同於發狂又各種商貨如五金花衣棉紗麵粉豆油豆餅雜糧土布砂糖紙類及其他一切雜品皆自設交易所或在公共租界或在法國租界此類交易所之股票皆以供此輩賭博之具故交易公司一時俱發可譬之於覃但觀其廣告所謂信託公司不下八處其資本輙曰一千萬其股票輙曰如數認足然他種實業極難得資本家之同情惟投機事業此輩皆竭力贊助故鄙人逆料不久當有類似象皮風潮之事出現於上海一 
此信傳入商會報社社中人轉詢某專家之意見某專家乃詳報象皮風潮之事實及其原因結果但辭長不能備譯僅譯其結論如左 
（當地華人商業界之大部分旣純粹以賭博度日則本埠商業較之一千九百十年秋間之情形其基礎之不穩固正復相同一 
經濟 
[商品陳列所] [  黄榖人]  
　　以洋塲十里佔全國輸出口首位之上海開埠垂八十年而始有商品陳列所之設立滬人士進步之遲滯固無可諱言幸自客歲商會會長聶雲臺先生考察實業歸國倡議籌設是所今果已建築所屋徵集商品招收陳列保管人員準備　幕矣是亦不可謂非我國工商界之一絶好消息顧開創伊始内部規劃未必不有賴集思廣益俾臻完美敢就管見所及維陳如下藉供所内外多士之研究 
陳列商品之作因因滬埠盛營國外貿易當不僅鼓舞國内工商家之觀感並須有以引起外人樂用國貨之衝動故吾意陳列品應先分國貨外貨兩部以國貨爲主外貨附列之　貨尤當廣徵工藝出品而於外貨更宜添註其是否爲國人所必需及其與吾國歷史上之關係藉資借鑑劣貨之應抵制者則另列一館加以剴切之説明俾國人得改造而抵制之 
陳列之作用旣當展覽競賣兼程並進則出品亦必甚踴躍而陳列品不啻貨樣均可按價待沽又必於所旁附設介紹部以便接洽無疑非賣品則不應雜厠免混視線抑可另館陳列之以爲籌建上海博物院之基礎嘗見杭垣商品陳列所混置非賣品恒訝其類似美術館博物院以爲旣非賣品南於何有是雖瑣事尙望後起者注意乃佳 
至陳列時應行注意之點不外（一）謀觀察之便利（二）圖地位之經濟（三）保藏商品能使經久之方法於兹厥有三端務須先事妥籌者第一爲分類物品之類目通常天産物以農産水産人造物以化學工藝染織工藝等爲子目吾意此種分類似祗適用於普通博物院在商品陳列所斷不相宜商品則當就應用方面以商業之種類爲分類項目例如食用類之糧食山貨海味釀造服用類之紗布絲綢鞋襪器用類之瓷器陶器漆器木器建築用類之各種土木材料等是若復就産地之國省道縣順序排列以事比觀則條分縷晰當更不難豁然呈露矣 
第二爲設備設備之優劣影響綦大今上海商品陳列所建築已竣其地位光綫當無不合度但須徵集物品後所員多方參觀鑑别異同妥爲裝置設備定甚完密抑近聞出品人有於出品特加裝潢冀在陳列所開幕時裝飾華麗以表彰其製品之特色者所員可利用此種心理分類分區留以有待庶幾衆擎齊舉蔚爲大觀亦惟出品徵集員之善事指導耳 
第三爲管理所内管理除遵定章嚴密實行外復有二事足資討論一曰更替如服用類可依時令更替陳列器用類可依製品進化之程序更替陳列行是法似可增進觀覽者之注意力且可平均各季觀覽者之人數使無過於擁擠或空間之弊一曰説明物品附註説明實含通俗敎育意味足以補助一般人關於工商業之常識在我國似有行之之必要但措辭務求淺顯能附統計表解則尤臻上乘已（乙種酬） 
衞生 
[游泳與防患（二）] [  天]  
　　近見學生中因游泳而得耳道炎者不一而足推其原因泅水之後耳管留積水分未經揩拭遂釀成痛苦注意衞生者允宜防患於未然 
昔年有黄氏兄弟二人一日兄跳入河中習游泳入水後水能浮起其弟亦躍入欲救之而難弟難兄同罹於非命可謂慘矣此悲劇演在蘇州河中時在前清光緒季年越數載有孟敎習者避暑牯嶺會某友泅水遇險孟君在旁踴躍赴救詎一入水後亦遭刼也 
後聞諸老於游泳者云人在水中一遇險境遂智迷神昏一切舉動異常猛烈設或遇人往救渠亦無識辨别必强拖堅持每每溺者與救者同歸於盡故老練者欲救溺人須在水底猛擊其頭部使其知覺稍失而後拖起施救否則從井救人必致自陷則黄氏昆仲及孟先生之捨身自　或因未知此術耳 
海洋中遇險入水即老於游泳之人亦每有不自救者因長途游泳其腿部之肌肉有抽擡之患天寒時尤易致此遇抽搐則兩腿不能鼓動矣且聞鯨魚見人手舞足蹈每喜噬之今對於此二項危險尙無防患之法焉 
今之習游泳者宜先習人工呼吸之實施法苟欲在荒野中擇池塘以游泳必須結合三數人均具游泳常識而明饒救溺法與人工呼吸法庶獲互助之利益 
今日之中國不破壞之建設 
破壞後之建設 
特建之游泳池中宜每日換水一二次且於水内宜置消毒藥品之不傷人類者近年來有氙氣溶液之加入池中足以殺滅細菌且於人體不致有碍也 
游泳一藝鼓勵之非難而防患則不易因抒感觸聊貢游泳者之參考云爾 
道德 
[醒世語] [  曹文海]  
　　（一）前届中元節令莫不興高采烈捐助金錢延僧聘道設壇建　事屬迷信貽笑外人而貧民生計艱難敎育不能普及全國貧民缺乏敎育常識竟無人計及之徒將汗血錢爲無益之舉敬告商舖居户好捐助者（及早覺悟） 
（二）視國家之事如自身之事是國民之責任若平日置國事於不聞不問及至不可收拾之時則悔之無及矣爲國民者（及早覺悟） 
（三）醉心權利覆雨翻雲不能利國專以殃民爲當道者（及早覺悟） 
（四）跋扈性成躁進好亂私爭地盤縱兵擾民不奪不饜而不能靜國安民爲武人軍閥者（及早覺悟） 
（五）欺凌商民以魚肉鄉民爲能而不知護國憐民爲兵警者（及早覺悟） 
（六）治病當在人未死之前救國當在國未亡之前爲亡國之民猶如喪家之狗一般睡夢之國民（及早覺悟） 
（七）身體不强骨瘦如紫人生之大患苟無健全之精神何以擔當大事好吸食鴉片或縱慾戕身者（及早覺悟） 
（八）倚賴父母之遺産性好惰遊狎妓宿娼或藏嬌妻美妾揮金如土而不知自立爲富家子弟者（及早覺悟） 
（九）有爲貧困所迫心貪富室以親生姣女售賣爲婢或嫁爲妾係喪失女子人格爲家長者（及早覺悟） 
（十）浮慕自由而不知自由之眞義專以一時肉慾遺害婚姻一般青年男女（及早覺悟）（乙種酬） 
科學 
[弧光燈發明史] [  子涵]  
　　電燈之光以弧光燈爲最强德占青島時常用之滬上則不經見也然遼遠宏闊之市街車疾馬驟晚間最易肇禍如用弧光爲路燈裨益行人匪淺故特爲介紹併紀其發明之由來以見發明初非難事操業勤而用心細者固可不勞而獲也德人西門子者初貧賤無力讀書入工廠爲學徒因稍稍知機械之理旣而積資厚遂自營一電氣工廠已仍雜衆中工作且益勤奮一日偶遺兩煤塊在試驗室内氏適作某種試驗須通過電流正忙碌間煤塊忽自然燒光明萬狀氏驚趨視則聊感於電流外别無可使煤塊燃燒之原因氏因悟及通電流而燃燒煤塊則能得極强之光即本此意而作試驗乃竟不能使煤塊再自燃燒幾經推想又悟及二煤塊必於某特殊距離感應電流始起燃燒之作用於是多方考察果慶成功然更有一事殊令氏失望煤塊旣燃其端立燼距離生變不復能燃故殊無法利用爲燈也幸氏之友某助氏發明一種機械能時時推進炭條其法以電磁針二一與電流相連一當弧光之側路前者能使炭條稍退後者能使炭條稍進共動力則由於弧光長短所生電流之差異而然故自然因應常得保持二炭條之距離俾所發之光穩定不摇也氏旣已完全發明遂製多燈求售用者稱便獲利不貲西門子之名與其工廠從此口新月盛矣噫氏誠幸運兒然亦其操業勤用心細之所致也叵於煤塊自燃時忽略過去則安有今日之成功耶（乙種酬） 
[明清十大家尺牘出版定價一元三角]  
　　王陽明尺牘一册一角錢牧齋尺牘二册二角半慮亭林侯朝宗尺牘一册一角尤西堂方望溪尺牘一册一角姚惜抱尺牘二册三角歸震川尺牘二册二角吳榖人民牘一册二角王　園尺牘二册三角半上海棋盤街文明書局發行各省中華書局代售 
 
